觀蘭亭修禊圖修禊當年事﹐玆圖意不窮。遺容千載識﹐佳興一時同。景物丹靑裏﹐風流想象中。相看渾欲賦﹐逸思愧羣公。雨中聞雁慘淡秋陰合﹐長風送雁羣。已隨寒气遠﹐還共雨聲聞。影濕呼尢急﹐云深語不分。忽疑邊信在﹐爲爾望晴曛。移芍藥玉苑移仙萼﹐羣英讓國花。翻階姿轉媚﹐依檻態尢佳。香擬調金鼎﹐紅尢奪彩霞。有時當入藥﹐寧只斗繁華。曉霞旭日晨開景﹐寒煙結彩霞。流文連海嶠﹐散影繞天涯。落共孤飛鶩﹐光分數點鴉。長風吹斷處﹐萬錦下晴沙。院中聞鶯玉署忽聞鶯﹐關關自有情。往來難辧處﹐斷續若頻驚。乍弄羌兒笛﹐新調秦女箏。餘音風捲去﹐萬戶作春聲。閻貴妃挽歌楡翟承恩日﹐螽斯衍慶年。豈期哀博望﹐仍復別甘泉。避輦風猶在﹐當熊事已前。獨令靑史上﹐重續仲仁篇。仙夢辭椒掖﹐虞歌發繡櫳。云深鸞馭遠﹐月冷鳳樓空。弓鼎追先帝﹐香花委舊宮。千年埋玉處﹐靑鳥下秋風。至前一日朝天官習儀用韻嚴宵風靜漏聲稀﹐擬列鵷班拜紫微。煙合星壇籠禦仗﹐日輝珠闕晃朝衣。翠華想象龍文結﹐淸蹕依稀鳳輦歸。明日占云應書瑞﹐洞霞五色見天機。習儀罷道院小憩用韻蓬萊宮闕到人稀﹐仙侶重來歷翠微。早向璇霄瞻法駕﹐暫因芝室解朝衣。地偏漸覺鸞聲遠﹐風肅虛疑鶴馭歸。相對不嫌淸坐久﹐從來去住本忘機。孔廟陪祀有作上丁二月禮先師﹐未喪斯文今在玆。執鬯顧於千載後﹐捧璋應憶兩楹時。多官入室瞻遺器﹐髦士圜橋展盛儀。自愧鄙儒叨小相﹐惟將端甫奉前規。鄭王餞席口占奉贈祕殿晨開復道通﹐飛花春簇綺筵紅。極知魚藻情何限﹐可柰驪駒調欲終。作賦偶諧梁苑客﹐談經故滯獻王宮。恩輝欲答渾無地﹐爲祝河山帶礪同。壽相公限體瑞鐘光嶽會生申﹐劍履中朝領縉紳。早有殊方來翡翠﹐遂合當代繪麒麟。殷勤東閣延賢日﹐夙夜公家報主身。丹篆永期綿鶴算﹐黃扉長擬贊鴻鈞。送楊南泉使淸江浦就便省覲朝看使節下金扉﹐千里春風送客歸。明月他時勞悵望﹐淸江今日借炎輝。鶯啼行省邀徵蓋﹐花滿髙堂待舞衣。此去定知三載別﹐秋深莫使雁來稀。送徐華原按滇南幾回簪筆侍宸居﹐奉使俄驚萬里餘。涉險王尊應叱馭﹐淸時孟博已登車。諸蠻洞口窺龍節﹐候吏關門拜隼旟。靑橐有書憂更遠﹐不將詞賦擬相如。壽朱鴻川祖母甲第歌鐘動帝州﹐太君今屬古稀秋。背疑春色還萱艸﹐心結寒盟有柏舟。中夜和丸曾課郢﹐西山愛日正依劉。元宗剩有中朝彥﹐梓裏親看晝錦遊。送閻又泉司成之南都珥筆曾爲著作郎﹐虎闈新綰大夫章。詞林久識南金價﹐師席行瞻北斗光。禮樂百年崇俎豆﹐章縫四海入宮墻。弦歌且對鐘山勝﹐阿閣巢成待鳳凰。送馮太守之廣州十載含香侍玉除﹐行春初擁使君車。雲開海嶠來天馬﹐風靜江潭走鱷魚。畫省歲時移甓裏﹐冰壺心事酌泉余。他年漢史書循吏﹐記取芳名照石渠。壽孫太夫人大忠門閥垂芳遠﹐積慶庭闈降福遐。玄圃種田瓊作樹﹐紫微頒誥鳳爲花。宮袍交映班襕服﹐鼎食常調勾漏砂。聞說蟠桃今歲熟﹐海天駢集五云車。十六夜月風色蕭蕭二八秋﹐中天佇待彩波流。落云桂子還如昨﹐出海冰輪頓若畱。素影乍驚虧兔闕﹐寒潮已見落江洲。倚欄莫爲添惆悵﹐終夜嬋娟尙滿樓。秋聲何處森森過竹籬﹐夜窗初聽轉淒其。奔騰欲動歐公賦﹐坎壇應添宋玉悲。響入疏桐人靜後﹐韻隨寒雨客愁時。晚來試問蕭條意﹐惟有庭前落木知。送許龍石先生赴南都師席春風已數年﹐綸恩新拜六曹先。極知國子思韓愈﹐又見銓衡待傅玄。冰鑑舊京懸畫省﹐文星中夜燭江天。金陵寄迹應難久﹐黃閣行看簡上賢。壬申六月十八日南歸至內丘阻雨感賦自是天家雨露寬﹐孤臣千里濕徵鞍。塞垣回首煙塵淨﹐農畝關心稼穡艱。可喜一朝驅毒暑﹐不眠中夜襲輕寒。卻慚未滿甘霖望﹐徒使蒼生拭目看。送王稚川南京司業石渠金馬記同招﹐視艸明光歲更饒。何幸蒹葭常倚玉﹐固知雕鶚自淩霄。春風暖入鐘陵道﹐北斗光臨泮水橋。回首故人方朔在﹐年年避世紫宸朝。中秋內直觀月兔魄分秋影更圓﹐禁城相對益堪憐。素波漸轉金河裏﹐寶鏡俄懸玉殿前。地靜寒生桐葉露﹐天空香散桂花煙。齋居猶有通宵興﹐一別西風又隔年。雨後望西山雨過西山半綠苔﹐煙嵐硉兀翠屏開。歸云欲逐層峯動﹐返照疑從疊巘來。裊裊晴光搖艸樹﹐蔥蔥遠色入樓臺。望中遙識盤龍處﹐王气氤氳鎖碧隈。頒歷麟臺曙啟頒周曆﹐鳳閣冬開肅漢儀。律轉玉衡三正候﹐光回珠斗一陽時。梅花角動傳春早﹐蓮葉壺淸報漏遲。萬國瞻依朝帝座﹐千官拜舞列天墀。贈禦醫尹巨川烏頭早續杏林春﹐遠志髙標更除塵。厚朴晚須成大器﹐從容金尙徳潤身。百年陰徳當歸後﹐六枝神功獨活人。別玄參辰應念我﹐天南星斗望中深。聖壽無疆詩九天開壽域﹐萬國慶昌期。瑞气隨龍幄﹐歡聲繞鳳墀。重離當此日﹐育震憶當時。云繞呈祥早﹐河淸發兆奇。承基昭嗣服﹐禦極致雍熙。禮樂回三代﹐威靈攝四裔。聖仁羣品被﹐景物萬年宜。黃道添新歲﹐淸秋協誕期。老人連帝座﹐王母降瑤池。華祝揚休歷﹐嵩呼切忭私。擬陳金鑑錄﹐願獻紫霞卮。舜壽寧爲上﹐文齡未足追。皇圖天地永﹐遐算一如斯。初夏謁見皇太子詩南風開雉扇﹐東閣駐鸞旌。共仰前星彩﹐欣瞻少海淸。謙光追夏啟﹐敬徳邁周成。自愧商山老﹐深慚鄴下英。承華隨日表﹐甲觀見龍行。感激思天意﹐千年欲太平。內苑聞鶯紫禁叢林合﹐黃鸝深處鳴。綿蠻隨麗景﹐睍睆媚新睛。恰恰遷喬意﹐關關求友情。輕音畱祕院﹐髙韻度層城。乍弄羌兒笛﹐初調秦女箏。往來難辧處﹐斷續若頻驚。語逐薰風轉﹐歌宜夏木淸。吾皇奏韶樂﹐好入雜簫笙。許松翁慶源堂間气凝淸洛﹐榮光萃碧嵩。地靈騰鳳羽﹐澤遠勝蘭叢。元愷千年會﹐夔龍一代雄。棘槐成世業﹐簪履擅名宗。雅望歸時哲﹐淸朝宅上公。廟廊資柱石﹐寰宇荷帡幪。遐想開先徳﹐深惟裕後功。溯源尋故址﹐肯構飾新工。肇迹儀刑遠﹐承家奕業同。浚祥今再始﹐長髮正無窮。許松翁世芳樓玄圃垂休地﹐珠樓表勝年。重甍鄰斗極﹐飛宇控郊廛。杳藹丹靑動﹐岧峣錦繡懸。隔窗搖艸樹﹐捲幔引山泉。花气千叢合﹐松聲萬壑連。琪琳添壯麗﹐瑤島洽神仙。覽勝依層漢﹐遊神俯八埏。輕雲隨劍履﹐髙鳥識貂蟬。淸賞追前澤﹐芳華寄後賢。柱欄千載茂﹐長此樂堯天。對菊上國秋雲暮﹐東籬菊正黃。乾坤畱正色﹐歲月假餘香。寒蕊常含露﹐鮮姿故傲霜。臨風搖紫蒂﹐映日炫金裳。凋後良爲幸﹐開遲未足傷。自知甘隱逸﹐偏得近壺觴。杜甫懷應動﹐陶潛興自長。感時憐晚節﹐撫景發淸狂。擬著餐英賦﹐愧無楚客章。春雨禁城三月雨如煙﹐散潤飛膏太液邊。寒色近從原野合﹐斷絲遙與翠花連。浥塵柳葉盈堤綠﹐含濕桃花向客妍。幾處農夫濡帝澤﹐誰家父老祝公田。傅巖旣協甘霖望﹐魯國應書大有年。知祝聖心通造化﹐萬方歌舞樂堯天。董艸詠晃日金英動﹐牽風翠帶浮。何能常對此﹐忘卻杞人憂。菊詠秋宴羣芳歇﹐東籬獨有花。敢云持晚節﹐不解鬥繁華。聞蟬何處寒蟬抱葉吟﹐日髙風靜響沈沈。無端淸切驚殘夢﹐暗引悲秋萬里心。禦制聯雲洛水靈龜獻瑞﹐天數五地數五﹐五五還歸二十五數﹐數定元始天尊﹐一誠有感。對云丹山彩鳳呈祥﹐雄聲六雌聲六﹐六六總成三十六聲﹐聲祝嘉靖皇帝﹐萬壽無疆。明農堂聯一片野心都被靑山畱住﹐九重丹詔休教彩鳳銜來。君子有所思西河有蛟﹐北山有虎。漁樵不敢窺﹐行人心獨苦。心獨苦兮柰若何﹐湛盧倒柄將柰何﹖早霽出苑中望西山積雪淡淡晴日暉﹐冽冽晨風寒。出苑偶西望﹐積雪盈層巒。層巒何嶙峋﹐萬仞相岏巑。昔見靑蔥結﹐今見縞素攢。玉鳳排空飛﹐白龍伏地蟠。霏霏仙掌中﹐凝華何其繁。顧玆麗陽候﹐肅气猶未殘。山前旣如此﹐山後寧劇乾。將軍擁貂裘﹐誰知戰士難。能推挾纊恩﹐當爲驅呼韓。奉詔讀書翰林述懷哲人振英駕﹐志士感良遇。矧余駑鈍姿﹐而乃忝恩顧。廁迹白玉堂﹐日夕仰弘度。良時不再至﹐馳景迅頹暮。感遇惜春華﹐勉旃赴前路。豈無子云艸﹐亦有司馬賦。技藝寧足先﹐修能良可慕。陟嶽貴及顚﹐涉溟宜問渡。古則俱在玆﹐莫枉邯鄲步。相公愛賢堂邸第擴新構﹐邃敞沿舊基。地勝賢所聚﹐先後如相期。卓哉名世傑﹐休采颺明時。大道補舜衮﹐襄贊何孜孜。緇衣秉雅尙﹐往哲俱我師。撫迹起遐慕﹐英駕相驅馳。曳裾匯時髦﹐吐握恆於玆。虛乃山澤愛﹐廓爲霖雨施。玉闥振淸響﹐弘度疇能追。聊紀斯堂盛﹐將使來者知。楊翁仰宸樓構宇湖山間﹐飛甍接層霓。杳靄禦气浮﹐中有謨誥辭。穆穆黃扉宰﹐造膝承堯咨。殊錫富緗帙﹐種種琬琰奇。龍文動奎躔﹐光照何陸離。襲藏示來裔﹐神物相護持。主恩旣云渥﹐臣節良可知。長此仰宸極﹐帶礪以爲期。詠葵菁菁園中葵﹐生長何葳蕤。夕含零露滋﹐朝對旭陽輝。暑雨生鮮萼﹐薰風披芳枝。羣英開已盡﹐艷姿獨遲遲。旣幸晚凋福﹐寧懷後時悲。傾心本天性﹐衛足良自知。嗟彼桃李花﹐鬥妍﹝女冬﹞何爲﹖玉河春水曲東皇一夜吹風起﹐萬里春歸帝城裏。早見冰消太液池﹐虹橋簾洞皆春水。春水元從天上來﹐洗天浴日眞奇哉。晴波倒影白玉闕﹐回流曲抱黃金臺。雲濤煙浪自漭沅﹐雪花文藻相縈回。金疏噴薄蒼龍吼﹐石堰斜鋪俯螭首。出省猶翻上苑花﹐緣堤遠映千門柳。我知主上敷陽和﹐衍慶流祥潤澤多。馮夷起舞陽侯歌﹐淑气先通紫禁河。嗚呼紫禁河﹐願言流向人間去﹐千溪萬曲皆恩波。中流砥柱歌壽太宰聞公君不見大河九曲來昆侖﹐蒼茫萬里浮乾坤。懸崖絕阪任傾沒﹐惟有當衝一柱巋然存。芙蓉直峭淩煙霧﹐不向他山資倚附。冥杳應知參井鄰﹐嵯岈那許猿猱度。天生神物障鴻濤﹐況有神人修作勞。孤標上作擎天柱﹐巨軸深撐斷足鰲。龍門碣石互吞吐﹐白練翻飛自今古。獨壓坤維震蕩中﹐鯨掀鼉踴空號怒。靈祕千年會降神﹐太宰浩气淩蒼旻。澆之不濁撼不動﹐萬仞之壁同嶙峋。夙抱孤忠事天子﹐賢豪總入衡銓裏。百辟咸瞻岱華峯﹐九重自識尙書履。坐鎭畏途還雅風﹐江河力挽使朝東。風波滿眼一時定﹐柱石應推第一功。憶昔題詩杏園處﹐卽隨鸞鳳丹霄翥。豈期今日共金貂﹐卻喜從來依玉樹。玉樹金貂春復春﹐素交歲晚更相親。各將水蘗酬初約﹐欲比瓊瑤愧不倫。生年七十古來少﹐龍馬精神共矯矯。召公欲去周公畱﹐整頓還期濟時了。保乂由來屬老成﹐千秋萬載翊承明。預將縑素圖雄觀﹐爲證他年帶礪盟。子昂畫馬圖歌贈河南李中丞卷中此馬畫者誰﹐毛鬣欲動風骨奇。尺縑能收上閒駿﹐意態便欲隨風馳。天閒十二紛相矗﹐想是晴郊初出牧。大宛雄姿宿應房﹐渥窪異種龍爲族。金羈玉勒不須誇﹐且看連錢五色花。忽見麒麟出東櫪﹐還疑騄駬涉流沙。沙邊靑艸茸茸起﹐上有垂楊覆河水。圉人騎放綠蔭中﹐參差牝騋成云綺。我觀此馬皆能逐電不見塵﹐安得蕃息日適河之濱。邊關已息烽煙警﹐上苑因同苜蓿春。吳興妙手誰堪伍﹐遺墨流傳自今古。人間駑輩徒紛紛﹐哲匠掄求心獨苦。擬將此幅比瓊瑤﹐寄贈佳人雲路迢。天闕昔曾窺立仗﹐霜臺今復憶乘軺。手持黃紙臨中土﹐甲兵十萬胸中吐。臯夔事業待經邦﹐韓範威名先震虜。氛祲潛消塞北場﹐河山坐鎭汴封疆。成臯歸來放戰馬﹐嵩陽今作華山陽。嗟乎﹗宵旰九重猶拊髀﹐奇勛早奏明光裏。願徵頗牧人禁中﹐坐令天下之馬休逸皆如此。見落葉有感飄飄落葉隨風吹﹐葉落何時還故枝﹖盛年光景能幾何﹐俟河之淸日月多。餔糟歠釃且共歡﹐何爲憂虞坐自煎。不見熒熒帳中燭﹐短髮頹齡不可續。送宋柏崖分教贛楡憐君鴻鵠志﹐寄迹廣文庭。夜榻琴書冷﹐春盤苜蓿靑。道尊須振鐸﹐地僻好橫經。他日雲霄上﹐還看奮羽翎。送劉僉憲之山西繡斧下神京﹐霜風白簡生。省遺郎吏艸﹐臺建大夫旌。隼翮當秋健﹐微星入夜明。範滂今攬轡﹐晉水爲君淸。送裴遜山守睢陽赤符辭鳳闕﹐皂蓋入雄州。芳溯裴中令﹐聲傳郭細侯。春城桑柘滿﹐晝館鶴琴幽。獨有金門客﹐鴒原思未休。送少宗伯康礪峯之南部冠裳通舊鎬﹐禮樂重畱京。寅直聞咨伯﹐詞華記薦雄。路依江樹遠﹐夢憶炬蓮紅。剩有都門餞﹐舊僚恨別同。送翰撰唐小漁奉使冊封就便省覲詞賦龍頭客﹐公臺鼎足家。九天持使節﹐千里泛仙槎。寶牒宗盟重﹐金符帝寵賒。更諧將母願﹐恩遣勝皇華。送李少參之廣州帝澤通南極﹐旬宣屬老成。燕云縈旅思﹐嶺月引官程。棠蔭隨車合﹐薇香入座淸。鱷魚今在否﹐應避使君行。種槐佳樹映三臺﹐門墻獨爾栽。芳蔭他年被﹐靈根此日培。雨露自先得﹐風霜應不摧。豈期柯葉盛﹐終擬棟梁材。秋暮東園與友人話舊班荊依復磴﹐列藉撫幽泉。髙樹延殘日﹐荒城澹夕煙。感時心欲碎﹐嘆逝淚同涓。去去還畱語﹐霜明艸閣顚。題礪峯思先壠捲薤露哀歌遠﹐松云客夢懸。祗違鼎釜願﹐長廢蓼莪篇。月明思鶴唳﹐風暖憶牛眠。獨有君恩重﹐餘輝耀九泉。別墅素心耽曠寂﹐沈迹向林坰。巖壑天開勝﹐龜龍地伏靈。著書云外閣﹐觀稼雨中亭。煙路誰馳勒﹐山猿莫浪驚。鄭莊宴集用韻上公開勝宴﹐劍履集城南。地敞花香入﹐亭虛水气含。窺筵喧雜鳥﹐列障起層嵐。敢接夔龍武﹐追陪愧盍簪。送符後崗尹靑城北闕承恩重﹐東城望澤深。郎星千里動﹐卿月一方臨。莫羨王喬舄﹐須鳴子賤琴。徵書他日下﹐應慰故人心。首夏春色還疑在﹐炎光忽已通。池荷舒嫩綠﹐檻藥試新紅。晝夜寒喧雜﹐乾坤長養同。聖人歌解阜﹐無處不春風。

