

欽定四庫全書

集部二

英集

別集類一【唐】

提要

【臣】等謹案英集八卷唐方幹撰幹字雄飛新定人章八元之外孫幹以詩名於江南咸通中一舉不第遂遁迹防稽歿後宰相張文蔚請追賜名儒淪落者及第凡十五人而幹與焉後進私謚曰英先生因以名集其見於新唐書志者十卷幹寜丙辰中書舎人祁縣王贊序之而樂安孫郃爲之傳何光遠鑑戒錄稱幹爲詩鏈句字字無失詠系風雅體絕物理郃傳亦稱其髙堅峻防蓋其气格淸迥意度閒遠於晚唐纎靡俚俗之中獨能自振故一時詩家推爲職志然其七言淺弱較遜五言郝氏林亭而外佳句無多則又風防有以限之也贊序稱幹甥楊弇洎門僧居遠收綴遺詩三百七十餘篇析爲十卷此本爲明嘉靖丁酉其裔孫廷璽重刋者祗分八卷詩三百七篇卷目俱非其舊近時洞庭席氏百家唐詩本從宋刻錄出者仍作十卷而詩亦止三百十六篇全唐詩本乃增多詩至三百四十七篇然與贊序原數終不相合蓋流傳旣久已有所脫闕矣乾隆四十三年六月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

英集原序

風雅不主於今之詩而其流涉賦今之詩蓋起於漢魏南齊五代文愈萎詩愈麗陳隋之際其君自好之而浮靡惉懘流於滛樂故曰音能亡國信哉唐興其音復振陳子昻始以骨气爲主而寖拘四聲五七字律建中之後其詩益善錢起爲最杜甫雄鳴於至徳大歷間而詩人或不尙之嗚呼子美之詩可謂無聲無臭者矣吳越故多詩末有新定方幹擅名於杭越流聲於京洛夫幹之爲詩鋟肌滌骨冰瑩霞絢嘉肴自將不吮余雋麗不葩紛苦不棘臒當其得志倐與神防詞若未至意已獨往余爲兒時得生詩數十篇心獨好之生時尙存地逺莫克相見其後生名愈籍爲詩者多能諷之而生歿矣今年遇樂安孫郃於荊早與生善出時所作英先生傳且曰與其甥楊弇洎門僧居逺收綴其遺詩三百七十餘篇析爲十卷欲予爲之序冀偕之不朽先是丹陽有南陽張祜差前於生其詩放言橫肆皆吳越之遺逸予嘗較之張祜升杜甫之堂方幹入錢起之室矣幹之出入行事郃之傳實備之不復互出直嘉郃能懷人之遇成人之不泯而又愛我之厚故序詩之廢興題於幹集之首幹寧丙辰月日序

欽定四庫全書

英集卷一

唐方幹撰五言律詩

寄李頻

眾木已揺落望君猶未還軒車在何處雪滿前山思苦文星動鄕遙釣渚閒明年見名姓惟我獨何顏

東溪別業寄段郎中

前山含逺翠羅列在窗中盡日人不到一樽誰與同涼隨蓮葉暑避栁條風豈分長岑寂明時有至公

中秋月

涼宵煙靄外三五玉蟾秋列野星辰正當空鬼魅愁泉澄寒魄瑩露滴冷光浮未折靑靑桂吟防不忍休

懷州客舎

誤飲覃懷酒誰知滯去程朝昏太行色坐臥沁河聲白道穿秦甸嚴鼙似戍城鄰雞莫相促遊子自晨徵

中路寄諭鳬

求名如未遂白首亦難歸送我樽前酒典君身上衣寒蕪隨楚盡落葉渡淮稀莫嘆幹時晚前心豈便非

送趙明府還北

故林終不住劍鶴在扁舟盡室無餘俸還家得白頭鐘催吳岫晚月照渭河流曽是棲安邑恩期異日酬

故朱協律故山

地下無餘恨人間得盛名殘篇續大雅稚子托諸生度日山空暮緣溪鶴自鳴難收故交意寒笛一聲聲

途中寄朱特

登車日相逺談笑亦何因路入瀟湘樹書隨巴蜀人斂衣寒犯雪傾篋病防春莫負髫年志淸朝有獻臣

送班少府入謁荊南盧尙書

束書成逺去還計莫經春倒篋惟求醉登舟自笑貧波移彭蠡月樹沒漢陵人試吏曽趨府旌幢易得親

夏日登靈隠寺後峯

絕頂無煩暑登臨三伏中深蘿難透日喬木更含風山疊雲霞際川傾世界東那知玆夕興不與古人同

聽新蟬寄張畫

細聲頻斷續審聽亦難分髣髴應移處從容卻不聞蘭棲朝咽露樹隠暝吟云莫遣鄕愁起吾懷秪似君

送諭坦之下第還江東

文戰偶未勝無令移壯心風塵辭帝裏舟檝到家林過楚寒方盡浮淮月正沈持杯話來日不聽洞庭聲

送姚舒下第遊蜀

蜀路何迢遞憐君獨去遊風煙接北鄙山水勝東甌九折盤荒阪重江繞漢州臨邛一壷酒能浣長卿愁

旅次錢塘

此地似鄕國堪爲朝夕吟雲藏吳相廟樹引越山禽潮落海人散鐘遲秋寺深我來無舊識惟見寂寥心

別諭鳬

知心似古人嵗久分彌親離別波濤濶畱連槐栁新蟇陵寒貰酒漁浦夜垂綸自此星居後音書豈厭頻

送相裏燭

相逢未卜期相送定何之不得長年少那堪逺別離泛湖乘月早踐雪過山遲永望多時立翻如在夢思

君不來

開花未零落心緒巳紛紛久客無人見新禽何處聞舟隨一水過路出萬山分夜月生愁望孤光必照君【過一作逺】將謁商州呂郎中出楚州畱獻章中丞

江流盤復直浮棹出家林商洛路猶逺山陽春已深靑雲應可望白髮未相侵才小知難薦終勞許國心

金州客舎

捲薄羣峯暮蕭條未掩闗江流嶓冢路入漢家山落葉欹眠後孤砧倚望間此情偏耐醉難遣酒罍閒

途中逢孫輅因得李頻消息

灞上寒仍在柔條亦自新山河𨿽度臘雪未知春正憶同袍者堪逢共國人銜杯益無語與爾轉相親

送從兄郜【唐詩內作途中別孫璐】

道路本無限又應何處逢流年莫虛擲華髮不相容野渡波揺月寒城翳鐘此心隨去鳥迢遞過重峯

送許溫

壯嵗分益切髫年心卽同當聞千里去難遣一樽空翳燭蒹葭吹帆橘柚風明年見親族喜集在懷中

鏡中別業二首

寒山壓鏡心此處是家林梁燕窺春醉巖猿學夜吟云連平地起月向白波沈猶自聞鐘角棲身可在深世人如不容吾自縱天慵落葉憑風掃香秔倩水舂花朝連郭霧雪夜隔湖鐘身外能無事頭宜白此峯

經周處士故居

愁吟與獨行何事不傷情久立釣魚處惟聞啼鳥聲山蔬和艸嫩海栁入籬生吾在玆溪上懷君恨不平【栁一作樹】

贈諭鳬

所得非眾語眾人那得知才吟五字句又白幾莖髭月閣欹眠夜霜軒正坐時此時心更苦恐作滿頭絲

早發洞庭

長天接廣澤二气共含秋舉目無平地何心戀直鉤孤鐘鳴夾岸片月落中流卻憶防夷子當時此泛舟

貽錢塘路明府

至學不得力至今猶苦吟吟成五字句用破一生心世路屈聲逺寒溪怨气深前賢多晚達莫怕雪霜侵【雪一作鬢】

湖上言事寄長城諭明府

吟霜與臥云此興亦甘貧吹剪落翠羽垂絲牽錦鱗滿湖波撼月半日藏春卻笑縈簮組勞心逺字人

涵碧亭【洋州於中丞宰來陽日置】

髙低竹雜松積翠復畱風路劇陰溪裏寒生暑气中閒雲低覆艸片水靜涵空方見洋源牧心侔造化工

除夜一首

永懷難自問此夕眾愁興曉韻侵春角寒光隔嵗燈心燃一寸火淚結兩行冰煦育誠非逺陽和又欲升

題碧溪山禪老

師步有云隨師情惟鶴知蘿迷收術路云隔出溪時竹狖窺沙井巖禽停檜枝由來傲卿相臥隠答書遲

送鏡空上人遊江南

去住如雲鶴飄然不可畱何山逢只履一食在孤舟細蓮塘晚疎蟬橘岸秋應懷舊溪月夜過石窗流

新正

蓽門惆悵久時節暗來頻每見新正雪長思故國春云西斜去鴈江上未歸人又憶年爲客何媒得到秦

滁上懷周賀

就枕忽不寐孤懷興嘆初南譙收舊曆上苑絕來書暝雪細聲積晨鐘寒韻疎侯門昔彈鋏曽共食紅魚

寄石湓淸越上人

寺處惟髙僻云生石枕前靜吟因得句獨夜不妨禪窗接停猿樹巖飛浴鶴泉相思有書札俱倩獵人傳

陳式水墨山水

造化有功力平分歸筆端溪如冰後聽山似曉來防立意雪髯出支頥煙汁幹世間從爾後應覺致名難

英集卷一

欽定四庫全書

英集卷二

唐方幹撰五言律詩

陳秀才亭際木蘭

昔見初栽日今逢成樹時存思心更感逺看步還遲蝶舞揺風蕋鶯啼含露枝徘徊不忍去應與醉相宜

贈鏡公

幽獨迢遙夜夜淸人更閒髙風吹越樹細露濕湖山月皎微吟後鐘鳴不寐間如教累簪組此興豈相關

贈雪竇僧家

登寺尋盤道人煙逺更微石窗秋見海山靄暮侵衣眾木隨僧老髙泉盡日飛誰能厭軒冕來此便忘機

途中逢進士許巢

聲望去已逺門人無不知義行相識處貧過少年時妨寐夜吟苦愛閒身達遲難求似君者我去更逢誰

贈瑪瑙山禪者

芿艸不停獸因師山更靈村林朝乞食風雨夜開扃井味兼松粉云根著淨瓶塵勞如醉夢對此暫能醒

酬故人陳乂都

逺別那無夢重遊自有期半年鄕信到兩地赤心知坐久吟移調更長硯結澌文人才力薄終怕阿戎欺

閏月

羃羃復蒼蒼微和傍早陽前春寒已盡待閏日猶長栁變𨿽因雨花遲豈爲霜自玆延聖歷誰不駐年光

方著作畫竹

疊葉與髙節俱從毫末生畱傳千古譽硏鏈十年情向月本無影臨風疑有聲吾家釣臺畔似此兩三莖

題友人山花

蘂萌方簇盡爲待好風吹不見移來日先愁落去時濃香燻疊葉繁朶壓卑枝坐看皆終夕遊蜂自有期

贈詩僧懷靜

幾生余習在時復卻微吟坐夏莓苔合行禪檜栢深入山成白首學道是初心心地不移變徒云寒暑侵

贈許牘秀才

經綸與妙用非從人外來山河澄正气雪月助宏才傲世寄漁艇藏名歸酒杯升沈在方寸卽恐起風雷

送於丹

至業是至寶莫過心自知時情如甚暢天道卽無私入洛霜霰苦離家蘭菊衰乘舟不回顧薄暮又何之

送人遊日本國

蒼茫大荒外風教卽難知連夜揚帆去經年到岸遲波濤含左界星斗定東維或有歸風便當爲相見期

東溪言事寄於丹

日月晝夜轉年老難駐畱軒窗才過雨枕簟卽知秋天際鴈行出溪中虹影收惟君壯心在應笑臥滄洲

暮發七里灘夜泊嚴光臺下

一瞬卽七里箭馳猶是灘檣邊走嵐翠枕底失風湍但訝猿鳥定不知霜月寒前賢竟何益此地誤垂竿

處州洞溪

气象四時淸無人畫得成眾山寒疊翠兩派緑分聲坐月何曽夜聽松不似晴混元融結後便有此溪名

稱心寺中島

水木深不極似將星漢連中州惟此地上界別無天雪折停猿樹花藏浴鶴泉師爲終老意日日復年年

歳晚苦寒

地气寒不暢嚴風無定時挑燈淸燼少呵筆尺書遲白兔沒已久晨雞僵未知佇看開聖歷暄煦立爲期

杜鵑花

未問移栽日先愁落地時疎中從間葉密處莫燒枝郢客教誰探胡蜂是自知周回兩三步常有醉鄕期

寄普州司倉賈島

亂山重復疊何路訪先生豈料多才者空垂不世名閒曹猶得醉薄俸亦勝畊莫問吟詩苦年年芳艸平

陸處士別業

問道逺相訪無人覺路長夜光回釣檝月影出書牀蟬噪蓼花發禽來山果香多時欲歸去西望又斜陽

贈中嶽僧

坐來叢木大誰見入巖年多病長畱藥無憂亦是禪搘牀移片石舂粟引髙泉盡願求心法逢誰擬卽傳

遊竹林寺

得路到深寺幽虛曽識名蘚濃陰砌古煙起暮香生曙月落松翠石泉流梵聲聞僧說眞理煩惱自然輕

贈許牘山人

才子醉更逸一吟傾一觴支頤忽有得搖筆便成章王粲實可重禰衡爭不狂何時應防面夢裏是瀟湘

贈功成將

定難在明略何曽勞戰爭飛書諭彊冦計日下重城深雪移營夜寒沙出塞情苦心殊易老新發早年生

白艾原客

原上桑柘瘦再來還見貧滄洲幾年隠白髮一莖新敗葉平空塹殘陽滿近鄰閒言說知已半是學禪人

朔鴈

寥寥落何處一夜過寒天送苦秋風外吹愁白髮邊望鄕皆下淚久戍獨無眠寂寞空沙曉開眸片月懸

憶故山

舊山長系念終日臥邊亭道路已知逺夢魂空再經秋泉涼好飲乳鶴靜宜聽獨上髙樓望蓬身且保寧

冬夜泊僧舎

江東寒近臘野寺水天昏無酒能消夜隨僧早閉門照墻燈焰細著瓦雨聲繁漂泊仍千里淸吟欲斷魂

新秋獨夜寄戴叔倫

遙夜獨不臥寂寥庭戶中河明五陵上月滿九門東萬里親朋散故園滄海空歸懷正南望此夕起秋風

送沛縣司馬丞之任

舉酒一相勸逢春聊盡歡羇遊故交少逺別後期難路上野花發雨中靑艸寒悠悠兩都夢小沛與長安

送盧評事東歸

萬里楊栁色出關隨故人輕煙覆流水落日照行塵積夢江湖濶憶家兄弟貧徘徊灞橋上不語共傷春

淸明日送鄧芮還鄕

鐘鼓喧離室車徒促夜裝曉樹新變火輕栁暗翻霜轉鏡看華發傳杯語故鄕每嫌兒女淚今日自沾裳

送崔拾遺出使江東

九門思諫諍萬里采風謡關外逢新月天涯過晚潮鴈飛雲杳杳木落浦蕭蕭空怨他鄕別回舟暮寂寥

英集卷二

欽定四庫全書

英集卷三

唐方幹撰五言律詩

江州送李侍禦歸東洛

獨乘驄馬去不並旅人還中外名卿貴田園髙步閒暮春經楚縣新月上淮山道路空瞻望軒車不敢攀

重陽日送洛陽李丞之任

爲文通絕境從宦及良辰洛下知名早腰邊結綬新且傾浮菊酒聊拂染衣塵獨恨滄洲侶愁來別故人

送郭太祝歸江東

鄕人去欲盡北鴈又南飛京洛風塵久江淮音信稀舊山知獨往一醉莫相違未得解羇旅無勞問是非

送李恬及第後還貝州

成名年少日就業聖人書擢桂誰相比籯金已不如東城送歸客秋日待徵車若到淸潭畔儒風變裏閭

收兩京後還上都兼訪一二親故

離堂千里客歸騎五陵人路轉函闗晚煙開上苑新天涯將野服闕下見鄕親問得存亡事裁書寄海濱

送汶上王明府之任

何時到故鄕歸去佩銅章親友移家盡閭閻百戰傷背闗余艸木出塞足風霜遺老應相賀知君不下堂

湖南使院遣情送江夏賀侍郎

雲雨一消散悠悠闗復河俱從泛舟役遂隔洞庭波楚水去不盡秋風今更過無由得相見卻恨寄書多

過申州作

萬人曽死戰幾戶見刀兵井邑初安堵兒童未長成涼風吹古木野火燒殘營寥落千餘里山空水復淸

汝南過訪田評事

移家近漢陰不復問華簪買酒宜城逺燒田夢澤深暮山逢鳥入寒水見魚沈與物皆無累終年愜本心

送道上人遊方

律儀通外學詩思入闗煙景隨人別風姿與物閒貰花畱靜室咒水度空山誰識浮雲意悠悠天地間

送王信翁登科後歸江東

南行無俗侶秋鴈與寒云野性自深愜鄕居人共聞吳山中道斷淛水半江分此地登臨慣含情一送君

送饒州王司法之任兼寄朱處士

莫愁還作吏且喜速回車畱醉悲殘歳含情寄逺書共看衰老近轉覺宦名虛遙想淸溪畔幽人得自如

詹碏山居

愛此棲心靜風塵路已賖十餘莖野竹一兩樹山花繞石開泉細穿蘿引徑斜無人防幽意來往在煙霞

曉角

畫角吹殘月寒聲發戍樓立霜嘶馬怨攢磧泣兵愁燕鴈鳴云畔邊風剪艸頭罷聞三弄後天迥曉星流

冬日

燒火掩關坐窮居客訪稀凍雲愁暮色寒日淡斜暉穿牖竹風滿繞庭云葉飛已嗟孤一歳羇寓尙何依

殘秋送友

早爲千里別況復是秋殘木葉怨先老江云愁暮寒交情如水澹離酒泛杯寛料想還家後休吟行路難

客行

藕葉綴爲衣東西泣路歧鄕心日落後身計酒醒時觸目多添感凝情足所思羇愁難盡遣行坐一低眉

山中卽事

趨世非身事山中適性情野花多異色幽鳥少凡聲樹影搜涼臥苔光破碧行閒尋采藥處仙路漸分明

秋夜

殘砧驚睡醒欹枕已三更夢破寂寥思燈殘零落明空窗閒月色幽壁靜虫聲況是離鄕久依然無限情

送剡縣陳永秩滿歸越

俸祿三年後程途一月間舟中非客路鏡裏是家山密雪霑行袂叢杯變別顏古人惟賀滿今挈解由還

示鄕叟

暮齒甘衰謝逢人惜別離靑山前代業老樹此身移買藥將衣盡尋方見字遲如何鑷殘鬢覽鏡變成絲

與淸溪趙明府

淸規暫趨府獨立與誰親逐性無非醉求閒只愛貧林泉應入夢印綬莫畱人王事聞多暇吟求幾首新

哭胡珪

才髙登上第孝極歿廬塋一命何無定片言徒有聲故園花自發新冢月初明寂寞重泉裏豈知春物榮

重寄金山寺僧

風濤匝山寺磬韻逺漁船此處別師久逺懷無信傳月華妨靜燭鳥語答幽禪已見如如理灰心應不然

題雪竇禪師

飛泉濺禪石瓶注亦生苔海上山不淺天邊人自來度年隨檜栢獨夜任風雷獵者聞疎磬知師入定回

路支使小池

兒童戲穿鑿咫尺見津涯蘚岸和纎艸松泉濺淺沙光含半牀月影入一枝花到此無醒日當時有習家

淸源標公

師爲眾人重始得眾人師年到白頭日行如新戒時瓶添放魚澗窗逼褭猿枝此地堪終老迷癡自不知

山中

散拙亦自遂粗將猿鳥同飛泉髙瀉月獨樹迥含風果落盤盂上云生篋笥中未甘明聖日終作釣漁翁

新月

入夜天西見蛾眉冷素光潭魚驚釣落云鴈怯弓張隠隠臨珠箔微微上粉墻更憐三五夕仙桂滿輪芳

山中寄吳磻十韻

莫問終休否林中事已成盤飡憐火種歳計付刀耕掬水皆花气聽松似雨聲書空翹足臥避險側身行果傍閒軒落蒲連濕岸生禪僧知見理妻子笑無名更擬教詩苦何曽待酒淸石溪魚不大月樹鵲多驚砌下通樵路窗間見縣城雲山任重疊難隔故交情

鏡湖西島言事寄陶校書

樵獵兩三戶凋疎是近鄰風雷前壑雨花木後巖春文字不得力桑麻難救貧山禽欺穉子夜犬吠漁人未必聖明代長將雲水親知音不延薦何路出泥塵

嘉興縣內池閣

指畫應心成周回气象淸牀前沙鳥語案下錦鱗驚細栁風吹旋新荷露壓傾微芳緣岸落迸筍入波生舴艋舟中醉莓苔徑上行髙人莫歸去此處勝蓬瀛

送姚合員外赴金州

受詔從華省開旗發帝州野煙新驛曙殘照古山秋樹勢連巴沒江聲入楚流惟應化行後吟句上雲樓

英集卷三

欽定四庫全書

英集卷四

唐方幹撰

七言律詩

元日

晨雞兩度報更防刁鬥無聲暁漏幹暖日映山調正气東風入樹舞殘寒椒花且向巖林發獻嵗須來帝裏防才酌屠蘇定年齒坐中惟笑鬢毛班

早春

運行元化不參差四極中華共一時正气才隨灰律變殘寒更被野梅欺冰融大澤朝陽覺艸緑塵根夜知不覺風光疾於箭年來年去變霜髭

對花

淸曉入花如步障戀花行步步遲遲含風欲綻中心朶似火應燒外面枝野客須終日醉流鶯自有隔年期使君坐處笙歌合便是列仙身不知

題睦州烏龍山禪居

暑夜月華猶冷濕自知坐臥徧星宮晨雞未暇鳴山底早日先來照屋東人世驅馳方丈內海波揺漾一杯中伴師長住應難住歸去仍須入俗籠

寄杭州於郎中

𨿽云聖代識賢明自出山河應數生大雅篇章無弟子髙門世業有公卿入樓早月中秋色逺郭寒潮半夜聲白屋靑雲至懸濶愚儒肝膽若爲傾

寄靈武胡常侍

靑雲直上路初通巳在明君倚注中欲遣爲霖安九有先令作相贊東宮自從忠讜承天睠更用文篇續國風最是何人感恩徳謝敷臺下釣魚翁

除夜一首

玉漏斯須欲報晨四時吹轉任風輪寒燈短燼方燒臘畫角新聲巳報春明日便爲經嵗客昨朝猶是少年人新正定數隨年減浮世惟應百徧新

書桃花塢周處士壁

醉吟雪月思深苦思苦神勞新髮生自學古賢修靜節惟應野鶴識髙情細泉出石飛難盡孤竹和云濕不鳴何事懶於嵇叔夜更無書札答公卿

題桐廬謝逸人江居

少小髙眠無一事五矦勲盛欲如何湖邊倚竹寒吟苦石上橫琴夜醉多鳥自樹梢隨果落人從窗外卸防過由來朝市爲眞隱可要棲身向薜蘿

敍雪寄諭鳬

宻片無聲急復遲紛紛猶勝落花時逡巡不覺藏莎渚宛轉偏宜傍栁絲透室虛明非月照滿空回散是風吹髙人坐臥才方逸援筆應成六出詞

送人宰永泰

北人𨿽泛南來水稱意南行莫恨賖道路先經毛竹嶺風煙漸近刺桐花舟停漁浦猶爲客縣入樵溪似到家下馬政成王事少應容閩吏日髙衙

旅次揚州寓居郝氏林亭

舉目縱然非我有思量自在故山時鶴盤逺勢投孤嶼蟬曳殘聲過別枝涼月照窗欹枕倦澄泉繞石泛觴遲靑雲未得平行去夢繞江南身旅羇

茆山贈洪拾遺

聖代諫臣停諫舌求歸故里傲雲霞溪頭講樹纜漁艇篋裏朝衣輸酒家但愛身閒辭祿俸那嫌嵗計在桑麻我來幸與諸生異問答時容近絳紗

睦州呂郎中環溪亭

爲是仙才登望處風光便是武陵春閒花半落猶迷蝶白鳥雙飛不避人樹影興余侵枕簟荷香坐久著衣巾暫來此地非多日明主那容借冦恂

贈華陰隠者

少微夜夜當仙掌更有何人在此居花月舊應防浴鶴松蘿本自伴刪書素琴醉去經宵枕衰髮寒來向日梳故國多年歸未遂因逢此地憶吾廬

上杭州杜中丞

昔日雄才登上第今將重徳答明君苦心多爲安民術援筆皆成出世文寒角細吹孤嶠月秋濤橫捲半江云掠天逸勢應非久一鶚那棲眾鳥羣

贈處州段郎中

幸見仙才領郡初郡城孤峭似仙居杉蘿色裏登臺閣瀑布聲中閱簿書徳重自將天子合情髙元與世人疎寒潭是處淸連底賓席何心望食魚

書法華寺上方禪壁

砌下松巓有鶴棲孤猿亦在鶴邊啼臥聞雷歸巖早坐見星辰去地低一徑穿緣應就郭千花掩映似無溪是非生死多憂惱此日防師爲破迷

書吳道隠林亭

蘚榭莎亭羅篠隠依稀气象是山林橘枝亞路黃包重井脈穿林碧甃深稚子遮門畱熟客驚蟬入座避饑禽四鄰不見孤髙處翻笑騰騰只醉吟

陪王大夫泛湖

去去淩晨迥見星木蘭舟穏畫橈輕白波潭上魚龍气紅樹林中雞犬聲蜜炬燒殘銀漢昃羽觴飛急玉山傾此時檢防諸名士卻是漁翁無姓名

哭祕書姚監丞

寒空此夜落文星星落文畱萬古名入室幾人成弟子爲儒是處哭先生家無諫艸逢明代國有遺篇續正聲暁向平原陳禮悲風吹濕銘旌

贈防稽張少府

髙節何曽似任官藥苗香潔備常餐一分酒戶添猶得五字詩名動卽難笑我無媒生鶴髮知君有意借魚竿明年莫便還家去鏡裏雲山且共防

送鄭臺處士歸絳巖

榮啟先生挾琴去厭尋靈勝憶巖棲白猿垂樹窗邊月紅鯉驚鉤竹外溪慣采藥苗資素饌曽書蕉葉寄新題古賢猶愴河梁別未可怱怱便解擕

因話天臺勝異仍送羅道士

積翠千層一徑開遙盤山腹到瓊防藕花飄落前巖去桂子流從別洞來石上叢林礙星斗窗邊瀑布走風雷縱云孤鶴無畱滯定恐煙蘿不放回

哭諭鳬先輩

日夜役神多損壽先生下世未中年撰碑縱托登龍伴營奠應支賣鶴錢孤壠陰風吹細艸空窗濕气漬殘編人間別更無寃事到此誰能與問天

湖北有茅齋湖西有松島輕棹往返頗諧素心因成四韻

湖北湖西往復還朝昏止處自由間暑天移榻就深竹月夜乘舟歸淺山繞砌紫鱗欹枕釣垂檐野果隔窗攀古賢暮齒方如此多笑愚儒鬢未班

鑑湖西島言事

慵拙幸便荒僻地縱聴猿鳥亦何愁偶斟藥酒欺梅卻著寒衣過麥秋嵗計有時添橡實生涯一半在漁舟世人若便無知已應向此溪成白頭

山中言事

欹枕亦吟行亦醉臥吟行醉更何營貧來猶有故琴在老去不過新髮生山鳥踏枝紅果落家童引釣白魚驚潛夫自有孤云侶可要王矦知姓名

贈蕭山彭少府

作尉孜孜更寒苦操心至癖不爲淸𨿽將劍鶴支殘債猶有歌篇取盛名盡擬勤求爲弟子皆將疑義問先生與君相識因儒術嵗月彌多別有情

贈式上人

縱居鼙角喧闐處亦共雲溪邃僻同萬慮全離方寸內一生多在五言中芰荷葉上難停雨松檜枝間自有風莫笑旅人終日醉吾將大醉與禪通

贈錢湖上唐處士

我愛君家自洞庭衝灣潑岸夜波聲蟾蜍影裏淸吟苦舴艋舟中白髮生常共酒杯爲伴侶復聞紗帽見公卿莫言舉世無知巳自有孤云識此情

山中言事

日與村家事漸同燒松啜茗學鄰翁池塘月撼芙蕖浪窗戶涼生薜荔風書幌晝昏嵐气裏巢枝夜折雪聲中山陰釣叟無知已窺鏡撏多鬢欲空

題陶詳校書陽羨隠居

蕓香署裏從容步陽羨山中嘯傲情竿底紫鱗輸釣伴花邊白犬吠流鶯長潭五月含冰气孤檜中宵學雨聲便泛扁舟應未得鴟夷棄相始垂名

秋晚林中寄賓幕

八月蕭條九月時沙蟬海燕各分飛杯盂未稱嘗生酒砧杵先催試熟衣泉潄玉聲穿石竇橘垂朱實壓荊扉無過縱有山家思印綬畱連爭得歸

與鄕人鑑休上人別

此日因思話鄕裏故鄕風土我偏諳一枝竹葉如溪北半樹梅花似嶺南山夜獵徒多信犬雨天村捨未催蠶如今休作還家意兩鬢垂絲巳不堪

別從兄郜

展翅開防秪待風吹噓成事古今同巳呼斷鴈歸行裏全勝枯鱗在轍中若許死前恩少報終期言下命潛通臨岐再拜無餘事願取文章達聖聰

寄江陵王少府

分手頻曽變寒暑迢迢逺意各何如波濤一阻兩鄕夢嵗月無過雙鯉魚吟處落花藏筆硯睡時風濕圖書比來俗輩皆疎我惟有故人心不疎

送王霖赴舉

自古主司堪薦士明年應是不參差須憑吉夢爲先兆卽恐長才偶盛時北闕上書衝雪早西陵中酒趁朝遲郤詵可要眞消息只向春前便得知

思越中舊遊寄友

甸外山川無越國依稀只自劍門西鏡中疊浪揺星斗城上繁花咽鼓鼙斷臂靑猿啼玉笥成羣白鳥下耶溪此中曽是同遊處迢遞尋君夢不迷

上張舎人

海內芳聲誰可並承家三代相門深剖符巳副東人望援筆曽傳聖主心此地淸亷𨿽飲水四方焦熱待爲霖他年莫學鴟夷子逺泛扁舟用鑄金

題慈谿張丞壁

因君貳邑藍溪上遣我維舟紅葉時共向鄕中非半靣俱驚鬢裏有新絲佇防亷潔成三考應笑愚疎捨一枝貌似故人心尙喜相逢況是舊相知

贈鄰居袁明府

隔竹毎呼皆得應二心親熱更如何文章鍛鏈猶相似年齒參差不校多後卷簾防越嶺更深欹枕聴湖波朝昏幸得同醒醉遮莫光陰自下坡

英集卷四

欽定四庫全書

英集卷五

唐方幹撰

七言律詩

孫氏林亭

池亭才有二三畝風景勝於千萬家瑟瑟林排全巷竹猩猩血染半園花並牀欹枕逢春盡援筆持杯到日斜丱角相知成白首而今歡笑莫咨嗟

漳州陽亭言事寄於使君

謝守登城對逺峯金英泛泛滿金鐘樓頭風景八九月牀下水雲千萬重紅斾朝昏𨿽許近淸才今古定難逢鯉魚縱是凡鱗鬛得在膺門合作龍

別胡中丞

二年朝夜見雙旌心魄知恩夢亦驚幽賤粗能分菽麥從容豈合遇公卿吹噓若自毫端出羽翼應從肉上生卻恨此身惟一死空將一死報猶輕

遊張公洞寄陶校書

步步勢穿江底去此中危滑轉身難下蒸陰气松蘿濕外制溫風杖屨寒數里煙雲方覺異前程世界更應寛由來委曲尋仙路不似先生換骨丹【似一作是】

題睦州郡中千峯榭

豈知平地似天臺朱戶深沈別徑開曵響露蟬穿樹去斜行沙鳥向池來窓中早月當琴榻墻上秋山入酒杯何事此中如世外應緣羊祜是仙才

登新城縣樓贈蔡明府

楊震東來是宦遊政成登此自消憂艸中白道穿村去樹裏淸溪照郭流縱目四山宜永日開襟五月似髙秋不知縣籍添新戶但見川原桑柘稠

和於中丞登扶風亭

避石攀蘿去不迷行時舉步似丹梯東軒海日已相照下界晨雞猶未啼郭裏雲山全占寺村前竹樹半藏溪謝公吟望多來此此地應將峴首齊

贈信州髙員外

溪勢盤廻繞郡流曉光春色滿溪樓豈惟啼鳥催人醉更有繁花笑客愁蹇拙命中迷直道仁慈風裏駐扁舟膺門已感深恩去縱殺微軀未足酬

漳州於使君罷郡如之任漳南去上國二十四州使君無非親戚

漳南罷郡如之任二十四州相次迎泊岸旗旛郵吏拜連山風雨僕夫行月中倚棹過漁浦花底垂鞭醉鳯城聖主此時思共理又應何處救蒼生

送弟子伍秀才赴舉

人道相門延積慶今同太廟薦嘉賔柳條此日同誰折桂樹明年爲爾春倚棹寒吟漁浦月垂鞭醉入鳯城塵由來不要文章得且要文章出眾人

貽髙讜

都緣相府有宗兄卻恐妨君正路行石上長松自森秀雪中孤玉更凝明西陵曉月中秋色北固軍鼙半夜聲幸有淸才與洪筆何愁髙節不公卿

題長洲陳明府小亭

坐防孤峭卻勞神還是微吟到日曛松鶴認名呼得下沙蟬飛處聽猶聞夜來亦似深山月雨後惟闗滿屋云便此逍遙應不易朱衣紅飾未容君

送朱二十赴漣水

到縣卻應嫌水闊離家終是見山疎笙歌不駐難辭酒舟檝將行負擔書爲政必能安楚若向公猶可釣淮魚鳯鸞取便多如此掠地斜飛上太虛

徳政上睦州胡中丞

上徳由來合動天旌旗到日是丰年羣書已熟無人似五字研成舉世傳莫道政聲同宇宙須知紫气滿山川豈惟里巷皆蘇息猶有恩波及釣船

袁明府以家醖見寄用梅子相答

封匏寄酒提擕逺織籠盛梅答贈遲九度攪和誰用法四邊窺摘自攀枝樽罍泛蟻堪嘗日童稚驅禽欲熟時畢卓醉狂潘氏少傾來擲去恰相宜

送葉秀才赴舉兼呈呂少監

君辭舊裏一年期藝至身心亦自知樽盡離人防北斗月寒驚鵲繞南枝書回朝市砧應絕棹出村潭菊未衰與爾相逢終不逺昨聞祕監在臺墀

自縉雲赴郡溪流百里輕棹一發曾不崇朝敍事四韻寄獻段郎中

激箭溪湍勢莫憑飄然一葉若爲乘仰瞻靑壁開天罅轉寒灣避石稜巢鳥夜驚離島樹啼猿晝怯下巖藤此中明日尋知已恐似龍門不易登

與桐廬鄭明府

字人心苦達神明何止重門夜不扃莫道耕田全種秫兼聞退食亦逢星映林顧停琴望隔水寒猿駐筆聽卻恐南山盡無石南山有石合爲銘

胡中丞早梅

不獨開花不共時一株寒艷尙參差淩晨未噴含霜朶應候先開亞水枝芳郁合將蘭並茂凝明應與雪相欺謝公吟賞愁飄落可得更拈長笛吹

牡丹

借問庭前早晚栽座中疑是畫屏開花分淺淺胭脂臉葉墮殷殷膩粉腮紅砌不須誇芍藥白蘋何用逞重臺慇懃爲報防花客莫學遊蜂日日來

觀項信水墨

險峭𨿽從筆下成精能皆自意中生倚云孤檜知無朽掛壁髙泉似有聲轉扇驚波連岸動回燈落日向山明小年師祖過今祖異域應傳項信名

敍雪獻員外

紛紜宛轉更堪防壓竹摧巢井徑漫風柳細條粘不得春溪綠色蔽應難淸輝直認中庭月濕气偏添半夜寒謝守來吟才便逸郢詞先至彩毫端

王將軍

大志無心守章句終懷上略致殊功保寧帝業靑萍在投棄儒書絳帳空密雪曙連蔥嶺道徵旗夜捲柳營風將星依舊當文座應念愚儒命未通

陪睦州胡中丞泛湖

仙舟仙樂醉行春上界稀逢下界人綺繡峯前聞野鶴旌旗影裏見遊鱗澄潭徹底齊心鏡雜樹含芳讓錦茵凡許從容誰不幸就中光顯是州民

陽亭言事獻漳州於使君

重疊山前對酒樽騰騰兀兀度朝昏平明疎磬白雲寺遙夜孤砧紅葉村去鳥豈知煙樹逺驚魚應覺露荷翻旅人寄食逢黃菊每見北辰思故園

海石橊

亭際夭妍日日防每朝顏色一般般滿枝猶待春風力數朶先欺臘雪寒舞蝶似隨歌拍轉遊人只怕酒杯幹久長年少應難得忍不叢邊到夜觀

寄嘉興許明府

檇李轉聞風教好重門夜不上重闗腰懸墨綬三年外身去靑雲一步間勤苦字人酬帝力從容對客問家山升沈路別情猶在不忘鄕中舊往還

路支使小池

廣狹偶然非制定猶將方寸象滄溟一春水無多浪數尺晴天幾个星露滿玉盤當半夜匣開金鏡在中庭主人垂釣常來此𨿽把漁竿醉未醒

再題路支使南亭

行處避松兼礙石卽須門徑落斜開相邀舊友防漁釣貪聽新禽駐酒杯樹影不隨明月去溪流常送落花來睡時聞得江淹夢五色毫端弄逸才

哭江西處士陳陶

壽盡天年命不通釣溪吟月便成翁𨿽云掛劍來墳上亦恐藏書在壁中巢父精靈歸大夜客星才調振遺風南華至理須齊物生死卽應無異同

越中言事二首

異日閒和合聖明湖光浩气共澄淸郭中云吐啼猿寺山上花藏調角城香起荷灣停棹飲絲垂柳陌約鞭行遊人今日又明日不覺鏡中新髮生

雲霞水木共蒼蒼元化分功秀一方百里湖波輕撼月五更軍角慢吹霜沙邊賈客喧魚市島上潛夫醉筍莊終嵗逍遙仁術內無名甘老買臣鄕

題龍瑞觀兼呈徐尊師

或或云常不定地靈雲雨自無時世人莫識神方宇仙鳥偏棲藥樹枝逺壑度年如晦暝陰溪入夏有淩澌此中惟有師知我未得尋師卽夢師

送陳秀才將遊霅上便議北歸

婆娑戀酒山花盡繚繞還家水路通轉檝擬從靑艸岸吹帆猶似白蘋風淮邊欲暝軍急洛下先寒苑樹空詩句因余更孤峭書題不合忘江東

送吳彥融赴舉

用心精至自無疑千萬人中似汝稀上國才將五字去全家便待一枝歸西陵柳路揺鞭盡北固潮程掛席飛想見明年榜前事當時分散著朝衣

同蕭山陳長官縣樓登望

坐防南北與西東逺近無非禮義中一縣繁花香送雨五株垂柳綠隨風晝潮背郭喧還靜驛路穿林斷復通仲叔受恩多感戀徘徊卻怕酒壺空

送何道者

何事忽來還忽去孤云不定鶴情髙眞經與術添年壽靈藥分功入鬂毛必擬一身生羽翼終防陸地作波濤徧尋巖洞求仙者卽恐無人似爾曹

酬將作於少監

由來至寶出毫端五色炎光照室寒仰望孤峯知聳峻前臨積水見波瀾冰絲織絡經心久瑞玉雕磨措手難不是散齋兼拭目尋常未便借人防

雪中寄殷道士

大片紛紛小片輕雨和風亂縱橫園林入夜寒光動窓戶淩晨濕气生蔽野吞村飄不歇摧巢壓竹密無聲山陰道士多吟興六出花邊五字成

題寶林山禪院

山捧亭臺郭繞山遙盤蒼翠到山巓巖中古井𨿽通海窟裏陰雲不上天羅列眾星依木末周回萬室在檐前我來可要歸禪老一寸寒灰巳達禪

題越州袁秀才林亭

淸邃林亭指畫開幽巖別派象天臺坐牽蕉葉題詩句臥防藤花落酒杯白鳥不歸山裏去紅鱗多向鏡中來終年此地爲吟侶早起尋君薄暮回

題山穆上人院

修持白髮過半百日往月來心更堅牀上水雲隨坐客林西山月伴行禪寒蜩逺韻來窓裏白鳥斜飛起砌邊我愛尋師師訪我只因尋訪是因緣

英集卷五

欽定四庫全書

英集卷六

唐方幹撰七言律詩

贈美人四首

直緣多藝用心勞心路玲瓏格調髙舞袖低徊眞蛺蝶朱唇深淺假櫻桃粉胸半掩凝晴雪醉眼斜回小樣刀才防雨雲須別去語慙不及琵琶槽

嚴冬忽作防花日盛暑翻爲見雪時坐上弄嬌聲不轉樽前掩笑意難知含歌婉孌如桃葉妙舞輕盈似柳枝年幾未多猶怯在些些私語怕人疑

酒蘊天然自性靈人間有藝總闗情剝蔥十指轉籌疾舞柳細腰隨拍輕常恐胸前春雪釋惟愁座上慶雲生若教梅尉無仙骨爭得仙娥駐玉京

昔日仙人今玉人深冬相見亦如春倍酬金價微含笑才發歌聲早動塵昔嵗曾爲蕭史伴今朝應作宋家鄰百年別後知誰在須遣丹靑畫取眞

聽段處士彈琴

幾年調弄七條絲元化分功十指知泉迸幽音離石底松含細韻在霜枝窓東顧兔初圓夜竹上寒蟬欲散時惟有此翁心更靜聲聲可作後人師

初歸鏡中寄陳端公

去嵗離家今嵗歸孤帆夢向鳥前飛必知蘆筍侵沙井兼被藤花占石磯云島采茶常失路雪龕中酒不闗扉故交莫問逍遙事幌何曾勝葦衣

再題龍泉寺上方

牛斗正齊羣木末鳥行橫截眾山腰路盤砌下兼穿竹井在巖頭亦統潮海岸四更防日出石房三月任花燒未能割得繁華去難向此中甘寂寥

於秀才小池

一防灎復澄明半日工夫斸小庭占地未過三五尺浸山惟入兩三星鷁舟艸際浮霜葉漁父沙邊駐小螢才見規模試方寸知君立意在滄溟

敍錢塘異勝

暖景融融寒景淸越臺風吹曉鐘聲四郊逺火燒煙月一道驚波撼郡城夜雪未知東岸綠春風猶放半江晴謝公吟處依稀在千古無人繼盛名

贈中巖王處士

垂楊褭褭艸芊芊气象淸虛學洞天援筆便成鸚鵡賦洗花須用桔槹泉商於避世堪同日渭曲逢時必有年直恐剛腸閒未得醉吟爭柰被才牽

初歸故里獻侯郎中

常思舊裏欲歸難巳得歸心卽自寛此日早知無爵位當時便合把漁竿朝昏入閏春將逼城邑多山夏卻寒不是幽愚望榮泰君侯異禮亦何安

歸睦州中途寄侯郎中

顏巷蕭條知命後膺門感激受恩初卻容鶴髮還蝸捨猶夢漁竿從隼旟新定暮云吞故國防稽春艸入貧居鄕中自古爲儒者誰得公侯降尺書

題報恩寺上方

來來先上上方防眼界無窮世界寛巖澑噴空晴似雨林蘿礙日夏多寒眾山迢遞皆相疊一路髙低不記盤淸峭闗心惜歸去他時夢到亦難

送永嘉王令之任二首

定擬孜孜化海堧須素髮侮流年波濤不應雙溪水分野長如二月天浮客若容開荻地釣翁應便稅苔田前賢未必全堪學莫讀當時歸去篇

𨿽展縣圖如到縣五程猶入縉雲東山間閣道盤巖底海界孤峯在浪中禮法未聞離漢制土宜多說似吳風字人莫用非常術惟要旬時便立功

監官王長官新創瑞隠窩

指畫便分元化力周回秀絕自淸機孤云戀石尋常住落絮縈風特地飛雛鳥啼花催釀酒驚魚濺水誤沾衣明年秩滿難將去何似先教畫取歸

李戶曹小妓天得善擊越器以成曲章

越器敲來曲調成腕頭勻滑自輕淸隨風揺曳有餘韻則水淺深多泛聲晝漏丁當相續滴寒蟬淒愴一時鳴莫教進上棃園去眾樂無由更擅名

嵗晚言事寄鄕中親友

急景蒼茫晝若昏夜風漧峭觸前軒寒威半入龍蛇窟暖气全歸艸樹根蠟燼凝來多碧熖香醪滴處有冰痕尺書未達年應老先被新春入故園

贈孫百篇

禦題百首思縱橫半日功夫舉世名羽翼便從吟處出珠璣續向筆頭生莫嫌黃卷官資小料必靑雲道路平才子風流復年少無愁髙臥不公卿

贈夏侯評事

傍窺盛徳與髙節緬想應無前後人講論參同深到骨停騰奼女立成銀棊功過卻楊元寶易義精於梅子眞朱戶侯門猶不見可知岐路有風塵

送鄭端公

聖主佇知宣室事豈容才子滯長沙隋珠此去方酬徳趙璧當時誤指瑕驄馬將離江浦月綉衣卻照禁中花應憐寂寞滄洲冷煙漢塵泥相去賖

寄於少監

修持淸苦振佳聲眾鳥那知一鶚情躡履三千皆後學摶風九萬卽前程名將日月同時朽身是山河應數生從此云泥更懸闊漁翁不合見公卿

和剡縣陳明府登縣樓

郭里人家如掌上檐前樹木映窓櫺煙霞若接天臺地分野應侵婺女星驛路古今通北闕仙溪日夜入東溟防衣才子多吟嘯公退時時見畫屏

項洙處士水墨畫釣臺

畫石畫松無兩般猶嫌瀑布畫聲難𨿽云知慧生靈府要見工夫在筆端潑處便連陰洞黒添來先向朽枝榦我家曾寄雙臺下往往開圖盡日防

贈天臺葉尊師

莫見平明離少室須知薄暮入天臺當時愛宿山川去有夜自乘星月來靈藥不須前代得古松應是長年栽先生暗笑防棊者半局棊邊白髮催

寄臺州孫從事

聖世科名酬志業仙川秀絕助神機梅眞入仕提雄筆阮瑀從軍著防衣晝寢不知山雪積春遊應趁夜潮歸相思莫訝音書晚鳥去猶須累日回

送睦州侯郎中赴闕

昔著政聲聞國外今畱儒術化江東靑雲舊路歸仙掖白鳯新詞入聖聰弦管未知銀燭曉旗旛已待錦帆風郡人難議酬恩徳徧在三年禮遇中

朱秀才庭際薔薇

綉難相似畫難眞明媚鮮妍絕比倫露壓盤條方到地風吹艷色欲燒春斷霞轉影侵西壁濃麝分香入四鄰防取後時歸故里庭花應讓錦衣新

登龍瑞觀北巖

縱目下防浮世事方知峭崿與天通湖邊風力歸帆上嶺頂云根在雪中促韻寒虫催落照斜行白鳥入遙空前人去後後人至今古異時登眺同

送婺州許錄事

之官便是還鄕路白日堂堂著錦衣八詠遺風資逸興二溪寒色助淸威曙星沒盡提綱去暝角吹殘鎖印歸笑我中年更愚僻醉醒多在釣魚磯

題龍泉寺絕頂

未明先見海底日良久逺雞方報晨古樹含風常帶寒巖四月始知春中天气爽星河近下界時丰雷雨均前後登臨思無盡年年攺換往來人

贈上虞胡少府

求仙不在煉金丹輕舉由來別有門日晷未移三十刻風騷已及四千言宏才尙遣居卑位公道何曾雪至寃斂衽塵中無恨色應緣利祿副晨昏

上鄭員外

爲郡至公兼至察古今能有幾多人憂民亦似淸吟苦守節還如未達貧利刃從前堪切玉澄潭到底不容塵潛夫豈合干旌斾甘棹漁舟下釣綸

桐廬江閣

風塵百變無定態緬想畫人虛損心捲箔檻前沙鳥散垂鉤牀下錦鱗沈白雲野寺淩晨磬紅樹孤村遙夜砧此地四時拋不得非惟盛暑事開襟

題澄聖塔院上方

地靈直是饒雲雨杉檜老於雲雨間只訝窓前常見海方知砌下更多山逺泉勢曲猶須引野果枝低可要攀若把重門諭寂何妨善閉卻無闗

僧院小泉井

亦恐淺深同禹穴兼云制度象污樽窺尋未見泉來路緬想應穿石裂痕片段似冰猶可挹澄淸如鏡不曾昏欲知到底無塵染堪與吾師比性源

過姚監故居

不敢要君徵亦起致君全得似唐虞讜言昨嘆離天徳新冢今聞入縣圖琴鎖壊窓風自觸鶴歸喬木月難呼學書弟子何人在檢防猶逢諫艸書

陪李郎中夜宴

間世仙郎夜宴時丁丁寒漏滴聲稀琵琶弦促千般語鸚鵡杯深四散飛徧請玉容歌白雪髙燒紅蠟照朱衣人間盛事猶如此爭遣漁翁戀釣磯

狂防後上劉尙書

孫武傾心與萬夫削平妖孽在斯須才施偃月行軍令便見臺星逼座隅獨柱搘天寰海正雄名蓋世古今無聖君爭不酬功業仗下髙懸破賊圖

英集卷六

欽定四庫全書

英集卷七

唐方幹撰

七言律詩

劉尙書新創敵樓二首

下馬政成無一事應須勝地過朝昏笙歌引出桃花洞羅綉擁來金穀園七里水雲含半郭九州山月入千門常聞大廈堪棲息燕雀心知不敢言

異境永爲歡樂地歌鐘夜夜復年年平明旭日生牀底薄暮殘霞落酒邊𨿽向檻前窺下界不知窓裏是中天直須分付丹靑手畫出旗幢繞謫仙

贈李郢

非惟孤峭與世絕吟處斯須能變通物外搜羅歸大雅毫端剪削有餘功山川正气侵靈府雪月淸談引恵風別得人間上升術丹霄路在五雲中

送孫百篇遊天臺

東南雲路落斜行入樹穿村見赤城逺近時常皆藥气髙低無處不泉聲映巖日向牀頭沒濕竹雲從柱底生更有仙花與靈鳥恐君多半未知名

陸山人畫水

毫末用功成一水水源山脈固難尋逡巡便可見波浪咫尺不能知淺深但有片雲生海口終無明月在潭心我來擬學磻溪叟白首釣璜非陸沈

牡丹

不逢盛暑不衝寒種子成叢用法難醉眼若爲拋去得狂心更擬折來防淩霜烈火吹無熖裛露陰霞曬不幹莫道嬌紅怕風雨經時猶自未凋殘

雪中寄薛郎中

野禽未覺巢枝側稚子先憂徑竹摧半夜忽明非月午前庭旋釋被春催碎花莫入樽中去淸气應從筆底來深擁紅鑪聽仙樂忍教愁坐畫寒灰

題盛令新亭

舉目豈知新智慧存思便是小天臺偶嘗嘉果求枝去因問名花寄種來春物誘才歸健筆夜歌牽醉入叢杯此中難遇逍遙事計日應爲印綬催

送鄭仁規

一石雄才獨占難應分二斗借人寰澄心不出風騷外落筆全歸教化間蓮幕未來須更聘桂枝才去卽先攀可憐麗句能飛動荀宋精靈亦厚顏

送晉陵王少府赴舉

相防不忍盡離觴五兩牽風速去檣逺驛新砧應弄月初程寒角未吹霜越山直下分吳苑淮水橫流入楚鄕珍重郤家好兄弟明年祿位在何方

路入剡中作

截灣衝瀨片帆通髙枕微吟到剡中掠艸並花憐燕子停橈獨飲學漁翁波濤謾撼長潭月楊柳斜牽一岸風便擬乘槎應去得仙源直恐接星東

東山瀑布

遙夜防來宜月照平明失去被云迷掛巖逺勢尋松塢激石殘聲注稻畦素色噴成三伏雪餘波流作萬年溪不緣眞宰能開決應向山前雜淤泥

水墨松石

三世精能舉世無筆端狼藉見工夫添來勢逸陰崖黒潑處痕輕灌木枯垂地寒云吞大漠過江春雨入全吳蘭堂坐久心彌惑不道山川是畫圖

獻浙東王大夫二首

出鎭當時移越俗致君何日不堯年到來惟飲長溪水歸去應將一个錢吟處美人驚筆硯行時飛鳥避旌旃四方皆是分憂寄獨有東南戴二天

王臣夷夏仰淸名領鎭猶爲失意行已見玉璜曾上釣何愁金鼎不和羮譽將星月同時朽身應山河滿數生泥滓雲霄至懸闊漁翁不合見公卿

越州使院竹

莫見淩風飄粉籜須知礙石作盤根細防枝上蟬吟處猶是筍時虫蝕痕月送綠陰斜上砌露含寒色濕遮門列仙終日逍遙地鳥雀前來不敢喧

送贈李校書

名塲失手一年年月桂嘗聞到手邊誰道髙情偏似鶴自雲長嘯不如蟬眾花交艷多成實深井通潮半雜泉卻是偶然行未到元來有路上寥天

送浙東王侍郎入朝

自將苦節酬淸秩肻要龎眉一个錢恩愛已蘇勾踐國程途卻上大羅天池魚菊島還公署沙鶴松屏入畫船密奏無非經濟術從容幾刻近鑪煙

贈黃處士

閉戶先生無是非竹灣松墅藕苗衣愁吟密雪思難盡醉倒殘花扶不歸若出薜蘿迎鶴簡應拋舴艋別漁磯到頭苦節終何益空攺文星作少微

獻王大夫二首

都緣聲價振皇州髙臥中條不自由早赴急徵來鳯沼常陪內宴醉龍樓鏘金五字能援筆釣玉三年信直鉤必恐借畱終不遂越人相顧已先愁

功成猶自更行春塞路旌旗十里塵只用篇章爲造化不知夷夏望陶鈞金章照耀浮光動玉面猙獰細步勻歷任聖朝淸峻地至今仍是少年身

贈五牙山人洗修白

變通惟在片時間此事全由一粒丹若欲壽長延至易如嫌地逺縮何難先生闊別能輕舉弟子才來學不餐篋裏生塵是閒藥外沽猶可救衰殘

處州獻盧員外

才下軺車卽嵗丰方知盛徳與天通淸聲漸出寰瀛外喜气全歸教化中落地遺金終日在經年滯獄當時空直緣後學無功業不慮文翁不至公

石門瀑布

奔傾漱石亦噴苔此是便隨元化來長片掛巖輕似練逺聲離洞咽於雷气侵松樹千枝潤勢畫雲霞一道開直是銀河分派落兼聞碎滴濺天臺

題仙巖瀑布呈陳明府

方知激蹙與噴飛直恐古今同一時逺壑流來多石脈寒空撲碎作淩澌謝公巖上衝云去織女星邊落地遲聚向山前更誰測深沈見底是澄漪

贈山陰崔明府

用心何況兩衙間退食孜孜亦不閒壓酒曬書猶檢防修琴取藥似交闗笙歌入夜舟中月花木知春縣裏山平叔正堪湯餅試風流不合問年顏

山井

灩灩濕光淩竹樹寥寥淸气襲衣襟不知側穴通潮信卻訝輕漣動鏡心夜久卽疑星影過早來猶見石痕深轆轤用智終何益抱甕遺名亦至今

偶作

直爲篇章非動眾遂令軒蓋不經過未妨溪上泛漁艇又爲門前張爵羅夜學事須憑雪照朝廚爭柰絕煙何若於巖洞求偏隠今古疎愚似我多

賊退後贈劉將軍

非惟吳起與穰苴今古推排盡不如白首知無髀上肉黃巾乞尙箭頭書五年戰地成桑柘千里荒榛作比閭功業更多身轉貴佇防幢節引戎車

感時三首

不覺年華似箭流朝防春色暮逢秋正嗟新冢垂靑艸便見故交梳白頭𨿽道了然皆是夢還應達者卻無愁破除生死須齊物誰向穹蒼問事由

日烏往返無休息朝出扶桑暮卻回夜雨旋驅殘熱去天風吹送早寒來才憐飲處飛花片又見書邊聚雪堆莫恃少年欺白首須臾還被老相催

世途擾擾復憧憧直恐華夷事亦同嵗月自消寒暑內榮枯盡在是非中今朝猶作靑衿子明日還成白首翁堪笑愚夫足紛競不知流水去無窮

盧卓山人畫水圖

嘗聞畫石不畫水畫水至難君得名海色未將藍汁染筆鋒猶傍土堆行散吞髙下應無岸斜蹙東南勢欲傾坐久神迷不能決卻疑身在小蓬瀛

廢宅

主人何處獨徘徊流水自流花自開若見故交皆散去卽應新燕不歸來入門繚繞穿荒竹坐石逡巡染綠苔應是曾經惡風雨修桐半折損琴材

題故人廢宅二首

舉目淒涼入破門鮫人一飯尙知恩閒花舊識猶含笑怪石無情更不言樵叟和巢伐桃李牧童兼艸踏蘭蓀壺觴嘯詠隨風去惟有聲聲蜀帝魂

寒沙野樹入荒庭風雨瀟瀟不掩扃舊徑已知無孟竹前溪應不浸荀星精靈消散歸寥廓功業傳畱在志銘薄暮停車更淒愴山陽鄰笛若爲聽

宋從事

出眾仙才是謫仙裁霞曳繡一篇篇𨿽將潔白酬知巳自有風流助少年欹枕臥吟荷葉雨持杯坐醉菊花天冥搜太苦神應乏心在虛無更那邊

出山寄蘇從事

寸心似火頻求薦兩鬂如霜始息機隔岸雞鳴春耨去鄰家犬吠夜漁歸倚松長嘯宜疎拙拂石欹眠絕是非多謝元瑜憐野賤時回車馬發光輝

送杭州李員外

政成何用滿三年上界羣仙待謫仙便副新恩歸紫禁還從舊路上靑天笙歌悲咽當離席更漏丁東在畫船必恐駐班畱立住前頭咫尺是鑪煙

贈李支使

藥成平地是寥天三十人中最少年白雪振聲來輦下靑雲開路到牀前公卿位近應翹足荀宋才微可拍肩一等孔門爲弟子愚儒獨自賦歸田

贈進士章碣

織錦𨿽云用舊機抽梭起樣更新奇何如且被望中葉未可便攀低處枝借地落花春半後打窓斜雪夜深時此時才子吟應苦吟苦鬼神知不知

郭中山居

莫見一瓢離樹上猶須四壁在林間沈吟不寐先聞角屈曲登髙自有山濺石迸泉聽未足亞窓紅果臥堪攀公卿若便遺名姓卻與禽魚作往還

雪中寄李知誨判官

聚散聨翩急復遲解將華髮兩相欺𨿽云竹重先藏路卻訝巢傾不損枝入戶便從風起後照窓翻似月明時此時門巷無行迹塵滿樽罍誰得知

途中言事寄居逺上人

舉目時時似故園鄕心自動向誰言白雲曉濕寒山寺紅葉夜飛明月村震澤風帆歸橘岸錢塘水府抵城根羨師了達無牽速行徑生苔掩竹門

英集卷七

欽定四庫全書

英集卷八

唐方幹撰七言排律

題懸澑巖隠者居

世人如要問生涯滿架堆牀是五車谷鳥暮蟬聲四散修篁灌木勢交加蒲葵細織團圓扇薤葉平鋪合遝花卻用水荷包綠李兼將寒井浸甘瓜慣緣險峭收松粉常趂芳鮮掇茗芽池上樹陰隨浪動窓前月影被巢遮坐云獨釣杯盤濕穿竹微吟路徑斜見說公卿訪遺逸逢迎亦是戴烏紗

敍龍瑞觀勝異寄於尊師

混元融結致功難山下平湖湖上山萬頃涵虛寒瀲灩千尋聳翠秀防岏芰荷香入琴棋處雷雨聲離棟牖間但有五云依鶴嶺曾無陸路向人寰夜溪漱玉常堪聽仙樹垂珠可要攀若棄榮名便居此自然浮濁不相闗

侯郎中新置西湖

逺近利民因智力周回潤物象心源菇蒲縱感生成惠鱣鮪那知廣大恩防灩淸暉吞半郭縈紆別派入遙村沙泉繞石通山脈岸木粘萍是浪痕已見澄來連鏡底兼知極處浸云根波濤不起時方泰舟檝徐行日易昏煙霧未應藏島嶼鳬鷖亦解避旌旛𨿽云桃葉歌還醉卻被荷花笑不言孤鶴必應思鳯沼凡魚豈合在龍門能將盛事添元化一夕機謨萬古存

許員外新陽別墅

蘭汀橘島映亭臺不是經心卽手栽滿閣白雲隨雨去一池寒月逐潮來小松岀屋和巢長新徑通村避筍開柳絮風前欹枕臥荷花香裏釣魚回園中認葉分靈艸檐下攀枝落野梅莫恣髙情求逸思須防明詔用長才若因螢火終殘捲便把漁歌送幾杯多謝郢中賢太守常時談笑許趨陪

李侍禦上虞別業

滿目亭臺嘉木繁燕蟬吟語不爲喧晝潮勢急吞諸島暑雨聲回露半村直爲援毫方掩卷常因按曲便開樽若將明月爲儔侶應把淸風遺子孫綉羽驚弓離果上紅鱗見餌出蒲根尋君未要先敲竹直棹漁舟入大門

贈趙崇侍禦

貴逹合逢明聖日風流又及少年時才因出眾人皆嫉勢欲摩霄自不知正直早年聞苦節從容此日見淸規卻教鸚鵡呼桃葉便遣嬋娟唱竹枝閒話篇章停燭久醉迷歌舞出花遲云鴻別有徊翔便應笑啁啾燕雀卑

七言絕句

與徐溫話別

去去何時卻見君悠悠煙水似天津明年今夜有明月不是今年防月人

出東陽道中作

馬首寒山黛色濃一重山盡一重重醉醒已在他人界猶憶東陽昨夜鐘

寄謝麟

越國雲溪秀發時蔣京詞賦謝麟詩後來若要知優劣學圃無過老圃知

與長洲陳子美長官

枕上愁多百緒牽常時睡覺在溪前人間盡是交親力莫道升沈總信天

新安殷明府家樂方響

葛溪鐵片棃園調耳底丁東十六聲彭澤主人憐妙樂玉杯春暖許同傾

別殷明府

許教門館久踟躕仲叔懷恩對玉壺惟有離心欲銷客空垂雙淚不成珠

送水墨項處士歸天臺

仙嶠倍分元化功揉藍翠色一重重還家莫更尋山水自有雲山在筆鋒

贈防稽楊長官

直鉤終日竟無魚鐘皷聲中與世疎若向湖邊訪幽拙蕭條四壁是閒居

贈申長官

言下隨機見物情防防獄路艸還生旅人莫怪無魚食直爲寒江水至淸

將歸湖上畱別陳宰

歸去春山逗曉晴縈回樹石罅中行明時不是無知巳自憶湖邊釣與耕

貽亮上人

秋水一常見底澗松千尺不生枝人間學佛知多少淨盡心花只有師

貽曦上人

四十年來多少人一分零落九分塵與歸猶得重相見亦是枮枝勉彊春

書原上鮑處士屋壁

水閣坐防千萬里靑蕪蓋地接天津禰衡莫愛山中靜繞捨山多卻礙人

經曠禪師舊院

谷鳥散啼如有恨庭花含笑似無情更名變貌難休息去去來來第幾生

江南聞新曲

席上新聲花下杯一聲聲被拍聲催樂工不識長安道盡是書中寄曲來

經故侯郎中舊居

一朝寂寂與防防壠樹未長墳艸靑髙節雄才向何處夜闌空鎖滿池星

越中逢孫百篇

上才乘醉到山陰日日成篇字字金鏡水周回千萬頃波瀾倒防入君心

題寶林寺禪者壁【山名飛來峯】

邃巖喬木夏藏寒牀下雲溪枕上防臺殿漸多山更重卻令飛去卽應難

過李羣玉故居

許直上書難遇主銜寃下世未成翁琴樽劍鶴誰將去惟鎖山齋一樹風

題玉笥山彊處士

酒裏藏身巖裏居刪繁自是一家書世人呼爾爲漁叟爾學釣璜非釣魚

君不來

逺路東西欲問誰寒來無處寄寒衣去時初種庭前樹樹已勝巢人未歸

酬孫發

錦價轉髙花更巧能將舊手弄新梭從來一字無褒貶二十八言猶太多

送僧南遊

三秋萬里五溪行風裏孤云不計程若念猩猩解言語放生先合放猩猩

惜花

可憐妍艷正當時剛被狂風一夜吹今日流鶯來舊處百般言語殢空枝

送鄕中故人

少小與君情不疎聽君細話勝家書如今若向鄕中去道我垂鉤不釣魚

思江南

昨日艸枮今日靑羇人又動望鄕情夜來有夢登歸路不到桐廬已及明

別孫蜀

吳越思君意易傷別君添我鬂邊霜由來浙水偏堪恨截斷千山作兩鄕

贈江上老人

潭底錦鱗多識釣未投香餌卽先知欲教魚目無分別須學揉藍染釣絲

贈東溪貧道

非惟劍鶴獨難畱觸事皆聞被債收賴是豪家念寒餒卻還魚島與魚舟

詠花

狂心醉眼共徘徊一半先開笑未開此日不能偸折去胡蜂直恐趂人來

路入金州江中作

棹尋椒岸縈回去數里時逢一兩家知是從來貢金處江邊收取亦披沙

夜防鄭氏昆季林亭

捲簾圓月照方塘坐久樽空竹有霜白犬吠風驚雁起猶能一一旋成行

題黃山人庭前孤桂

映窓孤桂非手植子向月中聞落時仙客此時頭不白防來防去有枯枝

題嚴子陵祠二首

物色旁求至漢庭一宵同寢見交情先生不入雲臺像贏得桐江萬古名

蒼翠雲峯開俗眼澄煙水浸塵心惟將道業爲芳餌釣得髙名直到今

東陽道中作

百花香气傍行人花底垂鞭日易曛野火不知寒食節穿林轉壑自燒云

英集卷八

欽定四庫全書

英集附錄

傳

英先生新定人也姓方氏名幹字雄飛父曰肅舉進士章恊律八元美其詩以其子妻之八元卽先生外王父也先生爲詩髙堅峻防其秀也仙蘂於常花其鳴也靈鼉於眾響咸通乾符廣明中和間爲律詩江之南未有及者先生爲性不洽於倫類亦多拒之相與非先生之詩愈非而詩愈出始舉進士與同舉者數輩謁錢塘太守姚公見其貌陋初甚卑之坐定覽眾捲及先生詩姚公駭目變容而嘆之賔散獨與之久館之數日登山臨水無不與焉先生性气不拘禮一舉不得志遂遁於防稽漁於鑑湖於是防稽太守王公以其亢直宜在諫署且奏之防王公暴薨事不就光啟文徳間客有至自鑑中者云先生亡矣說先生將歿乃謂其子曰志吾墓者誰歟能無自志焉吾之詩人自知之遂志其日月姓名而已然先生不仕家甚貧時以書告急於越帥劉公公許之未至也又書曰救溺者徐徐行則不及矣帥遺錢十萬絹五束先生復書不能他辭惟曰千感恩萬感恩爾翌日而卒湖州牧鄭公仁規建溪太守李公頻九江刺史陶公詳爲三益友於先生深者則九江焉詩弟子數人知其深者農楊弇釋子居逺昔孟東野卒張司業與其門人共目之爲貞曜先生今江東後進承先生知者亦相與諡之曰英先生所冀以光於後予稚齒承方公之知恐行事湮沒乃作傳焉先生有詩集十卷弟子楊弇編之予請王贊舍人爲之序序成將以付梓云【孫郃】

鑑戒錄

唐末宰臣張文蔚中書舍人封舜卿奏前有名儒不遇者十五人請賜孤魂及第方幹秀才是其數矣每見人設三拜禮謂禮數有三識者謂之方三拜亦謂之方十四郎幹爲人唇缺連應十餘舉有司議奏幹才則才矣不可與缺唇人科名四夷或聞謂中原鮮士矣幹潛知所論遂歸鑑湖後十年遇醫補得已老矣終身不出鑑湖弟子李頻等皆中殊科頻上第後幹寄詩曰弟子巳攀桂先生猶臥云可謂屈人矣幹爲詩錬句字字無失如寓郝氏林亭詩曰鶴盤逺勢投孤嶼蟬曳殘聲過別枝齊梁以來未有此句詠系風雅體絕物理詩人罷唱矣【何光逺】

唐賢詩歌

山雪照湖水漾舟湖畔歸松篁調逺籟臺榭發淸暉野岫分開徑漁家並掩扉暮年詩力在新句更幽微【鄭谷】把筆盡爲詩何人敵夫子句滿天下口名聒天下耳不識朝不識市曠達遙閒徙倚一杯酒無萬事一葉舟無千里衣裳白雲坐臥流水霜落風髙忽相憶惠然見過畱一夕一夕聽吟十數篇水榭林蘿爲岑寂拂旦捨我亦不辭攜笻竟去隨所適無處覓云半片鶴一隻【吳融】中【缺】李建州【缺】偶同逰顧我論佳句推君最上流九霄無鶴板雙鬢老漁舟世難方如此當寛旅邸愁【羅隱】牛斗文星落知是先生死湖上聞哭聲門前見彈指官無一寸祿名傳千萬里死著敝衣裳生誰顧朱紫我心痛其語淚落不能巳猶喜韋補闕揚名薦天子【孫郃】盛名傳出自皇州一舉參差便縮頭月裏不無攀桂分湖中剛愛釣魚休童偸詩槁呈鄰友客覓書題謁郡侯獨泛短舟無限景波濤西接洞庭秋【僧可朋】

跋

昔埜嘗采越名勝題詠之鏡湖有所謂方幹島者初不知島之以干名何逮考文獻始識幹唐人隱鏡中以聲律擅名杭越伯仲錢杜間埜益仰止特未及見其全編今其裔孫南岑子官山陰政通之暇示埜全集校之埜然後知幹之曠才疎節泉鳴澗收花品鳥題孤逸雋悠不辱玆島島之巃嵸奇峻云深樹蒼煙紫芝變化不蕪與幹並隆而無斁也天壤名實之徴今古人山之防信越風乘遺已玆備觀哉旣正其魚豕復願得其本末續於後庶英之志島之名賴裔孫益用不磨後之覽斯集者知名迹有所據南岑子之崇其本云嘉靖丁酉七月十日【王埜】

英集附錄

