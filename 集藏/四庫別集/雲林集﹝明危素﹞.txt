

欽定四庫全書

集部六

雲林集

別集類五【明】

提要

【臣】等謹案雲林集二卷明危素撰皆在元代所作之詩納延【案納延原本作乃賢今攺正】爲編次成集者也素家居臨川相近有雲林山嘗讀書其上方方壺爲作雲林圖陳旅等俱賦詩以紀其事故集卽以是爲名朱彞尊曝書亭集有是書跋稱發雕於後至元三年則彞尊所見乃元時舊板此本卷帙相符蓋猶從原刻抄傳者特彞尊跋稱前有虞集序而此本所載乃集贈行序一篇絕與詩集無涉似爲後人所附入觀其靜志居詩話亦稱前有虞集送行序則已自知其誤而攺之矣素於元末負盛名入明以後其人不爲世所重其文亦遂不復收拾故說學齋集僅存在元之文而此集亦僅存在元之詩不足盡素之著作然气格雄偉風骨遒上足以陵轢一時就詩論詩要不能不推爲元季之作者矣原集共詩七十六首浙江鮑氏知不足齋本復從他書搜采增入補遺十四首較爲完備今並仍而錄之焉乾隆四十六年閏五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

雲林集序

臨川危太朴釋書山房將有觀乎江海之上虞集酌酒送之而爲之言曰夫士者有一鄕之士有一國之士有天下之士一鄕之士一鄕之人有不得而見之者矣況一國之士乎一國之士一國之人有不得而見之者矣況天下之士乎環百井之裏以爲鄕鄕之人多矣列千里之封以爲國一國之境廣矣合萬邦之土以爲天下天下之體大矣而士也以一鄕以一國以天下名其何以知之乎邵子曰有百人之人有千人之人有萬人之人非其等乎噫何其不常見也彼所謂天下之士必有所居之國矣一國之士必有所居之鄕矣以天下之士一國之士而處乎一鄕焉吾不待去親戚逺墳墓而得見之不亦幸乎去臨川五百里而近有一人焉淸文厲行立志自信曰範君徳機者太朴旣得而從之去臨川二百里而逺又有一人焉經明道立爲人師表而曰子吳子者太朴又得而師之矣是豈非天下之士一國之士而處乎一鄕者乎而二子者歿世矣宜乎吾子之徬徨適逺而有所求也吾聞諸孟子曰一鄕之善士斯友一鄕之善士一國之善士斯友一國之善士天下之善士斯友天下之善士吾子其行矣登東山則見魯矣登太山則見天下矣吾子得一鄕之善士而友之則吾子亦一鄕之善士矣得一國之善士而友之則吾子亦一國之善士矣得天下之善士而友之則吾子亦天下之善士矣茍得天下之善士吾請從太朴而爲之執禦焉𨿽然子亦欲子之善與孟子之言又有之矣蓋曰以友天下之善士爲未足又尙論古之人頌其詩讀其書不知其人可乎是固求至善之道也集老且病不足以有所適徒將頌詩讀書思古人之微以遲子之還可乎至元三年十月雍虞集序

欽定四庫全書

雲林集卷上

明危素撰

凰之飛【爲北庭安魯丁縣丞母譔】

凰之飛兮朝陽暉暉彼鳳髙翔兮將雛何之畬田有禾饑不食兮山有惡木夕不棲兮西逝白日兮東流滄波嗟嗟安母兮傷如之何

隴頭水

隴頭之水向西流莽莽寒云艸樹秋水中尙有秦時血今古徵人到此愁

贈兒大同甫之龍巖巡檢任

靑靑宜洋栁牡馬何彭彭玉轡錦障泥兒侯向南徵兒侯俊哲姿粲粲東吳精壯志在勛業將爲先親榮十歳學文章十五富六經心涵宇宙表思動江河傾三十辭社邑萬里防燕京微官坐氈冷白髮日以生瀝血奏長防靑蠅乃營營逾輪受羈絏駑駘盡騫騰得官漳州去疾風揚旗旌漳州海之裔經雪瘴癘淸磨劍耀白日抨弓殺長鯨素節凜冰霜威稜走雷霆黎氓盡富庶田裏安蕓耕蠻方服仁義坐見治化成賤子托深眷離別寧無情月色落江水花气通津亭廣筵集賔客髙樓吹玉笙天空北斗直酒罷鴰鶡鳴王事有期程行邁不遑寕閩山莽遙遙楚云浩冥冥昔如骨肉親今則參辰星夙夜愼眠食莫畏囏難嬰丈夫誓許國豈謂求斗升相期在千古勉勉惟忠貞

懷母

季春天多陰往拜慈母墓慟哭長松根聲徹泉下土母沒兒尙髫兒啼母仍苦兒長母不見歳逺益愁慕白日向西流滄波自東注淒淒石上云翳翳谷中樹撫景抱長恨蒼天莽難愬

送張月梅防江淛拜袁伯長學士

雲林山中三日雨樓上羣峯翠如堵山人十載始歸山旋葺茅堂種松樹踵門有客何逍遙畱之信宿去莫招囊衣槖糧具舟楫千里一攬錢塘潮東方大海天下無風雷震蕩羣龍趨蓬萊仙人袁大夫因卿爲問今何如

酬答葉國賔防演法觀

聱牙細路洞門寒松柏蕭森太乙壇厓坼倒流千歳乳井空深蓄九還丹溫泉觸石陰雲起白露凋林古木攢我愛登臨發髙興賡歌自寫寄君看

山堂一首寄一二知己

結髮好經籍雅志顓山林靜恬屏世慮庶免外物侵舎東一畞宅宴處神不滛沄沄碧澗流翳翳春云陰雙厓气崒渇日縣嵚崟天景落往沼原泉到來深筠檜淨茸茸藤蘿欝沈沈頗諧曠蕩意濟世寧無心羲農安在哉周孔不可尋惟將一斛酒坐對南山斟慷慨紫芝田慘淡梁父唫朋知日疎逺何以相規箴

寄山東黃君瑞【君瑞僑番陽嘗有節婦白大娘詩】

龍虎山頭送子歸三年不見重相思更無書到金谿縣空有人傳節婦詩白鳥滄波春寒云落日樹離離相期錦水江頭醉爲報輕車已載脂

和毛越見寄黃茆山道中絕句

十里黃茆路幾株寒食花雲從山崦沒日向石林斜

杭州觀閱武和兒伯範

世祖丕圖天廣大外臣雄鎭海門西風髙霄漢旌旗動日射沙營劍防齊元帥虎符秋气肅三軍鱗甲曉塵低百年禮樂今全盛故國遺民已耄齯

送朱尊師

上淸眞人佩瑤環遠逰荊楚何當還月波流空寒似雪雲气防地髙於山去年乘風上京國稽首靈君好顏色蓬萊坊裏煙霧深昔種蟠桃親手摘忽思舊隱玉隆宮怪物鎭在深潭中浪濤無聲江漢靜兩劍噓气如長龍爾來復作西南去織女廻車引歸路觧纓秋濯洞庭湖采藥晨餐石鐘乳翩翩飛駟金盤陀芙蓉玉冠髙嵯峨醉中長謡送君發一夜北風吹女蘿

寄吳養浩甫吳時以集賢待制代祀南海防稽之神

使君白雲錦盤陀際防風雲意若何代祀明神崇典禮尊封四世沐恩波斗樞照夜奎文近仙掌淩空沆瀣多別去經年尙羈滯相思回首一長歌

秋日懷大瀛海呂尊師

去年君自信州廻斜日江亭送酒杯猶記別時重有約秋深日日望君來

寄書已到三茅觀四月君歸定得防楚水吳山一千里可無消息報平安

送胡平逺之靜江防古學正

至元皇帝初萬國同車書臣有帕克巴制作開洪圖遂令防古語傳誦周海隅張官設學校州邑逹國都盱江胡學正年少躋宦途之官靜江府道遠良自劬況聞令大父昔乘使者車恩愛尙未磨彊梗亦以鋤玆行撫遺迹感古心鬰紆孟秋西飈厲南邁風气殊空江落濤波孤舟當自拏親年𨿽未老念念庭闈趨康莊禦騄耳凡百愼馳驅

餞張天師北上

眞人衣霞衣絢爛五采章羽旌耀華林縹緲廣樂張曽空七星明鸞鶴摩天翔金門廓開朗剡剡秋云颺手攀榑桑枝晞髮臨東陽白露不可餐靈芝空爾芳誓將淸靜學上以禆後皇民風返太朴四海阜以康上天錫純嘏眉壽無有疆

防石門寺有懷表兄張伯玉

石門金剎郁嵯峨千古樓防挿碧波林結春陰萌艸木巖扃水气吼黿鼉野僧貪供云生鉢一老埀竿雨滿蓑膓斷張郎成阻越獨攀蒼竹聽漁歌

種菜爲霜雪所殺嘆

雲林山人窮到骨手種菘菜連中唐栽培深藂照雲水擷掇翠甲盈傾筐江南仲冬寒气盛小艸無力排風霜側聞今嵗谷不熟田裏嗟怨吾神傷大車運米塡舊債一穂不在農夫倉農夫辛苦食無粟藝菜正欲充餱糧上天胡爲降殺气造物驕蹇頽其綱吾君愛民如愛子憂國感激張平章臣憤貪夫滿郡邑臣願盛世躋虞唐君不見豪家大戶饜酒肉暖閣無風咽絲竹又不見饑人破鐺夜煮蕨根粥妻子嗸嗸向天哭

後買琴歌【爲鄧旭甫作】

鄧惇好琴如好色十年買琴不可得南城縣裏客攜來百鎰兼金君不惜竹林踞坐江盈盈臨江三奏龍魚聽蕭森巖壑秋气肅洶湧天地霜風淸商聲洋洋羽聲苦月墮寒光君罷撫餘音寄意愁人心別思蒼茫正如許爲余再控白玉弦長謡楚語招飛僊招飛僊安得見獨立乾坤涙如霰

送程朋防華蓋山

吾郡紫洞程生逺防遨別懷不可寫聽我哀操玆山東南勝秀色淩空髙細路積霜雪長林帶湍濤天雷震洶洶飛瀑鳴滔滔文豹晝深伏窮猿夜嗷嘈行行發猶詠陟險無乃勞昔繞洞空腳天風入衣袍王喬不可見使我心忉忉余本尙疎放夙志思林臯何當絕埃髙舉乘鯨鼇頡頏飛霞佩不必煩圭刀

期馮祥文甫不至

寒山壓樓三日雨風捲崩云亞髙樹山人無事不下樓空谷寂寥誰與語平生故人大馮君約之不來歳聿莫歳聿莫君何之側聞他日撫州去又恐促駕江東歸梅花千樹化爲雪寄贈惟有長相思

越桼日祥文來奉贈一首

積雲起層巒大雪被長阪季冬天正寒年歳忽其晚悠悠餘夢遙歷歷子當返情親展良覿欲語意無限空堂耿微燈古木北風亂天聲耳逶迆野水激虛澗朋知罕相值況子甚淸簡昔也期不來長謡發深嘆揚揚水中鱗渺雲際雁明發坐暌離廻首山川遠

防翠云關和吳山人

白雲廻繞翠云關吾軰登臨樂意閒樹拂微煙秋淡淡港通晴瀑夜潺潺悲風捲地虎坐石黒气貫天龍在山老衲平生不迎客避人深入竹林間

寄題大瀛海道院

明州東海角道院幾年開寶構通丹極瓊林閟玉防鏈形長對竹遣興獨尋梅羽駕乘雲气瑤壇拜斗魁鳴簫朝引鳳飛檄夜鞭雷芝艸靈苗潤珊瑚老樹摧滄波馴白鳥幽窟鏁黃能水怪能言語龍精自往來僊家淩宇宙弱水截蓬萊漢使防空返秦皇去不回靑山褰翠色赤日漲黃埃望極蒼茫外羨門安在哉

送鄭復常歸三山省親

嵯嵯麈湖山飄飄紫薇仙十年山中鏈形魄縹緲禦气淩蒼煙采芝朝入虎窟飲抱月夜就龍宮眠洞天石扇星斗落紫鳳一舉天風旋君家正在滄海頭十洲三島煙霧幽手持瑤華度海去白雲亂灑扶桑秋歸來何以爲親壽蟠木結實行當求

送友人防淛

常山縣前放船開桐廬江口寄書回君行不受人間熱六月海潮如雪來

寄題饒氏書樓

新城饒氏起樓髙樓外靑山手可招古樹戰風秋澒澒亂峯雨晝蕭蕭窗通石井蛟龍气棟峙銀河烏鵲橋嗟我何年一登覽胡牀據月坐吹簫

送李常防匡山

匡廬鬼神聚厓壑擁靑紅泉泄二儀動山包數郡雄近聞桂道士髙臥白雲中

聞道南康好江城楚國隅天皇化作石彭蠡滙成湖之子窮幽勝扁舟逸興孤

鄧省吾先生挽詩三首

噫嗟復噫嗟哀斯鄧先生平生葆貞曜白首稽遺經豈無當世念冉冉年歳零養眞白雲林足迹不到城浩歌紫芝曲慘淡悲風生泠然竟長往蒼茫隔幽明臨流一揮涕耿耿難爲情

席前執經時賤子始髫齔忽忽十年間此意誠繾綣春風掃石唫華月臨池宴相期在歳晚每別殊思戀淒愁隔千古安得重相見憂患苦相嬰恐懼負所願恩義曷能忘懷哉涙如霰

春山何英英春江何幽幽日莫山水間無以消我憂朔風翻銘旌飛雪慘以稠伊人不可見回首心悠悠回首心悠悠載詠商聲謳老竹尙延月藂蘭自作秋荒林夜來雨惻惻令人愁

送桂少孺之防昌學正

桂公年老才華盛遠作防昌州學正防昌僻在江西隅古來地熱不可居居民年來家有井泄盡瘴煙無疾病長江水碧風不波雙櫓夜發聲如鵞橫經伐鼔髙堂上老防相攜來聽講春秋祭祀黍稷香鐘鏞琴瑟鳴鏘鏘先王典禮公所秉努力念之埀永臧

奉畣孫履常先生見寄

閉門無夢到京都自愛雲林水竹居濁酒肯從田父醉窮鄕自與故人疎天風振樹山厓直海月當樓雪景虛深憶金陵孫處士遠防相寄數行書

呂尊師畫三茅觀梅藤爲圖號曰二老走筆賦之

三茅觀頭老梅樹梅邊更有長藤古誰持此畫江西來大瀛海中呂道士藤枯一似蛟龍縣梅瘦飽受冰霜纒柯支不逐浮世換根柢直與扶桑連傳聞茅盈親手植坐使艸木皆成仙宋朝渡江一百年世人不到吳山巓豈知二物閱興廢及見渤澥成桑田戰爭揖讓等黃土展捲血涙何漣漣

送朱奚假赴鄕試

孟秋西風起駕言颺孤舟羲娥無停馭行客詎能畱將子飲尊酒執手山之幽英英白雲飛靡靡江水流望望西山陲道路日已修道路日已修我懷日悠悠觧颿官步門振策滕王樓縣知多士中慷慨陳嘉謀懷忠許報國況乃素行修勉哉勵貞操無爲漫離憂

崇山防

僕生慕宗少文李太白有世外風格思山水之好繇雲林西行七十里得崇山境甚勝因與鄧防同防泰定二年九月也

祈仙古觀摩空靑手持鐵杖山中行浮丘眞人不可見窈窈萬谷酣秋聲捫蘿直登六七里下頫世間眞井底雷霆震動獵云硠奕奕靈光夜深起尊師有道虎狼馴瑤艸滿地山如春仙公不歸鶴自語老木夾路龍生鱗鄧卿顧我三嘆息滄海蟠桃幾時得千年虎魄尙可飡防見紅顏生羽

兒秀才古劍歌

紐鄰元師徵蜀川數里殺盡無人煙天開地辟建大國尙有兵器沈江邊故人西來得班劍感古淒涼涙如綫土花蝕盡靑燐殷光采迸云埀白練大船載之瞿塘歸湍濤震棹鞭馮夷瀆鬼縮頭形支離突蛟斬頸血淋漓江東豪士何年得四坐諸公變神色電光防防迅雷飛殺气防防兩儀黒欃槍不動邦國寧天王埀拱黃河淸豪曹𨿽利竟何用徒見靑天白日風火生

贈查泰宇之閩淸主簿任

皜日照白馬查公往南荒南荒二千里馬瘦道路長官役相程期車載十日糧路經龍虎山且住深淨堂諸公設髙防四座排金觴繁間豪管侍女淸歌揚問君行藏計陳義富且詳爲言十四五博學交老蒼少壯志浩蕩仗劍防四方不意晚得仕鬢髮飛秋霜教授古吉州講論明三綱讀律始親民竟過炎海旁出爲縣主簿又恐案牘忙廬阜靑遙遙彭蠡深泱泱豈無田園居亦可歸耕桑不敢慕髙尙匪圖承寵光恭惟古君子气防何端莊昔在習鑿齒今之漢仇香方當盛平世帝聖輔弼良四裔息徵戰畎畆無旱蝗凡居郡邑職敬戒埀永臧上當宣徳化下欲赤子康公行勿遲畱鸞鳳終髙翔山云白浩浩海月秋茫茫寄書問骨肉毋使失相望鄙夫江海客年小血气狂把酒執衣袂贈之紫防韁人生貴交誼自此毋相忘

陳物初淸暉堂

尊師家世華山陳新築髙堂古澗浱臨水每同鷗結社采花閒與鹿爲鄰窗通晴旭排髙樹簾捲秋風暗緑筠振屐梯山煙淰淰縛船登瀬石粼粼鳳銜春色頒眞誥龍吐霞光夾羽輪陰洞中云似塔白厓奔處雪如囷拂衣蘭艸已多碧在眼楸花無數新鐘磬撼林羣鶴唳丹砂貫井毒蛟馴張公昔者來歸隱陸子前朝此問津煙雨晦明眞若畫山川靈怪豈無神未應芝嶺終辭漢可是桃源不記秦我欲從今就君住定防東海捲黃塵

翫菊華有懷孫履常吳仲谷二先生

藂生霜中菊九月已交花盈盈照暮色掞掞攢幽葩撫時憶貞士興懷爲咨嗟采芳欲寄之念此山川遐繕性慕丘壑防神到羲媧防彼柴桑翁髙風邈難加載歌黃華篇四坐悄不嘩

送呂尊師墨

客學帖費秋燈流轉塵沙空復情尙有囊中殘墨在今年分贈呂先生

七月十有一日寓館暫移是夜夢家父有詩云移書別西舎有夢到雲林樹逺風難至虛月入深生徒能夜讀朋友肯來尋呼得鄰家酒孤斟慰客心明日用此韻送呂尊師

越中開道院種竹已成林遠路詩篇積離筵酒醆深海潮三萬里月暈一千尋同是殊鄕客何堪送別心五月廿有二日同鄧漸叔儀防季昭旭肆父昶防父晚眺以森木亂鳴蟬分韻

良朋宴防不可失鄧氏諸昆晚同出橫槎溪口弄飛泉桐樹防頭防落日長山唐突短山靑山上十丈蒼雲橫大風振林歸鳥疾枯木壓石殘蟬鳴登髙長嘯招晴月古竹吹涼夜如雪夜如雪秋氳氳溪流無滓山無塵寫詩聊寄山中人

簡方仲永

方侯大雅比南金歷仕囏難白髮侵祭祀衣冠存古禮文章雅頌托遺音故園飛夢春云莫仙洞題詩碧澗陰埜客南防風雨惡杖藜乘興去相尋

和吳尊師龍興紀防二十一首【今錄其四】

早飯榾陂

舟泊榾陂驛斫魚餐早飯是行新雨過水落寒沙半櫂謳方零亂鷗鳥忽驚笛聲起滄洲又逐驚颷斷

過淸遠驛

云滿故鄕芳艸迷江東江西人別離徵船幾日洪都去淸遠驛前聽子規

防鐵柱觀

已從龍興防卽往鐵柱觀龍精不出奧區囚鴻水奔流合江漢沈沈古井淸如空東方大海長相通千年神劍不可忽老屋夜夜生雷風

泊宮步門

人歸石城邊鳥沒白沙尾秋風涼蕭蕭波靜月如洗水鳬棲不定半夜猶飛起

雲林集卷上

欽定四庫全書

雲林集卷下

明危素撰

公無渡河

提壺公向何方止公勿渡公欲行婦人之言公不信蛟螭縱橫河水黃從公死入河水千載同作河中鬼

重慶堂詩【爲王時中作】

翼翼髙堂臨水之陽誰其作之其氏曰王髙堂翼翼旣深且謐有直其楹有虛其室冠於於厥子來趨父見其孫亦克愉愉防酒在匜登豆有菹其肴孔多摶獸网魚子於父母亦旣能孝父詔乃孫繄父是效其孝伊何古有嘉則敬事皇天以明爾徳

翼翼六章章四句

子規啼

子規啼白月低春云迢迢春水逺芳艸繞庭花亂飛子規啼時徵夢苦郎船定發瀟湘浦瀟湘江上風浪多春晚胡爲不歸去子規好去瀟湘啼重來借汝春樹棲

山中歌

朝牧於林暮釣於溪吾何憂而

與鄧叔賔兄弟叔侄以王喬下天壇微月暎皓鸐分韻送三吳山人防龍虎山兼簡江左諸師友

蘿風吹蕭蕭筠露淨灑灑明霞結晴曦曉色晃相射手指雙璚英一去靑山下迢迢鳳麟洲雲气浩如瀉寄謝山中人離情若爲寫

和答張原相見寄

別來兩度得安書猶在仙鄕水竹居年少才華終有合春寒眠食定何如奏琴深夜難成曲采緑終朝不滿裾月色四山淸空花千樹落疎疎

危坐思君到五更江山東望不勝情云連仙闕音書逺竹繞幽居夢寐淸山木生涼風洶湧天河無浪月崢嶸相期蚤獻金門策莫向林泉老此生

寄張太乙張時畱江淛

我曾身著芙蓉裳笞麟防徧蓬萊鄕蓬萊仙人畱我住醉枕大石歌瑤章髙秋及上麈湖頂下頫八極天茫茫石林風煙白日靜但有灝气如飛霜張君獨乘紫鳳凰我得霞佩驂翺翔星官下謁奏廣樂眾客燕集翻瓊漿曽樓髙空不得寢神颷夜撼金琳瑯歸來雲林閉戶坐忽憶舊事心飛揚竊聞三月之初吉飛車直過東海傍莫從故鄕嘆禾黍定駕大舶窮扶桑淛山迢迢淛水長何由寄贈雙明璫

春日上髙橋阡【延祐戊午】

春艸如帶長生於阿娘墓不見墓中人但見墓上樹

小孤山歌

大孤之石衡且橢靑靑長在湖中臥小孤之石銳以髙峭立淮岸當洪濤滔滔逝水東流去兩石嶣嶤屹天柱蜀巴之原浩沄沄壯哉此地江海門鴻龎稍見土宇曠疏鑿方知夏后勤名山大澤神所主過者震驚誰敢侮云何作廟向江壖搏土娉婷象龍女篙師賈客爾何知坎坎伐鼔持豚蹄倚篷淸坐漁歌起日暮沙禽來去飛

過周元公濂溪故宅【延祐中先師畱此數月】

聖逺已千載繼述良獨難維公出南紀大道剪榛菅濟世仰莘摯齋心師巷顏知幾寔至要浩浩仁義端故宅儼斯在素月照溪湍濯濯菡萏枝英英秋露漙恭聞華蓋穸講學畱溪灣墜緒久無托令我心慱慱

梁國狄文恵公新廟詩

大江從西來萬里流湯湯維唐社稷臣勲業載旂常天子在房陵女後禦明堂晨聞牝雞鳴腥聞溢穹蒼猗公秉忠義耿耿立廟廊周旋極黽勉論議忽慨慷載禦捲冕歸宗社奕有光豈徒保國祚實欲扶天常云孫江州牧【思聖】宮廟薦烝嘗豆籩孔嚴潔絲石載鏗鏘再拜久屏息低回想忠良作歌勸臣子百代踵遺芳

姚文公廬山牧庵

昔公參行省於此駐旌旄至今讀書堂名配匡山髙秀艸帶煙霧長林振波濤鄙人思髙逺勝日欣逰遨緬惟艸昧初朔南擁弓刀公生將相家卓犖稱人豪文塲已孤騫史筆況載懷公不可見江水徒滔滔

畱別楊顯民先生

我從仁裏來信宿復西去驅車何間闗日色已曛莫林幽閴無人月暗屢疑虎村虛轉迢逓童僕且驚顧柴門夜篝火今夕共君住況匪味道言蕭條復誰語

楊子好道者其人千載心而我抑何幸獲聆金玉音願爲女蘿艸托根靑松陰今晨忽爲別怊悵已難任仰防天宇髙俯見江海深安得隨長風化作雙飛禽

九月晦夢劉山人

長淮千里路念子幾時廻逺夢何因到安書不寄來幽懷思水竹浪迹困風埃滿目飛雲盡秋聲萬壑哀

贈朱元吉賣墨

深山閉門二月初白日雨打梅花枯埜夫讀書大石上粵有一客來吾廬水杭舟檝陸乘車來徴後語行江湖峩峩石峯起雲气下古井蛟龍居詎知山人夜燒墨墨色吹作煙糢糊光貫天眾星沒艸字滿壁陰風噓述文志者奚假文通逹今古良非迂悲哉結繩易書契剖割元气疑無餘遭逢盛時當返朴誰復細稽虫魚逺防亰師願寄贈謹爲皇帝書貞符

寄溪香上人

山僧吾所敬不見又經春說法靑龍出防機白鸐馴楚雲遮別夢江月照吟身遙憶相逢處深林長緑筠

東風行

余居深山欝欝不樂醉中長歌以東風命篇與一二知己倡和之時防定二年三月

東風浩蕩吹江南危子行年二十三長謡空谷天蕩蕩劍倚白日風潭潭气髙頗怪星象身在豈爲饑寒貪宮中聖人朝萬國臣抱犁銸在山澤終年讀書空自勞三島求仙豈能得齒牙不心未摧欲奏長策天門開周公仲尼沒已久麒麟鳳凰去不來世無忠臣與孝子四海風俗何由廻

叔儀送扇

撫州竹扇制來新鄧子持歸贈埜人六月江南如此熱海風一起靜黃塵

贈員怡然員善琴余與之寓於上淸宮

我來蓬海堂中宿風露滿空月在竹西秦員老夜撫琴妙音摠是雲門曲先王作樂音律諧載歌南風阜民財陰湫龍衝石裂赤霄鳳鳥從天來千年古調誰能攺一變新聲吁可怪願借琴髙赤鯉魚與子騎之入東海鄧叟時可大寒中見過語余曰余今六十八歳矣有一子在閩三年無消息顧貧且病無所依倚不能無求於世餘悲之欲濟之槖無一金相對嘆息追和蘇子贈扶風逆旅詩載之簡軸不以送叟

鄧翁老耄食無糧臥病愁多白髮長千里南閩無過燕五更秋雨亂啼螿年來破屋塵生甑歳莫空山雪似墻愧我相逢貧到骨悲歌此曲意蒼茫

宗叔方逸來邑走筆寄上

大醉云闗後【甲子九月與曽君靜防翠闗時方逸同行】歸來水竹居由來百里路難寄半行書水落南山直天空白日虛思君慰幽獨髙誼莫相疏

爲李仲經賦得古音琴

南城李君家有琴越左刻字名古音仲春爲鼔越裳操聴之使我無邪心白日落江生夜色飛雲觸石愁太陰粵從世衰淳朴散三光動蕩相攻戰朝歌北鄙何可聴軒轅堯舜不復見大元徳盛禮樂興天下民風漸丕變君當身佩雙瓊瑤光天殿上奏云韶鳳皇雍雍鳴赤霄五城羣仙定可招吾皇端拱四海治千秋萬歳垂鴻猷

答呂尊師香水珠

野人頭不巾曠蕩禮數略破防久無纓時遇大風落得君香水珠感此意不惡薫之麝臍馨貫以靑絲索細文疑瑪瑙潤色暎掌握頗煩畨舶載亦費巧匠鑿整冠揖貴人使我不能樂何當從君防髙舉謝城郭

送王起元之分寧教官任

大元設學校於以教萬民吁嗟去古逺世降何沄沄周孔不可見聖道日以湮儒官竊廩祿法度豈復遵教化何由宣禮樂亦以淪在藪無鳳凰在郊無麒麟英宗皇帝時逆气橫乾坤賊子不知父亂臣已忘君臣素憤薄世膽气長囷輪念之萬感集血涙射秋旻思見豪傑士再使民風淳誾誾王教諭我裏君子人之官武寧縣掛席當仲春撞鐘集諸生講論明彛倫況逢堯舜君徳澤周八垠髙歌猛虎行慷慨爲子陳

投簡李仲公甫

江東云錦山積翠修以峨云有千載士憇彼山之阿考槃幽澗石結制彼澤荷貞心抱夷澹雅量涵沖和僕也江西人齒穉俠好多東將浮渤澥北擬窮沙陀尙懷詩禮趨吾父須髮皤生死願相許誓以心靡佗露中葭薍藂海底瑚柯晶光轢塵淖結托古則那載詠伐木篇亂以采薇歌

贈貴溪安魯鼎縣丞

聖代恩波洽明時禮樂興萬方無戰伐多士盡飛騰科第開賢路薌溪得縣丞疲氓沾徳澤猾吏懾威稜律令從玆舉姦凶庻有懲昆虫無夭札年谷畢丰登百里民皆化期年政可稱陽春噓暖气絕壑潔寒冰問字多山客求詩半野僧皁雕風裏射瘦馬雪中乘把劍呼春酒看書照夜燈新詞題越紙窄袖剪吳綾學問端無負遷班自此升江西危素氏歌詠愧無能

莫冬

種稻南谷口防歳囷倉虛晚值老農語出口三嘻吁幸有髙亢田種麥給羣需有麥且免憂無麥將焉如昔謂崖谷底其俗異黃農浪迹城府歸卻愛淳朴風獵夫不射鴈云與兄弟同羽毛豈知道天理諒無終

徐人歌

季子有劍秋水色徐君見之惜不得徐君墓上荒艸寒季子解劍掛樹間一死一生見交誼嗟哉延陵吳季子

送吳徳謙防亰兼問艸廬先生起居

迢迢驛路客船輕直北闗山是帝京海島夷人皆向化翰林學士入論經云連朔漠瞻天近秋滿淮河見水淸問訊吳公應好在夜深遙望少微星

補遺十四首

挽逹兼善

大將忠精貫白日諸生攬涕讀哀詞天胡不隕楊行宻公恨不爲張伯儀滿眼陸梁皆小醜甘心一死是男兒要知汗竹畱芳日只在孤舟淺水時

題營丘山房

太嶽流芳裔何年徙贛州殊勲思尙父作室表營丘故國兵戈後空山艸木秋穆陵闗北路風雪近曽逰

送張防初之亰

振衣鳴玉上靑霄銀漢淸秋轉斗杓北闕飛龍天杳杳南雲歸鴈路迢迢朝登華嶽風生腋夜飲灤河月入瓢水竹淸虛好眞館劉安有賦爲相招

送章右丞戍廣西

文昌橋上紫驑嘶又送將軍戍廣西三省甲兵勞節制八蠻煙雨入封提雕弓曉射崖云裂畫角寒吹海月低已喜皇威淸海岱邑封上將拜金泥

題三韓沙門玉田花鳥圖

畫史幽居得物情毫端春色可憐生髙僧已是禪心定花鳥逢人更不驚

南京別王道士

秦淮臥病惜春陰訪問深知故舊心千里家鄕漸投老雲山爛漫許相尋

題宋好古墨竹

我憶東曹粉署郎瑯玕寫就拂雲長秪疑散步雲林曲獨聴秋聲待晚涼

題趙子昂竹石

叢篁偏暎寒云色古石猶凝碧蘚痕曽是碧瀾堂上月獨臨苕水照王孫

小偈奉簡臥云室中老師

坐禪銘自集云傳一念還超佛祖前此是菩提眞種子開華成實自年年

天目巖前澗水聲絕崖荒逕少人行等閒防取楞嚴首雲散天空月自明

九衢塵土盡【一作晝】漫漫瞬息光陰孰控搏師子林中方入定天花如雨落巖端

道人燕坐萬緣空棲鳳亭深一徑通只有庭前柏樹子無言長日倚東風

鄕僧幾載客吳門世味蕭然道義尊等是江湖未歸去寸心何日與同論【卓峯上人與素同裏故附致區區】

落拓亰華久未歸山中拋卻緑蓑衣閒來描寫虛空看但說虛空早已非

雲林集卷下

