《潘黃門集》晉潘嶽

潘黃門集題辭

余讀潘安仁﹐馬汧督誄﹐惻然思古義士﹐猶班孟之傳﹐蘇子卿也。及悼亡詩賦﹐哀永逝文﹐則又傷其閨房辛苦﹐有古落葉哀蟬之嘆史云﹕善爲哀誄﹐誠然哉﹐《籍田賦》客捨議﹐並以典﹐則見稱陸海潘江﹐無不善也。獨惜其湣懷﹐詐書呈身﹐牝後屈長﹐卿之典冊﹐行江充之﹐告變重污泥以自辱﹐閒居一賦﹐板輿輕軒浮杯﹐髙歌天倫樂事﹐足起愛慕。孰知其仕官﹐情重方思�客﹐慈母拳拳非所念也。楊駿被諸﹐綱紀當坐安仁﹐賴河陽舊客﹐得脫軀命﹐而好進不休﹐舉家彌滅害。由小史生之者公孫宏。殺之者孫秀。禍福何常古人﹐所以畏蜂蠆也。二陸屠門﹐戎毒相類﹐天下哀之。遂騰討檄﹐安仁東市﹐獨無憐者﹐士之賢愚﹐至死益見。余深爲彼美惜焉。

婁東張溥題

晉潘黃門集

目錄

賦

西徵賦

籍田賦

滄海賦

登虎牢山賦

閒居賦

狹室賦

秋興賦

懷舊賦

悼亡賦

寡婦賦

笙賦

相風賦

又

射雉賦

螢火賦

河陽庭前安石橊賦有序

蓮花賦

芙蓉賦

橘賦

秋菊賦

表

上關中詩表

議

九品議

上客捨議

頌

許由頌

贊

故太常任府君畫贊

箴

答摯虞新婚箴

訓

兩階銅人訓

碑

司空鄭衮碑

荊州刺使東武戴侯揚使君碑

哀文

景獻皇后哀策文

哀永逝文

爲楊長文作弟仲武哀祝文

京陸公主女王氏哀辭

陽城劉氏妹哀辭

金鹿哀辭

傷弱子辭

悲邢生辭

爲任子咸妻作孤女澤蘭哀辭

祭文

弔孟嘗君文

爲諸婦祭瘐新婦文

哭弟文

誄

世組武皇帝誄

太宰魯武公誄有序

楊荊州誄

夏侯常恃誄

馬汧督誄

楊仲武誄

宜城宣君誄

瘐尙書誄

南陽長公主誄

皇女誄

賈充誄

詩

關中詩十六章

爲賈謐作贈陸機十一章

北芒送別王世冑

家風詩

於賈謐作講漢書

離合

金穀集作詩

河陽縣作二首

在懷縣作二首

內顧詩二首

悼亡詩三首

哀詩

思子詩

別詩

閣柱謠

附錄

本傳

賦

西徵賦

歲次玄枵﹐月旅蕤賓﹔丙丁統日﹐乙未禦辰﹐潘子憑軾西徵﹐自京䢐秦。乃喟然而嘆曰﹕古往今來﹐邈矣悠哉﹗寥廊忽怳﹐化一气而甄三才。此三才者﹐天地人道。惟生與位﹐謂之大寶。生有修短之命﹐位有通塞之遇﹐鬼神莫之要﹐聖智弗能豫。

當休明之盛世兮﹐托菲薄之陋質。納旌弓於鉉臺﹐贊庶績於帝室。嗟鄙夫之常累兮﹐固旣得而患失。無柳季之直道﹐佐士師而一黜。武皇忽其升遐﹐八音遏於四海。天子請於諒闇兮﹐百官聽於家宰。彼負荷之殊重兮﹐𨿽伊﹑周其猶殆。窺七貴於漢庭﹐疇一姓之或在。無爲明以安位﹐秖居逼以示專。陷逆亂以受戮﹐匪降禍之自天。孔隨時以行藏﹐蘧與國而舒捲。茍蔽微以謬彰﹐患過辟之未遠。悟山潛之逸士﹐卓長往而不及。陋吾人之拘攣﹐飄萍浮而蓬轉。寮位儡其隆替﹐名節漼以隳落。危素卵之累殼﹐甚玄燕之巢幕。心戰懼以兢悚﹐如臨深而履薄。夕獲歸於都外﹐宵未中而難作。匪擇木以棲集﹐鮮林焚而鳥存。遭千載之嘉會﹐皇合徳於乾坤。弛秋霜之嚴威﹐流春澤之渥恩。甄大義以明責﹐返初服於私門。

皇鑑揆余之忠誠﹐俄命余以末班。牧疲人於西夏﹐攜老幼而入關。丘去魯而顧嘆﹐季過沛而涕零。伊故鄕之可懷﹐疚聖達之幽情。矧匹夫之安土﹐邈投身於鎬京。猶犬馬之戀主﹐竊托慕於闕庭。眷鞏洛而淹涕﹐思纏綿於墳塋。余乃越平樂﹐過街郵﹐秩馬臯門﹐稅駕西周。遠矣姬徳﹐興自髙辛。思文后稷﹐厥初生民。率西水滸﹐化流岐豳祚隆昌發﹐舊邦維新。旋牧野而歷玆﹐愈守柔以執競。夜申旦而不寐﹐憂天保之未定。惟泰山其猶危﹐祀八百而餘慶。覽亡王之驕淫﹐竄南巢以投命。坐積薪以待然﹐方指日而比盛。人度量之乖舛﹐何相越之遼迥。

考土中於斯邑﹐成建都而營築。旣定鼎於郟鄏﹐遂鉆龜而啟繇。平失道而來遷﹐系二國而是佑。豈時王之無僻﹖賴先哲以長懋。望圉北之兩門﹐感虢﹑鄭之納惠。討子頹之樂禍﹐尢闕西之效戾。重戮帶以定襄﹐弘大順以霸世。靈擁川以止鬥﹐晉演義以獻說。咨景﹑悼以企丐﹐政淩遲而彌季。俾庶朝之遘逆﹐歷兩王而乾位。踰十葉以逮赧﹐邦分崩而爲二。竟橫噬於虎口﹐輸文﹑武之神器。

澡孝水而濯纓﹐嘉善名而在玆。夭赤子於新安﹐砍路側而瘞之。亭有千秋之號﹐子無七旬之期。𨿽勉勵於延﹑吳﹐實潛慟乎余慈。眄山川以懷古﹐悵攬轡於於中塗。虐項氏之肆暴﹐坑降卒之無辜。激情人以歸徳﹐成劉后之來蘇。是洄泬而好還﹐卒宗滅而身屠經澠池而長想﹐停余車而不進。秦虎狼之彊國﹐趙侵弱之餘燼。超入險而髙會﹐杖命世之英藺。恥東瑟之偏鼓﹐提西缶而接刃。辱十城之虛壽﹐奄咸陽以取俊﹐出申威於河外﹐何猛气之咆勃。入屈節於廉公﹐若四體之無骨。處智勇之淵偉﹐方鄙吝之忿悁。𨿽攺日而易歲﹐無等級以寄言。

當光武之蒙塵﹐致王誅於赤眉。異奉辭以伐罪﹐初垂翅於回溪。不尢眚以掩徳﹐終奮翼而髙揮。建佐命之元勛﹐振皇綱而更維。登崤阪之威夷﹐仰崇嶺之嵯峨。臯托墳於南陵﹐文違風於北阿。蹇哭孟以審敗﹐襄墨衰而授戈。曾隻輪不反﹐統三師以濟何。值庸主之矜愎﹐殆肆叔於朝市。任好綽其餘裕﹐獨引過以歸己。明三敗而不黜﹐卒淩晉以雪恥。豈虛名之可立﹐良致霸其有以。降曲崤而憐虢﹐托與國於亡虞。貪誘賂以賣鄰﹐不及臘而就拘。垂棘反於故府﹐屈產服於晉輿。徳不逮而民無援﹐仲雍之祀忽諸。

我䢐安陽﹐言陟陜郛。行乎漫瀆之口﹐憩乎曹陽之墟。美哉邈乎﹐玆土之舊也﹗固乃周﹑召之所分﹐二南之所交。麟趾信於關雎﹐騶虞應乎鵲巢。湣漢氏之剝亂﹐朝流亡以離析。卓滔天以大滌﹐劫宮廟而遷迹。俾萬乘之盛尊﹐降遙思於徵役。顧請旋於傕﹑汜﹐旣獲許而中惕。追皇駕而驟戰﹐望玉輅而縱鏑。痛百寮之勤王﹐咸畢力以致死。分身首於鋒刃﹐洞胸腋以流矢。有褰裳以投岸﹐或攘袂以赴水。傷桴楫之褊小﹐撮舟中之掬指。

升曲沃而惆悵﹐惜兆亂而兄替。枝末大而本披﹐都偶國而禍結。臧﹑札飄其髙厲﹐委曹﹑吳而成節。何莊﹑武之無恥﹐徒利開而義閉。躡函谷之重阻﹐看天險之衿帶。迹諸侯之勇怯﹐算嬴氏之利害。或開關以延敵﹐競遁逃以奔竄。有噤門而莫啟﹐不窺兵於山外。連雞互而不棲﹐小國合而成大。豈地勢之安危﹖信人事之否泰。漢六世而拓畿﹐縣弘農而遠關﹐厭紫極之閒敞﹐甘微行以遊盤。常傲實於柏谷﹐妻睹貌而獻餐。疇匹婦其已泰﹐胡厥夫之謬官。昔明王之巡幸﹐固淸道而後往。懼銜厥之或變﹐峻徒禦以誅賞。彼白龍之魚服﹐掛豫且之密网。輕帝重於天下﹐奚斯漸之可長。弔戾園於湖邑﹐諒遭世之巫蠱。探隱伏於難明﹐委讒賊之趙虜。加顯戮於儲貳﹐絕肌膚而不顧。作歸來之悲臺﹐徒望思其何補。紛吾旣邁此全節兮﹐又繼之以盤桓。問休牛之故林﹐感徵名於桃園。發閿鄕而警榮﹐溯黃卷以濟潼。眺華嶽之陰崖﹐覿髙長之遺迹。憶江使之反璧﹐告亡期於祖龍﹐不語怪以徵異﹐吾聞之於孔公。慍韓﹑馬之大憝﹐阻關谷以稱亂。魏武赫以霆震﹐奉義辭以伐叛。彼𨿽眾其焉用﹖故制勝於廟算。砰揚桴以振塵﹐繣瓦解而冰泮。超遂遁而奔狄﹐甲卒化爲京觀。

倦狹路之迫隘﹐軌崎嶇以低仰。蹈秦郊而始辟﹐豁爽塏以宏壯。黃壤千里﹐沃野彌望﹐華實紛敷﹐桑麻條暢。邪界褒﹑斜﹐右濱汧﹑隴﹔寶雞前鳴﹐甘泉後誦。面終南而背云陽﹐跨平原而連嶓家。九嵕截嵲﹐太一巃從。吐淸風之飂戾﹐納歸云之郁蓊。南有玄灞素滻﹐湯井溫谷﹔北有淸渭濁涇﹐蘭池周曲。浸決鄭﹑白之渠﹐漕引淮海之粟。林茂有鄠之竹﹐山挺藍田之玉﹐班述陸海珍藏﹐張敍神臯隩區。此西賓所以言於東主﹐安處所以聽於憑虛也﹐可不謂然乎勁﹖松彰余崴寒﹐貞臣見於國危。入鄭都而抵掌﹐義桓友之忠規。竭股耾於昏主﹐赴塗炭而不移。世善職於司徒﹐緇衣敝而攺爲。履犬戎之侵地﹐疾幽後之詭惑。舉僞烽以沮眾﹐潘嬖褒以縱慝。軍敗戲水之上﹐身死驪山之北。赫赫宗周﹐滅爲亡國。又有繼於此者﹐異哉秦始皇之爲君也﹗傾天下以厚葬﹐自開辟而未聞。匠人勞而弗圖﹐俾生理以報勤。外離西處之禍﹐內受牧�之焚。語曰﹕行無禮﹐必自及﹐此非其效歟。乾坤以有親可久。君子以厚徳載物。觀夫漢髙之興也﹐非徒聰明神武﹐豁達大度而已也。乃實愼終追舊﹐篤誠款愛﹔澤糜不漸﹐恩無不逮。率土且猶弗遺﹐而況於鄰里乎﹖而況於卿士乎。於斯時也﹐乃摹寫舊丰﹐制造新邑。故社易置﹐枌楡遷立。接衢如一﹐庭宇相襲。渾雞犬以亂放﹐各識家而競入。籍含怒於鴻門﹐沛局蹐而來王。範謀害而弗許﹐陰授劍以約莊。�白刃以萬舞﹐危冬葉之待霜。履虎尾而不噬﹐寔要伯於子房。樊抗憤以卮酒﹐咀彘肩以激揚。忽蛇變而龍攄﹐雄霸而上髙驤。曾遷怒而橫撞﹐碎玉斗其何傷。嬰罥組於軹塗﹐投素車而肉袒。�飲餞於東門﹐畏極位之盛滿。金墉郁其萬雉﹐俊嵃峭以繩直。戾飲馬之陽橋﹐踐宣平之淸閾。都中雜沓﹐戶千人億﹐華夷士女﹐駢闐逼側。展名京之初儀﹐卽新館而蒞職。厲疲鈍以臨朝﹐最自彊而不息。於是孟春受謝﹐聽覽餘日﹐巡省農功﹐周行廬室﹔街裏蕭條﹐邑居散逸﹐營宇寺署﹐肆�管庫﹐蕞芮於城歟者﹐百不一處。所謂尙冠﹑修成﹑黃棘﹑宣明﹑建陽﹑昌陰﹑北煥﹑南平﹐接夷漫滌蕩﹐無其處而有其名。爾乃階長樂﹐登未央﹐泛太液﹐淩建章。縈駁娑而款駘蕩﹐�枌詣而轢乘光。徘徊桂宮﹐惆悵柏梁﹐鷩雉雊於臺陂﹐狐兔窟於殿傍。何黍苗之離離﹐而餘思之芒芒。洪鐘頓於毀廟﹐乘風廢而不懸。禁省鞠爲茂艸﹐金狄遷於霸川。

懷夫蕭﹑曹﹑魏﹑邴之相﹐辛﹑李﹑衛﹑霍之將﹔銜使則蘇屬國﹐震遠則張博望。教敷而彜倫序﹐兵舉而皇威暢﹔臨危而致勇奮﹐投命而髙節亮。曁乎秺侯之忠孝淳深﹐陸賈之優遊宴喜﹔長卿﹑淵﹑云之文﹐子長﹑政﹑駿之史﹔趙張三王之尹京﹐定國釋之之聽理﹔汲長儒之正直﹐鄭當時之推士﹔終童山東之英妙﹐賈生洛陽之才子﹔飛翠緌﹑拖鳴玉以出入禁門者眾矣。或披髮左衽﹐奮迅泥滓﹔或從容博會﹐望表之裏。或著顯績而應嬰時戮﹔或有大才而無貴仕。皆揚淸風於上列﹐垂令聞而不已。想佩聲之遺想﹐若鏗鏘之在耳。當音﹑鳳﹑恭顯之任勢也﹐乃燻灼四方﹐震耀都鄙而死之日﹐曾不得與夫十餘公之徒隸齒﹐名才難﹐不其然乎﹖

望漸臺而扼腕﹐梟巨猾而余怒。揖不疑於北闕﹐軾樗裏於武庫。酒池鑑於商辛﹐追覆車而不寤。曲陽僭於白虎﹐化奢淫而無度。命有始而必終﹐孰長生而久視。武雄略其焉在﹖近惑文成而溺五利。侔造化以制作窮山海之奧祕。靈若翔於神島﹐奔鯨浪而失水。曝鱗骼於漫沙﹐隕明月以雙墜。擢仙掌以承露﹐干云漢而上至。致邛蒟其奚難﹖惟餘欲而是恣。從逸遊於角抵﹐絡甲乙以珠翠。忍生人之減半﹐勒東嶽以虛美。超長懷以遐念﹐若循環之無賜。較面朝之煥炳﹐次後庭之猗靡。壯當熊之忠勇﹐深辭輦之明智。衛鬒發以光鑑﹐趙輕體之纖麗。咸善立而聲流﹐亦寵極而禍侈。津便門以右轉﹐究吾境之所曁。掩細柳而撫劍﹐快孝文之命帥。周受命而忘身﹐明戎政之果毅。距華盍於壘和﹐案乘輿之尊轡。肅天威之臨顏﹐率軍禮以長�。淸棘霸之兒戲﹐重條侯之倨貴。索杜郵其焉在﹐云孝裏之前號。惘輟駕而容與﹐哀武安以興悼。徵伐趙以徇國﹐定廟算之勝負。扜矢言而弗納﹐反推怨以歸咎。未十里於遷路﹐尋賜鍵以刎首。嗟主闇而臣疾﹐禍於何而不有。

窺秦墟於渭城﹐冀缺緬而堙盡。覓陛殿之餘基﹐裁岥�以隱嶙。想趙使之抱璧﹐瀏睨楹以抗憤。燕圖窮而荊發﹐紛絕袖而自引。築聲厲而髙奮﹐狙�鉛以脫臏。據天位其若玆﹐亦狼狽而可湣。簡良人以自輔﹐謂斯忠而鞅賢。寄苛制於捐灰﹐矯扶蘇於朔邊。儒林塡於坑阱﹐詩書煬而爲煙。國滅亡以斷後﹐身刑轘以啟前。商法焉得以宿﹐黃犬核可復牽。野蒲變而成脯﹐苑鹿化以爲馬。假讒賊以天權﹐鉗眾口而寄坐﹐兵在頸而顧問﹐何爲不早而告我。願黔黎其誰聽﹐惟請死而獲可。逮子嬰之果決﹐敢討賊以舒禍。勢土崩而莫震﹐作降王於路左。蕭收圖以相劉﹐料險易於眾寡。羽天與而不取﹐冠沐猴而縱火。貫三光而洞九泉﹐曾未足以諭其髙下。

感市閭之菆井﹐嘆屍韓之舊處。丞屬號而守闕﹐人百身以納贖。豈生命之易投﹐誠惠愛之洽著。訐望之以求直﹐亦余心之所惡。思夫人之政術﹐實幹時之良具。茍明法以釋憾﹐不愛才以成務。弘大體以髙貴﹐非所望於蕭傅。造長山而慷慨﹐偉龍顏之英主。胸中豁其洞開﹐羣善湊而必舉。存威格乎天區﹐亡墳掘而莫禦。臨掩坎而累抃﹐步毀垣以延佇。越安陵而無譏﹐諒惠聲之寂寞。弔爰絲之正議﹐伏梁劍於東郭。訊景皇於陽丘﹐爰信讒而矜謔﹖殞吳嗣於局下﹐盍發怒於一搏。成七國之稱亂﹐翻助逆以諸錯。恨過聽之無討﹐玆沮善而勸惡。�孝元於渭塋﹐執奄尹以明貶。褒夫君之善行﹐廢園邑以崇儉。過延門而責成﹐忠何辜而爲戮﹖陷社稷之王章﹐俾幽死而莫鞠。�淫辟之凶忍﹐剿皇統之孕育。張舊氏之姦漸﹐貽漢宗以傾覆。刺哀主於義域﹐僭天爵於髙安。欲法�而承禪﹐永終古而不刊。瞰康園之孤墳﹐悲平後之專絜。殃厥父之篡逆﹐蒙漢恥而不雪。激義誠而引決﹐赴丹焰以明節。投宮火而焦糜﹐從灰熛而俱滅。

騖橫橋而旋軫﹐歷敝邑之南垂。門磁石而梁木蘭兮﹐構阿房之屈奇。疏南山以表闕﹐倬樊川以激池。役鬼傭其猶否﹐矧人才之所爲﹖工徒斲而未息﹐義兵紛以交馳。宗祧污而爲沼﹐豈斯羽之獨墮。由僞新之九廟﹐誇宗虞而祖黃。驅吁嗟而妖臨﹐搜佞哀以拜郎。誦六藝以飾姦﹐焚詩書而面墻。心不則於徳義﹐𨿽異術而同亡。宗孝宣於樂遊﹐紹哀緒以中興。不獲事於敬養﹐盡加隆於園陵。兆惟奉明﹐邑號千人﹔訊諸故老﹐造自帝詢。隱王母之非命﹐縱聲樂以娛神。𨿽靡率於舊典﹐亦觀過而知仁。憑髙望之陽隈﹐體川陸之污隆。開襟乎淸暑之館﹐遊目乎五柞之宮。交渠引漕﹐激湍生風﹐乃有昆明池乎其中。其池則湯湯汗汗﹐滉瀁彌漫﹐浩如河漢﹔日月麗天﹐出入乎東西。旦似暘谷﹐夕類虞淵。昔豫章之名宇﹐披玄流而特起。儀景星以天漢﹐對牛﹑女以雙峙。圖萬載而不傾﹐奄摧落於十紀。擢百尋之曾觀﹐今數仞之餘址。振鷺於飛﹐鳧躍鴻漸﹔乘雲頡頏﹐隨流澹淡。瀺灂驚波﹐唼喋菱芡。華蓮爛於綠沼﹐靑蕃蔚乎翠瀲。伊玆池之肇穿﹐肄水戰於荒服。志勤遠以極武﹐良無邀於後福。而菜蔬芼實﹐水物惟錯﹐乃有贍乎原陸。在皇代而物土﹐故毀之而又復。凡厥寮司﹐旣富而教﹐咸帥貧惰﹐同整棹楫﹐收罟課獲﹐引繳舉效﹐鰥夫有室﹐愁民以樂。徒觀其鼓柂回輪﹐灑鉤投网﹐垂餌出入﹐挺扠來往。纖經蓮白﹐鳴根厲響﹔貫鰓�尾﹐擎三牽兩。於是弛靑鯤於网巨﹐解赬鯉於黏徽﹐華魴躍鱗﹐素鱮揚鬐。饔人縷切﹐鑾刀若飛﹐應刃若俎﹐靃靃霏霏。紅鮮紛其初載﹐賓旅竦而遲禦。旣餐服以屬厭﹐泊恬靜以無欲﹐回小人之腹﹐爲君子之慮。

爾乃端策拂茵﹐彈冠振衣﹐徘徊酆鄗﹐如渴如饑。心翹勤以仰止﹐不加敬而爲自祇。啟三聖之敢夢﹐切十亂之或希。經始靈臺成之不日﹔惟鄗及酆﹐仍京騎室﹔庶人子來﹐神降之吉﹔積徳延祚﹐莫貳其一。永惟此邦﹐云誰之識﹐越可略聞﹐而難臻其極。子贏鋤以借父﹐訊秦法而著色。耕讓畔以閒田﹐沾姬化而生棘。蘇﹑張喜而詐騁﹐虞芮愧而訟息。由此觀之﹐士無常俗﹐而教有定式﹔上之遷下﹐猶鈞之埏埴。𨿽五方雜會﹐風流混淆﹔惰農好利﹐不昏作勞。密邇獫狁﹐戎馬生郊﹐而制者必割﹐實存操刀。人之升降﹐隨政隆替。仗信則莫不用情﹐無欲則賞之不竊。𨿽智不能理﹐明不能察﹐信此心也﹐庶免夫戾。如其禮樂﹐以俟來哲。

籍田賦

伊普之四年正月丁未﹐皇帝親率羣後籍於千畝之甸﹐禮也。於是乃使甸師淸畿﹐野廬掃路﹐封人壝宮﹐掌捨設枑。靑壇蔚其嶽立兮﹐翠幙�以云布。結崇基之靈址兮﹐啟四塗之廣阼。沃野墳腴﹐膏壤平砥﹔淸洛濁渠﹐引流激水﹔遐阡繩直﹐邇陌如矢。蔥犗服於縹軛兮﹐紺轅綴於黛耜。儼儲駕於廛左兮﹐俟萬乘之躬履。百僚先置﹐位以職分﹔自上下下﹐具惟命臣。襲春服之萋萋兮﹐接遊車之��。微風生於輕幰兮﹐纖埃起於朱輪。森奉璋以接列兮﹐望皇軒而肅震。若湛露之晞朝陽兮﹐眾星之拱北辰也。於是前驅魚麗﹐屬車鱗萃﹔閶闔洞起﹐參塗方駟﹔常伯陪乘﹐太僕秉轡。后妃獻穜稑之種﹐司農撰播殖之器。挈壺掌升降之節﹐宮正設門閭之蹕。天子乃禦玉輦﹐蔭華盍﹐衝牙錚鎗﹐綃紈綷�。金根照耀以泂晃兮﹐龍驥騰驤而沛艾。表朱玄於離坎﹐飛靑縞於震兌中黃曄以發輝兮﹐方彩紛其繁會。五輅鳴鑾﹐九旗揚旆﹐瓊鈒入蕊﹐云罕晻藹。簫管朝�以啾嘈兮﹐鼓鼙�隱亦砰磕。筍�嶷以軒翥兮﹐洪鍾越乎區外。震震塡塡﹐塵騖連天﹐以幸乎籍田。

蟬冕頻以灼灼兮﹐碧色肅其芊芊﹐似夜光之剖荊璞兮﹐若茂松之依山巓也。於是我皇乃降靈壇﹐撫禦耦﹐遊場染履﹐洪縻在手﹐三推而捨﹐庶人終畝﹐貴賤以班﹐或五或九﹔於斯時也﹐居靡都鄙﹐民無華裔﹔長幼雜沓以交集﹐士女頒斌而咸戾。被褐振裾﹐垂髫總髻﹐躡踵側肩﹐掎裳連袂。黃塵爲之四合兮﹐陽光爲之潛翳。動容發音﹐而觀者莫不抃舞乎康衢﹐謳吟乎聖世。情欣樂乎昏作兮﹐慮盡力乎樹藝。靡推督而長勤兮﹐莫之課而自勵。躬先勞以悅使兮﹐豈嚴刑而猛制哉。有邑老田父﹐或進而稱曰﹕盍損益隨時﹐理有常然﹐髙以下爲基﹐民以食爲天﹔正其末者端其本﹐善其後者愼其先。夫九土之宜弗任﹐四人之務不一﹔野有菜蔬之色﹐朝靡代耕之秩﹔無儲�以虞�﹐徒望遂以自畢﹐三季之衰皆此物也。今聖上昧旦丕顯﹐夕惕若栗﹐圖匱於丰﹐防儉於逸﹐欽哉欽哉﹐惟榖之卹。展三時之弘務﹐致倉廩於盈溢﹐故堯﹑湯之用心﹐而存救之要術也。若乃廟�有事﹐祝宗諏日﹐簠簋普淖﹐此之自實。縮鬯蕭茅﹐又於是乎出。黍稷馨香﹐旨酒嘉栗﹐宜其民和年登﹐而神降之吉也。

古人有言曰﹕聖人之得無以加於孝乎。夫孝者﹐天地之性﹐人之所由靈也。昔者明王以孝理天下﹐其或繼之者鮮哉希矣。逮我皇普﹐實光斯道﹐儀刑孚於萬國﹐愛敬盡於祖考﹐故躬稼以供粢盛﹐所以致孝也。勸稼以足百姓﹐所以固本也。能本而孝﹐盛得大業至矣哉。此一役也﹐而二美具焉。不亦遠乎﹗不亦重乎﹗敢作頌曰﹕

思樂甸畿﹐薄采其茅。大君戾止﹐言極其農。其農三推﹐萬芳以祗。耨我躬田﹐實及我斯。我簠斯盛﹐我簋斯粢。我倉如陵﹐我瘐如坻。念玆在玆﹐永言孝思。民力普存﹐祝史正辭。神祗攸歆﹐逸豫無期。一人有慶﹐兆民賴之。

滄海賦

徒觀其壯也﹐則湯湯蕩蕩﹐瀾漫形沈﹔流沫千里﹐懸水萬丈。測之莫量其深﹐望之不見其廣。無遠不集﹐靡幽不通﹐羣豁俱息﹐萬流來同。含三河而納四瀆﹐朝五湖而夕九江。陰霖則興雲降雨﹐陽霽則吐霞曜日。煮水而鹽成﹐剖蚌而珠出。其中有蓬萊名嶽﹐靑丘奇山﹐阜陵別島﹐�環其間。其山則�崔嵬崒﹐嵯峨降屈﹐披滄流以特起﹐擢崇基而而秀出。其魚則有吞舟鯨鯢﹐烏賊龍須﹐蜂目豺口﹐貍斑稚軀﹐怪體異名﹐不可勝圖。其虫獸則素蛟舟�﹐元龜靈鼉﹐修黿巨虌﹐紫貝螣蛇﹐玄螭蚴�﹐赤龍焚蘊﹐遷體攺角﹐推舊納新。舉扶搖以抗翼﹐泛陽侯以濯鱗。其禽鳥則鷗鴻鷫�﹐駕鵝鵁鶄﹐朱背煒燁﹐縹翠蔥靑。詳查波浪之來往﹐徧聽奔激之音響﹐力勢之所回薄﹐潤澤之所彌廣。信普天之極大﹐橫率土而莫兩。

登虎牢山賦

辭京輦兮遙邁﹐降遠遊兮東夏。朝發軔兮帝墉﹐夕結軌溪中野。憑修�兮停車﹐臨寒泉兮飲馬。眷故鄕之遼隔﹐思紆軫以郁陶。步玉趾以升降﹐淩汜水兮登虎牢。覽河洛之二川﹐眺成平之雙臯。崇嶺奔以崔崒﹐幽谷豁以窙寥。路逶迆以迫蔭﹐林廓洛以蕭條。爾乃仰蔭嘉木﹐俯藉芳卉﹔靑煙郁其相望﹐棟宇懍以鱗萃。彼登山而臨水﹐固先吉吉之所哀。矧去鄕而離家﹐邈長辭而遠乖。望歸云以嘆息﹐腸一日而九回。良勞者之詠事﹐願寄言以表懷。

閒居賦

嶽嘗讀《汲黯傳》﹐至司馬安四至九卿而良史題之以巧宦之目﹐未嘗不慨然廢書而嘆﹐曰﹕嗟乎﹗巧誠有之﹐拙亦宜然。顧常以爲士之生也﹐非至聖無軌﹐微妙玄通者﹐則必立公立事﹐效當年之用﹐是以資忠履信以近徳﹐修辭立誠以居業。僕少竊鄕曲之譽﹐忝司空太尉之命﹐所奉之主﹐卽太尉魯武公其人也。舉秀才爲郎﹐逮世祖武皇帝﹐爲河陽﹑懷令﹑尙書郎廷尉平。今天子諒闇之際﹐領太傅主簿﹐府主誅﹐除民爲民。俄而復官﹐除長安令﹐遷博士﹐未召拜﹐親疾輒去官。閱自弱冠涉乎之命之年﹐八徙官而一進階﹐再免一除名﹐一不拜職﹐遷者三而已矣。𨿽通塞有遇﹐抑亦拙者之效也。昔通人和長輿之論余也﹐固謂拙於用多﹔稱多則吾豈敢﹐言拙信而有徵。方今俊乂在官﹐百工惟時﹐拙者可以絕意乎寵榮之事矣。太夫人在堂﹐有羸老之疾﹐尙何能違膝下色養而屑屑從斗筲之役乎﹖於是覽止足之分﹐庶浮雲之志﹐築室種樹﹐逍遙自得。池沼足以漁釣﹐春總足以代耕﹔灌園鬻蔬﹐以供朝夕之膳﹐牧羊酤酪﹐以俟伏臘之費﹐孝乎惟孝﹐友於兄弟﹐此亦拙者之爲政也。乃作閒居之賦﹐以歌事遂情馬﹐其辭曰﹕

傲墳素之長圃﹐步先哲之髙衢。𨿽吾顏之云厚﹐猶內愧於寧蘧。有道吾不仕﹐無道吾不愚﹐何巧智之不足而拙艱之有餘也。於是退而閒居於洛之埃﹐身齊逸民﹐名綴下士﹐陪京溯伊﹐面郊後市。浮梁黝以徑度﹐靈臺傑其髙峙。窺天文之祕奧﹐舊人事之終始。其西則有元戎禁營﹐玄幙綠徽﹐溪子巨黍﹐異絭同機﹐炮石雷駭﹐激矢�飛﹐以先啟行﹐曜我皇威。其東則有明堂辟雍﹐淸穆敞閒﹔環林縈映﹐圓海回淵。聿追孝以嚴父﹐宗文考以配天﹐祗聖敬以明順﹐養更老以成年。若乃背冬涉春﹐陰謝陽施﹐天子有事於紫燎﹐以郊祖而展義﹐張鈞天之廣樂﹐背千乘之萬騎﹐服振振以齊玄﹐管啾啾而並吹﹐煌煌乎﹐隱隱乎﹐玆理容之壯觀﹐而王制之巨麗也。兩學齊列﹐雙宇如一﹐右延國冑﹐左納良逸﹐祈祈生徒﹐濟濟儒術﹐或升之堂﹐或入之室﹐教無常師﹐道在則是。固髦士投緩﹐名王懷璽﹐訓若風行﹐應如艸靡﹐此裏仁所以爲美﹐孟母所以三徙也﹐爰定我居﹐築室穿池﹔長楊映沼﹐芳枳樹籬﹔遊鱗瀺灂﹐菡萏敷披﹔竹木蓊藹﹐靈果參差﹔張公大谷之梨﹐梁侯烏椑之柿﹐周文若之棗﹐房陵朱仲之李﹐靡不畢殖。三桃表櫻胡之別﹐二柰曜丹白之色﹐石橊蒲萄之珍﹐磊落蔓衍乎其側。梅杏郁李之屬﹐繁榮麗藻之飾﹐華實照爛﹐言所不能極也。菜則蔥韭蒜芋﹐靑筍紫姜﹐菫薺甘旨﹐蓼荽芬芳﹐蘘荷依陰﹐藿向陽﹐淥葵含露﹐白薤負霜。於是凜秋暑退﹐熙春寒往﹐微風新晴﹐六合淸朗﹐太夫人乃禦板輿﹐升輕軒﹐遠覽王畿﹐近周家園﹔體以行知﹐藥以勞宣﹐常膳載加﹐舊痾有痊﹐席長筵﹑列孫子﹐柳垂陰﹐車結軌。陸摘紫房﹐水掛赬鯉﹐或宴於林﹐或楔於泛﹐昆弟斑白﹐兒童稚齒﹐稱萬壽以獻觴﹐或一懼而一喜。壽觴舉﹐慈顏和﹐浮杯樂飲﹐絲竹駢羅﹐頓足起舞﹐抗音髙歌﹐人生安樂﹐孰知其它。退求己而自省﹐信用薄而才劣﹐奉周任之格言﹐敢陳力而就列。幾陋身之不保﹐尙奚擬於明哲﹐仰眾妙而絕思﹐終優遊以養拙。

狹室賦

歷甲地以遊觀﹐旋陋巷而言觀。伊余館之偏狹﹐良窮獘而極微。合寥戾以互掩﹐門崎嶇而外扉。室側戶以攢楹﹐檐接櫃而交榱。當祝融之禦節﹐熾朱明知隆暑。沸體惄其如鑠﹐珠汗揮其如雨。若乃重陰晦冥﹐天威震曜﹐漢潦沸騰﹐叢澑奔激﹐臼竈爲之沈溺﹐器用爲之浮漂。彼處貧而不怨﹐嗟生民之攸難。匪廣廈之足榮﹐有切身之近患。靑陽萌而畏暑﹐白藏兆而懼寒。獨味道而不悶﹐喟然向其時嘆。

秋興賦

晉十有四年﹐餘春秋三十有二﹐始見二毛﹐以太尉椽兼虎賁中郎將﹐寓直於歆騎之省。髙閣連云﹐陽景罕曜﹐珥蟬冕而襲紈綺之士﹐此焉遊處。僕野人也﹐偃息不過茅屋茂林之下﹐談話不過農夫田父之客﹐攝官承乏﹐猥廁朝列﹐夙興晏寢﹐匪遑底�﹐譬猶池魚籠鳥兒有江湖山藪之思。於是染翰操紙﹐慨然而賦。於時秋也﹐故以秋興命篇﹐其辭曰﹕

四運忽其代序兮﹐萬物紛以回薄。覽花實之蒔育兮﹐察聖衰之所托。感冬索而春敷兮﹐嗟夏茂而秋落。𨿽末士之榮悴兮﹐伊人情之美惡。善乎宋生之言曰「悲哉﹗秋之爲气也。蕭瑟兮艸木搖落變衰﹐憀栗兮若在遠行﹐登山臨水送將歸」。夫送歸懷慕徒之戀兮﹐遠行有羈旅之憤。臨川感流以嘆逝兮﹐登山懷遠以悼近。彼四戚之疚心兮﹐遭一塗其難忍。嗟秋日之可哀兮﹐良無愁而不盡。野有歸燕﹐�有翔隼﹐遊氛朝興﹐槁葉夕殞。於時乃屏輕箑﹐釋纖絺﹐藉莞蒻﹐禦袷衣。庭樹�以灑落兮﹐勁風戾而吹帷。蟬嘒嘒逸寒吟﹐雁飄飄而南飛。天晃朗乙彌髙﹐日悠陽而浸微。何微陽之短晷﹐覺涼夜之方永。月膧朧以含光兮﹐露淒淸以凝冷。熠耀粲於階闥兮﹐蟋蟀鳴乎軒屏。聽離鴻之晨吟﹐望流火之餘景。宵耿介而不寐兮﹐獨展轉於華省。悟時崴之遒盡兮﹐慨俛首而自省。斑鬢彪以承弁兮﹐素髮颯以垂領。仰羣雋之逸軌兮﹐攀云漢以遊騁。登春臺之熙熙兮﹐珥金貂之炯炯。茍趣社之輸途兮﹐庸詎識其躁靜。聞至人之休風兮﹐齊天地於一指。彼知安而忘危兮﹐固出生而忘死。行投趾於容迹兮﹐殆不踐而獲底。闕側足以及泉兮﹐𨿽猴猿而不履。龜祀骨於宗祧兮﹐思反身於綠水。且斂衽以歸來兮﹐忽投紱以髙厲。耕東臯之沃壤兮﹐殊黍稷之餘稅。泉湧湍於石間兮。菊揚芳乎崖澨。澡秋水之涓涓兮﹐玩遊鯈之潎潎。逍遙乎山川之阿﹐放曠乎人間之世﹐優哉遊哉﹐聊以卒歲。

懷舊賦

餘十二而獲見於父友東武戴侯楊君。始見知名﹐遂申之以婚姻﹐而道元公嗣亦隆世親之愛。不幸短命﹐父子凋殞﹐余旣有私艱﹐且尋役於外﹐不歷嵩丘之山者﹐九年於玆矣。今而經焉﹐慨然懷舊﹐乃作賦曰﹕

啟開陽而朝邁﹐濟淸洛以徑度。晨風淒以激冷﹐夕雪皓以掩路。轍含水以滅軌﹐水漸軔以凝沍。塗艱屯其難進﹐日畹晚而將暮。仰晞歸云﹐俯鏡泉流﹐前瞻太室﹐傍眺嵩丘﹐東武扥焉﹐建塋啟疇。巖顏雙表﹐列列行楸﹐望比楸矣﹐感於予思。旣興慕於戴侯﹐亦悼元而哀嗣。墳累累以接隴﹐柏森森以攢植。何逝沒之相尋﹐曾舊艸之末異。余總角而獲見﹐承戴侯之淸塵。名余以國士﹐眷余以嘉姻。自祖考而隆好﹐逮二子而世親。歡攜手以偕老﹐庶報徳之有�今。今九載而一來﹐空館闃其無人。陳荄被於堂除﹐除舊圃化而爲薪。步庭廡以徘徊﹐涕泫流而沾巾。宵展轉而不寐﹐驟長嘆以達晨。獨鬱結其誰語﹐聊綴思於斯文。

悼亡賦

伊良嬪之初降﹐幾二紀以迄玆。遭兩門之不造﹐備荼毒而嘗之。嬰生艱之至極﹐又薄命而早終。含紛華之芳烈﹐翩零落而從風。神飄忽而不反﹐形安得而久安。襲時服於遺質﹐表鈆華於余顏。問筮賓之何期﹐宵過分而參闌。詎幾時而見之﹐日眷戀以相屬。聽轍人之唱籌﹐來聲叫以連續。聞冬夜之恆長﹐何此夕之一促。且伉儷之片合﹐垂明哲乎嘉禮。茍此義之不謬﹐乃全身之半體。吾聞喪禮之在妻﹐謂制重而哀輕。旣履冰而知寒﹐吾今信其緣情。夕旣昏兮朝旣淸﹐延爾族兮臨後庭。入空室兮望靈座﹐帷飄飄兮燈熒熒。燈熒熒兮如故﹐惟飄飄兮若存。物未攺兮人以化﹐饋生塵兮酒停樽。春風泮冰﹐初陽兮戒溫。逝逍遙兮浸遠﹐嗟煢煢兮孤魂。

寡婦賦

樂安任子咸有韜世之量﹐與余少而歡焉﹐𨿽兄弟之愛﹐吾以加也。不幸弱冠而終﹐良友旣沒﹐何痛如之﹔其妻又吾姨也﹐少喪父母﹐適人而所天又殞。孤女藐焉始孩﹐斯亦生民之至艱﹐而荼毒之極哀也。昔阮瑀旣沒﹐魏文悼之﹐開命之舊作寡婦之賦﹐余遂以之﹐以敍其孤寡之心焉﹐其辭曰﹕

嗟餘生之不造兮﹐哀天難之匪忱。少伶娉而偏孤兮﹐痛忉怛以摧心。覽寒泉之遺嘆兮﹐詠蓼莪之餘音。情長戚以永慕兮﹐思彌遠而逾深。伊女子之有行兮﹐爰奉嬪於髙族。承慶雲之光覆兮﹐荷君子之惠渥。顧葛藟之蔓延兮﹐托微莖余樛木。懼身微而施重兮﹐若履冰而臨谷。遵義方之明訓兮﹐憲女史之典戒。奉蒸嘗以效順兮﹐供灑掃以彌載。彼詩人之攸嘆兮﹐徒願言而心痗。何遭命之奇薄兮﹐遘天禍之未悔。榮華燁其始茂兮﹐良人忽以捐背。靜闔門以窮居兮﹐塊煢獨而靡依。易錦茵以苫席兮﹐代羅幬以素帷。命阿保而就列兮﹐覽巾箑以舒悲。口嗚咽以失聲兮﹐淚橫迸而沾衣。愁煩冤其誰告兮﹐提孤孩於坐側。時曖曖以向昏兮﹐日杳杳以西匿。雀羣飛而赴楹兮﹐雞登棲而斂翼。歸空館而自憐兮﹐撫衾裯而嘆息。思纏綿以瞀亂兮﹐心摧傷以愴惻。曜靈曄而遄邁兮﹐四節運而推移。天凝露以降霜兮﹐木葉落而隕枝。仰神宇之寥寥兮﹐瞻靈衣之披披。退幽悲於堂隅兮﹐進獨拜於牀垂耳。傾想於疇昔兮﹐目彷佛乎平素。𨿽冥冥而罔覿兮﹐猶依依以憑附。痛存亡之殊制兮﹐將遷神而安厝。龍�儼其星駕兮﹐飛旐翩以啟路。輪按軌以徐進兮﹐馬悲鳴而局顧。�靈邈其不及兮﹐殷憂結而靡訴。晞形影於幾筵兮﹐馳精爽於丘墓。自仲秋而在疚兮﹐踰履霜以踐冰。雪靡靡而驟落兮﹐風瀏瀏而夙興。澑泠泠而夜下兮﹐水溓溓以爲凝。意惚怳以遷越兮﹐神一夕而久升。庶浸遠而哀降兮﹐情惻惻而彌甚。願假夢以通靈兮﹐目炯炯而不寢。夜漫漫以悠悠兮﹐寒淒淒以凜凜。气憤薄而乘胸兮﹐涕交橫而流枕。亡魂逝而永遠兮﹐時歲忽其遒盡。容貌儡以頓頰兮﹐左右淒其相湣。感三良之殉秦兮﹐甘捐生而自引。鞠稚子於懷抱兮﹐嗟低徊而不忍。獨指景而心誓兮﹐𨿽形存而志損。重曰﹕

仰皇穹兮嘆息﹐私自憐兮何極。省微身兮孤弱﹐顧稚子兮未識。如涉川兮無梁﹐若淩虛兮失翼。上瞻兮遺像﹐下臨兮泉壤﹐�冥兮�翳﹐心存兮目想。奉靈坐兮肅淸﹐愬空宇兮曠朗。廓孤立兮顧影﹐塊獨言兮聽響。顧影兮傷摧﹐聽響兮增哀。遙室兮逾遠﹐緬邈兮長乖。四節流兮忽代序﹐威雲暮兮日兮頹。霜被庭兮風入室﹐夜旣分兮星漢回。夢良人兮來遊﹐若閶闔兮洞開。怛驚悟兮無聞﹐超惝怳兮慟懷。動懷兮柰何﹐言陟兮山阿。墓們兮肅肅﹐修隴兮峨峨。孤鳥嚶嚶兮悲鳴﹐長松萋萋兮振柯。哀鬱結兮交集﹐淚橫流兮滂沱。蹈恭姜明誓﹐詠柏舟兮淸哥。終歸骨兮山足﹐存憑托兮余華﹐要吾君兮同穴﹐之死矢兮靡他。

笙賦

河汾之寶﹐有曲沃之懸匏焉﹔鄒魯之珍﹐有汶陽之孤筱焉。若乃綿蔓紛敷之麗﹐浸潤靈液之滋﹐隅隈夷險之勢﹐禽鳥翔集之嬉﹐固眾作者之所詳﹐余可得而略之也。徒觀其制器也﹐則審洪纖﹐面短長﹐戾生幹﹐裁熟簧﹔設宮分羽﹐經徵列商﹐泄之反謐﹐厭焉乃揚。管攢羅而表列﹐音要妙而含淸﹐各守一以司應﹐統大魁以爲笙。基黃鍾以舉韻﹐望儀鳳以擢形。寫皇翼以插羽﹐摹鸞音以厲聲。如鳥斯企﹐翾翾岐岐﹔明珠在咮﹐若�若垂。修撾內辟﹐余蕭外逶﹐駢田獵麗﹐魻�參差。於是乃有始泰終約﹐前榮後悴﹐激憤於今賤﹐永懷乎故貴。眾滿堂而飲酒﹐獨向隅而掩淚。援鳴笙而將吹﹐先嗢�以理气。初雍容以安暇﹐中佛郁以怫�。終嵬峨以蹇諤﹐又颯沓而繁沸。罔浪孟以惆悵﹐若欲絕而復肆。懰�耀以奔邀﹐似將放而終匱﹐愀愴惻淢。虺�煜熠﹐泛�泛灩﹐霅熚岌岌。或案衍夷靡﹐或竦勇剽急﹔或旣往不反﹐或己出復入。徘徊布獲﹐渙衍葺襲。舞旣蹈而中輟﹐節將撫而不及。樂聲發而盡室歡﹐悲音奏而列坐泣。�纖翮以震幽簧﹐越上筩而通下管﹐應吹嗡以往來﹐隨抑揚以虛滿。勃慷慨以摎亮﹐顧躊躇以舒緩。輟張女之哀彈﹐流廣陵之名散。詠園桃之夭夭﹐歌棗下之篡篡。歌曰﹕棗下篡篡﹐朱實離離。宛其處矣﹐化爲枯枝﹐人生不能以行樂﹐死何以虛謚爲﹖爾乃引飛龍﹐鳴雉雞﹐雙鴻翔﹐白鶴飛﹐子喬輕舉﹐明君懷歸﹔荊王喟其長吟﹐楚妃嘆而增悲。夫其淒唳辛酸﹐嚶嚶關關﹐若離鴻之鳴子也﹔含�嘽諧﹐雍雍喈喈。若羣雛之從母也。郁捋劫悟﹐泓宏融裔﹐哇咬嘲�﹐壹何察慧﹔訣厲悄切﹐又何磬折。若夫時陽初暖﹐臨川送離﹐酒酣徒擾﹐樂闕日移﹐�克始闌﹐主人微疲﹐弛弦韜鑰﹐徹塤屏箎。爾乃促中筵﹐攜友生﹐解嚴顏﹐擢幽情﹔披黃苞以授甘﹐傾縹瓷以酌醽。光岐儼其階列﹐雙鳳嘈以和鳴。普野悚而投琴﹐況齊瑟與秦箏。新聲變曲﹐奇韻橫逸﹐縈纏歌鼓﹐网羅鍾律。爛熠鑰以放艷﹐郁蓬勃以气出。秋風詠於燕路﹐天光重於朝日。大不踰宮﹐細不過羽﹐唱發章夏﹐導揚韶武﹐協和陳宋﹐混一齊楚。邇不逼而遠吾攜﹐聲成文而節有序。彼政有失得﹐而化以醇薄﹐樂所以移風於善﹐亦所以易俗於惡﹐故絲竹之器未攺﹐而桑濮之流已作﹐惟簧也能研羣聲之淸﹐惟笙也能眾淸之林﹐衛無所措其邪﹐鄭無容其淫﹐非天下之和樂﹐不易之徳音﹐其孰能於此乎。

相風賦

混元恍其初判﹐二气變而無窮。動靡微而不兆﹐象有始而必終。思先天而不立成器以相風。棲靈烏於帝庭﹐似月離乎紫宮﹐飛輕羽於竿杪﹐若鸞翔乎雲中。廣莫興而習坎﹐景風發而�離。閶闔揚而曲指﹐明庶起而東移。

采修竹於層城﹐歷寒暑而靡凋。距神獸於下趾﹐棲靈烏於上標。

射稚賦

涉靑林以遊覽兮﹐樂羽族之羣飛﹐聿采毛之英麗兮﹐有五色之名翚。厲耿介之專心兮﹐侈雄艷之�姿﹐巡丘陵以經略兮﹐畫墳衍而分畿。於是靑陽告謝﹐朱明肇授﹐靡夫不滋﹐無艸不茂。初莖蔚其濯新﹐陳柯戚以攺舊。天泱泱以垂云﹐泉涓涓而吐澑。麥漸漸以擢芒﹐稚鷕鷕而朝雊。眄箱籠以揭驕﹐睨驍媒之變態。奮勁骹以角搓﹐瞵悍目以旁睞。鶯綺翼而赬撾﹐灼繡頸而衮背。郁軒翥以余怒﹐思長鳴以效能。爾乃�場�翳﹐停僮蔥翠﹔綠柏參差﹐文翮鱗次﹐蕭森繁茂﹐婉轉輕利。哀料戾以徹鑑﹐表厭躡以密致﹐恐吾遊之晏起﹐慮原禽之罕至。甘疲心於企想﹐分倦目以寓視。何調翰之喬桀﹐邈疇類而殊才。侯扇舉而淸�﹐野聞聲而應媒。褰微罟以長眺﹐已踉蹡而徐來。攡朱冠之赩赫﹐敷藻翰之陪鰓。首藥綠素﹐身�黼繪﹐靑秋莎靡﹐丹臆蘭綷。或蹶或啄﹐時行時止。斑尾揚翹﹐雙角特起。良遊卮喔﹐引之規裏﹔應叱愕立﹐擢身竦峙。捧黃閒以密殼﹐屬剛掛以�擬。倒禽紛以迸落﹐機聲振而未已。山鷩悍害﹐飆迅已甚﹐越壑淩岑﹐飛鳴薄廩。鯨牙低鏃﹐心平望審﹐毛體摧落﹐霍若碎錦。逸羣之攜﹐橝場俠兩﹐爍雌拓異﹐修來忽往。忌上風之饕切﹐畏映日之儻朗。屏發布而累息﹐徒心煩而扶養。伊義鳥之應敵。啾禍地以厲響。彼聆音而徑進﹐忽交距以接壤。彤盈窗以美發﹐紛首頹而臆仰。或乃崇墳夷靡﹐農不易壠﹐梯菽叢楺﹐翳薈菶茸﹐鳴雄振羽﹐依於其冢。�降丘以馳�﹐𨿽形隱而艸動。瞻挺穟之傾掉﹐意��以振�。暾出苗以入場﹐愈情駭而神悚。望黶合而翳晶﹐稚脥肩而玄踵。欣余志之精銳﹐擬靑顱而點項。亦有目不步體﹐邪眺旁剔﹐靡聞而驚﹐無見自�﹐周環回復﹐繚繞盤辟﹐戾翳旋把﹐縈隨所歷。ㄔ於中輟﹐馥焉中鏑﹐前戾重膺﹐傍截疊翮。若夫多疑少決﹐膽劣心狷﹐內無固守﹐出不交戰﹐來若處子﹐去如激電﹐窺��葉﹐幎歷乍見。於是計分銖﹐商遠邇揆懸刀﹐騁絕伎﹐如嚏如軒﹐不髙不埤﹐當味值胸﹐裂膆破觜。夷險殊地﹐馴奔異變﹐昃不暇食﹐夕不告倦。昔賈氏之如臯﹐使解顏於一箭﹐醜夫爲之攺貌﹐憾妻爲之釋怨。彼油田之致或﹐咸承危以馳騖。何斯藝之安逸﹐嗟禽從其已豫。淸道而行﹐擇地而住﹐尾飾鑣而在服﹐肉登俎而永禦﹐豈惟皂隸﹐此焉君舉。若乃耽盤流遁﹐放心不移﹐忘其身卹﹐司其雄雌﹐樂而無節﹐端操或虧﹐此則老氏之所誡而君子之所不爲。

螢火賦

喜熠耀之精將﹐與眾類乎超殊。東山感而增嘆﹐行士慨而懷憂。翔太陰之玄昧﹐抱夜光以淸遊。�若飛電之宵逝﹐嘒似移星之云流。動集陽暉﹐灼如隋珠﹐熠熠熒熒﹐若丹英之照葩﹔飄飄頻頻﹐若流金之在沙。載飛載止﹐光色孔嘉﹔無聲無臭﹐明影暢遐。歃朝霞於曠野﹐庇一葉之垂柯。無千欲於萬物﹐豈顧卹於网羅。至夫重陰之夕﹐風雨晦暝﹐萬物眩惑﹐翩翩獨徵﹐奇姿燎朗﹐在陰益榮﹔猶賢哲之處時﹐時昏昧而道明﹔若蘭香之在幽﹐越羣臭而彌馨。隨陰陽以飄飄﹐非飲食之是營。問螽斯之無忌﹐希夷惠之淸貞。羨惟虫之琦瑋﹐援彩筆以爲銘。

河陽庭前安石橊賦有序

石橊者﹐天下之奇樹﹐九州島之名果也﹐是以屬文之士﹐敍而賦之。

仰天路而髙睇﹐顧鄰國以相望。位莫微於宰邑﹐館莫陋於河陽。𨿽小縣陋館﹐可以遨遊。實有嘉木﹐曰安石橊﹔修條外暢﹐榮幹內樛﹔扶�偃蹇﹐冉弱紛柔。於是暮春告謝﹐朱夏戒初﹐新莖擢潤﹐膏葉垂腴﹔丹暉綴於朱房﹐緗的點乎紅須﹐煌煌煒煒﹐熠�委累。似琉璃之棲鄧林﹐若珊瑚之映綠。水光明燐爛﹐含丹耀紫﹐味滋芳神﹐色麗瓊蕊。遙而望之﹐煥若隋珠擢重淵﹔詳而察之﹐灼若列星出雲間。千房同模﹐千子如一﹐禦淐療饑﹐解醒止疾。旣乃攢乎狹庭﹐載阨載褊﹐土階無等﹐肩墻惟淺﹐壁衣蒼苔﹐瓦被駁蘚﹐處悴而榮﹐在幽彌顯﹔其華可玩﹐其實可珍﹐羞於王公﹐薦於鬼神﹐豈伊仄陋﹐用渝厥貞﹐�猶如之﹐而況於人。

蓮花賦

偉玄澤之普衍﹐嘉植物之並敷。遊莫美於春臺﹐華莫盛於芙渠。於是惠風動﹐沖气和﹐眄淸池﹐翫蓮花﹐舒綠葉﹐挺纖阿﹐結綠房﹐列紅葩﹐仰含淸液﹐俯濯素波﹐修柯婀娜﹐柔莖苒蒻﹐流風徐轉﹐回波微激。其望之也﹐曄若皦日燭昆山﹔其卽之也﹐晃若盈尺映藍田。

芙蓉賦

蔭蘭池之丰沼﹐育沃野之上腴。課眾榮而比觀﹐煥卓犖而獨殊。押�云布﹐��星羅。光擬燭龍﹐色奪朝霞﹐丹輝拂紅﹐飛須垂的﹐斐披赩赫﹐歆渙熠�﹐流芬賦采﹐風靡云旋﹐布濩磊落﹐蔓衍妖閒。發淸陽而增媚﹐潤白玉而加鮮。

橘賦

余齋前橘樹﹐冬夏再熟﹐聊爲賦云爾。

嗟嘉卉之芬華﹐信氛氳而芬馥。旣蓊茸而萎�﹐且參差而橚矗。已鬱鬱而冬茂﹐亦離離而夏熟。至如廣命賓客﹐歷覽遊觀﹐三淸旣設﹐百衛星爛﹐炫�乎玉案﹐照曜於金盤。故成都美其家園﹐江陵重其千樹﹔旣見稱於陸言﹐亦標名乎馬賦。

秋菊賦

垂采煒於芙蓉﹐流芳越乎蘭。林遊女望榮而巧笑﹐�雛遙集而弄音。若乃眞人采其實﹐王母接其葩﹔或充虛而養气﹐或增妖而揚娥﹐旣延期以永壽﹐又蠲疾而弭痾。

表

上《關中詩》表

詔臣作關中詩﹐�奉詔竭愚作詩一篇。案﹕《漢記》孝明時護羌校尉竇林上降羌顚岸﹐以爲羌豪。岸兄顚吾復降。問事狀﹐林對後兩屈﹐坐誣罔下獄死。齊萬年編戶隸屬﹐爲日久矣﹐而死生異辭﹐必有詭謬﹐故引證諭﹐以懲不恪。

書

詐作湣懷太子書

陛下宜自了﹐不自了﹐吾當入了之。中宮又宜速自了﹐不了﹐吾當手了之﹐並謝妃共要�期而兩發﹐勿疑猶豫致後患﹐茹毛飲血於三辰之下﹐皇天許當掃除患害﹐立道文爲王﹐蔣爲內主﹐願成﹐當三牲祀北君﹐大赦天下﹐要疏如律令。

議

九品議

天生蒸民而樹之君﹐使司牧之﹐勿失其性。君不獨治﹐於是乎建牧立監﹐陳其輔佐﹐故曰「天工人其待之」。然則髙官厚祿﹐非明崇賢﹐所以興治。卑爲下役﹐非爲鄙愚﹐所以供職。𨿽或開榮辱之門﹐有爭兢之獘﹐而百王莫之能易者﹐此道不可以二故也。方今天下降平﹐四海攸同﹐薦賢達善﹐各以類迸。夫觀民宣化﹐爲治之本﹐𨿽實小邑﹐猶須其人。又中正之身﹐優劣懸殊茍知人者智﹐則不知者謬矣。莫如達官﹐各舉其屬﹔方嶽九列﹐朝所取信﹔郡守𨿽輕﹐有刺使存﹐舉之當﹐實司其事﹔考績累名﹐施黜陟焉。進賢受賞﹐不進賢甘戮。沮勸旣明﹐則人自爲﹐謀庶公道大行而私謁息矣。

上客捨議

謹按﹕逆旅久矣其所由來﹐行者賴以噸止﹐居者薄收其直﹔交易貿遷﹐各得其所。官無役賦﹐因人成利﹐惠加百姓﹐而公無末費。語曰﹕許由辭帝堯之命而捨於逆旅。《春秋外傳》曰﹕晉陽處父遇寧戚於逆旅。魏武皇帝亦以爲宜﹐其詩曰「逆旅整設﹐以通商賈」。然則自堯到今﹐未有不得客捨之法﹐商鞅尢之﹐此固非聖世所言也。乃今四海會同﹐九服納貢﹐八方翼翼﹐公私滿路﹐近畿輻輳﹐客捨亦稠。東有溫廬﹐夏有涼蔭﹐芻秣成行﹐器用取給﹔疲牛必投﹐乘涼近進﹔發福寫鞍﹐皆有所聒。又諸劫盜皆取於迥絕而止乎人眾。十里蕭條﹐則姦軌生心﹐連陌接館﹐則寇情震懾。且聞聲有救﹐已發有追﹔不救有罪﹐不追有戮﹐晉暴捕亡﹐恆有司存﹐凡此接客捨之益﹐而官離之所乏也。又行者貪路﹐告糴炊爨﹐皆以昏晨。盛夏晝熱﹐又兼星夜﹐旣限早閉﹐不及離門﹔或避晚關﹐迸逐路隅﹐祇是慢藏誨盜之原。茍以客捨﹐多敗法教﹐官守棘罹﹐獨父何人。彼河僑﹐夢津﹐解券輸錢﹐髙第賢察﹐數入校出﹐品郎兩岸相檢﹐猶懼或失之﹐故懸以祿利﹐許以功報。今賤吏疲人﹐獨專離稅﹐管開閉之權﹐藉不校之勢﹐此道路之蠹﹐姦吏所殖也。率歷代之舊俗﹐獲行畱之歡心使客捨灑掃以待﹐徵旅擇家而息﹐豈非眾庶顒顒之望﹖

許由頌

邈哉許公﹐執眞履貞﹐辭堯天下﹐抱朴隱形。川停嶽峙﹐澹泊無營。七持髙山﹐與世靡爭。虛泊忝任﹐來軍斯城。愧無惠化﹐豹產之政。峨峨治所﹐樂慕景明﹐登基逍遙﹐來過墓庭逼於時憲﹐傾筐不盈。恨無旨酒﹐奠公之靈﹐死而不朽﹐公其有榮。聊述雅美﹐揚公馨聲。

贊

故太常任府君畫贊

堂堂我君﹐鑑象開度。逸徳宣猷﹐含眞履素。味道無悶﹐守終純固。弓輿爰集﹐撫翼淸舉。翰飛公庭﹐龍升天路。初長方國﹐流化千里。遂管祕籍﹐辯章舊史。入登常伯﹐出作卿士。外內惟允﹐庶績咸理。中節日新﹐令聞不已。濟濟儒林﹐翼翼國子。

箴

答摯虞新婚箴

先王制禮﹐隨時爲正﹐俯從企及﹐豈乖物性。女無二歸﹐男有再聘。女實存色﹐男實存徳。在居正色﹐色在不惑。新舊兼弘﹐義申理得。然性情之際﹐誠難處心﹐君子過慮﹐爰獻明箴﹐防微測顯﹐文麗旨深﹐敬納嘉誨﹐敢酬徳音。

訓

兩階銅人訓

言之有臧。托乎多士﹔言之不臧﹐絕之由己。無曰莫傳。宣於四海﹔無曰莫聞﹐響震萬里。樞機之發﹐榮辱之徵﹔怨豈在大﹐纖介是興。

碑

司空鄭衮碑

陳謨臺階﹐翼和鼎實﹐顯績成於臺省﹐淸風暢於所蒞。故能老安少懷﹐遠至邇親。凡厥縉紳之士﹐所以挹酌洪流﹐含沮英芳者﹐猶旱苗之仰膏雨﹐湛露之唏朝陽也。銘曰﹕

於鑠元侯﹐則天垂象。弘操嶽峻﹐宇量深廣﹔允恭克讓﹐宣哲淸朗。有始有卒﹐可大可久。言由忠信﹐行履孝友。光光金貂﹐再冠其首。赫赫皇符﹐仍折其部。義格皇穹﹐徳冠羣後﹐淸風顯烈﹐沒而不朽。

荊州刺史東武戴侯楊使君碑

肇宇季初﹐滎陽人﹐封東武伯﹐薨﹐謚曰戴。君誕保靈和﹐繼期載徳﹐宣晢淸朗﹐直道髙尙。若乃嘉號推賢﹐博愛濟眾。邦黨服其義﹐而縉紳慕其風。於時文後﹐歷數在躬﹐相國幕府﹐實允華夏﹐九徳咸事﹐俊義在官。成君名器﹐納字參軍。宏略被於南國﹐美化行乎江漢。西陵之役﹐懸軍深入。親薄寇壘﹐躬行天誅﹐繼而救兵不進﹐糧盡道窮﹐因乃憮然回慮﹐殿其眾而返。𨿽爲法受黜﹐勛庸未崇﹐而天下服其勇﹐世主思其忠。

哀文

景獻皇后哀策文

於穆先後﹐儷皇協運﹐世宗之胤﹐徳博化光﹐用儉禮峻。任姒隆周﹐後亦母晉﹐終溫且惠﹐其儀淑愼。旣愼其儀﹐克明禮教﹐撫翼齊藩﹐訓成弘操。其慈有威﹐不舒不暴﹐乃家乃邦﹐是則是效。嗟余緘屯﹐仍遭不造。靡恃爲妣﹐景命弗保。心之云痛﹐痛貫穹昊。襲龜筮之良辰﹐啟幽房之淺璲。整武駕之隆牡﹐結龍輈之縞駟。望旗常而崩摧﹐披轀輬以增欷。口嗚咽以失聲﹐目橫迸以灑淚。邈兩絕於宮闈﹐長無覿於彷佛。

哀永逝文

啟夕兮霄興﹐悲絕緒兮莫成。俄龍軨兮門側﹐喈俟時兮將升。嫂侄兮慞惶﹐慈姑兮垂矜。聞鳴雞兮戒朝﹐咸驚號兮撫膺。逝日長兮生年淺﹐憂患眾兮歡樂鮮。彼遙思兮離居﹐嘆河廣兮宋遠。今柰何兮一舉﹐邈終天兮不反。盡余哀兮祖之晨﹐楊明燎兮援靈輴。撤房帷兮席庭筵﹐舉酹觴兮告永遷。淒切兮增欷﹐俯仰兮揮淚。想孤魂兮眷舊宇﹐視倏忽兮若彷佛。徒彷佛兮在慮﹐靡耳目兮一遇。停駕兮淹畱﹐徘徊兮故處。周求兮何獲﹐引身兮當去。去華輦兮初遇﹐馬回首兮旋旆。泠泠兮入帷﹐云霏霏兮承蓋。鳥俛翼兮忘林﹐魚仰沫兮失瀨。悵悵兮遲遲﹐遵吉路兮凶歸。思其人兮已滅﹐覽余迹兮未夷。昔同途兮今異世﹐憶舊歡兮增新悲。謂原隰兮無畔﹐謂川流兮無岸。望山兮寥廓﹐臨水兮浩汗。視天日兮蒼茫﹐面邑裏兮消散。匪外物兮或攺﹐歡哀兮情換。喈潛隧兮旣敞﹐將送形兮長往。委蘭房兮繁華﹐襲窮泉兮朽壤。中慕叫兮擗摽﹐之子降兮宅兆。撫靈襯兮訣幽房﹐棺冥冥兮埏窈窕。戶闔兮滅燈﹐夜何時兮復曉。歸反哭兮嬪宮﹐聲有止兮哀無終。是乎非乎何遑﹐趣一遇兮目中。旣遇目兮無兆﹐曾寤寐兮弗夢。旣顧瞻兮家道﹐長寄心兮爾躬。重曰﹕

己矣﹗此蓋新哀之情然耳。渠懷之其幾何﹐庶無愧兮莊子。

爲楊長文作弟仲武哀祝文

悠悠上天﹐我獨何辜﹐祖考早世﹐昆弟幼孤﹐備嘗艱毒﹐同集蓼荼。父兮生我﹐過庭靡聞﹔母兮鞠我﹐寧一苦卒。日顧日復﹐我弟我身﹔並自垂發﹐越於成人。浚哲聰朗﹐純粹溫良。烈烈淸風﹐邦族之望。母氏劬勞﹐庶爾之報。彼蒼者天﹐子何不弔。殲我令弟﹐窮泉是造。無父何怙﹐無弟何友﹐煢煢此身﹐哀哀慈母。煩冤痛毒﹐撫心思咎。哀爾薄佑﹐逢家多阻﹐弱冠未室﹐盛年絕緒。喪庭寥廓﹐盧位無主。冥冥長夜﹐窈窕玄宇﹐當復何時﹐見我仲武。於以祔之﹐於其王父﹐魂而有靈﹐神其寧處。

哀陵公主女王氏哀辭

猗歟公子﹐季女惟王。生自洪冑﹐稟玆義方。盻倩粲麗﹐窈窕淑良。如彼春蘭﹐吐葩含芳。葩以霜隕﹐芳以歇盡。彼蒼者天﹐胡寧斯忍。曾未弱笄﹐無疾而隕。官朝震驚﹐靡人不湣。嗟爾母氏﹐劬勞撫鞠。恩斯勤斯﹐是長是育。帷屏媚子﹐奄離顧復。哀無廢心﹐涕不輟目。於以祖之﹐於掖庭閨。於以送之﹐陵崗崔嵬。僕馬回春﹐旗旐旋飛。夕陽失映﹐晴鳥忘歸。皎皎霄月﹐載盈載微。冥冥公子﹐一往不追。長夜無旦﹐孤魂曷依。

陽城劉氏妹哀辭

鳥鳴於柏﹐鳥號於荊。徘徊以躅﹐立聞其聲。相彼羽族﹐矧伊人情。叩心長叫﹐痛我同生。誕育聖善﹐發奇稚齒。如彼名駒﹐昂昂千里。劉氏懷寶﹐未曜隋和。伊羽輕弱﹐弗克負荷﹔祿微於朝﹐貯匱於家﹐俾我令妹﹐勤儉備加﹔珍羞罕禦﹐器服靡華。撫膺恨毒﹐逝矣柰何。哀哀母氏﹐蒸蒸聖慈。震動擗摽﹐何痛如之。魂而有靈﹐豈不慕思。嗟哉往矣﹐當復何時。

金鹿哀辭

嗟我金鹿﹐天資特挺。鬒發凝膚﹐蛾眉蠐領。柔情和泰﹐朗心聰警。嗚呼上天﹐胡忍我門。良嬪短世﹐令子天昏。旣披我幹﹐又剪我根。塊如痿木﹐枯荄獨存。捐子中野﹐遵我歸路。將反如疑﹐回首長顧。

傷弱子辭

予之長安﹐次於新安千秋亭而弱子夭。感羸﹑博之哀﹐乃傷之曰﹕

柰何兮弱子﹐邈棄爾兮丘林。還眺兮墳瘞﹐艸莽莽兮木森森。伊邃世之遐冑﹐逮祖考之永延。咨吾家之不嗣﹐羌一適之未甄。仰崇堂之遺構﹐若無津而涉川。葉落永離﹐覆水不收﹔赤子何辜﹐罪我之由。

悲刑生辭

周文王之苗裔﹐予元舅之洪冑。厲操確其不拔。鄕譽著而且就。玅邦畿而髙﹐蔡雄州問以擢秀。茂實暢矣﹐而休名未衍。其財至貧﹐其位至賤﹐而死之日奔者盈庭。停予車而在郊﹐撫靈櫬以增悲。瞻軨容而想象﹐曾無覿乎餘暉。送子兮境垂﹐永訣兮路歧。一別兮長訣﹐盡哀兮告離。

爲任子咸妻作孤女澤蘭哀辭澤蘭者﹐任子咸之女也﹐涉三齡末﹐沒衰而殞。予聞而悲之﹐遂爲其母辭。

茫茫造化﹐爰啟英淑﹐猗猗澤蘭﹐應靈誕育。鬒發蛾眉﹐巧笑美目﹔顏耀榮苕﹐華茂時菊﹔如金之精﹐如蘭之馨。淑質彌暢﹐聰慧日新。朝夕顧復﹐夙夜盡勤。彼蒼者天﹐哀此矜人﹔胡寧不惠﹐忍予眇身﹔俾爾嬰孺﹐微命弗振。俯覽衾邃﹐仰訴穹旻。弱子在懷﹐旣生不遂。存靡托躬﹐沒無遺類。耳存遺響﹐目想余顏﹔寢席伏枕﹐摧心割肝。相彼鳥矣。和鳴嚶嚶﹔矧伊蘭子﹐音影冥冥。彷徨丘隴﹐徒倚墳塋。

祭文

弔孟嘗君文

人罔貴賤﹐士無眞僞﹐延人如歸﹐望賓若企。出握秦機﹐入專齊政﹔右盼而贏彊﹐左顧而田競。且以造化爲水﹐天地爲舟﹔樂則齊喜﹐哀則同憂。豈區區之國﹐而大邦是謀﹔瑣瑣之身﹐而名利是求。畏首畏尾﹐東奔西囚。志撓於木﹐偶命懸於狐裘。

爲諸婦祭瘐新婦文

潛形幽襯﹐寧神舊宇。室虛風生﹐牀塵帷舉。自我不見﹐載離寒署。𨿽則乖隔﹐哀亦時敍。起殯今夕﹐祖行明朝。雨絕華庭﹐埃滅大宵。儷執箕帚﹐偕奉夕朝。彷佛未行﹐顧瞻弗獲。伏膺引淚﹐感今懷昔。懷昔伊何﹐祁祁替姒﹐感今伊何﹐冥冥吾子。形未廢目﹐音猶在耳。

哭弟文

視不見兮聽不聞﹐逝日遠兮憂彌殷。終皓首兮何時忘﹐情楚惻兮常苦卒。

世祖皇帝誄

奧若稽古帝皇﹐誕受休命﹐作我晉室。赫赫文皇﹐配天並日﹐大行龍飛﹐創制攺物。沈恩汪濊﹐流澤洋溢。上齊七政﹐下綏萬邦。四門穆穆﹐五典克從。惟淸緝熙﹐於變時雍。愛盡事親﹐教加百姓﹐於喪過哀﹐在祭余敬。後蠶冕幅﹐躬籍粢盛﹐六代畢奏﹐九功咸詠。行惇醇朴﹐思貫玄玅﹐蒞政端位﹐臨朝光曜。冑子入學﹐辟雍宗禮﹐國老恂恂﹐貴遊濟濟。莫孝匪子﹐莫悌匪弟﹐化自外明﹐訓法以禮。獷彼吳楚﹐稱亂三代﹐世歷五僞﹐年幾百載﹐邊垂虔劉﹐王化阻閡﹐羽檄星馳﹐鉦骨日榕﹐帝禦羣帥﹐奉辭奪旅。腹心庭爭﹐爪牙疑沮﹐天監獨照﹐聖策乃舉﹐朝服濟江﹐止戈曜武﹐野無交兵﹐役不淹月﹐僭號歸命﹐稽顙晉闕。邪界蠻流﹐傍納百越﹐表閭旌善﹐徳音爰發。虞人獻珍﹐周書垂誥﹐酒懼其彜﹐獸戒其冒。於我大行﹐縱心所好﹐道不踰矩﹐性與道奧﹐厭厭酣飲﹐樂不辯顏﹐桓桓振旅﹐田無遊盤。我徳如風﹐民鷹如蘭﹐靡不夙夜﹐無感宴安﹐務農望歲﹐時或不稔﹐小心翼翼﹐卹民以甚﹐禦坐不怡﹐撤膳振廩。西流垂精﹐南金抑施。永言孝思﹐天經地義。問誰暫事﹐英彥髦士﹔問誰翼侍﹐博物君子。潛明神鑑﹐從眾屈己﹐道濟羣生﹐爲而不恃﹐先天弗違﹐後天降時﹐萬物熙熙﹐懷而慕思﹐顒顒縉紳﹐不謀同辭﹐巖巖岱宗﹐想望翠旗。恭惟天行﹐功成不居﹐議寢封禪﹐心棲沖虛﹐策告不足﹐太平有餘﹐七十二君﹐方之蔑如。思樂天徳﹐等壽嵩華﹐如何寢疾﹐背世登遐﹐遷幸梓宮﹐孤我邦家﹐龜筮旣襲﹐吉日惟良﹐永指太極﹐寧神峻陽。羣後擗踴﹐長訣轀輬。聖靈斯顧﹐豈伊不傷﹐家無遠邇﹐邦靡小大﹐四海供職﹐同軌畢會。茫茫原野﹐庭庭素蓋﹐縞輅解駕﹐白虎弭旆﹐龍輴卽定﹐玄闥載扃。如天斯崩﹐如地斯傾﹐哀哀庶寮﹐煢煢自湣。彼蒼者天﹐胡寧斯忍﹐聖君不返﹐我獨旋軫。

太宰魯武公誄

昂昂公侯﹐實天誕育﹐八元斯九﹐五臣玆六﹐揜討逆節﹐折衝江湖﹐走欽擒儉﹐梟誕獘吳。公於出徵﹐爰整其旅﹐壘未越郊﹐麾不及舉﹐秦涼獲義﹐西戎卽敍。他人之賢﹐譬彼丘陵﹐邈矣公侯﹐如日之升。泰山其頹﹐寢疾不興﹐遐邇曷仰﹐社稷焉憑。生則榮易﹐終哀實難﹐靡不春華﹐鮮克歲寒﹐於呼公隕﹐率土含酸。趙喪望諸﹐列國同傷﹐秦亡蹇叔﹐舂者不相。桃李不言﹐下自成行﹐徳之休明﹐沒能彌彰。

楊荊州誄有序

維咸寧元年夏四月乙丑﹐晉故折衝將軍﹐荊州刺使﹐東武戴侯滎陽楊使君薨﹐嗚呼哀哉﹗夫天子建國﹐諸侯立家﹐選賢與能﹐政是以和﹐周賴尙父﹐殷憑太阿﹐矯矯楊侯﹐晉之爪牙。忠節克明﹐茂績維嘉﹐將宏王略﹐肅淸荒遐。降年不永﹐玄首未華﹐銜恨沒世﹐命也柰何﹐嗚呼哀哉﹗自古在昔﹐有生必死﹐身沒名垂﹐先哲所韙。行以號彰﹐徳以述美﹐敢托旒旗﹐爰作斯誄。其辭曰﹕

邈矣遠祖﹐系自有周﹐昭穆繁昌﹐枝庶分流﹐族始伯喬﹐氏出楊侯﹐奕世不顯﹐允迪大猷。天厭漢徳﹐龍戰未分﹐伊君祖考﹐方事之殷。鳥則擇木﹐臣亦簡君﹐投心外朝﹐策名委身﹐奮躍淵塗﹐跨騰風雲﹐或統驍騎﹐或據領軍。篤生戴侯﹐茂徳繼期﹐篡成洪緒﹐克構堂基﹐弱冠味道﹐吳兢惟時。孝實蒸蒸﹐友亦怡怡﹐多才丰藝﹐彊記洽聞。目睇毫末﹐心算無垠﹐艸隸兼善﹐尺牘必珍。足不輟行﹐手不釋文﹐翰動若飛﹐紙落如雲。學優則仕﹐乃從王政﹐散璞發輝﹐臨軹作令。化行邑裏﹐惠洽百姓。越登司官﹐肅我朝命﹐惟此大理﹐國之憲章﹐君蒞其任﹐視民如傷﹐庶獄明愼﹐行辟端詳﹐聽參臯呂﹐稱侔於張。攺授農政﹐於比野王﹐倉盈瘐億﹐國富兵彊。煌煌文後﹐鴻漸晉室﹐君以兼資﹐參戎作弼﹐用錫土宇﹐膺玆顯秩。靑社白茅﹐赤朱其紱。魏氏順天﹐聖皇受終烈烈楊侯﹐實統禁戎﹐司管閶闔﹐淸我帝宮﹐苛慝不作﹐穆如和風。謂督勛勞﹐班命彌崇。茫茫海岱﹐玄化未周﹐滔滔江漢﹐疆埸分流。秉文兼武﹐實惟楊侯﹐旣守東筦﹐乃牧荊州﹐折衝萬里﹐對揚王休。聞善若驚﹐疾惡如讎﹐示威示徳﹐以伐以柔﹐吳夷凶侈﹐僞師畏逼﹐將承仇釁﹐席捲南極。繼褰糧盡﹐神謀不忒﹐君子之過﹐引曲推直﹐如彼日月﹐有時則食﹐負執其咎﹐功讓其力﹐亦旣旋旆﹐爲法受黜﹐退守丘塋﹐杜門不出﹐遊目典墳﹐縱心儒術﹐祈祈縉紳﹐升堂入室﹐靡事不咨﹐無疑不質。位貶道行﹐身窮志逸。弗慮弗圖﹐乃寢乃疾﹐昊天不弔﹐景命其卒﹐嗚呼哀哉﹗子囊佐楚﹐遺言城郢﹔史魚諫衛﹐以屍顯政。伊君臨終﹐不忘忠敬﹐寢伏牀蓐﹐念在朝廷。朝達其辭﹐夕隕其命。聖王嗟悼﹐寵贈衾邃。誄徳策勛﹐考終定謚。羣辟動懷﹐邦族揮淚﹐孤嗣在疚﹐寮屬含悴。赴者同哀﹐路人增欷﹐嗚呼哀哉﹗余以頑蔽﹐覆露重陰﹐仰追先考﹐執友之心﹐俯感知己﹐識達之深﹐承諱忉怛﹐涕淚沾襟。豈忘載奔﹐憂病是沈﹐在疾不省﹐於亡不臨﹐舉聲增慟﹐哀有餘音﹐嗚呼哀哉﹗

夏侯常恃誄

夏侯湛字孝若﹐譙國譙人也。少知名﹐若干辟太尉府掾﹐賢良方正﹐徵爲太子舍人﹐尙書郎﹐野王令﹐中書郎﹐南陽相﹐家艱乞還。頃之﹐選爲太子僕﹐未就命而世祖崩﹐天子以爲散騎常侍﹐從班列也。春秋四十有九﹐元康元年夏五月壬辰寢疾﹐卒於延熹裏第。嗚呼哀哉﹗乃作誄曰﹕

禹錫玄珪﹐實曰文命﹐克名克聖﹐光啟夏政。其在於漢﹐邁勛惟嬰﹐思弘儒業﹐小大雙名。顯祖曜徳﹐牧兗及荊﹐父守淮岱﹐治亦有聲。英英夫子﹐灼灼其雋﹐飛辯摛藻﹐華繁玉振﹐如彼隋和﹐發彩流潤﹔如彼錦繢﹐列素點絢。人見其表﹐莫測其裏﹐徒謂吾生﹐文勝則史。心照神交﹐惟我與子。且歷少長﹐逮觀終始﹐子之承親﹐孝齊閔參﹔子之友悌﹐和如瑟琴﹔事君直道﹐與朋信心﹐𨿽實唱髙﹐猶賞爾音。弱冠厲翼﹐羽儀初升﹐公弓旣招﹐皇輿乃徵﹐內贊兩宮﹐外宰黎蒸﹐忠節允著﹐淸風載興。泱彼樂都﹐寵子惟王﹐設官建黼﹐玅簡邦良﹐用取喉舌﹐相爾南陽。誨訓不倦﹐視人如傷﹐乃眷北顧﹐辭祿延熹﹐余亦偃息﹐無事明時。疇昔之遊﹐二紀於玆﹐班白攜手﹐何嘆如之。居吾語女﹐眾實勝寡﹐人惡雋逸﹐俗疵文雅。執戟疲楊﹐長沙投賈﹐無謂爾髙﹐子居物下﹐子乃洗然﹐變色易容﹐慨然嘆曰﹕道固不同﹐爲人由己﹐匪我求蒙﹐誰毀誰譽﹐何去何從。莫涅匪緇﹐莫磨匪燐﹐子獨正色﹐居屈志伸﹐𨿽不爾以﹐猶致其身﹐獻替盡規﹐媚玆一人。讜言忠謀﹐世祖是嘉﹐將僕儲皇﹐奉轡承華。先朝末命﹐聖烈顯加﹐入侍帝闥﹐出光厥家。我聞積善﹐神降之吉﹐宜享遐紀﹐長保天秩﹐如何斯人﹐而有斯疾﹐曾未知命﹐中年隕卒﹐嗚呼哀哉﹗惟爾之存﹐匪爵而貴﹐甘食美服﹐重珍兼味。臨終遺誓﹐永錫爾類。斂以時襲﹐殯不簡器﹐誰能拔俗﹐生盡其養﹐孰是養生﹐而博其葬﹐淵哉若人﹐縱心條暢。傑操明達﹐困而彌亮。柩輅旣祖﹐容體長歸﹐存亡永訣﹐逝者不追。望子舊車﹐覽爾遺衣﹐愊爾失聲﹐迸涕交揮﹐非子爲慟﹐吾慟爲誰﹖嗚呼哀哉﹗日往月來﹐暑退寒襲﹐零露沾凝﹐勁風淒急。慘爾其傷﹐念我良執。適子素館﹐撫孤相泣﹐前思未弭﹐後感仍集﹐激悲滿懷﹐逝矣安及﹐嗚呼哀哉﹗

馬洴督誄

惟元康七年秋九月十五日﹐晉故督守關中侯扶風馬君卒﹐嗚呼哀哉﹗初雍部之內屬羌反﹐未弭﹐而編戶之氐又肆逆焉。𨿽王旅致討﹐終於殄滅﹐而蜂躉有毒﹐驟失小利﹐俾百姓流亡﹐頻於塗炭。建威喪元於好畤﹐州伯宵遁乎大溪﹐若夫偏師裨將之隕首覆車者﹐蓋以十數﹔剖伏專城﹐紆靑拖墨之司﹐奔走失其守者﹐相望於境。秦隴之僭﹐鞏更爲魁﹐旣己襲洴﹐而館其縣﹐子以渺爾之身﹐介乎重圍之裏﹐率寡弱之眾﹐據十雉之城﹐羣氏如蝟毛而起﹐四面雨射城中﹐城中鑿穴而處﹐負戶而汲﹐木石將盡﹐樵蘇乏竭﹐芻堯罄絕﹐於是乎發梁棟而用之﹐蜀以鐵鎖機關﹐旣縱礨而又升焉爨陳焦之麥﹐柿梠桷之松﹐用能薪芻不匱﹐人畜取給﹐靑煙傍起﹐櫪馬長鳴。凶醜駭而疑懼﹐乃闕地而攻。子攻命穴浚塹﹐寘湖鐳瓶以偵之﹐將穿城響作﹐因焚穬火燻之﹐潛氐殲焉。久之﹐安西之救至﹐竟免虎口之厄﹐全數百萬石之積。文契書於幕府﹐聖朝疇咨﹐進以顯秩﹐殊以幢蓋之制。而州之有司﹐乃以私隸數口﹐谷數十斛﹐考訊吏兵﹐以檟楚之辭連之。大將軍屢抗其疏曰﹔惇固守孤城﹐獨當羣寇﹐以少禦眾﹐載離寒暑﹔臨危奮節﹐保谷全城。而雍州從事﹐忌惇勛效﹐極推小疵﹐非所以褒獎元功﹐宜解惇禁劾假授。詔書遽許﹐而子固以下獄發憤而卒也。

朝廷聞而傷之﹐策書曰「皇帝咨故督守關中侯馬惇﹐忠勇果毅﹐率屬有方﹐固守孤城﹐危逼獲濟。寵秩未加﹐不幸喪亡﹐朕用悼焉。今追贈牙門將軍印綬﹐祠以少牢﹐魂而有靈﹐加玆寵榮」。然潔士之聞穢﹐其庸致思乎。若乃下吏之肆其噤害﹐則皆妒之徒也。嗟乎﹗妒之欺善﹐亦抑貿首之讎也。語曰﹕或見其子﹐愼無爲善。言固可以若是﹐悲夫﹗昔承丘之戰﹐縣賁父禦魯莊公﹐馬驚敗績。賁父曰﹕他日未嘗敗績﹐而今敗績﹐是無勇也。遂死之。圉人浴馬﹐有流矢在白肉。公曰﹕非其罪也。乃誄之。漢明帝時有司馬叔持者﹐白日於都市﹐手劍父讎﹐視死如歸﹐亦命史臣班固爲之誄。然則忠孝義烈之流﹐慷慨非命而死者﹐綴辭之士。未之或遺也﹐天子旣已策而贈之﹐微臣托乎舊史之末﹐敢闕其文哉﹖乃作誄曰﹕

知人未易﹐人未易之﹐嗟玆馬生﹐位末名卑﹐西戎華夏﹐乃奮其奇﹐保此洴城﹐救我邊危。彼邊奚危﹐城小粟富。子以渺身﹐而裁其守。兵無加衛﹐墉不增築﹐婪婪羣狄﹐豺虎競逐﹐鞏更恣睢﹐潛跱官寺﹔齊萬虢鬫﹐震驚臺司。聲勢沸騰﹐種落煽熾﹐旌旗電舒﹐戈矛林植﹐彤珠星流﹐飛矢雨集﹐惴惴士女﹐號天以泣﹐爨麥而炊﹐負戶以汲﹐累卵之危﹐倒懸之急。馬生爰發﹐在險彌亮﹐精貫白日﹐猛烈秋霜﹐稜威可厲﹐懦夫克壯﹐沾恩撫循﹐寒士挾纊。蠢蠢犬羊﹐阻眾陵寡﹐潛隧密攻﹐九地之下﹐愜愜窮城﹐气若無假﹐昔命懸天﹐今也惟馬﹐惟此馬生﹐才博智瞻﹐偵以瓶壺﹐戾以長漸﹐鍾未見鋒﹐火以起焰﹐燻屍滿窟﹐掊穴以斂。木石匱竭﹐萁稈空虛。瞷然馬生﹐傲若有餘﹐蜀梁爲礨﹐柿松爲芻﹐守不乏械﹐櫪有鳴駒。哀哀建威﹐身伏斧質﹐悠悠烈將﹐覆車喪器。戎釋我徒。顯誅我帥﹐以生易死﹐疇克不二。聖朝西顧﹐關右振惶﹐分我洴瘐﹐化爲寇糧。實賴夫子﹐思漠彌長﹐咸使有勇﹐致命知方。我𨿽未學﹐聞之前典﹐十世宥能﹐表墓旌善。思人愛樹﹐甘棠勿翦﹐矧乃君子﹐功深疑淺﹐兩造未具﹐儲隸蓋鮮﹐孰是勛庸﹐而不獲免。猾哉部司﹐其心反側﹐斲善害能﹐醜正惡直。牧人逶迆﹐自公退食﹐聞穢鷹揚﹐曾不戢翼﹐忘爾大勞﹐猜爾小利﹐茍莫開懷﹐於何不至。慨慨馬生﹐硠硠髙致﹐發憤囹圄﹐沒而猶視﹐嗚呼哀哉﹗

安平出奇﹐破齊克完﹔張孟運籌﹐危趙獲安﹔洴人賴子﹐猶彼談單。如何吝嫉﹐搖之筆端。傾倉可賞﹐矧云私粟﹔狄隸可頒﹐況曰家僕。剔子雙龜﹐貫以三木﹐功存洴城﹐身死洴獄。凡爾同圍﹐心焉摧剝﹐扶老攜幼﹐街號巷哭﹐嗚呼哀哉﹗明明天子﹐旌以殊恩﹐光光寵贈﹐乃牙其門﹐司勛班爵﹐亦兆後坤﹐死而有靈﹐庶慰冤魂﹐嗚呼哀哉﹗

楊仲武誄

楊經字仲武﹐滎陽宛陵人。中領軍肅侯之曾孫﹐荊州刺使戴侯之孫東武康侯之子也。八歲喪父﹐其母鄭氏﹐光祿勛密陵成侯之元女。操行甚髙﹐卹養幼孤﹐以保乂夫家而免諸艱難。戴侯﹑康侯多所論著﹐又善艸隸之藝﹐子以玅年之秀﹐固能綜覽義旨﹐而軌式模範矣𨿽舅氏隆盛而孤貧守約﹐心安陋巷﹐體服菲薄﹐余甚奇之。若乃淸才雋茂﹐盛徳日新﹐毋見其進﹐未見其已也。旣藉三葉世親之恩﹐而子之姑﹐余之伉儷焉。往歲卒於徳宮裏﹐喪服周次﹐綢繆累月﹐苟人必有心﹐此亦款誠之至也。不幸短命﹐春秋二十九﹐元康九年夏五月己亥卒﹐嗚呼哀哉﹗乃作誄曰﹕

伊子之先﹐奕葉熙隆﹐惟阻惟曾﹐載揚休風﹐顯考康侯﹐無祿早終﹐名器𨿽光﹐勛業未融﹐篤生吾子﹐誕茂淑姿﹐克岐克嶷﹐知章知微﹐鉤深探賾﹐味道研幾﹐匪直也人﹐邦家之輝。子之遘閔﹐曾爲齔髫﹐如彼危根﹐當此衝猋。徳之休明﹐靡幽不喬﹐弱冠流芳﹐俊聲淸劭。爾舅惟榮﹐爾宗惟瘁﹐幼秉殊操﹐違丰安匱﹐撰錄先訓﹐俾無隕墜﹐舊文新藝﹐罔不必肄。潘揚之穆﹐有自來矣﹐矧乃今日﹐愼終如史﹐爾休爾戚﹐如實在己﹐視予猶父﹐不得猶子﹐敬亦旣篤﹐愛亦旣深﹐𨿽殊其年﹐實同厥心。日昃景西﹐望子朝陰﹐如何短拆﹐皆世湮沈﹐嗚呼哀哉﹗寢疾彌畱﹐守玆孝友﹐臨命忘身﹐顧戀慈母﹐痛心疾首﹐噭噭同生﹐淒淒諸舅。春蘭擢莖﹐方茂奇華﹐荊寶挺朴﹐將剖於和﹐含芳委曜﹐毀璧摧柯﹐嗚呼仲武﹐痛哉柰何。徳宮之艱﹐同次外寢﹐惟我與爾﹐對筵接枕﹐自時迄今﹐曾未盈稔﹐姑侄繼隕﹐何痛斯甚﹐嗚呼哀哉﹗披帙散書﹐屢睹遺文﹐有造有寫﹐或艸或眞﹐執玩周復﹐想見其人﹐紙勞於手﹐涕沾於巾﹐龜筮旣襲﹐埏隧旣開﹐痛矣楊子﹐與世長乖。朝濟洛川﹐夕次山隈﹐歸鳥頡頏﹐行雲徘徊。臨穴永訣﹐撫櫬盡哀﹐遺形莫紹﹐增痛餘懷﹐魂兮往矣﹐梁木實摧﹐嗚呼哀哉﹗

宜城宣君誄

行成於己﹐名生於人﹐考終定謚﹐實曰宣君。祝宗蒞事﹐卿相奉引輕車整駕﹐介士列陣﹐鸞輅依容﹐轀車升櫬。

瘐尙書誄

寬而能懷﹐威而不猛﹐化行如形﹐民應如影。曀曀虛座﹐翩翩玄幕﹐幾席生塵﹐空館寥廓。

南陽長公主誄

昔唐女嬪嬀﹐書敍釐降之美﹔周姬適齊﹐詩詠肅雍之歌﹔漢之新野﹐以節義垂號千載﹐伊晉之獻主﹐以聰明睿智﹐考終定謚﹐玆可爲母儀純備﹐邁宗古烈者矣。以惜乎不永﹐背世湮沈﹐爰托素旗﹐氏章徽音。主之誕育﹐旣篡洪冑﹐徳之休明﹐亦固天授﹐思心婉孿﹐淑質純茂﹐母儀不忒﹐內則靡疚。肇自弱笄﹐有馥其芬﹐言告言歸﹐作合於荀。在貴思降﹐處逸能勤﹐上虔諸姑﹐傍接夫嬪﹐內諧閨閾﹐外和族姻﹐終溫且惠﹐淑愼其身。積善餘慶﹐啟玆名胤﹐厲以惠肅﹐誨以柔順。主實體化﹐不言而信。二子尊式﹐匪嚴而峻。於穆獻後﹐奕代熙盛﹐重作大司﹐黎牧火正﹐國之仁姑﹐家之慈母。天道甫賢﹐宜享遐壽﹐如何短命﹐曾不華首﹐寢疾弗興﹐繁榮摧朽﹐嗚呼哀哉﹗

容車戒路﹐祖奠在庭﹐騑驂躊躇﹐服馬悲鳴﹐皇輿親臨﹐望旗失聲﹐列辟咸起﹐灑淚沾纓﹐嗚呼哀哉﹗旣次墓門﹐降柩升輴﹐靈衣從風﹐素墓生塵﹐明燎守夜﹐疏紼俟晨。噭噭遺嗣﹐煢煢孤臣﹐號無廢音﹐涕不輟巾。

皇女誄

厥初在鞠﹐王盾華繁﹐玄發修曜﹐蛾眉連涓﹐淸顱橫流﹐明眸朗鮮﹐迎時夙智﹐望歲能言。亦旣免懷﹐提攜紫庭﹐聰慧機警﹐授色應聲﹐亹亹其進﹐好曰之經﹐辭令容止﹐閒於幼齡。猗猗春蘭﹐柔條含芳﹐落英雕矣﹐從風飄揚。玅好弱媛﹐窈窕淑良。孰是人斯﹐而離斯殃。靈殯旣祖﹐次此暴廬。披攬遺物﹐徘徊舊居﹐手澤未攺﹐領膩如初﹐孤魂遐逝﹐存亡永殊﹐嗚呼哀哉﹗

賈充誄

年逾知命﹐位極人臣﹐家無餘祿﹐貴而食貧。

關中詩十六章

元康六年氏賊齊萬年於關中

反亂旣平帝命諸臣作關中詩

一

於皇時晉﹐受命旣固。三祖在天﹐聖皇紹祚。徳博化光﹐刑簡枉錯﹐惟火不戒﹐延我寶庫。

二

蠢爾戎狄﹐狡馬思肆。與我國靑﹐窺我利器。嶽牧慮殊﹐威懷理二。將無專策﹐兵不素肄。

三

翹翹趙王﹐請徒三萬。朝議惟疑﹐未逞斯願。桓桓梁徵﹐髙牙乃建。旗蓋相望﹐偏師作援。

四

虎視眈眈﹐威比好畤。素甲日耀﹐玄幕雲起。誰其繼之﹐夏侯卿士。惟系惟處﹐別營棋跱。

五

夫豈無謀﹐戎士承平。守有完郛﹐戰有全兵。鋒交卒奔﹐孰免孟明。飛檄秦郊﹐告敗上京。

六

周殉師令﹐身膏氏斧。人之云亡﹐貞節克舉。盧播違命﹐投畀朔土。爲法受惡﹐誰謂荼苦。

七

哀此黎元﹐無罪無辜肝腦塗地﹐白骨交衢。夫行妻寡﹐父出子孤。俾我晉民﹐化爲狄俘。

八

亂離斯瘼﹐日月其稔。天子是矜﹐旰食晏寢。主憂臣勞﹐孰不祇懍。愧無獻納﹐屍素以甚。

九

皇赫斯怒﹐爰整精銳。命彼上谷﹐指日遄逝。親奉成規﹔稜威遐厲。首陷中庭﹐揚聲萬計。

十

兵固詭道﹐先聲後實。聞之有司﹐以萬爲一。紂之不善﹐我未之必。虛晶涵徳﹐繆彰甲吉。

十一

雍門不啟﹐陳洴危偪。觀遂虎奮﹐感恩輸力。重圍克解。危城載色。豈曰無過﹐功亦不測。

十二

情固萬端﹐於何不有。紛紜齊萬﹐亦孔之醜。曰納其降﹐曰梟其首。疇眞可掩﹐孰僞可九。

十三

旣徵爾辭﹐旣蔽爾訟。當乃明實﹐否則證空。好爵旣縻﹐顯戮亦從。不見竇林﹐伏屍漢邦。

十四

周人之詩﹐實曰采薇。北難玁狁﹐西患昆夷。以古況今﹐何足曜威。徒湣斯民﹐我心傷悲。

十五

斯民如何﹐荼毒於秦。師旅旣加﹐饑饉是因。疫癘淫行﹐荊棘成榛。絳陽之粟﹐浮於渭濱。

十六

明明天子﹐視民如傷。申命羣司﹐保爾封疆。靡暴於眾﹐無陵於疆。惴惴寡弱﹐如熙春陽。

爲賈謐作贈陸機十一章

一

肇自初創﹐二儀絪縕。粵有生民﹐伏羲始君。結繩闡化﹐八象成文。茫茫九有﹐區域以分。

二

神農更王﹐軒轅承紀。畫野離疆﹐爰封眾子。夏殷旣襲﹐宗周繼祀。綿綿瓜瓞﹐六國互峙。

三

彊秦兼並﹐吞滅四隅。子嬰面櫬﹐漢祖膺圖。靈獻微弱﹐在涅則渝。三雄鼎足﹐孫啟南吳。

四

南吳伊何﹐僭號稱王。大晉統天﹐仁風遐揚。僞孫銜璧﹐奉土歸疆。婉婉長離﹐淩江而翔。

五

長離云誰﹐咨爾陸生。鶴鳴九臯﹐猶載厥聲。況乃海隅﹐播名上京。爰應旌招﹐撫翼宰庭。

六

儲皇之選﹐實簡惟良。英英朱鸞﹐來自南岡。曜藻崇正﹐玄冕周裳。如彼蘭蕙﹐載采其芳。

七

藩嶽作鎭﹐輔我京室。旋反桑梓﹐帝弟作弼。或云國宦﹐淸塗攸失。吾子洗然﹐恬淡自逸。

八

廊廟惟淸﹐俊義是延。擢應嘉舉﹐自國而遷。齊轡羣龍﹐光贊納言。優遊省闥﹐珥筆華軒。

九

昔余與子﹐繾綣東朝。𨿽禮以賓﹐情通友僚。嬉娛絲竹﹐撫髀舞韶。修日朗月﹐攜手逍遙。

十

自我離羣﹐二周於今。𨿽簡其面﹐分著情深。予其超矣﹐實慰我心。發言爲詩﹐俟望好音。

十一

欲崇其髙﹐必重其層。立徳之柄﹐莫匪安桓。在南稱甘﹐度北則橙﹐崇子鋒穎﹐不頹不崩。

北芒送別王世冑

朱鑣旣揚﹐四轡旣整。駕言餞行﹐告離芒嶺。情有遷延﹐日無餘影回轅南翔﹐心馬北騁。

家風詩

綰髮綰髮﹐發亦鬒止。日祇日祇﹐敬亦愼止。靡專靡有﹐受之父母。鳴鶴匪何﹐析薪弗荷。隱憂孔疚﹐我堂靡構。義方旣訓﹐家道穎穎。豈敢荒寧﹐一日三省。

於賈謐作講漢書

治道在儒﹐弘儒在人。顯允魯侯﹐文質彬彬。筆下摛藻﹐席上敷珍。前宜惟辧﹐舊史惟新。惟新爾史﹐旣辧爾疑。延我寮友﹐講此微辭。

離合

佃漁始化﹐人民穴處。意守醇朴﹐音應律呂。桑梓被源﹐卉木在野。錫鸞未設﹐金石弗舉。害咎蠲消﹐基徳流晉。溪谷可安﹐奚作棟宇。嫣然以禧﹐焉懼外侮。熙神委命﹐已求多祜。嘆彼季末﹐口出擇語。誰能默識﹐言喪厥所。壠畝之諺﹐龍潛巖阻。尟義崇亂﹐少長失敍。

金穀集作詩

王生和鼎實﹐石子鎭海沂。親友各言邁﹐中心悵有違。何以敍離思﹐攜手遊郊畿。朝發晉京陽﹐夕次金穀湄。回溪縈曲阻﹐峻阪路威夷。綠池泛淡淡﹐靑柳何依依。濫泉龍麟﹐瀾作激波連珠揮。前庭樹沙棠﹐後園植烏椑。靈宥繁石橊﹐茂林列芳梨。飲至臨華沼﹐遷作登隆坻。玄醴染朱顏﹐但愬杯行遲。揚桴輔靈鼓﹐簫管淸且悲。春滎誰不慕﹐歲寒良獨希。投分寄石友﹐白首同所歸。

河陽縣作二首

一

微身輕蟬翼﹐弱冠忝嘉招。在疚妨賢路﹐再升上宰朝。猥荷公叔舉﹐連陪廁王寮。長嘯歸東山﹐擁來耨時苗。幽谷茂纖葛﹐峻巖敷榮條。落英隕林趾﹐飛莖秀陵喬。畀髙亦何常﹐升降在一朝。徒恨良時泰﹐小人道遂消。譬如野田蓬﹐幹流隨風飄。昔倦都邑遊﹐今掌河朔徭。登城眷南顧﹐凱風揚微綃。洪流何浩蕩﹐修芒郁岧峣。誰謂晉京遠﹐室爾身實遼。誰謂邑宰輕﹐令名患不劭。人生天地間﹐百年孰能要。敥如敲石火﹐瞥若截道飆。齊都無遺聲﹐同鄕有餘謠。福謙在純約﹐害盈由矜驕。𨿽無君人徳﹐視民庶不恌。

二

日夕陰雲起﹐登城望洪河。川气冒山嶺﹐驚湍激言阿。歸雁映蘭畤﹐遊魚動圓波。鳴蟬厲寒音﹐時菊耀秋華。引領望宗室﹐南路在伐柯。大廈免無睹﹐崇芒郁嵯峨。總總都邑人﹐擾擾俗化訛。依水類浮萍﹐寄松似懸蘿。朱博抖奇慢﹐楚風被瑯琊。曲蓬何以直﹐托身以叢麻。黔黎竟何常﹐政成在民和。位同單父邑﹐愧無子賤歌。豈敢陋微官﹐但恐忝所荷。

在懷縣作二首

南陸迎修景﹐朱明送末垂。初伏啟新節﹐隆暑方赫曦。朝想慶雲興﹐夕遲白日移。揮汗辭中宇﹐登城臨淸池。涼飆自遠集﹐輕襟隨風吹。靈囿耀華果﹐通衢列髙椅。瓜瓞蔓長苞﹐姜芋紛廣畦。稻栽肅芊芊﹐黍苗何離離。虛薄泛時用﹐位微明日髙。驅役宰兩邑﹐政績竟無施。自我違京輦﹐四載迄於斯。器非廊廟姿﹐屢出固其宜。徒懷越鳥志﹐眷戀想南枝。

春秋代遷﹐逝四運紛可喜。寵辱易不驚﹐戀本難爲。思我來冰未泮﹐時暑忽隆熾。感此還期淹﹐嘆彼年往駛。登城望郊甸﹐遊目歷朝寺。小國寡民務﹐終日寂無事。白水過庭激﹐綠槐夾門植。信美非吾土﹐祇攪懷歸志。眷然顧鞏洛﹐山川邈離異。願言旋舊鄕﹐畏此簡書忌。祇奉社稷守﹐恪居處職司。

內顧詩二首

靜居懷所歡﹐登城望四澤。春艸郁靑靑﹐桑柘何奕奕﹐芳林振朱榮﹐淥水激素石。初徵冰未泮﹐忽焉袗稀谷。漫漫三千里﹐迢迢遠行客。馳情戀朱顏﹐寸陰過盈尺。夜愁極淸晨﹐朝悲終日夕。山川信悠永﹐願言良弗獲。引領訊歸期﹐沈思不可釋。

獨悲安所慕﹐人生若朝露。綿邈寄絕域﹐眷戀想平素。爾情旣來追﹐我心亦還顧。形體隔不達﹐精爽交中路。不見山下松﹐隆冬不易故。不見澗邊柏﹐歲寒守一度。無謂希見疏﹐在遠方彌固。

悼亡詩三首

一

荏苒冬春樹﹐寒暑忽流易。之子歸窮泉﹐重爙永幽隔。私懷誰克從﹐淹畱亦何益。蠅俛恭朝命﹐回心反初役。望廬思其人﹐入室想所歷。幃屏無彷佛﹐翰墨有餘迹。流芳未及歇﹐遺掛猶在壁。悵怳如或存﹐周遑忡驚惕。如彼翰林鳥﹐雙棲一朝只。如彼遊川魚﹐比目中路析。春風緣隙來﹐晨澑承檐滴。寢息何時忘﹐沈憂日盈積。庶幾有時衰﹐莊嶽猶可擊。

二

皎皎窗中月﹐照我室南端。淸商應秋至﹐溽暑隨節闌。凜凜涼風生﹐始覺夏衾單。豈曰無重纊﹐誰與同歲寒。歲寒無與同﹐朗月何朧朧。展轉盻枕席﹐長簟

靜牀空。牀空委淸塵﹐室虛來悲風。獨無李氏靈﹐彷佛睹爾容。撫衿長嘆息﹐不覺涕沾胸。沾胸安能已﹐悲懷從中起。寢興目存形﹐遺音猶在耳。上慚東門吳﹐下愧蒙莊子。賦詩欲言志﹐此志難具紀。命也可柰何﹐長戚自令鄙。

三

曜靈運天機﹐四節代遷逝。淒淒朝露凝﹐烈烈夕風厲。柰何悼淑儷﹐遺容永潛翳。念此如昨日﹐誰知己卒歲。攺服從朝政﹐哀心寄私制。茵幬張故房﹐朔望臨爾祭。爾祭詎幾時﹐朔望忽復盡。衾裳一毀撤﹐千載不復引。亹亹期月周﹐戚戚彌相湣。悲懷感物來﹐泣涕應情隕。駕言陟東阜﹐望墳思紆軫。徘徊墟墓間﹐欲去復不忍。徘徊不忍去﹐徙倚步踟躕。落葉委埏側﹐枯荄帶墳隅。孤魂獨煢煢﹐安知靈與無。投心遵朝命﹐揮涕彊就車。誰謂帝宮遠﹐路極悲有餘。

哀詩

漼如葉落樹﹐邈若雨絕天。雨絕有歸云﹐葉落何時連。山气冒岡嶺﹐長風鼓松柏。堂虛聞鳥聲﹐室暗如日夕。晝愁奄逮昏﹐夜思忽終昔。展轉獨悲窮﹐泣下沾枕席。人居天地間﹐飄若遠行客。先後詎能幾﹐誰能獘金石。

思子詩

造化甄品物﹐天地代虛盈。柰何念稚子﹐懷奇隕幼齡。追想存彷佛﹐感道傷中情。一往何時還﹐千載不復生。

別詩

堪爲成都王軍司馬

嶽送至北邙別作詩

微微發膚﹐受之父母﹔峨峨王侯﹐中外之首。子親伊姑﹐我父惟舅。

閣柱謠

閣中有大牛﹐王濟鞅﹐裴楷秋﹐和嶠刺促不得休。

本傳

潘嶽字安仁﹐滎陽中牟人也。祖瑾安平太守﹐父苾瑯琊內史﹔嶽少以才穎見稱﹐鄕邑號爲奇童。謂終﹐賈之儔也。早辟司空太尉府﹐舉秀才。太始中﹐武帝躬耕作田﹐嶽作賦以美其事。………

嶽才名冠世﹐爲眾所疾﹐遂棲遲十年﹐出爲河陽令﹐負其才而鬱鬱不得志。時尙書僕射山濤領吏部﹐王濟裴楷筆﹑並爲帝所親遇﹐嶽內非之﹐題閣道爲謠後﹐轉懷令。時以逆旅逐末廢農﹐奸淫亡命多所依湊﹐敗亂法度﹐敕當除之。十里一官攡﹐使老小貧戶守之。又差吏掌主﹐依客捨收錢。嶽上其議﹐朝廷從之。嶽頻宰二邑﹐勤於政績﹐調補尙書度支郎﹐遷廷尉平﹐以公事免。楊峻輔政﹐髙選吏佐﹐引嶽爲太復主簿。峻誅﹐除名。

初﹐譙人公孫宏少孤貧﹐客田於河陽﹐善鼓琴﹐頗屬文﹐嶽之爲河陽令﹐愛其才藝﹐待之甚厚。至是﹐宏爲楚王瑋長史﹐專殺生之政。時駿綱紀皆當從坐﹐同署主簿朱振己就戮。嶽其夕取急在外﹐宏言之瑋﹐謂之假吏﹐故得免。未幾選爲長安令。作《西徵賦》﹐述所經人物山水﹐文淸旨詣。辭多不錄。徵補博士﹐未召﹐以母疾輒去官﹐免。尋爲著作郎﹐轉散騎侍郎﹐遷給事黃門侍郎。

嶽性輕躁﹐趨勢利﹐與石崇等諂事賈謐。每候其出﹐與石崇輒望塵而拜。構湣懷之﹐文越之辭也。謐二十四友﹐嶽爲其首。謐《晉書限斷》﹐亦嶽之辭也。其母數誚之曰﹕爾當知足而幹沒不已乎﹖而嶽終不能攺。旣仕宦不達﹐乃作《閒居賦》……。

初﹐苾爲瑯琊內史﹐孫秀爲小史給嶽﹐而狡黠自喜。嶽惡其爲人﹐數撻辱之﹐秀常銜忿。及趙王倫輔政﹐秀爲中書令。嶽於省內謂秀曰「孫令猶憶疇昔周旋不﹖」答曰「「中心藏之﹐何日忘之」。嶽於是自知不免。俄而秀遂誣嶽及石崇﹑歐陽建謀奉淮南王允﹑齊王冏爲亂﹐誅之﹐夷三族。嶽將詣市﹐與母別曰「負阿母」。初被收﹐俱不相知﹐石崇已送在市﹐嶽後至﹐崇謂之曰「安仁﹐卿亦負爾邪」﹗嶽曰「可謂白首同所歸」。嶽《金穀詩》云「投分寄石友﹐白首同所歸」。乃成其讖。嶽母及兄侍禦史釋﹑弟燕令豹﹑司徒掾據﹐據弟詵﹐兄弟之子﹐己出之女﹐無長幼一時被害﹐惟釋子伯武逃難得免。而豹女與其母相抱號呼不可解﹐會詔原之。

嶽美姿儀﹐辭藻絕麗﹐尢善爲哀誄之文。少時常挾彈出洛陽道﹐婦人遇之者﹐皆連手縈繞﹐投之以果﹐遂滿車而歸。時張載甚丑﹐每行﹐小兒以瓦石擲之﹐委頓而反。史臣曰﹕安仁思緒云騫﹐辭鋒景煥﹐前史儔於賈宜﹐先達方之士衡﹐賈論政範。源王化之幽賾﹐潘著哀辭﹐貫人靈之情性﹐機文譽海韞蓬山而育蕪﹐嶽藻如江濯美景而增絢﹐混三家以通校﹐爲二賢之亞匹矣。然其挾彈盈果﹐拜塵趨貴﹐蔑棄倚門之訓﹐幹沒不逞之間﹐思才也﹐而有斯行也﹐天之所賦﹐何其駁歟﹗

贊曰﹕嶽實含章﹐藻思抑揚﹐趨權冑勢﹐終亦罹殃。

潘嶽詩全集

關中詩十六首爲賈謐作贈陸機詩十一首北芒送別王世冑詩五首家風詩於賈謐坐講漢書詩離合詩金穀會詩金穀集作詩河陽縣作詩二首在懷縣作詩二首內顧詩二首悼亡詩三首楊氏七哀詩思子詩東郊詩魯公詩詩閣道謠西徵賦

關中詩十六首

一

於皇時晉。受命旣固。三祖在天。聖皇紹祚。徳博化光。刑簡枉錯。微火不戒。延我寶庫。

二

蠢爾戎狄。狡焉思肆。虞我國眚。窺我利器。嶽牧慮殊。威懷理二。將無專策。兵不素肄。

三

翹翹趙王。請徒三萬。朝議惟疑。未逞斯願。桓桓梁徵。髙牙乃建。旗蓋相望。偏師作援。

四

虎視眈眈。威彼好畤。素甲日耀。玄幕雲起。誰其繼之。夏侯卿士。惟系惟處。別營棊跱。

五

夫豈無謀。戎士承平。守有完郛。戰無全兵。鋒交卒奔。孰免孟明。飛檄秦郊。告敗上京。

六

周殉師令。身膏氐斧。人之云亡。貞節克舉。盧播違命。投畀朔土。爲法受惡。誰謂荼苦。

七

哀此黎元。無罪無辜。肝腦塗地。白骨交衢。夫行妻寡。父出子孤。俾我晉民。化爲狄俘。

八

亂離斯瘼。日月其稔。天子是矜。旰食晏寢。主憂臣勞。孰不祗懍。愧無獻納。屍素以甚。

九

皇赫斯怒。爰整精銳。命彼上谷。指日遄逝。親奉成規。稜威遐厲。首陷中亭。揚聲萬計。

十

兵固詭道。先聲後實。聞之有司。以萬爲一。紂之不善。我未之必。虛皛湳徳。繆彰甲吉。

十一

雍門不啟。陳汧危偪。觀遂虎奮。感恩輸力。重圍克解。危城載色。豈曰無過。功亦不測。

十二

情固萬端。於何不有。紛紜齊萬。亦孔之醜。曰納其降。曰梟其首。疇眞可掩。孰僞可久。

十三

旣徵爾辭。旣蔽爾訟。當乃明實。否則證空。好爵旣靡。顯戮亦從。不見竇林。伏屍漢邦。

十四

周人之詩。寔曰采薇。北難獫狁。西患昆夷。以古況今。何足曜威。徒湣斯民。我心傷悲。

十五

斯民如何。荼毒於秦。師旅旣加。饑饉是因。疫癘淫行。荊棘成榛。絳陽之粟。浮於渭濱。

十六

明明天子。視民如傷。申命羣司。保爾封疆。靡暴於眾。無陵於彊。惴惴寡弱。如熙春陽。

爲賈謐作贈陸機詩十一首

一

肇自初創。二儀絪縕。粵有生民。伏羲始君。結繩闡化。八象成文。芒芒九有。區域以分。

二

神農更王。軒轅承紀。畫野離疆。爰封眾子。夏殷旣襲。宗周繼祀。綿綿瓜瓞。六國互峙。

三

彊秦兼並。吞滅四隅。子嬰面櫬。漢祖膺圖。靈獻微弱。在湼則渝。三雄鼎足。孫啟南吳。

四

南吳伊何。僭號稱王。大晉統天。仁風遐揚。僞孫銜璧。奉土歸疆。婉婉長離。淩江而翔。

五

長離云誰。咨爾陸生。鶴鳴九臯。猶載厥聲。況乃海隅。播名上京。爰應旌招。撫翼宰庭。

六

儲皇之選。實簡惟良。英英朱鸞。來自南岡。曜藻崇正。玄冕丹裳。如彼蘭蕙。載采其芳。

七

藩嶽作鎭。輔我京室。旋反桑梓。帝弟作弼。或云國宦。淸塗攸失。吾子洗然。恬淡自逸。

八

廊廟惟淸。俊乂是延。擢應嘉舉。自國而遷。齊轡羣龍。光贊納言。優遊省闥。珥筆華軒。

九

昔余與子。繾綣東朝。𨿽禮以賓。情通友僚。嬉娛絲竹。撫鞞舞韶。修日朗月。攜手逍遙。

十

自我離羣。二周於今。𨿽簡其面。分著情深。子其超矣。實慰我心。發言爲詩。俟望好音。

十一

欲崇其髙。必重其層。立徳之柄。莫匪安恆。在南稱柑。度北則橙。崇子鋒穎。不頹不崩。

北芒送別王世冑詩五首

一

微微發膚。受之父母。峨峨王侯。中外之首。子親伊姑。我父惟舅。昆同瓜瓞。志齊執友。

二

惟我王侯。風節英茂。執憲中朝。剖符名守。配作此牧。頻顯煩授。徐以姻掇。涼疾不就。

三

桓桓平北。帝之寵弟。彬彬我兄。惇書悅禮。乃降厥資。訓戎作楷。誰謂荼苦。其甘如薺。

四

忠惟行本。恭惟徳基。沈此舊屙。不敢屢辭。命彼僕駕。謂之輿之。如彼孫子。臏足乘轖。

五

朱鑣旣揚。四轡旣整。駕言餞行。告辭芒嶺。情有遷延。日無餘景。回轅南翔。心焉北騁。

家風詩

綰髮綰髮。發亦鬢止。日祗日祗。敬亦愼止。靡專靡有。受之父母。鳴鶴匪和。析薪弗荷。隱憂孔疚。我堂靡構。義方旣訓。家道穎穎。豈敢荒寧。一日三省。

於賈謐坐講漢書詩

治道在儒。弘儒由人。顯允魯侯。文質彬彬。筆下摛藻。席上敷珍。前疑旣辧。舊史惟新。惟新爾史。旣辧爾疑。延我寮友。講此微辭。

離合詩

佃漁始化。人民穴處。意守醇朴。音應律呂。棄梓被源。卉木在野。錫鸞未設。金石拂舉。害咎蠲消。基徳流普。溪谷可安。奚作棟宇。嫣然以憙。焉懼外悔。熙神委命。已求多祜。嘆彼季末。口出擇語。誰能墨識。言喪厥所。壠畝之諺。龍潛巖阻。尠義崇亂。少長失敍。

金穀會詩

遂擁朱旄。作鎭淮泗。

金穀集作詩

王生和鼎實。石子鎭海沂。親友各言邁。中心悵有違。何以敍離思。攜手遊郊畿。朝發晉京陽。夕次金穀湄。回溪縈曲阻。峻阪路威夷。綠池泛淡淡。靑柳何依依。濫泉龍鱗瀾。激波連珠揮。前庭樹沙棠。後園植烏椑。靈囿繁石橊。茂林列芳梨。飲至臨華沼。遷坐登隆坻。玄醴染朱顏。便愬杯行遲。揚桴撫靈鼓。簫管淸且悲。春榮誰不慕。歲寒良獨希。投分寄石友。白首同所歸。

河陽縣作詩二首

一

微片輕蟬翼。弱冠忝嘉招。在疚妨賢路。再升上宰朝。猥荷公叔舉。連陪廁王寮。長嘯歸東山。擁耒耨時苗。幽谷茂纖葛。峻巖敷榮條。落英隕林趾。飛莖秀陵喬。卑髙亦何常。升降在一朝。徒恨良時泰。小人道遂消。譬如野由蓬。斡流隨風飄。昔倦都邑遊。今掌河朔徭。登城眷南顧。凱風揚微綃。洪流何浩蕩。修芒郁岧嶤。誰謂晉京遠。室邇身實遼。誰謂邑宰輕。令名患不劭。人生天地間。百年孰能要。熲如槁石火。瞥若截道飆。齊都無遺聲。桐鄕有餘謠。福謙在純約。害盈由矜驕。𨿽無君人徳。視民庶不恌。

二

日夕陰雲起。登城望洪河。川气冒山嶺。驚湍激巖阿。歸鴈暎蘭畤。遊魚動圓波。鳴蟬厲寒音。時菊耀秋華。引領望京室。南路在伐柯。大廈緬無覿。崇芒郁嵯峨。總總都邑人。擾擾俗化訛。依水類浮萍。寄松似懸蘿。朱博糾舒慢。楚風被瑯邪。曲蓬何以直。托身依叢麻。黔黎竟何常。政成在民和。位同單父邑。愧無子賤歌。豈敢陋微官。但恐忝所荷。

在懷縣作詩二首

一

南陸迎修景。朱明送末垂。初伏啟新節。隆暑方赫羲。朝想慶雲興。夕遲白日移。揮汗辭中宇。登城臨淸池。涼飈自遠集。輕襟隨風吹。靈圃耀華果。通衢列髙椅。瓜瓞蔓長苞。姜芋紛廣畦。稻栽肅芊芊。黍苗何離離。虛薄乏時用。位微名日卑。驅役宰兩邑。政績竟無施。自我違京輦。四載迄於斯。器非廊廟姿。屢出固其宜。徒懷越鳥志。眷戀想南枝。

二

春秋代遷逝。四運紛可喜。寵辱易不驚。戀本難爲思。我來冰未泮。時暑忽隆熾。感此還期淹。嘆彼年往駛。登城望郊甸。遊目歷朝寺。小國寡民務。終日寂無事。白水過庭激。綠槐夾門植。信美非吾土。祗攪懷歸志。眷然顧鞏洛。山川邈離異。願言旋舊鄕。畏此簡書忌。祗奉社稷守。恪居處職司。

內顧詩二首

一

靜居懷所歡。登城望四澤。春艸郁靑靑。桑柘何奕奕。芳林振朱榮。淥水激素石。初徵冰未泮。忽焉振絺綌。漫漫三千里。迢迢遠行客。馳情戀朱顏。寸陰過盈尺。夜愁極淸晨。朝悲終日夕。山川信悠永。願言良弗獲。引領訊歸云。沈思不可釋。

二

獨悲安所慕。人生若朝露。綿邈寄絕域。眷戀想平素。爾情旣來追。我心亦還顧。形體隔不達。精爽交中路。不見山上松。隆冬不易故。不見陵澗柏。歲寒守一度。無謂希見疏。在遠分彌固。

悼亡詩三首

一

荏苒冬春謝。寒暑忽流易。之子歸窮泉。重壤永幽隔。私懷誰克從。淹畱亦何益。僶俛恭朝命。回心反初役。望廬思其人。入室想所歷。幃屏無髣髴。翰墨有餘迹。流芳未及歇。遺掛猶在壁。悵怳如或存。回遑忡驚惕。如彼翰林鳥。雙棲一朝只。如彼遊川魚。比目中路析。春風緣隟來。晨澑承檐滴。寢息何時忘。沈憂日盈積。庶幾有時衰。莊缶猶可擊。

二

皎皎窗中月。照我室南端。淸商應秋至。溽暑隨節闌。凜凜涼風升。始覺夏衾單。豈曰無重纊。誰與同歲寒。歲寒無與同。朗月何朧朧。展轉盻枕席。長簟竟牀空。牀空委淸塵。室虛來悲風。獨無李氏靈。髣髴覩爾容。撫衿長嘆息。不覺涕沾胸。沾胸安能已。悲懷從中起。寢興目存形。遺音猶在耳。上慚東門吳。下愧蒙莊子。賦詩欲言志。此志難具紀。命也可柰何。長戚自令鄙。

三

曜靈運天機。四節代遷逝。淒淒朝露凝。烈烈夕風厲。柰何悼淑儷。儀容永潛翳。念此如昨日。誰知已卒歲。攺服從朝政。哀心寄私制。茵幬張故房。朔望臨爾祭。爾祭詎幾時。朔望忽復盡。衾裳一毀撤。千載不復引。亹亹期月周。戚戚彌相湣。悲懷感物來。泣涕應情隕。駕言陟東阜。望墳思紆軫。徘徊墟墓間。欲去復不忍。徘徊不忍去。徙倚步踟躕。落葉委埏側。枯荄帶墳隅。孤魂獨煢煢。安知靈與無。投心遵朝命。揮涕彊就車。誰謂帝宮遠。路極悲有餘。

楊氏七哀詩

漼如葉落樹。邈若雨絕天。雨絕有歸云。葉落何時連。山气冒岡嶺。長風鼓松柏。堂虛聞鳥聲。室暗如日夕。晝愁奄逮昏。夜思忽終昔。展轉獨悲窮。泣下沾枕席。人居天地間。飄若遠行客。先後詎能幾。誰能獘金石。

思子詩

造化甄品物。天命代虛盈。柰何念稚子。懷奇隕幼齡。追想存髣髴。感道傷中情。一往何時還。千載不復生。

東郊詩

出自東郊。憂心搖搖。遵彼萊田。言采其樵。

魯公詩

如地之載。如天之臨。

詩

一

成都貴素質。酒泉稱白麗。紅紫奪夏藻。裁芳掩春蕙。

二

柳條恆著地。弱柳蔭修衢。

三

依水類浮萍。倚松如懸蘿。

閣道謠

閣道東有大牛。王濟鞅。裴楷鞧。和嶠刺促不得休。

西徵賦

歲次玄枵﹐月旅蕤賓﹐丙丁統日﹐乙未禦辰。潘子憑軾西徵﹐自京䢐秦。乃喟然嘆曰﹕古往今來﹐邈矣悠哉﹗寥廓惚恍﹐化一气而甄三才。此三才者﹐天地人道。惟生與位﹐謂之大寶。生有修短之命﹐位有通塞之遇﹐鬼神莫能要﹐聖智弗能豫。

當休明之盛世﹐托菲薄之陋質。納旌弓於鉉臺﹐贊庶績於帝室。嗟鄙夫之常累﹐固旣得而患失。無柳季之直道﹐佐士師而一黜。

武皇忽其升遐﹐八音遏於四海。天子寢於諒闇﹐百官聽於冢宰。彼負荷之殊重﹐𨿽伊﹑周其猶殆。窺七貴於漢庭﹐疇一姓之或在﹖無危明以安位﹐祗居逼以示專。陷亂逆以受戮﹐匪禍降之自天。孔隨時以行藏﹐蘧與國而舒捲。苟蔽微以繆章﹐患過辟之未遠。悟山潛之逸士﹐卓長往而不返。陋吾人之拘攣﹐飄萍浮而蓬轉。寮位儡其隆替﹐名節漼以隳落。危素卵之累殻﹐甚玄燕之巢幕。心戰懼以兢悚﹐如臨深而履薄。夕獲歸於都外﹐宵未中而難作。匪擇木以棲集﹐尠林焚而鳥存。遭千載之嘉會﹐皇合徳於乾坤。弛秋霜之嚴威﹐流春澤之渥恩。甄大義以明責﹐反初服於私門。

皇鑑揆余之忠誠﹐俄命余以末班。牧疲人於西夏﹐攜老幼而入關。丘去魯而顧嘆﹐季過沛而涕零。伊故鄕之可懷﹐疚聖達之幽情。矧匹夫之安土﹐邈投身於鎬京。猶犬馬之戀主﹐竊托慕於闕庭。眷鞏﹑洛而掩涕﹐思纏綿於墳塋。

爾乃越平樂﹐過街郵﹔秣馬皐門﹐稅駕西周。遠矣姬徳﹐興自髙辛。思文后稷﹐厥初生民。率西水滸﹐化流岐豳。祚隆昌﹑發﹐舊邦惟新。旋牧野而歷玆﹐愈守柔以執競﹔夜申旦而不寐﹐憂天保之未定﹔惟泰山其猶危﹐祀八百而餘慶。鑑亡王之驕淫﹐竄南巢以投命﹔坐積薪以待然﹐方指日而比盛。人度量之乖舛﹐何相越之遼迥﹗

考土中於斯邑﹐成建都而營築﹔旣定鼎於郟鄏﹐遂鉆龜而啟繇。平失道而來遷﹐繄二國而是佑﹔豈時王之無僻﹖賴先哲以長懋。望圉﹑北之兩門﹐感虢﹑鄭之納惠。討子頹之樂禍﹐尢闕西之效戾。重戮帶以定襄﹐弘大順以霸世。靈壅川以止鬥﹐晉演義以獻說。咨景﹑悼以迄丐﹐政陵遲而彌季。俾庶朝之構逆﹐歷兩王而乾位。踰十葉以逮赧﹐邦分崩而爲二。竟橫噬於虎口﹐輸文武之神器。

澡孝水而濯纓﹐嘉美名之在玆。夭赤子於新安﹐坎路側而瘞之。亭有千秋之號﹐子無七旬之期。𨿽勉勵於延吳﹐實潛慟乎余慈。

眄山川以懷古﹐悵攬轡於中塗。虐項氏之肆暴﹐坑降卒之無辜。激秦人以歸徳﹐成劉后之來蘇。事回泬而好還﹐卒宗滅而身屠。

經澠池而長想﹐停余車而不進。秦虎狼之彊國﹐趙侵弱之餘燼。超入險而髙會﹐杖命世之英藺。恥東瑟之偏鼓﹐提西缶而接刃﹔辱十城之虛壽﹐奄咸陽以取儁。出申威於河外﹐何猛气之咆勃﹔入屈節於廉公﹐若四體之無骨。處智勇之淵偉﹐方鄙吝之忿悁﹐𨿽攺日而易歲﹐無等級以寄言。

當光武之蒙塵﹐致王誅於赤眉。異奉辭以伐罪﹐初垂翅於回溪﹔不尢眚以掩徳﹐終奮翼而髙揮。建佐命之元勛﹐振皇綱而更維。

登崤阪之威夷﹐仰崇嶺之嵯峨。皐托墳於南陵﹐文違風於北阿。蹇哭孟以審敗﹐襄墨縗以授戈。曾隻輪之不返﹐紲三師以濟河。值庸主之矜愎﹐殆肆叔於朝市。任好綽其餘裕﹐獨引過以歸已。明三敗而不黜﹐卒陵晉以雪恥。豈虛名之可立﹖良致霸其有以。

降曲崤而憐虢﹐托與國於亡虞。貪誘賂以賣鄰﹐不及臘而就拘。垂棘反於故府﹐屈產服與晉輿。徳不建而民無援﹐仲雍之祀忽諸。

我䢐安陽﹐言涉陜郛﹐行乎漫瀆之口﹐憩乎曹陽之墟。美哉邈乎﹗玆土之舊也﹐固乃周﹑邵之所分﹐二南之所交。麟趾信於關雎﹐騶虞應乎鵲巢。

湣漢氏之剝亂﹐朝流亡以離析。卓滔天以大滌﹐劫宮廟而遷迹。俾萬乘之盛尊﹐降遙思於徵役。顧請旋於傕﹑汜﹐旣獲許而中惕﹔追皇駕而驟戰﹐望玉輅而縱鏑。痛百寮之勤王﹐咸畢力以致死。分身首於鋒刃﹐洞胸腋以流矢﹔有褰裳以投岸﹐或攘袂以赴水﹐傷稃檝之褊小﹐撮舟中而掬指。

升曲沃而惆悵﹐惜兆亂而兄替﹔枝末大而本披﹐都偶國而禍結。藏札飄其髙厲﹐委曹吳而成節﹔何莊武之無恥﹐徒利開而義閉。

躡函谷之重阻﹐看天險之衿帶﹐迹諸侯之勇怯﹐算嬴氏之利害﹕或開關以延敵﹐競遁逃以奔竄﹔有噤門而莫啟﹐不窺兵於山外。連雞互而不棲﹐小國合而成大。豈地勢之安危﹖信人事之否泰。

漢六葉而拓畿﹐縣弘農而遠關。厭紫極之閒敞﹐甘微行以遊盤。長傲賓於柏谷﹐妻覩貌而獻餐﹔疇匹婦其已泰﹐胡厥夫之繆官﹗昔明王之巡幸﹐固淸道而後往﹔懼銜橜之或變﹐峻徒禦以誅賞。彼白龍之魚服﹐掛豫且之密綱。輕帝重於天下﹐奚斯漸之可長。

弔戾園於湖邑﹐諒遭世之巫蠱。探隱伏於難明﹐委讒賊之趙虜。加顯戮於儲貳﹐絕肌膚而不顧。作歸來之悲臺﹐徒望思其何補﹖

紛吾旣邁此全節﹐又繼之以盤桓。問休牛之故林﹐感徵名於桃園。發閿鄕而警策﹐愬黃巷以濟潼。眺華嶽之陰崖﹐覿髙掌之遺迹。憶江使之反璧﹐告亡期於祖龍。不語怪以徵異﹐我聞之於孔公。

慍韓﹑馬之大憝﹐阻關﹑谷以稱亂。魏武赫以霆震﹐奉義辭以伐叛。彼𨿽眾其焉用﹖故制勝於廟算。砰揚稃以振塵﹐繣瓦解而冰泮。超遂遁而奔狄﹐甲卒化位京觀。

倦狹路之迫隘﹐軌崎嶇以低仰﹔蹈秦郊而始辟﹐豁爽塏以宏壯。黃壤千里﹐沃野彌望。華實紛敷﹐桑麻條暢。邪界褒斜﹐右濱汧隴﹐寶雞前鳴﹐甘泉後湧﹔面終南而背云陽﹐跨平原而連嶓冢。九嵕嶻嵲﹐太一巃嵸﹔吐淸風之飂戾﹐納歸云之郁蓊。南有玄灞素滻﹐湯井溫谷﹔北有淸渭濁涇﹐蘭池周曲。浸決鄭﹑白之渠﹐漕引淮海之粟﹐林茂有鄠之竹﹐山挺藍田之玉。班述陸海珍藏﹐張敍神皐隩區。此西賓所以言於東主﹐安處所以聽於憑虛也﹐可不謂然乎﹖

勁松彰於歲寒﹐貞臣見於國危。入鄭都而抵掌﹐義桓友之忠規。竭股肱於昏主﹐赴塗炭而不移﹔世善職於司徒﹐緇衣獘而攺爲。

履犬戎之侵地﹐疾幽後之詭惑。舉僞烽以沮眾﹐淫嬖褒以縱慝。軍敗戲水之上﹐身死驪山之北。赫赫宗周﹐烕爲亡國。

又有繼於此者﹐異哉秦始皇之爲君也﹗傾天下以厚葬﹐自開辟而未聞。匠人勞而弗圖﹐俾生埋以報勤。外罹西楚之禍﹐內受牧豎之焚。語曰﹕行無禮必自及。此非其效與﹖

乾坤以有親可久﹐君子以厚徳載物。觀夫漢髙之興也﹐非徒聰明神武﹑豁達大度而已也﹔乃實愼終追舊﹐篤誠款愛﹔澤靡不漸﹐恩無不逮。率土且弗遺﹐而況於鄰里乎﹖況於卿士乎﹖

於斯時也﹐乃摹寫舊丰﹐制造新邑﹔故社易置﹐枌楡遷立。街衢如一﹐庭宇相襲﹔混雞犬而亂放﹐各識家而競入。

籍含怒於鴻門﹐沛局蹐而來王。範謀害而弗許﹐陰授劍以約莊。白刃以萬舞﹐危冬葉之待霜。履虎尾而不噬﹐實要伯於子房。樊抗憤以巵酒﹐咀彘肩以激揚。忽蛇變而龍攄﹐雄霸上而髙驤。曾遷怒而橫撞﹐碎玉斗其何傷﹖

嬰罥組於軹塗﹐投素車而肉袒。疏飲餞於東都﹐畏極位之盛滿。金墉郁其萬雉﹐峻嵃峭以繩直。戾飲馬之陽橋﹐踐宣平之淸閾。都中雜沓﹐戶千人億﹔華夷士女﹐駢田逼側。展名京之處儀﹐卽新館而苙職﹔勵疲鈍以臨朝﹐勗自彊而不息。

於是孟秋爰謝﹐聽覽餘日﹐巡省農功﹐周行廬室。街裏蕭條﹐邑居散逸。營宇寺署﹐斯廛管庫﹐蕞芮於城隅者﹐百不處一。所謂尙冠﹑修成﹐黃棘﹑宣明﹐建陽﹑昌陰﹐北煥﹑南平﹐皆夷漫滌蕩﹐無其處而有其名。爾乃階長樂﹐登未央﹐泛太液﹐淩建章﹔縈馺娑而欸駘燙﹐轥枍詣而轢承光﹔徘徊桂宮﹐惆悵柏梁。鷩雉雊於臺陂﹐狐兔窟於殿旁﹔何黍苗之離離﹐而餘思之芒芒﹗洪鐘頓於毀廟﹐乘風廢而弗縣﹔禁省鞠爲茂艸﹐金狄遷於灞川。

懷乎蕭﹑曹﹑魏﹑邴之相﹐辛﹑李﹑衛﹑霍之將﹔銜使則蘇屬國﹐震遠則張博望﹔教敷而彜倫敍﹐兵舉而皇威暢﹔臨危而智勇奮﹐投命而髙節亮。曁乎秺侯之忠孝淳深﹐陸賈之優遊宴喜﹔長卿﹑淵﹑云之文﹐子長﹑政﹑駿之史﹔趙﹑張﹑三王之尹京﹐定國﹑釋之之聽理﹔汲長孺之正直﹐鄭當時之推士﹔終童山東之英妙﹐賈生洛陽之才子。飛翠緌﹐拖鳴玉﹐以出入禁門者眾矣。或被髮左袵﹐奮迅泥滓﹔或從容傅會﹐望表知裏。或著顯績而嬰時戮﹔或有大才而無貴仕。皆揚淸風於上列﹐垂令聞而不已。想佩聲之遺響﹐若鏗鏘之在耳。當音﹑鳳﹑恭﹑顯之任勢也﹐乃燻灼四方﹐震耀都鄙。而死之日﹐曾不得與夫十餘公之徒隸齒。才難﹐不其然乎﹖

望漸臺而扼腕﹐梟巨猾而余怒。揖不疑於北闕﹐軾樗裏於武庫。酒池鑑於商辛﹐追覆車而不寤﹔曲陽僭於白虎﹐化奢淫而無度。命有始而必終﹐孰長生而久視﹖武雄略其焉在﹖近惑文成而溺五利。侔造化以制作﹐窮山海之奧祕。靈若翔於神島﹐奔鯨浪而失水﹔曝鱗骼於漫沙﹐隕明月以雙墜。擢仙掌以承露﹐干云漢而上至。致邛﹑蒟其奚難﹖惟餘欲而是恣。縱逸遊於角抵﹐絡甲乙以珠翠。忍生民之減半﹐勤東嶽以虛美。超長懷以遐念﹐若循環之無賜。

較面朝之煥炳﹐次後庭之猗靡。壯當熊之忠勇﹐深辭輦之明智。衛鬒發以光鑑﹐趙輕體之纖麗。咸善立而聲流﹐亦寵極而禍侈。

津便門以右轉﹐究吾境之所曁。掩細柳而撫劍﹐快孝文之命帥。周受命以忘身﹐明戎政之果毅﹔距華蓋於壘和﹐案乘輿之尊轡﹔肅天威之臨顏﹐率軍禮以長撎。輕棘﹑霸之兒戲﹐重條侯之倨貴。

索杜郵其焉在﹖云孝裏之前號。惘輟駕而容與﹐哀武安以興悼。爭伐趙以徇國﹐定廟算之勝負﹔扞矢言而不納﹐反推怨以歸咎﹔未十里於遷路﹐尋賜劍以刎首。嗟主闇而臣嫉﹐禍於何而不有﹖

窺秦墟於渭城﹐冀闕緬其堙盡﹔覓陛殿之餘基﹐裁岥岮以隱嶙。想趙使之抱璧﹐瀏睨楹以抗憤。燕圖窮而荊發﹐紛絕袖而自引。築聲厲而髙奮﹐狙潛鉛以脫臏。據天位其若玆﹐亦狼狽而可湣﹗簡良人以自輔﹐謂斯忠而鞅賢。寄苛制於捐灰﹐矯扶蘇於朔邊。儒林塡於坑穽﹐詩書煬而爲煙。國滅亡以斷後﹐身刑轘以啟前。商法焉得以宿﹐黃犬何可得牽﹖野蒲變而爲脯﹐苑鹿化以爲馬﹔假讒逆以天權﹐鉗眾口而寄坐﹔兵在頸而顧問﹐何不早而告我﹖願黔黎其誰聽﹐惟請死而獲可。健子嬰之果決﹐敢討賊以紓禍﹔勢土崩而莫振﹐作降王於路左。蕭收圖以相劉﹐料險易與眾寡﹔羽天與而弗取﹐冠沐猴而縱火。貫三光而洞九泉﹐曾未足以諭其髙下也。

感市閭之菆井﹐嘆屍韓之舊處。丞屬號而守闕﹐人百身以納贖。豈生命之易投﹖誠惠愛之洽著。訐望之以求直﹐亦余心之所惡。想夫人之政術﹐實幹時之良具。苟明法以釋憾﹐不愛才以成務﹔弘大體以髙貴﹐非所望於蕭傳。

造長山而慷慨﹐偉龍顏之英主。胸中豁其洞開﹐羣善湊而必舉。存威格乎天區﹐亡墳掘而莫禦。臨揜坎而累抃﹐步毀垣以延。

越安陵而無譏﹐諒惠聲之寂寞。弔爰絲之正義﹐伏梁劍於東郭。訊景皇於陽丘﹐奚信譖而矜謔﹖隕吳嗣於局下﹐蓋發怒於一博﹔成七國之稱亂﹔翻助逆以誅錯。恨過聽而無討﹐玆沮善而勸惡。

呰孝元於渭塋﹐執奄尹以明貶。襃夫君之善行﹐廢園邑以崇儉。過延門而責成﹐忠何辜而爲戮﹖陷社稷之王章﹐俾幽死而莫鞠﹔忲淫嬖之凶忍﹐剿皇統之孕育。張舅氏之姦漸﹐貽漢宗之傾覆。

刺哀主於義域﹐僭天爵於髙安。欲法堯而承羞﹐永終古而不刊。瞰康園之孤墳﹐悲平後之專絜。殃厥父之篡逆﹐蒙漢恥而不雪﹔激義誠而引決﹐赴丹爓以明節﹔投宮火而焦糜﹐從灰熛而俱滅。

騖橫橋而旋軫﹐歷敝邑之南垂。門礠石而梁木蘭兮﹐構阿房之屈奇。疏南山以表闕﹐倬樊川以激池。役鬼傭其猶否﹐矧人力之所爲﹖工徒斵而未息﹐義兵紛以交馳。宗祧污而爲沼﹐豈斯宇之獨隳。

由僞新之九廟﹐誇宗虞而祖黃。驅吁嗟而妖臨﹐搜佞哀以拜郎。誦六藝以飾姦﹐焚詩書而面墻。心不則於徳義﹐𨿽異術而同亡。

宗孝宣於樂遊﹐紹衰緒以中興。不獲事於敬養﹐盡加隆於園陵。兆惟奉明﹐邑號千人。訊諸故老﹐造自帝詢。隱王母之非命﹐縱聲樂以娛神﹔𨿽靡率於舊典﹐亦觀過而知仁。

憑髙望之陽隈﹐體川陸之污隆。開襟乎淸暑之館﹐遊目乎五祚之宮。交渠引漕﹐激湍生風﹐乃有昆明池乎其中。其池則湯湯汗汗﹐滉瀁彌漫﹐浩如河漢﹔日月麗天﹐出入乎東西﹔旦似湯谷﹐夕類虞淵。昔豫章之名宇﹐披玄流而特起﹐儀景星於天漢﹐列牛女以雙峙。圖萬載而不傾﹐奄摧落於十紀﹔擢百尋之層觀﹐今數仞之餘趾。振鷺於飛﹐鳧躍鴻漸。乘雲頡頏﹐隨波澹淡。瀺灂驚波﹐唼喋菱芡。華蓮爛於淥沼﹐靑蕃蔚乎翠瀲。

伊玆池之肇穿﹐肄水戰於荒服﹔志勤遠以極武﹐良無要於後福。而菜蔬芼實﹐水物惟錯﹐乃有贍乎原陸。在皇代而物上﹐故毀之而又復。凡厥寮司﹐旣富而教。咸率貧惰﹐同整檝棹。收罟課獲﹐引繳舉效。鰥夫有室﹐愁民以樂。徒觀其鼓枻回輪﹐灑鉤投网﹐垂餌出入﹐挺叉來往。纖經連白﹐鳴桹厲響。貫鰓尾﹐掣三牽兩。於是弛靑鯤於网鉅﹐解赬鯉於黏徽﹔華魴躍鱗﹐素鱮揚鬐。饔人縷切﹐鸞刀若飛﹐應刃落俎﹐靃靃霏霏。紅鮮紛其初載﹐賓旅竦而遲禦。旣餐服以屬厭﹐泊恬靜以無欲。回小人之腹﹐爲君子之慮。

爾乃端策拂茵﹐彈冠振衣﹐徘徊丰鎬﹐如渴如饑。心翹懃以仰止﹐不加敬而自祗。豈三聖之敢夢﹖竊十亂之或希﹐經始靈臺﹐成之不日﹔惟丰及鎬﹐仍京其室。庶人子來﹐神降之吉﹔積徳延祚﹐莫二其一。永惟此邦﹐云誰之識﹖越可略聞﹐而難臻其極。子贏鋤以借父﹐訓秦法而著色﹔耕讓畔以閒田﹐沾姬化而生棘。蘇張喜而詐騁﹐虞芮愧而訟息。由此觀之﹐土無常俗﹐而教有定式。上之遷下﹐均之埏埴。五方雜會﹐風流混淆﹐惰農好利﹐不昏作勞。密邇獫狁﹐戎馬生郊﹔而制者必割﹐實存操刀。人之升降﹐與政隆替。杖信則莫不用情﹐無欲則賞之不竊。𨿽智弗能理﹐明弗能察﹔信此心也﹐庶免夫戾﹐如其禮樂﹐以俟來哲。

