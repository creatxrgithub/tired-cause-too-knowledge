西湖百詠湖堂宴啟簪纓集﹐堂開錦繡重。舞娥臨短岸﹐天影襯芙蓉。湧金池眾沼皆涵碧﹐斯池獨湧金。寶光中夜見﹐不是月華深。柳洲春光湖水滿﹐春色柳洲深。莫作風中綫﹐條條系客心。新徑史君開小徑﹐斜繞碧城隈。只欲通花縣﹐春風幾度來。看經樓樓下水連天﹐樓居卽水仙。何須把黃卷﹐極目盡紅蓮。白公石函開函測深淺﹐啟閉以時均。欲識白公惠﹐堂堂勒翠瑉。秦王纜船石秦王昔觀海﹐此石系樓船。錦纜已無迹﹐蒼苔昏野煙。十三間樓危樓插湖腳﹐紺碧十三間。待月客無寐﹐看山僧自閒。水仙廟丹靑嚴像貌﹐藻荇薦杯盤。月掩廟門靜。龍蛇驚夜寒。寶叔塔寶叔存遺塔﹐影搖湖水光。層層仙露濕﹐苔蘚自生香。巾子山嵯峨插天頂﹐寒翠灑湖光。吟客搖船子﹐猶疑漉酒香。寶云庵有客學無心﹐庵云結寶陰。松風深夜起﹐時作老龍吟。林和靖橋不作市朝客﹐甘爲漁釣翁。柴門危徑斷﹐猶喜一橋通。巢居閣小閣臨僧塢﹐容身慕鶴巢。乾坤隨俯仰﹐君相不容交。白公竹閣竹閣公所愛﹐延僧酌夜茶。漁歌天外起。何似聽琵琶。孤山塵寰千嶂合﹐月窟一峯孤。欲識僧歸處﹐飄然入寶珠。辟支塔崔嵬辟支塔﹐舒捲半腰云。知是藏眞骨﹐靈光五色紛。陳朝檜歲老枝葉簡﹐春深香气新。可憐湖上檜﹐曾識井中人。贊寧僧錄房有道歸眞主﹐無心戀舊房。一燈長不滅﹐分付水雲鄕。金沙井泉脈應通海﹐沙痕漾細金。成仙吾未必﹐一酌洗煩心。瑪瑙坡坡頂夜光發﹐人來雨後尋。山只原吝寶﹐君莫起貪心。陶器墳陶器爲棺槨﹐中庸孰可名。一丘春艸色﹐兩樹野松聲。夜講亭往矣中庸子﹐亭標夜講名。我來何所得﹐襟袖水風淸。閒泉人去泉長在﹐人忙泉自閒。不供魚鳥飲﹐只是照靑山。髙僧塔髙僧何代僧﹐葬骨兩三層。不遣白雲護﹐遊人取次登。西村遠近皆僧剎﹐西村八九家。得魚無賣處﹐沽酒入蘆花。松門沿湖九里松﹐行客憶江東。盡掃炎天熱﹐門深太古風。合澗橋兩澗飛來處﹐云深合一橋。不知歧路別﹐從此人煙霄。玉女巖投壺非有術﹐掣電亦無心。月下與誰語﹐云來自布陰。靈隱浦有靈何所隱﹐深浦老蒹葭。漁父一舟泊﹐卻疑秋漢槎。方外門方外元無地﹐空中忽有門。請君從此人﹐輒莫羨桃源。北髙峯翠出諸峯上﹐湖邊正北看。夜深雲霧散﹐獨掛斗構寒。錢源至寶豈無源﹐源深人姓錢。直須朝海去﹐余派保千年。呼猿澗隔澗白猿子﹐呼來驗是眞。一從滄海別﹐啼嘯不知春。白雲湖上峯爭碧﹐此峯多白雲。雪霜難辧色﹐鷗鷺亦迷羣。袁公亭民樂袁公惠﹐爲亭古澗邊。名標公姓氏﹐要與萬人傳。九師堂爾學五古子﹐緣何繪九師。堂髙秋月淡﹐日用少人知。朱野梁國衰微後﹐徵君隱逸時。至今風味在﹐試聽野猿悲。葛塢二葛繼成仙﹐猶存煉丹處。有時化鶴來﹐徘徊不知去。石橋橋下無懸瀑﹐橋邊多綠苔。跨空才一丈﹐何處特飛來。朱崖彤霞貫來久﹐赤石異諸崖。月照夜光發﹐風生雲霧埋。靑壁檻仙家靑壁檻﹐未見靈花發。我欲提碧壺﹐來斯挹明月。渦渚東嶼小嶼春歸後﹐靑蒲渦渚東。日髙魚鳥散﹐煙淡一林風。許先生書堂丹井光長在﹐空堂貌亦存。鄰僧深夜磬﹐時復與招魂。石門澗啟閉何人見﹐湍流一澗分。仙家無路人﹐空﹝釒巢﹞石樓云。臥龍石龍臥蒼山下﹐豈知今古春。不憂雷雨作﹐頭角本非眞﹐連巖棧鳥道出云巓﹐云深春更鮮。遊人莫嗟險﹐一棧與巖連。伏龍澗潭心有伏龍﹐急澑和云澗。頭角何時成﹐願借風雷便。西庵藤州契嵩禪師舊棲釋子能儒言﹐迥出惠遠上。庵中閱遺編﹐光焰髙萬丈。楓樹林一塢藏深林﹐楓葉翻蜀錦。寄語別家人﹐路遙霜霰凜。臥犀泉有角翻害身﹐沈泉避刀﹝專刂﹞。故依金地慈﹐非憚滄溟遠。靑林巖靑帝畱行迹﹐巖前春不歸。盡從霜與雪﹐君看碧依依。天竺峯誰從天竺國﹐分得一峯來。占盡湖山秀﹐最宜煙雨開。煉丹井欲息丹中火﹐須沈井底泉。何如栽杏實。亦解上靑天。香桂林根托山中地﹐香分月裏秋。遊人莫攀折﹐風散一巖幽。重榮檜人老不重少﹐檜枯還復榮。何時逢匠石﹐今日棟梁成。龍泓洞洞口無凡木﹐陰森夏亦寒。誰知一泓水﹐曾有老龍蟠。理公巖晉代胡僧理﹐開山第一人。欲尋巖下迹﹐猿鳥送餘春。﹑客兒亭翻經人已去﹐誰爲立幽亭。一望野雲白﹐半藏山骨靑。石蓮華峯亭亭碧蓮華﹐何年化爲石。越女莫驚猜。巖猿自相識。翻經臺盥手天池水﹐燻毫海渚香。翻成多少帙﹐臺石尙輝光。葛仙丹竈丹成竈猶在﹐夜气接湖云。仙路何由問﹐刀圭幸見分。稽畱峯孤峯出天外﹐客到亦稽畱。不覺月華晚﹐澗猿啼更愁。流杯亭斷石引溪水﹐杯行自勸人。試聽林下鳥﹐啼血不畱春。望海閣客望海中日﹐窗開物外山。天形垂欲盡﹐飛鳥不知還。東岡塔崒堵藏眞骨﹐東岡气象殊。煙雲掃不盡﹐苔蘚一痕無。西嶺艸堂應讖遊塵世﹐湖邊一艸堂。松聲半夜雨﹐花气四時香。葛公石徑誰來躡髙步﹐幽徑已荒涼。落葉無人掃﹐哀猿空斷腸。靈石山靈石山前路﹐山深寺更深。不知明月去﹐空惜白雲沈。靈石西庵欲問庵中事﹐人馴虎亦馴。楊梅幾番熟﹐誰爲惜餘春。南髙峯岌岌穿南斗﹐層層瞰下方。揭爲湖海鎭﹐半夜掛朝陽﹐。暗竹園篁竹無人洗﹐煙雲暗不開。网羅無人處。豺虎莫驚猜。夏珠泉入夏泉嘗溢﹐光跳萬斛珠。世人收得去。此景已應無。煙霞洞玉像存深洞﹐煙霞分外多。焚香千騎人。猿鳥不經過。大慈塢十剎密相望﹐林開一塢香。木魚聲漸急﹐山衲下云房。虎跑泉未見虎跑迹﹐窺泉試一吟。遺珠僧不取﹐密竹助泉深。翠樾堂深堂待遊客﹐老木競畱春。花發多臨水﹐雲開始見人。陟崖門陟彼崖上門﹐門深路還絕。香艸遞仙風﹐怪林藏古雪。步月徑一步復一步﹐月華黏屐齒。不知山徑深﹐疑到蟾宮裏。夏涼泉六月想冰雪﹐此泉淸且深。相如方病渴﹐植杖故來尋。淸隱閣閣近山中寺﹐誰爲淸隱人。移文招不得﹐騎馬人紅塵。樵歌嶺嶺下聽樵歌﹐歌聲云外過。盡窮斤斧力﹐不道得樵多。華嚴塔講盡華嚴偈﹐攝衣辭世塵。泉淙死前語﹐玉凝自注﹕去。塔中身。映發亭吳越江分斷﹐山光還映發。白鳥東飛來﹐應隨渡江月。楊梅塢紅實綴靑枝﹐爛漫照前塢。不及杏繁時﹐林間有仙虎。修竹軒不作笙簫用﹐開花待鳳凰。陰陰一軒裏﹐誰識阮生狂。南屏山眞山返如假﹐疊徑入云屏。不借湖光洗﹐朝朝潑黛靑。長橋橋短故名長﹐路穿雲水鄕。遊人欲歸去﹐濯足弄殘陽。慈云嶺峻極分南北﹐見湖仍見江。遊人倦登陟﹐飛鳥自雙雙。淸軒軒壓冰壺上﹐風生玉宇間。客來淸徹骨﹐不待看湖山。西水亭湖添秋气淨﹐鳥伴夕陽沈。嗚咽城笳起﹐猶忘歸去心。

