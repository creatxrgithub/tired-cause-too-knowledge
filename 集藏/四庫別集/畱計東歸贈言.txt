畱計東歸贈言

﹝明﹞畢自寅輯

●目錄

小引

四言古

五言古

七言古

五言律

七言律

五言排律

七言排律

七言絕句

●畱計東歸贈言小引

化自幼學易而有感於易之所稱龍徳也樂則行之憂則違之確乎其不可拔乃�君子當我道消長����失厥所懷�君子����幾微�剛柔應之����萬夫之望夫松栢����爭而冰枯雪老自足領袖陽和騶虞不與豺虎爭方其磨牙吮血之時惟有卻走深林耳君子之進退亦若是而巳𨿽然此其間有成局於胸中性以植之學以淬之非取辦於咄嗟之意气也猶憶我師司李雲間年方少剛毅之气凜不可犯所供三淵水千�蒓耳�不言而飲人以和�如披春風莫不意消歷試中外朝野之望愈隆畱都重地正人君子方藉以依歸乃痛逆黨之毒熖不忍坐視一旦拂衣而歸髙臥東山是時識者莫不咨嗟嘆息祖帳勞勞驪歌載道王大冢宰怙云有云急流自昔臣鄰重姱節重煩禦墨題蓋實錄也時奉有以昭姱節之旨故云迄今誦諸篇什恍覩我師淸風勁節眞如千仞之輝疇能攬而下之人但知�果不食見今日之天心然非志不渝命又惡能含章以默回造化耶我師生平不喜危言激論皦皦一時朴誠應物一似洛下司馬或出或處如刀圭之眞可起痿菽粟之果能療饑至大節所在屹然山立直令羣小膽落方車騎之出石頭城兒童父老爭嘆黑頭公何遽便旋乃化自去冬來京我師以環召拜大司農晉宮保數得入室請益𨿽風神精采不減畱都第蒿目時艱苦心康濟頓令新舊二餉在在圓滿每一覲而髯爲之一枯古稱老成謀國退亦憂進亦憂不虛耳化適承乏八閩學政拜辭函丈謹附數言於捲端以識仰止云崇禎一年歲在屠維大荒落月在始洗之吉賜進士出身欽差福建等處提督學政按察司副使華亭門人何萬化頓首拜撰

●畱計東歸贈言四言古

弟吳橋令畢自寅匯輯

男官生際壯

官生際有較正

惟嶽美畢公也公以南大司徒請告

○惟嶽美畢公也公以南大司徒請告

屬吏江夏劉民悅

詔嘉答馬君仁臣良賦惟嶽

惟嶽岱宗其云熊熊觸石膚雨寰瀛是同維賢式鍾爲卿爲公爲國棟隆洵我畢公

惟公孞徳繩其祖武補帝衮黼正色率�凡百有士循循其組惟矱惟榘以譽以處

惟東有奴訌於海漘帝命督撫鞠旅津門乃武乃文其旗焞焞餉我三軍士飽馬騰

帝念南都乃命司徒毖我國儲根本斯奭斗億萬仰哺自南自北載將載輸何天之衢

公拮據只民汔紓只爰乞休只帝曰兪哉爾績載嘉爾節載姱俄我耆耈令聞斯

泌彼淄水其流涫涫有園有丘烈遊可漫有琴可彈有書可翫貽爾子孫式谷以燕

帝有溫旨公歸自濟母遄其驅蒼生望只令名斯完嘉賓燕喜公拜稽首天子萬禩

惟嶽七章章八句

●畱計東歸贈言五言古

弟吳橋令畢自寅匯輯

男官生際壯

官生際有較正

贈大司農畢老公祖五言古一章

奉贈白翁老先生榮歸一首兼求教正

○贈大司農畢老公祖五言古一章

徐憲卿

曾曰惟

韓位甫

古婁徐憲卿

靑域畢夫子矯矯負靈植淸毓萌水源秀挺黌山色初司雲間理繼拜爽鳩職平反照覆盆凜冽剪荊棘秦晉多奇豎冏卿膺內秩經濟固難量心計尢超軼再帥東諸侯海外渡玉粒關寧挾�溫東江亦足食六師歡未央距曲躍唱拍到處能不朽秦松與漢栢八座領畱計休休類無識目擊庾藏空三疏抒忠赤勞薪憤懣深謝客餌芝術參衝旦晚間棄擲如遺迹竹溪六逸堂可霍憂時疾大淸小淸流聊以資嗽石奠折補缺手豈容擁云息藍璧竟夕輝終爲良工得

屬吏光山曾曰惟

錦衣當晝遊冥鴻羨元老名哲澄靈襟保身機獨早綸綍稠疊頒寧比歸來好鈞竿風雨收驚濤一綫掃東魯山色穠可以狎綺皓束公扶天手林泉屬幽討美哉喉舌司滎旋亦奇造

屬下兗壹韓位甫

四序有代謝嚋敢居成功豈不戀明主退休微尙衝所以洛師又碩膚念明農臣某拜稽首還笏歸山東優詔特嘉答廉頑激頺風五畝花竹秀一溪荷芰溶菽麥足饘粥詩書當笙鏞龐老思�安柳下不易公日飲神泉水時尋鹿皮翁邑子實骯髒晚歲才登龍未進圯橋履敢叩丰山鍾他年登日觀摳衣訪鴻蒙

○奉贈白翁老先生榮歸一首兼求教正

朱知墭

畢生輝

通家鄕晚生朱知墭

祥麟出海隅瑞靄騰員嶠威鳯鳴髙崗文彩炳二曜君子有徽猷徳音翔淸廟憶公起海東巍科發前導一再綰兵符聲名走遐隩勁气肅瀾安仁風解懸倒劍鋒匣靑鱗旆影收赤鷂至今東北鄕偉伐仰洪造聖人旌神略司農得內詔遠餉無逸期雜轉隨所調古來蕭劉后微公孰能肖�𨿽爲國白神采彌英邵豈謂泉石心急流遂髙蹈墭也守桂藂顧盻激淸照珠玉數千言感載入懷抱意志所私敢曰瑤華報翹首謝東山出爲天下效

宗侄生輝

元凱表虞廷邈矣今誰嗣吾宗司徒家八士相輝賁叔夏對公交車南宮望標幟季騧屏關門奴虜靖烽燧燁燁表文昌仲忽躋三事惟帝急畱儲欽爾抒勤瘁四十八衛中如饑方得孳何哉虞滿盈忽遂思休致曳履星非遙歸舟風巳駛眇余忝阿咸又復竽曹吏所嗟旬月間後先違交臂葛藟紛相糾樾蔭畱余庇儼從繩墨中猶想輪人意𨿽忻家有儀寧忍朝無貳以玆稷契儔可並巢繇寘亟矣拂茵旃內召行將至

●畱計東歸贈言七言古

弟吳橋令畢自寅匯輯

男官生際壯

官生際有較正

江上老漁行爲贈大司農白陽畢老年丈請告榮歸

奉送大司徒白翁畢老師予告暫歸七言古一首

詠石隱園詩

○江上老漁行爲贈大司農白陽畢老年丈請告榮歸

張鶴鳴

方一元

楊錥

周士登

曹可明

蔡三復

年弟穎上張鶴鳴

披香靑虺三千丈裂云掣雷飛天上鄴城花艷女兒多白櫻桃盡柰若何巢燕喃喃出吳宮栢梁午夜金盤紅老漁江上釣江春撥刺呀呷雙錦鱗換得江邨酒一盆掉入煙波不見人

南和方一元

神皇昔日嘉耆舊半若齊賢貽厥後一時丰艸與長林石以枕兮流以漱悠哉枕漱亦主恩九閽曷報咸思扣鼎湖遺詔勤訪落及出東山何所作白陽先生名世儔岱宗珊珊靈气托淸任和兼到大卿苦心不是博功名司農丰鎬便吏隱署前山蒨復江淸猶嫌未若泰山下七十二泉泉上耕忠勤久荷今皇鑑豈有功成令缺陷朝拜乞骸夕拜歸誰謂先生易拂衣今皇皇善法神皇意體大臣宜貴得微聖世畱余藉元老莫作尋常視釣磯白駒空谷弗艸艸巳卜東山出遲早吁嗟乎二疏之行重千古立朝少見存遺吐先生行矣有畱者中外紀勛猶可數畱計疏艸特一斑欲識先生考其語

年家屬吏錦城楊錥

時當海內詘兵食特拜司農爲周急偉哉我公膺厚恩曳履南來殫心力根本重地回空虛能易嗷嗷爲嘖嘖無人無我似浮雲足食足兵眞報國公家吏部舊有名會計度支先率職伍譽力崇倚眷殷疏議宏才兼膽識胡爲瑞鳯千仞翔欲作大鵬六月息力請天庭乞賜閒百寮需賴何憑式予也小子更依依與公愛弟況同籍趨送匪徒堂屬情相期端見棟梁植白門祖餞盛衣冠綠野遊娛暫文墨帝心簡在卜金甌元老終爲聖君翼

屬吏毘陵周士登

周家侈誦畢公烈海岱畢公尢卓越武庫蟠胸六宇雄文章經世中原絕持平法署稟蕭規治獄無冠定國埒仁恕公明兼擅之長才潔守誰頏頡參藩晉秩表羣寮八面威名何凜冽韓範奇猷星斗寒匈奴羅拜膽皆裂金城方略動楓宸借筯瀛津主眷切百萬軍儲待轉輸叩閽費盡幾心血腸金賜爵酬膚功握計周詳劉宴策半壁東南倚借殷功成身退不煩決洛社香山何陶陶放食髙歌隨疊疊不覩商山黃綺公於今千載仰髙節聖明羽翼應思公震履旋者曳帝闕

屬吏勾曲曹可明

方今畱計計不支司農仰屋虞棼絲誰提空乳乳羣兒我公至止獨云否炊婦有無誰分咎有米而炊何需其惄然持籌問倉囷批姦直欲批狂狺肻使左右憑叢神水滴石穿嗟自昔凜凜奉行惟三尺自玆泉府多裒益裒益萬方難具陳試觀道路無脫巾水輸陸挽巳駪駪昔何以饑今飽伍昔何以逋今紅腐漏下衡書良獨苦惟予羣隸承下風一見甫驚黑頭公未幾華發巳鬉鬉固知盡瘁惟公獨公不巖廊不樞軸誰實褆休誰造福方期驛召自天來公獨攬鏡驚霜皚此種種者胡爲哉曰予拮據巳極矣胡不聞之貴知止我其陳詞告天子天子重睠股肱賢東南半壁惟爾肩爾姑息肩宜淄川淄川實非考盤室庖刀善藏方善出雒社暫爾棲君實一朝綸旨飛丹楓飄飄歸與逐徵鴻輕裝夕指般陽東裝無長物圖書在郁林片石猶云礙賢哉大夫眾所喙蓋聞江湖心廟廊矧今時事多搶攘誰雲泉石可尙羊都門供帳盈江滸共歌九罭爲公祖願公信宿膺華黼

屬下古沔蔡三復

大海茫茫吞淮濟浸地稽天渺無際岱宗峩峩表八殥篤生我公眞名世津門治餉關治兵籌軍儲國多血誠但聞壁壘一時變狡奴不敢驅長旌禦史執法百寮率矯矯人中推屈軼神羊觸邪邪屏藏簪筆生風霜凜粟東南倚命惟司徒心計猶稱鼌大夫言念財貨稱泉府泉流出入宜均輸舊額逋借外者竭積蠹耗蝕內者渫楚賦之波逝不還旁竇新增堤亦穴一一裁量奏帝閶帝意從之若靡遑直令衰薾色漸起又復三殿亟輸將正爾明廷勤借箸公忽抽簪賦歸去去矣當如蒼生何道路驚傳胡太遽慚予駑鈍蒙驅拂辱比參苓成藥物顧今感激豈私恩所爲廟廊思黼黻江湖廟廊故相關鴻飛遵渚公其還天爲保釐屬元老太傅豈得淹東山吁嗟乎太傅豈得淹東山

○奉送大司徒白翁畢老師予告暫歸七言古一首

門生雲間於燕芳

龍江雪霽新蜍垂傾都祖餞問送誰行路曰嗟嗟信宿信宿衮衣心傷悲初自公來秉畱憲大法小廉墨吏遁巫紛鞅掌白簡持嫠卹血腔皂囊獻未幾有詔陟司徒杼空所在告庚呼何人視國如視家一疏再疏修髯枯惟是補浴藉敷擾公私兩裕慰億兆至尊色動上卿賢封事每奏輒兪表一朝移疾賦遂初溫綸朝拜夕懸車主聖臣貞堪萬古折柳何事獨欷歔欷歔風人歌采艾銷魂淥波映徵蓋差喜長白春爲期從公賭墅東山靄屈指攜笻碧嶂中急流勇退黑頭公只恐時養釣渭暫宵衣早晚載非熊

○詠石隱園詩

六弟自寅

司農白陽兄自爲郎時辟地爲園松竹鬱蔥花卉蒨好疏堂小閣華而不靡前後左右峙有玄象靈璧魁星月窟菡萏鳯翔垂云太朴秋鷹峨豸十石盡態極巧饒有幽趣號爲十友題曰石隱園及畱計歸

尙

羊其中陶陶如也雲間門人於鳦先負笈過從爲作石隱園記十石各系一絕余因嘆吾兄立朝勛業俊偉彪炳難以枚舉未杖拂衣樂志泉石因象命名良有契合非偶然也輒賦排律古風各一章贊詠其事

司徒園中何不有問園何以石隱名曾佐聖明執大象故邀玄象作主盟朴茂古風振頹俗靈心妙手抉玄精關西鷹隼門庭列江左魁元月旦評饋餉航檣云俱進捐輸心事月同明豸冠疊握兩都憲鳯誥頻頒三代榮茂叔池開香逾遠晉公堂辟韻彌淸神交麋至爲明侶道契行聯作兄弟愛石欲將石俱隱豈同曲士守硜硜擎天砥柱暫休沐終日閉關介石貞共道東山謝安石他時廊廟作璜琮阿誰爲君記石隱瑯瑯擲地有金聲

●畱計東歸贈言五言律

弟吳橋令畢自寅匯輯

男官生際壯

官生際有較正

粵西蔣守藩

栢臺尊獨坐蘭省履中樞霜气千林肅泉流萬派輸安危憑碩望獻納藉吁鏌錦裏洵云樂蒼生早待蘇【其一】

陪京湯沐重往籍版圖存物力惜南國葵心映曉暾斗旋杓自遠莖直露猶蕃林壑寧長戀蒲輪早拜恩【其二】

●畱計東歸贈言七言律

弟吳橋令畢自寅匯輯

男官生際壯

官生際有較正

拙句贈大司農白陽畢老公祖得請榮歸

戊辰春日有懷白陽畢老公祖又賦二律時巳得請歸裏

送白翁大司農先生榮歸

贈大司徒畢老先生得請旋裏

奉送白翁老堂翁老先生榮歸

白翁畢老年伯錦旋俚言奉送

俚言奉送大司徒白翁畢老先生晝錦

○拙句贈大司農白陽畢老公祖得請榮歸

舊治年弟王在晉

一封直上解朝衣王事勞人問息機三老那堪同去國二疏爭似識先機雄材歷下今無敵勇退都門近亦稀獨愧駑駘猶戀棧勌勤久與世相違【其一】

周南旋旆指三齊霜落丹楓葉滿溪江上同人吾老矣天涯遊子賦歸兮急流自昔臣鄰重姱節重煩禦墨題黃髮向來堪顧問徵書東下莫言稽【其二】

○戊辰春日有懷白陽畢老公祖又賦二律時巳得請歸裏

王在晉﹝二首﹞

倪斯蕙﹝有序四首﹞

林宰﹝二首﹞

顧起元

兪彥

顧起鳯

姚履素

徐弘基

黎陽王在晉

家園松菊久相違明月江頭憶釣磯自是東山髙蠟屐每從恭嶽望春暉廟廊昔日多黃髮鄕國於今半白衣別後幾回頻送客渭城楊柳色依依【其一】

聞說倉廒粟朽紅而今時事問蒼穹漢家本計先湯沐周室人材讓畢公河海挽輸添百億東西兵車嘆三空聖朝上佐還思舊指日丹書出禁中【其二】

年弟渝州倪斯蕙

余自壬辰釋褐同白陽畢公謁天官選公得雲間李余得楚澤令一行作吏南北各天聞問遂蛩然矣乃公揚歷中外駿聲蔚起回翔南北周踐臺部蓋吾榜中自眉也不佞蕙自謝銓務一臥二十餘年姑從兵燹之後再成小艸得侍公於南大司農部也日共朝夕奉以周旋亦奇合哉公地望隆甚中外引領公入筦銓衡晉陟揆席乃公遽以告老求去公何嘗老哉上不忍拂公之意蹔從其請旦夕且召公矣才賡塤箎遽賦繡衮三十年何握手之難而分袂之易也謬成四章以別

三朝元老大司徒媲美賢哉漢大夫蹔許畢公離左右豈同賀監乞江湖豊城斗燭難埋劍溟海淵深更媚珠聖主有恩客賜沐久虛麟閣待君圖【其一】

此去懸車十二年飄然誰不羨登僊老臣去國心猶赤蚤歲辭榮發尙玄家近東山瞻日觀階聯南斗切星懸靑松白石堪爲侶只恐林巖未穩眠【其二】

寥落知交漸漸稀朔風觱咸喿話將歸一尊千里悲離席九罭三章賦衮衣偏愛丹崕違俗好豈應白眼傲時非持籌蹔捲絲綸手且理漁竿上釣磯【其三】

如雲供帳出郊關人指溫公向洛還綠野盡容開白社明時豈合臥靑山籌邊曾借談兵外裕國頻勞握算間若有四夷問出處爲云司馬正紅顏【其四】

通家侍生漳江林宰

朔風吹雪度離旌咫尺登僊羨此行歸去泰山九鼎重謝將國計一身輕淸朝蹔許榮歸沐聖主終應憶老成珍重衷山須善飯廟堂旦夕待持衡【其一】

望望淸齊路未賖聖恩特許蹔還家金門漸遠三山色玉洞將開萬樹花似爲三朝優大老豈容一壑臥煙霞東山只恐難淹久會睹新除出禦麻【其二】

江寧顧起元

履聲共識漢尙書忽憶東山賦遂初帝許杜公藏武庫天容李相適安輿松巖舊種龍鱗老竹徑新添鳯尾舒國計尙須頻借問甘霖猶自望波余

江右後學兪彥

乞得東郊未老身頓教豊芑失元臣海鷗巳狎忘機客楚鳯從悲岐路人一飯何曾遺聖主二毛眞欲感比鄰所嗟遼祲連溟渤佇看蒲車下隱淪

江寧顧起鳯

班碩文昌傍紫微東山未許北辰違陪京牗戶思黃髮鄭武甘棠寄衮衣身系安危畱主眷道隨舒捲豈知希綸闔袛今宵旰切佇看司馬總揆機

白下姚履素

畢公事業耀三宸忽厭風塵乞此身竹葉江湖漁艇夜梅花煙雨芰裳新岱宗山色朝生翠渤海波光遠媚人記得爲郎同捨日燕臺揮塵白雲春

魏國徐弘基

躋榮八座賦歸田別墅東山紫气纏耆舊淸思旌列聖鎬丰徳愛被千年定知新寵頒來渥自是元臣望獨先堯佐未容稱慶老安車猶冀入朝天

○送白翁大司農先生榮歸

張錫命

魏浣初

東川張錫命

節鉞親持靜碧流東來祲气一時收丹心自許三朝顧黃髮偏深四海憂秋月春花饒詠嘯淸泉白石恣夷猶休言歸臥雲林久袛恐蒲輪只尺投

姑蘇魏浣初

重軫東西目爲蒿軍輸無柰望投醪司庾曲使傾儲應當寧深知仰屋勞歷盡崎嶇憐驥足放開空闊遡鴻毛誰云汗漫滄洲興一柱依然戴六鰲

○贈大司徒畢老先生得請旋裏

姜一洪

朱葵

林應聚﹝四首﹞

錢承擴

王浚初

溫禧

姚江姜一洪

臺星辰嘯紫薇宸此日懸車駕五云國計久需籌石畫主知今巳賁元臣三朝望重垂靑史八座名髙耀聖林從此頻來天子顧功勛應共斗山尊

屬下司務年侄朱葵

畱計欣聞曳履聲蒓鱸忽起故園情冰心一片風頑懦姱節千尋動聖明【時奉有以昭姱節之旨故云】岱嶽峯髙秋月朗淄城雨過暮雲橫時淸未許耽泉石竚建三旌秉國成

屬吏淸漳林應聚

八座崇階尙黑頭遽將簪組付滄洲功成欲辟畱侯谷勇退先浮範蠡舟從此聖心勞夢寐其如國計莫分憂願公亟慰蒼生想肉食而今慚遠謀【其一】

歸舍遙將帝旨頒殊恩繾綣幾人攀淸風長拂司農署卿月孤懸碧海灣仲父才髙宜握計謝公望重豈投閒此行暖席無多暇佇奉徵書領鵷班【其二】

釐保勛崇徹紫宸鴻飛漸息謝風塵壯猷何事辭明主姱節於今表大臣南國紳纓虛曳履東山煙月好垂綸但愁四海多虞日難賦歸來老此身【其三】

喜從畫省沾光輝一自投簪願巳違黃髮邇來看漸少白駒此去音還稀時艱莫說宦情薄身隱仍憂邦貯非不獨屬員偏惜別兒童擁道望公歸【其四】

屬下西蜀錢承擴

北斗璣衡主眷深辭榮知足老臣心忠畱鳯閣山公啟興寄龍門白傅吟紫气曉瞻函谷馭褒綸恩重漢庭金勛名長系蒼生望終見南巖起作霖

屬吏雲中王浚初

上臣經濟媲夔龍岱嶽崚嶒世所宗秉憲久推三獨坐持籌專仗大司農聲馳西北消塵警政洽東南見賦賓妙矩最堪羣屬式斗邊僊履許誰從

屬下巴蜀郎溫禧

龍馬精神海鶴姿獨司北斗佐明時三朝望重需調鼎千載淸風蚤茹芝裴野黃花畱晚節楓宸天語沛溫詞蒼生未輟東山想勛徳應勞聖主恩

○奉送白翁老堂翁老先生榮歸

田所賦﹝二首﹞

洪聲遠

單養蒙

劉大川

陳開泰

郜繼孟

張鳯翼

王政

顧國縉

張可大

楊大烈

年家鄕晚學田所賦

勤就燕然手重摩功名鍾鼎轉嵯峨東山詎肯終安石銅柱從來倚伏波輸挽定勞黃髮久林泉忽藉碧雲多休言晝錦春如海袛恐蒲車只尺過【其一】

一疏批鱗乞此身手持優詔掛朱輪粉郎滿坐推先達蓮府諸公拜後塵柳色漸隨蘭棹遠梅花亂撲酒蒓新懸車綠野從容日正及雲林醉好春【其二】

屬下古黃洪聲遠

東嶽崔巍接太空靈鍾元老道彌崇憂時漸覺添華發報國惟知秉赤衷三徑黃花榮晚翠百年靑史勒髙風身懸四海蒼生望千載重誇洛社翁

屬下古蓼單養蒙

飋飋風吹江上岑江幹頓起竹溪心當年幾曳尙書履今日忽投太傅簪雨袖淸風歸夾谷三司甘雨徧蒼黔保釐從音公家事行看宣麻範水潯

屬吏易水劉大川

上臣憂國豈謀家經濟三朝發未華宸鑑卽今懸日月山林何必戀煙霞旱霖碩望知彌切環召新恩定可誇司馬自堪駭虜膽邊烽行見靖胡沙

屬吏粵東陳開泰

鄴下多才近若何淸尊言借故田莎賦歸不爲荒三徑知止常思擲一梭禾熟玉山堪果腹夢閒綠埜倦鳴珂於今海嶠皆羊謝莫道碩人自寤歌

屬下上黨郜繼孟

碧霞崒嵂峙髙崧申甫應推社稷功漕艘榜歌淸濟月戍關鐃和黑山風北門囊策猶餘皂南國倉庾尙積紅赤舄豈聞同墜履渭川應復起飛熊

東郡張鳯翼

春風旌彩大江邊南國羣僚袒祖筵此日笑譚追二疏他年夢卜注三銓津門需餉身先急會府兼漕脈自聯元老只如尊泰岱逍遙洛社碩眞詮

晚學秣秣王政

共識星辰曳履聲荷囊忽謝起歸旌東山巳隱三朝望北闕還期一徳賡籬菊延年榮晚操羅蘭香國紉芳珩蒼生霖雨思偏篤旦暮蒲輪想趣迎

門生雲間顧國縉

當途誰肯賦遺榮公獨翻然去舊京冰合長幹旌旆遠風暄夾谷薜蘿生謝家雙玉千云秀於史門髙結駟行黃髮廟廊求正急鶴書早晚下延英

楚環張可大

經綸妙手壯王猷保障江南最上游蒿目軍儲抒石畫勞心國計抱深憂聖明蹔許歸香社寮寀爭誇向十洲盻望錦帆移別浦不勝雲樹思悠悠

岱東楊大烈

應懷長白舊雲峯此日懸車興兪濃海岱共迎新逸老鎬京瞻送大司農籬邊灑酒才移菊澗外攜琴偶獨松芝艸神泉能注世鹿皮前代有遺蹤

○白翁畢老年伯錦旋俚言奉送

年侄秣陵吳日泉

元老朝廷倚度支如何勇退急流時溫綸暫許鵬爲息重望兼看鳯有儀京國入燕銓待握郵亭歸魯傳聊馳獨憐猶子年家誼世世惟翁感最知

○俚言奉送大司徒白翁畢老先生晝錦

邵士逢

孫之獬

通家晚學邵士逢

黃閣勛名切上臺赤松何事早歸來東南不復煩籌箸中外空瞻酌斗才手演一函充宦橐望隆三錫動罘罳它年屈指蒲輪詔好向臨淄綠野開

祝其孫之獬

石頭王气藉公揚突爾縣車鬢未蒼供茹芝探四晧紫欲分金乏雨疏黃勒名鼎上虫魚瘦賜澣湖中煙月長只恐東山棲不穩九州島轉運苦戎羗

●畱計東歸贈言五言排律

弟吳橋令畢自寅匯輯

男官生際壯

官生際有較正

杜士基

大司徒白翁畢老先生蒙恩予告敬賦排律二十四韻以攄欽挹之懷

大司徒畢堂翁老年伯蒙恩予告敬賦五排二十四韻以述鄙懷

五言律十韻奉贈白陽畢老鄕翁書於鬥牛槎之得一處

○杜士基

門生雲間杜士基

間气鍾名世文昌拱舊京岱宗聿表峻滄海共涵淸偉略三朝望崇標八座傾烏臺方秉憲鳩府更提衡水旱天行劇札瘥物力惸縱稱財賦窟安得廩儲盈吏獘紛難詰民艱未易鳴焦心厪設策蒿目閱持平輸挽才能繼斂施恰中程果然充士腹展也豫皇情會有褒綸屇旋看晉秩迎林泉忽引興簪紱澹浮榮悟主心逾切抽身慮更明懸車太早計聽履尙餘聲未穩山窓臥常參斗柄橫能潛復能見難弟亦難兄閫外收奇捷朝端仗老成齊流竹帛譽並勒鼎鍾名此日壺漿送當年圖繪並感恩矢下裏聊爲竭衷誠

○大司徒白翁畢老先生蒙恩予告敬賦排律二十四韻以攄欽挹之懷

葉天陛

趙嗣芳

年家晚生葉天陛

錫命周常伯辭榮漢大夫津門先握節戶貳遂懸符兵餉權交巨風霜塞更逾天驕尋遠避帝眷益旁敷總憲神臯重司徒丰鎬殊金錢�綜核庚癸杜潛呼憂國情偏切持籌鬢欲枮丹心標疏艸嚴命費紓圖士馬皆騰躍倉庚漸轉輸淸風輝黼座夜月湛冰壺當道推元獻羣髦羨表�壯懷惟補衮歸夢每烹鱸一疏排天闕千秋表大儒皇仁昭姱節臣道凜遐趨祖帳東門盛戶蹤異世孚年家誼不淺頺俗气能扶時事紛披後朝端功績需春明鶯語滑浪暖鷁飛娛擺脫超塵■﹝土盍﹞殷勤引海隅彈碁安石墅醉酒步兵廚聽履先垂則追鋒近有謨歸鞭應未穩仙詔欲來紓試看蒲輪使行當耀遠途

屬下年家晚生趙嗣芳

勇退初衣遂孤標敻絕塵風雲扶正气海岱毓名臣有念皆謀國無營但致身賢聲蜚李郡起艸動楓宸网釋蘇凋瘵波寬縱涸鱗豸繡關河徧恩威電露勻聖朝資弼亮百辟藉陶甄鵲印淸戎索鵷班領縉紳津門擎一柱社稷倚��喉舌階愈峻度支績轉新中外搶多務南北共憂貧大都商銖兩豈有粟紅陳簡括匠心計節縮總眉顰叫閽杜鼠雀握算廩軍民何以念松菊��想鱸蒓引年非洛社髙臥巳滄濱巖云生佩劍海月伴垂綸徙倚丹經在行吟綠綺親紫芝餐作餌黃綺結爲鄰野水橫舟艦物望屬松筠願言髙赤舄珍重待蒲輪

○大司徒畢堂翁老年伯蒙恩予告敬賦五排二十四韻以述鄙懷

張有譽

霍化鵬

薛坤

朱慶棐

屬吏年侄張有譽

間气鍾齊魯明公邁等倫中朝推姱節南國表儒紳一自持籌日偏勞報主身篝燈咨帑絀雪涕悵庾貧脈絡從來久侵漁那可陳軍興苦凋敝肉食但吟呻庚癸呼非遠罍瓶恥有因傷心懷祀慮艸疏感楓宸握發憐才急虛衷下士頻無聞徒潦倒有幸荷陶甄束帶攀稽後趨曹禦�新立談標矩誨起艸出迷津共羨衝邊略能生重地春陽回將朽木沫潤欲枯鱗皇眷方聽履閒情忽憶蒓髙風千古只短奏數行眞祖帳東門�恩綸北闕新憂時羣罷市慕誼獨沾巾於役羈江介前驅到海濱漫傳歌召憩遙拜頌莊椿未許便髙枕相思早賁輪尼山原誕聖泰嶽總生申虞夏多求舊春秋賴統均調元顏正渥拭目冠麒麟

屬吏南海霍化鵬

蕭相轉輸日畱侯辟穀年扁舟移柳外萬騎祖江邊鷗雨宿中細豚風拜上平烏衣維晚棹黃鵠引歸舷行止適然事家國夢裏天持籌嗟獨苦釋負得毋偏庚癸呼逾急東南力巳朘治安余漢策茇芾想周賢朱紱眞長物蒼生豈恝然懷人歌不盡甚者涕交漣別墅新題詠汾陽暫敞筵君恩無限處未許臥林泉

閩淸薛坤

聖世逢霞舉軒軒出上都春風推去轂花雨擁歸途魯酒酣東嶽秦松揖大夫髙天下聽履南國久紆謨霄漢瞻黃鵠人間詠白鳧軫時方�托懷徳豈能孤麗藻山川毓風期日月扶繁花爭�錦素雪映冰壺气向函關識功仍漢閣圖攀轅無計及惆悵枉吾徒

通家鄕晚生朱慶棐

烜赫中朝望疇庸版部光淸風還栗裏懋績著旗常龍峽飛泉碧橦山古木蒼流連詠歸地延仰具瞻鄕卽恐蒲輪召難深荔服藏巖廊諮法憲海寓冀熙康未遂髙云臥應知趣治裝

○五言律十韻奉贈白陽畢老鄕翁書於鬥牛槎之得一處

淮甸朱知墭

絲綸許身乞冠蓋出皇州總憲無雙月司農才一秋徙薪深國計積粟爲軍籌俗杪風�化門淸訟每休捐資收暴露讞獄釋幽囚聲教頻宣布恩波實漙��魚且歸去臥輒總難畱夾岸靑驪送橫江彩鷁浮片雲看冉冉一水隔悠悠�阜他年望思君涕泗流

●畱計東歸贈言七言排律

弟吳橋令畢自寅匯輯

男官生際壯

官生際有較正

楊棟朝

潘光祖

郭文封

田有年

大司徒白翁畢老師予告����奉送

石隱園

○楊棟朝

鶴川楊棟朝

乞得閒身自艾年星辰曳倦攬雲煙秣�早折千條泖灤水晚栽十丈蓮閣畫麒麟人豹隱班辭鸑鷟事鷗眠山中宰相鬢眉綠河上僊翁食息玄醉把瓊芝招綺裏笑看玉筍出藍田弦��動玻瓈幛詩句敲殘玳瑁筵戀闕葵心常耿耿籌邊花蕚正娟娟蒲輪只恐從天下未許輕浮範蠡船

○潘光祖

屬吏金城潘光祖

畱臺掌後大司徒六府修明五典敷弘濟艱難承運泰坐籌部伍息庚呼姬公未是明農日疏傳先懷止足圖人望九章嗟信宿駕還三徑理荒蕪蔥靑樹長雙條玉長白山儲千里駒𨿽以傳經存晚計更須調鼎向天衢九重正想夔龍佐四字爭思霖雨濡眉壽卽今將指使霞觴端與鶴書俱

○郭文封

江夏郭文封

論道經邦亮一人調元贊化茂孤卿夾持日月雙輪照會感風雲二气淸魯岱齊淄亞丰格�松漢栢凜周行勛崇民部無憂杞眷渥離���楨艸野黎顏誰菜色巖廊嘉告盡葵誠東南財賦饒飛挽西北鍾彛待系纓危論螭�余舊檻髙尋鷗渚愜新盟三公不易淩中嶽一介精參���正是富民堪大拜誰言益下不千璜小吏渥膏�細雨老臣垂照夜恆星金刀錢布同疇範舟楫鹽梅望匯徵粒粒聚恩如聚米聲聲吹徳勝吹笙茅堂遙憶攀龍謁鈴閣如聞嘯虎聲挽回世道稱眞宰會見皇王億太平

○田有年

屬吏西秦田有年

畢公釐保巳多年節鉞髙開天府邊飛挽津門饒轉運灌輸畱後復流泉籌先借箸歸黔餉蠹剔侵漁弼仔肩仰給倥傯劉宴策坐消棓克李常賢素絲獨著羔羊節丹鼎能令雞犬仙一疏初衣方自乞三公華膴便相捐濯纓湖有芙蓉伴祖道人攀鷟鳯韉總是蒼生懷謝傅東山未許其�

○大司徒白翁畢老師予告����奉送

門生雲間顧國縉

司農萬���初詔許抽��返廬�倦固應聊息駕時淸豈合卽懸車長千衰柳����谷深林好著書勛在廟廊𨿽鼎勒性親鷗鷺��居南山采秀情虛戀北極和羹力有餘周室中興方藉尹漢廷止足未同疏重教初服生煙霧旋暏徵綸出石渠故里媿將函丈忝陪京欣奉客顏舒歌驪詎忍分金絡望衮還期拜玉除指日老成仍召用無繇龍臥欲何如

○石隱園

六弟自寅

我兄愛石矢弗諼早歲先開石隱園斸徧靑山探月窟鏟平碧落躡雲根恍疑滇國來玄象忽訝丹山翔彩鵷獬豸觸邪讒佞盡鷹鸇驅雀醜夷吞欲開菡萏炫晴日乍吐奎光映斗垣壁立��觀竅妙天藏渾沌識眞元雨餘苔長滋淸����凝�����橫��罨靄��������衙��������前聽��������芾密蘿覆地自絪縕騷人尋賞停�屐����駐大軒我亦從來耽石癖苦無慧劍割冗

●畱計東歸贈言七言絕句

弟吳橋令畢自寅匯輯

男官生際壯

官生際有較正

王建忠﹝六首﹞

白翁老公祖請告歸淄靑歲暮淒其離懷充斥漫賦十絕言別

○王建忠﹝六首﹞

屬吏巴蜀王建忠

先後追隨海嶽光仙宗蚤巳倦遊�����思��������【其一】

������������������千萬里無緣東海問煙蘿【其二】

聖明詔許賦歸來鸞鶴蹁躚海上回多��塵車馬客幾人閒臥白雲猥【其三】

栢府曾沾柱下霜何緣畫省謬爲郎臨岐欲奏巴人曲笑指南山晚正芳【其四】

靑山海上夢曾疏焚得銀魚卻遂初爲問漁樵�識否飄然舊是白尙書【其五】

○白翁老公祖請告歸淄靑歲暮淒其離懷充斥漫賦十絕言別

華亭治民唐汝詢

桂香飄處謁司農踐豆相邀意更濃不��旌難久駐陽關歌卽在玄冬【其一】

����������������������������【其二】

縱然�曠樂閒��迹還應擬�������勃輩幾人瀟灑在田廬【其三】

舒捲隨時道益尊投簪歸且臥云根赤松舊隱華不注逢著黃庭好共論【其四】

臨吳淸似三江水鎭海威當萬里城誰謂急流難勇退司徒署裏謝歸耕【其五】

溫旨俄然下紫霄老臣歸喜傍漁樵卽愁白下呼庚急請粟何人引舊條【其六】

五葺城裏舊遺氓廿載才通一姓名正喜論文起東閣乞身疏巳入承明【其七】

長幹雨定雪將飛心逐懸旌悵有違一曲驪駒千片淚何人更禮芰荷衣【其八】

客中書劍總蕭然謬以雕虫得見憐����千��大江斜��寒煙【其九】﹝下佚文﹞

