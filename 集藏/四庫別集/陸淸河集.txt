《陸淸河集》晉陸云

卷之一

賦一九八一

南徵賦有序登臺賦有序

愁霖賦有序嘉霽賦有序

歲暮賦有序逸民賦有序

羊腸轉賦寒蟬賦有序

啟疏一九九八

諫吳王啟西園第宜遵節儉啟又疏

諫吳王起觀疏請吳王引師友文學觀書問道啟

又啟請吳王入朝啟

請吳王覆校諸官啟請防不法啟

書

移太常府薦張瞻書達車茂安書

與戴季甫書又

又又

又又

又與張光祿書

又又

與朱光祿書與嚴宛陵書

與楊彥明書又

又又

又又

與陸典書又

又又

又又

又又

又又

弔陳永長書又

又又

又弔陳伯華書

又春節帖

與兄平原書又

又又

又又

又又

又又

又又

又又

又又

又又

又又

又又

又又

又又

又又

又又

又又

又又

又又

又又

頌二零三一

登遐頌有序盛徳頌有序

祖考頌有序張二侯頌有序

贊二零三九

榮啟期贊有序

箴二零四零

逸民箴有序

碑二零四二

泰伯碑

誄二零四二

吳故丞相陸公誄晉故散騎常侍陸府君誄

晉故豫章刺史夏府君誄

文二零五零

嘲褚常侍文牛責季友文

騷一九九二

九湣修身

涉江悲郢

行吟紆思

考志感逝

徵

卷之二

詩

大將軍宴會被命作詩六章

徵西大將軍京陵王公會射堂皇太子見命作此詩六章

太尉王公以九錫命大將軍讓公將還京邑祖餞贈此詩六章

大安二年夏四月大將軍出祖王羊二公於城南堂皇被命作此詩六章

從事中郎張彥明爲中護軍六章贈汲郡太守八章有引

贈顧驃騎二首有皇八章有引

思丈八章有引贈鄱陽府君張仲膺五章

贈顏彥光五章答顧秀才五章

答大將軍祭酒顧令文五章答吳王上將顧處微九章

贈顧尙書答兄平原

贈鄭曼季四首谷風五章有序

鳴鶴四章有序南衡五章有序

髙岡四章答孫顯世十章

失題八章失題六章

失題失題

答兄平原答張士然

爲顧彥光贈婦往返四首芙渠

附錄

本傳

陸淸河集卷之一

晉吳郡陸云著

明太倉張溥閱

賦

南徵賦有序

泰安二年秋八月﹐姦臣羊玄之皇甫商敢行稱亂﹐淩逼乘輿﹐天子蒙塵於外。自秋䢐冬﹐大將軍敷命羣後﹐同卹社稷﹐乃身統三軍﹐以謀國難。自義聲所及﹐四海之內﹐朔漠之表﹐蒸徒羸糧而請奮﹐胡馬塞而思徵﹔四方之會﹐眾以百萬﹐軍旅之盛﹐威靈之著﹐自古以來﹐未之有也。粵十月﹐軍次於朝歌﹐講武治絨以觀兵於殷墟﹔於是美義徵之舉﹐壯師徒之盛﹐乃作南徵賦﹐以揚匡霸之勛云爾。

有皇晉之霸後﹐資浚哲之叡聖﹐崇文徳於緝熙﹐濟武功而保定﹐應天鑑之昭﹐華荷帝佑之休命。步玉衡以觀八方﹐在璇璣而齊七政。芒芒神道﹐化洽崇深。仰戾天飛﹐俯洞淵沈。振南箕已鼓物﹐�慶雲而崇蔭﹐恢天維以籠世﹐廓宇宙而宅心。濟博施之厚徳﹐鑑希聲之大音。淵澤回而泣注﹐豪彥萃而爲林。九服惟淸﹐諸夏謐靜﹐肅愼回首﹐沙漠引領。天和時降﹐地靈夙挺。結芳林之奇幹﹐發珍耒之神穎。勵修徳於億兆﹐端澄形於萬景。在中葉之不競﹐遭皇家之毒亂。悲國步之未夷﹐仰夙興而昧旦﹔括無方而大誥﹐集率土而貞觀。致天屬於王畿﹐肅宵徵而省難。爾乃建黃鉞之靈威﹐樹戎輅之髙蓋伐﹐隱天之雷鼓﹐振淩霄之電。旆介夫揮戈而夙興﹐輕武總千而啟萬震。靈韶之嘈嘈﹐飛旟旐之藹藹﹐紅旃溯風以委�﹐霓旄蒙光而容裔。公徒十萬﹐其會云興。悠悠華戎﹐時罔丕承。爾乃命屏翳以夕降﹐式飛廉以朝升。塗蒙雨而復淸景﹐帶天而光澄。陪武臣於雕軒﹐列名僚於後乘﹐猛將起而虎嘯﹐商飆肅其來應。士憑威而向駭﹐馬�天而景淩。臨川而屯於廣陸﹐武騎被乎中陵。類禡比京﹐師徒經始﹐桓桓先徵﹐在河之涘﹐順彼長道﹐懸旌千里。羨王師之遵時﹐茂七徳而發止。爾乃稅駕殷墟﹐我徒旣閒﹐順時講武﹐薄狩於原。紛同方而類聚﹐煥副翼而明分﹐祇明刑以誓眾﹐習軍政於舊聞。儼山立以崇薈﹐粲煙駭而興紛。若冥海之引回流﹐黛靈之吐行雲。於時玄冬首時﹐陰風戒煞﹐山澤含哀﹐天地肅乂﹐閒夜冽以澄淸﹐中原曠而曖昧。戎士肅而咸戒﹐三軍紛而雜沓。長角哀�以命旅﹐金鼓隱訇而啟發。景淩冥而四播﹐音乘雲而上逝﹐火烈具舉﹐伐鼓淵淵。朱光俛而丹野﹐炎暉仰而絳天。曜靈翕赫以增熾﹐憤气昲月而淩煙。狂飆起而�駭﹐行雲藹而芊眠。旌旆翻其倚靡﹐驚熛因而嬗娟。爾乃洪音雷動﹐淸聞勀廣﹐淩雲發揮。萬里振響﹐聲馮虛而天回。烈駭空而地蕩﹐映皎月而望舒﹐闇照重昏而大夜朗﹐服縣炎揚而晃儵。飛烽戢煜而泱漭﹐乃有熊羆之旅﹐虓鬫之將﹐雄聲泉湧﹐逸气風亮﹐超三軍以奔厲。賈餘勇而成壯﹐兆洪音於寂寞﹐先無形而髙唱﹐紛若屯云﹐渙若積波。遁陰匿景﹐靜言勿嘩﹐絕倡寂其旣收﹐萬夫翕而咸和。嚴鼓隱而重戒﹐景燧曄而星羅﹐烈蒙陰而仰假﹐曜憑陽而登遐﹐若扶桑之振華葉﹐皓天之散朝霞﹐超燭龍之絕景﹐豈比象於百華。

登臺賦有序

勇靈中參大府之佐於鄴都﹐以時事巡行鄴宮三臺﹐登髙有感﹐因以言崇替。乃作賦云。

承後皇之嘉惠兮﹐翼聖宰之威靈。肅言詞而述業兮﹐乃啟行乎北京。巡華室以周流兮﹐登崇臺而上徵。攀淩坁而遂隮兮﹐迄云閣少寧。爾乃佇眄瑤軒﹐滿目綺寮﹐中原芳華﹐綠葉振翹﹐嘉生民之亹亹兮﹐望天晷之苕苕。歷玉階而容與兮﹐憩蘭堂以消遙。蒙紫庭之芳塵兮﹐駭洞房之回飆。頹向逝而迕物兮﹐傾冠舉而淩霄。曲房榮而窈眇兮﹐長廊邈而蕭條。於是迥路逶夷﹐邃宇玄茫﹐深堂百室﹐曾臺千房。辟南而蒙暑兮﹐啟朔牖而履霜。遊陽堂而冬溫兮﹐步陰房而夏涼。萬禽委

�於潛室兮﹐驚風矯翼而來翔。紛譎譎於有象兮﹐邈悠乎而無方。於時南徵司火﹐朱明郁遂﹐縣車式徐﹐曜靈西墬。暑乘陰而增炎兮﹐景望淵而曖昧。玩瓊宇而情兮﹐覽八方而思銳。陋雨館之常規兮﹐鄙鳴鵠之蔽芾。仰淩眄於天庭兮﹐俛旁觀乎萬類。北溟浩以揚波兮﹐靑林煥其興蔚。扶桑細於毫末兮﹐坤侖卑乎覆簣。於是忽焉俛仰﹐天地旣翕﹐宇宙同區萬物爲一﹐原千變之常鈞兮﹐齊億載於今日。彼區中之側陋兮﹐非吾黨之一士。本達觀於無形兮﹐今何水而有質。於是聊樂近遊﹐薄言儴佯﹐朝登金虎﹐夕步文昌。綺疏列於東序﹐朱戶立乎西廂﹐經蕤曄以披藻兮﹐椒塗馥而遺芳。感舊物之咸存兮﹐悲昔人之云�。憑虛檻而遠想兮﹐審歷命於斯堂。於是精疲遊倦﹐白日藏輝﹐鄙春登有情兮﹐惡荊臺之忘歸。聊弭節而駕言兮﹐悵將逝而徘徊。感崇替之靡常兮﹐悟廢興而永懷。隆期啟而云升﹐逝運靡其如頹﹐長髮惟祥﹐天鑑在晉。肅有命而龍飛兮﹐跚重斯而肇建。嘉有魏之欽若兮﹐鑑靈符而告禪。淸文昌之離宮兮﹐虛紫微而爲獻。委普天之光宅兮﹐質率土之黎彥。欽哉皇之承天兮﹐集北顧於乃眷。誕洪祚之遠期兮﹐則斯年於有萬。

愁霖賦有序

永寧三年夏六月﹐鄴都大霖旬﹐旬有奇日。稼穡沈煙﹐生民愁瘁﹐時文雅之士﹐煥然並﹐作同僚見命﹐乃做賦曰。

在朱明之季月兮﹐反極陽於重陰。與介丘之膚寸兮﹐墬崩云而洪沈。谷風扇而攸遂兮﹐苦雨播而成淫。天泱漭以懷慘兮﹐民嚬蹙而愁霖。於是天地發揮﹐陰陽交烈﹐萬務混而同波兮﹐玄黃浩其無質。雷憑虛以振庭兮﹐電淩牖而輝室。澑鼎沸以駿奔兮﹐潦風驅而競疾。豈南山之暴濟兮﹐將冥海之蹔溢。隱隱塡塡﹐若降自天﹐髙岸渙其無涯兮﹐平原蕩而爲淵。遵渚回於淩河兮﹐黍稷僕於中田。匱多稼於億廩兮﹐虛夙敬於祈年。外薄郊甸﹐內荒都成﹐陰無晞景﹐澑無輟聲。織波靡於前途兮﹐微津隔於峻庭。紛云擾而霧塞兮﹐漫天頹而地盈。於是愁音比屋﹐嘆發屢省﹐陽堂之乏﹐暉朗室無景。望曾云之萬仞兮﹐想白日之寸脛。感虛無而思深兮﹐對寂漠而言靖。毒甚雨之未晞兮﹐悲夏日之方�。瞻大辰以頹息兮﹐仰天

衢而引領。愁情沈寂﹐明發哀吟﹐永言有懷﹐感物傷心。結南枝之舊思兮﹐詠莊舄之遺音。羨弁彼之歸飛兮﹐寄予思乎江陰。渺天末以流日兮﹐涕潺湲而沾襟。何人生之倏忽﹐痛存�之無期。方千歲於天壤兮﹐吾固以漏夫靈龜。矧百年之促節兮﹐又莫登乎期頤。哀戚容之易感兮﹐悲歡顏之難怡。考傷懷於種苦兮﹐愁豈霖之足悲。云曇曇而疊結兮﹐雨淫淫而未散。晞朱陽於崇朝兮﹐悲此日之屢晏。劾丰隆於嶽陽兮﹐執赤松於神館。命云師以藏用兮﹐紲乘龍於河漢。照蒙汜之淸暉兮﹐炳扶桑之始旦。考幽明於人神兮﹐妙萬物以達觀。

喜霽賦有序

余旣作愁霖賦﹐雨亦霽。昔魏之文士﹐又作喜霽賦﹐聊廁作者之末﹐而作是賦焉。

毒霖雨之掩時兮﹐情懷憤而無懌。肅有禱於人謀兮﹐反極陰於天律。靖屏翳之洪隧兮﹐戢太山之觸石。淩風絕而謐寧兮﹐歸云反而揮霍。攺望舒之離畢兮﹐曜六龍於紫閣。揚天步之剡剡兮﹐播靈輝之赫奕。於是朱明自皓﹐凱風來南﹐復火正之舊司兮﹐黜后土於重陰。夷中原之多潦兮﹐反髙岸於蒿岑。萎禾竦而振穎兮﹐偃木豎而成林。嘉大田之未墬兮﹐幸神祇之有歆。爾乃俯順習坎﹐仰熾重離﹐兼明暢而天地曄兮﹐羣生悅而萬物齊。魚淩淵以增躍兮﹐鳥望林而朝隮。戢流波於桂水﹐起芳塵於沈泥。朱光播於甕牖兮﹐素景衍忽中閨。天堅作照﹐幽明畢覿﹐普厥有歡覃及四國。翕萬情而咸喜兮﹐𨿽無獲而自得。災未及害﹐和斯有祥﹐翼翼黍稷﹐油油稻糧。望有年於自古兮﹐晞隆周之萬箱。原思悅於蓬戶兮﹐孤竹欣於首陽。陰陽交泰﹐萬物方遒﹐炎神送暑﹐素靈迎秋。四時逝而代謝兮﹐大火忽其西流。年冉冉其易頹兮﹐時靡靡而難畱。嗟沈哀之愁思兮﹐瞻日月而增憂。感年華之行暮兮﹐思乘煙而遠遊。命海若以量津兮﹐吾欲往忽瀛洲。臨儀天之大川兮﹐陵懷山之洪波。瞻增城之峻極兮﹐仰蓬萊之巍峨。望王母於弱水兮﹐詠白雲之淸歌。𨿽嘉命之未錫兮﹐將輕舉於流沙。振仙車之鳴鸞兮﹐吐玉衡之八和。托芝蓋之後乘兮﹐飡瓊林之朝華。修無窮以容與兮﹐豈萬載之足多﹖

歲暮賦

余祇役京邑﹐載離永久。永寧二年春﹐忝寵北郡﹐其夏又轉大將軍右司馬於鄴都﹐自去故鄕﹐荏苒六年。惟姑與姊仍見背棄﹐銜痛萬里﹐哀思傷毒﹐而日月逝速﹐歲聿雲暮。感萬物之旣攺﹐瞻天地而傷懷﹐乃作賦以言情焉。

夫何干行之變通兮﹐昏明疊而載路。羨飛轡之遠兮﹐騰六龍於天步。時赴節而漸流兮﹐气移數而攺度。揮促節於短日兮﹐振修策於長夜。運悠忽其旣周兮﹐冉冉而告暮。變棘心之柔風兮﹐丰艸之湛路。玄暉邈以峻服兮﹐黃裳皓而振素。於是顓頊禦時﹐玄冥統官﹐天廟旣底﹐日月貞觀。淪重陽於潛戶兮﹐嚴積陰於司寒。日回天以滅景兮﹐飆衝淵而無瀾。堅冰河於川底兮﹐白雪隕於云端。普區宇之瘁景兮﹐頻萬物之衰顏。時凜戾其可悲兮﹐气蕭索而傷心。淒風愴其鳴倏兮﹐落葉翻而灑林。獸藏丘而絕迹兮﹐鳥攀木而棲音。山振枯於曾嶺兮﹐民懷慘於重襟。寒與暑其代謝兮﹐年冉冉其將老。丰顏曄而朝榮兮﹐玄發粲其夕皓。感芳華之志學兮﹐悲時木而難考。遠圖逝而辭懷兮﹐密思集而盈抱。羨厚徳之溥載兮﹐嘉丰化之大造。恨盛來之苦晏兮﹐悲哀至之常蚤。指晞露而怵心兮﹐死生於靡艸。蒙時之嘉運兮﹐遊上京凱入。委乘輅於紫宮兮﹐剖金虎而底邑。憑台光之發揮兮﹐荷寵靈而來集。望故疇之迥遼兮﹐沂南風而頹泣。長嘆息而永懷兮﹐感逝物而傷悲。哀年歲之攸往兮﹐伊行人之思歸。結隆思於朝日兮﹐綴永念於汜暉。表寸陰而貞吝兮﹐盻盈尺其若遺嗟。我行之久永兮﹐何歸途之芒芒。遵渚兮盻川﹐攸逝江湘﹐處孝敬於神丘兮﹐結祇慕於惟桑。瞻山川而物存兮﹐思六親而人亡。問仁姑而背世兮﹐及伯姊而淪喪。尋余蹤於空宇兮﹐想絕景於遺堂。悲山林之杳藹兮﹐痛華構之丘荒。靖深情以遐慕兮﹐思纏綿而懷楚。涕垂頤以交頹兮﹐哀淩心而洞駭。神尋路而窘逝兮﹐形嚬蹙乎其所。心悠悠其若懸兮﹐音季旣而復舉。悲人身之有終兮﹐何天造而罔極。仰悲谷之方中兮﹐顧懸車而日昃。百年迅於分噓兮﹐千歲疾於一息。詠大椿之萬祀兮﹐同蟪蛄於未識。歲難停而易逝兮﹐情艱多而泰寡。年有來而棄子兮﹐時無算而非我。祇生心於日順兮﹐𨿽呼翕其難假。攝�生於逆旅兮﹐欲淹畱其焉可。彼鑑寐之有時兮﹐亦始卒之固然。舒遠懷於千載兮﹐愴同感呼中山。鑑通人之烱戒兮﹐懼晏平之達言。啟貞心以自責兮﹐覽遺籍而問道。亮爽鳩之旣䢐兮﹐故營丘之有紹。在吾儕之陋心兮﹐豈取樂於東表。茍長生而自得兮﹐將奚待而有夭。考大徳於天地兮﹐知斯言之益矯。

逸民賦有序

富與貴﹐之人之所欲也。而古之逸民﹐或輕天下細萬物﹐而欲專一丘之﹐歡擅一壑之美﹐豈不以身勝於宇宙﹐而心恬與紛華者哉﹖故天地不易其樂﹐萬物不幹其心﹐然後可以妙有生之極﹐享無彊之休也。乃爲賦云。

世有逸民兮﹐棲遲於一丘。委天行之外心兮﹐淡浩然其何求。陋此世之險隘兮﹐又安足以盤遊。杖短策而遂往兮﹐乃枕石而漱流。載營抱魄﹐懷元服一﹐傲物思寧﹐妙世自逸。靜芬響於永言﹐滅絕景於無質﹐相荒土而卜居﹐度山阿而考室。曾丘蓊薈﹐穹谷重深﹐叢木振穎﹐葛藟垂陰。潛魚泳沚﹐嚶鳥來吟。仍蔬圃於芝薄兮﹐卽蘭堂於芳林。靡炎飆以赴節兮﹐揮天籟而興音。假樂器於神造兮﹐詠幽人於鳴琴。挹回源於別沼兮﹐飡秋菊於髙岑。蒙玉泉以濯髮兮﹐臨浚谷而�簮。寂然尸居﹐儼焉山立﹐遵渚龍見﹐在林鳳戢。遁綿野以宅心﹐空巖而凱入。明發悟歌﹐有懷再昔。賓濮水之淸淵兮﹐儀磻溪之一壑。毒萬物之諠嘩兮﹐聊漁釣於此澤。爾乃薄言容興﹐式宴盤桓﹐朝挹芳露﹐夕玩幽蘭。眇區外而放志兮﹐眷天路而怡顏。望靈嶽之淸景兮﹐想佳人於云端。悲滄浪之濁波兮﹐詠芳池之淸瀾。鄙終南之辱節兮﹐韙伯陽之考盤。眄淸霄以寄傲兮﹐溯淩風而頹嘆。玄微載晏﹐何思何欲﹐漂若行雲之浮﹐泊若窮林之木。有得之必喪兮﹐蓋怙寵之召辱。彼貪夫之死權兮﹐固遺生以要祿。竦戰兢而履冰兮﹐祇肅懷以臨谷。亮據鼎之無栗兮﹐在顚沛其必握。是故夫行瑰者徵咎﹐體壯者爲犧。𨿽明文而龍藻兮﹐終俛首而受羈。立修名於禍始兮﹐登全生於戾階。資朝華之促節兮﹐抱千載之長懷。擠考終於遠期兮﹐顚靈根而自摧。殉有喪之假樂兮﹐彼無身其孰哀。美達人之玄覽兮﹐邈匨器於無爲。物有自遺﹐道無不可﹐萬殊有同﹐齊物無寡。並家於國﹐等朝於野。榮在世而貴身兮﹐神居行而忘我。欽妙古之達言兮﹐信懷莊而悅賈。旣明於天爵兮﹐何惙悲於人禍陋。國風之皇卹﹐同明哲於大雅。亂曰﹐乘白駒兮皎皎﹐遊穹谷兮藹藹。尋峻路兮崢嶸﹐臨芳水兮悠裔。盤丘園兮暇豫﹐翳翠葉兮重蓋。瞻洪崖兮淸輝﹐紛容興兮雲際。欲淩霄兮從之﹐恨穹天兮未泰。詠歡友兮淸唱﹐和爾音兮此世。

羊腸轉賦

爾乃使熊罷之士﹐虓闞之將﹐雄聲泉湧﹐逸气風亮。超三軍以奔厲﹐賈餘勇以成壯。兆洪音於寂寞﹐先元聲而髙唱。元兵時紛若屯云﹐煥若積波﹐授教司謐﹐靜言勿嘩。嚴鼓隱其云戒﹐萬夫翕而咸和。治安步以止立﹐應金奏而靡戈。進總幹以乘言﹐退輝旅而星羅。及至景淩禮旣畢﹐歸旅將振﹐尋榮圓轉﹐因瀨蓋玄。若急流之繞駿﹐沈驚風之靡狂。塵羊腸轉﹐時命屏翳以夕降。式飛廉而朝興﹐塗蒙雨而後淸。景帶天而先澄﹐陪俊臣於雕輅。列名僚於後乘﹐猛將起而虎嘯。商風肅其來應﹐士憑勢而響駭。馬噓天而景淩。舊本混列與兄。原書中今摘出。

寒蟬賦有序

習人稱雞有五徳﹐而作者賦焉。至於寒蟬﹐才齊其美﹐獨未之思﹐而莫斯述。夫頭上有緌﹐則其文也﹔含气飲露﹐則其淸也﹔黍稷不食﹐則其廉也﹔處不巢居﹐則其儉也﹔應候守節﹐則其信也﹔加以冠冕﹐則其容也。君子則其操﹐可以事君﹐可以立身﹐豈非至徳之虫哉﹖且攀木寒鳴﹐負才所嘆﹐余昔僑處切有感焉。興賦云爾。

伊寒蟬之感運﹐近嘉時以遊徵﹐含二儀之和气﹐稟乾元之淸靈。體眞精之淑質吐

��之哀聲。希慶雲以優遊﹐遁太陰以自寧。於是靈嶽幽峻﹐長林參差﹐爰蟬集止。輕羽莎仛。淸澈微激。徳音孔嘉﹐承南風而軒景。附髙松之上﹐華黍稷惟馨而匪享。竦身晞陽乎靈﹐和唳乎其音﹐翩乎其翔。容麗蜩螗﹐聲美宮商﹐飄如飛所之遺驚風﹐眇如輕雲之麗太陽。華靈鳳之羽儀﹐睹皇都乎上京。跨天路於萬里﹐豈蒼蠅之尋常。爾乃振修緌以表首﹐舒輕翅而迅翰。挹朝華之墮露﹐含煙以夕飡﹐望北林以鸞飛﹐集樛木以龍蟠。彰淵信於嚴時﹐稟淸誠乎自然。翩眇微妙綿蠻其形﹐翔林附木﹐一枝不盈﹐豈黃鳥之敢希﹖惟鴻毛其猶輕。憑綠葉之餘光﹐景秋華之芳零﹐思鳳居以翹竦。仰�立而哀鳴。若夫歲聿雲暮﹐上天其涼﹐感運悲聲﹐貧士含傷。或歌我行永久﹐或詠之子無裳﹐原思嘆於蓬室﹐孤竹吟於首陽。不銜子以穢身﹐不勤身以營巢﹐志髙於鳴鳩﹐節妙乎鴟鴞。附枯枝以永處﹐倚瓊林之迥條。惟雨雪之霏霏﹐哀北風之飄飄﹐乃雕以金采﹐圖我嘉容珍景曜爛﹐暐曄華丰。奇侔黼黻﹐艷比衮龍﹐淸和明潔﹐羣動希蹤。爾乃綴以玄冕﹐增成首飾纓﹐蕤翩紛。九旒容翼﹐映華虫於朱衮﹐表馨香乎明徳。於是公侯常伯﹐乃紆紫黻﹐執龍淵﹐俯鳴佩玉﹐仰撫貂蟬。飾黃廬之多士﹐光帝皇之侍人。旣騰儀像於云闥﹐望景曜乎通天。邁休聲之五徳﹐豈鳴雞之獨珍﹖聊振思於翰藻﹐闡令問以長存。於是憑居之士﹐喟爾相與而俱嘆﹐曰﹕寒蟬哀鳴﹐其聲也悲﹔四時雲暮﹐臨河徘徊。感北門之憂殷﹐嘆卒歲之無衣﹐望泰淸之巍峨﹐思希光之無階﹐簡嘉蹤於皇心﹐冠神景乎紫微﹐詠淸風以慷慨﹐發哀歌以慰懷。

騷

九湣

昔屈原放逐﹐而離騷之辭興。自今及古﹐文雅之士﹐莫不以其情而玩其辭﹐而表意焉。遂廁作者之未﹐而述九湣。

裔皇聖之丰祜﹐膺萬乘之多福。眞龍暉以底載﹐啟元辰而誕育。考度中以錫命﹐端嘉令而自肅。蘭情馥以芬香﹐瓊懷皎其如玉。希千載以遙想﹐昶遠思而自怡。範方地而式矩﹐儀穹天而承規。結丹欸於璇璣﹐協朱誠於四時。咨中心之信修﹐佩日月以爲旗。悲年歲之晚暮﹐殉修名而競心。仰勛華之耿暉﹐詠三辟之遐音。握遺芳而自玩﹐挹浩露於蘭林。陰雲紛以興靄﹐飆風起而回波。黨朋淫以惡美﹐疾傾宮之揚娥。樹椒蘭余瑤圃﹐掩夜光於瓊華。遘貞心以誰忒﹐毀玉質而蒙瑕。甘秀言而棄予﹐忽遐放其若遺。瞻前軌而我先﹐顧後乘而駕遲。遵荒塗而伏軾﹐撫鳴鸞而稱悲。感瞻烏之有集﹐嗟離雁之焉歸。靜沈思以自瘁﹐願淩雲而髙飛。

修身

逢天怒而離紛﹐遘時咎於惟塵。端周誠以恪居﹐祇後命而自寅。悲讒口之罔極﹐隔離情於參辰。豈三錫之又晞﹐乃裔予於遐賓﹐運羽棹以涉江﹐浮鄂渚而駕言。背夏首以窘逝兮﹐溯行川而永嘆。結風回而薄水兮﹐源波榮而重瀾。情懷眷以疊結﹐舟淹流而中盤。昶愁心以自邁﹐肅榜人而曾謳。詔河馮以淸川﹐命湘娥而安流。濟南詔以�望﹐野蕭條而振疇。獸悲號以命侶﹐鳥狂顚而鳴仇。悲我行之悠悠﹐怨同懷之莫求。發辰陽而往彼﹐緣湘沅而來假。亦芳樹於縣車﹐秣梁苗於樊馬。山嵩髙以藏景﹐云演藹而荒野。鳥拊翼於顚﹐水回波於宇下。指明星以�路﹐景卽陰而無旅。隨長川以問津﹐響修聲而和予。聽歸音以自聞﹐踐無迹以窮處。𨿽遘湣之旣多﹐亦顚沛其核。侮仰眾芳枝遺情﹐希絕風之延�。亂曰﹕有鳥翻飛集江湘兮﹐彼美一人。莫予將兮﹐念玆涉江。懷故鄕兮﹐生日何短。戚日長兮﹐顧我愁景﹐惟永傷兮。

涉江

������積沈毒於苦心。魂憑虛以飄蕩﹐形息景於重陰。虎鳴飆以拂谷﹐螭回云而結林。操土音以懷郢﹐涕頻代而盈襟。辭終古之舊墟﹐托玆邦而遙集。望龍門而屢顧﹐攀惟桑而扺泣。悲愁心之難壯﹐振枯形而獨立。撫雕容之日頹﹐�炯思而弗及。聞先黎之達教﹐固積善於遺慶。晞明休而受言﹐想介福之保定。靡心貞以祇服﹐溯大順而委命。君在初之嘉惠﹐每成言而永日。怨谷風之攸嘆﹐彌九齡而未撤。願自獻於承間﹐悲黨人之造膝。舒幽情其曷訴﹐捲永懷而淹卹。嗟哲士之足嘆﹐傷邦家之殄瘁。痛靈修之匪懷﹐頹九成於一簣。忘大寶之勿假﹐輕挈瓶之守器。仰剪翮於淩霄﹐俯歸飛於矰�。毀方城於泰川﹐投江漢於泥渭。悲彼黍之在郢﹐悼宗楚之莫餼。撫傷心以告哀﹐將斯情之孰慰。

悲郢

登髙山以遐望﹐念悠處之淹流。豈大川之難濟﹐悲利涉之莫由。申修誠以砥節﹐反內鑑而自求。考余心其焉可﹐往嵇度於神謀。訪斯言以卜居﹐想貞龜以告猷。將矯翼而塗險﹐思振淸而世濁。羗釋筴而評子﹐諒不疑其何卜。朝彈冠以晞發﹐夕振裳而濯足。有懷沙以赴淵﹐無抱素而蒙辱。愁纏綿以宅心﹐長嘆息而飲淚。步江潭以彷徉﹐頻行吟而含悴。遇漁父之戾止﹐興讜言而來憇。𨿽懷芳而握瑜﹐懼輕塵之我穢。顧虛景而端形﹐矧同波於俱醉。迨伊人之消遙﹐聊仰葉於林側。懷達心以遠悟﹐怡哀顏而表色。仰班荊之遺情﹐想嘉訊而良食。若有言而爲吐﹐忽棄予而淩波。揮龍榜以鼓汰﹐遺芬響而淸歌。俟滄浪之濯纓﹐悲余壽之幾何。褊愧心之嘆渝﹐恨爾謁之莫和。捐江魚之言志﹐營玄寢於汨羅。苟懷忠而死節﹐豈有生之足嘉。

行吟

悲怨思之多感﹐情惆悵而遠墓。世玄黃而旣渝﹐心居貞而抱素。冀斯气之一淸﹐要佳人於天路。考年載以遲之﹐悲歲律之以暮。攬丰艸於朝日﹐思先晞於湛陸。規法圓而天象﹐矩則方於地行。祇信順以自範﹐邀式榖於神聽。悲登魂之無抗﹐訊貞夢而通靈。悔抱道而懷顧﹐悲實蕃之已盈。頓椒丘而息駕﹐振初服而翺翔。結瓊蕤之芳襟﹐襲淩華之藻裳。懷瑤林之珍秀﹐握蘭野之芳香。命巫咸以啟期﹐訪百神而考祥。靖永言以聽命﹐欽靈誶而肅邁。振華冕之玉藻﹐樹象軒之髙蓋。鸞假翼以鳴和﹐霓揮景而縈斾。芳塵穆以煙熅﹐彤雲起而深藹。遊八極以大觀﹐結飛轡以長想。將結軌而是狹﹐願援楫而川廣。𨿽我服之方壯﹐思振策其安往。舒遠懷以弭節﹐搴世羅於天网﹐亂曰﹔猗猗芳艸殖山阿兮﹐朝日來照。發丰華兮﹐秋風蕭瑟。凝霜加兮﹐傾葉懷春﹐猶俟河兮。

紆思

偏舟流而無過﹐悲窮思之永久。聽幽荒而罔詔﹐眷寥廓而無友。沈流液於繩樞﹐逝回飆於甕牖。呼寂寞而靡應﹐攬虛無其何有。神悠悠而永念﹐憂綢繆而盈室。哀惻心而響起﹐時棄予而景逸。招逝運其難徵﹐儀遺範而無律。𨿽芳林之將焚﹐豈蘭響之可謐。晞馥風於曠野﹐思同芬而靡質。命險太其靡常﹐道離隆而匪易。紆幽情而思古﹐援在昔而立辟。俟重華以同遊﹐悲瑤圃之難適。舟登陸其焉濟﹐輪涉淵而無迹。悲荒塗之旣舛﹐臨遵渚而�策。欲隨波以周流﹐恨匪石之難頹。將從風而捲舒﹐悲直矢之辭懷。貞朗志而玉折﹐厲勁心而蘭摧。喟我懷以寤嘆﹐闡前鑑而自融。忠與邪其莫可﹐豈余命之所窮。俯投迹而世洿﹐仰晞志而道隆。恥蒙垢於同塵﹐思振袂於別風。明爽心以畢志﹐考吾道以自終。

考志

天機偏其挺蓋﹐玉衡運而回襄。景彌修而日短﹐時愈促而夜長。和音變而攺律﹐乘風革而爲商。感秋林之夙暮﹐悲芳艸之中霜。存倏忽而風邁﹐逝揮霍而雲散方。輕焱而烱遲﹐比收雷而景宴。將愉樂以夙興﹐迢良日於昧且。痛予生之不辰﹐逢此世之多難。將藹藹而未揚﹐世渾渾其難澄。風頹山以離谷﹐波平淵而爲陵道。曠世而朴散﹐化固滯而物凝。恨輶徳以莫舉﹐悲民鮮知孰勝。景照明以妙見﹐音振響而櫖聞。金淬堅以示斷﹐芑靡質而效芬。罄貞規以殉節﹐反蒙謫於朋羣。資小心以惴惴﹐悲江艸之蕓蕓。亂曰浮雲晻藹天明息兮﹐矰羅重設。鳳矯翼兮﹐梧桐逝矣。樹榛棘兮﹐思我芳林喟嘆息兮﹐

感逝

哀時命之險薄﹐懷斯類以結憂。手拊膺而永嘆﹐形顧景而長愁。生遺年而有盡﹐居靜言其何須。將輕舉以遠覽﹐眇天路而髙遊。結垂云之翠虯﹐駕琬琰之玉輿。揮采旄以煙指﹐靡華旌而電舒。命日月以淸天﹐吾將遊乎九閡﹔命屏翳以夕降﹐式飛廉以朝興。塗蒙雨後輕景﹐貞暉而先登。陪湘妃於雕輅﹐列漢女以後澄。瓊娥起而淸嘯﹐神風穆其來應。騑憑云而響駭﹐驂噓天而景淩。望紫微以振策﹐躡太階而遂升。飛芝蓋之翼翼﹐回云車之轔轔。朝總轡於扶桑﹐夕飲馬於天津。伐河鼓以解徵﹐迄昆侖而凱振。軌淩虛而遺迹﹐塵蒙飆而絕輪。豈遠遊之無樂﹐懷故都而傷情。靡龍首以還顧﹐轉瑤衡而回縈。溯凱風以流盻﹐悲舊邦之穢傾。眷南云以興悲﹐蒙東雨而涕零。淩百川而絕蹈﹐仰濯髮於崢嶸。豈沈瘁之足弭﹐將蟬蛻於長生。

徵

痛世路之隘狹﹐詠遂古而長悲。鏡端形於三接﹐照直影於太微。祇中懷以眷慕﹐豈鑑寐而忘歸。悼天朝之遂晦﹐構貝錦於繁文。侈南箕以鼓物﹐藹靑陽而播芬。迹同塵而壤絕﹐景和光而天分。俯隕息於縈波﹐仰頹嘆而崩云。折若華以翳日﹐時靡靡而難停。飡秋菊以卻老﹐年冉冉其旣盈。欲假翼以天飛﹐怨曾飆之我經。思戢鱗以遁沼﹐悲沈网之在淵。有河淸而志得﹐挫千載之長年。擠哀響於頹風﹐寓悲音於絕弦。嗟有生之必死﹐固逸我以自休。彼達人之遺物﹐甘搴裳而赴流。矧餘情之沈毒﹐資有生以速憂。悼居世其河戚﹐固形存其爲尢。想百年之促期﹐悲樂少而難多。修與短其足。曷久沈於汨羅。�攔漪而負石﹐涉淸湘以懷沙。臨恆流而自墮﹐蒙浚壑之隆波。接申胥於南江﹐���於��。鼓層雲以攜手﹐仰接景而登遐。

啟疏

諫吳王起西園第宜遵節儉啟

郎中令臣云言﹕西園犬營第室﹐𨿽未省節度丰儉之制﹐然用功甚嚴﹐竊懼事不得濟。愚臣管見﹐輒敢瞽言。臣竊見世祖武皇帝臨朝淵默﹐訓世以儉﹐卽位二十有六載﹐宮室臺榭﹐無所新營。屢發明詔﹐厚戒丰奢﹐國家纂成﹐務在遵奉。而世俗陵遲﹐家競盈溢﹐漸漬波蕩遂以成風。𨿽嚴詔屢宣﹐而侈俗玆廣﹐每觀詔書﹐眾庶嘆息。淸河王昔起幕宅﹐未及極偉時﹐手詔追述先帝節儉之教﹐懇切之旨﹐形於四。海淸河王毀壞城宅﹐以奉詔命﹐海內聽望﹐咸用欣然。臣慮以先帝遺教﹐日以淩替﹐聖上憂勤﹐猶未之振。今興國家協崇大化﹐追闡前蹤者實在殿下。先惇素朴﹐而後可以訓正四方﹐示民知禁。竊謂第室之設﹐可使儉而不陋﹐凡在崇麗﹐一宜節以制。然後上厭帝心﹐下允民望﹐且自閒制國之用﹐事從節省。而方於此時大造第宅﹐又非聖意從儉之旨。臣以凡才﹐殿下不以其駑闇﹐特蒙扳擢﹐將以臣能有狂夫之言﹐可以裨補聖徳。臣自奉職以來﹐亦思竭忠效節以報所受之施﹐是以不慮犯迕﹐敢陳所懷﹐﹐若愚臣言有可采﹐起垂三省。

又疏

臣云言﹕間一日敢獻瞽言以於聞﹐天恩未加咎責﹐猥發明令﹐臣伏誦聖旨﹐奉用嘆息。臣聞有國者﹐不患宮室之不崇﹐患在令名之不立。是以賢人之在富貴﹐莫不卑身節欲﹐欲損己挹情﹐能保其國家﹐令聞百世觀。歷觀古今以﹐約失之者﹐實寡﹔以奢失之者蓋眾。非天下之至徳﹐孰能居丰行儉﹔在富能貧﹐淸儉節素﹐自殿下家道﹐此所以懷集四方﹐而使兆民服者也。世祖武皇帝富有四海﹐貴爲天子﹐居離宮之館﹐身禦家人之服﹐先帝豈欲以此道止於治身而已者哉﹖固將必欲遺訓百世﹐貽燕子孫。此固殿下所宜祇奉也。昔淮南太妃當安厝﹐臣兄比下墨機﹐時爲郎中令從行。太妃令追稱先帝﹐養生送終﹐事從節儉﹐今宜奉用遺訓﹐不事丰厚。令旨懇切﹐言歸於約。淸河昔起幕宅﹐發手詔又還毀﹐朝野之論於今未已。竊以西園第宅﹐用功方嚴﹐𨿽知聖徳節儉有素﹐猶復思關愚言﹐以補萬一﹐亦臣繾綣微忠﹐昊天罔極之誠也。至被明令﹐聖旨炳然﹐嘉承至道﹐奉以稱慶﹐不勝下﹐情謹疏以聞。

諫吳王起觀疏

郎中令臣云言﹕前啟西園第宅﹐宜遵先帝節儉之制﹐不宜使至丰麗﹐被命優隆﹐言歸謙素。臣奉以辛憙﹐而聞屋宇之制﹐旣自崇侈。竊聞當復起觀六間﹐旣非前令之旨﹐且臣亦竊用不安。臣聞詩云﹕昊天有成﹐命二後受之﹐成王不敢康。今四祖創基﹐旣垂成命﹐晢王繼體﹐世祖恭儉﹐殿下承之﹐固宜奉不寧。而自昔造第過度﹐民嘆其勞瘁﹐士譏其過尢﹐謗言未弭﹐而又加以崇侈﹐此誠不可不惜。先帝背世曾未十年﹐而儉徳之�﹐國爲其首。此又所以慷慨酸心﹐而不敢不盡狂夫之諫者也。按晉魏以來﹐諸侯奢靡﹐第室玆廣﹐未有如國今日之甚者也。古人之戒﹐猶云無爲福始﹐況今猶崇丰侈﹐作爲禍先。此又臣所以寤寐憂嘆﹐忘寢與食者也。殿下誕應運期﹐首建大國﹐固將憲章令典﹐貽範萬世。始基之制﹐不可不愼。今設爲丰奢以示將來﹐子孫之又何以能國﹖且先帝勤家﹐如彼其素﹐殿下承之﹐若此其泰﹐進傷奉國之典﹐遏虧隆家之業﹐用之當身﹐損聖徳之譽﹐垂之後嗣﹐非興邦之制﹐一舉而失四得。此古人之所以常太息者也且。第宅之遏﹐朝野所譏﹐而監司結舌﹐莫敢明言者﹐實以殿下國之�親﹐朝所以欽眾﹐故隱司過之鋒﹐結執憲之繩耳。後事直臣﹐必將信威明法﹐考制度禮。愚以此觀有必毀之理茍此物不可終然。誠不如不爲﹐使其無毀也。今空設過制之物﹐而終爲直士之資﹐臣又未見其可也。惟殿下思愚臣之言﹐時命有司﹐必省其舉。舉手歡迕﹐伏用流汗﹐

請吳王引師友文學觀書問道啟

郎中令臣云言﹕聞古之君子﹐旣盛徳在身﹐又外求諸物﹐是以廣納俊士﹐博觀載籍﹐朝夕師傅﹐夙夜勤禮。賓友嘉客。講義於前﹐往古來今日聞於耳﹐故知積徳廣而流芳罔極。伏惟殿下天資聰叡﹐應期挺秀﹐聖敬敷聞﹐輝光日新﹐卽位以來﹐仍邅不造。大禮𨿽闋﹐哀故滋有﹐賓客無接覲之宴﹐師友闕講誦之禮愚。臣所以寤寐永嘆﹐而私懷慷慨者也。愚以宜發通客之令﹐使朝士有接見之緣﹐又可時與師友文學﹐披觀文籍。坐而論道﹐非學無以聞﹐義非士無以行禮。禮義旣舉﹐帬忘允塞﹐此臣下所以拭目思徳音之發者也。臣區區所懷敢以聞。

又啟

臣云言﹕臣前啟可與師友文學﹐觀書論道﹐今又天時淸適﹐正是講誦之日。臣聞崇山之髙﹐不厭其峻﹐滄海之量﹐無限於廣﹔是以周公一日萬事﹐猶復旁觀百篇﹐孔子假期玩年﹐至於韋編三絕。由是言之﹐𨿽聖之弘﹐亦不能不求之於學也。伏惟殿下明徳光劭﹐天資秀朗﹐方當光演文武﹐允迪皇猷。如復垂精古今之奧﹐仰覽千載之籍﹐則神道叡知﹐無物不照。且師有文學﹐朝選於眾﹐以徳來教﹐𨿽丰祿崇禮﹐已隆其人。而先王之道﹐未簡聖聽﹐在位累載﹐官廢其職。每聽其言﹐亦懷慷慨。臣以可於良日就講經學﹐先闡大道﹐永播芳風。愚臣區區敢獻瞽言。

請吳王入朝啟

郎中令臣云言﹕殿下自卽第日來﹐旣仍多哀﹐固聖體亦恆不安和。自不朝見二宮﹐已經年載﹐前旣此造趙軹﹐近又自表出城﹐至五日問訊﹐輒以疾聞。臣切所未安﹐愚以此五日輿駕宜入朝。臣聞事君之道﹐茍在盡規﹐知無不爲﹐是以愚臣敢獻瞽盲。

請吳王覆校諸官啟

郎中令臣云言﹕伏見令書已部曲將李咸馮南司馬吳定給事徐泰等﹐覆校諸官市買錢帛簿率日決﹐咸南等治書以下﹐無所復司。而察錢帛重寶﹐姦吏多情﹐出入之用﹐誠宜使虛實當法﹐以防檢巧僞。然臣愚以聖徳龍興﹐光有大國﹐選眾官材﹐庻工肄業﹐臣以虛薄﹐忝竊朝右﹐𨿽質弱任重﹐無益補察﹐至於奉已思勤﹐昊天罔極。中尉該﹐大農誕。皆淸徳淑愼﹐恪居所司。其下眾官﹐悉州閭一介﹐疏之咎﹐𨿽可日聞。至於處義用情﹐庶無大戾。今咸南軍旅小人﹐定泰士卒廝賤﹐非有淸愼素著﹐忠公足稱。今猥使此等任以覆校﹐大臣所關﹐猶謂未詳。咸等督察﹐然後得信。旣非開國勿用之義﹐又傷殿下推誠納下﹐曠蕩之量﹐𨿽使咸等能盡節益國﹐而功利百倍。至於光輔國美﹐猶未若開懷信士之無失。況咸等所益﹐不過姑息之利﹐而名使小人用事﹐大道淩替﹐此臣所以慷慨也。亂之所興﹐在於小人得親﹐治之所廢﹐在於君子自替。廢興治亂﹐由此而已。臣備位大臣﹐職在獻可﹐茍有管見﹐敢不盡規﹔愚以宜發明今﹐必罷此等﹐覆察眾士﹐一付治書。則無外之度﹐口光照遠。大信臨下﹐人思盡節以。謹隨啟以聞。

請防不法啟

郎中令臣云言﹔國人兵放橫﹐多行非法﹐至使暴及市道﹐聲聞京邑。親信兵乃罵詈洛陽市丞﹐遠近囂然。聲論日廣﹐而主者前後所報﹐每蒙寬宥﹐故帬小敢肆其暴虐。前輿駕當東時﹐臣具以奏聞﹐上立節度﹐亦備嚴上下司察。念在奉宣﹐而親信卒泰﹐矯稱徒關﹐彊市民物。至使行道哀窮﹐路人嘆惋。臣下祇命﹐幸使罪人時擭﹐僉以泰宜加重戮﹐以戒肅芳來。軍督督李嬰行實姦穢﹐然身備王人﹐𨿽不致法﹐猶加捶楚。主者奏泰依嬰決罰﹐事寢不出﹐而特今原泰。泰之凶狡﹐罰至大辟。至於今日﹐不蒙薄罰﹐臣切以自今帬醜虎視﹐競爲暴虐矣。小人得志﹐則下淩上替。前卿顯言事大農﹐文旨倨傲﹐反成卻安﹐功名之士﹐議在不辱﹐而顯等恃恩﹐敢行侮慢。臣時列啟﹐並呈顯言﹐事寢不省。是以自來拱嘿﹐未敢多言。切見國法日侈﹐而恩宥無已﹐誠懼威禁遂頹﹐醜聲玆聞。愚謂自今宜齊之以法﹐使下知禁﹐有司所執﹐猶宜時聽。不然以往﹐則監司之吏﹐鋒巨靡加而準繩替矣。臣忝竊非據﹐與聞國事﹐服事以來﹐荏苒三年﹐朝憲多違﹐威禦無列﹔好問不登﹐而流聲播﹐越皆由執政之臣﹐官非其人。常思收迹自替﹐已避賢路。�爲受遇﹐徵報未效﹐是已忍垢素餐﹐敢用文諫。惟殿下哀明愚臣﹐繾綣愚臣不以前後幹迕﹐多見罪責。臨紙慷慨﹐言不自盡。

陸淸河集

書

移太常府薦張贍書

蓋聞在昔聖王﹐承天禦世﹐殷薦明徳﹐思和人神﹐莫不崇典謨以教思﹐興禮學以陶遠﹐是以帝堯昭煥﹐而道協人天﹐西伯質文﹐而周隆二代﹐大晉建皇業﹐配天地﹐區夏旣混﹐禮樂將庸﹐君侯應歷運之會﹐贊天人之期﹐博延俊茂﹐熙隆載典﹐伏昆衛將軍舍人同郡張贍﹐茂徳淸粹﹐器慮深通﹐初慕聖門﹐棲心重仞﹐啟塗及階﹐遂升樞奧﹐抽靈匱於祕宮﹐披金滕於玄夏﹐思樂百氏﹐博采其珍﹐辭邁翰林﹐言敷其藻﹐探微集逸﹐思心洞神﹐論道屬書﹐篇章光覿﹐含奇宰府﹐婆娑公門﹐棲靜隱寶﹐淪虛藏器﹐褧裳襲錦﹐褐衣被玉﹐曾泉攺路﹐懸車將邁﹐考盤下位﹐歲聿屢遷﹐縉紳之士﹐具懷愾恨﹐方今太淸辟宇﹐四門啟鑰﹐玄綱括地﹐天网廣羅﹐慶雲興以昭龍﹐和風起而儀鳳﹐誠巖穴耀穎之秩何津托乘之日也﹐而贍沈淪下位﹐羣望悼心﹐若得端委太學﹐錯綜先典﹐垂纓王階﹐論道紫宮﹐誠帝室之瑰寶﹐淸廟之偉器﹐廣樂九奏﹐必登昊天之庭﹐韶夏六變﹐必饗上帝之祀矣。

答車茂安書

云白前書未報﹐重得來況﹐知賢甥石季甫當屈鄮令﹐尊堂憂灼﹐賢姊涕泣﹐上下愁勞﹐舉家慘戚﹐何可爾耶﹐輒爲足下﹐具說鄮縣土地之快﹐非徒浮言華艷而已﹐皆有實徵也﹐縣去郡治﹐不出三日﹐直東而出﹐水陸並通﹐西有大湖﹐廣縱千頃﹐北有名山﹐南有林澤﹐東臨巨海﹐往往無涯﹐汜船長驅﹐一舉千里﹐北接靑徐﹐東洞交廣﹐海物惟錯﹐不可稱名﹐遏長川以爲陂﹐燔茂艸以爲田﹐火耕水種﹐`不煩人力﹐決泄任意﹐髙下在心﹐舉鈒成云﹐下成雨﹐旣浸旣潤﹐隨時代序也﹐官無通滯之谷﹐民無饑乏之慮﹐衣食常充﹐倉庫恆寶﹐榮辱旣明﹐禮節甚備﹐爲君甚簡﹐爲民亦易﹐季冬之月﹐牧口旣畢﹐嚴霜隕而蒹葭萎﹐林鳥祭而�羅設﹐因民所欲﹐順時遊獵﹐結罝繞�﹐密罔彌山﹐放鷹走犬﹐弓弩亂髮﹐鳥不得飛﹐獸不得逸﹐眞光赫之觀盤戲之至樂也﹐若乃斷遏海浦﹐隔截曲隈﹐隨潮進退﹐采捕魚﹐鱣鮪赤尾﹐�齒比目﹐不可紀名﹐鱠鰡鰒﹐炙�鯸﹐烝石首﹐矐��﹐眞東海之俊味﹐肴膳之至妙也﹐及其�蛤之屬目﹐所希見﹐耳所不聞﹐品類數百﹐難可盡言也﹐昔秦始皇至尊至貴﹐前臨終南﹐邏燕阿房﹐離宮別館﹐隨意所居﹐沈綸涇渭﹐飲馬昆明﹐四方奇麗﹐天下珍玩﹐無所不有﹐猶以不如吳會也﹐鄕東觀滄海﹐遂禦六軍﹐南巡狩﹐登稽嶽﹐刻文石﹐身在鄮縣﹐三十餘日﹐夫以帝王之尊﹐不憚爾行﹐季甫年少﹐受命牧民﹐武城之歌﹐足以興化﹐桑弧蓬矢﹐丈夫之志﹐經營四方﹐古人所嘆﹐何足憂乎﹐且彼吏民﹐恭謹篤愼﹐敬愛官長﹐鞭朴不施﹐聲教風靡﹐漢吳以來﹐臨此縣者﹐無不遷變﹐尊大人賢姊上下﹐當爲喜慶﹐歌舞相送﹐勿爲慮也﹐足下急啟﹐諭寬慰具說此意吾不虛言也﹐停及不一一﹐陸云白。

與戴季甫書

云頓首頓首﹐惟夏始暑﹐願府館萬福﹐疾病處遠﹐人信希少﹐情問闕替﹐申閒曠年﹐瞻慕敬想﹐與言反側﹐隆惇比辱慰誨﹐銜抱丰眷﹐以增愚迹﹐不勝勤企﹐謹及君之書﹐不以備。

隆惇上

有脫誤

又

陸云頓首頓首﹐曠遠以來﹐忽踰年載﹐宗想輝蔭﹐引領惟慕﹐東歸之後﹐疾患增瘵﹐且道路悠遠﹐不值信便﹐久念自修﹐而經年不果﹐𨿽在伏枕﹐至於結心注望﹐實系光塵累蒙誨命﹐舊眷惟新﹐執對之日﹐如或面展﹐長塗自替﹐廳誨未由﹐瞻企勤戀﹐守以委重﹐表不具今更繼情。

又

季鸞公﹐世相系䢐落﹐俊徳茂業﹐邦家之彥﹐一朝並地﹐永爾淪沒﹐哀痛切裂﹐不能自勝﹐柰何柰何﹐江南初平﹐人物失敍﹐當賴俊彥﹐彌縫其闕﹐加在二賢﹐楚國之良﹐沈寶積寶﹐未重大朝﹐重惟痛恨﹐言增哀咽﹐誠念仁風篤烈﹐如在疇昔﹐意愛所隆﹐嗟悼之心﹐誠不可言﹐備家其分﹐情兼切傷﹐加承仁誨﹐益以惻愴。

又

武陵於荊州云多人士。聞周孟子﹑伍令明﹑潘世長諸人﹐並爲美徳﹐心常依依﹐今日遭遇﹐良驥展才之秩也﹐不審達者凡有幾人﹐無因廳承誨語﹐咨稟未聞﹐每懷勤企﹐表不盡言。

又

長遊前下﹐停此十餘日﹐想徳欣喜﹐無以爲諭﹐分別恨恨﹐於今戀之﹐當暑遠涉﹐益追心懸﹐淸粹沈茂﹐思敏通微﹐居徳履道﹐秉心眞寶﹐貴一時良彥﹐君之別久﹐見之歡察﹐風姿美令﹐心神烈暢﹐已成美器﹐欽愛之情﹐欸然至實﹐近聞若思﹐未有通塗﹐每用於邑。

又

周安東昔奄薨䢐﹐追慕切剝﹐不能自勝﹐勛業弗究﹐早爾背世﹐遺惠鄱州﹐民物同哀﹐備記名義﹐情兼切裂﹐在此會同﹐每言髙重武陵﹐至心款列﹐誠念篤終﹐必垂淒愴﹐王季楊孝友行素﹐旣簡淸塵﹐在此接近﹐備其所顧﹐居心秉尙﹐用志不茍﹐公私操實﹐足爲美器﹐今爲士斷﹐品還此郡﹐前羣小虛妄﹐遂下其編牒﹐爲之憤嘆﹐人物遠士﹐�倫多失﹐願垂未光﹐益有以潤﹐區區至心﹐謹復言意﹐戴彥遠永昌猶爲遠小﹐想其必有惠政耳。

又

郭敬言蒸陽良才遠負﹐爲之邑嘆﹐以其姿望﹐足以致髙﹐想不久爾耳﹐石行文在無錫﹐大有淸績﹐一州之髙功長吏﹐此家行素道實﹐州閭所稱﹐疇昔接事﹐旣盡其才﹐願重榮益﹐以成其實﹐凡在羽族﹐思附鳳翼﹐風塵所集﹐無不拭目。

與張光祿書

長幼之序﹐人倫大司﹐季世多難﹐失敬在昔﹐敢希令典﹐求思自邁﹐謹奏下敬﹐以藉虔款﹐顧今文彥先﹐每宣隆眷﹐彌泰之惠﹐懷徳惟慚﹐守以反側﹐旣晞仁風﹐委心自暱﹐加與沛君﹐分同骨肉﹐憑借之懷﹐凝心如結。

又

加蒙顧遇﹐重以傾倒﹐惟亮歸誠﹐石行文惇素篤邃﹐道實茂淑﹐器敏旣美﹐思學又快﹐南州良徳﹐今者東行﹐望風自托﹐其意繾綣﹐願厚接納﹐副其乃心。

與朱光祿書

少長之禮﹐教化所崇﹐中葉淩遲﹐舊章廢替﹐追惟前訓﹐思遵在昔﹐敢慕髙義﹐謹奏下敬。

與嚴宛陵書

少長之序﹐禮之大司﹐晚節陵替﹐舊章殘棄﹐瞻言令典﹐旣慕欽承﹐仰憑髙風﹐實副邦民﹐謹奏下敬﹐以藉虔款﹐思復未遠﹐庶免誨吝。

與楊彥明書

云白﹐欽明去書不悉﹐彥光來得書以爲慰﹐時去荏苒﹐歲行復半﹐悲此推移﹐終然何及﹐漸以欲熱﹐想自如常﹐悠悠守限﹐良談未日﹐眇然東望﹐思以敍至﹐及反憒罔不多﹐行矣愛徳﹐往來相聞。

又

云白﹐省示累紙﹐重存往會﹐益以增嘆﹐年時可喜﹐何速之甚﹐昔年少時﹐見五十公﹐去此甚遠﹐今日冉冉﹐巳近之巳﹐耳順之年﹐行復爲憂嘆也﹐柯生而多悅﹐樂春未厭﹐秋風行戒﹐已悲落葉矣﹐人道多故﹐歡樂恆乏﹐遨遊此世﹐當復幾時﹐各爾永鬲﹐良會每闌﹐懷想親愛﹐寤寐無忘﹐書無所悉。彥先來相欣喜﹐便復分別﹐恨恨不可言﹐階塗尙否﹐通路今塞﹐令人惘然﹐名論允進﹐遠而有光者﹐度此顯期﹐不淹民望耳﹐廟堂之士﹐比迹山棲者﹐悲嘆豈惟一人﹐少明湘公﹐亦不成遷﹐名公之舉﹐且可以爲資﹐然令恨恨﹐當行行復有宜耳。

又

彥光相說疾患﹐漸欲增廢﹐深爲怛然﹐行向衰篤﹐疾來應百年之望﹐𨿽未必此爲疑﹐然親親所以相卹之一感耳﹐想勸服藥﹐行復向佳耳﹐吾旣當羸﹐間來體中﹐亦恆少賴﹐日爾匆匆﹐則堪自力﹐未速待罪﹐會期難勀﹐情之戀想﹐何勞之多﹐好自愛屢相聞。

又

行言竟行﹐令人恨之﹐巳當至未耶﹐能少畱不﹐世明篤行至性﹐如前後所論語﹐其偶爾﹐旋冀能悟耳﹐而聞其遂遠溯﹐眞使愕然﹐佞已所不可虧一國之淸格乎﹐輒便絕意彥先所一二。

又

戴會稽如是便發﹐分別恨然﹐一十名士﹐惟當有此君耳﹐失分重勞﹐令人嘆息﹐善得日夕﹐眞家人若思望之﹐淸才俊類﹐一時之彥﹐善並得接﹐九月中可得達東禮﹐衡陽長沙甚快﹐東人近未復有見敍者﹐公進屈久﹐恆爲邑罔﹐黨方有淸﹐塗薄國讓在內﹐中大有好稱此家﹐一時美徳也﹐在事又佳﹐甚快甚快。

又

永耀已葬﹐冥冥遠矣﹐存想其人﹐痛切肝懷﹐柰何柰何﹐聞伯華善佳﹐深慰存亡﹐人生有終﹐誰得免此﹐且使繼嗣克勝﹐堂構有紹﹐亦存亡之願也﹐朋類喪索同好﹐日盡如此﹐生輩那可復多耶﹐臨書酸心。

與陸典書

云再拜﹐自曠但爾﹐已復經時﹐限制長路﹐惟親末期﹐吟近晨風﹐傾匡結言﹐來誨綢繆﹐篤眷彌隆﹐誦玩千周﹐以當待會﹐靜言莫瞻﹐翹翹仰慕﹐大人汜愛﹐在我尢弘﹐每銜思戀﹐何時去心﹐限此省省﹐願言用替﹐遙瞻靈丘﹐感時情傷﹐往來信理﹐自更繼情﹐如有信﹐惟不玉音。

又

云再拜﹐侍郎此侍數會同邪﹐常憶戀此君﹐不慚有殞﹐此君公私並�﹐年長而志﹐新齒邁而曾勤家宗美者也﹐常感其篤﹐分封之始﹐年相見重達其至心。

又

云再拜﹐日月運邁﹐一何流速﹐銜哀經變﹐系思愈深﹐亡靈處彼﹐黃塘幽曠﹐在遠之憶﹐心常愴裂﹐含痛靡及﹐悠悠柰何﹐想時時復一省視﹐思至心破﹐無所屬情﹐叔父一兄﹐故尙未達﹐想不久至耳﹐深憂徙際﹐公私哀罔﹐曠離山墓﹐永適異國﹐四時靈寂﹐桑梓靡循﹐且念親各爾分析﹐情感復結﹐悲嘆而已﹐知大人每垂卹逮也﹐臨表悲猥﹐絕筆余哀﹐不知所次﹐云再拜。

又

每念彥先﹐情兼剝裂﹐年盛志美﹐令姿可借﹐舉言及此﹐不知心傷也。

又

云再拜﹐國士之邦﹐實鐘俊哲﹐太伯淸風﹐遁世立徳﹐龍蛇東嶽﹐三讓天下﹐垂化邁迹﹐百代所晞﹐髙蹤越於先民﹐盛徳稱乎在昔﹐續及延陵﹐繼響馳聲﹐沈淪漂流﹐優遊上國﹐聆音察微﹐智越眾俊﹐通幽暢遐﹐明同聖哲﹐言偃昭烈於孔堂﹐員武邁功於諸侯﹐自秀偉相承﹐明徳繼腫﹐亦爲不少﹐吳國出祚﹐雄俊尢盛﹐今日𨿽衰﹐末皆下華夏也﹐來誨所及﹐遐邇同懷﹐重及二聖﹐下逮眾子﹐或生羌狄﹐或在邊域﹐勛美之隆﹐實如嘉誨﹐愚以東國之士﹐進無所立﹐退無所守﹐明裂皆苦﹐皆未如意﹐云之鄙姿﹐志歸丘壠﹐蓽門閨窬之人﹐敢晞天望之冀﹐至於紹季札之遐蹤﹐結鬲肝於中夏﹐光東州之幽昧﹐流榮勛於朝野﹐所謂窺管以瞻天﹐緣木而求魚也﹐重申不�﹐云再拜。

又

云再拜﹐每惟大人挺自然之妙質﹐稟淵姿之弘毅﹐克壯其烈﹐兼詠之道﹐希文尙武﹐潛居以娛其志﹐靜處以育其神﹐遊步八素之林﹐逍遙徳化之囿﹐豈如某者棄曳��﹐世道通明﹐俊乂在官焉﹐使晞世之寶﹐久隱岑崟之山﹐逸景之迹﹐永縶幽冥之阪﹐方將車乘回綸﹐束帛箋箋﹐排金風於太微﹐跨天路以妙觀﹐恢皇綱之大烈﹐垂榮祚乎祖宗﹐此乃大人之所宜循﹐非允夫之可企望也﹐無因親展﹐書以言心﹐心之所積﹐萬不敍一﹐云再拜。

又

云再拜﹐巨卿前行﹐陵有小事﹐惟以具聞﹐事已大了﹐猶以爲願﹐行欲取歸﹐念別方至﹐豫以湣然﹐每相見未嘗不以大人爲言﹐想令仁士光令遠公然兄弟﹐屢數常存思想﹐想令遠分好﹐巳爲綢固﹐彥恩復蒙誘掖耳﹐無因覲對﹐言不盡心﹐屢垂誨以慰遠思﹐云再拜。

又

云再拜﹐巨卿在臺﹐髙譽洋溢﹐洛邑之內﹐無不欽敬﹐東南之貴﹐寶眞不但會稽之筱簜也﹐每會常共歌詠﹐信無一面﹐不嘆吟也﹐想方周旋﹐攜手散今日之思耳﹐云再拜。

又

云再拜﹐輒宣來意﹐仲應此家﹐大自欽重﹐大人儻已見其意耳。

又

云再拜﹐不知從事今在州得假歸耳﹐想今來得行﹐有緣侍面耳﹐每得令遠書﹐感賴丰化﹐言言歸款﹐來誨卹及﹐亦爲無已﹐情深欣如﹐云在身年歲及﹐人名聞難集﹐非賴師友﹐何以自濟﹐願惇惠助﹐爲之光輔﹐巨仁在此﹐華亭之望﹐以大人爲宗主﹐宜令小大得分﹐亦崇弘業也﹐云再拜。

弔陳永長書

云頓首頓首﹐哀懷切怛﹐賢弟永曜﹐早喪俊徳﹐酷痛甚痛﹐柰何﹐陸士隆頓首頓首。

又

云頓首頓首﹐天災橫流﹐禍害無常﹐何圖永曜﹐奄忽遇此﹐凶問卒至﹐痛心摧剝﹐柰何柰何﹐想念篤性﹐哀悼切裂﹐當可堪言﹐無因展告﹐望企鯁咽﹐財遣表唁﹐悲猥不次﹐云頓首。

又

永曜茂徳遠量﹐一時秀生﹐奇蹤瑋寶﹐灼爾淩羣﹐光國隆家﹐人士之望﹐冀其永年﹐遂播盛業﹐攜手退遊﹐假樂此世﹐柰何一朝﹐獨先雕落﹐奄聞凶諱﹐禍出不意﹐拊心痛楚﹐肝懷如割﹐柰何柰何﹐豈況至性﹐何可爲心﹐臨書鯁塞﹐投筆傷情。

又

與永曜相得﹐便結願好﹐契闊分愛﹐恩同至親﹐憑烈三益﹐終使所願﹐中間離別﹐但爾累年﹐結想之懷﹐夢寐仿佛﹐何圖忽爾﹐便成永隔﹐哀心慟楚﹐不能自勝﹐痛當柰何柰何﹐義在奔馳﹐牽役萬里至心﹐不敍東望貴捨﹐雨淚沾襟﹐今遣吏並進薄祭﹐不得臨哀﹐追增切裂﹐幸損至念﹐書重不知所言。

又

永曜素自彊健﹐了不知有此患﹐險戲之災﹐遂不可救﹐豈惟貴門﹐獨喪重寶﹐此賢之殞﹐邦家以瘁﹐情分異地﹐痛心殊深﹐已矣遠矣﹐可復柰何﹐追想遺規﹐不去心目﹐悠悠無期﹐哀至悲裂﹐不知何言﹐可以言知﹐酷楚而已。

弔陳伯華書

大君遠資﹐髙數世之瑰瑋﹐當光裕大業﹐茂垂勛名﹐柰何日朝﹐早爾喪墜﹐自聞凶諱﹐痛心割裂﹐追惟哀摧﹐肝心破剝﹐痛當柰何柰何﹐相念夙年﹐奄嬰哀艱﹐扳慕不及﹐當可爲心﹐牽役遠路﹐無因奔馳﹐東望靈宇﹐五情哽咽﹐割切哀慕﹐書重感猥不次。

又

昔與大君﹐分義款篤﹐彌隆之愛﹐恩加兄弟﹐憑此烈好﹐要以始卒﹐何圖大君﹐獨先早世﹐遠聞訃問﹐若喪四體﹐拊心慟楚﹐肝心如割﹐柰何柰何﹐豈況至性﹐當何可言﹐今遣吏恭

集薄祭﹐不得臨喪﹐以敍悲苦﹐計往人到貴捨之日﹐揮涕而已﹐投筆欷歔。

春節帖

三月十六日﹐云白﹐春節餘不適得示之足下平安﹐爲思面未知何由如何﹐信數之及﹐卿旣淸邃﹐可知經髙言人嘆之﹐當今徵南取之也。

書

與兄平原書

一日案行﹐並視曹公器物牀薦席具寒夏被七枚﹐介幘如吳幘﹐平天冠遠遊冠具在﹐

嚴器方七八寸﹐髙四寸餘﹐中吳鬲如吳小人﹐嚴具牀刷膩處尙可識﹐疏枇剔齒﹐纖綖皆在﹐拭目黃絮二在垢﹐垢黑目淚所沾洿﹐手衣臥籠挽蒲棋局書箱亦在﹐奏案大小五枚書車﹐又作岐案﹐以臥視書扇﹐如吳扇要扇﹐亦在書箱﹐想兄識彥髙書箱甚似之﹐筆亦如吳筆﹐硯亦爾﹐書刀五枚﹐琉璃筆一枚﹐所希聞﹐景初三年七月劉婕妤折之見﹐此期復使人悵然有感處﹐器物皆素﹐今送鄴宮大尺間數﹐前巳白其繐帳及望墓田處﹐是淸何時臺上諸奇變無方﹐常欲問曹公使賊得上臺﹐而公但以變譎﹐因旋避之﹐若焚臺當云何﹐此公似亦不能止﹐文昌殿北有閣道﹐去殿文內中在東﹐殿東便屬陳畱王﹐內不可得見也。

案魏武帝於漢爲相不得有婕妤又景初是魏明帝

年如此則文帝物也與曹公器玩同處故致舛雜矣

又

一日上三臺﹐曹公藏石墨數十萬片﹐云燒此消復可用﹐然煙中人不知﹐兄頗見之不﹐今送二螺。

又此書舊誤接前二螺

下作一篇今正之

省曹公遺事﹐天下多意長才﹐乃當爾﹐作獘屋向百年﹐於今正平夷﹐塘乃不可得壞﹐便以斧斫之耳﹐爾定以知吏稱其職﹐民安其業也。

又

近日復案行曹公器物﹐取其剔齒殲一个﹐今以送兄。

又

兄於道有古方泉﹐其銘如此﹐不審兄頗曾見此書種稷不﹐近因魯引﹐以問祕書中﹐謹啟。舊接今送一篇篇

疑兄上有脫誤

又

云再拜﹐前省皇甫士安髙士傅﹐復作逸民賦﹐今復送之﹐如欲報稱﹐久不作文﹐多不悅澤﹐兄爲小潤色之﹐可成佳物﹐願必畱思﹐四言五言非所長﹐頗能作賦﹐爲欲作十篇﹐許小者以爲一分生於愁思﹐遂復文誨﹐欲得云論﹐間在郡紛紛﹐有所鉤定﹐言語流行斷絕﹐欲更定之﹐而了不可以思慮﹐今日好丑不可視﹐想冬下體中佳﹐能定之耳﹐兄文章已自行天下﹐多少無所在﹐且用思困﹐人亦不事復及﹐以此自勞役﹐間居恐復不﹐能不願當自消息﹐謹啟。

又

云再拜﹐祠堂頌已得省﹐兄文不復稍論常佳﹐然了不見出語意﹐謂非兄文之休者﹐前後讀兄文一再過﹐便上口語﹐省此文𨿽未大精﹐然了無所識﹐然此文甚自難事﹐同又相似﹐益不古﹐皆新綺﹐用此已自爲洋洋耳﹐答少明詩﹐亦未爲妙﹐省之如不悲苦﹐無惻然傷心言﹐今重復精之﹐一日見正叔與兄讀古五言詩﹐此生嘆息﹐欲得之﹐謹啟。

又

云再拜﹐二祖頌甚爲髙偉﹐云作𨿽時有一佳語﹐見兄作又欲成貧儉家﹐無緣當致兄此謙辭﹐又云亦復不以茍自退耳﹐然意故復謂之微多﹐民不輟嘆一句謂可省﹐武烈未得有吳說桓王之事﹐而云建其孤﹐恐太組不得爲桓王之孫﹐云前作此頌及信以白兄﹐作遊仙詩故自能﹐劉氏頌極佳﹐但無出言耳﹐二頌不減﹐復過所望﹐如此已欲解此﹐公之半歲暮﹐賦甚欲成之﹐而不可自用﹐得此百數十字﹐今送不知於諸賦者﹐不罷少不想少佳承當送到洛﹐陳琳大荒甚極﹐自云作必過之﹐想終能自果耳﹐謹啟。二陸不見二祖頌劉氏頌遊仙

集並詩惟歲暮賦耳所失多矣

又

云再拜﹐兵眞凶事﹐生來初不見習﹐頃觀之﹐正自使人意惡﹐羊腸轉時極佳﹐問人皆不解﹐何以作此﹐轉𨿽云欲相泄﹐恐此正自取好耳﹐說之不能工﹐願兄試一說之﹐張義元答員淵之回流昆侖吐河不體﹐正自似急水中山石間﹐是人謂回轉者﹐但言之辭不工耳﹐不知此中語﹐於諸賦中何如。

又

頃日極匆匆﹐病一十當出略通﹐日在馬上﹐此不可諧﹐又恐信不及兄﹐今以因休祖致﹐又力作無錫書﹐極無賴﹐甚不備具﹐如是更白問於中。

又

云再拜﹐省諸賦﹐皆有髙言﹐絕典不可復言﹐頃有事復不大快﹐凡得再三視耳﹐其未精﹐倉卒未能爲之﹐次第省述思賦﹐深情至言﹐實爲淸妙﹐恐故復未得爲兄賦之最﹐兄文自爲雄﹐非累日精﹐卒不可得﹐言文賦甚有辭﹐綺語頗多﹐文適多體﹐便欲不淸﹐不審兄呼爾﹐不詠徳頌甚復盡美﹐省之惻然﹐扇賦復中愈首尾﹐發頭一而不快﹐言烏雲龍見﹐如有不體﹐感逝賦愈前﹐恐故當小﹐不然一至不復﹐減漏賦可謂淸工﹐兄頓作爾多文﹐而新奇乃爾﹐眞令人怖﹐不當復道作文﹐謹啟。

又

云再拜﹐祠堂贊甚已盡美﹐不與昔同﹐旣此不容多說﹐又皆一事﹐非兄亦不可得﹐見弔少明﹐殊復勝前弔蔡君﹐淸妙不可言﹐漢功臣頌甚美﹐恐弔蔡君故當爲最﹐使云作文﹐好惡爲當﹐又可成耳﹐至於定兄文﹐惟兄亦恕其無遺情﹐而不自盡耳﹐丞相贊云﹕披結散紛辭﹐中原不淸利﹐兄已自作銘﹐此但頌實事耳﹐亦謂可如兄意﹐直說事而已﹐右當復屬文於引﹐便當書前銘耳﹐謹啟。

又

云再拜﹐誨欲定吳書﹐云昔嘗已商之兄﹐此眞不朽事﹐恐不與十分好書﹐同是出千載事﹐兄作必自與昔人相去﹐辯凶則已是過秦對事﹐求當可得耳﹐陳壽吳書﹐有魏賜九錫文﹐及分天下文﹐吳書不載﹐又有嚴陸諸君傳﹐今當寫送﹐兄體中佳者﹐可並思諸應作傳﹐及作引甚單﹐常欲引之﹐未得兄所作引甚好﹐云方欲更作引﹐述思賦儻自竭厲﹐然云意皆已盡﹐不知本復何言﹐方當積思﹐思有利鈍﹐如兄所賦﹐恐不可須﹐願兄且以示伯聲兄弟。

又舊與前書合爲一篇

語意不貫今折爲二

前日觀習﹐先欲作講武賦﹐因愈遠言大體﹐欲獻之大將軍﹐才不便作大文﹐得少許家語﹐不知此可出不﹐故鈔以白兄﹐若兄意謂此可成者﹐欲試成之﹐大文難作﹐庶可以爲﹐關雎之見微﹐謹啟。

又

云再拜﹐往日論文﹐先辭而後情尙潔﹐而不取悅澤﹐嘗億兄道﹐張公父子論文﹐實欲自得﹐今日便欲宗其言﹐兄文章之髙遠絕異﹐不可復稱言﹐然猶皆欲微多﹐但淸新相接﹐不以此爲病耳﹐若復令小省﹐恐其妙欲不見﹐可復稱極﹐不審兄尢以爲爾﹐不茂曹碑皆自是蔡氏碑之上者﹐比視蔡氏數十碑﹐殊多不及﹐言亦自淸美﹐愚以無疑不存﹐三祖贊不可聞﹐武帝贊如欲管管流澤﹐有以常相稱美﹐如不史願更視之﹐小跛幾而悅奕爲盡理﹐云今意視文﹐乃好淸省﹐欲無以尙﹐意之至此﹐乃出自然﹐張公在者必罷﹐必復以此見調﹐不知九湣不多﹐不當小減﹐九悲九愁﹐連日鈔除﹐所去甚多﹐才本不精﹐正自極此﹐願兄小爲之﹐定一字兩字出之﹐便欲得遲望不言﹐謹啟。

又

云再拜﹐仲宣﹐文如兄言﹐實得張公力﹐如子桓書﹐亦自不乃重之﹐兄詩多勝其思親耳﹐登樓賦無乃煩感丘﹐其弔夷齊辭不爲偉﹐兄二弔自美之﹐但其呵二子小工﹐正當以此言爲髙文耳﹐文中有於是爾﹐乃於轉句誠佳﹐然得不用之益快﹐有故不如無﹐又於文句中自可不用之﹐便少亦常云四言﹐轉句以四句爲佳﹐往曾以兄七羨﹐回煩手而沈哀﹐結上兩句爲孤﹐今更視定﹐自有不應用時﹐期當爾﹐復以爲不快﹐故前多有所去﹐喜霽俯煩習均弔誠重離﹐此下重得如此語爲佳﹐思不得其韻﹐願兄爲益之﹐謹啟。

又

云再﹐拜嘗聞湯仲嘆九歌﹐昔讀楚辭﹐意不大愛之﹐頃日視之﹐實自淸絕滔滔﹐故自是識者﹐古今來爲如此種文﹐此爲宗矣﹐視九章時有善語﹐太類是穢文﹐不難舉意﹐視九歌便自歸謝絕﹐思兄常欲其作詩文﹐獨未作此曹語﹐若消息小佳﹐願兄可試作之﹐兄復不作者﹐恐此文獨單行千載﹐間嘗謂此曹語不好﹐視九歌正自可嘆息﹐王褒作九懷亦極佳﹐恐猶自繼﹐眞玄盛稱九辯﹐意甚不愛。

又

云再拜﹐頃得張公封禪事﹐平平耳﹐不及李氏﹐其文無比﹐恐非其所作﹐欲見此公劉氏世頌﹐有信願付云﹐頃又爲輔吳奮威作頌﹐欲愈前頌﹐然亦並不以快﹐遣信當送九湣三賦﹐脫然謂可舉意﹐假彼頌便有怯處﹐想無又間便可耳﹐大類不便作四言五言﹐謹啟。

又

云再拜﹐誨二賦佳﹐久不復作文﹐又不復視文章﹐都自無次第﹐文章旣自可羨﹐且解愁望憂但作之不工﹐煩勞而棄力﹐故久絕意耳﹐在此悲思﹐視書不能解﹐前作二篇﹐後爲復欲有所作﹐以慰小思慮﹐便大頓極﹐不知何以乃爾﹐前登城門﹐意有懷作登臺賦﹐極未能成﹐而崔君苗作之﹐聊復成前意﹐不能令佳﹐而羸瘁累日﹐猶云愈前二賦﹐不審兄平之云何﹐願小有損益﹐一字二字﹐不敢望多﹐音楚願兄便定之﹐兄音與獻彥之屬﹐皆願仲宣須賦縣與服索﹐張公語云云﹕凡文故自楚﹐須作文﹐爲思昔所識文﹐乃視兄作誄﹐又令結使說音耳﹐兄所撰願且可付之﹐此有書者﹐更校善書﹐送信還望之﹐謹啟。

又

云再拜﹐疏成髙作未得去省﹐登遐傳因作登遐頌﹐須臾便成﹐視之復謂可行﹐今並送之﹐上未定刊﹐及此信今﹐更有何所損益﹐後八人了無事﹐合會之才得二篇耳﹐索度是淫鬼﹐無緣在此中﹐故不可作頌﹐愁邑忽欲復作文﹐臨時輒自云佳﹐小久報不能視﹐爲此故息意﹐文欲定前於用功夫﹐大小文隨了﹐爲以解愁而作﹐今視所作﹐不謂乃極﹐更不自信﹐恐年時間﹐復捐棄之﹐徒自困苦爾﹐兄小加潤色﹐便欲可出﹐極不苦作文﹐但無新奇﹐而體力甚困瘁耳﹐謹索幼安在此﹐令之艸﹐今住一弘﹐不呼作工﹐謹啟。

又

云再拜﹐誨頌兄乃以爲佳﹐甚以自慰﹐文章當貴經緯﹐如謂後頌語如漂漂﹐故謂如小勝耳﹐九湣如兄所誨﹐亦殊過望﹐云意自謂當不如三賦﹐情難非體中所長﹐欲徧周流﹐云意亦謂爲佳耳﹐然不云其愈於與漁父﹐吾今多少有所定﹐及所欲去畱欲爾﹐今送本往﹐不審能勝故不﹐意亦殊未以爲了﹐南去轉遠﹐洛中匆匆少暇﹐願兄敕所遣畱爲當爾﹐可須來不﹐佳思慮益處﹐未能補所欲去﹐徹與察皆不與日韻﹐思惟不能得﹐願賜此一字﹐云作文如兄所論﹐兄過所望﹐況乃敢當﹐今兄有張蔡之懷﹐得此乃懷怖也﹐謹啟。

又

云再拜﹐誨歲暮如兄所誨﹐云意亦如前啟﹐情言深至﹐述思自難﹐希每憶常侍﹐自論文﹐爲當復自力耳﹐云意呼發頭﹐但當小不如復耳﹐兄乃不好者﹐試當更思之﹐所誨云文﹐所比愁霖喜霽之徒﹐實有可爾者﹐登樓名髙﹐恐未可越爾﹐楊四公黃胡頌﹐恐此不得見﹐比聞兄此誨﹐若有喜懼交集﹐祖徳頌無大諫語耳﹐然靡靡淸工﹐用辭緯澤﹐亦未易﹐恐兄未熟視之耳﹐兄文方當日多﹐但文實無貴於爲多﹐多而如兄文者﹐人不厭其多也﹐屢視諸故時文﹐皆有恨文體成爾﹐然新聲故自難復過﹐九悲多好語﹐可耽詠﹐但小不韻耳﹐皆已行天下﹐天下人歸髙如此﹐亦可不復更耳﹐兄作大賦﹐必好意精時﹐故願兄作數大文﹐近日柿子安賦﹐亦對之嘆息絕工矣﹐兄誨又爾﹐故自是髙手﹐謹啟。

又

云再拜﹐蔡氏所長惟銘頌耳﹐銘之善者﹐亦復數篇﹐其餘平平耳﹐兄詩賦自與絕域﹐不當稍與此校﹐張公昔亦云﹕兄新聲多之不同也﹐典當故爲未及﹐彥藏亦云爾﹐又古今兄文所未得與校者﹐亦惟兄所道數都賦耳﹐其餘𨿽有小勝負﹐大都自皆爲雄耳﹐張公父子亦語云﹐兄文過子安﹐子安諸賦﹐兄復不皆過﹐其便可可﹐不與供論﹐云謂兄作二京﹐必傳無疑﹐久勸兄爲耳﹐又思三都﹐世人已作是語﹐觸類長之﹐能事可見﹐幽通賓戲之徒自難作﹐賓戲客語可爲耳﹐答之甚未易﹐東方士所不得全其髙名﹐頗有答極﹐謹啟。

又

云再拜﹐誨九湣如所敕﹐此自未定﹐然云意自謂故當是近所作上﹐近者意又謂其與漁父相見以下盡篇爲佳﹐謂兄必許此條﹐而淵弦意呼作脫可行耳﹐致兄惟以此爲快﹐不知云論文﹐何以當與兄意作如此異﹐此是情文﹐但本少情而頗能作汜說耳﹐又見作九者﹐多不祖宗原意﹐而自作一家說﹐惟兄說與漁父相見﹐又不大委屈盡其意﹐云以原流放惟見此一人﹐當惟致其義﹐深自謂佳﹐願兄可試更視﹐與漁父相見時語﹐亦無他異﹐附情而言﹐恐此故勝淵弦﹐兄意所謂不善﹐願疏敕其處﹐緒亦欲成之﹐令出意莫更感﹐如惡所在﹐以兄文﹐云猶時有所能得﹐言云前後所作﹐謹啟。

又

云再拜﹐誨前二賦佳﹐視之行已復不如初﹐昔文自無可成﹐藏之甚密﹐而爲復漏顯﹐世欲爲益者﹐豈有謂之不善而不爲懷﹐此不成意﹐想兄已得懷之耳﹐有作文惟尙多﹐而家多豬羊之徒﹐作蟬賦二千餘言﹐旣無藻偉體﹐都自不似事﹐文章寶自不當多﹐古今之能爲新聲絕曲者﹐無又過兄﹐兄往日文﹐𨿽多瑰鑠﹐至於文體﹐實不如今日﹐間在洛有所視已當報而此更隆﹐以今意觀文﹐見此眞更以爲不盡善﹐文羆云﹕故日向人嘆兄文﹐人終來同殆以此爲病﹐張公文無他異﹐正自淸省無煩長﹐作文正爾自復佳﹐兄文章已顯一世﹐亦不足復多自困苦﹐適欲白兄﹐可因今淸靜﹐盡定昔日文﹐但當鉤除差易爲功力﹐誨已定敬長誄﹐意當闇與兄合﹐云久絕﹐意於文章﹐由前日見惇之後﹐而作文解愁﹐聊復作數篇﹐爲復欲有所爲﹐以忘憂貧﹐家佳物便欲盡﹐但有錢榖﹐復羞出之﹐而體中殊不可以思慮﹐腹立滿﹐背便熱﹐亦誠可悲﹐間視大荒傳﹐欲作大荒賦﹐旣自難工﹐又是大賦﹐恐交自困絕異住﹐經比干墓﹐悵然欲弔之﹐無又卽意又事業。闕

又

云再拜﹐張公箴誄﹐自過五言詩耳﹐但云自不便五言詩﹐由已而言耳﹐玄泰誄自不及士祚誄﹐兄丞相箴小多﹐不如女史淸約耳﹐恐兄無緣思於此﹐意猶云何﹐而兄乃有髙論﹐更復無意﹐云故日不作文﹐而常少張公﹐又今所作﹐兄輒復云過之﹐得作此公輩﹐便可斐然﹐有所謝故自爲不及﹐諸碑箴輩﹐甚極不足與校﹐歌亦平平﹐彼見人贊敍者﹐當與令伯論吳百官次第﹐公卿名伯略盡識﹐少交當具﹐頃作頌及吳﹐事有愴然﹐且公傳未成﹐諸人所作﹐多不盡理﹐兄作之公私並敍﹐且又非常業﹐從云兄來作之﹐今略已成﹐甚復可惜﹐事少功夫亦易耳﹐猶可得五十卷﹐謹啟。梅禹金雲彼見

以下疑別一篇

又

義髙家事﹐正當付令文耳﹐弟彥長習作吳事﹐云三十卷﹐可令欽求﹐謹啟。

又

云再拜﹐吳書是大業﹐旣可垂不朽﹐且非兄述﹐此一國事﹐遂亦失兄﹐諸列人皆是名士﹐不知姚公足爲作傳不﹐可著儒林中耳﹐不大識唐子正事﹐愚謂常侍便可連於尙書傳下﹐書定自難﹐云少作書﹐至今不能令成﹐日見其不易﹐前數卷爲時有佳語﹐近來意亦殊已莫莫﹐猶當一定之﹐恐不全﹐此七卷無意復望增﹐欲作文章六七紙﹐卷十分可令﹐皆如今所作輩﹐爲復差徒爾﹐文章誠不用多﹐茍捲必佳﹐便謂此爲足﹐今見已向四卷﹐此五十可得成﹐但恐胸中成爾﹐恐兄胸疾﹐必述作人﹐故計兄凡著此之自損﹐胸中無緣不病﹐作書猶差易﹐敍亦復無幾﹐年歲限之﹐猶當小復﹐謹啟。

又

云再拜﹐一日會公大欽﹐欣命坐者皆賦諸詩﹐了不作備﹐此日又病極﹐徳思惟立艸﹐復不爲乃﹐倉卒退還﹐猶復多少有所定﹐猶不副意﹐與頌𨿽同體﹐然佳不如頌﹐不解此意可以不﹐弘遠去當祖道﹐似當復作詩﹐構作此一篇﹐至積思復欲不如前﹐倉卒時不知爲可存錄不﹐諸詩未出﹐別寫送﹐弘遠詩極佳﹐中靜作亦佳﹐張魏郡作急就詩公甚笑燕王亦似不復祖道﹐弘遠已作爲存耳﹐兄園葵詩淸工﹐然猶復非兄詩妙者﹐云詩亦惟爲彼一語﹐如佳先已先得﹐便自委頓﹐欲更作之﹐昔如已身先此篇詩﹐了不復佛識有此語﹐此語於常言爲佳﹐謹啟。

又

云再拜﹐久不復作文﹐了無復次第﹐眞玄昔屢聞周侯至論﹐前比霖雨﹐下人亦作愁霖賦﹐好醜允惇﹐又因人見督﹐自愁慘﹐又了無復意﹐此家勤勤﹐難違之﹐亦復毒此雨﹐憂邑卿作之﹐因以言哀思﹐又作喜霽﹐今送云作爲易得耳﹐窮不好故都絕意﹐此間人呼作者皆休﹐故不得有所送﹐不審此何成已出之﹐故爲存不棄耳﹐謹啟。

又

云再拜﹐一日視伯喈祖徳頌﹐亦以述作�褒揚祖考爲先﹐聊復作此頌﹐今送之﹐願兄爲損益之﹐欲令省而正﹐自輒多欲無可如省碑文﹐通大悅愉﹐有似賦愚﹐謂小復質之爲佳﹐前作此頌書之﹐行欲遣信以白兄﹐昨聞有賊消息﹐愁憒無賴﹐旣冀又然﹐又已成書﹐聊以付信耳﹐尋得李寵勸封禪艸﹐信自有才﹐頗多煩長耳﹐令送間人﹐又有張公所作﹐已令寫別送﹐臨紙罔罔﹐不知所言﹐謹啟。

又

近得洛消息﹐�永適去二十日﹐書彥先訪爲驃騎司馬﹐又云似未成已訪難解耳﹐敬屬司馬參軍﹐此間復失之﹐恨不得與周旋﹐戴允治見訪大司馬﹐謹啟。

又

云再拜﹐君苗文天才中亦少爾然自復能作文﹐云惟見其登臺賦及詩頌﹐作愁霖賦

極佳﹐頗傲云﹐云所如多恐﹐故當在二人後﹐然未見見其文﹐見兄文﹐輒云欲燒筆硯以爲此故﹐不喜出之﹐曹志苗之婦公﹐其婦及兒﹐皆能作文﹐頃借其釋詢二十七卷﹐當欲百餘紙寫之﹐不知兄盡有不﹐李氏云﹕雪與列韻﹐曹便復不用﹐人亦復云﹐曹不可用者﹐音自難得正﹐謹啟。

又

云再拜﹐令送君苗登臺賦爲佳手筆﹐云復更定﹐復勝此不﹐知能愈之不﹐其人推能兄文不可言﹐作文百餘卷﹐不肯出之﹐視仲宣賦集﹐初述徵登樓前耶﹐甚佳﹐其餘平平﹐不得言情處﹐此賢文正自欲不茂﹐不審兄呼﹐爾不眞﹐玄亦云兄文當作宣輩﹐宣得此巍巍耳﹐愁霖喜霽﹐殊自委頓﹐恐此都自意勝﹐謹啟。

又

云再拜﹐誨頌兄意﹐乃以爲佳﹐甚以自慰﹐今易上韻﹐不知差前不﹐不佳者願兄小爲損益﹐令定﹐下云靈施電揮﹐因兄見許﹐意遂不恪﹐不知可作蔡視祖徳頌比不﹐景猶有蔡氏文四十餘卷﹐小者六七紙﹐大者數十紙﹐文章亦足爲多﹐然其可貴者﹐故復是常所文耳﹐云頃不﹐佳思慮胸腹如鼓﹐夜不便眠﹐了不可﹐又以有意兄不﹐佳文章已足垂不朽﹐不足又多﹐謹啟。

又

云再拜﹐嵇邵周弼﹐並處事不值免﹐詔甚切甚﹐念之悚息﹐胡光祿凶﹐宿士可痛﹐含邠還云﹐治中書散騎並缺﹐是其才不知何以乃古之﹐謹啟。

又

云再拜﹐頃哀思更力﹐成歲暮賦﹐適且畢﹐猶未大定﹐自呼前後所未有﹐是云文之絕無﹐又憶兄常云﹐文後成者﹐恆謂之佳﹐貞小爾恐數﹐自後轉不如﹐今且欲寄之﹐旣未大定﹐又恐此信至﹐兄已發﹐當因著洛﹐謹啟。

又

云再拜﹐兄前表甚有深情遠旨﹐可耽味髙文也﹐兄文𨿽復自相爲作多少﹐然無不爲髙體中﹐不快不足復以自勞役耳﹐前集兄文爲二十卷﹐適訖一十﹐當黃之書不工﹐紙又惡恨不精﹐謹啟。

頌

登遐頌

夫死生存亡﹐二理之已然者也﹐而世有神仙登遐之言﹐千歲不死之壽﹐其詳固難得而精矣﹐列仙之道﹐作者旣集﹐而登遐未有焉﹐莊周有言﹐我試妄言之﹐子試妄﹐聽之彼之有無﹐益難以理求﹐我之妄聽﹐顧可以言寄之﹐遂爲頌云爾。

郊間人王子喬玄洛孔仲尼九疑仙人

大勝山上女李少君梅福張招左元放

劉根黃伯嚴費長房何女子焦生

鮮卑務塵韓眾夷門子林陽子任作子鬼穀子

淵哉郊間﹐懷寶采薪﹐媚玆伯陽﹐常道是夤﹐俯翼遊周﹐攜手入秦﹐遺物執一﹐妙世頤神﹐思我玄流﹐浩若無津﹐王喬淵嘿﹐遂志潛輝﹐遺形靈嶽﹐顧景亡歸﹐攣彼有傳﹐與爾翻飛﹐承云鰷忽﹐飄颻紫微﹐玄洛妙識﹐饑餌神穎﹐在陰鰷逝﹐卽陽無景﹐逍遙北嶽﹐淩霄引領﹐揮霧昊天﹐合神自靖﹐孔丘大聖﹐配天弘道﹐風扇玄流﹐思探神寶﹐明發懷周﹐興言謨老﹐靈魄有行﹐言觀蒼昊﹐淸歌先試﹐丹書有造﹐茫茫九疑﹐登暉太素﹐有漢登聞﹐神具爾顧﹐發彼靈丘﹐聿來載步﹐貽我則歌﹐永揚遐祚﹐大勝之娥﹐厥猶翼翼﹐降宮有和﹐納符帝側﹐揮杖指辰﹐絕音頹息﹐苕苕玄右﹐在彼峻極﹐少君善祠﹐怡爾丰顏﹐俯覲劉漢﹐仰接姜桓﹐

式宴安期﹐巨棗爲餐﹐神光攸往﹐後來其嘆﹐在漢之衰﹐頹火炎精﹐梅公指景﹐有皇遺形﹐逝彼文辭﹐胥此洞庭﹐神揮絕景﹐豈外北冥﹐張招澄淸﹐妙思玄﹐茫則是神﹐物錯綜徽章﹐乃幽乃顯﹐若存若亡﹐因形則變﹐倏忽無方﹐生在淸純﹐放情玄昧﹐在物淵沈﹐沂虛攸遂﹐淸酒一壺﹐百朋具醉﹐有命集止﹐乘龍來萃﹐載見君子﹐言觀其蔚﹐劉根登嵩﹐遺世盤桓﹐形委服容﹐口厭瓊蘭﹐挹彼呼翕﹐爲爾朝餐﹐景絕嚴穴﹐光茂云端﹐伯嚴志道﹐翻飛自南﹐北食中嶽﹐練形嵩岑﹐奔星淩顏﹐朱光垂陰﹐云精九口﹐握耀盈襟﹐長房有懷﹐承師問道﹐蒙險洪海﹐晞心玄浩﹐將登蓬萊﹐祚爾難老﹐嘉命旣錫﹐如何勿考﹐逝矣何女﹐芳靈旣雕﹐

安寢曾丘﹐逝魂淸霄﹐喪魄載營﹐大墓崇朝﹐玉趾再步﹐於焉逍遙﹐焦生卜居﹐在河之東﹐皓襟解帶﹐嘉卉結容﹐頤神太素﹐淑思玄衝﹐在彼黃堂﹐明道固窮﹐北狄務塵﹐在彼沙漠﹐含神自頤﹐靜居有恪﹐自彼王庭﹐聿來伊洛﹐天子命之載見紫閣﹐衛矣終化﹐靈毛揚葩﹐愼爾貞心﹐神祉來荷﹐靡靡夷門﹐體道含眞﹐餐茹靈卉﹐淩雲頤神﹐陽餌車﹐明視聰耳﹐壯子旣餐﹐步希千里﹐任化凱入﹐輕雲揮止﹐移形善變﹐載座載起﹐悠悠鬼谷﹐永言潛止﹐要終有集﹐資生無始﹐綢繆方平﹐在彼二子﹐芬響蘭揮﹐有來盈耳。

盛徳頌

余行經泗水﹐髙帝昔爲亭長﹐於此瞻望山川﹐意有慨然﹐遂奏章以通情焉﹐並爲之頌云爾。

晉太子舍人糞土臣云﹐稽首再拜﹐上書皇帝陛下﹐臣云頓首死罪﹐伏維陛下紹軒轅之叡哲﹐越三代之髙蹤﹐膺有聖之玄景﹐蘊生民之上略﹐秦政肆虐﹐漸舋生民﹐在昔上帝﹐乃眷多方﹐肅雍寶命﹐鑑民顧天﹐思文叡聖﹐以宅神器﹐六合炎駕﹐八荒星錯﹐企皇居於阿房﹐掎逸鹿於九野﹐謀猷回遹﹐天人匪祚乃薾斯國﹐授漢於西京﹐是以先紹五緯﹐章太素﹐神母哀號﹐底命丹野﹐九垓辟授命之符﹐鈞天淸建皇之鑑﹐陛下螭蟠泗水﹐龍躍下亭﹐慶雲徘徊﹐紫塵熠爍﹐皇威肇於斷蛇﹐神武基於丰沛﹐掩四�以蓋天﹐廓玄謨以辟宇﹐華宮山藏﹐王堂海紬﹐云蓋景陰﹐金門林蔚﹐援足崇長揖之賓﹐吐飧納獻規之客﹐玄猷上通﹐徳輝下濟﹐仰翰云禽﹐俯躍魚魴﹐是以四海之內﹐莫不企景嶽以接羣﹐望廣川而鱗集﹐乘山涉水﹐視顯若夷﹐奔波闕廷﹐思效死節﹐乃鳴鸞在衡﹐奔驥服輅﹐良平鳳棲﹐信布虎據﹐豪雄淩暴於外﹐奇謨補闕乎內﹐威謀兼陳﹐智勇畢效﹐乃淩河海﹐河海無梁﹐乃僕髙山﹐嶽華不重﹐三秦席捲﹐項籍灰分﹐逋虜霧散﹐遺冠云徹﹐泛時雨以淸天﹐灑狂塵以肅地﹐���轡於舟輿﹐竦峻蓋於蒼昊﹐功濟宇宙﹐徳被羣生﹐天人允嘉﹐民神協愛﹐歷數在身﹐有命將疾﹐而畢下猶復允執髙讓﹐成功靡有﹐普天歸徳﹐羣後固請﹐然後謁天皇於圓丘﹐巡萬乘於帝室﹐率土離暴秦之亂﹐臣妾蒙有道之惠﹐戎羌蠻夷之墟﹐離趾肅愼之國﹐莫非帝臣﹐巍巍蕩蕩﹐蓋天臨地﹐自啟辟以來﹐有皇之美﹐未有若聖功之著盛者也﹐臣云頓首頓首﹐死罪死罪﹐臣以鄙倍﹐文武無施﹐忝寵本朝﹐承乏下位﹐而臣遘湣﹐自西䢐東﹐行邁攸止﹐路經泗水﹐伏見史臣班固撰錄聖功﹐竊承陛下扶桑始照﹐天暉未融之日﹐嘗臨禦此川﹐於是卽命舟人﹐弭楫水沚﹐瞻仰山川﹐舊物不替﹐永惟聖輝﹐罔識所憑﹐遠眺邇念﹐感物興哀﹐終懷靡及﹐拊心遐慕﹐臣命違千載之運﹐身生四百之外﹐恨不得役力聖明之鑑﹐寓目風塵之會﹐揮戈前隊﹐待罪下軍﹐抽鋒咸陽之關﹐提鉞項籍之領﹐痛心自悼﹐不知所裁﹐行役之臣﹐牽制朝憲﹐𨿽懷彷徨﹐王事靡盬﹐肅將言邁﹐實銜罔極﹐臣聞遊魂變化﹐神道無方﹐𨿽聖靈登遐﹐降陟在天﹐連光五精﹐流輝太一﹐或冀神輿降觀﹐薄狩五服﹐時邁玉輅﹐言巡玆邑﹐是以下臣仰瞻紫宮﹐俯要恍惚﹐愚情振蕩﹐靡審所如﹐不勝廷頸紫微﹐結心閶闔之情﹐謹住水濱﹐拜章陳愚﹐臣云誠惶誠恐﹐頓首頓首﹐死罪死罪﹐稽首以聞﹐臣云言﹐臣聞歌詠所以宣成功之烈﹐詩頌所以美盛徳之容﹐是以聞其聲﹐則重華之道彌新﹐存其操﹐則文王之容可睹﹐永惟陛下盛徳丰化﹐比隆前代﹐元勛茂功﹐超宗在昔﹐故詩歌之所依詠﹐金石之所揄揚者也﹐臣謹上盛徳頌一篇﹐𨿽不足以仰度天髙﹐伏測地厚﹐貴獻狂夫區區之情﹐臣云云云﹐晉太子舍人臣陸云上。於皇漢祖﹐纂冑有唐﹐平章在昔﹐文思百王﹐丹輝棲列﹐火精幽光﹐爰玆聖緒﹐頹維弛綱﹐

靈曜熠爍﹐躋景扶桑﹐則天未墬﹐重規旻蒼﹐其規伊何﹐橫幹作峻﹐厥徳不回﹐矩地能順﹐憑河拓景﹐襄嶽殷韻﹐龍章炯偉﹐虎質碩變﹐有秦不競﹐罔極黔首﹐震驚予師﹐思虔神主﹐上帝曰咨﹐天鑑有赫﹐乃眷伊漢﹐此惟予宅﹐明明聖皇﹐旣受帝祉﹐云騰下邑﹐風駭泗水﹐仰鏡天文﹐五緯同晷﹐俯察云符﹐神母爰止﹐思文聖王﹐克廣克遐﹐威淩羣桀﹐徳潤諸華﹐爰祀天人﹐天人攸嘉﹐爰輯蒸徒﹐蒸徒旣和﹐旣和旣順﹐乃矢徳音﹐丰沛之旅﹐其會如林﹐朱旗虹超﹐彤旆電尋﹐推師蕭曹﹐撫劍髙吟﹐元戎薄伐﹐時往不龕﹐淩波川潰﹐肆野陸沈﹐咸陽克殄﹐旣系秦後﹐峨峨阿房﹐乃淸帝宇﹐穆穆聖皇﹐天保攸定﹐有項畔換﹐不式王命﹐

王命旣愆﹐黜我西土﹐於鑠王師﹐遵時匪怒﹐爰赫乘舋﹐席卷三夏﹐嘽嘽戎軒﹐矯矯乘馬﹐燮伐彊楚﹐至於垓下﹐天誅薄曜﹐暴籍授首﹐區夏濟混﹐宇宙蒙乂﹐肅肅帝居﹐巍巍神器﹐有皇於登﹐是臨天位﹐繡文於裳﹐組華於黻﹐明明天子﹐有穆其容﹐至於鏘鏘﹐相維辟公﹐宣聲路寢﹐發號紫宮﹐頒此愷悌﹐以畜萬邦﹐思樂皇慶﹐協於時雍﹐琴瑟在禦﹐大予舞功﹐越裳委贄﹐肅愼來王﹐明明聖皇﹐開國乘制﹐分圭祚勞﹐河山命誓﹐禮律克彰﹐典文垂藝﹐有漢恢恢﹐疏罔不替﹐聖功克明﹐九方孔安﹐良宰內幹﹐武臣外閒﹐漸澤冀域﹐沽被戎蠻﹐連光太素﹐萬載不刊。

祖考頌

云之世族﹐承黃虞之苗緒﹐裔靈根之遺芳﹐用能枝播千條﹐穎振萬葉﹐繁衍固於三代﹐饗祀存乎百世﹐豈非皇慶之積佑﹐神明之殷祥者哉﹐在周之衰﹐有嬀之後﹐將育於姜﹐而貞龜發鳴鳳之兆﹐周史表觀國之繇﹐故能光宇營丘﹐奄有東海﹐支庶蕃廡﹐而胤祚昌大矣﹐遭世多難﹐子孫蕩析﹐逐於南土﹐烈祖丞相邵侯﹐顯考大司馬武侯﹐明徳叡哲﹐沈雄特秀﹐固上﹐天所以繼迹前其惠成顧者也﹐是以有吳云興﹐而邵侯龍見﹐遂風騰海堣﹐電斷荊楚﹐運籌制勝﹐底定經略﹐文徳光宣﹐武功四克﹐乃作臺衡﹐以禦於王政﹐天綱與先代比隆﹐義問與前修接響﹐固所謂汪洋浩浩﹐不世出者哉﹐武侯以光遠之度﹐襲重規之範﹐宣朗之明﹐照曾暉之景故寅亮樞極﹐則萬物淳曜﹐緝熙有邦﹐而宇內恪居﹐及至中葉﹐亂曰虎臣﹐綏援旣集而大難時弭﹐徳濟封域之內﹐威陽函夏之表﹐遂仍世作宰﹐焜耀祖業﹐車實襲軌﹐裘不攺帶﹐元勛昺於光國﹐洪烈著於隆家﹐考徳計功﹐比之前代﹐未有茂於此者也﹐是以小子敢慕徽﹐猷欽述芳烈﹐𨿽不足以當朱弦之一唱﹐發淸廟之三嘆﹐蓋爾臣子之遺恩﹐罔極之所處也﹐乃作頌曰。

悠悠聖緒﹐上帝是臨﹐世篤其猷於顯徽音﹐神風往播﹐福祿來尋﹐靈根旣茂﹐萬業垂林﹐繁盛海嵎﹐穎寧漢陰﹐旣曰寧止﹐芳佑允淑﹐乃步斯淳﹐降神有陸﹐赫矣二公﹐應期載育﹐明明邵侯﹐允哲允謀﹐叡心昭徳﹐淑問宣猷﹐如日之升﹐如川之至﹐炎精旣頹﹐黃揮昺煥﹐光宅海邦﹐大造江漢﹐王於出徵﹐二公斯難﹐長驅致屆﹐九有有判﹐咸黜凶醜﹐區域寧晏﹐天祿未終﹐大命有集﹐卜食東夏﹐元龜旣襲﹐聿來故宮﹐作蕃舊邑﹐公徒斯振﹐帝旅凱入﹐於變時雍﹐神道經始﹐肅肅九命﹐永言徽止﹐公拜稽首﹐對楊天子﹐猗歟盛歟﹐邵侯有作﹐我考纂戎﹐爰究爰度﹐遠除尋軌﹐崇基式廓﹐昭明有家﹐祖廟奕奕﹐中葉虎臣﹐稱亂西秦﹐

靈旆電揮﹐伐鼓霆震﹐會朝哀舉﹐徵不浹辰﹐遐風遠掃﹐萬里無塵﹐有族斯佑﹐念功在玆﹐衮衣之宜﹐遂作上司﹐台光增朗﹐方險載夷﹐穆矣暉章﹐有吳之旗﹐我祖我考﹐受言藏之﹐曄曄藻裳﹐再命同服﹐騑騑四牡﹐二世方轂﹐分珪比瑞﹐天秩底祿﹐公堂峻趾﹐華構重屋﹐皆在二伊﹐於殷有聲﹐在漢之興﹐亦曰韋平﹐惟祖惟考﹐履貞大亨﹐邈彼披陽﹐追蹤阿衡﹐駿惠雨施﹐景潤云行﹐洋洋玄化﹐功濟其民﹐風馳海表﹐光被嶽濱﹐二後重規﹐世有哲人﹐肅雍碩響﹐萬載是振。

張二侯頌有序

張氏之先﹐蓋少昊氏之苗裔也﹐其在春秋﹐晉徳方休﹐而張老延譽﹐爰曁有漢﹐文成佐命於初基﹐司空揚聲於末葉﹐流長祚遠﹐世不乏侯﹐輔吳將軍文侯遭季末云擾﹐遂避難於東﹐有吳之興﹐實爲謀主﹐桓王卽世﹐援建太祖﹐知命審於將萌﹐先識鏡於未兆﹐遂作上將﹐輔成王業﹐立朝無不易之方﹐正色有犯顏之亮﹐固所謂謇謇王臣﹐古之遺直者也﹐奮威將軍定侯明徳光遠﹐軌量弘濟﹐文敏足以華國﹐威略足以振眾﹐重規繼體﹐而大業暉崇﹐故休祚頻繁寵靈仍世﹐天秩之體彌彰﹐而毀盈之心玆衝﹐用能保寵固世﹐考終碩問﹐蓋竹帛之所光宣﹐詠歌之所揄揚也﹐乃作頌曰。

烈文遠祖﹐肇自上皇﹐金天淳曜﹐遂濟窮桑眞人有作﹐飛龍在天﹐畱侯載見﹐階云自淵﹐卽謀神造﹐啟運妙玄﹐有漢再命﹐度邑於東﹐其在中葉﹐誕育司空﹐邈矣唐陵﹐有恭斯庸﹐寧行盈止﹐世篤天祿﹐神之聽思﹐俾我戩榖﹐繁過芳佑﹐底之洪族﹐洪族旣昌﹐再惠音徽﹐於穆二侯﹐仍世雙飛﹐堂堂輔吳﹐抑抑奮威﹐如龍之躍﹐如鳳之輝﹐薄言戾止﹐在彼紫微﹐金卯紛若﹐四海畔換﹐文侯乃顧﹐妙世遠觀﹐逝彼塗方﹐度玆江漢﹐鳴飛遵海﹐聿來有亂﹐遭家不造﹐殲我明聖﹐桓後肇揚﹐侯承末命﹐皇大烝哉﹐天保未定﹐匪侯卹度﹐宗緒孰正﹐帝整我旅﹐外薄四荒﹐命作惟師﹐時惟鷹揚﹐遂登上將﹐亮彼大皇﹐底邑胙土﹐命珪有璋﹐

蹇蹇我侯﹐明發宿夜﹐襲彼遺直﹐興言有﹐聿懷來忠﹐王室之故﹐猶歟定侯﹐祗服淸曜﹐奕奕瓊範﹐王潤淑貌﹐淵往藏﹐朗思來照﹐曾是徽章﹐再世被荷﹐庸勛開國﹐明道隆家﹐苾苾其芬﹐淑問揚和﹐有蔚其文﹐如林之華﹐皇矣帝祚﹐受言旣崇﹐女有行作﹐合儲條宮﹐延延紫極﹐穎衍皇靈﹐舋舋定侯﹐在盈思衝﹐祗寵戒益﹐永懷愼終﹐重光並曜﹐播我芳風。

贊

榮啟期贊

榮啟期者﹐周時人也﹐值衰世之季末﹐當王道頹淩﹐遂隱居窮處﹐遺物求已﹐沂懷玄秒之門﹐求意希微之域﹐天子不得而臣﹐諸侯不得而友﹐行年九十﹐被裘鼓琴而歌﹐孔子過之﹐問曰﹕先生何樂﹖答曰﹕吾樂甚多﹐天生萬物﹐惟人爲貴﹐吾得爲人矣﹐是一樂也﹐以男爲貴﹐吾又得爲男﹐是二樂也﹐或皆不免於𦇤褓﹐而吾行年九十﹐是三樂也﹐夫貧者士之常﹐也死固命之終也﹐居常待終﹐當何憂乎﹐孔子聽其音﹐爲之三日悲﹐常被裘帶索﹐行吟於路曰﹕吾著裘者﹐何求帶索者﹐何索﹐遂放志一丘﹐滅景榛藪﹐居眞思樂之林﹐利涉忘憂之沼﹐以卒其天年﹐榮華溢世﹐不足以盈其心﹐萬物兼陳﹐不足以易其樂﹐絕景雲霄之表﹐濯志北溟之津﹐豈非天眞至素﹐體正含和者哉﹐友人有圖其象者﹐命爲之贊﹐其辭曰﹕

芒芒至道﹐天啟徳心﹐自昔逸民﹐遁志山林﹐邈矣先生﹐如龍之潛﹐夷明收察﹐滅迹在陰﹐傲世求已﹐遺物自欽﹐景遁瓊輝﹐響和絕音﹐戀彼丘園﹐研道之微﹐思樂寒泉﹐薄采春蕤﹐鳴弦淸泛﹐撫節髙徽﹐有聖戾止﹐永言傷悲﹐天造艸昧﹐負道實嘉﹐於鑠先生﹐旣體斯和﹐熊羆作祥﹐黃髮皤皤﹐耽此三樂﹐遺彼世華﹐翼翼彼路﹐行吟以遊﹐的的黻冕﹐陋我輕裘﹐永脫亂世﹐受言一丘﹐媚玆常道﹐聊以忘憂。

陸云全集

大將軍宴會被命作詩徵西大將軍京陵王公會射堂皇太子見命作此詩太尉王公以九錫命大將軍讓公將還京邑祖餞贈此詩大安二年夏四月大將軍出祖王羊二公於城南堂皇被命作此詩贈張彥明贈汲郡太守詩贈顧驃騎詩二首贈鄱陽府君張仲膺詩答顧秀才詩答大將軍祭酒顧令文詩答吳王上將顧處微詩贈顧尙書詩答兄平原詩贈鄭曼季詩四首答孫顯世詩失題失題失題失題贈孫顯世詩答兄平原詩答張士然詩爲顧彥先贈婦往返詩四首詩芙蓉詩詩

大將軍宴會被命作詩一

皇皇帝祜。誕隆駿命。四祖正家。天祿保定。叡哲惟晉。世有明聖。如彼日月。萬景攸正。二

巍巍明聖。道隆自天。則明分爽。觀象洞玄。陵風葉極。絕輝照淵。肅雍往播。福祿來臻。三

在昔姦臣。稱亂紫微。神風潛駭。有赫玆威。靈旗樹斾。如電斯揮。致天子屆。於河之沂。有命冉集。皇輿凱歸。四

頹綱旣振。品物咸秩。神道見素。遺華反質。辰晷重光。協風應律。函夏無塵。海外有謐。五

芒芒宇宙。天地交泰。王在華堂。式宴嘉會。玄暉峻朗。翠云崇藹。冕弁振纓。藻服垂帶。六

祁祁臣僚。有來雍雍。薄言載考。承顏下風。俯覿嘉客。仰瞻玉容。施己惟約。於禮斯丰。天錫難老。如嶽之崇。徵西大將軍京陵王公會射堂皇太子見命作此詩一

芒芒太極。玄化煙熅。頹形成器。淩象垂文。大鈞造物。庶類羣分。先識經始。實綜彜倫。二

惟嶽隆周。生甫及申。天鑑在晉。祚之降神。邈矣遐風。茂徳有鄰。永言配命。惟晉之鎭。三

厥鎭伊何。實干心膂。文教內輔。武功外禦。淮方未靖。帝曰攸序。公於出徵。奄有南浦。四

南海旣賓。爰戢干戈。桃林釋駕。天馬婆娑。象齒南金。來格皇家。絕音協徽。宇宙告和。五

玄綱峻極。天罔旣紘。文武方升。允玆兼弘。峨峨髙夏。有肅其涼。公侯戾止。騄驥龍驤。善問如林。在會鏘鏘。六

祝融禦節。火正緝熙。凱風徘徊。萬物欣時。秩秩初筵。薄言在玆。嘉福介祜。萬壽無期。太尉王公以九錫命大將軍讓公將還京邑祖餞贈此詩一

烈文辟公。時惟哲王。闡縱絕期。平顯幽光。內實愼徽。緝熙有臧。出糾方慝。間督不揚。髙山峻極。天造芒芒。二

天子念功。大典光備。肅肅王命。宰臣蒞事。穆矣淵讓。遺功遂志。思我遠猷。徽音孰嗣。三

後命旣靈。王人反旆。興言出祖。飲餞於邁。旍旐泱泱。軺軒藹藹。和風弭塵。淸暉映蓋。四

思樂中陵。言觀其川。公王戾止。有車轔轔。伊誰云饗。我有嘉賓。羽觴舉酬。酢爾徵人。五

悠悠徵人。四牡騑騑。發軫北京。振策紫微。昔乃云來。春林方輝。歲亦暮止。之子言歸。道塗興戀。伏載稱徽。六

聖澤旣渥。嘉會愔愔。庭旅鐘鼓。堂有琴瑟。飛轡淸暉。扶桑移蔭。視景秪慕。揮袂沾襟。孌彼同棲。悲爾異林。我有旨酒。以歌以吟。大安二年夏四月大將軍出祖王羊二公於城南堂皇被命作此詩一

時文惟晉。天祚有祥。聖宰作弼。受言旣臧。有赫斯庸。勛格昊蒼。景物臺暉。棟隆玉堂。二

惟帝思庸。大興光迪。聖敬遠躋。神道玄邈。思媚三靈。誕膺天篤。嘉命旣辱。王人言告。三

翼翼王人。言告惟慕。公輿駕言。乃眷斯顧。華旗飛藻。鳴鸞振路。騑騑駟牡。噓天載步。四

我有髙夏。如雲斯薈。雕軒戾止。薄言嘉會。問誰在宴。惟俊惟乂。丰俎殷薦。獻酬交泰。五

攸攸昊天。南正興言。朱明有曄。萬葉翠繁。昌云垂天。凱風熙顏。王臣在此。貽宴於歡。六

懸象西頹。虞淵納景。嘉樂未晞。嚴駕已整。行矣徵人。身乖路永。飛驂顧懷。華蟬引領。遺思北京。結轡臺省。從事中郎張彥明爲中護軍奚世都爲汲郡太守客將之官大將軍崇賢之徳旣遠而厚下之恩又隆非此離析有感聖皇旣蒙引見又宴於後園感鹿鳴之宴樂詠魚藻之凱歌而作是詩一

思文有聖。叡哲配天。功濟生黎。道合上玄。休命發揮。有集惟賢。哲彼寤宿。澄此在淵。二

濟濟多士。實播令聞。王曰欽哉。余嘉乃勛徽音孔碩。惠爾風雲。穆此芳烈。肇揚淸芬。三

肅肅庶僚。祗服寵暉。肇被桃虫。假翼翻飛。出撫邦家。入翔紫微。有命旣集。願言永違。四

思樂華堂。云構崇基。公王有酒。薄言饗之。景曜徽芒。芳風詠時。宴爾賓儐。具樂於玆。五

亹亹我王。丰恩允臧。我客戾止。飲酒公堂。自彼下僚。聿來有光。悲矣永言。指途逝將。形違殿闥。景附華房。六

開國承家。勿用小人。今我聖宰。實蕃斯仁。淩淵龍躍。披林鳳振。正直旣好。嘉禮式陳。振我遠徳。歸於時民。贈汲郡太守詩一

於穆皇晉。豪彥實蕃。天罔振維。有聖貞觀。鳴鳥在林。良駿卽閒。萃彼俊乂。時亮庶官。二

抑抑奚生。天篤其淳。芳穎蘭揮。瓊光玉振。沈機照物。妙思考神。思我善問。觀徳古人。三

善問伊何。惠音孔韶。肇允衡門。翻飛宰朝。肅雍芳林。芬響淩霄。穆矣和風。育爾淸休。四

亦旣有試。出宰邦家。之子於行。民固謳歌。風澄俗儉。化靜世波。芒芒旣庶。且樂於和五

我有好爵。旣成爾服。入贊崇華。遂登帷幄。時文聖宰。天祚方谷。朔風徽止。鴻漸云嶽。六

悠悠斯民。三代直道。我求明徳。惟奚攸考。緝熙暉章。天祿來保。惠心無兢。丰化有造。七

樂只君子。茂徳攸綏。嗟我懷人。式是言歸。聿言來集。如翼斯揮。日予不惠。照爾淸暉。八

職思旣殊。亦各有司。念我同僚。悲爾異事。之子之遠。悠悠我思。𨿽無贈之。歌以言志。贈顧驃騎詩二首有皇一

有皇大晉。時文憲章。規天有光。矩地無疆。神篤斯祜。本顯克昌。載生之雋。實惟祈陽。哲問宣猷。考茂其相。二

於鑠祈陽。誕鐘天篤。淸輝龍見。玄猷淵嘿。沈機響駭。幽神廣覿。和以同人。歸物時育。有大惡盈。謙以自牧。思我懿範。萬民來服。三

吳未喪師。天秩有庸。淵哉若人。弱冠休風。俯翼黃門。以徳來忠。端秀蕃後。正色儲宮。徽音鑠穎。邈矣遐蹤。四

皇維南終。舊邦匪歆。委弁釋位。如龍之潛。考盤窮谷。假樂丰林。子𨿽藏器。鐘鼓有音。惠風往敬。慶問來尋。五

濟濟元公。相惟天子。明明辟王。思隆多士。帝曰欽哉。有命集止。我咨四方。令問在爾。以朕大賚。乃膺嘉祉。聿來胥步。觀國之紀。六

惟皇建極。緝熙淸曜。我有畯民。明徳來照。大觀在上。王假有廟。顯允顧生。金聲玉振。之子於升。利見大人。龍輝絕迹。有肅淸塵。七

淸塵旣彰。朝虛好爵。敬子侯度。愼徽百辟。予聞有命。徳禮不易。嗟我懷人。瞻言永錫。丰佑東法。惟子之績。八

遵汶涉泗。言告同徵。勁風宵烈。湛露朝零。云垂藹下。泉冽淸泠。哀哉行人。感物傷情。從子京邑。言觀厥成。天保祚徳。式谷以寧。思文一

思文祁陽。祁陽克畯。天錫純嘏。宣玆義問。徳音旣烈。海外有奮。旣奮斯音。祗敬厥徳。昭治其家。覃及邦國。永肇儀刑。俾民惟則。二

文王在上。太姒思齊。魯侯克昌。亦賴令妻。鑑神有顧。蘋繁在斯。祁陽載天。作之伉儷。三

在虞之冑。實惟有姚。穎艷玉秀。華茂桃夭。居顯祗明。在靈格幽。淸塵熠爍。淑心綢繆。爰及祁陽。惟徳之周。四

其徳伊何。和貞虔告。師民履素。言謀慮度。鐘鼓思樂。靖端夙效。考休攸嬪。來嫁於顧。五

羔羊執贄。玉帛有輝。百兩集止。之子於歸。宗姻風從。娣侄云回。祁陽顧之。煥其盈闈。六

旣曰歸止。式揚好音。言觀河洲。有集於林。思樂葛藟。薄采其蕈。疾彼攸遂。乃孚惠心。七

惠心旣孚。有恪中饋。惇此眾斯。永錫嗣類。載延窈窕。用和寤寐。神之聽之。胤祚來爾。八

昔周之隆。在任有姒。內刑聖敬。外崇多士。今我淑人。實亮君子。亹亹翼翼。亦繼斯祉。宜爾子孫。福祿盈止。贈鄱陽府君張仲膺詩一

神林何有。奇華妙實。皇朝如何。窮文極質。斌斌君子。升堂入室。太上有曜。子誕其輝。知機日難。子達其微。入輔帷幄。出禦千里。滔滔江漢。南國之紀。二

謁帝東堂。剖符南徵。天子命我。車服以榮。何以潤之。徳被蒼生。何以濟之。威振羣城。卻愚以化。崇賢以仁。鳳舒其翮。龍濯其鱗。憶彼荒藪。莫敢不賓。𨿽云舊邦。其命維新。三

卞和南金。終始一色。顯允君子。窮達一徳。弘仁厲道。物究其極。古賢受爵。循墻虔恭。今哲居貴。履盈如衝。接新以化。愛舊以丰。隆此嚶鳴。惇彼谷風。四

忠至寵加。孝至榮集。內崇南芬。外淸名邑。煒煒棠棣。敻增其華。猗猗桑梓。厥耀孔多。被繡晝行。昔人攸羨。階雲飛藻。孰與同粲。五

人道伊何。難合易離。會如升峻。別如順淇。嗟我懷人。曷云其來。貢言執手。涕旣隕之。一

玄黃挺秀。誕受至眞。行該其髙。徳備其新。光瑩之偉。隋卞同珍。騰都之駿。龍鳳合塵。二

皇皇明哲。應期繼聲。華暎殊域。實鎭天庭。入輔出輔。幹幹靡寧。夏發涼臺。我雨我暑。冬違邦族。風霜是處。嗟彼獨宿。誰與晤語。飄颻艱辛。非禹孰舉。言念君子。悵惟心楚。三

悠悠山川。驍驍徵遐。陟升嶣嶤。降涉洪波。言無不利。乘崄而嘉。人懷思慮。我保其和。四

邂逅相遇。良願乃從。不逢知己。誰濟予躬。莫攀莫附。媿我髙風。時過年邁。晻冉桑楡。晞光賴潤。亦在斯須。假我夷塗。頓不忘驅。泛予津川。桴不失浮。無愛餘輝。遂暗東嵎。五

幽幽東嵎。戀彼西歸。瞻儀情感。耹音心悲。之子於邁。夙夜京畿。王事多難。仲焉徘徊。答顧秀才詩一

芒芒上玄。有物有則。厥初造命。立我藝則。爰玆族類。有覺先識。斯文未喪。誕育明徳。二

允矣顧生。載靈之和。沈根芳沼。濯秀蘭波。淵翹戢穎。景茂淩華。惟是徳心。是用閒邪。三

徳心伊何。行歸於周。希髙仰峻。企遠懷悠。匪願在明。靡倦斯幽。凡我同朋。瞻言淸休。四

愼終於遠。俾民歸厚。言若有行。及予攜手。何以卹我。其仁孔有。心之云愛。隆敬其久。五

旣邁斯仁。亦迪玆文。藻不雕朴。華不變淳。有斐君子。如珪如璠。仰欽徳類。依懷惠詮。式揚好問。邦家於宣。答大將軍祭酒顧令文詩一

惟林有鸞。惟淵有螭。顯允明徳。實邦之基。先後陟恪。子配於玆。遵彼玉堂。受言遘之。二

中原有軌。世鮮克蹈。先民有懷。子探其妙。心猶水鑑。函景內照。名若振炎。攄光外耀。三

相彼水鑑。民胥攸臨。矧曰明徳。人誰弗欽。寫我朶頤。卽爾澄心。義隆自古。好邈在今。四

大人有作。興雲自天。之子於升。亦躍於淵。景曳淸霄。響發鳴弦。義問弘集。淑風載鮮。五

企予朔都。非子孰念。豈無弱翰。才不克贍。惠音聿來。瓊華玉艷。無徳不報。念辭惟忝。

答吳王上將顧處微詩一

邈矣大昧。造化明明。物以曲全。人以直生。類聚百族。羣分萬形。員淵挺隋。方川吐瓊。二

藹藹洪族。天祿攸蕃。神綏厥本。道裕其源。條有丰葉。波無輟瀾。烈風時播。芳響世繁。三

曰繁曰賾。載徳於玆。克文克敏。乃惠乃慈。遵彼洪流。薄言詠之。好是神契。聊與之期。四

仁勇同宅。文武相紛。王謂禦事。誰撫上軍。於時翻飛。虎嘯江濆。式遏不虞。俾也無塵。五

三代旣遠。直道垂音。非齒焉尙。非徳孰欽。鉆仰自古。鮮曰在今。匪惟形交。殷薦其心。六

心以殷薦。分以道成。祗服惠顧。疇此深情。亦有芳訊。薄載其誠。豈無春暉。玆焉可榮。七

大道易聞。崇軌難襲。孰云匪衍。咎吝尢集。敢謝不佞。棲山自戢。臨篇焉愧。徳輶辭輯。八

翩彼日月。逝猶駭電。朝華未厭。夕風已扇。詩亦有悲。無幾相見。懷徳嘆心。於焉東眷。九

平津晚貢。貢公後徵。陟彼玉階。黃髮來升。靈卉三秀。芳艸秋興。惟頤淸神。福祿是膺。贈顧尙書詩

五嶽降神。四瀆炳靈。兩儀鈞陶。參和大成。兆光人倫。誕育至英。於顯尙書。實惟我兄。行成世則。才爲時生。體道旣弘。大徳允明。厥弘伊何。靡曠不遵。厥明伊何。靡妙不研。無索照灼。有求幽玄。細微不錯。毫芒以陳。積簣爲山。納流成淵。扶翹布華。養物作春。所肅以禮。所潤以仁。宣質拔行。曜文八采。堅不可鉆。淸如凝水。方迹迎朖。蹈齊闕裏。晞聖而惟。亦顧之子。彼棄芝英。玩此蘭茝。異世同芳。其馥不已。有蘭旣馥。我風載淸。能芬南嶽。運芳北徵。子有其徳。人求其馨。逝此陋巷。燻彼紫庭。厥音不已。鼓鐘有聲。聞天之聰。譬之鵠鳴。天聰旣招。我實惟彰。乘風之鳳。眷言朝陽。披云藻繡。來此舊鄕。謙光自抑。厥輝愈揚。麗容魋翕。孔好已張。旣照平林。具我華英。華英已曜。餘光難延。會淺別速。哀以紹欣。追曠同塗。暫和笑言。殊音合奏。曲異響連。絕我歡條。統我思因。根分來在。愛感往思。我非形景。有處有遊。載離載會。且歡且憂。感彼遠曠。吝此延娛。樂奏聲哀。言發涕流。惟願我子。徳與福俱。亦天之佑。亦我之私。答兄平原詩

伊我世族。太極降精。昔在上代。軒虞篤生。厥生伊何。流祚萬齡。南嶽有神。乃降厥靈。誕鐘祖考。徹玆神明。運步玉衡。仰和太淸。賓禦四門。旁穆紫庭。紫庭旣穆。威聲爰振。厥振何。播化殊鄰。淸風攸被。率土歸仁。彤弧所彎。萬里無塵。功昭王府。帝庸厥勛。黃鉞授徵。錫命頻繁。闞如虓虎。肅玆三軍。光若辰跱。亮彼公門。仍世上司。芳流慶雲。純和所產。爰育仁昆。誕丰岐嶷。實昭令聞。令聞伊何。休音允臧。先公克構。乃崇斯堂。耀穎上京。發迹扶桑。戎車出徵。時惟鷹揚。鷹揚旣昭。勛庸克邁。天子命我。鎭弼於外。代作扞城。以表南裔。降災匪蠲。景命顚沛。惟我賢昆。天姿秀生。含奇播越。明徳惟馨。太陽散气。乃稟厥和。山川垂度。爰則厥遐。厥遐伊何。惟光惟大。惟大伊何。如岱如渭。恢此廣淵。廓彼洪懿。弘道惇徳。淵哉爲器。統我先基。弱冠慷慨。將弘祖業。實崇奕世。咨予頑曚。蕞爾弱才。沈耀玄渚。挹庇云淇。陶化靡移。固陋於玆。瞻仰洪範。實忝先基。巍巍先基。重規累構。赫赫重光。遐風激鶩昔我先公。爰造斯猷。今我六蔽。匪崇克扶。悠悠大道。載邈載遐。洋洋淵源。如海如河。昔我先公。斯綱斯紀。今我末嗣。乃傾乃圮。世業之頹。自予小子。仰愧靈丘。銜憂沒齒。憂懷惟何。顧景惟塵。峨峨髙蹤。眇眇貿辰。明徳繼體。莫非哲人。今我頑鄙。規範靡遵。仍世載徳。荒之予身。莫峻匪嶽。有俊斯登。莫髙匪云。有翼斯淩。矧我成基。匪克階升。玄黃長阪。載寐載興。豈敢憚行。哀此負乘。芒芒髙山。自予頹之。濟濟徳義。匪我懷之。終銜永負。於其媿而。昔予言曠。泛舟東川。銜憂告辭。揮淚海濱。羲陽趣駕。炎華電徵。自我不見。邈哉八齡。悠思迥望。寤言通靈。昔我往矣。辰在東嵎。今我於玆。日薄桑楡。銜艱遘湣。困瘁殷憂。哀矣我世。匪蒙靈休。開元迄玆。天疊興微。震風隱駭。海水羣飛。王旅南徵。闡耀靈威。予昆乃播。爰集朔土。載離永久。其毒太苦。上帝休命。駕言其歸。多我遘湣。振蕩朔垂。羈系殊俗。初願用違。嚴駕東徵。肅邁林野。夕秣乘馬。朝整僕旅。矯矯乘馬。載驅載馳。漫漫長路。或降或階。晨風夙零。朝不皇饑。傾景儵墜。夕不存罷。𨿽有丰艸。匪釋奔駟。𨿽有重陰。匪遑假寐。煢煢僕夫。悠悠遄徵。經彼喬木。有鳥嚶鳴。微物識儕。矧伊有情。樂玆棠棣。實歡友生。旣至旣覲。滯思曠年。年在曠紀。覲未浹辰。恨其永懷。憂心孔艱。天地永久。命也難長。生民忽霍。曷云其常。我之旣存。靡績靡紀。乾坤難並。寂焉其已。生若電激。沒若川徵。存愧松柏。逝慚生靈。匪吝性命。實悼徒生。茍克析薪。豈憚冥冥。瞻企皇極。徼福上天。冀我友生。要期永年。昔我先公。邦國攸興。今我家道。綿綿莫承。昔我昆弟。如鸞如龍。今我友生。凋俊墜雄。家哲永䢐。世業長終。華堂傾構。廣宅頹庸。髙門降衡。修庭樹蓬。感物悲懷。愴矣其傷。惇仁泛愛。錫予好音。晞光懷寶。煥若南金。披華玩藻。曄若翰林。詠彼淸聲。被之瑟琴。味此殊響。慰之予心。弘懿忘鄙。命之反復。敢投挑李。以報寶玉。冀憑光益。編諸末錄。贈鄭曼季詩四首谷風一

習習谷風。扇此暮春。玄澤墜潤。靈華煙熅。髙山熾景。喬木興繁。蘭波淸湧。芳滸增源。感物興想。念我懷人。二

習習谷風。載穆其音。流芳鼓物。淸塵拂林。霖雨嘉播。有渰淒陰。歸鴻逝矣。玄鳥來吟。嗟我懷人。其居樂潛。明發有想。如結予心。三

習習谷風。以溫以涼。玄黃交泰。品物含章。潛介淵躍。飛鳥云翔。嗟我懷人。在津之梁。明發有思。淩波褰裳。四

習習谷風。有集惟喬。嗟我懷人。於焉逍遙。鸞棲髙岡。耳想云韶。拊翼墜夕。和鳴興朝。我之思之。言懷其休。五

習習谷風。其音孔嘉。所謂伊人。在谷之阿。虎質山嘯。龍輝淵播。維南有箕。匪休其和。有捄天畢。戢爾滂沱。懿厥河漢。耽彼大華。明發有懷。我勞如何。鳴鶴一

鳴鶴在陰。戢其左翼。肅雍和鳴。在川之域。假樂君子。祚爾明徳。思樂重虛。歸於其極。嗟我懷人。惟馨黍稷。二

鳴鶴在陰。其鳴喈喈。垂翼蘭沼。濯淸芳池。假樂君子。其茂猗猗。底之瑰寶。有粲瓊瓌。乃振褧裳。襲爾好衣。嗟我懷人。啟襟以晞。三

鳴鶴在陰。其儀藹藹。謂天蓋髙。和音於邁。假樂君子。篤膺俊乂。穆風潛烈。興雲戢薈。徳茂當年。時愆嘉會。安徳鞶藻。攺爾縞帶。嗟我懷人。心焉忼愾。四

鳴鶴在陰。載好其聲。漸陸儀羽。遵渚回涇。假樂君子。祚之篤生。徳耀有穆。如瑤如瓊。視流濯髮。滅景遺纓。安得風雲。雨爾北冥。嗟我懷人。惟用傷情。南衡一

南衡惟嶽。峻極昊蒼。瞻彼江湘。惟水泱泱。淸和有合。俊乂以藏。天保定爾。茂以瓊光。景秀蒙汜。穎逸扶桑。我之懷矣。休音峻揚。二

穆穆休音。有來肅雍。沈波湧奧。淵芳馥風。傃虛養恬。照日遺蹤。考盤遵渚。思樂潛龍。我之懷矣。寘爾華宮。三

和璧在山。荊林玉潤。之子於潛。淸輝遠振。克稱輶徳。作寶有晉。和聲在林。羽儀未變。我之懷矣。有客來信。四

風雲有作。應通山淵。淸琴啟彈。宮商乘弦。類族知感。有命自天。夷叔希世。猶謂比肩。矧我與子。姤會斯年。我之懷矣。其好纏綿。五

古人有言。詩以宣心。我之懷矣。在彼北林。北林何有。於煥斯文。瓊瑰非寶。尺牘成珍。丰華非妙。得意惟神。河魴登俎。遭逢淸川。髙岡一

瞻彼髙岡。有猗其桐。允也君子。實寶南江。員規啟裕。沈矩履方。泳此明流。淸瀾川通。陟彼衡林。味其回芳。二

馥矣回芳。綢繆中原。祁祁庶類。薄采其芬。棲遲泌丘。容與衡門。聲播東汜。響溢南云。三

穆穆閶闔。南端啟鑰。庶明以庸。帝聽式闕。有鳳於潛。在林棲翮。非予之祚。孰與好爵。四

幽居玩物。顧景自頤。發憤潛帷。彷佛有思。予美亡此。終然肯來。企予與言。惟用作詩。答孫顯世詩一

邈矣上祖。垂休萬葉。廣問弘被。崇軌峻躡。髙山克荒。大川利涉。繁玆惟祜。風連云接。二

大人有作。二後利見。九功敷奏。七徳殷薦。鼎實重飪。芳烈再扇。奕葉弘道。天祿來宴。三

道弘振古。祚來替今。如彼在川。亦有浮沈。大韶旣系。響比我音。豈曰荒止。塗弗克尋。四

昌風攺物。豈水易瀾。百川總紀。四海合源。在彼焉取。聿來莫觀。曾是褊心。敢忘丘園。五

員暉偏照。玄澤謬盈。發彼承華。頓此增城。托景靈云。倦遊戶庭。匪曰能之。實忝長嬰。六

煥矣金虎。襲我皇猷。孰云匪吝。仰媿蒼流。往蹇來反。弭迹一丘。孌彼東朝。言卽爾謀。七

振振孫子。洪族之紀。志擬龍潛。徳配麟趾。弘義朖節。克明峻軌。遵彼中臯。於穆不已。八

於穆不已。大都是階。之子於命。人應如頹。厚徳時邁。協風允諧。惠此海湄。俾也可懷。九

乃眷丘林。樂哉河曲。解紱投簪。披褐懷玉。遺情春臺。托蔭寒木。言念伊人。溫其在谷。十

道俟人行。辭以義輯。和容過表。余未云執。惠音髙播。淸風駿集。懷徳形撫。臨篇景立。失題一

悠悠縣象。昭回太素。淸濁疊興。升降啟度。遺和旣爽。季春告暮。朱明來思。靑陽受煦。二

日徵月盈。天道變通。太初陶物。造化爲功。四月懷夏。南徵觀方。凱風有集。飄颻南窻。思樂萬物。觀異知同。三

有渰萋萋。甘雨未播。黍稷方華。中田多稼。庭槐振藻。園桃阿那。薄言觀物。在堂知化。四

蓬戶惟情。玩物一室。明發有懷。念昔先哲。通夢幽人。彷佛遺烈。淸暉在天。孰與永日。五

乃啟遺籍。思予大觀。幽居傲物。顧景怡顏。況惟解舞。衡門重關。思媚古人。有懷良盤。沈曦含輝。芳烈如蘭。六

厥初生民。有物有類。自古有稱。大寶以位。徵徒式好。俊奔攸遂。啟予有聞。誨爾達貴。七

達貴伊何。天爵無榮。渾淪大昧。混其濁淸。毀方遁象。遺頑履貞。道實藏器。景以昭形。八

芒芒陋世。奚兢奚錯。牧彼紛華。委之沖漠。漂志垂天。矯心馮閣。通好莊聃。儀刑有作。安得達人。顧予命薄。失題一

思樂芳林。言采其菊。衡薄遵塗。中原有菽。登彼修巒。在林寤宿。彷佛佳人。淸顏如玉。二

予美亡此。誰爲適道。容與俟之。玄發方皓。躑躅山阿。玩此芳艸。願飡其穎。庶以遺老。三

亹亹嘉時。飄忽棄予。有瞻逝深。永嘆潛滸。登願扶桑。仰結飛晷。伊人匪存。遺芳孰與。四

精气爲物。或降或升。䢐落攸往。神奇有登。死生爲徒。存亡曷勝。謂予不信。遺籍有徵。五

閒居外物。靜言樂幽。繩樞增結。甕牖綢繆。和神當春。淸節爲秋。天地則爾。戶庭已悠。六

嗟我懷人。悠悠其潛。念昔先烈。有懷所欽。駭情玩世。當允南金。瓊輝邈矣。誰適爲心。明發興言。忼慨芳林。失題

美哉良友。稟徳坤靈。明照遠鑑。幽微妍精。超迹皇英。質如瑤瓊。贈我翰林。示我丹誠。道同契合。體異心幷。自頃西䢐。合於五樓。遲想歡嬿。觀我良疇。亦旣至止。願言莫由。室邇入鬲。中情則憂。抱恨東遊。神往形畱。何以合志。寄之此詩。何以寫思。記之斯辭。我心愛矣。歌以贈之。無祕爾音。不我是貽。失題

有美一人。芳問芬葩。嗟我欽羨。夢想光華。亦旣至止。上下欣嘉。徳馥秋蘭。容茂春羅。淑似令娣。惟予陋何。𨿽有良友。朽木難加。愛樂朋規。贈以斯歌。皆能載之。其美孔多。嗟痛薄祜。並罹哀苦。堂構旣崩。過庭莫覩。我悴西鄰。子沈東土。契闊艱辛。誰與晤語。身滯情往。神遊影處。發夢宵寐。以慰延佇。贈孫顯世詩

制動以靜。祕景在隆。云根可棲。樂此隈岑。

答兄平原詩

悠悠塗可極。別促怨會長。銜思戀行邁。興言在臨觴。南津有絕濟。北渚無河梁。神往同逝感。形畱悲參商。衡軌若殊迹。牽牛非服箱。答張士然詩

行邁越長川。飄颻冒風塵。通波激枉渚。悲風薄丘榛。修路無窮迹。井邑自相循。百城各異俗。千室非良鄰。歡舊難假合。風土豈虛親。感念桑梓域。髣髴眼中人。靡靡日夜遠。眷眷懷苦辛。爲顧彥先贈婦往返詩四首一

我在三川陽。子居五湖陰。山海一何曠。譬彼飛與沈。目想淸惠姿。耳存淑媚音。獨寐多遠念。寤言撫空衿。彼美同懷子。非爾誰爲心。二

悠悠君行邁。煢煢妾獨止。山河安可踰。永路隔萬里。京師多妖冶。粲粲都人子。雅步裊纖腰。巧笑發皓齒。佳麗良可美。衰賤焉足紀。遠蒙眷顧言。銜恩非望始。三

翩翩飛蓬徵。鬱鬱寒木榮。遊止固殊性。浮沈豈一情。隆愛結在昔。信誓貫三靈。秉心金石固。豈從時俗傾。美目逝不顧。纖腰徒盈盈。何用結中欵。仰指北辰星。四

浮海難爲水。遊林難爲觀。容色貴及時。朝華忌日晏。皎皎彼姝子。灼灼懷春粲。西城善稚舞。總章饒淸彈。鳴簧發丹唇。朱弦繞素腕。輕裾猶電揮。雙袂如霞散。華容溢藻幄。哀響入云漢。知音世所希。非君誰能贊。棄置北辰星。問此玄龍煥。時暮復何言。華落理必賤。詩

綠房含靑實。金條懸白璆。俯仰隨風傾。煒煒照淸流。芙蓉詩一

盈盈荷上露。灼灼如明珠。二

寢共織成被。絮以同攻綿。三

夏搖比翼扇。冬坐比肩氈。詩

逍遙近南畔。長嘯作悲嘆。

