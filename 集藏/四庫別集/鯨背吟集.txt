鯨背吟集元朱名世

欽定四庫全書

集部五

鯨背吟集

別集類四

提要

元

﹝臣﹞等謹案鯨背吟集一卷舊本題元朱晞顏撰前有自序署其字曰名世末又有自跋序稱至元辛夘泛海至燕京舟中成七言絕句三十餘首詩尾各以古句足之其末章云早知鯨背推敲險悔不來時只跨牛因名鯨背吟曹學佺編入十二代詩選中長洲顧嗣立編元百家詩據趙孟俯所作宋無翠寒集序謂無舊以晞顏字行先世自晉陵遷吳冒朱姓至元中其父領東萬戶案牘當行病痿無丐以身代遂入海經髙麗諸山未嘗廢吟詠鯨背吟正其時作然序稱偶托迹於冑科未忘情於筆硯緣木求魚乘桴浮海與代父入徵東幕府情事渺不相渉與孟俯序所稱西溪王公以茂才舉之辭不就者亦不合又不知其何故矣疑以傳疑可也

乾隆四十六年十月恭校上

總纂官﹝臣﹞紀昀﹝臣﹞陸錫熊﹝臣﹞孫士毅

總校官﹝臣﹞陸費墀

●欽定四庫全書

鯨背吟集

﹝元﹞朱名世撰

僕粗涉詩書薄逰山水偶托迹於冑科未忘情於筆硯緣木求魚乘桴浮每觀千艘之漕餉勢若龍驤受半載之奔波名如蝸角碧漢迢遙一似浮槎於天上銀濤洶湧幾畨戰栗於船中今將所歷海洋山島與夫風物所聞舟航所見各成詩一首詩尾聯以古句蓋滑稽也非敢稱於格律然而風檣之下柁樓之上舉酒酌月亦可與梢人黃帽郎同發一笑云爾至元辛卯中秋蘇臺吟人朱晞顏名世序

鹽城縣

茅亭數戶日燒鹽一角荒城浸海尖憶似揚州三二月春風十里捲珠簾

梢水

拔矴張篷豈暫停爲貪薄利故輕生幾宵風雨船頭坐不脫蓑衣臥月明

海船

輕裝方解盡無遺風挾雙篷水面飛卻被沙頭漁父笑滿船空載月明歸

鶯逰山

崖倚波濤頂接空黃鶯逰處樹成叢莫言山上人希住多少樓臺煙雨中

日出

金烏搖上浪如堆萬象分明海色開遙望扶桑岸頭近小舟撐出栁陰來

東洋

東溟雲气接蓬萊徐福樓船此際開應是秦皇望消息采芝何處未歸來

彭月

彭月懷沙小更肥團臍風味頗相宜菊花新酒何孤負正是橙黃橘緑時

海味

海味新來數得餐梢人收拾日登船錢塘江下親曽見賣得風流別一船

揍沙

萬乘龍驤一葉輕逆風寸步不能行如今閣在沙灘上野渡無人舟自橫

海鷗

羣飛獨宿水中央逐浪隨波羽半傷莫去西湖花裏睡芰荷翻雨打鴛鴦

吐船

不知饑飽只思眠無病淸流口角涎自笑先生獨醒者長畱一甕在頭邊

乳島

逺望渾如兩乳同近前方信兩髙峯端相不似雞頭肉莫遣三郎解抹胸

沙門島

積沙成島浸蒼空古祀龍妃石崦東亦有逰人記曽到去年今日此門中

神山

從來見說海無邊四際雲濤碧洞天昨夜神仙山下過笙歌引至畫堂前

萊州洋

萊州洋內浪頻髙矴鐵千尋系不牢傳與海神休恣意二三升水作波濤

海邊山

海上千山與萬洲誰知風土屬何州年年六月糧船過不上靈巖卽虎丘

水程

九日灘頭不可移九灘一日尙嫌遲何須頻問程多少路上行人口是碑

尋■﹝舟宗﹞

萬艦同■﹝舟宗﹞在海心一時相離不知音夜來欲問平安信明月蘆花何處尋

拋矴

千斤鐵矴系船頭萬丈灘中得挽畱想見夜深拋擲處驚魚錯認月沈鉤

出火

前■﹝舟宗﹞去速後■﹝舟宗﹞忙暗裏尋■﹝舟宗﹞認火光何處笙歌歸棹晚髙燒銀燭照紅妝

落篷

潮信篷畱風力慳落篷少歇浪中間殷勤爲向梢人道又得浮生半日閒

掉艙

掉篷回艙放還收敧側安身不自由祗恐前村無宿處斜風細雨轉船頭

走風

夜颶顚狂浪捲天深淵多少走風船一宵行盡波濤險只在蘆花淺水邊

櫓歌

浪靜船遲共一■﹝舟宗﹞櫓聲齊起響連空要將檀板輕輕和又被風吹別調中

大浪

吞天髙浪雪成堆搖蕩驚心眼怕開深謝波神費工力幾多風雨送將來

遼陽

遼陽別是个乾坤東望彌漫逺浪奔問道錦州何處是牧童遙指杏花村

探淺

探水行船逐步尋忽逢沙淺卽驚心蓬萊近處更難徧揚子江頭浪最深

討水

海波鹹苦帶流沙島上淸泉味最佳莫笑行人不風韻一瓶春水自煎茶

討柴

海樹年深成大材一時斧伐作薪來山人指點長松說盡是劉郎去後栽

海魚

劍鬛如山海面浮巨鰓噓浪勢吞舟叮嚀大客尋竿餌稚子敲鍼作釣鉤

分■﹝舟宗﹞

髙麗遼陽各問津半洋分路可傷神風帆相別東西去君向瀟湘我向秦

直沽

直沽風月可消愁標格燕山第一樓細問花名何處出揚州十里小紅樓

自題

乘興風波萬里逰淸如王子泛扁舟早知鯨背推敲險悔不來時只跨牛

予弟錄予海中詩成此帙因命名曰鯨背吟又敍於前姑記一時風波之興詩云善戲謔兮者也識者幸勿誚諸

鯨背吟集

附錄﹕

鯨背吟集一卷﹝編修汪如藻家藏本﹞

舊本題元朱晞顏撰前有自序署其字曰名世末又有自跋序稱至元辛卯泛海至燕京舟中成七言絕句三十餘首詩尾各以古句足之其末章云早知鯨背推敲險悔不來時只跨牛因名鯨背吟曹學佺編入十二代詩選中長洲顧嗣立編元百家詩據趙孟俯所作宋無翠寒集序謂無舊以晞顏字行先世自晉陵遷吳冒朱姓至元中其父領徵東萬戶案牘當行病痿無丐以身代遂入海經髙麗諸山未嘗廢吟詠鯨背吟正其時作然序稱偶托迹於冑科未忘情於筆硯緣木求魚乘桴浮海與代父入徵東幕府情事渺不相涉與孟俯序所稱西溪王公以茂才舉之辭不就者亦不合又不知其何故矣疑以傳疑可也﹝四庫全書總目卷七十五﹟史部三十一﹟地理類存目四﹞

海道經一卷﹝浙江範懋柱家天一閣藏本﹞

不著撰人名氏惟書中揚子江一條自稱其名曰璚其姓則不可考前有明嘉靖中應良序疑爲元初人所撰而後人增修之今觀書末附朱晞顏鯨背吟三十三首晞顏爲元人則此書亦出元人可知矣其書言海路要害及占風雨潮汐諸事大抵皆爲海運而作其後歌訣與今人所說亦同然未免失之於太簡﹝四庫全書總目卷七十五﹟史部三十一﹟地理類存目四﹞

瓢泉吟稿五卷﹝永樂大典本﹞

元朱晞顏撰考元代有兩朱晞顏其一爲作鯨背吟者其一爲長興人字景淵卽著此稿者也晞顏始末不甚可考惟吳澄集有晞顏父文進墓表載及晞顏稱其能詩文而爲良吏亦不詳其爲何官今以集中詩考之則初以習國書被選爲平陽州蒙古掾又爲長林丞司煮鹽賦又曾爲江西瑞州監稅蓋以郡邑卑吏終其身者其集藏書之家罕見著錄惟焦竑國史經籍志載有瓢泉集四卷而世無傳本顧嗣立錄元詩三百家亦不及其名今據永樂大典所載抄撮編次釐爲詩二卷詩餘一卷文二卷又牟巘鄭僖原序二首尙存仍以弁諸卷首集中所與酬贈者爲鮮於樞揭徯斯楊載諸人故耳目燻濡具有法度所作𨿽邊幅稍狹而神理自淸牟巘序所稱擬古之作今具在集中頗得漢魏遺意異乎以割剝字句爲工其雜文亦刻意研練不失繩墨惟鄭僖所賞曲生菊隱二傳沿毛頴革華之體自羅文葉嘉以來已爲陳因之窠臼僖顧以奇贍許之殆所謂士俗不可醫歟﹝四庫全書總目卷一百六十七﹟集部二十﹟別集類二十﹞

朱名世鯨背吟一卷【字希賢吳人以武弁領海運集皆航海之作】﹝四庫全書﹟史部﹟目錄類﹟經籍之屬﹟千頃堂書目卷二十九﹞朱希顏瓢泉吟稿四卷【後至元間人】﹝四庫全書﹟史部﹟目錄類﹟經籍之屬﹟千頃堂書目卷二十九﹞

書名﹕瓢泉吟稿作者﹕朱晞顏﹝字景淵﹔號不詳﹞﹝元﹞撰

部﹕集類﹕別集類屬﹕金至元參考數據﹕﹝《四庫大辭典》﹞五卷。元朱晞顏﹝生卒年不詳﹞撰。朱晞顏字景淵。長興﹝今屬浙江﹞人。歷官平陽州蒙古掾﹑長林丞﹑江西瑞州監稅。焦竑《國史經籍志》載有《飄泉集》四卷﹐已佚。《四庫全書》本自《永樂大典》輯出﹐凡詩二卷﹐詩餘一卷﹐文二卷。其詩𨿽邊幅稍狹而神理自淸。雜文刻意研練﹐不失繩墨。另有淸乾隆翰林院抄本﹝藏於北京圖書館﹞﹑淸八千卷樓藍格抄本﹝藏於南京圖書館﹞。

書名﹕鯨背吟集作者﹕朱晞顏﹝字景淵﹔號不詳﹞﹝元﹞撰

部﹕集類﹕別集類屬﹕金至元參考數據﹕﹝《四庫大辭典》﹞一卷。舊本題朱晞顏撰。前有自序﹐署其字曰世名。序稱至元二十八年﹝１２９１﹞泛海至燕京﹐舟中成七言絕句三十餘首。其中有詩云「早知鯨背推敲險﹐悔不來時只跨牛。」因《增訂四庫簡明目錄標注》云「與作《瓢泉吟稿》之朱晞顏又別一人。或謂宋元初名宋晞顏﹐亦莫能詳也。」據趙孟俯所作宋元《翠寒集》序﹐謂宋元曾以晞顏字行。先世自晉陵遷吳﹐冒姓朱。至元中﹐其父領徵東萬戶案牘﹐當行病痿﹐宋元以身代行﹐遂入海。經髙麗諸山﹐未嘗廢吟詠。鯨背吟卽此時所作。有淸抄本﹝藏於南京圖書館﹞﹑《四庫全書》本﹑民國十六年﹝１９２７﹞上海商務印書館《說郛》本。

鯨背吟�����元朱世字希顏以所歷海洋山島與夫風物所聞舟航所見各成一詩詩尾綴以古句滑稽有風味名鯨背吟其經鹽城縣云淮亭數戶日燒鹽一角荒城浸海尖憶似楊州三二月春風十里捲珠簾稍水雲投釘張篷豈暫停爲貪薄利故輕生幾宵風雨船頭坐不脫簔衣臥月明海船雲輕舟萬斛盡無遺風挾雙篷水面飛卻被沙頭漁父笑滿船空載月明歸鶯遊山云岸倚波濤頂接空黃鶯遊處樹成叢莫言山上人稀住多少樓臺煙雨中日出云金烏揺浪上如堆萬象分明海色開遙望扶桑岸頭近小舟撐出桞陰來東洋云東溟雲气接蓬萊徐福樓臺此際開應是秦皇望消息采芝何處未歸來彭蚎云彭蚎懷沙小更肥團臍風味頗相宜菊花新酒何辜負正是橙黃橘緑時湊沙云萬斛龍驤一葉輕逆風寸步不能行如今閣在沙灘上野渡無人舟自橫吐船云不知饑飽只思眠無病淸流口角涎自笑先生獨醒者長畱一甕在頭邊沙門島云積沙成島浸蒼穹古祀龍妃石崦東亦有遊人記曽到去年今日此門中神仙雲從來見說海無邊四際雲濤碧洞天昨夜神仙山下過笙歌引至畫堂前尋■﹝舟宗﹞云萬艦同■﹝舟宗﹞在海心一時相離不知音夜來欲問平安信明月蘆花何處尋出火雲前■﹝舟宗﹞去速後舟忙暗裏尋■﹝舟宗﹞認火光何處笙歌歸棹晚髙燒銀燭照紅妝落篷云潮信遲畱風力慳落篷少歇浪中間殷勤爲向稍人道又得浮生半日閒走風雲夜■﹝風貝﹞顚狂浪捲天深洋多少走風船一宵行盡波濤險只在蘆花淺水邊櫓歌云浪靜船遲共一■﹝舟宗﹞櫓歌齊起響連宗要將檀板輕輕和又被風吹別調中遼陽云遼陽別是一干坤東望彌漫逺浪奔問道錦州何處是牧童遙指杏花村討柴雲海樹年深成大材一時斧伐作薪來山人指點長松說盡是劉郎手自栽分■﹝舟宗﹞云髙麗遼陽各問津半洋分路可傷神風帆相別東西去君向瀟湘我向秦事載瀼東漫錄﹝四庫全書﹟子部﹟雜家類﹟雜說之屬﹟蟫精雋卷五﹞

宋逸士無【亦作無】無字子虛舊以睎顏字行名名世家於晉陵以兵亂遷吳冒朱姓至元辛巳其父國珍領徵東萬戶案牘適病痿無丐以身代許之入海抵竹島風雹交作隨驚濤上下經髙麗諸山罹沈痾瘦骨柴立未嘗廢吟詠歳丁亥中丞王西溪舉茂才以奉親辭子虛初侍親西江從歐陽巽齋學壯歳負气視富貴若不經目性畏酒處眾多漠然遇故人輒抵掌劇談絕倒而後已自爲吳逸士銘曰無生宋景定庚申髫年幹流東西時𨿽搶攘而學不怠乙亥世變舊業俱廢遊方遐覽寸陰靡畱谷隱巖棲莫景將迫淟涊隨時以微吟自怡得瘞骨先人冢傍見髙曾於地下幸已時子虛年八十有一至正庚辰歳也趙子昻稱其詩風流蘊藉皆不經人道語鄧中父云其大篇如天孫織綃雲經霧緯自出機軸小律則日光虹彩渾然金璧穠麗縝宻而不艷含郁靜婉而不怨其深於唐之變也馮海粟與知最晚一見其翠寒集亟序而鋟之謂如承恩金馬詔失意玉環詞落月今誰弔長庚夜自明𨿽使太白復生亦當爲子虛撃節子虛詩雅秀絕倫宜爲當時名輩所推重也他如啽囈集一卷雜詠古人軼事於文山疊山陸君實韓氏諸作尢有餘悲焉鄧中父所謂議論諷刺揬賾闡幽又不當徒以詩論之矣﹝四庫全書﹟集部﹟總集類﹟元詩選初集卷三十六﹞

鯨背吟【並序】僕初涉詩書薄逰山水偶托迹扵冑科未忘情扵筆硯緣木求魚乘桴浮海觀千艘之漕餉勢若龍驤受半載之奔波名如蝸角碧漢迢遙一似浮槎於天上銀濤洶湧幾番戰栗扵船中今將所歷海洋山島與夫風物所聞舟航所見各成詩一首尾聨以古句蓋滑稽也非敢稱於格律然而風檣之下柁樓之上舉酒酌月亦可與梢人黃帽郎同發一笑云爾至元辛夘中秋蘇臺吟人朱睎顏名世序【按翠寒集趙魏公序謂子虛舊以睎顏字行世居晉陵家值兵難遷吳冒朱姓雲則知睎顏卽子虛無疑也曹石倉十二代詩選別載朱睎顏鯨背吟正子虛從事徵東幕府時所作石倉蓋未知睎顏子虛之爲一人耳】稍木拔矴張篷豈暫停爲貪薄利故輕生幾霄風雨船頭坐不脫蓑衣臥月明鶯遊山崖倚波濤頂接空黃鶯遊處樹成叢莫言山上人希住多少樓臺煙雨中日出金烏揺上浪如堆萬象分明海色開遙望扶桑岸頭近小舟撐出桞陰來東洋東溟雲气接蓬萊徐福樓船此際開應是秦皇望消息采芝何處未歸來揍沙萬乘龍驤一葉輕逆風寸步不能行如今閣在沙灘上野渡無人舟自橫海鷗羣飛獨宿水中央逐浪隨波羽半傷莫去西湖花裏睡芰荷翻雨打鴛鴦乳島逺望渾如兩乳同近前方信兩髙峯端詳不似雞頭肉莫遣三郎解抹胸沙門島積沙成島浸蒼空古祀龍妃石崦東亦有遊人記曾到去年今日此門中萊州洋萊州洋內浪頻髙矴鐵千尋擊不牢傳與海神休恣意二三升水作波濤水程九日灘頭不可移九灘一日尙嫌遲何須頻問程多少路上行人口是碑尋■﹝舟宗﹞萬艦同■﹝舟宗﹞在海心一時相離不知音夜來欲問平安信明月蘆花何處尋拋矴千斤鐵矴系船頭萬丈灘中得挽畱想見夜深拋擲處驚魚錯認月沈鉤出火前船去速後■﹝舟宗﹞忙暗裏尋■﹝舟宗﹞認火光何處笙歌歸棹晚髙燒銀燭照紅妝落篷潮信篷畱風力慳落篷少歇浪中間殷勤爲向稍人道又得浮生半日閒走風夜颶顚狂浪捲天深淵多少走風船一宵行盡波濤險只在蘆花淺水邊櫓歌浪盡船遲共一■﹝舟宗﹞櫓聲齊起響連空要將檀板輕輕和又被風吹別調中大浪吞天髙浪雪成堆揺蕩驚心眼怕開深謝波神費工力幾回風雨送將來探淺探水行舟逐步尋忽逢沙淺便驚心蓬萊近處更難徧揚子江頭浪最深討水海波鹹苦帶流沙島上淸泉味最佳莫笑行人不風韻一瓶春水自煎茶討柴海樹年深成大材一時斧伐作薪來山人指點長松說盡是劉郎去後栽直沽直沽風月可消愁標格燕山第一樓細問花名何處出揚州十里小紅樓自題乘興風波萬里遊淸如王子泛扁舟早知鯨背推敲險悔不來時只跨牛﹝四庫全書﹟集部﹟總集類﹟元詩選初集卷三十六﹞

附朱希顏鯨背吟僕粗涉詩書薄遊山水偶托迹於冑科未忘情於筆硯緣木以求魚乘桴而浮海觀千艘之糟餉勢若龍驤受半載之奔波名如蝸角碧漢迢遙一似浮槎於天上銀濤洶湧幾畨戰栗於船中今將所歷海洋山島與夫風物所聞舟航所見各成詩一首詩尾聫以古句蓋滑稽也非敢稱於格律然而風檣之下柁樓之上舉酒酌月亦可與梢人黃帽郎同發一笑云爾至元辛卯中秋蘇臺吟人朱希顏卜名世序鹽城縣茆亭數戶日燒鹽一角荒城浸海天憶似揚州三二月春風十里捲珠簾梢水拔矴張篷豈暫停爲貪薄利故輕生幾宵風雨船頭坐不脫蓑衣臥月明海船輕裝方解盡無遺風挾雙篷水面飛卻被沙頭漁父笑滿船空載月明歸鶯遊山崖倚波濤頂接空黃鶯遊處樹成叢莫言山上人希住多少樓臺煙雨中日出金烏揺上浪如堆萬象分明海色開遙望扶桑岸頭近小舟撐出栁陰來東洋東暝雲气接蓬萊徐福樓船此際開應是秦皇望消息采芝何處未歸來彭月彭月懷沙小更肥團臍風味頗相宜菊花新酒何辜負正是橙黃橘綠時海味海味新來數得餐梢人收拾日登船錢唐江下親曽見賣得風流別一船揍沙萬乘龍驤一葉輕逆風寸步不能行如今閣在沙灘上野渡無人舟自橫海鷗羣飛獨宿水中央逐浪隨波羽半傷莫去西湖花裏睡芰荷翻雨打鴛鴦吐船不知饑飽只思眠無病淸流口角涎自笑先生獨醒者長畱一甕在頭邊乳島逺望渾如兩乳同近前方信兩髙峯端相不似雞頭肉莫遣三郎解抹胸沙門島積沙成島浸蒼空古祀龍妃石崦東亦有遊人記曽到去年今日此門中神仙從來見說海無邊四際雲濤碧洞天昨夜神仙山下過笙歌引至畵堂前萊州洋萊州洋內浪頻髙矴鐵千尋系不牢傳與海神休恣意二三升水作波濤海邊山海上千山與萬洲誰知風土屬何州年年六月糧船過不上靈巖卽虎丘水程九日灘頭不可移九灘一日尙嫌遲何湏頻問程多少路上行人口是碑尋■﹝舟宗﹞萬艦同■﹝舟宗﹞在海心一時相雜不知音夜來欲問平安信明月蘆花何處尋拋矴千斤鐵矴系船頭萬丈灘中得挽畱想見夜深拋擲處驚魚錯認月沈鉤出火前船去速後■﹝舟宗﹞忙暗裏尋■﹝舟宗﹞認火光何處笙歌歸棹晚髙燒銀燭照紅妝落篷潮信篷畱風力慳落篷少歇浪中間殷勤爲向梢人道又得浮生半日閒棹艙棹篷回艙放還收欹側安身不自由祗恐前村無宿處斜風細雨轉船頭走風夜颶顚狂浪捲天深淵多少走風船一宵行盡波濤險只在蘆花淺水邊櫓歌浪靜船遲共一■﹝舟宗﹞櫓聲齊起響連空要將檀板輕輕和又被風吹別調中大浪吞天髙浪雪成堆揺蕩驚心眼怕開深謝波神費工力幾回風雨送將來遼陽遼陽別是个乾坤東望彌漫逺浪奔問道錦州何處是牧童遙指杏花村探淺探水行船逐步尋忽逢沙淺便驚心蓬萊近處更難徧揚子江頭浪最深討水海波鹹苦帶流沙島上淸泉味最佳莫笑行人不風韻一缾春水自煎茶討柴海樹年深成大材一時斧伐作薪來山人指點長松說盡是劉郎去後栽海魚劍鬛如山海面浮巨腮噓浪勢吞舟叮嚀大客尋竿餌稚子敲鍼作釣鉤分■﹝舟宗﹞髙麗遼陽各問津半洋分路可傷神風帆相別東西去君向瀟湘我向秦直沽直沽風月可消愁標格燕山第一樓細問花名何處出揚州十里小紅樓自題乘興風波萬里遊淸如王子泛扁舟早知鯨背推敲險悔不來時只跨牛余弟錄余海中詩成帙因名鯨背吟又敍於前記一時之興詩云善戲謔兮者也識者幸勿謂諸■﹝舟及﹞居﹝四庫全書﹟集部﹟總集類﹟石倉歷代詩選卷二百七十八﹞

