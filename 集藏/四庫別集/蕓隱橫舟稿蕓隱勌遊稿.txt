

欽定四庫全書

集部四

蕓隱橫舟稿蕓隱勌遊稿別集類三【宋】

提要

【臣】等謹案蕓隱橫舟稿一卷蕓隱勌遊稿一卷宋施樞撰樞字知言蕓隱其號也丹徒人嘉熙時嘗爲浙東轉運司幕屬又嘗爲越州府僚橫舟稿首有嘉熙庚子自序一首勌遊稿前有丙申自序一首考其紀年勌遊稿當成於橫舟稿之前而原本以橫舟稿冠其集厲鶚宋詩紀事亦祗載有橫舟稿而不及勌遊蓋以橫舟篇什較多故以爲主而勌遊稿特從附載之例也宋人編江湖小集已收入其詩此乃其別行之本集中有漕闈掲曉後述懷一首蓋當時曽舉進士而未第者其自序稱萍泛不羈每多感賦至市橋見月之句若有悟解今考其見月一詩所雲樓臺疊翠繞淸溪淺澹雲邊月一眉行到市聲相接處傍橋燈火未多時者亦屬尋常賦詠並未見有超詣之處不知何以矜詡若是至其他登臨酬贈之作𨿽乏气格而神韻尙自淸婉在江湖詩派中固猶爲錚錚佼佼者矣乾隆四十四年七月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

蕓隠橫舟稿原序

樞丙申冬趨淛舟官戍小泊崇新門外傍河依栁髣髴家居刳剡之餘時作一二解殊自適丁酉郁攸挻變塲地焦土轉徙不常修繕禦前諸營投身竹木瓦礫中奔走不暇及渉筆冰幕塵埃益甚經年僅得十餘篇非曰忘之勢也戊戌秋捧檄東越鑿石障江因登蓬萊挹秦望探禹穴訪蘭亭上防稽中峯謁陽明洞天山川之秀陶鎔胸次間唫一聨自謂可意故所得最多已亥春旋幕董築江隄淸事始盡廢矣嘗觀銀濤萬疊瞬息去來翠山防空逺呈露非不以是發雅思而動雄心而無一語及之者亦勢也嵗晚壩岸成樞秩適滿裒集舊作共百二十題先正詩雲野水無人渡孤舟盡日橫與樞官業偶同遂命曰橫舟稿嘉熈庚子元日樞書

欽定四庫全書

蕓隠橫舟稿

宋施樞撰

輪差祝聖所拈香

瓣香來謁玉晨宮月在觚稜絳闕東轉向禦街西畔過朝天萬馬正匆匆

防度來防防賦詩又因將命到靈芝三呼祝了君王壽偸眼湖光立片時

至日謁廟吳山見日初出

曦龍浴海上扶桑云表輝芒燭萬方史館繽紛書瑞色禁城奕煜鎖祥光從知繡綫添紅影獨喜丹心向太陽節裏官閒無一事諦觀易道靜焚香

宇傍河髣髴家居

合是淸溪近處居在官卻與在家如桞風拂岸時鳴櫓梅月橫夜讀書休問舟閒無喚渡須知水到自成渠俸錢已足供薪粒比著簞瓢盡有餘

昨夜

昨夜陰風刮地鳴亂敲紙夢魂驚壁寒剝落泥成片屋老漂搖瓦作聲野市霜明人迹險官河水冷客舟橫翻思帶甲眠戈者何幸唫身傍帝城

月夜憶梅花

夜深寒月照紗忽憶林逋處士家鷗鷺正眠煙樹冷不知誰可伴梅花

生朝報恩夜醮

絳節翩翩七寶車謡歌飛上玉皇家鶴壇月冷天風靜開盡碧桃無限花

菊潭賦小睡香次韻

兀兀蒲團萬慮除定回寒月滿康廬幽香自有禪心防春不相知亦任渠

夜聞城中簫鼔

簫鼔喧天競看燈都民應喜見升平芳心自不同年少細嚼梅花坐月明

和東圃鄭震見寄

薄宦來京洛相逢久更親丹心期爲國白髮易催人月冷烏驚夜霜明雞喚晨吟邊頻自感還染九衢塵

題桃源圖

山中與世不相關雞犬桑麻盡日閒傍水桃花春爛漫誤傳消息到人間

和菊潭玉泉韻

不是靈源透碧虛可容六六化龍魚講經人去前湖暝翻手爲霖自有餘

酬疇趙鑪夫投贈

謀生百拙世無如嬴得心淸剰讀書薄宦喜從京國路閒身還似野人居濟川事業歸商傅獻賦聲名羨子虛嵗晚且畱梅作伴吟邊月冷一枝疏

仲孚嵗晚書懷因次其韻

終有徴書訪綺園心期獨向老天言物情已逐東風轉未必全歸野燒防

端平除夕

宦逰來此亦隨緣過了新冬又餽年今夕桃符猶自寫明朝柏酒讓誰先但令世道皆平地此外身名任老天春與詩家如有意早傳淸夢謝池邊

嘉熈元日

先春一日紀正元熈號初更气候暄萬象光隨黃道轂千官班湊紫宸門梅迎霽色來底栁挽和風到水根但願時平年事好升沈有命不須論

立春

彩勝飄春上鬢蓬倚欄一笑問東風靑靑栁眼梅花面才染陽和便不同

雨後道間見紅梅

都境界玉堂身輕裊湘裙步曉陰昨夜雨肥添酒暈紅情染得十分深

盆梅

白玉堂前樹誰移此地栽看教淸意足喚得艷陽回舞片疑云墮畱香帶月來只應標格好獨爲嵗寒開

春雪

臘裏霏微未許多春來舞片卻交義混成天地皆同色防染園林盡著花岸迹云凝迷去鷺屋頭煙暖見饑鴉東風畢竟能融化不放寒澌冰【去聲】栁芽

再雪

投曉又翻飛春風亦被欺須知寒徹夜勝似臘殘時艶粉同梅落輕花替栁吹渾然成片玉凍合在前池

顯龍首圖

變化成來體勢髙坐令幽思起雲濤春雷一鼓驚頭角碧海風輕滚綘桃

落梅

粉香銷盡骨猶淸望斷瑤臺轉有情便是百花無此分看看事業到和羮

桃花

武陵人去水橫陳獨向都管領春日暖風輕塵撲面劉郎空老苦吟身

宿接待寺

梵境忽巍峩門前對市河有心誓願於此接經過郭近人聲雜檐髙雨气多規模逾百載猶說諭彌陁

宿龍泉寺【有葛仙丹井】

旣濟功成列左餘波猶作世間泉苔荒碧甃龍宮寂庭老梅花月在天

橫瀆岸邊梅花方開

雪染梅花倚道傍亭亭野水弄幽芳東風似賞孤髙意未許飄零一片香

雙路

王命馳驅不敢輕文書要覈去來情靑山步步生幽意碧澗悠悠趂逺程春淺禽聲猶自小泥酥馬迹正宜晴地名見說名雙路便舎﨑嶇就坦平

實際前睡香

瑞錦窠應對錦郎誰將靈種到幽坊山深月冷梅花老壓盡羣英是此香

石橋接待

當年立雪直齊腰宗防流傳到石橋風急寒燈影逺疏梅無語夜薌銷

手筆華嚴梵笈新更開寶地接迷津一聲金磬人初靜月照空山艸自春

聞寺中曉鼓

靈鼉一鼓振潮音徵夢迢遙枕畔聞語斷頻伽天正曉松風吹散滿山云

跨水道間

店舎縂迢遙山深轉寂寥看鷗臨逺水下馬過危橋晴雪林間少春風野外饒此行爲王事旅食任蕭條

峮山舗

未說路行難山深分外寒晚村林隠寺春磵石鳴灘薄宦曽無補勞生敢自安羽書𨿽較少備禦莫教寛

杏塘

境接江東界郵程是杏塘雨喧茅屋小泥滑艸橋長曠野人稀少平田水渺茫半生逰歷地未若此荒涼

四安梵惠藏殿【記云曽經兵火不能焚法輪自轉】

刼火不能焚空中轉法輪風霜鴟殿古金碧貝函塵物本由成人言不壊身卻憐無問者遺迹竟成陳

上司諫曹先生

聲名滿世重於山果見延登左掖班天子虛心求國是先生著手濟時艱要看出處諸公上只在精神一轉間前此極言𨿽引去安危理亂正相關

池萍

一番雨過一番多間挾晴風漲緑波桞絮吹殘防迹在謝池防防是陽和

分賦楊花【曲字】

纎腰睡起芳情足誰道春風浪拘束日暮天涯細艸多輕風誤入闌干曲

雨吟

園林緑盡合淸和猶有餘寒在薄羅防縷淸風春別栁一庭苦雨夜鳴莎人於生處窮通定事到難時感悟多水上浮漚頻起滅看來物理總由他

夜坐有感

不爲名所累應是得安居客夢方知幻身謀反似疏風髙秋塞逺雨急夜虛猶望収來效頻翻舊讀書

送黃溱逰金陵

六朝多舊事誰與問江山我亦身重到材疏語竟慳燕歸秋巷靜鷺去晚洲閒健筆無輕賦前賢轍可攀

酬山月江與投贈

帝裏風光好隨緣適宦情卻居城郭外不雜市防聲水國霜天冷梅庭夜月淸正慚無雅韻敢說到詩名

失題

竹籬茅舎本相安誰與移根入畫欄盡道重簾妨暖日疏枝郤得防春寒

風標夐與萬花殊可有塵埃染得渠把住瓊枝相晤語只疑身在玉堂居

和陸明叟

了無閒事上眉纎一炷淸薌靜晝簾造化自從回暖律芬華頓轉窮檐輕風度桞春情薄細雨催花土脈黏所愧微官相束防何因共訪酒家簾

夜聽雨

一炷夜香淸挑燈聽雨聲𨿽然添客夢卻可助詩情澤沁蘭心重泥酥筍角萌山行頻有約日日候晴明

破橊

蜂殻盈盈萬顆珠潤於瑪瑙浸冰壺吟心先【去聲】自淸如水嚼了寒霜骨更臞

登應天塔

云級湧靑防金鼇載寶輪地髙心自逸天近足無塵圖畫千峯曉樓臺萬井春三生許元度曽此證前身鰻井【在應天塔後羅漢堂舊聞有泉透海後爲婦人所穢今枮涸矣下卽濮邸園廟】

人言此井有靈源潮落潮生透海門陵谷未須窮變易朱廧裏是濮王園

大能仁寺【山門八百餘年戊戌秋震於風雨】

規模應甲剎殿閣擁金僊嵗歉炊煙絕城低野色連客僧皆散去主者獨安眠成毀難逃山門八百年

畱滯

何期蹤迹久遲畱行止於人自不由夢境固知空似蟻生涯卻笑拙如鳩碧涵一鏡晴天濶翠湧千峯宿雨収從此公餘須杖屨未應艸艸度春休

曉寒

曲曲屏山憶夢中峭寒成陣入簾櫳宿香銷盡金猊冷一樹梅花怯曉風

晚思

客思悠悠幸自安亦因吟事可相寛小過了廉纎雨細與東風說晚寒

用明叟韻並寓山行未成之意

久客住蘭亭心同晉水淸忘機盟宿鷺伐木聽雛鶯物亦知人意春寧有世情幽尋空作計一夜雨連明

苦雨

何期一雨成三日約客行山竟未能春到分時陰不解夜當深處气猶凝檐低捲箔看飄灑礎潤添香散鬰蒸想見故園梅落盡和羮消息又堪憑

雨中用雪坡韻

無計酬春獨有詩倚欄終日候晴暉東風漸屬新桃李簾幕深深燕子飛

雪坡以雨阻行山有詩因以次韻

爲欲看山助眼明頻占鵲喜報新晴春光已過三之一塵世難逢四者並詩酒深情殊未適肴蔬薄具亦頻更終來不似西湖好晴雨皆堪傍栁行

月丹和鶴莊韻

靈種飛來鶴頂紅誰云九轉有仙功廣庭曽侍東風宴畱得霞杯照晚叢

禹廟

且要盡淸懽須知一出難人因晴後喜春到水邊寛栁長官橋媚梅飄客袖寒荒祠存禹迹得得又來看

鏡湖一曲

天與平湖老賀郎春波依舊染晴光可憐千載風流意付與租符曉夕忙

用雪坡春色韻

才出城門興便濃晴光野色兩俱融栁方染得三分緑桃已燻成一片紅山湧林巒荒寺隠湖分港汊小舟通相攜各自論年事防度春風上鬢蓬

用梅溪鏡湖韻

畆鏡中分滄波雜斷雲向來官裏賜今屬野人耘懷古天難問貪吟日易曛羽衣遺傳本起誦想餘芬

天基瑞應宮【舊毓聖地】

金碧耀瓊廬天開繞電區烏流周室瑞蛇斷漢家符石井騰曦馭瑤壇布斗樞願將皇極福敷錫徧康衢

送東浦張應發歸永嘉

客裏偶相逢襟懷亦偶同對梅吟夜月折栁問春風子勿言浮梗余方笑轉蓬歸程驚雁蕩得句附郵筒

碧桃

月浸虛庭夜未央一枝靜對白雲鄕三生自結都約來伴疏楳到玉堂

一春屢有陽明之約雨輙尼之將旋幙侍外舅來防茩二羽衣一能參上道一能知大丹竟日畱話喜賦二觧時淸明日也

防有行山約山靈聖得知仙家寧易到塵世亦何爲艸潤非煙石花流止水池不晴還不雨正是賣餳時裂石未嘗關毋將俗眼觀虛中元有受造蘊亦何難羽客能談道云房識丹只應仙有分風響步虛壇

道間見桃李花

東風到處競繁華不問窮櫩與大家垂栁絲中深院宇隔墻時有出來花

龍瑞宮側訪仙姑不值

輕紅片片落桃花劉阮空迎紫鳯車石洞有天元不閉何須流水覓胡麻

送妻叔歸栝

此身元是客還作送行詩笑語如今度綢繆似舊時買船春載酒剪燭夜抨棊煙雨樓前景圖來慰所思

出西門寄呈外舅姑

自從依監宅不似【闕】時親義重難爲別情同久更眞一簫思去鳯雙璧倚靈椿只等中除報相迎輦路塵

唐園【內人朝陵此園供午頓】

幽居已似水中仙更有亭臺在屋邊擬作小圖難畫處一年兩駐內家船

苑寺【宋江淹舊宅今山門扁爲江寺寺前橋驛驛中井皆以夢筆名酌水涼甚】

此是詞人宅名因後世傳驛中存廢井橋下駐歸船一夢空塵迹千年尙福田筆靈應賸馥試爲酌淸泉

祗園寺許詢舊宅有戚公水

應天曾建塔又此結精廬釋氏緣何熟詩人念揔疏壁荒遺畫水僧老學醫書笑我重來者經年不定居【去年防木白洋曽居此寺】

奉和翁送別

爲說吟邊事曾陪防笑頻自慚無韻者敢對有名人雨洗秦山曉波明鏡水春匆匆還別去芳艸正如茵

蕭山望城中遺漏

見說天文變頻占太史臺但云星犯月不料火爲災晝夜看煙滅逢人問訊來丹心勤戀闕東鄕極裴回

喚渡旋幙

半載蓬萊地相攜只是詩心懷丹鳯去夢與白鷗隨俯仰俱無愧勤勞必有知歸舟平似掌天亦念孤危

蕓隠橫舟稿

蕓隠勌防稿自序

餘下壬辰第始學詩間吟殊未與意合甲午往來錦谿或自家山趨京城萍汛不羈每多感賦至市橋見月之句若有悟解及乙未秋入吳攝庾臺幕丙申防復過越訪東甽先生唫又少暇日搜故篋得五言七言絕句可意者僅百篇題曰勌防稿嗟夫自三百篇以後無詩騷乃詩之變五言又騷之變余何者輙敢言詩然性嗜詩時發於機動籟鳴亦不自知其僭姑以識後日所學之進否云浮玉施樞書

欽定四庫全書

蕓隠勌防稿

宋施樞撰

立春

雪花風細拂春旗一色云邊漏暖曦羣吏守文行故典長官書祝致新祠土牛底事遭身碎防勝隨時把鬢欺爭似野人閒可睡枕邊掻髮自吟詩

感春

等閒羇旅欲歸難又見蔬盤簇防幡九十日春從此始萬千心事對誰言梅邊粉墜寒香骨艸際靑歸野燒痕且把一杯酬好景花風今日已翩翻

春前一日雪

歷頭只有今朝臘猶雨霏霙滿太虛六出試妝梅欲妬萬花飄絮栁難如雲凝慘送斾風舞歡迎靑帝車始信春工多富貴便堆白玉滿前除

春多日

春到谿山已近旬尋春猶自負深情愛閒長向梅邊立趂暖時從竹下行若乏詩材無可借更嫌酒病有餘酲算來豈是因名利才有關心便不淸

贈湖邊栁

亂鵞黃拂曉晴天涯多少故人情游船空逐輕陰轉半屬春風半屬鶯

夢遊徑山值雪擁鑪賦詩

雪天元自冷何況是山中【此聨是夢中句】雙徑衝寒霧千林戰晚風室中人已定鑪內火常紅萬事皆如夢誰知夢亦空

次蒙齋至日韻

試檢淸臺歷黃宮气已回功名難彊致嵗月任渠來雨逕猶存菊煙村可問梅爲貪吟有伴到此又徘徊

玉泉

水迹無增減從知地有靈羣魚潛異窟一芥納滄溟濟隠新畱詠超師舊講經聖時調玉燭龍睡不須醒

老僧念佛

身世皆空境知空自不悲何須臨暮日逐急念阿彌裴相安心際維摩懴罪時同歸無有地明月在秋池

和菊潭韻題秋潭買山圖後

身世如萍漫浪休機心誰遣誤沙鷗從來風月驚人句卽是湖山買屋謀訪友定尋云外寺攜壺須上竹邊樓知音自有漁樵侶莫被人稱第一流

對雪

怪得連陰不放晴直教飛雪試輕盈風回冉冉霓裳舞云暗紛紛鶴羽明大似梅花饒一出薄於栁絮更多情披衣端爲詩催起吟得詩成分外淸

霸國祠【類說中有及臨安縣土地始末者城狐社防妄自依憑可愕而怒也及來錦溪因式是祠三肅而薦之以詩】

瓶笙驚晝睡此意有誰知蛙井成何事鴻圖豈易窺一身𨿽戮辱萬姓免瘡痍茅土今何在惟存霸國祠

早起

早起看花露西風把鬢欺心淸多在道夢好亦成詩過但思求己生無事皺眉功名緣底事到手卻如遲

漕闈掲曉後述懷

畫眉深淺與時殊肯向堂前怨舅姑自是吾儂多蹇薄可堪爾汝肆揶揄心知不是池中物眼獨羞看屋上烏得防總爲身外事不如委命樂樵蘓【畫眉事出朱慶餘詩】

聞雁

飛盡沙田到水鄕年年來往爲誰忙只貪月夜蘆花宿不是將身傍稲梁

通眞觀【袁都錄自號凝安禦書扁其堂舊有桃源洞今蹤迹湮沒不可復考】

不到凝安二十年丹靑一幅尙依然靑牛已去仙蹤逺卻有山禽下玉田

桃源事已成荒幻那更形容學避秦欲訪舊蹤無處覓滿山花落不知春

泛月夜歸

短艇衝寒泛淺沙滿溪明月浸蘆花忽驚逺岸燈光發籬落蕭疏一兩家

溪市橋見月

樓臺疊翠繞淸溪淺澹雲邊月一眉行到市聲相接處傍橋燈火未多時

寄寶藏璧天瑞

路轉小橋東羣龍擁梵宮荇花明晚水蓮葉向秋風匠斧應休役禪定費功笑他塵俗者客路每匆匆

夜寒有作

可怪輕寒薄短衾起來掻首傍燈吟百年易老風前鬢萬事難侵水樣心鴈叫雲天秋渺渺虫鳴露砌夜沈沈朱絲自寫無人識一曲寥寥太古音

入京

何期又泛玉京船行止於人不偶然寒力勝如前兩夜世情熟似近三年只將興味畱詩裏苦乏工夫到酒邊萬事看來忙不得只須委順樂吾天

憶孤山

孤山不是逺只隔鳯城門爭賞詩家句誰招隠上魂秋風林下塜寒月水邊村擬待梅花發長吟酹一尊

小樓獨坐用菊潭壁間韻

簾疏風入小樓夕陽衘鴈欲西流無人細說吟邊事獨有黃花共晚秋

別髙家店

獨抱朱弦識者稀湖山與我獨相知煙迷栁岸經行少月照梅做夢遲酒價寒髙誰與貰衾綿夜薄自多思歸舟又值商量雪好似淸溪訪戴時

夢回

銀漏迢迢箭緩傳夢回月在早梅邊小池凍合寒蘆折應是鴛鴦夜不眠

馬上

只爲谿山有宿盟兩旬兩度此經行馬嘶險逕霜蹄滑鷗舞平沙雪羽輕豪气不從塵外減新詩偏向道間成梅花似有相迎意野水籬邊數蘂明

讀眞西山奏疏

疆事從來不可憑誰令漢祖議和親連衡休易從防說厝火當憂臥積薪黯在淮南謀自寢亮亡司馬志方伸本彊始見遐衝折信是經綸直要人

新月照雪

等是尋常月因添雪更明看他同樣白與我一般淸睡鶴應難認棲烏亦屢驚梅花仍有意相伴聽寒更

雪晴

送臘終宵舞知春破曉晴燒防隨艸長霽色映梅淸澑滴檐簮折冰開沼鏡明夜如對月還又憶輕盈

對雪

誰使霓裳逞細腰隨風盡日袂飄颻飛花卻訝春將徧舞片還驚凍易銷看熟似同鷗過渚興仙剛道鶴衝霄吟成誰與相酬酢賴有疏梅伴寂寥

正月十四夜

羈防偶值上元時蓮艶燒空照錦谿堂上珠簾如水浸庭前鼇架與山齊風傳皷吹春聲閙雨遏笙歌夜語低自笑蓬勤苦士何當太乙爲燃藜

新晴

寒寂寞度殘冬接得春來雨又風芳思悠悠空自逺淸防款款與誰同林梢淡抹煙初霽菜甲新抽土旋融多謝殷勤檐鵲舞數聲足喜夕陽中

分韻春字

栁外鶯聲錯喚人小樓唫苦不知春落花飛過秋千去一片閒情客裏身

緑字韻

曉帳香銷閒畫燭夢回山斷屏風曲輕煙細雨客情多南浦艸隨新漲緑

書事

閒時但覺求人易險處方知爲已深世事盡隨流水盡白雲自識古人心

所見

齊眉沈醉綺羅叢心事誰知付去鴻不惜千金畱粉黛更無一語怨東風

閨思

簾底臨鸞惜嵗華鬢云慵掠寶釵斜落梅香斷無消息一樹春風屬杏花

湧金門外

栁絲舞困起炊煙羅綺相催欲上船貴治亦知春有夜暖沙還付白鷗眠

春夜賦小字

岸桐花開春欲老日斷斜陽芳信杳東風不筦客情多杜鵑啼月靑山小

再行湖上

樓臺萬疊照斜暉紅褪園林緑漸肥艶是杏桃開過了春風吹到野薔薇

小樓對月

京國誰曽念旅防閒情芳思兩悠悠卻因今夜欄幹月引得春風上小樓

晚望

芳艸迢迢客路長栁邊吹絮燕泥香桐華折盡春歸去猶倚危防問夕陽

再賦酬吳菊潭

酌酒酬春醉晚紅誰知書劍兩無功漁竿冷浸半絲月牛背閒消一笛風仙夢不隨狂蝶亂家書只倩素魚通友聲更擬遷喬去底似人情較異同

覧鏡

心到無營本勌防何期身又客王州匣藏靑鏡閒情薄衣染紅塵滿面羞風月防曽於我少波濤半是爲人憂故山幸自堪耕釣不必生涯足是休

牡丹

天然貴格鎭羣芳細雨叢中試寶妝肯與亂紅爭國色日同柔緑挽春光玉蘭倚困嬌無力金鴨沈煙不敢香可惜承恩亭北賦苦無妙語告君王

畱別詩僧

家山方繾綣客路復西東自念依明世誰令防雋功三杯桑落酒一棹栁花風別後詩應好吟成寄短筒

送春

相逢九十日彼此惜芳期折栁停閒騎嚼花吟好詩經年行逺別對景起深思日落不知處四山啼子規

懷友人

錦野重來已秀葽雨肥梅杏粉防銷晚山四面子規叫曉樹一聲婆餅焦耐久交當如水淡慣防身亦似蓬飄老鶯不省春歸久猶自教雛學徙喬

後塢示璧天瑞

防年不到已公齋客裏明知未定家生滅無邊方共語滿山春雨落松花

卽事

暝色分煙上逺峯雨聲斷處又晴風寶香羞冷閒情逺落盡薔薇一架紅

檐玉鳴

曉風細響檐鈐一曲云璈枕上聞夢斷不知仙路杳鶴銜松露入靑雲

東天目【三潭之下有九溪之隔三潭之上有百丈瀑泉之勝飛橋之險涉深攀緣止到第三池上兩池及飛橋則無計可觀所以限仙凡也又有東西二井石室朝陽三洞黃冠厭人防覧不肯指引僅披荊莽題名朝陽洞中】

不辭險訪龍潭潭底無窮碧似藍亂石鳴灘谿過九飛泉防瀑塹分三𨿽然道士能相引不比樵人得盡諳怊悵飛橋無路到乘風應許禦云驂

不謂山行得此晴有名勝處必須經玉田艸滿春無極石室人稀夜不扄自料俗情應厭勌誰知幽意在空防碧桃卻似傳消息一曲瓊歌月滿庭

西天目

苕水之源出此山地如邾魯始躋攀三池浚澤髙岡上一勺爲霖反掌間著腳不知蒼漢近無心直共白雲閒何時結屋枕泉玉滌盡塵根學大還

題朝陽洞中【東天目】

一吸龍泉萬慮淸更尋古洞入柴荊桃花落盡春無路獨許騎鸞上玉京

題至道宮雲巢軒【西天目】

碧霄路底作生涯云亦何曽定有家月印天池心宇淨水鳴環佩出松花

別天目

東尖森洞穴西目浚淵庭三日若爲霽羣龍亦有靈立依松作蓋坐倚石爲屏猶憾歸鞍急回頭望逺靑

聞西山訃音

奪到斯人處天心亦杳防嘉謀猶未罄直道信無靈四海方思雨中營忽隕星羣賢知孰附客淚欲飄零

芍藥

𨿽殊桃李競年芳色相惟應付夢鄕綸閣曽看金縷艶蘂宮初試玉樓妝露凝深淺煙中淚日泛溫柔雨後香幸蜀歸來花正好可憐不忍看嬪嬙

天女霜刀剪亦難露紅煙紫碧防幹步搖衣袂飄霞佩鈿合釵梁間寶冠枝上任他無力笑燈前還作有情看采根若可蘇民病始信無經載牡丹

玉蝴蝶花

芳意深深掩緑苔粉團香翅自裴回多應又恐春歸早化作飛花滿樹開

小瓊花【臨安縣齋山花一株四月盛開無識之者效樂天招賢寺花體以小瓊花賦之或謂娑羅花】

合是孤根在廣庭世間那得此雲英霓裳一曲天香散惆悵瑤堦月自明

午寢

舊詩零亂滿藤牀緑映簾深一縷香午夢驚回槐國逺浮生消得防斜陽

道間

一溪新緑漲晴沙傍岸疏籬八九家桑葉又抽麻正長緑陰深處響繰車

再觀錢廟

荒碑五丈蘚生花飛防巢梁壁綴蝸華冑遙遙天下滿不知誓劵落誰家

墻外竹

森森新竹亞墻屛籜解余班粉淚零幸入詩家窮相眼可能不爲此君靑

題鶴林丈室用兪紫薇韻

物我相忘付入還【坡詩】偶來瓊館扣霞關玉峯自有三生約【玉蘂花事】塵世眞同一夢間華表風淸丹頂去緱山月冷碧笙閒當知象外機無息肯羨黃金系九環【歐詩】

五到洞霄兼似沖妙

多謝名山不厭人五來此地著閒身泉聲帶雨驅煩暑空翠縈風絕防塵金鼎火能知應候玉壺花自占長春何時許證三生約乞借煙霞與卜鄰

楊蟾川鐡佛普度防【甲午冬】

重陰九壘防曽開廣布陰功亦異哉八景定中朝十極五云深處步三臺煙騰緑字鸞初下月照黃壇鶴未來去地一珠如黍米天人競湊郁羅臺

煒煜神光燭素屏苦魂蒙度語堪聽但知實相皆非相自證無形入有形火煉亦鑪超上景水流華沼蕩寒庭功成試問誰能似元子眞人舊典型

夜泊黃灣

移近黃灣泊短篷野雲垂地一溪風渚香吹散荷花雨防防流螢出葦叢

夜涼聽雨

暑雨沈沈夜正深涼欺客枕夢頻醒𨿽然未是秋時候滴在梧桐亦厭聽

西河栁

一把輕絲拂地垂柔梢淺淺抺燕脂絮花吹盡枝方長卻憾春風未得知

三過垂虹

秋來三度過垂虹灝气橫江水接空帆影輕浮千幅月漁竿冷浸一絲風楓初落葉前村近荷有餘香別浦通笑拍防乾天地濶鱠鱸樽酒許誰同

滄浪

長史遺蹤二百年直教名字到今傳渚香細浥蓮須雨野色輕團竹尾煙但得幽情關水石何須隠迹痼林泉客中正有塵纓在來此淸逰亦是緣

水次秋蚊可畏

利嘴似花鷹鍼膚不暫停有生何蠢蠢藏毒在防防亂舞迷昏水喧聲接曉汀風威秋晚勁看汝易飄零

中秋日虎丘呈庾使東畎先生

蹇步接輶軒於山亦有緣劍鋒遺斷石閣影倒平田紫日穿林暝黃雲共野連淸輝無著處月伴使星圓

淸夜

客身隨取止一室冷如冰景逺吟何托情疏夢不曽雨黏初蘚壁風謝欲花燈豈是無家者甘爲有僧

客中雨思

細雨粘雲結晚愁黃金垂地菊錢流風來不覺聲戰分卻羈懷一半秋

聞鶴

誰家嘹唳九臯聲客夢初回曉帳淸華表不知仙路逺剛隨寒角轉殘更

秋夜卽事

斷雨寒雲過暝落桐葉葉是淒涼楚山不入淸宵夢月影蛩聲漏桂薌

對菊

欲荒三逕負歸期魂夢何曽到短籬九辯不歌陶令老淸香還許入誰詩

開鑪次夕以不禁離抱來訪宏庵挑燈細雨漏促忘歸卽事有賦時黃澹翁在焉

客裏情懷不自如夜深來訪子云居挑燈細按新翻曲拂案同看舊架書梧葉敲風蛩砌冷菊香銷雨鶴庭虛相逢且與開眉笑莫遣吟邊酒琖疎

雪

只消頃刻便漫漫人亦求窺造化難栁外情知非絮落梅邊誤作有花看朱門合席持杯暖紫塞分屯坐甲寒慨想英雄當此際肯分事業與袁安

賡庾使和毛君玉送墨梅韻

東風吹上嵗寒枝筆下工夫頗涉奇此操直應同晚節有香亦合伴冰姿淡於淺水籠蟾夜淸似疏籬壓酒時春在小橫幅裏調羮深意許誰知

臘梅送東畎先生並寓探梅之意

澤國寒深未見梅東風何日到南枝玉堂應有新消息恐是人間未得知

劍池

雨壁煙崖翠蘚長龍冷浸鬥牛光獨憐有水淸無底不洗花池粉膩香

生公講臺【有防頭石】

千人湊座雨天花片石𨿽頑識當家萬境俱空非有相漫畱塵迹與人誇

寄陳藏一

萬人如海亦紛紜還看江湖有限身題葉恨深波影逺嚼花吟苦月防新羨君朝市情俱薄笑我山林趣未眞名勝捜羅能盡否細論何日許相親

送同幕劉正父召試

合是冰壺寘露寒果然筆札對金鑾𨿽云經世談何易謾道憂時事轉難正气必能回壊證中流當與障狂瀾熟知議論平如砥且把淸規作樣看

紹興城隍廟【蕓隠以東畎先生命來防禹防旹星夕後一日問宿江幹明喚西陵渡忽夢登一山上有祠宇甚偉下瞰數峯奔伏於前面一小峯峯立一塔數水橫陳淸徹可愛趨後廡見一婦人立於西廂謂余曰公前身乃太湖神仙也回視東壁皆丹砂顆粒鮮明因取十餘磈吞之冷然而寤茫怪荒幻初無足紀適謁東畎令暫止於府貳之南防翌日書院諸丈攜尊慰藉便道訪西園經城隍廟俯觀臥龍山勢起伏前對秦望下有應天塔庭宇壯觀髣髴夣中經行處因以中元日欵祠下三肅賦詩城隍姓龎諱玉唐人曽鎭此土】

江頭曽夢見髣髴此山川幻說從何證來防卽是緣嫗言前世事我是太湖仙神理俱漠淸香謾致防

借張憲韻述懷呈東畎先生

早起看秋意山前深未深水香飄逺渚晴色上平林風雨一雙鬢江湖萬里心何期來此地時作短長吟

初泊世防【紹興南倅防】

不問蕭條傳舎空來欹客枕聽西風一庭明月無人【闕】秋在梧桐落葉中

早起

檐前鳴玉響丁東淸夢初回鶴帳中早起月梧飄一葉方知昨夜是秋風

風雨

入夏惟憂旱秋來卻浸霪風聲連海響山气爽云深望嵗丹心切憂時白髮侵旅中無別事隠幾自長吟

禹廟

衮服嚴常祀平成萬世功圭璋藏道室弓劍莽幽宮石定【音釘】今猶在梅梁事莫窮幽尋須作計多恨雨匆匆

髙園

入門𨿽較小中卻是壺天委曲松篁逕淸新錦繡篇蟠胸有丘壑隨處是林泉更讀鼇峯句風流似謫山扁名俱不俗難得此規模一鏡荷香冷四圍花逕蕪沼寛魚自樂竹靜鶴同孤仿盡東州景何須作畫圖

夢前室

長夜防年別傷哉千古心自因緣較淺不是老相侵熊夢如先兆鸞膠豈續琴曉秋葉響不覺淚盈襟

西興寄呈東畎先生

生平未始識東州不謂招邀得漫逰南鎭門前秦望曉西興浦口浙江秋風摶怒气潮初落山湧靑雨乍収豈爲登臨重回首使星只在五雲頭

蕓隠勌防稿

