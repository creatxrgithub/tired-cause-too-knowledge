

《東坡樂府》蘇軾

水龍吟萬里﹐不可到。天臺有司馬子微﹐身居赤域﹐名在絳闕﹐可往從之。「自然乃還﹐受道於子微﹐白日仙去。子微著《坐忘論》七篇﹐《樞》一篇﹐年百餘。將終﹐謂弟子曰﹕」吾居玉霄峯﹐東望蓬萊﹐嘗有眞靈降焉。今爲東海靑童君所召。「乃蟬脫而去。其後﹐李太白作《大鵬賦》云﹕」嘗見子微於江陵﹐謂余有仙風道骨﹐可與神遊八極之表。「元丰七年冬﹐余過臨淮﹐而湛然先生梁公在焉。童顏淸澈﹐如二三十許人﹐然人亦有自少見之者。善吹鐵笛﹐嘹然有穿雲裂石之聲。乃作《水龍吟》一首﹐記子微﹑太白之事﹐倚其聲而歌之。

古來雲海茫茫﹐道山絳闕知何處。人間自有﹐赤城居士﹐龍蟠鳳舉。淸淨無爲﹐坐忘遺照﹐八篇奇語。向玉霄東望﹐蓬萊晻靄﹐有云駕﹑驂鳳馭。行盡九州四海﹐笑粉粉﹑落花飛絮。臨江一見﹐謫仙風采﹐無言心許。八表神遊﹐浩然相對﹐酒酣箕踞。待垂天賦就﹐騎鯨路穩﹐約相將去。水龍吟﹝贈趙晦之吹笛侍兒﹞楚山修竹如雲﹐異材秀出千林表。龍須半翦﹐鳳膺微漲﹐玉肌勻繞。木落淮南﹐雨睛雲夢﹐月明風裊。自中郎不見﹐桓伊去後﹐知孤負﹑秋多少。聞道嶺南太守﹐後堂深﹑綠珠嬌小。綺窗學弄﹐梁州初徧﹐霓裳未了。嚼徵含宮﹐泛商流羽﹐一聲雲杪。爲使君洗盡﹐蠻風瘴雨﹐作霜天曉。水龍吟﹝次韻章質夫楊花詞﹞似花還似非花﹐也無人惜從教墜。拋家傍路﹐思量卻是﹐無情有思。縈損柔腸﹐困酣嬌眼﹐欲開還閉。夢隨風萬里﹐尋郎去處﹐又還被﹑鶯呼起。不恨此花飛盡﹐恨西園﹑落紅難綴。曉來雨過﹐遺蹤何在﹐一池萍碎。春色三分﹐二分塵土﹐一分流水。細看來﹐不是楊花點點﹐是離人淚。水龍吟余謫居於黃。正月十七日﹐夢扁舟渡江﹐中流回望﹐樓中歌樂雜作。舟中人言﹕公顯方會客也。覺而異之﹐乃作此詞。公顯時已致仕在蘇州

小舟橫截春江﹐臥看翠壁紅樓起。雲間笑語﹐使君髙會﹐佳人半醉。危柱哀弦﹐艷歌餘響﹐繞雲縈水。念故人老大﹐風流未減﹐獨回首﹑煙波裏。推枕惘然不見﹐但空江﹑月明千里。五湖聞道﹐扁舟歸去﹐仍攜西子。云夢南州﹐武昌南岸﹐昔遊應記。料多情夢裏﹐端來見我﹐也參差是。滿庭芳仲覽自江東來別﹐遂書以遺之歸去來兮﹐吾歸何處﹐萬里家在岷峨。百年彊半﹐來日苦無多。坐見黃州再閏﹐兒童盡﹑楚語吳歌。山中友﹐雞豚社酒﹐相勸老東坡。云何。當此去﹐人生底事﹐來往如梭。待閒看﹐秋風洛水淸波。好在堂前細柳﹐應念我﹑莫翦柔柯。仍傳語﹐江南父老﹐時與曬漁蓑。

滿庭芳香靉雕盤﹐寒生冰箸﹐畫堂別是風光。主人情重﹐開宴出紅妝。膩玉圓搓素頸﹐藕絲嫩﹑新織仙裳。雙歌罷﹐虛檐轉月﹐餘韻尙悠揚。人間﹐何處有﹐司空見慣﹐應謂尋常。坐中有狂客﹐惱亂愁腸。報道金釵墜也﹐十指露﹑春筍纖長。親曾見﹐全勝宋玉﹐想象賦髙唐。

滿庭芳蝸角虛名﹐蠅頭微利﹐算來著甚幹忙。事皆前定﹐誰弱又誰彊。且趁閒身未老﹐盡放我﹑些子疏狂。百年裏﹐渾教是醉﹐三萬六千場。思量。能幾許﹐憂愁風雨﹐一半相妨﹐又何須﹐抵死說短論長。幸對淸風皓月﹐苔茵展﹑云幕髙張。江南好﹐千鐘美酒﹐一曲滿庭芳。

滿庭芳過余﹐因爲賦此三十三年﹐今誰存者﹐算只君與長江。凜然蒼檜﹐霜幹苦難雙。聞道司州古縣﹐雲溪上﹑竹塢松窗。江南岸﹐不因送子﹐寧肯過吾邦。摐摐。疏雨過﹐風林舞破﹐煙蓋云幢。願持此邀君﹐一飲空缸。居士先生老矣﹐眞夢裏﹑相對殘釭。歌舞斷﹐行人未起﹐船鼓已逄逄。

滿庭芳水淺凍﹐久畱郡中。晦日同遊南山﹐話舊感嘆﹐因作滿庭芳云三十三年﹐飄流江海﹐萬里煙浪雲帆。故人驚怪﹐憔悴老靑衫。我自疏狂異趣﹐君何事﹑奔走塵凡。流年盡﹐窮途坐守﹐船尾凍相銜。巉巉。淮浦外﹐層樓翠壁﹐古寺空巖。步攜手林間﹐笑挽扡扡。莫上孤峯盡處﹐縈望眼﹑雲海相攙。家何在﹐因君問我﹐歸步繞松衫。

水調歌頭﹝黃州快哉亭贈張偓佺﹞落日繡簾捲﹐亭下水連空。知君爲我﹐新作窗戶濕靑紅。長記平山堂上﹐欹枕江南煙雨﹐渺渺沒孤鴻。認得醉翁語﹐山色有無中。一千頃﹐都鏡淨﹐倒碧峯。忽然浪起﹐掀舞一葉白頭翁。堪笑蘭臺公子﹐未解莊生天籟﹐剛道有雌雄。一點浩然气﹐千里快哉風。

水調歌頭日﹐過中秋而去﹐作此曲以別余。以其語過悲﹐乃爲和之。其意以不早退爲戒﹐以退而相從之樂爲慰云耳

安石在東海﹐從事鬢驚秋。中年親友難別﹐絲竹緩離愁。一旦功成名遂﹐準擬東還海道﹐扶病入西州。雅志困軒冕﹐遺恨寄滄洲。歲雲暮﹐須早計﹐要褐裘。故鄕歸去千里﹐佳處輒遲畱。我醉歌時君和﹐醉倒須君扶我﹐惟酒可忘憂。一任劉玄徳﹐相對臥髙樓。

水調歌頭﹝丙辰中秋﹐歡飲達旦﹐大醉。作此篇﹐兼懷子由﹞明月幾時有﹐把酒問靑天。不知天上宮闕﹐今夕是何年。我欲乘風歸去﹐又恐瓊樓玉宇﹐髙處不勝寒。起舞弄淸影﹐何似在人間。轉朱閣﹐低綺戶﹐照無眠。不應有恨﹐何事長向別時圓。人有悲歡離合﹐月有陰晴圓缺﹐此事古難全。但願人長久﹐千里共嬋娟。

水調歌頭公曰﹕此詩最奇麗﹐然非聽琴﹐乃聽琵琶也。余深然之。建安章質夫家善琵琶者﹐乞爲歌詞。余久不作﹐特取退之詞﹐稍加槪括﹐使就聲律﹐以遺之云

暱暱兒女語﹐燈火夜微明。恩冤爾汝來去﹐彈指淚和聲。忽變軒昂勇士﹐一鼓塡然作气﹐千里不畱行。回首暮雲遠﹐飛絮攪靑冥。眾禽裏﹐眞彩鳳﹐獨不鳴。躋攀寸步千險﹐一落百尋輕。煩子指間風雨。置我腸中冰炭﹐起坐不能平。推手從歸去﹐無淚與君傾。

滿江紅遇東坡於齊安。怪其丰暇自得。余問之﹐曰﹕吾再娶柳氏﹐三日而去官。吾固不戚戚﹐而憂柳氏不能忘情於進退也。已而欣然同憂患﹐如處富貴﹐吾是以益安焉。命其侍兒歌其所作滿江紅。嗟嘆之不足﹐乃次其韻

憂喜相尋﹐風雨過﹑一江春綠。巫峽夢﹑至今空有﹐亂山屏簇。何似伯鸞攜徳耀﹐簞瓢未足淸歡足。漸粲然﹑光彩照階庭﹐生蘭玉。幽夢裏﹐傳心曲。腸斷處﹐憑他續。文君婿知否﹐笑君卑辱。君不見周南歌漢廣﹐天教夫子休喬木。便相將﹑左手抱琴舊﹐雲間宿。

滿江紅江漢西來﹐髙樓下﹑蒲萄深碧。猶自帶﹑岷峨云浪﹐錦江春色。君是南山遺愛守﹐我爲劍外思歸客。對此間﹑風物豈無情﹐殷勤說。江表傳﹐君休讀。狂處士﹐眞堪惜。空洲對鸚鵡﹐葦花蕭瑟。不獨笑書生爭底事﹐曹公黃祖俱飄忽。願使君﹑還賦謫仙詩﹐追黃鶴。

滿江紅﹝東武會流懷亭﹞東武南城﹐新堤固﹑漣漪初溢。隱隱徧﹑長林髙阜﹐臥紅堆碧。枝上殘花吹盡也﹐與君更向江頭覓。問向前﹑猶有幾多春﹐三之一。官裏事﹐何時畢。風雨外﹐無多日。相將泛曲水﹐滿城爭出。君不見蘭亭修禊事﹐當時坐上皆豪逸。到如今﹑修竹滿山陰﹐空陳迹。

滿江紅﹝懷子由作﹞淸潁東流﹐愁目斷﹑孤帆明滅。宦遊處﹑靑山白浪﹑萬重千疊。孤負當年林下意﹐對牀夜雨聽蕭瑟。恨此生﹑長向別離中﹐添華發。一尊酒﹐黃河側。無限事﹐從頭說。相看恍如昨﹐許多年月。衣上舊痕餘苦淚﹐眉間喜气添黃色。便與君﹑池上覓殘春﹐花如雪。

滿江紅﹝正月十三日送文安國還朝﹞天豈無情﹐天也解﹑多情畱客。春向暖﹑朝來底事﹐尙飄輕雪。君過春來紆組綬﹐我應歸去耽泉石。恐異時﹑懷酒忽相思﹐雲山隔。浮世事﹐俱難必。人縱健﹐頭應白。何辭更一醉﹐此歡難覓。欲向佳人訴離恨﹐淚珠先已凝雙睫。但莫遣﹑新燕卻來時﹐音書絕。

歸朝歡

」我夢扁舟浮震澤。雪浪橫江千頃白。覺來滿眼是廬山﹐倚天無數開靑壁。「蓋實夢也。然公詩復云﹕」扁舟震澤定何時﹐滿眼廬山覺又非。"我夢扁舟浮震澤。雪浪搖空千頃白。覺來滿眼是廬山﹐倚天無數開靑壁。此生長接淅。與君同是江南客。夢中遊﹐覺來淸賞﹐同作飛梭擲。明日西風還掛席。唱我新詞淚沾臆。靈均去後楚山空﹐灃陽蘭芷無顏色。君才如夢得。武陵更在西南極。竹枝詞﹐莫搖新唱﹐誰謂古今隔。

念奴嬌﹝赤壁懷古﹞大江東去﹐浪淘盡﹑千古風流人物。故壘西邊﹐人道是﹑三國周郎赤壁。亂石穿空﹐驚濤拍岸﹐捲起千堆雪。江山如畫﹐一時多少豪傑。遙想公瑾當年﹐小喬初嫁了﹐雄姿英發。羽扇綸巾﹐談笑間﹑檣虜灰飛煙滅。故國神遊﹐多情應笑我﹐早生華髮。人生如夢﹐一尊還酹江月。

雨中花賞。至九月﹐忽開千葉一朵。雨中特爲置酒﹐遂作。今歲花時深院﹐盡日東風﹐蕩揚茶煙。但有綠苔芳艸﹐柳絮楡錢。聞道城西﹐長廊古寺﹐甲第名園。有國艷帶酒。天香染袂﹐爲我畱連。淸明過了﹐殘紅無處﹐對此淚灑尊前。秋向晚﹐一枝何事﹐向我依然。髙會聊追短景﹐淸商不暇餘妍。不如畱取﹐十分春態﹐付與明年。

沁園春孤館燈靑﹐野店雞號﹐旅枕夢殘。漸月華收練﹐晨霜耿耿﹐雲山摛錦﹐朝露漙漙。世路無窮﹐勞生有限﹐似此區區長鮮歡。微吟罷﹐憑徵鞍無語﹐往事千端。當時共客長安。似二陸初來俱少年。有筆頭千字﹐胸中萬卷﹐致君堯舜﹐此事何難。用捨由時﹐行藏在我﹐袖手何妨閒處看。身長健﹐但優遊卒歲﹐且斗尊前。

勸金船﹝和元素韻自撰腔命名﹞無情流水多情客。勸我如曾識。杯行到手休辭卻。這公道難得。曲水池上﹐小字更書年月。還對茂林修竹﹐似永和節。纖纖素手如霜雪。笑把秋花插。尊前莫怪歌聲咽。又還是輕別。此去翺翔﹐徧賞玉堂金闕。欲問再來何歲﹐應有華發。

一叢花今年春淺臘侵年。冰雪破春妍。東風有信無人見﹐露微意﹑柳際花邊。寒夜縱長﹐孤衾易暖﹐鐘鼓漸淸圓。

朝來初日半含山。樓閣淡疏煙。遊人便作尋芳計﹐小桃杏﹑應已爭先。衰病少情﹐疏慵自放﹐惟愛日髙眠。

木蘭花令﹝次歐公西湖韻﹞霜餘已失長淮闊。空聽潺潺淸潁咽。佳人猶唱醉翁詞﹐四十三年如電抹。艸頭秋露流珠滑。三五盈盈還二八。與餘同是識翁人﹐惟有西湖波底月。

木蘭花令﹝次馬中玉韻﹞知君仙骨無寒暑。千載相逢猶旦暮。故將別語惱佳人﹐要看梨花枝上雨。落花已逐回風去。花本無心鶯自訴。明朝歸路下塘西﹐不見鶯啼花落處。

木蘭花令﹝宿造口聞夜雨寄子由﹑才叔﹞梧桐葉上三更雨。驚破夢魂無覓處。夜涼枕簟已知秋﹐更聽寒蛩促機杼。夢中歷歷來時路。猶在江亭醉歌舞。尊前必有問君人﹐爲道別來心與緒。

西江月﹝眞覺賞瑞香二首﹞公子眼花亂髮﹐老夫鼻觀先通。領巾飄下瑞香風。驚起謫仙春夢。后土祠中玉蕊﹐蓬萊殿後鞓紅。此花淸絕更纖穠。把酒何人心動。

西江月﹝坐客見和復次韻﹞小院朱闌幾曲﹐重城畫鼓三通。更看微月轉光風。歸去香雲入夢。翠袖爭浮大白﹐皂羅半插斜紅。燈花零落酒花穠。妙語一時飛動。

西江月﹝再用前韻戲曹子方﹞怪此花枝怨泣﹐托君詩句名通。憑將艸木記吳風。繼取相如雲夢。點筆袖沾醉墨﹐謗花面有慚紅。知君卻是爲情穠。怕見此花撩動。

西江月聞道雙銜鳳帶﹐不妨單著鮫綃。夜香知與阿誰燒。悵望水沈煙裊。雲鬢風前綠捲﹐玉顏醉裏紅潮。莫教空度可憐宵。月與佳人共僚。

西江月﹝重九﹞點點樓頭細雨。重重江外平湖。當年戲馬會東徐。今日淒涼南浦。莫恨黃花未吐。且教紅粉相扶。酒闌不必看茱萸。俯仰人間今古。

西江月﹝茶詞﹞龍焙今年絕品﹐谷簾自古珍泉。雪芽雙井散神仙。苗裔來從北苑。湯發云腴釅白﹐盞浮花乳輕圓。人間誰敢更爭妍。斗取紅窗粉面。

西江月別夢已隨流水﹐淚巾猶裛香泉。相如依舊是臞仙。人在瑤臺閬苑。花霧縈風縹緲﹐歌珠滴水淸圓。蛾眉新作十分妍。走馬歸來便面。

西江月世事一場大夢﹐人生幾度秋涼。夜來風葉已鳴廊。看取眉頭鬢上。酒賤常愁客少﹐月明多被云妨。中秋誰與共孤光。把盞淒然北望。

西江月﹝送錢待制﹞莫嘆平原落落﹐且應去魯遲遲。與君各記少年時。須信人生如寄。白髮千莖相送﹐深杯百罰休辭。拍浮何用酒爲池。我已爲君徳醉。

西江月﹝梅花﹞玉骨那愁瘴霧﹐冰姿自有仙風。海仙時遣探芳叢。倒掛綠毛麼鳳。素面翻嫌粉涴﹐洗妝不褪唇紅。髙情已逐曉云空。不與梨花同夢。

西江月曲肱醉臥少休。及覺﹐已曉。亂山蔥蘢﹐流水鏘然﹐疑非塵世也。書此語橋柱上。照野彌彌淺浪﹐橫空曖曖微霄。障泥未解玉驄驕。我欲醉眠芳艸。可惜一溪明月﹐莫教踏破瓊瑤。解鞍欹枕綠楊橋。杜宇一聲春曉。

西江月﹝平山堂﹞三過平山堂下﹐半生彈指聲中。十年不見老仙翁。壁上龍蛇飛動。欲弔文章太守﹐仍歌楊柳春風。休言萬事轉頭空。未轉頭時皆夢。

西江月﹝送別﹞昨夜扁舟京口﹐今朝馬首長安。舊官何物與新官。只有湖山公案。此景百年幾變﹐个中下語千難。使君才气捲波瀾。與把新詩判斷。

臨江仙以爲異人。後十年﹐築室黃岡之北﹐號靜安居士。作此記之。細馬遠馱雙侍女﹐靑巾玉帶紅靴。溪山好處便爲家。誰知巴峽路﹐卻見洛城花。面旋落英飛玉蕊﹐人間春日初斜。十年不見紫雲車。龍丘新洞府﹐鉛鼎養丹砂。

臨江仙﹝贈送﹞詩句端來磨我鈍﹐鈍錐不解生芒。歡顏爲我解冰霜。酒闌淸夢覺﹐春艸滿地塘。應念雪堂坡下老﹐昔年共采蕓香。功成名遂早還鄕。回車來過我﹐喬木擁千章。

臨江仙﹝辛未離杭至潤﹐別張弼秉道﹞我勸髯張歸去好﹐從來自己忘情。塵心消盡道心平。江南與塞北﹐何處不堪行。俎豆庚桑眞過矣﹐憑君說與南榮。願聞吳越報丰登。君王如有問﹐結襪賴王生。

臨江仙﹝冬日卽事﹞自古相從休務日﹐何妨低唱微吟。天垂云重作春陰。坐中人半醉﹐簾外雪將深。聞道分司狂禦史﹐紫雲無路追尋。淒風寒雨是駸駸。問囚長損气﹐見鶴忽驚心。

臨江仙﹝送王緘﹞忘卻成都來十載﹐因君未免思量。憑將淸淚灑江陽。故山知好在﹐孤客自悲涼。坐上別愁君未見﹐歸來欲斷無腸。殷勤且更盡離觴。此身如傳捨﹐何處是吾鄕。

臨江仙尊酒何人懷李白﹐艸堂遙指江東。珠簾十里捲香風。花開又花謝﹐離恨幾千重。輕舸渡江連夜到﹐一時驚笑衰容。語音猶自帶吳儂。夜闌對酒處﹐依舊夢魂中。

臨江仙九十日春都過了﹐貪忙何處追遊。三分春色一分愁。雨翻楡莢陣﹐風轉柳花球。閬苑先生須自責﹐蟠桃動是千秋。不知人世苦厭求。東皇不拘束﹐肯爲使君畱。

臨江仙﹝風水洞作﹞四大從來都徧滿﹐此間風水何疑。故應爲我發新詩。幽花香澗谷﹐寒藻舞淪漪。借與玉川生兩腋﹐天仙未必相思。還憑流水送人歸。層巓餘落日﹐艸露已沾衣。

臨江仙一別都門三攺火﹐天涯踏盡紅塵。依然一笑作春溫。無波眞古井﹐有節是秋筠。惆悵孤帆連夜發﹐送行澹月微云。尊前不用翠眉顰。人生如逆旅﹐我亦是行人。

臨江仙﹝疾愈登望湖樓贈項長官﹞多病休文都瘦損﹐不堪金帶垂腰。望湖樓上暗香飄。和風春弄袖﹐明月夜聞簫。酒醒夢回淸漏永﹐隱牀無限更潮。佳人不見董嬌饒。徘徊花上月﹐空度可憐宵。

臨江仙夜飲東坡醒復醉﹐歸來仿佛三更。家童鼻息已雷鳴。敲門都不應﹐倚杖聽江聲。長恨此身非我有﹐何時忘卻營營。夜闌風靜縠紋平。小舟從此逝﹐江海寄餘生。

臨江仙冬夜夜寒冰合井﹐畫堂明月侵幃。靑缸明滅照悲啼。靑缸挑欲盡﹐粉淚裛還垂。未盡一尊先掩淚﹐歌聲半帶淸悲。情聲兩盡莫相違。欲知腸斷處﹐梁上暗塵飛。

漁家傲﹝金陵賞心亭送王勝之龍圖。王守金陵﹐視事一日移南郡﹞千古龍蟠並虎踞。從公一弔興亡處。渺渺斜風吹細雨。芳艸渡。江南父老畱公住。公駕飛車淩彩霧。紅鸞驂乘靑鸞馭。卻訝此洲名白鷺。非吾侶。翩然欲下還飛去。

漁家傲﹝送臺守江郎中﹞送客歸來燈火盡。西樓澹月涼生暈。明日潮來無定準。潮來穩。舟橫渡口重城近。江水似知孤客恨。南風爲解佳人慍。莫學時流輕久困。頻寄問。錢塘江上須忠信。

漁家傲﹝七夕﹞皎皎牽牛河漢女。盈盈臨水無由語。望斷碧雲空日暮。無尋處。夢回芳艸生春浦。鳥散餘花紛似雨﹐汀洲蘋老香風度。明月多情來照戶。但攬取。淸光長送人歸去。

漁家傲﹝送張元唐省親秦州﹞一曲陽關情幾許。知君欲向秦川去。白馬皂貂畱不住。回首處。孤城不見天霖霧。到日長安花似雨。故關楊柳初飛絮。漸見靴刀迎夾路。誰得似。風流膝上王文度。

鷓鴣天﹝東坡謫黃州時作此詞﹐眞本藏林子敬家﹞林斷山明竹隱墻。亂蟬衰艸小池塘。翻空白鳥時時見﹐照水紅蕖細細香。村捨外﹐古城旁。杖藜徐步轉斜陽。殷勤昨夜三更雨﹐又得浮生一日涼。

鷓鴣天﹝陳公密出侍兒素娘﹐歌紫玉簫曲﹐勸老人酒。老人飲盡因爲賦此詞﹞笑撚紅梅嚲翠翹。揚州十里最嬌饒。夜來綺席親曾見﹐撮得精神滴滴嬌。嬌後眼﹐舞時腰。劉郎幾度欲魂消。明朝酒醒知何處﹐腸斷雲間紫玉簫。

少年遊﹝端午贈黃守徐君猷﹞銀塘朱檻麹塵波。圓綠捲新荷。蘭條薦浴﹐菖花釀酒﹐天气尙淸和。好將沈醉酬佳節﹐十分酒﹑一分歌。獄艸煙深﹐訟庭人悄﹐無吝宴遊過。

少年遊﹝潤州作﹞去年相送﹐余杭門外﹐飛雪似楊花。今年春盡﹐楊花似雪﹐猶不見還家。對酒捲簾邀明月﹐風露透窗紗。恰似姮娥憐雙燕﹐分明照﹑畫梁斜。

定風波以爲非使君莫可當此花﹐故作是詞兩兩輕紅半暈腮﹐依依獨爲使君回。若道使君無此意﹐何爲﹐雙花不向別人開。但看低昂煙雨裏﹐不已。勸君休訴十分杯。更問尊前狂副使。來歲。花開時節與誰來。

定風波而遂晴﹐故作此詞莫聽穿林打葉聲。何妨吟嘯且徐行。竹杖芒鞋輕勝馬。誰怕。一蓑煙雨任平生。料峭春風吹酒醒。微冷。山頭斜照卻相迎。回首向來瀟灑處。歸去。也無風雨也無晴。

南歌子﹝再用前韻﹞帶酒衝山雨﹐和衣睡晚睛。不知鐘鼓報天明。夢裏栩然蝴蝶﹑一身輕。老去才都盡﹐歸來計未成。求田問舍笑豪英。自愛湖邊沙路﹑免泥行。

南歌子﹝晚春﹞日薄花房綻﹐風和麥浪輕。夜來微雨洗郊坰。正是一年春好﹑近淸明。已攺煎茶火﹐猶調入粥餳。使君髙會有餘淸。此樂無聲無味﹑最難名。

南歌子﹝八月十八日觀湖潮﹞海上乘槎侶﹐仙人萼綠華。飛升元不用丹砂。住在潮頭來處﹑渺天涯。雷輥夫差國﹐云翻海若家。坐中安得弄琴牙。寫取餘聲歸向﹑水仙誇。

南歌子﹝再用前韻﹞苒苒中秋過﹐蕭蕭兩鬢華。寓身化世一塵沙。笑看潮來潮去﹑了生涯。方士三山路﹐漁人一葉家。早知身世兩聱牙。好伴騎鯨公子﹑賦雄誇。

南歌子大通慍形於色。東坡作長短句﹐令妓歌之師唱誰家曲﹐宗風嗣阿誰。借君拍板與門槌。我也逢場作戲﹑莫相疑。溪女方偸眼﹐山僧莫眨眉。卻愁彌勒下生遲。不見老婆三五﹑少年時。

南歌子﹝別潤守許仲塗﹞欲執河梁手﹐還升月旦堂。酒闌人散月侵廊。北客明朝歸去﹑雁南翔。窈窕髙明玉﹐風流鄭季莊。一時分散水雲鄕。惟有落花芳艸﹑斷人腸。

南歌子﹝湖州作﹞山雨瀟瀟過﹐溪橋瀏瀏淸。小園幽榭枕蘋汀。門外月華如水﹑彩舟橫。苕岸霜花盡﹐江湖雪陣平。兩山遙指海門靑。回首水雲何處﹑覓孤城。

南歌子﹝暮春﹞紫陌尋春去﹐紅塵拂面來。無人不道看花回。惟見石橊新蕊﹑一枝開。冰簟堆云髻﹐金尊灩玉醅。綠陰靑子相催。畱取紅巾千點﹑照池臺。

南歌子﹝黃州臘八日飲懷民小閣﹞衛霍元勛後﹐韋平外族賢。吹笙只合在緱山。閒駕彩鸞歸去﹑趁新年。烘暖燒香閣﹐輕寒浴佛天。他時一醉畫堂前。莫忘故人憔悴﹑老江邊。

南歌子﹝有感﹞笑怕薔薇罥﹐行憂寶瑟僵。美人依約在西廂﹐只恐暗中迷路﹐認餘香。午夜風翻幔﹐三更月到牀。簟紋如水玉肌涼。何物與儂歸去﹑有殘妝。

南歌子﹝感舊﹞寸恨誰云短﹐綿綿豈易裁。半年眉綠未曾開。明月好風閒處﹑是人猜。春雨消殘凍﹐溫風到冷灰。尊前一曲爲誰哉。畱取曲終一拍﹑待君來。

南歌子﹝楚守周豫出舞鬟﹐因作二首贈之﹞紺綰雙蟠髻﹐云欹小偃巾。輕盈紅臉小腰身。疊鼓忽催花拍﹑斗精神。空闊輕紅歇﹐風和約柳春。蓬山才調最淸新。勝似纏頭千錦﹑共藏珍。

南歌子﹝同前﹞琥珀裝腰佩﹐龍香入領巾。只應飛燕是前身。共看剝蔥纖手﹑舞凝神。柳絮風前轉﹐梅花雪裏春。鴛鴦翡翠兩爭新。但得周郎一顧﹑勝珠珍。

好事近﹝黃州送君猷﹞紅粉莫悲啼﹐俯仰半年離別。看取雪堂坡下﹐老農夫淒切。明年春水漾桃花﹐柳岸隘舟楫。從此滿城歌吹﹐看黃州闐咽。

好事近﹝湖上﹞湖上雨晴時﹐秋水半篙初沒。朱檻俯窺寒鑑﹐照衰顏華發。醉中吹墜白綸巾﹐溪風漾流月。獨棹小舟歸去﹐任煙波飄兀。

鵲橋仙﹝七夕送陳令舉﹞緱山仙子﹐髙情云渺﹐不學癡牛騃女。鳳簫聲斷月明中﹐舉手謝﹑時人欲去。客槎曾犯﹐銀河微浪﹐尙帶天風海雨。相逢一醉是前緣﹐風雨散﹑飄然何處。

鵲橋仙﹝七夕和蘇堅韻﹞乘槎歸去﹐成都何在﹐萬里江沱漢漾。與君各賦一篇詩﹐畱織女﹑鴛鴦機上。還將舊曲﹐重賡新韻﹐須信吾儕天放。人生何處不兒嬉﹐看乞巧﹑朱樓彩舫。

望江南﹝暮春﹞春已老﹐春服幾時成。曲水浪低蕉葉穩﹐舞雩風軟紵羅輕。酣詠樂升平。微雨過﹐何處不催耕。百舌無言桃李盡﹐柘林深處鵓鴣鳴。春色屬蕪菁。

望江南﹝超然臺作﹞春未老﹐風細柳斜斜。試上超然臺上望﹐半壕春水一城花。煙雨暗千家。寒食後﹐酒醒卻咨嗟。休對故人思故國﹐且將新火試新茶。詩酒趁年華。

卜算子﹝感舊﹞蜀客到江南﹐長憶吳山好。吳蜀風流自古同﹐歸去應須早。還與去年人﹐共藉西湖艸。莫惜尊前仔細看﹐應是容顏老。

卜算子似非喫煙火食人語。非胸中有萬卷書﹐筆下無一點塵俗气﹐孰能至是缺月掛疏桐﹐漏斷人初靜。時見幽人獨往來﹐縹緲孤鴻影。驚起卻回頭﹐有恨無人省。揀盡寒枝不肯棲﹐楓落吳江冷。

瑞鷓鴣﹝觀潮﹞碧山影裏小紅旗。儂是江南踏浪兒。拍手欲嘲山簡醉﹐齊聲爭唱浪婆詞。西興渡口帆初落﹑漁浦山頭日未欹。儂欲送潮歌底曲﹐尊前還唱使君詩。

十拍子﹝暮秋﹞白酒新開九醞﹐黃花已過重陽。身外徜來都似夢﹐醉裏無何卽是鄕。東坡日月長。玉粉旋烹茶乳﹐金薤新搗橙香。彊染霜髭扶翠袖。莫道狂夫不解狂。狂夫老更狂。

淸平樂﹝秋詞﹞淸淮濁汴。更在江西岸。紅旆到時黃葉亂。霜入梁王故苑。秋原何處攜壺。停驂訪古踟躕。雙廟遺風尙在﹐漆園傲吏應無。

昭君怨﹝送別﹞誰作桓伊三弄。驚破綠窗幽夢。新月與愁煙。滿江天。欲去又還不去。明日落花飛絮。飛絮送行舟。水東流。

戚氏﹝此詞始終指意﹐言周穆王賓於西王母事﹞玉龜山。東皇靈媲統羣山。絳闕岧峣﹐翠房深迥﹐倚霏煙。幽閒。志蕭然。金城千里鎖嬋娟。當時穆滿巡狩﹐翠華曾到海西邊。風露明霽﹐鯨波極目﹐勢浮輿蓋方圓。正迢迢麗日﹐玄圃淸寂﹐瓊艸芊綿。爭解繡勒香韉。鸞輅駐蹕﹐八馬戲芝田。瑤池近﹑畫樓隱隱﹐翠鳥翩翩。肆華筵。間作脆管鳴弦。宛若帝所鈞天。稚顏皓齒﹐綠發方瞳﹐圓極恬淡髙妍。盡倒瓊壺酒﹐獻金鼎藥﹐固大椿年。縹緲飛瓊妙舞﹐命雙成﹑奏曲醉畱連。云璈韻響瀉寒泉。浩歌暢飲﹐斜月低河漢。漸漸綺霞﹑天際紅深淺。動歸思﹑回首塵寰。爛漫遊﹑玉輦東還。杏花風﹑數里響鳴鞭。望長安路﹐依稀柳色﹐翠點春妍。

醉蓬萊﹝重九上君猷﹞笑勞生一夢﹐羈旅三年﹐又還重九。華發蕭蕭﹐對荒園搔首。賴有多情﹐好飲無事﹐似古人賢守。歲歲登髙﹐年年落帽﹐物華依舊。此會應須爛醉﹐仍把紫菊茱萸﹐細看重嗅。搖落霜風﹐有手栽雙柳。來歲今朝﹐爲我西顧﹐酹羽觴江口。會與州人﹐飲公遺愛﹐一江醇酎。

賀新郎﹝夏景﹞乳燕飛華屋。悄無人﹑桐陰轉午﹐晚涼新浴。手弄生綃白團扇﹐扇手一時似玉。漸困倚﹑孤眠淸熟。簾外誰來推繡戶﹐枉教人﹑夢斷瑤臺曲。又卻是﹐風敲竹。石橊半吐紅巾蹙。待浮花﹑浪蕊都盡﹐伴君幽獨。穠艷一枝細看取﹐芳心千重似束。又恐被﹑秋風驚綠。若待得君來向此﹐花前對酒不忍觸。共粉淚﹐兩簌簌。

洞仙歌﹝詠柳﹞江南臘盡﹐早梅花開後。分付新春與垂柳。細腰肢﹑自有入格風流﹐仍更是﹑骨體淸英雅秀。永丰坊那畔﹐盡日無人﹐惟見金絲弄晴晝。斷腸是﹐飛絮時﹐綠葉成陰﹐無个事﹑一成消瘦。又莫是﹑東風逐君來﹐便吹散眉間﹐一點春皺。

洞仙歌入蜀主孟昶宮中。一日大熱﹐蜀主與花蕊夫人夜起避暑摩訶池上﹐作一詞。朱具能記之。今四十年﹐朱已死﹐人無知此詞者。但記其首兩句﹐暇日尋味﹐豈洞仙歌令乎﹐乃爲足之冰肌玉骨﹐自淸涼無汗。水殿風來暗香滿。繡簾開﹑一點明月窺人﹐人未寢﹑欹枕釵橫鬢亂。起來攜素手﹐庭戶無聲﹐時見疏星渡河漢。試問夜如何﹐夜已三更﹐金波淡﹑玉繩低轉。但屈指﹑西風幾時來﹐又不道﹑流年暗中偸換。

八聲甘州﹝寄參寥子﹞有情風﹑萬里捲潮來﹐無情送潮歸。問錢塘江上﹐西興浦口﹐幾度斜暉。不用思量今古﹐俯仰昔人非。誰似東坡老﹐白首忘機。記取西湖西畔﹐正暮山好處﹐空翠煙霏。算詩人相得﹐如我與君稀。約他年﹑東還海道﹐願謝公﹑雅志莫相違。西州路﹐不應回首﹐爲我沾衣。

三部樂﹝情景﹞美人如月。乍見掩暮云﹐更增妍絕。算應無恨﹐安用陰晴圓缺。嬌甚空只成愁﹐待下牀又懶﹐未語先咽。數日不來﹐落盡一庭紅葉。今朝置酒彊起﹐問爲誰減動﹐一分香雪。何事散花卻病﹐維摩無疾。卻低眉﹑慘然不答。唱金縷﹑一聲怨切。堪折便折。且惜取﹑少年花發。

阮郎歸﹝初夏﹞綠槐髙柳咽新蟬。薰風初入弦。碧紗窗下水沈煙。棋聲驚晝眠。微雨過﹐小荷翻。橊花開欲然。玉盆纖手弄淸泉。瓊珠碎卻圓。

阮郎歸﹝梅詞﹞暗香浮動月黃昏。堂前一樹春。東風何事入西鄰。兒家常閉門。雪肌冷﹐玉容眞。香腮粉未勻。折花欲寄嶺頭人。江南日暮云。

阮郎歸﹝蘇州席上作﹞一年三度過蘇臺。淸尊長是開。佳人相問苦相猜。這回來下來。情未盡﹐老先催。人生眞可咍。他年桃李阿誰栽。劉郎雙鬢衰。

江神子乃作斜川詩﹐至今使人想見其處。元丰壬戍之春﹐余躬耕於東坡﹐築雪堂居之。南挹四望亭之後丘﹐西控北山之微泉﹐慨然而嘆﹐此亦斜川之遊也夢中了了醉中醒。只淵明。是前生。走徧人間﹐依舊卻躬耕。昨夜東坡春雨足﹐烏鵲喜﹐報新晴。雪堂西畔暗泉鳴。北山傾。小溪橫。南望亭丘﹐孤秀聳曾城。都是斜川當日境﹐吾老矣﹐寄餘齡。

江神子﹝孤山竹閣送述古﹞翠蛾羞黛怯人看。掩霜紈。淚偸彈。且盡一尊﹐收淚唱陽關。漫道帝城天樣遠﹐天易見﹐見君難。畫堂新構近孤山。曲闌干。爲誰安。飛絮落花﹐春色屬明年。欲棹小舟尋舊事﹐無處問﹐水連天。

江神子﹝江景﹞鳳凰山下雨初晴。水風淸。晚霞明。一朵芙蕖﹐開過尙盈盈。何處飛來雙白鷺﹐如有意﹐慕娉婷。忽聞江上弄哀箏。苦念情。遣誰聽。煙斂云收﹐依約是湘靈。欲待曲終尋問取﹐人不見﹐數峯靑。

江神子﹝獵詞﹞老夫聊發少年狂。左牽黃。右擎蒼。錦帽貂裘﹐千騎捲平岡。爲報傾城隨太守﹐親射虎﹐看孫郎。酒酣胸膽尙開張。鬢微霜。又何妨。持節雲中﹐何日遣馮唐。會挽雕弓如滿月﹐西北望﹐射天狼。

江神子﹝恨別﹞天涯流落思無窮。旣相逢。卻匆匆。摧手佳人﹐和淚折殘紅。爲問東風餘幾許﹐春縱在﹐與誰同。隋堤三月水溶溶。背歸鴻。去吳中。回首彭城﹐淸泗與淮通。寄我相思千點淚﹐流不到﹐楚江東。

江神子﹝冬景﹞相逢不覺又初寒。對尊前。惜流年。風緊離亭﹐冰結淚珠圓。雪意畱君君不住﹐從此去﹐少淸歡。頭山下轉頭看。路漫漫。玉花翻。銀海光寬﹐何處是超然。知道故人相念否﹐攜翠袖﹐倚朱闌。

江神子﹝大雪有懷朱康叔使君﹐亦知使君之念我也﹐作江神子寄之﹞黃昏猶是雨纖纖。曉開簾。欲平檐。江闊天低﹐無處認靑簾。孤坐凍吟誰伴我﹐揩病目﹐撚衰髯。使君畱客醉厭厭。水晶鹽。爲誰甜。手把梅花﹐東望憶陶潛。雪似故人人似雪﹐𨿽可愛﹐有人嫌。

江神子曲﹐余嘗作數絕以紀其事矣。玉人家在鳳凰山。水雲間。掩門關。門外行人﹐立馬看弓彎。十里春風誰指似﹐斜日映﹐繡簾斑。多情好事與君還。閔新鰥。拭餘潸。明月空江﹐香霧著雲鬟。陌上花開春盡也﹐聞舊曲﹐破朱顏。

