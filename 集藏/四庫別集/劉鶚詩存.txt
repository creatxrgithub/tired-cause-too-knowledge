劉鶚詩存

劉鶚﹝鐵云﹞遺稿劉蕙孫﹝厚滋﹞輯注

第一部分《芬陀利室存稿》自序予少年多病廢學﹐於詩文涉獵尢淺。中年饑驅﹐奔走於四方﹐學益廢。匪惟境遇所牽﹐不好學亦其天性也。今也荏苒四十於玆矣。已及後生不足畏之年。功業﹑文章﹑庸有望乎﹗興之所巨﹐任意詠歌﹔非惟無術求工﹐並無求工之想。雜錄於下﹐聊以自娛。丙申正月旣望﹐適吾偶筆。注﹕「丙申」﹕爲淸光堵二十二年﹐公元一八九六。時鐵云先生年四十歲。前一年因山東巡撫福潤專片保送總理各國通商事務衙門考驗任用﹐住在北京。

述懷餘年初弱冠﹐束脩事龍川﹕𨿽未明道義﹐灑掃函丈前。無才學於祿﹐乃志在聖賢。相從旣已久﹐漸知叩兩端。孔子號時中﹐知時無中偏。萬事譬諸物﹐吾道爲之權。得權識輕重﹐處久循自然。因物以付物﹐誰爲任功愆。此意𨿽淺近﹐眞知良獨難。靈臺有微滓﹐一跌千仞淵。注﹕➀「龍川」﹕淸李光昕﹝18O8至一八八六﹞﹐字睛峯﹐江蘇儀徵人。與同裏張積中同爲太谷學派周太谷﹝星垣﹞的嫡傳弟子。同治五年黃崖教案後﹐隻身講學於大江南北﹐人稱龍川先生﹐著有《李氏遺書》《龍川弟子記》《龍川詩鈔》等。➁「弱冠」﹕《禮記曲禮》﹕「人生……二十曰弱冠。」鐵云先生最初謁見龍川在光緒二年丙子﹝公元一八七六﹞﹐年正二十﹐故云。正式拜從爲弟子爲二十四歲。➂「束脩」﹕﹝論語﹞﹕「自行束脩以上﹐吾未嘗無誨焉。」修是幹肉。古代弟子最初見師﹐要以一束幹肉作爲贄禮﹝見面禮﹞﹐名曰束脩。後來引伸爲送給教師的報酬的代詞。➃「函丈」﹕古人席地而坐。師弟講授時﹐師敷席南面正坐﹔弟子左右敷席側坐﹐中畱方丈空隙﹐以供講授時指劃。故曰「席間函丈」。後來引伸爲弟子對師的代稱。➄」幹祿」﹕《論語﹞﹕「子張學幹祿。」幹祿指求官取得俸祿。➅」孔子號時中」﹔《孟子》﹕「孔子聖之時者也。」➀「靈臺有微滓﹐一跌千仞淵。」﹕靈臺﹐指人的心靈。意卽處理事務﹐應客觀分析﹐稍有主觀偏見﹐卽將差差以毫釐﹐謬以千里。

春郊卽目郊遊驟見海棠花﹐亞字闌干一樹斜。蝴蝶忽然飛屋角﹐羈臣何以在天涯千枝翡翠籠朝霧﹐萬朵胭脂艷早霞。寄語春光休爛熳﹐江南蕩子已思家﹗可憐春色滿皇州﹐季子當年上國遊。靑鳥不傳丹鳳詔﹐黃金空敝黑裘貂﹗垂楊腕地聞嘶馬﹐芳艸連天獨上樓﹔寂寞江山何處是﹐停雲流水兩悠悠。注﹕➀「季子」﹕《戰國策﹟蘇秦始將連橫》﹕「以季子位尊而多金也。」季子卽蘇秦。後世落拓不遂的遊士﹐每每自比季子遊說泰國時潦倒。➀「靑鳥」﹕《漢武故事》﹕「七月七日。忽有靑鳥飛集殿前。東方朔曰﹕『此西王母欲來。』有頃﹐王母至﹔靑鳥夾侍王母傍。」後人因以靑鳥爲使者之代稱。➂「丹鳳詔」﹕古代下詔﹐刻木爲鳥形﹐上敷五色毛羽﹐以詔書縛其上自紫禁城門樓垂下。故曰鳳詔或金雞詔。日本《唐土名勝圖繪》有下詔圖。或云詔書用五色紙如風毛五采﹐故稱風詔﹑➀「黃金空敝黑貂裘」﹕《國策》﹕蘇秦說秦不遇﹐「黑貂之裘敝﹐黃金百斤盡」。

狹邪驅車出門去﹐去作狹邪遊。狹邪何所有﹐可以消百憂。錦帳雜花聚﹐繡幕春云浮﹐燕姬舒皓腕﹐趙女揚輕漚﹐明璫垂兩耳﹐珠翠爛盈頭。滿堂芳菲菲﹐一舉累百甌。履舄旣交亂﹐客去髡獨畱。卽此是兜率﹐神仙何所求。注﹕畱髡﹕《史記﹟淳於ji傳》﹕「日暮酒闌﹐合尊促坐﹐男女同席﹐履舄交錯﹐杯盤狼籍﹐堂上燭滅。主人畱髡而退客。」引伸爲妓女畱客之代詞。

春閨別怨底事春風又別離爲郎憔悴感郎癡。深宵滴血憑誰訴逐日消魂有夢知。聞說關山千里遠﹐那堪風雨五更時﹗鴛鴦一幅回環繡﹐往往金鍼卻倒持。小窗兀坐巳多時﹐侍女催妝總未知。攬鏡怕看垂淚眼﹐翻書偏見斷腸詩。天公何事生知覺人世無聊是別離﹗縱使他年長聚首﹐目前先自費支持。

記得記得當初乍定情﹐一簾花影坐調箏。但欣銀燭垂雙穗﹐那管銅壺到幾更。盡啟欄籠招語燕﹐暫停絲竹聽啼鶯。相攜不羨封侯印﹐只願雙棲過一生。

都中晤吳季淸大令三年苦思憶﹐萬里偶相逢。我已成黃艸﹐君仍似古松﹗涕恞談國事﹐飄泊訴遊蹤。侷蹐看天地﹐茫茫何所容。注﹕「吳季淸大令」﹕鐵云先生在山東的同僚。大令爲縣令﹝知縣﹞的雅稱。

由天津附輪舶之滬橫懸一榻似僧龕﹐電激雷轟睡不酣。半夜奇溫通枕褥﹐已知海境入江南。燕北春未至﹐江南春已歸﹔兩頭都不著﹐無語對鈄暉﹗

鄂中四詠登黃鶴樓淸晨攜酒出花堤﹐試一登臨萬象低。神女昔畱蒼玉珮﹐土人猶唱白銅鞮。江流直撲嚴城下﹐山勢爭趨漢水西。此去荊州應不遠倩誰借取一枝棲﹗

登洪山寺登山一望亂山多﹐城市淸如掌上螺。一水中流分武漢﹐滿山蒼翠長藤蘿。靑煙匝地餘殘壘﹐碧血沈沙有斷戈。莫問古來爭戰事﹐眼前盛世且髙歌。

登晴川閣背負龜山俯大江﹐玲瓏四面啟軒窗。後湖帆影參差出﹐隔岸鐘聲斷續撞。倚檻快當風習習﹐披襟但聽水淙淙。西行更看洪鑪冶﹐獨坐籃輿過石矼。

登伯牙臺琴臺近在漢江邊﹐獨立蒼茫意惘然﹗後世但聞傳古迹﹐當時誰解重髙賢﹗桐焦不廢鈞天響﹐人去空畱漱石泉。此地知音尋不著﹐乘風海上訪成連。注﹕➀「鄂中四詠」﹕系淸光緒二十二年丙申﹝公元一八九六年﹞﹐先生倡議辦蘆﹝蘆溝橋﹞漢﹝漢口﹞鐵路﹐應鄂督張之洞之召赴鄂時作。時在夏秋之交。➁「黃鶴樓」﹕《齊諧記》﹕「黃鶴山者﹐仙人子安乘黃鶴過其地。」後人因於其地作樓﹐在今武昌。唐崔顥有《黃鶴樓》詩。➂「神女昔傳蒼玉珮」﹕《神仙傳》﹕初仙一出﹐遊於江濱。逢鄭交甫。交甫不知何人也﹐目而挑之。女遂解珮與之。交甫行數步。空懷無珮﹐女亦不見。」➃「白銅鞮」﹕樂府名。➄「此去荊州」二句﹕《三國擊。魏志》﹕「王粲除黃門侍郎﹐以西涼擾亂﹐不就﹔之荊州﹐依劉表。」先生以諭自己往湖北依張之洞。三國時荊州﹐治襄陽。➅「洪山寺」﹕鄂中名勝。➆「沈沙」﹕唐杜牧《赤壁》詩﹕「折戟沈沙鐵未銷。」➇「晴川閣」﹕在漢陽府東。崔顥《黃鶴樓》詩﹕「晴川歷歷漢陽樹。」➈「洪鑪冶」﹕指往參觀大冶鐵礦﹔用「以天地爲洪鑪」典。➉「伯牙臺」﹕《呂氏春秋》﹕「伯牙學琴於成連。與鍾子期善。伯牙鼓琴﹐子期聽之﹔志在髙﹝太﹞山﹐則曰﹕『巍巍』﹔志在流水﹐則曰﹕『湯湯』。」臺相傳爲伯牙鼓琴之處。琴臺卽伯牙臺。﹝11﹞「鈞天」﹕仙樂名。﹝12﹞「漱石泉」﹕用枕流嗽石典。﹝13﹞「成連」﹕見伯牙臺注。言在鄂議論不合﹐有浩然歸去之志。

題趙文恪光《涉江采芙蓉圖》。囤繪公及女公子小像﹐同舟。昆明池水含靈曜﹐毓後鍾賢人末覺。一日云騰北闕蛟﹐羣嗟霧隱南山豹。戚黨爭傳蜀襭袍﹐鄕人共仰泥金報。明良喜起四十年﹐詩書來攺儒生貌。丁字沽前海水深﹐西洋兵革晝陰陰。錦筵夜縛巴夏禮﹐金甲宵奔僧格林。一介虯須入貫索﹐滿朝蟒玉委華簪。縱囚俯順冤民志﹐畱後遙安聖主心。須臾四海風塵定﹐天戈到處平梟獍。萬國旌旗啟壯圖﹐九重謨典開新命。楊柳風微淑气濃﹐芙蓉露滿錦江紅﹔輕舟獨載謝道韞﹐佳句閒吟左太衝。當年巴使遭徽索﹐廷士爭言宜大辟。公雲英法異朝鮮﹐卽有愆尢非叛逆。至今玉帛滿寰區﹐始信髙賢見自殊。此時若有法孝直﹐前年應作諫兵書。注﹕➀趙光字蓉舫﹐雲南昆明人。淸嘉慶二十五年進士。歷官至兵﹑戶兩部侍郎。卒謚文恪。《淸史稿》第四百二十一卷

有傳。➁「昆明池」﹕指滇池﹕非漢長安之昆明池。➂「丁字沽」﹕天津本名丁沽。➃「錦筵夜縛巴夏禮」﹕《淸史稿文宗紀》﹕「咸豐十年﹝186O﹞八月癸亥﹐洋兵至通州。戴坦誘拎英使巴夏禮解京。」按巴夏禮﹝HarrySmithParkes﹐1828—1895﹞一八五六年廣州代理領事﹐捏造「亞羅」船事件﹐發動武裝侵略。一八八五年任駐華公使。爲第二次鴉片戰爭啟釁主角之一。➄「僧格林」﹕淸將僧格林沁。➅「滿朝蟒玉委華簪」﹕指186O年英法侵略軍入北京﹐火燒圓明園事。➆「謝道韞」﹕晉謝安侄女﹔以詠雪句「柳絮因風起」名。➇「左太衝」﹕晉《三都賦》作者左思字。➈「微索」﹕《周易﹟坎卦》﹕「系用徽纆。」是縛囚的法繩。➉「公云」兩句事《淸史稿》本傳失收。⑾「汝孝直」﹕三國蜀尙書令法正字孝直。劉備對吳用兵失敗。時法正已死。諸葛亮聞之嘆曰「使法孝直在﹐必能止主上東徵。」

除夕北風吹地裂﹐蕭瑟送殘年。僕告無儲米﹐人來索貰錢。饑烏啼暮雪﹐孤雁破寒煙。念我尙如此﹐羣生更可憐﹗

登太原西城山勢西來太崒崷﹐汾河南下日悠悠。摩天黃鵠毛難滿﹐徧地哀鴻淚不收﹗眼底關河秦社稷﹐胸中文字魯春秋。尼山渺矣龍川去﹐獨立蒼茫歲月遒﹗

太原返京道中宿明月店南天門外白雲低﹐攬轡東行踏紫霓。一路弦歌歸日下﹐百年經濟起關西。燕姬趙女雙蟬鬢﹐明月淸風四馬蹄。不向杞天空墮淚﹐男兒意气古今齊。注﹕➀二詩皆淸光緒二十三年丁酉﹝一八九七﹞赴山西議辦路礦時作。其時曾致書羅振玉先生謂﹕「蒿日時艱﹐當世事百無可爲。近欲以開晉鐵謀於晉撫﹐俾請於朝。晉鐵開則民得養而國可富也。國無素蓄﹐不如任歐人開之﹐我嚴定其制﹐令三十年而全路礦歸我。如此則彼之利在一時﹐而我之利在萬世矣。」詩中﹐「秦社稷﹑魯春秋。」「摩天黃鵠」』兩句﹐「百年經濟起關西」句及第二首末二句﹐均可與此信印怔﹔具見先生對當時的政治態度及對開辦路礦的滿懷信心。➁「明月店」「淸風店」﹕均今京廣路正定北京段上地名。

題葉鶴卿蝴蝶帳沿暮春三月花含煙﹐遊絲裊娜淸明天。香車寶馬爛無數﹐彩雲忽墮芳尊前。繡農縹緲瑤池女﹐翠袖玄裙對飛舞。玉管金簧曲未終﹐天風謖謖吹紅雨。滕王榻上春風多﹐謝女機中彩色和。欲把深情托貞石﹐非煙非霧度銀河。楊柳靑靑勝裙褶﹐桃花片片舒嬌靨。芳艸王孫歸不歸天涯處處飛蝴蝶。注﹕➀「瑤池」﹕西王母之所居。此處瑤池女指蝴蝶。➁「滕王蚨蝶」﹕《宣和畫譜》﹕「滕王元嬰﹐唐宗室也。善丹靑﹐喜什蜂蝶。故唐王建宮詞云「傳侍得滕摩王蚨蝶圖。」

憶丙子歲二十六韻歲紀丁紅鼠﹐衝寒返故鄕﹔徵途逾晉宋﹐驛路指淮揚。瀹茗烹韓水﹐錄碑繞蜀崗。初聆弦索語﹐乍饜綺羅香。菱姐饒憨態﹐靑兒愛淡妝。琵琶眞蕩魄﹐釵釧爛生光。酒騁連珠飲﹐餉深隔座藏。片帆催桂楫﹐五月到金閶。倪苑攀奇石﹐吳園數曲粱。秋風揚子渡﹐微雨大功坊。甲第銷殘暑﹐丁簾納晚涼。人人憐水榭﹐日日醉河房。剖玉冤難述﹐排云恨不忘。重來人杳杳﹐一別海茫茫。水驛方維纜﹐江都再舉觴。艸低難蓄露﹐花好不禁霜。故劍如雲散﹐新琴對月張。錦屏籠翡翠﹐繡幕隱鴛鴦。戰報劉蕡北﹐遊增杜牧狂。江湖愁日下﹐風雨返山陽。更掃陶潛徑﹐夏修子貢墻。南河尋故址﹐西壩訪新莊。忽見雙珠出﹐聊探一臠嘗。優曇光易遠﹐橄欖味彌長。舊事無珠記﹐新愁用斗量。煙花今滿眼﹐無復少年場。注﹕➀丙於歲爲淸光緒二年﹝一八七六﹞先生二十歲時﹐由開封父任回鄕應試時紀事。詩爲後作﹐故云「憶丙子歲」。➁「紅鼠」﹐卽丙子。丙火紅色﹐子肖鼠﹐故云。➂「晉﹑宋」﹕開封爲戰國魏都大梁﹐三晉之地。途經豫東南商邱一帶﹐古宋國。➃「相聞弦索」兩句﹐言初次從事冶遊。➄「金﹑閶」﹕指蘇州。金門﹑閶門皆蘇州城門名。➅「倪苑﹑吳園」﹕蘇州園「獅子林」山石爲元倪雲林所設計堆成﹐故稱倪苑。「拙政園」爲淸吳三桂婿王某別墅﹐故稱吳園。➆「大功坊」﹕明中山王徐達賜第的牌坊。遺址在南京﹐漁洋﹝王士楨﹞詩﹕「朱門艸沒大功坊。」➇「水榭﹑河房」﹕南京妓院均在秦淮河上﹐臨河築捨。二者皆指妓院。➈「江都」﹕今揚州市。➉「故劍」﹕《漢書》﹕「宣帝爲皇曾孫時﹐娶許廣漢女。及卽位﹐女爲婕妤。公卿議立皇后。帝乃下詔求徽時故劍。大臣知詣。乃白立許婕妤爲皇后。後世因稱糟糠之妻爲故劍。此處系漫指舊好。﹝11﹞「劉蕡」﹕唐文宗時﹐劉蕡應賢良詔對﹐極言宦官當政之獘。廷臣因不敢舉。李邰嘆曰「劉蕡下第﹐我輩登科﹐得毋厚顏乎」﹝12﹞「杜牧」﹕唐詩人。放誕不羈。有詩云「十年一覺揚州夢﹐贏得靑樓薄幸名。」﹝13﹞「山陽」﹕淸淮安府山陽縣。今蘇北淮安。曾祖子恕﹝成忠﹞先生乞休首﹐置地宅其地。﹝14﹞「陶潛徑」﹕陶潛《歸去來辭》﹕「三徑就荒。」﹝15﹞「子貢墻」﹕《論語》子貢曰「夫子之墻數仞。」﹝16﹞「西壩」﹕準安地名。當時吾家置田於其地。﹝17﹞「南河」﹕南運河﹐卽運河南段。﹝18﹞「優曇」﹕優曇缽花﹔卽曇花。

遣興終日摩挲上古銅﹐有時閒坐味無窮。窗前樹影偸遮月﹐屋裏香不借風。讀畫夜深魚鑰冷﹐校碑晝永蠟燈紅。它年若享期頤壽﹐應有人呼老蛀虫。煉銀作鏡像菱花﹐菅邑銅鐘說衛家。稷下周鏞新出土﹐咸陽漢瓦舊翻沙。九圜徧列刀泉幣﹐十布初收次壯差。寄語丁沽方藥雨﹐莫將宋鐵漫相誇。注﹕➀「菅邑」﹕古地名。今山東金鄕。宋﹐衛之地。➁「稷下」﹕春秋戰國時齊國臨淄地名。荀卿﹝況﹞首講學稷下。➂「咸陽」﹕秦都城。在今西安附近。➃「九圜」兩句﹕泉﹑布﹑刀皆古代不同形狀的貨幣。皆太公爲周所立「九府圜法」﹝貨幣之制﹞之一種。王莽代漢﹐定貨幣爲六類﹕金﹑銀﹑龜﹑貝﹑泉﹝錢﹞﹑布六種。布又分十類﹕有大布﹑壯布﹑次布﹑小布等名。➄「寄語」兩句﹕方藥雨名若﹐浙江定海人。收藏家﹔先生的好友。在天津辦《天津日日新聞》報。解放初始逝世﹐年將九十。方藏古錢品類甚多。五代銅少﹐江南等地曾行鐵錢。宋初延用﹐亦有新鑄。因不久卽不用﹐傳世甚少。方有宋鐵錢﹐以爲奇寶。著有《古化﹝貨﹞雜詠》《校碑隨筆》。

迎鑾也隨鄕老去迎鑾﹐十里花袍一壯觀。風雪不侵淸世界﹐臣民重睹漢衣冠。玉珂璀錯金輪過﹐步障東西禦道寬。瞻仰聖天龍鳳表﹐吾君無恙萬民歡﹗注﹕先生辛丑日記十一月二十八日九鐘往迎鑾得詩四首之一。余未存稿。

壬寅四月﹐與龍川諸學長﹐聚於滬上之愚園。錫朋先生議作《愚園雅集圖》。各舉所願﹐余任補竹之役﹐並紀以詩成連一去海天空﹐二十年來任轉蓬﹗天上星辰聯舊雨﹐人間桃李感春風。分詩構畫情何極﹐把酒論文思不窮。牧馬歸羣今已驗﹐佇看霖雨起蒼龍。天花如雨點瑤琴﹐千里想思寄竹林。短節半能諧鳳律﹐髙枝皆已作龍吟。願依墮露聽淸響﹐更采閒雲補綠陰。我有俗塵湔不得﹐此君教我總虛心。注﹕➀壬寅爲淸光緒二十八年﹐公元19O2。其時毛實君先生﹝慶蕃﹞任上海江南制造局總辦。毛爲龍川弟子﹐分別邀黃錫朋先生﹝葆年﹞﹑蔣子明先生﹝文田﹞來上海會於愚園。與會者均龍川弟子﹑黃﹑蔣弟子及其子弟。此會以後遂定南北合宗﹐黃﹑蔣同爲山長﹐在蘇開門講學的局面。這次聚會是太谷學派歷史上一次關鍵性的聚會。➁「愚園」﹕當時上海的園林﹐爲一時文酒遊宴之地。今園已不存﹐尙有愚園路地名。➂《愚園雅集圖》﹕爲諸乃方所繪。原本藏海陵黃氏歸羣艸堂。解放後艸堂藏書均歸蘇州圖書館﹐不知圖在其中否撫本二﹕其一用薄竹紙影撫﹐與會諸人均注姓名。本在我宗兄劉安石﹝厚磐﹞手﹐現贈楊州博物館。其二胡仲尹臨撫﹐著色﹐尙藏我手。➃「成連」﹕見前伯牙臺注。此處指李龍川先生。➄「牧馬歸羣」﹕是太谷學派常用的辭藻。李龍川詩《戍辰九月﹐諸子集於海陵題「牧馬歸羣圖」》詩云「淸秋佳會重陽節﹐舊雨新知兩不忘﹔牧馬歸羣從此日﹐化龍池上好相將。」此詩又說﹕「牧馬歸羣今已驗。」不久後黃﹑蔣兩先生至蘇州講學﹐又名其講捨爲「歸羣艸堂」。意學派自同治五年黃崖教案以後﹐門弟子星散四方﹐心存重整講捨﹐以此爲諭並懸爲努力目標。

題《愚園雅集圖》撫本後並序泰山頹﹐梁木壞﹐龍川夫子上升於丙戌之冬﹔三年心喪畢闋﹐弟子東西南北﹐飄泊於天各一方﹐歷十有七年。歲在壬寅﹐黃先生希平由山東解組至海陵而與蔣先生子明會。相攜來滬上。予亦因事至自北京。程子紹周聞兩先生聿至﹐自杭州來迓。毛實君適總理江南制造局事﹔爲東道主人焉。邇時同學之來會者﹐凡十餘人。毛公曰「自夫子去後﹐同人之聚﹐未有若今日之盛者也﹔於是假愚公之園﹐爲盡日之歡。」午飯方畢﹐散步園林﹐各適其適。吹笛於小亭之上者﹐楊子蔚霞﹝名士晟﹐安徽泗州人﹐流寓淮安﹔曾官蘇州關監督﹐爲楊士驤兄﹞。過三折橋負手聽者﹐程子心泉也﹝安徽阜陽人﹐時長江水師提督程文炳之同族幼弟。﹞。蔣先生取伯牙之琴﹐奏水仙之操。傍坐靜聽者﹐徐君月樓﹝鐵云先生門客。19O8年先生自北京移居江寧﹐徐押送圖書字畫二百餘箱﹐由京赴寧。中途聞先生得罪﹐流放新疆﹐人物皆不知所終﹔抱殘守缺齋長物遂散。﹞也。侍立蔣先生後者﹐王子仲和﹝泰州人﹐早卒。﹞﹐焚香者﹐蔣子元亮﹝蔣先生長子﹞也。黃先生方據大石坐﹔毛公實君恭敬啟請曰「不聞先生至徳要道久矣﹔請宣海潮之音﹐震我聾聵。」執拂侍立者江子月三﹝名泰初﹐江岷子。﹞﹐抱捲者毛子子遜﹝毛實君第四子﹞也。立毛公之側而聽道者﹐毛子勉初﹝毛實君第五子。﹞﹑劉子子纘也。家兄味靑﹝名夢熊﹐字渭卿﹐一字蔚靑或作味靑﹐浙江候補道﹐未之官。﹞與謝君平原﹝字石溪﹐揚州人。﹞﹐契闊良久﹐對坐樹之石﹐敍離衷也。江君子若﹝名岷﹞坐溪水之南﹐昂首長吟﹐聲出金石。吟日﹕「溪水淸淸兮﹐蓮花之馨兮﹐周茂叔所好也﹐適以契吾心兮。」李子平孫﹝名泰階﹐李龍川次子漢南之子。爲黃歸羣首席弟子。歸羣卒﹐繼在蘇州講學﹔爲太谷學派第五傳。﹞釣於溪水之北。達子粹伯﹝名錫純﹞倚石而觀之。溪之上有枇杷一樹﹐金丸累累然。程紹周﹝名思培﹐安微阜陽人。程文炳子。時以道員需次杭州。﹞曰「此佳果也﹐可采可食。」援樹而取者﹐汪子仲衡﹝皖人﹞﹔捧盂承之者﹐程子定齋﹝名傳厚﹐字鑄九﹐定齋其號﹔恩培侄。﹞也。園之西有竹林焉﹐不知其若干畝也。主人以爲未足﹐植新篁而補之。予適任斯役﹔揮鋤築之﹐擁土栽之。助予培土者﹐黃子仲素﹝名壽彭﹐歸羣次子﹐先生長婿。李平孫逝﹐繼續在蘇州講學。抗日戰爭時﹐移住泰州。解放前逝世。﹞也。竹園之東有茶竈﹐方煮茗者﹐王子位中也。居園之中爲廣軒數楹。軒之中立長幾一。軒之西有朱欄焉。欄外石參差立素心之蘭﹔羣花怒發﹐淸芳襲人。憑欄對花凝睇者﹐朱君蓮峯也﹝名未詳﹞。對花側其首﹐若聽琴﹐若有所構思者﹐趙君明湖﹝名永年﹞也。飼鶴竹籬之間者顏子信甫﹝龍川弟子顏實甫弟﹐爲歸羣艸堂講捨庶務。﹞掃徑者卞子子沐﹝先生中表兄弟﹐揚州人。﹞也。諸君四薌﹝名乃方﹞顧而樂之曰「如此雅集﹐不可以無圖。」遂據東軒長幾﹐奮筆急寫。但聞稷稷如春蠶食葉之聲。爲之振紙研墨者﹐諸子光和﹝四薌子。﹞也。不食時頃而圖成﹔黃先生爲之序﹐傳其神也。同時諸人﹐皆有題詠。捲存歸羣艸堂。遲一年﹐予屬胡子仲尹圖一副本﹐不敢僭作後序﹐記其事也。俾後之人有所考焉。重綴以詩曰﹕愚公園﹐愚公谷﹐黃山之南蔣山北。有靑靑萬幸竹。瑤琴錦瑟張髙秋﹐玉液金泥應丹篆。仙人如麻顏如玉。朝看素女采玄芝﹐夕覽靑童薦黃菊。峽蝶圖中夢可尋﹐希夷榻上書堪讀。愚公園﹐極樂國﹗注﹕➀黃先生希平卽黃葆年別字。本以進士在山東任知縣。時致休回泰州。後講學蘇州﹐人稱歸羣先生。➁「毛公實君適總理江南制造局」﹕實君名慶蕃﹐江西丰城人。進士。時以道員總理江南制造局。不久實授直隸永定河道。官至陜西布政使﹐護理陜甘總督。江南制造局﹐設於上海髙昌廟。是淸末辦理新政所設制造機器軍火工廠之一。爲杭州人傅雲龍所創辦。➂詩序中所述諸人﹐稱先生稱公稱君者除徐月樓外﹐均龍川弟子。蔚靑伯祖是否龍川弟子﹐不詳。稱子者均歸羣弟子﹐並多龍川弟子之子弟。➃「周茂叔」﹕宋周惇頤字。有《愛蓮說》文。➄「黃山﹑蔣山」﹕黃山今安徽黃山。蔣山在南京附近﹐以六朝山神蔣子文靈異得名。此指黃﹑蔣兩先生。➅「希夷榻」﹕宋華山道士陳摶字圖南﹐號希夷﹐修五龍蟄法﹔相傳一睡八百年。又《老子》﹕「視而不見名曰希﹐聽而不見名曰夷。」

自嘲鐵公好古如好色﹐鑑賞寬宏笑深刻。骨董鬼子雁行來﹐抱負牛腰橫座側。淸晨舒捲至日昃﹐揀選精英論價值。低昂有時未卽就﹐寤寐碌鏃思必得。商彜周鼎秦漢碑﹐唐宋元明名翰墨。家藏精刊殿板書﹐橫牀插架勢屴崱。晝日搜羅夜拂拭﹐精神疲敝囊橐嗇。債主紛紜漸相逼﹐嗚呼心𨿽未饜力已窮﹐此時先生得少息﹗注﹕➀「牛腰」﹕言字畫等物捆載如牛腰之粗。➁「屴崱」﹕山瘦削貌。

論泉絕句刀布肩來滿一筐﹐苔花侵蝕古文章﹔湔塗自挹冰池水﹐銅臭銷完剩土香。一握齊刀九府圜﹐安陽節墨字釐然﹔籀文筒率方尖布﹐都是東周列國泉。虞夏鍰金品最尊﹐愈加穿鑿愈沈昏﹔若知奇正回文字﹐妙解何勞引證難。商字分明合了然﹐商城布字得其全﹐只因誤解京垂宇﹐幾削成湯四百年。注﹕➀刀﹑布皆古代貨幣名稱。刀帶象馬刀形﹐齊﹑燕﹑中山﹑卽墨﹑莒等北方諸侯之國用之。布象農具形﹐中原等地諸侯之國用之。初民交換多用工具。故制貨幣而象其形。➁傳世刀幣有齊﹑莒﹑卽墨﹑中山﹑郾﹝燕﹞等字幾種﹔布幣有方足﹑尖足﹑空首諸形制。九府圜見前。齊管仲亦爲九府輕重文法。➂「鍰金」﹕是一種圓孔的圓形貨幣﹔因象瑗形﹐故名爲鍰。是戰國魏周一帶的貨幣。有「長坦」等字﹐可以考知。虞字鍰金乃虞城﹝原虞國﹞幣﹔舊日誤傳爲虞﹐夏古泉。➃布幣有「商城」「商平」等文字﹐皆商裔宋國的貨幣。舊日有誤釋商爲京垂二字者。

孫厚滋謹按﹕以上共二十八首。其中二十七首皆先祖手自寫定。起淸光緒二十二年丙申﹝一八九六﹞﹐迄二十八年壬寅﹝19O2﹞。壬寅後數首﹐𨿽未系年﹐按其事﹐當在庚辛壬癸之間﹐居京師日。詩寫於文美齋箋譜上。公自云「偶得此冊﹐無以爲用。」故用寫詩。時公方丁曾祖妣朱太夫人艱起服﹐東撫福潤以奇才保送總理衙門考試也。按此稿爲白宣紙朱印箋譜二冊。外有錦套。一九六二年因當時上海中華書局洽商影印﹐帶去上海我四弟劉厚澤處。十年內亂中﹐厚澤家直行及外文書籍均被抄走。此稿及《老殘遊記外篇》手稿裱本一冊﹐均在其中。厚澤亦於197O年遭林彪﹑「四人幫」路綫迫害致疾逝世。但聞上海所抄各家書物約六百萬冊均存上海市圖書館無力淸理。則此兩冊或尙在人間。因記其情況於此﹐希望有日淸理時﹐稍注意及之。又《老殘遊記外篇》手稿覓到交回﹐皆出主辦淸理諸同志之力﹐而上海博物館館長沈之瑜同志﹑上海圖書館館長顧廷龍同志惇促之勞爲多﹐均附此致謝。並希詩稿亦能相繼尋得也。

《劉鶚詩存》第二部分《東遊艸》

正月十四夜到長崎﹐十五日夜眺山勢雙排照眼靑﹐兩叢燈火燦繁星﹐東風一夜眞奇幻﹐吹立南朝許道寧。注﹕➀「長崎」﹕日本九州地名。從上海渡日﹐先到長崎。➁「許道寧」﹕南宋畫家﹐工靑綠山水。

十五日遊茂木﹐距長崎十三里有奇也最髙嶺上野人家﹐花面丫頭會賣茶。隔海有山靑似黛﹐穿林辟路曲如蛇。松杉影裏叢叢竹﹐波浪聲中簇簇花。此水此風忘不得﹐七弦琴上覓期牙。注﹕➀「茂木」﹕日本地名➁「期﹑牙」﹕鐘子期﹑兪伯牙。

十六日過四國九州海程千里島聯綿﹐茂樹無垠望落煙﹔孤嶼中川居不得﹐亦無隙地盡山田。注﹕「四國」「九州」﹕均日本四島之一。

十七日到神戶遊布引觀瀧南宋丹靑寫照眞﹐仙山松柏四時春﹔可知布引飛瀧下﹐有个支那采藥人。注﹕➀「神戶」﹕日本市名﹐屬兵庫縣。爲關西大口岸之一。今因工商交通事業發展﹐已與大阪連成一片﹐合稱阪神。➁「布引」﹕日本地名。➂「支那」﹕過去日本稱中國爲支那。據考證支那與震旦同爲拉丁文Chine﹝英文China﹞的不同譯音﹔卽「秦」的返譯云。

十八日到柰良遊春日神社看馴鹿淸和人物本同洲﹐唇齒相依大業遒﹔求友不妨行萬里﹐勞君爲我再呦呦。注﹕➀「柰良」﹕日本地名。今柰良縣柰良市。日本和銅三年﹐公元71O建平城京於其也。平安時代定名柰良。爲日古都之一﹐稱爲南都。有東大寺﹑興福寺﹑春日神社等古代建築。但當時宮城所在﹐已經荒蕪成爲田野。➁「春日神社」﹕在柰良市。爲日本藤原氏的氏神春日大明神的神杜。中豢馴鹿甚多﹔散行街道﹐不知畏人。鹿角制藝術品爲當地特產。➂「呦呦」﹕鹿鳴聲。《詩經﹟小雅﹟鹿鳴之什﹟鹿鳴》﹕「呦呦鹿鳴﹐食野之蘋﹔我有嘉賓﹐鼓瑟吹笙。」

十八日宿大阪惠比壽橋丸萬館月光如水水如波﹐橋上佳人走似梭﹔鬢影衣香都不見﹐無端觸起艷情多。注﹕➀「大阪」﹕日本關西地名。今工業中心之一。➁「惠比壽橋」﹕大阪地名。➂「丸萬館」﹕旅捨名。

十九日遊西京淸水寺淸水寺前云萬頃﹐髙峯瞻仰勞腰頸﹔茂樹蒙茸似重裘﹐回頭卻念家山冷。注﹕➀「西京」﹕卽日本京都﹔古平安京。➁「淸水寺」﹕日本京都的名勝﹔以楓葉名。

二十日遊嵐山松毛泉水嫩芽茶﹐小憩山坳碧玉家﹔毳綠錦屏參淡赭﹐野人指點說櫻花。注﹕➀「嵐山」﹕日本京都名勝。以楓樹﹑櫻花名。特別是秋日﹐霜葉如花﹐萬山紅徧﹐往往遊人如織。➁「碧玉」﹕平民人家的女孩子。唐白居易詩﹕「碧玉小家女」。

二十四日口號絕代佳人許定情﹐名山勝迹半遊經﹔平生樂事知多少﹐第一風流啞旅行。學堂政界余無與﹐更不工商苦調查﹔借問此行何所事半遊名勝半看花。

吉原紀遊泥金鏤鳳大屏風﹐銹帔佳人一字紅﹔八尺鐵柵當面立﹐嘉名應錫野雞籠。維新服色紫裙長﹐粉板髙懸大攺良﹔一度春風錢四十﹐惱人偏作學生裝。上等佳人不見人﹐平懸小像借傳神﹔許多引手平茶屋﹐專待漁人去問津。注﹕➀「吉原」﹕江戶﹝東京﹞郊區。一六一七年將遊女全部遷居其地﹔遂與大阪之新町﹐同樣成爲妓院所在地。一稱北廓或北裏。➁「茶屋」句﹕茶屋本意就是茶館﹑茶店。引手茶屋則是專爲引導遊客往妓院的茶店。亦可招妓在其地畱宿。。

新橋地遊徵歌選舞酒亭中﹐眞个銷魂別有宮﹔參透禪宗歡喜法﹐春宵二十五圓通。注﹕➀「新橋」﹕日本地名。今爲鬧市﹐往年多酒亭﹑妓樓。➁「禪宗」﹕是佛教宗派之一。南北朝時菩提達摩在中國所創。主張不立語言文字﹐言下頓悟﹐直指心傳。➂「二十五圓通」﹕佛家因人的眼耳鼻舌身意等六覺﹐修持天眼﹑天耳﹑他心﹑神足﹑夙命﹑漏淨等六神通﹐至達到一通六通﹐徹上徹下﹐無所不通的境界﹐是謂圓通。《大佛頂首楞嚴經》有二十五比丘向佛各說他們自己通過什麼圓通求得究竟記載﹔因有二十五圓通之說。➃「歡喜法」﹕佛教的密宗﹐俗稱喇嘛教﹐以男女之事爲歡喜法。是原始宗教對於生殖崇拜思想的一種反映。在北京雍和宮有歡喜佛像。

紅葉館紅葉館中最髙舞﹐散雪回風應節鼓﹔漫天楓葉落樽前﹐仿佛天花隨紅雨。制度𨿽精理未全﹐過於嚴峻失天然﹔風流不得眞銷受﹐怨女啼紅二十年。注﹕「紅葉館」﹕日本歌舞伎座名。

八月十五日京城樓望雨心泉汩汩繞階流﹐雨腳斜飛飛滿樓﹔悵望雲山寄遐想﹐故鄕今日是中秋。布衾寒澈夢難成﹐旅館危燈半滅明﹔三四五更人語寂﹐聽風聽雨聽松聲。注﹕「京城」﹕今朝鮮南部漢城。

星岡茶寮荊布女兒玉作肌﹐星岡風景最淸奇﹔酣歌艷舞不得到﹐只有髙人來說詩。注﹕「星岡茶寮」﹕爲日本東京旗亭之一﹐騷人墨客﹐多開詩會於其地﹐故云。

八月十六夜相模丸玄海望月天上無纖雲﹐地下無纖塵﹐海水黑於墨﹐月色白於銀。波濤爭上下﹐船行急於馬﹐成連來不來我亦移情者。注﹕➀「相模丸」﹕日本汽船名。➁「玄海」﹕俗名黑水洋。

馬關春帆樓觀潮潮隨天時來﹐不受地約束。濺波飛上樓﹐余沫灑山麓。吼挾蛟龍聲﹐翛翛滿林木。帆檣競西馳﹐萬羽蜉蝣白。注﹕➀「馬關」﹕卽日本下關。➁「春帆樓」﹕故馬關城樓﹐淸李鴻章與日本伊藤博文簽署甲午馬關條約於其地。

日光中禪寺道中絕壁懸巖不可攀﹐翠屏掩抑幾重關﹔馬蹄激澗飛湍上﹐人影朱黃紫碧間。纓絡垂天松穗穗﹐回紋盤嶺路灣灣﹔天公締造非容易﹐合是東都第一山。注﹕➀「日光」﹕日本地名。今爲櫪木縣日光市。日本柰良末期道勝上人開山其地。建立神宮寺﹑四本龍寺等佛剎。其後中禪寺爲日本中世觀音三十三道場之一。自然風物有男體山﹑中禪寺湖﹑華嚴瀧諸勝。現定爲國家旅遊地點。➁「中禪寺」﹕見上條。

華嚴瀧飛泉直下一千尺﹐旋入深淵不可測﹔湧出噴湍白似銀﹐洄瀾旋轉玻璃碧。源髙勢急不見水﹐朵朵白雲墮空紫。危磯佇望心骨驚﹐磑磑雷聲震人耳。

白龍瀧早歲胎簪見盛容﹐今年此地又重逢﹝淮源胎簪山白龍潭有瀧﹞。可知劉累云孫在﹐世職還應襲豢龍。蜿蜓直下幾何裏﹐曲折盤旋至於此。我穿雲气踏天根﹐直自龍頭迄龍尾。

湯瀧楓葉滿碧山﹐片片赤如火。銀河幾時頹遙從半天墮。卻如俠美人﹐權奇復婀娜。吐气成虹霓﹐花壓雲鬟�﹝缺字﹕偏旁爲「享」﹑右爲「單」﹞。濺沫灑須眉﹐溪邊石上坐。佳興誰最多﹐一个支那我。注﹕➀「華嚴瀧」等﹕日本語稱瀑布爲瀧。華嚴瀧爲日光名景之一。其他白龍瀧﹑湯瀧亦均瀑布名。➁「劉累」﹕《史記﹟夏本記》﹕「帝孔甲立。天降龍二﹐有雌雄。孔甲不能食。未得豢龍氏。陶唐旣衰﹐有劉累學擾龍於豢龍氏﹔以事孔甲。孔甲賜之姓曰﹕禦龍氏。」

春日神社別院﹐七木寄生一本﹐枝條並茂無枯菀之殊﹔對之有感

七木非同類﹐相依一體成。髙枝能挹露﹐低葉藉敷榮。異種通呼吸﹐殊源共死生﹔吾將師事汝﹐日月鑑精誠。注﹕「春日神社」﹕見前柰良條注。

酬丹波雪子玉手瓊卮制末茶﹐去年晴雪掃梅花﹔誦郎佳句酬佳茗﹐紀取西溪第五家。來歲郎來再品茶﹐山前山後盡櫻花﹔瑤函先日雲中下﹐迎到今村阿姐家。注﹕➀「丹波雪子」﹕日本女子名。➁「制末茶」﹕日本有末茶之法﹐傳抄本作未茶﹐應系筆誤。➂「晴雪梅花」句﹕我國舊日講究用雪水泡茶﹔並喜掃取梅花上雪水澄淨瀹茗。➃「今村」﹕日本人姓。

仁川待渡詩蓬萊西望隔蒼煙﹐獨立山樓意惘然﹔海气蒸成云五色﹐亂山無數總浮天。鮮花含露滿妝臺﹐玉女窗扉四扇開﹔天際一絲靑似發﹐美人遙指海潮來。罟師集网暮潮新﹐倚檻臨風看逼眞﹔正值斜陽山口掛﹐得魚都是粉紅鱗。角聲驚夢三更醒﹐海气噓人六月寒﹔正是寂寥無遣處﹐多晴明月上欄桿。三更以後靜無聲﹐風息天髙夜气淸﹔燈塔旋光時隱現﹐兩三螢火海中明。注﹕➀「仁川」﹕朝鮮地名。➁「蓬萊」﹕蓬萊﹑瀛洲﹑方丈爲傳說的海上三神山之名。此處指日本。

平壤道中口占千里淸江水﹐迢迢送客亭。國殤何處是社鬼久無靈。風雨聞人哭﹐山川帶血腥﹔孤臣無涕淚﹐慘對一燈靑。注﹕「平壤」﹕朝鮮半島地名。今朝鮮民主主義人民共和國首都。

塔之澤往箱根道中峻阪陟天階﹐時時走絕崖。白雲迷望眼﹐紅葉襯芒鞋。竹箭低如醉﹐松鍼淨似揩。泉聲長在耳﹐俗慮總忘懷。險境神難妥﹐新詩韻不諧﹔茫茫何所見﹐天地兩無涯。注﹕➀「塔之澤」﹕日本東海道地名。➁「箱根」﹕日本地名。神柰川縣足柄下郡箱根町及其周邊地區。爲東海道五十三次﹝驛站﹞之一﹐最險峻之處。有溫泉七所﹐稱爲「箱根七湯」。現已建有纜車﹐爲旅遊勝地。

厚滋謹按﹕以上共三十九首﹐皆淸光緒三十二年丙午﹐公元19O6年﹐先祖赴日本紀遊之作。原鈔一日本美濃紙雜記本上﹐前後均塗乙漫漶﹐而中有詩若干首﹔署東遊艸﹐而無作者名氏。請之先君子季英﹝大紳﹞先生。云﹕是大父之東之作。審筆迹﹐則叔父涵九﹝大經﹞先生所寫。殆自戚�﹝缺字﹕左爲「尙」﹑右爲反耳旁﹞故舊家傳鈔所得﹐漫記冊中耳。其後﹕阜陽張丈令貽徳廣鈔寄詩若干首。有關日遊紀行者﹐悉入此冊﹐都爲一卷。次第均按原鈔之舊。查先祖是年曾於春秋兩渡東海。「正月十四夜到長崎」﹐「十五日夜眺」至「紅葉館」等十五首﹐應是春遊所作。「八月十五日京城樓望雨」以後﹐或均秋日紀行﹐未可知也。

第三部分﹕《抱殘守缺齋遺詩輯存》

壬辰咨送總理衙門考試﹐不合例﹐未試而歸。臘月宿齊河城外魄落魂消酒一卮﹐凍軀圍火得溫遲﹔人如敗葉渾無屬﹐骨似勞薪不可支。紅燭無光貪化淚﹐黃河傳響己流澌。那堪歲歲荒城道﹐風雪千山夢醒時﹗注﹕➀「壬辰」﹕爲淸光緒十八年﹐公元一八九二。➁「總理衙門」﹕卽總理各國通商事務衙門。維新後﹐攺爲外務部。➂「齊河」﹕山東省縣名。

中秋卽事誰家畫閣傍通衢﹐玉女窗前坐麗姝﹔不敢停驂相問訊﹐片時渴煞馬相如。月明小苑立蒼苔﹐幾許幽香拂鼻來﹔是處搜尋尋不著﹐秋蘭一箭素心開。香煙縹緲靄層樓﹐十二珠簾盡上鉤﹔知有美人方拜月﹐玲瓏環佩滿中秋。注﹕「馬相如」﹕卽漢武帝時文學家司馬相如之簡稱。相如晚年患消渴癥﹐故有「渴煞」語。

落葉詩落葉別樹﹐飄零隨風。客無所托﹐悲與此同。念彼落葉﹐猶可爲薪﹔用熟五穀﹐以飽饑人。𨿽委棄之餘﹐其徳足以伸﹔吁嗟乎﹐吾不及落葉之仁﹗

題唐詩三百首卷頁﹝帙末自題﹐庚子八月初﹐再不死人蝶隱題。﹞阿姊停鍼每見憐﹐小時指授繡燈前﹔而今此卷猶傳世﹐回首滄桑四十年。風塵潦倒鬢如絲﹐久沒心情學詠詩﹔手把此編三五讀﹐依稀還是下帷時。少陵悲苦靑蓮達﹐同是傷心感亂離﹔誰料目今剛李輩﹐昏凶十倍國忠時。二十年來數宦囊﹐古書名畫百餘箱﹔蠻煙瘴雨倉皇走﹐北望燕京淚幾行。旅館無聊枉淚滋﹐且將韻語寄想思﹔牙簽十萬知何處重讀兒時一卷詩。注﹕➀「唐詩三百首」﹕淸蘅塘退士孫洙所選唐詩﹐爲舊日私塾讀本之一。➁「再不死人蝶隱」﹕鐵云先生自署別名。➂「少陵」﹕唐詩人杜甫字。➃「靑蓮」﹕唐詩人李白號。➄「剛﹑李」﹕剛毅﹑李蓮英。➅「國忠」﹕唐玄宗天寶時期的宰相楊國忠。貴妃楊玉環之兄。

沈虞希以采芝所繪蘭花囑題依稀空谷見精神﹐翠帶臨風別有眞﹔誰料彌天兵火裏﹐素心花對素心人。虞弦落落聽希聲﹐似采靈芝贈遠行﹔一片幽情彈不出﹐冰綃飛出董雙成。注﹕➀「沈虞希」﹕名藎﹐是唐才常自立軍的副統帥。失敗後﹐才常被殺。藎逃往北京作上海時報駐京記者﹐攺用沈虞希名。後因報道有關慈禧後的新聞﹐被打死於刑部大堂。➁「董雙咸」﹕神話中王母的侍女。

夢中作辛丑三月初五夜間﹐夢在伊犁爲沈君設祖帳。遠望山川大漠﹐歷歷在目。卽席賦詩云﹕瀚海稽畱客﹐天南沈少微。關河三萬里﹐風雪一人歸。予意難爲別﹐君情不可違。離亭開祖帳﹐風急片雲飛。注﹕➀「瀚海」﹕唐羈縻都督府之一。用以控制鐵勒回紇諸部。詞章中常用以漫指古西域﹐今新疆一帶地方。➁「沈少微」﹕指沈虞希。➂「祖帳」﹕相傳黃帝少子名祖﹐好出外遊歷﹐死於道路。後人奉他爲道路之神。出外旅行的人﹐祭祀他﹐以求一路平安。從而稱餞別爲祖餞。祖帳指送行餞別的筵席。

光緒辛丑六月十七日題日記上煙柳絲絲覆院門﹐淒淒切切近黃昏。城中城外人俱病﹐愁雨愁風客斷魂。百藥不靈無上策﹐兩花交萎怕中元。柔腸一寸重重結﹐半向人言半不言。按詩記侍姬郭氏病事﹐城外人指郭姬。城中人指朱姓女。時均病革﹐先祖藥之不效也。

安香夫人名復履爲予同學友��四月初七日送之穎上。上船後回寓﹐不寐﹔偶成二律﹐無所寄托而云也

碧城樓閣望中春﹐綺旎風流絕代人。柳浪蕩魂晴有絮﹐松濤洗耳淨無塵。尊前添酒難爲醉﹐襟上題詩易愴神。無限低回情未吐﹐雲英原是女兒身。情絲如發遠迢迢﹐系著人心分外牢。寶樹成林圍七札﹐天花鋪地襯雙翹。並肩密贈黃金盒﹐對月同吹紫玉簫。此去東南應速轉﹐莫教辜負好蟠桃。注﹕➀按此詩系年原缺﹐據日記應在是年。➁「安香」﹕繼祖母鄭氏名。後拜從太谷學派泰州黃錫朋葆年先生門下﹔賜名復履﹐故稱同學友。➂「碧城」﹕仙人所居。唐李商隱詩﹕「碧城十二曲欄桿。」

題謝平原尺鷗館讀書圖龍川弟子君爲最﹐我後於君幾世歲。同飲空同絕頂泉﹐那知學境殊天地。山川渺渺云茫茫﹐有美一人鷗鷺鄕﹔芙蓉爲帔芰爲裳﹐讀書萬卷聲瑯瑯。心密君兮迹轉疏﹐四海飄蓬無定居﹔飄蓬何日書能讀﹐何日飄蓬不讀書。南山鯉魚長尺半﹐生不逢辰類孤雁﹔相逢一哭爲蒼生﹐寧戚依然貧且賤。注﹕➀「謝平原」﹕字石溪。揚州人。太谷學派李龍川先生弟子。➁「空同」﹕卽崆峒。相傳黃帝咸道於崆峒之山。又宋朱熹著《大易參同契》署名崆峒道人鄒訢。周太谷亦號崆峒子。此處指太谷。➂「寧戚」﹕春秋時齊國賢人。微時曾爲人飯牛﹝餵牛﹞。

宿戈驛萬山重疊一孤村﹐地僻秋髙易斷魂。流水潺潺鹼且苦﹐夕陽慘慘澹而昏。郵亭屋古狼窺壁﹐山市人稀鬼叩門。到此幾疑生意盡﹐放臣心事復何云。注﹕「戈驛」﹕或「秤鉤驛」﹐遣戌新疆路上的驛站名。

道在瓦甓庚子長虹夜竟天﹐香灰血水滿幽燕﹔幾聲炮火京城陷﹗聞說端王失重權。東華門外榷場開﹐無數英雄盡發財﹔只有癡人劉老鐵﹐斷磚殘瓦拾將來。更有癡人卞子新﹐竟將瓦甓當奇珍﹔一方氈子一丸墨﹐坐對晴窗較拓頻。

按﹕以上三絕乃乙巳端陽爲卞子新題手拓漢磚條幅。注﹕➀「道在瓦甓」﹕是先秦思想家愼到的話。此處系借用其言。➁「香灰血水」句﹕庚子時﹐淸慈禧後﹑端王﹑剛毅等妄圖倚靠義和團的神祕落後的一面驅逐洋人。有旨準拳民在京師設壇。一時京師滿街設立神壇﹐執路人在壇前升表﹝燒黃表紙﹞。凡紙灰不上升的﹐卽指爲漢姦二毛子﹐當街殺死﹐故云。➂「端王」﹕名載漪﹐當時的軍機王大臣﹔一个愚昧無知的親貴。爲慈禧後所信任﹐委以國事﹔並立其子溥儁爲大阿哥﹐擬立爲皇太子。後因起釁的責任﹐父子均廢黜。➃「榷場」﹕指捐局。當時淸政府爲籌措經費﹐在北京東華門設立捐局﹐賣官鬻爵。➄「東華門」﹕北京地名。➅「卞子新」﹕揚州人﹐鐵云先生姑母之子。

寄趙明湖避風十日荒灣泊﹐又出荒灣涉怒濤。敢與波臣爭上下﹐一枝萍梗任風飄。按﹕此詩見光緒戊中年正月十五日日記。當時因有彈章﹐曾臨時避居上海日本旅館。旣聞事解﹐乃函趙寄蘇州﹐並附此詩﹔意蓋欲趙以陳於黃歸羣先生。

七疊同獄鍾君笙叔餞宋侍禦芝棟之烏孫原韻﹔用以自嘲﹐亦相嘲也勘破華嚴五十三﹝鶚今年正五十三歲﹞﹐皈依淨土日和南。半弓拓地培新綠﹐一井窺天見蔚藍。太史書從宮後作﹝太史公下蠶室。注宮刑也﹞﹐昭明經在獄中參﹝用佛家言昭明太子因分金剛經下地獄事。﹞﹔縱橫馳道無千寸﹐辜負良朋惠脫驂。車幕殘氈當罽裀﹐餘溫保命學凝神﹔骨如太古之前物﹝西人掘山﹐往往見太古以前骨殖﹐與近世不同。﹞﹐心是羲皇以上人。瓦缶汲泉朝供佛﹐沙瓶煮酒夜畱賓﹔時時勤拂菩提樹﹐明鏡臺空不染塵。

按此二詩附先祖致毛實君太姻丈函後﹐考信文當在淸宣統己酉公元19O9年五六月間﹐是年七月初八日公卒。則此二詩爲所見公詩之絕筆。注﹕➀「鍾笙叔」﹕名廣笙﹐一名鏞﹐浙江杭州人。與先祖先後流放新疆﹐抗日戰爭時尙在。➁「華嚴五十三」﹕華嚴經有五十三參。此處系借用其數字。➂「淨土」﹕佛教宗派之一。爲「大佛頂首楞嚴經」中第二十五圓通大勢至菩薩所傳念佛法門。➃「和南」﹕梵語合十頂禮之義。➄「大史」﹕卽太史公。漢司馬遷﹐《史記》初名《太史公書》。➅「昭明」梁昭明太子蕭統﹔《文選》的作者。➆「脫驂」﹕卽說驂。《札記﹟檀弓》﹕「孔子之衛﹐遇舊館人之喪﹐入而哭之﹔出使子貢脫驂而賻之。」驂是古人乘車四匹馬中間傍邊的馬。後因以財物幫助人家辦喪事爲脫驂﹔又引伸爲一般以財物贈人。➇「羲皇上人」﹕羲﹐伏羲氏。羲皇上人﹐卽上古的人的意思。➈「菩提樹」二句﹕《法寶壇經》僧神秀說偈﹕「身似菩提樹﹐心如明鏡臺﹔時時勤拂拭﹐莫使染塵埃。」➉「宋之棟」﹕亦作芝洞﹐字伯魯。民國後曾任陜西省長的祕書長。⑾「烏孫」﹕古西域國名﹐當時指伊犁。

斷絲什斷絲續竹﹐飛金逐肉﹔火炎昆岡﹐七日來復。斷絲續竹﹐飛金逐肉﹔直道不行﹐其次致曲。斷絲續竹﹐飛金逐肉﹔花好月圓﹐人澹如菊。注﹕➀「斷絲續竹」﹕古樂府謠諑名。➁「昆岡」﹕《千字文》﹕「玉出昆岡。」又語﹕「火燃昆岡﹐玉石俱焚。」➂「七日來復」﹕《周易﹟復卦》﹕「反復其道﹐七日來復。」

題畫二絕絨絨細艸綠如絲﹐正是春江水暖時﹔三五成羣隨意動﹐天機活潑有誰知。開到桃花百艸菲﹐蘋湖水滿鯽魚肥﹔故鄕風景年年好﹐惟問王孫歸不歸。按二詩均題於無名畫軸上。一繪春江雛鴨﹐一繪湖上桃花。原件存淮安故宅。經我三伯父建叔先生寄滬寓交我從兄鐵孫收存。伯父﹑從兄物故。子侄就業它方﹐已不知所在。此乃大侄徳隅自我再從長兄伯寬之女徳芳侄女處抄得自滇中寄來。輾轉憑記憶傳抄﹐其中有兩處訛字。其一﹐第一首首句末原作「綠胭脂」﹐一本作「綠艷娟」均不可解。按唐詩﹕「燕艸如碧絲﹐秦桑低綠枝。」燕艸﹐絨絨細艸也。今訂爲「綠如絲」。其二﹐第二首首句末作「百艸肥」﹐與第二句韻重。「百艸芳菲」﹐應是菲字。徳芳言﹐據她記憶﹐確是兩个肥字。果然﹐出於一時筆誤﹐未可知也。以訂菲爲正。

附錄之一﹕《老殘遊記》所附詩東昌府題壁滄葦遵王士禮居﹐藝蕓精舍四家書﹔一齊歸入東昌府﹐深鎖嫏嬛飽蠹魚﹗注﹕➀「東昌府」句﹕東昌府﹐今山東聊城。淸朝後期藏書家楊紹和爲東昌府人。淸初季振宜等四家所藏宋元版本﹐大部入於其海源閣。因所藏有宋本一經四子﹐故又有「一經四子齋」齋名。解放後﹐其書大部已收歸國家。所藏南宋廖瑩中世彩堂刻《韓昌黎集》《柳河東集》並有影印本。➁「滄葦﹑遵王」兩句﹕滄葦泰興人季振宜字。遵王錢曾字。士禮居﹐黃丕烈書齋名。藝蕓精舍﹐汪士鐘書齋名。爲淸初四大藏書家。➂「嫏嬛」﹕神話中天帝藏書之地。➃「蠹魚」﹕書蛀虫。

齊河題壁地裂北風號﹐長冰蔽河下。後冰逐前冰﹐相淩復相亞。河曲易爲塞﹐嵯峨銀橋架。歸人長咨嗟﹐旅客空嘆吒。盈盈一水間﹐軒車不得架。錦筵招妓樂﹐亂此淒其夜。

曹州題壁得失淪肌髓﹐因之急事功﹔冤埋城闕暗﹐血染頂珠紅﹗處處鵂鶹雨﹐山山虎豹風。殺民如殺賊﹐太守是元戎。注﹕「曹州」﹕今山東曹縣。

失題曾拜瑤池九品蓮﹐希夷授我指元篇﹔光陰荏苒眞容易﹐回首滄桑五百年。紫陽屬和翠虛吟﹐傳響空山霹靂琴﹔剎那未除人我相﹐天花粘滿護身云。情天欲海足風波﹐渺渺無邊是愛河﹔引作園中功徳水﹐一齊都種曼陀羅。石破天驚一鶴飛﹐黑漫漫夜五更雷﹔自從三宿空桑後﹐不見人間有是非。野馬塵埃晝夜馳﹐五虫百卉互相炊﹔偸來鷲嶺涅盤藥﹐換取壺公杜徳機。菩提葉老法華新﹐南北同傳一點燈﹔五百天童齊得乳﹐香花供奉小夫人。注﹕➀「瑤池」﹕神話傳說中西王母所居之地。➁「九品蓮」﹕佛經中所說佛的座位稱爲蓮臺﹐系八功徳池中蓮花所生成。並有一个神話說本來是十二品﹐三品被蚊子喫掉了﹐只剩了九品云云。➂「希夷」﹕是北宋華山道士陳搏。搏字圖南﹐號希夷。傳說他得有「五龍蟄法」﹐一睡八百年云。➃「指元篇」﹕陳搏所著的道書﹐共八十一章。➄「紫陽」﹕宋道士張伯端號紫陽眞人。➅「翠虛吟」﹕卽《羅浮翠虛吟》。宋道士陳楠所著《翠虛篇》中的一篇。➆「霹靂琴」﹕相傳漢蔡邕善琴﹐知音。聞人燒桐木爆炸聲如霹靂﹐認爲是好的琴材﹔因取作琴。可惜木尾已經燒焦﹐故琴有焦尾之號。又先祖鐵云先生亦善彈琴﹐藏古琴四十餘張。其中有一張暗紅色的明琴﹐卽名「霹靂」。據說是先生學琴前期的最上品。析產時分給先五叔父涵九先生。六﹑七歲時曾經見過。因不識霹靂二字﹐經叔父指識﹔故記憶甚深。詩中或者就是影射此琴。➇「人我相」﹕《金剛經》﹕「無人相﹐無我相﹐無眾生相﹐無壽者相。」意卽分析客觀存在﹐不能先有人我愛憎的成見。➈「天花」句﹕《維摩詰所說經》的《問疾品》中記說居士維摩詰與文殊師利菩薩說法﹐天女從空散手中花﹐一時除維摩詰﹑文殊師利及諸大菩薩外﹐天花悉沾於身﹑舊劇「天女散花」卽取材於此故事。意卽思想只要有點滴偏見﹐認識事物﹐就有所局限。➉「園中」句﹕園指佛經上所說的「給孤獨園」。功徳水是佛教西方淨土八功徳池中的水。⑾「曼陀羅」﹕花名。佛教的聖花。或考卽山茶花。⑿「空桑」﹕孔子生於空桑﹐伊尹亦生於空桑。空桑地名﹐又爲山名。相傳孔子見老子﹐居空桑者三宿﹐旣出﹐不復覺有是非云。⒀「野馬塵埃」﹕《莊子》﹕「野馬也﹐塵埃也。」指構成宇宙的微粒。亦卽「細雨濕流光」之流光。詩句之意系說光陰不捨晝夜地流逝過去。⒁「五虫百卉」﹕五虫爲鱗虫﹑羽虫﹑毛虫﹑介虫﹑裸虫﹔佛教語。百卉卽百艸。《周易﹟解卦》﹕「雷雨作﹐解﹔百卉艸木皆甲拆。」詩句意謂一切身外有情有機的客觀存在﹐不住地影響著人生。⒂「鷲嶺」﹕靈鷲峯﹐釋迦摩尼所在處。⒃「涅槃整藥」﹕涅﹐毀也﹐滅也。槃﹐成也﹐度也。涅槃卽排除當前的小知邪見﹐渡入大智慧的彼岸。佛家術語。覺者經過無數涅槃﹐最後進入無餘涅槃﹐就得到了究竟。詩句中「涅槃藥」卽導致無上正等正覺﹑不生不滅之道。⒄「壺公」﹕《神仙傳》說有仙人壺公居市上以醫藥濟人。懸一壺於屋﹐入夜則遁入其中﹐人不能見﹔惟費長房能見之﹐知非常人。北周庾信《小園賦》﹕「一壺之中﹐壺公有容身之地。」後世稱醫生開業爲懸壺﹐卽用此典故。⒅「杜徳機」﹕《莊子》中語。卽杜塞一切所謂徳行之機﹐以葆全天眞﹔亦卽老子「絕聖棄智」之意。⒆「菩提」句﹕菩提葉﹐意指貝葉﹐所以傳經之物。法華謂佛說法時每吐一言則口生靑蓮一朵﹔是謂法華。《妙法蓮華經》卽取義於此。句意是說舊日的經典已經老了﹐而太大谷學派這一法華正方興未艾。⒇「南北」句﹕《法華經》有無盡燈之說﹐以一燈傳諸燈﹐終至萬燈皆明﹐以比諭佛法的傳播。禪宗《景徳傳燈錄》卽取此意。淸光緒壬寅太谷學派北宗傳人蔣子明先生文田與南宗傳人黃錫朋先生葆年同在蘇州開門講學﹔故詩句云云。﹝21﹞「五百天童」二句﹕是說鹿女的故事。相傳有山中牝鹿﹐喫了仙人的小便而懷孕﹐生下一个女兒﹐非常美麗﹐是爲鹿女﹐亦卽小夫人佛。後爲烏提國王娶去。懷孕﹐生下了五百个卵。大婦嫉妒她﹐用麵團將卵掉換棄去。但被鄰國薩耽國王拾走。裂開後原來是五百个童子﹐長成五百名力士。兩國交戰﹐薩耽國王令五百力士圍攻烏提國。眼看城池要打破﹐仙人忽然出現在空中﹐將因果與五百力士說知。小夫人也來到城頭﹐雙乳射出五百道乳汁﹐直入每一天童口中。五百力士覺悟﹐一齊奔到父母膝下﹔兩家國王也言歸於好。後來都成了佛。故事見於小乘經典《鹿女經》﹔《法華經》中也引用了這故事。近年文學家許地山還采用其事寫了小說。意思是比諭忘了本來﹐隨業流轉的人們得到法乳的注入﹐才知道返本還元。詩中則指太谷學派在蘇州重開講捨﹐門弟子們又得到教育而言。按太谷學派的源流﹐據所存遺書說是上承羲文周孔周的道統。後一周是宋代的周濂溪惇頤。應是宋學的一个支派。張積中石琴《張氏遺書》也說並非三教合一。但講學時常用佛道兩家語言﹑資料。這幾首詩是遊仙體﹐所以用的材料比較龐雜﹐不易理解﹔應得意忘言。

銀鼠諺東山乳虎﹐迎門當戶。明年食塵﹐悲生齊魯。殘骸狼藉﹐乳虎乏食﹔飛騰上天﹐立豕當國。乳虎斑斑﹐雄據西山﹔亞當孫子﹐橫被摧殘。四鄰震怒﹐天眷西顧﹔斃豕殪虎﹐黎民安堵。注﹕「亞當」﹕《新舊約全書﹟創世紀》說﹕上帝以粘土造人。初制一男子﹐名亞當。後來又從男子身上取下肋骨制成女子夏娃。人類是他們的子孫。按此諺系指毓賢事。乳虎卽毓賢。「飛騰上天」﹐指剛毅人值軍機。立豕卽剛毅。「斃豕殪虎」指剛﹑毓伏法。

夢中所見題壁詩野火難消寸艸心﹐百年荏苒到如今﹔墻根蚯蚓吹殘笛﹐屋角鴟鴞弄好音。有酒有花春寂寂﹐無風無雨晝沈沈。閒來曳杖秋郊外﹐重疊寒云萬里深。按﹕此詩系在《遊記》卷九與折禮思訪折的鬼友時﹐所見題壁詩﹐故作鬼語。

堂堂塌道情盡風流﹐老乞翁﹐托缽盂﹐朝市中﹔人人笑我眞無用。遠離富貴鉆營苦﹐閒看乾坤造化工﹐興來長嘯山河動。𨿽不是相如病渴﹐有些兒尉遲裝瘋。按﹕本辭爲《遊記》外篇殘稿的引子。注﹕「尉遲」句﹕元人雜劇有《尉遲裝瘋》。尉遲爲唐大將尉遲敬徳。

附錄之二﹕長短句八聲甘州嘆人生終歲苦塵勞﹐何以悅吾生趁朱顏猶在﹐黃金未盡﹐風月陶情。長得紅偎翠倚﹐身世聽升沈。莫把佳期誤﹐今夜銷魂。門外雪深盈尺﹐正錦衾人暖﹐寶帳香溫。戀昨宵夢好﹐相抱不容醒。看天際瓊飛玉舞﹐擁貂裘﹐推枕倚云屏。梳妝罷﹐郎歌白雪﹐妾和陽春。

菩薩蠻丁酉七月由燕赴晉﹐風塵竟日﹐苦不勝言。每夕必以弦歌解之燕姬趙女顏如玉﹐鶯喉燕舌歌新曲﹔挾瑟上髙堂﹐娥娥紅粉妝。倚窗嬌不語﹐漫道郎辛苦﹔弦撥兩三聲﹐問郎聽不聽客心正自悲寥廓﹐那堪更聽蓮花落﹗同是走天涯﹐相逢且喫茶。芳年今幾許﹐報道剛三五﹔作妓在邯鄲﹐於今第七年。朝來照鏡看顏色﹐靑春易去誰憐惜﹔挾瑟走沿門﹐何如托缽人﹗行雲無定處﹐夜夜蒙霜露﹔難得有情郎﹐雞嗚又束裝﹗狐悲兔死傷同類﹐荒村共掩傷心淚﹔紅袖對靑衫﹐飄零總一般﹗有家歸不得﹐歲歲常爲客﹔被褐走江湖﹐誰人間價沽

右調菩薩蠻﹐皆紀實也。男子以才媚人﹐婦人以色媚人﹐其理則一。含詬忍恥﹐以求生活﹐良可悲已﹗況媚人而賈用不售﹐不更可悲乎白香山云「同是天涯淪落人。」湯臨川云「百計思量﹐沒个爲歡處﹗」我亦云然。注﹕➀「蓮花落」﹕民間歌曲之一種。➁「白香山」﹕唐白居易號香山。➂「湯臨川」﹕明代文學家湯顯祖江西臨川人著有《玉茗堂四夢傳奇》﹐卽《牡丹亭》等四種。

附錄之三﹕補遺雜感四首錄三積骸成莽陣云黃﹐九月乘槎入帝鄕。夢裏鴛鴦空艸艸﹐眼前燕雀總茫茫。玉魚金碗朝陳市﹐碧血靑燐夜吐光﹔畢竟是非有定論﹐滿城人盡怨端剛。西望長安想翠華﹐蓬萊宮闕陣雲遮﹔干戈燎亂名王府﹐刁鬥森嚴上相家。百姓含辛空有淚﹐九門茹苦盡無嘩﹔回思眾惡盈廷日﹐天縱神拳不住誇。端毓剛徐趙李倫﹐興髙采烈殺洋人﹔兩宮法駕依回匪﹐半部尙書作順民﹗十一國旗飄上苑﹐三千宮女感東鄰﹔太和門裏輕球起﹐疑是紅燈又顯神。

按﹕以上三律爲鐵云的佚詩﹐轉錄白日本《淸末小說研究》刊物一九七七年第一期﹐麻三斤坊《劉鐵云之慈善事業》文中。據詩中語義當爲庚子九月初入北京時抒感之作﹐在《題唐詩三百首卷首》七絕稍後。原載19O1年三月二十六日日文報紙《天津朝日新聞》。原刊中有訛字﹐已爲核定。注﹕➀「積骸成莽」﹕唐李商隱詩《隋師東》﹕「可惜前朝玄菟郡﹐積骸成莽陣云深。」➁「玉魚金碗」﹕唐杜甫《諸將五首》﹕「昨日玉魚蒙葬地﹐朝時金碗出人間。」言貴近家墳墓﹐多爲亂兵盜掘﹔隨葬物品﹐多出市上。➂「端毓」句﹕端王戴漪﹑毓賢﹑剛毅﹑徐桐﹑趙舒翹﹑李蓮英。第一律末句「端剛」同。➃「回匪」﹕指董福祥甘肅回兵。當時滿城焚掠﹐人謂之爲匪。慈禧後及光緒帝西狩時﹐以甘軍扈駕﹐故云。➄「東鄰」﹕洋兵入城後﹐日本部隊曾將內宮宮女﹐由其家屬領回。➅「輕球」﹕洋兵所放的氫气球。➆「紅燈」﹕指紅燈罩。

無題二首些子嫣紅褪海棠﹐東風不任一宵狂。朝來笑向菱花說﹐今日應梳墮馬妝。淸香細細影悠悠﹐煩惱無緣到枕頭。半醉半醒雲霧裏﹐此鄕無地不溫柔。注﹕《無題二首》及以下各首均爲劉徳威補遺。

昨夜臉霞紅到鬢云邊﹐靜斂雙蛾未是眠。低喚檀郎休息罷﹐一絲絲气軟於棉。注﹕以上三首艷體詩原刊《鐵云詩存》油印本。

爲泰州髙氏三峯艸堂《日長山靜圖》題詩鑄山煮海不爲富﹐七相三公不爲貴。惟有《南陔》數首詩﹐千秋萬古畱生气。髙子揚州古宿儒﹐一官瀟灑寄明湖。相逢詩酒成知已﹐袖出先人養孝圖。披圖再拜瞻遺像﹐婉容怡色丹靑上。令我愀然動孝思﹐燕雲南望增惆悵。齊門挾瑟悔前非﹐碌碌依人常苦饑。我亦有家歸未得﹐西風吹冷老萊衣。注﹕錄自蔣逸雪《劉鶚年譜》。

致趙明湖避風十日荒灣泊﹐又出荒灣涉怒濤。敢與波臣爭髙下﹐一枝萍梗任風飄。注﹕錄自劉鶚《戊申日記》正月二十日日記。

致淩雲閣春風冽冽春雪寒﹐美人迢遞隔云端。相思相憶不得見﹐錦衾角枕眠難安。眠難安﹐想吳淞﹐相憶柳眉綠﹐相思桃頰紅。美人自有美人憐與惜﹐那復更憶憔悴江城一禿翁。注﹕錄自劉鶚《戊申日記》正月三十日日記。淩雲閣系妓女﹐劉鶚曾致書淩曰「客有慰我者誚我曰﹕公四十年間﹐所見美人逾千數﹐從未聞纏綿若此﹐何今憔悴一至於此耶﹗」

題畫詩珠璣石畔望銀河﹐郎若無心妾柰何織就回文旋不見﹐敢使畫幅剪秋蘿。注﹕錄自劉徳隆﹑朱禧﹑劉徳平編《劉鶚及老殘遊記資料》。原爲徳芳﹑徳芬提供。

戲作二十八點鐘﹐往返一千五﹐依舊在天津﹐未離一寸土。注﹕錄自劉鶚《乙巳日記》九月十一日日記。

夜坐日下居難久﹐秋時感易深。燈前孤坐影﹐筆底遠歸心。窗紙虫聲撲﹐牀書鼠迹侵。宵分人籟寂﹐淸響出修林。注﹕錄自陳汝街《說苑珍聞》。

滬上小詩讖書劫運介豬牛﹐大廈將傾不可畱。舉酒胸襟思舉國﹐同袍气槪合同仇﹔愁看大澤龍蛇起﹐忍使頹波日夜流。誰假斧柯誅首惡﹐男兒恥作杞人憂。一曲秦歌淚滿裳﹐仰瞻北斗斷人腸。黃龍有厄遷西晉﹐蒼狗無端蔽太陽。和尙難成思魏絳﹐都城出讓類劉璋。破國孤臣惟涕泗﹐崇文門外月如霜。注﹕劉鶚作於庚子八月。樽本照雄引自懷徳堂《碩園先生詩集﹟卷二》﹐刊日本《淸末小說》1986年10月1日的《劉徳隆﹑朱禧﹑劉徳平編﹤劉鶚及老殘遊記資料﹥介紹》。

贈劉道士﹝注﹞道人居市不居山﹐治病救人豈等閒。憑得陽春兩隻腳﹐一生幾度玉門關。

