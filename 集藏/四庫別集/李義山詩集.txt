

欽定四庫全書

集部二

李義山詩集

別集類一【唐】

提要

【臣】等謹案李義山詩集三卷唐李商隱撰商隱字義山懷州河內人開成二年進士釋褐祕書省校書調宏農尉防昌二年又以書判拔萃王茂元鎭河陽辟爲掌書記歷佐幕府終於東川節度判官檢校工部郎中事迹具唐書本傳商隱詩與溫庭筠齊名詞皆縟麗然庭筠多綺羅脂粉之詞而商隱感時傷事尙頗得風人之防故蔡寛夫詩話載王安石之語以爲唐人能學老杜而得其藩籬者惟商隱一人自宋楊億劉子儀等沿其流波作西昆唱酬集詩家遂有西昆體致伶官有撏撦之譏劉攽載之中山詩話以爲口實元祐諸人起而矯之終宋之世作詩者不以爲宗胡仔漁隱叢話至摘其馬嵬詩渾河中詩詆爲淺近後江西一派漸流於生硬麤鄙詩家又反而講溫李自釋道源以後注其詩凡數家大抵刻意推求務爲深解以爲一字一句皆屬寓言而無題諸篇穿鑿尢甚今考商隱府罷詩中有楚雨含情皆有托句則借夫婦以諭君臣固嘗自道然無題之中有確有寄托者來是空言去絕蹤之類是也有戱爲艷體者近知名阿侯之類是也有實寓狎邪者昨夜星辰昨夜風之類是也有失去本題者萬里風波一葉舟之類是也有與無題相連誤合爲一者幽人不倦賞之類是也其摘首二字爲題如碧城錦瑟諸篇亦同此例一槪以美人香艸解之殊乖本防至於流俗傳誦多錄其綺艷之作如集中有感二首之類選本從無及之者取所短而遺所長益失之矣乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

李義山詩集卷上

唐李商隱撰

錦瑟

錦瑟無端五十一一柱思華年莊生曉夢迷蝴蝶望帝春心托杜鵑滄海月明珠有淚藍田日暖玊生煙此情可待成追憶只是當時已惘然

重過聖女祠

白石巖扉碧蘚滋上淸淪謫得歸遲一春夢雨常飄瓦盡日靈風不滿旗萼緑華來無定所杜蘭香去未移時玊郎防此通仙籍憶向天階問紫芝

寄羅劭興

棠棣黃花發忘憂碧葉齊人閒微病酒燕重逺兼泥混沌何由鑿靑未有梯髙陽舊徒侶時復一相擕

令狐舎人說昨夜西掖翫月因戲贈

昨夜玊輪明傳聞近太淸涼波衝碧瓦曉暈落金莖露索秦宮井風弦漢殿箏防時綿竹頌擬薦子虛名

崔處士

眞人塞其內夫子入於機未肯投竿起惟歡負米歸雪中東郭履堂上老萊衣讀徧先賢傳如君事者稀

自喜

自喜蝸牛舎兼容燕子巢緑筠遺粉籜紅藥綻香苞虎過遙知穽魚來且佐庖慢行成酩酊鄰壁有松膠

題僧壁

捨生求道有前蹤乞腦剜身結願重大去便應欺粟粒小來兼恐隱鍼鋒蚌胎未滿思新桂琥珀初成憶舊松若信貝多眞實語三生同聽一樓鐘

霜月

初聞徵鴈已無蟬百尺樓南水接天靑女素娥俱耐冷月中霜裏鬭嬋娟

異俗二首【時從事嶺南】

鬼瘧朝朝避春寒夜夜添未驚雷破柱不報水齊檐虎箭侵膚毒魚鉤刺骨銛鳥言成諜詐多是憾彤襜戶盡懸秦家多事越巫未曽容獺祭只是縱豬都防對連鼇餌捜求縛虎符賈生兼事鬼不信有洪鑪

歸墅

行李逾南極旬時到舊鄕楚芝應徧紫鄧橘未全黃渠濁村舂急旗髙社酒香故山歸夢喜先入讀書堂

和孫朴韋蟾孔雀詠

此去三梁逺今來萬里擕西施因得秦客被花迷可在靑鸚鵡非闗碧野雞約眉憐翠羽刮膜想金箆瘴气籠飛遠蠻花向坐低輕於趙皇后貴極楚懸黎都防矜羅幕佳人炫繡袿屏風臨燭扣捍撥倚香臍舊思牽云葉新愁待雪泥愛堪通夢寐畫得不端倪地錦排蒼鴈簾釘鏤白犀曙霞星斗外涼月露盤西妬好休誇舞經寒且少啼紅樓三十級穩穩上丹梯

人欲

人欲天從竟不疑莫言圓蓋便無私秦中已久烏頭白卻是君王未備知

華山題王母祠

蓮花峯下鎖雕梁此去瑤池地共長好爲麻姑到東海勸栽黃竹莫栽桑

商於

商於朝雨霽歸路有秋光背塢猿收果投巖麝退香建瓴眞得勢橫防豈能當割地張儀詐謀身綺季良淸渠州外月黃葉廟前霜今日看云意依依入帝鄕

華淸宮

華淸防幸古無倫猶恐蛾眉不勝人未免被他褒女笑只教天子暫蒙塵

楚澤

夕陽歸路後霜野物聲幹集鳥翻漁艇殘虹拂馬鞍劉楨元抱病虞寄數辭官白袷經年捲西來及早寒

蟬

本以髙難飽徒勞恨費聲五更疎欲斷一樹碧無情薄宦梗猶泛故園蕪已平煩君最相警我亦舉家淸

江亭防席循柳路吟歸官舎

春詠敢輕裁衘詞入半杯已遭江映柳更被雪藏梅寡和眞徒爾殷憂動卽來從詩得何報惟感二毛催

潭州

潭州官舎暮樓空今古無端入望中湘淚淺深滋竹色楚歌重疊怨蘭叢陶公戰艦空灘雨賈傅承塵破廟風目斷故園人不至松醪一醉與誰同

贈劉司戶蕡

江風揚浪動云根重碇危檣白日昏已斷燕鴻初起勢更驚騷客後歸魂漢廷急詔誰先入楚路髙歌自欲翻萬里相逢歡復泣鳯巢西隔九重門

哭劉司戶蕡二首

離居星嵗易失望死生分酒甕凝余桂書籖冷舊蕓江風吹鴈急山木帯蟬曛一叫千廻首天髙不爲聞有美扶皇運無誰薦直言已爲秦逐客復作楚寃魂湓浦應分荊江有防源並將添恨淚一灑問乾坤

悼傷後赴東蜀辟至防闗遇雪

劍外從軍逺無家與寄衣防闗三尺雪廻夢舊鴛機

樂遊

向晚意不適驅車登古原夕陽無限好只是近黃昏

北齊二首

一笑相傾國便亡何勞荊棘始堪傷小憐玊體橫陳夜已報周師入晉陽

巧笑知堪敵萬幾傾城最在著戎衣晉陽已陷休廻首更請君王獵一圍

街西池館

白閣他年別朱門此夜過疎簾通月魄珍簟接煙波太守三刀夢將軍一箭歌國租容客旅香熟玊山禾

南朝

武湖中玊漏催雞鳴埭口繡襦廻誰言瓊樹朝朝見不及金蓮步步來敵國軍營漂木柹前朝神廟鎖煙煤滿宮學士皆顏色江令當年只費才

復京

虜騎胡兵一戰摧萬靈廻首賀軒臺天教李令心如日可要昭陵石馬來

鄠杜馬上念漢書【一云五陵懷古】

世上蒼龍種人間武帝孫小來惟射獵興罷得乾坤渭水天開苑咸陽地獻原英靈殊未已丁傅漸華軒

柳

動春何限葉撼曉幾多枝解有相思否應無不舞時絮飛藏皓蝶帯弱露黃鸝傾國宜通體誰來獨賞眉

渾河中

九廟無塵八馬廻奉天城壘長春苔咸陽原上英雄骨半向君家養馬來

巴江柳

巴江可惜柳柳色緑侵江好向金鑾殿移陰入綺

咸陽

咸陽宮闕鬰嵯峨六國樓臺艷綺羅自是當時天帝醉不闗秦地有山河

同崔八詣藥山訪融禪師

共受徵南不次防報防惟是有忘言巖花澗艸西林路未見髙僧且見猿

聞著明凶問哭寄飛

昔嘆讒銷骨今傷淚滿膺空餘防玊劍無復一壺冰江勢翻銀礫天文露玉繩何因擕庾信同去哭徐陵

聽鼓

城頭疊鼓聲城下暮江淸欲問漁陽摻時無禰正平

送崔玨往西川

年少因何有旅愁欲爲東下更西逰一條雪浪吼巫峽千里火雲燒益州卜肆至今多寂寞酒壚從古擅風流浣花牋紙桃花色好好題詩詠玉鉤

代贈

楊柳路盡處芙蓉湖上頭𨿽同錦步障獨映鈿箜篌鴛鴦可羨頭俱白飛去飛來煙雨秋

桂林

城窄山將壓江寛地共浮東南通絕域西北有髙樓神防靑楓岸龍移白石湫殊鄕竟何禱簫鼓不曽休

夜雨寄北

君問歸期未有期巴山夜雨漲秋池何當共翦西燭卻話巴山夜雨時

陳后宮

茂苑城如畫閶門瓦欲流還依水光殿更起月華樓侵夜鸞開鏡迎冬雉獻裘從臣皆半醉天子正無愁

屬疾

許靖猶羇宦安仁復悼亡玆辰聊屬疾何日免殊方秋蝶無端麗寒花更不香多情眞命薄容易卽回腸

石橊

橊枝婀娜橊實繁橊膜輕明橊子鮮可羨瑤池碧桃樹碧桃紅頰一千年

明日

天上參旗過人間燭熖銷誰言整防履便是隔三橋知處黃金鎖曽來碧綺寮憑欄明日意池濶雨蕭蕭

飲席戲贈同舎

洞中屐響省分擕不是花迷客自迷珠樹重行憐翡翠玊樓防舞羨鵾雞蘭廻舊蕋緣屏緑椒綴新香和壁泥唱盡陽闗無限疊半杯松葉凍頗黎

憶梅

定定住天涯依依向物華寒梅堪恨長作去年花

贈柳

章臺從掩映郢路更參差見說風流極來當婀娜時橋廻行欲斷堤逺意相隨忍放花如雪靑樓撲酒旗

謔柳

已帶黃金縷仍飛白玉花長時須拂馬宻處少藏鴉眉細從他斂腰輕莫自斜玳梁誰道好偏擬映盧家

北禽

爲戀巴江暖無辭瘴霧蒸縱能朝杜宇可得值蒼鷹石小虛塡海蘆銛未破矰知來有幹鵲何不向雕陵

初起

想象咸池日欲光五更鐘後更廻腸三年苦霧巴江水不爲離人照屋梁

楚宮

復壁交靑重簾掛紫繩如何一柱觀不礙九枝燈扇薄常規月釵斜只鏤冰歌成猶未唱秦火入夷陵

柳

柳映江潭底有情望中頻遣客心驚巴雷隱隱千山外更作章臺走馬聲

石城

石城誇窈窕花縣更風流簟冰【去】將飄枕簾烘不隱鉤玉童收夜鑰金狄守更籌共笑鴛鴦綺鴛鴦兩白頭

韓碑

元和天子神武姿彼何人哉軒與羲誓將上雪列聖恥坐法宮中朝四夷淮西有賊五十載封狼生防防生羆不據山河據平地長戈利矛日可麾帝得聖相相曰度【晏子春秋仲尼聖相】賊斫不死神扶持腰懸相印作都統陰風慘淡天王旗愬武古通作牙爪儀曹外郎載筆隨行軍司馬智且勇十四萬眾猶虎貔入蔡縛賊獻太廟功無與讓防不訾帝曰汝度功第一汝從事愈宜爲詞愈拜稽首蹈且舞金石刻畫臣能爲古者世稱大手筆此事不繋於職司當仁自古有不讓言訖屢頷天子頥公退齋戒坐小閤濡染大筆何淋漓防竄堯典舜典字塗攺淸廟生民詩文成破體書在紙淸晨再拜鋪丹墀表曰臣愈昧死上詠神聖功書之碑碑髙三丈字如手負以靈鼇蟠以螭句奇語重諭者少讒之天子言其私長繩百尺拽碑倒麤砂大石相磨治公之斯文若元气先時巳入人肝脾湯盤孔鼎有述作今無其器存其詞嗚呼聖皇及聖相相與烜赫流淳熈公之斯文不示後曷與三五相攀追願書萬本誦萬過口角流沬右手胝傳之七十有二代以爲封禪玉檢明堂基

令狐八拾遺【綯】見招送裴十四歸華州

二十中郎未足稀驪駒先自有光輝蘭亭防罷方回去雪夜詩成道韞歸漢苑風煙催客夢雲臺洞穴接郊扉嗟予久抱臨卭渇便欲因君問釣磯

離思

气盡前溪舞心酸子夜歌峽云尋不得溝水欲如何朔鴈傳書絕湘篁染淚多無由見顏色還自托微波

宿駱氏亭寄懷崔雍崔衮

竹塢無塵水檻淸相思迢逓隔重城秋陰不散霜飛晚畱得枯荷聽雨聲

風雨

淒涼寶劍篇羇泊欲窮年黃葉仍風雨靑樓自管弦新知遭薄俗舊好隔良緣心斷新丰酒銷愁斗幾千

夢澤

夢澤悲風動白茅楚王葬盡滿城嬌未知歌舞能多少虛減宮防爲細腰

贈歌妓二首

水精如意玉連環下蔡城危莫破顏紅綻櫻桃含白雪斷腸聲裏唱陽闗

白日相思不柰何嚴城淸夜斷經過只知解道春來痩不道春來獨自多

謝書

微意何曽有一毫空擕筆硯奉龍韜自蒙半夜傳衣後不羨王祥得佩刀

寄令狐學士

祕殿崔巍拂彩霓曹司今在殿東西賡歌太液翻黃鵠從獵陳倉獲碧雞曉飲豈知金掌迥夜吟應訝玊繩低鈞天𨿽許人間聽閶闔門多夢自迷

酬令狐郎中見寄

望郎臨古郡佳句灑丹靑應自丘遲宅仍過柳惲汀封來江渺渺信去雨句曲聞仙訣臨川得佛經朝吟搘客枕夜讀潄僧瓶不見銜蘆鴈空流腐艸螢土宜悲坎井天怒識雷霆象卉分疆近蛟涎浸岸腥補羸貪紫桂負气托靑萍萬里懸離抱危於訟閤鈴

七月二十八日夜與王鄭二秀才聽雨後夢作

初夢龍宮寶熖然瑞霞明麗滿晴天旋成醉倚蓬萊樹有个仙人拍我肩少頃逺聞吹細管聞聲不見隔飛煙逡巡又過瀟湘雨雨打湘靈五十瞥見馮夷殊悵望鮫綃休賣海爲田亦逢毛女無憀極龍伯擎將華嶽蓮恍惚無倪明又暗低迷不已斷還連覺來正是平堦雨獨背寒燈枕手眠

寄令狐郎中

嵩云秦樹久離居防鯉迢迢一紙書休問梁園舊賔客茂陵秋病相如

漫成三首

不妨何範盡詩家未解當年重物華逺把龍山千里雪將來擬並洛陽花

沈約憐何遜延年毀謝莊淸新俱有得名譽底相傷霧夕詠芙蕖何郎得意初此時誰最賞沈範兩尙書

無題【一云陽城】

白道縈廻入暮霞斑騅嘶斷七香車春風自共何人笑枉破陽城十萬家

槿花二首

燕體傷風力雞香積露文殷鮮一相雜啼笑兩難分月裏寧無姊雲中亦有君三淸與仙島何事亦離羣珠館薰然久玉房梳掃余燒蘭才作燭襞錦不成書本以亭亭逺翻嫌脈脈疎廻頭問殘照殘照更空虛

哭劉蕡

上帝深宮閉九閽巫咸不下問銜寃廣陵別後春濤隔湓浦書來秋雨翻只有安仁能作誄何曽宋玉解招魂平生風義兼師友不敢同君哭寢門

杜司勲

髙樓風雨感斯文短翼差池不及羣刻意傷春復傷別人間惟有杜司勲

荊門西下

一夕南風一葉危荊云廻望夏云時人生豈得輕離別天意何曽忌崄巇骨肉書題安絕徼蕙蘭蹊徑失佳期洞庭湖濶蛟龍惡卻羨楊朱泣路岐

碧瓦

碧瓦銜珠樹紅輪結綺寮無防漢殿鬢第一楚宮腰霧唾香難盡珠啼冷易銷歌從雍門學酒是蜀城燒柳暗將翻巷荷欹正抱橋鈿轅開道入金管隔鄰調夢到飛魂急書成卽席遙河流衝柱轉海沬近槎飄吳市蠀蛦甲巴賨翡翠翹他時未知意重疊贈嬌饒

蝶

葉葉復翻翻斜橋對側門蘆花惟有白柳絮可能溫西子尋遺殿昭君覓故村年年芳物盡來別敗蘭蓀

蠅蝶雞麝鸞鳯等成篇

韓蝶翻羅幕曹蠅拂綺闘雞廻玊勒融麝暖金釭玳瑁明書閣琉璃冰酒釭畫樓多有主鸞鳯各防防

韓翃舎人卽事

萱艸丹粉荷花抱緑房鳥應悲蜀帝蟬是怨齊王通內藏珠府應官解玊坊橋南荀令過十里送衣香

公子

一盞新羅酒淩晨恐易銷歸應衝鼓半去不待笙調歌好惟愁和香穠豈惜飄春塲鋪艾帳下馬雉媒嬌

子初全溪作

全溪不可到況復盡余醅漢苑生春水昆池換刼灰戰蒲知鴈唼皺月覺魚來淸興恭聞命言詩未敢廻

楊本勝說於長安見小男阿衮

聞君來日下見我最嬌兒漸大啼應數長貧學恐遲寄人龍種痩失母鳯雛癡語罷休邊角靑燈兩鬢絲

西溪

悵望西溪水潺湲柰爾何不驚春物少只覺夕陽多色染妖韶柳光窈窕蘿人間從到海天上莫爲河鳯女彈瑤瑟龍孫撼玉珂京華他夜夢好好寄云波

柳下暗記

無柰巴南柳千條傍吹臺更將黃映白擬作杏花媒

妓席

樂府聞桃葉人前道得無勸君書小字愼莫喚官奴

少年

外戚平羌第一功生年二十有重封直登宣室螭頭上橫過甘泉豹尾中別館覺來云夢後門歸去蕙蘭叢防陵夜獵隨田竇不識寒郊自轉蓬

無題

近知名阿侯住處小江流腰細不勝舞眉長惟是愁黃金堪作屋何不作重樓

微先生

仙翁無定數時入一壺藏夜夜桂露濕村村桃水香醉中拋浩刼宿處起神光藥裹丹山鳯棋函白石郎防河移砥柱吞日倚扶桑龍竹裁輕防鮫絲熨下裳樹栽嗤漢帝橋板笑秦皇徑欲隨闗令龍沙萬里彊

藥轉

鬰金堂北畫樓東換骨神方上藥通露气暗連靑桂苑風聲偏獵紫蘭叢長籌未必輸孫皓香棗何勞問石崇憶事懷人兼得句翠衾歸臥繡中

嶽陽樓

欲爲平生一防愁洞庭湖上嶽陽樓可憐萬里堪乘興枉是蛟龍解覆舟

寄成都髙苗二從事

家近紅蕖曲水濵全家羅襪起秋塵莫將越客千絲得西施別贈人

嶽陽樓

漢水方城帶百蠻四鄰誰道亂周班如何一夢髙唐雨自此無心入武闗

越燕二首

上國社方見此鄕秋不歸爲矜皇后舞猶著羽人衣拂水斜文亂銜花片影微盧家文杏好試近莫愁飛將泥紅蓼岸得艸緑楊村命侶添新意安巢復舊痕去應逢阿母【樂府詩東飛伯勞西飛燕黃姑阿母長相見】來莫害皇孫記取丹山鳯今爲百鳥尊

杜工部蜀中離席

人生何處不離羣世路干戈惜暫分雪嶺未歸天外使松州猶駐殿前軍座中醉客延醒客江上晴雲雜雨雲美酒成都堪送老當壚仍是卓文君

隋宮

紫泉宮殿鎖煙霞欲取蕪城作帝家玉璽不緣歸日角錦帆應是到天涯於今腐艸無螢火終古垂楊有暮鴉地下若逢陳後主豈宜重問後庭花

二月二日

二月二日江上行東風日暖聞吹笙花須柳眼各無賴紫蝶黃蜂俱有情萬里憶歸元亮井三年從事亞夫營新灘莫悟逰人意更作風檐雨夜聲

籌筆驛

魚鳥猶疑畏簡書風雲長爲護儲胥徒令上將揮神筆終見降王走傳車管樂有才眞不忝闗張無命欲何如他年錦裏經祠廟梁父吟成恨有餘

屏風

六曲連環接翠帷髙樓半夜酒醒時掩燈遮霧宻如此落月明俱不知

春日

欲入盧家白玉堂新春催破舞衣裳蝶銜花蕋蜂銜粉共助靑樓一日忙

武侯廟古栢

蜀相階前栢龍蛇捧閟宮陰成外江畔老向惠陵東大樹思馮異甘棠憶召公葉雕湘燕雨枝拆海鵬風玉壘經綸逺金刀歷數終誰將出師表一爲問昭融

風

撩釵盤孔雀惱帶拂鴛鴦羅薦誰教近齋時鎖洞房

卽日

一嵗林花卽日休江間亭下悵淹畱重吟細把眞無柰已落猶開未放愁山色正來衘小苑春陰只欲傍髙樓金鞍忽散銀壺滴更醉誰家白玉鉤

九成宮

十二層城閬苑西平時避暑拂虹霓云隨夏后防龍尾風逐周王八馬蹄吳嶽曉光連翠巘甘泉晚景上丹梯茘枝盧橘沾防幸鸞鵲天書濕紫泥

少將

族亞齊安陸風髙漢武威煙波別墅醉花月後門歸靑海聞傳箭天山報合圍一朝擕劍起上馬卽如飛

詠史

歷覧前賢國與家成由勤儉破由奢何須琥珀方爲枕豈得眞珠始是車運去不逢靑海馬力窮難拔蜀山蛇幾人曽預南薫曲終古蒼梧哭翠華

贈白道者

十二樓前再拜辭靈風正滿碧桃枝壺中若是有天地又向壺中傷別離

無題二首

昨夜星辰昨夜風畫樓西畔桂堂東身無彩鳯防飛翼心有靈犀一防通隔座送鉤春酒暖分曹射覆蠟燈紅嗟余聽鼓應官去走馬蘭臺類斷蓬

聞道閶門萼緑華昔年相望抵天涯豈知一夜秦樓客偸看吳王苑內花

漢宮詞

靑雀西飛竟未廻君王長在集靈臺侍臣最有相如渇不賜金莖露一杯

無題四首

來是空言去絕蹤月斜樓上五更鐘夢爲逺別啼難喚書被催成墨未濃蠟照半籠金翡翠麝燻微度繡芙蓉劉郎已恨蓬山逺更隔蓬山一萬重

颯颯東風細來芙蓉塘外有輕雷金蟾齧鎖燒香入玉虎牽絲汲井廻賈氏窺簾韓掾少宓妃畱枕魏王才春心莫共花爭發一寸相思一寸灰

含情春晼晚暫見夜闌干樓響將登怯簾烘欲過難多羞釵上燕眞愧鏡中鸞歸去橫塘晚華星送寶鞍何處哀箏隨急管櫻花永巷垂楊岸東家老女嫁不售白日當天三月半溧陽公主年十四淸明暖後同墻看歸來展轉到五更梁間燕子聞長嘆

赴職梓潼畱別畏之員外同年

佳兆聨翩遇鳯凰雕文羽帳紫金牀桂花香處同髙第柿葉翻時獨悼亡烏鵲失棲長不定鴛鴦何事自相將京華庸蜀三千里送到咸陽見夕陽

桂林路中作

地暖無秋色江晴有暮暉空餘蟬嘒嘒猶向客依依村小犬相防沙平僧獨歸欲成西北望又見鷓鴣飛

無題

照梁初有情出水舊知名裙衩芙蓉小釵茸翡翠輕錦長書鄭重眉細恨分明莫近彈棋局中心最不平

蝶三首

初來小苑中稍與闈通逺恐芳塵斷輕憂艷雪融只知防皓露不覺逆尖風廻首防飛燕乘時入綺籠長眉畫了繡簾開碧玊行收白玉臺爲問翠釵釵上鳯不知香頸爲誰廻

壽陽公主嫁時妝八字宮眉捧額黃見我佯羞頻照影不知身屬冶逰郎

無題二首

八嵗偸照鏡長眉已能畫十嵗去踏靑芙蓉作裙衩十二學彈箏銀甲不曽卸十四藏六親懸知猶未嫁十五泣春風背面秋千下

幽人不倦賞秋暑貴招邀竹碧轉悵望池淸尢寂寥露花終裛濕風蝶彊嬌饒此地如擕手兼君不自聊王十二兄與畏之員外相訪見招小飲時予以悼亡日近不去因寄

謝傅門庭舊未行今朝歌管屬檀郎更無人處簾垂地欲拂塵時簟竟牀嵇氏幼男猶可憫左家嬌女豈能忘愁霖腹疾俱難遣萬里西風夜正長

隋宮【一云隋堤】

乘興南遊不戒嚴九重誰省諫書函春風舉國裁宮錦半作障泥半作帆

落花

髙閣客竟去小園花亂飛參差連曲陌迢逓送斜暉腸斷未忍掃眼穿仍欲稀芳心向春盡所得是沾衣

月

池上與橋邊難忘復可憐簾開最明夜簟捲已涼天流處水花急吐時云葉鮮姮娥無粉黛只是逞嬋娟

贈宗魯笻竹杖

大夏資輕防全溪贈所思靜憐穿樹逺滑想過苔遲鶴怨朝還望僧閒暮有期風流眞底事常欲傍淸羸

垂柳

娉婷小苑中婀娜曲池東朝佩皆垂地仙衣盡帯風七賢寧占竹三品且饒松腸斷靈和殿先皇玉座空

曲池

日下繁香不自持月中流艷與誰期迎憂急鼓疎鐘斷分隔休燈防燭時張蓋欲判江灔灔廻頭更望柳絲絲從來此地黃昏散未信河梁是別離

代應二首

溝水分流西復東九秋霜月五更風離鸞別鳯今何在十二玉樓空復空

昨夜防鉤敗今朝百艸輸闗西狂小吏惟喝繞牀盧

席上作【予爲桂州從事故府鄭公出家妓令賦髙唐詩】

澹雲輕雨拂髙唐玉殿秋來夜正長料得也應憐宋玉一生惟事楚襄王

訪隱者不遇成二絕

秋水悠悠浸墅扉夢中來數覺來稀蟬去盡葉黃落一樹冬靑人未歸

城郭休過識者稀哀猿啼處有柴扉滄江白石漁樵路日暮歸來滿衣

破鏡

玉匣淸光不復持菱花防亂月輪虧秦臺一照山雞後便是孤鸞罷舞時

無題

紫府仙人號寶鐙云漿未飲結成冰如何雪月交光夜更在瑤臺十二層

贈庾十二朱版【時庾在翰林朱書版也】

固漆投膠不可開贈君珍重抵瓊瑰君王曉坐金鑾殿只待相如艸詔來

李花

李徑獨來數愁情相與懸自明無月夜彊笑欲風天減粉與園籜分香沾渚蓮徐妃久已嫁猶自玉爲鈿

柳

曽逐東風拂舞筵樂逰春苑斷腸天如何肯到淸秋日已帶斜陽又帶蟬

三月十日流杯亭

身屬中軍少得歸木蘭花盡失春期偸隨柳絮到城外行過水西聞子規

過招國李家南園二首

潘嶽無妻客爲愁新人來坐舊妝樓春風猶自疑聫句雪絮相和飛不休

長亭嵗盡雪如波此去秦闗路幾多惟有夢中相近分臥來無睡欲如何

畱贈畏之三首【時將赴職梓潼遇韓朝廻作】

淸時無事奏明光不遣當闗報早霜中禁詞臣尋引領左川歸客自廻腸郎君下筆驚鸚鵡侍女吹笙防鳯凰空寄大羅天上事眾仙同日詠霓裳

待得郎來月已低寒暄不道醉如泥五更又欲向何處騎馬出門烏夜啼

戶外重陰黯不開羞迎夜復臨臺瀟湘浪上有煙景安得好風吹汝來

爲有

爲有云屏無限嬌鳯城寒盡怕春宵無端嫁得金壻辜負香衾事早朝

無題

相見時難別亦難東風無力百花殘春蠶到死絲方盡蠟炬成灰淚始幹曉鏡但愁雲鬢攺夜吟應覺月光寒蓬山此去無多路靑鳥殷勤爲探看

碧城三首

碧城十二曲防幹犀辟塵埃玉辟寒閬苑有書多附鶴女牀無樹不棲鸞星沈海底當見過河源隔座看若是暁珠明又定一生常對水精盤

對影聞聲已可憐玉池荷葉正田田不逢蕭史休廻首莫見洪崖又拍肩紫鳯放嬌銜楚佩赤鱗狂舞撥湘鄂君悵望舟中夜繡被焚香獨自眠

七夕來時先有期洞房簾箔至今垂玉輪顧兔初生魄鐵网瑚未有枝檢與神方教駐景收將鳯紙寫相思武皇內傳分明在莫道人間揔不知

對雪二首【時欲之東】

寒气先侵玉女扉淸光旋透省郎闈梅花大庾嶺頭髮柳絮章臺街裏飛欲舞定隨曹植馬有情應濕謝莊衣龍山萬里無多逺畱待行人二月歸

旋撲珠簾過粉墻輕於柳絮重於霜已隨江令誇瓊樹又入盧家妬玊堂侵夜可能爭桂魄忍寒應欲試梅妝闗河凍合東西路腸斷班騅送陸郎

蜂

少苑華池爛漫通後門前檻思無窮宓妃腰細才勝露趙后身輕欲倚風紅壁寂寥崖蜜盡碧簾迢逓霧巢空靑陵粉蝶休離恨長定相逢二月中

公子

外戚封侯自有恩平明通籍九華門金唐公主年應小二十君王未許婚

賦得雞

稲粱猶足活諸雛妬敵專塲好自娛可要五更驚穩夢不辭風雪爲陽烏

明神

明神司過豈令寃暗室由來有禍門莫爲無人欺一物他時猶慮石能言

辛未七夕

恐是仙家好別離故教迢逓作佳期由來碧落銀河畔可要金風玉露時淸漏漸移相望久微云未接過來遲豈能無意酬烏鵲惟與蛛蜘乞巧絲

壬申七夕

已駕七香車心心待曉霞風輕惟響佩日薄不嫣花桂嫩傳香逺楡髙送影斜成都過卜肆曽妬識靈槎

壬申閏秋題贈烏鵲

繞樹無依月正髙鄴城新淚濺云袍幾年始得逢秋閠兩度塡河莫告勞

端居

逺書歸夢兩悠悠只有空牀敵素秋堦下靑苔與紅樹中寥落月中愁

夜半

三更三防萬家眠露欲爲霜月墮煙鬭防上牀蝙蝠出玉琴時動倚

玉山

玉山髙與閬風齊玉水淸流不貯泥何處更求廻日馭此中兼有上天梯珠容百斛龍休睡桐拂千尋鳯要棲聞道神仙有才子赤簫吹罷好相擕

張惡子廟

下馬捧椒漿迎神白玉堂如何鐵如意獨自與姚萇



摵摵度園依依傍竹軒秋池不自冷風葉共成喧迥有時見檐髙相續翻侵宵送書鴈應爲稲粱防

菊

暗暗淡淡紫融融冶冶黃陶令籬邊色羅含宅裏香幾時禁重露實是怯殘陽願泛金鸚鵡升君白玉堂

牡丹

錦幃初捲衛夫人【典略云夫子見南子在錦幃之中】繡被猶堆越鄂君垂手亂翻雕玉佩招腰爭舞鬰金裙石家蠟燭何曽翦荀令香鑪可待燻我是夢中傳彩筆欲書花葉寄朝云

北樓

春物豈相干人生只彊歡花猶曽斂夕酒竟不知寒異域東風濕中華上象寛此樓堪北望輕命倚危闌

擬沈下賢

千二百輕鸞春衫痩著寛倚風行稍急含雪語應寒帶火遺金斗兼珠碎玉盤河陽看花過曽不問潘安

蝶

飛來繡戶陰穿過畫樓深重傅秦臺粉輕塗漢殿金相兼惟柳絮所得是花心可要淩孤客邀爲子夜吟

飲席代官妓贈兩從事

新人橋上著春衫舊主江邊側帽檐【隋獨孤信舉止風流曽風吹帽檐側觀者塞路】願得化爲紅綬帶許教防鳯一時銜

代魏宮私贈【黃初三年已隔存沒追代其意何必同時亦廣子夜鬼歌之流】

來時西館阻佳期去後漳河隔夢思知有宓妃無限意春松秋菊可同時

代元城吳令暗爲答

背闕歸藩路欲分水邊風日半西曛荊王枕上元無夢莫枉陽臺一片雲

牡丹

壓徑復緣溝當又映樓終銷一國破不啻萬金求鸞鳯戲三島神仙居十洲應憐萱艸淡卻得號忘憂

百果嘲櫻桃

珠實𨿽先熟瓊莩縱早開流鶯猶故在爭得諱來

櫻桃答

眾果莫相誚天生名品髙何因古樂府惟有鄭櫻桃

曉坐【一云後閤】

後閤罷朝眠前墀思黯然梅應未假雪柳自不勝煙淚續淺深綆腸危髙下紅顏無定所得失在當年

詠史

北湖南埭水漫漫一片降旗百尺竿三百年間同曉夢鐘山何處有龍盤

一片

一片非煙隔九枝蓬巒仙仗儼云旗天泉水暖龍吟細露畹春多鳯舞遲楡莢散來星斗轉桂花尋去月輪移人間桑海朝朝變莫遣佳期更後期

日射

日射紗風撼扉香羅拭手春事違廻廊四合掩寂寞碧鸚鵡對紅薔薇

題鵞

眠沙臥水自成羣曲岸殘陽極浦云那解將心憐孔翠羇雌長共故雄分

華淸宮

朝元閣迥羽衣新首按昭陽第一人當日不來髙處舞可能天下有胡塵

梓潼望長卿山至巴西復懷譙秀

梓潼不見馬相如更欲南行問酒壚行到巴西覓譙秀巴西惟是有寒蕪

齊宮詞

永壽兵來夜不扄金蓮無復印中庭梁臺歌管三更罷猶自風揺九子鈴

十一月中旬至扶風界見梅花

匝路亭亭艷非時裛裛香素娥惟與月靑女不饒霜贈逺虛盈手傷離適斷腸爲誰成早秀不待作年芳

靑陵臺

靑陵臺畔日光斜萬古貞魂倚暮霞莫訝韓憑爲蛺蝶等閒飛上別枝花

東還

自有仙才自不知十年長夢采華芝秋風動地黃雲暮歸去嵩陽尋舊師

酬崔八早梅有贈兼示之作

知訪寒梅過野塘久畱金勒爲廻腸謝郎衣袖初翻雪荀令燻鑪更換香何處拂胸資蝶粉幾時塗額借蜂黃維摩一室𨿽多病亦要天花作道塲

春風

春風𨿽自好春物太昌昌若教春有意惟遣一枝芳我意殊春意先春已斷腸

蜀桐

玉壘髙桐拂玊繩上非霧下冰枉教紫鳯無棲處斵作秋琴彈壞陵

漢宮

通靈夜醮達淸晨承露盤晞甲帳春王母西歸方朔去更須重見李夫人

判春

一桃復一李井上占年芳笑處如臨鏡窺時不隱墻敢言西子短誰覺宓妃長珠玉終相類同名作夜光

促漏

促漏遙鐘動靜聞報章重疊杳難分舞鸞鏡匣收殘黛睡鴨香鑪換夕燻歸去定知還向月夢來何處更爲雲南塘漸暖蒲堪結兩兩鴛鴦防水紋

江東

驚魚撥剌燕翩翾獨自江東上釣船今日春光太漂蕩謝家輕絮沈郎錢

讀任彥升碑

任昉當年有美名可憐才調最縱橫梁臺初建應惆悵不得蕭公作騎兵

荷花

都無色可並不柰此香何瑤席乘涼設金羈落晚過廻衾燈照綺渡襪水沾羅預想前秋別離居夢櫂歌

五松驛

獨下長亭念過秦五松不見見輿薪只應旣斬斯髙後尋被樵人用斧斤

防岸

山東今嵗防行頻幾處寃魂哭虜塵防水橋邊倚華表平時二月有東巡

送臻師二首

昔去靈山非拂席今來滄海欲求珠楞伽頂上淸涼地善眼仙人憶我無

苦海迷途去未因東方過此幾微塵何當百億蓮花上一一蓮花見佛身

七夕

鸞扇斜分鳯幄開星橋橫過鵲飛廻爭將世上無期別換得年年一度來

謝先軰防記念拙詩甚多異日偶有此寄

曉用云添句寒將雪命篇良辰多自感作者豈皆然熟寢初同鶴嘶欲並蟬題時長不展得處定應偏南浦無窮樹西樓不住煙攺成人寂寂寄與路綿綿星勢寒垂地河聲曉上天夫君自有憾聊借此中傳

馬嵬二首

冀馬燕犀動地來自埋紅粉自成灰君王若道能傾國玉輦何由過馬嵬

海外徒聞更九州【鄒衍云九州之外復有九州】他生未卜此生休空聞虎旅鳴宵柝無復雞人報曉籌此日六軍同駐馬當時七夕笑牽牛如何四紀爲天子不及盧家有莫愁

可嘆

幸防東城宴未廻年華憂共水相催梁家宅裏秦官入趙后樓中赤鳯來冰簟且眠金鏤枕瓊筵不醉玉交杯宓妃愁坐芝田館用盡陳王八斗才

望喜驛別嘉陵江水二絕

嘉陵江水此東流望喜樓中憶閬州若到閬中還赴海閬州應更有髙樓

千里嘉陵江水色煙帶月碧於藍今朝相送東流後猶自驅車更向南

別薛巖賔

曙爽行將拂晨淸坐欲淩別離眞不那風物正相仍漫水任誰照衰花淺自矜還將兩袖淚同向一燈桂樹乖眞隱蕓香是小懲淸規無以況且用玉壺冰

富平少侯

七國三邊未到憂十三身襲富平侯不收金彈拋林外卻惜銀牀在井頭防樹轉燈珠錯落繡檀廻枕玉雕鎪當闗不報侵晨客新得佳人字莫愁

腸

有懷非惜恨不柰寸腸何卽席廻彌久前時斷固多熱應翻急燒冷欲徹微波隔樹澌澌通池防防荷倦程山向背望國闕嵯峨故念飛書及新歡借夢過染筠休伴淚繞雪莫追歌擬問陽臺事年深楚語訛

贈宇文中丞

欲搆中天正急材自緣煙水戀平臺人間只有嵇延祖最望山公啟事來【公盛嘆亾友張君故有此句】

曉起

擬杯當曉起呵鏡可微寒隔箔山櫻熟褰帷桂燭殘書長爲報晚夢好更尋難影響輸防蝶偏過舊畹蘭

閨情

紅露花房白蜜脾黃蜂紫蝶兩參差春一覺風流夢卻是同袍不得知

月夕

艸下陰虫葉上霜朱欄迢逓壓湖光兔寒蟾冷桂花白此夜姮娥應斷腸

杏花

上國昔相値亭亭如欲言異鄕今暫賞脈脈豈無防援少風多力墻髙月有痕爲無限意遂對不勝繁仙子玉京路主人金穀園幾時辭碧落誰伴過黃昏鏡拂鉛華膩鑪藏桂燼溫終應催竹葉先擬詠桃根莫學啼成血從教夢寄魂吳王采香逕失路入煙村

燈

皎潔終無倦煎熬亦自求花時隨酒逺夜背休冷暗黃茅驛暄明紫桂樓錦囊名畫掩玊局敗棋收何處無佳夢誰人不隱憂影隨簾押轉光信簟文流客自勝潘嶽儂今定莫愁固應畱半熖廻照下幃羞

淸河

舟小廻仍數樓危憑亦頻燕來從及社蝶舞太侵晨絳雪除煩後霜梅取味新年華無一事只是自傷春

襪

嘗聞宓妃襪渡水欲生塵好借嫦娥著淸秋蹋月輪

追代盧家人嘲堂內

道卻橫波字人前莫謾羞只應同楚水長短入淮流

代應

本來銀漢是紅墻隔得盧家白玉堂誰與王昌報消息盡知三十六鴛鴦

離亭賦得折楊栁二首

暫憑樽酒送無憀莫損愁眉與細腰人世死前惟有別春風爭擬惜長條

煙惹霧毎依依萬緒千條拂落暉爲報行人休盡折半畱相送半迎歸

寄永道士

共上雲山獨下遲陽臺白道細如絲君今並倚三珠樹不記人間落葉時

華州周大夫宴席

郡齋何用酒如泉飲徳先時已醉眠若共門人推禮分戴崇爭得及彭宣

荊山

壓河連華勢孱顏鳥沒雲歸一望間楊僕移闗三百里可能全是爲荊山

次陜州先寄源從事

離思羇愁日欲晡東周西雍此分途廻鑾佛寺髙多少望盡黃河一曲無

過鄭廣文舊居

宋玉平生恨有餘逺循三楚弔三閭可憐畱著臨江宅異代應教庾信居

東下三旬苦於風土馬上戲作

路繞函闗東復東身騎徵馬逐驚蓬天池遼濶誰相待日日虛乘九萬風

莫愁

雪中梅下與誰期梅雪相兼一萬枝若是石城無艇子莫愁還自有愁時

夢令狐學士

山驛荒涼白竹扉殘燈向曉夢淸暉右銀臺路雪三尺鳯詔裁成當直歸

渉洛川

通谷陽林不見人我來遺恨古時春宓妃漫結無窮恨不爲君王殺灌均【灌均陳王之典籖譛諸王於文帝者】

有感

中路因循我所長古來才命兩相妨勸君莫彊安蛇足一盞芳醪不得嘗

宮妓

珠箔輕明拂玉墀披香新殿鬭腰支不須看盡魚龍戲終遣君王怒偃師

宮詞

君防如水向東流得寵憂移失寵愁莫向樽前奏花落涼風只在殿西頭

代贈二首

樓上黃昏欲望休玉梯橫絕月中鉤芭蕉不展丁香結同向春風各自愁

東南日出照髙樓樓上離人唱石州總把春山掃眉黛不知供得幾多愁

楚吟

山上離宮宮上樓樓前宮畔暮江流楚天長短黃昏宋玉無愁亦自愁

瑤池

瑤池阿母綺開黃竹歌聲動地哀八駿日行三萬里穆王何事不重來

柳

爲有橋邊拂面香何曽自敢占流光後庭玉樹承防澤不信年華有斷腸

寄在朝鄭曹獨孤李四同年

昔嵗陪逰舊迹多風光今日兩蹉跎不因醉本蘭亭在兼忘當年舊永和

李義山詩集卷上

欽定四庫全書

李義山詩集卷中

唐李商隠撰

南朝

地險悠悠天險長金陵王气應瑤光休誇此地分天下只得徐妃半面妝

題漢祖廟

乘運應須宅八荒男兒安在戀池隍君王自起新丰後項羽何曾在故鄕

韓冬郎卽席爲詩相送一座盡驚他日余方追吟連宵侍坐徘徊久之句有老成之風因成二絕寄酬兼呈畏之員外

十歲裁詩走馬成冷灰殘燭動離情桐花萬里丹山路雛鳯淸於老鳯聲

劍棧風檣各苦辛別時冰雪到時春爲憑何遜休聨句瘦盡東陽姓沈人【沈東陽約嘗謂何遜曰吾每讀卿詩一日三復終未能到余𨿽無東陽之才而有東陽之瘦矣】

評事翁寄賜粥走筆爲答

粥香白杏花天省對流鶯坐綺筵今日寄來春已老鳯樓迢逓憶秋千

東阿王

國事分明屬灌均西陵魂斷夜來人君王不得爲天子半爲當時賦洛神

聖女祠

松篁臺殿蕙香幃龍防瑤鳯掩扉無質易迷三里霧不寒長著五銖衣人間定有崔羅什天上應無劉武威寄問釵頭雙白燕每朝珠館防時歸

獨居有懷

麝重愁風逼羅疎畏月侵怨魂迷恐斷嬌喘細疑沈數急芙蓉帶頻抽翡翠簪柔情終不遠遙妬已先深浦冷鴛鴦去園空蛺蝶尋蠟花長逓淚箏柱鎭移心覓使嵩雲暮回頭灞岸陰只聞涼葉院露井近寒砧

過景陵

武皇精魄久仙升帳殿淒涼煙霧凝俱是蒼生畱不得鼎湖何異魏西陵

臨發崇讓宅紫薇

一樹穠姿獨看來秋庭暮雨類輕埃不先搖落應爲有已欲別離休更開桃綬含情依露井栁綿相憶隔章臺天涯地角同榮謝豈要移根上苑栽

及第東歸次灞上卻寄同年

芳桂當年各一枝行期未分壓春期江魚朔鴈長相憶秦樹嵩云自不知下苑經過勞想象東門送餞又差池灞陵栁色無離恨莫枉長條贈所思

野菊

苦竹園南椒塢邊微香冉冉淚涓涓已悲節物同寒鴈忍委芳心與暮蟬細路獨來當此夕淸樽相伴省他年紫雲新苑移花處不取霜栽近禦筵

板橋曉別

回望髙城落曉河長亭戶壓微波水仙欲上鯉魚去一夜芙蓉紅淚多

過伊僕射舊宅

朱邸方酬力戰功華筵俄嘆逝波窮回廊檐斷燕飛去小閣塵凝人語空幽淚欲幹殘菊露餘香猶入敗荷風何能更渉瀧江去獨立寒流弔楚宮

闗門栁

永定河邊一行栁依依長髮故年春東來西去人情薄不爲淸陰減路塵

酬別令狐補闕

惜別夏仍半回途秋已期那修直諫艸更賦贈行詩錦段知無報靑萍肯見疑人生有通塞公等系安危警露鶴辭侶吸風蟬抱枝彈冠如不問又到掃門時

銀河吹笙

悵望銀河吹玉笙樓寒院冷接平明重衾幽夢他年斷別樹羇雌昨夜驚月榭故香因雨發風簾殘燭隔霜淸不須浪作緱山意湘瑟秦簫自有情

與同年李定言曲水閒話戲作

海燕參差溝水流同君身世屬離憂相防花下非秦贅對泣春天類楚囚碧艸暗侵穿苑路珠簾不捲枕江樓莫驚五勝埋香骨地下傷春亦白頭

彭城公薨後贈杜二十七勝李十七潘二君並與愚同出故尙書安平公門下

梁山兗水約從公兩地差池一旦空謝墅庾村相弔後自今岐路更西東

聞歌

斂笑凝眸意欲歌髙云不動碧嵯峨銅臺罷望歸何處玉輦忘還事防多靑冢路邊南鴈盡細腰宮裏北人過此聲腸斷非今日香灺燈光柰爾何

贈華陽宋眞人兼寄淸都劉先生

淪謫千年別帝宸至今猶謝蕋珠人但驚茅許同仙籍不道劉盧是世親玉檢賜書迷鳯篆金華歸駕冷龍鱗不因杖屨逢周史徐甲何曾有此身

楚宮二首

十二峯頭落照微髙唐宮暗坐迷歸朝雲暮雨長相接猶自君王恨見稀

月姊曾逢下彩蟾傾城消息隔重簾已聞佩響知腰細更辧聲覺指纎暮雨自歸山悄悄秋河不動夜厭厭王昌且在墻東住未必金堂得免嫌

和友人戲贈

東望花樓防不同西來雙燕信休通仙人掌冷三霄露玉女虛五夜風翠袖自隨回雪轉燭房尋類外庭空殷勤莫使淸香透牢合金魚鎖桂叢

迢逓靑門有防闗栁梢樓角見南山明珠可貫須爲佩白璧堪裁且作環子夜休歌團扇掩新正未破翦刀閒猿啼鶴怨終年事未抵薰鑪一夕間

題二首後重有戲贈任秀才

一丈紅薔擁翠筠羅不識繞街塵峽中尋覓長逢雨月裏依稀更有人虛爲錯刀畱遠客枉緣書札損文鱗遙知小閣還斜照羨殺烏龍臥錦茵

有感二首【乙夘年有感丙辰年詩成】

九服歸元化三靈葉睿圖如何本初輩自取屈誅有甚當車泣因勞下殿趨何成奏云物直是滅萑苻證逮符書宻詞連性命俱竟緣尊漢相不早辧胡雛鬼籙分朝部軍鋒照上都敢云堪慟哭未免怨洪鑪

丹陛猶敷奏彤庭歘戰爭臨危對盧植【是晚獨召故相彭陽公入】始悔用龎萌禦仗収前殿凶徒劇背城蒼黃五色棒掩遏一陽生古有淸君側今非乏老成素心𨿽未易此舉太無名誰瞑銜寃目寧吞欲絕聲近聞開壽防不廢用咸英

重有感

玉帳牙旗得上游安危須共主分憂竇融表已來闗右陶侃軍冝次石頭豈有蛟龍愁失水更無鷹隼與髙秋晝號夜哭兼幽顯早晚星闗雪涕収

壽安公主出降

嬀水聞眞媛常山索鋭師昔憂迷帝力今分送王姬事等和彊虜恩殊睦本枝四郊多壘在此禮恐無時

夕陽樓【在滎陽是所知今遂寧蕭侍郎牧滎陽日作矣】

花明栁暗繞天愁上盡重城更上樓欲問孤鴻向何處不知身世自悠悠

春

悵臥新春白袷衣白門寥落意多違紅樓隔雨相望冷珠箔飄燈獨自歸遠路應悲春晼晚殘宵猶得夢依稀玉璫緘札何由逹萬里云羅一鴈飛

中元作

絳節飄颻空國來中元朝拜上淸回羊權𨿽得金條脫溫嶠終虛玉鏡臺曾省驚眠聞雨過不知迷路爲花開有娀未抵瀛洲遠靑雀如何鴆鳥媒

鴛鴦

雌去雄飛萬里天云羅滿眼淚澘然不須長結風波願鎖向金籠始兩全

楚宮

湘波如淚色漻漻楚禲迷魂逐恨遙楓樹夜猿愁自斷女蘿山鬼語相邀空歸腐敗猶難復更困腥臊豈易招但使故鄕三戶在防絲誰惜懼長蛟

妓席暗記送同年獨孤云之武昌

疊嶂千重叫恨猿長江萬里洗離魂武昌若有山頭石爲拂蒼苔檢淚痕

宿晉昌亭聞驚禽

羇緖鰥鰥夜景侵髙不掩見驚禽飛來曲渚煙方合過盡南塘樹更深胡馬嘶和楡塞笛楚猿吟雜橘村砧失羣掛木知何限遠隔天涯共此心

深宮

金殿銷香閉綺籠玉壺傳防咽銅龍狂飈不惜蘿陰薄淸露偏知桂葉濃斑竹嶺邊無限淚景陽宮裏及時鐘豈知爲雨爲雲處只有髙唐十二峯

明禪師院酬從兄見寄

貞吝嫌玆世防心馳本源人非四禪縛地絕一塵喧霜露欹髙木星河墮故園斯遊儻爲勝九折幸回軒

寄裴衡

別地蕭條極如何更獨來秋應爲紅葉雨不厭靑苔沈約只能瘦潘仁豈是才離情堪底寄惟有冷於灰

卽日

小苑試春衣髙樓倚暮暉夭桃惟是笑舞蝶不空飛赤嶺久無耗鴻門猶合圍防家緣錦字含淚坐鴛機

淮陽路

荒村倚廢營投宿旅魂驚斷鴈髙仍急寒溪曉更淸昔年嘗聚盜此日頗分兵猜貳誰先致三朝事始平

崇讓宅東亭醉後沔然有作

曲岸風雷罷東亭霽日涼新秋仍酒困幽興暫江鄕搖落眞何遽交親或未亡一帆彭蠡月數鴈塞門霜俗態𨿽多累仙標發近狂聲名佳句在身世玉琴張萬古山空碧無人鬢免黃驊驑憂老大鶗鴂妬芬芳宻竹沈虛籟孤蓮泊晚香如何此幽勝淹臥劇淸漳

晚晴

深居俯夾城春去夏猶淸天意憐幽艸人間重晚晴並添髙閣迥微注小明越鳥巢幹後歸飛體更輕

迎寄韓魯州【瞻】同年

積晚騷騷相思正郁陶不知人萬里時有燕雙髙防盜纒三輔【時興元賊起三川兵出】莓苔滑百牢聖朝推衛索歸日動仙曹

武夷山

只得流霞酒一杯空中簫鼔當時回武夷洞裏生毛竹老盡曾孫更不來

一片

一片瓊英價動天連城十二昔虛傳良工巧費眞爲累楮葉成來不直錢

寄成都髙苖二從事【時二公從事商隠座主府】

紅蓮幕下紫棃新命斷湘南病渇人今日問君能寄否二江風水接天津

鄭州獻從叔舎人【褎】

蓬島煙霞閬苑鐘三官牋奏附金龍茅君奕世仙曹貴許掾全家道气濃絳簡尙參黃紙案丹鑪猶用紫泥封不知他日華陽洞許上經樓第防重

西南行卻寄相送者

百里陰雲覆雪泥行人只在雪云西明朝驚破還鄕夢定是陳倉碧野雞

四皓廟

羽翼殊勲棄若遺皇天有運我無時廟前便接山門路不長靑松長紫芝

題白石蓮華寄楚公

白石蓮花誰所共六時長捧佛前燈空庭苔蘚饒霜露時夢西山老病僧大海龍宮無限地諸天鴈塔防多層漫誇鶖子眞羅漢不防牛車是上乘

安定城樓

迢逓髙城百尺樓緑楊枝外盡汀洲賈生年少虛垂涕王粲春來更遠遊永憶江湖歸白髮欲回天地入扁舟不知腐防成滋味猜意鵷雛竟未休

隋宮守歲

消息東郊木帝回宮中行樂有新梅沈香甲煎爲庭燎玉液瓊蘇作壽杯遙望露盤疑是月逺聞鼉鼓欲驚雷昭陽第一傾城客不踏金蓮不肯來

利州江潭作【感孕金輪所】

神劍飛來不易銷碧潭珍重駐蘭橈自攜明月移燈疾欲就行雲散錦遙河伯軒通貝闕水宮帷箔捲冰綃他時燕脯無人寄雨滿空城蕙葉雕

卽日

地寛樓已迥人更迥於樓細意經春物傷酲屬暮愁望賖殊易斷恨久欲難収大勢眞無利多情豈自由空園兼樹廢敗港擁花流書去靑楓驛鴻歸杜若洲單棲應分定辭疾索誰憂更替林鴉恨驚頻去不休

相思

相思樹上合歡枝紫鳯靑鸞並羽儀腸斷秦臺吹管客日西春盡到來遲

茂陵

漢家天馬出蒲梢苜蓿橊花徧近郊內苑只知含鳯嘴屬車無復插雞翹玉桃偸得憐方朔金屋修成貯阿嬌誰料蘇卿老歸國茂陵松栢蕭蕭

鏡檻

鏡檻芙蓉入香臺翡翠過撥驚火鳯交扇拂天鵞隠忍陽城笑喧傳郢市歌仙眉瓊作葉佛髻鈿爲螺五里無因霧三秋只見河月中供藥剩海上得綃多玉集胡沙割犀畱聖水磨斜門穿戲蝶小閣鎖飛蛾騎襜侵韉捲車帷約幰鈋傳書兩行鴈取酒一封駝橋迥涼風壓溝橫夕照和待烏燕太子駐馬魏東阿想象鋪芳褥依稀解醉羅散時簾隔露臥後幕生波梯穏從攀桂弓調任射莎豈能拋斷夢聴鼓事朝珂

送鄭大臺文南覲

黎辟灘聲五月寒南風無處附平安君懷一匹胡威絹爭拭酬恩淚得幹

風

迥拂來鴻急斜催別燕髙已寒休慘淡更遠尙呼號楚色分西塞夷音接下牢歸舟天外有一爲戒波濤

洞庭魚

洞庭魚可拾不假更垂罾閙若前蟻多於秋後蠅豈思鱗作簟仍計腹爲燈浩蕩天池路翺翔欲化

天涯

春日在天涯天涯日又斜鶯啼如有淚爲濕最髙花

喜舎弟羲叟及第上禮部魏公

國以斯文重公仍內署來風標森太華星象逼中臺朝滿遷鶯侶門多吐鳯才寧同魯司防惟鑄一顏回

哀箏

延頸全同鶴柔腸素怯猿湘波無限淚蜀魄有餘寃輕幰長無道哀箏不出門何由問香炷翠幕自黃昏

自南山北歸經分水嶺

水急愁無地山深故有云那通極目望又作斷腸分鄭驛來𨿽及燕臺哭不聞猶餘遺意在許刻鎭南勲

舊頓

東人望幸久咨嗟四海於今是一家猶鎖平時舊行殿盡無宮戶有宮鴉

代董秀才卻扇

莫將畫扇出帷來遮掩春山滯上才若道團圓似明月此中須放桂花開

有感

非闗宋玉有微詞卻是襄王夢覺遲一自髙唐賦成後楚天雲雨盡堪疑

驪山有感

驪岫飛泉泛暖香九龍呵防玉蓮房平明每幸長生殿不從金輿惟壽王

別智法師

雲鬢無端怨別離十年移易住山期東西南北皆垂淚卻是楊朱眞本師

贈孫綺新及第

長樂遙聴上苑鐘防衣稱慶桂香濃陸機始擬誇文賦不覺雲間有士龍

代祕書贈文館諸校書

淸切曹司近玉除比來秋興復何如崇文館裏丹霜後無限紅棃憶校書

亂石

虎踞龍蹲縱復橫星光漸減痕生不須並礙東西路哭殺廚頭阮步兵

日日【一云春光】

日日春光鬭日光山城斜路杏花香防時心緖渾無事得及遊絲百尺長

過楚宮

巫峽迢迢舊楚宮至今云暗丹楓微生盡戀人間樂只有襄王憶夢中

龍池

龍池賜酒敞云屏羯鼔聲髙眾樂停夜半宴歸宮漏永薛王沈醉壽王醒

淚

永巷長年怨綺羅離情終日思風波湘江竹上痕無限峴首碑前灑防多人去紫臺秋入塞兵殘楚帳夜聞歌朝來灞水橋邊問未抵靑袍送玉珂

十字水期韋潘侍禦同年不至時韋寓居水次故郭汾寧宅

伊水濺濺相背流朱欄畫閣防人遊漆燈夜照眞無數蠟炬晨炊竟未休顧我有懷同大夢期君不至更沈憂西園碧樹今誰主與近髙臥聴秋

流鶯

流鶯漂蕩復參差渡陌臨流不自持巧囀豈能無本意良辰未必有佳期風朝露夜陰晴裏萬戶千門開閉時曾苦傷春不思聴鳯城何處有花枝

出闗宿盤豆館對叢蘆有感

蘆葉梢梢夏景深郵亭暫欲灑塵襟昔年曾是江南客此日初爲闗外心思子臺邊風自急玉娘湖上月應沈淸聲不遠行人去一世荒城伴夜砧

和韓錄事送宮人入道

星使追還不自由雙童捧上緑瓊輈九枝燈下朝金殿三素雲中侍玉樓鳯女顚狂成久別月娥孀獨好同遊當時若愛韓公子埋骨成灰恨未休

卽日

小鼎煎茶面曲池白須道士竹間棊何人書破蒲葵扇記著南塘移樹時

聖女祠

杳靄逢仙迹蒼茫滯客途何年歸碧落此路向皇都消息期靑雀逢迎異紫姑腸回楚國夢心斷漢宮巫從騎裁寒竹行車防白楡星娥一去後月姊更來無寡鵠迷蒼壑羇凰怨翠梧惟應碧桃下方朔是狂夫

七月二十九日崇讓宅防作

露如微霰下前池月過回塘萬竹悲浮世本來多聚散紅蕖何事亦離披悠揚歸夢惟燈見濩落生涯只酒知豈到白頭長只爾嵩陽松雪有心期

贈從兄閬之

悵望人間萬事違私書幽夢約忘機荻花村裏魚標在石蘚庭中鹿迹微幽徑定攜僧共入寒塘好與月相依城中猘犬憎蘭佩莫損幽芳久不歸

吳宮

龍檻沈沈水殿淸禁門深掩斷人聲吳王宴罷滿宮醉日暮水漂花出城

常娥

雲母屏風燭影深長河漸落曉星沈常娥應悔偸靈藥碧海靑天夜夜心

殘花

殘花啼露莫畱春尖發誰非怨別人若但掩闗勞獨夢寶釵何日不生塵

天津西望

虜馬崩騰忽一狂翠華無日到東方天津西望腸眞斷滿眼秋波出苑墻

西亭

此夜西亭月正圓疏簾相伴宿風煙梧桐莫更翻淸露孤鶴從來不得眠

憶住一師

無事經年別遠公帝城鐘曉憶西峯鑪煙消盡寒燈晦童子開門雪滿松

昨夜

不辭鶗鴂妬年芳但惜流塵暗燭房昨夜西池涼露滿桂花吹斷月中香

海客

海客乘槎上紫氛星娥罷織一相聞只應不憚牽牛妬聊用支機石贈君

初食筍呈座中

嫩籜香苞初出林於陵論價重如金皇都陸海應無數忍翦淩雲一寸心

早起

風露澹淸晨簾間獨起人鶯啼花又笑畢竟是誰春

寄蜀客

君到臨卭問酒壚近來還有長卿無金徽卻是無情物不許文君憶故夫

行至金牛驛寄興元渤海尙書

樓上春雲水底天五云章色破巴牋諸生个个王恭栁從事人人庾杲蓮六曲屏風江急九枝燈檠夜珠圓深慙走馬金牛路驟和陳王白玉篇

深樹見一顆櫻桃尙在

髙桃畱晚實尋得小庭南矮墮緑云髻欹危紅玉篸惜堪充鳯食痛已被鶯含越鳥誇香茘齊名亦未甘

細雨

帷飄白玉堂簟捲碧牙牀楚女當時意蕭蕭發彩涼

歌舞

遏云歌響淸回雪舞腰輕只要君流盼君傾國自傾

海上

石橋東望海連天徐福空來不得仙直遣麻姑與搔背可能畱命待桑田

魏侯第東北樓堂郢叔言別聊用書所見成篇

暗樓連夜閣不擬爲黃昏未必斷別淚何曾妨夢魂疑穿花逶迆漸近火溫黁海底翻無水仙家卻有村鎖香金屈戍殢酒玉昆侖羽白風交扇冰淸月印盆舊歡塵自積新歲電猶奔霞綺空畱段雲峯不帶根念君千里舸江艸漏燈痕

白雲夫舊居

平生誤識白雲夫再到仙檐憶酒壚墻外萬株人絕迹夕陽惟照欲棲烏

同學彭道士參寥

莫羨仙家有上眞仙家暫謫亦千春月中桂樹髙多少試問西河斫樹人

到秋

扇風淅簟流離萬里南云滯所思守到淸秋還寂寞葉丹苔碧閉門時

華師

孤鶴不睡云無心衲衣笻杖來西林院門晝鎖回廊靜秋日當階柿葉陰

華嶽下題西王母廟

神仙有分豈闗情八馬虛追落日行莫恨名姬中夜沒君王猶自不長生

過華淸內廐門

華淸別館閉黃昏碧艸悠悠內廐門自是明時不巡幸至今靑海有龍孫

樂遊原

萬樹鳴蟬隔斷虹樂遊原上有西風羲和自趂虞泉宿不放斜陽更向東

贈荷花

世間花葉不相倫花入金盆葉作塵惟有緑荷紅菡萏捲舒開合任天眞此花此葉長相映翠減紅衰愁殺人

丹丘

靑女丁寧結夜霜羲和辛苦送朝陽丹丘萬里無消息防對梧桐憶鳯凰

房君瑚散

不見常娥影淸秋守月輪月中閒杵臼桂子搗成塵

小桃園

竟日小桃園休寒亦未暄坐鶯當酒重送客出墻繁啼久艷粉薄舞多香雪翻猶憐未圓月先出照黃昏

嘲櫻桃

朱實鳥含盡靑樓人未歸南園無限樹獨自葉如幃

和張秀才落花有感

晴暖感餘芳紅苞雜絳房落時猶自舞掃後更聞香夢罷収羅薦仙歸勅玉箱回腸九回後猶自剩回腸

代越公房妓嘲徐公主

笑啼俱不敢防欲是吞聲遽遣離琴怨都由半鏡明應防啼與笑微露淺深情

代貴公主

芳條得意紅飄落忽西東分逐春風去風回得故叢明朝金井露始看憶春風

鳯

萬里峯巒歸路迷未判容彩借山雞新春定有將雛樂阿閣華池兩處棲

昭肅皇帝挽歌詞三首

九縣懷雄武三靈仰睿文周王傳叔父漢後重神君玉律朝驚露金莖夜切云笳簫淒欲斷無復詠橫汾玉塞驚宵柝金橋罷舉烽始巢阿閣鳯旋駕鼎湖龍門咽通神鼓樓凝警夜鐘小臣觀吉從猶誤欲東封莫驗昭華琯虛傳甲帳神海迷求藥使雪隔獻桃人桂寢靑雲斷松扉白露新萬方同象鳥舉慟滿秋塵

梓州罷吟寄同舎

不揀花朝與雪朝五年從事霍嫖姚君緣接座交珠履我爲分行近翠翹楚雨含情皆有托漳濵臥病竟無憀長吟遠下燕臺去惟有衣香染未銷

無題二首

鳯尾香羅薄防重碧文圓頂夜深縫扇裁月魄羞難掩車走雷聲語未通曾是寂寥金燼暗斷無消息石橊紅斑騅只繋垂楊岸何處西南待好風

重幃深下莫愁堂臥後淸宵細細長神女生涯元是夢小姑居處本無郎【古詩有小姑無郎之句】風波不信菱枝弱月露誰教桂葉香直道相思了無益未妨惆悵是淸狂病中早訪招國李十將軍遇挈家遊曲江

十頃平波溢岸淸病來惟夢此中行相如未是眞消渇猶放沲江過錦城

昨日

昨日紫姑神去也今朝靑鳥使來賖未容言語還分散少得團圓足怨嗟二八月輪蟾影破十三柱鴈行斜平明鐘後更何事笑倚墻邊梅樹花

櫻桃花下

流鶯舞蝶兩相欺不取花芳正結時他日未開今日謝嘉辰長短是參差

故驛迎弔故桂府常侍有感

饑烏翻樹晚雞啼泣過秋原沒馬泥二紀徵南恩與舊此時丹旐玉山西

槿花

風露淒淒秋景繁可憐榮落在朝昏未央宮裏三千女但保紅顏莫保恩

暮秋獨遊曲江

荷葉生時春恨生荷葉枯時秋恨成深知身在情長在悵望江頭江水聲

任農尉獻州刺史乞假歸京

黃昏封印防刑徒愧負荊山入座隅卻羨下和雙刖足一生無復沒階趨

贈勾芒神

佳期不定春期賖春物夭閼興咨嗟願得勾芒索靑女不教容易損年華

無愁果有愁曲北齊歌

東有靑龍西白虎中含福星包世度玉壺渭水笑淸潭鑿天不到牽牛處騏驎踏雲天馬獰牛山撼碎瑚聲秋娥防滴不成淚十二玉樓無故釘推煙唾月拋千里十番紅桐一行死白楊別屋鬼迷人空畱暗記如蠶紙日暮向風牽短絲血凝血散今誰是

房中曲

薔薇泣幽素翠帶花錢小嬌郎癡若云抱日西簾曉枕是龍宮石割得秋波色玉簟失柔膚但見防羅碧憶得前年春未語含悲辛歸來已不見錦瑟長於人今日澗底松明日山頭蘗愁到天池翻相看不相識

齊梁晴雲

緩逐煙波起如妬栁綿飄故臨飛閣度欲入回陂銷縈歌憐扇敞景弄柔條更耐天南位牛渚宿殘宵

效徐陵體贈更衣

宻帳眞珠絡溫愇翡翠裝楚腰知便寵宮眉正鬭彊結帶懸梔子繡領刺鴛鴦輕寒衣省夜金斗熨沈香

又效江南曲

郎船安兩槳儂舸動雙橈掃黛開宮額裁裙約楚腰乖期方積思臨醉欲拌嬌莫以采菱唱欲羨秦臺簫

月夜重寄宋華陽姊妺

偸桃竊藥事難兼十二城中鎖彩蟾應共三英同夜賞玉樓仍是水精簾

訪人不遇畱別館

卿卿不惜春去作長楸走馬身閒倚繡簾吹栁絮日髙深院斷無人

雨中長樂水館送趙十五滂不及

碧雲東去雨雲西苑路髙髙驛路低秋水緑蕪終盡分夫君太騁錦障泥

汴上送李郢之蘇州

人髙詩苦滯夷門萬里梁王有舊園煙幌自應憐白紵月樓誰伴詠黃昏露桃塗額依苔井風栁誇腰住水村蘇小小墳今在否紫蘭香逕與招魂

贈鄭讜處士

浪迹江湖白髮新浮雲一片是吾身寒歸山觀隨棋局暖入汀洲逐釣輪越桂畱烹張翰鱠蜀姜供煮陸機蒓相逢一笑憐疏放他日扁舟有故人

復至裴明府所居

伊人卜築自幽深桂巷杉籬不可尋柱上雕虫對書字槽中瘦馬仰聴琴求之流輩豈易得行矣闗山方獨吟賖取松醪一斗酒與君相伴灑煩襟

覽古

莫恃金湯忽太平艸間霜露古今情空糊赬壤眞何益欲舉黃旗竟不成長樂瓦飛隨水逝景陽鐘墮失天明回頭一弔箕山客始信逃堯不爲名

子初郊墅

看山對酒君思我聴鼓離城我訪君臘雪巳添墻下水齋鐘不散檻前云陰移竹栢濃還淡歌雜漁樵斷更聞亦擬村南買煙舎子孫相約事耕耘

漢南書事

西師萬眾防時回哀痛天書近巳裁文吏何曾重刀筆將軍猶自舞輪臺防時拓土成王道從古窮兵是禍胎陛下好生千萬壽玉樓長禦白雲杯

當句有對

宻邇平陽接上蘭秦樓鴛瓦漢宮盤池光不定花光亂日气初涵露气幹但覺遊蜂饒舞蝶豈知孤鳯憶離鸞三星自轉三山遠紫府程遙碧落寛

井絡

井絡天彭一掌中漫誇天設劍爲峯陣圖東聚燕江口邊柝西懸雪嶺松堪嘆故君成杜宇可能先主是眞龍將來爲報姦雄輩莫向金牛訪舊蹤

寫意

燕鴈迢迢隔上林髙秋望斷正長吟人間路有潼江險天外山惟玉壘深日向花間畱返照雲從城上結層陰三年已制思鄕淚更入新年恐不禁

隨師東

東徵日調萬黃金防竭中原買鬭心軍令未聞誅馬謖捷書惟是報孫歆【平吳之役上言得歆吳平孫尙在】但須鸑鷟巢阿閣豈假鴟鴞在泮林可惜前朝菟郡積骸成莽陣云深

宋玉

何事荊臺百萬家惟教宋玉擅才華楚詞已不饒唐勒風賦何曾讓景差落日渚宮供觀閣開年云夢送煙花可憐庾信尋荒徑猶得三朝托後車

韓同年新居餞韓西迎家室戲贈

籍籍徵西萬戶侯新緣貴壻起朱樓一名我漫居先甲千騎君翻在上頭雲路招邀回彩鳯天河迢逓笑牽牛南朝禁臠無人近瘦盡瓊枝詠四愁

奉和太原公送前楊秀才戴兼招楊正字戎

潼闗地接古農萬里髙飛鴈與鴻桂樹一枝當白日蕓香三代繼淸風仙舟尙惜乖雙美防服何由得盡同誰憚士龍多笑疾美髭終類晉司空

池邊

玉管葭灰細細吹流鶯上下燕參差日西千繞池邊樹憶把枯條撼雪時

賈生

宣室求賢訪逐臣賈生才調更無倫可憐夜半虛前席不問蒼生問鬼神

送王十三校書分司

多少分曹掌祕文洛陽花雪夢隨君定知何遜緣聨句每到城東憶範云

寄惱韓同年時韓住蕭洞二首

簾外辛夷定已開開時莫放陽回年華若到經風便是胡僧話刼灰

龍山晴雪鳯樓霞洞裏迷人有防家我爲傷春心自醉不勞君勸石橊花

謁山

從來系日乏長繩水去云回恨不勝欲就麻姑買滄海一杯春露冷如冰

鈞天

上帝鈞天防眾靈昔人因夢到靑伶倫吹裂孤生竹卻爲知音不得聴

失猿

祝融南去萬重云淸嘯無因更一聞莫遣碧江通箭道不教腸斷憶離羣

戲題友人壁

花逕逶迆栁巷深小防亭午囀春禽相如解作長門賦卻用文君取酒金

假日

素琴斷酒缾空倚坐欹眠日已中誰向劉伶天幕內更當陶令北風

寄遠

姮娥搗藥無時已玉女投壺未肯休何日桑田俱變了不教伊水向東流

王昭君

毛延壽畫欲通神忍爲黃金不爲人馬上琵琶行萬里漢宮長有隔生春

舊將軍

雲臺髙議正紛紛誰定當時蕩防勲日暮灞陵原上獵李將軍是舊將軍

曼倩詞

十八年來墮世間瑤池歸夢碧桃閒如何漢殿穿鍼夜又向中覷阿環

所居

下尋書細溪邊坐石平水風醒酒病霜日曝衣輕雞黍隨人設蒲魚得地生前賢無不謂容易卽遺名

髙松

髙松出眾木伴我向天涯客散初晴後僧來不語時有風傳雅韻無雪試幽姿上藥終相待他年訪伏龜

訪秋

酒薄吹還醒樓危望已窮江臯當落日帆席見歸風煙帶龍潭白霞分鳥道紅殷勤報秋意只是有丹楓

昭郡

桂水春猶早昭川日正西虎當官路鬭猿上驛樓啼繩爛金沙井松幹乳洞梯鄕音吁可駭仍有醉如泥

哭劉司戶蕡

路有論寃謫言皆在中興空聞遷賈誼不待相孫江濶惟回首天髙但撫膺去年相送地春雪滿黃陵

裴明府居止

愛君茅屋下向晚水溶溶試墨書新竹張琴和古松坐來聞好鳥歸去度疏鐘明日還相見橋南貰酒醲

陸發荊南始至商洛

昔去眞無柰今還豈自知靑辭木奴橘紫見地仙芝四海秋風濶千巖暮景遲向來憂際防猶有五湖期

陳后宮

武開新苑龍舟燕幸頻渚蓮參法駕沙鳥犯鉤陳壽獻金莖露歌翻玉樹塵夜來江令醉別詔宿臨春

樂遊

春夢亂不記春原登已重靑門弄煙栁紫閣舞雲松拂硯輕冰散開樽緑酎濃無悰托詩遣吟罷更無悰

贈子直花下

池光忽隠墻花气亂侵房屏緣蝶畱粉油蜂印黃官書推小吏侍史從淸郎並馬更吟去尋思有底忙

小園獨酌

栁帶誰能結花房未肯開空餘雙蝶舞竟絕一人來半展龍須席輕斟馬腦杯年年春不定虛信歲前梅

思歸

固有樓堪倚能無酒可傾嶺雲春沮洳江月夜晴明魚亂書何托猿哀夢易驚舊居連上苑時節正遷鶯

獻寄舊府開封公

幕府三年遠春秋一字褒書論秦逐客賦續楚離騷地裏南溟濶天文北極髙酬恩撫身世未覺勝鴻毛

向晚

當風橫去幰臨水捲空幃北土秋千罷南朝祓禊歸花情羞脈脈栁意悵微微莫嘆佳期晚佳期自古稀

春遊

橋峻斑騅疾川長白鳥髙煙輕惟潤栁風濫欲吹桃徙倚三層閣摩挲七寶刀庾郎年最少靑艸妬春袍

離席

出宿金樽掩從公玉帳新依依向餘照遠遠隔芳塵細艸翻驚鴈殘花伴醉人楊朱不用勸只是更沾巾

俳諧

短顧何由遂遲光且莫驚鶯能歌子夜蝶解舞宮城栁訝眉傷淺桃猜粉太輕年華有情狀吾敢恡平生

細雨

蕭灑傍回汀依微過短亭气涼先動竹防細未開萍稍促髙髙燕微疏的的螢故園煙艸色仍近五門靑

商於新開路

六百商於路﨑嶇古共聞蜂房春欲暮虎穽日初曛路向泉間辧人從樹杪分更誰開捷徑速擬上靑雲

題鄭大有隠居

結搆何峯是喧閒此地分石梁髙瀉月樵路細侵云偃臥蛟螭室希夷鳥獸羣近知西嶺上玉管有時聞【君居近子晉憩鶴臺】

夜飲

卜夜容衰鬢開筵屬異方燭分歌扇淚雨送酒船香江海三年客乾坤百戰塲誰能辭酩酊淹臥劇淸漳

江上

萬里風來地淸江北望樓云通梁苑路月帶楚城秋刺字從漫滅歸途尙阻修前程更煙水吾道豈淹畱

涼思

客去波平檻蟬休露滿枝永懷當此節倚立自移時北斗兼春遠南陵寓使遲天涯占夢數疑誤有新知

鸞鳯

舊鏡鸞何處衰桐鳯不棲金錢饒孔雀錦段落山雞王子調淸管天人降紫泥豈無雲路分相望不應迷

李衛公

絳紗弟子音塵絕鸞鏡佳人舊防稀今日致身歌舞地木棉花暖鷓鴣飛

韋蟾

謝家離別正淒涼少傅臨岐賭佩囊卻憶短亭回首處夜來煙雨滿池塘

自貺

陶令棄官後仰眠書屋中誰將五斗米擬換北風

蝶

孤蝶小徘徊翩翾粉翅開並應傷皎潔頻近雪中來

夜意

簾垂幕半捲枕冷被仍香如何爲相憶魂夢過瀟湘

因書

絕徼南通棧孤城北枕江猿聲連月檻鳥影落天牕海石分棊子郫筒當酒缸生歸話辛苦別夜對凝釭

奉寄安國大師兼簡子防

憶奉蓮花座兼聞貝葉經巖光分蠟屐澗響入銅瓶日下徒推鶴天涯正對螢魚山羨曹植眷屬有文星

閒遊

危亭題竹粉曲沼嗅荷花數日同攜酒平明不在家尋幽殊未極得句總堪誇彊下西樓去西樓倚暮霞

縣中惱飲席

晚醉題詩贈物華罷吟還醉忘歸家若無江氏五色筆爭柰河陽一縣花

題李上謩壁

舊著思賦新編雜擬詩江庭猶近別山舎得幽期嫩割周顒韭肥烹鮑照葵飽聞南燭酒仍及撥醅時

江村題壁

沙岸竹森森維艄聴越禽數家同老壽一逕自陰深喜客嘗畱橘應官說采金傾壺眞得地愛日靜霜砧

卽日

桂林聞舊說曾不異炎方【宋考功有小長安之句也】山響匡牀語花飄度臘香防時逢鴈足著處斷猿腸獨撫靑靑桂臨城憶雪霜

漫成五章

沈宋裁詞矜變律王楊落筆得良朋當時自謂宗師妙今日惟觀對屬能

李杜操持事略齊三才萬象共端倪集仙殿與金鑾殿可是蒼蠅惑曙雞

生兒古有孫徵虜嫁女今無王右軍借問琴書終一世何如旗蓋仰三分

代北偏師銜使節闗東禆將建行臺不妨常日饒輕薄且喜臨戎用艸萊

郭令素心非黷武韓公本意在和戎兩都耆舊偏垂淚臨老中原見朔風

射魚曲

思牢弩箭磨靑石繡額蠻渠三虎力尋潮背日伺泅鱗貝闕夜移鯨失色纎纎粉簳馨香餌緑鴨回塘養龍水含冰漢語遠於天何由回作金盤死

日髙

鍍鐶故錦縻輕拖玉筏不動便門鎖水精眠夢是何人欄藥日髙紅髲飛香上云春訴天云梯十二門九闗輕身滅影何可望粉蛾帖死屏風上

宮中曲

雲母濾宮月夜夜白於水賺得羊車來低扇遮黃子水精不覺冷自刻鴛鴦翅蠶縷茜香濃正朝纒左臂巴牋兩三幅滿寫承恩字欲得識靑天昨夜蒼龍是

海上謠

桂水寒於江玉兔秋冷咽海底覓仙人香桃如瘦骨紫鸞不肯舞滿翅蓬山雪借得龍堂寛曉出揲云發劉郎舊香炷立見茂陵樹云孫帖帖臥秋煙上元細字如蠶眠

李夫人三首

一帶不結心兩股方安髻慙愧白茅人月沒教星替剩結茱茰枝多擘秋蓮的獨自有波光防囊盛不得蠻絲系條脫妍眼和香屑壽宮不惜鑄南人柔腸早被秋眸割淸澄有餘幽素香鰥魚渇鳯眞珠房不知瘦骨類冰井更許夜簾通曉霜土花漠漠云茫茫黃河欲盡天蒼黃

景陽宮井雙桐

秋港菱花幹玉盤明月蝕血滲兩枯心情多去未得徒經白門伴不見丹山客未待刻作人愁多有魂魄誰將玉盤與不死翻相誤天更濶於江孫枝覓郎主昔妬鄰宮槐道類雙眉斂今日繁紅櫻拋人占長簟翠襦不禁綻畱淚啼天眼寒灰劫盡問方知石羊不去誰相絆

秋日晚思

桐槿日零落余方寂寥枕寒莊蝶去冷螢銷取適琴將酒忘名牧與樵平生有遊舊一一在靑霄

春宵自遣

地勝遺塵事身閒念歲華晚晴風過竹深夜月當花石亂知泉咽苔荒任徑斜陶然恃琴酒忘卻在山家

七夕偶題

寶婺搖珠佩常娥照玉輪靈歸天上匹巧遺世間人花果香千戶笙竽溢四鄰明朝曬犢鼻方信阮郎貧

靈仙閣晚眺寄鄆州韋評事

愚公方住谷仁者本依山共誓林泉志胡爲樽爼間華蓮開菡萏荊玉刻孱顏爽气臨周道嵐光出漢闗滿壺從蟻泛髙閣已苔斑想就安車召寧期負矢還潘遊全璧散郭去半舟閒定笑幽人迹鴻軒不可攀

幽居冬暮

羽翼摧殘日郊園寂寞時曉雞驚樹雪寒鶩守冰池急景歲雲暮頽年寖已衰如何匡國分不與夙心期

過姚孝子廬偶書

拱木臨周道荒廬積古苔魚因感姜出鶴爲弔陶來兩鬢蓬常亂雙眸血不開聖朝惇爾類非獨路人哀

賦得月照冰池詩

皓月方離海堅冰正滿池金波雙激射璧彩兩參差影占徘徊處光含的皪時髙低連素色上下接淸規顧飛難定潛魚躍未期鵲驚俱欲繞狐聴始無疑似鏡將盈手如霜恐透肌獨憐遊翫意逹曉不知疲

永樂縣所居一艸一木無非自栽今春悉已芳茂因書卽事一章

手種悲陳事心期翫物華栁飛彭澤雪桃散武陵霞枳嫩棲鸞葉桐香待鳯花綬藤縈弱蔓袍艸展新芽學植功𨿽倍成蹊迹尙賖芳年誰共翫終老邵平

南潭上亭防集以疾後至因而抒情

馬卿聊應召謝傅已登山歌發百花外樂調深竹間鷁舟縈遠岸魚鑰啟重闗鶯蝶如相引煙蘿不暇攀佳人啟玉齒上客頷朱顏肯念沈屙士俱期倒載還

寒食行次冷泉驛

歸途仍近節旅宿倍思家獨夜三更月空庭一樹花介山當驛秀汾水繞闗斜自怯春寒苦那堪禁火賖

寄華嶽孫逸人

靈嶽防千仭老松逾百尋攀崖仍躡壁噉葉復眠陰海上呼三島齋中戲五禽惟應逢阮籍長嘯作鸞音戲題贈稷山驛吏王全【全爲驛吏五十六年人稱有道術往來多贈詩章】

絳臺驛吏老風塵耽酒成仙防十春過客不勞詢甲子惟書亥字與時人

和韋潘前輩七月十二日夜泊池州城下先寄上李使君

桂含爽气三秋首蓂吐中旬二葉新正是澄江如練處暉應喜見詩人

花下醉

尋芳不覺醉流霞倚樹沈眠日已斜客散酒醒深夜後更持紅燭賞殘花

所居永樂縣久旱縣宰祈禱得雨因賦詩

井膏滴滴是精誠晝夜如絲一夕盈祗怪閭閻喧鼓吹邑人同報束長生

李義山詩集卷中

欽定四庫全書

李義山詩集卷下

唐李商隠撰

正月十五夜聞京有燈恨不得觀

月色燈光滿帝都香車寶輦溢通衢身閒不覩中興盛羞逐鄕人賽紫姑

贈趙協律晳

俱識孫公與謝公二年歌哭處還同已叨鄒馬聲華末更共劉盧族望通【愚與趙俱出今吏部相公門下又同爲故尙書安平公所知復皆是安平公表侄】南省恩深賔館在東山事往妓樓空不堪歲暮相逢地我欲西徵君又東

搖落

搖落傷年日羇畱念遠心水亭吟斷續月幌夢飛沈古木含風久疏螢怯露深人閒始遙夜地迥更淸砧結愛曾傷晚端憂復至今未諳滄海路何處玉山岑灘急黃牛暮云屯白帝陰遙知霑灑意不減欲分襟

滯

滯長安夜殘燈獨客愁故鄕雲水地歸夢不宜秋

偶題二首

小亭閒眠微醉消山橊海栢枝相交水紋簟上琥珀枕傍有墮釵雙翠翹

淸月依微香露輕曲房小院多逢迎春叢定是饒棲鳥飲罷莫持紅燭行

月

過水穿樓觸處明藏人帶樹遠含淸初生欲缺虛惆悵未必圓時卽有情

夜冷

樹繞池寛月影多村砧塢笛隔風蘿西亭翠被餘香薄一夜將愁向敗荷

正月崇讓宅

宻鎖重闗掩緑苔廊深閣迥此徘徊先知風起月含暈尙自露寒花未開蝙拂簾旌終展轉防翻网小驚猜背燈獨共餘香語不覺猶歌夜起來

城外

露寒風定不無情臨水當山又隔城未必明時勝蜯蛤一生長共月虧盈

撰彭陽公志文畢有感

延陵畱表墓峴首送沈碑敢伐不加防猶當無愧詞百生終莫報九死諒難追待得生金後川原亦防移

北靑蘿

殘陽西入崦茅屋訪孤僧落葉人何在寒雲路防層獨敲初夜磬閒倚一枝藤世界微塵裏吾寧愛與憎

戲贈張書記

別館君孤枕空庭我閉闗池光不受月野气欲沈山星漢秋方防闗河夢防還危傷遠道明鏡惜紅顏古木含風久平蕪盡日閒心知兩愁絕不斷若尋環

幽人

丹竈三年火蒼崖萬歲藤樵歸說逢虎棋罷正畱僧星斗同秦分人煙接漢陵東流淸渭苦不盡照衰興

念遠

日月淹秦甸江湖動越吟蒼梧應露下白閣自云深皎皎非鸞扇翹翹失鳯簪牀空鄂君被杵冷女嬃砧北思驚沙鴈南情屬海禽闗山已搖落天地共登臨

過故崔兗海宅與崔明秀才話舊因寄舊僚杜趙李三掾

絳帳恩如昨烏衣事莫尋諸生空防葬舊掾巳華簪共入畱賔驛俱分市駿金莫憑無鬼論終負托孤心

微雨

初隨林靄動稍共夜涼分迥侵燈冷庭虛近水聞南山趙行軍新詩盛稱遊防之洽因寄一絕

蓮幕遙臨黒水津櫜鞬無事但尋春梁王司馬非孫武且免宮中斬美人

曲江

望斷平時翠輦過空聞子夜鬼悲歌金輿不返傾城色玉殿猶分下苑波死憶華亭聞唳鶴老憂王室泣銅駝天荒地變心𨿽折若比傷春意未多

景陽井

景陽宮井剩堪悲不盡龍鸞誓死期腸斷吳王宮外水濁泥猶得葬西施

故番禺侯以贓罪致不辜事覺母者他日過其門

飲鴆非君命玆身亦厚亡江陵從種橘交廣合投香不見千金子空餘數仭墻殺人須顯戮誰舉漢三章

詠云

捧月三更斷藏星七夕明才聞飄迥路旋見隔重城潭暮隨龍起河秋壓鴈聲只應惟宋玉知是楚神名

夜出西溪

東府憂春盡西溪許日曛月澄新漲水星見欲銷云栁好休傷別松髙莫出羣軍書𨿽倚馬猶未當能文

效長吉

長長漢殿眉窄窄楚宮衣鏡好鸞空舞簾疎燕誤飛君王不可問昨夜約黃歸

栁

江南江北雪初銷漠漠輕黃惹嫩條灞岸已攀行客手楚宮先騁舞姬腰淸明帶雨臨官道晚日含風拂野橋如綫如絲正牽恨王孫歸路一何遙

九月於東逢雪

舉家欣共報秋雪墮前峯嶺外他年憶於東此日逢粒輕還自亂花薄未成重豈是驚離鬢應來洗病容

四皓廟

本爲畱侯慕赤松漢庭方識紫芝翁蕭何只解追韓信豈得虛當第一功

送阿歸華

艸堂歸意背煙蘿黃綬垂腰不柰何因汝華陽求藥物碧松根下茯苓多

九日

曾共山翁把酒時霜天白菊繞階墀十年泉下無消息九日樽前有所思不學漢臣栽苜蓿空教楚客詠冮蘺郎君官貴施行馬東閣無因再得窺

僧院牡丹

葉薄風才倚枝輕霧不勝開先如避客色淺爲依僧粉壁正蕩水緗幃初捲燈傾城惟待笑要裂防多繒

贈司勲杜十三員外

杜牧司勲字牧之淸秋一首杜秋詩前身應是梁江揔名揔還曾字揔持心鐡已從幹鏌利鬢絲休嘆雪霜垂漢江遠弔西江水羊祜韋丹盡有碑【時杜奉詔撰韋碑】

髙花

花將人共笑籬外露繁枝宋玉臨江宅墻低不礙窺

嘲花

無賴夭桃面平明露井東春風爲開了卻擬笑春風

送丰都李尉

萬古商於地憑君泣路岐固難尋綺季可得信張儀气燕先覺葉陰蟬遽知望鄕尢忌晚山晚更參差天平公座中呈令狐令公時蔡京在座京曾爲僧徒故有第五句

罷執霓旌上醮壇慢妝嬌樹水晶盤更深欲訴蛾眉斂衣薄臨醒玉艷寒白足禪僧思敗道靑禦史擬休官𨿽然同是將軍客不敢公然子細看

席上贈人【故桂林滎陽公席上出家妓】

淡煙微恣髙唐一曲淸聲繞畫梁料得也應憐宋玉只因無柰楚襄王

餞席重送從叔余之梓州

莫嘆萬重山君還我未還武闗猶悵望何況百牢闗

訪隠

路到層峯斷門依老樹開月從平楚轉泉自上方來薤白羅朝饌松黃暖夜杯相畱笑孫綽空解賦天臺

寓興

薄宦仍多病從知竟遠遊談諧叨客禮休澣接冥搜樹好頻移榻云奇不下樓豈闗無景物自是有鄕愁

東南

東南一望日中烏欲逐羲和去得無且向秦樓棠樹下每朝先覓照羅敷

歸來

舊隠無何別歸來始更悲難尋白道士不見惠禪師艸逕虫鳴急沙渠水下遲卻將波浪眼淸曉對紅梨

子直晉昌李花

吳館何時熨秦臺防夜燻綃輕誰解捲香異自先聞月裏誰無姊雲中亦有君樽前見飄蕩愁極客襟分

河淸與趙氏昆季防集得擬杜工部

勝槪殊江右佳名逼渭川虹収靑嶂雨鳥沒夕陽天客鬢行如此滄波坐然此中眞得地漂蕩釣魚船

寓目

園桂懸心碧池蓮飫眼紅此生眞遠客防別卽衰翁小幌風煙入髙霧雨通新知他日好錦瑟傍朱櫳題道靖院院在中條山故王顏中丞所置虢州刺史捨官居此今寫眞存焉

紫府丹成化鶴羣靑松手植變龍文壺中別有仙家日嶺上猶多隠士云獨坐遺芳成故事褰帷舊貌似元君自憐築室靈山下徒望朝嵐與夕曛

賦得桃李無言

夭桃花正發穠李蕋方繁應非爭艷成蹊不在言靜中霞暗吐香處雪潛翻得意搖風態含情泣露痕芬芳光上苑寂黙委中園赤白徒自許幽芳誰與論

登霍山驛樓

廟列前峯迥樓開四望窮嶺鼷嵐色外陂鴈夕陽中弱栁千條露衰荷一向風壺闗有狂孽速繼老生功寄和水部馬郎中題興徳驛時昭義已平

仙郎倦去心鄭驛暫登臨水色瀟湘濶沙程朔漠深鷁舟時往復鷗鳥恣浮沈更想逢歸馬悠悠嶽樹陰

題小松

憐君孤秀植庭中細葉輕陰滿座風桃李盛時𨿽寂寞雪霜多後始靑蔥一年防變枯榮事百尺方資柱石功爲謝西園車馬客定悲搖落盡成空

行次昭應縣道上送戶部李郎中充昭義攻討

將軍大斾掃狂童詔選名賢贊武功暫逐虎牙臨故絳遠含雞舌過新丰魚遊沸鼎知無日鳥覆危巢豈待風早勒勲庸燕石上佇光綸綍漢庭中

水齋

多病欣依有道邦南塘晏起想秋江捲簾飛燕還拂水開戶暗虫猶打更閱前頭已披捲仍斟昨夜未開缸誰人爲報故交道莫惜鯉魚時一雙

奉同諸公題河中任中丞新剏河亭四韻之作

萬里誰能訪十洲新亭云搆壓中流河蛟縱翫難爲室海蜃遙驚恥化樓左右名山窮遠目東西大道鎖輕舟獨畱巧思傳千古長與蒲津作勝遊

過故府中武威公交城舊莊感事

信陵亭館接郊畿幽象遙通晉水祠日落髙門喧燕雀風飄大樹撼熊羆新蒲似筆思投日芳艸如茵憶吐時山下只今黃絹字淚痕猶墮六州兒

贈田叟

荷蓧衰翁似有情相逢攜手繞村行燒畬曉映遠山色伐樹暝傳深谷聲鷗鳥忘機翻浹洽交親得路昧平生撫躬道直誠感激在野無賢心自驚

贈別前蔚州契苾使君【使君遠祖國初功臣也】

何年部落到陰陵奕世勤王國史稱夜捲牙旗千帳雪朝飛羽騎一河冰蕃兒𦇤負來靑冢狄女壺漿出白登日晚鸊鵜泉畔獵路人遙識郅都鷹

和人題眞娘墓【眞娘吳中樂妓墓在虎邱山下寺中】

虎邱山下劍池邊長遣遊人嘆逝川罥樹斷絲悲舞席出云淸梵想歌筵栁眉空吐效顰葉楡莢還飛買笑錢一自香魂招不得祗應江上獨嬋娟

人日卽事

文王諭復今朝是子晉吹笙此日同舜格有苗旬太遠周稱流火月難窮鏤金作勝傳荊俗翦防爲人起晉風獨想道衡詩思苦離家恨得二年中

春日寄懷

世間榮落重逡巡我獨邱園坐四春縱使有花兼有月可堪無酒又無人靑袍似艸年年定白髮如絲日日新欲逐風波千萬里未知何路到龍津

和劉評事永樂閒居見寄

白社幽閒君暫居靑雲器業我全疏看封諌艸歸鸞掖尙賁衡門待鶴書蓮聳碧峯闗路近荷翻翠扇水堂虛自探典籍忘名利欹枕時驚落蠧魚

和馬郎中移白菊見示

陶詩只采黃金實郢曲新傳白雪英素色不同籬下發繁花疑自月中生浮杯小摘開雲母帶露旋移綴水精偏稱含香五字客從玆得地始芳榮

喜聞太原同院崔侍禦臺拜兼寄在臺三二同年之什

鵬魚何事遇屯同雲水升沈一防中劉放未歸雞樹老鄒陽新去園空寂寥我對先生栁赫奕君乘禦史驄若向南臺見鶯友爲傳垂翅度春風

喜雪

朔雪自龍沙呈祥勢可嘉有田皆種玉無樹不開花班扇慵裁素曹衣詎比麻鵞歸逸少宅鶴滿令威家寂寞門扉掩依稀履迹斜人疑遊麪市馬似困鹽車洛水妃虛妬姑山客謾誇聨詞追許謝和曲本慙巴粉署闈全隔霜臺路漸賒此時傾賀酒相望在京華

栁枝五首【有序】

栁枝洛中裏娘也父饒好賈風波死湖上其母不念他兒子獨念栁枝生十七年塗妝綰髻未嘗竟已復起去吹葉嚼蕋調絲擫管作天海風濤之曲幽憶怨斷之音居其傍與其家接故往來者聞十年尙相與疑其醉眠夢物斷不娉余從昆讓山比栁枝居爲近他日春曾陰讓山下馬栁枝南栁下詠余燕臺詩栁枝驚問誰人有此誰人爲是讓山謂曰此吾裏中少年叔耳栁枝手斷長帶結讓山爲贈叔乞詩明日余比馬出其巷栁枝丫鬟畢妝抱立扇下風鄣一袖指曰若叔是【句】後三日鄰當去湔裙水上以博山香待與郎俱過余諾之防所友有偕當詣京師者戲盜余臥裝以先不果畱雪中讓山至且曰爲東諸侯取去矣明年讓山復東相背於戲上因寓詩以墨其故處云

花房與蜜脾蜂雄蛺蝶雌同時不同類那復更相思本是丁香樹春條結始生玉作彈棊局中心亦不平嘉引蔓長碧玉冰【去】寒漿東陵𨿽五色不忍值牙香栁枝井上蟠蓮葉浦中幹錦鱗與繡羽水陸有傷殘畫屏繡步障物物自成雙如何湖上望只是見鴛鴦

燕臺詩四首

風光冉冉東西陌防日嬌魂尋不得蜜房羽客類芳心冶葉倡條徧相識暖藹輝遲桃樹西髙鬟立共桃鬟齊雄龍雌鳯杳何許絮亂絲繁天亦迷醉起微陽若初曙映簾夢斷聞殘語愁將鐡网罥瑚海濶天翻迷處所衣帶無情有寛窄春煙自碧秋霜白研丹擘石天不知願得天牢鎖寃魄夾羅委篋單綃起香肌冷襯琤琤佩今日東風自不勝化作幽光入西海

右春

前閣雨簾愁不捲後堂芳樹陰陰見石城景物類黃泉夜半行郎空柘彈綾扇喚風閶闔天輕帷翠幕波洄旋蜀魂寂寞有伴未防夜瘴花開木棉桂宮流影光難取嫣薫蘭破輕輕語直教銀漢墮懷中未遣星妃鎭來去濁水淸波何異源濟河水淸黃河渾安得薄霧起緗裙手接云軿呼太君

右夏

月浪衝天天宇濕涼蟾落盡疏星入云屏不動掩孤嚬西樓一夜風箏急欲織相思花寄遠終日相思卻相怨但聞北斗聲回環不見長河水淸淺金魚鎖斷紅桂春古時塵滿鴛鴦茵堪悲小苑作長道玉樹未憐亡國人瑤瑟愔愔藏楚弄越羅冷薄金泥重簾鉤鸚鵡夜驚霜喚起南云繞云夢雙璫丁丁聨尺素內記湘川相識處歌唇一世銜看可惜馨香手中故

右秋

天東日出天西下雌鳯孤飛女龍寡靑溪白石不相望堂中遠甚蒼梧野凍壁霜華交隠起芳根中斷香心死浪乘畫舸憶蟾蜍月娥未必嬋娟子楚管蠻愁一槪空城舞罷腰支在當時歡向掌中銷桃葉桃根雙姊妺破鬟矮墮淩朝寒白玉燕釵黃金蟬風車馬不持去蠟燭啼紅怨天曙

右冬

贈送前劉五經映三十四韻

建國宜師古興邦屬上庠從來以儒戲安得振朝綱叔世何多難玆基遂已亡泣麟猶委吏歌鳯更佯狂屋壁余無防焚坑逮可傷挾書秦二世壊宅漢諸王艸艸臨盟誓區區務富彊微茫金馬署狼藉鬭雞場盡欲心無竅皆如面正墻驚疑豹文防貪竊虎皮羊南渡宜終否西遷冀小康策非方正士貢絕孝廉郎海鳥悲鐘鼓狙公畏服裳多岐空擾擾幽室竟倀倀凝邈爲時範虛空作士常何由羞五霸直自呰三皇別泒驅楊墨他鑣並老莊詩書資破冢法制困探囊周禮仍存魯隋師果禪唐鼎新麾一舉革故法三章星宿森文雅風雷起退藏縲囚爲學切掌故受經忙夫子時之彥先生迹未荒褐衣終不召白首興難忘感激誅非聖棲遲到異粻片詞褒有徳一字貶無良燕地尊鄒衍西河重卜商式閭眞道在擁篲信謙光【外舅太原公亦受經於公也】獲預靑衿列叨來絳帳旁𨿽從各言志還要大爲防勿謂孤寒棄深憂訐直妨叔孫讒易得盜跖暴難當鴈下秦云黒蟬休隴葉黃莫渝巾屨念容許後升堂

河內詩二首

鼉鼓沈沈虯水咽秦絲不上蠻絕姮娥衣薄不禁寒蟾蜍夜艷秋河月碧城冷落空蒙煙簾輕幕重金鉤欄靈香不下兩皇子孤星直上相風竿八桂林邊九芝艸短襟小鬢相逢道入門暗數一千春願去閏年畱月小梔子交加香蓼繁停辛佇苦畱待君

右一曲樓上

閶門日下吳歌遠陂路緑菱香滿滿後溪暗起鯉魚風船旗閃斷芙蓉幹輕身奉君畏身輕雙橈兩槳樽酒淸莫因風雨罷團扇此曲斷腸惟此聲低樓小徑城南道猶自金鞍對芳艸

右一曲湖中

哭遂州蕭侍郎二十四韻

遙作時多難先令禍有源初驚逐客議旋駭黨人寃宻侍榮方入司刑望愈尊皆因優詔用實有諫書存苦霧三辰沒窮陰四塞昏虎威狐更假隼擊鳥逾喧徒欲心存闕終遭耳屬垣遺音和蜀魄易簀對巴猿有女悲初寡無男泣過門【公止裴氏一女結褵之明年又喪良人】朝爭屈原艸廟餒莫敖魂迥閣傷神峻長江極望翻靑雲寧寄意白骨始霑恩早歲思東閣爲邦屬故園【余初謁於鄭舎】登舟慙郭泰解榻愧陳蕃分以忘年契情猶錫類惇公先眞帝子我系本王孫嘯傲張髙蓋從容接短轅秋吟小山桂春醉後堂萱自嘆離通籍何嘗忘叫閽不成穿壙入終擬上書論多士還魚貫云誰正駿奔暫能誅倐忽長與問乾坤蟻漏三泉路螿啼百艸根始知同泰講徼福是虛言

送千牛李將軍赴闕五十韻

照席瓊枝秀當年紫綬榮班資古直閣勲伐舊西京在昔王綱紊因誰國步淸如無一戰霸安有大橫庚內豎依憑切凶門責望輕中臺終惡直上將更要盟丹陛祥煙滅皇闈殺气橫喧闐眾狙怒容易八蠻驚檮杌寛之久防風戮不行素來矜異類此去豈親徵捨魯眞非策居豳未有名曾無力牧禦寧待雨師迎火箭侵乘石云橋逼禁營何時絕刁鬥不夜見攙搶屢亦聞投防誰其敢射鯨世情休念亂物議笑輕生大鹵思龍躍蒼梧失象耕靈衣沾媿汗儀馬困陰兵別館蘭薫酷深宮蠟焰明黃山遮舞態黒水斷歌聲縱未移周鼎何辭免趙坑空弮轉鬭地數板不沈城且欲憑神算無因計力爭幽囚蘇武節棄市仲由纓下殿言終驗增埤事早萌【先時桑道茂請修奉天城】蒸雞殊減膳屑麯異和羮否極時還泰屯余運果亨流離防南度倉卒得西平神鬼收昏黒姦凶首【去聲】滿盈官非督防貴師以丈人貞覆載還髙下寒暄急攺更馬前烹莽卓壇上揖韓彭扈蹕三才正回軍六合晴此時惟短劍仍世盡雙旌顧我由羣從逢君嘆老成慶流歸嫡長貽厥在名卿隼擊須當要鵬摶莫問程趨朝排玉座出位泣金莖幸借梁園賦叨防許氏評中郎推貴壻定遠重時英政已標三尙人今佇一鳴長刀懸月魄快馬駭星精披豁慙深眷睽離動素誠蕙畱春晼晚松待歲崢嶸異縣期回鴈登時已飯鯖去程風刺刺別夜漏丁丁庾信生多感楊朱死有情危中婦瑟甲冷想夫箏防與秦樓鳯俱聴漢苑鶯洛川迷曲沼煙月兩心傾

詠懷寄祕閣舊僚二十六韻

年鬢日堪悲衡茅益自嗤攻文枯若木處世鈍如錘敢望垂堂誡寧將暗室欺懸頭曾苦學折臂反成醫僕禦嫌夫懦孩童笑叔癡小男方嗜栗幼女漫憂葵遇炙誰先噉逢韲卽更吹官銜同畫餅面貌乏凝脂典籍將蠡測文章若管窺圖形翻類狗入夢肯非羆自哂成書簏終當咒酒巵懶霑襟上血羞鑷鏡中絲槖籥言方諭樗蒱齒詎知事神徒惕慮佞佛愧虛詞曲藝垂麟角浮名狀虎皮乘軒寧見寵巢幕更逢危禮俗拘嵇喜侯王忻戴逵途窮方結舌靜勝但搘頥糲食空彈劍亨衢詎置錐栢臺成口號蕓閣暫肩隨悔逐遷鶯伴誰觀擇虱時甕間眠太率牀下隠何卑奮迹登閣摧心對董帷校讎如有暇松竹一相思

戊辰防靜中出貽同志二十韻

大道諒無外防越自登眞丹元子何索在巳莫問鄰蒨燦玉琳華翺翔九眞君戲擲萬里火聊召六甲旬瑤簡被靈誥持符開七門金鈴攝羣魔絳節何兟兟吟弄東海若倚笑扶桑春三山誠回視九州揚一塵我本元冑稟華由上津中迷鬼道樂沈爲下土民托質屬太陰鏈形復爲人誓將覆宮澤安此眞與神山有慰薦南眞爲彌綸玉管防圃火棗承天姻科車遏故气侍香傳靈芬飄颻被靑霓婀娜佩紫紋林洞何其微下仙不與羣丹泥因未控萬劫猶逡巡荊蕪旣以薙舟壑永無因相期保妙命騰景侍帝宸

和鄭愚贈汝陽王孫家箏妓二十韻

冰霧怨何窮秦絲嬌未已寒空煙霞髙白日一萬里碧嶂愁不行濃翠遙相倚茜袖捧瓊姿皎日丹霞起孤猿耿幽寂西風吹白芷回首蒼梧深女蘿閉山鬼荒郊白鱗斷別浦晴霞委長彴壓河心白道連地尾秦人昔富家緑聞妙防鴻驚鴈背飛象牀殊故里因令五十絲中道分宮徴斗粟配新聲娣侄徒纎指風流大堤上悵望白門裏蠧粉實雌燈光冷如水羌管促蠻柱徒醉吳宮耳滿內不掃眉吳王對西子初花慘朝露冷臂淒愁髓一曲送連錢遠別長於死玉砌銜紅蘭妝結碧綺九門十二闗淸晨禁桃李

四年冬以退居蒲之永樂渇然有農夫望歲之志遂作憶雪又作殘雪詩各一百言以寄情於遊舊

憶雪

愛景人方樂同云稍徒聞周雅什願賦朔風篇欲俟千箱慶須資六出妍詠畱飛絮後歌唱落梅前庭樹思瓊蕋妝樓認粉綿瑞邀盈尺日丰待兩岐年預約延枚酒虛乘訪戴船映書孤志業披氅阻神仙防向霜堦步頻將月幌搴玉京應已足白屋但顒然

殘雪

旭日開晴色寒空失素塵繞墻全剝粉傍井漸銷銀刻獸摧鹽虎爲山倒玉人珠還猶照魏璧碎尙畱秦落日驚侵晝餘光誤惜春檐冰滴鵞管屋瓦鏤魚鱗嶺霽嵐光坼松暄翠粒新擁林愁掃盡著砌恐行頻焦寢忻無患梁園去有因莫能知帝力空此荷平均

大鹵平後移家到永樂縣居書懷十韻寄劉韋二前輩二公嘗於此縣寄居

驅馬繞河幹家山照露寒依然五栁在況值百花殘昔去驚投筆今來分掛冠不憂懸磬乏乍喜覆盂安甑破寧顧舟沈豈暇看脫身離虎口移疾就豬肝鬢入新年白顏無舊日丹自悲秋獲少誰懼夏畦難逸志忘鴻鵠淸香披蕙蘭還持一杯酒坐想二公歡

河陽詩

黃龍搖溶天上來玉樓影近中天臺龍頭瀉酒客壽杯主人淺笑紅玫瑰梓澤東來七十里長溝復塹埋云子可惜秋眸一臠光漢陵走馬黃塵起南浦老魚鮏古涎眞珠宻字芙蓉篇湘中寄到夢不到衰容自去拋涼天憶得鮫絲裁小卓蛺蝶飛回木綿薄緑繡笙囊不見人一口紅霞夜深嚼幽蘭泣露新香死畫圖淺縹松溪水楚絲微覺竹枝髙半曲新詞寫綿紙巴西夜市紅守宮後房防臂斑斑紅堤南渇鴈自飛久蘆花一夜吹西風曉簾串斷蜻蜓翼羅屏但有空靑色玉灣不釣三千年蓮房暗破蛟龍惜濕銀注鏡井口平鸞釵映月寒錚錚不知桂樹在何處仙人不下雙金莖百尺相風插重屋側近嫣紅伴柔緑百勞不識對月郎湘竹千條爲一束自桂林奉使江陵途中感懷寄獻尙書

下客依蓮幕明公念竹林【公與江陵相國韶敍叔侄】縱然膺使命何以奉徽音投刺𨿽傷晚酬恩豈在今迎來新瑣闥從到碧瑤岑水勢初知海天文始識參固慙非賈誼惟恐後陳琳前席驚虛辱華樽許細斟尙憐秦痔苦不遣楚醪沈旣載從戎筆仍披選勝襟瀧通伏波柱簾對有虞琴宅與嚴城接門藏別岫深閣涼松冉冉堂靜桂森森社內容周續鄕中保展禽白衣居士訪烏帽逸人尋佞佛將成縛耽書或類淫長懷五羖贖終著九州箴良訊封鴛綺餘光借玳簪張衡愁浩浩沈約瘦愔愔蘆白疑粘鬢楓丹欲照心歸期無鴈報旅抱有猿侵短日安能駐低云只有陰亂鴉衝防网寒女簇遙砧東道違寧久西園望不禁江生魂黯黯泉客淚涔涔逸翰應藏法髙詞肯浪吟數須傳庾翼莫獨與盧諶假寐憑書簏哀吟扣劍鐔未嘗貪偃息那復擬登臨彼美回淸鏡其誰受曲鍼人皆向燕路無乃費黃金

送從翁從東川農尙書幕

大鎭初更帥嘉賔素見邀使車無遠近歸路便煙霄穏放驊驑步髙安翡翠巢愈風知有在去國肯無聊早忝諸孫末俱從小隠招心懸紫雲閣夢斷赤城標素女悲淸瑟秦娥弄碧簫山連圃近水接絳河遙豈意聞周鐸翻然慕舜韶皆辭喬木去遠逐斷蓬飄薄俗誰其激斯民巳甚恌鸞凰期一舉燕雀不相饒敢共頽波遠因之內火燒是非過別夢時節慘驚飈末至誰能賦中幹欲病痟屢曾紆錦繡勉欲報瓊瑤我恐霜侵鬢君先綬掛腰甘心與陳阮揮手謝松喬錦裏差鄰接雲臺閉寂寥一川虛月魄萬崦自芝苗瘴瀧間急離魂峽外銷非闗無燭夜其柰落花朝防處逢鳴佩何筵不翠翹蠻僮騎象舞江市賣鮫綃南詔知非敵西山亦屢驕勿貪佳麗地不爲聖明朝少減東城飲時看北斗杓莫因乖別久遂逐歲寒凋盛幕開髙宴將軍問故寮爲言公玉季早日棄漁樵

李肱所遺畫松詩書兩紙得四十韻

萬艸已涼露開圖披古松靑山徧蒼海此樹生何峯孤根邈無倚直立撐鴻蒙端如君子身挺若壯士胸樛枝勢夭矯忽欲蟠拏空又如驚螭走黙與奔云逢孫枝擢細葉旖旎狐裘茸鄒顚蓐發軟麗【如字】姬眉黛濃視久目睛倐忽變輝容竦削正稠直婀娜旋敷夅又如洞房冷翠被張穹籠亦若曁羅女平旦妝顏容細疑襲气母猛若爭神功燕雀固寂寂霧露常衝衝香蘭愧傷暮碧竹慙空中可集呈瑞鳯堪藏行雨龍淮山桂偃蹇蜀郡桑重童枝條亮眇脆靈气何由同昔聞咸陽帝近說稽山儂或著佳人號或以大夫封終南與淸都煙遙相通安知夜夜意不起西南風美人昔淸興重之猶月鐘寶笥十八九香緹千萬重一旦鬼瞰室稠疊張羉罿赤羽中要害是非皆怱怱生如碧海月死踐霜郊蓬平生握中翫散失隨奴僮我聞照妖鏡及與神劍鋒寓身防有地不爲凡物防伊人秉玆圖顧盼擇所從而我何爲者開懷捧靈蹤報以漆鳴琴懸之眞珠櫳是時方暑夏座內若嚴冬憶昔謝四騎學仙玉陽東千株盡若此路入瓊瑤宮口詠云歌手把金芙蓉濃藹深霓袖色映瑯玕中悲哉墮世网去之若遺弓形魄天壇上海日髙曈曈終期紫鸞歸持寄扶桑翁

戲題樞言艸閣三十二韻

君家在河北我家在山西百歲本無異陰陰仙李枝尙書文與武戰罷幕府開君從渭南至我自仙遊來平昔苦南北動成雲雨乖逮今兩攜手對若牀下鞵夜歸碣石館朝上黃金臺我有苦寒調君抱陽春才年顏各少壯發緑齒尙齊我𨿽不能飲君時醉如泥政靜籌畫簡退食多相攜掃掠走馬路整頓射雉翳春風二三月栁宻鶯正啼淸河在門外上與浮雲齊欹冠調玉琴彈作松風哀又彈明君怨一去怨不回感激坐者泣起視鴈行低翻憂龍山雪卻雜胡沙飛仲容銅琵琶項直聲淒淒上貼金捍撥畫爲承露雞君時臥棖觸勸客白玉杯苦云年光疾不飲將安歸我賞此言是因循未能諧君言中聖人坐臥莫我違楡莢亂不整楊花飛相隨上有白日照下有東風吹靑樓有美人顏色如玫瑰歌聲入靑雲所痛無良媒少年苦不久顧慕良難哉徒令眞珠肶裛入瑚腮君今且少安聴我苦吟詩古詩何人作老大徒傷悲

偶成轉韻七十二句贈四同舎

沛國東風吹大澤蒲靑栁碧春一色我來不見隆準人酒空餘廟中客徵東同舎鴛與鸞酒酣勸我懸徵鞍藍山寶肆不可入玉中仍是靑瑯玕武威將軍使中俠少年箭道驚楊葉戰功髙後數文章憐我秋齋夢蝴蝶詰旦九門傳奏章髙車大馬來煌煌路逢鄒枚不暇揖臘月大雪過大梁憶昔公爲防昌宰我時入謁虛懷待眾中賞我賦髙唐回看屈宋猶年輩公事武皇爲鐡冠歷防請我相所難我時憔悴在書閣臥枕蕓香春夜防明年赴辟下昭桂東郊慟哭辭兄弟韓公堆上跋馬時回望秦川樹如薺依稀南指陽臺云鯉魚食鉤猿失羣湘妃廟下已春盡虞帝城前初日曛謝遊橋上澄江館下望山城如一彈鷓鴣聲苦曉驚眠朱槿花嬌晚相伴頃之失職辭南風破帆壊槳荊江中斬蛟破璧不無意平生自許非怱怱歸來寂寞靈臺下著破藍衫出無馬天官補吏府中趨玉骨瘦來無一把手封狴牢屯制囚直防印鎖黃昏愁平明赤帖使修表上賀嫖姚收賊州舊山萬仭靑霞外望見扶桑出東海愛君憂國去未能白道靑松了然在此時聞有燕昭臺挺身東望心眼開且吟王粲從軍樂不賦淵明歸去來彭門十萬皆雄勇首戴公恩若山重廷評日下握靈蛇書記眠時吞防鳯之子夫君鄭與裴何生謝舅當世才靑袍白簡風流極碧沼紅蓮傾倒開我生麤疏不足數梁父哀吟鴝鵒舞橫行濶視倚公憐狂來筆力如牛弩借酒祝公千萬年吾徒禮分常周旋收旗臥鼓相天子相門出相光靑史今月二日不自量度輒以詩一首四十韻干瀆尊嚴伏防仁恩俯賜披覽奬逾其實情溢於詞顧惟疎蕪曷用酬戴輒復五言四十韻詩一章獻上亦詩人詠嘆不足之義也

家擅無雙譽朝居第一功四時當首夏八節應條風滌濯臨淸濟巉巖倚碧嵩鮑壺冰皎潔王佩玉丁東【摯虞決錄要注云漢末絕無玉佩侍中王粲識舊佩始復作之今玉佩受法於粲也故云】處劇張京兆通經戴侍中將星臨迥夜卿月麗層穹下令銷秦盜髙談破宋聾含霜太山竹拂霧嶧陽桐樂道幹知退當官蹇匪躬服箱靑海馬入兆渭川熊固是符眞宰徒勞讓化工鳯池春瀲灎雞樹曉曈曨願守三章約還期九譯通薰琴調大舜寶瑟和神農慷慨資元老周旋值狡童仲尼羞問陳魏絳喜和戎款款將除蠧孜孜欲達聰所求因渭濁安肯與雷同物議將調鼎君恩忽賜弓開吳相上下全蜀占西東銳卒魚懸餌豪胥鳥在籠疲民呼杜母鄰國仰羊公置驛推東道安禪合北宗嘉賔增重價上士悟眞空扇舉遮王導樽開見孔融煙飛愁舞罷塵起惜歌終岸栁兼池緑園花映燭紅未曾周顗醉轉覺季心恭系滯喧人望便蕃屬聖衷天書何日降庭燎防時烘早歲乖投刺今晨幸發防遠途哀跛鼈薄藝奬雕虫故事曾尊隗前修有薦雄終須煩刻畫聊擬更磨礲蠻嶺晴畱雪巴江晚帶楓營巢憐越燕裂帛待燕鴻自苦誠先蘗長飄不後蓬容華𨿽少健思緖卽悲翁感激淮山館優遊碣石宮待公三入相丕祚始無窮

五言述徳抒情詩一首四十韻獻上杜七兄僕射相公

帝作黃金闕仙開白玉京有人扶太極維嶽降元精耿賈官勲大荀陳地望淸旂常懸祖徳甲令著嘉聲經出宣尼壁書畱晏子楹武鄕傳陣法踐土主文盟自昔流王澤由來仗國楨九河分合沓一柱忽崢嶸得主勞三顧驚人肯再鳴碧虛天共轉黃道日同行後飲曹參酒先和傅說羮卽時賢路辟此夜泰階平願保無疆福將圖不朽名率身期濟世叩額慮興兵感念崤屍露咨嗟趙卒坑儻令安隠忍何以贊貞明惡艸𨿽當路寒松實挺生人言眞可畏公意本無爭故事畱臺閣前驅且斾旌芙蓉王儉府楊栁亞夫營淸嘯頻疎俗髙談屢析酲過庭多令子乞墅有名甥南詔應聞命西山莫敢驚寄詞收的博端坐掃攙搶雅宴初無倦長歌底有情檻危春水暖樓迥雪峯晴移席牽緗蔓回橈撲絳英誰知杜武庫只見謝宣城有客趨髙義於今滯下卿登門慙後至置驛恐虛迎自是依劉表安能比老彭雕龍心已切畫虎意何成豈省曾黔突徒勞不倚衡乘時乖巧宦占象合艱貞廢忘淹中學遲回谷口耕悼傷潘嶽重樹立馬遷輕隴鳥悲丹嘴湘蘭怨紫莖歸期過舊歲旅夢繞殘更弱植叨華族衰門倚外兄欲陳勞者曲未唱淚先橫

驕兒詩

衮師我驕兒美秀乃無匹文葆未周晬固已知六七四歲知姓名眼不視梨栗交朋頗窺觀謂是丹穴物前朝尙器貌流品方第一不然神仙姿不爾燕鶴骨安得此相謂欲慰衰朽質靑春妍和月朋戲渾甥侄繞堂復穿林沸若金鼎溢門有長者來造次請先出客前問所須含意不吐實歸來學客面防敗秉耶笏或謔張飛胡或笑鄧艾喫豪鷹毛崱【化力反】屴【良直反】猛馬气佶傈【離直反】截得靑篔【於君反】簹騎走恣唐突忽復學參軍按聲喚蒼鶻又復紗燈旁稽首禮夜佛仰鞭罥蛛网俯首飲花蜜欲爭蛺蝶輕未謝栁絮疾階前逢阿姊六甲頗輸失凝走弄香奩防脫金屈戌抱持多反側威怒不可律曲躬牽网衉唾拭琴漆有時看臨書挺立不動膝古錦請裁衣玉軸亦欲乞請耶書春勝春勝宜春日芭蕉斜捲牋辛夷低過筆耶昔好讀書懇苦自著述憔悴欲四十無肉畏蚤虱兒愼勿學耶讀書求甲乙穰苴司馬法張良黃石術便爲帝王師不假更纎悉況今西與北羌戎正狂悖誅赦兩未成將養如痼疾兒當速成大探雛入虎窟當爲萬戶侯勿守一經帙

行次西郊作一百韻

蛇年建丑月我自梁還秦南下大散關北濟渭之濵艸木半舒坼不類冰霜晨又若夏苦熱燋捲無芳津髙田長槲下田長荊榛農具棄道旁饑牛死空墩依依過村落十室無一存存者背面啼無衣可迎賔始若畏人問及門還具陳右輔田疇薄斯民嘗苦貧伊昔稱樂土所賴牧伯仁官淸若冰玉吏善如六親生兒不遠徵生女事四鄰濁酒盈瓦缶爛糓堆荊囷健兒疵旁婦衰翁防童孫況自貞觀後命官多儒臣例以賢牧伯徴入司陶鈞降及開元中姦邪撓經綸晉公忌此事多錄邊將勲因令猛毅輩雜牧升平民中原遂多故除授非至尊或出幸臣輩或由帝戚恩中原困屠解奴厭肥豚皇子棄不乳椒房抱羌渾重賜竭中國彊兵臨北邊控二十萬長臂皆如猿皇都三千里來往同雕鳶五里一換馬十里一開筵指顧動白日暖熱回蒼旻公卿辱嘲叱唾棄如糞丸大朝防萬方天子正臨軒防旂轉初旭玉座當祥煙金障旣特設珠簾亦髙褰捋須蹇不顧坐在禦榻前忤者死跟屨附之升頂顚華侈矜逓衒豪俊相並吞因失生養惠漸見徴求頻奚冦西北來揮霍如天翻是時正忘戰重兵多在邊列城繞長河平明插旗幡但聞虜騎入不見漢兵屯大婦抱兒哭小婦攀車轓生小太平年不識夜閉門少壯盡防行疲老守空村生分作死誓揮淚連秋云廷臣例麞怯諸將如羸奔爲賊掃上陽捉人送潼闗玉輦望南斗未知何日旋誠知開辟久遘此云雷屯送者問鼎大存者要髙官搶攘互間諜孰辧梟與鸞千馬無返轡萬車無還轅城空雀防死人去豺狼喧南資竭吳越西費失河源因令左藏庫摧毀惟空垣如人當一身有左無右邊筋體半痿痺肘腋生臊膻列聖防此恥含懷不能宣謀臣拱手立相戒無敢先萬國困杼軸內庫無金錢健兒立霜雪腹歉衣裳單饋餉多過時髙估銅與鉛山東望河北爨煙猶相聨朝廷不暇給辛苦無半年行人行資居者稅屋椽中間遂作梗狼籍用戈鋋臨門送節制以錫通天班破者以族滅存者尙遷延禮數異君父羈縻如羌零直求輸赤誠所望大體全巍巍政事堂宰相厭八珍敢問下執事今誰掌其權瘡疽防十載不敢抉其根國蹙賦更重人稀役彌繁近年牛醫兒城社更扳緣盲目把大斾處此京西藩樂禍忘怨敵樹黨多狂狷生爲人所憚死非人所憐快刀斷其頭列若豬羊懸鳯翔三百里兵馬如黃巾夜半軍牒來屯兵萬五千鄕裏駭供億老少相扳牽兒孫生未孩棄之無慘顏不復議所適但欲死山間爾來又三歲甘澤不及春盜賊亭午起問誰多窮民節使殺亭吏捕之恐無因咫尺不相見旱久多黃塵官健腰佩刀自言爲官巡常恐值荒迥此輩還射人愧客問本末願客無因循郿塢抵陳倉此地忌黃昏我聴此言罷寃憤如相焚昔聞舉一防羣盜爲之奔又聞理與亂系人不系天我願爲此事君前剖心肝叩頭出鮮血滂沱污紫宸九重黯已隔涕泗空沾唇史典作尙書廝養爲將軍愼勿道此言此言未忍聞

井泥四十韻

皇都依仁裏西北有髙齋昨日主人氏治井堂西陲工人三五輩輦出土與泥到水不數尺積共庭樹齊他日井甃畢用土益作堤曲隨林掩映繚以池周回下去冥寞穴上承雨露滋寄詞別地脈因言謝泉扉升騰不自意疇昔忽巳乖伊余掉行鞅行行來自西一日下馬到此時芳艸萋四面多好樹旦暮雲霞姿晚落花滿池幽鳥鳴何枝蘿幄旣巳薦山樽亦可開待得孤月上如與佳人來因之感物理惻愴平生懷茫茫此羣品不定輪與蹄喜得舜可禪不以瞽瞍疑禹竟代舜立其父吁咈哉嬴氏並六合所來因不韋漢祖把左契自言一布衣當塗佩國璽本乃黃門攜長防亂中原何妨起戎氐不獨帝王耳臣下亦如斯伊尹佐興王不借漢父資磻溪老釣叟坐爲周之師屠狗與販繒突起定傾危長沙啟封土豈是出程姬帝問主人翁有自賣珠兒武昌昔男子老苦爲人妻蜀王有遺魄今在林中啼淮南雞防藥翻向雲中飛大鈞運羣有難以一理推顧於冥冥內爲問秉者誰我恐更萬世此事愈云爲猛虎與雙翅更以角副之鳯凰不五色聨翼上雞棲我欲秉鈞者朅來與我偕浮雲不相顧寥泬誰爲梯悒怏夜參半但歌井中泥

續新添二十六首

夜思

銀箭耿寒漏金釭凝夜光彩鸞空自舞別燕不相將寄恨一尺素含情雙玉璫防前猶月在去後始宵長往事經春物前期托報章永令虛粲枕長不掩蘭房覺動迎猜影疑來浪認香鶴應聞露警蜂亦爲花忙古有陽臺夢今多下蔡倡何爲薄冰雪消瘦滯非鄕

思賢頓

內殿張管中原絕鼓鼙舞成靑海馬鬭殺汝南雞不見華胥夢空聞下蔡迷宸襟他日淚薄暮望賢西

無題

萬里風波一葉舟憶歸初罷更夷猶碧江地沒元相引黃鶴沙邊亦少畱益徳寃魂終報主阿童髙義鎭橫秋人生豈得長無謂懷古思鄕共白頭

有懷在防飛卿

薄宦頻移疾當年久索居哀同庾開府瘦極沈尙書城緑新陰遠江淸返照虛所思惟翰墨從古待雙魚

春深脫衣

睥睨江鴉集堂皇海燕過減衣憐蕙若展障動煙波日烈憂花甚風長柰栁何陳遵容易學身世醉時多

懷求古翁

何時粉署仙傲兀逐戎旃闗塞猶傳箭江湖莫系船欲收棋子醉竟把釣車眠謝朓眞堪憶多才不忌前

五月六日夜憶往歲秋與澈師同宿

紫閣相逢處丹巖議宿時墮蟬翻敗葉棲鳥定寒枝萬里飄流遠三年問訊遲炎方憶初地頻夢碧琉璃

城上

有客虛投筆無寥獨上城沙禽失侶遠江樹著陰輕邊遽稽天討軍須竭地徵賈生遊刃極作賦又論兵

江上憶嚴五廣休

徵南幕下帶長刀夢筆深藏五色毫逢著澄江不敢詠鎭西畱與謝功曹

如有

如有瑤臺客相難復索歸芭蕉開緑扇菡萏薦紅衣浦外傳光遠煙中結響微良宵一寸艷回首是重幃

朱槿花二首

蓮後紅何患梅先白莫誇才飛建章火又落赤城霞不捲錦步障未登油壁車日西相對罷休澣向天涯勇多侵路去恨有礙燈還嗅自微微白看成沓沓殷坐疑忘物外歸去有簾間君問傷春句千詞不可刪

寓懷

彩鸞飡顥气威鳯食卿雲長養三淸境追隨五帝君煙波遺汲汲矰繳任云云下界圍黃道前程合紫氛金書惟是見玉管不勝聞艸爲回生種香緣卻死燻海明三島見天迥九江分搴樹無勞援神禾豈用耘鬭龍風結陣惱鶴露成文漢殿霜何早秦宮日易曛星機拋宻緒月杵散靈氛陽鳥西南下相思不及羣

木蘭

二月二十二木蘭開拆初初當新病酒復自久離居愁絕更傾國驚新聞遠書紫絲何日障油壁防時車弄粉知傷重調紅或有餘波痕空映襪煙態不勝裾桂嶺含芳遠蓮塘屬意疏瑤姬與神女長短定何如

細雨成詠獻尙書河東公

灑砌聴來響捲簾看巳迷江間風暫定云外日應西稍稍落蝶粉斑斑融燕泥颭萍初過沼重栁更緣堤必擬和殘漏寧無晦暝鼙半將花漠漠全共艸萋萋猿別方長嘯烏驚始獨棲府公能八詠聊且續新題

病中聞河東公樂營置酒口占寄上

聞駐行春斾中途賞物華緣憂武昌栁遂憶洛陽花嵇鶴元無對荀龍不在誇只將滄海月長壓赤城霞興欲傾燕館歡於到習家風長應側帽【獨孤景公信舉止風流常風吹帽傾觀者塞路】路隘豈容車【相逢狹路間路隘不容車】樓迥波窺錦虛日弄紗鎖門金了鳥展障玉鴉義舞妙從兼楚歌能莫雜巴必投潘嶽果誰摻禰衡撾【禰處士撃鼓能爲漁陽摻撾】刻燭當時忝傳杯此夕賒可憐漳浦臥愁緒獨如麻

回中牡丹爲雨所敗二首

下苑他年未可追西州今日忽相期水亭暮雨寒猶在羅薦春香暖不知舞蝶殷勤收落蕋有人惆悵臥遙帷章臺街裏芳菲伴且問宮腰損防枝

浪笑橊花不及春先期零落更愁人玉盤迸淚傷心數錦瑟驚破夢頻萬里重陰非舊圃一年生意屬流塵前溪舞罷君回顧並覺今朝粉態新

擬意

悵望逢張女遲回送阿侯空看小垂手忍問大刀頭妙選茱萸帳平居翡翠樓云屏不取暖月扇未障羞上掌眞何有傾城豈自由楚妃交薦枕漢後共藏夫向羊車覓男從鳯穴求書成祓禊帖唱殺畔牢愁夜杵鳴江練春刀解若橊象牀穿幰网犀帖釘油仁壽遺明鏡陳倉拂防毬眞防舞如意佯蓋臥箜篌濯錦桃花水濺裙杜若洲魚兒懸寶劍燕子合金甌銀箭催搖落華筵慘去畱防時銷薄怒從此抱離憂帆落啼猿峽樽開畫鷁舟急腸對斷翦蠟淚爭流璧馬誰能帶金虫不復收銀河撲醉眼珠串咽歌喉去夢隨川後來風貯石郵蘭叢銜露重楡莢防星稠解佩無遺迹淩波有舊遊曾來十九首私防詠牽牛

謝往桂林至彤庭竊詠

辰象森羅正鉤陳翊衛寛魚龍排百戲劍佩儼千官城禁將開晚宮深欲曙難月輪移枍詣仙路下欄桿共賀髙禖應將陳壽酒歡金星壓芒角銀漢轉波瀾王母來空濶羲和上屈盤鳯凰傳詔防獬豸冠朝端造化中臺座威風大將壇甘泉猶望幸早晚冠呼韓

燒香曲

鈿云蟠蟠牙比魚孔雀翅尾蛟龍須漳宮舊樣博山鑪楚嬌捧笑開芙蕖八蠶繭綿小分炷獸焰微紅隔雲母白天月澤寒未冰金虎含秋向東吐玉佩呵光銅照昏簾波日暮衝斜門西來欲上茂陵樹栢梁已失栽桃魂露庭月井大紅气輕衫薄細當君意蜀殿瓊人伴夜深金鑾不問殘燈事何當巧吹君懷度襟灰爲土塡淸露

失題

昔帝回衝眷維皇惻上仁三靈迷赤气萬彚叫蒼旻刋木方隆禹升陑始創殷夏臺曾圯閉汜水敢逡巡拯溺休規步防虞要徙薪蒸黎今得請宇宙昨還淳纉祖功宜急貽孫計甚勤降災𨿽代有稔惡不無因宮掖方爲蠱邊隅忽遘迍獻書秦逐客間諜漢名臣北伐將誰使南徵決此辰中原重板蕩象失鉤陳詰旦違淸道銜枚別紫宸玆行殊厭勝故老遂分新去異封於鞏來寧避處豳永嘉防失墜宣政遽酸辛元子當傳啟皇孫合授詢時非三揖讓表請再陶鈞舊好盟還在中樞策屢遵蒼黃傳國璽違遠屬車塵雛虎如憑怒漦龍性漫馴封崇自何等流落乃斯民逗撓官軍亂優容敗將頻早朝披艸莽夜縋達絲綸忘戰追無及長驅气益振婦言終未易廟略況非神日馭難淹蜀星旄要定秦人心誠未去天道亦無親錦水湔云浪黃山掃地春斯文虛夢鳥吾道欲悲麟斷續殊鄕淚存亡滿席珍魂銷季羔竇衣化子張紳建議庸何所通班昔濫臻浮生見開泰獨得詠汀蘋

晉昌晚歸馬上贈

西北朝天路登臨思上才城閒煙艸徧村暗云回人豈無端別猿應有意哀徵南予更遠吟斷望鄕臺

哭防州楊侍郎【虞卿】

漢网疎仍漏齊民困未蘇如何大丞相翻作弛刑徒中憲方外易【史記云商鞅多左建外易】尹京終就拘本矜能弭謗先議取非辜巧有凝脂宻功無一柱扶深知獄吏貴防迫季冬誅叫帝靑天濶辭家白日晡流亡誠不弔神理若爲誣在昔恩知忝諸生禮秩殊入韓非劍客過趙受鉗奴楚水招魂遠邙山卜宅孤甘心親垤蟻旋踵戮城狐【是冬舒李伏誅】陰隲今如此天災未可無莫憑牲玉請便望救焦枯

寄太原盧司空三十韻

隋艦臨淮甸唐旗出井陘斷鼇搘四柱卓馬濟三靈祖業隆盤古孫謀復大庭從來師傑俊可以煥丹靑舊族開東嶽雄圖奮北溟邪同獬豸觸樂伴鳯凰聴酣戰仍揮日降妖亦鬭霆將軍功不伐叔舅徳惟馨雞塞誰生事狼煙不暫停擬塡滄海鳥敢競太陽螢內艸才傳詔前茅巳勒銘那勞出師表盡入大荒經徳水縈長帶陰山繚畫屏只憂非綮肯未覺有膻腥保佐資沖漠扶持在杳冥乃心防暗室華發稱明廷按甲神初靜揮戈思欲醒羲之當妙選【小弟羲叟早防春以嘉姻】孝若近歸寧【三十五丈明府髙科來歸膝下】月色來侵幌詩成有轉櫺羅含黃菊宅栁惲白蘋汀神物酬孔仙才鶴姓丁西山童子藥南極老人星自頃徒窺管於今愧挈瓶何由叨末席還得叩扃莊叟虛悲鴈終童漫識鼮幕中𨿽策畫劍外且伶俜俁俁行忘止鰥鰥臥不瞑身應瘠於魯淚欲溢爲滎禹貢思金鼎堯圖憶土鉶公乎來入相王欲駕雲亭

安平公詩【故贈尙書韓氏】

丈人博陵王名家憐我緫角稱才華華州畱語曉至暮髙聲喝吏放兩衙明朝騎馬出城外送我習業南山阿仲子延嶽年十六面如白玉欹烏紗其弟炳章猶兩丱瑤林瓊樹含奇花陳畱阮家諸侄秀邐迆出拜何駢羅府中從事杜與李麟角虎翅相過摩淸詞孤韻有歌響擊觸鐘磬鳴環珂三月石堤凍銷釋東風開花滿陽坡時禽得伴戲新木其聲尖咽如鳴梭公時載酒領從事踴躍鞍馬來相過仰看樓殿撮淸漢坐視世界如恆沙面熱腳掉互登陟靑雲表柱白雲崖一百八句在貝葉三十三天長花長者子來輒獻蓋辟支佛去空畱鞾公時受詔鎭東魯遣我艸詔隨車牙顧我下筆卽千字疑我讀書傾五車嗚嘑大賢苦不壽時世方士無靈砂五月至止六月病遽頽泰山驚逝波明年徒步弔京國宅破子毀哀如何西風衝戶捲素帳隙光斜照舊燕窠古人常嘆知巳少況我淪賤艱虞多如公之徳世一二豈得無淚如黃河瀝膽咒願天有眼君子之澤方滂沱

李義山詩集卷下

