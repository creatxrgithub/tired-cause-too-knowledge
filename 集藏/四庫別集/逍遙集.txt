

欽定四庫全書

集部三

提要

逍遙集一卷

別集類二【宋】

【臣】等謹案逍遙集一卷宋潘閬撰閬大明人晁公武讀書志謂其字爲逍遙江少虞事實類苑則謂其自號逍遙子少虞說或近是歟太宗時召對賜進士第後坐事亡命眞宗捕得之釋其罪以爲滁州防軍閬在宋初去五代余風未逺其詩如秋夕旅捨書懷一篇喜雪一篇間有五代粗曠之習而其他風格孤峭亦尙有晚唐作者之遺蘇軾嘗稱其夏日宿西禪詩又稱其題資福院石井詩不在石曼卿蘇子美下劉攽中山詩話稱其歳暮自桐廬歸錢唐詩不減劉長卿事實類苑稱其苦吟詩貧居詩峽中聞猿詩哭髙舍人詩寄張詠詩諸佳句劉克莊後村詩話稱其客捨詩方回瀛奎律髄稱其渭上秋夕閒望詩秋日題瑯琊寺詩落葉詩事實類苑又記其在浙江時好事者畫爲潘閬詠潮圖郭若虛圖畫見聞志又記長安許道寧愛其華山詩畫爲潘閬倒騎驢圖一時若王禹偁栁開冦凖宋白林逋諸人皆與贈答蓋宋人絕重之也讀書志載逍遙詩三卷宋史藝文志則作潘閬集一卷原本久失未詳孰是今考永樂大典所載裒而錄之編爲一卷而逸篇遺句載在他書者亦並采輯以補其闕𨿽不能如晁氏著錄之數而較宋志所載則約略得其八九矣其古意一首今刻唐詩者皆以爲崔國輔作而永樂大典則題閬名疑以傳疑亦姑並錄之而注其訛異於本題之下焉乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

逍遙集

宋潘閬撰送王長洲禹偁赴闕

蒿蘭不並香涇渭安同流小人有千險君子生百憂名重聖主徴道光史防収一鶚秋空飛鳥雀徒啾啾【按此時王禹偁従滁州貶所復召閬作是詩送之】

曉泊嶀浦寄剡縣劉貺員外

曉泛剡溪水晚見剡溪山徘徊駐行櫂待月思再還漁唱深潭上鳥棲髙樹間應當金石交念我無暫閒【按此詩從剡錄補入】

送孫學士兩浙轉運使兼簡杭州知府張侍郎

吳山掛魂碧浙江入夢淸旦暮東南望徒使華髮生君今運邦計不得同舟行卽聽江倉丰竚見汴廩盈曉帆疊疊飛夜櫓連連鳴貪吏誡守亷饑民蘇念生岸花有異態沙鳥無嬌聲錢塘太守賢好共致升平

古意【按此詩乃唐崔國輔作永樂大典作潘閬詩疑誤】

妾有羅衣裳秦王在時作爲舞春風多秋來不堪著

金山寺畱題

金山碧崔嵬我泛扁舟來虛閣登還下長廊去復逥梵剎絕頂立僧房八面開波濤起蛟蜃洞穴生風雷千載有髙松萬古無纎埃葛衣惹秋云艸履粘蒼苔孤城寒角動片帆暮鐘催朗吟成此章欲返猶徘徊

闕下畱別孫丁二學士歸舊山

名利路萬轍我來意如何紅塵三尺深中有是非波波翻防潛沒來者猶更過歸去感知淚永灑靑松柯

贈道士王介

頭冠星斗光七十鬢不蒼篋有化金方詩無入俗章舉步雲霞輕出語芝術香約我防羅浮絕頂天風涼

雪夜有感

大雪擁蓬戶寒夢不成歸孤坐北風飄落辭家衣向曉酒力減背壁燈影微誰知防子心暗逐長空飛

憶賈閬仙

風雅道何髙吟憶閬仙人𨿽終百歳君合壽千年骨已西埋蜀魂應北入燕不知天地內誰爲讀遺編

與人防防潤州金山寺

浮生難防此此寺絕塵埃容易莫言去等閒爭得來江聲寒若吼山色翠如堆自是忘機者憑闌不忍回

望湖樓上作

望湖樓上立竟日懶思還聽水分他浦看云過別山孤舟依岸靜獨鳥向人閒回首重門閉蛙鳴夕照間

寓泊浙江寄漢陽孫邁郎中

維揚相別後十載浙江居气槪貧猶在顚狂老漸疎已憑天柱客曾寄漢陽書近見人來說才華患有餘

錢塘秋夕旅捨感懷

永夜不能寐閒門懶復開片心生萬緒孤枕轉千回敗葉聲如雨狂風響似雷更堪江上笛歷歷有餘哀

秋日旅捨感懷

秋色入檐楹閒門開復扄愁人欲長醉薄酒又還醒攬照頭將白逢誰眼漸靑祗應南與北惟此念飄零

嵗暮自桐廬歸錢塘

久客見華髮孤櫂桐廬歸新月無朗照落日有餘暉漁浦風水急龍山煙火微時聞沙上防一一皆南飛

孤山寺易從房畱題

寶塔孤峯頂師居積翠中四邊湖水繞一逕郭門通香滴松梢雨涼生竹簟風閒吟與閒坐此興與誰同

春日對酒書事

車馬不暫駐年光如瀉波人間歡樂少陌上別離多往事祗如此浮生終若何花前一尊酒得失且髙歌

渭上秋夕閒望

秋色滿秦川登臨渭水邊殘陽初過雨何樹不鳴蟬極浦涵明月孤帆沒逺煙漁人空老盡誰似太公賢【按此詩從瀛奎律髓補入】

與張覃秀才鄴中途次言別

南北各何之重來寜有期相將行數里欲別立多時野店人煙迥前村艸木衰只應今夜夢未苦逺分離

敍事答所知

久客向天末惟將鸞鶴羣盈虧頻嘆月舒捲防憐云有志思光國無才可佐君知音時見贈應逹聖朝聞

暮春漳川閒居書事

吟齋漳水濱孤僻度殘春長喜詩無病不憂家更貧鐘聲來逺寺山色徧諸鄰門有誰相訪僧過豈厭頻

夏日宿西禪院

此地絕炎蒸深疑到不能夜涼如有院靜若無僧枕潤連云石牕明照佛燈浮生多賤骨時日恐難勝舟中自吳之越寄潤州栁侍禦開楊博士邁

兩岸山光合況當三月天好花紅照水芳艸緑隨船貨藥村橋醉収帆野渡眠因思二朝客同泛恐無緣

上李學士

名場欲獨立一念一心寒白日升天易明時取仕難家園半牢落須髮漸衰殘試把平生業來投作者看

中秋無月

西風妒秋月浮雲重疊生一夕不見光雙目如失明立恐疾足折坐覺愁抱盈況當百虫苦繞階千萬聲

秋日題瑯琊寺

巖下多幽景且無塵事喧鐘聲晴徹郭山色曉當門深洞藏泉脈懸崖露樹根更期來此宿絕頂聽寒猿

落葉

片片落復落園林漸向空防畨經夜一半是秋風靜擁莎階下閒堆蘚逕中巖松與巖檜寜共此時同

長安道中

防子辭鄕早髙堂親已老燕來不東飛寄書何日到

題思歸鳥

髙枝枝上鳥終日叫思歸如斯羽翼全何不望鄕飛

贈馮徳之道士

上淸消息久不聞紫鸞丹鳯應離羣羲和縱轡日又曛九衢旦暮徒紛紛誰識天書數行字識者便是眞僊子直言鈆汞成還丹鏈之餌之身不死嵩陽道士早來別才承天澤辭玉闕【樞宻諫議錢公特奏紫衣故有是句】紫章深祕莫漏泄他年華頂爲君說

州臨江亭畱題

誰構危亭已半空野人時得恣疎慵閒觀揚子江心浪靜聽金山寺裏鐘醉臥豈能妨燕雀狂吟爭不動魚龍夜來歇蛙聲亂憶著嵩陽千萬峯

秋日登樓客次懷張覃進士

聞說飄零亦異鄕登樓吟望益悲涼當時欲別言難盡他日相逢話更長蟬噪水村千萬樹鴈過云岫兩三行明朝防蹇還無定空倚危欄到夕陽

寄贈柳殿院開授崇儀使赴邊上

從來長見說兵機今日君恩志豈違驄馬不騎騎鐵馬繡衣休掛掛戎衣雄師已聽心皆伏勁敵將聞魄盡飛應笑苦吟頭白者二南章句轉衰微

維揚秋日牡丹因寄六合縣尉郭承範

繞欄忽見思傍徨造化功深莫可量穠艷算無三月盛殘紅更向九秋芳萬家珠翠還爭賞一郡笙歌又是狂惆悵東籬下黃菊有誰來折泛瑤觴

樽前勉兄長

一家久寄浙江濱倐忽如今二十春須信百年都似夢莫嗟萬事不如人樽中有酒何妨醉篋裏無金未是貧但看故鄕榮逹者算來多葬北邙塵

赴滁州防參軍途中書事

防軀不殺謝天恩容養疎慵世未聞昔日已爲閒助教今朝又作散參軍髙吟瘦馬衝殘雪逺看孤鴻入斷雲到任也應無別事願將淸俸買香焚

聞髙舍人錫下世

早掌綸言世盡知豈期謫宦至於斯生前是客能投卷死後何人爲撰碑防佞萬端應已矣文章千古恐無之野夫舊句多防賞昨日閒思淚暗垂

謝冦員外凖見示詩卷

一軸新詩意轉深防逥看了又重尋防憐積水浮秋漢閒望滄溟盡日吟【君有積水浮秋漢殘陽照逺山之句】

送成庫部肅建安監稅

萬樹靑靑帯雨寒離亭相別淚闌干莫將便作無情物亦待抽身入建安

中秋月

待月中秋上古城迥然光揜別宵明野人望久翻惆悵無柰浮雲滅又生

呈錢塘知府薛諫議

再到錢塘眼暫淸騎驢看月又南行可憐一片西湖水不得垂綸老此生

金陵禁林有感

六代繁華難重問此時興廢動吟情空流一帯秦淮水朝暮惟聞嗚咽聲

到錢塘卻寄姑蘇太守

姑蘇太守義何長東泛仙舟已不忘更借洞庭湖上月數宵相送到錢塘

贈林處士逋

云翦烏紗霧翦衣存神飬气語還稀人人盡喚孫思邈只恐身輕白日飛【按宋詩紀事霧作霜日作鳥】

宿靈隠寺

繞寺千千萬萬峯滿天風雪打杉松地鑪火暖黃昏睡更有何人似我慵【按此詩從咸淳臨安志補入】

贈吳處士棊

昔日長饒國手先如今多病臥林泉有時閒倚靑松笑猶憶曾輸一著

畱別金山寺

山頂風揺萬樹鳴扁舟欲解覺難行羨師齋後關門睡不管波濤四面生

書璿公房牡丹【一作暮春聞水南艸衣院冇牡丹花開泊到已謝因成二十八字書之於壁】

寺中聞說牡丹花多少人爭耳傍誇潦倒參軍來看晚數枝已謝病僧家

旅捨秋夕書懷

邊鴻過盡背枕臥弟侄無書憂膽破蛩聲更苦不忍聞半夜起來塞耳坐

中秋與柳贊善開宗贊善坦冦學士凖宿宋拾遺白宅不見月

共約中秋來看月一輪終不見淸輝眾人眠後惟孤坐翻憶無雲宿翠防

寄石隠之

獨上危樓返照間亂鴉羣鳥噪逥還故人嵗暮在何處空見千山與萬山

送馮尊師徳之出長安

浩浩霜風萬木寒髙吟大醉出長安杖頭一卷金丹訣塵世何人借得看

與道士馮徳之話別

一宿山房話別離慇懃勸我酒盈巵更教弟子橫琴送彈徹悲風盡淚垂

聞陳贄郎中下世

有家數口寄伊川孤宦東西二十年見說葬時無一物空畱滿篋舊文編

喜臘雪

久旱臘月如夏熱夜來忽降一尺雪叫謝上天聲應徹且壓瘴气不作孽

宮詞

學畫蛾眉獨出羣當時人道便承恩年年不見君王面花落黃昏空掩門

過華山

髙愛三峯挿太虛掉頭吟望倒騎驢旁人大笑從他笑終擬移家向此居

題資福院石井

炎炎畏日樹將焚郤恨都無一防云彊跨蹇驢來到得皆疑渴殺老參軍【此詩從能攺齋漫錄補入】

曹娥廟

曹娥廟前秋艸平曹娥廟裏秋月明扁舟一夜炯無寐近聽潮聲似哭聲【按此詩從防稽志補入】

九華山

將齊華嶽猶多六若並巫山又欠三好是余江上望白雲堆裏潑濃藍【按此詩從方輿勝覽補入】

離滁陽詩

長亭黃葉正紛紛一曲驪歌酒十分須信滁陽人有意滿城來送散參軍

書詩卷末

一卷詩成二十年晝曾忘食夜忘眠莫言不及相如賦誰敢髙吟漢帝前

句

窺魚白鳥明殘照抱石幽云防半山【南屏秋屏閣見方輿勝覽】土牀安睡穏紙被轉身鳴【客捨作見劉克荘詩話】

發任莖莖白詩須字字淸【苦吟】

何須三叫絕已恨一聲多【峽中聞猿】

莫嗟黑髮從頭白終見黃河到底淸【寄張詠以上三聨見江少虞類苑】淸宵無好夢白日有閒愁【見歷代吟譜】

逍遙集

