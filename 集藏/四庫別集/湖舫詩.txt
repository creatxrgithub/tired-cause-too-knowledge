湖舫詩

﹝淸﹞沈奕琛等撰

序錢塘其名勝﹐古不甚稱。稱自有唐中葉﹐一二名部使郡牧﹑巨掌髙蹠﹐搜導采染﹐湖山奕然。在昔﹐江左勝流選幽撮翠﹐如謝傅﹑右軍﹐前筇後屨﹐大都會稽﹑蔣麓間。西泠坦淺﹐無谽谺窅窐。其次﹐臨安以西﹐金堂玉室猶諸酒涔麓垤也。唐賢因吏治開拂﹐亦非名都雜沓。視蒼龍九羅﹑云夢五湖﹐綴於片玉之琦﹐不稱鉅麗。自五季喪亂﹐揚一益二﹐宰務春寨﹐所在灰蕩﹐而臨安獨完。錢武狐嗥客﹐猶能臨「陌上花」﹐歌「緩緩歸」。其時羅隱﹑胡嶽﹑貫休之徒﹐吏祿僧廚﹐峯堤觴詠﹐誠忽然不復知有何天之飛也。宋承其華﹐實由五季開采。永叔不信於史﹐他日作《有美堂記》﹐乃云。「其民富完安樂﹐十萬餘家。」然趙氏都汴﹐中國華盛。此爲偏方下州﹐偶有名人遊歷與唐哲輝映耳。建紹駐蹕﹐倉卒苟安。曩所爲蒼龍潛鶴﹑鉅麗華盛之地﹐遂如雲煙過眼﹐不可復計。而後﹐中原士大夫闐駢蝟附﹐始但攀就龍南﹐偸生避地﹐旣而作苑囿﹑興歌舞﹐詩場酒壇其間。錢唐樂國﹐爲豪傑所譏嘆。而此﹐坳隅乃極盛。嗟乎﹗西泠涔垤下州﹐古今盛衰興亡之感集焉﹗大致王化隆﹐則九衢均平﹐故遴梧不萃於下都﹔世運陂﹐則洪濤先翻﹐故擇沮每因乎偏壤。今夫西泠﹐在唐宋則掩於潛鶴蒼龍﹔降在江左﹐亦掩於秣陵具區。惟五季﹑南宋獨顯﹐豈其盛衰回互﹑興亡怳惝耶﹐亦地勢使然歟﹗然至今日﹐旣非謝傅﹑右軍筇屨之年﹐亦非五季建紹闐駢之日。而我等適復來此﹐荒涼刺目﹐所謂其民富完安樂者安在﹖而陌上之緩緩歸與夫錢唐樂國者﹐皆不可計也。則是唐季以來﹐西泠未有之衰﹐而我等適遭之。諸君子乃能選幽撮翠﹐哦騷舉白﹐徜徉乎吏祿僧廚之間。嗟乎﹗此其事不大難哉﹗𨿽然先雅不亡﹐後暉難倡。夫豈盡奪於其時哉﹗以吾石友沈公﹐巨掌髙蹠之所倡﹐又得髙士汪然明西湖諸曲﹐復標勝迹﹐重新畫船。皆絕韻事﹐足以補《西湖志余》。而余亦得廁諸君子後﹐憑髙覽古﹐縱葦茫如。西望玄蓋﹐李伯紀﹑朱元晦之俎豆在焉﹐余所願搴裳而未能也。近眺孤山﹐時見白鶴飛來引人﹐其林君復之淸風乎﹖余則慨然興懷﹐有不止舉白哦騷之槪者。得毋日天目臺宕﹐徒愁岱華也。順治己丑秋日﹐通家舊寅治弟李際期頓首艸。

湖舶詩淸明前二日不系園社集﹐用吳巖子書聯「雨絲風片﹕煙波畫船」爲韻﹐各卽事八首。有引廣陵沈奕琛石友春方苦雨﹐節屆禁煙。湖斂艷陽之天﹐入共水萍之感。良朋覯止﹐云出岫以何心﹔髙韻橫生。月滿粱而自諭。小泛攬山川之勝﹐幽期足杖笠之緣。聿載方舟﹐溯洄孤嶼。由斯倡和﹐弔彼古今。坐蒲團以追白社髙風﹐望竹閣而振靑瑯逸響。雨沈林瘦﹐黃鸝橋畔罵桃花﹔雪漫山空﹐白鶴亭中傾竹葉。拈雙聯以杼爛漫之錦﹐集八韻而霏慷慨之辭。將寄趣於瀾光﹐亦畱聲乎黛影。予役慚星使﹐迹類波臣。問張緒於當年﹐但有鶯梭誰是主﹔感林逋於此日﹐試看梅眷尙成妝。漫興嶽樹之歌﹐徒盼蘇堤之路。情其能抑﹐籟自爲音。爰授簡以次倡予﹐用殺靑而貽同志。鬱鬱西泠山﹐悠悠見初古。尋碑咽杜鵑﹐鼓掉飛鸚鵡。白雪白爲歌﹐紅淚誰能譜。芳菲幾日妍﹐消受連朝雨。林香二月候﹐遊子意何其。水步桃花漲﹐人隨柳浪詞。髙峯含海气﹐丹竈帶云炊。不盡畱連意﹐淸言廢竹絲。煙水心期盡﹐行藏有夢同。餘生成快覽﹐異代閱空濛。西爽沈千碧﹐南枝滴數紅。恍然逋士句﹐今古逐春風。偶來明鏡中﹐冰雪狎春宴。座壓黛螺低﹐望移蒼狗變。湖山疊萬里﹐風華生八面。疇問武陵源﹐漁郎花片片。曲堤分野水﹐人上木蘭船。小艸春來思﹐殘烽江外傳。風和回北雁﹐云濕近南天。欲問千秋迹﹐荒祠帶夕煙。霰布流空翠﹐寒鐘下尺舸。溪髙添翡翠﹐春老健藤蘿。略岸冥通夕﹐拈風靜聽歌。六橋連更斷﹐無計柰煙波。古塔樹云邊﹐潮音起衣帶。眾景涉還微﹐幽情互爲快。山兼濃淡妝﹐湖渾陰晴界。竟日成徘徊﹐船中滿書畫。遊到眞忘倦﹐春城動晚煙。山靑全入鑑﹐云黑半垂天。問水迷秦客﹐看碑說宋年。鴟夷何代事﹐珍重五湖船。樗裏李長順天助無窮山色佳﹐白日開津鼓。危鳥斂雲飛﹐平橋壓艸舞。空香吹暮花﹐孤籟橫遠浦。相對已塵淸﹐寒生今夜雨。不倦探幽意﹐相攜秋水詩。懷人花半閣﹐逃世酒全卮。春滿山爭動﹐愁深鳥竊知。陂塘春正早﹐刷齒薦蒓絲。晚峯靑更薄﹐鶯語到樽空。官渡人飼馬﹐女墻樹掛弓。驚心憑夢穩﹐拙計哭途窮。無限登臨思﹐難堪花信風。出門野水深﹐塔影穿雲變。日薄客衣肥﹐春明鵑淚賤。招隱書易通﹐遊子貧難倦。坐惜倚樓人﹐花飛已片片。莫謂愁中集﹐相將酒問禪。犬雞喧落日﹐風雨靜移年。束影窺三矢﹐銷聲撫—弦。兩峯何日靄﹐許我破蒼煙。一棹遲花約﹐湖光衣到多。鶴懸疑有月﹐鳥語總爲歌。避世封長劍﹐乘流狎短蓑。每逢良會好﹐不欲眼橫波。曲塢煙如瀉﹐柳寒絲未掛。山滿采樵聲﹐人半課晴話。俗畸人近僧﹐道窮書欲賣。倚榜見鳩形﹐流民誰爲畫。半笠成孤傲﹐誰言茅化荃。傷心曾夙夜﹐入眼幾新阡。放世酒千醉﹐逢人詩一箋。靑箱羞我誤﹐不上米家船。古歙汪汝謙然明藉甚企芳聲﹐才名誇第五。乍聆玉屑霏﹐忽變商羊舞。寓目多傷時﹐感懷應弔古。春深遊屐稀﹐十日九聽雨。空濛山色暝﹐因意雨催詩。玄麈琴尊合﹐芳名艸木知。多君眉獨白﹐愧我鬢增絲。卻喜忘年友﹐時徵絕妙辭。芳辰欣結伴﹐畫舫欲淩空。徙席猶沾雨。憑髙可禦風。長堤鋪艸綠﹐曲檻亞花紅。勝會知同調。新詩雪與工。湖山不攺色﹐偏感人多變。只合重交情﹐何須論貴賤。無心云出遊﹐息影鳥知倦。難禁雨兼風。落花紅一片。風雨妒遊屐﹐每逢如隔年。因知詩遣興﹐偏向酒逃禪。柳綠不堪折﹐花紅殊可憐。閒情一衲伴﹐日日泛湖煙。當年多畫槳﹐羅襪每淩波。堪嘆采蓮曲﹐翻聞奏凱歌。匡時寧獻策﹐屏迹避操戈。欣此招攜日。平湖共狎鵝。雨晴山意好﹐幻出詩中畫。橋畔水初波﹐樹頭瀑布掛。莫言興欲歸﹐況值花將謝。自昔動相思。千里還命駕。到處蕭條色﹐湖山更可憐。堤無拾翠伴﹐湖絕聽歌船。亭榭傷今日﹐雲煙類昔年。得君來領略﹐傳誦有詩箋。姑溪吳山巖子兩峯不出云﹐十里春陰譜。水上快鳧鷗﹐簾前怨鸚鵡。花寒不放香﹐月瘦未見補。莫謂近山暗﹐遠煙還是雨。雨次靑峯落﹐雲飛帶野炊。萬山公瀑布。千樹斗春枝。鳥代花爲語﹐詩因酒句思。載桃俱是浪﹐何處掛遊絲。梨放寒香雪﹐杏開秋醉楓。野雲無定相﹐溪鶴有閒工。花性同林異﹐春情百艸公。六橋鶯燕寂﹐無語對東風。注我十年思﹐莫謂尋常見。遊客兩朝人﹐明湖古今面。月伴孤山親﹐云續斷橋倩。珍重泛花情﹐都是春光片。塔掛云枝斷﹐橋分月兩天。雨多春值賤﹐花盡客生憐。愁以一尊壓﹐懷將五字宣。莫虞身外事﹐未了是烽煙。柳倦絲無緒﹐鶯嫌雨不梭。雙堤寒蝶夢﹐孤棹冷漁蓑。貧爲耽遊甚﹐吟因感句多。漫云腸似雪﹐猶自浣春波。獨此別有天﹐超脫滄桑界。周折買山錢﹐慷慨償詩債。舟同範蠡尋﹐賦借司馬賣。安得輞川人﹐收拾煙波畫。桃花然曲水﹐岸艸亦何芊。苦雨春如病﹐驕風燕欲仙。鬥茶烹澗澑﹐排夢枕山煙。正說無絲竹﹐鶯歌上酒船。姑溪卞玄文夢五山色序當春﹐山骨瘦已古。遊客泛杯歡﹐湖光笑人苦。且忘桑海憂﹐毋問鶯花怒。檻外幽气繁﹐竹泉嘯風雨。蓬居多暇日﹐坐臥每遲遲。賴有靑山閣﹐聊酬白社詩。鵑聲驚客夢﹐花气浣塵脾。近轉春寒甚﹐何堪風雨絲。嘯歌無累世﹐盡日瀆雙峯。閱史消閒雨﹐披囊贈去鴻。竹搖杯底綠﹐花儭筆端紅。佳月似無信﹐黃鸝罵晚風。春光不在天﹐遊雲臥蒼甸。花幽非一香﹐鳥靜能千囀。佳題向雨分﹐好句希晴撰。枝上午風恬﹐吹放紅成片。片雨沈南浦﹐風橈蕩醉天。一溪新漲滿﹐兩岸綠莎芊。山有驕人意﹐春無慰客憐。遙看飛鶴下﹐雙岫鎖寒煙。欲霽雲煙活﹐遙鐘醒薜蘿。水明魚犯藻﹐風止鳥閒柯。放眼詩情邈﹐披弦竹韻和。晴光有起色﹐雙燕掠文波。坐臥西子湖﹐耳目不容懈。松喧鶴可招﹐香靜琴寧掛。無力購奇書﹐有作稱佳話。簾捲活丹靑﹐殊勝米家畫。幽懷愜佳境﹐吟思渺無邊。瀑瀉巖疑雪﹐花繁野欲然。風聯漁唱斷﹐煙絡柳絲懸。莫謂淹春雨﹐西泠有醉船。閩南陽嶽季平山色漾晴空﹐習居時異睹。嵐髙出遠容﹐煙薄斂余縷。鳥夢縈春堤﹐笛聲來夕塢。幽人意若何﹐樓頭待新雨。每愁堤艸變﹐漸覺上文漪。遊子厭山屩﹐春風戀酒旗。鶴隨采藥去﹐犬報郵筒詩。日落前溪影﹐悠然一釣絲。十里涵淸鑑﹐羣流合小潀。橋低船不礙﹐寺古徑常通。曉翠山光濕﹐春云塔影空。松關長日閉﹐孤鶴自乘風。蕭然風景殊﹐尙此集名彥。啼歇野塘禽﹐去來茅舍燕。露深看竹回﹐春盡登樓倦。曉起捲簾看﹐落花飛片片。小樓深樹裏﹐倒影入湖天。風笛人無影。云樵畫半肩。不因虛閣閉﹐長見遠山懸。寂寂南屏寺﹐鐘聲破暮煙。涵空無著影﹐遠近一煙蓑。春事余黃鳥﹐幽人只綠蘿。塚生前代艸﹐牧下夕陽坡。好待東村月﹐移來印碧波。湖上晚風和﹐春衫薄未解。分泉灌野蔬﹐掃葉試新芥。柳色軟猶眼﹐鶯聲繁易敗。是中煙景深﹐不假元人畫。春闌花事減﹐樹樹冷晴鵑。滿地皆紅綺﹐無因拾翠鈿。松聲隱遠瀑﹐竹茂宜疏椽。日覺驪思懶﹐無心上酒船。鐘山王民玉式十里春陰重﹐諸山閟眉嫵。折柳事已非﹐種花心自苦。南臯隱晴峯﹐西泠濺香土。美人避繁春﹐洗妝數日雨。遊子逢嘉節﹐懷家溯遠湄。天心終黯淡﹐酒力敢衰危。橋斷連芳艸﹐山孤集子規。昔人憑弔處﹐我亦淚如絲。缺岸淸波滿﹐移舟積雨中。堤身蘇姓舊﹐舫額米家工。楊柳方垂雪﹐燈花不送紅。兩峯開霽色﹐同志坐春風。淸夢二十年﹐佳人許一見。斂眉違淸歡﹐含情依良宴。雲气壓孤城﹐夕陽沈古殿。念彼浣紗人﹐勛名逐花片。細雨知寒食﹐湖頭費酒錢。梨花多怨墓﹐杜宇獨啼天。祀貌存宮錦﹐碑陰論昔賢。莫傳南渡事﹐簫鼓半風煙。不記相逢處﹐萋萋指碧莎。靑山誅舊檄﹐黃鳥滯新歌。鼓枻勞漁父﹐栽花憶郭駝。老僧變勝事﹐澆酒付寒波。名山恰古今﹐西湖洗夙詿。未許遊人私﹐韶與髙僧話。一鏡吐奇寒﹐千巖凝冷快。輞川已閣筆﹐倪米何能畫。賴有旗亭客﹐蒼涼共酒棬。當歌春欲去﹐惜別飲難愆。六代山情迥﹐諸天梵气連。人疑天上坐﹐風雨不回船。西陵釋普醇心函放船坐天上﹐堤柳垂寒縷。魚鳥懷一新﹐湖山妙千古。蘭槳擊空明﹐靑山撲歌舞。渺渺畫圖中﹐風聲送疏雨。春半鳴鵜鴦﹐花香不可窺。樓臺成黯淡﹐芳艸盡離披。鵑意消寒食﹐鷗情傍酒卮。湖邊迷典檻﹐桃李也絲絲。曲堤苔已碧﹐春水綴殘紅。漁艇寒煙入﹐僧鐘晚霧空。遨遊情自達﹐雕琢句誰工。萍聚寧閒事﹐淸言得晉風。憶昔競笙歌﹐繁華倏已變。一聞山水音﹐相對煙雲倩。鼓楫歌滄浪﹐操縵資遊燕。春殘雪霰飛﹐零落春光片。登臨意不盡﹐風雨遂遷延。鶯猶啼往回﹐湖亦媚當年。伯雅娛文酒﹐陰琴咽武弦。古今憑弔處﹐花筆掃春煙。節序無虛度﹐予生可若何。移情花不語﹐有意客悲歌。玉笛輕風冽﹐淸光此夕多。良剛終感慨﹐亭榭下湖波。山水重泉瀉﹐岸花一絲掛。層嶺動夕鐘。孤舟集雨話。蠟屐幾兩存﹐春茗何時賣。覓句翻驚人﹐詩中應有畫。三春環十里﹐總不落蹄簽。戲濾隨當世﹐豪華見昔賢。歌聲歸醉客﹐花影滯嬋娟。待卜明朝霽﹐重來上酒船。彭城徐必昇扶九竟日擁涼云﹐羣峯湖面眺。食畱千載寒。酒送三春雨。同事皆勞人﹐此鄕稱淨土。孤山客未歸﹐艸色迷微浦。美人零落後﹐日月等閒移。未有招魂侶。徒嗟虛鬢絲。梅殘猶見雪﹐鐘冷欲無詩。漫道靑門老。聊過古蕩陂。春气西陵早﹐靑山放遠紅。橋憐歌舞斷。鶴望海云空。十里開天地﹐千年仰化工。不須金穀夜。猶自泊長風。傾國成湖名﹐桃花開畫面。遙憐絕代人﹐飛作落英片。衫濕白香山﹐墨畊米顚硯。乾坤浮鏡中﹐令我須眉變。湖心一席地﹐艸夙翠鈿煙。欲洗雙峯影﹐愁傾百沓泉。屐封花齒外﹐苔翦夜燈前。車馬堤塵日﹐江山問杜鵑。酒入鶯花夢﹐何堪五憶歌。不經湖寂寞﹐誰復悵煙波。幽榜開林麓﹐春絲蕩晚蓑。食愁彈鋏老﹐耕傍北山阿。繁星人夜行﹐幽嶠具靈怪。處士白雲眠。名花春日賣。鳥傳冰壑書﹐人靜諸天界。珍重輞川人。勞君詩中畫。買山何處好﹐滄海盡茫然。春宿西溪月。樓依蘇小船。悲風搖古壁﹐短褐坐靑氈。天老愁應斷﹐書空漫艸玄。棲賢釋圓生梵伊湖光動碧岑﹐煙樟迷春鼓。髙會寄斯晨﹐幽懷良足數。云封瓦寺鐘。花寂山香舞。人事幾微茫﹐半消寒食雨。莫問殘堤柳﹐猶懸芳艸思。云頹羣壑異﹐天壓兩峯卑。簫鼓喧何日﹐林泉靜此時。一樽聊共對。誰謂鬃如絲。煙際荒亭出﹐碑殘積蘚封。梅瑰如可召﹐鶴夢杳難通。花落漁兒棹。鶯催遊子筇。垂湖春雨密。談笑愜髙風。平堤春水明。列嶂周遭見。花附泛輕濤﹐芹香薦夕宴。照人杯影涼﹐人世鳥聲變。好擇此山阿。結茆地一片。十里香塵路。遊情二月天。移樽開舫社﹐分俸給花錢。廢塔存何代。荒祠記宋年。隔江春幾許﹐浪說又烽煙。曾憶諸峯勝﹐飛泉竹裏過。幾年懸杖笠﹐今日夢煙蘿。雨積山如醉﹐春鳥不歌。兩泠新漲滿﹐艸綠濺香波橢寒碧如鏡澄。倒影涵空界。一湖西子名。千古詩人債。江汐逼孤城﹐嵐光橫遠邁。蒼茫四望中﹐無處不圖畫。是峯皆靜致﹐無樹不啼鵑﹢。酒可酬舂事。題因借錦聯。眾山皆欲響﹐獨我滯言詮。無限懷人意。風流一釣船。金臺沈彜琮維則一葦湖上來。鷗鶩差足伍。云蒸鏡光昏。樹壓山形古。幽懷寄萍蹤﹐淸韻聆松戶。也作問愁人。敲詩坐寒雨。逆旅支寒食﹐詞還寫竹枝。芳華未消歇﹐風雨故離披。水沒秦王纜﹐妝虛越女眉。啼鵑空有恨﹐時傍綠楊絲。鶴徑封苔蘚﹐何年別乃公。咽泉春亂石﹐遺構老荒叢。代謝花開落﹐升沈客轉蓬。踏歌山骨冷﹐可柰歲寒風。飛樓結層陰﹐向我時舒捲。南北兩峯巒﹐艸木互蒸變。如闐河伯宮﹐或散蛟門霰。美人期不來﹐望斷菱花片。放舸三潭外﹐憑虛思欲仙。琴彈魚樂國﹐節候雨花天。泛覽孤飛鷁。飄零逝海鳶。輕寒迎短棹。載得五湖煙。踏枝黃鳥下。送酒怯髙歌。勝賞辜靑帝﹐仙遊蔽女蘿。亭開湖面闊﹐柳向寺門多。更喜聯禪喜﹐袈裟泛碧波。春光虛九十﹐碧艸沿堤隘。愁絕麗人行﹐釋此當壚債。孤城雨外封﹐雙塔天邊掛。始信老吳興。胸中自有畫。林巒昏四望﹐返照一峯懸。醉興同山簡。遊人幾晉賢。拼翻銀鑿落﹐漫控鐵連錢。不盡登臨處。期晴下瀨船。山陰趙升猛遷萍蹤十載違。此日良朋舉。翠滴人空炯﹐寒峭生零雨。魚鳥解依人﹐湖山欣托主。徵詩刻燭催﹐髙情捉談塵。宕漾浮漚去。衝波信所之。桃花消野意﹐柳色漾遊絲。澄湛開新鏡﹐笙歌盡滿卮。篷窗迷望處﹐大小米山奇。遊情春最勝﹐勝最擅湖中。況乃當寒食。何由競暖風。蕪平沈岸碧﹐花落漲波紅。興至歌遄發。憑余酒力雄。漸覺薄春衫﹐倏焉先集霰。天低或可浮﹐云濕盡成片。絲竹咽淸商﹐茗香滌華宴。微度水龍吟﹐噴作驪珠串。欣此鷗盟訂﹐期同山石堅。濤箋霏向雪﹐江筆絢靑煙。塔迥懷陳迹﹐堤傾感昔年。首搔杯引滿﹐不敢問靑天。虛亭憑弔久﹐長嘯復長歌。翠失千巖暝﹐靑回十里波。臨風應灑淚﹐對雨不披蓑。自笑狂逾昔﹐雄心柰老何。遙挹飛來峯﹐幻靈我欲拜。賡酬半風流。臨摹展書畫。飛翠六橋紆﹐空瀠三竺隘。春燈林杪熒﹐時出紅塵界。躋攀情未已﹐迂窗獵云邊。我似邀涼月﹐僧猶到夜船。梅殘孤嶼寂﹐艸滿斷橋連。自有淸音在﹐毋煩沸管弦。練江汪度千頃春遊恰禁煙。屈指日百五。輕揖逐雲飛﹐好峯隨意數。太瀠含朝昏﹐湖汐變今古。猶有盟寒松﹐亭亭度風雨。嵐翠空相撲﹐山山蓄雨奇。乾坤容泛覽。花鷗聽支離。酒徳寬爲政﹐禪機寫入詩。王孫無限意。芳艸漸成絲。淋漓收眾動。萬緣莽戎戎。獲壑難藏舫。石嵁不長龐。古云頑澹治﹐新月逸虛空。作者薪勞後﹐蕭疏十里風。絲竹或衝云﹐笙歌鶯一串。坐淸煙水迷。香徹艸木戰。意气輕雲霞﹐風流髙海甸。微茫人景遙。西子影一片。每對湖山處。依依若可憐。答歌樵牧外﹐逃醉白蘇邊。野水香花屋﹐寒濤漲墓田。前林斂薄日﹐雹玉正驅煙。不覺閒生感。虯鐘發遠訶。樓重環水宅﹐寺古結山窠。往事歸靑岫﹐餘生老綠蘿。徘徊看鼓枻﹐默默問春波。連陰气似秋﹐天舉春光賣。桃柳問當年﹐碑祠刪古派。兩湖渾醉鄕﹐一棹縈詩債。南北幾重山﹐塊塊形諸畫。行藏疑逝水。獄喜向湖前。生計憑鷗鷺﹐閒情托佛仙。長空從一笑﹐造化獨無權。酌盡杯光去﹐仍浮不系船。古皖姚孫森繩先舉目易滄桑。扁舟無定主。來靑欣托鄰。流碧自終古。帆繞羣峯回。林缺纖雲補。竟夕坐髙寒。今朝瀉新雨。湖光珍一見﹐煙玉結寒姿。淑气滋靑艸﹐幽香上綠枝。懷人多雨後。淪治覺春遲。靜惟鷗鳥。朝昏拂柳絲。萬山靑在目。一水自能通。遠樹疏煙上﹐扁舟微霰中。寒偏知客意﹐韻半入詩筒。那是羊裘語。西窗坐晚風。終日踏波光﹐閒情殆欲徧。山影破千重。鳥聲徐一囀。修禊學隨時﹐看花羞照面。幽人無與言﹐檢點春光片。曉起淩空翠﹐濃陰隱亦妍。林平藏古寺﹐水闊得湖全。春永寒花歷﹐山奢谷雨泉。獨憐吟眺後﹐野鳥自啼煙。輕橈劃春雨﹐半日幾回過。云臥亂香曲﹐風暄野徑蘿。萬愁銷薄醉﹐一枕托髙歌。努力持竿去﹐淸時有釣波。歷景雨風愁﹐蒼茫春欲邁。褰裳云影流﹐飛瀑山音掛。伊昔問水濱﹐於今習方話。遊覽一何奇﹐幅幅雲林畫。薄遊含遠思﹐山水亦淒然。海絮生寒樹﹐潛魚泛積煙。客常依雨住﹐春肯向花傳。夢繞江東久﹐西湖尙系船。

