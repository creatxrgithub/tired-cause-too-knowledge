西曹秋思

﹝明﹞黃道周﹑葉廷秀﹑董養河著

記➀

辛巳之春﹐小子師吉﹐入侍燕京。適石齋黃夫子﹐爲廷諍下錦衣﹐葉潤山先生以疏白同坐﹐先大夫以宿好被織➁。

【校異】

➀案孫抄本列此記於卷末﹐《四庫提要》所據「庶吉士梁上國家藏本」也列此記於書尾。今案從內容和形式上看﹐似以列在卷首更爲適宜。➁宿好﹐孫抄本「宿」作「夙」。

時天下憂疑➀﹐君子仄足➁。倪文正公在林下﹐投書於執政﹐有南北部復見今日之語。黃夫子聞之﹐謂先大夫及諸同事曰「鴻寶之言過矣﹗東漢黨人﹐遺恨千載。上乏明君﹐內多嬖幸﹐士君子徒相標榜是非於下﹐戮辱之慘﹐固其宜也。余直道不阿﹐知無不言﹐言無不盡﹐或以過激獲罪﹐何有黨名﹖竊笑近所謂東林﹑西林﹐日向予喋喋者耳➂。」

【校異】

➀憂疑﹐孫抄本「憂」作「皆」。➁君子仄足﹐孫抄本無「君子」二字﹐「仄」作「失」。➂日向予喋喋者耳﹐孫抄本「耳」作「自」。

以是羇棲西曹﹐吟詠土室。或書《孝經》以鬻食﹐或解《周易》以見志。彼此賡酬﹐互相戒勉。師吉侍側服勞﹐黃夫子嘗曰﹐孺子可教。故凡父師著述﹐皆手錄而珍襲之。未幾賜環﹐公道大眀﹐中外胥快。而倪文正公隨起少司馬﹐至都取西曹諸作﹐如經解﹐如雪艸﹐一一較梓。曰非天王眀聖➀﹐安有此耶﹖

【校異】

➀天王﹐孫抄本「王」作「下」。

時逆闖方熾﹐蹂躪秦晉﹐先大夫痛感厝薪➀﹐三疏請纓﹐見阻蜀相。又以庚癸之嘑﹐監督九門糧艸﹐朝夕拮據﹐勞瘁成疾。於癸未之秋﹐先諸先生棄世矣﹗迨北畿失守﹐金陵告陷﹐諸先生相繼盡節﹐忠孝之气﹐洵塞於天地哉➁﹗

【校異】

➀痛感﹐孫抄本「痛」作「彌」。➁洵塞於天地﹐孫抄本「洵」作「詢」。

因憶黃夫子督師出閩關﹐師吉偕伯氏嵩生餞之。黃夫子曰﹐予直此得報先皇帝於地下矣➀﹗他不忍言矣﹐並可謝爾父矣。遂揮淚而別。

【校異】

➀直此﹐孫抄本「直」作「自」。

嗣是伯氏披緇入山➀﹐師吉作令赴越➁。愴然數載之中﹐岸谷升沈﹐而先大夫又棄予五年所矣➂。流離之下﹐篋笥無存﹐惟此《秋思》唱和一帙➃﹐斤斤寶之﹐不忍釋手。爰述始末﹐播諸同人﹐俾咸知西曹之事云。

小子師吉﹐百拜謹志於惠之丰湖亭➄。

盱江後學萬銑印角父書。

【校異】

➀披緇入山﹐孫抄本「山」作「坐」。➁作令﹐孫抄本「作」作「忙」。➂棄予﹐孫抄本「予」作「余」。➃唱和﹐孫抄本「唱」作「倡」。➄謹志﹐孫抄本「志」作「識」。

西曹秋思

上虞倪元璐鴻寶校閱

濮州葉廷秀潤山

鎭海黃道周石齋仝著

晉安董養河漢橋➀

【校異】

➀案孫抄本三人題名次序爲﹕首董養河﹐葉廷秀居中﹐末黃道周。

辛巳之秋﹐讀易之餘﹐靜沃道趣。筆硯不去﹐輒蔚詩思。從石齋﹑漢橋二先生敲正➀﹐遂完平韻三十章。載勞雅和﹐益慚前粃。玆書後先﹐以存本末。觀者鑑之。

廷秀識

【校異】

➀石齋﹑漢橋﹐孫抄本二人先後互易作「漢橋﹑石齋」。

一東

潤山寧甘袖手不書空﹐流水深山靜者同。漸拓疏懷秋色裏﹐微敲新句月明中。傍檐片榻頻驚雨﹐隔院雙吹晚散風。世事滔滔何處砥﹐請君百折看川東。

漢橋浮雲吹盡雁橫空﹐影落長江笑我同。再閱燠涼雙闕下﹐驟驚寵辱一年中。蒼葭秋遠承淸露﹐仄柏峯孤試勁風➀。惆悵無方辭繳弋﹐未須悔別舊墻東。

石齋虎谷蛟潭人影空➁﹐棕團攜得與誰同。破車已頓荒山下﹐短棹仍投虐浪中➂。出袖琪花齊化石➃﹐開帷蠟火各經風。茅蒓握卜千金數➄﹐何處安流滄海東。

【校異】

➀仄柏峯孤﹐孫抄本「峯」字空闕。➁人影空﹐孫抄本「人」作「入」。➂短棹﹐孫抄本「棹」作「掉」。●虐浪﹐陳刻本「虐」作「雪」。➃齊化石﹐陳刻本「石」作「口」。➄千金數﹐陳刻本「金」作「無」。

二冬

潤山遠樹夕陽陽抹濃➀﹐天南極目見云封。憶蒓悶阻連朝雨﹐索米愁催落月鐘。鄕國何年消戰皷﹐客途到處老秋容。餘生剩有歸歟意﹐欲買荒山聽古松。

漢橋𨿽然云壑趣偏濃﹐踣馬何關試蟻封。漫縶南冠悲夜柝➁﹐還驚北闕誤晨鐘。蛟龍浪闊魂頻度﹐兕虎風淒道自容。莫爲陸沈相對泣﹐荒園猶有未凋松。

石齋最不宜看雲樹濃﹐況當隙照又云封。靑天偶屑星楡淚➂﹐白日仍催子夜鐘➃。半壁寒灰圍客夢﹐一壺漏屋穩身容➄。驚心戶外傖兒語➅﹐多少黃鸝失亂松。

【校異】

➀陽抹濃﹐孫抄本「陽」作「一」。➁悲夜柝﹐孫抄本「悲」作「愁」。➂靑天偶屑星楡淚﹐陳刻本「天」作「霜」﹐「屑」作「結」﹐「星楡」作「眀河」。➃仍催﹐陳刻本二字作「頻傳」。➄漏屋穩身容﹐陳刻本「屋」作「酒」﹐「身」作「心」。➅驚心﹐陳刻本「心」作「身」。

三江

潤山更於離亂念家邦﹐客去林空鶴影雙。豈畏風霜催鬢落﹐已觀寒暑定心降。尋嘗日半分僯火➀﹐遮莫廉垂對艸窗。掛壁蒼苔閒不厭﹐暮涼猶倒酒三缸。

漢橋曾築黃金動帝邦﹐報燕書讀淚痕雙。眼中驥足囚空老➁﹐天上旄頭掃未降。剝啄敲棋憐蘚榻﹐錯綜詮易類蕓窗。淸宵韻侶無賒酒﹐坐看秋花蘸碧釭。

石齋雁集鳧歸各此邦﹐投羅舄履肯雙雙。未馴龍性知無賴➂﹐已墜文城可遂降。判作候人辭赤芾﹐悔從雕管謝蓬窗。巢由屈賈同銷處﹐一勺燈花倒暮釭➃。

【校異】

➀尋嘗﹐孫抄本「嘗」作「常」。➁囚空老﹐孫抄本「囚」作「因」。➂無賴﹐孫抄本「賴」作「懶」。➃一勺燈花﹐孫抄本「勺」作「灼﹔又「花」作「光」。

四支

潤山閉戶從知懶性宜﹐倦蟬唫老墜秋枝。何人重幕尊開好➀﹐有客單襟睡起遲。語默初難學古象﹐衣冠今已累明時。新來作計惟寒儉﹐皎月撩窗動素思。

漢橋紼鹿冠猿兩不宜﹐此身於世總駢枝。偸閒本恃消名蚤﹐蒙難空憐學道遲。豎鬼數經辭藥後➁﹐崩瀾少記得壺時。於今履虎平平爾﹐鼻鼾如雷何所思。

石齋促刺話頭兒女宜➂﹐瘖蟬今已斷枯枝➃。不辭碧藕通身脆﹐莫說蟠桃結果遲。烏鴿掌中猶覓食➄﹐貓狐眼裏未移時➅。甫田歷歷生驕莠﹐空對笠人訴所思。

【校異】

➀尊開﹐孫抄本二字互乙作「開尊」。➁辭藥後﹐孫抄本「辭」作「亂」。➂話頭﹐陳刻本二字作「屏間」。➃瘖蟬﹐陳刻本「瘖」作「喧」。➄掌中﹐陳刻本「中」作「盤」。➅眼裏﹐陳刻本「裏」作「鏡」。

五微

潤山幾載煙霞坐釣磯﹐風塵回首失荷衣。渡橫野水潮初落﹐蕪盡田園客未歸。只有閒心翻夢趣﹐不因詮易漏天機。眼前何處迷途盡﹐入夜愁看螢火飛。

漢橋拋卻魚竿礪女磯﹐秋風誰爲搗寒衣。嗟予無死三年望﹐問客何來他日歸。松桂故山空掃迹﹐龍蛇大陸未藏機。累臣剩有憂天淚﹐六月嚴霜已晝飛。

石齋半磚墮甑亦漁磯➀﹐何處沙灘不篛衣➁。猿檻難銜銀索去﹐燕窼猶貼破帆歸➂。百錢穆卜饒生計﹐兩字眀符澹殺機。聞道西山六月雪﹐孤臣未敢問霜飛。

【校異】

➀亦漁磯﹐陳刻本「亦」作「各」。➁篛衣﹐陳刻本「篛」作「簔」。➂破帆﹐陳刻本「破」作「布」。

六魚

潤山豈因交絕往來疏﹐思逐歸鴻落照余➀。何處扁舟橫荻月﹐有人欹枕夢鱸魚。天涯尙見石堪語﹐鄕國仍憐竹報書。閱到三時秋又老﹐素懷歷落意躊躕。

漢橋凋桐如髮影疏疏﹐菙楚聲殘午睡餘。驚矢固宜同孽雁﹐脫淵蚤是愧潛魚。樂爲晨夕相憐伴﹐忘在風滔未見書。久學養生經險盡﹐善刀藏豈待踟躕。

石齋楡陰隔歲再疏疏﹐題鴂聲殘芳艸余。化國久賒雙夢蝶﹐仙方空禁一衣魚。千春石鷁懸知我﹐四壁風霆倘護書➁。閉眼支牀生已老﹐爲誰搔首更踟躕。

【校異】

➀歸鴻﹐孫抄本「鴻」作「帆」。➁風霆﹐孫抄本「霆」作「雷」。

七虞

潤山倦眼何須別智愚﹐冷心幸已澹榮枯。敢期明月還珠浦﹐獨覓寒虹貯玉壺。觀世總成眞逆旅﹐愛才尙有舊奚奴。故鄕剩得蓬門在﹐爲倩僯人鏁住無。

漢橋蝸爭龍戰一何愚➀﹐貂玉晨披骨夕枯➁。達士信天分齒角﹐野夫滿腹在爪壺。伏書女授吾期子﹐箕範王咨舊是奴。每憶古來憂患地﹐婆娑生意不能無。

石齋買車還馬豈云愚﹐卻爲龜靈龜自枯➂。刺棹何須頻結佩﹐中流不合自捐壺。便從館庫烹鴨犬﹐莫向昆侖問寶奴。世道關天人事澹﹐錦場簇艸幾時無。

【校異】

➀龍戰﹐孫抄本「戰」作「鬭」。➁骨夕枯﹐孫抄本「夕」作「石」。➂龜自枯﹐孫抄本「龜」字空闕。

八齊

潤山眼底往來途不迷﹐半窗亦似一枝棲。窮巖久見蛛封网﹐塵榻嘗疑燕墜泥➀。隔壁有人唫白薴﹐故園無路杖靑藜。不堪薄暮蠅蚊亂﹐靜裏思深風月蹊。

漢橋鱗羽離披夕霧迷﹐棘圜何必異桐棲➁。忠難動主水投石﹐學不如人馬陷泥。無罪叜懷非白璧﹐放歸予杖是枯藜。倦云此去深深閉﹐或許隨僧過虎蹊。

石齋空澤今知老馬迷﹐只因結足坐雞棲。人將道眼安金屑﹐天與鉛刀切玉泥。髙士每逢新燹火﹐星寮錯怪舊燃藜。遺鄕小吏黃華綬﹐未用深深桃李蹊。

【校異】

➀嘗疑﹐孫抄本「嘗」作「常」。➁棘圜﹐孫抄本「圜」作「園」。

九佳

潤山昔人撒手百層崖﹐看到尋常事偶諧。道在實難隨世諾﹐途窮幸不喪吾懷。涼風初試寒松節﹐野火仍畱枯艸荄。抽捲尋詩防累靜﹐水雲空闊自髙齋。

漢橋絕物無能學斷崖﹐放情時復托齊諧。身櫻羅网才思過﹐人在蒹葭豈易懷。論世寸心畱雅頌﹐識花雙眼定根荄➀。懶將生事防生趣﹐九食三旬半是齋。

石齋伐檀人去久乖崖﹐梳艸薙云汝未諧。鶩鴨欄中容絕足➁﹐驪龍穴底失開懷➂。已看日腳侵枯岸﹐不趁雷車問舊荄。石馬銅駝能自在﹐小舠灣處卽髙齋➃。

【校異】

➀雙眼﹐孫抄本「眼」作「目」。➁容絕足﹐孫抄本「容」作「空」。➂驪龍﹐陳刻本二字互乙作「龍驪」。➃小舠﹐陳刻本「舠」作「船」。

十灰

潤山隙光孤影勉裴徊﹐秋雨夤緣長碧苔。盡棄身名拋恨去﹐如常色笑引詩來。僯家莫弄落梅曲﹐盛世原寬詠檜才。傳語門前鴎鷺伴﹐知聞未斷漫相猜。

漢橋梧窗無語月低徊﹐掛壁龍吟生繡苔。與世違多皈梵果﹐爲書誤不恨秦灰。麟楦自詫尋常眼﹐鳳臆終矜急難才。黃獨紫芝還我去﹐蛣丸鴟鼠莫須猜。

石齋隨他燕雀雅裴徊﹐已見朱闌惹綠苔。束楚何當支大廈﹐奔流端不顧微灰。鴟夷自賽江湖願﹐枹鼓難明堂阜才➀。只此山深朋好絕﹐虎嗥豨嘯莫相猜➁。

【校異】

➀枹鼓﹐孫抄本「枹」作「抱」。➁豨嘯莫相猜﹐陳刻本「豨嘯」作「猿噪」﹐「莫」作「浪」。

十一眞

潤山許多世事莫開唇﹐戴笠相逢各飲醇。丘壑欲容髙枕士➀﹐兒童猶識濯纓人。唫深庾亮樓中月﹐思入莊周夢裏身。一綫江湖緣未斷﹐漁翁何事滯垂綸。

漢橋酒爲銷憂彊入唇﹐醉鄕憐我果淸醇。看呼五白賒豪客﹐聽撫孤桐見古人。半市半朝雜處地﹐亦僧亦梵苦唫身。若無鈴柝頻驚夢﹐何異秋江隱釣綸➁。

石齋莫貪鯉尾與猩唇➂﹐桂蠹蓼虫久自醇➃。不向鹽梅嘗異味➄﹐翻從毒艸見眞身。牢騷鬼射沙中影➅﹐割截天全綫下人➆。自是觸膚通世法➇﹐髑髏在處感靑綸。

【校異】

➀丘壑﹐孫抄本「丘」作「邱」。➁秋江﹐孫抄本「江」作「深」。➂莫貪﹐陳刻本「莫」作「誰」。➃桂蠹﹐陳刻本「桂」作「蘗」。➄不向﹐陳刻本「不」作「莫」。➅鬼射﹐陳刻本「鬼」作「兔」。➆天全﹐陳刻本「全」作「停」。➇觸膚﹐孫抄本「觸」字空闕﹐陳刻本「觸」作「殘」。

十二文

潤山澹漠天光閒自分➀﹐愁心一半送斜曛。秋蛩泣露驚頹壁﹐倦鳥尋枝避斷雲。欲向滄溟窺道岸﹐未教劍气觸星文。亂離滿地勞瞻顧﹐何處家移野艸燻。

漢橋秋光無賴又平分﹐騎馬紅塵較易曛。羈客杯鐺空皓月﹐美人環佩隔髙云。墻蛩韻切猗蘭操﹐江雁聲逥織錦文。歸夢欲成還坐起﹐貝龕添取百合燻。

石齋殘基歷亂已難分➁﹐復瀉空杯禱落曛。白首系官如祝髮﹐長天送老屬孤云。人經多難思偏遠﹐賦爲銷愁語不文。最憶堊廬員石下﹐松脂楓乳共龢燻。

【校異】

➀澹漠﹐孫抄本「漠」作「漢」。➁殘基﹐陳刻本「基」作「碁」。

十三元

潤山莫羨明時鵷鷺尊﹐應秋螢火煽黃昏➀。論心幸倚人如玉﹐席地偏宜月到罇。白壁余晶仍射斗﹐靑銅合老未驚魂。不堪重憶昨年事﹐潦倒猶憐諫艸存。

漢橋滄州吾道亦何尊﹐赤米白鹽朝復昏。鷗侶絕無峯對面﹐瓦衣何有雨傾盆。開籠放鶴憐垂翅﹐薙圃分華欲醉魂。底事衰年輕一擲➁﹐到家羞說舌猶存。

石齋率野仍知虎兕尊﹐蟄虫徑不悟朝昏➂。紫苔任蝕腰中劍➃﹐白浪頻翻馬上盆。百戰墜肌猶有骨➄﹐片言折脇但銷魂➅。宮絳允矣吾夫子➆﹐莫說香柔舌自存。

【校異】

➀應秋﹐孫抄本「秋」作「和」。➁輕一擲﹐孫抄本「輕」作「經」➂蟄虫﹐陳刻本「蟄」作「熱」。➃腰中劍﹐陳刻本「腰」作「匣」。➄墜肌猶有骨﹐陳刻本「墜肌」作「沙場」﹐「有骨」作「吐气」。➅折脇﹐陳刻本二字作「黯備」。➆宮絳允矣﹐陳刻本「宮」作「官」﹐「允」作「久」。

十四寒

潤山同異可將人面看﹐無妨對酒靜波瀾。風涼自解秋香好﹐日暮方知遠道難。半夜靑藜燃太乙﹐多年淸夢醒邯鄲。目前道气追隨是➀﹐何處塵埃更正冠。

漢橋海月遙憐女兒看﹐魚龍何夜不生瀾。言愁我自經愁慣﹐破笑方知彊笑難。萬國煙霾呼戰鬼﹐中原豺虎斷徵鞍。便歸未卜歸何日﹐徒嘆梅眞蚤掛冠。

石齋明月人當漁火看﹐一行蔥渫也翻瀾。觀生已識有生累﹐閱物方知望物難。是處未應題絕筆﹐此翁何苦據徵鞍。秋冬射獵眞無藝﹐乞得鹿皮制小冠。

【校異】

➀目前﹐孫抄本「目」作「日」。

十五刪➀

潤山獨有秋思不可刪﹐三時珍重一身閒➁。靜中稽古堪心醉﹐愁裏逢人易鬢斑。大海遺珠懸北斗﹐孤雲帶雨下西山。屋梁落月情如許➂﹐未免夷猶去住間。

漢橋蕙合滋榮艾合刪﹐主恩何敢怨投閒。名題虎觀新開典﹐官躐鳩曹獨領斑。腰骨伸來仍傲菊﹐頭皮畱得未慚山。【衣﹢丘】爲宵旰分鄕夢﹐時繞紅雲玉仗間。

石齋十七部書一夜刪﹐離身蕭斧卽髙閒。艱貞不敢聞箕子﹐眀哲隨它笑史班。吳市故家猶辧姓➃﹐艸堂神物別移山。鐵圍盡處無開諾➄﹐萬歲君恩出此間。

【校異】

➀案南明刻本此韻三人詩次序與其它諸韻同﹐卽依次爲葉廷秀﹑董養河﹑黃道周﹐孫抄本則董養河與黃道周前後位置互易﹐將次序攺爲葉廷秀﹑黃道周﹑董養河。➁一身閒﹐孫抄本「身閒」訛作「時間」。➂情如許﹐孫抄本「情」作「淸」。➃猶辧姓﹐陳刻本「猶」作「仍」。➄開諾﹐陳刻本「諾」作「路」。

一先

潤山披離亦侶飲狂泉➀﹐乍聽秋聲意惘然。無那思君如滿月﹐不堪顧影在壺天。野情仍昔憐孟雅﹐生計憑今遜睡賢。欲辧西陽烏盡處﹐山川滿目蔚風煙。

漢橋負他白石與靑泉﹐顧影樊籠一啞然。衰鳳片鴒終瑞世﹐愁胡雙眼自橫天。楡收難學平津媚➁﹐籜落深思王蠋賢。字作蠅頭書未蠹﹐艸玄髙閣也淩煙。

石齋杖頭跑地得雲泉﹐帝與筮魂又栩然➂。皓首不須談物命﹐枯苗安敢負穹天。豢牛自識羊皮賤﹐寶鼎寧知柳下賢➃。獸炭狼煙爭歲暮﹐此身輕帶介山煙。

【校異】

➀亦侶﹐孫抄本「亦」字空闕。➁平津媚﹐孫抄本「津」作「情」。➂筮魂﹐孫抄本「筮」作「巫」。➃寶鼎﹐孫抄本「鼎」作「甲」。

二蕭

潤山但看木落悵先凋➀﹐卻望千門月色遙。此處投珠無按劍﹐幾人煉汞勝吹簫。平沙集雁云初懶﹐涼雨寒蟬秋漸驕。遂有壯心成泮渙➁﹐還山我欲混漁樵。

漢橋回首明湖楓漸凋➂﹐六橋尊酒故人遙。同心月冷松間帶﹐乞食風淒江上簫。北雁飄來多避繳﹐南鱗徙去不通潮。僑家城曲吾孫在﹐何日攜書偩老樵。

石齋雪盡松寒喜未凋﹐故園萬里詎云遙。中原刁鬥依淸嘯﹐南國松梅碎玉簫。胡馬夜闌齊飲水﹐鯨魚月出各窺潮。風煙嶺表晴無恙﹐不使明時缺老樵。

【校異】

➀悵先凋﹐孫抄本「先」作「未」。➁壯心﹐孫抄本「壯」作「寸」。➂楓漸凋﹐孫抄本「楓」作「風」。

四豪

潤山一書一劍半生勞﹐采得湘蘭佩影髙。霄漢原無畱芥蒂﹐江湖多是閉蓬蒿。何須同異爭三耳﹐祗見居諸喚二毛。布被蒙頭惟穩臥﹐不知門外有風濤。

漢橋嘑牛嘑馬亦何勞﹐厭聽淒鴻入漢髙。閱盡千秋空竹簡﹐問來七尺只丘蒿➀。倉鷹在臂爭鋒距﹐翡翠棲苕矜羽毛。抱病自憐還自笑﹐更深燒茗戰秋濤。

石齋折轅炊火見薪勞➁﹐卻想晨門身事髙。阿客到頭輕【舛﹢鳥】鷟﹐小山終古耐蓬蒿。五噫攺字蛇添足﹐一臼移家燕落毛。何處飲牛更洗耳﹐手提竹枕聽秋濤➂。

【校異】

➀問來﹐孫抄本「問」字空闕。➁炊火﹐孫抄本「炊」作「吹」。➂手提﹐孫抄本「提」作「持」。

五歌

潤山家山無計謝煙波﹐余課閒唫貧也歌。老近自知心省好﹐朝來其柰事生何。兵荒驛路棠陰少﹐將相池臺蔓艸多。搖落客情難對酒➀﹐三秋一半夢中過。

漢橋頻年浪迹在江波﹐風景撩人足嘯歌。三夕洞庭皆月伴﹐一帆廬阜柰云何➁。仙人鶴去遺丹少﹐騷客風流灑墨多。非爲緇塵滌逸翮﹐秋山誰勝不堪過➂。

石齋漁龍白日撼名波﹐縱有窹言不敢歌。畫局半枰生已老﹐石頭雙柱意如何。裁將皂帽遼東近﹐乞得丹砂勾漏多。莫謂刺舟漁父傲﹐洞庭深處少人過。

【校異】

➀客情﹐孫抄本「客」作「窮」。➁廬阜﹐孫抄本「廬」作「蘆」。➂誰勝﹐孫抄本「誰」作「𨿽」。

六麻

潤山十畝荒殘不用嗟﹐孤萍一縷繋天涯。那更多事唫爲苦﹐賴有能閒餐漸加。客路空聞求塞馬﹐世情應蚤辧弓蛇。可憐歷亂風煙裏﹐秋色先人已到家。

漢橋楚水扁舟更可嗟﹐巫云三載斷天涯。煙迷鸚鵡春衫濕﹐雨聽瀟湘雪鬢加。漢女有魂皆藥艸﹐漁人無夢不桃花。悲愁欲擬離騷怨➀﹐閣筆東僯宋玉家➁。

石齋敏手誰能辧咄嗟﹐容頭身過卽生涯。八行封去靑雲寂﹐一部書成白髮加。滄海舟能浮貝葉﹐武林溪莫禁桃花。馬頭亭館多無礙﹐喜得墻東未有家。

【校異】

➀悲愁﹐孫抄本「愁」作「秋」。➁宋玉家﹐孫抄本「玉」作「王」。

七陽

潤山明鏡難窺鬢上霜﹐貞心幸不委淒涼。風雷乍動聞天笑﹐松菊猶存佩月香。獨向孤灘憐逝水﹐只宜半畝問芳塘。四休居士逢人懶﹐消得淸尊又夕陽。

漢橋絺時不蚤備嚴霜﹐短褐何辭耐夜涼。肉斷菔根生暖气﹐卉殘菊蕊動微香。寄兒好護藏書架﹐戒僕休枯養鴨塘。更喜老兄林下健﹐歸陪詩酒趁春陽。

石齋江南楓桕好經霜﹐從此紅雲試晚涼➀。不信冰車輕蹴岸﹐自耘佛瓜動奇香➁。風平掛席看疏島﹐日午收鹽過小塘。泛泛卜居誰得侶﹐殷雷多半載山陽。

【校異】

➀試晚涼﹐孫抄本「試」作「賦」。➁佛瓜﹐孫抄本「瓜」字空闕。

八庚

潤山靜裏秋容晚更淸﹐愁心暗與暮云平➀。涼天方歇蜩螳語﹐徵路重看枤杜榮。尙有黃花酬晚節﹐可無白日送歸旌➁。還山應觸檀槽淚﹐仍似風檐雨夜聲。

漢橋在山泉濁出山淸﹐今古英雄亦不平。但有畫龍難作雨﹐可令嘉穗失敷榮。人無按劍憐才命﹐天試傾輈識性情。東捨看花西捨酒﹐何知淒惻是秋聲。

石齋萬斛阿膠河水淸﹐千羣精衛海當平。欲教玉气如泥軟﹐不忍蘭根學艾榮。血出銅人猶有命﹐毛黏石蛤遂無情。開頤錯說前生事﹐已作六花花外聲。

【校異】

➀暮云平﹐孫抄本「暮」作「莫」。➁歸旌﹐孫抄本「旌」作「津」。

九靑

潤山羞將枯穎乞詩靈﹐每到秋來愛澹寧。因道利名便割席﹐且酬日月正翻經。天髙不礙飛鴻鵠﹐原上謾勞嘆鶺鴒。思入煙霞深一往﹐瀟瀟月露下空庭。

漢橋勒移不待北山靈﹐皂帽今眞愧管寧。腰下已無堪痊劍﹐胸中空有未傳經。西園秋艸傷蚨蝶➀﹐遠路涼風憶鶺鴒。戀主願聞頻送喜﹐捷書近報欲犁庭。

石齋敗鼓當場已不靈﹐何須鐘磬數丁寧。人看烏鳥無多識﹐天假書生守一經。盡處波濤摧土埂﹐偶然風雨混原鴒。家家少媍排香火﹐幸勿纓冠過北庭。

【校異】

➀蚨蝶﹐孫抄本「蚨」作「蝴」。

十蒸

潤山怪得蹇來翻聚朋➀﹐庭銜月照散羣燈。但憐臣罪何難見﹐欲悔昨非今未能。聽雨時過垂翼鳥﹐入山偏愛臥云僧。不知此意人知否﹐一片寒心萬壑冰➁。

漢橋彀中不中幾人曾﹐网鳳罝虯亦未能➂。假我白頭無作吏﹐何山蒼梧不藏僧。刀碪變相尋眞筏➃﹐風雨枯燐暗破燈。但得主恩容縱壑﹐孤峯豈礙月爲朋。

石齋曾到靑蒲泣未曾﹐解衣攀鼎亦何能。雪中守奏雁門吏﹐釭底搖頭匡阜僧。已縱風煙侵曲突﹐不貪膏火護殘燈。窮奇漸噉靑陽盡﹐屈指當年幾道朋。

【校異】

➀翻聚朋﹐孫抄本「朋」作「明」。➁案此詩篇末南明刻本有葉廷秀自注云「此韻因予後攺﹐故不同。」孫抄本無此注。➂网鳳罝虯﹐孫抄本「罝」作「置」。➃刀碪﹐孫抄本「碪」字空闕。

十一尢

潤山遙天髙雁逐云流﹐千里書來煙樹秋。半夜擁襟聽畫角﹐誰家呼酒踞髙樓。不嗔檐鵲攪鄕夢﹐卻恐路人分客愁。莫向風前思往事﹐已將身世付輕漚。

漢橋六朝幾度問風流﹐淒斷秦淮樹樹秋。與客綺裘霜上月﹐看人珠箔渡邊樓➀。綆沈眢井苔還綠➁﹐屐冷東山花合愁。笑我觀空如止水﹐未忘情復動淸漚。

石齋蒼茫聽葦自中流﹐恰有危帆共飽秋。百鳥難排千目网﹐孤身合住幾層樓。世能無事吾何事﹐人共言愁我始愁。辧得乾坤成骨血﹐此生安敢道如漚。

【校異】

➀渡邊樓﹐孫抄本「渡」作「度」。➁眢井﹐孫抄本「眢」作「背」。

十二侵

潤山記得淋漓效釜鬵﹐雞鳴風緊气蕭森。泥塗猶喜世�淺➀﹐暇日方知天意深。隔歲重虛黃菊意﹐故園一繋白雲心。市朝幻相今參破﹐危坐寒燈竟似瘖。

漢橋三復風人歌漑鬵﹐壯懷天外髮森森。棲來粉署馬同廋﹐老盡靑山樹未深。峯壑著人皆側足﹐須眉何事可捫心。因憐物負幾先智➁﹐蟋蟀秋唫蟬自瘖。

石齋泰否關頭各釜鬵﹐一身當火自蕭森。合分毒痛身難免﹐欲叫狂泉睡已深。猿鳥見人先引路﹐龍蛇過歲未安心。帝功霸業無消處﹐莫怪夷吾老自瘖。

【校異】

➀�淺﹐孫抄本闕字作「情」。➁智﹐孫抄本「智」作「知」。

十三覃

潤山羅吏囊文亦類貪﹐乾坤何處著奇男。一閒止味三爲樂﹐百懶寧惟七不堪。常對孤云諧獨往﹐暗攜秋月臥淸酣。涸鱗破网無奢望﹐欲傍髙臺結半庵。

漢橋惟有溪山不厭貧﹐羅溪招友復攜男。罾蛟澗底鱗鱗動➀﹐石語峯頭片片堪。銀瀑洗毫穿海怒﹐綠蕉裁稾入霜酣。廿年復聽連牀雨﹐愁說云深似舊庵。

石齋不捐薇蕨已成貪﹐況有私交過魯男。長天照影絲絲入﹐名主誅心事事堪。便禦狐狼風不競﹐可逢魍魎戰還酣。分襟回去四千里﹐南北東西結小庵。

【校異】

➀罾蛟澗底﹐孫抄本「罾蛟」二字空闕。

十四鹽

潤山局蹐低垂風雨簾﹐細嘗茶孽亦能甜。獨行不必僯同病﹐今事何須用古占。波靜五湖人似鏡﹐天懸三島日依崦。夢餘只可唫流水﹐歸計蕭蕭馬首瞻。

漢橋晏師巖閣捲筠簾﹐泉喝無聲乳自甜➀。蝌蚪壁題金簡字﹐天山象落紫陽占。龍聽法乘雲連海﹐衲遶經臺月照崦。坐臥半生迷小艸﹐屴峯秋色與誰瞻。

石齋斜風斜雨捲疏簾﹐橄欖仍能得到甜。豈有列名呼火樹﹐更無奎宿語星占。三生天外投丹葉﹐百行經中禮玉籖。屠釣它年隨畫像﹐千春未必少觀瞻。

【校異】

➀無聲﹐孫抄本「聲」作「心」。

十五咸

潤山十載雲山久樹銜﹐不堪煙霧鏁松杉。澹人耳目分醒醉﹐髙我須眉任譽讒➀。萬里秋巖催葛屨﹐三關寒沁裂徵衫。家園尙有漁竿在﹐爲囑西風蚤掛帆。

漢橋幔亭別後半云銜﹐負卻層梯幾換杉。虹板曾孫難度俗﹐蛾眉秦女不憂讒。種茶世攺停龍餅﹐接筍人歸脫綠衫。雁過好傳仙侶道﹐驚波今喜得收帆。

石齋落節道人別署銜﹐蕭然衣袖亂松杉。焚香洗足能通座﹐攬鏡刊眉少避讒。倦去調禽還引幾﹐老來疊葛護單衫。蠻煙未必無眞气﹐便寫眞文掛布帆。

【校異】

➀髙我須眉任譽讒﹐孫抄本「須眉」作「眉須」﹐「任」作「仍」。

附錄﹕

西曹秋思一卷﹝庶吉士梁上國家藏本﹞

明黃道周葉廷秀董養河倡和詩也道周有易象正養河有羅溪閣詩皆已著錄廷秀字謙齋濮州人天啟乙丑進士官至兵部右侍郞事迹附見明史道周傳是編皆七言律詩依上下平韻各爲三十首養河子師吉隨侍獄中合而編之前有廷秀小引後有師吉跋考明史道周本傳道周以劾楊嗣昌貶爲江西按察使照磨久之江西巡撫解學龍薦所部官推獎道周備至大學士魏照乘者惡道周擬旨責學龍濫薦帝發怒立逮二人下刑部獄並究黨與詞連工部司務董養河等戶部主事葉廷秀救之皆系獄案道周照磨之貶在崇禎十一年後之系獄史不言何歲今以此編跋語考之蓋十四年辛巳也﹝四庫全書總目﹖集部﹖總集類存目﹞

西曹秋思

﹝明﹞黃道周﹑葉廷秀﹑董養河著

﹝今人﹞辛徳勇校

記➀

辛巳之春﹐小子師吉﹐入侍燕京。適石齋黃夫子﹐爲廷諍下錦衣﹐葉潤山先生以疏白同坐﹐先大夫以宿好被織➁。

【校異】

➀案孫抄本列此記於卷末﹐《四庫提要》所據「庶吉士梁上國家藏本」也列此記於書尾。今案從內容和形式上看﹐似以列在卷首更爲適宜。➁宿好﹐孫抄本「宿」作「夙」。

時天下憂疑➀﹐君子仄足➁。倪文正公在林下﹐投書於執政﹐有南北部復見今日之語。黃夫子聞之﹐謂先大夫及諸同事曰「鴻寶之言過矣﹗東漢黨人﹐遺恨千載。上乏明君﹐內多嬖幸﹐士君子徒相標榜是非於下﹐戮辱之慘﹐固其宜也。余直道不阿﹐知無不言﹐言無不盡﹐或以過激獲罪﹐何有黨名﹖竊笑近所謂東林﹑西林﹐日向予喋喋者耳➂。」

【校異】

➀憂疑﹐孫抄本「憂」作「皆」。➁君子仄足﹐孫抄本無「君子」二字﹐「仄」作「失」。➂日向予喋喋者耳﹐孫抄本「耳」作「自」。

以是羇棲西曹﹐吟詠土室。或書《孝經》以鬻食﹐或解《周易》以見志。彼此賡酬﹐互相戒勉。師吉侍側服勞﹐黃夫子嘗曰﹐孺子可教。故凡父師著述﹐皆手錄而珍襲之。未幾賜環﹐公道大眀﹐中外胥快。而倪文正公隨起少司馬﹐至都取西曹諸作﹐如經解﹐如雪艸﹐一一較梓。曰非天王眀聖➀﹐安有此耶﹖

【校異】

➀天王﹐孫抄本「王」作「下」。

時逆闖方熾﹐蹂躪秦晉﹐先大夫痛感厝薪➀﹐三疏請纓﹐見阻蜀相。又以庚癸之嘑﹐監督九門糧艸﹐朝夕拮據﹐勞瘁成疾。於癸未之秋﹐先諸先生棄世矣﹗迨北畿失守﹐金陵告陷﹐諸先生相繼盡節﹐忠孝之气﹐洵塞於天地哉➁﹗

【校異】

➀痛感﹐孫抄本「痛」作「彌」。➁洵塞於天地﹐孫抄本「洵」作「詢」。

因憶黃夫子督師出閩關﹐師吉偕伯氏嵩生餞之。黃夫子曰﹐予直此得報先皇帝於地下矣➀﹗他不忍言矣﹐並可謝爾父矣。遂揮淚而別。

【校異】

➀直此﹐孫抄本「直」作「自」。

嗣是伯氏披緇入山➀﹐師吉作令赴越➁。愴然數載之中﹐岸谷升沈﹐而先大夫又棄予五年所矣➂。流離之下﹐篋笥無存﹐惟此《秋思》唱和一帙➃﹐斤斤寶之﹐不忍釋手。爰述始末﹐播諸同人﹐俾咸知西曹之事云。

小子師吉﹐百拜謹志於惠之丰湖亭➄。

盱江後學萬銑印角父書。

【校異】

➀披緇入山﹐孫抄本「山」作「坐」。➁作令﹐孫抄本「作」作「忙」。➂棄予﹐孫抄本「予」作「余」。➃唱和﹐孫抄本「唱」作「倡」。➄謹志﹐孫抄本「志」作「識」。

西曹秋思

上虞倪元璐鴻寶校閱

濮州葉廷秀潤山

鎭海黃道周石齋仝著

晉安董養河漢橋➀

【校異】

➀案孫抄本三人題名次序爲﹕首董養河﹐葉廷秀居中﹐末黃道周。

辛巳之秋﹐讀易之餘﹐靜沃道趣。筆硯不去﹐輒蔚詩思。從石齋﹑漢橋二先生敲正➀﹐遂完平韻三十章。載勞雅和﹐益慚前粃。玆書後先﹐以存本末。觀者鑑之。

廷秀識

【校異】

➀石齋﹑漢橋﹐孫抄本二人先後互易作「漢橋﹑石齋」。

一東

潤山寧甘袖手不書空﹐流水深山靜者同。漸拓疏懷秋色裏﹐微敲新句月明中。傍檐片榻頻驚雨﹐隔院雙吹晚散風。世事滔滔何處砥﹐請君百折看川東。

漢橋浮雲吹盡雁橫空﹐影落長江笑我同。再閱燠涼雙闕下﹐驟驚寵辱一年中。蒼葭秋遠承淸露﹐仄柏峯孤試勁風➀。惆悵無方辭繳弋﹐未須悔別舊墻東。

石齋虎谷蛟潭人影空➁﹐棕團攜得與誰同。破車已頓荒山下﹐短棹仍投虐浪中➂。出袖琪花齊化石➃﹐開帷蠟火各經風。茅蒓握卜千金數➄﹐何處安流滄海東。

【校異】

➀仄柏峯孤﹐孫抄本「峯」字空闕。➁人影空﹐孫抄本「人」作「入」。➂短棹﹐孫抄本「棹」作「掉」。●虐浪﹐陳刻本「虐」作「雪」。➃齊化石﹐陳刻本「石」作「口」。➄千金數﹐陳刻本「金」作「無」。

二冬

潤山遠樹夕陽陽抹濃➀﹐天南極目見云封。憶蒓悶阻連朝雨﹐索米愁催落月鐘。鄕國何年消戰皷﹐客途到處老秋容。餘生剩有歸歟意﹐欲買荒山聽古松。

漢橋𨿽然云壑趣偏濃﹐踣馬何關試蟻封。漫縶南冠悲夜柝➁﹐還驚北闕誤晨鐘。蛟龍浪闊魂頻度﹐兕虎風淒道自容。莫爲陸沈相對泣﹐荒園猶有未凋松。

石齋最不宜看雲樹濃﹐況當隙照又云封。靑天偶屑星楡淚➂﹐白日仍催子夜鐘➃。半壁寒灰圍客夢﹐一壺漏屋穩身容➄。驚心戶外傖兒語➅﹐多少黃鸝失亂松。

【校異】

➀陽抹濃﹐孫抄本「陽」作「一」。➁悲夜柝﹐孫抄本「悲」作「愁」。➂靑天偶屑星楡淚﹐陳刻本「天」作「霜」﹐「屑」作「結」﹐「星楡」作「眀河」。➃仍催﹐陳刻本二字作「頻傳」。➄漏屋穩身容﹐陳刻本「屋」作「酒」﹐「身」作「心」。➅驚心﹐陳刻本「心」作「身」。

三江

潤山更於離亂念家邦﹐客去林空鶴影雙。豈畏風霜催鬢落﹐已觀寒暑定心降。尋嘗日半分僯火➀﹐遮莫廉垂對艸窗。掛壁蒼苔閒不厭﹐暮涼猶倒酒三缸。

漢橋曾築黃金動帝邦﹐報燕書讀淚痕雙。眼中驥足囚空老➁﹐天上旄頭掃未降。剝啄敲棋憐蘚榻﹐錯綜詮易類蕓窗。淸宵韻侶無賒酒﹐坐看秋花蘸碧釭。

石齋雁集鳧歸各此邦﹐投羅舄履肯雙雙。未馴龍性知無賴➂﹐已墜文城可遂降。判作候人辭赤芾﹐悔從雕管謝蓬窗。巢由屈賈同銷處﹐一勺燈花倒暮釭➃。

【校異】

➀尋嘗﹐孫抄本「嘗」作「常」。➁囚空老﹐孫抄本「囚」作「因」。➂無賴﹐孫抄本「賴」作「懶」。➃一勺燈花﹐孫抄本「勺」作「灼﹔又「花」作「光」。

四支

潤山閉戶從知懶性宜﹐倦蟬唫老墜秋枝。何人重幕尊開好➀﹐有客單襟睡起遲。語默初難學古象﹐衣冠今已累明時。新來作計惟寒儉﹐皎月撩窗動素思。

漢橋紼鹿冠猿兩不宜﹐此身於世總駢枝。偸閒本恃消名蚤﹐蒙難空憐學道遲。豎鬼數經辭藥後➁﹐崩瀾少記得壺時。於今履虎平平爾﹐鼻鼾如雷何所思。

石齋促刺話頭兒女宜➂﹐瘖蟬今已斷枯枝➃。不辭碧藕通身脆﹐莫說蟠桃結果遲。烏鴿掌中猶覓食➄﹐貓狐眼裏未移時➅。甫田歷歷生驕莠﹐空對笠人訴所思。

【校異】

➀尊開﹐孫抄本二字互乙作「開尊」。➁辭藥後﹐孫抄本「辭」作「亂」。➂話頭﹐陳刻本二字作「屏間」。➃瘖蟬﹐陳刻本「瘖」作「喧」。➄掌中﹐陳刻本「中」作「盤」。➅眼裏﹐陳刻本「裏」作「鏡」。

五微

潤山幾載煙霞坐釣磯﹐風塵回首失荷衣。渡橫野水潮初落﹐蕪盡田園客未歸。只有閒心翻夢趣﹐不因詮易漏天機。眼前何處迷途盡﹐入夜愁看螢火飛。

漢橋拋卻魚竿礪女磯﹐秋風誰爲搗寒衣。嗟予無死三年望﹐問客何來他日歸。松桂故山空掃迹﹐龍蛇大陸未藏機。累臣剩有憂天淚﹐六月嚴霜已晝飛。

石齋半磚墮甑亦漁磯➀﹐何處沙灘不篛衣➁。猿檻難銜銀索去﹐燕窼猶貼破帆歸➂。百錢穆卜饒生計﹐兩字眀符澹殺機。聞道西山六月雪﹐孤臣未敢問霜飛。

【校異】

➀亦漁磯﹐陳刻本「亦」作「各」。➁篛衣﹐陳刻本「篛」作「簔」。➂破帆﹐陳刻本「破」作「布」。

六魚

潤山豈因交絕往來疏﹐思逐歸鴻落照余➀。何處扁舟橫荻月﹐有人欹枕夢鱸魚。天涯尙見石堪語﹐鄕國仍憐竹報書。閱到三時秋又老﹐素懷歷落意躊躕。

漢橋凋桐如髮影疏疏﹐菙楚聲殘午睡餘。驚矢固宜同孽雁﹐脫淵蚤是愧潛魚。樂爲晨夕相憐伴﹐忘在風滔未見書。久學養生經險盡﹐善刀藏豈待踟躕。

石齋楡陰隔歲再疏疏﹐題鴂聲殘芳艸余。化國久賒雙夢蝶﹐仙方空禁一衣魚。千春石鷁懸知我﹐四壁風霆倘護書➁。閉眼支牀生已老﹐爲誰搔首更踟躕。

【校異】

➀歸鴻﹐孫抄本「鴻」作「帆」。➁風霆﹐孫抄本「霆」作「雷」。

七虞

潤山倦眼何須別智愚﹐冷心幸已澹榮枯。敢期明月還珠浦﹐獨覓寒虹貯玉壺。觀世總成眞逆旅﹐愛才尙有舊奚奴。故鄕剩得蓬門在﹐爲倩僯人鏁住無。

漢橋蝸爭龍戰一何愚➀﹐貂玉晨披骨夕枯➁。達士信天分齒角﹐野夫滿腹在爪壺。伏書女授吾期子﹐箕範王咨舊是奴。每憶古來憂患地﹐婆娑生意不能無。

石齋買車還馬豈云愚﹐卻爲龜靈龜自枯➂。刺棹何須頻結佩﹐中流不合自捐壺。便從館庫烹鴨犬﹐莫向昆侖問寶奴。世道關天人事澹﹐錦場簇艸幾時無。

【校異】

➀龍戰﹐孫抄本「戰」作「鬭」。➁骨夕枯﹐孫抄本「夕」作「石」。➂龜自枯﹐孫抄本「龜」字空闕。

八齊

潤山眼底往來途不迷﹐半窗亦似一枝棲。窮巖久見蛛封网﹐塵榻嘗疑燕墜泥➀。隔壁有人唫白薴﹐故園無路杖靑藜。不堪薄暮蠅蚊亂﹐靜裏思深風月蹊。

漢橋鱗羽離披夕霧迷﹐棘圜何必異桐棲➁。忠難動主水投石﹐學不如人馬陷泥。無罪叜懷非白璧﹐放歸予杖是枯藜。倦云此去深深閉﹐或許隨僧過虎蹊。

石齋空澤今知老馬迷﹐只因結足坐雞棲。人將道眼安金屑﹐天與鉛刀切玉泥。髙士每逢新燹火﹐星寮錯怪舊燃藜。遺鄕小吏黃華綬﹐未用深深桃李蹊。

【校異】

➀嘗疑﹐孫抄本「嘗」作「常」。➁棘圜﹐孫抄本「圜」作「園」。

九佳

潤山昔人撒手百層崖﹐看到尋常事偶諧。道在實難隨世諾﹐途窮幸不喪吾懷。涼風初試寒松節﹐野火仍畱枯艸荄。抽捲尋詩防累靜﹐水雲空闊自髙齋。

漢橋絕物無能學斷崖﹐放情時復托齊諧。身櫻羅网才思過﹐人在蒹葭豈易懷。論世寸心畱雅頌﹐識花雙眼定根荄➀。懶將生事防生趣﹐九食三旬半是齋。

石齋伐檀人去久乖崖﹐梳艸薙云汝未諧。鶩鴨欄中容絕足➁﹐驪龍穴底失開懷➂。已看日腳侵枯岸﹐不趁雷車問舊荄。石馬銅駝能自在﹐小舠灣處卽髙齋➃。

【校異】

➀雙眼﹐孫抄本「眼」作「目」。➁容絕足﹐孫抄本「容」作「空」。➂驪龍﹐陳刻本二字互乙作「龍驪」。➃小舠﹐陳刻本「舠」作「船」。

十灰

潤山隙光孤影勉裴徊﹐秋雨夤緣長碧苔。盡棄身名拋恨去﹐如常色笑引詩來。僯家莫弄落梅曲﹐盛世原寬詠檜才。傳語門前鴎鷺伴﹐知聞未斷漫相猜。

漢橋梧窗無語月低徊﹐掛壁龍吟生繡苔。與世違多皈梵果﹐爲書誤不恨秦灰。麟楦自詫尋常眼﹐鳳臆終矜急難才。黃獨紫芝還我去﹐蛣丸鴟鼠莫須猜。

石齋隨他燕雀雅裴徊﹐已見朱闌惹綠苔。束楚何當支大廈﹐奔流端不顧微灰。鴟夷自賽江湖願﹐枹鼓難明堂阜才➀。只此山深朋好絕﹐虎嗥豨嘯莫相猜➁。

【校異】

➀枹鼓﹐孫抄本「枹」作「抱」。➁豨嘯莫相猜﹐陳刻本「豨嘯」作「猿噪」﹐「莫」作「浪」。

十一眞

潤山許多世事莫開唇﹐戴笠相逢各飲醇。丘壑欲容髙枕士➀﹐兒童猶識濯纓人。唫深庾亮樓中月﹐思入莊周夢裏身。一綫江湖緣未斷﹐漁翁何事滯垂綸。

漢橋酒爲銷憂彊入唇﹐醉鄕憐我果淸醇。看呼五白賒豪客﹐聽撫孤桐見古人。半市半朝雜處地﹐亦僧亦梵苦唫身。若無鈴柝頻驚夢﹐何異秋江隱釣綸➁。

石齋莫貪鯉尾與猩唇➂﹐桂蠹蓼虫久自醇➃。不向鹽梅嘗異味➄﹐翻從毒艸見眞身。牢騷鬼射沙中影➅﹐割截天全綫下人➆。自是觸膚通世法➇﹐髑髏在處感靑綸。

【校異】

➀丘壑﹐孫抄本「丘」作「邱」。➁秋江﹐孫抄本「江」作「深」。➂莫貪﹐陳刻本「莫」作「誰」。➃桂蠹﹐陳刻本「桂」作「蘗」。➄不向﹐陳刻本「不」作「莫」。➅鬼射﹐陳刻本「鬼」作「兔」。➆天全﹐陳刻本「全」作「停」。➇觸膚﹐孫抄本「觸」字空闕﹐陳刻本「觸」作「殘」。

十二文

潤山澹漠天光閒自分➀﹐愁心一半送斜曛。秋蛩泣露驚頹壁﹐倦鳥尋枝避斷雲。欲向滄溟窺道岸﹐未教劍气觸星文。亂離滿地勞瞻顧﹐何處家移野艸燻。

漢橋秋光無賴又平分﹐騎馬紅塵較易曛。羈客杯鐺空皓月﹐美人環佩隔髙云。墻蛩韻切猗蘭操﹐江雁聲逥織錦文。歸夢欲成還坐起﹐貝龕添取百合燻。

石齋殘基歷亂已難分➁﹐復瀉空杯禱落曛。白首系官如祝髮﹐長天送老屬孤云。人經多難思偏遠﹐賦爲銷愁語不文。最憶堊廬員石下﹐松脂楓乳共龢燻。

【校異】

➀澹漠﹐孫抄本「漠」作「漢」。➁殘基﹐陳刻本「基」作「碁」。

十三元

潤山莫羨明時鵷鷺尊﹐應秋螢火煽黃昏➀。論心幸倚人如玉﹐席地偏宜月到罇。白壁余晶仍射斗﹐靑銅合老未驚魂。不堪重憶昨年事﹐潦倒猶憐諫艸存。

漢橋滄州吾道亦何尊﹐赤米白鹽朝復昏。鷗侶絕無峯對面﹐瓦衣何有雨傾盆。開籠放鶴憐垂翅﹐薙圃分華欲醉魂。底事衰年輕一擲➁﹐到家羞說舌猶存。

石齋率野仍知虎兕尊﹐蟄虫徑不悟朝昏➂。紫苔任蝕腰中劍➃﹐白浪頻翻馬上盆。百戰墜肌猶有骨➄﹐片言折脇但銷魂➅。宮絳允矣吾夫子➆﹐莫說香柔舌自存。

【校異】

➀應秋﹐孫抄本「秋」作「和」。➁輕一擲﹐孫抄本「輕」作「經」➂蟄虫﹐陳刻本「蟄」作「熱」。➃腰中劍﹐陳刻本「腰」作「匣」。➄墜肌猶有骨﹐陳刻本「墜肌」作「沙場」﹐「有骨」作「吐气」。➅折脇﹐陳刻本二字作「黯備」。➆宮絳允矣﹐陳刻本「宮」作「官」﹐「允」作「久」。

十四寒

潤山同異可將人面看﹐無妨對酒靜波瀾。風涼自解秋香好﹐日暮方知遠道難。半夜靑藜燃太乙﹐多年淸夢醒邯鄲。目前道气追隨是➀﹐何處塵埃更正冠。

漢橋海月遙憐女兒看﹐魚龍何夜不生瀾。言愁我自經愁慣﹐破笑方知彊笑難。萬國煙霾呼戰鬼﹐中原豺虎斷徵鞍。便歸未卜歸何日﹐徒嘆梅眞蚤掛冠。

石齋明月人當漁火看﹐一行蔥渫也翻瀾。觀生已識有生累﹐閱物方知望物難。是處未應題絕筆﹐此翁何苦據徵鞍。秋冬射獵眞無藝﹐乞得鹿皮制小冠。

【校異】

➀目前﹐孫抄本「目」作「日」。

十五刪➀

潤山獨有秋思不可刪﹐三時珍重一身閒➁。靜中稽古堪心醉﹐愁裏逢人易鬢斑。大海遺珠懸北斗﹐孤雲帶雨下西山。屋梁落月情如許➂﹐未免夷猶去住間。

漢橋蕙合滋榮艾合刪﹐主恩何敢怨投閒。名題虎觀新開典﹐官躐鳩曹獨領斑。腰骨伸來仍傲菊﹐頭皮畱得未慚山。【衣﹢丘】爲宵旰分鄕夢﹐時繞紅雲玉仗間。

石齋十七部書一夜刪﹐離身蕭斧卽髙閒。艱貞不敢聞箕子﹐眀哲隨它笑史班。吳市故家猶辧姓➃﹐艸堂神物別移山。鐵圍盡處無開諾➄﹐萬歲君恩出此間。

【校異】

➀案南明刻本此韻三人詩次序與其它諸韻同﹐卽依次爲葉廷秀﹑董養河﹑黃道周﹐孫抄本則董養河與黃道周前後位置互易﹐將次序攺爲葉廷秀﹑黃道周﹑董養河。➁一身閒﹐孫抄本「身閒」訛作「時間」。➂情如許﹐孫抄本「情」作「淸」。➃猶辧姓﹐陳刻本「猶」作「仍」。➄開諾﹐陳刻本「諾」作「路」。

一先

潤山披離亦侶飲狂泉➀﹐乍聽秋聲意惘然。無那思君如滿月﹐不堪顧影在壺天。野情仍昔憐孟雅﹐生計憑今遜睡賢。欲辧西陽烏盡處﹐山川滿目蔚風煙。

漢橋負他白石與靑泉﹐顧影樊籠一啞然。衰鳳片鴒終瑞世﹐愁胡雙眼自橫天。楡收難學平津媚➁﹐籜落深思王蠋賢。字作蠅頭書未蠹﹐艸玄髙閣也淩煙。

石齋杖頭跑地得雲泉﹐帝與筮魂又栩然➂。皓首不須談物命﹐枯苗安敢負穹天。豢牛自識羊皮賤﹐寶鼎寧知柳下賢➃。獸炭狼煙爭歲暮﹐此身輕帶介山煙。

【校異】

➀亦侶﹐孫抄本「亦」字空闕。➁平津媚﹐孫抄本「津」作「情」。➂筮魂﹐孫抄本「筮」作「巫」。➃寶鼎﹐孫抄本「鼎」作「甲」。

二蕭

潤山但看木落悵先凋➀﹐卻望千門月色遙。此處投珠無按劍﹐幾人煉汞勝吹簫。平沙集雁云初懶﹐涼雨寒蟬秋漸驕。遂有壯心成泮渙➁﹐還山我欲混漁樵。

漢橋回首明湖楓漸凋➂﹐六橋尊酒故人遙。同心月冷松間帶﹐乞食風淒江上簫。北雁飄來多避繳﹐南鱗徙去不通潮。僑家城曲吾孫在﹐何日攜書偩老樵。

石齋雪盡松寒喜未凋﹐故園萬里詎云遙。中原刁鬥依淸嘯﹐南國松梅碎玉簫。胡馬夜闌齊飲水﹐鯨魚月出各窺潮。風煙嶺表晴無恙﹐不使明時缺老樵。

【校異】

➀悵先凋﹐孫抄本「先」作「未」。➁壯心﹐孫抄本「壯」作「寸」。➂楓漸凋﹐孫抄本「楓」作「風」。

四豪

潤山一書一劍半生勞﹐采得湘蘭佩影髙。霄漢原無畱芥蒂﹐江湖多是閉蓬蒿。何須同異爭三耳﹐祗見居諸喚二毛。布被蒙頭惟穩臥﹐不知門外有風濤。

漢橋嘑牛嘑馬亦何勞﹐厭聽淒鴻入漢髙。閱盡千秋空竹簡﹐問來七尺只丘蒿➀。倉鷹在臂爭鋒距﹐翡翠棲苕矜羽毛。抱病自憐還自笑﹐更深燒茗戰秋濤。

石齋折轅炊火見薪勞➁﹐卻想晨門身事髙。阿客到頭輕【舛﹢鳥】鷟﹐小山終古耐蓬蒿。五噫攺字蛇添足﹐一臼移家燕落毛。何處飲牛更洗耳﹐手提竹枕聽秋濤➂。

【校異】

➀問來﹐孫抄本「問」字空闕。➁炊火﹐孫抄本「炊」作「吹」。➂手提﹐孫抄本「提」作「持」。

五歌

潤山家山無計謝煙波﹐余課閒唫貧也歌。老近自知心省好﹐朝來其柰事生何。兵荒驛路棠陰少﹐將相池臺蔓艸多。搖落客情難對酒➀﹐三秋一半夢中過。

漢橋頻年浪迹在江波﹐風景撩人足嘯歌。三夕洞庭皆月伴﹐一帆廬阜柰云何➁。仙人鶴去遺丹少﹐騷客風流灑墨多。非爲緇塵滌逸翮﹐秋山誰勝不堪過➂。

石齋漁龍白日撼名波﹐縱有窹言不敢歌。畫局半枰生已老﹐石頭雙柱意如何。裁將皂帽遼東近﹐乞得丹砂勾漏多。莫謂刺舟漁父傲﹐洞庭深處少人過。

【校異】

➀客情﹐孫抄本「客」作「窮」。➁廬阜﹐孫抄本「廬」作「蘆」。➂誰勝﹐孫抄本「誰」作「𨿽」。

六麻

潤山十畝荒殘不用嗟﹐孤萍一縷繋天涯。那更多事唫爲苦﹐賴有能閒餐漸加。客路空聞求塞馬﹐世情應蚤辧弓蛇。可憐歷亂風煙裏﹐秋色先人已到家。

漢橋楚水扁舟更可嗟﹐巫云三載斷天涯。煙迷鸚鵡春衫濕﹐雨聽瀟湘雪鬢加。漢女有魂皆藥艸﹐漁人無夢不桃花。悲愁欲擬離騷怨➀﹐閣筆東僯宋玉家➁。

石齋敏手誰能辧咄嗟﹐容頭身過卽生涯。八行封去靑雲寂﹐一部書成白髮加。滄海舟能浮貝葉﹐武林溪莫禁桃花。馬頭亭館多無礙﹐喜得墻東未有家。

【校異】

➀悲愁﹐孫抄本「愁」作「秋」。➁宋玉家﹐孫抄本「玉」作「王」。

七陽

潤山明鏡難窺鬢上霜﹐貞心幸不委淒涼。風雷乍動聞天笑﹐松菊猶存佩月香。獨向孤灘憐逝水﹐只宜半畝問芳塘。四休居士逢人懶﹐消得淸尊又夕陽。

漢橋絺時不蚤備嚴霜﹐短褐何辭耐夜涼。肉斷菔根生暖气﹐卉殘菊蕊動微香。寄兒好護藏書架﹐戒僕休枯養鴨塘。更喜老兄林下健﹐歸陪詩酒趁春陽。

石齋江南楓桕好經霜﹐從此紅雲試晚涼➀。不信冰車輕蹴岸﹐自耘佛瓜動奇香➁。風平掛席看疏島﹐日午收鹽過小塘。泛泛卜居誰得侶﹐殷雷多半載山陽。

【校異】

➀試晚涼﹐孫抄本「試」作「賦」。➁佛瓜﹐孫抄本「瓜」字空闕。

八庚

潤山靜裏秋容晚更淸﹐愁心暗與暮云平➀。涼天方歇蜩螳語﹐徵路重看枤杜榮。尙有黃花酬晚節﹐可無白日送歸旌➁。還山應觸檀槽淚﹐仍似風檐雨夜聲。

漢橋在山泉濁出山淸﹐今古英雄亦不平。但有畫龍難作雨﹐可令嘉穗失敷榮。人無按劍憐才命﹐天試傾輈識性情。東捨看花西捨酒﹐何知淒惻是秋聲。

石齋萬斛阿膠河水淸﹐千羣精衛海當平。欲教玉气如泥軟﹐不忍蘭根學艾榮。血出銅人猶有命﹐毛黏石蛤遂無情。開頤錯說前生事﹐已作六花花外聲。

【校異】

➀暮云平﹐孫抄本「暮」作「莫」。➁歸旌﹐孫抄本「旌」作「津」。

九靑

潤山羞將枯穎乞詩靈﹐每到秋來愛澹寧。因道利名便割席﹐且酬日月正翻經。天髙不礙飛鴻鵠﹐原上謾勞嘆鶺鴒。思入煙霞深一往﹐瀟瀟月露下空庭。

漢橋勒移不待北山靈﹐皂帽今眞愧管寧。腰下已無堪痊劍﹐胸中空有未傳經。西園秋艸傷蚨蝶➀﹐遠路涼風憶鶺鴒。戀主願聞頻送喜﹐捷書近報欲犁庭。

石齋敗鼓當場已不靈﹐何須鐘磬數丁寧。人看烏鳥無多識﹐天假書生守一經。盡處波濤摧土埂﹐偶然風雨混原鴒。家家少媍排香火﹐幸勿纓冠過北庭。

【校異】

➀蚨蝶﹐孫抄本「蚨」作「蝴」。

十蒸

潤山怪得蹇來翻聚朋➀﹐庭銜月照散羣燈。但憐臣罪何難見﹐欲悔昨非今未能。聽雨時過垂翼鳥﹐入山偏愛臥云僧。不知此意人知否﹐一片寒心萬壑冰➁。

漢橋彀中不中幾人曾﹐网鳳罝虯亦未能➂。假我白頭無作吏﹐何山蒼梧不藏僧。刀碪變相尋眞筏➃﹐風雨枯燐暗破燈。但得主恩容縱壑﹐孤峯豈礙月爲朋。

石齋曾到靑蒲泣未曾﹐解衣攀鼎亦何能。雪中守奏雁門吏﹐釭底搖頭匡阜僧。已縱風煙侵曲突﹐不貪膏火護殘燈。窮奇漸噉靑陽盡﹐屈指當年幾道朋。

【校異】

➀翻聚朋﹐孫抄本「朋」作「明」。➁案此詩篇末南明刻本有葉廷秀自注云「此韻因予後攺﹐故不同。」孫抄本無此注。➂网鳳罝虯﹐孫抄本「罝」作「置」。➃刀碪﹐孫抄本「碪」字空闕。

十一尢

潤山遙天髙雁逐云流﹐千里書來煙樹秋。半夜擁襟聽畫角﹐誰家呼酒踞髙樓。不嗔檐鵲攪鄕夢﹐卻恐路人分客愁。莫向風前思往事﹐已將身世付輕漚。

漢橋六朝幾度問風流﹐淒斷秦淮樹樹秋。與客綺裘霜上月﹐看人珠箔渡邊樓➀。綆沈眢井苔還綠➁﹐屐冷東山花合愁。笑我觀空如止水﹐未忘情復動淸漚。

石齋蒼茫聽葦自中流﹐恰有危帆共飽秋。百鳥難排千目网﹐孤身合住幾層樓。世能無事吾何事﹐人共言愁我始愁。辧得乾坤成骨血﹐此生安敢道如漚。

【校異】

➀渡邊樓﹐孫抄本「渡」作「度」。➁眢井﹐孫抄本「眢」作「背」。

十二侵

潤山記得淋漓效釜鬵﹐雞鳴風緊气蕭森。泥塗猶喜世�淺➀﹐暇日方知天意深。隔歲重虛黃菊意﹐故園一繋白雲心。市朝幻相今參破﹐危坐寒燈竟似瘖。

漢橋三復風人歌漑鬵﹐壯懷天外髮森森。棲來粉署馬同廋﹐老盡靑山樹未深。峯壑著人皆側足﹐須眉何事可捫心。因憐物負幾先智➁﹐蟋蟀秋唫蟬自瘖。

石齋泰否關頭各釜鬵﹐一身當火自蕭森。合分毒痛身難免﹐欲叫狂泉睡已深。猿鳥見人先引路﹐龍蛇過歲未安心。帝功霸業無消處﹐莫怪夷吾老自瘖。

【校異】

➀�淺﹐孫抄本闕字作「情」。➁智﹐孫抄本「智」作「知」。

十三覃

潤山羅吏囊文亦類貪﹐乾坤何處著奇男。一閒止味三爲樂﹐百懶寧惟七不堪。常對孤云諧獨往﹐暗攜秋月臥淸酣。涸鱗破网無奢望﹐欲傍髙臺結半庵。

漢橋惟有溪山不厭貧﹐羅溪招友復攜男。罾蛟澗底鱗鱗動➀﹐石語峯頭片片堪。銀瀑洗毫穿海怒﹐綠蕉裁稾入霜酣。廿年復聽連牀雨﹐愁說云深似舊庵。

石齋不捐薇蕨已成貪﹐況有私交過魯男。長天照影絲絲入﹐名主誅心事事堪。便禦狐狼風不競﹐可逢魍魎戰還酣。分襟回去四千里﹐南北東西結小庵。

【校異】

➀罾蛟澗底﹐孫抄本「罾蛟」二字空闕。

十四鹽

潤山局蹐低垂風雨簾﹐細嘗茶孽亦能甜。獨行不必僯同病﹐今事何須用古占。波靜五湖人似鏡﹐天懸三島日依崦。夢餘只可唫流水﹐歸計蕭蕭馬首瞻。

漢橋晏師巖閣捲筠簾﹐泉喝無聲乳自甜➀。蝌蚪壁題金簡字﹐天山象落紫陽占。龍聽法乘雲連海﹐衲遶經臺月照崦。坐臥半生迷小艸﹐屴峯秋色與誰瞻。

石齋斜風斜雨捲疏簾﹐橄欖仍能得到甜。豈有列名呼火樹﹐更無奎宿語星占。三生天外投丹葉﹐百行經中禮玉籖。屠釣它年隨畫像﹐千春未必少觀瞻。

【校異】

➀無聲﹐孫抄本「聲」作「心」。

十五咸

潤山十載雲山久樹銜﹐不堪煙霧鏁松杉。澹人耳目分醒醉﹐髙我須眉任譽讒➀。萬里秋巖催葛屨﹐三關寒沁裂徵衫。家園尙有漁竿在﹐爲囑西風蚤掛帆。

漢橋幔亭別後半云銜﹐負卻層梯幾換杉。虹板曾孫難度俗﹐蛾眉秦女不憂讒。種茶世攺停龍餅﹐接筍人歸脫綠衫。雁過好傳仙侶道﹐驚波今喜得收帆。

石齋落節道人別署銜﹐蕭然衣袖亂松杉。焚香洗足能通座﹐攬鏡刊眉少避讒。倦去調禽還引幾﹐老來疊葛護單衫。蠻煙未必無眞气﹐便寫眞文掛布帆。

【校異】

➀髙我須眉任譽讒﹐孫抄本「須眉」作「眉須」﹐「任」作「仍」。

