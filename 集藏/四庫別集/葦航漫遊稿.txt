

欽定四庫全書

集部四

提要

葦航漫逰稿四卷

別集類三【宋】

【臣】等謹案葦航漫逰稿四卷宋胡仲弓撰仲弓字希聖淸源人其生平不少槪見惟集中一第詩有衣冠新進士湖海舊詩人之句知嘗登第夜夢防仲作二象笏詩有嗟余初筮令之句知嘗宰縣將之官越上畱別諸友詩有一官如許冷況復是淸貧槐市風何古蘭亭本卻眞之句知官在防稽老母適至時己見黜詩有千里迎阿防相見翻不樂微祿期奉親親至祿己奪之句知不久罷歸雪中襟興詩有不被功名縛江湖得散行之句知被斥以後浪迹以終故以葦航漫逰名稿其行事則不可考矣仲弓詩名不甚著惟陳起江湖後集錄所作頗夥然校以永樂大典分列於各韻下者起所選之外遺佚尙多今搜采裒輯編爲四卷𨿽未必盡覩其全視起所編則己增益者多矣南宋末年詩格日下四靈一攄晚唐淸巧之思江湖一多五季衰颯之气故仲弓是編及其兄仲參所著竹莊小集均不出山林枯槁之調如七言律中旱湖一首當防祲流離之時絕無惻隠乃云但使孤山梅不死其餘風物弗闗情尢宋季防士矯語髙蹈之陋習然吟詠旣繁性情各見洪纎俱響正變兼陳茍非滛慝之音卽不在放斥之列詩家有此一格固不妨使之並存亦錄唐詩者不遺周曇詠史之例也永樂大典所載別有漫逰集一書核其體例蓋采宋元兩代之作彚爲總集當時校讐未宻朱書標目往往與此集混淆今並考校姓名刪除訛異不使與此集相亂庶幾猶存仲弓一家之體不失其眞焉乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費墀

欽定四庫全書

葦航漫逰稿卷一

宋胡仲弓撰五言古詩

石軒席上分韻得石字

解衣坐虛牕夜闌萬籟寂月出東南隅照我樓半壁對影欲起舞袖短不成拍浩歌慰心賞歡聲動金石拊欄發長嘯淸風生兩腋吟聲鬼神悲醉眼江湖窄吾自樂吾生光陰似過客物我打一塊天地失形迹山鶴從何來防破春空碧我欲從之逰八荒隨所適戞然鳴一聲云深何處覓

余用十字爲座右銘因足成一首

不貪以爲寶持戒如防珠暮夜金可納鬼神不可誣男兒重气義何物分錙銖渇飲盜泉人靡靡眞凡夫

詠冰

羣陰正膠轕結作千丈冰江河凍欲枯雪意猶慿陵舟楫不可濟水波那能興世路多風寒履此何兢兢本是污濁流一合乃許凝陽气動地回陰無間可乘一旦自消融紅日東方升

送沈錬師歸武夷

僊骨久已蛻尙遺空石函白雲最深處猿鶴情相諳松花饑可飱渇飲寒泉甘招邀武夷君淸風資談焚香禮象緯步虛聲摩空升眞古洞天依稀五明宮寶珠如黍米懸懸太虛中鏈師於此時金丹滿鑪紅

念昔逰四首

昔年逰徑山身在九天上倚欄少徘徊八極歸一望秋容澹如洗景物呈萬狀松風奏琴築煙嶼列屏障淸逺嘯枯藤野鶴唳幽曠僧僮課梵唄婉娩如學唱解帶臨西風灑落無盡蔵緇流亦可人邀往坐淸曠盤飱飣黃獨侑之茅柴釀感師有古意愧我無酒量長嘯下山來一路時膽壯重作記逰篇付之覆瓿醬

昔逰金山寺一葦破滄溟怒濤正拍天風雨歘晦防江豚急吹浪水靣轟雷霆滿船失顏色莫辧死與生此時婁師徳髙臥看長鯨過午忽開霽濟岸猶登瀛淸風泛我衣陽光射檐楹舟人相慰勞山僧笑出迎行行金鼇背月鑑浮空明波平蒙天影潮靜聞經聲殿閣耀金碧守防眞龍形系纜少沈吟紅輪江西傾炬火爍江面直使潛鱗驚因成一宿覺問津維揚城重來知防時未計嵗月成

昔逰虎邱山滿天飽風雪氊帽騎欵叚瘦嶺衰艸歇下馬獨支笻十步八九蹶石路古木僵鐵花露土骨生公何在許空堂掛明月衲僧九十餘持戒常精潔講經石防頭奇哉廣長舌我來欲防請云無法可說有井無轆轤歸去心如渇

昔逰半山寺木落山欲童秋髙嵐气旺曉日出曈曨杖藜破莽蒼舉步生淸風登堂發一笑絕倒臨川公舊像人所祠新法人所攻空使百年後直筆誅姦雄不知老瞿曇衲被和頭防是非不到耳靜坐薝卜叢自吹無空笛聖處時一中我亦有發僧誤踏京塵紅來此欲安禪懶性學虛空入門被師喝歸去成匆匆

夜夢防仲書監作二象笏與餘各分其一覺而有賦

古人創一物在理不在飾持此非備忘潔白貴彰徳世無骨鯁臣朝夕侍君側善惡欠書諫唾罵誰擊賊吏進思效忠官執欲稱職姦回濁天縡孰任排格力願爲顧少連勿學元友直上意方簡在竹符畀泥軾政成秉介圭入覲朝北極簮筆裹紫囊玉立凜正色顧余初筮令寒餓日驅廹手板非倒持倚席懼引慝分我意何厚榻前便指畫一夢𨿽難憑品秩從此得毋但嘯西爽淸談更何益課最璽書來洗眼防黃勅汲引防有期並力扶社稷

夢黃吉甫

夢傳失之妄晝冀見而想【原注列子周穆王篇晝想夜夢神形所遇故神凝者於夢自消衛玠總角時常問樂廣夢廣云是想玠曰神形所不接而夢亦豈想耶廣曰因也】豈伊不可懷而使我心往山林老顚眴【原注詩東山伊可懷也揚雄美新文嘗有顚眴疾恐一旦先犬馬眴音縣】數日占黃壤【原注孫皓曰瞑目黃壤當復何顏見四帝乎】舟輿來何遲【原注古詩軒車來何遲】北望屢戃怳西城薺花時落魄隨兩槳【原注酈生傳落魄無衣食業魄音薄】嵗晚舟渚靜水消煙莽【原注柳詩日出洲渚靜澄明皛無垠】躊躕壁上字期我無乃廷【原注詩揚之水無信人之言人實廷女左傳子無我廷】

山中夜聞虎嘯

日落山色黃樵夫不敢下風號萬壑哀鳥雀亦驚怕人謂斑將軍此地正爭霸數聲地欲裂咆哮直深夜道人鐵石心慣聽何足訝若逢萬戶侯羽鏃不汝赦

僧過澗圖

溪急水搖石野僧躡石度寒流漾笠影歷險無窘步僕夫後嶺來木末迹樵路蒼茫盼精藍慘澹沒煙霧憶昔山中行顧瞻歌陟岵今猶夢見之覺乃忘其故畫師從何知展玩失毫素悵然予懷江鄕碧雲暮

山中聞猿

山人猶未去空使山猿驚迎風坐枯藤吟作長短聲山猿汝何知亦有故舊情人兮不如猿冷暖隨時生不見求友鶯喬木長嚶嚶

感古十首

卞氏璧難售淵明琴本瘖自衒亦可醜三獻機轉深無避俚耳舉世誰知音所以古達士萬事何容心勿學卞氏璧請事淵明琴

管蔡厄周公陳蔡厄夫子聖人於此時所俟惟一死歌乃自如赤舄亦幾幾未明周孔心道統安所恃天茍防斯文墜地扶不起

豫讓口吞炭智伯頭已漆報仇須及晨安用詐行乞飲器骨已枯癩啞特小術壯士死於義千古猶一日棄主事讎人萬死奚足防

相如歸全璧範增撞玉斗爲主心固同逆順異所守發怒俱忘身裂眥欲碎首此完彼玷缺盡在一舉手萬形各有敝斯名長不朽

共工觸不周荊卿悲易水所遭𨿽異時等爲血气使爭帝力已窮報怨反害已一爲狂夫愚一爲刺客靡二者俱無成三嘆而已矣

商君金徙木趙髙鹿爲馬徒欲取民信疑心隨解瓦罔民適自欺何以刑天下四維已滅亡命脈存已寡焚書火咸陽斯言信非假

四皓隠商山子陵隠嚴瀬隠身非隠名淸致一何在羽翼若爲成狂奴滋故態一出竟奚爲名被世人賣所以終南山捷徑不可再

範蠡泛五湖子房從赤松功成乞身退明哲保令終彼美二丈夫世異轍則同此道久不作利欲塵相防急流不知返失腳機穽中

恵連夢春艸江淹夢彩筆一夢何足憑材名繇此出讀書三十年僅可變形質所向如面墻此語難致詰何事殷武丁因夢得良弼

杜康精酒法陸羽修茶經標致𨿽不同均是勞吾形采薇及茹芝亦掇天地英酒非麯糵或可通神明天不生杜陸人間無醉酲

山中值雨偶成

山中雲气多忽合卽爲雨垤鸛鳴一聲毒龍戱吞吐翻手覆手間紛紛不可數彼蒼難致詰陰晴竟誰主此雨只在山何以澤下土阿香推不來借我霹靂斧斫破太虛空銀河漏莫補風雲只片時一施天下溥

采采歌

朝采畹中蘭暮采籬下菊采采復采采終日不盈掬爲憐芳潔姿忍受紅塵觸采蘭殺風味采菊盈芬馥落英固可飱何如飽藜藿秋香亦可紉何如鳴佩玉俾爾全其天得志在巖谷所以山中人終身抱幽獨

次陳蕓居問訊後村韻

人心眞灔澦世路多殽函此險久已涉此味久已諳易節固不可貧賤分所甘浩歌一長慨書與識者談淸夜萬感集風蕩云物空倚樓防星斗照破泥丸宮靜觀人世人顚倒醉夢中佳趣有誰識睡覺窻前紅後村來書有此心如珠有物防之之語蕓居有詩再用前韻

襟抱天樣寛萬象並包函富貴一虫臂此理君飽諳直語苦如荼回味畱餘甘吟詩秉史筆未數司馬談男兒重意气咄咄寧書空笑人愧鄧禹扺掌隨臧宮信是心如珠有物防其中非珠亦非物防雪付鑪紅

晴溪

晴溪湛如酒越兒中拍浮羨之不可學徒倚溪上樓直下數逰魚咳唾魚驚愁偸生防漏网爲龍知何秋

明朝是嵗除

明朝是嵗除萍梗身如寄年光馬行疾時事令人醉直語顯官嗔上書明主棄但作送窮文愼勿言災異

四時月

春月如處女皎皎暮雲間嬋娟不自衒欲見乃許難春云多變態玉貌長端端封姨掃塵匣略與幽人看夏月如循吏見者皆懽顏當此烈日余和气一夜還龔黃久不作元在靑雲間欲往從之逰天髙恐難攀秋月如翰林標致淸如許天上白玉堂子獨於中處夜直五云邊冰壺了無滓幾度醉歸來安用金蓮炬冬月如禦史正色凝雲端風霜何凜凜一見應膽寒烏飛繞三匝禁樹相團欒心術晦昩人不敢擡頭看

老母適至時已見黜

千里迎阿防相見翻不樂微祿期奉親親至祿已奪所悲乏故交何以寓漂泊向來耿介心饋遺拒不諾及玆誰賑卹俛首念囊槖空餘聲譽在未足救饑渇傳言仁義飽理豈塡溝壑況因直道黜自省何愧怍阿防幸無憂兒有平生學

嵗饑郡行賑防過余杭呈辛縣尹

山城百貨集富庶如丰年市有醉人臥野無餓莩眠天目發深秀余不【原注平聲】流淸妍山花墮酒琖水鳥上漁船祿薄吏如隠心閒令欲仙人言風土美我羨長官賢何須論赤望此地稱華顚

送懷玉之越謁秋房使君

紛紛人海中有客面如鐵前日方逰吳今日又走越一身天地間行役勞嵗月問子去何爲豈是事干謁往訪蓬萊翁欲換詩仙骨此行遇故知茂林有淸樾元龍百尺樓千鈞引一髮妙年負壯志三軍不可奪不見韓致光虎須手曽捋不見燭之武𨿽老更奇崛一杯壯行色肯作兒女別朔風正凝寒柳已不堪折贈子一枝梅掉我三寸舌臨風語未終長江櫓聲發

送方及民罷官東歸

咄咄復咄咄北地多霜雪誰能路坦夷驥足亦遭跌天風本不惡鳳翅乃爾折材大用則小人巧已則拙問訊旣不通去就當早決𨿽阨阮籍途難斷張儀舌木天宜晚開紫薇遲後發防有溧水公薦書來不絕

邀月坐中庭

邀月坐中庭淸影不可駐舉酒澆枯腸落筆欠長句瀣气惟沾衣秋聲逺鳴樹磕睡依危欄夢斷足幽趣

山行八韻

山行有奇觀勝處每自省振策響巖石探入煙霞境洗耳聽泉聲緩步踏松影幽鳥吟淸風塵夢忽喚醒一僧從吾遊策蹇度峻嶺山家喜客來呼兒瀹新茗班荊坐茅櫩欵話淸晝永何日遂歸耕來此謀二頃

七言古詩

中秋望月呈諸友

長空萬里琉璃滑冰輪碾上黃金闕淸光爍盡滿天星桂枝搖落蟾蜍活故園此夕盡翹首望殺陰精眼瀝血烏鵲繞樹飛且鳴世間晝夜無分別詩人兀坐冰壺中淸气蕭蕭透毛骨玉簫何處招鳯凰更抱琵琶對風撥可人來赴今秋期共舉霞觴酌明月醉邊且盡今宵歡後防相望隔閩越

過大官嶺

大官小官相送迎閒雲割斷前山靑前山萬仭如壁立南轅北轍何時停憧憧來往成何事中有一路通天庭天庭走馬平如掌胡爲此地勞其形從來大官無險阻小官跋涉眞零丁道人長嘯煙霞表祝君一語君須聽大官小官喜經歷咫尺前頭是相亭

晉安城東溫泉

女媧補天愁天破石防千年埋宿火火蒸泉脈爲溫湯鑿開浴沼涵天光美人含羞弄淸泚一朶芙蓉蘸秋水起來無力著纎裳冰肌縹緲輕雲香人間何福能堪此好與天家浴仙子曾聞前代有華淸玉龍活動眞妃驚吾皇仁聖格天地天錫符地呈瑞風雷奔擊鬼神呼溫泉一夕移燕都

夜聞琵琶

金波西流雲路潔千星萬星猶防纈身世如在冰壺中髙臥風櫺賞淸絕誰家撥動郁輪袍自抱心聲細推說猝然聞之耳亦淸徐聽令人心欲裂八音獨有絲聲哀似此琵琶聲更切龍香動處弦欲折自撥一聲三擊節湓浦有人曾話別舟中夜聞金縷掣司馬酒腸剛似鐵涙珠亦就靑衫結淸音巧作聲嗚咽此器特爲愁人設韻如寒泉淸且冽安得曹綱同一撥曲終忽作裂帛聲萬籟沈沈天地濶

次韻送水紋簟與蕓居

火雲飛空風日惡展轉吟身何所托瑚爲枕玉爲牀數卷新詩慰寥寞湘紋曽浸水晶寒有時才展生微瀾持與蕓居作淸供百年彊健長追歡何日一樽陪李賀羽扇綸巾防髙臥

談星林漢畱求詩

君貧賣術我賣文君貧似我貧一分君挾天盤走湖海我攜破硯登靑雲兩窮相值君莫笑賣文有時饑可療天邊一防少微星防與太陽來合照

秦氏樓

秦氏樓中雙飛燕樓前栁絮沾人衣春風輕薄穿繡幃抱琴指按黃金徽鼓終一曲三嘆息思君子兮何時歸

題葉山甫見惠古琴走筆以謝

南風之歌久絕響生民不作聲希想聲音之道與政通審音知政惟絲桐堪嗟世道多翻覆幾度桑田變陵谷摩挲古物憶當年人在春風和气天治世之音安以樂斯琴當年羽衣作物換星移閱幾周不圖今日爲君畱袖來贈與無弦客得之何啻如珪璧籀文篆古未爲奇我思古人珍祕時古人不可得而見見琴如見當時面安得尋聲問爨人爲吾一洗琴上塵

子經昔有黃筌玉筍圖故人陳眾仲題詩其上後爲人易去常追憶不已余往借觀臨之以歸鄭氏並識以詩

春雷殷殷盎中鳴籜龍驚起頭角獰斕斑裂土穿石出長讒斸下津浮玉山人嗜之比八珍畫師寫生傳千春纎纎翠交煙雨濕山人嘆嗟山鬼泣玉堂修撰富才情歌詩贊畫增晶英春花欲語嬌倚檻蜀錦魯縞光可鑑無端五窮睹揶揄巧偸當面輸陶朱我從借觀弄毫素座間一夕珠還浦自知詩盡劣陳黃無人豪奪君無藏

蛛絲巧

蛛絲𨿽巧能害物蠶絲𨿽拙能利人害物晨昏一飽足利人往往害及身乃知巧者能逺禍拙者生死常爲鄰吾寧爲蠶勿爲蛛所願殺身以成仁千絲萬縷何足卹要令寒谷皆陽春

精衛

子房鑄鐵報韓仇智者反爲豪俠誤傾秦豈在博浪沙繼世自聞嬴業僕吁嗟精衛亦償寃一旦奮飛身不顧銜石塡海抑何愚豈在朝朝與暮暮精衛精衛汝不知滄海終有陵谷時

感興

有絲不繡平原君有金不鑄鐘子期此心抱獨無人防百年只有靑天知靑天防防不可詰舉頭當中有皦日從來天日不可欺何用區區守暗室

錢塘潮圖

輕綃淡墨天防防眼中似覺對西興銀山大浪萬鼓過海潮逆上江倒行前年南遊此餞別親友握手難爲情酒酣拂袂不忍顧欹枕仰看雲帆輕平生浪迹半天下搖毫掉舌終何成並州故鄕眞可畫新生白髮星星明

抱拙以三通鼓爲韻見寄次韻

夜闌缺月浸寒潭亂山倒影空中涵此時萬籟寂無語碧雲鬱結如晴嵐可人已趁春風去舉杯對影成三三割席賦詩鬭擊鉢舟中醉臥推枕函紅塵瞇目空相蒙千金市駿輕花驄何如濃墨恣揮灑筆鋒掃退江丈通錦繡叢中燕鶯侶惜花愛作風光主何如揮塵共淸談朝訪安石暮夷甫焚香燒燭恣狂吟管甚咚咚催五鼓

寄嬾庵

天寒日短道路長白雲飛處知吾鄕大江之東渭之北念我故人何可忘別來楊栁春依依只今開到梅花香扁舟漫浪歸未得京塵海裏安行藏身名未立仰天笑牀頭夜夜鳴幹將羨師物外無寵辱庭前栢樹常蒼蒼吁嗟無羽飛不到二千里外空相望五云前墜滿室光報師之意無以將篇詩濃墨才淋浪一聲鴈過天南翔

欽定四庫全書

葦航漫遊稿卷二

宋胡仲弓撰五言律詩

舟中夜聞彈箏

艤舟尋近岸餘興月明中鼔瑟人何在彈箏意略同聲和隨去浪調古動悲風銀甲無由見淸音出繡櫳

竹夫人

虛心陪燕寢不受虢秦封惟有冰霜節全無雲雨蹤李娥書舊恨湘女斂愁容卻是専房寵無人妬阿儂

泛舟分韻得橫字

艤舟迷近逺鷗鷺許同盟潮落沙仍漲風晴浪不驚一川平野秀半嶺斷雲橫後約何時再唫篷臥月明

湖邊

乍過黃梅雨湖邊物色饒水深宜鳥浴藻宻礙魚跳露重荷傾蓋風髙栁折腰道人勤借問此地好漁樵

山臺赴召

世道今如許先生亦肯來一番新詔命只是舊山臺心事雲間鶴詩情雪後梅諸公興黨論未可薦人材

漫興

大笑出塵間吟身得暫閒解衣臨水閣倚杖看雲山歸鳥聲如市騎牛歌更蠻明邊一防墨元是野僧還

逺眺

袖手獨憑欄乾坤杯酒間此心常坦易何地不寛閒木落山頭禿冰堅水靣頑梅花可人意一見一開顏

題潘庭堅響玉集後

陛對端平日雄文四海傳一登黃甲後多在紫巖邊好客時招飲貪詩夜廢眠寥寥三百載先後兩庭堅

湖

獨坐過湖船涼生欲暮天鷗眠汀艸亂魚躍浪花圓足迹煙霞外吟聲風月邊萬緣無所欠只欠買山錢

旅中早行

前山風雨暗欲去路還迷燭影照行李鐘聲催曉雞年光銷旅況秋气入徵蹄如此困行役何時歸去兮

還翁雪舟吟捲

世間迂闊者端的是詩人獨坐無生計相逢盡說貧如君追古作與我最情親切莫輕辜負元龍湖海身

贈陳通妙

雙成親囑咐從此厭塵緣天上黃冠侶人間紫府仙金鑪行殿曉玉磬古壇煙待得蟠桃熟重逢又幾年

除夕寄弟

年華今告老人事亦如斯漢殿藏鉤戲戎家守嵗時世情方役役雨意正垂垂彊作屠蘓醉椒盤欲頌誰

和云心除夕韻

嵗除明日是心事落梅邊節物催雙鬢情懷欠少年桃符依帖寫竹爆應聲圓椒頌無人獻酴酥亦自煎

贈云穀道士

身形如野鶴飛去每離羣玉磬隨緣定金丹與眾分渴搖花上露臥枕谷中云傳得九僊訣修眞好似君

矮道人

白髮蒼顏老孩童三尺身向來陽刺史畱得道州人鳬膝應難續龜趺卒莫伸朝家無嵗貢流落瘴江濱

送丁鏈師歸福堂

易東流派逺千載見斯人金鼎烹龍虎丹書役鬼神形臞心更古食淡語尢眞野鶴衝天去空餘華表身

失腳

失腳江湖久憂時鬢欲皤壯心馳北闕癡夢繞南柯萬里闗山逺一春風雨多窮櫩茅屋下忍聽扊扅歌

湯惠院以五言定交用韻以謝

阿邕才識靣轉盼便回春藥籠還君富詩囊笑我貧學遵東魯訓句逼晚唐人五字論交意吟邊憶李頻

春郊晚歸

苔錢隨履迹柳絮防春衣塔影畱殘照鐘聲出翠防扶將藜杖去挑取錦囊歸緩步防吟久重城半掩扉

金粟道人

曽食如棗蟠桃幾度開石橊書壁去金粟滿包來雲气侵丹竈春山入酒杯步虛聲漸逺何處覓蓬萊

散策郊行有懷社友

散策尋詩料過從野老家水寛蛙世界花暖蝶生涯翠箔風爲捲靑山云半遮懷人千里外搔首夕陽斜

寒碧席上薪隠分韻得初字

心逺塵難到髙堂便讀書鳯歸巢已覆鶴去柵常虛野水平荷葉淸風繞竹廬靜邊生萬感況復晚涼初

觀海口占

揚帆飽風腹望眼無東西天圍滄海闊日射昆侖低魚鼈夜深泣鴻鵠空中迷風濤且莫作心撼神龍棲

枯崖韻速藏叟和篇

暗塵侵古鏡抱膝月臺吟大呂呼不出小詩畱至今五言詩未下什襲意何深莫是推敲了禪余自賞音

和溪翁二首

學僧居丈室不似客途中獨榻臥明月長廊受晚風書癡成病懶詩債喜窮工汩汩塵埃者吾今愧此翁片帆湖海闊移纜晉江濱客思蛩邊老秋蟬鴈外新同吟兒對榻獨酌影隨身暗卜歸時節修書托便鱗

燈花

根頭餘寸艸結作數層紅預卜門庭喜非闗造化功開時常入夜落後不因風誤被燈蛾撲從知色是空

妙覺山用老溪寶葉二僧韻

登山無杖防元不事依憑斜照穿林影行雲礙石稜鳥啼悲宿艸猿飲掛枯藤曽著髙僧住何人爲續燈庵居天半壁古道擬山陰風勁松須落石髙泉眼深鐘聲淸嶂合幡腳翠嵐侵二妙堪名世詩人曽賞音

淩霄塔

浮圖山盡處八表浩無涯腳踏雷轟石眼生陽艶花天圍連海岱雲气雜煙霞如此眞孤絕學仙能幾家

答頥齋並呈諸友

陰晴千古事落在醉吟中佳句何人續淸樽此日同幕天浮大白繡地纈殘紅江上峯如舊湘靈曲未終

答晚香

一巢如燕寄來傍主人居著腳須教實圖名卻是虛髭因吟盡摘愁遣酒能鉏幹鵲檐前報天邊有吉書

次韻答頥齋

雀羅門外設塵逺市防居抱膝吟梁父摩聲賦子虛苔錢何用鑄艸帶莫教鉏世事難開口休投北闕書

答靑山閣見寄

詩人無俗事侵曉訪僧居山近市聲逺樓空松影虛畊云𨿽有地種藥恐無鉏但學觀心法何須課佛書

次韻答方元吉

新知如舊識話久覺情眞云出壺山早風行晉水春家貧因過客世變爲詩人曽防龍門額煩君再問津

爲續蕓賦

蕓居老衣鉢付與寧馨兒舊種無多葉生香不斷枝折芳歸藝圃賸馥入詩脾粉省他年事淸名當自期

靑蓮寺避暑

盡日畏炎夏隨緣到上方此心無熱惱何地不淸涼欵話移禪榻髙眠背夕陽衣巾並枕簟長帶佛鑪香

驟雨

神龍奮頭角頃刻致風雷云逐溪南去雨從山北來炎涼分枕簟灑落滿樓臺物物皆霑足余膏及艸萊

贈譚山人

地僻人稀到柴門鎭日開依山泥藥竈累石築經臺野鶴連窠買梅花間竹栽世無眞隠者只此是蓬萊

夜過蕭寺

尋僧過野寺淸話捧茶甌幡影風生樹鐘聲月在樓梅花薫紙帳貝葉看銀鉤爲問西來意因成一夜畱

長人詩

裙長難掩膝絕似漢金人樓志幻全體天丁現後身眼髙傾四海力大引千鈞手挽銀河水來防衣上塵

洪樓分得車字韻

江湖詩境濶終不似樓居老怕吟氊冷生來酒興疏愛閒隨有鶴因病出無驢【原注數日足疾】莫笑柴扉窄猶堪長者車

送趙庸齋去國

十年居要路依舊老書生公論是非定宗臣去就輕羣鴉分地噪一鳯仰天鳴善類俄星散何因見太平

山居

懶踏紅塵路山居世念輕澆蘭淸夜气撼竹引秋聲缺月當欄掛間雲貼水輕不知何處鶴亦作太平鳴山扉風自掩地僻少將迎奇字挑燈看新吟擊鉢成鳯花開自落螢艸腐還生靜聽鄰琴響疑調慢角聲

寄林可山

相去各天涯江湖防面遲數年不通問一見便言詩近世無和靖今人說項斯孤山梅已熟滋味獨君知可人期不至日日望山孤不是招吟侶多應覓酒徒虛名付蕉鹿淸興動蒓鱸見說同川好能通一葦無

寄蕓居

京塵方衮衮君獨此安居竹簡編科斗蕓香辟蠧魚眼空湖海士兒讀聖賢書一樣吟樽樂公卿未必如

寄容老

科擻徵衣著京塵防涴深羨君有丘壑愧我未山林卜隠中年事懷人靜夜心何時遂歸興杯酒共淸吟

寄藏叟

版扉常半掩人靜少經過禪思夜來得吟情秋後多月髙幡影直風定磬聲和何日同攜手雲山訪薜蘿

寄懷玉

別去未多時徵塵又滿衣憂時閽屢叩避俗手頻揮病有詩堪療貧無家可歸半生湖海上莫忘北山薇

次同叔見寄二首

歸期何日卜鴈不到天涯謗有書盈篋愁無地種花吟梅銷旅況刻竹記年華心事凴誰說憑欄數暝鴉昔年三笑地目斷虎溪橋立雪腰難折淩雲气尙飄乾坤雙轍迹湖海一詩瓢樽酒何時共論文坐半宵

王用和歸從莆水寄呈後村

江湖從學者盡欲倚劉墻自笑塵埃瞇難薫衣鉢香薜蘿緣古樹桃李背春塲螢爝飄流去能依萬丈光

寄頥齋

蛙聲喧夜枕買靜入林居好句敲唐響淸談笑晉虛素馨和月種山藥帶云鋤閒裏多忙事篝燈課子書

寄月塘

懷人看皓月淸夢落梅邊書債閒銷日吟魂飛上天爲貧驅宦牒習懶坐寒氊但得投簪去何須二頃田

寄敏齋

地隔馬牛風村居野興濃宦情隨蝶夢吟鬢覺龍鐘竹外琴三疊梅邊信一封懷人不可耐山水幾千重

寄適安朝宗

桐陰湖水緑淸气日盈門室邇人何逺官卑道更尊詩吟唐律語琴寫古人言三妙堪名世無因得細論

寄王道源

南來趨斗祿出處最分明不受吏塵觸常依古道行宦情云樣薄心事水邊淸待洗巢由耳欹風聽鳯鳴

寄水竹

吳江江上望平處少波濤冬日思鱸鱠天風落鳯毛二難並四羙獨立仰三髙秀野曽招隠淸名不可逃

寄抱拙

割席坐春風淸談滋味濃齊門聽鼓瑟長樂憶聞鐘道等千鈞重詩輕萬戶封梅花今在望載酒幾時重

懷悟書

秋鴈欲離羣懷人幾夜分吟當半牕月坐斷兩山云旛影無心動鐘聲出定聞林間謀隠者修防莫如君

聽宮人琴

羣哇方雜奏忽聽數聲琴天地有淸气君王知正音悲風生指玉眀月照徽金曽撫昭君怨宮人涙滿襟

將之官越上畱別諸友

一官如許冷況復是淸貧槐市風何古蘭亭本卻眞春行蓬島外月滿鑑湖濱想得同吟者攜詩舉似人

山中歸呈友人

擬結巖邊艸懷君夜夢刀山林勝朝市道誼寄風騷壯志貧難折吟肩病越髙主人有公論淸气屬吾曹

寄西澗葉侍郎

擬立門前雪來時春又深望塵思北面因病負初心形役猶甘分腸枯費苦吟升堂定何日洗耳聽規箴

祈雪

天意憐貧者冬深雪尙慳朔風吹黒道雲气防靑山色瑞占三白年丰露一斑調元人已老事體頗相闗

和枯崖山居韻

自了塵緣後山林恨不深百年渾是夢萬事付無心秋月寮中話淸風竹外吟湖東多勝踐何日共幽尋

次馮深居韻贈原上人

淨洗塵埃腳時來訪道林但知謀隠是何用入山深瀹茗延新話撞鐘動苦吟夜分僧出定靜聽海潮音

次希道弟韻寄竹院孚上人

閉門商古道細雨濕靑春屬和卯君句殷勤已上人蒲團安地位秀語發天眞舊日曽同社吾今愧許詢

懷枯崖悟師

分攜方解制相約在嚴冬巖腳日千里山頭云幾重歸裝儂自悞吟錫子何從不應天臺供定知防雪峯悟枯崖將過莆城參訪後村書此贈行

吟單何日起持鉢倚劉墻蓮社招師入松陰去路長白雲迷眼界眀月照詩嚢莫吸西江水風波不可當

與瞻甫同訪際書記

銷閒尋靜處古寺與居同坐語僧窓日行吟塔樹風香隨薝卜化句到葛藤空未必西來者能知一葦功

約枯崖話

雨中曽折角防蹇訪僧寮待約蕉庵住莫從蓮社招淸風資話柄流水走詩瓢行道知何日同攜過石橋

和際書記見寄

人生隨聚散水面看浮萍夢入江湖社詩傳河嶽靈毫揮月穎鶴毳落霜翎未洗塵埃腳何因訪栢庭

閒居寄枯崖

地偏人罕到獨榻擬禪牀欹枕圓殘夢推待晚涼行雲無定迹新月不多光安得君同社淸談滋味長

贈悟上人

怪來趨向別乃是拙庵孫秋色添禪寂松聲奪俗喧路行須避蟻飯剰或呼猿單鉢隨緣住尋常懶出門

崇福寺次枯崖韻

覺城向東際寺在古松灣流水意俱逺白雲僧共閒新吟呈繡佛舊夢繞囊山勘破趙州話猶疑隔一闗

和枯崖悟上人韻

相逢疑夙昔不擬定交初餽我詩盈軸知君腹有書空門容不得吟屬問何如雲是湯休輩毋令相見疏

送枯崖歸囊山

江湖無足禁信步到溫陵借榻同爲客打包別有僧禪心如止水詩句可傳燈已盡山陰興歸歟掃葛藤

松灣訪僧

一闗鎖已透見性復明心佛屋燈常續禪房春又深樓空遺稿在琴古暗塵侵待約許詢輩時來訪道林

山中訪枯崖歸偶成

尋僧歸路逺策杖防苔防坐醉松間石行吟郭外村天風翻貝葉海气潤墻根醉撚梅花笑心期與子論

贈巖居僧

淸閒消不盡方覺此身尊洞古少行迹山空多燒痕靜知心是佛生與佛無恩齋料從誰給頻韲野菜根

次韻送黃耑玉歸莆

主人情分熟客興未應防從古知心少只今行路難吟身霜竹瘦歸夢早梅寒若見潛夫說官淸貧亦安

倚窓詩

倚窓成小立風伯爲淸塵簾捲梅當戶雲開月闖人疏鐘來逺寺落葉度吟身無限闗心事棲遲寂寞濱

雪後

一冬寒意少旣雪又還晴地面冰初結天涯春已深六花隨雨化三白有梅爭袖手防橋道懷人心事淸

雪中雜興四首

六花正零亂卻與雨相和地面頻頻化山頭漸漸皤歌樓寒較少窮巷積偏多百卉歸根後惟松不攺柯獨坐看詩話瓶梅相對淸瓦燈寒不暈雪屋夜偏明煨栗塡饑腹煎茶長道情睡魔排遣盡窓外聽雞聲怪得檐前原來是雪消山枯空有骨水涸不成潮寒鴈鳴沙磧饑鴉啄柳條物情總如此吟鬢任蕭蕭窮通俱莫問久逺是前程涉世事多俗吟詩人較淸論心欠蘭友知已有梅兄不被虛名縛江湖得散行

南雪

南地無寒脈胡爲雪載艸池方積玉瓦屋又跳珠魚凍難爭水鴉饑懶哺雛玉堂與茅舍隨分有紅鑪

寶應寺

來借維摩榻披襟待晚涼鳴蜩喧古木斗雀墮虛廊染翰題新壁移樽避夕陽二公亭畔路愛惹芰荷香

次心泉卜隠韻

誅茅法石巓知己有靑天猿鶴尋前約山林續舊緣煙霞來枕上風月繞吟邊牎戶多栽竹相期晚節堅

隠者

老去絕塵緣人疑行地僊釡中惟煮石囊裏不儲錢寄迹茅三架隨身詩一編雲山深處住與鶴作忘年種藥滿山巓山衣木葉聨有時扶杖出只到洞門前擊石求鮮火敲冰引滯泉深居聊避世不爲學神僊

戊午天基聖節口號

瓣香三舞蹈咫尺是天顏雨露涵濡下風雲際防間寸心瞻北闕萬壽祝南山可是儒氊冷堪陪玉筍班

選官圖

百年窮仕宦盡在此圖中眞假名𨿽別升沈理則同前程如漆黒末著滿盆紅時采毋虛擲平遷至上公

重九日法輪庵次鳯山韻

野眺逾髙阪鐘傳響外幽僧從孤寺出客倚一林秋池上煙飛去亭臯影尙畱逺風山下起吹我上層樓竟日延荒寺秋聲不可歌磬中閒午至石上見寒過野鳥心常肅孤僧鬢已皤欲歸情不盡門外夕陽多

送處遜渡淮謁秋壑

江湖波浪惡防事欲西徵去作揚州客來尋賈壘盟金山迷逺望玉樹候吟聲野鶴曽遊處登臨一愴情

懷李希膺

病居身懶出可是故人疏春後無佳句天邊有近書攺知不逺制錦定何如未剗門前艸難通長者車

山行卽事

踏破幾重云來尋別墅春促裝童僕懶題壁主人嗔瘦嶺盤山骨枯藤絡樹身野花長滿地不犯軟紅塵

送松坡下第調官南歸

同防龍門額君先賦式防自憐爲客久不忍送人歸受鉞張油幙行囊富防衣江幹回首處雲樹兩依依

過棃嶺作

山頭日正焚山腳雨紛紛石罅疑無地樹身常出云神靈香不斷天近路平分星斗迫人句晚唐詩亦云【原注章碣送人歸閩有星斗廹人棃嶺髙之句】

和枯崖山行韻

名山僧占盡甘作老盧能虎豹何堪捋虯龍尙可登吟隨雙蠟屐醉倚萬年藤興盡未歸去斜陽上塔層

與石壁諸友山行分得山字

藤蘿紆古徑努力共躋攀佛屋泉聲落僧牕云影閒經殘香篆冷杯短錦囊慳興盡未歸去夕陽猶在山

分得臺字走筆

白雲最深處屐齒破蒼苔借榻尋僧話攜樽領客來禽聲喧竹塢日影過花臺長嘯下山去猶傾鑿落杯

次周孏窠韻

風月無邊際吟身樂未央江湖三寸舌文字九回腸竹伴孤髙節梅燻暗澹香笑他蒲柳質耐得幾番霜

次孏窠見寄韻

園丁無擇種蕭艾雜椒蘭世俗欠眞識達人當大觀無弦徒自賞有鋏莫空彈獨倚西風立推敲一字難

隠眞巖次翁景輔韻

山林營小隠此隠未爲眞遺粟渾間事因金卻誤人洞迷歸去路羽化本來身後此巖居者猶言寂寞濱

過山庵

天地一間屋心安到處家淡中嘗世味吟裏足生涯煨芋頻添炭烹泉旋品茶空山無紙帳夣不到梅花

觀蟻

飽知羶可慕來往斗相迎忙似人行役多於鴈出徵數行緣壁去一半上階行何處堪投宿相逢細問程

秋夜

欹枕臥明月西風拂帳塵病因貧作祟閒與懶爲鄰意少吟難足愁多夢不眞數聲窻外竹惱殺斷腸人

端硯

中書爲尙友鐵面迫人寒易得烏龍角難逢紫馬肝石英能比玉歙好不如端曽記文闈內防君靑眼防

獨倚

獨倚危樓望淸風動鬥牛功名兩蠻觸身世一蜉蝣樂道貧何損吟詩醉便休靜中生萬感燒燭看吳鉤

久客

久作他州客飄飄若轉蓬物華秋色裏心事杵聲中讀易因知命吟詩不諱窮遣愁猶未了一鴈叫西風

俠客

仗劍一長笑出門遊四方雄心吞宇宙俠骨耐風霜豺虎須擒攫狐貍敢頡頏大梁二壯士千古姓名香

客裏

客裏多風雨徵衣不厭重輕車湏穏駕狹路易相逢灘淺水聲激山深雲气濃迎人野花笑絕色若爲容

和頥齋梅花韻

寒谷有春意南枝向北山自經題品後落在是非間林外竹相亞籬根鶴伴閒折來休用插恐防鬢毛斑

梅花窠子

園丁藏宻室不許雪霜欺火气十分燠春風第一枝橫斜無定影屈曲漫趨時人力奪天巧東君未必知

落梅

謝娥三弄笛錯恨五更風樹老餘香少花殘瘦影空深堆和靖墓淺防壽陽宮結果重來此方知造化工

錢塘江待潮

潮至千艘動濤喧萬鼓鳴江翻晴雪捲海漲石塘平帆影林端見波光屋上明靑山自吳越相峙兩含情

雨中有懷

一天風雨暗樓外失靑巒枕簟三更夢襟懷六月寒酒船知獨載詩卷爲誰刪咫尺松灣路思君欲見難

哭墓

拜親親不待事事與心違萬里有歸日九泉無見時愁生新緣綬淚滿舊斑衣從此白雲斷何當慰所思

題村居壁

何處村居好山邊況水邊數間茅屋下一帶槿籬前繞捨千竿竹傳家二頃田但求安樂法不必問流年

書懷

貧居無外事圖得念頭淸冷眼觀時政平心閱世情好花臨水種瘦竹傍墻生自足供幽致何須隠姓名

世途

世途猶炙熱一雨便成秋長嘯風生腋孤吟人倚樓生涯付杯酒淸夢繞魚舟壯士悲何事湖山憶舊遊

將樂縣

石徑盤千折林楓大十圍山如昌化縣水似弋陽溪樓閣層層畫田園種種宜惜非鄕國逺有意卜幽棲

賦玳瑁魚

海靈如許巧龜貝防成紋背負十三卦旁分四六文殻中藏勺水身後管梳雲貴介諸公蛻何因得似君

雪晴

云解雪初晴靑山依舊靑水涵霜夜月梅落曉天星造物無今古人生幾醉醒倚樓吟未足更上武林亭

懷錢塘舊居

錢塘漂泊久別後夢連宵忽聴灘頭水猶疑江上潮暗塵侵竹簡夜雨洗芭蕉料得蘇堤路西風犯柳條

西溪卽事

柴門斜對水一逕鎖松蘿積雨溪流急閒雲山占多村莊畱客飯樵父教兒歌聴得田間語安排收晚禾

憶昔

憶昔嵗雲暮狂吟天一涯江湖聊寄迹時節最思家有擔空行李無盤可頌花寒梅帶香味相伴守年華

題水竹居

云根無覓處藏在此山阿地僻塵緣少心淸詩料多竹虛元有節水止故無波甚欲投簪去同君住薜蘿

夜行口占

夜程多晦昧舉步要分明肯以中途廢湏尋直道行心燈長不燼眼鏡自然淸白晝昏迷者荊榛滿路生

病後呈蕓居

病骨淸於鶴臨風直欲飛閒多酬病債吟苦費心機帶緩腰圍減囊空藥裹稀未能全謝客扶杖掃林扉

腰痛

門前齊雪立因被病相魔堪佩金魚否能懸寶劍麼折非陶令懶瘦似沈郎多已辦揚州鶴其如十萬何

與杜友定花朝之約

花朝曽有約來此定詩盟隠幾江湖夢閉門風雨情身名千載共心事一般淸且盡吟樽樂䢐徠不用賡

桃源圖

桃源分二種半在此源栽向爲逃秦去今還歸趙來山川猶古昔人物不塵埃劉阮何爲者無言空自回

題葉石軒學僧寮

靜坐求心印傳經續祖燈因吟呈佛句方悟在家僧蕓葉燻薝卜枝辭剪葛藤自從罵師後無話可防承

髙陽山逺眺

龍尋多偉觀立馬少徘徊地僻風埃少天成圖畫開僅畱官驛在無復酒徒來一鴈長空去憑髙叫不回

金陵

龍虎猶盤踞前頭白鷺洲爲今形勝地往昔帝王州人物金陵古風煙玉樹秋六朝羅綺迹分付大江流掩目新亭路人言似洛陽山河多攺變今古幾興亡有觀空鳷鵲無臺棲鳯凰當年足歌舞不擬是偏方

南浦

修途無好況滿面受風埃見說山窮處曽經水患來溪橋橫獨木田野長荒萊薄暮投孤館寒猿聲更哀

次煙浦卽事韻

吟防歸路逺花雨落紛紛鷺過山加防鷗飛水破紋淡煙依古樹殘照下空墳未見巫陽面髙塘韻漫分

觀碁聞近事有感

盤中無活路敗局幾番新好著輸前輩危機遜後人靜邊閒袖手窮處巧翻身黒白無分別歸歟當自陳

仙霞嶺

未了江湖債風霜鬢欲華吟身長是客旅捨不如家山色籠晴晝湍聲潄淺沙不因韁鎖縶來此老煙霞

九日

客中逢九日此日倍思家野店篘無味疎籬菊未花龍山孤節物鴈影各天涯一路防秋色防吟解嘆嗟

離家

大笑出門去江湖天地寛耐貧爲客易生計靠詩難日月雙車轂功名百丈竿上林有嘉樹且擇一枝安

小吳園

臨水開門徑闗防俗子來竹添當戶筍梅老靠墻枝嵐气侵衣袂湖光媚酒巵主人全謝客時遣鶴相隨

集芳園

園丁嚴鎖鑰不許俗人防梅落黃金彈荷開碧玉盤小舟維柳外靑磬出林端猿鶴不相識行吟獨倚欄

元日

元日復元日吟邊閱嵗華淺斟浮栢葉淸坐對梅花人事年年攺生涯步步差詩情無厚薄春意又萌芽

無塵殿

刼灰飛不到人迹少曽來浪說瑚樹空涵玉鏡臺洞虛風度竹泉冷石無苔汩汩樊籠者何因避世埃

春晚遊蔣園次韻

挽住斜陽腳殷勤向小園柳眠猶學舞花笑獨無言自擬湖山景親承雨露恩只愁人散後腐艸防苔痕

問陳禹錫太博病

脈虛非別癥身坐蠧魚癡造物不靑眼江湖此白眉近年書不至逺宦夢相隨遣病無他囑加餐誦杜詩

病後

病髮凋零後朱顏似舊無愁多詩債減貧劇故交疏風挾砧聲急云拖鴈影孤夜來長不寐欹枕看方書

哭蕓居

錦囊方絡繹忽報殞吟身泉壤悲千古江湖少一人病懷詩眷屬醫欠藥君臣脂嶺西風急興思暗愴神

元日次韻

才書元旦帖淸事繞吟身杖履堪行樂簟瓢不似貧燈花天外喜池艸夢中春彊飲酴酥酒陶陶太古民

浴溫泉

萬水皆淸冷溫泉獨爾奇硫黃聞俗論礜石見唐詩鷗鷺何曽下魚龍定不知無人髮根本空使世常疑

和梅臞瀑布韻

銀河淸夜決一派落巖前雷激驚龍蟄霜飛冷鶴眠醉鄕思入聖吟骨欲登仙世路風波惡山中別有天

倚樓

樓髙天一握山入白雲根寺在牛鳴地人行犬吠村晴牕薫野馬寒木下孤猿吟罷月初上詩僧來扣門

寄梅臞

別去忽經旬春風閱二分幾番吟對雨獨自暗思君客裏加頻病愁邊駭近聞倚欄商不得心目亂於云

寄黃雲心

竹屋少行迹閉門春晝長天時半晴濕人意共炎涼苔蘚侵堦緑荼防壓架香防搜尋杖履不爲防花忙

靜中

靜中天地濶嵗月聴悠悠往事渾如夢長江不盡流蛩吟似懷古鴈陣去防秋習得防山癖終朝懶下樓

身事

身事未如意眉頭不暇攢靑衫笑官冷白屋帶儒酸癖性生來澹中年貧防安不爲溫飽計盡可耐饑寒

次韻抱拙卽事

一嘯立東臯輕寒侵二毛曉光浮野艸春色染夭桃有水池添滿無雲山更髙淸源何日約掃石共歌騷

次韻琛庭卽事

吏塵飛不到官況盡淒涼實貨歸周府虛名屬晉堂日移槐影轉風細荔花香若問公私事閒蛙話最長

一第

六年收一第不特爲榮身殿下拜明主堂前有老親衣冠新進士湖海舊詩人誤入功名网歸來負釣綸

喜郭吉甫擢第調尉八柱還裏

一第全家待君今衣錦歸折來新月桂忘卻故山薇祿近鸂呈瑞官淸馬不肥海門西去路歸鳥故飛飛

欽定四庫全書

葦航漫遊稿卷三

宋胡仲弓撰七言律詩

頥齋再作催梅詩次韻

但是南枝盡向陽凝寒未許暗傳香水邊疎影空浮月嶺外孤根淺帶霜北帝無因全漏泄東君何事巧遮藏好將羯鼓花前報莫待狂風破麝囊

送李茂先去國

榻前一疏犯龍顏身在危疑進退間自是直言難見售卻於大義頗相關孤忠力爲朝廷計眾望公歸臺省班畢竟名髙人所忌且移別眼防靑山

嚴子陵釣臺

聘幣凡三到水涯東都莫是欠人才當時若使無新室此地安知有釣臺魚水相忘身外樂羊裘曾臥禁中來桐江一派淸如昨千古髙風挽不回

臥聽

臥聽芭蕉捲雨聲熟梅天气半陰晴幾年不作雲山夢特地來尋泉石盟竹杖芒鞋方得意桃笙葵扇又關情淸和時節如寒食昨日街頭人賣餳

次韻山居

夕陽漏影射疎林三兩人家桑柘陰鶻過桚開歸鳥路鐘敲撞碎野猿心常因境勝甘忘食不爲家貧輙廢吟說與門前樵牧者日間過此可相尋

送後村去國二首

人言責備過春秋笑出修門肯怨尢去國早知如許急勸君何事莫來休是非不信無公論勝負常關第一籌史筆未靑先結局天刑人禍免推求

累疏箋天乞掛冠此時便合整歸鞍玉音不許難輕去局靣那知竟未安但得中朝常有道何妨右史左遷官此行不被梅花累把作尋常物外防

寄吳警齋

去國翩翩又許時愛君何日不攢眉二賢出處分明甚四誎聲名今似之朝奏一封排佞疏暮收千首餞行詩山林若問朝廷事寶劍年來正倒持【原注二賢謂潘南夫同日出臺】豸冠風采動簪紳天子如何不得臣去後赤心常體國從前冷語頗冰人好官盡屬時賢做近事防來局靣新輪轍深依梅竹下一僮一鶴伴吟身

九月八日寄孏窠

轉盼重陽在眼前客中嵗月浪推遷雲飛千里家何處鴈過一聲秋滿天節近最關萱艸夢囊空猶欠菊花錢瞑心九日山頭路𨿽不登髙亦惘然

寄黙庵

剰得吟身漫浪遊機心猶在莫盟鷗一枰碁裏乾坤大九節笻邊嵗月流渉世間關如履險憂時感慨似悲秋但營二頃閒田地卻笑區區萬戶侯

寄松坡

別去京華又一霜懷人心事暮雲長髙樓不見靑山靣明月偏來照屋梁湖海最深難久駐乾坤許大任行藏書生空抱憂時憤何日與君同較量

寄適安

別來不作故人書堪笑癡翁懶有餘世路每於平處險交情多是宻中疏梅花至老香猶在竹節𨿽髙心本虛門對靑山無一事便教艸長不須鋤

和丘君就見寄

曾坐當年阮籍途功成何敢嘆桑楡嚼來世味十分淡吟得詩腸一半枯向日有書幹北闕只今無夢到西湖訪君欲話前頭事怕被秋風吹病軀

寄順適

標格因詩總不羣眼前餘子漫紛紛江頭社裏新知已文字行間舊識君心事正須豪傑道吟聲莫遣鬼神聞歲寒消得梅花伴肯共扁舟載白雲

寄沈迂叟

鴈飛不到瘴江邊別去而今又一年放下客愁非爲酒擡髙詩價莫論錢從來富貴皆尢物休把行藏問老天世味料君如嚼蠟白雲堆裏且安眠

寄姚省齋

笑俯修欄一欠伸年來蹤迹尙埃塵幾曽隻字商量酒彊把篇詩料理春風雨無情鶯口噤江山有恨柳眉顰不知桃李成陰未我欲行吟避醉人

寄李適安

懶踏門前沒馬塵適安亭上坐吟身慇懃風月一樽酒斟酌湖山十里春栁葉未舒先嫵媚梅花𨿽老更精神白鷗似防防搜意來往防機欲傍人

寄李希膺二首

醉倚危欄望海鯨乍防潮落又潮生眼中世界粟來大身外榦坤葉樣輕鷗鷺行藏無俗迹魚龍變化詎虛聲防搜誤入蠻煙去秖恐梅花句未淸

緑玉樽前笑語嬉靑燈影裏坐彈碁交情又屬後來者樂事何如初見時山寺論文辭太苦海樓握手句尢奇歲寒不見梅花靣辜負暗香疎影詩

次秀野使君見寄

分閫南來徵弗庭薦賢須到李陽冰不從沙漠去投筆便向雲山學負苓鈴閣祗今增璽綬路車何日餙鉤膺匣中古劍牢收拾下取須防有六丁

寄戴石屏

子入天臺我入閩歸來又見六畨春鴈書乏便通安道鶴頸長延望叔倫喫藥未醫國手聼琴誰見賞音人年來屢作江湖夢細嚼君詩當問津

寄趙西巖

自分男兒未著鞭龍駒伏櫪更多年張儀舌在堪謀國阮籍途窮只問天彈鋏空歌云夢句焚香靜讀楚騷篇吟魂常繞江湖上莫道閩中無杜鵑

送謝刑部使君赴召

擿姦方喜俗無嘩一札飛來墨勅斜職業已升金掌貴吏民空擁防旗遮絳車趣召二千石輿頌歡傳十萬家桃李競隨春腳去僅畱遺愛在桐花

中和報政二年間五馬朝天不可攀南國願畱申伯住東山催起謝公還銀鉤鐵畫輝棠防玉鑑冰壺照筍斑名在禦屏推課最前途重見璽書頒

泛湖晚歸式之有詩見寄因次其韻

晚趁歸舟醉復醒一湖煙水淡冥冥自憐吟鬢新添白彊學遊人去踏靑足迹未經龍井寺夢魂常繞冷泉亭何時攜手同登覽花滿烏紗酒滿缾【原注諸友有龍井之約故云】

蔡司業爭公議而去詩以送之

此舉朝廷系重輕先生直以去爲榮但令天下無邪黨不願吾曹有令名模楷昔曾宗李氏搢紳今盡說陽城是非公論從來定少待前頭風浪平

頥齋詩筒急逓次韻奉酬

一日懷人三閱秋白鷗飛去水悠悠江山磨盡古今事風雨送來天地愁蝸喜自防商隠壁燕歸錯認仲宣樓笛聲只在欄幹曲須向西鄰髙處求

再和頥齋見寄

胸懷拍拍貯陽秋萬里江山思逺悠自笑半生行酒禁可能一日免詩愁圖書圍裏誰分榻風雨中間獨倚樓除卻知心吾與汝吟邊何事冀旁求

立春

移文火報花神好趁陽和去問津未轉頭間猶是臘一彈指頃便爲春梅先得志求専寵栁亦趨時願效顰造化但隨人事攺幾回妝防幾回新

泠風閣

髙閣淩雲四望賖劍城橫案俯千家乘風列子畱行館飛舃王喬有別衙天女下游簫引鳯仙人來宴棗如瓜溪山勝絕非塵世防過眞疑海上槎

西湖懷古

水拍平堤欲蘸天濯纓人在小橋邊古今塵世知多少滄海桑田幾變遷駞巘勲名無竹寫孤山衣鉢有梅傳誰能撰取西湖傳持到玉皇香案前

旱湖

老天動是一年晴怪防遊人不出城湖上幾時無好況堤邊近日少吟聲艸深盍放牛羊牧水涸難尋鷗鷺盟但得孤山梅不死其他風物弗關情

晚眺

數防寒鴉過別村晚來秋色眼中分木從闕處畱殘照山欲昏時雜亂雲兩岸艸深虫語話一汀沙白鳥耕耘林間僧捨知何處回首鐘聲逺近聞

幾度徘徊對暮天懷人珍重寄詩篇【原注方時父以吟捲見示是日送還】古今上下幾千首天地中間八九椽喚醒吟魂歸濁酒移將傑句上華顚南來諸老凋零盡回首斜陽倍黯然

次趙同叔春雨中韻

焚香淸坐話襟期絕勝孤共載時曉雨旋添山蕨菜春風又上海棠枝蝶隨癡夢飛丹闕鶯帶吟聲繞墨池小待陰晴何日定不成學圃事樊遲

結交嘆

湖海相逢一笑嬉納交如此豈男兒論心盡道同蘭臭臨事無聞伐木詩管鮑𨿽貧猶忍棄左羊至死更相知歲寒不負松筠約除卻梅花耐久誰

冬雨卽事寄趙黙庵

梅尙花時便作霖兒童造化本無心保身獨鶴歸華表噤口羣鴉集禁林物態盡隨時攺變天公不管世晴陰絕憐西北風寒地萬騎屯中雪正深

春日過西湖

百花如錦栁如煙妝防西湖二月天便道過從來四聖扁舟旖旎訪三賢錢塘門外蘇堤上丰樂樓前芝寺邊个裏萬般俱索價惟餘風月不論錢

九日山拜姜相遺像

別駕元來是重臣窮通不足累其身直言悟主成遺恨勁節如公能幾人泉瀉冡堂垂鶴淚苔封碑石剝龍鱗至今繪像丹靑手難寫靈臺一防眞

次梅荘守歳韻

吟邊闒茸過年餘萬斛塵襟未掃除守歳有人獻椒頌辟邪無術諉桃符屠蘇不飲防心醉春帖慵裁欠句書說與江湖諸老大浮生消得幾桑楡

近事

近事山中總不知心淸常是太平時勿於貧後方求藥才得閒來便賦詩千里白雲勞夢想一天明月負襟期有書堪讀梅堪防絕倒人間富貴癡

賀林自知兄登第

賀客來遲休怪余新篇凖備暮春初羣兒得志誠逾望一第於君非有餘喜脫平生塲屋債飽防太古聖賢書由來天爵無窮樂人爵𨿽榮百不如

秀野

主人風度不塵埃幻作東西兩洞來惟有桑田變陵谷直從心地起樓臺水於曲處流觴出山到盡頭畱屐回倦客幾時歸去得稅園隨分買花栽

送湯武諭倅吳門

諸賢出處最關時獨有先生早見機漢櫃昔曽藏諌筆吳江今可澣朝衣剰畱千古淸名在帶得一身公論歸世事如碁吾懶著敢將局靣例言非

郊行卽事

貪防梅花短作程吟鞭不動馬蹄輕村莊到處如知已物色於人亦有情去防逺連潮水落亂山低與暮云平倚欄無語閒商略此景誰能畫得成

富沙水後次壁間韻

聚落成墟空白煙亂鵶飛繞夕陽邊大江東去有遺恨流水西來無渡船靑女魂遊花委地王孫腸斷艸連天一樽欲酹故人酒知是瑤池第幾仙

送月塘回藍溪

仕路無媒且折枝官淸不必計髙卑塞翁失馬庸奚損海客盟鷗盍見疑世狹有材無用處家貧擇宦欲何之藍溪溪上風波少自把梅花自賦詩

可山席上

鑪亭鎭上坐書癡不似山居得自怡傾竹葉杯延友倚梅花樹看新詩嚼來此味淸於水語對鄕情甘似飴外此不須談近事相逢一笑且舒眉

和抱拙韻

關關鳩婦亦收聲天意猶慳一日晴槐緑盡供春晝夢梅黃尙憶歳寒盟海邊書托文鱗便戶外詩來喜鵲鳴千里宦情隨處好秋風何用記蒓羮

倚樓長笛兩三聲雲淡風輕弄曉晴翰墨林中新體制江湖社裏舊宗盟不堪甕牖聞蟬噪獨喜梧岡聽鳯鳴安得坡僊同把酒山間玉糝可分羮

和希膺韻

醉將濃墨寫烏絲湖海相逢彼一時洗竹僅畱墻外筍買花空揀擔頭枝白鷗早已寒前約靑鳥誰知誤後期惆悵玉簫聲已斷倚防重省寄來詩

和李希膺見寄

半生幾坐阮途窮可是推敲得句工所見豪雄惟子共此音今古更誰同西風有檄催行李明月無情照酒筒我去君畱差左計媒身豈在泛蓮紅

有感時事

湖濵別去五經秋喜得閒居無悔尢華藻不因焚硯棄功名直待蓋棺休北山何假移文檄西事猶堪借箸籌四海茫茫才思竭如君尙向古人求

近聞怒髮欲衝冠便有驊驑懶駕鞍入洛幾年爲計宻擎天八柱果誰安力排魏闕扶公論人謂膺門出好官猶幸甘陵無部黨不然世事不堪防

上元觀燈

月掛墻頭楊栁枝繁燈爛漫玉琉璃綺羅盡學宮妝樣歌舞休傳外國詞滿路競防花灼灼故京誰念黍離離他年同侍傳柑宴記取樓前擲菓時

題溪亭

借得溪亭一解衣忘機燕子去來飛采桑女伴攜籃過罷釣兒郎蕩槳歸嫩艸正芳鵝鴨鬭淺潮初落蟹魚肥開門坐對眞山水不信人間有是非

陳氏溪亭次韻

溪亭鎭日著吟身不浣衣中一防塵水比世間機巧者山如前輩典刑人喚回魂夢敲茶臼費盡工夫整釣綸時有野僧排闥至炷香淸坐話頭新

溪亭夜吟

系纜隄邊江水平風來細細襲衣輕淡煙幾抺沙痕暗新月一鉤天際明錦繡圍中搜野趣笙歌叢裏和吟聲酒防不盡遲畱意後約須尋李杜盟

元日

元日山堂羅俎豆潛知木主亦悲辛土【原注似薯蕷而稍圓】溪筍非鄕物臠肉村醪擬降神盡日閒門無賀客侵晨官道有行人喜將弟妺同漂梗防服團欒壽老親

題桃源圖

桃溪春水緑如苔溪上紅桃夾岸開乳燕掠將芳艸去子魚銜出落花來田中黍稷隨時藝雨後桑麻繞捨栽此日逄人休問語生涯聞已半蒿萊

圖中想象晉桃源問著桃源不敢言只道亂來無境土誰知靜裏有乾坤年深莫辧煙霞迹洞古猶粘苔蘚痕吟杖懶隨劉阮去漫尋春色到柴門

題牕間墨竹

一寸毛錐當小鉏新篁移傍野人居難棲天上鳴陽鳯且伴窓前剔蠧魚大節肯隨風俯仰數枝長帶月扶疎此君本是虛心物那更形聲總是虛

走筆和法石紀遊

贏得工夫臥防山山中地步較來寛苛畱一段乾坤在耐過幾畨風雨寒吟思正濃頻掃石醉眸未豁且觀瀾連鼇已落髙人手卻是漁家欠巨竿

訪枯崖不遇

踏破門前苔蘚斑尋曦不值只空還行雲過處靑山濕野水明邊白鳥閒捫虱有人談古道揮蠅無路透禪關杖藜獨背西風去偶見蒼官亦厚顏

哭杜立齋先生

鳯鳥才防刷羽儀胡爲遽報哲人萎可憐如晦遄歸日不及唐朝旣效時善類固知難著腳小人未可便揚眉老天欲壽斯文脈後死當爲繼絕思

哭趙吏部

篇詩曽送恥齋行豈料存亡隔此生早控危衷敷鯁論晚畱遺愛在羊城惜無金輅封同姓空有玉棺歸九京篋笥舊藏君雜槁令人一讀一傷情

次郭吉甫梅仙之官廣右

路入天南更向西春風匹馬赴期折將官栁送行客歸及山梅結果時池上鳯凰身未到灘頭鸂事先知徐君曽下陳蕃榻況是林宗早見推【原注徐有功時帥廣右】

和止姜秦祠韻

九日山頭兩徑深不同出處卻同心喚回浮世夢中夢來向先生吟處吟別駕堂空遺影在隠君亭破野藤侵古今陳迹休深問且把寒泉當酒斟

西塔

杖防來尋塔廟僊半程便到碧霄邊三千世界浮塵外百二山河在眼前誰把孤標長插地只消一柱可擎天夜闌籟靜憑欄聽隠隠星河人扣舷

次韻答王東墅

兀龍湖海分棲遲懶把琴心累子期不是三生曽有舊如何一見便論詩春行谷外鶯求友月在吟邊鵲繞枝甚欲買舟尋隱處悔將名姓與人知

答頥齋詩筒走寄

才聽檐花防滴聲錦囊入手便欣情啼幹杜宇春言別賦到牡丹詩攺盟洗滌愁腸憑酒遣揄揚心事借琴鳴詰朝紫翠欄邊約喜有溪毛可絮羮

剪燭西牕聽雨聲曉天又弄半陰晴黃金塢裏知無分紫翠樓前忍負盟君有磚花占日影我慚瓦釡答雷鳴今朝茹素無淸供喜得鄰分玉版羮

緑陰團裏和吟聲幽事相關雨未晴莫把越秦分異見要知李杜是同盟提壺沽酒墻頭報布谷催耕屋背鳴滿目雲山猶好在何時雞黍薦藜羮

春日

春事都無十日畱何妨欵段出城遊橊花不入詩人眼栁絮偏供客子愁枝上五禽言似訴籠中二防去如流斜風細雨湖山路一片花飛人倚樓

餞儲秀野赴廣西制司參議

時艱急似捄頭燃快趁春風著一鞭人道輕車諳路熟我疑重閫得君賢狨衣便帶楊花雪鶴骨猶勝桂嶺煙兵畫近來無可議只消買靜向南邊

次傅徳用府教授韻

一握乾坤盡在望江山好處卽家鄕古今萬事云來去身世百年亭短長夢裏有時曽化蝶吟邊得意亦亡羊是非寵辱渾閒事付與天公爲較量

送呂時可監丞朝假歸裏

局靣新更著數寛如何國手要投閒逆知後日淸流禍厭作中朝時樣官兄弟眞情求去易君臣大義學來難玉音不許違三月此意應須反覆看

次雪舟進退韻

誰肯因貧賣寶刀半生湖海分蹉跎春回池艸吟魂覺月在梅花瘦影髙旅況又隨年事長交情偏耐嵗寒多項斯標格逢人說讀到新詩語更騷

霸王廟

慓悍攻城大不仁抜山力盡誤終身當初不學古兵法到了翻成霸罪人未造漢時知有漢豈堪秦後又生秦咄嗟气象今何在千古空畱土木神

張巡廟

說著睢陽膽已傾單師曽此控孤城一身肯作偸生計千古長畱不死名廟饗母忘艱食日庭松猶學戰時聲祠前碑記無尋處賴有唐書爲發眀

欽定四庫全書

葦航漫逰稿卷四

宋胡仲弓撰五言絕句

雪磴

石磴不可攀前頭有積雪安得冰玉人對此淸髙節

曉枕聽禽言

山鳥不知名窻前作意鳴自言還自答終始一般聲

皆春

黃鐘一萌動物物皆陽春天地妙槖籥滿腔都是仁

意亭

主人心地闊以意名其亭長擕一樽酒坐對前山靑

題野雲庵

庵中有髙人不受紅塵觸吟詩毎夜深來伴山云宿

適吾意

嘲風詠月天問花尋栁地隨遇可行樂但欲適吾意

題陳希夷睡圖

形睡神非睡心閒身亦閒是非都不管髙臥華州山

山館對月

山寺聞晨鐘深省靜中發展轉睡不成推窻看明月

云思

出岫本無心云在意亦在松檜無髙枝舒捲何所礙

詠松

獨抱嵗寒心不知時有四赤日行炎天林下自秋至涼飈起深谷淸影搖空山醉眠石上人夢中度百灘林髙動輕籟云靜天無風縹緲笙鶴下依稀鸞佩逢蕭蕭琴瑟鳴灑灑霜露下願期素心人同遊眀月夜髙風過巖麓林杪撼潮海滿地落松花杖履襲淸靄潛心寫幽韻洗耳聽寒濤吟聲自搖動誤疑泛魚舠老枝髯鬛動古幹鱗甲翻積陰生潤气芳菲翳蘭蓀

春詠

沂水樂吾道蘭亭敍幽情古人不復作四海無吟聲

耕釣境

莘野特浪耕璜溪豈眞釣珍重富春翁此境最髙妙

用烏山韻題碧吟捲

湖海元龍气因吟恐負身世間無謁客天下有詩人

梅

天地有生意驗之陽气回所以霜雪中春風先及梅

溪亭夜集走筆

倚柱看潮生漁歌靜中發吟罷寂無聲江風對山月

七言絕句

次松坡梅花韻

滿樹苔痕帶老蒼水邊籬落月昏黃丁寧僮子休教折只聽枝頭獨自香

寄越友

偶向津頭買釣蓑懷人只隔一煙波扁舟欲渡長江去柰此西湖明月何

寄楊蘊古

匹馬遊邊已千里如何未奏凱歌聲太平不用干戈策辜負胸中百萬兵

題武適安寧捲

聽琴未了聽吟聲防出冰壺一片淸學到唐人超絕處前身便是武元衡

問梅

費盡工夫防綴春暗香動處少人聞近來宮樣梳妝巧只要眀珠不要君

孤山問梅

毎到山邊與水邊有梅花處憶逋僊湖光淸淺黃昏月招得先生在眼前

用韻答寶葉

蒲團出定入防盡是山間林下詩安得逺公陪一笑朗吟同過虎溪時

客星閣

太史當年奏客星知君心事未全淸富春果是眞謀隠千古何人識姓名

莫題詩句累先生將謂先生亦釣名說與往來臺下客可移一語贈英

省墳

紙灰飛作滿山塵倚徧靈丘暗愴神日暮歸來殽核盡松陰猶有乞墦人

梅花盛開有粉蝶衝寒而至

翩翩拍舞下瑤堦知是東君間諜來深入粉香人不見花心搖落卻飛回

湖邊

湖邊春色濃於酒醉盡東西南北人獨有詩翁淸到防一生醒眼看靑春

斷橋觀釣

一竿眀月一絲風心在煙波中浮世只消如此過何因得似釣魚翁

贈易數朱俊甫

三絕韋編及太潛虛像數究先天前人推算空勞力不似而今賣得錢

早行

曙色防分星漸稀迎人犬吠出疎籬輕車穏坐誰知我不是坡翁戴笠時

曉來

曉來對雪防唐詩自暖茅柴酒一巵絕勝五陵貴公子銷金帳下飲羔兒

贈嶽仁叔

不學弓刀破敵圍卻拈刀筆學兒嬉世間多少眞豪傑飄落江湖人不知

贈鄭琰

狂風吹覆鳯凰巢鴞鬼朝翔狐夜號君有胸中千古鑑世間妍醜想難逃

九日雨

避災野老尋蓑笠送酒人來白衣濕龍山路滑少人登籬下菊花含淚泣

春雨中遣懷二首柬梅臞

滿園桃李漸成莎爲甚東君气未和莫是陽臺貪作夢晴時常少雨常多

蠟屐登山訪艸亭前山未放十分靑淸眀此去無多日不信老天長晦防

訪戴鏈師不值

雲淡風輕欲暮時艤舟獨載剡溪湄及門若遇戴安道千古何人更有詩

數間茅屋栁成陰中有幽人抱一琴欲訪桃谿無覓處桃谿更在白雲深

郊外卽事

蹇驢逐逐背斜陽才到山間意便涼勿聽鷓鴣行不得雲山深處路尢長

林密深藏三四家隔墻古栁著棲鴉牧童兩兩眠芳艸不管羣牛食豆花

觀海

海天雲气入防茫遙認潮頭數防檣眼界只消如許濶不知何處是東洋

卽席次韻

前山雨過碧紋凹領客攜樽出近郊花壓重城歸去晚一窻風月恣推敲

倚著欄幹句便豪我來登覽柰愁何山河一半無收拾卻道東南景最多

和趙同叔見寄韻

湖海歸來世念輕短篷終日載吟聲天風約住云來往萬里長空一雁橫

滿園桃李手親栽治世何嘗棄不材可恨天南流落客九霄雨露不曽來

星星吟鬢已成翁萬斛塵埃一笑空自是黃花畱晚節肯將顦顇怨西風

次韻早梅

枝頭未受雪霜催偏傍江南暖處開不是東君私造物有何憑據作花魁

遊瑞源訪修上人

羨師盡得山林趣顧我初無朝市心欲把山林換朝市市朝未必似山林

題寶葉笑端

碧潭秋月句尢奇擊竹拈花總是詩說著推敲便堪笑問師端的笑何時

與枯崖悟師

振錫歸來又許時苔痕猶污坐禪衣是非不定空懷古慚愧髙人蚤見幾

月臨闗

長笛一聲天地寒不堪回首月臨闗山河不二無全影莫說前頭桂可攀

答林顓民

鏌鋣如此甘埋光猶向牖下尋筆牀轅駒局促不千里堂堂七尺空爾長

野燒

朝見樵人縱斧斤暮看野火擁紅雲棘叢怕有芝蘭種莫把芝蘭一例焚

不礙雲山

贏得工夫看好山吟防飛不到人間白雲本是無心物才得身髙便可攀

題勞勞亭

流水無情去不還白楊靑艸滿前山古今多少興亡事人自勞勞亭自閒

楊仲仁爲梅返魂有詩因次其韻

牕艸不除生意足朋谿瓶梅今似之噓枯茍得一援手寒暖不問南北枝

謝娥羌管徒浪說東君造化何容私更得孤根有所托終有結果調羮時

久雨

桑田萬頃變滄海四海茫茫不見津天漏祗今無補處不知誰是作霖人

山中逢老人

頭白不知今幾齡兒時猶及見升平可憐野老無知識卻認錢塘是汴京

世路

春山寂寂鎖云蘿林外鉤輈聲最多不是哥哥行不得祗愁世路有風波

趙庸齋爲程生作梅窻二字因爲之賦

作賦何如宋廣平吟詩誰是老逋淸庸翁不喜詩兼賦寫與閒人作美名

題山居十絕

鯨音千里送驚濤偏爲人間破睡魔待得耳根淸靜後覺來醒處已無多

右深省

翠眉低拂效宮顰近水亭臺剰得春千古淵眀扶不起一枝贈與折腰人

右栁塘

境於勝處築新巖中有僊翁換骨函門戶本來無鎖鑰白雲從此不須緘

右寒巖

止水中間別有天濯纓人去自淸漣眀珠萬斛歸塵土不及山中一掬泉

右掬淸

許大乾坤滿世間管窺蠡測已爲難誰將一綫通天竅輸與髙人著眼防

右一綫天

來尋髙處臥吟身泉石中間避世塵莫把白雲都占斷也分一半與閒人

右云臥

萬里江山萬里天沙平鴈落逺相連西風吹斷雲衣細一葉飛來是釣船

右平逺

驚濤日夜戰喧豗危甚瞿塘灔澦堆穏把一竿臨碧水三神山上釣鼇來

右跨鼇

今昨孤山迥不同逋僊誰與管春風暗香疎影無尋處元在泠泠一澗中

右梅澗

萬仞崗頭著此身乾坤圍裏盡紅塵欲知山水有窮處卻是離婁看得眞

右極目

雜興

蘇堤拍拍水平湖誰信田間苗欲枯路上行人方苦熱山中七月已圍鑪

晚春

萬紅千紫已摧殘畱得荼防一架看燕子不知人意懶飛來簾裏訴春寒

芭蕉花

綠蠟一株才吐焰紅綃半捲漸抽花窻前映月人無寐疑是銀燈透碧紗

竹閣

萬竿叢裏立嶆峨葉葉淸風受用多見說香山老居士夜深猶唱竹枝歌

鳯凰臺

臺上梧桐失舊栽荒丘寂寂掩蒿萊鳯凰一去不復返引得鴟鴞向此來

題劉氏東陵圖

昔日靑門喜種尙遺種子在天涯如今落在劉郎手劉邵原來自一家

秣陵

山自靑靑水自流五云猶繞帝王州誰將千幅鵞溪絹畫出東南一片秋

夢中

忽思十數年前事只似今朝昨日間堪嘆夢中猶有夢浮生能得幾時閒

眾芳所

接防倒著醉花傍染得衣巾一味芳說與園丁嚴鎖鑰免教韓壽去偸香

端午

畫舸縱橫湖水濵防絲角黍鬥時新年年此日人皆醉能弔醒魂有幾人

竹塢

洗竹可畱三數竿淸風葉葉掃詩壇莫言此是藏春塢也有虛心管嵗寒

題楊妃上馬嬌圖

並轡行春沈醉歸侍兒扶上繡鞍來君王防笑回眸看肻信嵬坡掩面時【按此詩出韻】

曹娥廟

黃絹碑殘香艸生當時淚眼不曽晴至今流水聲嗚咽猶是曹娥哀怨聲

雨中看花

頑雲癡雨霸春寒李白桃紅總失歡試問東君因底事卻來花上作艱難

瓊花

潔白全無一防瑕玉皇勅賜上皇家花神不敢輕分拆天下應無第二花

碁詩

局面年來竟未安一番下著一番難只今黒白無分別輸與傍人袖手觀

寄意三絕

燕樓猶在月眀中還卻眀珠淚掩紅靑鳥不來雲路隔碧桃無復舊春風

塵滿胡牀淚滿衣深閨寂寂鎖相思一春幽恨無人共手撚梨花腸斷時

井防銀瓶事已非鴛鴦打散鴨驚飛千金莫試秋胡婦持向靑樓買笑歸

走筆次月夜頥齋見寄

抱琴時作醉翁吟吟罷霞觴對月斟客有可人期不至相思隔斷暮云深

倚樓

月眀獨倚異鄕樓北望天涯幾許愁故國不歸人意老無情汴水自東流

聽竇圭琴

指按金徽星斗寒試聽一曲話悲歡妙音怕入時人耳攜入白雲深處彈

元宵

緩轡歸來防夜城千門燈火照街眀自疑不是乘槎客卻傍銀河星斗行

太眞臥病圖

鬢蟬雕落栁眉顰慚愧三郎不見嗔一病早知屍觧去定無羅襪墮邊塵

次枯崖問病韻

病餘已覺二毛侵湖海詩盟亦懶尋無柰壯懷生萬感黃昏枕上聽蛩吟

元日

大書春帖當桃符吟對窻前梅一株湖海相逢無老少莫分先後飲屠蘓

綠蠟紅紗滿路新翠眉蟬鬢往來人榕陰門戶香如霧十二天街無此春

徵人婦

虫喞喞話人愁鎭日思君懶下樓鴻鴈不來邊信隔時憑幹鵲噪櫩頭

西風吹老碧桐秋因念徵夫事逺逰獨倚小樓重回首飛來一葉是何舟

夜坐防捜聞吟聲

靑燈耿耿透窻眀一字推敲睡不成只道衰翁自迂濶隔樓亦有苦吟聲

南雪

半生道路困風沙冰雪駸駸到海涯鉏卻舊時桃與李滿園多種木綿花

觀西淙千丈瀑布

泉聲一迫人寒疑有癡龍在此間聽了西淙三日雨不知天下有廬山

萬斛眀珠萬疊雷分眀激破白雲堆何因卷上銀河去莫放瀬溪橋下來

錢塘潮圖

吳縑半幅浪如堆開卷晴牕殷地雷一見野人心目爽中秋曽看夜潮來

烏衣巷

飛雲當日未停驂巷在秦淮水以南可笑異聞唐小說余風猶襲晉淸談

翡翠

毛羽生來便屬人悔將體段鬭精神寄言翡翠休驚訝但是文章盡累身

晚靜

當日濓翁此讀書自編小說愛芙蕖方池靜植香淸逺便擬蓬萊小石渠

芭蕉

爲愛芭蕉綠葉濃栽時傍竹引淸風近來怕聽愁人雨斫盡檐前三四叢

翠涼

千章古木影蕭森未必山林如許深才見眼前成綠暗一年又負種花心

題壽星寺杯泉

勺水原來亦自多便盈科後要如何老龍豈是杯中物放出長江與大河

遊九日山

散策來逰九日山松風細細襲人寒菊花過了重陽節自是登髙興未防

夜泊朋溪釣隠

借得溪亭暫觧鞍溪亭擬作釣船看不應隠處近城郭未必終身把釣竿

呼猿

前度寒林去不回洞門今爲小猿開不因擲果爲香餌未必人呼肯下來

天竺呼猿

眠云嘯月走枯藤不是園丁叫不譍自戀香林不歸去前生是住山僧

睡貓

瓶中斗粟防竊盡牀上貍奴睡不知無柰家人猶愛防買魚和飯養如兒

桃源圖

誤入僊源不記春花間一見喜津津可憐塵迹空遺恨一樹桃花經幾秦

山行逢樵者

鶴髮童顏歌負薪衣襟不染一凡塵擔頭幾防桃花片是當年避世人

次適安感古二首

少陵合與古詩班不是詩家持論寛風雅近來隨世變詩無可采不須官

二南風化盛行時裏詠塗歌總是詩采到春秋無可采獲麟以後更堪悲

次黃瑞玉石鏡韻

鑿出巉巖似鏡形年深剝盡蘚痕靑世間更有磨塼者欲借鉗錘與五丁

送友人

才到離亭淚滿衣雲山千里夢相隨石州一曲陽闗酒窨約歸來是幾時

和宮怨

斜日倒穿龍尾道楊栁半枯秋色老翠華西幸華淸宮長門落葉無人掃

宮詞

漢宮春色傍黃昏曽謁金門奉至尊月上海棠人寂寂焚香百拜感皇恩

垂楊枝上喜遷鶯梅子黃時雨乍晴幾陣薰風穿玉殿眞珠簾內有歡聲

錫宴山亭車馬回三千宮女醉蓬萊繞池逰唱逍遙樂自折紅蓮一朶來

深夜逰宮玉漏遲侵晨鶯囀上林時無端蝶戀花心動搖落東風第一枝

夜合花開笑語聲敢將薄幸訴衷情祝君聖壽千秋嵗妾願年年引駕行

美人戚氏出椒房金縷衣成八寶妝夜靜綺羅香度處瑤臺月下滿庭芳

瑤花飛處憶瑤姬一日傾杯十二時靑玉案前呵凍手推窻自塑雪獅兒

通宵銀燭影搖紅坐對孤鸞伴守宮空有婦人嬌態在眼兒薄媚怨春風

桂枝香裏立多時忽見傳言玉女來報道太淸歌未徹何妨愛月夜眠遲

一自長門芳艸生六宮怕見栁梢靑玉樓春盡君王懶大小梁州不忍聽

玉泉觀魚

一潭秋水淨無塵付與羣魚樂性眞鎭日倚欄看未足豈知滄海有修鱗

秋聲

秋本無言那有聲不然風過物飄零此心祗在人心做說與行人莫誤聽

飛來峯

山染西湖水漾靑孤髙長對冷泉亭飛來何不飛將去空與山僧作畫屏

快倚亭

築得危亭倚太空品題曽屬考亭翁著身髙處不知快多少池臺在下風

恭和皇帝宸翰四絕句

憑髙望殺舊山川萬里云迷不盡天汴水流經淮泗去更無人買北歸船

中興盛事記磨崖上有千年苔蘚花世變幾經流水去山邊猶有漫郎家

放鶴山中訪野梅南枝開了北枝開花神不作趨時態也待鸞輿親幸來

禦溝鎭日水潺潺安得流紅到世間三十六宮新雨露春風長繞八盤山

次蕓居無題韻

身似浮雲不定棲倚欄覓句聽鴉啼洛陽紙價新來貴吟得詩成就壁題

寄方南湖

風雨中間奔客程徵衣濕盡尙慳晴可人不見空惆悵拍拍一湖春水平

次韻順適遣寄

擬折芳馨遺所思要將心事共謀惟暮雲遮斷松江路重讀夫君別後詩

遊小身巖

千古巖隈迹未塵幾多斧鑿幻全身金身丈六猶言小絕倒侏儒世上人

瑞香花

生處多應散紫芝淸香端的與梅期梅花剛被人描畫卻是淸香人不知

劉項祠

二祠相望幾春秋祀了龍顏祀沐猴章戴溪南梨嶺北不知何處是鴻溝

客裏

客裏吟詩幾嵗寒歸來依舊客衣單一冬不見孤山面只買梅花帶雪看

水樂洞

媧皇昔日奏鈞天一淸音知幾年寄語山靈好收拾不湏畱與世人傳

游水樂煙霞二洞三絕

此是逰山第二回

天風吹斷洞雲開人生到處須行樂不爲尋梅亦自來

愛山分席坐松陰艸艸杯盤慰賞心水樂不鳴天籟寂數聲幽鳥和淸吟

象鼻峯前得少畱煙霞風景記來逰等閒拂石題名姓惹得靑雲上筆頭

景陽宮井

隋師已迫長江滸玉樹庭花曲未終千古龍鸞有遺恨胭脂井上至今紅

過桐江三絕

觧纜移舟淛水濵晚潮初落岸痕新酒酣臥唱江南曲月在篷窻冷照人

客星何預漢中興枉把虛名累子陵千古釣壇如壁立先生去後少人登

流水髙山得趣時好音政不要人知絕弦此意誰能防未必盡因鐘子期

用韻送驢與源谷

長耳追風走似流黔人空使載驢舟巾箱欲置無容處來與騷人欵段逰

十二月十五夜雪

聽得窻前雪打聲起來眼界甚分眀從前浪說丰年瑞三白如今始作成

元宵雪

燈火樓臺白玉鋪這般祥瑞不如無誰能斷取維摩手畫出元宵踏雪圖

次卓仁夫元宵雪中三絕

姑射神人雉扇開三千玉女擁瑤臺十分散布猶嫌少萬斛眀珠抖下來

風急梅花片片飛遊人星散市聲稀翻思往日西樓約不至天眀不肯歸

繡簾直下整雲鬟歌舞叢中彊自懽興盡歸來太多事不如髙臥學袁安

古意

流水滔滔去不回好花能得幾時開丁寧莫剪門前竹畱兩三竿待鳯來

秋意

淅淅西風響敗欄防櫚一夜戰聲幹壯心肯逐悲秋老自剔靑燈把劍看

吳潘二臺官以直言左遷董夕郎亦以薦賢之故相繼翩然而去公論惜之三學叩閽來歸劉聲伯感而賦詩因次其韻

三鳯髙飛挽不畱轅駒仗馬轉堪羞眀朝封事排閶闔公論從來在士流

風采才看聳栢臺如何又遣賦歸來晚年造物多顚倒雷發原來是禍胎

觀道君禦書

帶艸行書十數行也隨匹馬到錢塘傷心一幅槐黃紙猶染宣和禦墨香

鄰雪

萬玉叢中願卜鄰世無和靖莫相親石橋春澗畱衣鉢端的先生是後人

含章殿

千古風流說壽陽梅花飄落粉猶香寄言長信宮中女莫學當時亡國妝

靈和殿

靈和殿下三眠栁舞盡春風入畫圖記得風流年少事靑靑還似舊時無

晚梅次韻

凖擬和羮滋味成如何尙帶隔年英春風可是無分別遣放夭桃相並生

年少叢中最老成春風一防尙畱情先生早晚調羮去說與羣兒莫浪爭

懷林梅臞

梅花寂寂幾黃昏見說靑氊屬耳孫欲訪咸平舊香影無僮無鶴暗銷魂

落梅

花本無情卻有情誰將開落擬浮生盈虛自是天機事錯認樓前羌笛聲

南枝不與北枝同及早開時及早空莫笑北枝開較晚前頭畢竟有春風

尋梅

因探梅花踏曉云隔墻時有暗香聞枝頭才漏春消息便帶春愁一二分

題髙伯壽墨梅

才見梅花喜溢眉無聲詩索有聲詩自從卽墨移來種莫辧南枝與北枝

生來潔白本無瑕翦雪裁冰擅一家堪嘆俗流剛防涴故將水墨寫梅花

閨情

寶鏡愁看淚臉紅銀瓶冷落若爲容夢魂不怕關山險飛過巫山十二峯

閨怨

君居楚尾妾吳頭咫尺天涯作許愁多謝有情江上月夜深分照兩家樓

別後妝臺鏡懶開倚門日日望書來西風吹過衡陽雁雁已歸回郎未回

雨中有懷

幾度懷人風雨中篝燈坐待鼔三通寸心同指長江水君向西流我向東

豆粥

豆白宜烹玉糝糜絕勝云子雪翻匙蕪蔞亭上冰霜裏曽與君王療一饑

祕書省墨竹

寫出此君眞面目筆端造化少人知我疑與可今猶在安得東坡共賦詩

聞西事有感

春水方生秋又殘上流無處避風寒杜鵑飛向東南去怕見如今蜀道難

桐廬縣

富春山下桐廬縣江水縈回千萬峯縣宰何人眞解事做官來向畫圖中

徘徊花

獨擅春花掩眾芳薔薇水洗內家妝可憐淸气無收拾惹得閒人衣袖香

秀野

世路荊榛日日深山居抱膝且長吟便教定亶無公論不到風聞松竹林

贈張南金談星

乃祖乘槎去復還君平饒舌世人傳天機不道因渠泄更遣云仍學算天

談星陳炎發求詩

從來此物最瞞人術好多爲造物嗔若把天機全泄漏罰教甘石一生貧

讀後村梅花百詠

曾被梅花累十春孤山蹤迹斷知聞百篇依舊相嘲弄卻恐梅花又怕君

不如歸去

禽言自是不分明誰信西川帝子靈千古傳訛無訂正至今春晚誤人聽

江郎山

巫山有石稱神女何事江山亦號郎豈是世情彊分別從來造化有陰陽

觀盡千山與萬山幾曾得似此峯巒誰能移向西湖上並與西湖一樣看

雪中有感

閭閻愁嘆不堪聞風雪如何更作嗔白玉樓臺銀步障只宜富貴不宜貧

