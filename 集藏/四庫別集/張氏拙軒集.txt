

欽定四庫全書

集部四

提要

張氏拙軒集六卷

別集類三【宋】

【臣】等謹案張氏拙軒集六卷宋張侃撰侃字直夫其事迹不見扵史乘據集中自稱淮海則當爲揚州人而自寶祐維揚志以下記廣陵人物者從不能舉其姓名獨錢祕閣書目載有張拙軒初稿四冊焦竑國史經籍志有張侃拙軒稿四卷而宋藝文誌書錄觧題俱無之宋人江湖前後諸集及近時選錄宋詩者亦多未之反則其湮晦扵世蓋己久矣今永樂大典各韻內尙頗載其詩文或題拙軒集或題拙軒初稿勘驗標目與錢焦竑所記並合當卽其書惟其人無可考見今卽集中謝樓監丞爲其父作行實一書反覆參核蓋侃卽開禧中知樞宻院張巖之子也案宋史巖以知政事進筦樞宻督視江淮軍馬書中稱其父訏謨兩社出董戎師歷官旣已相符又巖附和韓侂冑用兵敗衂禦史劾其朋姦誤國奪官而書中謂其父惟主扵和以靖國家或者不之察極力詆毀云云其言皆爲父辧白益足與巖事相證史又稱巖家本大梁徙揚州紹興末渡江居湖州考集中歸來詩有結亭苕水旁句江淮錄防中亦有吾家近西塞語知其卜宅吳興尢爲確據至其生平宦迹𨿽不盡詳以其詩文考之則嘗監常州犇牛鎭酒稅遷爲上虞丞尙略見大槪巖以諂媚權姦致位通顯爲世詬病而侃獨志趣蕭散浮沈末僚所與防者如趙師秀周文璞輩皆吟詠自適恬靜不爭之士故所作亦多淸雋圓穏時有閒澹之致𨿽未能開辟門徑自成一家而其集久佚僅存實爲世所未暏謹排訂編次釐爲六卷俾言宋詩者猶得以知其名氏焉乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

張氏拙軒集卷一

宋張侃撰詩

積雨嘆

去年南蘭陵官河無流凘陰雲久不見萬里行炎曦太守爲民禱百拜躬愈祗忽然動涼飈驟雨肆奔馳旱苗有生意下民免寒饑感格在俄頃嗟人自不爲頌語我欲作垂世同曹規深恐旁觀者憑藉立是非反謂地勢隆水散及四支縱使雨入尺立待只片時今年芒種後有雨細如絲農家買五兆寸波成漣漪我耳曾聽得把筆紀小詩又傳練湖圮澒洞南北迷浸滛到旁邑原隰不分畸秋中月色皎老晴頗相宜深谷傳地籟喬松難扶持滂流盡三日處處同一辭化工有至理淺眼休蠡窺蝝蝝可憐生短衣到鳧茈冬寒與夏暑平日何怨咨一旦示災咎反己深思惟退寸望求尺龠合規微貲丰艱非逆料人情恣生疑旣忻堆如櫛復話禾無防遂致陰陽轉未免水旱移固窮不羨冨求足翻成虧不知尼父言三年積銖錙一稃與二米猶勝糠覈肥農家多守分冨家當坦夷

秋後一日書所見者

秋深山轉淸雨定水自緑庭前牽牛花粲粲悅人目居官己年餘竟日書吏牘因閒窺化工景象不一足促織汝何爲懶婦絲斷續夜長淸未眠題詩燒短燭

紅塔詩

出門防靑山天際晴雲合虯松植長塗亭亭兩紅塔誰知百年後竟坐市塵雜老僧隨世機電眸閱伏臘流水洗不盡就下污流納北窓稍幽虛淸風滿眠榻

觀海

孔聖道不行乘桴浮於海非子深寓言誠欲警不逮我生遊江湖汛舟聽自在有時月初生滿天云去靉今朝到海邊潮遲立可待固知源脈長下藏魚龍隊想見景晴明間亦露光彩因爾觀自然天地能主宰

雨

今日天欲雨農家名分龍雨意或羞澁霑潤限西東入夏雨己多頗覺支體慵輕煙苒苒緑夕照微微紅不柰勃姑語呼雨雲滿空乍晴絲卷軸復闇花無蹤良辰偶弧負土脈方丰融屈指是新秋細聽鄰杵舂

冬夜對月

秋來月漸淸老火猶未退好風送新涼云深復昏晦徐思此夜滿豈不令人愛暑气薄前榮蒸溽肯少貸月色到芳池緣此亦拘礙今宵坐中庭揮塵成獨對霜華雜月色頓然淸病肺何必泥中秋此語吾永佩

午步積谷山探梅才有一二蘂

爛雨才放晴街頭泥三寸支笻積谷山寒梅微弄粉二十四畨風【廿四風梅居首楝花居末】迎臘先一訊靑女素精明竟不易號令譬如蛻骨仙色妝而意整惟有吟詩翁年年來管領

發犇牛

紅添花滿溪緑帶艸穿石佳致在目前逺近記經歷雲疎雨漸收篙長水倒激平生一詩卷未免冩胸臆記得坡翁言在郡六百日出處𨿽不同我性聊自適

桃花鸂防

畫工天機髙腕有萬鈞力把筆解冩生妙處欠人識地深煙自引云斂望不極誰知只尺間捲藏棲座側桃枝糝淺紅羞帶燕支色經時嘆芳跗數片墮晴碧政緣景色饒詎忍光陰擲波心自在流夕照苦見逼雌蜂不受影容此雙鸂防睨目且裴回暫收西去翼籠寛終難馴水滿好修飾旁人莫癡心乘勢事箭弋庶幾久相忘飛浮欣得得連旬暑送風對此融胸臆不必形似求枉費半圭墨

新河

侵晨發金臺停午泊新河風定雨新霽一段平靑羅逺煙搴新景宿鷺行細莎臨流洗塵心此地今幾過官事記蒲鞭少駐聽漁歌大哉濬汲功萬古保不磨

晨起

靑山與白水足以娛人思麗花與佳禽足以令人悲因思世上事感觸特一時拘拘守定見年少紛白絲朝來北窻邊天淸云不飛桂樹充緑潤其色光陸離靜坐息萬慮手攜淵明詩飲酒得眞趣神气常自怡我飲僅防滴螺杯謾爾持後山艸木深有禽擇所棲婆餅爲誰焦姑惡爲誰咨騷翁繹楚語解說累千辭萬物𨿽異性天地同一機時至乃飛鳴人訛反生疑禽語空啾喞有怨難窮推好生毛羽者細聽彊誑欺遂使本然質由是深有虧淸風到階庭處處禽語奇勿問聲如何天地何曾私

杜門詩

初官金臺邊日長頗閒暇細賡飲酒詩喜無俗子駕雲輕月緩梳竹少花相亞官塘頗塵囂數間名傳捨吾身聊自適閱世如啖蔗春初汛舟回晴谿山影射蒼苔防魚池粉墻旁花架東風知人情遊絲從空下歷覽佳有餘頃刻在所化杜門觀我心陶冶有鮑謝

府治辟鎭越堂得坡翁詩石於艸棘間

功名蚊成雷文華珠媚川作意每中輟要當付自然誰知蠅頭表不似詩句傳鑑湖生光彩坡翁眞謫仙

記野人語

野人延我坐古木陰四垂未語涕先集昔盛今全衰我聞野人語斯事古有之但要存心地何須問墓師

歸來五首

小圃近吾廬呼奴掃堦曲梅株晚放花谿水新圍玉聲名不厭低出處今已熟倚杖防城山飛來兩鴝鵒西闗景色妍歸來春未盡岸淺栁生陰風緩花成陣懽娛垂白親免得望家訊乳鷰立簾鉤別久還相認薔薇在其西老桂在其東先後不同時生毓歸元功幽艶占淑景淸香待秋風有句莫漫與騷然固長窮爽气滿淸晨秀色藏山骨結亭苕水旁斷手建巳月古語敬書紳髙譚休拄笏柴扉喜常闗從今避請謁酴醿數尺長伐木成小架玉色映晚春濃陰接初夏濁醪任淺深細艸堪枕藉興來信步行浮雲出山罅

書目所見者五首

我家屏圍圖畫作江天雪雪晴行漁舟蒲防系檣絕猶記爲兒時劍立從頭說今日親見之甚欲伴淸潔淺灘潮未到小舟不得動當時一羽輕今成千鈞重老翁倚篙竿生寒肩勢竦勸翁且歸家潮來勝乘槎盟鷗何處來聲和春喜近賓鴻可憐生呼羣摩霧隠鷗鴻本何心世人無義襟責彼不責己嗟嗟非獨今羣山恰四圍江潮遊其中潮低不成山豈是阨於風舟行山漸逺潮勢同瓴建抑之可使髙又作望崖反小民海濱居煎水活妻孥指海充府庫何曾計有無鹽成有喜色摘蔬供午食君子勞於心我儂勞於力

朱陳嫁娶圖

生男願封侯嫁女在比鄰此是古人言最知天理眞世逺人亦僞嫁娶來城闉嵗序罕聚首浩渺不計春當其出門時錯落車百輪笙簫塡孔道珠翠委泥塵堂開牡丹屏盤橫水精鱗徒取眼前冨未問身後貧女嬌鮮禮法薄夫貽所親民家女及嫁擇對走踆踆一旦有其家昕昏如主賓誰圖朱陳村宜爲堯舜民

嘉定壬午春晚園官送杞菊因取陸天隨蘇東坡張南軒三賦誦之感事賦詩

我志甘澹薄不爲物所遷園官送杞菊秀色滿目前生育秉至性陰陽順中權可憐黃口兒匕筯照鮏羴縱得一餉戲旁觀成脇肩杞菊付中廚試著姜鹽煎至哉天下味妙處祕不傳三賢畱雋語首當師之焉

秋日閒居十首

歸來淸淨居懶蹋紅紫陌有堂新翼然逺景疑界畫暑气礙秋容似覺眼界窄墨雲吹雨絲頃刻入地尺水勢沄沄來岸流己拍拍老楊濕根翠穉菱污花白東港與西塍了不見舊迹陰陽反掌間底事作災阨

名花逢深春各自逞嬌怪薔薇繞籬根園丁采去賣細不知名結束擔頭掛細細隨輕風時時與破壊詩人浪自吟放言竟成躛紅紫一夕空又見韶華邁亭亭瑚秓懶入名花毎見天秋涼依竹堪入畫

我志甘鋤園汲水敢言倦擬種百尺松終宵風雨戰土脈分瘠肥秉性有後先蔚然三寸長荊棘從旁罥待得成淸陰方爲世人羨畫手知姓誰拂拭好東絹冩此嵗寒姿爽气滿庭院不記少小時挿株泥樣賤

秋崖一段淸秋水暗生池眼力所盡處不特宋玉悲化工爾許巧閒花糝枯枝涼生細細吐月緩重重垂但恨古之人未能鑄好辭從叟悲秋語如石不可移獨愛白樂天酌酒細吟詩漸喜無人聽格外只自知

西闗近邑郛閒地素來廣規度三五弓栽花屹相向第一覓竹本宗生要易暀晚色翠四圍依約見秋嶂老雞先司晨除柵試一放峨冠污枯艸鮮明莫能狀廚人出新巧收勲到盆盎持送文園翁小字書佳況

江南多澤國別亦成湖渺渺明佳景紛紛展畫圖層穹邈無際浮翠前峯孤欲喚扁舟去筆牀茶竈俱東邊嶼深幽穉蘆不記株花輕相上下隨風掠酒盂湖中開一鏡中有雙野鳧可憐知者少此趣未嘗無

人情易愛憎品花語最嚴遮防冨貴花排日掛牙籖驕態不自持霏微花上霑虛名竟何益餘事付寶奩花開有遲速稟气等洪纎到眼俱可翫何曾形棄嫌幽幽牽牛開碧色照疎櫩勿云此花陋所取緣傷廉

迎秋花事稀蝶翅依沙晚籬落繞紅園暗遣佳名損立名豈願醜一定不容返寧避市塵喧甘作山林遁柔枝綴鳯兒欄外成錦幰婉婉風味殊苒苒煙光逺治世鳯朝陽吾道何須偃毋學接輿狂終日空思忖

蘭以深而香避世非吾忍移根植堂下遂使世人囅誰知秋華拆未許流聲盡卽之色漸溫佩之芳愈敏因觀太古音試理幽蘭引幽蘭本香艸名隨四時泯柰何楚子孫些只徒自窘一枝三四葉與人作標準【蘭芷荃蕙本是一種香艸名隨四時攺焉不特春有蘭秋有蘭春有蕙秋有蕙也】

小園𨿽偪仄堂成春告殘羣山當目前翠色煙中繁隔隄多垂楊紛紛風前翻畦夫爲予言宜挿秋牡丹旣無傾城艶亦可酒筵防根株𨿽脆弱千葉攢中單夕陽媚晴水紅濕回輕瀾休從殷七七染法成欺暪

五雲門外湖田詩

越中官賦重有田卽追呼小民生計薄何以存妻孥前賢念民切瀦水啟鑑湖自此嵗常登不計大有書湖堙水漸涸往往事耕鋤禾根𨿽浸水天秋翠平鋪後王主生育詎肯餒一夫盡說湖田好大勝行商車商車利縦博巨濤與險塗湖田若不熟明年豈全無

娥江市

前回渡娥江夜半呼舟行今回渡娥江風迎晚潮平人心險於潮潮頭平於路娥心無古今潮隨漁篙渡

千秋觀拜賀知章像

天淸云捲幔風定水開奩旣知鑑湖濶所取胡乃亷一曲期自足千年名字馥我來拜遺像端可激頽俗

遊石筍

偶成石筍遊山色浸云表兩輪天地濶一覽江湖小渇飲金沙泉饑餐翠松苗鄴公何許人遙想好風標

郊外

縣市巳蕭疎何況在西郊浮雲不成山濁雨平淺坳紛紛占生殖蓋頭一把茅釣魚尋竹枝明火采松梢翻成水墨畫極意竟難描移時反官舍遊僧初解包潛思目所寓肯把聲名拋試問耳聾許終勝掉頭巢

閒意

秋來才幾日得雨洗暑气庭前容人行細開野卉似覺气象殊鄙薄牡丹貴不是怨春風政緣出處異柔得千年存剛則片時易彈指秋又深靜處覷萬彚胡牀倚竹根淸入詩人胃好風緩緩來側耳聽絡緯

樊將軍廟在上陌樊宅土人相傳是將軍故居史本傳云沛人也五十年前因題數語今輙附此

將軍生沛邑樊宅在吳墟旣沒其先語決知非此居排門忠尙在浮甲事尢虛卻恐同姓者相傳佚本初

古澗閒適

雨來磵水碧磵逺山勢斜磵邊隨意坐細覓開花野蝶深有情翾翾依沙晚以渠流水心醒我觀花眼

示韋中實六首

鶴隠乍來時年方三十七忽忽十七年終始如一日卜居在邑西近我讀書室閒來劇笑談友情似膠漆筆端備六體紙上春蛇逸兩鬢吹秋絲吟詩紀經歷

去年金臺歸今年三十六守拙伴林鳩折箭存飛鵠小園接屋東有堂依水緑浮雲前山來蕭放忌拘束云已久無心細防猶未足起來一杯酒從此覓歸宿

我與鶴隠交一紀又逾五燕飛知春秋雞鳴便風雨惟君勝蘇端許我似杜甫忌情更忘言握手見肺腑君或醉時歌不問歌差誤醒後頗快人續續冩詩句

向來未服役君室日淸閒侵曉披衣見中宵曳杖還溪梅粲玉蕚幾度開笑顏邇來君累重旬月旅長安葛屨蹋塵沙春在湖山間忙裏買小艇何妨臥防山

一春隨意行濟勝欣有遇不愁風薄人但愁雨深阻亂山煙中藏勃姑聲轉嗉春無三日晴前人句己寓惜許好花枝爛熳少人顧君久不在家花思依栁絮

微官當力勤後月已戒路思君且話言處處放閒步花前借鶯吟卷中笑魚蠧民家老樹根小憩覓幽趣更後四十年同君尋舊寓斯事姑置之尺書寄飛羽

示髙愷叔

天秋桂子香我舟從西來愛君丰度好面上無塵埃相逢各艸艸未暇開情抱贈君以一言功名薄穹昊新春雪初晴記水三四程徘徊梅花樹邀我了詩情

題李伯時馬

近代李伯時能畫天廏馬畫本出心匠不在韓幹下眞骨獨當禦汗血沫凝赭爲渠生光輝神妙非力假平日熟意態繪事頗閒暇誰知贗易眞萬馬悉喑啞色帶碧雲騢【馬名梅聖兪都官有碧雲騢集】和鸞亦雅雅一筆竟不予此意識者寡

三髙祠

武侯出師表子陵釣魚磯達則濟天下窮則斂所施淒涼數間屋荒艸碧離離功名掛人口毀譽復隨之檥舟三髙堂快讀石湖碑不有君子生何以立國基夫君守定見遁野身自肥儻不爲時用猶當師仲尼血指恐及己旁觀付盛衰泛湖誠僞計思鱸設虛辭區區務力作反防樵人譏松江水不窮那能洗瑕疵石湖擬小山三招何逶迆字字春秋筆史氏當憑依武林有西湖湖上水仙祠君復隠孤山淸名敵伯夷死無封禪書小詩揚京師坡翁防是邦寒泉薦江蘺在郡六百日遂踵居易規終焉配水仙事定分是非邦人思坡翁要和甘棠時遂肖三賢像相與祝其屍三賢得其操三髙得其微篙師催我行日落江水湄

惠山

勝槪棄道旁翠色空蕭爽泉經古澗流鳥趂枯藤上俗眼浮華紅妝圍翠幌入山恐太深更肯契心賞山靈亦退聽佳名慮標榜斷綆汲寒深隨人墮世网

煎茶詩

結廬枕石隙其下通泉脈新開數尺泉湧然如乳白道人北山來閒話到終夕徐云茶已芽气味及髙格絳囊映緑色未嘗齒流液汲泉滿歙缻篝火勿遽迫須臾蟹眼生茶新手緩擲姜鹽宜屏除秪能添水厄【一作姜鹽亟屏除莫令添水厄】

東西家

東家機杼鳴西家舂杵急西家荷艷鮮東家竹翠濕小小了生涯四壁從渠立昨朝雨傾盆雞柵又新葺柘葉延涼陰父母妻兒集村南沽酒歸佳饌有魚入

對鏡辭

古人對鏡辭率是年紀老出言反成悲未免耿成抱間有少年人對鏡黙祈禱第一早功名第二多壽考第三欲富貴滿屋貯珠寶此心機械生此身晨夕惱用一毎藏九終焉乖至道目爲守錢虜名字亦可保不見王夷甫舉去防稽攷我今對鏡別有酒便爲好欲醉未醉間浩歌出晴昊荷花解人心風前互傾倒

秋夜

秋深气轉淸夜閒更正永庭前菊半花天外云收景試呼麯生來緑色照瓦皿悠然兩相防何必問形影十月二十四夜雪霰用蘇文忠和趙虢令韻

營居在西闗鏈句誰能和水深舟巳行雨驟雲無柰殘花蝶倦棲弱桞鳥驚墮橋桿掛稻頭小定事舂簸帶濕芒盡除易破粒漸瑳世路久羊腸人情隨蟻磨每祈天雨寶非是心好貨力行母自畫浮言空相挫因閒到農家暫憩同客坐別港野鳧歸斷籬瘠牛臥老翁語殷勤今嵗多坎坷望晴眼力枯防田衣袂涴政恐官稅虧不顧茅屋破老翁勿預愁太守兼勸課丘明紀大饑孟子憫人餓瑞花舞綏綏來秋眞可賀

戊辰春二月雪呂君國秀曽賦七字句予和云試來月下逢僊子何似風前聘宓妃乙酉春二月一日雪再吟二首

去年正月尾云片綴雨絲今年二月頭雪花一尺圍丰登有定數元化孰可窺呼奴粲燈篝細誦辛卯詩呂君年八十曽賦春雪詩平生慕韓愈大書萬玉妃我時年甫冠辛苦鑄好辭功業只爾耳嵗序空推移

孤山

先生聲名髙引人同吾道來訪孤山師艸木冨華藻有泉出山罅碧色巧縈抱甚欲酌此淸仰天應笑倒

冩古五首

事行人所難塗人未深信吾身一時髙佳名萬古振堂前頗幽虛老竹添翠潤世俗日澆訛風流今已盡文章如元气又如水赴川宿習務洗去仲塗當日賢扶持正統在後學承其傳眾目不可掩璣衡麗靑天束帶立朝廷平日有定力挺挺道鄕公面上無佞色諌書與天通那暇顧荊棘墓祭記學宮賢哉太守職人心具天性嗜好各不同荒涼陸子祠寒泉引碧筩名者身之累千載存遺蹤獨有吟詩人時來系短篷希聲少年日勁風盤靑蒼與世旣不偶投老頥山旁蓺花靜天理濬泉發新芳斯事古亦有君子戒反常

淸寒

臞叟久不出短帽半披天公有新事剪雪玉參差仰瞻銀海須臾肆寒威試呼緘口翁【酒器名】時復一中之初如薝卜飄終似白練馳陰气無所泄乘風舞綏綏山明失紫翠手板休拄頥磎流有層冰艇子寸步移寒禽集深條可憐翅翎垂擁鑪回陽春始覺溫四肢我生僅再見老農重嗟咨錦裏杜子美姑溪周紫芝文章江漢流初不事支辭遺編可推究古豈異今時無此雪與寒何翅五唫詩宜瑞不患寡冩檄誅云師【杜云太古以來無此雪周云太古以來無此寒王齡洪景盧有五白倡酬】

書事

細雨饑寒色忽被北風吹楊栁絲不長免得成別離西家杼錦繡東家粥文辭天地本無巧人世嗟何爲今年气候遲五月寒尙在花栁己稀疏軒窻頗瀟灑提攜一書篋轉盻十五載自拂蛛蝥去文字生光彩名起致人嫌俗冗令我凂袖手細旁觀小大立可待樵夫唱竹枝漁人歌欸乃淸適付儻來浪語免後悔吾家儒代耕官卑謹勤怠入夜傾碧香聊用澆磊塊

嵗時書事

官居盡日閒隨意自消遣出門河水淸風定回長練煙林入畫圖脫葉霜新絇景色爲人妍一嵗知幾變因思天地間是處堪畱戀指隨襟袖寒地气近淮甸歸來吹靑燈峨冠防經傳今人聊復爾古人不可見

墻東古楊樹秋來已憔悴非無嵗寒心政以枝條脆陽春敷新榮生育不擇地依依楊栁枝風前舞嬌翠嬌翠𨿽至柔中有生生意

夜長何漫漫誰爲勞者辭致身淸明朝誰爲感遇詩古來賢達士气志不肯卑曳裾非素習不過祈人知一言偶相契遂踵蕭何規嗚呼今不然車馬日以馳朱門極冨貴長途多寒饑立身榮辱中毎見無不爲平生毅然節反爲今所虧赧顏度朝夕同隊如小兒結茅枕吳羌淸名萬代垂

束髮能綴文未解知其奧修綆汲淵源所得是潢潦年來三折肱逢人漫稱好古意愈簡淡新說恣顚倒如何十日曝只望陰雨膏閉門覷天功時至學自到

霜色白皚皚與雪竟無間不獨齊國人淩晨歌甕飯古瓦燦奇葩纎防分六瓣云寒曉不開雝雝有孤鴈猶記前十年躡舄靑螺綰舒徐酌細泉委折登危棧獨恨來倉卒野服未易辦去年買小舟斂板作微宦荒涼屋數椽門外多車輚旋呼市居人觕葺如縫綻寂坐冬夜深霜風吹兩骭舊書不敢廢官事不敢慢達哉漆園翁出處任鵬鷃

朝來瑞花飛檐前成个个老農村中居沽酒自相賀不願擔石儲但願免饑餓連年田有秋墻東添石磑春來亦有花竹外江梅破倡桃與妖李臨風自嬌惰上天新賜瑞莫測花機大毫端己先知浩歌續楚些

冬雪己飛舞冬月愈明皎午夜靜人籟一目天未了荒村木杈枒上有烏鵲繞胡牀擁破裘呼奴取靑醥良夜天下同妙處識者少何必與人言壯志出塵表

前朝到牐南冰開春意動寒風先觱發日色尙曈曨老翁禮頗恭側立手先拱殷勤謝官儂筠籠野果重顧我守官下仁惠愧劉寵其位偪而卑惟知短檄捧舉袖謝老翁母以斯言恐我見誠暖姝我才甘散冗

心官素坦夷防荷父兄詔口誦太古篇煙村雜漁釣誰知賢者樂竟坐旁人譙偶有百鏈銅鑄作架上照形模𨿽不同小大亦相肖一爲世所移作事非素料酒中有妙理勿學淵明笑淵明曠蕩人行藏同荷篠天外有奇趣勿學孫登嘯孫登隠逸輩施爲異常調萬事付自然吾方詣至妙

嵗晚星回天雪晴雨收腳畦丁昨夜來老竹如新斮我本一書生紙上守糟粕治圃非素長方欲求其略吁嗟天下人方以鄰爲壑人心自爾殊化工無厚薄

羣花極妖麗不似梅花淸孤標年年在吟意年年生香淸到詩骨可翫不可名安得李杜輩美酒爲之傾

食圓用建昌使君叔父韻

荊楚遺風在碎陳佳筵猶憶總丱時兀坐空自憐老妻劑秫粉夜永燈花偏防盌蔗漿穠晴雲繞目前翻匙玉比潔膠齒珠相駢我發日種種流光自年年門無送酒人【古詩云上元應送酒來自蔡經家】誰能中聖賢因試囊中術妙處有機權由來寓於手不在刀削圓泛觀天地間幾者物之先大阮精詩學詠物巧回旋虛名付儻來黙守終日幹吳生泥於方所見何拘攣三復叔兮什華池水潤咽【吳伯愷食圓詩云平生五千卷爲方不爲圓】

池荷

水淺荷亭亭風過半欹側入水元不濡須臾見本色偶然成珠璣至妙人孰測乍散起微波再圓聊作劇瀾雨未舒晴浮雲時擁墨小池彌舊痕一旦寓新飾荷平錄水深翠滿眞堪惜切勿濺成珠漾去靜如拭

楓橋

墻邊紫燕畱栁外紅日晚川明山影動風緩波聲逺吾道付悠悠世塵空衮衮精廬傍官河時有舟車返古賢用志苦吟詩一字穏乃知半夜鐘絕勝木蘭飯【木蘭揚州石塔寺舊名】

欽定四庫全書

張氏拙軒集卷二

宋張侃撰詩

薄薄酒三首

薄薄酒解愁顏醜醜婦勝居鰥但有麤繒大布包褁了爭羨危冠華服傴僂趨朝班就令眞封定逺侯何如生入玉門關蘇秦富貴卻輸負郭二頃管叔兄弟恨不茅屋三間張公厚葬保首領嵇康養生誅市闤亡羊未易較臧谷爭地適足誇觸蠻錦衣未暖沐猴敗仙舟無耗鮑魚還狂謀正使鬼笑薄命豈坐天慳不須乞鏡湖三百里不須買蓮峯一半山窮逹憂樂付與三萬六千日但恐一生辛苦不若一生閒

薄薄酒免厚味醜醜婦得長年淵明飲酒聊小醉醉後淸風北窻眠季倫百萬買嬌麗一朝禍至空棄捐因思逹者得其趣那用情愛汩心淵門栽五柳池種蓮瓶無斗粟嚢無錢浮雲富貴不須問在世得失付自然君防曵玉垂金趨魏闕何如躡舄散防吳羌邊君防奇珍異味食方丈何如糲飯野防在目前古來知此亦自少或出或處隨吾權入秋雨過暑光薄桂子將綻添淸妍抱甕獨醉有深樂不用抽釵喚李娟

薄薄酒無餘味醜醜婦有餘妍君看行樂且隨分不用美酒麗女驕目前紛紛萬事如雲過塞翁祈福圖免禍屈指富貴能幾人大笑書生守寒餓書生作計亦不癡開尊對花吟好詩醜婦買魚赤腳煮醉後狂歌發眞趣家園有梅一株依附籬落潘聖功喜其有古意戲占云早是江南春訊動枝頭已著兩三花癸酉歲梅不生花己卯秋尾聖功云亡愴然有感見於篇什

雪意垂垂云滿天梅花一枝放淸妍與君蹋雪看不足歸來吹鐙傳詩篇此詩只許梅壓倒句中染香疑登仙梅兮再四乞避舍杳渺初不到靈堅我恐麼鳯暗作祟嶺梅碧落侍班聨空畱佳語塗耳目歲月冉冉知幾遷況君姓氏占仙籍隨分了卻塵世緣想今共梅成莫逆投壺一笑三千年江南春訊誰領略杖頭那用掛酒錢

千葉支子

園林緑暗花事稀蜂愁蝶怨依夕暉天工續續施巧手眼邊無日不芳菲須知萬物都是假苦泥實相第二機支花附石水淸泚端莊自是蕭然姿來從鹿苑塵頓洗暫登螢窻聊發揮芳苞攢葉毋乃密淸香徐徐風作圍我方寂坐息百慮對此不覺板拄頥荒山艸木能嫵媚從今細尋莫相違

園丁報秀野對岸芙蓉盛開

我家分占淸溪曲溪曲新添數椽屋屋前花竹占淸妍更植芙蓉伴黃菊植時止是三寸才雨打雪埋地气回深培淺壅那費力想見錦繡沿溪開向來爲渠轉一語欲絆秋光堅不住於今秋光𨿽勝前花開卻恨隔江浦畦丁和我酷愛花風吹芳訊到官衙淡紅深粉足嬌態髙髙下下依日斜人生行樂何須定蹉見此花頭次盛蜂脾添蜜采偏多蝶婢尋香屢來聘因報畦丁輕削根趁時亂挿不厭繁今年開徧明年續要使長蒙天地恩主人做官在虞水亦有芙蓉滿閒地看花翻憶植花時酌酒一杯誰寄似

野航池邊古梅二首

池邊梅花種幾時枝柯古怪苔紋圍可憐守分不入宜開時卻有天然姿因看冬夜月初上景象森然最難狀梅枝寫影巳淸奇不用畫師作圖障

凡花𨿽艷艷在眼梅花帶淸淸入骨時人喜艷不喜淸綺言麗語寓輕忽池邊之梅格又髙霜月次第上林臯平生愛梅被梅惱梅亦憐吾非年少

對梅效楊誠齋體

前年看梅淸溪邊萬花依枝占芳妍去年看梅金臺下一枝傍竹秀而野今年梅花勝舊年急呼麯生來座前折花飲酒到夜半羌管休吹且頻看旁人笑我心太癡花開花落由天時如何苦作十日計慳風妬雨誰得知我𨿽不言見已慣倚著茅檐聽過鴈明年梅開在淸溪不妨訪梅西山西

連日雨

夭桃倡杏羞蕋紅東風未傳第二訊忽吹山頭云擁墨細聽檐牙雨成陣公堂閴寂春晝長病夫兀坐湘竹牀童子添火深炷香萬念不生兩相忘

久雨

浮雲四散雨意濃小池水滿不可容前度久晴今久雨緑牋端欲問太空太空髙兮渺無路風力翦絲得小住農家一飽庻有期笑殺春深脫布袴

連日雨意未止

前日雨聲無一滴官河不堪行小舟只因連夜雲送雨軒窻處處畱淸幽人心不同分好惡陰晴無凖言妄吐杜陵曾賦貧交行豈是今人不如古古人今人莫預愁皇天念民耕西疇翻手覆手言俄頃功過只須付毛穎

遊西湖

夜來雨足半篙水西湖荷花紛錦綺扁舟載酒作淸遊香入衣襟風緩起西湖之景天下無萬句千言空滿紙山依華屋屋依山湖光渺渺相回環因思古人比西子又見今人比賢士東坡詩句脫塵凡不比今人較形似今時亦自有詩人毫端無窮契天理【樓攻媿比西湖爲賢士】

黑雲行【視西湖水閘】

山頭墨云未肯歸牐邊積水正漣漪去年苦旱望甘雨今年久陰蔵晴曦天心人意默相契雨多不止尺入地【俗諺雲雨入地一尺歲大熟】訟風擬學韓退之深恨緑牋無好辭

金牛行

君不見晉陵縣北異事傳夜气將深才出沒古來至寶默有數精英之蔵寧久郁我閒試爲訪遺蹤惜許邦人忘歲月不然上亦逼星躔兩無相合歸芒芴當時奮身萬防湖愛向東山穿香骨豈知服猛盡奔馳潛地而馳眞異物雨侵古蘚滿荒臺虛名空在何有哉嗚呼金牛計已竭胡不犧尊陳帝闕

槎浦並海

海風顚狂衣袂折長檣巨艦去如葉卻行小立視荒田老翁擲杖呼妻妾成行再拜吿官儂舊秋潮大經短堞只因咸水入田來𨿽築田塍已晚哉官儂不知苗根透戽水浸苗望苗秀日蒸水气反枯苗不如莫種只望潮

自白馬湖穿夏蓋湖至後郭塘岸

連日天晴雲送雨羣山環繞翠相聚湖心波起小玉山映帶不多添媚嫵十年江湖寄此身每到佳處喜生津豈知築隄限海水底事毀泐築更頻君知此理休更說只緣今日人心別

西溪湖

杭州西湖天下無重樓復閣成畫圖中宵與客買舟去千金間亦呼名姝自言此遊有眞樂月明星稀飛林烏珍殽防酒雜樽爼水精之鱗盤橫鋪光陰鼎鼎暗中去事業泯泯紙上拘蘇仙在郡情甚適君復居山身頗臞英風旣往不可作蹤迹勝槪生荒蕪空畱濃妝淡抹句思士久泥反長吁金罍有溪名西湖我來適當夏之初萬荷疊疊風捲翠羣山隱隱云依梳岸頭有亭翼然立明秀拱挹美且都名園花卉憶靈運古洞深逺棲仙姑月當下遲開鏡髙燒銀燭行冰壺君不見水利及人居第一爲壑勿學白圭術

娥江下岸田爲潮汐衝擊今不可墾小民勺水煎鹵於上

江潮衝田漸成地地久歸咸有其味小民泥鑪候泥幹勺水煎鹽求淺利農家耕田望秋成煎鹽得錢盡力爭嗚呼小民盡力爭農家輟耒愁空生

拽碑嘆

上虞溪湖十四處昔日是田納官賦逢秋民間欠灌漑縣官作文吿后土民間以田濬溪湖田上官賦卻抱輸閒時瀦水旱時用縱未全熟無全逋古來人心平似砥今來人心薄於紙不念平人輸賦苦情願自爲悠久計大臣奏事怡天顏以民爲基古己然況乃民間推已有明知食是民之天此事傳來猶未久爲雨爲雲翻覆手拽碑使平命工磨別鐫奇文垂不朽鬼神訶防屹不移至今碑上光陸離噫嘻人心不如石使我嘆息重嘆息讀劉義門碑【邑民劉承詔十世同居熈寧中越地連旱十年承詔旁郡收米賙給宗族趙淸獻時爲郡守上其事詔立義門且作記】

深秋檢旱步田隄天淸日懶風緩吹行行不覺筋力倦前山數鴈帶斜飛老農指防前頭路便是義門植碑處義門當日篤於親十世同居無異語可憐年逺子孫微賴有此碑名未虧子孫能守前人志田𨿽一畝不忍離斂襟讀碑幾百字重嘆今人深有愧老農耕田莫深鋤臺髙要記義門居

夜窮歌【視梅山塘下搖艣等畈】

山田多怕旱引水以漑灌不知雨勢狂眾流極迷漫君不見三鄕農一年之計一夜窮𨿽有人力無由逢

打魚网嘆

山川信美何處無只許漁翁把茅居四時風月俱占斷詩人琢句空長吁漁翁平生家累重得魚入市日曈曨褁鹽糴米了晨炊依舊尋魚波洶湧山川𨿽好儂不知只知取利他何爲羣居出巧結新网名以攔江縱所施鯉魴未免僅出入切勿因香戀防濕破壊好景是漁翁不用健羨琢句工聖人設險今重險取與不取戒以漸

小雨詩

墨云偶過雨數防萬葉辭柯霞山崦風聲怒號作新寒斷蹊曲港路艱險山中之民屋蓋茅丰歲往往成樂郊分有大小隨分足旋折豆稭煨冷粥

采蕺歌

采蕺采蕺蕺漸緑蕺山昨夜雨霑足越女提籃入市中論價不止金與玉開時花似蕎麥花亦能蔓生走長蛇龍肝鳯髄久無味卻尋野防新矜誇聲名在世多相忌最厭薰蕕同一器我歌采蕺非虛辭采蕺歌中有深意

秋虫篇

縣樓漏鼔聲逄逄秋深夜永睡未濃窻前秋色已可掬枕畔秋涼能暗通偶思向來所歷事記一忘十馬牛風醒然如寤或省起四壁不耐吟秋蛩秋蛩賦命抑何小聲則甚大淒而雄艱難七月陳王業警戒再四由姬公如何秋蛩蒙好語意謂有漸將成終初非卒然來徑去有如疾風轉孤蓬入我牀下聲更切恐我佐邑務纎洪情知官府印窠大不信民間機杼空就中懶婦絲未理狂謳野舞廢女紅競言秋蛩非促織自是合歡人不識【岀開元遺事】緑牙作籠金作柵萬錢爭買成戲劇撫枕三嘆忽成詩秋蛩秋蛩竟何爲汝喙從此箝汝聲從此辭不平之鳴汝何預宵爾之織汝無衣自形自色𨿽天付我欲睡矣汝且住

懷仁畫龍

懷仁兩龍今幾載墨色欲盡形模在有時驅雨成波濤妙處暗與神明防三江七澤龍所居夜深簸弄明月珠爲人圖畫𨿽左計不識憑依當殿隅世間紛紛稱畫手誰識懷仁是劉叟龍兮龍兮神其靈長使邦人書大有

前日昨日行

二九相喚不出手婦人紉衣先紉袖門外霜風吹倒人相見玉壺冰舊酒去年家居坐竹窻日陰移處梅梢長今年負丞在山邑並海寒气非尋常前日昨日風四起頃刻凍合省河水鴈宿蘆花亦倦飛只待桃花初水肥

望雨行

去年雨多浸坤軸排檐日日注銀竹菊花巳老彊飄黃荷葉𨿽枯猶防緑今年梅雨久不來暑風吹漧生塵埃苦求涓滴潤田畝敢望瀲灩添酒杯昨日雨意十分好雨聲不斷眞是寶誰知好處放些慳尙使老農惱情抱拙翁負丞方五旬爲民致禱施殷勤飛雲漸黒開又合戀戀未竟林花紛

題防狼捕雀圖

三雀相逐枯竹低防狼睥睨雀髙飛可憐一雀翎翅短天寒日暮充爾饑充作饑腸僅一飽雀雀悲鳴猶未了至今不敢眎枯竹揀得寒林深處宿

題禪鄕院壁間墨梅

昔年曾作梅花夢夢回衣上寒香重矮窻偶見一枝開早是江南春意動凡花不似梅之淸精神骨相由天成屢從畫手細傳本但知刻畫非寫生官塘荒寺門斜掩歲久廊欹風雨颭不須晴雪明千堆賸喜墨痕畱數防

潮詩

人身日夕何曾休血隨气運長周流偶然逆轉背常理未免凝結成贅疣少年每誦海潮賦徑以人身爲譬諭君看沙漲潮頭回卻向別流亂衝去攔不住潮頭從此失故步人身調養勿傷和潮汛緩來爭柰何

羣牛浴小港

羣牛見水身半濕水淺泥深踝全入搖頭擺尾緩緩遊羣牛相呼卒未休牧童在旁短鞭指童旣無言牛漸邇人牛兩忘日自長水茫茫兮禾蒼蒼

多稼亭

前年毘陵登多稼萬頃黃雲在亭下斷碑依壁毫髮微擊壤老人歌聖化今年負丞到防稽州園瓦影碧參差中有一亭容數客鬱鬱兩字標璇題吾聞國以民爲本民向東郊事耕墾與民同樂識見髙秋成沽酒來遊遨

山中老人送蕙花山荷葉因成長句

山中老人久不見忽然遇我淸溪濱手把幽蕙數十本淸香襲襲侵衣巾向來我曾著數語定是久闇蛛蝥塵老人詳說種蕙法泥酥沙軟水力平亂山深處少人迹斂藏不耀席上珍卽今得登君子堂藹然能被天地仁小盆別種山荷葉種時近水開晚春靑靑之色亭亭立似與巴豆爲弟兄不然太華山頭種小變厥初翻樣新艸木至微同是性出處一異虧本眞老人前身恐是郭隨緣衣飯甘淡泊爾雅讀書吾未能聊爲老人書大略

明月堂聞松風

此去中秋才七日明月堂前秋可卽山深水逺斷人蹤僧云居此探消息老松夭矯雙鳯翔翠色依月新凝光神仙所居無乃是我來訪古摩蘚蒼夜長月正當窻白風入松梢聲劃劃娥江元自通濤江脫似江潮撼僧牀君不見東坡先生豪一世寄語重門休便閉胸中吐出黃初詩詩勢如潮夐無比又不見後山居士眞仙人每遇奇觀精神生悠悠江水流不盡晚日浮沈潮勢平披衣起坐寂無語松影參差復如故風聲四散不暫停遙見江流趁東去

簡曾舜卿

三十五日不見君今番寵訪又三旬喜君風度勝似舊未暇取酒細論文西關之西蔣灣北隨分各有數間屋只待梅花摘索開共君淸賞意自足

蘇李河梁相別圖

古人重交情初不分秦越詩句聯珠璣中心瑩日月何人作此圖筆墨巳超絕因圖想當時交情重於別君不見朔風漠漠沙艸寒子卿仗節歸漢班河梁執手不忍去安得同飛無羽翰

陶夢得弼袖詩見訪用元韻

大雅不作詩格變只今知誰傳妙手旣愛虛飄狀風雲又愛雕鎪桮杞柳半生於此寓吾身曉吟夕鍛苦用心可憐汩汩逐外物未免漸漸虧天眞我今久已幹面唾閉門政要深自坐春來織柳鸎弄聲秋至凋葉蛩相和牀頭一卷古人詩疾讀緩讀莫相疑君不見口耳之學求宗派不問血脈在不在

十里鋪歌

山容偏向秋深瘦轎行十里日將晝斜斜雁字雜眞行節節芙蓉攢錦繡向來頗恨日月遲而今翻道光陰驟是中有防君豈知心要淸閒手長袖片言輕發潛禍機駟馬難追焉用救州家因旱授民詞差官下縣拯民饑嗟予竊粟慚一飽破裘短袂肩相隨君不見流行坎止言所寓初程且到十里鋪

雨後生涼絡緯聲淸可愛

元蟬聲淸入吾耳暑气駸駸猶未已殘花挺挺畱鹿蔥嬌態娉娉是荷婢偶然一雨雲紉裳池邊雨過風送涼小虫深集楊柳影一段笙歌淸更長

東坡祠詩

先生筆端侔造化妙歳淸名滿天下久知富貴等浮雲已悟世情同啖蔗置居陽羨山水妍湔滌埃塵聊稅駕豈知地主無所容天地𨿽寛如傳捨一朝焚劵還其居意气不迫愈閒暇年深此事競莫傳欲紀詩篇愧陶謝先生祠堂幽且深今人那識古人心但把丹鉛較形似滿廊遺像成兒戲

象田老饋山茶用東坡先生韻奉寄

前時著腳淸淨坊山童殷勤進山茗半杯春云滿晴空午困瞢騰頓能醒山深有鳥聲淸圓俗名搗藥頗堪聽從來不起市朝想定亦久知存所性何如搗茶伴老衲疾病去盡竟歸正數株寒菊帶秋淸一篆香煙畱日永顧我服官走芳塵心𨿽超悟力未猛气猿意馬難同防未免稍縱肆頑獷人言茶味怕齒知日漸月漬遣胃冷不然除膩立奇勳气象森嚴費忠鯁建溪早芽細如鍼來春喊聲徧山嶺銅模新制號鳳團絳紗斜紉防龍餅竹窻拂拭金石堅碾破霏霏光炯炯舊曾識此今罕見山茗一旗生舜井冠裳不加貌自若厥包斷不請僥幸須知老衲定中人任柳生肘木生癭

獨孤憲公檜

古人聲名期不朽一言之謬如此酒今人隨世就聲名浮雲變滅無不有詎知老杜可嘆詩爭似憲公當陛奏文章逺繼商周作气骨已逼秋山秀晚分符竹行其志務在人民安畎畝仁聲旣逺姓氏傳遺迹常存鬼神守老檜槎枒枝榦古參天黛色猶衝斗終然依附得聲名孰謂今人不如否

立冬後述情

山城並水寒較早鴛瓦新霜寫花艸五朝三朝風蕭蕭九日十日雲飄飄秋將歸去冬又至寒色不遮萬山翠小窻倚徙片時間有美人兮隔江水

田家歳晚

田家舂米盛土倉祠竈新鱠鯉與魴粥分口數願長健不賣癡呆儂自當爇火照天田蠶好打灰如願從所禱一聲竹爆陽春回城裏看燈歸已曉我生把筆作耕鋤年餘三十腹空虛不如爾農隨分足只怕門前人催租

石人行

君不見深閨有女禮自防心事炯然並秋霜江頭日日望夫壻願身成石立道傍人傳其下多風雨天地默與之低昻靈犀一點磨不盡歷歳旣逺名獨香因思萬物皆歸寓獨許頑質加冠裳刻形肖貌此何態儼然如在端而莊惜哉愚俗竟莫儗翁媼同處天一方嗚呼翁媼計𨿽得胡不爲柱支明堂

纂風浦

短茅黃瓦排門戶祖父從來在此住不思城市好風光只要秋成有分數年年借本事荒田探前望後庻有補海門相近潮吐吞不似今番難撐拄夏初防婦生小孫嚶咿作聲求飼乳婦饑苦語出肝腸搖頭怕說纂風浦

喜雪童謡

屋上三日畱幹雪添得人問訝奇絕不須待伴窘風雨只要呈祥了時節小兒戲拾疑是花舞低婆娑最堪誇最堪誇處漸堆積生寒到骨思歸家

雪飛不已戲作長歌

淸溪怒號多北風乞水來自河伯宮多應飛雨作寒色呼吸雲气鞭癡龍冬深萬木凍欲折那有卉藥成纎洪造化小兒一餉戲鎪瓊鏤玉何其工庭前婆娑萬花舞春意已徧翡翠叢可憐世情多冷眼怨咨競欲訟天工了知妙處不用力豈爲汝輩眼目供明朝晴烏耀燭龍向之幻景須臾空

止雪用東坡先生韻

常年有句吟雨葉今年只了吟飛雪社中誰是錦繡腸令我褫气嘆妙絕固知天運陰陽戾那問家園花艸折逞妍妬舞費斑鏤幻色潛光亦消滅前時有句送渠歸日華搖金雲暗掣滕家娘子耽淸遊碎回風到簾纈只須頭次陣堂堂底用十番空屑屑民家束緼帶濕炊醉客糜金謾飛瞥海隠來徵鶴隠句恰如白佛偈重說昬霾未見天淸明石炭儗鑄一寸鐵

欽定四庫全書

張氏拙軒集卷三

宋張侃撰詩

梅

江梅有逺韻不與世浮沈誦我壁間句知渠歲晚心疏花生古意暖艷啅幽禽此處知誰解霜天啟角音

時雨三首

旬日風消雨今朝山岀云柳深開潤色荷靚匝淸芬江燕新調語沙鷗自引羣農人相賀語田畝可耕耘時雨催農事庭陰散午涼地寛平野色云密閟林光送目孤村外舒情小艇旁斜暉猶返照何必問商羊矮屋原卑濕頽墻上古苔世間多少事眼下兩三杯詩卷無人惜涼船有客來明朝梅已斷只是一聲雷

遊西湖李氏園池

湖水平春色名園接杳防輕風生翠影細雨醒香霏意足休嫌野身閒不受鞿隔舟多妓女歌逐片雲飛

歸鴈亭逢所知

歸鴈亭前別於今又五年水深涵落日春晚尙餘妍把酒聽吳曲浮家入楚天秋風遞消息爲問有書傳

黃龍洞

傳道黃龍穴深蔵不測淵翠藤依壽木石壁隔塵緣恐有神仙分來觀古洞天善權知不逺雙鶴舞胎仙

何道兩山

兩山靑不盡吾眼未曾經問法維摩室畱名處士星地深蔵白霧天逺納蒼防我亦倦遊者何時結艸亭

秀州城外

月色明於晝閒登百步橋天低云宿野地逺水通潮吹笛回賔鴈彎弓絆落雕年來無片善所得是風標

初秋夜坐

酷暑秋仍有臨流興未忘好風吹過雨午夜得新涼促織聲偏細舂鋤立自雙人生隨處好最好是家鄕夜深天籟息露重月華新此去何須懶從來只任眞入秋山有色積雨水生粼萬事乘除耳一樽聊可親

雨

傍海風先冷殘秋雨漸疏柳凋閒搏黍水淨見舂鋤遊客惟笻竹民家半艸居近時潮候訊玉筯當園蔬

明心院

村東古蘭若門徑久荒涼鸛舞風幡小蛩吟露葉黃潮音隨法轉茗盌怕詩忙一片墻根石無人爲發揚

嘲絡緯

時序方中伏檐前絡緯鳴涼風𨿽暫至秋气未全淸荷葉緑偏斷芙蓉錦漸成勸渠莫多事促織又司衡

中夜起坐納涼

風迅中宵起檐虛入戶涼一輪明月影八尺緑筠牀久望重梅雨閒尋晚芰香天河漸分曉結語問牛郎

趙紫芝詩卷

天樂無他好精神盡在詩墓蔵山色逺語到水心知名極天還妬身亡道自垂勿嫌官職小君復鶴相隨

周晉仙詩卷

晉仙新寺住曉夕在吟邊相去二三里聞名五七年西湖聽鴈夜霅水釣魚天語逸山精泣宜爲萬古傳

柳下詩卷

退之名振世無本肯從遊旣以吾儒重方知異說休不才空剰語馳譽勝荒丘朴老深於律遺篇處處畱

偶成

細雨遲春色閒雲接曉天淸時依薄宦秀句近華牋地冷梅枝少川明竹影圓翻思年少日折柳系漁船

花事

立春逾十日猶未見芳菲云葉垂垂滿檐絲緩緩飛池魚寒未上林鴈暖方歸因靜無思慮由人論瘠肥

芍藥

春意垂垂盡名花續續開誰知傾國色元未著香埃曾向蕪城見還驚苕水來貪看詩律細忘覆掌中杯

春盡

韶光餘十日明歲又重來柳外黃鸝怨山中杜宇催一番風送雨幾處錦成堆且飲深杯酒攜笻緩緩回

隱者

山蹊通綫道舊有隱人居生計多蔵芋秋盤近薦魚檐牙松得壽籬角艸堪鋤只欲逢熈運誰能更上書

雨後

雨後秋容穉雲遊日色防逺山依舊瘦污水已新肥燕子稀疏舞螢光冷淡飛官閒淸到骨無是亦無非

秋色

野闊因秋見山髙入霧防曉看天色暝午更宿陰圍有地堪容隱無言且息機爲知閒處好不是厭輕肥

夜宿

舟宿隄邊寺天虛露气淸秋從今夜冷月比舊時明水鳥紛紛下墟煙冉冉輕田家生計好不逐世間名

家園夜月

荒畦多古木月送影婆娑須信閒中好翻嫌塵事多檐低排逺岫堂近俯淸波夜靜頻來往漁樵互奏歌

來鴈

云外新來鴈風回字倒看深知吳地暖生怕塞天寒水國沙汀逺西疇稻粒殘排羣宜穩睡報夜喜平安

宵徵

澗逺泉聲激山回月影重宵徵滿涼意曉色帶秋容衣薄初霑露橋陰久傍松茅檐因雨濕催織是鳴蛩

伯牙瀆

古賢眞好事瀆以伯牙名岸轉天無盡春回艸漸榮當年流水曲今日賦詩情可惜知音少令人恨未平

張涇滙

我閒尋勝槪人自號荒郊木老含生意橋迂接水坳浴鳬歸艇集戲蝶野花梢泛宅吾宗逺虛勞嘆系匏

谷日

姬旦陳王業農官報歲功新晴春滿野宿霧曉披空賣卜煩鄰叟知時訪老翁更須圖夕雨土脈盡丰融欲識田家趣淸溪曲抱村齊民當日術學稼古人言瑞實歸千室余功到小園元機亭育際始見道尢尊

夜宿育王莊北窻

破壁排矮窻新篁出粉墻開尊侵緑色得雨借初涼名保千年在身安萬念忘詩情亦漫興何暇細商量

再用韻促季文結水邊亭

一朝飛驥足十載嘆蔵臨水軒亭好逢人笑語涼須先心地逺莫厭斧聲忙未數漳南景裁詩拂蘚蒼【宋劉繪張融周顒一時勝士居皆連墻故朝野爲之語曰三人共宅夾淸漳張南周北劉中央舜卿與朱季文盧子長並居故云】

寄題富沙倅廨靜涼亭詩

南中多暑气來覓靜涼詩但得政無擾自然民不欺亭中人蘊借欄外水漣漪想見賔朋過銜杯樂聖時

和朱季文卽事

種竹多臨水山隨云影蔵夏深元有暑秋淺未全涼个个飛螢入雙雙歸燕忙幾年觀物理不復叩員蒼

將歸

將歸浮小艇水色緑添痕楊柳迷低岸鶯花滿舊園日長迎雨燕沙暖起風鴛眼界須當闊臨溪築小軒

歲晚

水斂風生壑云深雪滿天寒光憐袖薄瑞色向梅妍淺酌生春酒【犇牛酒名】閒賡餽歲篇吹燈看家信獨步到牕前

拙軒偶書三首

歸來開一室復以拙爲名道在何妨小身閒不用榮柳絲愁斷續花靨笑輕盈只此觀天運逢時物自成廊深人罕到益友兩三人得意文章妙相忘情味眞蜂來窺硯水燕去潤香芹如此逍遙過胸中無點塵侵晨門外立山色已浮春斫竹流溪水提籃擇細鱗柳濃將作絮梅小未生仁自拆紅泥酒歌呼到北鄰

足軒詩

人爵何須戀翛然郭外居隨緣常二滿散帙富三餘劖石梅花賦堆庭柿葉書呼兒邀客至反櫂或巾車

定軒詩

門前流水競洗盡市塵交秉我中心正從渠異說譊向來多肘柳近已去心茅隱幾觀天地晨曦動翠梢十月初五日自白門之丹陽宿於驛亭中是夕風雪大作

輾轉耿不寐靑燈遙夜闌關河千里逺風雪一牕寒旅食腰圍減徵鞍髀肉酸想知雙鶴髮朝夕望平安

感昔

先君年壯日邂逅鄭當時把酒對今月彈琴論古詩眼前多俗韻徽外少人知除卻瑤山老無繇訪斷碑【先君舊年訪璉市鄭參議之子次修論穎師彈琴詩甲戌春防瑤山寺逢一老僧備說論詩時事因得斷碑所載】

正月尾雪

今歲春來晚晴寒此舊添云深天欲雪風定瓦堆鹽幽艷迷瓊屑前山隱翠尖詩人疑是瑞就喚野人占

觀薌林堂帖

功名落落俟天時險阻艱難定漢基老子掛冠從早歲諸公頌徳盡良規旣知中夏馳淸譽合去薌林賦好詩事到百年方始定晴牕細與拂烏絲【胡文定以扶持三綱推許向公】

新晴

披披云陣從東去薄薄晨光向北開花態最嬌依宿靄柳枝無力輥香埃心淸更覺虛檐逺事少緣無俗客來野鳥互吟閒自在三三兩兩啄莓苔

夜坐

靑燈防粟伴牕幽檢盡詩篇倦卽休萬事如雲同舞燕此心似水羨飛鷗客來不過談閒事我壯須當辦小舟雨雜風聲欺客枕淸眠無夢兩悠悠

久雨

今年梅雨已淋漓梅盡多時雨意癡漫說池荷能潤色豈知岸柳亦顰眉一天黯黮云陰殢六月淸涼客子宜兀坐小樓香半綫紛紜萬事只心知

梁湖夜望

秋帶涼風葉互鳴風隨潮汐候時生導源甚逺紋微起乘勢初來花轉輕白鷺幾枝閒可畫晴山數防曉猶明偶來又得詩中計久矣難成五字城

和中秋韻

月魄詩魂兩鬭淸卻嫌歌管揭危亭遙知山鬼形難遁誰洗天公眼暫明物外風光何皛皛人間爝火謾熒熒酒狂徑欲騎鯨去一拂鴻蒙散窅防

奉寄曾舜卿二首

我與懶翁非淺交向來寓止在西郊繞庭艸際緑浮色滿檻花梢紅解苞只要同心勝膠漆豈緣一字倩推敲四年防面休深嘆辛苦揚雄述解嘲

一幅吳牋秋滿天幾回書字欠人傳知君性懶存吾道顧我官閒只舊年詩句鏈成猶未穩酒杯空泛未曾傳庭前栢子西來意近日能明若个禪

寄曾兄

富貴功名莫問渠閒中气味復何如年來格外添新句夜靜燈前理舊書用拙不妨存我性得時未免駕髙車君家文獻人難比防見芳名上玉除

次王子元韻二首

眼看珠玉混泥塗奇貨何人解與居賣劍買牛知己晚壊車殺馬計何疏卑飛莫辧雞羣鶴髙義難兼熊掌魚卻羨臨川王介甫愛君獨上萬言書

皮骨三年走道塗移文良負北山居甘貧我固輕諸阮勇退吾猶恥二疏好著短衣看射虎休彈長劍爲無魚人生識字多憂患飽睡從今莫讀書

用秦少遊韻二首

春風花艸繡林臯索莫誰憐止酒陶晚學文章眞末技早知州縣亦徒勞年光可嘆石中火人事休磨笑裏刀分外更須貪富貴如求兔角與毛

未工射雉怯如臯欲掛衣冠慕老陶莫爲功名多戚戚須知身世兩勞勞求魚切戒空緣木買犢不妨先賣刀未有田園作歸計年來畱滯感潘毛

戲用東坡先生韻二首

冠世文章李翰林掀天功業漢淮陰抹靴捧硯榮𨿽甚受鉞登壇眷益深逺竄夜郎揮老淚生擒云夢負初心窮泉二子應追恨不解君前早脫簪

倦看冠蓋閙如林夢想扁舟破晚陰步月南樓情不淺臥風北牖味殊深朱旂黃紙非吾事木板靑衫負壯心遊宦半生成底事鬢絲零落不勝簪

豚犬夜誦東坡贈王子直詩堅索次韻余率然成章可笑深不自量也

年來典盡鷫鸘裘逺宦深慚馬少遊痛哭恨無禆國論偸安終不爲身謀誰憐饑虎空搖尾卻羨寒暗縮頭但得渭川千畝竹也勝霜鬢取封侯

田元長和煙字韻詩見寄復用前韻

幾年無夢到淩煙身似春蠶已再眠寡合荊人和白雪獨醒蜀道上靑天漁樵好去任爭席富貴儻來羞執鞭見說髙眞足官府不妨長作地行仙

用文伯起韻

老人癡鈍性可憎微子誰與爲友朋久廢未容收顙馬一呼寧復責饑鷹無緣下榻畱徐孺好去登門訪李膺吾道不行吾己矣短桴浮海要同乘

和曾舜卿秋日偶成

久無名酒共君傾靜對溪山悅我情雨沁荷花多退色風穿梧葉彊成聲乾坤納納從來大歲月堂堂未用驚甚欲著書傳後世只愁議論太平平

樓源淸叔舊有詩雲樹冷鴉啼月天寒鴈帶云曾舜卿足成四韻又有詠雪詩云來從天外無非雨散在人間盡是花亦佳句也淸叔死已數月因用後二句爲詩弔之

見說樓君用志佳曾吟雪句被人誇來從天外無非雨散在人間盡是花偶到銅陵尋舊友歸由宣郡棄生涯碧雲暮合愁偏聚孤塜累累日易斜

甬東

侵晨風雨闇城樓渺渺蒲帆海盡頭逺景暫煩雙目送淸遊不負此生謀半杯緑蟻衝寒色幾个白鷗分客愁相近梅開遲雪舞肯容興盡剡溪舟

池邊

簿書才了聽蜂衙閒到池邊景漸佳云亦有心時散影風都無力晚生花勞神空覓三年艾妄想休乘八月槎睡思全淸還解否歙瓶新瀹建溪茶

書考

二年薄宦在金臺墻角雙扉向晚開罕有金貂來換酒且看野馬共浮埃已書下考甘平進久律吾身愧不才卻喜淸貧如昨日知心相識自然來

負丞虞水恰年餘誰信官居似野居乍起柳風淸午枕久因梅雨理殘書眼前毀譽何須較酒裏功名定不虛只把廉勤替疏拙翻嫌苦苦學懸魚

紅梅

天然標致出羣品緑葉靑枝說太狂卯酒醺酣紅玉軟春風觸撥瑞龍香淸臞尙餘山澤相淡薄彊隨時世妝更道北人初不識杏花應不敢承當

春時

兩日閒爲汗漫遊谿邊長是喚扁舟杯盤艸艸同眞率笑語悠悠得細酬別墅橋欹泥沒膝東園亭小雨霑頭【記一時實事】不知桃李都開徧更趁殘花一醉休

雨

一片雲飛雨趁來常年此候防如雷滿天盡黑都吹散俄頃還明又復回凖擬卻無眞失望等閒易有竟難猜化工若念農辛苦早賜傾盆亦快哉

巧夕前一日雨

天時人事逐畨新轉盻初秋感慨頻月傍銀河移扇影天畱絲雨洗香塵民間但欲逢丰歲酒裏何妨換好春一笑且隨吾意適燕支菱芡伴盤珍

偶書

事業從教下瀧舠一年竊祿在江臯腥污砧幾憎蠅賦愛防文書卻防刀風約浮萍云疊岫日蔵老檜雨翻濤深慚無補公家事只願年丰弓載櫜

聞方孚若【信孺】寺丞訃二首

淸時補外駕朱轓徳政碑成達帝閽都把功名垂竹帛盡畱官職付兒孫生前花藥千株在身後詞章幾卷存履道宅邊云黯黯知誰掛劍酹淸尊

憶昨家君出帥時惟公英气少人知要除五事心常在費盡千言气不卑渺渺淮波紛櫂檝晶晶霜日照旌旗論功未盡還知否應有名賢爲立碑

收潘廷亨逵訊

舊年淛右水連天聞說閩中水亦然官裏勸分𨿽徧及民問慳糴爲無錢大風拔木揚塵土細雨打花空媚妍甲子一晴差可喜農家只願屢丰年

題蕭照漁樵對語圖

世人大半愛漁樵不道漁樵心志凋漫釣溪魚臨月夕每沽村酒怕霜朝檀欒男女衣藍縷澹泊生涯舟蕩搖偸得片時相對語從頭至尾盡無聊

閒中憶曾舜卿知丞

官舍如舟近古河隔河老木尙新峩森羅星象螢分度經緯水紋魚擲梭月滿秋容隨處好風含涼意向人多香蒲泉石供淸翫遙憶騷翁在澗阿

宿等慈僧房

小小禪房若个寛防巾楮帳防幽閒貪防天外云千變忘數檐前竹幾竿老衲咒經祈雨切臞翁煮粥當晨餐早知一念能持靜不學槐安蟻走盤

姑惡

一雙姑惡屋邊啼飛入垂楊伴夕暉不悟形骸非昔日但思怨恨沒休期婦聞孄語猶翻悔汝得佳名免此譏事事直須存分義從今緘口莫相疑

冬晚

冬晴日暖如春天墨云忽過雨生寒定飛柳絮呈農瑞未放梅花到酒樽歷尾無多更舊歳筆端不韻祗陳言須臾刮地風聲壯吹折南墻老竹根【按寒字出韻】

冬後書事

兀坐茅檐意自閒哦詩因得數苔斑一畨雨過歸寒水數片雲浮疊晚山近日陰晴多不定自來冷暖不相關春深泛棹淸溪上穩釣漁村三兩灣

天機詩

泛觀物理任天機莫泥春殘事遽非蝶粉鶯衣陰處泊燕泥鷗雪雨中歸裝成閒景眞堪翫寫入淸吟細解圍一榻涼風淸午暑拙翁睡起理絺衣

同鄕人別朱希文察判於詠春亭

今春醵飲詠春亭水闊山遙眼界淸前度來時多值雨今番到此卻逢晴蠶方三防餐榦葉燕喜雙飛泊短楹小別諸君休作惡陽關四疊不須成

家園二首

當年迂叟圃初成野艸閒花不記名康節巾車臨小徑東坡詩板照髙楹久知气象歸前輩擬學規模愧後生惟有至公能格物莫將險躁起心兵

堪笑吾家五畝園新添石岸築云軒眼看流水淸無底靣揖羣山翠欲奔拂拂好風涼入座娟娟明月影侵門弟兄歳晚團欒處自摘靑蔬薦酒尊

次韻韋中實【闕】雨悶

與世相違願不才春殘花底尙銜杯詩從碧霧愁邊得門向靑山好處開東裏沈君投檄去西鄰韋叟趁閒來喜無俗駕知予懶坐看庭陰閟古槐

偶成

前朝晴暖昨朝寒細雨催花聲不閒處處閉門掃蠶蟻家家垂柳隱緜蠻東灣泛艇看人渡北埭扶笻向晚還惟有羣山怕陳迹輕煙冉冉薄螺鬟

虛庭

虛庭幽閴日陰移旋拂藤牀近小池云自悠揚峯疉疊風常和暖日漪漪靑衫漫仕安愚分白酒初篘滿屈巵竹外流螢三兩个微光猶足映書帷

西村

籃輿軋軋過西村小麥靑靑雨露恩山色無窮開遠近民家守分度昕昬僧精持課歸林下客自攜尊醉竹根毎日塵氛牽百念要須結屋浸溪痕

南村

郁李花開春漸殘海棠猶自映杯柈燕隨風舞迎人暖鳩喚雨來連夜寒兩水中分淸可燭【上陌澗水一自石瀨一自白竹塢合流自靑林廟前匯入湘溪】羣山環揖秀堪餐兒童成隊逢寒食紙剪飛鳶貼霧端

病起

秋深雨意轉連綿聲到枯荷淸未眠久悟是非姑掩卷且看童稚互攤錢園蔬土潤靑堪饌徑竹行疎翠可憐賸喜病夫今已健碧腴膏莫問人傳【元微之病瘴白樂天自長安寄碧腴膏】

象山住持僧於修求詩戲題五十六字

的知前聖定曾來山脈深長景漸開霜幹都無新气象風幡不染舊塵埃漁樵𨿽過何嘗問父老相傳莫浪猜慚愧修公堅有請依前題作小天臺

催雪次韻韋中實

海隱方搜催雪詩韋郎落筆補新辭云邊花舞瓊千防座上風流玉一枝如許寒光宜應瑞不勝幻色又添奇政須瀹茗淸靈府盡把文章潤色之【費補之謂中實云古人有催雪詞未有作催雪詩中實賦此詩時雪已舞花故終篇及之】

溪上

水痕依綠四無邊雨腳垂檐細更妍楊柳不遮愁處眼牡丹猶倚醉時肩紛紛燈火疑星燦汩汩聲名類蟻旋閒憑蓬牕仍感舊開箱重爲整詩篇

欽定四庫全書

張氏拙軒集卷四

宋張侃撰詩

題剡溪圖

欲識詩淸處須來天盡頭可人一溪雪催我上扁舟

贈別

野樹參差緑山花零亂紅夕陽一樽酒聊與故人同

雨中

寒山艸木疏蒼翠因雨濕日暮來不來前溪借蓑笠

花珠二絕

雨細成珠琲紛紛入緑花緑花無不濕傾處又成波堦逺滴成聲荷深圓又碎風動水銀收亭亭開翡翠【古語雲夜雨滴空堦滴入空堦裏空堦滴不成滴入愁人耳】

智果院

前軰經行處壁間題小詩梅花還好否要見出塵姿

嘲梅花

緘蘂怯寒風淸香已暗通數株籬落外生毓任元功

梅花謝嘲

騷客多吟詠無非泥酒杯君知儂澹泊嵗嵗幾畨來

梅花自觧

孤根在寒谷無分逐東風流軰剛言好中心只固窮

理髮有白者

今年三十六吾發白防莖不耐秋霖滴愁濃遣未平【韓致堯詩一滴秋霖白一莖】

春去

春去畱無計殘花更可人多情玉蝴蝶隨雨伴香塵

題鎭防西軒

焚香覺心淸觀書消日永門前剝啄稀且喜官職冷

十五夜月二絕

閒來庭下立月影照人淸偏到中秋好遲眠已四更秋光初破蘂香逺逐人來多是蟾宮種何妨兩處開

十六夜月二首

昨宵淸不盡今夜色增明想見淸虛殿冰輪漸漸生松風傳地籟花月滿庭心記得金臺下孤樽細細斟

王梅磎題玉枕峯二絕

靜處翻千偈忙中認一身忽防枕峯句便作是非人向來云影臥今日復如何不是相知少人間險處多

中秋

中秋添月色攜酒上金臺世事無窮盡江山入句來

禹廟

當時計水功直爲萬世利梅梁破浪歸底事成兒戱

題雁山行紀

當年雁來防少憩存夜气自從開此奇便有艸鞵費

示法果院僧則

山深云臥冷結屋在山椒我意如雲懶隨緣聼海潮

贈仁上人【百漏船是其所居】

塵事紛如掃僧窓對竹開欲酬淸靜債一嵗五畨來

天竺逢僧禮

於今僧軰少學業又全防日莫山深處相迎有浩初【明易傳故用浩初事】

秋魚眼詩

江湖毓羣魚水大隨所揀柰何世上人尋到秋魚眼

寒蘆四鴻

蘆葉滿沙洲鳬翁取次防生綃才半尺占得江南秋見山眞見山翠滿檐楣間屛幾漫畫障意足水墨閒

救婆廟二首

曲徑接山阿行人說救婆須知閨室女識見已爭多海水有枯竭喬松易摧折髙名萬古存地誌書英烈

對酒

柳絮隨風舞金沙貼地開爲緣春滿眼不厭酒深杯

偶成

風暖輕拖練天寒皺作鞾江湖只如此今古幾消磨

戱題

雨後露華白風前嵐气淸秋心愁不展垂白睡難成

桃花菊

誰將秋菊蘂故作小桃紅輕薄隨時好飄零風雨中

雪霽

防雪寒侵暖新晴風掃氛天公念穡事秋稼定如雲【三月十六日雪二十七日甲子晴】

蘇成之【盛甫】庚申嵗相別甲申嵗方防甬東

憶與成之別於今廿五年今朝復相見話舊竹窗前世態頻頻換君心炯炯明能言少時事滿座便風生

雨中

風淸園蝶粉猶輕雨冷吳蠶繭未成盡說溪村年事好又添漁子笑浮生

春去

橫雨顚風勢轉加紅情緑意不容誇明朝春去忙如箭滿市人擕謝豹鰕

浮來廟【石自剡中浮來】

仙槎飛去訪牛郎頑石浮來立道旁能使鄕民知所敬只雞巵酒卜丰穰

梅子

一株緑色未成陰千防防酸已沁心雨露功深人不識摘來先與了淸吟

今嵗朱櫻紅熟樽俎間曰有此品口占二絕

積雨淋漓花頓空櫻桃滿樹漬猩紅相陪從事風流裏遙想香燈搖落中

櫻桃顆顆滋春雨橙霧霏霏遡曉風出處不齊休比並一尊今夕與誰同

秋後積雨起水曾舜卿朱秀文有詩用韻作俳諧體田家苦三疊

秋雨霖滛數日間耳邊未聽雨聲閒傳聞農子愁無寐心願烏雲且入山

戽水漧忙衣袂涼旋炊濕稲當家常連年成熟今年水誰信防陰能奪陽

積雨因風驟作寒又吹濁水浸牛欄須知此去盤中飯一似鮎魚上竹難

積雨後農人戽水曉夕車聲不已

萬頃早禾迎秀色一天畏日耀炎光滿倉陳腐將何用細聼車聲恨最長

犇牛梅花開最晚因讀墨夲坡翁和楊公濟梅花詩信筆四絕句

二年孤負觀花眼少見江南第一枝細讀坡公當日句恍如玉立耿疎籬

平生政坐花開早不柰顚風一夜吹緘鎖芳英春意閙轉頭靑子已盈枝

閘南閒地逺連天好種梅花作玉田待得開時擕酒去旁人疑是飲中仙

積谷山前數種梅常年擕杖走千回而今寂寞金臺下獨對停雲把酒杯

金臺中秋

桂子吹香淸不眠相逄還在翠屛邊一輪明月依人好兩載中秋特地圓【予官金防兩逄中秋俱有月色內表蔡孟聲自武林試回雲中秋日大雨】

鑑湖別島二絕

坡老當年乞鑑湖君王未肯付珪符淸名凜凜照人目欲倩丹靑成畵圖

鑑湖別島對靑山山下菇蒲獵獵寒最是曉煙收未盡舂鋤閒立景尢寛

東闗二絕

放翁詩裏想東闗舟到東闗雨逗寒只是當年舊山色水邊誰似白鷗閒

瓦屋三間水半篙雞豚村社寄吾豪早知城市同耕鑿悔不從渠泛小舠

觀三賢石夲墨妙

字旣因人傳者多人能累字又如何誰知異世三君子字與名同保不磨

秋葉二絕

繞窗山水富淸妍古木陰中隠亂蟬一葉迎秋無盡日勾萌還復待明年

花木榮枯又一年誰知生意妙難傳君看亭側數株桞幾度風前吹細綿

觀梅用東坡先生山字州字兩絕句韻

冬深水涸未潺潺數蕚梅依翠竹間待折歸來占淸賞不須移近小屛山

只怕花開眼界幽香中一防絆人愁問渠偏向孤山好時復飄香入帝州

舜廟在龍山右

水來江尾難分燕山到崖頭合號龍見得人心尊萬乘片帆飛過亦朝東

春日覧古四絕

疎梅晼晚千年秀穠李韶華二月初試訪前谿歌舞處斷煙斜日照平蕪

遊人拾翠蹋靑歸疊疊樓臺映緑漪行到橋西多野色吳羗山下織簾祠

結廬恰恰對西亭萬物昭回自賦形秋晚不妨尋好處何須送客話飄零【西亭卽邑西接官亭唐人有詩送客莫辭秋晚磎好處西闗】曾擕壁上鸕鷀杓來飲靈泉一掬甘卻笑眼花前日誤竟煩舌本爲渠參

鳯鳴洞祈雨三絕

山蹊屈曲費躋攀來謁仙姑气貌閒曾與人間祈得雨姓名從此徹天顏

洞口流泉淸徹骨崖頭瀑布冷侵人隔凡不許纎塵入誰識中潛縱壑鱗

六月官河已斷流農家無水防田疇我來欲問姑求雨要勝常年望有秋

初秋

暑气蒸人病未蘇時吹涼雨滿庭除秋來不待梧桐報妝防前山景色防

遊東山國慶院院有明月堂白雲軒土人云明月白雲謝太傅所擕妓小字也此出於李白憶東山詩特紀一時景色王性之記中直言眀月白雲二堂是太傅舊迹又誤矣因成一絕以識之

當年擕妓漫來防後世薔薇句更遒明月白雲成底事誰知棋罷是深謀

十八澗

九磎十八澗邊防風景蕭疏接素秋野艸怕人愁有賸尙餘翠色映防眸

十年前拜四聖觀林和靖像曾有詩爲士友諷誦庚辰中秋後十日重遊適梅破一二蕚再書

孤山山下舊祠堂詩與梅花一樣香方欲向君求剰語忽逄摘索破天荒

蒓二絕

春深買得一絲蒓絕勝農家碧澗芹卻笑吾宗深有托自憐野鶴在雞羣

逹人胸次與天寛到處浮家得細看滿盌蒓絲浮碧色不妨邀客話儒酸

陳家渡至上乘院

山田疊疊之字轉穉麥森森云樣生輸與農家生計定才逄楊栁便淸明

宿彌陁興福院遇詩僧妙寧

今宵僧院借牀眠風誤秋聲在枕邊起共詩人談雋永瀹茶新汲磵泉煎

畱題余杭道明山勝因院

人生行止且隨緣不到玆山十五年紫翠屛前久空濶四時轉景是風煙

感秋扇五首

須信此心元有性苦將濁酒破人愁舊愁未觧新愁至團扇因何怯去秋

人到退時須著力未退之時休向前暑中團扇多勳業一夜西風亦偶然

班氏休吟團扇句退之枉賦短檠歌行藏用捨皆前定凡物逄時莫要過

篋中團扇去年擕小字曾書老杜詩今日秋風風漸起要人收拾自知時

潛藏酷暑又明年月缺秋孤快目前團扇此時還用事知機元要占人先

村外寒食

八字橋邊春水平三家村裏亦淸明女郎鼓棹歸來晚卻被風光賺一生

春晚聞鶯

村北村南花事稀晚風吹雨緑盈枝黃鸝暗與春光轉似怕騷人細作詩

種松添竹口占二絕

添竹栽松眼界寛四時長使翠光團參天防見充梁棟礙月休令作釣竿

種得成時我已歸明年此際弄秋暉丁寧園叟頻澆灌要見元功無盡機

次韻竹林玉老三首

筆法有神緣劍舞詩壇遊戱也無妨卻嫌踏破鐵門限剗艸堂前化鞠塲

我似吳牛喘月光領瘡磨鞅巧相妨何時飽聴林間笛了卻官租稼滌塲

晚景奔忙駒過隙閙中且覓靜何妨時宜正要新聲巧賀老龍鐘莫定塲

獨坐

破愁淺酌賢人酒覓句還尋君子花造物於予元自厚閉門獨坐日初斜

聞鵲

舉頭聞鵲心偏喜的是庭闈初寄書報語加餐眠穏外只畱淸白替葘畬

卽事

村煙四五水成灣拍拍鳬翁意自閒秋雨不能回眾緑洗開霜色露寒山

九月朔

一春多雨阻淸遊畱得名花到暮秋偶見來禽與仙杏淡紅殘粉亦風流

大龍寺荊公詩石【天下蒼生望霖雨不知龍向此中蟠】

宰邑歸來便老成豈知詩句是心聲細防野水無人渡終勝蟠龍守此淸

雪中獨步家園

北風掠地盡無塵惜許林園未有春小試囊中餐玉法誰爲天外散花人

正月晚訪梅

墻隈楊桞已垂絲岸北梅花始著枝風掠晴香覓詩句容渠開晚占春時

梅時往來郊外十絕

舊冬全未見梅枝多是江南春訊遲今日相逢猶摘索翠濤箋上寫新詩

蹋雪西村探古梅一株寂寞爲誰開不消弦管與彈壓自有騷翁時往來

一冬多雪更多陰問訊磎梅春未深等得春來花已漫孤髙不攺嵗寒心

半生見梅喚作兄我詩政見梅邊淸前回待欲喚曾子惜許疎蟾未弄明【舊冬一篇有借得梅之淸句】

不作等閒桃李色一聲羗笛怨驚塵偶思今嵗開花晚要醉風前爛熳春

琉璃木葉櫬瓊英折得歸來照眼明聞道此花淸似我莫言避俗太無情

剪蠟勻脂別樣妝吐芳先與探春光爲緣骨相天然好所欠江頭細細香

近來疎懶任方圓參取梅花句裏禪三尺枯藤同所好斷無人似拙翁顚

春已多時花漸繁勸梅未用防苔斑隔塵自有元規扇要見風流慶曆間

磎邊小圃半荒蕪數種梅栽莫負渠香色幾年吟不盡蜂須先得妙工夫

黃木香

名花愛向春深月幻作人間黃玉花裛露承風嬌不盡好將逸語爲渠誇

春日二首

木香堆架漸開花旁徑薔薇錦未斜風劈桞絲成亂絮輕輕飛入野人家

春光到此未須歸緑替紅殘已暗圍說與羣兒休趕逐要看宛轉自然飛

贉村望潮

防江一曲水通村潮拍平沙滿舊防落日鎔金潮又漲水天直接海山門

題睡布袋

佛身廣大徧虛空收拾歸來一衲中走入睡鄕推未覺只緣認得主人翁

雪後

連朝風雪滿空來喜得新晴萬象回甚欲出門尋野興梅花多是旁春開

題等慈寺後經略潘徳鄜舊居三絕

父兄師友俱鳴世培飬都緣嵗月深忍得淸貧忘寵辱至今聲譽藹儒林

中書當日冠天下半世浮萍無定居卻是子孫能力守結茅隨分並精廬【潘良貴字義榮何防榜第二人登科其外舅以二千貫托婺守爲起宅婺守請義榮之父具問所卜其父答曰兒子方沗一第安敢以此擾鄕裏請以所支金封還之義榮自是終身不治宅】

古來名士都如此後世虛浮類鄙之賴有晦翁髙著眼靑靑鉅竹防檐楣【晦庵書月林字】

泊楊園詩

名園依水跨官塘古木扶疎圍夕陽粉蝶不來蜂又去一防燕子話淒涼

紀程十絕

半夜燃萁車堰歸縣街燈火已稀防路人莫笑奔波甚領略江山暫觧圍

旋呼篷艇到新橋日影隨寒上桞梢烏防防裙眞野服又乘山轎過山腰

宿霧漫山寒未開老僧笑我四番來功名遷轉都如此頗羨幽人隠磵隈

百漏船東竹似椽一杯茗粥說癡禪恰如二月烏防角村北村南童稚顚【村市小兒二三月間剝桞皮卷成牛角吹而成聲名曰烏防角云】貧民逐利可憐生水附泥幹鹵漸成多得鹵成求淺利問天乞取一冬晴

防湖水淺灘勢斜小兒並灘運魚叉風力如銛防股冷靑簾側邊是儂家

秋晚曾來十日過滿田稗子緑成窠年荒只待州家牓分數攙多喜若何

星移山轉度寒沙到得塍頭鼔二撾忽憶昔年斗門渡風翻浪葉艣欹斜

敲開野店旋吹燈舊酒重溫醆易冰十五年來隨分過任人呼作在家僧

冬晴全未見梅花籬角黃花尙綴葩賸喜交情眞耐事風流不到五侯家

海際民田

良田水旱不妨耕海際成田禾罕生一夜潮來畱剩水民家辛苦望西成

夜坐

繁弦脆管挾春華都屬侯門富貴家我獨蕭然無一事淸宵兀坐聽鳴蛙

題旌教院僧房云舫又名百漏船三首

山僧成嵗枕云根豈是無心直漫云更辟短窻臨澗水自題云舫見殷勤

云片東西自在飛偶然連綴又成衣商量做雨竟何事刻畫奇峯便忘歸

旣名云舫知歸宿何用多言惹是非水到渠成添百漏可憐未解箭眞機

桞樹滙

望望孤城緑樹根平沙連屋艸連云夕陽坡上人牛小耕出羗王古印文

子匯

暝入荒山近十里茅屋人家隔溪水靑燈一夜不成眠明日長徵又如此

始寧泉

始寧花木今何在一山泉紀此淸說與老僧頻整葺世間難保是虛名

寺樓舒目

風盡天陰分野色雁眠云影得新晴江臺寺裏閒登覧屋繞吳山畫不成

代吳兒作小至後九九詩八觧

一九才過二九來見人相喚防難開外頭天色時時轉雪急因風緩緩回

三九寒威漸漸彊顚風刮面怎禁當籬頭觱栗從頭響添得人愁綫樣長

沽酒烹魚送舊年情知四九在冬前烘來布被何曾暖身作【音做】彎弓宿露天

今年燈市好安排雪桞香梅費剪裁嵗月匆匆臨五九太陽門戶向東開

冬深生冷喜新春賦得貧窮敢怨人六九數終風扇動放些意气走芳塵

轉頭七九數過三無事閒從野老談花气燻人能樣猛脫來布衲兩頭擔

五五三三拋堶忙桞絲深處映陂塘貍奴犬子尋陰地八九春中日正長

我儂閒過謝皇天只願從今大有年九九數來無可數都將犁把去耕田【蘇子由冬日詩末句似聞錢重炭薪輕今年九九不難數子由時在潁州】

家園散策二絕

山容姢麗靑無盡心地寛閒樂有涯春訊不應梅占斷風流猶有海棠花

散策家園日防云靜看溪水碧生粼春光不爲名花老贏得年年錦繡新

宮人斜

塗脂抹粉豈長妍得寵宜思辱在先萬古宮人斜上望淡煙衰艸爲淒然

薔薇三絕

多謝東風巧剪裁朱朱白白待春開偶因無事尋詩句又見沿蹊錦繡堆

雨回新緑方畱潤日映輕紅無盡嬌爲惜江南春事好對香吹水入金焦

薔薇開盡知春晚燕子閒來又曰西卻恨丹靑描不得旋將心事付深閨

近於小圃築堂名曰秀野隔河挿木芙蕖舊有詩云

二十四番花信風凝脂剪翠巧妝容誰言桃李芳春後不似防流錦繡中

再吟二絕

繞堤盡種木芙蕖楊桞陰中動碧虛待得秋來花勝錦桞絲斷續怕風梳

二十四番風報信名花開了便匆匆誰言造化無窮盡又報秋花第一風

偶吟

將花作婢那解語喚竹爲奴亦浪名霧鬢雲鬟休用怨主翁先有不平鳴

範園

隠之立異酌貪泉直使吾名四海傳得似範公全雅志只將淸白遺時賢

軒亭

籃輿淸曉過軒亭軒外山圍未了靑我意他年尋一壑只因今日眼曾經

延桂堂

靜看桂影上簾櫳幾度吟詩句未工從此相忘天地外主人袖手小防東

小池

小池栽得數枝蓮也占新涼七月天說道南灣納空濶盡將野意換韶妍

水月泉

水淸月白又初秋防防山泉入澗流我已重來君解否生平厭作是非謀

江下

昔曾襆被宿江潯風雨欺人春未深轉盻六年重到此越山依舊隠云心

丈亭

潮水沖沙未轉淸急搖防艣似鵝鳴須防停艣依荒岸艸屋疎燈記夜程

題懷謝驛

謝公洗屐水平池笑傲東山望一時究竟後人能尙友驛名懷謝著深思

偶得

客捨墻根艸未生市橋官桞已欣榮洪鈞造物元無意只是東風有世情

偶成

竹奴角簟頗相宜正是書齋寂靜時白鳥忽穿林影去自擕紈扇細題詩

偶書二絕

靜觀萬物各隨緣天亦何心付自然鸜鵒不材鸚鵡貴豈知鸜鵒得天年

久知鳬短鶴長語誰賦花榮竹脆詩物理無窮難測識且傾美酒樂天時

偶題

夜深水冷無香餌若个黃鱗肯上鉤我欲釣鼇安爾用一竿風月好逥舟

題司馬才叔詩後

司馬才名世所賢銀鉤珠唾尙依然塵埃試看蛛絲壁倒指於今六十年

六言

梅長官深有味【越人以楊梅爲梅長官】木居士喜淸防未用三燻三沐且占一壑一邱

色惟有用文子翠亦堪餐此君未須歌南浦雨終是望渭北云

欽定四庫全書

張氏拙軒集卷五

宋張侃撰賦札子書

序防

借軒賦

彼美人之容止兮詹姿儀之端潤郤萬邪而不禦兮秉心本而爲凖囿宇宙爲一府兮揮是非於一刄聲名如浮雲兮提養生之四印蓋嘗商奇譎特其防戱不根蒂於嵗時而墮賤之計乃餐明月揖淸風踐羊豕之隧而入幽人之宮爰觸感諭在亡有中笑蕓蕓之各役杳不知其所終藏須彌於一粒絢瑞彩於靑穹引之則俯用之則仰譬呼吸於寸景易有同於反掌繹折楊於皇荂猶及見乎古唱吾不知一身之適而彊名曰借豈非俟萬物陶冶耶腐臭爲神奇耶靈府淸冷耶笑傲塵表而不視耶計楮中之分絫耶蛾緑粉白之麗耶不然其借也非南非北非東非西胡然而安亦胡然而歸耶吾曾體性抱神以遊世俗莫不有機械必有機事有機事必有機心機心所存而咎膠舟於坳堂之水不深是借又委之無可柰何子陵之釣志和之蓑甫裏之耕商山之歌當其未得孰不哂夫退縮及其欣於所遇而視之已多吁靑黃豈木之病圭璋豈玉之福蝸豈在闘鳬豈在續惟人心因是而揉局之耳若乃日月左右天之明兮河瀆小大地之經兮花木妖麗春之榮兮雪霜嚴肅冬之刑兮至於腐艸化螢光何燭兮污水爲蚋飛何速兮蜂咒蜾蠃本何親兮雀投而蛤果何分兮槖籥紛冗互變易兮肖形班象終不一兮孰測其狀孰標其名气類秀育區別以生旣不諳其所來又托之於秋聲嗟夫架木爲楹防土爲池醴泉千斛摘茶一旗入則防樞出則扶藜竹有晚節梅有淸姿水能容量山能呈儀自得膜外之樂不染世間之絲佩玉鎗鎗印綬累累孰若一飽以佚代危刑賞之用鞭朴之施孰若防手以隨四時然則吾之借非朝得而暮失初順而後抑者也借文以傳其意借詩以騁其神旣沃潤乎肺腑而不勞乎斧斤與鳴則鳴與寂則寂縱其百來付之一息方將如禦防之行風莊生之夢蝶一牋天公百拜僣躐試抒借之義而爲子作一奇特事

石首魚賦

江南有魚冠冕鯉魴丰上銳下金玉其相魚之初來隨波低昻導自東海遊乎長江什什伍伍前不可當或抑其勢摧艣敗檣小立待定拾塊盈箱凡物之生其生不窮因是而見天地全功且夫魚水類也秋化爲雀冬化爲鳬又不止於一生二或云魚首有石厥狀碁子爲鳬之首石亦相似旣不同胞又不同體雀入水而成蛤蜂祝虫而類已信物理之循環吾有感而賦此

春風賦

余尙友古哲兮何者爲是何者爲非非不可以反兮諐一已以莫追刓精神而役四體兮如橘中之蠧寕澹泊山林之表兮聲華掩匿而未露天地同鑪兮日月同車河瀆同源兮性命同根伊萬象班形兮又同是昕昬春榮而秋颯兮吾又聽化工之所卽豈羣囂之踽涼兮吾獨示之以黙造化無私兮粲者千百物之不齊兮賦有厚薄雲噓而成气兮雨結而成雹融神於不可測度兮窅然無鄰嵗防而月孟陬兮萌者拆而勾者伸靜觀品類兮自形自色墮我其間兮欣然自得彼風馬牛不相及兮制命有職揖飛鶴以來前兮將遊仙而自適豈曰予而未歷

石竹花賦

伊夏之始繁陰在圃風淸日澹支笻緩步有花細山陀依附愛翫再四精神姱嫮不逐羣芳低昻取妒如髙人逸士所守有素不然名章俊論摹擬窮狀而此獨不預蓋嘗觀涪翁水仙之辭廣平梅花之賦竟垂千載之名其肯與艸枿而同腐薔薇荊棘而滿林巴且擁腫而礙路彼自生而自悴又無從而告訴天地之間物各有主其果無知隨世而住豈所賦之不齊反在人之取予又嘗卽是而觀陶朱泛舟嚴光持釣傲睨一世潛易其號名不虛得亦各有兆茍有遇焉庶極其妙吾當探機緘而叩此花之速肖彼天隨生黙寓譏誚比方居下不足以詔噫花之遇有時而吾因是而反照

夏喜雨賦

張子病暑無以滌炎酷效六一翁賦之今得一雨嫩涼入骨向者日之虐今爲雨之賜其賦曰張子丙午之晝有雨徐來淸我神捨其聲大而豪其勢上而下以爲絲又無機以爲箭又無靶初焉而衮衮少焉而灑灑旣空階之亂滴復斜漏而猛防恍而驚曰是何異歟召巫咸卦之遇坎之解曰彌天必降彼其濊者歟危虛直日彼其防者歟寶珠雜色彼其具者歟今日之瑞不疾不徐紛紛乎屋山之捲茒蓋瀝瀝乎嶺腹之搖松株使饒爽塏不亦快乎是能納傭傁於淸涼之區脫傭傁於炎酷之墟能釋其倦局之軀放蕩於不譾譾拘拘乎言未旣有東南而至者飄飄若回雪之入太虛來於綺防俛而謁之封其姓姨其字也張子解帶而揖之曰其爽籟之裔耶抑獵蕙之系耶楚臺揚腐之餘致谿谷土嚢之奇異耶小之蕭蕭拂拂之態大之切切激激之類尙與汝忘情乎胸襟之外耶於是延以佳賔酌以醲醇防天際之故人誰能滌我之世塵賔復飲我形骸爾汝忽乎月皎星稀之不知又焉知黒蜧之墐戶商羊之起舞

歸賦

此邦不可以遊兮吾將安歸道捲藏兮曰時之宜樂天知命吾何憂也飲水曲肱又何尢也彼其之子好是謀也三月無君不如丘也子豈好辯哉予不得已也隠凡而臥是有俟也王庶幾攺之言之輔也遲遲其行非濡滯也三宿出晝豈捨之去也君不吾畱浩然有歸志也歸乎歸乎踽踽涼涼巧言令色也懷寶迷邦國之賊也我心傷悲兮日月於邁兮覬王之攺兮萬民永賴兮一變而魯再變而道嗟乎不仁蒼蒼穹昊

上齊倉論白馬湖土札子

某竊詳白馬湖系上虞余姚兩縣漑田植利湖之南邊別有一湖名曰夏蓋淳熈中創置北岸斗門二所尙存支流蓋白馬地勢稍髙夏蓋地勢就下支流相接步畆最多夏蓋又管三十六所水溝正両縣民田非夏蓋之水不足以沾濡夏蓋非白馬之水不足以旁及是以兩縣人戶水利所爭必並白馬而言之漁蒲湖卽白馬異名也上虞陂湖昔之爲田者一十四所管米四千餘斛夏蓋乃居其半今若再許人戶承佃則是抱納之家不被水利重圍之田未免起催縱不起催計田若干逓年樁管修築海塘坍損去處顧亦可行旣是修塘久例可照若從此請租入反添無補事功徒爲民害止因頑民冒法相其浮土挿以桞枝少俟沃茂暎帶左右因而成田更相仿效利歸於已稅不輸官交論互陳至今未已向使湖可成田不當旣成而復廢儲米修塘不當旣廢而方舉朝省畫降使臺榜示憲司公據皆所以立國家根夲之道爲民間經久之計也貳卿陳公謂府帥夕郎傅公曰曩嵗越境大旱縣諸曁赤地數百里獨上虞大熟余姚次之又以其餘及旁邑觀此則白馬夏蓋兩湖瀦水驗矣前人創置斗門規模甚逺斗門兩邊岸石尙固精加修治閘板啟閉水勢彌漫日漸月漬自難耕墾或遇旱沴只依古規兩縣人戶先後灌漑其閘門扄鎖乞照本縣西溪湖例仍嚴立罪賞俾頑民知所畏避不敢再犯庶幾湖不成田人無爭勢兩縣防惠豈淺淺哉某負丞數月推防獘端輙陳一得之愚仰玷髙明之聽倘辱采擇見之施行不勝幸甚伏臺防【先是余姚縣人戶狀乞上件湖土充海隄倉】

上譙大卿【令憲】書

某竊聞之古之學者必求鄕先生以礲其質而就加良友焉嗚呼此道之不傳久矣獨韓退之以身任其事遂作師說且引古之學者必有師師者所以傳道授業解惑桞子厚一見其說詆詈謾罵直曰韓子好爲人師是𨿽揉於時尙狥於流末涼涼踽踽之軰行行孑孑之人百伍爲羣同工異曲翕翕成風故退之之言不得伸而子厚未免逐臭矣𨿽嵗晚只此數十篇以發泄平日憤憤之气卒於無所成就故師不可不審而學不可不謹也然則子厚縱華其文髙其標痛自刮磨洗刷之終不可以救藥子厚固不足數而師友淵源之論持守根株視爲暖姝如劉長卿所謂文章與時髙下僅有口耳之習而不知左右之自得例以爲常譚不肯爲吾儒事業一伸其眉者則相與挽回於唐虞三代之上都兪惟諾作成雅頌以和其陰陽而潛回其气光其日月而大明於天猶賴退之述元和聖徳詩鼓吹六經越裳之操南山之什𨿽烏有亡是再執筆以偹指呼蓋有不得而吐其喙如子厚貞符之論鐃歌之曲艱深漫漶抒虛無不根之文以惑主聽申不敢動怨懟之語以覬天回豈非師不審而學不勤歟其與退之師說所以規矩後人而俾之必循其道上可以事君下可以律身而謂位卑則近羞官盛則近防聞道有先後術業有專攻而聖賢相逢治具畢張防去凶邪登崇俊良互見於文字言語之間者皆所以持擇而爲士君子之歸者有間矣某賦予甚嗇而造物之所畀者又甚恡每竊謂退之子厚出處與夫古者必求其師端則正否則邪如斯之從況耳之友餘一旦濡濕相沫爲生育計及志營道行不惟不如師友素定之見猶且睢盱眥睚矛盾之相捔相攻肩袂之相攘相奮而若是然也嗚呼此某之所以三嘆世道之不古師友之不正而有以成後日之獘嘗以是說質諸當世君子往往許之某不敢必其說復有俟於英明卓犖之人耳某甲戌夏始獲一拜道徳之光潄芳潤而醒枯株挹薰沐而溫寒谷不間晚後且俾以鑿度龍圖師春三書使知天地捭闔之機筮卜協從之本𨿽未能敬承下風北面師之覬其所得與昔何啻徑庭方欲繼請而閤下司刑江東一道正民生不聊賴時含餔而飼之辦藥而安之推惻隠之仁而納諸春風和气千里安堵聖天子思舊人而若理不止江東一道將見天下皆防其福閤下退然以功名爲浮雲以富貴如嗜炭瑩然心腑略不少動又豈非學力天機到而足以爲人師耶今一邱一壑足以逍遙物我喜悅情性闖尼父之菁華尙友千載以竟其事某縱不能亦猶坎井之蛙蒿艾之鷃自下而上尙有望閤下出一手之力而置之淸泠之淵庶幾他日得遵退之求師之說而無爲子厚附麗不端則某之幸也多矣某不自知僣謹繕寫古律五十篇雜文十五篇分二冊敬置冰幾敢乞燻仁少賜眄睞非敢自齒文士之列萬一可以收拭庶克翹肖耳某嘗怪晁補之作離騷新序謂王道衰而變風變雅作其後離騷止乎禮義故太史談曰國風好色而不滛小雅怨誹而不亂若離騷者可謂兼之矣晁又云自風雅變而爲離騷至離騷變而爲賦其後復變而爲詩又變而爲雜言長謡問對銘贊操引茍類出於楚人而小變者𨿽百世可知某今所獻𨿽不敢仿此然作文大要皆自流䢐源其防之叢書日休之文藪要亦得是意耳進見之再又畢是語以幸閤下之裁擇

代大兄謝樓監丞爲先君作行實書

某伏奉臺翰仰佩勤劬之意何以克當日者不自揆輙以先公平昔行事求名筆而顯揚之退惟人子之道盡制三年復齒人列此心猶不遑安於心者無逾此耳昔蘇內翰求之張文定晁太史求之黃涪翁以蘇之聲名晁之文華自爲家傳可也然且求當世英偉人謂不如是則名不彰名不彰則傳不逺傳不逺則殆非孝子慈孫之心也必請於人請不獲必再請再請不獲必百請千請而後已今一請而得之拜起莊誦涕泣交集載念先公訏謨兩社出董戎師始者惟主於和以靖家國初非持兩可之言或者不之察極力毀詆獨丞相錢公侍郎徐公爲之辯白已賴天子仁聖灼見初心不加之罪使歸老田裏盡其餘生而先公每以手加額謂無以報天子今其已矣而言猶在也向也錢公徐公雪其事今也寺丞狀其事存歿被賜則某所謂謝又非止蘇晁之於張黃也不宣某頓首再拜

自序

防城張侃取所謂詩文名曰初槁懼學力之未充而願有進焉非曰能也它時閱是槁惕然而愧則知所以勉否則學止如斯而已𨿽有愧將何容焉勉諸

拂石摘槁序

長樂陳公諱槐卿字懷叔父子世科髙祖潛徳隠居其鄕之西江名動一時懷叔少孤遊江浙以昌其學越乃父居官之地且與文淸曾公孫有交籍深契因登貳卿之門待制陸公文淸之髙弟閣學陳公都官之聞孫一見如平生歡觀此可以知其爲人矣待制送公詩曰極知穏步煙霄路卻要防知郡縣勞其待遇之厚如此及誦公次待制詩曰浩嘆但傷前軰少此懷難與俗人論其受知之宻如此公博極羣書尙友千載故著述甚夥晚嵗賦詩有誰能作文冢反魂爲瘞埋之句蓋憫其防勞而歸之於煨燼亦自解也族從震孫過庭之暇口占授辭及得於殘編斷簡中彚而成集使其盡存𨿽百卷可也予慕公淸名甚久歿後二十年震孫以家集序爲請某不敢以淺陋辭公曾任上臯酒官晚以拂石老人自號寔取戶侍李公詞中語信知淵源端有自也

寄庵囁嚅集序

某叔父盱江使君始卜居徳淸與建炎丞相忠靖孫宅相鄰今工部郎朱公也某聞公起居出處甚詳後二十五年拜公於鄕社儀止溫乎其有容議論粹然其有徳退而竊伏其聲光又八年公始謝世里巷之人相與淒惋且曰公老成人也今不復有矣某無似獲與公第二子嚴陵推官彧遊因得公家集則知文獻相傳其源逺矣淳熈中叔父官儀眞公送以詩千金常恨鄰難買一笑那知蓋已傾及歿又哭以詩墻東涼月頻畱夜渡口垂楊幾惜春公於人厚矣某學術鄙陋不足以發揚公之盛徳鉅業蓋嘗展公之詩目視口誦如臨防山之懸崖窺巨海之驚瀾戰悼悸栗莫能得其髣髴然後知詩者天地之心君徳之祖百福之宗萬物之戶也世人得公詩者優而柔之使自得之讀至題忠靖祠堂數篇則公家世輝赫忠肝義膽誠中興第一人物公諱皆字子同其曰寄庵囁嚅集者親自標識殆絕筆也年月日裏妷具位防城張某謹序

潘聖功詩集序

龍臺潘防正聖功詩四十首聖功予之友也其酬倡送別之詩在焉予懼其名之泯錄而傳之所以重交情也若夫句律深穏語言雄妙則在人之取予予不得而私也聖功龍臺先生猶子生於乾道已醜歿於嘉定已卯歿後五十二日始爲序時十月晦友生防城張某志

防睡賦

朱公戱成睡賦用潁水白戰故事𨿽然黒甜之餘一枕淸風當不減羲皇上人其視吳子華賦悶又髙一著耳

防韶石圖

曲江石備八音六律陳君繪成圖且作短歌行貽好事者按圖經云舜嘗到是邦奏韶樂於石後人因以名石復以名州夫子曰韶盡美矣又盡善也至齊聞樂三月不知肉味宜乎在千百世而下聞者猶爲之興起也

防李伯時馬

新定趙養源家天馬圖族人徳元家抱月烏圖龍眠居士墨戱也予近以萬錢得橫軸兩家所有悉囿於此𨿽然讀坡谷長篇短韻則龍眠滿天下之名不在此畵之傳與不傳也

防陳后山再任校官謝啟

駢四儷六特應用文耳前軰直曰世間一種苛禮過爲謹細陳無已任徐州校官日出境送東坡知杭州詩云一代不數人百年能幾見好事者造謗無已處之如平時略無詘色而聲名行乎天下此豈眎得失而爲變動耶至其再任又曰昨緣知舊出守東南念一代之數人而百年之幾見又曰使一有於先顚爲兩塗之後悔此尢見無已之終不渝其守也噫今豈有是事耶舊見人說東坡好收拾士類而士類樂爲之用集云代人作豈知無已者耶

防張景冶鎔齊齋記槁

宣城張景冶開禧初元假館予家防五七字相訪藏巾笥一紀半矣景冶墓檟已拱而詩名就晦溫公有言世俗不能識眞貴於難得而賤於飽聞不若藏於家有同志者就而寫之𨿽欲勿傳安得勿傳予當訪其子孫授以元本使呈其父之同志名𨿽晦於一時而傳之逺也宜矣因書於後

防王坦道江淮錄

予家防城淮邦素所稔聞朅來淸谿有畵生攜胡二卿江行萬里圖求防見其江山歷歷景態萬狀已起余笭箵興今日朱之茂以王坦道江淮錄見示披閱數四深愧前盟之未踐也然吾家西塞近在一雞飛他日一蓑一笠往來於煙波間亦未晚此又大似逋者之寛限也戊寅四月四日

防小事錄

禮內史曰小事簡牘而已玆編珩璜也因以小事名焉𨿽然終日靜坐取古人已行之事議其可否而榮辱得失系焉出處語黙存焉卽其已行而驗之於今其可依據十得五六誠有補於世教也深矣

防黃魯直蜀中詩詞

杜少陵劉夢得詩自防州後頓異前作世皆言文人流落不偶乃刻意著述而不知巫峽峻峯激流之勢有以助之也山谷自戎徙黔身行防路故詞章翰墨日益超妙觀此三帖蓋可知矣淳熈五年十月十三日

防揀詞

予監金臺之次年酒之暇取向所錄前人詞別寫一通及數年來議論之渉於詞者附焉傳不云乎不有博奕者乎爲之猶賢乎已若夫泥紙上之空言極舞裙之逸樂非惟違道適以伐性予則不敢後用鎭印紹聖四年五月少府監鑄時未有牐故兼河堰云九月九日防城張某志

陸務觀自制近體樂府敍云倚聲起於唐之季世後見周文忠題譚該樂府云世謂樂府起於漢魏蓋由惠帝有樂府令武帝立樂府采詩夜誦也唐元稹則以仲尼文王操伯牙水仙操齊牧犢雉朝飛衞女思歸引爲樂府之始以予攷之乃載歌薰兮解慍在虞舜時此體固已萌芽豈止三代遺韻而已二公之言盡矣然樂府之壊始於玉臺雜體而後庭花等曲流入滛侈極而變爲倚聲則李太白溫飛卿白樂天所作淸平樂菩薩蠻長相思我朝之士晁補之取漁家傲禦街行豆葉黃作五七字句東萊呂伯恭編入文鑑爲後人矜式又見學捨老儒云詩三百五篇可諧律呂李唐送舉人歌鹿鳴則近體可除也

又髙山流水鐘子期所作箜篌引霍裏子髙妻麗玉所作今流水有公無渡河聲公無渡河因渡河溺水援箜篌而歌之士友郭沔相與笑後人穿鑿云

又崇寧中大樂闕徴調議者請補之丁仙現曰音久亡非樂工所能爲不可以妄意增蔡魯公使次樂工爲之末音寄殺他調召眾工按試尙書省庭仙現曰曲甚好只是落韻郭沔云詞中仄字上去二聲可用平聲惟入聲不可用上三聲用之則不恊律近體如好事近醉落魄只許押入聲韻

又前軰論王羲之作修褉敍不合用絲竹管弦黃太史謂秦少遊踏莎行末句杜鵑聲裏斜陽暮不合用斜陽又用暮此固防檢曲盡孟氏亦有雞豚狗彘之語旣云豚又云彘未免一物兩用

又桂有兩種陳去非參政淸平樂詞云楚人未識孤妍離騷遺恨千年蓋楚人知有椒桂耳

又蘇文忠赤壁賦不盡語裁成大江東去詞過處云人道是三國周郎赤壁赤壁有五處嘉魚漢川漢陽江夏黃州周瑜以火敗操在烏林後漢書水經載已詳悉陸三山入蜀記載韓子蒼云此地能令阿瞞走則眞指爲公瑾之赤壁又黃人謂赤壁曰赤鼻後人取詞中酹江月三字名之葉石林睡起流鶯語詞平日得意作也名振一時𨿽遊女亦知愛重帥潁日其侶乞詞石林書此詞贈之後人亦取金縷二字名詞𨿽然豪逸而迫近人情纎麗而搖動閨思二公之名俱不朽識者盍深攷焉又古樂府有三息詩杜工部用於詩辛待制用於詞各臻其妙待制名棄疾

又辛待制水調首句用鮑明逺四坐且勿語今世詞是有腔古樂府

又凡作文須是有綱目如君不見三字蘇文忠公滿江紅辛待制摸魚兒用之臧辛伯賀吳荊南啟亦用之又秦淮海臨江仙全用錢起曲終人不見江上數峯靑作煞句

又辛待制霜天曉角詞云吳頭楚尾一棹人千里休說舊愁新恨長亭樹今如此宦遊吾老矣玉人畱我醉明日落花寒食得且住爲佳耳用顏魯公寒食帖天气殊未佳汝定成行否寒食只數日間得且住爲佳耳又晁次膺裁林君復疏影橫斜水淸淺暗香浮動月黃昏作水龍吟中叚三句云疏影橫斜暗香浮動月明淸淺

又秦淮海詞古今絕唱如八六子前數句云倚危亭恨如芳艸淒淒剗盡還生讀之愈有味又李漢老洞仙歌云一團嬌軟是將春揉做撩亂隨風到何處此有腔調散語非工於詞者不能到毛友逹可詩艸色如愁衮衮來用秦語

又韋壽隆有能詩聲族子能謙調四安稅因部使者市炭不順其意至索印紙卽書詞於印紙云風淸日晚溪橋路緑暗搖殘雨閒亭小立望溪山畵出明湖深秀水雲間漫郎疏懶非眞吏欲去無深計功名英雋滿淩煙省事應須速上五湖船𨿽列薦於朝僅分司數月耳又沈端節字約之元夕探春令詞云舊家元夜追隨風月連宵歡宴被那懣引得滴流流地一似蛾兒轉而今老大心情懶燈幾曾忺防算靜中惟有窗間梅影合是幽人伴日至感皇恩詞和气靄防霄黃雲飄轉東閣觀梅負詩眼滿斟緑酒唱个曲兒親勸願從今日去長相見寶幄歡濃玉鑪香軟彼此宜冬鎭長健繡牀兒畔漸漸日遲風暖告他事事底饒一綫用俗語而婉麗周文忠公乾道丁亥遊山經從蕪湖時約之爲宰以詩編謁文忠文忠謝以詩令君到處卽文場未怕簿書期防忙神術有時朝賜履賡歌無路贊垂裳彭州篇什元飛動工部交遊更老蒼自古詩人貴磨琢試防淇澳詠文章文忠期待可謂厚矣

又徐幹臣侍兒旣去作轉調二郎神悉用平日侍兒所道底言語史誌道與幹臣善一見此詞蹤迹其所在而歸之使魯直知此與之同時可惜國香天不管隨緣流落小民家之句無從而發也

又香奩集唐韓偓用此名所編詩南唐馮延已亦用此名所制詞又名陽春偓之詩滛靡類詞家語前軰或取其句或剪其字雜於詞中歐陽文忠嘗轉其語而用之意尢新

又康伯可曲遊春詞頭句云臉薄難藏淚恨桞風不與吹斷行色惜別之意已盡辛防安摸魚兒詞頭句云更能消幾番風雨匆匆春又歸去惜春之意亦盡二公才調絕人不被腔律拘縛至但掩袖轉面啼紅無言應得與閒愁最苦休去倚危欄斜陽正在煙桞斷腸處其惜別惜春之意愈無窮頃見範元卿杜詩說載上韋左丞一詩假如大宅第自防而堂自堂而房悉依次序才無次序便不成文章前二詞不止如範所云而末後余意愈出愈有不可以小伎而忽焉韓子蒼茶筅子絕句籊籊幹霄百尺髙晚年何事困鈆刀看君眉宇眞龍種尢解橫身戰雪濤此從竹之初生及作筅子以至防瀹四句中包括得盡此其所以髙妙

又辛防安祝英臺云是他春帶愁來春歸何處又不解和愁歸去王君玉祝英臺云可堪妬桞羞花下牀都懶便瘦也教春知道前一詞欲春帶愁去後一詞欲春知道瘦近世春晚詞少有比者杜少陵獨步尋花第二首云稠花亂蘂褁江濵行步欹危實怕春詩酒尙堪驅使在未須料理白頭人實怕春三字可見春累次歸使人愁使人瘦欲畱連不得坡翁云花應不上老人頭意思尢長

李義山錦瑟詩云錦瑟無端五十弦一弦一柱思華年莊生曉夢迷蝴蝶望帝春心托杜鵑滄海月明珠有淚藍田日暖玉生煙此情可待成追憶只是當時已惘然讀此詩俱不曉蘇文忠公云此出古今樂志錦瑟之爲噐也其弦五十其柱如之其聲也適怨淸和攷李詩莊生曉夢迷蝴蝶適也望帝春心托杜防怨也滄海月明珠有淚淸也藍田日暖玉生煙和也孫仲益爲錫山費茂和說蘇文忠公水龍吟曲盡詠笛之妙其詞曰楚山修竹如雲異材秀出千林表笛之地也龍半剪鳯膺防漲緑肌勻繞笛之材也木落淮南雨晴雲夢月明風裊笛之時也自中郎不見桓伊去後知孤負秋多少笛之怨也聞道嶺南太守後堂深緑珠嬌小笛之人也綺窻學弄梁州初徧霓裳未了笛之曲也嚼徴宮泛商流羽一聲雲杪笛之聲也爲使君洗盡蠻煙瘴雨作霜天曉笛之功也予恐仲益用蘇文忠讀錦瑟詩以釋水龍吟耳劉貢父云錦瑟是令狐楚家靑衣名許彥周云令狐楚侍兒能彈此四曲詩中四句狀此景也

欽定四庫全書

張氏拙軒集卷六

宋張侃撰論說

銘贊

傳記

祭文

四皓論

士有立百世之上所守者定而所施不易當世許之後賢髙之噫豈容輕議之哉方劉項爭功狐媚狗趨覬一銖功天下滔滔彼四公者茹芝服栢笑傲商嶺身外無物其眞有所見耶抑止於權宜耶漢得天下季戀戀有兒女愛雉刼良計以四皓對四皓出漢祚安又豈權宜而止耶噫豈容輕議之哉所守者定宜其所施之不易也不然漢其殆矣四皓名其穹乎夐乎

硯說

嵗在壬申山陰石身之以端石方斗研見贈肌理細膩圭角端好嵗在甲戌雲間朱唐卿以歙石月眉硯見贈舊坑中物刷絲如發整而不雜自吾生得研𨿽盡此猶可作傳傳後失於壬申已卯之嵗昔唐子西作家藏研銘且謂研鈍物也靜物也可以久今並其鈍者靜者而失之吁天下事寜有旣耶回視吾學日就荒堙𨿽無此研可也而吾平日獨防淸閒寂寞之濵所謂生涯研眞耐久交豈天怒吾蠧書之夥而故爲是策耶俱不可得而知也余失小刷絲研五日作文記之又十八日復見嗟乎心之所好思而得之失之不久復歸吾室是研豈終吾耐久交耶𨿽然吾從今日與研結誓以吾之才不足上玉堂以吾之用不足濟世務研毋戀戀研茍從吾於蕭疏竹下冷淡梅邊一杯竟醉放筆成詩以寄形天壤間研從吾斯說乎研曰諾時已夘二月二十五日

硯銘

爰來天庭爰旅玉堂愧我才拙孰文孰章晝淸日永花木之房或箋爾雅或擬漆莊不然寫六幅之圖而堂上之生風霜

睡寒山拾得贊

人居火宅無不有你亦投身攜掃帚一朝放下困騰騰明月寒潭只依舊

僧熊畫布袋贊

弄盡精神眞揑怪橫拖拄杖街頭賣忽然兩步走歸來四大不收圖睡快

蘇李松石圖贊

東坡先生錦繡心胸戱作怪石一時告功當其落筆雨霈風從齊安赤壁恵州鶴峯十年飽覧孰可攖鋒溫潤枯淡變態不同一卷之石作倚盤松龍眠居士孰覊其蹤一瞬八表如鶴在空東坡頌美佳名日穹明展觀松古石窿天下之寶豈間窮通東坡之節龍眠之隱一異出處如琴加軫吁嗟二公人中之龍百餘嵗後仰止英風我生後時何以形容紀述惟贊愧非揚雄

辛已自贊

徐永升畫時予弱冠而綴文趙可大畫時予三十而有立錢誦畫時予究道之出入蓋嘗晦其聲名謝其等級惡脂韋而取容與傲世而長揖客問直夫處事太執直夫俛而笑曰人各是其所習

戊寅自贊

有伯夷之淸而無萬世之準有孟郊之古而無一代之名能操守而冰潔視富貴如雲輕前乎直夫是一臞叟後乎直夫是一書生旣不能潤乎詩書又不能事乎縱橫客有過者曰嘻視彼拙貌徒污丹靑

蔡媼傳

蔡媼湖休村人事夫毓二女女及笄嫁比鄰溫暖家居亡何良人死媼日求於市得十數錢以糊口旣老就二女以養嵗往月來頗厭之問長女不應問次女又不應於是撫膺曰吾老矣何以生爲廼粥巨燭夜半卽所居茅屋以火且膜拜曰卽死死則吾事竟矣隔岸人見火光竟天蹤迹至媼室燭存寸許尙膜拜因劫其所以然媼對云云明復如是又燃中指肉辭骨立信宿與他指無異媼曰吾將火其身報謝天地𨿽奄奄爲九泉下人猶勝居人間世鄰有竊知其言者斂金益薪擇日而火焉女聞媼死若塗人而無戚戚之色嗚呼以貧而失其指又失其身豈得已耶是必中心有大不堪而至是耶昔韓退之聞刲股救母欲聲朝而置諸罪使聞媼所爲將以何罪置之耶嗚呼此退之深得古人之用心也使人人刲股以盡孝則古者爲孝之道泯矣況又不如刲股者耶女不能以養媼不可也媼不能以固貧有受諸父母之道又不可也然則罪其女乎罪其媼乎其必有以處之矣時嘉定辛已暮春因書以爲戒

秀野記

靑山在屋上流水在屋下中有五畆園花竹秀而野蘇內相題司馬迂叟園詩也迂叟窺仁義之原探禮樂之緒照映一世學者宗仰今吾家小園架屋三間與迂叟園相類詩曰髙山仰止景行行止庶幾儀則其萬一焉

乾元寺詩壁記

乾元寺在邑之前溪北岸嘉祐中受業僧妙圓刻大士像奉事彌謹遇雨暘禱輒有驗又日與仙人防卽所居名曰似賢堂雜端劉公述作三大字掲焉中更兵燹扁額不存曽孫岑再書而刻之額兩邊細書初此地齊茂林修行實紹興十祀夏六月壬子也去雜端書額時甲子一周予寓居邑西聞寺有似賢堂尋訪舊址則巳爲他僧寢室矣每拊扁額嘆繼者之難其人嘉定癸未予自常之金臺解組歸舎寺僧師壽了隠來曰明公前日所拊扁額未足以見妙圓爲何等僧今得詩碑四防於懴堂東廡壁間願求數語記嵗月予曰太守錢公通守宋公邑令王公𨿽未詳出處誦其詩則知贈妙圓也雜端劉公直道淸節照映一世有孫同鄒道鄕子侄肄習此堂今廢不存文人思士爲之扼腕昔孫何未第防徐州觀音院其後陳無巳記淨佛殿且曰物有盛衰人有向背向非孫公曽防無巳未必有此語予於是亦云師壽了隱收拾舊碑以幸好事者之觀覧錢公詩題作西院竹軒卽似賢堂爾堂後舊有竹詩中又有所謂頗聞靈泉象缺月當是防石壁山因並及之嘉定十七年三月五日

拙軒記

淮海張某以拙名讀書軒有年矣每見前修多以拙自號則又解曰吾非大巧若拙之謂也吾非巧竊所恥之謂也實杜少陵用拙存吾道之意以見吾非有心於爲拙特欲不失吾之本然者而巳使世之巧或可以移吾之拙則道非我有矣吾日懼焉因書以自警

娛老堂記

三山陳姓最著有諱元禮者隠徳未耀當時名勝低簪紱友焉澤之是爲族從孫能力學不墜家聲逾弱冠之三嵗負笈防西淛以昌厥學渉八年始預漕薦於是思榮親之計則曰始之出防也蓋不得巳時大母春秋髙父母𨿽能盡子職供婦道震孫爲子爲孫其可一日居於外歸舎未幾嵗在乙亥天子有事於明堂澤之大母年百嵗格當爲命婦帥臣未鄕蔡公上其事詔從之鸞誥金軸自天而下鄕閭榮耀以爲希濶之遇澤之猶未滿擇婦奉兩世之親𨿽菽水之懽逾於鼎養父母每諭之曰吾家素淸貧於子職婦道罔敢有闕汝旣有分寸功名宜自力於學萬一入手庶爲父母之榮澤之濡滯其行久而再逰於淛今三年矣忽謂某曰父母今七十有五卽所居扁曰娛老蓋欲齊大母之壽其後帥臣如蔡公者舉已成之典則寵光再至吾家震孫亦不敢廢舊學以幸造物者之興憐也某曰澤之可謂善爲人子人孫而父母可謂善爲人父母也澤之有子五嵗能誦詩百篇朝夕嚶咿親側如澤之侍大母時世世相承以濟其美其盛也歟

竹坡記

內表李山甫以竹坡名其居求余記之餘曰山甫居有竹乎曰無鄰有竹乎曰無然則胡爲其居而名之以竹耶昔蘇文忠有不可居無竹之句而竹之名愈著山甫每遇有竹處眎其色之淸然其中之空然挺挺之節𨿽炎曦虐雪了無阿附及篚宗廟椽角屋宇細而爲規矩者皆合於理其有功於世也大矣山甫長餘一嵗自今宜掃除舊染洗滌心官如竹之有收拾以佚其主是又余之所深望也嘉定癸未十一月望防城張某記

九里廟記

予官金臺近一年居民市楮鏹詣九里廟膜拜因問之民曰九里廟神二人初兄結屋百間弟濬井百口屋井甫就互指其數兄數井絫日而缺其一弟居在前兄居在後其所缺之井今在前殿座下又曰廟有嗚呼吳延陵季子之廟墓十字碑又曰井散在九里間舊名廢井昔有人攜妻謁神妻墜妝飾於井夫裸而入出則兩股爛熟井間有沸者其靈異如此某等嵗一詣焉予嘆曰神怪茫聖人罕言傳稱泰伯三以天下讓民無徳而稱焉季札棄其室而耕卒以命授弟余祭故當時嘉札之義封於延陵號延陵季子今曰數井不全其數而位居於兄前其說妄矣昔太史公曰延陵季子之仁心當時視其國如敝屣豈歿而祀於所封之地以區區禍福驚動愚民其說又妄矣史稱孔子未嘗防江南延陵十字碑或云非孔子筆今常潤所祠之地俱植焉世旣逺予亦不得而考東坡云所聞湯泉七皆棄於窮山之中山僧野人之所浴麋鹿猿猱之所飲今廢井卽湯泉也旣不能澡雪人之精神而乃麋爛人之皮肉恐非季子本心韓退之羅池碑云生能澤其民死能驚動旤福之以食其土恐季札亦如此則與當時棄其室而耕異矣予詳其事書以遺居民毋墮流俗淺見當思季子辭遜之風功徳及邦者深除其妄而正之云

唐隆宣大師開山記

通州浪山寺僧常滿同其徒常眞智褱防豫章得巨木五千導江至於京口遇風濤莫知其所後防圌山山通流木盡集鐵和尙五百年相待與老傁指迦葉寺之言符合廼作道塲於玆山工未卽而寂後人因而成焉余嘗入東霞寺東殿卽常滿眞身所棲之地號隆宣大師今曰滿菩薩者土人保傅嬰孺有求輒應如僧迦圓應而名之夫以元和之迎佛骨防昌之廢佛寺通二十六年而毀譽相反若此然其道不知果何如耶常滿之開玆山豈不欲通都大衢顧乃於淸閒寂寞之濵謂不如是則非釋師之意也寶歷在元和防昌間莫之前焉莫之後焉輪奐宮室治田濬井可謂善籌而爲悠久地也廣了爲恵澤謁記故詳其事使歸而鑱諸石嘉定十五年正月十五日記

四並亭記

唐栁子厚茅亭記獻妍呈媚景縈情文之詭異爭麗而予服之有年矣他時粥地百弓傍山水錄其記爲障此非有志事功而誼乎古寓意物理而恢乎逺者孰得之某之志未遂外舅朱叔嘏已先囿之矣叔嘏屋後有隙地舊屋三楹楹前去土爲池種靑白蓮蘘荷菱芡左右列嘉葩名卉又植竹數十挺在墻陰是足以朝防而夕嬉也是足以心休而身逸也叔嘏明春秋左氏學嘗試於浙西江東漕以異恩隨鄕裏秀彥上春官務端慤而惡浮巧不阿時好顧祿仕名譽如太空浮雲之去來君子嘉其有守而師友又知名士宜乎守之定也於是取叔嘏之辭而記焉其辭曰甲子之秋泛秦淮抵廣陵訪竹西平山舊迹遂飛蓋爲州園防登四並亭送目天外雲煙變滅風雨晦冥名之宜矣昔文人思士題寫殆徧名之美者眾所悅也是爲顯者設若獨善其身之士安可齊其出處而扳顯者之所有然名之美固人之所慕窮與達各有慕慕在乎此則美在乎此今將架木爲亭結茅而覆其上署額則竊取其名暇時上斯亭寓意物理消遣世慮則祿仕名譽不介介於心逮物理歸於寓徐思事功之立可行則行可止則止省吾平日所學者略道其一二名𨿽同而慕不同窮達之有間也或人云云則吿之曰吾美非彼美彼美人知之吾美人不知親服聖賢之書不同小人之歸復以訓子孫一也子孫可教使之從師防二也東郭二頃田稍給伏臘三也亭𨿽小可以逰覧吾得而有之四也美若是奚窮達之分而後有所慕耶君子益嘉其有守叔嘏不易其守來年天子有科詔矣是𨿽惡浮巧不阿所好乃一主於端慤冀北之馬羣無良焉必有求其良而充世用姑少待至亭之立名之寓又豈眞虛言而巳識者推其行藏之合於道而爲賦詩者某未欲盡其語也

犇牛鎭防壁記

右通直郎賜緋蔡君直右迪功郎李君漳以紹興壬子辛巳監鎭務予蒞職數月見禪鄕院題梁龍祠碑石有二君姓氏因命工鑱於石以補壁記之逸又見鎭父老言昔兼稅朝廷省並是時財用裕而嵗額定眎今名色多端大有間矣嘉定十四年十月望防城張某志

祭樓屯田文

惟公卓犖之行縝密之文父兄師友乎著聞不恃貴冑出處任眞不矜巳能該綜尙勤舉措近厚撫摩以仁江城牧守蘭省侍君陳二三策心和气平每期今日堯舜君民宣猷重望名傾縉紳退惟先世辱交最親嵗晚書汗久而愈新公能繼至契誼尢臻紀述官業豈無他人再拜敬請謂有前因公嚴史筆雅哉典刑靑天白日舉知淸明向者小郁今獲大伸感入骨髓詎敢浪云舊冬入都晉謁賔閎莫瞻俊英徒走踆踆虞水蕞邑鄭鄕比鄰公嘗渉筆歷二十五春人思徳政無非眞情深慚佐理勉繼芳塵公不我棄警規必頻望公自此位登上卿望公自此壽開百齡鄕稱前輩朝推老成室則甚邇浩渺魚鱗誰持訃問遽至江津輤車蒞止奠觴躬陳嗚呼永己慨想平生

祭虞文善冠之文

年月日防城張某敢以香酒祭於省元千一丈之靈嗚呼平生師友惟道可尊如文善之誠慤某敬心之所存今其巳矣往奠一樽

