

◇渼陂集◇﹝明﹞王九思撰

序

卷一

賦詩﹝一﹞

卷二

詩﹝二﹞

卷三

詩﹝三﹞

卷四

詩﹝四﹞

卷五

詩﹝五﹞

卷六

詩﹝六﹞

卷七

雜著

卷八

序﹝一﹞

卷九

序﹝二﹞

卷十

記

卷十一

碑

卷十二

志銘﹝一﹞

卷十三

志銘﹝二﹞

卷十四

志銘﹝三﹞

卷十五

志銘﹝四﹞表

卷十六

傳行狀

續集

●渼陂集卷一

賦

詩﹝一﹞

◆賦

夢吁帝賦

白石樓賦﹝並序﹞

○夢吁帝賦

罹讒言以艸艸兮固幽窅而難明居煢煢其弗豫兮心慌愡而怦怔君門九重而迢迢兮浮雲浩其盈宇羗薄言而往愬兮路崄巇其多阻空拊膺而流涕兮指蒼天以爲誓心忉怛而隱憂兮蓋懜懜其如醉環堵孤坐而呻吟兮孰知予之痛也聊假寐以隱幾兮栩栩其予夢也夢予駕卿云以爲車兮命祥飆以爲馭羲和導芧以前驅兮鸞凰飛騰而擁護穿白楡之離離兮亂銀河而徑渡帝居髙其崔巍兮聊�節而仰顧羣仙紛出以予逆兮欻逍遙乎帝叩拜稽首以屏息兮帝命升予於戶著國白雪以飯予兮飲予以湛湛之露咨予來其何爲兮顧予顏之慘哀予長跪而陳辭兮希垂聽於下懷曰予待罪於承明兮歲冉冉其九更沃君心以勸講兮觸忌諱於姦萌遂謫予於部署兮日奔走以皇皇𨿽閱歲而兩遷兮孰輕重乎玊堂慨遭時之汶汶兮怕皓皓以自盟曰妻拏其無靦兮矧曰其�夫友生眾口議予之形影兮謂假途而��若曰予有此內疚兮敢復狺狺而文過仰日月之萬明兮照臨下土雷霆轟轟而有聲兮曰震擊之爲武信鬼神其如在兮請左右而命之�予行其符議兮願揚威而正之彼哆侈成南箕兮繄靑蠅止於樊誰適與爲謀兮罔敬聽於楊園冤矣哉叫閶闔兮排帝閽皇心明其昭昭兮矜此勞人辭旣畢而待命兮僾乎有聞帝曰小子朕告汝以大道兮比於爾�昔屈平之謇謇兮眾蔽美而嫉妬沈汨羅以自明兮�不揆夫中素薏苡與明珠兮固形象之類也暌曰載�一車兮亦見豕之穢也議形影之舛錯兮自前世而固然惟忍尢而含訽兮斯於大道之安汝信修姱而內美兮𨿽顑頷其何傷勿曰人莫我知兮橫涕泗之浪浪返汝駕於南山兮結丹霞以爲房佩明月之團團兮前春云以爲裳太白巖巖而西來兮澧洋洋以東注懷故都之信美兮服朕言而遠騖奏朱弦於空谷兮矢白首以爲期曰修汝之初志兮奚猶豫而狐疑予聞命而驩娛兮恍气豁而神寤九頓首以拜嘉兮下走循夫前路夢旣覺而雞鳴兮星閃閃其漸疏戒僕夫以夙駕兮予將返乎故都

○白石樓賦【並序】

夫撫景暢言登髙斯賦物之情也曲沃李子卜紫金之山構白石之樓書涇埜呂子之記走使鄠杜下屬予賦��音旦��������行涉名區探幽奇而乃��一室��命�故辭�歉焉聊述梗槪云耳其辭曰

紫金白西蜿蜒而來兮吾不知其幾千萬里夫何旣斷而復連兮停蓄於��巖巒之晴旭兮白石齒齒維謫仙之苗裔兮字曰仲南抉鬼神之祕靈兮發奇騰於幽潛乃因物而著形兮錫嘉名於詩髯仲曰塵囂坌以擾擾兮余其何堪維玆山之洵美兮庶永棲而窮探命公輸兮余爲陡岑徒構兮崔巍鄰白雲兮古洞瞻巖兮翠微山之�兮瀑布懸雙溪�兮樓之��巢父之遐躅兮飲牛之灘釣��以屹兮憶尙父之垂竿濯我纓兮有磯石可坐而憩兮觀�桃灼灼兮如霞誰避秦兮山之�仙人降兮何年山有石兮嵯峨峯崒嵂兮云臥跨西溪兮石梁之作石�之作兮是曰利津云冉冉而忽�兮油然作霖維霖雨之寥寥兮白石之陰望美人而不見兮�勞我心吁嗟乎樓中人兮衣芰荷沆瀣爲漿兮�������虹霓爲車在王喬兮右挾浮丘弄�����������老且狂兮狂不可瘳思遠������������予懷之旣醉兮搥碎白石��

◆詩﹝一﹞

四言

古樂府

五言古

○四言

大孝述典禮也追崇禮成頒議於郡國微臣與焉感而賦大孝

渭川懷康子也

雨雪紀異也

南山美康侯也維玆鄠學多歷年所日就頹壞宮�失據士因廢業茂才俊異亦蹇於成侯用疢心作而新之以興禮樂施教化成人才禆治道焉諸士樂而美之作是詩也

△大孝述典禮也追崇禮成頒議於郡國微臣與焉感而賦大孝

允矣太孝因心自天維植斯根維流斯源世廟言言天子是虔孰其遏之終以孔宣

世廟備矣以洽百禮天子穆穆百僚濟濟以享以祀以介遐祉神曰來爾本支百世

本支百世嗣我皇祖乃聖乃神乃文乃武無隳於行而越厥度神之聽之庶以無怒

神之無怒昭格於天降福綿綿如石之盤如日之懸如天之延嗣我皇祖億萬斯年

大孝四章章八句

△渭川懷康子也

渭川有竹其葉翛翛繁彼美人於焉逍遙愛而弗覿我心搖搖

渭川有竹亦濱於水繄彼美人莫我肯邇願言卜築於子之裏

渭川有竹風以散之繄彼美人何日見之何日見之中心戀之

渭川三章章六句

△雨雪紀異也

辰月己卯雨雪其珠旣隕我麥亦殺我蔬民之吁矣亦孔之愈

雷霆轟轟雨雪其零倏燠而寒民用弗寧孰司天紀而國是經

灼灼桃李雨雪靡靡翩翩者子狐裘沵沵笑言衎衎衎衎爾爾余曰孔憂誶言鄙矣

雨雪三章二章章六句一章八句�

△南山美康侯也維玆鄠學多歷年所日就頹壞宮�失據士因廢業茂才俊異亦蹇於成侯用疢心作而新之以興禮樂施教化成人才禆治道焉諸士樂而美之作是詩也

南山其崇丰水旣東自昔蘊靈有周辟廱於皇明興作邑而墉維斯作邑以經以營以辟學宮以造我髦士以需帝庸

維斯學宮其孰辟之師臣張子克勤於微旣久旣隳旣否斯熙爰有徐令載興載作猗我髦士寔繁孔碩

徐令䢐矣歲月云邁無百斯年有築不壞有堂斯圯有艸斯茷有令斯畱不恫不嘅瞻之昧昧告之瞶瞶

果用因循以極於廢嗟廢之極慘其��虞堂斯傾師離席矣靑靑子衿止無室矣��息矣��萊殖矣行道嘖嘖爲我心惻�天啟斯文佑我鄠人康侯蒞止懷保我小民小民攸樂旣豊旣獲旣康旣廓其色沃若侯曰時哉乃其有作

乃作講堂講堂翼翼乃作齋廡齋廡殖殖乃作肄合肄捨戢戢乃作中門中門仡仡乃作繪壁爛其有色

學宮旣成天降時雨我侯落之考鍾擊皷有蒲斯�有鹿斯脯豈樂飲酒觀者如堵猗我髦士載歌載舞

言言學宮旣邃旣新我侯蒞止其從如雲於樂泮水言�其芹明明我侯淑愼其身其徳不爽萬福來臻

言言學宮旣新旣邃我侯蒞止有鏘其佩於樂泮水言采其芰明明我侯克孝克義克友克類萬福攸曁

言言學宮我侯蒞止猗我髦士載膽載喜載超載止或問之經或質之史侯曰來爾爾究爾歸洙泗之涘

侯曰來爾維皇作士匪言用譽維才之需若構明堂爾棟爾�若飭��爾璠爾玙爾或匪玙亦徒只且

學宮旣成侯心載寧會其政成人覲於京入覲於京天子是徵是翊是馮作耳目股肱士曰有誨言予小子是式是矜

丰永粼粼南山出云我侯於邁其車轔轔其旆央央其禦侁侁何以贈之點瑟回琴何日忘之山髙水深

南山十三章一章十一句十一章章十句一章十二句

○古樂府

擬白紵舞歌詞三首

短歌行

白頭吟

古意

吁嗟歌

���行

憫凰操﹝並序﹞

南山操﹝並序﹞

虎生三子行

貓相乳

秋夜離歌贈王明叔

太恭人壽歌詞三首

△擬白紵舞歌詞三首

吳姬越女天下無生綃素絲冰雪膚�環曳��座隅爲君舞向紅氍毹錦瑟瑤筆樂與俱嫣然一笑千�珠君今不飲西曰䢐

天孫織霧爲爾裳璦瑤之佩何琳瑯曰暮含羞出蘭房六宮妃嬪如鴈�文﹖﹖怱繡閣燈燭光贈君今夜明月璫﹖﹖夜如何其夜未央

今夕何夕月華明薕葭蒼蒼白露零美人嘆息君王驚時哉�戢樂�盈南山不騫亦不崩上有松栢常靑靑願君與爾同遐齡

△短歌行

來日無多驅車下坡請子飲酒聽我短歌山則有楊川則有梁鴟梟啄食鴻鴈翺翔夭夭園桃春風扇和有酒不飲當柰子何黃金千鎰白璧十雙心之弗樂不如禦觴中谷有蘭言采其幽美人不見實繁我憂酒極則亂樂極則悲日中而�月�������������雨雪蟄藏其身���������������理

△白頭吟

種花不盈落種���������������爲陌路塵昔爲比翼鳥鳥飛����������白玊片落落長松枝松枝附女���������綺疏纖帷鑑明月獨坐彈鳴琴���������水當囪理素絲素絲結易解君心��������理無乖隔萌眾女善謠������������心若流水去不返��������������涕泛瀾思君君不知賤妾當何言

△古意

花柳帶平蕪輕煙半有無少年遊冶�������馬鳴金絡靑絲系玊壼道�����������

△吁嗟歌

人有�死者而明日葬之�������此歌

母邪母邪生兒一何苦������������吁嗟蒼天兒誠�心

△���行

�交結君子�樹�松栢松栢耐歲寒君子愼晚節長安遊俠兒黃金結知巳朝爲桃李花日暮生荊杞靑靑原上艸寒冬萎霜霰丈夫貴義气小人棄貧賤

△憫凰操【並序】

憫凰操者爲隆慶女子作也女子巳字未歸而其夫死女子聞之亦自經死孟生道其事予作此操焉

嗟嗟鳯我仇兮不與我同遊兮𨿽不與我遊兮我心結兮甘與爾同穴兮

△南山操【並序】

漢陂子旣老�於南山之阿作南山之操玉首月夜獨坐被之絲桐抒情素焉

我棲兮南山有佩其蘭兮有芝可飡綺皓逝矣誰與我兮盤桓

南山之陬兮我憩我遊桂樹叢生兮其葉颼颼王孫歸來兮與爾淹畱

倚桂樹兮浩歌有樵夫兮雲中過拓我采苓兮山之阿山之阿兮采苓上有怪松兮偃蹇爲蟠屈蒼虯之形安得駕此蒼虯兮橫四海兮觀八溟

山靄靄兮出云風蕭蕭兮涼發時雨降兮霏霜芳艸茁兮勃勃恍湏臾兮明晦見斗柄兮夕揭蕩吾神兮天遊足不履兮散發濯澗水兮冷冷弄團團兮明月忽浩浩兮長嘯舞灒蛟兮幽窟

水有蛟兮山有虎我與遊兮不我有怒山有魑魅兮嚙人與我遊兮不嘯以嚬嗟嗟南山兮旣幽旣好�我白駒兮棲吾身以終老

△虎生三子行

虎生三子中有一彪鳩生三雛中有一鷂鷂能食鳩彪亦咥虎虎鳩流涕言吾與爾同乳不見雲中鴻哀鳴求其侶咄嗟爾何心胡不使我同巢而棲共穴而處

△貓相乳

丁亥孟夏予家二貓方皆乳子其一死焉其一銜其子並乳之予有感焉作貓相乳

君不見上畱田豈無兄一朝父母死弟不得食嗷嗷啼路傍又不見尹伯奇父吉甫一朝喪其母嚴霜履中野呼父父不顧咄咄嗟父邪兄邪勸汝愼勿怒不見予家貓相乳

△秋夜離歌贈王明叔

秋風蕭蕭兮明月在天蘭菊芳菲兮白露溥溥鴻鴈髙飛兮亦求其侶我與王子兮不能同處王子歸兮雲中駕靑虯兮挾長虹夕發軔兮南山朝遊遨兮帝宮山川欝兮千里望而不見兮我思王子思王子兮柰何抱明月兮終始

△太恭人壽歌詞三首

南山巖巖兮松栢毿毿兮雨露之��是以與爾厭厭兮

有美一人絕代無皎如冰雪不可污鶴髮垂垂�與珠右挾織女左麻姑娟娟鸞鵠停碧梧瑯玕光映紅珊瑚直須一飲三百壼

云軿冉冉兮下大荒餐朝�兮沆瀣爲漿西遊昆崘兮東憩扶桑百千萬年兮樂未央

○五言古

彭城別段徳光追曾聖初侯景徳黃仲實不及夜泊宿遷縣南獨坐無寐萬感俱集述五百六十字

晚遊東園

燕會贈諸友

夏夜

至家三首

呂子仲木遣其弟持書見訪酬答來意

花下對����

春�������

春暮��

苦雨

襄城王中段郎挽詞

王綗之挽詞

對菊有懷諸友

東谷篇贈王明叔

感憤詩二首

飲酒

酒誠

△彭城別段徳光追曾聖初侯景徳黃仲實不及夜泊宿遷縣南獨坐無寐萬感俱集述五百六十字

王子謫壽州暮秋發京國是時偕我行彭衙侯景徳徳光下詞�气象頗匍匐聖初瑞安令夙昔重交識六日候河滸�舟寧計直行行及�源仲實來孔亟我生自北土舟航借馮翊白晝或���夜必相卽或開一�酒��數簋食身世忘沈浮笑談露胸臆有時激醉鄕髙歌破幽墨有時擲蒲樗大叫呼采色羣謔何呶呶孤坐或默默蹤迹若殊軌指趨竟同域連宵燭屢更達旦寐乃得不獨暢懷抱兼以防盜賊徘徊晦朔周前路彭城逼咫尺未能到風起天气黑徳光及我舟朴大不雕飾其中無何有﹖﹖欺蕩難致力篙工捨篙坐系之境山側緬想大風歌千占一傷衋三子駕輕舸乘風無少息將謂憩彭城感慨弔蘇軾因之別徳光攜我淸河洫柰何夜渡洪停畱無頃刻居然遺我書我到日已昃翌日始窮追恨不奮雙翼兩日竟蕭條疾行恐顚踣夜宿宿遷南荒村人避匿其地寡稻粱其途多荊棘寒月半欲墮曠埜望不極鴻飛何肅肅蛩鳴亦喞喞我夢不可成我心久已惻寂寥思往事嗒然顏忸﹖﹖匿十年翰墨林冥行但擿埴一歲天官曹奔走暗品式譬之泥土質昏暗枉拂拭君恩眞浩蕩猶遣列郡職星駕走郊埛春風課耕織事守如事兄避惡如避蜮歲月久不變譴罰庶可塞少小事豪狂老大始謙抑未言杜與韓敢望契與稷父母違晨昏兄弟隔南北靜中一掛念悲恨累千億大兒廿一齡頑厚非軒特誤遣學科名困頓豈差忒所幸在故�庭闈候門閾小兒始六歲亦非岐與嶷但令讀古書謀生勤稼穡不墮名利場一朝生�克故鄕十畝園�樹舊栽植壽親酒不賒看山亭可陡行當賦歸去羸馬自控勒乾坤浩無涯我行未偪仄所貴治我心嘉禾去螟螣行藏自天命潛修在巳飭不湏問龜蓍幽玄亦叵測吟餘發長嘯風冷水湜湜雞聲出遠林良朋正相憶

△晚遊東園

白日匿蒼巘東園流輕飆徘徊蕩離憂衣袂涼飄搖時經潦雨後四顧成蕭條茂艸被修徑崇垣委深坳況聞禾稻傷兼睹羣賊驕華胥遽難卽天閽亦迢遙孤臣煎百慮感嘆變二毛安得生羽翮隨風以遊遨

△燕會贈諸友

卜日駕言邁睠玆川陸平親友集髙會置酒靑園亭中庖具膳羞歌舞羅眾伶鼓瑟發淸響擊築揚新聲興移夏日短入夜燈燭明壯士起爲壽誼重白璧輕人生固有懷冠組非所縈願言崇令徳勿渝金石盟

△夏夜

時雨淨飄塵東方出明月明月照我懷況復微風發仰觀星宿稀斗柄空中揭鳴虫各及時棲鳥巢深樾桃李競春榮坐見羣芳歇人非金石姿憂傷徒自伐得酒且爲樂無勞悲素髮

△至家三首

西風吹雨絲遊子歸故里親朋知我至候我城東趾下馬拜親朋相見悲復喜盜賊滿淮南居民半凋毀怪我羽翼短何爲遽脫此行行入城闉問對未能巳大雨忽沾濕分攜各遠邇

冒雨入吾門栢槐相映綠老父立堂上母亦出後屋牽衣哭不休淚下滿胸腹宗族盡掩泣鄰人亦顰蹙羣弟苦勸止跪拜始能肅嘆我白髮生憂前累萬斛頃刻欲具陳何由盡所蓄

雨稀眾客散諸父仍淹畱晚炊香稻熟園蔬靑且柔春酒浮滿缸相勸洗我憂對此團圞夜誰能辭巨甌新詞自述作髙唱激淸秋語及阻賊中潸然還涕流願老南山下此外將安求

△呂子仲木遣其弟持書見訪酬答來意

佳人抱沈痾髙臥涇川潯閉戶理瑤瑟寥寥稀賞音白雲宿髙槐淸風吹古岑茅檐流月輝照見千載心戀故結遐夢道長違盍簪暮秋仲氏至恍如顏色臨遺我尺素書琈然璆與琳上言長相思乃在終南陰再拜謝仲氏此意良巳深我欲往報之愧乏雙南金含情靡終極坐晚楓樹林

△花下對����

林棲�������������������習谷風發�����������然求其羣對此豈不�念彼同心人���������文久�慧不薄思��吐芥�����������得�云霓���見君

△春�������

�����������������������玊����������������主人盡���������序按壼翼翼聯射侯遐瞻引���敵�深秋�日不知倦旣醉仍思遊振衣陡西原���������樹徘徊押羣鷗山气夕嵐陰�霏昏������������嘉時類修禊���少�

△春暮��

曜靈���������陰�庭除鳥鳥依芳株�靉南山云�飆��驅�景逓明晦�澍來須臾欣玆品匯暢因感�����面��瀟灑聊自娛惟恐耄境逼彷徨安所�

艷葩不浹旬飄落委泥滓密�發長條離離綴靑子嗟�芳春歸譬彼東逝水逝水無回波芳春去若駛人生期百齡百齡亦何邇緇發一變素丹藥無還理豈知尼父畏翻爲原壤恥所以古哲人兢兢愼塗軌蕩子勿漫矜芳華未足恃

△苦雨

仲夏雨澤繁流潦何縱橫腴田豆苗爛災沴產妖螟來牟被原野熟腐滯登場西北羽書至犬戎侵我疆王師遠出徵列縣供芻糧挽車趨好畤暮夜走且僵丁男�未返稚子饑彷徨寡婦嘆幽室農叟泣道傍日望南山巓云滯風不揚誰能吁蒼�回玆白日光

△襄城王中段郎挽詞

篙裏多悲風白楊何蕭蕭哲人卽永夜冥臥空山坳憶�驂云輗天衢恣遊遨才超燕臺俊譽傾南國豪龍門不可登瞻望徒爲勞耽幽棄塵紱習靜探羲爻坐觀靑雲端翩翩雙鳳毛遐澤浩無涘流芬亦何饒墓艸春露零華表秋云髙自此玄堂下蒙貺逾逍遙

△王綗之挽詞

弱齡負才气髙步承明廬弄翰泣神鬼披腹呈驪珠蘭�羅眾彥簪筆上云衢直詞動稷契至治回唐虞靑騘萬里道秋霜澄海隅巖巖臬司副崇階不易趨風雲際嘉會西南通坦途喬木狂飆生白璧靑蠅污壯士撫膺嘆泣下何沾濡至今首山巓云慘气不舒

△對菊有懷諸友

東籬零露滋秋色燦盈目仙姿有殊類密葉映深綠時維霖潦收欣看秫釀熟引觴聊自酌玩此羣芳馥白雲何英英南山亦矗矗微風喫我衿飄飄絕煩熇杖藜行且謠淸商發新曲仰視歸鴈翔翩翩亦何速慨我平生親佳人在空谷逸气蛟龍騰貞懷鸞鳯伏川原邈相隔�蟨不可屬徘徊日空暮嘆息倚修竹

△東谷篇贈王明叔

美人住空谷獨坐探化機朝暾麗扶桑流影來荊扉碧空浩無滓神飆蕩熹微因之明我心虛室生光輝寅賓恊堯典湯盤銘未違一徹萬匯融灑然追浴沂花封藉餘照艸木回芳菲遐蹤期海隅雅志扶皇闈鳴雞感夙興轉盻零露晞朂哉當及晨勿俟魯陽揮

△感憤詩二首

二儀無易位白日有蔽虧人心不相謀忠信乃見疑周公翊王室友用流言爲骨肉尙有然何況行路兒千載鴟梟篇感愴令心悲

中夜不能寐攬衣步前楹惡言切肝腎怛然傷我情芝蘭化蕭艾鳯鳥爲梟鳴頰舌肆騰沸無乃爲酒酲�猶冀爾吪僶俛循舊經

△飲酒

紛紛楊白花化爲浮萍艸隨風無根蔕盈盈冒淸沼人生寄一世窮達難自保富而不可求何當從所好無如飲美酒愉情以終老

△酒誠

糟粕伐眞性幽滯詎能澄紛紛英妙姿而乃墮昏冥競慕七賢曠回哂三�醒馳情媚醇酎雅志耽巨觥醺酣竟朝暮那復探遺經遺經勿復道腐脇良足懲卓哉崇伯子千載揚令名

渼陂集卷一

●渼陂集卷二

詩﹝二﹞

◆詩﹝二﹞

五言古

○五言古

詠懷詩四首

示康甥栗四首

釋疑

盜警

北遊

春日訪友

觀物

病起喜徳涵過訪

憫雨

喜雨

聞鳩

暮春南山見雪

黃閣峯

大禮

春日宴集示諸友

雜詩十五首

白牡丹

代贈康汝修三首

代徐生送王令

何粹夫寄詩因次其韻

附粹夫詩

東原晚歸﹝以下和對山子﹞

罨翠樓聽歌

答徳充

滸西遊覽

有懷同約諸公

世爵堂宴集

再宴世爵堂

對山艸堂宴集

沜東眺望

登罨翠樓眺望川原

經漆村覽有邰古迹

過慶�宮

渭河泛舟

彭麓山房宴集

同蒙溪觀仙遊潭﹝和對山��﹞

怨詩

松坡

讀寒山子詩四首

悔詩五首

詠懷詩四首

懷粹夫

喜晴二首

雜詩十四首

△詠懷詩四首

昔我遊京觀翺翔靑雲端明明孝皇朝弼亮羅庶官陽徳被海隅陰佞不可幹謬忝金閨臣瀟灑有餘閒奮志修孔業敷辭追馬班乘時蕩入極迅舉淩風翰吁嗟厄陽九中道罹險艱鼎湖龍上升烏號竟莫攀志士恩未酬激切涕潺湲

上天遠垂象丙寅乃其徵其年秋九月洊覿災沴仍閹豎瀆天紀二相奪臺衡踉蹌發都邑道路嘆且驚而我抱沈憂端居涕淚零自玆虐焰熾賢豪委塹坑閭閻遂殫竭豺虎亦縱橫幾事各有端不密害乃成嗟嗟韓司徒徒勞伏闕庭

無稽言勿聽弗詢謀勿庸經幃有常職竊擬回天聰天聰竟莫回忌諱觸姦雄奪我鳯凰池寘我豺虎叢恭顯已伏辜斯甫復予恫倉皇壽春役濫罰非所蒙

壽春湯沐郡山水亦孔固我於往居之簿書頗暇裕髦士從我遊詠歌諧英�斯甫終見猜藏心有餘怒地震日�食鹹謂�我故有詔譴歸農聞命轉�豫蒼天亦悠悠予懷竟誰愬

△示康甥栗四首

華族�固始陡陜棲長寧尙書樹鴻業竹帛流芳馨翼翼兩太常奕世篤忠貞銀臺蔭烈祖傲晲惇古風天施亦頗嗇爰有平陽公

平陽起關內巖巖廏廟具天馬脫羈衘雲霄橫馳騖蟠胸海若藏披腹瑯玕露並遊英妙姿奔走頗顚僕造物意叵測奇貨人莫顧邈矣尙書勛終以貽爾父

爾父龍頭選天荒破三秦出入承明廬揮灑西漢文紫鳯遊丹霄不與燕雀羣嗟予等朦昧定交忝徳鄰同心斷金利言若芝蘭芬歲寒誓不渝忼慨遂結婚

結婚緣骨肉終始以爲期綿綿女蘿艸遠附長松枝惟爾君子徳爲予弱息師率之孝爾父行成名不虧巍巍世爵堂令徳乃其基五葉積累功似續良在玆戒爾朂爾孝勿使髙人嗤

△釋疑

晉國羊叔子敵人諒其心饋藥固未達夙徳良足諶騶虞不踐艸舉世無弗欽藹藹芝蘭芳不受惡臭侵素節旣不移羣猜胡滯淫鮏羴蟻斯集行陂疑乃深君子貴自修勿用憂崎崟

△盜警

仲冬陽生夕暴客入我室我室何所有耀首黃金飾白金爲卮匜太半自寵錫搜索罄囊橐夜央天正黑時我寓園亭對客方愉懌老妻乘間出走匿慈闈側幸彼志耽貨刀劍不我卽我聞古哲人羣盜欽令徳革心或就農逼境或斂迹我固非慢藏玆變何由得敬愼乃不敗需寇亦可息作詩書戶牖出入庸自飭

△北遊

僕夫夙嚴駕曰予䢐渭陽出郭縱遐眺原埜何茫茫是時春气浮雪融塵不揚條風應候至徵鴈復北翔汨汨水泉鳴岸柳柔且黃感玆悅心意寧知道路長因思在環堵俛仰徒面墻安得長出遊撫景以徜徉

△春日訪友

自予遊渭陽蹉跎期月餘感興訪同心夙駕復西䢐浮煙流曠埜輕飆逐籃輿宿麥回綠滋丹杏發故株黃鳥出幽谷永友聲追呼因念伐木詩臨景興益舒陡彼甘水涯言造君子廬翩翩春服成悠悠童冠俱洋洋歌詠歸彷佛追舞雩

△觀物

靈雨被芳苑羣葩競敷榮綺繡爛相錯類匪雕繪能靑陽轉羲轂一一形色呈靜觀造物意蕩然靡有情

△病起喜徳涵過訪

睽離歲云周晤言方及玆子胡忍棄子�車來遲遲欝欝石上松蒼蒼冰雪姿豈無骨肉親念子均所持子嬰負芻菑抱玆采薪悲期子子不至中懷當語誰翩翩雲中鶴隨風起雙飛繄彼平生友旣覯我心夷

△憫雨

冉冉芳春暮寥寥甘澍稀來牟委畦畛農人安所依行雲倏有無蒼巘欝崔巍垤鸛音不揚鳴鳩徒爾爲載誦云漢篇慨嘆令心悲蒼昊亦孔仁詎能捐庶黎洪霖冀遄沛庶以慰吾思

△喜雨

皇天無棄物亢極雨斯沛豊澤沃四埜勃然興萬匯策杖覿郊埛昕夕殊榮悴桔橰見棄擲亦免抱甕軰幾潤浹絲桐囿煙浮松檜逍遙步前楹長吟發天籟

△聞鳩

時禽媚旭景並吟芳樹林飄風自南來洋洋流好音彷佛金石奏聆之悅我心我心匪物移天機自不禁淵云各有適羽翔鱗乃沈嗒然巳忘言誰爲徒羨歆

△暮春南山見雪

靑皇且辭馭南山欝未雷狂飆振庭柯夕雨寒淒淒遲明縱遐矚雪巘皓崔巍春服不禦寒纊絮乃可攜北斗酌元气寒燠隨所躋休咎各有徵古訓誰其稽

△黃閣峯

荏苒老將至幽奇寡探索邇聆黃閣峯乃在紫閣北白閣峙其南飛瀑經其側陰暉殊气象巖巒遜奇特嘉名久沈匿勝槪棄莫覿予聆王生言煩囂頓揮滌遊目天南隅恨乏淩風翼躡屐挾賓侶危巓庶可陡

△大禮

至孝本天性流植各有因時賢議大禮頰舌固紛紜目﹖奄瞹日月昏感激天怒嗔明明我祖訓一本枝葉親名正庶事康孝興四國仁夏殷軌已遐惆悵誰與論

△春日宴集示諸友

嘉辰苦遄逝爲樂當及時韶華盈陋園良朋復在玆列坐茂樹陰瀟灑多令儀時羞薦芳馨濁醪引滿卮物菲意乃勤主獻賓不辭珍葩映虛牖好鳥鳴髙枝感玆發天籟鏗然吐麗詞謙謙二三子盈盈冰雪姿歲寒盟勿渝好爵吾與縻

△雜詩十五首

北山何濯濯中有堅貞石托體文章流大書爲深刻龜跌�盤�贔�造云霓傳畱億萬祀珍玩篾琛璧南山薀陸海寶藏貨財殖其石粗糲姿良工巧莫卽乃知穹壤內淸濁各有適

中林有巨鳥自矜�羽貴一朝振翮飛忽與飄風會展轉萬餘里下息丹山背扶桑麗朝暾彩霞結成蓋棲止靑桐柯渴飲澧泉瀨久假不自知殊非鸑鷟類

西北起浮雲漫漫盈堪輿終朝不成霖頑陰詎能除太陽匿精光魑魅乘其虛鴟梟雊城闉豺狼嗥路衢利劍不在掌俛仰徒嗟吁

山﹖截嵲太白山中有野道人被服紫煙衣危冠髙切云嚴冬浴龍湫夜穿虎豹羣玄發雙碧瞳沖虛含道眞我欲往從之山髙冰雪深焉得延年術嘆息傷我心

日入羣動息雞鳴各爲謀江河日卑趨萬收同一流推移無回�沈思結綢繆綢繆不可解曠世帷遠遊遠遊竟何鄕西陡昆崘丘南溯湘江沚東海北幽陬逍遙羣仙旁庶以解我憂

子眞棲谷口君平卜成都下簾授老莊荷耒耕巖墟豈乏滄波鱗蝸涎聊自濡嗟彼燕雀羣可以握粟呼朱鳥翔碧寥下集髙岡梧狷士多苦心蜚譽溢皇衢

蒼雀巒海蛤腐艸化流螢飛潛忽異稟動植頓殊形蛤��所尢�亦���士處大化內�固有廢興中懷�欣������何如休休子順受沒吾寧

昔子遊潤濱北上咸陽原髙塜欝累累蒼蒼松栢�嘅彼泉下人賢愚�一墩處世誇名譽死沒誰復論及顧望城邑淸���門冠蓋東西遊往來車馬喧滔滔若流水大道���終焉卽長夜胡爲苦馳奔人非王子喬�能久生存

靑靑渭川�結根在芳苑結根亦何固蹉跎歲華晚取彼霜雪��爲璦�管持以發淸气鳯凰吟宛轉遊魚浮洪波坐客再三嘆借問嘆者誰師曠爲顧反昔依濁水泥今倚���在物固有然恆懼知者鮮

流光去何��坐懷悲辛素髮被兩耳無由探�眞太華欝岹峣洪河浩無津反顧力巳疲回飆揚暮塵行歌日慨嘆無乃傷其神願采南山薇聊以終吾身

�山有長松�葉何靑靑上有常棲雲下有千歲苓我�采此苓服食求長生崄巇不可上況復虎豹橫安得�門子並坐吹王笙

昔聞鳴鳥至乃在岐山陽風雲四面會萬國流笙������斯文粲以章神翮無久棲翩然遊大荒迢迢�������霜逖矣髙岡音感嘆摧我腸

英英子房公頗悟盈虛理平生萬戶侯葉之如脫蹝辟穀飡朝霞托遊赤松子長嘯靑雲表可望不可邇下視冠簪侶擾擾向泥滓

雞梟固�視燻猶豈同臭孰曰鄭衛音而諧淸廟奏齊門鼓軒瑟居然蒙訾詬黃流注瓦﹖過者哂其繆君子亮髙節寧與世情媾

名巘多巨材急湍無修鱗季世浮僞滋仁義古所珍情睽骨肉離志洽胡越親所以賢哲士淸修愼厥身垕徳匹坤壤和气如飲醇身老名不衰千載貽淸芬

△白牡丹

丹葩固殊品素艷益足娛春滋玊堂荄質瑩冰雪膚碧葉映逾潔檀心燠始敷仙飆流奇馨朗暾麗芳株零露瀉甘醴淨蟾耀冰壼娟娟媚幽獨迢迢謝名區嘉賞逮玆晨勿俟靑陽䢐

△代贈康汝修三首

赫赫丰城劍皚皚荊山瑛至寶出雕琢利刃發霜鉶陸剸象與犀水斷蛟螭精珍璞遭卞和居然價連城君子韞徳器簿書勞其形一朝值風雲翺翔在天庭何殊劍與玊洗涿露華英殷勤亮自寶勿爲塵土嬰

依依楊柳樹結根流水湄春風朝暮起飛絮何參差人�一世間會合心相�中道成�別南北各天涯卓哉太行子去去遊天池�我不復顧彷徨當路岐贈君靑萍劍勸君碧玊卮千秋竹帛勛歲寒以爲期

白雲棲巖壑神龍在淵水一旦風雷合云怱從龍吉士懷經世略偃仰困百里冠蓋見督郵丈夫未爲恥忍性益未能古賢每如此修塗禦輕車發軔自玆始去矣吾康侯皇悰方眷爾

△代徐生送王令

丈夫賤雷同貴在相契心壯士報知巳義气輕黃金�子去不返伯牙爲毀琴我侯東山豪識我多士林欻然乘雲起棄我南山岑仰觀鵾鵬摶羞爲籬鷃吟安得天風發霄漢相追尋

△何粹夫寄詩因次其韻

粹夫厭紛華滔滔付流水𨿽然陡九卿未能愽一喜臺衡倘虛席姚宋不專美譬之萬木林獲玆千尺杞向來寄我詩麗藻燦文綺上言報明君下言知進止風檐展之讀馨香浹牙齒謂我如芙蓉涵影淸波裏四海兄弟中以我爲知巳我心欲報之潔身而巳矣歲寒盟勿渝百年事乃巳

△附粹夫詩

我愛王渼陂芙蓉映淸水香風入人懷見者無不喜學問髙一時詞翰復兼美共言直禁林誰遣落荊杞鼎食羞素飡林居貴黃綺彼此得失間可以一笑止我懶世事疏躬耕甘沒齒誤蒙聖主恩復綴班行裏碌碌逐隊行平生愧知巳世路機阱多吾亦將逝矣緘書報同心西望何時巳

△東原晚歸【以下和對山子】

冉冉西頹日流暉映碧嶂幽人坐釣石濯纓弄淸漾旋車歷巖阿歸巢聞鳥唱感興托古詞淵泉出瀏亮誰知胸次中拍拍春醞釀

△罨翠樓聽歌

憑空覽蒼翠登玆百尺樓春風蕩擊築髙歌發秦謳梁間轉流麗雲際回歌喉陽春寡酬和佳人不可求恍疑碧桃謝景與瑤池牟曲終意未極靑楓生遠愁

△答徳充

小宋經世略悠悠違寸心元方淸廟器寥寥希賞�共隱邰城曲文豹霧露深箎鳴塤乃答壯遊老巳侵白首式相好感嘆斯�吟

△滸西遊覽

往春遊滸西堂������������芳妍佳魚取作膾淸泉茗可煎微謳發皓齒舞袖翩翩焉春日足娛樂爲賦行樂篇

△有懷同約諸公

君家世爵堂自謂門爲蓽灑掃延友生展轉如首疾忽聞雷雨至惟恐車馬窒長嘆憂益深微吟筆載述洋洋伐木篇千秋情可匹

△世爵堂宴集

修短各有期蚩氓慕廣成何如飲美酒設宴羅華楹君今有令客一座都爲傾客本服髙誼投君膠漆情乃從遠方來佳會固有名主獻南山壽客報琚與璦乘風步前軒仰見浮雲徵徘徊撫朱弦感嘆歌載賡但循林壑性非敢薄公卿

△再宴世爵堂

諸君英邁姿學道各有成屏居謝人事浩蕩無拘擰濯纓在滄浪簪組非所榮朅來遊滸西慷慨愜主情灑掃陳八簋髙堂敞虛明佳人理瑤瑟四座春風生有酒旨且多修幾羅翠﹖﹖瓦主壽客不辭流連殘月傾願爲比翼鳥何求千歲名不見古烈士慕義黃金輕

△對山艸堂宴集

對客輒��平生桓叔夏�時攜�遊豈讓東山謝滿溪花正�何必黃四娘雪兒歌楊柳花奴行玊觥斜陽掛遠樹勿用傷遲暮不見平津侯一朝起徒步漢殿影娥池吳宮香水溪昔人那可見惟有烏夜啼

△沜東眺望

邰城多奧區古今發靈祕岡峯捐南山川流赴淸渭孕玆豪傑才豈惟艸木翠我明康尙書蒼虯起溝澻彌綸奪天工斯文幸未墜曾孫步承明見者無不﹖﹖攴駑馬追驊驑奔馳亦勞瘁暇作沜東遊非緣修褉事瞻眺及嘉辰嘯歌挾同志登髙復臨流情諧卽舉觶詩成詫揮毫推敲或古思遲速惟所云難仿金穀例

△登罨翠樓眺望川原

雄土﹖胃挾長川紆回開復合傍有鷗鷺洲蒲柳蒼翠匝興在水與山誰能老一圜今日上君樓憑闌一解顏相逢且飲酒人無金石壽富貴如浮雲白衣忽蒼狗

△經漆村覽有邰古迹

芳村煙火稠堪信古爲縣綿亙見沃野平林欝蒼蒨君本有邰人地誌頗諳練挾客西南來指點舊郊甸不審后稷居或恐他朝殿殘甓與斷礎往往艸中見或爲牟麥墟或爲霖潦澱陵谷竟難窮遲回目欲眩惟彼終南山繄自鴻蒙奠渭川經其北勝槪良足羨

△過慶�宮

皇天頗厭亂太宗當其衝天戈起晉陽矯矯雪中龍乃知溝澮間神物固難容誕育在玆壤山川靈气鍾淸渭環其區終南如堵墉遺官閴蕭爽朝暮聞淸鐘宮前斷碑臥雨深苔蘚封土民或拜舞卜歲求豊凶樵牧不敢入亦欽王者蹤客從滸西來經此南課農下馬瞻��進止還肅雝

△渭河泛舟

北渡渭河水南上碧雲峯峯頭何所有離離多古松松根白茯苓味若春酎醲食之可飛步飄渺煙霞蹤

△彭麓山房宴集

空有紅珊瑚盈盈髙數尺持之愽村酤反爲農父搤相逢不一醉別後怨疇昔我今有美酒來坐松下石勸君君不飲騎馬將安適不見桃李花落盡五侯宅

△同蒙溪觀仙遊潭【和對山��】

潭水黑到底龍臥疑有靈我昔恣登眺稅駕仙遊亭其北有古洞馬融嘗閱經其南多蒼山一一如畫屏�靄翠微間梵鐸怱一聆有時煮山茗系瓿汲中冷劃然風雨作浩渺如滄溟浮雲倏聚散山鳥歌不停同遊五六人相將醉復醒歸來憶佳景夢寐瞻娉婷玆聞羣公遊信宿棲雲扃勒彼潭上石萬古遺芳銘

△怨詩

受侮亦孔多中懷不可道秋風吹我心如饑復如搗【一解】斗粟尙可舂尺布亦可縫如何骨肉親二人不相容【二解】君非少壯姿我巳白髮翁如何立談間怒气相擊攻【三解】逝者亦云巳生者宜相親不見阿峯墓怨宿蓬蒿塵【四解】脊令飛在原棠棣亦韡韡忍君二十秋不我以爲悔【五解】彎弓將何爲垂涕以相告君心如可移怡怡以終老【六解】

△松坡

欝欝長松枝托根幽澗潯黯然鐵石姿不受雪霜侵蒼虯巧蟠屈棟梁非所任杳靄煙雲浮匠氏竟莫尋有時淸風生或聞竽籟音仙人王子喬翩然下其陰獨坐吹玊笙相將玄鶴吟曲終乘之去翺翔蓬萊岑

△讀寒山子詩四首

貪夫狥財貨捐生竟莫悟下士戀名爵滔滔不返顧蒼山敞巖洞白雲團其戶泉石豈不佳孰能棲煙霧三復寒山詩感嘆傷遲暮

避世風顚子蓬頭腳不韈身臥寒山云心似秋潭月嬉遊狎丰幹時時䢐貝闕仰天忽大笑海鶴唳淸樾揮毫向山壁龍蛇動崪矹流傳千萬祀芳名詎能沒

�森江河水風行自成文盈盈荊山瑛雕琢喪其眞才士競虛名吟多徒損神譬彼鸚鵡鳥解語終非人安得遁世翁中扃絕埃塵

髙士眇冠組雅志在泉石以彼飡霞腸兼之眠松魄朗吟發天籟笙竽音皦繹態若春空云靄靄無定迹爲謝誇毗子紛紛竟何益

△悔詩五首

詩人憂鮮終君子愼末路予齡六袠余中夜徘徊顧聲伎娛耳目萋斐被讒妬翻令黃口羣乃爲皤發蠹往者不可追玆予灑然悟誓言處幽閴閒情水東注

履霜識堅冰哲士睹未萌云胡連枝雛化爲止棘蠅蕭墻伏干戈陰妖蝕陽精爾悛若罔豫爾及悔何勝安得回乃心永結骨肉情

燕雀處堂幕不悟棟宇焚乃亦嘗嘆息乃今若罔聞木心良巳朽外飭采色文屠豎口誦佛手刃靡朝曛乃今骨肉間胡以殊所云嗟予抱沈憂逖矣方離羣

誤履陌路塵蹉跎逾十春豺狼眠我旁贅疣災我身朱顏成醜老緇發變爲銀妖魅欣隕滅聲伎猶相親眾口嘆沸騰流言難具陳骨肉尙有然何況行路人無如學掃軌端居足怡神

��靑衿子遺經煩��中抱�梟心讒爲鸞鶴啼一朝露其眞噬母如啄泥爲語門墻徒勿並逄蒙棲

△詠懷詩四首

丈夫處世間秉志植綱常策勛稷契儔致主希虞唐英賢慕華風竹帛有遺芳若人豈非美時屈志莫揚棲遲衡�中歲暮徒悲傷

孔門陳四科顏閔徳行尊吉甫燕張仲孝友古所惇世降風教微斯道日以淪藐躬棲鄕閭綱常誼頗存朂哉暮勿渝庶以貽後昆

文苑競雕綴气骨卑以弱矯矯滸西子力能排山嶽先秦溯淵海斑馬啟扃鑰嗟予坐遲暮發憤乃願學安能謝�策蔚然虎鳯躍

崆峒起朔方流風振大雅同心二三子信陽馭天馬六義闡幽微騷漢出揮灑盲聵濫提挈自慚精力寡二墓宿艸繁哀傷涕猶瀉

△懷粹夫

悠悠勞我思美人在河內偃息明月巖飡霞吸沆瀣隔別數經秋歲序不少貸伯勞與飛燕東西嘆違背願爲比翼鳥飛遊洽情愛

△喜晴二首

�霖滯晨夕瑤空倏朗豁時��旭暉候�����偃臥恆棲遲忺��������牖迅飆逐����豈外求���不�楚�勿復陳文苑欣可托

壯齡謝珪�林棲迫桑楡濯纓淸渭流策黎紫閣�鳴鳥瞻�陽擊壤懷康衢習幽塵慮銷覿景佳興敷芳醑聊獨親徒歌孰與俱枯桐縆朱絲風檐良足娛

△雜詩十四首

南山挺蒼松中林產靈芝靈芝和粹凝蒼松霜雪委雪姿淸廟材和凝間世奇二物不相肖於世各有宜

南海有佳人容貌絕代無被服芰荷衣綽約冰雪膚�風自南來寄我珊瑚株珊瑚未足貴將以結驩虞我欲往報之道阻不易趨惟當佩■﹝艸洍﹞蘭芬香愼勿渝

皎皎天邊月粲粲樓中女盈盈離繡戶默默理砧杵裊裊涼風發揚揚纖袂舉明月照女心深閨誓獨處

誇父逐太陽居然走且僵醜女苦效嚬佳人哂其傍拙工代班輸血指空彷徨巧拙妍醜殊天賦固有常蚯蚓擬蛟吟云胡不自量

中林虎豹羣白日遊山麓蚩蚩采樵子往往葬其腹山靈靡禁訶虞人畏莫逐騶虞尠光輝垂首匿深谷

秋江產芙蓉容華何皎皎其上巢鵂�其下���我欲采此花蒺藜被長道嘆息起中夜只恐凋落早

豫生狥智伯子房報韓仇斬衣死趙襄紆策植炎劉成敗固有殊雅志各能酬靑史垂嘉名千秋耿未休彎弓射其師嘆息逄蒙儔

巢居知天風穴居知天陰君子貴未然志士多苦心蟋蟀戒太�鹿鳴媚徳音處陋職思憂在位有荒淫秋蘭棲幽谷春花耀上林浮世競炫赫貞閒古所欽

傅說感商宗乃在版築間恭默洞幽微夢寐覿芳顏旁求肖厥像置諸靑雲端對揚樹鴻猷匹美阿衡班嘉靖興殷邦萬祀名不刓軌云蹈遐軌繆妄起哀嘆

周公扶王室管蔡有流言云胡骨肉親萌玆釁蘗端跖惠出同胞聖愚梟與鸞�魋戕仲尼瀚海揚波湍賢哉司馬牛憂傷涕泛瀾乃知昆岡坳玊石固錯盤斯道無古今哲士宜自安

髙樓有怨婦嘆息當囪牖�爲傾陽葵今爲含露柳柳條易摧折葵心終不朽女蘿附松枝貝錦罹讒口讒口會有明松枝固耐久君無棄賤妾終以奉箕帚

神駒日千里產自渥窪潯龍種豈數有間世未易潯駑駘騖康莊鳴鑾气駸駸伯樂久巳■﹝彳具﹞王良非其任老驥伏槽櫪躑躅有哀音

�牛在河北織女處其南鵲橋未易成銀漢不可探卉�有連理虫有蟨與鶼牛女會有期誰云涕泗涵豈似陽臺云空令夢寐瞻

檐字蟋蟀鳴感玆秋夜長紈扇生怨悲牛女限河梁寒露零階除眾艸淒不芳浮雲蔽魏闕一別永相望中夜起浩嘆縱橫涕沾裳

渼陂集卷二

●渼陂集卷三

詩﹝三﹞

◆詩﹝三﹞

七言古

○七言古

四皓圖歌

畫龍引

睹官軍赴潁上歌

周將軍歌

畫葡萄引

彭少保時雨亭

賣兒行

隆慶貞女辭

給事中張士元謫貴州驛丞夢神語之詩聊紀其事

張方伯畫圖歌

三老圖歌爲孫方伯賦

同康侯觀胡公泉歌

代送康汝修

三島篇贈汝修

代雙溪子送王念覺

黃河篇壽少保臯蘭彭公

馬嵬廢廟行

昔年行贈閻公甫

畫雪竹歌爲羅太參賦

南山篇壽寇封君

春暮嘆和對山子

滸西行和對山子

二硯歌

哀陳生

壽星圖歌

時雨篇﹝並序﹞

畫魚歌

秋泉歌

△四皓圖歌

徵夫血染長城地諸生魂落咸陽市愽浪沙中客漫驚商顏山下人先避沐猴授首鳥江底汗馬論功未央裏上皇生兒與仲多戚姬有子眞如意鼎足搖搖誰與扶喫口期期亦是愚赤松黃石有仙訣具書奉幣奔山嵎冥鴻徒侶雲間落野雞母子宮中躍漢庭羅网竟何爲商山芝艸仍堪嚼芝艸幾莖經幾春商山此日無此人楸枰散亂隨流水松桂蕭條空白雲髙車駟馬憂方大龍湫虎穴人爭坐立志不從東海遊甘心況受西山餓千古閒情笑我癡四翁不見使人思聊對畫圖歌一曲疑聞風雨下長陂

△畫龍引

江邊野叟方投筆老龍走水水潏滴雲屯雨濕萬山黑山下疾雷破幽窟子髙畫龍老成癖時有天龍下其室樂安寺壁多鬼神點睛飛去天怒嗔世間好事轉希差卻把畫龍畫作畫吁嗟野叟漫得意爾亦筆端一擲戲古來好龍如好士不好眞龍好形似君不見江潭千尺黑到底下有蛟龍臥不起掛壁擾擾蜥蜴爾

△睹官軍赴潁上歌

銀鞍繡甲劍在腰馬鳴十里風蕭蕭羽旗猶轉杏花塢鐵騎先過楊柳橋將軍妙手逞輕捷一箭飛落雙皂鵰道傍觀者眾如堵奔走流汗喜欲舞老父嘆息忽不樂暮年今見持戈斧七日賊圍潁上縣一縣萬人命如綫聞說提兵李僉事日夜登城奮孤戰城中婦子愁喞喞恨不人人生羽翼晨炊走汲井水竭夜號聲繞春云黑步兵間道單身出簡書馬上飛來急豈謂轅門坐風雨不念愁城臥棘叢侍郎【馬部】督請君蚤發元戎纛淨掃煙塵四千里我亦西歸杜陵曲

△周將軍歌

十五學擊劍二十學用兵猿肱燕頷將門種丹書紫誥金櫃盟大明天子自神武日向虞階舞干羽渥窪龍駒滿帝閒越裳翡翠來天府長纓欲請系單於廟堂勿用開疆土歲月悠悠老將至封侯萬里無由遂被酒酣歌缺唾壼臨風雄辯揮如意大兒蟠胸五千卷紅雲畱侍�明殿元孫指掌八陣圖靑春拜受將軍弁將軍卜築淮水�買田蓋屋棲白靈�斗漫隨程不識園林恰似何將軍垂楊裊裊細煙霧短竹瀟瀟繁雨露芰荷香散碧池風琴樽興戀靑山暮山中甲子經七旬堂下曾孫看幾度劍舞時令膽气粗鏡光長許仙顏駐跨馬夜射南山石鞲鷹曉獵中山兔射獵年年樂未央山谷小虜今跳梁棘門霸上眞兒戲野艸飛沙空戰場浮生感嘆雪盈首世事蹉跎柳生肘埽塵時復看龍泉安得將軍卻少年

△畫葡萄引

漢武惟知貴異物愽望常勞使西域大夏康居產富饒胡桐檉柳非奇特獨取葡萄入漢宮遂遣天王親外國當年肉味厭侯王今日霜根徧西北吾家十畝後園里長條幾架南山側龍須時裊水風斜馬乳盡垂秋雨色故園一別驚風雨畫圖相對思鄕土靑錢巳辦雇河舟白首行看住艸樓但願千缸釀春酒未湏一斗愽涼州

△彭少保時雨亭

少保出車天意歡好雨隨車意未歇去住何妨滯玊騘沾濡猶記辭金闕淮北淮南小麥熟健婦把鎌兒放犢南風拂拂吹劍門家家小麥如雲屯花下同來飲白酒山中不去逐黃巾人思少保如思母暫時望見能歌舞紫綬翩然覲北辰彩毫爲爾題時雨潁州亭子天南東閬州亭子髙插空英雄過眼去卽滅只有芳名殊未�君不見南國甘棠非舊陌萬歲千秋思召伯

△賣兒行

村媼提攜六歲兒賣向吾廬得谷四斛半我前問媼賣兒何所爲媼方致詞再三嘆夫老病臥言雙目朝暮死生未可卜近村五畝止薄田環堵兩間惟破屋大兒十四能把犁田少利微飯不足去冬蹉跎負官稅官卒打門相逼促豪門稱貸始能了回頭生理轉局縮中男九歲識牛羊雇與東鄰辦芻牧豪門索錢如索命病夫呻吟苦枵腹以此相顧無柰何提攜幼子來換谷此谷半準豪門錢半與病夫作饘粥村媼詞終便欲去兒就牽衣呼母哭媼心戚戚復爲畱夜假空牀共兒宿曙皷冬冬雞亂叫媼起彷徨視兒兒睡熟吞聲飲泣出城走得谷且爲贍窮鞠兒醒呼母不得見繞屋長號更蹢躅觀者爲灑淚聞者爲顰蹙吁嗟猛虎不食兒更見老牛能抵犢胡爲棄擲掌上珠等閒割此心頭肉君不見富人由多气益橫不惜貨財買童僕一朝叱吒嗔怒生鞭血淋漓寧有情豈知骨肉本同胞人兒吾兒何異形嗚呼安得四海九州島同一春無復鬻女賣兒人

△隆慶貞女辭

妾身巳許君君死不待妾羞將往日憶君心縫裳又作他人業妾心已逐君君死妾巳絕生不同室死同穴與君化作雙蝴蝶連理枝頭相逐飛萬歲千秋永不滅

△給事中張士元謫貴州驛丞夢神語之詩聊紀其事

張君憂國如賈生感激獨坐雙淚橫朝持諫書奏天子要使四海之內一時歌太平諫書滔滔太切直天子覽之勃然變乎色烈風震電不可已夕貶瘴鄕萬餘里明日稽首辭�庭西風灑淚何彌彌臣去一何輕臣身未足惜只恐反復間周行生杞棘瘴鄕到日如中國扶持盡賴神明力遙向滇南望北辰不見長安還下泣夜窗隱幾愁多夢耳畔新詩誰朗誦孤臣一日腸九回獨有神明爲爾痛孤臣舊是玊坡仙靑雲佇看來翩翩天子見之爲歡�淚痕拂拭衣袖幹

△張方伯畫圖歌

山矗矗水��靑松千尺下臨壑蒼苔數畝淨無塵淸風不斷吹客衿掃石獨坐彈鳴琴九嶷望盡寒云渺五��歇南��箏沸夜玊階春齊竽吹月花樓曉鍾期�逝不可尋��歸來誰與道元亮鍾期勿復陳知音��是何人������

������������倉皇宮中爭道有奇禍殿前賭郡寧堪作淸閒惟是山中人占斷靑山無四鄰楸枰獨展不呼伴只恐輸嬴生怒嗔人世反復局面多機心無柰白頭伺座上英雄空嘆息山中歲月易消磨憑誰寄與商顏翁莫信畱侯遊漢宮

山人愛書如愛酒一帙悠悠不釋手平生過眼五千卷世事浮雲我何有靑春董子常下帷白首伏生能觧疑鄴侯牙簽誇滿架新若未觸人共嗤世上紛紛遊蕩子飽食不覽霍光史漫道臯夔不讀書用心只學羲之字更有山東老學究一部論語分前後藏心未有五車余赤手何由補天漏

古人作畫錢筆彊漢有關羽晉長康王維輞川石刻新子瞻墨竹光嶙峋山翁白髮老空谷古文萬卷塡胸腹興到有時臨畫圖東絹淋漓橫座隅等閒揮灑能逼眞信手變化疑有神吳淞秋水影澄澈並州剪刀剪不絕薇垣主人气磅�廟堂堪寄經綸托請君提筆上麟合

△三老圖歌爲孫方伯賦

一老手持赤玊莖童顏素髮星爲睛一老宴自瑤池歸蟠桃春露猶未晞最後一老碧瑤笻秀眉數寸雙頰紅三老並是千歲翁相將來過薇垣東薇垣仙人瀛海客靑瑣當年著標格雨露暫作河山春風雲終住神仙宅佳音未許傳靑鳥壽域爭看不三老一笑相攜入帝鄕對圖歲歲人長好

△同康侯觀胡公泉歌

鄠西丈八村東側平地湧泉映空碧繞岸圓甃幾十圍澄波到底餘五尺石罅暗瀉東北流旱亦不竭潦不溢東北萬頃樹■﹝禾巴﹞稏歲資灌漑蒙膏澤泉頭廟貌祀胡公歲夕傾圯委岡脊康侯嘆息語父老新廟亟成何煥赫侯來呼我共遊眺匆匆下馬日已夕刲羊釃醑妥靈畢下走覓泉憩苔石水面綠萍命埽拭云影天光可指晝泉眼�沸底見沙荇根游泳鰍與鯽時維二月雨新霽花柳映帶春拍拍汲泉煮茗試一啜頓覺淸風生兩腋康侯興狂起欲舞嘯歌聲激浪花白人言康侯文雅世無匹只恐天子召之臺端簪白筆難戀此泉常挾客

△代送康汝修

鄠鄕醝酒能醉人離懷萬斛不可洗南風吹雨急如注似爲吾人畱客止湏臾雨歇淸風來周行迢遰雙旌關千村萬村走赤子畱君不住徒爲哉君歌朝元曲我歌長相思何時靑雲端寄我碧瑤枝瑤枝亭亭出仙家恍忽能開五色花逢人若問眞消息太行王屋生琪葩

△三島篇贈汝修

蓬萊雙闕盤雲起宮墻近接瀛州水瀛州仙子白玊堂搖影宛在水中央花前兩兩騎玄鶴樓上時時詠鳯凰鳯凰玄鶴棲瓊島春風翠長金光艸公孫東閣許重開旌陽拔宅不難到夾道氤氳紫气通龍池碧蘸明光宮靑瑣夕郎鳴佩入烏臺柱史諫書同杜史夕郎气勃烈湏臾叱吒風雷別一水瀛州咫尺間並遊霄漢稱三絕霄漢仙人扶紫宸雨露能爲四海春萬里越裳來翡翠近時帝苑走麒麟明良千載賡歌發灑翰平分漢宮月臯陶巳見奪天工山甫偏能補衮闕衮闕年年補綴齊方壼落落五云低雲裏羣仙回首望一仙新起太行西

△代雙溪子送王念覺

雙溪之水能釀酒倒盡玊壼君住否雙溪之濱多楊柳折盡柔條竟分手雙溪之頭明月光我往取之爲玊璫請君佩之朝未央淸風隨步聲瑯瑯明月在溪君在闕團團一樣淸光發舉頭見月如見君君心應似溪頭月

△黃河篇壽少保臯蘭彭公

昆崘髙幾許危峯掛北斗日月隱蔽爲光明鸞鳯紛紜集瓊囿萬窟晶熒星宿海奔雷噴雪蛟龍吼迢迢疑與銀河通滔滔勢帶金城雄千年玊汭含靈气一日金城產巨公產巨公金城下臯蘭艸木盡爲赭不教腹內昆崘蟠那看筆底黃河瀉黃河東流入海門公亦立朝媚至尊萬里之塵隨手埽五湖之水開口吞斷鰲之勇扶地軸批鱗之气排天閽天閽一何髙公歸一何早竹樓住近大河隈祥雲望入昆崘好昆崘原是神仙宅往往紅顏生羽翮星槎曾泛河源使仙根久種蟠桃核蟠桃結實經幾春河水成醅不計旬酌河水祝公壽安期羨門公左右浩歌酣飲年復年黃河如帶公白首

△馬嵬廢廟行

秋風落日馬嵬道道南廢廟顏色新立馬踟躕問野叟野叟湏臾難具陳請予下馬坐樹底展轉欲語還悲辛正徳丙丁戊己年寺人气焰上燻天寺人原是馬嵬人大築棟宇求福田馬嵬鎭裏東嶽祠一時結構何參差瀆神媚鬼意未休浸淫及漢壽亭侯方嶽郡縣爲奔走檄官牒吏爭出頭占民畎畝不與直費出帑藏多蟊�工徒淋漓血滿膚晝夜無能片時息東樓西觀對南山巍巍新廟落何棘木偶盡是金縷紋驛車挽載自京國翩翩羽客招呼至考鍾擊皷空坐食更有文章頌功徳穹碑大書爲深刻我本田家孟諸野但認犁耙字不識往往才士過吟哦盡道臺臣與秉筆聽來依稀記姓李云是文章名第一豪華轉眼不足恃乾坤變化風雷異寺人巳作檻中囚道路忽傳邸報至百姓歡呼羽客走殿宇塵生誰把帚當日臺臣尙秉鈞寄語縣官碑可掊橫曳碎擊亟掩藏至今文石埋郊藪予聞野叟言坐來生感激赫赫臺臣苟如此寺人微細何嗟及月明騎馬陡前岡仰天一笑秋空碧

△昔年行贈閻公甫

昔年吾與滸西子馬﹖誇馬東遊長安市長安貴人倒屣迎眼中落落誰知巳是時公甫甫三十布袍擾擾紅塵裏鸞鳯從教燕雀欺鱔鰍不信蛟龍起滸西祖姑君祖母拉我訪君君出�眉宇彷佛近山公風神不說王夷甫相逢卻恨我頭白握手論心喜欲舞擊築漫呼髙漸離尋春共入桃花塢花前沽酒邀明月徘徊月下歌金縷當歌對酒曾語君扶搖未久摶靑雲奕世還湏視烈祖致身切勿負華勛別來幾何吾巳老使車西下長安道馬嵬剛見埽松回鳯池又報東歸早公浦公甫勿忘予終南太華名不虛昔年之語今何如

△畫雪竹歌爲羅太參賦

渭川萬畝盡平地紫鳯欲下空徘徊誰將一匹好��捉筆信意隨剪裁長竿淩雲何髙孤怪石半����漫空雪片大如手亭亭不受玄冥呼密葉�����獨立崚山﹖層傲眞宰彷佛避世餓西山帢如結憤逃東海東海月出寒云端時聞環佩聲珊珊瓊瑤滿地不可埽月底仙人乘彩鸞彩鸞飛去歸丹穴蒼翠常畱舊稍雪聊擬形容落圖盡萬古英雄仰髙節

△南山篇壽寇封君

南山八月秋气豁芙蓉萬朵翠如削金風暗度長安城桂花香繞中丞閣中丞樓閣對南山太乙諸峯指顧間雲中冉冉下仙子花�時時鳴佩環佩環仙子笑相揖殷勤爲獻南山什中丞簡在帝王心阿翁名著神仙籍翁家元住大行卥逸气淩雲五嶽低斗米早辭彭澤縣扁舟曾到武陵溪鯉對爭誇過孔庭鵬�俄見起南溟畱都風采韓京兆秦國歌謠宋福星福星耿耿河山表帝心豫悅推恩早雙龍誥出五花新豸緋繡映腰金好金緋掛體何輕健南山坐對開瓊宴藍田爲斝玊參差渭水成醅春瀲灩中丞拜舞阿翁喜媵事人寰能有幾長�移孝補天工南山萬壽翁堪儗

△春暮嘆和對山子

春風吹白日飄蕩無停時明朝忽復見日出靑春不返那得知楊柳陰陰一徑微落花遊絲雙燕飛桑落酒香碧玊壼美人不來空我思印何累累五鹿客自快幾�翻自﹖﹖砉何如扁舟泛五湖長遊不受人促迫磊落誰似滸西君春日題詩許我聞欲擬剪裁那可得恍忽變化春空云

△滸西行和對山子

猛虎伏空山怒廢千夫力虎心如我知日久亦可﹖﹖匿吁嗟世人心反復安究極對酒休憂白髮新看花且趁靑春色鸒鳩斥鷃亦能樂扶搖何必垂天翼滸西夫子藐世人胸中別有千斛春文章气淩漢太史科斗書輕王右軍飄風自北來寄我雙錦文邀我去遊滸西曲花前坐玩湋水紋泥封未破桑落酒錦瑟先招翡翠裙我亦平生愛歌舞向來慷慨成虛語千里命駕羞呂生雪夜王猷誰復許白駒皎皎食君場風流靈駱王與楊棲息忽看夜月滿登眺不知春日長春日同遊各盡興夜月多情還舉觴太平不飲果何待顧乃眞醉非佯狂君不見古來治老苦無藥坐見桑楡影閃爍子有酒食當及時何不鼓瑟日喜樂笑我田舍翁未能遊雀躍不及諸君山水情亦有艸堂在西郭

△二硯歌

壽春薛生索我文臨別贈我端溪硯此硯面有鸜鵒睛古以有無辧眞贗寒結溪雲气杳冥晴暴海日色黯淡兔毫長藉雨露滋松煙忽動波濤濺攜歸蹉跎二十載暮暮朝朝惟我伴眼昏不善蠅頭字文多剩有牛腰卷千金吳鉤未足貴連城楚璧誰復羨吾聞古硯佳者多才人學士爭洗磨歙州龍尾太價髙鄴宮銅雀柰爾何吾家得此良亦足更有一片蒼似玊古書標爲夷陵石往歲得自現山麓嗚呼如此二硯者子孫保之愼勿失尋常富貴浮雲耳惟有文章煥星日

△哀陳生

吁嗟陳生將門之種學海遊昂昂如在雞羣鶴圯上恥拜黃石公天邊要登紫微閣三冬經史映雪壁十年聲華滿秦郭吟詩自得少陵意下筆爭看魯公字廣寒代桂非難事曲江看花可立至看花伐桂气成虹霜蹄一蹶悲朔風拋卻風月五千篇獨玩春秋十二公春秋親出化工手諸傳紛紛費析剖蹊徑不落公羊徒衮鉞要識泣麟叟泣麟衮鉞未易測探索展轉成枯朽吁嗟陳生眼底那能有向來訪我城西藪拜我通家丈人行雞黍淹畱陪幾杖論文不知山月上情酣不醉梨花釀拭目靑雲看鳯翥一夕寒霜隕玊樹秋燈風雨灑囪戶惆悵爲生歌楚賦

△壽星圖歌

老人微笑騎蒼鹿白猿前控如僮僕黑猿折得紅梅枝橫擔織篚靑錦絲篚中五色瓊瑤芝一猿村醜不可當並騎鹿後何太狂似覺耳畔風浪浪長松影�春月髙月下蝙蝠來飄飄三三兩兩同見招喜迎春色遊紫霄老人元是南極星阿誰變幻浮丹靑懸之吾家春雨亭恍如四壁開蓬瀛南極耿耿長麗天大明之祚盤石堅皇帝陛下壽萬年

△時雨篇【並序】

中丞閔雨寔乃有秋寵命會臨明陡三品輿人誦之渼陂山人采之爲時雨篇雲今玆來牟巳苦薄四月五月更不雨秋谷有子堪下土秦郊耒收滯莫舉農父傷心涕橫流蚩氓謀入南山阻五月欻過六月來炎飆徧野飛浮埃肉食紛紛誰復憂松石先生心慘哀先生元是三楚英帝命掌我中丞臺金陜蒼生百萬姓中丞視之如嬰孩眼見亢陽體似炙焦勞晝夜廢寢食東禱華嶽西太白遣官四出走赤日自握瓣香謁靈宇靡神不舉發胸臆艸��袍色枯瘁仰大浩嘆還下淚天心允若百靈順六月辛未雨斯沛澇沱三日旣沾足遠邇趁晴舉我耒以後有雨常及時禾黍芁芁森可愛時屆三秋天雨霜百谷告成各有態野人把鎌笑且舞黃粟累累目雙穗丁壯在田婦子饁貧兒橫擔富者載吹竽擊皷迓田租潔爾犧羊爲報賽社酒斟酌老瓦盆坐中一一聞話言此雨元自中丞傳天髙海闊難爲恩秦人滿路歌有年帝念中丞錫寵偏黃金橫帶爛生花紅玊押勑來自天如今大旱天下同霖雨方思傳說功只恐中丞畱不能翩然北上明光宮坐令四海樂歲豊甘澤不獨秦人蒙

△畫魚歌

禹門三月浪拍空疾雷破山驚老龍老龍不起鯉魚起咫尺風雲萬餘里乘勢一躍九千丈洪濤近接天池水只今四海愁困窮歲乃大旱天無功嗚呼鯉邪�亦雄胡不變化沛霖雨徒爾游泳天池中

△秋泉歌

山人好弄秋泉月白髮垂肩腳不襪髙眠悠悠枕碧石長嘯時時繞淸樾芝山李生揮彩筆畫出秋泉影突兀泉影盈盈月在天山人坐弄年復年我爲一賦秋泉篇

渼陂集卷三

●渼陂集卷四

詩﹝四﹞

◆詩﹝四﹞

五言律

五言排律

○五言律

夏日樓居漫興﹝三首﹞

夜雨﹝二首﹞

夜行

白髮

夢親

夜晴

雪

故鄕

憶昔

三月十五夜對月

聞盜賊且至登壽州南城樓野望兼示避盜諸君子﹝四首﹞

官兵至盜去有作

卽事

入關

寄康五徳涵﹝二首﹞

中秋對月

司徒劉公用齊按察馬一兄公順同日過訪

胡尙書母壽辭

十四夜月

十五夜不見月

戴生捨移竹﹝二首﹞

甲申元夕喜壽天歸省

元夕感舊

赴西村飲

眼昏

城南同壽夫訪李隱君

杏花

滸西莊春日行樂詞﹝八首﹞

獨坐

晨起

雨晴野望

亭下桃花盛開有感

�春雨中中丞王汝溫過訪見許再至不果因述寄呈

淸明掃墓示兒侄

戲東公順馬兄

春夜

牡丹

暮坐有懷壽夫

種豆

雷

喜雨﹝二首﹞

晴

贈邵煉師

贈王煉師從石

聞鶯

赴長安道中作

長安贈公順

過古章臺街

公順園林﹝七首﹞

長安逢東�大

贈醫師王秉常

哭康氏女﹝四首﹞

劉飬�母壽詩

代作送康汝修

�修遺鶴﹝二首﹞

贈楊生隱居

過楚令故宅

將往滸西遇雨呈諸君子﹝以下和對山子﹞

招符君

符氏崖峒小酌

符氏沜園觀望

許西�中��云先生

簡姜令及諸君子許西遊眺

姜令�杏花亭愜�呈諸公

醉後作

滸西席上呈許廷美方伯

奉長洲公與袁將軍滸西席上作

沜東亭於閒坐﹝四首﹞

喜聞時濟諸公同至

答太微夜坐之作

滸西賞花

滸西雨中夜歸

三宴世爵堂

謁后稷祠

謁唐太宗皇帝祠堂

南川宅宴集

經橫渠綠埜亭

讀太微蒙溪詩

索春遊之作和對山止此

冬日

秋夜

待月

花鳥

鸚鵡﹝二首﹞

立秋三日雨

讀仲默集﹝二首﹞

晴

鳴蟬

送徐生入試

與張希曾

避客

代徐生贈楊令

贈郿令王子﹝二首﹞

△夏日樓居漫興【三首】

一榻髙樓上蕭然野興存雀喧鄰樹晚雨暗寺鍾昏�字兒能讀耽詩客共論吾生眞可樂俯仰�乾坤

爲吏元非冗心淸境自幽微風醒客夢齊月下書樓�淡蔬欣軟陰涼樹憶稠年華嗟易過學業愧前修

世泰容吾拙官閒似隱居苦吟遲得句倦讀臥看��色憑闌外花香退食餘老親身更健千里寄雙魚

△夜雨【二首】

夜雨淸無寐秋虫響易哀庭除紛葉下樹杪自風回戎馬連城發鄕書隔歲裁路難歸未得頗覺壯心摧

秋至多風雨冥冥起夜寒幕深藏燕寂壁迥落蠅殘故國繁歸夢親朋少舊歡隨身有書帙且爾就燈看

△夜行

十月淸淮道南風白晝多夜陰波始靜湖口險能��岸投漁火來船避棹歌垂堂知有戒無柰宦途何

△白髮

白髮江湖外淸愁虎豹前�庭�懶出風雨��眠劍气還衝鬥龍吟或在淵馮唐𨿽易老猶得漢文憐

△夢親

三月音書斷連宵夢寐繁羞看鳥返哺虛聽鵲聲喧客捨慵彈鋏孤城早閉門黃昏對風雨愁思繞乹坤

△夜晴

萬室憂昏墊看晴此夜心溽蒸銷暗壁林吹沐棲禽皓月光浮動明河露淺深孤臣渾不寐徙倚白頭吟

△雪

細雨入寒夜雪花風亂吹節分驚蟄後雷乃發聲時王粲憂羣盜楊朱嘆路岐幾回唫未穩況復鬢成絲

△故鄕

雨雪今畱滯他鄕憶故鄕春分催釀酒燕至得開堂山月梨花院園風竹筍墻舊栽四靑栢應比昔年長

△憶昔

憶昔瀛州選淒涼老鳯羣欲將淮海淚哭向泰陵云王國風雷少昆岡玊石焚數奇千古恨不獨漢將軍

△三月十五夜對月

春月𨿽堪愛離人自不歡寂寥看北斗迢逓憶長安吹笛關山迥棲林鳥鵲寒何時茅屋下沈醉照更闌

△聞盜賊且至登壽州南城樓野望兼示避盜諸君子【四首】

��川原外無言自愴神雲山睛見楚煙樹遠浮秦平地干戈滿臨風羽檄頻西飛羨歸鳥隨意過城闉

寇盜東南近吾生去住難舉頭惟見日何處是長安野迥愁多壘樓髙獨倚闌佩刀逢郡叟垂涕說凋殘

艸木陰風起淒然慘客懷王師思上將地險恃長淮�靄浮靑野殘陽下紫厓城頭金皷發悄悄立昏�

遼海畱王烈公孫慰管寧結廬堪避盜對客且���著髙人傳光垂處士星淸風千載下彷佛見儀形

△官兵至盜去有作

聞道仇元帥行兵捷有神嫖姚眞漢將王翦是秦人父老持牛酒兒童識虎臣窮愁憐白首懸望息黃巾

△卽事

反舌何多事過時鳴向人麥秋仍未雨橫隴渴生塵幽戶蛛絲動閒花蝶翅新日髙��櫛潦倒見吾眞

△入關

客子來何暮關門媿昔賢晉陽祠未遠商洛路依然�鳥三峯外孤城落照前終軍今白首非復棄繻年

△寄康五徳涵【二首】

憶別承明殿飄然�見��西新��太白正當��主饒遐思懷予定隱憂兩淮豺虎亂剛喜到林丘

對策江都相能文太史公下帷心獨苦遁世意何窮天馬遺霄漢神蛟會雨風渭川行樂地應不坐書空

△中秋對月

舊是他鄕月今從故國看但聞吹玊笛無復憶長安仙桂分秋早嫦娥耐夜寒年年約相見爛醉艸樓端

△司徒劉公用齊按察馬一兄公順同日過訪

蓽門人罕至長者爲停車光動星辰表春回風雪余憂時劉子政作賦馬相如卻戀山人意殷勤問索居

△胡尙書母壽辭

寶匣畱皇藻云軿下紫霄卜居豊鎬近開閣桂蘭饒無席明菜彩仙裳剪霧綃碧桃春萬頃香繞鳯凰簫

△十四夜月

碧落雨初霽淸光秋可憐寒生桐葉露香滿桂花煙玊兔看人老金樽發興偏醉歌渾不厭深夜未能眠

△十五夜不見月

晨起看晴旭斜陽變遠空濃云垂暮野密雨灑寒風天亦慳淸賞蟾疑避老翁星槎如可泛吾欲問蒼穹

△戴生捨移竹【二首】

西門流水岸修竹長瑯玕乘雨移來好新秋坐且看扶�丹鳯尾杳靄綠云�勿用�淇澳吾今亦考盤

舊竹王猷圃新移小戴家雨深不攺翠風裊幾回斜鶴唳添淸響亭陰欲盡遮�鞵有藜杖日日到煙霞

△甲申元夕喜壽天歸省

吾生五十七林臥十三春今夕亦何夕其如春月新燈輝鶴髮映沙暖鶺�親彷佛蓬萊上鸞笙醉王人

△元夕感舊

壬戌年今夜�峯拱孝皇微臣叨侍從應制有篇章�國勞天聽遺弓�歲長舉頭惟舊月灑淚幾千行

△赴西村飲

城下河流淺橋西石路分�行由馬性閒臥見鷗羣近樹煙村入迎風杜皷聞�人能愛客泥飲到斜曛

△眼昏

春燈懸靜夜墳與坐披翻何日頭先白今年眼更昏力難窺海嶽老合臥丘園萬卷平生志悠悠那可論

△城南同壽夫訪李隱君

共訪羅什寺先過窯子頭路斜臨水岸村奧傍林丘野鶴棲檐樹珊瑚拂釣鉤林宗非我輩慚上李膺舟

△杏花

時雨羣芳潤杏花開獨先杖藜看霽景對酒及春妍乍睹仙姿麗翻疑淑气偏香巢�靈鵲日伴�鳩眠

△滸西莊春日行樂詞【八首】

繞屋花如繡當筵酒瀉油靑童珠絡臂紅�錦纏頭深院歌嬌鳥垂楊系紫驑謝公行樂地不羨五陵遊

裊裊鳴仙佩盈盈出洞房盤云髙�子疊雪繡羅裳倚柱調鸚鵡吹簫引鳯凰煙花春日暮沈醉紫霞觴

渭北神仙府春來樂事多花枝侵舞榭日色艷宮羅麗曲嬌鶯妬紅顏細馬馱更憐明月上流影入金波

十二層樓外和風醉牡丹紫雲臨綺席朱袖倚雕闌嬌態含羞語名花帶笑看歡悰猶未厭天際駐靑鸞

武水桃千樹湋川柳萬�樓臺花柳際歌吹艷陽時詞客緋袍貴佳人白玊姿髙唐新有賦醉墨灑淋漓

迢遰南山比縈回渭水涯三秦全勝地千載狀元家歌舞靑春好壼觴白日斜漁郎應誤入水際有桃花

金馬當朝彥銀魚隔歲焚髙棲丹鳯麓閒臥碧山云湘瑟春風度秦箏月夜聞太平無一事只合醉朝曛

春日邰城曲風光屬滸西川原新過雨桃李自成蹊瞻闕燕云迥歌樓太白齊狂夫筯力退每至許攀躋

△獨坐

花林春晝寂獨坐意蕭然園蝶浮暄景山禽下暝煙白頭慵拭鏡濁酒不論錢自酌邀明月徘徊益可憐

△晨起

晨起臨芳苑閒行玩物華社期來燕子春色到梨花地僻柴扉靜亭深艸徑斜桃源那復見今見埜人家

△雨晴野望

夜枕聞春雨晴郊望眼明乾坤非有意花柳自含情雪映秦山近云連漢畤平春鴻仍北向借問爾何營

△亭下桃花盛開有感

築亭伐此樹兒勸我還畱隔歲春仍雨開花艷且稠神物疑冥護天機難細求五株花滿眼曾發少陵謳

△�春雨中中丞王汝溫過訪見許再至不果因述寄呈

昔雨靑春暮中丞此地過落花憐掃徑麗藻細吟哦勝事頻勞夢佳期柰爾何艸堂今復雨空對落花多

△淸明掃墓示兒侄

地古松楸老心驚雨露濡云仍千葉剩蘋藻百年俱太乙南橫翠淸澇西遶隅嘅玆龍虎穴合有鳯凰雛燕翼思先烈遺經作遠圖爾曹二三子日省勿荒蕪

△戲東公順馬兄

東苑韶光麗秦娥結伴遊�觴臨曲水折柳上層樓翡翠花間語靑鸞�外畱夜深還弄月歌吹遶芳洲

△春夜

徙倚芳亭畔孤吟敵睡魔春寒過風雨夜黑見星河暗地花香入移燈鳥夢吪遲眠還宴�勿問夜如何

△牡丹

盈盈出翠幄春暮見奇芳一朵不勝艷千葩合遜王香慚金穀雨�謝五侯觴卻向松筠徑敷心戀艸堂

△暮坐有懷壽夫

纖月影初上淸風吹我衿鳥棲煙竹暝蝶隱露花深骨肉三春別關河萬里心近傳東路報擬轉紫薇陰

△種豆

種豆豈吾志巖棲道在玆潤看苗帶雨靑憶蔓成絲�實供茶椀吟風對酒卮至尊如可獻竊比野芹私

△雷

一春寒未減三月始聞雷迅擊疑山裂時行挾雨來淵龍驚或起幕燕舞應猜茂對君王聖皇仁洽九垓

△喜雨【二首】

前日聞雷後雷停雨亦稀今朝從昨暮鳴雨徹幽扉二麥春齊秀三農願未違坐梁雙燕子應畏濕烏衣

花哇灌壼歇含笑立芳亭日射浮雲影風晞舞鶴翎揚空���過午轉冥冥何物酬神貺吾皇自徳馨

△晴

香榭雨飄殘晴天獨倚闌山城一夜雨積雪滿層巒頓覺春衣�翻同臘气寒向來看月令一一有其端

△贈邵煉師

去夏長安別今春鄠杜逢暫畱山閣住難系野雲蹤避客封丹火談玄坐古松明歸棲隱地花鳥徧吳峯

△贈王煉師從石

發迹雲臺觀從師萬里遊晚棲晉王宇獨玩泠泉流售樂蒼生起還丹黑髮稠南華予頗好坐講意綢繆

△聞鶯

春樹何多鳥鶯啼自不同徐行芳艸徑會有落花風物候催人老塵埃到耳空從來耽埜興因爾意無窮

△赴長安道中作

巖石欣髙臥親朋系此行春光偸代謝野色半陰晴細艸澧橋馬垂陽下店鶯岹峣暮雲際隱隱見秦城

△長安贈公順

七旬馬夫子跌宕破沈冥醉賞花千樹狂歌月滿庭春光凝翠苑秋水臥靑萍身退逢明主風流恥獨醒

△過古章臺街

春日意臺路風流憶往賢空�好揚柳非復舊人煙�史芳名著�宮夾道連飛花何意緒迎客馬頭前

△公順園林【七首】

階蓂三月晦苑景百年遊柳岸鶯初囀花林水暗流吹簫秦弄玊遁世漢浮丘安得謝塵鞅頻來共倚樓

水北歸耕地花陰獨笑堂栽花鄰鹿�流水卽滄浪淸濯塵纓好紅飄春酒香幾回歌舞罷疑坐滸西庒

春日皷琵琶題詩護碧紗尙書畱醉��女妬飛花�迹餘千古名園更幾家�予遊眺晚未許並仙槎

聞說滸西子新從東苑過自攜錦繡﹖不�賞靑�春滿金花落云停白雪歌狀元多气象鳯鳥降林�

胡地琵琶遠秦姬曲調傳�聞流水際�轉落���馬江州路明北出塞年曲終再��把酒���

春去羣芳謝荼��熳紅摘來�浸酒對酌坐臨��疊金睛豸門嘶玊面騘主人情未極歸路晚匆匆

好鳥不知名芳林弄巧聲斜陽遐駐屐歸客更多情出戶水邊路垂楊���明春�過此習靜訪君平

△長安逢東�大

柳亭豪俠士���陵���容老逢君意气��花����酒上�樓���歌裏文�入斗牛

△贈醫師王秉常

王子棲丹洞翛然野鶴姿逢春偏愛月坐石細吟詩�熟欣吾至花飛恨賞遲醉畱東市榻別飲內園池藥石功難忘芝蘭气自宜何時山閣外共倚老松枝

△哭康氏女【四首】

弱息拋吾早衰年痛爾深彊收啼後淚忽破靜中心紫閣連邰巘淸澇入渭潯山川風物舊不寄舊時音

永訣言猶在長遊骨巳仙情鍾惟我輩淚盡是何年枝冷烏雙泣樓空月半懸向收圖史地腸斷有遺編

爾逝亦云巳其如老痛何人言兒似父我亦愛偏多過眼紅雲散傷心白玊吪相看憐老婦流淚揔成河

流水去不返白雲常在山吾今終日慟�復幾時還�榻畱鍼綫風庭絕佩環秪餘花��彷佛見朱顏

△劉飬�母壽詩

眼見今三世心勞巳白頭科名唐進士�學�春秋未覺金魚貴還培玊樹稠年年王母宴�鶴楚�樓

△代作送康汝修

出宰三年過趨朝五月初琴隨新買鶴庭有舊懸魚�殿需簪筆靑黎或校書布袍塵滿袖霄漢藉吹噓

△�修遺鶴【二首】

風外仙鳬起花間野鶴畱長鳴如戀主狎舞幾經秋月落瑤臺夢云思碧海遊不堪毛羽弱且傍水西樓

爾本雲霄侶誰將黍稷馴暫畱山閣外終放野溪濱鸞鳯今垂翅鴟梟不喪人老翁搔白首爲爾倍傷神

△贈楊生隱居

黃卷終難廢靑山且自畊鬂衰知老至名謝覺身輕歲月兒孫長桑麻雨露成明時容爾輩蕭散過平生

△過楚令故宅

縣公昔有意萬古占輕肥身絕孤空在名懸屋巳非寢梁花燕入賓館柳鶯歸殷鑑元非遠傷哉知者稀

△將往滸西遇雨呈諸君子【以下和對山子】

同遊歌笑地風雨亦何妨丹杏春如醉碧壼酒正香相看侵暮景遄邁是韶光莫遣舞雩樂空嗟點爾狂

△招符君

坐久花陰轉可人招不來春流烹茗汲艸閣看花開門聽原生履歌閒李白杯從來沜東飲能得幾千回

△符氏崖峒小酌

霄漢飛騰懶巖扉歲月長自裁園果盛靜玩檻花香杯酌畱人住軒窓近水涼喜逢赤縣令且學問耕桑

△符氏沜園觀望

靑近山惟髻綠深溪潑油乾坤無�絆棲止自淸幽得食馴階鳥忘機狎海鷗風流塵不忝常伴滸西遊

△許西�中��云先生

南苑來佳客東風放杏花耽詩�杜甫愽物問張華倦鳥林棲樂亡羊世路差一尊渾不醉埜興浩無涯

△簡姜令及諸君子許西遊眺

花影看頻轉仙騶迥未聞臨風搔白首搦筆點靑�別館空調瑟�廚數問臐爲憐靑�好杯酒細論文

△姜令�杏花亭愜�呈諸公

華構臨芳�看花巳數年扁今因構得事豈爲花傳侵坐紅經雨揮毫碧灑煙滸西添勝槪翻笑勒燕然

△醉後作

枕石臥靑沙乾坤浩浩歌渾教終日醉爭有百年多明月看人老飛花柰爾何共來平地飲休上石盤陀

△滸西席上呈許廷美方伯

一別十年後相逢三月天星霜靑鬂攺金石素心穿吾道滄州外行歌艸樹邊明朝更分手離恨各依然

△奉長洲公與袁將軍滸西席上作

仙鳥雲中下疑從海上來將軍不辭醉季父且能杯堂燕迎人話園花著意開徳音齊萬壽好詠北山萊

△沜東亭於閒坐【四首】

埜坐閒山叟春流帶艸亭乾坤雙鬂白俯仰萬峯靑好鳥能歌吹飛花送醁酉﹖雷翛然塵世外誰復妬娉婷

老向山前住人稱海內豪亭深畱午坐村遠得春醪風柳翻都亂溪云出漸髙感時新有賦端不讓劉曹

芳亭臨柳岸小憩聚花茵春水欣憑檻雲山屢側巾自由猿鶴性空老廟堂身班馬風流於今更幾人

雨過水潺潺輕鷗下急湍艸深便坐軟梅小恰甞酸云物回頭變親朋會面難悠悠知老至日月走雙丸

△喜聞時濟諸公同至

每羨山陰興寥寥無與同羣公趨雅會千古振髙風漧鵲音先報名花色轉紅喜來還看劍精彩翠如蔥

△答太微夜坐之作

君有枯桐片遺音識者稀故將流水調來向子期揮夜靜花浮月風回鶴欵扉賞心猶未厭獨坐豈懷歸

△滸西賞花

國色殿羣卉盈盈若待年花神疑爾笑詞客慢情牽影護龍蛇篆香浮錦繡筵阿誰歌古調碧澗響流泉

△滸西雨中夜歸

客散驚風雨燈前獨往來可能騎鶴去爲道看花回髙岸愁偏滑濃陰撥不開籃輿沾濕處自笑亦奇哉

△三宴世爵堂

不盡西堂興重開北海尊銀蟾移久坐幕燕起髙論一榻惟徐孺幽棲非羨門乾坤容我輩雨露不言恩

△謁后稷祠

稼穡功難報無能起夜臺共來尋古廟遠上碧雲崖統緒垂文武封疆卽有邰生民遺雅在萬世仰欽哉

△謁唐太宗皇帝祠堂

盛治推貞觀雄才冠有唐故鄕春浩浩武水日湯湯像帶風雲气宮遺艸樹光殊朝還下拜一酌澗蘋香

△南川宅宴集

伐木歌求友南山詠有臺那知今日會揔是濟時才徳聚星疑動詩成雨漫催主人翻好奕展轉罰深杯

△經橫渠綠埜亭

王道蓁蕪久斯文脈未寒六經如瀚海夫子力回瀾故國嗟龍隱髙風陋考盤吾儕二三子好向孔門看

△讀太微蒙溪詩

吾鄕二才子李杜乃齊名登眺逢春好吟哦信口成南金聲擲地楚璧價連城追逐眞難事空餘老驥情

△索春遊之作和對山止此

懶出眞城癖閒情彊賦詩忽看白雪調難措埜人辭夜月方乘興春醪可釣奇有時欣得句醉舞影離離

△冬日

老去逢迎懶冬來宴會稀貍奴陪夜榻玄鶴欵晨扉問內羹親煮憐孫火共圍敝廬勤灑掃早暮大兒歸

△秋夜

園亭堪避暑棲息忽經旬雨挾秋風至涼生夜气新絺�猶戀枕蟋蟀漸依人容易悲搖落天涯舊逐臣

△待月

避地樓何迥憑闌興起予目窮千里外月上二更餘�影流銀漢淸輝透綺疏聊將太白句把酒問蟾蜍

△花鳥

笙歌無綘帳花鳥有東山憂在蕭墻內喧騰道路間夢隨巫雨散心對野雲閒艸合從今閉何人許扣關

△鸚鵡【二首】

嗟爾雕籠閉何如碧樹棲早知羅网密安用語言啼啄王香秔碎梳風翠羽齊故山應有夢咫尺隴云迷

����賦同歸鵙鵡災鳥憐能學語人忌出羣才威�����氏遁�垓悠然離塵世何物浪驚猜

△立秋三日雨

立秋三日雨禾黍發西疇我本扶犁叟能無擊壤謳鳴鳩涼拂樹巢燕濕歸樓佇看明朝霽南山紫翠浮

△讀仲默集【二首】

大雅久不作之子起詞林萬里風雲气千篇錦繡心靑霄看鳯翥碧海詫龍吟卻恨重泉閉空遺淸廟音

爾與崆峒子齊升大雅堂風流驚絕代培植荷先皇日月層霄麗江河萬古長斯文如不廢吾黨有輝光

△晴

深夜收殘雨髙眠任老翁閒亭喧鳥雀旭日上簾櫳起酌松花釀行歌竹院風興來書細字碧葉剪梧桐

△鳴蟬

鳴蟬爾何意相近艸堂前自覺年華邁偏驚節候遷晚風吹轉急涼露濕堪憐處處淸砧發難忘搗�篇

△送徐生入試

弱冠遊文苑蒼天困爾才鹿鳴遲歲序龍蟄待風雷步月今攀桂調羹用作梅平生應不負萬卷手曾開

△與張希曾

我忝通家友君爲避地人卜居山水近結社往來頻豸繡家聲舊熊羆夢寐新弄璋端可待拚醉碧溪春

△避客

老態違浮世憂讒學避人靜依水西寺聊憩夢中身支遁能看客玉誰且自親野棲思鄭谷無地卜芳鄰

△代徐生贈楊令

泣別盡沾襟鯫生思獨深靑萍憐薛卞鍾子賞鳴琴道路元非遠門墻許更尋倘蒙引手力不負白頭心

△贈郿令王子【二首】

卿月臨郿塢郎星動碧虛孤髙淩太白瞻仰得橫渠花縣弦歌滿春郊耒耜餘三年休報政指日下徵書

樂只周人詠循良漢史傳誰知千載後復睹昔時賢開閣春如海彈琴月在天卽看飛舄去簪筆五云邊

○五言排律

壽太宰許公﹝四十韻﹞

李行之蒙山圖

贈彭中丞

朱仙鎭謁嶽王廟

次韻送汝溫中丞

贈康�修

村居漫興和馮孝甫

張時濟母壽詞

△壽太宰許公【四十韻】

昭代湏賢佐中州盛典刑明公推俊傑勝地積英靈河洛環疆域嵩行列戶庭气鍾千古祕秀壓萬人形貢舉升南省敷敶入內廷帝居森象緯柱史應華星激烈摧長檻超遷摘禦屏皂鵰秋更疾冤艸雨能醒桂嶺初迎旆楓江遽返舲萊公關鑰重吉甫朔方寧臥郡勞長孺臨軒憶九齡牙蘭猖北漠烽火照西亭敵愾三千里王師十萬軿土巢愁敗獍風帚滅殘螢華嶽新移鎭燕然舊勒銘烏臺閒晝晷牛刃發霜鉶日月流淸渭乾坤汰濁涇巨川求傳楫和气睹堯蓂劉晏司邦計廉頗走塞埛虢州歸暫隱魏闕召難停九伐尙書府三軍校武廳錦袍蟠繡蟒金勒帶靑萍冡宰持衡蚤殊恩湛露零都兪天咫尺拜舞玊玲玎宋璟心如鐵韓琦量比溟妍媸懸藻鑑幽蟄待雷霆世仰山公啟家傳戴氏經驚人鸚鵡句接武鳯凰翎才子貔元愷嘉賓式簋鉶長庚輝夜幕微暑散風欞畫合畱羣彥朱弦謝從伶誥藏三帝寵鼎厭五侯鯖函谷通仙宅莊椿拂紫冥天香凝象笏春酒醉銀缾石奮身逾健籛鏗發尙靑登龍增慷慨倚馬未伶仃故國同分陜洪音起寸莛鵷班曾佇望興論幾回聽自許操觚翰還堪頌徳馨殷勤歌此曲長願奉皇扃

△李行之蒙山圖

大雅遺歌誦崧髙出甫申蕃宣王國翰文武濟時臣此道無今古冥機自屈伸乾坤佳气合堯舜舊風淳勝地鍾靈久蒙山入望新泰峯東揖魯華嶽近通秦翠削芙蓉障威藏虎豹鄰有云常作雨拄笏更宜人擬壽誰同算逢時一降神名門生俊傑平地走麒麟鯉對趨庭�鵬摶度海頻靑藜天祿夜紅杏曲江春北極逢昌運西曹立要津法星垂宇宙寶鑑絕埃塵直道終三黜仁恩洽四民超遷登汴臬節制控淮濱山令風霆迅隨車雨露均周行初發軔溟渤浩無垠時論歸商楫行當秉化鈞此山如不負千古共嶙峋

△贈彭中丞

文武當朝彥何人吉甫同中亟推獨步外閫寄元戎黃紙威權重轅門節制雄江淮環帝裏河洛帶王宮南北干戈滿山川道路窮巨鰲搖地軸猛虎嚙天籠恩負生成日師行埽蕩風偏禆奔走外經略笑談中雷雨隨兵气陽春出化工除凶惟折首歸命卽兒童陵樹祥煙綴扶桑曉日紅波濤潛海若閭巷舞山翁道上馳騘馬民�睹畫熊銀河新洗甲鐵騎罷彎弓威震三千里名收第一功凱歌齊萬口捷奏豁重瞳鳯闕頒殊寵鵷行接上公周筵開湛露虞衮補華虫竹帛今猶古乾坤孝與忠崢嶸鄕國望霄漢倚崆峒

△朱仙鎭謁嶽王廟

古廟依名鎭百年感廢興金牌甘爾僞玊殿竟誰登世難多遺策材髙忌盡能相權操白刃讒口嘆靑蠅遂有華夷亂難扶社稷崩攀畱僯父老報祀�云仍松籟仙璈動樓霞日馭升丹靑相炳耀神爽欲飛騰汴水流泉浙夷山接宋陵雄圖猶在目舊恨已塡膺賤客遭�棄歸途拂劍稜疏愚慚對越系戀失炎蒸弔古英雄盡憂時涕淚凝終南從此去蕭散老漁罾

△次韻送汝溫中丞

斧鉞臨邊迥風雲出塞遲三春經漢畤七月詠豳詩豸角緋袍聳龍駒玊轡嘶夜嚴刀斗靜露拂羽旄垂勞﹖世月力﹖謙終吉栽培履徳基依稀岐鳯翥恥問碧雞祠磊落萬人傑汪洋千頃陂弦歌流八郡琛璧走諸夷憂樂非無謂安危系所思星軺恆未暇冰鑑更何私全陜今多谷東藩舊產芝文章班馬行經術帝王師名世逢昌運興邦會有期奮庸熙帝載聽履上皇墀滄海鯤魚化明堂大木宜司喉猶北斗破膽誦西陲開泰思連茹調元忌漏卮髙標誰與並勇往獨爲之寶鼎鹽梅好孤琴野鶴隨尋常泯圭角變化露瓌奇貢禹彈冠日王褒獻頌時壽齡天錫祉誥命帝陳詞虞衮勞施繪燕然笑勒碑鋪張周禮治表正漢官儀黑髮仙姿秀丹心聖主知明廷稽首地未許讓龍夔

△贈康�修

晉國山河壯鍾靈見若人金莖收沆瀣玊樹�風塵弱冠推才子觀光作上賓巨材湏歲久長劍發硎新大對天人策渥沾雨露仁郎官列宿表花縣萬峯鄰敷政彌三載覃恩及庶民彈琴鳴鶴應推轂畫熊頻易失無情鑑難羈有腳春促裝辭召茇考績上虞宸幸際風雲會堪爲耳目臣壯懷時磊落具望日嶙峋吐赤扶明主撝謙秉化鈞飛騰看暮景霜�在松筠

△村居漫興和馮孝甫

愛爾村居好乘時玩物華垂揚風外燕芳艸雨中蛙茅屋淸溪遶柴扉碧樹遮挾筐晨摘菜燒竹夜煎茶四野靑疑畫羣峯翠轉加出門還自笑撫景向誰誇蟋蟀俄催�家人解績麻綺樓臨大道羅扇舞嬌娃若以村方市猶將瑟比琶白頭聊遣興濁酒正湏賒柳岸連花塢山顚及水涯快遊時跨蹇安坐或乘車野渡漁初唱平林皷亂檛閒居逢聖世稔歲喜農家醉後人如玊詩成筆吐葩仙區聞吠犬喬木見棲鴉燈火開墳典星辰埽莫邪昌藜誰與共吟社得劉又

△張時濟母壽詞

巽徳滋培久坤隅歲月深贊咸萊子孝雅稱伯鸞心椊孕河山表春涵杞梓林棟梁生不世廊廟力堪���丘園底幽濳學海潯馬班期並馭漢魏逼髙吟尙覺慈闈健欣逢壽且臨麻姑開美醞湘瑟鼓淸音玊樹孫枝綴蟠桃海气侵仙顏長駐鏡朗目慣穿鍼難廢荊山璞終�麗水金龍章行可待翟翠老宜簪晉史書陶母商郊仰傳霖年年張繡宴畫閣許追尋

渼陂集卷四

●渼陂集卷五

詩﹝五﹞

◆詩﹝五﹞

七言律

七言排律

○七言律

閣試十六夜月

閣試秋聲

暮春卽事

曉起

川扇

壬戌元宵應制

籬成呈李編修王主事

寄贈任丘李大夫

十四夜月與李二獻吉飲

鴈

顧孔昭出守馬湖

雨晴退出左掖

春興八首

赴壽州宿張家灣

九日

毫州

塗山阻風

西歸畱別吳守四首

病起

雨夜漫述四首

雪夜三首

愛鳬樓

喜官軍破河南諸盜

淸明是日得捨弟家書

遣愁

三月晦日二首

五月十日病起聊短述

盜賊止息卜日西歸喜而有作

發壽州寄謝彭中丞孫僉事

頻川別諸友

喜康五過訪

近山歌湖約遊艸堂事阻不果賦詩二首

雨晴遊後園

遊仰天池

送人入京四首

趙汝承郡閣燕集次韻四首

和韻與王中丞九首

過張時濟少陵山莊

唐虞�母壽詩

東谷

滸西宴集四首以下和對山子

南莊夜歸

符園對月

獨步滸西寄北山

約岐鄠長安諸君予諸�西賞花

同岐東於滸西小集有渼陂髙興成虛語之

同岐東南川於滸西賞花二首

將詣南山再過滸西別業

沜東宴集值風雷大作

彭麓山房答太微夜坐之作和對山止此

喜雨

送成方伯遷太常卿二首

無題

和郡守李公遊樓觀

△閣試十六夜月

佳節才過獨倚樓淸光俄減一分秋簾金櫳移影還如昨弦管無聲轉覺幽涼逼詩懷刪舊句狂添酒興換新籌等閒盈缺知多少吟倚西風莫浪愁

△閣試秋聲

誰遣蕭蕭滿屋顚夜窗初聽一淒然半空澎湃疑翻浪小榻淸虛忽破眠響入疏桐人靜後韻隨寒雨客愁邊寫神舊有歐陽賦愧我無能向短篇

△暮春卽事

禁柳條長谷雨微輕寒猶自怯朝衣風光嘗徧花聲歇春色銜歸燕子飛曉闥排靑山欲動露盆凝翠艸初肥不知萬斛紅塵外髙興何人共浴沂

△曉起

小僮頑懶啟關遲白紵靑鞵獨坐時涼雨入霄人未醒晴風衝曉樹先知經年詩卷聊還債繞屋書聲自課兒何處可人猶隔面澹雲芳艸落相思

△川扇

誰剪巴江一片秋天風吹落鳯池頭浣云�護蠻箋小湘雨寒分翠黛愁明月隨人光欲滿彩鸞歸院影還畱幾回夢醒詩成後徧倚層霄十二樓

△壬戌元宵應制

佳气蔥蔥望眼勞半空歌管月華髙火明金闕�珠樹云擁蓬仙萬錦袍阿閣暖煙巢�鳯瑤池春雨熟蟠桃微臣欲獻升平曲卻愧無才荷寵褒

云靜香塵玊漏遲皇都燈火正參差春光早動昭陽殿月影晴涵太液池丹鳯盤云仙樂迥六龍扶輦衮衣垂不知李昉輿迎後湛露何人被寵私

△籬成呈李編修王主事

堂下籬成似水濱靑蒲翠竹自鮮新隔籬燕子還尋主點水蜻蜓不避人翰苑功曹俱貴客王維李白是吾鄰酒杯稍待秋風後百徧相邀未厭頻

△寄贈任丘李大夫

去年海上蓬萊閣獨倚碧闌思故鄕卽問舟航回劍佩翛然風露灑衣裳白雲團戶晴偏好舊竹和�翠且長巳見文星朝北斗願隨漁父臥滄浪

△十四夜月與李二獻吉飲

萬戶秋風砧杵哀殊鄕今夕故人來竹間涼露�瀟下樓上浮煙細細回地僻柴門無過客家貧�酒有餘�疏簾碧簟須同醉明月靑天爲爾開

△鴈

薊門雨稀天气豁風日淒淒雙鴈鳴乍離關寒轉多恨未到瀟湘仍有情短莎細蒲野田迥澄水遠山秋月淸此身飄泊自足食莫近虞羅傷爾生

△顧孔昭出守馬湖

東閣當年共詞賦嗟爾分曹違素心繡衣持斧郡國動桃李無言蹊徑深煙際乘舟去裊裊云邊望闕常陰陰漢官獨重二千石行路不難休苦吟

△雨晴退出左掖

北闕春雲散曉扉西山雪日弄晴暉雨聲恨不連三日松樹須教過十圍歲遠玊螭書未有晝長金馬詔全稀侍臣欲老惟疏放自笑從容退食歸

△春興八首

靑山白雪勢崔嵬薊北春深且未雷宮柳絲絲鶯不至塞云漠漠鳥飛回將軍破虜年空老詞客驚時興轉哀淸夜髙樓頻極目紫微寒影接三臺

對門春水艸堂寺隔岸煙霏紫閣山禦道北來通漢苑浮雲東望滿秦關黃鶯百轉垂楊裏翡翠深巢萬竹間一別故園驚歲月遊人今巳鬢毛斑

聞�秦中雨雪乖邊城烽火日相催陰風濁浪龍蛇斗暮夜深林虎豹哀遂有紅顏啼道路不堪黃髮走塵埃王都千古河山地經略還須將相才

詞臣往歲侍先皇恩詔叨承入故鄕臨別贈詩黃閣老遠遊能賦紫微卽庭闈春日遲遲下風雨棠花細細香五載關心還望嶽幾時回首一登堂

巴城寂寂帶江樓城下淸江不斷流鳥道入云通白帝漁歌終日起滄洲英雄不廢嚴顏廟割據深知漢�憂修竹早梅俱有意少年春服與同遊

憶在梁園詩興發康王城北見黃河信陵公子蕭條盡白髮侯生感慨多落日酒酣提劍舞中流風起扣舷歌十年徒侶仍稀�裊裊行雲柰爾何

曾從伊闕赴南陽細艸畱連白日長愽望虛傳宛馬使孔明實有臥龍岡漢王鄕裏終非舊召父祠堂不可忘南到漢江知未遠扁舟只少聽滄浪

文皇有意築燕城隔斷祈連百萬兵宮闕九重懸象魏河山千古奠神京匈奴近入雲中塞大將誰屯細柳營緫制獨推少司馬不知烽燧幾時平

△赴壽州宿張家灣

玊殿巳違金馬詔潞河遙上壽州船平沙冉冉細煙動��悠悠新月懸獻策賈生他未老傳經劉向爾何年靑藜點檢篷窓夜且誦蒹葭白露篇

△九日

客裏逢秋秋更哀細風晴雨負登臺思親畏說秦山遠憶弟驚看楚鴈回異國濁醪難獨醉故鄕黃菊莫爭開帆檣落日聊回首滚滚長波萬里來

△毫州

出門二月巳三月騎馬陳州來毫州暮雨桃花此客館春風燕子誰家樓簿書堆案不相放郡守下堂仍苦畱浮名羈絆有如此媿爾沙邊雙白鷗

△塗山阻風

沛上帝鄕漢祖歌塗山系纜古淮河中流隱見蛟龍鬭兩岸飛騰燕雀多赤璧尙聞公瑾戰桑楡空憶魯陽戈北風便逐南燻起上水還從下蔡過

△西歸畱別吳守四首

濃云不釀催花雨閉戶春寒日日陰眼底有情惟綠酒世間無用是黃金連宵慣作還鄕夢壯士難忘報國心肯向離筵揮老淚笑看寶劍賦長唫

龍耳初驚二月雷天涯歸思冗難裁黃梅山下人猶遠紫閣峯前客巳回滿座香風春酒熟一庭微雨杏花開敢言獨樂歸司馬且著斑衣戲�萊

百年義气誰知已二月風光我別君秦楚路長同見月關山樹迥盡連云形容不上麒麟畫萋斐還成貝錦文君若欲歸歸亦好湘江春水白鷗羣

畫工不買毛延壽髙士還歸魯仲連犬馬到頭終戀主英雄回首卽登僊參禪巳悟三生石負郭何湏二頃田況有南山蒼翠在年年相對酒杯前

△病起

四頂山前新水生壽春城上野雲晴狂夫病起梳頭坐好鳥風來隔樹鳴相印漫誇蘇季子仙人難遇董雙成請看前夜登天夢巳屬西堂愛日情

△雨夜漫述四首

聞說湧泉亭下竹靑靑照水玊稜層未能今夜春山雨去訪深林野寺僧風籟蕭蕭千丈下闌干落落幾人馮曾煩多士登臨約孤負花前酒似澠

壽春縣令祠前水今古相傳飲犢池舊見瑞蓮開上下況聞修竹�參差邇年無吏供蘋藻今雨何人種藕絲若把甘�輕剪伐丈夫空讀召南詩

花徑春�濕不漧茅堂夜雨久尢寒禁鍾落月同誰聽匣劍衡星﹖獨看鸞鳯遠徒千仞起�鷯深�一枝�始憐客底還鄕蚤轉覺人間行路難

壽州才子是吾鄰接席相看﹖語親豈有文章空四海勿言豪傑在三秦睡聞暮夜桃花雨爛醉山城竹葉春公等願畱歸去急髙堂並坐白頭人

△雪夜三首

張生愛雪眞成癖雪夜顚狂走未休焉得此時同載酒翩然乘興一登舟寒囪自照疏燈坐布被聊爲稚子謀舟到山陰卽回首卻令千載慕王猷

天上誰持北斗杓四時元气賴均調雨晹多寡恆無慮豺虎縱橫亦自消但願夔龍扶社稷便應巢許老漁樵江天此日春消息密雪紛紛在柳條

此地春寒也自稀曉看雨雪夜霏霏江湖寂寞魚龍臥關塞蕭條鳥鵲飛何日放船牽錦纜誰家拾翠換羅衣晴來欲趁新生水歸去還尋舊釣磯

△愛鳬樓

花近髙樓煙霧開碧山滄海亦蓬萊門前流水涓涓淨沙上羣鳬日日來此鳥見人渾欲舞老翁戀爾未能回彩鸞黃鶴無消息惟有忘機鷗不猜

△喜官軍破河南諸盜

王師忽報收羣寇乘勝長驅汝蔡間久客風塵繁老�深春花鳥破愁顏瘦軀醉後狂能舞長路平來好便還畫舫喜看經汴國小車行見入秦關

△淸明是日得捨弟家書

行藏欲卜成都遠但見淸明又一年花蕋千枝愁共發柳絲萬縷恨相牽異鄕戎馬風煙裏故國音書涕淚前遊子歸途眞阻絕將軍破虞莫畱連

△遣愁

巖穴終歸鄭子眞豪華不慕楚春申終南夜遶淮南夢白閣晴連紫閣春出谷鶯聲能喚友銜泥燕子遠看人尋常巳脫浮名累未必他鄕絆此身

△三月晦日二首

凖擬靑春作伴歸坐看春盡怨芳菲暮城樓閣風雲暗野戍關山道路非淮海光陰淹客掉楊花飛舞點人衣暫時歌笑還堪賞會有良朋到竹扉

白首龐公能避世靑春杜甫未還鄕鹿門終去飡靈藥巫峽愁來望洛陽開落桃花仍結子飛歸社燕巳巢堂山城日暮聞風雨梁父唫成恨轉長

△五月十日病起聊短述

仲春病起雪冥冥此日南風灑戶庭節序變遷催短鬢乾坤飄泊任浮萍橊花葵葉紛紛見語燕鳴鳩細細聽故國晝長應更好便看歸去��亭

△盜賊止息卜日西歸喜而有作

八公山前豺虎稀空翠堂中人欲歸靑春𨿽去不作伴紫芝有約仍未違才呼舟子入城�便覺岸風吹客衣香醪正甜沽一醉來日片帆開曉暉

△發壽州寄謝彭中丞孫僉事

郡吏壼觴惜別筵將軍笳皷在樓船雨中父老能相送江上人家亦自憐歸路正看羣盜歇報書賴有兩公傳中丞按察如難遇此日狂歌恐未然

△頻川別諸友

相隨八日頻川郡嘆爾愁懷轉更深南北江山看涕淚舟航風雨罷謳吟此生巖石慚吾老何日雲霄寄爾音蹤迹未須論去就巢由稷契本同心

△喜康五過訪

山郭秋風入夜寒翩翩車馬到門闌寧勞天上乘龍客來訪林中老鶡冠兩日淹畱雞黍會百年交誼子孫看虛傳李杜齊名久實有陳荀見面難

△近山歌湖約遊艸堂事阻不果賦詩二首

古寺終南舊艸堂萬山紫�繞門墻飛塵不動消殘雪佳客同遊到上方�閣迥�霄漢上山林偏愛酒杯長吟余卻笑主生懶孤負當正翰墨場

山北風髙萬壑哀遠從兜率望蓬萊狂夫漫有登臨興此日空憐杖屨來貝闕巧當流水岸諸天只在白雲隈昆吾禦宿無多路乘興還期折野梅

△雨晴遊後園

濃云初斷暮山雨返照忽明春徑泥樹底花落何忍見牀頭酒杳誰共攜家家寒食月欲上處處秋千墻不低奚奴欵﹖莫相負明日出遊還水西

△遊仰天池

迢迢貝闕倚山開裊裊長溪遶樹回鳥外川原餘萬里雲中樓閣近三臺影涵秋水明衣袖香落芙蓉到酒杯�向後山登翠巘要從北極望蓬萊

△送人入京四首

煙中北冀三年別夢裏西山萬仞靑喜伴秋風朝魏闕遂攜春酒到親庭蓬萊曉日垂龍衮霄漢睛雲起鳯翎凖擬白頭開壽宴更於紫極見文星

天上人歸五色雲南山野老嘆離羣空懷桃李瓊琚報未有先秦兩漢文騎馬艸堂他日會衝星寶劍暫時分髙車未許畱燕國建節還看入渭濆

雨露東籬菊正開風雲北塞鴈初來贈行誰擬登髙賦論將吾憐濟世才更有文章齊翰苑坐看勛業上雲臺累累如斗黃金印一笑封侯系肘回

狂夫老向靑山住壯士遙從紫禁遊門下曾叨金馬詔殿前新拜錦衣侯窮途阮藉長年醉投筆班超雅志酬未許同沽燕市酒相思空望曲江樓

△趙汝承郡閣燕集次韻四首

遷客當年去國時西風灑淚滿離卮屋梁夜月懷人夢一日�秋采葛詩淮海蒼茫歸棹久山林疏散入城遅考盤徐孺今誰是下榻陳蕃荷爾私

秉燭虛堂夜飲時還疑夢裏對瓊卮淩雲未有相如賦補衮深慚吉甫詩風雨衡門人去早蒹葭秋水月明遅白鷗洲渚仍相待紫閣山翁是所私

憶在山中酒熟時相邀野老盡余卮靜開竹院彈琴坐間誦康衢擊壤詩林月水風吾睡穩碧山紅日夢回遅倚樓極目川原外更覺乾坤未有私

韓公開閣及秋時祭伯投壼勸酒卮披腹瑯玕非舊日揮毫珠王見新詩郡中歌頌來何暮山下狂夫會頗遅獨有太平瞻望久好將霖雨慰吾私

△和韻與王中丞九首

長年燕子遠看人此日相逢笑語眞騘馬行瞻太白雪宮羅香帶東華塵芳春可惜過三月淸酒何妨累百巡漫道髙情擬北海且聽歌誦滿西秦

淸世誰歌行路難故人一盡平生歡別離幾許老將至俯仰如何天亦寬云外碧山還共賞琴中流水不虛彈要知蘭茝當年意畱取松筠晚歲看

渼陂野人棲碧山藤蘿麋鹿相追攀艸閣柴扉夜月迥落花飛絮春畫閒磁罌獨飲紫薇露釣石長坐靑溪灣中丞枉駕不可避笑著衣屨雙鬢班

丹梯萬丈說經臺瑤艸瓊葩勿浪猜北望紫雲天外落西瞻黑水樹顚來披氈無復重陽�疾足難逢老萬回且向碧桃花底坐一尊相對笑顏開

白閣崢嶸紫閣髙遙攀絕頂未辭勞騘馬漫教過陋巷詩人從此賦幹旌淮南昔日曾招隱楊子從來誤反騷且看陶令門前柳卻勝玄都觀裏桃

何處蒼龍問大還行雲挾雨暗靑山洞門遠近生瑤艸仙子依稀濕翠發鐵筆淩春詩句好王關無事戟枝閒笑歌夜半星河迥天意隨人亦未慳

不見中丞二十年江湖空賦白雲篇向來奏對傳靑瑣老�勛名有碧天雨露三秦沾亦久雲霄萬里望孤騫明時嘉靖從今好埜叟山中得宴眠

艸堂暮雨落春風芍藥荼��映紅豈有盤餐淹使節曾勞書帛寄�鴻�時禦宿昆吾路徧訪長楊五柞宮弔古漫誇修月手�今�望濟川功

杜甫錦江茅蓋亭子云��太玄經風流一灑千秋淚蹤迹眞如四海���廟堂應努力野人農圃合勞形泰階不問東方朔自卜貞符望六星

△過張時濟少陵山莊

少陵野老去不返十畝山田多白雲新築茅堂爾爲�獨棲巖������來就碧囪臥午風細灑靑簟紋飄然夢覺����飲竹泉歌夕曛

△唐虞�母壽詩

瑤池地接西王母柘府門對終南山渭流誰釀作春酒文星更�當秦關天上云璈忽一奏花下板輿時往還蟠桃勿問幾結實玊樹孫枝殊可攀

△東谷

卜築燕山山水淸覺來旭日滿虛楹白駒皎皎不可縶彩鳯時時還一鳴閒弄玊笙坐苔石翩然仙子來蓬瀛隆中谷口萬年事他日同垂靑史名

△滸西宴集四首以下和對山子

飲集西園紅杏花行穿南渚白鷗沙徵君住久龍頭老春水流來燕尾斜竹往菜�令別業木天石室舊生涯醉餘不傍斜陽臥笑問漁郎借釣槎

春深花柳遶南川此日來遊勝往年侵曉仙鳬隨皂蓋揮毫珠玊動雲箋且嘗鮮鯽銀絲膾豈必槎頭漢水鯿終日遊歌渾未厭更邀明月到淸泉

滸西三月看花來桑落泥封爲爾開垂柳啼鶯遷系�小溪流水待浮杯錦箏瑤瑟聲相和白雪陽春曲自裁小隱多年成老癖黃金誰復夢燕臺

朱衣驄馬引髙軒花榭風亭倚北原茂宰憫�春勸課主人愛客禮頻煩日髙紅杏濃侵酒雨過靑山正遶門欲擬甘棠歌召伯東風桃李夲無言

△南莊夜歸

入夜南莊盡醉歸東風吹雨故飛飛嚴城剛及重門鎖髙岸深妨一徑微忽有雷翻棲燕幕卽看水拍釣魚磯晴郊載酒還同賞未許芳春與願違

△符園對月

微風裊裊動花園皓月娟娟照酒尊且聽玲瓏歌白雪不勞阿段報黃昏涼生芳艸遊人臥影射柔枝宿鳥翻乘興便爲行樂地靑鞵何必到雲門

△獨步滸西寄北山

獨向花間倚瘦藜芳春�木����原舉目皆圖畫今昔何人細品題南郭轉愁春�歇北山猶遺夢魂迷翛翛埜鶴今誰絆卻恨云�不並�

△約岐鄠長安諸君予諸�西賞花

杏花開後幾花開轉眼滸西三月來春到牡丹��品釀成桑落有餘杯卽看車馬翩翩至收拾風花細細裁洛下流傳眞率會玄都道士果誰哉

△同岐東於滸西小集有渼陂髙興成虛語之

髙興無能柰我何諸公落落未盈科徘徊自覺風流少遊賞翻成感慨多開早牡丹眞有意�狂太守獨先過等間肯負淸春色且聽佳人鼓瑟歌

△同岐東南川於滸西賞花二首

鵲語依依占客至花枝裊裊使人憐筵開艸閣兩三席風動瑤爭十四弦燕笑共來明月下鳯巢元在五云邊要知湖海聲名日卻是山林隱逸年

卽看綠水碧山春愛爾淸狂皓發人太白元從天上謫麒麟何必盡中身深杯入手花枝動彩筆題墻鳥篆新載酒誰來問奇字投閒吾亦觧朝紳

△將詣南山再過滸西別業

飄笭其柰牡丹何四月巳來三月過未去山靈應爾笑醉扶花影且髙歌當筵但得翠云髻有酒不須金捲荷興盡翩然那可絆水風隨馬散微酡

△沜東宴集值風雷大作

日暮俄吹萬里風西原牛馬下巃嵸震雷挾雨千峯黑髙岸飛花一澗紅掃興頓教棊局散停歌非爲酒尊空湏臾玊宇還開霽皓月畱人意未窮

△彭麓山房答太微夜坐之作和對山止此

彭麓莊裏客先至仙遊寺前人未歸坐見暝云去蒼巘忽有明月來幽扉晨光皛皛鄰雞報秀麥漸漸野雉飛有約相逢不相負爲君渾欲典春衣

△喜雨

去年五月雨全稀五月今年大雨飛﹖耜候晴爭播谷園亭覺爽笑更衣巢鶯無語深愁濕梁燕將雛巳並歸行見閭閻回菜色秋風禾黍各依依

△送成方伯遷太常卿二首

帝寵召歸丹鳯闕使車明發紫薇垣秋髙河嶽風雲壯春在桑麻雨露繁禮樂睈朝新制作文章華國勢翩翻夔龍致主眞堪擬董賈多才未足言

生平不識荊州面感慨聊爲太白吟落落乾坤誰義气洋洋山水得知音雲霄鳯集天池迥雨露花開艸�深夜月春風俱有樂江湖廊廟亦同心

△無題

寂寞西風翡翠樓黃昏斜抱玊箜篌彩鸞影逐秦簫斷紅葉心隨禦水流天外行雲難入夢手中團扇易驚秋愁來只恐嫦娥笑明月疏簾不上鉤

△和郡守李公遊樓觀

曉山官路逄春早霽雪仙臺發興偏海上蓬萊移漢苑雲中樓閣俯秦川使車問俗花封近彩筆畱題艸睈傳寵召自天應有待追遊此日恨無緣

○七言排律

賦洪廣文金陵遊

△賦洪廣文金陵遊

廣文只愛江山好怱到金陵喜欲顚江帶暮城回素練山浮曉日送靑連迢迢帝闕雲霄上簇簇人家雨露邊花柳近郊鋪錦繡蓬萊平地走神仙春光迆邐遙連海王气蘢蔥迥接天碧石淸泉蕭寺月長松修竹漢宮煙汀洲芳艸鳬鷖亂樓閣東風翡翠聯六代封疆歸舜禹兩都形勝敵幽燕但教騎馬遊三日恨不遷居住老年禹穴實來思太史仙槎虛遠笑張騫賦成班固超京洛畫就王維陋輞川莫道廣文官獨冫﹖今壯懷落落萬人先

渼陂集卷五

●渼陂集卷六

詩﹝六﹞

◆詩﹝六﹞

五言絕句

六言

七言絕句

○五言絕句

聞鴈二首

李尙書園亭十詠

西郡雜詠十首

雜賦符園景物十首以下和對山子

杏花亭小坐

柳下觀棊

渡添二首和對山止此

秋日

李氏別墅十詠

△聞鴈二首

從到南山下閒居漸白頭柴門聞鴈過又是一年秋

夜聽西囪雨晴聞北塞鴻寒暄催野鳥歲月感山翁

△李尙書園亭十詠

蓮塘

楊柳巷

山寺

戍樓角

雙橋

水磑

菊花�

稻畦

汧河

吳嶽

•蓮塘

不采塘中花只坐塘上艸日日蓮塘上坐看魚翻藻

•楊柳巷

依依楊柳樹春日有啼鶯艸堂人睡醒時聞三兩聲

•山寺

朝聞山寺鍾暮看山頭月朝暮鍾聲裏幽人生白髮

•戍樓角

裊裊空中云隱隱樓上角西風吹不斷時向云邊落

•雙橋

斜日雙橋路秋蘭正堪采湔湔橋下水東流入滄海

•水磑

時雨及春深農事村村有雙磑不停輪將以饁南畝

•菊花�

采采東籬下黃花爛似金關山千里道晦以寄同心

•稻畦

流水千畦稻柴扉夕照紅杖藜臨水岸會有稻花風

•汧河

罷釣汧河晚獨坐間漁唱水濱不見人只見明月上

•吳嶽

城西三里道門外五峯靑雲气長來往朝朝看畫展

△西郡雜詠十首

潤徳泉

甘露

涷河乕

鳯雛

白兔

秀麥

甘雨

關山盜

夢中作

•潤徳泉

泉湧山前道滔滔兆歲豊山前問父老泉上拜周公

•甘露

今夜甘露零明朝甘露結甘露有佳味寂寥爲誰說

•涷河乕

猛虎當路隅遙遙避明府蚩蚩他郡氓不如此山虎

人皆憚虎口我獨識虎心今日下郡檄明朝歸遠岑

•鳯雛

鳯凰出丹穴何故在雞巢渭濱千頃竹翛翛多鳯稍

•白兔

山郡秋風�雪�來廣寒不知丹桂樹能有幾人看

•秀麥

四埜麥秋至把�見雙�持以獻明府徘徊不忍刈

郊外芁芁麥雙岐有幾家卻笑河陽縣只栽桃李花

•甘雨

舊雨正當夏今雨復反春來年新舊雨恰好慰吾人

•關山盜

今爲田舍農昔爲山下盜回思往時蹤長嗟復大笑

•夢中作

竹裏才尋寺花前共倒樽野雲常戀樹溪水正當門

△雜賦符園景物十首以下和對山子

梨園

杏塢

杮曲

李溪

桃巷

林�疃

葡萄架

柳浪

梅杏行

蒜陌

•梨園

芳春繁雨露老圃鎖莓苔一徑無人到梨花任意開

•杏塢

紅杏符家好開花徧水南花間拚一醉潦倒鬢毿毿

•杮曲

林密深棲鳥芳萌曲展螫貧人俱望實何處羨蟠桃

•李溪

仙種辭金穀繁香綴玉甤迢迢蹊徑熟日日有人窺

•桃巷

夭桃恰盛開靑春巳過半未到攀紅香風來透鼻觀

•林�疃

結實有來禽挾彈誰家子疃公若不聞遊人浪悲喜

•葡萄架

修蔓盤髙空悠悠動遐想前春到此中才架短垣上

•柳浪

弱柳帶春溪盈盈湛空碧下有獨木橋到門才咫尺

•梅杏行

符生半畝園行行梅杏子何不種鼎梅馨香入君齒

•蒜陌

春風動南陌蒜苗亦可采不落五侯鯖具作三農醢

△杏花亭小坐

不見杏花放來坐杏花亭呼童上髙樹摘得子靑靑

△柳下觀棊

身在柳溪邊心遊棊局上人閧我不聞元是溪水漲

△渡添二首和對山止此

渡頭見漁父把竿露雙足愼勿近深潭深潭有龍觸

前年渡�水去年客河上重來�水頭惆悵復惆悵

△秋日

黃葉掃更落靑苔沒還生山城多風雨日日掩柴荊

△李氏別墅十詠

翠亭

關山云

魚塘

深樹鳥鳴

苔石

花圃

梅囪鳴琴

竹屋書聲

蓮沼

珠泉

•翠亭

愛爾芳亭好春來景自殊吳峯一夜雨翠入輞川圖

•關山云

云來關山暗云去關山明主人有佳興倚戶看陰晴

•魚塘

李子儗莊生亦有濠梁興爾能知魚樂愼勿傷魚性

•深樹鳥鳴

人住碧山阿鳥鳴深樹裏深樹鳥亂鳴碧山人睡起

•苔石

司空袖中石攜得滄海至至今苔蘚痕猶疑霖雨漬

•花圃

雨餘見花開風回花亂落開落自年年主人動深酌

•梅囪鳴琴

瑤琴有古調梅花三弄詞尋常亦三弄不似梅開時

•竹屋書聲

書屋蒼筠裏吚吾三二生岐陽多舊穴疑是鳯雛聲

•蓮沼

沼夲先公鑿蓮從舊日栽先公不可見忍見蓮花開

•珠泉

人知珠在海誰知泉噴珠只教濯纓好勿用櫝藏諸

○六言

城東觀��花柳四首和韻對山子

園亭秋興六首

△城東觀��花柳四首和韻對山子

�眺一川花柳分明十里陽春興到卽��徑何湏更問主人

色���芝柳花香白�之梨不湏王�詰畫自有李太白題

埜�白�翠�悠悠流水�煙�在傍花隨柳詠歸落日平川

舊雨�連今雨今年�����纜��春水��皓��船

△園亭秋興六首

黃紫滿��������������������鳴

一片��������������������香伊

���������������������詠鳯凰

��有時獨酌�晁����醉臥夢中北關覺來枕上南山

�秋登髙�遠�餘日�風��山幾千萬里塞�時三兩聲

小小碧亭如畫森森翠竹成園午坐英才待側暮歸稚子牽衣

○七言絕句

夢中應制作丁巳春

壬戌元宵應制八首

秋夜宮詞

蠶

久雨四首

畫四首

方丈二首

���首

畫竹四首

看花九首

終南篇十首

狀元唐守之挽詞二首其弟憲使沛之

與南川徳一復至滸西賞杏花十首以下和對山子

和岐東滸西夜歸之作

觀瀾亭小酌和對山止此

秋日無題十首

漫興十首

△夢中應制作丁巳春

萬花叢裏一聲雞又送龍車上禦梯四海太平眞樂事東風吹轉玊蟾蜍

△壬戌元宵應制八首

雙闕沈沈王气騰雲關火樹見層層君王坐饗升平樂不向閭閻買浙燈

海風吹月上天門春動星橋輦路溫卻懚前朝有名將曾於此夜奪昆侖

瑞焰燒空駕彩鰲淸平調裏樂聲髙東風早散霓裳舞只恐連宵睈體勞

香散蓬萊午夜春朵雲紅處待儒臣天王不賞魚龍戲幾度丁寧問細民

晴雪樓臺月倍明通宵燈火照層城懸知天上春如海盡散人間作太平

春空星斗萬燈懸內苑風光別有天卻喜禦筵今夜月淸光還爲照三邊

龍池春早月華新煙霧杳生輦路塵一夜六宮歌舞倦晨朝�月聽雞人

蠟炬森森絢彩霞宸遊天上樂無�東風初送春消息猶恐髙寒拂翠華

△秋夜宮詞

寶瑟瑤琴度錦鸞碧樓朱�曉齊紈水邊楊柳因風起月下芙蓉帶露看

△蠶

遲遲春日叫倉庚采采柔桑滿舊�公子衣裳應有得豳人風俗正含情

△久雨四首

秋禾爛死不可救田父傷心只淚流恰似天公無管束雨�恣意聲颼颼

檻花盆艸笑相開蛟蝶蜻蜓揔不來惟有引雛雙燕子捲簾飛去卻飛來

石橊結子渾欲破木槿開花亦可憐卻被西風俱送盡商量細雨菊花天

有客遠寄江南春兄酬弟勸聊相親冥冥風雨不賴汝天涯愁殺未歸人

△畫四首

�竹風煙日夜新茅���去來頻當年杜甫曾爲主此日成都�官人

不是江頭坐不起雨過�江秋可憐萬里橋西賣酒市百花潭下打魚船

翠柳黃鸝啼不斷平田秧稻長初齊�連山寺收殘雨人在��倚��

百尺寒���流�章古樹��浮山前茅屋彈琴夜城外長安見月秋

△方丈二首

珠樹�花獨����髙��生暉道人月底吹笙坐仙子雲中跨��

我��王子�������瀟瀟也知大�歸朝市謨向空山采��

△���首

同知�後髙��上有春鳩谷谷鳴我亦乾坤無系�不勞花鳥較��

���聲���萬家耒耜南余天容船�系城門下我欲西歸學種田

黃�不�杏花��鵒��相樹叢忽馳春鳩鳴屋後卻教歸客隱�中

△畫竹四首

長稍裊裊涼風動老鬢翛翛白日寒淇澳誰能移舊�瀟湘如聽落驚湍

平生愛竹如愛友晴天來坐碧堂坳淸泉根底疑龍臥密葉中間有鳯巢

壽春人家不種竹千村萬村溪水閒才把瑯玕橫素璧卽聞風雨下靑山

張生家住淮河上不向山扉種綠筠買得露稍千萬葉卻來筆底看精神

△看花九首

花開不約看花伴一日後園能幾回走向牀頭覓濁酒醉於花下臥蒼苔

藜杖休扶未老身花枝湏看早時春馴來野鶴長隨主欲下山禽卻避人

三徑新開蔣詡家滿園恰似武陵花雨中稚筍沿階長風裏垂楊著地斜

紅紫紛紛不復辯千枝萬枝爭曉晴夭桃一樹短墻下獨領春風偏眼明

戲折花枝來屋後閒攜稚子遶籬傍卻憶西川杜子羙要訪前蹊黃四娘

子羙被花惱不徹我今看花亦復然淸明欲來雨初歇惱殺梨花山月前

觧道梨花白雪香謫仙�爾亦顚狂連宵踏月頻回首千載令人卻斷腸

野人不識海棠樹只作尋常��花從扣柴門相送得空教風雨委泥沙

獨向墻陰鋤野煙更於竹外汲淸泉芳樽挾客饒吾醉明月經春任爾眠

△終南篇十首

龍蟠虎踞奠秦關萬古靑蒼杳靄間一綫行空紫閣谷三峯對鄠白雲山

彩雲長覆仙人掌古寺遙臨羅漢峯掌上云連西華嶽峯前寺暗艸堂松

王州自古詫秦中表裏河山百二雄雲際尙疑秦復道翠微深閉漢離宮

昆侖一脈從西海芙蓉萬朵遶秦城東到驪山通華嶽直須鏟斷放河行

經臺西峙五臺東白閣陰森紫閣融羣山羅列重云外圭峯拱立碧天中

雪障晴懸太白孤萬峯東湧碧蓮圖股肬秦國今蕃屏豊鎬周邦舊帝都

終南舊縣對髙峯勢壓羣山紫翠重時雨年年消早�出云藹藹逐遊龍

嵳峩終古表西埛蜿蜒萬里抵南溟煙霏合有神仙宅林壑深藏虎豹形

陸海茫茫寶藏興杞梓楩楠未足稱降神好爲生申甫廟堂梁棟待賢能

萬壑千巖罨畫開蔥蔥欝欝气佳哉微臣願學歌天保長侑君王萬壽杯

△狀元唐守之挽詞二首其弟憲使沛之

天邊雷雨龍頭去塞上風雲鴈影孤東閣無人扶日月外臺有淚灑江湖

我別金門二十秋羙人恨不與同遊忽聞原上鶺鴒語也動風前黃鳥愁

△與南川徳一復至滸西賞杏花十首以下和對山子

客來不及花開日花落應嫌客賞遲今日要看棠棣賦春風剛到杏花枝

老去看花花可憐園林恰是雨餘天花枝酒盞春何限弟勸兄酬興灑然

天亦憐公愛杏花春風長護水西涯笑將碧玊雙龍管吹落瑤臺萬畝霞

把酒問公公不忙花前爛醉更何妨若教容易靑春過爭柰崚嶒白髮長

二三年裏杏花詩十萬場中紫玊卮夜夢每遊燕闕下春光長在武川涯

詩思因花似湧泉春風隨筆上新編看來驥足誰齊駕怪底龍頭獨占先

歲歲看花艸閣前今年花發轉堪憐卽看穠艷千株杏不負睛明二月天

紅杏枝頭花欲然花枝深處有鶯遷極知龍虎尋常事再領鶯花五百年

花時風雨願常違況更東遊且未歸歸日春晴花正發鯨吞翻恨酒泉微

莫笑濁醪頻過墻看花杜甫益顚狂且教花下秦娥舞絕勝人間傀儡場

△和岐東滸西夜歸之作

馬上春風入夜歸飛花猶自點羅衣峉亭瀟灑渾無穴﹖昧起傍銀蟾望紫微

△觀瀾亭小酌和對山止此

芳艸萋萋雨後生流鶯恰恰柳中鳴到來彩筆剛題柱歸去紅兒巳抱箏

△秋日無題十首

秋雨登臨興未能楚云消息夢難憑間來自笑多情客老去今爲有發僧

錦琴瑤瑟暗云和小苑西風薄彩羅埜叟不勝秋雨嘆佳人漫賦扊扅歌

今年九日菊無花苦雨淒風小徑斜不把一枝遙贈爾寒香空自憶秦娃

終南南望翠重重隱隱巫山十二峯遮莫爲云更爲雨情知不是楚娥蹤

桃花迷卻武陵源日日蒙騰睡思繁底事午囪驚我夢隴山鸚鵡學人言

碧天萬里月華明人在西樓太﹖﹖叟生莫訝秋聲相逼甚雲中過雁本無情

繡戶紗廚不耐秋錦囊閒殺玊箜篌此情不似相如薄忍使文君怨白頭

織女河邊濯錦紋嫦娥月下剪瓊文誰攜一斗麻姑水共醉三秋碧海云

海色西凬望眼勞仙家何處碧雲璈東籬滿掬黃花露也勝尋常換骨醪

碧檻芙蓉怨曉寒紫簫鳴咽畫樓端那能萬里西風外吹落靑霄雙彩鸞

△漫興十首

滸西山人今謫仙笑橫雙眼看碧天說著大明有大雅指點李何與王邊

五子之中我濫竽未應滄海有遺珠且看吳下徐昌谷何以閩南鄭善夫

仲默親從獻吉遊髙才妙悟孰能儔寧獨老夫堪下拜卽教獻吉也低頭

成化以來誰擅場豪傑爭趨懷麓堂不有李康持藻鑑﹝下有逸文﹞

樽前秩秩對諸昆膝下盈盈立二孫六十四年今乃爾不知何以答乾坤

渼陂集卷六

●������

雜著

◆雜著

�筵講章��四月十二日進講

周語亡

說官

質齋對

壽州祭水文

五福堂賀壽文

二山解

惑解

與毫州守張希賢書

與劉徳夫書

答王徳徵書

與中丞劉養和書

銘恩堂頌﹝並序﹞

襲桂堂銘﹝並序﹞

書對山子爲東谷王子贈詩卷後

書燕山賦別捲後

怒箴

魯齋先生像贊

○�筵講章��四月十二日進講

��之言勿聽弗詢之�勿庸可愛非君可畏非民眾���何戴後非眾罔與守邦欽哉愼乃有位敬修其可願

這是虞書大禹謨篇帝舜告大禹的言語稽字解做考�易是禁止的意思帝舜將以天位傳與大禹先以治天下的道理告他說有一樣不考於古不據義理的言語若聽了呵必妨政而害治這等的言語不要輕易聽似又有一樣計謀不咨問於眾人執一己之私見若用�呵必妨政而害治這等的謀慮不要輕易用他人君�居九重之上人民無不統馭政事無不主宰看來豈不可愛小民散處四海之內撫之則服從擾之則離散�來豈不可畏元後是大君欽字解做敬字可願是人心願欲的善事小民𨿽眾若不奉戴人君靠誰做主相�相害誰與管理饑寒困苦何處告訴此人君之所以可愛也故曰眾非元後何戴人君𨿽尊若不靠那百姓���有髙城深池�誰守護堅甲利兵著誰運用此���所以可畏也故曰�非眾罔與守邦人君居此可愛之位臨此可畏之民或有一毫慢易便失了人心故曰欽哉言不可不敬也��君欲致其敬必當謹其所居之位不以尊貴而自驕不以盛大而自滿則能謹守天位矣故曰愼乃有位人君欲愼其位必當敬修其可欲之善如心裏存的都�答乎道理外面行的都要合乎人心則能敬修其善矣故曰敬修其可願這等則位之可愛者益見其可愛民之可畏者不見其可畏致治之道無以復加於此矣帝舜將這言語傳與大禹後來大禹果能以帝舜之心爲心故當時地平天成萬世永賴聲教訖於四海三代而下皆莫能及有由然矣臣惟人君之治天下其存心出治之夲聽言處事之要固不可以不盡而君民相湏之瑤安危存亡之幾尢不可以不知古之帝王戰戰競競罔敢逸豫而謹之於毫�之間此其所以爲聖人之心也恭惟皇上天資英睿聖學髙明凡可以致治保邦者固無不盡其道臣更望聖明以小民爲可畏而寬卹之恩屢下以性善爲可願而敬修之心常存措天下於掌上保天位於無窮可與舜禹同揆唐虞並駕而陋漢唐宋於下風矣宗社臣民不勝慶幸

○周語亡

周王豢七虎於庭劉子邾人莒人諫曰不可昔者西旅貢獒武王受之召公戒之其辭曰犬馬非其土性不畜珍禽奇獸不育於國不寶遠物則遠人格所寶惟賢則邇人安又曰夙夜罔或不勤不矜細行終累大徳王不愼徳而猛獸是畜遺先王矣夫畜猛獸則不仁遺先王則不孝夫仁君之徳也孝徳之本也不孝者逆不仁者殘君人者將殘逆是去而務之其能國乎王不聽

虎之諫王旣不聽洛公伯疆楚公震越公髙乃復於王曰夫虎惡類也虣而難制怒而噬人不可狎也狎則禍語曰蜂蠆有毒矧玆虓虎昔我周公驅虎豹以寧王室晉侯章其可也王其召之俾豫無悔詩曰相彼雨雪先集維霰王許之晉侯章紏其類以入而虢公貢寓焉方向虎虢公貢呼曰眾退虎噬汝眾乃退晉侯章赤退明日七虎亂洛公越公乃老君子曰虢公貢憸人也巧言惑眾而貽之以禍

元年冬十月癸酉周太宰缺王召晉侯章虢公貢將用之或問王孫甫曰太辛其貢乎諍臣之所舉也王之所與也周幾治矣王孫甫曰不可昔我先公制禮曰惟王建國設官分職以爲民極乃立天官冡宰使帥其屬而掌邦治以佐王均邦國是故峻徳昭明克厭羣心者上也虛己而守正者次也貢則�矣剛而不知義愚而不知學斷而不以禮尊而不能容夫剛不知義則愎愚不知學則邪斷不以禮則辟尊不能容則忮忮者善之蠹也辟者政之隳也邪者術之乖也愎者徳之賊也四惡備矣而用之無乃不可乎王惟用章克恊於先公國用大治乙亥玉謀諸寺人郁華對曰貢可用也王乃立貢爲太宰君子曰周王於是乎失臣矣捨其所是而用其所非詩曰魚网之設鴻則罹之其是之謂乎

○說官

人之殊能也猶其有羙惡也大者或有滯於小昧者不可彊而通今夫東鄰之子與其四鄰之子之學也其業同其師又同其終至於甚相遠也工師之所師工也其智勝也其力則工之弗若也行仁斂義宰制萬有有道者爲之也然不能治陶冶是豈陶冶之子之弗若也談天雕龍之技人或能之而仁義道徳則無有焉夫物則亦有然者矣驊驑騏驥日可以千里者也以之執鼠則貍往弗若也是故有公孤有九卿有羣大夫有嶽牧有守有令而又有關市之吏有隸役之守是各出其能以事干上者也反之則皆不能能焉而不盡則其負一也或幸其能於其所不能則其爲非義一也盡其能之謂忠則其忠一也夫由隸役之守關市之吏而達於公�而能焉皆謂之忠則是隸役之守關市之吏可方於公孤者也今有言曰隸役之守關市之吏人役也君子不由也則可乎是則不智也已矣

○質齋對

有主人自題其居室曰質齋客有過者請曰願聞質齋之說何如主人對曰唯唯夫木之在山林也棲之以煙雲飽之以雨露吹之以風籟鼓之以雷霆照之以日月友之以鸛鶴此木之性然也一旦工師見而斤斧之大者柱淸廟架明堂而其小者爲犠樽蒙采色孰不以爲奇且盛也然其性則鑿也故於是而問木曰於山林何如吾知木之神未有不思山林者也玊之爲珪璋爲瑚璉也刻之鏤之琢之磨之文之章之形之象之孰不以爲希世之珍連城之寶也於是而問玊曰將聽其珪璋瑚璉乎將璞於昆�韞於荊山而渾渾冥冥無災無害以全其眞乎吾知玊之神未有不怨玊人者何也其性鑿也今夫鳥吾知其能飛獸吾知其能走魚吾知其能遊飼魚於罌不若放於江湖之爲適也馴獸於苑不若走於廣野之爲樂也愛其鳥而籠之不若雲飛之快其心也是故順其性則生逆其性則壞順性者逸逆性者勞勞生於飾逸生於質此吾質齋之說也客以爲何如客曰然敬聞命矣遂書其對揭之質齋之楣

○壽州祭水文

某等奉朝命爲吏於此州玩愒歲月不能事事不能愛養元元以仰副天子命吏之意以迓承上天之休徵上天不降災於某等之身乃五月淫雨浹旬州城外西北水漲日增而髙蕩擊城趾將復幹隍旣霽兩日乃今六月又雨夫雨不止則水又益髙其勢不推城而入不止矣�闠之地且將爲魚鱉之墟矣某等負咎在躬甘受玆罰然百萬性命皆無辜之民柰何使罹此酷也惟神流動瑩徹明智內蘊哀此下民俾無災害此在某等甚難在神持易易事耳敬以羊一豕一投之中流尙希歆鑑謹告

○五福堂賀壽文

吾鄠杜有鄕先生曰張公河嶽之英靈士林之豪傑也蚤受毛詩克邃於理剛直惇厚�蹈厥躬蓋公賓興之秋則九思始誕之辰也逮其挾藝南宮擯弗克售授經秉教學徒歸心稍遷國子慱士洞覽遐眺囦��深佐理蜀郡澤浹黔首旣乃戒盈知止興耽丘壑解組言旋營��老焉今玆�子壽屇八袠是時九思亦四十有九齡矣跧伏林藪二毛粲如裏閈相望幸從公遊或奉談塵灑然惺悟或時髙會禦觴擊築洋洋焉泄泄焉盍簪之誼投澤蘭之臭均也公有二子受爵義民雍雍愉愉孝養周洽有田有廬無﹖﹖段外求其元孫東懷瑤握瑜席珍俟聘繩武振業其在斯人矣公於是時衎然以居陶然以遊咀仁義之華尙玄冥之風杜干謁之萌鏟是非之路視明聽聰言有倫序體疆卻杖望之若仙卽之無敢狎遠之弗能忘也夫吾於室之邑萬有其眾也黃耇之老固亦有之至若擬徳於公閴焉罕厥儷矣夫以松喬安期之徒習其熊經鳥信之術非不遐也君子弗尙也惟徳惟仁斯符孔氏而貽世範也太史康子嘗躋公堂取諸五福形之古隸謂洪範所述咸萃於公矣允哉覃乎蓋頌禱之義羙矣極矣匪以縱一時之侈觀作後嗣之虛聲也詩曰樂只君子徳音不巳又曰樂只君子萬壽無疆因斯以言則夫禦風乘﹖﹖霍未足爲公先壼天洞府適足爲公哂爾南山巖巖雨露髙之松栢生焉北有淸渭滔滔渺渺東入於河我其釀之挹之酌之於公祝之其自玆始矣

○二山解

大司徒咸寧劉公用齊自其上世居於南山之陰公旣孕玆山之靈以生而安重靜雅性實類之因自謂曰近山於是薦紳學士咸稱爲近山先生云秦藩左相汝南彊公景明仕於玆者蓋二十餘年癖愛此山而以爲非故土也乃自謂曰借山其所與遊者老薦紳學士亦皆稱爲借山先生而未聞有異議者焉一日借山公有言曰久假不歸恐來快捷方式之譏近山是名似有爭墩之志至欲歸而避之圖畫此山置諸汝實之�以償其志而曰何必縮地移之然後爲快也於是近山公聞而異之作書以自解名曰解嘲其意以爲南山吾家故物也吾得有之而以自名彼爭墩者呶呶於千載之上其何以是加我且借山者誰主是盟誰嘗取索旣欲圖畫以歸而又曰吾不惜是也其可乎不可乎於是相持以言未有能下之者會予至長安見借山公曰公謂司徒爭墩邪過矣過矣司徒豈爭墩者又見近山公曰公無惑於左相之言也左相之好猶公也蓋弗自覺其言之至是耳而又何惑焉惜可也圖畫亦可也吾之南山固在彼幾席屏障間特贗物耳公又何惜於此邪於是二公釋然以和歡然以言其薦紳學士邀二公於城南艸堂置酒髙會拉予同往是日也雲收雨霽蒼翠滿前熙熙然若玆山之效靈也予兩奉觴於二公曰夫山仁者樂也彼鼎劍龜玊之寶公卿大夫之貴藝場文苑之譽走狗汗馬之勞求不得則爭爭不平則怒蓋𨿽古之賢者未能免於斯也若夫巖石丘壑之趣煙霞林霏之勝顧乃有逃而去之者至於移文之誚僞隱之譏未聞有愛之爭之若二公者之爲豈非仁者之好而超世之豪傑邪敢以爲二公壽二公答曰不敢敢敬舉君之觴予又揖二公曰近山勿專也借山勿忘也善友山靈以�終譽二公曰然請刻諸石以遺好事者

○惑解

壽如籛鏗富如石季倫世未有不以爲極焉而慕之者不怪冀諸其身也而且冀諸其子孫焉又以祝諸其所厚者其所厚者無不受之怡然而未有以爲迂且妄而怪之者也至於人之極焉若舜之孝周公之忠孔子之道徳世亦未有不以爲然者也而亦有冀諸其身與其子孫者乎亦有祝諸其所厚焉者乎設以祝諸其所厚焉則未有不怪之以爲迂且妄者也夫富與壽命也而欲必得之而忠與孝也道徳也可以力爲者也而怪而弗爲惑矣或曰舜聖人也周公孔子聖人也可以力爲乎夫學聖人而未至將不得爲君子乎又其次不得爲善人乎彼鏗與季倫者賊也以偸生壽以剽竊海舶富其術異其爲賊一也而世則棄聖而師賊其不惑之甚乎且世之稍有識者人稱其爲君子焉則欣然以喜名其爲賊未有不艴然怒者夫以其所必怒者而欲必爲而得之不以爲迂且妄也而以爲迂且妄者乃其稱之所甚喜者也而怪而弗爲其惑乎其不惑乎夫予巳言之安知今之人不以爲迂且妄也以爲迂且妄也其惑也終不解矣解其惑者必不以予言爲迂且妄者也其幾於善矣作惑解

○與毫州守張希賢書

九思再拜君侯執事別來悠悠八閱月矣追惟淸閒之燕傾倒謔笑醉酒飽徳情悃累積莫可稱述竊聞起居萬福甚休甚休九思有罪去冬十二月蒙天子寬仁罷歸田裏甚幸自聞報至於今賊盜羣起是月五日幾�壽城賴官兵至有天幸苟且無事爾時賊復南奔今不審安在說者云勢稍衰弱然康靖未可睹門人友生咸謂遅之便故九思畱滯於此又聞西北妖民千餘號白蓮教髙﹖瓦害深至君侯奮憤被甲冑持弓矢身帥民兵埽除蕩盡此豈徒拜尊官受上賞者也將君侯之子孫蓋世世封爵無極也此其有功徳在民天之意固云爾矣�思父母老俱七十以上在家歸心發作有時廢食寢����計幸盜賊蹤迹遠溯渦而上以達於汴又恐不測猶豫未敢決斷伏惟君侯控制一方威令嚴密偵候明確望少畱意緒籌示進止之端大要安全之宜遅速惟所命之異時維舟城下復得以入齋閣侍燕閒拜起稱謝睹盛徳之形容長別無所復恨惟君侯察焉�思恃君侯爲知巳傳不云乎士信於知巳者故受命於左右君侯其念之復之九思不勝懸懸四月十有七日九思再拜

○與劉徳夫書

九思頓首徳夫足下睽違千秋消息阻絕獲奉教書如昤晤言幸甚幸甚緬惟往昔翺翔翰墨之林僕本駑下不自量力妄追古作足下不以爲狂指迷導軌奉教甚厚其後遭時齟齬丁卯之春足下南歸逾三年而僕亦有壽春之役又一年而罷歸田裏僕於是時有以自惟謂朱遊廢而易教昌燻子退而經訓愽賈誼憂時新書乃興王充屏居爰有論衡此數子者皆非有怨於世也蓋知夫時之難得而我生之弗可虛也所以闡幽發憲而振藻垂聲於無涯也如予不類植徳弗固招尢積毀庸與時違巳矣巳矣尙可言哉尙可言哉然自六籍以降若孟氏之正大左氏之醞藉屈子之豪巖太史公之洪麗班固之丰厚莊生之奇怪國語之溫雅戰國策�縱橫慱以取之滿以發之下上千載之餘遊心觚翰�成一家之言則藜藿終身老死巖石誠能甘心悅意勿有復苑者也此僕之本志也比歸於家昊天降割先君不祿禮樂崩壞文藻屏棄嗣以老母貞疾賤軀多疢迎醫治藥迄無虛日歲月不居遄邁如流五十之年忽焉已至於是而較量往昔勇怯盛衰相去之遠有若兩人慨少壯之難恃痛藝業之就蕪憫素志之終違懼修名之未立彷徨中夜泣泗漣如嗟乎嗟乎此孔子所謂四十五十無聞而不足畏者也尋又自惟老驥伏櫪志在千里伏生耋耄猶授尙書伯玊省愆亦在五十武公旣老進修弗渝有如予者上之旣無以策勛天朝下之又無以潛精藝苑老且倦厭塡委遘壑猶足與縉紳齒邪於是彊力苦心奮翼澠池以收桑楡之功者此又僕今之志也然麗澤之益貴講習之勤同心之言有如蘭之臭昔曹植飾丁儀之辭韓愈潤孟郊之文僕竊慕焉欲奉教於足下不幸南北隔越千里而參商之勢違飛潛之途異質疑無從徒興浩嘆而巳昔人有言人之相知貴相知心故伯牙毀琴於鍾子張華談劍於雷生蓋趣合則易語志戾則難諧也嗟乎情之感人今人豈昔人殊也足下聞僕斯語其亦有以悲乎然將何以教僕也尊公遺詩刪定一二覽觀如何余俟後陳北風倘順時惠徳音僕之欝欝瞻戀寔切九思頓首

○答王徳徵書

九思再拜徳徵執事九思駑鈍竊慕髙誼之日久矣往年在京師亦嘗及門投剌未能承顏接辭結平生之歡甚恨及罷歸裏捨日親農事山城僻陋過客稀少又無邸報故於執事𨿽或有時往來於懷然竟不審何在是月之朔兩騎到門兒童走報雲山西王使君遣以存問者漫不知何人以爲誤矣問之乃始知爲執事是時巳向夜呼燈發書讀竟憮然嘆息曰王子其知我者乎其知我者乎夫九思者當世之狂人也翰林不容出爲吏部吏部獲罪左遷壽州壽州不可罷歸裏捨當世之士自負豪傑聞其姓名罔不怒罵而執事之書曰吾何愧此可發英雄一笑也自歸裏捨農事之暇有所述作間慕子羙擬爲傳奇所以紓情暢志終老而自樂之術也不意親朋指摘瑕颣投諸館閣發怒起禍幸以消沮而執事之書曰風流丁蓋一世政不必拘拘學寒酸語也嗟乎王子其眞知我者乎及觀海市辯浩浩洋洋孔孟之心班馬之筆也於是仰而嘆曰其斯以爲王子矣�夫未嘗承顏接辭結平生之歡而使人於千里之外非極慕其人甚愛其才斯固未之有也而九思者天下之狂人也而執事行焉於是以知九思者王子之徒也然九思老矣執事異曰或塡撫關內庶幾一見以消夙恨如其不然惟宜堅持素志操勵晚節求無辱於王子之徒而巳執事其尙有以幸教九思也乎使者返命敢布腹心伏惟審察幸甚幸甚甲申秋九月八日九思再拜

○與中丞劉養和書

車從過鄠獲侍左右幸甚竊見憂勞百姓形諸顏色所過咨訪下及芻蕘嗟乎憂國如家愛民如子久以爲不復有古人矣乃今忽有之此昌黎韓子喜談而樂道之者況不肖乎自奉別至於今踰期月矣竊伏自念髙明不以九思不肖納爲知巳詢以今日之務之最急者當時倉卒未及陳對乃今有懷而不以告是負知巳也故敢以書上亦韓子所謂惟愈於執事可以此言進者惟髙明察焉髙明按臨郡縣輒進鄕老詢以民瘼昨見鄠中所進見者多市井賈人不諳政體或以一人之私或以讎家之故率爾發口自不知非此髙明親與聞睹不容以或誑也不肖以爲度諸他縣想亦不遠𨿽然此就其無益於事者云耳卽其所言多切於獘而髙明行焉而�行者或非其人竊恐髙明之勞日甚而無益於下也𨿽然此就按臨之地云耳卽其所言多切於獘而髙明行焉而奉行皆得其人而有益於下也全陜七八百里能徧歷而月與之臨乎此勢之決不能也不肖以爲今日之急莫如擇人古法有云朝廷任吏部吏部任監司此天下之勢也而一省者天下之凖也故今全陜之地兵馬在都司錢谷在藩司獄訟在臬司而府州縣則承接而行而規畫布置則巡撫臺也髙明於此將何爲邪規畫布置而巳耳任藩臬而巳耳擇府州縣吏而巳耳𨿽然藩臬人少而多賢其任之也易府州縣吏少賢而人多其擇之也難惟其難也故近�密切訪察者焉不肖於此不能無疑何也其訪察也寄之何人乎使其人果君子也必能公其心以事其上矣萬一錯繆於十人之中而誤一人焉竊恐九人之得不能償其一人之失也況其多乎況不能公其心以事其上者乎今日之急莫若於府州縣吏每府書一方冊置之坐隅分命藩臬及各道守巡畱意訪察親見賢否從公揭報髙明不負天子藩臬諸君必不忍負髙明也旣得其實巳其上而可旌與其下而可黜者則亟爲之其向上而未久者勸勞之其未久而志陋者姑罰之使其警焉而知悛也若夫中人之資固無異才亦不廢事此其最多者則戒飭之使各勤其職焉於是一省府州縣吏不下數百人覽之則在目中憶之則在胸中不假下人訪察而賢否可知不勞親問百姓而民瘼自息一人家有一都禦史蓋有所恃而不恐一官府有一都禦史蓋有所畏而不敢髙明於此又何爲邪亦惟揔其大綱去其大惡以收其成效而巳無復多勞也多勞則病損千金之軀以貽髙堂之憂可乎不肖於髙明爲通家兄弟父子辱知愛於門下甚深是故敢以此言進也異日髙明坐於廟堂之上佐天子進退百官倘不迂不肖之說推而行之則天下其庶幾乎惟髙明畱意幸甚幸甚

○銘恩堂頌【並序】

畦史潛江初子啔昭題某堂曰銘恩之堂徵言於前史王九思九思未獲登堂而於所謂銘恩者嘗與聞其實焉蓋有以知初子之篤於君父也乃感而作頌云頌曰維初厥初孰肇於潛赫赫�縣維澤孔覃覃澤滂沱爰有淸河以及省翁策名賢科龍淵國子贊郡南紀天施未嗇有我柱史柱史有弟亦有猶子於卯於酉聯翩以起柱史曰吁先民有言優遊暇食軌使其然一脈五世受祿於天明明天子寔司其權恩斯眷斯旣渥且偏我不我銘爲魚爲鳶我銘維何爲王藎臣猶子愛弟咸致厥身玆堂可圯我銘無巳嗟嗟肯堂詔爾後嗣

○襲桂堂銘【並序】

潛江有文章巨公曰初翁舉成化癸卯鄕試其子啟昭舉辛巳進士爲禦史禦史�兄子芳正徳己卯相繼以舉而其弟且復舉乙酉禦史君曰嗟乎不謂吾堂曰襲桂之堂可乎鄠杜王九思爲之銘銘曰奕奕爾芳溢於爾堂呼嗟爾良孰發爾之祥孰衍爾之慶爾告爾後矣無隕爾之常

○書對山子爲東谷王子贈詩卷後

東穀子之交非其人卽三公九卿萬金之於求其一諾不可得也對山子之詞翰非其人卽三公九卿萬金之�求其二字不可得也君子觀於此卷則二子之所�可知矣

○書燕山賦別捲後

右諸君子皆當世知名之士也賦別未久東穀子不幸獲謗諸君子蓋不能無意焉乃今十餘年東穀子之迹旣明諸君相繼歸田者半而大復何子乃又獨先逝焉求如燕山之會豈復可得也東穀子別予鄠杜出﹖﹖見此卷相與嘆息者久之而予題其後如此

○怒箴

我年旣髙血气斯憊怒之弗勝其害甚大惟怒之發如火斯烈焚我五臟穿我百節今玆之怒其端尙微旣久旣深藥不可治爰究其根惟譖斯怒彼譖人者蒼天弗顧彼譖我誣我聞則舒胡爲彼怒以殞我軀我作此詩庶警我爲此而弗警悔不可追

○魯齋先生像贊

嗚呼此魯齋先生許公像也蓋願學孔子者公之志美而且大者公之造用憂變�者公之心而祥雲瑞日則公之貌也當時有言曰南有艸廬北有魯齋嗚呼此河津天子不能無歉於懷者歟

渼陂集卷七

●渼陂集卷八

序﹝一﹞

◆序﹝一﹞

奉壽太子太保吏部尙書王公序

康徳瞻集序

贈王元道序

贈李人英序

送魯司業序

送閻允學序

送秦民望赴陜西按察副使序

送馬公順提學湖南序

親交贈言後序

送丰原學先生序

贈延綏副總兵都督僉事時公序

送平賊將軍右都督時公序

○奉壽太子太保吏部尙書王公序

天生大臣以爲天下國家也必予之以剛明純粹之資錫之以慱厚悠遠之福進也足以有爲退也可以爲法然莫能以數數見焉夫惟其不是數數也故天下之治常少而亂常多夫固天之意不欲其常治也然天實生之而或是人也者舉其所以予我者而棄之而後天之所以爲天下國家者始有不信使是人焉生而能以自全不輕以棄而其君者又能以庸焉重焉信旦托焉則其所及於天下國家者宜何如也太子太保吏部尙書吾鄕三原王公自擢進士入翰林累官都禦史兵部尙書以至吏部其剛明純粹慱厚悠遠之所積而發乎�政見乎其事其紀綱法度之振飭軍旅機務之贊��愚賢不肖之黜陡讒毀禍忠之承敵有古昔英雄豪�之所未嘗者而公獨能裕然爲之十國被其澤外夷�其名若是者四十餘年而公不有焉及其歸也光明�絕優遊以適者又十餘年��九十矣中國外夷無問識不識莫不仰望其風��起居古昔英雄豪傑之士固又有不能者矣所謂進�以有爲退可以爲法者公顧不旣備且盡邪由公與同時而立者其學力才術天豈無意也顧自賊其身且以及人舉其所以予我者而棄之則於公何如也公自立朝事列聖皆能自得其幼學之初其爲吏部也實先帝親拔焉天子兩宮徽號之禮旣成遣使存問於公夫固廣體先帝之意而禮重夫舊臣故老所以慱化而施仁崇古尙賢之道也聞公今且日讀書考古飲食動止如五六十人焉公之所饗與國之所托以光者詎有涯也鄕人相率爲歌詩壽公以九思爲序故僣論之俾壽公者有考焉

○康徳瞻集序

詩人若唐四傑及李長吉諸子皆早世弗究其才而古今相與悼惜者以爲未見其止云爾武功康徳瞻七歲能詩歌十五而爲騷賦十九歲死方之諸子則又爲甚少也乃其騷賦詩歌典則不詭曲盡情理庶幾乎金石之音而菽粟之味焉無言其老卽及諸子之年其所至詎可量哉然世無知者君子尢悼惜之徳瞻弟太史徳涵將圖校刻以傳而屬予爲序夫明興詩人嗣出至百餘年極矣黃髮之老疲精殫力則固亦有之若乃卓然追古無陷溺於習者厥亦罕哉君子而讀徳瞻之詩其有以感也夫

○贈王元道序

自古才俊之興也必以世是故有象賢而封者若微子是也有追配前人而升者若君牙爲司徒是也有後五世而淸白者若楊太尉家是也有名徳而肖厥父者若陳太丘之子是也是故上有所作則下有所承蓋元臣碩輔之用也忠貞扶王室流風起百世況子孫邪詩曰維其有之是以似之兵部尙書吾鄕河州王公在景泰中殄滅姦回撥亂反之正社稷賴焉是故扶王室起百世功烈之盛視諸古人何加焉公之子元道克服公訓出宰於灌是故楊太尉之後陳太丘之子之類也夫灌小邑也其宰也何有予感今之事思公不可得見見元道焉故有以贈元道

○贈李人英序

自賦斂厚貪吏橫而民始窮自禮教不興而風俗侈財用匱遊民眾耕者寡夫田非有加於舊也生齒之聚日繁而遊民眾耕者寡風俗侈財用匱而禮教不興貪吏橫賦斂厚若是而民不窮不可得矣夫風俗侈財用匱遊民眾三者下之所自窮也然夲於禮教之不興賦斂厚貪吏橫二者又上之窮乎下也是皆有在於上焉者矣今之所以蒞民者五曰布政曰按察曰府曰州曰縣此五者今之所以蒞民者也然州縣由於府而後達布按布按亦由於府而後下州縣是府者又蒞民之重者也蒞民之重者而得之或以爲歉或忽之以不盡忽之以不盡者負也得之以爲歉者悖也悖且負而能以蒞民者不可得矣有所議於布按有所令於州縣知其重而圖焉者也知其重而圖焉者驅遊民之南畝以薄賦斂黜貪吏貪吏黜賦斂薄以興禮教變風俗節財用財用足風俗正則民生厚民生厚而天下不治不可得矣韓城李人英自戶部郎中知順慶府其行也以吾說告之以吾說告之者以人英也非迂也迂吾說而能不悖且負者亦不可得矣

○送魯司業序

國子監司業魯君振之家湖廣景陵之湖上魯君有父曰魯翁翁有兩子而其長子鎭疾病人不完不能服田力穡而朝暮侍魯翁然翁老八十餘歲矣往年魯君由翰林院編修出使安南國比還而省問其父魯翁湖上當是時乃遂畱其家人不與來而獨與其幼子彭來京師而其意則遂欲歸湖上矣今年秋乃奏書從容爲上言之乞歸上下於吏部吏部臣奏法兩男子者勿與歸養而弗識魯君固爾弗堪也於是魯君復�書��曰主臣臣父𨿽有兩男子然其一巳廢無能爲而臣父老朝暮望臣歸未嘗不流涕沾矜也而臣何心哉願從陛下乞歸陛下放臣歸而臣父子仰賴陛下巍巍蕩蕩天髙而地深豈足比恩徳哉臣今者窘迫極矣如�如溺不可具稱說矣而可以常法拘之哉上報曰司業歸矣魯君聞之喜甚乃挈其子彭起走司業捨及後園中無不到且走且笑曰我歸矣我歸矣夫魯君躬被上命�先海內之士而日與其徒誦說先生講論五經同異以淑諸身而達於天下者且一年矣士執經問難者亦皆固尊奉魯君矣然亡由化也至是聞其歸靡不感動各念其父母而日日謀歸者蓋數百人焉何若是易也古有言勿爲喋喋惟身其攝故未有誠而不動者魯君是也魯君且行諸客退出金馬門會餞李太史家而皆言魯君曰魯君上待君厚何思所以亟報稱者於是魯君蹶然發寤敬諾曰謹奉教矣

○送閻允學序

太子太保兵部尙書隴州閻公旣罷歸其鄕越二年達喪其兩子於是長子允學在錦衣爲百戶而聞之悲痛自念曰大人故疾病乃一旦感切怨恫又至此極矣吾又遠在數千里外朝暮望我吾不歸無以說樂大人之�日者武臣願移近地有特詩者而鳯翔去隴別二百里所我當露悃乞上上神武仁孝憫卹舊老臣不忍其�病怨恫而聽我俾父子兄弟相聚卽室家完而我不匍匐爲上言之則何由可以遂也於是言上果移鳯翔云且行而鄠杜王九思送之言曰古者先王禮於其臣也其報功則有世祿之典其去而懷之也有召見之體有存問之使錫予之儀因情而爲之節體其意而勿使咈焉是故其爲臣者仰之如天地恩之若父母波流子孫沈酣浸漬至於數世之久也皆知慕先烈效忠績而報主恩也然非有他也因其情不咈其意若是而巳若是而恩不浹國不固未之有也故曰故國者非喬木之謂世臣之謂也太保公端偉朴厚中擴而通出入三朝有勞於王室天下之人罔不聞睹朝廷錄其舊功而戶侯是錫戶侯請移近地詔又特許之嗚呼盛矣𨿽先王禮於其臣亦若是而止矣今歲北虜犯河關中震恐天子以爲憂命大臣一人往主經略夫禦虜之策選將爲先土著之人服習虜性由是言之三秦豪傑宜必首起而並用之也允學沈毅而有力善射之士也豈無推轂之者夫大將固未易也出一技破一陳以報天子而樹名當世聲流於無窮焉豈非允學之所宜行也不然則崇孝累仁以俟來裔而巳惟允學擇焉

○送秦民望赴陜西按察副使序

今年春僉都禦史王公自寧夏奏書言上曰北虜出牧河套中度六七萬眾自言至夏艸長馬肥時入寇我邊境我中國若環慶之地於邊鄙要害甚切至也臣始由邠州抵環慶也而道路所經若鋪捨驛傳城垣宮府或名孝實亡或棄而弗治荒穢凋敝但若無人��儲於環縣而遊擊諸軍過者耗費姦蠹百端莫可究誥諸池餘鹽抽收於慶陽也所以助國計備邊儲也貪吏侵牟莫哉禁之此其故何也蓋巡守不專其官則有司之職不舉有司之職不舉則獘政滋邊務弛傳不云乎爲政在人往歲環慶設按察副使一人專理兵備陛下初卽位幸邊鄙無事詔革罷之夫聖人不凝滯於物而與世推移言今昔之殊時也故堯舜善�民而湯武不傲俗詩曰魚潛在淵或在於渚言理無定�也因之革之益之損之貴宜時也今願推轂才名素著一人爲按察副使來守環慶以興滯補敝則邊務不足慮北虜不足憂惟陛下幸畱意焉書奏天子以爲然詔吏部推上剛明練達所宜任用者皆曰保定守泰公遂召至京師賜勑以性於時公門�闕中豪傑數十人送之都門外其友王九思言於秦公曰夫於將莫邪天下之利器也藍田荊山之種世之所謂奇寶也使或有之而或未必以爲利以爲奇也則是物之不幸也臯夔伊呂之徒非賴明君則終焉而巳子思孟軻古之賢人君子也處齊魯而弗遇則行道之難也是故烈士盡於知巳忠臣不負其君以所遭異也公之爲禦史也六年而守保定又一年而至此夫拔於稠人之中而待以不次之任者非常之遇也感知我之恩而奮激思勵磊落之士也忠告而善道之者朋友之義也秦公曰我其敬哉於是遂行

○送馬公順提學湖南序

古者先王之於其民也制井田行貢賦時力役所以固夲也井田制貢賦行力役時而後衣食足盜賊息民生厚民生厚而後建庠序惇化理興禮樂格天地故教者政之餘也先王所以成天下衣食不足盜賊不息於是而立教聖人不能也孟子之言曰士無恆產有恆心夫士亦人耳不放僻邪侈則亦巳矣饑寒困苦之切身而其心恝然𨿽賢者不能也是故先王之世地必井授民無凍餒�是而國學家塾術序黨庠禮樂興天地格艸木蕃廡鳥獸滋育故曰教者政之餘先王所以成天下也三秦馬公順由稽勛員外郎督學湖南湖南連歲災郡縣盜起是故塡溝壑走四方非士之宗族則親戚鄕黨之人也夫士固不皆顏閔也士固皆顏閔也吾之身凍餒焉則亦巳矣而吾父母妻子兄弟皆且不免焉然則柰何可遺也故曰𨿽賢者不能公順於是時誦法先王講論五經所以爲教則善矣所以爲盜賊凍餒則吾不知也故曰衣食不足盜賊不息而立教聖人不能也公順文學雄三秦智識超百士嘗爲河內歙令皆有善政詩曰伐柯伐柯其則不遠是故弭盜之法厚生之法有方伯廉訪使二千石有剌史縣令講畫指授次第修舉民安其業士愜於衷而教有不行化有不洽吾未之信也故曰教者政之餘先王所以成天下也

○親交贈言後序

序曰隨時而升者古今之同情遵道而弗渝者君子之雅操蓋流水難識陽春寡和獻璞於楚徒貽刖足之戚鼓瑟於齊難移好竽之固然玊非不有而瑟非不工也屠龍之技𨿽大莫施射覆之能小而見幸非工於小而拙於大也彼一時此一時也且不殄厥慍非西伯之過也麛裘而鞞非尼父之罪也情愛中奪孝子履霜訛言屢至賢母�杼故見豕載鬼易之所以爲暌也萋斐貝錦詩人之所以嘆息也𨿽然展禽三黜魯論取焉孟訶不遇天下仰之況夫龍泉太阿不以埋藏而或�梧桐鳯凰終以感通而相遇者哉由是觀之則樂平�子中之所遭與後之所獲者蓋可見矣

○送丰原學先生序

四明丰原學先生在翰林爲侍講纂修孝廟實錄百功進秩右諭徳而爲諭徳未久也乃奉上命視事南京翰林院其事蓋在正徳己巳之六月云臨別而先生曰何以幸教我也當是時九思亦由檢討纂修調爲文選主事矣公事故不果其明年庚午秋罪入斯得而予乃坐鄕裏爲吏部有權遂�爲壽州同知壽州去南京五百里先生賜書存問稱執事而曰執事格心之學忤逆寺者誰則弗知也又曰執事弗幸教我邪當是時又公事未果也居壽州一年而辛未冬十二月上乃用諫臣議議蓋曰壽州同知前在翰林得出爲吏部爲吏部而狼藉賄賂破壞選法宜罷棄去應上天之變於是上報曰同知致仕矣先生聞之乃又賜書存問而曰嗟玊石共焚乃至於此執事不暱罪人舉朝所知何至今猶未明�執事固但知桑梓之樂孰知慨世道者如何也而又曰執事乃弗幸教我矣予讀之竟於是感激發憤嘆息曰嗟乎世復有知我者乎人固有眀乎禮義而陋於知人心者也果�人言則九思者蓋小人之下者也天地弗能容鬼神而訶斥之者也又奚以其言如曰以其言已也則世豈乏人而必小人之言何也嗟乎世復有知我者乎昔者在翰林蓋應制而風諫寓撰述而羙剌備羣居而規戒形九思不佞固奉教於先生矣蓋若是者十年比其南也而經籍典墳古文遺書反復而諷詠有味哉如啟淸廟奏金石羙哉洋洋乎蓋九思弗得而與焉玆者竊聞上意開明堂興禮樂陶鎔萬類軼駕唐虞是未可知也是豈可乏人行且召先生矣而予退處巖谷老農老圃終其身可矣莊周之言曰小知不及大知故夫鵾鵬則大知之類也而蜩鸒鳩斥鷃者則小知類也蓋亦各安其分耳矣故曰知小而謀大鮮不及矣獨念世無知我然如先生者又遠別弗侍矣向所欲爲先生言者亦汗漫弗稱述矣屈子曰竭忠誠而事君反離羣而贅肱又曰交不終兮怨長是故水搏則勢激情極而感興幽昩險塞困拂抑欝日月不能照出嶽爲之摧此所以烈夫壯士擊劍悲歌拊膺流涕而至於痛哭弗自知者有矣嗚呼惜矣知我者謂我心憂不知我者謂我何求巳焉哉然非先生孰弗謂小人之文過矣

○贈延綏副總兵都督僉事時公序

天下自孽寺竊政毒流虐焰及於元元遠邇迫脇咸擾弗靖兩亰畿內之地河南山東四川諸路盜賊蠭起刧略邑聚攻陷城池燔燒官府州郡失據長吏或逃亡守臣馳奏朝廷以爲憂下大臣集議兵部臣言各路兵壯紐於承平勇怯相半賊勢如火益熾未易撲滅惟西北各邊鎭智勇之將素�勛績剛捍之卒習與虜戰陛下幸聽臣言選擇徵調分布各路責以成功卽盜賊可計日定惟陛下察焉上可其議於是延綏副緫兵都督僉事時公奉命來河南矣今年二月朔至陽武行與賊遇賊號二萬眾公所統士才二千且戰下令軍中曰敢後者死士人人殊死戰戰甚苦賊大敗驚乃邊去斬首三百七十八級獲被虜婦女幼男三十六人馬騾三百四十二匹馳奏上嘉悅賜之勑上若曰勞苦副緫兵爾率邊軍跋涉險遠首與山東賊遇卽能大挫其鋒智勇忠勤足稱委任今河南賊眾尙繁生靈甚苦爾與諸將恊心畢力大功早成自有恩典以酬爾勞爾其懋哉公自陽武之戰又與賊戰西平斬首四百六十級又戰於洛陽於六安定遠斬首五百級賊懼走上蔡固始又追及與戰斬首二百四十級前後擒獲男婦百四十九人諸將亦各力戰有功於是��就擒或自經死餘黨數百人爲我軍所擊殺晨夜奔突若魚在釜糜爛澌盡可跋足待公以鳯陽湯沐之地皇陵在焉擁衛防護勢無容巳於是駐節壽春偵侯四出日報無虞嚴刑戢下噤無敢嘩城中寂然按堵如故父老幼童仰戴歌頌比於父母客有劉子實者秦富平人也晨詣軍門求見公曰客欲何言子實長七尺餘闊面廣須髯抗聲秦語曰大將軍苦於風塵願獻牛酒饗士非有他願也公曰義人�之上與語甚悅是時予罷官者數月矣道阻弗果於云公聞予名躍馬見訪予往拜其門則子實巳先在禮竟長揖向予曰太史公寧無大將軍一言乎蓋聞諸易曰師丈人吉旡咎夫丈人者老成持重之稱也其歷年多甚涉世深也其臨事懼好謀而成者也是故有不戰戰則勝矣詩曰方叔元老克壯其猷此之謂也公今年六十餘累樹邊勛爲時宿將其用兵如老醫用藥隨病以施卽應手愈巨寇底平論功錫爵封萬戶侯行有日矣敬以爲公賀予親老在堂畱滯於此欝欝弗悰川塗旣通卜日就道孰曰非公之賜也敢並爲謝且以自賀云

○送平賊將軍右都督時公序

七年壬申春河南廬鳯諸郡盜起是時九思同知壽州會有歸命而道阻弗果行甚恨繼聞延綏諸將南山擊賊戰甚苦而將軍都督僉事時公驍勇特甚夏五月將軍駐節�壽九思上軍門謁拜具道所由來請決進止將軍迎見甚喜稱說鄕裏問道故舊具杯酒接殷勤之歡九思托於麾下竊有所獻以爲將軍壽蓋采諸風謠撰述功徳云又一月賊平九思謳吟歌笑取道西歸比歸而四川諸郡盜賊復起逼於漢中聲震關輔門庭之寇其憂又甚大也竊自念曰安得時將軍又豈憂盜賊哉未幾用河南功掛印平賊將軍進秩右都督錫蠎衣玊帶以部卒三千佐太子少保彭公西出擊賊當是時四川諸盜先後以次平定獨廖麻子者眾至數萬功刧郡邑殺害憲臣禍患深至不可撲滅我軍旣至少保公曰賊乍降乍叛或言撫吾以爲攻之便於將軍何如將軍大聲曰賊之罪上通於天狼子野心非可以人理化也巴蜀之民肝腦塗地恨不敢其肉而向者憲臣之家所爲切齒而腐心者也兵法不云賊賢害民則伐之故曰殺人安人殺之可也竊以爲攻之便少保曰如計不可不早爲戰幹是將軍下令軍中曰吾與若等去家數千里深入擊賊賴陛下神靈少保之威徳宜取之易𨿽然無敢或怠怠則殺汝矣當是時乘河南之勝三軍皆勇气百倍與賊戰於漢州潼川之間賊眾大潰追亡逐北凡生得若干斬首若於級獲老弱男婦若干人計其終始財十有五日云捷聞於漢中而巡撫陜西都禦史藍公蓋綱紀於玆之日久矣乃不自有而曰平賊將軍功大宜有所稱述比於凱歌不可但巳於是命之九思九思受命仰而賀曰矯矯乎壯哉平賊將軍之爲眞將軍矣乃者河南之役兵殊死戟民不憚擾九思蓋嘗聞睹度今比昔如蹈一軌而成功則甚速斬獲則尢多意者兵因險而愈奇勢乘勝而易楊歟將軍嘗言我武人不讀書𨿽然嘗受教於君子矣委身以報國誠心以卹下推斯言也𨿽古名將何以過也宜大若將軍秩列侯食萬戶河山之盟與國終始慶流苗裔益永弗替矣書不云乎功懋懋賞九思頑鈍竄伏林藪方與齊民歌舞太平之休思慕將軍無以承顏接辭稱壽麾下如壽州時而於中丞公之命致私願焉將軍猶能記憶九思否也

渼陂集卷八

●渼陂集卷九

序﹝二﹞

◆序﹝二﹞

時氏世勛序

秋夜燕集詩序

送提學秦先生赴河南參政序

送王令序

太師端毅王公奏議序

瑞芝詩序

序東谷先生考績北上詩後

春雨亭夜飲離歌序

榮歸錄序

白閣山人遺稿序

贈楊克誠序

太夫人劉母壽歌詞序

元老靖邊詩序

○時氏世勛序

惟時氏之裔出自鳯陽其先曰時良起於步卒從髙皇帝平定海內有功而洪武三年由緫旗升爲陜西西安右衛百戶百戶又屢有功進秩西安右護衛正千戶世襲而時氏之興遠矣良之子曰忠忠之子曰禎皆襲正千戶而或乃攺衛有非其故云至禎之子淸攺延安衛后所而延安時氏蓋自此始天順二年淸與賊戰寺子山力屈而亡有詔進秩一級然不幸無子其同母弟曰演乃襲爲延安衛指揮僉事不久病卒又無子於是今都督公其弟也乃入繼焉成化十八年公與賊戰淸水營凡三大戰有功於是升署指揮同知二十有一年與賊戰單塔兒斬首一級乃遂實授云而弘治七年公之在威武堡也賊夜入寇不幸偶忘備有所亡失左遷指揮僉事其十年冬賊又入寇公破之水收山於是復其舊秩十有四年春賊由波羅堡大舉入寇公與戰柳家�大戰數日賊懼敗走歸斬首一級有功升署都指揮僉事充右參將分守延綏東路其明年乃復行官��金彩幣十有八年冬天子新卽位上尊������下於是實授都指揮僉事云正徳七年盜起河南廬鳯諸郡詔右參將統麾下千人往追捕之進都督同知未久盜平於是進都督同知爲右都督掛印平賊將軍賜蟒衣玊帶將入覲天子巳而四川諸郡盜賊復起於是復以平賊將軍統麾下千人西出擊賊賊平進左都督歸鎭延綏云公蓋嘗以平生經歷者畫圖爲冊而太子太保臯蘭彭先生題曰時氏世勛而公使使來命九思序之九思曰天之將佑人國而生雄傑梟勇之材以樹功顯名也蓋有意焉乃若安排思慮爲者非偶然也惟時氏之興由千戶公良而下五世六人至淸演而胤絕而都督公繼之都督公所以自樹立者由今言之策勛王家爲時名將可述以傳者也而由其後觀之開府要害之衝坐收靖邊之績寵於天子剖符定封施及苗裔終始河山之盟蓋可睹矣然則公之大時氏之族者豈偶然哉豈非天意哉而公之子孫思乃祖之遺風以及我公之烈豈可徒然無以爲也此則畫圖之意也公名源字裔之頳面髙顴雙目烱烱望之如神蓋不止畫圖之所載矣

○秋夜燕集詩序

蓋聞孔父之遭程子則晤言終日吉甫之贈申伯則雅包詠盈篇故投於誼者繁契合之�惇於情者多述衷之詞易稱斷金之利詩借伐水之諭斯理之固然匪可以僞合而彊致者心若乃面而弗心則馬牛之風殊未同而語則瑟竽之調乖又豈有此唱彼酬粲然連帙者乎長垣趙君往在選部予忝同曹道誼之劘切有逾夫晜季之友於也其後予乃被罪左遷壽州君亦蒙讒出倅平涼輿議洊彰超拜二千石來守予郡予於是時罷歸林莽𨿽蔑箕山洗耳之節亦勵丘園肥遁之志惜別感舊瞻望弗及乃今玆孟秋有事郡下獲接於君詫龍淵之載合欣鶼蟨之並體君乃秉燭淸夜開閣肆燕嘉殽多而且時旨��其�淸觥籌交錯嗣以大斗悃抱累積緒言莫殫君乃授簡於予命爲歌詩以攄厥蘊予不辭穢率爾成童君起賡歌�亦載賡於是所得七言近體各四篇而托之毫楮存而弗遺者所以識塤箎之疊奏衍云仍之嘉話也方之古誼蓋殊代而同軌若夫去就之路則岐而不一葭玊之愐則予固有弗辭爾

○送提學秦先生赴河南參政序

合州秦先生以按察副使督學關輔者三年於玆論績序遷爲河南左參政拜命且行於是關輔諸大夫學官弟子�彼道����洽再偕則不可違教則甚惜乃長安訓導胡山曁正學書院諸弟子謀所以贈先生者講九思爲之言夫一藩之大地方數千里庠序百餘計官師布列學徒萬眾乃以一人督之豈能偏歷其區而日與之臨也亦棄簡卽繁捨要而任勞勢有所未可也於是定之以條約申之以行誼學之以文業擴之以政務歲以試之揚以勸之撻以記之黜以罰之若是者宜未有弗化者也乃今天下督學之師罔不由此然有化不化者何也吾嘗求其人矣明足以辧妍媸而不苛公足以愜輿情而不衒徳足以範羣士而可尊文足以追古籍而不有若是者蓋未有弗化者也不然則言語徒繁率之不動考課𨿽勤亦徒勞耳吾嘗以爲督學而能其官則天下之士我能師之可以爲祭酒黜陡幽明進賢退不肖可爲大冡宰坐於廟堂權衡人物佐天子理教化可以爲宰相矣自先生之蒞吾土也吾在林莽見吾庠之士惴惴焉若先生日與之臨洋乎其气浩浩乎其文也端重雅飭循循乎其行也聞之旁郡乃無有弗化者蓋嘗言曰先生自玆升矣及得邸報或有問吾者曰何以此處先生也九思曰夫古之用人者必歷試諸秩周子天下之務而後重位加焉所以益慮裕才示不敢輕授之道也先生始爲行人嗣爲刑部又嗣督學歷覽名勝精研法比著述文章品題士類所未歷者旬�之務耳喬崧大河之間輶車所至甘澍沾足蓋無幾而宵旰之意勤丹靑之念興崇階峻秩次第於先生矣九思蹇劣未能瞻仰眉宇聽受晤言私心怛焉未能巳巳況關輔之士乎況正學之官師弟子而親炙之者乎當風雨之及晨慨斗山之載違情悃累積非可以一二說也先生其無遺吾人哉

○送王令序

予在翰林時每見述職之典其年春正月天子郊祀畢越旬日禦奉天門視朝是日諸司始奏事於是方嶽郡縣諸吏咸趨禦橋南跪免冠俯伏首至地待罪刑部尙書率左右侍郎上禦街北面跪讀彈文繼而六科給事中十三道監察禦史皆有彈文各推老成一人北面跪讀大意言方嶽郡縣吏若弗能事事宜寘之法以示懲勸予所見凡三度天子咸口出徳音特宥之以勉圖後效於是方嶽郡縣諸吏不下萬餘人輒踴躍頓首謝口呼萬歲響聲若春雷在空旣退出翌日早具公服謝午門外然後吏部以黜陡上聞弘治壬戌吏部言方嶽郡縣吏政有卓異不可但已宜稍稍旌之以動豪傑於是推轂二人其一大明知府韓福其一宜陽知縣胡獻敬皇帝覽奏甚喜命錫宴禮部未幾皆右遷蓋近代曠典予所幸見者也自予麾出外郡竄伏林莽歷述職者又三度矣未聞有所旌拔如壬戌時然山城僻野邸報不及或有之而罔聞知也亦固未之有也皆弗可知矣正徳庚辰春又當其期吾邑令王君朝暮戒行李北土邑中諸大夫謀有以贈請予爲之言君固多善政玆行賢書在藩臬考核在吏部意者天子勵精圖治復舉先朝之典則夫嗣韓胡二人以興者其王君�是未可知也若夫�天奏事乃怕格待諸吏予偶及之云爾

○太師端毅王公奏議序

公舉正統戊辰進士出入內外且五十年官至太�太保吏部尙書壽九十有三歲卒贈太師謚曰端毅其�忠大節之著有贈謚之誥有載徳之碑有�死之�其文章存者甚多而奏議爲最盛自爲大理左寺副至南京兵部尙書者六卷兵部尙書王公憲爲禦史時嘗刻於蘇州禦史程君啟充爲知縣時復刻於三原其在吏部者九卷藏之公子太常卿承裕所知縣王成章從諸生求得之以告於巡按禦史曹君珪曹君曰久矣吾慕於斯乃今幸獲見之是爲我師知縣其合前六卷者刻之題曰太師王端毅公奏議播之四方詔後世焉刻成曹君命九思序之九思讀之終�仰而嘆曰嗟乎世復有如斯人者乎剛而弗屈也明而能盡也直而不餒也公而不衒也婉曲而有味也其汲黯陸贄之流乎是故天子�其忠豪傑讓其�蒼生誦其徳九夏仰其名�豈一朝一夕聲音笑貌之爲乎孟子不云乎惟大人�����之非公蓋其人焉夫自都兪風息義理��������卑陋耽祿者多患失之心全軀者�������建者蒙覆餗之恥事虛文者爲駭�������者貽社稷之憂嗟乎責受朝廷之倚毗����之安危乃碌碌至於斯也是公之罪人也昔����讀樂毅之報燕王書嘗廢書而泣司馬遷讀晏子春秋謂其犯��諫也願爲之執鞭蓋其中有以��故士有曠百世而同心者君子於是刻也可以觀人矣

○瑞芝詩序

夫芝者艸木類也產之於地潤之以雨晅之以日噓之以風然後其質凝焉凡艸木之有生未有不然者��生最罕根�而葩者可采而茹瘁而復生可繼而��商山紫芝是也漢元封二年夏甘泉宮內中產����葉於是作芝房之�夫芝產房中不藉乎風���者也然猶根上而葩與諸�木者無其異也而����以爲王者之瑞得����地之符�日月���被之筦弦薦之宗廟備����未聞其產於穴木不土而根者也明正徳某年某月山東巡撫都禦史政事之堂座右柱舊裂而隙乃於其中�之共本二十四�赤如珊瑚黃如紫�������光明�如堅�傳聞道路嵬目駭觀�����禦史�江王公會��撫之寄於是巡按監察禦史某以告於藩臬長�而曰夫芝者仙艸也��������然後�乃生焉在於其�則君臣正政事�����則父安子順家道���不於他所於巡撫政事之�嗚呼休哉惟巡撫公惇徳雅���中朝膺帝簡命蒞玆�土思陡民和克勤朝夕�廉����並流���元如保赤子上�天心風雨以時嘉���百姓給足播徳之頌興樂土之風和天乃下瑞以�有徳爲當�勸是故芝乃生焉然又發於木隙不土而�前古所罕�典籍之未載者也不有歌詞曷以昭盛徳詔來世於是栶率賦詩有比有�四海之英�而和者又若干人未幾公以副都禦史來�關陜九思�以覩焉而歟曰嗚呼盛哉至矣不可以復�矣夫�公者芝瑞朝廷者公也公當入侍天子統百官均四海使天下後世仰而慕焉若景星鳯凰者斯固九思之願也是故潛爲之序

○序東谷先生考績北上詩後

東谷王先生以易學起京師舉進士爲昆山令昆山小民無弗仰戴先生者獨不得於昆山之責人用是攺盩厔盩厔多豪猾媒糵釁端卽令帖帖卽巳或震動妨豪卽起訟不可撲滅至罷落乃巳令以故至者率緩軟自疲積獘負邊餉累八九年盩厔亦因此稱爲難治東谷先生至一切繩之以法若是者三年卽邊餉完諸豪懼奉首竄匿膽落莫敢橫者小民煦煦仰戴若赤子得慈母去年巨豪不自意復起訟臬司是時先生�名動關中諸大夫習知舉措卽遷豪不與共鄕井邑中靡然益愛慕先生至是先生以考績北上於是學官弟子不忍民之無母采其風謠播爲詩歌以贈先生九思先生友也居田去盩厔近愈益習知舉措今覩作歌意或未能盡之乃爲敍述其後庶幾先生有以鑑也然今吏部亦習知昆山之故合盩厔之政宜以臺諫處先生至於列卿臺輔蓋自玆始然先生所自立者可無愼之哉

○春雨亭夜飲離歌序

序曰厲志亢節者君子之髙蹈由眾而悲喜者怕人之情也有所托而鳴焉老風人之意也擊劍悲歌者列士之行也東谷王子燕山之豪�文苑之精英出宰昆山沮於萋斐攺蒞盩厔於玆三載鋤去豪橫培植善類直道而行不訹於勢不求於聞終始不渝以慊於志蓋古之君子厲志而亢節者則東穀子其人�夫彰幽疏滯舉賢以禆國者監司之任也而薦書不及於東谷蹤迹猶惑於攺轍無亦悲喜之由�者�東谷於挾其成績報於天府過鄠杜之下別於渼陂子渼陂子視其行李蕭然無何有也然神采益睟四體益舒慨乎其言洋洋乎其气也渼陂子與之飲春雨之�酒酣耳熟悲歌擊�聲�林樾烈夫志士感淚興嘆上視古人恐或未之過也於是遂以其歌贈東穀子�而序其所�蓋亦托於風人之意云爾

○榮歸錄序

榮歸錄者爲太子太保兵部尙書臯蘭彭公作也公在朝以病乞歸旣得報同朝公卿大夫作爲歌詩以贈其行道出陜藩若撫按及藩臬諸君子亦作歌贈公吾西安郡守趙君匯而刻諸木以傳以九思爲之序或者乃曰夫大臣身系天下立乎其位也其心皇皇焉懼其道之不行而責之弗能勝也有故而去則其身若可以少安也而心之在天下也固未能一日忘焉此其故何也蓋望之重者憂之深受之厚者報之隆公自爲都禦史以至尙書宣力四方維持國本大臣之道幾無不盡今者一旦病歸顧切切焉以爲榮焉公之心無亦若是恝也九思則曰榮其歸者詩人之意也非公志也夫君臣之義終始爲難進退之節完者亦罕二疏之事光照漢史�世猶以爲榮而況於親見之者乎是故有嘆息泣下共稱其賢者此則詩人之意也且今聖天子勵志中興人惟求舊公以病告誠意惻怛不得巳聽歸而宵旰之念固拳拳焉公年未滿七十聰明內蘊近醫藥持精神何恙不已未幾天子有召當必復起以有爲於天下其何可以忘也故詩人之辭往往及之不獨榮其歸焉讀是錄者尙有以求公之心可也

○白閣山人遺稿序

白閣山人者予弟壽夫其自謂也壽夫從予學舉進士於古文詩謌未嘗亡意焉及舉進士爲禦史郡守力未暇以爲間亦應酬述作乃復棄去不甚省錄及爲按察副使以歸方將極力爲矣乃又不幸死嗚呼惜哉玆掇其遺者與奏議數首刻之傳之子孫庶斯文之不泯也若其修徳守官之實可傳子孫者具在墓志語中故不復述云

○贈楊克誠序

夫昆吾天下之利器也陸剸犀象水斷蛟螭功用之著也然其始也水以淬之石以礪之而後功用可致也楊子克誠燕山豪傑之士也舉進士授理官於西安夫西安陜省之內郡也獄訟繁興什倍他郡然猶其職也其外有將迓之勞有幹委之督簿書期會之煩祁寒暑雨之不可巳也故於其至也人或爲楊子難之楊子乃中自畫曰此吾致力之秋也毅然當之洋洋乎無或恫也若是者三年罰無濫及非以市恩也惡不容貸固非有怨於我也上之知我也不以喜其不知也不以加戚焉吾惟盡其禮之所宜者而巳也故其久也徳浹民懷歌誦載興都禦史禦史緫制之老藩臬之大夫憐才重節推賢表能走諸問勞之使形爲剡薦之章亦旣備矣而楊子亦援例考績朝暮戒行李去郡守廣川趙君與同寅諸君子以書抵子曰不可無贈夫楊子當世之昆吾也而西安者淬礪之具也臺諌之批鱗廟堂之紆謨水陸之虎豹犀象也楊子其往哉可以歷試之矣不迎刃而解吾不信矣夫神物有耦上干鬥气未久廣川諸君子起而並遊於闕下矣若九思者老於農圃飽食終日能無馮驩之彈鋏斯亦幸矣至如張華之語雷煥固非其所能也

○太夫人劉母壽歌詞序

松石劉先生養和嘗自郡守擢按察��督學山西先生以母太夫人秦�在�疏�歸�����而陜西督學副使以缺員�乃起先生先生乃復疏乞��不許於是先生不獲巳辭太夫人入關然其心��不�下也今年太夫人壽登七十九月某日寔維��關中諸豪傑多先生禦史時所舉士也相與�爲歌詞以慰先生爲太夫人壽命九思序之弘治庚戌九思始走禮部見麻城劉公舉春秋第一人磊落大丈夫也心竊�之欲謁以先進未敢也其後關公爲丰城令有徳在民不幸早世民爲身後立祠蓋未嘗不嘆異焉正徳戊辰予�承乏翰林松石先生與予弟九峯同舉舉春秋第二人予見而奇之�之丰城公之子也自是與之通家�愛如兄�然未能登堂拜母怕用歉然先生其後自主事擢禦史�而復起�秋至今然其失怙早孰曰非母太夫人之教也夫古稱相夫者曰樂羊妻矣未聞其教子教子者曰陶士行之母然其夫則未之聞也獨歐陽文忠公之母夫人佐其夫爲廉吏�其子爲名賢人到於今稱之而太夫人�得無似之乎�丰城公�良之迹克配古人載諸國史乃有子如松石�而弗移�可大用舉世仰而望之蒼然�然超䢐來埒衡嶽焉夫勛業若士行文章若文忠公蓋將少之而太夫人所托以不朽者寧不在玆乎寧不在玆乎予聞先生有子二人復以春秋舉日侍太夫人太夫人喜忘其子之不�下也諸豪傑之作亟宜寓歸付二子歌焉爲太夫人百千萬年壽

○元老靖邊詩序

少保晉溪先生王公以兵部尙書兼都察院右副�禦史緫制陜西邊務開府固原於時土魯番貢職弗修�抗我師爲禍甚大貽朝庭西顧之憂公曰土魯番舊�臣久第禦之失�故至此我其撫之撫之不聽然後�以爲彼亦無辭可稱說也於是撫之果降修貢罔敢或爽先是各鎭士馬各守其地不相及北虜往往竊入我境�之則無人覺而逐之則有甚不易者公自畫以各��馬凡虜可入之地紛布之以拒其入謂之擺邊以��巡撫諸公諸公訪於軍中老而諳事者咸以爲不可公笑曰吾畫已成第俟之可萬全無事已而果然於是邊人頌之以爲降土魯番者詢謀僉同公之雅量也或可學也至於擺邊之策神識獨智公之才不可以學而能也於是關中大夫士聞之作爲歌詩以紀其盛題曰元老靖邊云而涇陽進士穆文英走使鄠杜下屬九思序之夫六月之詠平玁狁也采芑之作服蠻荊也由今日視之師不興於六月士無事於采芑而邊靖焉則夫嗣遺雅之音以流於萬世者宜何如哉宜何如哉公未久人侍天子爲四海致太平盛徳偉績紀之太常備諸國史蓋不止於靖邊者��

渼陂集卷九

●渼陂集卷十

記

◆記

西軒記

壽州修城記

壽州正陽鎭新修河渠記

壽州同知書屋記

遊山記

重修咸陽縣城隍廟記

一鏡亭記

世豸堂記

固原東路並﹖刃修白馬城記

陜西固原州新建緫制秦公祠堂記

柳屏精舍記

咸陽縣新修河岸之記

○西軒記

西軒之所有其外則旁香欹直蒼黃紺碧蔓絡而挺秀爲艸卉花樹之繁其中則天府之書嶧陽之桐端溪之石中山之毛穎秦漢之篆籕古今名家之詩由其遠以望則雷首諸峯蜿蜒�屓森若擁戟來若拱揖陰晴晝晦變化而無窮其近則碧瓦丹楹挾云霓絕闤闠主人於是靜居而樂焉日誦書史作字與畫鼓琴輅至輒相坐與談凡理亂消長人物用捨之故旣去則復誦書史作字與畫鼓琴有客自西軒來爲述其主人之意曰主人旣構西軒以居曰吾次當居千西而軒又吾構也吾聞古之人居則有名稱焉知稱吾軒�西軒則不俟�論講說而知吾之西軒也豈不可也遂定名曰西軒又曰軒不可以無記子其圖之夫生於深宮之中酣幹富貴之習溺之則愚抗之則駚侈之則��之則隳此易事也非有穎拔超悟之資未能或異也然則風雅如河間樂善如東平豈不偉哉彼固所謂穎拔而超悟者也孰知千百世之下亦大如西軒主人也西軒主人將非聞風而興起者邪詩曰好樂無荒良士休休主人有焉包主人者晉藩襄垣王之孫客請記者侍禦史蒲郡秦民望也

○壽州修城記

壽州城其周以裏計十二有奇其髙以尺計二十有奇西濱湖北濱於淝水按志修築者宋嘉定間都統許氏而遺其名國朝洪武三十二年指揮袁賢重修俱無碑刻紀述歷歲滋久西北濱水善崩崩塌者多東南則間亦有之正徳辛未夏四月晦鄰境報流賊且至知州黃梅吳君節判官維陽�君澍與予三人者督率民兵爲城守計吳君曰城守上策顧弗完柰何是在我矣我其圖之圖未成會天大雨雨十日旣晴三日又雨於是大水西北滉漾薄城城缺處幾入水水幸落無事已顧城益崩塌弗完吳君曰是則惡可緩也我其陶磚於野伐石於山不足則繼以北門廢橋之石石灰則易以公羨不足則募諸富民之好義者人匠則城鄕壯有力者更爲之圖旣成會疾病欲解官去弗果於事其年冬判官西蜀姚君曰謨吏目太原髙君岡相繼至郡越明年壬申春正月予復罷歸是時盜賊益橫弗果行其二月中戶部右侍郎兼都察院右僉都禦史文登叢公奉上命巡視鳯陽諸郡按部至壽登城望曰壯哉郡俾城郭完又豈憂盜賊哉乃進諸生曰孰能了吾事者咸曰無知州若也然疾病不可今惟判官於澍能其可使也公問於君曰將何爲君具對如吳君所畫公曰善復問州衛分修如何對曰舊約以十分計衛七州三州之分地在東南隅公曰不然事洶洶如此彼惡能多辦也其南北中分之速成勿怠怠則罰速則賞不汝誑於君應曰諾乃卜三月十有六日卽工工半而代予者天臺林君薇亦至郡五月五日工告成業公大喜以爲於君能矣命教官一人至郡勞羊酒彩幣會君將以母喪去任而壽之大夫士逸老百姓走告予曰願爲記俾永有考也是役也人匠以工計二萬有奇石長短以尺計一萬三千磚計萬个石灰以石計六千一百四十五食米以斛計二百有奇所修城橫以丈計二百六十七而計其終始財五十日云成功速而民不勞財用滋而人無異議者於君其知使民者歟春秋一臺一門𨿽小必書重民力垂法戒至深遠也君受胡傳春秋其達於義者歟人曰知州吳君之經營林姚諸君之贊畫胡能無也予則曰揔其功皆叢公有也夫此城不修且百年因循破壞至於今也或沮於文武之未恊或憚於財力之無從向使公不至不嚴於限未心修卽修其成功必不若是易易也且修於衛者亦以完告自今壽之人享無疆之休�其戴於公者有無疆之澤詩曰四國於蕃四方於宣公其有焉予故特書以詔於眾以貽後之人俾相繼圖之勿視於壞也

○壽州正陽鎭新修河渠記

正陽鎭在壽州南六十里淮水自桐栢來直走其西人家負水而居幾七千戶舟楫所通四方商賈無有遠邇畢會於此物貨之委積精粗美惡交易而後退惟人物曼麗惟聲伎繁惟居室美好惟服食器用侈於習由淮西望之帆檣林立屋瓦櫛比煙火雲接南北數里連絡如繡蓋中都第一鎭云上卽位之六年正徳辛未江北諸郡盜起盜嘗至潁上迫於正陽居人戒嚴幸無事越明年壬申春二月兵備僉事樂平李君天衢巡行潁上會盜數千人亦同日至攻圍甚急盜又數十騎東行刼略去正陽二十里所人乃大恐訛言驚擾爭走逃避相蹂踐有溺水死者當是時文登叢公自戶部右侍郎兼都察院左僉都禦史巡視廬鳯諸郡會出按部聞潁上圍跳驅至正陽其日盜聞卽解去鎭之父老豪傑相率頓首謝萬人之命賜之更生公進之告曰夫難度者變易失者時此鎭繁華誨盜之地盍思永圖以輯�後不然終患柰何僉復於公曰惟西長淮之險可恃無恐其三面受敵若浚土引水水以環之土以垣之垣以�之人以守之是亦一策公曰兪我其視哉視巳曰可度地得千二百二十有六丈度人得二千六百七十戶公曰河廣惟四丈深半之工力則視其戶而上下之三面爲門門有樓有橋垣之上爲樓十有七所離列惟均名曰敵樓凡樓則選諸富而義者獨爲之否則數人合爲之於爾何如父老豪傑齊應聲曰幸甚乃進鳯陽府通判方賓公曰爾則服勞在外怕往來於玆爾督又進宿州判官侯經曰爾經爾有職守怕在玆無他適爾爲曰爾賓曁爾經其遄卽功無戾於小民尙懋敬之未幾報河渠成又未幾報門報橋樓成經始於三月壬戌訖工於四月甲午凡三旬有三日凡三十萬工父老豪傑睹厥成功歡忻舞蹈會代李君者遼陽孫君盤東行過正陽咸走告頓首具言不敢忘公將有爲不朽計相率問可不可孫君曰夫大臣有功徳於民爲民所歌頌勒之貞石爲後世法禮亦宜之僉曰如命於是介生員髙科來請記於致仕壽州同知王九思九思曰傳有之民罔常懷懷於有仁惟公不棄我民恐罹於凶盜樹之遠圖爲子孫世世利以保有厥家惟我民敬戴公罔敢失墜曰����帷我公是念是祝�有遺於後是惟有以詔���可無記惟公地官大司徒之副佐天子理萬姓��貴重文武之材小民無良弄兵於山谷乃假借公平定安輯之兵革旣寧歸復於王家崇階薦陡斟酌元气作霖雨功萬世備載國史紀之太常是又九思所深望公者公名蘭字廷秀庚戌進士歷官給事中通政至今秩並記於此俾後之人有所考

○壽州同知書屋記

壽州同知賓館之東有園僅一畝其北爲屋南向者五楹析其三爲退食之地然卑隘弗宏亦弗詳其始作者正徳庚午冬予謫居於此幸其地僻事簡同寅又皆賢明長者飽食終日無所用心乃取離騷經左傳漢書誦說其中郡士張昪來曰願受教予弗能拒也越明年範慶薛鑾吳介來未幾王立黃海張曉熊治來未幾兪�周京賀壽許澄周熊來又髙科曁蘭溪包悱來玆十月五人者每見予誦說經傳下上古今論文章論詩問民所疾苦其年冬予復罷去會盜起弗果行又明年壬申夏四月代予者天臺林君世烈至郡數過予而曰是屋也先生旣去當葺之使新奉書關中請記勒之石陷之����俾後有考也又兩閱月予始西歸旣歸之明年癸酉果以書來曰屋葺之完巳磨淮山之石矣予則仰而嘆曰嗟乎世之乖蹇迂謬齟齬不類孰有過予者乎自翰林出爲吏部又出爲壽州又以天變罷片棄去而當世所謂賢人君子奇俊磊落之士聞說王九思蓋惡者半笑而議之者半其知者蓋益鮮而況愛之惜之旣去而復戀拳拳焉與之者乎伺以得此於林君也予在壽州期年恩未洽於民道有媿於巳其後冺冺罔有聞於人也林君名臣之裔傳其家學施於有位民懷自今其永弗墜矣詩不去乎蔽芾甘棠勿剪勿伐則是屋也異日之甘棠矣諸主滚滚能文章秉筆名世將必有嗣召南之音者予言何爲哉予言何爲哉

○遊山記

正徳庚辰春三月癸巳大復山人何子仲默校士於鄠杜其暇約子遊南山諸勝處云丙申南行二十里抵金峯寺寺背山山下出泉伏流佛座下至院甃爲井復伏流至門外達於平地爲溪院內有時灌卉木則閉井北口上水其山下出泉處亦甃爲井瑩澈可鑑由泉西緣岡南上抵山半樹木離列可安幾席乃坐飲數觥下出寺東行半里許抵化羊宮其東澗水出焉道士引別支經流庖捨後炊時則接竹入水於釜由宮後南行度一小澗陡岡其上平坦可數畝多檜東臨澗水潀然坐飲移時甚樂也何子有詩出宮門比望則嵯峩九�諸山隱隱若黛並山東行三里許抵重虞寺南向坐憩圭峯在前如人拱揖又東行七里抵棲禪寺卽所謂艸堂者也蓋姚秦時鳩摩羅什自西竺來爾時未有寺也爲樹艸堂繹經其中其後建寺始定今名而俗猶呼爲艸堂寺云寺基宏廠前殿壁畫甚古西南隅爲鳩摩羅什葬塔有亭覆焉前朝詩刻陷壁甚多獨金趙閒閒公詞�爲盛明道先生詩注云寺在竹林之心其竹蓋將十頃乃今根株盡矣獨寺後銀杏四株上薄霄漢亦百年外物也薄暮何子詩成索子和�老懶弗堪漫應曰當遙賦之相與大笑出門門外諸峯蒼翠如畫東南林薄中有唐圭峯禪師葬塔其西南入峪數里爲紫閣峯有�布有寺景特奇絕何子以公事未及夜二皷回至縣云明日丁酉何子西入盩厔又四日縣令王子明叔折簡邀予西遊樓觀予辭不赴使者五至而予命駕其日壬寅望也比至則諸公巳先在方從紫雲樓而下秉燭逆子笑曰王子太俗蓋西溪張子用昭至自華州河濱﹖子徳光至自長安對山康子徳涵至自武功獨�近乃獨後至固甚可笑也於是由何子以下各舉觴罰�予卽大醉王子明叔請至方丈具飯飯已乃相攜至老君殿臺上席地對月坐飲已又起入方丈環坐何子臥榻於是康子鼓鳯琶歌予所制越調曲感激憤厲諸公擊節嘆焉巳又據席飲何子曰不可無詩乃先成一章諸公皆和而予獨不能乃自爲一章張子康子各爲一章贈予詩就漏下四皷矣乃寢明日癸卯王子明叔�予登紫雲樓樓兩層其上爲玊皇像北面其後灰壁南面爲山水人物畫圖蓋甚奇非今人筆也憑闌一目千里何子﹖子有詩旣下與諸公觀老子系牛栢栢下石牛臥焉�乃南行四五里抵說經臺盤屈而上絕頂爲宮三楹中塑老子尹喜像其四壁畫前朝君臣逸士像蓋有功道徳經者前門內古栢一株俗說旣死而聃鍼之活誕不足信何子於宮前碑側書予六人者姓名邑裏經遊歲月云巳乃坐後殿廊下飲人得一詩王子明叔又請西遊仙遊寺於是下臺轉折西行旣數里見山麓一塔巋然問之唐一行僧葬塔也又數里過康子彭麓莊何子有詩又西行數里轉折而南道路甚險東崖山西岸黑水下視毛髮森豎行裏余天气昏黑與諸公相失路愈益險肩輿不可度予夾兩僮僕走旣數里轉折西行度澗橋危甚又裏余抵寺寺榜曰普緣蓋此地故有仙遊��亦因呼其寺云寺四面皆山黑水經流其門蓋奧區也是時何子巳先至未久諸公亦次第至於是舉酌相慰勞又乘月走寺前後至夜分乃寢明日甲辰登毗盧合巳乃觀殿前石塔塔下空中塑一病佛側睡且死諸羅漢按摩哭泣�禱備極情態康子戲曰佛亦有此無常邪相與一笑巳乃出門門西瀕水二石塔上刻吳道子畫諸佛像有東坡題名北岸山上泉下瀉於黑水有聲其傍石洞後漢馬融嘗居焉何子欲校射乃設侯連發三矢連中予與諸公辭謝巳乃入僧捨坐飲人又得一詩予是何子曰嗟乎勝地不常良時易�嘉朋難合樂事罕逢斯遊世一舉四美備於乎其盛矣乎然吾東至艸堂而嘆鳩摩羅什之倡佛也西登說綬臺而怪聃之滋夫道也夫二子者二教之宗仲尼之罪人也今其骨朽矣化爲灰塵蕩爲飄風矣其無感乎是不可無記是惟渼陂子長有以宜之日中予揖諸公曰盍歸乎諸公又大笑曰王子又俗矣乃相與別去明叔至是使人來取記將並詩刻之木其年冬十月丁未也渼陂山人王九思記

○重修咸陽縣城隍廟記

髙皇帝平定四海爲天下神人主肇稱殷禮秩百神之祀乃許郡縣城隍立廟以從事蓋祭法之言曰能禦大菑則祀之能捍大患則祀之而髙城深池有金湯之險有蕃衛之功故獲其安者思其本蒙其庥者報其功吏奉朝命爲郡縣者其始至若旦日視事則於今夕齋戒宿廟雞鳴起祀神誓言不敢殃民殃民者神其殃我無悔祀巳然後視事月朔望則謁拜廟下春秋則合風雲雷雨山川祀之其三時厲祭則城隍主之以禍福民著爲令髙皇帝所以建萬世之業度越前古者蓋禮嚴而慮周如此其一節云洪武四年咸陽縣吏自奉詔今立廟於縣治之東至正統時加修葺焉而成化七年知縣祁州李君經撤腐作新規摹宏遠事在紀功之碑後十五年而爲正徳十三年廟又寖壞其年冬會知縣底君以進士蒞玆土君河南考城人也名蘊子某始至謁�大懼無以妥靈竭�非事神之禮乃十四年春正月大集郭內長老民至廳下告之曰吾欲云云官有守弗暇我爲若主食貨若爲我董治力役則何如其可乎不可也眾乃推出崔文奎者數人從容對曰玆廟不修且壞�人有心其孰率之從玆我民有神君敢不盡力君曰�奎前若亦治若屋以貽若子孫乎愼勿棘也棘則不固矣不固則易壞後其謂何數人者齊應曰敬奉教於是卽工越明年秋七月工訖君率數人者謁拜廟下以成事�而起立周視則覆�麟次淫雨不憂����照耀樓宇殿門廡柱��加焉階�周整履之坦如於是而校諸往昔若增而髙若引而��敞而明若���其數人者以其食貨�役之費上復於君曰是投也不可無紀爭來趣子爲記子嘆曰底君子是乎能其政矣夫敬者神之應也仁者民之歸也忠者君之資也而忠其君者仁民之臣也仁其民者敬神之吏也是故能事神而後可以使民能使民而後可以言事君矣是役也忠仁敬三者備矣故曰能其政夫一邑者天下之則也宰相�縣令之惟也底君能其政於是乎可以�天下矣請勒�����者俾永有式焉

○一鏡亭記

古之君子其進而有爲於天下也憂勞勤瘁竭衷殫智靡所於寧至其勛猷茂�而名立志慰�其身以歸也於是乎有巖石之趣有魚鳥之適所以紆憤寫興遊藝而養心忘老引年之樂也若相州韓魏公洛下司馬君寶有堂有園陶然以居衎然以遊於以暢其後樂之�而完令徳休終覺非不休也然莫能以多見者何也蓋��之�人也如飲�酎���������未有弗集如鐘鳴漏盡夜行而弗止扶殘曳跛彊顏就列於是有龍斷之誚有蹲鳯之譏有北山之文有靈澈之詩或者以爲林泉之福甚於鐘鼎明農之逸孰與履危信斯言也則夫駢首耽位終其身而弗獲者分使之然也天也非人力也吾陜隴郡李公起家戊戌進士爲行人禦史遷按察僉事又七轉而爲工部尙書尙書歸老其鄕乃作屋於城西之囿水中名之曰一鏡之亭公社宦�外幾四十年爲使而專對幹四方攬轡澄淸於遼東治水功成於河南弭大盜於湖廣旬宣於兩藩持憲於外臺其在南都掌邦土居四民時地利而禆於天子�於四海由古人觀之果如何也則夫斯亭也其與獨�之園醉白之堂殊代而意同乎否也亦其有以獲此者果出於天邪非人力也是則公之完福也不其盛哉不其盛哉亭作於正徳某年某月某年某月落成而�之所有若巖石之趣魚鳥之適景分類析播爲聲詩��從者歌以侑觴而壽公於無涯也

○世豸堂記

豸者何豸神羊也神羊善觸邪佞古者禦史職觸邪佞故禦史冠豸冠�其職也又國有大事則禦史豸冠朱衣纁裳白紗��彈之明興稽古建官禦史豸冠���先主也��嘗���司寇卽墨藍公嘗爲監察禦史越二十年而嘉靖�����復舉進士被選爲禦史於是��大夫躋公之��公而曰玆堂也父作子述世徳作��實�義����之堂於以壽公明孝而勸忠之�也記者�������右謂其友王九思曰子爲記蓋公命����行之以終鄕大夫之意者也記曰昔者弘敷五��有�君�世爲司徒忠貞顯名載�古書沈酣經籍則有若司馬遷世爲太史包羅萬古爲文章宗捨是而箕裘之�仍奕葉之相聞世非不有也然忠貞�君�何如文章於司馬氏何如故弗列焉孰知千百世之下善然其父者有若禦史君也�時弘治中司寇公��史����畢智�慮爲天子輔���赫赫烈烈聲震����蓋嘗聞睹�勩累勛陡於九卿至今稱禦史者剛嚴愽大咸歸於公云而禦史君嗣之而興龍淵太阿方離於匣瞻之者懾聞之者避於今稱禦史君者咸曰剛嚴愽大克肖於公云然禦史君舉自童�踰三十年而後舉進士爲禦史六經諸史先秦遺書靡所不貫發爲撰述爾雅洪麗九思往在京師亦嘗聞睹蓋君牙之忠貞司馬氏之文章於君切有望焉則其所以繼於公而世其業者蓋不獨一豸耳矣是故爲之記以復於君且致夫忠告之意云

○固原東路並﹖刃修白馬城記

嘉靖壬午以來陜西邊鄙多事是時少傅兼太子太傅吏部尙書武英殿大學士邃庵先生楊公方致仕居京口其乙酉春天子用廷臣集議起公公辭至再至三有詔攺公兵部尙書兼都察院左副都禦史督師西徵公旣至開府固原所以朝夕籌劃者邊防大計靡所不周而又廣視聽益聰明蓋嘗下令許豪傑言事便宜於是守備固原都指揮僉事劉君文上復於公曰固原故戎馬四馳之區也弘治正徳中明公奏議於中路預望城增設平虜一所其西路紅古城增設一堡募士委官操備虜見其如此乃於東路入寇艾薩克都城白馬林爲穴由此而南深入至於平涼而嘉靖壬午虜大舉入寇時正由撒都城也狂瞽妄議以爲撒都城之地不可無一城也於是下固原衛苑馬寺勘議指揮符深圉長張子儀合辭言曰夫撒都城者𨿽界淸苑艸場然地勢孤懸久不牧放且其地善水艸頗稱肥饒宜亟築城以斷虜道便其白馬井燉堡亦宜攺築近水展築月城占據水頭使虜騎不得以南向飲馬庶虜患可息固原其寧靖云今參政成君文是時以按察副使兵備固原公乃進告之曰夫成功者弗計其費圖久安者不憚其勞若撒都城之役是也其會同都指揮劉文卜日興事乃是年八月初吉工興十月以成事告蓋城周圍以裏計之四髙以丈計之幾厚得髙之幾更其名曰白馬之城作南北二門南曰永寧北曰阜康皆公命也城內作官亭二作倉廒若干楹是役也力則固原平涼軍民及淸平萬安二苑卒凡若干人食則固原州及彭城板井廒米以石計若干器具稍把若釘鐵磚瓦木物則官爲辦置銀以兩計若干旣乃照例懸賞募士千餘人設操守守堡官各一員每士給近堡田百畝墾種俟十年後量徵子粒備本城用而是時移檄巡撫陜西都禦史王公行令布政司於原坐附近城堡廒米量撥本城以備按伏官軍於是固原之地中路則有預望西則紅古東則今有白馬保障之形旣建操備之念恆存則虎山以北虜騎難入平涼以南郡縣可安枕而臥焉成君以爲不可無記乃命之九思九思曰於古有之禦戎之道守備爲本故朔方城而玁犺襄詩人美其事備諸歌詠至今讀之穆如淸風𨿽然必有南仲而後朔方可城也白馬之役固善向非少傅公神識絕智愽采羣議則亦未能一言而決三月而成而若是易也夫公之來也所以畫邊務報天子者固不止此未久羗伏境寧當復入侍���內閣理元气爲四海作太平蓋其丰功偉績樹之平生載之國史傳諸萬世者尢不止此此特其永事云

○陜西固原州新建緫制秦公祠堂記

戶部尙書山東秦公弘治中嘗緫制陜西三邊而��乃其開府之地公去二十餘年而嘉靖乙酉冬邊��公不置欲立祠固原祀公於是監生馬文輝以其邊人之意呈於緫制今太師邃庵先生楊公公以命於兵備按察副使桑君溥桑君卜地得州�之南二畝許坐�面兌蓋經營踰年而祠堂告成堂凡三楹�門中伉�垣孔峻而堂之正位則秦公之像設具焉修髯���笏儼然於是士民商賈遠邇之戌卒聞風奔走瞻拜祠下舉欣欣焉若公之復蒞於玆土也蓋二十餘年所以思公者至是始大慰無�歉矣桑君以爲公之徳無窮祠則或有時圯乃遣使告九思曰子其記之刻諸石以告來者庶幾嗣而葺之以永邊人之思乎此固帝師邃庵公之意而溥奉之以周旋者也九思曰予爲兒時父老稱說西安知府秦公古循良蔑以加焉及公緫制三邊而是時九思承乏翰林嘉謀偉績得於鄕人之傳報�爲多��初願修敬皇帝實錄同列爲公傳會��甘心於公故於公之邊績采敢盡述焉而九思於是未嘗不扼腕憤恨也乃今得以執筆記公祠是豈徒邊人之慰也實九思者之大願遂矣蓋公之在邊者三年其始緫制固原諸路軍務其年弘治辛酉冬也明年壬戌春正月甘涼諸路備禦官軍以連年資乏告乞休息鎭守武安侯鄭英執不可以爲虜猶在套也公曰艸枯馬瘠虜必不至旣而果不至所省芻餉殆不可計公以備邊之策惟戰與守於是推演古法造兵車造火器巳乃修豫望城修石硤口修雙峯臺三城又於金佛硤海子口七堡甃石爲垣褁鐵爲門凡城與堡皆以絕虜道衛居民焉而公於是年夏復受勑緫制三邊云乃命三邊與其腹裏修城堡關隘以處計萬四千一百九鏟崖以裏計三千七百餘然是時固原之地城市煙火甚荒稀而貧也公乃拓其外城奏移批驗所塩物於此自是商賈雲集物貨流通人有貿易之利官得經費之資公曰富矣然教不可以不興也於是修孔廟廣學捨詩書之化人才彬彬焉相繼出矣其後邃庵公至見而嘆息焉以爲秦公文吏卽古名將其又何以過之故於邊人之請爲亟諾以行繼邃庵公至者兵部尙書荊山王公也於新祠之建成而落之殊切景慕故桑君於是得以行其志焉九思則曰踵韓範之迹者秦公也休休焉善如巳出者邃庵公也仰止鄕先生者荊山王公也按察桑君勇於行義其舉風憲之職者乎是則皆可書也秦公諱紘字某山東單縣人起家進士爲禦史知府布政使都禦史侍郎以至尙書其孤忠大節具載家傳玆不多�著其在邊人者使其歲時展祀之餘止而誦焉以慕公於世世云

○柳屏精舍記

大中丞張公汝霖以使事入關走書鄠杜告九思曰汾水之陽先塋在焉其傍隙地有柳數株每春明生意�發擎露橫煙若剪若織望之若屏居常容與其間得以俯仰造化尋識至理也因�屋對之曰柳屏精舍云�此屋若斗然子其爲我記之�以不朽他日於其屋讀其文鏗鏘金石如春風在席是又一大快也客有聞而疑之者以爲公以性命之學豪傑之才受知於天子系望於蒼生麟閣雲臺乃其所有事也顧切切焉於故園一屋者何邪九思曰不然夫古之君子進則有爲於天下及其老而休也未嘗無行樂之地焉若東都裴晉公洛下司馬君實有堂有園吟哦嘯傲於以暢其後樂之懷而頤其旣暮之齡斯固終始之節古今之所難也公自發解舉進士令宜陽司諫垣尹京兆�巡西夏入副內臺且三十年矣九思別公久聞公須巳盡白髮白亦過半則其所以憂天下者從可知矣然年未耳順神勃勃逼人出入將相之事方倚注焉豈能及於柳屏之遊也迨夫策雲臺之勛業圖麟合之形容然後奉身而退優遊柳屏之下故今亦豫設焉以爲他日之地耳豈切切於此者邪若夫俯仰造化尋識至理乃公自得之妙蓋亦池蓮庭艸之意故九思於此未敢率爾以言姑述客對以復於公公果不鄙寘之屋壁他日或口出焉卽九思侍凡杖聆謦欬也是又一大幸也

○咸陽縣新修河岸之記

咸陽縣在省城西五十里渭水自西南來帶縣而東其東南岸相距城趾不二丈許歲久崩塌寢隘每當秋水灌河滉漾可畏嘉靖己丑邑監察禦史王君獻以憂家居藎常嘆息以爲此�修築弗亟且有一朝之患柰何是時都禦史寇公天敍巡撫關陜禦史君乃以書謀之不果明年庚寅都禦史麻城劉公天和代之巡撫二日行部至咸陽禦史君又以爲言劉公慨然行視河岸以爲百萬生靈生死系焉不早圖不可鎭守太監晏公宏巡按監察禦史朱公觀議以充合是時守巡則左參政江君玠僉事張君恂而江君則奉檄營度分爲十工每工以省祭官一人義官二人民之殷實者十有二人督修之而摠之者則臬司知事馮錄其人焉取樁木於本地之栢取石於鄠南之山取鐵若石灰於公羨之需取夫役若車於鄕邑而量其屋宇地畝爲多寡焉宰之者知縣陳文舉縣丞王紹祖則承命以從事二始於庚寅冬十有一月越明年辛卯夏四月告成事凡用栢木以株計則五千三百九十有九石以塊計大小則萬有四千有二石灰以石計則千有四百鐵以斤計則二千八百七十有五夫役以人計則十百車以輛計則七千六百有一修完河岸闊以丈計則四大有五長以丈計則百有八十有二而計其終始則百有四十有五日云於是藩臬長二西安郡守罔不聞知興夫冠蓋東西行過是者及闔邑之老稚歡欣嘆羨以爲禦史君之心仁於鄕矣向非巡撫劉公之果斷神識則亦未能成功若是之易也至於鎭守巡按二公之恊謀分守江君之勞瘁皆不可無記以告於紫閣山人王九思王九思曰春秋築一臺作一門必書重民力惜民財也是役也一舉眾羙備暫勞永逸爲世世利其曷可忘是用書之以詔於後其或闕焉有未竟者嗣而葺之無憚於叢怨於乎是豈徒爲一身一家者哉有官君子其愼思之若夫衛所鄕邑小大之職若民有事於斯法得牽連書姓名者具在碑陰玆不暇及云

渼陂集卷十

●渼陂集卷十一

碑

◆碑

明故壽州處士薛洪墓碑

明故處士呂公墓碑

重修河東陜西都轉運塩使司廟學碑

新修河東陜西都轉運塩使司塩池周垣之碑

大明中順大夫福建等處提刑按察司副使封中憲大夫蓮峯韓先生墓碑

處士馬公墓碑

明亞中大夫山西布政使司右參政郭公墓碑

明故昭勇將軍直隸潼關衛指揮使孫公墓碑

武功萎侯重修縣治之碑

○明故壽州處士薛洪墓碑

予同知壽州之明年始覽郡誌蓋郡中父老十人者嘗相率爲嘉樂會而畫圖歌詩稱述志意有古之風焉於是訪求其人獨李瑄在其九人者蓋相繼凋謝之日久矣又嘗論其世而郡學諸生咸曰薛洪李瑄張紳三老者其亦可謂嘉樂焉耳矣又明年壬申春上命壽州同知致仕歸其鄕會諸郡盜起道不通而畱滯於壽於是洪之從孫鑾蓋諸生從吾遊者請書洪墓道之碑按古伏惪而隱曰處度法比義洪殆庶幾矣乎故稱曰處士云碑曰處士薛洪字宗海壽州人也壽州在中都西南隅山水險固而俗尙禮義顧善於釀酒酒甚美而賈復易讎人故崇於飲不飲者蓋少洪則不飲而服田力穡以養其父母父母歡樂之命之而飲亦三二爵輒止不多飲乃以其暇讀宋司馬氏資治通鑑諸生號精熟者與之論難稱說往往出其下於是屈伏而共推先洪就辧問焉蓋專精如此後又讀眞氏太學衍義未終捲而老病作不能復讀然猶不肯釋手少年經生弟子嬉遊污漫乃或不能及之其父母喪蓋就外寢者�二十七����諸古不奉佛檄福如世俗者之爲從子瑄仕爲字陵衛知事乃一旦病死不能歸遣子琛歸而葬之存卹其婦子此二事人亦稱之至今而曰孝慈云鄕飲酒禮洪位在三賓有司敬重之呼曰鄕老而不名其爲嘉樂會也與其九人者疊爲賓主或於其家或湧泉諸勝處而飲酒爲樂甚歡蓋至是始稍稍近於酒矣李瑄善詩歌洪與張紳亦頗解而行亦相埒故又稱爲三老云同知會稽董豫嘗以米肉饋洪而致書曰方春萬物和煦而吾民之長老顧無以悅樂志意責在有司敬以米肉若干佐子孫饌具老人其乘時康樂無恙知州東郡劉槪旣去任久猶每每存問洪亦稱曰鄕老槪特立不羣者也而豫亦剛廉然其在於洪者則固若是也乙丑秋洪年八十一會上新卽位尊禮兩宮詔民年八十有行誼者錫冠服於是洪與焉越明年正惪丙寅六月五日老病卒而葬於城南七里之原其年七月二十一日也洪娶吳氏今年九十尙存無疾病子二人琛琰女一人嫁爲王洪妻孫男二人琛嘗奕棊不事事洪怒乃投棊於火而琛由此修飭今亦復爲鄕老云銘曰

維奚仲析疆處土遂延於楚代有碩人至於居州爲公子後以啟爾祖爾祖嶷嶷弗耀於行曰吾孫子孰發爾之祥孰申爾之萌亦曰其靖共哉維爾允和克敬於身以立爾家曰吾祖是吪壽春城南七里平原膴膴爾墓在於斯過者則式蓋衍於後祀矣嗚呼爾哉

○明故處士呂公墓碑

公諱鑑字某西安髙陵人也其先出自成周太公封齊而居呂厥後諸裔乃遂爲氏其在髙陵者歷籍漢唐文獻遐邈弗能徵諸迨及有宋有諱世昌者慷慨激烈超躍弗羣蓋嘗弔季代之委靡慕雲長之英烈模鑄金刀象其平生置之祠廟而識名其鐓至今觀者罔不嘆息儗諸國士之風焉由斯以降有諱彬卿者其距世昌系次莫究生子三人其長曰大其次曰十又次曰珪通經發迹作邑於淇大之行八人乃特稱而淳朴戇直聞言不信洪武之初役司學﹖﹖史乃以虧餉發戍於北平永樂之初攺繇於齊東其諸裔畱者綿綿延延彌久而昌與髙陵敵矣生有三子其長曰興體幹魁梧腹如抱皷言論便便不離中公嘗爲郭下老人接詞善聽民以不爭返梁氏之遺金葬親之朝乃值祁暑獲其沃水之報籍以弗死興生二子其長曰貴弱齡補戍綽有勇略督役伐木棟梁京觀尋移靖虜被知元戍擢爲緫旗乃佐金湯之績浚甘源之利興帷薄之俗破穿窬之穴貴寔生公及其三叔淸鍾曁文鍾乃績學爲祁縣丞蓋呂氏之興代有懿徳延及公世日益隆茂惟公體貌魁岸須髯疏秀粹出天衷聰哲內韞夫其器量淵邃物至有容而服誼之節剛亦不吐蓋嘗訟割稅之誣以折宗人之彊遠�慢之迹以召敬恭之心仁勇具備直而不餒至於息�氏墮嬰之禍遷曾祖母崇丘之葬誼所�舉不以貧沮忠謀之施具出腎腸可謂惠洽鄰比恩覃栝骸者矣而又欽詩書之族崇耋耄之禮明農圃之務嚴涇渭之流懷徳畏刑老且彌篤於時冠帶之徒杖屨之老申同徳之嘉盟向山林之髙蹈者彬彬焉雍雍焉土垣茅茨之下獲覩夫康衢擊壤之遺風也爾乃撝謙抱衝朝夕惴惴若涉淵水罔敢或易培深履遐享年八十有四以弘治戊午閏十一月某甲子考終正寢公配夫人魏氏繼配劉氏咸以貞淑柔嘉孝慈勞勩克相於�蓋�孟女之禮伯鸞饁婦之賓郤缺蔑以過之魏夫人生有二子其長諱溥率禮秉誼世徳作求其次曰愽漙生三子其長曰柟徳醇學粹對揚皇猷天子休之擢進士�一授翰林院�撰進講經筵乃又覃恩錫類貽封所以光於邦國刑於四海其次曰梓又次曰棲苦心篤行�學顏子不幸早卒愽生二子其長曰惕秦王����曰檟柟生子田騶虞之仁少則成性其餘曾孫三人亦皆蘭茁蕙芬漸而莫禦者也公葬城北洊逾二紀惟夫表墓之碑有闕載徳之辭未述遠邇同好永懷念慮靡所由申柟櫽括前事謀諸九思載考往代逸民處士或畊巖石之下或隱卜肆之��邁往以潔體或完徳以渝民方之於公時乃或殊隱則均矣若乃含精韞和闇而勿露上襲累葉之鴻休下振百代之丕緒惇大寬裕愽厚悠遠罕有見其如公者也是宜昭銘景行掇實去華發潛徳之幽馨顯令聞於不朽其辭曰

煌煌厥呂肇自有周裔於髙陵寔繁且悠烈士顯名有赫劍矛翕而勿散貽厥孫謀四世九人名徳嗣興或躋膴仕或戎或畊世澤之覃於公是凝於休維公令徳彌純生枯拯殈戢侮廣仁丕承厥祖佑啟後人元子峩峩乃有冡孫歸根䢐源維公之教朱紱方來晢乎有曜爰玆勒銘萬禩是告

○重修河東陜西都轉運塩使司廟學碑

惟玆廟學之建多歷年所日阽幹危上雨旁風神棲靡寧官師失據士妨就業行惻載塗靡所於告乃正徳丁丑春監察禦史南昌熊君某祗承上命視塩於玆入謁殿廡退卽講堂顧瞻旣久怛然﹖﹖久懷於是日集公羨出市材木與其瓴瓦黝堊之飾旣合旣盈卜日興事工良吏能細大偕作甫踰旬時舊貫維新公乃釋菜對越於先師神貺歆格洋洋若臨士各就捨孜孜欣欣弦誦之音溢於里巷君以其暇訊徳考業大豁厥蒙藹乎時雨之滋而春風之襲也安邑知縣張鏜睹玆盛美使人於九思令具撰述傳載不朽惟河東之地帝都之故墟先王之遺風在焉考之詩可知巳然凡民之性因世乃移豪傑之士不變於俗故土者之志立然後百姓之道勸禮義之學明然後士者之志立庠序之地興然後禮義之學明故曰建國君民教學爲先然今天下委質之臣由學之士宣政於列郡持節至四方非不多也若乃措意庠序善誘士人蓋亦見其罕矣惟君粹發天衷學有源委毅然興道尊崇孔氏克惇於行所以作人禆化佐天子而竭使臣之職分也惟爾多士來遊於斯被明公興作之化負河山靈毓之气服孔氏綱常之訓勵萬代忠孝之節居則善俗出爲名卿奮迹堯舜之墟於以弼成唐虞之治不亦休哉昔者文翁興學蜀人詠徳韓愈造土南方頌焉以今揆昔益隆且茂是宜述錄偉績播之昭銘勒諸玄石庶幾悅豫士心而焜耀無窮者也其辭曰

於休皇明式古建學菁莪載詠嗣周其作惟玆河東雄峙一隅匪肄於邑國運是需乃作泮宮文教以敷俊士聿興爲國之瑜歲序旣遷宮墻其顚神棲於危士離而嘆諤諤熊君邦之司直蒞斯睠斯爲我心惻出羨貿材惟吏之飭百工畢藝庶民展力旣作之堅亦落之棘曰宮曰室戢戢翼翼望士循循以遊以息含英毓粹賓於王國誰其作之繄君之績勒銘於宮垂示罔極

○新修河東陜西都轉運塩使司塩池周垣之碑

塩於民用功埒五穀然自冀兗徐楊至於江浙又南至於閩廣又至於荊梁滇南諸郡罔非由人而作鹵﹖肙鹵而成者也惟河東之勝湧水爲池幾二百里祥飆拂拂來自東南水膚凝結如瑤如瑜望之瑩然取之復結蓋覆載之奇寶生民之巨幸也於是全晉之地以及雍豫蜀漢之交悉仰於此國朝建制乃於池之西北安邑之墟樹之運司官之長貳因地以興利執劵以禦商榷課以供國流販以裕民上令下靡公私具足又歲命監察禦史一人賜之璽書往蒞其事若官之臧否塩道法不法悉以憲度從事正徳丁丑南昌熊君寔當其任下車三月剔蠹摘颣威行惠流乃守池之卒日以盜至刑之弗巳君乃往�短垣及肩莫能扞禦於是喟然嘆曰細民見利而弗動非情也以國利與盜者慢也誨盜而殺之非仁也乃歸而下令郡縣諭其長吏達之父老欲爲推故鼎新一勞永佚之策郡縣以其長吏父老之意咸復於公曰謹如教公於是又下令曰戒爾役徒具爾版畚輯爾工材其以五月之吉有事於池上敢後者罰又簡其吏之能且良者授以方略俾之往督而曰更其勞佚時其飲食垣之欲堅門之欲嚴其以十月之終卒事乃各應命曰敢不謹興事之晨君乃躍焉往勞其人蓋執役者幾三萬罔不欣喜爭趨於先及期而役完蓋垣以�計丈有五尺髙倍三之一圜如池之闊而加多焉其外爲馳道爲隍其深廣各如垣之厚有水環焉門之南北西向者各一其上有樓以楹計者各三其樓之相距爲鋪者六十以楹計者各一凡門與鋪各以數人守之於是昔之盜者周視其外仰首嘆息無可柰何乃各散去爲農與商守卒夜臥警柝不聞其郡縣之長吏相與謀曰惟玆池之故重利所委盜賊踵至日殺人於庭罔或畏死驅良氓卽鋒刃損公家之利害非細故惟君洞梘遐覽有超世之智好謀善斷有道義之勇滋椎以給公上有體國之忠渝寇爲良有子民之仁惟我一二有司目擊其休使其泯泯罔聞於後罪則曷歸其安邑知縣張鏜乃辭於眾曰惟吾所尹邑乃濱於池而鄰於司是誠在我未可以勤執事於是告諸前史王九思爲紀功之碑載其令名詔後世焉其銘曰

條山之北巨河之東啔祕發祥肈�鴻蒙圜爲澄陂寶鹺乃興乾敷坤承翊我皇明良賈懋遷如流罔滯惠浹羣藩以禆國計相彼四匝頹乎俴埒慢藏誨盜其曷可輟皇眷斯土乃﹖熊公驅我子民以築周墉周墉崇崇亦孔之固載作之門愼此夙莫孰曰寇狡維我其�孰曰民懿維寇之革士慶於宮商歌載塗公不爾畱翺翔天衢史也秉公作此銘詩敢告後人嗣以治之

○大明中順大夫福建等處提刑按察司副使封中憲大夫蓮峯韓先生墓碑

黃河太華之間有賢大夫蓮峯先生卒其子儀封知縣邦彥浙江僉事邦奇工部員外郎邦靖國子監生邦翊卜葬朝邑南陽洪之原而太史呂子纂述令徳播爲嘉銘納諸玄室矣惟是墓道之碑有闕無以崇親表賢別貴賤之等而詔來裔示後世於是謀之九思九思少時習聞我先君言言先生才气古豪傑蔑以過也弘治中幸謁拜亰師而先生往時教授華山下而受經之徒尊而仰之也是故穪蓮峯先生云先生諱紹宗字裕後同州朝邑人也蓋姓韓氏先生生未晬而孤三歲而有智八歲行墮洛河水下一巨人挾之出無蓋問之狀貌蓋頳面長須髯父老驚怪之疑關雲長云十歲讀書日記千言蓋受尙書武淸令倫所武淸令倫者先生之叔父也精通尙書以此盡傳其祕十六而爲學官弟子副使伍公見其文奇甚甚愛之呼之曰韓生當此之時故三秦士無不推先韓生者本副使伍公延譽之力也二十三舉鄕試試進士乃不中而歸乃就華山雲臺觀授經三年士遠近至者蓋門下多文武之才而又浮渭而西登畢郢上邰城覽終南太白之勝又西至於岐山之陽陳倉之口所至士多從之遊而文日益壯蓋二十七而舉進士云進士授刑部山東司主事主事五年而遷四川司員外郎其年再遷郎中復山東司而雲南廣東二司者事劇甚部尙書特委攝焉然又或攝他司而終始刑部凡九年其所聽斷平反者甚多蓋數十百事不盡書書其大者都指揮王章者之守備眞定也蓋橫甚虎而冠者也巡按禦史柯忠劾奏章章亦誣奏禦史郎中往勘而章恃其有內幸出謁道上執賓主之禮郎中怒鞭之道上三十遂按其罪免官當是時眞定知府者亦有內幸而入謁甚倨郎中微持其陰事乃復長跪謝無�死罪�使君寬之�������������守大同西都禦史��爲巡撫���������給事中禦史同郎中�勘�勘����������給事中禦史以��宜微����������乎乃有枉人罪而避巳禍者固不肯�������給事中禦史不奏奏郎中言郎中黨都禦史�我��天子震怒建系郎中而遣他官往勘則������中竟亦無罪當是時安遠侯�好結�������近用事有气力者侯�都禦史某者不相�����下郎中按問而侯贓以���所殺傷數十人���法天子不可如是者����彭公韶爲尙書���力窮矣乃自具奏以唐��比語在墓志語中然��罪侯者諸容之力也其後亰師有一僧善���昉�稱曰門僧一日某伯者出而僧正衝其前��僧��梁昉奏伯系獄而自從��不出也郎中追出之抵罰而亰師爲之語曰伯�獄僧入窟掘逃僧韓郎中�之又有樊舉人事�舉人者蓋壽寧侯之門下客也��侯貴振天下�其人��以逞謂無柰我何蓋勛��臣一切奏狀�出其手然駕空�事實至是奏下郎中郎中具知而���奏者勛臣曰誰能爲此奏乃�以實對曰樊舉人爲此奏於是攝樊舉人是時樊舉人匿壽寧侯所甚深乃百計出之出之而下獄數日矣乃郎中一旦出門見地上一卷書取視則備書樊舉人罪狀宜必置之死不死不可郎中笑曰此樊舉人所自爲書也詰之果服同寮咸謂此畏笞誣服其何乃自爲此郎中呼樊舉人出使背誦其書背誦不訛一字同寮驚問曰何乃自爲此對曰韓公者非可搖動以勢蘄生則必死今言死者左計也幾生我耳郎中曰不然若罪不至死於是發戍遼東云而壽寧侯𨿽心惡之然無如之何朝審囚徒中有亂義男婦者死冢宰三原主公疑其太重以問主者主者不能對郎中前對曰義男犯其父與生男同科有之乎冢宰曰然然則亂義男婦者獨柰何弗死也冢宰雅知郎中乃愈益重之遂欲超拜異等以風厲部署會大理寺丞缺員擬遷郎中而員外郎王嘉慶者蜀人也與郎中有郤乃以他事奏使下獄而主問者禦史又故爲稽畱以故不果遷其後遷爲福建按察副使副使旣至而都禦史左遷者魏參政子撻人市中適過見之怒攝參政子魏參政懼暮夜令其子亡匿歸未幾而鎭守陳太監者其舍人羣奪屠者肉市中捕獲一人而諸舍人者走匿不可得吏捕之急太監怒呼諸舍人者出數之曰此新韓副使也若等不聞之邪且若等何如魏參政子遂送抵罪而後又有鎭守鄧太監鄧太監者無故笞一吏死吏舍人訴之按察使禦史按察使禦史不問至副使副使問而太監者盛具�殷勤之歡窺伺副使副使於他事則答於死吏則或答或不答而笑因以困鄧旣出召衛指揮至而曰往時太監笞吏死者行杖人皆若衛卒其急捕之來不卽勿復見我及捕至且治而爲太監謀者令行杖人赴訴禦史言未嘗笞吏死又令太監多予吏舍人者金而教言吏實病死非受笞死於是禦史下按察使而太監遂無事然終以此嗛副使也其後副使代管海道捕海寇急而寇王某者覘知此隙謾爲書與捕者因誤遺太監而云韓副使受我金生我矣太監得書卽以此奏副使是時都察院戴公珊爲都禦史知副使而署奏聞上竟亦無事知州白某者尙書之弟而受賕事覺人多不敢問問罷之又通判湯珍者嘗爲吏部其人辧有口而與知縣髙遷相訐奏詞連巡按淸軍諸禦史布按二司官而勘事者給事中郎中至而獄久不決而決於副使而湯珍髙遷皆免官罷其在福建凡七年而郡縣吏以法問罷及所聽斷平反者又甚多亦不盡書亦書其大者如此副使嘗蒞福寧道而三年不代者蓋難其人僉事王公寅自請代之代之而神形瘁矣問下人曰我孰與韓使君下人曰無忝顧韓使君微聞暇耳僉事投筆笑曰幸甚誠如是足矣邦人聞之曰往年右布政與副使分治雙門河也而才智弗逮也慚憒病幾死乃今僉事來代副使乃又殊瘦矣其後僉事至工部侍郎終畏副使巡按禦史四人者相繼論薦不次擢用吏部亦屢擬按察使皆不果尋以母喪去歸會朝覲黜陡幽明而給事中許某者嘗以舉人授徒按察司滋爲姦利副使聞之立叱出使去有此隙乃藉鄧太監言受盜僉事劾罷副使後十餘年而黃君河淸者亦閩人在吏部復薦起副使又不果而副使之子邦奇爲吏部主事乃陡封中憲大夫云而又十餘年正徳己卯四月二十一日以疾卒所與識者遠邇嗟嘆皆曰傷乎蓮峯先生巳矣有流涕者其葬則是年七月十八日蓋壽六十八歲先生爲郎中時得贈其父顯如子官母張氏封太宜人而太宜人之貞節則又嘗被旌也先生傷贈君之弗逮也而所以事太宜人者蓋甚至太宜人病嘗失明醫藥無所不致至不愈先生夜夜吁天爲祝拜甚苦一日有醫從外來自言我能愈請鍼之�之果愈巳忽不見蓋神醫云此與墮冰而神挾出者皆世俗耳目不聞睹其怪異希有之事搢紳學士亦往往所不道然先生之直節正气動天地昭日月格鬼神固宜有之乃獨不幸而爲人所讒沮擯斥老巖石死不究其用斯固烈夫志士所爲痛心而搤腕長太息焉至其子僉事員外郎又皆以直廢銘曰

韓以國氏肇自叔虞其來徐徐馮翊是居於濰遐哉�公三子罹世如毀二叔辟地伯氏棲止伯有曾孫桓桓其武翺翔於元金牌萬戶於維休哉萬戶之裔五世知名贈君倜儻莫我敢陵八齡剖缶豁虎辟鋒竭力所天輸儲於公於維烈哉贈君遄謝其澤孔覃忠孝之�先生是堪先生峩萬夫之望孰構爾讒以蹶爾行爾後奕奕旣熾而昌於維丕哉太華以北在河之田﹖耎欝爲茂林先生之阡於維人尙式旃哉

○處士馬公墓碑

處士馬公者西安左衛人也諱�字子進其先山東髙苑縣大族也祖曰帖木帖木智勇絕人而居田廬間爲農家子不事耕作獨時時取古兵法讀之莫知其所從授嘗謂人曰丈夫空死艸野如先將軍伏波公何其父怪惡之欲火其書卽跪謝曰大人母苦兒所爲人固各有志耳年三十會元末盜起攻掠鄕邑帖木聚少壯子弟相保守賴以無事髙皇帝下山東帖木從壯士百�人附附之天籍用以平定四方而帖木之驍勇帝獨�之以爲可將兵命宿衛幄下曰近我會天寒賜金龍�襖衣其它物賞賜其巨擬於諸將後從開平忠武王�定關中功最多而恥於自伐又無推轂之者帝亦己忘之矣身以故不尊顯止爲總旗天下巳定秦王封就�而帖木又以壯士被選扈從而西旣入關乃調西安左衛云而左衡馬氏蓋自此始帖木子曰道原修身謹行伏處閭巷之下而名動鄕國有鄭子眞之風道原六子其長子良代帖木之役而處士公其弟四子也處士公�而有貌長身玊立廣顙方頤而修髯可數望之修然蓋安期羨門之流長安有善畫者曰紀公處士公好與之遊間采其筆意已乃棄去而習鬼穀子祕策久之�曰此蘇秦師之縱橫書又棄不讀讀小學論語讀之嘆曰嗟乎人道備於斯矣故不徒口其說而由父子兄弟家庭之內至於宗族鄕黨親戚朋友身所施設咸放之而行子弟弗率教者撻之惟壯大亦無所假攺則止後又讀唐人詩蓋數十家乃因悟其肯綮而能自作五字句詩蓋類姚合者云而又倜儻談論禦酒擊築雅歌坐客盡傾客劉先生者長安之上醫也兄弟習通其術間外卽累遷按察司副使次曰應昌孫男子五人平業進士有名而馬氏之族遂益大雄於關中弘治中戴夫人眞節垂四十年且老有司具以聞於是天子下詔表厥宅裏云其後老病卒而處士公墓在樂遊原之麓乃合葬至是按察請其友王九思書墓道之碑銘曰

長安人言菜市裏馬氏多俠蓋按察剛而愜封君義而浹余讀處士書嘆息以悲是爲我師夷溯其世其帖木公之遺乎夫崇資遐壽夫婦白首世則多有然朝病死暮不齒孰與馬處士哉

○明亞中大夫山西布政使司右參政郭公墓碑

公自平陽知府擢山西右參政分蒞冀北督邊儲未久疾病乃上疏言陛下過聽不以臣桂疏淺使待罪藩省居邊亭給饋餉職專位重隕首無以報邇者臣桂不幸有犬馬病旦暮且死願從陛下乞骸骨歸故里卽死無所復恨惟陛下畱意哀憐之幸垂察焉臣桂頓首頓首死罪旣得報一日乃遂不起蓋正徳丙子七月九日云而丁丑二月某日葬鳯棲原先塋予獲從其叔父舉子鳴和遊習聞其世行編列其事勒諸石樹之墓道令後世知有賢大夫之事其辭曰參政郭公者諱桂字時芳咸寧縣鮑陂里人也蓋其上世有爲禦史者冠鐵冠人稱鐵冠郭家家藏仕宦者畫像而傳以爲元時人也然不可考矣其五世祖曰道原明洪武初舉人材爲河間府經歷而生子怕怕生琮琮生鐛鐛配楊氏生參政公公二十六而精通毛詩舉鄕試三十三而舉進士爲知縣安丘安丘民王愷者富而橫令至則啖之以利旣乃鉗制不得動乃長揖不拜令心內忿然無可柰何至是愷使人逆公以利啖之公拒不可怒斥之去至縣而愷自來謁乃發其事鞭笞之愷懼與其兄弟謀害公陰中以禍公以罪擒殺愷愷兄弟徙爲邊氓未久縣翁有訟其子盜金者且罵母公知其爲後母也而謂翁曰亟歸而發媼衣笥中可得金果得之於是翁大感悟知其爲媼爲之也乃復愛其子也公嘗趨郡謁郡大夫而縣中囚徒乘隙反獄走匿不可得攝縣者懼追告之途公曰當在某地古墳坎窞中果然然其它政事明斷多此類也此宜起爲禦史會讒不果稍遷湖州府通判督糧儲湖州府通判督糧儲者未有能自拔超遷去者蓋多以賄敗公獨以廉而又綜理周密能祛其宿獘人莫敢犯之儲運輒先期完稱爲能而遷爲泰州知州州有三虎一曰鄧仁一曰祁淸一曰蘇容公至而鄧仁祁淸以姦事發覺死而蘇容獨存有以爲言者公曰姑侍�其自至乃一日姦事發覺至州門曰死矣公曰死卽瘞州門下瘞之三日出屍出屍乃死然其初實詐不死也其待惡戾民如此可畏也而於好民則子孫視之惟恐其或傷之於是州中遠近歌頌相戒不敢爲惡恐犯教如三虎死居無何轉鎭江府同知同知位尊而無權有分職職淸戎蓋千孔百瘡其它政令可否惟郡守時時視郡守顏色喜怒不敢多一語公則不然視理不視郡守守亦察知其爲人善待無敢易之其始人見其理戎務也老吏猾胥斂手縮項獘端塞絕也然不知其它蓋嘗�郡事理詞訟決疑獄而人力更屈服翕然稱之惟恐不爲郡守其後遷爲郡守乃不於鎭江於開封焉於是鎭江之人無不咨嗟嘆息也惜其去挽畱然不可得也至開封旬日會母喪以歸歸未久而父亦卒喪異起復爲平陽平陽山西大郡轄州縣多而是時海內多事盜賊起百姓凋敝又多藩邸下人怙勢侮法無敢誰何者公至而盜賊息州縣平藩邸各輯其下百姓安堵久之而衣食足歌頌興焉公曰民可使也於是新堯廟堯廟成增修舜禹廟亦成戶部尙書韓先生者洪洞人也年八十餘家居賓客非其人不與見也乃安車入平陽謁謝而曰老人無所求彊爲百姓一行未久擢參政去不幸疾病乃五十九歲卒其在安丘也三載考其績稱無過及當道者論薦例當封於是天子下詔卽封其父鐛文林郎安丘縣知縣封其母楊氏配於氏俱爲孺人於孺人與側室孫氏者具在生男子濂治沄汾而濂爲太學生世其業餘與女子一人俱幼其銘曰

泰山之東有邑其墉牛刀發鉶孰遏爾鋒大江以南亦蒞其北孰踰爾軌以遺爾徳稽古平陽國有堯宇蟋蟀載詠維爾是怙皇念爾勛陡於晉藩不弔昊天中道爾顚生稱鳯岡葬以鳯原吁嗟速公爾亦孔安

○明故昭勇將軍直隸潼關衛指揮使孫公墓碑

昭勇將軍孫公者諱鑑字克明其先山東淄川人徙鄒平乃遂爲鄒平縣人其七世祖福金永備盜鄕邑有功而元興授銀符爲軍民千戶以收河南功當調而鄕人愛之畱爲鄒平縣丞云福四子而長子希武襲爲千戶授金符守備睢州後徵海州不幸中流矢死希武六子其仲子惟方惟方二子其長子曰繼祖繼祖子讓讓四子其長子曰本當是時元末天下亂羣雄並起髙皇帝提兵驅逐胡虜而本以壯士歸附隸籍濟南追寇金山下戰死其弟孫智代之智亦戰金山死而其弟雄復代之隸燕山右護衛洪武三十年文皇帝南靖內難雄爲前峯���雄縣漠州取之升小旗又取大寧鄭村埧敗齊秦軍進爲緫旗取蔚州攻圍大同大戰白溝河招募忠勇千二百人升武功中衛左所副千戶又克滄州戰夾河槁城勝之收捕開州叛民若干人獲哨馬數十匹升正千戶又攻東阿東平汶上克之而南攻靈壁破大軍克泗州渡江克金川門有功升羽林右衛指揮使文皇帝平定海內而雄扈從而北又北擊達賊木鴨失裏阿魯�瓦剌是時關中無事而襟喉在潼關不可無人帝獨念之深一日熟視雄而曰捨雄無可守潼關者雄頓首謝曰臣起自行伍效犬馬微勞賴陛下之恩徳超拔至此今幸且備宿衛近日月之光老死輦轂下無所復恨柰何棄之於遠地乎帝笑曰母說遠吾以汝爲萬里長城也行且召汝矣第往母苦於是乘傳至關而孫氏之隸潼關也蓋自雄始也雄以天子心腹臣受命當要路又智勇絕人者以此名動關中雄生子眞眞配劉氏生一子是爲昭勇將軍孫公者也公生五月而父卒又三年而其祖雄亦老病卒又二十一年而公始襲其祖職指揮使云潼關衛自其祖雄爲指揮使有名其它爲指揮皆以門�繼嗣齪齪備員而已無所能發明功名有�於當世者公乃奮勵感激嘆息曰嗟乎我不視吾祖死卽何面目見之地下乎又曰人身惟目最淸外物毫忽不可入居宮處巳者當如是足矣於是攻苦食淡而捕盜盜息同門門嚴蒞城操城操嚴甘肅備胡備胡有功典衛攻衛政舉士卒服當道稱焉而又故孫氏也於是諸指揮者咸辟自以爲弗及也然此而人但知其廉克舉其職無忝於其祖而巳矣至於誦習經籍皷琴或有未知也至於痛其父之早逝以孝於其母也母病吁天以身代死母死而哀毀幾亦死者則無弗知之者蓋嘗誥贈其父昭勇將軍指揮使封其母太淑人而所以養太淑人者又甚至然猶若此此可不謂之能孝者乎然其爲人剛直有气者事不如意輒怒卽無所發怒卽數日欝欝不釋竟由此病人或勸之乃愈益怒病至是病革召其子廉執其手而曰吾爲指揮使無媿吾祖我死汝宜爲指揮使汝爲指揮使必思吾所以無愧其祖者朂之哉廉泣而應曰不敢忘乃遂不起其年成化壬辰五月十七日也壽僅五十歲配淑人姚氏生二子長廉襲爲指揮使次唐女二長適百戶蔣雄次適百戶劉謹廉生五男一女大經己酉舉人仕爲南京戶部員外郎次大綸大綱俱義官大縉大純俱衛學生女適指揮僉事關堂唐生三男大紀大紳大約一女適彭�曾孫男五人長承宣襲爲指揮使曾孫女九人自公卒後五十餘年而廉以材能著稱大經以文興承宣能世其家赫然關內而一時武弁皆左無敢與埒者公之遺澤餘蔭悠遠愽大浩浩乎其盛至此也而墓在河南閿鄕縣底董裏九思與大經同舉通家相愛是用書其道左之碑以詔來者其銘曰

惟孫氏之興肈自金元至於我明益昌且繁雄之克武翊我文皇汗馬樹勛南北翺翔潼關嵳峩皇心叵寧咨雄汝往曰予幹城雄之克武其气烈烈靖我西土皇心孔悅再傳於公爲國之防朝夕翼翼率乃祖攸行惟公有子無忝爾祖如熊如虎孰我敢侮元孫勃勃不踵其武巍巍韓範予惟是伍亦有曾孫焯焯其英公於九原有目其瞑後嗣孔鑑誦此碑銘

○武功萎侯重修縣治之碑

武功鄕大夫若牛公經黨公資椂康公錦蓋八九輩介二生授予狀曰武功縣治在城西北隅按志洪武初知縣嚴君祀創作之者正統壬戌知縣澠池蘇君孝嘗重修之歷歲滋久幕庫門廡日就敝壞而政事之堂爲甚前後更十餘令𨿽賢�者莫之能舉也嘉靖甲申秋廣安萎侯以進士來知吾縣勸農弭盜鋤去姦惡興作庠序聽讞獄訟平均役賦延�耆舊問民所疾苦越三年丙戌威惠並流政成民信吾輩有以時之可爲及於斯堂者侯聞而諾之乃於六月卽工乃築堂基二百堂基成又四日堂五間成遠邇軍民聞其有作競致嘉木交錯於道拒之不能於是以其餘木又作後堂五間作過亭三間益以交疏飾以�堊甫三旬而工訖先是嘗作儀門三間作庫作幕各三間斯皆易腐以新撒卑而崇而後堂左右又創作屋各三間以儲諸器物之公需者蓋縣治備矣是役也動不勞民舉不妨政是宜紀諸�石載侯之徳�示無窮故敢請於執事者予往年入武功訪候於政事之堂見其老木撐拄其勢累然可畏出謂康太史徳涵曰���有意於斯堂乎答曰方急於子民耳其後徳涵��鄠杜顧謂予曰某近過彭麓山房道遇送本者問之曰家頗足以自瞻尋常故舊有作尙以相助況君侯之徳政洽民骨髓者乎曙玆盛舉義气所激自不能巳亦使子孫世世作嘉話也姜侯蓋如此今堂已成矣予�而嘆異者累日以爲此於馬班範曄所傳循良諸吏其何以讓焉故今於諸公之請不敢輒辭謹具撰述以告來者侯名恩字君錫年方鼎盛公而能容廉而不激才髙而不矜聞義而能徙質羙而嗜學簿書之暇��典墳������之極以之勒�彛紀太常蓋亦有可竢云銘曰

何令無堂何堂無作維侯作之民心孔樂戒爾勿亟基成三日孰伐爾木如林斯集民曰我侯我父我母我趨父事孰忍或後史曰休哉自古在昔如召如杜殊代比迹維侯政成入覲於京去爾邰城爲國之禎逖矣邰人其何弗思是用載徳於爾之碑

渼陂集卷十一

●渼陂集卷十二

志銘﹝一﹞

◆志銘﹝一﹞

明故鴻臚寺序班贈奉直大夫刑部陜西淸吏司署郎中事員外郎呂公合葬墓志銘

明故封孺人王母合葬墓志銘

明將仕郎平陽府經歷司知事贈儒林卽翰林院修撰康長公墓志銘

明故誥封恭人鞏氏墓志銘

大明封吏部文選淸吏司主事馬公墓志銘

明贈文林郎廣西道監察禦史秦公合葬墓志銘

明故國子監生梁孟卿墓志銘

明故嘉議大夫河南等處提刑按察司按察使致仕李公墓志銘

明故處士種君配胥氏合葬墓志銘

明故通議大夫刑部左侍郎張公墓志銘

○明故鴻臚寺序班贈奉直大夫刑部陜西淸吏司署郎中事員外郎呂公合葬墓志銘

公姓呂氏諱洪字克寬其先泰州任氏也任氏本民家祖法眞洪武時始起從軍父淸永樂時始入京師而屬役內局焉居嘗數千金爲大賈因贅呂氏遂姓呂公生呂氏諸呂兒無能埒公者長不喜賈學舉進士不成去學譯字學成爲鴻臚寺序班譯字四夷館又能詩歌倜儻談論館中人無不善呂公然呂公雅不欲居此天�癸未八月十五日卒卒年三十五爲不壽當是時其配張氏亦財三十矣𨿽幸有三子然傑十歲效六歲耳付益幼甚呂公且死謂其配曰吾恨不舉進士死然傑可教也傑能舉進士吾可無死是在於爾矣於是張氏拮據三十年傑果舉進士歷官刑部累贈其父刑部陜西淸吏司署郎中事員外郎階奉直大夫母加封太宜人每命下時太宜人蓋未嘗不喜喜必曰吾卽死可以見夫子夫子有聞否又泣下潸然弘治壬戌春傑出知撫州府太宜人就養撫州居撫州三年傑朝覲京師而與俱歸太宜人曰以效付也傑旋而曰努力無吾憂也吾有效付又二年老死京師其年正徳丁卯正月十六日也壽七十四當是時傑已死撫州半年道遠不聞而太宜人且死如或見之呼之冀與復見也不知久已死然傑已生有二子曰懷秀懷建效付亦各有一子又有女子共十人一適舉人蔡芝一適右通政張公之子幹於是呂氏赫然京師名家其實任氏方呂公且死其見婦子之孤弱豈必於成卽成亦未必若今日也乃其植徳弗取以與其後然成之者太宜人公太宜人皆可無死效等卜以太宜人卒之年某月某日合■﹝穴上之下﹞於公而墓在某地之原通政公來請予銘銘曰

愼徳弗逾以湮其途冥冥之樞俾熾爾孤爾孤翼翼成其內則內則旣式來卽公域皇皇其呂惟任之緒其後有諝爰究我語

○明故封孺人王母合葬墓志銘

孺人之夫子曰禹城知縣封監察禦史鳯翔王公璽卒弘治壬戌二月五日其葬也予嘗銘其墓至是孺人卒其子監察禦史冠在京師復泣以拜曰太史前銘吾父可信世不朽不肖孤忍不厚其母敢更爾請也予爲之述曰孺人姓劉氏岐山人也岐山數二三大家必曰劉氏蔡氏蔡氏之女歸劉氏之子恭生孺人孺人生而奇父母曰女當貴無妄與人與貴者乃歸������及少子衮與劉世英沈志學妻冠又生汝楫汝梅汝梅學舉進士可成於是鳯翔數二三詩書家必曰王氏孺人同夫子貴同子貴又見孫子成享年八十一可無�死方夫子爲生員家故弗裕也孺人紡績助之學其勞也及鄕舉爲訓導臨晉爲禹城孺人曰不可忘儉也冠爲生員又飭之學及舉進士爲推官爲禦史而又曰不可忘儉也於衮曰守父兄之訓衮爲義官於二女曰宜爾家於汝梅曰無忘爾祖也於是鳯翔數二三賢�必曰孺人孺人與夫子以冠貴受勑封焉爲弘治戊午十一月二十一日其卒則正徳丁卯八月十三日也以是年某月某日合葬夫子寧王村之原夫子卒時冠出按湖廣乃今復在此固不勝恨爲之銘曰

夫其夫子其子孫其孫維名以永存

○明將仕郎平陽府經歷司知事贈儒林卽翰林院修撰康長公墓志銘

弘治壬子平陽府知事康長公卒卒十有一年而其次子海舉進士第一官翰林院修撰儒林郎又四年而爲正徳丙�上��兩宮於是公及太安人贈封焉又二年戊辰而太安人乃卒於京師�武門��中卒之明年��公武功南紙坊之原海友鄠杜王九思爲志�墓其辭曰康長公者諱鏞字振遠幼能讀書爲文章一時有名爲文章者咸避弗敢稱並公旣長益肆力於文章閎放辯慱下上古今又慷慨談論而偉貌須髯而又故康氏也於是眾益皆避匿康長公弗敢見也當是時以功名可如捨芥然數試南京及關中皆數不第乃大笑曰是未足以困我及試旣列置第一巳有毀言又罷棄去故又不第乃貢入太學數試又不第公由是休矣乃日日誦修先王之法巳及莊老及浮屠家書��曰夫乃今於吾可以巳矣吾宜謂我爲巳庵君而著巳�書數百言大略衛欲喜生文類先秦可誦說書成�皆曰已庵君休矣夫士有抱負異者不可使絀弗遇也則久壹欝也甚者病發狂死公豪傑有气者其數不第心固弗堪也往時關中饑公自甌越載糴來歸抵汴��覆舟巳而又盡掠於凶盜當是時以母袁夫人及諸弟皆仰望巳也於是遂感心病後其仕又止如平陽��益病乃遂至不起其年財六十三矣予故觀公所��皆三秦豪傑天下知名之士也然審識事實明���之務皆無若公者然尊官富厚而彼罔不伸也而公何�絀如此也予嘗從海數得公陰細�事皆深瞷見公行事凡公行事惟日日恐弗得稱順其父母則奚但賓客饋遺者勿自私也而於其父母兄弟者則孰非其可誦說也諺有言勿視其難宜視其間人皆言公父母病夜夜吁天以死代父母其父母死不疏食飲水幾亦死是𨿽其表表也然或皆修諸難可不論今論其微者間者嗚噓可不謂全徳邪然助公以成徳者由太安人太安人者邢臺張氏女也父曰張賢南京鴻臚寺序班序班夫婦相繼以沒也乃太安人依母舅陳君由陳君家而來歸平陽公太安人入事祖姑李夫人李夫人甚嚴也然獨予太安人事姑袁夫人袁夫人則又甚嚴也又甚愛太安人居無何平陽公去就試關中居關中十餘年始更見之見之猶勿有怨恫也夫其始歸時有叔氏四人者皆少也皆太安人與保護至壯及壯皆有子若女又皆與撫育有至壯者四人者與子若女皆母事太安人太安人生子二人阜海阜七歲能詩又能離騷十八歲死無後詩離騷存與公巳庵集數千言可並傳世海預修敬皇帝實錄爲土經筵講官其文章傳世蓋類太史公雲海取尙氏女生子二人俱夭折死女三人尙幼然終豈無子也太安人生女一人嫁爲幹州士人習五車妻云按康氏其先河南固始人七世祖政徙來武��武功長寧遂爲武功�政生�瑞廷瑞生世睦世睦生��生汝�汝�由燕王長史至北京刑部左侍卽�贈��大夫工部尙書汝楫生南京太常寺少卿爵爵生通政司知事健健生五子而平陽公長曰康長公示銘曰

來勃勃行蹶蹶食不於其�於其祀閴其室廓如其容如安如戢如來終吉

○明故誥封恭人鞏氏墓志銘

恭人�氏��縣人也其先祖曰遵仕元至正間爲禦史中丞髙祖士傑左右司郎中由曾祖至父肅三世皆耕巖石��然世秉禮慕義爲賢者�鄕裏固巳重其門�乃又見如此愈益敬之故於肅無長少皆稱曰�君而不名�君有神識恭人始誕喜曰吾不意生女子若是年十五乃學庖饌庖饌精潔學女紅女紅咸備登機擲杼一日夜得完布焉握刀尺鍼綫一日夜成衣一襲鄰里共能之以爲奇競通媒妁自以爲得佳婦也然無識其宜貴者也鞏君獨皆麾去弗許當是時同縣王氏有子幾冠而穎俊特異方授陳氏禮記有令名焉是爲中憲公諱璽者也鞏君蓋嘗見之及媒氏至亟諾曰���是吾壻柔日旣卜乃遂館之於家命爲縣��予以就其業中憲公是時甚貧也其費悉仰鞏君鞏君裕然應之益久弗懈也恭人於是勤勤懇懇勸之相之罔敢或怠且或敢違矧曰其敢有驕中憲公獨有母在堂事之甚至也母獨愛其少子少婦乃又甚至恭人體中憲公以事其母體其母以愛少子少婦故母與少子少婦無不悅恭人者中憲公由鄕舉士爲學官遷知縣超拜禦史封其配孺人又超拜知府乃封恭人焉其長子伊升於太學不仕終其身中子傳初仕禮部爲�遷右通政再封其母恭人後遷太僕卿終左參政少子�授新安縣丞歸鄕裏有女四人焉長適通判同縣李瓚次適右參議隴州�價又次適秦邸鎭國將軍然無出早已卒矣又次適推官咸寧趙邦憲云太學之子曰九成府學生其次曰九功參政之子曰元凱兵科給事中元正翰林院庶吉士元亨丁卯舉人縣丞之子曰九官縣學生其次曰某某又有孫女五人曾孫男女各九人焉於是枝葉繁茂科第連接秩位明顯姻聯華盛赫然終南太白之間由關以西稱宦族者必曰王氏夫世祿則怙侈襲貴則驕縱談經學道者顧或溺焉恭人前後一以儉約禦之踰六十年視昔館於父家殆無以異嗚呼賢矣宜其子孫之出彬彬然未有已也恭人之徳旣足以範其鄕裏性又不傲故一鄕數百家人人仰尊之其存也若怙其卒也哀哭之焉然非徒以其富貴者也恭人生永樂十九年正月十四日卒正徳八年八月二十四日壽九十有三歲是時中憲公卒巳久乃以十年某月某日啔其封與合葬其外孫吏科給事中閻欽狀其行實九思爲之銘銘曰

南山之麓松檟欝欝川流環焉是爲幽玄之宮中憲王先生在於斯恭人歸於斯吁嗟乎惟克有之其無窮邪

○大明封吏部文選淸吏司主事馬公墓志銘

吾友馬君應祥以河南按察司僉事兵備陳州會有命罷陳州兵備君於是來歸其鄕尋攺淸屯河南未及就道而其父主事公乃病弗起九思聞而戚焉蓋九思與按察者友也有兄弟之愛有忠告之道其始登堂拜父蓋三十年於玆公於九思所以誨愛之者甚至而於其終弗能臨棺以哭是九思者負公矣然猶能述公之行而內諸其墓曰主事馬公諱倫字宗彛西安左衛人也其先山東髙苑人祖道原在洪武時以秦王就國後遂隸西安左衛云道原六子其第四子升升配戴氏生一子是爲主事公公未壯而孤當是時馬氏居長安菜市裏中多俠長安人至相戒避菜市馬家公獨不俠然卓犖自負亦無敢犯之者資素乏或有時困乃貨馬以息旣又大笑曰丈夫何苦役役才足用卽巳及行年五十乃又大悟絕不復爲矣至於慷慨好義急人之難又若俠者然實非利一錢河州衛指揮金冕者有急使人挾二百金將有所遺旣不果遺挾金者乃畱金公所以去旣乃病死不來取金而畱公所者三年公自賫送之封題如故又一千戶者而亡其姓亦河州人嘗自京師道長安有罪倉卒亡去以一囊畱公亦久弗取又自賫�之封題亦如故囊中百金河州大司馬王先生居家不妄通賓客獨喜接公又遣與諸子從遊上下相得其�也公舊字修道先生以爲不恊於義乃更字之又爲說自書貽公先生曰反金事不難俾數年出金以息所得蓋不細矣然封題如故者此其可謂難也故於此益重公夫先生者振古之英而社稷之臣也君子於是因以覘知公云其秦城內外學士大夫巨人長者亡不愛慕公願與公遊公亦忻然應之有托以營爲者𨿽百金以上可能也然性快直無論尊貴人能受不能受輒面數其過或有怒者公旋巳忘之輒又好語如常人以此愈益敬愛公公旣喜接鄕�乃命按察以學按察善承父志以周易魁於鄕舉進士爲令徵入爲稽勛主事轉文�三年考績乎是天子下詔卽封公爲主事而贈公配王氏爲安人公是時受義民爵巳久矣文選尋遷稽勛員外郎有爲表宅裏者予公直金公卻弗受貝外郎遷湖廣按察命事後轉河南公之所自守與其教按察者蓋二十年如一日云然此皆在外顯者人多知之至於事母戴夫人誠孝曲至人或未之知夫人貞節自誓得公而歡老壽被旌顯於井疆有榮耀焉正徳丁卯公嘗就養京師九思見其平地躍馬彊力善飯或年少弗如因記在長安時見其買藥活人及聞返金諸事實乃�發嘆以爲此其有陰徳在人者其福履何有旣邪今別十年乃遂至於此於乎悲哉公生正統戊午十一月二十四日卒正徳乙亥十一月二十三日壽七十八歲是時王安人卒巳久安人者女徳備至者也具載墓志銘蓋都禦史山西王應韶所敍述云繼配王氏亦先卒又繼杜氏王安人生有二男子三女子按察其長子也�學善文章磊砢有气豪傑之才也次日應昌壯直克家亦有諸父之風長安適殷富次適河南府同知張暠又次適李蕃孫男子五人平咸寧縣學生孫女子三人長適西安前衛應襲指揮周邦圻余幼未聘按察卜以公卒之二年丁丑三月初七日合葬王安人樂遊原之麓銘曰

古稱義重千金輕觀於公豈非然邪閭巷薄天多殉貨死公亦死奚趐天淵其髙爲原其下爲川公藏其間川原可遷公名萬年

○明贈文林郎廣西道監察禦史秦公合葬墓志銘

蒲郡秦公生宣徳庚午五月十六日壽五十有六而成化乙酉閏四月十八日卒卒三十有五年而正徳己卯二月十八日其配孺人亦卒距生宣徳乙卯壽八十有五矣其子按察副使昂卜以卒之年某月某日啔公墓與合葬乃屬舉人張馨敍述公與孺人世行事實請其友王九思爲墓志銘公諱瓚字景璋其先潞州人金元之際有諱仲和者避亂來徙於蒲仲和生子信子信生孟仕孟仕生貴貴娶徐氏生公公娶同郡闕氏是爲孺人生五男子三女子長子昂精通毛詩舉弘治己酉鄕試第三人丙辰舉進士授東阿知縣召爲廣西道監察禦史遷保定知府再遷陜西按察司副使受勑兵備環慶乃被累罷歸田裏其爲禦史時功能懋著天子嘉之詔贈其父如子官封其母孺人次旻次昆次嗤次昌長女適郡人張鼐次適田祥又次適郭琰孫男子八人師心學舉進士師賢師道師中師性余尙幼孫女子五人長適兵科給事中襄垣劉�次適張元謨又次適裴忠余幼未聘公生七年而失恃育於伯母閻旣長而容貌修偉性質剛毅慷慨不拘言論灑然嘗喜讀書小學四書司馬通鑑能曉大意事親有禮而先意承顏務求愜適居喪哀毀所居繐帷題曰時思以寓追慕繼母孟氏生子曰俊性頗忿戾而委曲優容友愛有加與人交接而坦率易直輒露肺腑或質是非片言而決居家行已而克謹禋祀不事浮屠婚葬營繕不問術者貧富窮�不談祿命賑貧贍饑而造棺百餘給疫死者祈愈父病有所假貸貧不能償輒復貸之旦以劵付郡守作祠廟出麥八十斛以食役徒少年爲適而遊心湖海不計錙銖比歸於鄕日與故舊置酒髙會頤養天和方期耋耄乃不幸卒卒之日按察及諸第俱未樹立而孺人孀居煢煢覆育諸孤治家睦鄰節操甚厲孟夫人頗見猜忌而孝敬愈至久則見親按察旣貴諸子亦壯有資眾孫繞膝姻聯華盛而孺人珠翟霞帔茵坐鼎食碧瞳皓發望之若仙鄕鄰敬慕嘆息嘖嘖及老屬纊心怡神休瞑目無憾蓋按察之歸才不克究𨿽爲世惜而生死孝養豊於厥母由君子觀之未爲不幸矣公與孺人有子若是顯揚名姓萬代無斁是豈可無銘其銘曰

徳齊而享殊同歸其區維子之烈揚於天猶其名不渝

○明故國子監生梁孟卿墓志銘

弘治壬子春予爲舉子侍先公遊大梁與蒲梁孟輔同受易燕山車先生所其年秋孟輔舉於晉越乙卯其兄孟卿亦來遊大梁予因交識甚歡明年丙辰春予會試北上河冰不可渡取道中牟甫出大梁西門大堤外會孟卿自蒲來馬上望見予喜甚下馬立語謂予黃气隱隱動眉睫必舉進士解囊贈予文悅二端雲南人謂之迎潮頭乃相顧大笑別去其後予舉進士爲翰林起居弗絕乙丑秋予歸省孟卿躍馬鄠杜下談笑信宿其冬在長安復送予北上正徳乙亥予伏林莽乃復遣其子元貞來存問予且索予題其客航致語方帙迄今六載爲庚辰春正月二十二日大雨雪予暮坐艸舍而元貞人持書至云孟卿於己卯三月十九日卒其外孫舉人姒昂述其行實請予爲墓志銘予爲悵然以悲然葬在二月十五日甚迫天苦寒乃於是夜炙硯爲敍述云嗚呼孟卿其至是巳邪孟卿父諱溫母李氏壽俱九十以上孟卿骨淸貌甚古相宜遐壽然距其生正統丁卯閏四月十七日壽七十有三歲𨿽曰古稀然猶歉其父也父善賈家累萬金日夜恐墜其業其長子桂蚤巳授經爲國子監生餘子栱樅尙幼惟孟卿差長可賈然自少穎敏讀書又不忍棄去乃遣爲郡庠弟子員尋又恐失賈會例輸粟助邊爲國子監生然不仕卽隱於賈西遊三秦囊金臯蘭之墟買駿渥窪之涘東抵大梁泛舟於河南浮淮海涉江而下至於吳越之會凡四十餘年賈輒獲利數倍郡中稱富人輒推梁氏然多由孟卿孟卿與鄕人同舟視如骨肉教誨勤勤懇懇發爲文詞語直而意長同舟賴以振業蓋所謂舟航致語者學士先生往往稱述之焉吾友修撰康徳涵司業景伯時爲之篆隸檢討胡孝思爲之序述孟卿又有江湖覽勝一巨軸乃天順成化間�林諸先生詞翰皆近代所罕睹後嗣之奇寶也孟卿��貨財然非硜硜自羈者義所寔施百金弗吝所傳王公大人納交結歡惟義之歸然此其外者爾若乃孝友之行公忠之節著於家庭揚於郡下乃不具書古曰觀人觀其所與者是故詳於其外者可由此知孟卿云孟卿諱槐字孟卿配張氏女徳婦行克相君子生正統丙寅八月二十日壽六十有九而正徳甲戌二月十二日先孟卿卒生男子元貞學舉進士就業巳乃援例爲國子監生蓋孟卿命之女子四人長爲姒蘭妻蓋昂母云惻室暢氏生男子元龍及三女子孫男子一曰國賓女子一人梁氏新營在郡東北隅呂芝村蓋啔張氏墓與合葬銘曰

學則我通孰賈而蒙義以度利愼玆以終譽矣孟卿其曷以窮

○明故嘉議大夫河南等處提刑按察司按察使致仕李公墓志銘

李氏鳯翔文昌里人也其曾祖寬祖義父曰李安安配劉氏生三男子公其季子也諱璽字朝信幼醇不戲在羣兒中嶄然頭角裏中老共奇之以爲可讀書父曰家世爲農不識毛錐子恐無分何益尋遣受讀裏學究卽日記千言十二能文章學究懼謝不敢當師乃攺師而受毛詩茹先生所十六爲郡庠弟子員二十舉成化甲午鄕試弟一茹先生者亦鳯翔人以毛詩魁於鄕蓋嘗語人曰李生可進士第筆勢非我敵也然屢試弗第於是讀書城北僧捨蓋自炊食者數年乃舉弘治丙辰進士予幸同舉然長予十年以上惇徳老學顧接引予甚愛予敬重不敢稱兄稱曰先生尊禮之進士授荊州府推官決獄平無冤又捕巨盜數百郡中稱之當道交章論薦起爲雲南道監察禦史嘗出按河南山東後按直隸諸郡縣會劉瑾用事事多掣肘公一切任法不忌諱無所假貸獨立不附由此忤瑾摘瑕指颣逮公錦衣衛獄踰月出左遷鄧州判官踰半歲又降貴州平溪驛丞在平溪一年乃升襄陽知縣復超拜兵部武庫淸吏司員外郎主教武學一時勛貴子弟仰徳服量俛首傾心靡然向化矣居無幾復超拜河南按察司副使折獄聽政務持大體不苛察細故爲明會大旱傷禾禾且枯萎死民用是戚公授有司法教民制車車水灌禾竟以有年在河南六年而正徳乙亥會有疾病奏書乞歸田裏天子察其廉眞近於古晉秩按察使許歸旣歸五年而己卯九月初六日乃病弗起距生景泰癸酉二月十九日壽享六十七歲其明年庚辰十二月二十五日�城南七里河之原予少時巳聞公爲人公爲人厚外朴中通交接無貴錢咸恭有禮與久語吐實不欺不言人過𨿽禦酒酣醉或從旁餂之言輒一大笑止終不言教友仁讓不言而躬行類萬石君𨿽吶然親愛者愈益眾門外多長者車轍古云桃李不言下自成蹊豈非然邪公自起家至按察使家徒四壁立朝夕餬口無餘眥爲子孫地親戚故舊率以爲言公曰然吾非不慮顧貧柰何爲禦史時邸捨頻水乃種樹曰當屋種蔬當����竹結茅其中日與卿士觴詠甚樂也赴襄陽過�����刃入舟旣見無何有相與嗟嘆羅拜以斛���無狀公笑遣去比屬纊僅能具棺殮予家去風翔��裏所屢期會晤公不果孰意其至此悲夫其爲禦史滿三載詔贈其父文林郎雲南道監察禦史其母孺人配石氏封孺人孺人生五男子長年次申韋俱府學生申先卒千午俱業進士女子二人長未聘卒次適生員王朝忠孫男子二僑偁女子十俱幼銘曰

李出文昌世躬稼穡廉訪挺生克岐克嶷弱冠顯名四十彊仕憲臺烈烈中遭顚躓旣闇復章薦陡�要歸田蒙渥天子有詔巖石孔樂倏爾其殞遺芬萬世我銘是諗

○明故處士種君配胥氏合葬墓志銘

己卯春予爲少子渭卜婚予外舅咸寧張公也其弟東川先生少司寇也予往問焉先生曰吾縣種胤有女子可婚先生又曰胤兄山嘗爲大竹令吾同舉居相去近而又交愛甚至也吾具知其世行種氏出宋隱士放之後至明曰種克巳者爲咸寧人克巳生弓茂茂生子敏敏生子鈍山和胤是爲吾縣土著民世世淸白可婚又曰胤端厚朴茂長者其配胥氏有女行夫婦賢可與婚也予應曰諾遂締婚締婚數日矣報胥氏卒予往弔焉其明年憂處士君亦卒其比捨舉子郭鳴和述其行實爲狀狀曰處士種君諱胤字宗續兄和早死其三人者父敏委鈍以賈山以學處士君少孱弱獨委以家事恐勞苦病不學不賈顧家事經畫實難竟由此勞苦嘗病然獨得其父歡甚愛之曰少子類我處士君又喜讀書若朱子小學以及星歷醫卜靡不誦習事至輒乙其處暇則復觀然沈默寡言自得不衒人故無知者兩兄業各底於成處士君助之各有力焉又不自負尊讓兩兄兩兄亦愛其弟相與於於如也怡怡如也成化甲辰關內大饑人相食處士君視裏中囷甚者曰量予之食蓋存活者數家數家感之至今弗忘也而處士君猶曰顧吾力弗能多甚恨都指揮劉某者築城濠外垣奪民李善地善弗予劉執處士君曰爾鄰於善知狀當予地不予且行刑處士君曰刑可如善不可誣相持數年竟不誣罷往時人見其柔和也至是驚怪以爲種宗續剛其何可輕也其後裏中爭者輒往質之出語卽罷不爭其於鄰里族黨饋遺往來之節量情而施不以貧富爲薄厚不隨時異態奔走富貴之門然見其迂直人又或笑之竟持不變其自立如此同鄕胥福泰者�俠善��女愛之不輕予人處士君少時而見而異其狀貌卽許妻以文是爲胥汝者也胥氏旣歸而舅姑宜之曰是善事我久之而妯娌相與語曰少婦賢舅姑愛之固宜非偏厚者也下至藏獲婢媵無不曰少婦賢其後處士君納側室王氏又甚賢人不曰王氏賢曰長君之能受也然亦可觀處士君之化也處士君生景泰甲戌三月二十六日正徳庚辰六月七日卒享年六十有七胥氏與處士君同歲十一月十三日生其卒先一歲爲己卯三月二十三日而庚辰十一月六日合葬鴻固原祖塋子男四長雲龍丙子舉人愽學善文蘊而勿露致遠之器也次云鵬云鶚雲路皆善其家女一許嬪鄠縣王渭狀如此云雲龍持狀請予爲墓志銘銘曰

放隱南山豹林谷貽厥苗裔於山之麓世載隱徳以及宗續宗續守其怕爰有嘉耦克相之成同返於佳城吁嗟乎貞銘

○明故通議大夫刑部左侍郎張公墓志銘

刑部左侍郎張公者諱鸞字應祥西安咸寧人也其曾祖曰景徳祖惟義父約皆隱於賈有資而好禮世聞爲三秦故家云前母李氏生子泰臻母趙氏生子鳯及公公四歲喪母而繼母王氏生子騫矣顧獨愛公惟父亦甚愛之以爲穎悟可學舉進士餘子皆以服賈其後父卒而公竟以父命爲縣學弟子員受毛詩舉成化戊子鄕試而辛丑舉進士第爲大名知縣是時縣中百物俱廢敖倉空虛姦豪侮法又衛河每漲而瀕水諸田盡爲之沒百姓患苦之公至修墜補敝誅鋤豪彊積谷備凶幾萬石築堤扞水不害耕作詞訟淸理遠近稱爲廉平當是時寧山衛胡指揮者其妾妬甚家人皆疾之乃胡指揮一旦中風死其子卽誣其妾毒之死而獄巳成會禦史下公案問其妾得以無死先是巡撫都禦史佀公鍾以南樂壯縣奏書移公治之而大名民伏闕奏畱不得調至是吏部竟以調公於是大名民復畱不得乃畱其鞾以爲去後之思云是時南樂之民以歲旱而饑及流亡者又甚眾也公至天乃大雨然新谷未登無所賑給乃請於巡撫都禦史欽差侍郎得二千金請於大名府得六百金又請於賑濟郎中得谷若干石民由是蘇矣其後�熟乃以役民百工告成無所怨嗟而又崇道興化培�茂異貢舉之選超於往昔又綜理其馬政馬政修舉�考績三載巳於是徵拜山西道監察禦史久之監督��抽分弘治戊申視茂陵役徒會繼母喪汝歸終喪��管乃奉璽書巡視居庸諸關從容言便宜事而曰��衛守望官軍例以前半歲給餉於京倉而�遠且�得之又甚難臣以��本衛倉便長陵衛�軍例摘二百在鎭及賈兒嶺隘口操守以爲老家荒涼貧苦蓋不可言其量給行餉四斗庶幾其有濟焉黃花鎭有倉�巡檢司六七里而以巡檢代署甚非便也若選官攢給印記署曰黃花鎭倉其甚便可其紫荊關浮圖峪口實襟喉之地也而官軍月餉乃給取於他處其傳報警急乃又缺馬二者非所以養士禦患之宜也�以爲於本地置倉給馬五十匹便奏上敬皇帝下戶部兵部議報可及代復兼督通濟白河抽分而三載考績勑贈父如其官贈母趙氏王氏贈封配兩許氏俱孺人居無何出按四川老成務持大體不矯激立名其布按諸司官材能異等或有小過若禮貌未至輒旌拔弗與校也若貪墨弗事事𨿽謟必劾罷去郡縣吏以不職問罷者若干人然鄕裏故舊廉能著聲亦與存問不廢推舉焉而又裁省浮費飭理兵政修繕城池興作庠序表章忠節推舉隱逸先後奏議以松潘諸處及成都諸郡縣舊有添設官員未宜裁革於成都府則宜添設諸官以分理水利倉庾督捕盜賊於俊寧地方則宜以酉陽洞長楊冒弘之子丘授之土官巡檢以靖夷禍詔皆如禦史議又以馬湖土官知府安鰲恣橫有端宜先事�滅而鰲果以此敗而人亦以此服公及代歸而都禦史屠公滽總院事雅重公以公掌諸道奏事戊午冬十一月淸寧宮災乃奏上八事其一曰法司修纂各年條例宜早完輯以省刑罰召和气二曰言事諸臣詞意過激矣然其心則忠愛矣宜優容以開廣言路三曰各路巡撫都禦史宜量材授任蓋邊陲與內郡異未可一槪予人四曰濫放俸金五曰優卹小民六曰明愼用刑七曰行取差官八曰量減抽分敬皇帝爲罷行之其後滿九載而都禦史閔公珪推轂禦史首及公會屠公爲吏部於是擬公大理寺丞不果又擬湖廣按察使又不果乃升浙江按察副使巡視海道云而奉璽書巡視者六年謹夷夏之防嚴私販之禁選備禦之職杜賄賂之門於是倭寇遠遁海道淸肅矣而巡按禦史先後論薦宣不次擢用用是超遷爲大理寺右少卿未久而鎭守河南劉太監與周王訐奏諸不法事天子降璽書命公與司禮太監錦衣指揮卽其地案問乃具得其事還報犒寶鈔羊酒是時天子新卽位上尊兩宮於是誥贈父爲大理寺右少卿贈封母及配俱恭人未久轉左少卿而正徳丙寅春遣祀西嶽及歷代帝王陵寢蓋以卽位告云其明年升左僉都禦史理院事而禦史王公時中巡按大同諸邊忤權貴人權貴人怒欲置之死公與一二都禦史奏書救得不死得發戍遼東今復起位至都禦史矣又太監張璇者奏言豊潤縣皇庒地土苦百姓侵漁而實奪之田於是天子降璽書命司禮太監戶部侍郎同公勘問百姓賴以無事詔升俸一級未久轉右副都禦史仍理院事兵部題命淸理貼黃尋復超拜大理寺卿得侍經筵仍管黃戊辰春正月陪祀南郊越翌日宴慶成得坐奉天殿三月廷試進士充文華殿讀卷官是時纂修資治通鑑成得賜又賜禦制寫懷回文諸詩五月從駕萬壽山觀驃騎賜宴文華殿前九月復轉刑部左侍郎是時江西上髙縣民奏吁侍郎黃景諸不法事天子降璽書命公司禮太監錦衣都指揮同往案問然曩在大理寺會天下多事案牘委積諸屬年少新進弗譜於理乃公自理之乃勞傷目弗視而巳巳秋歸自江西卑濕毒熱乃愈益甚失明於是乞骸骨歸田裏天子不許乃以江西事忤劉瑾僅免禍得致仕歸旣歸而瑾猶怒不止猶罰米二百石蓋公之爲人也介直不善阿附又貧無何有瑾故極怒如此云而公於是杜門日惟蔬食歲時伏臘賓客燕會不成設具不禦音樂曰令子孫後世師吾儉非公事不至臺省不談時事然乃好杜甫詩兒子吟誦其側日聽以自娛焉而辛未秋乃病目復明矣幹時學士大夫無不嘆息歌詠稱壽者又九年而己卯夏四月二十四日終於正寢距生正統丙寅八月初九日蓋壽七十有四歲云訃聞天子諭祭命有司營葬事其繼室許恭人乃公卒後六月而嘔血死與先許恭人賢行各在墓志語中然兩恭人俱無子以兄臻子珊爲後珊爲秦王引禮舍人持儉克家有公之風焉而又孝敬備至也公許恭人乃亦重憐愛之與已出無異也其女子三人長適同邑杜鏜次適華州舉子東實次幼未聘而九思之妻亦公兄臻女也公愛九思者厚而曰九思善撰述爲文章蓋嘗執其手曰死當銘我又謂其從壻按察副使長安王納誨曰汝知我汝宜述狀至是珊以嘉靖壬午三月十三月葬公於孟村先塋以兩恭人袝而九思哀而爲之銘銘曰

晏子崇儉名斯以傳張釋之爲廷尉民以不冤公於二者庶幾其然斗城東南有峩其封旣安且固皇眷寔隆公藏於斯天壤以終

渼陂集卷十二

●渼陂集卷十三

志銘﹝二﹞

◆志銘﹝二﹞

東孺人張氏墓志銘

明故奉訓大夫四川順慶府蓬州知州閻君允中墓志銘

明故朝列大夫山西等處承宣布政使司左參議五泉韓子墓志銘

明故文林郎直隸河間府靖海縣知縣張君墓志銘

張安人東氏墓志銘

明故承徳郎四川重慶府通判前國子監愽士張公墓志銘

明故資善大夫南京工部尙書進階光祿大夫李公墓志銘

明故迪功郎河南上蔡縣主簿封承徳郎戶部四川淸吏司主事吳公墓志銘

康氏女墓志銘

程孺人常氏墓志銘

○東孺人張氏墓志銘

華州舉子東君實旣喪其配張儒人卜以嘉靖癸未十一月十八日葬莊南先塋謂予繼室與孺人從兄弟知孺人乃來鄠杜請予銘其墓孺人者咸寧東川張公之女也公諱鸞仕爲刑部左侍郎配恭人許氏生孺人是爲成化乙巳五月二十五日也是時公爲知縣南寨而許恭人無子乃極愛其女不幸雨七歲而恭人卒繼恭人亦許氏乃又無子又極愛孺人弘治丙辰公在��爲禦史而東君之父諱思恭爲兵科給事中先是給事公之兄考功員外郎諱思誠與東川公同舉進士交遊相愛故東川給事二公者稱爲通家又相愛甚厚��東君與孺人俱從遊京師年徳相將兩家門閥若此又相愛是故結好雲而一時卿大夫率相賀張得佳胥東得佳婦踰二年不幸給事公病卒然是時東君之母薛夫人卒巳久祖母郭宜人在堂以爲君獨有繼母姜氏終鮮兄弟欲早婚未幾太宜人亦卒其後壬戌東川公爲浙江按察副使而東君乃始入浙奠鴈乙丑秋東川��爲大理少卿同道至彭城東君挈家�����徒壁立東君將有圖又資素�甚憂孺人勸之曰��自有屋努力耳何欝欝爲於是東君大肆其學舉��癸酉鄕試而己卯復同入京師卒業太學君學日益富文日益壯乃舉進士屢不第孺人不以爲戚而曰丈夫磊磊如此暫困耳終必遂之於是復歸故里捨嘉靖壬午冬東君又以會試北上是時孺人巳抱病不得巳彊別而明年癸未正月十一日乃遂不起東君在京師聞訃甚痛蓋孺人壽僅三十九歲又無子又未能相與永訣視殯殮故今爲予道其事偤泣不已初孺人之歸也未及事其舅姑甚恨乃獨有姜夫人姜夫人嚴怒卽孺人伏地終日跪乞歡不歡不起以此姜夫人怕爲解頤於其卒也哭之如喪其女其餘諸母妯娌下至媵婢無不哀孺人者孺人性警慧甚往時東君夜誦詩讀書從旁聽之輒記一二或質問大義亦了然又解書在太學時東川公及許恭人之喪東君以孺人素羸恐病不欲聞而孺人自見其訃書知之後聞東君言東川公例得祭葬又自爲書寄其弟張珊具以聞後竟得之然伉儷東君者二十二年未嘗齟齬作反目獨勸其崇飲乃更甚苦東君以是思念不能忘銘曰

其處不恌其貴弗驕琴瑟靜好以莫不饒禾竟而�君子是戚是勞其道不澆

○明故奉訓大夫四川順慶府蓬州知州閻君允中墓志銘

閻君允中者諱侃字允中鳯翔隴州人也自曾祖秀以上家世爲農至其祖璇始從學受經舉鄕試仕爲縣學教諭教諭公生四子而長子諱仲實舉鄕試第一尋舉進士歷官吏部考功郎中遷河南左參政公配淑人王氏生三子允中其中子也允中少時穎異絕人而是時伯兄價學有端緒矣於是參政公愛其中子令勿學苦之參政公有弟諱仲宇官至兵部尙書是時巳舉進士爲禦史極愛允中復令從學閩舉子所受易參政公一日見其文喜曰兒更若是矣後又受易紫崖馬先生所西歸爲州學弟子員提學副使潘先生試論張良勸沛公燒絕棧道極許允中事在弘治己酉而予是時亦遊縣庠聞而慕焉其年秋鄕試與允中同�旅捨見其詩學唐人書行艸學右軍帖以爲發解無疑乃不第而予不意先登然私心未嘗不畏允中也弘治癸丑春予遊太學與故進士長安童秉虔今都禦史岐山楊宗文戶部主事鳯翔孫敬之同捨講學而敬之與允中交善敬之有母老在堂允中殷勤焉乃以書抵敬之曰有負吾友敬之見書而泣而予與秉虔宗文玩其詞翰相與�思蓋吾三人者亦皆與允中友也是時邃庵楊先生提學關陜又極許允中乃乙卯秋舉鄕試第六人人以爲屈其後會試乃又屢不第正徳戊辰予在翰林允中時時過訪謀予欲謁選吏部然湏發𨿽已半白予候其气尙嶽嶽不衰勸之乃止及辛未春乃又不第於是謁選爲滁州知州是時予由吏部左遷壽州同知相去近聞允中始下車卽芟去繁賦罷不急之役勸課農桑尊養長老旌顯節義教授學徒諸生貧不能婚葬者量與�給季課月試經其指受靡然向風矣郡中諸尼寺悉與撤毀嫁其尼民間築亭瑯瑘山南名曰來風又修築醉翁亭故基暇與郡中學士大夫遊詠其間先是衛指揮率侮郡守郡守不能制允中正色禦之無不屈服者壬辰春予罷壽州會諸郡盜起不能歸允中遣使賜書存問拳拳甚至也其後盜壓滁境允中戮力捍禦有郎某者武弁之子也幸賊至謀爲內應或以告允中允中命左右縳之獄其黨卽日解散賴以無事賊復南走大江今兵部尙書彭公總制殺賊素如允中令處幕府畫策相得甚歡賊平還郡乃秋水災民多不給允中告於漕運都禦史張公發粟賑貸全活者眾當道推其才能問勞之使結轍於道然允中不善俯仰遇事當爲卽爲�所忌諱由此被讒調四川蓬州比至首新廟學財不�費力不勞民事在紀功之碑營山盜久肆暴掠居人畏之如虎允中以計擒之百姓歌曰猛虎莫唆有關西閻羅丁丑春朝覲考察百官會當道者有隙遂罷歸裏捨允中在蓬州時嘗致書存問予不絕旣歸與予約遊南山紫閣諸峯然竟不至予聞其田園甚樂以爲不久當至也孰意其卒蓋嘉靖壬午十一月某甲子也距生天順己卯十二月壬戌享年六十有四歲云閻氏自教論公以經術顯名乃生參政尙書二公參政公生長子價起家翰林庶吉士擢監察禦史��左參議參議君生子欲舉進士爲給事中累遷河南右參議尙書公亦有子舉於鄕其相繼舉�又數人焉�是隴州閻氏赫然爲關西世家云而允中當此全盛之時略無驕矜縱誕之气事父母����死能哀毀葬之以禮周人之急揮金不吝嘗����贍族人官祿薄不果所著詩文章有岍山集載在家傳配張氏先允中卒張氏者太醫院判三原張徵之女也有婦徳事在墓志語中生二男子二女子長男鈞醫學典科次銂州學生女二一適鳯翔府學生鞏大年一適國子監生淸水張詔側室羅氏生二男子鈺金俱夭折死乃有女子二人長適涇陽趙經次適國子監生涇州閭瀛鈞等卜以卒之明年癸未某月某甲子合葬弦蒲張夫人之墓屬其父之門人漢陽府同知張綸述狀請予爲墓志銘銘曰

吁嗟允中遽至是邪天其謂何滁人之思蓬人之歌知君者以君爲宜不知君者譖言孔多謂非命邪吁嗟允中吾見其美不知其它勒銘玆石耿不可磨

○明故朝列大夫山西等處承宣布政使司左參議五泉韓子墓志銘

今年春五泉子抵予書曰秋當過訪鄠杜蓋正徳戊寅夏五泉子嘗訪予別六年矣得書喜甚朝暮幸其至孰意其死也五泉子且死謂其兄苑洛子曰必敬夫銘我墓嗚呼吾尙忍銘吾五泉子邪五泉子者諱邦靖字汝慶同州朝邑縣人也姓韓氏蓋自稱曰五泉子父曰蓮峯先生諱絕宗仕爲按察副使母恭人閻氏蓋弘治戊申閏正月初一日子時生五泉子是夜恭人夢五色雲中奏咸韶之音已而玊女十餘持蓋擁一童子入室覺而生五泉子五泉子生而靈異三歲而能誦古詩百首四歲而通孝經小學五歲而讀論語文王至徳篇掩卷若有思者蓮峯先生問之對曰卽如是武王非矣八歲而通舉子業十四而舉於鄕二十一而舉正徳戊辰進士予與武功康徳涵愛其才推爲庶吉士不果明年己巳拜工部虞衡司主事乃奉部撽十庫監收庫宦官不爲禮五泉子自坐前席宦官怒紿曰部尙書至因起徹坐五泉子詰之答曰公無預庫事者止一飯耳五泉子曰然則我當去矣答曰當署案五泉子曰豈有署案不預庫事者乎竟前席坐署案尋又監收黑窯廠主廠者宦官厚燕接殷勤之歡五泉子不顧自起視秤分毫無所假宦官𨿽怒甚然無可柰何未幾抽分浙江市舶去矣先是抽分部使者往往避嫌乃重取於商爲羨余以自白五泉子乃下令曰非巨木若竹木成器者不稅稅課舊領府幕官乃奏議寄布政司不與府幕官以部使者侵漁而府幕易與耳又奏議以爲抽分司刑獄宜下按察司以防出入詔皆奏可故事抽分司饋鎭守太監歲千金是時鎭守劉太監者又谷大用之黨五泉子固不與金劉太監怒久知其爲人不怒愈益敬之會宦者從京師來倚其近幸索抽分錢甚急劉太監從旁勸曰幸無求韓主事我當有以贈公也及代入奏乃課額不足部尙書及工科給事中皆以法劾五泉子五泉子亦自劾求罷會國老有知其故者賴以無事壬申春�比畿內河南山東諸郡盜起���將徵剿工部官例一人前除當前除者數人皆懼不敢往言之部當書有泣下者次不及五泉子部尙書知五泉子��可使數�五泉子五泉子毅然讀行後亦有天幸不害比歸遷�外郎都水司出奉部撽淸查直隸山陜諸路歷年班匠銀兩旣見其民貧乃奏議罷徵是時急於用財不許後以干淸宮災竟罷之而天子於是方以災異下詔求直言者五泉子歸上疏曰夫民者樂安而思治惡危而厭亂向背之際甚可畏也陛下卽位以來朝政不修經筵罔禦盤遊無節狎近羣憸摧折骨鯁之臣閉塞諫諍之路百度乖違庶事叢脞府庫空竭閭閻流散盜賊災異薦至疊興危亂之形巳成社稷之憂將大頃者幹淸宮災陛下下詔求言天下之人莫不祈望以爲陛下翻然悔悟轉危爲安也然徒事虛文不修實政臣工章奏罔有施行而部官黃體行乃又皆以言罷去天下人心莫不沮喪以爲陛下遭此大異乃復如此是悔悟無期而治安不可望支離不可收也夫親離者家散民離者國搖故漢儒有土崩之言先哲有摶沙之諭伏望��以社稷爲念將各官章奏采擇施行前後言宮待罪之人並黃體行取回錄用於以收旣散之人心迓將來之福澤天下國家不勝幸甚疏上天子震怒下錦衣衛獄給事中李君鐸率眾論救之乃得奪官爲民其後禦史師君存智範君輅給事中徐君之鸞皆奏起用皆不果辛巳秋今上卽位起爲山西左參議分守大同於是感激奮勵單車就道革姦平獄權豪斂迹然分守道故無印由此多獘乃奏議請照提學官事例給關防不報是時天子修定策功封爵太濫而髙山陽和諸衛軍士�例開墾艸場數千餘頃皆爲豪家占種乃前後上疏論列又皆不報未幾大同歲饑人相食又奏議請發內帑賑濟不許爲之憮然泣下輟食將再論之或曰君之心盡矣不從者責有所歸也獨柰何自苦如此答曰言而不從自謂已責已盡而委咎於人此詐臣之自便而釣名者之爲也復抗疏論列累千餘言不報侍郎臧公乃鳯經略邊務嘗奏書薦之而曰臣見左參議邦靖穎秀夙成操心平正問學慱洽議論淵源使之提學必能以身率士禆補治道巡撫都禦史楊公志學給事中兪君集亦奏薦之皆不果五泉子慮其舊疾復作乃上疏乞歸於是都禦史張公文錦奏畱之而謂宜升本道兵備副使以慰軍民之望然歸志已決乃復上疏報未下卽行禦史�君寔昌奏書薦之而曰邦奇邦靖學問自相�文名節交砥礪乞將����������死�子也吏部�奏上報曰如禦史議西歸之日軍民��道�以萬計號泣不忍捨去五泉子亦爲泣下而嘉靖癸未二月初十日抵家於是謁孔子廟揖縣令拜先隴牲見於祠堂穪觴壽母與諸兄弟燕會終日甚樂也乃十八日病損食不豫苑洛子爲迎醫其聚乃愈益病四月初十日衣冠如平生乎苑洛子曰我其逝矣十九日必大雷雨卽爲我戒衣衾又曰先君之歸在是月二十一日我彊待之好作忌辰也十九日果大雷雨苑洛子爲正冠然已不能語而搖首苑洛子泣曰待二十一日子乃首之及二十日而苑洛子復問曰歸在明日乎不應苑洛子痛哭曰吾弟力不文矣又首之已而果��其生蓋�十六歲云配安人屈氏生一女無子以族子仲譜後卜以六月二十二日葬南陽洪先�自五泉子��太恭人哭之不已苑洛子廢寢食哭蓋其子��父母者甚至終身不違顏色蓮峯先生病��其側者四月餘及卒哀毀幾死其事伯兄縣令君邦彥及苑洛子及處其弟�子君邦翊極兄弟骨肉之愛有朋友忠告之益又嘗爲其姊李孺人��鄕人蓋嘗立���孝�云而其愛民之仁������������矜臨事應接之敏其事皆可書者不具書其在浙得代歸而同年趙推官者以屈安人病無子買女婢遺之拒不受趙曰此越女有色者笑曰政恐若此耳此人所難能者書之爲世楷法至於韓氏世行所由來遠具載蓮峯先生墓志語中亦不書銘曰

予在京師見五泉子七言絕句詩類杜子羙及罷歸爲予誦其古歌詞浸淫唐初逼漢魏矣觀朝邑志其亦文章之洪麗乎夷考其行蓋曠世之英全徳之士也乃不壽死嗚呼天邪孰爲五泉子邪

○明故文林郎直隸河間府靖海縣知縣張君墓志銘

君諱�字尙節姓張氏咸陽縣在廓里人也曾祖諱升仕爲雲南布政司理問祖諱宣受義民爵�諱英爲邑學弟子受毛詩才髙善屬文人呼爲張才子張才子必舉進士然屢試場屋竟不合於有司抱負才气欝欝而卒是時君母杜氏生有三子而君甫晬爲少子以此杜夫人愛之甚至也其後伯兄鉞傳毛詩學復爲邑學弟子卒父業君旣丩﹖﹖從而愛學焉亦爲邑學弟子未幾鉞不幸死君亦未抵於成人曰張才子之業終乃未就也君子是感激專精誦習果舉甲子鄕試云而累舉進士不第見其母老乃就選安邑在安邑三年廉不矯世惠不幹譽剛而不盡和而有制蓋嘗淸塩課之宿獘沮中貴之擾人裁之以法理主之以無心事旣能行禍亦不及於是巡撫都禦史巡按禦史俱有問勞而母杜夫人迎養於玆也見其若是喜甚爲加一飡然君平日孝養母氏者甚備又少子故杜夫人實安樂云庚辰春述職入京師吏部攺君�海知縣�海𨿽小邑然密邇京師爲水陸要衝��十倍安邑平居亦巳爲甚會天子南巡狩往返於玆又諸郡盜賊羣起百姓愁苦不能聊生君所爲供億�捕之者各有條理境內晏然安堵無害若是者又三年然是時杜夫人年巳九十矣老不能就養不勝陡�之思君仰而嘆曰嗟乎吾方寸亂矣又何能理政事治百姓也於是浩然西歸不幸遘疾歸未至竟卒逆旅捨中其年嘉靖癸未三月十三日也距生成化壬辰二月初十日得壽五十二歲而以卒之三年乙酉二月初七日葬某地先塋之次君配竇氏生四子崇禮崇寧崇恩崇福又有孫女二人尙俱幼也正徳癸酉秋君嘗訪鄠令程萬里予獲見君長身修髯魁梧美丈夫也以爲必舉進士且壽孰意其止此然郎宮百里之寄不小而兄子崇徳嘗從予遊巳復舉鄕試今崇禮又爲邑學弟子俱以毛詩專門顯名必有舉進士者於是張才子之業大振其後世矣然實自君始乃爲之銘曰

父爲才子兄以才嗣皆不壽死我聿作之其子和之自我大之世業旣興歸報父兄維永攸寧淸渭之陽言卜其藏終焉允臧

○張安人東氏墓志銘

秦州張氏本河南大康�族也自居隴右幾世而有刑部左侍郎諱錦侍郎公配淑人劉氏生五子而長子潛繼舉進士累官山東左參政參政君配安人生子之榘世其家學以尙書繼舉鄕試於是隴右名徳世族率歸張氏云之榘旣舉之�年而嘉靖甲申正月二十五日安人以疾卒華州之榘舉其父命撰述安人世行請予爲墓志銘安人者華州東氏之女也父諱思誠仕爲吏部考功員外郎安人生有異質精女事又通孝經小學其母郭安人及大母郭淑人絕愛之有富家自千里問名吏部公拒不許太淑人以爲誤矣公曰吾將擇文士何說富旣見參政君喜曰是吾壻未幾吏部公病卒京師且卒呼其女曰他日善事君子君子當不吾負弘治壬子參政君年甫弱冠果舉鄕試是年冬安人來歸其時侍郎公官京師劉淑人外慈而內嚴凡晨昏及賓祭�具悉主安人少不可姑轉移日怒不語安人卽長�謝必威霽乃起無敢或恫其諸叔氏尙幼安人撫之甚備其後有室又皆善與之其叔氏與諸室人者亦皆敬愛安人稱爲慈母云而姑父見其若此獨甚愛之嘗以勸諸婦諸婦亦自以爲不能及也丙辰參政君舉進士授戶部主事己未考績三載封安人焉辛酉侍郎公病卒天子遣使諭祭營葬事事大費繁安人至脫簪珥又百計奉姑氏觧其憂鄰婦舊有隙者至是感化稱爲賢婦云乙丑參政君攺禮部員外郎郎中是時諸叔氏卒業太學每挾客過食飲竟安人卽令左右除器不使兄知恐怪怒廢業或索緡錢輒予亦不使知之正徳丙寅天子冊後賜緋羣臣安人卽以寄奉姑氏其秋參政君以公累逮系詔獄安人蓬首寢地迨出乃巳庚午參政君出守廣平迎養太淑人凡所以悅樂志意者多出安人未久畿內盜起太淑人日夜思歸旣歸安人無日�西望流涕焉癸酉參政君超擢山東同官者今尙書秦公夫人簡重寡言笑獨喜安人稱爲女中君子其明年參政君罷歸實非其辜安人慰觧之委諸天命辭气慷慨偉丈夫不如又踰年太淑人卒秦州安人哀毀甚至初侍郎公自岷徙居秦州其後卜居華陰又小華州�果至是參政君葬母襄事始徙華州居之其間道途險阻人情變故田廬之經營勞費心力更歷歲時參政君挈其大綱而巳其細密曲折皆於安人又篤教之榘自童子時戒其母誑日勸歲諭冀紹先烈嘉靖壬午之榘果舉鄕試明年癸未自太學歸省則安人已病至是卒距生成化甲午九月十二日壽五十一歲參政君有側室胡氏安人逮之甚厚冀其育子竟不育而安人惟有之榘之榘娶翰林修撰武功康徳涵女克執婦道安人愛不廢教嚴不傷恩乃有孫男女三人男曰無過長安白少寧許聘華州東國秦次曰繼寧安人葬以卒之年十一月十二日而墓在州南少華山之麓銘曰

內則旣弛女誡寖微世祿怙侈益蕩其規吁嗟安人胡稟之粹弗形於驕而習於貴孝以相夫教成其子維是不矜益惇其履維子峩峩維國之珍安人萬年名以永存

○明故承徳郎四川重慶府通判前國子監愽士張公墓志銘

公諱�字世英鄠人也家世以農爲業父諱榮豪俠好義決平裏中甚於官府配史氏生一子繼配劉氏生公及三仲子公自幼有奇气骨發異常父遣從師學進士業年十八投試入學督學僉事見而奇之列置學官弟子授毛詩其後父卒家用漸乏公孝養母氏不以貧病撫諸少弟各與生產作業暇卽吟誦攻苦茹淡學愈益邃成化戊子舉鄕試第三人及臨宴席思父不逮潸然流涕見者稱爲孝子及屢試禮部竟不第以母氏老乃就副榜爲祥符縣學教諭是時天臺陳先生督學河南一時諸學官鮮有能自立者惟公正身率下篤信不欺陳先生稱之以爲能正士風得師道焉於是巡撫都禦史前後論薦未報而公以母喪西歸會關內大饑人相食親族無慮數百指皆以周給幸無事其後補任葉縣𨿽未久而諸生感化無異祥符比滿轉國子監愽士諸爲愽士者皆以爲過路漫無可否公獨伉其中不肯俯仰是時丘文莊爲祭酒大不喜而吏部端毅王公廉知其才將顯用不幸在某縣時學堂不禁於火爲過合降終於是止升爲重慶府過判云而往往諸愽士有陡五品者端毅公蓋甚惜之在重慶職專督餉他督餉者苛則勵民緩則廢事黷貨則敗公任八載餉道不缺民亦無損�以餘力承委理訟或及他務罔不辦集巡撫都禦史方擬論薦而中子望之抱負才气通尙書爲學官弟子有名乃不幸一旦死會公以老投劾罷歸是時元孫東復爲學官弟子授毛詩年少有名公見其若是心喜忘其子之無祿與吾先大夫及舊老八九人結社飲宴爲樂諸老酣醉歌笑公不禦酒興劇亦翩翩若醉者如是八九年而諸老相繼凋謝公亦靜居又十餘年而嘉靖甲申八月曾孫繼芳復爲學官弟子甚慧又不幸二十二歲死公癖愛之乃哭之慟由此損傷至十四日乃遂不起自生正統丁巳六月十四日計壽八十八歲蓋社中諸老壽惟公爲最髙云公配邢氏女徳甚備與公共貧苦而成化丁酉不幸卒祥符繼配鄭氏克恊於邢今亦八十一歲無恙邢夫人生三男子一女子長男維義官次望之次汝霖義官女適焦琛維生男子東今爲國子監生女子長適王元吉次適執﹖皿厔趙萼望之無子惟一女適吾族學官弟子九韶汝霖生男子楠亦爲學官弟子授毛詩女子長適學官弟子範永淸次適趙邦奇東生男子長繼芳次紹芳女子長許聘執﹖皿厔徐永孚次適任應奎次未許聘楠生一女子與繼芳一女子俱幼而鄭夫人生一男不幸夭折死乃竟無子維等卜以公卒之年十一月十二日卽洪洞庵新塋啟邢夫人墓與合葬請九思撰公世行銘石而納諸幽用以貽後世垂不朽蓋九�之生其秋會公鄕舉今五十七年矣而九思罷歸裏捨侍公杖履者亦十三年於玆正徳丙子公壽八十予與武功康太史徳涵登堂拜慶蓋有敍述以爲公壽約九十復舉止爽二歲而公不可待嗚呼悲哉孰意以壽公者而爲之銘

銘曰南山降神鄠有碩人自古在昔於明彬彬蓋張方伯廉而淳關按察哲而文嗣興者公曁我封君克剛而溫位卑道伸維公耋壽肆邁其倫言歸於幽封君爾鄰陡降左右式妥爾魂爾丘爲谷我銘斯存

○明故資善大夫南京工部尙書進階光祿大夫李公墓志銘

公諱善字宗元家世隴州人也其髙祖曰公賜仕爲髙郵州知州曾祖惟中贈文林郎浙江道監察禦史祖升由國子生拜浙江道監察禦史擢浙江按察副使父漙亦國子生不幸仕爲庾宰後以公貴封文林郎南京廣西道監察禦史母馮氏封孺人太孺人生四子公其第二子也公少穎悟讀書善誦不忘父封君愛之遣入州學爲弟子員授易知州陳君者江西人陳君善知人於諸生獨奇公貴甚然气豪而貌瘠諸生聞言或目笑之不信未幾果舉成化丁酉鄕試明年戊戌舉進士授行人司行人出使慶府王以金幣贐不授行人三年選爲南京廣西道監察禦史是時太監梁芳陳某怙寵市權而南京太監郭鏞亦橫擅入後湖公與同官繆樗等上疏極言𨿽不報然三人者寵由是衰矣尋出淸理江北諸郡尺籍刮獘剔蠹以影射出者八百人有奇弘治戊申以父喪歸終制攺浙江道出按遼東是時總兵官羅�����太監�朗�其舍人侵漁軍餉奪人妻孥�公��懼不敢復爲都督王鎧孫貴皆以不職劾罷傳玄者逆旅捨主人也嘗主貨郎李林林不知所往林子頌玄殺林有司抵玄死獄成然林實向沽酒婦所飲醉婦與奸夫謀殺林死利其財公廉得其情玄以不死及代歸而壽寧侯鶴齡方負勢莫敢誰何族子舍人下上運河沮擾�易拷掠無辜謗怨載塗至是有訟者會在公公曰教授侯門之鈐鈐弗嚴故至此矣於是參其教授姚倫就問教授懼走匿侯所不出公於是劾侯出教授就問乃侯家以罪發戍者若干人京師遠邇嘩然皆知有李禦史也然侯實不堪復求疪摭拾公天子震怒欲置於理是時在司禮者若陳寬一二人皆識體苦爲諫止無事吏部見若此恐終不免遂擬升河南按察僉事云而都指揮李賢者守備嵩廬濫受民詞納賄無厭會公分巡河南道乃劾罷去是時河決張湫都禦史劉公大夏與太監平江伯偕來督修乃求綜理其事者藩臬以公應公爲相度水勢開修賈魯河四十八里攺河南注築塞黃陵缺口百十餘丈斷水束流功垂成復決公僅以身免乃更修數月功乃成詔升俸一級未幾太孺人卒乃歸其後復除湖廣分巡荊襄荊襄間往往多妖孽扇亂者至是有何淮者與其徒五百人僣號稱王攻陷城池刼掠鄕聚居民大驚恐不可撲滅呂髙者襄陽衛指揮也善捕賊公以委髙而身自微服出入賊窟中覘賊以計擒獲之事平詔升俸一級其後王景陽者亦荊襄人以左道惑眾其黨熊彥和以子妻之兩人皆稱王謀入襄陽內亂未發而公覘知之函遣呂髙往捕得彥和等及其妖書觧京師其脇從者五百人有姓名籍記公焚其籍不問在湖廣二年擢山東按察副使兵備臨淸一日報錦衣衛千戶劉海與一校尉乘舡至聲勢甚大公見而疑之執劉海下拷問對曰我京師人曾貴也校尉僕曾喜耳曰劉海詐也聞者咸以公爲神在臨淸五年擢山西按察使是時晉王寵宦者門副劉茂茂倚以爲姦凡府中金貨輒匿眾無敢言茂與府中人李成有隙詐以王命逼成幾死成訴之巡按下公問於是揇劉茂茂急附玉王爲之請不從竟捕劉茂庾死其後劉瑾用事欲爲茂���公自防甚密竟亦不能害也正徳丙寅擢四川右布政使宋幾轉左四川番夷久肆標掠百姓患苦之巡撫都禦史鎭守太監因民之不忍具奏出師徵之公請於鎭巡曰當用兵幾何曰非十萬人不可公曰民力殫矣番未平而內變作矣非計之得者也曰業巳奏請柰何公曰徵未晚也番聞我師至必懼不若因而移撽宣布朝廷威徳詟服其心從而撫降之亦萬全之策也於是檄番果降誓死願爲良民不敢復叛揵聞天子大悅賜公襲衣白金尋拜南京都察院右副都禦史會同吏部考察南京庶官甚平乃自引乞休天子不許慰畱之轉南京刑部右侍郎會尙書缺員獨理部事獄死囚三人將行刑公以未經覆奏止之明日邸報至三人者移江西巡按禦史勘問眾皆嘆服庚午超拜南京工部尙書公以冬官大司空職掌邦土居四民時地利位髙�重不可但已會修李陵及懿文諸寢殿皆公會計甚悉未久疾作罷歸是時�年未滿七十才不究用識者恨焉比歸而其子守經�巳買田築室及諸遊樂亭池之勝竹樹花卉魚鳥��無不畢具公處之怡怡然不知老之至也辛巳夏��新卽位覃恩臣下於是有司問���������奉詔進階光祿大夫鳯翔知府路君直賀以玊帶羊酒又五年而嘉靖乙酉八月疾作是時次子守純赴試省城矣公以爲歉亟召歸明日終於正寢蓋是月二十六日也距生正統甲子四月初六日享壽八十有二歲云配夫人周氏封孺人先公三年卒女徳甚備具在墓表語中夫人生子守經錦衣衛冠帶總旗加七品散官亦先卒一女適醫學典科閻效蓋同邑參政公之子也側室鮑氏生二女一適鳯翔參政張公之子珂一適舉人閻佳劉氏生三子一女子守純州學生紱守維俱國子生女適鳯翔千戶白豸孫子五瑭州學生次珙瑢珝瑄女二公葬下以卒之年閏十二月初七日而兆在州城北原啔周夫人墓與合葬公事父母孝居喪哀毀封君之沒也奉其治命悉以所遺衣物與諸兄弟又爲伯兄通及少弟時用輸粟授義民爵仲弟慶早逝遺妻趙氏及二孤守緒守纓守纓才兩歲耳公養爲已子教之讀書庚午舉鄕試乃不幸死守緒亦與授義民爵而趙氏老貞節云公與郎中張天敍主事馬以干交愛甚至也乃二人者不幸皆夫婦客死南都公皆爲棺殮歸�喪撫其遺孤而主事之子某今舉進士視公如其父�忘往年公爲僉事九思以布衣遊大梁公見之���以上賓之禮遣守經從而授易比人仕問訊不絕公歸二年而九思亦罷歸裏捨嘗謀西拜公不果周夫人守經之卒皆予爲表其墓今年春守純請予文壽公至是周夫人之侄州學生寧來訃且持參議閻君欽述公世行致守純等之言曰願爲銘嗚呼予尙忍銘公哉昔韓退之謂未四十年而哭馬少監祖子孫三世今予未三年而哭公父子於人世又何如也銘曰

吳嶽巖巖鍾靈孕賢於李則偏髙郵孔仁按察是因以有封君封君施嗇於公其食其來嶷嶷維公克忠克憲克庸陡於司空司空來返孫子翩翩其樂衎衎旣壽而淪如嶽之尊名以永存

○明故迪功郎河南上蔡縣主簿封承徳郎戶部四川淸吏司主事吳公墓志銘

鳯翔吳君縉起家癸酉觧元舉癸未進士授戶部四川淸吏司主事轉兵部職方員外郎嘉靖乙酉秋其父上蔡公家居疾病縉聞之京邸卽移病上疏乞歸不許乃乞終養又不許而公竟以是年閏十二月二十五日卒卒之明年丙戌九月二十二日葬郡東十里新塋縉以其友武選郎中臯蘭劉君允濟述公世行命其弟彩請予爲墓志銘按公諱激字勉之鳯翔人也其先山西平陽人髙祖福臣元季兵亂徙家鳯翔至今蓋七世云福臣生孝中孝中生泰泰生傑傑配田氏生公甫晬乃夫婦相繼以死於是其祖泰與其祖母王痛其子之夫婦相繼死幸有一孫抱哺惟恐失墜公又骨相異常兒可愛乃朝夕愈益顧看惟恐不長稍長卽送裏塾師所授讀益嘗喜曰吾有孫吾孫學舉進士吾夫婦可無死當是時郡守方選子弟醇謹者入掾史無得匿有罰其下急卽以公充選然一時起刀筆者深文舞法咸誚公謂公懦木彊之人耳不能慱一錢公由然自守郡守久則愛重公異他掾史他掾史往往罹禍公獨全乃仕爲上蔡主簿云其年正徳壬申也當是時河南諸盜方離上蔡去民死傷流亡者半稅不輒完城郭傾圯甚當道者以公撫民民皆來歸督稅稅完分修城郭他修者淫雨善崩公修獨不崩聽訟不冤百姓以此懷之當道𨿽有勞禮然未能深知也公於是始有歸志明年癸酉會其子縉發觧關西公乃浩然嘆曰不歸吾何待乃投牒徑歸日與故舊飲宴行樂未幾以縉受勑封公承徳郎戶部四川淸吏司主事配呂氏嶽氏得贈封爲安人云甲戌冬縉以使事便道省公見且老欲移病畱養公不許甫期年而公卒縉每語及�潸然以泣公生景泰丙子二月三十日享年七十呂安人先公十二年卒有女行語在家傅嶽安人生四男子長�次紳聽選知印絲繡俱太學生二女子長適張王﹖貞次適王辯孫男九仲府學生伊仕侹份倬僑﹖﹖壴倓孫女子三未聘公性素潔故居官無所取平生好施予成化乙巳關內大饑人相食族有南徙者公泣畱與居賴以存活其後十餘家不能婚喪者輒助之蓋其仁心厚故居官多惠政不妄笞一人今上蔡志有傳公𨿽起自刀筆不好好讀書精通資治通鑑專門之士弗如也乃移以教諸子縉果大發渾朴重厚名位未可量然公方謙讓爲徳鄕飲酒禮郡守請爲上賓一往再不可致與鄕人遊如子未貴時言若不出人以此多之方縉之便省公也公戒之曰小子聽之凡吾與汝有今日者吾祖之遺也父母棄我早吾祖保哺我恩同罔極然我不幸失進士業不能無恨也汝幸舉進士嗟乎使吾祖而在當何如哉當何如哉吾祖固甚貧至於非義則一介不取蓋嘗主富人析業有陰賂以自便者輒叱去不許其介如此此吾親見之然竟貧以死嗟哉天乎今吾臨食未嘗不慘然也夫徳積者昌後善繼者不匱爾其敬修爾職以報吾祖斯亦孝矣奚必以老��哉反復累數百言具在家傳予重職方久恨不識公今得銘其墓銘曰

參以醇謹相漢樹名窋也視父名徳弗勝慥慥吳公志耽書史戢之其躬以貽其子元子職方相業是望爾後克昌公也不亡

○康氏女墓志銘

女玊英字溫予繼室張氏出也年十七嫁爲武功縣學生康栗妻云栗父太史公徳涵正徳中予同官交愛甚至也乃兩家妻皆有娠太史公曰幸一男一女當結婚姻云而戊辰六月十九日予女生其年十月生栗太史公會有母喪去歸予其後亦有壽州之役丙子春予二人者同在田裏於是始結婚云嘉靖癸未冬十月女歸於康氏歸三年而丙戌夏四月吾母太恭人棄養女來會哭鄠杜以有娠因住鄠杜九月初八日產一男卽蓐不啼救之不活死是時太史公年五十二惟一子日夜望生孫矣乃若此女由是恨怒涕泣踰三日病腹痛甚下藥乃愈益甚其月十七日竟不救死生十九年耳嗚呼痛哉其始結婚栗母尙安人喜得吾女甚愛也然不幸病卒女恨不及其姑獨孝養太史公與栗言從容語次未嘗不及人蓋有不及知者至是且死言栗大人老惟一子不可無孝以順適其意栗亦爲諾泣下云尙安人者善治內其遺矩久不能無廢也女思復其姑之�居嘗與栗言凡饋祀紡績織紉之事雞豚之畜蔬栗醢醬之宜靡所不慮也孰意其死其家人妻妾嘗事安人者皆稱曰嫂夫皆曰某兄其子若女撫之若子女焉至子叔祖母伯叔諸母諸嫂姻■﹝尙阝﹞諸母嫂𨿽�見之希亦皆盡禮得憐愛之故其死也皆痛惜焉女性不喜��功鄠人𨿽知其容也其兄者蓋亦罕自笄及歸寧��居𨿽予見亦罕矣其有所拂欝慍怒不平輒忍不以告人甚者𨿽其母亦不以告也獨其病時五六日輒呼予予心甚訝之嗚呼孰意其死也然當其病亟其神勃勃然語秩秩然不亂其所著衣履皆自檢取若將歸其家者焉予弟禹夫泣且問曰子溫詎忍捨此去邪女曰孰忍捨此也命矣柰何瞑自已其母哭之慟乃復張目語侍兒曰好勸母無損傷痛哉天乎尙忍言邪尙忍言邪沒後室中異香不滅十餘日栗卜以其年十一月初四日歸葬滸西祖塋之側請予曰願爲銘予曰痛哉吾女吾尙忍銘汝邪父哭汝母哭汝其知耶其不知也邪人言汝類我然竟夭折死豈非命哉嗟嗟吾女父汝銘揜於爾扃爾歸藏之維斯以永寧

○程孺人常氏墓志銘

孺人旣卒二十有三年其夫子盂縣公亦卒太史康子述公世行爲墓志銘惟孺人之徳不宜無述焉於是其子緒乃以其友行人廣安王君狀請於予曰是太史事也幸賜圖之其亡辭焉緒舉進士有名知襄陵廉達有名予方恨納交之晚乃不遠數百里爲母氏圖不朽予其可辭述曰程孺人常氏者盂縣丞諱章之配也父曰韋順韋以閭右著名鳯翔倜儻談論化導鄕裏爲善郡太守以禮待之不屑屑以眥順配封氏生孺人孺人生而端雅長而聽教父母絕愛之必欲得王﹖胥而是時程氏亦鳯翔之望盂縣公又嶽嶽不羣者於是乃定婚焉比歸不幸舅巳病卒久獨其姑邵夫人在也盂縣公是時方補學官弟子顧資之慮甚孺人慰觧之曰努力學問豈有有如夫子而長貧者乎於是脫簪珥治具養姑不廢﹖﹖修瀡之奉夜則與公共守燈火誦讀之功紡績之勤至夜分乃寢未幾盂縣公食有廩祿矣家亦由是漸裕邵夫人喜爲一笑曰非新婦不至此然盂縣公自是气益豪邁往益力孺人乃盡出其嫁時衣物與公買古書數百卷交遊郡中名士下上論議歡如也故其時關西諸家豪傑無不奇程生者本孺人內助之力也然盂縣公者固數奇乃屢試竟不第弘治壬子方以歲貢去京師去無幾其母邵夫人疾病孺人所以奉養者甚之百方關諭言母以念子故至此子不久且至矣幸少寬無慮言輒泣數行下邵夫人亦爲少差矣尋復�乃大作竟至不可起孺人大慟曰天乎天乎我夫子乃不幸至此極邪盂縣公比歸則棺殮竣事矣公但惟修��【而巳】蓋其孝如此當是時孺人生有三男子曰繼綸緒旣見盂縣公不偶以語公曰諸子誰可學舉進士者公曰緒其可矣於是命繼以家綸以賈緒學舉進士就業已不幸孺人被病以卒蓋弘治癸亥六月初五日也距生正統丁卯九月二十三日壽五十有七歲卒之年某月某日葬郡城東臯祖塋當是時盂縣公尙家食也��未抵成立孺人固不能無憾云而今此之日公致其政而歸考終牗下繼綸業致千金緒一舉得進士���動關西將啔孺人之墓合窆�蓋自方嶽郡太守遠近豪傑罔不會葬致禮孺人於此可以無憾矣孺人尙有一女子適郡人周長而繼生二男子五女子綸生一女子緒生三男子一女子皆於孺人爲孫又一女子爲曾孫焉而程氏之後蓋彬彬乎興矣銘曰

善我植兮不於我食兮季孔碩芳其載我名晳芳允�君子歸卽我室兮維以無或惕兮

渼陂集卷十三

●渼陂集卷十四

志銘﹝三﹞

◆志銘﹝三﹞

明故李孺人康氏墓志銘

明故咸陽才子張公合葬墓志銘

明故文林郎江西道監察禦史張君墓志銘

明故秦府良醫王君墓志銘

明故處士楊君墓志銘

明故中憲大夫山西等處提刑按察司副使白閣山人王壽夫墓志銘

明故中憲大夫山西等處提刑按察司副使致仕敧湖馬公墓志銘

明故奉議大夫山東等處提刑按察司僉事致仕李君墓志銘

○明故李孺人康氏墓志銘

孺人之夫子曰山東按察僉事李君名紀字維之今制官在外三載政績卓異蒙旌爲無過吏部考其職稱乃獲贈封其父母乃身若其妻按察君知縣祥符時充合於制孺人於是獲勑封焉孺人者興平康聚女也聚配何氏生孺人孺人始能言笑卽貴重不苟有悠遠之气父母爲擇壻久是時按察君之父祥符公亦方爲其子卜嘉耦焉媒氏有以告者兩家欣然孺人於是歸按察君旣歸善事其舅與其姑張孺人張孺人卒繼姑亦張氏孺人事之尢謹按察君兩母兄弟六人妯娌羣處言話影向嫌阻輒怒起孺人當之油油然不隨不激卽有若不諭其意者眾始怪之以爲緩慢者耳久乃大服其量按察君幼有英气勃然興於學而孺人燈火之助勤懇備至故年甫弱冠以尙書舉於鄕初仕爲鹿邑知縣以才堪治劇調祥符未幾召入爲監察禦史坐誣左遷陳畱知縣復起爲寧海知州又以才堪治劇調臨淸擢前軍都督府經歷超拜�秩孺人蓋未嘗不從其屈也不以爲戚其陡也不以爲爲其服食以約其��以愼蓋�始一日久而不懈也按察君之居東也職理畿內屯田貴戚權宦動輒掣肘君乃蕩然一無所顧破崖岸而爲之竟由此獲謗君乃大笑曰我固知其至此於是投劾徑歸乃與一二朋好若郡守劉廷信太學孔宗翰時常宴飲爲樂酒醴饌具皆出孺人予嘗西入邰城每過興平未嘗不訪按察君坐定卽出飲食丰腆整潔未嘗不嘆孺人之賢孺人從宦時見按察君朝夕良苦乃爲納側室張氏侍巾櫛焉侍之曲盡情禮張氏不幸病卒遺二幼子孺人視諸子尢愛時時撫摩或泣下潸然然按察君剛嚴自持孺人固未敢以此自徳家務𨿽至微細必稟而後行至於僮僕有過亦不敢親笞必以付按察君夫夫者剛立之稱婦以柔順成徳若按察君夫婦君子以爲各得其道孺人生於天順庚辰二月十二日而嘉靖五年十一月初六日病卒得壽六十七歲有男子四人長時芳秦王典膳次時華國子生時茂時蔚俱縣學生女子一人適郭瑞側室男子二人時苪時蔭孫男子一人女子六人俱幼次子時茂者穎敏之子也學舉進士可成乃不幸死往年在京師予嘗見而異之按察君夫婦獨鐘愛焉其妻劉氏廷信君之女也娶四十五日而時茂死無子孀居者十有二年故孺人且死謂按察君曰吾死不恨所恨劉氏婦苦節及側室二子未婚耳按察君固剛嚴者至是亦爲泣下不能自已云時芳等卜以卒之明年丁亥二月十三日葬孺人於城南新塋之兆時華奉其父命執廷信君所述狀來請銘予交按察君餘三十年嫂視孺人悉其賢銘其可辭銘曰

莫臧匪順我則守之莫戾匪妬我亦不敢有之我天之庇我育之繁我則亦旣就之壽言歸藏其孰右之

○明故咸陽才子張公合葬墓志銘

成化末予遊鄠庠識咸陽張鉞是時鉞甫弱冠授毛詩有名咸陽諸生咸畏之以爲進士第可唾手取也然乃不幸死弘治甲子予巳承乏翰林而鉞弟鏜以毛詩舉鄕榜予亦獲與識焉鏜兩爲安邑靖海知縣亦不幸死予嘗爲銘其墓鉞之子崇徳嘗在鄠杜從予遊而正徳己卯復以毛詩舉舉進士不第遊太學會其祖母杜氏老病卒崇徳適孫也奔歸治喪然其祖才子公卒五十餘年矣墓在經周莊之原將合窆崇徳來請予曰吾祖之歿吾父吾叔父俱幼故吾祖之墓闕其銘今吾祖母之窆以嘉靖丁亥二月十三日惟先生憐之合而爲�以告來者爲不朽計先生其亡辭焉予嘗以鉞兄弟至於崇徳世受毛詩著名渭陽蓋嘗嘆張氏之����後聞諸先達之士成化初有磊落奇偉興於渭陽者�英字世傑崇徳之祖父也又嘆曰張氏之賢所由來遠矣然公之磊落奇偉不見於世賫其志而死不可以他稱故稱曰才子云才子張公者世家咸陽人也曾祖允中受義民爵祖升仕爲雲南布政司理問父瑄隱徳不仕瑄配王氏生公未幾王氏卒繼鄒氏生子簡再繼鍾氏生子曰蒓公幼有奇气旣長體貌魁梧愽學善屬文下筆滚滚千餘言可立就在縣庠弟子中昂昂如雞羣之鶴比入試秋闈人咸曰無如張世傑張世傑撞破煙樓矣公亦自負不淺以爲發觧關中取進士如俯拾地芥耳不意花樣不合而罷公乃大笑曰且讓一籌�有張世傑而不云云者乎及屢試竟不第於是大恨無所發泄有時仰天漢曰嗟乎張世傑竟若是巳乎乃欝欝抱恨而卒蓋成化己丑某月某日也距生正統戊午某月某日年三十一是爲不壽是時金﹖戍甫九歲仲子錡七歲鏜在𦇤褓杜孺人哭幾絕旣而言曰吾當下從夫子然羣兒小弱不立我卽死且柰何於是撫育誨訓俱脫幼稈各因其材而﹖之以事鉞鏜先後受經錡則�蠱及鏜知安邑時當迎養焉蓋稱未亡人者五十��而嘉靖乙酉某月某日卒距生正統辛酉某月���得壽八十五歲正徳中巡按陜西監察禦史邢君嘗奏其貞節於朝表厥宅裏命�下而孺人卒君子蓋深惜之才子公之爲人𨿽曰倜儻不羈至於事父母及兩繼母及異母弟綽有孝友之風引接後進忘年交遊𨿽或沮之弗顧也及其不壽而卒諸子未立人皆嘆息以爲善類之歉而杜孺人者乃能化弱爲彊成其夫志貞白之節桑楡之慶至是蓋完告云𨿽其三子皆先孺人而卒然鉞有子四人崇徳未久當舉進士所以振才子公之業者其在�人矣錡有子三人鏜子四人長崇禮太學主於是張才子之後勃然而興駸駸乎未艾也是宜銘銘曰

經周之原士厚而堅是爲才子公夫婦之阡踰千萬年維名以永傳

○明故文林郎江西道監察禦史張君墓志銘

君���文之咸陽�也其自稱曰渭涯子曾祖憲好義受義�爵祖�隱居�巖鄕人髙其行稱龍巖處士云而龍巖之兄舉子亨�通尙書故君父斌從而受尙�爲學官弟子有名旣屢試不第卒業成均仕爲山西太平��以君貴贈江西道監察禦史母王氏贈孺人孺人生四男子君其季子也方六七歲失怙贈君撫之異於他子令從學許時勉舉子所時勉大奇之呼爲小友未幾隨侍太平太平令荀文瑞者予同榜進士也君從而受學焉文瑞見其文輒擊指節嘆賞而曰丞有子若是於是太平鄕大夫諸士咸敬重丞求友其子惟恐或失也贈君旣見若是浩然棄歸以爲有子矣何丞之爲歸未幾乃不幸卒君一哭幾死自是愈益學問補學官弟子今帝師邃庵楊公故都禦史虎谷王應韶相繼督學關中謂關中多奇士君在數中弘治辛酉果中鄕試累舉進士不第其兄勸之仕不肯乃就城北僧捨誦習甚苦閱二十年而正徳辛巳舉進士第明年嘉靖壬午擢拜江西道監察禦史是時天子新卽位有以佛老道之者君乃抗疏諫曰夫佛老者帝王之罪人也陛下深惟治道祖述帝王而左右憸人移奉佛老佛老進則帝王之道遠其勢不疏儒斥正不止矣敬信佛老而奉之爲斯言者不過曰將以徼福也不知禍福在天彼佛老者豈能竊以予人也陛下聰明神武惑之固難書不云乎愼厥終惟其始又曰若生子罔不在厥初生自貽哲命玆當攺元履正之時四方之觀聽萬民之瞻仰所由系焉風聲流聞爲害至不細也蓋愚民者易惑而難化設法禁制猶入於邪況從而導之乎又左右憸人朝夕窺伺此隙一開其勢漸盛臣恐天下事自此壞矣易曰履霜堅冰至言當愼其微也疏畱中不報江南民鄧愈唐者逆彬用事時爲仇家誣執系獄數年不決無辜死者若干人都禦史以付君君立剖得其情在廷諸老多譽之者甲申巡視居庸諸關峻崖絕澗靡不經涉所至練武修敝發姦摘伏邊人頌焉大同有變君建議以爲恩浮於威無以示戒宜有震動以彰天討事下兵部集議多見采納比代有所舉劾鮮不核實猶復自核曰以愛憎爲毀譽吾所深恥玆得無有之乎乙酉奉命巡按遼東前此巳抱病而是時遼東多事眾方冀其大有爲作君亦自奮欲往會病臻不果竟以是年某月某日卒京師捨中貧不能具棺殮其友溪田馬伯循武功楊用甫率其嘗與遊者若杜文祥穆伯寅劉以學柴正甫及同鄕諸君子棺殮歸其喪君生成化丁酉某月某日年僅四十九歲配趙氏贈孺人繼史氏殷氏趙孺人生三男子長鳯翼次鶴翼邑學生次鵬翼女子二人長許聘同邑王某監察禦史惟臣之子也次與孫男子二女一俱幼弘治中予在翰林歸省君過訪予須眉疏秀玊立偉丈夫也其後罷歸聞君癖好馬伯循康徳涵呂仲木之文見輒評曰此類先秦此類太史公亦濫及予予媿甚然以是知羞不竇窟舉業中必舉進士果然君風流韞藉不拘小節然自舉進士斬然自愛其志可知也乃又不幸死豈造物者靳祕不欲其掀揭簸揚於世邪是豈獨君之不幸也然其慕親敬兄之徳君鄕之義交朋友之誠汲引後進之量亦無媿於古人矣鳯翼等卜以君卒之明年丁亥某月某日葬龍巖先塋執張舉子崇徳所述狀來乞銘惟臣以書抵予曰文之卒京師伯循嘗許爲銘不至葬有期矣故敢告於門下然知君之深善文章宜莫如伯循乃以屬予是又君之不幸也銘曰

胡蓄之豊而施之屯胡陡於要而隕於貧嗟嗟渭涯吾以爾爲古士之達彼不知者或以誚君嗟嗟渭涯無�爾心爾名不湮

○明故秦府良醫王君墓志銘

涇陽學生王輿將葬其父良醫君乃執其師東魯霍�奇所述世行請予銘其墓良醫君諱鼎宇大器涇陽人也髙祖靑曾祖浩祖敬父幹母張氏君配同邑張氏生太學生輅復娶髙陵張氏生輿女子四人其三爲熊翊張盤及進士今饒陽令秦世顯妻其一未聘孫男女二人皆輅出君卒嘉靖丙戌四月二十七日距生景泰壬午十月初二日得壽六十五歲其葬以卒之明年丁亥八月某日而墓在龍灣村新阡王氏家世業農君與其弟學乃興於賈學不幸死君益奮欲大其業乃辭其父母入維楊賈塩居維揚十餘年巳富有貲遂�不得歸而正徳丙寅其父以卒告君亟奔歸哀毀幾死比襄事凡諸可爲者不惜財力鄕裏相與嘆羨以爲難得自是事其母愈益孝敬每事輒先意悅樂之一日姻■﹝尙阝﹞宴集其母指其夫婦言曰爾孝養我如此爾子若婦當復有若爾者矣天道豈有差也五年庚午君復有意賈塩之事以母老不敢其母探知之而曰賈事重爾不往不可於是不獲巳乃復入維楊會有例募民輸金助邊得受爵有差君乃浩然嘆曰天子有事匈奴百司奔命我獨區區守貲何爲於是輸金受秦府良醫爵君離膝下久不勝思慕然母亦思見君其切也乃君一日晝寢夢人呼之云不如歸去覺而異之遂拏舟亟歸母子嘻嘻甚樂也閱月母乃疾病君朝夕不離側醫藥無所不致夜則吁天乞以身代然母竟不起而君得以侍疾永訣無遺憾者疇昔夢感之力也嗟乎此與古噬指心動者其何以異焉非其誠孝所積詎至是邪詎至是耶君往年喪父時事嚴永克卜地乃權葬祖塋道傍至是乃得龍灣之兆而合葬焉其年嘉靖壬午也其諸棺殮儀物視昔益盛君嘗於此郭買田數百畝創作別業列植花卉竹林有水�亭奉其父母居之比葬母后日與朋舊髙會於此二子俱巳成立又抱孫而家道甚備始無意於江湖之遊其樂陶陶人以爲壽祉未艾也不意甫五年而疾作乃遂至此然其孝友之行播諸鄕閭者𨿽百世可知也蓋其弟學之遺孤堂性頗驕惰有勸其析產者以爲不析不利於君君乃泣曰弟之子不肖則析產可也有如吾子不肖則將安所處乎且吾死後何以見弟於地下也自是教愛堂無�子二子今嶄然或將膴仕或將以科目進天其報君者豈可以或誣也�子曰王氏之興始自良醫君然有其行門下生邑中豪�父老靡不稱道之故敢述狀予聞霍子東魯跌宕之士不忘說乃據而爲之銘銘曰

富爾致爾孝爾義克以富遂史爾銘維爾以永世

○明故處士楊君墓志銘

君同母兄弟三人而處士君長其弟中丞公及西樂君大紀皆與予交而西樂君之子太學生附鳯又嘗從予遊故於處士君𨿽未獲承顏接辭然其行則嘗聞之矣其卒也其孫子承芳來請予銘其墓其狀則王舉子嵃所述者而附鳯之書曰先君子之行巳托不朽敢以伯父復請於門下予覽狀益盡知其賢於是嘆息曰世常說古今人不相及豈其然哉豈其然哉然有若處士君又何說古人也處士君者諱紘字大綱慶陽安化人也上祖恭元時秩萬戶侯今郡中稱爲楊萬戶家曾祖林祖勝�冕俱不樂進取樂於好義而徳基善根其積蓋非一日者云父以中丞公嘗知肅寧有績得封文林郎直隸河間府肅寧縣知縣母梁氏封孺人封君孺人始以中丞公學舉進士西樂君少故於一切幹蠱委諸處士君﹖君毅然當之乃家貲過前遠甚於是封君孺人喜未嘗不歸處士君﹖君未敢自溢也乃愈益孝敬而封君孺人愛之蓋未嘗不稱說云是時中丞公方苦於學至夜分乃寢處士君視其居處寒暖之節亦或有時至夜分�而裳衣食飲燈火之需朋友交接之禮意所嗜好諸物皆取辦處士君處士君乃嘗爲豫設焉不俟其口索也中丞公旣貴比老歸田未嘗忘其兄事之甚敬且備曰大兄成我其叔父景不幸無子處士君養之終其身及其叔母皆服喪三年家口百餘同爨無異言者郡守以五世同居疏請表厥宅裏不報親舊待君舉火者百餘家成化未關內大饑人相食賴以糜活者殆不可計歲嘗出谷百石賑饑豊年始償其直不償亦不校也貧不能婚喪者助之嘗見少壯子弟羣居嬉戲幹輩君過問胡不治生眾以乏資對乃遂給以貿易有起家者嘗以白金千餘兩貸商易芻餉輸官官乃嗇其直不能出息諸商自爲歉甚君乃大笑曰公等無慮吾不責息也自是巨商大賈多出其門者矣其郡中負貸者類多無力君察知乃悉焚其劵書云而君之貲乃更益裕正徳中姻■﹝尙阝﹞爲仇家誣以大獄逮系男女且百人洶洶且死或言其缺費卽以白金二十挺遺之曰以活汝不望報也邊郡少醫藥君嘗患之命其子雛鳯歲貿藥物數百斤按古方書活人人謁門者殆無虛日然君自奉則甚薄非節慶不宴卽宴不禦聲妓貌偉而气和與人交未嘗見其忿厲下至僮僕亦禦之以禮於是學士大夫諸生相與咨嗟嘆異以爲不可及也鄕飲酒禮薦爲大賓君乃撝謙執遜匿而不就郡守聞之稱爲髙士而不彊曰使人知吾郡有鄭子員也君配同郡劉處士昉之女生子男女各三人長男來鳯某王府典膳次云鳯雛鳯俱太學生孫男子五人女子三人曾孫男子二人女一人公於是時年髙徳邵優遊肥遁鏟絕是非日訓子孫若士若賈若耕而農各執其業其子若孫亦皆衎衎愉愉謁力﹖﹖修瀡之奉人以爲處士君不百歲不止不意病�乃嘉靖丁亥二月十一日終於正寢於是向之沾息之子遠邇奔赴哀哭若喪所天然距其生景泰丙子九月二十四日壽七十二歲來鳯等卜以卒之年九月十六日葬北山祖塋學士大夫諸生咸曰是爲有徳而隱者如私謚曰處士蓋庶幾其稱情云銘曰

古稱北地人多豪俠好義觀處士君豈不可異哉郡城南十里北山之陽艸樹蒼蒼是爲處士君之藏我銘弗忘

○明故中憲大夫山西等處提刑按察司副使白閣山人王壽夫墓志銘

壽夫予弟九峯字也蓋嘗白謁白閣山人云先大夫中憲府君諱某配太恭人劉氏生予四男子壽夫其少子也成化己亥六月初一日先大夫仕爲保寧巴學教諭生壽夫教諭捨中是時吾祖髙年府君迎養於巴聞其啼聲喜曰兒當貴我老恨不及見也壽夫生十年而弘治戊申先大夫官滿攜歸鄠杜裏捨又二年庚戌先大夫復教諭祥符壽夫隨太恭人入祥符其年秋予禮部下第亦至祥符壽夫乃遂從予受四書又二年受易及子史性理諸書弄筆爲文章詩輒吐奇語又四年丙辰先大夫遷教授南陽府壽夫隨入南陽乃從張文粹先生受易又二年戊午予以庶吉士送幼子還故里省視南陽壽夫乃遂隨予歸試關中是時邃庵楊先生督學關中極愛之命以儒士入試秋闈乃不第復入南陽卒業文粹所明年己未乃隨先大夫丁外艱歸虎谷王先生應詔嘗友張文粹文粹蓋嘗稱之至是來督學關中按鄠首問壽夫得其文大喜命爲學官弟子遂攜入正學書院與髙陵呂仲木輩親受其業乃舉辛酉鄕試壬戌不第歸乙丑復不第乃入太學尋復歸省而正徳丁卯予在翰林爲檢討召之至京晝夜督課之乃明年戊辰舉仲木榜第二�進士其年冬授河南道試監察禦史明年己巳監稅蘆溝橋木物其年夏得實授監察禦史奉勑巡視居庸諸關乃親蒞其地閱其險阻簡其行五利其哭物時其練習而凡衛所諸官怠惰者侵漁其下者箠戒之不已則參治之其主將才而廉若貪懦者舉劾無所嫌避幸邊徼無事得代歸視事道中乃先大夫書告被疾例不得歸省自移病乃始得歸其年辛未秋也明年壬申予亦罷壽州歸先大夫乃愈益病而癸酉冬乃遂不起於是壽夫以憂家居至丙子春乃除服北上授浙江道監察禦史云而其年巡按順天諸郡郡多貴戚近幸豪彊撓法掣肘不可逞壽夫蕩然一無所問旌廉去貪畿內大治明年丁醜得代會滿三載考其職稱於是與其妻仝氏受勑封焉而先大夫太恭人以予官授封故不及也其年秋駕幸居庸諸處壽�率同列諸君子前後三上疏極諫明年戊寅點視團營諸軍尋又點視皇城四門又嘗攝他道事勤勞甚苦而年資又甚深咸以爲得�陡矣乃己卯秋稍遷金華知府云在金華四年明禁令止風俗淸獄訟栽省浮費興作善類鋤去姦惡而主之以誠持之以廉行之以公終之以愼尙書蘭溪章公旣卒而家貧孤少爲疏請月給米二石其始至郡人或易之久乃漸服旣去多思之者於是漁石唐虞佐報書曰吾郡乃今始知有壽夫也嘉靖甲申夏蓋嘗考績三載吏部以爲績最無過舉禦史旌薦者多例給誥於是贈父中憲大夫金華府知府母封太恭人妻亦封恭人云未幾擢山西按察司副使受勑兵備偏頭關諸處其年冬蒞代州會當道遇非其禮有去志尋聞太恭人病甚於是投劾徑歸蓋蒞官未及三月而代人念之至今以爲可惜其才也歸未久乃遂寢疾丙戌夏四月太恭人棄養而六月十八日壽夫竟相繼而逝才四十八歲耳嗚呼痛哉人仝氏生有三女子無嗣乃以第三兄九臯之子滻嗣焉其女子長適督府經歷咸寧陳廷賜之子府學生文奎次許聘知州興平劉廷信之子縣學生珙次許聘秦府奉祀咸寧邢有終之子童生寘側室生有一女子尙幼未聘其古文詩存者無幾與奏疏數篇刻諸木題曰白閣山人遺槁云其孝友之行予所不逮也其交遊亦眾然鮮有與之契者獨於予愛敬不衰比其歸也乃或有時忿予心甚訝之嗚呼痛哉孰意其爲凶變也病且殆乃顧予曰大兄銘我嗚呼壽夫吾其忍銘汝也然汝之言弗可忘也乃泣而爲之銘銘曰

其年嘉靖丁亥其月仲冬其日甲申予弟壽夫之葬從太恭人於城北祖墳其墓在左旣吉且倫子子孫孫尙有考於斯文

○明故中憲大夫山西等處提刑按察司副使致仕敧湖馬公墓志銘

九思交公四十年矣公自嘉靖壬午歸自山西每見九思必曰死當銘我丙戌冬十一月公以太恭人棄養來弔步蹇損食矣猶述在歙一二事曰可入志銘別去踰月乃遂不起蓋十二月初四日云予走哭盡哀至是某年某月某日卜葬樂遊園先塋九思爲之辭曰痛哉公乎予果銘公墓矣公諱應祥字公順其自謂曰敧湖山人其先山東髙苑人也有諱�木者洪武中以緫旗扈秦王就國隸籍西安左衛乃遂爲西安馬氏帖木生子道原伏徳而隱有子六人其第四子升天資迥秀喜讀戰國祕策旣乃棄去讀小學四書見於行晚年畏欲喜生嘗作書述志具在墓碑語中升生子倫質直好義蓋古之遺徳也配王氏生公及次子應昌公自幼穎異授之書輒記弗忘成化弘治中爲咸寧縣學生授易旁及羣籍不專記誦而妙契古人作爲文章秀麗奇特獨步一時督學浮梁戴先生與其進士饒婁先生訝其才金華潘先生賞其文蓋嘗策試三秦人物批其捲曰英風廩凜气淩霄漢耳矣弘治己酉果舉鄕試第二人丙辰舉進士觀政戶部其年秋賫犒金甘肅有以羨餘言者公叱去秋毫無所苟日年丁巳授河內知縣河內素稱難治而是時又乏善令久庶事一切頹廢租賦至數年�前令苦治竟不完公曰百姓人耳獨河內異邪乃如意撫循之不率教者治之不妄笞一人具考戶數髙下之則躬爲編生姦吏猾胥無隙可進自是租賦完徭役均百廢興詞訟�少豪民斂迹矣暇則課諸生今工部侍郎何�夫尙未知名公許以爲聖賢之學�輔之器也�渭王宗器先生守懷慶而河內附郭縣也嘗召公飲食歌詠間民所疾苦以弟呼之公�益謙然意有不合輒盡言不少避君子以爲各得其道戊午春九思以庶吉士送幼子道河內入其竟民咸樂道之至其庭吏縮首立如植視其室服食器用泊如也乃賀曰可謂不負公字予曰敬夫充吾志湏吾民子孫世世思之斯其可耳當道方有旌薦乃明年己未夏以母喪歸百姓走送涕泣欲畱其鞾以去後之思公拒不可竟日乃始別去三年喪異辛酉冬攺任�郡歙縣郡考亭故里𨿽稱文獻然俗好气健訟好交結貴人爭地數尺乃起訟連歲費千百金求勝不勝不止又豪家大族搖動禍福公至持之以靜事求可不枉道狥人久乃自定民有據險不輸賦者且五十年公出榜招之曰不來且死乃懼輸賦乃坐重役示罰於是諸租賦無敢後期至者郡有殺人者久不可得乃以付公公先期齋戒禱越國汪公祠下曰神許我得其情則雨是夜果雨翌日啟死者棺事中諸人羅跪乃一鼠自棺出鉆跪者一人衣底尋忽不見公念曰此神示也乃指其人曰殺人者汝其人色動推究果服又郊外殺一人未絕公命移之縣大門內許人縱觀之乃一人嗟嘆其側者久之因枙其吭遂絕是時公巳教隸卒覘舉措美覘者以告遂執而抵於法蓋殺人利其財不絕恐或出語故復來扼�耳於是縣中稱爲種明歌頌之今少保臯蘭彭先生故參政廣東何子敬相繼守郡咸禮重公巡撫都禦史巡按禦史問勞而舉薦甲子冬北上考績比歸之明年乙丑吏部以風憲起公贐饋一無所受學士經生隱逸之老以其徳政播諸詩歌聯爲巨軸附之行李具在家傳不可勝書書其大者並於河內比迹循良俟觀風者采焉正徳丙寅春公行未至有命授吏部稽勛主事丁卯調文選是時權貴用事公旣無干謁亦不矯激惟知自守旣乃厭棄求歸尙書許公勸畱乃止己巳考績上上於是天子勑封其父倫承徳郎文選主事贈母王氏安人褒嘉之尋升稽勛署員外郎是時張尙質爲尙書欲超拜公公不可張怒升公湖廣按察僉事督學實左遷也庚午春公蒞湖廣會當鄕試而湖山闊遠兼之卑濕公且病且愈於是校定諸士不能徧歷或合數處羣試之場屋事竣方施教約乃明年辛未言者以公簡出爲辭遂攺督也河南然鑑別之精予奪之公諸士實心服焉於其去也咸惜之而言者乃爾不知其何說也至河南數日復以繼母王氏之喪歸癸酉喪畢挾其子平畢姻京師有勸公部見復官者不聽而還甲戌春部檄攺公【兵備陳睢在陳睢一年積】贖罪米粟千石及數百金儲諸府庫立之捲籍以爲官需至於黜貪污之吏革濫稅之關威令赫然行矣乃乙亥秋有詔罷陳睢兵備帶衘河南聽用公浩然而歸而是時封君病見公喜甚吏部尋檄公督屯河南乃封君竟老病卒公得以侍醫藥躬殯葬無遺憾焉豈非天佑之純孝哉己卯喪畢復攺山西督屯是時屯田子粒負欠三四年並徵實難公謀諸撫按許他物凖卽以給諸士卒逋三月完十六七撫按咨嗟嘆異共獎其賢庚辰夏以三載考績告行其實托以西歸也旣歸之明年辛巳擢山西按察副使公尙堅臥親朋勸進至曰安石不起如蒼生何公以天子新卽位不敢虛負努力復行旣至未久入賀萬壽聖節卽上疏乞休蓋自陳睢�嘗兩上疏不許至今乃許之公先是買田長安城東爲歸畊之園築望楸之樓建獨笑之堂引濯纓之流構弄月之亭奇葩異艸珍果之植質當之林紛列雜布備遊樂焉未能也而今乃得之喜可知矣歸未久嘉靖壬午繼母杜氏又卒旣葬乃與朋好日遊城東飲酒賦詩公每賦詩搜抉奇巧不驚人不巳故平生文章詩所得不多然類非世俗所能也至其愛親友弟曲盡衷悃好賢疾邪擇交寡合通達治體學堪經濟風流慨慷翛然物表蓋當世之英三秦豪傑之才也然一僉事十三年不得調旣調卽歸歸五年乃遂不起距生天順戊寅七月十九日壽六十九歲痛哉公乎竟若是已矣公配李氏繼徐氏皆贈封爲安人焉然皆無子置倒室四人竟亦無子於是以應昌之子平後於公公卒後二日而側室劉氏者燕人也乃自經死殉公別有志又族子馬﹖﹖嘗父事公公亦愛之馬﹖﹖自誓與其妻孥事徐安人終身以報於公也嗚呼亦於此可知公之化深矣然平爲咸寧縣學生授禮記有名足繼公志生有子女二人子曰穆家而其女弟亦公夫婦育之嫁爲長安縣學生楊宗輝妻公於此亦可以無憾云平來送公世行且告葬夫公於九思所以教愛之者一話一揖亦恐或愆況其大者乎情猶兄弟義兼師友知公宜莫如予又公命銘其敢辭苐以筆路荒蕪不能揄揚盛徳爲可愧也乃灑泣爲之銘曰

英英敧湖舉世好同而公則殊文以奇癖行卓而孤經國之十世則我迂彼同而腴我殊而枯東苑歸畊其樂於於吁嗟敧湖彼腴而污我枯而愉淸風灑然萬世之譽

○明故奉議大夫山東等處提刑按察司僉事致仕李君墓志銘

予同君爲舉子三走禮部其後在翰林君爲禦史居同巷予罷壽州取道河南是時君在陳畱冒暑走五十里會予朱仙鎭又十年君亦致仕歸蓋數會焉嘉靖丁亥秋八月予過興平見其容稍損問之乃微告予曰近忽嘔血卽止覺少差矣予執其手曰老且至其善自持然亦以爲無患也未幾報君捐館捨矣予始永之信尋�竟以嘔血至此嗚呼悲哉蓋是年冬十一月二十五日也距生天順癸未十月十二日壽六十五歲卜以明年戊子冬十一月二十二日於城南新塋啔其配康孺人之兆與合葬孺人之葬也予爲銘至是次子時���君世行以請嗚呼予何忍而不銘君也君諱紀字維之興平人也少年神骨淸聳人爲學官弟子受尙書不數年學成舉成化丙午鄕試年二十四矣其後五走禮部竟不第弘治壬戌以父母老於是不得巳謁選爲塵邑知縣鹿邑城復於隍久盜賊橫起竊府庫刼掠富民往往有之君至不兩月先爲築城城完乃下令捕盜乃均徭役撫寒餓勸農桑理獄訟久之民安盜由此息矣乃飭學校課諸生彬彬然考徳問業充乎其有得焉�之教化行民俗成歌頌興矣於是撫按及藩目﹖木諸公咸謂邑小不盡其才奏移祥符乃鹿邑之民亦北走乞畱未及至而命下矣啔行之日民無老幼貴賤爭走攀送有泣下者然自任戌抵甲子蒞政財兩年耳而民仰慕之深至於正徳己巳猶磨石書其徳政爲去思之碑焉君至祥符人見前令無能保終者咸爲君慮蓋縣附藩省令日跨馬受約束於所轄少不可卽訶叱甚則鞭朴之又送往迎來飲食常失節至於獄訟租賦之事暮夜始據案舉燭了理漏下三二皷以爲常此非大有才气鮮不僕者君於是先其大者急者職事當爲者種種有緒矣掃門一錢不入久之猶夫受約束也所轄者從而禮貌之加舉薦焉猶夫送往迎來也飲食以時猶夫暮夜了理公事也多暇與賢士大夫飲射之若是者三年會武宗新卽位君亦政成於是北上考課旣歸之明年丁卯召入爲雲南道監察禦史戊辰春巡視通州諸倉未幾以父喪歸庚午閹瑾事敗君以同鄕井左遷知縣大學士野亭劉公陳畱人也雅重君請於吏部得陳畱云是時諸郡盜起守令多棄城走獨陳畱以君完今少保幸庵彭公總制兵馬奏君治行爲河南第一在陳【畱�】年而癸酉秋擢寧海知州在寧海一年化頑民擒巨盜威惠流海濱矣撫按諸公又以郡小才不克盡奏移臨淸臨淸南北要衝送迎無虛日又鎭守太監兵備副使閘廠諸主事供億繁費且盜賊後居民凋敝處之亦其難也乃以委君君出自祥符以其盤根錯節之餘舉手揮之卽迎刃而觧聲稱藉甚吏部兩以僉事擬君不果踰三年丙子以母喪歸喪畢稍遷前軍都督府經歷一年擢山東按察僉事奉勑提督畿內屯田其地多權貴侵漁小民君不顧一切繩之以法乃嘉靖壬午竟由此起謗君乃投劾不待報徑歸予每會君見其爲樂甚歡以爲期頤可得也不意其至此嗚呼悲哉君自曾祖彥才祖英父壽家世爲農至君以文學興在祥符績最得勑封其父文林郎祥符知縣母繼母兩張孺人及配康孺人皆贈封焉康孺人生四男子時芳秦王典膳時華太學生時茂時蔚俱縣學生時茂先卒一女適郭瑞君尙有側室張氏生男子時苪時蔭又有孫男三人女五人君入爲禦史時瑾尙未顯用事甫一年而君以憂歸予知之固未與識也比瑾敗咸謂君無故乃一禦史祥符人爲舉子時君甚愛之乃號於眾曰如李某興平字破不得遂大陳畱之役然未久而禦史者殢酒不四十死無後而君蹤迹明官至大夫壽享古稀子孫勃然興焉天道果何如也此亦足爲妄言者之戒銘曰

��有言彼譖人者亦已大甚有如李君歸潔其身亦罹於譖彼蒼者天矜此勞人躓而復伸有徳有年有子有孫其樂孔殷旣飫而終來卽玄宮銘以無窮

渼陂集卷十四

●渼陂集卷十五

志銘﹝四﹞

表

◆志銘﹝四﹞

明故朝議大夫河南布政司右參議定峯閻君墓志銘

康生子寬墓志銘

康烈婦楊氏墓志銘

明故河南按察司經歷閻公配孺人王氏墓志銘

明故李母鮑氏志銘

妻贈孺人趙氏繼室封孺人張氏合葬墓志銘

○明故朝議大夫河南布政司右參議定峯閻君墓志銘

弘治丙辰君之父竹泉先生爲禦史京師予爲庶吉士往拜其門蓋先生嘗爲庶吉士有名予故請問焉而是時見君甫十六七淸瑩如王可愛方從句容曹來鳯授胡傳春秋再踰年戊午報君捷鄕試矣予聞謂竹泉先生有子往賀焉而曰當不止此蓋君久遊重慶劉衡仲之門而其仲父蓬州守允中嚴督弗懈故知不若是止也正徳戊辰果舉進士而北方舉春秋者莫或先焉是時竹泉先生以四川右參議家居予在翰林賀君謂先生乃今眞有子矣明年己巳秋君被說爲吏科給事中予是時左遷文選主事實見其文蓋嘗嘆息以爲俊異者云辛未以竹泉先生之喪西歸而是時予復左遷壽州及癸酉還任吏科乙亥遷河南按察僉事兵備信陽而予巳家居皆未能弔賀焉然中懷耿耿未嘗不在君也庚辰春君疏乞致仕詔進河南布政司右參議以歸隴去鄠杜數百里謀會不果嘉靖癸未春以予與其仲父允中契也書來請予銘允中之墓尋復以所述樂府諸作寄予予亦聞其爲樂日日甚歡乃己丑秋報君病不起矣蓋八月廿四日也予甚惜之距生成化庚子十月十七日壽五十歲卜卒之明年庚寅冬十一月十日葬州西岍山之原以元配師孺人祔其弟郡庠生銓具書幣蓬州公子郡庠生銂述狀命其侄郡庠生司衡來請予銘君諱欽子明其字居嘗自謂定峯故人皆稱之云君在吏科前後凡七年其始不肯阿附孽寺以此不及於禍嘗抗疏勸毅皇帝視朝爲視朝數日諸凡封駁不避權貴人而同列彈劾諸疏多出其手其終有漏言者當道■﹝女忌﹞之乃稍遷河南云而兵備信陽者五年功最多蓋嘗推演武候八陣圖爲九曲新書刋布以訓戰士募義勇黜老弱修城塹謹烽堠遠近恃以爲安南陽汶寧護衛官軍橫甚擾民殆不可制君請入操王不可竟入操而其患遂息汝寧民兄弟爭田各誣其子不法而其子皆學舉者法當黜君以數語決之而兄弟感悟不爭而退而其子皆完無事羅山豪張輔者殺其妾之母死妾母族訟諸縣吏輔又誣以他事陷獄死乃以病告君知狀執輔抵死信陽貧富兩民爭田裏中二惡少素怨富民乃誘貧者殺之而自殺貧者以滅口誑其守曰自相殺耳君按之曰一人先死後死者殺之誰也具得惡少斬之以狥�學恆者�寧大盜也陰養死士肆行刼掠無敢言者通賄郡�伺動止屢捕不獲君乃假以公事過其地執而論之死其黨解散數百人於是遠邇駭嘆稱君爲神明相戒不敢犯君君又嘗擒南召之盜有功詔賜白金十兩又嘗奮擊商南山陽諸盜蓋斬首二十餘級擒僣號者渠魁八人餘黨百人詔賜白金彩帛擢用不次歲嘗大旱君禱雨卽大雨浹境遂以有年大夫士詩歌之信陽士固多奇然舉者亦甚少君於城��北隅建仕學書院擇其奇者居之親爲課業乃兩科而舉者十有三人焉蓋駸駸乎盛矣於是申州之墟�恩民安風教大行撫按前後凡六論薦超拜可跂足�也乃蒙萎菲之謗以歸用不究其才識者以是爲歉君瀟灑偉人也略無幾微形於言面養母以志教諸弟��材而施乃今各有成焉暇則誦詩讀書旁及羣籍�歌泉石其樂陶陶書爲述作匯成卷帙蓋𨿽未臻耋耄其所獲亦非細矣君家世隴州人也曾祖諱璇舉鄕榜五任縣學教諭贈右副都禦史祖諱仲實河南右參政進階大中大夫竹泉先生諱價磊落不羈翛然物表不慕聲利者也母王氏封恭人生四男子君其次子也兄鈍早卒君奉嫂氏視諸孤恩禮備至君配師氏繼蹇氏皆贈封爲孺人焉蹇孺人生男子司紹司禦而司繼司禮司射司書則側室出也共六男子師孺人生一女子適通渭舉人王徳光蹇孺人生者三長適郡學生李�次適平涼護衛指揮毛麟其次與側室所出三人者俱幼未聘方君之在身王恭人夢日射其懷五老造其室巳而誕君故資稟特異焉人以爲吳嶽降神爾也顯其光倏其隕滅殆亦返其初乎是未可知也銘曰

吳嶽矗矗鍾靈爾族爾族克承以遐爾福五世多賢以引以續藩伯宮保維慶斯篤文行彬彬竹泉蓬州維君似之益弘厥猷厥猷奕奕先民是匹夕郎憲臬乃言底績誰其構我讒人罔極旣歸且樂旣飫而息乃父乃祖同歸窀穸髙岸爲谷打玆銘石

○康生子寬墓志銘

嗚呼康生其何以至是邪康氏武功人其六世祖尙書公永樂時有大功徳於世子孫未能厚食其報至生父太史公徳涵𨿽曰大魁天下然未久卽以讒廢及生穎悟絕人人見其如此以爲麟角鳯毛英英然所以振康氏之業者其在斯人矣嗚呼孰意其遽至是也初太史公配安人尙氏生子輒夭旣爲翰林修撰居京師而正徳戊辰十月十日生乃卽蓐太史公喜卽以報予明日予往賀焉巳命名昭胤矣後名曰栗年十六而冠字曰子寬入爲武功縣學生受毛詩世其業十七而娶吾女女亡繼娶靈寶楊氏爲方伯叔安之女嘉靖己丑五月太史公書來言生病傷寒未久當愈予方使人問之亦以爲愈矣尋得報以是月二十二日卒年僅二十二嗚呼惜哉予昔聞生之才未見也旣入甥館以古定相貧視其所不敢論試之操觚立就縱橫數百言大類止齋予則大奇之以示諸生無不駭嘆稱服者比兩入試乃竟不第以死謂非命哉然於舉子業𨿽爲之非其甚好也顧好古歌辭近體諸詩不刻意往往有似李杜者蓋百餘篇生卒後太史公爲刻諸木俾後世有知生者生爲不死矣生豪宕好气人也又負才儕輩皆出其下以此嶽嶽未肯輕下人然其在予則益甚敬又能樂道人善至於酗酒遊蕩凡諸膏梁气習則剗絕弗爲好事者見其气岸不可近遂以狂悖加之是不知生者也語曰觀人先其大者蓋太史公嘗病劇生乃徒跣走泣吁天乞以身代太史公其繼母張夫人之始至也有女奴出嫚言無禮不恭生怒箠之幾死罵之曰此代吾母爲者汝主也奴輩敢若是耶其孝敬如此其後羣小譖言無實生亦惑之或有時怒尋復解悟曰人之爲言胡得焉亦不深蓄也故其卒張夫人哭之甚痛口出�下至�僕亦無不哀哭者曰主𨿽待我嚴然甚卹我吾女生子不育楊氏亦無子而太史公更無次男遠邇大夫士以此爲歉夫康氏植徳所由來遠太史公光明磊落�徳疾邪𨿽年踰五十而神完气壯若�四十人焉��終無子也生以是年十一月二十八日合■﹝穴上之下﹞吾女滸西�塋之側予哀而爲之銘銘曰

嗟嗟蒼天胡﹖爾粹而奪之遄爾有好言盈百其篇旣久而傳爾身殂矣其名不刓

○康烈婦楊氏墓志銘

予壻武功康生栗子寬旣卒且葬予爲志其墓矣乃其繼室楊氏飲藥死殉生其父太史公徳涵使人走報予且曰新婦至此痛徹心骨殆何�言然不可無志敢復以累兄予聞之泫然出涕不能�猶吾女之亡嗟乎世復有此女乎康生素靳非辟不止之行嘗曰奸污殘賊天道未有弗與還者故行年二十二曾無非禮之動乃今至是天其有意報之也以良�﹖之而烈烈若是乎亦此女天資之美有得於父兄之教者不可誣也蓋楊氏世爲弘農人出漢太尉震之後其髙祖仕爲都禦史祖������布政使叔安配安人許氏許安人者吏部尙書襄毅公女也生四子四女烈婦其季女也烈婦生正徳壬申正月二十二日是時布政公爲僉事浙江聞升四川副使遂名曰升容云性喜誦詩聞善言其父及諸兄爲講古烈女至聞死節事未嘗不嘆慕焉而曰何古今人不相及也年十七而嘉靖戊子歸康生繼吾亡女明年己丑五月生遘疾且殆顧謂烈婦曰卽我不幸死如爲一槨容三柩我與王氏之女二矣其一汝也能從之乎烈婦泣諾曰吾意正如此不從何爲不數日生果不起烈婦堅志必以死殉其姑張夫人及諸女輩見其如此乃相與日夜防衛極縝密也而家人毒鼠藥誤遺室中烈婦潛服數�賴覺之早投救護免張夫人知其志不可回言之太史公而使張夫人及諸女因諷之歸寧父母冀或以愛奪也乃悔恨彌切日夜號泣欲西其父母不得巳令其兄宋與其嫂送之來且以有心計者一嫗與俱烈婦至則伏柩哭巳乃入內謁其�殊有喜色曰吾謂夫巳葬乃猶未也張夫人度其意必有變復言太史公公曰謹防衛耳翌日與諸防衛者相處極歡有出者必曰勿去吾甚恐眾見其如此以爲無故矣獨張夫人者不以爲然益嚴環守旣數日而十一月七日己亥晨起膏沐�詒言宿飯作渴索酰湯臥內�乃以砒霜三二兩吞下之巳乃登廁登廁歸覺毒作不能支復詒其守者曰適入廁見崇頗不快又索酰湯令極暖連飲三碗曰稍可矣張夫人入見其色大驚疑搜其袖中遺砒在焉亟呼家眾相與投救之烈婦徐曰妾此來欲以死從夫子遊地下耳前所囊物曰金珠者砒霜也恐姑疑我我故假言之乃今盡服之矣人言酰下砒霜百藥不可解我恐解而壞吾志故爲此今勿解無益徒撓人耳惟呼吾嫂來治後事眾不聽呼其兄嫂至以杯藥予之不納逼之甚則嚙其杯立破復予之藥皆不納而堅合其齒於是楔以鐵箸箸且曲矣齒終不可啟也旣而曰巳矣吾與飲此藥吾不食砒霜矣凡吾所以爲以死爲樂生爲苦也柰何以苦事逼我其嫂啟篋出衣皆近所手制以送死者無不備且精也於是不得已爲著之著異而絕顏貌安舒略無倉卒豈鬼神者陰以相之使其毒不內撓正色以斃也嗟乎方生之初逝也情激心裂痛莫可制其死或易至於歸謝其父母又三月餘矣父母劬勞之恩眷屬繾綣之意顧不能一移其初志而不迫不怒從容就死如此古之達人志士未足與之先也然方其西也各以二屨爲其父母壽比見其舅姑亦各壽以二屨以今視之蓋永訣耳其初未之知也其用意精密志久而恆如此此豈嘗從事於學問若士大夫孳孳亹亹者邪嗟乎孰謂十八女子而能至於斯也脂韋之士懷二心之臣聞其風可以愧死兒女子弗足言矣聞奏表閭則有司存向者康生約與同葬乃今果不負幽壤之下可以無憾爲之銘曰

虢州之山靑且崇大河北注波溶溶含精毓粹鍾巨公維楊曁許閥閱雄金昆玊季婚媾同包羅正气收化工乃生烈媛世所空悅仁甘義春拍胸鴻毛一死何從容遊魂直與霄漢�九疑寥廓湘娥從下視濁世如蟻�滸西髙塜嘉樹叢鬼神長爲環幽宮三光凋落名其終

○明故河南按察司經歷閻公配孺人王氏墓志銘

孺人壽八十五歲嘉靖辛卯九月九日告終其子儲卜以是年十一月二十二日於弦蒲祖塋啟經歷公之兆與合葬屬孺人從孫郡庠生�述狀介其壻太學生王客來請予銘予往年在京師嘗拜經歷公是時公爲鴻臚序班其遷河南也實餞之而公亦敬視予甚愛公從子參議知州二君俱辱交予蓋嘗爲予稱孺人之賢也是宜予銘孺人姓王氏父曰處士王政家世隴州通星曆術而好義慷慨經歷公諱仲容父爲濟源教諭教諭公爲諸生時常與處士往來甚愛也比罷官弱病甚而急爲經歷公妁婚妁及孺人處士雅重教諭公又經歷公頭角非凡者亟諾焉而孺人以是歸經歷公歸旬曰而教諭公不幸卒矣是時經歷公有兄弟四人伯兄夫婦當室嫂鄭裁制嚴切孺人以姑事之視其顏面而憂喜焉若采薪采蔬諸勞苦之事隨所指使敝衣枵腹未嘗敢以色慍姻黨道之至今以爲難能云其後逝處�歷公方苦於學家務悉委孺人孺人以勤儉知之無不當意者仲兄葵庵公是時爲考功京師經歷公�嘗�學焉乃累舉不第成化甲辰援例貢入太學弘治癸亥仕鴻臚進階登仕佐郎正徳己巳乃遷河南云而家務伸縮悉主孺人公得以盡心國事充稱其職者孺人內助力也在河南四年以子修病卒官邸公及孺人痛甚懇求西歸歸二年甲戌經歷公亦卒孺人稱未亡人者十有五年矣而嘉靖癸未病目不視子儲爲州陰陽學典術備極孝養罔不順適其意長子修嘗學舉進士爲郡學生以爲事親者不可不知醫間亦學焉而孺人在河南時病甚奇醫不可療修聞而趨視之藥之卽愈人以爲孝感所致也不獨藥也孺人二子之行如此修不不幸無子儲有三男一女長男�次曰�鏗而�生有二男一女俱幼孺人有女五人長適蘇源者早卒以其遺子桂命儲子之今有室矣次適萊蕪縣丞李勛次適華亭縣學生薛銓次殤次來請銘者王客其壻也孺人賦性溫厚不獨善事兄嫂卽諸從子婦亦有恩禮蓋成化弘治中參議知州二君先後遊校庠而王恭人張宜人者相與萃處姑事孺人孺人不以婦視也禮之若賓焉而曰二叔媛豈久居人下者邪其早識如此至其教子則小過必責無少貸使修不夭折死寧讓諸伯仲乎儲今處衣冠華冑植其徳操爲郡偉丈夫而諸孫又方駸駸焉進而上也孺人固可以無恨死初孺人之歸也夢在林麓一媼語之曰某年某月某日是汝生曰是矣曰是則八十五歲壽異哉竟如其言銘曰

壽以神貴以夫君繁祉以子孫嗟嗟孺人我銘以永存

○明故李母鮑氏志銘

君子之行肇自閨門世有以豪傑自負而往往困於妻子蓋亦有取也傳曰其身正不令而行豈虛語哉豈虛語哉故工部尙書隴郡李公諱善有二室曰鮑氏卒郡庠王生璠玙述狀予得以觀焉於是益知公之樹立非在外者之難也乃其在閨門者難弗可及也蓋飽氏者京師鮑指揮女也年及笄歸尙書公公配周夫人是時巳生子守經矣而公爲行人出使四方甚勞周夫人曰不可無我副以是有鮑氏鮑事周夫人甚敬也其於守經子之若所出焉而周夫人喜嘗曰是我副是不可無者然周夫人後竟不復有子而鮑赤生子輒夭於是周夫人勸公再納焉公弗肯鮑贊於夫人曰今惟守經及一女不可不及時圖之無令後有悔周夫人懇勸公乃復納劉氏劉氏之入也尢敬事周夫人而與鮑處甚宜無芥蔕其後劉生子曰守純守紱守維及一女周夫人以鮑氏無子乃以守純與之鮑於守純固甚愛也於諸子女婚嫁皆與盡力無弗當意者而其孫男若女無不撫抱諸子婦無不矜愛周夫人見之未嘗不樂也故公之仕也無內顧得以專力焉而陡華躋要綽有勛譽爲世偉人其退而居於家其樂陶陶遐齡考終君子曰於是可知公之化深矣周夫人先卒守經相繼而逝嘉靖乙酉公亦卒正寢守純於是奉鮑氏於堂孝養備至而曰母氏鞠我不敢忘辛卯秋守純赴試鄕闈矣聞鮑病棄而奔歸視醫藥焉乃九月二十三日竟亦不起距生天順癸未五月十五日壽六十九歲云守純以爲慈母極盡情禮與其二弟卜以是年十二月十八日合葬尙書公州城北原新阡於是以二生述狀命其子珙問銘於予予往在京師聞鮑氏家世植善則其有徳而賢固公之化亦其所由來遠矣�易以京師人目之鮑自生有二女長適鳯翔參政張公繼之子珂先卒次適同郡閻佳閰佳者重慶府知事仲寧公之子也舉正徳癸酉鄕試乃不幸死女誓死不更適人舅姑欲奪之乃欲自經死遂巳今孀居二十年餘矣州司白諸憲使行當旌其裏閭云而鮑氏之賢至其女而益彰況又尙書公也是宜銘銘曰

嬪虞觀內娥皇女英仲氏淑愼亦顯於經於惟司空厥徳允成於二室是徵合窆於冥於君子曰是式是��

○妻贈孺人趙氏繼室封孺人張氏合葬墓志銘

趙孺人予鄠趙先生女也先生諱孟儒仕爲河東王教授往時遊校庠與先大夫中憲府君同受尙書又同硯席甚愛以此結婚姻云而弘治己酉孺人歸予予是時已鄕舉侍先大夫宦遊大梁矣越明年庚戌子瀛生又二年壬子予北上卒業�學挈孺人以往比注選吏部已以先大夫及太恭人思念不已而甲寅冬復歸於大梁丙辰予會試禮部舉進士被選爲庶吉士入翰林讀中祕書取孺人子瀛來京師僦屋以居居逾年丁巳夏孺人病嗽屢藥屢嗽蓋是時有娠醫者云免身當勿藥愈九月免身得一男然嗽復如故又三逾月矣參政永壽楊宗徳是時爲行人言一醫秦人奇甚來卽應手愈予見其久病數吏醫體貌日羸冀其速愈也聞而惑之迎之來幸其奇中乃與藥八九粒云吞之下污穢卽愈吞之果下予大喜以爲奇中矣顧愈益甚飲食不下悔之復迎他醫無及矣竟不救以卒其九月所得男亦同日夭殤死蓋是年十二月二十一日也嗚呼痛哉是時瀛八歲矣先大夫教授南陽諸弟少年力不能歸其喪予乃援例給假歸送幼子因以明年戊午夏五月初三日葬孺人六老庵祖塋其年秋遂聘問張孺人云而庚申夏六月乃始來歸蓋孺人者七品散官咸寧張公之女也公諱臻服賈揚州生孺人揚州旅捨而公弟侍郎公爲禦史京師甚愛予以此結婚而歸之愆期者是時予授檢討有職弗克親迎云爾歸之明年辛酉予考績三載孺人得受勑封云而先生戊午冬趙孺人巳蒙恩受贈勑矣又四年甲子予援例歸省挈孺人而西而乙丑冬以纂修敬皇帝實錄復北上逾四年而正徳己巳夏實錄成予在轉吏部主事庚午秋閹瑾伏其辜予坐與鄕裏爲吏部郎中有權出爲壽州同知復同入壽州其明年辛未冬諫官奏除瑾黨塞天變予得致仕歸其鄕歸之明年癸酉先大夫棄養孺人同予哭焉又十三年嘉靖丙戌夏太恭人不幸棄養孺人又同予哭焉而其年秋九月康氏女產難卒於鄠孺人痛甚哭幾死竟由此病而庚寅三月病足痿不履醫藥遠邇無所不致至至其年冬少差矣乃十一月廿二日夜僕隸不戒於火廏焚救者讙噪甚忘其孺人驚也驚卽口眼閉喉中忽忽作聲若鼾睡者醫視之大恐百方不能救於廿七日乃遂不起嗚呼痛哉是時瀛巳鄕舉仕爲羅江知縣生有一男一女男曰良木女許嫁西安後衛應襲指揮白椿而孺人生男渭爲秦王引禮舍人女歸康氏卒者壻武功學生栗乃亦相繼卒矣渭亦生男山木及一幼女及瀛友渭之善此孺人皆巳知之而瀛以辛卯春遷順天府通判此則未之知可恨也然自瀛婚娶及鄕舉諸事趙孺人皆未之知也豈不甚可恨乎初趙孺人之歸也堂上饌具必親焉衣服縫紉澣濯必親焉往來京師道途之苦辛服惡茹淡暮夜燈火之需勸督之勤未嘗一日忘予也幸予舉進士且有復矣而一簪未及著身以死嗟乎天邪命邪孺人病且革顧謂予曰其善視吾兒及張孺人歸瀛甫十有一歲然視之甚善不予戚也其親饌具堂上者猶夫趙也其縫紉澣濯諸苦辛之事則無有焉蓋趙處其儉難張處其丰易趙育其子易而張撫其遺子則爲難也至於佐之以仁扶之以義接之以禮篤之以恩俾予得以無歉於孝友焉則二孺人同也嗟乎今皆巳矣痛何以言痛何以言趙孺人生成化丁亥六月十五日至其卒僅三十一歲張孺人次十有三年而生爲成化己亥九月初八日至是五十二歲卒比趙孺人則爲得壽者云瀛自羅江奔歸率渭卜以張孺人卒之又明年壬辰十一月十六日啟趙孺人之柩與合葬而趙孺人葬時固未有銘瀛請予曰二母恩我均必大人銘我母予於是泣而合爲之銘銘曰

嗟二孺人合■﹝穴上之下﹞於斯宮左右翼而虛其中俟予以考終其爾同

◆表

明故承直郎刑部福建淸吏司主事東君墓表

明故七品散官張公墓表

明故錦衣衛冠帶緫旗授七品散官李正之墓表

明故迪功郎山西盂縣縣丞程公合葬墓表

明勑封文林郎南京江西道監察禦史王公墓表

○明故承直郎刑部福建淸吏司主事東君墓表

自予先大夫與考功東先生同舉於鄕其後兩世三人又輒同舉又以姻婭之歡予故與主事東君通家相愛稱兄弟焉君舉進士及爲知縣考績又超拜爲主事予皆在京師賀焉其卒也哀哭之焉當是時君之仲兄希曾請予表君之墓會罹變故有淮上之役乃至於今君之墓木栱矣始能爲之辭東氏其先鞏昌人也有商州守良惠元季兵亂自商徙華遂爲華州人良惠生驥驥生商河縣丞公諱升升生四川按察副使公諱思忠副使公配夫人薛氏生五男子君其季子也君且蓐會副使公有四川之役自都城出居於野故名曰野及冠字希孟云君三歲喪父五歲讀書學禮十五從師而受尙書二十舉於鄕明年舉進士又明年爲陳畱知縣陳畱去藩服近民多健訟訟輒赴臺省不於縣吏縣吏顧無可柰何君至爲聽其大者劇者而於細事以義遣之無畱滯焉於是皆仰戴君呼君爲神明而於大且劇者不復赴臺省惟赴愬於君其一切細故輒相解釋無敢以煩君者河濫於縣�害於耕稼君乃謀諸治河者築堤拒河河之舊污於是爲桑麻之地百里焉流亡之民皆復來歸君貸之各有業焉蓋戶口增以千計邏卒趙獻者有讎讎夜入剌獻死匿去弗可得眾以爲弗得也君竟得之縣故多盜於是盡散去爲農無復敢爲盜者陳州俠劉某者都指揮之子也嘗懷千金爲俠俠嘗殺典史善賂自脫事故久不決事不君法當往閱死者君與期曰某日當往乃謬謂有他不往矣蓋是時指揮巳伏數百人刼俠聞不往卽散君竟往得窮其事殺俠於是河朔數百里之間又皆仰戴君呼君爲神明皆欲赴愬於君向者學捨諸生惟知有科舉書不復知有古文遺書諸史子集也於是購得之俾誦習焉而又設小學擇師傳教童子親爲校閱勤懇甚備也開封轄縣三十餘先是言破敝者必於陳畱至是沃野綿亙耒耜相望風雨之會又適其時年谷屢登盜賊稀少歌誦之聲徧於鄕邑東西行過是縣者罔不攺視易聽而都禦史禦史按察使交章論薦問勞之使結轍於道正徳丁卯秋吏部以禦史起君君年不當爲禦史乃爲刑部福建淸吏司主事云其年冬視獄獄中夜三四起視獄未久疾病猶視獄獄中旣代出旬日乃遂不起十一月十四日也矩生成化壬寅十月七日僅二十有六歲配孺人王氏生男子曰頤壽君卒之明日乃生一女子云伯兄希旦自京師歸其喪以卒之二年己巳月日葬某地先塋之次君少子性又早慧美貌如畫而又先諸兄以興故薛夫人所以憐愛君者甚至君亦能周旋左右奉母氏之歡至於諸兄亦善相愛也是皆可老壽不夭者也然竟夭以死豈非命哉豈非命哉予爲之表曰主事東君�於斯君子之藏過者其式焉

○明故七品散官張公墓表

嗚呼此吾外舅張公之墓也公諱臻字仲毅西安咸寧縣人也父諱約母趙氏公生正統辛亥七月初三日而弘治乙丑某月某日壽七十五而卒配楊氏無子乃有側室四人焉王氏生一女子適西安�欄徐氏生一男子三女子男曰王﹖扁長女爲九思繼室封孺人者也次適同邑馬負圖又次適揚州衛指揮徐良臣得封爲淑人焉王氏生三男子長曰瑭次曰珊珊後於公弟刑部左侍郎東川先生者爲秦王引禮舍人又次曰瑮女子一人適同邑國子監生邢�亨盧氏生男子曰珵珵先卒女子二人一適�州某人一適同邑李世昌孫男子六人女子一人先是公母趙夫人生子泰及公而卒而李夫人繼之李夫人生子鳯及東川先生而又卒於是繼之者爲王夫人而生子曰騫公自上世皆隱於賈賈塩至公益昌其業與兄弟泰鳯西走河東東至於遼陽北至於甘涼之墟浮淮海而南率以塩賈成化中乃挈其家卜揚州居焉獨東川先生是時巳舉進士爲令後又爲禦史赫然京師而公與諸兄弟者益以賈顯於是關中人賈揚州者皆推戴公蓋數百人皆公綱紀之婚喪及諸不平皆往質公客中大作會公未至不敢舉觴此不獨以財雄也蓋公之爲人也慷慨自許急人之難義所宜施揮金不吝蓋嘗���庭助天子伐匈奴授七品散官於是破數千金大����與朋舊置酒髙會當是時咸寧張克讓亦賈揚州以財勝而居其東人稱爲東張東張儉士之好義者不歸焉而獨尊尙公稱爲西張老子云公事兩繼母如母甚孝皆得其父之歡處諸弟如兄之同胞也而於東川先生尢愛敬之蓋自爲諸生舉進士官至按察副使皆取費於公而東川故得稱爲廉吏云兄泰及他諸弟相繼凋謝其遺孤子女皆公與婚嫁於此以見公之內行修備不獨其外也巳公居揚州三十年旣老日夜思歸然竟卒揚州東川先生歸其喪而以卒之明年正徳丙寅某月某日葬陜城東南孟村祖塋葬十有七年而嘉靖元年壬午諸子買石請予書公世行本末刻之而樹諸墓以詔來裔俾有以考云

○明故錦衣衛冠帶緫旗授七品散官李正之墓表

南京工部尙書隴州李公在南京時欲致其政而歸其子守經聞之而曰大人歸田無樂樂在山水之間乃於居後隙地構亭曰堪樂之亭有水有竹有假山花卉又於城西勝處買地鑿池構亭其中曰一鏡之亭亭中可備歌詠者十事又於汧河之西買田作墅因山爲形環之巖洞築亭其中曰臥云之亭亭成而公歸以遊以詠陶然甚樂蓋十有五年於玆人皆曰公爲名臣乃其子又克孝養��豈非今世所罕能薄俗之僅見也忽一曰公�����守經不幸死予爲泣下守經���蓋嘗從���慷慨有大志旣乃棄去後以尙���功蔭序錦衣衛冠帶緫旗尋復輸粟邊庭助天���奴授七品散官正之旣棄進士業不學去學幹蠱通�朱術積之二十年蓋田以畝計禾黍之田四百■﹝禾巴﹞稏之田二百屋以間計爲堂爲寢若干居商賈積貨財者若干城內外遊樂者若干牛羊以角計若干馬若干蹄果最盛者栗胡桃水磑二園蔬池魚雞豚之畜充斥倉谷積以石計若干於是富甲一郡李氏自正之曾祖升爲按察副使祖溥由國子生仕爲庾宰至於尙書公世守廉白正之乃能自致至此又能孝養尙書公及母周夫人甚至以至歲時伏臘祀先之具儀物兼備築垣先塋�敬不入居嘗嘆息曰丈夫義气耳多財何爲於是親者疏而賢者貧輒施之不吝陳朝義者郡人也累世行役於外貧窮來歸會有例輸金髮身以告正之�之爲輸金髮身今得爲縣丞云初周夫人無子祈�得正之乃更無子其後庶出者三子正之事庶母乃又甚至與其三子者煦煦愉愉同胞弗如也尙書公壽八十二歲��人言正之嘗得吳嶽道士千金祕方爲公服食至此此或有之然公前歲亦嘗遘病甚危正之吁�以身代公之死公果起無事未數月也周夫人又病正之又吁夫代死甚苦然夫人竟亦不起於是正之日夜號哭人或不忍聞先是侍疾尙書公巳不勝憊乃今又若此又日夜營葬事罄竭心力遂由此病逾年醫藥不回嘉靖癸未九月二十三日乃遂不起距生成化戊戌八月二十日享年四十六歲云正之配唐氏無子乃有測�三人曹氏生子曰瑭女曰淑媛許聘州人錦衣閻百戶之子皷﹖金張氏生子曰珙孫氏生子曰瑢曰珝曰琛及二女俱幼尙書公始爲按察僉事而予爲舉子俱在�梁蓋正之受易時也公嘗指正之嘆息謂予曰某行年五十獨此子柰何是時正之十七八貌甚偉進止甚雅顧眇一目後竟由此不肯舉進士然未嘗一日廢書不觀詩格淸麗學晚唐元人人益以此敬慕樂與之遊蓋不�以貲予於是思公往年謂予嘆息者今乃至是而瑭舉其祖命�予表其父墓予據鳯翔進士至仁瑞所撰世行爲具序述焉而正之以明年甲申十二月初七日�州城北原新塋之次嗚呼爲其子孫者佀續令徳尙�考於斯

○明故迪功郎山西盂縣縣丞程公合葬墓表

山西盂縣縣丞程公夫婦之墓在鳯翔郡城外東臯祖塋其子進士緒卜公卒之三年嘉靖丁亥正月十七日啟公配常孺人之藏與合■﹝穴上之下﹞而公之卒也在嘉靖乙酉十月十九日先是弘治癸亥六月初五日常孺人卒孺人生正統丁卯九月二十三日得壽五十七歲其正統癸亥正月初一日實生公蓋壽八十三歲云公夫婦有男子三人繼綸幹蠱緒舉進士爲襄陵知縣不久當爲諫官孫男子五人多學舉進士者女子一人孫女子七人曾孫女子一人歸者字者皆名家云而公夫婦懿徳世行載諸志銘可信世不朽亦可瞑目不恨矣進士�曰志銘揜諸幽東臯之陽不有表焉樵牧弗戒罪則曷�是用告於九思九思爲之表曰縣丞程公者諱�字達之寶雞人也家鳯翔東關其先蓋醴泉人是爲關西世家五世祖以下代有隱徳父諱宣母曰邵夫人外內合徳播於鄕評是爲善門所由來遠公生七歲而孤乃能仰奉母訓攻苦茹淡孜孜務學經明業修升於辟廱善友天下有文學之譽家道中衰乃能變約以丰獲彼廩祿甘旨奉母母沒愼終慕父不忘有君子之孝出佐古盂興學作士賦均訟理植善鋤惡威惠並流士民歌誦予不負丞有循吏之�未老歸田甘肥遁之志鏟是非之路重郡守之禮賓鄕歙之席有不願乎外之守安車蒲輪至於襄陵坐以永竹之堂饌以汾魚之鱠觴以梨花之春聲以鶴南飛之曲舞以萊子之彩有迎養之樂踰八望九有耄耋之壽夫公之爲人可謂挺乎自立光前振後備享五福者矣孺人之爲處子也幽閒性其徳父母鍾其愛其爲婦也姑悅其孝夫子賴其成叔氏感其義妯娌化其讓姻■﹝尙阝﹞沐其仁其爲母也元子承其冡中子承其賈季子承其學其比徳於公也蓋律呂之相和琴瑟而靜好者也夫孔子聖人也見冕者過之必趨以其貴也魏文侯侯也式﹖�木之廬以其徳而賢也公孺人之賢岐山楊中丞郡人也蜀行人王子觀風之使也爲述狀曰賢而郡人曰不知焉則吾未之信也緒器識宏遠者也卿相之位可立而待溯厥本源天子是予追贈之典有勑有誥賁及泉壤光於蒿萊蓋指曰事也東西行過是者或不知敬焉是無耳目人也嗚呼尙式旃哉

○明勑封文林郎南京江西道監察禦史王公墓表

公子獻舉進士拜南京江西道監察禦史未滿三年天子追崇恭穆獻皇帝禮成詔兩京文臣得贈封其父母於是勑封公文林郎南京江西道監察禦史公配嶽氏封孺人云嘉靖戊子十月初一日公病卒正寢其明年己丑十月某日卜葬九嵕山之陽�塋獻述公世行請予表其墓公諱才字有能咸陽人也咸陽城北原曰畢郢之原周文武諸王陵在焉公先世本渭南倉頭鎭人洪武初徙守周王園陵舜卿者始徙祖也家九嵕下乃遂爲咸陽人曾祖十祖三父整母沈氏生子五公其第四子也公生十三年不幸沈夫人卒是時公尙有少妹少弟也少弟以父命後於叔父泰未久諸兄皆壯析居公獨與其父及少妹處焉家貧甚凡所以日用養生之具皆取足公公極力營致不缺比長受命其父自具禮娶嶽孺人嶽孺人固甚賢公與朝暮努力作業家用漸裕於是治裝歸妹於李其後父老病卒公具棺殮器物享祀卜地啟沈夫人合葬諸兄若無聞也公不求亦不自以爲徳云公嘗貸富者金販木隴西諸山乃數年多息戶之長■﹝女忌﹞之坐重役困公公毅然當之曰民有力不給供上情法何如旣數年果困公懼乃償富者金顧息不入公謂富者曰能無校乎曰不校也知有■﹝女忌﹞之者故至此𨿽然如蒼天何如蒼天何子其有後矣子姑待之公於是買田數畝朝夕以餬口不三十年禦史君起赫然果如富者說云公性坦直無他腸與人當言卽言不呫囁耳語人有過輒面數之久知其爲人亦無怨者裏有社田爲有力者所奪人莫敢言公從容言曰奪人之田利子孫尙謂不可況可奪之神乎其人感悟歸社田裏有毆人死者死者父止一子死甚痛將訟之官過公公曰使毆子死者死而毆死子可復生乎不可乎訟凶事往往破家子死復破家而使毆子死者死亦有益於汝乎且毆子死者素無惡聲相亦誤耳今不若無訟則毆子死者不死家不破而不死者愛戴汝必厚報汝是汝𨿽不幸亡子猶得保其家終身故訟不訟利害相去遠甚汝其度之無悔其人泣謝卽止不訟其毆子死者父聞欲往謝公公力拒不可諸凡鄰里族■﹝尙阝﹞婚喪不舉者公輒助之固薄然天性樂施非以要譽爲也公厚讓不爭者人亦無敢或欽未嘗入官府作訟事官府敬重公鄕飲酒禮邀公爲卜賓表其徳云禦史君旣貴公卿大夫東西行過者罔不禮於其廬陜之撫按藩臬諸公西安郡守歲時候問起居南都卿大夫交禦史君者仰慕公畫圖歌詩壽公咸陽縣令而下每謁公如謁禦史君甚敬鄕裏以爲榮而公躬被命服謙謙如子未貴時頳面皓發長身玊立望之若黃綺安期之流咸以爲百歲不止乃一旦卒距生景�庚午二月初五日享年七十九歲男子四人長森次卽禦史君器識凝重秩位未可�次安次猷先卒女子一人適董震孫男子六人道��純森子道正道直皆舉舉進士禦史君子也道平安子道誠猷子孫女子六人長道史繼案次許聘者陳�朝劉朝�及縣學生�維�余�曾孫男子二人俱�幼也禦史君曰始吾祖自渭南來家九嵕下乃今葬吾父�卜吉九嵕可謂不背其本子�葬域大乎誥贈之碑享祀之��列之器石神道之碑將次第豎也姑述此以表於墓咨諸行道�

渼陂集卷十五

●渼陂集卷十六

傳

行狀

◆傳

張附羽傳

孝女傳

漢陽太守傳

懷遠將軍傳

楊烈婦傳

○張附羽傳

張附羽者字於霄盩厔人也年三十而舉於鄕又二年而病死京師旅捨中初附羽與弟附翺同學而相繼以舉然附羽長而舉獨後也於是人曰附羽兄也舉進士樹名宜先附羽也乃不幸死附羽有心計而口不喜言獨時時與附翺可否學問見他人恆不與言而有所謀慮自度口吻中𨿽附翺亦不與言而人亦往往疏附羽附羽病附翺勸之藥不肯而問之則不言竟不藥以死至死不言身後

太史氏曰予家去盩厔近附羽蓋異士也其世次行業康先生巳有志不論論其遺者云人說附羽舉進士樹名而考其爲至不飲藥死不言身後豈非亢厲矯俗之士哉

○孝女傳

夫孝者至行通於神明觀六經戴籍孔孟所述玆曷以加諸太史司馬公有言閭巷之人欲砥行立名者非附靑雲之士惡能施於後世今世縉紳先生稱述或已甚故曰聲聞過情君子恥之至於閨壼婉娩至柔弱者也顧其行烈士弗如豈非天性至孝哉嘗讀古列女睹甚論傳行事未嘗不嘆息焉而緹縈曹娥諸女以孝稱�太史公曰予至壽州有安丰鄕蓋古屬縣唐董生召南其故里捨云其地多陂池好田物產饒故老長者稱說董生猶能傳其行事董生後八九百年安丰又有孝次予聞其行可異焉其傳曰孝女武氏壽州安丰鄕人也公曰武翁有三女此其少女也武翁憐愛少女不欲遠去我入贅同郡兪綱號贅壻蓋二年所武翁一旦病泄痢疾疾甚久藥百方固不愈更劇阽於危旦暮且死醫工百度不可乃懼吐實言其家人曰吾技窮無能爲我某去矣言未竟卽下階走呼之不顧拜跪遮道畱竟不顧走家人相對哭泣顧無可柰何乃與治棺斂送死亡具而翁亦自分必死時孝女蓋二十三歲矣暮夜仰天告曰願身救吾父父不死吾死卽無所恨卽引刀刲左肱方寸而歸自爲糜明旦進之其父曰醫言飲此藥愈不聽彊飲之飲之果愈孝女又不欲露恐傷老父之意而曲爲蓋藏其母弗見也其夫見之始知而爲之泣曰何乃自苦如此孝女曰不然當是時不痛不血乃弗知其何自苦爲也於是武翁聞之大呼曰痛哉吾兒吾何忍食其肉後孝女生三子二女蓋五十六歲病死夫家夫子今六十三歲無蓋乃�更取長子澤授朱傳毛詩列於郡校才髙而聞愽蓋一方豪傑之士云夫天道福善禍淫惠迪吉從逆凶惟影響孝女不百歲死所謂天道是邪非邪於公髙大��容駟馬髙蓋車曰吾子孫必有興者果然然天道弗僣�不於其身於其子孫申包胥曰天定勝人孝女不百歲所謂天者其定否邪夫天定澤其興乎

○漢陽太守傳

夫賢者於世固以���姓佐�子起太平也其功行至不細矣然往�����夫峣峣志士不屈多擯斥死予於是蓋有激焉述��太守君傳��也���漢陽太守君者姓尙���字一中同州人也身長六尺四歲能誦古詩��授尙書爲州學弟子二十而孤善事母又善兄弟嘗讀書華山雲臺觀教授學者三十八舉於鄕後舉進士�正科給事中嘗出閱山海關諸路邊餉邊人誦焉淸寧宮災乃上封事以爲天子不能愼位如初故至此凡十二條敬皇帝下詔求直言乃復上四事尋又奉詔陳四事焉其後天子作延壽塔祝釐兩宮又上封事其辭曰臣��徳必壽建塔延壽無�理也陛下初卽位誅�妖僧罷法王去佛子此盛徳也臣愚以爲事旣惡於昔必不好於今必有左右之人希恩信怪妄傳神異誑惑聖聽故至此異也漢明梁武貽笑後世陛下法堯舜邁湯武而欲踵二君累大徳臣愚爲陛下不取也夫多言取禍自默保身臣豈不知也然可使臣無此身不可使陛下有此過惟陛下察焉天子覽奏攺容爲罷其役戶部尙書佀鐘其子受賕事覺乃劾罷鐘遷吏科右給事中未幾遷戶科左給事中出�大同諸路邊餉是時虜大舉入寇上命保國公朱暉都禦史史琳率眾數千人擊之師久無功於是劾奏焉皇上新卽位又上封事二十條多直言極諫蓋往時巳忤當路者乃又若此遂遷浙江左參議浙俗健訟日受數百牒剖決如流連歲大饑賑貸活數千人嘗入賀萬壽聖節會劉瑾用事當入見瑾瑾惡人髙幘或勸其勿髙幘者不聽其自立類如此遷浙江左參政復攺山西分蒞河東道居平陽平陽多藩邸其下多馮藉以攘取民下車禁止盜王常聚眾西山乃計擒殺常散其餘黨後乃移守冀寧道道在省城財殫事倍又遊民蕩子侮法敗風固將有以爲也會流賊入寇河東薄太原甚急當是時城中官軍先已守備澤潞諸處居民大驚恐爭走避匿君募壯士與諸寮城守人當一門君獨在南門南門者盜衝也又移檄指揮賈彪設伏盤馱阪下賊由是懼走入冀南君跨馬欲追擊之然無兵不果會官軍歸自澤潞君受臺檄卽往追賊賊聞乃自壼關遁去巡按禦史素不善君劾君玩盜宜寘於理君亦自太原奏書訟冤然竟左遷漢陽至漢陽旬日疽發背卒漢陽君四子長子班爵最知名

太史氏曰予罷壽州入關直漢陽太守君齒豁髮須白然气嶽嶽罵禦史不休謂不餒且起然竟已爾澤則存其子

○懷遠將軍傳

懷遠將軍者姓陳氏諱銘字徳新而仕爲右護衛指揮使其先蓋昌平順義縣人也元末兵亂而其祖勝挈家而南依舒城孔氏孔氏者湯元帥部下士也未久孔絕而勝卽代之勝蓋身長六尺多智略善騎射善辯有口居嘗嘆息曰嗟乎丈夫策功萬里獨柰何居人下軍中皆目﹖之爲狂人會髙皇帝兵臨河北而勝仗劍歸附從經數百戰有功卽軍中拜爲千戶而勝身攻東阿破之破東平汶上又破之後戰齊眉山乃不幸與其子賢力不屈死帝聞而嘆曰可惜失吾壯士於是贈勝指揮僉事云而其子斌襲爲指揮同知隸薊州衛其後攺隸西安前衛焉而西安陳氏蓋自玆始斌豪邁人也嘗曰守官不能敬是不忠也不能度越前人非孝也於是自致爲都指揮而將軍其長子也乃襲爲西安前衛指揮同知云將軍蓋世世受射射命中自以爲李廣可敵也而射獵南山下逐獸獸輒應弦倒從旁觀者奇甚而將軍笑曰是未足以盡我也當道者聞之推守靈州北邊諸將善射者注緡錢與較乃將軍日日得緡錢也於是諸將咸懼�謝弗敢較也將軍得緡錢多乃嘆曰不�古趙將李牧之爲將乎所得賞賜租入盡以予麾下饗士而我獨不然哉乃日出緡錢令軍士自相較射也士利其緡錢也乃人人日學射久之而無不善射者匈奴聞之終將軍之守蓋數年不敢近靈州邊及代歸而通姻藩邸例當調調眞定衛且行而秦��曰如陳將軍者柰何使去可使護衛我乃奏書言之天子天子許之未幾而遷爲指揮使云其後惠王薨簡王立簡王者好徳樂善明習禮樂達於古今之宜使人不永備蓋嘗曰陳將軍孤之幹城腹心也先王之所屬也當是時也禦史河南李伯起來按關中李伯起者眞禦史也藩臬諸郡縣無有不畏也諸衛長貳者未有不督過也惟獨�陳將軍絕愛之使之決疑獄疑獄明捕山寇山寇平百姓安又聞其善射曰陳將軍將材也欲薦陳將軍簡王曰不然夫陳將軍者孤之幹城腹心也而先王之所屬也柰何使去我於是乃止不薦弘治中將軍年六十餘請老簡王不許固請乃許之而下令曰陳將軍有勞於我藩多歷年所恪愼朝夕終始惟一心予甚嘉之乃以老乞休予不忍違其志其令有司歲時存問給廩役庶稱予所以待舊老之意又二十年而正徳十六年蓋壽八十卒配淑人費氏先卒有女行事在墓志語中而生子光祖襲爲指揮使而通習經術與學士大夫遊士蓋多譽之者光祖子曰大策大籌大策少年爲武舉首亦治文學肖其父遊於士人也將軍又有側室子三人曰淸源濟而三人者生子有九人焉皆持行爲陳將軍子孫

太史氏曰語云丈夫龍變方勝之困而嘆息軍中指笑之彼燕雀安知�鵠之志哉然傳之三世而陳將軍四子十孫以老壽終豈非其澤未斬天其有意報之也身死而慶流苗裔與國咸休勝其烈丈夫哉勝其烈丈夫哉

○楊烈婦傳

楊烈婦者戶部郎中武功康徳充女也適靈寶楊宋宋爲縣學生有名嘉靖己丑宋妹適武功學生康栗者�夫死而宋奔走哀慟嘔血止而復嘔蓋若是者三年而辛卯十月十五日竟嘔血死當宋病亟時烈婦許以死殉舅姑知之舅者布政使叔安姑許安人則吏部尙書襄毅公女也至是共勸慰焉至於再至於三大意以爲可無死也於以事舅姑終其身立節顯名未爲不美也何硜硜必死而後爲有名乎況又有少女也汝無意邪烈婦答曰我不知其名知有吾夫而已我死且不卹乃更說少女乎反復百餘言終勸不許舅姑見其如此相向涕泣顧無可柰何但令侍者密與防護而巳侍者以爲無慮也卽有變�何從得藥物邪舅姑亦信之而不知自宋之病時巳買有砒霜矣乃是月二十日乘間潛以水吞下而臥侍者不知也久之見其目暴面發赤呼之不應始覺有變矣急走報許安人眾至以藥投解之竟不救以死其年二十三也嗚呼烈哉其預爲衣物送死之具割恩就義意態之從容不悸不亂而正容以逝若有鬼神相之者無弗類於康烈婦也豈不異哉豈不異哉夫康楊世婚乃二女俱殉夫死事固有相觀而成者然亦其稟賦之粹均耳不然跖惠同產而行殊何也況兩家女子乎夫兩家者今名流萬世矣

太史氏曰嗟乎人孰無死等死耳有輕於�毛有重於泰山夫範質宋之元臣也太宗賢之乃曰惜也但久世宗一死耳吁可愧哉視烈婦何如故烈婦者扶輿之精英曠世而間有者乎

◆行狀

陳本初行狀

正議大夫南京刑部左侍郎張公行狀

先公行實

求太恭人墓志銘狀

○陳本初行狀

本初姓陳諱瀾字本初京師宛平人也其先山陽人泗州同知文中生至善生善生銘銘生貞國朝永樂初貞以閭右實京師遂爲宛平人貞生二子其仲子曰顯顯生四子本初其長子也母曰常氏本初年十六七治周易爲學官弟子學官弟子未有如本初者然無能識本初少師洛陽劉公則奇之府丞畢公嘉會亦有以奇之也弘治乙卯舉順天府鄕試第二人丙辰會試禮部第一人天子策問賜進士及第第三人官翰林院編修其年年二十四也又二年以父喪歸又三年復其官供奉經筵已而考其功稱贈其父翰林院編修母封太孺人壬戌同考禮部會試舉人其年冬預修大明會典成晉修撰後二年甲子太孺人終又以喪免喪畢會天子新卽位爲正徳丙寅詔復其官修孝宗皇帝實錄其明年丁卯八月五日病卒年三十五配蔡氏一子二女子曰田田生六歲矣然能哭其父也自本初反第至於今蓋十又二年矣居官者半中又病其半則喪居然以後且有適也孰意其死死之日甚貧蓋祿之所入者盡以養其家餘二十口又葬其親又爲其二弟取婦又歸其二妹故間嘗有稱貸焉然其處人倫者與其所守可知也且其貌丰粹有威儀又愼其口皆可不死先是星者云死相者云死果死死矣恨其太早耳蓋其科舉之文式之者眾後乃脫去爲古文又能古文爲詩又能詩當其爲之也沈思久而後下𨿽一字不茍至於一奕一謔皆有思慮使不死豈能若是巳也方其病也予往問焉後又往問焉曰愈矣又數日也以爲愈且起乃一旦死矣所與厚者會哭盡哀聞者嘆息其弟某等卜以是年九月二十一日葬於都城北溝泥河之原以九思爲行狀請執事爲墓志銘惟采擇焉

○正議大夫南京刑部左侍郎張公行狀

公諱撫字世安寶雞人也祖榮父聰聰取趙氏生四子公其仲子也祖至伯兄輔爲醫學訓科三世公幼慧過兩兄甚去讀書邑裏塾中正統初有侍郎魏公使蜀道寶雞裏塾師率諸生出迎謁侍郎侍郎試諸生文得公而大駭乃命爲邑學生曰張童子奇可六用公初治尙書一不舉而景泰庚午春攺治禮記其年秋乃舉後又攺治周易舉成化壬辰進士進士往治蜀王墳民以無損乙未授刑部湖廣司主事而都�同知主義廣寧�劉銓有罪眾莫敢決決之進員外郎山西司山西鎭守少監石巖都督同知劉寧有罪眾又莫敢決決之進郎中山東司當是時浙江按察副使張蕙罪惡彰聞矣使者畏其口莫敢決又往決之進四川按察副使弘治戊申蜀大饑山俸金易米三百斛賑之進湖廣按察使湖廣盜劇病民公下令城中曰獲盜者予俸金於是有獲盜者予俸金盜由是息進雲南右布政使居雲南三年都禦史禦史交薦於朝進貴州左布政使其行也百姓畱之涕泣居貴州二年都禦史禦史又交薦之進南京太僕寺卿無何進右副都禦史督儲南京南京儲缺三年居逾年督完每詣闕奏議孝宗皇帝多兪行之乞致仕不可尋進南京刑部左侍郎其明年復乞致仕始得命命乘傳歸其鄕歸其鄕三年正徳丁卯正月二十四日卒距生宣徳丁未壽八十一歲訃聞今上皇帝賜諭祭命有司營葬其鄕公於吏事精多有善政不盡書書其大者至於廉且苦天下皆知有張公也公方應舉時縣令饋諸生諸生受公獨郤不受公妹夫饋公���不受故曰貧視其所不取公愽極羣經靜中往往��不以語人貌又朴見人唯唯如無能故人鮮克知之然咸知張公長者初起讀書人或未之奇至是始服魏侍郎知人矣公侍郎滿三年贈其祖與父侍卽祖母徐氏及配趙皆淑人配趙淑人生一女適爲杜璽婦趙叔人無子子其弟子重重蔭補國子監生而以公卒之某年某月某日下葬乞國老先生銘墓不朽俾九思狀公行伏候采擇之焉

○先公行實

王氏鄠縣人也其先蓋河南人而由河南來仕髙陵乃遂占籍爲髙陵王氏今有墓在髙陵者十二人稱王大使家墓云其謚諱不可盡知可知者諱元享或卽始來者與其子孫不可知元享以後大同出者三人諱繼祖繼容繼先或元享所出與否亦不可知元末關中兵起繼容繼先由秦嶺東行出關莫知所終繼祖載妻子渡渭而西避匿鄠縣終南山其後海內平定徙城中北街道東爲鄠縣王氏繼祖長子諱克誠克誠長子諱敬仁敬仁長子諱琰少時人異其相奪起讀書舉進士後乃歲貢太學仕爲山西大寧山東長淸知縣廉直顯名固將大有遷秩矣乃不幸卒長子諱鉉寬大愽厚長者而又讀書善知事實決平裏中裏中人人服焉蓋卒年八十一往時孝宗新卽位詔民髙年有行誼者予冠服故特與焉夫人李氏生三子長子諱儒字文宗是爲先公者也先公隆�奇頑雙目烱然背厚若負進退容止非禮不行蓋年十五而遊學於山東師尊布衣蘇先生授蔡傳尙書三年而明會大指弱冠而領悟旁及羣經慕先聖之遺風遊歌孔林沾濡禮樂之化旣乃上鄒嶧登泰山曕望東海歷覽齊魯之勝霸王之迹充乎其有得也於是西歸而爲學官弟子員三十而當成化七年舉於鄕顧進士連科不舉蓋嘗感淚發憤曰吾長淸公之元孫也昔者長淸公烈烈英英瓌奇之資而振古之豪傑也然莫舉進士顧嘗命予曰是在爾小子矣今我必舉進士吾不舉進士異日其何可報之地下乎四十而當十四年之春乃又不舉舉副榜當爲教諭於是嘆曰嗟乎壯士今若是矣其命也夫命也夫吾父母老然由是以獲升斗之祿顧不可已邪遂爲四川保寧巴縣教諭然終非其好也過家奉父入蜀李夫人以道險弗往期年父還每當具書奉問起居及父母誕日伏臘歲時東向拜而泣焉當是時巴人舉科者蓋亦觧然往往英俊可教訓也乃因材視質而嚴科條蚤作晚罷月課季試率怠興滯𨿽風雨靡有間也蓋連舉者三人是後案二十年又蔑聞焉而人材豈今昔殊也�教訓使然也二十有一年關中大饑報至急使使歸寧父母召仲弟至多予俸金歸養其心則固甚弗寧也其後就養者蓋三十人諸父弟子則與共朝夕族黨裏鄰推貲令其貿易餬口顧巳益困則又固甚樂也關中旣熟會官滿先發就養者然後乃歸比歸諸生攀送哭泣竟日始捨去云弘治二年又教諭河南祥符祥符距家近父母就養宜來乃弗許告休又弗許其心固巳歉弗樂矣乃又藩省終日奔走楫拜勞苦發益白而又甚貧然暇卽授業諸生諸生固又多貧者其婚葬又各予賻贈焉居祥符七年用教人功遷教授南陽府諸生又送哭泣信宿弗能別旣別又多問訊南陽者南陽距家又近然父母年皆巳八十而就養又以老弗能來矣決意罷歸會學校副使燕山車先生至郡投狀告休感激泣數行下車先生曰不然玆郡教法廢弛久教授前在祥符名有師道今且方有賴豈宜自便也固弗啃聽父母聞之亦拒弗許於是不獲巳乃又復畱南陽流風遠士多茂秀異等之材然亦多剛悍而怙勢縱逸淩侮其先生時時有之此固勿欲以嚴治也乃終日捶楚故嫉忿怨謗者曰至顧事勢如此歸計愈益甚乃投狀參政顧公顧公蘇州人塡撫玆郡先固巳有聞而報�曰先生其何適矣詩不云乎慍於羣小蓋傷之也彼固𨿽賢聖猶或弗免焉寧獨先生也夫違俗者駭眾遵道者被讒斯固烈夫志士特立獨行超世之盛節也先生其亡辭焉居無幾會諸生咸亦悔悟相率靡然向風矣踰三年父卒痛恨目擊其面諸生於是乃又走弔會哭以爲弗忍其去也反歸葬父巳於是事母李夫人愉愉劬劬靡朝夕違焉是時李夫人八十一歲巳亦六十一歲矣豈非至性純粹終身弗忘之孝也旣歸三年長子九思任官考績於是天子下詔卽封翰林院檢討階徵仕郎其後母卒免喪蓋與邑中故舊置酒髙會會朔望而樂洋洋有廣受之風焉正徳六年少子九峯以病歸自京師七年而九思罷官歸自壽州蓋甚喜未久疾病乃怏怏弗樂其明年冬乃遂不起蓋八年十一月十二日也享壽七十有五歲云配吾母劉氏封孺人生四男子而九思長九思者狂繆蹇劣不才之子也蓋檢討九年纂修孝宗實錄成轉吏部主事遷員外郎郎中有罪同知壽州會天變乃又罷去云九敍甲子舉人九臯朴茂勤實然弗能幹於蠱先公之所屬也九峯河南道監察禦史孫男子五人���舉人潭滻渭渼女子人人其巳嫁者壻邑子楊顯盩厔徐永圖俱學官弟子員曾孫女子一人其葬以九年十一月二十六日墓在鄠北六老庵之原夫完徳厚行閭巷固宜有之非必尊官盛位也然莫可一二數蓋利欲之鑠人鮮有弗化者斯賢士君子世固所愛慕焉先公之行蓋可睹矣太史公有言士砥行立名者非附靑雲之士惡能施於後世故曰君子疾沒世而名弗稱焉先公於世皎皎自樹立者其惇薄化漓𨿽百世可知也先公視其子而教非不匝然至也然昏昏冥冥莫或省焉而於道故闕如也蓋九思罷官壽州會盜起弗果行先公賜之書諭諸道開其心焉其辭曰蓋聞��之讒詩人嘆息流言之興聖人懼焉此古今萬世而天下所聞睹也故曰眾口鑠金積毀銷骨此非過語也蓋其有見言之也夫古之君子竭忠其主非有不盡也修身愼行其越人非不多也然卒以罹於讒是故屈原放而離騷興賢者不必貴矣今其辭悲婉憤厲讀之蓋沨沨焉罔不泣下沾衿也而小子何爲哉古曰弭謗莫如自修固嘗奉教於君子矣天地日月巍乎煥然仰而觀之俯而察之亦求亡愧於斯斯可矣而又何惑焉夫賢者有一世之絀負百世之名此其道固云爾矣吁嗟小子其將何爲哉其將何爲哉先公文章不多僅至百篇俱在家傳不錄錄其訓不肖者附著之俾後有觀焉

○求太恭人墓志銘狀

太恭人姓劉氏不肖孤九思之母也劉氏鄠縣美泉里人也居城西丈八村家世爲農吾外祖諱眾配李氏生太恭人生十有八年歸我先大夫中憲府君府君諱某字某是時年二十二爲縣學弟子我曾祖長淸府君是時巳棄養焦夫人在堂吾祖髙年府君及祖李母夫人所以事之者甚至也焦夫人性甚嚴李夫人亦甚嚴也又髙年兄弟四人同井而居又叔氏二人年甚少晨昏之具尊卑之節處之實難太恭人周旋其間曲盡情禮然李夫人時有督過之辭焦夫人爲解之曰新婦少耳然猶若此使至爾年寧當若是巳邪是時去長淸之沒𨿽未久然家無厚蓄亦鮮僮婢井臼之勞太恭人實躬任之成化辛卯中憲府君舉鄕榜丁酉挈家卒業太學戊戌舉副榜例爲教諭府君悔恨幾不能生太恭人委曲慰解以爲舅姑老寧知異日事乎今姑籍此盡菽水之奉亦未爲不孝也府君意始稍釋其後寓蜀會關內大饑太恭人具麥麵脯肉載入關奉舅姑其族■﹝尙阝﹞鄰里流來者隨其親疏多寡日與之餼府君告成而巳九載滿歸多出衣幣首飾爲李夫人壽然前此在蜀時已嘗有寄而李夫人喜是時焦夫人巳棄養久李夫人乃嘆曰姑氏之言不我欺也弘治己酉府君攺任祥符丙辰遷南陽府學教授己未髙年府君棄養中憲府君痛恨不能侍藥侍棺殮乃自擊其面欲死太恭人曰君獨不念母氏乎君固至孝倘以此病當柰母氏何府君悟乃止不擊面其後抵家所以事李夫人者蓋無不盡先是二叔氏以髙年治命析產其屋宇之多及諸田畜善者悉以予叔氏矣太恭人謂府君曰吾數子且幸有成立者固不藉是府君喜曰吾意正如此蓋是時不肖巳在翰林爲庶吉士矣然吾母所以教諸不肖者甚嚴也當其在蜀時不肖年十四五太恭人以府君多事不暇恐廢學乃告諸府君遣以從師受易旦暮少懈嬉戲太恭人卽箠楚訶罵以爲常府君堂試諸生亦及不肖不肖或入更衣太恭人恐其竊取舊文卽命僮僕守之及出乃巳其後教九敍九峯率多類此弘治甲子不肖以翰林檢討歸省膝下一日過飲失禮太恭人怒正色叱之跪謝然後乃巳正徳癸酉冬府君棄養是時不肖巳罷歸九敍以舉子家居九峯爲禦史病在告而不肖及九敍皆巳二毛太恭人禦之猶若幼穉時也稍有過昏局蹐不敢進蓋其嚴如此嘉靖甲申九峯在山西爲按察副使太恭人病思之不置其明年乙酉春九峯乃致仕歸相聚甚歡矣未幾太恭人病臻其年冬乃九峯亦病藥百方不效於是太恭人憂慮愈益病甚明年丙戌四月初八日乃遂棄養然九峯未久於六月十八日亦竟不可起矣天乎天乎何至是邪何至是邪太恭人生正統癸亥十一月二十八日壽八十有四歲先以九思官得封孺人其後九峯爲金華知府得贈府君爲中憲大夫乃太恭人受今封云太恭人有不肖子四人獨九�業�嘗輸金受義民爵孫男子七人長瀛羅江知縣次潭早卒次滻渭渼沔海女子十人長適同邑楊顯次適盩厔徐永圖次適咸寧陳文奎次適同邑張師孟次許聘興平劉珙俱縣學生次許聘同邑何錦次適武功縣學生康栗乃不幸卒矣次許聘同邑何某次許聘咸寧邢寘次未聘曾孫男子一人曰山木女子一人許聘西安後衛應襲指揮白椿玆卜太恭人卒之明年丁亥十一月初十日葬六老庵先塋與中憲府君合焉先府君之葬巳辱太史公勒銘不朽惟太恭人懿徳慈訓所以貴幽壤詔來世者敢復乞於門下惟不鄙加之意焉幸甚幸甚謹狀

渼陂集卷十六

◇續集◇

卷上

卷中

卷下

●渼陂續集卷上

三鶴

病起徐生過語次憂旱三首

閱張太微鑷白詩有感遂爲長歌

又戲作

摘菜

晝寢南鄰遺果

糴麥

雨晴園林小坐

次瀛與張廣文詩韻因示

九日無菊二首

晴起

醉後歌

蒼生

深秋

雨霜

酬郭侍禦

村遊二首和張廣文

八旬翁媼吟

五君子詠答劉士奇

鳥棲庭樹

送吳簿歸二首

竹屏

燕山行贈王中丞伯畿

周守惠茶謝答二首

花品六絕句

讀云將軍傳

周守寄谷雨茶及大扇謝答二首

種生過訪索李詩

秋興

中秋不見月和答湘厓蔣子

次韻四�����

畫六首爲湘厓子賦

秋興之作湘厓見和復用韻三首

和張廣文九月十五夜之作二首

送道士���

湘厓使回二首

赤璧圖

椒軒

湘厓子歌

太微子過訪畱詩因次韻以贈

用前韻送熊子修

用胡世甫詩韻因寄

和太微子春雨亭論文之作

看花寄湘厓子二首

長垣邢禦史母壽詩二首

岣嶁書屋爲祝給事中賦

謝王正之

雨夜有作

生辰宴後歌

送白貞夫八首

白子行送貞夫

洛原爲白子賦

艸堂別貞夫

聞貞夫將登華嶽次韻一首寄上

彊情八首

三年

牝雞鳴

讀徳涵聞予壽州歸之詩有感而作

籬菊早放喜而有作

九日遇雨莫能對菊與愛松鶴齋弟及煉師王從石前堂小酌骨肉情洽且贈從石遂成四首

秋興八首

寄南裏楊用甫二首

九月十四日���二首

雪下卽融戲爲體物一首

雪中有懷徳涵徳涵曾許鄠杜賞月以疾不至

雪後探菊一首

送王正之二首

苦雨

雨夜懷白貞夫

瀛��云良木孫常於夢中呼子而泣子聞之痛心揮�賦詩二首示瀛

瀛�臺檄行勞勵之以詩

渭�小學有過�之嘆詩以�情

數日不至園亭寄鶴一首

雨後訪竹

林居雜詠學寒山子五首

��

九日對菊

趙松莊壽辭

與釋本遐

卽事三首

松莊圖二首

蟠桃圖走筆爲王正之賦

卽景

警火賦

送茶馬劉侍禦二首

雪夜一首與杏村子

淸歡

自笑

吟詩

壽張翁二首

答禹未春興之作次其韻

雨後次前韻

春寒

睡起

春陰

晴

答禹夫訪仙之作次其韻

再次韻學寒山子二首

禹夫近作詩可喜因次韻以示

得王子衡書

寄謝李宗易

答禹夫種竹之作次其韻

再次韻三首遣悶

絕句二首與杏村兼示諸君子

戲作二絕句

南山行寄熊子修

和杏村子遊艸堂之作六首

和熊子修遊南山之作三首

和張舉子春遊之作三首

�獲�汝修書作詩二首寄謝

劉������歌

雷

雷後雨雪人又以爲災也憂而賦此

隕霜嘆

病起至後園得六絕句

答山僧饋筍

淸明展墓作

沔侄自勵不近音樂述二絕句以堅其志

愛松弟送白菜詩以答之

再答送菜

燕子巢屋作

禽言七首

急雨

童杖

寄三林毛先生

寄毛伯穎

送中丞黃伯鄰六首

秋鶯

屢獲太微子書感而有作

送郡守夏道亨辭官歸四首

送中丞於瑩中四首

七旬

東康五

王叟嘆

滻園移菊

送唐子薦六首

李宗易次前寄詩韻見答因再寄一首

除夕

元日

大千上���因贈

和杏村喜雨二首

卽事

分菊四絕句

睡起

靜坐

志喜

杏村次前韻相賀因再次韻一首

舅氏池亭宴集四首

詠李大夫二十六韻

忘情

聞蜩

睡起

雨後苦熱

王懋徳饋茶謝答一首

林居擬姚合六首

忽忽

雨中偶成口號四首示小孫山木

浮世

八月

糴米謠

興平役

九日

中麓篇

孤兒吟

鐵牌道人歌

題小畫四首

壽王鳯巢

杏村卜築次韻二首

次韻與王學諭四首

豸史古崖魏公手書錦堂徳祚扁以賜舉子張孝先詩以爲賀因次韻五首

哭粹夫

憫雨篇爲太守六泉吳公賦

曝背

海居賦

五言排律三十四韻贈大參陳子才

梅塘爲桐城盛翁賦

○三鶴

獨鶴�來久雙�客送將松陰�且和風外舞成行對月疑玄圃吹簫隔洞房暮年棲隱地得爾共徜徉

○病起徐生過語次憂旱三首

老態隨年至窮愁逼歲凶新霜須盡攺舊谷廩垂空風巳收茂暑云常挾斷虹朝來聞餓莩滚滚入山中

閉戶連朝病開堂見爾來誰無憂旱意應有濟時才巷哭辭鄰里山行拾艸萊不知逢稔歲能得幾人回

野老江湖外憂來思不禁浮雲常在望終日不成�遊路流移滿閭閻涕淚深誰能�廩粟早發體皇心

○閱張太微鑷白詩有感遂爲長歌

我年四十巳鑷白君今遲我餘十年鑷邪否耶那得知新詩忽見鑷白篇在昔鑷之我不悟白根元與詩腸連搜奇抉怪苦成癖欲白不白胡能然君不見杜工部四十白髮垂兩耳緫爲從前作詩苦又不見六一公遊神筆硯忘雷霆年未半百蒼顏鶴髮稱醉翁自古才士多早衰況乃讒謗叢厥躬君才落落世罕比對客揮毫詩滿﹖﹖帋行雲藹藹變春空芙蓉亭亭出秋水麗句可壓古��芳名不讓今何李年來轉覺气磅礡馳騁文苑追古作伯仲之間見班馬六籍之味甘咀嚼嗚呼丈夫生世有如此五十白首亦可喜一事無能老丘壑堪笑城西渼陂子

○又戲作

鑷白當年事而今巳徧皤可能除郤盡翻恨落偏多碧鏡慵看影淸樽醉放歌春風花萬樹一﹖柰吾何

○摘菜

夏旱憂方歇秋霖苦更繁來牟停耒耜秔稻阻饔飡野濕牛羊瘦亭空鳥雀喧兒童晨摘菜隨我到西園

○晝寢南鄰遺果

晝寢從吾懶秋寒覺被親敲窓風動竹入戶鵲窺人�迥常懸夢巖棲不怨貧南鄰梨杮熟相送見情眞

○糴麥

�粟陶元亮量珠石季倫淸風五柳傳遺恨洛陽塵自笑煙霞叟歸棲歲月頻弄孫今有樂糴麥未爲貧

○雨晴園林小坐

三日衝泥怯新晴躡屐來春葩旱未吐秋雨逼重開屋漏書痕濕檐風鶴唳回茶﹖慚鼎食小坐亦悠哉

○次瀛與張廣文詩韻因示

文章傳世久富貴不名垂萬卷還湏破三冬勿�離位看京兆重詩可杜陵遲前哲風流遠千秋入夢思

○九日無菊二首

往歲重陽至黃花放滿枝呼兒頻送酒挾客共題詩久旱根株盡驚心歲序移興來成獨往含恨過東籬

不對黃花酒空添白髮愁南山如有待西圃竟誰畱風雨梧桐夜門庭蟋蟀秋兒孫仍燕喜沈醉王箜篌

○晴起

旭照浮虛牖淸愁破老顏下牀梳白髮開戶見靑山心巳寒號足身如野鶴閒杖藜尋舊侶同過碧溪灣

○醉後歌

子美長鑱白木柄黃精無苗空嘆息怕饑稚子色憔悴時入深林拾橡栗吟詩萬首逼風雅奇寶千金賤楚璧金穀主人金塞廚明眸皓齒爲歡娛剪霞百里錦步障山海一丈紅珊瑚劍鋒展轉死孫秀樓上湏臾墜綠珠嗚呼財多自古爲身累貧士從旁笑爾穢君不見北鄰白金不滿千兒操白刃爺叫天南鄰埜老錢幾何白首猶能醉後歌

○蒼生

�少秋多雨衾寒曉覺晴流離秦地淚搖落楚人情刈稻初嘗飯挑蔬得煮羙吾生良易足無術起蒼生

○深秋

老圃棲遲地深秋迥不同短蕪寒更綠髙葉露先紅風夕聆檐馬晴天數塞鴻自便疏懶性白首任飛蓬

○雨霜

連朝秋歇雨一夕露爲霜水國蒹葭老山城歲月荒�無多黍稷篋有舊衣裳空望伊人久迢迢天一方

○酬郭侍禦

山人秋向南窓坐柱史書從北郡來已見風霜隨使節卻憐湖海有遺才雲開華嶽靑騘過日上梧岡彩鳯回無那蒼生憂歲旱好將赤疏達蓬萊

○村遊二首和張廣文

村遊眞有興野眺一開顏景落風前盡詩成馬上山荒林紅葉亂流水白鶴閒藹藹靑衿子相隨過綠灣

村釀畱寒夜騘蹄踏曉晴遠峯如有約嘉客更多情霜押蛇蟠﹖﹖帋晨炊鹿薦羹風流唐四傑教化魯諸生

○八旬翁媼吟

八旬翁媼生兒遅愛之不減丹鳯雛一朝長成毛羽齊飛去爲巢棲別株啄母者梟爾與遊攫鳥者鶻爾爲徒細如蟣虱侵我肌口如刀劍伐我軀翁媼獨守舊室廬饘粥不與共朝晡爾亦生雛愛更深翁媼愛爾心豈殊不見樹頭反哺鳥鳴聲啞啞臨路衢爾若�聞天爾誅鄒邪雛邪爾若罔聞天爾誅

○五君子詠答劉士奇

陜州魏仲先

秦嶺韓文公

華陰楊伯起

華陰李太白

華山陳圖南

△陜州魏仲先

隱居曾住陜東郊人指茅堂擬鳯巢風月千篇畱宇宙煙霞萬丈達山坳雪精不跨孤峯外海鶴猶棲老樹稍卻怪萊公無勇退佳期虛負布衣交

△秦嶺韓文公

潮陽昔恨徵途遠秦嶺今看廟宇新靑史長畱佛骨表蒼天終護孔門人海國豚魚隨變化衡山雲霧破嶙峋此日逐臣多感慨千秋灑淚�沾巾

△華陰楊伯起

關西夫子楊伯起萬古淸風慕卻金髙塜獨眠斜日外英魂猶遶華山陰壯年歸隱薇垣客少日翺翔翰墨林俯仰不勝今古嘆往來浩發短長吟

△華陰李太白

騎驢寧避華陰今走馬曾於五鳯樓采石狂遊醉欲死長安不見卻生愁名齊杜甫追風雅運落南箕起謗尢過客悲吟�嶽下問來元是謫僊流

△華山陳圖南

華山隱士羨圖南髙臥於今尙有龕花鳥多情誰作主雲霞無恙夢猶酣玊峯臨路�勞望鐵索懸崖不可探我欲東尋劉禹錫�茅同��巉巖

○鳥棲庭樹

深冬堂下雙棵樹夜夜慈鳥棲滿枝影落月街還个个�衝霜曉故遲遲頻�莫信兒童打返哺惟應埜叟知愛爾山林隨處好風光何必鳯凰池

○送吳簿歸二首

白首思鄕客����������穉子候�扉登眺新詩就逢�昨夢非東風花成醉杯看濕羅衣

�簿無多日言歸及早春猶存三徑�未老百年身經史兒能讀壼觴客共親北窓髙臥處夢可到西秦

○竹屏

�竹虛堂下當門翠作屏云深塵隔斷月迥鳯�停不掩湘江恨難搖晉客醒歲寒如有約共守少微星

○燕山行贈王中丞伯畿

�山西來幾千里�空萬朵靑芙蓉陰晴變化不可測�有云�隨飛龍鐘靈朵秀自古昔英雄今見南�公��穎悟通尙書趨庭應對師阿翁秋風折桂廣寒殿��射策明光宮三年佐郡名獨髙片言折獄誰與同��常依趙抃鶴路人爭避���手批逆鱗非矯�身騎猛虎還從容帝心簡注尹京兆衮職補綴生華風豸袍復著辭冀北態輩夙駕䢐山東吹噓海岱作霖雨指點山﹖芻嶧驅長虹狂飆容易生喬木故園暫許歸明農謝安仍爲蒼生起寇準方資鎖鑰功八郡生成耒耜外三邊經略笑談中濁涇淸渭流來別終南太華勢何雄天子預開麟閣待霄漢路與鳯池通斟酌元气運斗杓收拾人才入藥籠耿耿芳名照靑史欝欝晚節含蒼松燕山紫翠萬年在仰止南臯千仞崇

○周守惠茶謝答二首

老去難勝酒閒來獨倚樓使君題玊版仙茗自金州春泛山泉色香分漢水頭枯腸從此潤短詠若爲酬

使君燕國秀早看曲江花郡出三千里春回幾萬家�予白髮叟分惠碧山茶四海蒼生渴休教雨露賒

○花品六絕句

攜酒尋前約開門杏花落芳香巳越旬莫怪東風惡

羣卉參差列東風吹第開夭桃如有待明日更銜杯

若看梨花好還於月底偏只願花開夜盈盈月在天

李株旱枯盡白柰亦無花紅著蓓蕾蕋蕭條幾木﹖

最恨違心賞天香失牡丹從今培植好準擬來年看

�歲茶蘼少薔薇亦數莖漸覺淸明近商����

○讀云將軍傳

孟獨文章𨖻馬遷將軍事業世流傳蜀山漢水遺金甲夜月春風哭杜鵑地下龍泉光射斗庭前玊樹碧參天封侯建節眞談笑孝子忠臣出後先

○周守寄谷雨茶及大扇謝答二首

山中谷雨後采采碧瑤枝露葉香猶濕筠籠寄不遅一瓢還自煮七椀是吾師卻笑相如渴金莖浪爾思

酷暑愁衰叟淸風來故人漢江云一片鄠杜月如輪力借山童健涼生艸閣新此時仍啜茗瀟灑絕囂塵

○種生過訪索李詩

巖石看吾老風流喜爾過雲山猶舊識杯酒一髙歌李白詩偏好吳剛斧重磨明秋丹桂樹垂影正婆娑

○秋興

苦熱詩都廢逢秋興轉豪上樓山色滿搗練月華髙雨後收園果風前著布袍逐臣今白首勿用賦離騷

○中秋不見月和答湘厓蔣子

懶上元龍百尺樓淸光不似去年秋南飛烏鵲渾無影斜倚闌干恨轉幽縱有金罍誰共酌空聞玊漏換更籌嫦娥只在云深處閉卻廣寒應自愁

○次韻四�����

�人家住湘江��������穿上雲霄乘彩�名流湖海比南金��止��多口皓月當空照此心三徑莫教歸蔣�西來�戴磬山吟

芳名貫耳響春雷萬�新�����我逢君傾蓋好阿誰載酒問奇回夢遊北闕��回笑對南山紫翠開�說玄關能鎖�也�平地有蓬萊

�遊四海難爲友秀�三�喜見君關口平吞洞庭水吟詩髙壓華山云圖中���新說袖裏�同諳古文作用不倫�來異昂昂�����

湘江碧海源流近猶嶽�������一方元方數�靈千古合生���神鼎還丹����區種玊田�歷年年常北向帛�頻�落風前

○畫六首爲湘厓子賦

山下晴雲芳樹合門�春水���主人未久賦歸去猿鶴翛翛莫浪驚

老眼摩挲認畫圖不知�璧定西湖千秋感嘅應憐我兩地風流揔是蘇

老樹抶疏照夕�遠山蒼翠���江亭一帙渾忘倦�是先秦科斗文

遠空江上千峯雪靜夜燈前萬古心閒戶不知舟返棹子猷乘興到山陰

綠藻風回動碧漪細魚芳沼兩相宜長蛟占斷天池水不作甘霖漫爾爲

主質山中爛斧柯子陵江上老漁蓑會稽印綬磻磎載不愽斜陽一曲歌

○秋興之作湘厓見和復用韻三首

王猛非秦傑陳良識楚豪南溟胸次闊北斗姓名髙秋水靑龍劍春云白鷺袍時時吐佳句千古逼風騷

湘厓天下士不羨五陵豪獻璞心何懶看山興獨髙气吞云夢澤詩奪錦宮袍卻笑揚雄拙當年誤反騷

王子煙霞老羞稱風月豪讀書嗟力退開眼見人髙愛客邀歌扇頻沽典縕袍醉來花底臥雙鬢任刀騷

○和張廣文九月十五夜之作二首

乘興來登庾亮樓中秋𨿽過一般秋誰將短笛風前弄破卻長蛟海窟幽砧杵有情牽遠戍江湖無計入邊籌幾回獨倚闌桿立不是尋常見女愁

九月十五南山樓月色過於八月秋綠酒盈樽不一醉靑氈獨坐何其幽門墻此日且鳴鐸帷幄他年者運籌紅杏曲江有時發莫爲宋王空生愁

○送道士���

����地幹�浩蕩間花開歌送酒樓迥臥看山鶴髮生談論龍渠熟往還相逢知戢癖老圃學偸閒

○湘厓使回二首

湘�靑竹剡溪箋並剪剪成秋月圓爲語云仍好收護淸風一握自年年

王骨仙人遊紫氛笑騎白鹿破南燻袖中遺卻昆侖石化作湘厓一片雲

○赤璧圖

坡老耽秋興蘭�破夜濤蕭聲孤鶴近月影萬山髙�落當年賦人思異代豪畫圖鄕裏後收�紫崖�

○椒軒

椒軒誰爾命惆悵紫崖翁遙憶趨庭日猶觀老��栽培資雨露蒼翠入簾�辛苦平生意無忘濟世功

○湘厓子歌

世人不識湘厓子我今爲作湘厓歌湘厓南去五千里負劍西來將�何長安紅塵髙十丈獨騎�馬閒來往馮唐白首尙爲郎楊朱失路空惆悵鄠社赤子苦無母割雞�借屠龍�雨霧�經三月餘甘棠可十百年後渼陂山人老閒寂一笑相看如舊識幾回訪我春雨亭有時坐子秋月夕酒後耳熱歌且舞恍然置我湘江側短竹翛翛弄碧風疑是湘靈夜皷瑟我問湘厓子勞勞良亦苦惟我識爾玊在石世人怕以處爲鼠湘厓只在白雲隈三徑蕭條長綠苔主人不返猿鶴猜何日拂衣歸去來

○太微子過訪畱詩因次韻以贈

山下孤村水竹居城西樽酒渼陂魚靑春不負岑參約彩筆今看杜甫書花柳半開風乍暖煙霞畱住日無餘明宵又作懷人夢咫尺長安萬里如

○用前韻送熊子修

莫向天涯嘆謫居且來花下食雙魚終南山好頻攜酒光範門髙不上書入眼白雲千里外蟠胸黃卷五車余廟堂肯借調元手四海蒼生緫晏如

○用胡世甫詩韻因寄

世違身早退老嘅學無傳憶昔胡夫子同爲王署仙夔龍今在位沮溺合畊田何日重攜手臨風一灑然

○和太微子春雨亭論文之作

巖石歸棲幾歲華煙霞萬畝爲吾賒郢中白雪歌誰和門外靑山直更斜求友喜逢張仲子論文合讓大方家�年結社盟先定滄海乘桴路不差

○看花寄湘厓子二首

我有一樽桑落酒君能八句嶺南歌不來春雨亭前坐萬樹花開柰爾何

穠李夭桃未足看杖藜無意遶花闌那能夜月湘厓子共醉春風白牡丹

○長垣邢禦史母壽詩二首

八旬以上百齡近五桂之中季子賢騘馬驟風驚海內彩鸞映日下云邊慈顏常爲平反喜遠夢頻於問寢懸畫閣曉來開繡宴紫簫吹散碧桃煙

薊門春早承歡地劍閣風淸陡屺時甲第云連雙鳯闕蟠桃雨熟萬年枝笑騎王母靑鸞背共醉麻姑碧玊卮蘭蕙繞階香細細蓬萊化日影遅遅

○岣嶁書屋爲祝給事中賦

渼陂埜叟病暑艸閣眠客訪者誰岣嶁仙蓬頭赤腳不敢見翩然遺我岣嶁萬頃之雲煙老眼摩挲認形似似與芙蓉天柱相勾連中有茅堂架翠微堆牀萬卷先秦篇僊人巳遊紫霄上夜夢猶遶蒼峯巓袖中攜得一片石化爲霖雨坐令四海歌有年君不見傅巖卜築屋幾椽嘉靖之勛摩碧天岣嶁之名要與相後先嗚呼勿使岣嶁之名不與相�先

○謝王正之

我病三旬久君來十日過畱心投藥物應手起況屙盧扁流風遠門庭陰徳多蒼天寧爾負�滿鳯凰窠

○雨夜有作

暑病逢秋減園亭臥晚涼棋聲淸到枕雨气濕侵牀丘壑淵明老乾坤子羙狂者云明日事十畝水西庒

○生辰宴後歌

我生六十有四歲大兒設宴春雨亭一曲雙調頗瀟灑四座諸客流芳馨今年甲午六十七烏兔飛騰暮景逼小兒愛父學阿兄衍慶堂中張錦席介壽笑開桑落酒長生願比南山什兒輩能此我心悅爾之子孫更何說前檐木不後檐流後車轉合前車轍嗚呼兒輩愼勿懈人生一孝萬事徹

○送白貞夫八首

君家毘陵郡我家終南山相去四千里那能識面顏君今持使節乘軺入秦關取道渼陂涯訪我林壑間徘徊執我手慷慨發浩嘆苦言阻隔遙神交時往還嗟我樗櫟姿誤爲杞梓看感激靡所贈贈君明月環

南方產琥珀艸芥滿西土琥珀世所珍艸芥人莫顧一朝持琥珀拾芥芥與附借問胡爲然气類有感遇君子�問心形����

����艸白露何溥溥秋回病體蘇君自西涼還口吞黃河流腹貯空同山解攜炫雙眸五色呈瑯玕神工靡雕琢至寶非塵寰流行宇宙中千秋長不刓

君攜陽羨茶來烹渼陂水二物各一域气味似且羙欻然乘風回翺翔靑雲裏迢逓鳯凰城道阻不可跂嗟哉傷我心綣戀那能巳

能詩唐杜甫奉使漢張騫使節空同過詩名北斗懸自慚黃髮叟虛負碧瞳仙不遠三千里來尋紫閣前

驛路三秋逼星槎萬里回河山秦地勝題品樂天才故國還經洛和羹早用梅埜人靡好爵離恨若爲裁

老夫病起臨幽徑嘉客重來訪敝廬大保中丞曾面識世勛國史亦親書�看三葉郎君貴爭迓雙旌使者車此日文章誰與並他年竹帛定何如

君家季父尙書幕我亦承明謫省郎五夜共趨朝北闕幾回扳飲坐西堂未能展足空騏驥問說遺雛有鳯凰盛世好音應可待早瞻旭日上梧岡

○白子行送貞夫

白子白子胡爲來畱爾匆匆不肯住華山不采十丈蓮卻恐羣僊笑爾空歸去滸西丈人揮彩毫長篇滔滔水東注少年才子浚谷生湏臾滿﹖﹖帋煙雲橫白子得之色不驚雙腳踼倒北斗城笑提長劍舞不歇仰天惟見秋空月月下共予飲一斗驪歌裊裊晨風發白子白子畱爾不住可柰何安得織女機頭紅玊梭織就云錦五千文送爾歸報松喬行

○洛原爲白子賦

僊楫巳浮南渡水故家猶問北邙山迢迢歲月遷移後隱隱鄕閭夢寐間風气不隨金穀散云仍今見玊麟還芳鄰近接程門迥數仞宮墻尙可攀

○艸堂別貞夫

不盡登山興其如送爾情秋風臨路發徵馬向人鳴白髮偏多恨皇華自有程相思虛夢寐迷卻鳯凰城

○聞貞夫將登華嶽次韻一首寄上

好奇無柰洛原子躡屐去登西華山懸石獨沿鐵索嶺塞云笑指玊門關身浮萬疊煙霞上語落三峯紫翠間欲喚謫僊沽一醉旗亭秋艸雨斑斑

○彊情八首

郎富有黃金難將買妾心妾心似瑤瑟的的愛知音

郎本五陵豪妾是倡家子不愛黃金多隻願同心死

老鶖與鴛鴦不是同棲鳥就令交頸遊中懷轉懊惱

酌酒與郎飲臨風����花牕下鏡畱共可人看

並蒂芙蓉椀�歡翡翠�那知今夜夢遠遠別追尋

牛女經年會會稀情轉濃朝朝覿郎面恰似不相逢

共郎花下坐吹笙羿明月明月照妾心妾心與郎別

郎心見妾歡妾心只自苦佯笑���曲亂不成譜

○三年

一出三年別千忠萬苦�����夢夜夜�西城

○牝雞鳴

牝雞鳴�向晨昂首皷翼�切雲遠�驚駭徒紛紜雄棲於塒若罔聞君不見��宮中野雞叫炎帝之�幾盡婦丈夫萬事由婦人��湏�在人表鶺鴒情乖老鶴悲閭閻嘆息英雄嘆爾�若�丈夫气請爾細玩雞鳴詩

○讀徳涵聞予壽州歸之詩有感而作

�年予罷郡道梗得歸遲爾獲鹹陽信心先鄠杜馳行藏嗟系運慷慨爲吟詩連翼雲霄意讀余雙涕垂

○籬菊早放喜而有作

歲荒菊亦盡春至始栽移要看風霜色深蒙雨露培重陽思爛熳八月放蓓蕾好爲歌金縷陶然醉玊杯

○九日遇雨莫能對菊與愛松鶴齋弟及煉師王從石前堂小酌骨肉情洽且贈從石遂成四首

三年逢此日籬菊有黃�風雨疑相妬園亭興轉賒喜逢鸞鶴侶共坐鶺鴒沙好盡沽來酒靑燈笑語嘩

西圃花無數前堂雨不休且陪吾弟飲肯學楚人憂陸海龍�夜天風鶴背秋生涯惟爛醉身外盡浮漚

客從玄圃至坐有小蠻歌孤負黃花節其如白髮何遏云商調迥入夜雨聲多醉卽南牎臥寧湏借綠蓑

昆季頭俱白蓬仙鬢獨靑何年堪辟穀今夕巳忘形湖海多遊覽煙霞幾醉醒向來瞻紫气不用寫黃庭

○秋興八首

雨餘忽見南山雪夜迥深知北塞寒明月萬家砧杵急畫樓何處酒杯寬墻根蟋蟀如人訴江上芙蓉耐晚看坐嘆離騷悲宋�捷傳飛將斬樓蘭

霜落長城萬艸枯三邊兵甲盡防胡千年充國屯田計萬里嫖姚出塞圖寂寞魚龍沈瀚海哀鳴鴻鴈憶菇蒲閒情欲共伊人語白露蒹葭水滿湖

往年曾侍衮衣傍環佩秋風出未央會揖夔龍眞气象退吟班馬舊文章鼎湖自泣鳥號後林壑今看素髮�一憶泰陵心萬折寒燈茅屋雨淋浪

秋風昔伴逐臣回此日逄���哀目�有言讒��黃金無夢到��土階步�靑藜杖艸�看花濁酒杯垂老光陰吾願足補天自有出羣才

壽州城枕八公山風雨深秋艸樹班峽石中開靑片片長淮東下碧潺潺曾經遷客登臨處遐夢猶吾指顧問最是時苗遺愛遠至今祠屋在�寰

川原回合滸西莊門外南山對艸堂詞客坐吟靑玊案秦姬歌勸碧瑤觴髙秋不斷風雲气勝地今爲翰墨場梧竹陰森�萬頃似聞鳴鳥在岐陽

滸西風采王沂國涇野源流呂聖功時論同歸天尺至羙人��玊��呂生老向秦淮水康子長歌太白�北��深束閣迥不勝衰鬢嘆秋蓬

�夫不是吟秋客曠世眞爲彩鳯毛歸臥煙霞從爾好往遊���吾曹蒼蒼冬雪孤松秀滚滚中流砥柱牢無那朝廷訪幽側卻教巖穴老英豪

○寄南裏楊用甫二首

不見楊夫子蹉跎近�年幾回淸夜夢悵望紫霞仙風月城南裏桑麻渭北田深秋行樂倦日晏任髙眠

爾陪康學士共上滸西樓弱柳靑娥舞遙峯翠黛浮龍蛇隨彩筆鸚鵡落��相對掀髯坐時聽白雪謳

○九月十四日���二首

�月山城雪多年���姑聞維霰集展轉六花飛泥���圃天寒及�衣誰知村落外猶有采樵歸

��當此月當見雪繽紛不意丰西暖俄生塞北云菊�寒不吐桑落笑微醺卻愛梁園賦鄒枚迥出羣

○雪下卽融戲爲體物一首

�空飛作絮到地濕融沙未有髙人臥難烹學士茶澑喧疑驟雨籬爭不迷花庭樹風蕭瑟詩成巳暮鴉

○雪中有懷徳涵徳涵曾許鄠杜賞月以疾不至

孤負中秋月虛瞻日暮云如何天又雪無那我思君王子丹成未潘生瘦幾分相看俱皓首猶自嘆離羣

○雪後探菊一首

�圃容何慘東籬爾獨芳寧辭一日雪直傲九秋霜紅醉仙桃色黃分月桂香興來還共賞不必是重陽

○送王正之二首

�之賢國手眼見藥通神慣醉王孫酒長沾麗藻春��秋入鄠菊放雨畱人共對寒芳坐淸談意轉親

��西林叟曾�藥起予百年朋友意兩世往來書丹����王門舊��平生欽令徳表墓定何如

○苦雨

�����禾死秋院虛生���夫地無情紅日�江湖�醉白頭難眼前涇渭何當辧水底魚龍亦未�到處濕泥沾蔓艸幾時幽谷采芳蘭

○雨夜懷白貞夫

貞夫騎馬入�田要看王維舊輞川山水百年靈����萬里子裔僊便尋舟楫浮江漢擬到園亭�雨煙�������回時應有尺書傳

○瀛��云良木孫常於夢中呼子而泣子聞之痛心揮�賦詩二首示瀛

���交�在幼七旬將至我成翁�秦地隔�河��������得爾報書���不禁老淚�秋風����從今�詩禮湏看異日功

大孫��小孫遙夢震呼�涕�饒花向根荄先識品孝於童稚已生苗讀書裏捨何年是問寢重闈萬�消惟�二�看鳯鳥�隨燕�在蓬蒿

○瀛�臺檄行勞勵之以詩

京兆一年司賦地西臺此日勸賢書陽城心系催科外漢王功收考謀余松栢要有霜雪操艸茅莫惜斧斤除�恩累世期無負敢望髙門駟馬車

○渭�小學有過�之嘆詩以�情

八歲人當攻小學三旬爾始讀遺編莫求天地尊卑外只在家庭孝弟間人植綱常方異獸士能變化卽成賢孝亭夫子長如在白晝靑燈仔細研

○數日不至園亭寄鶴一首

一與胎僊別塵居十日過棲知依竹慣聲憶入云多萬里心應在三山路幾何洞蕭明月夜來看舞婆娑

○雨後訪竹

雨過園林淨扶藜探此君推牎寒落翠遼徑濕團云晚歲盟先結淸風我共分虛心應識主不在七賢羣

○林居雜詠學寒山子五首

山翁矮屋住幽僻少塵埃牎外瀟瀟竹門前欝欝槐笛吹明月下鶴唳白雲堆未必蓬萊閣神僊獨往來

童子淸晨起風前掃落花柴門無吠犬髙樹有啼鴉山翁方下榻石鼎巳烹茶逍遙長似此不羨五侯家

晝長槐樹下散發坐胡牀陣陣南風起徐徐透體涼編籬圍舊菊汲水灌新篁野外瓜初熟畦丁送我嘗

自起蹁蹮舞兒童笑我狂但知間處樂不學富家忙坐石沾云濕飡梨帶雨香光陰容易老樹杪又斜陽

落魄寒山子長笑何時歇洞棲一片雲門對千年雪破�舞春風澄潭弄秋月吟詩幾百首天機任飛越

○��

�������������伏是��一年詩�������������意轉應不負花時

○九日對菊

佳節愁中過寒春雨後開不吟花我笑共賞客誰來濁酒從斟酌疏籬自剪裁飡英顏更好白髮漫相催

○趙松莊壽辭

遶莊種松經幾秋詰屈老幹蟠蒼蚪中有主人蓬僊流蕓窓萬卷親校讎一朝跨鶴成遠遊北上明光天際頭參幕兩地翊衛侯折衝萬里資運籌分符坐判西北州橋山�水聞歌謳鶴翅倦飛思且休雲巢早向松林投虛牖洞開千尺樓雙峨如黛空中浮裁冰剪雪孰與侔鳯巢仙子吾同儔年年尋樂何優遊坐看八袠霜髯稠一陽忽報回遐陬江梅吐萼竹筍抽松稍新月懸銀鉤壽�羅列麟鳯羞錦箏瑤瑟聲和柔金緋四座嘉賓畱�湏一飲五日甌從玆俯仰天悠悠雪山笑指如培塿大江變作桑田疇主人仍住松莊幽

○與釋本遐

爾於紫閣山中住笑我虛稱山下人白髮近年增感慨齊鞵何日上嶙峋日髙霄漢浮仙掌地擁煙霞���探奇不逐漁樵伴怪爾長爲虎豹鄰

○卽事三首

籬落重陽後寒花滿故叢相看詩興減不與去年同

午睡南牎下人靜柴扉掩階前黃葉堆一任西風捲

黃金任爾散淸貧我自樂非是薄黃金我命生來薄

○松莊圖二首

森森松萬株靉靉云千頃八旬老子家一幅蓬萊景

曉汲龍溪水暮煮沙砰茶仙家風味好就樹摘松花

○蟠桃圖走筆爲王正之賦

海上蟠桃大於鬥一番結實三千歲笑爾金門避世客煙霞萬里何由至當日公交車曾上書齒如編貝八尺軀從容得侍武皇側時時劇戲爲歡娛更有風流郭舍人瀟灑同爲供奉臣殿中射覆訝萎藪天顏一笑回陽春文章辧愽設客難義气激烈斥董憲語言彷佛涉詼諧辭旨婉曲多諷諫我披漢書常嘆息稗官埜史誰記憶爭言三度竊蟠桃王母靑鸞那可得世人好奇仍信怪往往求之經史外東方先生苦受誣形容千古丹靑在長安上醫西林叟何年得此良工手我摩老眼認形似等閒爲爾開笑口年年珍重懸中堂桑落酒熟花正香客來對此湏盡醉莫負花前碧玊觴

○卽景

寒云蔽日畫冥冥午坐無人共艸亭籬外殘花猶弄色階前雙鶴對梳翎

○警火賦

園有芻槁煙於回�天耶人耶咎自我耶乃爲賦以自警其辭曰

歲乙未之孟冬兮其日甲寅漏沈沈其二皷兮夜閴無人彼場圃之迢迢兮曠無四鄰慨焱焰之奚從兮稻稭積而倏焚維天監之明明兮逆斯凶而惠吉維回�之赫靈兮詎倒施而濫及信予徳之罔修兮老而頗僻繄天心之仁愛兮冀反正而攺迹昔宋襄之三言兮熒惑退舍恂恂若劉昆兮亦返風而速化玄機叵測兮維貞信乎堪馮中孚之格物兮又何患乎豚魚之頑冥曰予承玆嘉惠兮心豁然而頓悟日兢兢以自飭兮敢因循於遲暮彼眾口之洶洶兮云狡童之肆狂審予行之罔缺兮彼亦奚忍於子殃木有根而必茁兮爰有萌芽玊剌摘於人人兮亦有其瑕予回思以省愆兮在疏正而庇邪彼警予以悔過兮彼則是而予差昔尼父元聖兮戕於桓魋忠如姬旦兮亦流言之喧豗矧予老且誖兮羗自戾以爲媒冀沈寐以恍寤兮遄濯污而起頹亂曰屢省哉寇自我致兮維我有瑕颣兮恫自乂兮庶以無或墜兮

○送茶馬劉侍禦二首

玊斧辭邊郡星軺入故鄕彩雲明晝錦白雪侑霞觴堂北萱花茂天南婺影長蓬萊春萬頃從此壽無疆

鶴髮畱春住龍顏入夢勞僊槎浮日影奏艸落霜毫貌擬麒麟畫風生獬豸袍太平端有望歌詠老吾曹

○雪夜一首與杏村子

春初人臥病小院逼黃昏乍聽風吹雨翻成雪打門靑綾曾內直白戰向誰論病起乘新霽籃輿訪杏村

○淸歡

病起無兼味淸歡亦可嘉菜根煮香稻蓮子啜新茶掃徑春生艸掀簾雪有花暮年惟靜坐休遣思如麻

○自笑

自笑碧山子巖居歲月奔病回春有睡老至夢多昏雪落天機動詩成腹槁存舊書猶未忘時或枕邊溫

○吟詩

吟詩四十載學海足生涯漢魏二三子唐人幾百家撚髭空鍜煉得意漫矜誇不見少陵老情眞語自佳

○壽張翁二首

��風流�名家��存一官看長子八袠抱���鶴形容瘦長松枝葉��天眞气象瀟灑住乾坤

若个靑矜子翁孫展我甥毛詩傳世業鄠曲擅才名�捷科應易惟修徳乃成從玆翁益壽坐待���

○答禹未春興之作次其韻

玊斝春醅絲金釵舞袖紅遠山憑雪檻佳景落詩个�子雲霄上荊花雨露中衡門三十載不出是英雄

○雨後次前韻

小園連夜雨芳杏幾枝紅要看花如錦還攜酒滿��毫花鳥外拄杖藍圖中一笑滄浪叟風流媿爾雄

○春寒

節屇春分近寒畱花不開經旬看��萬蟄待蠱��曰雲長蔽河冰虜未�孤臣頭白盡愁思若爲裁

○睡起

納被南牎臥悠然暖�通鄰雞春覺�������在千金賤心閒萬慮空飯餘�一事擊�看兒童

○春陰

冬盡苦無雪春來長作陰雨晹��數消息自相尋因梧浮生理潛窺造物心悠悠誰共語��理瑤琴

○晴

春來�霂雨三日不成霖紅入花枝淺靑回麥壠深行雲晴忽散挾客景堪尋有約休相負靑山花滿林

○答禹夫訪仙之作次其韻

秦女吹簫夜裴航搗藥年藍橋通弱水彩鳯跨祥煙人去名畱世天生骨作僊浪遊眞可笑空掃石牀眠

○再次韻學寒山子二首

自入山中住悠悠不記年洞門猿嘯月松頂鶴巢煙混俗元非俗修仙不是仙笑將竹掃帚掃去白雲眠

葉落知殘歲花開又一年水澆名利火風掃是非煙漢帝求丹藥秦皇慕海仙不如飡飽飯快活洞中眠

○禹夫近作詩可喜因次韻以示

吟詠如今日風流異昔年登壇追李杜落筆掃雲煙春助花前興塵消物外仙奚奴頻我送剛喜慰愁眠

○得王子衡書

不見子衡三十載緘書今日自長安廟堂倚重宜多壽風雅名髙不折官鷗水聊分三畝外鳯池只在五云端相思此夜聽春雨雅操終期共歲寒

○寄謝李宗易

白髮交情自布衣非關出入在黃扉癡兒生死勞恩及老淚縱橫豈浪揮萬里雲霄心轉切五更風雨夢初�有時倚杖看臺斗無限淸光近紫微

○答禹夫種竹之作次其韻

修篁種得巳多年望裏蒼蒼半畝煙藜杖獨穿春徑雨葛衣常坐晚涼天月移秦女乘鸞影風落湘靈皷瑟弦日日平安頻有報主人只在北窓眠

○再次韻三首遣悶

林成今日憶當年興到靑鞵踏紫煙秋夜乍聞千丈籟寒云低壓一重天種分東衛歌淇澳翠拂南燻入舜弦俗態向來醫卻盡不湏肉食繡衾眠

子猷乘興任年年半入蒼云半入煙歲暮常分松頂雪風光不逐杏花天幾人杖屨同吟嘯何處亭臺自管弦畱待鳯巢春萬頃絕勝鶯喚柳三眠

老圃開從甲子年移來秋雨帶秋煙才看碧落新生月頓覺紅塵別有天水傍瑯玕淸蘸玊籟生枝葉細鳴弦山翁此日常爲主一榻淸風笑獨眠

○絕句二首與杏村兼示諸君子

野叟經旬眠艸閣故人無意到柴扉多情誰似穿牎月依舊淸光照敝幃

少陵階下蓬蒿長廷尉門前雀可羅聞道蒼松容色攺不知相見定如何

○戲作二絕句

雨臥看晴晴復雨杖欲出泥沒苔後��紅杏休爭放麗日淸樽待我來

何日紅香鬭曉霞微風裊裊影斜斜爾時卻恐兒童笑白髮老翁還看花

○南山行寄熊子修

我病一月不出戶云夢先生遠相訪殷懃兩度入我室我聞談笑覺淸爽興來挾客南山遊陰翳經旬忽開�老天有意山靈喜蒼翠排空待吟賞艸堂寺中參古塔紫閣峯前眺仙掌陸海混茫萬餘里瀑布飛來幾千丈先生興狂渾欲飛醉拈彩筆掃翠微瑤艸瓊葩盡收拾奚囊背得南山歸遺卻兩枝在茅屋瑯玕五色炫人目世人不識云夢仙燕雀紛紛逐鴻鵠吁嗟乎天風一朝鴻鵠起燕雀紛紛亦徒耳

○和杏村子遊艸堂之作六首

春日來看雨後峯曉牎臥聽寺前鍾笑將紫閣���誤作峨眉翠掃空

佳客同遊此醉眠枕衾濕惹翠微煙曉來共覓仙人掌愛殺蒼崖瀑布懸

冷冷鍾磬隔云深裊裊松杉入暮陰蒼徑共追������覺露華侵

碧井丹梯絕點埃鳩摩羅什譯經臺不知爾輩同遊後更有何人到此來

捲將麗句袖中回馱得南山馬上來臥展�箋閒把玩卻於髙枕看崔巍

何物紅塵破悶幽可人惟有看山遊松篁滿院先投寺紫翠盤空一倚樓風外垂楊來暮鳥門前流水泛春鷗胸中自著南山後小卻人間百萬丘

○和熊子修遊南山之作三首

冉冉卉木春汨汨水泉動遙望云夢仙笑騎丹山鳯直上紫閣峯下瞰蒼龍洞迢迢萬里外烱烱雙眸送西指昆侖丘千古發一慟夜就艸堂宿禪牀破幽夢起來步明月短竹風前弄

謝客盤云磴探奇上石門日浮僊掌動巖合寺鍾昏豹變疑藏霧雞啼覺有村廟堂方爾待未許避塵諠

騘馬來遊紫閣春豸緋猶帶軟紅塵漫誇臨水看山興元是調羹補闕人衣袖俄沾花雨潤佩環時弄竹風頻同遊未許憐吾病佳句能畱見爾眞

○和張舉子春遊之作三首

兩晴上說經臺

艸堂寺

上紫閣峯不至而返

•兩晴上說經臺

�����國�樹松桂幽人陡�������紫��函谷白雲渺大際經訛日月���天地閉巍巍仲尼�路����安得��������遵我仁義������

•艸堂寺

萬卉��雨後芳羣峯遙對古禪堂望晴��風雲變����道路��見諸天多��讒言�日有餘光���詩����招人興未忘

•上紫閣峯不至而返

���山中十里未爲�我輩��前頗聞山僧道山��������燒三閣互對峙縈紆有領要歲久���山僧�相約老至筋力衰蹉跎竟未到玆者公���貽山靈笑何由陡絕頂淩空縱遐眺

○�獲�汝修書作詩二首寄謝

���行子循良�邑君十年離恨積幾度尺書聞琴���月樓棲碧海�公餘詩萬首瓊萼吐奇芬

�����南山春雨�����寐恍忽見儀形臺����書傳�不�蒼生憑我報巳勒去思銘

○劉������歌

����紫千山山下滴水流潺湲主人卜築水西岸宛如蓬島非塵寰碧樹離離迷遠近白雲悠悠時往還白雲碧樹圍艸閣主人下惟勤著作竹牀幾卷伏羲書淯水一瓢顏氏樂春風遙唱水邊漁夜月常鳴竹裏鶴鶴鳴漁唱春復秋主人忽起乘蒼蚪壯遊笑佩雙龍劍大手堪修五鳯樓五鳯樓前謁天子禮樂縱橫云滿﹖﹖帋看花醉向曲江遊捧檄卻爲慈親喜鸞鳯終難棲枳棘騏驥何由困百里驚見淸霜落豸頭早衍恩波通淯水水西蒼蒼萬頃春玊峯當戶靑嶙峋行人指點作傅巖風景依稀如有莘有莘傅巖千古上霖雨雲霓今注望簪筆崚山﹖層志不回攬轡澄淸气何壯皇華咨訪足風謠紫塞紆籌籍保障胸中有道迥不同眼底奇才誰與抗致君堯舜固非難措身伊傅胡多讓伊傅勛名獨與齊白首還歸淯水西鶴算迢迢滄海變鳯毛世世碧梧棲畫圖畱卻他年看麟閣丹靑共品題

○雷

南山三月雷夜牎破幽窅曉起聞老農云是丰年起

○雷後雨雪人又以爲災也憂而賦此

前夜聞雷後連朝雨雪繁隨風兼雹至殺麥動人言春服寒仍換麟經老更翻史臣堪紀異誰達紫薇垣

○隕霜嘆

��仲月二十七雪後隕霜殺思實今年雪後仍隕�乃在暮春庚申日兩度俱是淸明前頓覺和煦變凜栗果實不熟人且憂來牟倘殺那可述憶昔戊子己丑年一村十室逃五室賣兒鬻女骨肉離哭聲徹天天罔卹以後雨晹恆失調春禾秋稼收難悉閭閻口腹或不充公家租稅何由出官卒打門雞犬驚稱貸富人事方畢富人气勢猛於虎約儻未許一朝失吁嗟生理轉蕭索愁苦如嬰梏與桎今玆來牟�頗盛恍忽場頭堆崒嵂豈期雪後夜隕霜歡娛變作聲喞喞渼陂野叟發長嘆窮居愧乏回天術曉來閉戶彊欲吟坐掃破硯拈禿�我願蒼天憫赤子早動和風散�窒

○病起至後園得六絕句

入春踰兩月不至後園裏杖屨今日來鶯花見人喜

我病杏花放我來杏花落春風更有意夭桃正吐萼

山童頑�甚杏花落不掃花徑少人行兩月長芳艸

獨坐柴扉掩馬嘶客戾止山童吞柴扉卻是杏村子

山僧紫閣來饋我春筍芽畱客嘗風味恰有江南茶

杏村遺新詩答我隕霜嘆習習和風生卻喜霜華散

○答山僧饋筍

��三春雷動後�園十�������������穿雲采不遲長路攜來靑箸褁貧家珍重碧瑤枝茶﹖爾笑己公味珠玊聊慚工部詩

○淸明展墓作

暮齡六旬九尊祖意彌勤令節刀﹖田淸明從俗上丘墳翠栢結成蓋春葩競吐芬祠屋豫灑掃執事樂趨奔豕牲注淸醑俎豆羅繽紛兄弟聯子姓列拜昭穆分伶工奏簫管鉦皷聲入云諸靈儼如在洋洋咸格歆禮卒遂燕毛神貺飽且醺情洽坐�旋出門落日曛斯禮久矣行自我歸耕耘悠悠廿載余蒸嘗四序均匪直竭孝思亦以篤懿親云仍愼勿失慶流浩無垠

○沔侄自勵不近音樂述二絕句以堅其志

映雪孫生常閉戶下帷董子不窺園顏瓢點瑟從吾好野杏山桃任爾繁

夢落陽臺喚不醒何如牎下對遺經春風指日雲霄上一派簫韶取次聽

○愛松弟送白菜詩以答之

早種春經雨多耘自荷鋤嘗新勞爾念分惠入吾廚淸白家風在豪華世味無明時肥遁客老圃莫荒蕪

○再答送菜

艸閣方停筆筠籠復到門誰能知此味爾獨念同根深藉��力難忘雨露�我園�吐甲未久共盤飧

○燕子巢屋作

重來欣見爾春色滿芳郊�主歸貧屋棲身有舊巢�風游水際林雨掠花稍日日疏簾捲香泥�漸交

○禽言七首

穿艸鞋艸鞋穿卻好任我閒�任我潦倒不����星辰�朝喫跌禍不小

得過且過日日憂愁想��得過且過

�����用粗粗布勸君莫嫌布粗惡多少貧人無��

提�盧眼萬事俱�糊只好提葫蘆

種谷種谷連年天旱谷不熟肚饑難靠親骨肉種谷種谷

��歸去柳陌花街��靑雲路不如歸去

��得哥哥赤世苦口死勸它它今病巳中妖魔勸它�甚麼行不得哥哥

○急雨

��天河瀉翻成陸海深四郊禾萬頃三伏雨千金夕��猶濕風回蟬一吟芳亭便坐久溽暑不相侵

○童杖

�齡兼病痔聊藉小童行苔�徐徐步園林日日情坐談時放�歸去輒呼名卻憶當年興登山雙屐輕

○寄三林毛先生

隱居此曰陶元亮相國當年董仲舒白髮喜看顏似玊紅塵不到冰環廬三春花鳥驚人句滿﹖﹖帋煙雲寄我書爲報後生今亦老閒來常釣渼陂魚

○寄毛伯穎

多病相如廢吟詩太白豪溪流開戶近山色捲簾髙風月餘千首星霜未二毛年年翁壽旦春酒碧雲璈

○送中丞黃伯鄰六首

佳人出東海盈盈白玊姿佩懸明月璫手持瓊瑤枝�勤緘素書寄我南山陲臨風讀素書云當遠別離別離未足惜所貴心相知

相知亦何深孰云未識面夢寐有神交風雨生感嘆�鄰東鄰子追遊靡昏旦兩心茍未諧何殊冰與炭豈�壯士懷曠世有綣戀

綣戀意彌長中懷難具陳平生數萬言荒蕪未足論�人癖愛玆擬之希世珍枯桐�朱絲山髙水粼粼曲終聞嘅嘆彷佛幹秋云悠悠太古心感激良有因

有因發天籟無因覿芳顏松岑老鶴心長繞丹穴��金豈不貴壯士重肺肝灼灼上林花誰采幽谷蘭幽蘭有貞性不隨秋艸殘佳人愛芳馨佩之淩歲寒

歲寒霜雪深萬木凍且僵䢐徠千尺松容色何蒼蒼東園桃李華春日豈不芳未識秋風顏那云棟與梁君子愼晚節竹帛有餘光

餘光被艸萊雅志扶皇闈致身夔龍間慷慨賦式微海濱蓬萊樓曕望何崔巍三島連十洲遨遊步如飛頗覺歲月長朱顏耿不移何時寄我書慰我長相思

○秋鶯

蕭瑟西風外流鶯忽好音塞鴻來亦近社燕逝難尋求友非前夢辭巢識爾心明春端可待出谷上喬林

○屢獲太微子書感而有作

嶽嶽太微子猶能憶故人兒亡常我慰徳迥許誰鄰蒼松容不攺白首淚何頻未湏土﹖差往事感激見情眞

○送郡守夏道亨辭官歸四首

拂袖長歌公去早急流勇退古爲難誰憐碧海屠龍手興落蒼松野鶴灘北闕夢魂天廣大東山歌舞日平安胸中萬丈虹霓影不比尋常老棄官

紫綬金章淮海客靑春歸去意何如羞看傀儡棚頭戲謾捲羲皇架上晝百尺髙樓云淨後一聲長嘯月明余等閒忽作煙霞癖會有蒲輪至艸廬

君侯車馬已南馳野叟山中尙未知爲愛雪晴看華嶽卻因風便寄瑤芝恨來不識荊州面老去慚無李白詩渭北江東成間隔暮云春樹結相思

黑頭人去尋鷗侶丹穴春深產鳯雛三載星霜勞撫字萬家雨露足沾濡天心寧負循良績陰徳眞爲遠大圖畫閣喜開湯餅宴佳音早寄碧山隅

○送中丞於瑩中四首

東山端爲蒼生起華嶽爭看紫气髙寵濯自天春又轉攀畱無地意徒勞海云拂曙仰僊斾花雨催詩濕繡袍麗句謾誇追謝日﹖兆嘉謨懸望匹臯陶

道上誰歌借寇難倚天長劍斗星寒自憐白髮雕虫叟不識皇華老豸冠昨日臨風傳錦字幾時補衮入金鑾商郊霖雨尋常事四海蒼生注目看

地遠相違南北海天涯不及馬牛風心知未許關山隔神合眞疑夢寐通問俗畫熊回道路朝陽彩鳯上梧桐逢人若訪垂綸者七十滄浪一病翁

玊斧才臨半載過河山百二起謳歌豺狼霄遁風霆急禾黍春回雨露�命��瞻顏咫尺扶藜可柰影婆娑鶴程自合摶霄漢鴈�能無寄薜蘿

○七旬

一臥滄浪晚蹉跎罷策�登天無復夢弄筆且能文舞鶴看人喜流鶯隔樹聞七旬𨿽善飯不學趙將軍

○東康五

冬殂春巳半不得滸西書老恨追趨懶相思夢寐余杏花開正好桑落興何如七十今年是應勞長者車

○王叟嘆

故媼十日肉未寒新媼入門恣笑歡黃金耳鐶羅衣裳昨誰爲主今誰看吁嗟王叟六十六夜夜呼燈醉醽醁眼底只見新人好耳畔那聞兒女哭爾不見睢鳩小鳥亦有情爾老何心化麋鹿吾今作歌嘆爾情太薄有問者誰吾之族

○滻園移菊

小阮籬邊色色奇暮春來向雨中移我同元亮耽秋興爾作吳剛斫桂枝

○送唐子薦六首

昔聞涇野子今喜見池南祠屋生前立旄倪去後參�良應有傳竹帛爾能堪尙憶風謠遠秋空月在潭

騘馬三秦道豺狠萬里空皇華車帶雨麗藻筆生風華嶽淩仙掌�階識舜瞳不知今海內似此幾豪雄

������������回��日月�餘光��功堪�觀風事���將嘉靖����虞唐

山水滇南秀鍾爲聞世豪��唐������髙皇�垂精采江河落巨濤龍門今識面�����

三世科名舊千年慶澤深弦歌花縣日綱����鼎借調��天知報國心夔龍芳躅迥�����

紫閣峯前叟浮生七十年閉門花自發����眠�過艸茅巷春回風雪天謙光無以報感激浚郊篇

○李宗易次前寄詩韻見答因再寄一首

風雨山城及授衣忽傳尺素到柴扉遠函眞覺從天墜佳句還應信筆揮霄漢夔龍公接武山林麋鹿我同歸白頭亦有閒中趣日日終南坐翠微

○除夕

浮世七旬明日過畫堂春酒此宵同乾坤自許丹心在形影相看白髮翁�轉三陽扶道泰謳歌四海願年丰等間莫笑狂夫老猶有遺編討論功

○元日

元日祥飆起徐徐散積陰江湖扶杖叟霄漢倚樓心歸臥煙霞僻�朝歲月深簫韶猶夢寐一派鳯凰音

○大千上���因贈

五十華峯�迢迢百歲侵徒僧看亦老栢子種成林�食黃精飯常持白業心虛名我何有勞爾下云岑

○和杏村喜雨二首

睡覺聞春雨鄰雞第幾聲檐風吹不斷燈影滅還明碧訝琴絲潤靑知麥浪平杜陵詩句好喜共古今情

老來農圃事我願學樊遲雨落呼田叟莎長問牧兒看云撥白首出郭杖靑藜萬姓多憔悴何人是國醫

○卽事

日髙方盥櫛暮景得幽棲喜戴峩巾好難收短髮齊園亭新雨霽樽酒可人攜春樹微風外雙鳩自在啼

○分菊四絕句

芍藥牡丹春色濃爭如老圃看秋容暮春雨過東籬下舊菊分來碧葉重

誰羨騷人九畹蘭儂家老菊亦多般故分舊品開畦種要采寒香帶露飡

菊根經歲老成枯及早分栽翠色敷堪笑吾人多變化卻干心地久荒蕪

小園半畝雨晴時日日呼童看插籬丹杏碧桃天上種元於此地不相宜

○睡起

夢破芳亭午花陰響轆��看書恍忽牎怪竹模糊春夏潛推謝炎涼半有無向來分種菊得木綠盈株

○靜坐

老來堪靜坐多慮恐傷神詩不推敲就情惟淡泊眞香階花影覆芳樹鳥聲頻興到歌還舞渾忘雪滿巾

○志喜

眠深驚扣閣夜半報添孫譜序名從木家傳善���天元有意白叟敢忘恩晨起瞻睛旭南山翠到門

○杏村次前韻相賀因再次韻一首

老住林泉日猶能見此孫好除荊棘路培飬����仰乾坤闊生成雨露恩永年吾願足不敢望髙門

○舅氏池亭宴集四首

嘉辰逢首夏淸宴集西村亭入靑峯色池侵老樹��陽情不薄伐木事堪論環坐惟同气山翁勸一樽

兒曹三爵後把釣上漁磯池影涵淸碧鉤鱗出細�注盆猶潑剌泳水自依稀一笑吾親放無勞問是非

移時鉦皷發簫管亦悠揚樹鳥驚皆散淵魚落且藏王畱仍進酒客醉苦辭觴不盡殷勤意林霏漸夕陽

日暮席仍移蔬畦露坐宜彈窺黃鳥影歌聽碧山詞��香芹薦靑憐細果垂風流愧山簡也醉習家池

○詠李大夫二十六韻

洪洞神僊窟汾行秀气鍾徳門占瑞鳯勝地產人龍問學同韓愈才華邁李邕並歌薇省宴獨蹇杏園蹤佐郡臨洮曲分符督歲供臯蘭車久駐邊粟廩多容遠戍徵行急長河濟渡凶岸頭排纜木水面集艨艟誰擬乘槎客行歌負耜農有時司郡篆甘澤徧提封召伯棠存茇羲皇道決壅羣黎齊頌徳多士藉登庸解綬頭猶黑看山興正濃兩河流巨盜四郭懾先攻奮激公紆策歡呼眾築墉黃巾回劍戟赤子樂楡春形瘁俄捐館人哀共拊胸金城遺愛遠祠屋小民恭伏臘羅蘋藻登歌擊皷鍾穹碑光照日太史筆如鋒宇宙名難朽襲黃傳可宗令孫當世彥嘉會百年逢嶽嶽霜前豸蒼蒼雪後松豺狼驚使節湖海仰髙峯靑史期千古丹心翊九重顯揚公益懋遐躅許誰從

○忘情

吾已忘情久何由爾更喧此心如日皎利口向誰言泉石甘吾老雲霄任爾騫松風聊洗耳含笑坐西園

○聞蜩

戊戌六月六日晴槐風裊裊蜩始鳴乾坤蕭散我空老將序推遷寧有情久貪樹底晚涼坐忽見天邊新月生憑誰一喚羨門子翩翩來此吹玊笙

○睡起

漏刻遲遲晝有餘老來無事可消除幾回睡起閒亭上也看涇川兩葉書【謂仲木宋四子��】

○雨後苦熱

震雷急雨湏臾過竹樹斜陽萬雀喧轉覺溽蒸侵白紵更無涼吹灑黃昏科頭枕石自多病束帶立朝何可言安得南山松澗底寒水細嚼觧吾煩

○王懋徳饋茶謝答一首

淯南相送碧山茶封匝筠籠印不斜秋日乍聞香帶雨寒泉自煮浪生花一瓢村醜從吾好七椀淸風謾爾誇不爲使君懷舊友芽春能到野人家

○林居擬姚合六首

爲愛林居靜朝朝入小園坐呼童餵鹿臥怕客敲門殘暑蠅偏惡斜陽雀亂喧忘收書在幾檐底任風翻

洞屋形如舫聊題作舫齋開牎都是竹彷佛泛湘厓臥聽尢宜雨深棲不受霾也知在平地風浪漫縈懷

午過眠方起癡孫放學回展書仍問字供茗自擎杯鶴放隨云去秋成望雨來南山消息近隱隱動輕雷

從辭東閣賦早避北山文閉戶翻黃卷開園臥白雲蹉跎年易邁感激道難聞�翮今如此焉能擊紫�

洞屋兒新構前楹亦創修經營因避暑瀟灑忽逢秋常愛雲團戶渾忘雪滿頭吾心自知足爾疾喜云瘳

老至難酬主身安不怨貧都來三畝宅剩有十分春瓜豆分畦種林花應節新太平誰笑我蕭散作閒人

○忽忽

忽忽七旬過流光似�梭老添詩漸減愁少睡還多�徑常徒步風亭或放歌南山靑不攺日日對嵳峩

○雨中偶成口號四首示小孫山木

六十年前遊戲處西灣風景種瓜餘老來翻愛兒童�欲向灣頭坐釣魚

秋來風雨掩衡門彊欲看書柰字皆卻恨當年雙眼碧不將黃卷日重溫

�完祠屋奉蒸嘗不接音容秪自傷怎得光陰如少小家庭朝暮傍爺娘

駑馬當時誤入驂幾回鞭打脫羈銜而今莫說無人用縱解馳驅老不堪

○浮世

輕薄看浮世疏慵怕出頭軒車𨿽舊侶書札不輕投暑退兒無恙秋來酒旋篘三杯渾醉卻此外更何求

○八月

八月農方急連朝雨乍晴來牟催播種蔬果漸收成塞鴈來霜�寒砧搗月明築場將刈稻春酒正含情

○糴米謠

麥未獲糴舊麥谷穗欝壘壘出糴早穀米南畝何曾廢耘耔田少口多囷見底吁嗟乎有錢糴米爾莫嘆新谷登場亦不遠不見當年少陵叟短褐長鑱米何有

○興平役

行邊使走興平陸縣少供億恐不足數月以前下郡牒條令鄠縣爲替恊百疋乘馬九肩輿車挽芻豆官督夫綫稜白粲桑落醑江南珍果秦城需賈直往往出假貸鞭朴日日聞號呼朝夕經營猶未就郡牒重催急於鬭秋雨連旬渭水漲競渡踔泥誰敢後爭看一朝使車至先經十日旅邸候芻豆狼藉復挽回肩輿棄擲空塵埃閣老逢迎未必歡村氓徵取徒爲災吁嗟郡牒何爲者可能量物裁多寡閭巷呻吟那得知公堂燕笑持杯斝

○九日

九日南山下晴天亦可嘉登髙扶杖懶看菊�籬斜且酌兒孫酒聊酬爛熳花豪華非暮景澹泊是生涯

○中麓篇

胡山在章丘南山有三趾予友李伯華結廬當其中因自稱中麓山人云自燕訊予曰宜有述也爲之賦中麓之篇

胡山萬仞靑浮空灝气潛與岱嶽通何年神斧開鴻蒙延亙隱隱拖長虹東入海斗勢益雄探頭俯瞰馮夷宮山下才子謫僊同幾回躡屐攀穹窿枕石夜臥煙霞叢遠雞齊唱流天風扶桑乍見海日紅畫圖奇絕天爲工湏臾黯淡浮雲蒙遲遲王漏方報終萬象曙色侵簾櫳山橫三趾中特隆山人卜築當其中孰云祕攝非蒼穹憶昔降神擬髙崧篤生俊傑山之東海嶽詰屈���少小作賦排終童黃卷一目過卽融詞源滚滚那能窮弱冠騰達脫蒿蓬蒼蝌獨駕參重瞳要補衮闕禆天聰十載天曹輸藎��心簡在階洊崇朝夕翼翼何謙沖推轂指日列上公一時燮理造化功坐令四海歌年丰閒來笑撫嶧陽桐遊心學海囦且洪筆端萬象歸牢籠先秦直上追鎬鄷西京拍挾龍門翁自成藝苑超塵埄藏之中麓石室充後賢景仰名獨鴻胡山世世看巃嶽

○孤兒吟

十四孤兒行且泣道逢丈人問端的兒言鄠杜王氏子阿祖曾爲州守秩前年隨父入川東萬里辛勤訪姻戚姻戚劉子巴縣簿貸金有劵不償直一朝罷官共舟歸兒父語言忿成疾巫峽迢迢下荊門途次懊惱疾轉函劉子夫婦毒於虎公然棄父潛江側气息奄奄兒在傍身無完衣腹無食桂林夫子任阿翁司教潛江名赫奕逆旅主人走告之任翁聞之心怛惻急以藥物療癥結亦有饘粥供朝夕吁嗟兒父竟不起寒風刮地天昏黑任翁親爲作棺殮瘞之崇丘樹墓石秦楚相望幾千里道長兒弱歸不得任翁提攜入官廨撫飬惟恐或墜失命兒爲書搨�模持之京師轉鄕國遂有叔父來逆兒未久母子得相卽吁嗟乎任翁於兒如覆載俯仰何由報恩徳願翁子孫多且賢崇階百轉壽千億丈人聆兒言倚杖三嘆息世人骨肉轉爲讎往往坐視溝中瘠桂林夫子乃如此髙風直與古人匹我今爲賦孤兒吟畱取芳名光簡策

○鐵牌道人歌

我聞鐵牌子深藏不可見長嘯洞前雲霧橫太平宮隅艸樹亂遁世已出紅塵外結茅直傍蒼崖畔卻有農夫爲種田時汲山泉自煮飯有目不識字半行勵志常懸鐵一片鳯池秋早梧葉凋虎溪春暮桃花泛幽棲倏踰四十年丹心那�尋常變朅來訪我春雨亭通名始識�霜面七旬悠悠鬢猶黑修�飄飄步何健��欵坐�亦奇�然別去意乃戀昔聞南山多異�今見此老�鐵漢安得拄杖入煙霞同覓仙人爲我伴

○題小畫四首

小盆沾濕初經雨翠色交加迥絕塵靈運池塘空有夢濂溪亭榭不勝春

幽篁蒼翠依奇石矗矗翛翛共歲寒奇石年年供賞玩幽篁日日報平安

風前裊裊虎須長雨後翩翩燕嘴香珍重王孫相對好免教離思怨斜陽

移來幽谷色靑靑日日相看比徳馨桃李亭臺弦管急任他人醉我惟醒

○壽王鳯巢

梧崗文采朝陽�丹穴雲巢斂翼時釀出酉﹖雚泉春萬頃佩搖風籟竹千枝徘徊自對靑鸞語來往常教老鶴隨近得天邊王母信年年相約到瑤池

○杏村卜築次韻二首

畫棟倚雲開甲第尺書得鴈報長安淸瀘遶郡春浮夢老蚌成珠夜吐丹冠�幾時來萬里岷峨依舊聳��白頭始遂歸田志俯仰乾坤頓覺寬

壯夫處世�無家宦海乘桴未有涯新築傳言丹荔好故山回首白雲遮廟堂正爾需才俊雨露今看沐寵嘉��早�西蜀錦春風先到上林花

○次韻與王學諭四首

鄙吝逢君頓覺無濁醪恨不飲千壺香飄紅雨風回樹影落靑天月在湖敝館翻勞君作主閒居眞愧我非夫醉來直到忘形地爾汝樽前信口呼

芳亭自掃一塵無怎似淸冰湛碧壺寶劍有光沖北斗綸竿終日釣平湖白駒空谷思嘉客黃太東門笑獵夫卻喜靑山春雨歇桑顚布谷向人呼

諸君淸範眼前無良冶何曾出哨壼巨鯉春深掀禹浪長蛟雷動起雲湖文章星斗今魁選人物羔羊古大夫指日相逢霄漢上門墻還許姓名呼

�臺玊署夢俱無田父村醪酌幾壼愛客髙情慚北海詠梅佳句憶西湖百年身世雙衰鬢萬疊雲山一懶夫�願太平多气象閭閻擊壤盡歌呼

○豸史古崖魏公手書錦堂徳祚扁以賜舉子張孝先詩以爲賀因次韻五首

華扁喜看懸處好春光頓覺坐來生誰言野叟能修徳��詞林舊有聲壽擬松喬今日意祚延瓜瓞暮年情���翰星郎贈萬古流傳識姓名

陰徳遠從先世積寸心寧敢老來虧使車過我畱華翰傾蓋逢人卽故知元日正懸墨玊牓春風不負碧瑤卮堂前蘭桂應繁茂巳見禎祥啟兆時

邑侯百里宣風教豸史三冬駐節旄﹖﹖眷戀衡門咸我愛崢嶸盛世緫人豪書工顏柳才尢妙政接龔黃意獨勞遐祚可占貽後嗣髙情端不忘公曹

堂上誰教懸瑞扁直疑喜兆自天來善根悠遠多年種徳祚延綿此日開但得云仍傳世業敢言五桂與三槐老夫感激情無限笑對南山詠有臺

喜逢公等登堂日恰近吾孫受室時鸞鳯音交今夏事熊羆夢恊古人辭錦堂徳祚書先報寶樹春凝果正垂老去光陰更何望無窮眞樂在於玆

○哭粹夫

往年庚子冬哭徳涵壬寅秋哭仲木乃癸卯冬粹夫訃至會予病新愈不能哭流涕而已於是述楚些以泄哀云

崧髙降神生巨公些壁立萬仞驅長虹些尙有伊傅攀夔龍些下視羣憸如蠛蠓些滄浪一臥天地中些正气上與霄漢通些我慚知己哀切衷些仰頭欲問天夢夢些彌彌老淚流滿胸些大塊爲我生悲風些

○憫雨篇爲太守六泉吳公賦

吳公憫雨身如灼瓣香吁天赤心托精神尙與眞宰遊旦夕下救蒼生渴天丁鞭撻老龍起黑雲彌空雷雨作一雨三日民乃足千門萬戶喜雀躍累歲覃恩仰慈母一朝憫雨動秦郭我公退食開口笑先民之憂後民樂坐對南山興瀟灑自拂古桐理弦索嗚呼天人交感有如此元气亦在人斟酌我公自有回天力到處陽春信有腳君不�循良自古入相多徵書咫尺來王坡蒼生漫爾舞且歌畱公不住當柰何好取北山一片石勒之萬代光嵳峩

○曝背

曝背茅檐下遊心藥褁余問醫除老病昏目棄殘書孫愛飡畱客僮歡市得魚年丰時更泰瀟灑在林居一

○海居賦

東厓先生翁公居在南海之濱乃自撫臺介以皖山吳子之詩命予賦之予西夷傖人也未嘗海遊而知公之爲眞海也乃括而爲之賦云其辭曰

猗與巨哉海兮環四域以爲界維南溟之特勝兮肇鴻�而�收溯翁氏之上翁兮爰卜居於海濱徳源源以世好兮善根植而殷殷灝靈蘊結兮吾不知其幾千萬春蟠髙居以孕秀兮埒崧嶽之降神直

皇朙之景運兮哲人乃生挺僊姿之�異兮貯渤澥於丹扃顧學海之茫茫兮誕有岸而先登詞源滚滚以濡毫兮怕一瀉而千里錯海珍以雜出兮僉目駭而神靡跨赤虯以遐徵兮叫閶闔而謁

帝帝命以作股肱兮俾宣力以經世憫下民之昏墊兮皷萬艘以遄濟嘅交南之弗庭兮伊孽豎之爲厲

帝命相以將徵兮相簡公以參謀森幕府之邃穆兮獨淵淵以運籌斡萬變於指顧兮飭六師以張皇進莫敢以我抗兮退無穴之可藏孽豎凜以魄收兮函面縳而請降敷悃欵以捷奏兮

帝嘉錫以報章爵孽豎以都統兮因悠遠以安黎磨穹碑以載績兮光什倍乎淮西維三秦之巨藩兮控三邊以制虜

帝命公以撫塡兮藉文武之吉甫動威令以轟霆兮澤隨車以沛澍曾星霜之未周兮羌外靖而內熙維我公之斷斷兮曰宰衡之攸宜

帝咫尺而有召兮集夔龍於鳯池量汪洋其無際兮陋千頃之憲陂虛處下以來善兮匯百川而納之翊

皇祚於億萬兮勒勛名乎鼎彛憶海居之我招兮方童顏而白頭訪五羊之僊迹兮藐一發於羅浮報海籌之重添兮摩銅狄以優遊亂曰海晏�兮公衎衎兮且復旦兮海可塵兮公名芬芬兮其無垠兮

○五言排律三十四韻贈大參陳子才

昭代開昌運名門擅帝鄕善修深更遠慶衍浩無疆北斗尙書烈中朝太僕良謝階培寶樹丹穴產鸞凰早受趨庭訓期增奕葉光蔭恩覃雨露冑監琢圭璋苦肆蕓牎力爭攀桂窟芳�摶違雅志驥足試康莊遊宦畱都羙書銜帥府彊贊�踰歲月節操凜冰霜聖主推褒贈嚴君遂顯揚分符承魏闕夙駕入鄖陽大展平生學潛消萬姓殃崇墉森劍戟循陌課農桑白晝弦歌沸靑林虎豹藏福星懸楚甸薦剡徹堯皇鹺海司邦計燕山落錦囊革﹖誇花金燦爛徳佩玊丁當咫尺天居迥曕依夜夢常芙蓉泥不染蘭艸穀生香坐聽鶯遷木欣看燕賀梁淸風辭北薊卿月轉西涼玄鶴崆峒近神駒渥水長衛風騋牝盛魯頌馬斯臧經濟需才俊旬宣陡省堂汧流環浩蕩吳嶽對靑蒼有腳陽春徧隨車澍澤蒡馳驅過鄠杜詢訪舊門墻納拜吾寧敢謙虛徳益彰抒悰頻慰�時笑攜謝眺驚人句落鴈峯頭一問蒼浪天有時走見玊女洗頭盆九節杖子拄到日月邊平生酷好李太白恨不相見鬥酒詩百篇醉來怪問仙人掌胡不一觧蒼生之倒懸短歌長律囊�滿大篆小楷石可鐫詩書�奉碧殿迥夢寐常遶蒼峯巓種子種子別爾忽忽五六年老夫乃今爲爾一放顚揮灑二華萬頃之雲煙琪����難賣不���仙子���

○梅塘爲桐城盛翁賦

一泓淸淺兔河濱疏影橫科幾度春開閣興於何遜異巡檐詩較少陵親蹇驢時跨同心客野鶴長隨不老身若作和羹湏大手霜臺豸角望嶙峋

渼陂續集卷上

●渼陂續集卷中

明故四川雙流縣學教諭致仕封奉直大夫南京吏部驗封司署郎中胡先生合葬墓志銘

祖姑朱節婦墓志銘

登峨山詩序

明故中憲大夫都察院左僉都禦史北山楊公墓志銘

明故通議大夫南京禮部右侍郎紫崖馬公神道之碑

張母髙夫人墓志銘

渼陂贈別序

明故誥封淑人白母何氏合葬墓志銘

與教諭張晦夫書

明故秦府良醫正西林王君墓表

明故奉政大夫光祿寺少卿致仕進階朝列大夫西溪孫君墓志銘

明故封安人任氏合葬墓志銘

賀太子少保禮部尙書李公八十壽序

九石記

代作馬訓導母哀辭

緫制邊務奏議序

賀劉母太孺人壽序

扶風知縣楊侯去思之碑

西安郡守夏候修治之記

明故文林郎雲南道監察禦史袁君墓志銘

記遺石

長男瀛墓志銘

老禦史傳

渼陂別知詩序

明故茂才張君合葬墓志銘

��寧唐氏二賢墓道之碑

與呂仲木先生書

陸汝淸傳

程孝婦傳

明翰林院修撰儒林郎康公神道之碑

○明故四川雙流縣學教諭致仕封奉直大夫南京吏部驗封司署郎中胡先生合葬墓志銘

秦安胡世甫予友也父胡先生於嘉靖壬辰夏四月壬寅告終世甫自山西右布政使奔歸卜以其年冬十有一月庚申啟母李宜人之墓合葬於南埛邢家村先塋乃走鄠杜下告予曰成化丁未秋九月癸丑先母棄�距生正統辛未夏五月庚午僅三十有六歲是時�宗幼不能執喪終天之恨其曷有極先父生正統己巳冬十有一月庚子壽八十有四幸見纘宗之成立薄有祿飬矣然棺殮弗親�曷以爲子言輒泣數行下巳乃出懷中一帙而曰是爲先父母世行兄幸爲之銘使後世知有先父母先父母爲不死又跪拜以泣世甫爲舉子�交��甚重之旣舉進士入翰林與予同館捨日見其文行駸駸然上矣未嘗不仰胡先生恨不登堂拜乃今得以銘先生也先生諱士濟字澤民少遊邑庠性醇而慧受朱傳毛詩是時岐山張先生精通毛詩先生與諸弟往受學焉乃獨得其師說督學者浮梁戴公得其文甚喜謂秦隴學毛詩者無能過之咸望其首舉矣乃累試竟不舉而貢入太學乃愈益淬礪求與畿內之士較一舉也不幸李宜人病卒京師先生憮然嘆曰是�困我於是仕爲成都縣學訓導云而諸士多有文行者落落行輩中乃拔而教之加禮遇焉皆舉髙第爲名�其貧不能舉火者多倚先生士髙文質者蜀藩人也嘗交藩臣藩臣得罪蜀王建及文質先生自謁啟王明文質無罪被建失待士之體王頓悟釋文質此固子視諸士也諸士敬事先生亦盡子職云巡按禦史察知其賢使攝資陽學事資陽之士事先生猶成都焉九年滿歸�都諸士及鄕大夫無不出城餞者而諸士或信宿乃始別去比謁吏部以教人功多遷教諭塩亭未幾以母喪歸服闋補雙流至是得以專其教異成都矣乃以文行導諸士諸士勃然興焉嘗兩受臺檄爲攝縣事慈祥威斷百姓畏而愛之吏縮首不敢逞往年在成都也嘗受臺檄監糶賑饑綽有端緒人固巳稱之至是士大夫咸曰胡先生有治才不獨善教也善教揜之矣先生聞之爲一笑云民有盜其贏者捕獲之先生問曰何爲爲此也對曰貧也柰何曰貧不死今死矣攺之乎曰願受教於是縱之去其人感悟不復盜也商蒲銘者秦州人也嘗寓金先生所而客死敍州先生召其子歸而葬之而予之金其子曰父未嘗語及也曰渠忘之矣其爲人如此正徳庚午世甫尙左翰林而先生會滿九載乃浩然東歸樂易不與人忤裏中雙雞鬥酒邀之亦往名公才士過訪輒畱雅謌投壺風致瀟灑而姿容又甚羙又善談論人故多敬慕焉十有三年戊寅世甫任南京吏部驗封司署郎中考績三載得誥封先生如其子官階奉直大夫母李氏贈爲宜人今上新卽位詔兩京文臣父母巳封而其子後復遷秩者服色可從其子是時世甫遷安慶知府矣故先生獲服金緋云李宜人者太學生玘之女也自歸先生日事績紡以資不給邑中婦無能爲領緣者宜人見而能之甚精且善中饋是時胡先生巳失恃有母在堂又多兄弟先生之孝友宜人之助爲多而多能�足以盡之也先生繼配趙氏亦封爲宜人共有四男三女長男卽纘宗次正宗可宗在宗俱邑學生而可宗先逝矣女長適通判孫述先次適董瑩次適髙第孫男初�被祕祑礿祚凡七人而初爲邑學生一女孫尙幼按胡氏故渭州人或云金縣譜遺不可考有諱鈞者入秦安避亂因家焉而自著其姓曰胡生子諱海卜築南埛日食餓者逾二十年不怠生子諱璉以邑學生歲貢太學仕爲南皮知縣蝗不食其禾黍水不爲災民�火禱之火息盜不入其境旣滿百姓不捨其去生七男子而先生其第五子也自南皮公之興鄕人咸曰乃父之陰徳嘗不止此於是先生繼之什邡知縣士淇又繼之�皆以毛詩顯名至世甫獨受春秋自舉進士歷仕二十餘年至右方伯所至大著聲績而書史不廢出爲述作傳播人口或遭沮抑顧譽益彰峻陡偉勛方進未艾而先生夫婦所托以不朽者奚俟予銘然不銘不可其辭曰

人之子我寔造之我子之成彼蒼者天寔以報之吁嗟胡先生玄室冥冥爰及嘉耦歸而寧邪合而爲之銘

○祖姑朱節婦墓志銘

成化中先大夫中憲府君教諭巴學每奉問先祖髙年府君未嘗不及祖姑云是時九思年十六七先大夫曰姑氏之貞節甚苦我力微未克以表揚是在於爾焉矣九思謹識之然亦未敢自謂必能弘治壬戌幸承乏翰林而祖姑之貞節幾四十年矣於是達諸縣令文君昭始聞於上正徳丁卯乃奉詔旌表其門閭云而先大夫實親見之蓋甚喜乃賜書曰兒爲不負矣又二十有六年而嘉靖壬辰十月二十六日祖姑老病卒距生正統辛酉十一月初九日壽九十二歲以卒之次月十六日合�夫君於城北祖塋九思於是買石刻銘納諸墓而爲之志曰祖姑者予曾祖長淸知縣諱琰之女也母孺人焦氏祖姑生十有九歲歸同邑朱威踰三年而威卒是時生子弘甫晬姑棄世久舅中道肓有側室側室與其二子者甚不惠也共欲嫁祖姑祖姑不肯百方苦之死不肯賴吾祖兄弟維持之爲之墾田而祖姑亦自紡績飬舅氏與其側室抱哺其幼子子長納婦生二孫矣婦不幸死又與更娶踰數年子弘亦死幸二孫成立九思告諸縣令程萬里循例復其身後又告諸縣令康汝修飾坊表焉而祖姑之晚節日益休豫長孫臣生子曰景祿次相生子三長四兒及二幼女孫女適焦良輔蓋其後詵詵然盛矣乃今側室二子者或祀絕或子墮落不能家視祖姑何如邪嗚呼可以知天道矣然吾長淸府君之剛廉焦孺人之淑慧生我祖姑祖姑天資之粹羙貞節自樹無忝於所生而予鄠之及於斯者在元時則閻禎妻楊氏我明則祖姑今古惟二人焉而祖姑之壽祉爲盛不其難哉不其難哉銘曰

國則有史邑則有志厥名孔熾施於萬禩是爲不死

○登峨山詩序

峨山之秀聞天下然登者亦尠登而賦詩聞天下者蓋愈益尠山東去峨五六千瑞安厓黃先生少嘗夢遊焉不意其果能至也及至喜甚得詩七十首以示渼陂�渼陂子讀之竟嘆曰是與峨山爭�問天下者乎與�見南山恍疑三峨之在空也旣而笑曰其夢邪胡俯而讀仰之而見也因坐春雨亭命童子酌桑落而飲且飲且讀擊指節鏗鏗不休忽靑衣人自外來向予揖曰還我峨山詩歸報主人遂書其後而歸之旣云乃大笑曰是又一夢也

○明故中憲大夫都察院左僉都禦史北山楊公墓志銘

公之繼室武功康太史徳涵之姊也故公之葬也��子太學生玠謁太史請銘太史謂知公之深者莫如予宜予銘昔弘治己酉春公及予俱爲學宮弟子督學�潘先生合一州八縣士試於幹州無慮數百人乃獨奇公謂公遠到之器云而予交公蓋自此始然是時咸寧馬公順長安童秉虔俱名動關中其年秋秉虔發解而予三人者亦遂同舉其後同遊太學道誼劘切交愛甚至予三人同舉丙辰進士秉虔後舉壬戌又先逝至是公順亦不幸卒矣乃獨予在故太史以銘委焉按參政孟公徳厚所述世行公姓楊氏諱武字宗文岐山人也岐山在北公愛之故自謂北山先世����之後唐末避兵岐下遂家焉曾祖文秀精星曆術勝國末識東南天子气杖劍歸我髙祖以功授百戶後辭歸終於家祖貴愽學能文章乃不第歲貢太學終太學生父禮隱者配孺人龐氏生子全企繼孺人羽氏生公公且免身母夢月墮其懷故公之生也神骨特異不幸父母早逝鞠於伯兄全而後恃以底成立者伯兄力也公舉進士之明年丁巳出知淄川縣是時縣治久廢公下車鋤惡弭盜修繕城池疏理冤滯勸課耕織積敖倉之粟振帷薄之風拓廟學之規崇鄕賢之祀興詩書之教賑貧乏之士蓋乏科者且百年乃相繼舉者數入彬彬與名邑敵矣公善用智以此聽訟輒得其情蓋有盜市人稷米者求之不得公攝其鄰居者數十人跪之於庭而漫理他事不問巳忽厲聲曰吾得盜米者矣其一人色動良久復厲聲言之其人愈益色動公指之曰第幾行第幾人是盜米者其人遂服又有盜田園瓜瓠者是夜大風雨根蔓俱盡公疑其讎家也乃令印取夜盜者足迹布灰於庭攝村中之丁壯者令履其上而曰合其迹者卽盜也其最後一人輾轉有難色且气促甚公執而訊之果讎家而盜者也瓜瓠宛然在焉又一行路者於路傍枕石睡熟囊中千錢乃人盜去公令��石於庭鞭之數�而許人縱觀不與禁乃潛使人於門外候之有窺覘不入者卽擒之果得一人盜錢者也聞鞭石事甚奇不能不來入則又不敢求其錢費十文爾余以還枕石者此數事予皆聞諸淄川細民蓋典史陳璝者黃巖老吏也當侮慢公公怒鞭之於庭璝急誣奏公於是淄川民十輩走闕下爲公訟冤嘗見予予故得聞諸善政云公嘗出視淄河謂可漑田指示疏鑿處皆值故渠歲早蝗飛蔽天公憂甚齋沐祭蝗蝗息徒行禱雨甚苦天降時雨竟以有年於是撫巡都禦史禦史前後論薦而辛酉春考績於吏部其年冬起爲浙江道監察禦史乙丑淸理河南軍務及查盤軍器前後凡三年尺籍器物罔不精審而風裁凜然藩臬郡縣遠邇懾伏正徳丁卯代歸刷捲京畿道明年戊辰出按順天諸郡縣往時已稱爲難而是時劉瑾用事事多牽制不可行公蕩然無所回避𨿽不及於禍然猶罰米百餘石至於救任丘邊氏中傷之禍辧密雲李順殺人之誣卽劉瑾亦稱其爲眞禦史也己巳擢大理寺左寺丞受勑勘視大同邊務若屯田不均軍役耗損諸獘政釐正裁革彈劾不少避邊人誦焉明年庚午超拜都察院左僉都禦史巡撫宣府地方蓋所謂北門鎖鑰者公毅然當之而時論亦以爲非公不可冀將大有爲矣未幾瑾敗言者不問才能���以鄕人爲辭公由是罷歸裏捨乃於城外置墅�寶穡之堂以農爲務藝植花竹必成行列一器一物罔不精好姓不喜酒而風致甚髙往年戊寅嘗與徳涵太史過予同遊南山紫閣諸峯信宿然後別去嘉靖甲申予往壽徳涵尋又歸女得再會公而己丑冬會葬康生子寬幸復會然是時公已被疾數年矣風致頓殊執予手不勝﹖﹖眷戀予亦戚戚不忍別嗚呼孰意其竟不起也蓋壬辰十一月二十一日云距生天順甲申四月十四日壽六十九歲以卒之明年癸巳月日葬某地先塋公爲禦史考績得勑贈其父母而元配郭孺人繼葛孺人得贈封焉後繼王氏及太史之姊俱先卒而與葛孺人俱無�獨郭孺人生一子一女子琢甚慧不幸十七歲死女適鳯翔府學生李韋者亦先卒矣今幸有子琰爲側室李氏出者已勝冠足以慰公公妙於舉子業而古文歌詩亦不作世人言語蓋數卷載之家乘雲予往遊太學時與公共憂患通有無卽同气之親或弗如也比歸裏�顧會晤希闊甚不能無感及公卒又未能�哭盡哀俯仰今昔情何如耶情何如耶幸未死猶得以銘公之墓乃抆淚爲之銘曰

��之英����月之精感而生智圓而神胡蒞弗能中��匪予智之弗經旣歸旣畊旣樂且盈厭世而�����海月熒熒北山靑靑億萬年斯神遊乎太�

○明故通議大夫南京禮部右侍郎紫崖馬公神道之碑

公子�自浹西按察司副使擢雲南在政司左參政且行乃身如鄠杜�其友王九思曰先公之葬迨今十有五年惟墓�之碑有闕無以闡幽光認來世怕拳拳焉未有述也乃敢請於執事者九思爲諸生時見太學造��公以易學冠天下之士殊切景慕弘治丙辰繆選爲�吉士而是時公爲翰林侍讀矣得以瞻拜門下請�無�而公拜學士於南都以去甚悵然公之爲人超出世俗有古昔先民之風天下後世豪傑之士有生不同時之嘆而九思殘陋猶得以執筆撰公之行托名不朽是又未爲不幸也其辭曰南京禮部右侍郎馬公者四川西充縣人也諱廷用字良佐卜居紫崖山因以自謂而人故稱爲紫崖先生云正統丙寅正月三十日生公母淑人賈氏嘗夢月入其懷已而有身故公之生也穎悟超絕祖覺照鄕貢士也其友賈敬者善知人指公謂之曰是兒必亢爾宗是時廣安曾謹思方以宿學教授鄕裏祖乃遣公從而受易始至試論時習曾大奇之時年十二矣又二年而禦史余姚胡寬者巡按四川見而又奇之且恐其早發以爲戒成化戊子舉鄕榜己丑壬辰連舉進士不第甲午父喪守制丁酉乃始卒業太學是時丘文莊爲祭酒嘗合試六館之士公輒居首蓋所謂進修金﹖系者姓名隱隱動京師而公益力學弗懈也戊戌舉進士見同榜四川黎復登輒泣下復登怪問之答曰君昔發解時予祖見而四其狀貌而歸以詫予蓋激之也乃今幸同榜恨予祖不見耳復登嘆曰嗟乎於以知子之無忘爾祖矣未幾被選爲庶吉士入翰林讀中祕書館閣前後試論若大臣以人事君與汲黯社稷臣諸篇學士國老罔不稱述流傳至今而新學小生咸取以爲法焉庚子授編修丁未同考會試舉人未幾以母喪歸弘治辛亥起復奉命校書內書館癸丑充殿試受卷官其年升侍讀充經筵官乙卯考順天鄕試一時名士收拾殆盡明年丙辰纂修大明會典又明年丁巳升南京翰林院侍讀學士而禦史胡寬者是時占籍江寧矣公往拜之寬迎之握公手曰老夫亦可謂知人相與一大笑靑溪倪公常傲睨一世人時爲南京吏部尙書���公相與�飲吟詠以爲常壬戌超拜南京禮部右侍郎治神人�上下惟斯邦典細大畢舉太常少卿�安與成國公�輔因郊祀禮互相論奏公判其牘云尊君事神務在�體����貴無僣�李見之嘆曰此十六字殆南山判也又嘗�戶部事會江北歲饑民�食南都者無�數萬人守臣會��濟以爲具奏待�可公抗言曰狩������爲鬼矣將�賑也古人有持節���伏�制之��某請當之後先如公�����������兵部工部及通政司事疏��尙簡要���之正徳戊辰���事����文致融顯而公在禮部七年不得調���如此乃上�乞休不允明年己巳復上疏以���命歸其鄕及�敗言者薦公可大用不�又十有一年而己卯正月二十四日考�正��壽七十四歲以是年十二月二十四日合葬其配何淑人於停紫山之兆何淑人生五子二女長子�浙江左�政使次�兪早卒次卽�自吏部員外郎��外�坎坷餘二十年而公道始明乃�今秩惇徳厚負其��未艾云次仝國子監生長女適南部李參議之子���周內江李參政之子宜�貳室李氏生二子弇�俱縣學生金生子公撰公�������國子監生�生子公抃公某與公揚之子�俱縣學生而孫女五曾孫子女各三人焉公爲侍郎得贈其祖及其父鐸以巳官祖母朱及母及其配俱淑人於是全蜀言世族者必歸馬氏然實自公始公於一切世味淡然無所好而潛心經史無間寒暑己丑下第自負性理大全諸書而返嘗以爲潔淨精微易教也近世作者雜引他說殊戾本旨乃﹖﹖忽程朱傳義究極爲文故一時科舉之文無能精純如公者其於古文若詩自先秦兩漢風雅離騷至於唐宋諸名家罔不探涉而出爲述作其文章則類蘇子瞻詩類唐人在翰林時若東川劉先生仁仲熊峯石先生邦彥皆詩人也與公倡和無不推服焉其在南都勛戚忠義之家凡欲厚其親者以得公之文爲孝公據事援筆立就略無難色以故求者殆無虛日邃庵楊公柴墟儲靜夫及諸君子以爲公之述作光明暢達類其爲人有紫崖稿若干捲藏於家公𨿽以常布致位九卿而祿之所入悉以付其內不校出入嘗爲叔父�從弟廷實從子企輸金授散官爵自居林下與弟廷�及湘陰簿陳俊結社城南登眺歌詠爲樂甚洽人稱�城南三老云而於親識故舊鄕黨之交遊皆有恩義�主僮僕輿隸罔不矜卹焉故卒之日邑中爲之罷市弔者聞者咸哀哭之嗚呼有如公者文章徳行爲時偉人完節令名世罕其儷九思不肖昔在翰林辱公與進揄楊盛羙乃其素心而文辭鄙俚寔懼負公聊以攄參政君之孝思云耳其銘曰

紫崖嵳峩靈於果州鍾爲巨公超世寡儔孰曰穎脫古朴是耽翺翔承明維公其堪英俊如雲孰齊公驂易學茫茫公爲指南古稱學士貴重淸要公居於南厥學益奧述績撰徳求者日造碑版紛紜寰區炳耀維古秩宗其任孔艱帝曰爾爲神人以安旣倦而歸其樂洋洋桂子蘭孫世篤其慶生榮死哀奕世有光停紫之陽勒銘墓石巍乎道左其文秩秩公神如在過者其式

○張母髙夫人墓志銘

正徳癸酉長安才子張孟獨以毛詩舉於鄕明年甲戌連舉進士出爲長垣知縣知縣三年起爲刑部四川淸吏司主事主事一年乃一夕夢其母髙夫人病乃三上疏移疾歸飬於是事其父處士公及髙夫人孝敬備至也因以其暇誦詩讀書者十餘年發爲吟詠得詩千百首具刻諸梓音諧金石名流寰宇豪俊之士無間遠邇識與不識咸稱之曰才子才子云是時處士公已棄飬髙夫人在堂聞而嘆曰我少時有奇夢占之當有子名世者乃今果然然世惟封典是榮由此較彼我不�亦��矣康太史曰賢哉母也宜其有此子未幾而����九月初一日病卒正寢孟獨卜以後年甲午����日合葬處士公韋曲新塋之兆乃自述狀請����且曰吾母生天順甲申十二月初五日壽�����往年正徳中屢疾屢藥後乃���彊倍昔����百歲可幾也人亦以爲可幾也嗟哉�������是邪治道祿不能違其�封未能揚其徳�����言顧托以不朽者惟銘是�先生其畱意焉����予按夫人咸寧髙氏女也父曰髙志夫人之����而外修潔不苟言笑裁剪巧絕類非今人所能父母爲擇婿乃歸處士公處士公諱通是時父母�在也三弟少家用頗嗇處士公服賈於外夫人主中饋事舅姑鹹得其歡心焉而愛之若女其後家用�俗處士公爲二弟�室又歸其一�夫人極力助之故今弟妹無弗感戴���者云其事處士公敬相待如賓也公性嚴急夫人以柔緩濟之若琴瑟之和其理內政若网在綱有條而不紊��鄰里姻戚處之若春風之襲人焉無弗敏�����待僮僕煦煦焉若倩至其教子則甚嚴也�����焉孟獨在長垣時嘗迎飬焉而以紫綾�壽夫人詰之曰此何自來也孟獨跪曰俸金易之耳不然若將凂焉棄之矣又肯著其體邪�有小過輒面斥不少貸故於衾惟孟獨之賢也次子治化亦循循若書生焉能詩知道理爲�右之英有一女不幸早逝孟獨生子車及一女治化生子翚夫人嘗撫摩焉以爲處士公之積也處士公葬時康太史爲之銘予與太史俱孟獨友也故今以銘委予予怕嘆夫世教衰微內外鮮儷乃處士公夫婦警戒相成有鄭人雞鳴之風焉醇徳懿行並�無疑第愧予筆不太史若耳太史嘗謂予曰孟獨才堪經濟文章名世乃其餘事誥贈之典處士公夫婦終必及之予於是掇而爲之銘銘曰

之子之文沛兮母心於爾有快兮大車載兮之子之信邁兮皇澤濊濊兮終以於爾有賴兮其無嘅兮

○渼陂贈別序

嘉靖癸巳冬禮部主事白君眞夫奉使於韓藩其行也翰林屠君贈之言乃曰玆役也非專於使事也亦以覽河山之勝也亦以訪三秦之豪傑而然也有如武功康徳涵平涼趙時春斯固鴻翔鳯�彬彬斯世文質之士也亦濫及予明年甲午夏白君持之來過訪鄠杜出以視予予愧且謝曰擬人必於其倫屠君之言過矣過矣予非其人也信宿君乃奉使西行未幾予乃病暑伏枕者兩月每一興念未嘗不拊牀嘆息也曰嗟乎世復有如白君者乎夫天下之善士斯友天下之善士斯固然矣然有如予者徳不足以自立言未足以成章乖蹇不類瀕朽之人也乃亦比於二君之間而曰將以訪焉而有以取之也然果何所取耶嗟乎有如予者猶欲訪焉而取之則其在於天下者益又何如也又進而取於古人則夫因言以論其世者益又何如也白君之善不比於古人乎吾未之信也吾未之信也秋八月辛丑君使事告竣復過鄠杜別予予病亦瘳乃爲述其伏枕嘆息之言如此旣而思之千里命駕雪後訪友皆以申夫夙昔之好惇契合之悰者也乃古今稱說以爲奇乃若徳涵及予二人者與君南北相去之遠風馬牛不相及也立不同朝未嘗久要有平生之言乃曰非專於使事也以爲豪傑而訪之也嗟乎世復有如白君者乎夫徳涵於此固未能若是恝也予也乖蹇不類瀕朽之人也感之勃勃焉不能忘戀戀焉弗忍其去也於是旣述伏枕之言又爲之詩以附諸其後曰渼陂贈別云

○明故誥封淑人白母何氏合葬墓志銘

淑人之合葬也以嘉靖戊子三月初一日今七閱歲矣而墓銘尙缺其子主事悅以�事��請予銘出狀則主事君所自述也予於是��爲之辭淑人姓何氏家世武�人也父曰何��布衣也讀�愼行其自謂曰�窓�人敬之稱先生云而有五男一女蘭異女之奇甚愛之過於五男子不��人是時同邑刑部尙書康敏曰公在應天爲府丞其仲於諱圻英英然豪傑之才也其後官至右副都禦史公絕愛之而難其配以訪於郡守卓天錫天錫故與郡人都禦史楊璇兄弟遊淑人則楊氏女侄之產也以此締婚焉其年成化甲辰也都憲公方舉進士在京都年十九矣於是上疏歸娶人以爲希睹之事云是時康敏公及蔣夫人𨿽仲子是愛而內訓則甚嚴淑人事之曲盡誠欵順邁志意舅姑宜之稱之曰新婦賢新婦賢康敏公旣卒所以事蔣夫人者孝敬益至也蓋正徳庚午都憲公參議浙江備寇溫處諸郡久不得歸蔣夫人迎飬於斯也遘疾甚劇淑人日侍左右勤勤懇懇至忘寢食夜率諸子女吁天乞代姑氏之死蔣夫人見其若是喜忘其子之不膝下也而疾亦尋愈都憲公歸聞而嘆曰非內子幾墮不孝蔣夫人曰新婦之仁吾子導之也蓋淑人之孝敬如此都憲公曆官中外者三十餘年一以內政委之淑人蓋白氏家故殷富又都憲公父子繼位通顯奢靡驕惰所易興也淑人一以儉約馭之服澣濯補綴之衣無故不妄殺生畜有時脫粟飯起不見日寢必漏下一二皷以爲常又不妬下逮媵婢有樛木之風焉戒奴僕之司錢谷者贏出而寡取之乃一日舟過潤城鬻綾於河滸計其直贏五尺有奇淑人怒罵其僕曰吾嘗戒奴輩之多取也乃敢尙如是邪亟斷其續而歸之鄰里姻故不能婚喪者塗梁之頹壞者以都憲公之意而修助者甚多都憲公嘗曰我得專方王事無內顧者內子之助也正徳丁丑都憲公五十二歲耳乃以哭母之痛遘疾不起淑人痛其�逝而哭之幾亦不起自稱未亡人者十年居嘗戚戚語及都憲公未嘗不流涕潸然也主事君以公蔭敍遊太學矣復舉嘉靖壬午順天府鄕試歸拜膝下淑人蓋甚喜曰吾幸見爾之有今日也旣而曰嗟哉天乎安徳爾父之見爾有今日也乃母子相對以泣二年癸未主事君會試不利歸深以紹述爲慮淑人慰論之曰�裔來��者命利不利者時其在爾者學也爾�朂之而巳何慮之有三年甲申冬淑人�����主事之遊學京師聞而亟歸焉乃爲����������無慮十輩�����������������不肯淑人亦不肯而曰爾以吾病故弗往吾以爾之弗往也嗔焉倘愈益病柰何會客有善醫者吳玭過郡下主事君請藥之藥之覺少差焉於是淑人促行主事君不得已乃遂北上五年丙戌二月二十有六日淑人竟以虛弱而終距生成化丁亥九月二十四日壽六十歲主事君恨甚以爲終身之歉也至今爲予道之猶於邑不能言淑人自都憲公任南京戶部主事封爲安人刑部郎中時封宜人焉而今封則都禦史之日也生有二男一女主事君其長男也舉壬辰進士始授戶部後攺禮部主客司其次曰誼爲縣學生有名可進士第乃補蔭入太學云而�主事君愛敬交至自相師友鄕人咸曰淑人之教也女與貳室李氏出者無錫華子仁金華馮熊乃其婿焉主事君生二女曰桂卿葵卿誼生子曰啟登皆於淑人爲孫往年弘治中予承乏翰林嘗拜康敏公於長安西街正徳己巳都憲公自浙入賀萬壽聖節予在吏部爲主事亦幸識焉是時主事君少未之知也比者過鄠予亦未之知問其家世始乃知之主事君顧謂予曰悅聞公名至自數千里公將何以命悅也予扣其中浩浩乎莫之禦焉讀其文若詩鏗然漢魏之音於是嘆曰康敏公之有�都憲公之有子如此是故愛之重之於其請銘也不敢辭銘曰

維韓塸之埛雄於晉陵二璧合藏以莫不寧有徳斯�有萬斯齡有後斯承奕奕繩繩以莫不興於我銘是徵

○與教諭張晦夫書

九思再拜張君執事師道之不立久矣淸才羙質嬉遊汗漫有如不貫之珠若是者且三十年僕嘗欲一開口言之人非知巳不敢輕進且虛心聽言者少護疾忌醫者多以此因循竟未一發前年壬辰夏僕撰鄠志方述官師列傳而執事適至僕喜乃爲之辭曰嗟乎師道至今日其可冀哉予述正徳前諸先生行事未嘗不嘆息焉乃今得張子是僕所致望於執事者意未嘗不厚也然自執事蒞教以來及於幼而或遺其長偏於徳而或爽其威往年之習未克盡除賓興之典竟爾落莫嗚呼予鄠自有學校以來未有二十餘年經七試而無一舉者僕於是時拊幾頓足不能爲懷不審諸友之懷當何如也又不審執事聞之其懷又何如也僕嘗以爲大凡人家門庭整潔和气藹然子弟幹理如恐不及則其家必興若乃門庭荒穢灑掃弗加子弟奴僕疏散怠惰則其家必敗此不可易之勢也往時僕嘗至於學捨則見夫塵埃盈席�蛸在戶人迹罕至書聲絕無蕭條空�有如廢棄心切訝之而未敢言然外人持風水之說以爲東城當去一垣文廟外當增一臺而不知風水之大不可者則在此而不在彼也夫往者不丁及來者猶可追書曰敬敷五教在寬敬之一字濟其寬也又曰同寅恊恭和衷和衷二字消其異也乃今主教者執事分教者�王二君也其始自今同心一徳�束多士萃之館捨館捨不足責�有司有司罔聞告之提學其爲教也風雨必集窽暑罔間申之以孝弟�之以躬行讀書以明�理作文以要其成檟楚以收其威鑑賞以作其气情�所及貧富怪均授受之際衣冠必具豈有褻衣小帽�事於明倫之堂者乎若是則士化人才興矣�是而�心不化人才不興則師道可不立也然萬萬無此理�有諷於予曰古稱匹夫而化鄕人者公得無與有其責也乎僕應之曰僕也衰朽之人也徳微行闕學識淺陋率�侄而不從況鄕人乎然好徳之心老而未替敗北之恥久不能堪故敢告於執事執事納而行之不以人廢是豈惟老夫之幸也惟執事察焉甲午冬十月二日九思再拜

○明故秦府良醫正西林王君墓表

正徳乙亥秋予病下血藥久罔奏功訪醫於省城之士�士人�������於是折簡遣僕控馬邀之��藥對病病�止不下��五年庚辰夏予復病傷寒��得君而愈其後��丙戌予弟壽夫有關格之疾君視之私謂予曰是治之難半載後不起矣果然至於��內子之疾則又有可異者�病足痿不履藥之少��君曰戒驚懼驚懼則殞逾數月果驚懼殞其年嘉靖庚寅冬也是時君年瀕七十精力視昔覺衰別未半�而辛卯春三月二十有一日乃遂不起其子尙義奉使在外君病時顧謂其友種天童曰爲�吾兒善文章�渼陂太史太史知我得其表墓足矣尙�歸卜以是�冬十月十有五日葬君於城陳村裏之原至是執天��述世行請予爲之辭其辭曰秦府良醫正王君者�經字秉常其先四川人也因仕秦藩遂爲西安右護衛人君居長安城西予以其活人之功擬古種杏成林者乃稱爲西林君於是學士大夫聞者亦皆以西林稱之祖道合業醫有名至其父天蔭業益精仕爲秦府良醫云而是時吳人劉宗厚者上醫也北遊於關中關中醫無敢與言者往往辟匿自以爲不可及也獨天蔭與之從遊上下反復辧論而宗厚亦時時稱善故當其時關中醫劉王並稱以此雲天蔭配某氏以天順壬午夏四月十有五日生君君生而循雅長而好讀書父遣受學於湯以修所湯以修者亦吳人爲秦簡王紀善有能詩聲君始受經學舉進士旣又思父業不可遂廢乃復學醫於醫無所不精通肖其父秦王聞之王若曰嗚呼於今我國乃復有良醫也於是薦之爲良醫正云君旣爲良醫正日入於王所參問玉體得命而後退旣退人之邀致者或至於家或在途或昏夜叩之蓋無有不往者未嘗以貧賤貴富爲勤惰惟盡其能其所不能盡者則亦以其故告之而曰是非不盡也無能爲也於是學士大夫下及閭閻氓隸之徒無弗稱說感慕者滸西康太史龍渠謝憲使皆以詩贈君謂君得醫之王道云而君油油然若無所能人言若不能出口𨿽曰天資之羙出乎其性而學問之力亦有不可誣者故人之重之不徒以其醫焉而已君飲量不深顧喜鄠醝酒酒味甘每至鄠酌之數觥則醺然而臥予故常寄之乃若其家宴飲賓客則輒以大斗客不醉不巳嘗著脾胃气血及傷寒諸論大要與慈溪王汝言所著略同其髙有獨�古人之祕者蓋十數篇予嘗與之語問及於詩君亦觧其要領蓋得之湯以修者人或未知也君旣老致仕家居猶時入參問王王以其國之舊老有勞績賜祿米�皂禮重之比卒王聞而惜焉王若曰嗚呼吾國盧扁亡矣學士大夫無弗走弔嘆息者君配楊氏生一子一女子卽尙義藝業性行克肖於君今復爲良醫云女爲張景輝妻繼配胡氏生子尙志側室張氏生子四兒尙義生一女適士人朱祖堯尙志不幸病卒乃有一子曰孝兒夫古之人有言不爲良相則爲良醫夫相者天子所倚爲重也而醫與之埒豈細務哉豈細務哉予往在京師見諸醫者無弗巧言射利者及讀太史司馬公論列奉越人淳於意諸子未嘗不嘆異焉然有如王君者𨿽曰未敢比迹神聖亦豈可列於今之人也蓋亦古名醫之亞匹乎君子而過其墓者下馬讀鄙人之辭尙其展敬於王君哉

○明故奉政大夫光祿寺少卿致仕進階朝列大夫西溪孫君墓志銘

予鄕舉同榜同生戊子者四人潼關孫君生正月二十有一日爲最長而予次之其二人者蓋凋謝之日久矣君气骨淸聳闊頤羙須髯老壽相也予嘗以爲期頤不止乃嘉靖甲午閏二月七日壽六十七而終長子承宣卜以明年乙未正月二十有一日合葬元配姚宜人於�鄕縣底董裏祖塋命其弟承家執狀請予爲之銘予與君同庚同舉交情餘四十年頗知君君諱大經字天常其自稱曰西溪父指揮使諱廉母淑人盧氏生五男子而君爲長當襲父職爲指揮使然幼奇特善詩對讀書裏塾一時少年皆不如比年十二父以意試之而曰讀兵法何如君曰不願也願舉進士於是送入衛學爲弟子員十五受春秋弄筆爲文飄飄有淩雲之气焉督學者浮梁戴先生見而奇之予之廩祿有決科之譽乃弘治己酉果舉髙第時二十有二歲矣庚戌癸丑兩舉進士不第於是卒業太學曰與四方豪傑之士交遊�議其勢勃勃然有千萬人吾往之勢丙辰又不第是時石淙楊先生督學關中公從而受學焉楊先生稱之以爲孫生治世之才不但舉進士進士不足以盡又自此十餘年而正徳辛未蓋會試又五次矣君之意倦矣於是嘆曰進士負我我父母老朝暮不可知今惟有謁�庶幾其少慰耳於是謁選爲南陽府同知云而是時畿內賊數萬流入河南諸郡甚劇也君奉臺檄修完南陽諸州縣城池小民恃以無恐明年壬申緫制大臣指示各鎭兵馬剿賊君爲督餉道遇賊與戰克捷有金帛之犒盜旣平專職淸戎然埋沒之獘理之爲難君多方鉤索由未䢐根罔不�露蓋淸觧者幾二萬人淸戎禦史以君淸理之法徧行郡邑巨滑老吏見之駭愕以爲前此未之有也郡逆旅主人往往竊取啇貨君下令禁止且曰拾遺物者出首敢匿者罰未幾郡民夏聰者首一袋不數日也一人自言河間府生員李光祖有一袋恍惚遺之矣君誥之答曰白金若干兩貨物若干果袋中有也自是受遺者多矣當道者以君才能余有常�諸州縣編審均徭編定則戶結一帖裏胥不得髙下其守歲�賑饑則惟究精實貧無遺口郡鄰襄漢地方闊遠流民藪聚訟諜蝟興君聽之輒得其情有訟獲其盜布者一端其半爲裳盜失者其半也較其廣狹粗細同色又同訟者曰是眞盜矣被訟者力辧不服君疑之乃令數其經絲數其經絲則多寡異也於是郡中稱爲神明有屈多赴愬於君君所自聽斷及奉臺省所聽斷者蓋贖罪谷粟至三千餘石貯諸州縣備賑貸焉巡撫都禦史及緫制大臣前後八人剡薦者五移檄禮犒者三逾五年丙子考績於史部比回郡而明年丁丑春起拜南京戶部江西�吏司員外郎奉部檄管理天策諸衛五倉其年八月以父喪西歸前此潼關無太監守備者黃玊者幸而得之志在得貨也是時長子承宣以指揮�掌衛���無謟乃力拒之二三憸人素與孫氏不相能在玊左右乘此隙嗾玊妄劾君父子乃被建至京師下詔獄轉之刑部賴一二大臣有知君者幸以無事其年正徳戊寅也己卯冬服闋謁部復除南京廣西淸吏司部檄委管鳯陽府衛糧儲督放軍餉革除姦蠹軍民誦焉及代復委管銀庫又逾年而嘉靖跋元壬午升署郎中事員外郎部尙書見其優暇復委攝山東福建二司事二年癸未從五品三年滿赴部考績得給誥加贈其父鎭國將軍母加封太夫人配姚氏繼配居氏皆贈封爲宜人焉三年甲申得實授郎中階奉政大夫往年黃玊鎭守潼關時箠一無辜人死至是事發作而玊爲火者南京閒住矣事當按問玊乃誣奏君謂君挾舊怨有所報復賴科道諸君子辧明而止六年丁丑君被微疾以母老思歸奏乞致仕吏部復奏以君恬退可嘉攺授光祿寺少卿而歸七年戊子夏母太夫人卒其年秋天子追崇禮成推恩臣下得進階朝列大夫云君自鄕舉至於入仕餘三十年問學之苦辛政事之煩勞殫心展力冀以文階報國而光於前人也亦旣遂矣於是奉身而退尋樂於巖石不幸被疾閒居數年乃遂不起蓋往年父母沒哀毀逾禮傷其心神以致暮齡怔忡昏昡竟不可藥不期頤而止是若有可恨者然�子���襲其祖職克能其官都�參帥可立而至次子承家受義民爵努力幹蠱友於兄弟衛學生承賓其第三子也不幸早卒女適人者指揮僉事王翰應襲指揮使楊文應襲副千�劉心乃其婚焉孫男�域�壅孫女許聘應襲指揮僉事彭益�襲指揮同知�熾應襲指揮同知黎自新應襲指揮使廢謙凡四人於是門庭赫奕世業昌熾潼關宦族莫敢與敵有如君者亦可以無恨矣君之先本山東鄒平縣人也歷世悠遠其名著者孫進進生子信信生子福福在金未嘗爲�領入元爲千戶有功鄕人推爲�平縣丞云而長子希武襲其父職�海州不幸中流矢死希武三子其季曰旻旻生六子其次曰惟方惟方生繼祖繼祖生讓讓生四子其長曰本從我太祖汛掃胡元�籍濟陽衛追胡至灰山戰死其弟智繼之亦死於戰而其弟雄復繼之攺�燕山翊衛從我文皇帝南靖內亂北追胡寇功最多升羽林右衛指揮使命守潼關衛君髙祖也雄生子眞未及襲而卒而遺子鑑嗣其祖職生二子�卽鎭國將軍君之父也自其髙祖至父有碑有表及墓志銘皆當世文�巨公撰述功行可信世不朽玆不詳著君之功行而集之以銘銘曰

西溪超羣不踵祖武而興於文爰蒞古郡其政孔仁召父杜母克仰前聞郎署載遷錢谷是司惟明惟公惟愼以持知止告休天子則喜陡爾光祿以勵頑鄙恩詔嗣頒進階上齒黃金橫帶光耀閭裏完節繁祉令徳考終瓜瓞綿綿奕世無窮我銘萬年永奠玄宮

○明故封安人任氏合葬墓志銘

安人者故兩淮運司同知渭坡髙公之繼室也以嘉靖乙未正月十有九日卒往時葬公於城東小已村祖塋矣誤列伯兄之左於禮未恊今其子陡阡乃卜新塋於其西南將以是年四月某日啟公之柩而合葬焉公葬時與元配邸安人合呂太史仲木爲之銘功行可傳不朽乃今任安人不可無銘於是陡撰世行阡走鄠杜下請予爲之予與渭坡公同鄕舉同宦遊京師相知深於安人之懿徳乃所稔聞固宜銘安人姓任氏髙陵處士禮之女也年十六有一二家問名者父不可而曰吾女法當貴是時渭坡公爲學官弟子方逝邸安人聞而奇之以告母太安人而行媒焉安人以是歸渭坡公公乃甚貧也安人躬紡績勤稼穡之事成化己巳歲旱饑渭坡公食廩祿矣安人以其廩祿易甘旨奉太安人而自啖糠楡凡事罔不先意順適太安人性甚嚴急乃悅樂之渭坡公得以專力於學無所顧慮弘治己酉舉鄕榜登癸丑進士第授戶部主事薦擢至郎中其後被累左遷鈞州同知復升知吉州遷轉臨淸超拜兩淮運司同知安人未嘗不與之偕而中饋之精潔夙夜之警戒蓋二十年如一日焉正徳丙子渭坡公不幸病卒維揚安人挈諸孤扶柩歸葬蓋稱未亡人者又二十年渭坡公曆官𨿽深然所至冰檗著聲囊中無何有安人淸苦自勵理家誨子罄竭心力由此病竟不可藥而卒距生成化戊子十一月初七日壽六十八歲邸安人遺子阿幼多疾病病且死或曰是宜棄之者安人泣且怒曰是何言人當謂我何於是委曲調飬以至成立然常忤渭坡公公大怒欲箠擊之安人輒擁護獲免蓋與陡阡等同處愛下非至親不知其爲兩母也𨿽陡阡少時亦不知阿今有二子承福承祚二女長適孫冬次適李登阜然阿至今猶病邸安人尙有一女適張曉而卒渭坡公以文祭之而曰汝繼母之哭汝甚於吾之哭也嗚呼於是知安人之處其女矣安人生四子二女階不幸先卒陡淸水縣學生阡髙陵縣學生皆食有廩祿矣往時安人之教之也以呂太史爲之師受蔡傳尙書拳拳最勵惟恐流於習俗而墮其父志今二子者溫而理朴而有文渭坡公之業勃勃乎其復興乎陌亦不幸而殤長女適趙廷羙次適臨淸知州劉守臣階生子承祖女適李灉陡生子承祀承禴承禛阡生女曰三春尙幼夫安人多子孫而賢老壽而終人皆曰孝敬其姑克相渭坡公撫邸氏之遺子女以此獲報於天爲世勸也然猶有遺善焉善其叔氏析產困阨服賈於外其妻病瘵甚苦安人極力扶持歿則親棺殮不少避或以傳染爲言者拒不聽及渭坡公舉進士勸其焚析劵與伯嫂及叔氏復同居視昔益厚其待叔氏子女若己出者伯嫂無出嘗畜一女愛之安人亦愛之裝資而嫁焉曰將以安伯嫂也其待僕婢嚴而有恩中有族子女則選良而婚媾之此數事不獨陡所能述也蓋鄕人無不道之予家故髙陵人以此亦獲與聞嗚呼可不謂賢矣乎其封安人也乃在弘治己未而是時渭坡公爲主事三載考績云銘曰

�阡企豪母心孔勞惟徳之操亦旣端只母心寧只歸報夫子有新玄宮夫子在中二媛是從嗟爾陡阡揚名萬年顯親爾賢

○賀太子少保禮部尙書李公八十壽序

曲沃仇生托予友綘州張廷儀致予書曰祿生也晚未能識先生之面目然嘗讀先生之文章矣宮保太宗伯南庒李公祿之外舅也而先生之素與遊也明年乙未月正元日當賀八十壽祿也荷公之徳罔極是同顧無以報之者早夜以思惟先生之文章太史公之家法也其庶幾壽公之徳於千百世乎祿也晉之鄙人也西瞻鄠杜敢以是請先生其畱意焉幸甚幸甚往年乙酉少保公壽屇七十其子監察禦史鏞稱壽膝下蓋嘗請九思之文章矣歲月不居倏爾十春因問廷儀曰公之動履何如廷儀曰公耳聰目明髮須半黑白面有童顏步健不杖善飯不過飲居於南庒有園亭有竹樹花卉視昔益盛而公之樂亦日益深賓客非其人不與見也聞朝廷用一賢退一小人則欣然而喜歲時伏臘及萬壽聖節則北面稽首而拜且必具衣冠焚香吁天早定國本爲社稷靈長之福三二年來禦史君移疾歸飬仲子太學生金深藏不仕侍公左右季子神木知縣鈞仁民勵節冀顯父母佾聞之也介壽之辰禦史君工於文獻蓬萊之賦仲子工於詩獻南山松栢之篇季子工於丹靑獻太行白雲之圖於是鱠以汾河之魚觴以襄陵梨花之春間以陸珍海錯之味侑以笙簧琴瑟之音此三子者之孝而公之所由以壽者也不其盛哉不其盛哉予曰介壽之禮羙矣奇矣然絲竹具而闕其詞未盡善也予爲制近體雙調之曲﹖諸歌工不亦可乎廷儀起謝曰幸甚請書別楮以附行李言旣九思於是仰而嘆曰書不云乎天壽平格夫所謂大臣者公而無私正而不偏通三才輔萬乘心胸洞達與天爲徒彼蒼者天不能無意於斯人也而予之壽焉所以壽天下國家也然亦有陰竊而苟得者與世浮沈君子不齒焉惟少保公負循雅和粹之資務飬心窮理之學擴休休有容之量追往古大臣之迹未老而歸旣歸而樂以至於今日焉若廷儀所述者而猶未老也則夫修齡遐祉浩無涯涘周公之贊君﹖者移之以壽公未爲過矣公之歷履往年序述梗槪粗�不復及也仇生坦腹之豪而乘龍之佳士也出入甥館冰玊淸潤公固愛之生亦拳拳不敢倍徳故有請於予焉惜予荒陋於公盛徳未能揄揚姑述此以復且質諸禦史君必有以教我矣

○九石記

弘治乙丑予買地西城之隅作衍慶之堂奉二親以居乃於堂下兩隙地輦石爲山藝植花卉供耳目之娛焉其後二親相繼背飬而假山因以廢棄今年夏於後園中獲遺石九片追惟往事不勝酸楚乃以二片置春雨亭之南偏東向置其三於書屋南牎竹林之外北向置其四於亭之北偏南向蓋因地之廣狹而置之以寓夫�墻之意云爾初非有意多寡之也明日忽自念曰惟是二者其陰陽之象乎其三者天地人乎其四者春夏秋冬乎於以見道器之說無往而弗寓矣又明日暑雨乍霽淸風徐來綠陰掩映而所謂九石者或若牛首或若蹲﹖﹖員或若虎頭或若秉笏或若冠之峩峩或峻而立或拱而揖或恭而安或俯而竣罔不各有態焉而予扶杖臨之亦足以樂而忘世也尋復念曰安得二親復蒞於此以供一日之歡乎乃淒然以悲又數日也客有過者見而笑曰玆石也特以在公之左右便而用之耳非奇絕也終南之坳淸澇之濱奇絕者何限第公不暇於求有可惜者予曰然誠如客之說客復大笑曰我非評石也正以況世之用才者耳予無以答客旣去之三日乙未秋七月甲子因筆之以爲記

○代作馬訓導母哀辭

慨旻天之憫覆物無微而弗仁胡賢母之淑愼乃罹數之邅迍方檄捧以祿飬倏玊毀而蘭焚果气數之有常𨿽仁徳而亦淪訃遙遙以逓哀子煢煢而消魂雨浪浪而隕涕聲浩浩以徹云杖枯桐以信邁望申墟而東奔烏噪風以返哺猿嘯月以號羣申達旦以不昧感玆音之難聞指明星以遄往循��而入�陡虛堂以���音容其莫存顧手綫之在體委斷機於�����之訓子囿仁義以植身旣觀光於�國爰秉教於��繩多士以就矩咸雅飭而循循甫歲行之一周遽中道而離分惟子行之未艾擬皷楫於違津迫芳躅於往哲揚母氏之淸芬信千秋之未朽卽九泉而亦欣嗟予輩於宦海子同寮而情親欲執紼而無從徒哽咽其莫伸托言辭於楮素庶悃欵其少陳冀靈爽之如在尙有鑑於斯文

○緫制邊務奏議序

九思獲曙漁石唐公緫制邊務奏議爲之撫捲嘆息曰嗟乎蓋於是而知公之爲全徳也仁以卹眾而弗市其私明於用將而弗屈其才公於賞罰而弗狥其情嚴於禦邊而弗啟其釁神於料敵而能中其機善於取勝而弗有其功忠以得君而弗懈其力文以達務而能工於辭凡此皆於奏議具焉故曙公之奏議知其爲全徳也世之君子自負豪傑者何限口談兵務滚滚可聽然莫能措一籌手弄文墨亦﹖﹖帋上之陳迹耳有如公者幾人人常有言吉甫䢐而後世無全才韓範逝而書生多腐迂自公視之於斯言也其可信乎不可也公自少年遊於楓山先生之門以道爲學壯而登仕由縣令禦史以至都禦史吏部侍郎光明俊偉天下想望其風采惟恐用之未至也乃若今日之事駿功茂烈有平寇之碑有賑饑之敍有西徵出塞之師有邊人之謠九思於此特述其奏議云爾余不復及也公今得代入爲刑部尙書蓋未幾而統百官均四海侍帝左右調燮元气攄其平生之學以大慰天下之望者自有國史之筆在九思弗得而與焉

○賀劉母太孺人壽序

封孺人駱氏者監察禦史新野淯西劉公之母也今年壽躋七十有九歲二月十有一日寔惟誕期當是時淯西公方奉璽書督茶馬於隴西﹖期及代駐節於啇州設帨之辰未能稱觴膝下曕云之思不勝懸懸維時右參議郗君分守於商感公純孝遣使鄠杜下請九思敍述爲太孺人壽且以慰淯西公云蓋四牡之詩勞使臣而作也其辭曰王事靡�不遑將母又曰將母來諗說者曰無私恩非孝子也是故爲之君者敍其情而閔其勞如此云今淯西公奉使於外者期年於玆其先公後私之念於古之使臣蓋殊代而同軌至於茶馬之法不法官屬之臧否庶獄之�抑釐革裁正陽舒而陰�������訪之務所以�不及而�其�者又未�不汲汲焉爲之不知古之使臣所以自盡者視公又何如也玆旣����命於天子書不云乎徳懋懋官功懋懋賞崇階峻陡次第可至所以爲太孺人千萬年壽者固無俟於九思之言也九思所欲言者以爲西陜之疆去新野二百里而近未有二百里而近而母老在堂不過而省視而未�淯西公純孝君子也其能恝然於哀乎毛義溫太眞之是非其品第亦久矣且我聖天子以孝化海內軼�堯舜而不行周王之事乎公旣得代駕�四牡��春之和煦瞻桑梓而蒞止萬卉芳妍相�如繡於是�壽�之堂設玳瑁之延膾淯河之鯉脯�山之鹿列水陸希有之珍太孺人之康彊視昔益甚於是冠翠�之冠服彩霞之帔垂蒼玊之璫曳文綺之履��步健就中堂南向坐佳賓咸萃諸孫繞膝於是淯西公峩冠豸緋北面而立稱紫玊之觴酌以梨花之春跪而獻之膝下侍者歌予所制雙調之曲以侑之公語諸太孺人曰此翰林王子之作也母其聽之太孺人宜�然笑曰有是哉子之孝也當數舉子之觴公頓首�首祝千歲而���休哉於是時也一日而萬金邪�������足道邪夫然後具叔輿侍幾埜奉飬京邸以迓無疆之休公義私恩臣忠子孝蓋兩盡而無歉豈不偉哉豈不樂哉敢以是復郗君爲太孺人壽淯西見之當躍然喜曰王子之言吾之本意也

○扶風知縣楊侯去思之碑

予讀前史見古之君子有功徳於民者民感之不能忘或生爲立祠或去後立碑以系其思光照簡冊流芳百世予未嘗不嘆慕焉乃今之世蒼鷹乳虎搏噬無厭民苦其毒惟恐去之不亟亦有措意撫卹不尙威刑者似爲可取然硜硜守已無所規盡老吏猾胥視爲木偶乘以生蠹姦獘百端若斯人者自言愛民實予之禍大抵剛猛有才者難保其廉煦煦爲仁者迂腐不振至於�足以濟事而不迂仁足以育民而不市廉足以律己而不矯威足以除惡而不暴若是者子視其民夫視民如子民不以父母視之無人心者矣夫子之於父母時而依之則安曠而遠之則思思而不已則怨恨生嗟嘆興此發乎中心之誠非可以彊而致者予觀於今之世蓋千萬人而一人焉若扶風知縣楊侯者謂其人非歟侯自嘉靖壬辰夏蒞任於今才三年耳部檄至以科道起用百姓聞之且喜且悲畱之則無計捨之則不忍戒行之日父老豪傑畎畝之民蓋數千人無弗垂涕攀號者侯亦爲之泣下自卯至於午乃始別去旣去畎畝之垊咸曰奪我父母去我曷可忍推出有力者十數人北走闕下乞我侯我侯或庶幾可復來乎不然其曷以慰我思於是父老豪傑相與謀曰小民無知曷可以求天子之耳目是誠在我乃號於眾曰爾各卽爾家勤爾業爾欲復覩侯乎異日事也或乘傳持節而過或藩臬巡歷於玆今莫能卽遂也必不得巳僦工磨石請於能文者敍述侯之徳政樹之縣門巍乎煥然爾輩過而見之�侯之復蒞於玆也爾以爲何如眾乃驩然應曰幸甚幸甚於是介生員李文會東來請於予予往年癸巳嘗�侯之徳政矣玆不復敍乃采其民謠合而爲之銘銘曰

維侯名瞻淑後其字系出蒲東世崇禮義發迹賢科民牧是寄嘉靖壬辰我侯載蒞首勸農桑朝夕率勵富以牛種貧者力气有事南�彼此交濟夜聞紡織薪米助費多方弭盜外戶不閉歲旱蝗﹖虫﹖虫﹖禱之卽斃白金賑�侯心畫計富者爲糴貧民獲利言言學宮文教久墜自經陶冶兩生髙第濟濟蹌蹌益盛罔替龍槐烈女久沈於世建祠豎碑幽光乃熾守節無玷胡婦董氏奏聞於�表厥宅裏寺曰法門佛骨之地易爲崇正舊扁斯��集杏林舉行鄕厲築堰防�荒田俾藝凡有興作不妨農事民始多訟久而悔艾衣食旣足歌謠乃起冰淩之稱靑天是比扶風岐山無間遠邇王氏九嶺西蜀舉子題詩旅捨循良堪擬猗歟楊侯無媿前史民之思之甚曷能巳我銘玆石貽於萬禩

○西安郡守夏候修治之記

西安府治西隅缺狹由同知而下至於諸屬之宅以及吏人之公廨參差不齊且就敝漏嘉靖癸巳淮海夏侯自刑部郎中出守玆郡下車之始卽有意修治之顧未信而勞民義有所未宜也於是敷飬民之故嚴弭盜之法興庠序之教淸冤滯之獄鋤姦豪之民黜舞文之吏振禮讓之俗而主之以敬信行之以漸次操之以廉愼委之以無心越明年甲午郡內遠邇靡然向化有稱治之風焉侯乃自畫曰民可使矣於是以其修治之原請於撫按撫按報可而曰以公帑之白金從事於是截民屋之在西隅者平其直而鬻之視諸隅則斬然齊矣於是卜日興事爲同知之宅三爲通判之宅一此撤舊而新之者爲推宮之宅一此舊北向而易之者凡宅皆洪麗南向與郡守相鄰比矣其經歷而下及添注知事檢校及司獄庫官之宅六此在郡堂西偏而易之者今在西北隅東向其吏人之公廨凡四十有九人人屋一楹今益之以百楹有奇分布居之便防禁也又以其餘力於郡堂之後東西各作棚屋三楹備燕居也有制動於靜之義焉又於郡堂之東作屋六楹架冊籍也又於郡門之外作一巨坊扁曰關中首郡京兆之遺意也是役也出公帑之白金四百八十兩有奇工始於甲午春二月乙未秋九月告成事同知二劉君髙君命九思爲之記春秋一門一臺必書重興作也矧是役之尢重者乎然費勞而上弗疑役時而民不告勞是故記之記之者非以重興作也於一役而侯之善政可睹也夫一郡者天下之則宰相者郡守之推侯魁梧磊落偉丈夫也徳足以負重而心若弗勝才足以致遠而力若弗及量足以容眾而溫而有理剛足以決事而威而不猛智足以辧姦而明而不苛守一郡則百姓寧一郡治此今日事也舉而措之於四海之內眾善旣立羣賢異集此休休大臣所以保黎民利社稷者乃侯他日之事故於是役也法宜具書非以獻佞也侯名雷字道亨淮安鹽城人後之君子尙有考於斯

○明故文林郎雲南道監察禦史袁君墓志銘

君諱澤字汝霖醴泉縣龍泉里人也髙祖諱某洪武初以人才授醫學訓科至諱某者代爲醫學訓科五世公之父也慷慨有幹局當道者聞其才嘗委修灞橋著名其後諸藩邸有所營構亦嘗委任焉蓋無弗當意者至於委督邊餉歲無寧居若是者蓋三十年輒所督先期完是時鈞陽馬公爲巡撫都禦史威聲振關陜見者股栗然以其能也愛而勞之且問民所疾苦時咸以爲奇也元配寇氏繼楊氏生二男子而禦史君長禦史君天資粹羙自幼檢制不尙溫飽讀書每至夜分孜孜不怠嘗質疑於觧履常先生所入爲學官弟子以陳氏禮記舉弘治己酉鄕試明年庚戌中乙榜授眞定南宮縣學訓導蓋是時父母老在堂將藉此以爲﹖﹖修瀡之奉耳非君之本志也君教人以明理修徳爲本而結之以信義示之以躬行於是諸生翁然從之不獨取科第爾也乃懇懇焉戴君若父母焉�其配王夫人嘗病疫甚危子尙幼也諸生晝夜逓居外寢候起居問湯藥卽親子�以過之郡守平涼張公文璧嘗集州縣諸生羣試之而去取髙下悉委之禦史君蓋嘗薦之而曰眼中無如袁先生者未及轉唐山��其年弘治丁巳也是時唐山乏科者且五十年君蒞而嘆曰教之未至也於是晝夜督課之諸生亦各自奮努力於學乃相繼舉鄕榜登進士者蓋數人焉其後居�路皆念君不忘君巳家居猶於數千里寄衣物而曰所以有今日者師之功也君在唐山八年以父喪觧任正徳戊辰服闋北上會南宮白秉徳先生在吏部爲侍郎薦爲國子監學正在寮寀中昂昂如雞羣之鶴南陽王懋學虎谷王應韶相繼爲祭酒咸禮重焉錢谷委其董治撥歷委其序次而曰無如袁先生公庚午秋京師大水公廨盡傾虎谷命諸屬自治之落成而官興之直諸屬無弗虛增其直者君獨以實告虎谷嘆息曰卽此一事其人固可知也尋以母喪歸逾年甲戌服癸補任會監察禦史缺員吏部都察院推其才能堪任者授君爲雲南道監察禦史云未幾巡視西城是時權姦用事橫甚莫敢誰阿其有犯者君悉置之於法不少避彼亦無如之何此書其大者耳其它固由此丁知也丙子奉敕淸戎於河南兼造戎器及照刷諸司文卷一日按部於外邑吏以冊籍進君問其姓名里甲而曰爾家軍籍否對曰民也君見其色動徐察之果軍而埋沒者也於是發其姦狀遠邇駭異稱之爲神明云汴城一生員家甚殷富乃與比捨身曲�小事相�比公見訟之鎭守太監蓋欲破其產也生員急乃誀之君��斷之而其禍遂息君在內臺時常有封事甚壯爲��者所稱賞至是復上封事舉河南僉事賢能者一人劾陜西參政貪暴者一人天子報可下吏部黜陡之前後以有功地方三受金幣之犒君年未滿六十乃一旦浩然思歸移病以請旣得報而歸乃命諸子或讀或耕各執其業從而訓之以爲治家莫如儉植身莫如孝無戻吾言斯可以爲子矣間以其暇與其三舊遊禦觴爲樂屏去聲妓雅歌投壺有洛下之風焉今上卽阼或有勸其出者君曰明天子在上夔龍滿朝太平可立致吾得老於泉石足矣嘉靖癸巳十二月初六日病卒正寢距生天順辛巳某月某日得壽七十三歲元配王氏往在南宮疾疫先卒矣是爲弘治甲寅三月廿六日生男子梧舉丁卯鄕試仕至稷山知縣女子�縣學生張瑜繼張氏嘉靖乙酉十月廿五日亦不幸先卒生男子楓爲縣學生女子適邑人白學易再繼邢氏生子男女各三人檟爲陰陽訓術枓枝及女俱夭又有孫男女各十一人曾孫男六人嗚呼其亦可謂盛矣梧常從遊於予乃具世行告予曰將以某年某月某日葬父於某地新塋之兆願哀而爲之銘予與君同鄕舉時同舉者至是幾五十年凋謝殆盡然醇謹篤行有如禦史君天不�遺以範薄俗是豈獨�氏之不幸也其銘曰

龍泉發祥產玆英碩鹿鳴嘉賓載持教鐸多士奮�教鐸之功考徳序績遷於辟廱維彼辟癰羣賢之藪衡鑑我持冰檗我守推轂憲臣君居其守巡閱都城淸戎河南折豪剔蠹望之巖巖旣倦而歸泉石是耽桂芬蘭�其樂孔覃維攸好徳亦考終命史也作銘直而匪佞谷變石出揜之復定

○記遺石

乙未夏六月予於後園獲舊石九片置諸園亭之側有作以記之矣又數月也復獲一片於危墻之陰奇古視前特甚置諸亭北四石之前宛然奎聚之象焉似亦非偶然也於是嘆曰數畝之間眉睫之下尙有遺而未見者何說淸澇之濱而南山之坳也予有感於或人之言故又記之如此

○長男瀛墓志銘

嗚呼天乎往歲康氏女卒予爲銘其後繼室張孺人卒予爲銘乃今又以銘瀛耶嗚呼天乎其何以至是耶昔瀛之生也爲弘治庚戌閏九月初三日壬午是時先大夫教諭祥符予會試下第奉侍焉予妻趙孺人產瀛學捨中先大夫喜命小字曰東京志其地也逾六年丙辰予以被選爲翰林庶吉士乃名其子曰瀛志喜也明年丁巳趙孺人卒又三年庚申張孺人至其所以撫瀛者甚厚也其年秋予遣瀛受學於唐舉子鵬癸亥春復遣受學於主事劉道行所正徳丙寅遣受易於成舉子文林明年丁卯瀛生十有八歲矣爲加冠崆峒李先生字之曰子洲云其年秋納婦楊氏楊氏者予鄠判官楊相之女也庚午瀛赴鄕試不第癸酉春太史康先生見其論漢文帝前席賈生喜謂予曰渼陂有子矣秋八月舉於鄕冬十有一月以先大夫棄飬不赴會試其後屢試不第而嘉靖丙戌謁選爲羅江知縣云在羅江五年接詞善聽善弭盜戶口役賦皆自編定吏胥不得與自措置作禦史察院待學官弟子有禮歲歉賑饑有法巡按禦史布其法於郡縣而曰放此行善與巡撫都禦史俱有剡薦庚寅秋吏部將以風憲起用矣有言於文選郎中者謂瀛丁母憂去矣事遂不果其年冬張孺人卒瀛乃守制歸明年辛卯會文選郎中遷秩去代之者不知其丁憂也乃推升順天府通判云癸巳服闋補任明年甲午巡按禦史以賢能行勞未幾巡靑給事中禦史復勞其能然自玆有宦成之怠矣瀛年四十始生子良木不得置媵婢乃更無子冬十有二月良木六歲痘發而夭瀛乃痛哭不自制損傷其腑臟矣明年乙未春正月加以憂懼叢集病乃大作奏乞飬病旣得請乃三月二十有四日甲申竟以腑臟枯竭而亡年四十有六耳嗚乎爾瀛其曷以至是耶國老序庵先生李公以予受知左右久不忍棄視瀛猶子遣使送其柩於家此古昔盛徳君子之事蓋非今人所能也瀛丰厚羙丈夫也心無嫉忌性慧能作字亦觧吟詠之事飲後酣醉乘興揮毫縱橫滿壁亦間有可觀然多欲幸酒不肯苦讀書堇堇若是而止至見一義事輒曰我爲之又常語人曰我將孝父云云及啇之於內怒發一二語卽箝制帖帖不敢動以此累其終身不獨殄其後也嗚呼此亦足爲妬婦之戒瀛有一女嫁爲西安後衛應襲指揮白椿妻云渭卜以瀛卒之年十有一月二十有七日甲申葬六老庵祖塋之次泣告予請銘嗚呼爾瀛吾乃爲爾銘耶飬吾者爾爾先吾死嗣爾者子子先爾死嗚呼爾瀛生曷以成死曷以寧吾以爲爾銘

○老禦史傳

老禦史者姓熊氏諱恭字孔寅一字孔明以後字行家世丰城之松湖家貧好讀書乃百家書無不讀或勸其學舉進士者笑不答比長慕司馬子長之風束書出遊遊姑孰諸郡至於金陵�六朝之故登牛首望鐘山气佳哉�����而嘆曰此我明萬世根本之地��無賦獨����生一籌耳巳乃入荊湘弔淚羅��丘弔陳思王墓至於大梁旅食者久之以大梁���通而南北啇旅之會也遂定居焉居嘗賦詩皷琴��王孫遊諸王孫咸師事之無敢狎狎則怒絕不與遊至於�客�吏益辟匿弗與見也及見奇偉磊落之�相與談世務評古今詞賦術數之書人物髙下��竟日夜不惓性顧嗜酒興之所至卽無客不問�叟市�嘗面識者卽拉而入酒家飲�酣擊酒案歌古詞賦旁如無人者聲浪浪若金石云而同飲者驚怪之逃去亦不�問也嘗以十金讎酒家而自喜曰誰如我者誰如我者家以此無厚蓄或從貿易所得值貧而老者又輒予之家人患苦之或勸其節用洋洋若無聞焉亦嘗間歲���丰城展墓一日曳木屐行吟舟上失足墮水中���之出笑曰得之矣得之矣問之云云佳句也然��詩多口占不起艸卽起艸亦旋復棄去不存大梁人間有得其一二者不多得也又能以生之歲月時日��其後事若持左劵無弗奇中者然亦偶一爲之耳���爲也子子修生十餘歲矣常摩其頂而謂其家������舉進士爲禦史爲禦史而若曹見之我不及見也贈我老禦史遊於地下足矣其始家人亦未之深信也乃今服其神識如此往年人敬其徳稱之曰素齋先生今不稱稱老禦史從其好也老禦史蓋有兩男子而子修其次請予爲之傳云

太史公曰云夢熊子修嘗自奉天兩訪予鄠杜與之遊翛翛物外之松喬流也心切異之今觀老禦史風烈有自哉有自哉自古逸民狷士多傲世不羣然讀其傳百世之下猶能使人撫捲嘆息焉恨不與遊若老禦史不其然乎故士必有托而後能施於後世也

○渼陂別知詩序

渼陂子棲於南山之麓安厓先生賜之書曰子之淸才茂學海內之人皆知之皆仰之所不知者其爲人耳又曰嘗讀子之渼陂集矣其淵然之音蒼然之色馡然之芳腴然之味耳目口鼻各滿其欲則幾席之間春風襲人當於古人求之矣又曰冬初又當告別希賜佳章以華其行渼陂子得書媿甚尋復自念曰嗟乎同心之言其臭如蘭安厓先生知渼陂子之心矣渼陂子其曷可弗言也於是賦別知詩六篇而序諸其首若是云

○明故茂才張君合葬墓志銘

咸陽張崇徳嘗從予遊正徳己卯以毛詩舉於鄕累舉進士不第嘉靖壬辰謁選爲江津知縣是時其父尙玄君巳謝世久獨其母竇孺人在堂崇徳於是奉之入蜀踰三年乙未孺人思鄕井甚切崇徳命其妻子又奉之而歸歸三月而被病卒其年十二月初十日也前此予聞崇徳在江津治行爲蜀令第一有報其取用入京師者予喜而嘆曰可謂不負尋又報其以母喪歸於家予未之信也丙申冬十月崇徳來謁予累然衰�乃知竇孺人果棄飬取用事乃不果行予爲憮然者久之崇徳執狀泣告予曰先君葬時不肖孤孱弱無識未有銘玆將以十二月初三日合葬先母於經周莊祖塋之次惟吾師不棄賜之銘則先父母可百世不死成化末予在校庠爲弟子員是時尙文爲弟子員有名常同試於鄠督學者婁先生獨器重尙文尙文年少負气特立寡合顧愛予甚遂相與爲布衣交其後崇徳從予遊葬其祖父母及其叔父靖海令尙節皆予銘乃今銘豈可辭尙文諱鉞字尙文其自謂曰渭濱父諱英成化初爲校序弟子員才名藉藉人稱爲張才子然竟不偶以卒當是時尙文始九歲尙節愈益幼甚其後尙文奉其母杜孺人之訓奮起讀書弄筆屬文先進咸遜避之以爲張才子有子矣弘治中累赴鄕試不舉甲子秋與尙節同試而尙節舉君爲之喜曰終父志者吾弟也且以慰吾母吾不舉姑俟之云爾人亦罔不曰良工不示人以朴大器晚成張尙文豈終困者行當在靑雲之上矣乃明年乙丑四月十七日不幸病卒距生成化甲申十月十八日壽僅四十二歲其年予以翰林歸省於家聞而嘆息焉虎谷王應韶督學過鄠顧謂予曰可惜咸陽一才士死嘗知之乎予曰尙文故友也邃庵楊先生亦嘗稱之其見重於當時如此尙文兄弟三人仲弟錡有廢疾尙文令之督農以毛詩授尙節皆底於成所以慰悅母心而振起其乃翁之業者如此至於朝夕孝飬之節友於之愛皆可略不具書縣令寧陽孟某者廉吏也教愛其子延尙文爲之師尙文抗顏自重不開口言一細事至若朋友及鄕黨有不平者輒以義理剖之乃相與語曰張尙文異日當爲直諫禦史比卒縣令與其師弟子空學往哭盡哀蓋送葬者不下千人至於今人稱其徳不置古曰一世之短百世之長其尙文之謂乎竇孺人者咸陽逸士竇景云之女也尙文旣卒有母在堂孺人所以委曲孝飬者猶尙文之存也是時崇徳甫十有五歲孺人撫之泣曰成汝祖之志者汝叔也汝父之志成之者不在汝耶汝其念之哉崇徳泣而對曰不敢忘自是�勵果�於成��旣�舉進士不第������無崇卑惟其忠進士命也吾老矣時哉弗可失���之有江津之役比至江津孺人又語之曰古之���其子之廉則喜謂之好消息我獨不爲賢母矣���念之崇徳於是斬然自立尢善於蒞政當道者罔不�許而薦書不及以此不果取用此不知其何說也姑俟之恐無終屈之理孺人生四男而崇徳長次崇道次崇義有志學舉進士次崇信二女長適同邑王某次適邢臺知縣同邑劉坤孫男十人應舉應登應詔應聘應奎應春應秋其三人尙幼未名女四人長適縣學生趙�元次許字谷恩佑其二亦幼未字云始孺人之稱未亡人也常自企曰幸不死見諸孤之成立下從夫子無憾矣今計其生成化丁亥八月初六日壽躋六十九歲子孫森森然而盛而崇徳乃又若是九原有知當與尙文共瞑月無憾也已爲之銘曰

志遏於我躬維我子之成璧合於我室維我心之寧吁嗟尙文維子之英旣廉且平無忝於所生皇鑑孔彰終以揚�名

○��寧唐氏二賢墓道之碑

�������唐��關�蒞鄠杜告諸前史王九思曰��寧州南十里長坡之原山川�合艸樹��吾祖葬於是吾父葬於是惟是墓道之�且有貞��其世行詔來�焉故有請於執事往年予友呂�木言南赴畱都過定遠定遠唐今光明磊落君子也有惠政在民民爲生立祠予聞而慕焉恨不識唐令也乃今出按風裁凜凜其禦史也問之前定遠令也予愈益慕甚及獲承顏�辭始慊於衷而服仲木之知人云退而閱其世行乃又仰而嘆曰嗟乎池南公之賢所由來者遠矣按唐氏諱以敬字克欽者公祖父也人稱愼齋先生云少穎悟絕人讀書日記千言比爲州學弟子下筆滚滚千餘言可立就一時州學弟子咸辟弗敢與並以爲取進士猶反手耳何說鄕試也乃五試於鄕而弗舉成化甲午��歲貢矣督學者仝公素奇之而曰勿與唐生貢貢其次者唐生今秋翩然髙舉矣果然然屢試禮部竟不第乃謁選選爲成都府通判司糧儲是時糧儲蓋百萬計而吐蕃弗靖出納惟艱又多宿獘先生主之以公蒞之以明而持之以廉未幾宿獘祛而出納允也於是巡撫都禦史禦史咸曰眼中磊落無若通判者會欲薦通判超擢之會以母喪辭任不果三年免喪不肯復起或有勸之者先生大笑曰有是哉成都之役非吾�����幸甚獨柰何可復�呼乃與郡中故舊�飲宴爲樂情景所會出爲歌詩卒然而成而弗知其老之將至也若是者蓋幾何年而某年某月某日考終正寢距生某年某月某日壽蓋幾何歲所著愼�集存之家乘雲配夫人王氏生二男子長日翼�先生者池�公之父也諱佐字良弼自幼有志於學侍父卒業成�見其友天下之士也毅然奮曰男子當爲天下奇��竇窟舉業中不足爲也歸受學於先正朱淸庵所淸庵奇其才以子妻之先生自是益耽於學以爲六經諸史聖賢之道古今治亂之迹闕而弗知非學也乃大肆其力俯讀仰思靡間寒暑所據一榻日久當肱處輒陷而性復耿介踐履篤實卽昆季羣居亦不妄接一語不若己者不友也以此積之深厚作爲文章沛然若江河之有源委也督學陳公者試論內外賓主之辧見而大奇之曰此得之體驗者入耳出口者不能爲也因進之而曰科目不足以盡汝汝其師聖賢乎庶其可也故稱之諸弟子亦猶童公之於愼齋也諸弟子辟之亦猶愼齋往時之諸弟子也弘治己酉列置觧額矣爲當道撤去易以他士副使荊公爭之不能得甚恨及壬子乃得舉而荊公猶在也喜而言曰惜哉巳遲唐生三年矣丙辰下第遊太學而母王夫人訃至奔歸哀慟且死愼齋�之曰父在可以死母耶乃節哀不死甲子卒業在京師聞其父卒痛哭幾絕同捨生固觧之得免匍匐抵家拊棺哭者數日水漿不入口嘔血數升乃遂不起甲子十二月二日也其生爲成化丙戌六月二十一日僅三十有九歲耳往年父選成都意不欲往先生勸之以爲窮經將以致用而殫力報國臣子分內事也愼齋從之於是有廉惠之績比卒而謂其姻族曰死矣不能出分才報朝廷有餘恨矣嗚呼觀於斯言及其死父之事則先生之忠孝大節垂名宇宙𨿽百世可知也至其平生細行必謹所著文章詩存不存不書書其大者如此配孺人朱氏貞慈柔嘉具在墓表語中乃生三男子池南公�仲子也舉進士爲令起爲監察禦史於是贈其父如�官母則爲孺人云王九思曰晉寧唐氏父爲愼齋先生而翼齋先生爲之子維學維行世徳作求可不謂之二賢矣乎是用書其墓道之碑君子而過其地者尙��哉爲之銘曰

維唐之先出自富春植徳孔遐迨宋益聞昆季友愛表厥裏門我明洪武宗善維良陷於巨豪來戍滇方二子代之凱仲病隕循仲憂傷相繼以泯友愛之風勿替而引爰及愼齋循仲之子詩書起家掇科登仕漚視浮名尋樂知止我思古人靖節是擬乃生翼齋翼翼朝夕賢聖我師惟徳之飭死狥所天孝孰與匹池南挺生繩其父祖視彼二賢益振其武世望秉鈞天子是輔欝爲茂林二賢之墓皇澤方覃賁爾南土史也作銘垂示千古

○與呂仲木先生書

九思頓首涇野先生執事去秋枉顧匆匆別去未��所欲言者甚恨辱惠宋四子抄釋執事平生所學盡在是矣僕老矣得之恨晚柰何柰何夫四先生之書亦當經月然體認之功或缺如也乃今��������愧悔多矣夫道未易聞也惟自今��������物者先從身所臨處格而行之亦������一云爾不然恐虛生此世也昔呂進������州以爲可愛也學不多年數之不足不猶������執事今之伊川也僕亦願步進伯之後�����則執事也寧敢忘所自耶僕又思之此書����巳廣而吾陜省則罕有見者濟濟諸賢豈��������之人刻而傳焉則夫錫類之仁執���������人耳僕欽教之餘輒敢瀆聞非以於譽也�����終教之不我遐棄幸甚幸甚九思頓首

○陸汝淸傳

陸汝淸者大梁祥符人也始諱澄字汝淸後更諱淸字仍其舊云弘治庚戌先大夫教諭祥符予自禮部下第來侍先大夫是時汝淸爲學弟子員少予二歲加冠矣一日予請於先大夫欲會友講習諸弟子誰其可者先大夫曰李鉞陸淸又曰鉞遠到淸慧恨差惰耳鉞者宇虔甫長予三歲然是時二君同捨同受朱傳毛詩聞會�喜甚乃與訂約月六會講明書史�題退爲文章及會主予點竄巳乃啜茗論古今人物及修身行巳當世之要務戒無狎談無朋醵酒食然汝淸時或學晉人書學詩虔甫不能也壬子夏鄕試力﹖田期予擬七題具食飲閉二君空屋中及暮脫槁乃�啟戶若是者數次汝淸時或不至予輒面數之乃笑謝曰兄愛我兄愛我其秋虔爾舉矣尋予別汝淸赴禮部試乃又下第遊太學注選於吏部甲寅冬復來大梁索汝淸別後所作大異往時喜謂曰非復吳下阿蒙乙卯乃又不舉予甚訝之明年丙辰予同虔甫舉進士至戊午秋八月予爲庶吉士過大梁寓宿相國寺僧捨汝淸與予對榻劇談是時三二日榜出矣予請誦其所作鏗然可愛謂必髙舉無疑尋予在途次閱鄕試錄而汝淸乃又失意予私自念曰大匠不示人以朴大器晚成其汝淸之謂乎其後累試輒不舉正徳庚午予自吏部左遷壽州汝淸以書唁予累數百言詞翰並妙把玩不忍釋手爲之嘆息曰有才如此而不得一舉豈非命乎豈非命乎壬申夏予罷歸裏捨泊舟朱仙鎭汝淸冒暑走會予坐柳陰中敍契闊至夜分語及先大夫輒泣下曰師於我有罔極之恩恨無以報耳明日予遂陸行汝淸送之中牟相與執手垂涕而別明年癸酉先大夫棄飬甲戌葬我先大夫汝淸函寄貝﹖專物爲文以祭婉曲淒愴殆不忍讀是時虔甫爲陜西按察使不稱門弟子祭乃與同寅者具官祭予嘗言其繆彼謂人曰慮不及此耳然前此巡撫都禦史陳仁夫已斥其爲黑面賊矣嘉靖壬午予姻張震夫來自京師言見汝淸汝淸歲貢矣枯一目鄕人云哭父母爾也予聞之不勝悲咽震夫乃祖亦嘗爲祥符教諭拉汝淸同謁虔甫虔甫時爲兵部侍郎語次及予頗讓汝淸出謂震夫曰僞耳非本心也癸未夏虔甫督餉三邊歸過長安適予以兒女婚姻在長安不得以與之接落落眾人遇我耳予一笑一與校也問汝淸消息始知仕爲鄒縣訓導其年春病卒矣予泣下仰天嘆曰天乎天乎汝淸乃若是巳耶甲午秋閱河南鄕試金﹖系至祥符陸柬自念曰得非汝淸之子乎其後云夢熊子修過訪問之子修曰然汝淸之子才子也必舉進士予且悲且喜謂子修曰汝淸可謂不死矣至是柬以書請予爲汝淸述傳其歷履世行且在墓志語中不書書其交予者如此云

太史公曰諺云結交結君子難矣哉外物之移人同捨而叛發有道一哂耳嗟嗟汝淸其賢矣哉賢矣哉

○程孝婦傳

程孝婦者安氏前監察禦史啟充之配刑部主事佑之女兵科都給事中盤之�也蓋嘗封孺人矣今以其能孝不稱稱孝婦云其傳曰孝婦諱宗菊秋英其字蜀嘉定州人也年十八歸禦史君禦史君爲舉子卒業成均舉進士出知三原縣起爲禦史居京師孝婦咸侍焉正徳丁丑禦史君稱病歸裏捨當是時父母老在堂所以備極奉飬者乃孝婦親執其勞未幾封君物故乃事太孺人煦煦愉愉曲盡誠欵諸姊歸寧覬所欲與輒先意爲之姑嘗爲莞爾笑曰新婦知我嘉靖壬午天子新卽位詔起禦史君其年春太孺人病病不能食飲禦史君憂甚苦迎醫醫藥無所不致至竟不食飲孝婦仰天告曰吾聞刲股者愈姑愈卽我死萬萬無恨於是刲其股進之太孺人有間太孺人張目呼孝婦曰異哉我病恍然若有釋也其何爲者邪孝婦心獨喜不�言眾亦無敢言者禦史君見其若是且喜且痛弗自覺其涕淚之沾襟也然其時引刀者誤絕其筋手乃攣踰七日覺曲腕孛孛痛甚乃絕筋復屬矣嗚呼謂天道無知可乎其年太孺人竟不起孝婦哀毀甚函所刲之肉以狥蓋茹淡者三年丙戌冬禦史君復入京師踰年而有戍遼之役孝婦誓與俱東禦史君不可令其西還踰七年而壬辰冬十月朔病卒正寢於是吏科給事中鶴亭彭�題其旌曰孝婦云而州之遠邇長少聞者無弗曰眞孝婦眞孝婦孝婦僅四十有五歲嘗生四男子俱不幸夭乃以從兄之子伯嗣焉訃聞於遼東禦史君日夜哭之必盡哀人或不忍聞旣蒙恩賜還卜以嘉靖戊戌冬十二月庚申葬之金鴨墩蜀參三原郝先生曰子交禦史君久稔知孝婦禦史君遊成均時無饋諸豪傑或不足卽脫簪珥有雜佩之風在三原時大旱跣而雩卽暴於壼有分痛之義爲禦史時觸忤近幸畏其過激賈禍也有先機之知二子繼夭勸其置媵妾廣繼嗣有樛木之愛其復入京師也事�洶洶若履虎尾涉春冰有伯宗之�之諫及其被箠而戍嚙指�心有同歸之志還而家居嫁�■﹝尙阝﹞之鬻女有慈母之仁嗚呼盡其大弗缺於微其爲全徳矣乎何說兒女子�丈夫何如也宜有傳

大史公曰一孝立萬善集亶其然乎孝婦之行不瑣屑書書其大者如此云謂非峨眉之孕爾邪𨿽然禦史公之風烈刑於閨門𨿽百世可知也

○明翰林院修撰儒林郎康公神道之碑

公諱海字徳涵武功人也其先河南固始人髙祖諱汝楫永樂初�爲北京行在工部侍郎卒贈工部尙書有大功徳於世曾祖諱某南京太常寺少卿祖違健通政司知事皆以尙書蔭敍云父諱鏞愽學能文章名擅三秦累舉不第貢入太學不幸被疾仕爲平陽府知事累世之積大發於公公自幼穎悟絕人年十八入爲縣學弟子員受毛詩讀書惟求大義不尋章摘句若板刻時文之爲者喜唐宋韓蘇諸作尢喜嘉佑集伸﹖﹖帋爲文滚滚千餘言可立就當是時楊邃庵督學陜西亟以狀元許之然公實以此自負也弘治戊午舉鄕試第七己未會試不第卒業成均學日益邃壬戌春自禮部入對大廷策旣上太學士洛陽劉公見而嘆息曰奇才奇才奚�三百卽千人無以過也奏之敬皇帝帝覽曰兪哉賜進士及第第一陜西狀元蓋自公始釋褐授翰林院修撰云明年癸亥公母太安人張居京師久晝夜苦思歸公奉告送歸故里捨正徳丙寅毅皇帝卽位公復奉母入京師纂修先帝實錄會天子尊上兩宮覃恩臣下獲贈封其父母云丁卯充經筵講官戊辰春同考禮部會試舉人其年秋太安人棄飬公將西歸合葬平陽公諸翰林之葬其親者銘表碑傳無弗謁諸館閣諸公者公獨不然或勸之乃大怒曰孝其親者在文章之必傳耳官爵何爲於是自述狀以二三友生爲之刻集旣成題曰康長公世行敍述徧送館閣諸公諸公見之無弗怪且怒者公歸踰二年庚午孽寺瑾伏辜言者彈劾朝士亦濫及公是時李西涯爲相素■﹝女忌﹞公遂落公爲民報至武功人皆以唁公公曰玊石俱焚自古爲然瑾誅天下之幸我一人何足惜也辛巳秋今上皇帝卽位詔京官爲民者予冠帶或以勸公公曰吾之冠帶敬皇帝所賜也羣小構害我至此復何冠帶之有竟不冠帶嘉靖以來薦公者甚眾然竟亦無能用公者蓋公在翰林時論事無所遜避事有不可輒怒罵又面斥人過見修餙僞行者又深嫉之然人亦以此嫉公公又嘗爲之言曰本朝詩文自成化以來在館閣者倡爲浮靡流麗之作海內翕然宗之文气大壞不知其不可也夫文必先秦兩漢詩必漢魏盛唐庶幾其復古耳自公爲此說文章爲之一變然■﹝女忌﹞公者不已故在位者明知其才而不用也至於孝友之行經世之略推賢樂善之誠周人之急急人之難又有人所不及知者公嘗嘆息謂予曰王大朝廷作飬我輩恩徳優渥冀效犬馬尺寸之勞詎意若是巳耶丈夫心事可對鬼神夫復何言嗚呼有才如此而不得一試豈不惜哉彼以狂客目公者果足以知公哉公旣居林下乃益肆刀於古星歷醫卜靡所不究書工篆�筆妙如神間作近體樂府﹖靑衣二男子被之音樂歌以侑觴公嘗西登吳嶽北至嵳峩九嵕南訪經臺百云紫閣之勝東至於太華中條二靑衣從焉每臨佳勝停驂命酒歌其所制感慨之詞公於是時飄飄焉不知宇宙之大何物瑣瑣入其胸次哉小廉曲謹之士或以此誚公及接其神采論議茫然自失復自以爲不可及也公初自謂曰對山後作艸堂於水滸之西復自謂滸西山人云而海內豪傑無弗知有滸西夫子也公居林下三十餘年乃嘉靖庚子十二月��日病終正寢以山人巾服殮馬距生成化乙未六月二十日壽六十有六歲公配尙安人先卒生有一子三女子栗縣學生始娶吾女不幸病卒繼靈寶楊氏嘉靖己丑栗卒楊氏飲藥死殉栗女一適華州舉子張之榘一適岐山縣學生李世禛一適同邑監生馬襲吉側室韓氏生子梣甫八歲嗚呼幼子孤弱公之未能瞑目者愛護教育不於康氏叔季諸賢其誰望耶公卒之明年辛丑十月某日合葬尙安人於城南﹖﹖帋坊祖塋其世行志銘表傳羣公名筆燦然備矣乃以神道之碑委予予以公有七年之長辱公知愛且四十年謂他日銘我墓者公也嗚呼孰意其反至是耶揮毫流涕莫知所裁系之銘曰南山巖巖拱其前淸渭帶之來源源左漆右湋北崇原匕吉選勝築茂阡松檟欝欝浮祥煙碩人中藏玄室堅文芒萬丈髙觸天神爽如在洋洋然乘蚪出入遊八埏樹碑道口銘我鐫庸詔來裔式孔虔芳名耿耿億萬年

渼陂續集卷中

●渼陂續集卷下

徳門世壽詩序

次男渭墓志銘

明故誥封太宜人張母呂氏合葬墓志銘

奉賀是閒劉公雙壽序

奉賀緫制大司馬松石劉公破虜奇勛序

刻太微後集序

瑤池鶴算詩序

明故大中大夫山東布政司左參政張公墓志銘

明故七品散官秋泉張君墓志銘

明故甲子鄕進士愛松山人王禹夫墓志銘

弟處士鶴夫合葬墓志銘

髙陵縣誌序

陜西通誌序

明故誥封太淑人呂母侯氏合葬墓志銘

明故榮祿大夫南京中軍都督府都督同知致仕容堂楊公墓志銘

涇野別集序

明故文林郎四川中江縣知縣張君震夫墓志銘

南宮縣令種君去思記

鳯翔府岐山縣重建教場記

侄渼墓志銘

侄沔墓志銘

明故韓孺人王氏墓志銘

書喜雨歌謠軼後

答中丞東厓翁公書

明故通奉大夫山西布政司右布政使致仕張公墓碑

渼陂鎭重修石橋記

賀邑令主君序

明故將仕佐郎河南汝寧府儒學教授致仕前文林郎直隸新河縣知縣王公墓表

明故中順大夫江西贛州府知府致仕湋川�君墓志銘

西平縣新建眞武廟記

梅塘記

贈孺人盛母傳

○徳門世壽詩序

予鄠髙年張公者重慶通判翁之長子也往年嘗授義民爵矣今年冬皇太子誕生天子覃恩海內詔民年八十有行誼者予冠服賁其身有司以邑中行誼尠公若者於是復授髙年爵云重慶翁壽八十八歲正徳丙子寔維八十之期太史康先生題其堂曰五福之堂予則爲之文壽公今髙年公復登八十予請諸學士大夫詩歌以爲公壽金輝玊燦宛然在帙康先生題之曰徳門世壽云予復從而爲之序夫壽人所深願不可必得者洪範五福列諸其首蓋以有壽而後可享諸福爾也然又系之曰攸好徳者何也蓋壽固爲難有惪斯貴不然柳跖原壤之徒見絕於尼父取譏於後世於壽奚取焉重慶翁廉直耿介吾邑之具瞻也而髙年公嗣之𨿽未嘗遊庠序涉書史而稟賦之粹沈靜寡言克孝而友宗族鄕黨恩誼維篤衝然退抑僞言不出或遭橫逆吞茹弗校積之彌久邑中無老少皆知其爲長者公之子東績學有名鄕闈負屈貢入太學信於選部作令中江迎公祿飬閱兩寒暑公苦思歸東�辭綬奉之偕返孫曰紹芳世授毛詩弱冠脫穎��鶚薦跂足可�公於是時益樂而康視乃翁之齡蓋將踰之而上躋於期頤不但已也予怕怪夫衣冠之族濟惡悖徳罔畏於天然亦往往獲壽彼亦自謂善不必作天道弗足信也而不知其跖壤類耳君子於此方以異類目之尙肯置諸牙頰間邪有如公之父子前作後述修徳罔墜慶澤洋溢天道足徵學士太夫聞而愛慕形諸詠歌蓋曰匪直爲公壽也亦所以勵頑鄙而變漓俗爲世道勸也予故以此具述之俾後之覽者知焉詩二章謾書諸左

○次男渭墓志銘

男渭子川字也予始娶趙孺人生男瀛繼張孺人生渭及康氏女康氏女先卒踰十年而瀛病卒京師又五年而渭亦棄我而逝其年嘉靖己亥十二月初十日也距生弘治乙丑九月二十九日三十有五歲耳嗚呼痛哉夫何至於此極也渭娶咸寧種氏生一男一女男曰山木女曰金鶴山木十六歲矣聘同邑吳氏引禮舍人朝珠女也弘治甲子予奉告歸省先大夫明年生渭衍慶堂新第中甫兩月抱入京師其後攜之壽州正徳壬申予罷歸裏捨是時渭八歲先大夫見之喜曰孫柔善可愛也十八歲加冠二十四歲援例輸金爲秦王引禮舍人云嘗見廩有餘粟數十石亦仿人出貸責息息不全責蓋有久而不入者乃自至其家取之見其窘甚嘆息而出有問之者答曰所儲者朝暮具耳何忍其可取也鄕人笑之因戲稱爲王佛兒云其於宗族姻■﹝尙阝﹞長幼卑尊之禮不敢或廢人亦多與之者或有犯者則面頸發赤輒逃匿不敢與辯先祖神主置旁屋中中心歉甚舊嘗於居後隙地植栢二株欲構祠焉未果也嘉靖丁酉渭乃竭力卽其地構祠三楹南向奉神主妥焉東西屋各三楹貯祭器焉其年秋予壽七�對山康先生涇野呂先生皆至呂先生出東郭門外笑指渭曰子川賢孝人也予愧謝不敢當呂蓋聞之康先生者云明年戊戌冬病陰虛火動藥之愈己亥夏四月乃復大作藥之尋愈尋作至其冬竟不可救藥以死嗚呼痛哉嗚呼痛哉予竊思之予曾祖長淸府君及壽官祖及我先大夫剛廉仁孝著在鄕評通於鬼神其何可至此極也及我之身非才寡學繆居翰苑淸切之地十五六年日食大官之食歲有俸入遊優禁闥曾無絲毫之功補於衮闕比謫外郡徒縻廩祿膏澤不下於民韓退之所謂薄功而厚厚之者得非我邪抑退而家居不孝不友嗜利忘義嫉善而黨惡敗壞其風俗爾邪不然其何至於此極也或曰數也非人之所能爲也或曰不然二子病皆陰虛火動是有自取之理嗚呼天哉巳矣巳矣尙何言哉山水卜以庚子十月十二日葬其父六老庵先塋泣請予曰往年吾姑吾伯父葬翁皆爲之銘吾父宜有銘乃痛哭爲之銘曰

嗚呼渭邪人言汝不宜早死乃死天邪吾邪汝自毀邪其孰爲乎此

○明故誥封太宜人張母呂氏合葬墓志銘

太宜人呂氏者其先平涼鎭原縣人也祖以勇士隸籍錦衣衛遂爲京師人父諱冕母某氏太宜人生而貞慧父母絕愛之自幼摩其頂曰女貴重當予貴者當是時左參政鎭原張公諱琡仕爲工部員外郎配太淑人李氏生子淵乃更無子參政公欲納貳�廣繼嗣而父母在堂稟命焉得報曰必吾鄕者善參政公久而慱訪之得太宜人喜甚曰無乃有數者存乎太宜人於是來歸年十有四矣其後參政公以使事便道挈家省其父母見太宜人於舅姑姑性儉而嚴見太宜人喜曰新婦類我甚愛之出入必與之俱因謂舅翁曰新婦出自京師然其質實卽吾鄕者或朱之及也仲婦朱氏者常狎太宜人姑怒之曰若不法其徳而愚弄之何也其見重於姑者如此參政公尋擢眞定知府轉參政於河南易﹖攵歷中外踰三十年太宜人未常不侍也然其下尙有側室�人各生有子女矣李淑人馭之甚嚴也顧獨愛太宜人諸凡中饋祭祀之需皆以委之然太宜人奉以周旋丰約精致無弗當意者蓋以姑禮事淑人也參政公自眞定轉河南時母尙在也復攜家歸省比赴任母命太宜人侍之往太宜人以母老辭不往薦其二人者往公不可獨挈其二子往君子以爲各得其道弘治戊午公捐館捨其後李淑人見諸子長食指頗眾因命析產以居諸母爭取材物太宜人獨取所遺書籍蓋數十種而曰以此貽子孫足矣財物何爲參政公無恙時蓋嘗自畫以平涼侵北必有虜患欲卜築酆鎬之間以官守不果正徳初乃北虜大入寇迫於平涼居民大驚恐事旣平於是公子參等奉太淑人南徙盩厔雙溪鎭家焉蓋曰所以畢公志也故今張氏爲盩厔縣人次子幾入爲盩厔學生以周易魁庚午鄕榜甲戌舉進士始仕府推官起爲刑部主事封母爲太安人後以連姻宗室外遷松江府同知進封母爲太宜人云後自松江超遷山東按察司僉事乃迎飬太宜人太宜人蓋教之曰爾之至今日者亦知之乎爾父祖之貽也爾但爾父咸有功�於民爾父之淸操吾親見之嗟爾小子勿饕於官其�忝於所生者斯可矣又曰爾記吾之助爾者乎脫簪�易薪火孤燈敝帷勤勤懇懇日望爾之成也然亦未�必也嗚呼孰意其果有今日也乎吾死之日歸報爾父於地下可無恨矣�公堂鞠盜盜甚眾大宜人聞之謂幾曰盜眾得無冤者乎爾宜愼卹刑不可濫也幾自是益加詳讞多平反者云嘉靖癸未李淑人棄飬太宜人謂諸子曰合葬爾父其愜於衷乎幾乃身入平涼奉參政公之柩卜南山下善地合而葬焉參政公與予先太夫同舉鄕榜予弟九敍復興幾結爲婚姻予故得以登堂拜母覿其神采聞其性行竊以爲百歲以上人也前年丙申壽七十七歲矣予嘗撰爲文辭庸展賀忱旣踰四年而告終正寢其年嘉靖己亥八月某日也距生天順庚辰十二月某日壽八十歲云李淑人生子淵早卒長女適平涼舉子桑價次適兵科給事中雙溪王元凱太宜人來歸時次女適生李淑人因命育之備極調護故次女視爲慈母終其身不敢忘太宜人生二子長參平涼府陰陽正術次卽幾慱厚醇雅無故左遷未久當大拜也其貳側室者生子軻騫軻少失母亦太宜人育之抵成立云騫爲盩厔縣學生亦先卒皆爲太宜人之子淵生二子長桂實盩厔縣學生世受周易有科第之望不幸亦卒次桂華受義民爵參生一子未名二女長適推官鄠縣李儼之孫某其次許聘舉子王元亨之子某幾生三子學詩學禮學道二女長適翰林檢討王元正之子縣學生慈次適予弟舉子九敍之子縣學生沔軻生子某女某騫生女某皆爲太宜人之孫桂華生子某女某爲太宜人之曾孫云參等卜以太宜人卒之明年庚子某月合葬參政公於某地新塋以王舉子述狀謂�通家稔知太宜人之賢宴爲銘應之不敢辭銘曰

烈烈張公宦迹孔碩風教之端肇自閨閣宜人恂恂淑愼其身克配於古而邁其倫篤生仲子光振前烈皇念所生貽封稠疊遐齡考終合公玄室髙岸爲谷�此銘石

○奉賀是閒劉公雙壽序

重慶是閒劉公以廣東左參政致仕家居者二十餘年矣明年庚子壽登七十有六其配蹇宜人亦七十有五公仲兄文簡公之子惟靜秉憲陜臬謀所以奉賀者命予爲之言予爲諸生時成化癸卯聞文簡公以禮記發觧西蜀舉丁未進士一甲第二人入翰林爲編修是閒公弘治壬子復以春秋發觧金昆玊友海內鮮儷不勝歆羨未幾是閒公舉丙辰進士予幸同舉誤選爲庶吉士受教於文簡公者甚久也是閒公自浚縣知縣起爲吏部主事擢員外郎予獲日侍晤言其受教之久猶文簡公也公伯兄之子參政君惟新又與予弟九峯同舉戊辰進士通家相愛多歷年所故於憲使君之命𨿽不能文不敢辭也予惟英雄豪傑之士自負不凡傲睨一世不善俯仰往往爲時所忌或擯而弗用或用不盡其才𨿽若可恨然其優遊之適保期頤之齡者十常八九乘除之際造物者豈無意也有如是閒公英明磊落抱負經濟宰邑著循良之績部署擅公廉之譽正徳初佞人用事中罹讒毀左遷外補蹶而復起督學廣西鑑空衡平多士歸心參政廣東於旬於宣仁煦義擊蒸黎猺獞懷徳畏威歷階而升撫塡一方入侍天子統百官均四海可也乃使之負屈以歸嘅世道者如何也公旣歸自稱雙山主人於是作雙山別業作七雨亭作三治燕凡山泉魚鳥煙霞卉木之趣觸目感懷輒發吟詠風人之體裁曠世之襟度也蓋嘗寄予怏覩數過飄飄欲仙不知公之自得者又何如也晚年造益深興益髙乃曰世有居閒而心勞者非眞閒也乃今我身心齊矣於是易其稱曰是閒翁云蹇宜人者同邑太師忠定公之曾孫江西按察僉事公之女也於憲使君之母太夫人爲從兄弟出自世族而富而能儉貴而不驕是閒公峻徳雅操內助之力爲多生有二子長曰永年穎異特甚學舉進士有聲次曰長年文而明農當公初度二子者列宴稱觴姻婭咸集於是憲使君以壽文至憲使君之弟主事君某字以壽幣至憲使君之子進士君啟宗自京師至拜而佐觴於斯時也公與宜人當必囅然而笑陶陶然而醉者矣夫世之仕宦夫婦偕老者鮮偕老而和而子孫賢宗支盛者爲尢鮮公與宜人偕老而和而子孫賢宗支盛其不可樂也乎夫樂斯�矣況於乘除之數乎然則公與宜人不期頤而上不止矣請以是爲雙壽賀予聞劉氏自上世以來積徳累行始發於禦史見一翁公之父也由是有文簡公官至太子太保禮部尙書有是閒公有惟新參政君有憲使君有主事君有進士君蓋一門四世六進士也不其盛哉不其盛哉然培植深厚食報未艾公子永年方英英然如麟角鳯毛出瑞當世所以嗣父祖之業壽公夫婦於無涯者端在斯人矣予不佞請以是爲千萬壽賀

○奉賀緫制大司馬松石劉公破虜奇勛序

陜西固原州緫制三邊大臣開府之區也邇者廷臣建議以爲花馬池者北虜入寇之外戶也固原其室家也外戶不守如室家何請移緫制駐花馬池而固原則巡撫陜西都禦史時往臨焉則聲援相接外內有備庶虜患可息邊境其寧謐云議上天子報可乃今年夏四月緫制兵部尙書兼左都禦史松石劉公往蒞花馬池乃八月中虜大舉入寇數萬人過花馬池聲勢甚熾先是公常制火器築邊墻穴﹖乙掘壕塹虜以此不敢入我境者蓋四五年不意其一旦至此公大怒斬二指揮以狥軍中曰不用命者有如此而又下令各城堡淸野堅壁勿與戰待其自困又集三鎭之兵分守要害待其返截殺之踰數日虜肆野掠無所獲果大困而返於是寧夏緫兵任傑自賀蘭山後乘虛而入搗其巢穴斬首百八十級獲被虜男婦若干人駝�殆不可數分守下馬關陜西緫兵魏時邀截斬首百五十餘級分守幹溝楡林之官兵截殺吉囊之次子及其妻若弟虜乃大哭聲動數十里邊人以爲數十年來我軍獲利未有若斯之盛者也然公之緫制於斯也前後斬獲虜首殆千餘級蓋自設緫制以來亦未有若斯之盛者也捷�於會城家居諸大夫出公門下者相率以言賀公命之九思九思爲之言曰古之卿士任兼文武禦戎有功其見於經者六月之作羙吉甫也其詩曰薄伐獫狁至於太原采芑之作羙方叔也其詩曰徵伐獫狁蠻荊來威此蓋言其功也其曰文武吉甫萬邦爲憲又曰方叔元老克壯其猷言其才與徳也才徳備而功斯成名斯立焉慨自文武分而將相之任殊寥寥千載宋之韓範僅一見之我明緫制之任上合於古伊求其人厥惟艱哉惟公訓出家庭學有源委才足以經世而貌若無能徳足以正君而心則自歉出其緒餘建玆奇勛形之歌詠堪嗣周雅之音載諸國史下陋破膽之謠請以是爲公今日賀乃若論績序遷則太宰之持衡三公之論道綱維四海陶鎔萬類皆公咫尺有也徵書伊邇諸大夫尙圖獻言於公爲天下賀云

○刻太微後集序

嗚呼文豈易爲哉今之論者文必曰先秦兩漢詩必曰漢魏盛唐斯固然矣然學力或歉模放太甚未能自成一家之言則亦奚取於斯也太微張孟獨自其弱冠之年卽有志於斯正徳辛巳棄官來歸未嘗一日廢書不觀歷歲滋久沈酣旣深乃始發之於詩凡若�捲松石劉公刻梓傳矣其後發之於文而詩亦有之松石公復��安魏侯刻之郡齋凡四卷孟獨間以視予且曰幸���我也住歲予嘗讀其詩矣宛然漢魏盛唐之音�也然未嘗掇其句乃今讀其文宛然先秦兩漢之風气也然未嘗泥其故蓋有今日之名士所未能免之疵孟獨乃能灑然脫去自爲一家之言所謂不煩繩削而自合者其在天下後世蓋必傳無疑也嗚呼是固由於學問之力而天資之迥絕亦孰得而及之哉昔者對山康子蓋嘗嘆息謂予曰眼中落落惟有張孟獨孟獨有經濟才弗究於用乃使之從事文字間豈不爲世道惜也予深以爲然然自今視之進則修業退則修辭其道一而巳矣乃若松石公之憐才魏侯之樂善皆今世之所難也並書以告來者

○瑤池鶴算詩序

大中丞洪洋趙公之母太夫人今年壽登七袠五月十有五日其初度也會城三庠教官若諸弟子圖所以奉賀者形諸聲詩書之方冊題曰瑤池鶴算云所以表公之孝壽太夫人於無涯也乃讀予爲之序夫瑤池王母之所遊也在西昆侖鶴胎仙也壽千百齡以是爲賀其祝頌於太夫人者至矣蔑以加矣予於是竊有說云夫王母者何人世知其仙也其�則未之聞也鶴等千百齡止亦未之能多也乃若太夫人淑慧柔嘉克敏克愼孝養盡於舅姑貞順相乎夫子鍾粹孕秀篤生洪洋公�明磊落之資淹貫古今之學彌綸經濟之才汪洋千頃之度儲才翰苑給事諫垣名徳薦升崇階斯陡蓋三轉爲大中丞云帝心簡在撫鎭全陜驚霆甘澍威惠並流茂著邊績晉秩少司馬願切蒼生暫爾借寇太夫人奉侍撫臺扳輿娛樂陸珍海錯色養兼至初度之辰麗暾東啟祥飆自南太夫人鶴髮童顏翟冠霞帔望之儼然縉紳雲集羅拜堂下載拜載祝猗歟休哉此眞仙也彼瑤池者果足以爲仙乎風斯下矣居未幾何洪洋公應召北上左右天子絲綸密勿宰制萬有元勛樹之廟堂芳名垂於竹帛則太夫人所托以不朽者蓋與陶侃歐陽修之母相爲後先天壤河嶽相爲始終彼鶴算者千百齡耳蓋未足以擬其壽也予也昏暓甚矣敢以是僣書諸詩之首爲太夫人千萬世壽云

○明故大中大夫山東布政司左參政張公墓志銘

公捐館時其子之榘不幸先卒之榘之妻太史武功康先生女也生子光孝甫八歲吏無期功之親於是康先生�許爲公銘其墓逾數月葬有期矣會康先生疾病不果銘逾十數年康先生亦卒至是光孝成立大懼銘闕無以昭先徳詔來裔而公之歷履無稔知者謂予與公同舉進士粗知其槪乃以請焉而爲之述曰公諱潛字用昭其自謂曰東谷其先河南太康縣人也乃以徭戍隸籍陜西岷州衛曾祖諱文信贈右副都禦史祖諱�封右副都禦史父諱錦官至刑部左侍郎侍郎公後徙秦州公復徙華州定居焉乃今爲華州人母淑人劉氏生五男子而公爲長生而穎秀淸瑩如玊甫八九歲能日記數千言口占詩對應答如流稍長弄筆爲文輒吐奇語侍郎公送之學士西涯李公所從受尙書李公奇之甚蓋嘗語人曰韓退之驚怪張童子不易得也乃今復有張童子也成化丙午秋公十有五歲矣西赴鄕試不偶乃益淬礪自負不凡弘治壬子邃庵楊公督學關中徧試諸生謂關中有三才子蓋慶陽李獻吉洵陽張光世其一公也其年秋三人同舉而獻吉發解云公再試禮部而丙辰春自禮部入對大廷俱在髙第其年冬授戶部山東司主事出納錢谷關節不通剔抉獘蠹祁寒暑雨無少懈惰部尙書稱其廉能秩滿三載吏部考其績上上未幾擢員外郎辛�侍郎公告終�解官歸葬三年之喪畢攺禮部儀制司員外郎正徳丙寅天子新卽位將幸太學例�官往召衍聖公及孔顏孟三氏子孫會太學觀禮禮部以公應命乃獲遊闕裏觀孔林登太山以望東海爲平生之大快云未幾擢精膳司郎中凡朝廷大宴會及宴勞四夷經畫節制禮無廢闕費絕侵渙是時劉瑾用事公深用避匿蹤迹不通或謂公曰公鄕人也不往且有禍公笑而不答其卓立如此己巳冬擢廣平府知府廣平附畿內四三年來權姦肆虐民不堪命乃畿內盜起流刼郡邑不可撲滅公多方捍禦郡中賴以無事旣乃按行屬邑撫循安輯之省其財力均其徭賦黜舞文之吏淸久滯之獄申庠序之教興禮讓之俗郡邑熙然治矣逾五年癸酉超擢山東左參政是時工部尙書無錫秦公爲布政使與公皆名士也相得甚歡凡旬宣督餉之務相與咨議而後行人方冀其有大爲也乃明年甲戌考察庶官有■﹝女忌﹞公者興萋菲之譖公聞命浩然西歸曰自求無歉而巳又明年乙亥太淑人卒秦州公竭力營葬三年喪畢始徙華州居之公風流醞籍人也善吟詠善書華州山水佳勝足以自娛又常往來武功與康先生遊對客命酒談論古今時出雅�聽者灑然如臨皓月沐淸風鄙吝頓消弗自覺也公配安人東氏先公四年卒有女行其葬也予爲銘其墓子之榘痛其母之早逝結廬墓側朝夕哭或勸之乃愈益哭之慟竟由此病而嘉靖丙戌正月乃卒參政公惟一子乃一旦至是又見其孫少哭泣抑欝踰數月遂不起蓋是年六月某日也距生成化壬辰某月某日壽五十有五歲以卒之年某月某日合葬東安人少華山下新塋張氏之先譜逸莫可遐考必其積徳累善多歷年所是以有司寇公司寇公惇大誠朴歷事兩朝爲時碩輔而參政公嗣之而興其所樹立又焯焯如此之榘弱冠舉鄕試至孝成徳有司聞奏天子下詔表厥宅裏然其抱負斂而未施食其報者光孝也光孝今二十四歲矣爲州學生受尙書有名前督學者以狀元目之謂其才性類厥外祖人皆以爲然其貌丰厚奇偉遠到之器也光張氏之業以收厥考之功斷可必矣又巳生子三歲曰文兒爲參政公之曾孫云其銘曰

司寇維父崛起西土公繩其武繩武不易名徳益熾維公子嗣公子矯矯哭母而夭乃貽光孝光孝孔垕宜祿宜壽克昌爾後爾後秩秩思續令徳我銘是繹

○明故七品散官秋泉張君墓志銘

綘州張廷儀予故友也乃嘉靖壬寅三月初十日考終正寢屬纊之先顧謂其子欽曰必渼陂太史銘我墓死無憾矣至是欽自述狀使人西來請於予予聞之不勝悲悼旣乃爲之辭曰君諱佾字廷儀秋泉其自謂雲家世綘州人居城北尙書裏吉庒始祖諱文卿卒葬其地有墓石存焉髙祖諱溫甫始徙居州之北關廂今爲北關廂張氏曾祖諱從義性樂施予三世皆有徳而隱祖諱鵬乃隱於賈然被服若書生不屑屑於利若世俗之爲者父諱瓚自太學生仕爲武進淇兩縣丞因自謂曰�松云而廉節惠政人到於今稱之林居燕樂翛然世外具載墓志語中母楊氏生六子君其第四子也母卒事繼母王氏曲盡孝誠蓋常侍父遊宦南北尋乃挾貲出賈於汴弘治庚戌予爲舉子侍先大夫於祥符學捨以君同郡三林毛先生遂識君相得甚歡也踰十年庚申君南賈江浙間一時人士見君器度不羣愛重之咸以詩贈題曰萍鄕燕樂云其後君復賈於隴西而壬戌春自隴西以事入京師是時予備員翰林相與握手論舊歡�可知也未幾別去踰八年而正徳己巳冬君挾其子欽來京師納婦於李門復會予又別六年甲戌春予巳在林下君躍馬相訪庚辰秋將東歸故里過別予���一卷武功康太史徳涵題曰灃橋餞別以詩贈之而序諸其首余若三原馬光祿伯循髙陵呂太史仲木岐山楊中丞宗文洎予皆以詩贈而予復序其後云嘉靖己丑子欽仕爲太湖主簿迎飬君旣而北歸呂太史在南都爲尙寶卿君過訪之呂公見君喜甚爲作捲贈之手書曰秋泉南遊且爲序而系之以詩餘自鄒太史議之而下皆名士也賦詩盈其捲予嘗見之詞翰�羙張氏之世寶也君容貌修偉衣服整�蓋嘗輸金授七品散官然冠帶不加身其超俗如此其始見人或以賈易之及接其儀度聆其談吐無弗攺容禮之者蓋江湖之豪傑士而賈隱者云先是丙申秋君自綘來訪予瀕別謂予曰明秋當來賀公七十壽鳴呼孰意竟永訣也豈不惜哉君生於天順辛巳十二月二十四日迄今卒之日享年八十二歲配趙氏先卒克執婦道監察禦史曲沃李�音撰墓志銘可信世不朽生一子卽欽一女適同郡閻洙甫君在隴西置倒室王氏生一女適隆慶衛經歷同郡田如京欽娶禮部尙書曲沃茌簡李公次女有一子甫半歲未名於君爲孫孫女�長適同邑都運陶公之孫模次許聘靈丘宗室俊杈云欽卜以君卒之年四月二十日合葬其配趙氏城西北新塋予自弘治庚戌友君計之五十有三年矣君常數至鄠有所議托蓋無有弗應者嗚呼友道至今日終始之義盡矣爲之銘曰

先民有云覘其友知其人嗟嗟張君才士碩臣爾詩爾文億萬年斯爾托以不湮我銘是存

○明故甲子鄕進士愛松山人王禹夫墓志銘

嘉靖庚子冬十一月二十八日予弟禹夫卒卒之又明年秋八月初六日合葬其配張氏六老庵祖塋宜有銘刻石納諸墓予乃爲之辭曰禹夫諱九敍禹夫字也其自謂愛松山人云先大夫中憲府君配吾母太恭人劉生吾兄弟四人禹夫其仲弟也生成化癸巳十一月初五日生六歲而戊戌秋隨先大夫教諭蜀之巴縣十三歲乙巳從巴學生陳孟其受尙書學弘治戊申先大夫任滿攜歸故里捨庚戌入爲鄠學弟子員從叔父新河今受尙書乃癸丑春廢尙書不學學周易蓋授之者鄠學靳士英也三年學成而乙卯秋得應鄕試明年丙辰冬督學者邃庵楊公按鄠試之予之廩祿顧謂諸生曰王生學大進超爾輩矣戊午辛酉試輒不利甲子秋舉髙第云是時父母俱存予自翰林奉告歸省季弟壽夫先巳舉與次弟鶴夫俱在膝下其樂可知也然先是禹夫常被疾根尙未脫惟一子山家乃其舉後十日而夭遂以此不北上會試明年乙丑予復入京師正徳戊辰壽夫亦舉進士矣禹夫是年始生子渼又吾兩人皆在京師而父母老無人乃與鶴夫朝夕左右北上之意遂息父母屢促之竟不赴也壬申秋予自壽州罷歸明年癸酉冬先大夫棄飬丙子春三年之喪畢是時禹夫年踰四十顚毛巳種種矣於是始謀幹蠱行陶朱之術行之二十年資用大裕乃大作屋宇治產業甚盛子渼與少子海俱輸金爲秦王引禮舍人復以渼之子嘉木通姻宗室次子沔送入邑學爲增廣生受周易傳其父學屢試鄕闈其進蓋未艾云於是吾鄠稱理家之善者必首禹夫卽子欲效之亦未能也禹夫性穎敏不羣文筆甚勁不作尋常語亦通詩學興到卽揮灑然不屑屑爲也與人交言厲而心不苛人亦知之蓋怨之者少三二年來每過吾廬共話必曰願兄老壽看顧兒子輩若以後事相托者予輒勸止之以爲不可嗚呼痛哉孰意竟若是耶然其貌淸臞如鶴壽相也予以爲期頤可至嗚呼痛哉詎謂六十八歲巳邪蓋其晚年頗以聲伎自娛因病怔忡藥之尋愈尋作見其貌日損或時自忿曰不若死之爲愈其卒之�����張震夫家是日陰晦風予見其面有寒色��其背曰衣得無薄乎答曰無傷也然其體虛竟以中寒而殞嗚呼痛哉其配張氏者同邑處士諱綗之次女也歸禹夫者幾三十年克執婦道乃正徳乙亥四月某日不幸病卒距生成化壬辰某月某日僅四十有四歲云生子渼及其三女渼者克家之子也於其父業拓而大之遂甲於一邑邑人嘖嘖嘆異以爲不可�云女長適同邑衣巾生楊顯次適盩厔縣學生徐永圖先卒矣次適同邑衣巾生張師孟亦先卒繼配邢氏同邑教諭諱平少女生子沔海渼娶同邑義官吳璽之女近不幸亦卒生二子嘉木榮木側室生者二女尙幼也沔娶盩厔按察僉事張知幾之女生子金豸金鵬海聘同邑知縣張震夫之次女云嗚呼三子四孫嗣胤方熾若禹夫者其可無憾也已爲之銘曰

學不必仕惟其業之遂壽不必彭惟其嗣之興嗟嗟禹夫其業赫然其嗣勃然日用瞑於九泉惟我銘是鐫

○弟處士鶴夫合葬墓志銘

嗚呼痛哉予又爲鶴夫銘邪往年壽夫卒禹夫鶴夫在也近年禹夫卒鶴夫尙在也痛哉天乎乃今之日三弟俱逝而我獨立俯仰宇宙五內摧折弗自知其涕泗之交頤也尙忍爲之銘乎然不銘不可不獲巳抆淚爲之鶴夫者九臯字也予嘗稱之爲鶴齋人亦以是稱之先大夫中憲府君之第三子也生甫兩月當盛夏時吾母太恭人抱置庭院大樹陰下乃塵渣傷其目遂終身不能遠視外貌惇朴中懷坦夷無狡術無誑言人或以誑言調之輒信之不疑然人無賢愚長少皆知王三之爲善人也先大夫始仕巳學後轉祥符南陽前後蓋二十年鶴夫未嘗不隨侍也弘治己未先大夫以髙年府君之喪奔歸於家以母老不復出乃以農爲務乃以鶴夫主農鶴夫勤勤懇懇曲盡心力暇則朝暮侍膳父母病則侍湯藥蓋三十年如一日云正徳壬申予自壽州罷歸其年冬先大夫不幸遘疾予侍疾者一年是時禹夫已舉壽�爲禦史先大夫語不肖曰病且不起矣餘子不復憂不能忘情者九臯耳九臯力寡而鈍後恐不能自振柰何是則在於爾矣若是者不一而足不肖輒敬諾曰不敢忘不敢忘明年癸酉冬先大夫棄飬三年之喪畢乃爲鶴夫構治新屋屋完請太恭人視之太恭人喜尋復嘆息謂不肖曰恨汝父不見耳𨿽則云然太恭人之心尙未歇也蓋嘗數語不肖如先大夫之命不肖敬諾不敢忘嘉靖丙戌太恭人棄飬三年之喪畢鶴夫乃始�����十有三年而嘉靖辛丑二月十三日其�楊氏不幸病卒鶴夫朝夕哭每日午予邀與共餐餐輒嘅嘆予止之乃愈益哽咽不能休予曰固哉此何益之有不聽吾言久而病柰何未幾果病予尙以爲可愈也乃�不�某年五月初八日也痛哉天乎其何以至是邪距生成化丙申四月十三日壽六十有六歲配楊氏者�鄠知縣諱通之孫處士汝弼之長女也勤敏善理家�事太恭人太恭人亦甚愛之異於他婦也生子潭�正徳丙子春壽天將入京師以無子議立滻爲後�於太恭人告諸祖廟攜之北上矣潭素嗜酒乃是年十一月二十七日大醉犯其母其母怒而答之遂自經死無後滻今爲縣學生受周易有名生子巽木漸木乃今議以漸木後於潭奉鶴夫之祀云楊氏之生爲成化丁酉二月初二日壽六十有四歲尙有三女長適何錦次�何永次適仝綬皆同邑之良族也楊氏又取母弟大經之子飬爲己子名之曰王洵滻今爲置屋納婦予之土田成先志云鶴夫夫婦卒時滻伏地長號者數日人或不忍聞�是卜以卒之明年壬寅月日合葬六老庵先塋之次銘曰

痛哉鶴夫父托汝母托汝𨿽則我承生不能盡其��而爲之銘痛哉鶴夫我心汝明

○髙陵縣誌序

髙陵志作者少宗伯邑人涇野呂公刻之者邑令西蜀徐效賢也刻成謂予故髙陵人先塋在焉宜爲序志凡七卷凡十有四則其言約而盡其事核而彰其議論允而確太史氏筆也其作志之良榘乎夫鄕無名賢則文獻不興邑乏善令則政教不立髙陵西安之望邑也其產於斯者有若於元公之恭儉仁愛有若楊轉運之浮雲勢利有若楊文康之特立獨行有若宋先生之仁孝禮義迄於今則有若涇野公賢聖自期聞道有得予嘗推之以爲今之伊川云其令於斯者修舉政教役志飬民亦惟有若劉仁師亦惟有若種師道亦惟有若張翺亦惟有若張琦亦惟有若朱璜乃迄今有徐子焉公廉愷悌儗古循良其殆庶幾矣乎夫鄕人者鄕人之師也鄕有賢而罔師焉無志之士也前人者後人之鑑也前有善令而背焉以逞賊民之東也然則髙陵後進之英與夫嗣徐子而令者可不知所從事哉可不知所從事哉

○陜西通誌序

陜西在禹貢雍州域也周秦漢晉隋唐咸都於斯其山川貢賦文獻風俗見諸載籍者可考也明興混一海宇稽古準今作一統志掇其大且要者附焉成化乙未督學副使伍君天錫作陜西志三十卷板今存者十無六七格例臧否未暇深論而歷歲滋久地有廢興物有消長政有因輩風有變移不有攺作則人文湮塞政典失據何以重方輿昭聖化示後世也嘉靖辛丑開州洪洋趙公信臣以兵部侍郎兼都禦史巡撫陜西慨然有志於斯會光祿卿三原馬公伯循南京禮部侍郎髙陵呂公仲木俱在林下乃以請焉二公鴻儒也謂玆巨典未易苟作於是祖述孔孟之意參配史氏之法統之以四綱而目以別之一曰土地其目有八二曰文獻其目有十三曰人物其目有三四曰政事其目有七總計若干捲采擇精審繁簡合度撰敍明暢允傳不朽全陜之勝所由以重者也蓋屢易稿踰年而後成題曰陜西通誌云洪洋公命藩司刻諸梓而以序委予夫二公纂述之良無容贅矣竊以爲山川土田猶夫昔也郡邑學校猶夫昔也其賦役則日增其獄訟則日繁其吏獘則日滋其民俗則日偸其士習則日渝蓋有未易以﹖﹖婁陳者洪洋公於是蓋嘗有憂焉四三年來以其通�愽古之學豪傑超世之才殫�畢力經盡而斡轉之裕乎其漸駸駸乎其就緒也作志一節乃其緒餘焉耳未幾天子有召鈞衡是﹖違我西土矣其將如之何哉予以爲名公碩徳相繼而蒞玆者體國弘化咸注意焉豈非全陜之巨幸乎予不佞敢以是爲之序云

○明故誥封太淑人呂母侯氏合葬墓志銘

髙陵舉子呂田將葬其祖母太淑人乃尊其父涇野君遺命遣其弟國子生畇執華州王太史允寧所述狀請予爲墓志銘按狀太淑人者姓侯氏鳯翔處士諱恩之女贈奉議大夫南京禮部右侍郎呂公諱溥之繼配也公元配宋氏生涇野君兄弟三人及一女乃不幸先卒於是太淑人繼焉當是時舅姑巳棄飬與叔氏夫婦同朝昏涇野君甫十餘歲其餘者更尙少也家以農爲業淸白世傳不甚殷富奉議公行仁好義躬親稼穡之務太淑人日事紡績以助之於內敬順夫子罔敢或違處叔氏夫婦終無間言撫愛諸子女煦煦若巳出者涇野君入邑學爲弟子員諸凡飲食衣服燈火之需咸豫爲之備知其缺而不索也弘治辛酉涇野君舉於鄕後會試下第家居嘗往於田太淑人輒以傭易之而歸曰恐妨爾業也正徳戊辰春涇野君對策大廷賜進士及第第一授翰林院修撰未幾封母爲安人云丙子夏奉議公告終涇野君飲食不入口晝夜號哭太淑人泣而勸止之曰無傷爾生也辛巳冬涇野君北上京師居無何左謫觧州判官於是迎飬太淑人太淑人久而安樂之猶故鄕也嘉靖辛卯涇野君任南京上寶司卿天子郊祀禮成覃恩臣下獲封母爲太宜人云甲午夏涇野君遷南京太常寺少卿乃奉母於南以地多卑濕乃踰年而歸丙申涇野君自國子監祭酒遷南京禮部右侍郎值天子覃恩獲封母爲太淑人云於是鄰里姻旋罔不嗟嘆相與語曰涇野君之有今日撫育訓誨太淑人之恩大矣至於涇野君立身行道顯揚父母榮飬備至若此之盛則太淑人之福履世之爲繼母者亦孰能彷佛其萬一哉己亥秋涇野君致仕歸於家踰三年太淑人病病且殆顧謂涇野君曰多累汝多累汝言訖而逝其年嘉靖辛丑七月二十三日也距生成化戊子七月十四日壽七十有四歲三子者長諱柟卽涇野君尙友濂洛優於聞道名爵不足以動其心乃太淑人卒之明年壬寅亦相繼而逝次梓次棲邑學生立志學顏克類涇野君乃不幸與梓亦先卒女適同邑劉孟陽孫男三田畇涇野君出邑學生畱孫女二長適王廷舉�謫�同髙朝用之孫承祖皆梓出田生一子師臯畱生二子師夔師龍畱與畇各生一女皆爲太淑人之曾孫云太淑人婦道母儀可追宋淑人且雅性儉約不尙華靡涇野君官南都久寒暑紈縠之衣歲以時至太淑人受而藏之一衣不敝不更爲也於是鄰里姻族復相與嗟嘆以爲人莫能及云田卜以太淑人卒之又明年嘉靖癸卯十二月二十日合葬奉議公及宋淑人某地之兆予辱交涇野君且有遺命銘其可辭銘曰

元配賢繼配亦然是爲奉議公徳化之原養不建其母極於繼是爲涇野君誠孝之備吁嗟乎夫夫婦婦子子抱徳以終始是謂之不死

○明故榮祿大夫南京中軍都督府都督同知致仕容堂楊公墓志銘

有明嘉靖辛丑十一月二十六日南京中軍都督府都督同知致仕楊公卒訃聞天子追悼爲輟朝一日賜諭祭六壇命有司營壙事恩至渥也公子立卜卒之又明年癸卯十二月二十七日合葬公配張夫人咸寧�延興門之兆屬禮科給事中王君子推撰公世行請予銘其墓予雅辱公知不可辭乃爲之述曰公諱宏字希仁容堂其自謂云淮安海州人也有諱珪者勝國末從髙皇帝徵戰有功授燕山右護衛中所鎭撫公之髙祖也珪生斌以功升蘭州衛指揮同知斌生賢襲其父職賢生政攺注金吾右衛伐緬有功升指揮使尋升都指揮同知掌陜西都司事遂家長穴公之父也元配王夫人無出再配華夫人生公是爲天順癸未十月初五日公生而丰頤龍顙音吐洪亮雙目烱然甫七歲都閫公謝世華夫人遣其受學於孝翼謝先生所卽日記數百言諸童子嬉戲乃獨危坐朗誦謝先生見而奇之曰異哉千里駒也十有二歲入西安郡庠學舉進士踰數載精通書史才气浡浡逼人一時英俊相與頡頑咸以科第可唾手取也然蔭敍事重義不容緩乃襲爲西安左術指揮使云成化乙巳關中大饑人相食公獻�荒策於巡撫都禦史鄭公鄭公善而行之賴以全活者殆不可算葬擢掌衛事於是平差力限錢谷練兵馬抑豪彊嚴禁令魯臺有失馬者愬之公公曰姑去令盜還汝馬盜聞而懼明日果遺馬空屋中人咸驚以爲神也至於冰蘗之操凜不可犯陳百戶者公姻■﹝尙阝﹞也以斛夌瓶醢饋公厄於情受而寘之外室示懸魚之意云蓋自是無敢饋者撫巡諸公謂公文武備具非硜硜守一位者乃疏薦於朝弘治己未以公守紅城庚申守備固原於是繕甲兵修城堡謹烽堠修置塘馬尙書綘州陶公時兵備固原公復恊同陶公淸府庫之藏查監苑之馬巡按石禦史謂公恃才越職而忌之當是時北虜不入寇者有年矣乃一旦出其不意大入壓境公𨿽捍禦有功然人畜不無所損石禦史乘此劾奏公巡撫都禦史江西周公素器重公然亦不容無奏以問公曰殺其數可乎公曰不可失事罪小欺君之罪大矣周公益重之然公竟由此罷官旣歸閉門讀書蔬食菜羹晏如也尙書山東秦公緫制三邊聞公之才而貧令其執牌瞰軍於甘肅其意有在而公不知也巡撫甘肅都禦史畢公知此意贈公白公二百兩公卻而不受秦公聞而賢之乃首薦公未幾事白升都指揮仍守固原當是時�庵楊公緫制於斯公獻策以紅古古城乃北虜入寇必由之路宜築城鑿池募眾屯田庶幾無患甫閱月軍士雲集邃庵公喜乃聞於朝賜大紅彩幣六襲邃庵公遂議築邊墻凡幾百里贊畫調度公之力爲多正徳己巳掌陜西都司事文學足以貔乎藩臬政事足以振乎軍旅是時漢南盜起巡撫都禦史檄公往剿之公迎賊於西鄕大戰楊柳山賊遁追之巴縣蒙壩三官堂斬首八百餘級賊遂平庚午充參將備小河辛未充總兵官鎭松潘番酋雪郎王大肆虜掠久無能制者公至集將吏於前厲聲言曰諸軍不聞兵法乎殺人安人殺之可也雪郎王不殺可乎眾齊應曰可殺公乃督眾往薄其族擒雪郎王斬之以狥百姓大悅事聞詔賜彩�白鏹壬申蜀盜鄢本恕等數萬人聲勢洶洶迫於漢中廟堂集議以公受制勑充總兵官節鎭巴蜀公謂總帥洪公曰逋誅之寇潛伏山野寔無異圖但巢穴深邃地裏遼遠耳若四省夾攻勢就是必散洪公深以爲然是時賊侵淸徽公遣部兵先進自統大兵繼之賊奔潰公追之營山縣戰於黃河渡斬首五百級又遣禆將吳宏等分兵阻遏斬首千七百餘級賊夜遁公曰保寧儀隴悉有官軍備禦獨巴縣乏人耳若賊由南江寺而下其誰禦之未幾賊果至巴巴人不戰而潰然賊實懼公乃遣人詣軍門乞降言我輩良民寒餓不得巳至此明公威徳遠播願悔過自新公察知其誠許之於是投戈觧散者二萬人事聞上嘉悅賜勑諭勞之賊有廖麻�者�黨甚眾騁其騎力莫敢與敵者公曰彼騎我步破之爲難直銏騎兵主者不聽其後竟以馬勝人皆服公之見云賊有投降者巡撫都禦史髙文明信之不疑將報功邀公署銜公知其僞不從未幾賊果叛諸附功者私相謂曰愧哉先見不如楊公耳惟時按部者咸忌公遂羅織公罪公不辯而歸都指揮徐勇者公部下也嘗受知於公至是具黃金百兩爲贐公怒叱之去勇退而嘆曰今日乃復見楊伯起邪乙亥以大臣論薦召至京遷南京右軍都督府都督時武宗春秋鼎盛儲位尙�公上書言宜早定以系天下之望事𨿽未行亦不罪丙子召回京坐後府三千營管操丁丑武宗大祀南郊備宿衛東天門賜大紅織金蟒羅服三襲明日預宴慶成得坐奉天殿當是時外夷亦不剌侵處西海吐魯番回��起匈奴亦復入套朝議難之公議曰兵少敵眾���哈密事意套賊賊出套乃事河西所謂易以計破者眾論始定辛巳攺南京後府�大教場其年上用��議以公充總兵官受制勑�鎭淮揚總督漕運嘉靖壬午今上皇帝卽位賜����裏白金二十兩漕運舊規歲久廢壞至正徳極矣公至晝夜經畫剔抉獘蠹淸查逃逋增造淺舡常盈廣運三倉�運不充軍士告饑公謂民運之水次戶部監兌官給之軍民稱便江北例不過壩者常以顧直軍民詰訟公令有司同出顧直乃以余耗資軍挑盤遮洋﹖﹖忽水軍八衛收隸江南別上下兩江置把﹖﹖忽就便兌運江南直隸一揔補入遮洋兌於河南攺山東等揔新舡亦聽淸江廠主事監造徐左泗川二衛垂﹖夬運軍盡本衛與淮揚京操補之歸徳武平不諳運事者乃還京操每歲運舡至通州車運太倉歲費四十萬緡公考元故道建閘蓄水設官置役由朝陽門直至京師又疏趙皮寨渠以殺水勢建﹖洲新閘往年故事漕司額外耗米折徵輕賫綱吏隨便益裒漸至那移獘不可言公曰厚斂於民復削於軍旣非正稅而令軍民俱怨朝廷四海之富豈賴於此奏請余耗給軍報可先是權要多索運席諸物事𨿽微細積累不貲公禁止踰五七年所積者運銀以二十萬兩計席銀以九萬計車腳銀以二十萬計省造舡銀以三萬計尙書陶公都禦史髙公前後疏薦於朝詔升公都督同知仍掌漕事云戊子淮安大饑公上四事曰節民力寬啇稅弛塩禁減漕糧復請金煮粥存活萬人己丑賜明倫大典庚寅詔回南京中府瀕行軍民父老傾城攀畱泣擁道路舟爲之不行者一日先是公嘗累疏乞歸諭畱之有端謹老成勤勞懋著之稱在南京三年復上疏懇乞上重其雅志許之武臣都督致仕自公始於是文武大臣下至百執事形諸詩歌�筵�餞如二疏故事人咸以爲榮也癸巳正月過淮老稚踴躍挽舟五七十里泣泗而別公去淮三年淮人思之不巳乃爲之生立祠提學副使江都趙叔鳴爲文具述政績勒諸貞石曰去思之碑云嗚呼此豈一朝一夕聲音笑貌之爲者哉公在林下日與朋舊觴詠爲樂每值正旦及萬壽聖節必面闕拜祝當道諸公政有所可疑者咸造其廬而咨焉鄕飲酒禮郡守欽公盛徳延爲大賓此未之前聞者至是卒壽七十有九歲云張夫人生二子三女長子立陜西都司都指揮僉事凝重老成綽有才望次止穎慧善學愽極羣書不幸先卒女長適參將吳吉次適緫兵陶希臯次適舉人張才立生二子長餘慶好文愛士克肖厥祖次余澤餘慶生二子俱尙幼云公起自衛使致位極品歷事四朝懋著勛績可謂一代之偉人將臣之巨擘矣往年成化甲辰尙書西蜀黃公鳴玊爲舉子北上會試適公亦以公事北上相知逆旅捨邂逅卽相得如平生黃公以道梗出囊金托公攜之先往約至京相付後竟如約其年黃公舉進士遂爲莫逆交蓋公之爲人言若不出諸口而誠�之心可貫金石以故士大夫無問親疏遠邇�與之交至是聞其卒罔不嗟綽淮安人有泣下者語曰桃李不言下自成蹊其公之謂乎乃其建祠奉先祀事孔時少年喪父追慕弗忘其祖墓在燕京者久而失其處公恆以爲歉往年蔭襲入京禱神徧訪忽值一老嫗自言楊都司家守墓者究其顚末果得其眞人以爲誠孝所致其後邃庵公聞而異之爲作文表其墓道云諸兄有老而鰥居者公衣食之終其身鄰里親族婚喪不能舉者輒補助之是其孝友睦婣之行無一而弗備也嗚呼可不謂之全徳乎公平生好讀書至老不輟發爲詩文可追古作所著有�運志容堂雜稿容堂奏議自考錄藏於家予閱古名將若公者蓋亦罕矣故於其歷履具書之以俟他日傳國史者采焉爲之銘曰

上將好謀維公克儗運籌帷幄決勝千里孰武而文公貫經史揮毫攄蘊頃刻盈﹖﹖帋孰儗公廉勿言其大道義罔恊弗取一介公司國運人民是圖旣久旣深淪浹肌膚去後之思其曷可紓構祠勒碑淮海之隅功成身退泉石是耽鄕飲大賓匪公孰堪令徳考終皇澤孔覃紛紛元戎孰爲公貳子孫胤祚益遠益熾我銘玄室施於萬禩

○涇野別集序

詩可作乎曰馳情肆志誇多鬭靡無補風教作之奚益詩可無作乎曰發乎性情止乎理義可勸可懲作之奚害乾道也涇野呂公旣捐館捨其子太學生畇以公別集寄予而曰知先人者莫如夫子願爲序多病目未能把玩令小孫從傍誦之亦有賦頌諸體詩則什六七洋洋乎風雅之遺道義之英華也乃作而嘆曰嗟乎有徳者之言固若是乎譬之聽和風甘雨之聲可以知大造之仁其與公經說諸書並傳於世無疑也其曰別集也者蓋公標紀簡帙猶甲乙之次云爾若以斯集在經說諸書外而別爲一端則毛詩不列於六經矣其可乎前六七年嘗閱公宋四子抄釋有感於中不忍釋手因作書以答意言伊川先生穪呂進伯晚年好學以爲難得執事今之伊川也僕得爲進伯足矣此書計猶在公凡閣余也嗟乎予長公十年以上中懷耿耿寔師之也豈曰友之云乎第愧蹇劣未能聞道非深知公者言不足取重於世耳乃若一代名筆爲狀爲銘及碑傳諸作載公世行允垂不朽後之君子欲論其世者宜於是乎求之

○明故文林郎四川中江縣知縣張君震夫墓志銘

震夫之卒也會予病起目瞀不能臨棺一哭以世予�甚恨玆襄事有期其子紹芳乃自述狀具衰服踵門讀予爲志銘刻石納諸墓以圖不朽予於是猶得以少舒其意云乃爲之志曰震夫諱東震夫字也蓋嘗自謂曰梅心人咸以是稱之髙祖諱彥中曾祖諱榮家世以農爲業祖諱傑乃奮起讀書以朱傳毛詩魁於鄕仕終重慶府通判張氏文業之興蓋自此始父諱維以齒徳受髙年爵母夫人焦氏生震夫一子震夫自幼凝重不苟嬉戲而聰明內蘊有過人者重慶公絕愛之弘治戊申震夫十有一歲矣重慶公任國子監慱士召至京邸受毛詩學明年己酉焦夫人病卒於家震夫聞訃不勝哀慕或廢食飲重慶公懼爲百方開諭然昏夜未嘗不流涕沾枕席也六年癸丑重慶公遷秩入蜀遂攜之以往至則爲延師授學乃曰有所進郡守麻城董公朴每季試諸生必召震夫同試嘗嘆息謂重慶公曰有孫如此足以慰矣踰五年學成而戊午春乃東歸秋試督學者邃庵楊公得其文奇之令爲縣學弟子員入秋試不克舉尋以廩祿﹖之是時二十有一歲矣震夫自是益肆其力於學學日益邃文筆日益髙相繼督學者虎谷王應韶淩溪朱升之大復子何仲默每試必在首選每入秋試人之望其舉者不獨父祖姻友然也卽鄕人亦無弗��者然震夫坐數奇凡八試乃竟不舉諸生相與語曰鄕舉者某視震夫何如也乃舉震夫不舉命也夫正徳庚辰乃貢入太學卒業日與四方豪傑下上交遊充乎其有得矣往時震夫家居日侍重慶公甚得其歡旣去公思之不置朝暮望其歸未嘗不懸懸也嘉靖壬午震夫注選吏部巳乃以繼母閻氏之憂歸重慶公喜甚撫其背曰見汝死無憾矣踰三年甲申重慶公壽八十八歲終震夫乃相其父髙年君營治喪具罄竭心力可謂無負於厥祖矣庚寅冬謁選於吏部授中江知縣雲中江川北路沖水陸將迓殆無虛日四方商旅叢聚民復健訟邑小而事繁誠爲難治明年辛卯春震夫蒞任立意以惜費飬民爲主適當編審均徭邑中膏腴之田多爲豪軍富商所據役賦不及歷歲滋久爲害匪細震夫淸查悉除均收役賦具呈撫按撫按行之各邑俾視以爲式云蚤作夜思罷不急之務絕不根之訟辯久冤之獄塞盜賊之隙督農桑之業卹孤寡之老興學校之政惇禮讓之俗邑中翕然稱爲廉平獨於惡吏民及有所怙恃者則痛懲不少貸故惡吏民亦疾之以爲厲巳也巡撫都禦史宋子淸巡按禦史熊子修及藩臬諸君聞其善政皆移檄勞之將有調繁之舉矣是時髙年君迎飬宦邸旣踰年君老苦思歸呻吟牀褥震夫之方寸亂矣於是惡吏民瞷其如此乃羅織無端數事訟之巡撫臺巡撫公廉知其誣顧謂震夫曰薄示鞭朴復爾官何如對曰不願也願歸送老父幸甚數彊之竟對如初巡撫公許之於是浩然東歸歸之日囊橐蕭然無何有也丁酉秋紹芳舉於鄕人曰震夫不舉乃今見其子矣戊戌髙年君卒震夫營治喪具罄竭心力猶其葬厥祖也辛丑秋病中風甚危紹芳苦爲迎醫藥物鍼艾無所不致至幸而漸愈明年壬寅能策杖行數步矣又明年癸卯加步加飡矣眾以爲灑然脫體可計日待也乃一日病忽大發不可救藥而逝其年七月二十九日也距生成化戊戌六月初八日壽六十有六歲云元配王氏予叔父髙年公諱佩之長女資性婉娩迥異尋常吾母太恭人喜其類巳也撫之特厚歸妹之年其祖姑鄭夫人及閻氏姑皆繼配也性行嚴厲亦頗相類重闈之下事之爲難予妹以一人承之應對舉止悉遵禮度賓祭饌具縫紉浣濯悉出其手蓋無弗當意者嘗勸震夫及時進取曰不念祖翁之惓惓於君乎震夫亦雅重之字之曰汝坤曰汝坤吾益友也其琴瑟之和如此甲申以長子繼芳夭死哭之成病明年乙酉正月初一日乃遂不起距生成化庚子正月十��甫四十有六歲耳生二子三女長子繼芳穎慧��爲縣學生有名乃二十�歲死次紹芳淸才積學���陡裕乎有待張氏文業之盛當自此子始長女適盩厔徐永孚次適知縣同邑任公退之之孫承差應奎次適同邑譚憲繼予妹者新安縣丞盩厔王公良臣之少女也婦徳母道綽有家法撫愛紹芳無異己出生有二女長適予弟舉人禹夫之子引禮舍人海次許聘府檢校盩厔趙公文耀之孫餘光繼芳有一女適同邑範秉直紹芳有一子曰攺定皆於震夫爲孫震夫精毛詩學邑中英俊治毛詩者及其弟楠皆從之學造就者亦甚眾楠以訓導舉山西庚子鄕試今爲平順知縣云予自罷歸裏捨與震夫處者踰三十年月必朔會會必坐語移日弗倦也震夫不嗜曲糵不恃才傲物不交匪人人有犯者輒避之不與辯不說有司短長非公事不往見髙年君壽屇八袠大設宴稱慶請於縉紳學士歌詠之聯爲巨帙武功康太史題曰徳門世壽云修奉先之祠歲時伏臘享祀不廢予嘗稱其羙而震夫則曰有自哉由於先生之門而得之也其相信如此震夫少予十歲气體充實近年乃益丰厚以��徵矣嗚呼孰謂其遽至是邪紹芳卜以卒之明年甲辰某月某日合葬予妹六老庵新塋之次予謂震夫學足以取科第而不偶於時仁足以澤蒼生而弗究其用徳足以享遐齡而未抵於極嗚呼天道豈無知乎其所以報震夫者則有在於紹芳焉爾矣爲之銘曰

孰遏文之芒孰廢宰之良孰截齡之長咄咄嗟天道弗荒有子紹芳允矣顯揚於前有光厥後孔昌是爲震夫之慶

○南宮縣令種君去思記

種君者予陜咸寧縣人也名雲龍字應期以周易舉正徳丙子鄕試嘉靖癸未會試舉乙榜授山東掖縣學訓導云教法重徳行以身先之士子感化者甚眾閱七年遷秩隆慶州之永寧縣軍民相參素稱難治君治之有餘力焉閱三年撫按薦其才堪治劇於是調眞定之南宮甫二年有巡關禦史好人謟佞君以禮自持不少貶禦史大怒欲中傷君顧無瑕類可指乃以才力不及謬劾之於是調保定之髙陽在髙陽四年督馬政禦史檄州縣官會保定淸理馬政乃髙陽吏無罪痛笞之君爭之不能得用是不平出臥旅捨翌日不入晨參禦史亦大怒欲傷之亦無可指摘亦以才力不及謬劾之於是復調順天之平峪云君乃仰天嘆曰嗟乎世路如此不歸尙何爲也於是浩然而西旣歸七年部尙書奏言天下郡縣官去任有遺愛者宜入名宦祠行巡按禦史核實從事於是南宮闔學諸生具呈言君之治南宮也不尙刑威務以徳化廉愼之操有如金石公平之政不畏權勢愼徭賦卹人命如均一縣之田糧釋周宿之冤獄乃其大者撫字之仁洽於民心去任旣久至今思之不置眞所謂有遺愛者云巡按禦史覽呈報可遂入名宦祠生祀之諸生齊暹齊堯臣劉拓魏珣馬進學值風便具書報君稱君爲明府且曰明府蒞敝邑時與生輩之面目不識也明府謝政林下不復仕進矣生輩惓惓如此者非以邀後福也蓋以盛徳難忘良心難泯云耳予於君有骨肉之戚聞而嘆息曰嘗讀漢史見京兆尹何武居官無赫赫名然去後每見思以爲後世無此人矣嗟乎有如君者豈非其人哉豈非其人哉觀其在南官者如此則其在永寧髙陽者從可知矣他日傳國史者當爲君立傳寘諸循吏之列允垂不朽無疑也予故記之於此使後之觀風者采焉

○鳯翔府岐山縣重建教場記

國朝幹武衛外取古寓兵於農之意乃命郡縣設教場選丁壯操習其中所以潛消姦宄靖內而制外爲慮至��矣鳯翔府在陜西西北隅接連虜境防禦尢重其屬縣岐山舊設教場在縣城南有司相繼失職因循歲久乃爲姦民侵分其地而耕之以爲巳業或舉操習�假他地以從事嘉靖丁酉以來歷巡按戴浦張三君子節行分巡關西道紀白康三僉事淸察之竟亦莫能得也今年甲辰春二月監察禦史西蜀卞公按蒞玆邑詢知其事方委都指揮張君藎臣根究其獘於是姦民�之魄喪膽落各首侵地凡三十有七畝云大巡公聞而義之尋復念曰此愚民也貧而犯刑遂至於此乃行分巡僉事東海辛君童特正其罪勿以痛懲爲也又命鳯翔府推官呂師賢視地廣狹以畫修築之規規乃甚簡略也大巡公曰不然頻歲北虜入寇內盜竊發講武耀威今日之急務其可惜少費失遠圖貽後患也乃案行分巡道擴而爲之辛君定其規畫委諸攝縣事者主簿邸瑀督修之於是以民壯五百具版畚糗糒築垣築將臺召諸工匠作廳事作門作旗桿樹之將臺者工始於四月初七日乙亥以是月二十九日丁酉工告成蓋垣周圍以堵計二百四十有八髙厚且堅將臺以髙計者丈有五尺周圍以丈計者四背坎面離者爲演武廳其前爲捲廈後爲退食之廳以楹計者各三爲大門者一跂而望之巍巍乎翼翼乎道路騰歡士卒生气儼然一帥府也是役也用無礙帑銀僅三十五兩有奇工作僅二十有三日財無濫費民不告勞如此云辛君請於六巡公曰宜刻石以垂永久不然歲遠復蹈前獘柰何公報曰可乃走使南山下以文委予予聞之傳曰國𨿽安忘戰必危是故兵也者可戒也不可弛也乃若岐山之吏偸惰苟安玩愒歲月後先沿襲並其演武之地而失之望其保障蒼生爲國捍患不亦難哉不亦難哉惟大巡公學究天人才兼文武出按關陜發姦摘伏威震河嶽先聲所至姦惡懼懾自暴其迹若有鬼神驅使之者公旣得情仁義並用陰慘而陽舒之法亦不容刑亦不濫嗚呼卽此一節則公按陜之政超世之懷槪可覩矣予以爲有如公者外則總制三邊寧輯全陜內則秩大司馬掌握本兵帝心簡在統百官均四海調元贊化勒勛彛鼎流芳百世公之所必有也是用具書於此以爲他日之張本云

○侄渼墓志銘

嘉靖庚子冬予弟禹夫卒壬寅春其長子婦吳氏卒是年冬十月十八日長子渼卒次日渼妾張氏亦飲藥死十二月仲子沔亦相繼卒嗚呼傷哉其何以至是哉吾曾祖長淸府君吾祖髙年公及我先大夫積徳累善鄕人所與共聞覩也嗚呼其何以至是哉禹夫初娶張氏生三女及渼一子繼邢氏生沔及少子海云渼自此前禹夫年瀕四十乃始生渼以爲晚子也朝夕視之惟恐其不長惟恐其或失墜乃九歲喪其母禹夫於是撫之愈勤愛之愈甚隨其意欲罔不曲聽年十四五有志讀書渼欲從某師禹夫卽送之某師欲得某友卽招某友性聰慧能作字亦能作五七言絕句詩顧不善於誦書竟由此廢業年過二十乃輸金爲秦府引禮舍人云禹夫嘗爲置第一區有樓有堂巍乎煥然甲於一邑又於後園構自逸亭��纖麗金碧輝映奇葩珍果雜植其前宛然一洞府也辛卯秋乃與沔海析產渼自析產後日事土木乃於居之西南隅作萃景園所費甚巨又於居地後隙地構一望遠樓髙三丈餘請予記刻石陷之樓壁因以累世積徳諭之不入也又欲構堂五楹亦髙三丈餘木石具而病作不果蓋其气體虛損終日營營出貸而入息加以土木之勞又謀爲其子通姻宗室事繁食少日啖曲糵遂病嘔血踰半載而殞距生正徳戊辰十二月初九日三十有五歲矣其�吳氏自有志生二子嘉木榮木渼病時又於女兄適西村楊顯者所生之子取以爲已子名之曰棟木自立契劵俟二子成立後均析其產近亦納婦矣尙有三妾李氏興平人生有一女張氏咸寧縣張錡之義女也侍渼病誓與俱死渼聞之喜甚渼卒張氏哭之正寢抵暮入室飲藥次日早果死鄰里父老闔學諸英俊具呈縣令達諸當道者前後核實於是巡撫都禦史路公命有司豎碑墓前以彰其烈巡按監察禦史卞公命有司徑自聞奏表厥宅裏刑部主事太微張先生亦述烈婦傳行於世云馬效眞者盩厔娼也渼苦欲得之禹夫爲買�百金亦生有一女渼在殯晝夜以死求去勸其待發引後不肯乃復落爲娼矣其女則李氏育之予獨惜夫二子者聰俊可愛使吳氏尙存及時訓諭未有不可成者乃使之含恨而死此二子者其誰卹乎予老矣侄縣學生滻可托也海之母子相與共圖之庶其可耳玆以渼卒之又明年甲辰八月十八日合葬吳氏張氏於六老庵先塋之兆海爲請銘於予乃爲之銘曰

嗚呼渼乎爾惟土木之不足不知土木之禍速嗚乎渼乎爾以妾殉之爲快不知托教子者之爲大嗚呼渼乎人知我之爲爾銘不知我心之靡寧嗚呼渼乎爾子爾孫世世宜鑑於斯文

○侄沔墓志銘

王沔字子西予弟禹夫舉人之仲子也禹夫初配張氏生子渼繼邢氏生沔及少子海云沔生而警慧甫十一二從水東張君佩受大學論語至十四五從予從弟縣學生潤夫受周易嘉靖甲午投試入學督學者文谷孔先生見其文愛之令以附學生入試鄕闈乃不果舉尋授�增廣生是時十有八歲矣丁酉入試人咸以爲舉矣乃又不果沔爲人寡言有心計讀書善究義理文筆淸勁可愛予嘗以夫子言志分明天地气象試論諸生沔獨得其旨趣予喜甚以視禹夫禹夫躍然喜曰弟老矣絕意仕進乃今幸有此子父祖累世之積也然其气體淸弱不耐寒暑勞苦竟由此被病庚子秋不能入試病尋愈尋作至壬寅冬十二月十八日竟不可起距生正徳丁丑正月二十日才二十有六歲耳嗚呼痛哉沔娶盩厔張氏按察僉事仰山公知幾之次女也生有二子長巨木甫九歲次元木甫幾歲皆穎悟可教尙賴仰山公之範圍後當必振其業無疑也嗚呼沔於地下亦可以無憾矣海卜以卒之又明年甲辰八月某日葬城北六老庵先塋之次攜二子泣告予曰兄沔不幸至此其可使之泯泯罔聞於後邪�伯父賜之銘庶幾其��乎予聞之泣下不能巳因憶往年禹夫嘗以沔生之歲時問�術者對曰奇甚顧不老壽柰何予在傍聞而深惡之以爲妄誕耳嗚呼乃今果至是矣豈非命哉豈非命哉銘曰

嗟嗟汝沔胡止於此蒼空冥冥胡﹖之粹而奪之駛嗟嗟汝沔汝有二子气質並羙後當振起一昌一熾汝可不死

○明故韓孺人王氏墓志銘

韓孺人王氏者西安舉子詢之配同鄕散官諱誥之女也母夫人張氏生舉子�徵及孺人云孺人甫二歲失怙其伯父太守�夫令其配李恭人鞠之稍長卽知孝敬事繼母楊氏能得其歡人咸以爲難也十五歲而嘉靖丙戌歸夫子云當是時舅處士君諱俱巳棄飬�姚夫人守節無恙祖翁侍郎野田公尙在堂也姚夫人嘗言願得佳婦輔我孤�至是謁拜容貌�麗野田公見而善甚曰他日昌吾家者新婦也是足以慰其姑氏矣孺人於是入主中饋老成��略無幼穉气習晨昏滫�之具寒暖候�之節��之下�無弗當意者云野田公不喜曲蘗��每延客�主孺人𨿽深夜索之卽有色味並佳終始如一公嘗退而嘆曰只此一節人亦莫能及也明年丁亥姚夫人病脾胃久而羸孺人事之惟謹一日偶夜半思和羹急苦乏腥肉孺人取所有蔬膏雜治之以進夫人食之羙喜曰新婦能新婦能病亦從此愈矣其孝敬類如此閒居事夫子敬相待如賓夫子苦於學暮夜燈火左右相之未嘗一日廢也辛卯夫子病虛損孺人供湯藥候居起出則流涕憂抑若不能生入則和顏慰解之若是者蓋三月云後又得暴疾甚危孺人仰天告曰姑與夫子命相屬也願代夫子死卽母子完我死萬萬無恨其貞烈如此壬辰姚夫人命其代理內政於是歲時賓祭之需姻■﹝尙阝﹞往來之禮親疏厚薄之宜僕婢衣食之費裁處伸縮罔不曲當姚夫人喜曰新婦如此我復何憂伯姑寡居而資乏孺人嘗助之至於韓氏之族貧者咸畱意優卹之然未嘗不稟命姚夫人也至於母家怕禮外分寸無所遺或問之答曰外家也資且裕何�之有又嘗置側室廣繼嗣撫之甚厚且曰世之���往絕人之緒可怪哉不識其何心也其識見異��如此庚子秋夫子舉於鄕孺人喜曰吾姑守節至有今日可謂不負矣祖翁聞之地下亦可以無憾矣明年辛丑春夫子下第歸其年八月姚夫人誕辰設宴稱慶儀物備至賓友歆羨以爲難得本孺人左右之力也孺人往年嘗病熱嘔血病走气痛甚苦�之𨿽愈然病根固未脫也至是癸卯復作藥之尋愈尋作八月中以姻事不得巳外出反而增劇至冬十二月夫子當會試北上矣見其面赤且嗽憂甚依依不忍別去孺人曰無傷也偶爲風寒所迫耳夫子行矣專意進取母以我縈念慮也夫子見其言有倫序如此亦且以爲無傷也遂悵然而別別二十日而孺人逝矣次年甲辰正月十五日也距生正徳壬申五月二十五日才三十有三歲耳生有一子曰可學七歲矣神骨秀爽英物也側室生一女尙幼未字云至是夫子卜以卒之年十一月二十五日葬城南木塔裏新塋之次乃自述狀請予銘其墓石且曰亡妻所以相我者甚至也意者後有寸進以償其勞不幸一且至此當屬纊時乃爲浮名所使未獲與之求訣親殯殮嗟哉天乎痛恨拍塞何可以復言也惟太史公賜之銘垂之不朽庶以少攄我衷耳惟不拒幸甚昔者予以鄕裏後進嘗辱愛於野田公野田公者剛明磊落曠世之豪傑也作令章丘有去後之思爲禦史出按宣有大攬轡之風作都大名壬戌述職吏部推其治行第一�賜宴於禮部爲大理少卿閱兵畿內宰相知其才超�都禦史巡撫其地未幾召入內臺轉少司徒人方望其大用矣不幸孽寺扇虐禍延秦人擠井下石讒譖交作有如公者未滿六十而罷使其經濟大略欝而莫究予嘗嘆息謂造物者不能無意於公公後其有興乎嗚呼乃今果在於其孫矣登甲科躋膴仕茂著勛業以終厥祖之志斷可必矣嗚呼王孺人者生不得同其榮貴歿當被其贈典況復有奇特之子乎斯可以不朽矣用是爲之銘以慰其夫子云銘曰

厥徳孔嘉厥齡弗遐夫子是悼是嗟夫子轟轟遺子英英孺人是顯是馮貞石熒熒來裔繩繩於我銘乎是徵

○書喜雨歌謠軼後

嗚呼神人感應之理豈容以或誣哉以爲無益而弗爲�妄也知其可爲而怠而弗爲者悖也知其可而爲而誠之未至以爲神弗我應者自誣者也亦所以誣其神也嗚呼神人之感應豈容以或誣哉今歲甲辰寧陽六泉吳公治我西安者三閱歲矣乃夏秋之交百谷布野顧而且秀乃亢陽肆虐倏爾萎蘼稿矣民用大戚若弗充以生公聞之若焚溺於厥躬寢食殆廢乃七月三日庚子徒步謁城隍祠且行且泣至則拜祝神涕淚交��咽不能成語左右感動有泣下者乃翌日辛丑大雨竟日夜遠邇沾足谷�起肇厥有秋百姓於是喜�歌之洋洋乎溢於道路也會城大夫士咸倚歌而�之溪田馬先生聞而嘆息曰有是哉何說古人也亦從而歌之聯爲巨帙沨沨乎風雅之遺音也溪田序諸其端�曰喜雨歌謠云太學生髙�劉子守徳馬門髙第也�受知於六泉公乃持以視予且曰公之精誠城隍之�應一至是也予曰寧獨爾也記不云乎天降時雨山川出云公之精誠蒼天實鑑之山川之靈實鑑之至誠之道無遠弗挌質諸前史非公其誰諸所息者誠有��至耳至誠而不動者未之有也嗚呼是豈可以���貌爲哉九思跧伏林藪沐公政教之日久矣�玆��默而弗宜於情何如也蓋嘗作一憫�之篇彷佛命�言不盡意是用作頌附諸歌謠之末其辭曰

峩峩�公興自東魯泰山滄海蟠屈肺腑匪直�文亦閒於武天子命之尹我西土西土維郡古京兆府我明建置左右藩輔尹玆維艱今稱自古我公蒞止爰冰爰處上交不謟下交不侮柔亦不茹剛亦不吐姦民我鋤善則我撫雪冤疏滯平傜均賦泮育人龍穴塞吏鼠堂有懸�野無逸虎閱歲者三尊羙維五威惠�流州邑按堵百�戴之嚴父慈母會城四郊周原膴膴今玆季夏嶷嶷禾黍旱魃爲厲如焚斯古百姓皇皇若孺失哺我公疚心朱謁神宇且拜且祝涕淚如雨上帝百靈鑑公於素昭布森列恍若聆語一感一應一桴一皷翌日徹夕�雨旣溥禾黍秀實秋成可曙民喜作歌載歌載舞在昔循良民謠赫著張堪兩岐廉範五袴我公方之拔乎其侶霸起宰衡恂難借駐我公以之伊邇且暮四海蒼生若旱��公其念之沛厥甘澍遐邇沾被維徳之措嗟我奉民孰云失怙史也作頌悃愊是布公其念之庶永終譽�

○答中丞東厓翁公書

九思頓首新春恭惟臺候納祉足慰企仰之私歲前小僕回獲奉翰教所以愛九思者至矣大作二新刻目昏不能捧瀆令小孫誦之驪山之吟衝澹簡古敲金擊石淸廟之遺音也原州池記風雲變態分明如畫班馬筆也柳州風斯下矣敬服敬服鄙作三卷荷蒙尊慈畱意入梓不敢當亦不敢辭惟冀俯賜郢削揮灑一序弁之捲端九思托以不朽莫大之恩徳也尙容顓請辱命海居之作努力一賦老矣精神匱矣深愧荒蕪不能仰副尊意柰何柰何惟教示之幸甚不�

○明故通奉大夫山西布政司右布政使致仕張公墓碑

昔公之考終也葬無志銘墓無碑表歷歲滋久荒壠僅存過者弗式廉名𨿽著懿徳弗傳往歲丙申巡按禦史楡次周君鈇移檄郡邑祠祀鄕賢予鄠官師去取恐謬奉以委予下上古今得六君子入我明者惟公一人予生也晚於公世行未獲其詳於是取公誥身及予少年聞之父祖者與五君子各著世行﹖官師復禦史矣旣又播爲贊辭刻梓以傳匪獨我師亦以覺後進法往哲也至今祠祀有司因循尙莫克舉學官弟子鵬公之六世孫也追慕先公形諸夢寐顧玆荒壠怛焉疚心於是率其族人買石渭北將以磨之文之刻之豎之墓前以殫厥衷以顯厥祖以詔厥後人乃又檢其家乘詢之族老得公遺事數種乃自述狀再拜請予曰文非先生其孰宜爲予曰唯唯闡徳彰孝予安可辭�復再拜曰謹奉教矣於是爲之碑曰公姓張氏諱賢字思齊予鄠道安里人也居縣北衙道村家世業�父諱宣配王氏貳室劉氏生公公自少磊磊有气節嘗讀書裏塾旣乃棄去躬稼穡久之年瀕三十矣一日爲裏中人所困公豪邁人也气霍霍不能堪乃柎幾嘆曰嗟乎丈夫當自樹立羣小侮我齊民耳不學何爲乃復取舊書讀之尋入爲學官弟子從師取友朝夕淬礪或時廢食寢踰數年而永樂乙酉舉鄕試矣其性敏而志篤如此屢赴會試不第謁選授吏部司務薦陡驗封司郎中云公在部剛廉自持權貴不避關節不通親友饋遣一無所取部中呼爲板張蓋言其節之堅也三載考績誥贈其父如已官母俱贈宜人云少子綱徒步入京師省問公見之怒曰農務方殷汝來何爲此中何所有而汝來也居旬日遣歸戒之曰勿復來也當是時國有戎事山西例輸饋餉踰期不完朝使往督者或以才屈罷或以賄敗當道忌公者欲中傷之乃以公往公至執其姦惡者數輩痛懲之乃定期下令曰不輸者如此罰晉人前此亦聞公名見其威令如此咸股栗爭輸之無敢後者果及期完矣事竣返命天子嘉悅超拜山西右布政使吏民聞之相與語曰包閻羅復來也比視事令出而人信��������流遠邇悅服以爲數十年來旬宜之政未有如此者長子紀徒步入太原道過曲沃曲沃令見其良苦以一驢送之旣見公公怪其跨驢也詰之曰奚從得此紀不敢隱具實對公怒痛箠紀還令驢仍正其罪云公一日浩然嘆曰老且至吾盍歸乎當是時吏部方以都禦史擬公疏未及上公投牒而西矣旣歸林下舊廬數楹僅庇風雨布袍蔬食無異寒素秦藩一參議公部中舊僚也見其用乏以其所餘俸米輿送之公固謝曰田入自足用此君飬廉之資不敢拜賜仍遣之輿歸嗚呼此豈直予鄠之罕覿哉居嘗教子孫曰資性可讀書者教之讀其不能者盡歸之農愼勿爲吏壞身心辱門戶也閱數載老病卒餘資僅具棺殮葬村之西北隅祖塋方臥病時語其二子曰身後毋納賻傷我節毋作志表虛譽失我眞毋聽人言作石獸器物侵我墓二子於是奉其遺命不敢違顧於公之生卒及葬之歲月壽享幾何皆不可考公配任氏先公卒追贈爲宜人生子紀綱及兩女紀生二子勛爵綱生一子銘由此以後迄於今相繼出者共七十又九人皆於公爲曾孫而女子不與焉其繁盛如此鵬綱之後也乃今嗣公而興器識凝重勵志苦學業受毛詩綽有端緒人方英英然以科第望之嗚呼��如在亦當欣然於地下矣語曰賢者必有後其在�乎其在玆乎爲之銘曰

南有山兮巖巖公之行兮山之巓北有淸渭兮其流湯湯公之廉兮名與之長濁世紛紛兮鴟鴞翺翔安得覩公兮孤鳯凰豺狼擾擾兮橫道傍安得公兮殲彼貪�公之墓兮艸離離歲月遙遙兮式者其誰公有曾孫�峩峩表公墓兮碑始磨嗟鄕人兮生遲遲公之烈烈兮罔聞知其始自今兮肅爾儀下馬拜公兮讀我碑

○渼陂鎭重修石橋記

渼陂鎭在縣西三里許人有數百家因住陂水之上故自古稱爲陂頭云鎭之西南七八里有胡公廟廟下泉水湧出東北流灌漑■﹝禾巴﹞稏之田又合諸泉水流於鎭之東南鍾而爲陂空洞闊遠可行舟楫唐杜子羙詩所謂半陂以南純浸山者是已陂魚羙可已痔漏故名之曰羙陂云羙字從水後人加之也元末兵起盜決堤岸取魚其水散出流爲數支不復爲陂矣其一支北流經鎭之東復轉而東流入於澇水當鎭之路衝處爲津岸髙不可徑涉昔人甃石爲橋一巨空以便行者屢敝屢�至是復敝鎭民馮榮輩修之旣成告於縣令西平王�君曰羙事也不可無記其請諸渼陂大史云予少年�聞父老言成化己亥鎭人楊公諱誦者以鄕舉士爲�縣令謝政家居嘗重修此橋且以名其孫焉�考舊石記乃成化甲辰�民馮敬輩爲之絕無一言及於楊公不知其何說也卽以成化甲辰計之迄今嘉靖甲辰六十有一年矣往來車馬�無虛日橋之敝壞無怪其然不有更作其曷可行斯役也用石視昔益多橋則益固功始於甲辰冬十月越明年乙巳春二月功告成��者有四人焉不具書書諸碑陰而巳嗚呼百餘年後復有四人者出焉何慮乎橋之或敝也夫此渼陂者��之奧區也自有子羙之議而其名益著����磊落之士想慕風景思一遊賞不可得宋��間縣令張君伋嘗築空翠堂於鎭之東南岡上自爲記刻諸石堂今廢而石存焉每一登眺南山蒼翠舉在目前風景萬狀難以具述予非鎭人也心切愛之嘗自謂渼陂山人云自罷官歸裏捨踰三十年老且衰矣苦於貲乏不能買一畝之田架數椽之屋倘徉其間以償吾興塵鞅束縛不能脫去可鄙可笑不獨困於貲焉爾矣故於石橋之作因並述之以紀吾過

○賀邑令主君序

西平蒙宇子王君以鄕進士令予鄠者甫半載余矣撫臺東厓翁公移檄勞之其辭曰操守無失幹濟可觀�有司具彩幣羊酒以皷吹導之政事堂所以磨礪頑鈍皷舞豪傑之要術也邑中縉紳父老罔不嘉悅請於渼陂子以言爲賀惟蒙宇子之蒞予鄠也謂民者赤予率教則已是故以平易近之吏者手足不隳不蠹則已是故以仁禮馭之未幾有疑其涉於寬者君聞而笑曰有是哉人之不我知也吾之所爲寬非縱弛之謂心吾於是蓋有畫焉條約立而綱紀正賞罰操縱咸由於我而廉以操之誠以動之公以主之明以決之民無敢犯吏無隙之可投斯亦已矣若苛刻焉恃聰明索隱微察見淵中魚因以桎梏人則吏民何所措手足乎不惟不可直亦不忍耳若是而有不率教之民有隳蠹之吏是侮弄我也尙可以赤子手足視之乎吾何憚而不齊之以刑也蚤夜自畫求無負子斯焉耳矣邑中於是翕然稱之蓋未幾而臺檄至矣渼陂子聞而嘆息曰東厓公之神識有以哉有以哉未久坐於廟堂進退人物以輔太平之治者其昉於玆哉然予觀於蒙宇子之所畫者寬猛相濟宰邑之良規也蓋其伯兄棠溪君起家癸未進進士仕爲大同郡守致其政而歸其得於家庭之講授者有如是哉由是而持之不移行之無倦大慰鄠民之心以來賢能之薦應召而興不爲監察禦史則部主事矣縉紳父老尙圖所以展賀者寧獨如今日巳哉至於藉言輸悃復以相托渼陂子固不得而辭也庸拭目以俟

○明故將仕佐郎河南汝寧府儒學教授致仕前文林郎直隸新河縣知縣王公墓表

予曾祖知縣府君公之祖也父處士翁諱錫予祖髙年公之仲弟也母孺人葛氏生兩男子公其長子云諱佑字輔弼年十二三予先大夫中憲府君爲縣學弟子員公從而受大學論語尋受蔡傅尙書入爲縣學弟子員成化辛卯先大夫舉於鄕是時公二十有一歲矣督學副使伍先生歲試之﹖之廩祿而曰諸少俊無埒王生者公自是益苦於學學日益邃每臺試輒在首列然自丁酉至丙午每鄕試輒不利弘治己酉予獲隨公入試濫與解額公乃復不利鄕人於是無弗嘆息稱屈者云壬子夏處士翁棄飬公處困乏極力襄事人咸以爲難而公則欝欝然心未慊也三年喪畢至乙卯秋公年四十有五且當歲貢矣乃入試闖然髙舉鄕人於是復嘖嘖歆羨以爲不可及也其年冬被疾甚危不能北上會試己未春會試下第公自念太孺人老在堂乞就教職以便�飬獲授山西蒲州學正云蒲州去鄠五百里風土相官迎太孺人居之歡樂焉州士多俊偉奇異者顧差惰耳公乃以勤苦率之萃之學捨日與之臨違教者痛懲不少貸諸士靡然從焉久之書聲洋洋焉徹於旦暮矣文筆滚滚焉進而上矣若是者九載如一日焉其相繼舉者什倍於往昔矣正徳己巳春秩滿謁吏部簡入大選升順天府保定縣知縣云甫數月太孺人棄飬�歸治喪是時資用稍裕公之心蓋始慊無憾矣喪畢而辛未冬謁部補任直隸之新河當是時畿內盜起流刼鄕邑新河城池敝壞公至憂甚乃下令曰今日之務城守爲急城不完人無遺類矣城內無論齊民貴族期以是月某日上工以某日完敢後者重罰不汝貸汝其無悔於是爭先趨事果及期完未幾盜至公預令城內各以木物器用塡塞街衢城門不閉盜見其如此乃捨之去幸以無事盜旣平乃蚤怍夜思均徭理訟植良鋤梗黜老吏招流亡省浮費興學校若是者二年化漸行矣然其師儒梗直之性不善俯仰宜於百姓不冥於當道者適當甲戌述職之期巡按錢禦史報公才力弗勝吏部聽之遂攺汝寧府學教授公怡然就道不以爲戚也旣至移其蒲州之教教之加伸縮焉若是者七八年士之勃然興者亦不下於蒲州也乃其梗直之性見惡�鄕宦之輕俊者譖之巡按禦史公聞之自劾求致仕歸未及行而病入乃遂不起其年正徳庚辰九月初八日也距生景泰辛未六月十三日壽七十歲云公賦性不甚穎絕而百倍之功愈【久弗】懈成化末與弟價析產諸子幼公當盛夏時晝則由作甚苦夜寢至五皷復起讀書觀於此則其在者可知也丙午春予侍先大夫作教於蜀自蜀歸應秋試年十九歲矣公扣其學頗有端緒乃每夜相就講論疑難觀其在兒侄者如此則其於賢明者可知也嗚呼是宜其竟底於成乎乃今之人復有如公者乎平生勤儉特甚終其身非病未嘗一日日出而後�不識愽奕不戲謔不用樂飲酒入官後燕居未嘗蓋�紈綺無故不妄烹一雞蓋其天性之羙如此他人��不可能也配孺人聶氏盩厔處士諱林之女婦徳母道範於鄕閭先公七年而正徳甲戌九月初四日病卒汝寧距生景泰壬申六月十三日壽六十有三歲生三子二女長子朝夫壽七十三歲近不幸病卒次朝用先卒次九霄靑口驛丞致仕歸於家女長適慶府教授同邑邢啟愚次適同邑劉朝遠孫男三池縣學弟子員受周易屢赴鄕試後蒙例授儒官爵浩善於幹蠱渡縣學弟子員淸年苦學受周�有名予甚愛之恨公不見耳孫女四曾孫男八大木裔木秀木若木云木掄木擇木余尙幼曾孫女七玄孫女一公卒之明年辛巳十二月某日合葬聶孺人�����迄今二十有五年矣惟志銘有闕無以昭令��來裔九霄等深爲此懼乃請予文勒之石表公墓云予曰嗚呼表公墓者今日事也公之世行梗槪具矣他日振公之業者其惟渡乎詩曰無念爾祖聿修厥徳渡其朂之哉務顯揚於爾祖焉斯無負矣

○明故中順大夫江西贛州府知府致仕湋川�君墓志銘

君卒且葬其兄南川君爲狀世行乃曰亡弟屬纊時�其子楹曰必渼陂先生銘我墓故敢請於執事者楹來致辭拜懇予聞之悲且嘆曰嗟乎徳淸乃至是已耶予果銘君矣按狀君諱河字徳淸嘗自謂曰湋川居�武功縣人也父贈君諱鑾元配太安人髙氏生邑學生浤戶部郎中南川君浩義官洋繼配太安人髙氏生�八九歲時气質淸瑩如玉穎慧特甚又少子也贈君愛之過於諸子乃親授孝經能誦且曉大義尋授四書毛詩能日誦數千言弘治壬戌君生十有三歲矣能弄筆爲文章口占五七言絕句詩輒�奇語長老驚怪之以爲不亞對山少年時也其年對山先生狀元及第爲翰林修撰矣贈君於是遣君隨南川君入京師受學對山先生乃送之戶部主事劉道行所道行富順人予同年丙辰進士也通五經以毛詩起家有名見君器宇資性深奇之從遊者一年遂傳其學而歸贈君之意未巳也復遣之長安受學於偶山田有年所乃毅然知大節矣有年亦深奇之乙丑入爲邑學生正徳丁丑南川君爲戶部主事督餉於山東水次乃召君至山東暇日與之下上占今講論五經同異充乎其有得也旣歸舊遊者扣知其蘊賢曰非復前日之徳淸矣關中相繼督學者如王虎谷朱淩溪何大復予每試必置首列命受業於正學書院然累赴鄕試不舉人或訝之君聞而笑曰未晚也姑待之耳嘉靖壬午漁石唐公督學於玆得君之文喜甚而曰乃今康氏有三鳯矣其秋果舉髙第漁石公曰不但巳也明春必舉進士果然釋褐觀政於吏部乙酉冬授戶部廣西司主事云明年丙戌部委管理太倉愼出納鏟姦蠹人咸憚服之丁亥涇王祿米及�衛官軍月俸山東任事者前後怠綬負�至四萬餘�乃奏聞於朝上命戶部簡才能官一人往督之部尙書以君應命君至定期下令且懲且勸不數月告完國用旣充民亦無�戊子部委管理兔東四馬房前此虛報馬數冒支芻料害不可言大學士桂公嘗目擊其獘題請查革上命禦馬太監科道官同君淸查盡洗其獘歲收十省八九其秋委管蘇州滸墅鈔關會同巡按禦史曲爲淸查題請除革四獘一上損國用一下傷民財一利歸鋪戶一害及解戶天子報可於是啇舶稱便無間遠邇己丑春轉山西司著員外郎仍管鈔關未幾轉署郎中山西司奉勑提督永平山海薊州諸處芻餉冬主事考績三載往年南川君主事考績贈父如其官母俱贈太安人矣例不重贈於是給勑命惟進君階承徳郎封其配段氏爲安人君固不能無歉於懷雲遮洋緫直隸徳州等左衛歲運木十餘萬前此司納者不得其道以致日稽舡凍運夫困守窮苦萬狀且誤來歲兌運而邊方月糧亦不得按時支給害甚大也君承委旣至痛革前獘極力收納不閱月完歸兩無愆期之失運軍邊軍皆得以蒙其惠云庚寅題請於薊州遮洋運糧內折銀其半以濟�餉朝議采之板之戶部議單行之至今不廢也又淸查邊倉軍職侵欺之罪悉�於法題請選民職倉官代之詔如其議君在彼者三年軍士因而飽暖勇气百倍人人樂爲之用惟痛革姦商報中芻餉之獘權幸者■﹝女忌﹞之君亦不之卹也壬辰擢山東兗州知府軍士聞之老幼垂涕不忍捨去乃累湊其畱竟不報巡撫都禦史移咨戶部請升俸畱之以慰軍士之望部尙書亦曰不可人有爲君謀者曰乘此機陰爲之所得畱後必有大拜此一反手之力耳君笑曰如義命何乃翩然就道矣當是時兗州累歲蝗蝻害稼君至除苛政均徭賦雪冤疏滯植善鋤惡若是者三年蝗蝻息禾稼登民家牛�一獸似麟人以君善政所感君曰不然果麟耶聖王之瑞耳於知府乎何有識者聞而韙之郡當水陸之衝將迓殆無虛日諛佞之態請托之私君皆止而不行由是讒謗興矣乙十春北上述職竟坐此調雲南之廣西府未及行當道者以風土不相宜攺江西贛州府云贛古虔州也壤接閩廣山洞多巨盜民頑健訟素稱難治君乃因其俗而導之有威有惠不緩不激久之民安盜息矣顧科目久乏於是增學捨勤講課諸士翕然宗之未幾相繼舉者二人庚子春君有事於瑞州以勞瘁嘔血迄秋少差矣復執事於秋闈比撤棘愈益增劇不�已與疾而歸辛丑春期當述職寢疾不能北上冡宰中丞信其疾也畱用之尋以人言而罷聞者咸爲君惜君處之怡然不以爲戚也其後疾愈乃構屋課農教子讀書絕口不談世務不干謁有司良辰霽景興二三朋舊登山臨水一觴一詠樂之終身不厭矣不幸偶重�寒溘焉長逝其年嘉靖甲申十二月辛卯也距生弘治庚戌十一月十八日春秋五十有五嗚呼傷哉旣屈其官復靳其壽謂非命哉謂非命哉段安人生二子一女長子楹縣學生人品胸次克肖其父世受毛詩必舉進士無疑次桷亦學舉進士特遜其兄一籌耳女許聘中丞幹州王公邦兆之子子方孫男一曰承正桷所生也楹卜君卒之年某月某日葬城南﹖﹖帋房先塋之次君慷慨豪爽人也有風致善談論見事卽了了當爲卽爲不凝滯不作寒生酸往在京予承乏翰林嘗以小友呼之正徳中締姻髙門每至武功相得甚歡後別二十餘年及君遊宦歸予則老而衰矣思一見不可得謂君彊壯壽祉未艾嗚呼孰意銘君墓者我也君有詩若干捲及近體樂府行當刻之梓云銘曰

爾之學克遂其志矣爾之仕克行其義矣彼其之子孰�爾廢矣彼蒼者天胡促爾逝矣爾嗣峩峩維克永世矣玄堂幽幽維爾永慰矣銘石昭昭維永弗替矣

○西平縣新建眞武廟記

西平汝寧之壯邑也正徳初孽寺擅權毒流海內民不堪命乃畿內盜趙璲劉六劉七等相繼聚眾數萬流刼鄕邑不可撲滅上命太子少保兵部尙書臯蘭彭公澤兼都察院右副都禦史統領邊帥官軍相機剿殺乃辛未冬賊嘗至西平攻城池屠百姓知縣王佐死之明年壬申春二月賊復至西平據縣北二里許汝水古栢亭橋官軍前鋒十有人人不幸俱死於賊賊益驕縱不可當詰朝大軍繼至有望气者見空中紫气隱隱覆我軍及與賊戰果乃大捷擒賊首��縛之軍門餘賊斬首殆不可算賊懼奔潰蓋自此勢衰弱矣事定彭公指古栢亭橋而嘆息曰嗟乎賊之盛衰在此一戰今日之捷似有神明陰助之者於是父老進而告曰是誠有之空中紫气眞武之神爲之也神嘗顯靈玆土小民的知其然不敢誣不敢誣彭公亦首肯之賊旣平民有賈景光者倡於眾曰疇昔之戰不有眞武神貺吾輩糜爛久矣豈能有今日乎建廟奉祀仰酬功徳義不容緩眾皆歡然趨之於是鳩材僦工卜日興事始於癸酉之秋越十年而嘉靖癸未春功乃告成又二十餘年而甲辰秋西平鄕進士王公訓�職予鄠致其父老之意請予文紀歲月云予惟自古忠臣烈士得天地之正气生則扶翊社稷死則佑護百姓此理之常無足怪者眞武顚末不暇深考自我太宗文皇帝建廟武當洪麗巍峩靡費不貲由是祠宇徧天下庸人孺子皆知眞武之爲烈也嗚呼異哉所由來者遠矣按祭法能禦災捍患則祀之西乎之民果�神貺建廟奉祀理亦宜之予於是蓋有說焉夫聰明正直者神人道宜修者徳徳不徳殃慶自以類至聖經有訓炳如日星豈容以或誣也方今聖天子在位考文議禮崇正黜邪一徳允修百靈效順謂我語西平父老戒爾子孫勸爾鄕黨母謟於神母眤於祀勤稼穡賦稅之事修孝弟忠信之行宜爾室家安爾生理幸爲堯舜之民共享太平之福豈不羙哉豈不樂哉倘以予言爲然請劖之石以告來者俾各知所務云

○梅塘記

夫梅塘者封監察禦史桐城盛翁之別號也翁嘗卜築白兔河之濱有梅塘焉是故取號云爾翁嗣監察禦史古泉公��奉���命九思爲之記夫別號者名也所以表其實�實不實名斯戾矣斯名稱情其惟翁之梅塘乎夫萬�資春而華惟梅爲最先翁之始誕也寔維早春同其時也夫四時之春其在四徳則爲仁也仁之在人惻隱之心也翁弟舉子五槐不幸早世翁於其嫠曲爲撫卹者幾四十年竟以貞節表厥宅裏翁無厚蓄其親而婚喪弗克舉者疏而貧者罔不周給有隆殺焉體其仁也夫梅也者友松竹厭紛華者也翁之自潔也公室則不入鄕飲則不赴所與遊者鄕曲裏閈歲寒之大夫正直之君子耳師其操也夫萬卉紛紜結實斯貴梅之有子厥�維先翁之有古泉公也間世之碩果也不亦同其實乎夫梅之於味酸也商書有之若作和羹爾惟鹽梅髙宗所以命傅說也豈直爲鼎餗哉諭相道也惟古泉公學足以達乎聖徳足以格乎君才足以用乎世量足以容乎賢公足以服乎眾五羙具相道得矣其自玆往帝心簡在置諸左右啟心沃心對揚休命嘉靖家邦收功於鹽梅之餘貔羙乎傅巖之老此可以計日而待也太常彛鼎光耀寰宇顯揚所天我翁於是千百歲可不朽矣九思不佞敢以是爲之記且以爲翁壽云

○贈孺人盛母傳

贈孺人盛母者桐城封君梅塘先生儀之配監察禦史古泉公汝謙之母也以古泉公貴贈孺人云孺人姓張氏父同邑處士諱伯暹母張氏生三子四女孺人其次女也自幼整潔不羣比長動止有則不妄言笑處士君絕愛之方難於其婿當是時封君之父澗松翁健亦方爲其子擇配焉然澗松處士兩人行義相埒也封君之英偉孺人之貞淑咸又相埒也媒妁旣通處士君聞而亟許之曰是盛家二郎君吾得婿矣弘治己酉孺人來歸甫十有八歲澗松翁夫婦見而奇之曰是昌吾宗者其相語而歡亦猶張之得婿者云孺人性溫栗重義�利以孝敬事舅姑以道義相夫子伯兄隆豪蕩不拘小節澗松翁欲令其析產孺人同封君泣諫不聽竟析之封君於是悉辭所授重酬其廬之值孺人喜曰吾意正如此居無何伯兄病卒封君厚葬之迎其嫂氏歸亦卒亦厚葬之遺諸幼孤孺人於是先後撫育勤勤懇懇服食怕先已子壯而受室乃相繼而夭撫育其遺如初女以妻其弟之子今頭斑白語及孺人未嘗不流涕也叔氏徳卒遺嫠尙幼孺人與居恐其或苦而戚也每事順適其意有一女資送甚丰嫠今年踰六袠得以完節被旌流芳百世者固封君之徳化本孺人調護之力也封�����內外婣黨賴以��喪者不可一二數且度置僕從出入錢帛不較盈縮由此用或屢空孺人於是節內費勤紡績極力資助以全義舉稍不可封君卽怒形於色孺人不與辧含淚引慝而巳封君亦未嘗不感悟也蓋其性如此舅姑卒孺人哭之過哀後每值生死忌辰必慟哭終其身尊祖敬宗歲時享祀不少廢嘗推姑氏之意以及諸女親愛周至姑沒之後猶其存之日也適汪氏者生子然淸才雅操孺人愛重之遣古泉公從之遊今亦應賓貢云外家兄弟爭產相訟孺人勸之曰奚至是也不見汝姊夫之待同气乎其人愧而止外家諸姊妹歸石氏呂氏者咸寡居每周給焉歸陸氏者有一女吳生檄欲聘之孺人聞叔氏舉子言吳生羙才不可失乃彊陸氏許之吳生後發科官至參政古泉公之師也孺人之訓子動以義方不專姑息古泉公垂髫時歸自裏塾孺人心令誦其日程誦習則喜否則策勵不少貸其後延師賓館聞其講內則欣然學之自是家政益嚴異往昔矣古泉公學旣有成屢走場屋以花樣不合而罷孺人攜茗果造其肄捨慰之曰丈夫龍變自有時姑待之耳汝苦學如此後當大發我老不及見宜廣種陰徳爲子孫地孺人深識遐覽敻出人表弟疾惡太甚老而彌篤或有所觸輒欝欝弗悰者累日乃嘉靖丁酉秋疽發於背亦或坐此耳古泉公舉應天鄕試歸拜牀下孺人彊起笑歡曰吾甞夢汝立雲霄上兩鶴在側書聲徹下又夢火星入宅皆佳兆也乃今果然旋指古泉公之姊命之曰吾女不汝玷汝其善事之吾無憾矣疽尋愈乃促古泉公治裝北上公不敢從乃於是年十二月四日竟以胃虛損食告終正寢距生成化壬辰正月二十三日壽六十有六歲當時權葬淺土至是封君卜投子山之兆將以己酉四月十日遷葬云孺人生二子一女長弟子員汝正文行卓卓先卒配倪有婦徳哭夫而卒無嗣次古泉公舉辛丑進士授行人超拜山西道監察禦史振憲度秉徳操蓄相體中外仰之嗚呼向者孺人大發之言豈欺我哉其先見如此女適同邑義官孫文盛生四子季子朴慧甚古泉公取而育之充郡庠弟子員體母愛也古泉公配王孺人生二子三女子世臯世夔俱邑庠弟子員有名長女十七年而夭次適郎中汪居安之子彭年次許聘給事中趙鈛之子養吾繼房孺人生二子世楫世霖皆於孺人爲孫有曾孫�二人尙幼也古泉公按蒞關隴追慕罔極乃自述狀以傳文命九思惟兵部尙書王公以旗都禦史胡公���碑銘敍世行闡幽光詳矣羙矣玆故不具書書其梗槪如此

太史公曰婦道惟三事舅姑孝相夫子順而敬訓子貴而賢克全玆者厥惟艱哉觀盛孺人古賢毋奚多讓哉孺人甞吁天昌厥後嗚呼卽古泉公及諸子可以知天道矣慶源混混詎有涯涘哉詎有涯涘哉

渼陂續集卷下

