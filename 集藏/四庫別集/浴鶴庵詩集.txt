浴鶴庵詩集

﹝明﹞白徳遊撰

●目錄

自敍

卷一

卷二

●浴鶴庵詩集自敍

拙詩集成五卷取陶詩顏集云鶴有奇翼此余浴鶴庵中庚辛壬三載所爲如如澹吟命諸子墨銓次有客披翻軒渠身將隱矣焉用文﹑之道人且慚且謝此余不文之文將與偕隱無求田問舍語無求官應舉語定世外心開世外眼矢世外口可以出世亦可以入世亦可以出入千百世特摽其月旦而自暢其胸懷此余將棲於翠壁丹崕之間樂與共晨夕者也客聞之載言載誚煉得身形似鶴形三株松下兩函經如是如是恐不如是道人亦再謝再答無所往而不爲身也斯無所往而不爲煉也余久從恬澹氋氃頗能參得透勘得圓矣孰知余之所以煉管城煉寶泓乎又孰知卽余之所以煉黃婆煉赤子乎又孰知華陽隱居先得余心之同然乎隱居之萬卷當不異松下之兩函也乃長吟如如攜入徳園而逝峕

崇禎六年歲在癸酉三月三日浴鶴庵道人白徳遊書

●浴鶴庵詩集一卷

古渤海如如道人白徳遊著

五言古詩

蒲團上讀陶詩有作

續陶詩九首並引

古意奉懷李鹿巢尊師

謚菊爲此君

四十九歲初度言懷

齋日過���具茗椀素饌有作

月﹖已遺嘆辛未五月作

逐魃者

六月廿三日再喜潤苗雨有作

佩陶並引

秋穡嘆

辛未八月廿九食巨棗一抔得河魚腹疾通宵委頃幾爲饞鬼呻吟中成古體一篇爲婪口垂戒

追贈容城寧國寺寺前鼓刀屠者古詩五十句

謀典貂帽種來麥十弓與雙荷葉問答

贈支山人臣哉山人精於古篆善寫墨君

奉餞舊貂耳衣往求赤仄種麥東屯賦得古體言別

山鬼弄有感而作

示弟子周鐸周鑏古詩廿七韻

憶昔篇

夢亡友周弱茅話舊有作

友鼠篇

奉懷白蘇詩壇

讀陶淵明搜神後記

失種來麥

琴棋月旦追贈陶蘇二公

追和陶公飲酒七首次陶原韻

鎭﹖﹖氏巾﹖小石雪花蔚蔚乃友人致自蓬萊島者從我選詩液三年勞之以詩

選蘇詩竣重選明詩夜夢紀異

煮茗讀離騷

靈仙養命猶節松霞此諸葛武侯見道之言也道人誦之會心異日山居當構艸亭在谷以節霞名之

讀陶蘇詩柬王三兄靑藜

田﹖男氏昔尙論者

喜聞登寇削平口占獨酌

得宋九靑憎艸滿浮大白誦之錄入詩液

○蒲團上讀陶詩有作

少年誇解事﹑騷壇獵艷詞﹑於今寄事外﹑始解讀陶詩﹑朝讀苦不足﹑篝燈夜讀之﹑惄如旋果腹﹑菀結旋僖怡﹑卻觴得酣暢﹑抱屙忘支離﹑每比黃庭經﹑仝作頺齡醫﹑似臒而寔腴﹑沈謝未易窺﹑翻笑少年時﹑豆眼妄規規﹑熟視有奇趣﹑東坡不吾欺﹑

○續陶詩九首並引

拙詩以續陶名篇蓋取錄淵明於額而下續己作也以志向往以述鄙懷

自題浴鶴庵

我欲巢雲松

醉籬菊

鄰翁送酒

田父至

讀桃花源記

選明詩液言懷

九月懷紫桑菊花兼懷靖節

招靑鳥

﹖自題浴鶴庵

云鶴有奇翼﹑杳然天界髙﹑刷羽禦淸風﹑天界遠遊遨﹑試問追隨者﹑浮丘與子喬﹑

﹖我欲巢雲松

靑松夾路生白雲宿檐端。仙人萬古宅。永結雲松。歡伊余意中事﹑樂此忘饑寒﹑幽尋從愜矣﹑采隱共盤﹑桓

﹖醉籬菊

酒能祛百慮﹑菊爲制頺齡﹑展可偁二友﹑陶公舊鐘情﹑餘生有仝好浮觴飡落英■﹝日捲﹞焉定久要﹑�勿矜獨醒﹑

﹖鄰翁送酒

故老贈余酒﹑乃言飲得仙﹑拜受酌巨觥﹑余心有仝然﹑一酌通大道﹑二酌參太玄﹑津津三酌之﹑羽化入寥天﹑淸風生雨腋﹑絕勝盧玊州﹑

﹖田父至

相見無雜言但道桑麻長時雨昨夜足園林足幽賞綠疇喜盈眸倉箱望穰穰余笑謂田夫太平可共享浹歲謝塵諠﹖﹖互切煙霞想敝宅兼且閒頗似陶與蔣掃榻論素心莫惜數來往

﹖讀桃花源記

靜念園林好人間良可辭桃源長如春桃花爛葳蕤鄰曲攜鬥酒或酌或圍棊桑麻喧雞犬宛宛羲皇時舊讀桃源記廿載神遊之漁父一何愚永爲仙人口﹖﹖

﹖選明詩液言懷

詩書惇夙好園林無俗情跏趺今己久爛爛雙瞳明僣與騷壇上刪定竊持衡文章千載事日月布元精个中殊有會尙論忝嚶鳴開卷人斯在參前骨韻淸晤歌兩不厭酌酒酹羣英

﹖九月懷紫桑菊花兼懷靖節

良晨入奇懷懷此貞秀姿貞秀如其人安得與仝時嘯傲東籬下滿泛忘憂卮折腰非所願攢眉謝遠師至今三徑在達者有如斯

﹖招靑鳥

我欲因此鳥具向王母言靑鳥幸啟事度我登昆侖昆侖覽奇光熊熊與魂魂執役瑤之圃坐食桃實繁相從曼倩後朝暮覲璚軒

○古意奉懷李鹿巢尊師【並敍】

余不敏歲在弱冠得從鹿巢尊師入膠序爾時尊師盻睞篤摯期以剎那乘風雲也顧餘二十年來摧頺毛羽竟不能奮翼澠池今且願結禽向老煙霞矣庚午仲春尊師以冏卿賫詔至歷下猶訊及麼■﹝麻外骨內﹞諄諄焉重省往事乃一枕黃梁尊師展化比成連絕弦寔憫余小子用作古意以思舊恩以志慚愧云爾伯牙東入海琴寫澹而深乃師成連授移情發玅音本擬淸廟上一奏神人歆途窮俗耳忤繁哇寔共珍邇來甘絕弦恥雜箏笛吟自得个中趣長懷栗裏心子期久不作此道竟沈沈

○謚菊爲此君

嘗聞王子猷愛竹偁此君余亦愛偁菊有斐仝氤氳東籬與淇澳歲暮合爲羣酌酒請謚之三徑挹淸芬

○四十九歲初度言懷

仲尼近知命伯玊近知非伊余齒逼艾頺然兩不知但願賦考盤在澗友鹿麋所識樵蘇者往還共怡怡有時辦盤飡芝菌足供給有時抱﹖﹖﹖﹖﹖眠雲霞爲九席幸無過可寡耳順來牧苖松風喜從心行化適其適預述山居譜永矢猶未及一言聊自寬明年始五十

○齋日過���具茗椀素饌有作

結交三十載膠序共駈馳友生而兄弟切切兼怡怡分明伯仲間吹塤與吹箎伊余晚好道遂與子異趨異趨亦不棄往往餉云腴每過畱斟酌顧僕命中廚問訊齋日齋旋復辦伊蒲餘齡頺逼艾蒜發被頭顱追論冶遊年俠邪調彼姝流言𨿽間作各自爲甌臾瞥眼邯鄲夢轉笑在斯湏今將入名山胎息築屠蘇詞組願垂聽珍重千金軀歸來化玄鶴訪子城之隅

○月﹖已遺嘆辛未五月作

燕京至海澨飛來渾渾山一首而二尾月﹖已遺產其間蕤賓怨枯稿田畯抆澘澘豊隆久逆命屏翳惰復頑減膳厪步禱涕呼郊壇傍自責倍六事今上逾殷湯定宜熟嘉谷靈獸見當康云何產肥遺理數不能詳無乃偸生者作意害稻梁天律安可貰雷部有銎斨願訴通明下拜稽扣巫陽

○逐魃者【辛未五月作】

所言逐魃者令曰神北行駈之向水位女魃勿蹔停我今作此法寔願女魃從爲魃具祖道伐鼓與考鐘三告倘不徙肆虐敢怙非誰侜天澤久胡乃翫天威貞明有大聖遊也素皈依默祈剎那至步虛麒麟飛手舉金如意一怒迅指揮刳心安能逭鞭霆戮汝歸

○六月廿三日再喜潤苗雨有作

麥秋無滯穗皆言魃所爲甘霖幸沛後布谷尙宜時禾豆旣出壠稺苗轉望滋老農今存祝彼蒼卽從之觸石膚寸合油然敕云師樹頭少女風吹雨旋絲絲晨吹申未歇浮漚砌作陂往遘螩■﹝虫庸﹞虐聖皇猶己饑步禱泣郊壇揮淚嗟漣洟呼吸通帝座三雨兆豊期潤我稺苗月﹖已譬乳初生兒胎養飽滲漉結實終無虧蠡躍訊田畯西成卜在斯入伏膏澤沃來年且並貽長歌歌天保再賦茨梁詩

○佩陶並引

昔昭明太子敍陶集有能觀淵明之文者馳競之情遣鄙吝之意祛貪夫可以廉懦夫可以立豈止仁義可蹈抑乃爵祿可辭不必傍遊泰華遠求柱史此亦有助於風教也誠哉昭明之尙論展先得我心之同然乎用題佩陶捲額

晚喜誦陶集誦陶如誦易潛龍潛於酒杯斝爲之寄尙論得昭明知人扶其祕詩篇取稱心散朗有奇致誰識是泥蟠立言雜遊戲不見歸來詞三復桃源記逸人與哲人性命乃雙庇

○秋穡嘆

甌寠滅裂報一弓二斗糈爲穮兼爲蔉田畯矜其畬胼胝亦何事擔石仍空虛平頭進幾諫餬口計全疏破研願重滌筆耨代犂鋤寧知辟穀者月﹖﹖腹自如如

○辛未八月廿九食巨棗一抔得河魚腹疾通宵委頃幾爲饞鬼呻吟中成古體一篇爲婪口垂戒

南邨送巨棗肥鮮如稚瓜道人悅其脆食棗同飡霞剎那腹果然元气隨咨嗟大乃走雷霆小爲鼓吹蛙悖入亦悖出傾瀉笑紛拏貪饞犯口戒所取抑己奢不以禮節之羙物盡成袤譬諸毒目者金玊等塵沙一誤寧再誤見帶而驚蛇自爾山居後量腹啖胡麻

○追贈容城寧國寺寺前鼓刀屠者古詩五十句【並敍】

楊椒山忠湣公做秀才時讀書容城寧國寺寺門有屠者夢神語曰楊某故忠臣家貧力學汝合供具屠者入寺門訪之適遇公一見固己奇公矣旦晚供具不輟公固止之不聽三年不怠公旣登苐屠者不復見至爲諸城令屠者來謁入邑問治狀長挹謂公曰好好竟欲別去公贈之廿金並絹一端屠者笑曰某鼓刀而屠幸有餘鏹豈爲黃金而來乎公治諸城良苦安所得民間金以與某也辭不受公固贈之止持一縑去後公被逮時每每秋讞屠者必侍張夫人母子入京師伺候甚謹後公赴義時張夫人母子不知也獨屠在長安公至西市見屠者曰夫人來乎曰不在再問郎君曰不在公曰只汝在此乎曰然隨受命屠者經紀其槁葬事設奠慟哭而別嗟乎如屠者亦太奇矣昔文丞相之友張千載詣丞相囚所供飲食三年無缺迨其末也置弁櫝函丞相骨以歸生死交情至今艷之屠者豈若人之儔與然而屠者更難矣何也非忠湣之友也隨筆記評之如此嘯云子曰難於千載者以千載爲詩書中人方爲確論非忠湣之友是徒以地位論也試論品格此寔忠湣之友也始而讀書供饌三年不輟爲忠湣授飡之友繼而作令來謁入邑問治狀贈金不受爲忠湣久要之友終而被戮經紀槁葬設奠慟哭胸中目中固已視權姦斧鑕甘之如飴爲忠湣捨主取義之友嗟嗟嵩相執國柄舉朝不敢仰視而忠湣獨首攻之忠湣被橫誣舉朝不敢過問而屠者獨親收之一舍生以爲君一卽捨生以爲友其品其格當與忠湣並列又何論其地位之異哉忠湣之友又孰有逾於鼓刀者哉楊氏子孫當以屠翁入家廟永配忠湣世世祀之餘又謂鼓刀翁爾時卽作聶政故事尢爲快心𨿽然翁之英雄不世出豈其慮不及此無乃爲忠湣血胤作深長慮乎尙論鼓刀大賢昔得之大梁今得之容城城更掩大梁梁梁朱公猶垂名史冊此公不求名名亦無所考但千古之日月常懸寔千古之精神常在矣余旣閱屠翁顚末於淩晨盥漱焚香向日八拜抵暮復向月八拜拜日月卽所以拜屠翁也嘯云子待黃冠出遊當過容城再拜其墓再訊父老爲之立傳屠翁舊居寧國寺門側或當是菩薩化身乃作詩和南以頌

大梁鼓刀人香名名朱亥有屠居容城奇品接前代椒山攻權姦嚴旨旋被逮亡何戮西市飛霜嗟曖曖嵩也勢絕倫炙手誰能柰近前丞相嗔舉朝褫以戒爾時營槁葬屠翁獨睚眥設奠乃慟哭同歸寔所快斧鑕甘如飴從公願於邁誰料波靡場砥柱出牙儈忠湣得良朋終始事俱怪作宰卻贈金死矣赴其害尙論擊晉鄙救趙挺英槪祿秩𨿽不貪猶知勒鼎鼐此屠掩前屠姓氏亦不載至徳無得偁髙風爲之最震旦友道無嘆自利西泰富貴則慕膻患難倏而背我之苐二身反面見交態得翁此倫存友道千年賴寺門供饌年便是菩薩會仰觀日月明及翁精神在楊家家廟中合與忠湣配翁乎如再生日月盤襟帶吾當爲執鞭吾當納頭拜

○謀典貂帽種來麥十弓與雙荷葉問答

已種十畮麥奇事說東坡種麥典貂帽更覺奇事多惡奇雙荷葉發恚特見訶飲食人賤之爲謀不顧它求飽旋失暖偏枯將柰何主人前致詞責我抑以苛口腹豈尺寸先務固非頗腹果耳得潤如貫預成歌有貂則無麥無麥饑無那腸鳴舌並噪百節失太和安能稿項上荷葉獨免瘥答言荷葉笑作福誤爲魔貂去澤畱普殖來豊其科外耳而耳存玅用沐恩波永矢�厚徳思聰定不訛

○贈支山人臣哉山人精於古篆善寫墨君

寫竹用篆法鏤篆用竹意史籕與王維三昧互遊戲獨出一手裁所以偁絕技平生懷古人邂逅成雙值最奇切玊時兼得鶻落勢聞諸姬司城軒軒誦豪致和歌燕市傍立談吐肝肺移家住金輿𨿽貪不言利當其醉興發摶捖鏤天地伊余慕玄修猶喜眈佳句愛入名山遊足迹聊粗記嘯詠答山靈篆章亦可佩明歲理云裝古篆伴瓢笠鐫我浴鶴庵更乞弄奇趣鬥酒澆吳鉤光怪透石臂紛披如此君長帶煙霞气

○奉餞舊貂耳衣往求赤仄種麥東屯賦得古體言別【並敍】

自得貂公金蘭結契一片溫厚之誼其在風霜尢殷從僕客聊城從僕客燕京從僕客盧龍從僕客夷門從僕客洛陽從僕客乎陽從僕客垣曲從僕走太行從僕歷壺口從僕渡黃河從僕遊香山從僕遊二室從僕遊梁園摠之十五年來每當涼飆凍雪彌篤暖眼熱腸爾時有羔裘錦襖喜得伴侶爲多嘯云子著切云以後不稱其服錦襖羔裘次第辭去𨿽我貂公不免疏闊但值塗月猶相戀戀今冬慟母謝世身衣大布當與貂公常別貂公當益閴寂嘆獨處矣嘯云子又苦歲登啼饑謀貂公求善價作東坡奇事種麥十畝爲禦窮道糧以附余耳以餬余口其沐功徳等也謹陳湘魚醴酒聊申祖席微悰僕學道者我心久忘更囑貂公垂聽永篤溫厚弗移往適豪門一仝敝止

世態多涼薄惟君厚且溫相從久頂戴風雪誼尢惇自著切云後疏闊常掛軒寔不稱其服貧家難獨存何如求赤仄種麥五里屯東坡有奇事我亦給饔飧禦窮道糧足餞別曷能諼餬口等附耳究竟沐洪恩殷勤囑老友永言培善根仝人當一視暖眼注豪門

○山鬼弄有感而作

山鬼弄伎倆﹑老僧竊笑之﹑慈悲語山鬼﹑此伎將安施﹑譬諸傀傀儡戲﹑爲幻喜孳孳﹑伸縮變態多﹑手足亂抽絲﹑童蒙猶可誑譸張寧我欺入我定慧中覷破乃蚩蚩酷似黔驢鳴徒勞竟何禆揶揄倦則歇靜照無窮時

○示弟子周鐸周鑏古詩廿七韻【並敍】

自余誦黃庭經以來束帖括家言已四閱寒暑已之不肄安能誨人卽四方諸老來聘並謝以代鑿筆研焚之久矣辛未仲冬忽至一老嫗謂曰吾奉周孺人之命爲其二子求開函丈此又孺人奉其先主翁入夢之命也得師湏嘯云舊友方可爲二子指南嘯云與某廿載嚶鳴且任俠仗信或不以隔世見背余聞訖灑淚曰如是如是落月照屋梁猶疑見顏色嘯云固不忘來靑也來靑亦不忘嘯云乎但僕好道玄修難以他出幽冥之托復誼不可辭昔東坡穎濱在童稚曾受業於眉山道士古之人有行之者蘇文忠兄弟是也願分靜室一半席爲講席可乎乃開浴鶴庵令鐸鑏二子從遊因作古詩以示之

我昔稱父執仝遊翰墨場尋常雞黍會二子戲其傍憶爾父歿時爾輩泣喤喤幸有兩賢母顧復厪相將和態並畵荻慈訓凜冰霜幽魂今入夢從師湏從良平生知己在夜臺亦不忘白也篤嚶鳴廿載如鴈行兩孤奉模範兼得發書倉任俠素自喜或不背周郎老嫗前致詞聞之涕沾裳伊余晚好道晨夕禮東皇塵籠久己透浴鶴治云裝轉恐負冥托乃開習靜房願分一半席提耳課篇章束脩存莫論出藍寔所望伯子齒舞勺仲子隨肩長怡怡塤箎奏如貫意當詳何以慰母氏父書攤滿牀三餘各努力煙樓直突揚古有行之者於今其再昌老泉求蒙師老﹖﹖內開講堂東坡及穎濱執經拜門墻卒爲兩大儒黃冠藉輝光先哲則不遠鐸鑏蚤頡頏弓冶善繼述剎那振靑箱難兄與難弟眉山可嗣芳

○憶昔篇

憶昔少年場縮身鉆鍼孔憑虛觔斗翻儵忽讓馳騁爾時我輩人推我智而勇今來蒲團上致柔成癡癡專愚返渾沌馬足亦不知面謾恣輕薄兒僮竟我欺當年同調者嘆我得愚疾膏肓喜莫瘳願爲木與石木石變化多終葵是便習笑鉆無孔鍼其愚不可及

○夢亡友周弱茅話舊有作【並敍】

弱茅二子鐸鑏從余執經受業於時麥熟二子掃墓祭新饆鑼兼采園梅以奠歸來貽我園梅弱茅卽以是夕人夢岸幘切云余爲正之覺後惻惻乃賦詩令二子誦焉

二子祭新麥獻梅兼采園歸來旋貽我悲君手澤存曾仝朱老喫﹖﹖山王﹖事難重論中宵忽入夢切云冠軒軒笑余爲正之北﹖宛語訊寒溫弓冶想在臆此是平生魂墓頭宿艸積寧忘漬淚痕窹後看落月窓牗懸金盆

○友鼠篇【並敍】

嘯云子庵中支榻榻設棕團以供日夕跏趺間亦就枕熟寢每夜夜半一鼠鳴於榻下啾喞不休余聞之被衣而起遊宴三田往來如如爲吾遠駈黑甜並逐黃你伊威展吾友也晝夜不寐乃成眞吾友之啟吾抑以多矣滌腸而天飛竊願與吾友共之乃作友鼠篇以贈

晝夜趺不寐成眞个中求此意鼠得之啾喞叫牀頭駈我睡魔去徳園常坐遊無乃唐公宅拖腸遺種畱笑彼下帷人仗劍叱其偸大儒爲腐儒﹖居寧足怣化而具須眉靈通可與謀賦形𨿽云細猿鶴亦仝仇巨細何擇焉所貴豁明眸我則異於是忘機似狎鷗喜爾結道伴久久佐玄修

○奉懷白蘇詩壇【並敍】

樂天東坡气節文章卓越千古爲唐術兩名臣寔唐宋兩詩壇也今世輕薄乳臭少通字律輒嗤曰俚俗曰塡奄寧知兩賢皆佞佛兩賢皆詩中之佛哉無所不包羅無所不謔浪無所不點化詩海中之苦刼寔寔駕慈航登彼岸矣竊願乳臭洗耳食之耳聽我指出眞白蘇也請讀嘯云道人奉懷兩賢之作

每逢花與月香山常朗吟東坡定日課不厭揣摩深此道譚何易良工盡苦心到處問大蘇侏■﹝亻離﹞識雅音一金償一字白也重雞林翻笑乳臭兒曉曉嗤蘇白嗤白爲俾俗嗤蘇謂塡奄求畵以形似阿堵何由得寧知風騷將言外聆標格譬諸相蛾眉別韻方傾國塡奄爲淸新俚俗是三百

○讀陶淵明搜神後記

淵明辟世人意不可一世飲酒喜賦詩南邨寔樂地更續於寶作搜神得後記上下幾千秋錯綜盡幽致語怪怪多端諧語帶遊戲莫問事有無摠以寫奇气妄聽說鬼者嵋山仝此意

○失種來麥【並引】

薄田污邪兼以啙窳與三盜任地眾盜乃竊語曰今玆羙禾來玆羙麥道人無以爲秋之秋又何以爲夏之秋乎大武無得覓坐而失宣畮

污邪十畝荒治生聊爾爾來麥未得耰人皆嗤其啙一言可解嘲無煩老扈氏

○琴棋月旦追贈陶蘇二公

陶公不善琴。寔得琴之趣。蘇子不諳棋。自得棋之意。二者我未能。象外均有會。千古此道中﹑陶蘇撮其最𨿽敗亦可喜希聲乃所貴此爲琴三疊此爲棋三昧

○追和陶公飲酒七首次陶原韻【小引】

陶公飲酒二十首嘯云道人和得其七蓋擇其會心者而和之倘或規規誚曰何爾意誕詞放請試問諸淵明

和陶得之字

和陶得諠字

和陶得姿字

和陶得道字

和陶得境字

和陶得經字

和陶得得字

﹖和陶得之字

世情趨浮艷衰歇則睨之誰能開暖眼相顧冰雪時我家老瓦盆炎涼常在玆陶然供伏臘斟酌兩不疑晚歲論交態庶以醇自持

﹖和陶得諠字

伯雅辟世客余亦厭聞諠疇昔浹臭味投分愛獨偏會心不在遠滿酌卽深山丹丘是糟丘大白爲大還偕隱常如此念我平生言

﹖和陶得姿字

種松髙百尺亭亭淩雲姿再拜祝古松爲我長生枝長枝垂拂地坐觥賞其奇偏提累累掛著書亦何爲嗤彼輞川丞筆研爲之羇

﹖和陶得道字

持螯信忘憂攢眉卻達道﹖酉董﹖﹖﹖酉董﹖﹖漉葛巾注顏長不老所嗟下帷人揣摩項易稿命僕荷鍤隨語眞興頗好化而爲酒壺不啻獲重寶醉鄕聘四賢謝我多薦表

﹖和陶得境字

舉世走途迷醉鄕占靈境靈境坦而安酕醄長不醒中有曲尙書東臯乃專領折柬招竹林岸幘笑箕穎若輩妄規規吾曹寔炳炳

﹖和陶得經字

匏樽常在手酩酊著酒經錯綜頌與記此謂集大成大書並特書禿豪愛屢更一一標其徳上獻釀王庭釀王覽之喜益浚釀泉鳴拍浮勤賜敕繾綣有餘情

﹖和陶得得字

常欲誨靈均世遠無由得懷沙矜獨醒察察是大惑何用覓蹇修修名慕充塞寧知服匿中乃有華胥國憔悴澤畔吟輸我酣而默

○鎭﹖﹖氏巾﹖小石雪花蔚蔚乃友人致自蓬萊島者從我選詩液三年勞之以詩

致爾自蓬萊相從共研席三年我與爾樹功在詩液計日坐披翻賴之以合辟佐我不辭勞斯朝而斯夕萬卷潤爾腹謚爾爲文石

○選蘇詩竣重選明詩夜夢紀異【並敍】

余選蘇公詩告竣戲謂杜朗公曰從範範千篇集中止得拔尢百首代我蘇公濯之曝之皜皜乎不可尙己明詩液尙涉於繁更欲重選如蘇選也歸來夢一長髯客入門肅挹令余去衣而躶將身徧鍼血痕淋漓痛不可忍余左手中指忽長大如股中節生一肉字其大如杯逼視是一拯字作隸書旋栗栗汗浹驚悸而悟輾轉思曰髯客乃大蘇先生也入門肅挹酉﹖州我爲己詩煉九轉也徧身鍼我者更示以嚴裁詩壇鍼鍼見血也左之爲言佐也中指生大隸拯字者更示以廣佐詩壇大拯今時之沈溺也揔之欲我以選蘇詩者爲明詩選乃起而盥嗽命諸子墨紀之峕崇禎壬申十月十有五日

舉世競言詩此道悲掃地割裂盡齊梁剽竊迨唐季今時措詞者矯枉更可喟謂詩有別才枯腸誇安﹖力致軋茁轉侏■﹝亻離﹞豆目驚﹖四﹖大贔伊余僭持衡騷壇鑑流獘洗■﹝骨遂﹞愛前賢耳食寧假易眞贗耐筆削各體己成帙近復選眉山均持老不律忽夢蘇髯公勞我抉其祕示我定本朝一一參微意我體徧行鍼我指生肉隸謂我砭痛癢痿痺乃不廢謂我拯濫觴沈溺乃有濟頂門巨眼開毫端龍象泣透楮浮金霞寶光敓舍利鼓吹掩黃初六經賴羽翼斯文山斗尊巍煥無淩替詰朝具酒脯再旅明詩液

○煮茗讀離騷【並引】

痛飲酒熟讀離騷便是名士吾聞其語矣吾十載以前亦嘗熟讀滿佐之大白矣於今年在桑楡願爲道士不願爲名士披翻離騷尙覺戀戀請告靈均並得煮茗而讀之

道士戀奇文靈均爲老友濃飲桑落茶披翻喜在手盥嗽告三閭十齋常禁酒

○靈仙養命猶節松霞此諸葛武侯見道之言也道人誦之會心異日山居當構艸亭在谷以節霞名之

嗜味去道遠飡霞亦有節何用鳩杖扶善飯而祝饐靈仙能養命武侯爲此說吾欲名吾亭山居憶前喆贈我白雲心佐我白雲潔

○讀陶蘇詩柬王三兄靑藜

陶詩冣近古三百藉鼓吹東坡晚宗陶酷得陶之致伊余嗜頗兼匯成帳中祕栗裏與眉山異代詠棠棣仝調獻阿兄尙論論其世佩言願共之四子結深契擬入仝郡遺直五老於鄕賢祠配享孔廟因懷徐道浴

○田﹖男氏昔尙論者【並引】

在昔武宗朝吾郡有艾公鋐爲諫議姜公佐張公訥丁公貴李公嵩爲侍�一時�疏攻逆瑾俱被廷杖卒之精忠回天大姦被碟社稷無恙曩昔道浴田﹖男氏爲餘言之諄諄也惪遊印止前喆至今不忘噫嘻五老凜凜生气壁立千尋先聖先賢之側安可不入此遺直之臣乎擬�諸同郡人士合詞公請配享廟庭兼追憶舅氏尙論有作

聞人懷渭陽口舌載郡史上下三百年循環從屈指某賢立於朝某賢著於裏志乘或漏書抵掌頗自喜遺直語五賢洋洋尢盈耳同力攻逆璫抗疏乃如矢廷杖信所甘捐軀誓不滓合請上方劍斗邊誅旬始取日向虞淵社稷旋淸泚至今念前喆香艷流人齒生气印巖巖泰山矗並峙均宜入瞽宗配享受遐祉是以論其世文獻備於此足則吾能徵舅氏未可死

○喜聞登寇削平口占獨酌

仄聞東寇平西人肩亦息殿屎変謳歌仝歌天子力興劇引坐觥呼僕啟服匿

○得宋九靑憎艸滿浮大白誦之錄入詩液

憎艸展可憎寔難著豆眼�離發奇光豆眼驚而眩自憎寔自喜喜極言卻反伊余誦其詩咨嗟獲之晚小乘那得窺金霞任舒捲不律�隃縻靈胎結九轉收入詩液中助道緣非淺如此下酒物大白浮湏滿不啻讀漢書子羙今則罕曲髙和彌寡與君重有感君家楚大夫立論寧爲誕

●浴鶴庵詩集二卷

古勃海如如道人白徳遊著

七言古詩

盤礡行贈崔畫師鎭之崔兼善彈琴

贈孫小將軍單騎射虜歌兼寄鳴伊孫大將軍

贈木蘭髙髙士歌

朗公杜三兄宅觀大令洛神賦十三行置酒有作

臥遊輞川圖歌行

杜山公送桑椹酒歌

有懷楊鐵崕門下女郎遺詩戲作柬王靑藜三兄

矢別此物行

奉懷杜朗公澹園所藏快雪帖內洛神賦十三行再續前歌喜得斛字

冬夜讀少陵先生全詩喜仝少陵記異

爲杜朗公選蘇詩戲作三快詩

讀荊軻入秦傳惜輔行非人今代爲之選輔行

○盤礡行贈崔畫師鎭之崔兼善彈琴

我生抱詩癖兼愛無聲詩綠綺亦夙好每世聽朱絲何期剎那機緣湊近得慱昌崖鎭之畫手並將摶拊手三絕疊弄在一時呼君伯牙君不愧呼君摩詰君莫辭曲中山水圖中韻寫出松風煙雨姿語君可臥遊呼君爲宗炳指法筆意本相憐從君虛室開靈境動操四壁響諸峯互鳴天籟幽而永伊餘懷挾萬古心對君盤礡發深省濯盡我俗骨乃樂七弦冷冷之琴聲蕩盡我魔軍還湏千尺離離之劍影我欲親扣陳希夷再訪張邋遢棲息於玉虛之傍嘯歌於紫霄之頂語君終當結伴行且爲玄嶽傳毛穎願乞剩墨貌我浴鶴庵移取片茅穩置向參嶺

○贈孫小將軍單騎射虜歌兼寄鳴伊孫大將軍

生子當如孫亞子弱冠鷹揚有如此猿臂雙開金僕姑寶刀渾脫疾如駛是時奴酋薄燕京君家父子舊知名聖主詔對麒麟殿爾翁畫策守都城詔諭同守西直門睥睨組練盛嚴屯虜營不敢傍西直故使豪酋嘹近垣父守城頭子出馬追虜長駈城之下一箭正中豪酋肩乃是山陰射鵰者逐北歸來風瀟瀟殺气橫射燕云髙城頭諸將齊拍手稚齒猛烈滿弓刀轉聞小將軍運槊輕且趫方略如爾翁胸中飽龍韜願君父子同佩徵虜印盡滅犬羊東度遼三韓千里傳露布直插銅柱嵯峨作漢標

○贈木蘭髙髙士歌

西陵滿郡佳山水竹樓雪堂參差起前賢遺迹說蘇王髙士今居木蘭裏木蘭髙士道气禕蚤識回師親追隨訣傳夫婦合靈藥服食連產七男兒問齡七十又得八瞿鑠似艾生龐眉未將雞犬拔宅去煙火神仙事亦奇伊余晤言旋致敬願布素心端就正混俗年來隱市廛破﹖﹖內粗飡忘垢淨等閒透彼利名關小歇如如可立命丹頭一七肯相分琴心三疊虛而映憑君稽首告回師浴鶴弟子白爲姓

○朗公杜三兄宅觀大令洛神賦十三行置酒有作【並敍】

余嘗言子建子敬並偁千古兩玅筆也陳王於洛神賦之大令於賦書之兩手開生面絕世而獨立矣僕於晉代楷書酷世大令十三行但恨人間無善本丙辰暮春在朱太傅集雅堂見宋搨爾時浮白狂呼欲援北斗自謂生平苐一奇遇至今惄如調饑辛未秋日朗公邀僕閱古帖兼語僕曰此所從來遠矣蓋得自弇山小祗園者僕一展閱光射眸子煥若神明頓還舊觀其中十三行乃十三顆照乘珠也微步淩波往來几案僕急呼歡伯以當解佩又何計兕觥交錯乎願與朗公預約如是如是幸勿過吝醇醇令洛神寂寞庶幾不佞得尙友相從常常覩羅襪矣

嘗聞蘇子羙磊落豪而儒饒多下酒物浮白讀漢書我今翻帖酌數斗始嗤子羙妄費酒絕世佳人難再得漢書行世時時有何如大令十三行淩波微步出其手婉孌下筆開生面陳王見之我亦見展捲綽約洛神來吾曹擊節仝嗟嘆頓還舊觀煥神明至寶是寶﹖﹖互連城集雅太傅寧無妬雙璧又得佐兕觥今秋秋熟收黍谷預訂從君作淸福筆花仙仙媚眸子尢物萬古獨偁虙每月下酒帖一開廣儲香醪三百斛

○臥遊輞川圖歌行

開元輞川王摩詰自偁詞客兼畵師至今披翻輞川畵別業千載令人思畵中有詩眞兢秀回巒疊嶂碧參差垂蘿亂掛松花古煙波瀲灎孤帆遲芙蓉館等茱萸間一一�成貌在玆伊余中歲也好道嗅味偏與輞川宜恍然置身此丘壑把新詩寫陸離也喜習靜觀朝槿也喜淸齋折露葵也喜行到水窮處也喜坐看雲起時�喜偶然置林叟相與談笑滯還期伊余展閱堪銷夏﹖﹖能﹖﹖戴埋頭世不疑願代王右丞分領輞川奇莫言興來每獨往莫言勝事空自知伊余吟眸從大豁湖山有待更無私日夕登臨冥搜發長嘯喜繼裴迪酌酒聯句臥遊之

○杜山公送桑椹酒歌

杜陵羙酒黑於漆乃是釀成椹之汁自言祕法授麻姑興酣大酒臨池筆送我一壺撲鼻馨文章發醅仝苾苾再拜登幾不敢宿先酹丹田享三乙此物人間寧得藏直追金母九霞觴遊也道成上界去軍持酌與羣仙嘗料得羣仙掀髯笑瑯槐那得竊扶桑共薦阿兄除補香案吏兼領■﹝麥曲﹞部尙書封釀王伊余行淺業在口只宜平圃效奔走投分云階合夙緣從君永作煙霄友徼寵倘承十賚頒表謝通明頻稽首更陳十賚之外乞殊恩但願月月常敕釀王給杜酒

○有懷楊鐵崕門下女郎遺詩戲作柬王靑藜三兄【並敍】

鐵崕在國初樹騷壇赤幟而詩不多見於世余選詩液止得燕子詞一首不啻一顆夜光仝時有女郎慕鐵崕攜一老媼徧訪先生投爲北面盡得衣缽爲詩婉麗俊俊逸靑出於藍也載在艷異編中王三兄爲餘言之如是餘詩液閨閣一集安可少此女郎建繡旗乎端﹖﹖貇錄示久不見惠竊恐失此異人異事異詩也有懷惄如戲作古風促用補鐵崕之缺得見嗣鐵崕者而可矣

詩液集中鐵崕少每恨騷壇多遺寶燕子詞圓一顆珠寧得光芒盡此老門墻女郎聞更奇文彩翩翩艷﹖﹖先離新詩婉孌裁花骨合與鐵翁爲補遺爾時阿兄論其世顧余尙友神已馳彼羙信羙可晤歌愛而不見嗟空知至今有懷常廢食能禁惄如幾調饑二﹖臣﹖立﹖盤據非所宜翰墨膏肓誰得醫但願阿兄掀翻牙簽急錄之乞示刀圭一七莫言遲

○矢別此物行

文章何爾恁偃蹇此物從遊投分淺攻苦揣摩三十秋詞場竟未逢靑眼禿我筆千毫煉我墨九轉大小百餘戰赤幟終莫展誰料此物據膏肓二﹖臣﹖立﹖巧得逃醫緩祟我齒半豁崇我須半染祟我粟粟雞皮枯祟我星星蒜發短數奇己可知此物猶肆誕收之桑楡謾解嘲慰我捉鼻恐不免道人關全透道人性彌懶碎剖端溪焚管城與爾絕交悔己晚莫言奮翼向澠池我心匪席不可捲

○奉懷杜朗公澹園所藏快雪帖內洛神賦十三行再續前歌喜得斛字

晚歲參玄道笑昨墮腐儒閉關從卻掃小歇誦丹書夜靜瓣香虔禮斗十齋齋頭常禁酒白衣蒼狗等俗緣紛紛蠻觸吾何有結習剩未斷臨池筆牀猶戀鍾王手此帖大令眞覿面入眼平生只兩見澹園揆之集雅堂題爲合璧重贊嘆轉憶快雪雙眸明丈夫何用假百城相對盤舞神倍王破戒呼君寬洗觥豪飲奔濤爭赴谷片時享盡臨池福淩波縹緲晃牙簽醉吟南北成雙虙只恐江行遇米顚準擬踏翻舟萬斛

○冬夜讀少陵先生全詩喜仝少陵記異

餘發喜卻變白間生黑絲曩謂浣花多附會熟誦浣花今知之邇來久別浣花集宛如故人常暌離冬宵滿浮大白細翻披宛如故人乍晤仝襟期突而數莖霜髯上茁出茸茸漆點■﹝髟上比下﹞平頭奴子顧我笑何爾衰顏剎那移我聞此語再滿酌少陵先生眞我師卷中呼得先生出莫惜晤歌醉漓淋信是末契托年少北面輸心更莫疑喜得浣花長逸老道人何用吞黃芝文章有神神交百世能興起覓七百年後乃白生傾倒可言詩

○爲杜朗公選蘇詩戲作三快詩【並敍】

朗公杜三兄手持一編端囑余曰此蘇長公古體近體首爲刪定者中郎也嗣爲刪補者友夏也就裏篇什尙苦繁多得我嘯云裁煉庶幾盡成丹砂又何患子瞻眞身不得全現於世哉道人唯唯旣竭目力乃實有以見嵋山矣且實有以見袁譚矣因戲作三快詩以示朗公快誦焉

蘇詩﹖﹖先離啟緗帙蘇子吟魂旋促﹖﹖﹖﹖﹖蘇家韻語世罕偁眉山功臣今逓出柳浪慧眼皎秋日寒河復見雙瞳碧參仝歸我浴鶴庵九轉從知轉不律巨靈直剖荊石開首快連城現和璧天吳大揮鐵网沈嗣快珊瑚無遺擲照曜白毫更快哉矣尼烱烱渥金液披襟寧羨太王風散作騷壇布香積朗公欲尋眞子瞻請爲子瞻歌三益

○讀荊軻入秦傳惜輔行非人今代爲之選輔行【並敍】

嗟嗟燕丹固昧於擇輔行矣荊軻亦昧於自擇也待吾客與俱客必荊軻之流待之不至猶當待之田光先生𨿽老其人實可大用惜哉前己刎頸矣卽太子遲之樽前和歌之髙漸離固能當大變而不動心柰何近捨徵聲慷慨之雄而共事於震懾死灰之舞陽乎卒之哮虎環柱竟脫濡﹖﹖婁旋令召公不血食焉嗟嗟燕丹乳口固昧於擇輔行矣荊軻匆匆亦昧於自擇也余乃從千載後代爲之選擊築者

提一匕首入虎穴立斃哮虎於剎那入穴待吾客與俱軻客之雄必如軻燕丹乳口不解事促駕固爲軻所呵田光先生己刎頸舞陽震懾柰彼何哮虎環柱脫濡﹖﹖婁易水空悲變徵歌欲得荊軻劍術奇輔行當遣髙漸離

○喜聞登寇削平口占獨酌【五言誤寫入】

仄聞東寇平西人肩亦息殿屎変謳歌仝歌天子力興劇引光坐觥呼僕啟服匿

