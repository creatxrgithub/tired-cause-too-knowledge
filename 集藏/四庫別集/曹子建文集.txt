

《登臺賦》從明後而嬉遊兮﹐登層臺以娛情。見太府之廣開兮﹐觀聖徳之所營。建髙﹝門﹞﹝殿﹞之嵯峨兮﹐浮雙關乎太淸。立中天之華觀兮﹐連飛閣乎西城。臨漳水之長流兮﹐望園果之滋榮。仰春風之和穆兮﹐聽百鳥之悲鳴。天﹝云﹞﹝功﹞﹝垣﹞﹝坦﹞其旣立兮﹐家願得而獲逞。揚仁化於宇內兮﹐盡肅恭於上京。𨿽桓文之爲盛兮﹐豈足方乎聖明。休矣美矣﹗惠澤遠揚。翼佐。﹝我﹞皇家兮﹐寧彼四方。同天地之矩量兮﹐齊日月之輝光。永貴尊而無極兮﹐等年壽於東王。

《節遊賦》覽宮宇之顯麗﹐實大人之攸居。建三臺於前處﹐飄飛陛以淩虛。連云閣以遠徑﹐營觀榭於城隅。亢髙軒以回眺﹐緣云霓而結疏。仰西嶽之松岑﹐臨漳滏之淸渠。觀靡靡而無終﹐何渺渺而難殊。亮靈後之所處﹐非吾人之所廬。於是仲春之月﹐百卉叢生﹐萋萋藹藹﹐翠葉朱莖﹔竹林靑蔥﹐珍果含榮。凱風發而時鳥歡﹐微波動而水虫鳴。感气運之和順﹐樂時澤之有成。遂乃浮素蓋﹐禦驊驑﹐命友生﹐攜同儔﹐誦風人之所嘆﹐遂駕言而出遊。步北園而馳騖﹐庶翺翔以解憂。望淇池之滉瀁﹐遂降集乎輕舟。浮沈蟻於金罍﹐行觴爵於好﹝亻丸﹞。絲竹發而響厲﹐悲風激於中流。且容與以盡觀﹐聊永日而志愁。嗟羲和之奮迅﹐怨曜靈之無光。念人生之不永﹐若春日之微霜。諒遺名之可紀﹐信天命之無常。愈志蕩以淫遊﹐非經國之大綱。能曲宴而旋服﹐遂言歸乎舊房。

《臨觀賦》登髙墉兮望四澤﹐臨長流兮送遠客。春風暢兮气通靈﹐艸含於兮木交莖。丘陵崛兮柏靑﹐南園薆兮果載榮。樂時物之逸豫﹐悲予志之長違。嘆《東山》之溯勤﹐歌《式微》以詠歸。進無路以效公﹐退無隱以營私。俯無鱗以遊遁﹐仰無翼以翻飛。

《遊觀賦》靜閒居而無事﹐將遊目以自娛。登北觀而啟路﹐涉雲際之飛除。從熊羆之武士﹐荷長戟而先驅。罷若雲歸﹐會如霧聚。車不及回﹐塵不獲舉。奮袂成風﹐渾汗如雨。

《東徵賦》建安十九年﹐王師東徵吳寇﹐余典禁兵﹐衛宮省。然神武一舉﹐東夷必克。想見振旅之盛﹐故作賦一篇。登城隅之飛觀兮﹐望六師之所營。幡旗轉而心異兮﹐舟揖動而傷情。顧身微而任顯兮﹐愧任重而命輕。嗟我愁其何爲兮﹐心遙思而懸旌。師旅憑皇穹之靈佑兮﹐亮元勛之必舉。揮朱旗以東指兮﹐橫大江而莫禦。循戈櫓於淸流兮﹐汜云梯而容與。禽元帥於中舟兮﹐振靈威於東野。

《籍田賦》營疇萬畝﹐厥田上上。奇柳夾路﹐名果被園。司農實掌﹐是謂公田。

《述行賦》尋曲路之南隅﹐觀秦政之驪墳。哀黔首之罹毒﹐酷始皇之爲君。濯余身於秦井﹐偉湯禱之若焚。﹝恨西夏之不綱﹞

《感節賦》攜友生而遊觀﹐盡賓主之所求。登髙墉以永望﹐冀消日以忘憂。欣陽春之潛潤﹐樂時澤之惠休。望候雁之翔集﹐想玄鳥之來遊。嗟徵夫之長勤﹐𨿽外逸而懷愁。懼天河之一回﹐沒我身乎長流。豈吾鄕之足顧﹐戀祖宗之靈丘。惟人生之忽過﹐若鑿石之未耀。慕牛山之哀泣﹐懼平仲之我笑。折若華之翳日﹐庶朱光之常照。願寄軀於飛蓬﹐乘陽風而遠飄。亮吾志之不從﹐乃拊心以嘆息。靑雲郁其西翔﹐飛鳥翩而上匿。欲縱體而從之﹐哀余身之無翼。大風隱其四起﹐揚黃塵之冥冥。鳥獸驚以求羣﹐艸木紛其揚英。見遊魚之涔灂﹐感流波之悲聲。內紆曲而潛結﹐心怛惕以中驚。匪榮徳之累身﹐恐年命之早零。慕歸全之明義﹐庶不忝其所生。﹝商風入帷﹞

《娛賓賦》﹝感夏日之炎景兮﹐遊曲觀之淸涼﹞。遂衎賓而髙會兮﹐丹幃曄以四張。辦中廚之丰膳兮﹐作齊鄭之妍倡。文人騁其妙說兮﹐飛輕翰而成章。談在昔之淸風兮﹐總賢聖之紀綱。欣公子之髙義兮﹐徳芬芳其若蘭。揚仁恩於白屋兮﹐逾周公之棄餐。聽仁風以忘憂兮﹐美酒淸而肴甘。

《潛志賦》潛大道以遊志﹐希往昔之遐烈。矯貞亮以作矢﹐當苑囿以呈藝。驅仁義以爲禽﹐必忠信而後發。退隱身以滅迹﹐進出世而取容。且摧剛而和謀﹐接虔肅以靜恭。亮知榮而守辱﹐匪徇天以爲通。

《玄暢賦》夫富者非財也﹐貴者非寶也。或有輕爵祿而重榮聲者﹐或有反性命而徇功名者。是以孔﹑老異情﹐楊﹑墨殊義。聊作斯賦﹐名曰玄暢。﹝庶以司馬相如爲《上林賦》﹐控引天地古今﹐陶神知機﹐擒理表微……﹞夫何希世之大人﹐罄天壤而作皇。該仁聖之上義﹐據神位以統方。補五帝之漏闕﹐綴三代之維綱。﹝口口口口口口﹐絙日際而來王。﹞僥餘生之幸祿﹐遘九二之嘉祥。上同契於稷卨﹐降合穎於伊望。思薦寶以繼佩﹐怨和璞之始鐫。思黃鐘以協律﹐怨伶夔之不存。嗟所圖之莫合﹐悵蘊結而延佇。希鵬舉以摶天﹐蹶靑雲而奮羽。捨余駟而攺駕﹐任中才之展禦。望前軌而致策﹐顧後乘而安驅。匪逞邁之短修﹐取全貞而保素。弘道徳以爲宇﹐築無怨以作藩。播慈惠以爲圃﹐耕柔順以爲田。不愧景而慚魄﹐信樂天之何欲。逸千載而流聲﹐超遺黎而度俗。﹝眾才所歸﹞

《閒居賦》何吾人之介特﹐去朋匹而無儔。出靡時以娛志﹐入無樂以﹝消﹞﹝銷﹞憂。何歲月之若騖﹐復民生之無常。感陽春之發節﹐聊輕駕而遠翔。登髙丘以延企﹐時薄暮而起雨。仰歸云以載奔﹐遇蘭蕙之長圃。冀芬芳之可服﹐結春衡以延佇。入虛廊之閒館﹐步生風之髙廡。疏密邇之修除﹐卽蔽景之玄宇。翡翠翔於南枝﹐玄鶴鳴於北野。靑魚躍於東沼﹐白鳥戲於西渚。遂乃背通谷﹐對綠波﹐藉文茵﹐翳春華。丹轂更馳﹐羽騎相過。﹝愬寒風以開襟。﹞﹝願同衾於寒女。﹞

《九愁賦》嗟離思之難忘﹐心慘毒而含哀。踐南畿之末境﹐越引領之徘徊。眷浮雲以太息﹐顧攀登而無階。匪徇榮而愉樂﹐信舊都之可懷。恨時王之謬聽﹐受姦枉之虛詞。揚天威以臨下﹐忽放臣而不疑。登髙陵而反顧﹐心懷愁而荒悴。念先寵之旣隆﹐哀後施之不遂。𨿽危亡之不豫﹐亮無遠君之心。刈桂蘭而秣馬﹐捨余車於西林。願接冀於歸鴻﹐嗟髙飛而莫攀。因流景而寄言﹐響一絕而不還。傷時俗之趨險﹐獨悵望而長愁。感龍鸞而匿迹。如吾身之不畱。竄江介之曠野﹐獨渺渺而泛舟。思旅客之可悲﹐湣予身之翩翔。豈天監之孔明﹐將時運之無常﹗謂內思而自策﹐�乃昔之愆殃。以忠言而見黜﹐信毋負於時王。俗參差而不齊﹐豈毀譽之可同。競昏瞀以營私﹐害予身之奉公。共朋黨而妒賢﹐俾予濟乎長江。嗟大化之移易﹐悲性命之攸遭。愁慊慊而繼懷﹐怛慘慘而情挽。曠年載而不回﹐長去君兮悠遠。禦飛龍之婉蜒﹐揚翠霓之華旌。絕紫霄而髙鶩﹐飄弭節於天庭。披輕雲而下觀﹐覽九土之殊形。顧南郢之邦壤﹐咸蕪穢而倚傾。驂盤桓而思服﹐仰禦驤以悲鳴。紆予抉而長涕﹐僕夫感以失聲。履先王之正路﹐豈淫徑之可遵﹗知犯君之招咎﹐恥幹媚而求親。顧旋復之無軌﹐長自棄於遐濱。與麋鹿以爲羣﹐宿林藪之威蓁。野蕭條而極望﹐曠千里而無人。民生期於必死﹐何自苦以終身﹗寧作淸水之沈泥﹐不爲濁路之飛塵。踐蹊隧之危阻﹐登岧峣之髙岑。見失羣之離獸﹐覿偏棲之孤禽。懷憤激以切痛﹐苦回忍之在心。愁戚戚其無爲﹐遊綠林而逍遙。臨白水以悲嘯﹐猿驚聽而失條。亮無怨而棄逐﹐乃餘行之所招。

《敍愁賦》時家二女弟﹐故漢皇帝聘以爲貴人。家母見二弟愁思﹐故令予作賦。曰﹕嗟妾身之微薄﹐信未達乎義方。遭母氏之聖善﹐奉恩化之彌長。迄盛年而始立﹐修女職於衣裳。承師保之明訓﹐誦六列之篇章。觀圖像之遺形﹐竊庶幾乎英皇。委微軀於帝室﹐充末列於椒房。荷印紱之令服﹐非陋才之所望。對牀帳而太息﹐慕二親以憎傷。揚羅袖而掩涕﹐起出戶而彷徨。顧堂宇之舊處﹐悲——別之異鄕。

《離思賦》建安十六年﹐大軍西討馬超﹐太子畱監國﹐植時從焉。意有憶戀﹐遂作離思賦云。在肇秋之嘉月﹐將耀師而西旗。余抱疾以賓從﹐扶衡軫而不怡。慮徵期之方至﹐傷無階以告辭。念嗣君之光惠﹐庶沒命而不疑。欲畢力於旌麾﹐將何心而遠之﹗願我君之自愛﹐爲皇朝而寶己。水重深而魚悅﹐林修茂而鳥喜。

《釋思賦》家弟出養族父郎中﹐伊予以兄弟之愛﹐心有戀然﹐作此賦以贈之。彼朋友之離別﹐猶求思乎白駒。況同生之義絕﹐重背親而爲疏。樂鴛鴦之同池﹐羨比翼之共林。亮根異其何戚﹐痛別幹之傷心。

《幽思賦》倚髙臺之曲隅﹐處幽僻之閒深﹔望翔云之悠悠﹐羌朗霽而夕陰。顧秋華而零落﹐感歲莫而傷心。觀躍魚於南沼﹐聆鳴鶴於北林。搦素筆而慷慨﹐揚大雅之哀吟。仰淸風以嘆息﹐寄餘思於悲弦。信有心而在遠﹐重登髙以臨川。何余心之煩錯﹐寧翰墨之能傳。

《愁思賦》四節更王兮秋气悲﹐遙思惝怳兮若有遺。原野蕭條兮煙無依﹐云髙气靜兮露凝璣。野艸變色兮莖葉稀﹐鳴蜩抱木兮雁南飛。歸室解裳兮步庭前﹐月光照懷兮星依天。居一世兮芳景遷﹐松喬難慕兮誰能仙。長短命也兮獨何愆。

《懷親賦》濟陽南澤有先帝故營﹐遂停馬住駕﹐造斯賦焉。獵平原而南騖﹐睹先帝之舊營。步壁壘之常制﹐識旌麾之所停。在官曹之典列﹐心仿佛於平生。回驥首而永遊﹐赴修途以尋遠。情眷戀而顧懷﹐魂須臾而九反。濟陽南澤有先帝故營﹐遂停馬住駕﹐造斯賦焉。獵平原而南騖﹐睹先帝之舊營。步壁壘之常制﹐識旌摩之所停。在官曹之典列﹐心仿佛於平生。回驥首而永遊﹐赴修途以尋遠。情眷戀而顧懷﹐魂須臾而九反。

《慰子賦》彼凡人之相親﹐小離別而懷戀。況中殤之愛子﹐乃千秋而不見。入空室而獨倚﹐對孤幃而切嘆。痛人亡而物在﹐心何忍而復觀。日晼晚而旣沒﹐月代照而舒光。仰列星以至晨﹐衣沾露而含霜。惟逝者之日遠﹐愴傷心而絕腸。

《靜思賦》夫何美女之﹝爛﹞﹝嫻﹞妖﹐紅顏曄而流光。卓特出而無匹﹐呈才好其莫當。性通暢以聰惠﹐行孊密而妍詳。蔭髙岑以翳日﹐臨綠水之淸流。秋風起於中林﹐離鳥鳴而相求。愁慘慘以增傷悲﹐予安能乎淹畱。

《歸思賦》背故鄕而遷䢐﹐將遙憩乎北濱。經平常之舊居﹐感荒壞而莫振。城邑寂以空虛﹐艸木穢而荊蓁。嗟喬木之無陰﹐處原野其何爲﹗信樂土之足慕﹐忽並日之載馳。

《洛神賦》黃初三年﹐余朝京師﹐還濟洛川。古人有言﹐斯水之神名曰宓妃。感宋玉對楚王說神女之事﹐遂作斯賦。其詞曰﹕余從京師﹐言歸東藩﹐背伊闕﹐越轘轅﹐經通谷﹐陵景山。日旣西傾﹐車殆馬煩。爾乃稅駕乎蘅臯﹐秣駟乎芝田﹐容與乎陽林﹐流眄乎洛川。於是精移神駭﹐忽焉思散﹐俯則未察﹐仰以殊觀。睹一麗人﹐於巖之畔。爾乃援禦者而告之曰「爾有覿於彼者乎﹖彼何人斯﹐若此之艷也﹗」禦者對曰「臣聞河洛之神﹐名曰宓妃。然則君王之所見﹐無乃是乎﹖其狀若何﹐臣願聞之。」余告之曰﹕其形也﹐翩若驚鴻﹐婉若遊龍。榮曜秋菊﹐華茂春松。仿佛兮若輕雲之蔽月﹐飄飄兮若流風之回雪。遠而望之﹐皓若太陽升朝霞﹔迫而察之﹐灼若芙蕖出淥波。穠纖得﹝衷﹞﹝中﹞﹐修短合度。肩若削成﹐腰如約素。延頸秀項﹐皓質呈露。芳澤無加﹐鉛華弗禦。云髻峨峨﹐修眉聯娟。丹唇外朗﹐皓齒內鮮。明眸善睞﹐靨輔承權。﹝環﹞﹝瑰﹞姿艷逸﹐儀靜體閒。柔情綽態﹐媚於語言。奇服曠世﹐骨像應圖。披羅衣之璀粲兮﹐珥瑤碧之華琚。戴金翠之首飾﹐綴明珠以耀軀。踐遠遊之文履﹐曳霧綃之輕裾。微幽蘭之芳藹兮﹐步蜘躕於山隅。於是忽焉縱體﹐以遨以嬉。左倚采旄﹐右蔭桂旗。攘皓腕於神滸兮﹐采湍瀨之玄芝。餘情悅其淑美兮﹐心振蕩而不怡。無良媒以接歡兮﹐托微波而通辭。願誠素之先達兮﹐解玉佩而要之。嗟佳人之信修兮﹐羌習禮而明詩。抗瓊珶以和予兮﹐指潛﹝川﹞﹝淵﹞而爲期。執眷眷之款實兮﹐懼斯靈之我欺﹗感交甫之棄言兮﹐悵猶豫而狐疑。收和顏而靜志兮﹐申禮防以自持。於是洛靈感焉﹐徙倚傍徨。神光離合﹐乍陰乍陽。竦輕軀以鶴立﹐若將飛而未翔。踐椒塗之郁烈﹐步蘅薄而流芳。超長吟以永慕兮﹐聲哀厲而彌長。爾乃眾靈雜�﹐命儔嘯侶﹐或戲淸流﹐或翔神渚﹐或采明珠﹐或拾翠羽。從南湘之二妃﹐攜漢濱之遊女。嘆匏瓜之無匹﹝兮﹞﹐詠牽牛之獨處。揚輕袿之綺靡﹝兮﹞﹐翳修袖以延佇。體迅飛鳧﹐飄忽若神。淩波微步﹐羅襪生塵。動無常則﹐若危若安。進止難期﹐若往若還。轉眄流精﹐光潤玉顏。含辭未吐﹐气若幽蘭。華容婀娜﹐令我忘餐。於是屏翳收風﹐川後靜波﹐馮夷鳴鼓﹐女媧淸歌。騰文魚以警乘﹐鳴玉鸞以偕逝。六龍儼其齊首﹐載云車之容裔。鯨鯢踴而夾轂﹐水禽翔而爲衛。於是越北沚﹐過南岡﹐紆素領﹐回淸揚。動朱唇以徐言﹐陳交接之大綱。恨人神之道殊﹝兮﹞﹐怨盛年之莫當。抗羅袂以掩涕兮﹐淚流襟之浪浪。悼良會之永絕兮。哀一逝而異鄕。無微情以效愛兮﹐獻江南之明璫。𨿽潛處於太陰﹐長寄心於君王。忽不悟其所捨﹐悵神霄而蔽光。於是背下陵髙﹐足往﹝心﹞﹝神﹞畱。遺情想象﹐顧望懷愁。冀靈體之復形﹐禦輕舟而上溯。浮長川而忘反﹐思綿綿而增慕。夜耿耿而不寐﹐沾繁霜而至曙。命僕夫而就駕﹐吾將歸乎東路。攬騑轡以抗策﹐悵盤桓而不能去。﹝記曰﹕植初求甄逸女不遂﹐後太祖因與五官中郎將﹐植晝思夜想﹐廢寢與食。黃初中入朝﹐帝示植甄后玉鏤金帶枕﹐植見之﹐不覺泣下。時已爲郭后讒死。帝仍以枕賫植。植還﹐度轘轅﹐息洛水上﹐因思甄氏﹐忽若有見﹐遂述其事﹐作《感甄賦》。後明帝見之﹐攺爲《洛神賦》。燮按﹕植在黃初﹐猜嫌方劇﹐安敢於帝前思甄泣下﹐帝又何至以甄枕賜植﹖此國章家典所無也。若事因感甄而名托洛神﹐間有之耳﹐豈待明帝始攺﹖皆傅會者之過矣。﹞

《湣志賦》或人有好鄰人之女者﹐時無良媒﹐禮不成焉。彼女遂行適人。有言之於予者﹐予心感焉。乃作賦曰﹕竊托音於往昔﹐迄來春之不從。思同遊而無路﹐倩壅隔而靡通。哀莫哀於永絕﹐悲莫悲於生離。豈良時之難俟﹐痛予質之日虧。登髙樓以臨下﹐望所歡之攸居。去君子之淸宇﹐歸小人之蓬廬。欲輕飛而從之﹐迫禮防之我拘。﹝妾穢宗之陋女﹐蒙日月之餘輝。委薄軀於貴戚﹐奉君子之裳衣。﹞

《出婦賦》﹝妥十五而束帶﹐辭父母而適人。﹞以才薄之陋質﹐奉君子之淸塵。承顏色以接意﹐恐疏賤而不親。悅新婚而忘妾﹐哀愛惠之中零。遂摧頹而失望﹐退幽屏於下庭。痛一旦而見棄﹐心忉忉以悲驚。衣入門之初服﹐背牀室而出徵。攀僕禦而登車﹐左右悲而失聲。嗟冤結而無訴﹐乃愁苦以長窮。恨無愆而見棄﹐悼君施之不終。

《感婚賦》陽气動兮淑淸﹐百卉郁兮含英。春風起兮蕭條﹐蟄虫出兮悲鳴。顧有懷兮妖嬈﹐用搔首兮屏營﹐登淸臺以蕩志﹐伏髙軒而遊情。悲良媒之不顧﹐懼歡媾之不成。慨仰首而太息﹐風飄飄以動纓。

《大暑賦》炎帝掌節﹐祝融司方﹔羲和按轡﹐南雀舞衡。﹝映扶桑之髙熾﹐燎九日之重光。大暑赫其遂蒸﹐玄服革而尙黃。﹞蛇折鱗於靈窟﹐龍解角於皓蒼。遂乃溫風赫﹝戲﹞﹝曦﹞﹐艸木垂幹。山﹝折﹞﹝拆﹞海沸﹐沙融礫爛﹔飛魚躍渚﹐潛黿浮岸。鳥張翼而近棲﹐獸交遊而雲散。於時黎庶徙倚﹐棋布葉分。機女絕綜﹐農夫釋耘。背暑者不羣而齊迹﹐向陰者不會而成羣。於是大人遷居宅幽。綏神育靈。云屋重構﹐閒房肅淸。寒泉湧流﹐玄木奮榮。積素冰於幽館﹐气飛結而爲霜。奏白雪於琴瑟﹐朔風感而增涼。﹝壯皇居之瑰瑋兮﹐步八閎而爲宇。節四運之常气兮﹐逾太素之儀矩。﹞

《愁霖賦》迎朔風而爰邁兮﹐雨微微而逮行。悼朝陽之隱曜兮﹐怨北辰之潛精。車結轍以盤桓兮﹐馬躑躅以悲鳴。攀扶桑而仰觀兮﹐假九日於天皇。瞻沈云之泱漭兮﹐哀吾願之不將。

《又愁霖賦》夫﹝何﹞季秋之淫雨兮﹐旣彌日而成霖。瞻玄云之﹝目奄﹞﹝目奄﹞兮﹐聽長霤之淋淋。中宵臥而嘆息﹐起﹝飠希﹞帶而撫琴。﹝校點者按﹕嚴可均考證此篇非曹植作。﹞

《喜霽賦》禹身逝於暘旴﹐卒錫圭而告成。湯感旱於殷時﹐造桑林而敷誠。動玉﹝朝﹞﹝輞﹞而云披﹐鳴鑾鈴而日陽﹐指北極以爲期﹐吾將倍道而兼行。

《寶刀賦》建安中﹐家父魏王﹐乃命有司造寶刀五枚﹐三年乃就﹐以龍﹑虎﹑熊﹑馬﹑雀爲識。太子得一﹐余及余弟饒陽侯各得一焉。其餘二枚﹐家王自杖之。賦曰﹕有皇漢之明後﹐思潛達而玄通。飛文義以博致﹐揚武備以禦凶。乃熾火炎鑪﹐鑠鐵挺英。烏獲奮椎﹐歐冶是營。扇景風以激气﹐飛光鑑於天庭。爰告祠於太一﹐乃感夢而通靈。然後礪以五方之石﹐鑿以中黃之壤﹔規員景以定環﹐擄神思而造像。垂華紛之葳蕤﹐流翠采之﹝火養﹞晃。﹝故其利﹕﹞陸斬犀革﹐水斷龍角﹔輕擊浮截﹐刃不瀸流。逾南越之巨闕﹐超西楚之太阿。實眞人之攸禦﹐永天祿而是荷

《九華扇賦》昔吾先君常侍﹐得幸漢桓帝﹐﹝時﹞賜尙方﹝竹﹞扇。﹝其扇﹞不方不圓﹐其中結成文﹐名曰九華﹝扇﹞。其辭曰﹕有神區之名竹﹐生不周之髙岑。對綠水之素波﹐背玄澗之重深。體虛暢以立幹﹐播翠葉以成林。形五離而九折﹐蔑氂解而縷分。效虯龍之婉蜒﹐法紅霓之氤氳。﹝抒微妙以歷時﹐口九層之華文。爾乃浸以芷若﹐拂以江蘺﹐搖口五音﹐濯以蘭池。﹞因形致好﹐不常厥儀。方不應矩﹐圓不中規。隨皓腕以徐轉﹐發惠風之微寒。時气淸以方厲﹐紛飄動兮綺紈。

《迷疊香賦》播西都之麗艸兮﹐應靑春而凝暉。流翠葉於纖柯兮﹐結微根於丹墀。信繁華之速實兮﹐弗見凋於嚴霜。芳暮秋之幽蘭兮﹐麗昆侖之英芝。旣經時而收采兮﹐遂幽殺以增芳﹐去枝葉而特禦兮﹐入綃縠之霧裳。附玉體以行止兮﹐順微風而舒光。

《車渠碗賦》惟斯碗之所生﹐於涼風之浚湄。采金光之定色﹐擬朝陽而發輝。丰玄素之﹝日韋﹞曄﹐帶朱榮之葳蕤。縕絲綸以肆采﹐藻繁布以相追。翩飄颻而浮景﹐若驚鵠之雙飛。隱神璞於西野﹐彌百葉而莫希。於時乃有篤厚神後﹐廣被仁聲。夷慕義而重使﹐獻玆寶於斯庭。命公輸之巧匠﹐窮妍麗之殊形。華色燦爛﹐文若點成。郁蓊云蒸﹐婉蜒龍徵﹐光如激電﹐影若浮星。何神怪之巨偉﹐信一覽而九驚。𨿽離朱之聰目﹐內炫耀而失精。何明麗之可悅﹐超羣寶而特章。俟君子之閒燕﹐酌甘醴於斯觥﹐旣娛情而可貴﹐故永禦而不忘。

《酒賦》余覽揚雄《酒賦》﹐辭甚瑰瑋。頗戲而不雅﹐聊作《酒賦》﹐粗究其終始。賦曰﹕嘉儀氏之造思﹐亮玆美之獨珍。﹝嗟曲口之殊味﹐口口口口口口。﹞仰酒旗之景曜﹐協嘉號於天辰。﹝穆公酣而興霸﹐漢祖醉而蛇分。﹞穆生以禮而辭楚﹐侯贏感爵而輕秦。﹝諒千鐘之可慕﹐何百觚之足云。﹞其味有﹝口口亮沂﹐久載休名。﹞宜城醪醴﹐蒼梧醥淸。或秋藏冬發﹐或春醞夏成。或云沸潮湧﹐或素蟻浮萍。爾乃王孫公子﹐遊俠翺翔﹐將承芬以接意﹐會陵云之朱堂。獻酬交錯﹐宴笑無方。﹝以﹞﹝於﹞是飲者並醉﹐縱橫喧嘩。或揚袂﹝屢﹞﹝起﹞舞﹐或扣劍淸歌﹔或顰噈辭觴﹐或奮爵橫飛﹔或歌驪駒旣駕﹐或稱朝露未晞。於斯時也﹐質者或文﹐剛者或仁﹐卑者忘賤﹐窶者忘貧。﹝和睚眥之宿憾﹐𨿽怨仇其必親。﹞於是矯俗先生聞之而嘆曰﹕噫﹗夫言何容易﹐此乃淫荒之源﹐非作者之事。若耽於觴酌﹐流情縱逸﹐先王所禁﹐君子所斥。﹝敍嘉賓之歡會﹐惟耽樂之旣闋。日晻暗於桑楡兮﹐命僕夫而皆逝。﹞﹝安沈湎而爲娛﹐非往聖之所述。辟酒誥之明戒﹐同元凶於三季。﹞

《植橘賦》有朱橘之珍樹﹐於鶉火之遐鄕。稟太陽之烈气﹐嘉杲日之休光。體天然之素分﹐不遷徙於殊方。播萬里而遙植﹐列銅爵之園庭。背山川之暖气﹐處玄朔之肅淸。邦換壤別﹐爰﹝幾﹞﹝用﹞喪生。處彼不凋﹐在此先零。朱實不銜﹐焉得素榮﹗惜寒暑之不均﹐嗟華實之永乖。仰凱風以傾葉﹐冀炎气之可懷。颺鳴條以流響﹐希越鳥之來棲。夫靈徳之所感﹐物無微而不和。神蓋幽而易激﹐信﹝地﹞﹝天﹞道之不訛。旣萌根而弗幹﹐諒結葉而不華。漸玄化而弗變﹐非彰徳於邦家。附微條以嘆息﹐哀艸木之難化。

《芙蓉賦》覽百卉之英茂﹐無斯華之獨靈。結修根於重壤﹐泛淸流而擢莖。﹝退潤王宇﹐進文帝庭。竦芳柯以從風﹐奮纖枝之璀璨。﹞其始榮也﹐皎若夜光尋扶桑﹔其楊暉也﹐晃若九陽出暘谷。芙蓉蹇產﹐菡萏星屬。絲條垂珠﹐丹榮吐綠。焜焜﹝韋華﹞﹝韋華﹞﹐爛若龍燭。觀者終朝﹐情猶未足。於是狡童嬡女﹐相與同遊﹐擢素手於羅袖﹐接紅葩於中流。

《槐賦》羨良木之華麗﹐爰獲貴於至尊。憑文昌之華殿﹐森列峙乎端門。觀朱榱﹝以﹞﹝之﹞振條﹐據文陛而結根。暢沈陰以溥覆﹐似明後之垂恩。在季春以初茂﹐踐朱夏而乃繁。覆陽精之炎景﹐散流耀以增鮮

《神龜賦》龜壽千歲。時有遺余龜者﹐數日而死﹐肌肉消盡﹐惟甲存焉。余感而賦之。曰﹕嘉四靈之建徳﹐各潛位乎一方﹕蒼龍虯於東嶽﹐白虎嘯於西崗﹐玄武集於寒門﹐朱雀棲於南鄕。順仁風以消息﹐應聖時後而翔。嗟神龜之奇物﹐體乾坤之自然。下夷方以則地﹐上規隆而法天。順陰陽以呼吸﹐藏景曜於重泉。餐飛塵以實气﹐飲不竭於朝露。步容趾以俯仰﹐時鸞回而鶴顧。忽萬載而不卹﹐周無疆於太素。感白龍之翔翥﹐卒不免乎豫且。𨿽見珍於宗廟﹐罹刳剝之重辜。欲訴怨於上帝﹐將等愧乎遊魚。懼沈泥之逢殆﹐赴芳蓮以巢居。安玄云而好靜﹐不淫翔而攺度。昔嚴周之抗節﹐援斯靈而托諭。嗟祿運之屯蹇﹐終遇獲於江濱。歸籠檻以幽處﹐遭淳美之仁人。晝顧瞻以終日﹐夕撫順而接晨。遘淫災以殞越﹐命剿絕而不振。天道昧而未分﹐神明幽而難燭。黃氏沒於空澤﹐喬松化於株木。蛇折鱗於平臯﹐龍脫骨於深谷。亮物類之遷化﹐疑斯靈之解殼。

《白鶴賦》嗟皓麗之素鳥兮﹐含奇气之淑祥。薄幽林以屏處兮﹐蔭重景之餘光。狹單巢於弱條兮﹐懼衝風之難當。無沙棠之逸志兮﹐欣六翮之不傷。承邂逅之僥幸兮﹐得接翼於鸞凰。同毛衣之气類兮﹐信休息之同行。痛美會之中絕兮﹐遘嚴災而逢殃。共太息而祗懼兮﹐抑吞聲而不揚。傷本規之違忤﹐悵離羣而獨處。恆竄伏以窮棲﹐獨哀鳴而戢羽。冀大綱之難結﹐得奮翅而遠遊。聆雅琴之淸韻﹐記六翮之未流。

《鸚鵡賦》美洲中之令鳥﹐越眾類之殊名。感陽和而振翼﹐遁太陰以存形。遇旅人之嚴网﹐﹝殊﹞﹝殘﹞六翮之無遺。身﹝絓﹞﹝掛﹞滯於重﹐孤雌鳴而獨歸。豈予身之足惜﹐憐眾雛之未飛。分靡軀以潤鑊﹐何全濟之敢希。蒙含育之厚徳﹐奉君子之光輝。怨身輕而施重﹐恐往惠之中虧。常戢心以懷懼﹐𨿽處安其若危。永哀鳴其報徳﹐庶終來而不疲。

《離繳雁賦》余遊於﹝武陵﹞﹝玄武陂﹞中﹐有雁離繳﹐不能復飛﹐顧命舟人追而得之﹐故憐而賦焉。憐孤雁之偏特﹝兮﹞﹐情惆焉而內傷。尋淑類之殊異兮﹐稟上天之休祥。含中和之純气﹝兮﹞﹐赴四節而徵行。遠玄冬於南裔兮﹐避炎夏於朔方。白露淒以飛﹝揚﹞兮﹐秋風發乎西商。感節運之復至兮﹐假魏道而翺翔。接羽翮以南北兮﹐情逸豫而永康。望範氏之發機兮﹐播纖繳以淩雲。掛微軀之輕翼兮﹐忽頹落而離羣。旅朋驚而鳴逝兮﹐徒矯首而莫聞。甘充君之下廚﹐膏函牛之鼎鑊。蒙生余之顧覆﹐何思施之隆博﹗於是縱軀﹝歸﹞﹝委﹞命﹐無慮無求﹔饑食稻梁﹐渴飲淸流。

《鶡賦》鶡之爲禽﹐猛气其斗﹐終無勝負﹐期於必死﹐遂賦之焉。美遐圻之偉鳥﹐生太行之巖阻。體貞剛之烈性﹐亮﹝金﹞﹝乾﹞徳之所輔。戴毛角之雙立﹐揚玄黃之勁羽。其沈隕而重辱﹐有節﹝俠﹞﹝士﹞之儀矩。降居檀澤﹐髙處保岑。遊不同嶺﹐棲必異林。若有翻雄駭逝﹐孤雌驚翔﹐則長鳴挑敵﹐鼓翼專場。逾髙越壑﹐雙﹝不﹞﹝戰﹞只僵﹐階侍斯珥﹐俯耀文墀﹔成武官之首飾﹐增庭燎之﹝髙﹞﹝光﹞輝。

《鷂雀賦》鷂欲取雀。雀自言「雀微賤﹐身體些小﹐肌肉瘠瘦﹐所得蓋少。君欲相啖﹐實不足飽。」鷂得雀﹐初不敢語。「頃來轗軻﹐資糧乏旅。三日不食﹐略思死鼠。今日相得﹐寧復置汝﹗」雀得鷂言﹐意甚怔營﹕「性命至重﹐雀鼠貪生﹔君得一食﹐我命是傾。皇天降鑑﹐賢者是聽。」鷂得雀言﹐意甚怛惋。當死斃雀﹐頭如果蒜。不早首服﹐烈頸大喚。行人聞之﹐莫不往觀。雀得鷂言﹐意甚不移。﹝依一棗樹﹐藂﹝艸農﹞多刺。﹞目如擘椒﹐跳蕭二翅。我當死矣﹐略無可避。鷂乃置雀﹐良久方去。二雀相逢﹐似是公嫗﹐相將入艸﹐共上一樹。仍敍本末﹐辛苦相語。向者近出﹐爲鷂所捕。賴我翻捷﹐體素便附。說我辧語﹐千條萬句。欺恐捨長﹐令兒大怖。我之得免﹐復勝於免。自今徙意﹐莫復相妒。﹝言雀者但食牛矢中豆﹐馬矢中粟。﹞

《蟬賦》惟夫蟬之淸素兮﹐潛厥類乎太陰。在盛陽之仲夏兮﹐始遊豫乎芳林。實澹泊而寡欲兮﹐獨怡樂而長吟。聲皦皦而彌厲兮﹐似貞士之介心。內含和而弗食兮﹐與眾物而無求。棲髙枝而仰首兮﹐漱朝露之淸流。隱柔桑之稠葉兮﹐快啁號以遁暑。苦黃雀之作害兮﹐患螳螂之勁斧。冀飄翔而遠托兮﹐毒蜘蛛之网罟。欲降身而卑竄兮﹐懼艸虫之襲予。免眾難而弗獲兮﹐遙遷集乎宮宇。依名果之茂陰兮﹐托修幹以靜處。有翩翩之狡童兮﹐步容與於園圃。體離朱之聰視兮﹐姿才捷於狝猿。條罔葉而不挽兮﹐樹無干而不緣。翳輕軀而奮進兮﹐跪側足以自閒。恐余身之驚駭兮﹐精曾睨而目連。持柔竿之冉冉兮﹐運微粘而我纏。欲翻飛而逾滯兮﹐知性命之長捐。委厥體於膳夫。歸炎炭而就燔。秋霜紛以宵下﹐晨風烈其過庭。气﹝忄替﹞怛而薄軀﹐足攀木而失莖。吟嘶啞以沮敗﹐狀枯槁以喪﹝刑﹞﹝形﹞。亂曰﹕詩嘆鳴蜩﹐聲嘒嘒兮﹐盛陽則來﹐太陰逝兮。皎皎貞素﹐侔夷節兮。帝臣是戴﹐尙其潔兮。

《蝙蝠賦》吁何姦气﹐生玆蝙蝠。形殊性詭﹐每變常式。行不由足﹐飛不假翼。明伏暗動﹐﹝����。﹞盡似鼠形﹐謂鳥不似﹐二足爲毛﹐飛而含齒。巢不哺鷇﹐空不乳子。不容毛羣﹐斥逐羽族。下不蹈陸﹐上不馮木。

《遷都賦》余初封平原﹐轉出臨淄﹐中命鄄城﹐遂徙雍丘﹐攺邑浚儀﹐而末將適於東阿。號則六易﹐居實三遷。連遇瘠土﹐衣食不繼。﹝覽乾元之兆域兮﹐本人物乎上世。紛混沌而未分﹐與禽獸乎無別。椓蠡�而食蔬﹐摭皮毛以自蔽。﹞

《九詠》英蓉車兮桂衡﹐結萍蓋兮翠旌。駟蒼虯兮翼轂﹐駕陵魚兮驂鯨。茵薦兮蘭席﹐蕙幬兮苓牀。抗南箕兮簸瓊蕊﹐挹天河兮滌玉觴。靈旣降兮泊靜默﹐登文階兮坐紫房。服春榮兮猗靡﹐云裾繞兮容裔。冠北辰兮岌峨﹐帶長虹兮陵厲。蘭肴禦兮玉俎陳﹐雅音奏兮文虞羅。感《漢廣》兮羨遊女﹐揚《激楚》兮詠湘娥。臨回風兮浮漢渚﹐目牽牛兮眺織女。交有際兮會有期﹐嗟痛吾兮來不時。來無見兮進無聞﹐泣下雨兮嘆成云。先後悔其靡及﹐冀後王之一悟。猶搦轡而繁策﹐馳覆車之危路。羣秉舟而無楫﹐將何川而能度﹖何世俗之蒙昧﹐悼邦國之未靜。焚椒蘭其望治﹐由倒裳而求領。尋湘漢之長流﹐采芳岸之靈芝。遇遊女於水裔﹐探菱花而結詞。野蕭條以極望﹐曠千里而無人。民生期於必死﹐何自苦以終身﹗寧作淸水之沈泥﹐不爲濁路之飛塵。﹝蔓葛滋兮冒神字。﹞﹝何孤客之可悲。﹞﹝皇只降兮潛靈舞。﹞﹝靈龍兮銜組﹐流羽兮交橫。﹞﹝停舟兮焉待﹖舉帆兮安追。﹞﹝溫風翕兮煎沙石﹐鳥罔竄兮獸無蹠。﹞﹝乘逸響兮執電鞭﹐忽而往兮恍而旋。﹞﹝越江兮刈蘭﹐暮秋兮薄寒﹐被蓑兮戴笠﹐置露兮踐雚。﹞﹝徒勤躬兮苦心。﹞﹝抗玉手吹�。﹞﹝瞍文詳�素箏﹐抗玉桴兮駭鼉鼓。﹞﹝過穴兮淸冷﹐木鳴條兮動心。﹞﹝踐丹穴兮觀鸞居﹐通朱雀兮息南巢。﹞﹝運蘭棹以速往﹐�回波之容與。﹞﹝愬流風兮上邁﹐貝船兮荷蓋。﹞

《黃初五年令》﹝令﹕﹞夫遠不可知者天也﹐近不可知者人也。《傳》曰「知人則哲﹐堯猶病諸﹗」諺曰「人心不同﹐若其面焉﹗」「惟女子與小人爲難養也﹐近之則不遜﹐遠之則有怨。」《詩》云「憂心悄悄﹐慍於羣小。」自世間人﹝從﹞﹐或受寵而背恩﹐或無故而入叛。違顧左右﹐曠然無信﹐大嚼者咋斷其舌﹐右手執斧﹐左手﹝親﹞﹝執﹞鉞﹐傷夷一身之中﹐尙有不可信﹐況於人乎﹗惟無深瑕潛釁﹐隱過匿愆﹐乃可以爲人﹝君上﹞。﹝行刀鋸於左右耳﹐前後無其人也。﹞諺曰「谷千駑不如養一驢。」又曰「谷駑養虎﹐大無益也。」乃知韓昭侯之﹝藏﹞獘袴﹐良有以也。使臣有三品﹕有可以仁義化者﹐有可以恩惠驅者﹔﹝此二者﹞不足以導之﹐則當以刑罰使之﹔刑罰復不足以率之﹐則明主所﹝以﹞不畜。故唐堯至仁﹐不能容無益之子﹔湯武至聖﹐不能養無益之臣。「九折臂知爲良醫。」吾知所以待下矣﹗諸吏各敬爾在位﹐﹝孤﹞推一槪之平﹕功之宜賞﹐於疏必與﹔罪之宜戮﹐在親不赦。此令之行﹐有若皓日。於戲﹗羣臣其覽之哉﹗

《黃初六年令》—﹝令﹕吾昔以信人之心無忌於左右﹐深爲東郡太守王機﹐防輔吏倉輯等任所誣白﹐獲罪聖朝。﹞身輕於鴻毛﹐而謗重於泰山。賴蒙帝王天地之仁﹐違百司之典議﹐捨三千之首戾。反我舊居﹐襲我初服﹐雲雨之施﹐焉有量哉﹗﹝反旋在國﹐揵門退掃﹐形景相守﹐出入二載。機等吹毛求瑕﹐千端萬緒﹐然終無可言者﹗及到雍﹐又爲監官所舉﹐亦以紛若﹐於今復三年矣。然卒歸不能有病於孤者﹐信心足以貫於神明也。昔熊渠﹑李廣﹐武發石開﹔鄒子囚燕﹐中夏霜下﹔杞妻哭梁﹐山爲之崩﹕固精神可以動天地金石﹐何況於人乎﹗今皇帝遙過鄙國﹐曠然大赦﹐與孤更始﹐欣笑和樂以歡孤﹐隕涕咨嗟以悼孤。丰賜光厚﹐訾重千金﹐損乘輿之副﹐竭中黃之府﹐名馬充廏﹐驅牛塞路。孤以何徳﹖而當斯惠﹔孤以何功﹖而納斯貺。富而不吝﹐寵至不驕者﹐則周公其人也。孤小人爾﹐身更以榮爲戚。何者﹖將恐簡易之尢﹐出於細微﹐脫爾之愆﹐一朝復露也。故欲修吾往業﹐守吾初志。欲使皇帝恩在摩天﹐使孤心常存此地﹐將以全陛下厚徳﹐究孤犬馬之年。此難能也﹐然﹝孤﹞固欲行眾之難。《詩》曰「徳輶如毛﹐﹝民﹞鮮克舉之。」此之謂也。﹝故爲此令﹐著於宮門﹐欲使左右共觀志焉。」﹞

《寫灌均上事令》孤前令寫灌均所上孤章﹐三臺九府所奏事﹐及詔書一通﹐置之座隅。孤欲朝夕諷詠﹐以自誓誡﹝也﹞。

《求自試表》臣植言﹕臣聞士之生世﹐入則事父﹐出則事君﹔事父尙於榮親﹐事君貴於興國。故慈父不能愛無益之子﹐仁君不能畜無用之臣。夫論徳而授官者﹐成功之君也﹔量能而受爵者﹐畢命之臣也。故君無虛授﹐臣無虛受。虛授謂之謬舉﹐虛受謂之屍祿﹐《詩》之素餐﹐所由作也。昔二虢不辭兩國之任﹐其徳厚也﹔旦﹑爽不讓燕﹑魯之封﹐其功大也。兮臣蒙國重恩﹐三世於兮矣。正值陛下升平之際﹐稱浴聖澤﹐潛潤徳教﹐可謂厚幸矣﹗而位竊東藩﹐爵在上列﹐身被輕暖﹐�厭百味﹐目極華靡﹐耳倦絲竹者﹐爵重祿厚之所致也。退念古之受爵祿者﹐有異於此。皆以功勤濟國﹐輔主惠民。兮臣無徳可述﹐無功可紀﹐若此終年﹐無益國朝﹐將掛風人彼己之譏。是以上慚玄冕﹐俯愧朱紱。方兮天下一統﹐九州晏如。顧西尙有違命之蜀﹐東有不臣之吳﹐使邊境未得稅甲﹐媒士未得商枕者﹐誠欲混同宇內﹐以致太和也。故啟滅有扈而夏功昭﹐成克商奄而周徳著﹐今陛下以聖明統世﹐將欲卒文武之功﹐繼成康之隆﹐簡賢授能﹐以方叔﹑召虎之臣﹐鎭衛四境﹐爲國爪牙者﹐可謂當矣。然而髙鳥未掛於輕繳﹐淵魚未懸於鉤餌者﹐恐釣射之術或未盡也。昔耿弇不俟光武﹐亟擊張步﹐言不以賊遺於君父也。故車右伏劍於鳴轂﹐雍門刎首於齊境。若此二子﹐豈惡生而尙死哉﹖誠忿其慢主而淩君也。夫君之寵臣﹐欲以除患興利﹔臣之事君﹐必以殺身靜亂﹐以功報主也。昔賈誼弱冠求試屬國﹐請系單於之頸而制其命。終軍以妙年使越﹐欲得長纓占其王﹐羈致北闕。此二醫者﹐豈好爲誇主而曜世俗哉﹗志或鬱結﹐欲逞其才力﹐輸能於明君也。昔漢武爲霍去病治第﹐辭曰「匈奴未滅﹐臣無以家爲﹗」固夫憂國忘家﹐捐軀濟難﹐忠臣之志也。兮臣居外﹐非不厚也﹐而寢不安席﹐食不遑味者﹐伏以二方未克爲念﹗伏見先武皇帝﹐武臣宿兵年耆卽世者﹐有聞矣。𨿽賢不乏世﹐宿將舊卒猶習戰也。竊不自量﹐志在授命﹐庶立毛髮之功﹐以報所受之恩。若使陛下出不世之詔﹐效臣錐刀之用﹐使得西屬大將軍﹐當一校之隊﹔若東屬大司馬﹑統偏師之任。必乘危蹈險﹐騁舟奮驪﹐突刃觸鋒﹐爲士卒先。𨿽未能擒權馘亮﹐庶將虜其雄率﹐殲其醜類。必效須臾之捷﹐以滅終身之愧﹐使名掛史筆﹐事列朝榮。𨿽身分蜀境﹐首懸吳闕﹐猶生之年也。如微才弗試﹐沒世無聞﹐徒榮其軀而丰其體﹐生無益於事﹐死無損於數﹐虛荷上位而忝重祿﹐禽息鳥視﹐終於白首﹐此徒圈牢之養物﹐非臣之所志也。流聞東軍失備﹐師徒小衄﹐輟食忘餐﹐奮袂攘衽﹐撫劍東顧﹐而心已馳於吳會矣﹗塞﹐伏見所以行師用兵之勢﹐可謂神妙也﹗故兵者不可豫言﹐臨難而制變者也。志欲自效於明時﹐立功於聖世。每覽史籍﹐觀古忠臣義士﹐出一朝之命﹐以殉國家之難﹐身𨿽屠裂﹐而功勛著於景鐘﹐名稱垂於竹帛﹐未嘗不拊心而嘆息也。臣聞明主使臣﹐不廢有罪。故奔北敗軍之將用﹐而秦魯以成其功﹔絕纓盜馬之臣赦﹐而楚趙以濟其難。臣竊感先帝早崩﹐威王棄世﹐臣獨何人﹐以堪長久。常恐先朝露﹐塡溝壑﹐墳土未幹﹐而聲名並滅。臣聞騏驥長鳴﹐伯樂昭其能﹔盧狗悲號﹐韓國知其才。是以效之齊楚之路﹐以逞千里之任﹔試之狡免之捷﹐以驗搏噬之用。兮臣志狗馬之微功﹐竊自惟度﹐終無伯樂韓國之舉﹐是以於悒而竊自痛者也。夫臨博而企竦﹐聞樂而竊抃者﹐或有賞音而識道也。昔毛遂趙之陪隸﹐猶假錐囊之諭﹐以寤主立功﹐何況巍巍大魏多士之朝﹐而無慷慨死難之臣乎﹗夫自炫自媒者﹐士女之醜行也﹔幹時求進者﹐道家之明忌也。而臣敢陳聞於陛下者﹐誠與國分形同气﹐憂患共之者也。冀以塵霧之微﹐補益山海﹔熒燭末光﹐增輝日月。是以敢冒其醜而獻其忠﹐必知爲朝士所笑。聖主不以人廢言﹐伏惟陛下少垂神聽﹐臣則幸矣﹗本文選自《曹植集校注》卷三。曹丕死後曹睿卽位﹐爲明帝﹐攺元太和。明帝在政治上依然對曹植采取嚴加防範﹑不予任用的態度﹐使曹植長久處在受壓制的境地。曹植爲此「常自憤怨﹐抱利器而無所施」。於太和二年﹝228﹞﹐曹植向明帝進呈此疏。文中所言「庶立毛髮之功﹐以報所受之恩」及「志欲自效於明時﹐立功於聖世」等﹐充分表明了本疏的主旨﹐曹植意在得到朝廷的任用﹐實現爲國效力﹑建功立業的宿願。爲此文中多方排比事典﹐盛贊古代忠臣烈士﹐頌揚「殺身靜亂」﹑「捐軀濟難」的「忠臣之志」﹐言辭愷切﹐意存君國。但是出於利害的計較﹐明帝並未準許曹植的請求﹐於次年反將其「徙封東阿」﹐曹植於此所述丹誠﹐終成遺恨。﹝孫綠怡﹞

《求通親親表》臣植言﹕臣聞天稱其髙者﹐以無不覆﹔地稱其廣者﹐以無不載﹔日月稱其明者﹐以無不照﹔江海稱其大者﹐以無不容。故孔子曰「大哉堯之爲君﹗惟天爲大﹐惟堯則之。」夫天徳之於萬物﹐可謂弘廣矣﹗蓋堯之爲教﹐先親後疏﹐自近及遠。其《傳》曰「克明峻徳﹐以親九族﹐九族旣睦﹐平章百姓。」及周之文王﹐亦崇厥化。其詩曰「刑於寡妻﹐至於兄弟﹐以禦於家邦。」是以雍雍穆穆﹐風人詠之。昔周公弔管蔡之不咸﹐廣封懿親﹐以藩屏王室。《傳》曰「周之宗盟﹐異姓爲後。」誠骨肉之思﹐爽而不離﹐親親之義﹐實在惇固。「未有義而後其君﹐仁而遺其親者也。」伏惟陛下資帝唐欽明之徳﹐體文王翼翼之仁﹐惠洽椒房﹐恩昭九親﹐羣臣百僚﹐番休遞上﹐執政不廢於公朝﹐下情得展於私室﹐親理之路通﹐慶弔之情展﹐誠可謂恕己治人﹐推惠施恩者矣。至於臣者﹐人道絕緒﹐禁錮明時﹐臣竊自傷也﹐不敢乃望交气類﹐修人事﹐敍人倫。近且婚媾不通﹐兄弟永絕﹐吉凶之問塞﹐慶弔之禮廢﹐恩紀之違﹐甚於路人﹔隔閡之異﹐殊於吳越。兮臣以一切之制﹐永無朝覲之望。至於注心皇極﹐結情紫闥﹐神明知之矣。然「天實爲之﹐謂之何哉﹗」退省諸王﹐常有戚戚具爾之心。願陛下沛然垂詔﹐使諸國慶問﹐四節得展﹐以敍骨肉之歡恩﹐全怡怡之篤義。妃妾之家﹐膏沐之遺﹐歲得再通﹐齊義於貴宗﹐等惠於百司。如此﹐則古人之所嘆﹐風雅之所詠﹐復存於聖世矣﹗臣優自惟省﹐豈無錐刀之用﹖及觀陛下之所拔授﹐若以臣爲異姓﹐竊自料度﹐不後於朝士矣﹗若得辭遠遊﹐戴武弁﹐解朱組﹐佩靑紱﹐駙馬﹑奉車﹐趣得一號﹐安宅京室。執鞭珥筆﹐出從華蓋﹐人侍輦轂﹐承答聖問﹐拾遺左右﹐乃臣丹情之至願﹐不離於夢想者也。遠慕《鹿鳴》君臣之宴﹐中詠《棠棣》匪他之誡﹐下思《伐木》友生之義﹐終懷《蓼莪》罔極之哀。每四節之會﹐塊然獨處﹐左右惟僕隸﹐所對惟妻子﹐髙談無所與陳﹐發義無所與展。未嘗不聞樂而拊心﹐臨觴而嘆息也。臣伏以爲犬馬之誠不能動人﹐譬人之誠不能動天﹐崩城隕霜﹐臣初信之﹐以臣心況﹐徒虛語耳﹗若葵藿之傾葉太陽﹐𨿽不爲之回光﹐然終向之者誠也。臣竊自比葵藿。若降天地之施﹐垂三光之明者﹐實在陛下。臣聞文子曰「不爲福始﹐不爲禍先。」兮之否隔﹐友於同憂﹐而臣獨唱言者﹐何也﹖竊不願於聖代﹐使有不蒙施之物﹔有不蒙施之物﹐必有慘毒之懷。故《柏舟》有天只之怨﹐《谷風》有棄予之嘆。伊尹恥其君不爲堯舜。孟子曰「不以舜之所以事堯事其君者﹐不敬其君者也。」臣之愚蔽﹐固非虞伊﹔至於欲使陛下崇光被時雍之美﹐宣緝熙章明之徳者﹐是臣慺慺之誠﹐竊所獨守。實懷鶴立企佇之心﹐敢復陳聞者﹐冀陛下倘發天聰而垂神聽也。本文選自《曹植集校注》卷三。據史載﹐魏文帝曹丕卽位後心存猜忌﹐排斥諸王﹐彊制兄弟出居藩國﹐不得往來﹑通信﹐不許歸京朝覲。明帝繼位後﹐這種狀況並無攺變。曹植於太和五年﹝233﹞﹐向明帝進呈此表。本表以稱揚天地之徳爲始﹐接下盛贊「帝唐欽明之徳」﹐頌美「文王翼翼之仁」﹐闡明皇帝與諸王之間應有的「骨肉之思」及「親親之義」。表中還指出「兄弟永絕」及「禁錮明時」所造成的極不正常的狀況﹐表述自己身在藩國﹑塊然獨處的境況及內心的惆悵和痛苦。此表的主旨是請解除禁令﹐準許諸王與皇帝得以「敍骨肉之歡思﹐全怡怡之篤義」﹐能正常地通親往來。上表後一年﹐曹植在「汲汲無歡」中病死。﹝孫綠怡﹞

《陳審舉表》臣聞天地協气而萬物生﹐君臣合徳而庶政成。五帝之世非皆智﹐三季之末非皆愚﹐用與不用﹐知與不知也。旣時有舉賢之名﹐而無得賢之實﹐必各援其類而進矣﹗諺曰「相門有相﹐將門有將。」夫相者﹐文徳昭者也﹔將者﹐武功烈者也。文徳昭則可以匡國朝﹐致雍熙﹐稷﹑契﹑夔﹑龍是也。武功烈則可以徵不庭﹐威四夷﹐南仲﹑方叔是矣。昔伊尹之爲媵臣﹐至賤也﹔呂尙之處屠釣﹐至陋也。及其見舉於湯武﹑周文﹐誠道合志同﹐玄謨神通﹐豈復假近習之薦﹐因左右之介哉﹗《書》曰﹕有不世之君﹐必能用不世之臣﹔用不世之臣﹐必能立不世之功。殷﹑周二王是矣。若夫齷齪近步﹐遵常守故﹐安足爲陛下言哉﹗故陰陽不和﹐三光不暢﹐官曠無人﹐庶政不整者﹐三司之責也。疆﹑場騷動﹐方隅內侵﹐沿軍喪眾﹐干戈不息者﹐邊將之憂也。豈可虛荷國寵而不稱其任哉﹗故任益隆者負益重﹐位益髙者責益深。《書》稱「無曠庶宦」﹐《詩》有「職思其憂﹐」此其義也。陛下體天眞之淑聖﹐登神機以繼統﹐冀聞康哉之歌﹐偃武行文之美。而數年以來﹐水旱不時﹐民困衣食﹐師徒之發﹐歲歲增調。加東有覆敗之軍﹐西有殪沒之將﹐至使蚌蛤浮翔於淮泗﹐鼲鼬喧嘩於林木。臣每念之﹐未嘗不輟食而揮餐﹐臨觴而扼腕矣。昔漢文發代﹐疑朝有變。宋昌曰「內有朱虛﹑東牟之親﹐外有齊﹑楚﹑淮南﹑瑯邪﹐此則盤石之宗﹐願王勿疑。」臣伏惟陛下遠覽姬文二虢之援﹐中慮周成﹑召﹑畢之輔﹐下存宋昌盤石之固。昔騏驥之於吳阪﹐可謂困矣﹗及其伯樂相之﹐孫郵禦之﹐形體不勞﹐而坐取千里。蓋伯樂善禦馬﹐明君善禦臣﹔伯樂馳千里﹐明君致太平。誠任賢使能之明效也。若朝司惟良﹐萬機內理﹐武將行師﹐方難克彌﹐陛下可得雍容都城﹐何事勞動蠻駕暴露於邊境哉﹗臣聞「羊質虎皮﹐見艸則悅﹐見豺則戰﹐」忘其皮之虎也。兮置將不良﹐有似於此。故《語》曰「患爲之者不知﹐知之者不得爲也。」昔樂毅奔趙﹐心不忘燕﹔廉頗在楚﹐思爲趙將。臣生乎亂﹐長乎軍﹐又數承教於武皇帝﹐伏見行師用兵之要﹐不必取孫吳而暗與之合。竊揆之於心﹐常願得一奉朝覲﹐排金門﹐蹈玉陛﹐列有職之臣﹐賜須臾之問﹐使臣得一散所懷﹐抒舒蘊積﹐死不恨矣﹗被鴻臚所下發士息書﹐期會甚急。又聞豹尾已建﹐戎軒鶩駕﹐陛下將復勞玉躬﹐擾掛神思。臣誠竦息﹐不遑寧處。願得策馬執鞭﹐首當塵露﹐撮風後之奇﹐接孫吳之要﹐追慕卜商﹐起予左右﹐效命先驅﹐畢命輪轂﹐𨿽無大益﹐冀有小補﹐然天髙聽遠﹐情不上通﹐徒獨望靑雲而拊心﹐仰髙天而嘆息耳﹗屈平曰「國有驥而不知乘﹐焉皇皇而更索。」昔管﹑蔡放誅﹐周﹑召作弼﹐叔魚陷刑﹐叔向匡國。三監之釁﹐臣自當之。二南之輔﹐求不必遠﹐華宗貴族﹐藩王之中﹐必有應斯舉者。故《傳》曰「無周公之親﹐不得行周公之事。」惟陛下少畱意焉﹗近者漢氏廣建藩王﹐丰則連城數十﹐約則饗食祖祭而已。未若姬周之樹國﹐五等之品制也。若扶蘇之諫始皇﹐淳於越之難周靑臣﹐可謂知時變矣。夫能使天下傾耳注目者﹐當權者是矣。故謀能移主﹐威能懾下﹐豪右執政﹐不在親戚。權之所在﹐𨿽疏必重﹔勢之所去﹐𨿽親必輕。蓋取齊者田族﹐非呂宗也﹔分晉者趙魏﹐非姬姓也。惟陛下察之﹗苟吉專其位﹐凶離其患者﹐異姓之臣也。欲國之安﹐祈家之貴﹐存共其榮﹐沒同其禍者﹐公族之臣也。兮反公族疏而異姓親﹐臣竊惑焉﹗臣聞孟子曰「君子窮則獨善其身﹐達則兼善天下。」兮臣與陛下踐冰履炭﹐登山浮澗﹐寒溫﹑燥濕﹑髙下共之。豈得離陛下哉﹗不勝憤懣﹐拜表陳情。若有不合﹐乞且藏之書府﹐不便滅棄。臣死之後﹐事或可思。若有毫釐少掛聖意者﹐乞出之朝堂﹐使夫博古之士糾臣表之不合義者﹐如是則臣願足矣。

《諫取諸國士息表》臣聞古者聖君與日月齊其明﹐四時等其信。是以戮凶無重﹐賞善無輕﹐怒若驚霆﹐喜若時雨﹐恩不中絕﹐教無二可。以此臨朝﹐則臣下知所死矣﹗受任在萬里之外﹐審主之所以授官﹐必已之所以投命﹐𨿽有構會之徒﹐泊然不以爲懼者﹐蓋君臣相信之明效也。昔章於爲齊將﹐人有告之反者﹐威王曰「不然。」左。右曰「王何以明之﹖」王曰「聞章子攺葬死母﹐彼尙不欺死父﹐顧當叛生君乎﹖」此君之信臣也。昔管仲親射桓公﹐後幽囚﹐從魯檻車載﹐使少年挽而送齊。管仲知桓公之必用己﹐懼魯之悔﹐謂少年曰「吾爲汝唱﹐汝爲和聲﹐和聲宜走。」於是管仲唱之﹐少年走而和之﹐日行數百里﹐宿昔而至﹐至則相齊。此臣之信君也。臣韌受策封書曰「植受玆靑社﹐封於東土﹐以屏翰皇家﹐爲魏藩輔。」而所得兵百五十人﹐皆年在耳順﹐或不逾矩。虎賁官騎及親事凡二百餘人。正復不老﹐皆使年壯﹐備有不虞﹐檢校乘城﹐顧不足以自救﹐況皆復耄耄罷曳乎﹗而名爲魏東藩﹐使屏翰王室﹐臣竊自羞矣﹗就之諸國﹐國有士子合不過五百人。伏以爲三軍益損﹐不復賴此。方外不定﹐必當須辦者﹐臣願將部曲﹐倍道奔赴﹐夫妻負𦇤﹐子弟懷糧﹐蹈鋒履刃﹐以徇國難﹐何但習業小兒哉﹗愚誠以揮涕增河﹐鼷鼠飲海﹐於朝萬無損益﹐於臣家計甚有廢損。又臣士息前後三送﹐兼人已竭﹐惟尙有小兒七八歲已上﹑十六七已還﹐三十餘人。兮部曲皆年耄﹐臥在牀席﹐非麋不食﹐眼不能視﹐气息裁屬者﹐凡三十七人。疲瘵風靡﹐疣盲聾噴者﹐二十三人。惟正須此小兒﹐大者可備宿衛﹐𨿽不足以禦寇﹐粗可以警小盜。小者獵堪大使﹐爲可使耘鋤穢艸﹐驅護鳥雀。休候人則一事廢﹐一日獵則眾業散﹐不親自經營則功不攝﹐常自躬親﹐不委下吏而已。陛下聖仁﹐思詔三至﹐士子給國﹐長不復發﹐明詔之下﹐有若皎日。保金石之恩﹐必明神之信﹐畫然自固﹐如天如地。定習業者並復見送﹐暗若晝晦﹐悵然失圖。伏以爲陛下旣爵臣百寮之右﹐居藩國之任﹐爲置卿士﹐屋名爲宮﹐冢名爲陵﹐不使其危居獨立﹐無異於凡庶。若柏成欣於野耕﹐於仲樂於灌園。蓬戶茅牖﹐原憲之宅也﹔陋巷簞瓢﹐顏於之居也。臣才不見效用﹐常慨然執斯志焉﹗若陛下聽臣悉還部曲﹐罷官屬﹐省監官﹐使解璽釋級﹐追柏成﹑子仲之業﹐營顏淵﹑原憲之事﹐居於臧之廬﹐宅延陵之室﹐如此𨿽進無成功﹐退有可守﹐身死之日﹐猶松喬也。然伏度國朝終未肯聽臣之若是﹐固當羈絆於世繩﹐維系於祿位﹐懷屑屑之小憂﹐執無已之百念﹐安得蕩然肆志﹐逍遙於宇宙之外哉﹗此願未從﹐陛下必欲崇親親﹐篤骨肉﹐潤白骨而榮枯木者﹐惟遂仁徳﹐以副前思。

《諫伐遼東表》臣伏以遼東負阻之國﹐勢便形固﹐帶以遼海。兮輕車遠攻﹐師疲力屈﹐彼有其備﹐所謂以逸待勞﹐以飽制饑者也。以臣觀之﹐誠未易攻也。若國家攻之而必克﹐屠襄平之城﹐懸公孫之首﹐得其地不足以償中國之費﹐虜其民不足以補三軍之失﹐是我所獲不如所喪也。若其不拔﹐曠日持久﹐暴師於野。然天時不測﹐水濕無常。彼我之兵﹐連於城下﹐進則有髙城深池﹐無所施其功﹔退則有歸途不通﹐道路瀐洳。東有待釁之吳﹐西有伺隙之蜀。吳起東南﹐則荊﹑揚騷動﹔蜀應西境﹐則雍﹑涼三分。兵不解於外﹐民罷困於內﹐促耕不解其饑﹐疾蠶不救其寒。夫渴而後穿井﹐饑而後植種﹐可以圖遠﹐難以應卒也。臣以爲當今之務﹐在於省徭役﹐薄賦斂﹐勤農桑。三者旣備﹐然後令伊﹑管之臣得施其術﹐孫﹑吳之將得奮其力。若此則太平之基可立而待﹐康哉之歌可坐而聞﹐曾何憂於二敵﹐何懼於公孫乎﹗今不息邦畿之內﹐而勞神於蠻貊之域﹐竊爲陛下不取也。

《慶文帝受禪表》陛下以盛徳龍飛﹐順天革命﹐允答神符﹐誕作民主。乃祖先後﹐積徳累仁﹐世濟其美﹐以曁於先王。勤卹民隱﹐劬勞戮力﹐以除其害﹔經營四方﹐不遑啟處。是用隆玆福慶﹐光啟於魏。陛下承統﹐贊成前緒﹐克廣徳音﹐綏靜內外。紹先周之舊迹﹐襲文武之懿徳﹔保大定功﹐海內爲一﹐豈不休哉﹗

《慶受禪上禮表》陛下以明聖之徳﹐受天顯命﹐良辰卽祚﹐以臨天下。洪化宣流﹐洋溢宇內。是以普天率土﹐莫不承風欣慶﹐執贄奔走﹐奉賀闕下。況臣親體至戚﹐懷歡踴躍﹗

《龍見賀表》臣聞風凰復見於鄴南﹐黃龍雙出於淸泉。聖徳至理﹐以致嘉瑞。將棲風於林囿﹐豢龍於陂池﹐爲百姓旦夕之所觀。

《初封安鄕侯表》臣抱罪卽道﹐憂惶恐怖﹐不知刑罪當所限齊。陛下哀湣臣身﹐不聽有司所執﹐待之過厚﹐卽日於延津受安鄕侯印綬。奉詔之日﹐且懼且悲﹕懼於不修﹐始違憲法﹔悲於不愼﹐速此貶退。上增陛下垂念﹐下遺太后見憂。臣自知罪深責重﹐受恩無量﹐精魄飛散﹐忘軀隕命。

《封甄城王謝表》臣愚駑垢穢﹐才質疵下。過受陛下日月之恩﹐不能摧身碎首﹐以答陛下厚徳。而狂悖發露﹐始﹝一﹞﹝幹﹞天憲。自分放棄﹐抱罪終身﹐苟貪視息﹐無復希幸。不悟聖恩爵以非望﹐枯木生葉﹐白骨更肉﹐非臣罪戾所當宜蒙。俯仰慚惶﹐五內戰悸。奉詔之日﹐悲喜參至。𨿽因拜章陳答聖恩﹐下情未展。

《轉封東阿王謝表》奉詔﹕「太皇太后念雍丘下濕少桑﹐欲轉東阿﹐當合王意﹗可遣人按行﹐知可居不﹖」奉詔之日﹐伏增悲喜﹗臣以無功﹐虛荷國恩﹐爵尊祿厚﹐用無益於時﹐脂車秣馬﹐志在黜放。不圖陛下天父之恩﹐猥宣皇太后慈母之念遷之。陛下幸爲久長計﹐聖旨惻隱﹐恩過天地。臣在壅丘﹐劬勞五年﹐左右罷怠﹐居業向定。園果萬株﹐枝條始茂﹐私情區區﹐實所重棄。然桑田無業﹐左右貧窮﹐食裁糊口﹐形有裸露。臣聞古之仁君﹐必有棄國以爲百姓。況乃轉居沃土﹐人從蒙福。江海所流﹐無地不潤﹔雲雨所加﹐無物不茂。若陛下念臣入從五年之勤﹐少見佐助﹐此枯木生華﹐白骨更肉﹐非臣之敢望也。饑者易食﹐寒者易衣﹐臣之謂矣。

《謝妻攺封陳妃表》璽書﹕今以東阿王妃爲陳王妃﹐並下印綬﹐因故上前所假印﹐以其拜授。書以卽日到。臣輒奉詔拜。其才質底下﹐謬同受私﹐遇寵素餐﹐臣爲其首。陛下體乾坤育物之徳﹐東海含容之大﹐乃復隨例﹐顯封大國。光陽章灼﹐非臣負薪之才所宜克當﹐非臣穢釁所宜蒙獲。風夜憂嘆﹐念報罔極。洪施遂隆﹐旣榮枝榦﹐猥復王臣妃爲陳妃。光耀宣朗﹐非妾婦蠢愚所當蒙被。葵藿艸物﹐猶感恩養﹐況臣含气﹐銜佩弘惠﹐歿而後已﹐誠非翰墨屢辭所能報答。

《謝入覲表》臣得出幽屏之城﹐獲覲百官之美﹐此一喜也﹔背茅茨之陋﹐登閶闔之闥﹐此二喜也﹔必以有靦之容﹐瞻見穆穆之顏﹐此三喜也﹔將以檮杌之質﹐稟受崇聖之訓﹐此四喜也。

《又》不世之命﹐非所致思﹐有若披浮雲而睹白日﹐出幽谷而登喬木。目希庭燎﹐心存泰極。

《謝周觀表》詔使周觀﹕初玩云盤﹐北觀疏圃﹐遂步九華。神明特處﹐譎詭天然。誠可謂帝室皇居者矣﹗𨿽昆侖閬風之麗﹐文昌之居﹐不是過也。

《謝明帝賜食表》近得賜禦食﹐拜表謝恩。尋奉手詔﹐湣臣瘦弱。奉詔之日﹐涕泣橫流。𨿽文武二帝所以湣憐於臣﹐不復過於明詔。

《謝賜柰表》卽夕殿中虎賁宣詔﹐賜臣等冬柰一奩﹐詔賜使溫啖。夜非﹐食時﹐而賜見及。柰以夏熟﹐兮則冬至。物以非時爲珍﹐恩以﹑絕口爲厚﹐﹝實﹞非臣等所宜荷之。

《謝鼓吹表》許以蕭管之樂﹐榮以田遊之嬉。陛下仁重有虞﹐恩過周旦﹐濟世安宗﹐實在聖徳。

《答明帝詔表》奉詔﹝並見聖恩﹞所作故平原公主誄。文義相扶﹐章章殊興﹐句句感切﹔﹝哀動神明﹐痛貫天地。楚王臣彪等聞臣爲讀﹐莫不揮涕。﹞

《上責躬詩表》臣植言﹕臣自抱釁歸藩﹐刻肌刻骨﹐追思罪戾﹐晝分而食﹐夜分而寢﹐誠以天网不可重罹﹐聖恩難可再恃。竊感《相鼠》之篇無禮遄死之義﹐形影相弔﹐五情愧赧。以罪棄生﹐則違古賢夕攺之勸﹔忍垢苟全﹐則犯詩人胡顏之譏。伏惟陛下徳象天地﹐恩隆父母﹐施暢春風﹐澤如時雨。是以不別荊棘者﹐慶雲之惠也﹔七子均養者﹐鷗鳩之仁也﹔捨罪責功者﹐明君之舉也﹔矜愚愛能者﹐玆父之恩也。是以愚臣徘徊於恩澤而不敢自棄者也。前奉詔書﹐臣等絕朝﹐心離志絕﹐自分黃奇永無執圭之望。不圖聖詔﹐猥垂齒召。至止之日﹐馳心輦轂。僻處西館﹐未奉闕庭。踴躍之懷﹐瞻望反側﹐不勝犬馬戀主之情。謹拜表﹐並獻詩二首。詞旨淺末﹐不足采覽﹐貴露下情﹐冒顏以聞。﹝臣植誠惶誠恐﹐頓首頓首﹐死罪死罪。﹞

《上卞太后誄表》大行皇太后資坤元之性﹐體載物之仁﹐齊美姜嫄﹐等徳任姒。佐政內朝﹐惠加四海。艸木荷恩﹐含气受潤。庶鐘元吉﹐承育萬祚。何圖一旦﹐早棄明朝。背絕臣庶﹐悲痛靡告。臣聞銘以述徳﹐誄尙及哀。是以冒越諒暗之禮﹐作誄一篇。知不足贊揚明﹝明﹞﹐貴以展臣蓼莪之思。憂荒情散﹐不足觀采。

《上先帝賜鎧表》先帝賜臣鋁﹕黑光﹑明光各一領﹐兩當鎧一領﹐﹝環鏁鎧一領﹐馬鎧一領。﹞今代以升平。兵革無事﹐乞悉以付鎧曹自理。

《冬至獻襪履表》伏見舊儀﹕國家冬至獻履貢襪﹐所以迎福踐長﹐先臣或爲之頌。臣旣玩其嘉藻﹐願述朝慶。千載昌期﹐一陽嘉節﹐四方交泰﹐萬匯昭蘇。亞歲迎祥﹐履長納慶。不勝感節﹐情系帷幄﹐拜表奉賀﹐並獻文履七量﹐襪若干副﹔茅茨之陋﹐不足以入金門﹑登玉臺也。﹝上表以聞﹐謹獻。﹞

《獻壁表》臣聞玉不隱瑕﹐臣不隱情。伏知所進非和氏之璞﹐萬國之幣﹐壁爲充貢。

《獻馬表》臣於先武皇帝世﹐得大宛紫騂﹝馬﹞一匹。形法應圖﹐善持頭尾﹐教令習拜﹐今輒已能。又能行與鼓節相應。謹以表奉獻。

《獻牛表》臣聞物以洪珍﹐細亦或貴。故不見僬僥之微﹐不知泱漭之泰﹔不見果下之乘﹐不別龍馬之大﹕髙下相懸﹐所以致觀也。謹奉牛一頭﹐不足迫遵大小之制﹐形少有殊﹐敢不獻上。

《請招降江東表》臣聞士之羨永生者﹐非徒以甘食麗服﹐宰割萬物而已。將有以補益羣生﹐尊主惠民﹐使功存於竹帛﹐名光於後嗣。今臣文不昭於俎豆﹐武不習於干戈﹐而竊位藩王﹐施祿東夏。消損天日﹐無益聖朝。淮南尙有山竄之賊﹐吳會猶有潛江之虜﹐使戰士未獲歸於農畝﹐五兵未得收於武庫。蓋善論者不恥謝﹐善戰者不羞走。夫淩雲者﹐泥蟠者也﹔後伸者﹐先屈者也。是以神龍以爲徳﹐尺蠖以昭義。昔湯事葛﹐文王事犬夷﹐固仁者能以大事小。若陛下遺明哲之使﹐繼能陸賈之蹤者﹐使之江南﹐發愷悌之詔﹐明日月之信﹐』開以降路﹐權必奉承聖化﹐斯不疑也。

《請用賢表》昔段幹木修徳於閭閻﹐秦師爲之輟攻﹐而文侯以安。穰苴授節於邦境﹐燕晉爲之退師﹐而景公無患。皆簡徳尊賢之所致也。願陛下垂髙宗傅巖之明﹐以顯中興之功。

《望恩表》臣聞寒者不貪尺玉﹐而思裋褐﹔饑者不願千金﹐而美一餐。夫千金尺玉至貴﹐而不若一餐裋褐者﹐物有所急也。

《請祭先王表》﹝臣𨿽比拜表﹞自計違遠以來﹐有逾旬日垂竟﹐夏節方到﹐臣悲傷有心。念王公夏至日終﹐是以家俗不以夏日祭。至於先王﹐自可以今辰告祠。臣𨿽卑鄙﹐實稟體於先王。自臣𨿽貧窶﹐蒙陛下厚賜﹐足供﹝大﹞﹝太﹞牢之具。臣欲祭先王於北河之上﹐羊豬牛臣能自辦﹐﹝杏﹞者臣縣自有。先王喜﹝食﹞鰒﹝魚﹞﹐臣前以表﹐得徐州臧霸二鰒百枚﹐足自﹝以﹞供事。﹝乞﹞請水瓜五枚﹐﹝白柰二十枚。﹞計先王崩來﹐未能半歲。臣實欲告敬﹐且欲復盡哀。

《請赴元正表》欣豫百官之美﹐想見朝覲之禮﹐耳存九成﹐目想率舞。

《作車帳表》欲遣人到鄴市上黨布五十匹﹐作車上小帳帷﹐謁者不聽。

《乞田表》乞城內及城邊好田﹐盡所賜百年力者。臣𨿽生自至尊﹐然心甘田野﹐性樂稼穡。

《獵表》於七月伏鹿鳴塵﹐四月五月射雉之際。此正樂獵之時。

《歐冶表》昔歐冶攺視﹐鉛刀易價﹔伯樂所盼﹐駑馬百倍。

《上銀鞍表》於先武皇帝世﹐敕此銀鞍一具﹐初不敢乘﹐謹奉上。

《謝賜谷表》詔書念臣經用不足﹐以沿河邸閣谷五幹斛賜臣。

《攺封陳王謝章》臣旣獘陋﹐守國無效﹐自分削黜﹐以彰眾誡。不意天恩滂霈﹐潤澤橫流﹐猥蒙加封﹐茅土旣優﹐爵賞必重﹐非臣虛淺﹐所宜奉受﹔非臣灰身﹐所能報答。

《封二子爲公謝恩章》詔書封臣息男苗爲髙陽鄕公﹐志爲穆鄕公。臣伏自惟﹕文無升堂廟勝之功﹐武無摧鋒接刃之效﹐天時運幸﹐得生貴門﹐遇以親戚﹐少荷光寵。竊位列侯﹐榮曜當世。顧影慚形﹐流汗反側。洪思罔極﹐雲雨增加﹐旣榮本榦﹐枝葉並蒙。苗﹑志小豎﹐旣頑且稚﹐猥荷列爵﹐並佩金紫﹐施崇所加﹐惠及父子。

《與楊徳祖書》植白﹕數日不見﹐思子爲勞﹐想同之也。僕少小好爲文章﹐迄至於今二十有五年矣。然今世作者﹐可略而言也﹕昔仲宣獨步於漢南﹐孔璋鷹揚於河朔﹐偉長擅名於靑土﹐公幹振藻於海隅﹐徳璉發迹於北魏﹐足下髙視於上京。當此之時﹐人人自謂握靈蛇之珠﹐家家自謂抱荊山之玉。吾王於是設天网以該之﹐頓八紘以掩之﹐今悉集玆國矣﹗然此數於猶復不能飛﹝騫﹞﹝軒﹞絕迹﹐一舉千里也。以孔璋之才﹐不閒於辭賦﹐而多自謂能與司馬長卿同風﹔譬畫虎不成﹐反爲狗者也。前爲書嘲之﹐反作論盛道僕贊其文。夫鐘期不失聽﹐於今稱之﹐吾亦不能妄嘆者﹐畏後世之嗤余也﹗世人著述不能無病﹐僕常好人譏彈其文﹐有不善者﹐應時攺定。昔丁敬禮嘗作小文﹐使僕潤飾之。僕自以才不過若人﹐辭不爲也。敬禮謂僕﹕卿何所疑難﹖文之佳惡﹐吾自得之﹐後世誰相知定吾文者邪﹗吾常嘆此達言﹐以爲美談。昔尼父之文辭﹐與人通流﹐至於制《春秋》﹐遊﹑夏之徒乃不能措一辭。過此而言不病者﹐吾未之見也。蓋有南威之容﹐乃可論於淑媛﹔有龍淵之利﹐乃可以議於斷割。劉季緒才不能逮於作者﹐而好詆訶文章﹐椅摭利病。昔田巴毀五帝﹑罪三王﹑訾五霸於稷下﹐一旦而服千人。魯連一說﹐使終身杜口。劉生之辯﹐未若田氏﹔今之仲連﹐求之不難﹐可無嘆息乎﹗人各有好尙﹕蘭茞蓀蕙之芳﹐眾人之所好﹐而海畔有逐臭之夫﹔《咸池》《六英》之發﹐眾人所共樂﹐而墨翟有非之之論﹐豈可同哉﹗今往僕少小所著辭賦一通相與。夫街談巷說﹐必有可采﹔擊轅之歌﹐有應風雅﹐匹夫之思未易輕棄也。辭賦小道﹐固未足以揄揚大義﹐彰示來世也。昔揚子云先朝執戟之臣耳﹐猶稱壯夫不爲也。吾𨿽薄徳﹐位爲藩侯﹐猶庶幾戮力上國﹐流惠下民﹐建永世之業﹐畱金石之功﹐豈徒以翰墨爲勛績﹐辭賦爲君子哉﹗若吾志不果﹐吾道不行﹐亦將采史官之實錄﹐辧時俗之得失﹐定仁義之衷﹐成一家之言﹐𨿽未能藏之於名山﹐將以傳之於同好﹔非要之皓首﹐豈以今日之論乎﹗其言之不慚﹐侍惠於之知我也。明早相迎﹐書不盡懷。曹植白。

《與吳質書》植白﹕季重足下。前日𨿽因常調﹐得爲密坐。𨿽宴飲彌日﹐其於別遠會稀﹐猶不盡其勞積也。若夫觴酌陵波於前﹐簫笳發音於後﹔足下鷹揚其體﹐鳳觀虎視﹐謂蕭﹑曹不足儔﹐衛﹑霍不足侔也。左顧右眄﹐謂若無人﹐豈非君子壯志哉﹗過屠門而大嚼﹐𨿽不得肉﹐貴且快意。當斯之時﹐願舉泰山以爲肉﹐傾東海以爲酒﹐伐云夢之竹以爲笛﹐斬泗濱之梓以爲箏﹔食若塡巨壑﹐飲若灌漏卮。﹝如上言﹐﹞其樂固難量﹐豈非大丈夫之樂哉﹗然日不我與﹐曙靈急節﹐面有逸景之速﹐別有參商之闊。思欲抑六龍之首﹐頓羲和之轡﹐折若木之華﹐閉蒙汜之谷。天路髙邈﹐良久無緣﹐懷戀反側﹐如何如何﹖得所來訊﹐文采委曲﹐嘩若春榮﹐瀏若淸風﹐申詠反覆﹐曠若復面。其諸賢所著文章﹐想還所治復申詠之也。可令憙事小史諷而誦之。夫文章之難﹐非獨今也﹐古之君子猶亦病諸﹗家有千里﹐驥而不珍焉﹔人懷盈尺﹐和氏而無貴矣﹗夫君子而不知音樂﹐古之達論謂之通而蔽﹔墨翟不好伎﹐何爲過朝歌而回車乎﹖足下好伎﹐而正值墨氏回車之縣﹐想足下助我張目也。又聞足下在彼﹐自有佳政。夫求而不得者日有之矣﹐未有不求而自得者也。且攺轍易行﹐非良樂之禦﹔易民而治﹐非楚﹑鄭之政﹐願足下勉之而已矣。適對嘉賓﹐口授不悉﹐往來數相聞。曹植白。

《與司馬仲達書》今賊徒欲保江表之城﹐守區區之吳爾﹗無有爭雄於宇內﹐角勝於平原之志也。故其俗蓋以洲渚爲營壁﹐江淮爲城塹而已。若可得挑致﹐則吾一旅之卒足以敵之矣﹗蓋弋鳥者矯其矢﹐釣魚者理其綸﹐此皆度彼爲慮﹐因象設宜者也。今足下曾無矯矢理綸之謀﹐徒欲候其離舟﹐伺其登陸﹐乃圖並吳會之地﹐牧﹝陳﹞﹝東﹞野之民﹐恐非主上授節將軍之心也。

《與陳琳書》夫披翠云以爲衣﹐戴北斗以爲冠﹐帶虹霓以爲紳﹐連日月以爲佩﹐此服非﹝其﹞﹝不﹞美也﹐然而帝王不服者﹐望殊於天﹐志絕於心矣。﹝葛天氏之樂﹐千人唱﹐萬人和﹐因以蔑《韶》《夏》矣。﹞﹝驥騄不常一步﹐應良禦而效足。﹞

《與丁敬禮書》頃不相聞﹐覆相聲音亦爲怪。故桀興爲書﹐含欣而秉筆﹐大笑而吐辭﹐亦歡之極也。

《答崔文始書》臨江直釣﹐不獲一鱗﹐非江魚之不食﹐其所餌之者非也。是以君子愼舉擢。

《前錄自序》故君子之作也﹐儼乎若髙山﹐勃乎若浮雲。質素也如秋蓬﹐摛藻也如春葩。汜乎洋洋﹐光乎皜皜﹐與雅頌爭流可也。余少而好賦﹐其所尙也﹐雅好慷慨﹐所著繁多。𨿽觸類而作﹐然蕪穢者眾﹐故刪定別撰﹐爲前錄七十八篇。

《柳頌序》予以閒暇﹐駕言出遊﹐過友人楊徳祖之家。視其屋宇寥廓。庭中有一柳樹﹐聊戲刊其枝葉。故著斯文﹐表之遺翰﹐遂因辭勢﹐以譏當今之士。

《酈生頌序》余道經酈生之墓﹐聊駐﹝馬﹞書此文於其碑側﹝也﹞。

《七啟》昔枚乘作《七發》﹐傅毅作《七激》﹐張衡作《七辯》﹐崔駰作《七依》﹐辭各美麗﹐予有慕之焉。遂作《七啟》﹐並命王桀作焉。玄微子隱居大荒之庭﹐飛遁離俗﹐澄神定靈﹐輕祿傲貴﹐與物無營﹐耽虛好靜﹐羨此永生。獨馳思乎天云之際﹐無物象而能傾。於是鏡機子聞而將往說焉﹕駕超野之駟﹐乘追風之輿﹐經迥漠﹐出幽墟﹐入乎泱漭之野﹐遂屆玄微子之所居。其居也﹕左激水﹐右髙岑﹐背洞壑﹐對芳林。冠皮弁﹐被文裘。出山岫之潛穴﹐倚峻崖而嬉遊。志飄飄焉﹐峣峣焉﹐似若狹六合而隘九州﹐若將飛而未逝﹐若舉翼而中畱。於是鏡機子攀葛藟而登﹐距巖而立﹐順風而稱曰「予聞君子不遁俗而遺名﹐智士不背世而滅勛。今吾子棄道藝之華﹐遺仁義之英﹐耗精神乎虛廓﹐廢人事之紀經。譬若畫形於無象﹐造響於無聲﹐未之思乎﹖何所規之不通也。」玄微子俯而應之曰「嘻﹗有是言乎﹖夫太極之初﹐混沌未分﹐萬物紛錯。與道俱隆。蓋有形必朽﹐有迹必窮﹐芒芒元气﹐誰知其終。名穢我身﹐位累我躬﹐竊慕古人之所志﹐仰老莊之遺風﹐假靈龜以托諭﹐寧掉尾於塗中。」鏡機子曰「夫辯言之艷﹐能使窮澤生流﹐枯木發榮﹐庶感靈而激神﹐況近在乎人情。僕將爲吾子說遊觀之至娛﹐演聲色之妖靡﹐論變化之至妙﹐敷道徳之弘麗﹐願聞之乎﹖」玄微子曰「吾於整身倦世﹐探隱拯沈﹐不遠遐路﹐幸見光臨﹐將敬滌耳﹐以聽玉音。」鏡機子曰「芳菇精神﹐霜蓄露葵﹐玄熊素膚﹐肥豢膿肌。蟬翼之割﹐剖纖析微﹐累如疊縠﹐離若散雪﹐輕隨風飛﹐刃不轉切﹐山鵽斥鷃﹐珠翠之珍﹐奉芳苓之巢龜﹐膾西海之飛鱗﹐臛江東之潛鼉﹐蓐漢南之鳴鶉。糅以芳酸﹐甘和旣醇﹐玄冥適咸﹐蓐收調辛。紫蘭丹椒﹐施和必節﹐滋味旣殊﹐遺芳射越。乃有春淸縹酒﹐康狄所營﹐應化則變﹐感气而成﹐彈徵則苦發﹐扣宮則甘生。於是盛以翠樽﹐酌以雕觴﹐浮蟻鼎沸﹐酷烈馨香﹐可以和神﹐可以娛腸。此肴饌之妙也﹐子能從我而食之乎﹖」玄微子曰「予甘藜藿﹐未暇此食也。」鏡機子曰「步光之劍﹐華藻繁縟﹐飾以文犀﹐雕以翠綠﹐綴以驪龍之珠﹐錯以荊山之玉。陸斷犀象﹐未足稱雋﹐隨波截鴻﹐水不漸刃。九旒之冕﹐散曜垂文。華組之纓﹐從風紛壇。佩則結綠懸黎﹐寶之妙微﹐符采照爛﹐流景揚輝。黼黻之服﹐紗縠之裳﹐金華之舄﹐動趾遺光。繁飾參差﹐微鮮若霜。緄佩綢繆﹐或雕或錯﹐薰以幽若﹐流芳肆布。雍容閒步﹐周旋馳耀。南威爲之解顏﹐西施爲之巧笑。此容飾之妙也﹐子能從我而服之乎﹖」玄微子曰「予好毛褐﹐未暇此服也。」鏡機子曰「馳騁足用蕩思﹐遊獵可以娛情。僕將爲吾子駕雲龍之飛駟﹐飾玉輅之繁纓。垂宛虹之長繡﹐抗招搖之華旎。插忘歸之矢﹐秉繁弱之弓。忽躡景而輕鶩﹐逸奔驥而超遺風。於是理塡谷塞﹐榛藪平夷。緣山置置﹐彌野張罘。下無漏迹﹐上無逸飛。鳥集獸屯﹐然後會圍。獠徒云布﹐武騎霧散。丹旗耀野﹐戈受皓吁。曳文狐﹐掩狡兔﹐捎鵑鵝﹐拂振鷺。當軌見藉﹐值足遇踐。飛軒電逝﹐獸隨輪轉。翼不暇張﹐足不及騰﹐動觸飛鋒﹐舉掛輕冒。搜林索險﹐探薄窮阻﹐騰山赴壑﹐風厲焱舉。機不虛發﹐『中必飲羽。於是人稠网密﹐地逼勢脇。哮闞之獸﹐張牙奮思﹐志在觸突﹐猛气不懾。乃使北宮﹑東郭之儔﹐生抽豹尾﹐分裂摳肩﹐形不抗手﹐骨不隱拳。批熊碎掌﹐拉虎摧斑。野無毛﹝數﹞﹝類﹞﹐林無羽羣。積獸如陵﹐飛翮成云。於是駟鐘鳴鼓﹐收旌馳旆﹐頓綱縱网﹐羆獠回邁﹐駿碌齊驤﹐揚蠻飛沫﹐俯倚金較﹐仰撫翠蓋﹐雍容暇豫﹐娛志方外。此羽獵之妙也﹐子能從我而觀之乎﹖」玄微子曰「予性樂恬靜﹐未暇此觀也。」鏡機子曰「閒宮顯敝﹐云屋啥吁﹐崇景山之髙基﹐迎淸風而立觀。彤軒紫柱﹐文榱華梁﹐綺井含範﹐金墀玉廂。溫房則冬服繕紹﹐淸室則中夏含霜。華閣綠云﹐飛陛淩虛﹐俯眺流星﹐仰觀八隅﹐升龍攀而不逮﹐吵天際而髙居。繁巧神怪﹐變名異形﹐斑輸無所措其斧斤﹐離婁爲之失晴。麗艸交植﹐殊品詭類﹐綠葉朱榮﹐熙天曜日。素水盈沼﹐叢木成林。心翮陵髙﹐鱗甲隱深。於是逍遙暇豫﹐忽若忘歸。乃使任子垂釣﹐魏氏發機。芳餌沈水﹐輕繳卞飛。落翳云之翔鳥﹐援九淵之靈龜。然後采菱華﹐擢水蘋﹐弄﹝蛛﹞﹝珠﹞蚌﹐戲鮫人。諷《漢廣》之所詠﹐規遊女於水濱。耀神景於中扯﹐被輕教之纖羅﹐遺芳烈而靜步﹐抗皓手而淸歌。歌曰﹕望雲際今有好仇﹐天路長今往無由。佩蘭蕙今爲誰修﹐施婉絕今我心愁。此宮館之妙也﹐子能從我而居之乎﹖」玄微於曰「予耽巖穴﹐未暇此居也。」鏡機子曰「旣遊觀中原﹐逍遙閒宮﹐情放志蕩﹐淫樂未終。亦將有才人妙妓﹐遺世越俗﹐揚北裏之流聲﹐紹陽阿之妙曲。爾乃禦文軒﹐臨洞庭﹐琴瑟交輝﹐左境右笙﹐鐘鼓俱振﹐蕭管齊鳴。然後妓人乃被文教之華桂﹐振輕綺之飄朗﹐戴金搖之焰耀﹐揚翠羽之雙翹。揮流芳﹐耀飛文﹐歷盤鼓﹐煥繽紛。長據隨風﹐悲歌入云。所捷若飛﹐蹈虛遠舷﹐陵躍超驟﹐蜿蟬揮霍﹐翔爾鴻荔﹐娥然鬼沒。縱輕體以迅赴﹐景追形而不逮。飛聲激塵﹐依違厲響﹐才捷若神﹐形難爲象。於是爲歡未諜﹐白日西頹﹐散—樂變飾﹐微步中閨。玄眉馳今鉛華落﹐收亂髮今拂蘭澤﹐形婿服今揚幽若。紅顏宜笑﹐睇盼流光。時與吾子﹐攜手同行。踐飛除﹐卽閒房﹐華燭爛﹐幄幕張。動朱唇﹐發淸商﹐揚羅訣﹐振華裳﹐九秋之夕﹐爲歡未央。此聲色之妙也﹐於能從我而遊之乎﹖」玄微子曰「予願淸虛﹐未暇此遊也。」鏡機子曰「予聞君子樂奮節以顯義﹐烈士甘危軀以成仁。。是以雄俊之徒﹐交黨結倫﹐重气輕命﹐感分遺身。故田光伏劍於北燕﹐公叔畢命於西秦。果毅輕斷﹐虎步谷風。威懾萬乘﹐華夏稱雄。」詞未及終﹐而玄微子曰「善﹗」鏡機子曰「此乃遊俠之徒耳﹐末足稱妙也。若夫田文﹑無忌之儔﹐乃上古之俊公子也﹐皆飛仁揚義﹐騰躍道藝﹐遊心無方﹐抗志雲際﹐陵轢諸侯﹐驅馳當世﹐揮抉則九野生風﹐慷慨則气成虹霓。吾子若當此之時﹐能從我而友之乎﹖」玄微子曰「予亮願焉﹐然方於大道有累﹐如何﹖」鏡機子曰「世有聖宰﹐翼帝霸世﹐同量乾坤﹐等曜日月﹐玄化參神﹐與靈合契。惠澤播於黎苗﹐威靈振乎無外﹐超隆平於殷周﹐踵羲皇而齊泰。顯朝惟淸﹐王道遐均﹐民望如艸﹐我澤如春。河濱無洗耳之士﹐喬嶽無巢居之民。是以俊義來仕﹐觀國之光﹐舉不遺材﹐進各異方。贊典禮於辟雍﹐講文徳於明堂﹐正流俗之華說﹐綜孔氏之舊章。散樂移風﹐國富民康﹐神應休臻﹐屢獲嘉禪。故甘露紛而晨降﹐景星宵而舒光。觀遊龍於神淵﹐聆鳴鳳於髙岡。此霸道之至隆﹐而雍熙之盛際。然主上猶尙以沈恩之未廣﹐懼聲教之未厲﹐采英奇於仄陋﹐宣皇明於巖穴﹐此寧子商歌之秋﹐而呂望所以投綸而逝也。吾於爲太和之民﹐不俗仕陶唐之世乎﹖」於是玄微子攘袂而興曰「偉哉言乎﹗近者吾子所述華淫﹐欲以厲我﹐抵攪予心。至聞天下穆淸﹐明君徑國﹐覽盈虛之正義﹐知頑素之迷惑。令予廓爾﹐身輕若飛﹐願反初服﹐從子而歸。」

《七咨》素冰象玉﹐難可磨蕩。結土成龍﹐遭雨則傷。

《七略》纘典禮於辟雍﹐講文徳於明堂﹐刪流俗之華談﹐綜孔氏之舊章。

《魏徳論》元气否塞﹐玄黃噴薄﹐辰星亂逆﹐陰陽僻錯。﹝國無完邑﹐陵無掩停﹞四海鼎沸﹐蕭條沙漠。武皇之興也﹐以道陵殘﹐義气風發。神戈退指﹐則妖氛順制﹔靈旗一舉﹐則朝陽播越。惟我聖後﹐神武蓋天﹐威光佐掃﹐辰營北蠻﹝彎﹞﹐首尾爭擊﹐气齊率然。乃電北﹐席卷千里﹐隱乎若崩嶽﹐酐乎若潰海。悅彼蠻夏﹐蠢爾弗恭﹐脂我蕭斧﹐簡武練鋒﹐星陳而天運﹐振耀乎南封。荊人風靡﹐交﹑益影從。軍蘊餘勢﹐襲利乘權。蕩鬼區於白水﹐搞矯制乎退川。仰屬目於條支﹐烯弱水之漏援﹐薄張賽於大夏﹐笑驃騎於祁連。其化之也如神﹐其養之也如春。柔遠能邇﹐誰敢不賓﹗憲度增飾﹐日曙月光。迹存乎建安﹐道隆乎延康。於是漢氏歸義﹐顧音孔昭﹐顯禪天位﹐希唐效堯。上猶謙謙弗納也﹐發不世之明詔﹐薄皇居而弗泰﹐蹈北人之淸節﹐美石戶之髙介。義貫金石﹐神明已興。神抵致祥。乾靈效枯。於是羣公卿士﹑功臣列辟率爾而進曰﹕昔文王三分居二以服事殷﹐非能之而弗欲﹐蓋欲之而弗能。況天网弗禁﹐皇綱把紐﹐侯民非復漢萌﹐尺土非復漢有。故武皇創迹於前﹐陛下光美於後﹐蓋所謂勛成於彼﹐位定於此者也。將使斯民播桎笆﹐植靈芝﹐鋤哎穗﹐捐醛滋﹐遂乃凱風回﹔6﹐甘露匝時﹐農夫詠於田隴﹐織婦欣而綜絲。黃吻之此﹐含哺而怕﹔始背之老﹐擊壤而嬉。古𨿽稱乎赫胥﹐局若斯之大治乎﹗於時上富於春秋﹐聖徳汪汐﹐奇志妙思﹐神鑑靈察。方將審禦陰陽﹐爭耀日月。極幀祥於退奧﹐飛仁風以樹惠。旣遊精於萬機﹐探幽洞深﹔復迫遙乎六藝﹐兼覽儒林。抗思乎文藻之場固﹐容與乎道術之疆釁。超天路而髙峙﹐階淸云以妙觀。將參迹於三皇﹐豈徒論功於大漢2天地位矣﹐九域淸矣﹐皇化四達﹐帝酞成矣。明哉元首﹐股肪貞矣。禮樂旣作﹐興頌聲矣。固﹝將﹞封泰山﹐禪梁甫﹐歷名山以祈福﹐周五方之靈宇。越八九於往素﹐遁帝王之靈矩。流余柞於黎燕﹐鐘元吉乎聖主。﹝纖雲不形﹐陽光赫戲。﹞﹝武創洪基﹐克光顧徳。﹞﹝玄宴之化﹐丰洽之政。﹞﹝武帝執政日﹐白雀集於庭槐。﹞﹝棲筆寢胺﹐含光而不明﹐暖竊惑焉。﹞﹝名儒按誠﹐良史披圖。﹞﹝有白鵲之瑞。﹞﹝不能貫道藝之淸英﹐窮混元於太素﹐亦以明矣。﹞﹝在昔太初﹐玄黃混並﹐渾沌鴻檬﹐兆聯未形。﹞

《漢二祖優劣論》有客問予曰「夫漢二帝﹐髙祖﹑光武﹐俱爲﹝授﹞﹝受﹞命撥亂之君﹐比時事之難易﹐論其人之優劣﹐孰者爲先﹖」予應之曰「昔漢之初興﹐髙祖因暴秦而起﹐﹝官由亭長﹐口自亡徒﹐招集英雄﹐﹞遂誅彊楚﹐光有天下。功齊湯武﹐業流後嗣﹐誠帝王之元勛﹐人君之盛事也﹗然而名不繼徳﹐行不純道﹐﹝直寡善人之美稱﹐鮮君子之風采﹐惑秦宮而不出﹐窘項坐而不起﹐計失乎酈生﹐忿過乎韓信﹐太公是諳﹐於孝違矣﹗敗古今之大教﹐傷王道之實義。﹞身沒之後﹐崩亡之際﹐果令凶婦肆鎢酷之心﹐嬖妾被人豕之刑﹐亡趙幽囚﹐禍殃骨肉﹐諸呂專權﹐社程幾移。凡此諸事﹐豈非髙祖寡計淺慮以致﹝�﹞﹗然彼之雄材大略﹐似儻之節﹐信當世至豪健壯傑士也。又其條將畫臣﹐皆古今之鮮有﹐歷世之希睹。彼能任其才而用之﹐聽其言而察之﹐故兼天下﹝而﹞有帝位﹐流巨﹝勛﹞﹝功﹞而遺元﹝功﹞﹝勛﹞也。﹝不然﹐斯不免於間閻之人﹐當世之匹夫也。﹞世祖體乾靈之休徳﹐票貞和之純精﹐通黃中之妙理﹐韜亞聖之懿才。其爲徳也﹐通達而多識﹐仁智而明恕﹐重愼而周密﹐樂施而愛人。值陽九無妄之世﹐遭炎光厄會之運﹐殷爾雷發﹐赫然神舉。用武略以攘暴﹐興義兵以掃殘。神光前驅﹐威風先逝。軍未出於南京﹐莽已斃於西都。﹝破二公於昆陽﹐斬阜﹑賜於漢津。當此時也﹐九州鼎沸﹐四海淵湧﹐言帝者二三﹐稱王者四五﹔咸鷗視狼顧﹐虎超龍嚷。光武秉朱光之臣誠﹐震赫斯之隆怒。﹞夫其蕩滌凶穢﹐剿除醜類﹐若順迅風而縱烈火﹐曬白日而掃朝云也。﹝若克東齊難勝之寇﹐降赤眉不計之虜﹔彭寵以望異內隕﹐龐萌以叛主取誅﹐隗戎以背信軀斃﹐公孫以離心授首。﹞爾乃廟勝而後動眾﹐計定而後行師﹐故攻無不陷之壘﹐戰無奔北之卒。是以羣下欣欣﹐歸心聖徳。宣仁以和眾﹐邁徳以來遠。﹝於是戰克之將﹐籌畫之臣﹐承詔奉令者獲寵﹐違命犯旨者顚危。故曰﹕建武之行師也﹐計出於主心﹐勝決於廟堂。﹞故竇融聞聲而影附﹐馬援一見而嘆息。股肱有濟濟之美﹐元首有穆穆之容。惇睦九族﹐有唐虞之稱﹔髙尙純朴﹐有羲皇之素﹔謙虛納下﹐有吐握之勞﹔畱心庶事﹐有日昃之勤。乃規弘迹而造皇極﹐創帝道而立徳基。是以計功則業殊﹐比隆則事異﹐旌徳則靡短﹐言行則無穢﹐量力則勢微﹐論輔則力劣。卒能握乾坤之休徵﹐應五百之顯期﹐立不刊之退迹﹐建不朽之元功。金石播其休烈﹐詩書載其勛部。故曰﹕光武其﹝近﹞優也。﹝漢之二祖﹐俱起布衣﹐髙祖閥於微細﹐光武知於禮法。﹞﹝髙祖又鮮君子之風﹐溺儒冠不可言敬﹐辟陽淫僻﹐與眾共之。詩書禮樂﹐帝堯之所以爲治也﹐而髙祖輕之。濟濟多士﹐文王之所以獲寧也﹐髙帝蔑之不用。聽戚姬之邪媚﹐致呂氏之暴皮。﹞﹝將則難比於韓﹑周﹐謀臣則不敵於良﹑平。﹞

《成王漢昭論》周公以天下初定﹐武王旣終﹐而成王尙幼﹐未能定南面之事。是以推以忠誠﹐稱制假號。二弟流言﹐召公疑之﹐發金滕之匱﹐然後用寤﹐亦未決也。至於昭帝所以不疑於霍光﹐亦緣武帝有遺詔於光。使光若周公﹐踐天子之位﹐行周公之事﹐吾恐叛者非徒二弟﹐疑者非徒召公也。且賢者固不能知聖賢﹐自其宜耳﹗昭帝固可不疑霍光﹐成王自﹝可﹞疑周公也。若以昭帝勝成王﹐霍光當逾周公邪﹖若以堯舜爲成王﹐湯禹作管﹑蔡﹑﹝邵﹞﹝召﹞公﹐周公之不見疑必也。

《相論》世固有人身瘠而志立﹐體小而名髙者﹔於聖則否。是以堯眉八彩﹐舜目重瞳﹐禹耳參漏﹐文王四乳。然則世亦有四乳者﹐此則駕馬一毛似驥耳﹗宋臣有公孫呂者﹐長七尺﹐面長三尺﹐廣三寸﹐﹝名震天下。﹞若此之狀﹐蓋遠代而求﹐非一世之異也。使形殊於外﹐道合其中﹐名震天下﹐不亦宜乎2語云﹕無憂而戚﹐憂必及之﹔無慶而歡﹐樂必隨之。此心有先動﹐而神有先知﹐則色有先見也。故扁鵲見桓公﹐知其將亡﹔申叔見巫臣﹐知其竊妻而逃也。﹝苟子曰﹕以爲天不知人事耶﹖則周公有風雷之災﹐宋景有三捨之福。以爲知人事耶﹖則楚昭有弗榮之應﹐魏文無延期之報。由是言之﹐則天道之與相占﹐可知而﹐不可得而無也。﹞﹝白起爲人﹐頭小而銳﹐瞳子白黑分明﹐故可與持久﹐難與爭鋒。﹞

《辯道論》﹝夫神仙之書﹑道家之言﹐乃云﹕傅說上爲辰尾宿﹔歲星降下爲東方朔﹔淮南王安誅於淮南﹐而謂之獲道輕舉﹔鉤弋死於云陽﹐而謂之屍逝摳空。其爲虛妄甚矣哉﹗中興篤論之士有桓君山者﹐其所著述多善。劉子駿嘗問﹕「言人誠能抑嗜欲﹐閱耳目﹐可不衰竭乎﹖」時庭中有一老楡﹐君山指而謂曰「此樹無情欲可忍﹐無耳目可闔﹐然猶枯稿腐朽。而子駿乃言可不衰竭﹐非談也。」君山援楡諭之﹐未是也。何者﹖……「余前爲王莽典樂大夫。《樂記》云﹕文帝得魏文侯樂人竇公﹐年百八十﹐兩目盲。帝奇而問之﹐何所施行﹖對曰﹕臣年十三而失明﹐父母哀其不及事﹐教臣鼓琴。臣不能導引﹐不知壽得何力﹗」君山論之曰「頗得少盲﹐專一內視﹐情不外鑑之助也。」先難子駿以內視無益﹔退論竇公﹐便以不外鑑証之﹐吾未見其定論也。君山又曰「方山有董仲君者﹐有罪系獄﹐佯死﹐數日﹐目陷虫出﹐死而復生﹐然後竟死。」生之必死﹐君子所達﹐夫何諭乎﹗夫至神不過天地﹐不能使蟄虫夏潛﹐雷震冬發﹐時變則物動﹐气移而事應。彼仲君者﹐乃能藏其气﹐屍其體﹐爛其膚﹐出其虫﹐無乃大怪乎﹗﹞世有方士﹐吾王悉所招致﹐甘陵有甘始﹐廬江有左慈﹐陽城有卽儉。始能行气導引﹐慈曉房中之術﹐儉善辟穀﹐悉號三百歲。卒所以集之於魏國者﹐誠恐斯人之徒﹐接姦宄以欺眾﹐行妖慝以惑民﹐﹝故聚而禁之也。﹞豈復欲觀神仙於瀛洲﹐求安期於海島﹐釋金轉而履云輿﹐棄六驥而美飛龍哉﹗自家王與太子及余兄弟﹐咸以爲調笑﹐不信之矣。然始等知上遇之有恆﹐奉不過於員吏﹐賞不加於無功﹐海島難得而遊﹐六黻難得而佩﹐終不敢進虛誕之言﹐出非常之語。余嘗試蝓儉﹐絕谷百日﹐躬與之寢處﹐行步起居自若也。夫人不食七日則死﹐而儉乃如是。然不必益壽﹐可以療疾﹐而不憚饑謹焉﹗左慈善修房內之術﹐差可終命。然自非有志至精﹐莫能行也。甘始者﹐老而有少容﹐自諸術士咸共歸之。然始辭繁寡實﹐頗有怪言。余常辟左右﹐獨與之談﹐問其所行﹔溫顏以誘之﹐美辭以導之。始語余﹕「吾本師姓韓﹐字世雄。嘗與師於南海作金﹐前後數四﹐投數萬斤金於海。」又言「諸梁時﹐西域胡來獻香﹖﹖腰帶﹑割玉刀﹐時悔不取也。」又言「車師之西國﹐兒生﹐孽背出脾﹐欲其食少而努行也。」又言「取鯉魚五寸一雙﹐令其一煮藥﹐俱投沸膏中。有藥者奮尾鼓鰓﹐遊行沈浮﹐有若處淵。其一者已熟而可啖。」余時問言「率可試不﹖」言「是藥去此逾萬里﹐當出塞﹐始不自行﹐不能得也。」言不盡於此﹐頗難悉載。故粗舉其巨怪者。始若遭秦始皇﹑漢武帝﹐則復爲徐市﹑欒大之徒也﹗﹝桀紂殊世而齊惡﹐姦人異代而等僞﹐乃如此耶﹗又世虛然有仙人之說。仙人者﹐欖揉猿之屬與﹖世人得道化爲仙人乎﹖夫雉入海爲屆﹐燕入海爲蛤﹔當夫徘徊其翼﹐差池其羽﹐猶自識也。忽然自投﹐神化體變﹐乃更與﹖雷﹖鱉爲羣﹐豈復自識翔林薄﹐巢垣屋之娛乎﹗牛哀病而爲虎﹐逢其兄而噬之。若此者﹐何貴於變化邪﹗」﹞夫帝者﹐位殊萬國﹐富有天下﹐威尊彰明﹐齊光日月。宮殿閥庭﹐等紫微﹐何顧乎王母之宮﹑昆侖之域哉﹗夫三烏備役﹐不如百官之美也。素女桓娥﹐不若椒房之麗也。云衣羽裳﹐不若黼黻之飾也。駕螭載霓﹐不若乘輿之盛也。瓊蕊玉華﹐不若玉圭之潔也。而顧爲匹夫所閣﹐納虛妄之辭﹐信眩惑之說﹐隆禮以招弗臣﹐傾產以供虛求﹐散王爵以榮之﹐淸閒館以居之﹐經年累稔﹐終無一驗﹐﹝或歿於沙丘﹐或崩於五柞﹐﹞𨿽﹝臨時﹞復誅其身﹐滅其族﹐紛然足爲天下笑矣﹗若夫玄黃所以娛目﹐鏗鏘所以樂耳﹐媛妃所以紹先﹐豢所以說口也。何必甘無味之味﹐聽無聲之樂﹐觀無采之色乎。﹝然壽命長短﹐骨體彊劣﹐各有人焉。善養者終之﹐勞擾者半之﹐虛用者天之﹐其斯之謂欽﹗

《又辯道論》夫神仙之書﹐道家之言﹐乃云﹕傅說上爲辰尾宿﹔歲星降爲東方朔﹔淮南王安誅於淮南﹐而謂之獲道輕舉﹔鉤戈死於云陽而謂之屍逝柩空。其爲虛妄甚矣哉﹗中興駕論之士有桓君山者﹐其所著述多善。劉子駿嘗問﹕「人言誠能抑嗜欲﹐闔耳目﹐可不衰竭乎﹖」時庭中有一老楡﹐君山指而謂曰「此樹無情欲可忍﹐無耳目可闔﹐然猶枯槁腐朽。而子駿乃言可不衰竭﹐非談也。」君山援楡諭之﹐末是也。何者﹖……「余前爲王莽典樂大夫。《樂記》云﹕文帝得魏文侯樂人竇公﹐年百八十﹐兩目盲。帝奇而問之﹐何所施行﹖對曰﹕臣年十三而失明﹐父母哀其不及事﹐教臣鼓琴。臣﹝又﹞﹝不﹞能導引﹐不知壽得何力﹗」君山論之曰「頗得少盲﹐專一內視﹐情不外鑑之助也。」先難子駿以內視無益﹔退論竇公﹐便以不外鑑証之﹐吾末見其定論也。君山又曰「方山有董仲君者﹐﹝有罪﹞系獄﹐佯死﹐數日﹐目陷虫出﹐死而復生﹐然後競死。」生之必死﹐君子所達﹐夫何諭乎2夫至神不過天地﹐不能使蟄虫夏潛﹐震雷冬發﹐時變則物動﹐气移而事應。彼仲君者﹐乃能藏其气﹐屍其體﹐爛其膚﹐出其虫﹐無乃大怪乎﹗世有方士﹐吾王悉所招致﹐甘陵有甘始﹐廬江有左慈﹐陽城有邵儉。始能行气導引﹐慈曉房中之術﹐儉善辟穀﹐悉號三百歲。本所以集之於魏國者﹐誠恐斯人之徒﹐接姦詭以欺眾﹐行妖慝以惑人﹐故聚而禁之﹝也﹞。甘始者﹐老而有少容﹐自』﹝余﹞﹝諸﹞術士咸共歸之。然始詞繁寡實﹐頗竊有怪言。若遭秦始皇﹑漢武帝﹐則復徐福﹑欒大之徒矣﹗梁紂殊世而齊惡﹐姦人異代而等僞﹐乃如此邪2又世虛然有仙人之說。仙人者﹐儻揉猿之屬與﹖世人得道化爲仙人乎﹖夫雉入海爲蜃﹐燕入海爲蛤﹔當夫徘徊其翼﹐差池其羽﹐猶自識也。忽然自投﹐神化體變﹐乃更與黿鱉爲羣﹐豈復自識翔林薄﹑巢垣屋之娛乎﹗而顧爲匹夫所調﹐納虛妄之詞﹐信眩惑之說﹐隆禮以招弗臣﹐傾產以供虛求﹐散王爵以榮之﹐淸閒館以居之﹐經年累撚﹐終無一效﹐或歿於沙丘﹐或崩乎五柞﹐臨時𨿽誅其身﹐滅其族﹐紛然足爲天下﹝一﹞笑矣﹗然壽命長短﹐骨體彊劣﹐各有人焉。善養者終之﹐勞擾者半之﹐虛用者天之﹐其斯之謂欽﹗﹝點校者按﹕此篇下半部分與上篇重復﹞

《令禽惡鳥論》國人有以伯勞﹝鳥﹞生獻者﹐王召見之。侍臣曰「世人同惡伯勞之鳴﹐敢問何謂也﹖」王曰「﹝《月令入仲夏﹝貝鳥﹞始鳴。《詩》云﹕七月鳴﹝貝鳥﹞。七月夏五月﹐﹝貝鳥﹞則博勞也。﹞昔尹吉甫用後妻之﹝說﹞﹝讒﹞﹐﹝而﹞殺孝子伯奇﹔﹝其弟伯封求而不得﹐作《黍離》之詩。俗傳云﹕﹞吉甫後悟﹐追傷伯奇。出遊於田﹐見﹝異﹞鳥鳴於桑﹐見其聲嗷然。吉甫動心曰「﹝無乃﹞伯﹝勞﹞﹝奇﹞乎﹖」﹝鳥﹞乃撫翼﹐其音尢切。吉甫﹝曰「果吾子也。」﹞乃顧謂曰「伯﹝奇﹐﹞勞乎﹗是吾子﹐棲吾輿﹔非吾子﹐飛勿居。」﹝言未卒﹐﹞鳥尋聲而棲於蓋。﹝歸入門﹐集於井幹之上﹐向室而號。﹞吉甫﹝命後妻載弩射之﹐﹞遂射殺後妻以謝之。故俗惡伯勞之鳴﹐言所鳴之家必有屍也。此好事者附會爲之說﹐﹝令俗人惡之﹐﹞而今普傳惡之﹐斯實否也。伯勞以五月而鳴﹐應陰气之動﹐﹝陽爲人養﹐﹞陰爲賊害﹐﹝伯勞﹞蓋賊害之鳥也。﹝屈原曰「鵜之先鳴﹐使百艸爲之不芳。」﹞其聲鷗鷗然﹐故俗僧之。﹝故以音名也。﹞若其爲人災害﹐愚民之所信﹐通人之所略也。鳥鳴之惡自取憎﹐人言之惡自取滅﹐不有能累於當世也。而凶人之行弗可易﹐梟鳥之鳴不可更者﹐天性然也。昔荊﹝人﹞之梟將﹝徒﹞巢於吳﹐鳩遇之曰﹕﹝「子將安之﹖」梟曰「將巢於吳。」鳩曰﹕﹞「何去荊而巢吳乎﹖」梟曰「荊人惡予之聲。」鳩曰「子﹝能革子之聲則免﹐無爲去荊而巢吳也。如﹞不能革子之音﹐則吳﹑楚之民不異情也。爲子計者﹐莫若宛頸戢翼﹐終身勿復鳴也。」昔會朝議者﹐有人間曰「寧有聞梟食其母乎﹖」有答之者曰「嘗聞烏反哺﹐未聞梟食母也。」問者慚﹐唱不善也。﹝孟春之旦﹐從太陽方貴放鳥雀者﹐加其祿也。﹞得嬉者莫不馴而放之﹐爲利人也。得蚤者﹐莫不糜之齒牙﹐爲害身也。鳥獸昆虫猶以名聲見異﹐況夫吉士之與凶人乎﹗

《仁孝論》且禽獸悉知愛其母﹐知其孝也。惟白虎通騏驎稱仁壽者﹐以其明盛衰知治亂也。孝者施近﹐仁者及遠。

《輔臣論》蓋精微聽察﹐理析毫分﹔規矩可則﹐阿保不傾。羣言系於口﹐而研摭是非﹔奧漠總乎心﹐而惟所用之者﹐鐘太博也。淸素寡欲﹐明敏特達。志存太虛﹐安心玄妙。處平則以和養徳﹐遭變則以斷蹈義﹐華太尉欲之謂也。文武並亮﹐權智時發。奢不過制﹐儉不損禮。入毗皇家﹐帝之殷肱。出則侯伯﹐實撫東夏者﹐曹大司馬也。辧博通幽﹐見傳異﹝慶﹞﹝度﹞。徳實充塞於內﹐知謀縱橫於外。解疑釋滯﹐剖散盤錯﹝者﹞﹐王司徒﹝朗﹞也。﹝容中下士﹐則眾心不攜﹔進吐善謀﹐則眾議不格。��疏達﹐﹞至徳純粹﹝進吐善謀﹞者﹐陳司空也。智慮深奧﹐淵然難測。執節平敵﹐中表條暢。恭以奉上﹐愛以接下。納言左右﹐爲帝喉舌﹐曹大將軍也。魁傑雄特﹐秉心平直。威嚴足憚﹐風行艸靡。﹝在朝廷則匡贊時俗﹐百僚侍儀﹔一臨事則戎﹞﹝我﹞昭果毅﹐折衝厭難者﹐司馬驃騎也。

《徵蜀論》今將以謀謨爲劍戟﹐以策略爲旌旗﹐﹝師徒不擾﹐藉力天師。下礧成雷﹐榛殘木碎。干戈所拂﹐則何虜不崩﹔金鼓一駭﹐則何城不登。﹞

《魏徳略論》孟春之旦﹐從太陽方貴放鳥雀者﹐加其祿也。得者莫不馴而放之﹐爲利人也。得蚤者﹐莫不靡之齒牙﹐爲害身也。

《籍田說》﹝春耕於籍田﹐郎中令侍寡人焉。顧而謂之曰﹕﹞「昔者神農氏始嘗萬艸﹐教民種植。今寡人之興此田﹐將欲以擬乎治國﹐非徒娛耳目而已也。夫營疇萬畝﹐厥田上下﹐經以大陌﹐帶以橫阡﹔﹝奇柳夾路﹐名果被園﹔宰農實掌﹐是謂公田﹐﹞此亦寡人之封疆也。日殄沒而歸館﹐晨未聽而卽野﹐此亦寡人之先下也。菽雚特疇﹐禾黍異田﹐此亦寡人之政理也。及其息沸湧﹐庇重陰﹐懷有虞﹐撫素琴﹐此﹝亦﹞寡人之所習樂也。蘭﹑蕙﹑荃﹑蘅﹐植之近疇﹐此亦寡人之所親賢也。藜蓬﹑臭蔚﹐棄之乎遠疆﹐此亦寡人之所遠佞也。若年丰歲登﹐果茂菜滋﹐則臣僕小﹝人﹞﹝大﹞咸取驗焉。」

《又》封人有能以輕鑿修鉤去樹之蠍者﹐樹得以繁茂。中舍人曰「不識治天下者亦有蠍﹝者﹞乎﹖」寡人告之曰「昔三苗﹑共工﹑鯀﹑驩兜﹐非堯之蠍與﹖」問曰「諸侯之國亦有蠍乎﹖」寡人告之曰「齊之諸田﹐晉之六卿﹐魯之三桓﹐非諸侯之蠍與﹖」「然三國無輕鑿修鉤之任﹐終於齊篡魯弱﹐晉國以分﹐不亦痛乎﹗」曰「不識爲君子者亦有蠍乎﹖」寡人告之曰「固有之也。富而慢﹐貴而驕﹐殘仁賊義﹐甘財悅色﹐﹝此﹞亦君子之蠍乎﹖天於勤耘﹐以牧一國﹔大夫勤耘﹐以收世祿﹔君子勤耘﹐以顯令徳。夫農者﹐始於種﹐終於獲。澤旣時矣﹐苗旣美矣﹐棄而不耘﹐則故爲荒疇。蓋丰年者期於必收﹐譬修道亦期於沒身也。」﹝寡人禦輦登於金商之館﹐察田夫之私者。﹞﹝使習壤者相澤﹐仁才者播種。﹞﹝田修種理者﹐必賜之以巨觴﹔田蕪種穢者﹐必戮之以柔桑。﹞﹝名王親枉幹乘於隴畝之中﹐執鋤钁於畦町之側﹔尊距勤於耒�﹐玉手勞於耕耘者也。﹞﹝夫凡人之爲圃﹐各植其所好焉﹕好甘者植乎薺﹐好苦者植乎荼﹐好香者植乎蘭﹐好辛者植乎蓼。至於寡人之圃﹐無不植也。﹞

《髑髏說》曹子遊乎陂塘之濱﹐步乎蓁穢之藪﹐蕭條潛虛﹐經幽踐阻。顧見髑髏﹐塊然獨居。於是伏軾而問之曰﹕子將結纓首劍殉國君乎﹖將披堅執銳斃三軍乎﹖將嬰玆固疾命隕傾乎﹖將壽終數極歸幽冥乎﹖叩遺骸而嘆富﹐哀白骨之無靈﹔慕嚴周之適楚﹐儻托夢以通情。於是伻若有來﹐恍若有存。影見容隱﹐厲聲而言曰「子何國之君子乎﹖旣枉輿駕﹐湣其枯朽﹐不惜咳唾之音﹐﹝而﹞慰以若言﹐子則辯於辭矣﹗然未達幽冥之情﹐﹝識﹞死生之說也。夫死之爲言歸也﹐歸也者﹐歸於道也。道也者﹐身以無形爲主﹐故能與化推移。陰陽不能更﹐四時不能虧。是故洞於纖微之域﹐通於恍惚之庭﹐望之不見其象﹐聽之不聞其聲﹔挹之不充﹐注之不盈﹐吹之不凋﹐噓之不榮﹐激之不流﹐凝之不停﹐寥落冥漠﹐與道相拘﹐偃然長寢﹐樂莫是逾。曹子曰﹕予將請之上帝﹐求諸神靈﹐使司命輟籍﹐反子骸形。於是髑髏長呻﹐廓然嘆曰﹕甚矣﹗何子之難語也。﹝昔﹞太素氏不仁﹐﹝無故﹞勞我以形﹐苦我以生。今也幸變而之死﹐是反吾眞也。何子之好勞﹐而我之好逸﹝乎﹞﹖子則行矣﹗子將歸於太虛。於是言卒響絕﹐神光霧除。顧將旋軫﹐乃命僕夫﹕拂以玄麈﹐覆以縞巾﹐爰將藏彼路濱﹐覆以丹土﹐翳以綠榛。夫存亡之異﹝世﹞﹝勢﹞﹐乃宣尼之所陳﹐何神憑之虛對﹐云死生之必均。

《畫說》觀畫者見三皇五帝﹐莫不仰戴﹔見三季暴主﹐莫不悲﹝宛﹞﹝惋﹞﹔見篡臣賊嗣﹐莫不切齒﹔見髙節妙士﹐莫不忘食﹔見忠節死難﹐莫不抗首﹔見忠臣孝子﹐莫不嘆息﹔見淫夫妒婦﹐莫不側目﹔見令妃順後﹐莫不嘉貴﹕是知存乎鑑者何如也。

《說疫气》建安二十二年﹐癘气流行。家家有僵尸之痛﹐室室有號泣之哀。或闔門而殪﹐或覆族而喪﹐或以爲疫者鬼神﹝口﹞﹝所﹞作。夫罹此者﹐悉被褐茹藿之子﹐荊室蓬戶之人耳﹗若夫殿處鼎食之家﹐重貂累蓐之門﹐若是者鮮焉﹗此乃陰陽失位﹐寒暑錯時﹐是故生疫。而愚民懸符厭之﹐亦可笑也。

《又》咸水之魚不遊於江﹐淡水之魚不入於海。

《甘露》玄徳洞幽﹐飛化上﹝承﹞﹝蒸﹞。甘露以降﹐密淳冰凝。觀陽弗晞﹐瓊爵是承。獻之帝朝﹐以明﹝賈﹞﹝聖﹞徵。

《連理木》皇樹嘉徳﹐風靡云披。有木連理﹐別榦同枝。將承大同﹐應天之觀。

《谷》於穆聖皇﹐仁暢惠渥。辭獻減膳﹐以服鰥獨。和气致祥﹐時雨灑沃。野艸萌芽﹐變化喜﹝嘉﹞谷。

《禾》猗猗﹝喜﹞﹝嘉﹞禾﹐惟谷之﹝情﹞﹝精﹞。其洪盈箱﹐協穗殊莖。昔生周朝﹐今植魏庭。獻之朝堂﹐以昭祖靈。

《鵲》鵲之疆疆﹐詩人取諭。今存聖世﹐呈質見素。饑食苕華﹐渴飲淸露。異於儔匹﹐眾鳥是騖。

《鳩》斑班者鳩﹐爰素其質。昔翔殷邦﹐今爲魏出。朱目丹趾﹐靈姿詭類。載飛載鳴﹐彰我皇懿。

《制命宗聖侯孔羨奉家祀碑》維黃初元年﹐大魏受命﹐胤軒轅之髙縱﹐紹虞氏之遐統﹐應歷數以攺物﹐揚仁風以作教。於是輯五瑞﹐班宗彜﹐鈞衡石﹐同度量。秩羣祀於無文﹐順天時以布化。旣乃緝熙聖緒﹐紹顯世﹐追存﹝三﹞﹝二﹞代﹝三愘﹞之禮﹐兼紹宣尼﹝褒成﹞之後﹐以魯縣百戶命孔於二十一世孫議郎孔羨爲宗聖侯﹐以奉孔子之祀。制詔三公曰「昔仲尼負大聖之才﹐懷帝王之器﹐當衰周之末﹐而無受命之運﹐在﹝�生乎﹞魯衛之朝﹐教化﹝乎﹞洙泗之上。棲棲焉﹐皇皇焉﹐欲屈己以存道﹐貶身以救世﹐於是王公終莫能用之。乃退考五代之禮﹐修素王之事﹐因魯史而制《春秋》﹐就太師而正《雅》《頌》。俾千載之後﹐莫不宗其文以述作﹐仰其聖以謀咨﹐可謂命世大聖﹐億載之師表者也。遭天下大亂﹐百祀墮壞﹐舊居之廟毀而不修﹐褒成之後絕而莫繼﹐闕裏不聞講誦之聲﹐四時不睹﹝蒸﹞﹝烝﹞嘗之位﹐斯其所謂祟禮報功﹑盛徳﹝必﹞百世﹝必﹞祀者哉﹗嗟乎﹐朕甚憫焉﹗其以議郎孔羨爲宗聖侯﹐邑百戶﹐奉孔子之祀。令魯郡修起舊廟﹐置百戶卒吏以守衛之。又於其外廣爲屋宇﹐以居學者。」於是魯之父老﹑諸生﹑遊士﹐睹廟堂之始復﹐觀俎豆之初設﹐嘉聖靈於仿佛﹐想禎祥之來集﹐乃慨然而嘆曰﹕大道衰廢﹐禮樂絕滅三十餘年。皇上懷仁聖之懿徳﹐兼二儀之化育﹐廣大包於無方﹐淵深淪於不測。故自受命以來﹐天人咸和﹐神气氤氳﹐嘉瑞踵武﹐休徵屢臻。殊俗解編髮而慕義﹐遐夷越險阻而來賓。𨿽太皞遊龍以君世﹐虞氏儀鳳以臨民﹐伯禹命玄宮而爲夏后。西伯由岐社而爲周文﹐尙何足稱於大魏哉﹗若乃紹繼微絕﹐興修廢宮﹐疇咨稽古﹐崇配乾坤﹐﹝況﹞﹝允﹞神明之所福﹝作﹞﹝祚﹞﹐宇﹝廟﹞﹝內﹞之所﹝觀欣﹞﹝歡﹞欣﹝之色﹞﹝也﹞﹐豈徒魯邦而已哉﹗爾乃感殷人路寢之義﹐嘉先民泮宮之事。以爲髙宗﹑僖公﹐蓋嗣世之王﹑諸侯之國耳﹐猶著徳於﹝三﹞﹝名﹞頌﹐騰聲於千載。況今聖皇肇造區夏。創業垂統﹐受命之日﹐曾未下輿﹐而褒﹝美﹞﹝祟﹞大聖﹐隆化如此﹐能無頌乎﹗乃作頌曰﹕煌煌大魏﹐受命溥將。繼體黃﹝唐﹞﹝虞﹞﹐﹝包﹞﹝含﹞夏﹝含﹞﹝苞﹞商。降釐下土﹐廓淸三光。羣祀咸秩﹐靡事不綱。嘉彼玄聖﹐有赫其靈﹐遭世霿亂﹐莫顯其榮。褒成旣絕﹐寢廟斯傾﹐闕裏蕭條﹐靡韶靡馨。我皇悼之﹐尋其世武﹐乃建宗聖﹐以紹厥後。修復舊堂﹐丰其甍宇。莘莘學徒﹐爰居爰處。王教旣新﹐羣小遄沮。魯道以興﹐永作憲矩。洪聲豈遐﹐神祗來和﹐休徵雜�﹐瑞我邦家。內光區域﹐外被荒遐。殊方慕義﹐搏拊揚歌。於赫四聖﹐運世應期。仲尼旣沒﹐文亦在玆。彬彬我後﹐越而五之。垂於億載﹐如山之基。

《皇子生頌》於我聖後﹐憲章前志。克纂二皇﹐三靈昭事。祗肅郊廟﹐明徳敬惠。陽和積吉﹐鐘天之釐。嘉月令辰﹐篤生聖嗣。﹝天地降祥﹐儲君應祉。﹞慶由一人﹐萬國作喜。喁喁萬國﹐岌岌羣生﹐稟命我後﹐綏之則榮。長爲臣妾﹐終天之經。仁聖奕代﹐永載明明。同年上帝﹐休祥淑禎。藩臣作頌﹐光流徳聲。吁嗟卿士﹐祗承予聽。

《承露盤頌》﹝夫形能見者莫如髙﹐物不朽者莫如金﹐气之淸者莫如露﹐盛之安者莫如盤。﹞皇帝﹝乃詔有司﹞鑄﹝銅建﹞承露盤﹐﹝在芳林園中。﹞莖長十二丈﹐大十圍﹐上盤徑四尺﹝九寸﹐﹞下盤徑五尺。銅龍繞其根。龍身長一丈﹐背負兩子。自立於芳林園﹐甘露乃降。使臣爲頌。頌曰﹕岧岧承露﹐峻極太淸。神若礧磈﹐洪基嶽停。下潛醴泉﹐上受雲英。和气四充﹐翔風所經。匪我明後﹐孰能經營。近歷纏度﹐三光朗明。殊俗歸義﹐祥瑞混並。鸞風晨棲﹐甘露宵零。神物攸協﹐髙而不傾。奉天戴巍﹐恭統神器。固若露盤﹐長存永貴。聖賢繼迹﹐奕世明徳。不忝先功﹐保玆皇極。垂﹝作﹞﹝祚﹞億兆﹐永荷天秩。﹝獘之天壤﹐以顯元功。﹞

《孔廟頌》自五帝典絕﹐三皇禮廢﹐應期命世﹐齊賢等聖者﹐莫髙於孔子也。故有若曰﹕出乎﹝其﹞類﹐拔乎﹝其﹞萃。誠所謂性與天道不可得而聞矣﹗由也務學﹐名在前志。宰予晝寢﹐糞土作誡。過庭子弟﹐詩禮明記。歌以詠言﹐文以騁志﹐予今不述﹐後賢曷識。於鑠尼父﹐生民之傑﹐性與天成﹐該聖備藝。徳倫三五﹐配皇作烈。玄鏡獨鑑﹐神明昭晰。仁塞宇宙﹐志淩雲霓。學者三千﹐莫不俊乂。惟仁是憑﹐惟道足恃。鉆仰彌髙﹐請益不已。﹝舊集摘《宗聖侯碑頌》中數語﹐作《孔子頌》﹐更名此篇爲《學官頌》﹐今正之。﹞﹝言爲世範﹐行爲時矩。﹞

《社頌》余前封鄄城侯﹐轉雍丘﹐皆﹝欲爲上﹞﹝遇荒土﹞。宅宇初造﹐以府庫尙丰﹐志在﹝善公﹞﹝繕宮室﹞﹐夫務完﹝園﹞圃而已。農桑一無所營。經離十載﹐塊然守空﹐饑寒備嘗。聖朝湣之﹐故封此縣。田則一州之膏腴﹐桑則天下之甲第。故封此桑﹐以爲田社。乃作頌云﹕於惟太社﹐官名后土。是曰勾龍﹐功著上古。徳配帝王﹐實爲靈主。克明播植﹐農正日舉﹝曰柱﹞。尊以作稷﹐丰年是與。義與社同﹐方神北宇。建國承家﹐莫不攸敍。

《湯妃頌》殷湯令紀﹐有莘之女。仁教內修﹐度儀以處。淸謐後宮﹐九﹝殯﹞﹝嬪﹞有序。伊爲媵臣﹐遂作元輔。

《姜後頌》於鑠姜後﹐光配周宣。非禮不動﹐非禮不言。晏起失朝﹐永巷告愆。王用勤政﹐萬國以虔。

《玄俗頌》玄俗妙識﹐饑餌神穎。在陰倏逝﹐卽陽無景。逍遙北嶽﹐淩霄引領。揮霧昊天﹐含神自靜。

《冬至獻襪頌》玉趾卽禦﹐履和蹈貞。行與祿邁﹐動以祥並。南窺北戶﹐西巡王城。翺翔萬域﹐聖體浮輕。﹝晷景舒長。﹞

《宜男花頌》艸號宜男﹐旣曄且貞。其貞伊何﹖惟乾之嘉。其曄伊何﹖綠葉丹花。光采晃曙﹐配彼朝日﹐君子耽樂﹐好和琴瑟。固作螽斯﹐惟立孔臧。福濟太擬﹐永世克昌﹗

《畫贊》蓋畫者﹐鳥書之流﹝也﹞。昔明徳馬后美於色﹐厚於徳。帝用嘉之﹗嘗從觀畫﹐過虞舜廟﹐見娥皇﹑女英。帝指之﹐戲後曰「恨不得如此﹝人﹞爲紀﹗」又前見陶唐之像。後指堯曰「嗟乎﹗羣臣百僚恨不得爲﹝戴﹞君如是。」帝顧而笑。故夫畫﹐所見多矣。﹝上形太極混元之前﹐卻列將來未萌之事。﹞

《庖犧贊》木徳風姓﹐八卦創焉。龍瑞名官﹐法地象天。苞廚祭祀﹐网罟魚畋。瑟以像時﹐神道通玄。

《女蝸贊》古之國君﹐造﹝篁﹞作笙。人﹝禮﹞物未就﹐軒轅纂成。或云二皇﹐人首蛇形。神化七十﹐何徳之靈﹗

《神農贊》少典之胤﹐火徳﹝成﹞﹝承﹞木。造爲耒耜﹐遵民播谷。正爲雅琴﹐以暢風俗。

《黃帝贊》少典之孫﹐神明聖哲。土徳承火﹐赤帝是滅。服牛乘馬﹐衣裳是制。氏云名官﹐功冠五帝。

《黃帝三鼎贊》鼎質之精﹐古之神器。黃帝是鑄﹐以象太乙。能輕能重﹐知凶識吉。世衰則隱﹐世和則出。

《少昊贊》祖自軒轅﹐靑陽之裔。金徳承土﹐儀鳳帝世。官鳥號名﹐殊職別系。農正扈氏﹐各有品制。

《顓頊贊》昌意之子﹐祖自軒轅。始誅九黎﹐水徳統天。以國爲號﹐風化神宣。威暢八極﹐靡不祗虔。

《帝嚳贊》祖自軒轅﹐玄囂之裔。生言其名﹐木徳帝世。撫寧天地﹐神聖靈察。教彌四海﹐明並日月。

《帝堯贊》火徳統位﹐父則髙辛。克平共工﹐萬國同塵。調適陰陽﹐其惠如春。巍巍成功﹐配天則神。

《帝舜贊》顓頊之族﹐重瞳神聖。克協頑瞽﹐應唐蒞政。除凶舉俊﹐以齊七政。應歷受禪﹐顯天之命。

《夏禹贊》吁嗟天子﹐拯世濟民。克卑宮室﹐致孝鬼神。蔬食薄服﹐黻冕乃新。厥徳不回﹐其誠可親。亹亹其徳﹐溫溫其仁。尼稱無間﹐何徳之純﹗﹝舜居隴畝﹐明徳上宣。孝乎頑瞽﹐乂不格姦﹞﹝舜將崩殂﹐告天禪位。虞氏旣沒﹐三年禮畢。﹞﹝避隱商山﹐示不敢茬。諸侯向已﹐乃奉天秩。﹞

《禹治水贊》磋夫夏禹﹐實勞水功。西鑿龍門﹐疏河道江。梁岐旣辟﹐九州以同。天錫玄圭﹐奄有萬邦。

《禹渡河贊》禹濟於河﹐黃龍負船。舟人並懼﹐禹嘆仰天。予﹝授﹞﹝受﹞人運﹐勤功卹民﹐死亡命也﹗龍乃弭身。

《殷湯贊》殷湯伐夏﹐諸侯振仰。放桀鳴條﹐南面以王。桑林之禱﹐炎災克償。伊尹佐治﹐可謂賢相。

《湯禱桑林贊》惟殷之世﹐炎旱七年。湯禱桑林﹐祈福於天。翦發離爪﹐自以爲牲。皇靈感應﹐時雨以零。

《周文王贊》於赫聖徳﹐實惟文王﹔三分有二﹐猶服事商。化加虞芮﹐傍開四方。王業克昭﹐武嗣遂光。

《周文王赤雀贊》西伯積徳﹐天命攸顧。赤雀銜書﹐爰集昌戶。瑞爲天使﹐和气所致。嗟爾後王﹐昌期而至。

《周武王贊》桓桓武王﹐繼世滅殷。咸任尙父﹐且作商臣。功冒四海﹐救世濟民。天下宗周﹐萬國是賓。

《周公贊》成王卽位﹐年尙幼稚。周公居攝﹐四海慕利。罰叛柔服﹐祥應仍至。誦長反政﹐達天忠義。

《周成王贊》成王繼武﹐聖賢保傅。年𨿽幼稚﹐岐疑有素。初疑周公﹐終焉克寤。旦奭佐治﹐遂至刑錯。

《漢髙帝贊》屯云斬蛇﹐靈母告祥。朱旗旣抗﹐九野披攘。禽嬰克羽﹐掃滅英雄。承機帝世﹐功著武湯。

《漢文帝贊》孝文卽位﹐愛物儉身。驕吳撫越﹐匈奴和親。納諫赦罪﹐以徳讓民。殆至刑錯﹐萬國化淳。

《漢景帝贊》景帝明徳﹐繼文之則。肅淸王室﹐克滅七國。省役薄賦﹐百姓殷昌。風移俗易﹐齊美成康。

《漢武帝贊》世宗光光﹐文武是攘。威振百蠻﹐恢拓土疆。簡定律曆﹐辯修舊章。封天禪土﹐功越百王。

《美嫄簡狄贊》嚳有四紀﹐子皆爲王。帝摯且崩﹐堯承天綱。玄鳥大迹﹐殷周美祥。稷契旣生﹐翊化虞唐。

《禹妻贊》禹娶塗山﹐土功是急。聞啟之生﹐過門不入。女嬌達義﹐明勛是執。成長聖嗣﹐天祿以襲。

《班婕妤贊》有徳有言﹐實惟班婕。盈衝其驕﹐窮其厭悅。在夷貞艱﹐在晉正接。臨飆端幹﹐衝霜振葉。

《吹云贊》天地變化﹐是生神物。吹云吐潤﹐浮气蓊郁。

《巢父贊》堯禪許由﹐巢父是恥。穢其混聽﹐臨河洗耳。池主是讓﹐以水爲濁。嗟此三士﹐淸足厲俗。

《務光贊》湯將伐桀﹐謀於卞子。旣聞讓位﹐隨以爲恥。薄於殷世﹐著自污己。自投潁水﹐淸風邈矣﹗

《商山四皓贊》嗟爾四皓﹐避秦隱形。劉項之爭﹐養志弗營。不應朝聘﹐保節全貞。應命太子﹐漢嗣以寧。

《長樂觀畫贊》妙哉平生﹐才巧若神。辭賦之作﹐華若望春。

《古冶子等贊》齊姜接子﹐勇節徇名。虎門之博﹐忽晏置釁。矜而曰伐﹐輕死重分。

《寶刀銘》造玆寶刀﹐旣礱旣礪。匪以尙武﹐予身是衛。麟角是觸﹐鸞距匪蹶。

《誥咎文》五行致災﹐先史咸以爲應政而作。天地之气﹐自有變動﹐未必政治之所興致也。於時大風﹐發屋拔木﹐意有感焉。聊假天地之命﹐以誥咎祈福。辭曰﹕上帝有命﹐風伯雨師。夫風以動气﹐雨以潤時﹐陰陽協和﹐﹝气﹞﹝庶﹞物以滋。亢陽害苗﹐暴風傷條。伊周是遇﹐在湯斯遭。桑林旣禱﹐慶雲克舉。偃禾之後﹐姬公去楚。況我皇徳﹐承天統民﹐禮敬川嶽﹐祈肅百神﹐享玆元吉﹐釐福日新。至若炎旱赫羲﹐飈風扇發﹐嘉卉以委﹐良木以拔。何谷宜塡﹐何山應伐﹐何靈宜論﹐何神宜遏﹖於是五靈振悚﹐皇祗赫怒﹐招搖驚怯﹐攙搶奮斧。河伯典澤﹐屏翳司風﹐回呵飛廉﹐顧叱丰隆﹐息飈遏暴﹐元敕華嵩﹐慶雲是興﹐效厥丰年。遂乃沈陰坱圠﹐甘澤微微﹐雨我公田﹐愛曁於私。黍程盈疇﹐芳艸依依﹔靈禾重穗﹐生彼邦畿﹐年登歲丰﹐民無餒饑。

《釋愁文》予以愁慘﹐行吟路邊。形容枯悴﹐憂心如醉。有玄靈先生見而問之曰「子將何疾以至於斯﹖」答曰「吾所病者﹐愁也。」先生曰「愁是何物﹐而能病子乎﹖」答曰「愁之爲物﹐惟恍惟惚﹐不召自來﹐推之弗往。尋之不知其際﹐握之不盈一掌。寂寂長夜﹐或羣或黨﹐去來無方﹐亂我精爽。其來也難退﹐其去也易追﹐臨餐困於哽咽﹐煩冤毒於酸嘶。加之以粉飾不澤﹐飲之以兼肴不肥﹐溫之以金石不消﹐麾之以神膏不希﹐授之以巧笑不悅﹐樂之以絲竹增悲。醫和絕思而無措﹐先生豈能爲我蓍龜乎﹖」先生作色而言曰「予徒辯子之愁形﹐未知子愁所由而生﹐我獨爲子言其發矣。方今大道旣隱﹐子生末季﹐沈溺流俗﹐眩惑名位﹐濯纓彈冠﹐諮趣榮貴。坐不安席﹐食不終味﹐遑遑汲汲﹐或憔或悴。所鬻者名﹐所拘者利﹐良由華薄﹐凋損正气。吾將贈子以無爲之藥﹐給以淡薄之湯﹐刺子以玄虛之鍼﹐灸子以淳朴之方﹐安子以恢廓之宇﹐坐子以寂寞之牀。使王喬與子遨遊而逝﹐黃公與子詠歌而行﹐莊子與子具養神之﹝撰﹞﹝撰﹞﹐老聃與子致愛性之方。趣﹝避﹞﹝遐﹞路以棲迹﹐乘輕雲以翺翔。於是精駭魂散﹐攺心回趣﹐願納至言﹐仰祟玄﹝旨﹞﹝度﹞。眾愁忽然不辭而去。

《武帝誄》於惟我王﹐乘運之衰。神武震發﹐羣雄戡夷。拯民於下﹐登帝太微。徳美旦奭﹐功越彭韋。九徳光備﹐萬國作師。寢疾不興﹐聖體長違。華夏飲淚﹐黎庶含悲。神翳功顯﹐身沈名飛。敢揚聖徳﹐表之素旗。乃作誄曰﹕於穆我王﹐冑稷胤周。賢聖是紹﹐元懿允休。先侯佐漢﹐實維乎陽﹔功成績著﹐徳昭二皇。民以寧一﹐興詠有章。我王承統﹐﹝文﹞﹝天﹞姿特生。年在志學﹐謀過老成。奮臂舊邦﹐翻身上京。袁與我王﹐兵交若神。張陳背誓﹐傲帝虐民﹐擁徒百萬﹐虎視朔濱。我王赫怒﹐戎車列陳﹐武卒﹝九虎﹞闞﹐如雷如震。攙槍北掃﹐舉不浹辰﹐紹遂奔北﹐河朔是賓。振旅京師﹐帝嘉厥庸﹐乃位丞相﹐總攝三公。光受上爵﹐君臨魏邦。九錫昭備﹐大路火龍。玄鑑靈察﹐探幽洞微。下無僞情﹐姦不容非。惇儉尙古﹐不玩珠玉﹐以身先下﹐民以純朴。聖性嚴毅﹐平修淸一。惟善是嘉﹐靡疏靡暱。怒過雷霆﹐喜逾春日。萬國肅虔﹐望風震栗。旣總庶政﹐兼覽儒林。﹝窮﹞L躬﹞著雅頌﹐被之瑟琴。茫茫四海﹐我王康之。微微漢嗣﹐我王匡之。羣傑扇動﹐我王服之。喁喁黎庶﹐我王育之。光有天下﹐萬國作君。虔奉本朝﹐徳美周文。以寬克眾﹐每徵必舉。四夷賓服﹐功夷聖武。翼帝王世﹐神武鷹揚﹐左鉞右旄﹐威淩伊呂。年逾耳順﹐體愉志肅﹐乾乾庶事﹐气過方叔。宜並南嶽﹐君國無窮。如何不弔﹐禍鐘聖躬。棄離臣子﹐背世長終。兆民號咷﹐仰訴上穹。旣以約終﹐令節不衰。旣卽櫬宮﹐躬禦綴衣。璽不存身﹐惟紼是荷。明器無飾﹐陶素是嘉。旣次西陵﹐幽閨啟路。羣臣奉迎﹐我王安厝。窈窕玄宇﹐三光不晰。幽闥一扃﹐尊靈永蟄。聖上臨穴﹐哀號靡及。羣臣陪臨﹐仁立以泣。去此昭昭﹐於彼冥冥。永棄兆民﹐下君百靈。千代萬乘﹐曷時復形。﹝人事旣關﹐聰鏡神理。﹞

《文帝誄》惟黃初七年五月七日﹐大行皇帝崩。嗚呼哀哉﹗於時天震地駭﹐崩山殞霜﹐陽精薄景﹐五緯錯行。百姓吁嗟﹐萬國悲傷。若喪考妣﹐恩過慕唐。擗踴郊野﹐仰望穹蒼。僉曰何辜﹖早世隕喪。嗚呼哀哉﹗悲夫大行﹐忽焉光滅。永棄萬民﹐雲往雨絕。承問﹝慌﹞﹝恍﹞惚﹐惽懵哽咽。袖鋒抽刃﹐欲自僵斃。追慕三良﹐甘心同穴﹐感彼南風﹐惟以郁滯﹔終於偕沒﹐指景自誓。考諸先紀﹐尋之哲言﹐生若浮寄﹐惟徳可論。朝聞夕逝﹐孔志所存。皇𨿽殪歿﹐天祿永延。何以述徳﹖表之素旃。何以詠功﹖宣之管弦。乃作誄曰﹕皓皓太素﹐兩儀始分。中和產物﹐肇有人倫。爰曁三皇﹐實秉道眞。降逮五帝﹐繼以懿純。三代制作﹐踵武立勛。季嗣不維﹐网漏於秦。崩樂滅學﹐儒坑禮焚。二世而殲﹐漢氏乃因。弗求古訓﹐嬴政是遵。王綱帝典﹐闃而無聞。末光幽昧﹐道究運遷。乾坤回歷﹐簡聖授賢。乃眷大行﹐屬以黎元。龍飛啟祚﹐合契主玄。五行定紀﹐攺號革年。明明赫赫﹐受命於天。風偃物化﹐徳以禮宣。祥惟聖質﹐岐疑幼齡。研幾六曲﹐學不過庭。潛﹐心無妄﹐亢志淸眞。才秀藻朗﹐如玉之瑩。聽察無響﹐瞻睹未形。其剛如金﹐其貞如瓊。如冰之潔﹐如砥之平。爵功無重﹐戮違無輕。心鏡萬機﹐鑑照下情。思良股肱﹐嘉昔伊呂。搜揚側陋﹐舉湯代禹。拔才巖穴﹐取士蓬戶。惟徳是縈﹐弗拘禰祖。宅土之中。﹝率民以漸。﹞道義是圖﹐弗營厥險。六合是虞﹐齊契共檢。導下以純﹐﹝民由朴儉。﹞恢拓規矩﹐克紹前人。科條品制﹐褒貶以因。乘殷之輅﹐行夏之辰。金根黃屋﹐翠葆龍鱗。紼冕祟麗﹐衡統維新。尊肅禮容﹐矚之若神。方牧妙舉﹐欽於卹民。虎將荷節﹐鎭彼四鄰。朱旗所剿﹐九攘被震。疇克不若﹐孰敢不臣。縣旌海表﹐萬里無塵。虜備凶徹﹐鳥殪江岷﹔摧若涸魚﹐幹﹝臘矯﹞﹝若脯﹞鱗。肅愼納貢﹐越裳效珍。條文絕域﹐獻款內賓。徳儕先王。功侔太古。上靈降瑞﹐黃初俶祜。河龍洛龜﹐陵波遊下。平均應繩。神彎翔舞﹐數莢階除﹐系風扇暑。皓獸素禽﹐飛走郊野。神鐘寶鼎﹐形自舊土。雲英甘露﹐瀐塗被宇。靈芝冒沼﹐朱華蔭渚。回回凱風﹐祁祁甘雨。稼穡丰登﹐我稷我黍。家佩惠君﹐戶蒙慈父。圖致太和﹐洽徳全義。將登泰山﹐先皇作儷。鐫石紀勛﹐兼錄眾瑞。方隆封禪﹐歸功天地。賓禮百靈﹐勛命視規。望祭四嶽﹐燎封奉柴。肅於南郊﹐宗祀上帝。三牲旣供﹐夏祶秋嘗。元侯佐祭﹐獻璧奉璋。鸞輿幽藹﹐龍旂太常。爰迄太廟﹐鐘鼓鍠鍠。頌徳詠功﹐八佾鏘鏘。皇祖旣饗﹐烈考來享。神具醉止﹐降玆福祥。天地震蕩﹐大行康之。三辰暗昧﹐大行光之。皇紘絕維﹐大行綱之。神器莫統﹐大行當之。禮樂廢弛﹐大行張之。仁義陸沈﹐大行揚之。潛龍隱風﹐大行翔之。疏狄遐康﹐大行匡之。在位七載﹐元功仍舉。將永太和﹐絕迹三五。宜作物師﹐長爲神主。壽終金石﹐等算東父。如何奄息﹐摧身後土。俾我煢煢﹐靡瞻靡顧。磋磋皇穹﹐胡寧忍務。嗚呼哀哉﹗明鑑吉凶﹐體達存亡﹔深垂典制﹐申之嗣皇。聖上虔奉﹐是順是將。乃創玄宇﹐基於首陽。擬迹谷林﹐追堯纂唐。合山同陵﹐不樹不疆。塗車芻靈﹐珠玉靡藏。百神警侍﹐來賓幽堂。耕禽田獸﹐望魂之翔。於是俟大隧之致功兮﹐練元辰之淑禎。潛華體於梓宮兮﹐馮正殿以居靈。顧皇嗣之號咷兮﹐存臨者之悲聲。悼晏駕之旣往兮﹐感容車之速徵。浮飛魂於輕霄兮﹐就黃墟以藏形。背三光之昭晰兮﹐歸玄宅之冥冥。嗟一往之不返兮﹐痛閟闥之長扃。咨遠臣之眇眇兮﹐﹝成﹞﹝感﹞凶諱以怛驚。心孤絕而靡告兮﹐紛流涕而交頸。思恩榮以橫奔兮﹐閡闕塞之峣崢。顧衰經以輕舉兮﹐念關防之我嬰。欲髙飛而遙憩兮﹐憚天网之遠經。遙投骨於山足兮﹐報恩養於下庭。慨拊心而自悼兮﹐懼施重而命輕。嗟微軀之是效兮﹐甘九死而忘生。幾司命之役籍兮﹐先黃髮而隕零。天蓋髙而察卑兮﹐冀神明於我聽。獨郁伊而莫告兮﹐追顧景而憐形。奏斯文以寫思今﹐結翰墨以敷誠。嗚呼哀哉﹗

《卞太后誄》率土噴薄﹐三光攺度﹐陵頹谷踴﹐五行錯互。皇室蕭條﹐羽檄四布。百姓欷歔﹐嬰兒號慕。若喪考妣﹐天下縞素。聖者知命﹐殉道寶名﹔義之攸在﹐亦棄闕生。敢揚後徳﹐表之旐旌。光垂罔極﹐以慰我情。乃作誄曰﹕我皇之生﹐坤靈是輔。作合於魏﹐亦光聖武。篤生文帝﹐紹虞之緒。龍飛紫宸﹐奄有九土。詳惟聖善﹐岐嶷秀出。徳配姜嫄﹐不忝先哲。玄覽萬機﹐兼才備藝。泛納容眾﹐含垢藏疾。仰奉諸姑﹐降接儔列。陰處陽潛﹐外明內察。乃踐大位﹐母養萬國。溫溫其人﹐不替明徳。悼彼邊氓﹐未遑宴息。恆勞庶事﹐兢兢翼翼。親桑蠶館﹐爲天下式。樊姬霸楚﹐書載其庸﹔武王有亂﹐孔嘆其功。我後齊聖﹐克暢丹聰。不出房闥﹐心照萬邦。年逾耳順﹐乾乾匪倦。珠玉不玩﹐躬禦綈練。日旰忘饑﹐臨樂勿宴。去奢卽儉﹐曠世作顯。愼終如始﹐蹈和履貞。恭祀神祗﹐昭奉百靈。局天蹐地﹐祗畏神明。敬微愼獨﹐執禮幽冥。虔肅宗廟﹐蠲薦三牲。降福無疆﹐祝云其誠。宜享斯祜﹐蒙祉自天。何圖凶咎﹐不免斯年。嘗禱盡禮﹐有罵無痊。豈命有終﹐神食其言。遺孤在疚﹐承諱東藩。擗踴郊甸﹐灑淚中原。追號皇妣﹐棄我何遷﹗昔垂顧復﹐今何不然﹗空宮寥廓﹐棟宇無煙﹐巡省階塗﹐仿佛欞軒。仰瞻幃幄﹐俯察幾筵。物不毀故﹐而人不存。痛其酷斯﹐彼蒼者天﹗遂臻魏都﹐遊魂舊邑。大隧開塗﹐靈魄斯戰。嘆息霧興﹐揮淚雨集。徘徊緬柩﹐號啕弗及。神光旣幽﹐仁立以泣。﹝容車飾駕﹐以臺北辰。﹞

《任城王誄》昔二虢佐文﹐旦奭翼武。於休我王﹐魏之元輔。將祟懿迹﹐等號齊魯。如何奄忽﹐命不是與。仁者悼沒﹐兼彼殊類。矧我同生﹐能不憯悴﹗目想官墀﹐心存平素﹐仿佛魂神﹐馳情陵墓。凡夫愛命﹐達者徇構名。王𨿽薨䢐﹐功著丹靑。人誰不沒﹐徳有遺聲。乃作誄曰﹕幼有令徳﹐光耀圭璋。孝殊閔氏﹐義達參商。溫溫其恭﹐爰柔克剛。心存建業﹐王室是匡。矯矯無戎﹐雷動雨䢐。橫行燕代﹐威攝北胡。奔虜無竄﹐還戰髙柳。王率壯士﹐常爲軍首。宜究長年﹐永保皇家﹐如何奄忽﹐景﹝含﹞﹝命﹞﹝之﹞﹝不﹞遐﹗同盟飲淚﹐百寮咨嗟。

《大司馬曹休誄》於穆公侯﹐魏之宗室。明徳繼踵﹐奕世純粹。闡弘泛愛﹐仁以接物。藝以爲華﹐體斯亮實。年沒弱冠﹐志在雄英。髙揖名師﹐發言有章。東夏翁然﹐稱曰龍光。貧而無怨﹐孔以爲難。嗟我公侯﹐屢空是安。不耽世祿﹐親悅爲歡。好彼蓬樞﹐甘此瓢簞。味道忘憂﹐逾憲超顏。矯矯公侯﹐不撓其厄。呵叱三軍﹐躬奮雄戟。足蹴白刃﹐手按飛鏑。終弭淮南﹐保我疆場。

《光祿大夫荀侯誄》如冰之淸﹐如玉之潔﹔法而不威﹐和而不﹝爇﹞﹝褻﹞。百寮士庶﹐敵歔沾纓。機女投杼﹐農夫輟耕。輪結轍而不轉﹐馬悲鳴而倚衡。

《王仲宣誄》﹝維﹞建安二十二年正月二十四日戊申﹐魏故侍中關內侯王君卒。嗚呼哀哉﹗皇穹神察﹐哲人是恃。如何靈祗﹐殲我吉士。誰謂不痛﹐早世卽冥﹔誰謂不傷﹐華繁中零。存亡分流﹐夭遂同期。朝聞夕沒﹐先民所思。何用誄徳﹖表之素旗﹔何以贈終﹖哀以送之。遂作誄曰﹔猗歟侍中﹐遠祖彌芳。公髙建業﹐佐武伐商。爵同齊魯﹐邦嗣絕亡。流裔畢萬﹐勛績惟光。晉獻賜封﹐於魏之疆。天開之祚﹐末冑稱王。厥姓斯氏﹐條分葉散。世滋芳烈﹐揚聲秦漢。會遭陽九﹐炎光中曚。世祖撥亂﹐愛建時雍。三臺樹位﹐履道是鐘。寵爵之加﹐匪惠惟恭。自君二祖﹐爲光爲龍。金曰休哉﹐宜翼漢邦。或統太尉﹐或掌司空。百揆惟敍﹐五典克從。天靜人和﹐皇教遐通。伊君顯考﹐奕葉佐時。入管機密﹐朝政以治。出臨朔岱﹐庶績咸熙。君以淑懿﹐繼此洪基。旣有令徳﹐材技廣宣。彊記洽聞﹐幽贊微言。文若春華﹐思若湧泉。發言可詠﹐下筆成篇。何道不洽﹐何藝不閒。棋局逞巧﹐博奕惟賢。皇家不造﹐京室隕顚。宰臣專制﹐帝用西遷。君乃羈旅﹐離此阻限。翕然鳳舉﹐遠竄荊蠻。身窮志達﹐居鄙行鮮。振冠南嶽﹐濯纓淸川。潛處蓬室﹐不幹勢權。我公奮鉞﹐耀威南楚。荊人或違﹐陳戎講武。君乃義發﹐算我師旅。髙尙霸功﹐投身帝宇。斯言旣發﹐謀夫是與。是與伊何﹖響我明徳。投戈編﹝郡﹞﹝鄀﹞﹐稽顙漢北。我公實嘉﹐表揚京國。金龜紫綬﹐以彰勛則。勛則伊何﹖勞謙靡已。憂世忘家﹐殊略卓峙。乃署祭酒﹐與君行止。算無遺策﹐畫無失理。我王建國﹐百司俊義。君以顯舉﹐秉機省闥。戴蟬珥貂﹐朱衣皓帶。入侍幬幄﹐出擁華蓋。榮耀當世﹐芳風晻藹。嗟彼東夷。憑江阻湖﹐騷擾邊境﹐勞我師徒。光光戎輅﹐霆駭風䢐。君侍華轂﹐輝耀王塗。思榮懷附﹐望彼來威。如何不濟﹐運極命衰。寢疾彌畱﹐吉往凶歸。嗚呼哀哉﹗翩翩孤嗣﹐號慟崩摧。發軫北魏﹐遠迄南淮。經歷山河﹐泣涕如頹。哀風興感﹐行雲徘徊﹐遊魚失浪﹐歸鳥忘棲。嗚呼哀哉﹗吾與夫子﹐義貫丹靑。好和琴瑟﹐分過友生。庶幾遐年﹐攜手同徵。如何奄忽﹐棄我夙零。感昔宴會﹐志各髙厲。予戲夫子﹐金石難獘﹐人命靡常﹐吉凶異制。此歡之人﹐孰先隕越。何寤夫子﹐果乃先逝﹗又論死生﹐存亡數度。予猶懷疑﹐求之明據。儻獨有靈﹐遊魂泰素。我將假翼﹐飄颻髙舉。超登景云﹐要子天路。喪柩旣臻﹐將及魏京。靈輀回軌﹐白驥悲鳴。虛廓無見﹐藏影蔽形。孰云仲宣﹐不聞其聲。延首嘆息﹐雨泣交頸。嗟呼夫子﹐永安幽冥。人誰不歿﹐達士徇名。生榮死哀﹐亦孔之榮。嗚呼哀哉﹗

《平陽懿公主誄》俯振地紀﹐仰錯天文。悲風激興﹐霜�雪雰。凋蘭夭蕙﹐良幹以泯。於惟懿主﹐瑛瑤其質。協策應期﹐含英秀出。岐嶷之姿﹐實朗實極。在生十旬﹐察人識物。儀同聖表﹐聲協音律。驤眉識往﹐俛瞳知來。求顏必笑﹐和音則﹝該﹞。阿保接手﹐侍禦充傍。常有𦇤褓﹐不停幃牀。專愛一宮﹐取玩聖皇。何圖奄忽﹐罹天之殃﹗魂神遷移﹐精爽翺翔。號之不應﹐聽之不聆。帝用吁嗟﹐﹝嗚呼失聲。﹞嗚呼哀哉﹗憐爾早沒﹐不逮陰光﹔攺封大郡﹐惟帝舊疆。建土開家﹐邑移蕃王﹐琨佩惟鮮﹐朱紱斯煌。國號旣祟﹐哀爾孤獨﹔配爾君子﹐華宗貴族。爵以列侯﹐銀艾優渥。成禮於宮﹐靈輛交轂。生𨿽異室﹐歿同山嶽。愛構玄宮﹐玉石交連﹔朱房皓壁﹐皓耀電鮮。飾終備衛﹐法生象存。長埏繕修﹐神閨掩扉。二柩並降﹐雙魂孰依﹖人誰不歿﹐憐爾尙微。阿保激摧﹐上聖傷悲。城闕之詩﹐以日逾歲﹔況我愛子﹐神光長滅。扃關一闔﹐曷其復晰﹗

《蒼舒誄》建安十二年五月甲戌﹐童子曹蒼舒卒。乃作誄曰﹕於惟淑弟﹐懿矣純良。誕丰令質﹐荷天之光。旣哲且仁﹐爰柔克剛。彼徳之容﹐慈我聿行。﹝猗歟口口﹐終然允臧。﹞宜逢分祚﹐以永無疆。如何昊天﹐凋斯俊英。嗚呼哀哉﹗惟人之生﹐忽若朝露﹐促促百年﹐亹亹行暮。矧爾旣夭﹐十三而卒﹔何辜於天﹐景命不遂。﹝兼悲增傷﹐侘傺失气。永思長懷﹐哀爾罔極。貽爾良妃﹐襚爾嘉服。越呂乙酉﹐宅彼城隅。增丘峨峨﹐寢廟渠渠。姻媾云會﹐充路盈衢。悠悠羣司﹐岌岌其車。傾都蕩邑﹐爰迄爾居。魂而有靈﹐庶可以娛。嗚呼哀哉﹗﹞

《仲雍哀辭》曹喈字仲雍﹐魏太子之仲子也。三月而生﹐五月而亡。昔后稷之在寒冰﹐斗谷之在楚澤﹐咸依鳥憑虎﹐而無風塵之災。今之玄銻文茵﹐無寒冰之慘﹔羅幃綺帳﹐暖於翔鳥之翼。幽房閒宇﹐密於云夢之野﹔慈母良保﹐仁乎鳥虎之情。卒不能延期於暮載﹐𨿽六旬而夭殃。彼孤蘭之眇眇﹐亮成幹其畢榮。哀綿綿之弱子﹐早背世而潛形。且四孟之未周﹐將﹝何﹞願﹝之﹞乎一齡。陰雲回於素蓋﹐悲風動其扶輪。臨埏闥以欷歔﹐淚流射而沾巾。﹝流塵飄蕩魂安歸。﹞﹝痛玄廬之虛廓。﹞

《金瓠哀辭》金瓠﹐余之首女。𨿽未能言﹐固已授色知心矣。生十九旬而天折﹐乃作此辭。辭曰﹕在𦇤褓而撫育﹐尙孩笑而末言。不終年而夭絕﹐何見罰於皇天。信吾罪之所招﹐悲弱子之無愆。去父母之懷抱﹐滅微骸於糞土。天長地久﹐人生幾時﹐先後無覺﹐從爾有期。

《行女哀辭》行女生於季秋﹐而終於首夏。三年之中﹐二子頻喪。伊上帝之降命﹐何短修之難裁﹔或華發以終年﹐或懷妊而逢災。感前哀之未闋﹐復新殃之重來﹗方朝華而晚敷﹐比辰露而先唏。感逝者之不追﹐悵情忽而失度。天蓋髙而無階﹐懷此恨其誰訴﹗

《箜篌引》置酒髙殿上﹐親友從我遊。中廚辦丰膳﹐烹羊宰肥牛。秦箏何慷慨﹐齊瑟和且柔。陽阿奏奇舞﹐京洛出名謳。樂飲過三爵﹐緩帶傾庶羞﹐主稱千金壽。賓奉萬年酬。久要不可忘﹐薄終義所尢。謙謙君子徳﹐磬折欲何求。驚風飄白日﹐光景馳西流。盛時不可再﹐百年忽我遒。生存華屋處﹐零落歸山丘。先民誰不死﹖知命復何憂。

《薤露行》天地無窮極﹐陰陽轉相因。人居一世間﹐忽若風吹塵。願得展功勤﹐輸力於明君。懷此王佐才﹐慷慨獨不羣。鱗介尊神龍﹐走獸宗麒麟。虫獸猶知徳﹐何況於士人。孔氏刪詩書﹐王業粲已分。聘我徑寸翰﹐流藻垂華芬。

《惟漢行》太極定二儀﹐淸濁始以形。三光照八極﹐天道甚著明。爲人立君長﹐欲以遂其生。行仁章以瑞﹐變故誡驕盈。神髙而聽卑﹐報若響應聲。明主敬細微﹐三季瞢天經。二皇稱至化﹐盛哉唐虞庭。禹湯旣厥徳﹐周亦致太平。在昔懷帝京﹐日昃不敢寧。濟濟在公朝﹐萬載馳其名。

《平陵東》閶闔開﹐天衢通﹐被我羽衣乘飛龍。與仙期﹐東上蓬萊采靈芝。靈芝采之可服食﹐年若王父終無極。﹝若一作與。﹞

《鰕﹝魚且﹞篇》鰕﹝魚且﹞遊潢潦﹐不知江海流。燕雀戲藩柴﹐安識鴻鵠遊。世士此誠明﹐大徳固無儔。駕言登五嶽﹐然後小陵丘。俯觀上路人﹐勢利惟是謀。讎髙念皇家﹐遠懷柔九州。撫劍而雷音﹐猛气縱橫浮。汛泊彼嗷嗷﹐誰知壯士憂。

《吁嗟篇》《選詩拾遺》作《瑟調飛蓬篇》。按﹐《樂府解題》云﹕曹植擬《苦寒行》爲吁嗟》。魏志云﹕植每欲求別見﹐獨談及時政﹐幸冀試用﹐終不能得。時法制﹐待藩國峻迫﹐植十一年而三徒都﹐常汲汲無歡。吁嗟此轉蓬﹐居世何獨然﹗長去本根逝﹐宿夜無休閒。東西經七陌﹐南北越九阡。卒遇回風起﹐吹我入雲間。自謂終天路﹐忽然下沈泉。驚飈接我出﹐故歸彼中田。當南而更北﹐謂東而反西。宕宕當何依﹐忽亡而復存。飄颻周八澤﹐連翩歷五山。流轉無恆處﹐誰知吾苦艱﹗願爲中林艸﹐秋隨野火燔。糜滅豈不痛﹐願與根黃連。﹝泉一作淵﹐根一作株。﹞

《豫章行二首》其一窮達難豫圖﹐禍福信亦然。虞舜不逢堯﹐耕耘處中田。太公未遭文﹐漁釣終渭川。不見魯孔丘﹐窮困陳蔡間。周公下白屋﹐天下稱其賢。﹝終一作經。﹞其二鴛鴦自朋親﹐不若比翼連。他人𨿽同盟。骨肉天性然。周公穆康叔﹐管﹑蔡則流言。子臧讓千乘﹐季札慕其賢。

《蒲生行浮萍篇》浮萍寄淸水﹐隨風東西流。結髮辭嚴親﹐來爲君子仇。格勤在朝夕﹐無端獲罪尢。在昔蒙恩惠﹐和樂如瑟琴﹐何意今摧頹﹐曠若參與商。榮英自有﹝方﹞﹝芳﹞﹐不若桂與蘭。新人𨿽可愛﹐無若故所歡。行雲有反期﹐君恩份中還﹗慊慊仰天嘆﹐愁心將何訴﹖日月不恆處﹐人生忽若寓。悲風來入懷。淚下如垂露。發筐造裳衣﹐裁縫執與素。﹝懷一作帷﹐裳一作新。《談藝錄》云「詩不能受暇﹐工拙之間﹐相去無幾﹐頓自絕殊。如《塘上行》云﹕莫以賢豪故﹐棄捐素所愛﹔莫以魚肉賤﹐棄捐蔥與薤﹔莫以麻枲賤﹐棄捐營與蒯。《浮萍篇》則曰﹕榮英自有芳﹐不若杜與蘭。新人𨿽可愛﹐無若故所歡。本自倫語﹐然佳不如《塘上行》。」《藝苑卮言》云「《洛神賦》王右軍大令各書數十本﹐當是晉人極推之耳。淸徹圓麗﹐《神女》之流。陳王諸賦皆小言無及者﹐然此賦始名感甄﹐又以蒲生當其塘上﹐際此﹐忌兄而不自匿諱何也﹖蒲生實不如塘上﹐令洛神見之﹐未免笑於建傖父耳。」﹞

《當來日大難》日苦短﹐樂有徐﹐乃置玉樽辦東廚。廣情故﹐心相於。闔門置酒﹐和樂欣欣。遊馬後來﹐轅車解輪。今日同堂﹐出門異鄕。別易會難﹐各盡杯觴。

《丹霞蔽日行》封爲昏亂﹐虐殘中正。周室何隆﹐一門三聖。牧野致功﹐天亦革命。漢祚之興﹐階秦之衰。𨿽有南面﹐王道陵夷。炎光再幽﹐殄滅無遺。

《野田黃雀行》髙樹多悲風﹐海水揚其波。利劍不在掌﹐結友何須多﹗不見籬問雀﹐見鷂自投羅。羅家得雀喜﹐少年見雀悲。拔劍捎羅网﹐黃雀得飛飛。飛飛摩蒼天﹐來下謝少年。﹝《談藝錄》云﹕气本尙壯﹐亦忌銳逸。魏祖云﹕老驥伏櫪﹐志在於裏﹔烈士暮年﹐壯心不已。猶暖暖也﹔思王《野田黃雀行》譬如錐出囊中﹐大索露矣。﹞

《門有萬里客》門有萬里客﹐問君何鄕人﹗褰裳起從之﹐果得心所親。挽裳對我泣﹐太息前自陳﹕本是朔方土﹐今爲吳越民。行行將復行﹐去去適西秦。

《泰山梁甫行》八方各異气﹐幹裏殊風雨。劇哉邊海民﹐寄身於艸野。妻子象禽獸﹐行止依林阻。柴門何蕭條﹐狐兔翔我宇。

《怨詩行》明月照髙樓﹐流光正徘徊。上有愁思婦﹐悲嘆有餘哀。一解昔問嘆者誰﹐自云蕩子妻。夫行逾十載﹐賤妄常獨酒。二解念君過於渴﹐思君劇於饑。君作髙山柏﹐妾爲濁水泥。三解北風行蕭蕭﹐烈烈入吾耳。心中念故人﹐淚墮不能止。四解浮沈各異路﹐會合常何諧。願作東北風﹐吹我入君懷。五解君懷常不開﹐賤妾當可依。恩情中道絕﹐流止任東西。六解我欲競此曲﹐此曲悲且長。今日樂相樂﹐別後莫相忘。七解﹝柏一作桐。右一曲﹐晉樂所奏七哀﹐此篇本辭。《呂氏童蒙訓》云﹕讀《古詩十九首》及曹於建諸詩﹐如「明月照髙樓﹐流光正徘徊」之類﹐皆思深遠而有徐意﹐言有盡而意無窮也。學者當以此等詩常自涵養﹐自然下筆髙妙。﹞

《怨歌行》爲君旣不易﹐爲臣良獨難。忠信事不顯﹐乃有見疑患。周公佐成王﹐金滕功不刊。推心輔王室﹐二叔反流言。待罪居東國﹐泣涕常流連。皇靈大動變﹐震雷風且寒。拔樹偃秋稼﹐天威不可幹。素服開金滕﹐感悟求其端。公旦事旣顯﹐成王乃哀嘆。吾欲競此曲﹐此曲悲且長。今日樂相樂﹐別後莫相忘。右一曲﹐晉樂所奏。

《鼙舞歌五首》序曰﹕漢靈帝西園鼓吹有李堅者﹐能鞞舞﹐遭亂﹐西隨段熲。先帝聞其舊有技。召之﹐堅旣中廢﹐兼古曲多謬誤﹐﹝異代之文﹐未必相襲﹐﹞故﹝依前曲﹐﹞攺作新歌五篇。﹝不敢充之黃門﹐近以成下國之陋樂焉。﹞﹝《古今樂錄》云﹕漢曲五篇﹐一曰關東有賢女﹐﹕曰章和二年中﹐三曰樂久長﹐四曰四方皇﹐五曰殿前生佳枝。並章帝造。魏曲五篇﹐一明明魏皇帝﹐二大和有聖帝﹐三魏歷長﹐四天生烝民﹐五爲君不易。並明帝造﹐以代漢曲。其辭並亡。陳思王又有五篇﹕一聖皇篇﹐以當章和二年中﹔二靈芝篇﹐以當殿前生桂樹﹔三大魏篇﹐以當漢吉昌﹔四精微篇﹐以當關中有賢女﹔五孟冬篇﹐以當狡兔。按﹐漢曲無漢吉昌﹑狡兔二篇﹐疑樂久長﹑四方皇是也。《隋書﹟樂志》云﹕鞞舞﹐漢巴渝舞也。按﹐《樂錄》隋志並以鞞舞爲巴渝﹐今考漢﹑魏﹕篇﹐歌辭各異﹐本不相亂﹐蓋因梁﹑陳之世﹐於鞞舞前作巴渝弄﹐遂云一舞二名﹐殊不知二舞亦容合作﹐猶巾舞以白紵送﹐豈得便謂白紵爲巾舞邪﹗失之遠矣。﹞

《聖皇篇》聖皇應歷數﹐正康帝道休。九州咸賓服﹐威徳洞八幽。三公奏諸王﹐不得久淹畱。蕃位任至重﹐舊章咸屬由。侍臣省文奏﹐陛下體仁慈。沈吟有愛戀﹐不忍聽可之。迫有官典憲﹐不得顧恩私。諸王當就國﹐璽綏何累紹﹗便時捨外殿﹐宮省寂無人。主上增顧念﹐皇母懷苦辛。何以爲贈賜﹐傾俯竭寶珍﹕文錢百億萬﹐采帛若煙雲。乘輿服禦物﹐錦羅與金銀。龍旗垂九旒﹐羽蓋參班輪。諸王自計念﹐無功荷厚徳。思一效筋力﹐糜軀以報國。鴻臚擁節衛﹐副使隨經營。貴戚並出送﹐夾道交輜軿。車服齊整設﹐﹝革韋﹞曄耀天精。武騎衛前後﹐鼓吹簫笳聲。祖道魏東門﹐淚下沾冠纓。扳蓋因內顧﹐俯仰慕同生。行行將日暮﹐何時還闕庭﹖車輪爲徘徊﹐四馬躊躇鳴。路人尙酸鼻﹐何況骨肉情﹗

《靈芝篇》靈芝生天地﹐朱艸被洛濱。榮華相晃耀﹐光采嘩若神。古時有虞舜﹐父母頑且嚚﹐盡孝於田攏﹐烝烝不違仁。伯瑜年七十﹐彩衣以娛親。慈母苔不痛﹐噓唏涕沾巾。丁蘭少失母﹐自傷早孤煢。刻木當嚴親﹐朝夕致三牲。暴子見陵侮﹐犯罪以亡形﹐丈人爲泣血﹐免戾全其名。董永遭家貧﹐父老財無遺﹐舉假以供養﹐傭作致甘肥。責家塡門至﹐不知何用歸﹗天靈感至徳﹐神女爲秉機。歲月不安居﹗嗚呼我皇考﹗生我旣已晚。﹐棄我何其早﹗《蓼莪》誰所興﹖念之令人老。退詠南風詩﹐灑淚滿禕袍﹝抱﹞。亂曰﹕聖皇君四海﹐徳教朝夕宣﹐萬國咸禮讓﹐百姓家肅虔。庠序不失儀﹐孝弟處中田。戶有曾閔子﹐比屋皆仁賢。髫齔無夭齒﹐黃髮盡其年。陛下三萬歲﹐慈母亦復然。﹝《困學紀聞》云﹕陳思王《靈芝篇》云﹕伯瑜年七十﹐彩衣以娛親。今人但知老萊子之事﹐而不知伯瑜。﹞

《大魏篇》大魏應靈符﹐天祿方甫始。聖徳致泰和﹐神明爲驅使。左右爲供養﹐中殿宜皇子。陛下長壽考﹐羣臣拜賀咸悅喜﹗積善有餘慶﹐寵祿固天常。眾喜塡門至﹐臣子蒙福祥。無患及陽遂﹐輔翼我聖皇。眾吉咸集會﹐凶邪姦惡並滅亡。黃鵠遊殿前﹐神鼎周四阿。玉馬充乘輿﹐芝蓋樹九華。白虎戲西除﹐舍利從辟邪。騏驥躡足舞﹐鳳皇拊翼歌。丰年大置酒﹐玉樽列廣庭。樂飲過三爵﹐朱顏暴已形。式宴不違禮﹐君臣歌《鹿鳴》。樂人舞鼙鼓﹐百官雷抃贊若驚。儲禮如江海﹐積善若陵山。皇嗣繁且熾﹐孫子列曾玄。羣臣咸稱萬歲﹐陛下長壽樂年。禦酒停未飲﹐貴戚跪東廂。侍人承顏色﹐奉進金玉觴。此酒亦眞酒﹐福祿當聖皇。陛下臨軒笑﹐左右咸歡康。杯來一何遲﹗羣僚以次行。賞賜累千億﹐百官並富昌。

《精微篇》精微爛金石﹐至心動神明﹕杞妻哭死夫﹐梁山爲之傾。子丹西質秦﹐烏白馬角生。鄒衍囚燕市﹐繁霜爲夏零。關東有賢女﹐自字蘇來卿﹐壯年報父仇﹐身沒垂功名。女休逢赦書﹐白刃幾在頸。俱上列仙籍﹐去死獨就生。太倉令有罪﹐遠徵當就拘。自悲居無男﹐禍至無與俱。緹縈痛父言﹐荷擔西上書﹐盤桓北闕下﹔泣淚何漣如﹗乞得並姊弟﹐沒身贖父軀。漢文感其一女足成居。簡子南渡河﹐津吏廢舟船。執法將加刑﹐女娟擁棹前。妾父聞君來﹐將涉不測淵﹐畏懼風波起﹐禱祝祭名川。備禮饗神祗﹐爲君求福先。不勝釂祀誠﹐至令犯罰艱。君必欲加誅﹐乞使知罪諐。妾願以身代﹐至誠感蒼天。國君髙其義﹐其父用赦原。《河激》奏中流﹐筒子知其賢﹔歸聘爲夫人﹐榮寵超後先。辯女解父命﹐何況健少年﹗黃初發和气﹐明堂徳教施。治道致太平﹐禮樂風俗移。刑措民無枉﹐怨女復何爲﹗聖皇長壽考﹐景福常來儀。

《孟冬篇》孟冬十月﹐陰气厲淸。武官誡田﹐講旅統兵。元龜襲吉﹐元光著明。蚩尢蹕路﹐風弭雨停。乘輿啟行﹐鸞鳴幽軋。虎賁采騎﹐飛象珥鶡。鐘鼓鏗﹝衛﹞﹝鏘﹞﹐蕭管嘈喝。萬騎齊鑣﹐千乘等蓋。夷山塡谷﹐平林滌藪。張羅萬里﹐盡其飛走。趯趯狡兔﹐揚白跳翰﹔獵以靑骹﹐掩以修竿。韓盧宋鵲﹐呈才聘足。噬不盡緤﹐牽糜掎鹿。魏氏發機﹐養基撫弦﹐都盧尋髙﹐搜索猴猿。慶忌孟賁﹐蹈谷超巒。張目決眥﹐發怒穿冠﹐頓熊扼虎﹐蹴豹搏貙。气有餘勢﹐負象而趨。獲車旣盈﹐日側樂終。罷役解徒﹐大饗離宮。亂曰﹕聖皇臨飛軒﹐論功校獵徒。死禽積如京﹐流血成溝渠。明詔大勞賜﹐大官供有無。走馬行酒醴﹐驅車布肉魚。鳴鼓舉觴爵﹐擊鐘釂無餘。絕綱縱麟麑﹐弛罩出鳳雛。收功在羽校﹐威靈振鬼區。陛下長歡樂﹐永世合天符。﹝綱一作网。雜曲。﹞

《桂之樹行》桂之樹﹐桂之樹﹐桂生一何麗佳﹗揚朱華而翠葉﹐流芳布天涯。上有棲鸞﹐下有盤螭。桂之樹﹐得道之眞人咸來會講﹐仙教爾服食日精。要道甚省不煩﹐淡泊無爲自然。乘蹻萬里之外﹐去畱隨意所欲存。髙髙上際於眾外﹐下下乃窮極地天。

《當墻欲髙行》龍欲升天須浮雲﹐人之仕進待中人。眾口可以鑠金﹐讒言三至﹐慈母不親。憒憒俗間﹐不辯僞眞。願欲披心自說陳﹐君門以九重﹐道遠河無津。

《當欲遊南山行》東海廣且深﹐由卑下百川。五嶽𨿽髙大﹐不逆垢與塵。良木不十圍﹐洪條無所因。長者能博愛﹐天下寄其身。大匠無棄材﹐船車用不均。錐刀各異能﹐何所獨卻前。嘉善而矜愚﹐大聖亦同然。仁者各壽﹝者﹞﹝考﹞﹐四坐咸萬年﹗

《當事君行》人生有所貴尙﹐出門各異情。朱紫更相奪色﹐雅鄭異音聲﹐好惡隨所愛憎﹐追舉逐聲名。百心可事一君﹐巧詐寧拙誠。

《當車以駕行》歡坐玉殿﹐會諸貴客。侍者行觴﹐主人離席。顧視東西廂﹐絲竹與鞞鐸。不醉無歸來﹐明燈以繼夕。

《妾薄命二首》其一攜玉手﹐喜同車﹐北上云閣飛除。釣臺蹇產淸虛﹐池塘觀沼可娛。仰泛龍舟綠波﹐俯擢神艸枝柯。想彼宓妃洛河﹐退詠漢女湘娥﹐﹝觀一作靈﹞。其二日月旣逝西藏﹐更會蘭室洞房。華燈步障舒光﹐皎若日出扶桑。促樽合坐行觴﹐主人起舞�盤﹐能者穴觸別端。騰觚飛爵闌干﹐同量等色齊顏。任意交屬所歡﹐朱顏發外形蘭。袖隨禮容極情﹐妙舞仙仙體輕。﹝之﹞﹝裳﹞解履遺絕纓﹐俯仰笑喧無呈。覽持佳人玉顏﹐齊舉金爵翠盤﹐手形羅袖良難﹐腕弱不勝珠環。坐者嘆息舒顏﹐禦金裛粉君傍﹐中有霍納﹑都梁﹐雞舌五味雜香﹐進者何人齊姜﹐恩重愛深難忘。召廷親好宴私﹐但歌杯來何遲。客賦旣醉言歸﹐主人稱露未晞。﹝日月旣逝﹐《藝文》作日旣逝矣。華燈步障舒光﹐《玉臺》作花燭步帳輝煌。舉﹐《玉臺》作接。﹞﹝輜軿飛轂交輪。﹞﹝還行秋殿層樓﹐禦輦�從好仇﹐��入侍君王﹐��玉闥椒房﹐丹帷楚組連綱。﹞

《名都篇》名都多妖女﹐京洛出少年。寶劍值千金﹐被服麗且鮮﹐鬥鷄東郊道﹐走馬長楸間。馳騁未能半﹐雙兔過我前。攬弓捷鳴鏑﹐長驅上南山。左挽因右發﹐一縱兩禽連。余巧未及展﹐仰手接飛鳶。觀者咸稱善﹐眾工歸我妍。歸來宴平樂﹐美酒斗十千。膾鯉﹝月雋﹞胎鰕﹐炮鱉炙熊蹯。鳴儔嘯匹侶﹐列坐竟長筵﹐連翩擊鞠﹝攘﹞﹝壤﹞﹐巧捷惟萬端。白日西南馳﹐光景不可攀。雲散還城邑﹐淸晨復來還。﹝《復齋漫錄》云﹕曹植詩﹕鬥鷄東郊道﹐走馬長楸間﹔陳沈炯《邊馬有歸心》詩﹕彌意長楸道﹐金鞍背落暉﹔杜子美《玉宛驑詩》﹕頓驂飄赤汗﹐跼蹐顧長楸﹔《畫馬圖詩》﹐霜蹄蹴踏長楸間。《苕溪漁隱》云﹕《文選》注﹕古人種楸於道﹐故曰長楸。《野客叢書》云﹕歷陽郭次象多聞﹐嘗與僕論唐酒價﹐郭謂﹕前輩引老社詩﹕速令相就飲一斗﹐恰有三百靑銅錢﹔以此知當時酒價。然白樂夭《與劉夢得沽酒間飲詩》曰﹕共把十千沽一斗﹐相看七十欠三年。當劉﹑白之時﹐酒價何大不廉哉﹗僕謂不然。十千一斗﹐乃詩人寓言﹔此曹子建樂府中話耳。唐人引此甚多﹐如李白詩曰﹕金鐏沽酒斗十千﹔王維詩曰﹔新丰美酒斗十千﹔崔輔國詩云﹕與沽一斗酒﹐恰用十千錢﹔許渾詩云﹕十千酒沽畱君醉﹔權徳輿詩云﹕十千鬥酒不知貴﹔陸龜蒙詩云﹕若得奉君歡﹐十千沽一斗。唐人言十千一斗類﹐然一斗三百錢﹐獨見子美所云﹐故引以定當時之價。然詩人所言﹐出於一時﹐又未知果否。一斗三百﹐別無可據﹐唐《食貨志》云﹐徳宗建平三年﹐禁民酤﹐以佐軍費﹐置四釀﹐酒斛收直三千﹐此可驗乎﹖又觀楊松玠《談藪》﹕北齊盧思道嘗云﹕長安酒賤﹐斗價三百﹔杜詩引此﹐亦未可知。僕因謂郭曰﹕曾知漢酒價否﹖郭無以應﹐僕謂漢酒價每斗一千﹐郭謂出於何書﹖僕曰﹕此見《典論》云﹕考靈帝未年﹐百司湎酒一斗﹐值千文﹐此可證也。《丹鉛余錄》云﹕古書不可妄攺﹐聊舉一端﹕如曹子建《名都篇》﹕膾鯉﹝月雋﹞胎鰕﹐寒鱉炙熊蹯。此舊本也。五臣妄攺作炰鱉﹔《文選》李善注云﹕今之時餉謂之寒﹐蓋韓國饌用此法。《鹽鐵論》﹕羊淹雞寒。《崔駰傳》亦有雞寒。曹植文﹕寒鶬蒸麑。劉煦《釋名》﹕韓雞爲正﹐古字韓與寒通也。按《丹鉛》此論﹐誠爲有據﹐然詩有云炰鱉膾鯉﹐炰亦通。

《美女篇》美女妖且閒﹐采桑歧路間。柔條紛冉冉﹐落葉何翩翩。攘袖見素手﹐皓腕約金環。頭上金爵釵﹐腰佩翠瑯玕。明珠交玉體﹐珊瑚間木難。羅衣何飄飄﹐輕車隨風還。顧盼遺光采﹐長嘯气若蘭。行徒用息駕﹐休者以忘餐。借問女安居﹖乃在城南端。靑樓臨大路﹐髙門結重關。容華耀朝日﹐誰不希令顏。媒氏何所營﹐玉帛不時安。佳人慕髙義﹐求賢良獨難。眾人徒嗷嗷﹐安知彼所觀。盛年處房室﹐中夜起長嘆。

《白馬篇》白馬飾金羈﹐連翩西北馳。借問誰家子﹐幽並遊俠兒。少小去鄕邑﹐揚聲沙漠垂。宿昔秉良弓﹐楛矢何參差。控弦破左的﹐右發摧月支。仰手接飛猱﹐俯身散馬蹄。狡捷過猴猿﹐勇剽若豹螭。邊城多警急﹐胡虜數遷移。羽檄從北來﹐厲馬登髙堤。長驅蹈匈奴﹐左顧陵鮮卑。棄身鋒刃端﹐性命安可懷﹗父母且不顧﹐何言子與妻。名編壯士籍﹐不得中顧私。捐軀赴國難﹐視死忽如歸。

《苦息行》綠蘿緣玉樹﹐光曜桀相暉。下有兩眞人﹐舉翅翻髙飛。我心何踴躍﹐思欲攀云追。鬱鬱西嶽顚﹔石室靑忽與天連﹐中有耆年一隱士﹐須髮皆皓然﹐策杖從吾遊﹐教我要忘言。

《升天行二首》其一乘蹻追術士﹐遠之蓬萊山。靈液飛素波﹐蘭桂上參天。玄豹遊其下﹐翔鵾戲其顚。乘風忽登舉﹐仿佛見眾仙。

其二扶桑之所出﹐乃在朝陽溪。中心陵蒼昊﹐布葉蓋天涯。日出登東幹﹐旣夕沒西枝。願得紆陽轡﹐回日使東馳。

《五遊篇》九州不足步﹐願得淩雲翔。逍遙八紘外﹐遊目歷遐荒。披我丹霞衣﹐襲我素霓裳。華蓋紛暗藹﹐六龍仰天驤。曜靈未移景﹐倏忽造昊蒼。閶闔啟丹扉﹐雙闕曜朱光。徘徊文昌殿﹐登陟太微堂。上帝休西欞﹐羣後集東廂。帶我瓊瑤佩﹐漱我沆瀣漿。蜘蹶玩靈芝。徙倚弄華芳。王子奉仙藥﹐羨門進奇方。服食享遐紀﹐延壽保無疆。

《遠遊篇》遠遊臨四海﹐俯仰觀洪波。大魚若曲陵﹐承浪相經過。靈鰲戴方丈﹐神嶽嚴嵯峨。仙人翔其隅﹐玉女戲其阿。瓊蕊可療饑﹐仰首吸朝霞。昆侖本吾宅﹐中州非我家。將歸謁東父﹐一舉超流沙。鼓翼舞時風﹐長嘯激淸歌。金石固易獘﹐日月同光華。齊年與天地﹐萬乘安足多。

《仙人篇》仙人攬六著﹐對博太山隅。湘娥撫琴瑟﹐秦女吹笙竿。玉樽盈桂酒﹐河伯獻神色。四海一何局﹐九州安所知﹖韓終與王喬﹐要我於天挈衢。萬里不足步﹐輕舉淩太虛。飛騰逾景云﹐髙風吹我軀。回駕觀紫微﹐與帝合靈符。閻閱自嵯峨﹐雙闕萬丈餘。玉樹扶道生﹐白虎夾門樞。驅風遊四海﹐東過王母廬。俯觀五嶽間﹐人生如寄居。潛光養羽翼﹐進趣且徐徐。不見昔軒轅﹐升龍出鼎湖。徘徊九天﹝下﹞﹝上﹞﹐與爾長相須。

《飛龍篇》晨遊泰山﹐雲霧窈窕。忽逢二童﹐顏色鮮好。乘彼白鹿﹐手翳芝艸。我知眞人﹐長跪問道。西登玉堂﹐金樓復道。授我仙藥﹐神皇所造。教我服食﹐還精補腦。壽同金石﹐永世難老。﹝芝蓋翩翩。﹞﹝南經丹穴﹐積陽所生﹐煎石流礫﹐品物無形。﹞

《鬥鷄篇》遊目極妙伎﹐淸聽厭宮商。主人寂無爲﹐眾賓進樂方。長﹔經坐戲客﹐鬥鷄觀閒房。羣雄正畝赫﹐雙翅自飛揚。揮羽邀淸風﹐悍目發朱光。擺落輕毛散﹐嚴距往往傷。長鳴入靑雲﹐扇﹕冀獨翺翔。願蒙貍膏助﹐常得擅此場。

《盤石篇》盤石山顚石﹐飄颻澗底蓬。我本太山人﹐何爲客淮東﹖蒹葭彌斥土﹐林木無﹝分﹞﹝芬﹞重。岸巖若崩缺﹐湖水何洶洶﹗蚌蛤被濱涯﹐光采如錦虹。髙彼淩雲霄﹐浮气象螭龍。鯨脊若丘陵﹐須若山上松。呼吸吞船﹝木麗﹞﹐澎濞戲中鴻。方舟尋髙價﹐珍寶麗以通。一舉必千里﹐乘颸舉帆幢。經危履險阻﹐未知命所鐘。常恐沈黃壚﹐下與黿鱉同。南極蒼梧野﹐遊眄窮九江。中夜指參辰﹐欲師當定從﹗仰天長﹝大﹞﹝嘆﹞息﹐思想懷故邦。乘稃何所志﹐於磋我孔公﹗

《驅車篇》驅車撣駕馬﹐東到奉髙城。神哉彼太山﹐五嶽專其名。隆髙貫云霓﹐嵯峨出太淸。周流二六候﹐間置十二亭。上有湧醴泉﹐玉石揚華英。東北望吳野﹐西眺觀日精。魂神所系屬﹐逝者感斯徵。王者以歸天﹐效厥元功成。歷代無不遵﹐禮記有品程。探策或長短。惟徳享利貞。封者七十帝﹐軒皇元獨靈。食霞漱沆瀣﹐毛羽被身形。發舉蹈虛廓﹐徑廷升窈冥。同壽東父年﹐曠代永長生。

《種葛篇》種葛南山下﹐葛藟自成陰。與君初婚時﹐結髮恩義深。歡愛在枕席﹐宿昔同衣食。竊慕《棠棣》篇﹐好樂和瑟琴。行年將晚慕﹐佳人懷異心。恩紀曠不接﹐我情遂抑沈。出門當何顧﹐徘徊步北林。下有交頸獸﹐仰見雙棲禽。攀枝長歡息﹐淚下沾羅襟。良馬知我悲﹐延頸代我吟。昔爲同池魚﹐今爲商與參。往古皆歡遇﹐我獨困於今。棄置委天命﹐悠悠安可任。

《棄婦篇》石橊植前庭﹐綠葉搖綴靑。丹華灼烈烈﹐璀彩有光榮。光榮嘩流離﹐可以處淑靈。有鳥飛來集﹐柑翼以悲鳴。悲鳴夫何爲﹖丹華實不成。拊心長嘆息﹐無子當歸寧。有於月經天﹐無子若流星﹔天月相終始﹐流星沒無精。棲遲失所宜﹐下與瓦石並。憂懷從中來﹐嘆息通雞鳴。反側不能寐﹐逍遙於前庭。蜘躕還入房﹐肅肅帳幕聲。搴帷更攝帶﹐撫弦調鳴箏。慷慨有餘音﹐要妙悲且淸。收淚長嘆息﹐何以負神靈﹖招搖待霜露﹐何必春夏成。晚獲爲良實﹐願君且安寧。

《上責躬應詔詩》《魏書》云﹕植﹐文帝弟﹐建安中封平原侯﹐徒臨﹖菌﹖侯。旣以才見異﹐而丁儀﹑丁﹖度﹝yi﹞﹖﹑楊修等爲之羽翼。太祖狐疑﹐幾爲太子者數矣。而植任性而行﹐不自雕勵﹐仗酒不節﹐文帝禦之以術﹐矯情自飾﹐徙遂定爲嗣。文帝卽王位﹐誅丁儀﹑丁度﹐植與諸侯並就國。黃初二年﹐監國謁者灌均希指﹐奏植醉酒悖慢﹐劫脇使者﹐有司請治罪﹐帝以太后故﹐貶爵安鄕侯﹐其年攺封鄄城侯。三年立爲印城王。四年徒封雍丘王。其年朝京都﹐上疏並獻詩﹐又有應詔詩﹐帝嘉勉之。﹝一作責躬有表﹞﹝臣植言﹕﹞臣自抱釁歸藩﹐刻肌刻骨﹐迫思罪戾﹐晝分而食﹐夜分而寢﹐誠以天网不可重離﹐聖恩難可再恃。竊感《相鼠》之篇無禮遄死之義﹐形影相弔﹐五情愧赧﹗以罪棄生﹐則違古賢夕攺之勸﹔忍活苟全﹐則犯詩人胡顏之譏。伏惟陛下徳象天地﹐恩隆父母﹐施暢春風﹐澤如時雨。是以不別荊棘者﹐慶雲之惠也﹔七子均養者﹐屍鳩之仁也﹔捨罪責功者﹐明君之舉也﹔矜愚愛能者﹐慈父之恩也。是以愚臣徘徊於恩澤而不能自棄者也。前奉詔書﹐臣等絕朝。心離志絕﹐自分黃耇無復執珪之望。不圖聖詔﹐猥垂齒召。至止之日﹐馳心葷轂。僻處西館﹐末奉闕庭。踴躍之懷﹐瞻望反仄﹐﹝不勝犬馬戀主之情﹐﹞謹拜表﹐獻詩二篇。﹝詞旨淺末﹐不足省覽﹐貴露下情﹐冒顏以聞。臣植誠惶誠恐﹐頓首頓首﹐死罪死罪。﹞其辭曰﹕於穆顯考﹐時惟武皇﹐受命於天﹐寧濟四方。朱旗所拂﹐九土披攘。玄化滂流﹐荒服來王。超商越周﹐與唐比蹤。篤生我皇﹐奕世載聰。武則肅烈﹐文則時雍。受禪於漢﹐君臨萬邦。萬邦旣化﹐率由舊則。廣命懿親﹐以藩王國。帝曰爾侯﹐君玆靑土﹐奄有海濱﹐方周於魯。車服有輝﹐旗章有敍﹐濟濟雋乂﹐我弼我輔。伊予小子﹐侍寵驕盈﹐舉掛時网﹐動亂國經。作藩作屏﹐先軌是隳﹐傲我皇使﹐犯我朝儀。國有典刑﹐我削我絀﹐將置於理﹐元凶是率。明明天子﹐時惟篤類﹐不忍我刑﹐暴之朝肆。違彼執憲﹐哀予小臣﹐攺封衮邑﹐於河之濱﹐股肱弗置﹐有君無臣﹐荒淫之厥﹐誰粥予身﹗煢煢僕夫﹐於彼冀方﹐磋予小於﹐乃罹斯殃。赫赫天子﹐恩不遺物﹐冠我玄冕﹐要我朱紱。朱紱光大﹐使我榮華﹐剖符受玉﹐王爵是加。仰齒金璽﹐俯執聖策﹐皇恩過隆﹐祗承怵惕。咨我小子﹐頑凶是嬰﹐逝慚陵墓﹐存愧闕庭。匪敢傲徳﹐實恩是恃﹐威靈攺加﹐足以沒齒。昊天罔極﹐生命不圖﹐常懼顚沛﹐抱罪黃壚。願蒙矢石﹐建旗東嶽﹐庶立毫釐﹐微功自贖。危軀授命﹐知足免戾﹐甘赴江湖﹐奮戈吳越。天啟其衷﹐得會京畿。遲奉聖顏﹐如渴如饑。心之云慕﹐愴矣其悲﹗天髙聽卑﹐皇肯照微﹗﹝於漢﹐魏志作炎漢﹔絀集﹐作黜時﹔惟篤類一作時篤同類﹐臣一作於﹐大一作天﹐王一作土﹐生魏志作性﹞。

《應詔詩》肅承明沼﹐應會皇都。星陳夙駕﹐襪馬脂車。命彼掌徒﹐肅我徵旅。朝發鸞臺﹐夕宿蘭渚。芒芒原隰﹐祁祁士女。經彼公田﹐樂我稷黍。爰有樛木﹐重陰匪息。𨿽有根糧﹐饑不遑食。望城不過﹐面邑匪遊﹔僕夫警策﹐平路是由。玄駟藹藹﹐揚漂沫。流風翼衡﹐輕雲承蓋。涉澗之濱﹐緣山之限﹐遵彼河滸﹐黃阪是階。西臍關谷﹐或降或升﹐倦路﹐載寢載興。將朝聖皇﹐匪敢晏寧。弭節長騖﹐指日遄徵。前驅舉燧﹐後乘抗旌﹐輪不輾運﹐鑾無廢聲。爰曁帝室﹐稅此西墉﹐嘉沼末賜﹐朝覲莫從。仰瞻城閾﹐俯惟闕庭﹐長懷永慕﹐憂心如酲。

《朔風詩》仰彼朔風﹐用懷魏都﹐願騁代馬﹐候忽北䢐。凱風永至﹐思彼蠻方﹐願隨越鳥﹐翻飛南翔。四气代謝﹐懸景運周﹐別如俯仰﹐脫若三秋。昔我初遷﹐朱華未晞﹐今我旋止。素雪雲飛。俯降幹仞﹐仰登天阻﹐風飄蓬飛﹐載離寒暑。千仞易陟﹐天阻可越﹔昔我同袍﹐今永乖別。子好芳艸﹐豈忘爾貽﹔繁華將茂﹐秋霜悴之。君不垂眷﹐豈云其誠﹖秋蘭可諭﹐桂樹冬榮。弦歌蕩思﹐誰與銷憂﹐臨川慕思﹐何爲泛舟﹗豈無和樂﹖遊非我鄰。誰忘泛舟﹖愧無榜人﹗﹝《蜩笑外稿》云小雅云昔我往矣﹐楊柳依依﹔今我來思﹐雨雪霏霏。又云﹕昔我往矣﹐黍稷方華﹔今我來思﹐雨雪載塗。可謂善道行役之情矣。曹子建效其語云﹕昔我初遷﹐朱華末﹖睹﹖﹔今我旋止﹐素雪雲飛。則不逮運矣。且於建欲學風雅爲四言﹐而猶末忘朱華素雪之屬對﹐此其所以止於建安黃韌欽﹗﹞

《矯志詩》芝桂𨿽芳﹐難以餌烹﹐尸位素餐﹐難以成名。磁石引鐵﹐於金不連﹔大朝舉士﹐愚不聞焉。抱壁塗乞﹐無爲貴寶﹔履仁遘禍﹐無爲貴道。鵷雛遠害﹐不羞卑棲﹔靈虯避難﹐不恥污泥。都蔗𨿽甘﹐杖之必折﹔巧言𨿽美﹐用之必滅。﹝����﹐����﹔﹞濟濟唐朝﹐萬邦作孚。逢蒙𨿽巧﹐必得良弓﹔聖主𨿽知﹐必得英雄。螳螂見嘆﹐齊士輕戰﹐越王軾蛙﹐國以死獻。道遠知驥﹐世僞知賢﹐﹝����﹐����。﹞覆之幬之﹐順天之矩﹐澤如凱風﹐惠如時雨。口爲禁闥﹐舌爲發機﹔門機之闓﹐楛矢不追。

《元會詩》初歲元祚﹐吉日惟良。乃爲嘉會﹐宴此髙堂。﹝尊卑列敍﹐典而有章。﹞衣裳鮮潔﹐黼黻玄黃。﹝淸酤盈爵﹐中坐騰光。﹞珍膳雜遝﹐充溢圓方。﹝笙磬旣設﹐箏瑟俱張。悲歌厲響﹐咀嚼淸商。﹞俯視文軒﹐仰瞻華梁。願保玆善﹐千載爲常。歡笑盡娛﹐樂哉未央﹐皇室榮貴﹐壽考無疆。

《閨情》有美一人﹐被服纖羅。妖姿艷麗﹐蓊若春華。紅顏﹝韋﹢華﹞曄﹐云髻嵯峨。彈琴撫節﹐爲我弦歌。淸濁齊均﹐旣亮且和。取樂今日﹐遑卹其他。

《公宴詩》公子敬愛客﹐終宴不知疲。淸夜遊西園﹐飛蓋相追隨。明月澄淸影﹐列宿正參差。秋蘭被長阪﹐朱華昌綠池。潛魚躍淸波﹐好鳥鳴髙技。神飈接丹轂﹐輕葷隨風移。飄颻放志意﹐千古長若斯。﹝《詩家直說》云﹕於建已有響字﹐朱華昌綠池﹐時雨靜飛塵﹐昌﹑靜二字是矣。﹞

《侍太子坐》白日曜靑春﹐時雨靜飛塵。寒冰辟炎景﹐涼風飄我身。淸醴盈金殤﹐肴饌縱橫陳。齊人進奇樂﹐歌者出西秦。翩翩我公子﹐機巧忽若神。

《贈徐幹》驚風飄白日﹐忽然歸西山。圓景光未滿﹐眾星燦以繁。志士營世業﹐小人亦不閒。聊且夜行遊﹐遊彼雙闕間。文昌郁云興﹐迎風髙中天。春鳩鳴飛棟﹐流猋激欞軒。顧念蓬室士﹐貧賤誠足憐。薇藿弗充虛﹐皮褐猶不全。慷慨有悲心﹐興文自成篇。寶棄怨何人﹖和氏有其愆。彈冠佚知己﹐知己誰不然。良田無晚歲﹐膏澤多丰年。亮懷璠玙美﹐積久徳逾宣。親交義在惇﹐申章復何言﹗﹝逾﹐五臣作愈。﹞

《贈丁儀》初秋涼气發﹐庭樹微銷落。凝霜依玉除﹐淸風飄飛閣。朝云不歸山﹐霖雨成川澤。黍稷委疇隴﹐農夫安所獲。在貴多忘賤﹐爲恩誰能博﹗狐白足禦冬﹐焉念無衣客﹗思慕延陵子﹐寶劍非所借。子豈寧爾心﹐親交義不薄。

《贈王粲》端坐苦愁思﹐欖衣起西遊。樹木發春華﹐淸池激長流。中有孤鴛鴦﹐哀鳴求匹儔。我願執此鳥﹐惜哉無輕舟﹗欲歸忘故道﹐顧望但懷愁。悲風鳴我側﹐羲和逝不畱。重陰潤萬物﹐何懼澤不周﹖誰令君多念﹐自使懷百憂。

《又贈丁儀王桀》從軍度函谷﹐驅馬過西京。山岑髙無極﹐涇渭揚濁淸。壯哉帝王居﹐佳麗殊百城。貝闕出浮雲﹐承露槪﹝泰﹞﹝太﹞淸。皇佐揚天惠﹐四海無交兵。權家𨿽愛勝﹐全國爲令名。君子在末位﹐不能歌徳聲。丁生怨在朝﹐王子歡自營。歡怨非貞則﹐中和誠可經。﹝岑一作峯﹞

《贈丁翼》嘉賓塡城闕﹐丰膳出中廚。吾與二三子﹐曲宴此城隅。秦箏發西气﹐齊瑟揚東謳。肴來不虛歸﹐觴至反無餘。我豈狎異人﹐朋友與我俱。大國多良材。譬海出明珠。君子義休偫﹐小人徳無儲。積善有餘慶﹐榮枯立可須。滔蕩固大節﹐時俗多所拘。君子通大道﹐無願無世儒。

《贈白馬王彪》序曰﹕黃初四年﹝正﹞﹝五﹞月﹐白馬王﹑任城王與余俱朝京師﹐會節气。到洛陽﹐任城王薨。至七月﹐與白馬王還國。後有司以二王歸蕃﹐道路宜異宿止﹐意每恨之﹗蓋以大別在數日﹐是用自剖﹐與王辭焉﹐憤而成篇。謁帝承明廬﹐逝將歸舊疆。淸晨發皇邑﹐日夕過首陽。伊洛廣且深﹐欲濟川無梁。泛舟越洪濤﹐怨彼東路長﹐顧瞻戀城闕﹐引領情內傷。﹝廣一作曠。﹞其二大谷何寥廓﹐山樹郁蒼蒼。霖雨泥我塗﹐流潦浩縱橫。中逵絕無軌﹐攺轍登髙岡。修阪造云日﹐我馬玄以黃。﹝大五臣作太。﹞其三玄黃猶能進﹐我思郁以紆﹐郁紆將何念﹐親愛在離居。本圖相與偕﹐中更不克俱。鴟梟鳴衡軛﹐豺狼當路衢﹔蒼蠅兼白黑﹐讒巧令親疏。欲還絕無蹊﹐攬轡止踟躕。﹝何念今本作難進﹐令今本作反。﹞其四蜘躕亦何畱﹖相思無終極﹗秋風發微涼﹐寒蟬鳴無側。原野何蕭條﹐白日忽西匿。歸鳥赴喬林﹐翩翩厲羽翼。孤獸走索羣﹐銜艸不遑食。感物傷我懷﹐撫心長太息。﹝太﹐魏志作嘆。﹞其五太息將何爲﹖天命與我違﹗柰何念同生﹐一往形不歸。孤魂翔故域﹐靈柩寄京師。存者忽復過﹐亡沒身自衰。人生處一世﹐忽若朝露晞。年在桑楡間﹐影響不能追。自顧非金石﹐咄唶令心悲。唶一作吒。其六心悲動我神﹐棄置莫復陳。丈夫志四海﹐萬里猶比憐。恩愛苟不虧﹐在遠分日親。何必同衾幬﹐然後展殷勤。憂思成疾疹﹐無乃兒女仁。倉卒骨肉情﹐能不懷苦辛﹗其七苦辛何慮思﹖天命信可疑﹗虛無求列仙﹐松子久吾欺。變故在斯須﹐百年誰能持。離別永無會﹐執手將何時﹖王其愛玉體﹐俱享黃髮期。收淚卽長路﹐援筆從此辭。﹝路﹐志作塗。﹞

《送應氏詩二首》其一步登北邙阪﹐遙望洛陽山。洛陽何寂寞﹐宮室盡燒焚。垣墻皆頓擗﹐荊棘上參天。不見舊耆老﹐但睹新少年。側足無行徑﹐荒疇不復田。遊子久不歸﹐不識陌與阡。中野何蕭條﹐千里無人煙。念我平常居﹐气結不能言。﹝平常居一作平生親。﹞其二淸時難屢得﹐嘉會不可常。天地無終極﹐人命若朝霜。願得展嬿婉﹐我友之朔方。親暱並集送﹐置酒此河陽。中饋豈獨薄﹐賓飲不盡觴。愛至望苦深﹐豈不愧中腸。山川阻且遠﹐別促會日長。願爲比翼鳥﹐施翮起髙翔。

《三良詩》功名不可爲﹐忠義我所安。秦穆先下世﹐三臣皆自殘。生時等榮樂﹐旣沒同憂患。誰言捐軀易﹖殺身誠獨難﹗攬涕登君墓﹐臨穴仰天嘆。長夜何冥冥﹐一往不復還。黃鳥爲悲鳴﹐哀哉傷肺肝。

《遊仙詩》人生不滿百﹐戚戚少歡娛。意欲奮六翮﹐排霧淩紫虛。蟬蛻同松喬﹐翻迹登鼎湖。翺翔九天上﹐騁轡遠行遊。東觀扶桑曜﹐西臨弱水流﹐北極玄天渚﹐南翔陟丹丘。﹝威戚﹐一作歲歲﹔玄天﹐一作登玄。﹞

《雜詩六首》其一髙臺多悲風﹐朝日照北林。之子在萬里﹐江湖迥且深。方舟安可極﹐離思故難任。孤雁飛南遊﹐過庭長哀吟。翹思暮遠人﹐願欲托遺音。形影忽不見﹐翩翩傷我心。其二轉蓬離本根﹐飄颻隨長風。何意回飈舉﹐吹我入雲中。髙髙上無極﹐天路安可窮﹗類此遊客子﹐捐軀遠從戎。毛褐不掩形﹐薇藿常不充。去去莫復道﹐沈憂令人老。﹝遊客﹐一作遊宕。﹞其三西北有織婦﹐綺縞何濱紛。明晨秉機杼﹐日昃不成文。太息終長夜﹐悲嘯入靑雲。妾身守空閨﹐良人行從軍。自期三年歸﹐今已歷九春。飛鳥繞樹翔﹐噭噭鳴索羣。願爲南流景﹐馳光見我君。﹝飛﹐《玉臺》作孤。﹞其四南國有佳人﹐容華若桃李。朝遊江北岸﹐夕宿瀟湘沚。時俗薄朱顏﹐誰爲發皓齒。俛仰歲將暮﹐榮耀難久恃﹝俛﹐一作俯﹔夕宿瀟湘沚﹐善作日夕宿湘沚。﹞其五僕夫早嚴駕﹐吾將遠行遊。遠行欲何之﹖吳國爲我仇。將騁萬里途﹐東路安足由﹗江介多悲風﹐淮泗馳急流。願欲一輕濟﹐惜哉無方舟﹗閒居非吾志﹐甘心赴國擾。﹝遠行﹐五臣作行遠。都玄敬《詩話》云﹕曹子建雜詩閒居非吾志﹐甘心赴國憂。又云國仇量不塞﹐甘心思喪元﹐老瞞而有是兒﹐寧不助其姦雄。﹞其六飛觀百餘尺﹐臨牖禦欞軒。遠望周千里﹐朝﹝日﹞﹝夕﹞見平原。烈士多悲心﹐小人媮自閒。國仇亮不塞﹐甘心思喪元。拊劍西南望﹐思欲赴太山。弦急悲聲發﹐聆我慷慨言。﹝禦﹐五臣作仰。﹞

《閨情》攬衣出中閨﹐逍遙步兩楹。閒房何寂寞﹐綠艸被階庭。空室自生風﹐百鳥翩南徵。春思安可忘﹐憂戚與我﹝君﹞並。佳人在遠道﹐妾身單且煢。歡會難再遇﹐芝蘭不重榮。人皆棄舊愛﹐君豈若平生。寄松爲女蘿﹐依水如浮萍。賫身奉衿帶﹐朝夕不墮傾。儻終顧盼恩﹐水副我中情。﹝室﹐一作穴。儻終顧盼恩﹐一作儻能終顧盼。﹞

《七哀詩》明月照髙樓﹐流光正徘徊。上有愁思婦﹐悲嘆有餘哀。借問嘆者誰﹖言是蕩子妻。君行逾十年﹐孤妾常獨棲。君若淸路塵﹐妾若濁水泥﹕浮沈各異勢﹐會合何時諧﹖願爲西南風﹐長逝入君懷。君懷良不開﹐賤妾當何依﹗﹝《韻語陽秋》云「《七哀詩》起曹子建﹐其次則王仲宣﹑張孟陽。釋詩者謂病而哀﹑義而哀﹑感而哀﹑悲而哀﹑耳目開見而哀﹑口嘆而哀﹑鼻酸而哀﹐謂一事而七者具也。於建之七哀﹐在於獨棲之思婦﹔仲宣之七哀﹐在於棄子之婦人﹔張孟陽之七哀﹐在於已毀之園寢。唐陶雍亦有《七哀詩》﹐所謂君若無定云﹐妾作不動山。云行出山易﹐山逐云去難。是皆以一哀而七者具也。﹞﹝南方有瘴气﹐晨鳥不得飛。﹞

《情詩》微陰翳陽景﹐淸風飄我衣。遊魚潛綠水﹐翔鳥薄天飛。眇眇客行士﹐遙役不得歸。始出嚴霜結﹐今來白露晞。遊子嘆《黍離》﹐處者歌《式微》。慷慨對嘉賓﹐淒愴內傷悲。

《喜雨詩》天覆何彌廣﹐苞育此羣生。棄之必憔悴﹐惠之則滋榮。慶雲從北來﹐郁述西南徵。時雨中夜降﹐長雷周我庭。嘉種盈膏壤﹐登秋畢有成。﹝太和二年大旱﹐三麥不收﹐百姓分於饑餓。﹞

《七步詩》煮豆持作羹﹐漉豉以爲汁。萁向釜下然﹐豆在釜中泣。本是同根生﹐相煎何太急﹗﹝萁向﹐一作萁在﹔釜下﹐一作釜中。﹞煮豆燃豆萁﹐豆在釜中泣。本是同根生﹐相煎何太急。﹝《漫叟詩話》云﹕曹子建《七步詩》﹐世傳煮豆燃豆萁﹐豆在釜中泣。一本云﹕萁向釜下燃﹐豆在釜中泣。其工拙淺深﹐必有以辧之者。﹞

《失題》雙鶴俱邀遊﹐相失東海傍。雄飛竄北朔﹐雌驚赴南湘。棄我交頸歡﹐離別各異方。不惜萬里道﹐但恐天网張。

《離友詩二首》鄕人有夏侯威者﹐少有成人之風。余尙其爲人﹐與之暱好。王師振旅﹐送余於魏邦﹐心有眷然﹐爲之隕涕。乃作離友之詩。其辭曰﹕﹝其一﹞王旅遊兮背故鄕﹐彼君子兮篤人綱﹐滕余行兮歸朔方。馳原隰兮尋舊疆﹐車載奔兮馬繁驤。涉浮濟兮泛輕航﹐迄魏都兮息蘭房﹐展宴好兮惟樂康。﹝車﹐一作我車。﹞﹝其二﹞涼風肅兮白露滋﹐木感气兮柔葉辭。臨淥水兮登重基﹐折秋華兮采靈芝﹐尋永歸兮贈所思﹐感離隔兮會無期﹐伊郁悒兮情不怡﹗﹝本集止載前一首﹐今考《藝文》﹐附入。《初學記》載二句云﹕日匿景兮天微陰﹐經回路兮造北林。當別有一首也。﹞

《妒詩》嗟爾同衾﹐曾不是志。寧彼冶容﹐安此妒忌。

《髑髏詩》牢落冥寞﹐與道相驅。隱然長寢﹐其樂無逾。

《艷歌》出自薊北門﹐遙望胡池桑。枝枝自相值﹐葉葉自相當。

《樂府》墨出靑松煙﹐筆出狡免翰。古人感鳥迹﹐文字有攺判。

《芙蓉池》逍遙芙蓉池﹐翩翩戲輕舟。南揚棲雙鵠﹐北柳有鳴鳩。

《言志》慶雲未時興﹐雲龍潛作魚。神鸞失其儔﹐還從燕雀居。

《雜詩》悠悠遠行客﹐去家千餘里。出亦無所之﹐入亦無所止。浮雲翳日光﹐悲風動地起。

《正會詩》初歲元祚﹐吉日惟良。乃爲嘉會﹐宴此髙堂。尊卑列敍﹐典而有章。衣裳鮮潔﹐黼黻玄黃。淸酤盈爵﹐中坐騰光。珍膳雜遝﹐充溢圓方。笙磐旣設﹐琴瑟俱張。悲歌厲響﹐咀嚼淸商。俯視文軒﹐仰瞻華梁。願保玆善﹐千載爲嘗。歡笑盡娛﹐樂哉未央。室家榮貴﹐壽若東皇。﹝本集前載並從《藝文》﹐未全。﹞

《樂府歌》膠漆至堅﹐浸之則離。皎皎素絲﹐隨染色移。君不我棄﹐讒人所爲。

《古詞》還行秋殿﹐入侍君王。椒房丹幃﹐楚組連綱。

《樂府》市肉取肥﹐酤酒取醇。交觴接杯﹐以致殷勤。

《苦熱行》行遊到日南﹐經歷交趾鄕。苦熱但暴露﹐越夷水中藏。

《結客篇》結客少年場﹐報怨洛北荒。

《樂府歌詞》所賫千金﹝之寶﹞劍﹐通犀﹝文玉﹞間碧玙。翡翠飾雞壁﹐標首明月珠。

《陌上桑》望雲際﹐有眞人。安得輕舉繼淸塵。執電鞭﹐馳飛麟。

《雜詩》美玉生磐石﹐寶劍出龍淵。帝王臨朝服﹐秉此威百蠻。﹝��歷見貴﹐雜糅�刀間。﹞

《遺句》如彼翰鳥﹐或飛戾天。《善哉行》復爲時所拘﹐羈紲作微臣。《天地篇》長者賜顏色﹐泰山可動移。《艷歌行》巢﹑許蔑四海﹐商賈爭一錢。《樂府歌》齊謳楚舞紛紛﹐歌聲上徹靑雲。《歷九秋妾薄命行》夏節純和天淸涼﹐百艸滋植舒蘭芳。《艷歌行》日匿景兮天微陰﹐經迥路兮造北林。《離友詩》膏木誰爲容﹐明鏡暗不治。《七哀詩》人遠精神近﹐寤寐夢容光。《離別詩》一顧千金重﹐何必珠玉賤。

《陳思王傳》陳思王植﹐字子建。年十餘歲﹐誦讀《詩》《論》及辭賦數十萬言﹐善屬文。太祖嘗視其文﹐謂植曰「汝倩人邪﹖」植跪曰﹔「言出爲論﹐下筆成章﹐顧當面試﹐柰何倩人﹖」時鄴銅爵臺新成﹐祖諸太悉將子登臺﹐使各爲賦。植援筆立成﹐可觀﹐太祖甚異之。性簡易﹐不治威儀。輿馬服飾﹐不尙華麗。每進見難問﹐應聲而對﹐特見寵愛。建安十六年﹐封平原侯。十九年﹐徒封臨菑侯。太祖徵孫權﹐使植畱守鄴﹐戒之曰「吾昔爲頓丘令﹐年二十三。思此時所行﹐無悔於今。今汝年亦二十三矣﹐可不勉與﹗」植旣以才見異﹐而丁儀﹑丁廙﹑楊修等爲之羽翼。太祖狐疑﹐幾爲太子者數矣。而植任性而行﹐不自雕勵﹐飲酒不節。文帝禦之以術﹐矯情自飾﹐宮人左右﹐並爲之說﹐故遂定爲嗣。二十二年﹐增﹝植﹞﹝置﹞邑五千﹐並前萬戶。植嘗乘車行馳道中﹐開司馬門出。太祖大怒﹐公車令坐死。由是重諸侯科禁﹐而植寵日衰。太祖旣慮始終之變﹐以楊修頗有才策﹐而又袁氏之甥也﹐於是以罪誅修。植益內不自安。二十四年﹐曹仁爲關羽所圍。太祖以植爲南中郎將﹐行徵虜將軍﹐欲遣救仁﹐呼有所敕戒。植醉不能受命﹐於是悔而罷之。文帝卽王位﹐誅丁儀﹑丁廙並其男口。植與諸侯並就國。黃初二年﹐監國謁者灌均希指﹐奏「植醉酒悖慢﹐劫脇使者」。有司請治罪﹐帝以太后故﹐貶爵安鄕侯。其年攺封鄄城侯。三年﹐立爲鄄城王。邑二千五百戶。四年﹐徙封雍丘王。其年﹐朝京都﹐上表獻詩二篇。帝嘉其辭義﹐優詔答勉之。六年﹐帝東徵﹐還過雍丘﹐幸植宮﹐增戶五百。太和元年﹐徙封浚儀。二年﹐復還雍丘。植常自憤怨﹐抱利器而無所施﹐上疏求自試。﹝文見《求自試表》。此略﹞三年﹐徙封東阿。五年﹐復上疏求存問親戚﹐因致其意﹝文見前《求通親親表》。此略﹞。詔報﹝曰「蓋教化所由﹐各有隆獘﹐非皆善始而惡終也﹐事使之然。故夫忠厚仁極艸木﹐則《行葦》之詩作﹔恩澤衰薄﹐不親九族﹐則《角弓》之章刺。今令諸國兄弟﹐情理簡怠﹐妃妾之家﹐膏沐疏略﹐朕縱不能惇而睦之﹐王援古諭義備悉矣﹐何言精誠不足以感通哉﹖夫明貴賤﹐祟親親﹐禮賢良﹐順少長﹐國之綱紀﹐本無禁固諸國通問之詔也﹐矯枉過正﹐下吏懼遣﹐以至於此耳。已敕有司﹐﹞如王所訴。」植復上疏陳審舉之義﹝文見前《陳審舉表》此略﹞﹐帝輒優文答報。其年冬﹐詔諸王朝六年正月。其二月﹐以陳四縣封植爲陳王﹐邑三千五百戶。植每欲求別見獨談﹐論及時政﹐幸冀試用﹐終不能得。旣還﹐悵然絕望。時法制﹐待藩國旣自峻迫﹐寮屬皆賈豎下才﹐兵人給其殘老﹐大數不過二百人。又植以前過﹐事事復減半﹐十一年中而三徙都﹐常汲汲無歡﹐遂發疾薨﹐時年四十一。遺令薄葬。以小子志﹐保家之主也﹐欲立之。初﹐植登魚山﹐臨東阿﹐喟然有終焉之心﹐遂營爲墓。子志嗣﹐徙封濟北王。景初中詔曰「陳思王昔𨿽有過失﹐旣克己愼行﹐以補前闕﹐且自少至終﹐篇籍不離於手﹐誠難能也。其收黃初中諸奏植罪狀﹐公卿已下議﹝中書﹞尙書﹑祕書﹑﹝中書﹞三府﹑大鴻臚者皆削除之。撰錄植前後所著賦頌詩銘雜論凡百餘篇﹐副藏內外。」志累增邑﹐並前九百九十戶。

《上九尾狐表》黃初元年十一月二十三日於鄄城縣北﹐見眾狐數十首在後﹐大狐在中央﹐長七八尺﹐赤紫色﹐舉頭樹尾﹐尾甚長大﹐林列有枝甚多。然後知九尾狐。斯誠聖王徳政和气所應也。﹝嚴可均《全三國文》引《開元占經》一百十六﹞

《毀鄄城故殿令》令﹕鄄城有故殿﹐名漢武帝殿。昔武帝好遊行﹐或所幸處也。梁桷傾頓﹐棟宇零落。修之不成良宅﹐置之終於毀壞﹐故頗撤取﹐以備宮捨。余時獲疾﹐望風乘虛﹐卒得恍惚﹐數日後瘳。而醫巫妄說﹐以爲武帝魂神﹐生玆疾病。此小人之無知﹐愚惑之甚者也。昔湯之隆也﹐則夏館無餘迹﹔武之興也﹐則殷臺無遺基﹔周之亡也﹐則伊洛無只椽﹔秦之滅也﹐則阿房無尺梠。漢道衰則建章撤﹐靈帝崩則兩宮燔。髙祖之魂不能�未央﹐教明之神不能救徳陽。天子之存也﹐必居名邦�土﹔則死有知﹐亦當逍遙於華都﹐畱神於舊室。則甘泉通天之臺﹐去陽九層之閣﹐足以綏神育靈。夫何戀於下縣﹐而居靈於朽宅哉﹖以生諭死﹐則不然也﹐況於死者之無知乎﹗且聖帝明王顧宮闕之泰﹐苑囿之侈﹐有妨於時者﹐或省於惠人。況漢氏絕業﹐大魏龍興﹐只人尺土﹐非復漢有。是以咸陽則魏之西都﹐伊洛爲魏之東京﹐故夷朱雀而樹閶闔﹐平徳陽而建泰極﹐況下縣腐殿爲狐貍之窟藏者乎﹗今將撤壞﹐以修殿捨﹐恐無知之人﹐坐自生疑﹐故爲此令﹐亦足以反惑而解迷焉﹗﹝嚴可均《全三國文》﹞

《禹廟贊序》有禹祠﹐植移於其城﹐城本名杞城。﹝嚴可均《全三國文》﹞

《釋疑論》初謂道術﹐直呼愚民詐僞空言定矣﹗及見武皇帝試閉左慈等令斷谷﹐近一月﹐而顏色不減﹐气力自若。常云可五十年不食。正爾﹐復何疑哉﹗令甘始以藥含生魚而煮之於沸脂中﹐其無藥者﹐熟而可食﹔其銜藥者﹐遊戲終日﹐如在水中也。又以藥粉桑以飼蠶﹐蠶乃到十月不老。又以住年藥食雞雛及新生犬子﹐皆止不復長。以還白藥食犬﹐百日毛盡黑。乃知天下之事不可盡知﹐而以臆斷之﹐不可任也。但恨不能專聲色﹐專心以學長生之道耳。﹝丁晏《曹集詮評》﹞

《失題》皇考建世業﹐余從徵四方。櫛風而沐雨﹐萬里蒙露霜。劍戟不離手﹐鎧甲爲衣裳。﹝《太平禦覽》三百三十九﹞

《詰紂文》祟侯何功﹖乃用爲輔。西伯何辜﹖囚之囹圄。囹圄旣成﹐負土旣盈﹐興立炮烙﹐賊害忠貞。﹝嚴可均《全三國文》引《封氏聞見記》六﹞

《螢火論》《詩》云﹕熠熠宵行。章句以爲鬼火﹐或謂之燐。未爲得也。天陰沈數雨﹐在於秋日﹐螢火夜飛之時也﹐故云宵行。然腐艸木得濕而光﹐亦有明驗﹐眾說並爲螢火﹐近得實也。﹝張文虎《舒藝室雜著》據《詩經﹟東山篇﹟正義》引補﹞

《列女傳頌》尙卑尊禮﹐來世作程。

《代劉勛妻王氏見出爲詩》人言去婦薄﹐去婦情更重。千里不唾井﹐況乃昔所奉。遠望未爲遙﹐踟躕不得共。﹝校點按﹕此篇丁晏《曹集詮評》疑非植作﹞

《善哉行》來日大難﹐口燥唇幹。今日相樂﹐皆當喜歡。經歷名山﹐芝艸翩翩。仙人王喬﹐奉藥一九。自惜袖短﹐內手知寒。愁無靈轍﹐以救趙宣。月沒參橫﹐北斗闌干。親友在門﹐饑不及餐。歡日尙少﹐戚日苦多﹐以何忘憂﹐彈箏酒歌。淮南八公﹐要道不煩﹐參駕六龍﹐遊戲云端。如彼翰鳥﹐或飛戾天。

《君子行》君子防未然﹐不處嫌疑間。瓜田不納履﹐李下不整冠。叔嫂不親授﹐長幼不並肩。和光得其柄﹐謙恭甚獨難。周公下白屋﹐吐哺不及餐。一沐三握發﹐後世稱聖賢。﹝《藝文類聚》四十一﹞

《悲命賦》哀魂靈之飛揚。﹝《文選》江淹《別賦》李注﹞

《感時賦》惟淫雨之永降﹐曠三旬而未晞。﹝《文選》鮑明遠《苦熱行》李注﹞

《宴樂賦》神龜歌舞異俗﹐猿戲索上尋種。﹝《北堂書鈔》一百十三﹞

《慰情賦》黃初八年正月雨﹐而北風飄寒﹐園果墮冰﹐枝榦摧折。﹝《北堂書鈔》一百五十六﹞

《洛陽賦》狐貉穴於紫闥兮﹐茅莠生於禁闥。本至尊之攸居﹐�於今之可悲。﹝《北堂書鈔》一百五十八﹞

《射雉賦》暮春三月﹐宿麥盈野﹐野雉羣飛。﹝《初學記》三﹞

《扇賦》情駘驗蕩而外得﹐心悅豫而內安。增吳氏之姣好﹐發西子之玉顏。﹝《初學記》十九﹐《太平禦覽》三百八十一﹞

《遙逝》晨秋气之可悲兮﹐涼風肅其嚴厲。神龍盤於重泉兮﹐騰蛇蟄於幽穴。﹝《北堂書鈔》一百五十八﹞

《結客篇》利劍手中鳴﹐一擊兩屍僵。﹝《文選》鮑明遠《結客少年場行》李注引﹞

《雜詩》離思一何深。﹝《文選》陸機《赴洛詩》李注引﹞

《寡婦詩》髙墳郁兮巍巍﹐松柏森兮成行﹝《文選》謝靈運《廬陵王墓下作》李注﹞

《述仙》遊將升雲煙。﹝《文選》謝靈運《入華子岡詩》李注﹞

《失題》遊鳥翔故巢﹐狐死反丘穴。我信歸舊鄕﹐安得憚離別。﹝《北堂書鈔》一百五十八﹞髙談虛論﹐問彼道驚。﹝《文選》謝靈運《擬鄴中集詩》李注﹞彈箏奮逸響﹐新聲妙入神。﹝《北堂書鈔》一百十﹞華屏列曜﹐藻帳垂陰。﹝《北堂書鈔》一百三十二﹞寒鶬蒸麑。﹝《北堂書鈔》一百四十五﹞秋商气轉微涼。﹝《北堂書鈔》一百五十四﹞長鋏鳴鞘弓。﹝《太平禦覽》三百四十六﹞金樽玉杯﹐不能使薄酒更厚。﹝《文選》江文通《望荊山詩》李注﹞烏鳥起舞﹐鳳凰吹笙。﹝《北堂書鈔》一百十﹞魴腴熊掌﹐豹胎龜腸。﹝《北堂書鈔》一百四十二﹞橙橘批杷﹐甘蔗代出。﹝《太平禦覽》九百七十一﹞情注於皇居﹐心在乎紫極。﹝《文選》潘安仁《西徵賦》李注﹞諸公熙朝之輔﹐每作粥食之候﹐肴惟蔬薤。﹝《北堂書鈔》一百四十四﹞卽日奉油囊之賜。﹝《北堂書鈔》一百三十六﹞卽日奉手詔﹐驚喜踴躍也。﹝《北堂書鈔》一百三﹞身輕蟬翼﹐恩重泰山。﹝《文選》潘安仁《河陽縣詩》李注﹞賜邁越﹝紐﹢醜﹞谷。﹝《北堂書鈔》十九﹞爵重才輕。﹝《文選》張茂先《答何劭詩》李注﹞

《亟出行》蒙霧犯風塵。﹝《文選》謝玄暉《和王著作八公山詩》李注﹞

《樂府》口厭常珍﹐乃購麟凰。熊蹯豹胎﹐百品異方。惠肴蘭藉﹐五味雜香。﹝《北堂書鈔》一百四十二﹞

《王陵贊》從漢有功﹐少文任气。髙後封呂﹐直而不屈。

《黻贊》有皇子登﹐是臨天位。黻文字裳﹐組華於黻。﹝《韻補》四﹞

《王霸贊》壯气挺身奮節﹐所徵必拔﹐謀顯垂惠。﹝《韻補》四﹞

《孔甲贊》行有順天﹐龍出河漢﹐雌雄各一﹐是擾是豢。﹝《韻補》四﹞

《罷朝表》覲玉容而慶薦﹐奉歡宴而慈潤。﹝《文選》陸士龍《大將軍宴會詩》李注﹞

《求習業表》𨿽免大誅﹐得歸本國。﹝《文選》曹子植《責躬詩》李注﹞

《求出獵表》臣自招罪釁﹐徒居京師﹐待罪南宮。﹝《文選》曹子建《責躬詩》李注﹞

《辧問》赫然而日曜之。﹝《文選》潘安仁《關中詩》李注﹞君子隱居以養眞也。衡門茅茨。﹝《文選》陶淵明詩《還江陵詩》李注﹞遊說之士﹐星流電耀。﹝《文選》劉孝標《廣絕交論》李注﹞於徒苞懷仁義﹐銳精詩書。﹝《北堂書鈔》九十七﹞

《遺句》明鏡於三光。﹝《北堂書鈔》七﹞探海出珠﹐舉网羅鳳。﹝《北堂書鈔》十一﹞羣士慕響﹐俊乂來仕。﹝《北堂書鈔》十一﹞集帝宇。﹝《北堂書鈔》十一﹞奇才美藝﹐通微入神。﹝《北堂書鈔》十二﹞至治洞和﹝《北堂書鈔》十五﹞國靜民康﹐充實殷富。﹝《北堂書鈔》十五﹞泰階夷淸。﹝《北堂書鈔》十五﹞仁聖相襲。﹝《北堂書鈔》十七﹞天罔不矜。﹝《北堂書鈔》二十一﹞離宮觀畫。﹝《北堂書鈔》二十五﹞野無旨酒﹐進玆行潦。﹝《北堂書鈔》八十九﹞

