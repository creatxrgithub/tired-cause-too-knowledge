《龍湖檇李題詞》正續兩編﹝淸﹞李培增編

龍湖檇李題詞

天下何地無材﹐不得有心人愛護而培養之﹐則種𨿽美而必絕﹐然卽未至於絕﹐而無幾雅好事者爲之記載焉﹑詠歌焉﹐則其名亦湮投勿彰。夫口之於味﹐有同耆矣。嘉興爲古檇李地﹐見於春秋﹐未考命名之義﹐亦只與老桃北杏等量齊觀焉耳﹐不有張堯同一詩﹐將淨相佳李宋以前若竟無知味者﹐而顧令尢物終古長湮乎﹗一經名流題品﹐而述之者﹐乃津津在齒頰間。往者﹐竹裏王芑亭廣文輯檇李譜﹐搜采綦詳。未數十年﹐不厄於兵燹之摧殘﹐轉累於吏胥之婪索﹐爲寺僧斬伐殆盡﹐淨相之李﹐蓋幾幾乎中絕矣。而去淨相數里而遙﹐龍湖之濱﹐棲檉之裏﹐嘉道時有隱君子泉石先生者﹐姓李氏﹐能詩善畫﹐曾分淨相之種﹐植之家園﹐叔未張解元嘗詠及之。迄今歲積月累﹐蕃衍盈升﹐余內交先生之孫少園﹐每歲分餉瓊漿﹐愧無以報。近少園舉淸儀閣主元唱﹐徵時賢賡和成帙﹐屬余志其顚末。余惟嘉興之號檇李﹐地以果名﹐猶必歷之千餘年而其義始顯。今檇李之盛於隴西﹐是果與姓合而名且益著﹐淨相云乎哉。古稱老聃指李樹而生﹐其所由來者蓋遠已。然非泉石先生三世灌漑之力﹐珍護之勤﹐鳥能蒂固根深﹐久而逾茂若是。是則﹐天之生材鍾於地﹐實成於人﹐其中隱顯盛衰之故﹐物固有莫能自主者。𨿽然﹐物待人以傳﹐人亦曷嘗不借物以傳﹖斯編出﹐而諸君子一篇一什﹐方且繼王氏之譜﹐彬彬然附驥以彰也﹐不綦幸歟。

光緒二十八年夏五里人吳受福書。

龍湖檇李徵詩啟

家住龍湖﹐居鄰鴛水﹐隸嘉禾之舊壤﹐實檇李之名區。依庇光天﹐小茸三間艸舍﹔旁畱隙地﹐閒開半畝林園。因之折柳爲樊﹐疏泉作沼﹐栽時花於楹外﹐種桂果於墻陰。移得仙根﹐曾沐禪門法雨﹐度稽分野﹐實孕斗柄瑤星。在昔日﹐重越女之爪痕﹐於我家﹐紀先人之手植。洎乎﹐白花春放﹐朱實夏垂﹐香馥鬱兮爽心﹐色斑爛兮耀目。摘承筐篚﹐用伸芹獻之忱﹔分饋親朋﹐聊盡桃投之雅。而乃珠璣下惠﹐倡先聲者已有堯同﹔錦繡題來﹐振嗣響者非無倦圃。增盛名於尢物﹐得佳句於奚囊。因思﹐元白才髙﹐本唱酬之不厭﹔且羨﹐陰何學富﹐自屬和之無𨿽。詞章非定七言﹐體裁不拘一律。謹將登諸梨棗﹐飭以縹緗﹐行見名噪騷壇﹐譽延藝苑者矣。恭呈蕪啟﹐盼賜瑤章﹗

光緒癸巳夏五龍湖李培增拜手謹啟

龍湖檇李題詞

李九兄泉石先生以檇李一籠見餉﹐色香味具足﹐所謂李中之最。因書舊詠一幀﹐以資補壁之用。嘉興張廷濟叔未

仙根分種自僧廬﹐嘉樹成陰入畫圖。﹝先君子自淨相寺攜栽檇李﹐馮秋鶴山人作畫卷﹐宮保阮師題爲仙根分種圖。馮侍禦孟亭先生贈句云﹕﹝珍果擅名尊魯史﹐仙根分種依儒家。﹞名譜古經眞典重﹐身宜瘦地總淸臒。﹝檇李宜瘦﹐長水朱檢討詩云﹕瘦地偏宜種﹐此非虛語也。﹞且沈冰雪消三伏﹐莫間滄桑沼五湖。最是來禽須料檢﹐重書僮約付園奴。

少園先生精岐黃術﹐肆應之暇﹐雅好林泉。園中有先世移植淨相寺檇李多本。先生加意培養﹐花益蕃衍﹐實益甘馥﹐而淨相寺李﹐日就萎瘁﹐碩果僅存矣。可見物華人傑﹐其興洵非偶然也。他日李園之李﹐采人志乘﹐吾知淨相名產﹐西子爪痕﹐不得擅美千古矣。因擬七古二十三韻﹐以志其盛。蕭山沈炳﹖式亭

先生妙手能活人﹐余澤蔚爲園中春。園中春色先生澤﹐千樹李花霏雪白。白雪霏殘瓊顆存﹐猶見佳人指爪痕。吳越爭戰今何在﹐淨相片土滄桑攺。惟有龍湖李氏園﹐李實垂垂李樹蕃。漫說安期海上棗﹐三山縹緲煙波浩﹐漫誇紅杏滿林間﹐仙人一去不復還。李兮李兮獨耐久﹐祖孫累代栽培厚。厚徳載物流淸芳﹐樹人樹木計慮長。吁嗟乎﹐自來佳果與佳士﹐多耀光彩乾坤裏。世擅歧黃神乎技﹐良醫良相本無升﹐韻事應傳李園李。

詠檇李四絕贈少園先生陽湖劉炳照光三

古城遺迹認依稀﹐朱實離離映夕暉﹐爭說西施曾醉此﹐長畱爪印是耶非。潘徐聲價本非差﹐眞種先開淨相花﹐古寺移來余手澤﹐仙根畢竟屬君家。倦圃曹兮竹垞朱﹐畱題佳果重名區﹐如君不減周王誼﹐報玖應添第二圖。﹝王芑亭茂才嘗以檇李餉周末庵廣文﹐廣文爲作報玖圖﹐張叔未先生題其端曰﹕報檇李也﹐並媵一絕﹐有「左傳翻將作鄭箋」之名﹐藝林傳爲佳話。﹞孫郎遠饋昔情殷﹐今寫新詩寄與君﹐欲向詩人分口福﹐承筐倘許挹淸芬。﹝新塍孫翰香﹐昔年曾以張園檇李寄貽。﹞

少園先生索題檇李﹐卽用眉壽老人韻。宜興吳鋆劍泉

分植靈根柱下廬﹐玉衡精气聚鴛湖。芳名直壓荔文譜﹐畫卷爭題橘柚圖。宅裏宜同魁栗志﹐丰標不讓老梅臒。漸無瓊玖貽良友﹐檢點詩囊遞小奴。橘柚我懷玉局廬﹐珍奇果品又龍湖﹐情承柱史傾筐實﹐錄入桐君配藥圖。輕掐吳妃增貴重﹐遙分僧捨倍淸臒。潘徐且漫爭聲價﹐恰侶葡萄壓酪奴。

詠檇李贈李少園秀水張鳴珂公束

嘻嘻鳴蜩倚檻聽﹐僧房茶火一鑪靑﹐仙根蟠處堪消夏﹐有客來尋檇李亭。吳越相爭事漫論﹐至今艷說薴蘿村﹐含毫欲仿來禽帖﹐先向珍叢覓爪痕。

詠檇李次張公束大令元韻﹐卽呈少園先生郢政。山陰金石夔伯

鶯啼密葉雨餘聽﹐仙種堪驕南郡靑﹐卻悵石林懷古句﹐沙禽普占寺前亭。﹝秀水蔣石林先生有「一從人去沙禽占﹐檇李空傳獨有亭」之名。自注「亭在金明寺前」。﹞龍湖淸景倚箋論﹐﹝李園檇李﹐爲龍湖八景之一。﹞記得花開月滿村﹐霸气已隨流水去﹐酒邊猶自認香痕。

檇李題詞爲李少園作陽湖左運奎祉文

吳越干戈事已空﹐名園畱得樹蔥蘢﹐如今佳果爭顏色﹐猶是當年戰血紅。朱實登盤醉眼開﹐纖痕一撚費疑猜﹐怪他入口淸如許﹐曾倩西施染指來。誰將鉛淚灑枝頭﹐孕得瓊漿似玉柔﹐若使太眞知此味﹐紅塵應免荔文愁。節逢小暑子盈枝﹐對景閒翻竹垞詩﹐淨相禪林眞種在﹐訪君篁裏未嫌遲。

龍湖檇李歌﹐卽呈少園先生粲政嘉善唐步云嘯登

楊家梅﹐陸氏橘﹐綺齡至性同超脫﹔尙書杏﹐學士蓮﹐藝林韻事被管弦。李君小築鴛水宅﹐拓地龍湖綿世澤。雅符元亮竹三竿﹐合擬孔明桑八百。魏武塘﹖檇李城﹐相隔一水彌盈盈。少年漫遊至此地﹐寄懷勝迹憐芳名。淨相寺邊多植李﹐吳越弄兵西子起﹐一掐常畱指爪痕﹐佳話而今播千里。移來此果屬君家﹐兩葉云根似雪花﹐朱實離離入肴席﹐綠陰纂纂分窗紗。吁嗟乎﹐新黨舊黨亂朝政﹐時局蒼茫不可問﹐僅存碩果系苞桑﹐意苡懷疑桃失信。孰若閒翻種植篇﹐攜鋤世外耽林泉﹐禽鳥時將好音送﹐他乎仙乎李謫仙。

少園先生屬賦檇李﹐勉成三絕﹐卽請斧政嘉善唐際虞贊襄

吳越鏖兵屬此間﹐鴟夷去後霸圖閒﹐反從仙李蟠根處﹐幻出西施醉裏顏。捧來十指不勝尖﹐惹起吳娘笑似鹽﹐誰令枝頭輕一掐﹐爪痕猶印手纖織。隱處曾無車馬喧﹐好從柱下溯淵源﹐栽培若試齊民術﹐先問張園後李園。

少園仁兄以檇李索詩﹐因成二絕奉寄。嘉興石中玉範湖

魯史標名紀物華﹐不須雪藕與甘瓜﹐猶龍一去三千歲﹐終古仙根屬李家。種桃插柳斗新妝﹐﹝長子芳采創建範閣﹐環植桃柳。﹞範蠡湖邊舊艸堂﹐近辟宅西園十畝﹐一枝猶帶爪痕香。﹝新辟十畝間廬﹐植檇李一株。﹞

詠龍湖檇李﹐步張解元叔未韻。嘉興吳受福球軒

仙種長畱處士廬﹐丹靑如展柚堂圖。﹝聞川盛大令百二家﹐有柚堂﹐爲乃翁官龍川時﹐攜核歸種﹐瓜田張徽君爲繪圖紀其事。﹞夙根憶否曾參佛﹐嫁地由來不礙臒。手澤百年同玉樹﹐齒芬人詠繼龍湖。若將蒙化山中比﹐付與君家喚作奴。﹝雲南蒙化諸山亦產醉李﹐桂未谷疑卽檇李﹐見《紮朴》。﹞

少園仁兄屢餉檇李﹐並招飲西園﹐長句奉答。嘉興計延拔磊卿

上古神農開種藝﹐瑤光下降隨靑帝﹐越幾千年老子生﹐指樹爲姓誠得計。從此此姓宜此樹﹐枝連葉接紛無數。佳果忽生吳越間﹐仙根蟠結西園路。西園種本出僧廬﹐潘走徐僵迥不如。聞說曾經西子掐﹐纖纖畱得爪痕初。爪痕一掐眞非偶﹐眉壽老人開笑口﹐自詡詩牌妙入神﹐一篇換得螬余走。詩人老去滄桑變﹐春夜誰家開夜宴。惟有西園樹尙存﹐巋然獨剩靈光殿。園中培植妙如何﹐良法應師郭橐駝。況復主人能愛客﹐懸壺座上酒徒多。酒徒歷歷畱題詠﹐畫意詩情相掩映。四韻偏饒作賦才﹐五言足抵長城勁﹔前畫園林後折枝﹐傳觀我亦獻蕪詞﹐果中之珍本推李﹐李中之最口可知﹐色香味盡超塵俗﹐火棗交梨堪鼎足。樹底行人許整冠﹐道旁別種羞停躅。憶與主人遇蘭若﹐殷勤苦訂來遊約﹐無緣共食詣廬山﹐辜負瓊筵花下酌。勸君酌酒向花前﹐鬥酒應成詩百篇﹐明歲花開紅縹色﹐更尋古種瀨鄕邊。

少園譜兄以檇李圖索題﹐賦此。嘉興吳寶鈞芷涯

爪痕顆顆認西施﹐佳果佳人遇盛時﹐今日仙根蟠竹裏﹐君家可是瀨鄕祠。淨相枝柯飽雪霜﹐婆娑閱盡世蒼涼﹐披圖想見春秋季﹐風雨橫飛滿戰場。

同學陳仲權茂才﹐出少園先生檇李徵詩啟索題拙句﹐賦此寄之。嘉興顧丁謙補屐

檇李城南舊有城﹐相傳地以物爲名﹐潘徐淨相同零落﹐從此西園無與爭。天生佳果屬君家﹐歲歲筵開口福誇﹐我亦垂涎欣欲往﹐衛風三復贈桃瓜。折肱家學紹東垣﹐良相良醫本一原﹐當作杏花栽萬本﹐董仙林後李公園。廉士於陵舊隱居﹝戲謂仲權﹞﹐淸風三日咽嘈余﹐年來飽啖龍湖果﹐應笑生鵝味不如。

少園先生以檇李詩集索題﹐珠玉在前﹐自慚形穢﹐又以荒落日久﹐不揣簡陋﹐勉成二絕﹐聊博吟壇一哂。嘉興譚日森藹萱

佳種珍同碩果存﹐何年分植此仙根﹐潘徐淨相今安在﹐剩有龍湖李氏園。錦句瑤篇貫若珠﹐硯田深愧久荒蕪﹐捧心勉作東施效﹐賺得君家幾顆無。

答少園先生餉檇李海鹽吳賡廷良哉

西子定仙子﹐至今身未死﹐年年撚檇李﹐顆顆爪痕起。朝飫吳宮酏﹐夕弄五湖水﹐物性異彼美﹐戀土不﹖徙。色香味無比﹐淨相寺而已﹐潘奴與徐婢﹐一例等閒視。幽居遠城市﹐栽種親攜耜﹐餉客靑竹匭﹐液滴瓊漿紫。托詠堯同始﹐效顰亦復爾﹐筆落墨污紙﹐動到吾食指。

輔平同門以少園先生檇李徵詩啟見示﹐口占二十韻﹐錄呈點鐵。秀水吳鼎元巽軒

白眼傲千古﹐寸心罕所褒﹐匪余天性刻﹐爲厭俗士澆。不期桑梓間﹐乃有眞賢豪﹐李君風雅士﹐骨格超塵囂﹐夙抱經世術﹐良相齊蕭曹﹐顧乃淡名利﹐遐蹤希漁樵。杏林春日麗﹐橘井寒云髙﹐聊試醫國手﹐神技通肓膏。至誠盡人性﹐物理亦並包﹐名園植佳果﹐檇李夙譽迢。冰盤薦碧實﹐味勝露井桃﹐栽培合時節﹐幾費抱甕勞。一物且得所﹐在宥功自超。泰西課種植﹐富國大業昭﹐中華靳地力﹐百產日漸凋。君眞有特識﹐格物爭龍標﹐推行必盡利﹐自卜一國饒。我生愧不才﹐未蒙投李交。僵臥老樹根﹐饞涎貪且饕﹐題此乞李詩﹐費盡五色毫。

詠龍湖檇李卽呈少園先生政之秀水陶崇信金﹖

栽培不數徐園種﹐匡濟還儲內相才﹐叢李陰中讀靈素﹐神仙陸地此徘徊。世變無涯似奕棋﹐小園庾信賦淸詞﹐會須春夜開樽宴﹐醉我花濃雪聚時。亭樹無塵障綠陰﹐冰盤玉液沁詩心﹐髙蹤借此懸壺隱﹐未許人增杏滿林。映門藤蔓綠連天﹐蜷隱廉溪我亦顚﹐願得蟠根仙種貴﹐棗園缺處補盤旋﹝余家荒園多棗樹﹞。

李少園席上賦檇李詩﹐用張叔未解元韻。秀水陳念曾育周

樹影交加愛此廬﹐主人畱客看晴湖。豪情北海傾樽酒﹐嘉會西園補畫圖。食實竟分廉士飽﹐移根曾見老禪臒﹝謂淨相寺紹升和尙﹞﹐坡仙若啖君家果﹐不羨山中種橘奴。

詠檇李次張叔未先生元韻﹐卽呈少園仁兄郢政。嘉興計燮鈞曙樓

柯條密布讀書廬﹐遙溯嘉名著地圖。愛護園林添食譜﹐飽嘗冰雪稱詩臒。粉痕欲拭還沈水﹐爪印空畱渺泛湖。最好君家佳果熟﹐山中不羨菊爲奴。

少園先生索題檇李圖﹐俚詞二絕﹐彊以報命﹐工拙不計也。嘉興鄭實鐮惕庚

飫聞仙果產新篁﹐自笑生平未始嘗﹐今日捧來名士冊﹐心維口誦幾評量。仙根分植自怡情﹐得此瑤章遠著名﹐我愧才疏無好句﹐拋磚引玉遞心傾。

少園仁兄屢餉檇李﹐賦此奉謝。嘉興錢發榮恆甫

物必以人重﹐地以人得名。浣花艸堂直千古﹐南陽艸廬如雷鳴。一物之細何足數﹐一果之味何足評。王氏有譜實創格﹐今者李君相與成。李君惇孝友﹐朋儕亦多情﹐我儕年年飽瓊玖﹐攜來倒篋筐共傾。李君之李食祖徳﹐李君之李如躬耕﹐不獨果之美﹐貴以徳之淸。一果一孝思﹐灌漑見經營﹐交梨火棗莫與比﹐鮮荔冰瓜莫與爭﹐橘井堪仿佛﹐杏林堪弟兄。我詩何足取﹐聊以布眞誠。鴻篇鉅制盡搜羅﹐騷人韻士並蜂嶸﹐從此李君名不朽﹐一李之重等連城。

少園仁丈見惠檇李﹐並招飲西園﹐賦此畱別。嘉興程鍾裕子良

味苦何須問道旁﹐君家果品壓羣芳。香分橘井淸泉活﹐種乞禪門法雨涼。北海琴樽供管領﹐西園翰墨許評章。年年招我幽篁裏﹐幾度飡霞到畫堂。龍湖堤畔蕩輕舟﹐朱資紛紛映書樓。指樹便知名士姓﹐爪痕端爲美人畱。惠非瓊玖愁難報﹐詩和陽春句漫投﹐占得芳園消得恨﹐使君淸福定千秋。

庚子春暮同人集李氏園﹐拈韻賦檇李各一絕。嘉興朱鶴齡鳴臯

爪痕猶帶美人香﹐南國珍奇樹一行﹐可惜吳宮沈醉日﹐不教花繞納賢堂。

少園先生索題檇李﹐賦此答之。嘉興張存義子貞

朱李紛紛映夕陽﹐龍湖圖畫自天張。一痕爪欲尋西子﹐幾樹身經托梵王。詩訂竹田應續譜﹐風髙橘井易流芳﹐繁華世界淸閒福﹐底怪君家願獨償。

詠李園檇李﹐和淸儀闡主元韻。嘉興髙步云聞欽

幽雅無如處士廬﹐園林好似輞川固。果因越女聲名重﹐種自儒家骨格臒絕勝頻婆來北土﹐遠逾菱芰產南湖。若除此味都凡品﹐莫問梨兒與菊奴。

題少園姻叔檇李圖﹐步汝霏張先生元韻。嘉興陳文照子光

咸知嘉樹托僧廬﹐那說西園亦有圖。分種昔曾勞處士﹐題詞今始倩詩臒。顆同羊棗傳千載﹐地似龍形傲五湖。果譜倘然增位置﹐芳名定勝荔支奴。

少園先生見贈檇李﹐詩以謝之。嘉興張桂芬鴻年

靈根托淨土﹐佳種出徐園。吾郡昔遭亂﹐君家果獨存。醉含千顆色﹐搗徧一舂痕。橘杏叢叢外﹐壺天別有門。

少園姻兄家栽檇李百株﹐一日以徵詩啟索題拙句﹐賦此。嘉興蔣若濟作舟

小劫換滄桑﹐剩有君家果。鴟夷去不回﹐爪印畱顆顆。

少園李丈以檇李徵詩啟見示﹐率成四絕卽乞郢政﹐時光緒二十八年孟夏月也。秀水陸佐廷輔平

茫茫滄海竟橫流﹐斗室淒涼勤杞尢﹐爲憶臥薪嘗膽事﹐每因檇李讀春秋。爪痕一掐認微茫﹐佳果親嘗劇可傷﹐越霸旣成吳又沼﹐美人關系國興亡。昔年蕩槳到龍湖﹐曾見濃華數百株﹐想是活人能活物﹐瘡痍處處賴昭蘇。愧無瓊玖報先生﹐投贈連番荷盛情﹐惟我今年難下咽﹐茅檐多少待炊氓。﹝米價奇貴﹐禾地方議平﹖事﹐尙未就緒。﹞

贈少園李文秀水陸佐﹖昌年

扁舟昨自魏塘來﹐檇李新詩誦幾回﹐但看吟壇爭樹幟﹐猶疑吳越戰場開。﹝余執贄吳先生樹人門下﹐僑寓嘉善。李丈囑余在嘉善徧徵題詠﹐得唐嘯登諸先生作﹐今年五月餘回裏﹐遂攜以歸。﹞鴟夷一去渺無蹤﹐煙水茫茫蕩碧空﹐惟有此間畱碩果﹐依稀猶見笑顏紅。美人韻事總銷魂﹐一撚纖纖認爪痕﹐擬代王郎更舊譜﹐而今剩有李家園。

少園仁兄屬賦檇李﹐率成二絕奉答。嘉興陳杜萬練江

芳魂零落托孤根﹐幾變滄桑此獨存﹐吳越已隨流水杳﹐美人纖爪尙畱痕。佳種曾從佛寺誇﹐龍湖移植幾年華﹐﹝此種﹐少園先世從淨相寺分來。﹞緣何天假歸宗派﹐嘉樹仍應屬李家。

水調歌頭古郯陳敬修

少園尊兄以檇李圖寄題﹐塡此就正。連琪花貝樹﹐合玉液瓊漿。疑有仙人幻術﹐並作滿園芳。無言將軍渺矣﹐醉月坐花學士﹐到此應飛觴。試將指痕認﹐定是長爪郎。世淸白﹐家儒素﹐業岐黃﹐摘落天邊星斗﹐暗酬活人方。擬彼杏栽董宅﹐合有龍盤虎臥﹐風雨常護將。澤流丹溪遠﹐根接瀨鄕長。

倚江神子平湖張金圻蘭修

少園先全以檇李圖寄示﹐賦此奉題﹐卽請正拍。

西子曾畱一掐無﹐到而今爪印猶符﹐詢他味美如何﹐南中百果﹐盡搜羅品評﹐誰比數。誰佐騷人大白浮。錫嘉名﹐以地傳流徵詩。待好詩酬言﹐將李報木瓜投﹐間曾鉆核否。﹝檇李一名醉李﹐李有爪痕﹐系西施所掐。鄙人嘗著《如是觀園記》五千言﹐獨此果猶詳。﹞

西子妝陽湖劉炳照光三

壬寅夏五﹐少園仁兄分餉檇李﹐塡此奉報﹐藉博一粲﹐並希正拍。

佛宇鋪金﹐﹝檇李推淨相寺爲第一﹐物罕見珍﹐兼金難得。後苦官吏需索﹐寺僧多伐去之﹐僅有存者。﹞星精孕玉﹝北斗第五星名玉衡﹐主李﹐吳地爲斗分野﹐夏季斗柄南指﹐檇李產於南方﹐熟於夏日﹐玉衡之精華殆獨鍾於是與。﹞歷劫猶存嘉樹。花開細白﹐霏晴雪﹐系鈴幡﹐幾番珍護。光陰小暑﹐綴朱實離離如許。喜君家恰派分仙種﹐潘徐輸汝。﹝龍湖檇李百有餘株﹐系少園之祖泉石先生﹐自淨相寺分種得來﹐前人所云潘園徐園﹐皆淨相遺種也。﹞問追溯﹐檇李城荒﹐醉殺西施否﹖爭傳佳果閱興亡﹐掐纖痕﹐獨畱千古。羞辭故土﹐﹝檇李遠移別郡﹐其種必變。﹞讓櫻荔早登天府﹐賦新詞﹐待續王郎舊譜。﹝王芑亭廣文著檇李譜﹐考核綦詳。﹞

慶喜澤山陰金名名翁

壬寅夏五﹐少園仁兄屬題檇李詩冊﹐塡此就正。

揮夢空亭﹐飛仙古寺﹐根蟠艷擅園林。珠綴交柯﹐鶯門婀娜煙深。楠橊細格﹐垂靑玉伴﹐碧池帖仿來禽。瀉冰壺﹐丸月投筵﹐星顆寒侵。

臨流甲盾﹐追塵劫﹐暗野雲﹐龍戰血化天陰。尙說吳宮紅綃﹐淺沁香斟。山河冷臺風梧影﹐算一痕掐到秋心。問珍叢﹐淸角愁彈﹐慿換宮音。

題少園先生檇李圖嘉興邱元宰

仙根移種著龍湖﹐騷客吟詩共譜圖。曲沼環村開北墅﹐修篁蔭日護東區。夏垂佳實霞無異﹐春發芳葩玉不殊。越女爪痕千古在﹐相傳佳話不虛誣。

詠檇李﹐和眉壽老人韻﹐錄呈少園先生郢政。嘉興王文瑞秋霞

佳果相傳出佛廬﹐阿兄昔日繪成圖。﹝芑亭兄所著檇李譜﹐繪淨相寺圖於卷首。﹞瓊漿玉液淸詩思﹐金匱囊治病臒﹝先生善歧黃術﹞。果有嘉名標魯史﹐鄕鐃勝景占龍湖。﹝李園檇李﹐爲龍湖八景之一。﹞今年長夏無霖雨﹐灌漑還須囑健奴。

跋尾

李司馬少園譜伯﹐刊檇李題詞旣竣﹐其哲嗣進修巡尹﹐以示佐宸﹐因得盡讀之。爲書其後曰﹕自泉石老人雅好種植﹐淸儀閣主贈以題詠一帙﹐於是李園檇李﹐遂爲龍湖八景之一﹐文字之有權﹐若是哉。今少園司馬經營灌漑﹐樹益繁﹐實益馥﹐而海內知已題贈之作﹐更美不勝收矣。往者佐宸在司馬席上讀檇李題詞﹐不盡此數﹐如李丈子遠﹑王丈退安﹑金丈鹿茵﹑髙丈逸庵﹐其詩淸麗可誦﹐而皆未付梓。詢諸進修﹐則轉輾傳觀﹐不知浮沈何處﹐是可惜也。𨿽然諸君子負風雅之才﹐爲世所稱述者﹐固無藉乎是編﹐而李園檇李﹐則因是編而名益彰也﹐此所以可貴興﹗歲壬寅日躔鶉首之次﹐同譜侄秀水陸佐宸拜題。

後序

先曾祖泉石公善吟詠﹐能書畫﹐工篆刊﹐精堪與﹐尢肆力於醫。顧性淡泊﹐不與人爭勝﹐而雅好種植。嘗移栽淨相寺檇李於捨北﹐與二三知已賦詩飲酒其問以爲樂﹐今忽忽百年矣。歲月變遷﹐園林無恙﹐家嚴敬承先志﹐加意培養﹐每當初夏﹐白華朱實﹐望之爛然﹐顧而喜日﹕此先人手植﹐沒而不彰可乎﹖用是徧徵題詠﹐歲儲月積﹐得若干首﹐將付梓。命煥章爲之後序。夫先曾祖多材多藝﹐一人實兼數人之長﹐其可述於後世者﹐豆必藉檇李哉。然當日著作之富﹐兵燹以後﹐罕有存者﹐聞川李子遠先生搜其剩稿﹐采人《竹裏詩萃》﹐僅吉光片羽而已。獨此檇李二百餘株﹐獲之百年﹐傳之三世﹐旣載縣誌﹐今又得海內士大夫相與歌詠﹐以紀其盛﹐此或可慰公在天之靈﹐𨿽然﹐經營灌漑不辭勞瘁﹐能使先植久而彌新者﹐家嚴之力也。歲次壬寅夏四月﹐男煥章百拜謹識。龍湖檇李題詞

龍湖檇李題詞序

天下何地無材﹐不得有心人愛護而培養之﹐則種𨿽美而必絕﹐然卽未至於絕﹐而無幾雅好事者爲之記載焉﹑詠歌焉﹐則其名亦湮投勿彰。夫口之於味﹐有同耆矣。嘉興爲古檇李地﹐見於春秋﹐未考命名之義﹐亦只與老桃北杏等量齊觀焉耳﹐不有張堯同一詩﹐將淨相佳李宋以前若竟無知味者﹐而顧令尢物終古長湮乎﹗一經名流題品﹐而述之者﹐乃津津在齒頰間。往者﹐竹裏王芑亭廣文輯檇李譜﹐搜采綦詳。未數十年﹐不厄於兵燹之摧殘﹐轉累於吏胥之婪索﹐爲寺僧斬伐殆盡﹐淨相之李﹐蓋幾幾乎中絕矣。而去淨相數里而遙﹐龍湖之濱﹐棲檉之裏﹐嘉道時有隱君子泉石先生者﹐姓李氏﹐能詩善畫﹐曾分淨相之種﹐植之家園﹐叔未張解元嘗詠及之。迄今歲積月累﹐蕃衍盈升﹐余內交先生之孫少園﹐每歲分餉瓊漿﹐愧無以報。近少園舉淸儀閣主元唱﹐徵時賢賡和成帙﹐屬余志其顚末。余惟嘉興之號檇李﹐地以果名﹐猶必歷之千餘年而其義始顯。今檇李之盛於隴西﹐是果與姓合而名且益著﹐淨相云乎哉。古稱老聃指李樹而生﹐其所由來者蓋遠已。然非泉石先生三世灌漑之力﹐珍護之勤﹐鳥能蒂固根深﹐久而逾茂若是。是則﹐天之生材鍾於地﹐實成於人﹐其中隱顯盛衰之故﹐物固有莫能自主者。𨿽然﹐物待人以傳﹐人亦曷嘗不借物以傳﹖斯編出﹐而諸君子一篇一什﹐方且繼王氏之譜﹐彬彬然附驥以彰也﹐不綦幸歟。

光緒二十八年夏五里人吳受福書。

龍湖檇李徵詩啟

家住龍湖﹐居鄰鴛水﹐隸嘉禾之舊壤﹐實檇李之名區。依庇光天﹐小茸三間艸舍﹔旁畱隙地﹐閒開半畝林園。因之折柳爲樊﹐疏泉作沼﹐栽時花於楹外﹐種桂果於墻陰。移得仙根﹐曾沐禪門法雨﹐度稽分野﹐實孕斗柄瑤星。在昔日﹐重越女之爪痕﹐於我家﹐紀先人之手植。洎乎﹐白花春放﹐朱實夏垂﹐香馥鬱兮爽心﹐色斑爛兮耀目。摘承筐篚﹐用伸芹獻之忱﹔分饋親朋﹐聊盡桃投之雅。而乃珠璣下惠﹐倡先聲者已有堯同﹔錦繡題來﹐振嗣響者非無倦圃。增盛名於尢物﹐得佳句於奚囊。因思﹐元白才髙﹐本唱酬之不厭﹔且羨﹐陰何學富﹐自屬和之無𨿽。詞章非定七言﹐體裁不拘一律。謹將登諸梨棗﹐飭以縹緗﹐行見名噪騷壇﹐譽延藝苑者矣。恭呈蕪啟﹐盼賜瑤章﹗

光緒癸巳夏五龍湖李培增拜手謹啟

李九兄泉石先生以檇李一籠見餉﹐色香味具足﹐所謂李中之最。因書舊詠一幀﹐以資補壁之用。嘉興張廷濟叔未

仙根分種自僧廬﹐嘉樹成陰入畫圖。﹝先君子自淨相寺攜栽檇李﹐馮秋鶴山人作畫卷﹐宮保阮師題爲仙根分種圖。馮侍禦孟亭先生贈句云﹕﹝珍果擅名尊魯史﹐仙根分種依儒家。﹞名譜古經眞典重﹐身宜瘦地總淸臒。﹝檇李宜瘦﹐長水朱檢討詩云﹕瘦地偏宜種﹐此非虛語也。﹞且沈冰雪消三伏﹐莫間滄桑沼五湖。最是來禽須料檢﹐重書僮約付園奴。

少園先生精岐黃術﹐肆應之暇﹐雅好林泉。園中有先世移植淨相寺檇李多本。先生加意培養﹐花益蕃衍﹐實益甘馥﹐而淨相寺李﹐日就萎瘁﹐碩果僅存矣。可見物華人傑﹐其興洵非偶然也。他日李園之李﹐采人志乘﹐吾知淨相名產﹐西子爪痕﹐不得擅美千古矣。因擬七古二十三韻﹐以志其盛。蕭山沈炳﹖式亭

先生妙手能活人﹐余澤蔚爲園中春。園中春色先生澤﹐千樹李花霏雪白。白雪霏殘瓊顆存﹐猶見佳人指爪痕。吳越爭戰今何在﹐淨相片土滄桑攺。惟有龍湖李氏園﹐李實垂垂李樹蕃。漫說安期海上棗﹐三山縹緲煙波浩﹐漫誇紅杏滿林間﹐仙人一去不復還。李兮李兮獨耐久﹐祖孫累代栽培厚。厚徳載物流淸芳﹐樹人樹木計慮長。吁嗟乎﹐自來佳果與佳士﹐多耀光彩乾坤裏。世擅歧黃神乎技﹐良醫良相本無升﹐韻事應傳李園李。

詠檇李四絕贈少園先生陽湖劉炳照光三

古城遺迹認依稀﹐朱實離離映夕暉﹐爭說西施曾醉此﹐長畱爪印是耶非。潘徐聲價本非差﹐眞種先開淨相花﹐古寺移來余手澤﹐仙根畢竟屬君家。倦圃曹兮竹垞朱﹐畱題佳果重名區﹐如君不減周王誼﹐報玖應添第二圖。﹝王芑亭茂才嘗以檇李餉周末庵廣文﹐廣文爲作報玖圖﹐張叔未先生題其端曰﹕報檇李也﹐並媵一絕﹐有「左傳翻將作鄭箋」之名﹐藝林傳爲佳話。﹞孫郎遠饋昔情殷﹐今寫新詩寄與君﹐欲向詩人分口福﹐承筐倘許挹淸芬。﹝新塍孫翰香﹐昔年曾以張園檇李寄貽。﹞

少園先生索題檇李﹐卽用眉壽老人韻。宜興吳鋆劍泉

分植靈根柱下廬﹐玉衡精气聚鴛湖。芳名直壓荔文譜﹐畫卷爭題橘柚圖。宅裏宜同魁栗志﹐丰標不讓老梅臒。漸無瓊玖貽良友﹐檢點詩囊遞小奴。橘柚我懷玉局廬﹐珍奇果品又龍湖﹐情承柱史傾筐實﹐錄入桐君配藥圖。輕掐吳妃增貴重﹐遙分僧捨倍淸臒。潘徐且漫爭聲價﹐恰侶葡萄壓酪奴。

詠檇李贈李少園秀水張鳴珂公束

嘻嘻鳴蜩倚檻聽﹐僧房茶火一鑪靑﹐仙根蟠處堪消夏﹐有客來尋檇李亭。吳越相爭事漫論﹐至今艷說薴蘿村﹐含毫欲仿來禽帖﹐先向珍叢覓爪痕。

詠檇李次張公束大令元韻﹐卽呈少園先生郢政。山陰金石夔伯

鶯啼密葉雨餘聽﹐仙種堪驕南郡靑﹐卻悵石林懷古句﹐沙禽普占寺前亭。﹝秀水蔣石林先生有「一從人去沙禽占﹐檇李空傳獨有亭」之名。自注「亭在金明寺前」。﹞龍湖淸景倚箋論﹐﹝李園檇李﹐爲龍湖八景之一。﹞記得花開月滿村﹐霸气已隨流水去﹐酒邊猶自認香痕。

檇李題詞爲李少園作陽湖左運奎祉文

吳越干戈事已空﹐名園畱得樹蔥蘢﹐如今佳果爭顏色﹐猶是當年戰血紅。朱實登盤醉眼開﹐纖痕一撚費疑猜﹐怪他入口淸如許﹐曾倩西施染指來。誰將鉛淚灑枝頭﹐孕得瓊漿似玉柔﹐若使太眞知此味﹐紅塵應免荔文愁。節逢小暑子盈枝﹐對景閒翻竹垞詩﹐淨相禪林眞種在﹐訪君篁裏未嫌遲。

龍湖檇李題詞

龍湖檇李歌﹐卽呈少園先生粲政嘉善唐步云嘯登

楊家梅﹐陸氏橘﹐綺齡至性同超脫﹔尙書杏﹐學士蓮﹐藝林韻事被管弦。李君小築鴛水宅﹐拓地龍湖綿世澤。雅符元亮竹三竿﹐合擬孔明桑八百。魏武塘﹖檇李城﹐相隔一水彌盈盈。少年漫遊至此地﹐寄懷勝迹憐芳名。淨相寺邊多植李﹐吳越弄兵西子起﹐一掐常畱指爪痕﹐佳話而今播千里。移來此果屬君家﹐兩葉云根似雪花﹐朱實離離入肴席﹐綠陰纂纂分窗紗。吁嗟乎﹐新黨舊黨亂朝政﹐時局蒼茫不可問﹐僅存碩果系苞桑﹐意苡懷疑桃失信。孰若閒翻種植篇﹐攜鋤世外耽林泉﹐禽鳥時將好音送﹐他乎仙乎李謫仙。

少園先生屬賦檇李﹐勉成三絕﹐卽請斧政嘉善唐際虞贊襄

吳越鏖兵屬此間﹐鴟夷去後霸圖閒﹐反從仙李蟠根處﹐幻出西施醉裏顏。捧來十指不勝尖﹐惹起吳娘笑似鹽﹐誰令枝頭輕一掐﹐爪痕猶印手纖織。隱處曾無車馬喧﹐好從柱下溯淵源﹐栽培若試齊民術﹐先問張園後李園。

少園仁兄以檇李索詩﹐因成二絕奉寄。嘉興石中玉範湖

魯史標名紀物華﹐不須雪藕與甘瓜﹐猶龍一去三千歲﹐終古仙根屬李家。種桃插柳斗新妝﹐﹝長子芳采創建範閣﹐環植桃柳。﹞範蠡湖邊舊艸堂﹐近辟宅西園十畝﹐一枝猶帶爪痕香。﹝新辟十畝間廬﹐植檇李一株。﹞

詠龍湖檇李﹐步張解元叔未韻。嘉興吳受福球軒

仙種長畱處士廬﹐丹靑如展柚堂圖。﹝聞川盛大令百二家﹐有柚堂﹐爲乃翁官龍川時﹐攜核歸種﹐瓜田張徽君爲繪圖紀其事。﹞夙根憶否曾參佛﹐嫁地由來不礙臒。手澤百年同玉樹﹐齒芬人詠繼龍湖。若將蒙化山中比﹐付與君家喚作奴。﹝雲南蒙化諸山亦產醉李﹐桂未谷疑卽檇李﹐見《紮朴》。﹞

少園仁兄屢餉檇李﹐並招飲西園﹐長句奉答。嘉興計延拔磊卿

上古神農開種藝﹐瑤光下降隨靑帝﹐越幾千年老子生﹐指樹爲姓誠得計。從此此姓宜此樹﹐枝連葉接紛無數。佳果忽生吳越間﹐仙根蟠結西園路。西園種本出僧廬﹐潘走徐僵迥不如。聞說曾經西子掐﹐纖纖畱得爪痕初。爪痕一掐眞非偶﹐眉壽老人開笑口﹐自詡詩牌妙入神﹐一篇換得螬余走。詩人老去滄桑變﹐春夜誰家開夜宴。惟有西園樹尙存﹐巋然獨剩靈光殿。園中培植妙如何﹐良法應師郭橐駝。況復主人能愛客﹐懸壺座上酒徒多。酒徒歷歷畱題詠﹐畫意詩情相掩映。四韻偏饒作賦才﹐五言足抵長城勁﹔前畫園林後折枝﹐傳觀我亦獻蕪詞﹐果中之珍本推李﹐李中之最口可知﹐色香味盡超塵俗﹐火棗交梨堪鼎足。樹底行人許整冠﹐道旁別種羞停躅。憶與主人遇蘭若﹐殷勤苦訂來遊約﹐無緣共食詣廬山﹐辜負瓊筵花下酌。勸君酌酒向花前﹐鬥酒應成詩百篇﹐明歲花開紅縹色﹐更尋古種瀨鄕邊。

少園譜兄以檇李圖索題﹐賦此。嘉興吳寶鈞芷涯

爪痕顆顆認西施﹐佳果佳人遇盛時﹐今日仙根蟠竹裏﹐君家可是瀨鄕祠。淨相枝柯飽雪霜﹐婆娑閱盡世蒼涼﹐披圖想見春秋季﹐風雨橫飛滿戰場。

同學陳仲權茂才﹐出少園先生檇李徵詩啟索題拙句﹐賦此寄之。嘉興顧丁謙補屐

檇李城南舊有城﹐相傳地以物爲名﹐潘徐淨相同零落﹐從此西園無與爭。天生佳果屬君家﹐歲歲筵開口福誇﹐我亦垂涎欣欲往﹐衛風三復贈桃瓜。折肱家學紹東垣﹐良相良醫本一原﹐當作杏花栽萬本﹐董仙林後李公園。廉士於陵舊隱居﹝戲謂仲權﹞﹐淸風三日咽嘈余﹐年來飽啖龍湖果﹐應笑生鵝味不如。

少園先生以檇李詩集索題﹐珠玉在前﹐自慚形穢﹐又以荒落日久﹐不揣簡陋﹐勉成二絕﹐聊博吟壇一哂。嘉興譚日森藹萱

佳種珍同碩果存﹐何年分植此仙根﹐潘徐淨相今安在﹐剩有龍湖李氏園。錦句瑤篇貫若珠﹐硯田深愧久荒蕪﹐捧心勉作東施效﹐賺得君家幾顆無。

答少園先生餉檇李海鹽吳賡廷良哉

西子定仙子﹐至今身未死﹐年年撚檇李﹐顆顆爪痕起。朝飫吳宮酏﹐夕弄五湖水﹐物性異彼美﹐戀土不﹖徙。色香味無比﹐淨相寺而已﹐潘奴與徐婢﹐一例等閒視。幽居遠城市﹐栽種親攜耜﹐餉客靑竹匭﹐液滴瓊漿紫。托詠堯同始﹐效顰亦復爾﹐筆落墨污紙﹐動到吾食指。

輔平同門以少園先生檇李徵詩啟見示﹐口占二十韻﹐錄呈點鐵。秀水吳鼎元巽軒

白眼傲千古﹐寸心罕所褒﹐匪余天性刻﹐爲厭俗士澆。不期桑梓間﹐乃有眞賢豪﹐李君風雅士﹐骨格超塵囂﹐夙抱經世術﹐良相齊蕭曹﹐顧乃淡名利﹐遐蹤希漁樵。杏林春日麗﹐橘井寒云髙﹐聊試醫國手﹐神技通肓膏。至誠盡人性﹐物理亦並包﹐名園植佳果﹐檇李夙譽迢。冰盤薦碧實﹐味勝露井桃﹐栽培合時節﹐幾費抱甕勞。一物且得所﹐在宥功自超。泰西課種植﹐富國大業昭﹐中華靳地力﹐百產日漸凋。君眞有特識﹐格物爭龍標﹐推行必盡利﹐自卜一國饒。我生愧不才﹐未蒙投李交。僵臥老樹根﹐饞涎貪且饕﹐題此乞李詩﹐費盡五色毫。

詠龍湖檇李卽呈少園先生政之秀水陶崇信金﹖

栽培不數徐園種﹐匡濟還儲內相才﹐叢李陰中讀靈素﹐神仙陸地此徘徊。世變無涯似奕棋﹐小園庾信賦淸詞﹐會須春夜開樽宴﹐醉我花濃雪聚時。亭樹無塵障綠陰﹐冰盤玉液沁詩心﹐髙蹤借此懸壺隱﹐未許人增杏滿林。映門藤蔓綠連天﹐蜷隱廉溪我亦顚﹐願得蟠根仙種貴﹐棗園缺處補盤旋﹝余家荒園多棗樹﹞。

李少園席上賦檇李詩﹐用張叔未解元韻。秀水陳念曾育周

樹影交加愛此廬﹐主人畱客看晴湖。豪情北海傾樽酒﹐嘉會西園補畫圖。食實竟分廉士飽﹐移根曾見老禪臒﹝謂淨相寺紹升和尙﹞﹐坡仙若啖君家果﹐不羨山中種橘奴。

詠檇李次張叔未先生元韻﹐卽呈少園仁兄郢政。嘉興計燮鈞曙樓

柯條密布讀書廬﹐遙溯嘉名著地圖。愛護園林添食譜﹐飽嘗冰雪稱詩臒。粉痕欲拭還沈水﹐爪印空畱渺泛湖。最好君家佳果熟﹐山中不羨菊爲奴。

少園先生索題檇李圖﹐俚詞二絕﹐彊以報命﹐工拙不計也。嘉興鄭實鐮惕庚

飫聞仙果產新篁﹐自笑生平未始嘗﹐今日捧來名士冊﹐心維口誦幾評量。仙根分植自怡情﹐得此瑤章遠著名﹐我愧才疏無好句﹐拋磚引玉遞心傾。

少園仁兄屢餉檇李﹐賦此奉謝。嘉興錢發榮恆甫

物必以人重﹐地以人得名。浣花艸堂直千古﹐南陽艸廬如雷鳴。一物之細何足數﹐一果之味何足評。王氏有譜實創格﹐今者李君相與成。李君惇孝友﹐朋儕亦多情﹐我儕年年飽瓊玖﹐攜來倒篋筐共傾。李君之李食祖徳﹐李君之李如躬耕﹐不獨果之美﹐貴以徳之淸。一果一孝思﹐灌漑見經營﹐交梨火棗莫與比﹐鮮荔冰瓜莫與爭﹐橘井堪仿佛﹐杏林堪弟兄。我詩何足取﹐聊以布眞誠。鴻篇鉅制盡搜羅﹐騷人韻士並蜂嶸﹐從此李君名不朽﹐一李之重等連城。

少園仁丈見惠檇李﹐並招飲西園﹐賦此畱別。嘉興程鍾裕子良

味苦何須問道旁﹐君家果品壓羣芳。香分橘井淸泉活﹐種乞禪門法雨涼。北海琴樽供管領﹐西園翰墨許評章。年年招我幽篁裏﹐幾度飡霞到畫堂。龍湖堤畔蕩輕舟﹐朱資紛紛映書樓。指樹便知名士姓﹐爪痕端爲美人畱。惠非瓊玖愁難報﹐詩和陽春句漫投﹐占得芳園消得恨﹐使君淸福定千秋。

庚子春暮同人集李氏園﹐拈韻賦檇李各一絕。嘉興朱鶴齡鳴臯

爪痕猶帶美人香﹐南國珍奇樹一行﹐可惜吳宮沈醉日﹐不教花繞納賢堂。

少園先生索題檇李﹐賦此答之。嘉興張存義子貞

朱李紛紛映夕陽﹐龍湖圖畫自天張。一痕爪欲尋西子﹐幾樹身經托梵王。詩訂竹田應續譜﹐風髙橘井易流芳﹐繁華世界淸閒福﹐底怪君家願獨償。

詠李園檇李﹐和淸儀闡主元韻。嘉興髙步云聞欽

幽雅無如處士廬﹐園林好似輞川固。果因越女聲名重﹐種自儒家骨格臒絕勝頻婆來北土﹐遠逾菱芰產南湖。若除此味都凡品﹐莫問梨兒與菊奴。

題少園姻叔檇李圖﹐步汝霏張先生元韻。嘉興陳文照子光

咸知嘉樹托僧廬﹐那說西園亦有圖。分種昔曾勞處士﹐題詞今始倩詩臒。顆同羊棗傳千載﹐地似龍形傲五湖。果譜倘然增位置﹐芳名定勝荔支奴。

少園先生見贈檇李﹐詩以謝之。嘉興張桂芬鴻年

靈根托淨土﹐佳種出徐園。吾郡昔遭亂﹐君家果獨存。醉含千顆色﹐搗徧一舂痕。橘杏叢叢外﹐壺天別有門。

少園姻兄家栽檇李百株﹐一日以徵詩啟索題拙句﹐賦此。嘉興蔣若濟作舟

小劫換滄桑﹐剩有君家果。鴟夷去不回﹐爪印畱顆顆。

少園李丈以檇李徵詩啟見示﹐率成四絕卽乞郢政﹐時光緒二十八年孟夏月也。秀水陸佐廷輔平

茫茫滄海竟橫流﹐斗室淒涼勤杞尢﹐爲憶臥薪嘗膽事﹐每因檇李讀春秋。爪痕一掐認微茫﹐佳果親嘗劇可傷﹐越霸旣成吳又沼﹐美人關系國興亡。昔年蕩槳到龍湖﹐曾見濃華數百株﹐想是活人能活物﹐瘡痍處處賴昭蘇。愧無瓊玖報先生﹐投贈連番荷盛情﹐惟我今年難下咽﹐茅檐多少待炊氓。﹝米價奇貴﹐禾地方議平﹖事﹐尙未就緒。﹞

贈少園李文秀水陸佐﹖昌年

扁舟昨自魏塘來﹐檇李新詩誦幾回﹐但看吟壇爭樹幟﹐猶疑吳越戰場開。﹝余執贄吳先生樹人門下﹐僑寓嘉善。李丈囑余在嘉善徧徵題詠﹐得唐嘯登諸先生作﹐今年五月餘回裏﹐遂攜以歸。﹞鴟夷一去渺無蹤﹐煙水茫茫蕩碧空﹐惟有此間畱碩果﹐依稀猶見笑顏紅。美人韻事總銷魂﹐一撚纖纖認爪痕﹐擬代王郎更舊譜﹐而今剩有李家園。

少園仁兄屬賦檇李﹐率成二絕奉答。嘉興陳杜萬練江

芳魂零落托孤根﹐幾變滄桑此獨存﹐吳越已隨流水杳﹐美人纖爪尙畱痕。佳種曾從佛寺誇﹐龍湖移植幾年華﹐﹝此種﹐少園先世從淨相寺分來。﹞緣何天假歸宗派﹐嘉樹仍應屬李家。

水調歌頭古郯陳敬修

少園尊兄以檇李圖寄題﹐塡此就正。連琪花貝樹﹐合玉液瓊漿。疑有仙人幻術﹐並作滿園芳。無言將軍渺矣﹐醉月坐花學士﹐到此應飛觴。試將指痕認﹐定是長爪郎。世淸白﹐家儒素﹐業岐黃﹐摘落天邊星斗﹐暗酬活人方。擬彼杏栽董宅﹐合有龍盤虎臥﹐風雨常護將。澤流丹溪遠﹐根接瀨鄕長。

倚江神子平湖張金圻蘭修

少園先全以檇李圖寄示﹐賦此奉題﹐卽請正拍。

西子曾畱一掐無﹐到而今爪印猶符﹐詢他味美如何﹐南中百果﹐盡搜羅品評﹐誰比數。誰佐騷人大白浮。錫嘉名﹐以地傳流徵詩。待好詩酬言﹐將李報木瓜投﹐間曾鉆核否。﹝檇李一名醉李﹐李有爪痕﹐系西施所掐。鄙人嘗著《如是觀園記》五千言﹐獨此果猶詳。﹞

西子妝陽湖劉炳照光三

壬寅夏五﹐少園仁兄分餉檇李﹐塡此奉報﹐藉博一粲﹐並希正拍。

佛宇鋪金﹐﹝檇李推淨相寺爲第一﹐物罕見珍﹐兼金難得。後苦官吏需索﹐寺僧多伐去之﹐僅有存者。﹞星精孕玉﹝北斗第五星名玉衡﹐主李﹐吳地爲斗分野﹐夏季斗柄南指﹐檇李產於南方﹐熟於夏日﹐玉衡之精華殆獨鍾於是與。﹞歷劫猶存嘉樹。花開細白﹐霏晴雪﹐系鈴幡﹐幾番珍護。光陰小暑﹐綴朱實離離如許。喜君家恰派分仙種﹐潘徐輸汝。﹝龍湖檇李百有餘株﹐系少園之祖泉石先生﹐自淨相寺分種得來﹐前人所云潘園徐園﹐皆淨相遺種也。﹞問追溯﹐檇李城荒﹐醉殺西施否﹖爭傳佳果閱興亡﹐掐纖痕﹐獨畱千古。羞辭故土﹐﹝檇李遠移別郡﹐其種必變。﹞讓櫻荔早登天府﹐賦新詞﹐待續王郎舊譜。﹝王芑亭廣文著檇李譜﹐考核綦詳。﹞

慶喜澤山陰金名名翁

壬寅夏五﹐少園仁兄屬題檇李詩冊﹐塡此就正。

揮夢空亭﹐飛仙古寺﹐根蟠艷擅園林。珠綴交柯﹐鶯門婀娜煙深。楠橊細格﹐垂靑玉伴﹐碧池帖仿來禽。瀉冰壺﹐丸月投筵﹐星顆寒侵。

臨流甲盾﹐追塵劫﹐暗野雲﹐龍戰血化天陰。尙說吳宮紅綃﹐淺沁香斟。山河冷臺風梧影﹐算一痕掐到秋心。問珍叢﹐淸角愁彈﹐慿換宮音。

題少園先生檇李圖嘉興邱元宰

仙根移種著龍湖﹐騷客吟詩共譜圖。曲沼環村開北墅﹐修篁蔭日護東區。夏垂佳實霞無異﹐春發芳葩玉不殊。越女爪痕千古在﹐相傳佳話不虛誣。

詠檇李﹐和眉壽老人韻﹐錄呈少園先生郢政。嘉興王文瑞秋霞

佳果相傳出佛廬﹐阿兄昔日繪成圖。﹝芑亭兄所著檇李譜﹐繪淨相寺圖於卷首。﹞瓊漿玉液淸詩思﹐金匱囊治病臒﹝先生善歧黃術﹞。果有嘉名標魯史﹐鄕鐃勝景占龍湖。﹝李園檇李﹐爲龍湖八景之一。﹞今年長夏無霖雨﹐灌漑還須囑健奴。

跋尾

李司馬少園譜伯﹐刊檇李題詞旣竣﹐其哲嗣進修巡尹﹐以示佐宸﹐因得盡讀之。爲書其後曰﹕自泉石老人雅好種植﹐淸儀閣主贈以題詠一帙﹐於是李園檇李﹐遂爲龍湖八景之一﹐文字之有權﹐若是哉。今少園司馬經營灌漑﹐樹益繁﹐實益馥﹐而海內知已題贈之作﹐更美不勝收矣。往者佐宸在司馬席上讀檇李題詞﹐不盡此數﹐如李丈子遠﹑王丈退安﹑金丈鹿茵﹑髙丈逸庵﹐其詩淸麗可誦﹐而皆未付梓。詢諸進修﹐則轉輾傳觀﹐不知浮沈何處﹐是可惜也。𨿽然諸君子負風雅之才﹐爲世所稱述者﹐固無藉乎是編﹐而李園檇李﹐則因是編而名益彰也﹐此所以可貴興﹗歲壬寅日躔鶉首之次﹐同譜侄秀水陸佐宸拜題。

後序

先曾祖泉石公善吟詠﹐能書畫﹐工篆刊﹐精堪與﹐尢肆力於醫。顧性淡泊﹐不與人爭勝﹐而雅好種植。嘗移栽淨相寺檇李於捨北﹐與二三知已賦詩飲酒其問以爲樂﹐今忽忽百年矣。歲月變遷﹐園林無恙﹐家嚴敬承先志﹐加意培養﹐每當初夏﹐白華朱實﹐望之爛然﹐顧而喜日﹕此先人手植﹐沒而不彰可乎﹖用是徧徵題詠﹐歲儲月積﹐得若干首﹐將付梓。命煥章爲之後序。夫先曾祖多材多藝﹐一人實兼數人之長﹐其可述於後世者﹐豆必藉檇李哉。然當日著作之富﹐兵燹以後﹐罕有存者﹐聞川李子遠先生搜其剩稿﹐采人《竹裏詩萃》﹐僅吉光片羽而已。獨此檇李二百餘株﹐獲之百年﹐傳之三世﹐旣載縣誌﹐今又得海內士大夫相與歌詠﹐以紀其盛﹐此或可慰公在天之靈﹐𨿽然﹐經營灌漑不辭勞瘁﹐能使先植久而彌新者﹐家嚴之力也。歲次壬寅夏四月﹐男煥章百拜謹識。龍湖檇李題詞正續刻敍

檇李一物﹐萌芽春秋﹐發達於張堯同一詩﹐而結果於淨相。世之談檇李者﹐莫不曰﹕淨相。詎知淨相之時代﹐又一變而爲龍湖李園之時代。嗚呼﹗區區一果之細﹐乃亦有關世變如此﹐豈不慨哉﹖𨿽然﹐世善變而吾之心不與之俱變﹐則淨相此檇李﹐春秋亦此檇李﹐此龍湖李園之檇李﹐所以又一結果也。少園先生念爲先人手植﹐而益施灌漑以播其種﹐種旣廣而又恐無以傅之久﹐乃援張叔未先全之例﹐通徵題詠﹐亦旣付之梨棗矣。而猶慮遺珠﹐復續刊若干首。先生之意﹐固將假諸君之投贈﹐以生其先人於口吻間﹐而不僅僅爲二千四百年來之佳果也。抑吾聞之﹐新學日出﹐其於動植物亦一切攺良﹐云所獲可以倍徙。先生之試諸檇李者﹐果甘守其拙﹐而不爲新學所動乎﹖是世善變而先生不與俱變﹐𨿽以復春秋之舊不難﹐奚淨相之足云。則是編𨿽謂之嗣響堯同可也。

光緒二十九年端月上虞徐智光撰

龍湖主人檇李題詞﹐積成卷帙﹐已付手民。其中佳作如林﹐捧讀之下﹐未免見獵心喜。偶成三絕﹐所謂績貂者此也。錄呈講席﹐仰祈郢政。陪京魏象書獻宸

艷質休誇杏在林﹐別存佳果愜詩心。王戎鉆核眞多事﹐珍品流傳直到今。吳越盟寒霸業空﹐貔貅十萬化沙虫。至今碩果畱佳話。是否蟠根故壘中。塘名今尙魏家傳﹐負郭慚無尺寸田。何日龍湖開小圃﹐徧栽美果學坡仙。

龍湖檇李題詞爲少園仁兄作徳淸合樾蔭甫

艷痕一撚尙分明﹐佳種千秋未變更。許叔重初傳定本﹐﹝《經典釋文》云﹕檇李依說文從木﹐舊止作雋也。﹞顏師古爲正嘉名。﹝《漢書地理誌》﹕由拳﹐故就李鄕﹐其字作就。顏師古注乃引應劭曰﹕古之檇李也﹐音子遂反。﹞買從僧寺幾無價﹐﹝舊惟淨相寺檇李最佳﹐今存者稀矣。﹞移到君家倍有情。﹝聞自其祖泉石先生從淨相寺移植﹐今三世矣。﹞若仿孔禽楊果例﹐潘徐兩圃豈容爭。﹝李有潘園徐園各種﹐皆從猙相分來。﹞

陸君輔平以龍湖檇李題詞﹐代徵詩。予素不工吟﹐又自戊戌後同人相約禁詩﹐今爲二千四百餘年隹果破例一作﹐當不悔也。卽呈少園先生哂政。上虞徐智光煥亭

霸圖一去空陳迹﹐剩有指痕說美人。到底西施天下重﹐誇他蘇小認鄕親。﹝錢唐蘇小是鄕親﹐袁子才頗爲時指摘﹐然認蘇小何如認西子。此可以誇子才矣。﹞左傳翻將作鄭箋﹝用張叔未先生句﹞﹐引經入妙信天然。祖龍一炬終無力﹐惹得藝林話共傳。一樣畱題絕妙詞﹐前張詩與後張詩﹝謂張堯同﹑叔未兩先生﹞。我來可惜爲時晚﹐文采風流未見之。難得芳譽馳杏林﹐灌園心比活人深﹐幾時放棹龍湖去﹐飽妖佳珍愜素襟。

題少園李先生龍湖檇李詩集﹐用淸儀閣韻。山陰胡念修右陛

駢枝昔譜芑亭廬﹐碩果今分淨相圖。豈爲核鉆倍聲價﹐本來爪印合淸臒。沈珠擬托曹公宴﹐治國憐過範伯湖。胝沫堯同提倡句﹝詠檇李者﹐以宋代張堯同爲始﹞﹐窺園自笑橘千奴。﹝余家武林息園﹐多橘。﹞

少園先生屬詠龍湖檇李﹐賦此奉呈﹐卽請郢政。海寧蔣學堅子貞

碩果鴛湖已僅存﹐幾時於此長靈根﹐吳宮人去逾千栽﹐纖爪猶畱一掐痕。五十年前淨相寺﹐垂垂朱實綴墻陰﹐而今佳果畱遺少﹐輸與君家綻滿林。目逢五色易多迷﹐種植方爭效泰西﹐惟有先生耽寂寞﹐無言也自許成蹊。惱煞三春雨滿塗﹐預憐醉熊爲輕扶﹐從來嘉樹須賢主﹐肯把長鏟付小奴。枝葉螬余喜更蕃﹐回春有術豈空言﹐杏林橘井神仙事﹐步武於今屬李園﹝君善醫﹞。勝地翻因小物傳﹐名垂魯史已千年﹐評量艸木春秋筆﹐此事需君續輞川﹝王芑亭先生有檇李譜﹞。味自芳甘色自丹﹐登盤時在麥秋寒﹐筠籃寄語休分餉﹐愧我家貧報玖難。苦李薇山也偏栽﹐﹝僕所居之硤石﹐有紫薇山。﹞試將此比盡凡材﹐王戎鉆核君嘗笑﹐定許他年乞種來。

少園仁兄饋以檇李﹐作此謝之。海鹽朱丙壽息樵

禾中果實多﹐得名惟檇李﹐謂種始周秦﹐流傳及宋氏。作詩譽口芬﹐按譜動食指。淨相古精籃﹐佳植只篁裏。年年黃梅時﹐采擷不盈簋﹐物以罕見珍﹐如貴洛陽紙。西園羅奇品﹐分種而得此。李君醫國手﹐橘井傳風旨﹐果熟爲餉遺﹐承筐辱蘧使。色澤奪綃靑﹐光艷誇粉紫﹐到口輒流涎﹐回甘得味美﹐果然聲價髙﹐無由購諸市。感玆意拳拳﹐分嘗悅唇齒。保以答瓊瑤﹐俚言報君子。

寄題李少園先生檇李秀水吳長慶詠白

西施一掐爪畱痕﹐佳果佳人易斷魂﹐知否龍湖三百樹﹐不殊淨相舊禪門。

少園五兄屬寫檇李園圖﹐曾題一絕﹐意有未盡。復成一絕呈政。秀水巢勛子余

漫將詠物誇前史﹐吳越興亡迹易休﹐豈若美人是仙謫﹐爪痕千古得名畱。

李少園兄餉以檇李﹐賦謝。嘉興錢志澄伊甫

問客從何來﹐來自桑梓裏﹐示我珠玉詞﹐餉我瓊漿李。梅暑爲之除﹐荷風爲之起﹐一一畱爪痕﹐纖認西施指。異種出鴛湖﹐嘉名垂麟史﹐八景是最奇﹐所奇不在此。諸葛桑何繁﹐召陵瓜亦美﹐植柳有淵明﹐愛蓮說周子。如此手澤珍﹐古今有誰氏﹖葩放十畝園﹐顆垂百株紫﹐長庚星獨明﹐老聃化身是。庭樹交枝柯﹐山橘眞奴婢。綿瓞百餘年﹐灌漑橋與梓﹐分甘話有餘﹐一啖一景企。報玖愧續貂﹐主臣詞近俚。

少園先生索題檇李詩﹐憶先君子曾題五律一首寄奉﹐聞已散失﹐今先君已見背﹐惜不能補錄也。極未解吟詠﹐勉成俚句﹐彊以報命﹐並請政之。嘉興王日極拱北

張家檇李亭﹐仙種手分植。﹝外親張起也公﹐作小檇李亭﹐分植淨相寺檇李。﹞今移李氏園﹐培養費心力。年年惠瓊漿﹐小署條在卽。我家有修竹﹐遺植左右拂﹐﹝小竹裏館庭中修竹﹐爲先君手植。﹞君家有佳李﹐同是先人物。﹝君家檇李﹐爲令先祖泉石先生手植。﹞欲報乏瓊玖﹐春來把荀掘。

寄題少園先生檇李圖七絕二首嘉興譚之標瑞卿

曾將彩筆寫仙枝﹐繞蒂中懸玉一絲﹐底事幾回停食指﹐憐他吳越被兵時。淨相靈根推第一﹐君家移植不辭勞﹐賦詩聊作投桃想﹐可許分嘗到老饕。

讀龍湖檇李題詞﹐賦此﹐卽呈少園先生哂政。秀水沈文溥博甫

僧房兵後萎靈根﹐猶喜龍湖異種存﹐分付家僮須護惜﹐可人風味勝徐園。仙根分種憶當時﹐題句傳來絕妙詞﹐同是百年珍手植﹐此間佳果重西施。

寄題龍湖檇李園圖秀水沈志仁識韓

記曾樹下降嘉祥﹐柱史當年姓氏彰﹐漫說今朝人已杳﹐龍湖流澤更綿長。滿園佳李簇靈根﹐爪比麻姑尙帶痕﹐方物奚須書魯史﹐故家種植並靑門。

少園李先生往歲以檇李詩見徵﹐余旣作七絕四首以報之﹐比來尢憤益深﹐因又賦此。秀水陸佐廷輔平

嘉興春秋檇李疆﹐檇李檇李徧城鄕。白華朱實樹萬萬﹐無異今日漢塘魏塘之春桑。可憐光陰一彈指﹐幾與吳越霸業同消亡。物競天擇存者彊﹐斯賓塞爾言能詳。我因檇李心悲傷﹐願君勿惜培植灌漑力﹐務使滿第滿車丰美如稻梁。不然佳果有限饕餮多﹐任人吞噬充人腸﹐種類悉數還鴻荒﹐我𨿽有口何由嘗。吁嗟乎﹐豈獨吾口無得嘗。

少園譜叔數以檇李見餉﹐余尙無以報也。因成五律二首求政。秀水陸佐宸惠中

叢林尋淨相﹐煙樹悵迷離﹐不意龍湖李﹐猶存越女姿。金樽開北海﹐玉爪認西施﹐蠡種陰謀熟﹐茫茫感昔時。先生醫國手﹐餘事課園林﹐標本期兼顧﹐風霜恐暗侵﹐卽今種樹術﹐總是活人心﹐愧我無瓊報﹐舒倏付短吟。

少園丈又以檇李詩見徵﹐謹成七律三首﹐再求吟政。秀水陸佐﹖昌年

吳越塵爭事杳然﹐尙餘碩果話當年。一彎透玉佳人爪﹐萬顆懸珠小暑天。卻好竹田分碧蔭﹐﹝君所居近新篁裏﹐按新篁裏亦稱竹田裏。﹞頻從橘井汲淸泉﹝君善醫學﹞。鴛湖南去龍湖近﹐憶昔扁舟訪謫仙。﹝往歲﹐哲嗣進修二尹患時證甚篤﹐君數邀余至其家商定方藥﹐後進修疾果愈。﹞濃華齊放憶春來﹐銀燭髙燒夜宴開。我效靈均吟艸澤﹝余今年偶藝蘭數十盆﹞﹐君如柱史在蓬萊。他年董氏仙人杏﹐今日林家處士梅。瓊報新茶畱一串﹐爲酬先徳幾栽培。﹝君家檇李皆君先人手植﹐故結處用吾家宣公故事。﹞功用應收本革疏﹐於陵明目爲螬余。﹝說見蠡勺編。﹞矧玆鴛水菁靈產﹐宜補鱸江藥性書。﹝曩余在嘉善吳樹人師門下﹐師每言藥性之書苦乏善本﹐惟雲間張希白所著者最精核﹐惜世未梓行耳﹐因舉以授。﹞物比賴家園裏橘﹐精逾阿邑井中贛。王君舊譜如分續﹐我意先賡隋息居。﹝《檇李譜﹞王芑亭先生著。余讀海昌王士雄夢隱先生《潛齋醫書五種》服其見理之明﹑辧証之確﹐推爲近世上工。《隋息居飲食譜》卽五種之一也﹐其所言可補本艸之遺。﹞

詠檇李七律贈李少園先生秀水陳子萬選靑

吳越當年戰不平﹐只畱碩果說傾城。試嘗玉液瓊槳味﹐尙憶金戈釬馬聲。佳種僅存懷淨相﹐回春有術賴先生。寒家往日承天賜﹐一溯前徽倍愴情。﹝萬二十三世祖友竹公﹐明天順問爲江西萬載丞。歸而病劇﹐思食李﹐時值仲秋﹐無可得﹐二十四世祖嚴泉公抱樹哀泣﹐數日夜﹐忽得雙李於落葉叢中﹐大如甌色赤﹐取以進﹐病遂愈。國朝雍正間獲旌表。﹞

題檇李詩錄﹐請少園先生詞壇大教。秀水吳鼎元中臯

員邱之種﹐沃於嘉禾﹐是曰元云﹐厥味太和。先生眞有道﹐宏想出義皇。髙臥喬柯下﹐飽嘗甘露漿。世界方工物競﹐名流猶寫天眞﹐擬種一湖菱芡﹐秋波夜月垂綸﹝敝處多菱芡﹞。未入名園夢裏思﹐猥蒙嘉果竟先施﹐愧無瓊佩來相報﹐剩有枯腸數首詩。

索惠檇李詩錄﹐請少因先生詞壇點鐵。秀水吳鼎元中臯

一帶林泉勝﹐先生道自髙。去年當此日﹐嘉果贈吾曹。遙知檇李今方熟﹐可否分筐惠我來﹐特寄小詩乞仙品﹐先生一見笑顏開。

題檇李詩﹐卽希少園先生一粲。秀水陶善培厚栽

十畝閒閒裏﹐應知靜者心。雅懷偏好道﹐嘉木竟成陰。種向精廬選﹐詩邀碩宿吟。何時一泛棹﹐妙境試相尋。

詠檇李五律一首﹐請少園先生郢政。秀水陶善堅銅似

享此淸閒福﹐塵寰得幾人﹐先生名最重﹐檇李旨無倫。定是非常物﹐應稱蓋世珍﹐西施𨿽不見﹐爪印至今新。

題龍湖檇李詩集﹐卽請少園老伯指政。秀水陶承俊國華

玉液芬芬味最宜﹐齒牙余沁耐人思﹐﹝吾師中臯先生曾以一枚分賜﹐甘旨異常。﹞杏林春暖李亦熟﹐定是仙家種莫疑。悠然遠引人髙絕﹐一帶林臯爽气來﹐名士好研植物學﹐浙西風气自今開。

檇李詩﹐爲少園生先作。秀水陶崇信金﹖

鬱鬱蔥蔥實快哉﹐一羣嘉木繞樓臺。靈根夙向僧廬乞﹐妙境應教雅客陪。吳越戰場從古著﹐亞歐爭局自今開。千戈滿地偏髙臥﹐始信先生有逸才。

檇李詩﹐希少園老伯粲政。嘉善陳徐鶴務雄

檇李傳名久﹐惟公獨主之。濃陰眞若樾﹐旨味竟如飴。妙手歧黃勝﹐髙情雅素推。地靈人傑處﹐物品亦淸奇。

七律二首﹐用漁洋山人秋柳第一第二首韻﹐呈少園老世伯誨政。秀水陸賢纘緒之

事關兒女總銷魂﹝隨園句﹞﹐古寺荒涼淨相門。憶昔六宮曾冠寵﹐至今一掐尙畱痕。砧聲已寂浣紗裏﹐香澤猶存棲檉村﹝君家住嘉興東門外棲檉埭﹞。盡說潘徐佳種在﹐品評權作效顰論。靈根閱歷幾星霜﹐勝境斜連羅漢塘﹝與君家近﹞。佳果欲栽宜瘦地﹝曝書亭《檇李賦》曾有是說﹞﹐多情相送每盈箱。馳名競說龍湖李﹝此李字指君姓﹞﹐作譜當賡竹裏王﹝謂芑亭先生﹞。好似門前垂鴨腳﹐淸陰半畝碧漪坊。﹝說亦本竹垞太史鴛湖棹歌﹐今吾家適在此。﹞

我愛李園李八章﹐呈少園老世伯一笑。秀水陸賢繼承之

昔年淨相寺﹐今日棲檉裏﹐碩果此畱遺﹐我愛李園李。纖纖新月痕﹐美人印一指﹐仿沸開元錢﹐我受李園李。吳越好用兵﹐春秋此地是﹐憑弔古戰場﹐我愛李園李。萬物有爭競﹐存者物必美﹐閱世千餘年﹐我愛李園李。先生三世醫﹐仁術東垣比﹐食之當長生﹐我愛李園李。沈沈小暑天﹐顆顆甘且旨﹐滋味最可人﹐我愛李園李。騷壇競題賞﹐琳瑯倏滿紙﹐繼軌張堯同﹐我愛李園李。翹首望君園﹐樹上色俱紫﹐請先摘惠我﹐我愛李園李。

少園老賢甥素精醫理﹐著手成春﹐近又增新輪奐。屋後舊有一園﹐多植檇李﹐名曰西園。每當小暑時﹐招飲西園﹐數餉檇李。率成二絕﹐聊以奉酬﹐工拙非所計也。嘉興周燮榮愛廬

攜來仙果屬君家﹐魯史題名紀物華﹐仗得生春眞妙手﹐西園何用摘枇杷。上池水活灌根核﹐淨相移根次第栽﹐掩卻渭陽詩一卷﹐頻年此贈勝瓊瑰。

少園李丈示徵詩啟﹐並贈檇李﹐率此酬之。嘉興徐涵艮齊

在天爲星精﹐在地地以名﹐吾郡產檇李﹐希世抵瓊瑛。忽焉淨相寺﹐椎斧施丁丁﹐遑問西施爪﹐吳宮秋艸生。滄桑故如是﹐物運隨枯榮﹐獨伊異人力﹐能與造化爭。李君挾道術﹐橘蔭垂西檉﹐還來植檇李﹐佛地分靈莖。種果便得果﹐十年功已成。醉客不須酒﹐投贈徧公卿。賦物當有盡﹐卷帙亦已盈﹐無能報瓊玖﹐聊爲志盛情。

少園仁文索和檇李詩﹐率成七絕四章﹐卽希大吟壇呈政爲幸。嘉興吳文開蟾軒

種得靑皮樹幾株﹐百千萬顆掛如珠﹐論瓜曾說束陵好﹐能及西園李也無。博施濟眾久流名﹐醫國醫人技更精﹐聞道滿園靑李盛﹐仁恩及物頌先生。太白風情世所尊﹐種桃結柳自成村﹐百年佳果伊誰主﹐昔日徐園今李園。﹝徐園李﹐見朱竹垞先生棹歌詩。﹞霸越平吳事已休﹐幾株檇李獨千秋﹐君家不是王郎比﹐與眾同嘗古道畱﹝先生每以檇李徧贈諸親友﹞。

少園司馬屢惠檇李﹐以潤詩腸﹐卽用張未翁舊韻賦此奉酬﹐錄呈雅正。海寧查輝熙伯

采芝曾夢入匡廬﹝余童時常夢入山采芝﹞﹐擬補神農本艸圖。﹝拙著《女科折衷》﹐辧正本艸數十則附焉。﹞檇李淸芬逾木李﹐龍湖藝術繼瀕湖。功同種杏仙風邈﹐技擅鍼茅道骨臒﹝羣善醫求診者門庭若市﹞。珍重頻年投贈意﹐慚無報玖走奚奴。

龍湖檇李題詞﹐卽請少園仁兄哂政。金武祥桂生

綴珠昔艷荔支譜﹐﹝余前刻陳定九《荔支譜》﹐有明月珠﹑驪項珠等名。﹞報玖今聞檇李圖。試問紅塵妃子笑﹐可曾畱得爪痕無﹖老桃北杏同稽古﹐左傳何人作鄭箋﹖吳越千秋說檇李﹐地名竟以物名傳。祖澤龍湖盡向榮﹐累累朱實總含醒﹝一名醉李﹞﹐嘉名本是君家果﹐淨相潘徐未許爭。

少園姻兄以檇李見餉﹐且索題詞﹐因率成一律以酬之﹐惟詞句俚鄙﹐幸束之﹐勿玷吟壇也。嘉興吳大椿壽廬

淨相僧廬種莫加﹐龍湖景物更堪嘉﹐白花開後如籠雪﹐朱實垂來似散霞。荔桔聲名無足比﹐張王詩譜競相誇。不登貢獻何傷品﹐人事遭逢莫漫磋。

少園姻丈出家園﹐檇李爲贈﹐卽席口占奉酬。嘉興吳徳鄰達如

果屬從來此最珍﹐愧無妙句可傳神﹐古今多少人題詠﹐我亦長吟步後塵。佳種分來自佛門﹐西施纖爪尙畱痕﹐色香味妙眞三絕﹐幾樹潘徐何足論。

題龍湖檇李詩﹐呈少園太世伯誨政。嘉善範恆濟景希

區區一果竟千秋﹐吳越興亡感未休﹐卻笑陰謀劃範少伯﹐時加日出得知不。﹝時加日出見《吳越春秋》範蠡石室之占。吾師惠中先生所輯《六壬占驗匯編》之。﹞風雨淒迷淨相寺﹐幾時移植到龍湖﹐年年屢作朱櫻送﹐差勝新篁綰結蘆。﹝君家與新篁裏近﹐綰結葫蘆﹐系新篁裏淸儀閣物。﹞

西子妝海寧許頌鼎子曼

詠檇李﹐卽請少圓先生正拍﹐並乞珍惠。

路指潘園﹐寺誇淨相﹐小署飽嘗風味。當年西子醉吳宮﹐解微醒﹐指尖輕試。而今一例﹐有纖痕爪﹐將他掐記。是星精﹐說種分仙窟﹐果堪名地。龍湖水﹐灌出嘉林﹐紫顆垂檐際。玉溪風雅﹐效投桃﹐曁傾筐要酬詩句。瓊漿飫未﹐笑江北郵筒誰寄。問何時﹐許共甘瓜拜賜。

龍湖檇李題詞﹐倒次眉壽老人韻。武進劉巢淸義心蔚

詩詠承筐付小奴﹐爭傳佳李重龍湖。爪痕枉說吳妃艷﹐手澤無忘處士臒。聊珠編鉅集﹐何人報玖續新圖。君家自有仙根在﹐奚必遙尋淨相塵。

恭步眉壽老人檇李詩原韻﹐卽呈龍湖李少園先生。

雅集名傳北海廬﹐龍眠種樹補新圖。芳時開宴桃爭艷﹐珍果分甘柰不臒。半爪雪泥畱竹裏﹐一樓煙雨對鴛湖。報玖欲疑靈均頌﹐金井淸芬伴桔奴﹝先生擅岐黃術﹞。

少園先生以龍湖檇李貽家君﹐蒙家君分賜﹐得當眞味。漫成二絕﹐聊博一粲。陽湖劉玉華茹珍

披讀龍湖八詠篇﹐閒居樂志臥林泉﹐根蟋仙李傅三世﹐君是前身李謫仙。﹝眞檇李惟淨相寺有之﹐令祖泉石公自寺分來﹐今益蕃衍。﹞先問張園後李園﹐承筐分惠到蓬門﹐色香味已成三絕﹐歷劫何從認爪痕。﹝昔年曾當彊園檇李﹐今觀李園佳種﹐始知此果並不以爪痕增重。﹞

檇李初熟自摘數枚以獻叔未夫子﹐因呈七絕二首。

春秋果地雨同名﹐小有園林歲樹橫﹐爲愛西施曾一掐﹐敢將早熟獻先生。右軍奉桔黃柑貼﹐帖本頻看沒報書﹐若使品題能一及﹐定然墨妙勝當初。

家大人命詠檇李﹐呈叔未太夫子。

一般瓜果資生物﹐檇李無端譽獨遒。豆爲美人畱指爪﹐良因聖等紀春秋。劇憐霸主深謀用﹐贏得禪門佳種收。太息女戎能戰勝﹐吳宮花艸感悠悠。

右二絕系先大父作﹐七律系先大夫作。先大父諱永淸﹐字泉石﹔先大夫諱樹﹐字檇園﹐皆邑庠武生﹐而性耽吟詠﹐所著篇什甚富﹐《竹裏詩萃》當采及之。今錄其賦檇李者﹐附載於此﹐以見一斑。培增謹識。

龍湖檇李題詞續刻旣成﹐述懷二十五韻﹐呈諸大吟垣教。

我家棲檉裏﹐龍湖舊艸堂﹐先世好讀書﹐餘事種樹詳。嘉興有檇李﹐淨相寺名彰﹐佳果閱千載﹐存玆土一方。嗟哉官吏求﹐胥徒如虎狼﹐寺僧抱樹泣﹐懷壁恐非臧﹐不如絕禍本﹐將此縱斧戕。惟時吾祖在﹐聞之心傍徨﹐好言乞分植﹐分植敝廬旁。物以得賢主﹐蔥龍漸成行。小於愧無狀﹐世業守歧黃﹐肆應得暇晷﹐撫樹神感傷。詎必爲西施﹐先澤何可亡﹐﹖效賈氏法﹐打歧春日忙。辛苦三十年﹐園林﹖蒼蒼﹐朱寶千百顆﹐拮取盛篚筐。饋我好親朋﹐人人飫玖漿﹐佳什並麗句﹐織武淸義彊。投贈無虛日﹐萬丈含光芒﹐常苦散佚多﹐用付棗梨藏。於龍湖李﹐傳播亦孔長﹐近在流虹亭﹐﹝往歲﹐吾邑徐煥亭廣文﹐當取檇李一本栽內。﹞遠在古柴桑﹐﹝邑侯徳化劉云樵觀察解組時﹐向余索檇李二本作歸裝。﹞區微物耳﹐培植臻富彊﹐矧乃家與國﹐苟安奚由昌﹐此筆述鄙懷﹐百感眞茫茫。

續刻旣竣﹐家大人命作

小園檇李樹﹐分植自禪門。﹝檇李數本系煥章曾祖泉石公自淨相禪寺分植於此﹐今百年矣。﹞佳果宜珍重﹐非關指爪痕。祖徳世淸白﹐花磚作蓋棺。﹝吾家遷居嘉興東門外之棲檉裏﹐自煥章二十五世祖原白公始。公諱衎﹐有文武幹﹐仕元爲嘉輿路總管府同知﹐擢平江路水軍都督﹐萬戶府副都萬戶侯﹐升明威將軍。爲政淸簡﹐大得民心﹐時人以淸白吏稱之。及卒﹐煥章二十六世祖彥城公貧不能築墓﹐舉柩厝於後庭﹐折花臺磚以襄其事。﹞濃華卽詩禮﹐栽植補承歡。韻事誰提倡﹐風流老解元。﹝新篁張叔未父子皆解元﹐時人稱叔未爲老解元﹐稚春爲小解元﹞堯同得嗣音﹐遺墨至今存。﹝叔未先生贈吾曾祖泉石公之檇李書詠﹐遺墨尙存﹐今擬刻石以垂久遠。﹞賡和多名士﹐畱題絕妙詞﹐吳亡越霸外﹐惆悵美人遺。雅誼酬瓊顆﹐鴻篇入錦囊﹐星雲爭快睹﹐剞劂一時忙。壬寅與癸卯﹐兩度勒詩箋。信本殘銘得﹐重尋片石鐫。﹝曾祖泉石公嘗取歐陽率更醴泉銘宋拓本鉤摹上石﹐阮蕓臺相國贈以跋﹐後因兵燹失去﹐今尙未覓得。﹞男煥章

