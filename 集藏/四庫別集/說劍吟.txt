

說劍吟宋呂定撰懷古我昔遊海上﹐東望三神山。風波幾萬里﹐蒼茫云靄間。魚龍自掀舞﹐天空日月閒。神仙渺無迹﹐徐福去不還。空餘蓬萊閣﹐千載畱人寰。追和蘇子瞻遊峽山寺韻山回寶華閣﹐水遶金鎖灣。塵慮頓焉息﹐於玆開我顏。疏鐘日夕動﹐老僧林下還。天風吹白雲﹐悠悠滿松關。歸猿有餘悲﹐月冷嘯空山。仙人自何來﹐翺翔八極間。手把玉芙蓉﹐吟嘯鏘佩環。歌罷忽飛去﹐千峯堆翠鬟。赴京太白樓前雨乍收﹐畫船撾鼓上皇州。肯因離別牽愁思﹐要把勛名事壯遊。千里關河旗帶月﹐一天星鬥劍橫秋。胸中剩有安邊策﹐此去應當獻冕旒。奉天門朝賀曉日初臨萬歲山﹐寶幢華蓋列朝班。九重天上來仙樂﹐五色雲中識聖顏。深殿捲簾香霧裊﹐近臣傳制佩聲還。嵩呼齊祝恩如海﹐散作陽和滿世間。調兵年少談兵膽气豪﹐折衝千里豈辭勞。旌旗影動秋風肅﹐鼓角聲回夜月髙。紅錦裁鞍新試馬﹐黃金裝帶舊懸刀。臨徵自信軍容盛﹐五色團花繡戰袍。扈駕八月秋髙戰馬肥﹐觀兵郊外振天威。一聲鳳吹迎鸞馭﹐五色龍文雜衮衣。劍戟橫空金气肅﹐旌旗映日彩雲飛。令嚴星火諸軍奮﹐直斬單於塞上歸。班師紫塞回鑾雪正晴﹐王師百萬擁連營。馬嘶大地山河壯﹐旗掩長空日月明。龍虎臺髙千嶂聳﹐鳳凰城近五云生。聖顏有喜天心順﹐中外歡聞奏凱聲。登東嶽山海內名山孰與齊﹐淸風掖我上丹梯。鵬程九萬扶搖近﹐世界三千指顧低。瀑掛天門驚霹靂﹐雨蒸日觀出虹霓。太平會見東風盛﹐玉簡金書煥紫泥。雪夜漠漠同云徧海涯﹐曉風寒逼綠窗紗。飛揚鱗甲三千界﹐妝點樓臺百萬家。何處妙歌金帳酒﹐誰人淸對玉梅花。便應火鼎融冰水﹐烏帽籠頭自煮茶。聖岱嶽岱宗東望郁嵯峨﹐萬丈仙橋烏外過。秦樹千年空老大﹐漢碑終古不消磨。夜靜乘星斗﹐石磴春深長薜蘿。記得舊遊曾載酒﹐頹然峯頂放長歌﹝原空二字﹞。望嶧山極目東山秀色濃﹐紫香千葉醉芙蓉。題詩仙人洞﹐飛佩曾過玉女峯。樹老孤桐秋露下﹐碑殘古篆暮云封。何時再醉天門月﹐臥聽淸風萬壑松﹝原有空﹞。登彭城樓項王臺上白雲秋﹐亞父墳前春樹稠。山色不隨人事攺﹐水聲長近戍樓流。空餘夜月龍神廟﹐無復春風燕子樓。楚漢興亡俱土壤﹐不須懷古重夷猶。戲馬臺據鞍揮指八千兵﹐昔日中原幾戰爭。追鹿已無秦社稷﹐逝騅方嘆楚歌聲。英雄事往人何在﹐寂寞臺空艸自生。回首雲山靑矗矗﹐黃流依舊遶彭城。夜宿甓社湖湖光如鏡迥無山﹐耿耿銀河路可攀。萬象不移天地外﹐一塵能到水雲閒。月明孤嶼森樓閣﹐夜靜飛仙過佩環。借問盂城何處是﹐微微燈火綠楊灣。金陵旅夜一雨皇都萬象明﹐東風嬌轉上林鶯。火煙亭館春多少﹐鐘鼓樓臺夜幾更。枕上故園蝴蝶夢﹐枝頭斜月杜鵑聲。銀箋欲寫長相憶﹐滚滚江流不盡情。過小孤山八月靈槎溯海門﹐翠雲臺上醉芳樽。峯頭樓合相髙下﹐水底魚龍自吐吞。萬古靑天畱玉柱﹐五更紅日湧金盆。宦遊不盡登臨興﹐欲洗蒼苔頌聖恩。登翠雲臺一柱中流亦壯哉﹐分明世上有蓬萊。簾開廬阜層層出﹐船泛岷山滚滚來。夜冷神龍蟠水府﹐天靑仙佩下瑤臺。閒將玉管吹明月﹐勾引翩翩彩鳳回。遊匡廬山欲向匡廬觀瀑布﹐便從彭螽驟樓船。一聲長嘯來丹壑﹐千丈飛流下碧天。洞裏樓臺無歲月﹐雲中雞犬有神仙。憑誰呼起巢松者﹐醉擁宮袍對酒眠。度大庾嶺鑿破鴻蒙一竅通﹐至今傳說九齡功。天垂瘴雨蠻煙外﹐路入炎荒火樹中。萬里關河瞻北極﹐兩行旌旗過南雄。鷓鴣聲裏端陽近﹐榕樹靑靑荔子紅。過峽山寺峽江江上峽山寺﹐落日峯巒翠作堆。云擁半空樓殿出﹐天然一幅畫圖開。仙人采藥和光洞﹐釋子翻經化樂臺。顧我紅塵車馬客﹐題詩無暇掃蒼苔。登越王臺海上荒臺艸樹平﹐登臨不盡古人情。白雲萬里懷親捨﹐紅日中天望帝京。百粵山川秋歷落﹐三層樓閣晚崢嶸。醉來徙倚闌干曲﹐聽徹西風畫角聲。浴日亭危亭突兀倚靑山﹐坐對扶桑碧海灣。紫霧欲生龍伯廟﹐洪濤先湧虎門關。光搖宇宙花生眼﹐影動闌干酒上顏。遙望蓬萊宮闕小﹐一輪飛掛碧雲間。遊海珠寺何年神物抱珠遊﹐遺向滄浪第一洲。五色化成金世界﹐六鰲擎出海香樓。文涵蛟室星辰動﹐影落龍宮日月浮。萬古團團天地裏﹐磬聲敲出海天秋。登廣成樓三尺龍泉事遠遊﹐越王臺上望南州。一天雨過千山曉﹐萬里風來五月秋。江郭樓臺蠻國市﹐海門煙日蜃家舟。臨戎不有安邊策﹐應媿常何蔫馬周。謁金華寺六祖法堂坐閱人間幾百年﹐雙趺渾似後來禪。空空明鏡臺前地﹐寂寂紅塵境外天。風動法林從虎過﹐云生咒缽解龍眠。至今月到層樓上﹐應共祥光午夜圓。

雁山吟說劍吟跋朱述之開有益齋舊抄六宋人集﹐有雁山吟說劍吟各一卷﹐撰者皆爲新昌呂氏。向疑爲江西之新昌﹐胡瘦篁侍禦甫修新昌縣鹽乘﹐乃云本邑宋代實無此二人﹐殆爲浙之新昌矣。聲之﹑仲安﹐除本集後附識語略具梗槪﹐別無徵考。雁山吟以淸雋勝﹐如食哀梨﹐如把並翦﹐詩境恍忽。似之聲之曾師事陳傅良﹐以時考之﹐乃寧宗時人也。說劍吟﹐雄壯瀏漓﹐繼軌晚唐。厲樊榭宋詩紀事載呂定登彭城樓﹑登趙王臺二律﹐小傳與本集附識歷殿前都指揮下﹐多「龍虎上將軍﹐有說劍集」二語。仲安其爲擁纛磨盾之儔矣。亟爲詳校合刊﹐以餉世之嗜宋詩者。時在乙卯仲夏南城李之鼎振唐跋

