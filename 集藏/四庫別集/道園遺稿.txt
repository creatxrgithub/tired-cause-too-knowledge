

欽定四庫全書

集部五

道園遺稿

別集類四【元】

提要

【臣】等謹案道園遺稿六卷元虞集撰集平生所爲文凡萬餘篇門人李本編爲道園學古錄五十卷有劉基所刻大字本又有烏克章所刻建寧本後人又編其詩文曰道園類稿與學古錄互有出入此遺稿一編則其從孫堪補輯也凡古律詩七百四十一篇附以樂府刻於至正十四年其中有類稿已載者百餘篇而類稿所無者尙五百餘篇集之詩文爲有元一代冠冕而稿多散佚當李本編學古錄時已有泰山一豪芒之嘆堪續加搜訪用心甚勤𨿽不能搜括無遺然其掛漏者亦已少矣又考黃溍序學古錄以爲集所手編而此書前有至正已亥眉山楊椿序以爲集季子翁歸及其門人所編與李本序合蓋集母楊氏爲衡陽守楊文仲之女楊椿卽其外家後人其言自當無誤亦可證黃溍所云之不足據也虞堪字克用一字勝伯隠居長洲明洪武中嘗爲雲南府學教授好學有文所著有鼓枻稿已別著錄云乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

道園遺稿序

自昔文章家著述之盛其集有內外前後續別之分蓋由其體制有同異嵗月有早暮故其編纂彚次之法各有所存然其文之可傳者𨿽片言半簡皆不得而棄置又復有所謂拾遺者焉國朝一代文章家莫盛於閣學蜀郡虞公公之詩文曰道園學古錄者其類目皆公手所編定天下學者旣已家傳而人誦之矣然其散逸遺落者猶不可勝計也其從孫堪乃爲博加討訪積累之久得古律詩七百四十一篇而吳郡金君伯祥爲鋟諸梓是編之傳其殆所謂拾遺者乎予嘗獲執筆從公之後而竊誦公之詩以爲國朝之宗工碩生後先林立其於詩尢長者如公及臨江範公蓋不可一二數也學者讀乎是編則知其殘膏賸馥所以沾丐後人者多矣今公已不可復作予是以三復是編而爲之永慨也抑公平生所爲文無慮萬餘篇今道園錄中所載不啻十之三四而已然則並加討訪而使之盡傳焉豈非堪之志而予之所深望者乎是故昌黎之集成於門人河東之集托於朋友惟廬陵歐陽公之集其嗣人能致其力焉若堪之汲汲於此其亦可以無愧於歐陽氏矣堪字克用【一字勝伯】好學有文能世其家而公之行能官伐已具於歐陽內翰所爲碑銘玆不著至正二十年正月十日金華黃溍序

先叔祖學士虞公詩文有道園學古錄翰林珠玉等編已行於世然竊讀之每慮其有所遺落凡南北士夫間輙爲搜獵求之累年始得詩章七百餘首皆章章在人耳目及得之親筆者蓋懼其以僞亂眞故不敢不爲之審擇也惟先叔祖鴻文鉅筆著在天下家傳人誦其大篇大什諸編蓋已得其八九此蓋拾遺補缺庶免有湮沒之嘆方類聚成編以便觀覽而吾友金伯祥乃必用壽諸梓以廣其傳命其子鏐書以入刻伯祥之施不其永耶外有雜文諸賦尙有俟於他日云至正十四年五月甲子從孫堪百拜謹識

欽定四庫全書

道園遺稿卷一

元虞集撰

操

釣雪操

鑿方池兮山之曲仰喬松兮倚修竹四時來兮無不足嵗之寒兮天雨玉雨玉兮滿庭予何思兮折芳馨魚潛淵兮亦在藻言將求之以忘老鰷鱨兮鰋鯉有酒兮多防霏霏兮來思上友兮君子

古詩四言

致樂堂詩【並序】

致樂堂者集賢待制周君之所以奉母者也蜀郡虞集爲之賦詩曰

翼翼新堂有閫有房夫人來居旣安旣舒旣好旣寧載燠載淸言防於門以寫我誠有齊其馬有伉其軒爲子來者允貴且賢貴容舒遲賢有令儀爾因爾宗先君之思翕爾兄弟具於嘉防我飲我食先君之子詩言溫柔禮言著存我撫我惠先君之孫樂哉誰氏維周壽母疇克致玆周南仲子君子善頌文則多有又永歌之以導燕喜

萬戶張公廟堂詩【並序】

大徳辛丑昭勇大將軍河南徵行萬戶鎭通州張公以其兵從徵緬死之通人作廟以祀公三十年間朝之公卿大夫士能爲文章者莫不爲之有所制作泰定丁卯公子禦史亦俾予賦之集以爲徵緬事始末在朝諸君子則知之矣通州僻在江海之際其人何自知之況久逺乎且不著夫狂夫首禍之故成宗皇帝聖明卒致其罪則公所以不肯墮其搆陷必甲冑以死之意亦終不白於通人之將來也故稍原其始而道之庶其有考也詩曰

於赫世皇並用豪傑一定宇內櫜厥戈甲旣久旣安成宗繼之祖功莫加道在守持狂夫興謀以動相國曰昔祖宗咸尙戰克萬方悉來史皆前能我獨無名曷稱繼承蠢彼西南翳叢負固聚落八百各統女婦人彊善驕馬貝競豪豢豕於牢黃金飾槽取而有之富可足用赫乎功多以世智勇相臣以聞天子曰嘻有是言哉汝其試之狂謀旣售諫言不入旣賦軍實弓鉞仍戢餽饟啟行萬里騷然饑危蹈毒未戰已捐番番名將天子爪士鎭於江滸天子所使狂夫忌之承制驅之詎思國謀徒逞厥私將軍慨言死我臣職可陷者身不陷吾直見制鄙庸豈我召凶心知無還況冀立功與其矯誣死於狂手孰與奮撃不喪吾守孤旅轉戰深入不回殺僇旣多身卒死之三軍失聲萬士喪气孰明公心君門萬里裹革東歸遙遙江壖部曲候迎悲風斾纒民懷其忠士感其義虎奮鷹揚如見其至卜廟得吉東望際海神來妥之有永無壊狂夫辱國天子震怒立呼狂豎斬以大斧狂罪則誅死事柰何褒封哀榮百世不磨豈惟不磨元嗣禦史旣有兄弟又多孫子奕奕勲門秩秩良材天之報忠豈有涯哉

栢堂詩【並序】

崇仁劉觀母熊氏有貞節觀作堂奉之翰林學士吳先生有記蓺文監丞揭曼碩氏作頌朝賢多繼之元統癸酉集歸自京師亦爲之賦焉

翼翼新堂深明髙安嘉樹在庭維栢桓桓霜降露濡載寒載溫嵗以序遷我有恆歡惟時壽母來居來言昔扶弱支今撫其繁先君之思永矢弗捐視此庭堅不忘以存肅肅令子敬共前聞婉婉有容鬱鬱有文宜其室家長其子孫暖日扶輿涼風進軒駕言忘憂遊息山園閣淳珍匜泛鬯芬樂時和丰具養無愆孰棲爾柏翽翽其鸞里人瞻之孝慈之門君子有言徳風攸惇敢吿司藝善培根原

題胡徵君器之和陶軒

春木晨榮秋華夕滋流云行天逝者如斯柴車葛巾曷能歸來我懷古人徒頌其詩有美君子尙友先覺靡觴不吟無詠不屬豈無他人孰此追躅優哉遊哉君子之樂吾儕小人力絀乃休猶可以馳曷其停輈捲舒無悶入聖寔優敢以未成竊方前修祖徳之述尙論其世我獨何爲夙墮羈縶聞君贊歌祗以生愧旣曰知非請朂余嵗

集讀書山中時艸屋三間以紙糊其壁捨弟仲常爲書邵子諸詩於東謂之邵庵書陶詩於西謂之陶庵吳先生見而嘆之以爲世內無窮之悲世外無窮之樂也

心逺堂詩

渺渺平湖其際維山飛鳥載云晨往夕還平湖彌彌薄於山止云窮於飛目力無際慨昔周遊山川邈悠忽焉興懷一息九州千古旣往萬古方至悠悠我思譬彼逝水樂哉君子其居深深不遨以寧式究厥心

題上官樵寓

靑松爲關白雲爲戶其迎無賔其住非主假夢得鹿遇奕忘斧不去不畱是曰樵寓

東坡戴履圖

謫居荒濵無誰與語言從諸黎歸在中途風雨適至借具田父狺童怪隨傳像畫者笠以雨來屐以泥行匪以爲容用適其情朝衣軒車固將若驚恆服爾假猶不予寧含徳之厚混迹於俗巍巍勛華天章轉燭幽囚野死曽莫指目我不自忘的致凝矚偉哉天人其猶神龍其來無迎其去誰從形擬猶差矧是飾容世無其人神交或逢

洞賔像

洞庭無波明月萬里我時見之劍若秋水

玉淸道士魚障

春雷發聲風雨時至古石龍門一躍千里我服神丹得爲水仙鱗鱗媵予飛朝九天

墨蘭

徧遊楚澤枝訊葉辧使讀騷者得見眞面好風東來其葉紛披所不隨者懷芳自持歷沅跨湘無二無雜向一毫端生分別法日莫無雲微風扇和樹之百畝寧愁其多

畫魚

東人結网西人漑鬵滄海長往吾獨何心

古詩五言

次韻答袁伯長學士十首

衡門有一士閉戶守一修之三十載深不願世述晶光無淪降赫赫抱靈質終然不可揜煦物若春日鬥酒相勞苦聊樂不爲怠葅醢備百索嘉此嵗無害馳驅廢穡事每爲同裏慨縣官庶能念中嵗得半代春花好顏色持以勸君酒君今不識察後竟似今不悲歌無轉喉拙舞不運肘生不與世諧死寧同世朽少年學爲琴豈惜爲君撫知音不在今在昔或可數逺遊竟不值歸將托幽阻念子獨我求龍門作風雨雞鳴當知晨艸緑當知春出山復懷歸永愧先幾人飛篷離本條縱浪隨風塵流水東入海逝者何踆踆兩丘各岧嶤荒墜下深迫狐貍號其顚儀秦此幽宅二子昔在世往復相十百所以學仙人劇飲謝天厄跕屣鳴趙瑟揚眉鼓秦逺奔萬金室窈窕若雲煙安知碧艸晚飛光無復年聲名竟不立淪落世羞傳疏傅出漢庭決去豈不偉未能忘懷樂日問金餘幾陶生行乞食何有口腹累鄧郎臨死時不復作簪屣少年頗濩落偃蹇無所承長大不得食常持一半冰昔爲井中泥今爲井上瓴未得復故初灌輸效微能梧桐失故防丹鳳蓄余戀去之千仭端十載始來見髙秋竹無實忽忽恐復逺昆丘玉爲田爲子采芝箭

早起

馳騖亦已久淹畱竟何成疇昔夢至家屋舍還敧傾晨思理垣墉夕念鉏榛荊惟恐嵗年莫惕然心爲驚歸去非有難納履斯遄徵永言得安居庶無愧平生

時運忽在秋觴目非故先衰蟬厲短噪雜英綴微鮮昔人知化育能事本無言翕然變時雍皞皞同其天斷琴具斯意一鼓三絕弦寥寥竟何補戚戚徒自憐

夜坐

露坐廣庭夕海气接淸顥毛髮感森爽幽憂集中抱寄身百年內變化不待老區區事形骸所競非所寶昧玆動靜間生理誠艸艸聖言就湮沒迷散費深討所恨精力微何以相斯道

溽暑多蚊蝱起滅尋尺內稍思出夷曠髙眠釋煩憒凝神一無爲消息任往來怡然以終古熒熒自乘載消搖日月上下視渺蘇塊如何在世間動輒爲形礙得見王子喬吾將解蒼佩

遊長春宮詩分韻得在字

神宮古城端千里見畿內幽關挾北戶連嶂鎖西黛南樹蕩何極東溟渺無礙中天積紫翠雲气常靉叇孰云萬有賾攬括固玆在奇懷得縱觀指顧生百慨天風正浩蕩春物尙茫昧翻愁目力短奕奕飛鳥背永感神禹迹願托穆王載仙人騎黃鵠一往不復徠忽然防予心雲中贈雙佩

題張希孟凝雲石

海石不盈握隤然如委云危岑集逺思虛竇棲微薰天髙泰華斷日出香鑪分幾研襲淸潤文章互絪緼潛雷起神谷震驚天上聞亟視恐無及化爲九龍文

題許願夫抗雲樓

城居苦迫隘層防上岧嶤措身方丈間千里心目超可以抗浮雲誰能顧塵囂擬峴有古臺遺碑正蕭條子固若星斗其魂安可招龎公輟耕際頗懷見淩霄賦詩托飛鳥長空何寥寥

次韻袁伯長贈陶心山

憶昔白雲君髙居保黃寧夕煉黃帝鼎晨注神農經羣眞時滿坐逸響每盈庭寸田旣無畔幽關那有扃飛淩萬物表婆娑垂帶鈴歸來塵世外曽孫宴虛亭所志在髙逺三峯列靑防頽然得所止一念三千齡昆侖安明珠旭日曜帝靑槃桓有童子松根求茯苓

送周東揚赴零陵分韻得鳥字

拂劍池水秋理棹湘江曉地古記載多時淸徵發少雨洗崖石文風作林谷窅應上朝陽巖東望聴啼鳥

魏氏園亭分韻得池字

托好自故國傾懷得新知授館澗谷居張筵芙蓉池髙僧攝香至淸唱入云遲況陪兩時彥羣從俱忘疲仲夏乃積雨水花各華滋髙栁尢故物臨風復披披曽見百年外飛蓋來參差隆替與時邁百室無一遺盛徳獨能逺感慨更共之西風白鶴表落日滄江湄二老昔並世遺書方在玆勗哉保傳業子孫以相貽

喜雨分韻得須字

下車未逾月十日九馳驅秪知府事殷不聞燕寢娛傳呼當夙興落月啼城烏中衢塵不動肅肅來車徒借問何所往髙堂集羣儒列坐多皓首巍冠講唐虞逐以靑衿升鼓篋何於於是時天气髙市童雜呼雩風雲東南合倐然靈雨俱緩帶卻煩劇淸涼變斯須麗澤深有悅羣生亦昭蘇逍遙池閣上何必欣戚殊

鄭同甫書帶艸軒

六籍久將墜鄭君家多書韋編苦易絕掇拾收虫魚幽艸長春雨參差在庭除紉結可束素垂之仍有餘焉知廣文捨猶如不其居光風動交翠汗靑羅綺疏熠燿照屋壁煙雲隨捲舒春夢不可長蟾輝墮檐虛故人舊題字使我增欷歔

朱秀之杞菊軒

髙軒何所植杞菊交根枝紫實旣秋熟黃花亦晚滋嘉名信共愛何以療予饑此邦號富庶士賈志懷資蕭條山間石誰復見惸嫠遺脫兼並余椎剝無完肌縱彼百畝受豈得安耘耔種此頃步內庶無徵奪思采擷勿違節亨芼貴有宜三咽可千嵗逍遙奉天隨

某遊吳中因省墓山間頗見田埜有可念因贊髙軒之樂而及之庶觀風者之有采而知之者櫃軒詩【並序】

吳郡故有金氏名章者仕宋爲迪功郎家饒於資而好施予子孫相承以孝友著稱迄今室居尙存五世孫在讀書飭行鄕裏尢稱爲善人君子嘗手植櫃樹於家其本初甚微未幾益滋茂因搆軒於旁名之曰櫃軒某嘗登是軒遂爲賦詩以紀其事在字潤甫樂善其自號云

東南有嘉樹防彼君子居君子秺侯裔積善慶有餘俛仰二百年猶是舊室廬一朝種玆樹翻然向庭除種來能幾何倐爾淩空虛亭亭結根據枝葉交扶疏髙軒搆爽塏對此頻軒渠芳春膏雨沐炎夏薰風噓君子日夷猶澹然塵慮攄對客共譚笑課兒事詩書昭昭穹壤間此樂復何如朅來數十年此樹髙於初信知君子徳嵗久同發舒願言繼封植勿共荊棘鋤庶幾魏公槐於今復權輿

聽秋軒【爲僧賦】

道人攝袈裟深坐滅盡定長松結層霄宻竹生晝瞑龍吟崖石陰鳥度池月瑩秋從何處來觸塵成我聽振空林外錫旋復室中磬耳門證三昧圓應普虛罄所懷丹丘山春夢一擊醒等此聞性觀素壁寫三逕

玉壺堂詩【並序】

積水之極蔚然中丘渾淪穹隆匡廓扶輿就之若虛履之若浮人不可到也而仙者居之以其圜中而方外也謂之壺焉聞有何公眞人有依緑之園蓋取諸水也又有玉壺之堂殆儗此與防稽鄙夫曰先天地生巍巍尊髙旁有垣闕狀如蓬壺曲閣相通可以踟躕且玉者積陽至剛純粹之精取類恐符哉看雲叟曰是吾師也子爲我賦之乃賦曰

眞人徳孔容治生尺石間外質謝追琢中虛保堅完合璧映華蓋懸珠隠泥丸天地立有極日月循無端晨從宻霧入夕與飛景還足履五文絲首冠夫容丹行廚膳瑯膏燕坐以盤桓弟子看雲叟疇昔爲我言往見不可得期之三千年

送可無上人

五公昔講時聽者不起坐虛空悉銷殞何由見人我名字誰與安說義話已墮尙自無亦無更問可不可不見天雨華誰能拾余朶

送南野眞人

山中積雪盡江南春水多解劍還尙方朝衣掛松蘿城門望羽節扁舟聞櫂歌故園良已適昔遊將柰何閒雲棲古樹空談遺落花何如兩衰鬢相將照江波

次韻鄧善之遊山中

杖藜入南山卻立賞奇秀所懷玉局翁來往絇履舊空餘松在澗仍作琴築奏徘徊龍井上雲气起晴晝入門避霑灑脫屐亂苔甃陽崗扣云石陰房絕遺構澄公愛客至取水極幽竇坐我檐卜中餘香不聞嗅但見瓢中淸翠影落羣岫烹煎黃金芽不取谷雨後同來二三子三咽不忍講堂集羣彥千鐙坐吟究浪浪雜飛雨沈沈度淸漏令我懷幼學胡爲裹章綬

題王眉叟眞人溪居對月圖

長松千尺起白石下燐燐隠居愜素念燕坐見閒身溪流宛無異月色亦常新悠悠宇宙內住亭名主人

題天臺柯東谷

泛觀天臺圖始識柯東谷艸樹何蒙茸循澗入深曲升髙云繞身厲淺石嚙足桃花一千樹隔竹映茅屋中有學仙子黃庭晝常讀俯聽下鶴逺至馴白鹿疑是司馬君髙繼陶生躅臨海賔出日蓻圃收種玉除是太白來此句方可續

春山曉云圖

置屋云厓陰畊田云洞表積雨白霧收逺林翠波曉農人告春及扶杖驚窈窕久與塵事違防鴻送孤矯

山居避暑圖

急雨山泉落長松激回風靈響從天來夜髙旦彌雄龍眠九州虛鶴起曽霄空羽衣者誰子從我入雲中

秋江待渡圖

江潭秋木落臨流送將歸微風蕩去楫相近更逺違違客從一翁吹簫白雲飛我乃命黃鶴乘之待前磯

雪嶺盤車圖

玉關積雪髙十里百盤折槖駞便平闊望劍已愁絕時平無從軍道逺可由竭惟應飛行仙萬仭俯璚闕

云屋圖

曽山出雲气還自爲文章木石共蒙被容華生老蒼朝來旣非迹夕往亦何藏道人宴坐次見之以爲常了知不可繪相對聊徜徉

羣鮮朝鯉圖

吾嘗觀剝象貫魚何翩翩其類寔繁多咸仰宗厥顚金鱗三十六其數陰已極用變乃純剝飛躍見天則於惟君子升大小宜畢興雷風旣動蕩雷雨方騰蒸倦客年五十讀易未知道觀物每興懷玩心以忘老爾時臥田裏所願得丰年欲占小人夢乃爲畫者傳

謝吳宗師送芍藥名酒

講臣不常參寂寞奉朝請故人得好花持贈乃兼並金盤日中出品目標禁省一萼重數銖大與牡丹並釀香寔尊貴深婉更和靜居然荷慰藉相對空晝永起求神農經錄在海涯境夭夭羨厥艸曽不耀朱景上京素髙寒夏至冰在井沙艸不滿寸苞葉成枯梗同生非異土榮悴何不等此豈夫容丹逡巡太陽鼎灼灼天女嬪巍巍步搖整盈盈綃捲膚況彼南國迥移置諒不可孤賞且深領𨿽與名酒俱絕飲畏停冷頗聞好事者采擷置充茗刀圭果三咽五臟化俄頃文章麗出日儀鳳同煥炳言誇眾應疑所貴仙者肯

次韻天臺張秋原

張侯殊可人長著百斛酒吾來輒取醉未晏臥甖缶吾意適君防斟酌愧勤厚淸濁無所嫌但喜杯在手不負頭上巾每懷陶五栁

寄靑城道者

海上別妻子山中求伏苓白虎戲渚蒼龍防黃扄燒香招五老行廚庖天丁從子似非逺丹霞粲華星

十月十八日聽誦道書

昆侖極髙大九巖觀其顚空洞蓄幽渺絪緼遂回旋眞情惚恍際純明徹幽倒影俯白日浮气堆紫煙奇文妙變化靈響合自然降神作賢聖理物成嵗年古書二三簡殘缺忘所傳中夜坐燒香微吟思至言身生堯舜後意在羲皇前隤然泯知識經時雪垂肩

陳溪山先生畱山齋春日賢郎來省具酒爲樂某賦此詩

齋居愧幽寂君子肯辱臨怡然推夙好曠懷明斷金席間奉容止朝夕副所欽春陽泛物華時雨流泉深戶牖啟宿莽新衣振塵襟諸子共來省森如羣玉林嘉疏薦甘防芳酒逮朋簪伐木美嚶鳥鹿鳴歌野芩哀病晚聞道力弱嗟弗任詩書實世業冠纓匪斯今顧望羞龍斷污潢溢蹄涔守約易循理足欲資陸沈仄聞太丘長率物由平心敢因先覺言發予小人箴豈弟朂明徳鳴鶴方在陰

病起謝陳溪山及齋中諸友

良夜聽春雨淸晨對晴昊沈屙適去體行庭寫幽抱鳴禽在嘉樹方池接生艸扶策流水濵灑濯悅澤好幼稚勝犂鋤勤菑愼相保歸還讀我書聖言事探討親朋一時來藜藿薦行潦敬防奉天明松喬不知老

送防稽宰進士夏仲善

防稽吾故鄕今喜得亷吏三仕彌固窮不愧親策士故鄕伊可懷西去廿余世淸流繞修竹可想不可至知君垂朱紱吟嘯了公事還能探禹穴莽蒼思古始太守文字交僚佐足風致泛舟溪雪前列坐惠風次詩成可繕寫千里以相寄【守白野達兼善也】

送豫章熊太古兼寄蘇伯修參政

豫章有家學禮樂不見收爲養不擇祿淒涼向炎州攬結桂樹枝誰爲玉雪謀十年一再見我老君白頭古劍光陸離系以瑚鉤激昂文史間未愧班馬儔蘇君天下士定價琳瑯球江漢方渺然爲我觀素秋長吟以相送明月在髙樓

哀陳童子

南山有鳳雛飛來上林樹秪承朝日輝不食秋夕露珠零海气靜壁毀月光曙巫陽不能招荔丹滿洲嶼

答胡士恭二首

王母昔賜我一雙白玉環懷之四萬年恆在胸臆間偶因朝木公識之爲開顏忽然化黃鶴飲食昆侖山漢武好神仙多欲心不閒所以至太液遂從白雲還

鵬運候風信龍起從雲飛神物本無待感類相因依髙人服金丹質化識者希引睇貫霄漢倐忽歷九圍駕言淸秋鶴同承太陽輝何期老鎩翮素心竟成違

書昔人出入西廣詩後

道路無險難徵人多故傷窮愁一酌恩感舊忘他鄕九疑不能從二妃在瀟湘無以寫憂思吹笙爲鳳皇

宿紫極宮新樓

野人入城府且就云房宿東瞻蘇翁亭南望孺子屋相從總君子寒夜對明燭閱世如雲煙進道貴金玉取泉總持井烹茶武夷曲疎梅折髙枝蕭閒對晨旭欲寄髙軒人修眉逺山緑

秋江亭

白沙積髙雪有文見川郊華星垂光彩沈壁依潛蛟偉哉江海客結亭在其交流波散席上絕岸當空坳靈槎八月至垂綸向鯨鼇淸露集衣裳嘉魚薦壺匏賔客醉白薴微飈激林梢

次韻陳溪山送搖扇

念我久坐雨貽詩逺來旬遙知治寸田隄防固嚴闉憂樂無嬰懷蕩蕩羲皇人自信知者希虛名非所親南薫待披拂感此時物新無由奉言笑泥塗滯周輪長箑豈手容招遙遺閒身受經浮丘伯老矣弟子申何以答佳貺執禦從後塵火傳思爲薪烹魚漑河濵

贈諭仁本

早從中州遊希孟實豪傑穹隆如喬嶽培塿謝臲侃侃買燈疏英主動顏色賢子瘞黃壤感痛詳朝玦朝遊長白春暮踏歷亭月慨然得終身屢召不踐轍兵【闕】關中饑特起救焚烈反傷道窮委頓成殞絕賦詩哭遺直好事爲鐫碣爾來二十年江海鬢如雪每興故人思思道嘆睽越忽逢諭先生江中倚舟楫久爲濟南客山川類能說共言中丞舊流水助嗚咽更出中丞書嵗久字不滅交誼貴久要於焉見髙節問君將何之束書向京國豈無同門士簪笏在周列觀人以其主論薦共持掲敢爲祿仕勤聊以誦明哲古人不可期長風起天末

夢舊遊諸友

三月三日午後隠幾夢館閣諸舊遊存沒參坐陳眾仲舉杯相向曰旅甚思公亦知公之深思旅但不得見爾記得有詩六首其末句云萬死起俄忽只是一思憶是孟浩然作爲是白居易予曰殆是孟詩但不記得感動而覺是年夏聞陳亡

隠幾暮春雨夢見舊知識瑰奇秦漢刻墨本在東壁論辧如平時契闊增嘆息就中東海生顏色殊不懌停杯不成飲執手道疇昔苦言孟浩然有句在胸臆萬死起俄忽只是一思憶

題金陵汪尉雲松巢畫卷

喬木多悲風卑枝安可居興懷有巢氏漠在邃古初浮雲無定姿溶溶滿堂虛脫身往從之一起千仞余冉冉愁絕思悠悠隨捲舒白鶴千載來徘徊向匡廬乘蓋生紫煙捨此將焉如惟有南昌尉淩風一回車

雲林圖

雲林之髙風可望日出海君子居其間旦夕餐沆三年毛骨換九載神色攺翩然升云去鸞鳳翳五彩山中有神藥服食多所采寄語學仙子佇立以相待

次韻二首

昔者采芳艸靑春在中林三秀不並世日莫生重陰霜雪日已積萎籜日已深持獻𨿽無時豈忘事幽尋齋房多受釐垂衣正思欽霏煙散燻澤蘼艾非所任華英發貞本靈占系同心錫貢華未晚庭實生南金

微根抱山石薪槱本同科曽不中欂櫨將置崇構阿終焉荷聖恩早休遂婆娑雪霜之所餘茯苓表垂蘿時能致佳士攜壺掛寒柯極目思逺道含情托淸歌秋水不盈勺白雲豈其多結枝待幽吹泠然送鳴珂

紀夢二首

夢見二三子被服皆古人云漢盛履舄山河儼冠紳言非世間辭靈【一作虛】音轉彌綸反思昔遺逺浩蕩不可陳睡覺日在樹空榻凝余塵

東南多名山衰病嗟逺道夢中躡虛空黃鶴爲先導穹林冠晨霞逺水澹秋昊似在松喬間未覺黃綺老饑渇非所憂淸露在幽艸

足痛吟寄費無隠

足痛不履地匡坐畏長傲令人讀道書聊以釋幽抱修身身不衰此事聞頗早涉世得憂患時至遂枯槁茅檐苦聽雨更愁妨獲稻分當長饑吟稚子忽吾惱盈約固不齊受命自造東家種薯芋健步常爲討況聞東海上旅生如棗食之可不死所嗟在逺道親往未必能駕言亦非好

嵗寒吟

邑南有髙山隠者浮丘伯弟子逺來求千載奠僊宅蒼崖接天光旭日融五色永言托幽貞綿綿奉明徳南昌昔將隠吳市遂不還玆土獨遺疊丹气畱空山噓潤被艸木含滋及蜎翾相望世云逺雲中期妙顏蕭蕭松間雨夜靜殊未止靑鐙照殘書白髮隠塵幾園綺徳不孤相持一瓢水如何在人境茅茨罕鄰里

賦神蛙【並序】

曹南吳生出神蛙相示石光潤其口目臂足儼然如生脊有文防腹若容受蓋眞蛙也不知何自而化石焉有博物者能辧之

貞女望歸夫穹窿化山骨飛揚洞中燕遇雨帖石窟古時蟾蜍精千載得仙術噓吸服元气綿眇值通息形體𨿽尙存性情已非昔誤食至陰精返此太魄無乃書契初科斗抱殘墨猶與筆研交君子同幾格幽光感星宿靈气生倐忽愼爾韞匵藏勿使蛟龍得錫圭神禹時因之問河伯

道園遺稿卷一

欽定四庫全書

道園遺稿卷二

元虞集撰

古詩七言【歌行雜句類】

雪山圖爲劉伯溫監憲賦

我家成都雪山東公家張掖雪山北吳船誰載鄭廣文起寫昆侖半天白張掖雪融艸木長禾生壠畝多牛羊烽火連臺擬樓觀江海微茫秋練光著書東觀夜如水太一燃藜照圖史從遊冠帶文武備斐然四郡良家子君不見黃河奔流百谷盈神禹疏鑿中州平極天鳥道雲气盡惟北有斗西長庚

天涯歌爲崞山公賦

大鹵之虛山有崞彊晉名都古城郭太帝親徵西極還命總師幹理鄞鄂三世專居二百年公孫禦史籌帷幕興言諫諍國體重抗論陵夷鄙夫怍九衢塵土迷白晝萬里天風飛一鶚連山長城下平曠孤秀嶄巖自天落安車夷猶奉王母咫尺天涯下磅礡振河載華坤軸穏捫參歷井天梯鑿六合髙牎竅空洞日月容光陰气薄春鬟翡翠擁煙霧秋水芙蓉淬鋒鍔東遊漫愛華不注西行不到秦關防上方宮闕何所有回首穹窿起龍漠天山舊音本雄渾孤鳳一鳴冠阿閣蒼茫石鼓難爲聲野水寒云不堪酢奉祀曽過軒轅臺俯仰髙深嘆今昨汾波橫出衝黃流長感秋歌入寥廓捲石東南𨿽有聞安得停車徧丘壑元姚自是一世豪若比公詩少揮霍有詔無容極幽賞黃木扶胥求海若前茅度嶺建旌纛後吹淩波雜簫籥馬飲淸泉榕樹陰鴈隨飛雪梅花萼退食委蛇幕府淸明月懸空夜城柝橫槊髙吟動鬼神轉鈞妙手隨斟酌坐令刀劍化牛犢夾岸鯨鯢貫鱷蛟閬風圃在天外玉振金聲爲誰作雅歌緩帶有餘暇直道髙情無宿諾百粵皆知白水心羣魚莫恃黃金槖國家將相眞有人中外均勞正參錯請開云漢分天章歸理咸韶奏嘉樂老夫當與園綺徒仰聽鈞天佇耕獲

謝王員外贈古銅帶鉤劍琫歌

金銅帶鉤屈螭首緑玉沈沈世稀有古人佩劍之所遺虛琫尙疑光射斗腰圍老去忘系拘空服書紳重有餘奇哉二物君子贈敢與礪燧同縈紆古者韋皆有托視我斷金庶無怍循循偃蹇長在手神化翻愁入寥廓劍能使我無邪心握之在本用在鐔利器行藏兩無有一寸空間空古今他日東行尋禹穴何以酬之掇明月白雲滿地歸去來不待傍人三奉玦

無住和尙命兪巖隠寫予陋質予蓋簪纓家子其意亦蕭散因作山偈一首戲贈聊發住公一笑也

我欲自識面莫如鏡中眞引鏡實有我卻鏡見無因兪侯乃善幻作此意生身旁人總言似我亦愛其人但恐年嵗久不知是何人兪侯兪侯吾已老百事無能勿復道幸自不曽虧損他莫將塵影瞞人好

金人出塞圖【此詩學古錄失傳翰林珠玉已有脫句】

海風吹沙如捲濤髙爲陁磧深爲壕築壘其上嚴周遭名王專居气振豪肉食湩飲田爲遨八月艸白風颼颾馬食艸實輕骨毛加試弓復置櫜今日不樂心慅慅什什伍伍呼其曹銀黃兔鶻明繡袍鷓鴣小管隨鳴鞉背孤向虛出北臯海東之鷙王不驕錦韝金鏃紅絨縧按習久畜思一超是時皛淸天翳絕鴐鵞東來云帖帖去地萬仭天一瞥離婁屬望目力竭微如聞音鷙一掣束身直上不回折遂使孤飛一片雪頃刻平蕪灑毛血爭誇得雋頓足悅掛兔懸狼何足說旌旗先歸向城闕落日悲風起蕭屑煙塵滿城鼓微咽大帥要王具甘歠王亦欣然沃焦熱閼支出迎騎小驖琵琶兩姬紅顴頰舞歌迷進醉燭滅穹廬斜轉氍毹月

九歌圖

太一神君號東皇玉質要妙含和陽生生炁始通微茫綿綿蒸空神中央浮英上羅文天章覆冒下滿谷與阬旁塞無間靈無方靈來乘柔柔乘剛湘君夫人鎭相望淸溫靜好非淫傷司命元老元气昌手執藜杖色老蒼歷刼壽命不可量少君之壽同其長離無異體合有常出入萬化終不亡晶明發晨上榑桑海天赫赫眞金芒質鏈不滅長垂光河源混混流湯湯伯也坐視無迎將千古萬古何堂堂彼幽爲厲爲彊梁朝貍莫豹方鴟張精魂熠耀志意荒招之不反巫無良屈生作歌沈九湘世人傳聲罕尋詳祝融仙子調黃九神出圖百怪藏不信請視虞公章

送呂教授還臨川【並序】

古者仕不出其國五十里百里而已入仕王朝才千里而近無父兄妻子墳墓屋宅之別而有祿食之羨車服之華焉豈不便適人情乎哉今國家奄有宇宙仕者視南交朔易若東西家然則彼出入驅馳不越乎州閭黨術之間者不亦隘乎呂君仲謙世居臨川之南山木郁茂田毛易長仰事其親俯育其妻子何嘗有意於逺遊哉一旦用薦書得爲遼東學官隨牒以行且萬里冬裘不足以禦寒蔬腸不勝其恆肉𨿽志气不變然情能無少違乎僕願畱之館中而不可歸其宜矣故作詩以送之

黃金作臺畱好客好客不畱秋月白東風吹雪滿衣襟卻賦長歌送行客【一作色】遼東之山醫巫閭六月五月雪不除昨朝遣使降香去五尺冰上行飛車【一作飛行車】知君江上慣舟楫快馬如龍亦徒設束取來時一卷【一作束】書還向江波對【一作弄】明月我本蜀人隨水來結屋與子相鄰隈白髮京塵不歸去臨風相送興【一作空】悠哉

三鳳行贈海東之下第南歸

海東之兄弟三人如鳳皇胸臆羽翮皆文章九年三入天門翔伯衝天季驚人一日四海皆知名東之之文五色云見者晃生眵昏三進三已之了若耳不聞二人得之喜未足云東之不慍乃可尊束書江上歸見親君子之樂樂最眞君不見匡廬之山崷崪而嵯峨左界乎豫章諸川防爲蠡番其陰千源浩浩導岷經潛沱山气束郁不得去上衝爲紫蓋直與天相摩爲云覆八極爲雨漲九河海東之子能觀山以成徳其進蓋未易量也偶爾小詘柰爾何

戴和父歸越

戴先生日飲五斗醉不得再飲一石不肯眠昨從桃源來兩袖攜風煙長安市上小兒女拍手攔道呼神仙馬如遊龍花如雨蹴蹋春秋作朝暮東方不作牎間戲上帝還令海邊去海邊玉虹夜不【一作何日】收貝宮珠闕皆蛟虯芝田玉樹久相待天上老僊那許畱戴先生鑑湖之水三千丈不可以鑑可以釀明朝亦脫錦袍去【一作歸】與爾酣歌釣船上

題米友仁長江煙雨圖寄柯敬仲

米家自在江頭住愛向長江寫煙雨長江煙雨萬里餘書畫扁舟在何處古人翰墨今罕存好事千金焉足論憑君寄語丹丘子盍買山田遺子孫

吳中女子畫花鳥歌【皇元風雅爲人錯刋】

吳中女兒顏色好洗面看花花爲悄調朱弄粉不自施寫作花間雪衣鳥緑窓沈沈春晝遲平生心事花鳥知花殘鳥去人不歸細雨梅酸愁畫眉

楊補之掀篷圖

十年騎馬燕山道飛雪如花著烏帽淸江不復泛扁舟況見繁枝揷晴昊楊丞拈筆寫江村滿捲荒寒共郊島君不見金盤玉【一作宻】露錦成團胡蝶東家怨春早

王侍郎崆峒石

徳符堂中有眞石一握云出靈碧飛潤應能作霏雨含光自可裁圭璧天根萬古磨不燐窈窕中虛藏谷神願得微言獻天子千二百嵗勤修身

雪嶺駞車

七月八日山陰道積雪平砂沒煙艸三日餐冰渡磧遙重載槖駞發車早當衡比比擁防茸王庭傳令疾於風卻憐聚落在何國可以踏歌酣馬酮居庸關南百萬里春雨艸靑平若砥向非羊馬便髙寒所不懷歸如白水

題上都崇眞宮壁繼復初參政韻

故人一去宿艸寒而我幾度南屏山琳宮素壁見題字輒墮淸淚如洄灣文章百年世何有如以鈍拙鐫孱顏瞥然有感亦易散柰此細讀多髙閒沈思不見托魂夢何異落月畱梁間走爲麒麟飛爲鸞黃金作玦玉作環重來豈無造化意我以白髮遲公還

城南春曉圖

天臺先生有山癖臥起無山朝不食幾年騎馬聽朝雞磊磈諸峯拄胸臆陳生受意不受辭竟拈禿筆爲掃之旣安樓觀對奇石復著梁棧橫淸遊吾舊遊釣吾釣隔林彷佛聞幽鳥瓊臺何處無桃花此是城南暮春曉夜來天子傳詔呼先生直上鑾坡趨盤盤回復一萬里無限好山並好水如從島上見陳生盡寫歸來畫堂裏

天臺圖

天臺一萬八千丈下視東海如一杯金雞候鳴日欲出吞吐澒瀁聲奔雷白雲彌彌散綿絮贔屭戴出三崔嵬一一十十翠撐拄千千百百璚樓臺王生染白作莽碧回風禦气洪蒙開古亭髙卓盤石上橫舟自揷煙林隈老楓古檜立岸側云可自此登天臺尙無雞犬識林落況有車馬相喧豗我少學仙意疾得首如蓬雪俄毰毸臨風每憶坐忘叟深愧失腳無由回尋常夢遊如宿到忽見畫本興餘懷赤城仙人王志和爾家靈寶安在哉人間夢斷何足許存想終日勞形骸庭間竹葉可舟楫羽衣生雲歸去來

桃源圖

層巒復嶺何崔嵬流泉委注波無回昔人尋源旣解往孰謂後世無能來徐生采藥渡瀛海生人之資悉滂沛泛舟一去不復還自是秦皇親爲載商於只在咸陽南城中日日見晴嵐四翁采芝列頭白何人往問窮幽探信知桃源隨地有自爲狂馳不回首莫向神仙詰渺茫且對新圖玩春晝軒轅鄕裏眞固師果得修身身不衰年谷順成物不疵黃衣裳從委垂

牧牛歌贈自牧上人

學人曽是牧牛兒細雨斜風總不知丰艸長林情似水懸崖絕壁命如絲不著境兮不離境繩杖隨身端息瞬歷年辛苦一朝忘贏得半川煙月冷君不見大江東短蓑衣橫笛何曽別晚風大地山河等甘露嘉禾成熟萬方同國泰民安謌頌起無言可贊牧人功老師兄善自牧露地當年已純熟大千妙用一毫端不是寂空聊自足

澧州謝家通濟橋

澧有蘭兮沅有芷相望涓涓隔秋水蛟龍回夜隠波深虹霓乘晨駕空起千年石尉何西東天下有道津梁通朝桐東皇蒼雲中行人無忘懷謝公

丰州李氏孝義詩

沙中枸杞已成樹的皪丹珠飽秋露蒲萄滿堂間鐘乳上堂饌食有肥羜壯者已老少者壯蜂房各自開牖戶此是丰州孝義門莫忘河南李家譜

龍興黃堂隆道宮西華太姆元君飛茆詩【並序】空同子竇君神淸與予賦詩於天寶宮予有句曰一瓢春水煮仙茆神淸曰噫子安得及此我昔遊黃堂見石曼卿記不載飛茆始末願與同志者詠而傳之久不暇也神人將啟子而誘其衷乎不然胡爲而及此也予應之曰彼夫容洞中穠麗主者宜不察苦之味也非余孰當賦之乃爲之吟云

昔日飛茆渡江水一息秋風五千里憑虛結根土長苗萬古黃堂咀甘美潔淸至淨服食仙不忍獨令身不死折瓊載卜知吉亨連茹包之獻天子

郎官湖李白祠

南交黎侯景髙歸朝三十餘年自至元中被命驅馳軍旅勞效顯著後賜田江漢之上以居暇日作安南志若干捲示不忘父母之邦間嘗卽郎官湖上修太白祠皇慶初元來朝大夫士多爲侯賦詩

郎官湖邊太白祠百年毀壊誰顧之黎侯自是南海客寂寞湖上看明月間關歸國故時心馬上鬢毛今是雪春來幾見湖水淸春去還看湖水碧今人蕭條古人逺黎侯此時淚沾臆臨湖作屋祠太白一日祠成人嘆息千年太白豈復存惟有長庚射西極光芒彷佛云委蛇黎侯起舞天爲泣鯨魚上天終不返黎侯惆悵坐成晚君不來兮那可期黎侯之心湖水知湖水波浪湖樹葉風來總是迎送辭

金馬圖【人負金馬睡於馬上】

賈人自騎千金馬解囊小憇荒城下平原無事起秋風夢到陰山雪橫野太平疆宇大無外外戶連城無閉夜不然安有獨行人懷寶安眠如畫者

王晉卿畫赤壁圖

黃州江上霜月白蘇子泛舟攜二客虯龍虎豹木石間玉宇瓊樓歸未得主家遺玦瑚鉤丹靑一幅千金酬惆悵圖窮見黃鶴白雲千載空悠悠

趙子昻畫馬圖

憶昔從公侍書殿天閒過目如飛電池邊盡有吮毫人神駿誰能誇獨擅公今騎鯨隘九州人間空復看驊驑惟應馭气可相逐黃竹雪深千萬秋

柯丹丘畫松竹二首

丹丘寫松臨石湖一樹偃蹇一樹枯長年偃蹇色深黛枯者鐵石能相待令人最憶寒山子曽見松生此山裏時來石上自閒吟解聽天風半空起

江心石上起煙霧隨意瑯玕寫無數就中欲覓釣魚竿濯足滄浪嵗年莫君不見白髮天臺鄭廣文前身畫師今更聞請看翡翠三株樹猶是蓬萊五色云

陳容畫十四龍

所翁所畫十四龍雲海慘澹數尺中毫端欲極龍變化信使情狀無一同意防鬼神造奇迹蓻謝狗馬矜精工徐生家藏隠溪上气與古劍相爭雄春雨來時屋壁潤白晝坐對塵埃空持之示我爲嘆息安得眞見如陳公蓋聞龍乃至陽精無有嗜欲來羈籠昔年髙士隠弗見矯矯衰世追防鴻千載神明守龍澤如見潛徳遺空蒙溪雲出水作溪碧綿綿子孫環爲宮石林幽洞難相識獨倚桃竹懷髙風

孫康映雪圖

千巖萬壑明積雪老樹長蘿掛孤月下有老生眠破廬穴隙窺書癡涷鶻何如出門歷瓊田翻身夜入通明天手把瑤防招飛仙人間畫裏那能傳

墨竹歌

南風吹雪盡成竹北圃老人寫羣玉枯梢不逐蛟龍化宻葉終堪鳳鸞宿數枝東出好弟兄楚楚劍佩微聞聲兩枝又如父攜子老者偃蹇稚者榮我昔西遊洋州驛破緑燒梗具朝食摧殘僅同蓬與麻太守淸貧那復得羅山甘竹筍乃佳移根便欲從山家云風春嶺卽持去爲我更作風枝斜

金源野人獻麞圖

紫蓋貴人何處來西風搖落郊原開澤虞獲鮮敢私取下馬持獻披榛萊韔弓服矢遽爲拜止轡受之貌閒暇千里獨行日雲暮熊耶羆耶在林野君不見吁嗟麟兮人不知卒然遇之愼爾爲

送人遊廬山

我愛江上之廬山山止不動江不還紫雲冠嶺危石古白鷗衝雨春波間浩然始見潯陽浦太白欲托雲松間河嶽蕭條二子死神靈恍惚千年慳昔我尋春入幽竹有人抱甕開深關遂從鳥道陟髙險一窺虎迹聽潺湲似聞余磬開石壁恐是入化非人寰霜崖石櫃成異物銀釵負薪多老鬟嗟我老病難再往羨子輘轢無畱艱攬衣步出石頭渡解舟竟到星子灣沈吟三月煙花碧眺望千里楓林殷猿驚鶴怨酬好語水流花開怡妙顏束帶他年事朝請躡屐安得窮躋攀行矣此日不再得空山落日騎黃斑

題虎屏

髙堂白日靜如水屏間於菟伏將起登車何用卜熊貔鑄鼎徒聞走螭魅耽耽仁威謝爪距蔚蔚文章著深美君不見旌旗不動九關閒海晏塵淸千萬里

陳容畫龍

陳容生閩嶠之東骨气生硬如老龍每拈禿筆掃風雨自寫其眞非畫工曽爲吾家作雙劍采石波濤天下險巴山昨夜春雨來素壁髙懸戶長掩

題劉仲明鳴鳳朝陽操

鳳凰昔來何所緣堯舜聖明臯防賢一鳴不再三千年孤生懸崖命由天郁繞霄漢纒雲煙虞淵浴日紅滿川海波洶洶不盤旋聲與律呂互相宣非度弱水遊神仙此制不省人間傳

題劉光逺琴泉詩卷後

長沙老人種桐梓手斵爲琴度宮徴彈得流泉石上聲只有巢由能洗耳當時誰與制此名前朝丞相賢公子黃金不成白髮短聊以髙情付山水公子飛仙老人在目送歸鴻秋萬里老人有子前爲壽願翁千嵗長如此已將朱袖拂云和更釀淸泉設重幾

潭觀劍歌

新年風雨晝多晦解纜東辭白沙外潭觀中有古劍倚棹求觀鬼神防陰崖中斷如截肪水渟受前隘欲令開匣猶未敢惟恐雷霆走光怪至神不殺迹已空藏器幽深欲何待孤篷歸坐燈影微客爲髙歌聊一快鄰舟借具知有無擬掣寒蛟斫春鱠

書昔人出入西廣詩後

戈船將軍昔南下樓櫓衝波當車馬臨流橫槊昔爲誰遷客騷人能賦者桂林近時蠻防息營帳酬功頗優暇伏波銅柱髙嵳峩路險難兮莫相嚇

送程楚公子叔賔官海上

世皇任使無南北楚公薦賢動江國當年臺閣多門生富有文華在賔客世家貴遊少者佳祕書奉禮差可階靑衫筦庫東海上極目天津思凡槎豫章得君豈忘舊引之淸波一援手鶯花三月玉堂深共啟黃封賜來酒

送胡士則

胡君著書昔同館長日據牀運犀管功臣遺事動如山小小聲名何足算明光殿裏初進書紫衫束帶帽正烏君王歡喜侍臣賀殿下風暄花萼舒是時親賜蒲萄酒瀲灔玉杯先入手承恩歸去各西東共嘆文明古希有胡君名冠三十人傳詔與官顏色新寧辭闕下向田裏得祿斗升緣爲親頗聞山寺近官舍吟步長廊莫騎馬瀛洲學士如堵墻新折瑯玕待君寫

寄謝楊友直太守送桃竹杖

梓潼使君今南雄江心紫玉寄野翁扶持恐是蛟龍化騰躍似與猿猱同十年乞身不待老鄕人飲酒歌年丰君不見太乙之精在天上靑藜滿地如蒿蓬

寄薛卿

故人贈我漢時鏡殘質剝蝕遺空明開奩照見白須髮似是采芝商嶺生憶昔交遊盡防邈耿耿銀河曉星落惟有瓊臺瀟灑人長嘯西風滿寥廓

題表侄陳可立靑山白雲圖

昔時謝傅臥東山亦未忘情絲竹間微風動塵車蓋合白薴作衣團扇閒風流一去如秋艸我思古人令人老茂林修竹何處多雨洗靑山靑更好

溪山圖

曉日朱方得鶴一直衝風上寥廓橫翔八表覽九州下視山川間城郭淸溪縈繞千萬尋金銀宮闕檜森森商山紫雲何處好惟覺蕭臺秋气深

畫龍

所翁畫龍妙當世神思已逺誰能繼陳家復見海珠君也向毫端分久似越藤一幅瑩且完噓雲駕雨淩春湍不知何嵗因轟掣破卷飛上靑雲端

射虎歌

州人布矢之蒿蓬半夜射殺南山雄捲皮帶雪送官府割肉大嚼千夫同前日東家牛盡啗犬豕無遺人落膽不知世有李將軍擊鼓報神聲坎坎

刷馬歌

天馬之來大宛國漢帝心馳渥窪域貳帥兵甲費如山毛骨權奇不多得世祖開基肇太平昔日大宛俱拱北如雲之馬西北來飛控驚塵徧南陌豢養年深生息蕃卽今詔刷無遺迹靑絲絡頭千萬輩戢戢駢頭死槽櫪一程瘏毒一程愁比到燕山肥者瘠吾觀天廏十二閒五花成隊春斑斑監官餵養盛芻豆年年騎去居庸關聖朝誰信多盜賊卻慮騎气藏凶姦駑駘盡從天上去驊驑豈得畱人間漢人南人窘徒步道路相從俱厚顏我今已是倦遊者東家蹇驢何必借布襪靑鞵取次行正喜不遭官長罵鄕裏健兒弓弩手詔許徵鞍常穏跨嶺南烽火亂者誰何事至今猶梗化君不見漢文皇帝承平時千里之馬將安之又不見項王一騎烏江渡到頭不識陰陵路

按弓圖

朔風蕭蕭沙艸枯避暑南還八月初貴人退食坐平蕪白日皎皎寒云除左擎蒼鷹右韓盧手調繁弱矢滿壺馬驕不受轡勒拘奚奴前執奔塵趨小者伏兔大於菟上馬一擊將無餘養勇大發神气舒徒禦逺合獲不虛首獻上殺當氍毹連車載槖來徐徐大庖賜宴日未晡蕭蕭笳鼓環周廬天子萬壽臣歡娛我昔嵗從行兩都每欲賦此嗟才疎江村父老相攜扶數尺茅檐看畫圖

題遊道所藏劉伯熙畫

燕城建都將百年喬木往往遼金前宮中屏帳愛奇古每托畫手馳風煙房山絕筆商山老內府人家迹如掃畫苑今惟劉伯熙白髮承恩最偏好西山古寺刼火余斧斤所赦遺殘枯久經霜雪如鐵石膏沐雨露還扶疎一夕書帷侍淸宴有詔令熙寫畿縣徧圖形勝到巖壑直幹交柯每盈捲遊侯緣從自當時閣下庭前屢見之朝衣佐守南海上袖捲龍髯雷雨垂髙堂風動海水立江嶽驚奔鬼神泣禁直岧嶤翠蓋髙誰識行蹤露華濕䢐徠新甫何足攀巴丘正似靑城山人聞彈指千百嵗大夫與我俱蒼顏

汪華玉所藏李息齋古木竹石圖

帝城佛剎西南曲數仞髙堂十尋木亦有幽篁春筍生顚倒橫斜亂寒玉空庭月落蛟龍舞阿閣雲間孔鸞宿大徳年中最熙洽四海無虞年谷熟聖人防念如慈云粉金寫經五千軸吳興先生承詔起精藝東南遂空谷橫窓曲幾擅淸雅寶气龍香散芬郁我時布衣初到京隨客來觀嗟不足棲遲至大到延祐墜緒遺經防見錄聖明天子心廣大仁孝東宮恊淵穆金殿朝回卽薦賢鳴鳳髙梧麗晨旭白頭寺主愛文學遊親流水來相續黃鸝繞樹鳩喚雨晴絲入戶階眠鹿中書右府尙多暇況復西淸澹春服薊丘李公年甚髙親書篔簹試拈托南風堂上住多日好聽晨鐘赴僧粥枯梢長葉風雨來老可黃花俱眷屬揮毫相軋李河東共悼房山渺江陸曹南老商亦有名拂素先傾酒千斛蜀人仲淵不防畫側帽長吟動華屋蹇予冷撰從諸公兀然坐隅若鴻鵠風雲月露不計時聚散悲歡嵗年促汪侯何處得此圖其長丈餘髙尺六松檜蒼茫轉樹腰鐵石嵳峩偃山腹昔人不見今人老空憶臨風對森矗後來把筆誰最能閣下丹丘嘆幽獨令渠見此防傷神況我茅檐揩病目文章精彩寧復還天上華星光煜煜

題寫生手卷贈李道山赴九江茶官

春叢何窅窕翠竹題幽鳥秋實結甘酸溪鳬倚暮寒後日嵗復嵗盛年不畱老將至湖上新亭早晚成可以供釣可以問耕看花食實老孫子擊鼓撞鐘歌太平一官黃蘆苦竹間琵琶船外月團團故人寫生一嵗事恐有離愁不足惜匡廬山好秋色歸持濃黛作修眉牎下連卷數峯碧

趙伯髙所藏楊補之松竹梅圖

卉木何情同嵗寒君子合並嗟獨難冰霜滿地風景異淸修古節來毫端南渡衣冠憶初合萑葦蒹葭總蕭颯長生玉立古顏貌欲選疎英變殘臘西都昔者畫功臣良工健筆隨風塵尺書黃髮共來往誰見畱侯如婦人江上幽人有眞迹俯仰興亡寫今昔丘園偃蹇非不多獨想髙懷淚沾臆

鐘生淸露軒

江西諸侯好賔客彈鋏歸來無愧色學捨如舟安足居白髮秋風岸髙幘鏗爾捨瑟還讀書上天繁露垂庭除河淸有頌芝有曲爲我長歌傾玉壺

與族侄孫從善

白頭喜見族諸孫靑門爲世夫何言成都桑栢日已廢盡有遺書堪討論風花寒食江上路墟墓興哀慚一飱憐爾篤實可進學竭力孝敬思生存

律詩五言

出小東郭

問訊成都宅還過萬里橋鄰墻皂角樹官路緑楊條部曲都無在茅茨忽見邀滄江沾白雪盡爲夢魂銷

望巴山

巴嶺對秋屏依稀泰華形雙尖天際碧一色雨餘靑牙纛穿行柏旌幢接降靈南昌漢時尉招與步空庭

次韻葉賔月山居十首

冰泮溪流碧雲生島嶼紅輕陰殘夢裏逺樹亂愁中鷗外兼晴絮鶯邊共晚風地偏山气近霏靄濕房櫳落日亭前水翻風雨後荷翠明薄醉羽扇按淸歌影淨鷗千頃涼生【一作深】蟻一柯扁舟成獨詠詩思尙能多露冷天光逼溪澄夜影圓水花含窈窕山吹縱淸綿爲覓洪崖侶重尋赤壁船翻愁孤鶴外回互萬山連嵗晚冰生壑山深雪擁扄淸齋須杞菊甘餌足參苓水繞階除靜杉依石室靑白雲麾不去晝影舞虛櫺緑鎖依松潤緗亂蘚斑吹笙花下散飛燕雨中還有客歸謀酒無言臥看山春禽忽相喚深樹兩關關綺疏收易捲紫盌罷分茶日暖聊行艸風微好看花行窩君子宅懸榻故人家逺勝騎官馬聽雞趂早衙霜林收碩果雨檻臥幽芳畱客山原枕分題玉井牀衣裘凝薄冷戶牖宿殘香未覺成都逺風流獨艸堂隠幾風檐竹詩成酒病酥楓屯云錦陣梅折海濤圖翠袖開筵出華簪折簡呼移舟促相就玉鱠斫生鱸簡冊驚前夢文章赴後期賞花時命駕愛竹屢題詩小艸顚尢勝深杯醉不辭交遊傾四海風雨夜吹箎風日宜芳嵗煙霞樂燕居坐深閒看月燭冷靜修書臘醖紅生玉春盤緑間蔬但須門有客不問食無魚

名酒

名酒不可得幽花誰送來秋霜垂鬢髮夕照在樓臺盡日山公醉何年庾信回喚人吹玉笛移席坐蒼苔無疑先生不逺千里訪某於寂寞之濵曽未旬日賦詩畱別𨿽無以欵未忍從也次韻且致繾綣之私四首【無疑先生南劍人】

養親無復日不忍愛遺生一客獨髙義千山致逺情烹魚供漑釡秣馬促歸程從此延津路應將問耦耕酷暑秋仍熾幽花晚自香誰將百年意共付一窓涼事業靑燈舊心期白髮長山林盡迂闊江海正蒼茫望气秋橫劍分光夜續鐙寒梅不鬭雪春水盡融冰座與賢人對門從稚子譍鄕祠應合樂豪傑若爲興薦書慚不用空復意憐才共逐雙鳬去誰飛一鶚催鼎彛文字在幾杖見聞來明詔求遺逸蒲輪孰可陪

題平逺趙公像

將相先生舊江湖早退翁丹砂畱劍客琴韻畣天工喬木荒煙合幽蘭宿雨同羅浮與衡嶽猶想遇防鴻

題疎齋盧公像

持節江湖外吟詩魏晉間長庚垂野迥病鶴倚秋閒玉局謀堪奕金鑾遂不還春來無宿艸防防涿州山

次吳宗師韻題朱本初藏秀樓

世傅垂紱裔蚤作采眞遊引月池邊樹呼云鶴外樓河圖畱信史洛頌載歸舟無限吟詩興西山對九秋

和龔子敬竹亭詩

萬竹尙書宅髙亭表素襟扶持自逺大臨睡極髙深風露兼秋色梧桐共晚陰惟應有棲鳳餘韻寄瑤琴

次韻馬伯庸少監四首

仍嵗從巡幸山川識重臨講帷來濟濟馳道止駸駸五月衣裘薄諸生坐席深歸耕何待老莫問二疏金移蹕宮城曙煙花繞閣重來王俱屬籍稱使不傳賜席還淸問囊書更手封恐煩宣室召視日轉蒼龍臣甫多愁思長歌拜杜鵑鑿崖通閣道積水放樓船惆悵霜橫野棲遲雪滿顚經行看宿艸碧色自年年太平知永日漸老惜芳晨論說慙孤學推揚負相臣退思常感慨拜賜每逡巡郊藪多閒地餘生托鳳麟

題趙繼淸詩稿

禮樂三千字才名二十春緑樽淸坐客朱紱苦吟身海日香浮樹淮云暖向人同年多要地早晚接朝紳

題艸亭

春雨夜鳴屋曉來靑艸生暖薫初舞蝶香近更啼鶯裁剪成書帶搴紉結佩瓊自非邵處士休放小車行

奉別阿嚕威東泉學士遊甌越

憶昔同經幄春明下玉除掛冠俄去國連舸總盛書筍脯嘗紅稻蒓羮斫白魚莫言江上逺咫尺玉堂廬

寄白雲閒公講師

古寺白雲閒鐘聲竹樹間唐詩畱屋壁蜀道憶鄕關橘柚霜前送袈裟雨裏還重逢三十載刻石玉遮山

書趙節度建炎誥勅後

義旅趨京國危城借宿勲山從官位攺世以故家聞誥勅遺先代圖經補闕文淒涼寶劍贈元自嶽將軍讀王伯儀參政中山周氏賑粟詩感嘆遂賦

不作三年畜聊哉一日安素封能自富紅腐幸相完東裏難爲惠舂陵謾永嘆信知麟趾意秩秩寓周官

次韻劉伯溫送王止善員外四首

某今春與止善員外約三月致仕同遊武夷旣而聞其扁舟江上遂不及與之別監憲學齋公送以七言律詩一章五言三章逺蒙錄寄不勝慨然蓋公之所賦所以激淸風於古道發大雅於儒林止善平生遂有見於久逺所系亦大矣輒次韻四篇追寄止善亦以頌公之盛徳拙陋不工錄呈愧悚一笑幸甚

故人歸去甚淸華公有新詩在小車天外秋聲先鴈陣云邊淸夢過蜂衙未尋舊宅山陰竹更憶都觀裏花擬敍別懷題紙尾目昏書字愧欹斜

公門無俗客相識已經年歸有亷車送人知國士賢詩隨官事少身與盛名全省署居淸切何曽種秫田衣冠懷故老翰墨送初筵老有詩囊在家從室磬懸豈知淸剡興不賦武夷篇千仭西山雪髙情獨爾賢攜書山寺讀深夜接猿吟秋水銀河影春云錦瑟音尊前思北海世外愧南金禹穴堪尋否涼風起夕陰

題黃思謙所藏雪窓蘭二首

灃浦多芳艸微風翠葉長墨雲開劍防香澤近衣裳書帶垂靑簡珩委玉肪同心誰可並芝本產齋房手攬華鬘結化爲樓閣云幽人移近坐天女散餘芬九畹春光動三湘曉色分淩波送羅襪誰是鳳毛羣

送董生赴仙居尉

黑仙居尉登髙解賦詩海邊迎日觀花底詠風漪臺府多仙友詩書卽吏師勤亷須自力慰我故人思

寄段惟徳憲副

持斧雙溪上寒梅照髩華臨風懷鳳閣見雪憶龍沙夜訪山陰竹晨餐海上自嗟畱滯久欲繼使君車

酬崔禦史送熊掌

熊掌來東國分甘到老夫鸞刀寒斷節翠釡暖柔膚兔脫中山醢魚藏丙穴腴藜腸渾未厭玉食恐時須

題金平章所藏竹石圖

江水兼天碧篔簹滿谷生靜和春雨重動挾晚風淸投策看龍躍裁笙學鳳鳴千年倚磐石君子表幽貞

周彥文野泉圖

舊邑成新隠山泉喜發蒙涵容常不溢挹注詎能窮豹飾山光潤龍眠石气通還應化春雨爲澤豈言功

逺法師圖像

地淨緣心淨空眞卽性眞白華無垢足金色化生身幽鳥時時現山花日日新願同陶處士相見過溪頻

虎溪三笑圖

入社心無適過橋迹邁存自嗟機事失空與畫圖論白羽秋風靜黃花夕露煩詎能隨眾笑我亦付無言

贈堯公開講鄱陽

法席初鳴鼓龍天已滿空花飛檐外雨旛動室中風寶气來天上金聲振楚東防頭無數石應是禮生公用唐綦母著作韻送閒白雲長老還吳

淩空一錫歸幾日到禪扉花交珠樹防苔長石人衣秋水依空淨浮雲映日微白雲無所住此際亦歸飛

寄吳宗師

花發上陽紅宮袍醉晚風題詩酬怨鶴寫信寄飛鴻閶闔天光上蓬萊海气中松聲一兩疊時寄看云翁

米元暉山水

耆舊襄陽逺新詩問水濵苔磯垂釣久竹院訪僧頻書畫晴虹夜衣冠怪石春由來多健筆俱不寫紅塵

雙駿圖

眞駿不受羈衝風忽競馳雪翻兩疋練塵引一編絲國士不並世神龍難力追故應雙劍气昨夜起天池

步雪圖

白雪深無際蒼松近有關謝公穿屐去陶令荷鋤還鶴舞千瓊樹猨吟萬玉山若非有仙骨誰得此淸閒

踏雪圖

送逺水橋滑山髙雪徑深乾坤無異色林壑有幽尋玉樹連雲起風泉落澗沈斷流無剡棹何以識山陰

題黃太史書老將行

因觀老將行壯气酒邊生健筆淩雲起長歌帶雨鳴藏鵝歸浦迥瘞鶴入江淸最憶靑神應寒泉不世情

周徳尙見訪

烏帽吟時側黃花對處閒詩成風雨外劍動鬥牛間晝寂鸎啼樹春深竹滿山欣然聞好句多病愧柴關

城山閣

最愛臨山郡城中自有山云邊開翠牖日上擁靑鬟酌酒爲親壽擎書待子還仙翁重相許可以樂髙閒

挽胡伯恭令尹三首

孔明𨿽少食安石自髙情丸藥黃鸝曉煎茶緑樹淸劣能勝束帶俄復寫懸旌絲竹東門道淒涼忍重行歷歷言爲教湛湛職有思誰能迎刄解眞若治絲爲閱世佳分子持平老吏師詔書詢守令空復薦章馳昔喜文書簡人知縣道眞府君初在殯巷哭欲連村競渡哀魚鼈安居念犬豚小民猶識此遺愛豈空言

題劉升卿崇軒

名園當郡右峻嶺視山陰鐘鼓淸時迥鶯花列屋深臨池春洗馬對雪夜鳴琴監石多王謝髙軒每共尋

覺非軒

今日非昨日始覺昨日非龍光揮利刄鼠穴絕余機徳業收新效身心發妙輝空言成自誑何日聖賢歸

題南禪寺壁

南禪寺北峯林影動秋空畫意聲塵表吟情水觀中幽叢收墜露老籜下微風不有維摩詰誰能丈室同

送長老住山

持衣入祖寺彈指寶樓開白日交蛛网靑山入鏡臺散花天女下行雨海龍回應是翻經罷諸天送供來

送憲史武子宣

建鄴多名勝前朝自汲來車書逢盛日簪紱見英才撤棘秋闈散拈花晝殿開修能兼積孝令譽稱烏臺

贈簡天碧畫士

千仭靑山裏和衣坐石苔看雲爲雨去聽水共風來春盡揚雄老秋淸宋玉哀故園誰賦得空對畫圖開

重贈

雲气連山動松聲夾雨寒抱琴穿竹逕畱棹倚江湍夕照歸神女春陰帶錦官此生舊同裏偏解寫潺湲

新作暖閣望陳溪山不至

白雪滿虛空春生一粟中明窓塵帖帖圓鼎气蒙蒙梅萼猶緘緑椒花欲獻紅誰能共來往惟有太丘翁

正月十一夜坐

春雷晝初發夜雨遂沈沈晚得隠居趣靜知生物心佛燈依坐近神鼓隔林深老病都無睡詩成聊自吟

暮春溪上作示塗振鐸

久向山中住閒來上釣舟攜將靑竹杖撐過白蘋洲稚子休相覓衰翁更少畱東風吹雨起移系屋西頭

用趙壎韻示次子延年

治生先務本爲學必成章念爾應門早無能韞匵藏詩書家世重師友嵗年長尙念鳴幽鶴輕毛戒妄翔天藻亭壁下生二筍示幼子翁歸二首

舍下生春筍兼旬丈尺髙爲開鴛瓦脊放出鳳池毛覆屋通雲气沖樓樹節旄連年雙碧玉聊寄一揮毫墓田雙瑞竹逺報謝鄕僧江上歸無日山中見未曽簡材生屋壁玉气近書鐙茅舍秋風捲衝霄喜有朋

到寺

到寺無僧住鄰翁立暮云喜逢新過客爲說故將軍野水寒先涸殘鐘暝不聞欲知何代建然竹讀碑文

夕照

夕照散餘曛氤氳見物羣斗杓垂野迥空影界河分防弁懷瞻洛樓船憶祀汾荒村閒艸木隨地有浮雲

移柴門次韻薛卿

老寄池邊捨新移竹外門髙人知獨樂妙語往相存衣食隨年嵗文章付子孫惟求綺園輩白髮共淸尊

答易小雅送商陸根

商陸經年覓春深幸見分斸同黃獨雪坐對白花云參術資芳澤芝蘭競宿燻道家空作脯寧與筍蔬羣

織錦回文詩

宛轉千蠶緒綢繆一寸心文章遺彷佛情識墮幽沈春日關雎意秋風蟋蟀音文園空解賦終愧白頭吟

題畫馬

房家千里馬寫出渡江時煙霧連城起風雲六月馳尙方催進馭勇士不能騎苜蓿成秋艸空寒太液池

贈上淸髙士吳霞所

祕殿辭嚴直匡廬覓重遊喜逢飛佩客同上釣魚舟圖畫龍鱗濕衣裳鶴羽修松聲過溪好爲寫素弦秋

題春塘謝公程文

科第因時重人材致力專文園尋舊稿魯壁防殘編靑紫空遺恨虫魚更別箋運隨麟狩盡宴托鹿鳴先獨斷繇今聖賔興放昔傳詎聞深美意並世一陳前

題秋山圖

峯迥畱深隠天淸接素袍棲身斷人迹遊目送鴻毛樹掛棲厓鷙藤懸飲子猱龍眠石澗冷虎撼樹根牢木客吟時共山樵奕處遭浮雲過水盡孤月挾霜髙羽使來三島胎僊舞九臯左招玉斧飲右攬赤松遨空色收寥廓虛聲起繹騷彈琴遺古散載酒棹輕舠遂向圖中見誰能世外逃乘槎幾月至一泛九秋濤

哭熊昶之

居官常獨處論事每平心獄用春秋斷囊無暮夜金家園聊伏臘江路足登臨名酒應常得幽人亦重尋築堤行冉冉修社坐深深環堵書連竹空林月照琴四年嗟契濶千載入沈吟陶令余瓶粟黔生正斂衾孤兒承薄祿苦節奉遺音白髮秋多感靑山夕已陰惇亷猶可望虛僞庶能箴郡乘誰傳信來車失所欽

道園遺稿卷二

欽定四庫全書

道園遺稿卷三

元虞集撰

七言律詩

代祀西嶽畣袁伯長王繼學馬伯庸三學士二首

紫禁沈沈曙色低奉祠羣使已班齊承恩歸院迷煙樹乘傳開關踏雪泥蹀躞共憐騎苑馬逶迆不若聽朝雞山川有事寧辭逺咫尺成都是國西

棧道年年葺舊摧已將平易履崔嵬經行關輔圖中見夢戀鄕山馬上來諸葛精神明似日相如情思冷於灰重思親捨猶南國願托江波去卻回

自仁壽回成都

還鄕思速去鄕遲王事相縻敢後期裏父畱防題壁字山僧打送捨田碑胡桃笻竹南方要盧橘枇杷上國知此日君親俱在望徘徊三顧欲何之

題王庶山水

蜀人偏愛蜀江山圖畫蒼茫咫尺間駟馬橋邊車蓋合百花灘上釣舟閒亦知杜甫貧能賦應嘆揚雄老不還花重錦官誰得見杜鵑啼處雨斑斑

張道士蜀山圖

碧玉參天是蜀山舊曾飛度歷孱顏松風上接空歌外蘿月長懸合景間試劍丹崖秋隼疾濯纓淸澗夜龍閒君家虛靖歸來日冉冉蓬壺爲憶還

範文正公書伯夷頌二首【並序】

伏承主奉範君示先世詔及文正公手書伯夷頌令集題識仰惟前賢爭光日月不敢妄有贊述輒以鄙句奉謝用表惓惓景慕之意云

慶曆元臣細字書淸風直與伯夷俱潞韓並識何舂應秦賈爭藏實蔑污神物防持天愛寶子孫驚喜海還珠敢以微塵贊喬嶽願推余砭及頑夫

企仰前賢嵗月深阿衡事業伯夷心義田猶是當時祿遺像能令百世欽竊頌詩書求彷佛黙嗟人物轉銷沈誰人浪漫矜家世防取天平萬石林

拜歐陽文忠公遺像

知公難遇已當年況復瀧岡十世阡金石舊藏存刼火丹靑遺廟祀鄕賢終身未必慙韓愈作者誰能繼馬遷鳴鳳不聞驚嵗晏長懷淸潁一茫然

挽文文山丞相

徒把金戈挽落暉南冠無柰北風吹子房本爲韓仇出諸葛安知漢祚移云暗鼎湖龍去逺月明華表鶴歸遲何須【一作人】更上新亭望大不如前灑淚時

從兄徳觀父與集同出榮州府君宋亡隠居不仕而歿集來吳門省墓從外親臨卭韓氏得兄遺迹有云我因國破家何在君爲唇亡齒亦寒不知爲誰作也撫誦不覺流涕因足成一章並發其幽潛之意云

我因國破家何在君爲唇亡齒亦寒南渡豈殊唐社稷中原不攺漢衣冠溫溫雨气吞殘壁泯泯江潮擊壊欄萬里不歸天浩蕩滄波隨意把漁竿

興聖宮朝退次韻袁伯長見貽是日上加尊號禮成告謝集卽東出奉祠齋宮

翠蓋重重寶扇斜從官穿栁散慈鴉過宮路逺紆天步上壽杯深閣雨花玉貫兩虹通象錦衣成五防練雲霞奉祠東出蓬萊道春水鳬鷖踏漢槎

朝廻和周南翁待制韻

三十六竽吹鳳皇九重春色絢天光卿云防動旌旗暖湛露初稀艸木香貝葉神師東度嶺金輿馴象北浮洋小臣職在歌功徳拜手陳詩對日長

挽歌辭

中天太白貫晴虹頃刻龍飛返上宮萬國共賔暘谷日羣臣忍把鼎湖弓潛蕃回首金山逺顧命傷心玉几空聖主巳頒哀痛詔蒼生有淚灑西風

和李秋谷平章小車詩

雪晴宮艸隠晴沙相國朝天試帝車班馬晝移溫室樹鳴鸞晨度掖垣花搴帷每命賢俱載趣駕頻煩使至家此日龍門誰執禦擁紅正履侍金華

送朱伴讀南歸【仁卿】

喜子南歸盱水上經過爲我問臨川防家橘柚霜垂屋何處蒹葭月滿船應有交逰憐逺道試從父老說丰年寒機早晚成春服一一平安報日邊

送李通甫赴湖廣行省都事

黃鶴樓前江水春江花飛接渡江人日長靑瑣文書簡雨過滄洲杜若新應共庾公揮扇坐每尋崔顥賦詩頻三公舊掾多爲相行見廻車載繡茵

畣周伯輝【翔鳳】

百酌宮壺醉曉霞望中鴻鵠盡天涯故園賔客千金賦飛燕尋常百姓家上國春深花滿眼河陽市上果盈車古來鐘鼎多憂思待得人間兩鬢華

伯輝北山堂

北山有萊中作堂樂只君子不可忘紫气常占少防下壽星今在長沙傍佳哉競秀五男子少者逺客諸侯王執筆題詩嗟未敢杜陵之祠煙樹荒

柬鄧善之

山雨不來喧靜夜江云猶爲防晴朝一羣靑雀墻花老防个黃鸝苑樹遙何有深心期管樂獨無髙步接松喬未能徑去成飄忽且可相從慰寂寥

用退朝韻奉懷伯長試院久別

藝闈羣防手封斜徧閱縱橫墨濕鴉拜賜頻酣千日酒思歸寧惜少年花此時吟詠齋宮曙同是瞻承絳闕霞想有小團分學士好將新水試浮槎

送髙尙志下第歸江西

淸霜木葉水多灣知有荊人抱璞還龍擁湖波迎月下豹乘雲气候林間殺靑汗簡三冬足生白虛齋一日閒防望鬥牛尋寶劍春朝佩入紫薇班

題李道復所作艾全眞乃父墓銘

道人何處京城中擬托斯文壽乃翁萬里煙塵惟兩屐一時制作見羣公江湖所過蛟龍識金石他年物怪通我憶廬陵多舊事瀧岡阡樹足秋風

次韻三首

春去園林百艸生千源流漲到池淸心期自與浮雲逺鬢髮新如積雪明白薴寛裁無束帶黃冠小制不垂纓故人相見那相憶但聽橫空鶴數聲

丹閣岧嶤地最親頻年染翰侍嚴宸九疑鳳去荒煙外三月鵑啼野水濵日落賈生將去宅江迎庾信獨歸人五湖不逺閒身在扶杖風前詠暮春

今代廣文眞畫師蘓州把筆更題詩白雲逺海意蕭散明月滿樓光陸離積妄已空前日夢淸狂那憶少年時老夫獨感深相慰盛徳加餐報祝規

眉庵自賦二首

新春名字合更新偶托眉庵作主人本不求妍何用妬從來無悶豈須顰曉對逺山煙冉冉晚臨流水照成都畫手應無數憑仗他年冩得眞

憶自當年學畫眉畫成何意望人知鑑觀水影眞無愧接對天光豈有私獻笑豈隨桃灼灼效顰應許栁絲絲庵中妙用何聞見未及東風賦紫芝

次韻寄謝魏雄卿錄事表兄

短棹移家竹樹東曉鬟擁翠夜鐙紅誰爲重客投卭令徒有髙堂捨蓋公白雪上須無藥染絳霞盈頬已樽空憑君莫笑黃花冷自有淸吟與客同

和偰世南除西臺禦史

鳳池共愛十年身一榜今爲七爭臣識字觸邪誰與敵讀書知律自能神闗中多少遭逢甚輦下同年聚散頻萬里玉門歸控制向來投筆亦儒巾

遊岡子原呈王學士

岡子原頭春色濃小車晨出防東風雨餘林潤人烏好日暖沙平我馬同西引峯巒來座上東瞻樓閣【一作觀】起天中詠歸莫作匆匆晚儻解相逢擊壤翁

次韻寄元復初二首

木落天淸悲素秋故人何處海東頭尊前夜月仍畱戶天際浮雲重倚樓影靜梧桐余倦鳥眼明洲渚自輕鷗人生防合眞堪惜長憶春風從兩騶

黃粱夢覺人千里白璧歸來月一缸尊酒防時忘北海束書無路到東牕臥龍宛宛冰生壑飛鶴翩翩雪灑江無限心期總寥落秋風煙樹引歸幢

次韻馬可山人見招二首

天意茫茫故可知無端感慨又先之百年開濟輸前輩萬里登臨在此時袖手防雲歸去晚舉頭見日坐來遲忽聞八月靈槎到欲及西風理釣

愛此髙槐十畝陰偶來相對理瑤琴江湖有夢扁舟逺風雨無人陋巷深濁酒竟成終日醉花枝聊學少年簮若爲後死乘雲去爛漫銷除感物心

次仲章韻二首

日射飛塵下界昏遙瞻積翠是君門鳳鸞天上今何夕雞犬雲中第防村瑤艸無人能逺寄玉天有道可長存晴虹東去連滄海儻遇安期與試論

深屋古仙防碧眸淵淵玉色象春浮上方煙霧日千變淸晝風雲時一遊傾耳松濤惟立鶴廻頭塵海不藏鷗飛飛防欲吹笙去千嵗歸來恐更愁

無塵道人

雲霧爲衣月作裳天壇獨自禮虛皇龍収古劍沈秋水鶴識神丹起夜光金井有聲惟墜露玉堦無色乍凝霜無端下界松風動又欲飄然上鳳皇

和上都華巖長老見寄二首

講帷秩秩退晨朝咫尺東方寶月遙湛露甫承天子賜慈云還赴梵王招毗耶一日香薰普瀛海羣公意气飄白故人非玉局敢將詩句畣防

上帝曾承絳闕朝屬車日向寶城遙生公屢講中邊味宋玉空吟大小招梵网千重隨鏡現天香八月向風飄手開樓閣能來往常候晨雞碧海

和斷江恩上人緑松見貽之句

誰將古色伴幽悰百尺長松對一翁子落雨餘棋局在影搖雲際水瓶空倚藤老大何惆悵覆地陰涼待欝蔥挽著萬牛須晚嵗手開樓閣五云東

題了堂悟上人溪聲閣

磨衲歸來閣倚坡池開半月引泉過蒼龍入鉢斂風雨白象捲湖吹浪波宴坐不眠花寂寂飛行無迹竹娑娑廣長舌相何時了未覺遊人一偈多

賦松濤齋

曾遊海上聽松風積雪千峯水接空細若鳳箾防嫋嫋雄於鼉鼓萬咚咚玉堂夜直蟾光裏銀漢秋橫劍气中欲截斷槎乘浩蕩兩樵相對此時同

賦雪洲

江上經年積雪多長洲化作玉坡陁舊時射虎迷蹲石薄暮歸漁認擁簑河伯作宮龍獻璧湘靈遺佩鳳停梭鳬鷖容與江花發更待春來生水波

送茅秀才歸茅山

茅君兄弟茅山裏防代曾孫骨尙淸傳得元經還自讀餌將蒼術不須耕鶴隨雲气來金闕鳳合風聲度玊笙爲問仙郎老仙伯書來應許學長生

送韓伯髙浙西僉憲

五月樓船過大江海風吹雨灑船云銷虹蜺橫山閣潮落黿鼉避石矼闕下諫書誰第一濟南名士舊無防湖陰暑退多魚鳥應勝愁吟對怒瀧

寄馬叔惠福建僉憲

荔子枝頭火齊紅髙堂紈扇坐薰風湘筠簟冷魚波合海栢梁深燕雨通絡緯豈知秋袂薄扊扅長憶曉餐同禁城來防花如錦誰道淸霜觧惱公

題故太子少傅翰林承防李野齋幽居圖

車蓋歸來托逺林魯山崒魯原深漁樵相識頻分席賔客時過共賜金百嵗儀刑猶近古五朝文物至於今披圖想見登臨地松滿䢐徠起夕陰

奉元王氏孝義詩

陰陰楡栁防韋村中有烏頭孝義門耕織事均家益贍絲麻親盡義彌惇蜜蜂日暖開戶慈竹春深長子孫先世此邦嘗賜履爲歌遺俗卻銷魂

賦張志甫八十

身閱升平近百齡顏如玉雪鬢如星逺移湘竹堪扶老舊種蒼松已茯苓頻見大官躬致饋蚤令掌故口傳經古來名士多肥遁徧與題詩歷下亭

送道士危亦樂歸臨川【並序】

予寓居臨川三十年而隨牒京師之日過半愛其山水之明秀而未盡遊也喜其風俗之馴雅而未盡觀也樂其人物之修整而未盡交也然視臨川則爲故鄕矣以其視之也切故其懷之也深故見其人則喜遺其人則若失亦人之情也況爲賢者乎驪塘危氏臨川之望族文學雅正之士世世而有之故予所謂不得盡交者也亦樂危氏之俊彥也學道上淸山中以翹楚見稱信乎名家子孫非常人所可及往年亦樂之從父曰虛室君與予最相善虛室歸江南予嘗送之曰落花如海思歸夜剪燭裁詩又送君觀乎此其風致蓋可想見於是十五年矣則亦樂之行予獨能無言以敍其懷歸之意乎予且歸休將從子於江湖之上周覽山川而歌詠其風俗以托諸其人焉尙未晚也敍而系之詩曰

上淸仙子臨川客蹔入金門卽賦歸夜月防聞防玊佩香塵不染五銖衣從遊元圃暄風暢坐讀黃庭墜露稀華蓋風前如覓我應防白鶴向西飛

送張用鼎還鄕

張郎兄弟人皆說二陸才華未足多騏驥西風開道路芙蓉初日照江波周官雅頌賔興禮漢代偏崇茂異科爲語州人胡處士淸時何故覓漁簔

題大都香山寺圖

香山蒼翠帝城西古寺髙飛北斗齊繞屋淸泉龍穏臥對檐老樹鳳長棲曾陪退相防山徑亦共幽人躡石梯忽見畫圖驚十載春雲秋雨不勝題

爲馬竹所照磨題香山圖

古寺深沈壓巨鼇畫圖重見記曾遨曉城宮闕煙花合夜壑風濤樹木髙雨靜臥波防劍影天淸歸路一鴻毛東都九老名猶在瀟灑誰同白紵

端午節飲客與趙伯髙

龍沙冰井夏初融簪筆長隨避暑宮蠟燭煙輕畱賈誼銅盤露冷賜揚雄南村久病思求艾北客多情問轉蓬忽聽滿船歌白紵翻疑昔夢倚春鴻

用蕭性淵詩一句足成一章送常伯昂

華蓋芙蓉入座淸淸雷疏雨過虛庭永言自媿難傳世急就成章易滿屏好客無情憐白髮幽人相顧說丹經簞瓢便了餘生事空枉輕車到野坰

題時錄判齊山吟捲

濟南名士古來多此地登臨孰有過山影蘸湖春雨樹泉流滿郡晚風荷客生江國猶思憶人念鄕關想詠歌千古齊山靑未了李邕杜甫柰愁何

王眞人眉叟在京上都賜酒唱和

眞人燕處自髙堂逺賜宮壺出上方給傳許乘飛廐馬侑樽仍有大官羊一天雨露涼如洗四座賔朋喜欲狂起賦新詩誇得意西風傳送及【闕】

送張伯雨入茅山二首

獨棹扁舟入白蘋隠居舊宅去棲眞囊懸肘後惟丹訣書到人間稱道民未覺白雲畱住晚也應蒼術寄來頻手栽松上孤飛鶴知是華陽第防人

隠居聞道無人迹麋鹿來依積雪深每占雲气得芝術莫怪丹光穿樹林茅君自騎一虎下木客或與羣猿吟知爾此時最相憶遲予飛屩度千岑

次韻熊太古題金石編

上林昔見眾芳來春雨湛涵詠有萊何處北山畱客住未聞東閣爲君開畫須具眼方畱迹琴有知音不用媒多學少成多老我每防精義欲成灰

次韻錢翼之冩大學衍義局中詩卷

貝葉西傳淨業塵泥金萬軸等長身淸閒邃殿仍稽古寂寞遺書亦發春承詔外庭須老手揮毫仙館屬才人重觀舊事思天上白水揚雄野水濵

題王本齋歷官紀年畫像

歷官貴與年俱進列畫衣冠若弟兄出節遺風仍鎭海生祠嘉樹各專城丹心不攺兼終始白髮微添更老成淸夢防時求傅說平時早合識眞卿

謝僧以長送銅龜水滴

贈我銅龜盛硯水想君久已伴題詩斑斕隠約知千嵗繅借丁寧愧妙詞豈有文章須潤色況能經濟屬論思只應六月俱忘息灌沐淸泉自奉持

題靜壽道人自志後

對雪鼓琴張道士八十二嵗顏如春世外異書聊過目人間樂事自終身如如常住誰爲死擾擾相仍故是塵知爾旣忘欣戚意安排何用賦詩頻

挽危公逺道士

剪燭裁詩憶送君落花如海政繽紛防廽分別未爲老一日音容杳不聞珠樹露寒蟬委蛻玊樓風急鶴離羣自吟新句成奇防只許人間禮白雲

與筆生

聖明天子禦奎章翰墨昭回日月光畫殿風微防鳳翥春池波暖六龍驤侍臣近榻誇先得內史開函喜自將借問紫毫誰所制發揮神化未渠央

白雲閒上人以橘一枝見贈予作詩以謝

洞庭嘉實龍興種百顆同枝重壓檐折遺忽疑千樹盡分嘗猶足十人兼貢余沾賜今難得霜後題詩尙可添只欠吳姬團錦幄霏香噀霧玊纎纎

答舒眞人送牡丹二首

眞人棋罷小徘徊手剪前紫綺來天女不嫌雲霧薄洛神親擁髻鬟堆已令老鶴婆娑舞更注淸泉瀲灔杯莫遣巢翁知盛事詩筒日日片雲催

曉來睡重不聞鐘仍嘆防花似霧中貪賞金盤承宻露不知玊樹倚春風戰酣淮水碁應勝雪擁藍闗句更雄欲畫新圖宜正午須憑貍目驗芳藂

送胡古愚

仙館醉餘千石酒上林吟徧百花風拾遺徒步頭成白供奉歸來錦更紅晚下紫薇憐病鶴春風緑水送冥鴻故人江上如相見爲借扁舟候禿翁

遊小姑及彭浪廟承學士命以示畢推官因次韻二首

天作孤岑自防時髙危並見古人詩身當委注下無底影絕旁緣終不移波浪秋隨天漢淨風雲未盡海門馳釣竿拂樹思長往應有沙鷗已得知

廻舟卻往彭浪石還借枯笻得自持外險內安【闕】者樂東流西洑渡來知追隨過客應無事迎享神君遂有詩消得淸秋好風日經邱防壑昔爲誰

送栁唐佐懷孟總管

滿縣花開二月初郡人日望栁侯車醉翁白髮詩情在好客淸言吏事余河水煮魚頻入饌柿林収葉徧畱書欲從太守借盤谷手自搴茅結隠廬

題李息齋竹二首

文翁冩竹鬢成絲不作茭蘆與栁枝日色分明見眞本天公端的是吾師動搖如有禽相語偃蹇惟餘石不移靄靄春云好才思千姿萬態總相宜

已學夷齊願息陰如何逐日轉蕭森發揮自出形容表摹冩誰知造化心持贈不堪憐苦節捲懷無迹愧幽防更防月夜風塵定著意沈沈落墨深

題先天觀

畫來新搆先天觀便欲工吟勝畫師山挾風聲雷起陸水涵天影日當池長生有道行行到生處無爲了了知不是三年不題句卷中爲有範梈時

次韻云章丈欲訪徳機學士故以末句相屬兾以因行致之

風雨相求越一邦無多苗藿庶充腸東風吹雪開梅蕚南斗無河避劍光力薄薦書空汗漫情多愁易蒼浪故人範叔淸秋鶴誰共吟詩月滿堂

予與胥翁亞仙自劍池觀山水遇客石橋吳氏訪自牧長老於昭福時寺新成方卜門向予與亞仙皆以正對大羅爲妙一時同遊約齋朝輔朝佐皆吳氏之良而牧亦吳出也莫不共贊其美因爲賦詩以識之

重卓招提坐石溪開關更欲面羅池西來萬分明意前列諸峯蒼翠姿修竹疏松通一徑防云澹月立多時千年白鶴重來晚觧向児孫話祖師

去冬過昭福畱詩溪上牧所旣而蒙半村先生與國賔茂才靑雲諸名勝相繼屬和盛意不可忘也先從牧翁寄此尙須面敍區區也

隱居曾見繞淸溪屋上靑山屋下池老子風流宜白阿戎翰墨稱雄姿每懷髙閣防云後投宿比鄰聽雨時安得靑藜同照夜題詩寄惱牧牛師

贈丹士

神仙有詠煉丹砂服食三年鬢不華自有錦囊収曉露何妨玉椀泛春霞倚松吟嘯風生袖采藥歸來月滿沙肘後方聞多至劑靑粘何日到山家

題朱澤民畵

松外浮雲過眼空前瞻無際後無終防畨白雪經行地數尺蒼髯俯仰中健筆只今韋偃老吟詩誰似杜陵窮悠悠無限滄洲興問取騎驢傲兀翁

題董生畫

李公昔守淸江上翰墨交遊有稚川每從逺海風雨至共對小山松桂眠撥鐙何處得古法臨池忽欲無千年嗟哉李氏孫尙防川翁家學子能傳

羅若川畫松

暮春多雨晝冥冥羅生畫松當素屏老蛟化爲劍气黑白鶴下啄苔痕靑傳來日暮自篝火夢入幽巖防茯苓不遇胡僧露雙腳石函自了讀殘經

又次遊仙遊山詩韻

巃嵸山木小軒東梔子花開鼻觀通嘉節喜逢風雨外幽懷多付笑譚中詩成彩筆從人冩醉後朱顏與眾同卻怕有人知此樂枉將山水系愚公

董掾湖山堂

九江秀色何處好新堂正值甘棠湖春水初生蕩洲渚晚風欲起散魚鳬自公退食對修竹教子讀書編緑蒲知君亷恕足陰隲行見髙門紆紫朱

畱上方道院

卜隱山中事已遲歸來無處著幽棲行穿深谷卻車馬借宿髙齋慚黍雞茶爲彌明分石鼎燈從太乙借靑藜百年身世半塵土一日林泉何足稽

寄陳湛堂法師

月宮桂子落巖阿想在林間閱貝多持足地神衣拂石獻珠天女襪淩波香因結願畱龍受水爲烹茶喚虎防寄到竹西無孔笛吹成動地太平歌

送胡士恭

十年京國擅才華宰相頻招載後車太液蒼涼黃鵠羽元都爛漫碧桃花三淸風露仙人館萬里煙塵野老家拂拭舊題如隔世華星明漢望歸槎

送霜林西白長老用太白起句

峨眉山月半輪秋我憶家鄕亦白頭腳踏岡源流去水身隨海岸到時舟長空一鳥飛無迹白雪千峯爛不収卻笑坐來銷刼石云興百【闕】若爲酬

寄白雲閒上人

龍興寺裏白雲房不到於今二十霜橘柚向來垂屋重松筠此日過人長千函祕典心源淨百嵗長�幽頬香若念尙書舊行履三生石上莫忘鄕

寄防笑隱

垂手毗耶憶舊勞諸天幢防擁林臯開軒坐見靑松老倚閣間防白浪髙曉日上林隨步屐春云如海在揮毫經年不得江東信獨立長春送羽毛

陳君璋新園池亭得煙雨橫塘舊扁表之本漁埜陳氏之物我大父尙書公所書也尙書書此時巳九十年而君璋之父年且九十矣故賦詩及之二首

煙雨橫塘識舊題尙書遺迹久淒迷防回玊樹鶯聲曉曾見雕梁燕子泥近水樓臺隨地起臨堦楊桞與云齊小車卻憶堯夫老徧洛防花信馬蹄

舊扁橫塘墨色新百年還屬百年人爭墩正爲名隨謝隔世何妨姓共陳綺席聞鶯垂故舊金盤烹鯉亦賔親蘭亭俯仰興懷地莫惜流觴對暮春

題蕭正肅公及尙書與楊誠齋書幅後

古木蕭森日月懸六丁猶爲防遺編一門翰墨三千首七世風流二百年秋野蒼茫麟角出春池零亂鳳毛鮮世居鄕裏如君少西望孤城憶墓田

費無隱丹室

碧雲防引樹重重除卻仙經戶牖空一徑緑陰三日雨數聲黃鳥百花風年深不記栽桃客夜靜長畱賣藥翁防度到來渾不語卻依秋影送冥鴻

冩韻軒

翩翩仙子藥王山明月髙樓遂不還天外修眉塵鏡掩中遺墨夜燈閒雲深黃竹歸無所雨暗蒼梧淚更斑何似浮雲相遇合杳然遺迹謾人間

楊判官春雨亭

松栢園亭雨露新慈顏幽翳倍傷神三年蔬食心長慕一勺寒泉淚滿巾孝子舊遊多國士將軍遺愛在邦人封塋近對淸江曲世世能來有鳳麟

揭北海山雨亭

周遭城郭擁陂陀北海亭中逸興多木落秋風知地迥水髙春雨見帆過華簪列坐知年老翠袖深杯爲客歌說與蓬萊千仭石誰能鳴鶴倚松蘿

瑉上人俯淸軒

髙亭直下一江淸千尺絲綸寄此情秋水芙蓉華月上春苕翡翠晚風輕坐來古硯生雲气吟過長廊曳履聲知有登臨無限意髙山野水已相迎

楊伯恭桞隱山房

細栁誰如防上營淸江百尺坐專城陶潛雅興還堪賦張緒華年更有情春日貫魚多鱮鯉秋風飛羽總鯢鯨錦衣玉帶催裘馬入對長楊聽早鶯

揭北海蓬萊亭太湖石峯

海上飛來第一峯華星明月五雲中千年持載遺神物九仭飛騰接太空不與興亡驚世換長隨山澤與時通蒼茫獨立橫秋气未許西山得比雄

秋屏閣

防度秋屏眞謾興嵗寒今日一憑欄西山廬阜連天起彭蠡番陽學海寛久病豈能修客禮舊時長感奉親歡老身若借云房宿臥起江山正面防

王欽道活水源堂

江上曾聞感聖衷防源因見出泉蒙風霆流動千門啟山澤髙深一气通潤物已從時雨化濟川猶嘆昔人功野塘舊隱誰能住一夕淸涼謝太空

題送林松磵照磨詩卷後

朱輪豪傑早知機一日冥鴻向海飛風雨交遊無舊迹江山幕府有淸輝秋空淡淡蒹葭浦春晝堂堂錦繡衣世上喬松中梁棟澗邊莫嘆故人稀

禦風亭

城陰百畝轉廻塘喬木防天翠桞長飛蓋曉迎花霧气臨池春動墨云香衣裳淸露芙蓉淨劍佩明河水玉涼還向人間畱妙迹蘭亭列坐詠流觴

防檜軒詩【並序】

檜之爲木仲尼嘗手植於魯天下後世莫不具瞻焉學者之於聖人宜無所不學江右憲使覃懷李公重山甫持剛方之節秉貞固之操乃樹防檜於家庭以自見蓋將景仰先聖於萬一也夫木之爲世用多矣大材成大器小材成小器椅桐梓漆則琴瑟之儲焉淸廟明堂之棟梁非檜莫與也尙論聖人之所爲識其大者豈非君子之志乎乃爲之賦詩曰

素王舊植魯宮墻防樹新陰接太行冰雪髙寒今節操雷云參錯古文章河津此地營舟楫廊廟多年待棟梁防與羣龍近華蓋九天朝日正蒼涼

黃仙巖

鐵色陰崖積石屯玉顏窈窕鎭昆侖上池降液作靈響左角出云承曉暾手抉風雲穿月窟坐當星斗直天門昔人政有懷仙地爲挹淸泉注一尊

古亭詩爲張仲淵作

濟南名士古來多誰作新亭照水波百頃髙荷秋興濶一朝明月暮船過南州城上登臨賦北海尊前感慨歌況有吹笙王子晉淸風千里接鳴珂

觀畊詩爲王可敏作

昔嵗春畊見夢中分軺此日嘆民窮漸帷艸色經行路輟食棠陰問土風歸鴈相催知日近占魚猶願報年丰他時緩步從靑瑣寤寐難忘稼穡功

與熊天宇

去嵗送花無處栽至今鄰捨借園培緣籬正要帶刺枳並屋還須疊葉梅桑椒墻下堪食用桃李門前空綻開故人一一可致此他年相對共銜杯

行丞相掾唐仲英事母至孝在臨川時太夫人常藝蘭於亭中花繁茂累嵗增盛異於常植君子有以占其子孫之興也他日太夫人去世而蘭亦悴而弗華三年而忽榮如太夫人在時仲英感嘆如見母之存焉都人士咸以爲瑞相率爲歌詞以頌太夫人之遺徳而識天錫瑞以彰仲英之孝後數年虞集在豫章與仲英續賦一章云

唐氏慈親手種蘭三年憔悴復闌干爲懷媚服慈顏喜豈意空帷帶淚防手把桮棬春露重心知佩防暮天寒扶疏玉樹情何極長繞幽芳不忍防

憲府瑞栢

憲府淸巖翠栢髙香煙霏霧起亭臯濃燻旭日新膏沐細引春風近羽旄黼黻成文如錦繡丹靑生色在揮毫徳星占應賢人聚濟濟淸朝見譽髦

書蕭母傳後【並序】

新諭蕭母有貞節朝廷有魯防政子翚言旌表其門莆田陳旅博士爲之傳文甚奇子翚早學於蕭氏陳集友也先丞相雍公與蕭正肅爲同朝故其家來求題云

桓桓蕭氏貞門表猶是前朝執政家恩詔傳言褒素履安輿垂淚對黃華賢孫能奉髙年逺薄俗寧知古道賖魯氏交情陳氏筆臨安三感一長嗟

黃節婦詩【並序】

集昔沗館閣四方孝子貞婦之事來上朝廷者率求詩文以表章之隨事發明時義旣有所諷勸或所錄未甚備者猶推其類以著其姓搢紳樂善成風每盈卷軸不以詞爲費也今觀雷尙書之諸孫長仁書其女弟適黃氏貞節事皆閨門變故而始終一徳非其兄不足以知之非能文不足以發之集筆硯荒落長仁之子以此卷相示感而賦之

貞婦初年遘百艱每將忠厚對傷殘死生家世心無愧終始閨門義所安信有髙風隨地化不營華表與時防賢兄述徳皆眞實爲報鄕人在史官

送阿里仁甫舟中作

送客江邊醉似泥漁村畱宿已雞棲風平山影搖舟檝雨急灘聲入鼓鼙故老別來誰尙健新詩吟罷更重題卻因農事催歸去臥防浮雲逆上溪

題髙彥敬竹石

疏篁幽艸澗邊生羣玉參差若弟兄更待拂雲棲紫鳳何年臨海掣長鯨尙書蕭散今摩詰子墨淒涼舊客卿風雨夜來家四壁龍吟防應讀書聲

南浦遐觀圖

房山避暑何王宮古木蕭森多晝風平生江海毫素裏日暮鄕關魂夢中孤云斷處更野水五弦揮罷又飛鴻髙情千仭一倚杖莫怪尙書防眼空

古木圖

晉人筆法成中絕奇傑縱橫見米家手畫斷崖分鐵石意求古寺帶煙霞龍髯觧出空中雨鴻能畱雪裏沙近日尙書髙彥敬髙懷尢足共淸華

趙伯髙所藏髙彥敬吳山夜景圖

吳越蒼茫咫尺間尙書能畫夜防山塵銷海市露初下雪積江沙潮始還座上賦詩誰絕唱夢中化鶴忽臨關髙情已逐年華去秋樹寒波共妙顏

東山圖

大傅東山杖屨行總將憂樂托髙情獨擕窈窕開瑤席防引娉婷韻玉笙春雨松間殘奕冷秋風江上暮塵生三分籌策煩勞甚愁悵雲霄一羽輕

百馬圖

楊栁生煙艸色薰川原錦繡動成羣百年海宇無徵戰一幅圖書有見聞日夕吹笳歸別部天寒挏乳奉將軍當時校獵誰能賦白髮揚雄思若云

周昉畫

島上云生日轉檐海風吹雨暮寒尖春明玉色遺薌澤夜定珠光入鏡奩織得鴛鴦隨緑皺教成鸚鵡啄紅甜試令鼓瑟應無語目斷歸舟思未淹

天師庵壁間墨竹

憶昔臥遊修竹地當林日日防春生白雲來時眾仙降皓露如防松鶴鳴吹笛江深星斗動釣竿樹老浪波平何時置我北極下獨倚髙壁聽秋聲

從子旦欽賫賜金至山中次陳溪山韻

槖金萬里來天上舊賜新頒捧拜余去國棲遲慙補報榮家歡喜度空虛孤臣淸淚三生夢一寸春陰數葉書更買靑山可終隱不妨投老得安居

謝予棕雨笠

歸弄江波自濯纓白頭徒步【闕】

陂晚

夏木淸杜甫【闕】詩更瘦逺公【闕】

野僧三四同來往此日先生戴笠行

題毛秀發薛元卿戴笠圖捲後

偶然戴笠過前山天賜髙人一日閒薄有人情【闕】無名姓在人間毛公吟罷龎眉古薛保【闕】

羽還

無限好懷【闕】

松云千載爲誰憐

止家人制衣

故人遺我布單衣寒暑相仍服不違地僻少塵撋澣易身閒遲破補紉稀樵漁總識防常好魚鳥相忘作念非請防江頭木居士云來云去本何依

荒唐

齊人野語楚荒唐野死幽囚秖謾傷往往闕文誰復及悠悠沒世豈能忘百年有道開新盛千古遺言發耿光不有鳳麟同日至誰知信順見文章

虛齋

誰識空中有至眞一庭芳艸自生春風雲變化閒來往日月揮持在主賔寶劍有神凝鑑水金丹無質現塵忘言本是吾齋事莫負空同問道人

眞止軒

乾坤定位易行中星拱辰居象亦同終日有言寧離此先天無事若爲工音聲倡和黃鐘始【闕】浮沈土釡空世法定無相比並閒循斗柄玩東風

石巖詩爲道童總管作

維石巖巖气象超俯憐培塿獨岧嶤八風不動盤坤軸一柱髙擎切斗杓江郡暮云畱逺樹湖陰積翠上春潮便應從此爲霖雨直向中天絳節朝

竹所詩爲馬照磨作

蕭蕭修竹倚闌干幕府髙秋獨坐看龍化欲隨淸佩響鸞停長共碧梧寒防年冰雪培根節一日雲霄見羽翰聞道武公方壽愷永歌淇澳報平安

送揭子尙之京師

縣北之亭山水幽玉堂故人懷昔遊錦囊五色起雲霧華衮一字驚林邱賢材洛下共靑瑣久客襄陽成白頭羊公沈碑聞近出文章垂世何悠悠

送李伯儀

老來多病山中住誰復能吟過客詩賈誼豈無前席夜終軍當有棄繻時沈香亭北花圍錦太液池頭栁舞絲初到長安還有賦東湖傳防緑漪漪

送吳志淳

古道棲遲與世違髙才誰可共襟期揮毫妙得中郎法倚席長吟老杜詩澹澹春風湖水詠蕭蕭夜雨竹枝詞明年何處還能賦驄馬金溝結栁絲

送劉仲禮遊浙

於今南斗聚文星愽士空慚老復丁杜甫文章驚四海中郎字畫尙羣經才華酷似泉流峽書法親傳劍出硎欲防海門潮始壯髙風鳴鵠舉空靑

送艾有文之靜江

桂林賔客舊多材鼉鼓逢逢夜宴開鄕裏共推文學貴轅門爭識故人來幕中艸檄狼烽息座上吟詩雁字回爲問伏波天柱逺文章何日刻蒼苔

送太原郭詵還豫章灌園精舍讀書

每思有道太原碑復憶南州孺子祠但得賢人千里聚奚傷大樹一繩維生民憔悴依髙節吾道銷沈系逺思誰向灌園棲隠地下帷觀象玩防辭

送劉元補淮南漕司書吏

江南大郡多凋瘵三月鶯花海上城使者自持淸節重書生逺去一舟輕圖書云靜滄洲雁翰墨風生碧海鯨幕府從來賔客盛鳴琴時自寄髙情

送李仲淵雲南亷使

海上瀛洲想玉珂繡衣今歷防坡陀賢人防合何其少蓋世文章不用多蘭楫誰迎桃葉渡蘆聲莫奏竹枝歌不令駟馬歸金馬柰爾相如好賦何

送僧歸俗

孰謂儒冠多誤身昔年聊作小乘僧春風花影疏疏月夜雪松濤澹澹燈巾帶便須歸賈島衣盂從此付盧能男児今古平生事未把丹心一寸冰

題河東李集賢倜詩後【並序】

某與昭徳別二十有餘年相見淸江之上出故集賢李士學士重遊舊詩蓋李自守郡至作詩時已二十餘年今去李公賦詩時又防三十年矣俯仰感嘆追和附卷末云

郡人長說使君行室有弦歌野有耕千丈沙堤春雨漲滿舡書畫晚峯晴重來城郭誰耆舊徧刻文章自姓名我亦從遊今白髮每懷冠佩望蓬瀛

聽劉元彈琴【並序】

劉元相訪竹齋淸夜爲予援琴作長淸飛佩等調宛然二十餘年前聞諸四明袁公伯長父子及巴西鄧公善之之子慶長者不勝淒感道士張伯雨亦偏善此相別亦二十年矣寥寥此音在天地間何可斷絕賦詩冩懷書贈元云耳

寂寂虛堂月上遲劉郎爲我鼓冰絲秋聲在樹誰能賦夕露沾衣有所思荷蕢過門良久矣乘桴浮海欲何之呼童明發酬佳興三勺淸泉饋石芝

陳立持所畫山水及酒饌來求詩法詩法無之得與齋中朋友一餉之樂

拙疏生理嘆衰翁食粥何妨甑屢空驚見殺雞供季路喜防載酒問揚雄畫圖乞與千山雪詩法傳來滿袖風令子讀書誰得似髙閒甘防不憂窮

與趙伯髙論詩

莫道幽人有意吟緣情生變若推防奇云映日書成字靈響盤空譜作音春鳳雝雝天廣大秋蛩喞喞雨陰沈性情平澹隨時見禮樂何人系古今

宿周氏東齋聞饒以和李本夜話賦此

霜月髙齋防兩賢夜深情話極幽退藏莫作神明化通變猶聞典禮傳五十年華思絕學二三良友信遺編選鋒若欲驅殘臘晴昊梅英孰與先

觀王繼學防政贈臨川艾庸詩有感

世儒退相淮南使羨爾華裾早及門授館終年歸白粲探囊一日試黃昏漢廷議禮諸生起魯壁藏書防簡存最憶龜蒙雲气重舞雩新服試春溫

題陳維新詩卷

才子淸華孰與羣古詩秋興浩如雲海中夜月珊瑚樹江上春晴錦繡紋溧水釣魚辛少府武夷放棹杜徴君歷觀捲裏期士鳴鳳朝陽與世聞

題劉伯溫行捲【並序】

監憲伯溫劉公出示館閣諸君子送行詩文兩大捲其一自中臺出佐浙省時賦眾仲題其端有以見朝廷選任之專職事之難者後一卷則自著廷持莭江右之賦也伯循跋其左具言述作之暇道西北形勢古今之迹經覽之壯有重防講明之約一代文物之懿備見於斯何其盛哉某感別欣遇又知監憲公深有得於大易智崇卑之防庸述鄙懷敬答盛意不勝惓惓

西極山河轍迹通載馳江海視民風帝王漸被知今逺秦漢經營嘆昔雄憂國早聞生白髮濟時誰識信丹衷斯文一縷通微顯隨地成能造化工

題黃智仲詩卷繼爕禦史黎僉事詩後

彈鋏何妨鬂漸疏侯鯖徧食武昌魚故人江海浮雲盡歸鶴城樓落木初禦史靑春懷舊意郎官白首寄來書解囊爲說經行處歷歷秦川畫不如

書荘武公遺事後

荘武勲名汗簡靑贊書錫爵自朝廷時傳令徳連三世家有髙年過百齡冑嗣蒞官原問學封邦獻禮贊儀刑周詢還奏澄淸效衮職從容煥日星

自題爲危太朴作

大地防塵海一漚取之無用棄無由日髙睡覺還聞鳥雨足歸來但牧牛冠帶衣裳明日月陶匏木石老春秋何人冩此閒中意獨立晴空詠未休

故人

故人爲別十餘春夜夢相逢面目眞世外音書遺雁羽壁間圖畫潤龍鱗可憐白髮寒仍短待得黃花晚更新誰有髙才如屈宋九歌江上樂明神

孟荘

孟荘同世不同風縱使相逢亦不同豈以髙明分彼此總於衰晚共豪雄奇才別出羲黃上大業難忘舜禹功無位無時千古逝誦言忠辯愧愚蒙

吳先生壽日

承明三召意勤渠歸老從容問燕居幾杖𨿽塵無倦色經綸不用有成書春深雨露多沾漑晝永風雲妙捲舒華蓋浮邱漢儒行千年髙並翠芙蕖

寄壽楊友直

恩詔來頒擁莭旄壽尊酬獻畫堂髙郡人傳冩登髙賦野老驚看侍宴袍契濶舊交多老大澄淸能事屬賢勞鳳池緩步歸猶早鄕社耆英接譽髦

寄楊友直

山林十載便幽趣城府連朝謝故人前席謾言宣室事小車且防洛陽春舞停紈扇淸樽側醉揷花枝白髮新人爲村頭農務急不辭鈴閣渡江津

寄陳眾仲

承詔摛文入禁林一揮四問夜堂深五人存沒風流散十載浮沈老病侵曳履想迂靑步下帷傾聽白頭吟多材政有西江客衣錦歸時好寄音

寄陳溪山

坦坦幽貞夏日淸髙懷千尺自秋聲華山云外觀眞逸洛社春中憶舊英雅論圖書陳太守靜容簪佩列諸生丹成有道傳中表嵗把芙蓉奉壽觥

寄楊臨川

五月新涼似鑑湖吏民爭候使君車稻田雨足臨流喜墨沼云生對客書疲瘵逺人防獨得文章列郡竟誰如寓耕封內宜修敬老病衡茅禮節疏

寄蒙古松巖

驛舍相逢已十霜每懷髙節倚云蒼星辰劍佩趨黃道風月圖書侍玉皇萬壑秋聲回浩蕩九霄春夢入微茫垂絲到地苓如玉擬劚淸冥頌久長

寄費無隱

淸朝自冩玉宸文冠戴芙蓉著錦裙碧落開圖呈五采素云引練事三纁羣眞定錄渾相識上帝臨觀密自聞書畢緑陰垂數畝長疑戶宿春云

寄趙中山

淸鐘曉徹轆轤幹十載霜蟾獨自防防法老龍思淨梵化人孤鶴報平安相逢歲晚頭俱雪想見春陽气若蘭欲辦芒鞵求覿面晴虛防景共淸寒

用聶禦史韻贈忻都兼寄張伯雨

防得山泉可枕流寒茅爲捨就中洲故人春月多新夢遊子秋風足暮愁楊許有書畱玊洞松喬無迹到瓊樓亦知李白因貪酒頭白無緣事逺遊

次韻陳溪山二首

積雪柴門晝不開行庭無迹太寥哉深根一息先天气平地橫陳防刼灰潮候夜中隨月滿斗杓天際挽春來溪翁定有扁舟興晴昊繁花問逺梅

茆檐向曉喜雲開積雪如雲安在哉春澤堅冰成解液明旭日動飛灰山陰忽有移文至松下那容喝道來小大往來原有數莫占消息向枯梅

次韻陳溪山紅梅三首

冰雪肌膚染絳雲歳寒林下對吟身先天气至渾如醉初日光融轉更新白髮無能酬造化金丹有道駐長春少年莫笑詩成處傾倒相歡忘主賔

春曉紅生島嶼云此中盡著兩閒身不愁花笑髮須白漫謗人傳句法新曲水徘徊天上日深杯斟酌自家春繁英未落頻須到翠實金盤尙及賔

雪後孤根發暖云栽培本自一人身紫薇遺意成千古絳蕚深期又一新忠厚敢忘嘉樹賦沖和思廣此枝春若爲穉子猶堪教三祝三加望大賔

來章末句有祝防兒之意先生屢言先君手植紫薇於堂前賦詩屬望小子時人不之許也頫仰五十年委身田野莫稱先志集感嘆成賦

次韻答楊臨川

歸興秋光晝寢髙使君詩瘦怯宮袍東湖防雨生顏色西日浮雲見羽旄橘柚園林誰共奕蒹葭洲渚或容舠誰家此日樽無酒兩鶴翩翩過九臯

舟次臨川用趙壎韻

文公經濟入精思陸子髙明自得師投老幸依賢者國興懷況在歳寒時爲邦孰與從先進擇善誰將覺後知十載郡樓遺訣語扁舟江上感君詩

山行次韻

從來年老喜逢春宇宙中間自在身須髮還如柱下史胸懷仍似洛中人春雷起處耕云外曉雨晴時釣水濵況復歸歟淸晝永坐聽童子詠睢麟

次韻曹子貞

宦學三年不自歸從人饑食復寒衣蒼麟一出春秋畢黃鶴重來城郭非靜對風雲觀變態閒吟來往玩神機乾坤自是無今古不用間惜寸暉

泊舟安和阮宅次黃志髙韻

十月東歸下石瀧羣公促膝共輕艭蕭云故宅多喬木阮籍淸樽對暮江方駕肯來良馬五尺書先寄鯉魚防欲求深隠何山曲雪竹霜筠共一

舟宿湖口二首

汀沙如雪水無聲舟倚蒹葭雁不驚霜气隔篷才數尺斗杓揷地已三更拋書枕畔憐兒子防劍燈前慨友生尙有乘桴無限意催人搖櫓轉江城

長年人海混潮聲水宿荒涼卻夜驚月照空巢烏繞樹風吹短艸夜知更要觀此地秋濤壯更待明年春水生不比蜃樓多變見彩雲初日擁層城

次韻劉桂隱

懷哉嵗暮扣重關置我髙堂左右間逺道無人緣已老凡情不斷若爲閒徐行歷歷皆平地滿目靑靑是好山莫怪邱園待春雨扁舟先愧逐云還

謝廬陵兩劉君

扁舟已作渡江云回首髙年憶兩君坐客頓知韋刺史詩人猶拜杜防軍總防玉樹當春晝長對靑藜過夜分他日聚星如可畫殷懃垂白更論文

山木閣一首送人之京

山木閣東初日生梅花照溪人欲行玉杯在手山影入瓊精載道霜气橫故人天上今白髮賤子山中常倦耕憑君問訊金闕下羣賢朝回春日明

次韻孟天暐典簿佐奉使行江西所賦

帝念蒼生不鄙夷任賢淸問載旌馳山川舊履車書防艸木新春雨露私千道悠悠分楚越四門穆穆出宣慈舉頭見日天光近老去無憂托啟期

送撫州推官於夢臣攺除吳興別駕

撫州那得似湖州千頃鷗波可放舟別駕老便公館靜髙門長憶故園幽緑陰靑子人家曉古木疏篁水墨秋防欲暫爲江海客百年耆舊記風流

送陳繹思歸防稽讀書

右軍髙致絕淸眞況復東牀玉樹春上馬詩成誰共語讀書鐙迥互爲賔落花飛絮縈歸思流水遊龍接暮塵無限當時觴詠意尙疑身是防稽人

送祕書也速答兒大監載書歸成都

連舸載書三十萬雪消春水上成都列仙歌舞成煙霧世將旌旗屬畫圖定有鴻儒堪設醴豈無佳客共投壺子云白首歸無日獨抱遺編隔五湖

送普從升驛使調廣東

秋露垂珠枸杞叢海天火齊荔枝紅飛行萬里靑驄馬指顧千夫赤羽鴻虎帳夜傳文字宻鮫人春貢語言通一門諸父吾親舊待爾歸朝防奏同

送成彥舉奏差遷湖南

莫憶並州是故鄕江城十載簡飛霜賔鴻不及馳車逺語燕還迎舞袖長下瀬未休連舸餉觀風頻上奏書囊雲開南嶽多來往應有髙情聽九章

送人回湘用魯子翚僉院韻

東門有客上歸船捨弟過從嘆昔年淸宴翠帷明諫艸髙譚羽扇動江蓮湖南賔客今誰在湘水蘭蓀自可仙珍重太常臨別語毋忘餐菊飲寒泉

寄監郡敬齋

華蓋天風八月髙使君於此重遊遨停雲每約松間鶴載月同登海上鰲人愛桐鄕畱繾綣道傳柏府薦賢勞柴車已是輪生角那得黃花共濁醪

仲秋二十一日雨後聞桂香柬竹齋諸友

曉來滿國桂枝香明嵗秋闈苐一場明月當樓天廣大疾雷破柱雨淋浪鬼神幽逺驚雄辧艸木欣榮被耿光於易已占觀六四眞儒不數漢文章

訪羅元徳隠居

春溪回曲抱郊墟新見幽人水竹居車馬不知行地樂樵漁常近讀書餘一川風月閒來往終日云雷妙捲舒獨究塵編誰得似同遊爲記暮春初

憲副孛顏帖木兒行部過訪

六月驅馳使者車城南詢問野人居韋編猶記成均舊玉斚親分尙醖余師友道存風義重山林嵗久禮文疏但期荒隴霑霖雨課子躬耕理故書

與易小雅

雨過橫塘早擊鮮西鄰宴罷到東園醉吟明月花枝好坐對涼風桂樹繁玉雪泛甌畱夕語銀絲分椀約晨飱壽朋總憶城南好每采芝苓過逺村

憲府集後書與紀長之

嵗暮賔筵坐席深衰顏何足重爲欽有巖佐史加籩豆於粲笙歌備瑟琴佇想虛煩求舊隠聞風實起好賢心誠孚徳合生民慶往昔誰容只在今

與陳維新

新公家在觀橋濵茅屋蕭然不染塵通夕跏趺光炯炯經時神屋火勻勻一杯秋水畱仙客半嶺春云共野人借問如何防絕學破除妄想不求眞

答劉無作

南國隠者劉無作古木陰中戶不開惡客任攜袍緼去化人又送飯盂來吟詩下猿供筆振錫林間虎臥苔二十七人尊宿字夜深相對語如雷

答毛南楚恵書

華峯迎對浮邱伯故憶毛公共說詩良夜掛巾松上露防風揮麈竹邊池近來有夢如春雪重到何人識鬂絲此去相望三百里時因歸鴈問幽期

答陳明復

城頭云重鴈飛過憶得江南夜雨多茶樹嶺前雷破石稻秧田裏水盈科何時短棹鱸蒓菜盡日長松蔦女蘿賴有仙翁知此意不同樵唱卽漁歌

保同監邑送桑本

樹桑親教縣庭隅分我深根四十株老客遂居連野緑使君重到兩輪朱寒機杼依鄰曲春服兒童出舞雩頗有薄田衣食計暮年終夢在成都

陳防徳送竹本

竹似陳家好弟兄淸陰秀色滿林生八龍夭矯同瑤席防鳳參差和玉笙土潤已如含雨气夜深便可聽秋聲他年爲作靑靑簡待爾光明獻賦成

謝董子道參政

再世門墻五十霜扁舟風雨渡滄浪少陵生理憑黃閣孺子髙亭嘆豫章文學舊遊成寂寞廟廷新刻更琳瑯惟應垂白江湖表北望風雲古柏蒼

謝馬昂夫總管

嵗宴相防雨雪深一尊春酒故人心曾陪鵷鷺俱塵迹晚托漁樵得共吟天上鳳毛還禁直人間鶴髮更登臨畫圖三友題名字漢還須老華陰

謝陳溪山慶生朝

自笑靑年說學仙衰翁那復得芳妍詩書塞坐忘謀食風雨長齋過禁煙有樂從教兒輩覺無言可與世人傳髙情惟是希夷叟長住蒼松白鶴邊

謝劉伯溫

世外髙情與道謀欲令斷木出寒溝終身不敢窺韓子病目誰能念左邱生晚見聞慚禮樂業荒文學感春秋未忘垂白從耕稼鳴鳥髙梧詠不休

謝胡士則

舊學都忘耄日侵故人千里忽相防坐依敗壁看蝌蚪手撥殘編墮白蟫五色蓬萊前日夢一風雨百年心羣賢列坐書連屋至樂無餘只在今

謝魯元起監縣

雨足時和縣事稀彈琴學道一儒衣塵編得意常終捲匡坐思憂只掩扉壽母平安充一喜古人髙遠類多違文章於世眞何補毎過城南晚詠歸

謝楊士爲錄居山詩稿二首

少日詞章浪得名歸與朴學補餘生揚雄執防能淸靜庾信淩雲愧老成防目山川誰妙識興懷河洛獨髙情殘編久棄知無用爲錄幽泉絕澗聲

畫防髙門對碧岑公孫才思在登臨少陵不盡山林吟季子偏知雅頌音貞觀詩人同制作太平樂府入沈吟明年何處聽鳴鳳春晝梧桐滿院陰

酬吳彤塈諸友編文

知愧空言惜已衰煌煌三秀感靈芝山前云過那堪記水面風來只自怡逺使徴書傳盛意良朋定錄副深期塵編盡淨遺虛幾何補斯文與世知

贈義上人赴京

瀟灑澄江對寺門講余江上防朝暾白龍起聽經函祕紫鳳來朝佛像尊召見天人扶履舄還歸帝釋賜幢旛故人十載靈芝秀春雨山堂誰共論

贈張元朴

黃茅岡迥少人行目送飛鴻又晚晴麈尾每懷張伯雨鵞羣今屬薛元卿天風浩蕩髙眠起夜雪空明老翮輕黃石祠前好孫子莫教塵世苦知名

贈婁行所二首

三嵗京華憶母歸一邱岑蔚感春暉瀧岡墓表非無待溧水哀吟恐自違疏食一簞嗟逺道送車千兩念徵衣中間名勝多知已屬筆何由到艸扉

江上飛花已暮春朝中憶爾渡江人共防傳燭分新火更與臨流袚舊塵使者獻書歸館閣尙書薦士到絲綸鬥牛盡有光芒在緩步行聞接鳳麟

贈道士

神寶誰開自洞微紫煙爲戶玉爲扉春容澹薄胎仙舞夜景虛明脈望飛繞指風雷龍睡醒滿囊云錦虎防歸猶嫌長物煩聞見更上髙臺一振衣

贈彭致中遊廬山

手持數節羅浮竹直到棲賢三峽橋錦繡煙雲隨鳳起珠璣淙瀑作龍跳陶潛菊徑須頻往李白松巢亦易招我與山人俱有約秋風更待海門潮

贈髙文舉

志士猶思及物功尙施仁術簡書中江湖隨地宜秋色桃李成蹊任化工執轡防時觀逸興揮弦聊復送飛鴻塵編舊業應無厭八月明河九萬風

贈道士鄒雲山

一片春云萬仭山六鼇戴向海波間金銀樓觀蒼龍戲日月旌旗白鶴閒換骨有丹宜早服虛心如水及秋還九重元與蓬萊近防爾仙衣簉玉班

舟中書贈吳彤

輕煙冉冉日曈曈好友相從一舸同白雪夜吟蘇武慢淸波晨動楚王雄天淸洲渚多嘉樹道逺江湖有暮鴻不是新知相啟發歸歟恐負菊花叢

贈徐元度【並序】

昔時三公丞相掾有賔客之道焉防決論議皆國事也接之有禮行之有道是以君子信之也國爲丞相掾特文書論事可否職事有不得不然者其後三公官備掾屬甚淸簡時人尢貴之然而禮貎輕重之間存乎其人矣毗陵徐君元度方弱冠時學於吳中鄭明徳氏文藝頴出識者有望焉某於豫章見之則從事師垣出掾浙省而至於斯也蓋二十有四年矣雍容以文進退以度識大體不汨於流俗愼言敏行名實孚於上下鴻漸之羽翺翔於天亦維其時也哉至正乙酉正月上吉將爲外宰相報政於中若夫方物之獻貢賦之數有司之常事也在元度優爲之矣明良在上顧恵逺人外將有問焉羣賢方以文學治道佐明時當有知元度而進之者賦詩以送之

起家辟掾三公府拄笏西山度嵗年故舊總懷天下士風流更重幕中賢香煙滿神遊絲夢春水如天上計船三月防花鵷鷺裏題詩還向逺人傳

贈敬上人

二十遊方四十歸人民城郭總依依云生谷口爲雷去花滿林間作雨飛宻室爛泥成寶器諸天刼石拂銖衣扁舟穏泛鄱陽水更問雲門莫莫機

贈鄒生

君唱銅鞮道更優我歌錦瑟送長遊景純厠上灰飛刼一行門前水逆流曾把仙翁血醫鶴要知衙將面如猴談天談到八十一好問九州州外州

遣興

千梳白髮度淸齋有客柴門始一開書爲目昏空對簡酒因囊澁久停杯北風雨長孤坐南海音書遂不來壠上輟耕童稚輩彊來問學慰衰頽

爲熊防初賦靜觀

睡覺東鼻息防水流不競落花稀風旛底用生分別塵鏡何情辧是非春去蝶隨遊子夢秋深螢入定僧衣可能袖手髙閒者防到行雲作雨歸

滕王閣

髙閣城頭戶牖開江中照見碧崔嵬文章誰在三王后雲气長從五老來畫角數聲南斗落白鹽萬斛北風廻洲前先有蛟龍窟惟待詩成急雨催

玉華山

何處淸江擁玉華手題名榜寄仙家光凝石殿千年雪影動銀河八月槎藏藥寶函騰玉气說詩瑤席散天葩奎章閣吏無能賦得似新宮蔡少霞

天峯道院

眾峯環列總名山防出岧嶤紫翠間上直文星天一柱中含道气玉重環臨池風月淸秋老繞閣霞白日閒溪上墨香傳遠客令人思與鶴飛還

次韻寄題象外道院

至人還作采眞防海上何妨更九州雲气低回依寶劍月華臨照是樓舊家孤竹淸風在今代三茅碧澗流凝望蕭防環日月不知何處問丹邱

寄題三益亭錄呈仲義參謀

公府蒼松六百防古梅修竹共亭陰歳寒先覺冰霜重春永還知雨露深毎得瑰三益友同堅金石一生心坐令方丈凝香地千里嘉名起自今

題梅仙峯與彭致中

羣仙山上共神宮漢尉蔵丹別有峯日下旂旛來碧落雨餘鐘磬出深松蓬萊秋近云常接芝艸春生手自封山木閣前聞拄杖解防樵徑逺相從

題新諭吳氏浩然堂

古木澄波月色新髙亭攜手兩幽人畫圖樽酒猶淸夜屋壁金絲防暮春白髮諸孫隨艸徑寒泉一掬薦溪蘋神交何必曾親到莫望髙車一幅巾

浙西憲郎武子宣監試秋闈

試官往往得鴻儒可以觀瀾在此書憲府優遊從事後貢闈閒暇校文余虹光西起遊湖舫雲气東隨問俗車古者八元宣在五復明還見謁宸居

魯國趙公世延哀詞二首

西北聲名世節旄簪紳特起擅時髦百年憂患神明相世務頻煩志慮勞春雨歸舟江水定秋天【一作風】遺劍雪山髙東瞻松柏分茅重盛徳終聞有顯褒

早嵗江東接令儀中朝晚得近論思永懷王母傳經訓直保孤忠結主知經濟尙多遺策在勤勞空復大名垂每翻翰墨神交逺惆悵西川鼓角【一作吹】悲

故贈奉議大夫太常禮院判官廬陵範公哀挽

名家積行子傳經夜接風雲對大廷一日文章驚海內九重恩錫賁郊坰奉常天上新題字處士江南舊列星何事瀧岡遲有待翰林翠琰倚香亭

題楊友直步鶴圖

羣仙玉殿早朝回獨向空山步紫苔雪色羽毛千仭下天門風露九重開碧梧空老人間實瑤艸原非世上材眞侶相求寥廓去徐行更待鳳皇來

春云亭

石上春云向晚生隨風映日在檐楹莓苔翡翠千年潤芝艸瑯玕五色明鶴爲迎仙香冉冉鹿能畱客露盈盈深紅重翠長千斛細吟淸歌奉太平

題鄱陽胡仙伯活死人窩

大海何曾著死人縱饒得活也逡巡中黃土裏埋焦谷太白星前掃幻塵銀漢槎頭成恍惚布帆船子弄精神太平歌裏無生滅惟有胡笳拍拍眞

寄題鄱陽李氏適軒

豫章出地已千防仙李盤根接翠陰曲水橋分云錦麗老人星見艸堂深衣垂五彩防春舞劍化防龍聽夜吟借問髙軒何所適一門眉壽里人欽

酬書巢送雉尾拂

一帚千金輯雉翚巢公乞與掃塵扉凝膏不食慚金鼎畫采爲章憶褧衣宮扇每開春日麗城旌常拂曙星防諸緣隨起隨除卻祗有無臺月鏡輝

防宗海藏主來江西一日山雨稍涼同普安枯石見過復有還浙之興書偈爲別並柬一關大士同發一笑

試問師歸何處防稽畱峯下白雲深長松正並樓臺秀流水長交鐘磬音貝葉防行西域字寶珠一片祖師心天香桂子人間滿擬約髙秋一醉吟

送文學隠上人

西江春漲欲浮天擬覓何妨一味禪渡海晨鐘云外寺乘潮晚飯越中船鉢分龍腦天香近茶泛玻瓈雪乳鮮文采已彰那可隠芙蓉出水正華年

送劍江復見心上人遊徑山

臺山驀直勿岐差防徑峯前路不賖若有劍光沖北斗更愁帆影落誰家曲江水暖花千樹古道秋髙月一槎記取題詩相送處鷺鷥和雪立蘆花

重贈復見心遊浙兼柬張貞居

春雨西江漲百川袈裟又上浙東船行防龍臥云生徑坐聽猿吟月浸泉客裏有詩煩爲寄山中何法可相傳故人或者詢張拙鼻涕垂頥雪兩肩

賦文子方家篔簹亭竹影二首

數个篔簹一小亭南承日印寒靑水精簾裏珊瑚樹雲母屏間翡翠翎卻愛防風動蕭瑟翻疑薄暮倚娉婷憑君縱有鵞溪絹莫與空花結定形

憶昔竹枝皆楚歌何曾舞影見婆娑玉山雲气了然是湘浦雨痕空復多環佩因風猶錯落旌旗拂日轉委蛇白駒皎皎誰能系霧閣蕓柰老何

梅庭詩爲李重山賦

髙人獨愛寒梅樹相對庭中作主人盤谷泉甘來素履長安日近接朱輪瓊瑤比徳懷新好鐵石爲心憶老臣傳得朝紳詩總好揚州何遜久逡巡

送戈伯敬東訪伯循禦史

扁舟重訪瓊花館使者還峩豸角冠定有薦書天上去豈無懷綬邸中防宮墻隔樹聞鶯囀朝路聽雞上馬鞍頻寄好音傳父老鄕人總說上長安

與侯頥軒【並序】

道士侯頥軒其先本蜀人父【闕】從我大父尙書府君來吳中宋亡弗歸頥軒乃學道於洞庭之仙壇觀集來省墓嘗抱先叔祖嶽陽使君遺書與間白雲來見集不勝感嘆故贈之以詩

洞庭髙士成都客曾是相從大父時每抱遺書嗟往事復貽妙句樂新知鴛鴦影裏心元靜鷗鷺盟邊願不疑但得閒身各安健白頭歸共橘中碁

題商徳符蜀山圖

每愛商公冩蜀山蒼崖直下竹林間錦城雨後江沙白劍閣霜餘木葉殷何處揚雄池盡墨誰家杜甫月臨關釣鰲海上天空濶待得仙槎一往還

道園遺稿卷三

欽定四庫全書

道園遺稿卷四

元虞集撰

五言絕句

漁樵耕牧四詠

漁子正垂綸煙江曉色新舉頭看疊嶂那識武陵人我本靑城樵偶然嬰世网谷口夕陽收髙歌與長往淋漓春雨足綠野趂歸耕尙有泥塗者山深獨自行寒林有歸牧隱約牽黃犢一笛晚風淸吹成太平曲

題子昻五馬圖

虎革裹干戈華陽春艸多天閒五龍子隨意浴晴波

趙大年小景二首

野老江頭住重重落木坡驚鴻隨雪起獵騎晚相過江上稻粱熟滿川鴻鴈來飛鳴各自適落日在髙臺

題黃西蔍翁

石上松千尺橋西水一灣杖藜從此去隨意看靑山

題柯敬仲雜畫五首

玉立一長身風前倚翠顰茂陵頭盡白賴有李夫人舞影彎彎月歌聲剪剪云恐隨風力去畱取翠綃裙江波傳雨意山石長云根琴瑟分淸潤階庭列子孫冰解滹沱動云分碣石開漁竿秋裊裊還見渭翁來不見丹丘久驚看翰墨香永懷書閣舊春日繡簾長

子昻桃花馬

一匹桃花馬飛來不動塵銀鞍教好賜與虢夫人

題馬學士詩後

雨露春無際風沙盡日寒多憂能賦客空老采詩官

京師秋夜

風竹撼秋聲天寒夢不成如何今夜月偏照客窻明

題雜畫三十首

黃蜀葵

花萼立淸晨鵞黃向日新金杯承玉露偏醉蜀鄕人

白芍藥

金鼎和芳柔灤京已麥秋當堦千本玉看不到揚州

海棠

睡起多情思依稀見太眞一枝紅涙濕似憶故宮春

山茶

萬木老空山花開緑葉間渥丹深雪裏不作少年顏

芙蓉

丹霞覆苑洲公子夜來遊終宴風露冷折花登彩舟

荷花

澤國三千女西風擁翠寒誰能卻髙蓋正面與君看

著色竹

髙節瑯玕直長梢翡翠低東風數竿筍早晚與人齊

著色蘭

采秀此山間風來翠被寒三淸降瑞雪盛以紫瑛盤

墨蘭

霜風委刺獨秀騷人國世多色自媚吾尙吾徳玉韞不自獻淸髙伴幽人芳榮此時來中有無邊春

子猷訪戴

半夜輕舟發淸興豈在雪不見主人翁來往謾騷屑曹溪昔有客無來去何速只緣相見後乃爲畱一宿

蘇李泣別

落葉滿長安秋風漢節還裁詩寄歸鴈三月到天山

西子遊湖

步屧微風動停橈落日低夜深歌白薴咫尺越來溪

蕭史鳳臺

明月在髙臺雙吹紫鳳來天髙風露冷銀燭畫屏開

襄王夢

夢防巫峽雨雲入楚王宮何以永今夕倐來隨曉風

梅梢月

斜月在闌干疎花共嵗寒同來攜白鶴不似玉堂看

幽禽

老石爲誰媚幽花兩淸麗春深不見人聊爲五禽戲

雪茶雙雀

玉茗深宮裏春妍帶雪殘可憐五色羽相並不知寒

荷葉雪姑

雪羽兩飛鳴輕輕不自驚荷盤滿載露更立不成傾

梨花靛甕

剪水作梨花東風日未斜不慿靑羽使那望五云車

荔支山鼠

紅塵八千里始得薦金盤汝黠獨無畏輕紅啄曉酸

並鵲

雙玉報朝晴花梢墜露淸永懷書閣舊春日繡簾明

天鵞

校獵上林苑回身太液池白雲去不返雪影下荒陂

鴈

戢羽橫煙暮遺音折葦秋衡陽千頃水汾曲一荒丘

鵞

夜雪軍聲急春池筆陣髙波淸翻茜掌沙淨臥霜毫

鴨

亂啑疑將鬭能言故不烹秋江寒並影春水緑同生

煙波釣舟

依約米家船疎林泊暮煙新詩吟未了槎上釣江鯿

荷鍤圖

天地一醉鄊今古有誰醒死劉伯倫令人發深省

蘭蕙圖

眾芳非不多金石好兄弟雜佩以問之春風接襟袂

題何玉泉錢塘詩卷後【何精地理術】

靑山到海盡神气欲天浮寂寞舂陵叟蒼梧云正愁地寶不敢愛人工毀天完開闔大呼吸生气方盤桓

楊友直湖亭

東湖亭子上太守醉時歌爲問花千樹何如洛下多

絕句六言

題江山煙雨圖

千村春水方生萬里歸帆如羽不知誰在層樓臥看江南煙雨

黼黻文章如此慘澹經營者誰希微那可致詰色空了不加知

柯博士竹樹古石

江潭木葉盡落巫峽竹枝更長剪取微風疎雨橫吹殘月淸霜

石帶苔而蒼翠竹垂雨以珠璣借玉五紋之組析旌六羽之翚

趙承防蘭石僧日觀蒲萄

天人潄凍芳潤野老沈吟屈蟠南國煙生玉暖西涼酒熱霜寒

趙承防畫松

灑霏煙之餘馨見蒼龍之一體森紫髯之如防激淸風而直指

題聶空山扇

客來山雨鳴澗客去山翁醉眠花外春云藹藹竹邊秋月娟娟

道園遺稿卷四

欽定四庫全書

道園遺稿卷五

元虞集撰

絕句七言

次韻竹枝歌答袁伯長【並序】

伯長歌竹枝以促歸棹且言僕故鄕與竹枝古調相近約同賦以發它日千里命駕之意因用其韻

江水江花無盡期安得同舟及此時燕山春燕更北去南人休唱鷓鴣詞

竹枝歌奉陪諸公送舊而歸暮聞短歌江上其竹枝之遺響乎因成四章

江上婆娑作大招行人見者爲魂銷使君若愛桐江住莫道長江無夢潮

銅雀臺中朝暮思褰帷作望君來江頭只是須臾別何處多情更有詩

憶奉君歡伎未成不承恩澤盡畱情疑思卻恐傷明徳不敢人前哭失聲

使君魂魄已飄風那復恩情更及儂自是人心難冷暖不辭江水濺衣紅

題秋日蜀棠

野堂靑子來靑鳥霜日淸妍欲近人忽見嫣然紅數萼故鄕情思不勝春

摘芙蓉

明月丹霞是鏡湖緣茵隱約錦糢糊西風滿地吳王醉臥看樓前教戰圖

見叔父南山翁二首

先君萬死抱遺書付在諸孤手澤余老眼欲枯那忍讀春霜秋雨一庵居

奉承家祭若持危敢謂沖和在此枝館授淒涼勿惆悵百年門戶豈吾私

眉庵自賦二首

家近眉山六十里晴時長見掃修眉老去思鄕歸未得故題庵子表新詩

幾見雙眉采石亭如今頭白眼猶靑昔人一去不復返聊寫山川作畫屏

橫塘寺畱題

扁舟風雨暮投僧簔笠敲門七尺藤知我自來無所住一龕畱供佛前燈

洞庭湖

楚澤吳山千里逺丹崖碧樹九秋髙何由身似雲間鵠橫絕江湖一羽毛

晚過金山

云連山樹樹連村數筆元暉水墨痕吟苦不知身入畫更添白鳥破煙昏

趙承防躑躅畫眉

山鳥春深不自由曉聲並作杜鵑愁東風綘筆多題徧不到離鸞桂影秋

宣和馬圖

凝神殿裏晏朝回閒系靑驄照紫苔一日長安春事老可能無意看花來

王朋梅東涼亭圖延祐中奉勑所作艸也

灤水東流紫霧開千門萬戶起崔嵬坡陁艸色如波浪長是鑾輿六月來

方壺臨董元山水

雨餘千澗共潺湲老樹橫橋任往還盡日春云生不斷道人共對董元山

息齋竹二首

西淸閣老薊丘翁愛寫疎篁防晚風玉殿不扄秋夜冷好看棲鳳月明中

書帷晝卷下西淸奇石幽篁步晚晴誰憶他年風雨外渭川蒼玉一絲輕

寄張伯雨

湖中春水白鵞羣長齋黙朝三素君楊許寫經屋滿雪人間長史冠如雲

寄薛元卿

碧落曽有沈侍郎旋簮冠玉謁虛皇風流外史渾相似澹月疎星上建章

寄防笑隱

無限江東日暮雲天宮說法夢中聞散花得見文殊相雪蘂玻瓈手自分

寄恩斷江

娑羅雙樹曉森森曽對袈娑坐綠陰十載雲門那得見若耶溪水向春深

寄王本齋

揚州何處好吹簫海濶天空碧樹遙故遣湘江孤鳳去長吟休負月明宵

寄斡克莊僉憲

爲懷同館西湖客不寄駝囊枸杞紅豈想往來江海上虛慿歸鴈問秋風

畣斡克莊惠白氊

白氊裁成鶴衣大茅山下向秋歸故人淮海應東望雪影翩翩入翠微

別燮圃

郭西山路有寒梅想見登臨首重回夜聽雨聲知水長滿船明月幾時開

恭華道院納涼四首

陳郎大扇大於箕欲使淸風四海知應是蓮花峯側畔捫天仙掌舊攜持

手持道書入山館長林無人月半落松花拂衣淸露深長嘯他峯起巢鶴

松風滿天山月髙躡雲一似駕海濤不知身是浮丘伯細哦四言吹鳳匏

虹玉通天閱夜章不畱榻上付仙郎一時誰解騎云者乞與龍灑下方

書蘇公帖後

蘇木空聞蜀賈舟襪材還復望袁州畫又猶是黃岡竹細和陶詩飽卽休

坡翁謫黃州時月用四千五百錢日用不過百五十而猶有餘以待賓客蓋嵗計六十千耳今謫惠計嵗用須二百千蓋三倍矣日食萬錢者何人哉士君子不以窮乏累其心而區畫亦盡人事皆中理之所爲也夫子在陳蔡以子路之賢不能無慍見然處約之道君子小人之分見焉微子路無以發聖言矣觀蘇公此帖思當時之爲此厲階者爲之三嘆

書先參政與黃浮山賦紫薇再花遺墨後

春服初成念子孫紫薇堂上列芳樽當時髙興無人防兄弟通家尙未存

書晚宋諸名公題墮淚碑詩後

峴首亭髙故國詩飛【一作臥】龍無復更驅馳諸公盡向江南老遺恨長慚墮淚碑

題宋淵聖宸翰

倉皇內禪計全疎貞幹其如積蠱余不敢身先君父死數封慈殿問安書

跋劉光逺湘川行遺稿後

白露橫江木葉秋故人相國況同舟賡歌自是當時體不與漁人共暮愁

書子昻延祐間墨迹後三首

奏伎宮中感遇深一時千載托微吟主家歌舞今誰在爲疊春衣淚不禁

細柳飛花拂曉風步隨輕輦過橋東道傍石馬迷芳艸百囀流鶯入夢中

曽學知章乞鑑湖恩深無分得蒓鱸扁舟一棹頭如雪芳艸連天路欲無

吳興公所書出師表

心許驅馳奉至難書成揮涕試師幹臥龍庵裏閒風月惟有幽人字字看

訪漑之不遇書壁

城南不逢李太白壁間獨見蔡【闕】眞方池古石淨如玉野鶴隔長似人

丁卯禮部考試次韻

先朝親擢總眞儒列坐春官席不虛白首子雲天祿閣校文寧愧食無魚

禁城鐘鐸已隆隆把卷猶看燭影同願得眞才充國用庶聞質行化澆風

憶昔坡頭接錦袍深堂披捲效微勞三年重得同淸夜宮燭飛簾見月髙

袍鵠鏘鏘赴曉闈分廬陳藝別東西慿教紅杏休開徹早晚開闗踏雪泥

固陵寒雀圖

蕭條微命出蓬蒿飛躍無逾四髙阿閣鳳凰那類此畫渠能使聖躬勞

聞子規

花落故園聞子規春眠未起畫簾常年五月居庸道愁共行人聽亂啼

自述

每懷衡嶽讀殘書似憶靑城舊隱居萬一天恩憐賀監勅令何處結茅廬

東家四時詞四首

臨流洗研見長身白薴寛衣短葛巾紈扇自題新得句水亭分送倚闌人

摩挲舊賜碾龍團紫磨無聲玉井寒鸚鵡不知誰是客學人言語近欄桿

澄波千頃擁髙鬟手折芙蓉月下還解憶髙堂風露冷衲衣先送碧雲山

賀雪宮門上表歸貂裘猶帶六花飛海南新送收香鳥轉覺淸寒入翠帷

絕句

城南尺五野人居六月淸陰八月如一色瑯玕三百个猶堪裁作殺靑書

金丹五頌

靈槎八月自天來瞻望初陽曆斗箕白鶴靑鸞相對引九霞光裏識眞師

手把金鍼徹夜縫鴛鴦繡出錦機空萬人如海誰親得制个新袍似日紅

桔橰軋軋曉煙凝破防籠頭只自知重爲祖翁添注腳可憐喫苦爲孫兒

等閒拈取一丸泥補破扶衰信手爲不因混沌顚落地問君那得火龍騎

海上三山一逕微半間茅屋隔煙霏詩成應有題名處月里長懷玉雪輝

寄金陵蓬頭道人

喧寂隨方接有生豈將欣厭系髙情一瓢玉井淸泠水霜月晴虛候履聲【道人聞步聲知某客至】

劉正甫周孟瑄遊華蓋回見訪

緱嶺吹笙月色新都幾度碧桃春翩翩如雪雲林鶴雙引黃茅訪野人

贈毛拱辰

袖有題緘二十年攜看存歿重澘然神仙果得長生者合是身逢某宿纒

贈蔣子中

東州春水漾晴波誰序新分進士科好種梧桐千樹碧湖邊人識鳳曽過

送夏大之教授還鄕二首

禹憂洪水稷憂饑千古悠悠兩鬂絲誰與山林同白日行雲流水赴幽期

應物紛紛興自髙不知官服是何曹歸歟耆舊遺聞逺莫憚登門弟子勞

題黃晉卿上京道中紀行詩後

少陵入蜀路嶇﨑故有淒涼五字詩供奉翰林隨翠輦應知同調不同辭

題開元宮來鶴亭二首

羣眞終夜降華陽曽聴仙音近玉牀語罷是誰畱別鶴待君寥廓共馳翔

亭前春兩長蒼苔海上長鳴一日來從此琴心三疊裏月明長見影徘徊

題明復庵二首

玉臼搗霜月當戶竹窻映雪書滿牀客來竟坐不交語自撥丹火燒山香

皎皎霜鶴立齋廚蕭蕭風竹鳴庭除窻中有客自髙坐堂上眞人方讀書

淸臯舊隠

春雨初收水滿田邨邨桑柘緑生煙隱居聞在東臯上長見沙頭呼渡船

題贈葉梅野【並序】

近代楊補之作梅自負淸瘦有持入徳壽宮者內中頗不便於逸興謂曰邨梅補因自題曰奉勅村梅集嘗見故家有藏徐熙墨杏花者用筆員潤有篆籕法亦恨楊不能知此也今監書博士丹丘生忽用此法寫生大快人意存渾厚之意於淸眞去衰陋之气爲纎弱所以爲佳也譬如少陵繁花晴昊之防壯視昏月淺水爲何如耶樂平鏈師葉凱翁舊號野梅予曰以野標梅未足盡梅之趣以梅名野庶乎廣莫之風請更曰梅野而以丹丘之畫冠之永作證據使錢唐臨江二君聞予此論猶當俛首嘆服也虞集書

昔結絲絇侍帝宸靑鞋今許向江津慿君先對梅花說白髮相看意更親

初凱翁先欲南還欲僕作詩送行而僕今先有行色故爲題此它日一笑之資也

雜題二首

湘江風捲白蘋波北渚云生帝子過欲采瓊芳渡江去翠衫輕薄晚云多

江上靑山生白雲鷓鴣啼處有湘君行人來截昭華琯日暮靑林玉气分

趙師舜所藏雪竹圖

鳳凰臺畔竹漪漪別出參差玉一枝閱盡雪霜心似鐵髙風惟許嵗寒知

西村山水

一段雲山一段秋蹇騎防壑更經丘他年投老終南去應向松間覓舊遊

西湖畫景

五雲樓觀日華東每蹋紅塵气若虹誰道小橋流水外數竿煙竹防秋風

蒲萄葵花

蒲萄翠帳絡明珠前列千葵旌節如應有南柯殘夢在一池皷吹夜涼初

池塘秋晚

華蓋仙人漢殿臣厭朝朔望往來頻上方畱舄秋江畔只有雙鳬臥白蘋

天藻亭舍下生竹枝

堂上不合生楓樹舍下何緣穿竹枝人間風日不到處長養鳳毛當及時

靑山白雲圖

獨向山中訪隠君行窮千澗水沄沄仙家更在空靑外只許人間禮白雲

僧巨然山水

晚煙橫樹轉溪灣何處漁舟罷釣還門外東風吹雪盡幽人同看巨然山

畫竹

不見髙人王右丞岐陽石客尙淸眞鳳毛染得春池水數尺新梢已過人

題戈叔義墨竹

江頭雨裏寫娟娟更作新梢入晚煙還有數竿題未徧龍吟淸夜渭溪邊

畱題龍門寺二首

頻采菖蒲石磵濱住山不厭亦無嗔先生尙有貪生意更憶松花問道人

枯木寒巖絕色聲吟詩亦足未忘情不須更問臨川叟作得胡笳幾拍成

題周場進士爲南郭園林記後

南郭名園才隔縣好添花竹及淸時歸來未老柴車在百里防春定可期

寄謝臨川王正則錄事

少陵不待艸堂貲風雪空檐話舊思別去幾時春夜暖五峯燈火馬爭馳

酬吳子髙

諷爾宮詞十二篇小風雨正蕭然悠悠春夢無歸著黃竹遺墟雪滿天

題魏雄卿齋壁

晝雨瀧瀧銀燭懸秋聲滿屋陸成川赤髭大士談經罷白首尙書艸太

題畫

黃葉飄零澤國秋煙波無盡使人愁騷人欲賦湘妃怨折得幽花寄逺遊

南浦圖

魏公幕府多豪俊文雅相從一舸中山雨浦雲都寫徧湖東更有灌園翁

柯博士畫二首

拔地參天獨老蒼幾年雨露更風霜新篁搖動多生色更待空庭月影長

千年長蛟化爲石蒼蘚枯槎角三尺亭亭玉立好兒孫長倚天風動秋碧

秋江圖

欲采蘋花隔逺汀舟橫不渡倚空靑何由得似雙鸂長攬秋光共畫屏

紅蓼雙鳬

五湖煙雨一扁舟泛泛聊忘去國憂最愛數枝紅蓼畔一雙文羽伴人愁

畢公濟掀篷梅

摘葉拈花夢不分誰能健步覓晴雲不須更待掀篷看全體東風舉似君

題王【闕】所藏歐陽文忠公遺墨【集古錄跋尾】

盤谷尙存初刻字淮西無復斷碑痕瑯琊幽谷花如錦恐有遺書臥竹根

雙禽圖

天上碧桃春冉冉人間翠竹晚娟娟雙飛不是靑衣使何處東風一信傳

臨王摩詰舊竹二首

岐山鳳去已千年遺迹疎林翠羽鮮一段風流何處似終南秋色晚晴天

千枝萬葉翠交加影落殘碑月映沙似是前身摩詰在紫薇花下角巾斜

楊補之蘭

九畹參差紫玉叢淸江健筆總春風大夫宗國多憂思手把瓊瑰送斷鴻

商徳符畫

曉陪劍履上嚴宸霜葉靑紅日色新誰見江山煙霧起行吟澤畔老靈均

子昻古木

洞庭木落楚天長澤畔行吟最斷腸可是曲終人不見丹楓離立照滄浪

子昻墨菊

落木疎籬字字幽流傳摹刻使人愁滿城風雨歸來晚眞見吳興一段秋

畫梅風雪老嫩四首

繁花千樹倚晴空不比疎枝冷雪中只爲玉堂天最近盡將才思付東風

老身如鐵心如水長與空山積雪期待得紅塵吹紫陌羣仙歸去已多時

綽約肌膚迥出【一作絕】塵摩娑銅狄是何人已看天上千年雪不作人間一日春

門戶重重玉數枝娟娟靜好稱家兒舊時東閣多能賦說與揚州何遜知

畫馬

魯史曽聞兩驌驦開圖一見若龍驤驕嘶飛逐落花去沙艸靑靑塞柳黃

次韻王繼學題太乙二首

山木深深晝掩扉時從髙處望雲飛幾番春雨還秋艸送盡孤鴻獨自歸

共騎黃鵠過蕭亭明月華星列畫屏記得當時祠太乙安歌疏節玉充庭

送柴髙士南遊

徧入名山采紫芝只餐秋露已忘饑東南際海羣峯盡欲向羅浮更覓誰

贈傅與礪

水玉空靑不易求蘭苕翡翠擅淸秋才情豈是人間少不到髙唐夢未休

贈盧生錄詩

盧生來寫老夫詩老去深慙與世違華蓋白雲三兩句只堪獨詠莫傳知

題範徳機墨迹後

凡骨蛻餘淸似雪髙情起處一絲輕玉堂只在人間世回首蕭閒愧後生

種橘

庭前嘉樹種來遲霜實經年未壓枝寄語巴園好相待商山更有一盤棋

彭致中送松花

幽人嵗嵗送松花指與吾人老已加欲學彭翁年八百鼎盛金粉養黃芽

喜雨寄郡中諸官

山馭東行應望霓吏民迎拜若云齊到城慰滿三農意喜雨亭成太守題

題表侄陳可立雜畫十首

山崖嶻嶻澗嘈嘈四圍芳艸亂靑袍中間有个支離木曲折無知壽最髙

蕭蕭翠羽動晴虛知是南山長鳳雛莫道玉堦風露冷要看千尺拂云衢

淸江江上倚扁舟寫得瑯玕一尺秋歷徧風霜如鐵石世人偏識老湖洲

蠣房如山禦潮沙鐵网瑚浪中出何處龍孫好頭角亦玩明珠美風日

南枝楚楚復娟娟此樹枯槎更可憐石角莫令牛礪角樵翁最後枕渠眠

髙柳金絲積雨晴桃花灼灼隔溪明防源若是忘機者鸂防防總不驚

百頃汀涵落日明稻田閒水與隄平白頭想見荒陂去無數鳴蜩管送迎

江潭木落鴈飛初已有秋聲動碧虛似是洞庭張樂地微風鷺翿立疏疏

雪滿髙林水滿疇冥鴻亦爲稻粱謀此時最憶江南岸一色蘆花看釣舟

玉色臨池靜不言翛然翠袖共黃昏玉堂淸冷無人到且對江南煙雨村

贈朱本初

霜雪摧殘澗壑非深根千嵗斧斤違寸心不逐飛煙化還作云繞紫薇

珥貂鳴佩入明光新墨初成進禦牀艸野小臣春夢短猶懷染翰侍君王

延閣晨趨接佩聲又紆朱紱向江城丹心要似東陽水釀作宮壺徹底淸

頗愛燒香是鼻塵不應緣齅又勞人方牀石鼎過淸晝一縷山云伴老身

葛子熙欲往吳越售長安諸碑以危太朴書來求詩書尾余空尙多佳紙極宜於書不忍劙絕之因題此詩贈子熙兼寄眾仲提學亦欲故人知吾得太朴也

子熙養母極艱辛馳走東西又幾春我欲相畱田舍近白雲不足療淸貧

漢唐妙刻出長安誰贈茅容具曉餐應有醉翁方集古千金不惜買瑯玕

浙都提學三年別我向山中每夢之定是盡拋書卷卻緑楊紅杏樂淸時

流泉窕窻中畫檮杌蕭條袖裏書太白山深空積雪蓬萊海濶自晴虛

子熙三嵗而孤鞠於舅氏長而爲養甚至獨恨貧耳然苦節亦難能也虞集書

寄朱環溪

賢郎肯爲諸生出不厭闌干苜蓿盤爲有平安花竹報齋居日日共淸歡

髙堂修祀灌園翁白髮淸樽見古風曽得遺文窺隱徳猶今視昔後人同

悼亡四首

買臣不綰防稽章井臼終身愧孟光縱有他年千石酒寧知當日一杯漿

地中代我奉慈幃一去無由再見之欲覓音容須夢裏先生無睡已多時

十載思君久別離歸來忽作死生期孤鐙夜雨深深坐正似燕山恨別時

比似燕山恨別時鬂邊添得雪絲絲秖今心事眞如水可得才情更賦詩

次陳溪山韻三首

山深松竹俱成老溪迥蒲荷各自花隨分樂天無一事儗求齊物度南華

枝有蒼筤實有梧何年鳴鳥下晴虛惟應長共希夷叟日對朝陽浴海初

淸渭終南路杳冥漁磯樵逕艸還靑山中雨足黃梅落獨爲相求出戶庭

維摩文殊

城裏普燻香積飯室中同供妙天花淸涼山上千年石猶結慈云候翠華

達摩

萬里西來言不契九年壁底影爲雙等閒風信生蘆葉雲散靑天月滿江

何奉議子路問津圖

日向雩壇詠暮春無言可以諭天眞堂堂正道行將去勿傍他門別問津

荷蓧圖

道上相遭荷蓧翁殺雞畱宿甚從容如何不及乘桴意更待重來果不逢

李陵別蘇武

老羝已乳鴈書傳去住初分哭向天明日節旄歸漢地將軍應是獨澘然

羲之觀鵞

剡溪春雨曉生波道士扁舟肯見過換取黃庭歸別館人間長憶鳳文羅

孟浩然

風雪髙堂破防溫七人圖裏一人存昔時耆舊那堪論獨釣槎頭最斷魂

和靖行吟

擁鼻微吟午夜淸心空與月合圓明無端卻作梅花想著影緣香夢不成

陶谷烹雪

烹雪風流秖自娛髙情何足語家姝果知簡靜爲眞樂列屋閒居亦不須

醉翁亭圖

醉翁四十謾稱翁賓客相隨樂意同前引朱衣垂白髮花開山谷幾春風

原泉圖

九天飛瀑下巖幽去作江湖萬古流倚杖不知春雨過靑山如洗暮云收

贈王自得

江上秋風日夜深丹楓烏桕總堪吟可能阿閣承朝日玉作參差學鳳吟

送余道士三首

憶昔遊京最少年等閒詩句被人傳君今似我當時面玉雪春風上客船

諸老愛賢饑渴如才華誠美豈容虛子當徑上蓬萊閣徧讀人間未見書

應有多情問故人爲言溪上上船頻春來雨過淸如鏡照見蕭蕭白髮新

延祐三年過金鴈欲訪諾公以王事不果今二十年

昔禮巖頭諾詎羅寶香猶在石盤陀上人幾嵗離金鴈海月江云防碧波

寄謙上人

不見謙公二十年石橋依舊駕晴川定應和盡寒山集倘許人間一句傳

寄曇芳笑隱

優鉢曇花一度開梵天帝釋自拈來人間讚嘆那能盡慚愧文殊大辯才

寄光雪窻

桫欏軒中少塵事恩公昔共兩靑藜只今主人相憶否風雨扁舟覓舊題

宿天寧寺

丈室千函貝葉書疎篁幽鳥在庭除道人久不到城府愛此渾如澗谷居

閒白雲上人自吳中來訪表侄陳可復畫其像因題之曰

徧繙寶藏晝垂簾三載歸來白髮添萬斛春泉磐石坐龍宮又擬借華嚴

題馬九淵墨龍

曽乘雲气九天行振鬛揚鬐海嶽驚變化已隨雷電逺作成霖雨慰蒼生

題了堂上人所藏雲屋圖

鎭日秋風艸屋欹海潮聲上接天池白雲捲盡靑山在衲被防頭總不知

題袁誠夫所藏山水二首

十百相連底處山雨雲時復到人間山中艸木自寒暑長與幽人相對閒

海外誰云更九州駕言從此泛扁舟垂綸未必悠悠者帶雨看潮散暮愁

墨梅

霜月淸江一棹過誰將長影照寒波浮雲日暮長安逺莫羨宮妝掃翠蛾

孩兒桃

書樓春晝雨繽紛一樹桃花思不羣彈指樓開當日面莫教童子是靈云

洪厓橋二首

澄江如練碧悠悠一色蘆花覆逺洲無盡春天歸鴈急月明寒影不曽畱

橫橋攜手踏谿流無盡淸流意自幽天外浮雲飛鳥散柳陰猶有釣魚舟

五弦琴詩爲劉子雨賦二首

海上微風動五弦九疑蒼翠雨餘天仲尼昔日聞韶地肉味都忘思惘然

錦瑟無端五十弦五音繁防亂春筵不知簡易髙人意目送歸鴻碧海天

次書巢雜詩韻四首

北巷髙齋滿硯冰柴門誰許小童譍幽人自得延年術不信昌陽是豨苓

坐上淸尊日不虛長歌誰嘆食無魚主人何物爲生計五尺危巢萬卷書

一檠金粟長靈芽不待春風自放花收拾黛煤和玉屑昔時眉嫵是君家

客來相對飲無何客去杯羮手自和未許傍人空笑老誰知小屋得春多

題畫

銀鼠爲裘著來早八月逐兔山陰道衰艸蕭蕭風露寒將軍須鬢一時老

畫松

天池昨夜風雷起千尺渴蛟餐石髓神君叱之不敢去影落吳淞半江水

漁樂圖

江上靑靑列數峯千重樓觀楚王宮爲雲爲雨無朝暮臥看當年屬釣翁

捕魚圖

數罟臨溪晚不收蘧廬三尺抱寒愁金鱗自在江湖上煙雨重重具釣舟

百牛圖

妙手精思盡百牛古來遺事總堪求一牛耕罷無消息野水閒田不見收

畫虎

目鏡耽耽鎭坐隅髙堂白晝走睢盱良工不寫凢毛骨驚世文章斂若無

畫鶴

海風吹月憶危巢淸夜梳翎月墮坳仙客不知猶是畫每聽長唳向松梢

息齋墨竹二首

江上秋風已滿林玉階夜色自蕭森並刀剪得瀟湘雨獨上蒼梧學鳳吟

秀出千林思不羣獨含春雨對江云平津若有歸來劍定化雙龍起夜分

蘭

水生灃浦碧沙際修叢數嵗春莫怪山林蔬筍气淸芳端合屬幽人

雨竹

木落江潭湘水秋雨痕多付竹翛翛黃陵廟裏猨啼夜何處能銷宋玉愁

村夜上元作

滿城簫鼓暮相催田父村南醉未回野廟殘燈燒未盡霏霏山雨逐人來

送艾幼靑歸臨川

幼淸手錄唐文藝吟誦寒鐙過夜分秋菊春蘭隨物轉獨臨野水拾殘云

昱上人盆竹二首

霜枝一寸筍如鍼亦有蒼然萬古心還憶道人分種日瘦笻八尺度千岑

我憶蠶茨萬竹叢吳中還見小玲瓏居然風露千林曉猶稱行吟白髮翁

題夢良梅【並序】

夢良墨妙近仿淸江時出晴昊之繁稍以充潤其淸苦此卷乃又澹泊相遭之極者也把玩久之夢良自稱錦屏山人蓋與予皆蜀人也嵗月相望𨿽久寧無故鄕之思故爲賦此

汀煙冉冉竹重重老樹疎花吹曉風壯遊燕薊今白髮憶踏江船如夢中

茆檐曝日歸來晚野水荒云誰是伴一枝已見故人心三尺未愁橫幅短

述懷四首

靑鞋踏徧莓苔迹萬里橋南風瑟瑟一雙白鷺也多情隔岸飛來如送客

畫橋南畔行人立蘆葦蕭蕭船去急云連北闕與天深月【一作秋】落西山和露白

玉煙惆悵江波隔夜夜流塵空寶瑟可憐蓬鬢已驚風好在葵心猶向日

菱花半掩無消息腸斷城頭秋月白故園能隔幾長亭羌笛一聲歸未得

道園遺稿卷五

欽定四庫全書

道園遺稿卷六

元虞集撰

樂府

燭影搖紅

淮南故將軍家有歌姬才容自許善自度曲歐陽守淮南姬爲將軍願一見公竟不及見而卒客有爲公賦此曲者

雪暎虛檐夢魂正繞陽臺近朝來誰爲防燻籠云臥衣裳冷應念蘭心蕙性對芳年才華自信洞房春暖換羽移宮珠圓絲瑩板壓紅牙手痕猶在餘香冺當時惟待醉翁來教惜聴鶯聲可引惜閒情未領但雕梁塵銷露瞑幾回淸夜月轉西廊梧桐疎影

蝶戀花

故遼主得其臣所獻黃菊賦題其後云昨日得卿黃菊賦細剪金英題作句袖中猶覺有餘香冷落西風吹不去二月末與楊鎭庭陳眾仲觀杏城東坐客有爲予誦此者因括櫽歸腔令佐酒者歌

昨日得卿黃菊賦細剪金英題作多情句冷落西風吹不去袖中猶有餘香度滄海塵生秋日暮玉砌雕闌木葉鳴疎雨江總白頭心更苦素琴猶寫幽蘭譜

賀新郎

五月中以小疾家居陳眾仲助教言乳燕飛華屋調最宜時連度數曲病其詞妙則聲劣律穩者語卑適有友人期家人到官所而不至賦此

丹荔明如火想江城薰風乍透繡簾靑鎖寶篆香銷初睡起葉底流鶯又過算幾度思歸未果欲剪冰綃慿誰寄恐腰圍漸減愁無那臨岸曲命舟舸涼宵冉冉銀蟾墮望淸輝千里照人霧底云軃凖儗雕梁棲飛燕早晚新巢定妥嘆會少離多似我畱滯文園頭先白念琴心久爲芳塵鎖將舊恨歸江左

風入松爲莆田壽

頻年淸夜肯相過春碧捲紅螺畫檐幾度徘徊月梁園迥無復鳴珂門外雪深三尺窻中翠淺雙蛾舊家丹荔錦交柯新玉紫峯駝長安日近天涯逺行雲夢不到江波欲度新詞爲壽先生待教誰歌

鳴鶴餘音

全眞馮尊師本燕趙書生防汴遇異人得仙學所賦歌曲髙潔雄暢最傳者蘇武慢二十篇前十篇道遺世之樂後十篇論修仙之事會稽費無隠獨善歌之聞者有淩雲之思無復流連光景者矣予登山每登髙望逺則與無隠歌而和之無隠曰公當爲我更作十篇居兩年得兩篇半殊未快意也昭陽協洽之年嘉平之月長兒之官羅浮予與客淸江趙伯友臨川黃觀我陳可立防東叔吳文明平陽李平幼子翁歸泛舟送之水涸轉鄱陽湖上豫章遇風雪十五六日不能達三百里淸夜秉燭危坐髙唱二三夕間得七篇半每一篇成無隠卽歌之馮尊師天外有聞能乘風爲我一來聴耶明春舟中又得二篇並無俗念一首後三年仙遊山彭致中取而刋之與瓢笠髙眀共一笑之樂也道園道人虞集伯生記

蘇武慢十二首

自笑防生凡情不斷輕棄舊磯垂釣走馬長安聴鶯上苑空負洛陽年少玉殿傳宣金鸞陪宴屢艸九重丹詔是何年夢斷槐根依舊一簔江表天賜我萬疊云屏五湖煙浪無限野猿沙鳥平明紫閣日晏洲晞髮太霞林杪蒼龍騰海白鶴衝霄顚倒一時俱了望淸都獨步髙秋風露動天初曉

掃盡風雲綽開塵土落得半丘藏拙靑松爲蓋白石爲牀一切物情休歇幾度蓬萊布袍長劍閒對海波澄徹是誰家酒熟仙瓢邀我共看明月歸去也玉宇寥寥銀河耿耿鐵一聲山裂三花髙擁九炁彌羅縹緲泰淸瑤闕手把芙蓉臨空飛步今夜幾人朝謁便翻身北斗爲杓徧散紫甌香雪

山月來時海風不動平地玉樓瓊宇桂子飄香露華如水自按洞簫如縷杳杳冥冥泠泠歷歷靑鳥解傳芳語太防中鸞鶴相求盡是舊時眞侶君聴取列豹重闗鼓雷千吏天界更多官府石女簮花木人勸酒爲我此間聊住髙唱防吟揮毫萬丈塵世等閒今古看空山一色靑靑何意斷雲長雨

皓月淸霜釣舟如葉閒渡小溪澄碧銀漢無聲玉虹橫埜斗柄正垂天北半幅烏紗數根華發一緉野鳬飛舄回問仙人南老樹能見幾回今昔西華頂十丈髙花九天秋露結就翠房瑤實脫屣非難淩空何逺三咽雪融冰液辟穀神方飡霞眞訣一去更無消息笑人間長住虛空誰似一輪紅日

放櫂滄浪落霞殘照聊倚岸回山轉乘鴈雙鳬斷蘆漂葦身在畫圖秋晚雨送灘聲風搖燭影夜深尙披吟捲算離情何必天涯咫尺路遙人逺空自笑洛下書生襄陽耆舊夢底幾時曾見老矣浮丘賦詩明月千仭碧天長劍雪霽瓊樓春生瑤席容我故山髙燕待雞鳴日出浮羅飛渡海波淸淺

對酒常歌無愁可解是个道人標格好風過耳皓月盈情淸淨水聲山色世上千年山中七日隨處慣曾爲客盡虛空北斗南辰此事有誰消得曾聴得碧眼胡僧布袍滄海直下釣絲千尺掣取鯨魚風雷變化不是等閒奇特寒暑相摧乾坤不用歷刼不爲陳迹可憐忘卻髙年長伴小兒嬉劇

憶昔坡仙夜遊赤壁孤鶴掠舟西過英雄消盡身世茫然月小水寒星大何似漁翁不知今古醉傍蓼花燃火夢相逢羽服翩未必此時非我誰解道嵗晚江空風帆目力橫槊賦詩江左淸露衣裳晚風洲渚多少短歌長些玉宇髙寒故人何處眇眇予懷無那嘆乘桴浮海飄然從者未知誰可

十載燕山十年江上慣見半生風雪對雪無舟泛舟無雪不遇並時髙潔斷港殘沙今玆何夕一似剡溪歸越但掀篷數尺梅花人迹鳥飛俱絕君不見五老危巓浮丘絕頂笑我早生華髮返老還童易麄爲妙定有九還丹訣霽景浮空天光海一體本無分別便堪稱六一仙公千古太虛明月

歸去來兮昨非今是惆悵獨悲奚語迷途未逺晨景熹防乃命導夫先路風颺舟輕候門童稚此日載瞻衡宇酒盈樽三徑𨿽荒松菊宛然如故聊寄傲與世相違舊交俱息更復駕言焉取琴書情話尋壑經丘倦鳥岫云容與農人告我有事西疇孤櫂賦詩春雨但樂夫天命何疑乘化任渠畱去

六十歸來今過七十感謝聖恩嘉恵早眠晏起渇飲饑餐自己了無心事數卷殘書半枚破硯聊表秀才而已道先生快寫能吟直是去之逺矣沒尋思拄个靑藜靸雙芒屨走去渡頭觀水逝者滔滔來之衮衮不覺日斜風細有一漁翁驀然相喚爾在看他甚底便扶杖穿起鮮魚博得一樽同醉

一徑通幽畫屏橫翠行到白雲深處世外蟠桃井邊佳橘別有種萱瑤圃檀板輕敲素琴閒弄奉獻鳯膏麟脯舞翩翩鶴髮飄飄仍是舊時仙母君看取華屋神仙滿堂金玉此是蟪蛄朝暮五色蓬萊九秋雕鶚別有出身之路酒熟麻姑云生巫峽稽首洞天歸去任海波淸淺無時何處綠窻云戶

云澹風輕傍花隨栁將謂少年行樂髙閣林間小車城裏千古太平西洛瞻彼泱泱言思君子流水儼然如昨但淸遊天際輕陰未便暮愁離索長記得童冠相隨浴沂歸去吟詠鳶飛魚躍逝者如斯吾衰甚矣調理自存斟酌淸廟朱弦舊堂金石隠幾似聞更作農人【二合】告我有事西疇窕掛書牛角

無俗念

十年窻下見古今成敗幾多豪傑誰會誰能誰不濟故紙數行明滅亂葉西風遊絲春夢轉轉無休歇爲他憔悴不知有甚干涉寂寂無住閒身盡虛空界一片中宵月云去云來無定相月亦本無圓缺非色非空非心非佛教我如何說不妨跬步蟾蜍飛上銀闕

附全眞馮尊師蘇武慢二十首

其一

飯了從容消閒防杖野望有何慿仗帆歸逺浦鷺立汀洲千樹好花防放芳艸池塘錦江樓閣隱隠雪埋靑嶂向東郊極目天涯不見故人惆悵歸去也翠麓﨑嶇林巒掩暎消遣晚來情況幽禽巧語弱栁搖金綠影小橋淸響揮掃龍蛇領略風光陶寫丹靑吟唱這雲山好景物外煙霞幾人能訪

其二【終焉】

返照回光終焉活計何處可爲依托凋零鄭圃竹塢松溪林下勝遊行樂霞女雲朋水色山光幽隠煙蘿巖壑更堂堂气槪摩天一防浩然寥廓堪愛處蝶戲花梢苔生石徑風細日髙簾幕淸虛器量咀嚼乾坤髙邁市朝歡約疎葛寛裁瘦玉橫拖笑傲東籬吟酌把眞情欲寫柰何塵世故人蕭索

其三【歸閒】

識破塵寰凡籠跳出飄蕩應無拘束萍蹤自在雅操孤髙還若野雲麋鹿遇坎乘流混俗和光知止有何榮辱恣陶陶海上人間不管嵗華催促從此後筆硯生塵蠅蝸絕念安分翠防云屋般般放下事事都休靜對小軒梅竹一味疎慵萬古淳風便是眞常淸福任羣情晝夜世路奔波競爭蠻觸

其四【得晤】

夢斷槐宮倚天長嘯勘破物情今古擔簦暎雪射虎誅龍曾把少年身悞金穀繁華漢苑秦宮空有落花飛絮嘆浮生終日茫茫誰肯死前回顧麈爭似我玉麈淸談金微雅弄髙臥洞天門戶逍遙畎畝肆任情懷閒伴蓼汀鷗鷺收拾生涯紫蠏黃柑江上一簔煙雨醉歸來依舊蘆花深處月明幽浦

其五【通眞】

試問禪闗求無數往往到頭虛老磨磚作鏡積雪爲糧迷了幾多年少毛吞大海芥納須彌金色頭陁防笑晤時超十地三乘凝滯四生六道誰聴得絕相巖前無陰樹下杜宇一聲春曉曹溪路險鷲嶺雲深此處故人音窅千丈冰崖五葉蓮開古殿簾垂香裊免葛藤叢裏老婆遊子夢魂顚倒

其六【明道】

出世登眞須慿剛志決要頓開云慧消塵止念絕愛忘憂恬澹自然知味雷震一聲火發三田半夜烏飛千里透簾幃鼎鉛溫溫恣飲玉壺香膩堪下手防鳯攀鸞烹金間木遊賞洞房佳瑞傾光吐秀寒海衝山眞气徧充天地乘履風雲摘騎日月不比尋常兒戲把珠收取大羅歸去聖賢同域

其七【施設】

大道幽深如何消息說破鬼神驚駭挾藏宇宙剖判眞樂世間無賽靈鷲峯前寶珠拈出明顯玉般光彩照乾坤上下羣生知者壽同山海最至極翠靄輕分瓊花亂墜空裏結成文蓋金身玉骨月帔星冠符合水晶天籟淸靜門庭聖賢風範千古儼然常在願學人達此希夷防理共遊方外

其八【退藏】

避世安時同塵處順淵黙至人誰識鶉居鷇食蘚逕蘿龕深宻養亷寕極浮定有宜出入無方逆順神機難測樂簞瓢笑傲林泉未肯折腰形役當此際棐幾松鉛唇歌舌彈渇飲玉壺春色一懷皓月兩袖淸風眞个个中消息方外生涯靜中意味不許等閒攀摘待迷雲吹散玉繩髙潔自知端的

其九

堪嘆羣情迷津宛轉飄蕩甚時休歇爭頭競角抵死澷生一向戀家貪業利鎖名韁欲浪恩山酒市花衢顚蹷騁僂防似蟻循環不念鬢華如雪誰肯向大朴林中無爲鄕裏閒伴老莊列珠獲象罔夢斷華胥髙枕洞天日月三界廓然八表沖虛湛湛靈光通徹這逍遙刼外妙哉眞樂世間難說

其十

過隙年光如毛塵事暗把物情移換浮生擾擾背覺隨塵酒色利名縈絆慿君取歷代英防楚越周秦唐漢遺畱壞塜頽碑千古是非不斷蚤悟碧玉壺中白雲堆裏別有翠霞宮殿三尺雅會五彩光攢朝赴紫防瓊宴閬苑瑤池絳闕淸都信任逍遙遊翫笑愚頑苦海販骨無休往來流轉

十一

悟入曹溪鶴衝霄漢雲水道人活計臨川舉檝對境擲鉤澇漉錦鱗紅鯉風送漁舟透【闕】雙峯影裏駭然明霽見煙霞極目金丹一粒貴珍難比妙處太一含眞元成像升降个中無滯堅持九載志練三千精進五華瓊液多在靈源洞徹神光眞境了然超彼這長生久視天機深奧上仙眞理

十二

創建靈壇初修丹竈保養太和眞命風生虎嘯火起龍騰燮理要依時令金木交並斗【闕】天闗旋繞滌除心徑覩珠一粒流霞閃爍送歸金鼎壺內景造化希夷機要妙防制魄仙魂聖元中體用防裏明眞悟得本來眞性還返無窮漸入靑陽仙境照盈虛靜這一輪明月百年蒙蔽豁然開瑩

十三

運炁吞霞乘風飲露須列五云爲則南山赤鳯北海烏堅志用心永得銘【闕】相迎造化鑪中烹就一丸端的這陰陽神用虛無長養浩然消息闗悟到此方知肓聾耳目得遇至人開剔用符妙道黙運機瓊液轉流益增雲水淸閒太虛空寂寥廓本無蹤迹這金丹一訣平生疑難渙然冰釋

十四

日月髙奔金波滿泛七返九還延祚眞精應物大道潛身恍惚妙通路直待陽生造化神丹龍虎紫霄天府這瑤函寶篆天機須仗至人開悟長生道固蔕深根仙家活計烹煉汞鉛爲務鑪輝五彩鼎耀三光識取本來宗祖明月樓前覩个金蟬飛舞翠峯明宇把淩雲一志精誠精進上仙科舉

十五

元气充飡麻衣遮體萬事轉頭何濟黃芽白雪黒水紅雲軒帝注傳名世深謝名師說破希夷妙理本來精粹抱仙胎養就云繚繞萬神咸備持造化个个圓成人人具足一炁返還資質周遊八境徧賞三山不離目前親詣堪笑迷途豈識陰陽宗祖任教邪魅煉金丹悉是乾坤英秀間气豪生

十六

絕粒停廚飡霞飲露返照自然相制鉛生五彩汞發三光方顯大丹苗裔開啟朱扉躍出金烏飛入玉蟾宮裏把陰陽交會神鑪烹浩然眞體虛無內紫炁盤旋珠閃爍射透混成宗睿忘機修道隠迹求仙常防心無戀榮華悞了【闕】赤神丹恣情拋棄有人人識道專精謹守決然超彼

十七

洞曉機深明丹奧賴與祖宗符契龍耕虎種玉液金

芝好个道家活計【闕】

驚天駭地

【闕】

陽首玉【闕】

桂【闕】

消息至【闕】

十八

志气淩雲【闕】

已天

眞【闕】

要分【闕】

烈士幹運機闗鑿

開混沌奪得夜明如來輝輝寶蓋赤赤靈光影隠大淵無滯休縱心猿盜了金鼎還丹勞虛費起三陽眞火時時烹煉九還逃避

十九

冒雪衝霜迎風沐雨得遇至人開悟通防入妙起死回生可謂煉丹規矩坎離相交反覆陰陽須借木龍金虎把乾坤鼎器五行羅列刀圭成土妙處種就黃芽燒成丹藥此理向誰分訴玻瓈鳯孕碧玉龍珠飛出瑞云深處掣電搖空諕得三尸奔走六賊逃出顯仙胎飛舞五云繚繞樂聲齊舉

二十

靜室修心雲山養道幾个遇人傳訣鑪攢八卦鼎備三才修建道家基業陰與陽並斡轉樞機旋走虎龍蟠結這天機逆順學流不曉豈能分別希夷理瑞气騰騰祥雲靄靄紫霧罩籠金闕千神咸備萬化全成方應大丹熟也琪樹瑤花徧滿虛無眞景翠紅相別觀心澄曉月淸風滿目洞天淸徹

右蘇武慢三十二首無俗念一首全眞馮尊師道園虞先生所共作也【天瑞】昔刋道園遺稿而先生所作已附於編然其所謂馮尊師者最傳者二十篇世莫全覩今復並類編次以刻諸梓庶方外髙人便於通覽惟先生道學文章傳著天下馮尊師仙證異論超迥卓絕其自有洞源集行於世可考見云時至正二十四年嵗次甲辰秋八月二日癸巳渤海金天瑞謹識

道園遺稿卷六

