

欽定四庫全書

集部五

存悔齋稿

別集類四【元】

提要

【臣】等謹案存悔齋稿一卷補遺一卷元龔璛撰璛字子敬自髙郵遷居平江父潗宋末官司農卿國亡不食卒璛少爲憲使徐琰辟置幕下舉和靖學道兩書院山長當路者交薦其宜居館閣調寧國路儒學教授遷上饒主簿攺宜春丞以浙江儒學副提舉致仕所著有存悔齋詩稿一卷明朱存理復輯其佚篇爲補遺一卷附之蓋存理作鐵网瑚行世所見前人書畫題跋爲多故所錄往往得之手迹也盛儀嘉靖維揚志稱璛善屬文刻意學書有晉人風度蓋亦一時知名之士而篇什所存無幾當已不免散佚然其詩格伉爽頗能自出淸新在元人諸集中猶爲獨開生面者焉乾隆四十二年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

存悔齋稿

元龔璛撰

詠嶽王孫縣尉復棲霞墳田

嶽鄂諸孫復墓田淸明寒食起新煙道傍爲我除蒼檜山下如今哭杜防髙廟神靈應悔此中原父老尙淒然西湖靡靡行人去卻望棲霞轉可憐

盛庶齋先生初見於維揚程雪樓學士坐中再見練溪學官詩見遺次韻

塵世重逢驚鬢須世人不滿笑談余從渠胃脯亦連騎顧我緯蕭寧鍛珠白雪共聞樓上曲靑藜誰照閣中書淮南桂樹相攜隱千首新詩酒百壺

嘉定州道中寄庶齋

客夢孤雲散漁翁一帆投人行江路晚花繞槿籬秋有酒誰同醉還家此暫畱中年發盡白豈必爲離憂

爲白香巖州判賦茅亭

手結茅亭隱澗阿香巖行住得婆娑乾坤鰲足立四極風雨漁翁安一蓑舊與幽人同此屋秋來杜老爲誰歌宦途想憶衡門事可柰晴檐曝背何

送錢仲昭任永春簿

紫帽雲橫天宇髙掀髯爲我拂徵袍瘴鄕處處檳榔唾番市年年翡翠毛王化本隨滄海濶縣官常念逺民勞極知簿領非能事試防廉臺舊掾曹

次張菊存除夕見寄【以下原闕十二行】

記夢二首

渺東西南北路扁舟重載老侵尋夜涼破夢秋虫語一笑平生萬里心

睡時作夢覺時醒更欲哦詩惱性靈緩步行來良久坐秋槐花落露初零

姑蘇驛

閒官此地有逢迎且向姑蘇臺上行更與黃花期九日能消幾屐了平生秋田垂老嵗功急野樹著寒煙景橫我憶吳都舊時賦棲烏渺渺墮江城

孟潛心先生挽詩

昂昻鶴骨老深衣耆舊年來積漸稀京室先傳太任徳海濱今見伯夷歸士林長望風塵表心易獨潛天地機家世源流不勝逺錫山新壠照秋暉

送漕府王子方經歷

燕北吳南一萬艘順風天外翼鴻毛碧濤渺渺雲帆穩紅腐陳陳廩粟髙此日朝廷多妙選何人幕府最賢勞共知餉饋須劉晏且爲明時坐省曹

次貢仲堅教授污灣行

滄海蜃化樓臺生瑣碎一一不可名夜如何其夜六更是中精異方防行忽然鐘鼓聲轟鏗我恰混沌死來覺濁惡泥沙埋齷齪珠璣金碧視性命黷貨聊堪付官榷洞房蛛网鏤象牀重門蘚鋪撼倉瑯魂兮歸來知在亡縱令僵立倚橋柱忍見逝者相爲忙百爾君子須逺猷公私漫藏多後憂官庫訶護竟失守豈以尢物無庸畱傳聞頃刻飛煙塵天奪鬼偸希世珍重云寶構亦變滅況復區區迷幻身積蘇累塊驚盲人

送石仁卿南康知事

嗟我與君相防少半生識面不知心如今握手俱頭白避暑攜書共竹陰長爲人材論棄置肯從幕府坐侵尋重聞臺省須佳士且寄匡山大雅音

爲胡則大賦飛鴻軒

飛鴻踏雪本忘機一舉冥冥何處飛隨地能無矰繳在此身肯逐稻梁肥士生獨立萬物表塵世相防千古希爲謝心期嵇叔夜雅琴隨手不妨揮

姚筠庵之越教題雲山圖送之

春煙春雨染溪云此意正堪持贈君異日筠庵有相憶千巖秀色卻平分

次筠庵題花光梅南捲

嵗晚可憐冰雪姿風流隱約未開枝此花南畔幽人住每記陽春初到時

次鄧善之修撰

一室貧逾陋南州暑正煩故人相防處幽艸自生萱別夢江湖在浮雲車馬奔寥寥揚子宅白定忘言

菖蒲石

夢隨涼月過淸都緑發仙人白玉壺塵世何知用無用石田如掌種菖蒲

送方韶卿先生【其隱居有存雅堂】

處士白雲源槃歌矢弗諼韶成猶及見雅廢更能存偶渡秦淮月相逢吳市門山川又秋曉此意欲誰論

題石民瞻蘭石鄧覺非畫蘭

石子畫石積墨如山化爲鄧林蘭生竹間我懷古人見此粲者艸木臭味日月瀟灑

次張菊存送陳無逸澧陽教

浮雲日東徵大江防秋晴一仕四千里公無離別情如何我輩人後此百年生茫茫古人饑種葵不盈烹校官非要務顧足煩經營聊爲三徑資殆悞舉燭明欣然便成往分甘爲窮並腹書不及口久矣君不驚儒生坐常格夫豈爭功名亦有下祿隱何妨卿自卿臺閣習漢事誰當慕黃瓊今日南士望我方觀顧榮相與任時運終期白鷗盟

送盛庶齋任衢教

淮南木葉紛然墮大江君挾淸秋過逺遊意气今其始萬折浙江須一葦錢唐防盡生色圗亂山勿辧越與吳老子西湖詩未了釣臺煙雨是前途雨餘懸瀑玉練飛雜花隱樹芳菲菲經行我憶好晴景碧波漾人靑嶂圍地皇灘底駭浪翻篙師歘急爭木猿水亭門外君系防此地可著殷淵源石格仙家對誰奕木奴迎霜斗如實攜二三子揮墨汁書來揚州千里難鄕之賢侯主衣冠日傳西安安問安

題鄭子實所藏燕穆之龍圗山水及牛戩鴈圗

八月望夜題此畫蓮花漏冷秋沈沈仁人義士不可見萬疊好山千古心

飛來兩鴈不成字偶得一灘相並眠南國江天秋欲雨西風木葉夜如年

偕林彥達天平卽事

籃輿過西郊故指長松樹幽尋得淸深古藤蛟蛇聚聊爲取徑來復作循澗去峩峩天門山僧坊掩其處稽首忠烈祠玆遊有神助違世常獨行防心卽同趣手白雲泉一洗儒者腐躋攀龍門上滄海欲竟渡狂歗風雨飛血肉那可住俯觀大千界莽蒼盡回互病夫杖藜還數息安窘步之子淩絕頂相失不相遇修廊把臂笑物色方受句跏趺贊公房茶甌要深注蹇余每多艱沮洳沾兩屨肩僕亦已痡重負寧少恕前途更回首空翠灑嵐霧持此將安歸濟勝自非具知津問長沮無淚灑羊祜平生樽酒期中秋月當戶

晚對桂花開

閒與碧雲暮恍然金粟堆風香不自食月影爲誰來

史監蘭谷圗鄭氏畫

晼晚幽人佩江南水石間紅塵沒馬耳此意政相關

爲陶吉甫賦心山

世事關心心在山愛山終欲共髙閒三茅嶺上白雲晚五栁籬邊飛鳥還與物生來無住著何時到處便躋攀幽人雅處吾能識隱幾原非佀石頑

送汪鶴舟之華亭

仙人之逺遊跨鶴以爲舟閒與白雲侶俯觀滄海流翩然萬里小大抵此生浮後夜華亭唳寥寥天九秋

題林彥達臨老米雲山

海嶽山前路不分無窮天地幾氤氳形形色色今猶古長待幽人臥白雲

題陸氏曉嶂圗

平生王馬曺爽气在今朝未了山林事人之意也消

賦宋文璧伯牙禪

亹亹髙山調靈靈橋木禪何人以气聽此事豈心傳悟入終於寂聲聞各自圎昭文元不鼓陶令久無弦

次周方溪韻【方溪謝疊山外孫也】

謝老外諸孫因君觀九原猶疑古人在轉使薄夫惇臭味偶萍聚風流如玉溫江東二三策此道久忘言

送周山【闕】趣瑞安州同知

江頭雨意濕賓鴻千里東甌淛最東碧樹漁磯山水窟朱衣象笏簿書叢吾民又遇時更化此地今聞嵗屢丰若得曽遊謝靈運官閒詩好和淸風

題鄧覺非雲山圗

云欲行兮時止山將闇兮日章渺太虛而觀化載神气以無方

題王君章山水【古桌人】

山中古寺秋陰有客攜笻獨尋歸來自可一榻江南落盡楓林

題劉文偉府判收藏山莊夜歸圗

盤桓長松樹莽蒼歸薄莫惟應門外山見我蹇驢去泠泠野水聲候子莊山路亦有東鄰僧分臥淸寒處

題春江別意圗

春生南浦上自子棹歌聲今古郵亭恨一巵君有行相望日以逺山色寫離情

遊桃花塢次郭祥卿陸友元二首

三月西城多少花暖風吹雨過晴霞海棠昨日開時路山鳥淸陰到處家長袖挽春攜手去小輿舁醉一肩斜閒人好在江湖酒只辦年年賞物華

野水自行路松風誰掩關仙家忘日永老圃得春慳夢已投林下生當出世間同二三友大智本閒閒

春日寄懷書臺

閶門栁如帶中有別離在當時官河船飄搖忍相待二月東風吹暮寒追送百里問河幹破屋殘燈人去住欲語不語千萬端竹雞鉤輈啼夢闌九江道中雨漫漫已恨金華六年別當時再鼔荊江楫七年又恨瀟湘濶人生貧窶北門憂我一思之生白髮白髮生何足驚志士潦倒俱無成酒澆磊塊澆不平況復不飲難爲情長歌短歌無新聲念我獨兮在吳城今年石湖好淸明數樹梨花香雪晴夫君不來湖上亭昨朝見家信紙尾煩相問是親不可疏旣逺不可近此身江海事多違往往舊交零落盡我亦徘徊防舞謳誰家歡宴及春遊越王郊臺踏芳艸危弦二七彈箜篌箜篌嘈雜兒女語繡柱朱弦生眼霧感物逢時重懷古悠悠我行處總是衰遲路待君歸來問君故各天一涯水東注

雨中簡韓竹閒二首

擁被寒逾峭雨聲遙夜來蛙鳴東階下柴門猶未開寂寞秋在念芳菲發先衰昔我二三友晤語初陽臺采采一寸芹靡靡不食飽王孫從何來芳年亦同老徒憂侵病顏積靄迷逺抱猶能尊酒期共語山中好

擬遊僊詩

淸風振南海桂樹山之幽仙人立於獨浩浩逍遙遊長袖拂塵幾下視萬蟻丘此道眞富貴髙情謝公侯廣居在何許浩气標瓊樓隱映雲母屏錯落瑚鉤暖笙雙紫鸞飛車駟蒼虯朝余鑑靈淵夕余擷芳洲執手木羽禦世我相爲浮醉翻九霞觴一笑三千秋

次張菊存韻送翁舜咨歸金陵

知音我亦恨鐘期聞士誰曽得趙咨北海疑幹薦禰墨東都不采適吳詩三秋菊酒同行樂一路家山各坐馳江國相逢送蕭瑟病身無賴倚笻枝

呈髙顯卿參政二首

人材並用幾相投法度難持每獨憂眾味調和羮一鼎此身屹立柱中流時賢幸際升平福世事深煩久逺謀滿眼江湖又丰嵗漢廷行拜富民侯

支離無狀獲升堂舊事驚嗟重永傷葛帔令人愧劉峻雞羣往日見嵇康車書混一誰東道風樹淒迷此異方文獻北來今咫尺敢從公衮借餘光【至元丙子子敬北去時顯卿父爲湖縣尹因及舊事三十五年矣】

題簡蕙畫

滿堂美人芳菲菲如此食墨何能肥古今蘭蕙不一種兄弟夷齊無二薇

虞韶卿以謝疊山請諡立祠北上

萬疊山中足舊聞只今誰使意勤勤周人頗義伯夷事晉代行收諸葛文九死本無榮諡願一香終爲老師焚黃金臺上逢知己袖有江東日暮云

方子爲錢徳鈞作水村圖

太湖三萬六千頃分得一村如斷槎獨立蒼茫子子故將秋色畫詩家

送史徳甫任昆山教【爲後來者先上今被省符攺任】

世家余漫仕名籍幾經年之反馬獨後祖生鞭已先提攜離選海晼晚熟書田此地分迎送玉峯秋朗然

和王錄事次盧疎齋送饒教詩

白髮冷官來學校江上秋蘋催雨櫂居然閒寂竟何爲升木之猱那復教官長毋庸責功效大府防軍同好樂我嘗技癢得渠搔醉眼卻將髙下較貧無才能食家稍寤寐九關多虎豹天寒鐘鼔不分明剝啄送詩驚睡覺傳聞漢詔重儒流雅欲文章存大較分付王維孟浩然明主時呼玉堂儤

題陸梅南雪灘圖

嵗晚空江一灘雪伊人何處渺蒹葭扁舟乘興不可極見說南涇梅漸花【南涇陸魯望所居】

題鄧覺非觀蘭圗二首

小橋流水曲防西悄悄寒鴉意欲迷九畹滋蘭香一國茶煙禪榻是幽棲

玉囦橋下別君處明月海邊生亂雲獨自歸來坐無寐長空云盡月如君

次年大卿贈張菊存

借得才名重此州州人共看菊花秋從來遊刃有餘地如此佞山能拔不前輩風流猶可作一官嵗月不勝遒和詩若寄陵陽老說與平生爲道謀

爲周靜境賦玉芝

雙鳯祥光芝蓋軿仙人來聽誦黃庭佩環爲我飛零亂霜露當時下杳防太華移蓮秋一色三年刻楮地通靈世間久服輕身藥未用神農本艸經

題趙大年小景

風流文采王孫夢景物當時處處同楊栁煙輕飛燕子芰荷水暖浴鳬翁

惠崇小景

物外道人方晏坐身如枯木倚寒江鴉鴉鴈鴈集禪觀何似鴛鴦畫一雙

雪吟

江云寫愁霰詩鬢共侵尋瑞應臘前語寒生天外心防搜歸一色兀坐了陰玩我玉如意微茫太古音

飲滄浪園得紅字

攜酒盈樽煩小童翩然丘壑試東風分畦菜本丰年玉二月桃花一雨紅官事閒忙適相半世人憂樂豈無同古來喬木今誰在濯足滄浪曲未終

訪別鄭鵬南僉事

借屋靑山下移舟百里程我慚徐孺子君是鄭康成夜語破春夢天寒聞霰聲行藏一尊酒嵗晚更同傾

次韻房晦叔自京口來訪

我愧徳璋能勒文卻因久別慰辛勤家鄕故老來今雨客路春陰結暮云二月酒樽寒悄悄少年心事白紛紛江山只在君歸處回首無聲寫離羣

物外軒分韻得飲字

俗气何由來逕入蕭凜駈馬一日休授以遊仙枕是名物外軒分別正當審萬物同此生距我不逺甚旦旦出世間診夢猶在寢東風吹故衣眾客坐斂衽城南學者家九畹告春稔伊誰相與娛折蘭侑淸飲

詩防分韻得萬字

士生適江湖豈必甚髙論天下本無事過許無乃慁君防古商君擾擾終轅轘不如淵明酒悉索錢二萬於焉永今朝良晤極繾綣旭日敷春陽愛雨滿眾願諸公美采芹我亦竟忘獻旣聞召故老世治復何恨膏雨當及時物態競滋蔓吳儂得丰登飽喫殘年飯

賦蘭分韻得服字

至人委蛇道風雨化淸淑濱紛從何來偃蹇靈姣服采芳孰同心可近不可俗舉觴對玆花沅湘浩然緑陶陶醉爲醒亹亹眾所獨嵗晏深相期種徳如種玉

社集分韻得生字

桃李向來蹊自成閒身半見緑陰生每隨曉夢換時事猶記春寒聞雨聲滿坐嘉賓須北海三升美酒似東平淸和風日江湖好相伴長歌復短行

賦圓荷分韻得細字

幽人豈無衣遇物思芰制甘脆相本根帖妥誰防綴池光展更開雨聲打還細坐防靑春攺不嘆緑波逝葺之湘累蓋抗之洛神珶泥塗久甲子鉛汞方旣濟世紛晚若遺水中采薜荔

偕杜懋修魏飛卿昆仲飲尊相寺前康家桃園

醉倒春風酒百壺桃花一色一千株除是武陵溪上有決定都觀裏無

次鄭僉事送於壽道之慈湖長

樽酒南薰別意涼慈湖宛在象山陽人生莫恨書檠短地褊何堪舞袖長親捨雲飛千里白客篷雨漲一川黃昔賢了了經行處艸木畱君發舊香

畱嶽仲逺處欲歸賦

客懷迷積陰歸夢理前路篠防散淸漪秧疇生緑霧蚓鳴沮洳夜鳩喚蒼茫曙我本江海人安得扁舟去

爲鄧覺非賦倦篷

倦遊已學漁翁漁舟倦來掩篷蝦蟇防魚天气菇羮蒓菜秋風

淸風

淸風鳴禽竹解籜下枕書還看書老去不能知世事向來端合愛吾廬

王伯儀往洞庭祭龍祠同遊不暇賦四絕因記昔遊【伯儀平江府推濟南人】

幽洞髯龍老不眠眼明初識醉鄕來防縹緲峯頭句付與齊州九防煙

石塘小泊欲三更商估歸船唱月明睡覺方知過湖去曉風蘆葦作灘聲

翁釋子雜漁樵容我遊人問路遙種樹園林防馴鹿采菱風日蕩輕橈

湖上西山靑一螺白頭人怕白頭波春來秋去扁舟在園客相邀種橘窠

吳儂行

吳儂畏雨如畏虎不道梅霖是時雨江湖占水多作田雨來水漲無堅土年年相戒築岸圍州縣施行督田主紛紛何益耕者勞咚咚還聽踏車鼓鄕風種麥屬農家拾穗泥中鐮不舉公私上下望西成兒女插秧深沒股饑荒卻憶四年前百貨如今尙髙估惟有斗米八十錢𨿽賤傷農未爲苦此事猶應費將防因民所利物無迕諸賢煉石天可補肯使窮閻怨寒暑

分韻得栁字

小年不畏暑赫日抗塵走中嵗得早衰受熱坐不偶炎官不貸人焦火十日久一涼謝天公物極出援手不知檐間雨爲洗池上栁便蔭赤藤簟來傾碧筒酒此身付陰陽了了魚在笱相逢取意醉是名無何有夷猶太平時自稱江南叟

送黃易巖訪商廉訪

天地淸溪鶴不羣百年文獻足知聞外家自是朱元晦今代豈無揚子云太極異同須共載連山眞僞可難分故人江右三千里荔子紅時政憶君【舊講於荔枝樓閩中時也】

次馬唐卿與髙防政八詩

芒芒九土大赫赫初日臨迢迢江之南斯民有呻吟伊誰分顧憂志通亦惟深將令被其澤王道由仁心冗官固當汰一手揮萬蠅羣類𨿽難除臭腐寧久憑致治固有要必去世所憎彼物無已害天民本蒸蒸斯民如良苗豈堪食根蟊抵冒取其財不盡有不休漢人附五行周家先九疇正直方世用萬古淸風畱唐人作丞相分當食萬羊不知苦辛者但取充饑腸只今天下宰聖明登俊良勿言公孫儉布被意何長秔糯三百萬連檣發南溟嵗計給浩穰來音傾耳聽明公順天道坐鎭魚龍腥未羨蔣漕使風旂立中庭菁莪正樂育泮水涵至淸自公朂多士非時無所爭垂簾晝閒寂豈無讀書聲口耳四寸間愼思辧宜明編氓召往役破產納宮中吁嗟不均患兼並遂成風義米可救獘上下當齊同譬如山有林眾木成其叢吳市昔繁盛酒壚器錚錚子錢永爲額官榷久不行幹辦責府城醉夢相死生損多以予少人心刻嘉名偕陸季道錢徳鈞陸友元葉彥思張仲容飲府庠荷花池上旣而又自韓園至鄧覺非家飲觀蓮分得色字韻

淸樽如有期初涼意俱適肯來寂寞濱菡萏亦淨植陶然轉乘興逕度一圃碧遙指城南家臨水更展席酒狂易爲仙風便香堪食空宇無能塵物我皆醉色誰言鬢己秋始得痛飲力願將花上露爲洗坐中客

夜涼偶題寄子中弟

夜涼細雨枇杷樹相送無眠到枕前何時釀熟山中酒卻數東遊二十年

嵗嵗言歸歸未得家書不復送歸期防云憶弟在何許三百里程長別離

石門小塢五州南二父遺基履見庵租戶田間斵秧馬墓人雨過掃松蠶

五嶽名山終徧遊今人那復晉風流向來婚嫁無難事及至中州見白頭

吳中粳稻甲天下我種薄田當水涯梅霖本爲嵗太旱百畝其如數口家

題王得臣防親喪歸平陽捲

北人莫作江南土陟屺之悲貧莫傷辛苦平陽王孝子三千里外防親喪

題髙氏詩卷

景徳禦戎渡河時王曰曷不吟一詩逮其後世富有作共維聖母元祐腳國破家亡出古壁

日夕佳爲義上人賦

朝來常見山不暇爲山計日夕山最佳山僧此時睡牛羊久下來飛鳥泊林際寄語陶淵明是眞卽非意

題李飛卿所藏鄭子實竹石

歸來乎山中荊薪煮白石周碧恍已化殷墨久不食

次陸梅南蘭桂玉簮三花卷

偃蹇淮山隱離騷楚國淸玉簮凝思冷香墨掃秋橫一水空明淨三花色界輕人間較多品於此已忘情

題丁生所藏錢舜舉山水

寒溪深無魚扁舟小如屐舉世相爲浮更用一篙力畫彼山中人憩此松下石

病起試筆十韻

積雨彌空濶翩翩多去舟將家值卑濕無事得幽憂安石非髙臥文園已倦遊壯心釋如意短髮寄搔頭病約山容瘦閒窺雁影浮雙扉寒自語一榻澹相畱香篆紆縈晚畫屏瀟灑秋黃花荒古道白月起滄洲不死千年藥平生百尺樓蹔分仙枕夢遙訪羽人丘

王寛齋送菊

閉門伏枕重陽過病起誰來伴病夫王家園裏秋光好須送黃花三兩株

憶與諸賢入醉鄕黃金得意買秋光微紅淡白相輝映遮莫雨來深院荒

今朝無事要花開盛酒老盆移菊栽若覓庾冰猶在此信知陶令早歸來

玉茶二首

外西風開玉茶春山傳味更傳花年年冰雪通紅火縱不同時總一家

乳白晴雲瀹嫩茶秋江一色賦奇花髩絲禪榻防花笑惟有玉川眞當家

白扁豆

小園閒種藥白荳近花籬蔓艸渾相亞酴醿不自持我衰方采采秋實正離離幸約繁香在平生見事遲

山藥歌

緑薜紫藤山色子種玉綿延春透髓晴虹嵗晚寒不起托命長鑱山谷裏小隱墻東整藥欄劚土政得才槃槃服食相傳養生訣茂陵劉郎和露掇

牟大卿挽詩

宦業遭時運儒先保壽齡來徵宋文獻竟是蜀沈防淸節衣冠古吉人山水靈髙門久陰徳諸子用遺經藩邸洪子深防軍得防江南印儒書歸國次韻張淸夫所贈以贈之

聞君結客滿金臺多是賢王推挽來漢殿早朝分使節揚州春興動官梅海東貿易雞林賈天下文明鳯詔開歸載圗書廣恩賜新正同赴萬年杯

題黃葵捲

誰念相如渴仙盤露正寒秋風茂陵客不見紫金丹

次仇山村見寄

故舊相望憐索居病身禪榻了無餘從知聚散等成夢卻要寒溫多寄書四海定交吾靡靡浮雲方駕自魚魚惟君尊酒論量好出口他人得我䢐

送杜義方臺掾

物我相忘杜徳機閶門別意立霜威春前春後梅初白巷北巷南人漸稀社裏詩章常直艸臺端掾史最褒衣升平气象身親見執法光輝拱太微

次張正卿平江伯見贈

車馬匆匆不我過詩書亹亹柰君何鄰墻燭影夜未艾客路梅花春漸和佳士逢時文苑傳小人有分力田科支頤送逺陽湖上急雪回風生意多

題鄭子實著色溪山漁樂圖

東風忽來吹緑雨閒雲更學苕花舞山中之人歸未歸溪上漁舟泛春渚

社集陳行之家不能往分韻得幾字

气如牽絲汗如水小長憑烏皮幾六合一甑蒸雨山矯然欠伸望詩壘城南城北三十里出門何之蠒余趾平生投轄是誰家豈不相尋醉鄕裏昨朝疏食常見邀已怕靑鞋在泥滓髙堂眾彥集淸風脫略邊幅去臧否況我從來有成約往又不勇嗟委靡江湖𨿽寛暑雨深彼蒲與荷美人美安得提攜冰雪仙直上虛空馳騄駬

分得牖字【追錄】

南州候炎蒸端居啟牖及玆窘繁陰時雨無乃久涼朝掩書坐霽旭閒門守雅集登髙堂爽朗在俎豆曠懷何以娛新筠緑於酒生物趨化功我亦非敢後願言玉燭和嵗事望農畝

題小米雲山

分流岡下石門灣日日白雲如此山薄暮米墳松櫪暗扶笻曾與一僧還【元章以下數世皆分流東西來爲石門則余先壠所在也故云】

錫山道中

憶昨理徵棹郊源微緑初一水霽寒碧前村生逺墟何如帶笭箵政復在籧篨客裏問啼鴂江南人欲鉏題荊公詩後上有甓社文房印乃吾祖遺書散落者十餘年前子中弟得之書來相報今不能共觀聊書其後

憶子書來說買書印章驚認劫灰餘松風小牖秋如夢淡墨疎行淚滿裾

鐘性春以大拙和尙偈周景逺書見示往杭性春師鄧中齋【周號如是鄧號安明】

亭亭白蓮花了了本無語禪者眞大拙破口爲君舉混俗如是翁寫之墨飛舞豈伊安明宗到此究竟取攜將江東云去聽湖上雨感君來相問欲起蟄虫俯眾生我皆病萬法立何所欠伸送君行鐘子琴自撫

訪袁伯長於尹山歸寄

新桐有淸露有懷相聚稀塵襟開悄悄浦帆下依依宇宙蒼茫共風流迆微平生謝安石雅志不相違

焦山

還鄕白髮鏈丹臺世外襟懷渺渺開山與江傾橫海立人隨秋回禦風來石公渡口扁舟在鐵甕城頭斷角哀輾轉闌干憑萬古少年自許拔塵埃

洛社東泊

放舟山水間舟上載靑山薄暮臨溪坐靑山相對閒

南墅散步

散策忘逺近防云孤野夕履石冰磵喧緣岡松林黒紛紛車輪後宛宛﨑嶇迹矯身一延竚金彩罅西魄遐思動盈抱百年防有息人生信少娛道心常自得山中樵者歸舍南炊煙直焉知同嵗暮亦有還鄕客

遊長山靈淵廟

勝日攜尊逺前岡緣路深輕輿容嵗暮眾木耿嵐陰勺水神龍宅龕燈古佛心悠然無與晤欣防在衝襟

離京口二首

尋常夢歸處行來如夢時一身無舊業白髮幾新知容易平生別久長孺子悲空牀獨風雨世事轉難期十捨官河接夜航卻憐歸去是他鄕骨肉無多來送別半生猶爲一窮忙

云石詩爲慶上人作二首

世間一切法如雲行空中太空不待云因云而見空英英出山云去作丰年雨歸來化爲石防頭了無語

贈醫僧海峯

白白雲生海上山飛來作雨洗塵寰卽是華嚴發心住一時龍藏滿人間

金沙道中二首

野翁依約事春農試手閒門種兩松門外行人踏殘雪肩輿小駐見茅峯

呼酒得魚魚滿罛削來甘藕脆如無行人若過南興郡白浪休搖長蕩湖

宜興道中

雞犬如同社山川故逼人從知生事拙失喜客途新野麥去年雪風篷千里春方當太平日更齒浙中民

泛湖

五湖何所如來往一舟虛水徹晴明際人遊開闔初靑尊浮世事白髮順風梳豈必行天下好奇歸著書

賦朱自齋環碧亭

自開老子得環中色色俱無處處通行到小亭逢水竹偶然一碧是虛空

送鄧覺非余幹教

大隱畱吳市余幹問越田象山皆教忍學者更家傳多士芝蘭室古人書畫船東亭重懷舊詩滿緑陰前朱自齋畫石鄧覺非作蘭朱寄其子叔過呂蒙齋賦詩索和

滋蘭彌前庭自是山中英昔年徵吉夢今日寄幽情千里何當遙晼晚如石貞毋爲童子佩藥蔓取周名援毫思楚南嶷嶷被秋榮長歌植徳詩采采一襟盈【植徳朱堂名】

次林彥粟春興

誰復春閒時不遨花時政坐海棠巢何妨痛飲稱狂士更擬扶藜過樂郊淡沲風光疎雨歇芳菲蝶夢一鸎捎俊遊到底須年少髩影衰來蔭白茅

柬彥達

移牀風雨中間臥散帙詩書取次防自笑無能成老大相投一語逼淸寒吾生往往車輪角世事區區茗椀幹更約君家好兄弟通羣塵尾拂悲歡

送束申甫任江陵教因寄書臺時錄荊之廣西憲幕

世事气翩翩莫令成白顚鄧侯文學掾張子孝廉船夢澤幾千里停雲又一篇因書極南楚離別盛中年

六月

六月涼如冰熨齒枇杷移陰碧書幾風勻書葉蠶暈紙語黙無窮岸巾起我思古人望逸軌遙山巖巖作淸峙百年幾何北裏宇宙不滿平生喜

至元七年濱州渤海縣劉平戍棗陽夜宿沙河虎嚙之去其妻胡氏掣虎足呼七嵗兒取刀刲虎出腸胃夫脫三日乃死

婦人見夫不見虎上天下地孰予侮小兒見母不見刀躍然赴手無咆哮惻隱乍見卽如此微而究之極生死共惟人人第一心汝其毋二帝汝臨

再次韻舜中

䢐暑有今日太空無積埃閒拋數防雨涼暈一痕苔獨立江湖回深然霜雪來因君歌白薴醒醉入徘徊

中山爲舜中賦

舜中山中來手持中山記我吟山中詩石礪攻玉粹先正司馬公常念一中字當時伊川程初不以爲是人生所謂命受之於天地未有字義前此念何所寄日用而不知禮樂本孝弟聖賢豈異人眾以華嵩企舜中學旣優具見諸行事立剖是與非敢問何所自於焉道無陂政爾心得位知能執兩端功在進一簣堂堂大丈夫萬物皆我備乃今爲中山轉欲生疏義寂然不動時更不容擬議

晝眠起題

把書敧枕防書倦睡相干睡好書墮地覺來風雨寒

次舜中言別

一日政須官九遷故來悶處共超然露蛩咽響聽幽語巖杜生香醒醉眠靑髩光陰無事飲錦袍意气大江船明年若伴【闕】明錄我亦逢時舉力田

吳君玉哀詞

好客貧無厭傷懷病若何書來惟市藥酒在不成歌萱艸先秋謝蛩聲咽露多平生狂阮籍揮淚邈山河

和張仲寛紫薇花

焚和孰勝火避暑受淸陰文書靜不忙紫薇相伴吟物態皮膚盡炎威顏色深下防日方永初開映煩襟可憐再三開盛衰驚客心結實難爲期采香空自尋虛名似西山療饑匪斯今一搔望麻姑猶爲忍雋禁醉眼紛已纈涼飈吹眾林

贈洪子潨參軍沈王處購書奉防乘驛

輿圖沈國東南境家世遼城尺五天志士何妨曳裙貴賢王欲與購書傳文風物色先江左使指光華下日邊我亦平生小溟渤要隨洪範過朝鮮

次張仲實遊山圗

地勝淸遊慣山空一笑嘩嵐陰冰入體林影雨天花北水知魚處南鄰有酒家應聨納涼句歸去故園誇

題龔巖翁龍馬圖

學古齋中楚龔攬天飄禦風鬃莫論將軍畫馬試防老子猶龍

題小像

畱眼何妨去了眉天公肯復要須兒不同之處如其面三代斯民政是誰

送學道龎山長

學分如舟小先生一飯多雨花容灑掃風竹送弦歌漢上舊堪隱吳江春始波聖朝方取士更舉孝防科

梅隱君挽詩【廣徳人卽巖弟也】

梅仙非素隱兄弟樂鄕閭自住東頭屋長乘下澤車嵗寒喬木古江逺暮云疎生死知無憾傳家萬卷書

空心亭分韻得旭字

依微轉樵逕更上虞山麓閒尋昔人詩自悟禪房宿野木蔭花气幽潭得山綠日日空心亭山僧愛朝旭

蕙花二絕答李翠璧

山谷幽蘭春正開芳菲堂下爲誰栽底須閒辧招魂注更防光風轉蕙來

生須百畮紛披綠一干數花香更足卻恨涪翁是楚人詩到山礬水仙俗

題醉女六言

至人猖狂妄行吾欲名非常名自爲燕西王母或從逢左女生

江魚少賦者思杜少陵靑靑竹筍迎船出白白江魚入饌來𨿽非此江魚然可與吳郡誌所載楝子花開石首來篋中紫被舞三臺爲對戲賦一詩

腥風吹石首曉日曝金腮不去网三面竟分羹一杯迎船竹筍出脫絮楝花開海錯物外貢時來無棄材龔巖翁以焦墨作亂山甚奇爲題六言

無力拔山竟去奮髯飲研欲枯介甫但有執拗呂端不是糊塗

【題目原闕】

碧落銀河西北傾披襟散發沐空明谷陽老子眠不成夜如何其候雞鳴廓然髙秋浸嚴城街鼓逢逢人未行車輪碾地何年平寐者寤時皆六更

菊山詩爲醫者周生作【父存菊祖菊圃】

南陽水可飲欲壽人所同藥圃能幾菊嵗晚滿山中若昔尙種徳培之滋不窮後來襲芳菲艸木皆奇功士生及志物有技孰俾通掇英療人饑此當代天工人困何可醫人病尙可攻我歸讀我書老眼明霜叢

題史景福山水爲文壁

晴雲蓊蓊未出山好山屹屹能防天逺者大者靑綿綿依依石間得流泉淸樾離離蔭我前髙堂對此冰雪懸忽如載之書畫船摻執子手翛翛然

夜坐傷書臺旅櫬未歸葬

涼宵坐無寐螢火耿熠熠徘徊去年秋憮彼逝者急九天露气髙四野蔓艸濕搔發不容垢所念沐如泣平生相知心瘴嶺表獨立白駒縶維久華屋風雨入湘漢多方舟傾身望何及旅泊更晼晚山中物皆蟄

陸季道歸汾湖居寄懷

汾湖水滿天如碧美人扁舟弄秋色相望知無兩日程昨日便爲風雨隔四十里城何偪仄遼鶴飛飛不停翼桂花欲開尊酒在世事肯容頭髮黒君能發藥起我病時復思君支短策卻尋論心攜手處意行猶到城西陌伊誰不是無家客鄕井田園歸路直莫令懷抱感中年中年一笑良難得

史教授挽詩【眉山人】

宦轍回防蜀道賒閒門靜掩霅溪斜幼來本爲斑衣舞老去何須絳帳遮秋日驢魚共蒓菜舊鄕鳯鳥集桐花一丘埋玉人生了詩禮相傳孝行家

題子昂兩小幅畫二首

西風山欲瘦敗葉不辭柯幽艸無人識其如嵗晚何竹萌終抱節葉落始歸根慘慘秋無際依依石不言

題髙道遊廬山圖

閒裏題詩不柰閒輸君把酒對廬山平生更有丹靑手便著幼輿巖石間

次陳響林並答王錄事

半生欲歸心識路如老馬童子發已華往夢肄宵雅家園故京口阿蒙久城下山雲橫五州先壠暗松檟宿昔風雨多捲我茅一把相攜記父兄獨恨辭里社猶餘耆舊人旣逺不我捨我生墮奇蹇知我晚逾寡裀混偶飛花身世劇飄瓦造物奚以爲爲是區區者詩從響林來氛塵頓淸灑何時杖屨撰縱觀大江防倚歌發出狂態度直艸野晤言誰復同筆意浩難冩但憂防軍訶不飲面爲赭喧喧東郊鬭面面西涼假卑濕類長沙偏仄住顚廈願從祥麟郊與辧白魚鮓

題趙子固水仙墨梅二首

神仙何渺茫子固類元章奕奕湖海气明明金玉相春風的皪微凝笑補之肥大似廉仲宣雅疑陳去非

題翠禽畫

一曲寒塘漾夕暉珍禽照影惜毛衣非魚也自知魚樂不肯花前掠水飛

浮圖山莊冬夜

山田得秋稔農家共欣欣里社競簫鼓吾生愧鉏耘耽書嵗云晏五十更無聞古今轉難通何能筋力勤緬玆寤寐懷擁鑪取微燻荒村雞鳴逺不知遙夜分可憐獨轅車徑度長同云賣薪者誰子低回日寒昕曠望城中塵天地方絪緼

題劉平叔所藏輞川圖

輞川圖裏王摩詰勝事後來空自知想見開元全盛日山林朝市兩逶迆

元貞乙未予賦詩有爛遊吾欲首斜川之語於是延祐乙夘二十年矣正月三日與猶子永誦淵明詩憶舊事恍然如爲今日設將男婚女嫁少文之願倘遂乎

一語匆匆二十年爛遊吾欲首斜川今朝開嵗倐五十稚子誦詩驚醉眠元亮歸來殊未晚買臣富貴政堪憐名山五嶽無窮意浩蕩春風白髮前

題酈桂巖通判太平歸來詩卷

宮錦翩翩五色麟如君端合侍楓宸山中事業陶景湖曲歸來賀季眞上界神仙足官府此身城郭舊人民還鄕我結同庚社只防桃花莫問春

次莊恕齋總管

時平宰輔致民康事合天心雨露香要補崇丘極髙大請歌成相用賢良車書混一輕金玉螟銷除富黍粱四海丰年化爲酒願余酺飲壽吾皇

題【闕】隱君像

掛冠供白蜜無藥得黃金至竟山中相松風庭院深

劉時中來過緑筠齋

自君之來吾劇談古今落落鬢毿毿筠齋有琴亦不鼔醉過春風三月三

送醋芹

食芹之美心獨苦不爲家居頖水東采采盈筐轉無味借君老面折春風

班彥功爲蕭君璋畫紅梨花

節物臨寒食莆丘冷淡新院落尋香雪京華生軟塵

陳君祥防政挽詩

混一謀猷早承平屬任繁躬行儒不及陰徳獄無寃艸木知遺愛人林痛達尊雙珠掌中見宦業紹家門

廣微龍

紅光掣電墨雨入誰袖轟霆起春蟄絪緼之際物化醇九天下垂海拱立

林彥達山水

防山頭拄背結屋樹隨緣一水盈盈隔閒雲在在眠

人生

生人本同體弱肉彊之食方其恣姦險從爾言籍籍相爲舞官法未幾遭鬼責是非予奪間一二堪指迹此固可以戒猶搔壽考額彼哉幸而免至竟心不測

天平道中二首

望荼防好雪防鬖暖日和風信去帆寂寂餘香花數防晴波欲動嫩鳬攙

鼓聲依約分魚市不負儂家白酒鮮粳稻新秧及時插薴衣淸楚入梅天

分荷字

酒爲新涼飲詩來酒意歌微風萬个竹過雨一陂荷窈窕初開徑漣漪不起波明年避暑錄何處共婆娑

山水畫

竅於山川載神气開辟而來畫何異無隱乎爾觀爾志子敬爲子敬敬識

白雲阡爲張祥卿作

物外方絪縕白雲山之巓匡廬下馬墳是家卜牛眠人子豈不養生人無百年至今心眼孤皎如香鑪煙人人有此云回望俱可憐霜降春雨濡何獨君拳拳終身知孝慕體受當歸全一舉足出言而親長在前因君與世人死生安者天不見南陽行荒哉原巨先但威太行險勿羨懷英賢

謝陳壺天惠蟹

寒蒲縛來腸已無枯骨裏肉肉自腴爲君喚醒江湖夢孤篷細雨聲相濡貧家翻不滿眼沽糟牀澑澑紅珍珠起來爲立西風裏一徑晴寒菊數株

題橫披竹

竹影平尋月落時小舟移岸半蒿遲參差化作一匹練我獨寒篷親見之

題嶽仲逺所藏坡翁焦墨枯木竹石

坡仙胸中非酒澆吐出蒼玉秋寥寥忽然變化不可極怒龍倒海拔沃焦

蓬萊音琴銘

蓬萊仙人佩霞飛縆我朱弦明玉徽千古萬古大音希海深深兮山巍巍

次趙可大見贈二首

江浦有捐佩幽蘭共芳馨解後展良晤習容觀玉聲翺翔誰與偕卽之遡修名友士常來足蹇予車蓋傾寒宵念鄰居皎月臨中庭信知西坡翁老眼千載明士生有窮達不辱斯爲榮

美哉慈烏詩倚歌鼻酸辛矯矯寸艸微茫茫天地恩人人有此樂回防親捨云何如奉菽水晼晚嚴晨昏但雲谷口耕名爲京師聞

讀漢書

張湯多巧詆公孫但從諛甚惡刀筆吏亦鄙章句儒在廷無黨偏惟有汲長孺徒爲右內史幾以不悅誅武帝欲云云顧問當何如陛下內多欲柰何效唐虞申生言力行較之得皮膚惜不能用黯爲禦史大夫丞相取充位不用董仲舒對策最純正尙憂書自書六經日表章儒效舊濶疏治道固有本千載一長吁

次幹壽道陪曹許二丞山行

西郊凜風快冬晴南州落木先春榮驊驑並轡來幽並天上丞弼山中行山如削華水環瀛觀山玩水寛作程海鷗忽來立虛明翛然更覺富貴輕路傍初植析羽旌道從肯令僧定驚涵空俯瞰吳王涇當時射越飛鶻鳴入貢施女如嬌鶯亡國不在黃池兵吁嗟斯人爲物靈豈隨血肉同腐腥故有戒心無放情爾培爾栽覆爾傾姑蘇範公自髙平慶曆執政用六經是能才全徳不形一代治化非難成二公酌泉倚云屏古今事業相崢嶸棟梁松栢森森靑忠烈寺下誰將迎有客新列慈恩名何假禪悅談無生促坐參語酒未冷焉得閒日畱雙淸歸途寥曠嵯峨城林薄萬籟皆琴箏洞庭懾伏波濤聲英雄廢臺呼舊鷹魚龍末技不敢呈惟見夕照寒煙橫

香林長老爲其師叔祝香求詩

故紙堆中喚師叔香林花葉續傳燈尋思四十年前事只爲茶毗一个僧

冬至

有約佳人殊未來地鑪孤坐畫寒灰今年物色得春早一夜梅花如雪開閱世徘徊九節杖淩風縹緲百層臺江南若个山中樹幾許陰晴生綠苔

書臺像

荊江亭詩長沙酒浩浩東流防南斗守徳之宅揚子云疾惡如風朱伯厚仕𨿽可久耕欲耦

周氏野泉別墅圖

臯陶舊國羣山裏寂寂野泉山谷底試尋山脈問泉源定有蛟龍拔湫起城郭猶堪萬家汲蕪穢適從何代理大雨不溢旱不枯育徳淵然古君子簿領三年報政成習俗能諳風土美桐鄕愛我愛桐鄕舊日勸農曾到此身閒卻作負耒來願與吾民同井裏安仁已種環縣花伯道惟飲吳中水毋勤父老歌去思此處枕流方洗耳

五栁圖

吾友石民瞻平生書畫忺曾爲彭澤令栁下識陶潛遊桃花塢次郭祥卿陸友元韻喜善之赴召

黃堂鄧公直金匱史遷書朝野太平久文章全盛初北方多宿老南士有新除此事須公等秋江晚執袪

題了堂所藏郭天錫作亂山煙雨圖

南郭山人隱幾處靑山白雲無所住萬壑度盡松風聲更向了堂防一句

和靜春贈唐心月韻

白薴蕭然涼意回淸尊不共故人開江湖水滿鴈鴻過天地秋髙風雨來

晚來索索酒初醒巖桂花開香滿庭掩書不讀亦不寐明滅一燈如露螢

我防浙江無數山盡攜明秀與俱還平生此復興不淺宛轉小詩料理間

越來溪頭煙水秋綿綿洲渚憶曾遊城下荷花望不極城上烏棲樂未休

舊雨人來今不來柴門自爲晚涼開平生所得二三子一日須來一百回

不果畱棊於無友作【以下原闕五行】

茶屋

世事有餘味心交多淡成樹依寒舍種詩爲蚤春萌谷雨排檐滴松風泛鼎鳴就中畱小徑飽飯得閒行

雨篷二首

黃篾江南舫【隋書山谷曽用】風煙春水波輕推橫畫卷薄暮理漁蓑俛首安身了浮生渉世多庾冰正在此瀟灑扣舷歌

正在籧篨下猶疑篛笠前淒迷不寐客飄泊未歸船枕藉無餘地江湖有漏天平生萬里意風趂一帆懸

題蘭花二首

綠葉兮紫莖數花香正足爲我語涪翁山礬水仙俗孤竹皆殷墨兩龔眞楚淸試憑蘭與蕙難弟復難兄

挽蔡山長

仙遊分望族相葉肇嘉名古道見師法平生無宦情雪林驚嵗晚門巷逼林淸萬卷藏書逺何當繼老成

讀元祐黨籍碑

彼狂曰予聖莫辧烏雄雌安知百世公乃在黨籍碑在昔漢唐末所無恐爲之安眞或敢侮自是宋徳衰空令大梁人至今歌黍離

與照元晦月夜聞人讀諸葛武侯傳得南字

繄惟諸葛公謀國雅性耽懷寶世不售龍臥南陽庵風雨耒耜底憂國如焚惔自比管與樂闗張渠得諳平生益州牧枉顧至於三君臣天作合鯤鯨鉅海涵堂堂漢丞相大星在西南斯文出師表姦賊安足戡典午何人斯巾幗誠不男天自不祚漢論功可無慚星隕尙千載耿耿在立談九原不可作有淚濁如泔

苦雨【甲寅】

玉帛端如委山川已徧宗蒼生容有罪昊宰忍妨農南畝猶須問東溟恐不容疇能補天漏匪石耿吾胸

喜晴

積澇從旁午新晴破郁陶乾坤還日月民社脫波濤不怕漂廬舍何妨用桔橰從今且粒食勿用想蟠桃

復雨

雨勢仍可畏天心竟若何未應妨稼穡只欲喜蛟鼉野色歸長夜檐聲決大河無錢買小艇腸斷鞠防歌

送僧歸仙居

一雨暑气熸秋聲著梧葉故山入幽夢晨起事逺涉故家仙人居矗矗山如樓三林與海通我家林邊頭功名不捄死文字不樂饑開門風雨夕且食故山薇

用元微之寄樂天韻奉懷元晦【時余徙徑山元晦在浙西憲獄】

十宵九夢遣分身世事翻騰可具陳天意何時孤悔禍吾徒到處不如人雨聲歷歷侵殘夜風物淒淒入小春縮地無方臂不羽倚樓東望獨傷神

題宋楊大年山景二首

漠漠云連逺水荻灣舂鉏成雙誤隨絳城葉影王孫本願秋江

蒲栁蕭條秋晚錯漠江南逺村磧月照人無寐翻江要湔淚痕

西湖晚意

天賦幽人事事幽西湖佳處七年畱荷香欲老茭如臂得意斜陽一小舟

張淸夫心逺堂

張君曠士惺逸翮辭籠樊天遊絕有待旁魄造化原春風菇蒲影璧月湖上村歸棲度華搆斂翅寂不喧牀敷學僧跏梵夾手自翻神交匡山逺遺烈千載存華榱見芳扁雅意識素惇何時載茗盌妙理遲細論

存悔齋稿

欽定四庫全書

附朱性夫補抄龔子敬遺詩

元龔璛撰

送李孔言上捨北遊

士也今安用何爲志必行將無因技術亦可遂功名漫把【闕二字】歷還稱國子生悠然燕市酒此日防升平

次貢仲章虎丘韻

逺客喜舊交相逢乘興遊輕帆不用楫出郭望林丘旭日時來暑春服何淸修涉世儒生腐尋芳僧寺幽紅塵避人逺緑陰入山稠奕奕文翰英於於江海陬憑髙劇弔古濯纓便臨流蒸鬱變雷風倚徙客遲畱取涼盡酒尊沾濕壞詩篝空蒙駕歸舸起滅波中漚

郭祥卿同遊虎丘

弱植有緩步同遊無雜賓淸陰山寺古紅樹石楠春丘壠埋吳國園林閱晉人不應系舟處猶是去年津

吳中寒食

寒食淸明賣酒家酒瓶亂插紅白花江南蠶子非一種日暖蜂房報午衙八十漁翁罾半破往來醉客路三義村中女伴無忙事疎雨小塘收漾紗

中山夜遊圖

嵗云莫矣索鬼神九首山人生怒嗔獵取羣祅如獵犬驅儺歸去作新春

文泉

泉者水之原其初果何適澄末沄沄取辟人畜徳畜徳惟其深行道亦在玆以彼周流意於焉文命之噫古所謂文卽禮樂法制從世將柰何而非此之謂華身習口語逢時貴詞章油油靑山云不到白玉堂文者理而已循理屬君子謂予言不信法防逝川水

題龔聖子畫馬

人問能有幾天馬試問來從西極者二十萬匹從貳師攻破大宛僅得之執驅校尉奏妙選帝閒自此收權奇未央宮門銅作式矯矯如此龍八尺絆者自絆逸者逸不是老龔誰貌得

嵗殘

嵗殘春雨初晨興人意舒萱艸侵階緑慈鴉巢樹疎耕鋤餘幾壠門巷愛吾廬休笑晏病時翻架上書

馬虛中栁城春色圖

城中塵頭十丈髙欲畫春風風怒號佩霞仙人騎鶴背卻度太虛觀樂郊當時丹靑爭出色借與天公動搖碧上流老子余舊蹤極大將軍亦曾植樹猶如此我何堪莫學江南系船客雉堞平成天下平有情有思弄春晴隔葉睍睆黃鸝聲

海底眼歌爲陸茂林作

海底寧有眼幽暗魚龍囦海底若無眼何爲騰騰光燭天定有明珠在其下能令世間長不夜試防露出瑚枝神物效靈紛變化吳門別駕理伯雍卜肆從誰問吉凶陸姓森名特奇驗識髙見逺術非淺以此諭之名遂顯揚火以致墨宰總列職其法今不傳太史載龜防足臑彷佛意頗遺南士按書猶或知九江納錫不聞矣僂句成欺皆棄之流俗沈淪海波底借子一言與提耳我作好歌以贈子防訪茂林談物理

天妙景歌

光陰過去畱駒隙海宇微茫起蜃樓夢境淸都眞帝所仙人一室有天遊珠如黍米懸何許掌上胭脂爛不收飛佩超然淩倒景擬將變化問洪丘

送宋梅隱

黃鶴山中醉幾回山中良是夢徘徊流水靑蘋杏華影晴江緑漲蒲萄醅灩灩西湖泛春去奕奕好風吹子來門外酒船撾鼓過何如同上姑蘇臺

雪樵

伊川門下已齊腰淸苦誰如雪裏樵浩蕩山林行靡靡低迷蓑笠影飄飄枯梢一夜號寒墮野菜尋春待凍消炙手故應猶可恝髙人塵甑盡無聊

王園玉蘂開後作

南園玉蘂玉敷腴十日不來花已無此地緑陰渾欲滿平生淸興不能孤香隨小徑尋前夢老待閒門種一株過眼年華猶把玩人間畱在輞川圖

次趙書臺荊州見寄

江水滔滔不系舟一官已作五年畱詩從別後多淸气夢擬歸來到白頭骨肉幾人如此在林泉何處晚來休臯橋傭作猶堪憶一飽平生本不謀

次張仲實送項桂山韻

昔時聞隱處桂樹滿巖幽涼雨飄歸夢江湖萬里秋我亦翛然客相逢戀一遊鱸魚政堪鱠無酒爲君謀

題趙子固畫嵗寒三友圖次韻

借問僧梅幾梢從來只合穀芽焦孤芳未辧切磋玉細萼深藏繁衍椒宣仲韻髙春破防補之豪邁气抽條散花室裏何人到知見香中使意消橫軸更憐松竹映臥遊殊覺水天搖何郎東閣無多樹逋叟西湖舊六橋白石歌殘徒自笑彞齋去後更誰聊蜂須作蘂容微吐鐵綫成圈豈彊描昨夜前村吟悄悄長年一笛怨瀟瀟底須防透閒庵法開落不知昏復朝

存悔齋稿附遺

