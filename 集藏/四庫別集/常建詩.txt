

欽定四庫全書

集部二

常建詩

別集類一【唐】

提要

【臣】等謹案唐常建不知其字其裏貫亦無可考據陳振孫書錄解題知爲開元十五年進士終於盱眙尉而已詩家但稱曰常尉從其官也唐書藝文志載常建詩一卷此本三卷乃毛晉汲古閣所刋云不知何人類而析之據文獻通考作於宋末元初尙作一卷則元明間人所分矣殷璠作河嶽英靈集去取至爲精核肅代之間所錄僅二十四人以建爲冠載詩僅二百三十四首而建詩居十五首其序稱劉楨死於文學左思終於記室鮑照卒於軍常建亦淪於一尉深用悲惋又稱其松際露防月淸光猶爲君山光悅鳥性潭影空人心諸句而尢推弔王將軍墓一篇以爲善敍悲怨勝於潘嶽今觀其集凡詩五十七首所與贈答者今率莫考其姓字其中最知名者惟王昌齡者一人而亦僅一篇爲宿其隱居一篇爲招與張僨共隱則非惟宦途寂寞守道無營卽唱和交遊亦泊然於名塲聲气之外不然則李白與昌齡最契髙適王之渙等亦與昌齡旗亭畫壁同作俊遊建亦何難因緣牽附以博一時之譽哉其人品如是則詩品之髙固其所矣其詩自殷璠所稱外歐陽修題靑州山齋又極賞其曲徑通幽處禪房花木深之句稱欲效其語久不可得【案修集本作竹徑過幽處蓋一時誤記姚寛西溪語已辧之今據建集攺正附識於此】然全集之中卓然與王孟抗行者殆十之六七不但二人所稱也洪邁萬首絕句別載建吳故宮一首此集不載語亦不類邁所編舛誤至多不盡據今亦不復增入焉乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

常建詩卷一

唐常

建撰五言古詩

送陸擢

聖代多才俊【一作秀】陸生何考槃南山髙松樹不合空摧殘九月湖上別北風秋雨寒殷勤嘆孤鳳早食金瑯玕

送李十一尉臨溪

泠泠花下琴君唱渡江吟天際一防影預懸離別心以言神仙尉因致瑤華音回軫撫商調越溪澄碧林

江上琴興

江上調玉琴一淸一心泠泠七徧萬木澄幽陰【一作音】能使江月白又令江水深始知梧【一作枯】桐枝可以徽黃金

湖中晚齊

湖廣舟自輕江天欲澄霽是時淸楚望气色猶霾曀踟躕金霞白波上日初麗煙虹落鏡中樹木生天際杳杳涯欲辧防防云復閉言乘星漢明又覩寰瀛勢防興從此愜悠然不知嵗試歌滄浪淸遂覺乾坤細豈容客衣薄將期永投袂遲回漁父間一鴈聲嘹唳

宿王昌齡隱居

淸溪深不測【一作極】隱處惟孤雲松際露防月淸光猶爲君茅亭宿花影藥院滋苔紋余亦謝時去西山鸞鶴羣

送楚十少府

防風吹霜气寒影明【一作流】前除落日未能別蕭蕭林木虛愁煙閉千里仙尉其何如因送別鶴操贈之雙鯉魚鯉魚在金盤別鶴哀有餘心事則如此請君開素書

張山人彈琴

君去芳艸綠西彈玉琴豈惟丘中賞兼得淸煩襟朝從山口還出嶺聞淸【一作幽】音了然雲霞气【一作意】照見天地心鶴下澄空翩翩舞松林攺扣【一作和】商聲又聼飛龍吟稍覺此身妄漸知仙事深其將錬金鼎永矣【一作以】投吾簪

白湖寺後溪宿雲門

落日山水淸亂流鳴淙淙舊蒲雨抽節新花水對窗溪中日已沒歸鳥多爲雙杉松引直路出谷臨前湖洲渚晚色靜又觀花與蒲入溪復登嶺艸淺寒流速圓月明髙春山因獨宿松陰澄初夜曙色分逺目日出城南隅靑靑媚川陸亂花覆東郭碧气銷長林四郊一淸影千里歸寸心前瞻王【一作去】程促卻戀雲門深畢景有餘興到家彈玉琴

閒齋臥病行藥至山館稍次湖亭二首

旬時結陰霖簾外初白日齋沐淸病容心魂畏虛室閒梅照前戶明鏡悲舊質同袍四五人何不來問疾行藥至石壁東風變萌芽主人門外【一作山門】綠小隱湖中花時物堪獨往春防宜別家辭君向滄海爛熳從天涯

塞上曲

翩翩雲中使來間太原卒百戰苦不歸刀頭怨明月塞云隨陣落寒日旁城沒城下有寡妻哀哀哭枯骨

仙谷遇毛女意知是秦宮人

溪口水石淺泠泠明藥入溪雙峻松栝疎幽風垂嶺【一作竹】枝嫋嫋翳泉花蒙蒙夤緣霽人目路盡心彌通盤石橫陽崖前流【一作臨】殊未窮回潭淸云影彌漫長天空水邊一神女千嵗爲玉童羽毛經漢代珠翠逃秦宮目覿神已寓鶴飛言未終祈君靑雲祕願謁黃仙翁嘗以耕玉田龍鳴西頂中金梯與天接幾日來相逢

夢太白西

夢寐升九崖杳靄逢元君遺我太白【一作岑】寥寥辭垢氛結宇在星漢宴林閉氤氳檐楹覆餘翠巾舄生片雲時往溪水【一作谷】間孤亭晝仍曛松引天影石瀨淸霞文恬目緩舟趣霽心投鳥羣春風又揺櫂潭島花紛紛

鄂渚招王昌齡張僨

刈蘆曠野中沙上飛黃雲天晦無精光茫茫逺悲君楚山隔湘水湖畔落日曛春鴈又北飛音書固難聞謫居未爲嘆讒枉何由分午日逐蛟【一作蛇】龍宜爲弔寃文翻覆古共然名宦安足云貧士任枯槁捕魚淸江濆有時荷鉏犁曠野自耕耘不然春山隱溪澗花【一作何】氤氳山鹿自有場賢達亦顧羣二賢歸去來世上徒紛紛

春詞二首

菀菀黃桞絲蒙蒙雜花垂日髙紅妝臥倚對【一作樹】春光【一作風】遲寧知傍淇水騕褭黃金覊

翳翳陌上桑南枝交北堂美人金梯出素手自提筐非但畏【一作爲】蠶饑盈盈嬌路傍

張公子行【一作古意】

日出乘釣舟嫋嫋持釣竿渉淇傍荷花驄馬閒金鞍俠客白雲中腰間懸轆轤出門事嫖姚爲君西擊胡胡兵漢騎相馳逐轉戰孤軍西海北【一作曲】百尺旌竿沈黒云邊笳落日不堪聞

晦日馬鐙曲稍次中流作

夜寒宿蘆葦曉色明西林初日在川上便澄防子心秦【一作晴】天無纎翳郊野浮春陰波靜隨釣魚舟小綠水深出浦見千里曠然諧逺尋扣船應漁父因【一作同】唱滄浪吟

古意

牧馬古道傍道傍多古墓蕭條愁殺人蟬鳴白楊樹廻頭望京邑合防生塵霧富貴安可常歸來保貞素

常建詩卷一

欽定四庫全書

常建詩卷二

唐常

建撰五言古詩

宿五度谿仙人得道處

五度谿上花生根依兩崖二月尋片雲願宿秦人家上見懸崖崩下見白水湍仙人彈碁處石上靑蘿盤無處求玉童翳翳惟林巒前溪遇新月聊取玉琴彈

西山

一身爲輕舟落日西山際常隨去防影逺接長天勢物象歸餘淸林巒分夕麗亭亭碧流暗日入孤霞繼洲渚逺陰映湖云尙明霽林昏楚色來岸逺荊門閉至夜轉淸迥蕭蕭北風厲沙邊雁鷺泊宿處蒹葭蔽圓月逗前浦孤琴又揺曳泠然夜遂深白露霑人衣

春詞

階下艸猶短墻頭梨花白織女髙樓上停梭顧行客問君在何所靑鳥舒錦翮

贈三侍禦

髙山臨大澤正月蘆花幹陽色薫兩崖不攺靑松寒士賢守孤貞古來皆共難明君錯甚【一作任】才臺上飛三鸞操與雪霜明量與江海寛東身視天涯安能窮波瀾孤鶴在枳棘一枝非所安逸翮望絕霄見欲淩雲端層臺何其髙山石流洪湍固知非天池鳴躍同所歡誰念獨枯槁四十長江幹責躬貴知已效拙從一官折翮悲髙風苦饑朝飡湖月映大海天空何漫漫托身未知所謀道庶不刋吟彼喬木詩一夕常三嘆

第三

西山第三頂茅宇依雙松杳杳欲至天云梯升幾重瑩魄澄玉虛以求鸞鶴蹤逶迆非天人執節乘赤龍旁映白日光縹緲輕霞容孤輝上煙霧余影明心胸願與黃麒麟欲飛而莫因寂淸萬象輕雲自中山暝學棲鳥月來隨暗蛬尋空靜餘響嫋嫋雲溪鐘

古興

漢上逄老翁江口爲僵屍白髮沾黃泥遺骸集烏鴟機巧自此忘精魄今何之風吹釣竿折魚躍安能施白水明汀洲菇蒲冒深陂惟防扁舟影系在長江突兀枯松枝悠揚女蘿絲托身難慿依生死焉相知徧觀今時人舉世皆爾爲將軍死重圍漢卒猶爭馳百馬同一銜萬輪同一規名與身孰親君子宜固思

髙樓夜彈箏

髙樓百餘尺直上江水平明月照人苦開簾彈玉筍山髙猿急天靜鴻雁鳴曲度由未終東霞半生

客有自燕而歸哀其老而贈之

羸馬朝自燕一身爲二連憶親拜孤塜移雙陵前幽願此畢劍心因獲全孟冬寒气盛撫轡告言旋碣石海北門余冦惟朝鮮離離一寒騎嫋嫋馳白天生別皆自取況爲士卒先寸心漁陽興落日旌竿懸

白龍窟泛舟寄天臺學道者

夕映翠山深餘暉在龍窟扁舟滄浪意澹澹花影沒西浮入天色南望對云闕因憶莓苔初陽濯發泉蘿兩幽映松鶴間淸越碧海瑩子神玉膏澤人骨忽然爲枯木防興遂如兀應寂中有天明心外無物環回所泛夜靜猶不歇澹然意無限身與波上月

張天師艸堂

靈溪宴淸宇傍倚枯松根花藥繞方丈瀑泉飛至門四气閉炎熱兩崖攺明昏夜深月暫皎亭午朝始暾信是天人居幽幽寂無喧萬壑應鳴磬諸接一魂遂登【闕】子【闕】因【闕】田生樽時節開玉書窅映飛天言心化便【一作更】無影目精焉累煩忽而與【一作舉】霄漢寥落空南軒

古意三首

二妃方訪舜萬里南方懸逺道隔江漢孤舟無嵗年不知蒼梧處气盡呼靑天愁淚變楚竹蛾眉喪湘川後人立爲廟累世稱其賢過客設祠祭狐貍來坐邊懷古未忍還猿吟徹空山

明月照髙閣防女褰羅幕歌舞臨碧雲簫聲沸珠箔靑鸞臨南海天上雙白鶴萬里齊翼飛意求君門樂玉霄九重閉金鎖夜不開兩翅自無力愁鳴云外來態深入空貴世屈無良媒俯仰顧中禁東飛白玉臺

楚王竟何去獨自防巫山偏使世人見迢迢江漢間駐舟春溪裏皆願拜靈顏寤寐見神女金紗鳴佩環閒艶絕世姿令人气力防含笑竟不語化作朝雲飛

漁浦

春至百艸綠陂澤聞鶬鶊別家投釣翁今世滄浪情漚紵爲緼袍折麻爲長纓榮譽失本眞怪人浮此生碧水月自濶安流淨而平扁舟與天際獨往誰能名

空靈山應田叟

湖南無村落山舎多黃茆淳朴如太古其人居鳥巢牧童唱巴歌野老亦獻嘲泊舟問溪口言語皆啞咬土俗不尙農豈暇論肥埆莫傜射禽獸浮客烹魚鮫余亦罘罝人獲麋今尙苞敬君中國來願以充其庖日入聞虎鬭空山滿哮【一作咆】哮懷人𨿽共安異域終難交白水可洗心采薇可爲殽拽防皆落日江風鳴梢梢

太公哀晚遇

日出渭流白文王畋獵時釣翁在蘆葦川澤無熊羆詔書起遺賢匹馬令【一作今】致辭因稱江海人臣老筋力衰遲遲詣天車怏怏悟靈兵馬更不獵君臣皆共怡同車至鹹陽心影無燐緇四牡玉墀下一言爲帝師王侯擁朱門軒蓋曜長逵古來榮華人遭遇誰知之落日懸桑楡光景有頓虧倐悲【一作忽】天地人𨿽貴將何爲

昭君墓

漢宮豈不死異域傷獨沒萬里防黃金蛾眉爲枯骨廻車【一作軍】夜出塞立馬皆不發共恨丹靑人墳上哭明月

弔王將軍墓

嫖姚北伐時深入彊【一作幾】千里戰餘落日黃軍敗鼓聲死嘗聞【一作言】漢飛將可奪單於壘今與山鬼鄰殘兵哭遼水

常建詩卷二

欽定四庫全書

常建詩卷三

唐常

建撰

五言律詩

題破山寺後禪院

淸晨入古寺初日照【一作朗】髙林竹逕通【一作遇】幽處禪房花木深山光悅鳥性潭影空人心萬籟此都【一作俱】寂但餘【一作惟聞】鐘磬音

送李大都防

單於𨿽不戰都防事邊深君執幕中祕能爲髙士心海頭近初月磧裏多愁陰西望郭猶子將分淚滿襟

潭州防別

賢達不相識偶然交巳深宿防謁郡佐悵別依禪林湘水流入海楚云千里心望君杉松夜山月淸猿吟

聼琴秋夜贈冦尊師

琴當秋夜聼況是洞中人一指指應法一聲聲爽神寒虫臨砌黙【一作急】淸吹褭燈頻何必鐘期耳髙閒自可親

泊舟盱眙

泊舟淮水次霜降夕流淸夜久潮侵岸天寒月近城平沙依雁宿館聼雞鳴鄕國雲霄外誰堪覊旅情

江行

平湖四無際此夜泛孤舟明月異方意吳歌令客愁鄕園碧雲外兄弟淥江頭萬里無歸信偒心看斗牛

防居

靑苔常滿路流水復入林逺與市朝隔日聞雞犬深寥寥丘中想湖上心嘯傲轉無欲不知成陸沈

七言古詩

古意

井底玉冰洞地明琥珀轆轤靑絲索仙人騎鳳披彩霞挽上銀瓶照天閣黃金作身雙飛龍口銜明月噴芙蓉一時渡海望不見曉上靑樓十二重

古興

轆轤井上雙梧桐飛鳥銜花日將沒深閨女兒莫愁年玉指泠泠怨金碧石橊裙裾蛺蝶飛見人不語顰蛾眉靑絲素絲紅綠絲織女【一作成】錦衾當爲誰

七言絕句

送宇文六

花映垂楊漢水淸防風林裏一枝輕卽今江北還如此愁殺江南離別情

落第長安

家園好在尙【一作住上】防秦恥作明時失路人恐逢故里鶯花笑且向長安度一春

塞下

鐡馬胡裘出漢營分麾百道救龍城左賢未遁兵【一作斬旌】竿折過在將軍不在兵

題法院

勝景門閒對逺山竹深松老半含煙皓【一作素】月殿中三度磬水晶宮裏一僧禪

嶺猿

杳杳褭【一作淒】褭淸且切鷓鴣飛處又斜陽相思嶺上相思淚不到三聲合斷腸

三日尋李九荘

雨歇楊林東渡頭永和三日蕩輕舟故人家在桃花岸直到門前溪水流

塞下曲四首

玉帛朝回望帝鄕烏孫歸去不稱王天涯靜處無徵戰兵气銷爲日月光

北海陰風動地來明君祠上望龍堆髑髏皆是長城卒日暮沙飛作灰

龍鬭雌雄勢巳分山崩哭恨將軍黃河直北千餘里寃气蒼茫成黒云

因嫁單於怨在邊蛾眉萬古胡天漢家此去三千里靑冢常無艸木煙

戲題湖上

湖上老人坐磯【一作島】頭湖裏桃花水卻流竹竿嫋嫋波無【一作白波】際不知何者吞吾鉤

常建詩卷三

常建詩附錄

河嶽英靈集云髙才無貴士誠哉是言曩劉楨死於文學左思終於記室鮑昭卒於參軍今常建亦淪於一尉悲夫建詩似初發通莊卻尋野徑百里之外方歸大道所以其防逺其興僻佳句輒來惟論意表至如松際露微月淸光猶爲君又山光悅鳥性潭影空人心此例十數句並可稱警策然一篇盡善者戰餘落日黃軍敗鼓聲死今與山鄰殘兵哭遼水屬思旣苦詞亦警絕潘嶽𨿽云能敍悲怨未見如此章

歐陽公臨行題靑州山齋曰吾常喜誦常建詩云竹徑遇幽處禪房花木深欲效其語作一聯久不可得乃知造意者難爲工也晚來靑州始得山齋宴息乃謂不意平生想見而不能道以言者乃爲巳有於是益欲希其髣髴竟爾莫獲一言夫前人爲開其端其物景又在其目然不得自稱其懷豈人才有限而不可彊吾將老矣文思之衰耶玆爲終身之恨爾熙寧庚戌仲夏望日題姚寛西溪語曰常建題破山寺後院詩云竹徑通幽處禪房花木深余觀又集唐詩類選皆作通熙寧元年歐陽永叔守靑州題廨宇後山齋云竹徑遇幽處有以�杜石本往河內以見邢和叔始末見時亦頗疑其誤及見碑反覆味之亦以爲佳不知別有本耶抑永叔自攺耶古人用一字不茍也

常建詩跋

常建字無考開元十五年進士大歷中爲盱眙尉丹陽進士殷璠選河嶽英靈集起甲寅終癸巳上下四十年品藻二十四人譔錄二百三十四詩敍云名不副實才不合道縱權壓梁竇終無取焉惟以建詩一十五首列於捲端尢稱弔王將軍一篇以爲潘嶽弗如也惜其淪於下僚且曰髙才無貴士誠哉是言可謂感嘅極矣據唐藝文志及通考俱云一卷今流傳詩五十有七首不知何人類而析之爲三卷又見洪魏公載吳故宮一絕因附焉隠湖毛晉識

