

欽定四庫全書

集部四

提要

防隱集二卷

別集類三【宋】

【臣】等謹案防隱集二卷宋陳棣撰棣始末諸書不載惟淩廸知萬姓統譜載陳汝錫字師予紹聖四年進士官至浙東安撫使子棣字鄂父以父任官至通判潭州今考集中知軍劉公挽詞第三首自注稱紹興初先子帥越與汝錫時代官階皆符當卽其人惟譜稱通判潭州而集中食枸杞菊詩自序稱僕官桐川又有我今作椽嘗苦饑句稍爲不合或初仕爲桐川掾後終扵潭州歟集中有甲子除夕詩甲子爲紹興十四年則猶髙宗時人也括蒼彚紀載汝錫嘗有閒愁莫浪遣畱爲痛飲資句爲黃庭堅所賞則其家學淵源亦從元祐而來棣詩乃於南渡之初已先導宋季江湖之泒蓋其足迹防歷不過數郡無名山大川以豁蕩心胸與所唱和者不過同官丞簿數人相與怨老嗟卑又鮮耆宿碩儒以開拓學識其詩邊幅稍狹比興稍淺固勢使之然然統各體而觀之𨿽乏鴻篇實殊僞體大都平易近情不失風防較以生硬晦澁爲奇偉以鄙俚蕪雜爲眞切者其品固有間矣宋代遺篇日傳日少錄而存之俾談藝家見所未見亦稽古者所不廢也自明以來選宋詩者皆未及厲鶚作宋詩紀事搜羅賅博亦不載其姓名則原集之佚已久其卷帙多少不可復考詩惟一篇題甲子其年月先後亦不可知謹從永樂大典所載按體區分釐爲上下二卷以略存梗槪焉乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

蒙隠集卷一

宋陳棣撰五言古詩

題範烏程松桂亭

誰云宰邑難宰邑有眞樂但知弦歌趣永謝塵勞防琴堂吏驚散晝日垂朱箔燒香對棐幾文史資優學一洗朱墨昏至味非糟粕範公今循良一同聊笑謔回視卓魯軰政可束髙閣苕溪古侯邦繁庶類京洛壯哉萬戶邑何異逢盤錯公來省其俗治劇操至約政成日有餘空庭可羅雀西園久棄置疏町走芒屩經營四顧間得地平如削築堂號松桂軒檻敞寥廓𨿽無松桂陰胸中自丘壑況逢賢使君成有新詩落異時采歌謡持用獻木鐸

題竹友軒

長夏苦炎熱開軒除鬱蒸檐前烏雀喧朝旭上朱甍席間裁函丈詩書浩縱橫盤礡環堵間幽獨懷友生古人在黃卷千載使我傾出門窺物變艸木各鮮榮靑靑墻東竹見汝忽眼明愛玩不能忘移根傍軒楹俯仰與竹俱定交見深情不是無朋友此君冰玉淸風吹萬籟響寒梢韻竽笙我獨哦其間詩作秋虫鳴瑯玕亦有實期汝向秋成鳯凰何時來翽翽翔我庭

棲軒偶成呈同僚

我本山中人勉彊束冠帯欠伸輒有拘似被天工械誰令作此來政爲窮所賣規彼五斗粟折腰何足怪敢希拄頰傲寜免望塵拜平生浩然气摧落甘伍噲玆軒粗可人虛名供眼界得從黃你逰佳處時一解多生作蠧魚復此償書債𨿽抗塵土容耿耿冰壺在同僚多俊逰臺閣鵷鴻軰胸中有云夢略不見芥蔕吏師有龔黃民賊絕蜂蠆而我躡後塵嘉糓雜稊稗詩壇欲尋盟恐墮拋塼戒翻思石鼎句自取侯郎敗終期探理窟一洗荊榛隘得肉姑置之大嚼聊發快

次韻葛教授新辟栢桐軒

栢桐有正性梁琴豈其天丹雘自煇燿弦徽漫鏘然深慙社旁櫟政爾終天年復愧南城槁猶知過飛仙廟前今安在防下亦浪傳何當生學宮廣文遺新篇色映醉吟杜陰休眠晝邊端如兩髙弟儼立聽誦弦又如雙靑衣對舞風露前方依植壇杏不羨干云楩日哦二木間妙意遺言詮霜枝半摧剝月影相回旋後雕嵗寒見始華春意全比徳君無愧五栁徒自賢

再次韻栢桐軒

修垣蔽軒楹如觀坐井天髙人爲披豁物趣俱森然栢桐伍蒿萊混迹防嵗年俄驚俯丹楹況得依臞仙佳名一品題好語萬口傳髙參澑雨句美並朝陽篇掄才稽往牒橫陳榱棟邊論功及乃祖屢薦薰風弦謙居髯松下優在良梓前荊徐入貢時曾不數樟楩固殊上林木虞衡日量詮且異溫室樹衣冠時繞旋此方安靜僻所欲惟生全植物貴遂性憑君較愚賢

次韻蘇伯言題所居鑑止軒

小軒劣容膝詎敢邀君詩君詩亟借重物趣俱新奇檐前列蒼翠檻外瀦漣漪憑欄作癡兀欲靜忘五綦湛然俯明鏡水定心不馳防風忽披拂巾袂俄變移緬思東坡公昔與潁水嬉此樂五十年人間眞未知

次韻鄭舜舉題簿防交翠軒

人生一漚浮何適非暫寄防湏脫塵勞談文不談利開軒得此君意愜投宿嗜未堪食鳯凰已足巢翡翠惜哉小窓櫳此地久何閟想當未辟初寜免簿書累髙人一披拂便有無窮意紛紛市防子冠蓋亂如沸倘令見淸標魄褫復防气容如王子猷不速端可致嗟予飽憂患久矣無佳思舊學已榛蕪聞一豈知二市肆羅無目聊爲將軍地鬥酒詩百篇是乃公能事

次韻陳季陵記夢

夜閒得安寢方期萬事休那知淸夢中螘穴有勝逰朝把南柯麾暮獵山頭停杯猶未舉俯仰二十秋等爲幻緣防名實或相浮邯鄲囊中枕徑渡竹葉舟俄頃失所歷變滅隨東流逰仙豈神交因想理或不至人本無夢偶夢非謬悠乃知一念熟寤寐歘何求子建賦感甄空貽方防羞何當破諸妄自足銷沈憂政使對癡人言之亦寡尢

先春賦梅一首

與客到先春衰思覺飛越時當萬卉凋似補羣花闕始信元化功生意何曽輟卻疑鈞天宴羣仙委佩玦不數藐姑山神膚瑩冰雪臒然抱淸幽卓爾負奇絕生香巧藏宻靜艷羞容悅陽萌知獨復嵗寒見孤潔我來觴其下坐對垂垂發頭白不待摧顏赬爲爾設因思年少時髙枝手攀折林逋與何遜妙語誰優劣老矣吟事慳人笑心如鐵何當夜深來更防梢頭月

惜梅

朔雪沒寒蕪嚴威等羣木東君惜江梅先與借防燠造物逞新奇亭亭付幽獨天然冰雪姿不許鉛華凟疏影浸澄波斜枝度修竹奇標含春容淸致漫山腹夜月耿扶疏寒風來馥鬱素艷等瓊瑤眞香笑蘭菊昨宵風雨顚遺英滿平陸憑誰望蒼天榮枯何太速淩晨眠霜林餘芳猶五六不厭終日防尙可供詩目

次韻葉夢符端午

吾邦重午節興目皆可寓逰人肆喧闐畫舫紛排布遡風伐鼉鼓擊楫觀競渡驕豪務相誇水陸爭治具醉憂瓶之罄懽廹日雲暮朋從喜盍簮謔浪時一遇朅來廷尉府官冷知誰顧吻燥無復濡腹枵何時飫堂堂匡鼎來解後肯同趣攜家忽過我市飲容旋酤遙知分己投更喜首暫聚慙非浴沂人鄙志防推與憐我孤危資極力爲調防髙談驚四筵坐使兒女怖便當追彥國未肯多文度長篇粲珠玉綺語斥霞鶩人生類飄蓬防合寜有數交情防白頭何必論新故

沈徳和使君生辰

星斗煥靈輝川嶽儲英气散爲天地祥鐘作人間瑞正應五百年乃克見名世長庚夢太白斯文得鼓吹崧髙生甫申中興資屏衛若人不時出或出豈無謂巖廊賴嘉謨民物防美利權輿生吾道羽翼副六藝我公豈其倫稟賦已殊異由來活國手固自有次第

麟閣仙蓬萊蘭省星躔次瞻之已足榮到者亦未易惟公名徳尊飛聲從早嵗靑錢中妙選豈止一科第果聞超卓姿徧歷淸華地靑藜照讐書赤管供奏議視典昔常逰觀耕嘗入侍熙朝百度新一麾煩臥治欲知天眷隆禦屏題姓氏公豈久外人趣裝宜早計

桐川古桃州地僻官事少簡靜宜有餘苛刻則煩擾公來省其俗好尙已黙了碧凝燕寢香靑鞠圜扉艸麥壠雨初勻棠陰風自掃回觀漢循良未足語治道豈惟術數多更覺規模小公將宰天下一郡乃戲嬲便當作吏師詎止爲民表邦人何所祈區區頌難老

化工有至仁爲三月春寜知淸淑气回薄在玆辰玆辰亦何有璇霄見老人黃堂沸笙簫宴席方橫陳寶觴酌流霞艷歌飛梁塵未嘗王母桃敢薦防莊椿賤子今何幸明時識鳳麟馬曹寜寄傲鼠技屢迷津尙容東郭吹敢效西子顰誓將頑鈍質埏埴煩陶鈞

七言古詩

釣瀬漁樵行送嚴守蘇伯業赴闕

漁樵生長子陵州偶爲城市逍遙逰相逢欲話平生事以手加額頻防頭自言家世居村落頗厭吾邦風土惡大饑小歉偶一遭棄擲鋤耰弄刀槊二十年前事可驚錦襦繡帽爭乘城太平日久人忘戰衣冠荊棘戈鋋腥去年米貴無餘粟往往驚顧如麋鹿大開陳廩貸兼並卻笑鄰邦才食粥只今丰盈天報施餘糧棲畆麥兩岐牛羊日落艸萊處場圃秋深防防時父老歌謡童稚笑歡聲萬口如同調向來逰手今良農今日膏腴昔荒嶠漁樵無事官無逋民不識吏亡追呼田間苐見隨軒鹿道上兼無攫肉烏問云何術能臻此盡道我公才徳美文采風流求古人循良事業空前史公今去我歸朝天攀轅截鐙何當前願公早佩紫荷橐顧我擬續甘棠篇欲碑遺愛傳千古政聲未暇從頭數大書特書不一書請載漁樵當日語

次韻陶防道觀洪積仁詩編

令尹韜潛藏六逸韻長憂兒軰知剡藤敲冰琢玉板月脫頴供毛錐防搜豈但夢春艸招隠昔嘗吟桂枝江山駿奔來筆下疑有神助非人爲公餘退客醉經史底用紅裙捧玉巵淩雲未讀相如賦解頤共聽匡衡詩詎容陶令賦歸去且效謫仙歌別離手題六紙勿輕示把玩自足娛安期千篇政恐雷電取數仭不許門人闚何當築壇拜詩將一防橫槊英雄姿

題李杜畫像

吟詩莫學李太白千首萬言皆酒色吟詩莫學杜拾遺一生抱恨長嗟咨二豪胸中有佳趣詩酒聊以發其悟世人有眼誰識眞苐見詩篇不見人借令置之廟堂上事業肯道風騷將睥睨連帥奴將軍英風義气髙薄雲我今再拜觀遺像猶疑飯顆相逢樣詩題繪事在人間光熖何翅長萬丈

鄭倅生辰

柯山挿空天爲鄰飛仙窟宅無纎塵降靈孕秀神所相豈但崧髙生甫申笑別方壺離紫府道骨淸標映華組二十八宿羅心胸霽月光風映眉宇書帯家聲舊著聞相國邸第南北分人間未省見三絕天上曽觀瑞五雲箋詩傳禮窮家學豈止談經能折角鼓篋來爲碧水逰賢闗英俊推先覺雄文大手古無倫安知韓柳非前身方期江夏無雙譽只許樊川第五人厭直承明祈外補暫擁屏星左銅虎萬口爭歌王海沂懸榻已題陳仲舉籍甚聲聞咫尺顏竚聽鋒車趣賜環歸持淸禁紫荷槖卻踏彤墀玉筍班我今幸遇懸弧旦敢采民謡書弱翰一言何以祝我公願輔升平到不窮

古逰俠行

君不見長安俠少兒臂鷹走狗爭輕肥一朝遭渠國士知笑眎鼎鑊如冰澌翹闗負重俱細事防山扛鼎焉能爲橫行匈奴十萬騎肯以祕計幹閼氏朝竊晉鄙符暮解邯鄲圍軍中不聞天子詔向來防上皆兒嬉我有黃石書孺子漫多奇我有歐冶劍荊卿何足揮運籌折衝袵席上料敵決勝如蓍世遭右文嘆數奇縱有勇略將安施漢皇方受宣室釐干戈不用包虎皮使我不得封萬戶恨不生當髙祖時

傷春詞

春風兮颸颸春日兮遲遲艸木秀兮原野蘭茝芳兮水湄美人去兮何所白雲深兮莫窺望極浦兮掩淚倚危檻兮懷思囁嚅兮鳦語連娟兮蝶飛感防物兮靈偶私自憐兮芳時玲瓏兮瓊佩沈寂兮蕙幃對芳時兮太息豈獨凜秋兮足悲香消悴兮鸞鏡愁委積兮堆蛾眉登山臨水兮有蘭夢斷鴈沈魚兮無錦詩鶗鴂鳴兮眾芳衰春冉冉兮不可覊人生行樂兮將何之王孫王孫兮胡不歸

食枸杞菊【並序】

僕官桐川廨捨廹子城城多叢杞野菊每嵗自春䢐夏擷以爲葅甘芳之味意珍羞無與比也偶讀陸蘇前後杞菊賦成古詩

君不見天隨有宅松江曲屋隙墻陰多杞菊課兒采掇入杯盤匕箸芳香勝粱肉又不見坡公昔佩刺史符賔客少至無與娛偶餐杞菊作後賦捫腹噎嘔猶軒渠散人枯腸眞食杞居士戲筆聊爾耳膠西自古號侯邦齋廚縱乏寜需此我今作掾長苦饑一區不異耕田時太倉紅腐才五斗舉家食粥寜忍炊頽城艸木迷荒榭緑頴芳苕羅舍下官閒擷取芼春羮未棘未莎皆不赦三年享此似無饜二者誰云不可兼行趣歸裝耕谷口此物猶堪饁南畆

次韻章堯文梅花

先生讀書常閉戶卒嵗優防娛藝圃風雷筆舌待時攄錦繡肝腸終日吐鳴騶未驗北山文絳帳且爲東道主忽作尋梅得得來南枝未落北枝開攀條弄英不能去只愁白日空西頽臨池照影都無伴偶掛幽昏不用媒主人生來防傳癖道耕徳獵無遺力形模奇古每起予議論縱橫時奪席但喜書橫孔聖編那知梅怨桓伊笛正值淸霜爛漫晴賔從滿目皆豪英未開東閣緣何事要見詩鳴訴不平明日定花下醉想公不負白鷗盟

驟雨呈質夫兄

屏翳驅馳云陣疾西山猶銜半輪日迅雷震地窓戶揺急雨翻盆溝澮溢紫電燒空天爲低黒風逆浪海欲立縱多虐魃未爲殃直使長鯨那暇吸艸木號呼山鬼驚珠璣亂迸鮫人泣曲畦走水白紛紛稚穂抽芒靑戢戢童稚休傳蜥蜴歌倉箱行貯生民粒枝端發翠喜濯枝池面凝漚占戴笠猛省呼晴鳩婦鳴旋防突漲魚兒出窓扉共賞一襟涼屋漏俄驚半牀濕鷗鷺盟邊引望遙芭蕉聲裏催詩急請君速著瑞雨頌要上新編華萼集

送李明甫召除奉常簿

睿主臨軒逹四聰皎如麗日明髙穹傾葵發蔀燭幽隠熙然萬物還春風鼎新百度躋時雍西垣東省羅鵷鴻鋒車趣召無虛日髙陽才子咸登庸古桃小壘江之東邇來慶事何其丰使君已秉螭坳筆尺一於今召我公我公智略眞防龍劍佩合侍明光宮升平雅樂欲大備暫借筆筦調笙鐘奉常地峻位望隆不與列棘監寺同文傳章句羣經外器識錞於眾樂中不願封侯食萬鐘不羨乘雲逰樊桐羨公此行登仙去蜚聲直上徹九重上方更化歸醇醲論思獻納宜舂容凝旒若訪艸茅士餘論無忘采菲葑

鬻婦嘆

凶年老弱難相保歸與婦謀謀不早啼饑滿耳不忍聞待得麥秋人已槁有辭欲說重酸辛欲說未說眉再顰就令相視饑餓死何當持汝歸富人朝歸富人夕得粟數口尙堪同食粥愁容斂袂哽不言稚子牽衣驚且哭答云至此柰若何離別孰與性命多他年丰稔五糓熟勿吝百金來相贖

題鑑止軒

安身南北皆吾裏勿較使行兼尼止心猶泥絮吹不起豈有顏甲生防泚方塘淨緑含眞理與我娛嬉聊爾爾佳處難言還隠幾冷暖自知如飲水

端午洪積仁召客口占戱柬薛仲蔵

佳節撩人愁欲臥衝門都騎傳呼過想簮橊艾泛菖蒲應召鄒枚雜郊賀歌聲端不羨紅兒酒力眞堪欺白墮自愧𨿽非趙倚樓何當一效陳驚座

五言律詩

春日雜興五首

春色遽如許春愁一望賒簾低宜著燕柳暗欲蔵鴉鳩婦催疏雨蜂臣趂落花只愁淸景促無計駐曦車地僻近煙蘿門無車馬過林深宜雨急野曠覺春多艸軟逰人醉鶯嬌奼女歌顚狂江上興可柰少陵何桃李漫芬芳終然委路旁踏靑心欲醉舉白興何長夢覺池塘緑詩成艸木香懶追時俗好獨立倚蒼茫鴨緑前溪漲鵝黃逺栁垂防波捲羅帯細葉展顰眉愛酒常歌頌傷春更賦詩東君無限思全在野桃枝料峭寒猶薄陰雲帯晚煙雨催驚蟄風作勒花天日永消香篆愁濃逼酒船爲君借余景收拾賦新篇

春日偶成三首

東君馳驛騎萬里一宵通栁眼凝晴碧桃腮泣露紅丙鱗安淺瀬乙羽怯柔風莫向髙城望愁生阿堵中雨後春逾麗平堤漲緑波侵人花气釀刺眼麥芒多舴艋閒蓑笠秋千醉綺羅光陰難把翫秀句與消磨陋巷逢春日生涯亦足誇堆錢聚楡莢積絮撲楊花旌斾千行竹笙歌兩部蛙憑誰爲商防何似五侯家

再次韻

小圃香初足枯池水乍通捲簾延舊燕掃徑襯飛紅寂寂梨花雨斜斜栁帯風東君有餘思別在一壺中雨過灘聲急無風亦自波花稠春意閙山逺月明多地僻無來轍門閒欲設羅胸中元礧磈詩酒漫揩磨老去懽情少逢人彊自誇閒愁付蕉葉衰鬢恥菱花倚杖閒捫虱臨池戲詠蛙深慙詩律細何以世吾家

疊韻春日雜興五首

南陌逰人少東城去路賒尋芳閒趂蝶失喜漫占鴉著物春猶淺薫人气自華夜來風雨急驚動阿香車幽懷聊自適疏性懶相過塵事偏宜少詩篇不厭多三人花下酒一曲醉時歌此外非吾事陶陶柰樂何遣興文楸內防吟錦瑟旁泉聲谷口靜月色竹陰長酒入肌膚暈茶余齒頰香望窮卻回首此意造防茫經春衣帯賸過午食簞垂嫩緑方迷眼輕黃未上眉世情無足語節物總堪詩未展摶風翼鷦鷯且一枝疏鐘余逸響野燒矗孤煙輕暖花邊日防寒雨後天才能拆襪綫詩思上灘船卻憶峨嵋老杯停已百篇

春雨

春雨止復作無聊終日閒殷紅悲著地淺緑暗歸山云幕久防潤風扉每日闗愁端與詩思容易減朱顏

寒食懷公藻防道

灑落陶彭澤風流陳太丘別來添夕夢歸日負春逰已攺枯楡火寜污寒具油不知行樂地能話野人不

倦暑

試作西風想煩襟郁嫩涼李沈寒玉碧泛淺金黃羽扇徒揮雪紗廚不貯香白醪𨿽可漉染指敢先嘗

感懷二首

道義年來勝幽居興倍長望隨愁共逺懶與事相妨斜月光生座修梧影轉廊是心無起滅世態自炎涼已嘆東隅失桑楡浩莫收只知心緒懶那覺鬢毛秋有酒堪藏拙無門可避愁吾今知此意萬事付悠悠

遣興

早願風雲防那知嵗月侵未應忘故步已覺負初心蕙帳聊跧伏天閽隔防深且憑詩遣興往事任瓶沈

靜夜

靜夜披黃卷靑藜照五行恨無知我鮑空羨起予商學業心將棘功名鬢欲霜此生應自斷無復問穹蒼

晨起趨府

五皷未停撾喧呼趨早衙霜風晨正急望月曉初斜輿竹依靑蓋燈籠閃綘紗三年蝴蝶夢笑殺野人家

淸晝

庭院閒淸晝疏槐轉午陰悄無人過眼卻有事經心續夢聊欹枕牽愁擬破琴可憐精衛志欲障海波深

獨覺

檐滴蕭蕭靜防涼午睡宜鶯簧有餘韻螘穴不多時篆燼回風滅花陰晚日移覺來無一事追夢續新詩

疏梅

發興江頭路相將月下臺衝行逢縞袂廹視得疏梅木偶當三嗅石腸應九廻鐘情惟我軰欲去更徘徊

古剎

古剎囂塵外浮圖屋角西殘緇猶贊仰孳羽共依棲淸影蕪城逺孤稜落照低丹梯儻容躡極目飽雙溪

芳園

勲業尊朝著園池近日光雕欄紅玉列羽蓋碧荷張艸薙難滋蔓花開寜久長當年金穀地榛棘斷人腸

挽丞相祁國公三首

斧扆求良弼鈞衡得偉人文章照黼黻勲業見經綸化洽編氓阜時調寶歷新方祈永霖雨俄復跨箕辰寵極心彌小名尊貎愈恭勛華雙輔翼槐鼎四登庸海宇熙春物邊陲罷夕烽了無能致績頌筆漫形容彊壯登黃閣斑衣衮繡成飛聲追丙魏有子繼韋平舟楫川方濟龍蛇夢倐驚天胡嗇遐壽舉世但哀榮

挽知軍劉公三首

種學三冬富禔身百行兼文章昆玉瑩政事莫邪銛才贍榮登早心休進取防典刑今已矣遐想淚空霑屢贊紅蓮幙初分翠竹符五遷恩始浹三已慍曽無冠劍空幽壤儀容儼畫圖傳家有餘慶接武防諸孤昔我先君子期公泰茹連索文姑作贄拂防遽言旋偉節人難學髙風史逸傳邕碑誰秉筆願采入新篇【紹興初先子帥越公自鄕裏來訪先子以公名徳托左史侯君逹於時宰侯云宰故聞公願得公所爲文公哭且嘆拂袖東還行狀逸不載】

挽潘右司二首

南州推望士北闕仰良臣風誼髙閭裏聲名藹搢紳課兒千卷古與友一堂新石折符幽防山頽防哲人再奉祠宮逸三遷省闥榮摳衣遲從槖回首遇佳城雕鶚摶方急龍蛇夢忽驚但餘丰碣在凜凜气猶生

挽中書舍人葉公三首

博學該羣籍飛聲藹上庠巍科曽疊貫要路遂橫翔策府登淸選銓曹得望郎九重方簡在一鑑遽云亡徧歷淸華地星辰紀未周雄文蔵鳯閣直筆著螭頭聞望髙簮紱論思動冕旒從班無跬步底事卻回輈久厭承明直遐宣使驛風乘軺循浙右持斧肅江東共徯鋒車召俄驚夜壑空傳家宜令子濟物有陰功

挽知錄李元老二首

徳齒追前軰聲華擅雋逰心期師孔孟文欲比曹劉丹桂枝髙折靑雲路未周日駒偸過隙夜壑漫藏舟枳棘棲雲翼芙蓉泛緑波談三語足折獄片言多未熟黃梁夢俄悲薤露歌陰功付諸子異日踵巍科

挽主簿吳寜侯三首

徳行追前軰聲華擅一鄕逰心終藝圃得雋屢文場小試棲鸞政連飛薦鶚章傷嗟臺閣地不許暫翺翔昔我先君子時稱鑑裁公知君非介紹虛館授兒童倒屣迎王粲登門得孔融他年記先友孰不仰淸風憶昔荊湖日童心懵未開七年勤仰止一字有從來模範瞻如在音儀挽不回依歸今已矣些語寫余哀

挽內兄余聘可三首

中外六兄弟相逢丱角中追隨萬里逺憂樂半生同勝韻談飛屑髙懷气吐虹紛紛身外事回首萬緣空結髮事鉛槧終身尺寸功矯情多病後飲恨不言中戶有三珠秀家愁五盜窮空山埋玉樹腸斷白楊風去去松塋路愁聞薤露詩齊眉乖婦約華髮重親悲被酒淸狂後論文慷慨時傷心棲止地無復見形儀

挽江公三首

彩筆傳家學春華飾妙詞品題風鑑逺論議月評推柳岸陰將合濠亭迹半隳治家有遺訓畱付寜馨兒世路方險髙情與眾殊一官聊戱劇三徑肯荒蕪富樂身兼有功名累獨無丰碑誰秉筆持此較賢愚憶昔羈棲日惟公迹分親呼盧銀燭夜琢句錦囊春碁敵爭先勁弓號命中頻向來行樂地無復見斯人

挽處士富公二首

慶曆元臣後勲名泰華髙當年遺徳澤流裔盡英豪繼世誇榮耀惟公隠寂寥潛輝傳野史猶足見淸標家富倉箱積陶朱伯仲間禔身郭有道教子竇燕山錢鏄周貧匱刀圭起病孱懸知公不死學道透闗

挽處士吳徳載二首

憶昔知公日東嘉逆旅中遊從三月久談笑一樽同卻暑盤緑烹鮮鱠筯紅傷心棲止地萬事轉頭空範蠡操贏日相如病渴時瓶甖𨿽屢罄砭劑已難施薤露鴒原慘松塋鴈序悲更嗟垂白叟泣送寜馨兒

挽潘夫人

閬苑花歸後香殘舊綺羅已應隨逝水無復步淩波遺訓芬蘭佩慈容想月娥空山埋玉處忍效鼓盆歌

欽定四庫全書

蒙隠集卷二

宋陳棣撰

七言律詩

送鄭舜舉赴闕

書帯傳家飽六經飄飄詞气海東靑英名久合班朝列麗藻行觀掞帝庭修翮摶風上閶闔巨鱗縱壑擊滄溟投機亨防寜容發願報除書慰側聆

束裝西嘯指長安正是新春快活天酒病詩愁應有夢鳥啼花發正爭妍君空冀北今行矣我滯周南豈偶然東閤他時訪遺逸爲言憔悴鶴谿邊

籍甚聲名著日邊英辭健筆許誰先寘之華省星曹上付以赤墀香案前好向從班光玉筍竚膺宻炬照金蓮此行何啻登仙去願拜車塵爲執鞭

暫綰桐川刺史章優優布政漢循良鳳銜初下新頒詔雞舌曽聞舊賜香前席久虛思見賈璽書增寵果徴黃從今定展調元手小試專城見雨暘

備員無補見絲毫幸喜爲官似馬曹每許蕪音持布皷更容劣技試鉛刀兼收屢賜百金諾借重終期一字褒廊廟他時應有待誓將麼麼寄鈞陶

春來

春來底物最先知凍蝶癡蜂便欲飛好雨應時生地脈迅雷剖蟄震天威光風艷艷翔空閣和气駸駸發細防解道蒼苔紅藥句令人卻憶謝暉

次韻王有之主簿

春歸滿目盡桑麻岸栁敷陰荻有芽急景豈容畱石火餘香何處認空花曲眉持酒眞成夢纎手分茶亦浪誇欲醉流霞烹瑞雪直須同謁五侯家

蓬生敢望直如麻才思眞同焦穀芽擁被苦吟聲躑躅盈編細札眼空花羨君得意方豪縱顧我無知絕誕誇輸與能詩王主簿驚人句法自名家

次韻葉秀實縣治環翠亭

亭髙望逺破天慳萬疊晴嵐俯仰間著屐好追靈運逸垂簾尢愛愷之閒詩豪防見揮銀筆酒聖端能倒玉山杖履欲歸聊徙倚棲鵶寒帯暝煙還

合綴嚴宸玉筍班尙勞小試簿書間溟鯤未擊三千里天驥終歸十二閒望气行防求利劍知音當已識髙山逼人富貴君寜免未許山陰興盡還

畏途蹤迹防間闗浩气空存天地間沈湎恨無千日醉浪逰贏得半生閒觀書尙喜眼如月搜句誰憐肩聳山三徑曉來添逸興柳稍桃色報春還

陪五馬勸農嵓山晚防桃花塢

晚參旌騎勸農回賞徧郊原錦繡堆掠靣快風吹酒去逼人疏雨送詩來鳴鳩乳燕數聲好艷粉夭桃一笑開欲遣巴詞侑杯酌千鐘萬斝未容陪

題溫守梁尙書新創富覧亭

傑檻雄檐倚碧空玲瓏窓戶濕靑紅因山卜地心機巧望水如天眼力窮千里勝形吟筆內萬家和气飲杯中吏民共指雙旌語今日梁公昔謝公

次韻陳公藻局中卽事時推排物力不得往來

料峭輕寒春寂寥雨餘庭竹靜蕭蕭一池芳艸翠欲合數防殘梅雪未消寸步思君成瘦悴片文怡我足歡謡相過政恐還驚座惡客從來不待招

次韻防道玉泉小集時公藻以病僕以沿檄不與

激水聊充一笑嬉扁舟西子想當時應憐波底無雙鯉直恐樽前有鸒斯笑我獨將愁醖釀聞君長苦酒禁持山中異日尋遺事徒見吾家伯仲詩

諸公見和次韻呈鄭舜舉國錄瑞伯仙尉

冠佩追隨倐半生每憐蕭艾倚蘭英開懷共醉酒賢聖得句寜論詩父兄天賦君才行有用人言我拙坐無成登壇已拜風騷將誰敢區區踵孟明

家聲赫奕繼更生艸聖縱橫亂伯英鄴下文章惟七子潁川人士有諸兄新詩寫物無餘態硬語盤空若混成吏隠一官聊戲劇他時勲業防承明

用韻戲趙貫道買妾並呈鄭舜舉王有之二丈

碧玉雙簮兩髻丫滿懷春恨正萌芽停橈空對無情水倚檻誰鄰解語花蚤與幽閨深領略毋令狂客浪矜誇湏知三昧非凡手北苑知名第一家【時貫道買妾置舟中舜舉有就茶求見之語】

次韻魯堯卿病起

河陽桃李未成陰已覺栽培用意深病起暫同中酒味詩來還有惜花心養全浩气虹千丈瘦減淸標玉一尋春待吾儕共行樂莫言無暇倦登臨

一區聊寄古墻陰燈火蕭條語夜深彊對簡編聊適意欲參佛祖問安心靑衫有約還輕別白髮無期苦見尋咫尺佳時修禊事蘭亭老筆爲君臨

代上時相生辰

國論盈庭正尙同惟公英略與天通一絲不斷千鈞重九鼎重安萬世功獨見敻超流俗外先機端在笑談中際髙極厚知難報願輔熙朝到不窮

中興事業耀無前明聖相逢運半千盡納有生歸禮樂全提鴻化入陶甄八風自轉成天籟五緯更調祚有年體物形容勞頌筆浪云無象豈其然

春光先向隴梅歸正值崧神降嶽時孕秀直疑天地相輸忠惟許冕旒知八珍錫燕宮廚送百兩傳宣使驛馳盛事逖聞千載後魯公防服效兒嬉

武定文明過十秋光芒無復見旄頭身更萬變心方壯位極千官寵更優賀廈阻趨丞相閤分符假守子陵州長生不老何湏祝元是丹臺第一流

錢使君知原生辰

天眷中興瑞玉麟果聞崧嶽爲生申逢迎聖主千年運領略東君五日春濟世丰功銘鼎鼐傳家淸徳冠簮紳仙風道骨應難老曽向瑤宮侍帝宸

十載幽居安緑野一麾出守擁朱轓華堂不聽紅兒唱淨幾惟聞黃你言庭下芝蘭方鼎盛胸中梨棗已長存梅花欲報和羮信故遣淸香到壽樽

上梁尙書生辰

破曉霜晴快活天少防光彩煥臺躔來從紫府飛仙窟生作皇家間世賢勲業定應銘鼎鼐儀容端合珥貂蟬外家舊事今重覩又致升平五百年

一麾臥治鎭江邊芳艸還應夢恵連十載從班聫玉筍六城課最用蒲鞭依劉曽識尙書履借冦難私刺史天共徯公歸緣底事嗷嗷四海望陶甄

上苑春光一夜回和羮消息報江梅促裝舊事追曹相折桂新榮付老萊千里頌聲形鼓吹萬家和气入樽罍明年此日趨黃閣待防傳宣押賜來

陳鎭江生辰

協气盤空兆吉祥挺生英傑輔明昌依乘聖際風雲久逰戲人間日月長落落詞華天黼黻堂堂儀榘國輝光煙橈破浪來何事敬爲宗盟一瓣香

力致功名上要途忠嘉屢奉玉音兪持荷久侍甘泉槖剖竹仍分刺史符撫字雅聞閒燕寢經綸先已定規模久虛左轄寜無謂天子疇庸正用儒

著物薫然一气和溫溫眉宇得春多腰黃眼赤渾閒事栁緑花紅柰樂何舊事防經銅狄話佳詞慣聽雪兒歌一杯何以爲公壽願借長江萬里波

立春日有感

剪防漫添懷抱惡簮花空映鬢毛秋流年舊事陳芻狗佳節新春報土牛里社浮沈貧可忍身名坎老宜休天髙難問平生意已矣冥心任去畱

王有之見和復用韻二首

年來慵墮畏多愁怕見羣才得意秋題柱敢期乘駟馬隠端欲捨蝸牛旣成春服聊歌詠擬賦閒情且罷休漫道無心闗節物杖藜時爲好山畱

小雨冥冥暗市樓無聊一日似三秋窮愁顧我堆千斛健筆期君回萬牛語怪未應書咄咄身閒底用賦休休曉來春到西窓外喚夢一聲黃栗畱

髙師魯以詩求鶴膝杖且有詩壇尋盟之語戲次其韻

莫將好語趂時名寶唾聫篇得我驚酬唱蜂腰徒自苦棄捐鶴膝太無情故人何止十年別上座曽同千里行散策尋幽江上路何時歸踐白鷗盟

榮枯寵辱盡彊名老去無堪只自驚尢物端能亂人意麄官安得有詩情暫憑竹杖聊相謔敢對金樽略放行果向詩壇尋舊約心如江水不湏盟

客捨春晚

晼晚春歸婺女城輕陰淺緑繞長亭禽聲勸客年年恨艸色隨人處處靑爲米未容陶令去餔糟敢笑屈原醒詩成錯莫渾無事滿院楊花晝掩扄

又次韻馮文度春晚二首

花梢疏雨下巫陽酒靣新鵝拂嫩黃老去光陰春苦短閒中气味日偏長方塘水滿丙鱗躍故壘泥空乙羽忙剩作篇章酬節物忍令相背去堂堂

春到窮檐分外和典衣日日飲無何未陪蠟屐尋幽樂已覺詩囊得句多頗喜醉鄕無畔岸從教平地有風波脫巾露頂君休問倦客塵冠底用峩

題義烏縣繡川驛

湖漾晴波萬疊秋山攢逺翠兩眉愁一川暝色煙欹柳千里寒光月滿洲直恐斷堤橫北固定知絕景冠東州塵纓欲濯滄浪水愧見沙頭雙白鷗

再過繡川驛

霜林病葉日凋殘更覺平蕪眼界寛天外碧雲山共逺堦前明月水爭寒愔愔夜气侵肌骨戢戢詩愁入肺肝欲去自憐心未愜爲君滿意更重防

永嘉旅中

小雨淒風釀早寒行廚蕭索酒壺幹抄書時自囁嚅語把菊誰同仔細防收拾夢魂歸枕上掃除愁思寄毫端家山只在一帆外望隔煙巒漫倚欄

盛暑宿集福院晚風雨大作

火雲燒天天爲髙畏日爍地地欲焦舴艋浮江綫澑澁招提稅鞅煩襟消風聲聒聒閙山闕雨腳霏霏轉樹腰猛省奔馳竟何事此心寜不愧漁樵

甲子歳除一夕夢與先子論詩有云未能免俗猶聽防無計爲生只送窮此吾頃年詩也汝亦得之否某曰己在家集中旣覺泣書二章

驚風急雪不勝寒葦索桃符歳事殘里巷杯盤喧半夜兒童燈火守更闌年催老色歸須鬢詩引窮愁入肺肝無復斑衣頌椒栢只將淚血灑毫端

昔年浩气許誰攀詩禮趨庭侍燕閒但喜新陽更舊律豈知斑鬢攺朱顏時挑短燼傾蕉葉獨擁寒鑪炷博山不見詩翁送窮處空畱膏馥在人間

再次韻

畏途憂患飽相諳火芋何當問懶殘每覺愁來詩思苦更因老去壯心闌年光背我捐雞肋世事甜人嗜馬肝撥盡寒鑪殘漏永已知春馭到林端

擾擾膠膠度嵗年只應今夕暫休閒又聞玉燭更新籥那得金丹駐舊顏是處碧煙聞爆竹誰家紅玉擁頽山揮毫不作驚人語句法由來似夢間

庚申日戲題

多情節物苦撩人用事葩華巧鬭新老去惟愁添甲子年來不獨畏庚申身閒淡淡心機靜夢好齁齁鼻息勻政使三彭肆簧舌冰壺貯月本無塵

次韻李元老柬王令周簿喜雨

阿香破旱用功深更遣新涼入素襟曝日已通賢令意望霓聊慰野人心水添淺瀬徵帆穏云掩殘陽古樹陰洗眼防君調燮手一同先已荷商霖

山色云容潑墨深隨車甘澍濕衣襟神龍應禱方施力虐魃爲殃漫有心洗出篔簹無滯暑養成防防有餘陰他年徳政君湏記能遣驕陽化作霖

次韻馬仲元推官賀五馬喜雨

甘澍隨車未足賢商霖小試漲晴川溶溶舊緑低蟬柳聒聒新流響露田刈熟腰防爭滿載叩門乞粟不論錢老農豈但歌襦袴盡道今年勝去年

次韻喜雨兼簡彛老

此身閱世一浮漚無地安巢拙勝鳩擊節聞君歌喜雨裹糧知我廹塡溝涼宵自足莊生夢丰歳仍寛子美憂遙想髙人禪寂處娟娟窓竹不勝幽

次韻喜雨

雨气侵人襟袖涼詩愁惱起沈東陽詰朝秧馬催田畯昨夜雷車動阿香鳩婦豈知憂旱去商羊聊亦爲時忙芙蓉秋水湏佳句妙意宜搜到茫

次韻陶防道喜雨

環佩來從十二峯飛防淸道駕丰隆已占月魄離星次欲采民謡詠雨蒙健筆輸君三峽峻新涼許我一樽同豚蹄鬥酒無多誚神報邦人亦已丰

次韻陳季陵主簿秋雨

一雨庭蕪便許涼掃除旱魃化驕陽防添逺水羅襟潤已覺疏苖玉粒香樂嵗可期寛吏責譾才無取爲詩忙蕭蕭枕簟偏宜睡夢入華胥正茫

客捨久雨無酒戱柬沈泰叔

秋來濘淖防曽幹旅邸盤旋尋丈間擬仗神功擊陽石卻疑天漏類陰山已甘從事經年別未放管城終日閒欲課新詩彊消遣客情無賴語還慳

次韻

莫訝經旬笑語幹誰令挿手斗筲間長篇險語懷東野俗狀塵容愧北山車馬無堪泥淖滑蛟龍不放水雲閒翻思九夏無涓滴天意何如向日慳

次韻陳季陵覓酒二首

西風曽未入梧楸已有騷人怨凜秋艸賦未爲傖父語破愁宜召麯生謀君方負笈金陵去我欲乘桴滄海浮後夜月明應好在一樽能爲輟行不

山逺誰憐眉黛愁水明遙憶眼波秋久拋大白猶閒事卻對短檠眞拙謀楚佩紉香塵未暗巫云賦夢語多浮扊扅政恐閨人怨曽效當年擁髻不

次韻劉伯瑞覓酒

貧病相仍坐拙方敢將鬥酒博西涼自憐里巷棲遲久倍覺樽罍气味長玉斚交飛君有約紅裙共醉我何嘗一樽聊慰相如渴要聽歌聲過女墻

謝汪汝平送酒

塵土侵陵老瓦盆胸中磊塊與誰論閒披黃卷欲欹枕忽有白衣來扣門和气醺人紅緑濃香破鼻典刑存倒罍徹底淸如水不比春江帯雨渾

汝平諸公見和復用韻二首

鵝黃快瀉映金盆白墮湘酃豈並論酩酊不妨尋醉侶鞠躬底事入公門杯觴往往陪嘲謔筆札時時荷記存指日防君乘障去好將韜略靖羌渾

新詩敏防雨翻盆樽酒何時與細論擬把鉛刀侔巨闕卻慙布鼓過雷門天心月脇形容徧春蚓秋蛇體勢存但得唱酬爲老伴此生道眼未容渾

再用前韻三首

刺頭底事向膠盆沈湎應從通率論人世百年都是夢醉鄕四逹總無門顚狂自索形骸外酣適寜知禮法存日飲亡何眞得計袁絲由此脫全渾

墮地何勞顧甑盆事同電往不堪論歸休我願白駒谷登用君宜金馬門气習肯隨流俗變笑談如見古人存詞源淸徹如甘井愈汲方知愈不渾

陶冶無心甕與盆等閒妍窳意難論年光未易畱駒隙世事惟堪隠鹿門久客思家華髮滿小儒憂國赤心存江山還有新亭嘆痛惜伊川化陸渾

別墅芍藥盛開沈公辟有詩見嘲次韻代柬

誰爲東君得意忙尙畱紅藥殿羣芳臉霞得酒生朝暈衣翠籠紗弄晚妝賸馥倚風來蝶翅殘膏和露到蜂房惜花極力搜佳句瘦損東陽笑沈郎

翰林憶昔詠孤芳自合移根向玉堂貴客親陪天女手侍臣應帯禦鑪香花前未許退之醉江上空嗟子美狂一夜殷紅飄落盡不堪寂寞對霞觴

次韻艾愼機縣庠蕉花

蕉心擢秀占文庭潤沃偏宜雨露聲已向杏壇新表瑞莫嫌花譜舊無名決科此日先幽防記異他年見史評況有能詩賢令尹直將美事付羣英

艾以諸公雌黃其詩意殊不平戱用前韻

載味君詩字字新方知後實稱先聲文章素號五經笥姓字行添千佛名趙璧有瑕虛指示隋珠無價妄譏評官閒聊戱管城頴小艸銀鉤亂伯英

次韻蘇守金橘

孤根移植自秋山長養潛私刺史天靑女染成金色淺馮夷剖出蚌胎圓慙非甘吉曽同傳恥與楊盧議並肩況有詞章傳樂府佳名從此入新編

白菊

千芳百卉正凋零喜見東籬粲玉英粉靣眞能延月姊檀心端不羨梅兄騷經豈爲黃花作丹鼎應湏素液成勿訝開遲後佳節白衣猶足向淵明【抱朴子云生丹法用白菊花汁】

次韻梅花

得得尋梅已覺遲憑欄空賦惜花詩流傳逺信人千里漏泄春工雪一枝照水丰容妃子浴傍山瘦影伯夷饑最憐淸絕牽情處月落參橫畫角悲

凍合千林暖未回一枝先見臘前梅寒溪澹月憑誰賞冷蘂疏香不自媒賴有此君爲伴侶略無凡卉作輿臺欹危百折江頭路應爲多情得得來

鏤玉凝酥若未勻南枝髣髴露天眞橫陳月下無雙影占斷人間第一春屈子浪吟蘭畹佩韓公羞卜杏花鄰廣平見謂心如鐵翻學髙唐艸賦人

愛花長苦惱天君政恐因花賦洛神江上風霜方破臘嶺頭冰雪已回春故人逺信來千里浪蘂凡香隔一塵天與孤髙超世俗肯將賸馥乞蜂臣

次韻劉敷言新鴈

倦飛聊復下江湖此去衡陽萬里餘陣合魚麗司馬法字排艸聖右軍書隨陽度塞身良苦避繳啣蘆計已疏一抺參差無亂序似聞衙皷列羣胥

觀曹壽卿上捨詩軸題其後

君詩字字敵雙南直把驪珠取次探李杜盟寒誰共主曹劉機淺不須參囊中句好緣多愛天外心歸計飽諳讀罷長編如雋永自然齒頰帯餘甘

欲觀騷雅繼周南虎子應須虎穴探策蹇衝寒將類賈避堂捨蓋願同參書能泣鬼世誰信詩解窮人我自諳但得低頭拜東野此心依約已先甘

旅中有感復用前韻

擿埴憑誰爲指南囊空羞澁不容探年光有限堂堂去世事無心細細參故舊白頭驚未識比鄰靑眼喜相諳此生自斷何須問荼苦從今等薺甘

戲徳秀防道

小檻新篁脫籜初依然數軸壁間書已無塵落淸聲外空有香分素手余古獄寃銷神劍去髙堂夢破曉云疏圜扉只掩靑靑艸門外應無長者車

使君饋食戲少防教授

朝來食指非常動果報兵廚已割烹醇徳且多從事酒珍庖特異小人羮虎頭食肉方灰念羊腳蹴蔬應震驚歸遺細君眞得計隨緣燈火任卿卿

還餘朝綱雜編

胸中渾渾乏新奇虛辱熊羆百萬師較藝昔嘗窮五技還書今復墮三癡退飛頗愧一爲甚盡銳那知再愈衰自計拋書無復用緘題重寄仲舒幃

偶書

詩魔大抵解窮人到得人窮句益新筆下自慚無好語眼前底事最淸貧艸天祿書窓冷滌器臨邛酒市春自古才髙多命薄區區何必論錢神

戲效連珠疊韻體

溯流遲澁順流輕石岸﨑嶇沙岸平髙樹影藏低樹影前灘聲掩後灘聲飛禽飛去語禽語歸客歸休行客行望斷誰憐魂欲斷詩成轉覺夢難成

戱題酒肆

一气無私萬物春小兒造化果能神鳥啼花發遽如許酒病詩狂那厭頻倒著敢期山簡醉典衣誰計少陵貧上林五柞他年賦姑作臨邛滌器人

夜雪

書帷夜雪耿無眠晨起猶禁曉日寒旋見軟紅生野水似防寸碧出遙山詩成已覺風生座飲散俄驚月滿鞍夢破小窓依約態渾疑暮雨楚臺還

挽處士喬公

姓氏詳聞月旦推典刑尙可一斑窺義髙諾重人皆仰劵失金存自不欺富貴浮雲曽唾去死生幻泡獨先知一經教子陰功逺印綬累累防異時

挽提幹趙君

識君童稚過成人旋見從師學日新一舉文塲收雋譽十年仕路固淸貧豪添徐邈中賢興瘦減相如病渴身好善如顏還短折傷哉命也重悲辛

挽張世英母夫人

異鄕萍梗寄生涯朝露俄驚嘆落花蒿裏歌傳風正慘萱堂香冷月空斜魂歸故國三千里地卜髙原一萬家明日送車應擊轂不堪閣淚聽邊笳

七言絕句

巖桂餉鄭舜舉戲筆代柬

天香薰透辟寒金拂拂鵝黃漢額深多謝西風喚幽夢徑隨秋蝶到疏林

折得天葩滿袖香小窓寂寂伴淒涼何如乞與文園客瑤髻斜簮試晚妝

再次韻

翠葆低籠衣縷金惱人風味在秋深不緣月窟移仙種安得塵寰有桂林

天恐花神漏泄香故教醖釀待新涼丹鉛不禦丰容淺一洗塵凡時世妝

次韻徐庭珍春日雜言十首

溪風嫋嫋素濤翻兀坐書帷怯悄寒老去見春如夢寐此心底用倩人安

身如不系一虛舟入眼江山總舊逰視昔視今俱勿論且憑從事到靑州

燕雀經營競短檐未容蝶夢到花前吾生防閱春榮謝自嘆如蠶已再眠

擾擾膠膠且罷休防栽奴橘滿汀洲但教方寸無餘事不必林泉學枕流

輕陰醖釀勒花天節物撩人接禁煙沂上未成曾防服杖頭聊掛阮生錢

沈酣蠧簡不知春庭設雀羅誰扣門拄頰防山無限意陰晴變態異朝昏

卉木爭供眾妙薫春工試手爲裁成紛紛落蘂鶯邊雨寂寂逰絲燕外晴

幽花野蔓竟誰栽傍水盈盈一笑開防許逺攜吟筆去未應空掉酒船回

冶葉倡條過女墻依然還作故園香雄蜂雌蝶無聊賴盡日顚狂有底忙

小兒造化本無心孰爲芳時作主人惟有丹靑畱得住好令昌軰冩花眞

次韻陳季陵元夕

山城燈火欲黃昏濕雨疏梅暗小園回首武林行樂地太平風物似開元

歸休無賴曲眠肱掃盡繁華只一燈冷淡生涯吾舊物前身疑是小乘僧

顧我每爲驚座客如君眞是謫仙人相逢不作尋常語一笑同酬慘澹春

李倅生辰

伯陽飛禦上層天繼世云礽盡謫仙炯炯方瞳眞壽相不勞頌祝自長年

心覽沖虛厭物波樽前肯聽雪兒歌能捐伐性嬋娟斧不必樛枝號養和

文章浩浩若江河錦槖嘲吟得句多政恐絲綸湏大手竚防三俊在鑾坡

挽奉議劉公度

英譽當年藹上庠談經肯羨解頤匡才髙不第空嗟惜一命聊爲末路光

平生學術在斯民蘊積淵源百未伸邊障掾曹聊小試一城恵愛已如春

風鑑髙明世少雙衮榮撻辱擅雌黃湏知柱下書言手元是東牀坦腹郎

掛冠神武賦歸歟旋捧恩綸賜佩魚誰謂桑楡將暮景駢來慶事萃門閭

過馮公嶺

整促籃輿破曉晴嵐光滴翠夾衣輕日窺靑嶂防中出身在白雲深處行

陳公藻覓筍仍許作包子

玉版禪師來應供錦繃稚子敢分珍並包更籍桄榔屑風味懸知定可人

晚春道中四首

簿書叢裏掣歸身萬樹淺緑勻試向小園尋落蘂慇懃拂拭覓餘春

歸塗檢防物華非黛色隨風上栁枝撲撲晴香戀芳艸卻疑春去未多時

纎穠掃盡換淸陰便有南風欲薦琴漫道仙葩歸閬苑小兒造化本無心

芍藥無香燕有雛綿蠻猶苦勸提壺直湏彊作畱春計爛醉黃公舊酒罏

回文二絕

春晚落花飛借艸月明驚鵲墮棲枝人歸望濶江天暮夢斷愁深夜漏遲

衣沾暗淚香凝怨錦織新詩逺寄愁圍減帯銷紅玉瘦粉慵妝淺翠蛾羞

