竹屋癡語齊天樂碧雲闕處無多雨﹐愁與去帆俱遠。倒葦沙閒﹐枯蘭漵冷﹐寥落寒江秋晚。樓陰縱覽。正魂怯淸吟﹐病多依黯。怕挹西風﹐袖羅香自去年減。風流江左久客﹐舊遊得意處﹐朱簾曾捲。載酒春情﹐吹簫夜約﹐猶憶玉嬌香軟。塵棲故苑﹐嘆璧月空檐﹐夢雲飛觀。送絕徵鴻﹐楚峯煙數點。齊天樂﹝菊﹞叢幽一笑東籬曉﹐霜華又隨香冷。暈色黃嬌﹐低枝翠婉﹐來趁登髙佳景。誰偏管領。是彭澤歸來﹐未荒三徑。最愜淸觴﹐道家標致自風韻。南山依舊翠倚﹐采花無限思﹐西風吹醒。萬蕊金寒﹐三秋夢好﹐曾記餐英淸詠。斕斑淚沁。怕節去蜂愁﹐雨荒煙暝。明日重陽﹐爲誰簪短鬢。齊天樂﹝中秋夜懷梅溪﹞晚云知有關山念﹐澄霄捲開淸霽。素景分中﹐冰盤正溢﹐何啻嬋娟千里。危闌靜倚。正玉管吹涼﹐翠觴畱醉。記約淸吟﹐錦袍初喚醉魂起。孤光天地共影﹐浩歌誰與舞﹐淒涼風味。古驛煙寒﹐幽垣夢冷﹐應念秦樓十二。歸心對此。想斗插天南﹐雁橫遼水。試問姮娥﹐有誰能爲寄。玉樓春﹝擬宮詞﹞幾雙海燕來金屋。春滿離宮三十六。春風翦艸碧纖纖﹐春雨浥花紅撲撲。衛姬鄭女腰如束。齊唱陽春新制曲。曲終移宴起笙簫﹐花下晚寒生翠谷。玉樓春﹝海棠題寅齋掛軸﹞燕脂染出春風錦。生怕黃昏人有恨。雨難揩淚玉環嬌﹐煙不遮愁紅袖冷。醉魂吹斷香魂靜。拂拂翠眉羞帶粉。最憐新燕識風流﹐只爲春寒消瘦損。玉樓春多時不踏章臺路。依舊東風芳艸渡。鶯聲喚起水邊情﹐日影炙開花上霧。謝娘不信佳期誤。認得馬嘶迎繡戶。今宵翠被不春寒﹐只恐香穠春又去。玉樓春春煙澹澹生春水。曾記芳洲蘭棹艤。岸花香到舞衣邊﹐汀艸色分歌扇底。棹沈云去情千里。愁壓雙鴛飛不起。十年春事十年心﹐怕說湔裙當日事。玉蝴蝶喚起一襟涼思﹐未成晚雨﹐先做秋陰。楚客悲殘﹐誰解此意登臨。古臺荒﹑斷霞斜照﹐新夢黯﹑微月疏砧。總難禁。盡將幽恨﹐分付孤斟。從今。倦看靑鏡﹐旣遲勛業﹐可負煙林。斷梗無憑﹐歲華搖落又驚心。想蒓汀﹑水雲愁凝﹐閒蕙帳﹑猿鶴悲吟。信沈沈。故園歸計﹐休更侵尋。臨江仙﹝東越道中﹞俱是洛陽年少客﹐才華迥出天眞。靑衫慣拂軟紅塵。酒狂因月舞﹐詩俊爲梅新。寄語長安風月道﹐鶯花緩作靑春。披風沐露問前津。客中春不當﹐歸去倍還人。臨江仙風月生來人世﹐夢魂飛墮仙津。靑春日日醉芳塵。一鞭花陌曉﹐雙槳柳橋春。前度詩畱醉袖﹐昨宵香浥羅巾。小姬飛燕是前身。歌隨流水咽﹐眉學遠山顰。金人捧露盤﹝水仙花﹞夢湘云﹐吟湘月﹐弔湘靈。有誰見﹑羅襪塵生。淩波步弱﹐背人羞整六銖輕。娉娉裊裊﹐暈嬌黃﹑玉色輕明。香心靜﹐波心冷﹐琴心怨﹐客心驚。怕佩解﹑卻返瑤京。杯擎淸露﹐醉春蘭友與梅兄。蒼煙萬頃﹐斷腸是﹑雪冷江淸。金人捧露盤﹝梅花﹞念瑤姬﹐翻瑤佩﹐下瑤池。冷香夢﹑吹上南枝。羅浮夢杳﹐憶曾淸曉見仙姿。天寒翠袖﹐可憐是﹑倚竹依依。溪痕淺﹐云痕凍﹐月痕澹﹐粉痕微。江樓怨﹑一笛休吹。芳音待寄﹐玉堂煙驛兩淒迷。新愁萬斛﹐爲春瘦﹑卻怕春知。金人捧露盤楚宮閒﹐金成屋﹐玉爲闌。斷雲夢﹑容易驚殘。驪歌幾疊﹐至今愁思怯陽關。淸音恨阻﹐抱哀箏﹑知爲誰彈。年華晚﹐月華冷﹐霜華重﹐鬢華斑。也須念﹑間損雕鞍。斜緘小字﹐錦江三十六鱗寒。此情天闊﹐正梅信﹑笛裏關山。鳳棲梧云喚陰來鳩喚雨。謝了江梅﹐可踏江頭路。拚卻一番花信阻。不成日日春寒去。見說東風桃葉渡。岸隔靑山﹐依舊修眉嫵。歸雁不如箏上柱。一行常見相思苦。鳳棲梧﹝題巖室﹞巖室歸來非待聘。渺渺千崖﹐漠漠江千頃。明月淸風休弄影。只愁踏破蒼苔徑。摘取香芝醫鶴病。正要臒仙﹐相伴淸閒性。朝市不聞心耳靜。一聲長嘯煙霞冷。鳳棲梧﹝湖頭卽席﹐長翁同賦﹞西子湖邊眉翠嫵。魂冷孤山﹐誰是風煙主。相喚吟詩天欲雨。嫩涼不隔鷗飛處。移下天孫云錦渚。翠蓋牽風﹐綽約淩波女。淸約已成君記取。月明夜半魚龍舞。賀新郎﹝賦梅﹞月冷霜袍擁。見一枝﹑年華又晚﹐粉愁香凍。云隔溪橋人不度﹐的白樂春心未縱。淸影怕﹑寒波搖動。更沒纖毫塵俗態﹐倚髙情﹑預得春風寵。沈凍蝶﹐掛麼鳳。一杯正要吳姬捧。想見那﹑柔酥弄白﹐暗香偸送。回首羅浮今在否﹐寂寞煙迷翠攏。又爭柰﹑桓伊三弄。開徧西湖春意爛﹐算羣花﹑正作江山夢。吟思怯﹐暮云重。喜遷鶯﹝代人弔西湖歌者﹞歌音淒怨。是幾度訴春﹐春都不管。感綠驚紅﹐顰煙啼月﹐長是爲春消黯。玉骨瘦無一把﹐粉淚愁多千點。可憐損﹐任塵侵粉蠹﹐舞裙歌扇。轉盼。塵夢斷。峽裏雲歸﹐空想春風面。燕子樓空﹐玉臺妝冷﹐湖外翠峯眉淺。綺陌斷魂名在﹐寶篋返魂香遠。此情苦﹐問落花流水﹐何時重見。喜遷鶯涼雲歸去。再約著﹐晚來西樓風雨。水靜簾陰﹐鷗閒菇影﹐秋到露汀煙浦。試省喚回幽恨﹐盡是愁邊新句。倦登眺﹐動悲涼還在﹐殘蟬吟處。淒楚。空見說﹐香鎖霧扃﹐心似秋蓮苦。寶瑟彈冰﹐玉臺窺月﹐淺澹可憐偸聚。幾時翠溝題葉﹐無復繡簾吹絮。鬢華晚﹐念庾郎情在﹐風流誰與。菩薩蠻春風吹綠湖邊艸。春光依舊湖邊道。玉勒錦障泥。少年遊冶時。煙明花似繡。且醉旗亭酒。斜日照花西。歸鴉花外啼。菩薩蠻﹝蘇堤芙蓉﹞紅雲半壓秋波碧。艷妝泣露嬌啼色。佳夢入仙城。風流石曼卿。宮袍呼醉醒。休捲西風錦。明日粉香殘。六朝煙水寒。菩薩蠻﹝水晶膾﹞玉鱗熬出香凝軟。並刀斷處冰絲顫。紅縷間堆盤。輕明相映寒。纖柔分勸處。膩滑難停＿。一洗醉魂淸。眞成醒酒冰。菩薩蠻玉闌秋色知誰主。隔闌一架葡萄雨。綠蘚怕啼＿。可堪宮漏長。烏絲吟古怨。淸淚消塵硯。夢冷不成云。�峯峯外情。菩薩蠻何須急管吹云暝。髙寒灩灩開金餅。今夕不登樓。一年空過秋。桂花香霧冷。梧葉西風影。客醉倚河橋。淸光愁玉簫。菩薩蠻﹝詠雙心水仙﹞云嬌雪嫩羞相倚。淩波共酌春風醉。的白樂玉臺寒。肯教金盞單。只疑雙蝶夢。翠袖和香擁。香外有鴛鴦。風流煙水鄕。靑玉案平生似欠西湖債。每拼了﹑金貂解。嫵媚煙雲多變態。雕鞍來處﹐畫船歸去﹐花柳春風隘。玉京相接蓬壺界。入畫遙山翠分黛。蘇小不來時節攺。一堤風月﹐六橋煙水﹐鷺約鷗盟在。醉落魄鉤簾翠濕。寒江上﹑雨晴風急。亂峯低處明殘日。雁字成行﹐寫破暮天碧。故人天外長爲客。倚闌一望情何極。新來得个歸消息。去棹回舟﹐數過幾千雙。夜合花斑駁雲開﹐＿＿雨過﹐海棠花外寒輕。湖山翠暖﹐東風正要新晴。又喚醒﹐舊遊情。記年時﹑今日淸明。隔花陰淺﹐香隨笑語﹐特地逢迎。人生好景難並。依舊秋千巷陌﹐花月蓬瀛。春衫抖擻﹐餘香半染芳塵。念嫩約﹐杳難憑。被幾聲﹑啼鳥驚心。一庭芳艸﹐危蘭晚日﹐無限消凝。花心動﹝梅意﹞碧蘚封枝﹐點寒英﹑疏疏玉淸冰潔。夢憶舊家﹐春與新恩﹐曾映壽陽妝額。綠裙靑袂南鄰伴﹐應怪我﹑精神都別。恨衰晚﹐春風意思﹐頓成羞怯。猶念橫斜性格。惱和靖吟魂﹐自來淸絕。斜傍勁松﹐偸倚修篁﹐總是歲寒相識。綠陰結子當時意﹐到如今﹑芳心消歇。小橋夜﹐淸愁倦陪澹月。昭君怨﹝題春波獨載圖﹞一棹莫愁煙艇。飛破玉壺淸影。水濺粉綃寒。渺雲鬟。不肯淩波微步。卻載春愁歸去。風澹楚魂驚。隔瑤京。杏花天霽煙消處寒猶嫩。乍門巷﹑＿＿晝永。池塘芳艸魂初醒。秀句吟春未穩。仙源阻﹑春風瘦損。又燕子﹑來無芳信。小桃也自知人恨。滿面羞紅難問。杏花天遠山學得修眉翠。看眉展﹑春愁無際。雨痕半濕東風外。不管梨花有淚。西園路﹑靑鞋暗記。怕行入﹑秋千徑裏。一春多少相思意。說與新來燕子。杏花天﹝題杏花春禽扇面掛軸﹞花凝露濕燕脂透。是彩筆﹑丹靑染就。粉綃帕入班姬手。舒捲淸寒時候。春禽靜﹑來窺晴晝。問冷落﹑芳心知否。不愁院宇東風驟。日日嬌紅如舊。杏花天﹝杏花﹞玉壇消息春寒淺。露紅玉﹑嬌生靚艷。小憐鬢濕燕脂染。只隔粉墻相見。花陰外﹑故宮夢遠。想未識﹑鶯鶯燕燕。飄零翠徑紅千點。桃李春風已晚。祝英臺近﹝荷花﹞擁紅妝﹐翻翠蓋﹐花影暗南浦。波面澄霞﹐蘭艇采香去。有人水濺紅裙﹐相招晚醉﹐正月上﹑涼生風露。兩凝佇。別後歌斷雲間﹐嬌姿黯無語。魂夢西風﹐端的此心苦。遙想芳臉輕顰﹐淩波微步﹐鎭輸與﹑沙邊鷗鷺。祝英臺近一窗閒﹐孤燼冷﹐獨自个春睡。繡被燻香﹐不似舊風味。靜聽滴滴檐聲﹐驚愁攪夢﹐更不管﹑庾郎心碎。念芳意。一並十日春寒﹐梅花煞憔悴。懶做新詞﹐春在可憐裏。幾時挑菜踏靑﹐雲沈雨斷﹐盡分付﹑楚天之外。江城子﹝代作﹞綠叢籬菊點嬌黃。過重陽。轉愁傷。風急天髙﹐歸雁不成行。此去郎邊知近遠﹐秋水闊﹐碧天長。郎心如妾妾如郎。兩離腸。一思量。春到春愁﹐秋色亦淒涼。近得新詞知怨妾﹐無處訴﹐泣蘭房。生查子﹝詠芹﹞野泉春吐芽﹐泥濕隨飛燕。碧澗一杯羹﹐夜韭無人翦。玉釵和露香﹐鵝管隨春軟。野意重殷勤﹐持以君王獻。生查子芙蓉羞粉香﹐倚竹窺煙霽。眼帶楚波寒﹐骨艷春風醉。誰傳側帽情﹐想解遺鞭意。紅葉可憐秋﹐不寄相思字。生查子﹝史輔之席上歌者贈《雲頭香乞詞》﹞蓬萊一撚云﹐徹骨龍涎染。風味韻而芳﹐笑語柔而婉。花嬌綠鬢寒﹐酒凝淸歌怨。翠幄已煙穠﹐銀燭重休翦。生查子﹝木香﹞春籠云潤香﹐露濕靑蛟瘦。偸學漢宮妝﹐舞徹霓裳後。酥胸紫領巾﹐冰翦柔荑手。有意入羅囊﹐不肯成春酒。生查子飛花澹澹風﹐破暖疏疏雨。香潤玉階塵﹐翠濕紗窗霧。鈿箏離雁行﹐寶篋畱釵股。惟有鳳樓魂﹐夜夜江南路。生查子﹝梅次韻﹞香驚楚驛寒﹐瘦倚湘筠暮。一笛已黃昏﹐片月尢淸楚。沈沈冰玉魂﹐漠漠煙雲浦。酸淚不成彈﹐又向春心聚。解連環﹝柳﹞露條煙葉。惹長亭舊恨﹐幾番風月。愛細縷﹑先窣輕黃﹐漸拂水藏鴉﹐翠陰相接。纖軟風流﹐眉黛淺﹑三眠初歇。柰年華又晚﹐縈絆遊蜂﹐絮飛晴雪。依依灞橋怨別。正千絲萬緒﹐難禁愁絕。悵歲久﹑應長新條﹐念曾系花驄﹐屢停蘭楫。弄影搖晴﹐恨閒損﹑春風時節。隔郵亭﹐故人望斷﹐舞腰瘦怯。解連環﹝春水﹞浪搖新綠。漫芳洲翠渚﹐雨痕初足。蕩霽色﹑流入橫塘﹐看風外漪漪﹐皺紋如谷。藻荇縈回﹐似畱戀﹑鴛飛鷗浴。愛嬌云蘸色﹐媚日＿藍﹐遠迷心目。仙源漾舟岸曲。照芳容幾樹﹐香浮紅玉。記那回﹑西洛橋邊﹐裙翠傳情﹐玉纖輕掬。三十六陂﹐錦鱗渺﹑芳音難續。隔垂楊﹐故人望斷﹐浸愁萬斛。燭影搖紅別浦潮平﹐遠村帆落煙江冷。徵鴻相喚著行飛﹐不耐霜風緊。雪意垂垂未定。正慘慘﹑雲橫凍影。酒醒情緒﹐日晚登臨﹐淒涼誰問。行樂京華﹐軟紅不斷香塵噴。試將心事卜歸期﹐終是無憑準。寥落年華將盡。誤玉人﹑髙樓凝恨。第一休負﹐西子湖邊﹐江梅春信。憶秦娥棲烏驚。隔窗月色寒於冰。寒於冰。澹移梅影﹐冷印疏欞。幽香未覺魂先淸。無端勾起相思情。相思情。惱人無睡﹐直到天明。憶秦娥﹝舟中書事﹞歌聲間。蘭舟只隔芙蓉灣。芙蓉灣。扇搖波影﹐風捲雲鬟。餘音裊裊畱餘歡。雙鴛飛處傳情難。傳情難。曲終人去﹐愁寄湖山。淸平樂﹝秋葉﹞盤枝翦翠。葉葉西風意。吹上玉人云�底。無限新涼气味。飄蕭露卷煙柔。絕憐不逐宮流。寄語多情宋玉﹐悲秋得似宜秋。淸平樂春蒲雨濕。燕子低飛急。云壓前山羣翠失。煙水滿湖輕碧。小蓮相見灣頭。淸寒不到靑樓。請上琵琶弦索﹐今朝破得春愁。更漏子玉簫閒﹐淸韻咽。人倚畫闌愁絕。云惱月﹐月羞云。半溪梅影昏。恨春風﹐蕭散後。夜夜數殘更漏。情悄悄﹐思依依。天寒一雁飛。東風第一枝﹝爲梅溪壽﹞玉潔生英﹐冰淸孕秀﹐一枝天地春早。素盟江國芳寒﹐舊約漢宮夢曉。溪橋獨步﹐看灑落﹑仙人風表。似妙句﹑何遜揚州﹐最惜細吟淸峭。香暗度﹑照影波渺。春暗寄﹑付情云杳。愛隨靑女橫陳﹐更憐素娥窈窕。調羹雅意﹐好贊助﹑淸時廊廟。羨韻髙﹑只有松筠﹐共結歲寒難老。東風第一枝﹝壬戍立春日訪梅溪﹐雨中同賦﹞燒色回靑﹐冰痕綻白﹐嬌云先釀酥雨。縱寒不壓葭塵﹐應時已鞭黛土。東君入夜﹐怕預惱﹑詩邊心緒。意轉新﹐無柰吟魂﹐醉裏已題春句。香夢醒﹑幾花暗吐。綠睡起﹐幾絲偸舞。酒醅淸惜重斟﹐菜甲嫩憐細縷。玉纖彩勝﹐願歲歲﹑春風相遇。要等得﹑明日新晴﹐第一待尋芳去。攤破浣溪沙﹝七夕﹞裊裊天風響珮環。鵲橋有女夜乘鸞。也恨別多相見少﹐似人間。銀浦無聲雲路渺﹐金風有信玉機閒。生怕河梁分袂處﹐曉光寒。浣溪沙遮坐銀屏度水沈。障風羅幕皺泥金。日遲宮院靜愔愔。繁杏半窺紅日薄﹐小憐低唱綠窗深。試拈犀官寫春心。浣溪沙魂是湘云骨是蘭。春風冰玉注芳顏。誰招仙子在人間。濺水裙兒香霧皺﹐唾花衫子碧雲寒。洞簫聲絕卻驂鸞。浣溪沙偸得韓香惜未燒。吹簫人在月明橋。艸芳似待玉驄驕。吹絮繡簾春澹澹﹐隔香羅帳夜迢迢。楚魂須著楚詞招。浣溪沙﹝小春﹞云外峯巒翠欲埋。雨沾黃葉濕靑鞋。小驚春色入寒＿。風月愁新空雁字﹐神仙夢冷憶鸞釵。淒涼不是好情懷。浣溪沙﹝題湖樓壁﹞一色煙雲澹不消。兩峯眉黛爲誰嬌。春寒猶占木蘭橈。燕子似甘愁寂寞﹐海棠未肯醉妖嬈。小園嫩約尙蕭條。蘭陵王﹝爲十年故人作﹞鳳簫咽。花底寒輕夜月。蘭堂靜﹐香霧翠深﹐曾與瑤姬恨輕別。羅巾淚暗疊。情入歌聲怨切。殷勤意﹐欲去又畱﹐柳色和愁爲重折。十年迥淒絕。念髻怯瑤簪﹐衣褪香雪。雙鱗不渡煙江闊。自春來人見﹐水邊花外﹐羞倚東風翠袖怯。正愁恨時節。南陌。阻金勒。甚望斷靑禽﹐難倩紅葉。春愁欲解丁香結。整新歡羅帶﹐舊香宮篋。淒涼風景﹐待見了﹐盡向說。蘭陵王﹝春雨﹞灑虛閣。冪冪天垂似幕。春寒峭﹐吹斷萬絲﹐濕影和煙暗簾箔。淸愁晚來覺。佳景愔愔過卻。芳郊外﹐鶯恨燕愁﹐不管秋千冷紅索。行雲楚臺約。念今古凝情﹐朝暮如昨。啼紅濕翠春情薄。謾一犁江上﹐半篙堤外﹐勾引輕陰趁暮角。正孤緒寂寞。斑駁。止還作。聽點點檐聲﹐沈沈春酌。只愁入夜東風惡。怕催教花放﹐趁將花落。冥冥煙艸﹐夢正遠﹐恨怎托。水龍吟﹝云意﹞舊家心緒如雲﹐乍舒乍捲初無定。西郊載雨﹐東城隔霧﹐還開晴景。愛惱花陰﹐喜移月地﹐朦朧淸影。任無心有意﹐溶溶曳曳﹐蕭散處﹑有誰問。朝暮如今難準。枉教他﹑惜春人恨。遠峯依舊﹐前蹤何在﹐有時愁凝。此興飄然﹐不妨吹斷﹐一川輕暝。待良宵﹐再入髙唐夢裏﹐覓巫陽信。水龍吟﹝爲放翁壽﹞道山玉府眞仙﹐去年再履論思地。西淸禁域﹐眷深名重﹐年髙身退。玉振金聲﹐水增川湧﹐徳兼才貴。愛知章引去﹐安車穩駕﹐軒冕付﹑談笑外。蘭玉孫枝競秀﹐奉親歡﹑萊衣同戲。蓬萊東接﹐＿蘿西顧﹐三山聳翠。賜杖淸朝﹐命堂綠野﹐放懷髙致。似太公出將﹐衛公入相﹐爲蒼生起。水龍吟﹝爲夢庵壽﹞夜來曾跨靑虯﹐海風裊裊吹襟袖。蓬萊誤入﹐羣仙爭問﹐劉郎安否。玉塵冰壺﹐日庭星角﹐孕成奇秀。看丹分寶鼎﹐籙傳祕篋﹐聞重寄﹑長生酒。歸夢驚回曉漏。正長庚﹑輝躔南斗。祥開華旦﹐菊香秋杪﹐棖黃霜後。筆掃龍蛇﹐句裁螭錦﹐俊才誰右。看功勛繡衮﹐家聲再振﹐數千齡壽。聲聲慢﹝元夕﹞壺天不夜﹐寶炷生香﹐光風蕩搖金碧。月灩冰痕﹐花外峭寒無力。歌傳翠簾盡捲﹐誤驚回﹑瑤臺仙迹。禁漏促﹐拼千金一刻﹐未酬佳夕。捲地香塵不斷﹐最得意﹑輸他五陵狂客。楚柳吳梅﹐無限眼邊春色。鮫綃暗中寄與﹐待重尋﹑行雲消息。乍醉醒﹐怕南樓﹑吹斷曉笛。隔浦蓮﹝七夕﹞銀灣初霽暮雨。鵲赴秋期去。淺月窺淸夜﹐涼生一天風露。纖巧云暗度。河橋路。縹緲乘鸞女。正容與。西廂舊約﹐玉嬌誰見私語。柔情不盡﹐好似冰綃云縷。回首天涯又怨阻。無語。西風魂斷機杼。思佳客﹝秋扇﹞入手西風意已羞。不須玉斧爲重修。撲螢涼夜沈沈月﹐障面淸歌澹澹秋。休棄置﹐且遲畱。可憐又向篋中收。莫教暗損乘鸞女﹐漢殿淒涼萬古愁。思佳客﹝題《太眞出浴圖》﹞寫出梨花雨後晴。凝脂洗盡見天眞。春從翠髻堆邊見﹐嬌自紅綃脫處生。天寶夢﹐馬嵬塵。斷魂無復到華淸。恰如佇立東風裏﹐猶聽霓裳羯鼓聲。思佳客有約湖山卻解襟。晝眠占得一庭深。樹邊風色寒滋味﹐愁裏年華雁信音。驚楚夢﹐聽瑤琴。黃花尙可伴孤斟。斷雲萬一成疏雨﹐卻向湖邊看晚陰。思佳客翦翠衫兒穩四停。最憐一曲鳳簫吟。同心羅帕輕藏素﹐合字香囊半影金。春思悄﹐晝窗深。誰能拘束少年心。鶯來驚碎風流膽﹐踏動櫻桃葉底鈴。思佳客﹝立秋前一日西湖﹞不肯樓邊著畫船。載將詩酒入風煙。浪花濺白疑飛鷺﹐荷芰藏紅似小蓮。醒醉夢﹐喚吟仙。先秋一葉莫驚蟬。白雲鄕裏溫柔遠﹐結得淸涼世界緣。思佳客﹝中秋後一日借月意﹞白玉樓臺知幾重。夜來望斷廣寒宮。一分乍闕嬋娟影﹐二八尢宜冰雪容。雲鬢露﹐玉釵風。水晶簾幕正玲瓏。殷勤再爲天香醉﹐可惜淸光付曉鐘。永遇樂﹝次韻弔靑樓﹞淺暈修蛾﹐脆痕紅粉﹐猶記窺戶。香斷簾空﹐塵生砌冷﹐誰喚靑鸞舞。春風花信﹐秋宵月約﹐歷歷此心曾許。銜芳恨﹑千年怨結﹐玉骨未應成土。木蘭艇子﹐莫愁何在﹐謾系寒江煙樹。事逐云沈﹐情隨佩冷﹐短夢分今古。一杯遙夜﹐孤光難曉﹐多少碎人腸處。空淒黯﹑西風細雨﹐盡吹淚去。玲瓏四犯水外輕陰﹐做弄得飛雲﹐吹斷晴絮。駐馬橋西﹐還系舊時芳樹。不見翠陌尋春﹐每問著﹑小桃無語。恨燕鶯﹑不識閒情﹐卻隔亂紅飛去。少年曾識春風意﹐到如今﹑怨懷難訴。魂驚冉冉江南遠﹐煙艸愁如許。此意待寫翠箋﹐柰斷腸﹑都無新句。問甚時﹑舞鳳歌鸞﹐花裏再看仙侶。禦街行﹝賦簾﹞香波半窣深深院。正日上﹑花陰淺。靑絲不動玉鉤閒﹐看翠額﹑輕籠蔥茜。鶯聲似隔﹐篆醒微度﹐愛橫影﹑參差滿。那回低掛朱闌畔。念閒損﹑無人捲。窺春偸倚不勝情﹐仿佛見﹑如花嬌面。纖柔緩揭﹐瞥然飛去﹐不似春風燕。禦街行﹝賦轎﹞藤筠巧織花紋細。稱穩步﹑如流水。踏靑陌上雨初晴﹐嫌怕濕﹑文鴛雙履。要人送上﹐逢花須住﹐才過處﹑香風起。裙兒掛在簾兒底。更不把﹑窗兒閉。紅紅白白族花枝﹐恰稱得﹑尋春芳意。歸來時晚﹐紗籠引道﹐扶下人微醉。霜天曉角春云粉色。春水和云濕。試問西湖楊柳﹐東風外﹑幾絲碧。望極。連翠陌。蘭橈雙槳急。欲訪莫愁何處﹐旗亭在﹑畫橋側。霜天曉角鑪煙浥浥。花露蒸沈液。不用寶釵翻炷﹐閒窗下﹑裊輕碧。醉拍。羅袖惜。春風偸染得。占取風流聲價﹐韓郎是﹑舊相識。霜天曉角﹝九日蘇堤﹞霜淸水碧。冷浸紅雲濕。休說季倫錦帳﹐山南岸﹑更花密。露滴。空翠冪。兩峯開霽色。不爲穠妝一醉﹐西風帽﹑爲誰側。眼兒媚輕雲終被斷雲畱。不肯放春愁。翠樓舊倚﹐粉墻重見﹐歌酒風流。今朝畢竟吟情澹﹐芳意未全酬。東風向晚﹐鶯花有意﹐吹轉船頭。卜算子﹝泛西湖坐間寅齊同賦﹞屈指數春來﹐彈指驚春去。檐外蛛絲綱落花﹐也要畱春住。幾日喜春晴﹐幾夜愁春雨。十二雕窗六曲屏﹐題徧傷春句。西江月小舫半簾山色﹐斷橋兩岸秋陰。芙蓉消息已愁深。紅染云機翠錦。幾度煙波共酌﹐半生風月關心。飛來鷗鷺是知音。一笑歌邊醉醒。點絳唇天外靑鸞﹐幾時常向人間住。斷歌零舞。月上桐陰暮。憔悴潘郎﹐不解爲花主。知何處。夢雲愁雨。怕向西樓去。點絳唇釣月篷閒﹐載詩卻向旗亭醉。翠蒲陰外。莫放雙鷗起。水佩仙裳﹐灑落煙雲意。來相試。玉綃新制。要寫蓬壺記。踏莎行﹝九日西山﹞水減堤痕﹐秋生屐齒。瘦筇喚起登髙意。翠煙微冷夢淒涼﹐黃花香晚人憔悴。懷古風流﹐悲秋情味。紫萸勸入旗亭醉。玉人相見說新愁﹐可憐又濕西風淚。踏莎行花染煙香﹐柳搖風翠。春工寫出淸明意。翠灣還趁畫船開﹐粉墻到處驕驄系。歌喚紅裙﹐酒招靑旆﹐吟情又許春風醉。何妨日日爛芳遊﹐今宵先向西城睡。戀繡衾碧梧偸戀小窗陰。恨芭蕉﹑不展寸心。暗語近﹑陽臺遠﹐柰秋宵﹑砧斷漏沈。月明欲教吹簫去。隔驂鸞﹑空畱怨音。從此是﹑天涯阻﹐這一場﹑愁夢更深。風入松捲簾日日恨春陰。寒食新晴。馬蹄只向南山去﹐長橋愛﹑花柳多情。紅外風嬌日暖﹐翠邊水秀山明。杜郎歌酒過平生。到處蓬瀛。醉魂不入重城晚﹐穠歡寄﹑桃葉桃根。繡被嫩寒淸曉﹐鶯聲喚醒春酲。風入松﹝聞鄰女吹笛﹞粉嬌曾隔翠簾看。橫玉聲寒。夜深不管柔荑冷﹐櫻朱度﹑香噴雲鬟。霜月搖搖吹落﹐梅花簌簌驚殘。蕭郎且放鳳簫閒。何處驂鸞。靜聽三弄霓裳罷﹐魂飛斷﹑愁裏關山。三十六宮天近﹐念奴卻在人間。南鄕子﹝賦十四弦﹞直柱倚冰弦。曾見胡兒馬上彈。卻笑琵琶風韻古﹐濺濺。想象湘妃水一簾。塞恨曲中傳。兩折琴絲費玉纖。不似江南風月好﹐厭厭。拍手齊看舞袖邊。洞仙歌﹝題眞﹞輕痕淺暈。偸染春風面。恰似西施影兒現。擬新妝﹑臨檻一段天眞﹐閒態度﹐長恁香嬌玉軟。從今懷袖裏﹐不暫相離﹐似笑如顰任舒捲。顧芳容不老﹐只似如今﹐嬌不語﹑無柰情深意遠。便雨隔雲疏暫分攜﹐也時展丹靑﹐見伊一見。柳梢靑﹝柳﹞翠拂晴波﹐煙垂古岸﹐灞橋春色。斜帶鴉啼﹐亂縈鶯夢﹐愁絲如織。爲憐張緒風流﹐正瘦損﹑宮腰褪碧。綻綰同心﹐畱連不住﹐天涯行客。少年遊﹝艸﹞春風吹碧﹐春云映綠﹐曉夢入芳裀。軟襯飛花﹐遠連流水﹐一望隔香塵。萋萋多少江南恨﹐翻憶翠羅裙。冷落閒門﹐淒迷古道﹐煙雨正愁人。訴衷情西樓楊柳未勝煙。寒峭落梅天。東風渡頭波晚﹐一棹木蘭船。花態度﹐酒因緣。足春憐。屏開山翠﹐雨怯雲嬌﹐盡付愁邊。夜行船翦水天風吹醉醒。髙樓外﹑凍雲愁凝。袖口香寒﹐歌喉春暖﹐不管雁邊寒緊。瓊屑瑤花飛碎影。應須待﹑玉田千頃。小約梅英﹐教吟柳絮﹐春在繡紅鴛錦。滿江紅擊碎空明﹐滄浪晚﹑棹歌飛入。西山外﹑紫霞吹斷﹐赤塵無迹。飛上冰輪涼世界﹐喚回天籟淸肌骨。看驪珠﹑影墮冷光斜﹐蛟龍窟。長嘯外﹐綸巾側。輕露下﹐纖絺濕。聽洞簫聲在﹐臥虹陰北。十萬江妃畱醉夢﹐二三沙鳥驚吟魄。任天河﹑落盡玉杯空﹐東方白。酹江月﹝靈巖弔古﹞萬巖靈秀﹐拱崇臺飛觀﹐憑陵千尺。淸磬一聲簾幕冷﹐無復宮娃消息。響＿廊空﹐采香徑古﹐塵土成遺迹。石間松老﹐斷雲空鎖愁寂。專寵誰比輕顰﹐楚腰吳艷﹐一笑無顏色。風月荒涼羅綺夢﹐輸與扁舟歸客。舞闋歌殘﹐國傾人去﹐靑艸埋香骨。五湖波渺﹐遠空依舊涵碧。謁金門煙墅暝。隔斷仙源芳徑。雨歇花梢魂未醒。濕紅如有恨。別後香車誰整。怪得畫橋春靜。碧漲平湖三十頃。歸云何處問。畱春令﹝淮南道中﹞斷霞低映﹐小橋流水﹐一川平遠。柳影人家起炊煙﹐仿佛似﹑江南岸。馬上東風吹醉面。問此情誰管。花裏淸歌酒邊情﹐問何日﹑重相見。畱春令粉綃輕試﹐綠裙微褪﹐吳姬嬌小。一點淸香著芳魂﹐便添起﹑春懷抱。玉臉窺人舒淺笑。寄此情天渺。酒醒羅浮角聲寒﹐正月掛﹑南枝曉。畱春令﹝梅﹞玉淸冰瘦﹐洗妝初見﹐春風頭面。等得黃昏月溪寒﹐愛顧影﹑臨淸淺。歷盡冰霜空羞怨。怨粉香消減。江北江南舊情多﹐柰笛裏﹑關山遠。畱春令﹝紅梅﹞玉妃春醉﹐夜寒吹墮﹐江南風月。一自情畱館娃宮﹐在竹外﹑尢淸絕。貪睡開遲風韻別。向杏花休說。角冷黃昏艷歌殘﹐怕驚落﹑燕脂雪。太常引玉肌輕襯碧霞衣。似爭駕﹑翠鸞飛。羞問武陵溪﹐笑女伴﹑東風醉時。不飄紅雨﹐不貪靑子﹐冷澹卻相宜。春晚湧金池﹐問一片﹑將愁寄誰。浪淘沙﹝杜鵑花﹞啼魄一天涯。怨入芳華。可憐零血染煙霞。記得西風秋露冷﹐曾浼司花。明月滿窗紗。倦客思家。故宮春事與愁賒。冉冉斷魂招不得﹐翠冷紅斜。意難忘﹝代贈﹞仙子奇容。是名花第一﹐美占春風。煙香籠淺翠﹐露靚＿紅。憐舞燕﹐惜驚鴻。相獨步吳宮。料認得﹑嬌雲媚雨﹐來自巫峯。風流正與歡濃。羨髙樓並倚﹐曲影闌東。燭搖畱醉枕﹐塵墜戀歌鐘。三弄笛﹐五花驄。莫行樂匆匆。但看取﹑天長地久﹐笑語相逢。雨中花旆拂西風﹐客應星漢﹐行參玉節徵鞍。緩帶輕裘﹐爭看盛世衣冠。吟倦西湖風月﹐去看北塞關山。過離宮禾黍﹐故疊煙塵﹐有淚應彈。文章俊偉﹐穎露囊錐﹐名動萬里呼韓。知素有﹑平戎手段﹐小試何難。情寄吳梅香冷﹐夢隨隴雁霜寒。立勛未晚﹐歸來依舊﹐酒社詩壇。八歸﹝重陽前二日懷梅溪﹞楚峯翠冷﹐吳波煙遠﹐吹袂萬里西風。關河迥隔新愁外﹐遙憐倦客音塵﹐未見徵鴻。雨帽風巾歸夢杳﹐想吟思﹑吹入飛蓬。料恨滿﹑幽苑離宮。正愁黯文通。秋濃。新霜初試﹐重陽催近﹐醉紅偸染江楓。瘦筇相伴﹐舊遊回首﹐吹帽知與誰同。想萸囊酒盞﹐暫時冷落菊花叢。兩凝＿﹐壯懷立盡﹐微云斜照中。瑞鶴仙﹝筇枝﹞一枝蒼玉冷。愛露節霜根﹐從來孤勁。提攜遠塵境。自淸臒骨力﹐歲寒心性。登臨助興。甚偏與﹐芒鞋相稱。笑葛洪﹑陂外騰飛﹐渺渺水閒煙迥。尋勝。撥開林影﹐斬破苔痕﹐緩支幽徑。分云度嶺。待隨處﹑問梅信。任香挑村醑﹐寒拖夜月﹐識盡江山好景。扣禪關拗折﹐歸來萬緣自靜。

