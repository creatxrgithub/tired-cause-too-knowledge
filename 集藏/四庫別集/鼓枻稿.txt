【鼓枻稿】前卷後卷【前卷】巖居髙士圖歌自畫關山旅行圖因制畫山曲自畫萬壑松風圖歌贈天臺朱東中梅花巢自畫山居圖歌贈宜春朱隠君朱叔仲山水引爲邵生作瓢隱畫歌朱澤民山水歌張商畫竹歌桃花畫眉曲鑑湖春曉觀山古意踏車謠西蜀玉壘詞三峽詞宮詞有所思美人撲蝶圖旅懷春興聽朱秉中鼓琴八月十五夜對月漫興漁船早起鼓枻十日對菊十月十七夜舟中作對雪漫興王使君季野飛雲樓燕集趙生席上夜雨水竹居聽彈箏旅館與陸季弘對榻讀陳天倪傳有懷其子惟寅惟允白雲爲閒上人賦次鄭子封韻中秋湖上看月春日漫興早春述懷花下把酒憶錦官讀何水部詩集春興滄波舊箏送張士臯歸閩中送張伯奇還花溪舊隱送朱秉中之杭將歸天臺山中送潘公穎歸越送魚臺賈景莊自吳航海之京師送顧仲贄四明歸覲送馬氏立之杭州送趙生航海之京李士賢檢校使吳送相徳謙之越寄澱湖鄧髙士寄魏秉中表兄重寄寄南潯潘隱君艸堂柬倪季敏南墅隱居寄鄧髙士寄徐生兼柬廉愚谷上人寄湖州潘公穎寄王明仲寓杭旅贈王宗善蔡尊師鄕老見過感懷書贈贈周可久次韻海上還次韻陸髙士見寄次韻朱北窗江上阻雨畱旅館對榻次韻答甬東方彥修見寄並柬徐生次韻沈仲說洞庭秋晚用唐綦母著作畱題龍興寺詩韻贈長老閒公白雲闔廬浦陳湖題嘉興水西寺重宿金處士瞻云軒呈二同遊寄題湖州沈自誠水竹居畱題橫塘般若寺登大覺寺琳公鑑湖樓題文殊院壁南城祚眞精舍寓宿呈熙哲二公昭明寺暹上人房次韻題壁題暹上人可賦軒升公蘭若登天池山畱髮在公一咲題渾淪庵吳下口占越來溪過王季野妻施夫人墓吳江靈巖寺姑胥山橫塘題王元章梅題王叔明爲瑛上人畫松亭雅集題陳松巢畫題宣和馬圖題趙松雪畫題趙仲穆人馬圖

鼓枻稿元虞堪叔勝巖居髙士圖歌山髙性所樂﹐好山何處無。平生樂山夜入夢﹐神遊歷歷皆方壺。浮雲滿空任紓捲﹐把筆題詩傲軒冕。長松如龍鱗滿身﹐風雨年年長蒼蘚。結巢絕愛當巖阿﹐平地白雲如湧波。落葉蕭蕭作飛雨﹐自看山中秋色多。日夕樵歌響幽谷﹐啼易關關亂林木。幾年種木﹝秫﹞茅公山﹐更弄漁舟武夷曲。山中過慣眞脫塵﹐但看日月不記春。嵓居髙士莫咲我﹐我亦本是靑城人。自愧長年不歸去﹐遇舜逢堯竟忘慮。一船煙雨在江南﹐畫裏看山淂眞趣。桃花水生春尙寒﹐西來雪嶺消不幹。【一作不曾幹】出門千里更萬里﹐無緣縮地何其難。自畫關山旅行圖因制畫山曲三年不作畫一畫旅愁生家山萬里隔蜀道正難行蜀髙山且遠睢塘水復險別來記得春水深山日欲去風塵滿風塵滿如何成都西南愁翠蛾蛾眉愁損人未歸杜鵑啼血朝朝飛杜鵑飛向何處江南三月春十日九風雨每同謝挑看靑山安淂艸堂畱杜甫君不見杜甫悲歌一世豪南奔北走何其勞南奔北走何其勞許身稷契愚且髙自畫萬壑松風圖歌贈天臺朱東中梅花巢天臺萬八千丈山桃花久不流人間上當鬥牛開天關仙人幾度招我窮【疑躬】幽攀瓊臺玉闕迥寂寞石槁且滑空潺湲曾識髙人姓朱者讀書縛屋蓮峯下一從畫淂龍馬神龜文走獻天子登天閽天子莫可官歸來老田野最喜兩兒郎綠髟﹠﹟63139﹔火更蕭灑大者賦遠遊不肯卑微休仲也誰與儔愛我畫滄洲聊將水墨趣寫此空巖秋鴈宕云連赤城暮瀟湘雨裏蒼梧愁我愛仲也琴傾耳大賞音南風散五弦爲我開煩襟棲鳥夜啼秋月墮黃鸝曉囀春花深君不見畫中絕是琴中趣萬壑秋風滿松樹應有梅花可結巢隨意靑山看云厺自畫山居圖歌贈宜春朱隠君【善地理】朱侯有隱居乃在宜春間東遊久未已浩蕩忘其還山川神气具在眼窮幽賾隱知何限黃河之源出昆侖千里萬里盤旋屈折支天根自從開辟分九州島大噫呼噏生气浮綿延直接無盡頭奔澎不息入海流海門限水回蛟蜃碣石排風駐馬牛從此山川極甌粵秦王之石禹王穴朱侯朝覽赤城霞莫看山陰雪山陰溪中釣魚者舊廬亦在靑城下胸中丘壑渾天成手把風雲自楎酒窅靄外鴻蒙前來龍起伏頃刻眞宛然長松古檜亦偃蹇不似艸艸生風煙朱侯長相見談咲共刮目脫屨白石上滄浪歌濯足愛山之癖柰侯酷聊以尋幽畫茅屋靑山隔溪轉白雲就檐宿不短掛猿藤頗長棲鳳竹畫成送侯當早歸越來溪旁花正飛春山蕨長薺菜肥何待滿樹風雨鉤輈啼朱侯朱侯此別勿嘆息一飯勸君當努力但將雞犬深入云莫管桃花盡狼籍此畫掛向艸堂壁讀書萬卷守勿失從教門前泥潦三尺深深掩柴門莫輕出朱叔仲山水引爲邵生作看山朝不飯畫水夜不眠西蜀書生有此過傳癖呼鐙索酒忘靑年東吳朱家叔仲子愛畫更覺入骨髓淸晨起來頭不梳快展溪藤潑秋水長年買船上會稽卽溪雲門隨所之越人煮海競取富孰肯相逐探幽奇歸來自喜胸腹飽磊塊崢嶸揮不了東家巾﹠﹟63140﹔眞﹝幀﹞子髙十尋落筆惟嗔煙嶂小鄒生拜揖長衣裾淂畫一紙七尺餘就中兒得戴安道一丘一壑松兩株前年我亦畫巨廬還有松巢安讀書昔年李太白最愛云端蕖焦桐不著童子抱先生自是乘藍輿仙人自在第九疊牧豎樵夫皆可居朱叔子鄒陽生世俗那辧關與並﹠﹟63140﹔刂齊君不好瑟王子自吹笙何當與子坐待海晏風塵淸更作昆侖頂上行瓢隱畫歌溪山昨日風雨來溪上船子衝潮回白鷗微茫度島嶼綠樹怳惚迷塵埃煙昏气黑夜滂渤石梁茅屋多傾頹壺公畫裏何悠哉寫此世外之蓬萊弱水不渡良可哀朱澤民山水歌江山靑靑江水綠﹐市上何人吹紫竹。避暑宮前不見春﹐落花滿地遊麋鹿。千古江山列畫圖﹐朱侯解寫咫尺煙模糊。扁舟依然在洲渚﹐應可自此歸五湖。昔人去者今有無﹝意﹞昔人去者今有無張商畫竹歌洞庭張商愛修竹放筆從橫寫千幅世上今無玉局翁胸中自有篔簹谷黃金易成金錯刀石室灑灑生秋毫鳳皇飛去空寥寥張商落墨何其髙桃花畫眉曲春禽踏南枝新柳拂蛾眉東風一何淺花間聲宛轉君不見秋烏一夜啼金井裁衣念遠剪刀冷便是蘇家窈窕娘愁對離鸞亦斷腸鑑湖春曉越王城南看春曉湖上好山責未了誰采夫容落鏡中翠黛蜿蜒如可掃賀公歸來酒滿船幽花綱戶春娟娟手招南風鳴五弦鸞衝隺翥今千年觀山山無垢色云無住心達人觀之其髙且深古意秉燭夜何長芳筵惜春暖鶯花已驚曙東風雜弦管還念戰場人冰花鐵衣滿踏車謠一春多風復多雨﹐田頭踏車最辛苦。去年種田田無收﹐還租賣卻牛一頭。今年城西盜賊起﹐北巷南村盡燒毀。城頭土崩日夜修﹐壯者服役老者憂。晨食糟糠每忘盡﹝晝﹞妻子長饑面皮瘦。公家喫酒呼歌奴﹐不念農家租不敷。公家若若念農家苦﹐水澇祈晴旱祈雨西蜀西蜀靑山靑似眉連云芳樹杜鵑飛壚頭酒熟櫻桃過萬里槁西人未歸春風畫舸錦江上細雨未櫻紅樹中買得白魚剩沽酒丈人相對倒星﹠﹟63140﹔阝筒玉壘詞玉壘峯頭月落西碧雞祠下杜鵑啼江南倦客多歸思憶踏扁舟泛五溪三峽詞雪浪西來嘗滚滚雲濤東去自茫茫寧知萬疊關山恨比似難牽百丈長宮詞想鳳停鍼刺繡紋沈沈別殿鎖重門棠梨枝上三更月雪色冰輪不見痕有所思美人不來渺何許路旁芳艸綠萋萋桃花春浪半篙淺恨隔三千弱水西美人撲蝶圖雙蝶忽飛來撲之意偏好繡扇著春堤恐污宜男艸【扇上有萱花故云】旅懷野閣篝燈獨夜時苦愁風雨失歸期夢回蜀道關山險行盡江南艸木裏縱酒爲憐花落去懶眠重恨月來遲不知鳴鳳飛何處老卻梧桐第一枝春興十日寒風剪落梅東西撩亂雪盈堆王孫何處尋芳艸野老多情踏舊苔須覺緐華隨水去斷無行迹過橋來黃昏寂寞徘徊久安得淸樽爲爾開聽朱秉中鼓琴潮落滄江月上時衡門獨客正棲遲彈琴猶有禾﹠﹟63140﹔雜中散對榻可無鍾子期蝴蝶翩翩迷曉夢松風颯颯起秋思水雲別轉瀟湘曲白露無聲下竹枝八月十五夜對月月色且看今夜好砧聲不斷若爲情聯綿烽火近或遠阻絕兵戈縱復橫赤壁煙銷非昨夢黃河天近幾時淸如今采落重寥落華髟﹠﹟63139﹔火摧人兩鬢生漫興眼中風景如何了門外桒田知幾年北去黃河猶滚滚南飛烏鵲竟翩翩於今虎帳聞鼙鼓何處龍舟奏管弦濁酒一杯難彊醉默看芳艸憶春前漁船早起舟泊蘆花雪滿窗曉鍾煙寺已微撞雞啼艸屋星垂地鴉散楓林月墮江拙計祇甘持釣去閒心何必豎旙降起來驚破沙鷗夢飛渡前汀又一雙鼓枻蘭枻鼓淸流獨悲江上秋屈生嘗悃款漁父亦遲畱斑竹涵淸淚滄江沒白鷗釣竿斯可寓隨意泊吾舟十日對菊撚花悲節過無酒愀無歡客裏情懷惡江頭風雨寒揚雄空識字陶令苦辭官荊璞應難抱身琴欲罷彈十月十七夜舟中作江漢月輝輝孤舟一夜歸白沙漁聚火淸露客沾衣櫓約寒潮響鷗聯宿鳫飛人間成底夢吾獨轉忘機對雪碧落瑤花滿分明屬化工江山如畫裏天地只壺中瑞應三番白春無半點紅原頭踏芳艸遮莫待春風漫興避地藏吾拙衡門嘗自扃豺狼時擾擾風雨晝冥冥海上瑯玕折山中芝艸零如何秉干羽不見舞虞廷王使君季野飛雲樓燕集翠黛生微暈闌干下夕陽亂蛙喧鼓吹芳艸滿池塘歌按黃金縷詩傳錦繡囊焦桐猶自弄還問蔡中郎趙生席上淸明才過日踏兩到君家列坐新行酒比鄰始種花墻頭紅窈窕杯面綠文加歸騎寧扶醉還令插帽斜夜雨水竹居聽彈箏緐澑響檐牙深堂靜不嘩坐來聽夜雨歌起酌春霞燭小銀花墜箏低玉桂斜俄聞關塞曲飄忽思如麻旅館與陸季弘對榻旅館聯宵話心期一寸冰春風歌玉樹夜雨落寒燈世事嗟余耳人情見哉陵男兒四方誌搖落豈無憑讀陳天倪傳有懷其子惟寅惟允惜別經三月相思寄五言風塵淹逆旅煙樹鎖離魂行處松楸晚吟時烏鳥昏臨文憶前行重爲灑啼痕白雲爲閒上人賦次鄭子封韻一片復一片應無去住蹤悠揚輕似羽變幻倏猶龍寶月同瞻海靑蓮別見峯若招嵓畔宿飛散下堂鍾中秋湖上看月中天今夜月爛照五湖秋玉樹懸虛靜金波入漢流間關南北路浩蕩【一作牢落】古今愁欲踏仙查去陵空賦遠遊春日漫興甫裏祠前春雨晴闔廬浦口海潮生白鷗聚處蒲芽短驚起輕輕蕩漿鳴幾陣飛花撲髙樹一聲啼鳥正當門閒拈采筆無題處寫得江南過雨痕夕陽半落烏衣巷春樹多迷綠野堂無事山樵𨿽不出也愁風雨暗髙岡去年一得河邊信萬戶千門掩糞泥【逃亡之家皆以糞土封門】不覺風煙慘江上也無豚柵與雞棲桒條齊綠柳糝糝又見人家卜養蠶到處落花隨雨後半兮春色在江南西塞山邊吹戰塵南陽原上艸如茵誰將宋玉傷春句說向登臨感慨人早春述懷河邊殘雪未全銷怪底春來暖尙遙好待東風剪芳艸馬蹄踏徧赤闌橋花下把酒一百五日正欲暮三月盡頭猶是春把酒對花須大醉人間誰主復誰賓憶錦官錦官城外山如畫春雨飛花紅滿川人過舊壚還買酒魚來丙穴宜論錢讀何水部詩集剪燭聯詩孰似君多情無柰沈休文揚州春月應無夜只爲梅花瘦幾分春興詹尹如何爲卜休閒身猶住海邊樓一春風雨知多少花落鶯啼並作愁原頭芳艸綠如茵寒食江南已過春飛絮漫天兼繞路落花如海倍愁人滄波滄波渺碧落蘆葉生秋風一船不結纜長嘯月明中舊箏鳫逐暮云斷蟬驚秋夢寒蕭條關塞曲不復和愁彈送張士臯歸閩中闔廬城外艸芊芊西子湖邊客上船二月水生春自泛三山日落夢相牽鴟夷竟去滄溟遠杜宇還啼錦樹妍我亦欲歸愁劍閣風塵消息在何年送張伯奇還花溪舊隱見說石田茅屋在花溪南畔柳溪東亂兵橫殺𨿽不到死艸華風亦自同天際淺蕪春莽蒼水邊寒月夜朦朧羨君歸去仍髙臥布谷還啼幽竹叢送朱秉中之杭將歸天臺山中盈盈柳色動江臯手挽長條照錦袍亂世總懷鄕土計還家寧憚路程勞桃花流水心何兢華頂尖峯首﹝手﹞漫搔竊莫西湖戀光景槎回南斗滯秋髙送潘公穎歸越離亂相逢淚滿襟怳如魂夢話侵尋猶愁大澤鯨波險況說南山豹霧深楊柳折來重忍別蓼莪書罷復難吟隴頭還植新松樹知向棲霞第幾岑送魚臺賈景莊自吳航海之京師鼓枻滄浪歌渥纓送君臨別重怔營逃名遂是魯連子痛哭安非阮步兵短褐文章千里重白鷗滄海一舟輕好紓長策幹明主正爲蒼生問賈生送顧仲贄四明歸覲木落空江煙霧開客程無柰鳫聲催船從賀監湖頭過人在吳王宮裏回梵剎雨花霏雪霽海潮浴日上蓬萊靈椿此日應千歲娛著斑衣獻壽杯送馬氏立之杭州泛泛相逢水面萍悠悠行路尙從橫殘年送子東南厺頃刻題詩感慨生西子湖邊春定蚤謝家池上雪初晴登臨莫折垂楊柳試聽黃鹿﹠﹟63140﹔鳥第一聲送趙生航海之京之子天邊去遠遊滄海中蓬萊十日到云漢一槎通夜靜應瞻斗秋髙定轉蓬愼聞堯治詔【詔一作語】歸慰釣魚翁李士賢檢校使吳使者來吳日多君屬後車全家當國難孤直保民余秉節心仍壯揚名信不虛懷忠獨憐孝珍重史官書送相徳謙之越世路一何艱風塵戢血殷送君闔廬浦投客會稽山戀闕頭添白尋親淚復澘臺中論前績刀馬豈容閒寄澱湖鄧髙士故人消息近何如一別經年未得書世事似棋猶自奕湖光如澱不妨漁風塵定阻王喬舄山野或容陶令居我亦從來絕泥滓何緣方外學淸虛寄魏秉中表兄海上魏公子風流憶漢貂別來良契闊時節竟蕭條歲暮滄江遠天寒白隺遙艱難愼行處吾欲老樵漁重寄客厭吳江冷誰歌蜀道難風塵應阻絕歸計且盤桓臘雪明殘夜梅花耐薄寒殷勤﹠﹟63139﹔心囑毛穎聊以報平安寄南潯潘隱君艸堂湖頭隱居好竹樹日蕭森對酒花當面焚香隺在陰靑山應似舊岐路只如今潘君思吾否髙情足漫吟柬倪季敏南墅隱居李也端修士髙閒獨閉門桒麻深晝雨雞犬自朝暾設以南州榻陶然北海樽何時覓漁者相逐【逐一作趂】到桃源寄鄧髙士海上玄眞子﹐能詩似謫仙。從來披隺氅﹐長上釣魚船。袖有雌雄釰﹐囊無子母錢。一壺春自足﹐應不問先靑﹝天﹞寄徐生兼柬廉愚谷上人之子病來久緣情多苦吟經旬不會面鎭日廢彈琴雨過江澄練梅酸樹合陰文殊應在座摩詰好論心寄湖州潘公穎看花長想曲江春燕子東風聚散頻君向水精宮裏住題詩還近玉堂人寄王明仲寓杭南風晝舸去十日北海淸樽空百杯黃鳥有時啼綠樹【明仲宅與僕寓所門巷相接每歲五月有兩鶯來棲柳陰相會曰信禽也自明仲出鶯杲至日鳴不鳴嘗輒】紅橊和雨落蒼苔【嘗以盆橊見遺故云】已開相府朝朝入卻喜仙都夜夜回山色湖光固無恙浙船應是未歸來西湖何處好題詩落日西泠唱竹枝團扇晚停眉黛斂水寒休弄玉參差旅贈王宗善江湖獨客轉飄蓬一雨愁兼半月風正哭窮途如阮籍忽逢侯士卽王戎故園春去無多燕此日南飛幾个鴻甚喜得君相慰藉深慚花落酒樽空蔡尊師鄕老見過感懷書贈西來文物眼中稀歲晚相逢款竹扉萬里祇操鄕國語百年惟著野人衣翠蛾江上愁空老白隺遼東信未歸見說關山塵霧暗不知誠郭是卽非贈周可久漂泊風塵際相逢湖水潯繄君正哀憤而我且狂吟禾黍感行役蓼莪思孝忱憂來無復道端處和鳴琴【可久母沒於兵】次韻海上還問君何處覓玄洲還作東方海上游瑤艸只從方士寄蟠桃那許世人謀塵飛怳惚千年劫槎轉虛空八月秋但怪晨光多變見元龍不是蜃爲樓次韻陸髙士見寄美人相別意何長世路悠悠曲似腸軍馬埜中猶格鬥漁船江上亦淒涼連年甫圼同茶竈何日成都問艸堂惆悵沙鷗隨所適東飄西泊似無鄕次韻朱北窗江上阻雨畱旅館對榻落花如海亂西東綠水靑山舊日同無柰春光容易晚不知行路幾時通竹深埜鳥頻呼雨浪滚江豚正轉風吾欲畱君休解纜剪燈聯榻話飄蓬次韻答甬東方彥修見寄並柬徐生避地每承先枉問躬耕無計服勤劬兵幹南北家千里風雨蒹葭海一隅故舊豈聞眞國士咲談惟愛老漁夫煩君爲覓蓬萊路徐福樓船近有無次韻沈仲說洞庭秋晚時花媚秋色落日澹晴暉橘亞丹楓樹江分白鳥磯圍棋應遁迹把釣或忘歸﹝機﹞漫道因詩瘦髙情深翠微用唐綦母著作畱題龍興寺詩韻贈長老閒公白雲西蜀竟忘歸東林自掩扉百年純白髟﹠﹟63140﹔火獨著舊緇衣閱藏心源淨安禪鼻息微天花如雨下無个著空飛闔廬浦闔廬浦口畫船開興逐秋潮海上回霜樹露花紅窈窕梵宮仙觀碧崔嵬南飛越鳥雙雙過北帶吳山隱隱來欲把一杯觀浩蕩乘風檣柁苦相催陳湖渺渺洪流接具區由來耕鑿摠膏腴沈淪爲有魚龍混開廓豈無鴻鳫俱好覓根源隨博望莫將淸淺問麻姑桑田變海元如此自泛扁舟入五湖題嘉興水西寺宣城水西不可到秀州水西今獨遊太白才情眞放逸牧之人物更風流諸天問法元無相千載題詩在上頭人世古今同一夢劫灰煙暝五湖秋重宿金處士瞻云軒呈二同遊昔同下榻軒中眠此夕復來驚五年世故怳然如夢寐物華端可諭雲煙兩公何憂髟﹠﹟63140﹔火俱白惟我自咲心無緣但看梅花顏色好歲寒仍與月娟寄題湖州沈自誠水竹居水竹之居淸且幽休文無恙在湖州淵魚或躍誰同詠鳴鳳安棲不易求鎭日輸君常把釣何年著我一維舟共燒蠟燭聽春雨髙臥淸風八詠樓畱題橫塘般若寺西郭橫塘寺開門對越溪潮生滄海近雲起碧山低浮世驚前夢回廊覓舊題重懷先太史曾共白雲棲【昔先太史與白雲閒上人憩此今三十年矣而壁間遺墨尙新仰瞻徘徊不勝流涕因賦此以歲月云】登大覺寺琳公鑑湖樓談咲寶樓開湖光劈面來浮雲空翳檻明鏡若爲臺野鳥銜花去潭龍作雨回坐參眞法境無意想蓬萊題文殊院壁文殊蘭若舊珠樹綱羅交殿古余獅座林空見鳥巢天花特作供埜菜日充庖忽憶香山語令人願結茅南城祚眞精舍寓宿呈熙哲二公塵世竟忘情還來訪惠明一燈懸夜榻萬竹起秋聲虎嘯風連屋烏啼月滿城坐忘渾不昧﹝寐﹞相對話無生昭明寺暹上人房次韻題壁脫俗經云壑尋僧到竹房林標發虛籟潭影落天光淨觀禪心寂淸齋道味長南山寺相對結屋好鄰旁題暹上人可賦軒祇樹給孤園當陽辟小軒天空澄霽月海淨浴晨暾霧隱南山豹風傳後夜猿憑髙殊可賦觀妙亦何言升公蘭若莫咲長來過虎溪逃禪喫酒醉如泥桃花落處看春色楊柳陰中聽鳥啼登天池山畱髮在公一咲行窮水色與山光覓得靈源到上方躡斷翠厓云漢上坐捫參井濯滄浪題渾淪庵龍虎山中看月髙靜無天籟絕纖毫渾淪消息誰知得夜半吹笙醉碧桃吳下口占吳王城下水連村梅雨新晴海霧昏誰復吹蕭市朝變夕陽芳艸斷人魂越來溪每踏扁舟過越來靑山何處復登臺野花荊棘都迷恨空逐寒沙白鳥回過王季野妻施夫人墓寶玦珠奩土一抔東風原上使人愁落花寐寐迷芳艸日暮王孫何處遊吳江【六言】三髙祠前流水五湖煙外孤篷楓落吳江夜冷髙情都付漁翁靈巖寺響屍﹠﹟63139﹔牒回廊何處來尋陳迹都非日暮疏鍾孤起白雲巖下僧歸姑胥山不見舊時臺榭空聞千苦風流滿地山花落去幾番麋鹿來遊橫塘越來溪頭暮雨姑蘇城外橫塘黃帽就船炊飯綠鬟隔岸鳴榔題王元章梅髯君畫梅若天造冰雪肝腸屢傾倒騎驢曾上燕南道罵人不識梅花好囊空元錢遂歸蚤把酒對花心懆懆夜半歌呼發酒狂縱說花王被花惱江南三月春風顚柳絮梨花不堪掃雪庵枝梢頗綴緐那似山中昔懷抱憶君誓不委路艸若欲尋之畏行潦聞道關門空讀書十年不見今應老羌笛吹時不下來而今正合窮幽討君不聞咸平處士骨枯槁白隺翩翩度瑤島題王叔明爲瑛上人畫松亭雅集仙人王子喬吹笙度人世天目山前騎隺來五采虛空畫無際岨崍岡頭十八公恰在已公茅屋東要予賦詩請莫咲石土精魂今古同題陳松巢畵秋山殊可畫愛此侶巨廬九疊靑厓峻萬株紅樹疏筍輿陶令入蓮社遠公居何日風塵靜松巢好讀書題宣和馬圖龍姿鳳質滿中原盡蹴秋風度海門一疋不來踐霜雪沙場靑艸自黃昏題趙松雪畵江上晴天錦繡紋丹崖紅樹思紛紜毫端染得秋無際猶是蒼梧幾片雲王孫今代玉堂仙自畫苕溪似輞川如此靑山紅樹底那無十畝種瓜田玉簫吹斷幾黃昏南國風流竟莫論帝子不悲秋色晚墨痕何以著啼痕竹色蕭蕭木葉稀﹝齊﹞石邊芳艸迥淒迷斷猿月落愁人去正在黃陵廟裏啼題趙仲穆人馬圖驥子如龍勢欲飛圉人猶著舊宮衣霜蹄踐雪花無數可是長安道上歸賦小瓶紅白梅花冰肌自傲羅浮雪暈臉偏酣太液春共立東風妬環佩珊瑚倫玉較精神題顧定之出墻竹莫咲虎頭癡偏憐鳳尾乘粉墻遮不斷翠雨濕多時題朱叔仲畫靑山白雲橫軸山靑綠樹深白雲更多少憶爾越中行揚帆看春曉我在山中住山中秋復春白雲長晻戶來往斷無人題倪元鎭畫竹樹圖个个竹弄雨了了樹撐煙還教米拜石癡絕伴淸妍題陳愼獨畫籙竹在坡陁蒹葭隔洲渚咫尺雨中秋披圖漫愁予詠異石吳人朱叔重善繪畫嘗遊石堰山遇方士授異石玉色淸潤如鑑如屏云白石靑趣若天造要予詠之觀山有奇術綰此天地根白雲飛不去一片玉渾淪題列子乘風便面昔者列禦寇泠然禦其風方諸澈秋水乃今見猶龍題陸季弘畫碧桃花玄都觀裏花如霧曾弄參差引鳳還﹝皇﹞幾度春風開劫外不隨流水到人間王明仲遊海云蘭若折錦帶花貯瓶中索賦絕句舉手拈來咲似人海雲飛墮一枝春臨風看舞雙銜鳳安得徐生便寫眞題徐士元畫釣隱者﹝圖﹞云去鳥來還適意海枯石爛不移心寥寥千古憑誰論獨見先生澤畔吟題衛明鉉畫隱居圖每因脫俗居林下更復題詩句畫中啼鳥落花空歲月閒雲流水漫西東爲王允同題家山荊溪圖好山都在太湖西滿路風煙棘刺迷華屋燕飛今在否市槁官柳不勝題是陳愼獨畫竹樹圖不見髙年愼獨翁漫憑圖畫看幽叢石邊竹樹生寒碧好在蕭條破墨中爲義興周伯昂題春山圖孝侯孫子獨稱賢亂竄思歸夜不眠看畫每期王右轄題詩惟憶杜樊川桃花雨外尋樵徑春水天邊覓釣船愛汝披圖良足慰不須重辦買山錢題吳江春曉圖贈張伯奇南歸吳淞江上春初曉煙水微茫帶淺蕪政是玄眞歸去日釣船從此落鴛湖送馬民立省親後還官越上撫戎之越豈能羈拜母還官定有期屈賈有才當用日儀秦多辯政逢時潮平江闊曹娥廟木落山空夏禹祠政隙好探風土勝莫言孤劍倚天涯次危大參韻送相徳謙之臺州別駕一上滄溟萬里船便朝金闕九重天遠臣艱棘曾身踐聖主哀憐有旨傳別駕之官臺宿近長安舉首日華邊故人珍重文章在報政行看不負賢送陶元庸歸吳覲母后復遊越依李開府擾擾越城路搖搖吳水春自唴淪落客又送遠遊人挾策長憂世謀生獨爲親輸君談甓事更向鄴侯陳送馮信卿之烏程令好去烏程令間關白髟﹠﹟63140﹔火新五弦應得趣一劍只全貧湖水家家綠桃花樹樹春幾番兵燹地天復惠凋民寄馬民立在越上並簡孟季成半生書劍各飄零千里相思望窅冥春水鷗邊吳樹綠夕陽馬上越山靑依對已是同王粲適度何由似管寧故舊見君還問我釣船隻說寄煙汀寄徐生積雨新晴三月初好風輕揚落花疏闔廬浦上安漁艇檇李城邊問客居吏牘可閒還復爾親庭常省近何如一春未得南來信綠樹陰時想過予山家書壁爲愛山家人迹稀往來渾覺市廛非雷鳴谷裏朝尋菌雨過巖前日采薇艸澤底須人自棄桃源眞與世相違他年未必無園綺應是看云到晚歸山中獨夜有懷江上故人三更風露番衾薄萬壑松濤到枕緐江上故人寧隱豹山中獨客正聽猿蘭煙剩馥烏皮幾燭影搖紅白玉尊月色雞聲𨿽寂寞思君淸气滿乾坤江渚移居紫關臨水野人居思滿滄洲老釣漁落木兩山秋色遠淡煙孤鳥晚晴初底非江左袁宏渚可是隆中葛亮廬故舊幾人同咲傲兵塵十載漫躊躇贈單子貞遊雲間並柬邾仲義月過衡門竹樹低淸尊聊得話羇棲輸君慣聽雲間隺咲我空聞夜半雞千古好懷渾漫憶百年髙興屬誰題東南以久別邾徵士歲晚尋船逆上溪遺陳生流螢羅扇夜徘徊望斷銀河鵲未來何處海門潮送月幾年空照越王臺【生家錢唐湧金門】贈筆生溫子敬銛鋒淬鍔未由降夢底生花愧老江要見太平無事日殺靑書裏作長杠贈墨客李慶源千金買賦不買墨墨重萬金識者稀鄕操絕藝待良史著敝江南舊布衣與呂志學夜坐坐待西齋月論過上夜春亂離方促膝狹窄豈容身一劍風塵際十年江海濱黃金難鑄日白髟﹠﹟63140﹔火漫催人書耕隱捲後吳中顧家兄弟賢養親遺子力耕田暖雲谷雨春三月斜月梨﹝犂﹞星晚一川塵市不逢眞隱者桃源忽見卽神仙年年但願長丰稔無吏徵租橫索錢書陶孝子傳後常州城陷民陶某父爲賊驅去及官軍復克城父死不知其所某於寓近營冢壙葬父冠裳旦暮哭臨故人序其孝雲天兵自昔下宋時常州之民皆死之百年政爾勞生息一日猶然逢亂離妖氛易滅不足數玉石俱焚良可悲北門陶家有新冢子孝親冤難汝爲咸林行爲楊璽攺葬乃祖作余杭山前百戰場蒺梨滿道多虎狼黃塵茫茫白日慘子獨往也良慨傷深衷憤不畏狼虎極目蒼天淚如雨蒼蒼蓋【蓋或作益】髙愁柰何腸斷咸林一抔土黃場下深九仞泉我翁痙此今百年朱旙玉節久寂寞黃鸝碧艸空畱連回首東吳三百里無限好山並好水誓收寒骨閟幽函與翁來歸此山裏隹城再卜再封樹麥﹠﹟62769﹔﹠﹟63140﹔卞椒漿好時﹝祠﹞祀慈烏還來共棲止慰我生存保終始唴哉楊公好孫子人生蜉蝣在天地間關誰復顧生死骨肉之恩固如此嗟哉楊公好孫子良苦吟爲馬元尋母得見作水流豈無源艸生固有根東風回驚瀾吹此野燒痕亂離失母痛割腸難斷思念如兩慈烏饑號各孤鶱煙迷太湖渚霜隕吳會門七亡一朝見九起萬死魂瀾洀艸復茁尺蠖信乾坤上承髙蓋旋景入無永昏憑大載安轍窮有回轅衣破淚始滅哭絕聲始吞始【下始一作如】命苟有逆終雨不洗冤春暉轉忘憂式復念倚門翻思在離別豈料俱生存余驩菽粟俱辛苦勿出言我歌良苦吟頑薄當彌惇

【後卷】除夜元日人日元夜新歲次韻答沈存齋心遠樓爲澣上人賦並發同席鄭明府一咲雪蓬軒爲式上人賦贈黃山人送澣北海上人住靈巖寺題王生所畫春山圖紅梅引次韻用發壺中老人一笑贈湖州二沈筆生並簡潘隱君拜郊臺懷古望湖亭題江臯會飲圖題倪元鎭竹樹圖題王鳴吉吳江送別圖題醉太白題施雅山所藏宋周漢國端孝大長公主所題桂花便面手卷後次韻山居六詠起句題石屋爲褱安在上人賦午日訪沈元圭席上次黃舜臣所賦詩韻江村漁隱遊宋胡少師橫山福壽蘭若次韻書壁山家重書壁爲李可道題衛明鉉畫樓臺圖送達明善還嘉興王明仲聽雨樓賦題錢舜舉畫蠶桒圖題捨弟坊墨竹題雲山圖手卷呂彥貞見寄江捨次韻奉答石湖舊苑題陸季弘碧桃花題章橫塘諼花題秋山樓觀圖湖村夜泊震澤潯南書事訪潘公穎潯南隱居次韻寄韓景中寄黃髙士隺巢登穹窿山訪學仙張袁二道士山家看花題畫小景題大癡道人黃子久畫關山疊嶂圖題靑山白雲二首盤門宿黎裏普濟院書壁懷南邦長老瞻云操釣魚操滄浪操孺子鼓枻作題陳愼獨所畫竹樹圖汗漫遊與姚子靜錢公權璧上人同賦吳伯常家看桃花如舟亭爲沈子和氏賦錢公權席上次韻書贈公權次韻答公權見貽之句次韻答阮維則題蘇小小眞題夾竹桃花畫眉爲弘行者畫萱艸爲矢﹠﹟63140﹔見侍者畫天臺圖題十六應眞圖澄江季丙卿畱飲客邸爲季丙卿題衛明鉉所畫咒錢出井圖成都使君王季埜席上次韻奉呈僧巢初庵雲林玄素子素諸公贈筆生施廷用題柯參書竹題天臺王思齊雪溪詩卷題柯博士竹題黃道人畫茅經歷之嘉興道過埜寓因贈題廬益修水仙用韻賦王明仲分菊答鄭長卿以書見貽畱客聽琴重贈潘公穎歸越安素處士疇隱次鄭遂昌韻遺陳童子倚樓次韻隺瓢愛日堂爲於仲和賦山居圖李龍眠畫馬飛雲樓春夜會飲聯句施架閣池上夜飲聯句寓目贈星史汪淸溪題陸季弘畫竹題堅石林上人松下小像題教上人所藏石壁髙僧圖爲堅上人題石林圖爲道公題夏山圖題盛子昭畫會琴髙士圖題孟仲良畫中才子圖爲範克齊題山水圖題倪雲林爲薛隺齋眞人所畫竹次韻戲答堅公木樨

後卷漫興除夜出門無路達天衢漫擁寒衾咄咄書歲月又隨更漏盡半生孤憤不能除元日帝所新正盡早朝萬方無乃寸心勞野人空老江湖表夢繞鈞天日已髙人日艸堂人日倚吟節日出陰銷見遠峯但願八方春盎盎盡無爭鬥卽爲農元夜鰲山月在滄江冷蛟室潮生貝闕寒閒卻錦囊雙鳳管玉人何許﹝處﹞夜漫漫新歲次韻答沈存齋滿卜今年見小康莫疑筮短復龜長野鷗久識滄洲趣海隺終期寥廓翔日轉華夷蟠淑气春回艸樹發天香先生自種門前柳已似新鵝與酒黃心遠樓爲澣上人賦並發同席鄭明府一咲東吳勝地黃山麓北海上人心遠樓閒愛白雲飛海嵪靜聽春雨過滄洲復公詩好不可壓鄭老官余曾共遊薺滑筍肥加晚﹠﹟62769﹔﹠﹟63140﹔卞得參世外有揚州雪蓬軒爲式上人賦憶棹扁舟渡海東海風吹雪灑寒蓬怳如屋裏生虛白誰共無邊說幻空暫對鷗盟忘綠渚更探龍藏入珠宮而今別在靑巖半戲玩雲泉去住同大方上人嘗遊雲間泛舟觀海晝夜趺坐蓬窗之而心辭神會所謂水厓鐵樹造證有獨得之者非世之人所可識其槳而自樂也及歸隱靈巖山中縳芧爲修定之所因自扁曰雪蓬軒蓋將志夫不忘其所得之從來耳新公仲銘乃爲文以記其事龍華樵過之因賦詩資一咲云閼逢執徐浴佛日贈黃山人按淅重研四十年眼空歷歷好山川乘龍起伏成形似大塊渾淪豈變遷路繞腳跟千里健瀾翻舌底九河懸把詩長嘯出門去又踏春風何處船送澣北海上人住靈巖寺昔到吳王避暑宮靈巖寺在半天中霸圖終入黃池會山勢猶紆紺宇雄一厺豪莘千古夢數聲啼鳥百花風髙人好坐琴題王生所畫春山圖山中幽事夢不盡愛我王生每畫之春及把犁耕綠野晚來攜甕汲淸漪桃花泛處漁舟杳藤刺長時鳥道危四十漂淪歸計拙一看一畫一題詩紅梅引次韻用發壺中老人一笑羅浮山下春風來嫣然一咲梅花開東君不是愛顏色玉容重著臙脂堆要令姑射朝天闕丹砂炯暎肌膚潔天人自是實失驚空谷何年見淸絕又如十二飛瓊春酒酲綘紗籠玉尢分明天桃緐杏便麄俗紛紛艷冶徒相爭暗香不斷流丹髓三咽令人消鄙俚莫言春半不耐寒飽浥冰霜不知幾吾生痛飲自得師對花爛醉髙陽池朱顏顧我每如此壺公壺公如何鬢成絲顚倒笑我爲花揚酒巵贈湖州二沈筆生並簡潘隱君沈郎兄弟苕溪客藝絕蒙恬入品流十載舊遊渾似夢一番相見又逢秋扁舟夜雨來滄海滿目風塵易白頭歸去定尋潘處士爲言無事狎羣鷗拜郊臺懷古【遺趾在越來溪上】吳王城外拜郊臺山色湖光共繞回終古翠華隨水厺何年玉牒爲天開斜陽一笛牛羊下細雨千帆云鳥來忠死佞存陏﹠﹟63139﹔尒霸業登臨不盡客典哀望湖亭望湖亭子橫山半水色山光落檻前前輩風流今已矣野人登眺獨淒然隺鳴華表誰同聽犬上東門或更牽漫把一杯消客恨五湖何處別乘船題江臯會飲圖日月摠消杯杓裏江山都落釣船中何人相對苦不飲應是行吟澤畔翁題倪元鎭竹樹圖侵晨好在不梳頭寫此陳篁古木秋淸气逼人甞﹝當﹞不得歲寒誰與說風流題王鳴吉吳江送別圖長向空江嘆別離含毫猶賦畫中詩一聲鳫叫丹楓落思逐東流轉﹠﹟63150﹔舟﹠﹟62692﹔也﹠﹟63151﹔時題醉太白汗漫魚龍窟逍遙虎豹關死生渾托醉何獨夜郎還題施雅山所藏宋周漢國端孝大長公主所題桂花便面手卷後粵稽宋端孝公主理宗立﹝女﹞也其所自題桂花詩便面以碧紗爲襯所織折桂澹然與今﹝冷﹞月輝映自是宮制纖麗絕俗可知而東廬王野叟【名琦字徳玉】所識有云在武林時與故舊劉公仲鼎邂逅恭﹝茶﹞話因及楊中齋附馬事故出此見遺【劉鄜王孫】乃是吾冢婦之母之筆也藏於篋笥凡三十六年而外孫施宜之其先有兄弟並舉進士者有雙桂堂尙在堂扁政與扇合誠可以再爲其後來者讖故裝褫爲捲筆其顚末並制桂香詞於後以予焉且曰貴主題此扇時猶未出合天上淸芬世間何有則如前輩寶重之如此至隆山牟先生賦之有滿身風露不知寒之句尢極淒惋使人一讀無限感慨今雅山處士亦旣老矣所寶外家遺物又幾五十年自謂𨿽獲夜光每棄弗顧而獨護此卷如新不忍厺手時時出以示人諷詠不輟其風韻又可知矣間屬堪賦之惟前代閨門舊物固是罕得然相傳之久殆百有餘年出不出兩家當時遺老又能詳記其事使更千百載足以起人之興懷於無窮若雅山之寶此其意亦有在乎於是追次其韻遂並及而歸之宜乎爲雅山處士字云一一方諸鏡樣團金壺霞量﹝墨﹞豈無端萬年枝上天香盡遺恨靑天碧海寒誰復風流斗鳳團天人丰骨想毫端楚吟番泣銅山淚共灑秋風玉井寒天水雙雙桂影團喜符隹讖上眉端外家丰采今猶在長嘯空山隺髟﹠﹟63139﹔火寒次韻山居六詠起句題山居何所有檐竇過晴雲靈物循常見塵囂絕不聞花間蜂作陣松徑鹿成羣莫怪尋幽約長來避俗紛龍山宛若龍飛舞出羣峯霖雨終須作閒雲或可從蕭條何處寺隱約數聲鍾鯈幻聽經去天花雨九重雜樹帶云栽林間一徑開好鶯鳴不絕獨隺去還來密蔭生靑靄閒花落紫苔爲吟淸晝寂操幾數徘徊絕勝爲人誇山中宰相家瑯玕皆翡翠金彈是枇杷玄圃生奇玉丹鑪養嫩芽孰知方外事不比世間奢乳燕定新巢翾翾過柳梢自來簾幕下不墮綱羅交細雨迷南陌飛花接近郊主家貧好在破屋任人嘲好山看不盡一望一番登崖險森如戟泉甘冷若冰鳴鍾傳下界著屐上髙層不是石槁客何由識老僧石屋爲壞庵褱安在上人賦石屋都無斧鑿痕棺來元是一渾淪借師猊痤盤礡贏開出維摩不二門午日訪沈元圭席上次黃舜臣所賦詩韻一蓑【蓑一作簾】葵錦爛晴霞五色絲虹﹝紅﹞映臂紗玄藥自消頭上雪絳橊誰插鬢邊華茶烹石鼎從【從一作投】施禁詩寫蠻箋學破邪不是西山黃石叟難逢東老地仙家江村漁隱微茫煙水窟窈窕野人家屋裏容書幾門前著釣槎桃花春漲漫桒樹晝陰斜欲問玄眞子棲遲幾歲華遊宋胡少師橫山福壽蘭若次韻書壁每到橫山麓都違濁世氛僧畱夜聽雨我自日看云歷歷前朝寺桓桓給事墳淒涼莫嗟感竹帛已傳聞山家重書壁老農政喜黃梅雨笑我何妨白晝眠竹往自啼泥滑滑稻畦蛙叫鼓闐闐開溝放水將鋤去過嶺看云借屐穿性僻自嫌多懶散空吟未遂卜居篇爲李可道題衛明鉉畫樓臺圖海上相逢憶舊遊更開圖畫說丹丘玉簫吹老人間世獨倚煙霞第一樓送達明善還嘉興鱸魚鱠斫尊元醁阿濫堆成笛政愁昨夜涼風吹得苦莫傳離思入南州王明仲聽雨樓賦華星不可摘飛雨若爲聽忽暝番巴峽兼秋響洞庭甲兵連夜洗絲竹蹔時停幾度銷銀燭沈思賦窅冥題錢舜舉畫蠶桒圖桒中鳴禽巧如鴂吳娘養蠶夜不歇暖雨寒風惱殺人政是江南三四月苕溪遺老白髟﹠﹟63139﹔火翁畫蠶畫葉思春風千金難買吳娘笑故宀﹠﹟63139﹔鳥﹝寫﹞生枝椹子紅題捨弟坊墨竹吾弟頗灑落鳳梢兼寫秋看渠矜老可憐我憶陵州題雲山圖手卷窅窅一帶山沈沈萬株樹著我靜者心獨得看云趣呂彥貞見寄江捨次韻奉答失笑自甘成野老放歌猶復哀王孫十年兵阻西蜀道九月霜雨東吳門缺裂布袍懶適市蕭條苃捨還依村何緣處處無酒賣荷君數來空與論【荷君一作故人】白石先生多逸情寄采好句如彌明空江落木秋正木流水行雲日自生神人忽張洞庭樂老將復捷燕山兵雄深雅健何可得我一把詠身如輕石湖舊苑【六言】望湖亭子淒然不似當年風景畫船空載梅花誰唱暗香疏影題陸季弘碧木﹠﹟63139﹔兆花別是一枝春飄然似玉人東風仍滿面絕不染紅塵題章橫塘諼花宜男爛著花不似王孫艸莫弔蝶空狂番令惜春老題秋山樓觀圖萬朵芙蓉在屋頭白雲堆裏見層樓題詩忽憶雲門寺幾度尋僧八月遊湖村夜泊【人多逃亡】歲晚過湖邊緣村夜泊船數家余破屋幾度斷炊煙病犬驚籬罅饑烏叫樹顚問津無處所寒月照人眠震澤汪洋巨澤控三吳不爲黃池入版圖大禹功成遺鼎在夫差侈極故臺無淍靈尙護龍潛窟國色才銷鹿臥蕪神物在川輝日月生民終古槳涵煦潯南書事偶卽潯南地川原路欲蕪老翁行乞食稚子幼難扶未放開河卒猶差守戍夫爲農那可卜愁我在江湖訪潘公穎潯南隱居去歲途逢歲欲䢐今年歲晚訪潯隅頭顱未老心還折世路多艱事屢殊知子淮南思桂樹愁子劍北問桒株閒情廿載渾依舊卻笑虞翻走畏途次韻寄韓景中離愁迢遞每相干勁艸支風也是寒切莫憑髙嘆搖落舉頭見日是長安世路羊腸不可之彊將情緒托新詩素絲黃黑岐南北政是長悲痛哭時寄黃髙士隺巢五年不見黃髙士﹐孝行如君豈得之﹝知﹞阮籍再生應有愧顏丁不死孰同辭瀧岡表在渾撍涕陟屺詩成重所思莫怪剡溪船不到石尢風阻未堪期登穹窿山訪學仙張袁二道士穹窿絕頂訪仙居燕坐髙人石不如一點紅鑪飛白雪大千碧海掣金魚坐看日月渾淪轉咲指華夷寥廓虛我亦飄飄生羽翰不奔塵世五侯車山家看花折得山前數樣花瓦瓶隨意貯山家【一作亂插置山家】香沾昨夜三更雨紅帶朝陽五色霞不用燻籠蒙獸錦絕勝肌玉護蟬紗長安道上風塵暗把酒看春復嘆嗟題畫小景【六言】綠水金塘馬健靑山紅樹烏鳴策策吟鞭遠指蒙蒙花雨新晴題大癡道人黃子久畫關山疊嶂圖老癡作癡便癡絕畫山畫樹畫若鐵想從憶昔少年遊飽在燕山度霜雪重關復道壓層巒萬水千山咫尺看只今無復黃知命脫去人間行路難題靑山白雲【二首】幽人臥春曉四山雲气迷閒門花任落叫殺護林雞人家靑樹合僧寺白雲封誰共詩翁住夕陽聽晚鍾盤門【六言】爲【爲一作南】雨廟前霜柏闔廬城下寒潮風雨扁舟經過傷心無復吹簫宿黎裏普濟院書壁懷南邦長老空花室裏聽淸秋身世俱忘得自由風雨蕭條來北竇蒹葭瑟縮響南洲瞿曇諭法開金像禪衲當機盡﹝豎﹞玉樓卻話西余山下客在川何不掉歸舟瞻云操維蒸之麓兮蔚乎蒼蒼英云下被兮吾親永藏雨露沾濡兮焄蒿淒愴嗟親之逝兮其何以注瞻云之興兮泛乎喬林慨思吾親兮憂集於心烏翩翩兮旦止猨啾啾兮夜吟灌郁椒兮澈泉之下泣松楸兮零於宿莾憾﹝慨﹞吾生兮茹玆荼苦抱終天兮終古釣魚操瞰滄江而盤礡閱浮雲之捲紓物悠悠其永逝吾何心而釣魚滄浪操孺子鼓枻作泛滄浪猗毋泊我舟通汗漫猗毋遏我遊彼湛湛猗旣玄以黝物擾擾猗其盍以修夫滔滔猗吾寧與休孰知我猗不我爲儔嘆自取猗籨者惟由題陳愼獨所畫竹樹圖爲嗟玉樹埋黃土見畫題詩卽斷魂健筆淸眞如宿昔滿林煙月對黃昏汗漫遊與姚子靜錢公權璧上人同賦我亦身從汗漫遊逍遙海上覓玄洲徧探龍藏三十界一駐鸞笙五百秋不用靈槎通絕域底須神駿蹴昆丘臭帑【夏】卽是人間世誰共蜉蝣樂未休吳伯常家看桃花二月一日走海涯吳生邀我看桃花重尋玄都定何日且看赤城俱是霞此番開顏阿母喜他年得子小兒誇蜂衙蝶陣渾擾擾何處春來有汝家如舟亭爲沈子和氏賦【松曹翁書扁】東老作亭東海頭開窗盤礡坐如舟花飛油﹝酒﹞幔云髙捲竹暎書簽水亂流畱客可看淸剡雪李仙應過洞庭秋只從占得漚波綠卻咲王孫賦遠遊錢公權席上次韻捲地東風暗落花倚風聊側帽檐紗十分春事都成夢半百年華只漫嗟詩酒縱憑知己誚才情渾好著誰誇考功宅畔潮通海便欲乘桴莫問家書贈公權今年海上逢錢起日日題詩句法新謂我欲髙東漢士多君恰到﹝合﹞盛唐人扁舟共泛心相得髙榻長懸意獨眞惟待吹噓上天去不知何地有通津次韻答公權見貽之句一日風塵澒洞時百年身世轉堪悲豈無懷抱同千古誰共登臨望八垂爲客澷投鸚鵡賦傷春多在杜鵑詩窮途覆轍遲回久莫道爲輪不用規次韻答阮維則蹇予十載漂淪客柰此一春風雨何泥沒畏途人迹斷艸掀荒屋漏痕多長懷鳥道行行險卻看騾綱事事駄萬里窮愁蓬阮籍竹林𨿽近未能過題蘇小小眞錢唐江上月如眉楊柳新生二月時兒得當年美人面東風一曲麗春詞題夾竹桃畫畫眉翠袖籠顰怯曉寒欲妍花兒苦無遄黛蛾拂得春山遠不負飛鸞桂影團爲弘行者畫萱艸弘兄身在空華室夢幻無邊苦憶親要認東風眞面目宜教重見北堂春爲矢﹠﹟63140﹔見侍者畫天臺圖風雨祇園夜寂寥對僧然燭畫山椒眼明認得天臺路有个行人到石槁題十六應眞圖人人見自有神通步步都行怖畏空不是腳跟能蹋實如何到得大江東澄江季丙卿畱飲客邸一勺錢溪水手年澄客心風塵增感慨山水倦登臨處處羣遊在林林眾木森持杯騁懷思還斾聽佳音爲季丙卿題衛明鉉所畫咒錢出井圖神仙好幻術驚世更駭俗咲移天地入壺中大塊輪囷等珠粟葛仙煉丹世所傳咒錢出井飛上天長生久視亦已矣此事一說經千季衛君亦是丹丘子與我何﹝論﹞交脫生死昔年李仙差可耳雅好樓臺今畫史孤云處士騎鯨去文皇欲官挽不住霧帶云裾盡屬君艸艸落筆成天趣季鄕何由得此圖欲寫仙公煉丹處井气空明泄海寒丹光錯落窺天曙蝦蟇秋飛老桂輪子規夜叫長松樹季卿父烈丈夫季過五十山澤曜手授﹝援﹞神農之百艸口誦軒轅之古書回生起死奪造化陰徳邁種爲菑畬膏肓二豎爲哭泣何物五麼能揶歈一道澄江自西下十年賣藥畱東吳花飛苑樹秋霜薄葉落江楓夜雨疏每尋翁生說烹煉更得困老稱名譽只今又逢東海上咫尺蓬萊隔煙浪便持此畫問安期舉手人間謝塵坱成都使君王季埜席上次韻奉呈僧巢初庵雲林玄素子素諸公隱者分湖住髙士雲林棲蒹葭散汀看鷗去桃花隔屋聞雞啼每同杖屨踏春堤詩筒酒榼前後提公子風流乃相愛縷引嬋娟生靉云﹠﹟63140﹔建纖歌細舞交驩從翠璫玉佩花籠蔥蘭亭之下暮春會飛觴列坐千載同莫訝眉山長帽翁髙譚雄辯顏酡紅頹然自謂謫仙侶欲舉萬象超鴻蒙丹丘子陶朱公人間歲月駒過隙不飲莫待兩鬢成衰蓬君不見東風曉作梨花夢白雪飛來已半空贈筆生施廷用苕人藝者多藝筆馮陸當年稱第一馮陸之前漫有人良工若个當儔匹吳興遺老舊王孫憶昔被詔遊帝閽白玉堂中畱補衮馮也陸也此日其藝皆其倫【倫一作掄】玉堂仙去馮陸死遂有時名落人耳後來溫生楊生皆擅場鄕裏而今有孫子幾家有藝如有田侯門曳裾筆滿船先生兄弟懶歸去更有施生爭後先施生施生良獨苦一棹江湖正風雨雪滿頭顱塵滿髯過我煙江闔廬浦吾儕自顧非華陽奚足爲爾分彊良聊復臨池掃硬黃雲煙脫手生光芒快馬追風忽當陳銛戈利劍森交張跳龍臥虎畏顚素便欲掇出參【參參同】鍾王甫知老髯絕藝得精法差可辟易數輩又於陸也相翺翔宣州兔越州竹愼勿貪書痙筠簏竹已廢萌茁免亦飽狼腹春管秋毫取次生應待山中气淸肅作歌贈君歸計促不足傳人諭珠玉重來過我煙江曲爲君展破漚﹝鷗﹞波綠題柯參書竹秋風來蒼梧白日照九疑不見湘夫人一枝空淚垂海上靑瑯玕曾持天上看蕭條風雨夜誰拾鳳毛寒題天臺王思齊雪溪詩卷憶昔山陰訪戴船滿溪晴雪思茫然重遊想得前時夢春水桃花別有天題柯博士竹後主錯刀無復見長公珠玉竟荒涼風雲盡捲篔簹谷若个知君葉葉長饞守風流淸且貧珊瑚都入柰垣春奎章博士承恩日一一臨池寫得眞題黃道人畫垢面野人頭似雪畫山應復畫衝茅幾株五老峯前樹个个如雲可結巢茅經歷之嘉興道過埜寓因贈省郎南郡之官去百里豈驚行路難不謂埜人疏世務漫勞舟檝木﹠﹟63140﹔羲江幹沙汀寂寞浮鷗冷城郭蕭條勁艸寒自古循良須贊畫好垂竹帛向人看題廬益修水仙盧郎吹笛向漚波夢裏曾瞻帝子何一自美人遺玉佩至今南浦月明多用韻賦王明仲分菊就地分花入瓦盆南風吹雨晝皆皆幾時簾幕秋香滿看引飛來埜蝶魂答鄭長卿以書見貽滄江梅子雨絲絲谷口書來念遠期愛道不官耕隱去但悲風木起哀思畱客聽琴樓中伯也【也一作牙】興不淺座上中郎心欲歸晚蝶幾番和夢厺秋鴻逐段拍波飛重贈潘公穎歸越煙塵瞇目柰愁何柳色寒深臘未過把酒送君離思遠揚帆過浦亂山多到家立雪看修竹涕泣臨風廢蓼莪若解棲霞踐霜露年年湖水綠生波安素處士疇隱次鄭遂昌韻滄海揚塵澒洞時荒荒白日閃朱旗田間勿怪小結屋世上更誰能采芝煙雨荒村歸牧監風波極浦見漁師淸晨出耕晚入息三尺黃魚足辦炊遺陳童子湧金門外秋如誨咲指靑天白玉盤此地別來添兩歲姮娥還怯夜潮寒倚樓次韻江樓獨倚送斜暉水盡天南鳥獨飛風信晚潮吹酒醒頭無炎汗濕綀【綀音蔬薴屬出江州洞】衣隺瓢靑城黃仙師四海徧行腳東觀滄溟萬里餘到時兩鬢秋蕭索手中嘗持一隺飄言是太古開花萼偃蹇渾無斧鑿痕分明洞有煙霞爍靑田一種至今無溟渤昆侖任抄掠一從箕泉遭棄置使向華表爲棲托自入行囊不計春長懸日月同飄泊彈絲或奏太古調只與此瓢相對酌醉將北斗挽天潢肯把此飄分兩勺君不見伯牙絕弦無知音卞和獻璞遭殘虐世間俗子眼眵瞎有耳徒能聽管鑰安知老大葫蘆生小謫乾坤自成噱林屋洞口種橘李山人平生讀書得眞槳自是西周老聃姓抱一沖虛不雕琢仙翁豈非無懷民大道向出羲皇若禹穴南來一邂逅握手談咲如舊識昨以此瓢今可遺臨別要卽重然諾謝之拂袖去意若全落魄人山得之不敢卻左懸右佩貯靈藥有時﹝掛﹞向靑厓間脫屣捫蘿坐盤礡月明遼海夜生寒夢繞秋空只足躍邇來作者歌隺瓢競說山人瓢不惡長謌短句我亦有雨露雲煙詎穿鑿我歌不鑿瓢愈奇山人之名愈充擴李山人莫驚愕我亦靑城丈人客昔年西來覽丘壑幾回晞髟﹠﹟63139﹔火太霞顚至今尙負山中約瓢乎瓢乎爾知否一夕風髙起朔漠瀟湘洞庭木葉落爾今不蔓縱爲瓢徒向人間受纏縛何當從今只化隺何當從今只化鶴爲我戞然飛鳴一萬里長風浩浩翔寥廓愛日堂爲於仲和賦於君之家臨具區躬耕把釣何勤劬爰作新堂奉親樂嬰啼拙舞將驩娛知君采衣嘗自著匪獨樂爾怡妻孥上堂朝夕具甘旨列以羔豕兼蒓鱸稱觴願親百歲壽無由駐日忘朝晡長年樹桒陰滿戶林中夜夜巢慈烏服勞恐辱子事盡生祥不瑞天理符君不見東家萬廈蓄有餘生兒二十不讀書崇朝街裏調鞍馬不肯堂中問起居又不見西家有子懷明珠十年辭家遠遊去天下豪俠相奔趨白髟﹠﹟63139﹔火之親隻眼枯令名旣失身受污於君於君非爾徒於君於君非爾徒山居圖埜人愛山披此圖芙蓉秀色如巨廬莫知昔人結巢處雲松千尺今何如陰厓瀑布落飛磴冷煙石髟﹠﹟63139﹔火生云梳仙家別自有天地乃見樓觀皆瓊琚淋漓澒洞元气濕眾木一脫秋風疏石田得鑱良可鑿縛茒便約幽人居吾鄕靑城十萬里山可樵而水可漁別來不覺幾更攺兩鳥巢樹遺愁予秖今浪一縱萍梗仰觀俯視空走﹠﹟63140﹔咨趄何當歸來老其下白日躬耕夜讀書李龍眠畫馬龍眠居士畫天﹝六﹞馬神妙不在曹嚴下始信天閒有六龍毛骨權奇汗流赭鳳頭錦膊獅子花雄俊豈待奚奴誇騰霜叱撥好頭赤馭气競欲追風沙超驤一个玉蝴蝶蹄如踣金﹠﹟63140﹔截眼燁燁直恐翩翩便飛厺一點春風正揚鬣君不見寧王畫馬花萼樓四海八荒無事秋玉面之驄忽變化開元天子愛之亦莫畱乃知龍媒矯矯不世出自是龍池飛霹靂漢家封疆旣混一天馬西來勞貢錫海宇淸平忘戰敵嗚呼海宇淸平忘戰敵飛雲樓春夜會飲聯句樓外雨蕭騷如何慰寂寥【禋】畫蘭昏﹝花﹞正倚朱履夜從招公子開東閣【敏】先生莫後邀熊徵協呂望鳧舄佇王喬【堪】自尙虞卿壁誰吹伍子簫玉壺承酒酌【禋】銀葉藉香燒亶亶襟懷豁飄飄气宇驕【敏】過秦人罕論適趙客難撩文脈如泉湧【堪】詞源若海潮每看靑玉案長想赤闌橋【敏】就醉翻金縷相期折翠條煙霞同嘯傲【禋】汗漫及漁樵酒勝春衫薄詩成臘燭銷【堪】悠揚通蝶夢瘦損過蜂腰最喜相鄰近【禋】惟憐失路遙幸因投契誼何以答瓊瑤【敏】瑟瑟低檐澑冥冥動斗杓結驩得知已端不負春宵【堪】施架閣池上夜飲聯句【潘公穎明發將歸】槽頭醁醑倒不盡池上梅花開欲齊今日好懷良足慰【谷】百年髙興若爲題銀燈炫席珊瑚爛【敏】采筆聯詩錦繡迷細雨作花檐際【堪】淸歌如縷拍中低渾忘司馬靑衫濕【谷】似聽宮鶯綠樹啼公子金猊燒篤耨【敏】美人犀筯勸駝蹄也知北海能豪傑【堪】況有東方善滑稽腰細舞低番弱柳【谷】手纖杯重壓柔荑先判五夜同傾倒【敏】未信三邊尙鼓鼙倏忽年華梁旦暮【堪】風流人物晉東西江湖空闊鴻偏到【谷】梧竹髙低鳳獨棲乘興放船來笠澤【敏】散愁投轄憶潯溪襟期久矣交如漆【堪】談咲頹然醉似泥潮長空灘移舴艋【谷】雨晴何處看鳧鷖會須髮達攄憂憤【敏】愼勿登臨動慘淒失喜今宵是何夕酒闌起舞忽聞雞【堪】寓目天遠水復遙白鳥獨長往當從息幾人發此天際想贈星史汪淸溪李白有奇句汪倫多好情我無朱紱戀子得淸溪名淸溪在何處白鷗長與盟日夕弄扁舟捲紓一絲輕慣識魚鳥性都忘風雨聲年年使槎到夜夜天河淸誰將支機石更問嚴君平列宿二十八五緯相從衡車杓轉極垣兩眼俱分明客星到何度乃復逢長庚遇子練祁間呼我安期生我本漁者徒廿載江湖行桃源窅難覓馳逐天下兵昨從四川來要掣東海鯨風塵猶澒洞海波不遑寧不見賀季眞把酒聊自傾人徒咲放曠自是安欣榮固窮豈求達但醉不用醒樂天復何疑陶公乃歸耕爲子鼓蘭枻聽我歌濯纓題陸季弘畫竹少年文賦已曾傳畫竹風流老更妍煙雨一竿生筆底珠璣萬个落簾前翛翛雙玉倚空淸翠羽鸞翔裊不停好似皇英愁日算九疑如黛隔秋屏題堅石林上人松下小像一得金剛體自然芙蓉萬柔立靑天如何恰坐雙松下明月寒潭又說禪題教上人所藏石壁髙僧圖了無寒暑與昏朝獨坐松根看閴寥萬丈懸厓顚倒立法身無等劫塵消爲堅上人題石林圖海邊雲气接鴻蒙萬石林中見玉虹八月潮髙秋滿樹看山輸與坐禪翁爲道公題夏山圖紫翠峯巒雲霧裏瓊琚樓觀石林端何人曳杖嵓頭厺不畏松風瀑沫寒題盛子昭畫會琴髙士圖二子彈琴固有期空山石上坐移時至音不著人間聽只許松風澗水知題孟仲良畫中才子圖席帽羸驂抵朔風雪中驅策灞橋東幾時卻向長安道到處題詩蹋軟紅爲範克齊題山水圖魏公枝葉學長年曾逐仙人上九天幾見蓬萊水淸淺歸來畫裏看山川題倪雲林爲薛隺齋眞人所畫竹雲林寫竹如瑯玕我昔愛之長相看鳳皇去矣秋影獨白隺歸來遼海寒次韻戲答堅公木樨靑冥昨夜禦天風采得金丹下月中普散十方香世界莫教鼻觀塞雙筒題嵓壑孤舟圖【六言】我將投棲巖壑愛此松蘿絕塵欲喚滄洲艇子不知黃襖何人題栢子庭畫石菖蒲【四言】蹲此於菟直將爾髟﹠﹟63139﹔貝大嘯一聲風淸月孤老子騎靑牛像【四言】孰知而傳象帝之先始生八十終言五千度關靑年西邁不還若有見者乃猶龍然次韻堅公秋懷曾策羸驂咲獨騫秋風瑟縮楚南天好詩都拾奚囊裏得句頻過佛寺前坐傲浮雲棲亂葉生憎急管雜緐弦而今頭白心如水惟有愁情到極枕﹝邊﹞中秋夜與堅上人東樓看月圓通寺裏看秋月十五潮頭送夜明龍喜金光搖海藏鵲驚樹影弄天泓秖知世界無昏昧不信風雲有變更詩句已成禪卽悟急聽樓上打鍾聲答陳孟章省元文章得失寸心知千載寥寥竟屬誰天象昭回云漢表人文宣朗古今宜鳳鳴阿閣雄諸籟蟬響悲風引一絲知子有才良得意關睢麟筆玩多時陳憲幾年白髟﹠﹟63139﹔火欲成堆千里靑雲未有媒髙論謝顏思變雅遠懷班馬識奇才六朝音響都成選兩漢文章孰可回想是寸心知得失相逢爲我洗煩埃用先叔祖韻壽隺齋薛眞人近以兵避海上會隺齋眞人於練川語及舊遊皆如夢寐因誦先叔祖太史文靖公詩乃爲眞人九月一日生朝賦也今俱客於此復逢此日而誦此詩感懷今昔二﹝三﹞十年伏於是堪不敢無述謹用韻以爲壽云練海秋潮若捲濤遼天得與隺同遨人間不老三花樹天上初兮五色桃甲子每書聊自記姓名千載復誰逃等閒談咲重陽近又向尊前一舉螯薛毅夫靑城文思湧波濤子復長吟海上邀瞻望白雲歌伐木記從瑤水得余桃百年風雅誰能繼萬里煙塵共【共一作借】此逃不是菊花知節序一杯負卻蟹雙螯贈瀞天鏡講師予渡練川寓於大報國圓通寺寺有大藏道場請師主席師錫自雲間適至等﹝寺﹞謂轉大法輪鼓鳴螺震廣闡宗風增輝佛日者矣我今有分得與見聞踴躍喜歡遂成贊嘆義天本無際心鏡奪方諸白月離滄海淸風下太虛扶宗譚般若演教契眞如龍象朝朝集松堂響粥魚次王原吉韻贈石林上人石林蛾海劑傑出大方家說偈缾番水看經席散花秋聽潮信急夜坐月痕斜借問窮源客曾乘幾度槎九日與隺亝眞人飲堅上人東樓次韻樓臺超有界風月到無邊說幻難逃佛憑虛已是仙玄洲生碧艸淨土出靑蓮我愛杯中物來修社裏緣宿堅公房詠髙麗石璢璃【在練川】石燈如仰月雲截水光寒不爲山靈祕應從海若刓中虛長寂照表淨卽空觀絕勝靑藜杖寥寥半夜闌海上丹房聯句秋臯候海月夜宿丹房淸【堪】紫气動瓊戶白光搖素楹【孝思】霜凝萬手杵火伏三足鐺【巽】煌煌豎﹝堅﹞玉井爛爛連赤城【堪】變合鈆永髓交媾龍虎精【孝思】所以靈毓祕服之身形輕【巽】三花常結子一胎忽騰嬰【堪】後天竟不死終古眞長生【孝思】孰云邁周聃政謂淩商彭【巽】乾坤天﹝大﹞莫測日月慳其行【堪】大椿閱春秋微虫嘯昏【孝思】造化幾不息循環互相【巽】天淵一飛躍�冶徒煎烹【堪】道體詎割裂名言孰紛爭【孝思】超然萬物表蕞爾羣目盲【巽】扶搖鯤鵬化坎熖蠅蚋營【堪】疇能較巨細何用﹠﹟63150﹔口﹠﹟62680﹔虫﹠﹟63151﹔辱榮【孝思】巿期旣遁世魯連亦逃名【巽】飛度海水弱鞭馬﹠﹟63140﹔丘石梁平【堪】完﹝浣﹞浣白盤上灩灩金波傾【孝思】犀光微照耀怪狀畢露呈【巽】鰲戴湧突兀鯨奔觸喧轟【堪】靈鼉雜魚膢﹝伴﹞舞若惟能獰【孝思】蜃吐起氛霧豚噴飛沫霙【巽】鮫呈綃錯落蚌獻珠熒晶【堪】一一蒼螭立雙雙赤鯶【尙孝思】何物比目鰈況爾了頭魚﹠﹟63140﹔聖【巽】鱉甲竟六縮蝦蛇難獨撐【堪】飄飄注羽節的皪蜚佩瑛【孝思】琴生躍鯉出王子跨隺迎【巽】龍管碎碣石螺觥吸滄瀛【堪】效此寬大量解以無何酲【孝思】畫然悟忘返歸歟詠遐徵【巽】脫禦鴻蒙气當作款乃聲【堪】謫天本奇術縮地若偶枰【孝思】局蹐頃步勢呼吸萬里程【巽】坐我已幾席咲子猶庭閎【堪】葳蕤覆肺蓋踴躍搶心兵【孝思】齒鼓擊訇坎音鍾叩嘈吰【巽】婆娑髢以髟﹠﹟63139﹔火傲兀瞪而瞠【堪】微吟澀莊籟獨繭繅媧笙【孝思】金﹠﹟63140﹔從琤間金石雰霏亂璣珵【巽】鐵畫逗澑壁牙簽響風棚【堪】驚蛇逐毛穎飛虹捲陶泓【孝思】萬卷在手破五車於腹盛【巽】麼谷應蓍策羅浮證棊枰【堪】果有奕局事豈無髙世情【孝思】室劍商鏤繡囊琴蜀錦頳【巽】得趣始破絕有神終合並【堪】蒸鑪螢暖暖茗釜蠐嚶嚶【孝思】銀絲過行鱠瑪瑙重出豚【巽】神棗異桃核仙芝類蓂莖【堪】瓜開珠﹝犀﹞落瓠橊破珠傾櫻【孝思】紅擘爛於火靑剖圜若纓【巽】丹分盎大橘殷對合抱檉【堪】魁杓落睒睒蒲牢發鈜鈜【孝思】齁鼾摠辟易猛省渾目﹠﹟63140﹔堅目﹠﹟63140﹔夢【巽】孳免罷秋島窗雞候晨鳴【堪】霜結鴛頸瓦燈灺雁足檠【孝思】舞興憵憵起俠气衝衝橫【巽】客豪思橫發童倦嗔屢負【堪】冥搜入右左狂謌錯鏘鏗【孝思】啁啁泣魍魅呱呱叫猱猩【巽】直令東方白盡使神麼驚【堪】予與東海生俱僑練水一日泛舟自楓村塘過葫蘆灣轉桃浦尋欲觀海抵夜月色良白宿昆丘仙丹奇藥飲酒吟詠要予二客聯句記一時遊會焉予愀然曰昔人慨光景子鷦漚蜉螟者有遠遊餘響之悲今吾與客遊子言殆天啔也非卽於是三人倫屬各賦偶語共得字凡六百四十爲韻六十有四句百二十有八命萹曰海上丹房聯句仙者錢巽字公權客生阮孝思字維則予乃靑城山學樵虞堪叔勝也時疆圉協洽九月月望【堪】記戲爲日本僧立恆中題梅花飛厷三千里開過數百春此言誰解得還汝日東人題淵明賦詩圖歸來不負酒並琴幽鳥南山伴好吟一自卷中書甲子釣璜千古不同心贈日本僧立恆中藏主上人昔自日邊來大海猶如渡一杯三萬里程空水觀百千沙界到天臺翻經席上花飛徧曳履林間葉落堆政共長吟好詩句卻言又上鳳凰臺送楊方外法師入上淸山覲乃師祝洞天眞人長年海上賦遊仙又送楊君覓洞天華蓋自來塵世表祝融猶在【一作望】日華邊先生遂赴渾淪約弟子重參槖鑰玄蘿磴夜深捫絕頂素花臺上月當圓爲明仲公子題木筆仕女圖木筆花開春已深十分閨思向誰喫暖風吹破遊絲夢故折瓊芳比素心爲明仲題倪雲林畫東遊久不見倪寬落日秋風海樹寒一个艸堂曾憩息王猷於我憶盤桓參差海樹珊瑚立窅裊風篁翡翠兮尙想君家淸閟合墨池零亂搨鵝羣題衛明鉉所畫嬴女吹簫圖吹動簫聲萬籟稀飄飄風露濕仙衣采雲飛斷秦樓月卻跨靑天五鳳歸題明鉉畫子晉吹笙圖髟﹠﹟63140﹔火翁我欲歸耕從杖屨共歌擊壤樂淳風題季丙卿見示前輩陸子方先生義齋廉使所著乃伯父季吉甫傳並詩季父醫名播昔年寸心行義契蒼天如扶槁朽顚厓裏盡起春風造物前盧扁神奇端復並機云文字固當傳至命遺澤流諸子猶似澄江注百川看帆襄陽丘彥章僑居笠澤數年辟小軒與搖成江直風颿沙鳥如在幾席間余嘗爲扁曰看帆而爲之記今從海上還重過軒中畱住屢﹝數﹞日乃相徘徊間而鄕情客思共有感焉故復賦之以詩煙波江上使人愁【崔灝句】嬴得開軒作臥遊應事千帆來裊裊復同孤鳥去悠悠遲回星斗寧攙落快踏風雲不暫畱瞬息安危由逆順轉看身世亦同謀蚤覺浮生類轉蓬江湖元不恨西東十年斂迹居林下萬里遊情付夢中開闔豈嫌梅子雨往來難信石尢風靑山坐老堆黃髟﹠﹟63140﹔火柰爾滔滔泣路窮一日幾番云作陣百年都若蟻旋堆南金逐翠登燕埒北罽隨貂到楚臺采藥已將童女厺浣紗曾送美人來名奔利役何休歇日落長天數去回巾袂翩翩隺背仙玉笙吹滿泬寥天碧桃花上春風度應是人間五百年題王生畫幀薄命長乘海上桴展圖驚見好林廬明年若遂歸耕計牛角角﹠﹟63140﹔翏觩管掛書題諸葛武侯艸廬像天挺神明不世姿當時出處系安危三兮事埶勞籌筆﹝畫﹞未出隆中也自知埜人家埜人還住野人家好在山顚與水涯不以紅塵千世事卻於靑艸識年華門前夜雨生新漲屋上春風捲落花只有漁樵來會酒謌呼每到月西斜題朱澤民畫釣圖【六言】泛輕舠兮釣渚歌滄浪兮自取不知所讀何書竟相忘於魚水施宜之處士隱雅宜山中守先人塋與堪先隴爲鄰承寄柳道傳博士所撰其墓銘見示因詩奉詶雅宜山在玉遮東聯絡諸峯眺望中一自隹城封馬鬣長時神气接鴻蒙穹碑述徳金門彥髙隱承家白經過灩澦泛瞿唐天險何如地險長我愛越山投剡曲君看吳水憶襄陽季鷹思鱠乘髙興司馬捺書念遠鄕不是煙塵迷錦裏也還鷗燕逐牙﹠﹟62677﹔﹠﹟63140﹔嗇題吳江孫氏先小隱湖樓太湖三萬六千頃小樓尋常盈丈間髙情自寄煙水闊長嘯不驚鷗鷺閒白日看云當檻過淸宵放月照琴還誰家燕子空撩擾惟待秋風墜綠鬟悼堅上人幾度扁舟過練川上人邀我佛樓前聽潮倚柱秋聯句待月鉤簾夜說禪身世等空前日夢影堂虛設故時筵如何卻說心頭事再結三生石上緣【此師之遺語故用爲落句】題江山臺觀圖何處瓊琚歌舞臺重重金碧向江開杖藜漁艇吾偏愛誰在崎嶇浩蕩回爲立上人題雲山欲雨捲白雲不作雨作雨但霏微長唵靑山路惟教翠濕衣題佛圖澄應趙故實捲喃喃說偈水缾空愡愡山河夢寐中莫怪現前持故畏水西千載報春風題朱叔重畫山水捲婁東朱叔重滿卷畫雲煙過越乘山轎歸吳放埜船危峯蒼鶻上遠樹白鷗前每愜幽尋意題詩爲爾傳題盛子昭臨吳興公溪山釣舩圖著我春江聽雨眠漚波亭下水如天當時度得參差玉吹起春風滿釣船題倪雲林畫天末遠峯生掩冉石間流間絡寒淸因君寫得三株樹忽起孤云埜隺情題李安忠猿鵲圖啼猿靈鵲賦難工皎峽月河星思未窮誰向楚臺愁寂寞想趍巖殿卻知風題月夜泛湖詩卷醉裏誰吹碧玉簫瀟湘明月泛蘭橈一時髙興都難遏萬里靑冥便欲飄風水龍吟秋裊裊星河鷺起夜迢迢漢槎嬴節成何似不及空謌度次寥題王叔明所畫巖居羅漢金錫曾飛海上峯歸來巖窟坐蒙茸已采娑竭諸人藏幾度長安半夜鍾席上銜花馴雜鳥缽中聽法隱降龍寫眞畫變還摩詰應爲人間嘆未逢分題賦得任公釣臺送王允剛歸義興任公有釣臺陽羨西門道六朝去已遠一守稱絕倒無事每蕭閒於焉事幽討惠政寔已多昔民仰蒼昊至今釣遊處水淸山亦好雲天日爲旗埜樹春如葆魚鳥識風流江山見文藻王孫遠遊歸淒迷思芳艸壯气溢前修我當論懷抱出處可探奇有志莫易老【任昉字彥升蕭梁時嘗爲義興守】雨中遇同川訪王性中齋居寓宿話舊天時人事應推遷十別俄經二十年華屋幾空玄鳥計滄江重對白鷗眠前程擾擾三叉路往事滔滔百道川共話平生夜來雨故人髙榻未虛懸次韻奉畣性中華館春風昔往來翻成卓【卓一作車】鞅逐塵埃狂遊自訝飛龍劍落魄渾忘化鴿杯天地一漚身未老關河萬里路還開欲將短笛吹隺調又惜江城玉樹梅九斗羣峯飛翠寒仙人居處最髙安每看直下滄溟小長立危尖宇宙寬一自兩鳧從遠邁數番雙鯉奉餘歡而今帶月吹笙去海晏塵淸更不難讀饒介之遺徐允中書介之善張旭懷素書玅一時人往往爭得之以爲奇玩具得意超邁之筆而徐所蓄尢多故乃裝輯成捲視若名言世瑤然皆務誇張矜滿之辭略無一語能及國及民如雲當年僕過吳陵時知有諸豪傑今日乃得爲刎頸文交何也以气相感爾又云允中人傑肯與僕領此夙志矣噫觀夫此得不爲果亡必敗之讖卽今此卷散落民人間使人一展覽便殊不滿揮毫艸艸入顚狂歲月猶題破國前郭隗不言才漫爾田單失計事徒然穴中虎子終探物夢裏麟兒應詫賢摠爲有生鍾禍讖絕憐無處托樓棲然兵革後送周伯昂歸義興城郭已皆非人煙觸處稀莫言前度事但得一舟身歸妻子全當喜鄕鄰在可依孝侯還有廟再拜勿歔欷題趙松雪浴馬圖澡浴霜寒帶月嘶皎如飛雪度春泥圉人不可輕調禦馭花萼樓前曉仗齊題顧定之畫二筱【六言】匪闒翣之老稚伊翩翻之羽翹戾九天而披拂遲一气之扶搖題諼花圖一自北堂風雨深諼花萎矣思難任而今畫裏愁題句重感春暉寸艸心遺陳生士起故人違我作仙遊世上應無百尺樓一見鳳毛翚五采尙思談咲說吳鉤題趙魏公揩癢馬久忘爬刷向河汾抵樹摩身動晚云千載有誰憐駿骨展圖空憶李將軍題顧定之竹錄事官常州政是太平日想得鳳凰枝抓髯揮采筆直節應承雨露恩五色之云護子孫而今飛向南閩厺搖蕩春風化墨痕海岸圖海岸水西流看山正倚樓迢迢煙九點咲指是齋州畫隺篇爲陳叔介賦伊誰畫此隺千載遺陳生飄飄有仙气相顧移蓬瀛髙吭修脛若長鳴磊落昂藏睨太淸思陵霄漢不飛去若有待者臺階平羣眞昔朝上帝所郁羅蕭臺隔風雨鸞驂鳳馭自鈞天卻載瑤笙來下土寥廓餘音世罕聞聾聽瞽辧徒紛紜南嶽眞人旣遠邁五色雲霞散華蓋棊聲一響闌干空人境皆非城郭在自脫紅塵世綱中直來玄圃滄洲外陳生一從魏伯陽上虞學道期翺翔棲眞笠澤瑞云觀長對此隺懸齋房坐讀參同玩周易造化機關洞探賾乃知薛公畫向通泉壁十一通靈今絕迹故爲此隺成愛惜孰云道士靑城客久欲歸赴玉局奕但畱壁間箭一隻海塵茫茫薄日色何天一方來嘆息便衝碧落萬里展雪翼圖南不使鵬先得題竹樹圖送陳君玉歸呂城煙枿風篁亂墨痕依稀兒得項南村歸耕布谷應啼晚好在春陰護子孫虞山人鼓枻槁閒嘗謂汲古所刻多訛字惟鈔本獨善此汲古閣鈔本也不特底本異常而筆畫皆得篆隸義若較書如埽落葉旋掃旋有也雍正丁未四月十日較宋賓王記

