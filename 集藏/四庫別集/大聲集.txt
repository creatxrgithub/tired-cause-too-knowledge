驀山溪芳菲葉底﹐誰會秋江意。深綠護輕黃﹐怕靑女﹑霜侵憔悴。開分早晚﹐都占九秋天﹐花四出﹐香七里。獨步珠宮裏。佳名巖桂﹐卻是因遺子。不自月中來﹐又那得﹑蕭蕭風味。霓裳舊曲﹐休問廣寒人﹐飛太白﹐酬仙蕊。香外無香比。

三臺見梨花初帶夜月﹐海裳半含朝雨。內苑春﹑不禁過靑門﹐禦溝漲﹑潛通南浦。東風靜﹑細柳垂金縷。望鳳闕﹑非煙非霧。好時代﹑朝野多歡﹐徧九陌﹑太平簫鼓。乍鶯兒百囀斷續﹐燕子飛來飛去。近綠水﹑臺榭映秋千﹐鬥艸聚﹑雙雙遊女。餳香更﹑酒冷踏靑路。會暗識﹑夭桃朱戶。向晚驟﹑寶馬雕鞍﹐醉襟惹﹑亂花飛絮。正輕寒輕暖漏永﹐半陰半晴暮。禁火天﹑已是試新妝﹐歲華到﹑三分佳處。淸明看﹑漢宮傳蠟炬。散翠煙﹑飛入槐府。斂兵衛﹑閶闔門開﹐住傳宣﹑又還休務。

木蘭花慢恨鶯花漸老﹐但芳艸﹑綠汀洲。縱岫壁千尋﹐楡錢萬疊﹐難買春畱。梅花向來始別﹐又匆匆﹑結子滿枝頭。門外垂楊岸側﹐畫橋誰系蘭舟。悠悠。歲月如流。嘆水覆﹑杳難收。憑畫欄﹐往往擡頭舉眼﹐都是春愁。東風晚來更惡﹐怕飛紅﹑拍絮入書樓。雙燕歸來問我﹐怎生不上簾鉤。

失調名昔年曾共黃花酒﹐一笑新香。

安平樂慢瑞日初遲﹐緒風乍暖﹐千花百艸爭香。瑤池路穩﹐聞苑春深﹐雲樹水殿相望。柳曲沙平﹐看塵隨靑蓋﹐絮惹紅妝。賣酒綠陰傍。無人不醉春光。有十里笙歌﹐萬家羅綺﹐身世疑在仙鄕。行樂知無禁﹐五侯半隱少年場。舞妙歌妍﹐空妒得﹑鶯嬌燕忙。念芳菲﹑都來幾日﹐不堪風雨疏狂。

別瑤姬慢可惜香紅。又一番驟雨﹐幾陣狂風。霎時畱不住﹐便夜來和月﹐飛過簾櫳。離愁未了﹐酒病相仍﹐便堪此恨中。片片隨﹑流水斜陽去﹐各自西東。又還是﹑九十春光﹐誤雙飛戲蝶﹐並采遊蜂。人生能幾許﹐細算來何物﹐得似情濃。沈腰暗減﹐潘鬢先秋﹐寸心不易供。望暮云﹑千里沈沈障翠峯。

快活年近拍千秋萬歲君﹐五帝三王世。觀風重令節﹐與民樂盛際。蕊宮長春﹐洞天不老﹐花艷蟬輝﹐十里照春珠翠。鬧羅綺。遙望太極﹐一簇通明裏。鈞臺奏壽﹐蓬山呈妙戲。六宮人來﹐五雲樓迥﹐風送歌聲﹐依約睿思聖制。

卓牌兒東風綠楊天﹐如畫出﹑淸明院宇。玉艷淡泊﹐梨花帶月﹐胭脂零落﹐海棠經雨。單衣怯黃昏﹐人正在﹑珠簾笑語。相並戲蹴秋千﹐共攜手﹑同倚欄桿﹐暗香時度。翠窗繡戶。路繚繞﹑潛通幽處。斷魂凝佇。嗟不似飛絮。閒悶閒愁﹐難消遣﹑此日年年意緒。無據。柰酒醒春去。

明月照髙樓慢平分素商。四垂幕﹐斜界銀潢。顥气通建章。正煙澄練色﹐露洗水光。明映波融太液﹐影隨簾掛披香。樓觀壯麗﹐附霽云﹑耀紺碧相望。宮妝。三千從赭黃。萬年世代﹐一部笙簧。夜宴花漏長。乍鶯歌斷續﹐燕舞回翔。玉座頻燃絳蠟﹐素娥重按霓裳。還是共唱禦制詞﹐送禦觴。

武陵春燕子飛來花在否﹐微雨退﹑掩重門。正滿院梨花雪照人。獨自个﹑怯黃昏。輕風澹月媲消魂﹐羅衣暗惹啼痕。謾覷著﹑秋千腰褪裙。可憐是﹑不宜春。

芰荷香小瀟湘。正天影倒碧﹐波面容光。水仙朝罷﹐間列綠蓋紅幢。吹風細雨﹐蕩十頃﹑浥浥淸香。人在水精中央。霜綃霧縠﹐襟袂收涼。款放輕舟鬧紅裏﹐有蜻蜓點水﹐交頸鴛鴦。翠陰密處﹐曾覓相並靑房。晚霞散綺﹐泛遠淨﹑一葉鳴榔。擬去盡促琱觴。歌云未斷﹐月上飛梁。

長相思一聲聲﹐一更更﹐窗外芭蕉窗裏燈。此時無限情。夢難成﹐恨難平﹐不道愁人不喜聽。空階滴到明。

長相思短長亭﹐古今情﹐樓外涼蟾一暈生。雨餘秋更淸。暮云平﹐暮山橫﹐幾葉秋聲和雁聲。行人不要聽。

南歌子梅夏暗絲雨﹐麥秋扇浪風。香蘆結黍趁天中。五日淒涼今古﹑與誰同。

春艸碧又隨芳緒生﹐看翠霽連空﹐愁徧徵路。東風裏﹐誰望斷西塞﹐恨迷南浦。天涯地角﹐意不盡﹑消沈萬古。曾是辛別長亭下﹐細綠暗煙雨。何處。亂紅鋪繡茵﹐有醉眠蕩子﹐拎翠遊女。王孫遠﹐柳外共殘照﹐斷雲無語。池塘夢生﹐謝公後﹑還能繼否。獨上畫樓﹐春山暝﹑雁飛去。

昭君怨春到南樓雪盡﹐驚動燈期花信。小雨一番寒﹐倚欄桿。莫把欄桿倚﹐一望幾重煙火。何處是京華﹐暮雲遮。

昭君怨一望西山煙雨﹐目斷心飛何處。天外白雲城﹐幾多程。謾記陽關句﹐衣上粉啼痕污。隴水一分流﹐此生休。

尉遲杯慢碎云薄。向碧玉枝綴萬萼。如將汞粉勻開﹐疑使柏麝薰卻。雪魄未應若。況天賦﹑標艷仍綽約。當暄風暖日佳處﹐戲蝶遊蜂看著。重重繡帟珠箔。障穠艷霏霏﹐異香漠漠。見說徐妃﹐當年嫁了﹐信任玉鈿零落。無言自啼露蕭索。夜深待﹑月上欄桿角。廣寒宮﹑要與姮娥﹐素妝一夜相學。

梅花引曉風酸﹐曉霜幹﹐一雁南飛人度關。客衣單﹐客衣單﹐千里斷魂﹐空歌行路難。寒梅驚破前村雪﹐寒雞啼破西樓月。酒腸寬﹐酒腸寬﹐家在日邊﹐不堪頻倚欄。

雪明鳷鵲夜慢望五云多處春深﹐開閬苑﹑別就蓬島。正梅雪韻淸﹐桂目光皎。鳳帳龍簾縈嫩風﹐禦座深﹑翠金間繞。半天中﹑香泛千花﹐燈掛百寶。聖時觀風重臘﹐有簫鼓沸空﹐錦繡匝道。競呼盧﹑气貫調歡笑。暗裏金錢擲下﹐來侍燕﹑歌太平睿藻。願年年此際﹐迎春不老。

訴衷情一鞭淸曉喜還家﹐宿醉困流霞。夜來小雨新霽﹐只燕舞風斜。山不盡﹐水在涯﹐望中賒。送春滋味﹐念遠情懷﹐分付楊花。

鈿帶長中腔簇眞香﹐似風前拆麝囊。嫩紫輕紅﹐間斗異芳。風流富貴﹐自覺蘭蕙荒。獨占蕊珠春光。繡結流蘇密致﹐魂夢悠揚。气融液散滿洞房。朝寒料峭﹐殢嬌不易當。著意要得韓郎。

鳳皇枝令人間天上﹐端樓龍鳳燈先賞。傾城粉黛月明中﹐春思蕩。醉金甌仙釀。一從鸞輅北向﹐舊時寶座應蛛网。遊人此際客江鄕﹐空悵望。夢連昌淸唱。

醉蓬萊正波泛銀漢﹐漏滴銅壺﹐上元佳致。絳燭銀燈﹐若繁星連綴。明月逐人﹐暗塵隨馬﹐盡五陵豪貴。鬢惹烏雲﹐裙拖湘水﹐誰家姝麗。金闕南邊﹐彩山北面﹐接地羅綺﹐沸天歌吹。六曲屏開﹐擁三千珠翠。帝樂◇深﹐鳳鑪煙噴﹐望舜顏瞻禮。太平無事﹐君臣宴樂﹐黎民歡醉。

憶少年隴云溶泄﹐隴山峻秀﹐隴泉嗚咽。行人暫駐馬﹐已不勝愁絕。上隴首﹑凝眸天四闊。更一聲﹑塞雁淒切。徵書待寄遠﹐有知心明月。

憶秦娥千里艸﹐萋萋盡處遙山小。遙山小﹐行人遠似﹐此山多少。天若有情天亦老﹐此情說便說不了。說不了﹐一聲喚起﹐又驚春曉。

憶秦娥天如洗﹐金波冷浸冰壺裏。冰壺裏﹐一年得似﹐此宵能幾。等閒莫把欄桿倚﹐馬蹄去便三千里。三千里﹐幾重云岫﹐幾重煙水。

臨江仙寒甚正前三五日﹐風將臘雪侵寅。彩雞縷燕已驚春。玉梅飛上苑﹐金柳動天津。◇◇◇◇◇◇◇﹐◇◇◇◇◇◇。◇◇◇◇◇◇◇。春盤共飣餖﹐繞坐慶時新。

戀芳春慢蜂蕊分香﹐燕泥破潤﹐暫寒天气淸新。帝裏繁華﹐昨夜細雨初勻。萬品花藏四苑﹐望一帶﹑柳接重津。寒食近﹐蹴踘秋千﹐又是無限遊人。紅妝趁戲﹐綺羅夾道﹐靑簾賣酒﹐臺榭侵云。處處笙歌﹐不負治世良辰。共見西城路好﹐翠華定﹑將出嚴宸。誰知道﹐仁主祈祥爲民﹐非事行春。

