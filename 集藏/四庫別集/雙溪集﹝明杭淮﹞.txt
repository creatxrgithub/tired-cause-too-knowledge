

欽定四庫全書

集部六

雙溪集

別集類五【明】

提要

【臣】等謹案雙溪集八卷明杭淮撰淮字東卿宜興人治己未進士官至南京總督糧儲右副都禦史淮與兄濟並負詩名與李夢陽徐禎卿王守仁陸深諸人相唱和其詩格淸體健嚴整而婉約在治正徳之際不髙談古調亦不沿襲陳言頗諧中道此本乃其弟洵所編爲朱彞尊曝書亭舊藏卷末有彞尊手題兩行稱康熈辛巳九月十九日竹垞老人讀一過選入詩綜一十四首各詩內亦多圈防甲乙之處蓋其輯明詩綜時所評隲今詩綜本內所錄濟詩篇數並與自記相同中如打牛坪詩三聯原本作碧嶂自云生而彞尊攺作蔓艸自春生王思槐過訪詩第三聯原本作野竹過墻初挺秀而彞尊攺作挺拔亦間有所防定皆較原本爲善且稱其詩遒鏈如繭絲抽自梭腸似澀而有條理五言尢擅長持論亦屬允愜云乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

雙溪集卷一

明杭淮撰

五言古詩

送同年餘邦臣奉使過家

使君承主恩平明適萬里玉節靑春深濃花照江水手持紫泥封當晝麗云綺羽旂引葳防靑鸞跨仙子飄然從空來進此長坐履眉山郁嵯峨華風爲君起

送中捨徐徳章奉使過家

朝出城東門送子還故鄕故鄕多白雲登髙重心傷風生潞河渚那能共舟航纎纎蒲芽短靑靑栁條長栁條不系行蒲短空在傍平安千里音憑君逹髙堂

送馮民部顒奉使還廣東二首

親捨五嶺南晨云白嵯峨瞻望不可卽遊子傷如何便乘西江節揚舲及春波煙花一萬重照耀衣裳羅十年始還家離逺歡更多起舞感明聖終身荷恩波

男兒志功名逺逰棄墳墓春經郭隗臺芳艸多零露側承靑春使得展荊榛路去時尙窮微歸來脫襦布黃麻賁泉壤烏鳥思返哺春雨石門深光華滿楸樹

西山呂公洞

驚見呂公洞水邊駐春鞍側身入地底偪側頗礙冠導燈如星明墮石訝劍攢魚貫緣曲折忽俯千丈湍卻步不敢前下有龍結蟠腥風起昏黒颯爽肌骨寒翻思張公勝焉得生羽翰五年客京華玆辰亦奇觀

送芮惟善尹興寧四首

送君出城郭行行上河梁爲別豈不惡南北道路長蟬咽髙栁碧艸萋路傍靑雲方著鞭鬢髮各已蒼相逢更何時庶以盡玆觴

萬彚各有命人生亦何爲忍心事干謁直恐傷性宜防馬臨長衢白日照紫絲翻手作雲雨徒爲世所嗤因君念玆理庶幾永相期

跨馬何艸艸逺上興寜道興寜極蠻荒五嶺絕穹昊山炎瘴癘煩霧深龍蛇矯涉逺多險艱願作千金保努力勉功名樹立須在早

海邦不難治君性本剛明剛亦莫自用自用傷民情明則須含含政乃成豈惜萬里別側聽在佳聲浩蕩雲霄中相期自平生

周元弼謫判薊州臨岐道情

木葉脫已久朔風蕩髙城寒日光景微浮雲蒼莽行別離重南北柰此鳴騶聲相持一杯酒踟躕獨含情采采路傍菊經霜愈鮮明

張君錫謫判泗州

朔云密不開寒菊澹無色物亦知人情依依向離席酒行君莫辭道路阻南北摯誼夫何言人命各有極靑天白日心相期願無忒

復送世恩得鳥字

朔風吹客衣寒葉辭木杪晨發城東門君馬白騕褭南北紛多岐聚散感鷗鳥蹤迹𨿽屢違毋使聲聞杳相望江之涯素月出皎皎

送王文熈守制還家二首

春入燕闗道艸色靑已齊騕褭君馬白絡首南鄕嘶倉皇攬衣裳起餞不可防別離亦已惡矧子在哀迷慘澹春日暮淚落黃山溪

靑袍藹多士君宜古人求交誼重金石詎爲邊輻修權門日如市干請君所羞男兒賦性命豈爲眾楚咻臨岐折楊栁庶以結綢繆

喪易寜自戚逾戚還傷神君子有中道願保千金身白髮掩靑鏡髙堂有慈親重死復重生之子良獨辛蒼茫水東下執手聊具陳

送劉美之太守赴銅仁

園栁何靑靑江艸萋以碧送子適萬里執手情脈脈嗟彼雲中鴈翺翔依沙磧不爲稻梁謀何以有南北努力愼所之悠悠豈終隔

見李介庵捲因念其爲人賦此詩

濯濯楊栁枝開花大江堤轉盼春風顚飄泊岸東西美人隔江水誰當共襟期臨流和漁歌褰裳掇江蘺思之不可卽仰視白日馳髮日以變怵惕恆自持願將靑靑栢遺君長相思

盱眙山行雜興三首

朝發盱眙山雲气何冥冥落木蒼莽外薄市寒煙靑朔風吹徵衣衣薄酒力醒驅馳山川暮鬢髮欲半星王命有期程胡敢厭所經道逢寒泉水且復挹淸泠

嶺茅白荒荒巖險徑逼仄細雨霑衣裳寒云濕無力嵗序日云䢐遊子行未息何以散旅懷賴此寒湖色寒湖碧沈沈照見飛鴻翼

山川揺落中嵗晏苦離別云薄天气晴庶以開郁悒牛羊散廣原枯桑寒風括野老出取蒸野婦行被褐悠悠田間情亦足慰冬月

早發巢縣暮宿金城寺

煙靄市上靑霜露艸根白日出雞尙鳴墟落谿南北涉野多寒風枯楊何蕭索山川莽迢逓嵗晏道路迫王事苦未休慘澹逾郡國暮逢禪房幽且復舒枕席

送王陽明謫官龍塲驛

白日野中微浮霾結朝陰送子逺行役躑躅傷我心豈無良朋儔不如子同音寂寞投窮荒誰能念浮沈願爲雙玉軫相隨麗瑤琴

結束雙佩刀倉皇視周行子行亦胡防而我獨徬徨龍塲何許南極鳥蠻方水深有蛟龍山險多虎狼庶保千金軀心永相望

送李獻吉致仕歸陜三首

秦谷有佳人皎皎絕代姿二十事夫君生死以爲期一朝失舊懽憔悴谷之隈【葉】心熱忍終棄行道毎遲遲谷口多芳蘭采掇修其儀百年恩情在豈無合懽時美人別我去各在天一方相見不可期秦川浩湯湯昔別長不惡今別一何長采采芙蓉花照見君衣裳從之不可得攬轡徒徬徨

美人遺我別手圗雙竹枝謂我覯無期遺以長相思所思亦何有不忘者操持竹枝榦雲霄濯濯君子姿願言長披拂淸風起軒墀

送曽侍禦世亨按吾江南得奇字

沃土有嘉禾結子何累累初傷滛雨萎復苦亢陽隳極目西原道秋風莽離離中有狐兔窟飽食何自肥華嶽有鷙鳥愛爾毛骨奇何當一奮擊飄忽淸郊陲

送邢侍禦文甫按陜得終字

斧鉞下霄漢飄颻赴崆峒云翳絕萬里隼急當秋空邊城方多難烽火通闗中小民困輸挽大將無成功天子西顧憂闔辟須羣公君更富才略溟漲生秋風請看淸沙漠功業庶有終

八月十六夜飲王陽明館

素月殊未缺皎皎銀漢光照見庭中席浮杯宛淸揚對此輒復醉髙歌激淸商時節忽已邁白露霑衣裳人生有離別此樂不可常月髙更起舞庶終淸夜長

復過浪滄橋

西行毎濟此神魂欲驚飛下俯千尺濤橋柱浮傾敧捍聮四鐵鏁嵗久恐不持旁夾壁巉竦上與浮雲齊霾日午气昏掛藤猿臂垂下馬爲斂足俯仰立嗟咨大江從西來萬通番夷兩崖似束縛不敢爲四馳天空木葉下長風吹我衣蒼茫絕域晚躑躅逰子悲

聖人禦皇極四海混一歸南海貢明珠西域來象犀渉險亦何惡所嗟筋力微迢迢家萬里骨肉書來稀翹首望北極雙闕紅雲隮無才綰章紱慙愧被恩私吳中秋風起老盡北山薇

寄別瀾滄兵備林廷元二首

南阻瀾滄水北逾貴陽城惜哉不相見徘徊佇心情長林朱葩耀气百鳥鳴緘辭千里道胡能慰平生明月出皎皎行人發滄海海水淸且長月明流光彩朱弦不聞聲顏色日夜攺江洲多芳蘭褰裳思君采市上見皂雕羽尾凋敝無神色怪而問人云其毛可爲箭翎故畜以取給因作詩哀之

墻角見皂雕摧頽立殘雪毛尾雜泥滓翅垂骨欲折嗟哉秋空物負此萬里質自覊虞羅中無由遂超越借爾利風翎能使射者決所以羽毛長日日見采掇象以齒焚身翠以羽而防爾具克敵材寜辭雄姿鎩汩沒隨雞羣憔悴送日月見人似依依俯首欲訴說有口不能宣伊誰見憐卹冥冥望赤霄天池空濶抖擻秋風生此志豈終輟

哀張少參徳暉

湖南憶同官契誼寔綢繆淸襟照玉壷眞气橫髙秋一朝棄官去不肯事茍求筋力𨿽尙彊作老病休君歸臥東海我爲齊梁客一別不相見豈謂死生隔昨逢君之子云已就窀穸惜哉無靑芻一拜君墓側人生幻若夢百嵗等蜉蝣舊逰感衰謝我今亦白頭落木滿髙城愁雲闇江洲爲君寫哀辭淚下不可收

贈沈棟塘

荊溪一識靣今已三十年鬢毛各蒼白再見滁陽山持贈雙竹枝自云手所寫開軒捲舒中颯若淸風下三日思渡江嵗暮不可畱雪色範蠡舸天寒季子裘把臂飲之酒愧乏瓊瑤酬

李煜畵鵪鶉

野風吹鵪鶉飛上南薫殿唐主好墨戲防染入素練披拂鐘山云至今生顧盼鳴啄似不驚熠熠錦毛燦當時鬭戲余意气尙堪見不知深宮中乃有此淸玩一日事萬幾宴逰非所先至宋開寶中國祚乃失援嗚呼畵𨿽工詎爲君人羨

挽李獻吉四首用曹太守韻

憶昔與君別執手河之陽豈意死生隔千里愁雲長河流向東注髙林歇春芳相思贈行篇觸目惟琳瑯李杜得詩聖迥出諸家前寂寞千載後身死名流傳悲風動萬里長虹燭遙天楚魂不可招空有弔湘篇回首梁王臺愁見飛雲髙李白富才華文雅藹風騷郊藪泣麒麟赤霄悲鳯毛名追千載上並駕應劉曹花開復花落白髮悲靑春鳯去遺修竹琴張棲暗塵精魂如不死上爲列星辰思君不可見淚落滄江津

送宗伯容二尹武康

寶劍埋匣中十年試一割長風吹行騎送子中夜發牧民如牧羊肥瘠乃在我君行佐武康庶幾賢聲播武康在山中官衙對羣峯莫學崔斯立終朝只哦松

題邵貞母捲

【闕】傳見節義每爲心激烈節義非茍爲蹈之自勇決貞母當靑年不幸夫蚤折保護一綫祚堅持寸心鐵糊口事織紝應門苦單孑蘭香無春風栢老飽冰雪間闗五十年終始視一轍上賴九重知旌門有綽楔悠悠世上子伊誰丈夫傑截鼻曹令女千載不磨滅

題月樓

髙坐敞雲樓山空月初上萬里凝淸光照我毛髮爽矯矯雙松樹影走蒼虯龍夜久寂無語惟覺來天風

東湖爲武康張尹題

自江逾北陸有水亦應小君居東湖上萬頃春浩汪汪開胸襟潑潑見魚鳥自君宰武康煙波迹如掃君固未防情窮逹各有道寒者身欲衣饑者願一飽願將東湖水一勺潤枯槁

送劉倅世陽之官南部

語有千羊皮不如一狐腋君固諤諤士眾中見標格吁嗟八閩英理一心靜逸靑瑣緣天門疏艸日云積夫何剔近侍猥以民事責朝廷失諌官郡邑得司直翩翩九苞鳯矯矯離羣翼翻飛鐘陵岡復近朝陽色余今謝明主歸臥三吳石種菊東籬下豈意學彭澤五月熟盧橘薫風吹江國君行待夾輔援筆辭感激

送吳頥山提學河南二首

暮收桂水檝朝驅大河車一別何艸艸王命有簡書子行秉文柄實擊風化初江空木葉下霜淸菊花餘念子不及餞回首空躊躇

之子髮尙況復美才猷一朝汩沒伸防馬逾梁州梁州大賢鄕伊洛濬源流子行綰章紱所思在前修況逢聖明世吾道鳴伊周

雙溪集卷一

欽定四庫全書

雙溪集卷二

明杭淮撰

五言絕句

畵鷹

勁翮戈矛利秋空搏擊姿開軒圗畵裏燕雀莫深疑

扇景

野雲低度水江壁迥含風萬里滄洲興數聲漁笛中春云虛澗壑春月亞花枝愛殺山中相金籠不受覊陪祀畢西湖途中雜興同獻吉賦五首

微茫沙際閣兀嵂水窮山望望郊原豁煙靑白鳥還雨气村村麥溪流岸岸山況逢同志友春日詠歌還沙際花紅白紆回皂莢村田翁引稚子秉耒出郊門擊馬楡河驛髙林春已丰司農經略舊才足濟川功逺尋山外寺數計水邊程未上平坡閣【寺名】白雲先眼明

雙池爲楊敬止題

雨裛渚花淨云移石徑虛天機時動處水靣見逰魚

又

池頭素月出照見影雙圓風落梧桐靜主人應未眠

又

牀低移樹近簾碧見雲開白鳥渾如雪雙飛鏡裏來

板橋八景和陳白沙韻

龍泉夏雨

洗天雨忽至颯沓風門開腥云滿南郊知是龍泉來

笠澤煙波

一葉煙波艇如乘銀漢槎秋來萬里興浩蕩屬誰家

龜山夜月

太湖東畔月光滿山秋云翳絕萬里幽人在髙樓

陳灣疊嶂

諸峯出云表裛雨姢姢新不知瞻望裏時有倚笻人

薛堰通津

帆檣聚堰口村市成寰區橋前春水長湖上雪消余

亭山夕照

亭山郁蒼翠雲霞接天臺捲簾日西夕時有爽气來

廟墩靈迹

荒墩靈尙在芳艸年年生一身赴急難廟食誰能爭

板橋書屋

五經飽腹笥身逹乃濟世道茍不可行甘作陳摶睡

雙溪集卷二

欽定四庫全書

雙溪集卷三

明杭淮撰

五言排律

贈顧華玉赴官南都

鹿鳴同聽裏君獨美靑年浩蕩詞源濶瀾翻筆勢懸聲傳三殿曉宴錫曲江先省掖看通籍花封試著鞭小施瞻气槪大錄擬夤緣文與鳯麟瑞姿同松竹妍南曹登妙選庶尹列諸賢張相詞人首裴公藻鑑偏庭闈鄰漢署云物麗秦川向日丹葵切乘春彩服便河梁重把臂潞水擬登仙得意江山外新詩早見傳

挽秦卑牧

江湖嗟病及鵩鳥上承塵寥落香山道淒涼吳水濵天寒愁白鶴猿防怨靑春髙義雲霄薄曠懷溟海鄰句傳東野秀書入仲溫神南國悲山斗荒原泣鳯麟竹寒空墮月溪晚自含蘋一代風流盡百年詩禮陳地曹多令子史閣有行人泉室𨿽幽閟龍光只自新

送施克和南還

韋布論交夙京師晤靣眞髙風開北野淸世應祥麟詩律淸哀玉襟懷煙照人闕庭初上計文運豈應屯錐處囊終脫蛟須雨故神漢臣攄策後呂望感熊頻月殿畱丹桂雲程接紫宸蒼茫江舸發交錯祖杯陳樹色稀微日葵橊荏苒春崆峒有長劍鋒啟雪霜新

故謝都憲同年廷桂父

盤郁閩山秀聮翩俊乂升司徒當筮仕直气早憑陵數犯閹人懟何愁罪网膺盱江迎竹馬巫峽見秋鷹艸莽狐貍伏黌宮禮樂登妖巫成幻誕腐防竟何憑荒政靑州劇鉤筒廣漢仍冶銀爭盜發箭鏃與時乘創裹猶前擊民殘卻所矜風聲番長遁羊豕白茅承盤錯芒無缺陽和頌聿興才髙須濟世善合信無朋浩蕩風雲際安危鼎鼐勝睽離黃閣迥蹴躡白雲層嵗序元無忒風流孰與馮秋天月空皎塵匣劍橫稜寂寞悲歌起吁嗟宿士辸民心思伏臘祠像走茭菱寒木蕭蕭下愁雲莽莽徵老成賢佐想恩渥賁丘陵

王文熈席上見雪送別世恩

初冬白雪花試向鳯城斜寒色衝羸馬淸宵問酒家捲簾初見燭接翅已稀鴉欲別語還久相看情轉賖鴈鴻天北闕日月水西涯忍見君車發登樓云漫沙

元日畱石菱溪副使飲因卽其韻

瑞應占云物天開江上臺堦庭融積雪檜柏淨浮埃共喜霑新嵗先宜問野梅一冬寒苦劇今日气旋回振幾畱寛帶行廚勅具杯遇懽須盡醉不飲尙能陪盤出無珍味樽余只舊醅風和來海岱霞錦接天臺更道景星見從東五曉開飛龍當九五大益象風雷牧養承冏使無能愧櫟材迥瞻雙鳯闕雲裏屹崔嵬

雙溪集卷三

欽定四庫全書

雙溪集卷四

明杭淮撰

五言律詩

送薛大使赴官浦江

爛漫春逾半飄飄帆掛初沙侵新栁暗雨裛小桃舒縣僻官無事江深食有魚義門還說鄭風俗近何如訪呂仲仁不遇見軒庭物色漫爾畱題

兩叢風竹翠數防露英黃下馬不煩主開軒聊據牀煙寒秋漠漠庭晚石蒼蒼啜茗悠然裏髙城過夕陽

贈同寮劉世臣兄司訓玉山

伯仲名門彥文章濟世才月看西省照春傍玊山回江栁亂行色天風吹酒杯鶺鴒原上路飛急有餘哀

墨竹捲

誰爲文與可墨妙在毫端雪繭不盈尺煙稍餘萬竿鷓鴣春日暮湘水碧雲寒拂拭風塵眼臨池得飽看

正月十二日迎駕南郊二首

日耀金鑾轂風微五鳯樓千官隨佩玉萬騎擁貔貅春濶天容淨云移防仗稠萬方同發育歌舞聖明休南郊冰雪霽翠輦日華新龍狎朱旗曉花臨白象春羯胡趨走地朝野浹歡辰內樂從天引鵷聮上紫宸

送方文玉督漕江淮時方苦旱

漕挽實經國指揮懸使君晨車趨秣馬星拆聚防軍出沒江云白微茫海气分艫銜萬艘雨髙枕和歌聞

送徐石東僉憲湖南分題得瀟湘

瀟湘他日夢【石東甞夢官於此】今上合江亭天濶浮吳楚山靑入洞庭鷓鴣春斑竹雨防防舟檝雲中見依稀帝子靈

又一首得涯字

省署人文逺荊襄玉節遲望髙眞斗避政簡速風移黃鶴樓中笛湘妃竹裏祠逢君更何地云白楚江涯

雨至次韻

喜色動淸班仍看雨漫山昨朝霑馬上一日徧田間林鳥亦刷羽砌花俱有顏饑荒盜賊起憂意滿鄕闗

吳遜之西臺遺恨得晴字

驄馬梁園曙白雲龍嶼晴無端瞻望眼卻抱死生情日黯猿俱哭江愁花獨明緬懷三釜養林燠筍冬生

卽事

片雲西北來縹緲傍秋臺不雨曽何益暫陰還復開晚風卑燕雀斜日靜樽罍拯救吾曹急民饑實所哀

送兪國昌推官臺州

盤郁龍峯秀生才自不羣溫良金玉質醖借鳯麟文利噐知無劇賢聲早見聞赤城臨海水旌節度春云

挽同寮劉世臣母

壽年行近百女輩亦應稀誥疊夫君寵書成令子輝煙雲愁夕隴花絮泣春闈獨有梁間燕年年挾子歸

利云方丈再限韻送秦豫齋

防雷喧落日急雨灑幽龕竹洗靑逾整花明緑半含山樽緣斗北詞客自江南獨有闗河鴈秋隨萬里驂

送周進之決獄淮揚

淸秋緣使節黃菊泛樓船海濶晨云迥天空夜月懸佩刀迎雪落崖木領春偏祝网湯仁大封章禦席先

贈袁孟思二尹靖江

栁荘神異士今喜識孫儒雅應難得風流豈尙存沙州爲邑小丞尉亦官尊盡日哦松裏江春擁縣門

送陳文明分題得隆中書院

地連吳楚窟萬壑起隆中丞相還遺宅江花自晚風三分功業在八陣鳥云空落日停驂裏徘徊逝水東

懷徐石東

不見南州士城暄又放花徳溫眞璞玉气合想蘭芽詩好題何處江春上短槎闗心風俗緊豈只在民家

同於維翰繡衣食糟時魚因憶家

江上時魚美冬藏代所無絳糟承汁澤銀腹貯膏腴相對綉衣斫何求畵省需衰年親齒缺思念挾東吳

燈花

獨宿臨江館燈花無夕無毎先人事卜豈與鵲聲符落防剪還起弄輝吟不孤更長客睡少賴爾對牀俱

長至日江上二首

江上逢長至畱連正憶家旌懸鴻鴈影興逐野梅花波浪春風起帆檣落景斜吾徒方秉政有客問京華江濶郡樓迥城暄山霧收樽壷迎日動舟楫自天浮旅食頻春艸虛名半白頭東西又南北浪迹愧沙鷗

江上登天寜閣用長至韻二首

江閣憑斜景漁人网未收鳥穿雲樹沒日隠浪花浮去棹層城靣懸藤古殿頭東歸滯行色猶得近沙鷗長江緣井邑愛爾老僧家雪壁春含樹金園天雨花山云寒淰淰風竹晚斜斜畱得雙彤管悠悠領嵗華

送寮友趙介夫出守長沙二首

冉冉谷煙霽防防沙栁長同官聫五馬春日赴何鄕艸色萋鸚鵡江流漢陽牧民須長者君去有輝光星沙洞庭府春色際天回皂蓋花迎逺靑琴月照來淒涼賈傅井寂寞祕書臺弔古應多暇登臨雲霧開

臺州道中

滉漾江湖白逶迆石徑斜云容飄野絮楓實【闕】冬花白屋無煙火淸郊迫嵗華天恩希浩蕩雨露及農家【時望蠲租之詔】

送白輔之大參赴閩同宿江上

寒屋風燈亂秋江夜雨鳴蹉跎驚節序去住感云情聖徳含大鈞天禮樂成棠期再頌召伯此南行

嵗暮阻風西興驛二首

密雲寒不捲虛閣暮憑依雪防迎風亂江花入酒微怒波元自濶歸鴈不停飛髮與時變靑春漸覺非冉冉嵗雲暮悠悠江逝東系舟鹽海雪捲幔竹樓風日月看飛鳥勲名任轉蓬梅花知自好開發故園叢【闕】

登富春樓鐘少參元溥防酒至

系舟沙岸栁看雨富春樓山近憑閳色江喧繞壑流飛雲春片片叢竹晚悠悠美酒防佳節良【闕】

奉酬吳廷介中書遣子追送舟中

良朋思防晤短札送勤渠遣子浮溪出知君病【闕】余云籖防藥裹風榻淨琴書鄭谷人稀到幽懷豈自如

送吳中僧兼簡沈石田隠君

錫杕風塵表秋衣杞菊前親賢要制作念汝惜離筵山暝云移石江寒月滿川淸風懷澗壑爲我謝髙賢

元夕立春

今夕立春夕稀逢卽上元光風萬戶動燈火九衢喧宮菜靑絲縷江梅白雪魂獨憐春事減銀鬢漸看繁

登望湖亭有懷舊逰

絕壁孤亭迥千峯落日曛雪明湖上鷺衣薄洞前云往嵗竹猶活出山泉乃分故人江海上寥落鴈書聞君山寓有竹舊以短墻遮及其半今喜墻去竹出

愛汝西軒竹於今去短墻煙雲初出色冰云漫生香漠漠石俱晚蕭蕭月有光相看眞靜雅夜久復移牀

送友歸秦中

客車傷早發曙色轉熹微風栁靑絲弱宮花白雪稀春山猿欲防社日燕同歸濁涇流向北常見五雲飛

又君山寓對竹

塵市稀逢竹翛然見此叢疎風含壁細晚翠落庭空燕谷冰霜後湘江煙雨中但令人不俗相對興還同

送陶僉事習之赴閩三首

省郎通出入徳气藹蘭蓀花至時同把詩吟得細論乘春行問駕執手不成言邂逅知何地朋情漫雨樽吾兄閩嶺表君去得相從樹色三千里煙花一萬重水流傷去住地接想從容安得雙飛翼南隨玉女峯送逺心俱切相防況所親席憐江艸碧愁入苑花新匣劍回南斗衣羅照暮春早看鷹隼急淩厲向秋旻

書宗美周先生扇

緬懷童稚力醖借討論功白髮行藏外靑春夢寐中開樽江雨濕看劍燭花紅玉佩隨秋艸承恩鳯闕東

徐昌國席上賦別

暝色依宮樹浮雲薄暮鴉淸樽畱客裏白雪向人斜雅度披江漢論文剪燭花來時應隔嵗雙闕共春華陸子淵邵節夫同防酒過昌國席上復一首

云生雙闕晚騎馬到君家霜果防奴赤秋燈防筆斜詩談聽靜夜客思動淸笳明發秋江上離心亂渚花

元夕界亭驛

暝色催行騎孤亭亂嶺環地暝江艸徧林濕野櫻斑燈火逢元夕風煙宿楚山檐頭書卷在聊得慰愁顏

界亭山中

羸驂驅偃蹇石磴轉蜿蜒霧合千峯雨春融百折泉絳葩濡冉冉翠篠裛姢姢亭午欲昏黒如聞虎豹前

度蒼山背二首

山水何險惡浮生訝此來霧昏霾日月谷應走風雷鑿磴盤空出懸江繞壑哀聲聞有吳鳥相見莫相猜緣崖苦力盡更堪髙頂來行人天上蟻怒水地中雷古木蒼穹翳猿淸晝哀手持戈防子對面忽驚猜

挽同年喬太守汝修

郡郭仍山水淒涼不見君山長空返鶴水白自多雲湖海詩畱滿巖廊績有聞惜才眞不易少壯出羣人

奉酬張南園見贈二首

病足不出戶招邀情更眞天邊憐客子竹裏問庖人彊健靑絲髮逍遙白葛巾十年思故舊話到不知頻欲別不忍別相防還北堂解衣淹日午開閣進風涼江漢孤篷客乾坤萬里觴相逢更何日東去嶺雲長

西行回度滇池

西行苦歷險落日放舟還海艸微茫際沙鷗出沒間煙靑金馬寺天逺碧雞闗諸嶺雲端出如看震澤山

打牛坪驛【諸葛孔明迎春於此】

亭因臥龍舊猶載打牛坪耕戰紆經略春秋幾送迎野花空晚落碧嶂自云生悵望三分迹流傳後代名

山水小畵和韻

金碧披毫末江山入座中橋分沙岸水樹繞石林風已覺滄洲逺還疑圃通生綃僅盈尺萬里對無窮

朝發洱海

微風動行幕朝气海山分碧水虛揺日寒峯翠上云聖朝治理南極盡人文最是諸猺種猶來問采芹

曉發普安

眼界頗平豁諸峯若湧蓮自云分个个裛雨各姢姢有似雙虯舞或如孤鳯騫誰云苦適逺幽興滿行邊

鎭逺喜卽舟

連山霧不開壑轉一溪回洶洶奔湍下防防細雨來巫山疑有峽灩澦不成堆撇旋防舟子乘流亦快哉飲長沙楊長史本忠吏隠亭酒酣有作楊爲舊同僚

勲業藩封大乾坤吏隠並官髙綰章紱心逺獨柴荊花蒨春移席【時春花爛漫】天虛江動城星沙一疎豁尊酒見平生

襄陽習池

靑山愛峴首春風還習池尙想山翁醉惟餘羊子碑巖花落冉冉江栁垂絲絲亭臺斜日畔今古一長咨

新移竹出筍

移來根未穏卽長二龍孫紫錦苞泥籜靑苔迸雨痕淩霄勢已起耐晚節應存呼僕更加土他年看滿園

滁山

雨霽愜山行天髙气且淸野花開未盡澗水落長鳴俯仰乾坤迹蒼茫今古情不聞千載事畱得醉翁名

瑯琊僧房小憩

日移千嶂碧雲覆一牕虛噓拂風颸午淸涼夏景初林深啼鳥眾巖靜落花疎卽此見明性何求幻化墟

新搆看山亭成

百尺憑虛檻新開坐見山淸時無野戰司牧稱官間雨意微茫外嵐光紫翠間樽前有雙鶴日暮與云還

雨中登樓

節序黃梅朝陰午不開浮雲暗山去急雨灑城來髙艶紅葵濕低翔白鷺回洗心亭咫尺煙靄擁層臺

致仕趙千兵山荘送客

秋熱苦未退風塵送客樽不知車馬路有此隱淪村池淨荷如拭林深鳥故喧茅茨靑竹簟更出萬松根

正月六日與同寮飲山樓得看字

云消諸嶺出興至一憑欄野水初回綠春風尙覺寒艸痕滋雨濕竹色淨雲團山到春來好應須日日看

挽陳太守實次邵二泉五首

民失賢太守如無父母哀從今問俗駕無復畵熊來白日慘無色愁雲黯不開皇天何不憗奄使哲人摧儀刑𨿽日逺惠政及人深田間多滯穗道不拾遺金仙馭悲瑤鶴風軒冷玉琴萊公竹如在剪伐莫相侵過江聞訃至涕淚失明賢寒雨颯枯栁悲風來逺天體丰宜少疾祿盡豈亡年漢史求良吏須公合並傳海內誅求盡吾邦賴有公循良從政簡拯救急民窮風俗推行表天心感格中【禱雨輒應】悲哀仙馭逺欲見涕無從豈弟古民牧於公今見之寛仁眞若母淸勵更堪師震起闗西日龔爲渤海時貧無斂身具一死有天知

鳯凰臺次唐人韻

荒臺千尺迥秋色一江分不見昔防鳯空餘東去云艸芳還自歇名古至今聞六代興亡裏靑天鴻鴈羣

送邊太常卿廷實上京

餞子司空宅髙天暑气微栁颸輕薦席花露濕明衣作客本無定憐君今逺違九天環佩裏日近五雲飛

秋日陪孫性夫飲環山樓押韻

忽喜君車過相防百尺臺已驚梧葉老應想鳯凰來野曠移軒閣山環落酒杯荒園鎖秋艸今日爲君開

奉送李太宰巽庵入朝

賢名登禦府臺座逼天卿稷契風雲紀唐虞日月明持衡鈞海內懸鑑徹秋淸契合君臣際都兪魚水情

庶子泉

庶子泉澄徹移牀一照臨見絲悲白髮無物解淸心擬鏡元非大沈竿莫測深緣崖有蟹出豈亦聽微吟

題扇中畵

畵圗看亦好舒捲興悠然風幕侵江濶茅齋隠樹偏孤篷如葉小終日在天邊更愛遙山色微茫沙際連

石菱溪宅看牡丹和韻

解帶小山側佳花正壓枝紫霞浮玉蕋曙色藹軒墀綺席微風倚哀弦白日移洛陽春富貴猶憶醉歸時

淸涼寺後亭畱別諸公次韻三首

平生性懶拙喜得遂玆年海釣魚忘餌溪耕秫有田金章看俊彥風翮在騰騫惜別且爲醉尊前江色妍羣公驚麗藻秀句及春傳江碧浮杯迥山靑落帽偏花開猶未盡野望且無邊回首沙中鴈分飛向逺天丘壑今長往樽壷得暫同玉堦無浪迹滄海有孤篷世治容吾拙身藏豈道窮山間歌舞地瑤艸起春風

飲胡夢竹園池次韻朱禦史鶴坡

三年遊魯汴今日喜重來曲徑開靑竹新巖長綠苔搜奇三渉洞眺逺一登臺雙鶴解迎客如人立小堦徑轉孤亭出翼然巉石間野光團細竹雲气薄層山凍雪仍餘白寒梅已破斑同遊有詞客竟日未知還

奉和胡侍郎樾同贈別之作二首

扶顚須棟梁久識子才長把酒臨江白離心恨栁黃海鷗從結納秋隼望飛揚治世容疎放髙歌明月章渡河今有梁南去水雲長堤艸隨袍緑露花如菊黃風和春澹沲云白思悠揚執手難爲別臨岐賦短章

池上小橋成

孤亭環碧水徑接板橋成風起人初度波涵影共淸地偏元野外官解覺身輕短屐憑欄裏籬東看月生

題邵用之東丘娛晚捲在南都作

荒林稍莽莽露菊滿黃金未遂東丘迹空懷萬里心籬云常帶白山鳥有遺音悵望人何在空堂薜荔深

和方寒溪見寄四首

淹滯髙人駕荒城渉夏春淸秋初識靣千里舊交神沮溺應忘世商山豈避人乾坤雙短屐富貴一輕塵開緘防制作白髮喜生春漫說愁花鳥應知泣鬼神鷓鴣題字手長笛倚樓人大雅音如作終應落後塵【寒溪論及詩法】

日月雙靑眼來觀湖海春覊孤非落寞貧乏愈精神白玉本眞性丹砂豈異人紛紛學仙者誰是離風塵【寒溪論及仙】

邂逅小山側挽回寒谷春納交𨿽恨晚一見卽傾神雄辯驚山鬼潛行逺市人靑鞋祗自好不使污黃塵漢中副使丁近齋道經河南次韻贈別

憶別昔荊楚相逢今汴城光陰同逝水心目幾懸旌采采黃花節依依白髮情何時更相防奔走愧虛名

奉和黃用明別駕見寄二首

回瞻壯年別已惜老翁成幾見花開落常憐月共淸心閒對秋水自潔洗長纓寄我相思句知君夙昔情身老銀章棄堂開綠野成黃花明髮白藜杖拄溪淸月出照東壁風來吹我纓吟哦知不倦老去有餘情

西池

西池愜晚步一徑曲通籬花觸衣前錦栁垂頭上絲地幽無過客興至自成詩投老眞無累吾心秪自知

泊舟毘陵舊驛追傷圻侄溺水死

泊船依古驛人語正黃昏自灑菇蒲泣誰招野水魂春流虛燭影城樹暗風喧三十年前事傷心漫酒樽

雙溪集卷四

欽定四庫全書

雙溪集卷五

明杭淮撰

七言絕句

李獻吉餉軍寜夏以東坡乍合水上萍忽散風中云爲韻十絕

淸晨送君隗臺下我馬秣分車載駕漢水西頭闗塞深徵衣蕭颯秋風乍

逺道靑驄何蹴踏髙栁蟬苦嘈咂送君先憶見君時薊門春日啼鶯合

觸人秋暑何彌彌逰子驅車涉千里悠悠旌拂華山云蕭蕭馬度涇川水

西塞山前列亭障劍气淩雲意何壯漢家諸將收匈奴功名早致麒麟上

晚披風露晨戴星飄颻旌旄臨朔庭秋空淩厲見孤鵠滄海飄轉無雙萍

萬里邊陲挽輸卒靑艸原頭多白骨蕭何在漢速指揮肯將蟻命輕毫忽

白馬郎官下霄漢三邊武臣色精悍要識吾皇敵愾心不徒只作黃金散

徵車兀兀馬充充西度秦城吐谷東萬里白沙寒照月羣山陰壑夜吹風

塘南淺淡野蓮白塘北髙低秋蓼紅思君只在別君處跨馬時來明月中

雙旌蒼茫雨忽動燈火髙城猶對君只恐晴時終難任恨不十日不開云

扇畵

縹緲晴嵐春嶼淨防茫白水野橋連老人心迹風塵外落日江湖杖履前

題扇

絺綌灑然秋暑薄瑯玕碧色湘云含伯夷千年首陽餓至今淸風能激貪

送錢水部士致仕還十絕

五十明經今始振致身靑雲亦不遲黃金榜中三百輩卓犖君才看濟時

其二

悠悠交情世上子如君髙誼古人求輕裘肥馬伊誰惜覆雨翻雲豈肯謀

其三

白首官髙不得去何事乞身君早歸陶令門前五株栁淸風颯然吹葛衣

其四

漢廷千古稱疏廣皇國今朝見水曹不必東都問車馬已從霄漢見鴻毛

其五

銀鱸重引江湖興金掖初分鴛鷺羣白水春帆瞻細雨靑天絕塞送孤云

其六

東湖煙霧水防防虞山削出芙蓉靑落日沙頭有鷗鳥春來秋去幾回醒

其七

張公洞深白石裂吳溪水燠靑蘋香夢中風土亦不惡他日與君俱故鄕

其八

君年掛冠六十始吾亦漸看成白頭何當手弄靑絲縷春日隨君上釣舟

其九

秦闗老人百五十【時京師見尹蓬頭】祕訣丹砂非浪傳使君相逢棄官爵髙臥山中能引年

其十

聞君亦有跨竈子筆底文章巫峽開春天龍臥滄江逺秋色人歌月殿來

新昌公館見梅

石佛山中歸臥遲疎燈寒蕋恰相宜不知東閣臨春興何似揚州對雪時

無柰見梅淸興動醉臨春竹坐題詩牕含萬里風吹雪云度三江月滿枝

登松門城時獲朝鮮人

民物熈熈四海春禮從中國見君臣朝鮮自古通正朔只作梯航獻貢人

極目河山聖祖功春風海徼萬方同滄波白艕花開裏萬堞羣山日照中

髙城旗影日悠揚江海風雲霽八荒天下車書今一統殊方原不異冠裳

開化道中

溪上人家開竹扉熒熒溪葉淨朝暉山間正月气已暖近水桃花欲上緋

封茶寄載卿口嘲

細摘春旗和月焙晨興封裹寄東曹秋淸亦可助詩興白舫靑簾江月髙

九日和李少宰蒲汀見寄

去嵗滁山成獨飲今朝白下又重陽總教醉倒黃花側客裏終傷非故鄕

百年佳節此重陽黃菊朝來已著霜白髮無情總相逼誰能料理手中觴

秋云錦石麗黃花金馬題詩到水涯北闕固應親舎在南都亦是帝皇家

飲沐參將西園

參府開筵白日長院深畱客到池塘水邊歌扇春雲液竹裏冰漿玉椀光

又

【缺】

妙耽文學開國風流豈【缺】

令肅西園多暇自栽花

又

城上輕雲團竹光城邊小池浮荇香將軍自只多文雅日暮論詩殊未央

白巖山中

【缺】道山通云日開風吹艸樹異香回巖扉稚子讙呼出爲道南夷貢象來

又

山邊小麥靑分壠樹裏幽花笑隔溪不道山深春已暮鶬鶊猶自向人啼

送史禹臣進表之京以渭北春天樹江東日暮云爲韻十絕

使君意气淩靑霄白馬金鞍蒼玉佩瑯玕照眼囂塵空颯然淸風動淇渭

山花防防綺席光野日皛皛行雲白星河動揺雙玉旌天入江南與江北

結束腰環趨紫宸野花分塹照靑春山銜落日詩筒碧躍馬東行興有神

細雨江亭江可憐班生此去羨登仙淸秋馬度蒼山月雙鳯雲開紫極天

天上浮雲傷去住江間波流日東注君有長才美少年及時早見功名樹

白蘋東覆滿淸江舟檝天空度鳥雙千仞妙髙臺上石淸秋誰爲俯云瀧

遊子思家日千里不堪旌節又從東逢人訊問滇陽客興在輕舠罨畵風

因君遙憶淩溪子【朱升之】寶應城髙舞衣日永夏紅蕖照玉樽萬里風華動瑤瑟

肅肅錦筵花絮輕冥冥雨色滄江暮天南回首蓬萊宮紫气金莖上承露

殿轉春風飄玉几旗薫晴旭動龍文此時遙憶鳴珂裏日近蓬萊五色云

觀激湍

積石連崖埋虎豹激湍飛雪吼雷霆羽林萬騎來何猛蕩滌諸獠气好乘

辰溪城邊見石二絕

愛此嶄巖怪石羣如船如屋臥江濆經行不管人南北朝墓蒼然自出云

蒼苔碧石麗江湍古木蒼藤長嵗年過眼豈無金馬客相依只有釣魚船

元溪馬上懷竹溪周驛丞廣時以禦史謫官四絕

白石茅茨萬竹隈靑春書卷五車開五谿不道蠻煙裏日月淹畱濟世才

隔溪蠻雨送徵鞍傾蓋何由遡急湍雲裏淸風亭閴寂春深惟見長瑯玕

一室妻孥不自將蕭然卷帙傍修篁夜郎地接雲山迥子夜天開星斗光

茫然世事未堪論回首蠻山多白雲寂寞商巖惟版築中興夢卜有賢君

唐子畏小畵

秋林書屋帶遙山沙鳥溪云共往還豈是今人常愛惜故畱名筆在人間

春日滁陽懷獻吉復用乍合水上萍忽散風中云爲韻十絕

去年別君大河上北風吹寒天雪乍自從掛席向江東常使髙情憶陶謝

社燕南來鴈北飛人生多離苦難合春風吹滿梁王臺何由共載花間榼

昔同寒月逰梁園春月今看照江水南北月明何異同自是人情有悲喜【獻吉送別時有江上校月同否之句故云】

我久無書到中州君亦無使來江上南北浮雲日日行與君千里常相望

別君兩見楊花落楊花落水作靑萍萍生無根風不定飄泊海中如散星

海日東升月西沈過眼流光苦飄忽相思千里不相見日日鏡中生白髮

李白昔醉梁王臺玉笙吹歇歌聲散君今對君若不飲空使春花大堤爛【獻吉戒酒故云】

兩兩海棠君屋東朱簾髙褰動春風不知月上花開裏寶瑟淸樽誰與同

平泉莊前美修竹翛然綠葉出雲中遙想吹簫月明夜威遲白鳯下崆峒

牕間【缺】髙山石日日臥看生白雲十年不出輕軒冕海內爭髙太白文

棟塘衝凍看山戲簡

朔風寒號膚欲裂日暮看山猶未回歐子亭前【缺】竹願君收拾畵圗來

醉翁亭待客

幽期有客久不至漸看山中白日斜不有巖阿數枝竹是誰相伴坐煙霞

客至坐抵暮

釀泉細細擎杯久林壑云寒暝色生信是醉翁非在酒相逢山水自多情

奉和吳太宰白樓見示衙後桃花之作兼道予東歸意

小吏將詩過北衙喜看懷防落瓊華玉堂自是【缺】淸興無柰夭桃更著花

自怪朝來不放衙防毫無意領春華城中桃李𨿽無數興在春風野外花

吏衙誰道是仙衙贏得風塵兩鬢華識得武陵源上路不須隨水問桃花

李少宰蒲汀送蟹兼有詩奉和以酬

江蟹提攜紫鐵衣黃膏滿腹正霜肥玉堂學士風流劇兼得新詩信手揮

江郭經霜正爾思靑蒲束縛到堦墀聞詩先已知風味不在持螯對酒時

吳中捨惟徳畵竹扇見遺酬兩絕句

新寫齊紈雙竹枝煙梢淋漓墨猶濕不須更見瀟湘眞已覺淸風生習習

鳯池地接聫靑瑣年少風流更出塵瀟灑虛心傳畵箑毎於舒捲見風神

題海峯畵

畵內海勢亦雄哉萬里洪濤洶湧來蛟作鯨吞北風惡孤峯天際只崔嵬

弔邃翁閣老觀其園池因念舊所爲詩次韻哀之八絕

開辟名園嵗已深手栽花樹卻成林可傷今日臺池舊要識當時待隱心

弔翁江郭登玆臺海色微茫雨不開春深愁殺閒花鳥不見山中宰相來

池連滄海暗通山聞道常年早不幹已作商霖徧天下只今休把一池看

花開花落自芳菲細雨巖姿弄夕暉惆悵遼東鶴一去不知何日待來歸

三邊曽制敵人侵靑海浮雲不作陰白首功髙不受賞歸來惟愛我山林

股肱功成照麟閣流沙威振開燕然令公中外知名久身系安危二十年

史書功業卒難移諸葛才名天下奇得失是非千載後於今不必問人知

調元贊化是何人應手成風識郢斤今日朝廷問臺鼎味求和處卻爲眞

桃花小畵

誰人防染夭桃姿上有雙鳥鳴髙枝桃花不飛鳥不去春風只自在軒墀

海棠小畵

美哉畵筆領春風寫出人間造化工啼鳥報春雙在戶海棠枝上又新紅

蓼莪歸湖上卽事三絕

出寺吟行趂夕陽穿花入竹認前岡山人卻恐遮人馬不放藤輪出路傍

又

天地本無私萬物物情應不柰春何小桃才髙不二尺映日開花也自多

又

白李紅桃湖上稠村村如畵抱靑洲也知花好無多日可忍時時不出逰

小坐

野菜籬邊春日西麥花白白細分畦東風輕暖昆虫活新网蜘蛛向客低

桂枝畵

玉兔秋香似廣寒天風吹入防毫端題詩卷贈靑雲客持與嫦娥帶笑看

侄孫朝端少有時名及校藝憲防連捷得雋毘陵舟次因書扇以朂之

沙邊吏人催發舟不飲風前還少畱壯年文章喜更進萬里靑雲須汝求

雙溪集卷五

欽定四庫全書

雙溪集卷六

明杭淮撰

歌行辭

中秋雨鳳山席上和獻吉韻

十三看月城之西已有淸光夜中發今宵騎馬向城南雲癡雨結愁無月陰晴變旦夕世事安可料徘徊一樽酒臨軒發淸嘯烏鵲枝頭夢豈安仙人何處遊三山三山渺兮不可及竹葉林深煙火濕

題士人魚畫

黑雲如屯震雷急疾風吹沙海水立赤鯉飛騰若有神蛟龍信非池中物大者昻頭向天門小者鼓翼爭掀掀丈夫遭時各有奮肯使黃馘終丘園

送楊恭甫父太常卿致仕

雲霄功業方鞅掌春山忽夢煙霞長封疏朝辭白玉除束書暮上靑簾舫飄颻孤鴻翼浩蕩白鷗波濯足彭蠡湖放浪行且歌匡廬峯髙幾千文頂摩白日靑霄上吁嗟可望不可攀徒使淸風能激頑

贈趙戶部叔鳴

愧餘論交忝管鮑君有長才更年少落筆雄辭神鬼驚風雨夜中龍虎嘯李杜文章誰與儔千載豈易垂光休苦心何必泥同調碧海鯨魚知自求指揮兼得廟堂理駿足追風軼天駟他時功業須麒麟不獨聲名在文字我初許身如雙玉皎皎肯使終毀櫝老大曽無尺寸補齷齪虛慙食君粟茂陵消中日月移刮磨前輩心神癡閉門斵輪亦已疲出門每使哲匠嗤聞雞拔劍夜中起嘆息艸木恐同棄但使蹤迹無相違躑躅跛牂願隨驥

題客部錢世恩井地鑪

世有水火鑪便溫酒也世恩則以銅鑄一大鑪象井地法分爲九區中貯火置酒餘八區置殽品水周於其下火盛水熱冬天可久坐無寒食吏曹楊名甫見而奇之作長句余亦用韻奉贈

錢君作罏出新制赤銅脫冶巧且精一方周平僅盈尺分明井地區畫成中有鐵斗貯炎火眼前突兀尢孤撐憶昔周王治歧日分田制祿大小形此法一定遂帖耳豪彊不敢爲縱橫後來商鞅事兼並繼之秦楚七國爭干戈擾擾無寧嵗斬伐人命如薪蒸良法美意蕩滅盡士有狗盜爲雞鳴公卿不得食田祿寂寥宗廟【缺】鉶羮至今志士竊嘆息糟粕簡冊空遺馨何物之罏實像之區區豈獨專炰烹吾知錢君廟堂理不事口舌徒爲憎致君澤民黙區防試將心志施鼎鐺器物𨿽小可制大坐令四海傳風聲或云此法不可復君臣千載嘗論評吁嗟尼父告朔意羊存猶得識重輕飛雪朱樓置髙宴賔客回頭有深情錦羮銀鱠不足具云芽玉液波濤生感君下筯恣一飽慙愧兼濟難爲名君不見東南民力竭冬寒菜色生茅衡

見竹

望湖亭髙數枝竹雲葉經寒未抽緑風吹蕭蕭亦可人對之不盡尊中淥此君本宜江淮地何人移向燕谷底總爲易地攺顏色要是貞心終不死

送同年史禹臣之官南道

繡衣白面郎驄馬金鞍光翩然持斧向江左秋鷹試翮雲霄長更有慈顏侍朝夕洲渚風生鱠銀白興髙落日動豪吟江上諸峯爲君碧君誠美文才淵源滄溟開瑞世鳳麟出鐘山毓奇塊信宜天子置之在耳目譬如車行具輔輻君如不負諌諍姿與君別離心亦足

送沈仁甫決獄幽燕

朔風飄拂云蒼莽艸木黃落鴈翺翔天王肅殺順時令玉節使君臨朔方靑驄馬肥白玉珂翩然文彩宛淸揚兼有先聲破姦宄腰下佩刀明雪霜頻年嘆息民無食道路縱橫多盜賊赤子無知亦有情安可區區任三尺歐公秉燭爲求生仁聞昭然在簡防九重軫念祥刑書皂囊早獻明光側

李獻吉瓊林圖歌

龍飛癸丑六載春起攀龍鱗三百人朝陽鳳凰集翽翽髙岡梧桐云葉新宮花勝簇紅綾餅勅賜傳宣宴蘭省罷酒樓前各上馬紫絲鞭拂曲江杏中有少年白面郎藍袍玉勒城闕東道傍觀者如按堵云是關西李崆峒崆峒山何雄峙東跨平涼西涇水河嶽降神亦不數五百年來有一李李君之望兀嵂如雲中巓李君之才湧躍如山下泉只今羅致明光前天子推轂方右賢便當爲霖雨九天傅巖聲光相後先區區髙牙大纛之榮安可憐

送馮廷伯僉憲廣東

鐵冠豸峩峩驄馬新韝鞍軒軒風骨不可擬當蹄千里雲霄寛酒壺合沓河之滸慷慨停歌日欲午朔風吹旗云莽莽落木映空原膴膴君才磊落不可覊眼中交防亦所稀驅馳百粵嵗雲暮令我對此心神飛百粵南歸滄海深沸煎海水勝黃金猿猱獧狡性所習月寒遁臂桄榔陰貨泉自是軍國利達人豈作刀錐計賈客風帆雲海長炎方蒼茫亦兼濟

送陳戶部嘉言經理邊儲

使君銜命富經略春日褰旗出潼關潼關之西極沙漠腥風萬里吹陰山天子日夜思備邊要使三邊晏無虞寧夏猛將擁黃鉞白馬使臣持玉符敵情叵測要謹備不貴攻戰貴堅守兵彊馬壯邊廩實指揮上下須公手卽看奏凱蓬萊宮月明夜靜無邊烽酒酣上馬意慷慨三月塞上觀花紅君不見充國屯田十二事至今漢功在靑史

送錢士監稅杭州

江畔桞何靑靑花飛化作江心萍風吹波濤散無迹人生去住亦何憑君去還復來春滿黃金臺不須對此意愴惻髙歌且覆燈前杯憶昔坡翁守杭地半在西湖了公事君今豈是坡翁流瀟灑風情亦山水詩成想象寄遐風雲樹渺渺江之東

哀同年鐘毓之父

扁舟寂寞愁南渚不見當時舊逰主淸詩零落尙堪歌水花春深空楚楚花落盡還復開主一去兮何時來寒風蕭蕭白日摧淸江細雨孤猿哀

送吳尙書忠節之孫鳳翔還宜興

君爲吾鄕忠節之子孫醖借風流殊不羣憶從尙書死滇冦流落湖襄如綫存春來秋去復誰在衣窶食缺貧到身太僕節義本天性【李應貞】辛苦持牒搜諸民吾師同聲有楚相【王文冕】徧告官司給舟緡百年一日見故里田廬何有但空村故老相持欲泣下幸今不作他鄕魂古來忠節亦云罕一代吁嗟無數人巍然廟貌食滇土卻與待制齊榮尊【王待制亦死滇冦】天子思功錄其後豈必君身終賤貧君行且作買山計守義俟命期振芬尙書墳拋應山縣春風寂寞吹荊榛君能數鼓瀟湘舵岸藻汀蘭嵗嵗新

飲安慶江亭

江邊幸逢賢太守冬日江亭置春酒亭前長松不計年蟠拏屈曲虯龍走同年更逢王喬流【丁時正在席】蕭颯仙颷度巖牖日暮天風吹更急江勢洶湧波濤吼艨艟崩奔欻西向陣馬臨江亦何有壯哉乾坤目力盡嵗晏蒼茫苦客久何當風後西南至擊帆須臾過京口

題元余左丞忠公祠

當時鏖兵集慶路耿耿忠義有左丞荊揚賊柵蝟毛起栗栗孤城誰足撐手提干戈自血戰六年展轉無援兵誓不與賊同死生張許獨守睢陽城城陷身危世事去天下之勢如土崩嗟哉公妻義不辱亦與諸兒同日阬丈夫忠烈有如此皦皦上貫日月精海上五百猛士死悲歌慷慨思田橫秋深荒祠石漠漠猿哀落木云冥冥江流暮激石頭怒遺恨猶存戰伐聲嗚呼吾皇爲公殺賊亦足報公今廟食公須平

奉送劉司馬致仕歸東山艸堂

憶昔東山艸堂下明公髙臥如南陽九重寤夢思故老玉節使臣日相望翻然彈冠出澗壑道路聞者皆謳歌安石當時使不出其如天下蒼生何去年諸部大入塞緣邊烽火通甘州親與先皇定籌防一日坐使旌旗收功多絕口不復道身老卻思還故丘片防乘風下荊襄萬里雲霄仰孤翼東山今朝有主人艸堂物物生顏色

明山艸亭題贈王亞卿兼簡東山司馬

東山有艸堂明山有艸亭柴門紆廻閴相向洞庭掩映秋冥冥主人歸來已白頭葛巾兩兩山花馨一日二疏孰堪並但使聲光畱漢廷緬仰髙風不可攀雲霄回首雙崖靑渺然自此江湖逺憂君吾恐未忘情

惲民部功甫惠鮮筍銀魚

西曹暮歸城烏棲明星在門北風作嵗晏天涯感我情相對妻兒苦不樂小女手持銀魚至兼有筍芽如犢角云是地曹長官送此意年來重寥落三寸冰僵白雪蛆數莖春苞紫泥籜南山風髙滄海深冬月何由見珍錯呼兒剝筍仍烹魚入口香醪甘似酪更長燭明一放歌廻首少年事如昨

曹娥廟十韻

淸晨整衣謁曹娥野廟向江風瑟瑟曹娥婉孌行及防江浣寒姿映初日昔時父溺迎江神巨浪洪濤不可覓哀號跳從黿鼉窟三日雙魂抱江出閨門孝義性所惇甘死不愛靑春質至今碑殘絕妙辭臘日村童走芬飶荒庭漠漠雙桂晚石壁秋深紫苔密廟巫尙出宋恩封花誥斷決光在室丈夫何以急君父萬古流芳豈徒卒俛仰臨風欲感泣云滿寒江雪峯崒

正月八日寄壽世卿家兄六十

兄覊甌閩已六載弟亦浙水三經春相望靑天有明月翺翔鴈影虛來賔兄年六司發浩白而我蹉跎亦半百吁嗟嵗月易拋擲安得持杯事朝夕憶從閹堅秉政時局蹐奉公天蓋卑幾至反覆污神器賴我天王亟誅夷兄弟𨿽今不數見禮法從容亦胥燕馳驅勉竭駑鈍力成功各保林泉願閩南地暖正月花旭日初升灔流霞題詩千里遙相望云白山靑滄海涯

托吳僧乞石田畫

緬懷髙人今白頭秋風未放滄江舸嘆息人間常見畫白水丹山無不可有時更出雙梧桐柯如碧玉參靑空下有閒翁曳杖屨蕭然意气來淸風自是君身有仙骨【此杜句狀君最得】放筆塵寰看超忽且知畫者乃餘事君有聲名不汩沒吾亦平生頗好畫逢人不愛千金求安得生綃出東壁白雲爲我生滄洲

哭同年姚子玉三章

憶昔看花曲江曲紫杏緋桃暗江麓轉頭零落秋風生失卻同袍姚子玉姚子玉今何之空林日暮無歸期荒煙慘澹猿號悲

憶昔同登天子堂玉佩腰環齊結束南北空嗟三百人脆折頎然姚子玉姚子玉今何鄕思君不來色惆悵陰風颯沓生瑤章

憶昔兵曹聮數人褎然文章秀而縟雲霄千里期翺翔車軸中摧姚子玉姚子玉何防寞魂招不來將焉托愁雲漠漠江花落

送同年王載卿使廣東

憶昔荊溪花發時樓船泛云日悠揚秉燭髙歌大魚出風湧三更殊未央倐忽轉盼已陳迹鞍馬共逐風塵客都城對面亦須臾兼有簿書相促迫秋風嫋嫋生江湖復送君登萬里途蒼茫五嶺炎荒地無使瘴癘侵肌膚

送盧伯居朝覲

憶昔看花曲江曲今日同逰滇水陽海內異姓有骨肉徳業相勸爾我忘送君今作朝天行把臂躑躅令我傷關山出門咫尺異聚散人生不可常寒風九月吹衣裳白露團團秋菊黃更爲後防知何地殷勤更送東門觴三年天子朝明堂手疏黜陟敷明光只今海內誅求盡西南更苦民痍瘡牧養由來重守令作合典則須賢良憂時洛陽賈太傅早知琴瑟在更張

劉元瑞贈劍作短歌奉酬

故人遺我以寶劍出冶芒寒上衝斗炯如秋水涵晶光揮霍臨軒鬼號走感君意气吳季子慷慨及此同生友加以防琫垂錦錯落應看百朋後珍重何求出上方恐懼惟幹佞臣首結束相隨萬里身磨礪肯使纎塵垢變化蛟龍倐有神恍惚風雨生我肘吁嗟壯志白髮生爲君髙歌一對酒

觀張南園畫作歌因索溪滸春云圖

憶昨參戎之府觀公丹靑圖已覺妙絕今所無公爲海內文章伯落筆自與他人殊隨龍雲气忽飛動海天雨腳吹堂隅崒嵂回頭絕島孤野橋分明斷岸紆更貌一杖仙翁臒抱琴瀟灑淸童俱吁嗟靑雲客夐異稷契姿早時拂衣臥南極無乃抱此胸中奇煙霞適與幽興防髣髴坐我淸溪湄【淸溪指吾荊溪】鱣鮪發發春漲動漁舟兩兩花枝敧淸溪迢迢渺何所嵗晚天涯滯逰子願公爲我揮灑隨篋笥道路風塵長見此

見羅羅

野人形骸如木土出入防身負長弩白布裹額金耳環腰下紅絲約雙股道傍私語如嗟咨山深少見漢官儀由來人情一失撫不獨此輩爲豺虎

望香鑪山喜苖平作歌簡貴陽諸公

去年過淸平苖冦滿山谷今年來淸平苖已就殺戮嗟哉狼子亦蠢爾爾亦有生何自覆天王至仁大一統乾坤洪纎總包育香鑪山髙亦石耳靈異豈不厭腥毒苖兒托以爲性命豈知悖亂終不谷邇聞苖從未死時殺气先已蕩山腹又聞官軍上攻夕巓崖霹靂飛迅速乃知皇天亦震怒殺伐空中如破竹釡中遊魚無脫鱗穴有聚蟻何逃族山淸已喜出污穢云白遙瞻麗層矗行人道路歌廻首從此偏橋罷輸粟諸將謀深不世功九重顏開奠荒服此日天山早掛弓千載燕然有遺躅苖今望山應蹙眉王法畏人休再瀆嗚呼王法畏人休再瀆

賈太傅宅

千年故宅空形影古井荒苔只自深寂寂星沙系舟晚長楸五月寒蟬吟太傅才髙稷契姿漢室小康安足期惜哉少年苦太急一爲痛哭君臣疑

定王臺

昔聞運土自闗隴【長沙土不堪築故用陜土】飛挽沿邊應力窮辛苦萬民易一樂百年卻作千年功定王已矣江流東野花寂寞空春風愛惜露臺十家產區區豈在遊觀中鎭逺防同年劉少參振之念故鄕山水將卜隱居因題以別

三河有靈山下有泃陽泉山髙嵯峨郁而秀泉性溫燠淸且漣聞君念此將誅茅未去已覺心飄然雲霄赤驥整初駕風飈急隼當秋天胡爲早作宴遊計無乃愛此山泉偏憶昔京都與君別回首十年不相見今朝執手巒山中覺我衰遲顏發變浮雲生態自朝暮碧艸餘葩滿郊甸人生出處何必同鐘鼎山林各性願別君何地更逢君把酒臨江心緒亂

奉送貴州周巡按子賢還朝

憶昨貴陽相見時朱橊花開光景遲言論侃侃見節操邊城五月淸霜飛海內相逢恨不早憂時毎見杜陵詩夜郎西來有逆順苖獞亦知事鋤犂艸中狐兔不足數道上豺狼猶自肥去年天王狩東都不知何日還宮闕南國地逺無消息滄海日暮窮愁思只今濟時須公等袖中短疏安施爲喜今簮筆朝天去坐見一日新朝儀從此鸞輿罷遊幸九重端拱問瘡痍

醫俗亭爲安慶石都閫作

聞道其亭臨江城亭前種竹十萬个六月炎天冰雪生陰森髣髴湘云墮君閃朱旗北鬥間寤寐不忘亭中臥自言學得惺惺法虛心不受塵土污吾聞善言君則取持忠奉君不少挫豈謂有竹眞可醫已覺世間凡俗破吾生迂疎寡檢束亦思碱砭去多過直節虛中環我前安得江亭一廻坐

書事

滁陽三月苦多雨田開麥苖半枯死聞道江南濕不妨壠畝已熟如雲黃麥熟家家得飽飯內顧妻子亦得將邇聞縣官明且賢顧憂民患得所先射殺南山白額虎鄕村無擾人得眠江北水旱何頻仍惜哉其田無力耕

送王方伯拱之致政歸首山

君初讀書首山陽致身靑雲澤天下【葉】黃金橫帶荊襄間常想晴雲在牕戶一朝早掛東門冠冨貴功名亦何爲逢迎還作首山主白首從今願無違翻思昔日朝天去荏苒於今三十年鄰翁野老欣門看花釣水來夤緣自昔箕潁有髙步君去嵩洛同襟期孤飛黃鵠雲霄上冥冥萬里何由追

滁州谷日寄壽世卿家兄

去年在家稱兄壽今年卻覊滁山阜自古人生多別離骨肉豈能常聚首今年春交在臘前淑气廻旋半月紫霞霏微繞山巓雜花相將映池口緬想髙筵白日張玉簫鸞和鼓鼉吼飛觴合沓賔從俱兄弟之中獨予後弟比兄年少十嵗白髮盈簮已成叟髙年毎憶事楊椿拂衣未得同疏受望望家山三百里春迷江上黃金栁百年轉盼能幾時不願肘後印如斗巳令兒曹辟西園種竹十千塘半畝早晚上疏乞歸來嵗嵗春風共杯酒

古亭爲卲昌言題

邵子結亭湖之滸不慕今人卻慕古吁嗟古道豈異今自是今人棄如土學古先在子之誠不然無乃爲虛名我姑語子以古道眞如酒不和羮人情簡易自天性力求吾心乃有定莫學東園桃李花紛紛卻與春風競

天香玉兔圖

我昔折桂嵗在卯玉兔秋生廣寒闕屈指於今三十年靑鏡頭顱已如雪髙堂忽見畫兔出桂之下兔防白雪毛桂發黃金英披拂絹素猶有情恍若耳邊聞鹿鳴

相思行寄中州和大齡

與君一別後兩見滁花開花開花落自春色思君髙臥梁王臺梁王臺深三尺雪哀絲歌管緣云切至今風流空耳聞只見臺髙上新月明月照君心手彈緑綺琴夜靜聲激烈誰爲聴君音罷琴對酒還復歌春風萬里吹黃河相思相見知何地雪臺竹色今如何

送周中丞貞庵北行次韻

憶今五年不得見一見匆忙何卽別金函將賀世室成玉佩趨朝寸心熱闗山蒼茫嵗雲暮臒形千里當冰雪願君努力加餐飯馬上重裘愼朝發長安臘盡春色廻喜气風雲動城闕寵沐君恩拜舞餘緬想應歸二三月瑯琊山深紫霞爛歐子亭髙白石裂期君此時須少畱置酒花間候車轍

送竇舉人子雨入監

東風吹緑江楊栁黃金繖問子何所之遡道觀光館【此湛甘泉講學之所】觀光館裏多春風魚躍鳶飛眼中滿願子著意事討求無使馳心放雞犬憶子嘗從陽明遊微言應悉大道本東望津涯日不息萬里滄溟豈應逺我方義戰不能勝吁嗟防頭惜已晚

送馬參將治守備燕河

將軍勇鋭冨才略北方大盜不足平此日秋風灑金甲送君北上燕河營燕河逼近飲馬窟犯邊輕我無備兵古人重守不重戰此行須爾爲長城

谷日寄壽澤西家兄用滁州韻

去嵗滁陽寄兄壽今日重在鐘山阜長江春色逐人來萬里靑天一廻首鴈影聨翩沙磧云艸緑凴將暄暖候何當淩風一破浪擊帆須臾過京口愛兄久臥林泉幽絕耳不聞朝鐘吼看花聴鳥只山間步石有孫隨杖後更喜諸弟俱白頭時時相邀醉鄰叟我獨官拘不得去相望新年負同受況兼世路多風塵何似閒邊淨花栁彭澤當時懶折腰亦豈區區羞五斗但願兄算等岡陵庶乞身歸同畎畝客顏不柰春風吹長歌彊對金陵酒

趣菊捲爲楊博士致行題

趣菊仙翁冥寞久老圃黃花空復開云結愁亭霜在野不見當時白衣來逰子哀哀心獨苦江空日暮愁登臺對花揮淚灑江水江水東流無日廻

送少司馬周貞庵入朝用去年爲別韻

人生聚散如浮萍相見無幾又相別憶昨滁州當隆冬今朝送君正苦熱赤日紅塵汗如雨可愛君心似冰雪飄颻馬度秣陵闗佩劍鋒銛試硎發七月秋風稍涼冷緬想鳴珂上金闕側聞套外气頗驕徵西羽書無六月擇兵選將在精鋭更須愼守無滅裂漢文遣使諭單於冠蓋相望道結轍

酬張平山梧鳳圖

張子墨妙今所無寒天寫贈髙岡圖梧桐萋萋鳳噦噦海天紅日升渠渠鳳兮聯翩五防色梧桐霄漢雙撐扶眼前煥爛見此物吾恐艸堂非所居憶昔周時大雅歌梧桐比君鳳比士君道昭兮臣徳彰明良相須實相倚只今遭逢聖明朝子之意匠無乃爾下堦舞蹈日月光吾爲作歌謝張子

題牛圖

昔聞龎公隱鹿門朝出帶書耕且耘今之畫圖無乃是千載髙風猶襲人春艸牛肥自安作夜歸息耕卽穩臥道傍駟馬擁旌旄孰知官髙憂乃大

夏山艸堂爲張郡守題

吾侯昔隱夏山阿緬想禹功施九州一朝奮迅靑雲端脫迹夏山爲國謀吾邦得侯若父母竹馬南迎虎北走春田有麥今得収冦盜臨江亦何有【時江上獲賊】吾侯自是經濟才區區小邦安足覊禹迹茫茫徧霖雨夏山不負微時期艸堂藏書春日靜白雲覆戶花滿徑出處無勞念故居功業方殷主明聖

題畫松

登堂忽訝生煙雲錯落長松偃東壁老榦半作虯龍形枝葉長畱嵗寒色古來畫者有韋偃近時廷章亦可師但畱一干在人世已覺澗壑無餘姿更添白石相撐倚日照蒼苔淨泥滓摩挲不覺毛髮寒五月髙堂朔風起

報捷圖爲王希成題致期望之意

謝安方圍棋報有淝水捷髙堂對客不動容過檻寧知屐齒折我觀畫圖如有情白首爲君歌鹿鳴知君一戰勝多士區區報書焉足驚

王用昭第見吾弟道卿飲惠泉詩感而用韻

我昔嘗飲惠山泉手持大斗酌寒潏今宵坐我水石居聴雨烹茶想春月掛壁出我道卿詩猶似當時歌白雪酒酣慷慨增悲歌溪水浮鐺自淸洌一飲七椀魂神飛未許惠泉風獨攝挑燈一放老夫狂夜深斗轉黃金闕

松厓捲爲沈欽夫題

聞君讀書碧山厓萬松陰森覆茅屋示我徵君墨妙圖【文徵明墨】不覺雲气生虛谷此松云植爾祖手半作龍鱗上苔緑爾伯詩篇尙在眼【伯沈豫軒】感慨爲君三過讀知君結搆繼前修積學藏珍待徵儥淸響颼颼風在林寒影蕭蕭月生麓地僻山深人到稀時有猿猱伴幽獨梁棟已具廊廟用輔弼終歸傅巖築爾家況多靑雲士飛騰他日於君卜

贈熊山人次鳳翁韻

昨勞相地南山來芒鞋踏徧長岡苔爲言發龍自銅官羣阜擁防如雲雷以手畫地指形勢造化混沌如一開嘆息人生亦易老秪求埋骨靑山堆得保犁鋤不相及冨貴於我何心哉地之靈異勿復道人生有命亦胚胎

人鵲相感篇爲丁明府作

神羊有角能觸邪黃雀銜珠知報恩誰云鳥獸至愚物善惡相感惟其人有鵲生子在樹巓羣兒不仁攫其子母飛哀哀鳴向侯口不能言似求理侯因推之得鵲情還索兒曹置樹間母子相安且相慰昨苦喪失今生還嗟侯之仁能及物鵲亦有心識侯仁侯鵲相感有如此況吾海內同胞民民有靈性異萬物感應之機昜而速聖王有道出至治鳥獸率舞人民育

釣魚畫爲侄壻萬徳上捨題

云黑千山半明滅風號滄江凍飛雪孤舟漁翁把釣竿坐擁寒蓑骨欲折若非逃名張志和必是避世嚴子陵畫師不識若流趣何得寄此孤髙情馬銜白玉珂身上黃金闕何如滄江一老漁白首無憂亦無蹶

張洞紀遊用侄壻萬徳上捨來韻

重遊名山三月暮雜花洞口春溟蒙捫蘿累足入地底逸思飄然淩太空舉頭顚崖若覆蓋瓊脂玉乳懸玲瓏危臺百尺俯幽奧疑與圃滄溟通中有石筍起撐突傍覺巨象駝蒙茸煙雲氤氳不出戶時有石燕飛空中蟠拏又如伏虎豹踴躍或似舞蛟龍千態萬狀接不暇吐舌駭此造化工眼無廬山瀑布泉暗滴石上時淙淙把炬搜奇更深入日午重闗掩曈曨手撫石牀蹴丹田恍聞玉女歌仙童丹田芝荒石牀冷至今修鏈畱遺蹤世上三十六洞天不知誰爲似張公吾生足迹半天下空聞海上有方蓬金銀宮闕拂紫煙緑牕玉樹生華風弱水三千不可渡求仙卻笑人匆匆不如騎鹿訪玆山蒼崕咫尺非難從爲語同袍二三子解脫還應早擊蒙白日飛升未足問靈襟已覺煙霞充憶昔遊時【缺】

邊景昭畫雞

景昭翎毛稱最奇江南人家藏者稀今晨忽披田舍景不覺春風白屋低雄鷄啄啄呼食義伏雌依依哺雛慈雛或戀母或趨食三三兩兩紛堦墀牡丹掩映石之左日移花陰淑景遲眼中分明畜產蕃當時不知寫爲誰至今相傳作玩好愛者不惜千金資嗚呼朱門厭酒肉那識民間五母雞

沈石田與吳心逺逰罨畫溪燈下作畫題詩爲別石田沒而文衡山添一舟貌二公於中今心逺亦沒矣見畫興感次韻

石田逍遙心逺逸攜手共作淸溪逰風吹栁條映沙白水涵舟楫兼天浮畫中誰爲石田老瀟灑綸巾敧白頭心逺飄然若仙儔意气已覺淩丹丘惜今二老不復作空使感嘆臨長流賴有衡山補遺墨淸溪明月至今畱

和允卿弟臘雪志喜歌

飛蝗育種自北陸於今江南亦可憂去年臘前無尺雪化魚不得隨長流昨夜北風吹云黑已覺民間動歡色須臾密雪灑人來萬里江山變俱白气埋七澤縮蛟窟凍合千林無鳥巢一雪三日亦頗奇門掩閴無人迹交惟有巖前竹倔彊向我靑靑未蕭瑟淸賞遡風時捲簾細詠臨池幾呵筆盡道明年五穀熟不愁窮閻九室空直北遙應接銀闕上宜獻瑞明光宮眼前有隼一何猛側身寒空逐禽過嗟爾啾啾黃雀羣苦饑日暮愁無柰

飲中贈陳萬南

故人遺我尺素書中云元龍湖海士一見眞如錫百朋文彩翩然動江涘問年蹉跎已七十胡爲偃蹇滯行李騏驥昂霄待顧盼蛟龍失勢須雲雨南州下榻惜遲暮傾蓋白頭忘客主寒宵淸論若河懸剪燭酣歌拔劍舞慷慨爲君起擊節須知伏櫪志千里自古有才多轗軻鄭防竄逐空老死天寒霜凍梅欲開且把金樽對君洗送邵節夫副使往金騰兵備兼寄【缺】

侍郎

聞君明發滇南騎郊原秋暑尙郁煩衰年不【缺】走相餞去時先問來時轅萬里逺道苦跋涉山髙水深愼加飱香鑪峯髙曉日赤碧雞風動【缺】花殷西行回首浪滄水休聴樹杪三聲猿知【缺】至時冬交炎荒無雪常春溫僰人雜處風俗異情性亦知信義惇但使令明不驚擾艸中豺虎應星奔伏波奇勲桐柱標諸葛大名祠宇奠丈夫志在撫四夷一身官髙何足論金齒張公吾故人辭章落筆驚淵源休言絕域寡交友握手應知道義存張公相見如相問道淮今亦臥丘園

寄沐參將崧

故人憶自滇南別忽忽已是十年餘鴈飛亦似限南北不道十年無尺書將軍勇鋭冨韜略有才偃屈空居諸吁嗟壯志豈終歇對客猶自談穰苴公家老驥適棄野臂韝蒼鷹常待呼丈夫功業各有時幸今南夷晏無虞應知靜處學不廢好客還似當時無春來秋去花滿戶尙想棋局臨方壺

邵正夫得子未及賀聞又有熊羆之兆用王用昭韻爲贈

吾聞仁者必有後六十無子心頗疑春來喜得防璋書乃知生人各有期映簮白髮漸看滿出掌新珠尢覺奇惜君明經老不遇發迹承家今在玆北郭溪明正花發春風席上好題詩積善公侯生衮衮拭目徐卿看二兒

壽張運使元之八十

人生八十徒有年公今壽考徳且尊足迹不一踏城府貞靜惟甘老丘園子野詩鳴三影秀彥方鄕歸君子仁自公傳經更絕倫濟濟蘭玉蕃兒孫拱辰願入潞公防司馬不敢班後塵憶昔拜公少壯日至今慚負登龍門靑宵防防一鳥羽晚山悠悠多白雲願將一勺長生醴爲公傾倒瑤池春

題王澹軒潮行樂圖此生前所畫而今歿後見之不能無感爲長歌

往時舟楫一擊岸君卽倒屣候我門延我上堂欵茶畢輒請解衣逰北園舉网得魚勅華饌穿花入竹攜芳樽一飲至醉必盡歡長笛短簫悲且繁今君防寞不復見披拂愁看畫圖面儀形應不異當時使我臨風淚如霰北園光景慘澹中誰倩丹靑移素練水上杏花猶自紅亭邊栁條卻如綫便當持酒酌向君君如有語語不聞嗚呼世無百年人猶如弱艸棲輕塵生前有酒不自樂徒使花鳥悲靑春感慨爲君歌此曲座中聴者亦霑巾

贈華子從龍兼壽其父錄事幕君

羨子靑年美文章蚤歌鹿鳴發秋省秀拔自是金閨姿髙岡碧梧麗朝景憶昨荊溪辱制作未由識面先交神鏘金鳴玉動風雅眼前作者徒紛紛龍山秋髙气相鮮黃花日照衣斕斑錄事髙年樂有子臨風一爲歌南山吳頥山憲副得子且復官用王用昭韻以贈

王生夢橘分贈君王卜有子君勿疑二陽初生春气交懸弧設矢來如期不須入室聞啼聲視父應知子之奇況逢皇恩及門曰昭代鳳雛應在玆老我擬叨湯餅客壯君兼賦宦逰詩慨然攬轡周八極內顧無憂今有兒蔣平甫年近六十無子因其家蘭結子亦用前韻賦以卜之

幽蘭結子古未聞君家有此卻可疑君年六十尙無後豈亦與子爲禎期靑靑葉中特挺秀嶷嶷人間矜絕奇艸木靈怪亦何異天人感兆應在玆昭然已協熊羆吉不須更頌斯幹詩尙書門髙世澤逺早晚擬出麒麟兒

書齋遣悶和子良苦雨作

白頭春心苦未歇時辦出遊花發老天何事料理人江上陰雲日轇轕卻怪雨聲徹夜聞秖恐晴時渉春末南村北村看花伴咫尺相尋怯泥滑開牕忽見杏花紅惜春過半如夢中賴有靑雲客相慰往復奚奴詩句工

傷麥死復用前韻

雨腳入春無日歇寒勒花枝苦遲發夜來雨聲覺更甚不眠憂心殷轇轕去年米賤太傷農人競錐刀重趨末今春雨多乃傷麥民急徵求困豪猾看花不愁花不紅閭閻望哺嗷嗷中九重若省東南力應罷頻年土木工

畫山水

煙霞蒼茫忽在座半空樓閣浮靑春不須更問畫者誰對此頗覺滄洲眞白鷺羣飛雪防亂緑江萬頃苔紋新漁舟兩兩停不去桃花春雨迷江津更於松下貌二老涼風蕭蕭白葛巾仰天一嘯觀日出避世豈是巢許倫吾生亦有煙霞癖瀟灑筆端欣防神酒罷聊歌紫芝曲谷口靑山生白雲

軒岐問道圖

天地開鴻蒙聖人立人極不有法制創詎垂後代則軒轅鞭艸入山中松下至人逢岐伯當時萬乘略勢分偶坐而談日西夕百艸溫寒異性味大造陰陽有消息一問一答意未閒參錯天人理無忒形生神發苦物累劃然指授愚蒙擘巫咸扁鵲首入神華佗元珠繼相翼至今民命實有賴解脫殀札超迷域何人寫此軒岐圖冠裳蕭然出東壁云斂羣山天爲開水濶東溟月生白吁嗟大道一語間天下萬世流恩澤

兵部劉巖卓母哀辭

秋風起兮木黃落鴈哀鳴兮度寥廓念芳魂兮暮何之遊子腸防兮歸將焉托伊昔寒燈暮雨兮抱冰檗而孤居紡績以爲生兮持門戶而漸拓嗟懿行之空存兮求弗得而皇皇聿春來而秋去兮雜哀猿與怨鶴

放鶴亭辭【並小序】

放鶴亭者宋處士林和靖先生之所作也嵗久傾圮莫考遺迹今續搆於孤山【缺】

郊原日日春風生卽看衛川花滿城看花泛水醉不已拄杖時聴黃鳥鳴吾鄕亦有罨畫溪溪水照見遊魚淸未由濯足放歌去春去秋來空復情

送武康張尹欽遷官刑曺

錦樹黃花照江波西曹郎官白玉珂秋日東從武康縣翻然逺上金鑾坡天子好仁不好殺愼持咎繇三尺法大寒之候生冰澌須信天工在旋斡我亦嘗爲西曹宮秉燭治生求民寃抱病山中臥不出爲君臨岐書贈言

觀張秀夫水墨葡萄畫

憶昔張騫使西域移得葡萄歸漢宮至今相傳徧海內時至離離熟秋風秀夫好畫意瀟灑半醉臨軒掃秋墨大宛三種兼白黃無乃獨得水晶黒瘦藤盤曲秋蛇驚肥顆磊落龍珠瑩已知玉盤承可愛珍重金刀落忍輕嘗聞釀酒自彼國我生頭白未由識一斗可以換涼州漫對秋棚想眞液

松泉爲王汝學題

長松落落出澗谷白石烈烈常風寒上有飛泉半山落風吹不斷銀河懸知君自是靜者流苦心好松兼好泉誅茅結屋崖之畔寄傲幽情日忘反四山無人江水淸顧影蕭蕭心獨逺我今亦已謝簮纓白頭願作山中伴

題呂髙畫

有客手持澗壑圖云是呂紀之子呂髙畫石壁千尋似鐵立激湍捲雪奔其下上有懸松如老龍蜿蜿蜒蜒行蒼穹不覺髙堂起煙霧海天白日生長風呂紀昔在憲宗朝指揮直入明光殿金盤賜予出金銀落筆天顏生顧盼後來繼者無其人呂髙之徒傳頗眞兼有翎毛奪造化不獨水石能精神回看雙鵲忽飛來錦羽翩翩儼生活千巖無人靜杳防防我幽情亦奇絕

題杏花圖一首

杏花一枝傍雙竹窈裊春姿映寒玉何人移取入生綃更貌牕間四鴝鵒鴝鵒幽閒增性情穿竹弄花時自鳴怪底飛花更如雪欲落不落隨風輕國初景昭擅翎毛近時呂紀畫最好散落人間不易求細看此圖應亦少

雙溪集卷六

欽定四庫全書

雙溪集卷七

明杭淮撰

七言排律

送陳文明讞囚江南得雙字

國器靑雲無等雙才源潘嶽浩如江雲霄功葉方談笑金石文章久擊撞雷漆陳膠元自合郢歌吳調不同腔石渠髙閣風斯振伏氏傳經志乞降登社每憑徐孺榻聽雞時憶宋宗牕天王肅殺行秋令玉節迢遙度楚瀧岸逮齊民傷凍餒刑平今日見淳厖風流剡曲懷賢戴隱逸田間問老龐三尺糾人全任法一言防道足興邦使君將命寸心赤落曰飄颻淩畵艭

送童憲副廷瑞致仕次友人韻

畵舫飄飄緑水前蓬瀛何處覓神仙風塵回首機先息簮紱拋人體亦便鷗喜春江應可狎山憐落日故相鮮季鷹飫食鱸魚鱠彭澤深耕秫米田布襪靑鞋從此始尋花問柳卻情偏優遊白髮渾忘世臥看飛雲倦鳥邊

復送顧華玉限韻限體

涼生六月薊門秋浩蕩河山景蒨舟渺渺云兼江燕沒姢姢煙傍渚花浮髙天灝气開行色滄海文星徹舵樓衣彩已淩淮水曲雞聲猶憶鳳池頭嫖姚驥子膺長禦九萬鵬圖入壯逰天署淸髙銓選府地靈盤薄帝王州陽秋行見照千古勁筆須知回萬牛裴楷淸通元自異商衡眉目更誰収飄颻思逺風雲上振蕩詞雄金石投籍籍麒麟黃閣防早看功業耀前修

雙溪集卷七

欽定四庫全書

雙溪集卷八

明杭淮撰

七言律詩

奉送吳中允寧庵之官南都

知君應不重南遷興在萊衣白髮前云度太行虛極目帆開景蒨實登仙玉堂髙寒碧山對黃閣深嚴太極偏須信文昌歸北府暫看秋夜照江夭

張氏園陪宴陳希白太守

西園五馬醉靑春翠幄髙褰云葉新列屋管弦何意味傍檐松竹漫精神淸池發發錦鱗躍落日姢姢海鶴馴千載蘭亭感遺事坐移流水送杯頻

七月十五日陪祀山陵

豈爲看山數解鞍五陵禋祀歳分官秋淸萬壑松濤起雲白千巖雨意殘神防龍宮森虎豹天垂象緯拜衣冠陰山直北無沙漠中國朝廷萬祀安

陪祀還至西湖

勒馬西湖看晚波波浮寒綠上銀珂偶教蹤迹親魚鳥莫把衣裳問芰荷巖洞參差諸佛閣夕天淸逺一漁蓑無端忽起江南思水國蘋花半黍禾

送鳳山戶曹歸省

白雲虛聎鳳山居此日眞登易路車朔漠捲阿無牧馬司農邊徼有軍儲江花且拂靑春佩海月先傳白鴈書客子出門違定省寒風吹酒重踟躕

秦豫齋移居監前奉寄

防日不見心茫然秋菊已過黃金錢雅韻有時自發響茅龍對客如揮掾功名累人不自放梧竹入夢應相牽初冬日短簿書急安得跨馬遷居前

金門待漏爲徐黃門父作

東方錯落明星稀城闗縹緲紅雲飛雞人忽鳴宮漏早環佩時動春風微遙瞻日月移宮扇毎憶文章上衮衣報答升平殊未已鳳毛隨步集黃扉

酬張大理君玉見寄

故人南去頻廻首歳晚秦淮雪正深已分梅花發春渚防廻冠蓋出疎林簿書南北休相問江漢風流自不禁珍重隋珠到金闕光芒中夜照虛襟

朝後和友韻

天闕紫雲浮光臘前春已動鵷行香鑪煙繞翠華暖旗綴風飄赤羽長退食侍臣爭緩佩登防太史漫書祥作歌好入三王頌補衮須裁五色章

芙蓉燕贈大梁丘伯玉隱居

江北芙蓉非土性秋風故向野人饒夢醒霞綺只臨渚日落春醅猶滿瓢不向荒煙悲暮景自甘白髮老淸朝也知愛菊陶元亮秪爲微名懶折腰

送陳太僕明之往滁

省中北斗司王舌海內麒麟驚世姿金石辭章成獨步雲霄功業未應期渥窪在漢龍駒出萬歳歸唐鳳苑宜春滿瑯琊江日麗醉翁亭上好題詩

哀同寮胡允修

濫叨畵省初逢日玉椀冰壷夐出塵書著茂陵多病渴詩鳴東野數驚人生時冨有匡君略死曰貧無買槨緡冠蓋蕭條春色暮飛花迸淚滿江津

送範伴讀仲瞻之官衡府

漢分州郡多文學魏傳諸王始列員計上春卿應小試官從今日亦榮遷竟陵西邸通詞客吳濞東山不鑄錢暑雨城頭髮雙佩朱葵爛漫照人妍

懷昭應宮簡劉美之長官

蒼松碧梧昭應宮中有層臺亦何雄白雲飄飄度山袂髙棟灑灑含秋風下臨陂塘水廻洑西挹巒嶂煙冥蒙安得謝公短蠟屐與君蹴踏淩靑空

送閔司冦弟歸烏程

迢逓星槎天闕曙聨翩鴈影薊門春韋賢在漢調元曰巢父逢唐洗耳辰館閣紫荊人共逐池塘春艸句還新渺然云斾江湖濶北斗應廻白首頻

酬儲光逺通州惠酒魚至

莽莽朔云艸木黃淒淒寒色催衣裳白馬風塵各拘系靑天鴻鴈獨翺翔封泥春酒竹葉碧出冰鯉魚金色光退食自公燒燭裏煮魚開酒爲君嘗

至日陪祀山陵二首

消息靑陽廻厚土微茫白雪霽寒村沙堤日射靑驄馬野屋云移竹葉樽漢代衣冠連朔漠天山羽箭照乾坤五陵王气終天極西北羣峯擁地尊

龍翔鳳舞英靈窟萬壑千巖紫翠分天上玉臺寒積雪空中金殿防浮雲百年靑海無傳箭今日朝廷正右文一奠新陽昭格裏松蘿香气入氤氳

酬錢水部士歳暮移居見示

日短東城數拜難新居地接可交歡恰須坐起寒燈落更道經過凍雪幹越繭封題詩律細隋珠開篋夜光寒少陵門下將遺法翡翠蘭苕信莫安

挽同年傅汝源父

雲母屏空白首郎儒衡風雅尙歸唐靑雲子弟聨豪雋哀壑文章有耿光春防猿日慘澹雲廻碧艸水彌茫緬懷谷口靑芻束回首閩天鳥道長

寄題京口王秀才樂山樓

甕城紆廻樓閣雄靑山無數上簾櫳有時白雲起飄忽隔江細雨生冥蒙琴書靜接松杉潤城郭遙鄰澗谷東何時江頭看落日一上題詩蒼翠中

午日望雨和韻

葵花橊萼訟庭春炎日蒼茫逓曉昏天上行雲不作雨民間白麥已空村傳聞江淮更絕粒呻吟溝壑重招魂佳辰罷衙一對酒歷歷眾星明閣門

送秦豫齋之官江西

書劍飄飄作宦逰錦帆風色動炎洲朝吟水國蘋花淨夜傍闗山月影流誤許論心淹闕下那能並馬到江頭南行若見劉夫子應踏鑪峯看好秋

奉送儲太僕靜夫典牧魯汴便道過家次韻二首

霜下黃花晚更榮野亭秋色照杯明風煙郭口爭憐客鷗鷺江寒獨後盟浩蕩流沙神馬至蒼茫河洛傳車行也知別後相思處郭隗臺髙春日鶯

玉節飄颻滄海上別遙休怪酒行頻大河落木云衣薄東閣梅花雪片新月皎靑天惟見鴈煙寒白馬不煩塵到家兼得仙翁慶麯米先廻海屋春

送陳文明別卷中有王文肅諸公之作不能無感

倉皇行李背髙城菊蕋寒云十月程詩卷拋人渾靣在玉堂遺墨總心驚風塵浩蕩孤飛翼云漢蒼茫萬古情聞道東湖春色好因君一日想南徵

見雪奉和許給事啟中見寄

十月八日雪花動髙城雲气兩迷茫亂紛逐馬臨丹闕防白隨鷗到野塘喜接地曹兼水部【吉獻世恩同席】起看白晝自昏黃題詩酌酒興堪縱歳稔不須憂太倉

長空白雪縈春絮宮闕參差入渺茫忽憶淸風動江漢須知幽興滿林塘梅衝凍蕋將分白蕉濕云衣欲捲黃沗竊聖朝無寸補擁裘髙坐食官倉

送潘司訓芳赴任桃源

縭辭藻思美靑春官冷氊寒人不貧紅日行盤苜蓿長洿池得雨蛟龍神桃源人文郁已久泰山師道今來眞秋淮繞城碧於靛且對芳樽歌白蘋

宿巢縣僧房

斜日荒煙到石門風林寒葉上堦繁蒼茫展枕暮鐘出啾喞爭枝叢雀喧驅馳山川復歳晚喜少冰雪仍冬暄靑蒲紫蟹出不意乘興杳然還對樽

防鄕同年席上見雪兼詠菊

仲冬官衙見微雪白菊有花還可憐依依對眼驚秋盡片片隨風落酒邊客鬢年華俱浪轉人情物色漫相牽相逢此夕是何夕廻首鴻泥各惘然

除夕直宿部中同張元徳刻韻賦

禁漏迢迢傳夜永椒盤相對燭花明省郎多病經秋骨客鬢雙蓬萬里情凍葉庭深余雪色哀鴻天濶帶春聲鄕闗臘盡無消息廻首蒼茫北斗城

奉次省中諸閣老讀卷二首

縹緲翔云紫閣陰忽傳仙樂自天音瞻依防仗臨軒日吐哺蒼生得雋心香麝春廻三殿合陛花風動五樓深濟世文章須補衮許身不愧雙南金

海內文章連僻壤百年風俗變皇猷龍門重疊隨云鯉桃野逍遙息駕牛春閣宏開星宿動晝庭三接聖恩優披圖稷契今連茹歌舞唐虞億萬休

奉懷李獻吉移居郭外

思君臘盡又春來河上春濤萬里廻不覺栁條已弄色湏知棣萼久相開城中車馬應無數野外鷗羣不見猜生理今開五車捲風塵虛抱出羣材

奉寄銅仁守劉美之因述所懷

銅仁風景近如何書札經年少見過府中春至杏花發城下艸深豺虎多日暮靑山應獨醒詩成白雪自髙歌漸看逺客如絲鬢未著春湖萬里蓑

懷黃明甫

萬里江亭春色來波紆洲渚雜花廻有時移舟醉不去落日見山顏好開天上麟兒生玉角人間王母降瑤臺百年聚散頻回首一月題詩寄野梅

王貞婦祠【婦寧海人舉家歿於賊而婦以色全擄至淸風嶺嚙指血題詩石璧投崖下死有司祀之】

盤旋石磴淸風嶺獨屋臨江貞婦祠悠悠水鶴自朝日漠漠山煙空竹枝一死巓崖無冦盜垂名宇宙見男兒血痕題處桃花發萬歳千春亨祀時

西湖僧閣和邵二泉諸公韻

紅塵入寺已知遙更有巖扉竹色驕秋水微茫來殿腳白雲出沒自山腰百年歌舞西湖地落日風煙萬里橋指防嶽王墳上栢野人猶自說前朝

新修嶽武穆祠

悵望秋風薦野蘋忠精祠宇肅瞻新寒煙白石荒山暮枯木南枝萬古春志決幽燕終報漢眼中頗牧已無秦金符十二如兒戲豈料安危系若人

送陳汝和侍禦還朝

靑春玉節照江濆南北髙峯不作云風入皂雕千里骨日懸驄馬五花文都亭蹤迹休相問破柱風流今尙聞朝覲明明揚側陋須知冀北已空羣

新春飲西湖亭上

小亭悠然晚閴寂細雨鉤簾春已多石欄花發亂靑蕋沙岸雪消生緑波忽聞饒州冦猶發豈謂西湖船自過怪底笙簫來海上風飄律呂入云和

都元敬乞養親攺官畱都兵曹

不見而翁今七年白頭彊健似神仙逢人再拜不扶杖出郭看花還泛船司馬新遷過江上靑春迎養小車便送君自是惡懷抱菊蕋寒云當別筵

獻吉臥病久不相見見時輒飲我酒且出示病中之作奉和一首

眷戀馬卿消渇久蒼茫春事入江新藥罏白竹自爲伴艸閣靑朝虛待賔吹面春風不覺醉墮懷明月更堪珍秦山渭水知多興爛漫苑花休照人

復送獻吉次韻

美人欲發車渺渺明星在門雙靷長已知出此風塵表安得從之河水央梁苑新春行見月潼闗今日始還鄕百年邂逅何由擬相對淸樽各渺茫

臘月秦鳳山呂思泉招逰陳氏園亭時以體疲天晚違此雅集明日思泉詩至追想和答

習家池館多風景有客來歌冰雪天棋局酒杯殊不惡疎梅寒竹更相鮮病嗟筋力驅馳後興落江湖笑語邊賴有髙情不相訝燈前還寄白雲篇

經呂梁蔣主事守謙畱飲出示其父與翰林諸公往來簡札感而賦

萬夫洪頭看打船邀我狀元亭子間石根叢篁照杯盞江漢春風吹客顏潼川太守風猶在省掖文章气所闗掩卷出門增感慨云寒日暮呂梁山

新正二日發宜春次王陽明韻

宜陽山前莎艸痕春泥釋釋水流渾客行逺道無停轂人拜新年不出村三日暄蒸北風作淸朝陰霾江气昏野館蕭條亦足賴梅花爲我招吟魂

桃源山中

靑崖逶迆綠不防新春人家煙火同山間溪流已覺暖洞口桃花爭放紅昔聞秦人避亂此誤疑仙寰非世通風景當時豈應別萬山今在馬蹄中

經盤江次劉元瑞韻

逾岡陟嶺兼多病臘盡春來不記程瘴水已知多客淚窮山只是有人行綠崖晝霧愁俱黒觸馬春花眼一明西蜀未知天下險老夫筋力盡南徵

淸華洞

萬壑西來見玆洞不知開辟是何年宮虛靈祕造化白日洚洞生雲煙著腳重闗愁鬼魅舉頭一竅見靑天出門悵望來逰客石壁題詩尙儼然【傷範君山之亡】

春日永昌訪張南園見其子含舉人含秋暮來滇別我上春官出示諸公所贈捲因用韻末簡

永昌三月醉君堂滇海君來落木蒼尙想閒翁憑幾杖溫然一笑卽春陽範湖春色扁舟老漢苑文章兩省郎萬里雲霄今刷羽翩然五色佇翺翔

飲含於昊天閣復用韻贈別

風急天淸郡郭堂仲冬山木晚蒼蒼杯浮碧海移春色樓倚千峯斂夕陽君行擬作金門客文彩先依玉署郎北極廻看天萬里孤云矯矯冥鴻翔

早發崇岡卽所見

霧勢漫空亦何盛日上髙峯今卻降皛皛晴嵐低萬壑冥冥秋气失三江石壁飛流自霄漢天闗擁樹如旌幢終朝看山一廻首雲裏芙蓉猶自雙

過浪滄橋【橋名霽紅】

橋飛江崖霽虹出鐡鎖髙緣不記年急江轟雷鬭日夜懸崖峭壁參雲煙木深如聞鬼魅泣石錯卻訝蛟龍纒不有簡書來絕域豈知天下有山川

興隆東坡書院和朱淩溪韻

欲於何處覓仙蹤悵望危欄俯碧穹石煙雲虛半壁春深花鳥滿幽宮乾坤一系西來馬劍佩聊乘萬里風不必殊方問招隱蜀山原有小舟通【吾宜興蜀山亦有東坡書院】京口楊十捨承嘉邀飲甘露寺次喬白巖司馬韻

虛危樓閣江之幹細雨淸秋作早寒粉堞屯雲松杪出雙峯積翠坐中看長空浩蕩孤飛鳥萬古升沈一倚闌差向山僧說蘭杜又聽鳴玉上長安

棟庵爲黃朝用作

中山同事校文初卅載驅馳防靣疎沗竊看花成白首棲遲種棟只安居風吟髙葉琴樽曉云接長溪戶牖虛何日扁舟掛冠去洮湖東畔訪幽墟

送虛亭許方伯致政還家

江郭虛亭息宴逰黃花無數照淸秋功成四時亦有序人昨少年今白頭水上鷗輕故泛泛山間云白何悠悠回首當時濟渡處風波滿地使人愁

辰溪山詠石

辰溪山間多美石盡日經行殊可憐髣髴蛟螭愁並出忽看虎豹訝羣眠臨溪瑩滑朝含雨近竹蒼茫晚上煙豈是風塵厭奔走一教醒眼到行邊

界亭山中雨

山行四月苦多雨豈是楚天巫峽鄰溪谷亂流愁度馬陰風吹壑防行人浪蒼花蕋不禁濕夭矯靑楓何劇新日暮蒸云應未已江雷殷殷送聲頻

浙上諸公招飲孤山次韻奉別

五年不到四賢堂門外疎松只自長日月重看此湖水風塵深惜故人觴峯髙野鶴孤云迵臘近江梅白雪香風景總應憐舊客簡書先已赴滇陽

蘭谿道中

寒風簌簌春初袂江雨防日暮臺更愛好山行不盡雙看白鳥去還來路岐南北皆君賜夷夏文章總運開魏闕五云舟萬里靑天孤節首頻廻

王山見梅

靑山郭口見梅花落日分明防樹斜迢逓風煙念鄕國驅馳鬢髮感年華杖藜雪後爲誰適道路看來可自嗟不有世情空物態碧江疎影弄寒沙

贈錢太常貴

文雅初逢太常客朱炎再揖郢中儀風塵病裏常須藥山水情多不廢詩惜別酒邊江爲白倦逰天際鳥還遲虎丘靑春白石爛短棹相將攜所知

滄瀛阻風贈沈方伯仁甫致仕次韻

河上風塵暗不開停篙罷槳亦悠哉冰花散落隨江浦春色相將到酒杯滄海浮雲看變幻盤渦飛鷺浴還來古今得失尋常事吾獨憐君濟世才

鄭家口舟中別河間倅頴卿家兄

我行向南君向北弟兄分手難爲情況是闗山皆客裏不堪滄海又春生桞條纎纎已弄色鴻鴈兩兩時哀鳴相看只有今宵月兩地隨舟各自明

春暮赴楚經吳登虎丘

邂逅入山春已暮畱連聎逺日微曛瑯玕風動千人石樓閣天開萬頃云春滿劍池龍出躍花飛講座鳥來聞何時脫略風塵履經壑長穿麋鹿羣

挽趙表兄襄

【缺】

秋復春寂寥無復見斯人翻思帳下【缺】齋日猶似花開對酒晨江海飛雲空逝水丘【缺】春色老荊榛援毫爲冩雍門曲蕭颯悲風生白蘋

東藩飲湖上尹亭次壁間韻

飛雲臺榭愜初登似隔紅塵一萬層湖上枯荷不可把欄間細菊已堪憑暇時數好來題竹避俗何煩更問僧罷酒放船紆晚郭寒沙碧石亂秋燈

春初飲悠然亭上簡同僚

悠然亭上坐春風落日淸樽幸不空弱桞漸看低檻碧夭桃似欲向人紅地分省寺通僚晚春入江湖引興同總作淵明賦歸去南山亦已笑成翁

醉翁亭

想見醉翁亭自昔拜翁今及暮春逰姢姢野竹侵虛幌片片飛花防石頭醉於山水亦嘯傲名在文章自不休帳望千秋太守去瑯琊山碧釀泉流

瑯琊感古

千載瑯琊王去後至今瑯琊山擅名眼中城郭空形影天下山川防變更明月溪頭花自落曉光亭上日長生荒涼畱得前朝寺時有逰人聽鳥鳴

龍裏憲臺端午

橊花無數雨中開何處逢人問酒杯萬里心驚懸艾日孤城客傍望鄕臺苖蠻女亦踏歌去都市人爭取醉回但使三邊常晏樂不辭寂寞過山來

春日周陳王氏園亭

楊栁防風渡小橋波涵人影半虛揺水深【缺】江湖大地僻已知城市遙魚戲落花吹細沫【缺】含疎靄上靑霄主人防有幽居興命駕時來不用招

次周中丞邊太常逰雨花臺見寄

極知薄領淸朝簡每憶雲臺野騎雙冠蓋靑春飛白石煙花百丈俯淸江憐君俊逸詩無敵老我淸狂意未降何日春流一擊楫同逰髙拂雨花幢

寄林侍禦釴父紫霞山人

緬想淸風不可攀廿年髙臥紫霞山靑春谷口芝應長白日鑪中丹防還𨿽無足迹踏城府已有文章鳴世間繡衣特立當霄漢諌疏時聞抗帝顏

中秋對酒安山舟中

去歳玆辰系滇海今宵對酒卻安山仰看明月同關塞嘆息風塵老客顏露下髙天秋與白櫓揺寒水夜遲還天王出狩臨西極萬里淸光誰爲攀

送張司空還蕭山

白首功成合身退片帆江上羨公歸官休於我無拘束世上從他有是非醉倚春風歌短棹臥看雲月上閒扉蕭山舊識藏書處投老於今信不違

泊舟采石

西來系舟沙桞陰忽聞枝上蜩蟬吟客心日夜驚時攺春首驅馳復夏臨謫仙祠空殿突兀采石江上松陰森當時騎鯨上天去此事有無傳至今

秋日渡河喜防李崆峒

思君今得渡河來河上秋濤霽色廻卄載離居洛陽市春風憶別黃金臺季鷹江上鱸空羨陶令籬邊菊正開明月樽中照白髮故人相對莫相猜

閱汴城【時正大水】

大梁城髙曉日赤千雉萬雉皆春風獨看旌斾行雲表半覺樓臺出水中自昔黃河有遺患千年神禹無全功須知保障吾曹事忍使民間杼軸空

晚步後園奉次殷文濟韻

徐步荒園信晚晴尙思昨日對君情杏花開盡無餘朶鶯語聽來不息聲已惜春光過半去寧辭酒十分傾罷衙若看還相過歇馬池頭看水生

中州遷南太僕正攜酒李獻吉莊酌別

仲冬曉出東城行落木空原霜露淸暫脫簿書非所事招攜朋舊卻多情新搆艸堂當野曠尙餘花蕋近墻明於今已惜南州別不及春來聽早鶯

是日晚復攜酒後亭得園字

荒荒寒日下郊原惜別幽亭剰酒樽白髮孤舟今獨逺新詩何日更同論啁啾羣雀暄爭樹瀟灑叢篁寒趂門去去江湖分南北春風回首憶名園

陶副使分司見桃花和獻吉韻

分司偶得見祧花倚檻含風自可誇怪底已飄千防亂開遲猶及一枝斜漫將春色供文案豈有新詩領物華徙倚髙城日欲晚海風吹落九天霞

次王少司冦存約冠山韻

衙罷重門掩不開傳呼小吏送詩來已知司冦風情逸遙逐冠山春色廻梅蕋相將衝凍雪鶴毛行見長蒼苔因君興入滄洲逺卻憶任公舊釣臺【任公釣臺吾宜興地也】

二月晦桃花席上得微字

去年花開二月早今年開遲猶未稀眼中花好只如舊鏡裏紅顏今覺非且綠酒樽常滿幸際淸朝願不違急管繁絲悲律呂飄風度水入霏微

是日酒罷興不盡更酌花底

落日余樽仍爛漫穿林倚石重徘徊嬋娟細竹低紗帽窈裊飛花落酒杯自驚白髮遷官裏又見春風兩度來未得拂衣傷老大相逢桃李且顏開

九日柏子龍潭山和友韻

碧艸叢篁麗客觴柏潭秋晚石蒼蒼長雲南下江流廻諸嶺西來龍鳳翔去年遨逰汴水上今日重飲滁山陽黃花悵望照白髮抱病令人思故鄕

聞邵尙書二泉失火賦以奉慰

何事乃遭回祿變驚聞初得太常書【太常邊廷實也】樓炎萬卷誰云盡腹笥於公卻有餘鶴步頓教忘舊徑燕來翻喜定新居【聞新屋將成】白頭畱得尙書履應聽飛聲上玉除

飲悠然亭復用去年韻

正月再歌池上風雪融春水映晴空栁仍黃色相將動花似去年猶未紅白首笑看朱紱在靑春還許一樽同淸時司馬無繁政對酒何心學醉翁

次韻贈吳友丁壽卿

西來書劍淩秋色江上相逢一解鞍浙水春風思獨逺滁山白髮幸同看髙車信有題橋志雄論眞如下阪丸黃金臺髙貯賢俊去去休嗟行路難

丰樂亭次韻

蒼茫江漢坐秋淸落日余樽酒再行逺樹兼天浮海國銀河如帯抱州城人家爭賽雞豚社邊塞不聞鼙鼓聲歐子文章猶在石髙亭一豁古今情

奉贈西靑錢先生

淩駕洪濤勞逺訪攜將秋色過江城靑鞋布襪無塵土碧水丹山總性情防共躡雲尋壑去醉看騎馬覺身輕簮纓沗竊今頭白常使橫經憶後生

十日滁山畱共觀潄泉眠石防盤桓黃花秋盡猶餘色十月風髙已覺寒江舸飄然發何早家山𨿽近防應難釣絲百尺春湖興焉得相從雲水寛

寄壽秦鳳山司徒六十次韻

遙慶君年思上日開筵切近鳳池頭髙天北斗頻回首九月黃花正好秋盛世文章追兩漢中興功業在今周麒麟黃閣圖應逺未許沙邊問白鷗

白下送西賔韓朝望歸浙

十月霜淸白下山束書東上浙江船燈明秋夜傳經榻菊蕋寒云送別筵朱紱慚余成白首淸才羨子美靑年秋鷹已刷排風翮淩厲行看向九天

奉送同年朱玉峯太宰還鄕

憶同攀桂向秋天轉盼於今三十年供奉三朝勞補衮衣冠八座入蟬聨淸晨江上舟初發黃菊樽前秋可憐未得相從拂衣去風塵回首思茫然

飲胡祖貽西園得春字

霏霏花絮散餘春園鏁開時逢故人攜手同行修竹裏舉杯還照白頭新云生虛壁疑成雨風動微波不起塵乘興看山如有暇日來亭上不嫌頻

送黎仰止通政入朝

官舍葵橊侵別酒銀臺旌節入靑霄浮雲滄海憐行迹防鷁炎江問早潮舟入三湘休聽雨佩【缺】雙闕候鳴朝舍人獻納從容裏香轉春風玉殿遙

官塘道中有感

憶昔槐黃趨詔去今朝頭白解官歸蕭條門巷不如故借問主人今亦非山映陂塘空水緑春深楊栁自花飛廿年轉盼卽今古迸淚臨風欲墮衣

贈李介庵次其自詠韻

安晚極知前輩少【安晚介庵父】流風仍見後人同介髙一代休隨俗道在靑氊得屢空短杖臨溪秋獨逺晴牕防易意何窮廻思絳帳東樓日嘆息今皆成老翁

胡夢竹園亭次周約庵中丞韻

樹裏澄波靜不流坐深長夏轉看幽孤峯絕壁倚飛閣落日輕霞明逺丘野外冠裳從我懶山中猿鶴爲誰儔主人畱客不知暑揮翰淸風百尺樓

春日陪鳳山司徒逰善權次韻三首

雨天載客淸溪舸來聽春山寺裏鐘洞口浮雲濕仙袂山深老檜臥虯龍寧知石上三生夢不願人間萬戶封謝公今有東山屐踏徧云崖日萬重

洞中

忽忽重來今廿年追思往昔事茫然紫芝猶帶靑春色日月常開小有天丹壁蒼崕愁絕倒瓊脂玉柱訝空懸靑騾欲覓神仙迹昏黑重闗不可攀

小水洞

洞坼煙霞別一天春隨酒盞落花前千層壁空懸石百尺寒潭地湧泉仰看老樹垂雲雨恍惚神龍躍九淵三十年來走塵土共君今日一惺然

芮從逺主西塾兩年歳暮辭去用其畱別韻以贈二首

臘盡郊扉雪色融疎梅已覺漏春風別攜此日江湖逺惜爾忘年契誼同繾綣贈行聊短句交遊爲我謝諸公春來莫問徴求使襪綫元非補衮功【芮從逺有擬上黃金殿之句故云】珍重君賢似孔融故家喬木有遺風吾心自省應無疚古道誰云不可同推讓智謀甘獨拙豈因蓑笠傲三公吾孫解事靑雲葉他日寧防一漑功

奉次鳳翁元日見寄

白頭又領歳新朝自頌椒盤歌且謡門外惟多白鳥至海東時見紅雲飄已覺江村無凍雪卽看春色上寒條湖南湖北靑峯寺放杖還應托聖朝【時鳳山約逰華藏諸寺】初聞制作本眞禪【作鑪僧名眞】一落塵寰五十年吳【缺】巋然存古朴湘紋猶自帶嬋姢豈應世上無珠玉自是山中有宿緣細瀹龍團伴枯寂二泉應得並流傳

陪聶侍禦飲滁山僧捨用壁間呂太常韻

壑轉林廻石徑微追陪驄馬到巖扉憶從歐老當時醉始覺滁山天下稀落木風巖秋浙瀝寒云菊蕋晚相依樽攜竟日淹畱興竹露熹微下夕暉

遊華藏

童稚知名今始逰寺門髙對三山幽波濤防防白日湧石壁皛皛孤云浮題詩昔日人何在醉墨空堂迹尙畱【邵半江詩字在壁】悵望白頭一灑淚江山千古自淸秋

紫巖劉太宰見寄牛首山之作惜余未逰用韻道情

南都故人別我久千里懸旌心日勞無路趨蹌【缺】佩裏停雲迢逓星辰髙花巖自昔聞牛首僧屋緣居似鳥巢安得同逰一攜手直從髙處看江濤

天髙牛首恣躋攀秀句封題紫翠間南國淸朝無冗政玉堂春日有餘閒看山躍馬總多興懶性出門常自難此日因君重廻首天靑雲白鳥飛還

經三衢鄕同年楊節推時明攜酒郊外押韻

迢逓河山惜逺逰樽攜野寺重淹畱驅馳志業元相信得喪乾坤可自謀沙際寒花仍照席江空落景半含樓轉看月殿酣歌裏奔走風塵今白頭

奉和鳳山東園燕集見寄

山中梅蕋欲衝寒冠蓋東園憶舊懽池竹照人靑送酒江鱗出水素行盤防年丘壑違髙枕雙鬢流光惜轉丸金闕封題將野逺司徒情興逐人寛

春初酬李蒲汀見寄

漸看苔色上堦除臥領春風到艸廬習懶自知成性癖無書卻怪故人疎靑春花好還應惜野水舟輕信所如誰謂壯懷應不負於今髮白已無【缺】

【缺】貴州徐中丞養齋見懷

堰【缺】

照山赤溪上防虹吹雨晴百粵淸秋瞻使【缺】知明月見君情久知徳政風移速不問蠻夷志在行

且喜淸平伐罪後香鑪山色至今明

烏蠻千山控巫峽瘴云多陰常少晴信義不防惟我事言行𨿽異亦人情月髙瘴海羣氛靜云白秋邊一鴈行有虞修徳三苗格今日天王本聖朝

客至園亭

東來乘舸自吳門長夏江村暑正煩一別兩年稀防靣盡歡今日爲開樽故人飯糲應無厭白首官髙何足論池有逰魚岸有鳥悠然相對欲防言

壽周約庵中丞六十

由來忠盡說元公周室中興百代功獻納皂囊紆十疏指揮黃鉞定三戎舉醆秋移金斗月釣絲春入五湖風看君筋力猶彊健補闕常須上衮龍

谷明府少岱迎母同至喜爲賦

宜興豈似河陽縣桃李花開今滿城滄海潘輿非道逺他鄕萊防覺春生風從百里俄應動政逮三年信有成事簡官淸山繞郭鳴琴斫鱠有餘情

元日迎春谷明府設宴病不及赴口號奉簡

喜逢元日歳新攺忽報東郊春又來花擁土牛喧曙鼔笑迎竹馬上春臺桑田夙戒文公駕雲物先開宓子杯多病馬卿違獻納興來自起折江梅

王中丞定齋詩送谷明府念及老夫和以奉酬

趨朝早發秋江舸念我遙傳臘月書攜手【缺】從河上別掉頭今已七年餘防勲終見麒麟閣懶性惟甘水竹居邑宰將詩共春至金門髙興起迂疎

酬張翰林水南亦因谷詩見及

春風日夜吹郊墟又見小桃紅欲舒白髮滄江秪髙臥玉堂淸興定何如題詩送客遙憐我多病經年闕致書自是山林隔絕久夢魂不到承明廬

毘陵舟中餞鳳翁司空

北斗天旋舟好發九重春早望應深典刑自昔惟求舊日月重熈正際今夏禹獨先溝洫計漢文終惜露臺金江郭春風吹酒醆送君一爲白頭吟

題南灣【並小序】

荘下圬施氏舊族也中衰而散落有以立者遷圩之南灣業頗新且讀書事進取自號南灣因爲之賦

舟紆北渚轉風浪春入髙城幾往還喬木眼中無故宅行人溪上問南灣沙堤竹長縈新水書屋花開帯逺山回首酆城寶劍气中宵應出鬥牛間

蓼莪山奉次澤西兄韻

五湖春色際天來沙鳥風帆逓往廻笑日野花幽近竹入云風磴冷侵苔棲遲白首惟疎放報答靑春有酒杯好事山僧老不倦晚猶攜客上髙臺

龍池山中感舊

三十四春如一夢持杯彊飲對芳辰憶昔賜霑歸省日攀蘿曾侍白頭人【進士時同先君逰】兜率靑山只自好龍池修竹還如新悵望殘花照佛閣廻頭血淚迸靑春

飲吳頥山憲副城南新樓次韻

愛汝溪上之髙樓五橋春日駐行舟簾開羣山卻盡出檐防白雲常爲畱玉壺分饌攜丹橘野客題詩廻白頭致身且作鳴珂去他日與君停宴逰

龍池山上庵

龍池之山揷天髙逶迆石磴緣秋毫靑霄削壁千尋立僧屋如巢結搆牢復棧空中愁度鳥長松腳底訝翻濤更欲髙尋捨身石云寒日暮猿哀號

懋才朱子學以遷居詩見及用韻奉簡

聞道春來新卜居東城風物定何如應知社燕來看主卻訝銜泥非舊廬諸生之貧見原憲秦國取士思由余想象淸風動牕竹日長閉門惟讀書

谷少岱吳頥山夜集娯晚堂次韻同賦堂蓋先達諸公宴逰之所

娯晚有堂城之陰多情淸夜許追尋霄漢早看聨佩玉風塵久已謝纓簮庭葉驚風山雨至春杯信手燭花深舉頭畫壁空諸老猶憶當時醉裏吟

方君英舉人歸閩賦以別

斬蛟橋畔逢荊州令我一豁風塵眸疾看驥足當千里神薄瓊枝瑩素秋孤帆十月思東下水落江寒正穩流因憶君家丈人行曾聨鳴玉鳯池頭

賀谷明府生孫

髙岡梧桐日菶菶春來又見長孫枝山川孕靈亦不偶徳政感人應在玆頭角峻嶒嶽骨起文章五色鳳毛奇他日髙風有乃祖應知指是宜興兒

觀黃元敬新葺園池畱飲亭上得開字【戊子臘月二十四日】

逶迆池上徑新開喜値春風七日廻【時立春已七日矣】竹合露稍低近席波消雪色上浮杯作亭擬養千年鶴眺野還崇百尺臺從此知君藏不出相尋待我拂衣來

癸巳暮秋復至元敬園亭惜不見主悵然有作復用前韻

三徑幽紆只自開杖藜徐逐小池廻參差舊榭【缺】霜【缺】望無情對酒杯竹裏有亭還【缺】

落日重登臺

不堪吟罷一回首惟見白雲【缺】北來

雙溪集卷八

