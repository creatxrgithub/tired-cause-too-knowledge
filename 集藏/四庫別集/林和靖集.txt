林和靖集宋林逋五言古詩和運使陳學士遊靈隱寺寓懷山壑气相合﹐旦暮生秋陰。松門韻虛籟﹐錚若鳴瑤琴﹐舉目羣狀動﹐傾耳百慮沈。按部旣優遊﹐時此振衣襟。泓澄冷泉色﹐寫我淸曠心。飄飄白猿聲﹐答我雅正吟。經臺復丹井﹐捫蘿嘗徧臨。鶴蓋靑霞映﹐玉趾蒼苔侵。溫顏煦槁木﹐眞性馴幽禽。所以仁惠政﹐及物一一深。灑翰嶙峋壁﹐返駕旃檀林。回睨窣堵峯﹐天半千萬尋。閔師見寫陋容以詩奉答顧我邱壑人﹐煩師與之寫。北山終日懸﹐風調一何野﹗林僧忽焉至﹐欲揖頃方罷。復有條上猿﹐驚窺未遑下。監郡太博惠酒及詩塵事久謝絕﹐園廬方晏陰。鏗然郢中唱﹐伸玩淸人心。況復對尊酒﹐百慮安能侵。何以比交情﹐松桂寒蕭森。送牛秀才之山陽省兄之子詠陟岡﹐別我歲將晏。後夜失羣鶴﹐髙天著行雁。楚山遠近出﹐江樹靑紅間。尊酒無足辭﹐離愁滿行盼。

五言律詩湖樓寫望湖水混空碧﹐憑欄凝睇芳。夕寒山翠重﹐秋淨鳥行髙。遠意極千里﹐浮生輕一毫。叢林數未逾﹐杳靄隔漁舠。秋日西湖閒泛水气並山影﹐蒼茫已作秋。林深喜見寺﹐岸靜惜移舟。疏葦先寒折﹐殘虹帶夕收。吾廬在何處﹐歸興起漁謳。上湖閒泛艤舟石函因過下湖小墅平湖望不極﹐雲樹遠依依。及向扁舟泊﹐還尋下瀨歸。靑山連石埭﹐春水入柴扉。多謝提壺鳥﹐畱人到落暉。西湖舟中值雪浩蕩彌空闊﹐霏霏接水濆。舟移忽自卻﹐山近未全分。凍軫閒淸泛﹐溫鑪挹薄燻。悠悠詠招隱﹐何許嘆離羣﹖西村晚泊弭棹危橋外﹐霜村乍夕陰。田園向野水﹐樵采語空林。白鳥歸飛遠﹐靑山重復深。那辭遲新月﹐誰復賞微吟。湖村晚興滄洲白鳥飛﹐山影落晴暉﹐映竹犬初吠﹐弄舡人合歸。水波隨月動﹐林翠帶煙微﹐寺近疏鐘起﹐悠然還掩扉。湖山小隱三首猿鳥分淸絕﹐林蘿擁翠微﹐步穿僧徑出﹐肩搭道衣歸。水墅香菇熟﹐煙崖早筍肥﹐功名無一點﹐何要更忘機。園井夾蕭森﹐紅芳墮翠陰。晝巖松鼠靜﹐春塹竹雞深。歲課非無秫﹐家藏獨有琴。顏原遺事在﹐千古壯閒心。衡門鄰晚塢﹐環堵背寒崗。片月通蘿徑﹐幽云在石牀。客遊拋鄠杜﹐漁事擬滄浪。管樂非吾尙﹐昂頭肯自方﹗小隱自題竹樹繞吾廬﹐淸深趣有餘。鶴閒臨水久﹐蜂懶得花疏。酒病妨開卷﹐春陰入荷鋤。嘗憐古圖畫﹐多半寫樵漁。小隱門徑獨蕭然﹐山林屋舍邊。水風淸晚釣﹐花日重春眠。苒苒苔衣滑﹐燐燐石子圓。人寰諸洞府﹐應合署閒仙。山北寫望晚來山北景﹐圖畫亦應非。村路飄黃葉﹐人家濕翠微。樵當云外見﹐僧向水邊歸。一曲誰橫笛﹐蒹葭白鳥飛。中峯中峯一徑分﹐盤折上幽云。夕照前村見﹐秋濤隔嶺聞。長松含古翠﹐衰藥動微燻。自愛蘇門嘯﹐懷賢思不羣。小圃春日岸幘倚微風﹐柴籬春色中。艸長團粉蝶﹐林暖墜靑虫。載酒爲準子﹐移花獨乃翁。於陵偕隱事﹐淸尙未相同。春夕閒詠屐齒徧庭深﹐時爲擁鼻吟。微風引竹籟﹐斜月轉花陰。靜賞應難極﹐孤懷自不禁。蒼然小池上﹐煙露達靑岑。春日感懷衡宇日蕭寂﹐髙春猶掩扉。春風似有舊﹐社燕亦重歸。覽照老已具﹐開尊人向稀。頹然此心曲﹐持底屬芳菲。郊園避暑柴門鮮人事﹐氛垢頗能忘。愛彼林間靜﹐復玆池上涼。托心時散帙﹐遲客或攜觴。況有陶廬趣﹐歸禽語夕陽。園廬秋夕蘭杜浥衰香﹐開扉趣自長。寒煙宿墟落﹐淸月上林塘。意想殊爲適﹐形骸固可忘。援琴有餘興﹐聊復寄吟觴。山村冬暮衡茅林麓下﹐春气已微茫﹐雪竹低寒翠﹐梅花落晚香。樵期多獨往﹐茶事不全忙﹐雙鷺有時起﹐橫飛過野塘。山中冬日殘雪照籬落﹐空山無俗喧。雞寒懶下樹﹐人晏獨開門。廢圃春榮動﹐回塘霧气昏。誰家歲酒熟﹐輟棹憶西村。旅館寫懷垂成歸不得﹐危坐對滄浪。病葉驚秋色﹐殘蟬怕夕陽。可堪疏舊計﹐寧復更剛腸。的的孤峯意﹐深宵一夢狂。出曹州詩懷動嘆嗟﹐驢立帽陰斜﹐雨濼生新鹼﹐茅叢夾舊槎。午煙昏獨店﹐岡路透誰家。幾日江南興﹐扁舟泊岸沙。盱眙山寺下傍盱眙縣﹐山崖露寺門。疏鐘渡淮口﹐一徑入云根。竹老生虛籟﹐池淸見古源。髙僧拂經榻﹐茶話到黃昏。畱題李頡林亭兼琴枕鶴經﹐盡日臥林亭﹐啼鳥自相語﹐幽人誰欲聽。半闌花藉白﹐一徑艸盤靑。何必對尊酒﹐此中堪獨醒。翠微亭在金陵淸涼寺亭在江幹寺﹐淸涼更翠微。秋階響松子﹐雨壁上苔衣。絕境長難得﹐浮生不擬歸。旅情何計是﹐西崦又斜暉。臺城寺水亭金井前朝事﹐林僧問不知。綠苔欺破闍﹐白鳥占閒池。淸楚曾經晉﹐荒唐直到隋。南廊一聲磬﹐斜照獨凝思。汴岸曉行驢僕劍裝輕﹐尋河早早行。孤煙開道店﹐平野喝農耕。老木回堤暗﹐初陽出浪明。羈遊事無盡﹐塵土拂吾纓。淮甸南遊幾許搖鞭興﹐淮天晚景中﹐樹森兼雨黑﹐艸實著霜紅。膽气誰憐俠﹐衣裝自笑戎。寒威敢相掉﹐獵獵酒旗風。聞葉初秀才東歸髙鴻多北向﹐極目雨餘天。春滿吳山樹﹐人登汴水船。吟生千里月﹐醉盡一囊錢。肯便懷鄕邑﹐時淸復少年。病中謝馮彭年見訪老去已多病﹐況復梅雨時。山空門自掩﹐晝永枕頻移。晚燕巢猶濕﹐新篁籜未披。若非求仲至﹐誰復問棲遲。冬夕得衛樞至冷話復長吟﹐俱非俗者心。空齋畱並宿﹐幾度夢相尋。鳥亂槐枝折﹐煙微雪气侵。如何急前去﹐贏馬萬山深。偶書閒看是斯文﹐無秦擬自焚。病來嫌萬事﹐休去負深云。直語時多忌﹐幽懷俗不分。如何麋與鹿﹐猶此傍人羣。中峯行樂卻望北山因而成詠拂石玩林壑﹐曠然空色秋。歸云帶層峴﹐疏葦際滄洲。固自堪長往﹐何爲難久畱。庶將濠上想﹐聊作剡中遊。將歸四明夜坐話別任君酒酣相向坐﹐別淚濕吟衣。半夜月欲落﹐千山人憶歸。亂塵終古在﹐長瀑倚空飛。明日重攜手﹐前期易得違。和梅聖兪雪中同虛白上人見訪湖上玩佳雪﹐相將惟道林。早煙村意遠﹐春漲岸痕深。地僻過三徑﹐人閒試五禽。歸橈有餘興﹐寧復比山陰﹖和黃亢與季父見訪積水凝懸館﹐船寬或結樓。一窗方寄傲﹐二巷忽同遊。怨慕采菱曲﹐蒼茫拾翠洲。微風起蘋末﹐歸路滿淸愁。和史宮贊門對遠峯靑﹐常時亦懶扃。久貧慚嗜酒﹐多病負窮經。鶴迹秋偏靜﹐松陰午欲亭。蜀莊何足問﹐惟解事沈冥。和酣天竺慈云大師林表飛來色﹐猶慚久卜鄰。沿洄一水路﹐夢想五天人。謝絕空園艸﹐沈冥滿幾塵。暮云如有得﹐寧謝寄聲頻﹖和朱仲方送然社師無爲還歷陽歸路過東關﹐行行一錫閒。破林霜後月﹐孤寺水邊山。頂笠衝殘葉﹐腰裝宿暮灣。香燈舊吟社﹐淸思逐師還。和酬杜從事題壁弭蓋入衡宇﹐相看情獨深。蕭疏秋樹色﹐老大故人心。佳話頃移晷﹐淸飆幾拂襟。寥然長卿壁﹐題贈比兼金。夏日寺居和酬葉次公午日猛如焚﹐淸涼愛寺軒。鶴毛橫蘚陣﹐蟻穴入莎根。社信題茶角﹐樓衣笐酒痕。中餐不勞問﹐筍菊淨盤尊。僧院夏日和酬朱仲方一院掩蕭森﹐晨涼又夕陰。鶴應輸靜立﹐蟬合伴淸吟。著壁云衣重﹐通簾竹翠深。臥屏來看否﹐天姥雪千尋。送長吉上人囊集暮云篇﹐行行肯廢禪﹖靑山買未暇﹐朱闕去隨緣。茗試幽人井﹐香焚賈客船。淮流遲新月﹐吟玩想忘眠。送長吉上人北遊靑山日已遠﹐香裓漸多塵。應愛淮流上﹐聊逢月色新。孤禪安逆旅﹐警句語誰人。復有傷離客﹐中林病過春。春日送袁成進士北歸春潮上海門﹐歸雁遠行分。千里倦行客﹐片帆還送君。酒波欺碧艸﹐歌疊裊晴雲。來歲東堂桂﹐聊酬一戰勛。送茂才馮彭年赴舉相送不覺遠﹐離亭寒日斜。川途分野色﹐僮禦想京華。背水當公戰﹐淩雲屬賦家。前春得意處﹐酣宴上林花。適史殿省典封川馬援疏蠻邑﹐銅標何可窮。人煙時亦有﹐海色自如空。髭發梅分白﹐旌旗瘴減紅。惟應蒔藥罷﹐埋照酒醪中。送王舍人罷兩浙憲赴闕上閣還旄節﹐明廷覲冕旒。淸談傾祖席﹐蠧簡壓歸舟。遠俗今無訟﹐閒田亦有秋。公朝論爵賞﹐當拜富民侯。送昱師赴請姑蘇同載闔閭入﹐衣囊覆氎巾。新煙赤岸暝﹐融雪太湖春。鐘遠移齋候﹐香遲上定身。當知舉如意﹐寶地雨花頻。送皎師歸越林間久離索﹐忽忽望西陵。靜戶初聞扣﹐歸舟又說登。野煙含樹色﹐春浪疊沙稜。幸射雲門路﹐同尋苦未能。送越倅楊屯田赴闕越中分治罷﹐山水別來初。詩景多畱石﹐船痕半載書。野程江樹遠﹐公宴郡樓虛。看塞嚴徐召﹐淸風滿直廬。送思齊上人之宣城。林嶺藹春暉﹐程程入翠微。泉聲落坐石﹐花气上行衣。詩正情懷淡﹐禪髙語論稀。蕭閒水西寺﹐駐錫莫忘歸。送僧機素還東嘉康樂遺蹤地﹐言歸已有期。江流富春闊﹐山杳括蒼危。錫潤飛晴靄﹐羅寒濾曉澌。東巖有幽石﹐應許折松枝。送僧休復之京師金錫指歸鴻﹐田衣獵曉風。春江片席遠﹐松月一房空。新句別離後﹐舊山魂夢中。到京當袖刺﹐館閣盡名公。送僧之姑蘇被請閶門寺﹐扁舟積水遙。幾程衝臘雪﹐一飯泊村橋。岑色晴空映﹐檀煙遠吹飄。公臺悉余愼﹐講罷卽相招。送聞義師褐池陽郡守。渺渺大江流﹐沿洄過幾州。登艫忽此別﹐振錫未嘗遊。九子尋眞界﹐千兵見假侯。松枝談妙字﹐鈴閣想遲畱。寄思齊上人松下中峯路﹐懷師日日行。靜鐘浮野水﹐深寺隔春城。閣掩茶煙晚﹐廊回雪澑淸。當期相就宿﹐詩外話無生。送吳肅秀才時在天王院夏課肄業寄僧房﹐暑天湖上涼。竹風過枕簟﹐梅雨潤巾箱。引步靑山影﹐供吟白鳥行。明年重訪舊﹐身帶桂枝香。寄錢紫微易晞發起初晨﹐中丘謝病身。空持白雲意﹐遙贈紫微人。畫轂坊門遠﹐蒼苔掖署春。元和舊文體﹐當許繼淸塵。寄淸曉闍梨前時春雪晴﹐林壑趣彌淸。幾憶山陰講﹐兼忘谷口耕。樹從歸夕鳥﹐湖影浸寒城。還肯重相訪﹐柴門掩杜衡。寄胡介億著胡居士﹐長看古佛書。衡門惟老母﹐一食共寒蔬。墨迹多圖鶴﹐山名愛話廬。幾回曾會宿﹐風雪滿庭除。寄孫仲簿公低折滄洲簿﹐無書整兩春。馬從同事借﹐妻怕罷官貧。道僻收閒藥﹐詩髙笑古人。仍聞長吏奏﹐表乞瑣廳頻。寄和昌詩家近太行居﹐西歸壓一驢。同儕多及第﹐髙論獨知書。名迹收藏徧﹐公門請謁疏。離愁不可寫﹐蟬噪夕陽初。聞越僧靈皎遊天竺山因而有寄天竺秋重入﹐招提隔翠林。幾回聞桂子﹐無復憶山陰。峯曉云衣破﹐溪寒石色深。捫蘿諸勝槪﹐孤病負同尋。寄曹南任懶夫關門卻坐忘﹐一燼隱居香。午瀨懷泉瀑﹐秋耕負曉岡。道深玄艸在﹐貧久褐衣荒。料得心交者﹐微吟爲楚狂。途中回寄閭丘秀才極目半秋色﹐此情聊慘淒。行人古道上﹐落日破村西。劍飲無髙會﹐驢遊困解攜。只應風與月﹐吾子有新題。準甸城居寄任刺史擾擾非吾事﹐深居斷俗情。石莎無雨瘦﹐秋竹共蟬淸。劍在慵閒拂﹐詩難憶細評。寥然獨搘枕﹐淮月上山城。寄輦下傳神法相大師禁寺諸供奉﹐如師藝學稀。粉輕昏古本﹐羅重折秋衣。淨鹼生瓶暈﹐連陰長行圍。算應支遁馬﹐毛骨苦無肥。寄臨川司理趙時校書遠官風波隔﹐歸期歲月頻。天形孤鳥晚﹐煙色大江春。驛路向山郭﹐船檣畱估人。髙臺望不極﹐空使鬢華新。寄祝長官坦懷想與君勞﹐區區未劇曹。深心賴黃卷﹐垂老愧靑袍。臨事終存道﹐爲詩轉近騷。廬江五畝宅﹐歸去亦蓬篙。寄茂才馮彭年異代甘泉賦﹐誰當頌太微﹐無如摛藻妙﹐所惜賞音稀。漸遠江關樹﹐方單客子衣﹐扁舟艤何許﹐霰雪暮霏霏。射弓次寄彭城四君c襟掩皂貂斜﹐晴鼙響水涯。箭翎沈白雪﹐貼暈破微霞。气爲傍觀壯﹐言因決勝誇。細釵金捍彀﹐更憶五候家。贈金陵明上人髙社似東林﹐修行歲月深。講多刪舊鈔﹐齋早喚幽禽。上國名流重﹐諸方學者尋。長因對淸話﹐山閣轉松陰。贈崔少微賢才負聖朝﹐終日掩衡茅。尙靜師髙道﹐甘貧絕俗交。曬碑看壁蠧﹐蒸術拾鄰梢。卻憶揚夫子﹐勞勞事解嘲。贈任懶夫末肯求科第﹐深坊且隱居。勝遊攜野客﹐髙臥看兵書。點藥醫閒馬﹐分泉灌晚蔬。漢廷無得意﹐誰擬薦相加。知縣李大博得替惠愛復公淸﹐三年報政成。弦歌惇雅俗﹐桃李藹春榮。縣治嘗遊刃﹐朝趍久剽纓。相門擁有相﹐他日願持衡。贈蔣公明髙亢近誰同﹐心閒愛子慵。居深避俗客﹐睡起聽鄰鐘。紙軸敲晴響﹐茶鐺煮晚濃﹐南齋屢招宿﹐幽語數諸峯。喜馮先輩及第後見訪肄業十年初﹐蕭然此飯蔬。何期桂枝客﹐來訪竹林居。香炷開新誥﹐塵痕拂舊書。回軒應睠睠﹐將與嶺雲疏。賠胡乂妻兒終擬棄﹐舊識盡名賢。髙節嫌趍世﹐常流笑學仙。金方燒易得﹐星度算來玄。只說尋山去﹐相期已數年。贈張繪祕教九題詩將風騷推上將﹐千古聳威名。予美常登拜﹐昌齡合按行﹝琉璃堂圖以王昌齡爲詩夫子﹞﹐籠紗疑旆影﹐擊缽認金聲。唱和知誰敵﹐長驅勢已成。詩家風月騷人業﹐相傳能幾家。淸心長有慮﹐幽事更無涯。隱奧知誰到﹐陵夷卽自嗟。千篇如可構﹐聊擬當豪華。詩匠詩流有匠手﹐萬象片心通。山落分題月﹐花搖刻句風。勞形忘底滯﹐巧思出樊籠。唐律如刪正﹐斯人合立功。詩筆靑鏤墨淋漓﹐珊瑚架最宜。靜援花影轉﹐孤卓漏聲遲。題柱吾無取﹐如椽彼一時。風騷兼艸隸﹐千古有人知。詩狂岸幘都旁若﹐窮搜無遁形﹐寫嫌僧閣窄﹐吟怕酒船停。絕頂寒曾上﹐閒門夜不扃。興闌猶拍髀﹐毫末視靑冥。詩魔花照濕睛春﹐秋燈落燼頻。只緣吟有味﹐不覺坐勞神。寄遠情無極﹐搜奇事轉新。此魔降不得﹐珍重五天人。詩牌矗方標勝槪﹐讀處叩忘歸。靜壁懸虛白﹐危樓釘翠微。淸銜時亦有﹐絕唱世還稀。一片題誰作﹐吾廬水石圍。詩筒﹝樂天早與微之唱和常以竹幣貯詩往還﹞唐賢存雅制﹐詩筆仰﹝朱諒切﹞防閒。遞去權應緊﹝詩權出薛許昌﹞封回債已還﹝詩債出賈司倉﹞。帶班猶恐俗﹐和節不妨刪。酒篋將書簏﹐誰言季孟間。詩壁數題畱粉堵﹐還勝在屏風。坐讀棋慵下﹐眠看酒恰中。僧房秋色冷﹐山驛晚陽紅。更有棲遲句﹐家徒一畝宮。宿泥霄宮二首大滌山相向﹐華陽路暗通。鳳霜唐碣朽﹐艸木漢祠空。劍石苔花碧﹐丹池水气紅。幽人天柱側﹐茅屋灑松風。秋山不可盡﹐秋思亦無垠。碧澗流紅葉﹐靑林點白雲。涼陰一鳥下﹐落日亂蟬分。此夜芭蕉雨﹐何人枕上聞﹖孤山雪中寫望片山兼水繞﹐晴雪復漫漫。一徑何人到﹐中林盡日看。遠分樵載﹝昨蓋切﹞重﹐斜壓葦叢幹。樓閣嚴城寺﹐疏鐘動晚寒。

七言律詩湖上隱居湖水入籬山繞合﹐隱居應與世相違。閒門自掩蒼苔色﹐來客時驚白鳥飛。賣藥比嘗嫌有價﹐灌園終亦愛無機。如何天竺林間路﹐猶到秋深夢翠微。湖山小隱二首道著權名便絕交﹐一峯春翠濕衡茅。莊生已慣鷗鳶嚇﹐揚子休譏蝘蜒嘲。潏潏藥泉來石竇﹐霏霏茶藹出松梢。琴僧新借南燻譜﹐且並閒工子細鈔。閒搭綸巾擁縹囊﹐此心隨分識興亡。黑頭爲相𨿽無謂﹐白眼看人亦未妨。云噴石花生劍壁﹐雨敲松子落琴牀。情猿幽鳥遙相叫﹐數筆湖山又夕陽。西湖泛舟入靈隱寺水天相映淡浟溶﹐隔水靑山無數重。白鳥背人秋自遠﹐蒼煙和樹晚來濃。桐廬道次七里瀨﹐彭蠡湖間五老峯。輟棹遲回比未得﹐上方精舍動疏鐘。湖上晚歸臥枕船舷歸思淸﹐望中渾恐是蓬瀛。橋橫水木已秋色﹐寺倚雲峯正晚晴。翠羽濕飛如見避﹐紅蕖香裊似相迎。依稀漸近誅茅地﹐雞犬林蘿隱隱聲。湖上初春偶作梅花開盡臘亦盡﹐春暖便如寒食天。气色半歸湖岸柳﹐人家多上郭門船。文禽相並映短艸﹐翠微欲生浮嫩煙。幾處酒旗山影下﹐細風時已弄繁弦。西湖春日爭得才如杖牧之﹐試來湖上輒題詩。春煙寺院敲茶鼓﹐夕照樓臺卓酒旗。濃吐雜芳燻峴崿﹐濕飛雙翠破漣漪。人間幸有蓑兼笠﹐且上漁舟作釣師。池上春日一池春水綠於苔﹐水上花枝間竹開。芳艸得時依舊長﹐文禽無事等閒來。年顏近老空多感﹐風雅含情苦不才。獨有浴沂遺想在﹐使人終日此徘徊。池上春日卽事鴛鴦如綺杜蘅肥﹐鸂鶒夷猶翠瀲微。但據汀洲長並宿﹐莫衝煙藹輒驚飛。已輸謝客淸吟了﹐未忍山前爛醉歸。釣艇自橫絲雨霽﹐更從蒲筱媚斜暉。小園春日艸煙橫碧露華微﹐乘興春園懶欲歸。聚散有情輸蛺蝶﹐淺深無色比薔蔽。浮名莫惜千鐘貴﹐急景須防百歲稀。一事不堪身衣褐﹐且偸閒眼看芳菲。夏日池上蓮香如綺細蒙蒙﹐翡翠窺魚裊水葓。捲箔末生單簟月﹐憑欄初過一襟風。橫欹片石安琴薦﹐獨傍新篁看鶴籠。沈李凍醪無寄與﹐可憐瀟灑興誰同。西巖夏日蕙帳蕭閒掩獘廬﹐子眞巖石坐來初。爲驚野鳥巢間乳﹐懶過鄰僧竹裏居。新澑迸涼侵靜語﹐晚云浮潤上殘書。何煩彊捉白團扇﹐一柄靑松自有餘。夏日卽事石枕涼生茵閣虛﹐已應梅潤入圖書。不辭齒髮多衰疾﹐所喜林泉有隱居。粉竹亞稍垂宿露﹐翠荷差影聚遊魚。北窗人在羲皇上﹐時爲淵明一起予。隱居秋日行藥歸來卽杜門﹐嘯臺秋色背人羣。幽虫傍艸晚相映﹐遠水著煙寒末分。髙亢可能稱獨行﹐窮空猶擬賴斯文。過從好事今誰是﹐自笑何如揚子云。秋日湖西晚歸舟中書事水痕秋落蟹螯肥﹐閒過黃公酒捨歸。魚覺船行沈艸岸﹐犬聞人語出柴扉。蒼山半帶寒云重﹐丹葉疏分夕照微。卻憶靑溪謝太傅﹐當時未解惜蓑衣。城中書事一門深掩得閒權﹐純白遺風要獨全。彊接俗庸終反道﹐敢嫌貧病是欺天。圍形古寺諳尋鶴﹐照蘚秋廊擬疏玄。從此免慚巖下者﹐子眞髙興未蕭然。深居雜興六首並序諸葛孔明﹑謝安石畜經濟之才﹐𨿽結廬南陽﹐攜妓東山﹐未嘗不以平一宇內﹑躋致生民爲意。鄙夫則不然﹐胸腹空洞﹐譾然無所存置﹐但能行樵坐釣﹐外寄心於小律詩﹐時或鏖兵景物。衡門情味﹐則倒睨二君而反有得色。凡所寓興﹐輒成短篇﹐總曰深居雜興六首。益所以狀林麓之幽勝﹐攄幾格之閒曠﹐且非敢求聲於當世﹐故援筆以顯其事云。隱居松籟細錚然﹐何獨微之重碧鮮﹐已被遠峯擎聳聳﹐更禁初月吐娟娟。門庭靜極霖苔露﹐籬援涼生裊菊煙。中有病夫被白搭﹐瘦行淸坐詠遺篇。四壁垣衣釣具腥﹐已甘衡泌號沈冥。伶倫近日無侯白﹐奴僕當時有衛靑。花月病懷看酒譜﹐云蘿幽信寄茶經。茅君使者蕭閒甚﹐獨理叢毛向戶庭。薄夫何苦事姦姦﹐一室琴書自解顏。峯後月明秋嘯去﹐水邊林影晚樵還。文章敢道長於古﹐光景渾疑剩卻閒。多少煙霞好猿鳥﹐令人惆悵謝東山。冉冉秋云抱嘯臺﹐一丘松竹是閒媒。誰聞濟北傳兵略﹐枉說山東出相才。樵褐短長披搕膝﹐丹鑪髙下壘懸胎。三千功行無圭角﹐可望虛皇九虛來。上書可有三千牘﹐下筆曾無一百函。閒捲孤懷背塵世﹐獨營幽事傍雲巖。僧分乳食來陰洞﹐鶴觸茶薪落蠧杉。末似周顒少貞勝﹐北山應免略相銜。松竹封侯尙未尊﹐石爲公輔亦云云。淸華自合論閒客﹐玄默何妨事靜君。鶴料免慚屍厚祿﹐茶功兼擬策元勛。幽人不作山中相﹐且擁圖書臥白雲。雜興四首短褐蕭蕭頂幅巾﹐擁書才罷卽嚬呻。耕樵可似居山者﹐飲饌長如病酒人。閉戶不無慵答客﹐焚香除是靜朝眞。前賢風槪聊希擬﹐一刺偏多井大春。散帙揮毫總不忺﹐病懷愁緒坐相兼﹐苔痕作意生秋壁﹐樹影無端上古簾。一壑等閒甘汨汨﹐五門平昔避炎炎﹐惟應數刻淸涼夢﹐時曲顏肱興未厭。湖上山林畫不如﹐霜天時候屬園廬。梯斜晚樹收紅柿﹐簡直寒流得白魚﹐石上琴尊苔點淨﹐籬陰雞犬竹叢琉。一關兼是和云掩﹐敢道門無卿相車。掉臂何妨入隱淪﹐髙賢應總貴全眞。次山有以稱聱叟﹐魯望兼之傳散人。拂水遠天孤榜晚﹐夾村微雨一犁春。不知圖畫誰名手﹐狀取江湖太古民。孤山後寫望水墨屏風狀總非﹐作詩除是謝玄暉。溪橋裊裊穿黃落﹐樵斧丁丁斫翠微。返照未沈僧獨往﹐長煙如淡鳥橫飛。南峯有客鋤園罷﹐閒倚籬門忘卻歸。孤山寺端上人房寫望底處憑闌思眇然﹐孤山塔後閣西偏。陰沈畫軸林間寺﹐零落棋枰葑上田。秋景有時飛獨鳥﹐夕陽無事起寒煙。遲畱更愛吾廬近﹐只待重來看雪天。山閣偶書繞捨靑山看未足﹐故穿休表架危軒。但將松籟延佳客﹐常帶嵐霏認遠村。吳榜自能淩晚汰﹐湘累何苦屆芳蓀。餘生多病期恬養﹐聊此棲遲一避喧。孤山寺雲峯水樹南朝寺﹐只隔叢篁作並鄰。破殿靜披齏臼古﹐齋房閒試酪奴春。白公睡閣幽如畫﹐張祜詩牌妙入神。乘興醉來拖木突﹐翠苔蒼薛百燐燐。西湖混元神巧本無形﹐匠出西湖作畫屏。春水淨於僧眼碧﹐晚山濃似佛頭靑。欒櫨粉堵搖魚影﹐蘭杜煙叢閣鷺翎。往往鳴榔與橫笛﹐細風斜雨不堪聽。平居遣興有甚餘閒得解嘲﹐髙慵時把幾桯敲。卑孜晚鳥沈幽語﹐歷剌煙篁露病梢。艸野交遊披褐見﹐神仙書史點朱鈔。皇朝不是甘逃遁﹐爭向心如許與巢。山谷寺才入禪林便懶還﹐眾峯深壑共孱顏。樓臺冷簇云蘿外﹐鐘磬晴敲水石間。茶版手擎童子淨﹐錫枝肩倚老僧閒。獨孤房相碑文在﹐幾認題名拂蘚斑。峽石寺長淮如練楚山靑﹐禹鑿招提甲畫屏。數崦林蘿攢野色﹐一崖樓閣貯天形。燈驚獨鳥回晴塢﹐鐘送遙帆落晚汀。不會剃頭無事者﹐幾人能老此禪扃。池陽山店數家村店簇山旁﹐下馬危橋倚夕陽。驚鳥忽衝溪藹破﹐晴花閒墮塹風香。時閒盤泊心猶戀﹐日後尋思興必狂。可惜回頭一聲笛﹐酒旗搖曳出疏篁。寺居浩然巾杖立秋鐘﹐院捨門門細徑通。柏子有芽生塔地﹐鶴毛無響墮廊風。閒棲己合稱髙士﹐淸論除非對遠公。不厭浮塵擬何了﹐片心難捨此緣中。采石山危閣閒登日漸曛﹐整屏晴雨枕江濆。秋稜瘦出無多寺﹐古翠濃連一半云。坐臥不拋輸釣叟﹐往來長見屬鷗羣。翻然卻怪宣城守﹐是甚移將李白墳。易從上人山亭湖水江灣隔數峯﹐籬門和竹夾西東。閒來此地行無厭﹐又共吾廬看不同。靈隱路歸秋色裏﹐招賢庵在鳥行中。屏風若欲相攙見﹐合把巉巖與畫工。園池一徑衡門數畝池﹐平湖分漲艸含滋。微風幾入扁舟意﹐新霽難忘獨繭期。島上鶴毛遺野迹﹐岸傍花影動春枝。東嘉層構名今在﹐獨愧憑闌負碧漪。林間石入夜跏趺多待月﹐移時箕踞爲看山。苔生晚片應知靜﹐云動秋根合見閒。瘦鶴獨隨行藥後﹐髙僧相對試茶間。疏篁百本松千尺﹐莫怪頻頻此往還。黃家莊黃家莊畔一維舟﹐總是沿流好宿頭。野興幾多尋竹徑﹐風情些小上茶樓。遙村兩暗鳴寒犢﹐淺漵沙平下晚鷗。更有錦帆荒蕩事﹐茫然隨分起詩愁。過蕪湖縣詩中長愛杜池州﹐說著蕪湖是勝遊。山掩縣城當北起﹐渡衝官道向西流。風捎檣碇綱初下﹐雨擺魚薪市末收。更好兩三僧院捨﹐松衣石發斗山幽。無爲軍掩映軍城隔水鄕﹐人煙景物共蒼蒼﹐酒家樓閣搖風旆﹐茶客舟船簇兩檣﹐殘笛遠砧聞野墅﹐老苔寒檜看僧房。狎鷗更有江湖興﹐珍重江頭白一行。出泉水驛曉城寒水共蕭蕭﹐濕碧吹靑路一條。煙靄濃間出山釋﹐林蘿深裏過溪橋。閒情謾會吟兼畫﹐隱事猶輸釣與樵。多謝孤村人落外﹐酒旗風急更相招。淮甸南遊幽勝程程擬徧尋﹐不妨淮楚入搜吟。蘚莎籬落溪莊靜﹐松竹樓臺塢寺深。數抹晚霞憐野笛﹐一篩寒雨羨沙禽。腰間組綬誰能愛﹐時得閒遊是此心。耿濟口舟行環回幾合似江幹﹐刺眼詩幽盡狀難。沙觜半平春晚濕﹐水痕無底照秋寬。老霜蒲葦交千刃﹐怕雨鳧鷗著一攢。擬就孤峯寄蓑笠﹐舊鄕漁業久凋殘。畱題李休幽居俗口喧喧利與名﹐到君風品卽難評。曾將五老關秋夢﹐只愛南燻是正聲。鳥戀藥棚長獨立﹐樹欺詩壁半旁生。公車便不能徵出﹐搔首吾朝負聖明。園廬柴關寒井對蕭晨﹐自愛灑遲近古人。閒艸徧庭終勝俗﹐好書堆案轉甘貧。橋邊野水通漁路﹐籬外靑山見寺鄰。懶爲躬耕詠梁甫﹐吾生已是太平民。安福縣途中作詩景紛挐且按鞭﹐壞橋危蹬已鳴泉。云根道店多沽酒﹐山晚人家亦種田。谷鳥驚啼衝宿雨﹐野梅愁絕閉寒煙。玉梁閣皂堪行徧﹐回到臨江卽上船。雪三首瓦溝如粉疊樓腰﹐髙會誰能解酒貂。淸夾曉林初落索﹐冷和春雨轉飄蕭。堪憐雀避來閒地﹐最愛僧衝過短橋。獨有閉關孤隱者﹐一軒貧病在顏瓢。濕飄幹墮著溪林﹐陣猛花興聚砌陰。曉沫平隨茶筋薄﹐凍痕全共藥鋤深。慵多只好披詩看﹐狂甚無如叩幾吟。更想天山兩三騎﹐臂鷹拳蹬簇駸駸。皓然窗戶曉來新﹐畫軸碑廳絕點塵。洛下髙眠應有道﹐山陰淸興更無人。寒連水石明漁墅﹐猛共松篁壓寺鄰。酒渴已醒時味薄﹐獨援詩筆得天眞。春陰似雨非晴意思深﹐宿醒牽率臥春陰。苦憐燕子家相並﹐生伯梨花晚不禁。薄薄簾幃欺欲透﹐遙遙歌管壓來沈。北園南陌狂無數﹐只有芳菲會此心。秋懷惠連初擬賦秋懷﹐病束慵纏幾未諧。濕葉墮丹明晚塹﹐破云拖粉露睛崖。先甘衰落歸雙鬢﹐已覺淸涼入百骸。試枕離騷校閒品﹐竹煙杉籟滿蕭齋。山園小梅二首眾芳搖落獨暄研﹐占盡風情向小園。疏影橫料水淸淺﹐暗香浮動月黃昏。霜禽欲下先偸眼﹐粉蝶如知合斷魂。幸有微吟可相狎﹐不須檀板共金尊。剪綃零碎點酥幹﹐向背稀稠畫亦難。日薄縱甘春至晚﹐霜深應怯夜來寒。澄鮮只共鄰僧惜﹐冷落猶嫌俗客看。憶著江南舊行路﹐酒旗斜拂墮吟鞍。又詠小梅數年閒作園林主﹐未有新詩到小梅。摘索又開三兩朵﹐團欒空繞百千回。荒鄰獨映山初盡﹐晚景相禁雪欲來。寄語淸香少愁結﹐爲君吟罷一銜杯。梅花吟懷長恨負芳時﹐爲見梅花輒入詩。雪後園林才半樹﹐水邊籬落忽橫枝。人憐紅艷多應俗﹐天與淸香似有私。堪笑胡雛亦風味﹐解將聲調角中吹。又二首幾回山腳又江頭﹐繞著瑤芳看不休。一味淸新無我愛﹐十分孤靜與伊愁。任教月老須微見﹐卻爲春寒得少畱。終共公言數來者﹐海棠端的免包羞。小園煙景正淒迷﹐陣陣寒香壓麝臍。池水倒窺疏影動﹐屋檐斜入一枝低。畫工空向閒時看﹐詩客休徵故事題。慚愧黃鵬與蝴蝶﹐只知春色在桃溪。杏花蓓蕾枝梢血點幹﹐粉紅腮頰露春寒。不禁煙雨輕欹著﹐只好亭臺愛惜看。隈柳旁桃斜欲墜﹐等鶯期蝶猛成團。京師巷陌新睛後﹐賣得風流更一般。桃花柳墜梅飄半月初﹐小園孤榭更庭除。任應雨杏情無別﹐最與新篁分不疏。比並合饒皮博士﹝皮日休有賦﹞﹐形相偏屬薛尙書﹝薛能有詩﹞。薄紅深茜尖尖葉﹐亦有愁腸末負渠。山捨小軒有石竹二叢哄然秀發因成七言二章麝香眠後露檀勻﹐繡在羅衣色未眞。斜倚細叢如有恨﹐冷插疏朵欲生春。階前紅藥推詞客﹐籬下黃花重古人。今日含毫與題品﹐可憐殊不愧淸新。靑簾有酒不妨賒﹐素壁無詩未足誇。所重晚芳猶在目﹐可關秋色易爲花。深枝冉冉裝溪翠﹐碎片英英剪海霞。莫管金錢好行市﹐寂寥相對是山家。﹝陸魯望有詩云﹕如今莫共金錢斗﹐買斷秋風是此花﹞新竹粉環勻束綠沈槍﹐裊露差煙層層長。捲箔乍驚雙眼健﹐倚闌尋覺百毛涼。齊披古錦圍山閣﹐背迸寒犀過寺墻。堪笑數根蒼翠者﹐彊顏如立少年場。榮家鶴種莎池館久淹畱﹐品格堪憐絕比儔。春靜棋邊窺野客﹐雨寒廊底夢滄洲。淸形已入仙經說﹐冷格曾爲古畫偸。數啄稻粱無事外﹐報言雞雀懶回頭。百舌柳條初重艸初肥﹐煙濕園林晚未晞。百種堪憐巧言語﹐一般惟欠好毛衣。欺淩紅杏從頭宿﹐諷刺黃鸝趁背飛。誰道關關便多事﹐更能緘默退芳菲。蝶

細眉雙聳敵秋毫﹐冉冉芳園日幾遭。淸宿露花應自得﹐暖爭風絮欲相髙。情人歿後魂猶在﹐傲吏齊來夢亦勞。閒掩遺編苦堪恨﹐不並香艸入離騷。西湖孤山寺後舟中寫望天竺橫分景色寬﹐孤山背後泊船看。林藏野路秋偏靜﹐水映漁家晚自寒。拂拂煙雲初澹蕩﹐蕭蕭蘆葦半衰殘。春鋤數點誰驚起﹐書破晴雲粉字幹。小隱魯望無來已百年﹐又生吾輩在林泉。惟知隱遁爲髙尙﹐敢道文章到聖賢。月界曉窗琴嶽潤﹐竹搖秋機墨云鮮。南塘一霎霏微雨﹐更擁漁蓑上釣船。梅花二首宿靄相粘凍雪殘﹐一枝深映竹叢寒。不辭日日旁邊立﹐長願年年末上看。蕊訝粉綃裁太碎﹐蒂疑紅蠟綴初幹。香篘獨酌聊爲壽﹐從此羣芳興亦闌。孤根何事在柴荊﹐春色仍將臘候並。橫隔片煙爭向靜﹐半粘殘雪不勝淸。等閒題詠誰爲愧﹐子細相看似有情。搔首壽陽千載後﹐可堪靑艸雜芳英。秋懷霏霏煙露拂西窗﹐緗帙披殘臥縹缸﹐林木細分山去削﹐水波微動鶴丁椿。涼沈睡欲何妨縱﹐靜壯詩魔未易降。搔首舊遊堪入畫﹐一檣如練下澄江。送範寺丞仲淹中林蕭寂款吾廬。亹亹猶欣接緒餘。去棹看當辧江樹﹐離尊聊爲摘園蔬。馬卿才大常能賦﹐梅福官卑數上書。黼座垂精正求治﹐何時條對召公車﹖送史殿省典封川。炎方將命選朝倫﹐治行何嘗下古人。擁旆肯辭臨遠郡﹐登艫還喜奉慈親。水連芳艸江南地﹐煙隔寒梅嶺上春。若過中途值歸雁﹐慰懷能與寄音塵﹖送史宮贊蘭溪解印歸闕杜若萋萋天似水﹐一檣風信快吟懷。春坊冠蓋還朝籍﹐寶婺溪山別縣齋。訪舊約僧登北固﹐破程乘月宿淸淮。東南出宰才居最﹐疇爲言揚向玉階﹖送馬程知江州徳安酒酣無復耿離腸﹐一路之官盡水鄕。公廨寒生對廬阜﹐客帆風定泊潯陽。波涵洲渚初收潦﹐露浥蒹葭未作霜。到日何人先刺謁﹐二林開士在琴堂。送楚執中隨侍入蜀﹝仍寄家京洛﹞嚴君將命之邛蜀﹐令子和家且侍行。洛汭好山歸別業﹐江南芳艸動離情。詩題寺壁云根潤﹐書檢松窗野色明。他日林間無所望﹐只求金榜看嘉名。送馬程員外之任烏江空色靑蒼寒日明﹐遲遲攜手出柴荊。長貧少得交遊者﹐漸老不禁離索情。去路浦帆當晚落﹐到官江艸已春生。州監縣尹多才識﹐當念吾宗負大名。送趙時校書之任臨川司理。南國古來風物好﹐早時遊覽熟登臨。靑山滿路人家遠﹐丹橘隔江秋色深。官況暫應勞折獄﹐病懷終自重分襟。三年解罷當求試﹐多艸新文慰我心。送吳秀才赴舉一戰詞場定策勛﹐麻衣西笑仕紛紛。風神已負靑雲气﹐藝業兼攜白地文。輦下春華期縱轡﹐野中林色惜離羣。明年新榜看看見﹐第甲嘉名且認君。送陳縱之無爲軍淮天時節少春寒﹐幾蒂梅花雪欲殘。水次軍城囊劍入﹐雨餘村塢鐙驢看。名緣末出知誰異﹐道爲深窮卻自難。第一京師早西入﹐廟廊題字可無韓。送文光師遊天臺天姥山深搖錫杖﹐野芳春翠共葳蕤。松門過水無重數﹐石壁看霞到盡時。閒避鳥啼應作觀﹐忽逢人迹自畱詩。秦中河朔嘗遊覽﹐莫恨此方行腳遲。贈胡明府一琴牢落倚松窗﹐孤澹天君得趣長。謁廟有時封縣版﹐坐衙終日著公裳。爲收牌印教村僕﹐偶撿圖書見古方。徵足稅糧人更靜﹐卻搘吟策立秋廊。贈當塗朱仲敏甚與時流道不同﹐南朝臺閣是家風﹐髙閒幾格圖書畔﹐冷淡門庭樹石中。因寄詩牌尋勝景﹐擬投文卷致名公。榮登顯達他年後﹐應笑冥冥弋者鴻。舒城僧捨呈贈李仲宣文學竹深淮寺雪蕭騷﹐一壁寒燈伴寂寥。瘦盡骨毛終騕裊﹐蝕來鋒刃轉豪曹﹐宦情冷落詩中見﹐淡態軒昂酒後髙。莫爲無辜惜才術﹐聖明求治正焦勞。贈錢塘邑長髙祕校幾萬人家山水中﹐爲官古雅少人同。疏簾衙退卷花軸﹐曲檻客來憑竹風。惟道簿書多傍俗﹐自憐琴酒末妨公。等閒呵出郭門近﹐輕棹繞湖尋佛宮。喜靈皎師見訪書贈金錫鏘然款蠧關﹐云膏濃渚對跳巒。淸如霜月三五夕﹐瘦似煙篁一兩竿。舊社久拋魂夢破﹐近詩才舉骨毛寒。池軒夜靜且畱宿﹐往往自將秋籟彈。寄解州李學士解梁賢守古難同﹐張蓋垂鞭自士風。館職久銜疏舊地﹐郡符重剖柱名公。印廳孤坐琴尊外﹐鈴閣淸談易老中。聞演絲綸徵詔近﹐相如文學動天聰。寄薛學士曹州持服飛徵偶未下天衢﹐古郡寬閒且寄居。曾許布衣通一刺﹐每畱蔬食看羣書。髙齋已想閒丹竈﹐淸夢誰同話直廬。江外敢知無別計﹐只攜琴鶴聽新除。寄傅霖葛蔓煙枯束六經﹐髙廉渾與昔賢停。黃牙稚子誇牛犢﹐白眼山人識劍形。寒睡艸旁村酒壯﹐曉思河曲雨槎腥。傳聞曾說平生事﹐不要淸朝夢武丁。寄岑迪時黜官居曹州久辜才術向吾朝﹐公罪應該洗雪條。佐邑舊曾居府寺﹐轉官新合入京僚。門庭冷落閒中住﹐僮僕生疏賤價招。別後交遊定相憶﹐酒燈棋雨幾淸宵。寄耏門粱進士退隱無山進乏媒﹐杜門芳艸與蒼苔。貧爲吾道應關命﹐達似他途亦是才。人靜合尋衙北寺﹐野涼還上郭西臺。江幹昨夜情多少﹐風而吹燈一夢回。曹州寄任獨復交結文章盡世驚﹐城中幽隱更無營。敢將古道爲吾事﹐恥對常流語子名。秋思病彈曾獨聽﹐太玄閒寫待誰評。淸朝故實蒲輪在﹐合爲髙賢下帝京。山中寄招葉秀才夜鵑曉猿時復聞﹐寥寥長似耿離羣。月中未要恨丹桂﹐嶺上且來看白雲。棋子不妨臨水著﹐詩題兼好共僧分。所憂他日榮名後﹐難得幽棲事靜君。嘗茶次寄越僧靈皎白雲峯下兩槍新﹐膩綠長鮮谷雨春。靜試恰看湖上雪﹐對嘗兼憶剡中人。瓶懸金粉師應有﹐筋點瓊花我自珍。淸話幾時搔首後﹐願和松色勸三巡。寄宣城宗言侄春水涵波綠渺彌﹐江南芳艸又離離。謝家元住靑山郭﹐郤氏近攀丹桂枝。衣下香囊非爾好﹐牀頭詩卷愧吾癡。中林獨處仍多病﹐早晚能來慰所思﹖寄西山勤道人天竺山深桂子丹﹐白猿啼在白雲間。死生不出千門事﹐坐臥無如一室閒。誰伴錫痕過寂歷﹐自憑茶色對孱顏。忘機亦有龐居士﹐園井蕭疏病掩關。寄呈張元禮君棲枳棘官將滿﹐我住蓬篙道正窮。駟馬交遊從此少﹐一瓢生事不勝空。衡門但枕盈盈水﹐羣木方搖摵摵風。若念故人兼久病﹐公餘無惜寄詩筒。寄玉梁施道士子云遺構住丹房﹐天鼓時聞數叩霜。眞景截波尋鐵柱﹐怪書披月看銅墻。氳氳顥气朝胎息﹐熠熠辰輝夜步綱。大靜入來諸事罷﹐靈蕪盤穗捲良常。寄太白李山人顏如童子發如黳﹐卜築深當太白西。身上只衣粗直掇﹐馬前長帶古偏提。鵾鵬懶擊三千水﹐龍虎閒封六一泥。幾度枕肱人迹外﹐半窗松雪論天倪。歷陽寄金陵衍上人蘚暈莎叢古石房﹐寺和松竹背秋岡。騷吟末斷雲生褐﹐梵偈重開月照香。五老舊遊應悄默﹐六朝閒事肯悲涼。西州獨客心搖甚﹐抹碧江天鳥一行。春日寄錢都使桃花枝重肉紅垂﹐萱艸抽芽抹綠肥。正語暖鶯風細細﹐著雙寒燕雨稀稀。亭臺物景兼飄絮﹐宅院時情漸夾衣。拍背挾肩行樂事﹐不甘離索向芳菲。寄題歷陽馬仲文水軒構得幽居近郭西﹐水軒風景獨難齊。煙含晚樹人家遠﹐雨濕春蒲燕子低。紅燭酒醒多聚會﹐粉箋詩敵幾招攜。旅遊今日堪搔首﹐搖落山程困馬蹄。春暮寄懷曹南通守任寺丞中行跌宕情懷每事同﹐十年曹社醉春風。彈弓園圃陰森下﹐棋子廳堂寂靜中。赤腳我猶無一婢﹐黑頭君合作三公。江湖今日還勞結﹐目送歸飛點點鴻。寄輦下莫降秀才。犀圍古暗革靴鳴﹐楚楚衣裾白薴輕。節槪平時長獨立﹐文章近日合雙行。且看輦轂千蹄曉﹐復憶溪山數筆晴。一第臨臨杏花宴﹐滿都春色叫遷鶯。和西湖霽上人寄然社師竹下經房號白蓮﹐社師髙行出人天。一齋巾拂晨鐘次﹐數禮香燈夜像前。瞑目幾閒松下月﹐淨頭時動石盆泉。西湖舊侶因吟寄﹐憶著深峯萬萬年。和陳湜贈希社師瘦靠欄幹搭梵襟﹐綠荷階面雨花深。迢迢海寺浮杯興﹐杳杳秋空放鶴心。齋磬冷搖松吹雜﹐定燈孤坐竹風侵。鏘然更有金書偈﹐只許龍神聽靜吟。追和彭城太尉夏月寄題湖上湛源大師房碧蒲紅蓼白蓮房﹐一片欒櫨撼水光。海岸空聞有孤絕﹐山中休道更淸涼。驚飛翡翠當軒鳥﹐裊過旃檀別院香。最愛晚天吟枕上﹐好雲遙聳數峯長。集賢李建中工部嘗以七言長韻見寄感存懷沒因用追和淸絕門墻冷似冰﹐野人懷刺昔嘗登。新題對雨分蕭寺﹐舊夢經秋說杜陵。貧典郡符資月給﹐老持臺憲減霜稜。開元文學鐘王筆﹐惆悵臨風一燼燈。和酬周啟明賢良見寄洽世誰能弔屈平﹖且披緗帙散幽經。春陽盡吐芊芊艸﹐霄極長垂兩兩星。半壁煙嵐圖太華﹐﹖一筇風雪訪支硎。雅吟爲惠將何比﹐明月珊瑚海气腥。和酬泉南陳賢良髙見贈湛盧生澀鞘秋塵﹐方冊誰談禮樂因。兩地貴遊無舊識﹐五天淸會有髙人。泉關茶井當猶惜﹐火養丹鑪看獨頻。揚袂公車莫相調﹐浮名末應似身親。酬晝師西湖春望笛聲風暖野梅香﹐湖上憑欄日漸長。一樣樓臺圍佛寺﹐十分煙雨簇漁鄕。鷗橫殘葑多成陣﹐柳映危橋末著行。終約吾師指芳艸﹐靜吟閒步岸華陽。虢略秀才以七言四韻詩爲寄輒敢酬和幸惟采覽本無髙量似陽城﹐但愛松風入耳聲。五畝自開林下隱﹐一尊聊敵世間名。交談不遠樵農客﹐弄翰慵誇子墨卿。異日靑冥肯回顧﹐夫君門第舊和羹。壽陽城南寫望懷歷陽故友楚山重疊矗淮濆﹐堪與王維立畫勛。白鳥一行天在水﹐綠蕪千陣野平云。孤崖佛閣晴先見﹐極浦漁舟曉末分。吟罷騷然略回首﹐歷陽詩社久離羣。玉梁峽口懷朱嚴從事之官嶺外兩夕艤舟於此蒼莽江灣盡入深﹐數家村塢在山陰。煙橫落木寒初靜﹐水帶微陽晚末沈。極覽定非他輩事。不來終負此生心。鱸魚斫鱠松醪酒﹐曾屬詩人兩日吟。西梁山下泊船懷別潤州杲上人畫圖行李是隨緣﹐立別江頭雨霽天。鐵甕獨歸三月寺﹐銅瓶輕掛兩潮船。吟焚篆籀香初竭﹐老擁雲霞衲已穿。昨夜西梁山下月﹐爲師懷想幾淒然。春日懷歷陽後園遊兼寄宣城天使昔年行樂伴王孫﹐事盡淸狂是後園。一榻竹風橫懶架﹐半軒花月倒頑盆。佳人暗引鶯言語﹐芳艸閒迷蝶夢魂。今日淒涼舊春色﹐可堪煙雨近黃昏。招思齊上人兩槍未試泠泠水﹐五鬣長閒淅淅風。淸會幾時搔首後﹐病懷無復曲肱中。寒云片段浮重峴﹐白鳥橫料入遠空。﹖一帙逍遙不能解﹐牛頭焚盡待支公﹝上人嘗著逍遙別義﹞。聞靈皎師自信州歸越以詩招之天師蒼翠橫金錫﹐地藏淸涼掩竹扉。千里白雲隨野步﹐一湖明月上秋衣。詩尋靜語應無極﹐琴弄寒聲轉入微。我亦孤山有泉石﹐肯來松下共忘機﹖復賡前韻且以陋居幽勝詫而誘之畫共藥材懸屋壁﹐琴兼茶具入船扉。秋花挹露明紅粉﹐水鳥衝煙濕翠衣。石鐙背穿林寺近﹐竹煙橫點海山微。百千幽勝無人見﹐說向吾師是泄機。詩招南陽秀才莫因公薦偶失意﹐便擬飄蓬作旅人。志壯任存題柱事﹐病多爭向倚門親。危堤柳色休傷別﹐上苑杏花長自春。況有西湖好山水﹐歸來且混錦衣塵。謝馬程先輩惠蜀箋數幅丹靑夾白雲﹖封題何事寄幽人。虧君視艸禁中客﹐乞我浣花溪上春。且與巾箱爲玩好﹐更無篇什寫淸新。我來臥病還多感﹐一筆蛛絲滿硯塵。讀王黃州詩集坐吟行看對淸秋﹐懶架仍移近枕頭。放達有唐惟白傅﹐縱橫吾宋是黃州。左遷商嶺題無數﹐三入承明興未休。紅藥紫微千一古﹐又添揚子伴牢愁。讀種先生丁密諫詩舊艸閒看卽自卑﹐聖朝空道苦於詩。才髙敢望如明逸﹐新句無因似謂之。淮旬月華攲枕靜﹐秣陵春色按鞭遲。邯鄲獨步西施笑﹐落得星星兩鬢絲。病中二首坐釣行樵那不倦﹐尋云看月亦應勞。煩襟入夜權宜減﹐瘦骼乘秋斗頓髙。猿下任窺煎藥鼎﹐客來慵動碾茶槽。牀頭臥架直閒卻﹐免有情憀揭悼騷。遺編坐罷披三豕﹐小軸行當倦五禽。簾肆有徵常遇困﹐刀圭無狀爲攻深。長卿病渴應難柰﹐玄晏淸贏已不禁。約縛隱囊聊閣膝﹐忘懷未得是微吟。喜侄宥及第新榜傳聞事可驚﹐單平於爾一何榮。五階已忝登髙第﹐金口仍教攺舊名。聞喜宴遊秋色雅。慈恩題記墨行淸。巖扉掩罷無他意﹐但爇靈蕪感聖明。傷白積殿丞吏散門墻轉寂然﹐疏狂投分向生前。苦無名位髙今世﹐空有文章出古賢。遺傳得誰修闕下﹐孤墳應只客江邊。池陽渺渺堪垂睫﹐奠罷秋枝一叫蟬。傷朱寺丞妻女飄零五嶺頭﹐爲君南望涕橫流。浮榮暫得衣朱紱﹐遠宦尋聞喪白州。天與聲名還自折﹐瘴侵篇什有誰收。朝中交舊知多少﹐應惜無兒似鄧攸。弔薛公孟未第身魂歿帝京﹐東還長久奠幽靈。遺文盡合編家傳﹐髙行誰堪撰墓銘。談柄寂寥塵久暗﹐墨池荒廢艸空靑。三招不見山巾濕﹐擬畫軒昂太白星。

五言絕句閔師自天臺見寄石枕斫石自何許﹖枕之懷赤城。空廬復蕙帳﹐旦暮白雲生。西湖與性上人話別秋山與湖水﹐遠近如相送。後夜宿扁舟﹐知師有歸夢。送謝尉試吏才未伸﹐食貧同古人。何以贈行色﹖一酌湖水春。贈中師艸聖行艸得三味﹐林間嘗與語。秋風忽捲衣﹐別我之何所﹖送僧之京師皇城十二衢﹐埃塵滿香裓。何以待歸期﹖山中桂花色。

七言絕句

孤山隱居書壁山水末深猿鳥少﹐此生猶擬別移居。直過天竺溪流上﹐獨樹爲橋小結廬。水亭秋日偶書巾子峯頭烏臼樹﹐微霜末落已先紅。憑闌髙看復低看﹐半在石池波影中。水軒日於詩雅久沈迷﹐尢愛憑闌此構題。紛泊楊花春意晚﹐黃鸝飛過水東西。池上作簇簇菇蒲映蓼花﹐水痕天影蘸秋霞。分明似个屏風上﹐飛起一道斜。松徑霜子落秋筇卓破﹐雨釵堆地屐拖平。不知呵出長安客﹐肯愛深穿冷翠行﹖竹林寺籬斜夾千稍翠﹐山蹬深穿萬籜幹。卻憶貴家廳館裏﹐粉墻時畫數莖看。菱塘含機綠錦翻新葉﹐滿匣靑銅瑩古花。最愛晚來鷗與鷺﹐宿煙翹雨便爲家。蓮蕩楚妃臯女一何多﹐裳似笑蓉衣芰荷。幾夕霏霏煙靄裏﹐競窺淸淺弄重波。葑田淤泥肥黑稻秧靑﹐闊蓋春流旋旋生。擬倩湖君書版籍﹐水仙今佃老農耕。僧有示西湖墨本者就孤山左側林蘿祕邃間狀出衡茅之所且題雲林山人隱居謹書二韻承之泉石年來偶結廬﹐冷挨松雪瞰西湖。髙僧好事仍多藝﹐已共孤山畫入圖。孤山雪中寫望寄呈景山仙尉璚樹瑤岑掠眼新﹐鮮飆時復颺珠塵。此中自是蓬萊闕﹐何處更尋姑射人﹖春日齋中偶成空階重疊上垣衣﹐白晝初長社燕歸。落盡海棠人臥病﹐春風時復動柴扉。山中寒食二首方塘波綠杜蘅靑﹐布谷提壺已足聽。有客新嘗寒具罷﹐據梧慵復散幽經。气象才過一百五﹐且持春酒養衰年。中林不是不禁火﹐其柰山櫻發欲然。孤山從上人林亭寫望林表秋山白鳥飛﹐此中幽致世還稀。誰家岸口人煙晚﹐坐見漁舟兩兩歸秋江寫望蒼茫沙觜鷺鴛眠﹐片水無痕浸碧天。最愛蘆花經雨後﹐一篷煙火飯魚船。乘公橋作晚峯橫碧樹梢紅﹐數榜魚罾水影中。憶得江南曾看著﹐巨然名畫在屏風﹝僧尢妙山水﹞風水洞平昔常聞風水洞﹐重山復水去無窮。因緣偶入雲泉路﹐林下先聞接客鐘。宿姑蘇淨惠大師院常愛人間此會稀﹐話長中夕重開扉。孤山猿鳥西湖上﹐懶對寒燈詠式微。偶書一任塵欺古鹿盧﹐聖經窮爛更何圖。磻溪老叟能閒气﹐八十封侯不似無﹖予頃得宛陵葛生所茹筆十餘筒﹐其中復得精妙者二三焉。每用之﹐如麾百勝之師﹐橫行於紙墨間﹐所向無不如意。惜其日久且獘﹐作詩二﹖﹖﹖篇﹐以錄其功。江南秋兔老毫疏﹐數字鐘王尙賈余。因讀退之毛穎傳﹐可憐今日不中書。神鋒𨿽缺力終存﹐架琢珊瑚欠策勛。日暮閒窗何所似﹖灞陵憔悴故將軍。淸河茂才以良筆並詩爲惠次韻奉答郊翰秋勁愈於錐﹐筠管溫溫上玉輝。聊爲夫君一棲閣﹐老來駑緩久知非。初夏乳雀啁啾日气濃﹐雉桑交影綠重重。秧田百畝鵝黃大﹐橫策溪村屬老農。秋日含山道中回寄歷陽希然山人村落人家總入詩﹐下驢盤泊立多時。霜陂一掬淸於鑑﹐漱著牙根便憶歸。晚春寄示茂才馮彭年頭上酒巾爲長物﹐據梧微詠意無涯。人生行樂知能幾﹐但見春風滿路花。山閣夏日寄黃大茂才幾日無緣見極度﹐令人鄙吝不能忘。新篁繞閣燻風細﹐還肯時來納晚涼﹖錢塘仙尉謝君詠物樓成寄題二韻仙人多在麗譙居﹐況對西山爽气余。若向湖濱屬佳句﹐莫忘秋水落芙蕖。寄上金陵馬右丞三首專席頃嘗居憲府﹐擁旄尋亦別明庭。金陵土著多蒙賴﹐分野三回見福星。惠愛如春威似霜﹐神明佳政藹余杭。集賢庭畔依依柳﹐無限行人比頌棠。盡道次公當入相﹐江湖那肯久遲徊。西湖春物空凝意﹐猶望方舟賞勝來。和唐異見寄騷人新遺畔牢詞﹐隱幾微吟愧所知。幾欲艸前論款密﹐可能林下訪棲遲﹖和才上人春日見寄俗外多將云作裝﹐花前恨以醉爲鄕。瑤華伸玩情何極﹐髙絕猶如登百常。寄題僧院庭竹岑寂寶坊淸夜月﹐幾移疏影上跏趺。更憐齋罷閒看處﹐一日還應不可無。寄蘭溪邑長史宮贊溪上紅蘭露泫華﹐溪波浮動長人衙。公餘卽有扁舟興﹐幾弄潺湲到日斜。寄梅室長君家先祖隱吳門﹐卽日追遊往事存。若向明時奏飛牘﹐並將康濟息元元。閔上人以鷺鷥二軸爲寄固成二韻閒颺粉絲荷葦外﹐數聲惟欠叫秋陰。虛堂隱幾時懸看﹐增得滄洲趣更深。寄聞義闍梨時在溪口平昔常聞溪口路﹐重山復水去無窮。禪余試問舟人看﹕幾宿還能到剡中﹖制誥李舍人以松扇二柄並詩爲遺亦次來韻編松爲箑寄山中﹐兼得紫微詩一通。入手涼生殊自慰﹐可煩長聽隱居風。和皓文二絕李杜風騷少得朋﹐將壇髙築竟準登﹖林蘿寂寂湖山好﹐月下敲門只有僧。芳艸誰能夢謝池﹖但將心地諭摩尼。千巖萬壑時相憶﹐明月淸風兩自知。和王給事同諸官畱順。千兵款戶迂紅旆﹐四壁畱題拂紫苔。他日北山傳故事﹐願將猿鶴比云來。和蒙尉見寄開尊且醉聖賢酒﹐理棹時乘旦暮風。懶爲躬耕詠梁甫﹐敢將閒臥敵隆中。和酬周寺丞門橫野水席凝塵﹐束組誰能問乞鄰﹖除是千廬貴遊客﹐中林時復訪幽人。和安秀才次晉昌居士畱題壁石岑寂衡門題鳳處﹐嶺雲庭樹似無依。湖濱佇立應相望﹐一信樵風晚未歸。和謝祕校西湖馬上表裏湖山極目春﹐據鞍時此避埃塵。蒼蒼煙樹悠悠水﹐除卻王維少畫人。又和病起展轉匡牀乍起來﹐縹缸緗帙亦慵開﹐三年一尉湖東住﹐誰識神仙本姓梅。﹝首唱云落盡中庭一樹梅﹞答謝尉得替牢愁漫訴空階雨﹐羈宦閒傷落日春。末似靑靑河畔艸﹐客亭長短送離人。答潘司理庭柯雪壓已如春﹐乘興山陰亦少人。岑寂園廬何所對﹐酒中賢聖藥君臣。載答官曹久已稱廉吏﹐田裏時來顧散人。文戰談圍棋敵外﹐絳侯何事號功臣。送僧遊天臺石梁天絕赤城深﹐影落滄溟幾萬尋。金策若回聊爲說﹐慰予終老愛山心。送陳日章秀才閒卻淸尊掩縹囊﹐病來無故亦淒涼。江南春艸舊行路﹐因送歸人更斷腸。送僧還東嘉中林昨夜待微月﹐因想謝公池上樓。何意師言石門路﹐一瓶還自上歸舟。送慈師北遊鬱鬱蒲茸染水田﹐渡淮閒寄賈人船。知師一枕淸秋夢﹐多爲林間放鶴天。復送慈公還虎丘山。孑孑歸檣五兩翻﹐香林禪石抱雲根。單囊憩罷應微笑﹐卻是靑山不出門﹝虎丘林壑多在寺垣之內﹞。卽席送江夏茂才與君末別且酣飲﹐別後令人空倚樓。一點風帆若爲望﹐海門平闊鷺濤秋。送易從師遊金華吟捲田衣歲向殘﹐孤舟夜泊大江寒﹐前巖數本長松色﹐及早歸來帶雪看。送丁秀才歸四明有似東浮滄海君﹐乘槎泛泛逐歸云。蛟綃市得能爲寄﹐擬寫淸眞隱祕文。

送謝氏昆仲歸閩中淸邵才髙云與機﹐林間文會忽相違。南中艸木正黃落﹐但羨冥鴻兩兩飛。送遂良師遊嘉禾貝葉松枝想暫閒﹐半囊乘興幾時還。船窗月上滄洲遠﹐應有詩題憶舊山。送遵式師謁金陵王相國三首杯渡當過白鷺灘﹐石城春气尙微寒。公臺謁罷如乘興﹐試訪南朝事迹看。髙牙熊軾隱鈴齋﹐棠樹陰濃長綠苔。亟相望尊賓謁少﹐淸言應喜道人來。天竺孱顏暫掩扉﹐講香浮穗上行衣。白猿聲裏生公石﹐莫遣移文怨晚歸。送善中師歸四明四明山水別多時﹐老病心閒事事違。夢想湖西古蘭若﹐又和秋色送僧歸。送人遊金山水煙霜樹矗層巒﹐點破紅心一簇寒。見說天多剩得月﹐爲予閒上上方看。送然上人南遊囊攜琴譜與詩稿﹐寄臥船窗一榻深。莫向雲中認江樹﹐等閒驚起故園心。送人知蒼梧側身南望但依依﹐片席乘風去似飛﹐莫渭蒼梧在天末﹐帝鄕看逐白雲歸。送有交師輦下濾羅閒佩氎巾輕﹐秋籟隨身指去程。輦下大僚多好事﹐退朝誰著道衣迎﹖送大方師歸金陵渺渺江天白鳥飛﹐石城秋色送僧歸。長幹古寺經行了﹐爲到淸涼看翠微﹝淸涼寺翠微最爲嘉勝也﹞。監郡吳殿丞惠以筆墨建茶各吟一絕謝之﹖﹖﹖筆犀利鋒鋩敵五兵﹐夢中靑鏤末爲靈。空山日午南窗暖﹐擬寫黃庭內景經。﹖﹖﹖墨靑暈時磨半硯云﹐更將書帖拂秋塵。衰贏自顧空多感﹐不是臨池苦學人。﹖﹖﹖茶石輾輕飛瑟瑟塵﹐乳花烹出建溪春。世間絕品人難識﹐閒對茶經憶古人﹝陸羽撰茶經而不載建溪者意其頗有遺落耳﹞。野鳧三三兩兩自相隨﹐檀頸回看胈皌衣。野水無波秋色淨﹐不知何事忽掠飛。貓兒纖鉤時得小溪魚﹐飽臥花陰興有餘。自是鼠嫌貧不到﹐莫慚屍素在吾廬。鳴臯所養鶴臯禽名只有前聞﹐孤引圓吭夜正分。一唳便驚寥泬破﹐亦無閒意到靑雲。呦呦所養鹿深林摵摵分行響﹐淺葑茸茸疊臥痕。春雪滿山人起晚﹐數聲低叫喚籬門。小舟舷低冷戛荷千柄﹐底觘斜穿月半輪。一笠一蓑人穩坐﹐晚風蕭颯弄靑蘋。槐木紙椎贈周太祝入手輕幹是古槐﹐幾聲淸響徹池臺。推余魚网如脂滑﹐時寫新詩肯寄來﹖自作壽堂﹐因書一絕以志之湖上靑山對結廬﹐墳前修竹亦蕭疏。茂陵他日求遺稿﹐猶喜曾無封禪書。

句四聯艸泥行郭索﹐云木叫鉤輈。

隱非秦甲子﹐病有晉春秋。

水天云黑白﹐霜野樹靑紅。

風回時帶笛﹐煙遠忽藏村。

詩餘相思令惜別吳山靑。越山靑。兩岸靑山相對迎。誰知離別情。君淚盈。妾淚盈。羅帶同心結未成。江頭潮已平。

點絳唇題艸金穀年年﹐亂生春色誰爲主。餘花落處。滿地和煙雨。又是離歌﹐一闋長亭暮。王孫去。萋萋無數。南北東西路。

霜天曉角題梅冰淸霜潔。昨夜梅花發。甚處玉龍三弄﹐聲搖動﹑枝頭月。夢絕。金獸爇。曉寒蘭燼滅。要捲珠簾淸賞﹐且莫掃﹑階前雪。

