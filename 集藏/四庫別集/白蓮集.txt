

欽定四庫全書

集部二

白蓮集

別集類一【唐】

提要

【臣】等謹案白蓮集十卷唐釋齊已撰齊已益陽人自號衡嶽沙門宋人注杜甫已上人茅齋詩謂齊已與甫同時其謬不待辧舊本題爲梁人亦悞考齊已嘗依髙季興爲龍興寺僧正季興𨿽嘗受梁官然齊已爲僧正時當龍徳元年辛已在唐莊宗入洛之後矣集中已稱南平王而陶嶽五代史補載徐東野在湖南幕中贈齊已詩稱我唐有僧號齊已安得謂爲梁人耶是集爲其門人西文所編首有天福三年孫光憲序前九卷爲近體後一卷爲古體古體之後又有絕句四十二首疑後人采輯附入也唐代緇流能詩者眾其有集傳於今者惟皎然貫休及齊已皎然淸而弱貫休豪而粗齊已七言律詩不出當時之習五七言古詩以盧仝馬異之體縮爲短章詰屈聱牙尢不足取惟五言律詩居全集十分之六𨿽頗沿武功一派而風格獨遒如劍客聴琴祝融峯諸篇猶有大歷以還遺意其絕句中庚午年十五夜對月詩曰海澄空碧正圑圞吟想宗此夜寒玉兔有情應記得西邊不見舊長安惓惓故君尢非他釋子所及宜其與司空圖相契矣乾隆四十四年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

白蓮集卷一

唐釋齊已撰

夏日艸堂作

沙泉帶艸堂紙帳捲空牀靜是眞消息吟非俗肺腸園林坐淸影梅杏嚼紅香誰住原西寺鐘聲送夕陽

寄鏡湖方漧處士

賀監舊山川空來近百年聞君與琴鶴終日在漁船島露深秋石湖澄半夜天雲門幾廻去題徧好林泉

送人歸吳

此說歸耕釣迢迢向海涯春寒逰子路村晚主人家野岸紛垂栁深山緑過茶重尋舊鄰里菱藕正開花

贈仰上人

避地依眞境安閒似舊溪干戈百里外泉石亂峯西艸瑞香難歇松靈蓋盡低尋應報休馬瓶錫向南攜

夜坐

百虫聲裏坐夜色共逺憶諸峯頂曽棲此性靈月華澄有象詩思在無形徹曙都忘寢虛日照經

新栽松

野僧教種法苒苒出蓬蒿百嵗催人老千年待爾髙靜宜兼竹石幽合近猿猱他日成陰后秋風吹海濤

期友人

早晚逐玆來閒門日爲開亂蛩鳴白艸殘菊借蒼苔困臥誰驚起閒行自欲回何時此攜手吾子本多才

和鄭谷郎中看棋

个是仙家事何人合用心防時終一局萬木老千岑有路如飛出無機似陸沈樵夫可能解也此廢光陰

寄錢塘羅給事

憤憤嘔防書無人誦子虛傷心天祐末搔首懿宗初海樹靑叢短湖山翠防疎秋濤看足否羅剎石邊居

戊辰嵗湘中寄鄭谷郎中

白髮久慵簪常聞病亦吟瘦應成鶴骨閒想似禪心上國楊花亂滄洲荻筍深不堪思翠巘西望獨沾襟

寓言

造化安能保山川鑿欲翻精華銷地底珠玉聚侯門始作驕奢本終爲禍亂根亡家與亡國去此更何言

寄王振拾遺【戊辰嵗】

折檻意何如平安信不虛近來焚諫艸深去覓山居志定榮枯外身全寵辱余分明知在處難寄亂離書

經賈島舊居

先生居處所野燒防爲灰若有吟魂在應隨夜魄回地寧銷志气天忍罪淸才古木霜風曉江禽共宿來

送人遊塞

槐桞野橋邊行塵暗馬前秋風來漢地客路入胡天鴈聚河流濁羊羣磧艸膻那堪隴頭宿鄕夢逐潺湲

桃花

千株含露態何處照人紅風暖仙源裏春和水國中流鶯應見落舞蜨未知空擬欲求圗畫枝枝帶竹叢

聞鴈

何處人驚起飛來過艸堂丹心勞避弋萬里念隨陽影斷風天月聲孤荻岸霜明年趂春去江上別鴛鴦

送人遊南

南國多山水君逰興可知船中江上景晚泊早行時子美遺魂地藏眞舊墨池經過防銷日荒艸裏尋碑

送益公歸舊居

舊隠終牽夢春殘結束歸溪山無伴過風雨有花飛片石畱題字孤潭照浣衣鄰僧喜相接埽逕與開扉

不睡

永夜不欲睡虛堂閉復開卻離燈影去待得月光來落葉逢巢住飛螢值我回天明拂經案一炷白檀灰

新秋雨後

夜雨洗河漢詩懷覺有靈籬聲新蟋蟀艸影老蜻蜓靜引閒機發涼吹逺思醒逍遙向誰說時泥漆園經

送劉蛻秀才赴舉

百發百中技長陽獻賦年丹枝如計分一箭的無偏文物兵銷國關河雪霽天都人看春榜韓字在誰前

畱題仰山大師塔院

嵐光疊杳防曉翠濕窗明欲起逰方去重來繞塔行亂雲開鳥道羣木發秋聲曽約諸徒弟香燈盡此生

亂中聞鄭谷吳延保下世

小諫才埋玉星郎亦逝川國由多聚盜天似不容賢兵火焚詩艸江流漲墓田長安已塗炭追想更淒然

送東林寺睦公往吳國

八月江行好風防日夜飄煙霞經北固禾黍過南朝社客無宗炳詩家有鮑昭莫因賢相請不返舊山椒

除夜

夜久誰同坐鑪寒鼎亦澄亂松飄雨雪一室掩香燈白髮添新嵗淸吟減舊朋明朝待晴旭池上看春冰

送祕上人

誰喜老閒身春山起送君欲慿蓮社信轉入洞庭云道路長無阻干戈漸未聞秋來向何處相憶鴈成羣

寓居嶽麓謝進士沈彬再訪

去嵗來尋我畱題在蘚痕又因風雪夜重宿古松門玉有疑休泣詩無主且言明朝此相送披褐入桃源

對雪

松門堆復積埋石亦埋莎爲瑞還難得居貧莫厭多聴憐終夜落吟惜一年過誰在江樓望漫漫墮緑波

和岷公送李評事往宜春

兵火銷鄰境龍沙有去人江潭牽興逺風物入題新雪湛將殘臘霞明向早春郡侯開宴處桃李照歌塵

送僧

老憶遊方日天涯錫獨揺淩晨從北固衝雪向南朝鬢髮泉邊剃香燈樹下燒雙峯諸道友夏滿有書招

過荊門

路出荊門逺行行日欲西艸枯蠻塜亂山斷漢江低野店叢蒿短煙村簇樹齊翻思故林去在處有猿啼

山中答人

謾道詩名出何曾著苦吟忽來還有意已過卽無心夏日山長往霜天寺獨尋故人憐拙朴時復寄空林

贈盧明府閒居

鬢霜垂七十江國久辭官滿篋新風雅何人舊嵗寒閒居當野水幽鳥宿漁竿終欲相尋去兵戈時轉難

幽庭

不放生纎艸從教徧綠苔還防長者至未著牡丹栽蛺蜨空飛過鶺鴒時下來南鄰折芳子到此寂寥回

送休師歸長沙寧覲

吾子此歸寧風煙是舊經無窮芳艸色何處故山靑偶泊鳴蟬島難眠好月汀殷勤問安外湘岸采詩靈

將遊嵩華行次荊渚

蓮峯映敷水嵩嶽壓伊河兩處思歸久前賢隠去多閒身應絕迹在世幸無他防向紅霞嶠僧龕對薜蘿

逺思

逺思極何處南樓煙水長秋風過鴻鴈遊子在瀟湘海面云生白天涯墮晚光徘徊古堤上曽此贈垂楊

寄勉二三子

不見二三子悠然吳楚間盡應生白髮幾个在靑山暇日還宜愛餘生莫放閒君聞國風否千載詠關關

渚宮江亭寓目

津亭𨿽極望未稱本心閒白有三江水靑無一防山新鴻喧夕浦逺棹聚空灣終遂歸匡社孤防卽此還

蝴蜨

何處背繁紅迷芳到檻重分飛還獨出成隊偶相逄逺害終防雀爭先不避蜂桃蹊牽往復蘭徑引相從翠裛丹心冷香凝粉翅濃可尋穿樹影難覓宿花蹤日晚來仍急春殘舞未慵西風舊池館猶得采芙蓉

送劉秀才往東洛

羨子去東周行行非旅遊煙霄有兄弟事業盡曹劉洛水淸奔夏嵩云白入秋來年遂鵬化一舉上瀛洲

移竹

舊溪千萬竿風雨夜珊珊白首來江國黃金買嵗寒乍移傷粉節終繞著朱欄防得承春力新抽錦籜看

雉

角角類關關春晴錦羽幹文呈五色異瑞入九苞難暮宿紅蘭暖朝飛緑野寒山梁從行者錯解仲尼嘆

懷軒轅先生

不得先生信空懷汗漫秋月華離鶴背日影上鼇頭欲學孤云去其如重骨畱槎程在何處人世屢荒丘

永夜感懷寄鄭谷郎中

展轉復展轉所思安可論夜涼難就枕月好重開門霜殺百艸盡蛩歸四壁根生來苦章句早遇至公言

賣松者

未得淩雲價何慙所買眞自知桃李世有愛嵗寒人瑟瑟初離澗靑靑未識塵寧同買花者貴逐片時春

丙寅嵗寄潘歸仁

九土盡荒墟干戈殺害余更須憂去國未可守貧居康泰終來在編聨莫破除他年遇知巳無恥報襜褕

嘗茶

石屋晚煙生松窗防碾聲因畱來客試共說寄僧名味擊詩魔亂香捜睡思輕春風霅川上憶傍緑叢行

楊花

暖景照悠悠遮空勢漸稠乍如飛雪逺未似落花休萬帶都門外千株渭水頭紛紜知近夏銷歇恐成秋軟著朝簪去狂隨別騎逰斾衝離館驛鶯撲繞宮樓江國晴愁對池塘晚見浮虛窗縈筆雅深院借苔幽靜墮王孫酒繁粘客子裘詠吟何潔白根本屬風流向日還輕舉因風更自由不堪思汴岸千里到揚州

詠影

萬物患有象不能逃大明始隨殘魄滅又逐曉光生曲直寧相隠洪纎必自呈還如至公世洞鑑是非情

南歸舟中二首

南歸乘客棹道路免﨑嶇江上經時節船中聴鷓鴣春容含眾岫雨气泛平蕪落日停舟望王維未有圖長江春气寒客況棹聲閒夜泊諸村雨程廻數郡山桑根垂斷岸浪沫聚空灣巳去鄰園近隨緣是暫還

送遷客

天涯卽愛州謫去莫多愁若似承恩好何如傍主休瘴昬銅柱黑艸赤火山秋應想堯陰下當時獬豸頭

題中上人院

髙房占境幽講退卽防捜欠鶴同支遁多詩似休瓶澄孤井浪案白小窗秋莫道歸山字朝賢日獻酬

逢鄕友

無況來江島逢君話滯畱生緣同一國相識共他州竹影斜靑蘚茶香在白甌猶憐心道合多事亦防捜

自勉

試算平生事中年欠五年知非未落後讀易尙加前分受詩魔役寧容俗態牽閒吟見秋水數隻釣魚船

寄詩友

天地有萬物盡應輸苦心他人𨿽欲解此道柰何深返朴遺時態關門度嵗陰相思去秋夕共對冷燈吟

居道林寺書懷

花落水喧喧端居信晝昬誰來看山寺自要掃松門是事皆能諱惟詩未嬾言傳聞好時世亦欲背啼猿

經吳平觀

中元齋醮後殘燼滿空壇老鶴心何待尊師鬢巳幹幡燈古殿夜霜霰大椿寒誰見長生路人間事萬端

劍客

防劍繞殘樽歌終便出門西風滿天雪何處報人恩勇死尋常事輕讐不足論翻嫌易水上細碎動離魂

白髮

莫染亦莫鑷任從伊滿頭白𨿽無耐藥黑也不禁秋靜枕聴蟬臥閒垂防水流浮生未逹此多爲爾爲愁

秋興寄公

風聲吹竹健涼气著身輕誰有閒心去江邊看水行村遙紅樹逺野闊白煙平試裂芭蕉片題詩問竺卿

野步

城裏無閒處卻尋城外行田園經雨水鄕國憶桑耕傍澗蕨薇老隔村岡隴橫何窮此心興時復鷓鴣聲

殘春

三月看無也芳時此可嗟園林欲向夕風雨更吹花影亂衝人蜨聲繁繞壍蛙那堪傍楊桞飛絮滿鄰家

酬尙顏

取盡風騷妙名髙身倍閒久離王者闕欲向祖師山幕府秋招去溪鄰日望還伊余豈詶敵來往踏苔斑

苦熱

云勢崄於峯金流斷竹風萬方應望雨片景欲焚空毒害芙蓉死煩蒸瀑布紅恩多是團扇出入畫屏中

送歐陽秀才赴舉

莫疑空手去無援取髙科直是文章好爭如徳行多煙霄心一寸霜雪路千坡稱意東歸後交親那喜何

放鷺鷥

潔白𨿽堪愛鮏羴不那何到頭從所欲還汝舊滄波

謝王秀才見示詩卷

誰見少年心低摧向苦吟後須離影響得必洞精深道院春苔徑僧樓夏竹林天如愛才子何慮未知音

送徐秀才之吳

吳都霸道昌才子去觀光望闕雲天近朝宗水路長海門收片雨建業泊殘陽欲問淮王信仙都卽帝鄕

獨院偶作

風篁淸一院坐臥潤肌膚此境終拋去鄰房肯信無身非王者役門是祖師徒畢竟伊云鳥從來我友於

酬元員外見寄

僻巷誰相訪風籬翠蔓牽易中通性命貧裏過流年且有吟情撓都無俗事煎時聞得新意多是此忘緣

寄文秀大師

皎然靈一時還有屈於詩世豈無英主天何惜大師道終歸正始心莫問多岐覽捲堪驚立眞風喜未衰

夏雨

霮防蔽穹蒼防蒙自一方當時消酷毒隨處有淸涼著物聲𨿽暴滋農潤卽長乍紅縈急電微白露殘陽應禱尢難得經旬甚不妨吟聴喧竹樹立見漲池塘眾類聲休出羣峯色盡藏頺沲來洞壑汗漫入瀟湘下葉黎甿望髙袪旱暵光幽齋飄臥簟極浦灑歸檣蘚在堦從濕花衰苑任傷開思濟時力謌詠發哀腸

謝興公上人寄山水簇子

半幅古潺顏看來心意閒何須尋鳥道卽此出人間巘暮疑啼狖松深認掩關知君逺相免我憶歸山

酬後上人

古律皆深妙新吟復造微捜難窮月窟琢苦盡天機晚檜淸蟬咽寒江白鳥飛他年舊山去爲子逺攜歸

同光嵗送人及第東歸

西笑道何光新朝舊桂堂春官如白傅內試似文皇變化龍三十升騰鳳一行還家防多興滿袖月中香

寄江居耿處士

野癖𨿽相似生涯卽不同紅霞禪石上明月釣船中醉到蘆花白吟緣蓼岸紅相思何以寄吾道本空空

病起二首

一臥四十日起來秋气深巳甘長逝魄還見舊交心撐拄筇猶重枝梧力未任終將此形陋歸死故丘林秋風已傷骨更帶竹聲吹抱疾關門久扶羸傍砌時無生卽不可有死必相隨除卻歸眞覺何由擬免之

送中觀進公歸巴陵

一論破雙空持行大國中不知從此去何處挫邪宗晝雨懸防黑殘陽泊島紅應遊到防岸相憶繞茶叢

白蓮集卷一

欽定四庫全書

白蓮集卷二

唐釋齊巳撰

寄鄭谷郎中

髙名喧省闥雅頌出吾唐疊巘供秋望無雲到夕陽自封修藥院別埽著僧牀防夢中朝事依依鵷鷺行

歸鴈

塞門春巳暖連影起蘋風雲夢千行去瀟湘一夜空江人休舉网虜將又虛弓莫失南來伴衡陽樹卽紅

登大林寺觀白太傅題版

九疊蒼崖裏禪家鑿翠開淸時誰夢到白傅獨尋來怪石和僧定閒雲共鶴廻任玆休去者心是不然灰

贈曹松先輩

今嵗赴春闈達如夫子稀山中把卷去牓下注官歸楚月吟前落江禽酒外飛閒庭向諸寺卻防白麻衣

夏日江寺寄無上人

講終齋磬罷何處稱眞心古寺髙杉下炎天獨院深鷰和江鳥語墻奪暮花陰大府多才子閒過在竹林

夏日梅雨中寄睦公

梅月來林寺防防各閉門巳應雙履迹全沒亂雲根琢句心無味看經眼亦昬何時見淸霽招我慿巖軒

傷鄭谷郎中

鐘陵千首作筆絕亦身終知落干戈裏誰家煨燼中吟齋春長蕨釣渚夜鳴鴻惆悵秋江月曾招我看同

臨行題友生壁

山衲宜何處經行避暑深峯西多古寺日午亂松陰鶴黙堪分靜蟬涼解助吟慇懃題壁去秋早此相尋

別東林後廻寄修睦

昨夜從香社辭君出薜蘿晚來巾舄上已覺俗塵多逺路縈芳艸遙空共白波南朝在天末此去重經過

古松

雷電不敢伐鱗皴勢萬端蠧依枯節死虵入朽根盤影浸僧禪濕聲吹鶴夢寒尋常風雨夜應有鬼神看

夏日棲霞寺書懷寄張逸人

人中林下現名自有閒忙建業紅塵熱棲霞白石涼倚身檉幾穏灑面瀑流香不似髙齋裏花連竹影長

訪自牧上人不遇

然諾竟如何諸矦見重多髙房度江雨經月長寒莎道本同騷雅書曾到薜蘿相尋未相見危閣望滄波

題東林白蓮

大士生兜率空池滿白蓮秋風明月下齋日影堂前色後羣芳坼香殊百和燃誰知不染性一片好心田

寄懷江西徵岷二律師

亂後江邊寺堪懷二律師防番新弟子一樣舊威儀院影連春竹窗聲接雨池共緣山水癖久別共題詩

東林作寄金陵知已

十八賢眞在時來拂榻看巳知前事逺更結後人難泉滴勝淸磬松香掩白檀慿君聴朝貴誰欲厭簪冠

山寺喜道者至

閏年春過後山寺始花開還有無心者閒尋此境來鳥幽聲忽斷茶好味重廻知住南巖久防心坐緑苔

再遊匡山

紫霄兼五老相對倚空寒久別成衰病重來更上難徑危雲母滑崖旱瀑流漧目斷嵐煙際神仙有石壇

贈浙西李推官

他皆侍勲貴君獨愛詩終日秋光裏無人竹影邊東樓生倚月北固積吟煙聞說鴛行裏多才復少年

題終南山隠者室

終南山北靣直下是長安自埽靑苔室閒欹白石看風吹窗樹老日曬竇云幹時向圭峯宿僧房瀑布寒

禪庭蘆竹十二韻呈鄭谷郎中

錯錯在禪庭髙宜與竹名健添秋雨響幹助夜風淸雀靜知枯折僧閒見筍生對吟殊灑落負气甚孤貞宻謝編欄固齊由灌漑平松姿眞可敵桞態薄難並映帶兼苔石防差近畫楹雪霜消後色虫鳥黙時聲逺憶滄洲岸寒連暮角城幽根狂亂迸勁葉動相撐避暑須臨坐逃眠必繞行未逄仙手詠俗眼見猶輕

送孫鳳秀才赴舉

九重方側席四海仰文明好把孤吟去便隨公道行梁園浮雪气汴水漲春聲此日登仙眾君應最後生

落花

朝開暮亦衰雨打復風吹古屋無人處殘陽滿地時靜依靑蘚片閒綴緑莎枝繁艶根株在明年向此期

秋苔

獨憐蒼翠文長與寂寥存鶴靜窺秋片僧閒踏冷痕月明疎竹徑雨歇敗莎根別有深宮裏兼花鎖斷魂

老將

破虜與平戎曾居第一功明時不用武白首向秋風馬病霜飛艸弓閒鴈過空兒孫已成立膽气亦英雄

城中示友人

久與寒灰合人中亦覺閒重城不鎖夢每夜自歸山雨破防鴻出桐枯井月還惟君道心在來往寂寥間

送友人遊湘中

懷才難自住此去亦如僧何處西風夜孤吟旅舎燈路沿湘樹疊山入楚雲層若有東來紮歸鴻亦可慿

經費徵君舊居

髙眠當聖代云鳥未爲孤天子徵不起閒人親得無猿猱狂欲墜水石怪難圗寂寞荒齋外松杉相倚枯

嚴陵釣臺

夫子垂竿處空江照古臺無人更如此白浪自成堆鶴靜尋僧去魚狂入海廻登臨秋值晚樹石盡多苔

原上晚望

倚杖聊攄望寒原逺近分夜來何處火燒出古人墳野勢盤空澤江流合暮云殘陽催百鳥各自著棲羣

送空上人歸

塵中名利熱鳥外水雲閒吾子多髙趣秋風獨自還空囊隨客棹防宿泊湖山應有吟僧在鄰居樹影間

酬章水知巳

新吟忽有寄千里到荊門落日云初碧殘年眼正昬巳爲難敵手誰更入深論後信多相寄吾生重此言

閒居

漸覺春光媚塵銷作土膏微寒放楊桞纎艸入風騷睡少全無病身輕乍去袍前溪泛紅片何處落金桃

次韻酬鄭谷郎中

林下髙眠起相招得句時閒門流水入靜話鷺鷥知每許題成晚多嫌雪阻期西齋坐來久風竹撼疎籬

思遊峨眉寄林下諸友

剛有峨眉念秋來錫欲飛防拋湘寺去便逐蜀防歸難世堪言善閒人合見機殷勤別諸友莫厭楚江薇

送劉秀才南遊

南去謁諸侯名山亦得逰便應尋瀑布乘興上岣嶁髙鳥隨雲起寒星向地流相思應北望天晚石橋頭

示諸侄

莫問年將朽加餐巳不多形容渾瘦削行止彊牽拖死也何憂惱生而有詠歌侯門終謝去卻埽舊松蘿荊渚病中因思匡廬遂成三百字寄梁先輩

生老病死者早聞天竺書相隨防汩沒不了堪欷歔自理自可適他人誰與祛應當入寂滅乃得長銷除前月已骨立今朝還貌舒披衣試步履倚防聊躊躇江月靑眸冷秋風白髮疎新題憶剡硾舊約懷匡廬張野久絕迹樂天曾卜居空龕掩薜荔瀑布歕蟾蜍古檜鳴鶴涼泉躍錦魚狂吟樹防映縱踏花蔫菸唇舌旣巳閒心脾亦散攄松窗有偃息石徑無趦趄夢冷通仙闕神融合太虛千峯杳靄際萬壑明淸初長往期非晚半生閒有餘依劉未是詠訪戴寕忘諸稽古堪求巳觀時好笑渠埋頭逐小利沒腳拖長裾道種將閒飬情田把藥鉏幽香發蘭蕙穢莽摧丘墟敢謂囊盈物那言庾滿儲微煙動晨防細雨滋園蔬蘚亂珍禽羽門希長者車防機坐兀兀著履行徐徐每許親朱履多憐奉隼旟簪嫌紅玳瑁社念金芙蕖海內競鐵馬篋中藏紙驢常言謝時去此意將何如

竟陵遇晝公

髙迹何來此逰方漸老身欲投蓮嶽夏初過竟陵春錫影離云逺衣痕拂蘚新無言卽相別此處不迷津

聞貫休下世

吾師詩匠者眞个碧雲流爭得梁太子更爲文選樓錦江新塜樹婺女舊山秋欲去焚香禮啼猿峽阻修

金山寺

山帶金名逺樓臺壓翠層魚龍光照像風浪影揺燈檻外揚州樹船通建業僧塵埃何所到靑石坐如冰

早秋雨後晚望

暑气時將薄虫聲夜轉稠江湖經一雨日月換新秋有景堪援筆何人未上樓欲承涼冷興西向碧嵩逰

過西塞山

空江平野流風島葦颼颼殘日銜西塞孤防向北洲邊鴻渡漢口楚樹出吳頭終入髙雲裏身依片石休

溪齋二首

豈敢言招隠歸休喜自安一溪云臥穏四海路行難瑞獸藏頭角幽禽惜羽翰子猷何處在老盡碧瑯玕杉竹映溪關修修共嵗寒幽人眠日晏花雨落春殘道妙言何彊詩論甚難閒居有親賦搔首憶潘安

新秋

始驚三伏盡又遇立秋時露彩朝還冷雲峯晚更奇壠香禾半熟原迥艸微衰幸好淸光裏安仁謾起悲

寄上荊渚因夢廬嶽乃圖壁賦詩

夢繞嵳峩裏神疎骨亦寒覺來誰共說壁上自圗看古翠松藏寺春紅杏濕壇歸心防時遂日向漸衰殘

巳卯嵗值凍阻歸有作

河冰連地凍朔气壓春寒開戶思歸逺出門移步難湖云粘鴈重廟樹刮風干坐看孤燈焰微微向曉殘

送盧說亂後投知巳

兵冦殘江墅生涯盡蕩除事堪煎桂玉時莫倚詩書暮狖啼空半春山列雨餘舟中有新作廻寄示慵疎

讀峴山碑

三載羊公政千年峴首碑何人更墮淚此道亦殊時兵火燒文缺江云觸蘚滋那堪望黎庶匝地是瘡痍

過鹿門作

鹿門埋孟子峴首載羊公萬古千秋裏靑山明月中政從襄沔絕詩過洞庭空塵路誰廻眼松聲兩處風

題玉泉寺大師影堂

大化終華頂靈蹤示玉泉由來負髙尙合向好山川洞壑藏諸怪杉松列瘦煙千秋空樹影猶似覆長禪

秋日錢塘作

秋光明水國遊子倚長亭海浸全吳白山澄百越靑英雄貴黎庶封土絕精靈勾踐魂如在應慙戰血腥

送人赴舉

分有爭忘得時來須出山白雲終許在淸世莫空還驛樹秋聲健行衣雨防斑明年從月裏滿握度春關

答人寒夜所寄

通宵亦孤坐但念舊峯云白日還如此淸閒本共君二毛凋一半百嵗去三分早晚尋流水同歸麋鹿羣

酬洞庭陳秀才

何必要識面見詩驚苦心此門從自古難學至如今靑艸湖云闊黃陵廟木深精捜當好景得卽動知音

題鶴鳴泉八韻

嘹唳遺蹤去澄明物掩難噴開山面碧飛落寺門寒汲引隨瓶滿分流逐處安幽防乘葉過渴狖擁條看上有危峯疊旁宜怪石盤冷吞雙樹影甘潤百毛端異早開鐫玉靈終別建壇瀟湘在何處終日自波瀾

登金山寺

四靣白波聲中流翠嶠橫望來堪目斷上徹始心平鳥向天涯去雲連水國生重來與誰約題罷自吟行

寄吳都沈貟外彬

歸休興若何朱紱盡還他自有園林濶誰爭山水多村煙晴莽蒼僧磬晚嵯峨野醉題招隠相思可寄麼

寄明月山僧

山稱明月好月出徧山明要上諸峯去無妨半夜行白猿眞雪色幽鳥古琴聲吾子居來久應忘我在城

寄哭西川壇長廣濟大師

千萬僧中寶三朝帝寵身還源未化火舉國全眞文集編金在碑銘刻玉新有誰於異代彈指禮遺塵

酬西川楚巒上人捲

玉壘峨嵋秀岷江錦水淸古人捜不盡吾子得何精可信繇前習堪聞正後生東西五千里多謝寄無成

覽延棲上人捲

今體雕鏤妙古風研考精何人忘律韻爲子辧詩聲賈島苦兼此孟郊淸獨行荊門見編集媿我老無成

寄洛下王彛訓先輩二首

賈島存正始王維畱格言千篇千古在一詠一驚魂離別無他寄相思共此門陽春堪永恨郢路轉塵昬北極新英主髙科舊少年風流傳貴逹談笑取榮遷洛水秋空底嵩曉翠巓尋常誰並馬橋上戲成篇

酬嶽陽李主簿捲

把卷思髙興瀟湘濶浸門無雲生翠浪有月動淸魂倚檻應窮底凝情合到源爲君吟所寄難甚至忘筌

寄懷江西僧逹禪翁

長憶舊山日與君同聚沙未能精貝葉便學詠楊花苦甚傷心骨淸還切齒牙何妨繼余習前世是詩家

送吳守明先輩遊蜀

慿君遊蜀去細爲話幽奇喪亂嘉陵驛塵埃賈島詩未應過錦府且合上峨嵋旣逐髙科後東西任所之

寄普明大師可凖

蓮嶽三徵者論詩舊與君相畱曾防嵗酬唱有新文翠竇容閒憩嵐峯許共分當年若同訪合得伴吟云

還黃平素秀才捲

求已甚忘筌得之經渾然僻能離詭異淸不尙妖妍冷澹聞姚監精奇見浪仙如君好風格自可繼前賢

與張先輩話別

爲予同志者各自話離心及第還全蜀逰方歸二林巴江經峽漲楚野入吳深他日傳消息東西不易尋

寄朱拾遺

一聞歸闕下防畨熟金桃滄海期仍晚淸資路漸髙研冰濡諫筆賦雪擁朝袍豈念空林下防心坐石勞

荊門送興禪師

灑落南宗子遊方迹似云靑山尋處處赤葉路紛紛虎共松巖宿猿和石澑聞何峯一廻首憶我在人羣

過西山施肩吾舊居

大志終難起西峯臥翠堆牀前倒秋壑枕上過春雷鶴見丹成去僧聞栗熟來荒齋松竹老鸞鶴自徘徊

喜夏雨

四郊云影合千里雨聲來盡洗紅埃去並將淸气廻潺湲浮楚甸蕭散露荊臺欲賦隨車瑞濡毫竭諛才

酬元貟外見寄八韻

舊隠夢牽仍歸心只似蒸逺靑憐島峭輕白愛云騰艶冶叢翻蜨鮏羴地聚蠅雨聲連灑竹詩興繼塡膺訪戴情彌切依劉力不勝眾人忘苦苦獨自愧兢兢處世無他望流年有病僧時慙大雅客遺韻許相承

浣口泊舟曉望天柱峯

根盤潛嶽半頂逼日輪邊冷碧無雲防危稜有瀑懸秀輕毛女下名與鼎湖偏誰見扶持力峩峩出後天

寄楚萍上人

北靣香鑪秀南邊瀑布寒自來還獨去夏滿又秋殘日影松杉亂雲容洞壑寛何峯是鄰側片石許相安

竹裏作六韻

我來深處坐剩覺有吟思忽似瀟湘岸欲生風雨時冷煙蒙古屋幹籜墮秋墀徑熟因頻入身閒得徧欹踏多鞭節損題亂粉痕隳猶見前山疊微茫隔短籬

寄江西幕中孫魴貟外

簮履爲官興芙蓉結社緣應思陶令醉時訪逺公禪茶影中殘月松聲裏落泉此門曾共說知未遂終焉

盆池

盆沼陷花邊孤明似玉泉涵虛心不淺待月底長圎平穏承天澤依微泛曙煙何須照菱鏡卽此鑑媸妍

喜幹晝上人逺相訪

彼此垂七十相逢意若何聖明殊未至離亂更應多澹泊門難到從容日易過餘生消息外只合聴詩魔

白蓮集卷二

欽定四庫全書

白蓮集卷三

唐釋齊已撰

過陳陶處士舊居

一室貯琴樽詩皆大雅言夜過秋竹寺醉打老僧門逺燒來籬下寒蔬簇石根閒庭除鶴迹半是杖頭痕

寄敬亭淸越

敬亭山色古廟與寺松連住此修行過春風四十年鼎嘗天柱茗詩硾剡溪牋防目應思著終南北闕前

湘江漁父

湘潭春水滿岸逺艸靑靑有客釣煙月無人論醉醒門前蛟蜃气蓑上蕙蘭馨曾受防莊子逍遙一卷經

書古寺僧房

緑樹深深處長明夜夜燈春時遊寺客花落閉門僧萬法心中寂孤泉石上澄勞生莫相問喧黙不相應

湖西逸人

老隠洞庭西漁樵共一溪琴前孤鶴影石上逺僧題橘柚園林熟蒹葭徑路迷君能許鄰並分藥斸春畦

瀟湘二十韻

二水逺難論從離向坎奔冷穿千嶂脈淸過防州門闊去都凝白傍來盡帶渾經遊聞舜禹表裏見乾坤浦靜魚閒釣灣涼鴈自屯月來分夜底云度見秋痕暮气藏鄰寺寒濤聒近村離騷傳永恨鼓瑟奏遺魂霧擁魚龍窟槎欹島嶼根秋風防上下落日樹沈昏栁少砂洲缺苔多古岸存禽巢依橘柚獺逕入蘭蓀色自江南絕名聞海內尊吳頭雄莫遏漢口壯堪吞寥泬晴方映馮夷信忽翻渡遙峯翠疊汀小荻花繁勢接湖煙漲聲和瘴雨歕急揺吟客舫狂濺野人樽疏鑿誰窮本澄鮮自有源對玆傷九曲含濁出昆侖

江行早發

舟子相呼起長沙未五更防看星月在猶帯夢魂行鳥亂村林迥人喧水柵橫蒼茫平野外漸認逺峯名

宜陽道中作

宜陽南面路下嶽又經過楓葉紅遮店芒花白滿坡猿無山漸薄鴈眾水還多日落猶前去諸村牧豎歌

落日

晚照背髙臺殘鐘殘角催能銷幾度落已是半生來吹葉陰風發漫空暝色廻因思古人事更變盡塵埃

春興

桞暖鶯多語花明艸盡長風流在詩句牽率繞池塘叫切禽名宇飛忙蜨姓荘時來眞可惜自勉掇蘭芳

逺山

天際云根破寒山列翠廻幽人當立久白鳥背飛來瀑濺何州地僧尋幾嶠苔終須拂巾履獨去謝塵埃

和鄭谷郎中幽棲之什

誰知閒退迹門逕入寒汀靜倚云僧杖孤看野燒星墨霑吟石黑苔染釣船靑相對惟溪寺初宵聞念經

勉道林謙光鴻蘊二侄

舊林諸侄在還住本師房共掃焚修地同聞水石香莫將閒世界擬敵好時光須看南山下無名塜滿岡

渚宮自勉二首

晨午殊丰足伊何撓肺腸形容侵老病山水憶韜藏必謝金臺去還攜鐵錫將東林露壇畔舊對白蓮房畢竟擬何求隨緣去住休天涯遊勝境海上宿仙洲夢好尋無迹詩成旋不畱從他笑輕事獨自憶莊周

謝防湖茶

防湖惟上貢何以尋常還是詩心苦堪消蠟面香碾聲通一室烹色帶殘陽若有新春者西來信勿忘

寄歸州馬判官

郡帶女嬃名民康境亦寧晏梳秋鬢白閒坐暮山靑贈客椒初熟尋僧酒半醒應懷舊居處歌管隔墻聴

倦客

閉眼卽關門人間事倦聞如何迎好客不似看閒雲少欲資三要多言讓十分疎慵本吾性任笑早離羣

送靈上人遊五臺

此去淸涼頂期瞻大聖容便應過洛水卽未上嵩殘照催行影幽林惜駐蹤想登金閣望東北極兵鋒

靜坐

坐臥與行住入禪還出吟也應長日月消得个身心嘿論相如少黃梅付囑深門前古松徑時起步淸陰

謝虛中上人寄示題天防閣詩

天防二首作境幽搜亦閣橫三楚上題掛九霄邊寺額因標勝詩人合遇賢他時誰倚檻吟此豈忘筌

荊門寄懷章供奉兼呈幕中知已

紫衣居貴上靑衲老關中事佛門相似朝天路不同神凝無惡夢詩澹老眞風聞道知音在官髙信莫通

江令石

思量江令意愛石甚悠悠貪向深宮去死同亡國休兩株荒艸裏千古暮江頭若似黃金貴隋軍也不畱

月下作

良夜如淸晝幽人在小庭滿空垂列宿那个是文星世界歸誰是心魂向自寧何當見堯舜重爲造生靈

遊道林寺四絕亭觀宋杜詩版

宋杜詩題在風騷到此眞獨來終日看一爲拂秋塵古石生寒仞春松脫老鱗髙僧眼根靜應見客吟神

勉詩僧

莫把毛生刺低佪謁李膺須防知佛者解笑愛名僧道性宜如水詩情合似冰還同蓮社客聨唱繞香燈

謝人墨

珍重嵗寒煙攜來路防千隻應眞典誥消得苦磨研正色浮端硯精光動蜀牋因君彊濡染捨此卽忘筌

送人遊玉泉寺

西峯大雪開萬疊向空堆客貴猶尋去僧髙肯不來潭澄猿覷月竇冷鹿眠苔公子將才子聨題興未廻

寄鄭谷郎中

詩心何以傳所證自同禪覓句如探虎逄知似得仙神淸太古在字好雅風全曾沐星郎許終慙是斐然

春雨

欲布如膏勢先聞動地雷雲龍相得起風電一時來霢霂農桑野防蒙楊桞臺何人待晴暖庭有牡丹開

明月峯

明月峯頭石曾聞學月明別舒長夜彩髙照一村耕頗亂無私理徒驚鄙俗情傳云遭鑿後頑白在崢嶸

謝人惠紫栗拄杖

仙掌峯前得何當此見遺百年衰朽骨六尺嵗寒姿雪外兼松憑泉邊待月欹他時出山去猶謝見相隨

送人遊湘湖

君遊南國去旅夢若爲寧一路隨鴻鴈千峯繞洞庭林明楓盡落野黒燒初經有興尋僧否湘西寺最靈

小松

發地才過膝蟠根巳有靈嚴霜百艸白深院一株靑後夜蕭騷動空階蟋蟀聴誰於千嵗外吟繞老龍形

金江寓居

考槃應未永聊此飬閒疎野趣今何似詩題舊不如春篁離籜盡陂藕折花初終要秋云是從風恣捲舒

晚夏金江寓居答友生

日日衝殘熱相尋入亂蒿閒中滋味逺詩裏是非髙碧聳新生竹紅垂半熟桃時難未可出且欲淬豪曹

寄李洞秀才

到處聴時論知君屈最深秋風防西笑抱玉但傷心野水翻紅藕滄江老白禽相思未相識聞在蜀中吟

過商山

疊疊疊嵐寒紅塵翠裏盤前程有名利此路莫艱難云木侵天老輪蹄到月殘何能尋四皓過盡見長安

蟬八韻

咽咽復啾啾多來自早秋園林涼正好風雨思相収在處聲無別何人淚欲流冷憐天露滴傷共野禽遊靜息深依竹驚移瞥過樓分明晴渡口淒切暮關頭時節推應定飛鳴卽未休年年聞爾苦逺憶所居幽

鷺鷥二首

日日滄江去時時得意歸自能終潔白何慮悞翻飛晚立銀塘濶秋棲玉露微殘陽葦花畔雙下釣魚磯雪裏曽迷我籠中舊飬君忽從紅蓼岸飛出白鷗羣影照翹灘浪翎濡宿島云鴛鴻解相憶天上列紛紛

送僧歸南嶽

濁世住終難孤念永安逆風眉磔磔衝雪錫珊珊石室關霞嫩松枝拂蘚幹巖猿應認得連臂下勾欄

夏日林下作

煩暑莫相煎森森在眼前暫來還盡日獨坐只聞蟬艸媚終難死花飛卒未蔫秋風捨此去滿篋貯新篇

村居寄懷

風雨如堯代何心欲退藏諸侯行教化下國自耕桑道挫時機盡禪畱話路長前溪久不過忽覺早禾香

詶王秀才

相於分倍親靜論到吟眞王澤曾無外風騷甚少人鴻隨秋過盡雪向臘飛頻何處多幽勝期君作近鄰

贈無本上人

往年吟月社因亂散揚州未免無端事何妨出世流洞庭禪過臘衡嶽坐經秋終說將衣鉢天臺老去休

寄華山司空圗

天下艱難際全家入華山防勞丹詔問空見使臣還瀑布寒吹夢蓮翠濕闗兵戈阻相訪身老瘴雲間

題眞州精舎

波心精舎好那岸是繁華礙目無髙樹當門卽逺沙晨齋來海客夜磬到漁家石鼎秋濤靜禪廻有嶽茶

懷道林寺因寄仁用二上人

名山知不逺長憶寺門松昨晚登樓見前年過夏雨餘雲腳樹風外日西鐘莫更來東岸紅塵沒馬蹤

潯陽道中作

秋聲連嶽樹艸色徧汀洲多事時爲客無人處上樓云疎片雨歇野闊九江流欲向南朝去詩僧有恵休

東林雨後望香鑪峯

翠濕僧窗裏寒堆鳥道邊靜思尋去路急繞落來泉暮雨開靑壁朝陽照紫煙二林多長老誰憶上頭禪

寄雙泉大師師兄

淸泉流眼底白道倚巖稜後夜禪初入前溪樹折冰南涼來的的北魏去騰騰敢把吾師意宻傳門外僧

送人潤州尋兄弟

君話南徐去迢迢過建康弟兄新得信鴻鴈久離行木落空林浪秋殘漸雪霜閒遊登北固東望海蒼蒼

貽張生

日日見入寺未曾含酒容閒聴老僧語坐到夕陽鐘竹裏行多影花邊偶過蹤猶言謝生計隨我去孤峯

送人遊雍京

君來乞詩別聊與愴前程九野未無事少年何逺行商云盤翠險秦甸下煙平應見周南化如今在雍京

春艸

處處碧萋萋平原帶日西堪隨遊子路逺入鷓鴣啼金穀園應沒夫差國巳迷欲尋蘭蕙徑荒穢滿汀畦

懷華頂道人

華頂星邊出眞宜上士家無人觸牀榻滿屋貯煙霞坐臥臨天井晴明見海涯禪餘石橋去屐齒印松花

寄自牧上人

五老廻無計三峯去不成何言謝云鳥此地識公卿夢媿將僧說心嫌觸類生南朝古山寺曾憶共尋行

靜坐

日日只騰騰心機何以興詩魔苦不利禪寂頗相應硯滿塵埃防衣多坐臥稜如斯自消息合是个閒僧

送人遊衡嶽

荊楚臘將殘江湖蒼莽間孤舟載髙興千里向名山雪浪來無定風帆去是閒石橋僧問我應寄嶽茶還

答知已自闕下寄書

故人勞札翰千里寄荊臺知戀文明在還尋江漢來羣機喧白晝陸海漲黃埃得路應相笑無成守死灰

新筍

亂迸苔錢破防差出小欄層層離錦籜節節露瑯玕直上心終勁四垂煙漸寛欲知含古律試剪鳳簫看

寄唐洙處士

行僧去湘水歸鴈度荊門彼此亡家國東西役夢魂多慵如長傲久住不生根曾問興亡事丁寧寄勿言

謝人竹蠅拂

妙刮筠篁制纎柔玉柄同拂蠅聲滿室指月影揺空敢捨經行外常將宴坐中揮談一無取千萬媿生公

新燕

燕燕知何事年年應候來卻緣華屋在長得好時催花外銜泥去空中接食廻不同黃雀意迷逐网羅媒

謝王先輩寄氊

深謝髙科客名氊寄重靜思生朔漠和雪長防茸折坐資禪悅鋪眠減病容他年從破碎擔去臥孤峯

寄還闕下髙輦先輩捲

去嵗逄京使因還所寄詩難畱天上作曽換月中枝趣極僧迷防功深鬼不知仍聞得名後特地更忘疲

和孫支使示院中庭竹之什

憶就江僧乞和煙得一莖剪黃憎舊本科緑惜新生防噪蟬身穏資吟客眼明星郎有佳詠雅合此君聲

苦熱中江上懷鑪峯舊居

舊寄鑪峯下杉松繞石房年年五六月江上憶淸涼久別應荒廢終歸隔茫何當便揺落披衲玩秋光

送僧遊龍門香山寺

君到香山寺探幽莫損神且尋風雅主細防樂天眞

江上值春

江臯正月雨平陸亦波瀾半是峨嵋雪重爲澤國寒農田淹寖盡客棹往來難愁殺騷人路滄浪正漫

七十作

七十去百嵗都來三十春縱饒生得到終免死無因密理方通理棲眞始見眞沃州匡阜客幾刼不迷人

謝虛中寄新詩

舊友一千里新詩五十篇此文經大匠不見已多年趣極同無迹精深合自然相思把行坐南望隔塵煙

送彬座主赴龍安請講

兩論久研精龍安受請行春城雨雪霽古寺殿堂明白髮老僧聴金毛師子聲同流有誰共別著國風淸

夏日荊渚書懷

嵩嶽去值亂匡廬廻阻兵中途息瓶錫十載依公卿不那猿鳥性但懷林泉聲何時遂情興吟繞杉松行

春日西湖作

一水繞孤島閒門掩春艸曾無長者轍枉此問衰老

謝中上人寄茶

春山谷雨前並手摘芳煙緑嫩難盈籠淸和易晚天且招鄰院客試煮落花泉地逺勞相寄無來又隔年

送節大徳歸闕

西京曾入內東洛又朝天聖上方虛席僧中正乏賢晨光金殿裏紫气玉簾前知祝唐堯化新恩異往年

覽淸尙捲

李洞僻相似得詩先示師鬼神迷去處風日背吟時格已搜淸竭名還著紫卑從容味髙作翻爲古人疑

荊門送晝公歸彭澤舊居

彭澤舊居在匡廬翠疊前因思從楚寺便附入吳船岸繞春殘樹江浮曉霽天應過虎溪社佇立想諸賢

白蓮集卷三

欽定四庫全書

白蓮集卷四

唐釋齊已撰

登祝融峯

猿鳥共不到我來身欲浮四邊空碧落絕頂正淸秋宇宙知何極華夷見細流壇西獨立久白日轉神州

寄貫休

子美曾吟處吾師復去吟是何多勝地銷得二公心錦水流春闊峨嵋疊雪深時逄蜀僧說或道近遊黔

送唐稟正字歸萍川

霜須蕓閣吏久掩白雲扉來謁元戎後還騎病馬歸煙村蔬飲淡江驛雪泥肥知到中林日春風長澗薇

寄懷江西棲公

龍沙爲別日廬阜得書年不見來香社相思繞白蓮江僧歸海寺楚路接吳煙老病何堪說扶羸寄此篇

山中喜得友生書

柴門關樹石未省夢塵埃落日啼猿裏同人有信來自成爲拙隠難以謝多才見說相思處前峯對古臺

謝人扇子及茶

鎗旗封蜀茗圎潔制鮫綃好客分烹煮靑蠅避動揺陸生誇妙法班女恨涼飈多謝崔居士相思寄寂寥

寄監利司空學士

詩家爲政別淸苦日聞新亂後無荒地歸來盡逺人寛容民賦稅憔悴吏精神何必河陽縣空傳桃李春

答陳秀才

萬事皆可了有詩門最深古人難得志吾子苦畱心野疊涼云朶苔重怪木陰他年立名字笑我老雙林

遊橘洲

春日上芳洲經春蘭杜幽此時尋橘岸昨日在城樓鷺立靑楓杪沙沈白浪頭漁家好生計檐底系扁舟

寄武陵道友

阮肇迷仙處禪門接紫霞不知尋鶴路防裏入桃花晚樹陰揺蘚春潭影弄砂何當見招我乞與片生涯

謝人藥

五金元造化九鏈更精新敢謂長生客將遺必死人久餐應換骨一服已通神終逐淮王去永拋浮世塵

還族弟捲

豈要私相許君詩自入神風騷何句出瀑布一聨新詣若長如此名須逺逐身閒齋舒復捲畱滯忽經旬

送周秀遊峽

又向防城去知難動旅魂自非亡國客何慮斷腸猿灔澦分髙仞瞿塘露淺痕明年期此約平穏到荊門

荊門夏日寄洞山節公

湖光揺翠木靈洞疊云深五月經行處千秋檜柏陰山形臨北渚僧格繼東林莫惜相招信余心是此心

再經蔣山與諸長老夜話

逺迹都如鴈南行又北廻老僧猶記得往嵗已曾來話徧名山境燒殘黑櫟灰無因伴師往歸思在天臺

寄當陽張明府

玉泉神運寺寒磬徹琴堂有境靈如此爲官興亦長吏愁淸白甚民樂賦輸忘聞說巴山縣今來尙憶張

遊三覺山

白石路重重縈紆勢忽窮孤峯擎像閣萬木蔽星空世論隨時變禪懷歷刼同良宵正防目海日上牕紅

庭際晚菊上主人

九月將欲盡幽叢始綻芳都緣含正气不是背重陽采去蜂聲逺尋來蝶路長王孫歸未晚猶得泛金觴

送趙長史歸閩川

荊門與閩越闗戍隔三千風雪揚帆去臺隍指海邊客情消旅火王化似堯年莫失春廻約江城谷雨前

擬嵇康絕交寄湘中貫微

何處同嵇懶吾徒道異諸本無文字學何有往來書嶽寺逍遙夢侯門勉彊居相知在契莫訝八行疎

寄許州淸古

北來儒士說許下有吟僧白日身長倚淸秋塔上層言𨿽依景得理要入無徴敢望多相示孱微老不勝

謝丁秀才見示賦捲

五首新裁剪捜羅盡指歸誰曾師古律君自負天機聖後求賢久明公得雋稀乘秋好攜去直望九霄飛

驚秋

褰聴秋信晚傍竹聲歸多故堪傷骨孤峯好拂衣梧桐凋緑盡菡萏墮紅稀卻恐吾形影嫌心與口違

夏日雨中寄幕中知已

北風吹夏雨和竹亞南軒豆枕欹涼冷蓮峯入夢魂牕多斜迸濕庭徧瀑流痕淸興知無限晴來示一言

夜次湘陰

風濤出洞庭帆影入澄淸何處驚鴻起孤舟趂月行時難多戰地野闊絕春耕骨肉知存否林園近郡城

寄唐稟正字

疎野還如舊何曾稱在城水邊無伴立天際有山橫落日雲霞赤髙牕筆硯明鮑昭多所得時憶寄湯生

宿舒湖希上人房

入寺先來此經窗半在湖秋風新菡萏暮雨老菇蒲任聴浮生速能消黙坐無語來燈焰短嘒唳發髙梧

戊辰嵗江南感懷

忽忽動中私人間何所之老過離亂世生在太平時桃李春無主杉松寺有期曾吟子山賦何啻舊淩遲

送林上人歸永嘉舊居

東越常懸思山門在永嘉秋光浮楚水防影背長沙城黑天臺雨村明海嶠霞時尋謝公迹春艸有瑤花

答友生山居寄示

嘉遁有新吟因僧寄竹林靜思來鳥外閒味繞松陰兵冦慿陵甚溪山防許深休爲反招隠攜取一相尋

新秋霽後晚眺懷先公

雨霽湘楚晚水涼天亦澄山中應解夏渡口有行僧鳥列滄洲隊云排碧落層孤峯磬聲絕一防石龕燈

池上感興

所向似無端風前吟憑欄旁人應悶見片水自閒看碧底紅鱗鬛澄邊白羽翰南山眾木葉飄著竹聲幹

和曇域上人寄贈之什

百病煎衰朽棲遲戰國中思量靑壁寺行坐赤松風道寄虛無合書傳往復空可憐禪月子香火國門東

弔雙泉大師眞塔

塔聳層後碑鐫巨石新不知將一句分付與何人靜坐云生衲空山月照眞後徒遊禮者猶認指迷津

暮冬送璘上人歸華容

故園𨿽不逺那免愴行思莽蒼平湖路霏防過雪時全無山阻隔或有客相隨得見交親後春風動桞絲

秋夜聴業上人彈琴

萬物都寂寂堪聞彈正聲人心盡如此天下自和平湘水防秋碧古風吹太淸往年廬嶽奏今夕更分明

謝人丹藥

別後聞飡餌相逄訝道情肌膚紅色透髭髮黑光生仙防誰傳與松房自鏈成常防逺分恵亦覺骨毛輕

荊門病中寄懷貫微上人

我衰君亦老相憶更何言除泥安禪力難醫必死根梅寒爭雪彩日冷譲冰痕早晚東歸去同尋入石門【匡山逺大師嘗與諸賢遊石門洞玩錦繡谷】

答孔秀才

早向文章裏能降少壯心不愁人不愛閒處自閒吟水國云雷闊僧園竹樹深無嫌我衰颯時此一相尋

秋江

兩岸山靑映中流一棹聲逺無風浪動正向夕陽橫島嶼蟬分宿沙洲客獨行浩然心自合何必濯吾纓

船窗

孤舸憑幽窗淸波逼面涼舉頭還有礙低眼卽無妨瞥過沙禽翠斜分夕照光何時到山寺上閣看江鄕

永夜

永日還欹枕良宵亦曲肱神閒無萬慮壁冷有殘燈香影浮龕象瓶聲著井冰尋思到何處海上斷崖僧

中春愴懷寄二三知已

眼暗心還白逢春彊憑欄因聞積雨夜卻憶舊山寒竹撼煙叢滑花燒露朶幹故人相防處應話此衰殘

自遣

了然知是夢旣覺更何求死入孤峯去灰飛一燼休云無空碧在天靜月華流免有諸徒弟時來弔石頭

送陳霸歸閩

涼風動行興含笑話臨途巳得身名了全忘客道孤鄕程過百越帆影繞重湖家在飛鴻外音書可寄無

寄孫辟呈鄭谷郎中

衡嶽去都忘淸吟戀省郎淹畱才半月詶唱頗盈箱雪長松檉格茶添語話香因論樂安子年少老篇章

荊門送人自峨嵋遊南嶽

峨嵋來已逺衡嶽去猶賖南浦懸帆影西風亂荻花天涯遙夢澤山眾近長沙有興多新作攜將大府誇

謝主人石筍

西園罷宴遊東閣念林丘特減花邊峭來添竹裏幽憶過陽朔見曾記太湖求從此頻吟繞歸山意亦休

經安公寺

大聖威靈地安公宴坐蹤未知長寂黙不見久從容塔影髙羣木江聲壓暮鐘此遊幽勝後來夢亦應重

秋夕寄諸侄

毎到秋殘夜燈前憶故鄕園林紅橘柚窗戶碧瀟湘離別身垂老艱難路去長弟兄應健在兵火裏耕桑

謝炭

正擁寒灰次何當恵寂寥且畱連夜向未敢滿鑪燒必恐吞難盡惟愁撥易消豪家揑爲獸紅迸錦茵燋

夏滿日偶作寄孫支使【其年閏五月】

一百二十日煎熬防不勝憶歸滄海寺冷倚翠崖稜舊扇猶執新秋更欝蒸何當見涼月擁衲訪詩朋

寄淸溪道友

山門揺落空霜霰滿杉松明月行禪處靑苔繞石重泉聲喧萬壑鐘韻徧千峯終去焚香老同師大士蹤

謝重緣舊山水障子

敢望重緣飾微茫洞壑春坐看終未是歸臥始應眞巳覺心中朽猶憐四靣新不因公子鑑零落防成塵

寺居

鄰井雙梧上一蟬鳴隔墻依稀舊林日撩亂繞山堂難嘿吟風口終淸飲露腸老僧加防物應任噪殘陽

剃髮

金刀閃冷光一剃一淸涼未免隨朝夕依前長雪霜夏林欹石膩春澗沭泉香向老凋疎盡寒天不出房

謝髙輦先輩寄新唱和集

敢謂神仙手多懷老比丘編聨來鹿野酬唱在龍樓洛浦精靈懾邙山鬼魅愁二南風雅道從此化東周

送徐秀才遊吳國

西江東注急孤棹若流星風浪相隨白雲中獨過靑他時誰共說此路我曾經好向吳朝看衣冠盡漢庭

憶在匡廬日

憶在匡廬日秋風八月時松聲虎溪寺塔影鴈門師步碧葳蕤徑吟香菡萏池何當舊泉石歸去洗心脾

寄三覺山從益上人

山下人來說多時不下山是應終未是閒得且須閒海靣雲歸竇猿邊月上關尋思亂頂空送衲僧還

殘秋感愴

日日加衰病心心趣寂寥殘陽起閒望萬木聳寒條楚寺新爲客吳江舊看潮此懷何以寄風雨暮蕭蕭

寄南徐劉員外二首

竟陵兵革際歸復舊園林早嵗爲官苦常聞說此心海邊山夜上城外寺秋尋應訝嵩約蹉跎直到今晝公評眾制姚監選諸文風雅誰収我編聨獨有君餘生終此道萬事盡浮雲爭得重攜手探幽楚水濆

貽王秀才

功到難捜處知難始是詩自能探虎子何慮屈男兒此道眞淸气前賢早白髭須教至公手不惜付丹枝

贈孫生

見君詩自別君是繼詩人道出千途外功爭一字新寂寥中影迹霜雪裏精神待折東堂桂歸來更苦辛

酬元貟外

淸洛碧嵩根寒流白照門園林經難別桃李防株存衰老江南日淒涼海上村閒來曬朱紱淚滴舊朝恩

與楊秀才話別

庾信哀何極仲宣悲苦多因思學文賦不勝弄干戈自古有如此於今終若何到頭重防蹇歸去舊煙蘿

寄何崇丘貟外

門底桃源水涵空復映山髙吟煙雨霽殘日郡樓間變俗眞無事分題是不閒尋思章岸見全未有年顏

贈劉五經

往年長白山發憤忍饑寒掃葉雪霜濕讀書唇齒幹羣經通講解八十尙輕安今日江南寺相逄話世難

送遊山道者

我亦遊山者常經舊所經雪消天外碧春曉海中靑可見亂離世況臨衰病形憐君此行興獨入白雲屛

舟中江上望玉梁山懷李尊師

殘照玉梁巓峩峩逺棹前古來傳勝異人去學神仙白鹿老碧壑黃猿啼紫煙誰心共無事局上度流年

角

聞說徵人說嗚嗚何處邊孤城沙塞地殘月雪霜天防轉邊風急吹長磧鴈連應傷漢車騎名未勒燕然

言詩

畢竟將何狀根元在正思逹人皆一貫迷者自多岐觸類風騷逺懷賢肺腑衰河橋送別者二子好相知

詶王秀才

離亂防時休儒生厄逺遊亡家非漢代何處覓荊求旅夢寒燈屋鄕懷晝雨樓相逄話相殺誰復念風流

春居寄友生

莎逕荒蕪甚君應共此情江村雷雨發竹屋夢魂驚社過多來鷰花繁漸老鶯相思意何切新作未曾評

寄答武陵幕中何支使二首

十萬雄軍幕三千上客才何當談笑外逺慰寂寥來騷雅鏘金擲風流醉玉頺爭知江雪寺老病向寒灰南州無百戰北地有長徵閒殺何從事傷哉蘇子卿江樓聨雪句野寺看春耕門外滄浪水風波雜雨聲

浙江晚渡

去年曾到此久立滯前程岐路時難處風濤晚未平汀蟬含老韻岸荻簇枯聲莫泥關河險多遊自逺行

送人下第東歸再謁舊主人

一戰偶不防東歸計未空還攜故書劍去謁舊英雄楚雪連吳樹西江正北風男兒藝若是防合值明公

寄謝髙先輩見寄二首

穿鑿堪傷骨風騷久痛心永言無絕唱忽此希音楊桞江湖晚芙蓉島嶼深何因防仙手臨水一披襟詩在混茫水難捜到極有時還積思度嵗未終篇片月雙松際髙樓闊水邊前賢多此得風味若爲傳

白蓮集卷四

欽定四庫全書

白蓮集卷五

唐釋齊已撰

寄仰山光味長者

大仰禪棲處杉松到頂陰下來𨿽有路歸去毎無心鳥道峯形直龍湫石影深經行誰得見半夜老猿吟

貽廬嶽陳沆秀才

爲儒老雙鬢勤苦竟何如四海方磨劍空山自讀書石圍泉眼碧秋落洞門虛莫慮捜賢僻徵君舊此居

邊上

漢地從休馬胡家自牧羊都來銷帝道渾不用兵防艸上孤城白沙翻大漠黃秋風起邊鴈一一向瀟湘

蟋蟀

聲異蟪蛄聲聴須是正聴無風來竹院有月在莎庭𨿽不妨調瑟多堪伴誦經誰人向秋夕爲爾欲忘形

寄西山鄭谷神

西望鄭先生焚修在杳防幾畨松骨朽未換鬢根靑石闕涼調瑟秋壇夜拜星俗人應撫掌閒處誦黃庭

讀參同契

堪笑修仙侶燒金覓大還不知消息火只在寂寥闗鬢白鑪中術魂飛海上山悲哉五千字無用在人間

聞落葉

楚樹雪晴後蕭蕭落晚風因思故國夜臨水幾株空煮茗燒漧脆行苔踏爛紅來年未離此還見碧叢叢謝王先輩昆弟逰湘中回各見示新詩

瀟湘多勝異宗社久徘徊兄弟同逰去幽奇盡采來只應求妙唱何以示寒灰上國攜歸後惟呈不世才

寄詶髙輦推官

道自閒機長詩從靜境生不知春艶盡但覺雅風淸竹膩題幽碧蕉漧裂脆聲何當九霄客重疊記無名

逢詩僧

禪無可並詩妙有何評五七字中苦百千年後淸難求方至理不朽始爲名珍重重相見忘機話此情

話道

大道多大笑寂寥何以論霜楓翻落葉水鳥啄閒門服藥還傷性求珠亦損魂無端鑿混沌一死不還源

謝歐陽侍郎寄示新集

宮錦三十段金梭新織來殷勤謝君子迢逓寄寒灰鸑鷟對鼓舞神仙雙徘徊誰當巧裁制披去升瑤臺

西墅新居

漸漸見苔靑疎疎徧地生閒穿藤屐起亂踏石階行野鳥啼幽樹名僧笑此情殘陽竹陰裏老圃打門聲

酬孫魴

幽人還愛云才子已從軍可信鴛鴻侶更思麋鹿羣新題𨿽有寄舊論竟難聞知已今如此編聫悉欲焚

掃地

日日掃復灑不容纎物侵敢望來客口道似主人心蟻過光中少苔依潤處深門前亦如此一徑入疎林

書匡山隱者壁

紅霞靑壁底石室薜蘿垂應有迷仙者曾逢采藥時桃花饒兩頬松葉淺長髭直是來城市何人識得伊

送幹康禪師入山過夏

由來喧滑境難駐寂寥蹤逼夏揺孤錫離城入亂峯雲門應近寺石路或穿松知在棲禪外題詩寄北宗

野鴨

野鴨殊家鴨離羣忽逺飛長生緣甚痩近死爲傷肥江海防空闊池塘啄細防紅蘭白蘋渚春暖刷毛衣

傷秋

旦暮餘生在肌膚十分無眠寒半榻朽立月一株枯夢已隨雙樹詩猶卻萬夫名山未歸得可惜死江湖

懷東湖寺

鐵柱東湖岸寺髙人亦閒往年曾毎日來此看西山竹徑靑苔合茶軒白鳥還而今在天末欲去已衰顏

寄峴山願公三首

形影更誰親應懷漆道人片言酬鑿齒半偈伏姚秦榛莽池經燒蒿萊寺過春心期重西去一共弔遺塵相思恨相逺至理那時何道笑忘言甚詩嫌背俗多靑苔閒閣閉白日斷人過獨上西樓望荊門千萬坡彼此無消息所思江漢遙轉聞多患難甚說逺相招老至何悲嘆生知便寂寥終期踏松影攜手虎溪橋

淸夜作

不惜白日短乍容淸夜長坐聞風露滴吟覺骨毛涼興寢無諸病空閒有一牀天眀振衣起苔砌落花香

贈白處士

莘野居何定浮生知是誰衣衫同墅叟指趣似禪師白髮應無也丹砂久服之仍聞創行計春暖向峨嵋

崔秀才宿話

事轉聞多事心休話苦心相畱眀月寺共憶白雲岑蘚壁殘虫韻霜軒倒竹陰開門又言別誰竟慰塵襟

懷天臺華頂僧

華頂危臨海丹霞褁石橋曾從國淸寺上看月眀潮好鳥親香火狂泉噴泬寥欲歸師智者頭白路迢迢

送人赴官

年少作初官還如行路難兵荒經邑裏風俗久凋殘照硯花光淡漂書栁絮幹聊應充侍膳薄俸繼朝飱

水鶴

鴛鴦與鸂相狎豈慙君比雪還勝雪同羣亦出羣靜巢孤島月寒夢九臯雲歸路分眀个飛鳴卽可聞

湘中感興

漁翁那防我傲兀葦邊行亂世難逸迹乘流擬濯纓江花紅細碎沙鳥白分眀向夕題詩處春風斑竹聲

九日逢虛中虛受

楚後萍臺下相逢九日時干戈人事地荒廢菊花籬我已多衰病君猶盡黑髭皇天安罪得解語便吟詩

贈李眀府

名家宰名邑將謂屈鋒鋩直是難蘇俗能消不下堂冰痕生硯水栁影透琴牀何必稱瀟灑獨爲詩酒狂

暮春久作

積雨向春陰防防獨院深已無花落地空有竹藏禽檐澑聲何暴鄰僧影亦沈誰知力耕者桑麥最闗心

渚宮莫問詩一十五首【並序】

予以辛已嵗蒙主人命居龍安寺察其疎鄙免以趨奉爰降手翰曰蓋知心不在常禮也予不覺欣然而作顧謂形影曰爾本靑山一衲白石孤禪今王侯搆室安之給俸食之使之樂然萬事都外防息自得則雲泉猿鳥不必爲狎其放縱若是夫何系乎自是龍門墻仭歷稔不復瞻覬況他家哉因創莫問之題凡一十五篇皆以莫問爲首焉

莫問疎人事王侯已任伊不妨隨野性還似在山時靜入無聲樂狂拋正律詩自爲仍自愛敢望至公知莫問休持鉢從貧乞已疎侯門叨月俸齋食剰年儲簪履三千外形骸六十餘舊峯何練若松徑接匡廬莫問依劉迹金臺又度秋威儀非上客談笑愧諸侯禮許無拘撿詩推異輩流東林未歸得揺落楚江頭莫問無機性甘名百鈍人一牀鋪冷落長日臥精神分已疎知舊詩還得意新多才碧雲客時或此相親莫問闗門意從來寡往還道應歸淡泊身合在空閒四面苔圍綠孤牕雨灑斑夢尋何處去秋色水邊山莫問休貪戀浮雲逐性情人間髙此道禪外剰他名夏雨松邊坐秋光水畔行更無時忌諱容易得題成莫問多山興晴樓獨憑時六年滄海寺一別白蓮池句早逢名匠禪曾見祖師防捜與眞性淸淨裏尋思莫問伊嵇懶流年已付他話通時事少詩著野題多夢外春桃李心中舊薜蘿浮生此不悟剃髮竟如何莫問休行腳南方已徧尋了應須自了心不是他心赤水珠何覓寒山偈莫吟誰同論此理杜口少知音莫問孱愚格天應只與閒合居長樹下那稱眾人間迹絕爲眞隱機忘是大還終當學支遁買取个靑山莫問無求意浮雲諭可知滿盈如不戒倚伏更何疑樂矣賢顏子窮乎聖仲尼已過知命嵗休把運行推莫問閒行趣春風野水涯千門無謝女兩岸有楊花好鶴曾爲客眞龍或作虵踟躕自回首日腳背樓斜莫問眞消息中心只自知淸風含笑詠眀月混希夷壊衲涼天擁文靜夜披善哉溫伯子言外認揚眉莫問衰殘質流光速可悲寸心修未了長壽欲何爲坐臥身多倦經行骨漸疲分眀說此苦珍重竺幹師莫問野騰騰勞形巳不能慇懃無上士珍重有名僧生覺心心黙行思步步冰終歸石房裏一防夜深燈病起見王化【荊州新秋病起雜題一十五首】

病起見王化融融古帝鄕曉煙凝气紫晚色作云黃四野歌丰稔千門唱樂康老身仍未死猶詠好風光

病起見圗畫

病起見圖畫雲門興似燒衲衣椶笠重嵩嶽華山遙命在齋猶赴刀閒髮盡凋秋光漸輕健欲去倚江橋

病起見苔錢

病起見苔錢規模徧地圓兒童掃不破子母自相連潤屋何曾有緣墻謾可憐虛教作銅臭空使外人傳

病起見庭竹

病起見庭竹君應悲我情何妨甚消痩卻稱苦修行毎謝侵牀影時回傍枕聲秋來漸平復吟繞骨毛輕

病起見生涯

病起見生涯資緣覺甚奢方袍嫌垢敝律服變光華頗愧同諸俗何嘗異出家三衣如兩翼珍重汝寒鴉

病起見秋扇

病起見秋扇風前悟感傷念予當咽絕得爾致淸涼沙鷺如揺影汀蓮似綻香不同媫妤詠托意怨君王

病起見衰葉

病起見衰葉飄然似我身偶乘風有韻初落地無塵縱得紅霑露爭如緑帶春因傷此懷抱聊寄一篇新

病起見庭栢

病起見庭栢靑靑我不任力扶幹痩骨勉對嵗寒心韻謝疎篁合根容片石侵衰殘想長壽時倚就閒吟

病起見庭蓮

病起見庭蓮風荷已颯然開時聞馥鬱枕上正纒綿本在滄江闊移來碧沼圓卻思香社裏葉葉漏聲連

病起見庭菊

病起見庭菊幾勞栽種工可能經臥疾相倚自成叢翠蕚低含露金英盡亞風那知予愛爾不在酒杯中

病起見庭石

病起見庭石豈知經夏眠不能資藥價空自作苔錢翠憶藍光底靑思瀑影邊嵒僧應笑我細碎種階前

病起見庭莎

病起見庭莎緣階傍竹多繞行猶未得靜聽復如何蟋蟀幽中響蟪蛄深處歌不緣田地窄剰種任婆娑

病起見苔色

病起見苔色凝然陣未枯淺深圍柱礎詰曲繞廊廡碧翠文相間靑黃勢自鋪爲錢虛玷染畢竟不如無

病起見秋月

病起見秋月正當三五時淸光應鑑我幽思更同誰惜坐身猶倦牽吟气尙羸眀年七十六約此健相期

病起見閒雲

病起見閒雲空中聚又分滯畱堪笑我舒捲不如君觸石終無迹從風或有聞仙山足鸞鳳歸去自同羣

夜坐聞雪寄所知

初宵飛霰急竹樹灑幹輕不是知音者難教愛此聲漸淩孤燭白偏激苦心淸堪想同文友忘眠坐到眀

懷洞庭

憶過巴陵嵗無人問去畱中宵滿湖月獨自在僧樓漁父眞閒唱靈均是謾愁今來欲長往誰借木蘭舟

欲逰龍山鹿苑有作

龍山門不逺鹿苑路非遙合逐閒身去何須待客招年華殘兩鬢筋骨倦長宵聞說峯前寺新修白石橋

再逢晝公

竟陵西別後徧地起刀兵彼此無緣著雲山有處行久吟難敵句終忍不求名年鬢俱如雪相看眼且眀

送人逰武陵湘中

爲子歌行樂西南入武陵風煙無戰士賔榻有吟僧山繞軍城疊江臨寺閣層徧尋幽勝了湘水泛淸澄

酬九經者

九經三史學窮妙又窮防長白山初出靑雲路欲飛江僧酬雪句沙鶴識麻衣家在黃河北南來偶未歸

寄贈集灘二公

聞有難名境因君住更名軒牕中夜色風月繞灘聲客好過無厭禽幽畫不成終期一尋去聊且寄吟情

夏日作

鷰雀語相和風池滿芰荷可驚成事晚殊喜得閒多竹眾涼欺水苔繁綠勝莎無慙孤聖代賦詠有詩歌

行路難

下浸與髙盤不爲行路難是非眞險惡翻覆作峯巒漆媿同時黒朱慙巧處丹令人畏相識欲畫白雲看

送玉泉道者回山寺

卻憶西峯頂經行絕愛憎別來心念念歸去雪層層石塢尋春筍苔龕續夜燈應悲塵土裏追逐利名僧

謝王拾遺見訪兼寄篇什

竹裏安禪處生涯一印灰經年乞食過昨日諫臣來愧把黃梅偈曾酬白雪才因令識鳥迹重疊在蒼苔

題張氏池亭

樹石叢叢別詩家趣向幽有時閒客散始覺細泉流蝶到琴棊畔花過島嶼頭月眀紅藕上應見白逰

送人南逰

且聴吟贈逺君此去蒙州瘴國頻聞說邊鴻亦不逰蠻花藏孔雀野石亂犀牛到彼誰相慰知音有郡侯

題眀公房

寺北聞湘浪牕南見嶽雲自然髙日用何要出人羣瓦滴殘松雨鑪香匝印文近年精易道疑者曉紛紛

寄顧處士

半年離別夢來往卽湖邊兩幅闗山雪尋常在眼前項容藏古翠張藻捲寒煙藍澱圗花鳥時人不惜錢

貽徐生

可能東海子淸苦在貧居掃地無閒客堆牕有古書少年猶若此向老合何如去嵗頻相訪今來見亦疎

謝虛中上人晚秋見寄

楚外同文在荊門得信時幾重相別意一首晚秋詩日暮山沈雨蓮殘水滿池登樓試南望爲子動歸思

白蓮集卷五

欽定四庫全書

白蓮集卷六

唐釋齊已撰

寄東林言之禪子

閒思相送後幽院閉苔錢使我吟還廢聞君病未痊聴秋惟困坐怕客但佯眠可惜東牕月無寥過一年

寒節日寄鄕友

嵗嵗逢寒食寥寥古寺家踏靑思故里垂白看楊花原野稀疎雨江天冷澹霞滄浪與湘水歸恨共無涯

聞西蟾從弟卜巖居嶽西有寄

瀑布見髙低巖開巖壁西碧雲多舊作紅葉幾新題滴瀝中疎磬嵌空半倚梯仍聞樵子徑總不到前溪

寄懷西蟾師弟【蟾師有萬里八九月一身西北風之句】

萬里八九月一身西北風自從相示後長記在吟中見說南逰逺堪懷我姓同江邊忽得信回到嶽門東

撲滿子

秪愛滿我腹爭知滿害身到頭須撲破卻散與他人

寄西川惠光大師曇域

禪月有名子相知面未曾筆精垂壁澑詩澀滴杉冰蜀國從棲泊蕪城幾廢興憶歸應寄夢東北過金陵

憶別匡山寄彭澤幹晝上人

憶別匡山日無端是逺逰卻回看五老翻悔上孤舟蹭蹬三千里蹉跎二十秋近來空寄夢時到虎溪頭

又寄彭澤晝公

聞君彭澤住結搆近陶公種菊心相似嘗茶味不同湖光秋枕上嶽翠夏牕中八月東林去吟香菡萏風因覽支使孫中丞看可準大師詩序有寄

一千篇裏選三百首菁英玉尺新量出金刀舊剪成錦江增古翠仙掌減元精【凖公曾以詩道訪司空圗於華下】自此爲風格畱傳諸後生

新秋病中枕上聞蟬

枕上稍醒醒忽聞蟬一聲此時知不死昨日卽前生更欲臨牕聴猶難防杖行尋應同蛻殻重飲露華淸

寄云蓋山先禪師

曾尋湘水東古翠積秋濃長老禪棲處半天云蓋峯閒牀饒得石雜樹少於松近有誰堪話瀏陽妙指蹤

落葉

落多秋亦晚牕外見諸鄰世上誰驚盡林間獨掃頻蕭騷微月夜重疊早霜晨昨日繁陰在鸎聲樹樹春

次耒陽作

繞嶽復沿湘衡陽又耒陽不堪思北客從此入南荒旦夕多猿狖淹畱少雪霜因經杜公墓惆悵學文章

舟中晚望祝融峯

天際卓寒靑舟中望晚晴十年闗夢寐此日向崢嶸巨石淩空黑飛泉照野眀終當躡孤頂坐看白雲生

弔杜工部墳

鵬翅蹋於斯眀君知不知域中詩價大荒外土墳卑瘴雨無時滴蠻風有穴吹惟應李太白防魄往來疲

嶽中寄殷處士

出嶽與入嶽前題繼後題徧尋僧壁上多在雁峯西近說逰江寺將誰話石梯相思立髙巘山下艸萋萋

送幽禪師

霜繁野葉飛長老捲行衣浮世不知處白雲相待歸磬和天籟響禪動嶽神威莫便言長往勞生待發機

燒

獵獵寒蕪引承風勢不還放來應有主焚去到何山焰入空蒙裏煙飛莽蒼間石中有良玉惆悵但傷顏

詠茶十二韻

百艸讓爲靈功先百艸成甘傳天下口貴占火前名出處春無雁収時谷有鶯封題從澤國貢獻入秦京齅覺精新極嘗知骨自輕妍通天柱響摘繞蜀山眀賦客秋吟起禪師晝臥驚角開香滿室鑪動綠凝鐺晚憶涼泉對閒思異果並松黃幹旋泛雲母滑隨傾頗貴髙人寄尢宜別匱盛曾尋修事法妙盡陸先生

寄陽岐西峯僧

西峯殘照東瀑布灑防鴻閒憶髙牕外秋晴萬里空藤陰藏石磴衣毳落杉風日有誰來覓層層鳥道中

回鴈峯

瘴雨過孱顏危邊有徑盤壯堪扶壽嶽靈合置仙壇影北鴻聲亂靑南客道難他年思隱遁何處憑闌干

贈詢公上人

威儀何貴重一室貯冰淸終日松杉徑自多虫蟻行像前孤立影鐘外數珠聲知悟修來事今爲第幾生

秋興

所見背時情閒行亦獨行晚涼思水石危閣望崢嶸雨外殘云片風中亂葉聲舊山吟友在相憶夢應淸

古寺老松

百嵗禪師說先師指此松小年行道繞早見偃枝重月檻移孤影秋亭卓一峯終當因夜電拏攫便雲龍

題無餘處士書齋

閒地從莎蘚誰人愛此心琴棊懷客逺風雪閉門深枕外江灘響牕西樹石陰他年衡嶽寺爲我一相尋

嵗暮江寺住

山衣枯槁容何處見年終風雪軍城外蒹葭古寺中孤村誰認磬極浦夜鳴鴻坐憶匡廬隱泉聲滴半空

新燕

棲托近佳人應憐巧語新風光華屋暖弦管牡丹晨逺采江泥膩雙飛麥雨勻差池自有便敢觸杏梁塵

諭吟

日用是何專吟疲卽坐禪此生還可喜餘事不相便頭白無邪裏魂淸有象先江花與芳艸莫染我情田

過湘江唐宏書齋

四鄰無俗迹終日大開門水晚來邊鴈林秋下楚猿一家隨難在雙眼向書昬況近騷人廟吟應是古魂

讀賈島集

遺篇三百首首首是遺寃知到千年外更逢何者論離秦空得罪入蜀但聴猿還似長沙祖惟餘賦鵩言

寄山中諸友

自歸城裏寺長憶宿山門終夜防心客諸峯叫月猿嵐光生眼力泉滴爽吟魂只待逰方徧還來掃樹根

懷終南僧

擾擾二京塵何門是了因萬重千疊嶂一去不來人鳥道春殘雪蘿龕晝定身寥寥石牕外天籟動衣巾

送二友生歸宜陽

二生俱我友淸苦輩流稀舊國居相近孤防秋共歸殘陽沙鳥亂疎雨島楓飛幾宿多山處猿啼燭影微

懷從弟

孤牕燭影防何事阻吟思兄弟斷消息山川長路岐月沈棲鶴塢霜著叫猿枝可想爲懷抱多愁多難時

嶽陽道中作

客思尋常動未如今斷魂路岐經亂後風雪少人村大澤鳴寒雁千峯啼晝猿爭教此時白不上鬢須根赴鄭谷郎中招逰龍興觀讀題詩板謁七眞儀像因有十八韻

何處陪逰勝龍興古觀時詩懸大雅作殿禮七眞儀逺繼周南美彌旌拱北思雄才垂朴略後輩仰箴規對坐茵花暖偕行蘚陣隳僧絳初學結朝服久慵披到處琴棊傍登樓筆硯隨論禪忘視聴談老極希夷照日江光逺遮軒檜影欹觸鞋松子響窺立鶴雛癡始貴茶巡爽終憐酒散遲放懷還把杖憩石或搘頤眺逺凝淸眄吟髙動白髭風鵬心不小蒿雀志徒卑顧我專無作於身忘有爲叨因五字解毎忝重言期捨此應休也何人更賞之淹畱仙境晚回騎雪風吹

書李秀才壁

干戈阻上書南國寄貧居舊裏荒應盡新年病未除牕風連島樹門逕接鄰蔬我有閒來約相看雪滿殊

聞尙顏下世

嶽僧傳的信聞在麓山亡郡有爲詩客誰來弔影堂夢休尋灞滻迹已絕瀟湘逺憶同吟石新秋檜栢涼

薔薇

根本似玫瑰繁英刺外開香髙藂有架紅落地多苔去住閒人看晴明逺蝶來牡丹先幾日銷歇向塵埃

送隆公上人

獨攜譚柄去千里指人寰未斷生徒望難教白日閒空江橫落照大府向西山好騁陳那孔誰云刼石頑

宿簡寂觀

萬壑雲霞影千年松檜聲如何教下士容易信長生月共虛無白香和沆瀣淸閒尋古廊畫記得列仙名

遇元上人

七澤過名山相逢黃落殘杉松開寺晚泉月話心寒祖徧諸方禮經曾幾處看應懷出家院紫閣近長安

早梅

萬木凍欲折孤根暖獨回前村深雪裏昨夜一枝開風逓幽香去禽窺素艶來明年猶應律先發映春臺

聴泉

落石幾萬仞逺聲飄冷空髙秋初雨後半夜亂山中只有照壁月更無吹葉風幾曾廬嶽聴到曉與僧同

送孫逸人歸廬山

獨自擔琴鶴還歸瀑布東逍遙非俗趣楊栁謾春風艸繞村程緑花盤石磴紅他時許相覓五老亂雲中

聴李尊師彈琴

仙子防瑤琴仙山松月深此聲含太古誰聴到無心灑石霜千片歕崖泉萬尋何人傳指法攜向海中岑

寄武陵微上人

善捲臺邊寺松筠繞祖堂秋聲度風雨曉色徧滄浪白石同誰坐淸吟過我狂近聞爲古律雅道更重光

匡山寓居棲公

外物盡已外閒逰且自由好山逢過夏無事住經秋樹影殘陽寺茶香古石樓何時定休講歸漱虎溪流

湘西道林寺陶太尉井

太尉遺孤井寒澄七百年未聞陵谷變終與姓名傳影浸無風樹光含有月天林僧曉來此滿汲灑金田

寄松江陸蒙處士

萬卷功何用徒稱處士休閒欹太湖石醉聴洞庭秋道在誰開口詩成自防頭中間欲相訪尋便阻戈矛

閉門

外事休闗念灰心獨閉門無人來問我白日又黃昏燈集飛蛾影牕銷迸雪痕中心自明了一句祖師言

看水

範蠡東浮闊靈均北泛長誰知逺煙浪別有好思量故國門前急天涯棹裏忙難収上樓興漫正斜陽

寄棲白上人

萬國爭名地吾師獨此閒題詩招上相看雪下南山內殿承恩久中條進表還常因秋貢客少得掩禪闗

自題

禪外求詩妙年來鬢巳秋未曾將一字容易謁諸侯掛夢山皆逺題詩石盡幽敢言梁太子傍采碧雲流

孫支使來借詩集因有謝

防捜從少小隨分得淳元聞說吟僧口多傳過蜀門相尋江島上共看夏云根坐落遲遲日新題互把論

夏日言懷

苦被流年迫衰羸老病情得歸靑嶂死便共白雲生樹枿燒鑪響崖稜躡屐聲此心人信否魂夢自分眀

早秋寄友生

雨多殘暑歇蟬急暮風淸誰有閒心去江邊看水行河遙紅蓼簇野闊白煙平試折秋蓮葉題詩寄竺卿

送王秀才往松滋夏課

松滋聞古縣眀府是詩家靜理余無事歌眠盡落花江光揺夕照栁影帶殘霞君去應相與乘船泛月華

喜公自武陵至

已盡滄浪興還思湘楚行鬢全無舊黒詩別有新淸暫憩臨寒水時來扣靜荊囊中有靈藥終不獻公卿

假山【並序】

假山者蓋懷匡廬有作也往嵗當居東郭因夢覺遂圗於壁迄於十秋而攢靑疊碧於寤寐間宛若捫蘿挽樹而升彼絕頂今所作仿像一面故不盡萬壑千巖神仙鬼怪之宅聊得解懷旣而功就乃激幽抱而作是詩終於一百八十言爾

匡廬久別離積翠杳天涯靜室曾圗峭幽庭復創奇典衣酬土價擇日運工時信手成重疊隨心作蔽虧根盤驚院窄頂聳訝檐卑鎭地那言重當軒未厭危巨靈何忍擘秦政肯輕移曉覺莎煙觸寒聞竹籟吹藍灰澄古色泥水合凝滋引看僧來數牽吟客散遲九華渾髣髴五老頗參差蛛网藤蘿掛春霖瀑布垂加添雙石筍映帶小蓮池舊說雷居士曾聞逺大師紅霞中結社白壁上題詩顧此誠徒爾勞心是妄爲經營慙培塿賞翫愧童兒防入千峯去閒蹤任屬誰

謝西川可準上人逺寄詩集

匡社經行外沃洲禪宴余吾師還繼此後輩復何如江上傳風雅靜中時捲舒堪隨樂天集共伴白芙蕖

秋空

已覺秋空極更堪寥泬靑只應容好月爭合有妖星耿耿髙河截翛翛一鴈經曾於洞庭宿上下徹心靈

與聶尊師話道

伯陽遺妙防杳杳與防防說卽非難說行還不易行藥中迷九轉心外覓長生畢竟荒原上一盤蒿隴平

送相裏秀才自京至卻回

夷門詩客至楚寺閉蕭騷老病語言澀少年風韻髙難於尋閬島險甚涉雲濤珍重西歸去無忘役思勞

謝人寄南橊卓子

幸附全材長良工斸器殊千株文栢有一尺錦橊無品格宜仙果精光稱玉壺憐君逺相寄多愧野蔬麤

寄舊居鄰友

別後知何趣捜奇少客同幾層山影下萬樹雪聲中晚鼎烹茶綠晨廚防粟紅何時攜捲出世代有名公

送朱秀才歸閩

荊門來幾日欲往又囊空逺客歸南越單衣背北風近鄕防有雪到海漸無鴻努力成詩業無謀謁至公

龍潭作

乍臨毛髮竪雙壁夾湍流白日鳥影過靑苔龍气浮蔽空云出石應禱翻湫四面耕桑者先聞賀有秋

依韻酬謝尊師見贈二首【師欲調舉】

南國捜奇久偏傷杜甫墳重來經漢浦又去入嵩云舊別人稀見新朝事漸聞莫將髙尙迹閒處傲明君嶽頂休髙臥荊門訪掩扉新詩遺我別舊約與誰歸賢路曾無滯良時肯自違眀年窺月窟仙桂露霏微

送冰禪再往湖中

行心寧肯住南去與誰羣碧落髙空處淸秋一片雲穿林瓶影滅背雨錫聲分應笑逰方久龍鐘楚水濆

喜表公往楚王城

已聞人捨地結搆舊基平一面湖光白鄰家竹影淸應難尋輦道空說是王城誰信興亡迹今來有磬聲

春雪初晴喜友生至

數日不見日飄飄勢忽開𨿽無忙事出還有故人來已盡南檐滴仍殘北牖堆明朝望平逺相約在春臺

殘春連中偶作懷人

南鄰阻杖藜屐齒繞牀泥漠漠門長掩遲遲日又西不知何興味更有好詩題還憶東林否行苔傍虎溪

送崔判官赴歸倅

白首從顏巷靑袍去佐官只應微俸祿聊補舊饑寒地說丘墟甚民聞旱歉殘春風吹綺席賓主醉相歡

寒食日懷寄友人

萬井追寒食閒扉獨不開梨花應折盡栁絮自飛來夢覺懷仙島吟行繞砌苔浮生已悟了時節任相催

懷巴陵舊逰

洞庭云夢秋空碧共悠悠孟子狂題後何人更倚樓日西來逺棹風外見平流終欲重尋去僧窓古岸頭

招幹晝上人宿話

連夜因風雪相畱在寂寥禪心誰指示詩卷自焚燒語黙鄰寒漏牕扉向早朝天臺若長往還渡海門潮

荊門秋日寄友人

靑溪知不逺白首要難歸空想煙雲裏春風鸞鶴飛誰論傳法偈自補坐禪衣未謝侯門去尋常卽掩扉

哭鄭谷郎中

朝衣聞典盡酒病覺難醫下世無遺恨傳家有大詩新墳靑嶂疊寒食白雲垂長憶招吟夜前年風雪時

白蓮集卷六

欽定四庫全書

白蓮集卷七

唐釋齊已撰

題東林十八賢眞堂

白藕花前舊影堂劉雷風骨畫龍章共輕天子諸侯貴同愛吾師一法長陶令醉多招不得謝公心亂入無方何人到此思髙躅嵐防苔痕滿粉墻【謝靈運欲入社逺大師以其心亂不納】

題南嶽般若寺

諸峯翠少中峯翠五寺名髙此寺名石路險盤嵐靄滑僧牕髙倚泬寥眀淩空殿閣由天設徧地杉松是自生更有上方難上處紫苔紅蘚繞崢嶸

寄廬嶽僧

一聞飛錫別區中深入西南瀑布峯天際雪埋千片石洞門冰折幾株松煙霞明媚棲心地苔蘚縈紆出世蹤莫問江邊舊居寺火燒兵刼斷秋鐘

逰谷山寺

城裏尋常見碧稜水邊朝暮送歸僧數峯云腳垂平地一徑松聲徹上層寒澗不生浮世物陰崖猶積去年冰此身有底難拋事時復攜笻信步登

楚寺寒夜作

寒鑪局促坐成勞暗淡燈光照二毛水寺閉來僧寂寂雪風吹去鴈嗷嗷江山積疊歸程逺魂夢穿沿過處髙畢竟忘言是吾道袈裟不稱揖蕭曹

送太禪師歸南嶽

石龕閒鏁白猿邊歸去程途半在船林簇曉霜離水寺路穿新燒入山泉已尋嵐壁臨空盡卻看星辰向地懸有興寄題紅葉上不妨収拾別爲編

山中寄凝宻大師兄弟

一鑪薪盡室空然萬象何妨在眼前時有興來還覓句已無心去卽安禪山門影落秋風樹水國光凝夕照天借問荀家兄弟內八龍頭角讓誰先

海棠花

繁於桃李盛於梅寒食旬前社後開半月暄和畱艶態兩時風雨免傷摧人憐格異詩重賦蜨戀香多夜更來猶得殘紅向春暮牡丹相繼發池臺

題贈湘西龍安寺利禪師

頭白已無行腳念自開荒寺住煙蘿門前路到瀟湘盡石上雲歸嶽麓多南祖衣盂曾禮謁東林泉月舊經過閒來松外看城郭一片紅塵隔逝波

寄文浩百法【間欲擁毳參禪】

當時六祖在黃梅五百人中眼獨開入室偈聞傳絕唱升堂客謾恃多才鐵牛無用成眞角石女能生是聖胎聞說欲拋經論去莫教惆悵卻空回

謝人寄新詩集

所聞新事卽戈矛欲去終疑是暗投逺客寄言還有在此門將謂惣無休千篇著述誠難得一字知音不易求時入思量向何處月圓孤憑水邊樓

謝元願上人逺寄檀溪集

白首蕭條居漢浦淸吟編集號檀溪有人収拾應如玉無主知音只似泥入理半同黃葉句遣懷多擬碧雲題猶能爲我相思在千里封來夢澤西

寄道林寺諸友

吟興終依異境長舊逰時入靜思量江聲裏過東西寺樹影中行上下方春色濕僧巾屨膩松花沾鶴骨毛香老來何計重歸去千里重湖浪渺茫

贈智滿三藏

灌頂淸涼一滴通大毘盧藏徧虛空欲飛薝卜花無盡須待陁羅尼有功金杵力摧魔界黑水精光透夜燈紅可堪東獻眀天子命服新酬贊國風

謝王先輩湘中回恵示卷軸

少小卽懷風雅情獨能遺象琢淳精不教霜雪侵鬢便向雲霄換好名攜去湘江聞鼓瑟袖來緱嶺伴吹笙多君百首貽衰颯畱把吟行訪竺卿

荊渚寄懷西蜀無染大師兄

大潙心付白崖前寶月分輝照蜀天聖主降情延北內諸侯稽首問南禪淸秋不動驪龍海紅日無私罔象川欲聴吾宗舊山說地邊身老楚江邊

謝武陵徐巡官逺寄五七字詩集

五字才將七字爭爲君聊敢試懸衡鼎湖菡萏揺金影蓬島鸞凰舞翠聲還是靈巢得穩要須仙子駕方行兩編珍重遙相惠何夕燈前盡此情

重宿舊房與愚上人靜話

曾此棲心過十冬今來瀟灑屬生公檀欒舊植靑添翠菡萏新栽白換紅北面城臨燈影合西鄰壁近講聲通不知門下趨筵士何似當時石解空

謝南平王賜山雞

五色文章類彩鸞楚人羅得半摧殘金籠莫恨傷冠幘玉粒須慙剪羽翰孤立影危丹檻裏雙棲伴在白雲端上臺愛育通幽細卻放溪山去不難

荊門病中雨後書懷寄幕中知已

病根翻作憶山勞一雨聊堪浣郁陶心白未能忘水月眼靑猶得見秋毫蟬聲晚簇枝枝急云影晴分片片髙還憶赤松兄弟否別來應見鶴衣毛

宿江寺

島僧畱宿慰衰顏舊住何妨老未還身共錫聲離鳥外迹同云影過人間曾無夢入朝天路憶有詩題隔海山珍重來晨渡江去九華靑裏扣松闗

謝貫微上人寄示古風今體四軸

四軸騷詞書八行捧吟肌骨徧淸涼謾求龍樹能醫眼休問圗澄學洗腸今體盡捜初剖判古風淳鑿未黃不知誰肯降文陣闇防旌旗敵子房

荊州貫休大師舊房

疎篁抽筍栁垂陰舊是休公種境吟入貢文儒來請益出官卿相駐過尋右軍書畫神傳髓康樂文章夢授心銷得靑城千嶂下白蓮標塔帝恩深

寄谷山長老

逰徧名山祖徧尋卻來塵世渾光陰肯將的的吾師意擬付茫茫弟子心豈有虛空遮道眼不妨文字問知音滄浪萬頃三更月天上何如水底深

寄黃暉處士

蒙氏藝傳黃氏子獨聞相繼得名髙鋒鋩妙奪金雞距纖利精分玉兔毫濡染只應親賦詠風流不稱近弓刀何妨寄我臨池興忍使江淹役夢勞

荊門勉懷寄道林寺諸友

榮枯得防理昭然誰效離騷更問天生下便知眞夢幻老來何必嘆流年淸風不變詩應在明月無蹤道可傳珍重匡廬沃洲主拂衣拋卻好林泉

答崔挍書

雪色衫衣絕防塵明知富貴是浮雲不隨喧滑迷眞性何用潺湲洗污聞北闕防拋紅駊騀東林社憶白氛氳淸吟有興頻相示欲答多慙蠧蝕文

乞櫻桃

去年曾賦此花詩幾聴南園爛熟時嚼破紅香堪換骨摘丹顆欲燒枝流鶯偸啄心應醉行客潛窺眼亦癡聞說張筵就珠樹任從攀折半離披

寄南雅上人

曾得音書慰暮年相思多故信難傳淸吟何處題紅葉舊社空懷墮白蓮山水本同眞趣向侯門剛有薄因緣他時不得君招隠防逐南歸楚客船

寄歐陽侍郎【時在嘉川饋遣】

又聞繁惣在嘉州職重身閒倚寺樓大象影和山面落兩江聲合郡前流棊輕國手知難敵詩是天才肯易酬畢竟男兒自髙達從來心不是悠悠

與崔挍書靜話言懷

同年生在咸通裏事佛爲儒趣盡髙我性已甘披祖衲君心猶待脫藍袍霜髭曉幾臨銅鏡雪髩寒疎落剃刀出世朝天俱未得不妨還往有風騷

謝人恵拄杖

卭州靈境產修篁九節材應表九陽造化已能分尺度保持爭合與尋常幽林剪破淸秋影髙手攜來緑玉光深謝魯儒憐潦倒欲教撐拄繞禪牀

謝秦府推官寄丹臺集

秦王手筆序丹臺不錯褒揚最上才鳳闕幾傳爲匠石龍門曾用振風雷錢郎未竭精華去元白終存作者來兩軸蚌胎驪頷耀枉臨禪室伴寒灰

題畫鷺鷥兼簡孫郎中

曾向滄江看不眞卻因圗畫見精神何妨金粉資髙格不用丹靑防此身蒲葉岸長堪映帶荻花叢晚好相親思量畫得勝籠得野性由來不戀人

賀行軍太傅得白氏東林集

樂天歌詠有遺編畱在東林伴白蓮百氏典墳隨防亂一家風雅獨完全常聞荊渚通侯論果遂吳都使者傳仰賀斯文歸朗鑑永資聲政入薰弦

韶陽防公

曲江晴影石千株吾子思歸夢斷初有信北來山疊疊無言南去雨疎疎祖師門接園林路丞相家同井邑居閒野老身畱得否相招多是秀才書

將之匡嶽過潯陽

帆過潯陽晚霽開西風北鴈似相催大孤浪後靑堆沒五老雲中翠疊來此路便堪歸水石何門更合向塵埃逺公林下蓮池畔个个髙人盡有才

寄湘幕王重書記

拋擲浟江舊釣磯日參籌畫廢吟詩可能有事闗心後得似無人識面時官好近聞加茜服藥靈曾說換霜髭髙才直气平生志除卻徒知卽不知

宿沈彬進士書院

相期只爲話篇章踏雪曾來宿此房喧滑盡消城漏滴窓扉初掩嶽茶香舊山春暖生薇蕨大國塵昬懼殺傷應有太平時節在寒宵未臥共思量

靜院

花院相重防破苔誰心肯此話心灰好風時傍疎篁起幽鳥晚從何處來筆硯興狂師沈謝香燈魂斷憶宗雷浮生已問空王了箭急光陰一任催

送白處士逰峨嵋

閒身誰道是羈逰西指峨嵋碧頂頭琴鶴幾程隨客棹風霜何處宿龍湫尋僧石磴臨天井斸藥秋崖倒瀑流莫爲寰瀛多事在客星相逐不回休

寄顧蟾處士【好於山水】

久聞爲客過蒼梧休說攜家歸鏡湖山水顚狂應盡在須毛凋落免貧無和僧搶入雲中峭帶鶴驅成澗底孤春醉醒來有餘興因人乞與武陵圗

懷金陵知舊

海門相別住荊門六度秋光兩鬢根萬象到心難蓋口一生無事可傷魂石頭城外靑山疊北固窓前白浪翻盡是共逰題板處有誰惆悵拂苔痕

喜得自牧上人書

吳都使者泛驚濤靈一傳書慰毳袍別興偶隨雲水逺知音本自國風髙身依閒淡中消日髮向淸涼處落刀聞著括囊新集了擬教誰與序離騷

驚秋

曉窓驚覺向秋風萬里心凝澹蕩中池影碎翻紅菡萏井聲幹落緑梧桐破除閒事渾歸道銷耗勞生旋逐空妖殺九原狐兔意豈知丘隴是英雄

聞沈彬赴吳都請辟

長訝髙眠得穏無果隨徵辟起江湖鴛鴦已列罇罍貴鷗鶴休懷釣渚孤白首不妨扶漢祚淸才何讓賦吳都可能更憶相尋夜雪滿諸峯火一鑪

寄江夏仁公

寺閣髙連黃鶴樓檐前檻底大江流幾因秋霽澄空外獨爲詩情到上頭白日有餘閒送客紫衣何啻貴封侯別來多少新吟也不寄南宗老比丘

中春林下偶作

淨境無人可共攜閒眠未起日光低浮生莫把還丹續萬事須將至理齊花在月明蝴蝶夢雨餘山緑杜鵑啼何能向外求攀折巖桂枝條拂石梯

送劉秀才歸桑水寧覲

歸和初喜戢戈矛乍捧鄕書感去畱鴈序分飛離漢口鴒原騫翥在鼇頭家鄰紫塞仍千里路過黃河更幾州應到髙堂問安後卻攜文入帝京逰

寄曹松

舊制新題削復刋工夫過甚琢瑯玕藥中求見黃芽易詩裏思聞白雪難扣寂頗同心在定鑿空何止髮衝冠夜來月苦懷髙論數樹霜邊獨傍欄

酬蜀國歐陽學士

因緣劉表駐經行又聴西風墮葉聲鶴髮不堪言此世峨嵋空約在他生已從禪祖參眞性敢向詩家認好名深愧故人憐潦倒每傳仙語下南荊

寄荊慕孫郎中

珠履風流憶富春三千鵷鷺讓精神詩工鑿破淸求妙道論研通白見眞四坐共推操檄健一家誰信買書貧別來鄕國魂應斷劍閣東西盡戰塵

謝王詹事垂訪

鳥外孤峯未得歸人間觸類是無機方悲鹿軫棲江寺忽訝軺車降竹扉王澤乍聞譚渙汗國風那得話防應驚老病炎天裏枯骨肩橫一衲衣

題南平後園牡丹

暖披煙艶照西園翠幄朱欄護列仙玉帳笙歌畱盡日瑤臺伴侶待歸天香多覺受風光剰紅重知含雨露偏上客分眀記開處眀年開更勝今年

和李書記

繁極全分靑帝功開時獨占上春風吳姬舞雪非眞艶漢後題詩是怨紅逺蜨戀香拋別苑野鸎銜得出深宮君看萬態當筵處羞殺薔薇防碎叢

謝孫郎中寄示

一念禪餘味國風早因持論偶名公久傷琴防人亡後忽有云和雪唱同錘琢靜聞罤象外是非閒見寂寥中時來日往緣眞趣不覺秋江度塞鴻

愛吟

正堪凝思掩禪扃又被詩魔惱竺卿偶憑窓扉從落照不眠風雪到殘更皎然未必迷前習支遁寧非悟後生傳寫防逢精鑑者也應知是詠閒情

寄懷東林寺匡白監寺

南嶽別來無後約東林歸住有前緣閒捜好句題紅葉靜斂霜眉對白蓮鴈塔影分疎檜月虎溪聲合幾峯泉修心若似伊耶捨傳記須添十九賢

謝人恵十色花牋並棊子

陵州棊子浣花牋深愧攜來自錦川海蚌琢成星落落吳綾隠出鴈翩翩畱防桂苑題詩客惜寄桃源敵手仙捧受不堪思出處七千餘里劍門前

夏日寓居寄友人

北逰兵阻復南還因寄荊州病掩闗日月坐銷江上寺淸涼魂斷剡中山披緇影迹堪藏拙出世身心合向閒多謝扶風大君子相思時到寂寥間

中秋十四日夜對月上南平主人

今宵前夕皆堪玩何必圎時始竭才空說輪中有天子不知何處有樓臺終憂眀夜雲遮卻且埽閒居坐看來玉兔銀蟾似多意乍臨棠樹影徘徊

謝人恵十才子圗

丹靑妙寫十才人玉峭冰稜姑射神醉舞離披眞鸑鷟狂吟崩倒瑞麒麟翻騰造化山曾竭采掇珠璣海幾貧猶得知音與圗畫艸堂閒掛似相親

荊門病中寄懷鄕人歐陽侍郎彬

誰防荊州一老夫夢勞神役憶匡廬碧雲鴈影紛紛去黃葉蟬聲漸漸無口淡莫分飡气味身羸但覺病肌膚可憐饌玉燒蘭者肯慰寒偎雪夜鑪

送譚三藏入京

阿闍棃與佛身同灌頂難施利濟功持咒力須資運祚度人心要似虛空東周路踏紅塵裏北極門瞻紫气中好進梵文霑帝澤卻歸天防繼眞風【三藏住楚國天防寺】

寄酬秦府髙推官輦

天臺衡嶽舊曾尋閒憶畱題白石林嵗月已殘衰颯鬢風騷猶壯寂寥心緱山碧樹遮藏宻丹穴紅霞掩映深爭得相逢一攜手拂衣同去聴音

敍懷寄髙推官

捜新編舊與誰平自向無聲認有聲已覺愛來多廢道可堪傳去更沽名風松韻裏防形坐霜月光中共影行還勝禦溝寒夜水狂吟衝尹甚傷情

送朱侍禦自洛陽歸閬州寧覲

尋常西望故園時幾處魂隨落照飛客路舊縈秦甸出鄕程今繞漢陽歸已過巫峽沈靑靄忽認峨嵋在翠防從此倚門休望斷交親喜換老萊衣

貽恵暹上人

經論功余更業詩又於難裏縱天機吳朝客見投文去楚國僧迎著紫歸已得聲名先振俗不妨風雪更探防金陵髙憶恩門在終掛雲帆重一飛

酬西蜀廣濟大師見寄

猶得吾師繼頌聲百篇相愛寄南荊捲開錦水霞光爛吟入峨嵋雪气淸楚外已甘推絕唱蜀中誰敢共懸衡應懷無可同無本終向風騷作弟兄

江寺春殘寄幕中知已二首

誰遣西來負嶽雲自由歸去竟何因山龕薜荔應殘雪江寺玫瑰又度春早嵗便師無學士臨年卻作有爲人何妨夜醼時相憶佯醉佯狂笑老身

社蓮慚與幕蓮同嶽寺蕭條儉府雄冷淡獨開香火裏殷妍行列綺羅中秋加玉露何傷白夜醉金缸不防紅閒憶遺民此心地一般無染諭眞空

寄玉泉寶仁上人

往嵗曾尋聖迹時樹邊三繞禮吾師敢望護法將軍記且喜焚香弟子知後防未期心的的前峯欲下步遲遲今來老劣難行甚空寂無緣但寄詩

荊渚感懷寄僧達禪弟三首

電擊流年七十三齒衰气沮竟何堪誰云有句傳天下自媿無心繼嶺南曉潄气嫌通市井晚烹香憶落云潭鄰峯道者應彈指蘚剝藤纒舊石龕

十五年前防虎溪白蓮齊後便來西干戈時變信𨿽絕吳楚路長魂不迷黃葉諭曾同我悟碧雲情近與誰攜春殘相憶荊江岸一隻杜鵑頭上啼

鶴嶺僧來細話君依前髙尙迹難羣自拋南嶽三生石長傍西山數片雲丹訪葛洪無舊竈詩尋靈觀有遺文莫將離別爲相隔心似虛空幾處分

寄孫魴秀才

郡樓東面寺墻西顏子生涯竹屋低書案飛颺風落絮地苔狼籍燕銜泥吟窓晚憑春篁宻行徑斜穿夏菜齊別後相思頻夢到二年同此賦閒題

送李評事往宜春

蘭舟西去是通津名郡賢侯下禮頻山徧寺樓看仰岫臺連城閣上宜春鴻心夜過鄕心亂雪韻朝飛句韻新別有官榮身外趣月江松徑訪禪人

中春感興

春風日日雨時時寒力潛從暖勢衰一气不言含有象萬靈何處謝無私詩通物理行堪掇道合天機坐可窺應是正人持造化盡驅幽細入罏錘

早鸎

何處經年絕好音暖風催出囀喬林羽毛新刷陶潛菊喉舌初調叔夜琴藏雨並棲紅杏密避人雙入綠楊深曉來枝上千般語應共桃花說舊心

酬尙顏上人

紫綬蒼髭百嵗侵綠苔芳艸繞堦深不妨好鳥喧髙臥切忌閒人聒正吟魯鼎寂寥休辧口刼灰銷變莫宣心還憐我有防捜癖時把新詩過竹尋

寄倪曙郎中

風雨防防春闇移紅殘綠滿海棠枝帝鄕久別江鄕住椿筍何如櫻筍時海內擅名君作賦林間外學我爲詩近聞南國升南省應笑無機老病師

白蓮集卷七

欽定四庫全書

白蓮集卷八

唐釋齊已撰

湘中寓居春日感懷

江禽野獸兩堪傷避射驚彈各自忙頭角任多無獬豸羽毛𨿽眾讓鴛鴦落苔紅小櫻桃熟侵井靑纎燕麥長吟把離騷憶前事汨羅春浪撼殘陽

瀟湘

寒淸健碧逺相合珠媚根源在極南流古逓今空作島逗山衝壁自爲潭遷來賈誼愁無限謫過靈均恨不堪畢竟輸他老漁叟綠簔靑竹釣濃藍

寄友生

風騷情味近如何門底寒流屋裏莎曾摘園蔬畱我宿共吟江月看鴻過時危苦恨無収拾道妙深誇有琢磨涼夜欹眠應得夢平生心肺似君多

酬答退上人

須鬢三分白二分一生縱迹出人羣嵩丘夢憶諸峯雪衡嶽禪依五寺云靑衲幾臨髙瀑濯苦吟曾許斷猿聞荒村殘臘相逢夜月滿鴻多楚水濆

山中春懷

心魂役役不曾歸萬象相牽向極防所得或憂逢郢刃凡言皆欲奪天機逰深晚谷香充鼻坐苦春松粉滿衣何物不爲狼籍境桃花和雨落霏霏

寄鄭谷郎中

上國誰傳消息過醉眠醒坐對嵯峨身離道士衣裳少筆答禪師句偈多南岸郡鐘涼度枕西齋竹露冷霑莎還應笑我降心外惹得詩魔助佛魔

寄萍鄕唐稟正字

新書聲價滿皇都髙臥林中更起無春興酒香薰肺腑夜吟雲气濕髭須同登水閣僧皆別共上漁舡鶴亦孤長憶前年送行處洞門殘日照菖蒲

秋夕書懷

涼多夜永擁山袍片石閒欹不覺勞蟋蟀繞牀無夢寐梧桐滿地有蕭騷平生樂道心常切五字逢人價合髙破落西窓向殘月露聲如雨滴蓬蒿

亂後經西山寺

松燒寺破是刀兵谷變陵遷事可驚雲裏乍逢新住主石邊重認舊題名閒臨菡萏荒池坐亂踏鴛鴦破瓦行欲伴髙僧重結社此身無計捨前程

題梁賢巽公房

吳王廟側有髙房簾影南軒日正長吹苑野風桃葉碧壓畦春露菜花黃懸燈向後惟防黙憑案前頭卽渺茫知有虎溪歸夢切寺門松折社僧亡

塘上閒作

閒行閒坐借莎煙此興堪思二古賢陶靖節居彭澤畔賀知章在鏡湖邊鴛鴦著對能飛繡菡萏成羣不語仙形影騰騰夕陽里數峯危翠滴漁船

江上望逺山寄鄭谷郎中【公時退居仰山】

危碧層層映水天半垂崗隴下民田王維愛甚難拋畫支遁髙多不惜錢巨石盡含金玉气亂峯閒鎖棟梁煙秦爭漢奪空勞力卻是巢由得穏眠

送人自蜀回南逰

錦水東浮情尙郁湘波南泛思何長蜀魂巴狖悲殘夜越鳥燕鴻叫夕陽煙月幾般爲客路林泉四絕是吾鄕尋幽必有僧相指宋杜題詩近舊房

寄無願上人

六十八去七十嵗與師年鬢不爭多誰言生死無消處還有修行那得何開士安能窮好惡故人堪憶舊經過防歸原上焚身後一陣灰飛也任他

懷瀟湘卽事寄友人

浸野淫空澹蕩和十年鄰住聴漁歌城臨逺棹浮煙泊寺近閒人泛月過岸引綠蕪春雨細汀連斑竹晚風多可憐千古懷沙處還有魚龍防白波

謝橘洲人寄橘

洞庭栽種似瀟湘綠繞人家帶夕陽霜裛露蒸千樹熟浪圍風撼一洲香洪崖遣後名何逺陸績懷來事更長藏貯待供賔客好石橊宜稱映丹光

自貽

心中身外更何猜坐石看云養聖胎名在好詩誰逐去迹依閒處自歸來時添瀑布新瓶水旋換旃檀舊印灰晴出寺門驚往事古松千尺半蒼苔

寄益上人

長想尋君道路遙亂山霜後火新燒近聞移住鄰衡嶽幾度題詩上石橋古木傳聲連峭壁一燈懸影過中宵風騷味薄誰相愛欹枕常多夢鮑昭

行次宜春寄湘西諸友

幸無名利路相迷雙履尋山上栢梯衣鉢祖辭梅嶺外香燈社別橘洲西雲中石壁靑侵漢樹下苔錢綠繞溪我愛逺逰君愛住此心他約與誰攜

送略禪者歸南嶽

林下鐘殘又拂衣錫聲還獨向南飛千峯冷截防鴻處一徑險通禪客歸靑石上行苔片片古杉邊宿雨霏霏勞生有願應回首忍著無心與物違

詠懷寄知已

已得浮生到老閒且將新句擬闗自知淸興來無盡誰道淳風去不還三百正聲傳世後五千眞理在人間此心終待相逢說時復登樓看暮山

寄吳拾遺

新作將誰防重輕皎然評裏見權衡非無苦到難捜處合有淸垂不朽名疎雨晚衝蓮葉響亂蟬涼抱檜梢鳴野橋閒背殘陽立翻憶蘇卿送子卿

春晴感興

連旬陰翳曉來晴水滿圎塘照日眀岸艸短長邊過客江花紅白裏啼鶯野無徵戰時堪望山有樓臺暖好行桑柘依依禾黍綠可憐歸去是張衡

謝道友拄杖

翦自南巖瀑布邊寒光七尺乳珠連持來未入塵埃路乞與應憐老病年欹影夜歸靑石澗卓痕秋過綠苔錢他時攜上嵩峯頂把倚長松看洛川

東林寄別修睦上人

行心乞得見秋風雙履難畱更住蹤紅葉正多離社客白雲無限向嵩峯囊中自欠詩千首身外誰知事幾重此別不能爲後約年華相似逼衰容

夏日原西避暑寄吟友

熱煙疎竹古原西日日乘涼此杖藜閒處雨聲隨霹靂旱田人望隔虹霓蟬依獨樹榦吟苦鳥憶平川渇過齊別有相招好泉石瑞花瑤艸盡堪攜

懷匡阜

荊州連嵗滯逰方拄杖塵封六尺光洗面有香思石澑心無撓憶山牀閒機但媿時機速靜論須慙世論長昨夜分明夢歸去薜蘿幽逕繞禪房

靜坐

繩牀欹坐任崩頽雙眼醒醒閉復開日月更無閒裏過風騷時有靜中來天眞自得生難捨世幻誰驚死不回何處堪投此蹤迹水邊晴去上髙臺

寄湘中諸友

碧雲諸友盡黃眸石防花飛更說無嵐翠濕衣松接院芙蓉薰面寺臨湖沃洲髙臥心何僻匡社長禪興亦孤爭似楚王文物國金鑣紫綬讓前途

答無願上人書

鄭生驅蹇峴山回傳得安公好信來千里阻修俱老骨八行重疊慰寒灰春殘桃李猶開戶雪滿松杉始上臺必有南逰山水興漢江平穏好浮杯

送公歸闕

西朝歸去見髙情應戀香燈近聖明闗令莫疑非馬辯道安還跨赤驢行充齋野店蔬無味灑笠平原雪有聲忍惜文章便閒得看他趨競取時名

感時

忽忽枕前蝴蝶夢悠悠覺後利名塵無窮今日眀朝事有限生來死去人終與狐貍爲窟穴謾師鶴養精神可憐顏子能消息虛室坐忘心最眞

湖上逸人

澹蕩光中翡翠飛田田初出栁絲絲吟沿綠島時逢鶴醉泛淸波或見七澤釣師應識我中原逐鹿不知誰秋風水寺僧相近一徑蘆花到竹籬

懷巴陵

垂白堪思大亂前薄逰曾駐洞庭邊尋僧古寺沿沙岸倚杖殘陽落水天蘭芷蔫菸騷客廟煙波晴濶釣師船此時欲買君山住懶就商人乞个錢

渚宮謝楊秀才自嵩山相訪

嵩峯有客逺相尋塵滿麻衣袖苦吟花盡艸長方閉戶道孤身老正傷心紅堆落日云千仭碧撼涼風竹一林惆悵雅聲消歇去喜君聊此暫披襟

荊門寄沈彬

罷趍眀聖懶從知鶴氅褵褷遂性披道有靜君堪托迹詩無賢子擬傳誰松聲白石邊行止日影紅霞裏夢思珍重兩篇千里達去年江上雪飛時

讀陰符經

繞牕風竹骨輕安閒借陰符仰臥看絕利一源眞有謂空勞萬卷是無端淸虛可保升云易嗜欲終知入聖難三要洞開何用閉髙臺時去憑欄幹

寄吳國知舊

淮甸當年憶旅逰衲衣梭笠外何求城中古巷尋詩客橋上殘陽背酒樓晴色水雲天合影晚聲名利市爭頭可憐王化融融裏惆悵無僧似惠休

移居

上臺言任養疎愚乞與西城水滿湖吹榻好風終日有趂涼閒客片時無檀欒翠擁淸蟬在菡萏紅殘白鳥孤欲問存思捜抉妙幾聫詩許敵三都

喜彬上人逺見訪

髙吟欲繼沃洲師千里相尋問課虛臈江山行盡處滿衣風雪到閒居攜來律韻淸何甚趣入幽防防不疎莫惜天機細捶琢他時終可擬芙蕖

荊州新秋寺居寫懷詩五首上南平王

竹如翡翠侵簾影苔學琉璃布地紋髙臥更應無此樂逺逰何必愛他雲閒聴謝眺吟爲政靜看蕭何坐致君只恐老身衰朽速他年不得頌鴻勲

井梧黃落暮蟬淸久駐金臺但暗驚事佛未憐諸弟子談空爭動上公卿合歸鳥外藏幽迹敢向人前認好名滿印白檀燈一盞可能酬謝得聰眀

金湯裏面境何求寶殿東邊院最幽栽種已添新竹影畫圗兼列逺山秋形容豈合親公子章句爭堪狎士流虛負岷峨老僧約年年雪水下汀洲

漢江西岸蜀江東六稔安禪教化中托迹幸將王粲別歸心寧與子山同罇罍豈識曹參酒賔坐還親宋玉風又見去年三五夕一輪寒魄破煙空

石龕閒鎖舊居峯何事膺門嵗月重五七詩中叨見過三千客外許疎慵迎涼蟋蟀喧閒思積雨莓苔沒屐蹤防待英雄啟金口卻教擔錫入雲松

送李秀才歸湘中

詞客擕文訪病夫因吟送別憶湘湖寒消浦漵催鴻鴈暖入溪山養鷓鴣僧向月中尋嶽麓雲從城上去蒼梧君歸爲問峯前寺舊住松房鎖在無

寄吳國西供奉

別來相憶夢多迷君住東朝我楚西瑤闕合陪龍象位春山休記鷓鴣啼承防位與千官別應制才將十子齊幾笑逺公慵送客殷勤只到寺前溪

謝人恵端溪硯

端人鑿斷碧溪潯善價爭教惜萬金礱琢已曾經敏手研磨終見透堅心安排得主難移動含貯隨時任淺深保重更求裝鈿匣閒將濡染寄知音

送吳先輩赴京

煙霄已遂眀經第江漢重來問苦吟托興偶憑風月逺忘機終在寂寥深千篇未聴常徒口一字須防作者心此日與君聊話後老身難約更相尋

和西蜀可準大師逺寄之什

莫知何路去追攀空想人間出世間杜口已同居士室傳心休問祖師山禪中不住方爲定說處無生始是閒珍重希音逺相寄亂峯西望疊孱顏

荊門暮冬與節公話別

漳河湘岸栁闗頭離別相逢四十秋我憶黃梅夢南國君懷眀主去東周幾程霜雪經殘臘何處封疆過舊防好及春風承帝澤莫忘衰朽臥林丘

賀孫支使郎中遷居

別認公侯禮上才築金何啻舊燕臺地連東閣橫頭買門對西園正面開不隔紅塵趨棨防只拖珠履赴罇罍應逢明月淸霜夜閒鎖笙歌向此來

庭際新移松竹

三莖痩竹兩株松瑟瑟翛翛韻且同抱節乍離新澗雪盤根逺別舊林風嵗寒相倚無塵地防影分眀有月中更待陽和信催促碧梢靑杪看淩空

荊門寄題禪月大師影堂

澤國聞師泥日後蜀王全禮余灰白蓮塔向淸泉鎖禪月堂臨錦水開西嶽千篇傳古律【大師著西嶽集三十卷盛傳於世】南宗一句邙靈臺不堪只履還西去蔥嶺如今無使回

賀雪

上淸凝結下乾坤爲瑞爲祥表致君日月影從光外過山河形向靜中分歌揚郢路誰同聴聲灑梁園客共聞堪想畫堂簾捲次輕隨舞袖正紛紛

荊州寄貫防上人

舊齋休憶對松闗各在王侯顧遇間命服已霑天渥澤衲衣猶擁祖斕斑相思莫救燒心火畱滯難移壓腦山得失兩途俱不是笑他髙臥碧孱顏

送休師歸長沙寧覲

髙堂親老本師存多難長懸兩處魂已說戰塵消漢口便隨徵棹別荊門晴吟野闊無耕地晚宿灣深有釣村他日更思衰老否七年相伴琢詩言

江上夏日

無處淸陰似剡溪大云奇崛倚空齊千山冷疊湖光外一扇涼揺楚色西碧樹影疏風易斷綠蕪平逺日難低故園舊寺臨湘水斑竹煙深越鳥啼

渚宮春日因懷有作

舊業樹連湘樹逺家山云與嶽雲平僧來已說無耕釣鴈去那知有弟兄客思莫牽蝴蝶夢鄕心自憶鷓鴣聲沙頭南望堪腸斷誰把歸舟載我行

松化爲石【近聞金華山古松化爲石】

盤根幾聳翠崖前卻偃淩雲化至堅乍結精華齊永刧不隨凋變已千年逢賢必用鐫辭立遇聖終將刻印傳肯似荊山鑿餘者蘚封頑滯臥嵐煙

寄澧陽吳使君

南客西來話使君涔陽風雨變行春四鄰耕釣趨仁政千里煙花壓路塵去獸未勝除狡吏還珠爭似復逋民紅蘭浦暖攜才子爛醉連題賦白蘋

湘江送客

湘江秋色湛如冰楚客離懷暮不勝千里碧雲聞塞鴈幾程靑艸見巴陵寒濤響疊晨徵防岸葦藂明夜泊燈鸚鵡洲邊若回首爲思前事一捫膺

暮逰嶽麓寺

寺樓髙出碧崖稜城裏誰知在上層初雪灑來喬木暝逺禽飛過大江澄閒消不睡憐長夜靜照無言謝一燈回首何邊是空地四村桑麥徧丘陵

林下畱別道友

住亦無依去是閒何心終戀此林間片雲孤鶴東西路四海九州多少山靜坐趂涼移樹影興隨題處著苔斑秋來洗浣行衣了還爾鄰僧舊竹闗

道林寺居寄嶽麓禪師二首

門前石路徹中峯樹影泉聲在半空尋去未應勞上下往來殊已倦西東髭根盡白孤云並心迹全忘片月同長憶髙窓夏天裏古松靑檜午時風

山袍不稱下紅塵各是閒居島外身兩處煙霞門寂寂一般苔蘚石燐燐禪闗悟後寧疑物詩格來不傍人月照經行更誰見露華松粉防衣巾

亂後江西過孫魴舊居因寄

舊逰重到倍悲涼吟憶同人倚寺墻何處暮蟬喧逆旅此中山鳥噪垂楊寰區有主權兵器風月無人掌桂香欲寄此心空北望塞鴻天末失歸行

宜春江上寄仰山長老二首

水隔孤城城隔山水邊時望憶師閒淸泉白石中峯上落日半空棲鳥還云影觸衣分朶朶雨聲吹磬散潺潺傳心莫學羅浮去後輩思量待扣闗

雨晴天半碧光流影倒殘陽濕郡樓絕頂有人經劫在浮生無客暫時逰窓開萬壑春泉亂塔鎖孤燈萬木稠欲爲吾師拂衣去白雲紅葉又新秋

螢

透窓穿竹住還移萬類俱閒始見伊難把寸光藏暗室自持孤影助眀時空庭散逐金風起亂葉爭投玉露垂後代儒生懶収拾夜深飛過讀書帷

湘中送翁員外歸閩

船滿琴書與酒杯淸湘影裏片帆開人歸南國鄕園去鴈逐西風日夜來天勢漸低分海樹山程欲盡見城臺此身未別江邊寺猶看星郎奉詔回

寄居道林寺作

嵐濕南朝殿塔寒此中因得謝塵寰已同庭樹千株老未負溪云一片閒石境舊逰臨皎潔嶽蓮曾上徹孱顏如今衰颯成多病黃葉風前晝掩闗

沙鷗

暖傍漁船睡不驚可憐孤潔似華亭晚來灣浦衝平碧晴過汀洲拂淺靑翡翠靜中修羽翼鴛鴦閒處事儀形何如飛入漢宮去畱與興亡作典經

和翁員外題馬太傅宅賈相公井

飛塵不敢下相干闇脈傍應潤牡丹心任短長投玉綆底須三五映金盤神工舊制澄在天澤時加瀲灔寒太傅欲旌前古事星郎屬思久憑欄

看雪

何峯觸石濕苔錢便逐髙風離瀑泉深處臥來眞隱逸上頭行去是神仙千尋有影滄江底萬里無蹤碧落邊長憶舊山靑壁裏繞庵閒伴老僧禪

對雪寄荊幕知已

猛勢防開萬里淸月中看似日中明此時鷗鷺無人見何處闗山有客行郢唱轉髙誰敢和巴歌相顧自銷聲江齋捲箔含毫久應想梁王禮不經

送相裏秀才赴舉

兩上東堂不見春文明重去有誰親曾逢少海樽前客舊是神仙防里人已遂風雲催化羽卻將雷電助燒鱗明年自此登龍後回首荊門一路塵

荊門疾中喜謝尊師自南嶽來相裏秀才自京至

閒堂晝臥眼初開彊起徐行繞砌苔鶴氅人從衡嶽至鶉衣客自洛陽來坐聞鄰樹棲幽鳥吟覺江云發早雷西笑東逰此相別兩途消息待誰回

吟興自述

前習都繇未盡空生知雅學妙難窮一千首出悲哀外五十年銷雪月中興去不妨歸靜慮情來何止發眞風曾無一字千聲利豈愧操心負至公

送謝尊師自南嶽出入京

曾聴鹿鳴逢世亂因披羽服隠衡陽幾多事隔丹霄興三十年成兩鬢霜芝術未甘銷勇气風騷無那激剛腸中朝舊有知音在可是悠悠入帝鄕

送司空學士赴京

文初命下江邊難戀沙鷗與釣船藍綬乍稱新學士白衫初脫舊神仙龍山送別風生路雞樹從容雪照筵重謁往年金榜主便將才術佐陶甄

白蓮集卷八

欽定四庫全書

白蓮集卷九

唐釋齊已撰

春寄尙顏

含桃花謝杏花開杜宇新啼燕子來好事可能無分得名山長似有人催檐聲未斷前旬雨電影還連後夜雷心迹共師爭幾許俗人嫌處自遲回

寄梁先輩

慈恩塔下曲江邊別後多應夢到仙時去與誰論此事亂來何處覓同年陳琳筆硯甘前席甪裏煙霞待共眠愛惜麻衣好顏色未敎朱紫污天然

荊渚偶作

無味吟詩卽把經竟將疏野訪誰行身依江寺庭無樹山繞天涯路有兵竹瓦雨聲漂永日紙窓燈焰照更從容一覺淸涼夢歸到龍潭掃石枰

城中晚夏思山

葛衣霑汗功𨿽健紙扇揺風力甚卑苦熱恨無行腳處防涼喜到立秋時竹軒靜看蜘蛛掛莎徑閒聴蟋蟀移天外有山歸卽是豈同逰子暮何之

憶舊山

誰請衰羸住北州七年魂斷舊山丘心淸檻底瀟湘月骨冷禪中太華秋髙節未聞馴虎豹片言何以傲王侯應須脫灑孤峯去始是分明个剃頭

寄體休

南州君去爲尋醫病色應除似舊時久別莫忘廬阜約卻來須有洞庭詩金陵往嵗同窺井峴首前秋共讀碑兩處山河見興廢相思更切臥云期

過陸鴻漸舊居【陸生自有傳於井石又云行坐誦佛書故有此句】

楚客西來過舊居讀碑尋傳見終初佯狂未必輕儒業髙尙何妨誦佛書種竹岸香連菡蓞煮茶泉影落蟾蜍如今若更生來此知有何人贈白驢【時太守贈白驢】

寄懷鐘陵舊逰因寄知已

洪井僧來說舊逰西江東岸是城樓昔年淹迹因王化長日憑欄看水流眞觀上人棲樹石陳陶處士在林丘終拖老病重尋去得到匡廬死便休

遣懷

病腸休洗老休醫七十能饒百嵗期不死任還蓬島客無生自有雪山師浮雲聚散堪闗慮眀月相逢好展睂旣兆未萌閒酌度不如中抱自尋思

懷武陵因寄幕中韓先輩何從事

武陵嘉致迹多幽每見圗經恨白頭溪浪碧通何處去桃花紅過郡前流常聞相幕鴛鴻興日向神仙洞府逰鑿井耕田人在否如今天子正徵捜

贈樊處士

小子聲名天下知滿簪霜雪白麻衣誰將一著爭先後共向長安定是非有路未曾迷日用無貪終不亂天機閒尋道士過仙觀賭得黃庭兩卷歸

荊渚逢禪友

澤國相逢話一宵雲山偶別隔前朝社思匡嶽無宗炳詩憶揚州有鮑昭晨野黍離春漠漠水天星粲夜遙遙閒吟莫忘傳心祖曾立堦前雪到

送僧歸洛中

赤日彤霞照晚坡東州道路興如何蟬離楚栁鳴猶少葉到嵩云落漸多海內自爲閒去住闗頭誰問舊經過丁寧與訪春山寺白樂天眞在也麼

道林寓居

秋泉一片樹榦株暮汲寒燒外有餘靑嶂者邊來已熟紅塵那畔去應疏風騷未肯忘雕琢瀟灑無妨更剃除卽問沃洲開士僻愛禽憐駿意何如

仙掌

峭形寒倚夕陽天毛女蓮花翠影連云外自爲髙出手人間誰合鬭揮拳鶴拋靑漢來巖檜僧隔黃河望頂煙晴露紅霞長滿掌只應棲托是神仙

中秋月

空碧無雲露濕衣羣星光外湧淸規東樓莫礙漸髙影四海待看當午時還許分明吟皓魄肯教幽暗取丹枝可憐半夜嬋娟影正對五侯殘酒池

送禪者逰南嶽

忽隨南棹去衡陽誰住江邊樹下房塵夢是非都覺了野雲心地更何妨漸臨瀑布聴猿思卻背岣嶁看鴈行想到中峯上層寺石窓秋霽見瀟湘

聞道林諸友嘗茶因有寄

槍棋冉冉綠叢圎谷雨初晴叫杜鵑摘帶嶽華蒸曉露碾和松粉煮春泉髙人夢惜藏巖裏白硾封題寄火前應念苦吟耽睡起不堪無過夕陽天

將歸舊山畱別錯公

舊峯前昨下來時白石叢叢間紫薇章句不堪歌有道溪山只合退無機云含暖態晴猶在鶴養閒神晝不飛欲去更思過丈室二年頻此揖淸暉

聞尙顏上人剏居有寄

麓山南面橘洲西別搆新齋與竹齊野客已聞將鶴贈江僧未說有詩題窓臨杳靄寒千嶂枕徧潺湲月一溪可想乍移禪榻處松陰冷濕壁新泥

庚午嵗九日作

門底秋苔嫩似藍此中消息興何堪亂離偸過九月九頭尾算來三十三云影半晴開夢澤菊花防暖傍江潭故人今日在不在胡鴈背風飛向南

逢進士沈彬

欲話趨時首重搔因君倍惜剃頭刀千般貴在能過達一片心閒不那髙山疊好雲藏玉鳥海翻狂浪隔金鼇時應記得長安事曾向文塲屬思勞

聞王員外新恩有寄

欲退無因貴逼來少儀官美右丞才靑袍早許淹花幕霜簡方聞謝栢臺金諾靜宜資講誦玊山寒稱奉罇罍西峯有客思相賀門隔瀟湘雪未開

秋夕言懷寄所知

休問蒙莊材不材孤燈影共傍寒灰忘筌話道心甘死體論詩口懶開窓外風濤連建業夢中云木憶天臺相疏卻是相知分誰訝經年一度來

答禪者

五老峯前相遇時兩無言語只揚眉南宗北祖皆如此天上人間更問誰山衲靜披云片片鐵刀涼削鬢絲絲閒吟莫學湯從事拋卻袈裟負本師

寄尙顏【公受徐州薛尙書見知】

莫向孤峯道息機有人偸眼羨吾師滿身光化年前寵幾軸開平嵗裏詩北闕故人隨防亂南山舊寺在參差淸吟但憶徐方政應恨當時不見時

梓栗杖送人

禪家何物贈分襟只有天臺杖一尋拄去客歸靑洛逺采來僧入白雲深逰山曾把探龍穴出世期將指佛心此日江邊贈君後卻攜笻竹向東林

寄朗陵二禪友

瀟湘曾宿話詩評荊楚連秋阻野情金錫罷逰雙鬢白鐵盂終守一齋淸篇章老欲齊髙手風月閒思到極精南望山門石何處滄浪云夢浸天橫

燈

幽光耿耿艸堂空窓隔飛蛾恨不通紅燼自凝淸夜朶赤心長謝碧紗籠雲藏水國城臺裏雨閉松門殿塔中金屋玉堂開照睡豈知螢雪有深功

寄金陵幕中李郎中

龍門支派富才能年少飛翔便大鵬久侍罇罍臨鐵甕又從節鎭金陵精神一隻秋空鶴騷雅千尋夏井冰長憶相招宿華館數宵忘寢盡寒燈

寄韓蛻秀才

松門髙不似侯門蘚逕鞋蹤觸處分逺事卽爲無害鳥多閒便是有情云那憂寵辱來驚我且寄風騷去敵君知伴李膺琴酒外絳紗閒捲共論文

湘中春興

雨歇江明苑樹榦物妍時泰恣逰盤更無輕翠勝楊柳盡覺濃華在牡丹終日去還拋寂寞繞池回卻憑欄幹紅芳片片由靑帝忍向西園看落殘

送錯公棲公南逰

洪偃湯休道不殊髙帆共載興何俱北京防亂離丹鳳南國煙花入鷓鴣明月團圎臨桂水白雲重疊起蒼梧威儀本是朝天士暫向遼荒住得無

寄南嶽諸道友

南望衡陽積瘴開去年曾踏雪逰回謾爲楚客蹉跎過卻是邊鴻的當來乳竇孤眀含海日石橋危滑長春苔終尋十八髙人去共坐蒼崖養聖胎

送韓蛻秀才赴舉

槐花館驛暮塵昏此去分眀吏部孫才器合居科第首風流幸是縉紳門春和洛水淸無浪雪洗髙峯碧斷根堪想都人齊指防列仙相次上昆侖

溪居寓言

秋蔬數壠傍潺湲頗覺生涯異俗緣詩興難窮花艸外野情何恨水雲邊虫聲繞屋無人語月影當松有鶴眠寄向東溪老樵道莫摧丹桂博靑錢

遣懷

詩病相兼老病深世醫徒更費千金餘生豈必虛拋擲未死何妨樂詠吟流水不回休嘆息白雲無迹莫追尋閒身自有閒消處黃葉淸風蟬一林

自湘中將入蜀畱別諸友

巾舄初隨入蜀船風帆吼過洞庭煙七千里路到何處十二峯云更那邊巫女暮歸林淅瀝巴猿吟斷月嬋娟來年五月峨嵋雪坐看消融滿錦川

寄匡阜諸公二首

松頭栢頂碧森森虛檻寒吹夏景深靜社可追長往迹白蓮難問久修心山圍四面才容寺月到中宵始滿林爭學忘言住幽勝吾師遺集盡淸吟

峯前林下東西寺地角天涯來往僧泉月淨流閒世界杉松深鏁晝香燈爭無大士重修社合有諸賢更服膺曾寄鄰房掛缾錫雨聞巖澑解春冰

送人入蜀

何必閒吟蜀道難知君心出崄巇間尋常秋泛江陵去容易春浮錦水還兩面碧懸神女峽幾重靑出丈人山文君酒市逢初雪滿貰新沽洗旅顏

酬廬山張處士

髮枯身老任浮沈懶泥秋風更役吟新事向人堪結舌舊詩開卷但傷心苔牀臥憶泉聲繞麻履行思樹影深終謝柴桑與彭澤醉逰閒訪入東林

寄峴山道人

鳳門髙對鹿門靑往嵗經過恨未平辯鼎上人方話道臥龍丞相忽追兵鑪峯已負重回計華嶽終懸未去情聞說東周天子聖防揺金錫卻西行

送王處士逰蜀

又掛寒帆向錦川木蘭舟裏過殘年自修奼奼鑪中物擬作飄飄水上仙三峽浪喧明月夜萬州山到夕陽天來年的有荊南信回札應緘十色牋

懷金陵李推官僧自牧

秣陵長憶共吟逰儒釋風騷盡上流蓮幕少年輕謝眺雪山眞子鄙湯休也應有作懷淸苦莫謂無心過白頭欲附別來千萬意病身初起向殘秋

寄尋萍公

聞在湓城多寄住隨時談笑渾塵埃孤峯忽憶便歸去浮世要看還下來萬頃野煙春雨斷九條寒浪晚窓開虎溪橋上龍潭寺曾此相尋踏雪回

得李推官近寄懷

荊門前嵗使乎回求得星郎近制來連日借吟終不已一燈防寢又重開秋風漫作牽情賦春艸眞爲入夢才堪笑陳宮諸狎客當時空有个追陪

對菊

蝶醉蜂狂半拆時冷煙淸露壓離披欲傾琥珀杯浮爾好把茱萸朶配伊孔雀毛衣應者是鳳凰金翠更無之何因栽向僧園裏門外重陽過不知

憶東林因送二生歸

好向東林度此生半天山腳寺門平紅霞嶂底潺潺色淸夜房前瑟瑟聲偶別十年成瞬息欲來千里阻刀兵可憐二子同歸興南國煙花路好行

渚宮西城池上居

城東移錫住城西緑繞春波引杖藜翡翠滿身衣有異鷺鶿通體格非低風揺栁眼開煙小暖逼蘭芽出土齊猶有幽深不相似剡溪乘棹入耶溪

中秋夕愴懷寄荊幕孫郎中

白蓮香散沼痕幹緑篠陰濃蘚地寒年老寄居思隱切夜涼畱客話時難行僧盡去雲山逺賔鴈同來澤國寛時謝孔璋操檄外每將空病問衰殘

酬湘幕徐員外見寄

東海儒宗事業全冰稜孤峭類神仙詩同李賀精通鬼文擬劉軻妙入禪珠履早曾從相府玳簮今又別賓筵篇章幾謝傳西楚空想雄風度十年

寄蜀國廣濟大師

冰壓霜壇律格淸三幹傳授盡門生禪心靜入空無迹詩句閒捜寂有聲滿國繁華徒自樂兩朝更變未曾驚終思相約岷峨去不得攜笻一路行

答獻上人捲

衲衣禪客袖篇章江上相尋共感傷秦甸亂來棲白沒杼山空後皎然亡淸畱島月秋凝露苦寄巴猿夜叫霜珍重南宗好才子灰心防目外無妨

寄武陵貫防上人二首

知泛滄浪棹未還西峯房鎖夜潺潺春陪相府逰仙洞雪共賔寮對玉山詩裏幾添新菡萏衲痕應換舊斕斑莫忘一句曹溪妙堪塞孫孫騁度闗

吳頭東面楚西邊云接蒼梧水浸天兩地別離身已老一言相合道休傳風騷妙欲淩春艸蹤迹閒思繞嶽蓮不是傲他名利世吾師本在雪山巓

懷體休上人

仲宣樓上望重湖君到瀟湘得健無病遇何人分藥餌詩逢誰子論功夫杉蘿寺裏尋秋早橘柚洲邊度日晡許送自身歸華嶽待來朝暮拂缾盂

招湖上兄弟

去嵗得君消息在兩憑人信過重湖忍貪風月當年少不寄音書慰老夫藥鼎近聞傳祕訣詩門曾說擁寒鑪漢江江路西來便好榜扁舟訪我無

江居寄闗中知已

多病多慵漢水邊流年不覺已皤然舊栽花地添黃竹新陷盆池換白蓮雪月未忘招逺客雲山終待去安禪八行書札君休問不似風騷寄一篇

中秋十五夜寄人

髙河瑟瑟轉金盤歕露吹光逆憑欄四海魚龍精魄冷五山鸞鶴骨毛寒今宵盡向圎時望後夜誰當缺處看何事淸光與蟾兔卻教才子少畱難

謝人自鐘陵寄紙筆

故人猶憶苦吟勞所恵何殊金錯刀霜雪剪裁新剡硾鋒鋩管束本宣毫知君倒篋情何厚借我臨池價斗髙詞客分張看欲盡不堪來處隔秋濤

移居西湖作二首

火雲陽熖欲燒空小檻幽窓想舊峯白汗此時流枕簟淸風何處動杉松殘更正好眠涼月逺寺俄聞報曉鐘只待秋聲滌心地衲衣新洗健形容

官園樹影晝陰陰咫尺淸涼莫浣心桃李別教人主掌煙花不稱我追尋蜩螳晚噪風枝穩翡翠閒眠宿處深爭似出塵地行止東林苔徑入西林

看金陵圗

六朝圗畫戰爭多最是陳宮計數訛若愛蒼生似歌舞隋皇自合恥干戈

寄南嶽泰禪師

江頭黙想坐禪峯白石山前萬丈空山下獵人應不到雪深花鹿在庵中

片雲

水底分眀天上云可憐形影似吾身何妨舒作從龍勢一雨吹銷萬里塵

寄淸溪道者

萬重千疊紅霞嶂夜燭朝香白石龕常寄溪窓憑危檻看經影落古龍潭

病中勉送小師往淸涼山禮大聖

丰衣足食處莫住聖迹靈蹤好徧尋忽遇文殊開慧眼他年應記老師心

謝人惠拄杖

何處云根采得來黑龍狂欲作風雷知師念我形骸老教把經行拄緑苔

送楚云上人往南嶽刺血寫法華經

剝皮刺血誠何苦欲寫靈山九防文十指瀝漧終七軸後來求法更無君

送胎髮筆寄仁公

內惟胎髮外秋毫緑玉新裁管束牢老病手疼無那爾卻資年少寫風騷

謝西川曇域大師玉筯篆書

玉筯眞文久不興李斯傳到李陽冰正悲千載無來者果見僧中有个僧

偶作寄王祕書

七絲湘水秋深夜五字河橋日暮時借問祕書郎此意靜彈髙詠有誰知

謝人惠紙

烘焙幾工成曉雪輕眀百幅疊春冰何銷才子題詩外分與能書貝葉僧

答文勝大師淸桂書

才把文章幹聖主便承恩澤換禪衣應嫌六祖傳空衲只向曹溪永息機

寄懷曽口寺文英大師

著紫袈裟名已貴吟紅菡萏價兼髙秋風曽憶西逰處門對平湖滿白濤

懷道林寺道友

四絕堂前萬木秋碧參差影壓湘流閒思宋杜題詩板一日憑欄到夜休

放鶴【辭主人絕句四首】

華亭來復去芝田丹頂霜毛性可憐縱與乘軒終悞主不如還放卻遼天

放猿

堪憶春云十二峯野桃山杏摘香紅王孫可念愁金鎖從放斷腸明月中

放鷺鷥

白蘋紅蓼碧江涯日暖雙雙立睡時願揭金籠放歸去卻隨沙鶴鬭輕絲

放鸚鵡

隴西蒼巘結巢髙本爲無人識翠毛今日籠中彊言語乞歸天外琢含桃

白蓮集卷九

欽定四庫全書

白蓮集卷十

唐釋齊已撰

猛虎行

磨爾牙錯爾爪狐莫威兔莫狡饑來吞噬取腸飽橫行不怕日月星皇天產爾爲生獰前村半夜聞吼聲何人按劍燈熒熒

西山叟

西山中多狼虎去嵗傷兒復傷婦官家不問孤老身還在前山山下住

君子行

聖人不生麟龍何瑞梧桐不髙鳳凰何止吾聞古之有君子行藏以時進退求已榮必爲天下榮恥必爲天下恥苟進不如此退不如此亦何必用虛僞之文章取榮名而自美

善哉行

大鵬刷翮謝溟渤靑雲萬層髙突出下視秋濤空渺彌舊處魚龍皆細物人生在世何容易眼濁心昏信生死願除嗜欲待身輕攜手同尋列仙事

日日曲

日日日東上日日日西沒任是神仙容也須成朽骨浮雲滅復生芳艸死還出不知千古萬古人向靑山爲底物

耕叟

春風吹蓑衣暮雨滴篛笠夫婦耕共勞兒孫饑對泣田園髙且痩賦稅重復急官倉防雀羣只待新租入

苦熱行

離宮劃開赤帝怒喝起六龍奔日馭下土熬熬若煎煮蒼生惶惶無處處火雲崢嶸焚泬寥東臯老農腸欲焦何當一雨蘇我苗爲君擊壤歌帝堯

苦寒行

冰峯撐空寒矗矗雲凝水凍埋海陸殺物之性傷人之欲旣不能斷蒺藜荊棘之根株又不能展鳳凰麒麟之拳局如此則何如爲和煦爲膏爲雨自然天下之榮枯融融於萬戶

春風曲

春風有何情旦暮來林園不問桃李主吹落紅無言

城中懷山友

春城來往桃李碧暖艶紅香斷消息吾徒自有山中鄰白晝防心坐嵐壁

讀李賀歌集

赤水無精華荊山亦枯槁珠與虹玉璨璨李賀抱淸晨醉起臨春臺吳綾蜀錦胸襟開狂多兩手掀蓬萊瑚掇盡空土堆

風琴引

挼吳絲雕楚竹髙托天風拂爲曲一一宮商在素空鸞鳴鳳語翹梧桐夜深天碧松風多孤窓寒夢驚流波愁魂傍枕不肯去翻疑住處鄰湘娥金風聲盡薰風發冷泛虛堂韻難歇常恐聴多耳漸煩淸音不絕知音絕

夏云曲

紅嵯峨爍晚波乖龍慵臥旱鬼多爞爞萬里壓天塹颺雷電光空閃閃好雨不雨風不風徒倚穹蒼作巖險男巫女覡更走魂焚香祝天天不聞天若聞必能使爾爲潤澤洗埃氛而又變之成五色捧日輪將以表唐堯虞舜之明君

讀李白集

竭雲濤刳巨鼇捜括造化空牢牢防心入海海神怖驪龍不敢爲珠主人間物象不供取飽飲逰神向圃鏘金鏗玉千餘篇膾吞炙嚼人口傳須知一一丈夫气不是綺羅兒女言

祈眞壇

玉甃瑤壇二三級學仙弟子參差入霓旌隊仗下不下松檜森森天露濕殿前寒气束香雲朝祈暮禱元君茫茫俗骨醉更昏樓臺十二遙昆侖昆侖縱廣一萬二千里中有五色雲霞五色水何當斷欲便飛去不要九轉神丹換精髓

黃雀行

雙雙野田雀上下同飲啄暖去棲蓬蒿寒歸傍籬落殷勤避羅网乍可遇雕鶚雕鶚𨿽不仁分明在寥廓

石竹花

石竹花開照庭石紅鮮自稟離宮色一枝兩枝初笑風猩猩血潑低低叢常嗟世眼無眞鑑卻被丹靑苦相防誰爲根尋造化功爲君吐出淳元膽白日當午方盛開彤霞灼灼臨池臺繁香濃艶如未已粉蝶逰蜂狂欲死

寄南嶽白蓮道士能於長嘯

猿猱休啼月皎皎蟋蟀不吟山悄悄大耳仙人滿頷須醉倚長松一聲嘯

古劍歌

古人手中鑄神物百鏈百淬始提出今人不要彊硎磨蓮鍔星文未曾沒一彈一撫聞錚錚老龍影奪秋燈明何時得遇英雄主用爾平治天下去

湘妃廟

湘煙蒙蒙湘水急汀露凝紅裛蓮濕蒼梧云疊九嶷深二女魂飛江上立相攜泣鳳蓋龍輿追不及廟荒松朽啼飛猩筍鞭迸出階基傾黃昏一岸陰風起新月如眉生濶水

巫山髙

巫山髙巫女妖雨爲暮兮云爲朝楚王憔悴魂欲銷秋猿嘷嘷日將夕紅霞紫煙凝老壁千巖萬壑花皆坼但恐芳菲無正色不知今古行人行幾人經此無秋情云深廟逺不可覓十二峯頭挿天碧

贈持法華經僧

眾人有口不說是卽說非吾師有口何所爲蓮經七軸六萬九千字日日夜夜終復始乍吟乍諷何悠揚風篁古松含秋霜但恐天龍夜義幹闥眾防塞虛空耳皆聳我聞念經功徳緣舌根可等金剛堅他時刼火洞燃後神光璨璨如紅蓮受持身心苟精潔尙能使煩惱大海水枯竭魔王輪幢自摧折何況更如理行如理說

刳腸

爾旣能於靈應久存其生爾旣能於瑞胡得迷其死刳腸徒自屠曵尾復何累可憐濮水流一葉泛莊子

贈巖居僧

石如麒麟巖作室秋苔漫壇淨於漆袈裟蓋頭心在無黃猿白猿啼日日

觀李瓊處士畫海濤

巨鼇轉側長防翻狂濤顚浪髙漫漫李瓊奪得造化本都盧縮在秋毫端一揮一畫皆筋骨滉瀁崩騰大鯨臬葉撲仙槎擺欲沈下頭應是驪龍窟昔年曾夢涉蓬瀛惟聞撼動瑚聲今來正嘆陸沈久見君此畫思前程千尋萬派功難測海門山小濤頭白今人錯認錢塘城羅剎石底奔雷霆

升天行

身不沈骨不重驅靑鸞駕白鳳幢蓋飄揺入冷空天風瑟瑟星河動瑤闕參差阿母家樓臺戲閉凝彤霞五三仙子乘龍車堂前碾爛蟠桃花回頭卻顧蓬山頂一防濃嵐在深井

還人捲

李白李賀遺機杼散在人間不知處聞君収在芙蓉江日鬭鮫人織秋浦金梭軋軋文離離吳娃越女羞上機鴛鴦浴煙鸞鳳飛澄江曉映餘霞輝仙人手持玉刀尺寸寸酬君珠與璧裁作霞裳何處披紫皇殿裏深難覓

輕薄行

玉鞭金鐙驊驑蹄橫眉吐气如虹霓五陵春暖芳艸齊笙歌到處花成泥日沈月上且鬭雞醉來莫問天髙低伯陽道徳何唾咦仲尼禮樂徒卑棲

浮雲行

大野有賢人大朝有聖君如何彼浮雲掩蔽白日輪安得東南風吹散八表外使之天下人共見堯眉彩

煌煌京洛行

聖君垂衣裳蕩蕩若朝旭大觀無遺物四夷來率服淸晨回北極紫气蓋黃屋雙闕聳雙鼇九門如川瀆梯山航海至晝夜車相續我恐紅塵深變爲黃河曲

弔汨羅

落日倚闌干徘徊汨羅曲寃魂如可弔煙浪聲似哭我欲考黿鼉之心烹魚龍之腹爾旣啖大夫之血食大夫之肉千載之後猶斯暗伏將謂唐堯之尊還如荒悴之君更有逐臣於焉魂得以縱其噬恣其吞

贈念法華經僧

念念念兮入惡易念念念兮入善難念經念佛能一般愛河竭處生波瀾言公少年眞法器白晝不出夜不睡心心緣經口緣字一室寥寥燈照地沈檀卷軸寶函盛檐卜香薰水精記空山木落古寺閒松枝鶴眠霜霰幹牙根舌根水滴寒瑚捶打紅瑯玕但恐蓮花七朶一時坼朶朶似君心地白又恐天風吹天花繽紛如雨飄袈裟況聞此經甚防妙百千諸佛眞祕要靈山說後始傳來聞者𨿽多持者少更堪誦入陀羅尼唐音梵音相雜時舜弦和雅薰風吹文王武王弦更悲如此爭不遣碧空中有龍來聽有鬼來聽亦使人間聞者敬見者敬自然心虛空性淸淨此經眞體卽毘盧雪嶺白牛君識無

短歌寄鼓山長老

雪峯雪峯髙且雄峩峩堆積靑防中六月赤日燒不鎔飛禽瞥過人難通常聞中有白象王五百象子皆威光行圍坐繞同一色森森影動栴檀香於中一子最雄猛稱尊獨踞鼔山頂百千春屬陰【闕】影身照曜吞秋景我聞岷國民歸依前王后王皆師資寧同梁武遇逹磨過後彈指空傷悲

漁父

夜釣洞庭月朝醉巴陵市卻歸君山下魚龍窟邊睡生涯在何處白浪千萬里曾笑楚臣迷蒼黃汨羅水

采蓮曲

越溪女越江蓮齊菡蓞雙嬋娟嬉逰向何處采摘且同船浩唱發容與淸波生漪漣時逢島嶼泊幾共鴛鴦眠襟袖旣盈溢馨香亦相傳薄暮歸去來薴蘿生碧煙

啄木

啄木啄啄鳴林響壑貪心旣緣利嘴斯鑿有朽百尺防虫斯宅以啄去害啄更彌劇層崖豫章聳幹蒼蒼無縱爾啄摧我棟梁

靈松歌

靈松靈松是何根株盤擗枝榦與羣木殊世眼爭知蒼翠容薜蘿遮體深朦朧先秋瑟瑟生谷風靑陰倒卓寒潭中八月天威行肅殺萬木雕零向霜雪惟有此松髙下枝一枝枝在無摧折癡凍頑冰如鐵堅重重鎖到槎牙顚老鱗枯節相把捉踉蹡立在靑崖前有時深洞興雷雹飛電繞身光閃爍乍似蒼龍驚起時攫霧穿雲欲騰躍夜深山月照髙枝疏影細落莓苔磯千年朽枿魍魎出一株寒韻鏘琉璃安得良工妙圗雘寫將偃蹇懸煙閣飛瀑聲中戰嵗寒紅霞影裏擎蕭索

蠧

蠧不自蠧而蠧於木蠧極木心以丰爾腹偶或成之胡爲朂人人而不眞由爾亂神蠧兮蠧兮可全其生無托爾形霜松雪檉

行路難

行路難君好看驚波不在黤黮間小人心裏藏崩湍七盤九折寒崒翻車倒蓋猶堪出未似是非唇舌危闇中潛毀平人骨君不見楚靈均千古沈寃湘水濵又不見李太白一朝卻作江南客

謝徽上人見恵二龍障子以短歌酬之

我見蘇州昆山金城中金城柱上有二龍老僧相傳道是僧繇手尋常入海共龍鬭又聞蜀國玉局觀有孫遇迹盤屈身長八十尺逰人爭看不敢近頭覬寒泉萬丈碧近有五羊徽上人閒工小筆得意新畫龍不誇頭及須鱗只求筋骨與精神徽上人眞藝者恵我雙龍不言價等閒不敢將懸掛恐似葉公好假龍及見眞龍卻驚怕

送人往長沙

荊門歸路指湖南千里風帆興可諳好聴鷓鴣啼雨處木蘭舟晚泊春潭

偶題

時事懶言多忌諱野吟無主苦縱橫君看三百篇章首何處分眀著姓名

寄山中叟

淸泉碧樹夏風涼紫蕨紅粳午防香應笑晨持一盂苦鮏羴市裏叫家常

贈琴客

曾擕五老峯前過幾向雙松石上彈此境此聲誰更愛掀天羯鼓滿長安

勉吟僧

千途萬轍亂眞源白晝勞形夜斷魂忍著袈裟把名紙學他低折五侯門

送人歸華下

蓮花峯翠濕凝秋舊業園林在下頭好束詩書且歸去而今不愛事風流

夏日城中作二首

三面僧鄰一面墻更無風路可吹涼他年捨此歸何處靑壁紅霞裹石房

竹低莎淺雨蒙蒙小檻幽窓暑月中有境牽懷人不防東林門外翠橫空

黙坐

燈引飛蛾拂熖迷露淋棲鶴壓枝低防心坐睡蒲團穩夢到天臺過剡溪

水邊行

身著袈裟手杖藤水邊行止不妨僧禽棲日落猶孤立隔浪秋山千萬層

寄鄭谷郎中

人間近遇風騷匠鳥外曾逢心印師除此二門無別妙水邊松下獨尋思

翡翠

水邊飛去靑難辧竹裏歸來色一般磨吻鷹鸇莫相害白鷗鴻鶴滿沙灘

與節供奉大徳逰京口寺畱題

栁岸晴緣十里來水邊精舍絕塵埃煮茶嘗橘興何極直至殘陽未欲回

謝荊幕孫郎中見示樂府歌集二十八字

長吉才狂太白顚二公文陣勢橫前誰言後代無髙手奪得秦皇鞭鬼鞭

謝陰符經

事遂鼎湖遺劍履時來渭水擲魚竿欲知賢聖存亡道自向心機反覆看

勉送藏休上人

一林霜雪未霑頭爭遣藏休肯便休學盡世間難學事始堪隨處任虛舟

幽齋偶作

幽院才容个小庭疏篁低短不堪情春來猶賴鄰僧樹時引流鶯送好聲

贈念法華經僧

萬境心隨一念平紅芙蓉折愛河淸持經功力能如是任駕白牛安穩行

對菊

無艶無妖別有香栽多不爲待重陽莫嫌醒眼相看過卻是眞心愛澹黃

閉門

正是閉時爭合閉大家開處不須開還防朗月淸風夜有个詩人相訪來

勉送吳國三五新戒歸

法王遺制付仁王難得難持刼數長努力只須堅守防三千八萬是垣墻

夏日寄淸溪道者

老病不能求藥鉺朝昏秪是但焚燒不知誰爲収灰骨累石栽松傍寺橋

送恵空北逰

君向峴山逰聖境我將何以記多才丁寧墮淚碑前過寫取斯文寄我來

寄懷歸州馬判官

三年爲倅興何長歸計應多事少忙又見秋風霜裛樹滿山椒熟水雲香

觀荷葉露珠

霏防曉露成珠顆宛轉田田未有風任器方圎性終在不妨翻覆落池中

苦熱懷玉泉寺寄仁上人

火雲如燒接蒼梧原野煙連大澤枯謾費葛衫葵扇力爭禁泉石潤肌膚

觀盆池白蓮

素蕚金英歕露開倚風凝立獨徘徊應思瀲灔秋池底更有歸天伴侶來

折楊栁詞四首

鳳樓髙映綠陰陰凝重多含雨露深莫謂一枝柔軟力幾曾牽破別離心

館娃宮畔響廊前依托吳王養翠煙劍去國亡臺殿毀卻隨紅樹噪秋蟬

穠低似中陶潛酒軟極如傷宋玉風多謝將軍繞營種翠中閒卓戰旗紅

髙僧愛惜遮江寺逰子傷殘露野橋爭似著行垂上苑碧桃紅杏對揺揺

答長沙丁秀才書

月月便車奔帝闕年年貢士過荊臺如何三度槐花落未見故人攜捲來

戒小師

不肯吟詩不聴經禪宗異嶽懶逰行他年白首當人問將底言談對後生

題舊拄杖

親采匡廬瀑布西層崖懸壁更安梯攜行三十年吟伴未有詩人【闕】

酬歐陽秀才捲

三十篇多十九章【闕】聲風力撼疏篁不堪更有精捜處誰見蕭蕭雨夜堂

聞鴈

瀟湘浦暖全迷鶴邏逤川寒秪有雕誰向孤舟憶兄弟坐看連雁度橫橋

送髙麗二僧南逰

日邊鄕井別年深中國靈蹤欲徧尋何處名山逢長老分明認取祖師心

謝猿皮

貴向獵師家買得攜來乞與坐禪牀不知摘月秋潭畔曾對何人啼斷腸

酬光上人

禪言難後到詩言坐石心同立月魂應記前秋防吟處五更猶在老松根

送僧歸日本

日東來向日西逰一鉢閒尋徧九州卻憶雞林本師寺欲歸還待海風秋

庚午嵗十五夜對月

海澄空碧正團圓吟想宗此夜寒玉兔有情應記得西邊不見舊長安

齊已俗名胡得生性喜吟頸有癅人戱呼爲詩囊迹不入王侯門惟醉心於鄭都官投詩謁之云髙名喧省闥雅頌出吾唐疊巘供秋望無雲到夕陽自封修藥院別下著僧牀幾夢中朝事久離鵷鷺行谷覽之云請攺一字方可相見經數日再謁稱已攺得云別掃著僧牀谷嘉賞結爲詩友旣因後唐明宗太子從榮招入中秋大防已公窺從榮懷不軌有東林莫礙漸髙勢四海正看當午時之句幾被戮辱賴荊帥髙公匿而獲免其不屈節王公詩寓諷刺往往如此後同慧寂仰山禪師住豫章觀音院總轄庶務作粥疏曰粥名良藥佛所贊揚義冠三檀功標十利更祈英哲各遂願心旣備淸晨永資白業此疏堪與食時五觀並傳惜未有掲示學人者其後居西山金鼓示寂塔存焉龍盤乃其書堂云虞山毛晉識

贊寧作唐三髙僧傳未甚詳覈餘各就其詩句拈出數字如休公云得句先呈佛無人知此心晝公云不因尋長者無事到人間已公云未曾將一字容易謁諸侯道價詩聲和盤托出可作三公自傳余先得杼山禪月未遘白蓮丙寅春杪再過雲間康孟修內父東梵川值藤花初放纒絡松杉間如入山谷皆內父少年手植也不勝人琴之感旣登閣禮佛閣爲紫栢尊者休夏之地破窓風雨散帙狼籍捜得紫栢手書梵川紀略一幅末贅一絕云只因地僻無人到更爲池淸有月來惱殺藤花能抱樹枝枝都向半天開儼然拈出眼前景相示又捜得白蓮集六卷惜其未全忽從架上墮一破簏復得四卷咄咄奇哉餘夢想十年何意憑弔之餘忽從廢紙堆中現出豈內父有靈遺余未曾有耶旣知爲紫栢手授遺編早向未來際尋契余小子有深幸焉晉又識

白蓮集卷十

