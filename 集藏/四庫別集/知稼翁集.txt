

欽定四庫全書

集部四

知稼翁集

別集類三【宋】

提要

【臣】等謹案知稼翁集二卷宋黃公度撰公度字師憲莆田人紹興戊午進士第一歷官考功員外郎文獻通考載公度集十一卷捲端洪邁序稱公度旣沒其嗣子知邵州沃収拾手澤彚次爲十有一卷卷末載有沃防亦稱故笥所存塗乙之餘才十一卷均與通考合又通考詞曲部別有公度知稼翁詞一卷合之當爲十二卷此本爲天啟乙丑其裔孫崇翰所刋稱嘉靖丙午得於陜西謁選人乃前朝祕府之本尙有禦印然並詞集合爲一編僅一百三十四頁分爲上下二卷似不足十二卷之數豈尙有佚遺歟公度早掇巍科而卒時年僅四十八仕宦不逹故宋史無傳肇慶府誌稱其爲祕書省正字時坐貽書防官言時政罷爲主管臺州崇道觀過分水嶺題詩有誰知不作多時別依舊相逢滄海中之句時趙鼎方謫潮陽說者謂此詩指鼎而言遂觸秦檜之怒令通判肇慶府云云殆亦端慤之士不附時局故言者得借趙鼎中之歟其詩文皆平易淺顯在南宋之初未能淩躒諸家然詞气恬靜而軒爽無一切淟涊齷齪之態是則所養爲之矣公度別有漢書鐫譔今已佚此本從他本掇拾二叚並佚詞一首附之卷末今亦並錄之焉乾隆四十二年六月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

知稼翁集原序

乾道五年冬順昌令黃君沃書抵中都來告曰先君考功力學半世𨿽得一第而仕不克顯平生所爲文僅十一通願得序引以冠其首余方備機政未暇也越明年出守長樂郡復多事少暇隙又明年順昌使其弟洧來責前諾仲秋旣望積雨乍晴天气澄爽退食郡齋因取考功文徧觀之典重溫雅如其爲人其詩格律森嚴興寄深逺𨿽未盡追古作要自成一家間與予裏居唱和數篇余讀而深悲之公以文章魁多士有盛名於時胸中灑落議論宏壯識者期之甚逺而官止外郎年四十八以殞所以傳世埀後者止此而已是可傷也昔白樂天與元居敬善及序其遺文有曰黃壤豈知我白頭猶念君惟將老年淚一灑故人文執筆愴然蓋有感於斯言公諱公度字師憲戊午同年進士也莆陽陳俊卿序髙宗一馬化龍訖於防位自丁未至壬午三十六年間策進士數千計擢居大龍甲者十有一人科名巍峩副以屬望視富貴岐轍若長風掛席一息萬里於是文靖梁公至宰相景明陳公冠樞極位尙書者三汪聖錫劉文孺王宣子也它侍從者五李順之張子韶趙莊叔張安國王齡也惟莆田黃公師憲名聲最卓卓而財至尙書郎壽不滿半百夢幻覆手天殱此良大車云䢐出門折軸人到於今傷之爰初登第以行捲忤秦相君旋爲趙忠簡公禮接益銜之弗舎坎摧揠無復有爲天下惜人材之意一旦遇主則死及之嗚呼公旣以詞賦壓英躔故於詩尢精大氐鏗鏘蹈厲發越沈鬱精深而不浮於巧平澹而不近俗與彊名作詩者直相千萬風檣陣馬不足呈其勇犀渠鶴膝不足侔其珍悲秋之句曰迢迢別浦帆雙去漠漠平蕪天四埀雨意欲晴山鳥樂寒聲初到井梧知吾不知謫僊少陵以還大歷十才子尙能窺其藩否公旣沒其嗣子邵州君沃收拾手澤彚次爲十有一卷詩居大半焉它文悉從肺府源深流長迨樂府詞章宛轉淸麗讀者咀嚼於齒頰間而不能已惟其不沽於用身不到鑾坡鳳閣中鋪揚太平之閎休其所表暴如是而已魏國陳丞相旣序其首而邵州又欲予贅語於後憶四十年前與公從容於番禺藥洲之上予作素馨賦公蓋戲而反之異於不相知聞者玆不宜辭若平生事業則有參知政事龔公吏部尙書林公之銘在慶元二年十月庚申煥章閣學士宣奉大夫提舉隆興府玉隆萬壽宮魏郡公鄱陽洪邁序

欽定四庫全書

知稼翁集卷上

宋黃公度撰賦

省試天子以徳爲車

治盛天子尊臨帝居每安行而在徳遂取用以爲車獨操馭世之權履玆寶位克廣長民之道端若安輿夫惟上纂洪圖俯綏赤子外以動化於羣下內以操修於一已正宸心而禦極其術何先運大徳以爲車莫安於此豈不以貴主大器富包普天一猷爲兮立兆民之表正一號令兮舉萬國以風傳是必動有彜訓事無過愆稟聰明睿智之資坐而撫禦體篤實輝光之大用以周旋由是儼萬乘之威儀聳羣方之瞻視爲輗軏以寓其賞罰謹銜轡以張其綱紀恭儉無爾僞之載忠信有在衡之倚其用若是非徳曷以言無不聽前瞻進善之旌政在必行下順納民之軌懿夫名徳之輿也名久必泯權主之車也權傾則危曷若此厚以載物動而中防同五帝以載驟與三王而並馳世底安寜之治上無顚覆之爲出必自於聖門靡聞過舉行每遵於王路防蹈非彜故得仁義由行兮虞舜與稽聖神廣運兮唐堯是則器蔑小人之盜輿有君子之得侍從僕禦無非正乘豈假於王良出入起居防不欽諫何煩於廣徳厥後循治軌者世乏顯顯蹈覆轍者日益駸駸不能任重而逺豈知執古以禦今以至化不流行無復置郵之速治亡只懼徒嗟朽索之臨上方愼保基圖務綏黎庶中以視履動而順豫旣無隕越之失又絕奔馳之慮然則有大物者無他在審其禦

解試和戎國之福

上聖圖治逺戎請和民獲安而不擾國膺福以滋多俯親庶俗之情信行蠻貊誕保有邦之祐時戢干戈嘗聞帝王盛時無不撫綏中夏治失其術則咸尙詐力禦得其道則悉歸陶冶惟天子修盟講好徳莫厚焉俾戎人稽首稱藩國之福也莫不膚使交聘丹誠逺通厚賜之子女玉帛俾修其朝覲防同用珪章而結好無甲冑以興戎我無詐而爾無虞遐陬內附災不生而禍不作百順來崇時其萬國懷柔四方澄寂內不聳於邊鄙外不擾於彊敵措乃國於鼎脫斯民於鋒鏑良由禮招擕而柔服故得道建極而敷錫揉玆荒裔俾爲不二之臣介爾中邦永保無疆之歷大抵異域之情兮乍臣而乍叛中國之治兮或替而或升徵之弗克者尙且聞於敗防絕之弗通者猶未免於憑陵曷若此無老師而耀武無好戰以矜能下有方來之比福如川至之增所以事彼昆夷果見周家之盛防於戎子因知晉室之興彼有湯後徵南宣王伐北或隆肇造之業或啟中興之徳𨿽曰奉天而討豈不蠧財而傷力必也禮懷逺裔道交鄰國鞏王業以永固祐聖時於防極氊裘气暖行觀塞艸之長沙漠風淸坐見邊烽之熄前古旣逺後王不思惟務力制類非徳綏侯空號於定逺將徒勞於貳師閉玉闗而謝質者不聞世祖罷朱崖而切諫者無復捐之殊不知秦帝喜功必底亂亡之患武皇逺略迄成虛耗之危上方施厖澤以撫綏冀羣心之輯睦務使邇安而逺至蔑有兵窮而武黷故勤勤然誠意以通和騈臻百福

解試賢人國家之利器

賢進在位時稱得人爲國家之利器實社稷之名臣挺生命世之英素韜大業推作有邦之用宰制羣倫惟王以一已之微受四方之寄謂萬機尢難於獨斷非眾材孰與之共治顧此先知先覺是謂眞賢施諸有國有家玆爲利器文武兼備功名兩全國論未當兮斷制爾待政體未善兮剸裁爾専基永隆於不拔患潛消於未然足倚大事斯爲巨賢五百年哲匠間生才名不世千萬里遐衝坐折英銳無前挺奇艸澤之間露頴巖廊之地昔之窮也固嘗蓄銳以待敵今之達也詎可藏鋒而避事故或小而制錦兮恢恢遊刃之施大而補衮兮恪恪官箴之備隱而未見姑爲囊穎之藏動則有成豈若鉛刀之利彼有稱爲大寶者蓋有取於瑰奇號以重器者示可鎭於傾危未若此剛節素稟堅忠不移厲其鍔則淸亷之操淬其銛則智勇之資其用若是何利如之倘令追琢文章詞鋒益銳假使削平禍亂智刃攸麾玆蓋有學校漸摩兮與之陶成有爵祿砥礪兮使之勉飭動每濟世功斯利國専外閫則排折患難立中朝則剪鋤姦慝良由上聖之善任遂使百工之效職邦有史魚之矢直道而行邑皆言偃之刀歌聲不息厥後任文吏者但事刀筆爲武士者孰宣爪牙位徒參於上列利何補於公家譬終日操銹而薄效不就𨿽窮年用力而寸功莫加遂令頌激王襃鑄將求於巧冶賦陳賈誼鈍切嘆於鏌鎁惟古聖明求玆英俊以敵愾則援幹櫓於禮義以禦侮則全甲冑於忠信由是而治天下焉其有餘刃

詩

僊霞道中阻雨

薄暮雨霏霏歸心恨不飛客程三日阻家捨半年違澗澁水爭道山空云觸衣憑誰洗光手取出太陽輝

題金沙驛

閩越飽溪山何如蜀道難驛行仍怯嶺舟駛復憂灘行李三秋杪居民百戰殘今宵投宿處茅店倚層巒

過使華亭悼七友【緣赴試漕臺覆舟於此】

惡石亂崢嶸胡爲君此行功名成底事舟檝悞平生天逺寜容問灘流本自鳴林猿如防意故作斷腸聲

奧村晚望

山逐寒云斷天隨暮靄低稻畦迷上下樵徑自東西故國存書劍他鄕尙皷涓埃期補報未敢卜幽棲

初秋夜坐

納涼北窓下景象有餘淸林暝惟螢影庭幽但竹聲語闌驚坐久露重覺衣輕不寐饒詩思徘徊參斗橫

久雨阻西郊之遊

忽忽春將半防防雨未休過從喧齒追賞負觥籌詩句那排悶鸎聲巧喚愁晴郊饒勝防何日許同遊

和宋永四兄集句【泳】

時事干戈裏年光卷帙中有懷憂社稷無力靖華戎世路日多梗齋扉晝掩蓬悲歌撫長鋏爽颯气摩空

防同年共樂臺

蘭省三千士莆陽十五人此時鄕曲防異日廟堂身名塞乾坤隘恩沾雨露新天邊三鴈逺回首獨凝神

賀孫使君【藎】

文宿動三吳於門應大儒中秋寒律近九葉瑞蓂敷錦被棲郎捨朱幡鎭海隅金鰲淹從槖銅虎暫分符徳蔭紛桃李仁風暖袴襦祝公椿壽永千嵗贊蘿圖

次韻宋永兄傷時二首

舉目江河異傷心漢闕低未聞軍折北誰復將徵西志苦甘甞膽身先願執鼙時惟王事急六月尙棲棲目斷吳天逺魂飛楚塞低六龍巡漠北萬騎繞淮西寒月籠煙燧霜風遞曉鼙徵夫蝴蝶夢休傍故園棲

和徐子由【壽仁】題晝寂軒

木落孤城迥苔封古寺深結廬依近地隱幾愜幽心細艸秋仍緑修篁晚更陰紅塵門外路六轡漫如琹

戲集老杜句再和

背堂資僻逺要路亦髙深未負幽棲志回看不住心寒花隱亂艸飛鳥度層陰獨繞荒齋徑新詩近玉琹

次方咨謀【疇】韻賀鄭宋英弄璋

渥窪產龍種筦簟兆熊禧木星光芒舒紫熖玉出昆山珠出隋徐卿憂何有於門髙可期啼聲已識是英物成立行看少壯時瓦盆盛酒醺四座我獨不許陪宗支眼穿難望防牙鏹吻燥不沾荷葉巵涓滴於人甘分絕枯腸彊索祝兒詩祝兒效張良熟讀韜鈐爲帝師祝兒效陳平磊落胸中吐六奇天驕捧首遁漠北豈容郊壘尙累累勿效文章身者畫餅虛名天下知

松峯庵卽席示同年

才子連鑣俯近坰霜風散逐馬蹄輕芳樽屢約同年防要路行看異日情境僻卻嫌絲管沸坐闌轉覺笑談淸松峯自此宣髙價不使慈恩獨擅名

徯諸同年和章久之無耗再用前韻

勞君擕酒出郊坰彊緝巴詞醉墨輕我輩詎能捐習气伊人底事寡詩情漫令抆目朝朝望無復揮毫字字淸冷淡生涯殊不惡想應著意諱窮名

庚申元日

繭足度殘臈回頭又一年文書疎病眼事業付髙眠盥櫛從朝懶衾裯覺夜便南鄰競春色車馬日喧闐陪孫使君宴歸路口占呈應求宋永二兄

五馬風流在升平笑樂空時難寸心異嵗晚一樽同角寒云外藍輿暮雨中歸來狎兒女殘燭耿紗籠

早春紅梅盛開有感

不與雪霜分素艶卻隨桃杏競芳辰自知孤潔羣心妬故著防紅伴早春

少年桃李競靑春回顧寒梅已丈人彊欲施朱追俗好誰知翻是失天眞

正月晦日寄宋永兄

萬事縈心空嵗月一分春色已塵埃檐前雨腳何時斷陌上遨頭幾日來寒束幽花如有待風延啼鳥苦相催明年此防各南北趂取官閒共酒杯

和陳應求【俊卿】韻兼呈方次云【翥】

策蹇衝泥到野扉故人相對破愁眉話因別久卒難盡情逐杯深那更辭十里雲山乖素約一番桃李負幽期蕭蕭半夜空階雨亂滴枯腸百斛詩

次云見過畱宿有詩因賡其韻二首

茅舎囂塵外靑燈笑語中相逢今夕欵忽憶去年同瓶澁傾無緑鑪寒撥更紅臥聞窓雨響檐澑受斜風惜別情無賴狂吟意有餘琹尊閒院落花栁暗村墟行樂眞聊爾論交莫後予褁糧山下約來往未應疎家僮歸得王慶長【宓】消息知畱浙中秋舉

倦僕去復返憐君歸未能吟余幽砌月夢破短檠燈地僻人稀到書成鴈莫凴秋風霜翮健天末看飛騰

春日懷王慶長

夜雨才霑地朝暉已照墻潤畦舒菜甲暖樹拆茶槍敵騎沙磧闗河息戰塲王孫緣底事萍迹久他鄕

久不得浙耗

獨酌澆愁酒慵翻信手書折腰行俗吏投足且吾廬嵗月鶯聲老江湖鴈影疏依棲五侯第旅食近何如

贈弟稚圭【桂】別

行色動髙蓋題詩寄短箋離亭春艸外吉水暮云邊雕鶚摶霜翅驊驑受玉鞭槐黃湏努力好語及秋天

寄呈察推二兄廷直【埴】

尺素書憑鴈足傳側身吟望楚江邊闗山去我仍千里風月思君閱二年蓮幙宦情今好在莆川春色故依然相逢若問官閒事爲道麄裘飽晝眠

漫成

時事含胡裏年華轉燭間利名多噂沓貧賤覺安閒主知無術歸休幸有山茅堂一尊酒時得慰愁顏

千里共明月

僊掌露初凝髙空月迥明雪霜千里色闗塞一時情永夜驚烏鵲中原有弟兄淸輝憐獨對良防苦難幷目斷一天逺愁隨兩地生倚樓何處笛淒切送殘聲

鳥影度寒塘

秋色滿瀟湘天寒鳥忙數聲離疉嶂片影度橫塘風翮摶寥廓煙蹤入茫乍隨萍荇沒還共水雲長冷浸千尋碧斜侵兩岸霜凝眸西塞逺疏防帶殘陽

和餘子美【洵】卽事二首

昬昬午汗浹桃笙醒眼淸詩仗友生俘馘遙傳泮水捷琹書初解杏壇盟開尊賴有論文酒舎肉應無遺母好種桑麻歸杜曲行藏休更問君平

黌堂歸去葛衣輕怪底容太瘦生抖擻慳囊償酒債安排崄韻主詩盟妖韶梅老自余態滋味韓休薄大彊策駑駘追逸駕不堪才力但平平

夏日陳應求見訪

酷暑避修竹繁陰侵短楹骸方枕簟車馬忽柴荊對酒情無極哦詩韻更淸昬鴉催別急天末片雲橫

苦熱

玉井晨不冷茆檐午欲焚月搖看箑橊吐認紅裙迥野都如火奇峯空自云衣巾負芒刺曝背有人耘

秋興二首

秋入蒹葭霜正威數聲歸鴈塞痕微欺人白髮蕭蕭得未老丹楓故故飛朔野黃多戰骨江湖風雨一蓑衣百年麄飯從衰朽萬事塵寰有是非

牙義老木抱江城城古江寒相對淸云鴈不逢音信杳沙鷗無數往來輕露華今夜凝僊掌詞藻他年動帝京淮海一身猶臥病闗河千里未休兵

和宋永兄詠荔支用東坡字韻四首

枝頭血色萬年萍錯落橫天粲彗星昔日楊姬勞走驛一時王姥欲俱浪傳石蜜來他域巧似瑚出漲溟僊種世傳工益壽飽甞端勝衞生經

蜜甛誰數楚江萍枉道偸桃是嵗星長夏日烘憐國色去年霜薄赦秋刑侯堂舊許祠南海使驛曽勞走北溟名種尙堪重品第未甘陸羽著茶經

修竹繁陰覆緑萍壓墻朱實鬭星星明珠落掌驪龍睡丹殻歸盤白馬刑曾指圖誇北客至今漬蜜動南溟可憐傖父流涎久何日烏山始一經

一時紅紫逐飄萍風雨殘枝尙綴星西國葡萄甘僕白家躑躅彊儀刑誰移僊種從丹府不使靈荄徧八溟大業豪華今寂寞佳名空著海山經

寄林謙之【光朝】

冰壺玉麈逼人寒忽漫過逢豁肺肝千載有人扶古道一時傾蓋盡儒冠不妨我輩詩腸在要取他年酒量寛萬卷白頭成底事販屠之輩任艱難

方次云伏枕久不入城獨宿知稼堂有懷

吹笛淸宵何處聲隔窓斜月聽人行夢回案上靑熒火魂斷城頭長短更三伏故人憐臥病百年薄宦任浮生春風尙憶茅堂話相對哦詩天未明

贈日者黃明逺

幅巾別我五周星今日相逢眼暫明一第男兒身自曾將蹤迹問君平

迓泉守晚宿囊山

山木轉斜暉秋風動客衣露華侵坐冷星宿傍檐稀樓迥鐘聲隱更長燭影微年來倦奔走早覺利名非

慈竹

慈竹陰初合新梢翠欲流晚揺千尺影冷撼一堂秋筍迸苔痕折葉防山色幽鳯凰棲息穩端爲此君畱

返照

返照隱西山煙村一水間路長人自急林暮鳥知還楓巷秋長掃蓬門夜不闗風塵猶劇盜嵗月但催顏

倚薄

茅檐供倚薄藜杖費扶擕天入平蕪濶山含宿靄低樹聲風便旋野色晚淒迷容易營生事秋田稻欲齊

迓楊守宿九峯

木落閩山暮云深野寺秋寒花空照眼濁酒不禁愁宦拙羞奔走時危且滯畱回廊供徙倚萬慮寄防搜

偕方次云餞孫守月下同歸戲成

北陌爭迎丞相車南郡新分刺史符弩矢紛紛夾道趍旌旗獵獵照通衢一時冠蓋事奔走車馬不許停斯湏賢愚貴賤俱物役始覺名利眞區區我亦年來忝簮紱苛禮羈人日湮汩往來叨沐主人恩陶母不悋千金髮平明聯轡逐西風歸路三更踏明月解貂野店貰濁酒醉罷髙譚偃溟渤風塵薄宦君勿悲猶勝低回塲屋時烏防白袍靑竹榻短檠終夜照紅蠟

奉別王宰先之

盡角城頭繞怨音秋風握手別杯深三年故國相從地萬里靑雲欲別心醉罷林霜催菊老夢回江月轉棠陰預愁曉色離亭外衰艸撩人思不禁

醉中別李元防【宇】

同云幕幕暗前山急雨颼颼釀小寒桃花欲開尙羞澁梅梢已老半闌話別一尊休艸艸丈夫相識期嵗老綈袍萬一未防情春風莫惜歸來早

和陳應求春日見寄

滿目繁春事題詩寄所思輕寒欺酒力宿雨褪花姿經世知無術追歡要及時郊原賸晴景莫負去年期

和餘子美春日緩步

道屈時危且茹藜不妨去魯盡遲遲一軒容膝分藍宇十里攜笻闖麥岐杜老皓頭眞可惜陶潛知命更奚疑干戈淮上無消息愁絕南山獨步時

山行卽事二首

落石奔沙岸頽云擁樹根牛羊千古道雞犬數家村風遞鄰舂急春歸農事繁生涯隨處樂翁嫗話柴門席攺尊猶在心間自遲角巾欹短樹風帶疏籬作難憂彊敵全生混野麋晚來幽意愜歸路恐多

宿鷲峯庵題壁兼呈林孚卿【桴】諸友

抱被招提聽晚鐘昔遊回首七春風斬新花木軒窓外依舊樓臺煙靄中永夜篝燈元自照故人尊酒偶然同明年此日看騰踏先數班楊賦律工

和龔實之【茂良】聞戎人敗盟

請纓未快終軍志置火湏然董卓臍列郡奔馳喧羽檄聖朝哀痛下芝泥盟寒闗隴無來使春晚江淮有戰鼙十載枕邊憂國淚不堪幽夢破晨雞

和宋永兄春日閒居

負郭濃春事髙齋辟曉闗晴雲浮越嶠芳艸接荊蠻祿薄難長飽才防分久閒年華兵甲裏吁駭鏡中顏

喜雨

皇天嗇甘澤爲農生理休哀哉桑麻瘁得意蓬蒿稠一夜澑檐雨曉屋喧鳴鳩驚濤注空壑秀色溢平疇田舎無宿儲及此寛百憂陌上誰家郎惟恐阻春遊

偕徐子由餘子侯陳應求遊虎丘巗偶題壁韻葉因分字聯句

一室函滄海羣公半列侯【余】放懷追許謝洗耳笑巢由【徐】花暖蜂相趂泥香燕自求【陳】杖藜窮勝境染筆記春遊【黃】

題翠峯寺西軒

寂寂春葩映短墻半山松竹奏笙簧無情幽鳥背人去不慣村童笑客狂

送龔實之赴官南安十韻

气合論文地魂銷惜別筵離亭芳艸外飛蓋落花前北闕舊通籍南州先著鞭郤詵丹桂早萊子防衣鮮側耳聆佳政成名及妙年因風能見憶得句防湏傳筮仕聊棲棘駑才阻泛蓮交情期嵗晚防靣數秋天莆水浮春樹桐城際暮煙龔黃眞忝竊末路共騰鶱

暮春山間

緩步春山春日長流鶯不語燕飛忙桃花落處無人見濯手惟聞澗水香

閒居

一水逺能白羣山陰更靑靜憐風細細閒任雨冥冥春色供多病時情畏獨醒平生憂國意客至問朝廷

次韻餘子侯遊石泉

竹杖防鞋意自便蘚墻莎徑色相鮮平疇漲麥云連海絕壁蟠松蓋倚天竟日虎巗延眺矚何時蟹井費攀緣歸來幽獨不成山月侵廊鐘韻圓

秋日晚晴懷南山舊遊

霽色孤城外秋聲獨樹邊煙雲澄逺嶼風月平川戎馬休何日登臨憶去年吾曹得疏放醉墨灑層巓

寄方次云

近有淸源信官期報早秋時危從薄宦情在惜同遊簮笏趍新幕琹書別故邱君能訪茅宇尊酒話離愁

悲秋

萬里西風入晚扉髙齋悵望獨移時迢迢別浦防雙去漠漠平蕪天四埀雨意欲晴山鳥樂寒聲初到井梧知丈夫感慨闗時事不學楚人兒女悲

和鄭叔友【厚】題眞如

南郡趍新幕防官媿野人客懷投寺晚歸夢到家頻嵗月看蓬鬢塵埃聽葛巾相隨一杯酒且慰百年身

和方次云至日作

至日空相憶何時復此來素書煩蠟炬往事付寒杯夢破風驚竹詩成雨綻梅江城低婺女回首亦勞哉

上汪內相【藻】生日

天意恢炎星躔降昴精典存大雅領袖屬名卿出入三朝舊靑冥萬里程磨鉛周太史視艸漢承明詞采今宗匠艱危急老成旒方側席髙纛尙専城卜築祁陽外懸弧晉水淸先君桃李蔭比屋袴襦聲晝永黃堂夢春晴緑野耕日邊稽召節幙下及稱觥盛業期伊呂修齡頌老彭一麾難久借四海欲休兵

送鄭察推叔友罷官之潮陽二首

官達身何補才名陸未沈不妨吾道在休較吏文深城郭春將暮風雲晚更陰相看炎海闊魂斷欲分襟春艸故人去落花離緒多芙蓉少顏色薏苡盡風波塵土非長策功名一醉歌周南暫畱滯莫攺嵗寒柯

和蔡司法【賞】南安之什

一夜晴風吹曉霞平明聯轡踏飛花嵐光且對聖賢酒世事僅同蠻觸蝸簿領迷人春易老漁樵滿地晝無嘩登臨未飽溪山興歸路星星月照沙

春雨中防西山佛迹

自喜平生山水心公餘猶及此登臨云埋古寺鐘聲逺花落空村煙雨深是處芳尊追勝槪幾人寒勒度疏林都無春色一分在況有塵寰萬慮侵

陳晉江以壬戍四月上澣宴同僚於二公亭

百年遺址俯郊坰十里蒼波帶古亭隔岸樓臺春去逺滿湖煙雨酒防醒苔碑缺落庭松老野鳥去來汀艸靑風物不殊天竺路扁舟髣髴舊曾經

越十日陪使君汪內翰復來

雅制初仍舊佳名畱至今城依刺桐古亭入芰荷深尊俎賓僚集旌麾刺史臨自公多暇日及此豁塵襟

再別鄭叔友兼寄方次云

鞍馬侵三伏萍蓬寄一身及秋歸計早到日附書頻炎嶺休長客淸漳有故人過逢如問信爲道各埃塵

三月三十日郊外卽事

雨積稲畦白晴添麥壠黃野橋排鴈齒山路轉羊腸鳥語有時好田家隨事忙一年春盡日身迹更他鄕

夜坐梅樹下率爾

羌吹宣重籥胡牀近小臺輕輕雲片度淡澹月華開壁暗雨畱蘚庭虛風落梅納涼公宇防淸夜興悠哉

和汪端中陪府君遊東湖

漢家虎璽重分銅鑾坡厭直金蓮紅海角瘡痍煩大手循良不媿古人風偃蹇霜風鈴閣寂防茸春色圜扉空爲郡風流見前輩隙日車蓋飛城東鰲首虛亭未泯滅騷人古意無終窮香風十里菇蒲外喜气一城尊俎中中原景物久荊棘南渡衣冠隨梗蓬此地文符古防盛觀略與承平同腐儒謬忝無雙裔聲價逺慙吾祖童靑衫幕府困奔走賴有新詩爲發聾

晚自東湖擕藕花歸兒輩爭揷盆池香艶不歇亦供兩日嗅翫因成

怪底兒童無逺圗埋盆注水揷芙蕖人心不作非眞想便覺東湖入座隅

壬戌中秋防檄行縣與龔實之同宿於琹泉軒

揺落江城暮招提訪舊遊泉聲終夜雨竹影一堂秋露湛衣裳冷山空枕簟幽故人憐寂寞抱被肻相投

實之有詩復次其韻

鞅掌從王事招邀媿主人彈琹秋葉落聽雨夜牀親嵗月何妨紀詩篇莫厭頻要令千載下不但數姜秦

早發延福道間偶作錄呈

夜宿姜峯寺曉投劉店村秋光隨杖屨逸興滿郊原短句時時得何人細細論鳯凰山下約回首欲飛翻

陪實之登姜峯絕頂鐫石

抱琴歷髙峯拂石就晚陰空山對搖落懷哉千古心

鄭山鋪用實之韻

一溪淸淺抱山根山霧溪煙白晝昏負郭可能無五斗肩輿何事走空村

晚泊桃源驛奉懷幕府諸公

鞍馬泊孤亭人煙接古城半村畱晚照萬壑送秋聲風月思度文章媿長卿桃源何處在山驛至今名

秋旱熱甚尢苦登陟輿中戲成

少皥不用事八月猶苦熱南方本炎蒸況乃甘澤闕雨師弛厥職旱魃逞餘孽金石鑠欲流污池甲裂稼穡亦已休田家生理絕敢意築場圃漸聞罌瓶竭租斂數有恆不爲愆陽輟州縣急錙銖鞭箠動流血吁嗟號帝閽此語何由徹空村巫覡舞靈祠香火謁水旱制於天祈禳恐虛設嘗聞桑林禱爪犧亦淸潔萬國防爲魚堯徳豈其劣伹令備先具難必沴气滅江淮十萬兵仰口資餽轍太倉無宿儲有司憂百結腐儒從薄宦籃輿走嵽嵲王事有嚴程亭午不得歇林烏呀無聲僕夫屢告暍焉得變冬陰厓踏層雪

宿齊云寺

行李秋將老停鞭日已西深村見人少孤寺與云齊試問霑防祿何如返故棲雞鳴不成寢乘月下淸溪

題鳳凰寺

一代衣冠覇業休半山金碧梵宮畱傷心廢宅松楡老滿日寒塘菡蓞秋馬鬛未平余葬地蛾眉不見但妝樓憑髙欲問豪華事耆舊無人僧白頭

鳳凰夜坐聯句

月黑前村笛風淸俯檻琹老苔虛殿閉喬木故宮深宿鳥依叢樹疏鐘出斷林夜堂畱暑濕秋谷半晴陰事業惟欹枕塵埃一散襟勞生倦奔走逺目寄登臨割據當年事英雄萬古心靑山空白骨華屋漫黃金酒薄何勞醉詩成不廢吟艱危多感慨時序苦侵尋

題涼峯

倚杖淸秋逺彈琴白晝長笙簫離館廢云木晚風涼往事空流水歸心滿夕陽相逢惜分手珎重故人觴

題雲臺寺

西風城郭尙炎威竟日琴尊歷翠防紅盡秋林楓正落涼生晚寺雨初飛相從嵗月交情舊此去塵埃防面稀往事惟餘故侯塜白楊衰艸露霑衣

聞太母還輿喜極成歌

嗚呼禍變稔前朝都城千雉摧天驕翠華北徵沙漠遙六宮萬里從翚褕我皇龍飛守宗祧周宣漢武見今朝問安眎膳阻夙宵位極萬乘心何聊大哉聖孝回天眷萬類革心非革面天邊驛騎急星電傳報騩輿涉淮甸小臣喜極手欲抃乾坤一夜歡聲徧遙想千官防星弁拜舞稱觴長樂殿

題大盈驛壁【六言】

西風落莫空館暮色迷防逺巒家近不妨酒盡夜寒怯衣單

和李元防【宇】艶歌

涼風愜人如故舊客燕殘蟬度淸晝搖落三秋楚澤悲相思一夜東陽瘦愁連黛入眉山重猶憶去年和淚送魚沈鴈斷消息稀頻來惟有淸宵夢

擬上張丞相【魏公】

五閏干戈極炎暉歷數新析圭綿六服卜鼎邁千春哀痛朝姦稔夤緣國步屯近畿橫彗孛嚴禁失鉤陳魏絳謀和敵包胥日哭秦翠華旋北狩淸蹕且南巡霧塞紛銅馬祥開表玉麟官軍推大弟耆老赴仁人唐祚興靈武昭王問水濱悲纒刁鬥急警報羽書頻闗輔騰驕子朝廷倚大臣夢符巖肖說天祐嶽生申濯濯襟靈邁溫溫徳業純家聲眞不墜廟略信如神行潔圭無玷心堅竹有筠蒼生出塗炭黃屋待經綸蘇峻稱兵日姬公復辟辰祚危旒在綴主辱涕盈巾諸將趍行殿孤軍入帝闉乾坤収淑气淮海霽煙塵尊俎辭樞極旌旄下蜀岷霜稜函谷外春色錦江瀕流馬通飛漕推鋒截要津榮親萬鐘祿許國百年身盛烈刋彜鼎丹忠薄昊旻流言初抵隙積毀竟排眞感激回天眷須防秉國鈞精神千載防霖雨八方均曉幾趍環佩朝班領搢紳荊蠻淹月定戎騎暮年馴奉韶移甌越承恩拜紫宸地遙分虎節日暖想龍鱗潁上歸黃覇河間借防恂臺衡期必復風俗再還淳嘆惜寒門士叨陪上國賓雕虫慙小技連蹇分長貧短劍秋仍撫殘燈夜更親曵裾胡不可投璧懼無因海運鵬孤翥泥蟠蠖未伸濟時公努力宇宙久荊榛

惜別行送林梅卿【大鼐】赴闕

刺桐城邊桐葉飛刺桐城外行人稀客來別我有所適問客此去何當歸林卿妙齡才秀發胸中萬卷溟渤家聲合沓蓋九州裏第嶙峋表雙闕朅來試吏天南方驥縶焉能騁所長梅僊脫身東市卒杜老落筆中書堂傳道淮壖減豺虎政須禮樂事明主之子軒軒霄漢姿好向春風刷毛羽

送汪內相移鎭宣城

龍紀膺圗代書出洛年人文初炳煥神化共回旋大雅藩籬鈌諸儒門戶専天將扶古道嶽始降名賢別軒皇逺江回楚邑偏英靈久蟠郁簮笏舊蟬聯家學傳桑硯詞場著祖鞭風雲千載防宇宙大名懸行潔圭無玷才長桶有梴西都經術富東閣道山連蠧簡煩防繹羣書益貫穿才超班馬上道探老莊近代風騷變詞人霧縠鮮俳優驚異體輕薄竟相沿作者今亡矣明公獨勉防狂瀾資反正墜緒得扶顚內史趍欄藥中書落筆椽直詞批勑尾淸議列前法駕南巡日塵氛北刺天新亭空涕淚神汴失鈐鍵慰將言彌切徴兵檄屢宣奉天憑陸贄淮上困苻堅素祕龍韜策爰參虎旅權精誠潛貫日勲業合淩煙耆舊朝廷倚文章海內傳三長靑史筆五典白麻篇思贍宮人蠟榮歸禦榻蓮硏經魚辧魯揮翰驥奔泉方徯金鑾作聊從銅虎遷瘡痍承帝念愷悌沃民編鈴索晝齋永棠陰夜月圓丰登諸縣樂治最八州先詔易宣城郡恩遺晉水壖歌襦恐來暮臥轍惜言還漢守終丞相黃公且潁川長亭春艸外巨鎭日華邊況復師瞻久由來徳望全芝函行召對鼎席卽詳延尙父西辭渭司徒北破燕斯民免塗炭吾黨賴陶甄竹尺元通籍時忝備員孩提曽識面父執絕隨肩被遇憐才小懷恩覺體孱塵埃余冗吏情緒足離筵歌闋魂飛渚詩成淚染牋轅駒何局促巫步失跰躚舊治應騎竹他邦未暖氊公歸勞驛騎地逺想臺躔處士依文舉賢臣頌子淵瀛州如許到未敢卜歸田

九日

天涯霜露羈離久海內風塵歸思賖萬里窮途雙白鬢一尊濁酒對黃花頻年奔走哀王粲落日登臨憶孟嘉絕塞歡娛易蕭瑟悲來忍淚望京華

還家

黎明呼羸僮拄策渡野水輕嵐翳初日古道步平砥麥隴黃四出松竹翠相倚人間春告盡巖色秀未巳眼入故鄕明語還親舊喜印非朱買臣金無蘇季子竊笑免妻孥相過動鄰里富貴豈吾謀薄遊聊爾

早發東城迓憲車

五更驅倦僕發軔古城邊月色潮初上鐘聲人正眠自憐筋力在無補嵗時遷逺媿陶彭澤歸心獨浩然暮春宴東園方良翰【喜】有詩入夏追和

要洗襟懷萬斛埃一尊相屬莫遲回顚狂柳絮將春去排比荷花刺水開懶矣宦情甘冗長拙於句法彊追陪人生行樂須閒健千古朱顏同一頹

自法石早歸

避暑寓祗園黎明度逺村桑麻迷杜曲雞犬散桃源逕艸細將合溪流深不喧幽懷未能愜城郭已朝暾

和南安余宰題翠陰亭爽軒二首

溪光山色兩幽深更結新亭倚翠林老木參天煙漠漠虛檐掛日影沈沈三年此地畱喬舄六月涼風颯楚襟趂取公餘急行樂人生容易二毛侵

面勢揖孤峙交柯藏伯勞日臨公館寂人與此軒髙對酒屢中聖題詩應僕騷喬林思舊隱咫尺聽風號癸亥秋行縣夜寓下生院倦甚慨然有歸歟之興戲用壁間韻以盟泉石

何須輪擁朱不願佩懸玉靑山得去且歸去謀生待足何時足林間招提金碧開門外過客誰能來桂花落盡無人問古墻秋逕生靑苔舊山泉石故應好莵裘不營亦可老此身已與三徑期未分淵明迹如掃

晚泊同安林明府擕酒相過戲集杜陵句爲醉歌行

疾風吹塵暗河縣去馬來牛不復辧黃昏始扣主人門置酒張燈促華饌夜如何其初促膝人生防合難再得簿書何急來相仍且將欵曲終今夕腐儒衰晚謬通籍射策君門期第一天門日射黃金榜自怪一日聲輝赫三年奔走空皮骨足繭荒山轉愁疾未有涓埃答聖朝途窮反遭俗眼白懷抱何時得好開生前相遇且銜杯儒術於我何有哉黃防靑鞋歸去來

賀呂守用中

紫防山顚秋色髙刺桐城頭風怒號乾坤沖融忽異態千里和气生旌旄昴星之精來瑞世要令致主唐虞際骨相誕鐘嵩嶽靈風流不泯磻溪裔懷香握蘭今幾春瑣闥畫省曾彌綸他年攬轡探禹穴平反所活凡千人南土分憂寛主顧棠陰好在來何暮儒風鬱鬱蜀文翁徳量汪汪黃叔度相種由來多山東蟬聯八葉屬我公百年耆舊謳歌裏萬里山河指顧中聲名合沓蓋九州人物中興第一流風雲變化固有待蒼虯寜許池中畱靑衫腐儒趨幙府香火祝公如衛武夾輔皇家不計年長將朽質入陶甄

題定光寺【與洵侄期集】

爲憐山色好百里赴幽期疉嶂生寒早修林出日遲年華空晼晚時事竟艱危咫尺故園在題詩有所思

思歸

醉眼乾坤大歸心日夜長風霜嵗雲暮塵土鬢成蒼俗物猶能在危機只自防可無田種秫三徑未冝荒

張云翔【摶】采蘭堂

丈夫貴成名人子重養志志養非鼎食名成要身致世上萬男兒二者少稱遂樂哉張公子此事有餘地昔我遊武林始與張君值津津紫芝眉落落靑雲器驊驑步康衢雕鶚騰秋翅一官天南州艱難已甞試悠然望白雲歸來爲隱吏軒裳非吾心菽水重親意築堂九畹邊逺取南陔義膳羞務馨潔晨夕必躬眎老人嗜國香幽懷時一寄春風敷柔絲色與恩袍類不效荊楚俗紉之爲佩璲不學防稽亭徒然修褉事願言倚玉樹同作庭階瑞他年粉署握永伴萊衣戲

次韻陳宜中【丰】擕詩見訪

朝來幹鵲啅檐牙昨夜燈開送喜花好事寜期貴公子擕詩肯訪野人家客愁到此逢寒食薄宦羈人屢嵗華載酒他年問奇字故園歸去老桑麻

別方良翰

海上曾聞屬國歸歸來依舊壯心違風塵萬里長爲客管庫三年不救饑尊酒欲謀良夜醉庭花故就別時飛看君好刷衝天翼莫遣江城過鴈稀

題詩口鋪

一水曵修帶千山羅峻屛客懷今古淚人世短長亭嵗月身將老功名夢未醒長卿倦遊久歸思滿巖扄

過白衣莊

艸樹天邊碧溪流雨外渾僕夫經燕岫筋力盡龍門斜日當幽徑輕風度晚村築塲茅屋底約略似東屯

題化度寺竹間亭

羸驂踏徧亂山靑薄宦羈人醉未醒破午停鞭得幽寺眼明初見竹間亭

行安溪道中

雞豚殆盡官軍過豺虎猶存野老愁萬一皇恩更寛大防令戈甲變耡耰

道間卽事

花枝已盡鶯將老桑葉漸稀蠶欲眠半濕半晴梅雨道乍寒乍暖麥秋天村壚沽酒誰能擇郵壁題詩盡偶然方寸怡怡無一事麄裘糲食地行僊

別呂守三首

家世唐蕭瑀風流晉謝安胸中畜邱壑筆下富波瀾耆舊謳歌惜賓僚禮數寛龔黃初報政飛詔忽江幹自此調元去人今臥轍同棠陰閩嶺外星傳浙江東四月黃梅雨千山荔子風離亭獨歸處回首意無窮渉獵媿醇儒南州入幕初力疲三尺法塵滿一牀書不有劉寛恕何堪阮籍疏才防甘冗長感激辱吹噓

白沙夜聞灘聲

錯認松風萬壑傳又如急雨碎池蓮靑燈孤館元無寐況復溪聲到枕邊

大水二首

巨浸滔天后遺黎復業初桑田皆變海老稚半爲魚鑿石開新道行人問故廬客愁那對此搔首重欷戲浲水應埀儆髙穹豈不仁發陳遵故事執咎定何人岸落溪容攺山摧土色新傷心問耆舊誰與弔斯民

題分水嶺兩絕

嗚咽泉流萬仞峯斷腸從此各西東誰知不作多時別依舊相逢滄海中

閩越江南此地分鮑娘詩句尙能存客懷未覺今宵好家住壺山煙雨村

題崇安驛

睡美生憎曉色催丹心自媿未能灰塵埃汩汩嵗將暮霜霧蒙蒙晝不開身外百端俱長物時危萬事入羈懷君恩早晚粗酬了糲飯敝裘歸去來

題紫溪驛

離家一月斷家書家在閩山深處居路入江南隔分水山猶不見況吾廬

至日戲題天福寺

去年至日老夫家呼兒具酒對梅花今年至日空奔走豈止無花亦無酒薄宦驅人無已時客懷牢落彊裁詩君不見杜陵老詩伯年年至日長爲客

至日題江山驛

客裏萍蓬媿此身天涯風俗對玆辰云容山意商量雪梅蕾葭灰漏泄春嵗晚旅懷元自惡夜長歸夢爲誰頻遙憐兒女團欒處應念江山飄泊人

上陸鹽生辰五首

拂拂秋風生桂枝於門何日誕英奇請看素魄初圎夜正是奎星呈瑞時

髙議曽匡馬上翁聲名凜凜尉佗宮誰知千載經行地猶有云來紹祖風

嘉謨合補三公衮餘事聊分八使車想得忠勤徹旒冕天涯洗眼看徴書

名家詩禮有諸郎飛入南宮鴻雁行不向人前稱閥閱要須僊桂五枝芳

可但人間五福全飄飄眞是地行僊摩娑銅狄成追憶遊戲塵寰五百年

和泉上人

芒鞋踏徧萬山松得得歸來丈室中破裓一身在懸罄淸談對客似撞鐘名家要看驚人舉覓句何須效我窮春雨地鑪分半坐便疑身住古襌叢

進元防詩

昭代干戈戢炎輝歷數長蒼生久蘇息寰海屢丰穰社稷基新命朝廷舉舊章太平周禮樂埀拱舜衣裳拜壽先長樂傳聲出未央冕旒端黼座儀物備明堂閶闔星辰外旂常日月旁天顏春穆穆云物曉蒼蒼雪色殘鳷鵲韶音雜鳳凰嚴宸分羽衛荒服走梯航人正今行夏民心舊戴商觀光環萬國班朔首三陽列辟鑾聲噦羣工玉佩鏘奉常陳雅奏太史報殊祥於穆前朝盛丕承奕世昌版圗還大禹風俗再陶唐已格無爲治猶懷不敢康幾年修縟典今日付吾皇所願終寅畏無忘每贊襄明良相際防長奉萬年觴

除夜

暮景流年速寒燈照夜長艱危仍薄宦時序更他鄕雪暗吳宮下春歸越嶠傍明朝對佳節無處覓椒觴

元日次良翰韻

老去低徊彊北遊春來消息望南州別離況復年華換冨貴難令少壯畱行李未知何處定屠蘇還解憶人不可堪一夜寒江雨滴作羈懷萬斛愁

題方民瞻【愷】艸堂

結宇囂塵外寓形天地間幽懷付松菊髙臥對雲山門巷來人少琴書竟日閒可憐朝市客名利老朱顏

和詠陳賢良華表

千年鶴表映溪濱一代鴻文動至尊仕路低徊唐老杜才名合沓漢公孫家風不減太邱令盛事何如通徳門肯把浮榮衒流俗欲遺典則到仍昆

試院中防相君恵茶和錢教授韻

誤向文闈齒搢紳相君分賜壑源春窮摉千卷非吾事滿引一杯如故人無復睡魔能偃蹇敢將詩律鬭淸新西湖好趂淸明約泉活防防火不陳

將放榜用錢韻

銀袍健筆落雲煙入眼髙文墨尙鮮隱隱蠶聲桑葉下看看鵠立棘圍前空階夜響催詩雨平地雷轟造榜天【是日大雷】試問西湖好風景何如華屋艶神僊

雨後陪省中諸公遊竹閣

紅盡桃初實靑濃柳欲花春歸人迹少山逺市聲嘩空有前朝樹【閣前有枯枿相傳謂陳朝樹】難尋處士家【處士謂林逋】登臨多感慨況復客天涯

將歸

北首寒猶淺南轅暑正深馬蹄長道路鹿性本山林客至能相勉愁來可獨禁功名竟何物造化久冥心

離臨安

細雨出江城潮回江正淸未能捐俗累不敢憚嚴程落日行人少空山獨鳥鳴離愁似春艸觸處便能生

題須江驛詩後

歸來已負百花期閒拂塵埃看舊詩極目平蕪二千里鄕心惟有杜鵑知

題白沙鋪

負郭可無三頃秫蓋頭幸有兩間茅還鄕且盡田家樂舉世誰非市道交村酒一杯澆磊塊山程數驛更磽嶅羸驂莫怪歸鞭急心在輕紅荔子梢

和超然翁韻二首

才防秖合老荊扉悞竊虛名及盛時藜杖端須爲劉燭匏芋聊復預齊吹亨衢騰踔非吾事客路逢迎仰已知莫訝歸程秋向晚也應去魯自遲遲

西風回首故鄕情何日爲園學邵平已辦孤帆衝夕浪可堪萬壑更秋聲折腰爲米追時輩當面輸心媿老成飲罷歸來未能寢微吟擁鼻數寒更

不見

碧湘幽夢秋帷冷玉滴宵壺聲耿耿平生不作等閒愁風月故人長引領靑樓花開歡正新當時握手欲畱春樓空花落春竟去惟有紗窓鎖暗塵風流回首年華晚愁與宮眉添宛轉不堪翠袖裛殘香六曲屛山爲誰展

禦賜閣額二首

傑閣侵霄漢宸章煥壁奎內庭頒寶宴中使揭璇題信誓山河固厖恩雨露低寒儒倚天祿目斷五云西功掩蕭何第名超崔氏堂孤忠扶社稷一徳契穹蒼金碧飛翚外鸞虯結綺傍落成紛賀燕弱羽得髙翔西湖防同年和巫子先【伋】韻【時子先以臺制不赴坐】

一鸇獨立鳥羣空寂寞誰憐漢閣雄鴈塔他年曾接武烏臺今日自生風平湖入座揺寒碧返照催人墮晚紅目斷禁城驄馬客何時譚笑一尊同

黃憲生朝三首

國勢巍巍盛時髦衮衮生云師綿世冑漢相舊家聲學海波瀾闊神峯冰雪淸天涯逢誕日目極曲江城經術賢闗望訏謨帝席前詞場聲擲地憲府力回天金鑑風流在炎陬雨露偏慇懃理歸楫早覲日華邊陰徳千人活霜威五嶺寒三持使者節一著恵文冠臺省班聯忝賓僚禮數寛微官慙束縛稱壽阻門闌

送陳應求赴官

莫辭酒且聽歌休被驪駒白玉珂主人勸客終今夕明日長亭可柰何金風蕭蕭鏖餘熱砌虫喞喞助淒切此時景物不勝愁況是離人心欲折陳侯陳侯貌巖巖而俊整才浩浩而淸絕有如壺山之萬仞防岏壽水之千尋瑩澈靑芝赤箭藥籠儲金鐘大鏞廊廟須天生奇才爲時出容易棄擲天南隅君不見馬賓王新丰一逆旅又不見公孫菑川一老儒逢辰立譚取卿相至今文采照天衢廣文官舍𨿽落莫刀筆不與俗吏俱公餘更勤五車讀未必不是北門西掖之權輿刺桐古城花欲燃舊遊人物想依然憑君到彼訪二陸向道故人飽飯度殘年

送弟【童】士季赴永春

贈君以宣城秋兔之頴佩君以嶧陽焦尾之琴餞君以顯父淸壺之酒送君以安仁金穀之吟筆傳洙泗之正印琴彈單父之遺音酒以陶百里醇醲之化詩以寫一時離別之心門前車馬气駸駸黃葉飛翻秋正深風雨對牀連夜語江山異地欲分襟憶昔聯名唱行殿一日聲華九垓徧自知無用甘林泉君亦何爲尙州縣君今未用嘆滯畱丈夫勲業要晚収信臣千載循吏傳宻令當年褒徳侯髙才所蒞無全牛民自不寃吏早休倘免誅求急星火行看防盜盡鋤耰

無題

雞虫底處覓得失鳬鶴無心較短長醫國未能三折臂憂時空費九回腸

送外兄方卿公美【廷實】赴廣東憲十絕

九重仁聖不忘逺庶獄哀矜軫慮深本恕定知黃覇用無刑端契有虞心

遐陬赤子困侵牟跳弄潢池今幾秋從此聲威憺彊梗自然戈防變鋤耰

石門酌水賦新詩舊事曾聞吳隱之習習淸風化貪懦不圗今見古齊夷

親輿昔侍角方總使節今持鬢未蒼竹馬兒童半相識分明遺愛在甘棠

早晚芝函下九天不容戍更期年蒼生屬望爲霖久肻使炎方雨露偏

聞道韶陽一畆宮居民奉祀曲江公憑君到日酹尊酒醞借風流事事同

怪底靑雲嬾著鞭年來餘事覺眞詮圜扉晝辟庭無訟時訪曹溪六祖襌

千里江山一鴈聲廣文官舎冷如冰祁奚若未忘公舉魏戊猶堪備內稱

新息功名晚始収送君今去跕鳶州男兒未上雲臺畫莫念平生馬少遊

十里紅旗擁使星一杯緑蟻話長亭明朝車馬各南北誰唱陽闗且細聽

和宋永兄罷官還家途中見寄四絕

三年恵政畱巖邑千里歸舟犯惡灘烏鵲信傳知漸近白鷗盟在未應寒

流年忽忽雙蓬鬢薄宦紛紛一旅亭惟有長官衫色在至今猶與眼俱靑

知稼堂中一味閒捲簾終日臥看山𨿽無防祿供貧病幸有新詩伴往還

不比人心驚嵗移且看鴈影逐春歸明朝已辦椒花頌相對一尊忘是非

送餘子羙歸淮上

怪底窮途遭白眼依然別酒對靑春百年甘旨爲貧計千里羈棲有故人道在不妨輕去魯功成他日防歸秦江淮若遇南飛翼尺素無忘東海濱

西郊步武地春將老矣不能一往朝吉侄今日爲遨頭澁雨大作非惟人心難幷止或尼之枕上得小詩資宋永兄一噱因呈昔遊兄弟速尋舊盟勿爲天公所玩

無復西郊訪綺羅任教佳景去如梭殘杯冷炙何曾夢亂絮飛花積漸多舉世盡從忙裏過幾人能共醉時歌不辭作意營春事急雨狂風可柰何

己巳九日陪陸使君宴共樂臺和莊倅韻

一年秋色埀埀老九日寒花處處同落防何人羞短髮危臺向晚易髙風黃雲萬頃峯巒下白雪幾聲霄漢中陌上行人盡回首使君開宴在層空

和宋去華【藻】愛日樓之什

百里平疇一望間緑蕪盡處見靑山孤云自在開仍合白鳥羣飛去復還竟日茶畱客坐滿牀圗史伴君閒擕醪許我問奇字剝啄何妨屢扣闗

和宋永兄愛日樓見寄八首

畫圗展處千山雪漁艇歸時一笛風爲愛東溟日色好側身樓外望壺公

陳樓髙臥眞佳士陶徑歸來有古風只恐功名不相放驅人須作黒頭公

野意樓前滿秋聲樹杪回嵗華行老矣午夢思悠哉碌碌甘捐棄時時幸往來不才詩有債多病酒爲媒醫手無三折愁腸漫九回宦情聊復爾世事轉艱哉狂態未能免新詩特地來從今罷歌舞焦尾聽無媒軒組挽人力萬中無一回急流能退者捨我有誰哉此意何時遂相擕歸去來東臯春雨足荷鍤聽鳩媒齠齓擕書冊成名天上回如公希世者自古幾人哉山藪詎冝去功名看鼎來人間無伯樂相馬失龍媒秋心驚杵急逺目見潮回衰日可愛也楚風眞快哉捲開前聖對竹動故人來去魯遲休怪謀身恥自媒山林往不返朝市去無回能樂窮通者眞知出處哉次山稱漫仕彭澤賦歸來堪笑脇肩子相從不待媒

和使君邵農之什

五馬邵農逺過宗丈貳車興詠徧屬郡僚顧小子狂斐之章當詩人麗則之賦鵠未成而類鶩狗不足以續貂蕪纇可羞斤削是望

交情自許膠投漆賓主相輝璧與琨賣劍早書循吏傳種時問故侯園百年耆舊須親訪千里耕桑戴上恩一郡風流古來少筆端珠玉富歸軒

三瑞堂【陸守】

機云二子才孤標妙齡馳聲典午朝今見逺孫來海嶠儒雅雍容飾漢條徳化醇醲春有腳天姿粹美玉不雕無復犢牛充帶佩坐令袴成歌謡蘊借斯人合臺閣暫把一麾亦不惡鈴閣正午槐陰淸訟庭無人鳥聲樂政成瑞應一何多天香國艶騈花蕚可但漁陽頌麥岐防見西京紀神爵吾聞作善天降祥拭目泥封下建章一時文采七閩郡千載風流三瑞堂坤珍效祉來未央九莖怒芽抽且長胡不圗之獻天子播在樂府歌芝房

庚午秋觀進士入試

棘扉曉辟萬袍趨鄒魯𨿽防士所都三獻有人懷楚璞濫吹何事試齊芋要令瘦語題韲臼莫把元文覆醬瓿【鄕人以黜捲幕酒】袖手傍觀君勿怪个中曾是老於菟

次韻宋永兄白髮

銀鬢詎如許金丹柰若何休埀髀肉涕莫撃唾壺歌世事奕棋局人材在沚莪未須相料理大器晚成多

回文絕句

歌闋一尊淸晝長曲池小景晚風涼波防動處見魚戲荷半開時過雨香

贈炊僮

雞唱度才三羸僮井臼探缺瓶分曉月古竈湧晴嵐口腹眞吾累庖防賴爾堪支離不耕者對案敢無慙

和蘇伯承題恂恂軒

可但溫恭九族惇平生鄕黨更恂恂山林得趣身長健門館無私物自春一室琴尊對咸籍百年膠漆付雷陳共傳宅相工題品未數東坡徳有鄰

春日書懷

才薄難任家國憂年衰未免稻粱謀權門𨿽好羞揺尾世路多猜敢轉喉是處溪山可藏拙何人庭院許尋幽便須火急營春事九十韶光一半休

次韻宋永兄春日放言寄秉彜【端】廣文兄

君不見邊孝先才得午枕一覺眠便遭弟子嘲便便又不見馬季長橫經髙堂坐絳帳背後女樂盈妖姸靑春一去少者老白髮不分愚與賢試看刻苦要稱天下士何如落魄且作地行仙東風來習習新月照娟娟若逢花觧語須用酒爲年

唱和盈軸而燕集未期小詩請廣文兄爲遨頭

煩君管領東君手收拾風光尊俎中與作遨頭共春燕何須擁鼻學秋虫誰憐老子興不淺自笑窮人詩轉工趂取身閒酒價賤明年此日又西東

宋永兄見和春懷再賦仍約秉彜兄尋春西郊

朱轂常懷蹉跌憂蓽門長苦鬥升謀此生幸不貧到骨未死何妨酒入喉北里人隨春漸老西郊地與興俱幽憑君更語廣文叟飯足還須醉始休

宋永兄一訪靑帝而黃婆作惡累日戲作小詩問安二首

鳴鐘伐鼔南山阿傾城車馬相戞摩萬釭髙下照朱碧百堵往來紛綺羅身入醉鄕頹紅玉月明歸路湛金波挽君一出臥三日柰此陌上春光何

陌上春光遽如許花落花開任風雨誰憐四印居士賢苦遭造化小兒侮古來醫手罕折肱老去流年劇飛羽無復當時倒載歸羣童拍手山公舞

次韻宋永兄感舊五首

猶憶當年歌畫空乘歡直欲舉千鐘韶光半老不相識樂事一生能幾逢戲蝶狂蜂隨意好閒花蔓艸向人濃當壚春色今何在病酒相如臥蜀卭

何用咄咄愁書空何用鼎食鳴金鐘流行坎止隨所值穮蓘不憂年不逢金釵困嬾海棠睡玉斚淋漓琥珀濃安能辛勤鏈石髓苦學成周人姓卭

齠齓談經動聖聰山川英气向來鐘中書落筆萬人繞天陛賜袍千載逢利鏁名韁身半老酒徒詩社意偏濃莫欺犬子倦遊久得志猶能通筰卭

待價君方藏尺璧知音誰解聽號鐘渥窪天上非無種伯樂人間那易逢墨綬解來三嵗攺白雲飛處寸心濃鴟翔鸞伏古如此直道不容非孔卭

三分春色二分空莫待春歸怨曉鐘詩句逼人何太甚酒徒知巳信難逢百年夜永晝愁短千樹紅疏緑漸濃尊俎班荊元不惡試張云幕席苕卭

雨後春遊

鳴鳩乳燕報新晴更被提壺苦勸人萬防桃花落紅雨十分蕉葉負靑春醉鄕歸去疑無路詩筆拈來似有神莫惜千金買一笑餘年樂事更闗身

雨後行花圃

習習春風軟遲遲春日暄生意徧宇宙盡托靑皇恩屛翳剛作惡一夜如翻盆奔流萬壑怒比曉千山昏鳴鳩喚我起杖屨行中園呼僮理僵僕春事無半存蓬蒿增意气蘭藥遭排根𨿽無桃李姸卻有桑麻繁萬化相除謝此理誰明論去去勿復辧榮枯任乾坤

偶成

野鳥春布糓階虫秋絡絲呶呶空過耳終不救寒饑

贈泉守趙表之【令衿】二首

襌翁笑擁兩朱輪麈尾蒲團付底人千里謳吟眞刺史三朝出入老宗臣春風半道旌旗轉南國一番桃李新莫把蹄涔畱尺鯉早令圖畫上麒麟

扁舟昔艤浙江邊曾醉王孫玳瑁筵竹杖芒鞵晚城上金荷銀燭夜堂前宦遊我輩聊復爾聚散人間亦偶然誰料天涯今八載靑燈相對各華顚

春日宴共樂臺

畫棟朱甍揷紫淸連山帶水自紆縈閭閻髙下魚鱗比田畆縱橫碁局平花發鳥啼春耐事夜闌客散月多情寸陰自古千金重一笑人間萬慮輕

秋夜獨酌

溪山態足身無事天地功深嵗有秋投老相從管城子平生得意醉鄕侯捲簾淸坐月排闥橫笛誰家風滿樓可是離人更遺物自緣身世兩無求

午睡起得富沙信

閒處工夫要破除茅堂一枕黒甜余漆園栩栩看成蝶邊笥便便舊貯書掃盡機心還罔象了無行迹便華胥故人千里能知我逺寄月團供燕居

題順濟廟

枯木肇靈滄海東參差宮殿崒晴空平生不厭混巫媼已死猶能效國功萬戶牲醪無水旱四時歌舞走兒童傳聞利澤至今在千里危檣一信風

冬日道間

嵗熟牛羊飽村寒鳥獸呼霜餘山骨露水落澗毛枯歸艇收漁网行人問酒壚微軀任南北未覺旅懷孤

贈延福端老二絕

飄然瓶錫信行藏偶駐姜峯古道塲欲識髙人用心處白雲堂下一鑪香

我來欲問小乘襌慙媿塵埃未了緣忽憶去年秋夜話共聽風雨不成眠

知稼翁集卷上

欽定四庫全書

知稼翁集卷下

宋黃公度撰詩

將赴髙要官守書懷

古來仕路多機穽我復情田少町畦回首壯圖猶拾沈驚心往事屢吹韲不因昬嫁那能許此去聲名敢厭低但使安閒更彊健何妨流落在塗泥

題瘦牛嶺

自笑年來爲食謀扶擕百指過南州時平四野皆靑艸此地何曾解瘦牛

中秋西江上【六言】

月色今宵萬里笛聲何處孤舟世事堪驚流水鄕心不忍登樓

賀劉使君【仿】

於門爲國產英賢淮海鐘靈五百年松竹千尋森气節江湖萬頃渺情田白頭未握封侯印皂蓋猶分刺史天俗變農桑皆犢佩家傳愷悌只蒲鞭斂容不動史曹畏淸坐無言上意宣四野歡聲丰嵗裏西山爽气壽杯前籬邊陶菊千苞折階下堯蓂一葉鮮香火祝公三入後卻來平地作飛僊

南來苦熱戲作二首

農夫烈日夏畦耕僊家九轉丹竈成阿奴投燭婢翻飛蛾赴熖雞遭烹湯爲池兮火爲城未如三伏南州行大旱赤地金將流火炎昆岡玉石休六月王師萬貔貅叢坐氊帳襲重裘鄰人延燒已焦頭未如三伏行南州

方帥務徳【滋】生朝三首【有序】

一陽來復潛回葭琯之春和气致祥果恊桑弧之瑞事闗廊廟喜動乾坤恭惟某官天上麒麟人間鸑鷟千齡際防气鐘嶽瀆之靈萬口謳謡算祝椿松之永某奉令承教之日淺受知被遇之恩深爰屆誕辰阻稱壽斚美武公之徳如圭璧願賡淇澳之詩俾魯侯之壽若岡陵敢效閟宮之頌繁蕪上瀆戰越交心

一气潛回萬物春星躔降昴嶽生申釣臺今古風流在梅嶺東西雨露均再擁朱轓専節制久虛淸禁待經綸衮衣莫訝公歸晚要使遐荒識鳳麟

一別帝城今幾秋憂時不復爲身謀枌楡故國三千里桃李新陰四十州談笑折衝無防輩平生推轂盡淸流急湏整頓乾坤了鳴玉槐庭要黒頭

髙門餘慶自綿綿唾手功名不作難況是胸中絕畦町更於筆下富波瀾家傳元老謀猷壯人樂將軍禮數寛香火祝公千百壽姓名髙並斗星寒

和謝單推宋卿【普】恵詩

逃空每喜足音聞之子相逢眞可人知友無非大父行求君湏向古人倫蠻煙傾蓋情如故蜀蠒題詩墨尙新文采風流百不俗更餘筆力挽千鈞

寄題方機宜稚川【洪】恕齋

恕齋且袖經綸手他日能容吏吐茵四壁琴書供宴坐一言佩服要終身襟懷但令有餘地刀筆從敎不若人想得淸尊及閒暇賓僚相對面生春

官舎閒居

朝市競紛華山林甘寂寞要之其間各有趣飛鳥衝天魚縱壑我本麋鹿誤被簮紳縛男婚女嫁苦逼人薄宦天涯失身落似吏非吏兮似隱非隱謂彊不彊兮謂弱不弱五斗紅腐可以療饑一室琴書可以自樂負暄捫虱度淸晝未覺嶺南官況惡

謝傳參議彥濟【雱】恵筍用山谷韻

北方九月霜賓盤無生菜嶺南信地暖窮冬竹萌賣君念庾郎貧蠒栗供庖宰中有嵗寒眞時久不壞前身渭川侯千畆償宿債珍可配天花賤不數石芥早薤與晚菘奴僕望賓介文園酒渴余想不厭姑嘬預恐吹作竹明日東風噫急湏驅兒童傾筐擕采采

桂陽宰胡達信【水孚】同年見贈三首次韻

場屋聲名識子初气吞楊孔況其餘十年流落猶州縣千里往來祗簡書臥雨餐風從鞅掌昻霄聳壑正權輿割雞久屈屠牛手洗眼天涯看詔除

誰能了了學癡兒身世從教事事違百不如人鷁退朅來此地看鳶飛低徊共受防官縛早晚要須三徑歸賴有故人相慰薦霏霏玉屑坐生輝

萬事人人咨伯始他年文采動詞場軒墀喜色回天眄鞍馬靑春照地光社燕賓鴻催日月喬松翠竹飽風霜丈夫勲業莫嫌晚良驥由來老更驤

題緑陰堂

萬里炎荒一艸亭防官挽我落南溟誰栽古木圍空翠爲翦卑枝納逺靑風雨半天秋縮瑟江湖滿地客伶俜日長吏散無公事欹枕看書門晝扄

和鄭邦達主簿【元之】五絕

斗粟折腰眞鄙夫且圖一飽似侏儒淵明欲賦歸來引未免弦歌預計謨

望重東京憲與香自憐忝祖寸無長髙天厚地容螻蟻乞與江湖作漫郎

長倩抱闗眞碌碌仲升吐策但平平頭顱四十已自揣空負林宗裁鑑明

風志堂堂詩句驚人易數長髙士行看三府辟可容枳棘困仇香

邂逅天涯一破顏緇塵染素客途艱休將俗眼輕遊子無數珠璣咳唾間

賀陸鹽允濟二首

商飇送喜滿華軒喬嶽鐘靈積慶門天上臺星對南極人間佳節是中元一時閩越看前輩千載機云見逺孫香火祝公如衛武他年勲業照乾坤

大手聊分八使車腰叢六印益紆徐圜扉鞠艸刑無濫萬竈熬波國有儲航棧蠻琛紛絡繹權衡選路不﨑嶇蒼生久鬰爲霖望早晚徴書下玉除

題潮陽石塔寺

投檄眞成出瘴鄕籃輿漸喜到僧坊長風觧事吹江雨乞與行人五月涼

與方稚川

南來厭見跕飛鳶之子相逢意凜然未用天涯嘆淪落要知幕府盛才賢淸譚霏屑論交地疉鼓喧江送別筵防腹漸肥人漸逺離愁長在夕陽邊

與洪景伯【適】

快筆三江倒宏材太室須平生閱人久所識似君無嶺海非長策乾坤賴壯圖殷勤將壽斚邂逅卽亨衢老驥心猶在饑鷹寒易呼何時殿門外握手話江湖

題師吳堂

夫子賢堯舜老彭甞竊比郯子及師襄下問曾不恥河汾一書生自謂聖復起西京投閣士敢與孟軻齒古人取名亷後人取名侈誰知今人中復見古君子方君帥南越千載少倫擬燕居榜師吳一謙具四美隱之經石門得名一杯水伯始萬事優可但淸而已官曹服公徳亷仁革貪鄙民俗陶公化淳厚勝姦宄蠻獠畏公威折箠制千里老猾憚公明束手敢干紀三城有餘力一堂仍舊址裘帶自淸閒賓僚多燕喜惟昔開元相勲業照靑史胸蟠活國計試手曾向此我公廊廟具勞外亦久矣尺一趣歸裝髙蹈廣平軌

題七星巖

天上何時落斗星化爲巨石羅翠屛洞拆三義盤空曲壁立萬仞穿靑防客尋舊路不知處龍去千載猶聞腥欲訪僊子問眞訣巖扃寂寂水泠泠

赴南恩道間和楊體南【延禧】三首

再嵗大江濱了無功可程行行看絕塞錄錄更専城不作安巢鳥應慚出谷鶯賴同艸元手時抱一經橫身任東西南北居心安到處卽吾廬窮途俗眼休相薄沮洳焉知無大魚

白鷗應怪舊盟寒斗粟低佪眞彊顏更度桑幹隔並土不堪回首舊家山

邵監【本】擕詩相訪用集中閒居韻爲謝

知君琢句用功深屹立長城不受侵紙上雲煙驚老眼筆端風雨起予心萬里初逢談衮衮一尊相對樹陰陰斯文入手豈易得況復逃空喜足音

再用韻書懷

行行漸入瘴鄕深官事從人笑我侵越俎代庖眞有媿逢場作戲本無心賓僚暇日一杯酒杖屨西園十畆陰政爾無能落閒處且從猿鳥覓知音

西園二首

淸樾才十畆炎陬別一天華堂依怪石老木挿飛煙長夏絕無暑乘風幾欲僊心閒境自勝底處覓林泉意得壺觴外心淸杖屨間簿書休吏早花鳥向人閒舊隱在何許倦遊殊未還天涯賴有此退食一開顏

和邵觀復【本】見贈

詩才千丈淸且嵬筆力萬牛挽不回平生用心有根抵丱角指南得天才江西波瀾浩如海一派流落天南垓久謂升堂胔已嚌可是持鼔門過雷詩能窮人豈其理人窮乃工於詩爾不妨俗眼自淸白第恐獠音無正始俛首誰能兄孔方髙談直欲妻法喜眼髙未伏下孔楊渠肯碌碌數餘子我無寸長班俊髦狐裘之傍羞縕袍所得虛名眞畫餠朅來窮海試鉛刀書生習气掃未盡畫諾閉門思和陶錐處囊中穎立見君欲逃名何可逃君家故侯靑門東人物於今有祖風落拓一官姑吏隱敏捷千首追詩翁何者蹄涔畱尺鯉未辦斗水活蛟龍丈夫功業不嫌晚政恐夫君甘養防

西園招陳彥招同飲

稻粱未飽且紛紛鴻鵠低佪雞鶩羣萬里歸心閩嶠月十年旅夢瘴溪云鄰諳好事頻賖酒家不全貧肯賣文未用天涯嘆離索一尊滿意說桑枌

再用韻

斗粟驅人墮世紛卯申鳬鶩動成羣桁楊閒臥吏休日尊俎淸譚士集云久矣蠻荒眞下策信哉鄒魯號多文酒酣預約雞豚社防見婆娑故國枌

鑷白

昨夜庭梧滿意涼秋風不貸鬢邊霜等閒鑷白了時節書策縱橫日上廊

秋城晚望

斷續悲笳起麗譙防防晚色四山椒隔江人散虛分米十里津喧蜑趂潮夕照含山心悄愴西風動地鬢飄蕭低頭自笑防官縛東望滄溟歸路遙

秋旱祈雨

萬頃膏腴欲坼禱祠曾不補毫釐朝廷無事政刑簡天地何心嶺海饑絕徼難逢霖雨手隱憂先到老農眉誰能鞭策臥龍起乞與滂沱一解頥

賀鄭漕三首

當年畫省與成均聯璧看君親弟晜淸世幾人兼五福白頭相對備三尊朝班猶識尙書履時論同推通徳門早晚芝函趣歸騎要令勲業照乾坤

天子欲寛南顧憂繡衣曾是舊人求山川不攺元風采父老能言昔政猷襦褲疲民應枕奠紀綱新度覺錢流生靈一種同天地雨露何偏十四州

東京望重兩儒先經術傳家幾百年別九僊緜慶冑運逢千載毓眞賢鼎槐未卽登三事社櫟何知托二天壽考祝公如衛武願賡淇澳入詩篇

體南先生戒途有日恵詩爲別三復黯然和韻奉送言不逮情

可但兒曹學未成鄙心蔓艸要鋤耕勞君窮海坐賓館爲我文壇作主盟苜蓿闌干朝飯薄圖書跌蕩夜譚淸便擕琴劍東歸得信有人間桑梓情

摶沙聚散苦匆匆嵗晚山寒吾道東萬木飄蕭催客老一官去住任天公情知今夕芳尊倒魂斷長亭返照紅卻喜到家春正好蠻煙洗盡見華風

和章守【元振】三詠

華堂存繪事昭代得儀刑迹與莓苔古名爭蘭茝馨淸風無逺近喬木未雕零今日斵泥手依然瘦鶴形

右包公堂

千里有餘刃一堂聊賞心庭虛延逺吹檐敞受繁陰休吏簾初下忘懷機自沈人間足塵土無路到淸襟

右淸心堂

飛樓跨危堞雲霧曉披披形勝供臨眺公餘來燕宜江橫睥睨闊山入綺疏奇風月本無價君侯況有詩

右披雲樓

次韻弟師白【庚】至日及弄璋之什二首

時序鄕心破煙波眼力催城頭烏信喜海上鴈書來一別壺山月三看庾嶺梅天涯椒桂酒淚墮伯仁杯未辦謀生學計然紛紛又落海西偏癡心政爾了官事坐嘯何能作散僊霜雪半頭明鏡裏江湖歸夢野鷗前入懷雙鯉詩材健醒眼三珠喜气全處處看云眠白日時時舉酒望靑天想應畱客煮湯餠弱柳犀錢細細穿

立春日有感

三見春歸人未歸天涯依舊賦春詩一官得失不相補萬事乘除只自知年去年來供屈指嶺南嶺北入支頥柳眉桃臉競時節難遣東風染鬢絲

春思

紅入西園早靑歸平野多日長花欲睡風軟幕防波萬戶茅柴酒一聲欵乃歌天涯春漫好無柰客愁何

對瓶花獨酌

紅紅白白兩銅瓶軟飽相看眼倍明臠肉自能知鼎味底尋酒海與花城

恩平燈夕憶上都舊遊呈座客

千尺鰲山面紫宸豪華曾見夾城春至今魂夢鈞天奏投老宦遊窮海濱隨分尊罍奉佳客記時燈火照嚴闉年來大覺歡情減聊與風光作主人

方斛石菖蒲

勺水回環含淺淸寸莖蒼翠冠崢嶸扁舟浮玉山前過想見江湖萬里情

石博山

誰琢翠嵐如許工晴巒洶湧欲穿空一塵不動心齋處寸縷初飛鼻孔通

章運幹【才邵】和緑陰堂用韻爲謝

工拙相懸幾驛亭敢將沮洳敵東溟百年事契心先許千里神交眼倍靑嗜酒楊雄官拓落耽詩杜甫瘦伶俜何時握筆論今古經苦勞君一啟扄

自恩平還題嵩臺宋隆館二絕

四山如畫古端州州在西江欲盡頭漫道江山解畱客老夫歸思甚東流

松菊壺山手自栽二年羈宦客嵩臺無端卻被東風誤又作恩平一夢回

洪景盧【邁】賦素馨有遐陬不遇賞拔之嘆戲作反之

不入東風桃李羣結根逺在瘴江濆眼看南國添春色天遣餘波及寶薫淡泊直疑梅失素淸幽欲與蕙爭芬上林托足𨿽無地猶有香名萬里聞

和宋永兄圍棋靑字韻因成五絕

翻劫解圍心有兵謀生政要眼雙靑已收鵞陣烏巢幕未放鷹揚鷗滿汀

塊然木石本無情底事紛紛如許爭天遣人間作仇敵只緣黒白太分明

一勝一負乃常事七縱七擒眞妙機九械難窺墨翟守六奇終破白登圍

哲匠觀旁嘿若喑銜枚勇士用功深管中窺豹誰家子技癢時時不自禁

千里歸來兩鬢絲淸風永日對枯棋紅塵萬事不到眼此樂勿容兒輩知

送陳景明【誠之】尙書赴召四首

物望唐姚宋才名漢董晁力陳治安策親際聖明朝讜議禆宸極髙文燦斗杓鵬程九萬里一舉接扶揺鼎軸今虛席憂勤軫我皇蒼生思起謝丹詔急徴黃風欲回三代恩難私一方願公攄逺業吾道倍輝光鴈塔相先後麟臺數往還至今淸夜夢時共早朝班嵗月棲遲裏云泥指顧間天涯瞻馬首喜气動衰顏薄宦跕鳶城歸來夢乍驚壯圖空老大朴學誤平生有客嘲楊子無人薦禰衡鹽車逢伯樂作意一長鳴

次韻林梅卿尙書新塘之什

翚翼東西勢欲翔髙懷卜築白雲鄕蝦須半捲山排闥屬玉雙飛水拍塘天上功名身未老年來邱壑意何長萬間廣廈須公辦政恐徴書下建章

乙亥嵗除漁梁村

年來似覺道途熟老去空更嵗月頻爆竹一聲鄕夢破殘燈永夜客愁新云容山意商量雪柳眼桃腮領略春想得在家小兒女地鑪相對說行人

僊霞道中

村村翁嫗賀年華不道行人亦念家可是浮名能挽我杖藜元日度僊霞

次師白弟元日韻

且看時事愜心期莫爲流年作許悲足慰羈愁緣鴈序恐無奇策對龍墀梅妝已覺香全減柳綫相將緑四埀臘雪漸消春又到人間底事不潛移

次李元泰【宇】見贈韻

未遣枯桐逐竈煤君今収拾到微才東山謝傅爲時起前度劉郎何處來自喜餘年瞻日表恐無奇策上雲臺尊前不用悲流落懷抱相逢且好開

別陳景明二首

董晁大策無今古曾防龍頭拜未央天府帶頒腰覺重露門茗賜齒餘香麻詞一掃千言就玉節三持萬里彊自是中朝人第一更將威信憺要荒

冕旒目送出延英鼔吹江喧引去程三夏日遲心自急百年恩重命還輕賈胡久矣傳詩句蠻長依然識姓名丹鼎刀圭應有在願隨雞犬上蓬瀛

挽樂全宋丈二首

吾道初雕防斯文竟老成一經貽子訓萬石擅家聲棠棣春陰重芝蘭晚節榮餘芳知未冺奕世有簮纓嘆息髙人逝儀形繪事傳耆年餘八十遺行滿三千朱紱沾新命蒼松郁故阡春風笳吹咽桃李亦淒然

挽朱師禹母二首

安室全貞操刑家藹令儀乘龍推快壻幹蠱有馨兒未遂林烏報俄纒風樹悲汗靑他日傳不媿栢舟詩孝養空懷橘嚴防想斷機影畱生日面棺掩嫁時衣萱室言猶在蘭陔事已非九原行楚挽桃李慘春暉

挽方有成敎授

生平勁節朱絲直老去淸防玉斗寒卜築空存新第宅典刑不見舊衣冠百年世事隨風燭二紀才名獨冷官謝砌餘芳知未泯森森兒侄長芝蘭

挽林恵州深父二首

吾道初雕防名公竟典刑牧民沾漢璽詔子有韋經阻奉金鑾對虛埋石槨銘登門人已往遺範儼丹靑昭代輕辭祿髙堂久擊鮮慶余黃雀報夢契白雞年酹酒生芻外歸魂宿艸邊傷生耆舊盡執紼涕澘然

挽張直講聖行二首

末學知歸防先生有典刑家貧半菽身後只羣經尊俎言猶在瓊瑰夢已靈林宗負全節無媿冡中銘故老復誰在此邦嗟至今文章千古事忠孝一生心客散門庭寂塵畱幾杖深莆人頌遺愛南望淚橫襟

挽蔡公南別駕二首

膴政漸遐俗淸風律懦夫人憐埋玉樹誰復奠生芻賦壽無三甲傳家有二雛經綸才不展身世一長吁往嵗從新幕逢君入瘴鄕但知期白首誰意熟黃粱星屛塵埃合銘旌道路長幾經遺愛地淸淚濕甘棠

挽歐陽夫人許氏二首

斷機貽子訓截髮具賓盤異數行開邑他鄕忽蓋棺薤歌春日晚萱樹北堂寒蕭瑟靑門道萊衣淚不亁曹範梅峯下安輿晉水傍百年虧上壽五鼎富前防鸞鑑塵初合龍龕木已蒼平生足陰徳親受伯仁觴

挽方仲及【時】簽判二首

才華早嵗妙中州恵愛長存瘴嶺頭陳迹他年循吏傳遺文何日茂陵求平生業履一經在投老功名萬事休惟有巋然峴山石往來涕淚不勝流

年來羣盜滿南區百指間闗返舊廬杖屨不辭還往數尊罍猶想笑譚餘音容忽忽成千古身世悠悠竟六如修短窮通一無恨可憐經濟盡邱

挽蔡子應【樞】郎中二首

徳齒周元老風流漢二防千鐘兒輩事三徑野人居獨行他年傳生涯幾卷書東山終不起天意竟何如襲慶名臣冑棲身世隱堂憂時多鯁論疾惡見剛腸髣髴商楹奠淒涼漢署香老成無復見雨泣路人傷

挽顧徳將【汝美】別駕

襟懷淵海浩難量仕路恩威見弛張劇邑蒲鞭閒累月潢池血劍肅如霜朱門絕迹心常防銀艾橫腰鬢未蒼學不康時年半百可憐天道竟茫茫

挽吳君與【公誠】大夫

吳侯大雅妙齡飽經術場屋早蜚聲囊錐穎立出擕書走帝閽一第頷髭摘夷途騁駿步霄漢刷健翮胸中萬餘卷未試二三策誰知廊廟具反任州縣責官小不自卑直道酬平昔愛民如愛子憂國如憂室愷悌疲俗蘇亷介貪夫律至今遺愛地籍籍數嘉績松菊動歸思塵埃辭吏役掛冠神武門髙臥楊雄宅追念平生爲秋毫一無失桎梏謝軒冕膏肓嗜水石十載州府間不見龎公迹萬事同甑破百年過箭疾嗚呼老成人忽忽就窀穸丰碑存眾口餘慶有佳息於公𨿽無憾豈不爲時惜作詩遣哀情詩成轉淒惻

挽方宋賢【於寶】四絕【方曾以獻書賜爵】

少年挾策上皇都晚嵗論功向石渠猶憶微才在天祿鉛丹曾爲校遺書

千年忠孝歸圖畫百卷風騷動冕旒一尉南州成底事可憐夜壑遽移舟

管輅相無壬甲壽鄭夢告巳辰年收書恨未齊東觀作記虛傳上九天

平生好尙流俗表無數交遊气槪中未覺門前車轍少阿戎淸賞有渾風

挽陳夫人卓氏二首

貴不攺舊習老猶遵防儀安貧偕隱者急義勝男兒餘潤河九里寜馨桂一枝秋毫有遺恨石窌剖封遲蘋藻潔羞遺訓在芝蘭奕葉慶源賖何人誄徳須千字他日塜傍應萬家秋風摧謝忘憂艸古木悲啼反哺鴉猶憶升堂初拜跪依然象服儼笄珈

挽林聞逺

曾向文闈屈壯圖羞將華髮傍戎車平生自致千金產投老相一卷書有子克家追羯末何人防葬盡嚴徐靑天白日佳城閉宰木蕭蕭繐帳虛

挽趙若愚母

孟母鄰兮陶母賓祥麟威鳳各才名早持容徳嬪天族誰信艱勤老我生雙鶴跰躚來弔客一牛贔屭得佳城人間毫髮有遺恨五桂才看一桂榮

挽十一伯奉議【諱捲】四首

弓冶傳家學才名觀國賓譚經至白首投老漫靑綸北去曾乘險南歸益自要知超悟處縹帙有離塵邱壑性所樂詩書老自娛譚惟聽兩部貧不種千奴嵗月柯間蟻功名水上鳬平生五車讀畱得付諸孤有子皆麟鳳承家賴一防朝班通籍日綸誥錫封時堂上蘭羞罷人間風樹悲生榮死不朽猶恨未期頥往者更聲律公兮獨老成餘波及猶子作賦得虛名瘴海三年別靈巖一夢驚歸來訪遺迹心折涕縱橫

奏議

上殿札子

臣聞洪範曰惟辟作福惟辟作威臣而有作福作威則害於而家凶於而國蓋慶賞刑威人主之大柄也柄下移則主道不尊天下之患有不可勝言者恭惟皇帝陛下體堯舜之聰明法禹湯之恭儉虛懷以招徠俊乂屈已以愛防黎元比年以來干戈偃息農畆屢丰海內無事髙拱以責成功而大臣任私上辜委寄爵賞以愛憎爲髙下刑罰以喜怒爲重輕陛下務全體貌曲意優容羣臣畏禍莫敢一言天下之人但知一相之重莫知君父之尊乃者天啟宸奮發剛健思與中外多士一新庶政甚盛舉也臣願陛下收還威柄躬勤萬幾毋偏聽毋獨任凡爵祿廢置生殺予奪命政府大臣更相可否求合於道如或議論不同許各以己見次第敷奏然後自以聖意斷而行之天下幸甚取進止

第二札子

國家之患莫大於以言爲諱以言爲諱則政事之闕失刑賞之過差大臣之専恣下民之疾苦皆壅遏而不聞國之不危者幸也臣甞觀自古貽此患者皆由其君愎諫遂非逞威喜佞故其下無敢言今日之事則不然陛下寛仁大度容納忠讜臨禦三十年未甞罪一言者𨿽唐虞三代聖帝明王不過如是然天下敢言之气摧沮殆盡良由用事之臣挾謗訕之律以鉗天下之口爾夫秉筆之士立言措意類不能逃疑似之迹今自朝廷百官下至艸萊一介試集其所爲文於數篇中掎摭其語必可附於謗訕之律是此一律可以盡羅天下之士而寘之罪惟權臣所欲爲耳古者設官監謗立法止謗者皆非治世之事故舜立誹謗之木成周盛時士傳言庶人謗唐虞三代不畏人謗已蓋其中無歉惟恐天下不一指其失也臣愚伏望陛下寛謗訕之禁下求言之詔使人曉然知前日以言語獲罪者皆非聖明之本心自可日聞嘉言感召和气實萬世太平之基

邢孝揚覆謚議

爵位可以茍得刑辱可以幸免惟名終易謚美惡不可得而私公以名家爲國懿戚不沈酣於聲色少服儒紳而與諸生角藝於成均不酖毒於宴安兩銜國命以副大臣宣威於絕域其奉身而退也棲心內典視富貴如儻來其易簀而終也貽訓後昆以死生爲晝夜公之出處可謂無媿謚之忠靖其誰曰不宜

書

上陳尙書

物之可喜者人以爲虛名而不知實用之所從出也鳳凰麒麟殆不如馬牛之可轡絡而用也然二物不出於艸造僅存之世必人蓄滋殖治道晏粲而後見焉故一麟鳳不知其幾百億馬牛也隋珠趙璧無補於饑寒然得是而貿易之與鬥尺物較多寡何啻山淵之塵涓也小兒聚戲晬者摶黍齠者攫金性愈開而智愈明事愈異而喜愈大故農喜年丰商喜貨售綴文者喜得機云之句求名者喜掛許郭之口孝者喜得親忠者喜得君气槪者喜知巳交遊者喜得朋爲天下計者喜得非常之人嗚呼喜至於是極矣麟鳳不足以爲瑞珠璧不足以爲寶是喜也千百世而一逢歟舜之歌曰股肱喜哉孟子曰舜以不得禹臯陶爲已憂不得爲憂則得之爲喜可知非特臣喜得君而君亦喜得臣也君臣交相喜政事以成社稷以固禮樂以興要荒以服四方萬里喜气不可涯涘農喜於田商喜於肆士喜於學官吏喜於朝禽獸魚鳥不知此喜而人爲之喜山川鬼神不見其喜而人想其喜某束髮讀書遐思喜極之事不意埀老乃親目之休哉休哉方今朝廷淸明邊境寜謐無可憂之事故亦有可喜之迹不幸臺星掩耀黼座焦心驛騎南飛旌車北指閣下道徳之重謨謀之富聲名之洋溢想其登文陛覲天顏雲龍魚水不足狀其喜也我天子喜得其人天下爲我天子喜得其人而爲已喜得其欲故有公喜有私喜公私本無異合天下之私則公也某也公喜與人同而私喜與人異嵗在甲子天子不以某爲愚不肖寘諸儒館某不自喜而喜與閣下接茵憑親謦咳獲識天下非常人爾後云泥遼絕南北阻修乃者閣下班秩西淸分憂南顧髙牙大纛輝映蓬蓽某不爲閣下喜而自喜疎逺未見棄於左右是二喜也疑私也然詢之儕類詢之道路詢之田父野老婦人女子其喜有甚焉者則某之喜爲不私矣噫喜之極則愛之至愛之至則必有所獻焉今閣下之名第髙出諸儒之右閣下之文章膾炙天下之口聰敏過人學問髙古今其行也天下孰敢仰視然古之人有不以名第不以文章椎魯朴直而能了天下之大事書曰如有一个臣斷斷猗無他技其心休休焉其如有容人之有技若已有之人之彥聖其心好之不啻如自其口出是能容之以保我子孫黎民由是觀之自賢非難賢賢爲難哉某在南荒側聞諸搢紳先生論今時人物曰古之所謂大臣者其心休休焉陳某之謂矣夫心不休休骨肉有不相容茍休休焉天下皆吾度內也休休之語千百年來無人當之東坡先生常以許霍光司馬溫公繼以許盧懷愼而諸搢紳先生復以許閣下以霍之無學盧之不敏其能有容猶見稱於後世況閣下之才而不自衒敏而不自矜其又在盧霍之上矣以閣下之名望而以此心行之日復一日若無有厭倦蒼生蠢蠢皆有望於閣下矣自始聞天書踴躍不自勝瞻企台光俯伏道左足屢抃而口欲謡情不能已輙以毫楮抒中心之所欲防惟少寓目焉冒犯威尊下情皇愧之至

表

代謝禦書表

聖經惇史炳若丹靑寶翰宸章刻之金石出九重之副本爲列郡之珍蔵跽誦再三欣榮倍萬恭惟皇帝陛下日新盛徳天縱多能粹然洪深敏達之資輔以緝熈光明之學寰區底定烜赫帝王之極功廣內燕閒遊息藝文之餘事心筆俱正古今所稀豈宋武之足多略文皇而不數兼八體以遒勁述四書而發揮非惟爲儒者之榮於以見聖人之意臣幸生盛旦假守偏州識無魚魯之分躬被龍光之賜在天成像粲奎壁以相輝與世作程等乾坤而不朽

代賀冊皇后表

王假有家聿求於內助天作之合允屬於元妃防糓旦以備儀卽長秋而正位事闗宗社喜溢寰區臣某誠歡誠忭頓首頓首臣歷觀古先賢聖之君必有淑愼柔嘉之配虞興嬀汭夏啟塗山有娀之肇商邦太姒之隆周室故葛覃言后妃之本而闗睢爲王化之基載在史編永貽壼則恭惟皇帝陛下離明繼照幹健偕行將刑寡妻以禦家邦思得淑女以配君子爰求懿徳進統宸闈正六宮之表儀大一人之輔佐禮行太室侑成祼饗之共色養東朝助致寢興之問徽音克嗣陰教益修推廣至仁男女得及時之願感召和气陰陽無失序之愆臣職守遐方躬聞盛事情𨿽極於鰲抃身尙阻於鵷行已協周詩化天下以順婦願同堯祝使聖人之多男

啟

謝葉帥薦舉

從事南州已逭曠官之責剡章北闕重勤推轂之私譽實過情喜不逾媿竊惟上臣報國莫先以人志士殺身每爲知巳惟授受盡由於公議則選掄多獲於眞才仰無負於所期俯不愆其素守自時厥後玆風莫存在上者旣無意於作成在下者乃枉已而求售故寒陋不以衒鬻爲恥而王公常以簡貴自髙每懷自獻之羞未有不求而獲競趨勢利閧如市道之相求鉤致聲名用之公家而無補儻非凜髙義操此至公則何以坐還千古醇厚之風頓格一時習俗之獘力推後進靡俟先容伏念某天與冥頑人誰比數徒守菑畬之訓恐隳弓冶之傳豈意涼能偶塵髙第名重而於實難副論髙而與世多違俯仰一官侵尋七稔心期事業初謬意於古人力盡米鹽幾失身於俗吏尙幸私心所懷者梗槪平生自信者行藏不肯妄求不爲茍合不借名卿之勢援不資譚士之防揚敢圖不肖之名誤徹長者之聴匪由介紹自獲眷憐始至門防一瞻履幙尊俎接恩懃之宴齒牙防特達之知辱以褒辭轉之宸鑑斯前輩盛徳之事公允蹈之在至愚極陋之姿望不及此玆蓋某官以忠致主以道覺民以文章作世程以人物爲己任知中才不常有必磨礱誘掖而使之成念小善不可遺故提擕汲引而與之進遂令譾薄亦預品題某敢不恪守初心誓堅晚節𨿽未能圖國士之報庶不終爲小人之歸

謝館職

稅鞅南州初離冗調讐書東觀誤玷淸流辭恐近名受慙非據竊惟治道之隆替常系人才之盛衰茍養於閒暇之時而須其成則至於緩急之際而收其用故皇朝大開儒館列承明著作之庭遴選時髦典圖籍藝文之事一無吏責每號英遊非獨究簡編之斷殘抑將待器業之成就或以淹該而持從槖或以詞藻而代王言或經術淵源而師表諸生或識度宏逺而參陪大政凢旋登於要路率多由於此途矧夫睿聖中興典章大備追述祖宗養賢之制式符堯舜稽古之心珍館一新掩天祿石渠之壯麗遺書盡獲軼開元正觀之盛多自非博物洽聞宏才偉議苦心識子云之奇字彊記誦安世之亡書則何以接蓬萊方丈之遊防金匱石室之祕如某者趨時獨拙賦分最奇鈍遲無倚馬之才渉獵乏夢熊之對少壯努力初欲無媿於古人長大苦饑豈敢有意乎當世徒以家聲之墜地要須儒術以謀身不圖蕞爾之才乃中褎然之舉一行作吏百不如人自決科𨿽閱於八年而蒞事才更於二考汲汲幹斗升之祿區區爲口腹之謀忽被優遷實逾素望人皆歆艶目曰登瀛之榮已獨淩兢心懷臨谷之懼重念寒門之先世蓋嘗厠迹於英躔坐復靑氊慚無歆向父子之學自量素業難居傅班伯仲之間何取孤蹤亦陪俊軌玆蓋伏遇某官股肱元聖羽翼斯文𨿽巍巍勲業之無前尙切切人物之爲意提擕晚進不遺下體之菲葑收拾寸長盡種盈門之桃李遂令頑陋亦預甄陶某敢不奮發逺圖溫尋舊習力死而後已之學讀生而未見之書誓竭防軀仰酬洪造𨿽大臣務得人而報國不容謝私然志士爲知己而殺身豈敢忘徳

謝宮祠

騰憲府之章分甘永棄拜祠庭之命忽被優恩退自省循重增兢畏伏念某受才朴拙奮迹單防頃緣絺繪之文遂預搢紳之列粵從筮仕卽辱甄収捧檄南州久參幕畫讐書東觀濫厠英遊皆鈞衡特達之知非左右遊譚之助自憐無取必負所期果風波之橫生難調眾口𨿽鉛槧之無補敢有他腸所幸大賢之容人不以一眚而掩徳縱排毀之端靡所不至而記憐之意終未少衰尙俾罪軀獲沾祠廩無官守無言責日尋故國之交遊不耕獲不菑畬坐享全家之飽暖夫何幸防有此便安樞密相公道濟生靈量包宇宙立巍巍之勲業猶汲汲於人材待物以寛持心近厚已聞比屋之擊壤寜忍一夫之向隅憐其迂疏𨿽未能表見於當世察其寡特必不至立異於他門未忍棄捐旋加湔濯某敢不退安閒散追訟愆尢間香火之餘陰理耕桑之舊業寓意琴書之內全身麋鹿之羣殘齒衰骸萬一未塡於溝壑枯根敗枿庶幾或產於菌芝

答王守【辟章】

三載鄰封舊親徳宇一麾鄕部行被仁風未修桑梓之恭先辱緘縢之問撫躬增媿與眾交欣某官全徳難名巨材不器貌𨿽溫而言則厲气極大而志愈謙議論有君子長者之風望實聳搢紳先生之觀文章獨步繼鳳閣之三人簮紱相傳擅龍門於一世粵從壯齒自致要津登承明著作之庭防金匱石室之祕猶欲盡觀其底蘊故須歷試以事功爰錫命於楓宸俾分憂於莆郡矧惟玆土昔號樂郊地𨿽瘠鹵而民力耕桑俗𨿽顓防而家傳詩禮不勞遊刅卽躋奠枕之安佇聴賜環入膺前席之問某久睽色笑尙辱記憐自分奇窮已甘邦有道之貧賤何期幸防獲事州主人之仁賢感與媿幷意非言盡道途跋履嵗律崢嶸願言旌斾之亟求式慰閭閻之久俟

謝授肇慶倅

恭承朝命俾佐郡條坎防孤蹤荷鈞衡之平施瀾翻薦口賴根柢之先容感極涕零媿深汗溢伏念某乾坤長物湖海防生不能力穡以活妻孥妄意讀書而幹祿位蚤緣末技獲際昌期本無借甚之聲偶玷褎然之舉初從幕府依紅蓮淥水之遊繼入蓬山防金匱石室之祕親承咳唾屢接茵憑自憐素志之粗酬人謂靑雲之可必名重而於實不副命乖而與世多違一辱泥塗五移嵗籥托身餘潤如行霧露之中回首舊遊若在雲天之上不圖流落尙軫記憐寘之偏州寵以別乘非特起故將軍之廢且令任半刺史之權豈無夤緣致玆忝冒玆蓋防遇樞密宮使侍讀眞忠遇主斯道覺民髙文儼作世程眾技好若已有知全瑜不易得必磨礱而使之成謂累敗未可捐故拂拭而與之進眷言及此感幸何窮某敢不祗畏簡書服勤官守鞭驅十駕庶幾免俗吏之歸矢竭孤生萬一圖國士之報

謝舉陞陟

承乏南州數載絕緘縢之問剡章北闕一言甚黼黻之榮譽實過情喜不逾媿竊以人才之用不用繋於公道之行不行其行也惟賢知賢付以耳目之所不及其用也以類求類舉其腹心之所嘗知惟其不務文具狥流俗以市私恩然後能進眞賢得實亷以稱上旨顧斯道寥寥久矣逮今日稍稍見之伏念某生而賦頑鈍之姿學不通古今之變名重而於實不副命乖而與世多違初𨿽妄意古人謂功名可唾手而取終乃甘心俗吏以嵗月爲致身之資實自取之夫何言者然而私心所存者義命平生自許者行藏不敢枉尺而直尋獨耿耿者尙在以至跋前而疐後亦休休然其心自非髙義過人衝襟絕俗乂安肯借以齒牙之重達之旒纊之前玆蓋防遇某官體上臣之事君思天下之善士下交不凟謙謙得君子之終久要不忘戀戀有故人之意而某舊學荒落壯心蹉跎必無鶱騰之奇以副特達之遇粗知守法庶可酬恩

肇慶韓【黯】交代

叨奉上恩攝丞郡政人品最下初無籍甚之聲稱天幸良多獲繼賢者之軌躅趨風有日進記通名某官地望髙華天資警敏趣操自拔於流俗學問不媿於古人受才如璞玉渾金莫名其器遇事有盤根錯節益見其能宜濶步於要津豈淹翔於外服蓋欲備嘗於險阻以爲大用之權輿某不能力穡以活妻孥妄意讀書以立門戶俯仰寸祿蹉跎壯心顧吏才素號空疎而官守適相先後涉筆占位敢自謂半刺史之權賸馥殘膏庶幾聞舊令尹之政

肇慶劉守【仿】

誤被宸恩攝丞郡政空疏無取深慙小子之斐然幸防何多獲事大夫之賢者知聯事合治之無補喜承顏接辭之有期某官淸白傳家文章華國儒雅餙吏愷悌宜民以從容適時之才而周旋當世之務使馬如羊使金如粟難移張奐之心賣刀買犢賣劍買牛一新渤海之俗久以賢勞而分憂千里佇觀課最而入爲三公某天賦防頑人誰比數𨿽素無一日之雅行將有二天之依官類魏舒固嘗襆被才非仲舉敢覬題輿東壁分輝儻獲在照臨之下南薫假翰庶幾無瘝曠之虞

又

三年散地叨奉眞祠一旦誤恩俾丞郡政知聯事合治之無補幸承顏接辭之有期某官世濟忠嘉才全經緯望實聳搢紳先生之觀議論有君子長者之風當羽儀於中朝乃蕃宣於外屛蓋九重不忽於幽逺故一麾借重於老成共仰承流宣勞來還定安集之意佇觀入覲奏康樂和親安平之書某奮迹單防受才朴拙學不知變毎與世而背馳仕専爲貧初無心於擇地何知蹇步獲並英遊分我餘光行將出照臨之下因人成事庶幾無瘝曠之虞春律向中黃堂多暇願益於調防以上體於眷懷

上鄧鹽【文饒】

恭承朝命叨贊郡條流落孤蹤益逺長安之日夤緣大庇幸依刺史之天揣分難堪捫胸增愧防念某淸時棄物僻壤腐儒生而賦頑鈍之姿學不知古今之變偶緣章句誤玷簮紳初嘗妄意古人謂功名可唾手而取終乃甘心俗吏仰斗升爲糊口之資𨿽防前疐後之可憐亦流行坎止而無媿竊惟髙要密邇雄都在昔人號跕鳶之鄕卑薄殊甚於今日乃潛龍之地授受不虛何取非才輙參別乘某官剛直養气仁厚存心立朝之大節可觀出使之威聲彌聳通達國體期天下之澄淸旌別人才蘊胸中之涇渭凡在照臨之下舉懷榮幸之私某猥以庸虛夙防知奬念昔居於輦轂嘗屢接於茵憑夢寐舊遊若倚層霄而躡步濡餘潤常疑淸露之霑軀期夙夜於公家庇初終之徳宇

賀林諫議梅卿【大鼐】

顯承詔綍擢長諫垣知朝廷公議所歸作士夫敢言之气有識相慶不謀同辭竊以禁從之班於今最貴諫爭之任自古爲難惟徳大則一日九遷而人無異言茍望重則埀紳搢笏而上無違徳是以千秋拜相由寤意之一言魏鄭立朝自致主於無過蓋任賢享天下之福惟大人格君心之非自匪眞才曷膺妙選恭惟某官門下道全經緯學究淵源气極大而志愈謙貌𨿽溫而言則厲奮由直道一人心知其精忠動合至公四海想聞其風采眾咸謂當今之世大有爲捨公其誰果若人言立登要路必將展盡底蘊維持紀綱力行平昔之言大慰遐邇之望獻其否以成其可綽有古名臣之風以斯道而覺斯民蔚然眞宰相之器願已久矣行將見之不佞某猥以庸虛舊防知奬初聞成命喜觀賢路之亨自幸防軀將有化鈞之托

回四防宰陳亮功

襆被造官姑借一同之重交印眎事行聞三異之成黨友增歡閻閭相慶恭惟某官挺生名閥綿歷仕途得處已之重周有宜民之愷悌尙懷墨綬來邑嵩臺毋嗟期防之徒勞政仰寛隆之誕布𨿽魯城弦誦尙有賴於言遊而建武旌車恐先求於卓茂佇膺眷渥俯厭輿情某夙忝懿親偶同王事馳一介之未暇辱雙緘之見貽感媿於中宣寫難盡

謝恵生日詩

辱佳篇之下逮慶賤子之始生誦熊羆占夢之詩前無作者興父母劬勞之念寜不慨然感與媿並意非言盡

回譚解元【惟寅】

偶備數董棘闈之政督有司程藻思之文𨿽袖手噤頤無所可否而騈珠儷玉亦預榮觀寵餉珍函罙深牢佩某人儒林杞梓學海鯤鵬摛黃絹之妙詞還靑氊之舊物百發百中已收穿葉之功一飛一鳴竚看衝天之舉

迎黃憲【應南】

伏審顯膺宸渥薦擁使華增重繡衣之榮坐復靑氊之舊帲幪所逮鼔舞攸同恭惟某官望重搢紳才全經緯出處有古人之節文章爲後學之宗鼓篋膠庠作一時之領袖峩冠豸府正萬世之紀綱眾欣賢路之方亨公乃急流而勇退出持憲節徧歷遐方按三千屬之祥刑拯四十州之俗鞠黃沙於茂艸豈惟三木之生塵收赤子於潢池殆見五兵之不佩未容暖席行見賜環某猥以庸虛夙防知奬昔效官於輦轂獲接迹於茵憑回首舊遊彷佛頳霞之表托身餘潤依稀碧霧之中

賀方帥務徳移福州

光奉璽書就移玉節從民望也一新閩嶠之風我公歸兮漸近長安之日庇庥所逮鼓舞攸同恭惟某官世濟忠嘉才全經緯淸防絕俗而得渾厚端方之體徳量過人而有沈深機警之謀說禮惇詩易蠻獠四十州之俗輕裘緩帶得貔貅百萬眾之心懋著聲猷彌隆眷注繄三山之奧壤控百粵之上游簮組蟬聯舟車輻輳當八郡兵民之寄皆一時卿相之才勞申伯式是南邦已聞報政命君陳尹此東夏行見賜環某夙荷眷憐獨髙夷等曾忝部封之屬吏又爲裏落之編氓托蔭居多馳辭敢後簡書可畏禮未展於鳬趍竿牘代言情有同於燕賀瞻依之愫敷敍奚殫

權南恩謝諸司

貳政星巖深慙屍素攝官嶺誤辱眷知問途而鄕井益遙拂印而面顏有靦某學不知道仕専爲貧人每憐其疐後跋前已自安於流行坎止老驥伏櫪空壯志之猶存窮猿投林欲擇木而何暇惟恩平之小壘在南海之一隅吏姦黠而民困侵牟地荒逺而人多鄙薄風俗雕甚儲峙蕭然顧於此時濫假長民之寄恐不終日卽貽知己之羞更賴餘輝以圖後效玆蓋伏遇某官最深憂國務在得人方攬轡慨然澄淸其推轂無非寒畯遂令頑鈍亦預品題某敢不恪守官箴勤防民隱效昔人一日之居必葺庶窮海積年之可除越尊俎而代庖人𨿽出位背君子之訓賣刀劍而買牛犢儻用心有循吏之風

賀陳帥季任【桷】

疏恩北闕擁節南州輟九重侍從之淸班付一路兵民之重寄帡幪所逮鼓舞斯同某官學究淵源气全剛大出處有古人之節文章爲後進之宗發策決科早登名於異等昂霄聳壑旋接武於淸途蕓閣磨鈆螭頭簮筆典朕三禮而居秩宗之任召魯諸生而修綿蕞之儀眾欣賢路之方亨公乃急流而勇退智恬交養譽處彌休內外多所踐更名實加於上下大江千里得李勣賢於長城細札十行命申伯式是南土眷玆嶺表控彼蠻陬封圻𨿽逺於中州事權實甲於他郡出盧奐爲太守豈曰左遷召宋璟以尙書行將大用某攝承支郡忝辱年家敢圖幸防之來乃在庇庥之下效官有守不獲負努矢以前驅趨慶無階輙敢馳緘函而寓意

迎鄭漕才仲【鬲】

顯被宸恩奉十行之漢札肅將使指馳六轡於周原邸報初傳輿情交慶某官徳方以大器博而閎紉蕙握蘭早見知於當寧登車攬轡久宣力於外臺出處多所踐更名實加於上下眷惟東廣控彼南荒封圻𨿽逺於中州委注不侔於他路於以銓衡於百吏何止饋餉於六師帝曰疇咨人惟求舊坐獲靑氊之故物復畀繡衣之重權耆舊十年謳吟猶在江山千里風采依然佇奏課於木牛卽召還於金馬某接居鄰壤厠迹提封敢言半面之知幸托二天之庇【聯同前】

回黃髙州【徳初】

誤膺臺檄暫守郡符越尊俎而代庖深慚出位如蒹葭之倚玉幸托餘輝方喜同千里之休乃先辱一介之使某官望隆士表才號吏師藹然奕世之忠嘉優有致君之事業蜚英騰茂才名獨擅者四十年宣化承流能事最推於二千石屬睿主久懷於幽逺故遐方借重於老成與其斂大恵而施一州孰若告嘉猷而澤四海久聞報政卽見追鋒某里閈晚生乾坤長物昔恨馬牛之不及今欣雞犬之相聞儻不廢於親仁善鄰庶獲沾於殘膏賸馥爵縻吏鞅𨿽未聆咳唾於幾席之間輿頌口碑已屢采歌謡於阡陌之上

賀陸漳州【渙】

光膺宸命榮領郡符疏滌利源久乘軺於南國統持方面遽握節於東州慶君子之逢時見烝民之防福竊以太平作郡莫急於撫綏良吏存心惟先於寛恕玆朝廷所以重老成之士而黔黎因之多休息之期矧閩嶠之遐藩眷臨漳之奧壤人情簡古土物丰穰尢宜蘊借之儒以布中和之治恭惟某官器能通博學問淵防視十四州之職而已處於雍容諒二千石之尊而不勞於聲色佇期報政行屬登臺某夙忝下僚欣聞盛事媿莫陪於賀客徒企仰於恩閎

回梁文學【作心】

親承聖問髙擢儒科靑衿知稽古之榮梓裏見破荒之事士風增重公論攸歸新恩先輩懿徳弸中髙文行逺粹矣昆山之片玉燦然滄海之遺珠負百發百中之才振一飛一鳴之舉刈其蔞楚𨿽無南宮新進之功收之桑楡乃得大器晚成之效某偶承官乏獲際榮歸過煩左顧之勤申貺長牋之重惟知嚴佩曷究名言

賀林髙州交印

伏審洗篆臨民褰帷問俗蕞然小壘實甚邇於鄰封首被餘波敢不馳於尺牘某官器函方大徳秉粹明優爲華國之文章綽有致君之事業橋門萬計早擅雋聲江海一麾再煩妙手蓋淸朝徳澤欲曁蠻陬故宿學師儒姑借君重與其斂大恵以幸千里孰若盡嘉謀而告九重恐孔席之未溫卽周行而誕寘某乾坤長物桑梓晚生已閱時尙玆匏系旌旗夾道且幸接名理於函丈之間雞犬相聞行當問教條於封圻之上

罷任謝黃憲

一官拓落毫釐無補於公家三嵗終更頂踵盡由於恩地登門莫及解組知歸伏念某本無寸長偶竊薄宦磨鉛東觀初不習爲吏之方捧檄偏州乃出於爲貧之計﨑嶇兩郡首尾四年久閱期幸逃官謗顧防軀之罪戾疵疾猶自知之非當路之終始矜憐難乎免矣玆蓋伏遇某官寛慈接下忠恕待人迄全流落之蹤俾遂飛沈之適鄕闗在望預想故人平生之歡溝壑未捐尙冀異時驅策之下

謝防政

持版佐州久負空餐之媿及還裏偶逃曠職之誅生成皆自於化甄俯仰益慙於恩地伏念某稟生固陋逢世休明簸揚而得糠前猥塵科甲跛蹩而防寸進頻冒鈞除頃從幕府之歸擢預書林之選橫恩旣過公議何逃猶曲荷於保全俾退安於閒防一違熒座十換年圭灑掃眞祠已負取三百囷之誚翺翔半刺尙令分二千石之權州無瘴嶺之氛邸有固陵之舊幸哉藏拙甚矣叨榮屬當交泰之朝方極包荒之量徳明光於上下公旣祗歡聲敎曁於朔南民亦易治𨿽勤夙夜莫效涓埃銜恩浹於肌膚揣已輕於毛髮某官仁漸夷夏勲塞天淵開廣廈之萬間幷容多士轉鴻鈞之一气鼓舞羣生眷此孤蹤最爲舊物顧窮途其向晚捨公府以焉歸疲馬戀軒惟不忘於舊徳枯魚在轍實深望於餘波

賀章鹽【元振】

光膺宸命就易使華邸報初傳輿情胥慶竊以國家根本全賴於東南財貨源流莫先於鹽鐵惟邀利生獘多起於少年儇薄之徒而奉公便民必得於長者寛厚之士朝廷所以有今日之命黔黎庶幾歌二天之恩恭惟某官器宇宏深學問溫粹不以嶺海之陋而遐宣於主徳不以聞望之重而疊守於外藩因民情之素諳宜天書之加貺起二千石總十四州𨿽賢者處外猶處巾在人望愈久而愈重諒由旦夕卽正鈞衡某夙忝同僚欣聞盛事媿莫陪於賀客徒企仰於臺閎

考功謝沈參【該】

右某今月某日準告授前件職事者十年去國方稅鞅於遐陬一札賜環遽分曹於選部生成恩厚感激涕零防念某縫掖陋儒搢紳衰緒問祈招而莫對每深媿於淺聞讀爾雅而未詳亦何名於勤學偶奉三年之詔猥先多士之嗚自憐素志之粗酬人謂靑雲之可必逮終更於泉幕爰備數於蓬山觀黃香未見之書濫陪俊躅負李廣不侯之相卒致煩言尙有賴於至仁終未捐於一漸加湔袚不忍困窮灑掃眞祠取三百而有靦翺翔半刺佐二千石以無聞不圖姓名誤徹旒纊承秋毫之帝力覲咫尺之天威宣室趨班無復少年之賈誼元都訪舊共驚前度之劉郎矧文昌爲喉舌之司而郎吏應星辰之列屬鼎新於百度方彚進於羣英千里江湖多少何闗於乘鴈一時臺閣网羅亦到於沙鷗豈無夤緣致此僥冒玆蓋防遇某官以伊周之業自任以堯舜其君爲心將立太平之基大開眾正之路念使功不若使過試提擕而許以自新謂守道必能守官儻激昻而收其來效致斯朽斷忝被靑黃某敢不天賦勉攄嵗寒堅勵剪蹄渉艸庶不爲小人之歸刷羽飼花敢忘報國士之遇

謝湯樞【思退】

潛藩貳政幸脫瘴氛細札賜環遽叨淸選顧卵翼之恩原覺毫髮之命輕伏念某賦性疏愚奮身寒苦粗守菑畬之訓不隳弓冶之傳學無仲舒之淵源亦射漢庭之策官類子云之拓落曾讐天祿之書短綆難汲於深淵蹇步濫陪於俊軌果由非據自速煩言一落泥塗五移嵗閏接茵憑於東觀恍如醉夢之中望履幕於西樞直在雲天之上𨿽憔悴飄零之可厭乃終始記憐而不衰猥以賤名達之上聽俾差池乎云術承咫尺之天顏宣室席勤豈復當年之賈誼都桃滿共驚前度之劉郎矧文昌爲喉舌之司而郎吏應星辰之列方屬臺綱具舉正逢國棟咸掄乘鴈煙波寜系江湖之多少孤鷗蹤迹亦塵廊廟之网羅詎乏先容頓躋非望玆蓋伏遇某官以忠致主以道覺民以文章作世程以人物爲巳任念秦帥猶堪使過從寛典而許以維新謂虞人實能守官破常資而期其來效遂令孱陋亦與甄陶某敢不恪守初心誓堅晚節駑駘自策庶不終於小人肝膽長銘敢忘酬乎國士

謝陳內翰【誠之】

右某伏準照牒舉某自代者恩發宸職司翰苑履至榮而求避引亡似以爲辭莫副褒稱惟增祗惕伏念某昩淵源之學賦魯鈍之姿眾望不歸未審以何爲雅枯文無幾況敢求所謂髙但以鴈塔題名偶相先後鰲山校籍屢奉周旋乃令塵土之蹤得掛齒牙之議拔沈淪以達聖明之聽推鄙朴以簉才傑之流𨿽松柏之枝每欲引致於蘿蔦而鶚雕之翼安可拔傅於鳲鳩恭惟某官名壓人寰學通聖奧以羣才爲巳任以直道結主知欲追堯舜之隆吾身親見𨿽效益埀之遜帝曰汝諧密參禁中之謀少出袖間之手以六經爲諸儒倡俾萬姓咸大王言諭巴蜀之迷遐方率服下山東之泣氛气潛消某已辱知憐敢忘激勉束身以附參術芝桂之末拭目以觀典謨訓誥之文三復寵章固已羞慚於公議庶幾肄業尙堪收拾於他年

記

興化軍重建軍學記

閩蜀相望各在西南一隅而習俗好尙實有東州齊魯遺風蜀由漢以來號爲文物善地閩又其最後顯者莆之爲郡蓋百有七十餘年咸平初始有詔立學中更三舎嵗貢之法生徒日滋有司病其隘乃斥而大之未五十年腐蠧漫漶摧壓略盡紹興十有九年永嘉徐居士龍來居師席始至慨然欲攺作一日進諸生告以今國家稽古禮賢崇飾學校之意復白其狀於部使者鮑公延祖得金錢一千三百萬以明年冬十一月始事閱月六告成舊學廟屋中峙旁置諸生之館今玆東廟西學俾祗祠肄業異焉凢廟學之制細大畢具廟之前有崇閣以閟禦書後有廣堂以繪三禮名物學之中庭礱石瀦水約諸侯頖宮之度又設縣學於廟之東偏傳以廩藏庖湢爲屋凡四百八十間復其餘爲教官治舎非特制度宏偉雄冠一時而防畫有理𨿽百世不能攺旣乃合三縣生員筮日迎賓陳僎介百拜飲酒而落之相與求文於某以識其成某曰昔吾夫子一旅人耳千嵗之下享王者號獨處巍巍之宮而無媿者以斯文所托也吾徒食息學校當求其不畔於吾夫子者則羣居於此亦庶乎其無媿矣新而敝敝而更循環之理今之一新烏知久而不復敝乎吾將以徐君行於已者遺人行於今者遺於後其可也西京文翁稱爲循吏其治蜀也知有所本能使蜀人至今思之下眎趙張龔黃輩平盜賊理訟獄課農桑未免爲俗吏乃知一時之功利不足以當萬世之教化徐君樂吾閩之習俗而思古人所以及物者旣能成就如此猶以居冷官力難使人爲不足設其勢可以自爲如文翁詎可量哉左承議郎新差通判肇慶軍府主管學事兼管內勸農事借緋黃某記

序

送同年林嘉言【孔彰】序

昔晏子論梁丘據謂和與同異吾夫子亦曰君子和而不同嗚呼同之不可也審矣余謂同𨿽與和異而和未始不出於同酸鹹苦甘辛𨿽不同而同謂之味孰能捨五味而和宮商角徴羽𨿽不同而同謂之音孰能捨五音而和樂以是知和而同易不同而和難近世以來同而不和者有矣未見不同而和者也長樂林嘉言筮仕溫陵余與之周旋者一年凡平日之議論設施如石投水莫余或逆人或疑其同余曰固也余與嘉言皆閩人其居同鄕家世以儒顯其習同業以戊午嵗俱防於南宮爲同年越三載俱佐汪公幕爲同官易曰同聲相應同气相求餘二人乃聲气之同異夫梁邱據之同也嘉言處已謙待人恕遇事謹爲文簡而工班班然廊廟之見者已得於眉宇間異時得志吾君兼善天下推所以與餘同者與人則亷藺交遜平勃交歡之事余知其優爲之矣余因其罷官北歸書所以與餘同者以與之別今玆一別噫不知復幾何時而又同歟

送鄭少齊赴官嚴州序

東南多文士西北饒武夫風聲气俗從古則然閩於江右文風尢盛莆於七閩又其最盛處也士非以科第進者同時輩往往嗤鄙之滎陽少齊家於閩之莆陽號爲巨族世以儒顯遭時多艱乃能慨然投筆以介冑起家余甚壯之且又嘉其善達時變然猶未能盡愜流俗耳目𨿽少齊亦未能以自信初調官新定足將進而趦趄者屢矣戒途有日告別於余猶以是爲慊然余因憶天聖問王文安公擢進士第一人狄武襄公亦以是年厠足行伍其後同登政事堂爲一代偉人今天下多故比之仁祖朝大不相侔余所好尙又與時世背馳固不敢以昔人自期足下以妙年筮仕適朝廷右武之日其人品地望與狄公萬萬相遼唾掌功名未可量也公其勉之

送汪守懷忠【待舉】序

中興十有八載邊候不警寰宇乂寜吏稱職民樂業明天子猶慮夫幽逺之民有不防其澤者爰命三衢汪公以銅虎符典司莆陽分憂寄也公天資溫良吏事明敏律已嚴待人恕褰帷之日知其俗之可以柔治於是鞭朴不施惟務徳化省徭薄賦與民休息每坐黃堂與吏民語熈熈愉愉如恐傷之未期月邦人大化父戒其子兄詔其弟率相約不至訟庭耕夫蠶婦服勤田裏饑而食寒而衣終嵗不見吏迹越二年冬政成言歸於朝邦人父老無路借冦相與攀轅臥轍者不知其幾輩僕竊謂公之器業如金鐘大鏞皆淸廟具遊刃千里其槐鼎之濫觴乎夷途快足詎可縶耶然公之此行亦豈遽忘情於莆人哉國朝故事二千石辭見天子皆臨軒遣勞蓋以重師帥之任而欲知民之休戚也矧主上方徹旒剔纊急聞讜言公歸膺前席之問其爲我捐不急鬼神之事而陳治安之策俾鼎魚穴蟻盡爲王民僕將與海濱赤子同被公之遺愛矣壺山木落壽溪水凝祖帳塞路靑霄在目凡我二三君子執手於岐者請偕賦九罭之章以爲善頌取東人欲其畱西人欲其歸之義云

跋

跋林襃世子字說

三世業儒鮮有不貴達者況積善之家乎溫陵林襃世九牧裔也緝文種徳殆餘百年獨未能燀赫厥聲以丕顯乃祖今襃世諸子嶷嶷然皆令器學殖筆耕困且益堅如良農服田不以水旱輟異時整襟獵纓以文章瑞朝廷者其斯人歟莆陽黃某紹興癸亥長至日讀溫彥基所爲襃世五子字說因書

行狀

潁川太夫人卓氏行狀

夫人卓氏父某隱居壺山以財雄夫人少失父母諸昆擇配以繼室於陳公某家素富而能安陳氏之貧事姑孝而謹事夫義而順處娣姒和而有禮遇親戚敬而有恩此其天資自若無施不可者性好施鄕戚有貧匱者至傾槖不顧夫人之歸也陳氏先有子周卿夫人生二子曰正卿曰俊卿飲食衣服無絲毫厚薄他人見之不謂陳氏有異母子陳公早卒夫人閉門居二十四年督諸子學𨿽所居近市不以貧故令趨利晚年俊卿果以甲科登第鄕人𨿽服其子之積學而尢多夫人之能教也子旣貴夫人勤內治如昔絲枲之事不廢於老子婦恐以勤致疾時諫止之答曰我自樂此不以爲疲亦吾職也俊卿以夫人年髙再求官於鄰郡便地就養初爲平海軍觀察推官次教授南外宗子紹興二十年十月奉板輿自南邸還裏夫人以十一月十六日終於正寢享年七十有一一女適進士吳檀孫男女凡十五人曾孫男女七人將以二十一年九月某日葬於某里某山之某原俊卿使來求狀某與俊卿爲同年進士在泉幕又爲同僚升堂跪拜夫人者數矣識其行實詳且熟義不敢辭

靑詞

設醮靑詞

薄宦三年幸逃瘝曠闔門百指皆獲安全物論無他裏居如故順實由於天助福豈自於已求敢罄微誠粗酬夙願爰以始生之日式陳昭答之儀又況某將戒嚴程逺趨魏闕俯仰斗升之祿驅馳名利之塲世路艱危方爲妻子門戶之計江山重阻豈無盜賊水火之虞終冀聰明曲埀降鑑動獲蓋髙之眷不罹無妄之災論報無階仰觀有局

赴官設醮靑詞

體𨿽髙聽甚卑天實司禍福殺生之柄作乎下應於上人敢忘恐懼修省之思爰禱於上下神只用披其肝膽情愫伏念某早緣家學濫取世科多竊天下之虛名無補公家之實效愚且自用每與世以背馳仕専爲貧初無心於擇地得官髙要投迹南荒瘴癘侵人風煙橫路渉山川而冒險阻餘四十程挈老幼以仰斗升防二百指非賴髙穹之眷佑敢圖盡室之安全某是用稽首投誠矢心自誓酌貪泉而操愈亷愼處炎陬而身自淸涼仗忠信爲蠻貊之行虛舟渉世庶正直爲神明之助全璧還家

祝祭文

權南恩謁夫子廟

某不佞以天子之命監郡髙要越期月部使者眷恩平缺守檄某攝承旣治事之三日率諸生展奠致誠某深惟夫子不陋九夷乘田委吏必躬必親矧今右文之朝遐荒逺裔化爲闕裏而某辱在民上以司牧之其敢鄙夷其民以怠厥職先訓有曰其身正不令而行某𨿽不敏請事斯語

焚告文

某生二十有一年而先君亡旣九年而塵防科第又七年陞位於朝越明年上有事於郊邱疏恩四海踵故事預朝列者皆有追封之典蓋不獨以爲親榮抑亦盡人子之報心也今玆一命序進兩秩此皆先君平生力所能致而不屑爲者曾未足以爲榮某之有此爵祿又皆憑藉先君遺徳余休亦曷敢以是爲報天其或者昭先君之令徳俾某未隕越於下惟是不敢替厥義訓以貽先君羞此某之志也其亦先君之望乎𨿽然今日之命君命也不敢不告

代呂守祭趙丞相【挺之】夫人遷葬

惟夫人生稟淑質作配丞相恭儉孝義令聞令望中原蕪梗未返而殂殯於他鄕金陵之墟子持從槖卜居晉水扶迎輀車不逺千里牛山宅兆水淸山幽魂其永依風木搖秋有食在豆有酒盈巵魂兮不昩庶幾享玆

代呂守祭趙倅【棣】文

嗚呼子春燕趙之英間闗萬里而半刺於桐城惜乎不得盡子春之才遽與鬼物而爲鄰昔我來玆有聯事之契今我來玆忽涕泗之零吾所以哭子春者故人之情所以爲子春而哭者以此邦之民聞之去冬艸防狂梗羽書倐至一城心悸而骨驚惟子春義气奮發先甲冑之士而一行𨿽此防因公而少沮而公因此以病纒於身今四境已息子春乃隨逝川而東傾邦人識與不識皆知扣膺痛哭而況吾故人吾聞自古聖賢死而有益於國𨿽死猶生故聖賢不以生死動心但恐其生死之無名又聞子春之且終也神定气平自以爲得死不爲兒女之悲鳴然而後事茫然無家可歸無山可墳子春曽不蹙頞吾以是知胸中所蘊與古人而爲倫想其英靈不與艸木俱腐而蕩爲灰塵薄奠鬥酒其能歆予之誠

詞

防絳唇

汪彥章【藻】出守泉南移知宣城內不自得乃賦詞云新月娟娟夜寒江淨山含斗起來搔首梅影橫窓瘦好个霜天閒卻傳杯手君知否亂鴉啼後歸思濃如酒公時在泉南簽幙依韻作此送之又有送汪內翰移鎭宣城長篇見集中比有能攺齋漫錄載汪在翰苑婁致言者嘗作防絳唇云云最末句曉鵶啼後歸夢濃如酒或問曰歸夢濃如酒何以在曉鵶啼後汪曰無柰這一隊畜生何不惟事失其實而攺竄二字殊乖本義

嫩緑嬌紅砌成別恨千千斗短亭回首不是緣春瘦一曲陽闗杯送纎纎手還知否鳳池歸後無路陪尊酒

千秋嵗

賀莆守汪懷忠【待舉】生日汪報政將歸因以送之

鬱蔥佳气天降麒麟瑞回首處江城外一麾遺愛在萬口歡聲沸人乍逺危樓目斷天無際五馬徘徊地春色隨歸斾壽水綠壺山翠風輕香篆直日暖歌喉脆椒觴舉人人盡祝千秋嵗

菩薩蠻

公時在泉幙有懷汪彥章而作以當路多忌故托玉人以見意

髙樓目斷南來翼玉人依舊無消息愁緒促眉端不隨衣帶寛萋萋天外艸何處春歸早無語憑防幹竹聲生暮寒

靑玉案

公之初登第也趙丞相鼎延見欵密別後以書來往秦益公聞而憾之及泉幙任滿始以故事除祕書省正字雅知非當路意故自初赴調躊躇不進寓意此詞道過分水嶺復題詩云誰知不作多時別又題崇安驛詩云睡美生憎曉色催皆此意也旣而罷歸離臨安有詞云湖上送殘春已負別時歸約則公之去就蓋蚤定矣

鄰雞不管離懷苦又還是催人去回首髙城音信阻霜橋月館水村煙市總是思君處裛殘別袖燕支雨漫畱得愁千縷欲倩歸鴻分付與鴻飛不住倚防無語獨立長天暮

卜算子

公赴召命道過延平郡防有歌妓追誦舊事卽席賦此

寒透小窓紗漏斷人初醒翡翠屛間拾落釵背立殘缸影欲去更踟躕離恨終難整隴首流泉不忍聞月落雙溪泠

好事近

公到闕除祕書省正字未幾言者迎合秦益公意騰章於上謂公嘗貽書臺官欲著私史以謗時政蓋公之在泉幙也嘗有啟賀李侍禦文防云𨿽莫陪賓客後塵爲大夏之賀固將續山林野史記朝陽之鳴因是罷歸將離臨安作此詞所謂故園桃李蓋指二侍兒也

湖上送殘春已負別時歸約好在故園桃李爲誰開誰落還家應是荔支天浮蟻要人酌莫把舞裙歌扇便等閒拋卻

菩薩蠻

公罷歸抵家賦此詞先是公有二侍兒曰倩倩曰眄眄在五羊時嘗出以侑觴洪丞相景伯【適】爲眼兒媚詞云瀛仙好客過當時錦幌出蛾眉體輕飛燕歌欺樊素壓盡芳菲花前一盻嫣然媚灔灔舉金巵斷腸狂客只愁徑醉銀漏催歸倩倩先公而卒四印居士有悼侍兒倩倩詩其一曰蘭質蕙心何所在風魂云魄去難招子規叫斷黃昏月疑是佳人恨未消其二曰含怨銜辛情脈脈家人彊遣試春衫也知不作堅牢玉秪向人間三十三四印於公爲兄行名泳字宋永徽廟時以童子召見賜五經及第官止郢州通守

眉尖早識愁滋味嬌羞未解論心事試問憶人不無言但防頭嗔人歸不早故把金杯惱醉看舞時腰還如舊日嬌

卜算子【別士季弟之官】

公之仲弟童士季其字也以紹興戊午同榜乙科及第有和章云不忍更回頭別涙多於雨肺腑相看四十秋奚止朝朝暮暮何事值花時又是匆匆去過了陽闗更向西總是思兄處

薄宦各東西往事隨風雨先自離歌不忍聞又何況春將暮愁共落花多人逐徵鴻去君向瀟湘我向秦後防知何處

眼兒媚【梅詞二首和傅防議韻】

公時爲髙要倅傅參議彥濟【雱】寓居五羊嘗遣示梅詞公依韻和之初公以任滿赴調道過分水嶺有詩云嗚咽泉流萬仞峯斷腸從此各西東誰知不作多時別依舊相逢滄海中及公遭謗歸莆趙丞相鼎先已謫居潮陽讒者傅防其說謂公此詩指趙而言將不久復偕還中都也秦益公愈怒至以嶺南荒惡之地處之此詞蓋以自況也

一枝雪裏泠光浮空自許淸流如今憮悴蠻煙瘴雨誰肯尋搜昔年曽共孤芳醉爭插玉釵頭天涯幸有惜花人在杯酒相酬

朝中措

幽香泠艶綴疏枝橫影臥霜溪淸楚渾如姑射孤髙勝似東籬歳寒風味浮花盡處密雪飛時不比三春桃李芳菲急在人知

又【雪梅二首賀方帥生朝並序】

方務徳【滋】時帥廣東以啟謝云俾爾黃髮欲三壽之作朋遺我緑琴顧雙金之何報嘗邀公至五羊特爲開防令洪丞相適作樂語有云云外神仙何拘弱水海隅老穉始識魁星又寄調臨江仙以侑觴云北斗南頭云送喜人間快覩魁星向來平步到蓬瀛如何天上客來佐海邊城方伯娛賓香作穂風隨歌扇涼生且須灔灔引瑤觥十年遲鳳沼萬里寄鵬程及髙要倅滿權帥置酒令洪內相景盧【邁】作樂語有云三山宮闕早窺云外之遊五嶺鶯花行送日邊之去小駐南州之別乘肯臨東道之初筵時二洪疊居帥幙下

元防司柄雪敷南畆之丰登庾嶺生輝梅報東君之消息當一陽之來復慶維嶽之降神某官節瑩冰霜家傳淸白遐荒艸木之細皆知威名調和鼎鼐之功終歸妙手願乘谷旦卽奉芝函某望棨防以趨風適桑蓬之紀瑞自惟弱植方霑雨露之深恩彊綴蕪辭仰祝椿松之遐算敢蘄采矚第切兢惶

屑瑤飄絮滿層空人在廣寒宮已覺樓臺攺觀漸看桃李春融一城和气賓筵不夜舞態回風正是爲霖手叚南來先做年丰

一剪梅

泠艷幽香冰玉姿占斷孤髙壓盡芳菲東君先暖向南枝要使天涯管領春歸不受人間鶯蝶知長是年年雪約霜期嫣然一笑百花遲調鼎行看結子黃時

滿庭芳

公自髙要倅攝恩平郡有西園乃退食遊息之地先嘗賦詩其一曰淸樾才十畆炎陬別一天華堂依怪石老木插飛煙長夏絕無暑乘風幾欲仙心間境自勝底處覓林泉其二曰意得壺觴外心淸杖屨間簿書休吏早花鳥向人閒舊隱在何許倦遊殊未還天涯賴有此退食一開顏和者甚多

一徑又分三亭鼎峙小園別是淸幽曲欄低檻春色四時畱怪石參差臥虎長松偃蹇拏虯攜笻晚風來萬里泠撼一天秋優遊銷永晝琴尊左右賓主風流且偸閒不妨身在南州故國歸帆隱隱西昆往事悠悠都休問金釵十二滿酌聽輕謳

浣溪沙【時在西園偶成】

風送淸香過短墻煙籠晚色近修篁夕陽樓外角聲長欲去還畱無限思輕勻淡抹不成妝一尊相對月生涼

滿庭芳

髙要太守章元振重九日爲生朝公以此詞賀之並序公嘗有賀章守三詠所謂包公堂淸心堂披雲樓詩見集中

熊羆入夢當重九之佳辰賢哲間生符半千之休運弧桑紀瑞籬菊泛金輙敢取艸木之微以上配君子之徳𨿽詞無作者之妙而意得詩人之遺式殫卑悰仰祝遐壽

楓嶺揺丹梧階飄泠一天風露驚秋數叢籬下滴滴曉香浮不趂桃紅李白堪匹配梅淡蘭幽孤芳晚狂蜂戱蝶長負歳寒愁年年重九日龍山髙防彭澤淸流向尊前一笑未覺淹畱況有甘滋玉鉉佳名算合在金甌功成後夕英飽餌相伴赤松遊

公旣南歸適秦益公薨於是大魁張九成劉章王佐趙逵等以次除召公在一輩中最久最滯故首被命登對便殿言中時病上喜勞問再三面除尙書考功員外郎朝論美其親擢知眷奬之渥繼見朝夕亡何公得疾卒於位享年四十八吁吁痛哉在時號知稼翁因以名集凡十一卷先已命工鋟木而此詞近方摉拾未得其半姑錄而藏之以傳後裔謹毋逸墜云淳熈十六年重五日男朝散郎權通判撫州兼管內勸農營田事賜緋魚袋沃謹擇手識於卷末

知稼翁集卷下

詞律補遺

菩薩蠻【閨情】

牡丹帶露眞珠顆佳人折向庭前過含笑問檀郎花彊妾貌彊檀郎故相惱只道花枝好一靣發嬌嗔碎挼花打人

公有漢書鐫譔行世今僅存一段載鑑綱

黃公度曰智可以來天下不可以畱天下力可以得天下不可以有天下有天下者防天下者也嬴秦取天下於六國分裂之餘百戰百勝僅能得之得之艱難惟恐去之或速凡可以制民之死命者無不過爲而疆舉之𨿽翦滅屠戮有所不卹天下不勝嬴秦之猜疑相率而跳於刑法之外項氏見民之易叛恐今日之於吾猶昔日之於秦也舉一城則坑之攻一邑則屠之嗟乎羽亦人耳好生惡殺誰無是心哉疑民之叛而求以殺戮止之乃所以速其禍也帝之入闗約法三章羽之入闗烽火三月帝之所過秋毫無犯羽之所過噍類無遺嗟乎民之歸於君者求以生我耶殺我耶相率而歸之從而殺之何苦歸之以求殺哉帝不取天下於秦項之手而取於吾民之心信其自來聽其自至非寛仁大度者有所不能也

又漢書鐫譔一段載鑑綱

黃公度曰傷弓之鳥驚曲木挽萬石之弓以射之寧無所懼奔渇之牛急濁流灑淸泠之水以濡之寧無所喜項驚天下以弓漢飲天下以水也

後馮必大詩云亭長何曽識漢王入闗便解約三章只消一勺淸涼水冷卻秦鍋百沸湯乃用公漢髙論也

知稼翁集跋

沃嘗見昌黎伯敍張中丞傳攻責張許二家子弟不能通知父志以至史家不爲許逺立傳而雷萬春事已失首尾竊爲仕宦功名史家不及知所托爲千百年計者門生故吏與之撰述耳門生故吏亾意斯作爲兒亦無所托則湮沒無聞也固宜先君考功再舉擢上管官不過郎曹安得門下士沃所以求狀丐銘爲不可緩者誠有感昌黎之一語也𨿽埋石幽壤陵谷難遷而石之隱祕初不可覩孰若以未幹之墨寄之紙上傳十爲百傳百爲千乎先君在時號知稼翁文成輒爲人取去故笥所存塗乙之餘才十一卷沃於暇日泣而次之名之曰知稼翁集已刋於家塾今復刋於邵陽郡齋而求序於年家父執者成先志也栁栁州以垂絕之時抵書於劉夢得曰我不幸死以遺稿累故人此先君之意沃所不能言也使地下聞之當喜身後無封禪書慶元二年丙辰蠟月哉生覇嗣子朝散大夫權知邵州軍州兼管內勸農營田事兼防邊溪洞都巡檢使兼提舉義勇民兵借紫沃謹書

知稼翁集目載文獻通考及八閩通誌更宋元之變無存者嘉靖辛夘主政敬甫公刻監簿四如公集其序慨知稼集不可見矣丙午嵗先司空任翰撰司徒君辧公任文選有陜中謁選人持是集贄冊有禦印蓋前朝祕府流落人間者得之喜從天墜與先考百叩交慶乙夘考以宮洗謫倅衡州刻於衡壬戌倭變板復燬乃就榕城陳環江公索回一部崇翰等謄較多年邇侄孫鳴俊自防稽寄俸四金遂圖命梓竊念吾宗唐宋來著作載郡乘者凡二十五種今存惟禦史公及公監簿公集耳語曰文字可愛祖宗文字尢可愛茍後人知愛【闕】傳未艾也役竣謹告之先靈尙一慰焉董役則侄泰兒星天啟乙丑長至不肖世孫崇翰頓首志

