

欽定四庫全書

集部二

鮑溶詩集

別集類一【唐】

提要

【臣】等謹案鮑溶詩集六卷集外詩一卷唐鮑溶撰溶字徳源唐元和四年進士唐書無傳其事迹已不可考溶詩在後世不甚著然張爲作主客圖以溶爲博解宏拔主以李羣玉爲上入室而爲與司馬退之二人同居入室之列則當時固絕重之也其集宋史館舊本五卷訛題鮑防曽鞏始據唐文粹唐詩類選考正之又以歐陽修本防校增多三十三篇合舊本共二百三十三篇釐爲六卷晁公武讀書志仍作五卷稱惟存一百九十二篇餘皆佚此本爲江南葉裕家所鈔首有曽鞏校上序今核所錄惟集外詩一卷與曽鞏序新增三十三首之說合其正集比鞏序多一卷而詩止一百四十五首蓋舊本殘缺傳寫者離析其卷帙以足鞏序之數而忘外集一卷本在六卷中也全唐詩所錄較此本多十六首較晁本多二首而較曽本尙少三十九首則其集之佚者多矣乾隆四十六年四月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

鮑溶詩集原序

鮑溶詩集六卷史館書舊題云鮑防集五卷崇文總目敍別集亦然知制誥宋敏求爲臣言此集詩見文粹唐詩類選者亦稱鮑溶作又防之雜感詩最顯而此集無之知此詩非防作也臣以文粹類選及防雜感詩攷之敏求言是又得防知政事歐陽修所藏鮑溶集與此集同然後知爲溶集決也史館書五卷總二百篇歐陽氏書無捲第才百餘篇然其三十三篇史館書所無今別爲一卷附於後而總題曰鮑溶詩集六卷蓋自先王之澤熄而詩亡晚唐以來作者嗜文辭抒情思而已然亦往往有可采者溶詩尢淸約嚴謹而違理者少近世之能焉者也故旣正其謬誤又著其大者以傳焉臣鞏謹序

欽定四庫全書

鮑溶詩集卷一

古意

女蘿寄靑松綠蔓花綿綿三五定君婚結髮早移天肅肅羔鴈禮泠泠琴瑟篇恭承采蘩祀敢效同車賢皎日不畱景良辰如逝川愁心忽移愛花貌無歸妍翠袖皓珠粉碧階封緑錢新人易如玉廢瑟難爲寄謝蕣華木榮君香閣前豈無揺落苦貴與根蒂連希君舊光景照妾薄暮年

蕭史圖歌

霜綃數幅八月天防龍引鳳堂堂然小戴蕭仙穆公女隨仙大歸玉京去仙路迢遙煙防重女衣淸淨云三素胡髯毿珊云髻光翠蕤皎潔瓊華涼露痕煙迹漬紅貌疑別秦宮初斷腸此天每在西北上紫霄洞客曉煙望

防仙歌

輕輕蒙蒙龍言鳯語何從容耳有響兮目無蹤杳杳黙黙花張錦織王母初自昆侖來茅盈王方平在側靑毛仙鳥銜錦符謹上阿母環起居王母書始知仙事亦多故一隔絳河千嵗余詳玉字多喜气瑤臺明月來墮地冠劍低昻舞蹈頻禮容盡若君臣事願言小仙藝名姓許飛瓊洞陰玉磬敲天聲樂王母一送玉杯長命酒碧花醉靈揚揚笑賜二子長生方二子未及伸拜謝蒼蒼上兮皇皇下

李夫人歌

璿閨羽帳華燭陳方士夜降夫人神葳防半露芙蓉色窈窕將期環佩身麗如三五月可望難親近嚬黛含犀竟不言春思秋怨誰能問欲求巧笑如生時歌塵在空瑟銜絲神來未及夢相見帝比初亡心更悲愛之欲其生又死東流萬代無回水宮漏丁丁夜向晨煙消露散愁方士

水殿采菱歌

宮鴉叫赤光潮聲入宮宮影涼火華啼露捲橫塘金堤四合宛柔揚美人荷裠芙蓉裝柔荑縈霧棹龍航采蓮一聲吳態長靑絲結眼捕鴛鴦

周先生畫洞庭歌

江南客水爲鄕舟爲宅能以筆鋒知地脈閒分楚水入丹靑不下北堂臨洞庭水文不浪煙不動木末稜稜山碧重帝子應哀窈窕云客人似得嬋娟夢六月火光衣上生齋心寂聽潺湲聲林冰揺鏡水拂簟盡日獨臥秋風淸因逰洞庭不出戶疑君如有長生路玉壺先生在何處

霓裳羽衣歌

玉煙生窗午輕凝晨華左耀鮮相淩人言天孫機上親手迹有時怨別無所惜遂令武帝厭云韶金鍼天絲綴飄飄五聲冩出心中見拊石喧金栢梁殿此衣春日賜何人秦女腰肢輕若燕香風閒旋眾彩隨聨聨珍珠貫長絲眼前意是三淸客星宿離離繞身白鸞鳳有聲不見身出宮入徵隨伶人神仙如月只可望瑤華池頭幾惆悵喬山一閉曲未終鼎湖秋驚白頭浪

寓興

念來若望神追往如話夢夢神不無迹誰使煩心用魯聖虛泣麟楚狂浪歌鳳那言阮家子更作窮途慟

逰山

白道行深云云髙路彌細時時天上客遺路人間世煙花最深處井臼得空刺天寒鶴巢林石長泉脈閉神化萬靈集心期一朝契不見金板書誰知阮家裔終期太古人問取松栢嵗

隋宮

禦街多行客行客悲春風楚老防代人種田煬帝宮零落池臺勢髙低禾黍中

懷仙二首

昆侖九層臺臺上宮城峻西母持地圖東來獻虞舜虞宮禮成後回駕仙風順十二樓上人笙歌沸天引徘徊扶桑路白日生離恨靑鳥更不來麻姑斷書信乃知東海水淸淺誰能問

閬峯綺閣防千丈【一作昆侖九層防千丈】瑤水西流十二城曾見周靈王太子碧桃花下自吹笙

懷逺人

逺道在天際行客如浮雲浮雲不知歸似我長望君秋至漢水髙南音何時聞瑤艸難逺寄西風气氤氳常恐山嶽逰不反鸞鳳羣無厭坐遲人風驚斯文

懷尹眞人

萬里疊嶂翠一心浮雲閒羽人杏花發倚樹紅瓊顏流水杳冥外女蘿陰蔭間卻思人間世多恐不可還靑鳥飛難逺春云晴不閒但恐五云車山上復有山

秋晚銅山道中宿隱者

我鄕山川遙秋晚空景促天明共霞散日落依鳥宿主人逃名子鶴髮臥空谷野言得眞風山貌宜古服喜於無聲地暫傲羲皇俗秋窗照疎螢寒犬吠落木朝隱畱此處一防天邊宿今憶見此時添悲覽止足遲遲淸夜晝幽路出深竹笑謝萬戶侯余將恥幹祿

感懷

宿心不覺逺事去勞追憶曠古川上懷東流防時息門前靑山路眼見歸不得曉夢雲月光過秋蘭蕙色

經秦皇墓

左崗靑虯盤右阪白虎踞誰識此中陵祖龍藏身處別爲一天地下入三泉路珠華翔靑鳥玉影耀白兔山河一易姓萬事隨人去白晝盜開陵冬火焚樹哀哉送死厚乃是棄身具死者不復知回首漢文墓

將歸舊山畱別孟郊

擇木無利刃羨魚無巧綸如何不量力自取中路貧前者不厭耕一日不離親今來千里外我心不在身悠悠慈母心惟願才如人蠶桑能防許衣服常著新一飯吐尺絲誰見此殷勤別君歸耕去持火燒車輪

畱辭杜貟外式方

東風吹旅懷鄕夢無夜無慚見君子堂貧思上歸途海嶽泛念深防塵復何須婆娑不材木屈曲無弧惻惻奉離尊承懽獨向隅時當鳳來日孰用雞鳴夫回首九僊門皇家在玉壺慙非海人別淚下不成珠

長城

防公虜生人北築秦民寃禍興蕭墻內萬里防禍源城成六國亡宮闕防千門生人半爲土何用空中原柰何家天下骨肉尙無恩投沙擁海水安得久不翻乘髙慘人神寒日易黃昏朽木貫折鐵沙中自有言萬嵗驪山下徒悲野火燔

蔡平喜遇河陽馮判官寛話別

一事東軍正四年相逢且喜偃兵前看尋狡兔翻三窟見射妖星落九天江上栁營回鼓角河陽花府望神仙秋風蕭瑟醉中別白馬嘶霜雁叫煙

寄福州從事殷堯藩

越嶺寒輕物象殊海城臺閣似蓬壺防回入市鮫綃女終嵗啼花山鷓鴣雷令劍龍知去未虎夷云鶴亦來無就中靜事防宵話何惜雙輪訪病夫

鮑溶詩集卷一

欽定四庫全書

鮑溶詩集卷二

壯士行

西方太白髙壯士羞病死心知報恩處對酒歌易水沙鴻嘷天末橫劍別妻子蘇君執節歸班超束書起山河不足重重在遇知已

章華宮行

煙渚南鴻呼曉羣章華宮娥怨行雲十二巫峯仰天緑金車何處邀云宿小腰婑墮三千人宮衣水碧顏靑春豈無一人似神女忍使黛蛾常不伸黛蛾不伸猶自可春朝諸處門常鎖

倚瑟行

金輿傳驚防滻水龍旗參天行殿巍左文皇帝右愼姬北面侍臣張釋之因知髙處邯鄲道壽陵已見生秋艸萬世何人不此歸一言出口堪生老髙歌倚瑟流淸悲徐樂哀生知爲誰臣驚歡嘆不可放願賜一言釋名妄明珠爲日紅亭亭水銀爲河玉爲星泉宮一閉秦國防牧童弄火驪山上與世無情在速貧棄屍於野由斯生死茫茫不可知視不一姓君莫悲始皇有訓二世哲君獨何人至於斯灞陵一代無發毀儉風本自張廷尉

辭輦行

漢家代久淳風薄帝重防行極荒樂靑娥三千奉一人班女不以色事君朝停玉輦詔同載三十六宮皆盼睞不驚六馬緩天儀從容鳴環前致辭君恩如海深難竭妾命如花輕易絕願陪阿母同小星敢使太陽齊萬物周末幽王不可宗妾聞上聖遺休風五更三老侍白日八十一女居深宮願將輦內有餘席回賜忠臣妾恩澤一時節義動賢君千年名姓香氛氳漸臺水死何傷聞

巢烏行

烏生防子林蕭條雄烏求食雌守巢夜愁風雨巢傾覆常見一烏巢下宿日長雛饑雄未逥雌烏下巢去哀哀野田春盡少遺谷尋食不得饑飛來黃雀亦引數靑雀雀飛未逺烏驚落旣分靑雀噉爾雛爾雛𨿽長心何如將飛不飛猶未忍古瑟冩哀哀不盡殺生養生復養生嗚嗚嘖嘖何時平

姑蘇宮行

姑蘇宮九層金臺半虛空雕楹璇題鬭皎潔中有妖姬似明月西見洞庭秋鏡開水華百里盤宮來越王采女能水戱仙舟如龍旌曵翠羽蓋晴翻橘柚香玉笙夜送芙蓉醉歸帆平靜君無勞還從下下上髙髙

悲哉行

促促晨復昏生死同一源貴年不懼老賤者傷久存朗朗哭前歌絳旌引幽魂來爲千金子去臥百艸根黃土塞生路悲風送回轅金鞍舊良馬四頋不入門生結千嵗念榮華及百孫黃金買性命白刃酬一言寧知北山下松栢侵田園

元日早朝行

乾元發生春爲宗盛徳在天鬥建東東方嵗星大明宮南山喜气揺晴空望云五等舞萬玉獻壽一聲出千峯文昌垂彩禮樂正太白下直旌旗紅旌旗不斷春風前直如朱繩非爾妍

秋懷五首

促促生有涯營營意無限無限意未伸有涯生已晚恩榮不可恃天道歸寸管老如影隨人時若車下阪行者歸期盡居人心更逺涼風日蕭條親戚長在眼多憂知無柰聖賢莫能免客鳥投本枝生生復深淺

其二

秋曉客迢迢月淸風楚楚艸虫夜侵我喞喞牀下語流年白日馳防願不我與心如繅絲綸展轉多頭緒憑觴散煩襟援瑟淸夜拊回感帝子心空堂有煙雨絲減悲不減器新聲更古一有餘哀何況二十五

其三

九月夜如年幽房勞別夢不知別日逺夜夜猶相送玉牀暗虫響錦席寒淚凍明鏡失舊人空林誤歸鳳新年堪愛惜錦字亦珍重一念皎皎時幽襟非所用

其四

金气白日來疎黃滿河闗平居乏愉恱況復身險艱一意思鄕苦一望客人還兩心四海中誰不傷朱顏雙燕不巢樹浮萍不在山性命君由天安得易其間休悲砌虫苦此日無人閒

其五

龍荒變露色燕雁南爲客遊子聲影中涕零念離析四時如車馬轉此今與昔往嘆在空中存事委幽迹翩翩日斂照朗朗月系夕物生春不畱年壯老還迫天機杳何爲長壽與松栢

秋夜對月懷李正封

援琴悵獨立髙月對秋堂美人逺於月徒望空景光坐憶執手時七起淒涼平生知音少君子安可忘客意如夢寐路岐徧四方日逺迷所之滿天心暗傷主奉二鯉魚中含五文章惜無千金答愁思盈中腸此夕臨風嘆零露沾衣裳

廬山石鏡

東巖采薇人巖際朝見月怪墮幽蘿間非時更澄徹緑蘿就玉兔再與髙鳥歇淸光照掌中始悟石上發誰傳陰陽火鑄此天地物深影藏半山虛輪帶凝雪早回謝公賞今遇樵夫說白日乘防霞翩翩對容髮我圖辧鬼魅信美畱煙闕形神乍相逢竟夕難取別如其終年照可化黃金骨

與峨眉山道士期盡日不至

傾景安再中人生有何常胡爲少君別風馭峩眉陽結我千日期靑山故人堂期盡師不至望云空燒香顧慙有限身易老白日光懷君屢驚嘆支體安能彊往聞淸修籙未防服食方瑤田有靈芝眼見不得嘗玉壺貯天地嵗月亦已長昔用壺中景東溟又堪傷寄言赤玉簫夜夜吹淸商

述徳上太原嚴尙書綬

帝命河嶽神降靈翼軒轅天王委管籥開閉秦北門頂戴日月華沾濡雨露恩甲馬不及汗天驕自亡魂靑塜入內地黃河窮本源風雲侵气象鳥獸翔旗旛軍人歌凱旋長劍倚昆侖終古鞭血地到今耕稼繁樵客天一畔何由拜旌軒願請執禦臣爲公動朱幡豈令羣荒外尙有辜帝恩願陳田舍歌暫息四座喧條桑去附枝薙艸絕本根可惜漢公主哀哀嫁烏孫

山中懷劉修

松老秋意孤夜涼吟風水山人在逺道相憶中夜起春光如不至幽蘭含香死響象離鶴情念來一相似月斜掩扉臥又在夢魂裏

塞下

北風號薊門殺气日夜興鹹陽三千里驛馬如饑鷹行子久去鄕逢山不敢登寒日慘大野陰雲若飛鵬西北防秋輩麾幢宿層層匈奴天未防戰皷長登登漢卒馬上老繁纓空絲繩誠知天所驕欲罷又不能

送僧南遊

且攀隋宮栁莫憶江南春師有懷鄕志未爲無事人

鮑溶詩集卷二

欽定四庫全書

鮑溶詩集卷三

行路難

玉堂向夕如無人絲竹儼然宮商死細人何言入君耳塵生金樽酒如水君今不念嵗蹉跎鴈天明明涼露多華燈靑凝久照夜防僮窈窕虛垂蘿入宮見妬君不察暮入此地生風波此時不樂早休息女顏易老君如何

子規

中林子規啼云是古蜀帝蜀帝胡爲鳥驚急如罪戾一啼艶陽節春色亦可替再啼孟夏林宻葉堪委翳三啼涼秋曉景物生意細四啼冥冬云物慘不霽蕓黃壯士發沾灑幽姬袂悲深寒鳥雛哀掩病鶴翅胡爲托幽命庇質無定毳戚戚含至寃卑卑忌羣勢吾聞鳳皇長羽族皆受制盍分翡翠毛使學鸚鵡慧敵怨不在弦一哀尙能繼那令不知休泣血經世世古風失中和衰代因鄭衛三嘆尙淫哀向渴嘻流涕如因異聲感樂與中腸契至教一昏蕪生人遂危脆古意嘆通近如上靑天際荼蓼久已甘空勞堇葵惠誰聞子規苦思與正聲計

秋夜聞鄭山人彈楚妃怨

明月揺落夜深堂淸淨中間楚妃奏十指哀嬋娟寥寥夜含風蕩蕩意如泉寂寞物無象依稀語空煙旅人多西望客雁難南前由來感神事豈爲無情傳容華能防時不再來者年此夕河漢上雙星含淒然

憶舊逰

憶求無何鄕了在赤谷村仙人居其中將往問所存日入蒙汜宿石煙抱山門明月久不下半峯照啼猿堂上白鶴翁神淸心無煩齋心侍席前跪請長生恩云昔崆峒老何詞受軒轅從星使變化任日張乾坤若到舊鄕裏宛如曾討論風移嵓花气珠貫金經言涼夜惜易盡靑煙謝晨喧自惟鮏羴體難久畱其藩防世身在夢愚智相憂寃嘆息防晚寤防師招其魂至今瑤華心每想淸水源

白露

淸蟬暫休響丰露還移色金颷爽晨華玉壺增夜刻已低疎螢焰稍減哀蟬力迎社促燕心助風勞雁翼一悲紈綺情再想淸淺憶髙髙拜月歸軋軋挑燈織盈盈玉盤淚何處無消息

經隱叟

行踏門外泉坐披牀上云誰將許由事萬古畱與君虛洞閉金鎖蠧簡藏鳥文蘿景深的的蕙風閒薰薰餘有世上心此來未及羣殷勤諱名姓莫遣樵客聞

秋日山中懷李端公益

舊事與日逺秋花仍舊香前年繡衣客此節過此堂侍臣不自髙笑脫繡衣裳眠云有餘意入鳥不亂行我恐云嵐色損君鞍馬光君言此何言且共覆前觴古人重一笑買日輕金裝日盡秉燭遊千年不能忘君言此何言明日皆異鄕明日非今日山下道路長一從下山來天地再炎涼此中防難得夢君馬黃

擬古苦哉逺徵人

徵人歌古曲攜手上河梁李陵死別處窅杳冥鄕憶昔從此路連年徵鬼方久行迷漢歷三洗氊衣裳百戰身且在防功信難忘逺承雲臺議非勢孰敢當落日弔李廣白身過河陽閒弓失月影勞劍無龍光去日始束髮今來發成霜虛名乃閒事生見父母鄕掩抑大風歌徘徊少年塲誠哉古人言鳥盡良弓藏

悼豆盧策先輩

防車出東門生時馬無力何處入黃泉嵩髙山西北室人萬里外久望君官職今與牽衣兒翻號死消息平生江海上我不空相識逺客迷畏途孤鴻傷一翼行將雞黍祭巳是烏鳶食勸酒執禦郎行人有哀色先悲三尺土經嵗哭不得眼前雙雙流故袂安可拭一拜隔千里生人意何極惟有陽春曲永播淸玉徳

首夏

昨日靑春去晚峯尙含妍𨿽畱有餘態脈脈防憂煎幽人惜時節對此感流年

寄天臺凖公

赤城橋東見夜月佛壠寺邊行月僧閒踏莓苔繞琪樹海光淸淨對心燈

送僧東逰

風流東晉後外學入僧家獨唱郢中雪還逰天際霞雲村共香飯水國渝秋花景物添新致前程詎可涯

送僧之宣城

昔從謝太守賓客宛陵城有日持齋戒髙僧識姓名秋風送客去安得盡忘情

宣州北樓昔從順陽公防於此

詩樓郡城北窗牖敬亭山防步塵埃隔終朝世界閒憑師看粉壁名姓在其間

東髙峯

東亭最髙峙春樹繞山腰畫裏靑鸞客雲中碧玉簫秋風若西望爲我一長謡

禪定寺經院

蓮花不朽寺雕刻滿山根石汗知天雨金泥落聖言思量施金客千古獨消魂

範傳眞侍禦累有寄因奉酬十首

昨日新花紅滿眼今朝美酒綠畱人更宜明月含芳露憑仗蕭郎夜賞春

白雪剪花朱蠟蒂折花傳笑惜春人請君向日畱明日一醉春風莫厭頻

云髻鳳文細對君歌少年萬金酬一願可惜十千錢玉管傾杯樂春園鬭艸情野花無限意處處逐人行聞道中山酒一杯千日酲黃鶯似傳語勸酒太叮嚀紅袂歌聲起因君始得聞黃昏小垂手與我駐浮雲相勸醉年華莫醒春日斜春風宛陵道萬里晉陽花碧緑艸縈堤紅藍花滿溪願君常踐踏莫使暗萋萋萋萋巫峽云楚客莫畱恩嵗久晉陽道誰能向太原嵗酒勸屠蘇楚聲山鷓鴣春風入君意千日不湏防

鮑溶詩集卷三

欽定四庫全書

鮑溶詩集卷四

越女詞

越女芙蓉裝浣紗淸淺水忽驚春心晚不敢思君子君子縱我思寧來浣溪裏

弄玉詞二首

素女結念飛天行白玉參差鳳凰聲天仙借女雙翅猛五燈繞身生入煙去無影

三淸弄玉秦公女嫁得天上人瓊簫璧月喚朱雀防手上謁玉晨君夫妻同壽萬萬靑春

山行經樵翁

我心勞我身逺道與誰論心如木中火憂至常自燔披訪結恩地世人輕報恩女無良媒識知入何人門寒日行深山路由谷中村田翁采樵熟男女謳吟喧借問身命謀上言媿乾坤時淸公賦薄力勤地利繁下念艸木年坐家見重孫舉案饋賔客糟漿盈陶樽醉閒鹿裘煗白髮舞軒軒仰羨太古人余將破行轅遑遑問身事師友難爲言離歌又行去落日低寒泉

途中旅思二首

喔喔雞鳴曉蕭蕭馬辭艸艸名利區居人少於客生期三萬日童髦半虛擲修短命半中憂歡復相敵朝提黃金爵暮造靑松宅來往日相悲北邙田土窄峩峩西天嶽錦繡明翠壁中有不死鄕千年無人迹心期周太子下馬拜虛碧鶴駕如可從他年執煙策

星出方問宿睡眼始朦朧天光見地色上路車幢幢時物旣老大眾山何枯空靑冥見古栢寥朗聞疎鴻獨步天地間無因爲君忠白毛尋人憂生此頭髮中躍馬非壯嵗報恩無髙功斯言化爲火日夜焚深衷

舊鏡

嬋娟本家鏡與妾歸君子每憶並照時相逄明月裏春風忽分影白日難依倚珠粉不結花玉璫寧輝耳心期不可見不保長如此華髮一欺人靑銅化爲鬼良人有歸日肻學妖桃李瑤匣若浮雲冥冥藏玉水侍兒不遣照恐學孤鸞死

宿悟空寺贈僧

勞者謡燭蛾致身何營營雪山本師在心地如鏡淸往與本師別人間買浮名朝光畏不久內火燒人情迷路喜未逺宿畱化人城前心宛如此了了隨靜生維持薝卜花卻與前心行

感興

幽人無名迹別易防則稀黃鶴亦姓丁寥寥何處飛時見海上山繞云心依依諒無馭風術中路愁虛歸童發慕道心壯年墮塵機白日不饒我如今事皆非羣羊化石盡雙鳬與我違【闕】嶽黃金富軒轅曉霞衣誰令日在眼容色煙雲微

秋思

楚客秋更悲皇皇無聲地時無無事人我命與身異良時如飛鳥回掌成故事蹉跎秋定還凝冽堅冰至人生不期老華發誰能避感此惜壯年壯年少爲貴我生𨿽努力榮途難自致徒爲擊角歌且慙雕劍字吾師罕言命感激潛傷思

客捨逢鄕人旋別

驚鴻一斷行天逺防無因無因忽相防感嘆若有神我鄕路三千百里一主人一宿獨何戀何況舊鄕鄰牢落嵗華晏相憐客中貧迎霜君衣暖與我同一身誰在天日下此生能不勤靑萍寄流水安得長相親明發更逺道山河重苦辛

郊天回

日動蕭煙上泰壇帝從黃道整和鑾風前貔虎回雕仗雲裏神龍起畫竿金鳥赦書鳴九野玉山壽酒舞千官始知報本終朝禮舊典時巡只自難

溫泉宮

憶昔開元天地平武皇十月幸華淸山蒸陰火雲三素日落溫泉雞一鳴防羽鳥仙歌不死翠霓童妾舞長生仍聞老叟垂黃髮猶說龍髯縹緲情

寄歸

塞艸黃來見雁稀隴云白後少人歸新絲彊入未衰鬢別淚應沾獨宿衣防夕精誠拜初月每秋河漢對空機更看出獵相思苦不射秋田朝雉飛

贈逺

辛苦闗西車騎官防年旌節客河蘭金泥舞虎精神暗銀縷交龍气色寒欲和古詩成竇錦倍悲秋扇損齊紈莫勞鴈足傳書信願向淩煙閣上看

隋帝陵下

白露沾衣隋主宮云亭月館楚淮東盤龍樓艦浮寃水雕錦帆幢使亂風長夜應憐桀何罪吿成合笑禹無功傷心近似驪山路陵樹無根秋艸中

洛陽春望

五鳳樓南望洛陽龍門回合抱蒼蒼受朝前殿雲霞煗封嶽行宮艸木香四海爲家知徳盛二京有宅卜年長東人猶憶時巡禮願覲元和日月光

始見二毛

髮迎憂光色防衰華因鏡彊相看百川赴海返潮易一葉報秋歸樹難初弄藕絲牽欲斷又驚機素剪仍殘顏生豈是光陰晚余亦何人不自寛

巫山懷古

十二峯巒鬭翠微石煙花霧犯容輝靑春楚女妬云老白日神人入夢稀銀箭暗凋歌夜燭珠泉頻防舞時衣誰傷宋玉千年後畱得靑山辧是非

九日與友人登髙

云木疎黃秋滿川茱茰風裏一樽前防回爲客逢佳節曽見何人再少年霜報徵衣冷鍼指雁驚幽夢淚嬋娟古來醉樂皆難得畱取窮通付上天

贈揚錬師

紫煙衣上繡春云淸隠山書小篆文明月在天將鳳管夜涼吹向玉晨君

玉淸壇

上淸宮裏女玉色楚人多西信無因得東逰柰樂何

答客

竹間深路馬驚嘶獨入蓬門半似迷勞問圃人終嵗事桔橰聲裏雨春畦

隋宮

桺塘煙起日西斜竹浦風回雁弄沙煬帝春逰古城在壞宮芳艸滿人家

送僧文江

吳王劍池上禪子石房深久慕白雲性忽勞靑玉音孤髙知勝鶴淸雅似聞琴此韻書珍重煩師出定吟

鮑溶詩集卷四

欽定四庫全書

鮑溶詩集卷五

古意

重錦化爲泥剪刀誤人事夜裁逺道書剪破相思字妾心不自信逺道終難寄客心固多疑肻信非人意萬里不言逺歸書長相次可卽由此書空房無忌諱

山中冬思二首

山深先冬寒敗葉與林齊門巷非世路何人念窮棲哀風破山起夕雪誤鳴雞巢鳥侵旦出饑猿無聲啼晨興動煙火開云伐冰溪老木寒更痩陰雲晴亦低我貧自求力顏色常低迷時思靈臺下遊子正淒淒

其二

雪壯冰亦堅凍澗如平地幽人毛褐暖笑就糟牀醉喚人空谷應開火寒猿至拾薪煮秋栗看鼎書古字忽憶南澗遊衣巾多雲气露腳尋逸僧諮量意中事

讀史

鬼書報秦亡天地亦云閉赤龍吟大野老母哭白帝蒼蒼無白日項氏徒先濟六合已姓劉鴻門事難制坑降嬴政在衣錦人望替宿昔見漢兵龍蛇滿旌棨始矜山可拔終嘆騅不逝區區亞父心未防天人際蕭張馬無汗盛業垂千世

冬夜答客

冬日誠可愛不如夜漏多幸君霜露裏車馬犯寒過學耕不逢年莠敗黍禾豈惟親賓散鳥防移巢窠獨見靑松心淩霜庇柔蘿壯日賤若此畱恩意如何因憶古丈夫一言重山河臨風彈楚劍爲子奏燕歌

宿吳興道中苕村

浮客倦長道秋深夜如年久行惜日月常起雞鳴前夕計今日程息車在苕川霜中水南寺金磬泠泠然疇昔此林下歸心巢頂禪身依寤昏寐智月生虛圎羈旅違我程去畱難雙全觀身話往事如夢遊靑天明發止賓從寄聲琴上弦聊書越人意此曲名思仙

代楚老酬主人

流水爲我鄕扁舟爲我宅二毛去天逺幾日人間客曈曈銜山景翔云迹從時無定心病處不暖席煩君問岐路爲我生淒慼百年衣食身未死皆有役曽傷無遺嗣縱有復何益終古北邙山樵人賣松栢

沛中懷古

煙蕪歌風臺此是赤帝鄕赤帝今已矣大風邈淒涼惟昔仗孤劍十年朝八荒人言生處樂萬乘巡東方髙臺何巍巍行殿起中央興言萬代事四坐沾衣裳我爲異代臣酌水祀先王撫事復懷昔臨風獨彷徨

夏日華山別韓博士愈

別地泰華陰孤亭潼闗口夏日可畏時望山易遲久蹔因車馬倦一逐云先後碧崖气爭寒黃鳥語相誘三峯多異態迥舉仙人手天晴捧日輪月夕弄星斗幽疑白帝近明見黃河走逺心不期來眞境非我有鳥鳴艸木下日息天地右躑躅因風松靑冥謝仙叟不知無聲淚中感一顏厚靑霄上何階別劍空朗扣故鄕此闗外身與名相守迹比斷根蓬憂如長飲酒生離抱多恨方寸安可受咫尺岐路分蒼煙蔽回首

春日言懷

湛湛琴前酒期自賞靑春胡爲緘笑語深念不思身寂寂花舞多嚶嚶鳥言頻心悲兄弟逺願見相似人江界田土卑競來東作勤嵗寒虛盡力家外無彊親杳窅靑雲望無途同苦辛

題吳徵君巖居

堯澤潤天下許由心不知眞風存綿綿常與逹者期有道吾不仕有生吾不欺澹然靈府中獨見太古時地脈發醴泉巖根生靈芝天文若通防星影應離離亭亭傅氏巖何獨萬古思

雲溪竹園翁

硠硠雲溪裏翠竹和云生古泉積澗深竦竦如刻成楚客臥云老世間無姓名因玆千畆業以代雙牛耕亂林不可畱寸莖不可輕風煗鬭出地仰齊故年莖幽室結白茆宻葉羅眾淸照水寒澹蕩對山緑崢嶸蒼松含古貌秋桂儼白英相看受天風深夜戞擊聲

竊覧都官李郎中和李舍人益酬張舍人靜夏夜寓直思聞雅琴見寄

朝艸天子奏夜語思憂琴因聲含香气其韻流水音仙樂朱鳳意靈芝紫鸞心翻然逺求友豈獨雙歸林松吹暑中冷星花池上深倘俾有聲樂請以絲和金

長安言懷

殷殷生念厚戚戚勞者多二時晝夜等百嵗詎防何日下文翰苑側身識經過千慮恐一失翔陽已蹉跎臨觴剪眾憂靜寄絲桐歌思歸繞十指五聲不相和暮天還巢翼明日隕葉柯髙謝巖谷人鹿衣帶女蘿生不去親愛浮名若風波誰令不及此親愛隔山河

秋思

胡風吹鴈翼逺別無人鄕君近雁來處防回斷君腸昔奉千日書撫心怨星霜無書又千日世路重茫茫燕國古佳麗蛾眉富春光自然君歸晚花落君空房君若謂不死嵗晚雙鴛鴦

歸雁

南國春早暖渚蒲正月生東風吹鴈心上下和樂聲繞水半空去拂云皆相迎如防失羣怨預有侵夜驚渺邈天外影支離塞中鸎自顧摧頽羽偏感南北情乍甘煙霧勞不顧龍沙榮𨿽樂未歸意終不能自鳴喜去春月滿歸來秋風淸啼余北窗夢望斷陰山行不及瑤臺燕寄身金宮楹

悲湘靈

山上涼月收日斜川風止娥皇五十弦秋深漢江水初因無象外牽感百憂裏霜露結瑤華煙波勞玉指將隨落月去又繞疎蘋起哀響云合來淸余桐半死女顏萬嵗後豈復嬋娟子不道神無悲那能久如此魂魄無不之九山徒相似沒沒竟不從惟傷逺人耳斑斑淚篁下空有學瑟鬼

聞蟬

髙蟬旦夕唳景物浮涼气木葉漸驚年錦字因絡緯稍斷當窗夢更淒臨水意淸香筍蒂風曉露蓮花淚余引未全歇凝悲尋迥至星井欲望河月扇看藏笥誰念因聲感放歌冩人事

懷幽期

淸砧擊霜天外發楚僧期到石上月寒峯深虛獨繞盡夜水淺急不可越窅機冥智難思量無盡性月如空王眼界行處不著我天花下來惟有香我今胡爲寄他鄕

思琴髙

琴山人得仙去萬古釣龍空有處我持曲鉤思白魚仙溪緑淨含秋虛天鈞蹤迹無遺余燒香寄影在巖樹東禮海日雞鳴初

得儲道士書

嬋娟春盡暮心秋鄰里同年半白頭爲問蓬萊近消息海波平靜好東遊

鮑溶詩集卷五

欽定四庫全書

鮑溶詩集卷六

寒夜吟

九衢金吾夜行行上宮玉漏遙分明霜飈乘陰掃地起旅鴻迷雪繞枕聲逺人歸夢旣不成畱家惜夜歡心發羅幕畫堂深皎潔蘭煙對酒客防人戰火揚光二三月細腰楚姬絲竹間白薴長袖歌閒閒豈識苦寒損朱顏

采蓮曲二首

弄舟朅來南塘水荷葉映身摘蓮子暑衣淸淨鴛鴦喜作浪舞花驚不起殷勤防惜纎纎指水菱初熟多新刺采蓮朅來水無風蓮潭如鑑松如龍夏衫短袖交斜紅艶歌笑鬭新芙蓉戲魚往聽蓮葉東

玉山謡奉送王隠者

鳳皇城南玉山髙石腳聳立爭雄豪攢峯胎玉气色潤百泉透云流不盡萬古分明對眼開五煙窈窕呈祥近有客師事金身仙用金買得山中田門開玉水灌芝艸靜醉天酒松間眠心期南溟萬里外出山防遇光陰攺水玉丁東不可聞冰華皎潔應如待秋風引我歌去來玉山防翠遙相催殷勤千樹玉山頂碧洞寥寥寒錦苔

岐路

北風送微寒行李動逺程憂人席不煗殘月馬上明飄颻岐路間長見日初生重嶂曉色淺疎猿寒啼淸人生能防許三十塵中行感此長嘆息百年何所營

唐文粹中疎猿寒啼淸下云世間多岐路常怨終身行回見四方人車輪無畱聲空谷亦堪隠下田非懶耕古人有遺訓飽食非親榮我生禮義鄕少小見太平聖賢猶羈旅況復非其名

隴頭水

隴頭水千古不堪聞生歸蘇屬國死別李將軍細響風凋艸淸哀雁落云

沙上月

黃昏潮落南沙明月光涵沙秋雪淸水紋不上煙不蕩平平玉田冷空曠

贈李黯將軍

細栁連營石壍牢平安狼火赤星髙巖云入角雕龍爽寒日揺旗畫獸豪捜伏雄兒欺魍魎射聲遊騎怯分毫聖人惟有河湟恨寰海無虞在一勞

人日陪宣州範中丞傳正與範侍禦傳質宴

人日春風綻早梅謝家兄弟看花來吳姬對酒歌千曲秦女畱人酒百杯絲栁向空輕婉轉玉山看日漸徘徊流光易去歡難得莫厭頻頻上此臺

古鑑

古鑑含靈气象和蛟龍盤鼻護金波隠山道士未曽識負局先生不敢磨曽向春窗分綽約誤回秋水照蹉跎世間縱有應難比十斛明珠酬未多

送王煉師

聖母祠中藥樹香邑君承命薦椒漿風雲大感精神地雷雨頻過父母鄕盡日一川侵艸緑回車二麥繞山黃野人久防神仙事敢奏歌鐘慶萬箱

送王損之秀才赴舉

靑門佩蘭客淮水誓風流名在鄕書貢心期月桂遊平沙大河急細雨二陵秋感此添離恨年光不少畱

寄張十七校書李仁行秀才

去年八月此佳辰池上閒閒四五人久行月影愁迷夢誤入花光笑認春一與淸風上蕓閣再期秋雨過龍津今年此日何由見蓬戶蕭條對病身

舊鏡

團團銅鏡似潭水心愛玉顏私自親一經離別少年攺難與淸光相見新

憶郊天

憶向郊壇望武皇九軍旗帳下南方六龍日馭天行健神母呈圖地道光濃暖气中生歷艸是非煙裏愛瓊漿至今滿耳簫韶曲徒羨瑤池舞鳳皇

期盡

魚鏁生衣門不開玉筐金月共塵埃靑山石婦千年望雷雨曽知來不來

晚山蟬

山蟬秋晚妨人語云木寒來媿馬嘶能問防時新碧樹不知何日寂金閨若逢海月明千里莫忘何郎寄一題

秋暮送裴垍貟外刺婺州

婺女星邊气不秋金華山水似瀛洲含香太守心淸淨去與神仙日日遊

寄薛膺昆季

楚山淸洛兩無期夢裏春風玉樹枝何況芙蓉樓上客海門江月亦相思

楊眞人籙中像

畫中畱得淸虛質人世難逢白鶴身應見茅盈哀老弟爲持金籙救生人

寄盧給事汀吳員外丹

姓丁黃鶴遼東去客倩仙翁海上人聞道姓名多攺變只今偕是聖朝臣

懷王直秀才

鄕無竹圃爲三徑貧寄鄰家已二年惟有素風身未墜世間開口不言錢

贈眞公影堂

舊房西壁畫支公昨暮今晨色不同逺客閒心無處所獨添香火望虛空

贈僧戒休

風行露宿不知貧明月爲心又是身欲問月中無我法無人無我問何人

秋夜懷紫閣峯僧

滿山色應難見隔澗經聲又不聞紫閣夜深多入定石臺誰爲掃秋云

酬江公見寄

曽答鴈門偈爲憐同社人多慙惠休見偕得此陽春

送羅侍禦歸西臺

歸臺新柱史辭府舊英髦勸酒蓮幕貴望塵驄馬髙詩情分繡叚劍彩拂霜毫此舉闗風化誰云別恨勞

宿水亭

雕楹防檻壓通波魚鱗碧幕銜曲玉夜深星月伴芙蓉如在廣寒宮裏宿

寄峩眉山楊錬師

道士夜誦蘂珠經白鶴下繞香煙聽夜移經盡人上鶴仙風吹入秋冥冥

寄海陵韓長官

吏散重門印不開玉琴招鶴舞徘徊野人爲此多東望雲雨仍從海上來

淮南臥病感路羣侍禦訪別

西臺禦史重難言落木疎籬繞病魂一望靑雲感驄馬欵行黃艸出柴門

題禪定寺集公竹院

公門得休靜禪寺少逢迎任客看花醉隨僧入竹行歸時常犯夜雲裏有經聲

鮑溶詩集卷六

欽定四庫全書

鮑溶集外詩

經舊遊

遊魚懷故池倦鳥懷故窠故山系歸念行坐靑巍峩羸馬經舊途此鄕喜重過居人無故老倍感別日多但見野中墳累累如靑螺涼風日揺落桑下松婆娑嘆息追古人臨川泣東波古人無不死嘆息欲如何朅來遂逺心黙黙存天和

過薛舍人舊隠

寢門來哭夜此月小祥初風意猶憶瑟螢光乍近書墻花愛露菊池月上鉤魚徒引相思淚防防東逝余

山居

窈窕垂澗蘿防茸黃葛花鴛鴦憐碧水照影舞金沙

暮秋與裴居晦宴因見采菊花之作

菊花低色過重陽似憶王孫白玉觴今日王孫好收采髙天已下兩回霜

望麻姑山

幽人往往懷麻姑浮世悠悠仙景殊自從靑鳥不堪使更得蓬萊消息無

湖上望月

湖上淸涼月更好天邊旅人猶未歸防見金波滿還破艸虫聲畔露霑衣

襄陽懷古

襄陽太守沈碑意身後身前防年事湘江千嵗未爲陵水底魚龍應識字

秋夜對月寄僧特

憶見特公賞秋處涼溪看月淸光寒今夕淸溪又相映特公何處共團圓

望江中金山寺

一朶蓬萊在世間梵王宮闕翠雲間近南秋水更淸淺聞道遊人未忍還

宿靑牛谷梁錬師仙居

隨云步入靑牛谷靑牛道士畱我宿可憐夜久月中行惟有壇邊一枝竹

得僧書

身歸紫霄嶺書下白雲來剪筍發寒字燒花芳夜雷想隨香馭至不假定鐘催

見袁徳師侍禦說江南有仙檀花因以戲贈

寄說天壇花耐涼笑風含露對春光欲求禦史更分別何似衣花嵗嵗香

和王璠侍禦酬友人贈白角冠

芙蓉寒艶鏤冰姿天朗燈深拔豸時好見吹笙伊洛上紫煙丹鳳亦相隨

送僧擇棲遊天臺二首

身非居士常多病心愛空王稍覺閒師問寄禪何處所浙東靑翠沃州山

金嶺雪晴僧獨歸水紋霞彩衲禪衣可憐石室燒香夜江月對心無是非

上已日寄樊瓘樊宗憲兼呈上浙東孟巾丞簡

世間褉事風流處鏡裏雲山若畫屏今日防稽王內史好將賓客醉蘭亭

暮春戲贈樊宗憲

羗笛胡琴春調長美人何處樂年芳野船弄酒鴛鴦醉官路扳花騕褭狂應和朝云垂手語肻嫌夜色斷刀光

酬王侍禦

慙非靑玉制故以贈仙郎希冀畱書閤提防在筆牀詎能輝繡服安得似蕓香所報何珍重淸明勝夜光寄宋申錫評事時從李少師移軍回歸

君逐元侯靜虜歸虎旗龍節駐春輝欲求岱嶽燔柴禮巳錫魯人縫掖衣長劍一時天外倚五云多繞日邊飛心期共賀太平世去去故鄕親【一作其】食薇

夏日懷杜悰駙馬

五月淸涼蕭史家瑤池分水種菱花回文地簟龍鱗浪交鏁天窗蟬翼紗閒遣靑琴飛小雪自看碧玉破甘瓜仍聞聖主知書癖鳳閣燒香對五車

鸎雛

雙鸎銜野蝶枝上敎雛飛避日花陰語愁風竹裏啼須防美人賞爲爾好毛衣

上陽宮月

水北宮城夜柝嚴宮西新月影纎纎受環花幌小開鏡移燭瑤房皆捲簾學織星邊娥影靜拜新衣上露華沾合裁班扇思行幸願托涼風篋笥嫌

淮南臥病聞李相夷簡移軍山陽以靖東冦感激之下因抒長句

太白星前龍虎符元臣出將順天誅敎聞淸靜蕭丞相計立安危範大夫玉帳黃昏大刁鬥月營寒曉小單於魯連未必蹈滄海應見麒麟新畫圖

讀淮南李相行營至楚州詩

閫外建牙威不賓古來戡難憶忠臣已分舟楫歸元老更使熊羆屬丈人象合教滄海晏靑龍喜應太山春來年二月登封禮去合臺星扈日輪

讀李相心中樂

負海狂鯨縱巨鱗四朝天子阻時巡誰將侯玉乖南面幾使戎車殷左輪久作妖星虛費日終歸天洞亦何人果聞丞相心中樂上贊陶唐一萬春

聞國家將行封禪聊抒臣情

雲雨由來隨六龍玉泥瑤檢不幹封山知槱柞新煙火臣望簫韶舊鼓鐘淸蹕間過素王廟翠華髙映大夫松旅中病客諳堯曲身賤何由奏九重

和淮南李相公夷簡喜平淄靑回軍之作

橫笛臨吹髮曉軍元戎幢節拂寒云捜山羽騎乘風引下瀨樓船背水分天際獸旗揺火焰目前魚甲動金文馬毛不汗東方靖行見蕭何第一勲

秋暮八月十五夜與王璠侍禦賞月因愴逺離聊以奉寄

前月月明夜美人同逺光淸塵一以間今夕坐相忘風落芙蓉露凝余繡服香

送蕭世秀才

心交別我西京去愁滿春魂不易醒從此無人訪窮病馬蹄車轍艸靑靑

懷恵明禪師

秋天欲霜夜無風我意不在天地中雪山世界此涼夜寶月獨照璢璃宮解空長老蓮花手曽以佛書親指授雪嶺無人又問來十年夏臘平安否

吳中夜別

楚客秋思著黃葉吳姬夜歌停碧雲聲盡燈前各流淚水天涼冷鴈離羣

隋家井

玉鉤欄下寒泉水金轆轤邊照影人此水今爲九泉路數枝花照數堆塵

寄王璠侍禦求蜀箋

蜀川牋紙防云初聞說王家最有餘野客思將池上學石楠紅葉不堪書

鮑溶集外詩

