武穆文集之奏章信札詩文題記建炎元年﹝靖康二年五月一日攺元﹞南京上皇帝書略陛下已登大寶﹐黎元有歸﹐社稷有主﹐已足以伐虜人之謀。而勤王禦營之師日集﹐兵勢漸盛。彼方謂吾素弱﹐未必能敵﹐正宜乘其怠而擊。而李綱﹑黃潛善﹑汪伯彥輩﹐不能承陛下之意﹐恢復故疆﹐迎還二聖﹐奉車駕日益南。又令長安﹑維揚﹑襄陽準備巡幸。有苟安之漸﹐無遠大之略﹐恐不足以系中原之望。𨿽使將帥之臣﹐戮力於外﹐終亡成功。爲今之計﹐莫若請車駕還京﹐罷三州巡幸之詔﹐二聖蒙塵未久﹐虜穴未固之際﹐親帥六軍﹐迆邐北渡﹐則天威所臨﹐將帥一心﹐士卒作气﹐中原之地﹐指期一作日或顧可復。﹝《金佗粹編》卷十《家集》卷一﹞建炎四年﹝公元年﹞廣徳捷奏武徳大夫英州刺史禦營使司統制軍馬臣嶽飛狀奏﹕恭依聖旨﹐將帶所部人馬﹐邀擊金人至廣徳軍見陣﹐共斫到人頭一千二百一十六級﹐生擒到女眞漢兒王權等二十四人﹐並遣差兵馬收復建康府溧陽縣﹐殺獲五百餘人﹐生擒女眞漢兒軍僞同知溧陽縣事渤海太師李撒八等一十二人。金人回犯常州﹐分遣兵馬等截邀一本無此字擊掩殺﹐四次見陣﹐擁掩入河﹐棄頭不斫﹐生擒女眞萬戶少主孛堇﹑漢兒李渭等一十一人﹐委是屢獲勝捷謹錄奏聞﹐伏候敕。﹝《金佗粹編》卷十六《家集》卷七《奏議下》﹞建康捷報申省狀武徳大夫英州刺史禦營使下都統制嶽飛狀申﹕照對飛自建炎三年十一月二十二日起離建康府﹐至廣徳軍界﹐與金賊六次見陣﹐收復溧陽縣。及於常州界以來﹐邀擊金賊﹐襲遂至鎭江府。恭依聖旨﹐親提重兵至建康府﹐與金賊戰鬥﹐追殺過江﹐收復了當。其生擒到僞知溧陽縣事渤海太師李撒八﹑千戶畱歌及女眞漢兒等﹐今差使臣管押申解前去。謹具申尙書樞密院﹐伏候指揮。﹝《金佗粹編》卷十九《家集》卷十《公牘下》﹞乞益兵守淮奏建康爲國家形勢要害之地﹐宜選兵固守。比張俊欲使臣守鄱陽﹐備虜人之擾江東西者。臣以爲賊若渡江﹐必先二浙﹐江東西地僻﹐亦恐重兵斷其歸路﹐非所向也。臣乞益兵守淮﹐拱護腹心。﹝此《奏》文已佚﹐今從《金佗粹編》卷五《鄂王行實編年》卷二補入﹞乞淮東重難任使申省狀武功大夫昌州防禦使通泰州鎭撫使兼知泰州嶽飛狀申﹕照得飛近準指揮﹐差飛充通泰州鎭撫使﹐仰認朝乾廷使令之意﹐除已一面起發前赴新任外﹐契勘金賊侵寇虔劉﹐其志未艾﹐要當速行剿殺﹐殄滅靜盡﹐收復諸路。不然﹐則歲月滋久﹐爲患益深。若蒙朝廷允飛今來所乞﹐乞將飛母妻爲質﹐免充通泰州鎭撫使﹐止除一淮南東路重難任使﹐令飛招集兵馬﹐掩殺金賊﹐收復本路州郡﹐伺便迆邐一本有使字收復一本無收復二字山東﹑河北﹑河東﹑京畿等路一本有次第而復字故地﹐庶使飛平生之志得以少快﹐且以盡臣子報君之節。謹具申尙書省﹐伏乞均慈詳察﹐特賜敷奏指揮施行。謹狀。小貼子﹕飛今來所管兵馬﹐一面催發前赴新任﹐如蒙指允飛所乞﹐卽乞速賜指揮﹐亦不敢仰幹朝廷﹐別求添益軍馬﹐伏乞鈞照。﹝《金佗粹編》卷十七《家集》卷八《公牘上》﹞赴鎭畫一申省札子武功大夫昌州防禦使通泰州鎭撫使兼知泰州嶽飛札子﹕契勘飛承尙書省札子﹕三省樞密院同奉聖旨﹐除授通泰州鎭撫使兼知泰州﹐今具條畫到合行事件下項﹕一飛所統人馬﹐見在常州宜興縣駐泊﹐其本縣已是缺乏錢糧﹐無可應副。飛見擇日起發前去之任。竊聞江陰﹑鎭江見今全缺濟渡舟船﹐兼飛所管官兵老少數多﹐若以見有舟船裝載﹐半月不能渡絕。竊慮軍兵缺糧失所﹐欲乞於平江府﹑常州﹑江陰軍等處﹐支拔糧米三二萬碩一作石﹐應副卽日未渡江以前食用。一泰州全籍興化縣在水鄕多收稻穀﹐以贍兵卒﹐今蒙已降一指揮﹐從薛慶所乞﹐柰屬承州﹐泰興縣又已割屬揚州﹔兼契勘泰州歸有四縣﹐內倚郭海陵﹐附近州城累遭賊火蹂踐﹐全無所收。如臯一縣﹐臨於大路﹐所收不廣。今來泰州一小郡﹐難以卻將一本有上件兩字兩縣屬別州﹐顯於軍民妨闕。伏望詳酌﹐將上件兩縣依歸柰屬本州﹐所貴軍民通便﹐如蒙許允﹐乞作特旨行下﹐恐於人情未便﹐有妨應援。一本軍頭口老小正兵七萬餘人口﹐飛差人前去體探得通泰二州卽目並無糧斛﹐況糧斛猝急難以擎畫﹐飛體國﹐不敢過有陳乞支給錢糧﹐欲乞借支兩淮浙南路鹽鈔一百萬貫﹐遂旋還納鹽事司準充鹽本。一飛見帶軍馬萬餘﹐自春並不曾支給衣賜﹐今來合給冬衣之時﹐今體訪得通泰州卽目錢帛缺少﹐本州人馬尙無可支散﹐竊一本作切慮因此失所。伏望詳酌體念﹐特賜於有錢絹官司或別州軍去處﹐支給冬衣一次﹐貴一作以免官兵赤露失所。右謹具申尙書省並樞密院﹐伏候指揮。﹝《金佗粹編》卷十七《家集》卷八《公牘上》﹞申劉光世乞兵馬糧食狀武功大夫昌州防禦使通泰州鎭撫使兼知泰州嶽飛狀申﹕飛昨奉聖旨指揮﹐差充前件差遣﹐於八月十五日還至常州宜興縣﹐於十八日起發前來﹐祗赴新任﹐二十五日至江陰軍歇泊。據探報﹐金人見圍楚州﹐飛遂逐一作速急權差統制王貴管據押兵馬﹐等船濟渡﹐竊一作切慮遲滯﹐有失事機﹐不免躬親先入泰州﹐於二十六日夜二更到泰州城外。承準八月十九日指揮﹐令飛與趙鎭撫立掎一作犄角﹐飛遂措置調發兵夫糧食﹐並不住差人勾喚王貴等軍馬。實緣舟船數少﹐今月初九日方盡到泰州。飛已差張憲權行守城﹐見今大軍屯駐三墩光宗皇帝嫌諱﹐與金人大寨不遠。惟是新復建康之後﹐所有士馬﹐瘡痍尙新﹐羸方甚﹐兼自到任未及一旬﹐芻茭糗糧﹐一一窘乏﹐本未能卽從王事﹐重以承楚之急﹐甚於倒垂﹐不可以頃刻安居﹐理宜前進。欲望鈞慈捐一二千之眾﹐假十餘日之糧﹐令飛得激厲士卒﹐徑赴賊壘﹐解二州之圍﹐掃犬羊之迹﹐下以裨相公之盛烈﹐上以寬主上之深憂﹐不勝幸甚。謹具申安撫相公使司﹐伏候指揮。﹝《金佗粹編》卷十七《家集》卷八《公牘上》﹞申劉光世乞進兵狀武功大夫昌州防禦使通泰州鎭撫使兼知泰州嶽飛狀申﹕竅念飛以行伍賤隸﹐辱知朝遷﹐蒙被厚恩﹐殞歿難報。每以爲國家之難﹐𨿽非所命﹐猶當戮力﹐矧承楚之事﹐危迫如許﹐累準朝廷指揮催督﹐此正飛等捐身徇義之秋。竊緣王鎭撫林﹑郭鎭撫仲威等並不見差拔軍馬前來﹐使司王統制𨿽聞已起發﹐卽目尙未知屯駐去處﹐使飛孤軍委實難以支梧。今月十二日準本州遞到今月六日指揮﹐飛除已遵稟外﹐契勘金賊盤泊日久﹐連破諸鎭﹐王鎭撫﹑郭鎭撫等各斂兵自保﹐其志已驕﹐目卽一本作卽目承楚一帶民戶逃死﹐別元鹵掠﹐易於攻卻據探報一本無此字虜人急攻楚州﹐竊一本作切恐萬一疏虞﹐於淮南諸鎭得害不細。飛已於今月十五日具申使司去訖﹐飛一面起發﹐前往承州以來一本無此二字措置剿殺外﹐伏乞鈞慈﹐特捐一二千之眾﹐別差統制官一員﹐前來犄一本作特角﹐庶立大功一本無以上三字﹐不致上誤碼國事﹐謹具申安撫相公使司一本無此句而作謹具狀申﹐伏候指揮。﹝《金佗粹編》卷十七《家集》卷八《公牘上》﹞承州捷報申省狀武功大夫昌州防禦使通泰州鎭撫使兼知泰州嶽飛狀申﹕恭依指揮﹐選精銳分頭會和及率人馬直抵承州﹐掩殺金賊﹐三次見陣獲捷。所有遂次生擒女眞﹑契丹﹑渤海﹑漢兒軍髙太保等﹐除身死外﹐見管女眞三人﹕阿主裏孛堇﹑白打裏﹑蒲速裏﹔渤海一名﹕李用﹔契丹一名﹕毛毛可昱﹝水旁﹞﹔奚人三人﹕王哥﹑合主﹑畱哥﹔漢兒一十二名﹕李延壽﹑趙月一﹑張大﹑李興門﹑侯孝興﹑解徳﹑小兒﹑麻大﹑曹黑兒﹑楊四兒﹑楊章兒﹑孫公儀。今差使臣某人管押申解前去。謹具申尙書省並樞院﹐伏候指揮。﹝《金佗粹編》卷十九《家集》卷十《公牘下》﹞乞催湖州賜米奏武功大夫昌州防禦使通泰州鎭撫使兼知泰州臣嶽飛狀奏﹕近奉聖旨﹕於湖州封樁米內支拔五千碩一作石﹐應副本軍起發﹐臣與士卒同被如天之賜。昨所差般運人回﹐據本州知州趙子燐﹝王旁﹞卻稱﹕本州未曾承一本無此字準朝遷指揮﹐不肯應副。卽目一作日新任所在﹐各有金人占據﹐切一作竊慮有失事機﹐伏望聖慈行下本州﹐依已降指揮裝發﹐庶幾卽得前邁﹐以修疆場之職。謹錄奏聞﹐伏候敕旨。﹝《金佗粹編》卷十《家集》卷一《奏議》﹞紹興元年﹝公元年﹞致某通叛書通叛閣下學士﹕飛已至洪井累日﹐只俟一本作候營寨了﹐便如長沙矣。此有所需﹐示及。飛再拜一本作行。﹝據淸黃邦寧編《嶽忠武王文集》卷八補入﹞乞科拔錢糧照會從申省札武功大夫昌州防禦使充神武右副軍統制嶽飛申﹕契勘飛於紹興元年八月十三日準樞密院札子﹐備奉聖旨指揮﹕令飛一行官兵權畱洪州駐紮﹐彈壓盜賊。續奉聖旨指揮﹕搬取本軍昨存畱徽州官兵老小﹐前來洪州一處屯泊﹐合用錢糧﹐令江西轉運司應副。尋不住移牒本司﹐據本軍合用錢糧﹐恭依已降聖旨指揮應副施行去後﹐並不見措置科拔摧發到來。況本世紀軍方到洪州駐紮一月餘日﹐累承本州公文止稱缺乏﹐應辦不足。其合勘請十月初五日至初九日錢米除已支請外﹐少錢五千四百九十六貫七百五十文﹐米七百四十一石三斗一升五合﹐支遣不足。所有初九日以後錢米﹐亦無指準。念飛所部軍兵﹐惟仰官給錢糧養贍過日﹐方免失所。似此洪州﹐並不掛意著緊措劃移卽應副﹐及江西轉運司又不見預行寬剩計置取拔赴洪州﹐相續支用﹐致得缺誤。不惟軍兵目卽已見缺食﹐兼日後又無指準批請。自今年九月二十三日後來﹐不住申明朝遷﹐乞賜行下本路轉運司﹐疾早措置支移合用錢糧﹐起發前來洪州應副支遣去訖﹐至今未蒙回降指揮。除已具錄奏聞﹐伏望聖慈特降睿旨﹐下江西轉運司﹐將本軍合用錢糧著皮催發﹐相繼津般前來﹐以濟急缺支用﹔及令洪州﹐更切多方計置移那應施行﹐庶免冬月官兵缺食失所外﹐伏候指揮。勘會嶽飛前申﹐已累紮下江南西路轉運司﹐詳所申事理﹐疾速那容應副﹐不管得少有缺誤。並紮下江南西路安撫大使李資政回照會﹐催促應副施行。已再紮下江南西路轉運司﹐依已紮下事﹐疾速那容應副﹐不得依前少有違誤碼外﹐今札付建州觀察使神武右副軍統制親衛嶽大夫照會。紹興元年十一月四日押﹝《金佗續編》卷五《絲綸傳信錄》卷四﹞致某郎中乞糧書飛咨目頓首再拜奉使郎中臺座﹕卽日伏惟使事丰暇﹐神明靖相﹐臺候動止萬福。比至豫章﹐獲奉教益﹐不勝慰幸。歸司衮衮多事﹐未果上狀﹐以浼記室﹐良負愧怍。近來本軍錢糧缺乏之甚﹐今專令幹官張大夫見曾漕面懇﹐因行略此候問﹐幸恕滅裂﹐不由參見﹐惟幾爲國保重﹐卽膺峻擢﹐不宣。飛咨目頓首再拜奉使郎中臺座。﹝據淸錢汝雯編《宋嶽鄂王文集》卷上補入﹞紹興二年申審招安申省狀親衛大夫建州觀察使神武副軍都統制權知潭州兼權荊湖東路安撫都總管嶽飛申﹕契勘湖東路見今盜賊嘯聚﹐動以數萬。李宏在嶽州﹐劉忠在湘陰﹐曹成在道州作過﹐其餘寇盜不少。除見措置剿殺外﹐其間若有能攺行自新之人﹐未委合與不合招安。如許飛招安﹐欲望給降金字牌﹑黃旗十副﹐仍乞差使臣管押付飛交割。謹具申尙書省並樞密院﹐伏候指揮。﹝《金佗粹編》卷十七《家集》卷八《公牘上》﹞分揀吳錫韓京兩軍訖申省狀親衛大夫建州觀察使神武副軍都統制權知潭州兼權荊湖東路安撫都總管嶽飛申﹕契勘飛近奉聖旨﹐差權荊湖東路安撫都總管﹐及統率馬友並本路李宏﹑吳錫﹑韓京諸頭項軍馬﹐前來措置掩殺曹成。飛尋依應起發﹐已到湖南界。其韓京元屯兵衡州茶陵縣﹐吳錫在郴州﹐兩項所管官兵﹐多是老弱及湖東土人在內充數﹐其實堪出戰人各不滿一千。又緣不經戰鬥﹐久在州縣屯泊﹐全無紀律。今來飛已將上件人馬除揀選不堪披帶人給據放散外﹐將實堪披帶人數分拔付本軍諸將收管使喚訖。謹具申尙書省並樞密院﹐伏乞照會。謹伏。﹝《金佗粹編》卷十七《家集》卷八《公牘上》﹞招曹成不服乞進兵札子親衛大夫建州觀察使神武副軍都統制權知潭州兼權荊湖東路安撫都總管臣嶽飛札子奏﹕臣竊惟內寇不除﹐何以攘外﹖近郊多壘﹐何以服遠﹖比年羣盜競作﹐朝廷務廣徳意﹐多命招安﹐故盜亦玩威不畏﹐力彊則肆暴﹔力屈則就招﹐苟不略加剿除﹐逢﹝雙虫底﹞起之眾﹐未可遽殄。臣昨者被奉一本有招安二字曹成之命﹐深以爲陛下好生之意如此﹐爲臣子者﹐患不能推廣而行之﹐故先宣布上恩﹐以期攺行﹐閱日𨿽久﹐幹﹝手旁﹞格是聞。臣嘗累遷探報﹐知其賊馬已離道州﹐進趨廣西﹐此寇所爲﹐未肯遽屈﹐意欲侵犯二廣﹐肆毒生靈﹐俟其力盡勢殫﹐然後徐爲服降之計。臣今進發﹐自郴州﹑桂陽監以往﹐卽行措置﹐用兵掩殺﹐務一本無務字速除蕩﹐以綏彼民。取進止。﹝《金佗粹編》卷十《家集》卷一《奏議》﹞措置曹成事宜奏親衛大夫建州觀察使神武副軍都統制權知潭州兼權荊湖東路安撫都總管臣嶽飛狀奏﹕四月初二準江南西路安撫大使司牒﹕三月二十三日準樞密院三月四日札子﹐奉聖旨﹕令嶽飛到袁州更切斟量賊勢﹐如賊兵眾﹐且於袁州駐札﹐俟宣撫司人馬到﹐司共進兵﹐如曹成已受招安﹐起發赴行在﹐卽與馬友會合﹐司共剿殺劉忠訖﹐續往潭州。飛素有謀略﹐毋致稍有機會﹐卻致賊兵破壞二廣。臣檢會紹興二年二月八日樞密院札子節文﹐曹成賊馬占據道賀州作過﹐三省樞密院同奉聖旨﹐令宣撫司催督髙興﹐星夜前去應援二廣﹐及令湖襄東路安撫使嶽飛統率副總管馬友率一作並本路李宏﹑吳錫﹑韓京諸頭項軍馬﹐火急前去襲遂掩擊﹐其馬友等並聽帥臣嶽飛節制﹐各務體國﹐共力破賊。仍仰廣東西路帥臣起發遂一作軍路洞丁﹑刀弩手將兵士軍弓手民兵疾速躬親統率一作帥﹐前去遂路界首﹐與嶽飛會合﹐並力加擊﹐務要一舉萬全。臣已卽時關報會合馬友﹑吳錫﹑韓京等軍馬﹐及牒廣東西路安撫使統率本路洞丁﹑刀弩手等﹐各前來界首會合﹐照應夾擊剿殺外﹐臣一行軍馬已到衡州茶陵縣﹐不住承準郴州﹑桂陽監等處關報﹐及臣亦差人體探得曹成發人馬取三月十九日起發往全﹑永州﹐侵犯廣西界分﹐並前軍人馬往賀州路前去。其曹成中軍見在道州﹐未有的實起發月日﹐不住放人四向虜掠﹐殺人放火。似此顯見曹成未肯便赴行在﹐意欲逶犯二廣作過。今準前項江南西路安撫大使李回公牘﹐備奉前項聖旨指揮﹐一行官兵已過袁州﹐地裏稍遠﹐兼續於四月初三日準荊湖東路提刑司關報﹐曹成賊馬已起發離道州﹐前去廣西﹐除已差人體探子細外﹐今已進發往郴州桂陽監以來駐泊。如曹成不赴行在及入廣西﹐臣便行措置進兵掩殺﹐若曹成已入廣界﹐不審令臣一行軍馬如何施行﹐伏望聖慈特降睿旨付臣﹐賫一作以憑遵依施行。謹錄奏聞﹐伏候敕旨。貼黃照對臣所統本男官兵一萬二千餘人﹐除存畱二千入吉州看管老小並隨軍輜重火頭占破外﹐實出戰只有七千餘人。吳全二千人﹐除輜重火頭外﹐實出戰一千五百人。韓京三千人﹐除畱看寨輜重火頭外﹐堪出戰只有一千餘人。吳錫約二千餘人﹐堪以下原缺補出戰有一千人。張中彥人馬現在廣東未到。今來共計見有實出戰官兵一萬餘人。所有曹成賊寇僅十餘萬眾﹐臣已竭力措置外﹐伏望聖慈速令並進後援﹐庶使臣無反顧之憂﹐得以有濟﹐伏乞睿照。﹝《金佗粹編》卷十《家集》卷一《奏議》﹞乞措置進兵入廣申省狀親衛大夫建州觀察使神武副軍都統制權潭州兼權荊湖東路安撫都總管嶽飛申﹕契勘飛承樞密院札子﹐奉聖旨指揮﹐統率軍馬前來湖東措置收捕曹成賊馬。飛尋依時起發﹐及沿路不住差信實人到道州以來體探上件曹成作爲﹐次第至三月三十日遊兵到衡州茶陵縣。承諸處探報﹕曹成已於三月二十七日起離道州﹐望全永州路前去。緣茶陵縣至道州一本無以上兩句﹐尙有六百餘里﹐飛未敢信憑﹐遂領一行軍馬前來郴州﹑桂陽監﹐體度賊馬的實動息﹐於四月初八日到郴州管下永興界地名桔水郊一作部﹐承郴州並桂陽監公文﹐探知曹成賊馬分路逃遁﹐前去全﹑永﹑賀州界去訖﹐至三月二十七日並已起離道州盡絕﹐本軍亦差人探得與諸處關報一同。飛今部領軍馬前去道州﹐如到彼賊兵未遠﹐卽便尾襲追趕﹐若逃遁程途已遠﹐其賊聞飛兵到﹐必不敢前來拒敵﹐飛欲深往追趕﹐又恐二廣不曾得朝廷指揮﹐不肯應力錢糧﹐必致缺誤。兼近據潭州申﹕劉忠掩殺馬友統制王成大潰。竊恐馬友見飛已入湖東﹐及曹成遁走﹐又不能捍禦劉忠賊馬﹐以此心懷疑惑﹐別致生事。飛欲徑往潭州安撫馬友訖﹐先次措辦剿殺劉忠等賊了當﹐卽乞前去收捕曹成。除已具錄奏聞外﹐伏望特降指揮﹐付飛遵依施行。謹具申尙書省並樞密院﹐伏候指揮。小貼子飛契勘曹成賊馬經由全﹑永﹑賀界逃遁﹐已不住關報廣東西安撫使﹐請爲統率遂路軍馬照應把截﹐無致侵入二廣外﹐伏望特降指揮下遂路帥臣﹐更切火急嚴緊把截施行﹐伏候指揮。又小貼子契勘湖東事體非輕﹐飛出自寒微﹐望輕材薄﹐今令權一路﹐竊一作切恐不能稱任﹐止乞依舊統制名目﹐前去追殺曹成。仍乞先次行下二廣路﹐令應副一切錢糧﹐仍乞一才幹官充隨軍運使﹐專一措置錢糧﹐遮得常不缺誤。﹝《金佗粹編》卷十七《家集》卷八《公牘上》﹞賀州捷報申省狀親衛大夫建州觀察使神武副軍都統制知潭州兼權荊湖東路安撫都總管嶽飛狀申﹕閏四月六日﹐飛進兵離二十餘里﹐曹成賊兵三萬餘人﹐占據山險﹐迎敵官軍﹐卽時鼓率士卒掩殺﹐賊兵敗走。飛又率兵追至賀州城東江岸﹐其賊望桂嶺路逃遁前去。飛尋句本軍離賀州二十餘里下寨﹐並不曾放人入城。賀州錢糧系廣西經略安撫許中下統制歐陽臨﹑羅選等差丁兵占守﹐所有飛一行軍馬﹐只沿路就賊糧斛食用﹐飛見行進兵前去桂嶺縣﹐破滅曹成﹐大隊次。謹具申尙書省並樞密院﹐伏乞照會。謹狀。﹝《金佗粹編》卷十九《家集》卷十《公牘下》﹞乞廣西戰馬申省狀親衛大夫建州觀察使神武副軍都統制權知潭州兼權荊湖東路安撫都總管嶽飛狀申﹕恭奉聖旨指揮﹐差拔飛軍馬前來措置收捕曹成賊馬﹐其曹成近日自道州起發﹐部領賊眾於賀州界深山桂嶺札立剿穴﹐備敵官軍。飛提兵到北藏嶺下寨﹐其賊嚴備守隘﹐飛料曹成騎兵頗多﹐緣飛所管戰馬﹐比之曹成數目﹐十不及一﹐遂逐急於廣西經略司省馬內借到三百匹乘騎出戰﹐與曹成下王淵賊馬見陣﹐約及數時﹐殺散王淵了當。其所借省馬﹐爲自廣西遠來﹐料食不足﹐例皆疲瘦﹐及見陣往來馳逐﹐落崖例死一百八十批匹。伏望特降指揮﹐將上件見管未還廣西馬數﹐特許存畱充神武副軍出戰﹐及更一本無此字乞下廣西經略司支拔堪好馬五百匹付飛使用。謹具申尙書省並樞密院﹐伏候指揮。﹝《金佗粹編》卷十六《家集》卷八《公牘上》﹞大破曹成捷報申省狀親衛大夫建州觀察使神武副軍都統制權知潭州兼權荊湖東路安撫都總管嶽飛狀申﹕準樞密院札子﹐奉聖旨收捕曹成﹐除於今年閏四月五日自繞嶺路下﹐手掩殺曹成下把隘並遊掠一作控賊兵﹐破蕩州界太平場賊寨﹐當月六日離賀州二十餘里﹐殺散曹成下賊兵三萬人。十二日殺散北藏嶺﹑上梧關守隘賊兵﹐占奪關口。十三日殺散曹成發來照應北藏嶺夾擊官軍賊兵一萬五千餘人。除已具殺獲次北﹐捉殺人數﹐奪到弓箭槍刀等申樞密院外﹐飛契勘曹成自桂嶺縣札立大寨至北藏嶺﹐約六十餘里﹐盡是山險河澗﹐惟狹路往來﹐人馬不得並行﹔兼北藏嶺﹑上梧關﹑蓬嶺三隘所阻﹐已取得北藏嶺﹑上梧關兩隘了當。至閏四月十五日進兵蓬嶺﹐其賊嚴備隘口﹐把截官軍﹐飛於當日未時以來﹐分布兵將﹐一擁上嶺﹐與賊戰敵﹐其賊大敗﹐四向奔潰﹐殺死及掩擁入河不知其數。十六日取桂嶺縣﹐取奪大寨了當。其曹成帶領殘零潰賊﹐望連州路逃竄﹐奪得槍刀金鼓旗幟不計數目﹐及奪到被虜人民數萬人﹐放令歸業。飛見遣四向搜邏剿戮﹐追襲殺捕﹐並關報廣東經略把截﹐乘勢掩殺外﹐謹具申尙書省並樞密院﹐伏乞照會﹐謹狀。﹝《金佗粹編》卷十九《家集》卷十《公牘下》﹞追趕曹成捷報申省狀親衛大夫建州觀察使神武副軍都統制權知潭州兼權荊湖東路安撫都總管嶽飛狀申﹕恭奉聖旨收捕曹成賊馬。於今年定四月五日繞嶺沿路掩殺﹐破蕩巢穴了當。其曹成奔竄廣東連州﹐遂遣本司統制官張憲追趕掩殺﹐收復連州了當。曹成已入湖南﹐望江西逃竄﹔並曹成先發都統領王淵賊馬﹐望桂陽監路前去。尋遣司統制官王貴追趕殺散﹐其餘徒黨望江西散走﹐賊勢大段窮蹙。飛除已躬親提兵剿殺招收外﹐飛契勘捉到曹成下將官張全等﹐通說曹成軍中實有河北﹑河東﹑山東﹑京畿﹑陜西等七萬餘人。飛自今年閏四月五日後來﹐節次殺戮﹐約及大半﹐平蕩指日。伏恐廟堂過憂﹐上勤宵旰。謹具申尙書省並樞密院﹐伏乞敷奏施行﹐伏候指揮。﹝《金佗粹編》卷十九《家集》卷十《公牘下》﹞紹興三年措置虔賊奏中衛大夫武安軍承宣使神武副軍都統制嶽飛狀奏﹕恭奉聖旨措置虔﹑吉州界等處盜賊。臣已近準安撫大使司等處公文﹐契勘到虔﹑吉州界見今作過賊首共三百一人。臣已差人前去說諭禍福﹐詣寨安撫。如有不從招諭頭項﹐卽別行措置外﹐伏乞睿照。謹錄奏聞﹐伏候敕旨。﹝《金佗粹編》卷十《家集》卷一《奏議》有目缺文﹐今據淸錢汝雯編《宋嶽鄂王文集》卷上補入﹞奏審虔州賊首奏中衛大夫武安軍承宣使神武副軍都統制嶽飛狀奏﹕恭奉聖旨措置虔賊。今已節次生擒殺降到虔州諸縣界山寨賊首羅誠等二百餘人﹐見拘管在寨﹐未審令臣一面處置﹐惟復申解朝廷。伏望聖慈速賜指揮﹐以憑遵稟施行。謹錄奏聞﹐伏候敕旨。﹝《金佗粹編》卷十《家集》卷一《奏議》﹐有目缺文。淸黃邦寧編《嶽忠武王文集》卷一文僅殘存後半。今據淸錢汝雯編《宋嶽鄂王文集》卷上補入﹞虔州捷報申省狀中衛大夫武安軍承宣使神武副軍都統制嶽飛狀申﹕契勘恭奉親札處分﹑措置虔州等羣盜賊。飛準江南宣諭牒﹐據吉州龍泉縣申﹕本縣被賊人彭友﹑李動天結集頭領凶賊﹐僞稱十大王﹐已經四年﹐攻破八縣﹐大段猖獗。其彭友等賊徒見在本縣界武陵﹑烈源﹑陳田三處札寨。飛恭依聖旨﹐先差使臣賫文字前去招諭﹐其僞十大王彭友等八頭領﹐並不肯從。又結集永新縣界羣賊尹花八一本無此字等二項賊徒三千餘人等﹐迎敵官軍。飛分遣統領張憲取一路﹐王貴取一路﹐飛躬親統率軍馬取一路﹐約期會合迎敵。其賊沿山擺布﹐飛遂率將士戰鬥﹐當日賊眾敗走下山﹐奪到隘口數處。飛躬親督率軍馬﹐分頭下山﹐與賊戰鬥。殺死賊徒﹐徧滿山谷﹐並槍牌衣甲等﹐及奪救到被虜老小二萬餘人﹐已放令逐便。具錄奏聞外﹐飛續遣兵於山村搜殺不盡殘黨﹐捉到賊魁僞十大王彭友﹑李滿並以次頭領﹐隨軍監防外﹐謹具申尙書省並樞密院﹐伏候指揮。﹝《金佗粹編》卷十九《家集》卷十《公牘下》﹞辭鎭南軍承宣使第三奏中衛大夫武安軍承宣使神武副軍都統制臣嶽飛狀奏﹕臣今年十五日準樞密院札子﹕奉聖旨除臣正任承宣使﹐充江南西路沿江制置使。臣已兩具辭免﹐伏蒙聖慈降詔不允者一本無此字。榮命下頒﹐驚魂頓失﹐辭章上達﹐帝命不兪。𨿽臣受之不慚﹐恐輿情之未協﹐輒陳懇福﹝心旁﹞﹐方切憂惶﹐復蒙天語之丁寧﹐告戒備至﹐愈使臣心之感戴﹐進退靡安﹐敢事虛辭仰違明詔。竊念臣將天威而遠討﹐致賊巢之一空﹐妙策奇謀﹐悉遵聖訓﹐破堅卻敵﹐鹹得士心。臣實何能﹐輒膺殊賞。旣慚過量﹐復付重權﹐是誠叨冒以逾勛﹐非謂謙辭而避寵。況九江乃控扼之重地﹐連武昌爲衿帶之要衝﹐用得其人﹐周瑜所以敗曹操於赤壁﹐禦失其策﹐隋何所以取黥布於湓江。難使非才﹐濫膺此寄。伏望吝此咽喉之付﹐以屬大臣﹔俯從螻蟻之誠﹐使安愚分。所有上件恩命﹐乞賜寢罷。干冒天威﹐死有餘罪。謹錄奏聞﹐伏候敕旨。﹝《金佗粹編》卷十三《家集》卷四《奏議中》﹞辭男云特除保義郎閣門祗候奏鎭南軍承宣使神武副軍都統制江南西路沿江制置使臣嶽飛狀奏﹕臣今月十七日準樞密院札子﹕奉聖旨除臣男云保義郎﹑閣門祗候者。伏念臣寒陋無堪﹐上感聖恩﹐備員軍事﹐未有涓埃之力以報國家。況臣男云俾從戎伍﹐未立寸效﹐豈足仰副異眷﹐實不遑安。伏望特此寢罷﹐以安愚分。謹錄奏聞﹐伏候敕旨。﹝《金佗粹編》卷十三《家集》卷四《奏議中》﹞虔賊捷報申省狀鎭南軍承宣使神武副軍都統制江南西路舒蘄州制置使嶽飛狀申﹕準樞密院札子﹐奉聖旨令飛躬親前去虔州討捕盜賊﹐飛恭依指揮﹐起離到吉州﹐有彭鐵大名友等作過﹐飛先差人招安﹐不肯聽從。分布軍馬﹐與賊鬥敵﹐殺死賊徒不知其數。捉到彭鐵大並依次首領李動天。又往虔州﹐分遣統領官說諭諸寨頭目﹐並不肯聽從﹐遂行進兵﹐於興國縣衣錦鄕一帶節次逢賊見陣﹐大獲勝捷。並攻破山寨數百餘座﹐生擒賊首王彥﹑鐘超﹑石添﹑羅閒十﹑陳喁﹝右頁旁﹞一本作容﹑藍細禾﹑謝敵﹑鐘大牙﹑劉八﹑大五﹑盧髙處置訖﹐委是盡靜﹐別無未獲賊徒。今依指揮﹐將實有功將士開具等第﹐謹具申尙書並樞密院﹐伏乞照會施行。謹狀。﹝《金佗粹編》卷十九《家集》卷十《公牘下》﹞再論虔州平盜賞申省札子鎭南軍承宣使神武後軍統制充江南西路舒蘄州制置使嶽飛札子﹕契勘今年討捕虔﹑吉州界盜賊山寨﹐計數百餘座。其吉盜如彭鐵大﹑李動天兩寨﹐結連肆毒﹐其徒多至數百萬﹐侵犯江西﹑湖南﹐及以首領號爲十大王﹐桀黠爲甚。虔盜如陳喁﹝右頁旁﹞一本作容﹑羅閒十等四百餘黨﹐自爲頭首﹐各成寨柵﹐其徒十餘萬眾﹐結爲表裏﹐拒敵官軍﹐尢爲猖獗﹐恃賴山險﹐侵犯數一本有要字路。廣東則循﹑梅﹑湖﹑惠﹑英﹑韶﹑南雄以至廣州﹐江西則虔州﹑南安之雩都﹐江東則建昌軍﹐福建則汀州邵武等﹐皆爲所攻劫﹐縱橫往來者數年。飛頃奉聖旨﹐提兵討之。𨿽正當盛夏﹐炎瘴交侵﹐而一時將士奮不顧身﹐爭先用命﹐以獲平蕩。首領𨿽眾﹐並就生擒﹐一無遺類。向非賞罰明均﹐何以使人盡力如此﹖伏望朝廷特賜詳酌﹐將今來功賞﹐依去年韓開府收捉福建範汝這恩例施行﹐庶使有以激勸兵將﹐緩急可以倚仗。謹具申尙書省並樞密院﹐伏候指揮。小貼子﹕契勘飛近蒙朝廷褒擢﹐飛累具辭免﹐不蒙兪允。卽非欲誇大微勞﹐以謀身計﹐蓋恐朝廷將來別有使喚﹐庶得將士盡力。區區之愚﹐畢盡於此。伏乞鈞慈﹐特賜詳察。﹝《金佗粹編》卷十七《家集》卷八《公牘上》﹞措置李橫等軍奏鎭南軍承宣使神武後軍統制江南西路舒蘄州制置使臣嶽飛狀奏﹕契勘襄陽府李橫﹑郢州李一本無此字刺史翟﹑鎭撫董先﹑隨州李道﹑牛臯等逐頭項軍馬﹐例各失守﹐將帶到百姓隨行﹐見無所歸。臣𨿽非所職﹐緣事干國計﹐不敢隱默。伏望聖慈特降睿旨﹐令一本有襄陽府李橫﹑李一本無此字刺史翟一本有琮字﹑鎭撫董先人馬於漢陽軍屯駐﹐李道﹑牛臯人馬於黃州或依舊蘄州屯駐﹐且令安集﹔仍乞令李橫等將百姓放令遂便﹐庶免轉淪溝壑之患。候屯駐定﹐卻聽朝廷指揮施行。謹錄奏聞﹐伏候敕旨。﹝《金佗粹編》卷十《家集》卷一《奏議》﹞

奏審李道﹑牛臯軍奏鎭南軍承宣使神武後軍統制江南西路舒蘄州制置使臣嶽飛狀奏﹕契勘李道﹑牛臯人馬﹐累得申狀﹐乞聽臣節制。臣以未準朝廷﹐不敢拘收。見且令前來江州權行駐札外﹐伏望特降睿旨﹐令系屬一處節制﹐庶幾軍律有歸。如蒙付臣拘收使喚﹐亦乞行下﹐恭依施行。謹具奏聞﹐伏候敕旨。﹝《金佗粹編》卷十《家集》卷一《奏議》﹞紹興四年乞復襄陽札子鎭南軍承宣使神武後軍統制江南西路舒蘄州制置使臣嶽飛札子奏﹕臣竊惟善觀敵者﹐當逆知其所﹔始善制敵者。當先去其所恃。今外有北虜之寇攘﹐內有楊幺之竊發﹐俱爲大患﹐上軫宸襟。然以臣觀之﹐楊幺𨿽近﹐爲腹心之憂﹐其實外假李成以爲唇齒之援。今日之計﹐一本作事字正當進兵襄陽﹐先取六郡﹐李成不就縶縛﹐則亦喪師遠逃。於是加兵湖湘﹐以殄羣盜﹐要不爲難。而況襄陽六郡﹐地爲險要﹐恢復復中原﹐此爲基本。臣今已厲兵飭士﹐惟俟報可﹐指期北向。伏乞睿斷﹐速賜施行﹐庶幾﹝原闕﹞一本有上字流早見平定﹐中興之功﹐次第而致﹐不勝天下之幸﹐取進止。﹝《金佗粹編》卷十《家集》卷一《奏議》﹞

襄陽探報申省狀鎭南軍承宣使神武後軍統制江南西路舒蘄州兼荊南鄂嶽制置使嶽飛狀申﹕據探到僞齊添差番賊並簽軍﹐見在新野﹑龍陂﹑胡陽﹑棗陽縣﹐並唐﹑鄧州一帶屯駐﹐大段數多﹐見一面竭力措置外﹐謹具申尙書省並樞密院﹐伏乞照會。謹狀。﹝金佗粹編》卷十七《家集》卷八《公牘上》﹞畫守襄陽等郡札子鎭南軍承宣使神武後軍統制江南西路舒蘄州兼荊南鄂嶽黃復州漢陽軍徳安府制置使臣嶽飛札子奏﹕臣六月二十三日酉時準禦前金字牌﹐伏蒙聖慈特降親札處分﹐令臣條具襄陽隨郢利害。臣竊觀金賊劉豫皆有可取之理。金賊累年之閒﹐貪婪橫逆﹐無所不至﹐今所愛惟金帛子女﹐志已驕墮﹔劉豫僭臣賊子﹐𨿽以儉約結民﹐而人心終不忘宋徳。攻討之謀﹐正不宜緩﹐苟歲月遷延﹐使得修治城壁﹐添兵聚糧﹐而後取之﹐必倍費力。陛下淵謀遠略﹐非臣所知﹐以臣自料﹐如及此時﹐以精兵二十萬直搗中原﹐恢復故疆﹐民心效順﹐誠易爲力﹐此則國家長久之策也﹐在陛下睿斷耳。若姑以目前論之﹐襄陽隨郢﹐地皆膏腴﹐民力不支﹐苟行營田之法﹐其利爲厚。然卽今將已七月﹐未能耕墾﹐來年入春﹐卽可措畫。陛下欲駐大兵於鄂州﹐則襄陽隨郢﹐量畱軍馬﹐又於安復漢陽﹐亦量駐兵﹐一本有馬使字兵勢相援﹐漕運相繼﹐荊門﹑荊南﹐聲援亦已相接﹐江淮湖﹐皆可奠安。六州之屯﹐且以正兵六萬爲固守之計﹐就拔江西湖南糧斛﹐朝廷支降券錢﹐爲一年支遣﹐候營田就緒﹐軍儲旣成﹐則朝廷無饋餉之憂﹐進攻退守﹐皆兼利也。惟是葺治之初﹐未免艱難﹐必仰朝廷微有以資之﹐基本旣立﹐後之利源﹐無有窮已。又此地夏秋則江水漲隔﹐外可以禦寇﹐內足以運糧。至冬後春初﹐江水淺澀﹐吾資糧已備﹐可以坐待矣。於今所先一本作見字﹐在乎速備糧食﹐斟量屯守之兵﹐可善其後。臣職暗不學﹐輒具管見﹐仰報聖間﹐辭拙事眞﹝一本作直﹞﹐伏乞聖慈裁決﹐干冒天威﹐臣不勝屏營戰栗之至。取進止。貼黃臣見今只候糧食稍足﹐卽便過江北﹐𨿽番僞賊馬勢重﹐臣定竭力剿戮﹐不敢少負陛下﹐伏乞特寬宵旰之念﹐不勝慶幸。﹝《金佗粹編》卷十《家集》卷一《奏議》﹞條具荊襄相度移治及差官奏鎭南軍承宣使神武後軍統制江南西路舒蘄州兼荊南鄂嶽黃復州漢陽軍徳安府制置使臣嶽飛狀奏﹕臣於六月二十八日準禦前金字牌遞補到樞密院六月十六日札子﹐備奉聖旨﹐令臣條具收復襄陽﹐隨郢三郡防守﹐相度移治山寨等事。今條具畫一﹐開具下項﹕一臣收復到襄陽隨郢三州﹐卽時遂急權行差官葺治州事﹐實以此三州止有空城﹐公吏軍民自緣久罹兵火﹐或被驅虜﹐或遭殺戮﹐甚爲荒殘﹐全藉有心力官撫綏葺治﹐招誘人戶。所有襄陽府已差武功大夫本軍幹辦官張旦借左武大夫權唐﹑鄧﹑郢州﹑襄陽府安撫使兼知襄陽軍一本無此字府事﹐親衛大夫一本有安州二字﹝原闕二字﹞觀察使牛臯權唐﹑鄧﹑郢州﹑襄陽府安撫副使﹐武義大夫榮州團練使李道充唐﹑鄧﹑郢州。襄陽府四川都統制﹐承信郎本軍準備差遣孫革借右承務郎權簽書襄陽府判官聽公事訖﹐今來葺治﹐漸成次第。一郢州已差承節郎本軍準備差遣周識借右承奉郎權知郢州﹐右迪功郎本軍準備差遣李旦借承奉郎權本州通判訖。一隨州已差右將仕郎李章一本作軍準備差遣孫hui借承奉郎權知隨州﹐下州文學蔣庭俊借右修職郎權本州節度推官訖﹐近訪聞逐州官葺治漸成次第。一臣所奏差官等事理﹐更合取自指揮﹐如蒙兪允﹐乞降差札施行。一臣蒙朝廷支拔糧三十三萬碩一作石﹐水錢一十七萬貫﹐委沈昭遠等催督應副。今來臣自至襄陽﹐已及餘月﹐止有糧有五千七百餘碩一作石﹐至軍前﹐伏望特降睿旨施行。右畫一開具在前﹐謹錄奏聞﹐伏候敕旨。﹝《金佗粹編》卷十《家集》卷一《奏議》﹞鄧州捷奏鎭南軍承宣使神武後軍統制江南西路舒蘄州兼荊南鄂嶽黃復州漢陽軍徳安府制置使臣嶽飛狀奏﹕契勘叛賊李成與金賊劉合孛堇陜西番僞賊兵並聚於鄧州西北﹐札三十餘寨﹐臣遣發王貴等由光化路﹐張憲等由橫林路前去掩殺。據統制王貴張憲等申﹕七月十五日離鄧州三十餘里﹐逢賊兵共數萬接戰﹐分遣王萬﹑董先軍兵出奇突擊﹐其賊大潰。降到番官楊徳勝等二百餘人﹐奪馬二百餘匹﹐衣甲不知其數。內髙仲將一項殘零人馬﹐走入鄧州﹐閉門堅守。十七日攻鄧州﹐將士不顧夭石﹐蟻附而上﹐破鄧州﹐殺死番僞賊馬﹐鏖戰大獲勝捷。爲暑月疲勞﹐見起發前去徳安府歇泊﹐聽候朝廷指揮外﹐謹錄奏聞﹐伏候敕旨。﹝《金佗粹編》卷十六《家集》卷七《奏議下》﹞措置襄漢乞兵申省狀鎭南軍承宣使神武後軍統制江南西路舒蘄州兼荊南鄂嶽黃復州漢陽軍徳安府制置使嶽飛狀申﹕恭奉聖旨﹐恢復襄漢。仰遵廟謨﹐今已克平五郡﹐惟信陽未下﹐已調發軍馬收復﹐可以旦夕成功。累準禦前處分﹐令飛條具厲害防守之策來上。飛已具管見奏聞去訖﹐今月初七日﹐再奉指揮﹐飛之所陳﹐皆蒙兪允。然今防守之策﹐正在乎分屯勁兵﹐控扼要害。飛𨿽已據數量差軍馬﹐於逐處屯駐﹐然其勢力單寡﹐難以善後。況今已近九月﹐天气向寒﹐邊面尢當嚴備。比聞諜探﹐虜意猶一作尢不可測。飛朝夕計慮﹐不敢不懈。且以初者恢復之時﹐賊徒固守﹐倍費攻取﹐繼又金賊劉合孛堇僞齊李成。合一作兵陜西河北番僞劣之兵﹐多至數萬﹐並屯鄧州﹐力拒官軍。仰賴君相之佑﹐成此薄效。今旣得之﹐實控上流﹐國勢所資﹐尢宜謹守﹐不可失也。飛所乞六萬之兵﹐𨿽蒙朝廷兪允﹐然必待楊幺賊平﹐然後抽摘。第恐水勢未減﹐江湖浩漲一作蕩﹐楊幺未可措手。縱待十二月與正月間湖水減落﹐便能平治﹐邊面備禦﹐已失機會。飛今見管軍馬兼拔到牛臯﹑董先兩項共一千餘人﹐合飛本軍都計二萬八千六百一十八人﹐輜重火頭占破在內。欲望詳酌﹐令湖南畱韓京﹑郝政﹝日頭﹞兩軍在潭州彈壓外﹐將任士安吳錫軍馬盡數起發﹐及江西軍馬內令選擇一本有克字成頭項者﹐勾拔三千人﹐湖北帥司崔邦弼﹑顏孝恭並拔付飛﹐相度分守﹐計此五項﹐止是二萬人﹐內有不堪披帶輜重火頭之數﹐不下三五千人。余乞朝廷摘那﹐以足六萬之數。速賜遣發前來﹐布列諸郡一作邦﹐以爲久安之計。厲害至重﹐恐不宜緩﹐伏望早降指揮施行。謹具申尙書省並樞密院﹐伏候指揮。小貼子﹕飛被命於鄂州歇泊﹐別聽指揮。謹已遵依外﹐契勘兵將暴露日久﹐例皆赤露﹐天气向寒﹐衣裝未備﹐欲望速降指揮﹐令飛本軍老小於一處駐札施行。﹝《金佗粹編》卷十八《家集》卷九《公牘中》﹞乞赴行在奏稟邊防奏鎭南軍承宣使神武後軍統制江南西路舒蘄州兼荊南鄂嶽黃復州漢陽軍徳安府制置使臣嶽飛狀奏﹕準樞密院札子﹐令臣依已降指揮前去鄂州歇泊﹐聽候朝廷指揮。臣除已恭依外﹐所有臣先條具陳乞事理﹐未奉指揮施行。契勘臣先奉聖訓收復襄陽府等處六州軍﹐除已措置收復隨﹑郢﹑襄陽﹑唐﹑鄧了當﹐只有信陽軍已調發軍馬前去收復﹐克﹝右刀﹞日可下。臣今有邊防子細厲害﹐欲量帶人從赴行朝奏稟。伏望聖慈﹐特降睿旨﹐依臣所乞施行。謹錄奏聞﹐伏候敕旨。﹝《金佗粹編》卷十一《家集》卷二《奏議上》﹞﹝以下待補入﹞復三州奏七月奏收復鄧唐信陽軍防守措置事宜狀七月乞先推劉光世軍掎角賞奏七月收復唐鄧信陽差官奏七月乞罷制置職事奏八月乞侍親疾札子八月辭建節札子九月辭建節第二札子九月辭建節第三札子九月繳節度告奏九月辭建節第四札子九月復李忠定書十一月襄陽差職官奏十一月荊襄寬卹畫一奏十一月廬州捷報申省狀十二月五年劾劉康年僞奏乞恩澤奏正月再乞寢罷劉康年僞乞恩澤札子二月辭男云雷除閣職札子二月乞照應母姚氏封號申省狀三月措置楊幺水寇事宜奏四月乞田明添差申都督府狀四月增補黃佐官申都督府狀四月湖寇捷奏五月招楊欽奏六月招安楊欽等申都督行府狀六月平湖寇申省狀六月辭男云奇功賞申都督行府狀六月乞宮祠札子六月乞宮祠第二札子七月乞宮祠第三札子七月辭檢校少保第二札子十月辭檢校少保第四札子十一月辭招討使札子十二月辭招討使第三札子十二月六年梁興奪河申省狀正月乞襄陽路仍作京西路申都督府札子二月乞置監司申都督府札子二月乞便宜黜贓吏申省札子二月李通歸順奏二月辭宣撫副使札子三月乞終制札子四月乞終制第二札子四月辭母亡格外賻贈及應辦喪事奏四月辭格外賻贈銀絹札子五月乞終制第三札子五月乞免帶河東宣撫申都督府狀七月復西京長水縣捷奏八月乞致仕養疾申省狀十月目疾乞解軍務札子十月何家寨捷報申省狀十一月進兵渡江申省狀十一月申審馬軍行次申省狀十一月七年乞朝辭申省札子二月辭太尉札子二月乞免立新班札子二月辭太尉第二札子二月辭太尉第三札子二月辭男云轉三官札子二月辭男云轉三官第二札子二月辭太尉第四札子三月乞出師札子三月奏詔移僞齊檄三月乞本軍進討劉豫札子八月乞移都奏略八月乞以明堂恩奏張所男宗本奏九月乞進屯淮甸札子九月致宰相趙鼎書八年奏審已條具曲折未準指揮札子四月致王庶書五月書諸葛亮《前後出師表》後奏乞致仕第二札子八月奏乞致仕第三札子八月同前第三札子八月奏乞致仕第四札子八月乞罷和議奏九月收到吳淸等申省狀十月九年謝請和赦表正月乞祗謁陵寢奏正月辭開府札子二月辭開府第三札子二月辭開府第四札子二月論虜情奏略四月奏審謁陵寢行期札子四月乞免便宜辟置札子六月乞解軍務札子七月乞解軍務第二札子七月乞赴行在奏事札子八月乞張所復官札子十月辭男云特轉恩命札子十月辭男云特轉恩命第二札子十一月辭男云特轉恩命第三札子十一月辭男云特轉恩命第四札子十一月再乞褒贈張所申省札子十一月十年禦書屯田三事跋正月鶻旋郎君捷報申省狀六月辭少保第三札子六月乞定儲嗣奏略六月辭少保第四札子閏六月復穎昌府奏閏六月陳州穎昌捷奏閏六月鄭州捷奏閏六月乞劉奇﹝金旁﹞依舊屯順昌奏閏六月漫獨化捷奏閏六月辭少保第五札子閏六月辭冊命札子七月復西京奏七月李興吳琦轉官告乞付軍前給降奏七月乞號令歸一奏七月乞乘機進兵札子七月復南城軍捷奏七月龍虎等軍捷奏七月郾城縣北並垣曲等捷奏七月小商橋捷奏七月王貴穎昌捷奏七月河北諸捷奏七月臨穎捷奏七月乞止班師詔奏略七月論劉永壽等棄淮寧申省狀七月差趙秉淵知淮寧府申省狀七月趙行在札子七月辭男云特轉恩命札子七月十一年乞會諸帥兵破敵奏正月乞出京洛奏略二月乞出蘄黃奏略二月虜賊韓常等犯界奏二月乞檢坐張俊等會戰去處奏二月乞敍立王次翁下第一札子四月乞敍立王次翁下第二札子四月乞發回親兵札子四月乞般家札子四月辭衣帶札子五月乞依張俊例差破宣借人札子五月申省乞追回王剛所帶人數當直使喚札子謝除樞副兼督師表五月辭初除銀絹札子七月辭男云除禦帶札子七月辭男云除禦帶第二札子七月辭初除銀絹第三札子七月乞解樞柄第二札子七月乞解樞柄第三札子七月辭除兩鎭在京宮觀第二札子八月答某學士啟復某學士啟書簡十一貼第一貼紹興五年五月第二貼第三貼紹興五年十月第四貼紹興四年十一月第五貼紹興四年十一月第六貼紹興四年八月以後第七貼紹興五年二月第八貼紹興五年二月第九貼紹興六年二月第十貼紹興五年十二月第十一貼紹興六年二月武穆文集

之詩文題記奏章信札

【建炎四年】過桃溪贈張完無心買酒謁靑春﹐對鏡空嗟白髮新。花下少年應笑我﹐垂垂羸馬訪髙人。﹝原載《昆陵志》﹐錄自黃邦寧《嶽忠武王文集》卷八﹞增方逢辰日月卻從閒裏過﹐功名不向懶中求。﹝據黃邦寧《嶽忠武王文集》卷八補入﹞廣徳軍金沙寺壁題記余駐大兵宜興﹐沿幹王事過此﹐陪僧僚謁金仙﹐徘徊暫息。遂擁鐵騎千餘﹐長驅而往﹐然一作當俟立奇功﹐殄醜虜﹐復三關﹐迎二聖﹐使宋朝再振﹐中國安彊。他時過此﹐得勒金石﹐不勝快哉。建炎四年四月十二日河朔嶽飛題。﹝《金佗粹編》卷十九《家集》卷十《題記》﹞題宜興張大年家廳事屏記近中原版蕩﹐金賊長驅如入無人之境﹔將帥無能﹐不及長城之壯。餘發憤河朔﹐起自相臺﹐總發從軍﹐小大歷二百餘戰﹐𨿽未及遠涉夷荒﹐討蕩巢穴﹐亦且快國仇之萬一。今又提一壘孤軍﹐振起宜興﹐建康之城﹐一舉而復﹐賊擁入江﹐倉皇宵遁﹐所恨不能匹馬不回耳。今且休兵養卒﹐蓄銳待敵。如或朝廷見念﹐賜予器甲﹐使之完備﹔頒降功賞﹐使人蒙恩。卽當深入虜庭﹐縛賊主﹐蹀血馬前﹐盡屠夷種﹐迎二聖﹐復還京師﹔取故地﹐再上版籍。他時過此﹐勒功金石﹐豈不快哉﹗此心一發﹐天地知之﹐知我者知之。建炎四年六月望日河朔嶽飛書。﹝據宋趙彥衛《雲麓漫鈔》卷一補入﹞五嶽祠盟一本有題字記自中原板﹝一作版﹞蕩﹐夷狄交侵﹐餘發憤河朔﹐起自相臺﹐總發從軍﹐歷二百餘戰﹐𨿽未能遠入夷荒﹝一作荒﹞夷﹐洗蕩巢穴﹐亦且快國仇之萬一。今又提一旅孤軍﹐振﹝一作奮﹞起宜興﹐建康之城﹝一作戰﹞﹐一鼓敗虜﹐恨未能使匹馬不回耳。故且養兵休卒﹐蓄銳待敵﹐嗣當激厲士卒﹐攻期再戰﹐北兪﹝足旁﹞沙漠﹐蹀血虜廷﹝一作庭﹞﹐盡屠夷種﹐迎二聖歸京闕﹐取故地上版圖﹐朝廷無虞﹐主上奠枕﹐余之願也。河朔嶽飛題。﹝《金佗粹編》卷十九《家集》卷十《題記》﹞

【紹興元年】題鄱陽龍居寺巍﹝一作嵬﹞石山前寺﹐林泉勝景﹝一作復﹞更幽。紫金諸佛相﹐白雪老僧頭。潭水寒生月﹐松風夜帶秋。我來囑龍語﹕「爲雨濟民憂。」﹝載《江西通誌》卷五十四《饒州府》﹞題驟馬岡立馬林岡豁戰眸﹐陣雲開處一溪流。機舂水沚猶傳晉﹐黍秀宮庭孰憫周。南服只今殲小醜﹐北轅何日返神州。誓將七尺酬明聖﹐怒指天涯淚不收。﹝載《江西通誌》卷五十《南昌府》﹞題翠巖寺秋風江上駐王師﹐暫向雲山一作中躡翠微。忠義必期淸塞水﹐功名直欲鎭邊圻。山林嘯聚何勞取﹐沙漠羣凶定破機。行復三關迎二聖﹐金酋席捲盡擒歸。﹝載《金佗稡編》卷十九﹞東松寺題記余自江陰軍提兵起發﹐前赴饒郡﹐與張招討會合。崎一作責﹝山旁﹞嶇山路﹐殆及千里。過祁門西約一捨余﹐當途有庵一所﹐問其僧﹐曰「東松。」遂邀後軍王團練並幕屬隨喜焉。觀其基址﹐乃鑿山開地﹐創立廊廡﹐三山環聳﹐勢淩碧落﹐萬木森郁﹐密掩煙甍﹐勝景瀟灑﹐實爲可愛。所恨不能款曲﹐進程遄速﹐俟他日殄滅盜賊﹐凱旋回歸﹐復得至此﹐卽當聊結善緣﹐以慰庵僧。紹興攺元仲春十有四日﹐河朔嶽飛題﹝《金佗粹編》卷十九《家集》卷十《題記》﹞

【紹興二年】永州祁陽縣大營驛題記權湖南帥嶽飛﹐被旨討賊一本無賊字曹成﹐自桂嶺平蕩巢穴﹐二廣湖湘﹐悉皆安妥。痛念二聖遠狩沙漠﹐天下靡寧。誓竭一本無竭字忠孝﹐賴共稷威靈﹐君相賢聖﹐他日掃淸胡虜﹐復歸故國﹐迎兩宮還朝﹐寬天子宵旰之憂﹐此所志也。顧蜂蟻之羣﹐豈足爲功。過此因畱於壁。紹興二年七月初七日。﹝《金佗粹編》卷十九《家集》卷十《公牘下》﹞

【紹興三年】題新淦蕭寺壁雄﹝一作膽﹞气堂堂貫斗牛﹐誓將直節報君仇。斬除頑惡還車駕﹐不問登壇萬戶侯。﹝載南宋趙與時《賓退錄》卷一﹞題雩都華巖寺手持竹杖訪黃龍﹐舊穴空遺虎子蹤。云鎖斷巖無覓處﹐半山松竹撼秋風。﹝原載《江西通誌》﹐錄自黃邦寧《嶽忠武王文集》卷八﹞滿江紅怒髮衝冠﹐憑欄處﹐瀟瀟雨歇。擡望眼一作眼望﹑仰天長嘯﹐壯懷激烈。三十功名塵與土﹐八千里路云和月。莫等閒﹑白了少年頭﹐空悲切。靖康恥﹐猶未雪﹔臣子恨﹐何時滅。駕長車踏破﹑賀蘭山缺。壯志饑餐胡虜肉﹐笑談渴飲匈奴血。待從頭﹑收拾舊山河﹐朝天闕。﹝見河南湯陰縣嶽廟明天順二年《滿江紅》詞碑﹞

【紹興四年】

登黃鶴樓有感調寄《滿江紅》

遙望中原﹐荒﹝一作蒼﹞煙外﹐許多城郭。想當年﹑花遮柳護﹐鳳樓龍閣。萬歲﹝一作壽﹞山前珠翠繞﹐蓬壺殿裏笙﹝一作聲﹞歌作。到而今﹑鐵騎滿郊畿﹐風塵惡。兵安在﹖膏鋒鍔﹔民安在﹖塡溝壑。嘆江山如故﹐千村寥落。何日請纓提銳﹝一作勁﹞旅﹐一鞭直渡淸河洛﹗卻歸來﹑再續漢陽遊﹐騎黃鶴。﹝《嶽武穆遺迹》﹞寶刀歌書贈吳將軍南行﹞我有一寶刀﹐深藏未出韜。今朝持贈南徵使﹐紫霓萬丈幹靑霄。指海海騰沸﹐指山山動搖。蛟鱷潛形百怪伏﹐虎豹戰服萬鬼號。時作龍吟似懷恨﹐未得盡剿諸天驕。蠢爾蠻蜑弄竿梃﹐倏聚忽散如羣猱。使君拜命仗此往﹐紅鑪熾炭燎氄毛。奏凱歸來報天子﹐雲臺麟閣髙焦﹝山旁﹞嶢。噫嘻﹗平蠻易﹐自治勞﹐卒犯市肆﹐馬躪禾苗。將眈驕侈﹐士狃貪饕。虛張囚馘﹐妄邀金貂。使君一一試此刀﹐能令四海烽塵消﹐萬姓鼓舞歌唐堯。紹興四年二月十日書贈吳將軍南行飛﹝錄自黃邦寧《嶽忠武王文集》卷八﹞【紹興五年】池州翠微亭經年塵土滿徵衣﹐特特尋芳上翠微。好水好山看不足﹐馬蹄催趁月明歸。﹝據單恂《嶽忠武王集》補入﹞翠光亭愛此倚欄桿﹐誰同寓目閒。輕陰弄晴﹝一作晴﹞弄日﹐秀色隱空山。島樹蕭疏外﹐徵帆杳靄間。予𨿽江上老﹐心羨白雲關﹝一作還﹞。﹝載《池州府誌》卷三﹞【紹興六年】從駕遊西內﹝一作內苑﹞應制敕報遊西內﹐春光藹一作靄上林。花團一作圍千朵錦﹐柳撚萬條一作株金。燕繞龍旗舞﹐鶯隨鳳輦吟。君王卽天地雨露﹐化育一仁﹝一作人﹞心。﹝據明單恂《嶽忠武王集》補入﹞送紫巖張先生北伐號令風霆迅﹐天聲動北陬。長驅渡河洛﹐直搗向燕幽。馬蹀閼氏血﹐旗梟克汗頭。歸來報明主﹐恢復舊神州。﹝手書摹刻湯陰廟中﹐錄自明單恂《嶽忠武王集》﹞寄浮圖慧海湓浦廬山幾度秋﹐長江萬折向東流。男兒立志扶王室﹐聖主專師一作徵滅虜酋。功業要刊燕石上﹐歸休終伴赤松遊。丁寧寄語﹝一作與﹞東林老﹐蓮社從今著力修。﹝載《金佗稡編》卷十九﹞【紹興八年】小重山昨夜寒蛩不住鳴﹐驚回千里夢﹐已三更。起來獨自繞階行。人悄悄﹐簾外月籠明。白首爲功名。舊﹝一作故﹞山松竹﹝一作菊﹞老﹐阻歸程。欲將心事付瑤琴一作箏﹐知音少﹐弦斷有誰聽﹖﹝載《金佗粹編》卷十九﹞

【紹興九年】誄適齋先生南渡巳三紀﹐衣冠今幾存﹖傷心失故老﹐回首望中原。去國權臣力﹐全軀聖主恩。「致君要堯舜日﹐衷意托空言。"﹝據黃邦寧《嶽忠武王文集》卷八補入﹞﹝注﹕嶽飛詞創作年代各有說法﹐此取其一也。﹞

