《娑羅館淸言》﹝明﹞屠隆

子房虎嘯﹐安期生豹隱於海濱﹐

藥師龍驤﹐魏先生蠖屈於巖穴。繄豈異才﹐是命不同。

三九大老﹐紫綬貂冠﹐得意哉﹐黃粱公案。

二八佳人﹐翠眉蟬鬢﹐銷魂也﹐白骨生涯。

口中不設雌黃﹐眉端不掛煩惱﹐可稱煙火神仙﹔

隨宜而栽花竹﹐適性以奍禽魚﹐此是山林經濟。

風晨月夕﹐客去後﹐蒲團可以雙跏﹔

煙島雲林﹐興來時﹐竹杖何妨獨往。

復雨翻雲何險也﹐論不情﹐只合杜門。

嘲風弄月忽頹然﹐全天眞﹐且須對酒。

道上紅塵﹐江中白浪﹐饒他南面百城。

花間明月﹐松下涼風﹐輸我北窗一枕。

淨幾明窗﹐好香苦茗﹐有時與髙衲談禪。

豆棚菜圃﹐暖日和風﹐無事聽閒人說鬼。

老去自覺萬緣都盡﹐那管人是人非。

春來尙有一事關心﹐只在花開花謝。

甜苦備嘗好丟手﹐世味渾如嚼蠟。

生死關頭急回頭﹐年光疾於跳丸。

無物能牢﹐何況蠢玆皮袋。

有形皆壞﹐不聞爛卻虛空。

坐禪而不明心﹐取骨頭爲功課﹐馬祖戒於磨磚。

談經而不見性﹐鉆故紙作生涯﹐達摩所以面壁。

艸色花香﹐遊人賞其有趣﹔

桃開梅謝﹐達士悟其無常。

修淨土者﹐自淨其心﹐方寸居然蓮界﹔

學坐禪者﹐達禪之理﹐大地盡作蒲團。

立心而認﹐骨肉太親﹐則人緣難遣﹔

學道而求﹐形神俱在﹐則我相未融。

餳粘油膩﹐牽纏最是愛河﹔

瞎引盲移﹐展轉投於苦海。非大雄氏﹐誰能救之。

知事理原有頓漸﹐則南北之宗不廢﹔

知升墜於情想﹐則過現之因果昭然。若無後來報應﹐則造物何以謝顏回。

禿須黃面揣骨法﹐豈有如許公侯﹔

道气文心標風流﹐亦是可兒措大。

招客畱賓﹐爲歡可喜﹐未斷塵世之攀援﹔

澆花種樹﹐嗜好𨿽淸﹐亦是道人之黀障。

角弓玉劍﹐桃花馬上春衫﹐猶憶少年俠气﹔

癭瓢膽瓶﹐貝葉齋中夜衲﹐獨存老去禪心。

寶籙祈仙﹐金亟禮佛﹐造物不得尙牢籠﹔

褐衣披體﹐破帽蒙頭﹐君相又安能陶鑄。

臨池獨照﹐喜看魚子跳波﹔

繞徑閒行﹐忽見蘭芽出土。亦小有到﹐時復欣然。

盤飧一菜﹐永絕鮏羴﹐飯僧宴客﹐何煩六曱行廚﹔

茅屋三楹﹐僅蔽風雨﹐掃地焚香﹐安用數童縛帚。未見元放翛然﹐尙覺右丞多事。

菜曱初肥﹐美於熱酪﹔

蒓絲旣長﹐潤比羊酥。

楊柳岸﹐蘆葦汀﹐池邊多有野鳥﹐方稱山居。

香積飯﹐水田頭﹐齋頭才著比丘﹐便成幽趣。

竹風一陣﹐飄颺茶竈﹔

疏煙梅月﹐半彎掩抑。書窗殘雪﹐眞使人心骨俱冷﹐體气欲仙。

登華了崗﹐月夜犬聲若豹﹔

遊赤壁磯﹐秋江鶴影如人。但想前賢﹐神明開滌。

黃齏淡飯﹐允宜山澤之臞﹔

曲幾匡牀﹐久絕華胥之夢。

棺則朽於木﹐裸則朽於土﹐土木何勞分別﹖

沈則化於水﹐焚則化於火﹐水火安用商量﹖

紅潤凝脂﹐花上才過微雨﹔

翠勻淺黛﹐柳邊乍拂輕風。

問婦索釀﹐甕有新蒭﹔

呼童煮茶﹐門臨好客。

先生此時﹐情閃何如﹖

癡矣狂客﹐酷好賓朋﹐

賢哉細君﹐無違夫子﹐

醉人盈座﹐簪裾半盡酒家﹔

食客滿堂﹐瓶甕不離米肆。

燈獨螢螢﹐且耽夜酌﹐

爨煙寂寂﹐安問晨炊﹐

生來不解攢眉﹐老去彌堪鼓腹。

若想錢而錢來﹐何故不想﹔

若愁米而米至﹐人固當愁。

曉起依舊貧窮﹐夜來徒多煩惱。

白仲奇窮﹐悍婦同於馮衍﹔

徳園髙隱﹐孤居頗似王維。我固當勝之。

明霞可愛﹐瞬眼而輒空﹔

流水堪聽﹐過耳而不戀。

人能以明霞視美色﹐剛業自輕﹔

人能以流水聽弦歌﹐剛性何害。

詩堪適性﹐笑子美之苦吟﹔

酒可怡情﹐嫌淵明之酷嗜。

若詩而嫉妒爭名﹐豈云適性﹖

若酒而猖狂罵座﹐安取怡情。

鑠金玷玉﹐從來不乏彼讒人﹔

沈垢索瘢﹐尢好求多於佳士。止作疾風過耳﹐何妨微云點空。

學道歷千魔而莫退﹐遇辱堅百忍以自持﹐

到底無損毫毛﹐轉使人稱盛徳。

當時之神气不亂﹐入夜之魂夢亦淸。

盈庭滿麻﹐斷結駟於貴人﹔

累牘連片﹐絕八行於政府。

情塵旣盡﹐心鏡遂明﹐外影何如曝照﹖

幻泡一消﹐性珠自朗﹐世瑤原是家珍。

善謔浪﹐好詼諧﹐吐語傷於過綺﹐取快佐歡﹐亦無大害﹔

揚隱微﹐談中冓﹐爲徳無乃太涼﹐積愆消福﹐吾躺戒之。

人生於五行﹐亦死於五行﹐恩裏由來生害﹔

道壞於六賊﹐亦成於六賊﹐妙處只在轉關。

聰明而修潔﹐帝固錄淸虛﹔

文采貪殘﹐冥官不愛詞賦。

樓前桐葉﹐散爲一院淸陰﹔

枕上鳥聲﹐喚起半窗紅日。

一泓濠上﹐便同莊叟之觀﹔

片石林間﹐堪下米顚之拜

立雪斷臂﹐只緣藝壓當行﹔

擘面攔胸﹐直是酒逢知己。

啖飯著衣﹐生世無補﹐飾巾待壙﹐顧影多慚。庶幾哉﹐白魚囊簡﹐食奇字於腹中﹐黃鳥度枝﹐遺好音於世上。

茶熟香淸﹐有客到門可喜﹔

鳥啼花落﹐無不亦是悠然。

翠微僧至﹐衲衣全染松云﹔

斗室經殘﹐石磬半沈蕉雨。

水色澄鮮﹐魚排荇而徑度﹔

林光澹蕩﹐鳥拂閣以低飛。

曲徑煙深﹐路接杏花酒捨﹔

澄江日落﹐門通楊柳漁家。

催租吏只問家僮﹐知主人之不理生產﹔

收稼奴徑達主母﹐笑先生之向如外賓。

八關齋久何敢然﹐寄興於持螯﹔

五斗量慳聊復爾﹐托名於泛蟻。

侶猿猴﹐友虎豹﹐不能孫登之穴居﹔

馴鳥雀﹐畜鳧魚﹐頗似何點之野逸。

髙人品格﹐旣有愧井丹潔身﹔

名士風流﹐亦不至相如慢世。

天討有罪﹐生來幸免馬驢﹔

世棄不才﹐隱去敢云鴻豹。

持論絕無鬼神﹐見怪形而尺怖﹔

平居力詆仙佛﹐遇疾病而修齋。儒者可笑如此。

稱柴數米﹐時翻名理於廣宴﹐

媚竈乞墦﹐日掛山林於齒頰。髙人其可信乎﹖

爲龍爲蛇﹐生旣謝陽秋於太史﹔

呼牛呼馬﹐死亦任彼膽於時人。

以文章爲遊戲﹐將希劉勰水逃禪﹔

看齒髮之衰頹﹐將自信鮑昭才盡。

家坐無聊﹐不念食力擔夫﹐紅塵赤日﹔

汝官不達﹐尙有髙才秀士﹐白首靑衿。

峯巒窈窕﹐一拳便是名山﹔

花竹扶疏﹐半畝何如金穀。

少文五嶽興聊托於臥遊﹐元亮一園趣果成於日涉。

孔孟以常經治世﹐不欲炫奇怪以駭時﹔

釋老以妙道度人﹐故每現神通以聳眾。

凡情自縛﹐則摶沙撚土﹐一身纏爲葛藤﹔

空觀一成﹐則割水吹毛﹐四大等於枯木。

薰蒸徳香﹐則果未成﹐而靈根漸長﹔

熬煎欲火﹐則目未瞑﹐而惡趣現前。

喫菜而生美好揀擇﹐則喫菜不異喫葷﹔

作善而求自髙勝人﹐則作善還同作惡。

人若知道﹐則隨境皆安﹔

人不知道﹐則觸塗成滯。

人不知道﹐則居鬧市生囂雜之心﹐將蕩無定止﹔居深山起枯寂之想﹐或轉憶炎囂辦若知道。

則履喧而靈臺寂若﹐何有遷流﹔

境寂而眞性沖融﹐不生枯槁。

英雄降服勁敵﹐未必能降一心﹔

大將調禦諸軍﹐未必能調六气。

故姬亡楚帳﹐霸主未免情哀﹔

疽發彭城﹐老翁終以憤死。

來鳴禽於嘉樹﹐音聞兩寂﹐悟圓通耳根﹔

印朗月於澄波﹐色相俱空﹐領淸虛眼界。

雨過天晴﹐會妙用之無礙﹔

鳥來云去﹐得自性之眞如。

栴檀之形﹐能出門而迎佛﹔

虎丘之石﹐解聽法而點頭。

故知山河大地﹐咸見眞如﹐瓦礫泥沙﹐並存佛性。

酬應將迎﹐世人奔其羶行﹔

消磨折損﹐造物畏其虛名。

世界極於大千﹐不知大千之外﹐更有何物﹔

天宮極於非想﹐有知非想之上﹐畢竟何窮。吾嘗於此茫然﹐安得問之大覺。

雲長香火﹐千載徧於華夷﹔

坡老姓名﹐至今口於婦孺。意气精神﹐不可消滅如此。

三徑竹間﹐日華澹澹﹐固野客之良辰﹔

一編窗下﹐風雨瀟瀟﹐亦幽人之好景。

春衣杜陵﹐急管平樂﹐眞稱名士風流﹔

雨中山果﹐燈下艸虫﹐想見髙人胸次。

好散阿堵﹐亦復不能積書﹔

趣在个中﹐平生只愛種樹。

醇醪百斛﹐不如一味太和之湯﹔

良藥千包﹐不如一服淸涼之散。

積想情堅﹐思女因而化石﹔

磨礱功久﹐鐵杵且會成鍼。今人才學修行﹐便希得證﹐稍不見效﹐輒退初心﹐道其可幾乎﹖

不是鄴侯著眼﹐懶殘只一丐者﹔

若非丰幹饒舌﹐寒拾兩个火頭。

籬邊杖屨送僧﹐花須罥於巾角﹔

石上壺觴坐客﹐松子落我衣裾。

待月看云﹐偶見鶴形之使﹔

焚香掃室﹐時迎鳥爪之姑。

鳴騶呵殿﹐歌兒挈傀儡於場中﹔

揭地掀天﹐童子弄形影於燈下。

一室經行﹐賢於九衢奔走﹔

六時祀佛﹐淸於五夜朝天。

鳴琴流水﹐疑魴鮪之來聽﹔

散帙當軒﹐喜藤蔕之交翳。

娟娟月露﹐下薝卜而生香﹔

嫋嫋山風﹐入松徨而成韻。

閒情淸曠﹐未解習鍛之機﹔

野性蕭疏﹐恥作投梭之達。

室無長物﹐心本宅乎淸虛﹔

門多雜賓﹐性不近乎狷介。行誼𨿽無大損﹐淨業未免有妨。

據牀嗒爾﹐聽豪士之談鋒﹔

把盞醒然﹐看酒人之醉態。

大臣赫赫﹐甫丘墓己就荒涼﹔

文士沾沾﹐問姓名多雲不識。名利至此﹐使人心灰。

夫人有絕技必傳﹐有至性不朽。

靈心巧思﹐魯班以木匠千秋﹔

救主存孤﹐李善以傭奴百世。

核人貴實﹐浮論難憑﹐從古聖賢不能無謗。試問釋迦於移山之口﹐佛云乎哉﹐叩宣仲尼於伐木之夫﹐何聖之有﹖

道人好看花竹﹐寄托聊以適情﹔

居士偶聽弦歌﹐不染何妨入道。

情曠亦自有致﹐寂寞無令太枯。

眉睫才交﹐夢裏便不能主張﹔

眼光落地﹐死去又安得分明。故學道之法無多﹐只在一心不亂。

若富貴貧窮﹐由我力取﹐則造物爲無權﹔

若毀譽嗔喜﹐隨人腳跟﹐則讒夫愈得志。

方外偶過僧道﹐倒雙屣﹐急開竹戶迎來﹔

座中倘及市朝﹐掩兩耳﹐輒敕松風吹去。

樓窺睥睨﹐窗中隱隱江帆﹐家在半村半雅﹔

山依精廬﹐松下時時淸梵﹐人稱非俗非僧。

華屋朱門﹐過王侯而掉臂﹔

黃頭歷齒﹐對兒子而傷心。髙人之輕富貴也易﹐斷恩愛也難。

觀上虞《論衡》﹐笑中郎未精玄賞﹔

讀臨川《世說》﹐知晉人果善淸言。

瞑目跏趺﹐落花飄而滿幾﹔

冥心入定﹐鼯鼠出而行階。

楊徳祖家惟弱柳﹐我則雜種名花﹔

殷仲文庭只枯槐﹐余則多栽茂樹。不啻過矣。

宰相匡時﹐懶殘豫占李泌﹔

英雄救火﹐圖南早識乖崖。

故龍翔豹隱﹐大冶之鼓鑄由天﹔

雌伏雄飛﹐至人之把柄在我。

續娑羅館淸言﹝明﹞屠隆

饑乃加餐﹐菜食美於珍味﹔

倦然後臥﹐艸薦勝似重裀。

流水相忘遊魚﹐遊魚相忘流水﹐卽此便是天機﹔

太空不礙浮雲﹐浮雲不礙太空﹐何處別有佛性。

富室多藏萬寶﹐夜深猶自持籌﹐愈積愈吝﹐窖中時見精光﹔

老夫第得一錢﹐宵臥何能貼席﹐不散不休﹐篋裏如聞嗥吼。

名華芳艸﹐春園風日洵饒﹔

紅樹靑霜﹐秋林景色愈勝。

條負旣鬯﹐細艸茸生﹐嫩枊韶姿﹐紅藥齊含蘤藿﹐芳春景﹐大滯人﹔

淸露晨流﹐碧梧初放﹐新篁爽气﹐綠陰映入簾幃﹐首夏時﹐尢堪賞。

常想病時﹐則塵心漸滅﹔

常防死日﹐則道念自生。

風流得意之事﹐一過輒生悲涼﹔

淸眞寂寞之鄕﹐愈久愈增意味。

苦惱世上﹐意气須溫﹔

嗜欲場中﹐肝腸欲冷。

時來則建勛業於天埌﹐玉食衮衣﹐是亦丈夫之事﹔

時失則守窮約於山林﹐藜羹卉服﹐是亦豪傑之常。

故子房封侯﹐不以富貴而商皓﹔

嚴陵垂釣﹐不以貧賤而幕雲臺。

人當混擾﹐則心中之境何堪﹔

稍爾淸寧﹐則眼前之气象自別。

昏散者凡夫之病根﹐惺寂者對癥之良藥。

寂而常惺﹐寂寂之境不擾﹔

惺面常寂﹐惺惺之念不馳。

居處必先勤﹐乃能閒暇﹐凡事務求停妥﹐然後逍遙。平時只自悠然﹐遇境未免擾亂。

迹類卑污﹐有損身以得物﹔

形同邋遢﹐或混俗以埋光。世人皮相失眞﹐天眼鑑觀不謬。

李靑蓮仙才夙稟﹐白香山道骨天成。

皦撽時名﹐心源不淨﹔

昭昭談道﹐密行多虧。何益超升﹐只深淪墮。

疾忙今日﹐轉盼己是明日﹔

才到明朝﹐今日己成陳迹。

算閻浮之壽﹐誰管百年﹐

生呼吸之間﹐勿作久計。

太乙窺人﹐閣下燃藜之火﹔

雲林寄信﹐架藏倒薤之書。

木削方可造廬﹐玉琢才能成器。

髙明性多疏脫﹐須學精嚴﹔

狷行常苦拘時﹐當思圓轉。

春去秋來﹐徐察陰陽之變﹔

水窮雲起﹐默觀元化之流。

三春麗日﹐催開上苑千花﹔

一夜金風﹐顚落羅浮萬樹。

蓽門圭竇﹐形拘一室之中﹔

气馬尻輪﹐神遊八極之外。

