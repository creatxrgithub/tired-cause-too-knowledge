

欽定四庫全書

集部四

提要

南湖集十卷

別集類三【宋】

【臣】等謹案南湖集十卷宋張鎡撰鎡字功甫號約齋循王俊諸孫家本成紀徙居臨安官至奉議郎直祕閣宋史不爲立傳而其事迹之散著他書者猶可考見梗槪葉紹翁四朝聞見錄稱寧宗誅韓侂冑鎡預其謀史彌逺以韓大臣近戚未有以處鎡曰殺之足矣史曰眞將種也因心忌之及侂冑旣誅鎡賫伐自言史謂不當居功諷言者貶鎡於霅後以防放還周宻齊東野語癸辛雜識又稱鎡本善侂冑被誅前一日爲其愛妾生日鎡猶攜庖夜宴故侂冑不疑及賫不滿意復欲以故智去史事泄謫象臺而卒據諸書所云是鎡本以機數立功名有忍鷙之才而心術未爲純正宻作武林故事又稱鎡卜築南湖名其軒曰桂隠園池聲伎服玩之麗甲於天下園中亭榭堂宇名目數十且排纂一歲中遊適之目爲賞心樂事是其席祖父富貴之餘湖山歌舞極意奢華亦未免過於豪縱然其詩學則頗爲精深如尢袤陸遊辛棄疾周必大範成大諸人皆相傾挹而楊萬里尢推之誠齋詩話謂其冩物之工絕似晚唐又有寄張功甫姜堯章詩尢蕭範陸四詩翁此後誰當第一功新拜南湖爲上將更差白石作先鋒其意直躋諸姜夔之右矣其集久佚不傳楊士奇文淵閣書目𨿽載有張約齋南湖集一部五冊藏弆家亦皆未見今檢永樂大典各韻中收入鎡詩尙多詳其格律大都淸新獨造於蕭散之中時見雋永之趣以視嘈雜者流可謂翛然自逺詩固有不似其人者鎡之謂歟鎡又工於長短句有玉照堂詞選本多見采錄而原本亦久散佚謹裒集編次以類相從釐爲詩九卷詞一卷用存其略永樂大典所載多題曰湖南集以諸書參考知爲傳冩之誤今亦從攺正焉乾隆四十六年九月恭校上

總纂官【臣】紀昀【臣】陸錫熊【臣】孫士毅

總

校

官【臣】陸費

墀

南湖集提要考證

第一頁後二行賫伐二字系葉紹翁四朝聞見錄原文蓋亦自陳功績之意然未見所出今姑仍之附識

欽定四庫全書

南湖集卷一

宋張鎡撰五言古詩

雜興

聖學律萬世玉振仍金聲大賢務矯俗始以和自名智者稽所終流獘固難行求圓能捨規魯男烏可輕城河固金湯谷帛堆丘山雷風走號令足以威百蠻秦人昔恃此燒書無愧顏叢祠夜篝火赤蛇先據關誰知小國魯抏衡齊晉間獨能秉王禮足以銷鄰姦舞漧服三苖可仰其可攀

原子何所得所得在養心澹然處窮閻蓬蒿絕車音結駟者誰子排門願同襟乃知能辯者於道未爲深日暮前道逺紛紛倒行多胡不秉明燭整駕歷前坡旣衰不戒得有如聖言何平公七十翁師曠猶琢磨管仲相齊國童子猶羞稱確守害霸說三王亦可成寸短有所長貪賢況誠切莫問九合功詠此宜擊節文仲蔽展禽難逃竊位名張湯法家流推賢被嘉聲公道日月如無私天下行治古本根此所以休甲兵嗟嗟祁大夫舉善何其宏曰讐吾甚惡曰子非私情一旦俱薦引晉伯由此成後世益多嫌山林老公卿

伯牙善鼓琴知音一子期已得慰生平絕弦勿復悲深沈揚執防文凖伏羲千年未願賞豈欲求當時泱泱古齊邦中有秉節臣其國不能舉燕師知寵珍生不食君祿執或去諸鄰莫往徑絕脰用愧軒冕人當年處髙位十萬當逡巡所以休明時朝廷足嘉賔

善人所至處鳯儀气芝蘭同徳自相求肯因休顯看後來世道交秪趨勢與官亷頗共翟公雅抱常自寛小器酌升斗渠寜同釡鐘心公徳始宏一介稱能容將軍見何卑偏忌相如功卓哉全璧賢懷才肯爭鋒悔過猶可稱服善交情終

吳起棄骨肉用釋魯君疑蕭何買田宅更要漢祖知結繩可息爭書契計已癡反覆者人心周防良足悲曾參殺人謗三至母信移君臣不易逄終始貴難離

金珠不解憂麯蘗堪適情隘哉沈湘人獨以醒自名生居禁酒國焉得壺觴傾閉門求一醉無乃乾天刑若伊曠懷襟道在寜營營詳觀中聖言當與智者評

堂陛分古始髙卑定常儀拳拳三顧頻未敢臣其師至寶價婆娑塵面誰復窺有人果善酬何苦不售爲木牛流馬機小智那足奇甄別蘭與艾忠誠眞弗欺功大天實吝滯迹烏能知臣主施報恩足爲萬世規

有虎南山南有石北山畔虎石人未辧箭發石遂貫一朝兩生心見石不見虎若向虎石求引滿徒自苦河南牧羊兒不識奇字書君王事邊頭無亦官帑虛慨然分家資補國何勤渠詎有忠於君而謂不學歟毋令敗羣語緱氏果有餘惜哉封禪主更欲取名譽歲晚責緣飾宜其返田閭

眞才當自重躍冶非良金世儒識防鮮志士違本心慷慨自鋪陳庶幾有知音但恐北風扇虛言難保任快哉東方生可喜未可欽

聖道由書傳秉畀火於秦漢興反秦暴見儒猶罵嗔董子惟有志耿耿誰與陳使時三策行焉老諸侯賔子云閉門學非願雕虫稱於道實有省爵位豈所營洙泗嗟已逺惜不偕羣英太法言書莫誚徒擬經漢代嘉唐虞欲以儒理國公孫談治道純駁互失得廣大語尢害開邊心莫極無怪淮南謀日夜憚汲直東閤禮諸賢脫粟自爲食欲以此自文後世有眞識

言貌難取人宣尼竊丁寜如何汝南許輒擅月旦評觀其察曹瞞一言盡生平勿謂鑑裁乏一門稱弟兄林宗眞傑士甑墮識孟敏初無一語交肺腑巳窺盡人才處東京郭許能汲引幾時不生賢弗遇卽泯泯道徳釀搢紳睟容無防塵望之鄙吝消矧得累夕親緬思闕裏化四教隆諸身濟濟三千徒變防盡爲仁賢聖𨿽不同气類當等倫叔度亦我師千載風如新

達士樂貧賤本非沽激心豈眞昩生死而計樂淺深辛勤畢婚嫁塵慮寜更侵髙蹤五嶽遊乘風擬相尋山川萬代畱人物有時盡慷慨羊叔子登臨重嗟憫功名垂槖來老去載倉囷焉有利在民轉眄聲卽泯非眞弔古往借言聊自引湛也窮其心欲嘿不能忍惜昧無去來徒知幻與影

徵南勲業手顧乃玩簡策麟經日月垂左氏實有力爲渠作忠臣訓義訂今昔後來縫掖子開卷隨有益果能作蹄筌此學不妨癖

龍泉伴太阿潛伏知幾秋光气不容揜夜夜沖斗牛一朝掘靑苔雙龍獲兼收拭以華陰土百神見之愁若使無張雷恐非劍所羞

天一卽生水語性何潔淸未嘗使人貪酌之失亷稱夷齊素髙蹈想非常飲冰仁鄙成自取處黙先內明南渡人物中第一數安石經營江左民成敗固先識苻堅擁百萬朝野緫憂色長驅不量徳在法眞餌敵談笑付兒軰玆豈試一擲防至偶折屐胸中未易測議者謂矯情妄意窺悃愊

聖狂霄壤分其端在一念去惡向忠義如病用良砭方貽害於人蛟虎並凶焰及其懲艾余大節秉無欠卓絕補過功炳炳照鈆槧乃知春秋意惡惡待終厭

實修名自來猶影長隨身惑者偏忌嫉終之反累人況馳死後譽何闗一丘塵所以識達早托醉全吾眞歸興因蒓鱸口腹何足陳到今吳江水秋至淸粼粼

淵明膝上桐一絲不肯掛彈聲聒天地無人知此話謂琴只這是世間何用弦謂在有無中其然豈其然太衝十年功僅了三都賦藩混著紙筆欲以疏吾句文章流至是已失古人步喜怒哀樂情一發中韶濩不見風雅篇豈效女功蠧

掄才如百藥治效各不同儻能區別性當聚和扁功武徳定亂後諸公悉登庸帝久知所長未欲任巳聰品題資確論毫髮無蔽防三傑隆漢業六英夾唐宗無人可能國我欲振古風

至藝得於天音律誰同明道上車鐸逢地底黃鐘成偉哉創業主用才極其精太常識斯人吾知不負丞勿疑貞觀間四海幾措刑遐想登後防巍巍治難名

馬生客新丰悠然酌鬥酒若謂傲旁人曠士亦何有有志曾未識偶與麯蘗友異時依風雲黃壚一回首照乘復垂棘固足爲國寶朝有宣力賢愛惜莫艸艸成湯昔在上剪髮救枯槁念民不念已頃刻動穹昊太宗療功臣亦本爲民保斷須疾其愈大勝琮璧禱

秦王旣集統作樂昭治功前日威武地今還見聲容一時聳觀瞻惟貪激英雄鄭公獨俛首孰能察聖暮年伐遼東事幾敗乃翁良臣不在傍有悔應無窮

唐家盛詞華培本自武徳投戈辟文館英士來翼翼訪政討典墳分夜亡倦極當時瀛洲目意气寜偪仄言詩到李杜騷雅並區域爲文至韓栁秦漢等風力後世不推原第賞紙上墨焉知昔人心求效非頃刻

風月屬漁樵眞味豈能領雍容補國手斯宜理煙艇樂天未歸時極口獻忠鯁十上九不行回身避機穽酒徒與詩伴共煮香山茗流傳畫九人公貌粹而整

秦女行

妾家秦闗中白玉爲重堂堂前翠簾鉤一一金鴛鴦暖艷照綺席新聲按笙簧妾小不解事戲劇珠樓旁蜂蕋擷穠杏鶯枝防垂楊阿母喜秀慧鞶絲教縫裳年齒漸長成自制紅襦長弄杼織繁錦錯綜飛鳯凰體柔生玉膩國色凝天香不假粉黛妍羞作時世妝悅巳求得逢晨夕勞腸苟合必易散良賈宜深藏

錦池芙蓉盛開與譚徳稱何國叔曽無逸王季嘉呂浩然張以道小集以東坡詩細思卻是最宜霜分韻得卻字

道人有園居其門可羅爵夫何諸賢傑疎野盡闊略聨鑣過柴荊慰藉淡與泊爾時木芙蓉酣酣縱云蕚呼酒亟對之不復次杯酌西風吹雨小池波晚煙閣紅癡髙髼松翠閙競參錯談叢及笑粲大勝世俗樂翹揺鵬鳯羣著我慙瘦鶴區中有此不今古一開拓山林豈細故人願要天諾侵尋霄霏舉乃獨趣丘壑探韻睨大巫疾走宜退卻簮花謝慇懃敢避句惡弱從今數名芳消眞屢成約

足疾愈約客逰湖上園

平生志四方豈願守三窟超淩風中驥振迅霜後鶻無何足受濕步履遽臲卼投鍼痛循筋濯藥熱透骨重纒韈中絖嬾顧囊內笏長懷駱賔王曠邁困沈泊胸蟠經綸業與气共振防紛紛灞上旅太半貴肥腯儻其尙細謹俗眼愈超忽臨壚指醇酒洗滌去泥淈器宏事果遂濶步黃金闕宿來病殊減砌域可踔越拘攣日旣深得差興尢發湖山想貽笑相忘兩逾月霜花著紅小幽香逗疎樾風晴春一似攜具任倉卒招邀二三子才思湧難竭卻愁費吾詩筆端口方訥

觀舊寫照有感

趙茂寫我眞今朝喜重見相望十五載容貌盡更變恰如逢故人省認向時面自憐歲月去亟若上箭其間憂與病往往幾歷徧寒暑外侵薄思慮內縈纒幻形類艸木孰能永蔥蒨發幸才半白登臨未衰勌逍遙溪復壑安穩寢並膳十年每一畫能用幾何絹防看烏帽下滿垂銀色綫莫嫌老易來身健盡堪羨賴有難畫者炎天飛雪片浩刼且長存那隨時序轉

次韻淸閟對月

氍毹恣懶倦晚夢聊一中夢防玉蟾宮朱扉釘金銅天寛佩聲防非闗夜無風覺來動惋嘆緒猥紛愁攻人間無了期得失爭雞虫竹邊念小童有酒淸如空

重午

林間忘時節今朝忽重午雨過天未昧輕陰障初暑追思兒童日爭先纒防縷葵橊映菖歜梅李防角黍書堂給休假歡呼屢跳舞但喜逢佳辰那知歲如許遄經六六回勞生竟何補幸早安靜樂飛潛伴鱗羽猶憐艾作人獰瞠儼當戶想其亦自畏勢險正騎虎孰若平地我不隨時仰俯門前鷗鷺波宅畔花栁圃晨看一卷經暮飲三杯醑詩成時落韻格調任逾矩大勝汨羅人獨醒徒自苦

中秋後一夜觀月

昨夜月色佳孤坐不及賞深嘆一歲中此景無復兩冒冷試出戶霧气方漭沆金行旣中分宇宙萃澄漺堂堂大圓鏡倒攝山河像或云有桂樹彊作枝葉想疇能窮兆朕聊爾付惚怳曽無驚鵲飛但聽悲虫響气舒厭偪仄望極增嘆仰今夕看尢好流光透帷幌祗欠些子緣照物尙晶爽盆池局墻角刺歷認菇蔣病餘不舉酒安得詩思廣何當揖浮丘跨鶴離塵坱

重九日病酒不飲而園菊巳芳薄莫吟繞亦有佳興因和淵明九日閒居詩一首聊見向慕之意云

心境本一如美惡緣妄生惟今尋常日彊以重九名入秋雨澤慳連朝更晴明木葉未苦凋禽鳥皆春聲寓形天宇內自顧非壯齡年年登髙時無菊酒漫傾何如玆歲好金英照軒榮逺懷柴桑翁合處無疑情不飲還醺然妙寄由天成

夜興

老火頓掃迹顥气凝淸英病悰少棲泊循檐聽風聲桂魄未及圓列緯已讓明銀潢誰決流靜向蒼旻傾引領欲縱望眾屋髙崢嶸又成興局促萬里孤遐徵陰墻想露漙夕蔓粘靑螢怯冷獨歸戶搔頭對長檠咨嗟分賦薄煮藥過半生隨緣但順受境逆或漸平年年中秋夜裵回曉鐘鳴屈指行復來得失當除乘

癸卯立秋後一日鑿井竹間

玆歲苦告暍旱熯彌五旬老火秋益焚陽螭燎朱鱗小寢屢亭午牀移瞰墀垠迎南有風到汛掃方無塵髯奴挈缾水雲此乞諸鄰同居𨿽楹連列位難地均舊井蔭一亭經夏汲取頻霤澤旣稍愆土脈幾就湮倐思書齋外墻西種叢筠而間事墾掘泉眼當津津防辰甲戍良霜鍤穿苔茵下浚十尺餘疏泥出膠墐靈泉果旁溢淸泠潔如銀板松實爲防環塼虛至唇汞沙赤顆塊石英紫璘皴投置可蠲疾釀麯尢甘醇靑絲系銅壷挹玩醒心神當年負暄老猶將獻嚴宸九重方焦勞渇饑念黎民昨暮雨一篩四野艱敷勻今晨直言詔庶政勤咨詢諫聽將必行純誠動蒼旻沾蘇徧原畝丕昭吾君仁賀尢禮侍兼修史侍講直學士院四首

禮云風斷煙哄議十九失片言灼龜鑑鉅典資以秩抗志非太髙砭艾起時疾何翅位宗伯宇內賴調一斯文未揺落右序啟哲人胸中悟復悟筆底新又新幻爲九色絲鑾坡演明綸兵民緫疲羸夜直煩前陳化權亞史法委巷汨凡例良由私愛怨或使疑信二姦諛人力勝危欲蔽忠義絕識超大千簡冊當吐气道傳至孔孟人主不巳任空言課講說日用惑巳甚聖朝重橫經仁澤天下飲公談故紙外句句格精祲

小疾書興

捲懷無與適著冠試徐行廊西小堂幽叢篁雜荷聲吹衣怯風猛簾垂一牀橫坐余忽屢嘆安閒吾半生無端局官簿隨羣覬浮榮出入與日俱何嘗惠黎氓今晨疾在告反覺意气平鑪煙結復開逺度松梢明晴久色愈耐枝疎韻尢淸香去松不隨香來松不迎倐然歸太虛無心計虧盈一著要我決豈在他人評還尋鷗鷺伴靜樂烏可名眼前俗物空秋老共身輕

次韻陸南宮晨起有感

罵坐非眞豪掛冠豈實髙畸迹煙雨埋客气利祿鏖曷若大丈夫本志輕旂旄無擇眼界平芬馨等羶臊機息箭自空詎復論弓櫜先生博達姿閱世江河滔器吞子貢璉才奪東方袍出處日兩忘居朝隠蓬蒿一代能幾人稱提付郎曹飯熟菜亦香但教齒牙牢

次韻陳唐卿縣尉

耽詩固無益損慮更招咎技癢搔不療銘坐口還又出門索朋儔培我本根厚頑石誇瓊瑰朽壤被絺繡歸來三嘆息誰脫章句囿堂堂柱下史退食燕淸晝門前車馬閙有客老且瘦無求見容貌話味若飲酎從容得句帙細讀前竟後令人發深省咀嚼盡華茂要湏卽所見快手撤防陋蘭香出深林著意烏可嗅

自廣巖避暑西庵

推枕欣朝涼開戶畏炎日駕言城西逰滯懣去如失山空秋易知石近云屢出穿松得古寺隨喜聽講律士女蜂蟻來蟠香散經帙囂思攝正念頗識動化術蔬飯有餘飽徐行縱閒逸鄰庵亦窈深綠杉間疎密殿宇煥新築不待方丈室相畱屛俗情話澹喜促膝修筠入支徑池亭面崒從容十數刻佳趣領無佚風牀捲靑簟露井放寒繂藕花雜蒲稍芳气逺如一紛塵愜虛靜詩成任荒率殷雷喚飛雨爽气定盈溢興酣在景晚歸騎莫馳疾新霜更湏來擕樽摘林橘

自安福過眞珠園梅坡

舒憂早逾闗延晤盡名侶林亭果幽賞得計良自許髙鳴疊酬唱陽春誰激楚坐移逰好園振策眄芳渚曽茅舊剪結冰艶靜誰與幾年楊巨源句妙聽鐘敔謫仙繼前躅淩厲蒼霄舉吾人潘逍遙淸新出機杼揆予才獨後乙乙抽繭緒肆瞻宇宙宏气類混出處盍簮忍輕散快意樽中醑相看豈時情襟期耐寒暑

往逸村雪中上船

東皇喜我出恐無賦詩題夜呼姑射仙盡把雪覆泥迎晨倚戶觀凍雀戀樹棲霙疏雜霰濕未暇平髙低體物非所長意蕩著語稽收興入輿幔防寒擁裘綈迢遙下谿步登舟蘚橋西揺兀略坐定艣聲已緣隄客船與漁篷漸逺離排擠皓色山上見素光水中迷隔路望小家緋桃篠枝齊茅檐果自樂何必深堂閨春郊正須逰帯酒尋村雞

徑山綽上人寄新雪

重闉初履霜深山已堆雪牛鳴數捨地气序何驟冽禪宮舊龍居長夏扇可徹千崖蔽森蓊雙徑穿嶻嵲所以方冬時集霰卽飛屑廊堦逰鴿處爪迹應凍絕立齊老僧腰此話忌輕說掃贈滿棕筥凝明勝瑤玦梅風落葉窓我固傍髙潔疇能報淸投煎茶沃詩舌

莊器之賢良居鏡湖上作吾亦愛吾廬六詩見寄因次韻述桂隠事報之兼呈同志

吾亦愛吾廬地僻猶深山山亦前後有逺望碧玉環繄昔近市居局促防泥蟠買園辟荒榛運量百畝寛勤勞藝且築就緒五載間葛巾雅相宜何心傲蟬冠流光隙中駛霜鬢映蒼顏恬愉無競外幸免歷世患旁人笑野拙枉是家長安開門面陂澤岸岸蒲蓼灣此身夫何疑郊島乃瘦寒

吾亦愛吾廬萬木紛秀挺一一親主盟非特時管領緬懷蠻觸氏隕腐爭奪境躍然起予大類困澆茗掃空市虎疑照破杯蛇影步寛更容人園中無陿徑

吾亦愛吾廬第一桂多種西香郁天地不假風迎送花開與花落眞境未嘗動羣芳亦時有幻巧云錦綜廓然淸淨觀豈復計疏壅紅紅白白處政自見日用江山𨿽阻修此樂朝暮共逢場任竿木何許非戲弄一笑和君詩是亦夢中夢

吾亦愛吾廬試聽談向背維南滙平湖浙水實分派兩峯屹三塔形勢逺襟帯城中那有此到處憐湫隘拏舟信所之詎復防厲掲猿鹿騖幽曠引遁終逺害抱垣更通津漁釣欲寄快都緣迹不羈徹老心自在

吾亦愛吾廬精舍出其右【僕捨園東舊宅爲禪寺】南山祝吾君身自樂畎畝福田非住相初不借耕耨眾生睹善法政合逺奔走誰知在家僧特木斷葷酒更有一般獃望南看北斗

吾亦愛吾廬門前賣時蔬滿擔風露香選擇未始無蘇子覓二頃楊翁營一區兩者況見成自顧慚晨晡不妨瘦如竹何急肥似壺向來鏈句癡工拙分毫銖如今布袍下識字村田夫諸公信餘言相從莫踟躕

兪玉汝以詩編來因次卷首韻

我生癖耽詩極力參古意寥寥千百年所取僅三四此言或是癡的確有見地大雅旣不作少陵得深致楚騷久寂寞太白重舉似堂堂豫章伯與世不嫵媚峭峭後山老深古復靜麗長篇雜短章末學敢睥睨儻非四公者孰畢此能事兪君江南英懶效決科計俗子造其廬覓句獨擁鼻雪風灞橋路想見形夢寐貽我靑雲編三讀增畏愧未嘗膠山林亦復到城市石頑木鉆透悟處定不二淸風濯炎暑使我破蕪穢情悰猥能同外此誰臭味請加精進心道逺烏足喟駸駸不停規今古本無異詩來我知往因以當交質

次張以道韻

耽幽畏奔逐何趐畏暑寒豈眞傲世人亦各性所安弄水小漁艇尋詩蹇驢鞍相宜淸晝永嬉娯絕嗟嘆方苞紅玫瑰紛萌翠瑯玕胡爲悉棄置隨人彊蹣跚頭顱每自知終難繼貂冠超情混俗久漫若艸敗蘭委身羈馽中黽勉聊自寛習气猶未除搜句雕腸肝偸閒時一逰園池有荷槃

寄題莊器之招隱樓

得時則爲人此固丈夫志生前必功名說實起後世君看禹稷徒烏有覬望意偶然事逢手勢若破竹易所以極萬代偉績不可槪紛紛務勉彊指日苟聲利等觀今昔爲迷悟由性異莊侯海內士豈特靜者類深嘆末俗競懶赴殊科試力田抄飯白結屋傍山翠受用已有餘推此更廣施名樓曰招隱來者定弗棄我恨聞命晚巳買城北地湖濵林麓幽市逺車馬避想象輞川寛庶防盤谷防𨿽非千步門肯換一品位桃蒸春浪活桂馥秋風至其時思故友命駕驚晝睡堂堂無他言握手笑相視吾儕東西隔橘枳本同味中年各菟裘要非太早計何須並墻居而後願始遂

次韻答張以道茶谷閒步

藝此百畝園池亭粗供逰新從小堂陰經營學山丘攢叢數百樹如對曠士流奇石皆有情聽詩疑防頭方池正當前風定淸若油照影畫不成葉茂枝相樛心靜境自來非闗苦尋搜知我與罪我此話同春秋委順付天命萬事杯中浮莫疑頭上絲曽因利榮愁若無防斯言長年共無憂

宿余杭普救蘭若同訥義二僧訪法喜寺尋登綠野亭

平生樂逰觀防欲徧區宇足力有限量勝處空黙數余杭舊名邑相距才步武蘇翁綠野詠方冊每欣睹朅來始經行解擔日蹉午招提略憇倦鑪燻散云縷上人別累年省識但能祖應憐憂患迹官路還踽踽將勤設菓就防指柵楰少焉湯浴罷作意訪奇古相從到鄰寺儒宮換堂廡【法喜今易爲縣庠】揆昔列鐘魚俄此登簋簠萬法疊成壊紛紛競誰主旋陟陂上亭傾摧幾風雨老栁不復見危闌試憑俯靑山幸縈繞寜暇問秦禹水流天接處桑塍間蔬圃種蓮止坳塘炊煙莽村聚咨嗟雜慰快擬去還眷憮一笑詩已成馳奔遽防苦

戲效樂天體

去日不可再來日焉可虛直待百事足漫把四大拘黃河幾曽淸白髮莫旋烏全福貴安然眞樂難彊圗朴直自許我才能不如渠巳盟方寸心免苦六尺軀登臺值明時擊壤容匹夫輕車歷野寺小船泛晴湖金鯽池內觀白猿洞前呼孤山未學林長堤且懷蘇珍實不滿器醇醪只擕壺更帯兩耳鐺旋煮四腮魚意均飽暖適迹或升沈殊達人曠大觀萬象歸一途丹鼎雞變化佛性狗有無快答此話頭擬議計卽疎

欽定四庫全書

南湖集卷二

宋張鎡撰五言古詩

集古今山林閒適詩以林泉嘯詠名之

夜窓涉塵編山林詩輙取悠然防世故正味若醇酒渠能道我言不必出吾口抄成長自隨眞爲歲寒友

偶成

出門苦喧闐歸舍喜淸逸新篁解重籜尙帯溪粉濕投鑷坐無語風來動書帙畱客不湏歸今夕月方出

不睡

溽暑快新霽濕風生夕涼屋角掛月盤防灩冰玉光飛虫細可數夜气收莽蒼境勝玩不足橫笻防胡牀孤生念濩落靜思還慘傷山林平時心政坐多激昻習懶性已成投閒計爲長明宵恐陰雨不睡庸何妨

同張以道出逰近郊成古詩十六韻

今辰天宇佳風光宛如春園廬豈不樂景熟興未伸與客策蹇驢城東訪幽人幽人本非約意往隨淸眞市小度啁哳秋郊迥無塵楓林纈居前蔬畦翠橫陳煙濃山愈淡徐步望更新田翁出荊扉笑揖似所親坐對俱不疑一榻三烏巾胸中絕城塹眼界空越秦紛紛癡濁世等別生顰嗔靑旗正飄揺小店恰與鄰相邀開縹甕橙梨共珍醇悠然防陶然此適屬隠淪我家幸匪逺要辦來常頻平橋指歸途野囀依叢筠

酌道傍古松下錢王水對山絕頂微露塔尖聞有僧院名益錢

山圍當車巾佳興坌滿前盤松儼如畫蓋疊疎蘿纒沙平恰席許坐蔭宜鋪氊扶笻瞰根穴湛碧寒泉霏空雨方來眾綠爭欣然炎銷道旁地此倍凝陰煙摩挱復潄滌毛骨俱澄鮮輪囷復淸冷肯受代謝遷何必絕塵世髙潔自永年錢王徳民深姓氏水爲傳遙瞻窣堵坡背立蒼巒巓人言有廢寺欲到愁攀緣諸天散香華顧我應惻憐被役不爲饑凡質何繇僊

次韻傅景夏見贈兼簡徐季益

懶情妨勇志闇識乖明時昔人嗟逺矣有夢那見之百計諧余第一證以詩合處卽劵鑰寜問渠爲誰端居偪仄胸旦旦荊榛披又如涸轍魴縱漾淸塘陂宗防要領防法律忌脫遺泚筆漫擬古深扄愧無奇寒松凜顏采恥競桃李姿疲馬借康莊敢對騏驎馳自娛成自虐苦心到肝脾孰眞念本願頗或譏繁詞君侯忽我予臭味幾夙期何時結幽磐開徑通雙扉花明鶯錦薌竹暗蜂煙霏應緣更數載遮莫俗驚窺偉編昨珍投如病和扁醫月臺气醇茂共社當肩隨火龜莫視兆葉吉庸奚疑解頤持此先詎須匡鼎來

近詩殊少閒行綠陰下喜成雜言以自勉繼此當日課云

去冬詩絕稀作意待好春春至病始蘇彊賦情少眞梅花到海棠不過數十首其間豈無興有筆慵開口每逄風日美心醉人不知林間行若狂借艸或移時芳花倐掃蹤轉作滿園葉油然翠欲流剪若陰初疊老夫愛深處穿樹開生路香不是風香吹來復吹去扶笻仰面看靑子枝間團引客任摘嘗庸詎疑整冠閒來坐根石逺望渾無隙大似天女機重重綠蘿織黃蜂恐我嗔擬住退逡巡向夏吟更懶卻防蜂笑人從今當健走古囊勤抖擻莫作蒼蠅鳴常如獅子吼

看澗水自警

昔往靈隠山寺前貪看水木陰鑑暉彩渟絕塵滓防鯈慣餅餌敲欄聚如蟻坐翫豈不佳直須波浪起開閘放三板驚雷奔壑底如油石上苔老澱光彌彌衣裳任濺灑輕飈颯盈耳歸來尙入夢睡覺思未巳絫年罕逰山深居逺防市林卉漸叢茂窮幽並余美疏澗彌百尋縈紆帯蘋芷因風作微瀾綠皺偏可喜有時日向晚灣處閒徙倚簟紋鞾縠皴風平一齊止璢璃瑩不動最愛中間裏擬將拄杖探恐破難整理擬將瓦礫投恐涴難揩洗夾岸桃樹影迎望靑迆邐飛禽旣歸宿獨畱老居士足痺未忍去更欲置牀幾長繩系羲輪不容落西汜倐思家中景非同借來比已閒到老從老閒至死自此晴便看其看豈涯涘防然心有語功父吾戒爾操行益孤髙謹終當似始靈襟永虛潔內外非二體行住坐臥處泥渠亦淸泚免令水有言人污貽我恥

秋日夙興

晨起浴倍佳爽疏洞膚髮靈蕪鬰寶鼎淸忱睇天闕三十六帝座一一神逺謁旋瞻云始盈灑雨向飃忽餘霏集欄廡林翠忻防樾髙枝閃稀星萬葉被濕月吟喁蛬輩艸際競窸窣觀生物我齊豈計辧與訥羲車唱羣動靜思苦易歇摩挱山頭石汝相筋稱骨

讀蕭何傳有感

漢祖肇炎圗三傑咸輔翼功成及酬賞相國獨第一發蹤指示語誰曰匪其實焉知英主心方謹操縱術勲髙疑益深固異亭長日守闗忠弗念置衛防百出堂堂明且審自計亦無失防軍給餉饋入秦收圖籍用智旣有餘保身豈難必遜封散宏財非眞召平力污名起田宅猶愈受斧鑕終加恭謹辭賢哉史臣筆

次韻酬銛上人二首

修客衣防如喔咿守閽傍聞閒掩耳避令人憶柴桑銛乎問水濵其道尊空王坐來薝卜林不聞有別香孰知苾蒭流而能建安作燈檠味雋永曾不帯葵藿已撞禪月鐘請振普化鐸從伊啞羊呼髙厚中沃若

移石種竹橘

野性樂閒寂況值秋气淸旋卽東墻隈削苔方甃平石立稍退步薜荔纒珠纓橘香湖海趣竹翠山林情二物昔所嗜未暇同經營環種近百竿葉葉琴築聲對植才兩樹顆顆金玉明交枝與叢稍拂巾須緩行其間兩席地幽致吾主盟靜極坐累刻焉有世慮縈人生防心處小大景不爭長年興無涯風月隨陰晴抽萌及吐蘂預喜春林榮客來開茗鑪禮意固匪輕作詩漸防言此語亦老成杜門安蹇拙何急謀虛名

防筍詩

庭階少幽蔚樹石聊森陳海防最先來相看兩經春風枯黃髮短雨老蒼皮皴葉添朝暮層尙欠著語新陰霖歘幾月芳苞吐輪囷嘗聞膚毳間若筍味可珍使其姿柔媚未必藏甘淳耐饞不忍剖是乃吾術仁詩人例虛談誇衒母諄諄緣木而得魚慮貽俗子嗔【防筍一名防魚】

分韻賦薝卜得松字

呼酒快勸客教取白玉鐘趂此淸淨枝向我几案供葉丰發油綠香心刻黃琮向來紅紫陣喧喧引雄蜂露斑衣上痕枉負七尺笻日暮詩興薄幽禪苦魔攻猶勝坐肩輿排門抗塵容我祖巳封侯便當隨赤松

送綽上人歸後庵

春風吹倒人禪師出山來相陪坐幾月口邊生塵埃夏風吹長樹禪師歸山去爲嫌城裏熱再三畱不住學詩無後先到此如狂顚有問是誰格且疑三十年

我園

我園樂復樂不知夜短長露下楊栁濕月明蒿艾香歸途林影橫忍踏瑣碎光衡門尙未掩犬吠循東墻

回放翁書

鷗盟慙久寒駒足誰苦縶霜雪兩歲暮轉首飛箭急脂車乏敏手愛字翻舊笈三山白淨水樹屋影梅花百枝寄寜當一顧揖官冷坐名熱天道防張翕多憂莫白頭丹鉛火常集

次韻張子儀郎中

南湖葵栁岸綠多紫紅稀有客送詩來適與葵栁宜得處洞眞蘊非我其爲誰坐觀行亦看意防神蕩怡憫彼世上人紛紛方外玆

月色

月色夜逾淨虛庭當我前風裳變白玉何煩佩褊曼倩去巳久誰同醉陶然空懷依隠心三叫芙蕖邊

題畫雲山團扇

若个大圓鏡處處山河影誰謂懶拙翁而能作斯景繄予說是語未免臚窺井若解目前機不應言不領

七言古詩

前有一尊酒行

霖雨半月今夕晴風堂人稀燈燭明涼虫咽咽傍墻竹聽久但促孤愁生愁生欲伏誰驅遣渾汗翠液玻瓈軟五斗一石非所長興來亦覺滄溟淺我生早患難對酒無可娛辛勤識字不得力漫事爾雅箋虫魚痛心曩昔親庭趨從容侍飲情有餘醉譚先烈從巡初豈但勇力淸疆隅公侯將相隨指呼親挾日馭升天衢墓碑神龍防寶書勲庸槪見中全疎機危謀大世莫覩賴有帝訓昭難渝用心若比某人輩相懸萬里非同途坐間歷歷言在耳風木纒悲淚鈆水茫然此事莫輕論不如盡付金樽裏神仙恍惚休彊尋壯士易老難爲心要須出處任天運況我自判歸山林一杯復一杯無客誰同斟案間幸有李白舊詩數百首試讀精爽飛雲岑安得同渠防霓裾碧瑤簮回頭卻謝髠卓輩棄置禮法幾荒淫何如髙吟泣鬼神模寫造化歸無垠誰能貍膏金距學雞鬭起捉檐柱矯首落落看星辰

冒雨往玉照堂觀梅戲成長篇

幽人占斷煙波景不但春風翠紅整繞堂交互玉崚嶒月中日下光迷影連年勾引客來看傳得梅聲滿世間西湖處士英爽在大叫稱屈撾天闗拜言臣生太淸苦孤山昬曉搜寒句水邊籬畔識疎斜若說栽梅臣實祖五湖散人張志和讀霓不中原夫科門前水擅南湖號也種梅花數百窠貪吟豈悟無閒字置之度外猶餘事掩臣梅譽最難堪薦菊泉荒空廟祀帝曰往哉女雨師張園梅開正及時風標霧鎖兩旬日今歲且使遊行稀從來奇觀偏宜罕何妨別具看花眼不須緣木及守株時來一釂玻瓈醆晴多每厭蜂蝶狂妖濃不類南枝香未如就作水仙戲水精纓佩鮫綃裳素鱗宮闕龍牙牀瑤麟琪鳯森騫翔洗湔塵坌凝冰霜是名淸淨富貴鄕舉瓢無庸酌天漿芳槽壓酒銀淋浪桃花流水名漸彰一醉百榼嗤斗量和靖此樂恐未嘗大癡小黠聲利塲得失分定休自忙詩成鯉魚爲傳將一閱嗔妬俱巳忘卻須信我計頗長

千葉黃梅歌呈王夢得張以道

笛聲吹起南湖水散作奇葩滿園裏被春收入玉照堂不逐餘芳弄紅紫一春開霽能防時江梅正多人來稀光風屈指巳過半賴有緗蕋森髙枝今朝拄杖偏宜到暖碧紅煙染林艸悠然試就花下行便有疎英防烏帽細看寶靨輕金塗宻网粲綴萬斛珠一香舉處眾香發幻巧更吐冰霜須叵羅盛酒如春沼不待東風自開了呼童撼作晴雪飛雪飛爭似花飛好上都賞翫爭出城日髙三丈車馬塵誰能擺脫熱官與銅臭肯學花底眞閒人時平空山老壯士不得滅秦報君死雞鳴撫劍起相嘆夢領全師渡河水吾曹恥作兒女愁何如且挿花滿頭一盞一盞復一盞坐到落梅無始休無梅有月尢堪飲醉臥蒼苔石爲枕醒來明月別尋花桃岸翻霞杏堆錦

廬陵李英才自制墨與梅花寫眞艮齋誠齋又許其能詩十月七日擕畫見訪且索拙語因成古風以贈

我家種梅三百樹惱人不特香如霧堦前花影二更來月光到處縱橫住幾回欲畫嗟未曾李君能事乃爾能素綃竊我當時景更引夜月花邊升濡毫暈水厭凡墨掃煙自就千枝燈客衣緇盡不復恨但喜占藝淸如冰【英才之言云爾】圭漆響用不盡博金價定無虧增又聞覓句頗淸熟社中宗匠交口稱雲臺萬事無心計只學希夷多愛睡醒時非畫亦非詩恣向虛空寫千偈君船再過嵎中未烏丸並望新篇寄醉來染試陋溪藤滿壁蛟龍風捲地

劉宗古畫過海壽星

南極煌煌山川精輝明淵耀爲天經化成仙人渡滄溟黒風不作魚龍腥冉冉風气如雲停峩冠曳帯從竛竮修髯炯目玉錬形神光轉映浮中庭穹龜坐踞捐輜軿遼東令威姓維丁翔空欲下揺霜翎予方厭世爭腐腥棲心元域全攖寜此圖誰將掲素屏細觀混體通百靈誅馘飛毒命門扃淸音透頂聞雷霆披蘿重岡斸松苓我命在我同千齡

防周昉畫錫宴圖

汾陽賸建扶危功淸議那有魚軍容幸人恃寵自矜伐似可唾去極力攻今也束帯比肩立絕口不問如盲聾水衡有錢誰敢費設席授幾爲爾供金鵝罩底果何品異饌定不人間同翠環玉勺未分勸坐列有序隨卑崇君恩天大且籠蓋天意不假人方窮鳯凰五章爲世瑞亦許梟獍鳴雌雄西山靈木作上藥道旁惡艸翻茸茸方圓白黒正殊調端在處者全吾躬魯叟當年諾陽虎望之計拙排顯恭我披此畫屢嘆息杜老謀深言至公馬賁以畫花竹名政宣間其孫逺得賁用筆意人物山水皆極其能余嘗令圖寫林下景有感因賦以示逺

世間有眞畫詩人幹其初世間有眞詩畫工掇其餘飛潛與動植模寫極太虛造物惡泄機藝成不可居爭如俗子通身俗到處堆錢助癡福斷無神鬼泣篇章豈識山川藏卷軸我因耽詩鬢如絲爾緣耽畫病欲羸投筆急須將絹裂眞畫眞詩未嘗滅

舊藏文與可墨竹未有對者叔祖閣學以一枝爲惠

崔黃拂素桃李開春閨融艷蜂蝶猜範郭揮毫水石具古愁宛奧闗山廻近代名家工寫物妍媚嶙峋空傑出此君孤稟歲寒姿不入尋常丹粉律江南鉤鎖殊拘攣直榦蟠鬰羞雲煙湖州書飽翻老墨放枝落紙爭流傳有來一幅垂虛壁冷葉疎莖伴幽寂眼空四海無與儔出手知公不勞力世間快意非人爲曩昔經營心坐馳從容防合若符節辛苦反悟皆兒癡從今相對成三友憎愛俱捐保長久茂林分蔭巳無窮更合新詩同不朽【茂林南園亭名】

朱師闗畫梅溪春曉圖

梅溪之水何淸哉萬頃玉碧天邊來兩山拱挹各異狀上有磅礡巨石散落生莓苔松蘿籠防共糾結帯映萬蕋紛瑤瑰香繁粉艷露凝濕下視凡卉眞輿臺露裾褊彼仙子褰裳矯首遙相俟心淸悟物思相羊指防八極供翺翔胎仙舞空爲前導紫芝煜煜更芬芳時當初霽放曉色赫日滉漾咸池光羅浮幽夢奚煩數西湖漫賦橫斜句相逄弭棹定情親翠杓瑤罌恣傾舉東鵶西兔從飛馳維北有斗南有箕化工精妙得師防寫入縑素不使捐毫釐何當著身此溪上溪淸梅白森相向吾與二子成三人共看桑田幹海浪

書鎖樹諫圗

中國人材未嘗絕季龍何苦稱豪傑一朝得志忘穹廬侈心不遏洪河決沙丘未破身先義士敢防膏斧鉞所幸向來涉經史攺過知非猶可說噫固知禮義之本根人心何如露臺惜百金

奉祠雲臺題陳希夷畫像

張子爲人懶無對遮手一官追行軰撲緣埃壤半年餘亡補公家眞合退病羸應念故園荒連緘力扣中書堂琳宮分秩問天得給捨便喜書勑黃沈屙返舍倐去體涸鮒順水回春塘壁間先掛陳處士案上更寘銅鑪香易編與我爲四友一叚因緣殊不偶從容何止兩歲期自此相依當耐久淸腴气貌儼如生入京尙想騎驢行世間大事硬漢了物有所重有所輕後來一曲愈可尙不暇隨人作卿相急歸依舊白雲鄕忍使猿驚空蕙帳東吳西華遙相望海霧天風正摧蕩無邊花月自依春來伴南湖詩酒舫

陸編修送月石硯屏

何年商顥澄中秋中光列籍稀校讐冰輪充滿不復玷玉斧棄置無煩修蝦蟇遁走兔老黠歷歷可認渾銀樓揚光厭倦落凡眼臭黃漲霧紛蜉蝣收芒轉彩向林壑孕秀石腹非雕鎪夜深輝怪想出沒肯混瓦礫埋荒幽地神竦踴競持防山鬼睥睨潛驚媮扶疎檜影亦透入非假幻化人能不誰將作屏伴幾硯窓日互耀揺雙眸三山放翁實贈我鎭紙恰稱金犀牛【新得古銅犀牛】翁今鉅宋淸廟器咸鐘韶磬鏗鳴球所學況不負天子報國豈暇官資謀子虛賦傳賜科第始計兵說禆宸旒傾城寵易妬亦速巴蜀寄宦甌閩逰仙風俠气愈卓越錦袍玉局當朋儔平生專車秪文槁江漢萬古詞源流昆侖坱圠大巧在乃欲繪畫眞堪羞精神聞道尙遒恨未靣覿肝腸投此屏逺送有深意絕勝龜甲圍香篝用張捨避立必直銘戒要我參李尢拙詩酬貺防不韙是亦一癡何從瘳菱租魚市仰髙詠乘輿未果隨子猷來春流水鱖肥好看我坐釣書船頭【魚作市菱爲租取陸思故山詩中語】

太平印歌

修溪檢校閒桃李暗記蒼苔惟屐齒野鴛時看立汀沙个字分明尢足喜金駝銀鼻豈闗念夢月當窓印寒水閨門戍忽臨期交與銅章令滌視篆文春蚓紅縈纒背刻太平興國年因記太宗全盛日車書萬里恢山川吳王納地初攺郡錢塘國勢猶依然治中選任不輕予縱受往往皆前賢顧我何人來冒綴迂愚縮朒仍孤顇買臣𨿽陋會稽懷靖節殊慙彭澤棄職分猶得按西湖岸址防侵除葑穢泛舟何事最官況屬玉防防總徒無煩移牒水仙王徑寫新篇就印章給露洗開千樹色支風吹髮萬荷香持歸桂隠眞堪樂世界淸涼似巖壑更將此印印渠詩是我前生那得知

渭川獵

鳴冬朔風聲披靡原樹莽蒼枯欲死出門四望來無人何許翁閒守寒水胸中百萬總活法閉口不言心自喜姓名絕念公侯前艸野畊夫略相比一朝千乘從空來照天戈甲光皚皚罾羅不爲彲羆設果應龜墨收奇才鷹揚元勲塞兩儀遣爾後嗣恢宏基魯公如棠但射魚縦得齒革何能爲

夜坐放歌書興

列星光芒逺近同天河橫來壓孤篷溪容一碧看未盡轉入客子詩筒中筒中滿貯千張紙一路山川供役使古來霅水足髙人吾宗首說元眞子都緣抱負經濟才有口掛壁常懶開樵靑漁童與共載大勝俗侶成羣來可憐當時只名重野鶴乘軒失威鳯𨿽聞肖像登九重收奬空言亦何用過五百年孫更癡布裘防屩骨格宜特來乃祖舊逰處三叫庶幾親見之見之不見俱莫問人生只合將閒論倘來簮紱付兒嬉聖賢用晦初未悶拍舷還望星與河此身或是張志和一杯更醉投牀睡明日歌聲猶震地

看云

老夫自從歸南湖兩眼用處不敢虛對人豈暇作靑白尙乃懶閱燈前書只將看山並看水山愛煙晴水風起今朝所向更出奇極目陰雲滿空裏千千百百巨石堆一一十十猛獸來春濤忽捲大海動曉陣漸壓孤城摧當中一抹如龍臥頭角深藏鱗鬛大蒙鴻杳渺卻斜明髙烏爭飛欲驚墮須臾變化疑有神億萬里碧無防塵以知傑觀我已得模寫詎肯煩他人歸來爲渠急揮掃自笑麤狂乏新巧莫言云去沒人知處處是云云是詩

夜看月邊行雲

眾人看月愛月明老夫看月愛云行靑天澄霽月當夜但有爽快無幽情今宵半月從西上云向東移滿虛曠初如玉鏡挿蒼崖次若銀盤沈雪浪忽當濃處全收芒星斗逺近粲復藏須臾缺處還飛光林宇髙下且陰涼鮮颷颯颯吹我裳恍然輕舉淩空翔只緣中心無一事始與世人看有異睡足閒居好滋味投牀徑自地明夜月明來共醉多情更看云裝綴縱使無雲亦休睡

寄春膏牋與何同叔監簿因成古體

蘇州粉牋美如花萍文霜粒古所誇近年專制淺蠟色軟玉瑩膩無纎瑕盤門系防髙橋住呼僮徑訪孫華鋪雕鎪紅碧任成堆春膏且問如何去乃知剡溪桃花黃禇君同譜生殊鄕買來論擔不計數直候東風花艸香其時霢霂吹防雨潤物無聲略膠土展開千幅向曉空漬染都勻始輕杵搗成一色堅且明幽具本豈鑽公卿要供海內覓句客覓句只今誰有名月湖老仙居冑監詩好工夫到平淡寄分聊當野人芹莫充諫槁恐被焚便將演綸登北門

出山追述所見

我家正對風煙住飽看陰晴變朝暮淸秋非但入詩脾挽向溪山深處去溪山深處是湖州水合云凝不斷頭曬稻坡前移拄杖罩魚灘際泊扁舟入城要盡登臨目駞橋系防因畱宿舊逰十載夢驚回堤邊老栁依然綠淩晨取道峴山前窪樽就拊穹崖巓【顏魯公舊逰此唐李左相石樽尙存】縈紆遙指道塲路掛席徑造尋幽禪彎環港轉茭田上鶯簧激烈千松嶂竹輿飛入翠光中寶閣朱扉恣舒望當年祖訥伏於莬【伏虎訥禪師開山】躡屐旋薙荊榛居至今夜半吼寒月守防淨境嚴驅除呼燈談話倐度夕粥盂共赴云堂集日髙振袂過鄰峯老衲相看但長揖

讀仙書

飛樓半天眞人居玉幢金蕤龍虎輿層門十丈擁翠樹枝磨有聲作靈語邪劣未除嗟異路紫雲翻袍兩儀舞赤巾使者呼女鬟吟風颯颯鵞笙寒迎月殿髙句難攀踏珠出水如出霧三十六鳯空銀灣

馬當山水府廟

江長九月秋气豪霜明岸老天愈髙羣眞下集水仙府丁東佩玉聞云璈修塗隨處愜奇觀況此樓殿臨煙臯割牲釃酒禱靈貺順風掛席輕狂濤褊數鶴摩空舞戞然長鳴更淒楚飛來木末獨移時不逐昏鴉亂洲嶼人言馬當船過難我喜浩興超然間便須擊楫自此去指呼萬騎恢河闗

醉後偶書

繩牀不解雙足頑藜杖易厭前庭慳茱茰顆小梅孕白玳瑁文皺苔移斑一鐙左計坐北牖萬騎縱獵思南山便呼滕六雨好雪風捲平郊無賸葉鞚飛轉旋疾於鷹箭勁弓鳴獸旁截芳醪鮮肉娯賔友撾鼓掁弦催舞防橫行未絕五原邊不死終歸三輔右望南再拜稱君壽愚臣豈解酬恩厚古來相際必風雲今日名王宜有後王荊文公有客至當飲酒篇姜邦傑廣其意賦詩見示有云有客固當飲無客飲更歌有客與無客頹然同一科僕因和答一首

客至當飲酒客去亦飲酒有客與無客酒杯不離手昔賢立意固可嘉今賢廣之尢足誇人生都無四萬日炊黍未辦鬢巳華功名冨貴軟鉄漢四萬日中先太半穉衰憂病睡工夫餘剩不能供罋算何當筠籠罩住兔與烏請渠同道黃金壷皇王帝霸果何事醉眼一覷皆虛無春風今年春雨麤池中水通門前湖垂楊洲防系板舫艶杏橋上行巾車才晴肯放此樂緩客有與無俱不管詩成書紙或書墻後五十年墳艸長

三愛吟

有手須把酒有口湏吟詩更畱未老腳上山當及時我生除此百不愛盡著餘年了三債一歳縱教醉百回三日始一眉頭開百年借使吟萬首十日得三果何有足健且長閒當能徧巖藪君不見王逸少誓墓不出窮名山謂宜以樂終不願防足名宦間又不見陶淵明快飲不負頭上巾笑魯中叟彌縫闕失成灰塵又不見杜少陵作詩饑凍猶防愁未得驚人句自言到死不肯休人生三物間所願常周流此身已復專林壑賦詩飲酒須行樂

謝豈庵餉澄粉圓子

老蚌嘗聞生合浦射彩飛芒互吞吐都緣晝夜兩跳丸縈繞須彌照寰宇金鴉逺逐銀蟾蜍傳孕億萬皆成珠荒寒海際人罕見第取服用充珍娯吾宗皎皎靑雲器神餐玉方曽屢試細淘瓊粉滴成泥幻出勻圓乃無異開奩驚睨未敢傾蔗霜作伴眼爲明始知可助非時供【釋氏齋後食名非時食】餦餭糜糗難爭衡當年魏珠徑寸照乘日不聞堪鬻資人食漢臯所遇若雞卵解贈未竟佩亦失寒宵書牎黃葉鳴焉有李白力士鐺敲冰然竹喚沙釡未喜蠏目先蠅聲須臾湯沸投香顆一顆光浮膩仍夥絕勝車載薏苡歸誤與文犀遭譛禍但聞頗勞纎指功慰饕塞饞那可窮從今休遣長須送我自煨芋聽松風

鴉舅辭

自從結廬依北城入夏常聽鴉舅聲五更欲盡日未上繞樹往往偕雞鳴想欣綠艸露光濕漸喜茂防晨輝淸道人披衣起危坐睡思頓去毛骨輕旣免待旦赴朝集秪欲和月隨農耕人言外甥多似舅爾甥天資太濁陋固宜相見屢施拳使瞻在前忽在後衣裾峭整紫翠長更學鷰鷰元爲裳鵲並鸜鵒定通譜名曰鵯鵊字未詳我園聽鶯兼撫鶴閒亭本是無心作未能授館專爲君萬竹千松且同樂【聽鶯撫鶴二亭名】

茂洪赴漕試歸苦目疾

潘侯兩鬢光如月盡日看山常拄笏經營菽水才有餘赴調無心況干謁少年習气秋來發較藝文場肆猖獗揚沙風起晝昏冥防漆歸來似泥淈我生正欠封侯骨硯破編殘徒矻矻與君發願繡佛前綺語機心回朴訥內觀靈府窮丹闕虛室生明照毛髮卻將目力冩新詩巖電千年不埋沒

還至吳淞茂洪用余臨平詩韻放魚因思舊行大江嘗縱巨魚再和爲答

太倉雲路天黏水櫛比漁家接沙觜巨艘買放截江鱗舉网遮空暗窓紙錢多魚賤俱放懷成貫不數成船來今朝縱汝眞小惠好去瞿塘灔澦堆

美人曲

美人姢娟似秋月宮中女兒妬欲殺惡言忽入恩愛移自是君王不情察深宮夜冷調秦箏曲曲翻成哀怨聲願得風吹落君耳回心照妾相思情

欽定四庫全書

南湖集卷三

宋張鎡撰七言古詩

叔祖閣學生朝以丹砂鑄酒杯爲壽

眞人玉練超塵質尙假金鹽煮堅石要知艸伏砂最難防气延年本仙術神鑪祕炭呼祝融日月出沒奔朱龍至今受化感靈藥異寶具體專奇功鑄杯獻公酌沆瀣雕盤棗實如大飛瓊鼓簧雙成笙醉色渥丹天所愛東風吹萬才兩旬誕序更數三千春丹砂爲金金生沙坐閱東海揚車塵全才備徳難具陳紫樞黃閣旋洪鈞願從宏芘托此身舉杯論文日相親

叔祖待制移居新市華閣初成適逢誕日尊幼畢集鎡獨阻奉觴因遐想賦詩爲壽

西淸老人新樓居下瞰四澤如江湖慿髙挹景未比畫人望樓上眞仙圗楊花燕子句排露鵾弦鳳竹聲驕麤先生已腰白玉帶我今且漉黃金壺朝來歡聲動裏閭連帥髙蓋將軍車松髯峯凖照華棟共說熊夢當年符髙情和气今誰右海山星斗稱爲壽一門鼎食繼前勲容我窻間吟逺岫

當塗叔祖生朝以顧亮畫雙松鹿雀爲壽

維崧之顚仙所巢凡卉不敢爭分淆千年雙幹騰老蛟露月沐浴風枝敲雪霜貿貿靑愈苞天授非論地肥磽翼而翔飛足而跑倘輕來此遭譏嘲偉哉雨鹿義漆膠生鐵挺角銅爲骹於莵可阱熊可庖爾獨不受人鞭捎如鳳在藪麟在郊俯仰自得盤林坳神雀亦喜辭黃茅飛鳴豈復喧啁啁丹葩照映山靈教欲銜獻仙薦杯殽南園胸中洞六爻大藩鎭防無鳴髇報穰祝畢停迎貓行取相印符竹拋長生陰徳丹臺抄我欲歌頌追云璈往壽此畫猶毫髾岨修賴有精誠交

南園叔祖生日

當途老稚遮不住京口屯云饑待哺平生四海廟廊姿八處蕃宣俱暇豫紹興元勲如日懸承家有人光後先驥行萬里要老大天公已與靑松年愚孫窮好秪林藪日汲菊潭淸釀酒欲往壽翁道阻修遙問長江借升斗人間樂事惟逍遙蓬萊方丈非迢迢詩成喚鶴銜將去認取南陽臥龍處

呈尢侍郎陸禮部

今春少晴天雨聲常綿延曉來羲車展云出射我屋瓦生蒼煙憶昔旣冠時壯志平幽燕先王手扶太極起餘事未竟騎星躔誓將膽與腸剖析帝座前出師先定董郭薦此老妙處心黙傳甲庚子亥系宿業古來局殺英與賢蒼華蕭蕭藥褁側不覺轉盻霜滿顚因念夢境中此亦非小緣枉教心無片餉息形气自賤欲火然一根返源六根了如何不遣情勾牽今朝好春風歌鳥如管花香舒錦機次第鋪我園柳柔曳金繩髙下拂我船伸臂攬六龍莫過桑楡邊披猖車尾霞丹碧如旂旜幻作萬石酒爛醉三千年世間生死俱掃空況復戲弄冕與軒江西揚子云道院方晝眠來書拆半月欲報懶欲忺許我詩五十方得見六篇淸腴似陶謝尢覺詞精便尢陸二丈人和答尙未全賤子焉敢繼口誦心膂鐫此月小築成南湖向西偏規模從簡儉門墻抵人肩池亭巧相通萬竹夾澗泉風月豈易量肯換閒憂煎懷公不能休語盡終難宣

陳子西投贈長句走筆次韻奉酬

作詩我恨無新功良田所積未始丰君侯何事有此癖判卻不費平生窮容臺故人作書至百篇古體緘幐中剪裁雲霧閒孔翠此尙人力虧天工請君直道當【去聲】下語莫擬世俗紛華虫古人規繩亦謝去豈不自已光圓融大千沙界大千海置之足上升天宮到頭只是舊時我不妨自就聲律籠若能言下便領得老夫衣鉢當傳公

簡虞子建

虞君借屋王城裏閉門端坐窮經史遊謁俱非射利徒名公往往爲知已年來淸貧漸到骨造命由天常自委屬客𨿽慳北海樽出街尙矜東郭履我交英彥固不少易足如君誠鮮矣連朝雪片大似掌平地未尺俄復止今晨暘光炙瓦壠旋滴虛檐聲不已竹間鳥雀快飛鳴庭下兒童爭跳喜叩關過我未及欵首問雪詩曽有幾自云危樓開破牖盡見山屏羣玉倚逺從臺館聽笙簫更煮鮭魚傾濁醴呼兒誦我湖上句聊當淸歌揺醉耳初聞不覺忽自哂過奬翻令增愧恥屢稱非僞弗許辯更愛無心眞絕比紛紛馳谷跨深坑苟祿貪榮顙流泚辛勤縱得席暫暖爭坐成羣又催起豈若髙蹈身不與裹布羮蔬借溫美乘閒書紙本非詩切勿多傳召鄙

簡諭叔奇工部沈無隱寺簿

園居懶成癖駕言何所之出門無妨看好雪粉地玉天相範圍气增坐車熱旋換白鹿騎不須攜古囊詩句隨雪飛故人昨遷官過我睡掩扉登堂謝不敏欵話俄移時咨詢玉照三百樹縱未放花堪舉巵當約香山翁【諭以香山名其詩編】共了此段奇喜歸步林曲問梅梅有辭相看兩經年非無主人知去春偶晴多昬曉無不宜靜來藜杖橫笑去綸巾欹琉璃巨鐘深數指月底四驚鵲起興濃何必斷吟須快寫新詞歌皓齒燭遙照路不照花三更露壓星斗斜明牀氊穩半酣寢頭上最愛香雲遮明朝再來看亦復送落霞尢物到了奇飄英覆泥沙非徒隨步白錦茵轉首緑防森交加於今雪見五六白斂衽何辭讓渠色但催佳客犯寒來我自有花開頃刻言余試揺枝上凍已覺欣欣芳萼動或如紅豆或如椒若說供詩盡禁用星郎農簿辭林鳳素有聲名過屈宋訪余必待巧乘間卻恐梅花解嘲弄

次韻曽侍郎

世上曽誰歌白雪慨嘆風人聲屢咽旋虫時叩豈無聞盡發宮商方應節江西源正非旁流文淸詩名不易收師承吏業特餘事一門玉律誇中州了知著腳最髙處不局晚唐脂粉路涪翁時異屹相望龍勺彛樽滿堂聚昔人詞賦上三都未必獻納禆皇居且今司刑掌邦賦羔羊化行無詐狙孤生奚貪芻豢說一飯跏趺諸想滅案頭何用寶傳燈自有公家論語說

蚊

連夜雨作污渠泥枯莖蠧葉紛滿蹊塘坳蠕蠕長科斗罋腹攘攘翔醯雞濕生別種蛆蛭類倒擲橫跳浮卻墜晴風一旦略噓吹便解飛騰添足翅初卽陽光緩緩遊鼓隊趨羣屋角頭雪片有聲飄作陣楊花無樹輥成毬爾自與人風馬牛緣何耳邊鳴啾啾鳴啾啾未爾罪撲鬢噆膚驅不退有時深夜呵殿來惱亂書燈猶作祟何人當年假爾名曰蚊豈爲文足稱斕斑不過腳似豹勇健未必拳如鷹蚊吾語汝汝切聽爾詎不聞大鵬舉翼辭南溟上九萬里如雲興爾又不聞鳳凰來儀虞帝庭九章備體防四靈奚曽逐逐專囂塵固知比擬非其倫我園墻陰容爾停自全且效腐艸螢吸露大勝血肉腥口業旣免報漸輕不然薰燎滅爾形吾言匪妄如日星

船回過徳淸

溪平如簟不織紋夕陽紅葉參差分蘆邊孤篷飯炊芹風力引上縈長雲天將此意慰所欣我倦不飯興自醺思懶豈復筆下勤一黙中有詩無垠林木振動山應聞

夜宿龍井廣福寺分韻得來字

陽烏翅焦云崔嵬避熱馬轉南山隈邊湖興熟厭頻往幽討林落穿莓苔澗聲引步陟層嶺亭矗路側雙扉開泉湛碧透坤軸合有龍臥專風雷撫欄立瞰奇閟潄挹未敢持深杯瘦笻趨寺更幽寂苴補不到櫩楹摧老僧肅揖選涼坐借牀過夜容裴回神靈變異亦喜客跂脈現狀潛鱗鰓從容瞻敬忽無覩應憫墮世余氛埃堂中遺像成三老【東坡辧才作亭風篁嶺名曰三老今祠堂添穎濱像】英爽長在遊天垓認題掃壁說前輩今昔玩視俱悠哉出門因愛月正午桂子秋到須重來

七月望煙波觀對月

我生好奇難比論流水古木期終身卜居城隅易得趣戶日與靑山親出門陂湖舊煙涸連嵗乃爾成奫淪結亭據要𨿽屢賞物景尙厭非淸眞商飈入序才兩夕猛雨盡洗炎歊塵今晨已復暑不柰揮汗幾欲捐衣巾晚風引履到云鏡蕭爽意象生無垠須臾從地出偉觀光潔萬丈推冰輪波明上下互發越彌望但怪鎔黃銀煙蘆窣防雜虫響漁艇隱約收絲緡人生何用計俗眼彊起口笑勝眉顰急傾巨醆叫李白今古不問交精神相隨擬造廣寒闕共醉更住三千春

題寒緑軒

甫裏先生窮到老剰有詩文記林艸杞苗菊葉果何佳自喜春風顏色好現庵主人同吾張故家文獻出大梁相過肯對桂隱榻握手書社傾肝腸頃年客處東瀕海灌畦不仰園官菜小寒緑獨專名實與天隨同所愛所愛旣同人亦同豈較早晏時遭逢極知趣尙寓小物過眼斥鷃髙飛鴻閒關館舍人稀到檐前席地聊從好維杞與菊復移裁擷可烹茶羮可芼曉煙夕露淸無邊盡掃萬古紅紫緣對之飲水骨亦仙屠沽兒家休擊鮮

登城歌

二月二十八花開滿林鸎恰恰春光誰遣插翅飛雪色情知添鬢髮暄風隨我登古城逺樹如簇山如縈一川渺彌靑鏡平云翳不定天疑行去船住船縱復橫日輝迸射光晶晶逆聽萬古蒼蠅聲眼穿故國喚不譍鼎湖龍升朝帝廷還領舊物蘇函靈維先忠烈爲列星侍堯受命行專徵今上移軍復四京實遵天時協羣情不戰自可屈人兵版圗悉更郡縣名蛇荒鳥夷頒朔正禮樂制度重修明漏泉沛澤江海傾小臣筆力鴻毛輕願書詔命犇驛程滌洗辠眚哀孤惸霜露所墜皆驩盈此意一笑從誰評舊遊安期丹想成未須遣鶴來相迎我方居園學長生後五百嵗歸蓬瀛

韓子師尙書致仕

丈夫出處無兩岐彊自分別兒童癡鹿門龎老不願仕名與諸葛爭驅馳天子從臣豈易得履聲已到黃金墀堂堂文譽動宸極奕世長防歸論思攀轅臥轍昔人事前日作州重見之萬口祝公猶在耳拜後爵土同封蘄緒餘間發有如此功業盛著庸何疑仙風卻與松喬期泛苕涉霅尋幽奇洞天白石人未省剪茅植樹親指麾山靈地嫗許時祕恰與八座供娛嬉【山適名八座】人間臺榭難頓著臨勝向背眞天施霞晨霧夕更防耀鷗朋鷺導欣逶迆鄕來韓必今復來飛雲入步長相隨上章乞身世亦有髮落齒撼將何爲公未五十方朱顏勇退奚俟謀蓍龜九重嘉賞寵殊職百辟動色欽淸規鎡也塵鞅方羈縻先徳未報鬢已絲髙節凜凜端可師扣門糧休千里賫一舸叫月從鴟夷

張戶部惠山楊梅

嘗聞魏伯陽鑄丹防稽山功成試其徒未欲泛與餐紿言丹入口命盡不可還一人篤信道快餌肯作難翁復起諸死擕手升云鸞臨行作奇戲畱使後世看聊將一粒變萬顆擲向靑林化珍果彷佛芙蓉箭鏃形澁如鶴頂紅如火只隨翁字姑號陽姓楊乃是訛偏旁迄今年深少人識地嫗山君應記得木生曲直味宜酸此獨甘香勝蜜團吾宗望郎忽馳送色映筠籃光欲動想因見此列宿躔曽遣冰壺纎指弄我方水際呼淸風葛巾髙掛千丈松爲公摘荷盛薦酒此樂城中那更有

石首春魚梅魚三物形狀如一而大小不同爾因賦長篇

遐陬編戶居海濵不但生涯仰蝦蟹鬻鹽成雪雪成堆淸曝羣魚趨市賣其間石首最得名隨潮百萬鼙鼓聲長艫巨艑鬭截取急逐風便來王城頭中有物從何得精衛含寃口拋石此魚腹小不容舟只把石吞那患迮錯將轉上泥丸宮又疑當年潄石翁臨流快咽透入腦化作鱗鬛金巃嵸子孫詵詵仍亹亹曰春曰梅俱可喜醉鄕貪衒風味髙失身盤膾杯羮裏先生趂晴攜酒觴柳色正似鵞兒黃與渠豈暇考族譜便結保社南湖傍輭炊玉飯乘燕艇撐對柴門亂花徑並呼三子伴漁童食肉諸公自時政

宿吳江華嚴院

宿云蔽空溪溟蒙我船曉系紅蓼叢宿雨滑道樹瀝漉我車早轉靑泥衝破程約涉一捨外逺目未快千山供岸傍小店換馬去氊裘障冷披防茸須臾巾蓋不容展莽莽暗霧逢逢風偕行客輿屢掀簸適值官騎來憧憧刀弓負帯競硉矹驙駟驖騅騟驄爭前疊進步殊窘迫暮始望橋垂虹石塘百丈捍駭浪間有灘磧紛魚筒鵶羣黑白混鷗起颿影亂防遙波中筆牀茶竈住此地得句未必慙龜防浮圗屋老且投宿解擔正聽黃昏鐘紗籠炙燈照佛古展席布榻便吾慵酒邊紙盡莫翻寫睡覺紅日生於東

山堂紀實

莓苔墻下斑斕長煙霏谷口依稀上晨輝逕奔【去聲】鳥聲來夕影屢逢蟾魄晃杖拖瘦路鳴敲鏗天臺廬阜著腳行中林穩置盤陀石並坐不與孤云爭疎紅疊翠如先有霜藤蔓緣驚蛇走枝枝葉葉巧相攙嵗寒俱是論心友庵前臺上晴最嘉數杯薄酒聊隨茶客來勸主主勸客醉倒冠履從欹斜且道如今誇甚處見成不是虛排句堂前新展假山詩約齋老子堂中住

種菊

今年植菊良寡謀叢萎滿望如田疇黃深白淺欠旌別未表勁淨專髙秋初移風雨連朝惡才到暄晴驟開卻鋪氊未暇坐觀嬉攜笻粗放行吟樂遊蜂冶蝶撥不開粉趐云動鳴輕雷霜前姿性本介潔肯受浼辱寜摧頹道人猶揀鮮鮮蘂銅缾換浸重添水一聲淸磬曉深香邊坐斷三千偈歌緣酒分從來輕正色已定十種名來年自種先獻佛不應直爲杯中物

楊祕監爲餘言初不識譚徳稱國正因陸務觀書方知爲西蜀名士繼得祕監與國正唱和詩因次韻呈教

人心懷感初因喜感到極時還墮淚亦猶雕琢用功深自發詩中平淡意更須絕處悟一回方知迷夢喚醒來今誰得此防妙法誠齋四集新板開我嘗讀之未盈卷萬彚紛綸空裏轉君不見嚴陵使君斂眉頭淸虛山水吟兩秋【陸丈赴官陛辭日上曰嚴陵淸虛之地卿可多作文】又不見國學先生離文句變現佛魔麾總去相逢三翁同肺腸江西吳蜀如一鄕只憐我似臭革囊任翁薰染終難香

張郎中尢少卿相繼過訪未果往謝先成古詩寄呈

髙標無過張戶部督賦文移多似雨侵晨徑造夢蝶牀冷坐譚詩捐俗語博聞無過尢少卿議禮辧析紛如爭破午逺到煨芋室抵掌談事非今情夢蝶牀前何所有一盞術湯聊代酒煨芋室中殊可憐半椀艸茶不直錢登車出門尙回盼鄰媼巷童驚走防雪寒水際正蕭條安得騶呼連攺觀世上塵勞忙若鉆想欲跳身脫羈絆只堪告訴向梅花我是梅花千樹伴春風不覺園中換刺字交馳煩則亂狂歌愈見野人眞巨筆掀空合有神

秋風

秋風本自佳豈直令人悲連宵天上送好月我病偶失登樓時長安城中少人詠風月似厭空相隨淩晨吹云滿虛際卻向山頭移雨至老夫識破不生愁黃葉堦前從委地人生三萬六千日何苦區區論得失定將印綬棄擲歸南湖秋風與我還相娛

同魏茂先潘茂洪泛湖終日

天將奇觀畱東南波織翡翠山堆藍仙廬佛剎互入望漁篷遊舫遙相銜淸愁閉戶孤晴色試逐薰風領佳客平生行處後杯盤枯淡自甘先筆墨放船何處芙蓉開緑幢翠葆從天來淩波生塵想遺佩撫檻徙倚心悠哉秦關將種身九尺須繞茶煙閒虎防潘君髙隱百不知酒酣慷慨乾坤窄空蒙暮气收斜陽柳色轉岸參差香南漪杜鵑易檜海公子愛客邀舉觴畢逋棲烏噭城上登車攬轡歸相望乘閒結伴須數來與往不煩拘定向

次茂洪韻

披嵐長嘯和巖洞衣汗未冷毛髮知貪奇苦戀足欲駐擁鼻將返心還疑淸音來賢秪過目亭下樹邊俱欠詩歸輿漸受雨沾灑客蓋轉適風傾欹出門倚澗得雄觀放泉出匱供遊嬉勉賡新句未爲報他年共隱非公誰【淸音亭名也來賢巖名也】

戲贈楊伯時

楊侯相逢復見寒梅開鬢色不帯濃霜來君居山縣適近我先壠夜半應望靈气勃郁纒崔嵬去年竹寺傾樽罍官來急救老眼饑西樞相公喜人物搜材剔抉英雄窟蒼松腴硬久陰崖此亦鶡冠寜肯忽近聞一飯防異恩快札好闕休馳奔我詩安得達相門春風後日自東起太嵗無緣只桃李【盧仝詩太嵗只遊桃李徑春風不管嵗寒枝】

以道學諭鳳口有感詩寫物記事備極詞情不容繼和矣旣辱珍示可無奉酬輒抒鄙懷次韻且名以溪婦吟末章反正不忘風人之義也

人間盛衰理甚明勢去有如湯沃冰聽言一事足嘆惋恐君亦復傷中情行都赫奕名王第列屋珠璣多秀慧主翁五十二本兵寵冠諸家當盛世其間屬意字以端姿品髙妍兼妙藝燕開云幄萃親友艷陣香藂嘗竊睨轉眼陳迹俱已休西風葉飛東水流相逢應怪我鬢攺貪情省認俄驚羞波明藏淚尙剪月山淺帯恨猶橫秋失身何心養兒女啁啾耳厭山蠻語困居村店少人沽飣餖腥咸污盤爼無言脈脈話最深爲君寫作溪婦吟人生榮悴由分定有夫不必萌他心

贈道士張易

道人生長淸淮西地荒戰血孤鬼啼飽知濁世一朝菌擺落羈馽全天倪穿霞踏月半區宇山水名勝隨攀躋我來欣逢大條左握手便許論刀圭蘂珠七言素探討敷析祕奧開羣迷綿綿牝斡兩曜夜半虛室騰虹霓同居蜀客話淸簡物理返笑莊生齊坳堂燭暗坐頃刻石頭路淨緣髙低傾壺隨意薦巖果不假沆瀣求交梨他年相就養靈液肯復自棄淪塵泥蓬洲閬苑恣遊宴有句更繼肩吾題

一日

一日不炷香已若神不淸一日不覓句更覺身不輕是身天地間假物舒其情君防屐與鍜自可了一生世上紛紛蠻與觸兩眼防渠憐不足鑪煙未斷詩已成更肯愁吟頭白曲

次叔祖閣學暑中過淸寒堂韻

人材掄選何時停髙者棟負卑薪蒸我家忠烈定社稷任大豈但懲與膺不毛夏渡瀘濰水裂面夜踏滹沱冰彊敵坐致九頓首和議姑隨三折肱至今耆舊話曩昔白髮相對搔鬅鬙堂堂傳業翁克紹中宸委寄恩重仍禁林延閣望隆積邊瑣輔鎭才優勝知閒未數持燭照神專端與承蜩凝防堂風雲趣健步人則父子功儕朋從容中的仰文翰仁者如射弓須弸爲山檐外六月冷興到不忍無詩登袖歸鎡得正法眼此事肯許防禪僧

宿吳江縣

旣望月輪遲未上更深濶港喧輕浪舟人慣夜自牽撐卻嫌炬火光揺晃長橋千柱過頃刻良久陰輝弄云黑漁家裹鮓縛蟹來波松鱸取艱得堤平步散情初適此去垂虹才咫尺登輿風力透衣綿俯檻波聲捲沙磧商船魚貫昬煙隔天水難分但空碧三賢逺矣英爽存來往頻年定相識興亡慨嘆終何益愚智俱爲百年客劃然長嘯起蛟龍共向吟牋飛霹靂

玉霄花

虛皇淸晏仙班朝寶花隨現非根苖璆林瑤樹振靈響飛彩燦蒨輝蒼霄下憐人宇厭凡卉特許福地生芳條細防纎潔謝丹粉仿像翠鬢森珠翹移來泉石助蕭爽暗麝不必絺衣飄玉簪失素萱讓葉倚墻豈獨麾芭蕉

撤移舊居小假山過桂隱

頃年疊石規制陿大類堆沙戲成塔一株蟠桂兩穉松便愛淸陰蔓藤匝堦前指作嵩華樣引賔紀詠紛酬答遷巢城北倐兩期慣有眞山坐延納人生最怕眼見廣到處卑凡意難合每還舊捨覺荒陋艸樹𨿽添漫稠雜林塘移植勢定增未成已想風煙防朝晴夕晦各異狀倚杖閒防更鋪榻園中勝賞亦甚富此獨宜茶兼酒榼載來非敢效奇章甲乙題朱旋塗蠟

崔慤畫雙鵝引雛

橫塘暮煙吹雨來白鵝叫風雙毰毸鵝兒力小立未定偎母戀哺忘驚猜炎歊生欲逃天垓虛堂有此新圗開蘆梢荷葉亦動蕩茹句未吐愁難裁

震澤戲書鵝鶴

市梢茅廠三兩間旁有數鵝行復還適從何來令威老矯首便覺髙情閒羣鵝不度風姿少罷亞相隨過汀艸令威流盼略無言寄與誰知自瀛島少焉戞然鳴一聲豈暇更顧兒童驚直上靑天三萬丈鵝在人間誇字樣程堯仲以楊祕監所贈詩見示因走筆次韻約觀園中桂花

我家城中煙雲鄕秋風晴日千桂香交遊半是漁樵郎門前水深通潮江和詩到此推硯牘必不能教鬼神哭何如且向桂花中快瀉鵝黃入杯玉去年試君當夏初知君直气非狂夫平生批龍編虎須千言萬言長短書誠齋許人以文字須待其人有餘味君今莫問且速來不醉明朝花滿地

眞珠園和淨慈僧韻

冒寒畦菜靑黃色意到春風才一息踏雪山僧折簡來不學渡江攜履只我方開樽酒如泉浩然得味無中邊何須隨喜楞伽講始似閒行白樂天

浮庵潔疾戲呈

黃埃簸空吹赫日白鳥不度瘖蟬聲先生出門數有礙陋巷糞壤愁逢迎家山望斷圍修竹常說攜書伴鳴犢心無揀擇自淸涼臭腐神奇總超俗

蔬飯

夜虹照飯光如玉春甌飣菜肥於肉周郎赤米太寒酸潘令紫姜徒記錄饑創塞罷忘貪欲气定徐行手摩腹更能運任著衣裳聽爾計髙三十六

病起見缾中蠟梅偶書

南湖地勝無凡木只說寒梅誇不足四般風韻兩般髙黃如蜂蠟白如玉余品緗紅亦總嘉早開最喜黃白花去年樹下防不厭吟興被壓空長嗟今冬一病恰半月未暇尋梅踏殘雪數枝蠟蘂忽先來吹香大慰經年別道人不作羣兒癡三嗅喚醒勝良醫黃絹幼婦語難辧一黙自有無窮詩此機亦似維摩老何曽眞難文殊倒從玆不病是談禪命花卻爲金色仙

欽定四庫全書

南湖集卷四

宋張鎡撰五言律詩

春前一日賦呈誠齋覓荊溪詩編且邀防玉照堂花

頗訝蓬萊主相忘不寄詩荊溪𨿽有集桂隱未容窺地勝人難老春回律自移梅花如有語莫似去年時

次韻答潘茂洪桂花見懷

借使音書少何妨好尙通看花𨿽各自覓句卻相同【前日方送木樨詩云】嚼蕋晨煙裏搴枝夜月中亦曽湖上坐香底水精宮

次韻酬諭工部雪中見懷

坐厭增冰地遙思勝熱城忘名全道用逺俗養詩情枕病憐幽獨心交阻合並晴春開徑在自斷學淵明

雪霽

山負紅銅日云披緑玉天一晴聊餞臘三白已迎年貴气樓臺滿春聲松竹先詩成緣底事鳥迹印篷船

詩本

詩本無心作君防蝕本虫旁人無鼻孔我輩豈神通風雅難齊駕心胸未發防吾𨿽知此理恐墮見聞中

讀樂天詩

詩到香山老方無斧鑿痕目前能轉物筆下盡逢源學博才兼裕心平气自溫隨人稱白俗眞是小兒言

覓放翁劍南詩集

見說詩並賦嚴陵已盡刋未能親去覓猶喜借來防紙上春云湧燈前夜雨防莫先朝路送政好遺閒官楊伯子見訪惠示兩詩因次韻並呈誠齋

自作詩中祖翁難子更難波瀾千偈濶光熖九霄寒覓著由來逺成時自好防頭頭見成字誰道要吟安別去常關夢書來意已彊那防多竹地相對兩繩牀壯志霜空鶻禪心古廟香糠鑪熟黃獨待子數分嘗

次韻羅端規二首

世態從渠變前山只麼新關門便嬾退遇事少躬親和我詩何益知公道不貧兩旬才識面枉是自由身雪牕吾畏友稱譽滿中邊往矣非喬木生乎仗老天肯來丹桂裏須醉白鷗前百計安流好紛紛急水船

次武子韻

宇內張夫子詩如孟浩然安心從太末【武子舊從天臺宏智師遊】借屋近平泉眼裏彈冠手生來種芋田相投忽離席佳月戀船

暑中楊伯虎見訪翌日有詩來因走筆次韻

領取無多話頻年頓不疎幽尋塵土外髙韻笑談余旣悟蕉中鹿寜求木上魚論詩能避暑此意復誰如

早飯庵中次張以道韻

豈是幽人眼從來可慣山有時才得見覓句不曽閒野日光尢暖溪梅信尙慳飯餘行便去休待暮云還

次韻楊廷秀左司見贈

願得誠齋句銘心秪舊嘗一朝三昧手五字百般香弦絕今何苦衣傳擬自彊艸非近效舉世漫匆忙

卽席次吳季行韻

昔逢欣把袂三嘆說吳鉤共醉虛堂晚還興故國愁花黃思靖節鬢緑傲浮丘世濟王門業洪流萬斛舟連日雪未能多曽無逸見惠二首遵歐蘇律禁體物語及用故事走筆次韻

鵲凍聽無語鷗饑望不飛縱饒居士愛亦自到園稀入幕燈生暈飄池水長肥何能巧模寫吟思欠幽防待伴猶虛夜羞明或遇朝但依歌袖舞休向鬢絲飄有句淸堪比令人意自消暖寒林下具相就可須招

簡陳監倉二首

自到南湖日鄰翁識長方一官甘寂寞萬事絕思量疎見秖緣嬾頻來致不妨松林渾似舊相伴踞胡牀因病詩全少春中忽夏深淸幽百畆地安靜六時心樹茂晴方好荷新雨未禁泥幹容後日閒步酒隨斟

簡周晞稷

塵土眞堪畏君髯美亦衰登樓才防面促坐便論詩社日休持酒秋香待滿枝客塗書旋買猶似向來癡

北山早興

出郭涼輿穩山晨气自濃寺園逢水斷塔路過煙重啄木聲穿竹淩霄色映松世歡吾儻泥那遂此從容冬至後五日約客晨往極樂精舍因尋梅湖山作詩紀事

煙重山彌逺林髙日倍鮮抱雞趨野店水入冰田未有三冬雪渾如二月天梅花應早慧著眼竹籬前未苦撩淸興騎驢故繞山松篁髙下處云日往來間要是從今後休教枉卻閒烏巾風弄影畫出我詩孱

寄呈尢侍郎二首

臥疾暌人事逾旬只掩扉野情添懶惰宗伯極瞻依籬落尋黃獨檐楹接翠防【桂隱新葺山堂】健來方數日詩又不教肥

珍重尢夫子逢人問死生掃門那憚逺出戶直須晴爲國鬢先白因官名更淸何時容卜夜燈畔聽文衡宿治平院長老善忍自紹興癸酉四月住持余是年三月生

治平前代寺幽勝占唐昌我始生彌月師初踞上方百年𨿽未半三紀獨偏忙一事尢堪哂相隨兩鬢蒼

野芳亭偶書

嵗嵗閒爲福今朝命最通防蒲逢紫燕弄柳得靑虫但願詩妥帖何心技拙工山林過軒紱誰謂只相同

春晚

湖逺慵呼艇春歸只閉門樹髙應翠合竹靜自黃昏軒冕情終薄詩書好益尊人間難辦事夜气要長存潘茂洪出疆回以汴都畫山水扇見遺報之五言

嵩華平生夢騎驢未得遊槖中分雅惠掌上起新秋報國何能早需時莫漫憂秖應長近眼過夏亦傭收

代書回寄楊伯虎

僧捨匆匆別飛花雨過春水村居自樂城市嬾尢眞載酒靑油舫傳書白錦鱗訪君須及早非是久閒人

過楊伯虎卽席書事

四面圍疎竹中間著小臺有時將客到隨意防花開拂拭莓苔石招攜碼碯杯昏鴉歸欲盡數个入詩來

春在

春在將回暑晴開尙帶陰佳時從易過閒日盡能禁臥室宜重立浮魚樂又沈有詩無亦好爭似有時心

遊大中乾元寺

突兀前朝寺維舟又一來殿空金像暗徑斷石幢摧物相依成壞塵緣漫樂哀僧殘無悟語猶幸結宗雷

次韻酬張仲思髙郵見寄二首

春來慵把酒間【去聲】日伴僧齋風雨梅花夢谿山老子懷有人非吏俗同好任天涯歸上靑雲日幽期孰與偕便欲相尋去山光防水光野航因挾防春韭自炊粱踽踽吾才短翩翩子意長文翁他日譽不但勸農桑

次韻酬楊伯子兼呈誠齋

我固有詩癖憐君尢苦心自聞非爲俗異處卻同音病後閒方乞湖邊秋漸深排門聽車騎相與話幽襟見說聰明早童年便與細防今日句宛似乃翁篇家譜無他姓文星聚此邊何須待千首一首已堪傳

淸暉閣在柳洲寺舊址二首

去市無多地重遊淨客心何人偏種柳今日屢鳴禽浩興生孤槳歸情戀逺岑梁間滿題詠寜欠我窺臨幽寺知何處風鐘送逺撞孤花明幾席陰樹惜軒窻喚渡輕舟競窺人白鳥雙寸心方自適肯易利榮降

買書

自笑從來癖詩書滿屋藏不充饑鼠喙卽飽蠧魚腸插架牙籖整開編竹簡香他年林下去誰與記山房

寒食

地僻人稀到檐虛燕未過淸愁詩酒少寒食雨風多名字因農具襟懷屬釣蓑莫驚時節換安分看如何

山茶花

翠翼髙攢葉朱纓澹拂花來從山塹側開稱畫檐牙影薄誰停繡香淸似煮茶防多輕斂態月動夾牕紗楊伯子過訪翌日以兩詩見貽因次韻答

晴色今朝好春光恰半頭波情如釣渭圃事勝封畱瘦覺中黃合閒宜大白浮無端同志侶相過結詩愁句業誠淵海愚方一葦航空成由也瑟難應女媧簧擬易乾坤別傳家父子香整翰從此去拭眥望朝陽

過翔鸞院畱題僧房

頻年𨿽並住今日偶能來水檻因蓮設風牕爲客開詩凡慙鮑謝社近憶宗雷莫問通衢隔輕舟自往回

宿八尺月色陡明

將謂無佳月貪程過上湖才來八尺住卻見一輪孤帯露寒於水和煙白似酥江天空想望髙下兩明珠

送酒誠齋將以五字

不應楊祕監無暇問南湖桂樹又花發蓮池和葉枯雨聲秋最好尊酒客非無寄去撩詩眼深慙句法麤

過湖至郭氏庵

山色稜層出荷花浪漫開只如平日防自喜此時來楊栁侵船影蜻蜓傍酒杯僧廬須過夜城禁莫催回因過張郎中識孫才翁教授時徐衡仲亦在坐成四韻送呈

邂逅如相約新交防舊知軒牕渾未暑賔主總能詩小艸浮冰楮初篁映錦葵星郎風韻殺我輩盍幽期

挽叔祖戶部侍郎詩四首

從此無因見南園老叔翁朝廷世臣少文獻我家窮達宦誰無分全材不易逢先王勲第一號慟仰天公八郡恢成績江山入壯圗風流羊叔子才術管夷吾絕筆詩猶在酬君志不渝經綸如有位肯墮淺規摹小小爲知已常常說向人論情宗族異問事見聞新囊錦將誰管【叔祖以靑錦囊收鎡詩專令侍姬掌之】湖園防未眞【叔祖自歸方一到桂隱】傷心嘯庵路不復送親賔

內典存心久家居戒行僧同塵聊且爾著相亦何曽脫卻當來袴傳將不盡燈欲知歸甚處一月萬波澄

次韻王耘之秋興二首

妙墨眞連艸淸辭角應商襟期容汗漫興致入蒼茫派自王摩詰才分馬子長宦途休嘆滯眉宇見新黃多士寜王室中宸夢傅巖如何兩京客猶掛五湖帆落落雲松節飄飄霜葉杉深藏艸檄手端欲取殽函

夜飲呈葉司戶

俗薄交難古心親話許深更長銀燭夜院靜石云陰冷夢多孱骨修程費老襟松壺梅並插投醉且髙吟僂指摳衣日於今嵗六移步趨徒願學憂患亦何爲牕曉鵶同起天寒鴈引悲依仁方再幸小耐了康時

題畫二首

幾欲疏方沼澄豢小魚畫屏先我意覓句爲君書扇舉萍疑動紗明水一如林塘能早就肯但植芙蕖艸樹秋聲合乾坤夜气生念閒無復夢坐久屢聞更未試從長劍相親幸短檠欠伸聊覓枕誰防此時情

次韻酬曽無逸宗教

自識閒中趣常嫌閙處行湖山眞富貴花鳥小聲名有客金蘭好貽詩徴角鳴相期耐霜露斯事豈凡情地秀溪通邑山髙寺矗云望殊驚乍見景勝厭前聞雞犬人家樂風煙釣艇紛奔程船徑過𨿽雨未西曛

徇俗

徇俗非能事便幽定宿緣躍泉新作雨裝樹巧畱煙雀喜頻頻下蜂知小小穿疎風奏檐佩無夢到鈞天奉寄淮西總領張少卿並呈建康畱守章侍郎二首

湖隱門連艸宗盟肯屢尋長才明主眷直道古人心又引皇華去誰憐白髮侵官居兼靜樂賢帥復朋吟【二公同朝日有詩多倡和】

別來秋易過幽桂兩畨開去嵗人同賞今宵夢自回飛雲遙楚岫斜照直秦淮地念曽遊處春行或許陪

伏日

未曉雨先驟過朝風更鮮誰知初伏日全是早秋天洗盞嘗新酒臨池摘嫩蓮平生丘壑意不受暑寒遷

稍

稍園亭約新篁帶可圍防山眞耐久臨水易忘機野角呼蛇出輕舟趂鶩歸還家欣未晚池藻弄晴暉

送葉正則祕郎參議湖北帥幕

桂隱無期報朝賢去卻知累年艱特薦一事必憂時盛世未應爾重來猶可爲相過非爲數公論合勤思

問鶴

鶴也來多日今朝認筍輿繖斜聊引避路轉亦前驅俗逺眼寜白年初頂漸朱古囊能背否勝用小奚奴

送諭叔奇工部括蒼二首

三見中朝入徐行每後人功庸身較晚名譽眾常新有句須同詠今離似所親政成應必報山郡易回春自復林湖隱相從卻恨稀梅花年後白江水去邊肥世態紛紛攺交心特特違暖晴當送別敢望欵柴扉

山寺漫興

未到楓林寺常吟半夜鐘乍來衝路雨少坐怯廊風潄齒村茶苦防碑大字工出門山慣見何事意無窮楊仲子攜詩見過次韻酬贈並呈誠齋二首

老監過陳實賢郎似竇羣共將奇句了不許外人分訪我三竿日縈簾一炷云當家相見處那此世情欣愛水移居宅行藏豈但迂若非風月管枉伴竹松臞野服常寛帯芒鞋亦斷絇請君看此老堪作貴人無

重過鳳山髙氏

屋負山陲晚籬侵水濼秋農桑能自力鵝鴨豈它求逆數曽來日遮畱更覺稠夜歌聽欸乃催興滿滄洲

永嘉張仲思相士過訪坐間索詩

便靜非形色相逢子獨知功名槐蟻話文字壁魚癡剰取朝賢譽何須隱者詩南湖鷗正狎休誤鳳凰池

園桂初發邀同社小飲

故故論年賞新防惜未多一香防眾樹千月下纎娥今雨胡能阻秋虫亦復歌有情毋恡醉斯世合婆娑

桂樹下作

芳桂年年種今秋兩倍開略無蜂敢傍爲是月中來幸自晴多日須醉幾回便教香殺了猶勝別人獃

過冷泉

未喜亭陰坐先貪樹畔行谿渾因雨瀑巖近得風淸一飯幽人福三杯太古情尙須冰月掛來放雪濤傾

桃花

園翁能好客折贈小春桃卻爲開花少翻成占格髙來年紅爛漫繞澗碧周遭莫忘閶門外曽將進濁醪【桂隱爽澗種桃三百餘株】

楊祕監補外贈送

止是尋常月今宵不愛明江邊有歸客都下減詩情上自憐公直人知暫此行賢郎先返舍應喜候門迎【祕監久欲求去數月前命伯子主簿歸葺故廬】

名新釀曰白鷗波以一尊送佑聖觀劉髙士

酒熟將何字白鷗波正如一瓢誰合飲髙士觀中居汗漫涵無象鴻蒙洽太初醒來松戶曉應念臭於帑

湖南舟中贈日者

坐上君但笑人間我最愚百年休較命今日且航湖地曠山霏薄風薰水葉麤寸陰方解惜總是已工夫

題方竹杖松根枕二首

鶴骨何能爾龍姿或果然鋒稜四面峻節操一生堅界紙書堪使敲鍼釣最便從教方有礙終不效規圓鬱鬱淩寒色來宜此地蟠解衣輕盾日假蓋得秦官香宿風防墮靑畱雨未幹通宵巖側夢根竅手藏丹

夢覺

夢覺西牕曉聽風過曲廊好詩非易辧閒坐盡無妨人靜鳥烏喜雨來花艸香寸心經患難況復近秋涼二十年前事渾如夢覺時漫行荒路逕難認舊亭基尙記因逃暑曽來學賦詩如今無可好植杖欲耘耔

夜半浴

濁熱不成睡起防宵過中繁星珠結网片月玉爲弓賦鵲情何有驅蚊計頗窮猶欣湯浴後膚受緑蘋風

次韻答曽司法

精神由日就格律忌雷同我匪從它入君應自此工多岐憐世路力學振家風莫易朱弦絕千年論最公

命鹿

雙鹿林泉友新居後我成角低方長旺斑嫩末分明濯濯菇塘晚呦呦艸逕晴仙疇吾種玉汝輩耦而畊正月三日同諸親從叔祖閣學登寜壽觀東西山尋至鄰園次叔祖韻

超曠欣便靜紛嘩厭處濃客親非外約地勝適新逢詩興驂黃鶴仙情寄赤松煙平千萬戶此處認歌鐘

次韻寄齋贈竹居

振俗還風雅乾坤覓句中防臯渠合遇郊島我甘同浩蕩投鷗水淸和翻燕風相投兩無語聲逺莫摩空

安樂泉亭上午憇

修竹有風處道人無事時諸公難入眼不用總如眉得價婆娑重投閒懶散宜三年何足道【僕歸桂隱恰三年矣】堅判百年期

暮色

暮色云端合晴光天際慳鳥羣科斗字山態倦螺鬟寂寂功名防紛紛車馬間拍欄情倍極煙老罩魚灣

夜坐示客

身世長歌裏於今得好朋露堦秋到竹風屋夜吹燈菱芡供饞口圗書伴曲肱頭顱知自揣顧影笑鬅鬙

表兄劉東玉提幹挽詩二首

王祖扶天日同聲外氏翁功勲俱卓越門戶合穹隆諸舅今何在惟兄命亦窮賢郎須力學一綫續家風𦇤褓予多疾三年托渭陽未能防擊罋常是戲登牀轉首塵埃裏驚心嵗月長挽兄賫志去傾淚入詩章

老筆贈銛上人二首

握手四年別滿心千偈禪淸燈才軟語新雪尙幽眠了了翻身訣寥寥斷臂緣我懷吾自防惡句莫多傳已事殷然急江湖第一流才髙樓五鳳伎進刄全牛可惜梅花節忙回竹葉舟老師應賞棒碑巨壓東州【佛照命上人乞田記於陸太史已得之】

自詠

事業新來別賢愚久自知作文時似咒寫字忽知錐賣屋因爲宅謀官本近毉有來評世務好好只相隨

道院書壁

約客探名勝停輈得所欣山寒多作雨洞古不收云夜宿聽鳴麂晨齋飣野芹黃冠尢喜事添注石鑪燻

次韻叔祖閣學題逸村亭壁

橋迥有牛過村深無馬嘶哨風驚客袂膏雨慰耕犂遊目花通野吟情絮著泥幽坊愜虛眺況復見新題

野芳亭書壁

山向林間出船從艸外撐行來風數刻坐待月三更政自安閒散誰能管愛憎新功喜今夏陰滿蒲萄棚

客捨夜聞吳謳有懷南湖

屋漏燈垂粟墻欹螾唱叢斷編非徑防隅座且丞聾歌聽魚蠻子盟寒水勃公月明今夜夢淸殺葦間篷

牡丹

分數論春物都應讓牡丹幾枝單葉紫滿擔夕香寒除我知心切從人得句難肯辭回櫂日多瓣剪來防

湖邊夜興

夜月𨿽愆約秋云卻薦涼橋明緣水淨樹近覺風香眾論輕閒適幽懷貴老狂從今無復病處處養生方

夜述

客去情宜獨宵長睡未忺露多應冒砌香重欲蒸簾較利眞誰得耽書肯自嫌鑪存金粟火煨蕷不須添

寄呈史太師二首

昔爲金闕相曽是玉皇師近卽維垣拜還從彭祖期傳聞風景勝多賦洞天詩肯示漁樵否林間要勒碑自憐冰氏子父祖已登門屏迹千官外馳書一品尊華戎心處活【壽皇偃兵生全南北之民公實主議】經傳語前論【公閒居屢有經解】欲理西風棹因瞻只樹園【公嘗捨裏第爲蘭若】

誰謂

誰謂閒無事閒中事日生和香雕印脫記石假雲名水取從龍井花移自馬城若將朝市比忙處卻多爭

問訊家林蠟梅

蠟梅吾甚愛園種未能多旋去東南竹新添二十窠離家俄半月放蕾想盈柯前日丁寜句花神記得麼

行次鸎脰湖

震澤怱怱過胥塘漸漸來風髙多罨岸船側屢翻杯積艸攤漁网疎林聚客桅景逢宜急冩句過恐難裁

皇太子生辰詩

慶協丁年應祥開甲觀雄九霞光絢爛重日彩曈曨根本千齡固元良萬口同文孫覿堯法聖子奉虞聰視膳長遵度怡顏但飭躬形容歌玉粹瞻仰見淵衝象輅陳儀肅鸞旌定制崇承祧𨿽位震寶儉只扉銅典學勤無斁談經異必攻性天元啟辟講席更磨礱以貴釐京兆維禋禮昊穹理繁情畢見陪祝敬彌隆善政邦人洽純誠帝賚通澄源基廣太王鬯福延洪綺甪從遊盛應劉藻思工徳尊謀不用唱古和無功八法誰云易前朝論亦公規模傳聖上意韻出胸中艸軸方翔鳳眞題復起鴻聨翩來殿防焜燿到門蓬雨足湖山秀秋成黍稷丰菊香金錯艷橙嫩玉垂叢五學懽聲合三宮喜气充駢蕃恩莫紀洋溢譽無窮得數多椿栢齊年指華嵩前星髙拱北少海正儲東拜手羣僚集裁詩瑞錦防何嘗慚魯頌自是邁豳風拊迹希隨驥馳心屬夢熊三燻申善禱小伎媿鳴虫

對雪

漫記今年雪先慳半月晴乍飄偏有態猛下卻無聲水繞長春圃人居不夜城弄寒羣犬戲驚曉獨雞鳴橋凍泥添滑牕虛紙借明冷妨梅早慧髙妬柳輕生瀹茗嘗深鼎臨書厭短檠鵝迷鷴失素鷗混鷺爭盟日壑銀烹出龍沙粉築成歌鹽唐按譜聚米漢談兵曳履需公詔吞氊感使旌初平羊變石白起甲塡坑賈舶停珠浦朝驂萃玉京駞銅誇北錄馬瑞遇東瀛云凝情俱淡風旋力驟獰藕邊侵緯宿酥畔比螺蟶敞坐詩牋接歡筵舞袖迎緣甍方盼轉入幌忽縈盈煙滿空翔鶴潮翻海縱鯨藍田難愛寶月窟助蜚英甕罩杯誰覆盆冰鏡不傾瑤隨王粲佩璣綴李彪纓豹舄宜分色麻衣浪擬淸齊腰休更舉巴曲試煩賡

巾車

聽說小巾車形模似竹輿雙輪氊褁去三壁防開舒僮矮行攜硯鬟嬌坐奉書岢峩回徑處轣度橋初鶴引靑莎軟鶯防翠栁疎袖鑪香正噴背榼酒多儲過愛涼軒敞停因燕館虛直須教畫防全似出塵居緩駕終調鹿忙牽莫命驢只緣心蕩蕩自到境如如剰有眞堪寫時無憤可攄尙慙銷粟帛何事免繰鋤命駟邀朋客籠鵝謝裏閭屏星前日夢不枉賦歸歟

欽定四庫全書

南湖集卷五

宋張鎡撰七言律詩

庚戌嵗旦次張以道韻

農家正旦喜占晴老圃觀風趂早春兩事欲尋彊健日一生常作太平民紹熈初嵗新開歷典冊崇儀極奉親詞拙固難傳樂府水邊閒示釣魚人

立春日訪梅裴氏園

下馬東風恰到來午煙沙際日烘開長松寂歷寒聲少逺栁蔥蘢綠意回零落歡遊逢故地夤緣幽勝逐深杯湖邊不使儂先詠枉卻今年處士梅

正月八日喜霽

未春天气已佳晴病起光風滿意明竹色舞簾金翠活鳥聲穿戶角宮成黃麻天上登周召濁酒林間慕綺榮從此防芳繞阡陌野翁相遇詫時平

燈夕

挿花呼酒少年塲爛賞花燈十里香璧月當天星緯少珠簾排戶樂聲長非緣風景今殊昔自是情懷老不狂贏得安禪心似水碧琉璃照佛龕旁

次韻潘茂洪春日書懷

東風漸放栁遮門隔水人家聚似村漁艇逺來誇甫裏僧鄰閒過講慈恩花繁慣識蜂情性晝靜初聞燕語言病起適逢春正好莫教詩思卻塵昏

春晴獨坐次叔祖閣學韻

防鬖綠栁拂垣衣課蜜蜂忙踏蘂歸須趂一春隨意適極知萬事轉頭非添罏麝餅遮殘火擁案塵編絕故韋便當淸歡忘肉味況安淡泊少甘肥

三月十四夜觀月思南湖

期防紛言不到詩拙哉前計只心知縱當吏散庭空後爭似山行水泛時栁影半籠明處路葦聲輕窣暗邊籬波神擅此三更月定訝今宵欠笛吹

寒食不出遨

湖南寒食又今年宿雨連朝洗舊煙竹葉酒邊閒鑿落杏梢墻畔出秋千遊歡殆類前生事老態惟思白晝眠明日水邊晴更好只愁歸思秦川

五日滎陽郡王餉酒

閒中滋味諳來慣懶費心情爲節辰丹篆但期詩祟去紅泥俄見酒壺新移船遣送隨魚信洗盞開嘗對鶴賔絕勝淵明過重九東籬空伴白衣人

重五日不飲偶成長句

林墅光陰日日新不因時莭彊隨人靑紅雨砌戎葵栁金玉風池荇菜蘋千載是非均似夢一朝醒醉肯沈身防絲菖歜喧兒女誰信淸吟興獨眞

五月十六日夜南湖觀月

良宵觀月豈無人未必能看到四更山載塔燈金筆立水搖亭檻玉簾橫歌從菡萏香中起酒向玻瓈盞內明誰信南湖當暑夜葛衣風透覺寒生

對月

景奇天遣助詩豪意快慚無鏈句勞一夜月暉金盌出萬波風擺玉鱗髙衣冠城裏多新貴酒脯船中自老饕未著叢書追笠澤此行扶路且逰遨

煙波觀月示客

半年殊少夜間來湖上今宵絕防埃人老縱教過百嵗月圎難保看千回舒眉酒飲休辭滿衝口詩成不待催自有一般堪樂處卻言山水近亭臺

七夕前一夜翠樾堂設醮

矯首千尋古杏櫩逺林空處月鉤纎龍蛇藪澤秋聲起牛女虛空夜气添滿蕩荷開從北防危欄塔立向西瞻綠牋封事精忱達髴郁天香羽袖沾

七夕

秋近疏飈未轉涼防盤珠閣巳傳觴佳期天上頻逢節卻老人間未有方蟾魄嫩明情繾綣鵲河斜界色滄浪盤華錦空兒劇禱旱於今仰聖皇

秋暖

秋暖渾如水上春意行幽徑散衣巾海棠突過色尢好荷葉打空芽更新焉得便遭田父飲不須眞現宰官身今朝涉趣初懸榜爭覩何妨走四鄰【桂隠園門名涉趣】

秋夜

疏星歷歷間銀河天澹渾疑瀉素波墻角影低遮月少樹頭聲壯著風多平生但念長閒好萬事從教若夢過要足一詩添故槁小山池畔更婆娑

次夜月色復佳遊霞川錦池二首

倚欄防月興難平載酒還須入澗行竹頂有時翻鵲翅艸根隨處閙虫聲城中豈是無人賞船裏何曾臥地撐遊徧一池心未足亂荷叢底聽三更

畵橋煙重栁垂垂露濕衣裳透始知丹桂花香墻畔起水葓枝影席間移思量究竟都如夢戀著休閒煞不癡夜半江潮聲正熟歸來才是欲眠時

秋聲

林居多解識秋聲豈是松篁耳慣經桐雜蟬鳴愁易起蕉和蛬響夢頻醒瑯瑯急雨喧荷港戞戞淸風戰葦亭一事古人猶可恨不言楊栁最堪聽

秋風

策策驚飈戰素秋夢回衾幔亦颼飅不傳鴻雁秦關信可柰蘋蘅楚客愁作賦未須悲落木掛颿方喜助歸舟何須更借摶扶便自是層霄九萬遊

贈鴈

我自江鄕有姓名相逢契合義相親連行幾宿來棲艸戢翼常時想避人石岸風髙難到縣今宵船住定爲鄰南湖若肯防幽隠卻把腸自陳

重九前一日領客登城卽席次張以道韻

未倒花前鑿落金登攜那怕嫩寒侵歸牛下隴爭浮水宿鳥隨山不過林衰鬢預吹明日防放歌時帶故園音菊煙桂露𨿽情物須索髙蟾管夜深

冬日

半空飛雨整還斜翳日遊雲散復遮七字吟情書柿葉一年心事約梅花關門人識陶潛室靜坐自疑龎蘊家紙帳蒲龕方用事更須何物作生涯

十月菊

幽芳何事獨開遲寂寞寒金照短籬老子樽罍方欠此春風景物最相宜要隨得暖南枝發肯趂登髙九日悲翻笑陶家門外栁夜深零落舞腰肢

冬至日曉雪庭桂一枝著花戱成長句

居士歸來百事嘉木樨雪裏也開花麩金一掬枝頭小藥玉千溝屋上斜境界許奇非浪得色香俱靜更何加髙寒似我休拈出防笑從來少作家

侵晨飛霰薄暮雪未成

呝喔花冠夢易呼凍天應徧色糢糊旋聽索索敲松瓦便擬翩翩傍酒觚一白要從髙砌防雙淸先喜小山俱晚檐坐斷違消息待問林深寺有無

園中梅有開者寄呈當塗叔祖

春到林梅得重權首冬疎萼巳爭先移栽尙記陪深斚靜防因思覓近篇佐世勲庸金鼎味貪閒懷抱竹籬煙臨風欲寄橫斜去夢繞江城暮角邊

昨探梅冒寒伏枕病起聞花巳開尙苦雨阻因成長句

小園春事果如何分數梅花最占多貪防滿梢初的皪病妨連日繞婆娑鳩聲喚雨風還至鶴骨棲愁夢獨過艷陣香天翻霽色明早取醉顏酡

寓舎聽雨憶園中梅花

陰霏非是妬春華薄命詩人帶累花煙逼艷低侵竹冷風攔香橫逐溪斜開時數日曾邀客別後連旬阻到家檐澑可堪聲徹曉夢中餘恨亦無涯

曉探晴觀梅

天雞催日界牕橫躡屐防花興便成正爾飛霞舒防佩盡渠宿雨結珠纓飄零未帶溪邊笛縹緲如臨海上城身世長吟誰防得華祠梅市總逃名

次韻周昭禮見寄兼約觀園梅

沙頭晴了便回春巳覺靑蘋媚暖津但課澆畦園內叟何心說劍裏中人超情耐久寧拘逺合處無多頗復伸待得梅開醉香海健呼重防老精神

約齋西先有垂栁臘後四日辟地增植花數十輩

經年規畫種酴醿栁際春將一再歸蔓艸藩墻才放逺海棠桃杏得成圍連宵冷月知予樂數日條風挾鳥飛盡寫前人題品句誦聲時撼綠窓扉【花每種擇名公詩數篇書於壁間】

雪

闔夜驚飈落樹巢平明溝瓦漸迷坳鍪函靜聽來千騎珪璧遙知委四郊再白呈祥矜大稔積陰噓气遏方苞池邊廢沼邀閒立乍合冰澌怯杖敲

雪晴希稷次韻再賦爲答

凍枿歸禽易辧巢燭龍分燿入堂坳長須喜戒鋤荒圃小隊閒思獵近郊坐許剛筠全直節行防弱栁發新苞僧鑪遙想煨松柮犬逐譍門認客敲

丙午十二月晦日雪霽

曉愛晴暉萬瓦融近山春意便蔥蘢敲冰踏雪三旬裏送臘迎年此夜中仁政果能銷運厄【皇上以積雪苦寒釋囚犒師窮民家給鏹粟歡聲沸動和气充格陰曀頓解】閒家何幸樂時丰明朝掃徑防桃栁要識天公兩樣風

守嵗

寒缸孤照聽更遲情緒斟量睡卻冝春向嵗前三日到老緣頭上二毛知朱泥逐疫燒靈藥桃板書符換舊詩但願明年更閒散無災無難復何疑

夕霽

霜雪連朝作勁威暮來吹散景偏宜未開璧月千秋鏡已建金雲十丈旗脫防漸防山峍屼襲裘須判酒淋漓乘閒書紙休嫌數簿領叢中怕說詩

春分後一日山堂述事

永日柴扉手自關不驚時序若循環鏈成黃土爲眞藥守得靑苔徧假山戊巳燕知隨鳥歷西南櫻喜趂花斑春光莫恨中分過能使時長始是閒

每到山堂懶作詩今朝詩興覺偏宜層林防遝陰塡戶亂石巃嵸翠繞池猛欲近前聞紫燕忽聽髙處囀黃鸝風鈴不必檐間語境界非凡我熟知

老圃工夫愈可嘉種藤縈樹盡開花人間似我能閒少石上防云到日斜樵徑有苔休埽葉茅庵無客亦煎茶兩邊最喜添新竹夕照斜時漸可遮

巖通道院碧桃姸別號瑯華小洞天香火防官方稱職軒裳閒夢自無緣星壇夜禮魁罡列丹室朝存震兌全絕粒飛升休慢語不求人已是神仙

閒課

居閒投課孰爲優似此工夫盡不愁量澗打船輕似盞轉墻開逕曲如鉤巳令山圃收黃犢又蓋湖亭記白鷗春水畫橋桃四百新年那羨武陵遊

自詠

南湖老子太汗漫第一生來懶做官錢物用多常是解權門路便不曽鑽紅裙遣去如僧榻白髮梳來稱道冠若沒祖財教飯飽定應餓作壁魚漧

自嘆

居士年來更覺癡竹梢云過望移時曉窓倦櫛猶思夢夜榻忘眠尙攺詩匹馬未能隨李廣一丘端欲效元規客談休訝無心對貪看蜘蛛結网絲

山堂晚興

小堂淸占景無嘩不向堦前種俗花過雨家茶脫黃玉近霜天竹綴丹沙靜眠寧羨蟻來夢孤坐屢諳蜂報衙萬事一身安分定關河休用發長嗟

園中晚興

滿襟斜日澹如秋煙竹湘花結暮愁幾樹蟬淸新抱葉一灣魚樂舊忘鉤蔬盤飽去山家飯楚調吹來水國謳此事不教千載識苦諧時輩祗貽羞

竹軒詩興

柴門風捲卻吹開陿徑初成竹旋栽梢影細從茶椀入葉聲輕逐篆煙來暑天倦臥星穿透冬晝閒吟雪壓摧預想此時應更好莫移墻下一株梅

偶書

移居桂隠詩全少半爲支離半爲慵今日一杯才引興便成七字不求工鶴來池畔閒防水蟬在松梢快語風門外車塵紅似火喚渠不應囁嚅翁

花栁無情浪占春浴鵝波暖早方燻催畊野曠鳴黃犢瞰客籬疎立茜裠睡工夫便日永得閒滋味苦愁分行行快趂風煙閣蒓鱠詩壇要策勲

淸曉啁啾響眾禽共忻暄色上穹林巳如料峭春初景不作蕭條嵗暮心堆徑尙看桐葉在繞籬那顧菊叢深秦正嘉月將何祝長壽新芽當酒斟【客有送建茗來者名長壽早芽】野水因晴自少文澹雲當晝不容昏夾泥船小才通港洗菜人歸定入村布谷飛鳴隨燕去舂鋤俛啄得魚吞春風有得詩如許妙處從來復細論

客有折秋香來桂隠者喜成七言呈以道

半紀移居野水旁年年嘗爲木樨忙若非老樹從頭髮安得西風徹骨香數朶折來猶甚愛滿林開後得無狂今畨莫把防常比一段淸香兩主張

南湖書齋

雨深愁入樹花飄盡際翻晴現帝霄目力壯時蒼岫長心情閒處戲魚跳秋云縂是詩家物夜市今連裏陌橋船子不來同載我卻驚翡翠出蘭苕

題尙友軒

作者無如八老詩古今模軌更求誰淵明次及寒山子太白還同杜拾遺白傅東坡俱可法涪翁無巳總堪師胸中活底仍須悟若泥陳言卻是癡

次韻叔祖閣學秋興

嵗序推流感世浮樂閒宜早向農疇修梧綠減俄過夏短髮絲添剰得秋千古是非歸嘯傲一門酬唱勝交遊祗因名句多難數常笑區區趙倚樓

桂隠花正開得誠齋木樨七言次韻奉酬

未說香髙眾卉林淸名先巳入人深衣靑萼綠不見佩屋貯阿嬌純用金久恨酒腸慳似琖更輸詩字響如砧公能爲辦歸休計肯向花前嘆陸沈【眞誥載萼綠華著靑衣而不言佩玉】誠齋再韻見遺走筆復和並邀尢檢正京右司觀花

要趂淸霜未染林小山同賞桂叢深巳醉後纒頭錦莫待風前布地金蘭槳遡流歌客櫂麝材勻搗付香砧戈揮就借如椽筆不信湖邊日易沈

誠齋三用韻因更和呈以堅顧臨之約

不比先賢傲竹林鳴騶許過徑蓬深瑰詞走送驚聨璧鈍思追酬漫注金巖底幽人矜社甕閨中幼婦感秋砧何如醉袖淋漓墨一笑人間百慮沈

尢丈京丈和篇防至四用前韻爲謝

江南從識桂花林嵗嵗逄秋屬意深夜气未添承露掌曉光先上辟寒金玉笙殿迥應畱月鐡杵巖髙不用砧爭似吾家種流水擁香亭榭綠沈沈【李衛公樂府桂殿夜涼吹玉笙衡山記載桂英巖上鑿石爲臼有鐡杵倚巖畔】

五用前韻詠丹桂花

徧防韶淑萬花林誰似秋風巧力深防注紅泥千日酒剪裁紫磨十分金色迷仙令疑勾漏香醉姮娥忘槁砧莫把釣竿煙外去瑚休道海中沈

安溪山間防桂得之

心期經嵗只秋芳況有溪山近好涼天宇蕩開暄濁意巖花催就泬寥香招防擬把深枝折愛防休令背蘂傷三五冰輪行散影仙凡同異要平章

晚步池上

藤杖徐穿竹徑涼地寛那更水雲鄕山明屋背髻鬟聳蟬奏樹頭絲吹長蓑笠釣船家自有軒裳朝路夢俱忘英雄本志今朝得十畆香荷著醉狂

納涼至夜深

積潦斜陽忽射堦夜深穿樹雨還來披襟徑放淸涼入倚扇防教嬾困催出艸亂螢時自照叫空孤鳥暗飛回貪吟四鼔猶妨寢除此人間念總灰

遊石湖

幾年飛夢越來城試扣柴荊恰快晴松菊正愁閒客意煙波眞似主人情黒頭據要方行志綠野當年浪得名我亦鄰鄕植桑柘訪公非爲憶蒓羮

泛湖

駮雲飛去見晴嵐疊巘平湖影共涵景與新詩爭上下天將眞賞冠東南頻來但覺如初到得侶何妨縱劇談歸路一彎明月好閙花風裏躍華驂

曲廊

曲廊桐樹綠陰陰檐佩風來奏玉琴但有疏簾知獨立更無塵事惱閒心雪霜鬢畔誰能免城府胸中枉自深二六時辰眞快樂坐禪才罷卽行吟

自橫山歸偶成

杖藜如向碧空行路轉松杉面面聲遺廟香殘人少到古臺仙去艸閒生都緣世念多時絕不但塵襟逐境淸卻上小輿歸寓舎晚峯明暗紫煙橫

秋日登集仙臺

地荒無處可追遊賴有玆山景頗幽逺水一隅橫雪練喬松千丈舞云虯飄颻霞想生來避膠擾塵心老更休不向是中觀月去城中那可度中秋

聖井亭

重到虛亭意豁然望髙容易覺秋天山連曠野全無水樹雜輕煙間有田極目幾時忘去路西風何日送歸船殘蟬更喚斜陽好襯出金剛翠篠邊

離城中

雨後溪流爾許深枕堤樓閣靜沈沈暫來殊郁登臨恨欲別難禁去住心倚檻乍離橋百尺系船猶戀栁千防黃昏最喜林端月影掠波寒徹底金

野芳亭寫望

晚雨淒防葉未斑小亭非但揖西山船行半出靑蒲末塔立參排樹間了事兒癡妨劇醉澹陰天气合淸閒幽居不與紅塵隔退食何能一往還

泛錦池霞川呈張以道二首

夕風輕颺一池香遙爲荷花泛短航俗子幾曽貪韻勝閒人嬴得放淸狂幽棲野鶴林松黑亂撲流螢水葉涼防取渭川當日意不將終老俟周王

戲選嬋娟結伴來畫橋低處側鸞釵媧簧靜試醒松響魯酒聊傾曠蕩懷萬事亦須從使便百年無過任天排憐君近許同心友分取湖光到竹齋

以道次韻因再和二首

秋林何翅一般香楚思無窮屬野航不必再參龎老語要須先防接輿狂靑燈漸向韋編熟白露初添玉井涼久矣蕩除人我相莫疑髙尙鄙侯王

頃年防地喜初來墻下松飄滿逕釵屈指五經寒暑教人一掃利榮懷南湖又共詩翁住東寺須連單位排觸景未嘗瞞昧得肯從顏氏學心齋

蒲龕

紛華嘗徧气豪麤未到衰年一防無行幛不施機上錦坐龕秪葺水中蒲斜斜策杖隨防屨寂寂聞香對瓦鑪若昧那伽常在定結跏徒費鈍工夫

雨中約梅再賦

寄語堂前萬玉枝未須開盡等人歸行雲佩雜衣從濕濺水裙輕步自防關塞垂楊橫槊賦禁津芳艸掞毫揮爲君豈復仍關念防到淸陰碧實肥

寒堂夢松

堂成初喜豢髯龍肯夢當年十八公寶樹未穿煙際雪鈞天先聽日邊風成丹得所從春首棲鵠無聲過夜中誰遣墻陰接芝徑月晴應是費拖笻

蒼寒堂

短橋斜路入松林何止能銷利欲心眼悟一眞淸淨色耳通千古泰和音尺量梢影邀僧記竹防根莖恐鶴侵莫訝塼鑪多宿火春晴猶似處云深

約周希稷遊湖上園

句法防同李翰林風流依約謝宣城放懷應喜醉三日聽曲知無誤一聲篛葉露方髙石室桂枝香譜度銀笙西淸東觀遲歸去相就盤跚勃窣行

夜自叔祖北園歸

夕靄生涼竹徑迂快風吹馬出通衢疎星落落連城闕擊鼓闐闐雜笑呼竟日浪追河朔飲幾時眞在輞川圖歸來小憩松棚下繞燭飛虫索扇驅

出寂照行至書館

茅屋雞聲過日中熱雲蒸雨轉無風形勞自背當年說句快全誇近日工破院未成投宿計【初欲到廣覺寺】枯田猶覬入秋丰情知必沒揚雄宅防竹何妨揖主翁

淸夏堂

去嵗臨池未蓋堂暑天來看巳多涼穿花鷺立靑爲繖放櫂人眠錦作牀今夏好風簾影動良宵閒坐月華香低頭笑向防幹說有汝詩中味更長

碧宇書興

非關鄙性泥林泉境熟由來意自便童子靜防煎藥竈鷺鷥閒上釣魚船隈叢野石云蒸黒帶雨堤花錦壓偏辦取一生無別事饑時喫飯困時眠

臥疾連日殊無聊賴客有送二省闈試題者因成四韻

春恨都緣少得晴雨聲渾是落梅聲新愁多病易投隙薄命壯懷難抗衡人世只宜常放逸杏花多愛逼淸明靑袍白紵紛然夢自笑生來入念輕

述興

履聲幾月到園稀雪後煙香特地宜巳見新晴巢喜鵲更添垂栁客黃鸝人來有話亦大好酒不酬春奚以爲今日正晴休怕冷笑中天地角巾欹

睡起述興

功用今年百倍加圃中添就好生涯大於榿樹夜合樹肥似桃花巴欖花煮酒未嘗先問日裌衣初制漸裁紗起來不是貪眠在齋後僧憐未瀹茶

自料

自料躬耕體力防他年爲圃雅相宜植茶要是依桑蔭種芋先須納荳萁藥愛金櫻長林薄花因木槿作藩籬祗應分絕陶朱富不願魚繁六畆池

遣興

笛簟疎明壓砌窓重陰經日閉修廊黃梅未長先愁雨翠樹將成擬納涼蔵袖好書多便防伏瓶生酒漸堪嘗誰能自縛無涯事早辦風漪百畆塘

晝寒一杯輙欲酩酊因靜坐道室

嵗晏常多白晝陰軟簾氊帳禦寒侵觀書偶要得天隠作傳定難題醉吟犬吠逺聞風綽散葉凋誰顧雨堆深湖邊莫道春回未紫艸依稀動絕岑

曉寢喜成

人間一事最幽奇病醉皆非半睡時經紙屏低心正愜木綿衾暖足慵移蘧蘧蝶夢縈孤枕呃呃雞聲過短籬無柰衝寒早朝客不知疎拙是便宜

戲題

人前一語撞翻墻直气西秦本故鄕雪野射麋輕隊馬杏園移象矮交牀詩忙渴硯酒磨墨睡足趄廊花奪香矯揉盡歸官樣去有時閒笑錯商量

攺舊詩戲成

不作新詩只攺詩當家功用亦幾希全牛迎刃未能解六鶂遇風先退飛欲脫規模還似舊枉教軀幹不曽肥何如盡付紅鑪火免使羣公說是非

次韻張唐卿

邇來衰鬢漸當箝杖策投繻感壯年得失暮三朝必四才能人百已難千顧形眞是臞仙薄琢句何堪大手聨紈袴紛紛能索我勞君眼力世情邊

次韻酬唐老見贈

菊邊莎處坦平居危逕吾知勉覆車爭似卽時三盞酒何曽得力半行書魚鄕坐占眞淸矣蜂戶行防亦要如過我不疎君始信向來猶恐壓荒墟

次韻譚徳春見寄

端的公宜語个中對山縈碧照淸冬鶴毛雨漬苔錢古蟻穴風堆橡斗重已乏尖新陪世話斷無闊匾拆書封一軒煨芋方題榜時過松扉慰我慵

卽席次韻器之相贈

防閒須是莫論年直把浮生付且然桂隠欲爲山宰相漆園曽是地神仙看抄妙句行催酒更向淸流臥泛船但喜相從得眞樂何心玩世學前賢

次張以道韻

無愁便是樂無涯防破紛紛眼裏花旋洗杯盂將酒試重糊窓戶把風遮丹房火鼎頻添水衣櫃香鑪就焙茶判卻一生閒理防共君難數第三家

次韻奉酬張野夫見贈

謀身堪笑若舂鋤甓社棲寒水滿湖近寺偶成蓮社似爲園非效輞川圖淸樽酒好詩中聖古冢珠存念大儒久矣自求無所用喜君能好柏楸株

次韻陳秀才

規模渾是野人居剪結蒼松蔭屋除閒把欹眠酬懶架靜便徐步當安輿靑精飯好終延老紫石潭空總付渠玩世從來畏人覺他年方信此心初

玉照堂觀梅二首

絕憐一見一畨新短直長斜意總眞繞屋便能云態度問春誰更雪精神栽花十畆猶嫌少與我多生定是親爲惜生香怕閒卻折歸聊當散花人

未辦當春句法工坐來花下泥春風山髙水逺須人領玉潔珠光喜日烘越女信知天下白屈平那是澤邊窮明朝風雨從教有老眼今年已不空

送陳同父

事因前定漫驅馳諳盡人間合似癡萬卷經綸大儒業一生忠憤上天知長安又見垂楊老淮甸將興故國悲雞彘竹籬歸夢否防間方稱是男兒

立春日園梅未花書呈尢檢正

凍禽先自起多時暖戀衾重曉不知栩栩夢回思樹繞綿綿息動離牀支十行猶用午年曆數首初編丁槁詩臘雪已多春定好願求名句檄南枝

靧櫛

澡灌新宜白防巾睡餘臞面滌昏塵三薫衣潤乘沈麝一沃湯柔和芷辛衰髮任從淸鏡脫壯心不逐故書陳消平孤悶將何事燕坐移時定谷神

遊臞庵

入門黃葉擁危橋竹裏山茶刺亂梢釣雪亭修人未坐浮天閣廢鷺應巢百年勞役終奚爲一叚風流忍獨拋寄語王家早營葺他時相對我衡茅

欽定四庫全書

南湖集卷六

宋張鎡撰七言律詩

湖上呈虞仲房

謁客衝泥路有聲筍輿風裏轉髙城秋山正要一意防曉日倍添雙目明淺濼鴟盤思腐啄孤汀鶴立念遐徵世間似我詩多有莫漫逢人道姓名

簡馬架閣

江浙聞人馬少伊識公因誦雪窓詩交馳刺字休嫌阻一見人生自有期城郭村翁誰問我親王嬌客罕如斯雞聲風雨相望處情致先多防面時

皇太子生辰二首

無射吹銅恰四蓂紫微深處粲前星木行襲慶聫三合火徳流光共一丁玩鶴怡神資葆毓聞雞爲善想儀刑丰年在在歌華黍鴻鵠髙飛萬宇寧

歡聲葉气藹乾坤榮觀於今貳極尊天予聰明屬文子人推勇智實湯孫百寮銀筆松椿祝三殿瑤觴雨露恩久托重暉無以報蕪音常是愧雷門

卽席次潘茂洪韻

我恨塡胸三斗塵略無警句可畱春煙雲空外吹成鶴梅杏枝頭長就人但解時中心獨廢自然隨處樂常新諸公要識居園法第一先教懶是眞

過鳯山髙氏以橊實薦酒

灣洄綠處得雞聲俯檻山宜栁外明京洛漲塵衣半黑邯鄲炊黍夢曽驚橊皮就爲翁題好竹葉能邀我興成辦此一防歸老計弄孫相對說春耕

以洞庭橘寄楊祕監

橘色渾如柿色黃誠齋有句合分嘗豈爲都市頗難得要是洞庭親寄將雨露山中今有味星辰天上舊無香遙知老監開奩處爲釂椒花雨一觴【誠齋自醸酒名椒花雨】

呈吳居甫待制

挺挺風規軼輩流肯因官譽揜淸修南宮妙畫多時見北固新篇去嵗收每念小人同話此曽知閒客到門不平生自笑迂疎甚趨造才頻更覺愁

送吳季行監丞知簡州

兩門情義一鄕中祖業還同社稷功賃舎偶鄰逢事少訪余時幸慰詩窮割符忽爲榮親去橫槊多因得地雄彊飯肯隨官職禱故家當勉報文風

長至前夕書寄陸嚴州

銅鑪熟火暖無煙一盞淸燈紙帳邊遲睡頗如除夜景新陽方幸好晴天詩成水閣梅堪折信斷山城鴈不傳莫待扁舟敍暌隔歸來身作紫防仙

送趙季言知撫州

同寅心契每難防林野投閒話最長自是文華兼政術非徒神秀出天潢臨岐暫送魚符客指日歸來畫省郎詩社不應常寂寞賴君搜奬出江鄕

余家兄弟未嘗久別今夏送平父之官山口冬仲朔又送深父爲四明船官因成長句

遵渚霜鴻散漫飛江天分序益淒悲孤生只合羣居樂半嵗那禁兩別離發軔固知期逺到望船猶怕獨歸時書來豈是寒暄語盡寫衷情慰渴饑

呈毛崇夫司直

春到深時味更長艸晴勝似雜花香淸陰漸次迷天綠白髮依稀照領光逐婦墻鳩知雨近生兒梁燕補巢忙擘牋謾記今朝景朝路歸時肯易忘

次韻酬新九江使君趙明達二詩仍送自制香餅白鷗波酒

紛紛金佩與瑤環骨相如吾敢妄攀居處何曽離城郭襟期終不負湖山杉旁試履拖云濕石上敲鉤破蘚斑衝曉樵童便來往思量誰是我投閒

嵗晏懷人水一湄歸鴻去鴈各參差寒風不解頻吹夢疾置何妨數寄詩醸酒攺名聊濟勝和香因譜更求奇路遙不暇多缾送一炷同防日漸遲

酬張子立投贈

論文嘗到愛山前屢費金猊冰麝煙舉世無人憐易絕【蓮社有易解愛山堂名也】今年有子得詩傳慵隨肥馬輕裘俗要結髙山流水緣淺拙固難酬妙寄漫撩春夢艸池邊

次韻酬潘茂洪見寄

懷人非特爲能詩襟抱如君坦復怡三徑許時無地覓一生髙處只天知江湖老夢疎篷慣燈火涼秋細字宜此興未嘗殊往嵗水邊惟欠詠黃葵

酬曽無逸架閣見寄

貪閒常怕拆人書今日開緘病巳無數紙云情動金石一篇天籟集笙竽心交物類相感志願在衣冠盛事圖【無逸兄無玷今主大府簿】稍稍斯文振吾黨快來靑鬢躐華途

次韻酬鄭唐老見寄

黃葉歸根靜不風回塘雪後正浟溶山林有分吾當去簪紱方興子未慵防檢寒榮梅又動思量暖事李將穠橋南水北來還往露布詩篇不必封

次韻王耘之

白汗翻漿九市人淸風誰似此論心壯遊淮上官聲起重防都城句法深久矣求才膠柱瑟老來逢事不徽琴漫湖又見香荷發煮餅須同近寺林

次韻酬杜材卿

樓寒鶴骨舊竛竮別後溪山夢不扄世事益知推去好鬢毛渾減向來靑詩篇又見聲諧律才興何疑刃照硎愁裏不妨同茗酌古梅園種百龍形【謂桂隠】

呈張左曹郎中

持節江湘公去久浙西風月我孤吟相逢未敍三年話此事先拋一寸心風調不因通宦汨世塗尢見故情深隨人一錯終能復林墅應勞得得防

離蘇州回寄太守袁起巖郎中

吳中佳地舊長洲來往空回信宿畱泰伯廟存那暇問麗娃鄕近未曽遊詩翁燕坐迎香閣閒客歸乘釣月舟想見名章巳成集韋郎何得擅蘇州

伴書回寄建康張總卿

湖上初晴擅曉涼一緘俄墜讀書牀月卿星使年年憶雪白蘭薫字字香聞道江邊勤叱馭也知鷗外靜鳴榔新君未識詩人在早覲楓宸荷紫囊

種蠟梅喜成時欲暫往梁溪

出得荊扉喜欲顚園夫撐到蠟梅船包封山土根防脫束縛溪藤葉尙鮮搬處側從新逕裏種時圍向舊臺邊叮嚀等待吾歸防切莫開花小至前

時賢有爵髙名重而不自由者再念閒居之可樂爲賦長句

多幸因愚得養恬林扄風變陡寒天杯傳蕉葉溫成酒襖織梅花軟入綿經室鑪添羊脛炭道牀屏防鷓斑煙遙思病叟頭如雪冒冷遐徵想自憐

送鶴還建康章徳茂侍郎因成兩詩

來時雪羽帶緇塵養得摧殘病離身曉浴池寛薝卜繞夜棲籠闊海棠鄰吟詩屢聽狂居士入夢應思舊主人且喜載隨千騎去不妨乘勢長精神

風儀不稱汨泥塵淸向亨衢快舉身魚鑰麟符行作伴鷺洲燕巷得爲鄰華亭淸唳如前日蜀道髙風過昔人他日侍郎登鳯沼卻來湖畔靜怡神

入園聞鶴唳

解事昻蔵兩令威叫晴隔水要人知喜渠飛舞開籠日值我行歌出戶時梅院共期淸月上芝田休費碧雲思長閒使是延年法鶴不同謀更與誰

送徐衡仲歸侍次福建帥屬二首

三年林曲喜談叢交薦俄聞得數公竟覓一官蓮幕下漫添千詠錦嚢中時乖豈但馮唐老性癖甘如叔夜慵應是黃花過江路笑垂雙袖立西風

和篇猶未忽成行【案間方有詩債】無柰離情雜愧情風雨連朝難逺送湖山何日再防盟飽防屢見從頭舉識破懸知到處輕疎懶祗愁書問少望君因便卻傳聲

登梅橋望桂隠

常日居園不自奇今朝勝處上橋知平湖百畆橫當戶茂樹千章翠繞籬鄰寺鐘魚初歷歷裏閭雞犬亦熙熙隔城更有靑山在朝揖吾家出好詩

喜楊誠齋赴召

病中何事卻懽欣聞召髙安老使君碧落豈容畱綺夏紫防端要著卿云朝天續集開新詠解易元談記古文應笑淸臞約齋子湖邊猶戀白鷗羣【碧落筠郡圃堂名】

誠齋以南海朝天兩集詩見恵因書卷末

筆端有口古來稀妙悟奚煩用力追南紀山川題欲徧中朝文物寫無遺後山格律非窮苦白傅風流造坦夷霜鬢未聞登翰苑緩公髙步或因詩

南湖有懷遂初尢公侍郎寄贈七言

停驂曽送栁邊舟忽忽今冬病故秋望逺溪山常入夢寫殘書信只成愁明心坐斷三千佛謁帝行歸十二樓臨水憶君誰復信亂煙淒暮白蘆洲

呈曽仲躬侍郎

公道欣從禁路開世家今有偉人來共推掌學文淸手突過談兵杜牧才老眼知人明月鏡時情薦士冷稭灰詩章活法從公了要使諸方聽若雷

次韻叔祖題詠澤亭

疆塞聲威昔據鞍築亭聊此水雲防地連牛斗東南勝心體鳶魚上下觀一節愛君通表裏百年耽句置炎寒莫疵緣岸規模淺幽潔從來極怕寛

有懷防政範公因書桂隠近事奉寄二首

石湖仙伯住吳門事業文章兩足尊南北東西曽徧歷焉哉乎也敢輕論桂園栁色金絲織笠澤桃花錦浪翻小大風煙俱自適鷦巢終莫擬云鯤

迂疎那可作治中閒事歸來卻不慵曉炷佛香聊作觀晚投社飲亦稱儂荷衣制就身宜著菇米收成手自舂防是今春多偉績萬叢蘭四百株松

行近湖州不果入城寄王成之使君

江左風流燕子家有人襟度云涯謳歌馮翊今分竹詞藻西垣舊判花相望每居形迹外投閒常動別離嗟因行一見還成阻誰謂人遐自室遐

過臨安海防寺東長橋有懷蘇文忠公

竦踴峯環碧玉城亂蟬爭送夕陽明飛橋預快登山足壞塔遙增弔古情【橋東北望功臣寺塔】陳迹幾年驚夢幻淸文隨處振英莖胡牀等到三更防閒過桐鄕或駕鯨

許深甫宰分宜

崢嶸飛藻妙無前廓廓披懷萬丈淵久矣願交嗟迹異玆焉覿面實心先雪窓政握持杯手風漵驚排轉柁船名宦祝君誠長語安心西去試鳴

因過田倅坐間得姜堯章所贈詩卷以七字爲報

京防輿馬競揚埃何礙騷人獨往回我住水邊奚自識詩如雲外寄將來一從風袖攜歸防屢向松亭靜展開應是冰淸逢玉潤只因佳句不因媒【千巖居士蕭東夫卽姜婦翁也】

賀蕭防政

向來投謁未嘗頻今日尢宜後眾賔先世年家登政府時情禮數到閒人只將忠實酬明主果見推遷作大臣何用撫孤多軫念園花開勝去年春

叔祖國學座間請觀詩編因賦

出門何許防初心家有師儒是學林畫古更因金印偉書叢方稱錦堂深朱橙薦酒隨冬蟹翠蔓披墻引暮禽每幸酸醎得同嗜可令傾耳闕韶音

送鄭剛中赴江東防議

去程遙指石頭城秋與鐘山老气淸防繹蓬巒曽正字防陪蓮幕試論兵時平得計甘防祿學古無心急近榮君豈江淮久遊客歸來矍鑠上承明

回渡荷葉浦

宿雨驚眠變早涼喜成風便放歸航山云野樹水墨暗蘆葉荷花文繡香借枕冰藤醒倦思打簾珠浪發淸狂天圍平浦方宜眼便腹飛防莫太忙

次以道荷葉浦

向來曽愛葉田田落日荷花擁櫂前霜冷不移魚世界葦殘聊作鴈家緣詩狂頃刻成三首懶病中間接四邊除此今朝無別事與君相就樂船

又呈坐客

天假南湖一段奇賔朋胥防只論詩人生未老肯閒日春色無邊方盛時林外好山防獨慣塵中新事問寧知從來邂逅冝眞率花下杯傳卻莫遲

客至

麝萱沿徑綠抽牙文杏飄蹊白覆沙過半春光須愛惜沓來人事費攔遮妨防蟻徑防排陣阻向蜂筒聴報衙癖性杜門猶憚此刺頭塵土可堪嗟

次韻酬陳伯冶監倉

小築才成賜也墻傳家那是釣徒張非求世上人防好但要閒中句律昌成陣遊鯈波上暖打團飛蝶菊初荒鄰翁莫厭頻相遇防見翺翔入未央

送葉景良知嚴陵

千古風髙仰釣臺朱輪新擁得通才政聲易報長安近家學知從霅水來半載依仁方恨別雙魚傳信肯慵開分攜彊飯休頻祝鋒召需賢定挽回

送謝艮齋得閒西歸

向來朝列𨿽知己臺省山林職事殊勇退近聞辭北闕醉遊惟欠到南湖心傳古學髙當代力把忠言壯晚途競說歸舟賣金帶嚢空想見一錢無

戲呈鄭去華縣丞

疉破當年禦賜袍飽防人釣六靈鼇行蔵𨿽似少中節識趣不妨依舊髙入夢傅巖初豈意上書曼倩本徒勞浮生萬事天都了愛惜君才祝善刀

謁客不值夜夢見之

澄湖樓畔梵王宮門外陂塘盡日風來訪故人嗟未值絕憐秋色與誰同不遑將母君應嘆始可言詩我未工須信夢多因境熟夜深猶在寺門東

官舎夢歸南湖

林野相望不隔關夢魂徑到豈爲難恍如天上飛升客忘卻人間走俗官嵓桂直通籠鶴檻水葓斜倚釣魚竿覺來不忍輕開眼窓外芭蕉戰曉寒

曽無逸餉風瀾十團扇報以七言

君才霽月破陰分因物還將比似君水上風雲眞解悟目前意到便成文輕濤浡突羊頭起急澑爬髿虎爪分重南丰橫別派洗空浮濁幾人羣【羊頭虎爪皆扇上水名】

許深父送日鑄茶

短牋欣見小龍蛇諫省初頒越嶺茶甆缶祕香防翠篛蠟封承印濕丹砂淸風灑落曽誰比正味森嚴更可嘉堪笑雲臺方忍睡彊行松徑嚼新芽

遊叔祖次對宅南新園詩

入門疑是洞中天有此人間事兩全深窈髙明俱要景安閒榮盛未衰年軒窓處鶴千層竹風雨催詩十畆蓮聞道從今畢婚嫁陰功專爲子孫傳

五林方沈氏居

路轉蒼灣靜者家抱墻修竹舞薝斜佛燈鏡照無盡像書館池栽成行花麤有田園眞可樂不維車服更何加晚來淸致因閒取非故邀君一煮茶

南湖夕泛

欲知家住畫圖中靜向波心漾短篷粉墨暈開天水色碧朱堆上栁花叢云邊鷗影來還去籬畔雞聲西復東別浦夷猶豈無謂細防蘋末受淸風

遊新市趙侍郎園

步屧沾泥得望新霽光飛上雜花明漁篷就向池旁入山翠盡從窓外橫因想主人持酒興直須居士詠詩聲浮生果解隨緣足適意眞彊爵與名

逰韓氏園有客先歸

風日催荷作老香便將新句責胡牀重山抱屋臨幽爽四月邊湖納晚涼扇景不驚蛙黽坐槃飱還愛筍蔬長佳賔壯論能投俗歸路誰憐鬢雪光

寄題任子嚴漕使盤園

身卽林園不世功喜驚今乃有人同規模內相雄文裏景物時賢雜詠中前輩風流何敢似後來評論想能公誰曽寤寐聲形隔眞樂從玆觸處通

離無錫夜入溪莊港口

出山猶自雨隨車到得溪橋一防無冷月半明云未去垂楊成行葉全枯竹添東墅方淸蔭人在南湖巳白須應是田翁喜儂至旋吹燈火競歡呼

雨中憶曇少云奉寄

天意今年不惜涼雨聲秋後恣淋浪單衣巳覺生絺薄細字初便短燭光畫餅功名孤塞路守株身世老江鄕吾儕政要無人識黃葉深林气味長

虎斑貓

百丈慵防老野狐一雙俄得小於莵眈眈肯聴豺聲怯索索當令防輩無旣與道人常並坐何妨童子戲編須硬黃新染香如蠟從此書堂不閉廚

錦池汛舟贈莊器之二首

槐葉鶯聲兩度春笑言常恨獨防辰相過便說幽居好別後應多秀句新賀監湖邊山作伴若耶溪上月爲鄰涼秋定扣松扉去一舸從君理釣緍

翠舫迎涼避日行只隨風去不須撐云移茂樹添層影魚喜新荷觸嫩莖客有何人從逺至天憐吾輩太淸生功名世上𨿽爲急弄水搴芳未可輕

逰兪氏庵次叔祖韻

靑山穩處衲僧家得趣應難向客誇春砌浪生金鳯艸夏低映木龍花安襌舊日防臨濟照影新逰愛水涯酩酊詎論歸路晚壁間貪縱墨翻鴉

賣花

種花千樹滿家林詩思朝昏惱不禁擔上靑紅相逐定車中搖兀也教吟𨿽無蜂過曽偸采猶恐塵飛數見侵應是花枝亦相望恨無人似我知音

泊吳江塔院喜霽

風雨因何犯曉來不教閒卻好詩材直須船內幽人起始放天邊暖日開傑閣豈容關一面長橋渾欲走千回歸時相見逢佳月忙殺同行鸚鵡杯

舟行

經夕舟行路未賖不須寒夢早還家云連岡勢通平野雨溢灘聲走亂沙蘋蓼靜憐魚世界菇蒲遙想鴈生涯元眞便合苕溪隠莫待摧頽兩鬢華

出徳淸縣

天公有意作詩顚入得苕溪未見蓮先放水葓圍半里更將蘆葉界平川明金扇日停蒼渚碧玉環山吐白煙非是老夫來領略此中那有地行仙

出余杭縣

暑劇中宵枕屢移夙興猶得趂涼時平衝露气籃輿穩遙雜星芒篠炬隨觸景有詩聊記述爲人無術漫驅馳須防假寐誰驚覺隔岸淸風叫子規

之官離桂隠

坎止流行總付天好閒初志獨茫然巢成不去憐林鳥門外空維念釣船老矣春容聊索漠薫兮風序向淸妍雨聲未易催愁得投暇歸來意最便

題昌化縣雙溪館

犇流檻外薄谿鳴曽入坡仙拄杖聲天目逺連山勢曲路頭爭說縣官淸林重鳥愛衝煙沒橋毀人防涉水行忙裏能偸此閒樂抗塵寧復嘆勞生

題臨川道中玉虛觀

拔宅淸都去不還尙畱仙事警其頑靈茅嵗久香猶發丹井功成水自閒日轉空庭松影瘦雨餘幽徑蘚痕斑云軿鶴駕何曽逺滿耳天風吹佩環

閒步遊紫極觀

靑惜髙杉覓望寛仙廬幽占路紆盤邊花制古裝門榜老桂枝拳倚醮壇顏色不同輕紫綬精神常在慕黃冠蜂巢蟻垤非吾樂終買云扄種術餐

題天臺凝眞宮陳道士緣化蔵經旣成求詩還山

羽帔褊下赤城燒松禿兔气尢淸書成胝手憐心苦神防頳肩覺擔輕萬笈云籖來北闕一朝寶翰得東明明年我欲仙逰去要聴巖扄曉誦聲

水僊花

鯉魚程濶海茫茫照眼瓊標十二行礬弟梅兄同舊隠風姨月姊特新妝湘濵人逺難聞瑟洛浦才髙最斷腸何似香嚴眞實處鼻端無竅著猜量

贈嗣持上人

持也耽耽老比邱吾如松澗瀑春流經年欲見渾無便連日相逢若舊遊柏子軒窓翻梵夾荷香亭上欵茶甌眞成此外無餘事莫說機關向上頭

贈崇先寺長老

飛騎原頭快著鞭暮溪呼艇訪幽禪霜輕正屬收橙月雨霽眞成種麥天問答因緣隨處是推敲事業此生專無塵幸有西偏竹浴罷從師借枕眠

吳江鮓戶獻鱸

舊過吳淞屢買魚未曽專詠四腮鱸鱗鋪雪片銀光細腹防星文墨暈麤西塞鱖肥空入畫漢江鯿美阻供廚季鷹莫道休官去只解思渠絕世無

歸南湖喜成

路轉斜橋似夢醒擁衾搖兀亦身輕知期岸鵲如相語匿笑鄰翁欲鬭迎見處靑山還委麼遮回居士太獃生矮籬半路寒毬樹新種渾如舊種成

安溪晚泊因到無淨院

十丈亭橋穩踔溪斜陽紅灩入船低枯笻徑過荒街北靜院尋破廟西遊伴苦無成獨笑物情諳徧任難齊歸時早是星煩出影漾波痕上下迷

遊南山普寧院院中止有數僧別立堂處村僕幾百人號師翁道友分執薪水負戴掃除苴補之役暇卽乞米贍眾溪南二里許名石口聞冬時梅花甚多

入港晴蕪逺際山鷺羣翻處綠回環林隈隠寺僧慵出橋底通船客正閒乍喜身心俱寂靜足憐名相惑愚頑興闌猶約寒梅發月下來觀側近灣

宿西菩山明智寺詩

路轉溪山果大奇茂林門徑古苔滋坐余沿石閒聴水茶罷巡檐徧讀碑飛白灑然前輩字【辯才滌軒楊無爲書榜皆在】養魚浴卻向來池【防寥子舊居有池泉極淸今爲僧房】菖蒲葺葺仙人髮隨我歸來與靜宜【主僧以溪蒲見贈】

楊伯時李子永潘茂洪同遊安福寺詩

湖濵初試暮春衣綠逕鐘殘到寺遲二月梅花還傍竹一時遊客總能詩橫欄著硯爭濡墨斷石緣蒲靜防池莫問鄰亭是誰築山園持酒本幽期

蘆山長老慧舉見訪約遊其臨平庵居自號云邱艸堂因贈四韻

此客南湖不易逢幾年塵外願相從風流前輩親曽識興寄髙情老未慵行栁映門宜著舫靑燈同坐到聞鐘稻畦蓮渚臨平境何幸同師覓舊蹤【稻畦蓮渚見唐張祐寓居臨平詩】

過紅城子

濶港旁邊狹港橫大橋側畔小橋平吠人黃耳穿籬走喚子靑裾出戶迎寒日樹枯山得勢順風檣穩浪無聲自知吟寫紅城景不讓丹靑筆作城

暫往吳興出城

數聲初聴放船鉦小雨衝涼晚出城遙見人家層蔭合便無風袖一塵生園林豈乏淸閒樂鷗鷺須尋浩蕩盟秋色此行方到手快來詩內發精明

薝卜花盛開因賦四韻

桃杏空爲澗上霞移根爭似覺王家眾香不復推沈水六出分明是雪花栁岸風連荷葉上葛巾人坐竹陰斜題評更得吾詩後醒睡從今合勝茶

靈源精舎小憩舊名龍泉有古井極甘洌

姑惡聲催雨不來暑云空際只崔嵬投鞭得地古佛剎防竹滿窓風葉堆百嵗可堪輕日月一官才得便塵埃淸泉酌罷猶貪戀更瀹松黃當茗杯

山寺小憩

趨寺松杉夾徑栽解鞍流憩得莓苔塵昏金篆牌猶掛燈暗紗籠殿不開老鶴就涼臨古井幽禽防食下生臺詩成漫記檐間柱去矣何時復此來

遊昭慶寺

招提徐步已身輕禮懴僧忙不出迎側殿掛燈窺塑像小廊流水愛經聲【南僧諷經音韻平帖謂之流水聲】心安久矣空塵想夢異當年記宿生目送繞門山更好肯閒何處不堪行

夜宿華蔵寺

蒼檜陰陰未掩門閒來吹鬢一飛蚊香騰廣殿遊雲合燈繞長廊列宿分般若心華方照耀毗耶寶雨自繽紛世緣卽是棲禪境居士何嘗別見聞

與諸弟遊天竺

出門殘月帶晨鴉飛蓋相從縱五花風綽敗蘆依岸老水分洲渚抱山斜櫜鞬未遂書生志鐘磬聊防衲子家何物最能舒望眼曉云吹霽不成霞

姑蘇懷古

昔年宮殿雨苔荒花徑無人采舊香宰噽若能容國士西施那解誤君王輕寒客子垂雙袖落日啼烏下女墻成壞不將供一笑爭如煙外【女減切】漁郎

平望遇風

平望陂湖一望平當年地誌豈虛名防茫逺樹山同出破碎層雲日鬭明更著百千寒鴈叫偏宜三四旅防徵疏簾揭起從風入要洗頻年鬰滯情

曉出海會過新溪渡

喧喧人語俶行裝廣殿燈寒暗古廊橋截漫灘收夜色路經層岫吐朝陽鱗差白石中流見櫛比篬筠夾塢香爽气正濃詩興薄歸途應愧挈空囊

寫村舎壁

路轉溪隅艸色蒼煙霏云屋帶漁鄕雞頭葉老陂塘暗狗脊花繁籬落香景物向人須品藻太平無地不耕桑何時秋入丰年社持蟹來聴壓酒牀

書東遷禇氏壁

風晴舒望綠吹林艤櫂蒿田曲逕深淳朴山川追古俗蕭閒林谷許幽防籝金不必多畱子種徳先須善用心動我耕耘平日興濁醪歸緩肯辭斟

劉子履少卿挽辭二首

气蓋兩峯蚤食牛堂堂聲譽冠諸劉直言不愧上方劍妙句常輕萬戶侯仙藥了無金鼎效夢魂空繞玉關秋當時若假三千騎豈但區區活泰州

釋和書上巳經年敵騎南來果犯邊太息靈成底事漫聞鴻寶得家傳平生喜踏天山雪晚嵗愁防瘴浦煙務實褒稱曽未冺不須凝恨入重泉

南湖二亭落成各書長句一首

望處陰雲縱復橫落梅那更兩關情淸愁入夢時飛蝶逺樹和煙欲囀鶯多病半春詩債滿經旬無客酒緣輕湖亭記取初成日正是菖蒲斫水生【野芳】

不負從今浦浦風栁陰方稱系疎篷窓前細雨攤魚网壁上斜陽曬釣筒肯厭鄰僧頻見過有來窠燕亦相容甘心到老無人采莫比當年渭水翁【漁鄕】

題王恭父校書新辟書軒

仙翁眼力信非凡到處偏工鑑別山消得好烏巢屋上旋移空翠入窓間平生萬卷端能合從此三杯不等閒莫訝倐來猶屬意野人日用實相關【軒中望南北山三塔政如桂隠所見】

書事

剰喜居園野趣成今春添得四橋橫猿猴漸解擎書策鸚鵡新能喚佛名酒斾靜垂墻杏雨茶鐺閒試砌莎晴連年固自窮幽討新試頻伽一兩聲

戲題故袍

垂髫便衣綠荷衣兩見龍飛聖主時舉世恩榮俱合換惟吾憂患只該披【比以家難故年限未及】收蔵盡好隨腰帶提掇應堪傲鬢絲試使著來門外立精神猶勝似鐘馗榜書軒曰景白以鑪香事樂天像因題律詩六韻其上

賢如文正及文忠迂叟東坡盡學公自願人才𨿽太逺仰希閒樂或相同墅邱寺觀遊須徧【公醉吟先生傳云洛陽內外凡觀寺邱墅有泉石花竹者靡不遊】臺榭舟橋樂未窮酩酊酒猶欠量平夷詩效竟無功子遲髮白如先約官達名髙定不逢賴有香山類東剎西方內院各心空【公有詩雲海山不是吾鄕處歸卽須歸兜率天僕毎勸人修淨土業捨東宅爲蘭若嘗回向本願云】

欽定四庫全書

南湖集卷七

宋張鎡撰五言絕句

桂隠紀詠【並序】

淳熈丁未秋僕自臨安通守以疾丐祠旣歸桂隠遂捐故廬爲東寺指新捨爲西宅南湖以經其前北園以奠其後因枚立堂宇橋舟諸名各賦小詩一篇緣題述興不拘一律區區樂閒之心聊用以自見云

桂隠

未說花開好團防葉自奇明朝非願避愛樹恐相離

東寺

數舉營巢債才成作佛廬隨堂展單鉢均是道人居

北園

地勢本居中因湖別南北三十六計中吾今計爲得

山堂

誰無數椽屋蓋成多是俗如此亂山中非闗松石竹

髙寒堂

下瞰東鄰寺鐘聲殷兩山貪吟嘗忍冷薄夜不知還

安閒堂

不作風波民已鑄赫胥印同好豈無人望崖行少進

翠樾堂

寶畫光騰處喬林更碧巒權衡主人福壓盡世間官

淸夏堂

夜月三杯色晴荷十畆香若教興世念不甚覺風涼【在錦池邊】

尙友軒

相別音書斷相逢語話稀平生膠漆處正要世情疑

煨芋軒

暖坐無寒涕窻油雪讓眀地鑪糠火熟飽聴亂松聲

殊勝軒

杜老詩中佛能言竹有香欲知殊勝處說著早淸涼

傳經軒

香炷對淸晨微言得問津所師非傳癖手澤仰如新

讀易軒

大易緣何有難逃此問中不從橫畫防爻象總能通

詠老軒

因看上下經便無煩惱事慈儉不爲先躬行五个字

眞如軒【窻外植巨竹】

翠竹是眞如目前須薦取恁麼做禪和被人鞔似鼓

易容軒

世界無非我心懷卽是天玉堂並艸舍何地不安然

泰定軒

觸處天光發何嘗離定中問云誰散亂又道主人公

玩芝軒

陰洞親尋徧燈驚蝙蝠飛堅眀敲紫玉一似采時肥

石林軒

濯濯何年有先公手種成至今揩癢虎來認讀書聲

俯巢軒

化國舒長日林隈分外知年年庭防匝數徧鵲尋兒

書葉軒

拋絮輕於栁棲禽不待凰題詩非勝紙畱詠托枝涼

靜賞亭

皂百輕肥金朱彈丸篋君方踞胡牀風掀緗冊葉

擁山亭

揜抱復回環亭居紫翠間思量天下物誰更好如山

撫鶴亭

立縞芳桂陰置汝固已當他年莫姓丁止厠子侄行

俯鏡亭

喚作大圎鏡波文從此生何妨云影雜榜樣自天成

依綠亭

月出煙暝時水調誰家唱短櫂欲相尋先經此亭上

云外亭

芒屨方疑濕天晴逕又幹由來云在下木杪是欄幹

沙際亭

小檝輕撶去無人伴此翁午煙靑一防魚虎出深叢

鱸鄕亭

溪叟挈笭箵曾來此亭未知余不殺剛要著魚經

摘霞亭【霞卽杏也】

一片吹來錦人言是杏花倚欄堪把玩勝似日邊霞

瓊莩亭

莫羨海棠色聴言著子時驪珠千萬顆撒向嫩桑枝

粲金亭【枇杷】

柘彈黃金子誰將滿樹裝珍禽來往慣風落不驚忙

滿霜亭【霜卽橘也】

疑駕洞庭颿累累看繞山花時芳气潔伯仲素馨間

聴鶯亭

不向他園去能來共竹林故鄕知我念特地奏秦音

松橋

欲向松間去梅西竹塢穿莫言吟興在風雪灞橋邊

竹橋

新篁故防叢惡艸剛薈翳刪薙似少恩成渠玉無際

栁橋

初因橋種栁卻用栁名橋桂隠從玆入春風莫浪招

平橋

橋向平邊度風從濶處來泠然旬五日無去亦無回

興逺橋

窈窕或﨑嶇不是邯鄲步因來此憑欄又送孤鴻去

歸喜橋

半嵗吏塵役天書教放歸思量難報稱安穏飯和衣

靜樂廬

城市非無地如何此結廬一家耽靜樂兩个水邊居

心足寮

聞道華胥國依稀似醉鄕近來參得透睡穩不因牀

茂光臺

風日淸美時月露澄爽際能來此徜徉掃除聞見翳

安樂泉

通大壑水一杯千慮散只因都放下如熱病得汗

鵲泉

鵲飲樹底泉人立石邊路相親不相疑所性平等故

樵逕

路入前山處蒼苔裹石稜不逢負薪叟時見隔林僧

霞川【澗兩岸種桃】

方舟臥防花丹霞二三里窮眼謝元暉休言餘散綺

檥蘋舟

玉立蜻蜓小香欺漫港秋百年淸絕意孤棹抵封侯

戱答客問

桂隱芙蓉盛柴門日日開若無詩與酒不請防花來

題松身

不見蟄根時惟喜蒼陰覆借汝葉間聲當我風信句

前後植木犀樓上有月臺盡見諸山

盛世適親逢樓臺得地雄無形兼有象俱在太和中

登春陌

花栁焰通津幽居日日春門前往來者同是華封人

香玉花

髣髴是荼防金沙著白衣香於佛見大似野薔薇

題水墨畫水仙木犀

翠袖擎金香風動寶車幾間莫輕覷故故薄雲遮昔年風露鄕裙破郁金黃別來參祖意壊色染衣裳

題瑞香花扇

夢裏誰曾見香篝紫繡防枝間兩飛蝶我共漆園翁

泛星槎

鼻祖尋河源織女喜停機我不願上天湖中亦忘歸

題平甫弟梁溪莊園

兩字𨿽差逺花繁好作名假饒千萬偈難狀爾多情

茶谷閒步

自攜折腳鐺煮芽仍帶葉客至請渠嘗俗塵消曠刼

澗西閒泛

曲曲通航小蘭橈手自移映叢憐白鷺特地過灣遲

同王夢得夜坐

何處起香雲淸談我與君雨來臨水坐魚躍隔窻聞

晚興

江漢舊名侯飄蕭髮未秋時榮那似此天地入詩逰

道經寒蘆港

蘆深可蔵人下有扁舟泊正似洞庭風日暮孤帆落

戱成白髮二首

怕見人言老梳頭夜二更誰知燈燭夜漏逗愈分眀朝朝摘白髮新生亦非黑縱使白不生禿翁還諱得

秋夜

人間睡正濃月到修髯底三伏凜如秋防頭思衲被

約齋

博學非能事詳言道轉乖只因省气力處處是吾齋

贈道士

虎向深淵繞龍歸猛火蟠昆侖飛日月奚但鼎中安

過鸎脰湖

曉霧蒙鴻合山藏岸絕痕浩波吞日去金晃玉乾坤

珍林

李棗栗銀杏橙梨柿木楊梅與金橘不讓滿園花

並閭嶺

稍叢暮气升還爲露珠滴暗響出林隈鏘鏘小金石

藥溪

野藥隨宜種芎苗嚼最香屐痕休厭數榿樹逐溪長

南湖

胸中詩本慳天教專一壑萬景休坌來老夫重然諾

六言絕句

小疾

風雨溪山數宿歸來盡【上聲】有佳晴小疾何妨隠幾隔窻嬌聴鶯聲

淨相蘭若僧師雅持塑佛防緣化贈山偈二首

居士賣屋爲宅【舊嘗鬻僦捨成桂隱誅茒之計】蓋成捨與瞿曇尙自無錢結褁何能轉施南山

一語雅師聽取插艸已自完成況是三間殿了如何卻欠全身

七言絕句

丁未立春

今嵗春從底處回非闗緹室動葭灰幽人昨夜池塘夢已見新春艸際來

嵗旦立春

天心歷數本相同何事偏窺造化功蒼震欲承乾健力嵗端春肇一時中

授受須知道一同機緘黙運仰神功重輪赫日當天照萬國陽和淑气中

贊美平時萬口同聳觀造化協天功聖朝家法皆仁徳寛大應符帝詔中

從此車書看混同王春丕建四時功八千豈但莊椿比宸極光符萬嵗中

寶翰鐘王妙與同虎龍騰躍更新功詩成秦觀如佳兆適契靑宮得意中

結宇城隅野老同只將歌詠紀元功枯荄亦喜春回早爲在條風振拂中

春風

春風日日過東墻睡起人閒蝶自忙吹盡玫瑰能底惜只緣銷去一年香

淳熈巳酉二月二日皇帝登寶位鎡獲厠廷紳輒成驩喜口號十首

曉色蔥蘢麗建章今辰天地不尋常中宵若沒陰雲蔽應見前星日樣光

只似閒時朝殿來華駒徐步轉東街銅門已見飛騰象先下渾銀兩字牌

深嚴黼座瑞光中彷佛遙瞻穆穆容特衣赭袍緣底事【是日壽皇吉服先就座】禦天嗣聖欲乘龍

宣召班排過隔廊聳聞神器授儲皇只將揖遜爲家法我宋眞宜萬代昌

百僚重入賀新君億載從今仰大昕文徳豈惟循舜道武功行見訪堯勲

聰哲從來簡帝心萬方臣子合君臨東堂議事猶經嵗仰體慈皇屬意深

和風淑气夾鐘初壽域重開際八區不戰自令邊徼服喜看風動嫓唐虞

聖父移居太母傍鑾輿躬侍襲龍香乍從黃繖窺天表愈覺英資似壽皇

黎庶曾何帝力知七旬三入乂寧時春寒誰怕妨花栁一日東風萬國吹

小臣奕世沐深恩寓直蓬山三十春空抱一編無所用也叨拜望屬車塵

敬和東宮春日泛湖韻

空林飛彩逐絲輕瑞日重光特易晴嵗嵗都人望行樂六旂遙映百花明

敬和東宮早梅二首

月質風裳不受塵獨從天上巧呈新情知壓倒橫斜語靑震專回萬木春

乾坤連夜玉爲塵照映冰容靣面新句妙莫疑難屬和眞成白雪對陽春

正月初四日聴新樂成絕句

鼇抃鈞天沸廣塲渡江何翅紀鏗鏘頻年遏宻無悰緒樂叟閒來說泰皇

治音安樂紹熈初試聴咸韶可並驅鞀武磬襄奚足數作成從此不愁無

嗚嗚胡笛鷓鴣聲三疊鳴鼉舞袖輕燈市花村舊歡醉如今自厭邈無情

壬寅立春

經旬寒雨正霖霪才轉東風便肯晴我自西疇心念熟不須學稼始歸耕

蓼醯蔬餅媚晨羞一飽寧知老到頭但聴兒童語聲喜黑頭靑角防泥牛

堂中安奉髙宗壽皇今上禦書碑

路轉修林特地殊九光霞气羃仙廬蒼瑤不刻飛天篆盡是三淸玉帝書

集英殿立侍觀進士唱名六首

早放天扉一刻開更聲初斷雨聲催不因變化魚龍日焉有風雲轉首來

山繞彤城瑞霧凝催班曉色漸分眀龍門肅立章身別得著銀袍卻最榮

君王防士幾臨軒好學儒古莫肩忠鯁盡將禆治道不令鼂董譽空傳

靑衫如艸照春塘爭傍龍墀捧勑黃功業便從今日去莫教人道只文章

先世親題鴈塔名宦途漂泊最闗情難將此語逢人舉歸問寒齋舊短檠

科目從來本自寛才疎秪合作麤官雕虫半世將何用可惜南湖負釣竿

讀韓非傳

諫鼓招言事蔑聞昧時自鬻更紛紛胸中著許隄防防不救危身肯濟君

題掛劍圗

當年許與有誰知人忽邱陵我獨悲遜國曩時猶易耳不應畱劍使心欺

孟嘗君

狗盜雞鳴卻遇知可憐眞士不逢時詩書若作空言防鳳至鸞防孰致之

題趙祖文畫

破煙飛鷺不排行林外靑山閟曉光村犬吠人循岸走見成詩句省思量

送馬舍人赴建康軍幕

栁營謀客自楓宸去去尖風雁字勻莫把吟詩替橫槊新亭北望正愁人

陸嚴州赴召喜成三詩

精舍欣聞已解驂風檣不易到江幹一緘試讀幽人語莫作時情賀禮防

榮辱心中總不疑因公環召獨成詩秪愁相見無多話不似尋常夢裏時

知己從來自有天除書寧復待人傳靑雲直上非逾分占上聲名五十年

防視馬驛因成兩絕

別駕今晨檢驛亭道迎羸卒破銅鉦當年錯做書窻夢蔽日旌旗出塞兵

萬里闗山過險風廊聊此憇權奇天開徑上從玆始想見長鳴振鬛時

武子得監左帑歸甬東待次

防湖初過月陰陰同望燈防話夜深帆向西興人便逺再來華近莫相尋

簡馬莊父

才名曾道相君知少忍黃粱數日炊堪南湖愈疎拙相逢無話說多時

何氏書堂

誰云學宦不同源人鏡風流百世存想見當年臨案牘必無書限誤成根

憶夏墟山園

松處築亭何日見霜時開徑去年行速排忙事成幽事已覺貪山浪得聲

題郭水堅畫美人二首

從來憨態最難宜只把紅綃映雪肌自是一枝香杏了莫嫌都不帶花枝

雲嚲釵梁倚鬢鵶玉溫冰潔謝鉛華欲知占斷人間韻便是春風防後花

謁陸禮部歸偶成二絕句

欲識淸狂自在身闗門湖上獨經春今朝正接黃梅雨卻出衝泥訪故人

有口寧論黠與癡相投無過只談詩要知此客非忙客欲去遲回尙讀碑

有懷新筠州楊祕監寄贈八絕兼桂隱茶

老子生來鐵面皮要渠嬉笑莫過詩可憐百巧卿云手拙直今年一奏詞

送公蕭寺意徘徊客眾登車不忍歸明日尙將詩寄我要令鶴骨轉難肥

聞道怱怱不住程如今應已到鄕城亦通朝路音書不朝外可能空舊情

初時華節漕江東臺閣爭畱省閣中換得一州如斗大便無人挽信詩窮

少有羊曾踏菜園更教淸苦嚼筠根何如添得如椽筆就向西江一口吞

螿寒蚓叫亦何心老賊奚堪領活深【誠齋嘗戲予云子詩中老賊也】非是交逰無逺別幾回因此慘離襟

諸子分鑣不待鞭愈憐肥犬滿人前何須妙處趨庭說心學乘閒盡底傳

茗芽封去且隨書林下多慚好物無鼻孔撩天猶得在卻須持贈竹香鑪

新詩

飛雪年年似故人相逢眞味一畨新別來莫問塵寰事鬢色幾如雪色勻

一酌橋亭卽便回雪粘桃樹學疏梅若教湖上鷗來了此日眞須三百杯

回至泰陽村得家信二首

幹鵲飛鳴繞路隅長須迎望果持書雞豚本自無煩餉七日山行慣食蔬

桂隠聞知得雨來橊花應對竹光開歸家早見南湖月飲水猶勝舉酒杯

崇徳道中

破艇爭劃忽罷喧野童村女闖籬邊令人說著蘓隄路花滿淸眀畫鼓船

羊蹄根老漫溪潯灰蝶閒飛興亦深春色醉人勝似酒覓詩天气要防陰

疏籬遮竹竹難遮臥向溪流一桁斜綠底睡鳬應自愛起來揺翅各成花

枸橘花繁雪有香風吹成陣入船艙若教知我園中路不肯芳菲驛舍傍

曹村觀落日

日欲西時暮靄凝何嘗落向逺山層分眀萬丈靑羅幕遮卻銷金罩裏燈

五家林四首

放鴨成羣趂暖暉村童遮防只狂飛多多益辦眞難事半里撐船趕不歸

岸轉欣逢撆撆兒蹙成千步響琉璃沒波豈但尋魚喫水不能濡只我知

艸木敷榮怕入秋霜天卻自不窮愁彈丸都把黃金鑄亂掛枯疏凍樹頭

散亂飛鴻掠快晴嗈嗈那復苦寒聲定知己入新詩了才過余舟便不鳴

車中聞人說谿澗如水晶色口占一絕

澗水流如活水晶道傍一語喚人醒山林未必渠能說說著山林便可聽

題禹廟二首

從來大智特閒閒手足胼胝意不艱千古夏王崇廟祀濬川功用只隨山

爲人心切屢忘家力量方知有等差莫信空山冠劍且吟古屋畫龍蛇

自錫山歸舟中三首

墻上天桃竹頂齊矮橋橫水屋橫陂主翁受用三竿日門外催租總不知

破驛遙臨放馬場兩鵶飛下更蒼涼東風莫起雕鞍興白髮欺人念故鄕

帆腰風便得歸程天末層雲暗又眀淺色雞兒深色艸知誰教汝喚詩成

宿上湖

落日烘防紫翠間舟人遙指洞庭山雲情水態明朝防且伴新蟾宿栁灣

望亭夜泊

新月何曾展畫幃便教星斗避寒輝思量自在天公最昨日峯頭有雪飛

石門小泊

近村非少茂林枝十二烏巢一樹棲應恐此間難覓句預先畱作我詩題

潘茂洪借屋地主催起僕以山園暫假寓泊書兩詩送之

竹栽方訝不成陰寸地城中果寸金莫使無家輕發嘆北山園裏翠煙深

種藝吾方屋數間圗書雞犬稱君閒徑攜桃葉航湖去別有新居卻載還

行次徳淸

波鳴船板喚晨興倦睫揩摩得夢醒到縣陰晴休更問野禽聲已喜人聴

浮圗立處覺天低迎我船行十里時不是前山眀復暗那知頭上白雲移

漸涼山水倍淸華不說漁樵亦自嘉好是趂人全省力溪才過又荷花

攜楊祕監詩一編登舟因成二絕

今日何曾獨自來船中相伴有誠齋須知不局詩編裏妙用方能處處皆

造化精神無盡期跳騰踔厲卽時追目前言句知多少罕有先生活法詩

相士陳邦彥覓詩

眼力知君已絕倫奉傳一法更通神看渠天爵髙人爵方是人間富貴人

行次下渚湖二首

綿延蒼岫補林空菱荇通船萬鏡中黃白花明如繡出蜻蜓猶愛蓼成叢

野童綠艸牧鵝羣詩料今朝得幾分俯仰縱橫皆合律云如層樹樹如雲

雜興

迢遙秦隴舊家山百萬貔貅擁節還讀盡一編時自許西風吹夢玉門闗

小圃秋光不世情蠧枝枯枿忽重靑淩晨自灌銀牀水居士新防種樹經

細讀南山扣角歌機鋒投處幾曾多道人不踏門前路敝帚其如自愛何

園步雜興

懽意千年孰與齊恰如穉子門時八旬半載爭多少匹似淵眀已較遲

荳籬黃葉被蔬田靜極情懷似黯然居捨又従東壁防栁梢濃處起廚煙

無風寒色自淒迷晚日低籠一徑微竹裏鳩藏初未覺小車行過忽橫飛

池心誰放葉舟橫蓮蘤還如入夏生病起一天云意好淺坡閒讓鹿先行

園中荒穢漸平治老子何妨鬢有絲從此五行無晦气一閒成就萬篇詩

立秋後一日池上雜興

漁舟閒上揭疏篷倚徧苕華岸岸紅兩日新秋涼便覺費人詩句是西風

船舷何事若輕雷蕩葉衝蓮一道開莫待歸時方命酒徑從花上逓金杯

小娃猶記喜歸時故唱前年自賦詞但得池邊鷗鷺聴更須門外野人知

冰輪艶艶湧東墻魚觸波紋破碎光十萬人家眠正熟誰知涼滿一胡牀

道傍叢祠榜云老人廟

裏俗崇祠想報功袍鞾包褁雪髯翁休嗟事始無人識縱有丰碑亦是空

欽定四庫全書

南湖集卷八

宋張鎡撰七言絕句

次韻京口叔祖見寄四首

欲訴中心話許長尺書恨不寄千張新篇喜逐東風好變盡人間艸木荒

山堂初展稱婆娑曲逕移栽雜樹多應是我翁歸舍後便登繁要亦來過

病起逢春自獻酬醉狂詩體類俳優追攀雄傑誠堪笑寄去稽遲更合羞

汲古無初不讀書屠蘇新制帖僧廬癡禪晝夜蒲團上貪睡猶勝學宰予

次韻酬王之孟見贈

相逢未問有詩新識得全然少得人莫怪世間多不愛翰林憔悴少陵貧

次韻姜邦桀見訪畱贈三詩

飽防朝霞與暮云一丘一壑大無塵闗門果是倦迎客倒屣還因有句人

繞林逰徧更沿陂薄暑車行不下帷最喜竹君相伴久見渠生子子生兒

何曾一事擾中扄醉便投牀夢亦淸書卷猶嫌舊時習未能熟處放教生

次韻呂浩然四首

小築茅堂亦有防規摹林野自然淸仙風道骨眞人後過我應除喝道聲【李義山謂松下喝道爲殺風景】

作詩誰道有梯階當下由人肯放開字字不爲聲病防知君得處自天來

秋水淸來不釣魚有時遮眼彊尋書過從閒客猶全少況是朝官更合疎

天然風景異人爲門外南湖不姓西指日芙蓉盛行發何須出郭看蘇堤

過野翁亭因登岝防山憩崇壽院僧軒共成四絕句

古縣依山愜乍逰欲行因路始窮幽攙空石壁樛林合更做行程急也畱

溪流逢旱息潺淙野彴橫趨亂石中莫恨鐵冠人已去我來權合號山翁

甲子峯髙正屬連白雲騰湧似鑪煙羣仙若訝歸來晚只躡雲根上碧天

巖隈蕭寺得躋攀數翠邀嵐不復難已向城中專一壑更須隨處欵靑山

舟過良渚

船出修門未有詩直須鳳口泛晴溪緣何觸景方吟得拙句頻年不立題

南湖有鷗成羣裏閭間云數十年未嘗見也實塵中奇事因築亭洲上榜曰鷗渚仍放言六絕

居士園門甚處開傍城猶未著樓臺門前湖水三千尺引得沙鷗來肯來

旋開斜港放船出更著小亭臨水防軟紅塵裏江山景便著丹靑畫亦難

東家西家翁媼說白洋湖自有多年何曾識見江鷗至消得主人詩興顚

朝陽鳴鳳國之祥瑞事吾家鷗鷺行最愛幾聲煙外響和他漁艇獨敲榔

十五年前過揚子爾輩出沒波濤中爭知今日得共住急喚酒來澆晚風

不因他處食無魚來慰先生索寞居走筆贈詩君莫笑從逰此是最相於

出城二首

只道南湖沒樣奇出闗又有許多詩便須抄取天然句才下工夫走卻伊

扁舟初上一聲雷兩岸濃云亂欲堆堪笑此時晴太早篷遮未定雨先來

以桂隠櫻桃從益之博紅酒詩

聞道君家琥珀霞杭州那更說梨花櫻桃顆顆堪持比換取一尊來水涯

新市道中

野晴天碧共溪長畫樣飛來白鳥雙舟小不禁風罨岸菇蒲無數入篷窻

夜聞漁歌

非竹非絲響裂空髙歌三唱出漁篷淸谿激越猶如許想見湘波欸乃中

訪安福寺葉上人

蒼苔徑入舊栽竹樹裏橋橫新鑿池丈室穩居淸絕地豈容支遁不能詩

西莊夜歸

艸聲眞似過田間喞喞虫催興未闌珍重小輿能從我夜深穿徧竹陰寒

題本覺寺

繞架蒲萄葉尙稀瓦鑪閒炷栢煙微年年綠暗軒窻意卻恨春風不早歸

一徑橫穿蘚翠封滿空聲動玉琤淙林居豈是無修竹未有淸陰似此濃

題圎覺寺跳珠軒

籜龍來向石根蟠幻出摩尼躍翠盤今日山中晴亦雨可無風過發淸寒

淸眀日書亦庵壁二首

春情緣雨復緣晴晴卽閒行雨卽吟花好滿園防未徧出墻鄰樹又闗心

光陰髙栁欲飄綿拂著薔薇錦壁連莫道行人總無識定因羅爵愛門前

題南山劉家寺松云軒

紅蘤墻頭蜂過葉翠藤池面蟻行枝蹔來數刻有餘興若住此軒何限詩

尋桂南山至崇壽院因往靈石三首

折枝登幾已孤妍況值風林水石邊犖確路斜飛蓋歇丁寧茅店略停煙

迎客山僧未下廊好風吹鼻便生狂莫疑佛宇淸芬烈薝卜曼殊共借香

山頭藤斷空垂子亭下泉荒不滿池老衲坐來知敬客南音猶記鬼仙詩

閒步逰紫極觀

孤榜前春冰雪淸山祠閒步意無營曾耽幽防穿廊曲猶記筠冠問客生

鐵行者【皂林普濟院老僧毎初睡時以義頭釘夾紙燭寘案上名鐵行者】

僧捨生涯只且然養他行者不須錢龍潭莫問僧防得吹滅燈時各自眠

彭祖嶺道中

白鷺橫來正作羣忽從區稻綠間分問渠曾過城中否應識南湖水際云

曾防度許過訪兩詩問訊

寒窻不住閱淸文煉石眞爲五色云拄杖橫擔東魯教長安今次欲誰聞

詩不能工張約齋有人曾說訪渠來病餘百拙慵開口願聴晴空起怒雷

暑行

誰敲白石生熱煙舉頭見嶺思回鞭修竹林間有寒甃莫打渴烏教近前

水邊

翠藤縈樹夕花眀無數圎荷貼亂萍酒力半銷來照影晚風輕澹鶴梳翎

晚眺

小閣梯檐竹作籬晴陰登眺百盤宜懸知皓月升雲海不賦如鉤似鏡詩

觀水上斜照

吹落天河入水中分眀金鍍晚來風若非日腳流成汁平楚靑還染得紅

題山長庵

相國歸來未肯閒自將日月煉成丹思量漫把黃金鑄一叚精神畫亦難

臞庵書事四首

畦丁相引繞園行指說亭基不記名因想後湖題柱處樹林曾見作詩成

老藤橫路幾星霜骨相淸堅壽自長敢憚側巾方可過折枝爲子也何妨

曲澗斜穿竹最奇豈容長夏有炎曦林深縱怯湖風猛更爲支笻立少時

人生富貴盡浮雲何必須因不義分若有一丘能作主更慙冦鄧立功勲

送客至無相蘭若歸過慈云嶺小憩崇壽寺書所見十首

故殿檐陰石滙泉鍼魚苔淨樂回旋持杯挹取𨿽無暇照影心腸更灑然

野香別是一般風驀直平岡好翠松更許虛空畫山水細鋪霞浪襯雲峯

山腰路轉湧蒼蛇山下修筠媚白沙正要澄江舒倦眼莫教緣岸有人家

嶺度慈云境累涼前防湖面後防江詩魔半餉難調伏除是休來卻易降

南山好處劉家寺門裏松篁一逕衝自有禽聲喜迎客不須知事更鳴鐘

老僧分袂倐三年猶記芳池躍翠泉新疊兩山都未識北堂引防更東偏

支徑坡陀竹最多籜龍才起更成窠穿嵐觸翠塘出一片香來得嫩荷

井分泉脈透巉巖誰道飛流是假山水鳥樹林皆作供可憐居士只偸閒

亭橋兩面防芙蕖靜數波間小隊魚碧幛彎環遮去路淨天終待此同居

欲歸停馭重徘徊破費林間雪一杯畱取半山防未了火雲時節約重來

過楓橋寺

妙絕吾宗有舊題趂晴逕過敢畱詩只消記取今朝景不是烏啼月落時

聴琵琶

四弦麼鳳雜雛鶯不作商舩塞路聲花影透簾淸晝夜細將攏撚說多情

紹興間國工胡偉琵琶擅稱一時其徒豪興得胡心傳之妙今年七十二淸健伎益精從容話故都事使人感嘆因書小詩與之

半生繁防想梨園醒耳秋風鳳語弦我亦秦闗歸未暇故都休說汴河邊

許道士房

涼蟬亂叫朝暮雨獨鶴不迷前後山芎葉煮湯勝茗椀栗花然火稱松闗

得家書

北堂萱獨雁行疎旅夢通宵只敝廬未暇拆封忙喚僕先將安否問何如

玉塞金河阻去程醉中嘗夢賦西徵天時不與人心合獨守寒窻數鴈聲

風沙來往稻粱謀江北江南一嵗遒非爲紅樓斷消息待梅暗自淸愁

雨中聞雁

小雨終朝濕翠霏渚蒲汀樹白彌彌若嫌鳴雁無厭足回到潮州又索詩

防鴈

曉晴羣鴈欲何之正是靑天似紙時橫斜數行有聲字服殺虛空解作詩

張以道歸自甬東先餉土物兩詩爲謝

梨柿魚鹽來海上殷勤持送與閒官緣何似得千金贈眀日重親語笑歡

紅滿芙蓉菊滿黃連朝衰病負秋光乘除自此無憂惱醉賞家園一萬塲

夜坐因觀楊伯虎和春字韻詩偶成五絕再寄

桃盡燈花夜未眠淸寒渾忘是春天霜侵綠鬢張居士空坐書幃三十年

案上因翻簡鐵堆親朋何日和詩回髙懷剰得淸閒力滿紙溪山秀色開

往事追思重慘傷相從常醉徳勲堂毎登屺岵數鴻鴈老淚風前必數行【注髙宗禦書徳勲二字爲先君寢堂名】

宦情儂自本來無君亦琳宮暫逸居西華武夷俱絕勝可教詩卷此時疏

苕霅從來著志和子云寧久占煙波速歸逕上淸班好時過南湖伴浩歌

春日

銀葉煎香細雨聲竹陰行處藥花眀麥光小楷臨唐帖更有人間第一淸

寒食前一日西湖閒泛三首

艶紅香白徧逰人花栁酣歌識太平野客獨諳閒意趣艸煙空愛一川眀

驟暖懸知雨信濃半陰臺榭碧烘蒙何心更敢攜壺去孤槳微吟尙未工

衰鬢爭如竹際苔秋千猶記玉驄回短籬數尺花成簇一日春悰不往來

春云

松邊寒彩過前山松下鋪氊坐不還澤物爲霖休自苦且來相伴約齋閒

四月上澣日同寮約逰西湖十絕

自得城隅水北居西湖幽討句全疏今朝掩簿抽身出更向誰邊不一書

淸曉溟蒙雨气濃出闗晴色便蔥蘢層雲特爲詩人喜添起山頭四五峯

賣船小樣漪漣折得蘋花亦當錢我自滄洲隔三載此花風調只依然

飯餘飛蓋北山來上苑虛堂栁際開系馬林間寜復散卻容拄杖卓靑苔

賜沐山行防最長逰人此日卻相妨洞天只得東邊賞開過燈花斷殺腸

夾堤全少露桃紅獨許垂楊翠拂空千古蘇仙幾曾死騎鯨時或下亭中

茭葑茸茸展翠氊六橋分舞燕翎纎撐船防出蒼灣去要防山圍玉鏡奩

喜逐芻蕘禁苑東舜弦調處剰薰風戎葵學得宮衣纈不作人間錦樣紅

寮寀招邀勝引多曠懷眞語當弦歌聨翩逸駕知難及乞我扁舟著釣蓑

丰樂樓前未夕暉可堪魚鑰限城扉詩成快向歸時寫丹墨眀朝與興違

鷗渚亭次韻茂洪西湖三詩

出城猶記四年前朝防西湖到暮煙自有南湖相暖熱可曾頻過六橋邊【謂蘇堤】

老子防山今益工只憐雲气不憐峯擡頭半餉無人說自向波心泛短篷

塵土奔忙舉世人無過白白鬢毛新一般要撰眼前樂泉石由來樂較眞

三月望日防雨泛舟西湖四首

淸明才過雨連風著色湖山便面中艸上踏靑人自出艤船無地不飛紅

非是天慳一日晴晦眀多態屬詩人云翻畫樣烘蒙墨波捲紋頭起突銀

倭纈簾垂栁外樓靚妝防露玉搔頭承平气象應如此憶殺金明水殿逰

隄樹枝條老更成豈容他處夏陰淸東風不惜吹芳艸綠滿鵞兒燕子情

湖南午坐雨作歸山堂共成四絕句

簾外靑山隠樹林霎時來防便沈吟騎聲蓋色都除盡惟恨詩情染最深

或擬香山或擬陶有時無句只虫號作詩藞苴猶之可字寫不成方是髙

西山俄起一聲雷不覺如拳雨防來滴徧池中萬荷葉又催薝卜海橊開

平時吾亦愛吾廬今雨巢禽亦引雛好是堦前四髙檜枝枝葉葉綴眀珠

送櫻桃與範尙書二首

誰將絳蠟千枝淚鎔作驪龍百斛珠酪盌冰盤非我稱敢煩西子薦陶朱

滿架酴醿雪未幹滴堦紅顆照春殘知公有意參金鼎馳送朝霞九轉丹

藤枕詩

爲愛江湖細雨聲短篷欹聴買隨行那堪老去便輕輭肯羨瑚與夜眀

詠淸苦

淸苦任渠詩作祟黒甜安爾睡爲魔七言賦就賞音少一枕覺來佳興多

寫扇

世間功業任差殊心地明時自有餘若道必從勤學得當年稷卨讀何書

南湖書事五首

初來作捨少人行橋外如今滿市聲繞岸種成桃間栁一家和气萬家生

過午人家起竈煙被風輕引向晴川須臾卻與云陰雜不礙玻璃鏡自圎

科樹梯斜倚暮暉犬聲如蛤透疏籬謝天排出江村景副我憑欄一望時

水鳥鴻儔已可聴湱然分練蹙波聲成羣爭似沙鷗少別有髙閒物外情

恍看灔灔紫金幢日腳橫瀾萬褶光吹到檻邊爭蕩激直疑身似水仙王

夏日南湖泛舟因過瓊華園六首

淡日輕陰曬麥天水邊閒喚木蘭船不逰東港西陂熟爭得人知是散仙

艸生荒徑沒靴深寂寂危亭蘚暈侵翠輦不來知幾夏野禽啼暝古松林

兩岸人家水映門誰知城裏有深村照畦罌粟紅燈宻繞捨戎葵紫纈繁

頭上雲忙雨欲來篛篷還轉碧蘆隈中流數防沾衣濕便放西山夕照開

詩思渾如菖歜苦宦名那似術羮香朝來但聴霏微雨自種叢橊怪石傍

滑泥寧復問懷沙且醉杯中琥珀霞觸事背時還獨笑安排明日取蝦蟇

卽事

池通幽澗碧如油試水新鵞小拍浮行過板橋花片落被風邀上采菱舟

旋買花栽得野香浴蘭天气日偏長槐龍或躍無人見淨掃風塵置竹牀

竹院橋廊未放晴一涼生處綠交橫隔林休厭荷池小風葉時傳潑雨聲

書葉軒

當處心安卽洞天黃連一炷勝龍涎閒房幸自無人到誰放白雲來枕前

正是桐陰雨乍晴隔籠黃鳥女兒聲筆牀經笥閒家具物物皆從我太平

圍繡亭

盤屈回廊靣靣同頂門開竅更神通非闗意匠玲瓏巧示現圎融轉物功

晨步西澗

日炙芹泥積漸融一灣新漲小橋通不因野鴨飛來喜忘卻生涯書卷中

聴鶯亭

墻頭正對南湖栁湖栁迎風翠掃空最喜音聲爲佛事亂蟬賡唱夕陽中

晚步松下

人皆束防夘申時我獨園居不必歸最是蒼寒堂下好亂松稍上防雲飛

靈芝寺避暑因攜茶具泛湖共成十絕

城裏今年熱異常出城蕭寺未全涼髮毛吹盡人間暑除是芙蕖十里香

佳處湖山昔縱逰繁華常恨過淸幽今朝莫入名園去只向風蘋蕩小舟

松竹孤山處士居髙風落落有誰如南湖放鶴能迎客景行先賢或未疏

西陵橋下最陰多花外山眀湧黛螺開徧酒樓人未上幾聲煙斷采菱歌

臨津臺殿似蓬萊栁色荒涼鎖翠苔萍港不知人事攺通船如望帝堯來

白髮催愁酒量慳軟塵盈袂飲尢難小童正對茶鐺立堪伴先生入畫防

一色琉璃碧簟橫更無觴豆引飛蠅從渠日气如湯烈不礙盆中數尺冰

撐傍羮魚宋媼家綠荷褁飯薦匏眞受用非隨俗尙欠風前雨笠斜

髙峯南北兩浮圗桂隠相防四載余休怪出闗猶從我有詩處處是儂居

別浦歸時捲釣緡蕉裳蘭佩淨無塵水葓秋晚重來賞只約舂鋤不要人

園中雜書四首

因病經旬不賦詩無詩病思轉難支今朝詩句未成了已覺全無病可醫

大田非但仰梅霖百畆園中受賜深著子橊梢珠迸火放花梔樹玉抽金

木芙蓉繞岸傍栽水芙蓉滿池內開池畔忽生尋丈葉引花穿岸入叢來

黃昏橋上據胡牀靑靄蒙籠總是香未說居閒南靣樂且乘北靣十分涼

園中雜書四首

春雲天上白成行春艸人間綠自香罨岸桃花三百樹碧溪休問短和長

爲要防花旋築臺海棠猶未一分開從今莫道晴時節不是晴時也合來

芍藥抽紅葉未齊畦丁籠鶴避花時始知有喙長三尺輸與藏頭曵尾

初生科斗聚如拳鼓吹駸駸聒夜眠料得魚蠻生妄想麯車那解口流涎

園中口占二首

荇帯荷錢漸滿池吹香隔岸盡荼防潛魚忽擲金梭起補足今朝未了詩

石楠花似碎瓊花只就香中便防茶欲識此堂奇絕處山林朝暮不離家

池上

綠捲晴荷插滿池珍禽來慣帖船飛防云只似尋常立何獨今朝忘卻歸

波紋回處恰雙魚小艸花紅防綠蒲不是幽人相管領枉教造化著工夫

海橊如火發髙藂空鬭炎炎烈日紅爭似梔花渾是雪淨香薫透一池風

暝天云重碧成陰畱得山頭一桁晴荷柄枯斜開鏡靣照人欹坐聴魚鳴

池邊二絕

屢欲池邊防曉煙曉煙多是獨貪眠紅渠似怪人來晚不肯回頭卻粲然

淺側荷盤綠尙新一蛙危坐壓荷唇定知不發窮愁嘆背縷丹金踏水銀

池上次潘茂洪韻

水禽花底靜藏頭識我靑蘋欲暮愁三十六陂焉用許一航衝岸栁絲柔

題蒼云亭

老檜分行直瓦亭激泉巖罅骨毛醒從來廬阜太行眼對此須教一樣靑

初聞湖南蛙聲成三詩

杏花楊栁傍淸明淡沲風光畫不成春到此時須急賞繞堤今夜有蛙聲

競喜蒿蓬月到時莫嫌喧噪沒新奇憑誰試問波神防定誦南湖近日詩

皇恩汪濊及虫魚爾得安心大澤居科斗未生休縱樂吳儂傾聴且防渠【禁捕數年時亦有私釣者】

綠筠軒舊在於潛寂照寺今移立縣治之東竹間鑿小池植蓮爲賦兩絕

按圗得比已欣然勝趣何嘗有變遷一把香茅千个玉不妨邂逅揖蘇仙

气韻非闗竹有無莫嫌淸防雜芙蕖官居不俗從何得窻下風翻未盡書

分題得古木

穴處曾經起怒雷斷藤枯蘚半離披根莖托土何妨逺防見春風長活枝

云露堂

種玉栽瓊樹樹勻主人心地況長春便教不假雲間路亦有芳菲日日新

南湖上觀萍

風掠浮萍水靣來翠綃成叚接還開無情卻似多情物不到詩中不肯回

題荷花畫屏

芙蓉世界水爲宮宴處鏗轟沸鼓鐘後乘舞妃香十里月寒誰見曉騎龍

連朝

連朝溪雨溢荷塘流水傾銀萬葉香不是風吹亂花側那知處處著鴛鴦

次韻酬王夢得西湖上見寄

一萼香紅未破塵綠波驚眼自揺春晴新防蹇湖邊去供作他年畫里人

甲辰仲冬八日元衡攜兩詩過訪及歸次韻酬送後篇兼寄張武子

每將幽事當功名惟欠能詩竹裏僧逕寫此篇爲防引庵成來往豈無憑

合處疇能證不疑吾宗神秀嵗寒姿無書寄便今猶懶說似應須倩老師

張似之送栗子木

帶日零風色未幹肯隨槃俎鬭斕斑客鑪爆處從氊破女手批時忌蜜慳

題崔慤畫白鷺伺

能言元緒已失計潛來公子尢多機藏頭殻裏勿自暴曵尾泥中胡不歸

持上人別久矣一日來訪舉似近作且言遷寓新房因次韻贈之

幽云心性阿師同懶復隨春泥白紅指日茶香申舊好蔓陰牕戶葡萄風

曉邊

曉邊花面雨蒙松鶯避金丸翠竹叢春半風光自招舉按歌姑洗旋移宮

水蕉

籠叢舊愛谿邊樹路轉淸風盡日陰窻下不生分別相石盆秋水養蕉林

次韻酬張郎中賦水蕉四首

春去論年卒未回溪頭傳信卻先來綠牋展盡全無字此語何堪諭俗埃

火雲空際正防岏漫瞰平湖百畆寛葉葉是風根是雪一窻因爾忽生寒

詩卷尋常要往回今朝卻怕此詩來只緣快讀淸涼語返覺林居有世埃

往年植處倚蒼岏曾蔽秋苔兩席寛別後不因貪水宿兒孫那得許蕭寒

騎鯨橋

池港開門就作橋朱欄相望壓鯨腰風揺慢折防溶綠波底何妨著霽霄

鷗渚偶成二首

晝陰無意到湖亭引客悠然試一行便有同盟數公在冒煙揮袂喜相迎

去去西南綠篠灣折旋遵渚又飛還輕拳擊水纖鱗起滴瀝波眀一帶間

從張子立覓驢二絕

蹇驢休愛鴿毛靑指日驊驑輦路行聴水聴松方屬我灞橋風雪可寒盟

幾回曾許借儂騎興到牽來已早遲乞與南湖了幽事白裘烏帽要相宜

燕坐

甕面水明紅菡萏艸頭風戰黑蜻蜓平生最愛逰俠傳燕坐且讀離騷經

爲君刻意五七字甫壯知心一兩人百計縱疎終辦此直疑賈孟是前身

夜賦

月黑林間亦自奇蓮花兩朶白如衣初疑野鷺池中立試拍欄幹嚇不飛

題畫扇

誰將琢月揮云筆偃仰江山尺素中眼界未舒君莫厭出門三丈軟塵紅

春日泛舟南湖因徧逰近港坐間書客所擕四扇

逺近髙低錦樹明直疑春教蝶多情人間萬事思量盡只好園居過此生

絲簧同上木蘭船細艸燻燻栁色天要是有詩方稱此不然枉作地行仙

先須放櫂繞湖逰倒防行雲水底浮客去莫歸朝市說引渠無意作公侯

賞玩歸來日未斜門前春水緑楊遮園亭西畔晴尢好一色墻頭見杏花

題扇

梧竹風來玉枕涼月髙偏愛占華堂休言境界親曾有畫出如聞夜气香

次韻徐衡仲餉淮白魚

謾浪功名付直鉤誰能鏖戰學焚舟隨人不但羮魚美解道江似鹿頭

戲放韓致光體

意孏風前側帽檐落梅紅在麥修纖歸家說盡單行處可柰溫香翡翠奩

橋亭觀月

全似蒼崖湧月輪暗林橫貫一溪明家中幻出山中景圯上追涼恰二更

欽定四庫全書

南湖集卷九

宋

張鎡撰七言絕句

方壺【在荼防洞中】

春在壺中晚更長眾仙相命醉霓觴戲將龍腦眞珠网搭上周回碧玉廊

白頭翁鳥

檜叢幽囀愜新晴巧好春林百鳥聲羽輩誤教推皓首細聽多是少年情

暫往嘉興離桂隠過渡

側望山來起復平橫衝波去碧還明誰言身在笱輿上自是乘風空裏行

暫歸桂隠雜書四首

風院簾垂颭翠旌茂陰疎轉表新晴淸和自是常年景有底今畨觸撥人

作雙鸂住方池樂此荷錢近釣磯應笑主翁塵袂黑故從淸泚浣紅衣

詩料無窮滿目前只須拈出見成篇騎兵莫道隨官俗也解爭奴曲澗船

茅屋煙升正早炊覆墻髙柳漲新枝飛綿莫便沾泥去舊愛疎籬雪下時

嘲蝶

柳外飛飛蛺蝶兒惠風心性彩雲姿終朝守定墻頭舞不得鄰家一句詩

至華藏寺先呈璉長老

切莫撞鐘領眾迎作家相見要情眞亦庵自是優婆塞知事當人定不瞑【知事瞑見僧惠洪林間錄】

薺花

薺花繁處蝶爭飛忽憶前年三月時流水流杯人共醉晚來疎雨又新詩

題左顧亭

物我何曾有異同莫言印偶相逢水中放去鑪中得心法須知一鏡空

安溪道中

染晴波色重於藍煙塢人家屋兩三明月在山天在水後回休睡泊溪南

七夕口占

涼生金井未飄桐月戶星樓記古風乞巧頻年但成拙懶將祈請效兒童【老杜牛女詩祈請走兒童】

七夕池上泛舟四首

居士乘閒養就癡爭如靈鵲自知時不從樓上求新巧卻向船中賦拙詩

秋入馮夷碧殿涼仙遊十萬不分行錦蜺香滿煙防繖翠鳳光浮露滌裳

柳系荃橈句未成撥船微動碧香迎琉璃自愛無瑕翳不放池西一葉生

夜雨連明旋出奇漲平荷蓋失參差更教紅莟肩齊水要學湘妃曉浴時

龍瑞宮

陽明古罅閟靈宮禱雨傳聞見活龍可是髙人不畱我卻從歸路數杉松

秋淸

更闌何事識秋淸歷歷江湖興致新犬吠數聲風外艣隔城同是未眠人

橋廊上作

夜半沾衣露气濃茂林迥岸月髼松無人不道長安住卻似亂山煙翠中

千載淸風笠澤仙提攜曾置筆牀邊吾行不汲長橋水要煮靑山陸羽泉

煎白雲茶二首【白雲寺在宣城賞溪之西唐宣宗有詩雲長安若問江南事說道風光在水西】

水西幽寺風光足山上行雲雪色明不放精英入閒艸夜鐺嘉話得松聲

嫩芽初見綠防茸已破人間睡思濃玉食會當陪上苑貴名髙冠宻云籠

得巨筍三尺圍送王叔興

貓頭名字出長沙別號犀株豈過誇好對竹尊招二子藕如船大棗如

得巨魚送叔祖

桃花流水正闗渠雨後俄收紫鱠魚豈是齋防眞欠此小詩聊當腹中書

舟行觀新月

一痕如掐夕天涯望轉靑林出沒時不是山髙愛藏月月光猶嫩怯人窺

蘇隄觀木芙蓉因見淨慈明上人翌日惠詩醻贈二絕

來訪秋花本爲詩酒杯徵逐幽期山中句出明書記還了淸邀一段奇

口邊白醭公家事坐上淸狂我輩眞會乞一閒歸故隠定因能賦結髙人

池上木芙蓉欲開述興二首

芙蓉環望壓波明燕尾舟從綠處撐待得花成紅防墮老夫天地錦縱橫

岸巾三酌便酣眠墮地鸞牋寫未全明日滿城人定說若無詩累是神仙

題羔羊齋外木芙蓉

慵妝酣酒夕陽濃洗盡霜根看綺叢綠地團花紅錦障不知庭院有西風

窓前木芙蓉

辛苦孤花破小寒花心應似客心酸更憑靑女畱連得未作愁紅怨綠看

山堂

芒鞋疎到筍籬東慣得蒼苔把徑封已愧君詩足眞味尙將雞肋較駝峯

王倅徳逺有詩謝送菊因醻二絕

晚香煙冷萬金籬林下何曾必課詩如許簿書花一到便成瓊報碧雲詞

愛竹君家有子猷黃花君復向人求不妨官事兼幽事應笑儂歸兩過秋

九日

重陽冷菊靑黃蕊半醉幽人黑白頭今嵗有畨堪恨處病無詩句過中秋

麗秋花

疎翠巧裝丹鳳尾素綃輕紐玉虫須春花莫把秋叢薄若比嬌妍總合輸

金鳳花

彩鳳連翩小作羣蕭條門巷獨畱春莫因繁冶生輕鄙嵗嵗花開見主人

漫興

樂天閒適文章累陶令歸來兒子憂兩事吾今渾放下看山臨水更何愁

茆捨絲弱蔓堆漫陂鵯鴨去仍回開簾正恨詩情少風捲野香迎面來

覓句

覓句先須莫苦心從來瓦注勝如金見成若不拈來使箭已離作麼尋

憶南湖

暖雲臺觀繞歌弦花底吹香翠鬢船閙處如今渾懶去可能心緒數年前

漁父詞

西塞山前得杖藜波晴不見鷺羣飛何曾千載同心處只在斜風細雨時

勝槪居常畫裏求鱖魚淸夢落滄洲今朝親見桃花樹重振家聲是此秋

新種

新種枇杷花便稠被香勾引過溪頭黃蜂紫蝶都來了先賞輸渠第一籌

山行

鳥飛不過人行處山好直連天盡頭下馬忽逄難畫景澑聲戞玉亦銷憂

謝人送白山茶花二首

韻勝初聞不記年偶逢俄在軟紅邊山礬不遇南昌老爭得嘉名亞水仙【山茶花初因山谷得名而韻勝字亦見山谷白山茶賦近時都城來有重此花者】

屋角春聲喜報晴靑裳玉面曉妝明爲君自斷天休問依倚淸香樂此生【欲移植書軒旁】

卽目

偶然看樹過平橋老盡墻邊杞術苗不分蛛絲與蝸殻也隨殘照集芳條

紅佛見笑花

芳菲成夢雨防纎慰眼嬌紅敢浪嫌不但瞿曇當發笑老夫初看亦掀髯

芍藥花二首

自古風流芍藥花花嬌袍紫葉翻鵶詩成舉向東風道不願旁人定等差

吟牋欠向此花題未信翻堦句絕奇三嗅蒼髯惹黃粉又成空對剪來枝

白楊梅

興髙團雪綴珍叢彈火燒林一洗空驛騎不供妃子笑冰姿猶勝茘枝紅

書北聽後檐壁

重陽過後雨垂垂病怯新寒獨立時菊有萬株歸未得一窓來此看花枝

分韻賦散水花得鹽字

春皇遊騎玉垂鞭珠捲揚州十里簾一笑詩成休浪舉花如西子句無鹽

盈枝防綴雪花鮮環映淸流分外妍應是東君歸騎速不如墜下玉絲鞭

苔徑斜通砌竹鞭素光交映入湘簾若教謝女庭前種不道空中雪似鹽

盆橘

懶向江頭置木奴瓦盆聊玩綠垂珠何煩二老輸嬴決始悟商山樂不殊

霜橘

半霜黃綠尙斕斑笑指淸芬數日間會得此中堪樂意洞庭端合傲商山

九月梅花

寂歷疎條葉未空忽驚冰靨照霜風秋來心事誰能領不向籬邊數菊叢

南湖賦冬靑花四首

雜樹花香少似君雨餘風曉或斜曛行人不著淸新句亦合移時駐屐聞

上林名字萬年枝髙映宮墻側映池不是移根閒地種嵗寒情性有誰知

酷烈深憐格外香樹邊苔气與蒼涼莫教糝徑渾如雪快向靑陰置竹牀

桂子休誇碧滿園小蒲萄實待霜繁他年隠處尋西宅先認冬靑擁寺門

書蒼寒堂壁二首

隔竹紅梅酷似桃政宜修澗綠周遭武陵風景何時別不絕人來意更髙

一燈淸坐欲三更月到疎櫺朧松明除了當欄松上鵲無人聽得讀書聲

霜節堂

風冽前村有墮巢何心寒苦自爲髙堪憐讓殺閒桃李只得虛堂兩字褒

園中雪夜二首

簫鼔喧闐樂夜堂寶燈初試雜花光欲知富貴天然處盡把園林腦子裝

急傍欄幹喚酒杯卻嫌紅燭炫髙臺新圖水墨兼凝粉展向冰溪鏡面開

記雪三首

淸曉疎籬尙露根飯餘俄復擁柴門南湖水色君知否萬斛鵝黃貯玉盆

直教日色避寒光世界移來玉海藏何事連年無此景老天遊戲不循常

無月無燈夜自明糢糊何啻瓦溝平不拖藜杖髙橋去那得金龍背上行

水梔

拳石泉媚淺沙孤根蟠窟養淸華細看六出瑤英小薝卜分明是雪花

汲水埋盆便當池水梔花旺雪盈枝江湖萬里何曾逺祗在先生托興時

夙興

霜池微帶月痕斜風竹聲如撒細沙坐到曉窓尢可愛只愁烘損臘梅花

臘梅二首

金穀園中夜罷炊照花滴臘上林枝淸芬更比寒梅耐不是蜂房借蜜脾

家世淩風卻月旁別來衣變郁金光神仙定遇容成子教服三黃徧體香

龍井山主送臘梅

風落松釵滿磵橋野蜂移蜜上枯條道人防得山中語不是塗黃一樣嬌

次韻茂洪覓臘梅

世路崟費折枝退耕非我更其誰眞花似假無心詠只誦涪翁舊日詩

種臘梅喜成

道旁方訝撲人香金蓓花開滿擔裝尙有松釵掛枝杪買歸偏稱揷山堂

僧廬艸劍石崖根慣見西湖不喜論安得便如居士意移爲官舍讀書軒

走筆和曾無逸掌故約觀玊照堂梅詩六首

才晴便是看花時記事君曾有四詩及至花開風日好不聞拄杖扣疎籬

才晴便是看花時天上陰晴豈預知前日路乾居士病偶妨招客酒樽隨

才晴便是看花時不覺飄香不滿枝小道山翁如具眼綠陰初試更相宜【架閣庫人號小道山】

才晴便是看花時自看何如與客期亦有數篇花下句苦無風味怕人知

才晴便是看花時休問花名是阿誰借使無梅桃杏在但能來賞莫嫌遲

才晴便是看花時夜雨何堪帶雪吹春色更過數日三分餘一尙堪追

玉照堂次韻茂洪古梅

天教萼綠伴羊權羞對塵顏粉黛妍不必修眞事靈訣與花端合共長年

玉照堂梅花飄落如雪

陣陣翻空回旋飛綴巾沾袖卻橫吹東風祕授看花訣不在開時在落時

梅

羣玉山頭昨夢歸占祥獲應必無疑今朝暫歇抄書課急爲寒梅辦早詩

驅鶴松門去卻回似知艸際有香來靑條紅眼才窺暖拄杖先費綠苔

冒寒崗路透溪橋驢僕翩翩葉亂飄還是去年初見處靑旗茅店恰相招

尋梅三首

紺碧烘晴水照天斷槎荒葑牧羝田數旬不踏蘇堤路専爲梅花跨曉韀

柴界墻頭蜂未窺艸煙沙逕亦空枝要知愁結吹香晚鐵石心腸欠我詩

韓園邂逅一來尋還憶朱欄小院深【園基舊屬寶云寺東坡賞瑞香詞云小院朱欄幾曲正此地也】相對兩亭無四壁定參陶令不弦琴

春雪阻觀梅花兩詩嘲之

弄珠縈佩白衣仙遊戲塵寰占嵗前卻被天公撒龍腦擁教無地著云軿

雨聲俄混雪聲幹泥濘林堂一到難借使玉肌無凍粟可能獨自過春寒

玉照堂觀梅二十首

一笑林間說向春宿緣三世豈無因半生憂患摧殘損卻與梅花作主人

映竹依松望最宜如無似有乍開時思量切比幽人語不著工夫格自奇

生怕髙花易過春隔年先早著精神冰綃旋買連三幅剰與溪山並寫眞【去冬嘗畫梅屏】

縱橫遙襯碧雲端林下鋪氊坐臥看不但歸家因桂好爲梅亦合早休官

羣芳非是乏新奇或在繁時或嫩時惟有南枝香共色從初到底絕瑕疵

六日新春一再來直須登樹賞花開攀翻徑上枝梢外不負東風是此杯

從來嫌用和羹字才到詩中俗殺人一片彩雲溪上暖興隨芳艸夕陽新

醉上輕舟泛淥漪細穿橋柱獨行遲風前撫掌催花發驚起羣飛五色兒

山際樓臺水際村見梅常是動吟魂全身此日淸芬裏籬落疎斜不喜論

別開庭院近蓮塘油榭欄幹小扇窓更取梅花瓶內揷放教淸夢月橫江

蕭然日月岸綸巾春滿幽園肯倦行一事尙須煩造物看松微雨看梅晴

正暖休嫌夜雨來恐花乘暖一齊開不然何事東風意容易吹香與碧苔

鵯鵊呼人曉夢回霽光催賞百株梅輕車不管沾泥滑童子從來自慣推

蒼帝妃嬪總素裝勝遊常是徧江鄕玉樓謫墮遲歸去冷淡工夫笑我忙

九節笻枝休化龍佳時朝暮且相從枯條豈但敲令盡烏雀衝花定不忪

今夕懸知月未圓照梅已自不勝妍冰姿玉色誰堪比除是姮娥敢並肩

喜客能揮白玉琴此花端解古時音只防老鶴來偸聽引起翻云萬里心

杯行才到莫畱殘要向梅邊露肺肝今日正晴還有雪謂予不信試遙看

風調花常逐嵗新苦慚詩思只陳陳吟成不敢分明舉生怕渠知鄙薄人

髙窠依約百年餘蠧枿重重艾衲鋪親見主人來買地遮畨添得白髭須

詠千葉緗梅

巧畱芳艶待春回不受霜飈苦折摧應對羣葩羞冷淡數花並作一花開

忍凍拖笻月下看煙籠繁影共汗漫緗裘不是多重數爭柰淸宵爾許寒

一枝深雪綻前村冷落猶能役夢魂況有堆林春萬疊傳飡甘此度朝昏

光揺層蘂望晴花誰把鵝黃染練紗已是被香侵到骨不須呼酒但烹茶

玉砌珠攢萼翠中開時應是費東風臨摹不著詩人手剪防徒勞蠧女工

玉照東西兩軒有紅梅及千葉緗梅未經題詠倒用前韻各賦五首

昔遊嘗到海中光我與諸公各醉狂同向塵中三十載朱顏應笑鬢絲長

𨿽嫌綠葉與靑枝入格依前自欠詩幾向斜陽溪畔見猶將桃杏誤猜疑

一粒丹砂換骨來移根聞自浙東栽市門古巷畱遺迹問訊仙翁定姓梅

海棠曾把比朝眠妃子妝慵玉鏡前若似此花顏色好定教天寶畫師傅

方諸臺聳日邊云望拜靑童上相君侍女百千皆絳服恰如檐外樹紛紛

戲題重臺梅

只將單萼綴層花弱骨丰肌自一家戴幾朶來誰可稱寶釵雙燕綠云斜

任道源轉示玉艷亭探梅詩卷未暇屬和閏月十一日偶自北山塔院過亭下枝間已花因次元韻三首

因花不作等閒來屐印苔紋酒便回明日窓前追昨夢似逢姑射不逢梅

細看孤標迎臘瘦爭如繁艷遇春酣古來節士功名薄剰欲裁詩問水南

占斷林家一種春隔湖茅舍羨漁人折枝弄蕊年年手生怕長安揖馬塵

殘梅

雨絲吹冷透窓紗忽忽東風管鬢華豈爲梅殘便無恨艸生時節勝看花

水閣卽事二首

水閣開窓景不偏斷橋堤柳盡橫前平生到處居人後已有貂璫泊畫船

今嵗春來我亦來折花猶未見花開新春況有四十日莫怪幽人空手回

余以雪牡丹歌呈誠齋回柬云只得籍沒是兵家不傳之妙謂不和答也又嘗以來日立夏問誠齋所謂風月庫中當作何措置防絕句示報因次韻致謝並破前說云

春風欲去難畱住措置無如信野人但解有詩隨手和自然日日是靑春

夏夜二首

燈暈紗籠靜者居夜涼攜扇繞堦除松間有句松間說不向空中咄咄書

天上星辰金玉棊輸嬴何日是分時多應卻笑張居士綺語妄言無了期

戲詠醎蛤

鹽作棲巢涕作脂樽前風味不勝低縱教一衲被雲水無柰胸中著淤泥

尖檐帽

落魄靑樓倒接防醉花爭揷亂紅欹如今兩墊綸巾角汝帽尖新卻自宜

欽定四庫全書

南湖集卷十

宋張鎡撰詩餘

長相思

晴時看雨時看紅綠雲中駕彩鸞陽臺夢未闌詠伊難畫伊難服透東皇九轉丹光生玉鏈顏

夢遊仙【小姬病起幡然有入道之志因書贈之】

驂鸞侶嬌小怯云期柳戲花遊能幾日頓拋塵幻學希夷淸夢到瑤池

霞袂穏那顧縷金衣自與長生分姓譜恰逢張老鑄丹時此意有誰知

晴晝永閒步小園中羽帔雲輕蒼佩響寶冠星瑩紺紗籠波秀淺蛾峯

琳洞窈人靜理絲桐泛指餘音揺桂影過墻髙韻入松風月上翠樓東

又【記夢】

飛夢出閒到玉京遊塵隔天髙那得暑月明云薄淡於秋宮殿鎖金虯

冰佩冷風颺紫綃裘五色光中瞻帝所方知碧落勝炎洲香霧濕簾鉤

歸興動騎鶴下靑防幾防山河浮色界一簪風露拂寒星銀漢悄無聲

鸞嘯舞仙樂送霓旌摘得琪花飛散了卻將何物贈仙鄕衣上彩雲輕

昭君怨【遊池】

拂曉拏舟東去細看荷花乘露紅綠總吹香一般涼會享人天淸福休把兩眉輕蹙誰道做神仙戴貂蟬

又【月夜放船】

船過柳灣亭曲萬葉圓荷浮綠月照水珠明一池星光透玻璃香蔕夢入藕絲中戲卻上小金臺怕歸來

又【園池夜泛】

月在碧虛中住人向亂荷中去花气雜風涼滿船香雲被歌聲揺動酒被詩情掇送醉裏臥花心擁紅衾

霜天曉角【泛池】

荷花間發撐破玻璃滑拂拂香風微度吹雪亂數根發弄泉羅蓋匝萬顆眞珠撒唱我蓮歌歸去淩波步水

仙襪

如夢令【雪】

人在驂鸞深院誤認落梅疎片零亂舞東風雲淡水平天逺簾捲簾捲飛上繡裀不見

南鄕子【春雪】

翠袖怯春寒對雪偏宜傍彩欄弱骨丰肌無限韻憑肩共看南牕玉數竿羔酒莫畱殘更覺嬌隨飲量寛小立妖嬈何所似風前柳絮飛時見牡丹

烏夜啼【夜坐】

月兒猶未全明乞憐生幾片彩雲來去更風輕應見我行又坐苦凝情捲起簾兒不睡到三更

菩薩蠻【芭蕉】

風流不把花爲主多情管定煙和雨瀟灑綠衣長滿身無限涼文牋舒捲處似索題詩句莫憑小闌干月明生夜寒

又【鴛鴦梅】

前生曾是風流侶返魂卻向南枝住疎影臥晴溪恰如沙暖時綠窓嬌揷鬢依約猶交頸微笑語還羞願郎同白頭

又【遣興】

藤牀巧織波文小翻書欲睡鶯驚覺繞捨燦明霞短長旌節花此身無系著南北東西樂碧宇朗吟歸天風香染衣【碧宇余家竹堂名也】

折丹桂【中秋南湖賞月】

玉爲樓觀銀爲地秋到中分際澹金光襯水晶毬上碧虛千萬里香風浩蕩吹蟾桂影落澄波底揭天簫鼓要詩成任驚覺魚龍睡

淸平樂【題黃寧洞天吹笛臺】

蒼崖疊嶂有路梯云上忽見地平方數丈坐石風林相向鳳膺時作龍聲夜深驚動寒星幾防光芒欲下傍人頭上來聽

又【炮栗】

蝟房秋熟紫實包黃玉吹葉風髙銷舊綠疎影半遮茅屋山居未覺全貧園收今嵗盈囷自撥塼鑪松火細煨分餉幽人

謁金門【秋興】

秋淡淡彌望暮天云黯窓小新糊便老眼不應疎酒盞菊淨橙香霜晚何處數聲來雁飛下湖邊紅蓼岸有

詩方許看

又【賞梅卽席和洪內翰韻】

何許住不屬西湖煙雨雪後偏憐香猛處全勝開半樹試倩暖云收貯桃杏盡教羞妬只把新詞林下去一

春休著語

柳梢靑【適和軒】

一望淸溪兩堤翠蔭半紙新詩涼滿衣裳香生筆硯風動牕扉月明撐个船兒載龍玉雙娥對吹竹外山亭花邊水檻不醉休歸

又【秋日感興】

煙淡波平蓬松岸蓼紅淺紅深滿院西風連宵良月幾處淸砧區區宦海浮沈幸隠去將醻素心兩鬢吳霜一屏秦夢誰是知音

又

雨後天涯微云送晚過盡歸鴉何處開樽海棠亭小飛燕風斜有人粲玉嬌花更翳鳳曾遊帝家長逺身心溫柔情態不枉多他

好事近【擁繡堂看天花】

手種滿欄花瑞露一枝先折拄个杖兒來看兩三人閒客今朝歡笑且銜杯休更問明日此意悠然誰防有湖邊風月【瑞露紫牡丹新名也】

訴衷情【得二白雁偶亡其一感而歌之】

筠籠白雁得時雙一自戲回塘冰魂問歸何處明月影中藏蘋蓼岸鎭相將忍思量曉昏應是夢繞江湖怕見鴛鴦

浣溪沙

無計長畱月裏花收英巧付火前茶綠塵飛處粉芳華午夜露濃天竺徑一秋香滿玉川家掃除殘夢入云

涯

虞美人【詠水葓花】

妝濃未試芙蓉臉卻扇涼猶淺粉輕紅裊一生嬌風外細香時伴濕雲飄雙飛屬玉來還去誰識幽閒趣莫教疎雨暗黃昏已是不禁秋色怕銷魂

玉團兒【香月堂古桂數十株著花因賦】

曉來一陣金風劣把閬海檀霞細屑依就花兒深藏葉底不教人折初開數朶誰知得卻又是金風漏泄吹起淸芬露成香露月成香月

眼兒媚【初秋】

淒風吹露濕銀牀涼月到西廂蛩聲未苦桐陰先瘦愁與更長起來沒个人偢采枕上越思量眼兒業重假饒略睡又且何妨

又【女貞木】

山礬風味木樨魂髙樹綠堆雲水光殿側月華樓畔晴雪紛紛何如且向南湖住深映竹邊門月兒照著風兒吹動香了黃昏

又【水晶葡萄】

霜涼夜鑄瑤丹飄落翠藤間西風萬顆明珠巧綴零露初漙詩人那識風流品馬乳漫堆盤玉纎旋摘銀罌分釀莫淸歡

南歌子【山藥】

種玉能延命居山易學仙靑靑一畆自鋤煙霧孕云蒸肌骨更凝堅熟染蜂房蜜淸添石鼎泉雪香酥膩老來便煨芋鑪深卻笑祖師禪

瑞鷓鴣【詠二色葡萄】

陰陰一架紺云涼裊裊千絲翠蔓長紫玉乳圓秋結穗水晶珠瑩露凝漿相並熟試新嘗累累輕剪粉痕香小槽壓就西涼酒風月無邊是醉鄕

江城子【黃子由少監同內子慧齋奉嶽母定齋相過席間因走筆次韻】

試霜池面淺粼粼鵲飛晴逺峯明蓬島羣仙來過瑞云淸龍榜當年人第一黃叔度是前生玉堂行見演絲綸防毫輕思難停醉里長鯨翻浪吸東溟謝女風流相稱好金母更鬢常靑

又【凱還】

春風旂鼔石頭城急麾兵斬長鯨緩帶輕裘乘勝討蠻荊螘聚蜂屯三十萬軍面縛赴行營舳艫千里大江橫凱歌聲犬羊驚尊俎風流談笑酒徐傾北望旄頭今已滅河漢澹兩臺星

卜算子無【逸寄示近作梅詞次韻回贈】

常記十年前共醉梅邊路別後頻收尺素書依舊情相與早願卻來看玉照花深處風暖還聽柳際鶯休唱閒居賦

楊柳枝

綠蠟芽疎雪一包綻云梢淸香卻暑置堂防晚風飄冰雹無聲棲碧葉笑仍嬌相隨茉莉展輕綃伴涼宵

感皇恩【駕霄亭觀月】

詩眼看靑天幾多虛曠雨過涼生气蕭爽白雲無定吹散作鱗鱗瓊浪尙餘星數防浮空上明月飛來寒光磨蕩彷佛輪間桂枝長倚風歸去縱長嘯一聲悠颺響揺山嶽影秋悲壯

夜遊宮【美人】

鵲相龎兒誰有兀底便筆描不就小邈如何敢出手細端相甚精神甚洗潄到老長廝守不喫飯也須喞你待包彈怎開口暖底雪活底花嫩底柳

醉髙樓【初月】

浮雲散天似碧琉璃月正是上時姮娥蟾兔俱何在廣寒宮殿不應虧這神功千萬世有誰知甚只解催須鬢老更不算將人情緒惱攛掇酒撼揺詩山頭望伴疎星落庭前看照好花移夜無眠應笑我怎如癡

蝶戀花

楊柳秋千旗鬭舞漠漠輕煙罩定黃鸝語紅滴海棠嬌半吐燕脂水是朝來雨行過池邊攜手路都把多情變作無情緒惟有東風知住處憑君送取溫存去

又【南湖】

門外滄洲山色近鷗鷺雙雙惱亂行雲影翠擁髙筠陰滿徑簾垂盡日林堂靜明月飛來煙欲暝水面天心兩个黃金鏡慢颭輕揺風不定漁歌欸乃誰同聽

又【挾翠橋】

灑面松風似涼水下看冰泉噴薄溪橋底疊疊層峯相對起家居卻在深山裏枝上淩霄紅繞翠飄下紅英翠影爭揺曳今夜巖扉休早閉月明定有飛仙至

鵲橋仙【立秋後一日】

暑云猶在澄空欲變入夜徘徊庭際新秋知是昨宵來愛殘月纎纎西墜芭蕉老大流螢衰倦靜裏細觀天意輕風未有半分涼柰人道今宵好睡

又【采菱】

連汀接渚縈蒲帶藻萬鏡香浮光滿濕煙吹霽木蘭輕照波底紅嬌翠婉玉纎采處銀籠攜去一曲山長水逺彩鴛雙慣貼人飛恨南浦離多夢短

鷓鴣天【自興逺橋過淸夏堂】

閒立飛虹逺興長一方云錦薦疎涼翻風翠蓋無塵土出水紅妝有艷香擕靚侶泛輕航棹歌驚起野鴛鴦同過淸夏看新月茉莉花圍小象牀

又【詠阮】

不似琵琶不似琴四弦陶寫晉人心指尖歷歷泉鳴澗腹上鏘鏘玉振金天外曲月邊音爲君轉軸擬秋砧又成雅集依相坐淸致髙標記竹林

臨江仙【余年三十二嵗在甲辰嘗畫七圏於紙揭之坐右每圈橫界作十眼嵗塗其一今已過五十有二悵然增感戲題此詞】

七个圏兒爲嵗數年年用墨糊塗一圈又剰半圈余看看云蔽月三際等空虛縱使古稀眞个得後來爭免嗚呼肯閒何必更懸車非闗輕利祿自是沒工夫

禦街行【燈夕戲成】

良宵無意貪遊翫柰鄰友閒呼喚六街非是少人行不似舊時風範笙歌零落綺羅消減枉了心情看思量往事堪腸斷怕頻到簾兒畔朦朧月下卻歸來指望阿誰收管低頭注定兩眼兒淚百計難消遣

滿庭芳

月洗髙梧露漙幽艸寶釵樓外秋深土花沿翠螢火墜墻陰靜聽寒聲斷續微韻轉淒咽悲沈爭求侶殷勤勸織促破曉機心兒時曾記得呼燈灌穴斂步隨音任滿身花影猶自追尋擕向華堂戲鬭亭臺小籠巧妝金今休說從渠牀下涼夜伴孤吟

風入松

小樊標韻稱香山壓盡花間便須著个樓兒住彩鸞看飛舞妖閒珠佩時因醉解云扉常爲春闗耳邊囑付話兒姦休放蠻檀綠窓惟怕今宵夢鸚聲巧春滿欄於待把衷腸教與卻愁長逺都難

念奴嬌【千葉海棠】

綠云影裏把明霞織就千重文繡紫膩紅嬌扶不起好是未開時半怯春寒半便晴色養得胭脂透小亭人靜嫩鶯啼破淸晝猶記攜手芳陰一枝斜戴艶嬌波雙秀小語輕憐花總見爭得似花長久醉淺休歸夜深同睡明日還相守免教春去斷腸空嘆詩瘦

水調歌頭【姑蘇臺】

孤櫂溯霜月還過闔廬城系船楊柳橋畔吹袖晚寒輕百尺層臺重上萬事紅塵一夢回首幾周星風調信衰減親舊總凋零認羣峯尋四塔半煙橫平生感慨況逢佳處輒銷凝休說當時雕輦不見後來遊鹿斜照水空明猛把畫欄拍飛燕兩三聲

又【項平甫大卿索賦武昌凱歌】

忠肝貫日月浩气抉云霓詩書名帥談笑果勝棘門兒牛弩旁穿七札虎將分行十道先解近城圍一騎夜飛火捷奏上天墀暢皇威宣使指領全師襄陽耆舊請公直過洛之西簞食歡呼迎處已脫氊裘左袵還著舊藏衣笳鼓返京闕風采震華夷

木蘭花慢【七夕】

喜秋回霽宇倩涼露洗炎飈被鵲誤仙盟經年恨阻銀漢迢迢牛閒更停弄杼趁佳期華幄傍星橋授玉鸞鶱霧靄贈綃龍戲花嬌歡娛回首是明朝未別已魂銷想翠軛珠輪歸途望斷斗轉斜杓人間易離易遇盡勝如天上各雲霄攜去一梳水月巧樓猶醉笙簫

又【癸丑年生日】

年年三月二是居士始生朝念綠鬢功名初心已負難報劬勞天畱帝城勝處匯平湖逺岫碧岧嶤竹色詩書燕幾柳陰桃杏橫橋西鄰東捨不難招大半是漁樵任翁媼歡呼兒孫歌笑野具村醪醉來更隨鶴舞看淸風送月過松梢百嵗因何快樂盡從心地逍遙

又【紀夢】

駕飈車直上絳衣惹彩雲輕過寶樹千峯東逾綠海宮殿崢嶸檐楹萬花粲倚映堦層十二總雕瓊劍佩簪裳衞肅序班眞輔仙卿瑤京有誰解神升爲祕授經拜九光霞裏輪金日耀丹篆符明龍鸞再催羽仗報帝皇新禦紫陽城歸路梅花弄玉數聲月冷風淸

水龍吟【夜夢行修竹林中有道士頎然而長風神秀異自稱見獨處士謂余曰人間虛幻子能畢辭榮寵淸淨寡欲當享萬壽驚覺因賦此詞乙丑冬十二月也】

這畨眞个休休夢中深謝仙翁教浮生幻境向來識破那堪又老苦我身心順他眼耳思量顚倒許多時打哄鮎魚上竹被人弄知多少解放微官系縛似籠檻猿歸林艸雲山有約兒孫無債爲誰煩惱自古髙賢急流勇退直須聞早把憂煎換取長伸腳睡大開口笑祝英臺近邀【李李章直院賞玉照堂梅】

暖風回芳意動吹破凍雲凝春到南湖檢校舊花逕手栽一色紅梅香籠十畆忍輕負酒腸詩興小亭憑幾多月魄重重亂林影卻憶年時同醉正同詠問公白玉堂前何如來聽玉龍噴碧溪煙冷

滿江紅【小圃玉照堂賞梅呈洪景盧內翰】

玉照梅開三百樹香雲同色光揺動一川銀浪九霄珂月幸遇勛華時世好歡娛況是張燈夕更不邀名勝賞東風眞堪惜盤誥手春秋筆今內相斯文伯肯閒紆軒蓋逺過泉石奇事人生能幾見淸罇花畔須教側到鳳池卻欲醉鷗邊應難得

又【賀項平甫起復知鄂渚】

公爲時生才眞是禁中頗牧擎天手十年猶在未應藏縮說項無人堪嘆息瞻韓有意因恢復用眞儒同建太平功心相屬忠與孝榮和辱武昌柳南湖竹一簞瓢非欠萬鐘非足知命何曾懷喜慍輕身豈爲干名祿看可汗生防洗煙塵機神速

漢宮春【稼軒帥浙東作秋風亭成以長短句寄余欲和久之偶霜晴小樓登眺因次來韻代書奉酬】

城畔芙蓉愛吹晴映水光照園廬淸霜乍凋岸柳風景偏殊登樓念逺望越山靑補林疎人正在秋風亭上髙情逺解知無江南久無豪气看規恢意槪當代誰如乾坤盡歸妙用何處非予騎鯨閬海更那須采菊思鱸應防得文章事業從來不在詩書

燭影揺紅【燈夕玉照堂梅花正開】

宿雨初幹舞梢煙瘦金絲裊嫩云扶日做新晴舊碧尋芳艸幽逕蘭芽尙小怪今年春歸太早柳塘花院萬朶紅蓮一宵開了梅雪翻空忍教輕趁東風老粉團香陣擁詩仙戰退春寒峭現樂歌彈閙曉宴親賓團欒同笑醉歸時月過珠樓參橫蓬島【柳塘花院現樂皆家中堂名也】

賀新郎【李頤正見訪畱飲卽席書贈】

看了梅花去要東風攀翻飛雪與君同賦海內從來天際眼一笑平窺千古待剪盡燭花紅吐久矣南湖無此客似喬松萬丈淩霄舉飛咳唾掃塵土承平气象森眉宇想天家驂鸞洞裏細煙冰霧我亦秦闗歸未得誰念幹將醉撫判良夜欹橫冠屨莫嘆瀟湘居尙逺擁戎昭萬騎鳴笳鼓云正鎖汴京路

又【次辛稼軒韻寄呈】

邂逅非專約記當年林堂對竹艶歌春酌一笑乘鸞明月影餘事丹靑麟閣待宇宙長繩穿卻念我中原空有夢風塵萬里迷長樂愁易老吹靈藥別來幾度霜天鶚厭紛紛吞腥啄腐狗偸烏攫東晉風流兼慷慨公自陽春有腳妙悟處不存毫髮何日相從雲水去看精神峭芝田鶴書壯語徧巖壑

瑞鶴仙【壬子年燈夕】

喜濃寒乍退風共日已作深春天气輕車載歌吹選名坊閒玩落梅濃李無端雨細動淸愁聊成淺醉悵年時攜手同來笑裏繡簾斜倚佳節匆匆又至撫事驚心忍堪重記闌情倦意行不是坐不是悶歸來已早遊人回盡燈暗重門欲閉念歡娛最是今宵怎知恁地

八聲甘州【秋夜奉懷浙東辛帥】

領千巖萬壑豈無人惟欠稼軒來正松梧秋到旌旗風動樓觀雄開俯檻何勞一笑瀚海蕩纎埃餘事了鳬鶩閒詠命樽罍江左風流舊話想登臨浩嘆白骨蒼苔把龍韜藏去遊戲且蓬萊念鄕闗偏憐霜鬢愛盛名何似展眞才懷公處夜深凝望云漢星回

又【九月末南湖對菊】

對黃花猶自滿庭開那恨過重陽憑欄幹醉袖依依晚日飄動寒香自嘆平生豪縱歌笑幾千場白髮欺人早多似淸霜誰信心情都懶但禪龕道室黃卷僧牀把偎紅調粉拋擲向他方喚汝東山歸去正燈明松戶竹籬旁闗門睡盡教人道癡鈍何妨

江城子【夏夜】

飛來冰雪冷無聲可中亭骨毛淸臥看東南和露兩三星驀地神遊天上去呼彩鳳駕雲軿望舒宮殿玉崢嶸桂千層寶香凝搗藥仙童邀我論長生一笑歸來人未睡花影送上牕櫺

漁家傲

拂拂春風生艸際新晴萬景供遊戲鷗鷺飛來斜照裏金和翠分明畫出眞山水遮个漁翁無慍喜乾坤都在孤篷厎一曲髙歌千古意閒來睡從教月到花汀外

八聲甘州【中秋】

嘆流光迅景百年間能醉幾中秋正淒蛩響砌驚烏翻樹煙淡蘋洲誰喚金輪出海不帶一云浮才上靑林頂俄轉朱樓人老歡情已減料素娥信我不爲間愁念幾畨淸夢常是故鄕畱倩風前數聲橫管叫玉鸞騎向碧空遊誰能顧黍炊榮利蟻戰仇讐

木蘭花慢

淸明初過後正空翠靄晴鮮念水際樓臺城隅花柳春意無邊淸時自多暇日看連鑣飛蓋擁羣賢朱邸橫經滿座紫微淵思如泉髙情那更屬雲天語笑雜歌弦向啼鴂聲中落紅影裏忍負芳年浮生轉頭是夢恐他時髙防卻難全快意淋浪醉墨要令海內喧傳

念奴嬌【登齊雲樓夜飲雙瑞堂】

東吳名勝有髙樓直在微云齊處十二欄幹邀逺望歷歷斜陽煙樹香徑人稀屧廊山繞往事今何許一天和气爲誰吹散疎雨知是蘭省星郎朱輪森防與風光爲主暇日登攜多雅致容我追隨臨賦小宴重開晚寒初勁還下危梯去燭花紅墜瑞堂猶按歌舞

題南湖集十二卷後

桂隠林泉在錢塘爲最勝張子卜築池臺館宇門墻道路凡經行宴息處悉命以佳名而各有詩予固未嘗歷其地乃因鄰友張以道東歸惠然寄示總八十餘絕讀之灑然而與其人岸觀散衽徜徉於煙蘿香靄間可勝欣快因爲一絕題其後桂隠神仙宅平生足未登新詩中有畫一一見觚楞淳熙己酉中秋鄮峯眞隠史浩書

