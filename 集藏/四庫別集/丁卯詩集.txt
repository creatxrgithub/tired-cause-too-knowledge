

欽定四庫全書

集部二

丁夘詩集

別集類一【唐】

提要

【臣】等謹案丁夘詩集二卷補遺一卷唐許渾撰渾字用晦武后朝宰相圉師之後考新唐書宰相世系表圉師爲安陸許氏渾爲其後應亦出於安陸陳振孫書錄解題乃稱渾爲丹陽人觀集中送王總歸丹陽詩有曰憑寄家書爲回報舊居還有故人知蓋其家於丹陽猶李白系出隴西而爲蜀人矣渾太和六年進士及第爲當塗太平二令以病免起潤州司馬大中三年爲監察禦史歷虞部員外郎睦郢二州刺史其曰丁夘集者潤州有丁夘橋渾別墅在焉因以名集集中有夜歸丁夘橋村捨詩是也新唐書藝文志作二卷晁氏讀書志亦作二卷陳氏書錄解題注云蜀本有拾遺二卷今之補遺當卽陳氏所謂拾遺爲後人攺題其集外詩又後人掇拾增入耳惟晁氏稱近得渾集完本五百篇止二卷是本篇數𨿽合而卷帙不同蓋總非宋人刋本之舊矣毛晉汲古閣刋本亦二卷詩僅三百餘篇疑卽晁氏所見之本讀書志或誤三爲五亦未可知以此本較毛本完備故置彼而錄此焉乾隆四十五年二月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

丁卯詩集卷上

唐許渾撰

近體詩

七言律詩一百六十九首

金陵懷古

玉樹歌殘【一作愁】王气終景陽兵合戍【一作畫】樓空松楸【一作楸梧】逺近千官塜禾黍髙低六代宮石燕拂云晴亦雨江豚吹浪夜還風英防一去豪華盡惟有靑山似洛中

姑蘇懷古

宮館余基輟棹過黍苖無限獨悲歌荒防麋鹿爭新艸空苑鳧鷖占淺莎吳岫雨來虛檻冷楚江風急逺帆多可憐國破忠臣死日日東流生白波

淩歊防【當塗縣西宋髙祖築今太平州】

宋祖淩髙【一作歊】樂未回三千歌舞宿層防湘潭云盡暮山出巴蜀雪消春水來行殿有基荒薺合寢園無主野棠開百年便作萬年計嵒畔古碑空緑苔

驪山

聞說先皇醉碧桃日華浮動【一作艶】郁金袍風隨玉輦笙歌迥云捲珠簾劍佩髙鳯駕北歸山寂寂龍輿西幸水滔滔蛾眉【一作貴妃】沒後巡遊少瓦落宮墻見野蒿

咸陽城東【一作西】樓晚眺【南近磻溪西對慈福寺閣】

一上髙城萬里愁蒹葭楊栁似汀洲溪云初起日沈閣山雨欲來風滿樓鳥下緑蕪秦苑夕蟬鳴黃葉漢宮秋行人莫問當年【一作前朝】事故國東來渭水流【一作渭水寒聲晝夜流】

京口閒居寄京洛友人

吳門煙月昔同逰楓葉蘆花並客舟聚防有期云北去浮沈無計水東流一樽酒盡靑山暮千里書回碧樹秋何處相思不相見鳯城宮【一作龍】闕楚江樓

冬至登越王防懷歸

月沈髙岫宿雲開萬里歸心獨上來河畔雪飛楊子宅海邊花盛越王臺瀧分桂嶺魚難過瘴近衡峯鴈卻回鄕信漸稀人漸老只應頻看【一作醉】北枝梅

對雪

云度龍山暗綺城光飛淅瀝引輕盈素娥冉冉拜瑤闕皓鶴紛紛朝玉京陰嶺有風梅艶散寒林無月桂華淸剡溪一醉十年事忽憶棹回天未眀

送蕭處士歸緱嶺別業

醉斜烏帽發如絲曽看仙人一局棊賔館有魚爲客久鄕書無鴈到家遲緱山住近吹笙廟湘水行逢鼓瑟祠今夜月明何處宿九疑云盡緑參差

與鄭二【一作韓鄭】秀才同舟東至【一作下】洛中親友送至景云寺

三十六峯橫【一作同】一川緑波無路艸芊芊牛羊晚食鋪平地雕鶚晴飛摩逺天洛客盡回臨水寺楚人皆逐下江船東西未有相逢日更把繁華共醉眠

長安歳暮

獨望天門倚劍歌幹時無計老闗河【一作每望靑雲憶薜蘿長安九陌獨悲歌】東歸萬里慙張翰西上四年羞卞和花暗楚城春醉少月涼秦塞夜愁多三山歳歳有人去惟恐海風生白波【一作蓬瀛有路未知處漲海悠悠空碧波】

贈茅山髙拾遺

諫獵歸來綺季歌大茅峯影滿秋波山齋畱客掃紅葉野艇送僧披緑莎長覆舊圗棊勢盡徧添新品藥名多雲中黃鵠日千里自宿自飛無网羅

李秀才近自塗口遷居新安適枉緘書見寛悲戚因以此答

逺書開罷更依依晨坐髙防竟落暉顏巷雪深人巳去庾樓花盛客初歸東堂望絕遷鶯起南國哀余鴈飛今日勞君猶問訊一官惟長故山薇

贈蕭兵曹

廣陵隄上昔離居帆轉瀟湘萬里餘楚客病時無鵩鳥越鄕【一作江】歸處【宋本作去】有鱸魚潮生水郭蒹葭響雨過山城橘柚疎聞說擕琴兼載酒邑人爭識【一作卭人休羨】馬相如

題舒女廟

山樂來迎去不言廟前髙栁水禽喧綺羅無色雨侵帳珠翠有聲風繞幡妝鏡尙疑山月滿寢屏猶認野花繁孤舟夢斷行雲散何限離心寄曉猿

姑熟官舍

艸生官舍似閒居雪照南滿素書貧後始知爲吏拙病來還喜識人疎靑雲豈有窺梁燕濁水應無避釣魚不待秋風便歸去紫陽山下是吾廬

淩歊臺送韋秀才

雲起髙臺日未沈數村殘照半巖【宋本作蘿】陰野蠶成繭桑柘盡溪鳥引雛蒲稗深帆勢依依投極浦鐘聲杳杳隔前林故山迢逓故人去一夜月明千里心

送嶺南盧判官罷職歸華陰山居

曽事劉琨鴈塞空十年書劍似【一作任】飄蓬東堂舊屈【一作有】移山誌南國新畱煮海功還掛一帆靑海上更開三逕碧蓮中闗西舊【一作親】友應【一作如】相問巳許滄浪伴釣翁

將度故城湖阻風夜泊永陽戍

行盡淸溪日巳蹉云容山影水嵳峩樓前歸客怨淸夢樓上美人凝夜歌獨樹髙髙風勢急平湖渺渺月明多終期一艇載樵去來往使帆淩白波

鄭侍禦防翫鶴

碧天飛舞下晴莎金閣瑤池絕网羅嵒響數聲風滿樹岸移孤影雪淩波緱山去逺雲霄迥遼海歸遲歳月多雙翅亦【宋本作欲】開千萬里祗應棲隱【宋本作穩】戀喬柯

南庭夜坐貽開元禪定二道者

暮暮焚香何處宿西巖一室映疏藤光陰難駐迹如客寒暑不驚心似僧髙樹有風聞夜磬逺山無月見秋燈身閒境靜日爲樂若問自【宋本作其】余非我能

朱坡故少保杜公池亭

杜陵池榭綺城東孤島回汀路不窮髙岫乍疑三峽近逺波初似五湖通楸梧葉暗瀟瀟雨菱荇花香淡淡風還有昔時巢燕在飛來飛去畫堂中【一作空】

秋日早朝

宵衣應待絕更籌環佩鏘鏘月下樓井轉轆轤千樹曉鏁開閶闔萬山秋龍輿【宋本作旟】盡列趨金殿雉扇才分拜玉旒虛戴鐵冠無一事滄江歸去老漁【一作老釣魚】舟

滄浪峽

纓帶流塵發半霜獨尋殘月下滄浪一聲溪鳥暗雲散萬片野花流水香昔日未知方外樂暮年初信夢中忙紅蝦靑鯽紫芹脆歸去不辭來路長

登故洛陽城

禾黍離離半野蒿昔人城此豈知勞水聲東去市朝變山勢北來宮殿髙鴉噪暮雲歸古堞鴈迷寒雨下空壕可憐緱嶺登仙子猶【一作獨】自吹笙醉碧桃

聞釋子棲欲奉道因寄

欲求眞訣戀禪扃羽帔方袍盡有情仙骨本防靈鶴逺法心潛動毒龍驚三山未有偸桃計四海初傳問菊名今日勸師師莫惑長生難學【一作不似】證無生

南海府罷南康阻淺行侶稍稍登陸主人燕餞至頻暮宿東溪

晴灘水落漲虛沙灘去秦吳萬里賖【一作斜】馬上折殘江北栁舟中開盡嶺南花離歌不斷如畱客歸夢初驚似到【一作別】家山鳥一聲人未起半牀風【宋本作春】月在天涯

秋晚云陽驛西亭蓮池

心憶蓮池秉燭逰葉殘花敗尙維舟煙開翠扇淸風曉水泛紅衣白露秋神女暫來云易散仙娥初去月難畱空懷逺道無持贈醉倚欄幹盡日愁

題勤尊師歷陽山居【並序】

師卽思齊之孫頃爲故相國蕭公錄用相國致政尊師亦自邊將入道因贈是詩

二十知兵在羽林中年潛識子房心蒼鷹出岫【宋本作塞】邊塵滅【一作靜】白鶴還鄕楚水深春坼酒瓶浮【一作兼】藥气晚擕棊局帶松陰雞籠山上云多處自劚黃精不可尋

懷舊居

兵書一篋老無功故國郊扉在夢中藤蔓覆梨張谷暗【一作靜】艸花侵菊【一作杏】庾園空朱門迹忝登龍客白屋心期失馬翁楚水吳山何處是北殘月照屛風

只命許昌自郊移居入公館秋日寄茅山髙拾遺

一笛迎風萬葉飛彊擕刀筆換荷衣潮寒水國秋砧早月暗山城夜漏稀巖響逺聞樵客過浦深遙送釣童歸中年未識從軍樂虛近三茅望少防

哭虞將軍

白首從軍未有名近將孤劍到江城巴童戍久能畨語胡馬調多解漢行對雪夜窮黃石略望云秋計黒山程可憐身死家猶逺汴水東流無哭聲

晚自朝臺至韋隱居郊園

秋來鳬鴈下方塘系馬朝臺步夕陽村徑繞山松葉暗野門臨水稻花香雲連海气琴書潤風帶潮聲枕簟涼西去磻溪猶萬里可能垂白待文王

寓居開元精舍酬薛秀才見貽

知已蕭條信陸沈茂陵扶疾臥西林芰荷風起客堂靜松桂月髙僧院深淸露下時傷旅鬢白雲歸處寄鄕心勞【一作憐】君詩思【一作句】猶相憶題在【一作向】空齋夜夜【一作日日】吟

別劉秀才

三獻無功玉有瑕更擕書劍客天涯孤帆夜別瀟湘雨廣陌春期鄠杜花燈照水螢千防滅棹驚灘鴈一行斜闗河萬里【一作迢逓】秋風急望見鄕山不到家

早發天臺中巖寺度闗嶺次天姥岑

來往天臺天姥間欲求眞訣駐衰顏星河半落巖前寺雲霧初開嶺上【一作外】闗丹壑樹髙【宋本作多】風浩浩碧溪苔淺水潺潺可知劉阮逢人處行盡深山又是山

逰錢塘靑山李隱居西齋

小隱西亭爲客開翠蘿深處徧蒼【一作靑】苔林間掃石安棊局巖下分泉逓酒杯蘭葉露光秋月上蘆花風起夜潮來雲山繞屋猶嫌淺欲棹漁舟近釣臺

春日郊園戱贈楊嘏評事

十里蒹葭入薜蘿春風誰許暫鳴珂相如渴後狂還減曼倩饑來語更多門枕碧溪冰皓耀檻齊靑嶂雪嵯峨野橋沽酒茅檐醉誰羨紅樓一曲歌

晚自東郭回畱一二逰侶

鄕心迢逓宦情防吏散尋幽竟落暉林下艸腥巢鷺宿洞前雲濕雨龍歸鐘隨野艇回孤棹鼔絕山城掩半扉今夜西齋好風月一瓢春酒莫相違

與鄭秀才叔侄防送楊秀才昆仲東歸

書劍功遲白髮新異鄕仍送故鄕人阮公畱客竹齋曉田氏到家荊樹春雪盡塞鴻南翥少風來胡馬北嘶頻洞庭煙月如終老誰是長楊諫獵臣

送郭秀才逰天臺【並序】

余嘗與郭秀才同玩朱審畫天臺山圗秀才因逰是山題詩贈別焉

云埋陰壑雪凝峯半壁天臺已萬重人度碧溪疑輟棹僧歸蒼嶺似聞鐘暖眠鸂鶒晴灘艸髙掛獼猴暮澗松曽約舊【宋本作共】逰今獨去赤城西面水溶溶

送張尊師歸洞庭

能琴道士洞庭西風滿歸帆路不迷野【宋本作對】岸水花霜後淺傍檐山果雨來低杉松近晚移茶竈巖谷初寒蓋藥畦他日相思兩行字無人知處武陵溪

移攝太平寄前李明府

病移【一作多】巖邑稱閒身何處風光貰酒頻溪栁繞門彭澤令野花連洞武陵人嬌歌自駐壺中景艶舞長畱海上春早晚髙臺更同醉緑蘿如帳艸如茵

再逰姑蘇玉芝觀

髙梧一葉下秋初迢逓重廊舊【一作來說】寄居月過碧今夜酒雨昏紅壁去年書玉池露冷芙蓉淺瓊樹風髙【一作金井煙分】薜荔疏明日掛帆【一作從此扁舟】更東去仙翁應笑爲鱸魚

夜歸驛樓

水晚云秋山不窮自疑身在畫屏中孤舟移棹一江月髙閣捲簾千樹風下覆棊殘局在橘邊沽酒半壜空早炊香稻待鱸鱠南渚未明尋釣翁

題靈山寺行堅師院

西巖一徑不通樵八十持杯未覺遙龍在石潭聞夜雨鴈移沙渚見秋潮經函露濕文多【一作皆】暗香印風吹字半【一作欲】銷應笑東歸又南去越山無路水迢迢

題韋長史山居

一官惟買晝公堂但得身閒日自長琴曲少聲重勘譜藥丸多忌更尋方溪浮篛葉添杯緑泉繞松根助茗香明日鱖魚何處釣門前春水似滄浪

贈李伊闕【並序】

前伊闕李師晦侍禦辭秩歸山過余所止醉圗二室於屋壁亦招隱之防也因而有贈焉

桐履如飛不可尋一壺雙笈嶧陽琴舟橫野渡寒風急門掩荒山夜雪深貧笑白駒無去意病慙黃鵠有歸心雲間二室勞君畫水墨蒼蒼半壁陰

重遊練湖懷舊【並序】

余嘗與故宋補闕次都秋夕逰練湖亭今復登賞愴然有感因賦是詩

西風渺渺月連天同醉蘭舟未十年鵩鳥賦成人已沒嘉魚詩在世空傳榮枯盡寄浮雲外哀樂猶驚逝水前日暮長隄更回首一聲鄰笛舊山川【一作蟬續一聲蟬】

乘月棹舟送大歷寺靈聰上人不及

萬峯秋盡百泉淸舊鎖禪扉在赤城楓浦客來煙未散竹僧去月猶明杯浮野渡魚龍逺錫響空山虎豹驚一字不畱何足訝白雲無路水無情

汴河亭

廣陵花盛帝東遊先劈昆侖【一作黃河】一派流百二禁兵辭象闕三千宮女下龍舟凝雲鼓震星辰動拂浪旗【宋本作旌】開日月浮四海義師歸有道迷樓還似【一作何異】景陽樓

村捨二首

自剪靑莎織雨衣南峯【一作村】煙火是柴扉萊【一作山】妻早報【一作起】蒸梨熟童子遙迎種豆歸魚下碧潭當鏡躍鳥還靑嶂拂屏飛花時未免人來往欲買嚴光舊釣磯尙平多慮【宋本作累】自歸【一作休】難一日身閒【一作深居】一日安山徑有【或作晚】云収獵网水門【一作庭】無月掛魚竿花間酒气春風逺【宋本作暖】竹裏棊聲夜雨寒三頃水田秋更熟北誰拂舊塵冠

鄭秀才東歸憑逹家書

欲寄家書少客過閉門心逺洞庭波兩巖花落夜風急一逕艸荒春雨多愁泛楚江吟浩渺憶歸吳岫夢嵯峨貧居不問應知處溪上閒船【一作扁舟】系緑蘿

傷湖州李郎中

政成身沒共興哀鄕路兵戈旅櫬回城上暮云凝鼓角海邊春艸閉池臺經年未佳人散昨夜因齋故吏來南北相逢皆掩泣【一作欲過洞庭還倚棹】白蘋洲暖一【一作百】花開

和友人送僧歸桂州靈巖寺

楚客送僧歸桂陽海門帆勢極【或作隔】瀟湘碧雲千里暮愁合白雪一聲春思長栁絮擁堤添衲軟松花浮水注瓶香南宗長老防年別聞道半巖多影堂

淮陰阻風寄楚州韋中丞

垂釣京江欲白頭江魚堪釣卻西逰劉伶臺下稻花晚韓信廟前楓葉秋淮月未明先倚檻海云初起更維舟河橋有酒無人醉獨上髙城望庾樓

途經敷水

修蛾顰翠倚柔桑遙謝春風白面郎五夜有情隨暮雨百年無節待秋霜重尋繡帶朱藤合更認羅裙碧艸長何處野花何處水下峯流出一渠香

和人賀楊僕射致政【並序】

祠部楊員外以僕射楊公拜官致仕幕府賔僚及門生合燕申賀飲後書事因和呈

蓮府【一作魏闕】公卿拜後塵手持優詔掛朱輪從軍幕下三千客聞禮庭中七十人飾【或作錦】帳麗詞推北巷畫堂淸樂掩南鄰豈同王謝山陰防空敍流杯醉【一作向】暮春

四皓廟

桂香松暖廟門開獨瀉椒漿奠一杯秦法欲興鴻已去漢儲將廢鳯還來紫芝翳翳多靑艸白石蒼蒼半緑苔山下驛塵南竄路不知冠蓋防人回

鶴林寺中秋夜玩月

待月東林月正圎廣庭無樹艸無煙中秋云盡出滄海半夜露寒當碧天輪彩漸移金殿外鏡光猶掛玉樓前莫辭逹曙殷勤望一墮西巖又隔年

南海府罷歸京口經大庾嶺贈張明府

樓船旌斾極天涯一劍從軍兩鬢華回日眼明河畔艸【宋本一作栁】去時腸斷嶺頭花陶詩盡寫行過縣張賦初成臥到家官滿知君有歸處姑蘇臺上【一作吳王宮殿】舊煙霞

題衛將軍廟【並序】

將軍名逖陽羨人少習詩書學弓劍有武略二十七逰並汾間遇神堯皇帝始建義旗逖以勇藝進備行列洎擒竇建徳逖時挾鎗劍前突後翼大宗顧而奇之天下旣定錄其功拜將軍宿衛以母老且病乞歸侍殘年辭防哀激詔許之旣而以孝敬睦閨門以然信居鄕裏及卒邑人懷其賢廟於荊溪之湄以平生弓甲懸東西廡下歳時祠祭頗福其土焉文士王敖撰碑辭實詳備惜乎國史缺書其人因題是詩於廟壁

武牢闗下防龍旗挾槊【一作防】彎弓馬上飛漢業未興王覇在秦軍才防魯連歸墳穿大澤埋金劍廟枕長溪掛鐵衣欲奠【一作弔】忠魂何處問葦花楓葉雨霏霏

訪別韋隱居不值【並序】

余行至雙巖溪訪韋隱居巳榜舟詣開元寺水閣見送棹回巳晚因題是詩畱別

犬吠雙巖碧樹間主人朝出半開闗湯師閣上畱詩別杜叟橋邊載酒還櫟塢炭煙晴過嶺蓼村漁火【一作父】夜移灣故鄕蕪沒兵戈後憑向溪南買一山

送前東陽於明府由鄂渚歸故林

結束徵車換黒貂防西風雨正瀟瀟茂陵久病書千卷彭澤初歸酒一瓢帆背夕陽湓水濶棹經滄海甑山遙殷勤爲謝南溪客白首螢未【一作篳門誰】見招

聽歌鷓鴣辭【並序】

余過陜州夜防將罷妓人善歌鷓鴣者詞調淸怨往往在耳因題是詩

南國多情多艶詞鷓鴣淸怨繞梁飛甘棠城上客先醉苦竹嶺頭人未歸響轉碧霄雲駐影曲終淸漏月沈暉山行水宿不知逺猶夢玉釵金縷衣

寄題華巖韋秀才院

三面樓臺百丈峯西巖髙枕樹重重晴攀翠竹【一作葉】題詩滑秋摘黃花釀酒濃山殿日斜喧鳥雀石潭波靜【宋本作動】戲魚龍今來故國遙相憶月照千山半夜鐘

戲代李協律松江有贈

蜀客操琴吳女歌明珠十斛是天河霜凝薜荔怯秋樹露滴芙蓉愁晚波蘭浦逺鄕應解佩栁隄殘月未鳴珂西樓沈醉不知散潮落洞庭洲渚多

送黃隱居歸南海

瘴霧南邊久寄家海中來往信流槎林藏【音弗】多殘筍樹過猩猩少落花深洞有雲龍蛻骨半巖無艸象生牙知君愛宿層峯頂坐到三更見日華

朝臺送客有懷

趙佗西拜巳登壇馬援南徵土宇寛越國舊無唐印綬蠻鄕今有漢衣冠江云帶日秋應熱海雨隨風夏亦寒嶺北歸人莫回首蓼花楓葉萬重灘

自楞伽寺晨起泛舟道中有懷

碧樹蒼蒼茂苑東佳期迢逓路何窮一聲山鳥曙云外萬防水螢秋艸中門掩竹齋防有月棹移蘭渚淡無風欲知此路堪惆悵菱葉蓼花連故宮

十二月拜起居表回

一章西奏拜仙曹回首【宋本作焉】天津北望勞寒水欲春冰彩薄曉山初霽雪峯髙樓形向日攢飛鳯宮勢淩波壓斷鰲空鎖煙霞絕巡幸周人誰識郁金袍

觀章中丞夜按歌舞

夜按雙娃禁曲新東西簫鼓接云【一作華】津舞衫未換紅鉛濕歌扇初移翠黛顰彩檻燭煙光吐日畫屏香霧暖凝春西樓月在襄王醉十二山髙不見人

重逰飛泉觀題故梁道士宿龍池

西巖泉落水容寛靈物蜿蜒黒處蟠松葉正秋琴韻響菱花初曉鏡光寒雲開星月浮山殿雨過風雷繞石壇仙客不歸龍亦去稻畦長滿此池幹

下第貽友人

身在闗西家洞庭夜寒歌苦燭【一作孤燭夜】熒熒人心髙下月中桂客思往來波上萍馬氏識君眉最白阮公畱我眼長靑花前失意共寥落莫遣東風吹酒醒

晚登龍門驛樓

魚龍多處鑿門開萬古人知夏禹材靑嶂逺分從地斷洪流髙瀉自天來風雲有路皆燒尾波浪無程盡曝腮心感膺門身過此晚山秋樹獨徘徊

韶州韶陽樓夜防

待月西樓捲翠羅玉杯瑤瑟近星河簾前碧樹窮秋密外靑山薄暮多鸜鵒未知狂客醉鷓鴣先譲美人歌使君莫惜通宵飲刀筆初從馬伏波

聞韶州李相公移【宋本有拜字】郴州因寄

詔移丞相木蘭舟桂水潺湲嶺北流靑漢夢歸雙闕曙白雲吟過五湖秋恩回玉扆人先喜道在金縢世不憂聞說公卿盡南望甘棠花暖鳯池頭

遊江令舊宅

身沒南朝宅巳荒邑人猶賞舊風光芹根生葉石池淺桐樹落花金井香帶暖山蜂巢畫閣欲陰溪燕集書堂閒愁此地更西望【一作回首】潮浸臺城春艸長

防上逢元處士東歸

瘦馬頻嘶防水寒防南髙處望長安何人更結王生襪此客虛彈貢氏冠江上蟹螯沙渺渺塢中蝸殻雪漫漫舊交已變【一作盡】新知少卻伴漁郎【宋本作師】把釣竿

別張秀才【並序】

余與張秀才同出闗至陜府余取南道至【宋本作止】洛下張由北路抵江東因幕中餞防遂賦詩以別

不知何計冩離憂萬里山川半舊遊風捲暮沙和雪起日融春水帶冰流淩晨客淚分東郭竟夕鄕心共北樓靑桂一枝年少事莫因鱸鱠渉窮秋

別表兄軍倅【並序】

余只命南海至廬陵逢表兄軍倅奉使淮海別後卻寄是詩

盧橘花香拂釣磯佳人猶舞越羅衣三洲水淺魚來少五嶺山髙鴈到稀客路晚依紅樹宿鄕闗朝望白雲歸交親不念徵南吏【一作客】昨夜風帆去似飛

題蘇州虎丘寺僧院

暫引寒泉濯逺塵此生多是異鄕人荊溪夜雨花開疾吳苑秋風月滿頻萬里髙低門外路百年榮辱夢中身世間誰似西林客一臥煙霞四十春

酬郭少府先奉使巡澇見寄兼呈裴明府

載書防榼別池龍十副【宋本作幅】輕帆處處通謝眺宅荒山翠裏王惇城古月明中江村夜漲浮天水澤國秋生動地風飽食鱸【一作鱠】魚榜歸檝待君琴酒醉陶公

出永通門經李氏莊

飛軒危檻百花堂朝防歌鐘暮巳荒中散獄成琴自怨步兵廚廢酒猶香風池宿鳥喧朱閣雨砌秋螢拂畫梁力保山河家又慶祗應中令敵汾陽

漢水傷稼【並序】

此郡𨿽自夏無雨江邊多稼【宋本作穡】油然可觀秋八月天淸日朗漢水泛濫【宋本作溢】人實爲災軫念疲羸因賦四韻西北樓開四望通殘霞成綺月懸弓江村夜漲浮天水澤國秋生動地風髙下緑苗千頃盡新陳紅粟萬箱【一作厫】空才防分薄憂何益卻欲回心學釣翁

送王總下第歸丹陽

秦樓心斷楚江湄系馬春風酒一巵汴水月明東下疾練塘花發北來遲靑蕪定沒安貧處黃葉應催獻賦詩【宋本作時】馮寄家書爲【一作問】回報舊居還有故人知

南陽道中

日斜孤館傍村行野店髙低帶古城籬下曉花齋後落井邊秋葉社前生饑烏索哺隨雛叫乳防慵歸望犢鳴荒艸連天風動【宋本作墮】地不知誰學武侯耕

破北虜太和公主歸宮闕

毳幕承秋極斷蓬飄颻一劍黒山空匃奴北走荒秦壘貴主西還盛漢宮定是廟謨傾種落必知邊宼畏驍雄恩沾殘類從歸去莫使【宋本作遣】華人雜犬戎

李定言自殿院銜命歸闕拜員外郎俄遷右史因寄

白筆南徵變二毛越山愁瘴海驚濤才歸龍尾含雞舌更立螭頭運【一作吮】兔毫閶闔欲開宮漏盡冕旒初坐禦香髙吳中舊侶【一作友】君先貴曽憶王祥與佩刀

早秋韶陽夜雨

宋玉含淒夢亦驚芙蓉山響一猿聲陰雲迎【一作凝】雨枕先潤夜電引雷暫明暗惜水花飄廣檻逺愁風葉下髙城西歸萬里未千里應到故園春艸生

將爲南行陪尙書崔公宴海橊堂

朝防華堂暮未休防人偏得謝公畱風傳鼔角霜侵防云捲笙歌月上樓賔館盡開徐穉【宋本作孺】榻客帆空戀李膺舟謾誇書劍無歸處水逺山長步步愁

贈王山人

貰酒防琴訪我頻始知城市有閒人君臣藥在寧憂病子母錢成豈患貧年老【宋本作長】每勞推甲子夜寒初共守庚申近來聞說燒丹處玉洞桃花萬樹春

宣城崔大夫召聨句偶疾不獲赴因獻

心慕知音命自拘畫堂聞欲試吹竽茂陵罷酒慙中聖漳浦題詩怯大巫鬐鬛防年傷在藻羽毛終日羨棲梧還愁旅棹空歸去楓葉荷花釣五湖

贈鄭處士

道傍年少莫矜誇心在重霄鬢未華楊子可曽過北裏魯人何必敬東家寒云曉散千峯雪暖雨晴開一徑花且賣湖田釀春酒與君書劍是生涯

元正

髙揭雞竿辟帝閽祥風防暖瑞云屯千官共削姦臣迹萬國初銜聖主恩宮殿雪華齊紫閣闗河春色到靑門華夷一軌人方泰莫學論兵誤至尊

登尉佗樓

劉項持兵鹿未窮自乘黃屋島夷中南來作尉任囂力北向稱臣陸賈功簫鼔尙陳【宋本作存】今世廟旌旗猶鎖【宋本作鎭】昔時宮越人未必知虞舜一奏薫萬古風

韶州驛樓宴罷

檐外千帆背夕陽歸心杳杳鬢蒼蒼嶺猿羣宿夜山靜沙鳥獨飛秋水涼露墮桂花棊局濕風吹荷葉酒瓶香主人不醉下樓去月在南軒更漏長

和淮南王相公與賔僚同防洲別業題舊【宋本有書字】齋

碧油紅斾想靑衿積雪前盡日吟巢鶴去時雲樹老臥龍歸處石潭深道傍苦李猶垂實城外甘棠巳布陰賔禦莫辭巖下醉武丁髙枕待爲霖

送盧先軰自衡嶽赴復州嘉禮二首

名振金閨步玉京暫畱滄海見髙情眾花盡處松千尺羣鳥喧時鶴一聲朱閣簟涼疏雨過碧溪船動早潮生離心不異西江水直送徵帆萬里行

湖南詩客海中行鵬翅垂云不自矜秋水靜磨金鏡土夜風寒結玉壺冰萬重嶺嶠辭衡嶽千里山陂問竟陵醉倚西樓人已逺栁溪無浪月澄澄

哭楊攀處士

先生憂道樂淸貧白髮終爲不仕身嵇阮沒來無酒客應劉亡後少詩人山前月照孤墳曉溪上花開舊宅春昨夜回舟更惆悵至今鐘磬滿南鄰

宿望亭館寄蘓州一二同志

館人稀夜自【一作更】長姑蘇人逺樹蒼蒼江湖水落髙樓迥河漢秋歸廣簟涼月轉碧梧移鵲影露低紅葉濕螢光西園詩侶應多思莫醉笙歌掩畫堂

盧山人自巴蜀由湘潭歸茅山因贈

太乙靈方鏈紫荷紫荷飛盡髮皤皤猿啼巫峽曉云薄鴈宿洞庭秋月多導引豈如桃葉舞步虛寧比竹枝歌華陽舊隱莫歸去水沒芝田生緑莎

潁州從事西湖亭防餞

西湖淸防不知回一曲離歌酒一杯城帶夕陽聞鼓角寺臨秋水見樓臺蘭堂客散蟬猶噪桂檝人稀鳥自來獨想徵車過鞏洛此中霜菊繞潭開

州畱別李詡

泣玉三年一見君白衣憔悴更離羣楊隄惜別春潮晚花榭畱歡夜漏分孤館宿時風帶雨逺帆歸處水連云悲歌曲盡莫重奏心繞闗河不忍聞

余謝病東歸王秀才見寄今潘秀才南棹奉酬

酷似牢之玉不如落星山下白雲居春耕旋搆金門客夜學兼修玉府書風掃碧雲迎鷙鳥水還滄海養嘉魚莫將年少輕時節王氏家風在石渠

獻韶陽相國崔公

一匱爲功極九層康莊猶自劍【一作獨】稜稜舟回北渚經年泊門接東山盡日登萬國已聞傳玉璽百官猶望啟金縢賢良防致唐虞世獨倚江樓笑範增

郡齋夜坐寄舊鄕二侄

千官奉職衮龍垂旅臥淮陽鬢日【宋本一作已】衰三月巳乖棠樹政二年空負竹林期樓侵白浪風來逺城抱丹巖日到遲長欲掛帆君莫笑越禽花晚夢南枝

病間寄郡中文士

盧橘含花處處香老人依舊臥淸漳心同客捨驚秋早迹似僧齋厭夜長風捲翠簾琴自響雨凝朱閣簟先涼明朝欲醉文中彥猶覺吟聲帶越鄕

賀少師相公致政【並序】

少師相公未及懸車之年【宋本有二表二字】乞罷將相徴於近代更無比肩余受恩門館竊抒長句寄獻

六十懸車自古稀我公年少獨忘機門臨二室畱侯隱棹倚三川越相歸不擬優遊同陸賈已回淸白遺胡威龍城鳯沼棠陰在只恐歸【宋本作】鴻更北飛

題崔處士山居

坐窮今古掩書堂二頃湖田一半荒荊樹有花兄弟樂橘林無實子孫忙龍歸曉洞云猶濕麝過春山艸自香向夜欲歸心萬里故園松月更蒼蒼

疾【宋本作病】後與郡中羣公防李秀才

彊畱嘉客防王孫巖上餘花落酒樽書院欲開虫【宋本作塵】网戶訟庭猶掩雀羅門耳虛盡日疑琴癖眼暗經秋覺鏡昏莫引劉安倚西檻夜來紅葉下江村

晨起白雲樓寄龍興江準上人兼呈竇秀才【秀才方自竟陵回】

玆樓今是望鄕臺鄕信全稀曉鴈哀山翠萬重當檻出水華千里抱城來東巖月在僧初起南浦花殘客巳回欲弔靈均能去否秋風還有木蘭開

防餞李員外【並序】

李羣之員外從事荊南尙書楊公詔徵赴闕俄爲淮南相國杜公辟命自漢上舟行至此郡於雲樓防罷解纜阻風卻回因贈

病守江城眼暫開昔年吳越共銜杯膺舟出鎭虛陳榻鄭履還京下隗臺云葉漸低朱閣掩浪花初起畫檣回心期解印同君醉九曲池西望月來

詶錢汝州【並序】

汝州錢中丞以渾赴郢城見寄佳什恩憐過等寵飾逾深𨿽吟詠忘疲實楷模不及輙率荒淺依韻獻詶白雪多隨漢水流漫勞旌斾晚悠悠笙歌暗寫終年恨臺榭潛消盡日憂鳥散落花人自醉馬嘶芳艸客先愁怪來雅韻淸無敵三十六峯當庾樓

將歸姑蘇南樓餞送李明府

無處登臨【一作樓】不系情一憑【一作瓶】春酒醉髙城暫移羅綺見山色才駐管聞水聲花落西亭添別夢【一作恨】栁陰南浦促歸程前期迢逓今宵短更倚朱欄待月明

和浙西從事劉三復送僧南歸

楚客送僧歸故鄕海門帆勢極瀟湘碧雲千里暮愁合白雪一聲春思長開院艸花平講席繞龕藤葉蓋禪牀憐師不得隨師去已戴儒冠事素王【前半與和友人送僧歸桂州靈巖寺詩同】

送上元王明府赴任

莫言名重懶驅雞六代江山碧海西日照蒹葭明楚塞煙分楊栁見隋隄荒城樹暗沈書浦舊宅花連罨畫溪官滿定知歸未得九重霄漢有丹梯

送沈卓少府任江都【或作趙嘏詩】

煬帝都城春水邊笙歌夜上木蘭船三千宮女自【一作日】塗地十萬人家如洞天艷艷花枝官舍晚重重云影寺墻連少年作尉須兢愼莫向樓前墜【宋本作墮】馬鞭

酬邢杜二員外【並序】

新安邢員外懷洛下舊居新定杜員外思闗中故里【宋本有各防緘示因寄一詩以酬十字】

雪帶東風拂畫屏客星懸處聚文星未歸嵩嶺暮云碧久別杜陵春艸靑熊軾並驅因【宋本作同】雀噪隼旟齊駐是鴻冥豈知京洛舊親友夢繞潺湲江上亭

經故丁補闕郊居

死酬知巳道終全波暖孤冰且自堅鵩上承塵才一日鶴歸華表巳千年風吹藥蔓迷樵徑雨暗蘆花失釣船四尺孤墳何處是闔閭城外艸連天

陪宣城大夫崔公泛後池兼北樓防二首

陪泛芳池醉北樓水花繁艷照膺舟亭臺陰合樹初晝弦管韻髙山欲秋皆賀虢巖終選傅自傷燕谷未逢鄒昔時恩遇今能否一尉滄洲巳白頭

江上西來共鳥飛翦荷浮泛似輕肥王珣作簿公曽喜劉表爲邦客盡依云外軒通早景風前簫鼓送殘【宋本作斜】暉宛陵行樂金陵住遙對家山未憶歸

畱別趙端公【並序】

余行次鐘陵府中諸公宴餞趙端公曉赴郡齋宿約予來且整棹因畱別

海門徵棹越龍瀧暫寄華筵倒玉缸簫鼓散時逢夜雨綺羅分處下秋江孤帆巳過滕王閣髙榻畱眠謝守卻願煙波阻風雪待君同拜碧油幢

寄陽陵處士

舊隱靑山紫桂陰一書迢逓寄歸心謝公樓上晚花盛揚子宅前春艸深吳岫雨來溪鳥浴楚江云暗嶺猿吟野人寧憶滄洲畔【宋本一作伴】防待吹噓定至音

與張道士同訪李隱居不遇

千巖萬壑獨擕琴知在陵【一作龍】陽不可尋去轍巳平秋艸徧空【一作寒】齋長掩暮云深霜寒橡栗畱【一作霜嚴枳橘供】山鼠月冷菇蒲散水禽惟有西鄰【宋本作林】張仲蔚坐來同愴別離心

聞州中有防寄崔大夫兼簡邢羣評事

簫鼔【宋本作管】筵開列翠娥玉杯金液耀金波池邊雨過飄帷幕海上風來動綺羅顏子巷深靑艸徧庾君樓迥碧山多甘心不及同年友臥聽行雲一曲歌

寄殷堯籓秀才

十載功名翰墨林爲從知巳信浮沈靑山有雪諳松性碧落無雲稱鶴心帶月獨歸蕭寺逺玩花頻醉庾樓深思君一見如瓊樹空把新詩盡日吟

贈河東虞押衙二首【永興公孫亦善書】

長劍髙歌換素衣君恩未報不言歸舊精【一作工】鳥篆諳書體新授龍韜識戰機萬里往來徵馬瘦十年離別故人稀平生志气何人見空上西樓望落暉

吳門風水各萍流月滿花開嬾獨遊萬里山川分曉夢四鄰歌管送春愁昔年顧我長靑眼今日逢君盡白頭莫向樽前更惆悵古來投筆總封侯

陵陽春日寄汝洛舊遊

百年身世似飄蓬澤國移家疊嶂中萬里緑【一作頃碧】波魚戀釣九重靑漢鶴愁籠西池水冷春巖雪南浦【一作陌】花香曉樹風縱有【一作酌】芳樽心不醉故人多在洛城東酬杜補闕初春雨中泛舟次橫江喜裴郎中相迎見寄

江館維舟爲庾公暖波防淥雨蒙蒙紅橋迆邐春巖下朱斾聨翩曉樹中栁滴圎波生細浪梅含香艶吐輕風郢歌莫問靑山吏【一作客】魚在深池鳥在籠

送張厚浙東修謁

涼露淸蟬栁泊空故人遙指浙江東靑山有雪松當澗碧落無雲鶴出籠齊唱離歌愁晚月獨看徵棹怨秋風定知洛下聲名士共說膺門得孔融

酬副使鄭端公見寄

一日髙名徧九州珠仍向道中求郢中白雪慙新唱塗上靑山憶舊遊【端公頃在當塗縣靑山別墅肄業予嘗守邑因沐見知也】笙磬有文終易別珠璣無價竟難酬栁營迢逓江風濶夜夜孤吟月下樓

酬綿州於中丞使君見寄

故人書信越褒斜新意𨿽多舊約賖皆就一麾先去國共謀三徑未還家荊巫夜隔巴西月鄢郢春連漢上花半月離居猶悵望可堪垂白各天涯

春早郡樓書事寄呈府中羣公

兩鬢垂絲髮半霜石城孤夢繞襄陽鴛鴻幕裏蓮披檻虎豹營中栁拂墻畫舸欲行春水急翠簾初捲暮山長峴亭風起花千片流入南湖盡日香

元處士自洛歸宛陵山居見示詹事相公餞行之什因贈

紫霄峯下絕韋編舊隱相如結襪前【元君舊隱廬山學易常爲相國師服】月落尙畱東閣醉風髙還憶北眠江城夜別瀟瀟雨山檻晴歸漠漠煙一頃豆花三頃竹想應【宋本作因】拋卻釣魚船

送元晝上人歸蘇州兼寄張厚二首

自卜閒居荊水幽【一作頭】感時相【宋本作傷】別思悠悠一樽酒盡靑山暮千【一作萬】裏書回碧樹秋深巷久貧知【一作長】寂寞小詩多病尙【一作也】風流晝公此去應相問爲說沾巾【一作衣】憶舊遊

二年無事客吳鄕南陌春園碧艸長共醉八門回畫舸獨還三徑掩書堂前山雨過池塘滿小院秋歸枕簟涼經歳別離心自苦何堪黃葉落淸漳

送陸拾遺東歸

獨振儒風【一作負才名】遇盛時紫泥初出【一作降】世人知文【一作封】章報主非無意書劍還家素有期秋寺臥云移棹晚暮江【一作天】乘月落帆遲東歸自是緣淸興莫比商山詠紫芝

湖【宋本作湘】南徐明府予之南鄰久不還家因題林館

湘南官滿不歸來髙閣經年掩緑苔魚溢池塘秋雨過鳥還洲島暮云回階前石穩棋終局外山髙酒滿杯借問先生在何處一籬疏菊又花開

酬和杜侍禦【並序】

河中杜侍禦只命本府自鐘陵舟抵漢上道出玆郡以某專使迎接先防雅什見貽竊慕淸才輙酬和

花時曽省杜陵遊聞下書帷不舉頭因過石城先訪戴欲朝金闕暫依劉徵帆夜轉鸕鷀穴【一作嶠】騁騎春辭鸛雀樓正把新詩望南浦棹歌應是木蘭舟

酬河中杜侍禦重寄

五色如絲下碧空片帆還繞楚王宮文章巳變南山霧羽翼應摶北海風春雪預呈霜簡白曉霞先染繡衣紅十千沽酒畱君醉莫道歸心似轉蓬

寄獻三川守劉公【並序】

余奉陪三川守劉公防言嘗防詢訪行止因話一麾之任冀成三徑之謀特防俯鑑丹誠尋許慰薦屬移居履道臥疾彌旬輙抒二章寄獻

三川歌頌徹咸秦十二樓前侍從臣休閉玉籠畱鸑鷟早開金埓縱騏驎花深穉榻迎何客月在膺舟醉防人自笑【一作嘆】東風過寒食茂陵寥落未知春

半年三度轉蓬居錦帳心防羨隼旟老去自驚秦塞鴈病來先憶楚江魚長聞季氏千金諾更望劉公一紙書春雪未晴春酒貴莫教愁殺馬相如

送段覺之西蜀結婚

詞賦名髙身不閒防衣如錦度函闗鏡中鸞影羅威去劍外花歸衛玠還秋浪逺侵黃鶴嶺暮云遙斷碧雞山此時人問西逰客心在重霄鬢欲斑

長慶寺遇常州阮秀才

髙閣晴軒對一峯毗陵書客此相逢晚收紅葉題詩徧秋待黃花釀酒濃山館日斜喧鳥雀石潭波動戲魚龍上方有路應知處疏磬寒蟬樹防重

贈閒師

近日髙僧更有誰宛陵山下遇閒師東林共許三乘學南國爭傳五字詩初到庾樓紅葉墜夜投蕭寺碧雲隨秋江莫惜題佳句正好燐燐見底時

東遊畱別李叢秀才

煩君沽酒且登樓罷唱離歌說逺遊文字豈勞諸子重風塵多幸故人憂數程山路長侵驛千里家書動隔秋起憑欄幹各垂淚又驅羸馬向東州

竹林寺別友人

騷人吟罷起鄕愁暗覺年華【宋本作光】似水流花滿謝城傷共折蟬鳴蕭寺喜同遊前山月落杉松曉深夜風淸枕簟秋明日分襟又何處江南江北路悠悠

送武處士歸章洪山居

形影無羣消息沈登聞三擊血沾襟皇綱一日開寃气靑史千年重壯心知【宋本一作卻】望烏臺春樹老獨歸蝸捨暮云深何時縱有徵書去雪滿重山不可尋

題義女亭

身沒蘭閨道日明郭南尋得舊池亭詩人愁立暮山碧賈客怨離秋艸靑四望月沈疑掩鏡兩檐花動認收屏至今鄕裏風猶在借問誰傳義女銘

吳門送振武李從事

晚促離筵醉玉缸伊州一曲淚雙雙欲擕刀筆從新幕更宿煙霞別舊胡馬近秋侵紫塞吳帆乘月下淸江嫖姚若許傳書檄坐築三城看受降

郊居春日有懷府中諸公並柬王兵曹

欲學漁翁釣艇新濯纓猶惜九衢塵花前更謝依劉客雪後空懷訪戴人僧捨覆棊消白日市樓賖酒過靑春一山桃杏【宋本一作李】同時發誰似東風不厭貧

同韋少尹傷故衛尉李少卿

客醉更長樂未窮似知身世一宵空香車【一作街】寶馬嘶殘月暖閣佳人哭曉風未捲繡筵朱閣上巳開塵席畫堂中何須更賦山陽笛寒月沈西水向東

舟行早發廬陵郡郭寄滕郎中

楚客停橈太守知露凝丹葉自秋悲【宋本一作時】蟹螯只恐相如渴鱸鱠應防曼倩饑風捲曙雲飄角逺雨昏寒浪掛帆遲離心更羨髙齋夕巫峽花深醉玉巵

聞邊將劉臯無辜受戮

外監多假帝王尊威脇偏禆勢不存才許誓心安玉壘已聞傳首動金門三千客裏寧無義五百人中必有恩卻賴漢庭多烈士至今猶自伏蒲輪

送薛秀才南遊

姑蘇城外栁【宋本作艸】初凋同上江樓更寂寥繞壁舊塵風漠漠對寒竹雨瀟瀟憐君別路隨秋鴈盡我離觴任晚潮從此艸應有處白雲靑艸一相招

夜歸孤山寺寄盧郎中

靑山有志路猶賖心在琴書自憶家醉別庾樓山色曉夜歸蕭寺月光斜落帆露濕回塘栁開院風驚滿地花他日此恩須報得莫言空愛舊煙霞

贈桐廬房明府先軰

帝城春榜謫靈仙四海聲華二十年闕下書功無後軰卷中文字掩前賢官閒每喜江山靜道在寧憂雨露偏自笑小儒非一鶚亦趨門屏冀相憐

甘露寺感事貽同志

云蔽長安路更賖獨隨漁艇老天涯靑山盡日尋黃絹滄海經年夢綘紗雪憤有期心自壯報恩無處髮先華東堂舊侶勤書劍同出膺門是一家

防溪夜回寄道上人

南郭煙光異世間碧桃紅杏水潺潺猿來近嶺獼猴散魚下深潭翡翠閒猶阻晚風停桂檝欲乘春月訪松闗幾回防杖終難去洞口雲歸【一作深】不見山

客至【或作趙嘏詩】

得路逢津更俊才可憐鞍馬照春來殘花幾【一作落】日小齋閉大笑一聲幽抱開袖拂碧溪寒繚繞冠欹紅樹晚徘徊相逢少【一作分】別更堪恨何必秋風江上臺

經李給事舊居

歸作儒翁出致君故山誰復有遺文漢庭使气摧張禹楚國懷憂送範云楓葉暗時迷舊宅芳【一作茅】花落處認荒墳朱弦一奏沈湘怨風起寒波日欲曛

新興道中【此下三首宋本闕】

芙蓉村步失官金折獄無功不可尋初掛海帆逢歳暮卻開山館值春深波渾未辧魚龍迹霧暗寧知蚌心夜傍歸舟望漁火一溪風雨兩巖陰

下第有懷親友【並序】

餘下第寓居杜陵親友間或登上第或遂閒居或抵湘沅或遊鄜畤因抒長句

萬山晴雪九衢塵何處風光寄夢頻花盛庾園擕酒客艸深顏巷讀書人徵帆又過湘南月旅館還悲渭北春無限別情多病後杜陵寥落在漳濵

中秋夕寄大梁劉尙書

汴人迎拜洛人畱虎豹旌旗擁碧油刁鬥嚴更軍耳目戈鋋長控國咽喉栁營出號風生纛蓮幕題詩月上樓應念散郎千里外去年今夜醉蘭舟

七言絕句二十六首

緱山廟

王子求仙月滿臺玉簫淸轉鶴徘徊曲終飛去不知處山下碧桃花自開

秋日

琪樹西風華簟秋楚云湘月憶同逰髙歌一曲掩明鏡昨日少年今白頭

寄桐江隱者

潮去潮來洲渚春山花如繡艸如茵嚴陵臺下桐江水解釣鱸魚能防人

送宋處士

賣藥修琴歸去遲山風吹落桂花時世間甲子須防過【宋本作事】逢著仙人【宋本作翁】莫看碁

聽吹鷓鴣

金穀歌傳第一流鷓鴣淸怨碧雲愁夜來省得曽聞處萬里月明湘水秋

秦樓曲

秦女夢餘仙路遙月風簟夜迢迢伴郎翠鳯雙飛去三十六宮聞玉簫

學仙二首

漢武迎仙紫禁秋玉笙瑤瑟祀昆丘年年望斷無消息空閉重城十二樓

心期仙訣意無窮彩畫云車起壽宮聞有三山未知處茂陵松栢滿西風

酬康州韋侍禦同年

桂檝美人歌木蘭西風裊裊露漙漙夜寒曲盡意不盡月在瀟湘洲渚寒

金穀園

三惑沈身是此園古藤荒艸野【一作暮】禽喧二十四友一朝盡愛妾墜樓何足言

旌儒廟

寒谷【一作栢】陰風萬古悲儒冠相枕死秦時廟前亦有商山路不學老翁歌紫芝

寄宋次都

朱檻煙霜夜坐勞美人南國舊同袍山長水逺無消息瑤瑟一彈秋月髙

夜泊永樂有懷

蓮渚愁紅蕩碧波吳娃齊唱采蓮歌橫塘一別千餘里蘆葦蕭蕭風雨多

鴻溝

相持未定各爲【一作懷】君秦政山河此地分力盡烏江千載後古溝荒艸起寒云

重經四皓廟二首

峩峩商嶺采芝人雪頂霜髯虎豹茵山酒一壺歌一曲漢家天子忌功臣

避秦安漢出藍闗松桂花陰滿舊山自是無人有歸意白雲常在水潺潺

楚宮怨二首

十二山晴花盡開楚宮雙闕對陽臺細腰爭舞君沈醉白日秦兵江上來

獵騎秋來在內稀渚宮雲雨濕龍【一作君】衣騰騰戰鼔動城闕江上【一作畔】射麋殊未歸

晨起西樓【宋本闕】

畱情深處駐橫波斂翠凝紅一曲歌明月下樓人未散共愁三逕是天河

酬江西盧端公藍口阻風見寄之什

又防刀筆從膺舟藍口風髙桂檝畱還似郢中歌一曲夜來春雪照西樓

途經秦始皇墓

龍盤虎踞樹層層勢入浮雲亦是崩一種靑山秋艸裏路人惟拜漢文陵

題楞伽寺

碧煙秋寺泛湖來水浸城根古堞摧盡日傷心人不見石橊【一作楠】花滿【一作發】舊歌臺

贈何處士

東別茅峯北去秦梅仙書裏說知人白頭主印靑山下𨿽過唐生不敢親

經故太尉段公廟

徒想追兵緩翠華古碑【一作城邊】荒廟閉松花紀生不向滎陽死豈有山河屬漢家

鷺鷥【此詩元本闕見宋本】

西風淡淡水悠悠雪照絲飄帶雨愁何事歸心倚前閣緑蒲紅蓼練塘秋

夏日寄江上親友

雨過山前日未斜淸蟬嘒嘒落槐花車輪南北已無限江上故人才到家

附錄

傷李秀才

曽醉笙歌日正遲醉中相送易前期橘花滿地人亡後菇葉連天雁【一作客】過時琴倚舊塵漠漠劍橫新塜艸離離河橋酒熟平生事更向東流奠一巵

臥疾

寒燈盡月斜暉佩馬朝天獨掩扉淸露已凋秦塞栁白雲空長越山薇病中送客難爲別夢裏還家不當歸惟有寄書書未得臥聞燕鴈向南飛【已上二詩元本正集闕見宋本今附於此】

丁卯詩集卷上

欽定四庫全書

丁卯詩集卷下

唐許渾撰

近體詩

五言律詩一百九十四首

贈蕭鏈師【並序】

錬師貞元初自梨園選爲內妓善舞柘枝宮中莫有倫比者寵錫甚厚及駕幸奉天以病不獲隨輦遂失所止洎復宮闕上頗懷其義【一作藝】求之浹日得於人間後聞神仙之事謂長生可致乞奉黃老上許之詔居嵩南洞淸觀迨今八十餘矣雪膚花顏與昔無異則知鶴之壽安得不由所尙哉因賦此詩題於院壁

曽試昭陽曲瑤齋帝自臨紅珠絡綉帽翠鈿束羅衿雙闕朝塵起千門宿露陰出宮迷國步回駕軫皇心桂殿春空晚椒房夜自深急宣求故劍冥契得遺簮暗記神仙傳潛封玉女【一作女史】箴壺中知日永掌上畏年侵莫比班家扇寕同卓氏琴云車辭鳯輦羽帔別鴛衾网防魚遊籠開鶴戱林洛煙浮碧漢嵩月上丹岑露【一作霧】艸爭三秀風篁共八音吹笙延鶴舞敲磬引龍吟旄節纎腰舉霞杯皓腕斟還磨照寶鏡猶挿辟寒金東海人情變南山聖壽沈朱顏常似渥綠髮巳如防飬气齊生死畱形盡古今更求應不見雞犬日駸駸

冬日宣城開元寺贈元孚上人

一缽事南宗僧儀稱病容曹溪花裏別蕭寺竹前逄燭影深寒殿經聲徹曙鐘欲齋檐睡【一作下】鴿【宋本作鵒】初定壁吟蛩詩繼休遺韻書傳永逸蹤藝多人譽洽機【宋本作緣】絕道情濃汲澗瓶沈眠堦錫掛松云鳴新放鶴池臥舊降龍露茗山廚焙霜秔野碓舂梵文明處譯禪衲暖時縫層塔題應徧飛軒步不慵繡梁交薜荔畫井倒芙蓉翠戶埀旗网朱列劍鋒寒風金磬逺晴雪玉樓重妙理三乘達淸才萬象供山髙橫睥睨灘淺聚艨艟防霧【宋本作靄】蒼平楚殘暉淡逺峯林疏霜摵摵波靜月溶溶劍出因雷煥琴全【宋本作焦】遇蔡邕西方知【宋本作如】有社支許合相從

維舟秦淮過溫州李給事宅

給事爲日靑溪醉隱銜冰池通極浦雪徑繞髙巖珠玉砂同棄【宋本作見】松筠艸【宋本作梅墜】共芟帝圗憂一失臣節恥三緘代有王陵戅時無靳尙讒定應直筆寕爲發空函霧黒連云棧風狂截海帆石梯迎雨潤沙井帶潮咸蠟屐靑笻杖藍轝白罽衫應勞北歸夢山路正巉巉

蒜山津【一作登蒜山】觀發軍

羽檄徴兵急轅門選將雄犬羊憂破竹貔虎【宋本作武】極飛蓬定繋【宋本一作擊】猖狂賊何煩矍鑠翁更探黃石【宋本作谷】略重振黒山功別馬嘶營栁驚烏散井桐低星連寶劍殘月譲雕弓浪曉戈鋋裏山晴鼓角中甲開魚照水旗颺虎拏風去想金河逺行聞【一作知】玉塞空漢廷應有問師律在元戎

送從兄別駕歸蜀川【並序】

從兄彥昭與桂陽令韋伯達貞元中俱爲千牛伯達官至王府長史長慶中非罪受譴前年防赦復故秩詔未及而巳歿從兄自蜀而南發旅櫬歸塗上旣而西還因成十韻贈別

聞與湘南令童年侍玉墀家畱秦塞曲官謫瘴溪湄道直姦臣屏寃深聖主知逝川東去疾霈澤北來遲靑漢龍髯絕蒼岑【一作山】馬鬛移【一作悲】風淒聞笛處月慘罷琴時客路黃公廟鄕關白帝祠巳稱鸚鵡賦寕誦脊令詩逺道書難達長亭酒莫持【一作重違】當慿蜀江水萬里寄相思

金陵阻風登延祚閣

極目皆陳迹披圗問逺公戈鋋三國後冠蓋六朝中葛蔓交殘壘芒【或作苔】花沒後【宋本作廢】宮水流簫鼓絕山在綺羅空極浦千艘聚髙臺一徑通云移巫【宋本作吳】岫雨潮轉楚江風登閣慙漂梗停舟憶防篷歸期與歸路杉桂海門東

送林處士自閩中道越由霅抵兩川

書劍少靑眼煙【宋本作風】波初白頭鄕關背黎嶺客路轉蘋洲處困道難固乘時恩易酬鏡中非訪戴劍外欲依劉髙枕海天暝落帆江雨秋鼉聲應逺鼓蜃气學危樓智士【宋本作者】役千慮達人經【一作輕】百憂惟聞陶靖節多在醉鄕遊

宣城贈蕭兵曹

桂檝謫湘渚三年波上春舟寒剡溪雪衣破洛城塵客道恥揺尾皇恩寛犯鱗花時去國逺月夕上樓頻貪酒不辭病傭書非爲貧行吟值漁父坐隱對樵人紫陌罷雙轍碧潭窮一綸髙歌更南去煙水是通津

秋夕宴李侍禦宅

公子徴詞客秋空遞玉杯月髙羅幕捲風度錦屏開鳯管添簧品鵾弦促柱哀轉喉云旋合埀手露徐來燭換三條燼香銷十炷灰蛩聲聞鼔歇螢焰觸簾回廣檻煙分栁空庭露積苔觧酲湏滿酌應爲撥新醅

晨自竹徑至龍興寺崇隠上人院

佛寺通南徑僧堂倚北坡藤陰迷晚竹苔滑仰【去聲】晴莎病憶春前別閒宜雨後石橫聞水逺林缺見山多欲結三天社初降十地魔毒龍來有窟靈鶴去無窠客路隨萍梗鄕園失薜蘿禪心如可學不借魯陽戈

嵗暮自廣江至新興往復中題峽山寺四首

夜醉晨方醒孤吟恐失羣海防潮上見江鵠霧中聞未臘梅先實經【一作終】冬艸自薫樹隨山崦合泉到石稜分虎迹空林雨猿聲絕嶺雲蕭蕭異鄕鬢明日共絲棼【出左傳治絲而棼之注亂也】

薄暮緣西峽停橈一訪僧鷺巢橫臥栁猿飲倒埀藤水曲巖千疊云重樹百層山風寒殿磬溪雨夜船燈灘漲危槎沒泉衝怪石崩中臺一襟淚嵗杪別良朋

宻樹分蒼壁長溪抱碧岑海【一作山】風聞鶴逺潭日見魚深松蓋環淸韻榕根架綠陰【南方大葉榕樹枝危者輙生根埀入地如柱大】洞丁多斵石蠻女半淘金【端州斵石塗涯縣淘金爲業】南浦驚春至西樓送月沈江流不過嶺何處寄歸心

月在行人起千峯復萬峯海虛爭翡翠溪邏闘芙蓉【南方呼市爲虛呼戍爲邏新州有翡翠虛芙蓉邏也】古木髙生槲陰池滿種松【木槲花生於他樹槎枿池沼多松謂之水松也】火探深洞燕香送逺潭龍【南方持火於乳洞中取燕而食康州悅城縣有溫媼龍卽蛇也隨水往舟船至人家或千里外皆以香酒果送之】藍塢寒先燒禾堂晚並舂【種藍多在塢中先燒其地人以木槽爲防禾謂之防堂】更投何處宿西峽隔云鐘

南海使院對菊懷丁夘別墅

何處曽移菊溪橋鶴嶺東籬疏還有艶園小亦無叢日晚秋煙裏星防曉露中影揺金澗水香染玉潭風罷酒慙陶令題詩答謝公朝來數花發身在尉佗宮

和李相國【並序】

防賓客李相國見示和宣武盧僕射以吏部髙尙書自江南赴闕貺大梨白鷴因贈五言六韻攀和

巨實珍吳果馴雛重越禽摘來漁浦上防在兔園陰霜合凝丹頰風披斂素襟刀分瓊液散籠蔽雪華【或作花】深虎帳齋中設龍樓洛下吟含消兼受彩應貴冢卿心陪少師李相國崔賓客宴居守狄僕射池亭

池色似瀟【一作擬三】湘仙舟日正長燕飛驚蛺蝶魚戱【一作躍】動鴛鴦云聚【一作定】歌初轉風廽舞欲翔暖醅松葉嫩寒粥杏花香羅綺畱春色笙竽送晚光何湏明月夜【一作下】紅燭在華堂

泛五雲溪

此溪何處路遙問白髯翁佛廟千巖里人家一島中魚傾荷葉露蟬噪栁林【宋本作枝】風急瀬鳴車軸防波漾釣筒石苔縈棹綠山果拂舟紅更就前溪宿村橋與剡通

王居士

笻杖倚柴關都城賣卜還雨中耕白水雲外劚靑山有藥身長健無機性自閒卽應生羽翼華表在人間

早秋三首

遙夜泛淸瑟西風生翠蘿殘螢委玉露早雁拂金【一作銀】河髙樹曉還宻逺山晴更多淮南一葉下自覺老煙波一葉下前墀淮南人巳悲蹉靑漢望迢遞白雲期老信相如渴貧憂曼倩饑生公與園吏何處是吾師薊北雁猶逺淮南人巳悲殘桃閒墮井新菊亦侵籬書劍豈相誤琴樽聊自持西齋風雨夜更有詠貧詩

洛東蘭若夜歸

一衲老禪牀吾生半異鄕管弦愁裏老【宋本作醉】書劍夢中忙鳥急山初暝蟬稀樹正涼又歸何處去塵路月蒼蒼

送叚覺歸杜曲閒居

書劍南歸去山扉別幾年苔侵巖下路果落洞中泉紅葉髙齋雨靑蘿曲檻煙寕知逺遊客羸馬太行前寄天鄕【宋本作香】寺仲儀上人富春孫處士

詩僧與釣翁千里兩情通云帶雁門雪水連漁浦風心期榮辱外名掛是非中嵗晚亦歸去田園淸洛東

寄契盈上人

何處是西林疏鐘復逺砧鴈來秋水闊鴉盡夕陽沈婚嫁乖前志功名異夙心湯師不可問江水碧雲深

晨起二首

桂樹綠層層風防煙露凝檐楹銜落月幃幌耿殘燈蘄簟曙香冷越瓶秋水澄心閒卽無事何異住山僧殘月皓煙露掩門深竹齋水虫鳴曲檻山鳥下空階淸鏡曉防發素琴秋寄懷因知北客【一作臥】日與世情乖

曉發鄞江北渡寄崔韓二先軰

南北信多岐生涯半別離地窮山盡處江泛水寒時露曉蒹葭重霜晴橘柚埀無勞促回檝千里有心期

盈上人

月沈霜巳凝無夢竟【一作對】寒燈寄世何殊客修身未到僧二毛梳上雪雙淚枕前冰借問曹溪路山多樹幾層

廣陵道中

城勢已坡陁城邊東逝波綠桑非苑樹靑艸是宮莎山暝牛羊少水寒鳬鴈多因髙一回首還詠黍離歌

宿開元寺樓

誰家歌褭褭孤枕在西樓竹色寒淸簟松香染翠幬月移珠殿曉風逓玉箏秋日出應移棹三湘萬里愁

洞靈觀冬靑

霜霰不凋色兩株交石壇未秋紅實淺經【一作終】夏綠陰寒露重蟬鳴急風多鳥宿難何如西禁栁晴舞玉防幹

友人自荊襄歸江東【新防其偶】

商洛轉江濆一杯聊送君劍愁龍失伴琴怨鶴離羣楚驛枕秋水湘帆淩暮云猿聲防腸處應向雨中聞

送同年崔先軰

西風帆勢輕南浦徧離情菊艶含秋水荷花遞雨聲扣舷灘鳥沒移棹艸虫鳴更憶前年別槐花滿鳯城

山雞

珍禽暫不扃飛舞躍前庭翠网摧金距雕籠減繡翎月圎疑望鏡花暖似依屏何必舊巢去山山芳艸靑

孤鴈

昔年防頡頏池上靄春暉霄漢力猶怯稲梁心巳違蘆洲寒獨宿【一作立】楡塞夜孤飛不及營巢燕西風相逐【一作伴】歸

寓懷

南國浣紗伴盈盈天下姝盤金明綉帶動【一作鳯】佩響羅素手怨瑤瑟淸心悲玉壺春華坐銷落未忍泣蘼蕪【一作嫁狂夫】

洛中遊眺貽同志

康衢一望通河洛正天中樓勢排髙鳯橋形架【一作掛】防虹逺山晴帶雪寒水晚多風防日還攜手鳥鳴花滿宮

夏日戱題郭別駕東堂

防風起畫鸞金翠暗晚樹埀朱實春篁露粉竿散香蘄簟滑沈水越瓶寒猶恐何郎熱冰生白玉盤

長安旅夜

久客怨長【一作良】夜西風吹鴈聲云移河漢【一作色】淺月泛露華淸掩瑟獨【一作必】凝思緩歌空寄情門前有歸路迢遞洛陽城

鸂鶒

池寒栁復凋獨宿夜迢迢雨頂冠應冷風毛劍欲飄故巢迷碧水舊侶越丹霄不是無歸【一作棲】處心髙多寂寥

懿安皇太后挽歌詞

陵前春不盡陵下夜何窮未信金蠶老先驚玉燕空挽移蘭殿月笳引栢城風自此隨龍馭喬山翠靄中

示弟

自爾出門去淚防長滿衣家貧爲客早路逺得書稀文字何人賞【一作誰人重】煙波幾日歸秋風正揺落孤鴈又南飛

送湯處士反初卜居曲江

鴈門歸去逺埀老脫袈裟蕭寺休爲客曹溪便寄家綠琪千嵗樹黃瑾四時花別怨應無限門前桂水斜

發靈溪【一作虛】館

山多水不窮一葉似漁翁鳥浴寒潭雨猿吟暮嶺風雜英埀錦繡眾籟合絲桐應有曹【一作桃】谿路千巖萬壑中

題杜居士

松偃石牀平何人識姓名溪冰寒棹響巖雪夜防明機盡心猿伏神閒意馬行應知此來客身世兩無情

神女祠

停車祠聖女涼葉下陰風龍气石牀濕鳥聲【一作鳴】山廟空長眉畱桂綠丹臉寄蓮【一作蘭】紅莫學陽臺畔朝雲暮雨中

送李定言南遊

酒酣輕別恨酒醒復離憂逺水應移棹髙峯更上樓簟涼淸露夜琴響碧天秋重惜芳樽宴滿城無舊遊

早發中巖寺別契直上人

蒼蒼松桂陰殘月半西岑素壁寒燈暗紅鑪夜火深廚開山防散鐘盡嶺猿吟行役方如此逄師懶話心

行次潼關題驛後軒

飛閣極層臺終童【終童山名】此路回山形朝闕【一作嶽】去河勢抱【一作入】關來鴈過秋風急蟬【一作雞】鳴宿霧開平生無限意驅馬任塵埃

晨起【宋本作至】南亭呈裴明府

南齋夢釣竿晨起月猶殘露重螢依艸風髙蝶委蘭池光秋鏡澈山色曉【宋本作曙】屏寒更戀陶彭澤無心議去官

灞東題司馬郊園

楚翁秦塞住昔事李輕車白社貧思橘靑門老種【宋本作仰】讀書三徑艸沽酒一籬花更欲防芝術商山便寄家

遊維山新興寺宿石屏村謝叟家

晚過石屏村村長日漸【一作易】曛僧歸下嶺見人語隔溪【一作江】聞谷響寒耕雪山明夜燒雲家家扣銅鼔欲賽魯將軍【村有魯肅廟】

送從兄歸隱藍溪三首

名髙猶【一作尙】素衣【或作气髙身不達】窮巷掩荊扉漸老故人少久貧豪客稀塞雲橫劍望山月抱琴歸幾日藍溪醉藤花拂【一作莫遣藍溪路靑苔滿】釣磯

京洛多髙蓋憐兄劇防蓬身隨一劍老家入萬山空夜憶蕭關月行悲易水風無人知此意甘臥白雲中燕鴈下秋塘田家自此忙移蔬通逺水收果待繁霜野碓防秔滑山廚焙茗香客來還有酒隨事宿茅堂

思歸

疊嶂平蕪外依依識舊邦气髙詩易怨愁極酒難降樹暗支公院山寒謝守防殷勤樓下水防日到荊江

晚泊七里灘

天晚日沈沈歸舟系栁陰江村平見寺山郭逺聞砧樹宻猿聲響波澄鴈影深榮華暫時事誰識子陵心

寄題商洛王隠居

近逄商洛客知爾住南塘艸閣平春水柴門掩夕陽隨蜂收野蜜尋麝采生香更憶前年醉松花滿石牀

晨裝【一本作洛中】

帶月飯行侶西遊關塞長晨雞鳴逺戍宿鴈起寒塘云卷四山雪風凝千樹霜誰家遊俠子【一作歌舞散】沈醉臥蘭堂【一作停驂一回首隠隱見嵩陽】

題韋隠居西齋【一作韋處士山居】

劚藥去還歸家人半掩扉山風藤子落溪雨豆花肥寺逺僧來少橋危客過稀不聞砧杵動【一作響】應觧制荷衣

送李暝秀才西行

萬里不辭勞寒裝疊緼【一作雪】袍停車山店雨掛席海門濤鷹勢暮偏急鶴聲秋更髙知君北邙路畱劍泣黃蒿

馬鎭西故第

將軍久巳沒行客自興哀功業山長在繁華水不廽亂藤【一作芹】侵廢井荒菊上叢臺借問此中事幾家歌舞來

重遊郁林寺道上人院

藤杖叩松關春深【一作溪】劚藥還雨晴巢燕急波暖浴鷗閒倚檻花臨水回舟月照山憶歸師莫笑書劍在人間

泛溪

疑與武陵通靑谿碧嶂中水寒深見石松晚靜聞風遁迹驅雞吏冥心失馬翁才應畢婚嫁還此息防躬

送樓煩李別駕

琴淸詩思勞更欲學龍韜王粲暫停筆呂防初佩刀夜吟關月靜秋望塞云髙去去從軍樂雕飛代馬豪

聞兩河用兵因貽友人

故人日巳逺身事與誰論性拙難趨世心孤易感恩秋悲憐宋玉夜舞笑劉琨徒有幹時策靑山尙掩門

獻白尹【卽樂天也】

醉舞任生涯褐寛烏帽斜庾公先在郡疏傅早還家林晚鳥爭樹園春蝶【宋本作蜂】防花髙吟應更逸嵩洛舊煙霞

茅山贈梁尊師

云屋何年客靑山白日長種花春掃雪看籙夜焚香上象壺中濶平生夢裏忙幸承仙籍後乞取【一作與】大還方

聞薛先軰陪大夫看早梅因寄

澗梅寒正發莫信笛中吹素艶雪凝樹淸香風滿枝折驚山鳥散防任野蜂隨今日從公醉何人倒接防

送前緱氏韋明府南遊

酒防橫劍歌日暮望關河道直去官早家貧爲客多山昬函谷雨木落洞庭波莫盡逺遊興故園荒薜蘿

防雪

松亞竹心知萬井歡山明迷舊徑溪滿漲新瀾客醉瑤臺曙兵防玉塞寒紅樓知有酒誰肯學袁安

江上燕別【以下二首一作趙嘏詩】

云物如故鄕山川異岐路年來【宋本作年】未歸客馬上春欲暮一樽花下酒殘日水西樹不待管終揺鞭背花去

贈僧

心法本無住流沙歸復來錫隨山鳥動經附海船回洗足栁遮寺坐禪花委苔惟將一童子又欲上天臺

趨慈和寺移宴

髙寺移淸宴漁舟繋綠蘿潮平秋水濶云斂暮山多廣檻停簫鼓繁弦散綺羅西樓半牀月莫問夜如何

畱贈偃師主人

孤城漏未殘徒侶拂徵鞍洛北去遊【宋本一作愁】逺淮南歸夢防曉燈回壁暗晴雪捲寒更盡主人酒出門行路難

送南陵李少府

髙人亦未閒來往楚雲間劍在心應壯書窮鬢巳斑落帆秋水寺驅馬夕陽山明日南昌尉空齋又掩關

別韋處士

南北防蓬飛別多相見稀更傷今日酒未換昔年衣舊友幾人【宋本一作多】在故鄕何處歸秦原向西路云晚雪霏霏

九日登樟亭驛樓

鱸鱠與蒓羮西風片席輕潮回孤島晚【一作逺】云斂眾山晴丹羽下髙閣黃花埀古城因秋倍多感鄕樹接咸京再遊越中傷朱餘慶【當作慶余】先軰直上人

昔年湖上客曽【宋本作畱】訪雪山翁王氏船猶在蕭家寺巳空月髙花有露煙合水無風處處多遺韻何曽入剡中

京口津亭送張崔二侍禦

愛樹滿西津津亭墮淚頻素車應度洛珠履更歸秦水接三湘暮山通五嶺春傷離與懷舊明日白頭人

江樓夜別

離別柰情何江樓凝艶歌蕙蘭秋露重蘆葦夜風多深怨寄淸瑟逺愁生翠蛾酒酣相顧起明月棹寒波

送惟素上人歸新安

山空葉復落一逕下新安風急渡溪晚云【宋本作雪】晴歸寺寒防云防藤杖向日倚蒲團寕憶西遊客勞勞歌路難

霅上宴別

山防水茫茫洛人【一作濱】西路長笙歌畱逺棹風雨寄華堂紅壁耿秋燭翠【一作檐】凝曉香誰堪從此去雲樹滿陵陽

下第別楊至之

花落水潺潺十年離舊山夜愁添白髮春淚減朱顏孤劍北遊塞逺書東出關逄君話心曲一醉灞陵間

防戴處士

車馬長安道誰知大隱心蠻僧畱古鏡蜀客寄新琴曬藥竹齋暖茶松院【宋本一作逕】深思君一相訪殘雪似山陰

放猿

殷勤觧金鎖昨【一作別】夜雨淒淒山淺憶巫峽水寒思建溪逺尋【宋本一作好依】紅樹宿深向【一作入】白雲啼好覓來時【一作便覓南歸】路煙蘿莫共【一作自】迷

將離郊園畱示弟侄

身賤與心違秋風生旅衣久貧辭國逺多病在家稀山暝客初散樹涼人未歸西都萬餘里明旦別柴【一作荊】扉

夜歸丁夘橋村捨

月涼風靜夜歸客泊巖前橋響犬遙吠庭空人散眠紫蒲低水檻紅葉半江船自有還家計南湖二頃田

題靑山館【卽謝公館】

昔人詩酒地芳艸思王孫白水半塘岸靑山橫郭門懸巖碑巳折盤石井猶存無處繼行樂野花空一樽

秋日眾哲【宋本作白沙】館對竹

蕭蕭淩雪霜濃翠異三湘疏影月移壁寒聲風滿堂捲簾秋更早髙枕夜偏長忽憶秦【宋本作南】溪路萬竿今正涼

春日題韋曲野老村捨二首

繞屋徧【宋本作樹】桑麻村南第一家林繁樹勢直溪轉水紋斜竹院晝防筍藥欄春賣花故園歸未得到此是天涯背嶺枕南塘數家村落長鶯啼防婦懶蠶出小姑忙煙艸近溝濕風花臨路香自憐非楚客春望亦心傷

崇聖寺別楊至之

蕭寺暫時【一作相】逄離憂滿病容寒齋秋少燕陰壁夜多蛩樹暗水千里山深云萬重懷君在書信莫過鴈回峯

途經李翰林墓

气逸何人識才髙舉世疑禰生狂善【一作觧】賦陶令醉能【一作吟】詩碧水鱸魚怨靑山鵩鳥悲至今孤冢在荊棘楚江湄

嚴陵釣臺貽行侶

故人天下定歸釣碧巖幽舊迹隨苔古髙名寄水流鳥喧羣木晚蟬急眾山秋更待新安月慿君暫駐舟

南樓春望

南樓春一望雲水共昬昬野店歸山路危橋帶郭村暗煙和艸色夜雨長溪防下岸誰家住殘陽半掩門

送無夢道人先歸甘露寺

飄飄【一作飄颻】隨晚浪杯影入鷗羣岸凍千般雪巖陰一寺云夜燈江北見寒磬浦西聞鶴嶺煙霞在歸期不羨君

閒居孟夏卽事

綠樹防靑苔柴門臨【一作向】水開簟涼初熟麥枕膩【一作潤】乍經梅魚躍海風【一作云】起鼉鳴江雨來佳人竟何處【一作期今巳晚】日夕上樓臺

題灞西駱隠士

磻溪連灞水商嶺接秦山靑漢不回駕白雲長【一作空】掩關雀喧知鶴靜鳬戱識【一作覺】鷗閒卻笑南昌尉悠悠城市間

溪亭二首

溪亭四面山橫栁半溪灣蟬響螗螂急魚深翡翠閒水寒畱客醉月上與僧還猶戀蕭蕭竹西齋未掩關暖枕眠溪栁僧齋昨夜期茶香秋夢後松韻晚吟時共戱魚翻藻爭棲鳥墮枝重陽應一醉栽菊助東籬

秋日赴闕題潼關驛樓

紅葉晚蕭蕭長亭酒一瓢殘雲歸太華疏雨過【一作落】中條樹色隨關迥河聲入海遙帝鄕明日到猶自夢漁樵【別本作行次潼關逄魏扶東歸首句雲南北防蓬飄下五句並同卒章云勞歌此分首風急馬蕭蕭】

吳門送客早發

吳歌咽深思楚客怨歸程寺曉樓臺迥【一作鐘聲逺】江秋管吹淸早朝低水檻殘月下山城惆悵回舟日湘南春水生

送太昱禪師

禪牀深竹裏心與徑山期結社多髙客登壇盡小師早秋歸寺逺新雨上灘遲別後江云碧南齋一首詩

旅懷

徵車【一作輪】何軋軋南北極天涯孤枕易爲客逺書難到家鄕連云外樹城閉月中花猶有扁舟思【一作興】前年別若耶

南亭與首公防集

秋來水上亭防處似巖扃戱鳥翻紅葉遊帶綠萍管心戚戚羅綺鬢星星行樂非吾事西齋尙有螢

早發壽安次永壽渡

東西車馬塵鞏洛與咸秦山月夜行客水煙朝渡人樹涼風浩浩灘淺石燐燐防待功名就扁舟寄此身

泊松江渡

漠漠故宮地月涼風露【一作云木】幽雞鳴荒戍曉【一作暗】鴈過古城秋楊栁北歸路蒹葭南渡舟去鄕今巳逺更上望京樓

送魚思別處士歸有懷

防罷眾賓散【一作送】長歌防一枝溪亭相送逺山郭獨歸遲風檻夕雲散月軒寒露滋病來雙鬢白不是舊離時

重經姑蘇懷古二首【此下八十三首宋本闕】

越兵驅綺羅越女唱吳歌宮盡燕聲少臺荒麋迹多茱萸埀晚【一作曉】露菡蓞落秋波無復君王醉滿城顰翠娥香徑繞吳宮千帆落照中鸛鳴山欲雨魚躍海多風城帶晚莎綠池連秋蓼紅當年國門外誰識【一作信】伍貟忠

將赴京師畱題孫處士山居二首

艸堂近西郭遙對敬亭開枕膩江雲起簟涼山來髙歌懷地肺逺賦憶天臺應學相如志終湏駟馬回西巖有髙興路僻防人【一作有誰】知松防花開晚【一作少】山寒酒熟遲遊從隨野鶴休息遇靈長見鄰翁說容華似舊時

下第寓居崇聖寺感事

懷玉【一作土】泣京華舊山歸路賖靜依禪客院幽學野人家林晚鴉爭樹園春蝶防花東門有閒地誰種邵平

晚發天井關寄李師晦

山在水防防流年欲【一作惜】二毛湘潭歸夢逺燕趙客程勞露曉紅蘭重云晴碧樹髙逄秋正多感萬里別同袍

喜逺書

端居換時節離恨隔龍瀧苔色上春閣栁陰移晚寄懷因桂水流淚極楓江此日南來使金盤魚【一作鯉】一雙

懷江南同志

南國別經年云晴波接天蒲深鸂鶒戱花暖鷓鴣眠竹暗湘妃廟楓陰楚客船惟應洞庭月萬里共娟娟

洛中秋日

故國無歸處官閒憶逺遊吳僧秣陵寺楚客洞庭舟久病先知雨長貧早覺秋壯心能幾許伊水更東流

將赴京師蒜山津送客還荊渚

樽前萬里愁楚塞與皇州云識瀟湘雨風知鄠杜秋潮平猶倚棹月上更登樓他日滄浪水漁歌對白頭

潼關蘭若

來往幾經過前軒枕大河逺帆春水濶髙寺夕陽多蝶影下紅藥鳥聲喧綠蘿故山歸未得徒詠采芝【一作】歌

翫雪寄河南尹劉大夫

艶陽無處避皎潔不成容素質添瑤水淸光散玉峯眠鷗猶戀艸棲鶴未離松聞在金鑾望【一作賞】羣仙對九重陪越中使院諸公鏡波館餞明臺裴鄭二使君

傾幕來華館淹畱二使君舞移淸夜月歌防碧空雲海郡樓臺接江船劍防分明時自騫翥無復嘆離羣

春泊弋陽

江行春欲半孤枕弋陽隄云暗猶飄雪潮寒未應溪飲猿聞棹散飛鳥背船低此路成幽絕家山鞏洛西

晨別翛然上人

吳僧誦經罷敗衲倚蒲團鐘韻花猶斂樓陰月向殘晴山開殿響秋水捲寒獨恨孤舟去千灘復萬灘

送客江行

蕭蕭蘆荻花郢客獨辭家逺棹依山響危檣轉浦斜水寒澄淺石潮落漲虛沙莫與徵徒望鄕園去漸賖將歸塗口宿鬰林寺道上人院二首

西巖一磬長僧起樹蒼蒼開殿灑寒水誦經焚晚香竹風雲防散杉露月猶光無復重來此歸舟淩夕陽春防采藥翁歸路宿禪宮雲起客眠處月殘僧定中藤花深洞水檞【一作松】葉滿山風淸境不能住朝朝慙逺公

題宣州元處士幽居

潺湲繞門水未省濯纓塵鳥散千巖曙蜂來一逕春杉松還待客芝朮不求人寕學磻溪叟逄時罷隠淪

送李秀才

南樓送郢客西郭見荊門鳬鵠下寒渚牛羊歸逺村蘭舟倚行棹桂酒掩余樽重此一畱宿前村煙水昬

題倪處士舊居

儒翁九十餘舊向此中居生寄一壺酒死畱千卷書檻摧新竹少池淺故蓮疏但有子孫在帶經還荷【一作自】鋤

贈梁將軍

曽經黒山賊一劍出重圍年長窮書意時淸隠釣磯【一作戰機】髙齋云外住瘦馬月中歸惟說鄕心苦春風鴈北飛

春望思舊遊

適意【一作何防】極春日南臺披薜蘿花光晴漾漾山色晝峩峩湘水【一作渚】美人逺信【一作漢】陵豪客多惟慿一瓢酒彈瑟縦髙歌

病中二首

三年嬰【一作旬憂】酒渴髙臥似袁安秋色鬢應攺夜涼心已寛風衣藤簟滑露井竹牀寒臥憶郊扉月防深未掛冠私【一作欲】歸人暫適【一作靜】扶杖繞西林風急栁溪響露寒莎逕深一身仍白髮萬慮只丹心此意無言處髙托素琴

姑熟官舍寄汝洛友人

官靜亦無能平生少面朋務開【一作閒】惟印吏公退只棊僧藥鼎初寒火香【一作書】龕欲夜燈安知北溟水終日送搏鵬

恩徳寺

樓臺橫復重猶有半巖空蘿洞淺深水竹廊髙下風晴山疏雨後秋樹【一作磬】防雲中未盡平生意孤帆又向東

天竺寺題葛洪井

羽客錬丹井井畱【一作存】人巳無舊泉靑石下余【一作移】甃碧山隅云朗鏡開匣月寒冰在壺仍聞醸仙【一作春】酒此水【一作味】過瓊酴

朗上人院晨坐

簟涼襟防淸日沒尙殘星山果落秋院水花開曉庭疏藤風嫋嫋圎桂露防冥正憶江南寺巖齋聞誦經

送客歸湘楚

無辭一杯酒昔日與君深秋色換歸鬢曙光生別心桂花山廟冷楓樹水樓陰此路千餘里應勞楚客吟

過故友舊居

往年公子宅夜宴樂難忘髙竹動疏翠早蓮【一作荷】飄暗香珠門凝寶瑟綺席遞華觴【一本作門人凝寶瑟坐客逓華觴】今日皆何處閉門春艸長【一作荒】

送客歸峽中

津亭多別離楊栁半無【一作枯】枝住接猿啼處行逄鴈過時江風颺帆急山月下樓遲還就西齋宿煙波勞夢【一作所】思

題衝沼上人院

劚【一作斵】石種松【一作杉】子數根【一作株】侵杳冥天寒猶講律雨暗尙【一作亦】防經小殿燈千盞深鑪水一瓶碧雲多別思休到望溪【一作江】亭

和畢貟外雪中見寄

仙署掩淸景雪華松桂陰夜淩瑤席宴春寄玉京吟燭晃埀羅幕香寒重繡衾相思不相訪煙月剡溪深

春醉

酒醲花一樹何暇卓文君客坐長先飲公閒半巳醺水鄕春足雨山郭夜多雲何以參禪理榮枯盡不聞

題岫上人院

病客與僧門頻來不掩關髙云外樹疏磬雨中山離索秋虫響登臨夕鳥還心知落帆處明月淛河灣

送客南歸有懷

綠水暖靑蘋湘潭萬里春瓦樽畱海客銅鼔賽江神避松【一作歸】楓岸看云楊【一作漾】栁津長安一杯酒座上有歸人

李生棄官入道因寄

西巖一徑通【一作千巖路不窮】知學【一作訪】采芝翁寒暑丹心外光陰白髮中水深魚避釣云迥鶴辭籠坐想還家日人非井邑空

長興裏夏日南鄰避暑

侯家【一作門】大道旁蟬噪樹蒼蒼開鏁洞門逺下簾賓【一作髙】館涼欄圍紅藥盛架引綠蘿長永日一欹枕故山雲水【一作外】鄕

送韓校書

恨與前歡隔愁因此防同迹髙蕓閣吏名散雪樓翁城閉三秋雨帆飛一夜風酒醒鱸鱠美應在竟陵東

秋晚登城

城髙不可下永日一登臨曲檻涼颷急空樓返照深葦花迷夕棹梧葉散秋砧謾作歸田賦蹉嵗欲陰

江西鄭常侍赴鎭之日有寄因酬和

來暮亦何愁金貂在鷁舟斾隨寒浪動帆帶夕陽收布令滕王閣裁詩郢客樓卽應歸鳯詔中外贊天休防河南劉大夫見示與吏部張公喜雪酬唱輙敢攀和

風度龍山暗云凝象闕陰瑞花瓊樹合仙艸玉苖深欲醉梁王酒先調楚客琴卽應攜手去將此助商霖下第送宋秀才遊岐下楊秀才還江東

年來不自得一望幾傷心風轉蕙蘭色月移松桂陰馬隨【一作嘶】邊艸逺帆落海云深明旦各分手【一作從此無鄕別】更聼梁甫吟

南亭偶題

城下水瀠廽潮衝野艇來鳥驚山果落泛綠萍開白首書千卷朱顏酒一杯南軒自流涕不是望燕臺

與裴秀才自越西歸阻凍登丘山寺

春艸越吳間心期旦夕還酒鄕逄客病詩境遇僧閒倚棹冰生浦登樓雪滿山東風不可待歸鬢坐【一作巳】斑斑太和初靖恭裏感事【後有聞宋相公申錫下世一篇辭旨略同但七言少異耳】

淸湘弔屈原埀淚擷蘋蘩訪起乘軒鶴機沈在檻猿乾坤三事貴華夏一夫寃寕有唐虞世心知不爲言

與侯春時同年南池夜話

蘆葦暮修修溪禽上釣舟露涼花斂夕風靜竹含秋素志應難契淸言豈易求相歡一瓢酒明日醉西樓

廣陵送剡縣薛明府赴任

車馬楚城濠淸歌送濁醪露花羞別淚煙艸譲歸袍鳥浴春塘暖猿吟暮嶺髙防仙在仙骨不用廢牛刀

遊果晝二僧院

何必老林泉冥心便是禪講時開院去齋後下簾眠鏡朗燈分防香銷印絕煙眞乘不可到云盡月明天

題官舎

燕鴈水鄕飛京華信自稀簞瓢貧守道書劍病忘機疊鼓吏初散繁【一作疏】鐘鳥獨歸髙梧與疏【一作煙】栁風雨似郊扉

酬報先上人登樓見寄【上人自峽而來】

丹葉下西樓知君萬里愁鐘非黔峽寺帆是敬亭舟山色和雲暮湖光共月秋天臺多道侶何惜更南遊

曉過鬰林寺戱呈李明府

身閒白日長何處不防芳山崦登樓寺溪灣泊晚航【一作檣】洞花蜂聚蜜巖柏麝畱香若指求仙路劉與阮郎泛舟防鬰林寺道上人遇雨而返因寄

禪扉倚石梯雲濕雨淒淒艸色分松徑泉聲咽【一作溢】稲畦棹移灘鳥沒鐘防嶺猿啼入夜花如雪廽舟憶剡溪

鬰林寺

臺殿冠嵯峨春來日日過水分諸院少云近上方多眾籟凝絲竹繁英耀綺羅酒酣詩自逸乘月棹寒波

題崇聖寺【寺卽故宮也】

西林本行殿池榭日坡陁雨水初漲雲開山漸多曉街埀禦栁秋院閉宮莎借問龍歸處鼎湖空碧波

贈髙處士

宅前雲水滿髙興一書生埀釣有深意望山多逺情夜棋畱客宿春酒勸僧傾未作幹時計何人問姓名

送僧歸金山寺

老歸江上寺不忘【去聲】舊師恩駐逄山色停杯【一作橈】見浪防秋濤吞楚驛曉月上荊門爲訪題詩處莓苔防字存

金穀桃花

花在舞樓空年年依舊紅淚光停曉露愁態倚春風開處妾先死落時君亦終東流三兩片應在【一作到】夜泉中

憶長洲

香徑小船通菱歌繞故宮魚沈秋水靜鳥宿暮山空荷葉橋邊蘆花海上風歸心無處托髙枕畵屏中

再寄殷堯藩秀才

直道知難用經年向水濱宅從栽竹貴家爲買書貧就學多新【一作名】客登朝盡故人蓬萊自有路莫羨武陵春

題鄒處士隱居

桑柘滿江村西齋對海門浪衝髙岸響潮入小池渾巖樹防棋局山花落酒樽相逄亦【一作歡更】畱宿還似識王孫

送僧歸敬亭山寺

十年劍中路傳盡本師經曉月下黔峽秋風歸敬亭開門新樹綠登閣舊山靑遙想論禪處松陰水一瓶

新卜原上居寄袁校書

貧居樂遊此江海思迢迢雪夜書千卷花時酒一瓢獨愁秦樹老孤夢楚山遙有路應相念風塵滿黒貂

天街曉望

明星【一作曉】低未央蓬闕迥蒼蒼疊鼔催殘月疎鐘迎早霜關防浮瑞气宮館耀神光再拜爲君壽南山髙且長

江上喜洛中親友繼至

戰馬昔紛紛【一作向河濱】風驚嵩少塵全家南渡逺舊友北來頻罷酒松筠晚賦詩楊栁【一作蘭杜】春誰【一作何】言今夜月同是洛陽人

下第歸朱方寄劉三復

素衣京洛塵歸棹過南津故里迹猶在舊交心更親月髙蕭寺夜風暖庾樓春詩酒應無暇朝朝問旅人

送客歸吳興

綠水棹雲月洞庭歸路長春橋懸酒幔【一作斾】夜柵集茶檣篛葉沈溪暖蘋花繞郭香應逄栁太守爲說過瀟湘

月夜期友人不至

坐待故人宿月華淸興秋管弦誰處醉池館此時愁風過渚蒲動露含山桂幽孤吟不可【一作覺】曙昨夜共登樓

白馬寺不出院僧

禪心空巳寂世路仕多岐到院客長見閉關人不知寺喧聽講絕廚逺送齋遲墻外洛陽道東西無盡時

寄袁都校書

擾擾換時節舊山琪樹陰猶乖靑漢志方【一作空】負白雲心廣陌埃塵逺重門管吹深勞歌極西望蕓省有知音

贈栁璟馮陶二校書

霄漢兩飛鳴喧喧動禁城桂堂同日盛蕓閣間年榮香掩蕙蘭气韻髙鸞鶴聲應憐茂陵客未有子虛名王秀才自越見訪不遇題詩而廻因以酬寄

南齋知數宿半爲木蘭開晴閣畱詩徧春帆載酒回煙深楊子宅云防越王臺自有孤舟興無妨更一來

秋霽潼關驛亭

霽色明髙巘關河獨望遙殘雲歸太華疎過中條鳥散綠蘿靜蟬稀紅樹凋何言此時節去去任蓬飄

送客歸蘭溪【婺州屬邑】

花下送歸客路長應過秋暮隨江鳥宿寒共嶺猿愁眾水喧嚴瀬羣峯抱沈樓因君幾南望曽向此中遊

貽終南山隱者

中巖多少隱提榼抱琴遊潭冷薜蘿晚山香松桂秋瓢閒髙樹掛杯急曲池流獨有迷津客東西南北愁

送李文明下第鄜州覲兄

徵夫天一涯醉贈別君詩鴈迥參差逺龍多次第遲寗歌還夜苦宋賦更秋悲的的遙相待淸風白露時

送叚覺歸東陽兼寄竇使君【東陽婺州屬邑】

山水引歸路陸從此諳秋茶埀露細寒橘帶霜甘臺倚烏龍嶺樓侵白鴈潭沈公如借問心斷淛河南【烏龍嶺白鴈潭地名在嚴州沈約曽守婺以比竇使君也】

韶州送竇司直出嶺

江曲山如畵貪程亦駐舟果隨巖狖【音柚防屬善旋】落槎帶水禽流客散他鄕夜人歸故國秋樽前掛帆去風雨下【一作任】西樓

傷馮秀才

旅葬不可問茫茫西隴頭水雲【一作煙】靑艸濕山月白楊愁【一作秋】琴信有時罷劍傷無處畱淮南舊煙月孤棹更逄秋【一作淮南今夜月孤棹倚西樓】

送鄭寂上人南行

儒家有釋子年少學支公心出是非外迹辭榮辱中錫寒秦嶺月杯急楚江風惟怨故園思小秋梨葉紅

贈王處士

歸臥養天眞鹿裘烏角巾茂陵閒久病彭澤醉長貧冠蓋西園夜笙歌北裏春誰憐淸渭曲【一作上】又老釣魚人

送友人歸荊楚

調瑟勸離酒苦諳荊楚門竹斑悲帝女艸綠怨王孫潮落九疑迥連三峽昬同來不同去迢遞更傷魂

五言絕句五首

長安早春

雲月有歸處故山淸洛南秦城一花發春夢徧【一作滿】江潭

塞下

夜戰桑乹北【一作雪】秦兵半不歸朝來有鄕信猶自寄徵衣

思天臺

赤城云雪深山客負歸心昨夜西齋宿月明琪樹陰

聞歌

新秋弦管淸時轉遏云聲曲盡不知處月髙風滿城

雨中憶湖山居

前山風雨涼歇馬坐埀楊何處芙蓉落南渠秋水香散體詩

五言一首

寄郴州李相公

髙樓王與謝逸韻比南金不遇銷憂日埃塵誰復防曠懷淡得防失意縱登臨彩檻浮雲迥綺明月深虯龍壓滄海鴛鸞思鄧林靑雲傷國語【一作器】白髮軫鄕心功髙恩自洽道直謗徒侵應笑靈均恨江畔獨行吟

丁夘詩集卷下

欽定四庫全書

丁卯詩集補遺

唐許渾撰

五言十韻一首律二十三首絕句一首

奉命和後池十韻

疊石通溪水量波失舊規芳洲還屈曲朱閣更逶迆浴鳥翻荷葉驚蟬出栁絲翠煙秋檜聳紅露曉蓮披攀檻登樓近停橈待客遲野橋從浪沒輕舸信風移竹韻遷棊局松陰遞酒巵性閒鷗自識心逺鶴先知應想秦人會休懷越相祠當期穆天子簫鼔宴瑤池

卜居招書侶

憶昨【一作意壯】未知道臨川每羨魚世途行處見人事病來疎微秋栽竹孤燈夜讀書憐君亦同志晚嵗傍山居【憐君疑鄰居】

西山艸堂

何處少人事西山舊艸堂曬書秋日晚洗藥石泉香浚嶺有朝雨北生夜涼從勞問歸路峯疊繞家鄕【浚嶺有疑後嶺防】

贈隱者

回報隱居【一作名】士莫愁山興防求人顏色盡知道性情寛信譜彈琴誤緣【一作沿】崖劚藥難東臯亦自給殊愧逺相安

舟次武陵寄天竺僧無晝

谿長山幾重十里萬株松秋日下丹檻暮雲歸碧峯樹棲新放鶴潭隱舊降龍還在孤舟宿臥聞初夜鐘

寄小弟

江城紅葉盡旅思復淒傷孤夢家山逺獨眠秋夜長道存空倚命身賤未歸鄕南望空埀淚天邊鴈一行

秋日

有計自安業秋風罷苦吟買山兼種竹對客更彈琴煙起藥園晚杵聲松院深閒眠得眞性惆悵舊時心

徵西舊卒

少年乘勇气百戰過烏孫力盡邊城難功添上將恩曉風聽戍角殘月倚營門自說輕生處金瘡有舊防

石池

通竹引泉脈澄瀲石盆驚魚翻藻葉浴鳥上松根殘月畱【一作斜日回】山影髙風耗水防誰家秋洗藥來往自開【一作關】門

贈裴處士

爲儒白髮生鄕裏早聞名暖酒雪初下讀書山未【一作欲】明字形翻鳥迹詩調合猨聲門外滄浪水知君欲濯纓

贈遷客

無機還得罪直道不傷情微雨昬山色疎籠閉鶴聲閒居多野客髙枕見江城門外長溪水憐君又濯纓

畱題李侍禦書齋

昔話平生志髙齋曽見畱道孤心易感恩重力難酬獨立千峯曉頻來一葉秋雞鳴應有處不覺淚空【一作潛】流

行次白沙館先寄上河南王侍禦

夜程何處宿山疊樹層層孤館閉秋空堂停曙燈歌慙漁浦客詩學鴈門僧此意【一作去】無人識明朝見李膺【侍禦嘗任河南少尹】

重哭楊攀處士二首【自號綠云翁】

綠云多學古黃髮竟無成酒縱山中性詩畱海【一作世】上名讀書新樹老【一作末】埀釣舊磯平今日悲前事西風哭一【一作聞哭】聲

從官任直道幾處脫長裾歿後兒猶小葬來人漸疎鄰家【一作翁】占池館門【一作長】吏覓圗書身賤難相報平生恨有餘【一作無復前秋事空齋賦子虛】

紫藤

綠蘿縈數匝本在艸堂間秋色寄髙樹晝陰籠逺【一作舊】山移花疎處種劚藥困時攀日暮防風起難防舊徑【一作路】還

宿東橫小瀬

孤舟路漸賖時見碧桃花溪雨灘聲急巖風樹勢斜獼猴懸弱蔓鸂鶒睡橫槎謾向仙林宿無人識阮家

松江懷古

故國今何在扁舟竟不歸云移山漠漠江濶樹依依晚色千帆落秋聲一鴈飛此時兼送客憑檻欲沾衣暝投靈智寺渡谿不得卻取沿江路往

雙巖防一川回馬防橋前古廟陰風地寒鐘暮雨天沙虛畱虎迹水滑帶龍涎卻下臨江路潮深無渡船

下第歸蒲城墅居

失意歸三徑傷春別九門薄煙楊栁路微雨杏花村牧豎還呼犢鄰翁亦抱孫不知余正苦迎馬問寒溫

重賦鷺鶿

何年去此地【一作如何長在楚】南浦滿鳬雛云漢知心逺林塘覺思孤低飛下晚樹獨睡【一作宿】映新蒲爲爾多歸興前年在【一作別】五湖

途中寒食

處處哭聲悲行人馬亦遲店閒無火日村暖斫桑時泣路同楊子燒山憶介推淸明明日是甘負故園期

深春【此下三首或作趙嘏詩】

故里千帆【一作山】外深春一鴈飛干名頻慟哭【一作謀身堪自哭】將老欲何歸未谷拋還憶交親晚更【一作見】稀空持【一作余】望鄕淚沾灑寄來衣【未疑來】

嵗首懷甘露寺自省上人【上人嘗有戰功】

心悟覺身勞雲中棄寶刀久閒生防肉多壽長眉毫客棹春潮急禪齋暮雪【一作雨】髙南一回首山碧水防防

寓居崇聖寺送客南浦

野寺薜蘿晚官渠楊栁春歸心巳無限更送洞庭人

七言律一十首

西河送客歸江南

西河陳事巳堪傷南客秋歸路更長臺畔偃松悲魏帝苑邊修竹弔梁王雨行露變茱萸色水宿風揺菡蓞香遙羨落帆逄舊友綠娥靑鬢醉橫塘

東陵赴京道病東歸寓居開元寺寄盧貟方宋魏二先輩

西風吹雨鴈時初病寄僧齋罷獻書萬里咸秦勞我馬四鄰松桂憶吾廬滄洲有約心還靜靑漢無媒迹自疎不是醉眠愁不散莫言琴酒學相如

聞開江宋相公申錫下世二首

權門陰奏奪移才馹【而逸切傳騎也】騎如星墮峽來晁氏有恩忠作禍賈生無罪直爲災貞魂誤向崇山歿寃气疑從汨【一作湘】水回畢竟功成何處是五湖雲月一帆開月落湘潭【一作淸湘】棹不喧玉杯瑤瑟奠蘋蘩誰能力制乘時鶴自取機沈在檻猿位極乾坤三事貴謗興華夏一夫寃宵衣旰食明天子日伏靑蒲不敢言【此一首與下卷五言太和初靖恭裏感事同】

贈所知

因釣鱸魚住淛河掛帆千里亦相過茅檐夜醉平階月蘭棹春歸拍岸波湖日似陰鼉鼔響海云才起蜃樓多明時又作閒居賦誰薦東門策四科

謝人贈鞭

蜀國名鞭見惠稀駑駘從此長光輝獨根擁腫來云岫紫陌提攜在繡衣幾度拂花香裏過也曽敲月中歸莫言三尺長無用百萬軍中要指揮

殘雪

憶昨新春霰雪飛堦前檐上鬭寒姿狂風送在竹深處隔日未消花發時輕壓嫩旁出土冷衝幽鳥別防枝晚來又喜登樓見一曲髙歌和者誰

早秋寄劉尙書

天生心識富人侯將相門中第一流旗纛早開擒虎帳戈挺初發斬鯨舟栁營書號海山暝菌閣賦詩江樹秋昨夜雨涼今夜月笙歌應醉最髙樓

及第後春情

世間得意是春風散誕經過觸處通細揺栁臉【音檢眼臉也】牽長帶慢撼桃株舞碎紅也從吹幌驚殘夢何處飄香別故叢猶以西都名下客今年一月始相逄

歸長安

三年何處淚汛瀾白帝城邊曉角殘非是無心戀巫峽自緣【闕】臂到長安黔江水暖還曽飲楚岫云深未識寒大抵莫教聞雨後此時腸防不應難

七言絕句

夜泊松江渡寄友人

淸露白雲明月天與君齊棹木蘭船南湖風雨一相失夜泊橫塘心渺然

記夢【並序】

余嘗夢登山有宮室淩雲人云此昆侖也見數人方欲招之至暮而罷因賦是詩以記焉

曉入瑤臺露气淸座中惟有許飛瓊塵心未盡俗緣在十里下山【一作山前】空月明

寄雲際寺敬上人

萬山秋雨水縈廻紅葉多從紫閣來云冷竹齋禪衲薄巳應飛入天臺

客有卜居不遂薄遊汧隴因題

海燕西飛白日斜天門遙望五侯家樓臺深鎖無人到落盡東風第一花

宿威【一作咸】宜觀

羽袖飄飄香【一作杳】夜風翠幢歸殿玉壇空步虛聲盡天未【一作將】曉云壓桃花月滿宮

謝亭送客

勞歌一曲解行舟紅樹靑山水急流日暮酒醒人巳逺滿天風雨下西樓

陳宮怨

風暖江頭【一作城】白日遲昔人遺事後人悲艸生宮闕國無主玉樹後庭花爲誰

拾遺

五言律詩一十六首

尋周鏈師不遇畱贈

閉門池館靜云訪紫芝翁零落槿花雨參差荷葉風夜碁全局在春酒半壺空長嘯倚西閣悠悠名利中

題灞西駱隱居【第二一篇

】

志淩三蜀客心愛五湖人死酒中老謀生書外貧掃花眠石榻藥轉溪輪往往乘黃防鹿裘烏角巾

旅夜懷逺客

異鄕多逺情夢防落江城病起慙書癖貧家負酒名過春花自落竟曉月空明獨此一長嘯故人天際行

秋夜櫂舟訪李隱居

望月憶披襟長溪栁半陰髙齋初醸酒孤棹逺防琴犬吠秋山迥雞鳴曉樹深開門更欹枕誰識野人心

南陵畱別叚氏兄弟

不知身老大猶似舊時狂爲酒遊山縣畱詩過【一作徧】艸堂歸期春未盡離恨日偏長更羨君兄弟參差鴈一行

臥病寄諸公

飛蓋集蘭堂淸歌遞柏觴髙城楡栁防虛閣芰荷香海月秋偏靜山風夜更涼自憐書萬卷扶病對螢光

苦

山昬天半晴南陌絕人行葭菼連云色杉松共雨聲早秋仍燕舞深夜更鼉鳴爲報迷津客訛言未可輕

寓崇聖寺懷李校書

幾日臥南亭捲秋月淸河關初罷夢池閣更含情寒露潤金井髙風飄玉箏前年共遊客刀筆事戎旌

秋日行次關西

金風蕩天地關西羣木凋早霜雞喔喔殘月馬蕭蕭紫陌秦山近靑楓楚樹遙還同長卿志題字滿河橋

酬殷堯藩秀才

相如愧許詢寥落向溪濱竹馬兒猶小荊釵婦慣貧獨愁憂過日多病不如人莫怪靑袍選長安隱舊春

旅中別侄暐

相見又南北中宵淚滿襟旅遊知世薄貧別覺情深歌管一樽酒山川萬里心此身多在路休誦異鄕吟

山居冬夜喜魏扶見訪因贈

霜風露葉下逺思獨徘徊夜久艸堂靜月明山客來遣貧相勸酒憶字共書灰何事淸平世干名待有媒

喜李詡秀才見訪因贈

浙南分首日誰謂別經時路逺遙相訪家貧喜見知不須辭小酌更請續新詩但得心中劍酬恩會有期晚投慈恩寺呈俊上人【與上卷暝投靈智寺詩同止易三句】

雙巖防一川十里絕人煙古廟陰風地寒鐘暮雨天沙虛畱虎迹水滑帶龍涎不及曹溪侶空林巳夜禪

行次虎頭巖酬寄路中丞

樟亭去巳逺來上虎頭巖灘急水移棹山回風滿帆石梯迎雨滑沙井落潮咸何以慰行旅如公書一緘

送荔浦蔣明府赴任

路長春欲盡歌怨酒初酣白社蓮宮北靑袍桂水南驛行盤鳥道船宿避龍潭眞得詩人趣煙霞處處諳續補

五言律詩一十首

過鮑溶宅有感

寥落故人宅重來身巳亡古苔殘墨沼深竹舊書堂秋色池塘靜雨聲雲木涼無因展交道日暮倍心傷

懷政禪師院

山齋路幾層敗衲學眞乘寒暑移雙樹光陰盡一燈風飄髙竹雪泉漲小池冰莫訝頻來此修身欲到僧

秋夕有懷

念逺坐西閣華池月涼書回秋欲盡酒醒夜初長露白蓮衣淺風淸蕙帶香前年此佳景蘭棹醉橫塘

秋霽寄逺

初霽獨登賞西樓多逺風橫煙秋水上疎雨夕陽中髙樹下山鳥平蕪飛艸虫惟應待明月千里與君同

聞範秀才自蜀遊江湖

蜀道下湘渚客帆應不迷江分三峽響山並九華齊秋泊鴈初宿夜吟猿乍啼歸時愼行李莫到石城西

惜春

花開又花落時節暗中遷無計延春日可能畱少年小藂初散蝶髙栁卽聞蟬繁艶歸何處滿山啼杜鵑

題愁

聚散竟無形廻腸百結成古今銷不得離別覺潛生降敵將軍思窮秋逺客情何人更憔悴落第泣秦京

鴛鴦

兩兩戱沙汀長疑畵不成錦機爭織樣歌曲愛呼名好意顧棲息堪憐泛淺淸鳧鷗皆爾類惟羨獨情

聞鴈

帶霜南去鴈夜好宿汀沙驚起向何處髙飛極海涯入云聲漸逺離嶽路猶賖歸夢當時斷參差欲到家

不寢

到曉不成夢思量堪白頭多無百年命長有萬般愁世事應難盡營生卒未休莫言名與利名利是身讐

七言律詩十九首

經古行宮

臺閣參差倚太陽年年花發滿山香重門勘鎖靑春晚深院埀簾白日長艸色芊綿侵禦路泉聲嗚咽繞宮墻先皇一去無廻駕紅粉雲鬟空斷腸

秋晚懷茅山石涵村舎

十畆山田近石涵村居風俗舊曽諳簾前白艾驚春燕籬上靑桑待晚蠶云暖采茶來嶺北月明沽酒過溪南陵陽秋盡多歸思紅樹蕭蕭覆碧潭

貴遊

朝回佩馬早淒淒年少恩深衛霍齊斧鉞舊威龍塞北池臺新賜鳯城西門通碧樹開金鎖樓對靑山倚玉梯南陌行人盡回首笙歌一曲暮云低

贈別

眼前迎送不曽休相續輪蹄似水流門外若無南北路人間應免別離愁蘇秦六印歸何日潘嶽雙毛去值秋莫怪分襟銜涙語十年耕釣憶滄洲

秋夜與友人宿

楚國同遊過十霜萬重心事幾堪傷蒹葭露白蓮塘淺砧杵夜淸河漢涼云外山川歸夢逺天涯岐路客愁長寒城欲曉聞吹笛猶臥東軒月滿牀

將赴京畱贈僧院

九衢塵土遞追攀馬迹軒車日暮間髮盡驚爲客換白頭曽見幾人閒空悲浮世云無定多感流年水不還謝卻從前受恩地歸來依止叩禪關

寄湘中友人

莫戀醉鄕迷酒杯流年長怕老年催西陵水闊魚難到南國路遙書未回匹馬計程愁日盡一蟬何事引秋來相如巳定題橋志江上無由夢釣臺

江上逄友人

故國歸人酒一杯暫停蘭棹共徘徊村連三峽暮雲起潮送九江寒雨來巳作相如投賦計還慿殷浩寄書回到時若見東籬菊爲問經霜幾度開

金穀懷古

淒涼遺迹洛川東浮世榮枯萬古同桃李香消金穀在綺羅魂防玉樓空往年人事傷心外今日風光屬夢中思量今日英雄事身到簮裾巳白頭【末二句系脫誤】

經行廬山東林寺

離魂防續楚江壖葉墜初紅十月天紫陌事多難數悉靑山長在好閒眠方趨上國期幹祿未得空堂學坐禪他嵗若教如範蠡也應湏入五湖煙

途中逄故人話西山讀書早曽防覽

西嵓曽到讀書堂穿竹行沙十里彊湖上夢餘波灔灔嶺頭愁防路茫茫經過事寄煙霞逺名利塵隨日月長莫道少年頭不白君看潘嶽幾莖霜

將赴京題陵陽王氏水居

捲平蕪接逺天暫寛行役到樽前是非境裏有閒日榮辱塵中無了年山簇暮云千野雨江分秋水九條煙馬蹄不道貪西去爭向一聲髙樹蟬【野疑防】

冬日五浪館水亭懷別

蘆荻花多觸處飛獨慿虛檻雨防防寒林葉落鳥巢出古渡浪髙魚艇稀云抱四山終日在艸荒三徑幾時歸江城向暝東風急一半鄕愁聞衣

送別

溪邊楊栁色參差攀折年年贈別離一片風帆望已極三湘煙水返何時多緣去棹將愁逺猶倚危樓欲下遲莫殢酒杯閒過日碧雲深處是佳期

寄逺

兩葉愁眉愁不開獨含惆悵上層臺碧雲空防鴈行處紅葉巳凋人未來塞外音書無信息道旁車馬起塵埃功名待寄淩煙閣力盡遼城不肯回

新栁

無力揺風曉色新細腰爭妬看來頻綠陰未覆長堤水金穗先迎上苑春幾處傷心懷逺路一枝和日送行塵東風門外多離別愁殺朝朝暮暮人

旅懷作

促促因吟晝短詩朝驚穠色暮空枝無情春色不長久有限年光多盛衰往事只應隨夢裏勞生何處是閒時眼前擾擾日一日暗送白頭人不知

鴈

萬里銜蘆別故鄕雲飛水宿向瀟湘數聲孤枕堪埀淚防處髙樓欲防腸度日翩翩斜避影臨風一一直成行年年辛苦來衡嶽羽翼摧殘隴塞霜

出關

朝纓初解佐江濱麋鹿心知自有羣漢囿獵稀慵獻賦楚山耕早任移文臥歸漁浦月連海行望鳯城花隔云關吏不湏迎馬笑去時無意學終軍

絕句五首

蟬

噪栁鳴槐晚未休不知何事愛悲秋朱門大有長吟處剛傍愁人又送愁

紫藤

綠蔓濃陰紫袖低客來畱在小堂西醉中掩瑟無人防家近江南罨畫溪

越中

石城花暖鷓鴣飛徵客春帆秋不歸猶自保心似石綾梭夜夜織寒衣

送楊發東歸

紅花半落燕於飛同客長安今獨歸一紙鄕書報兄弟還家羞著別時衣

重別曽主簿【時諸妓同餞】

淚沿紅粉濕羅巾重系蘭舟勸酒頻畱卻一枝河畔栁明朝猶有逺行人

集外詩十四首

對雪

飛舞北風涼玉人歌玉堂簾帷增曙色珠翠發寒光栁重絮防濕梅繁花未香玆晨賀丰嵗簫鼔宴梁王

奉和盧大夫新立假山

巖谷畱心賞爲山極自然孤峯空迸筍攢萼旋開蓮黛色朱樓下云形繡戶前砌塵凝積靄檐澑掛飛泉樹暗壺中月花香洞裏天何如謝康樂海嶠獨題篇

陪王尙書泛舟蓮池

蓮塘移畫舸泛泛日華淸水暖魚頻躍煙秋鴈早鳴舞疑廻雪態歌轉遏云聲客散山公醉風髙月滿城

泊蒜山津聞東林寺光儀上人物故

云齋曽宿借方袍因說浮生大夢勞言下是非齊虎尾宿來榮辱比鴻毛孤舟千棹水猶濶寒殿一燈夜更髙明日東林有誰在不堪秋磬拂煙濤

和河南楊少尹奉陪薛司空石筍詩

暖溪寒井碧巖前謝傅賔朋盛綺筵云防石峯髙並筍日臨山勢逺開蓮閒畱幢節低春水醉擁笙歌出暮煙聞道詩成歸巳夕栁風花露月初圎

和常秀才寄簡歸州鄭使君借猿

謝守攜猿東路長褭藤穿竹似瀟湘碧山初暝嘯秋月紅樹生寒啼曉霜陌上楚人皆駐馬裏中巴客半歸鄕心知欲借南遊侶未到三聲恐防腸

郊園秋日寄洛中友人

楚水西來天際流感時相【或作傷】別思悠悠一尊酒盡靑山暮千里書回碧樹秋日落逺波驚【一作低】宿鴈風吹輕浪起眠鷗嵩陽親友誰相念【一作如相問】潘嶽閒居欲白頭

獻鄜坊丘常侍

詔選將軍防北戎身騎白馬臂彤弓栁營逺識金貂貴楡塞遙知玉帳雄秋檻鼓鼙驚朔雪曉階旗纛起邊風蓬萊每望平安火應奏班超定逺功

寄當塗李逺

賦擬相如詩似陶云陽煙月又同袍車前驥病駑駘逸架上鷹閒鳥雀髙舊日樂貧能飲水他時隨俗願餔糟不湏倚向靑山住詠雪題詩用意勞

春日思舊逰寄南徐從事劉三復

風暖曲江花半開忽思京口共銜杯湘潭云盡暮山出巴蜀雪消春水來【此二句與淩歊臺次韻同】懷玉尙悲迷楚塞捧金猶羨樂燕臺薊門髙處極歸思隴鴈北飛雙燕廻

洛陽道中

洛陽多舊迹一日幾堪愁風起林花晚月明陵樹秋興亡不可問自古水東流

和崔大夫新廣北樓登眺

北望髙樓夏亦寒山重水濶接長安修梁暗換丹楹少疎牖全開彩檻寛風捲浮雲披睥睨露涼明月墜防幹庾公戀闕懷鄕處目送歸帆下逺灘

題陸侍禦林亭

野水通池石疊臺五營無事隱雄才松齋下馬書千卷蘭舫逄人酒一杯寒樹雪晴紅艶吐逺山云曉翠光來定知別後無多日海栁江花次第開

西園

西園春巳【一作欲】盡芳艸徑難分靜語惟幽鳥閒眠獨使君宻林生雨气古石帶苔文𨿽去淸朝逺朝朝見白雲【巳上見文苑英華】

丁夘詩集補遺

