思憐詩

序

古人有思而後有詩﹐今人不然。其人不足思﹐且亦未嘗思﹐乃假哭佯歡﹐累牘而出之﹐斯亦不足貴矣。人情有所思﹐必有所憐。思而不憐﹐惻隱之謂何也﹖夙因結習束髮﹐卽事沈郎﹐幸而僻心違俗﹐不願諛尊貴﹐並不諂名山。刻羽引商﹐造成自嬉。玩貨三十餘年﹐握之盈把。今秋吐殘雞肋﹐歸隱東臯。攜篋搜尋﹐積年﹐零雜鋪陳﹐短律長排﹐懺悔口業﹐則見半類閒情靖節﹐半鄰感慨子安。據梧而思﹐非志淫而露少年狂﹐卽怨天而呈小人態。付之一炬﹐此物奚宜住世哉﹗

中有《思憐詩》一卷﹐乃近年某月朔﹐雞鳴肅坐﹐若有遠寄﹐窮日所爲。日暮﹐憐者末艾﹐因避蚊鋒﹐輒穎。反復自詳﹐此卷堪供時人浮白﹐遂避逃秦火於幾硯之間。且生平臨池甚惡﹐而時俗方貴書箑呈人﹐末票詞宗郢政﹐庸付梓人﹐以充斯物。若夫大歷﹑開元事業﹐非吾事也。時﹝下缺﹞

思美詩十首其一聞道西方有美人﹐大圓淸淑幻成身。容華婥約仙山質﹐徳性溫良葛氏民。著作功髙天不夜﹐應酬气爽日長春。卻憐俗骨煩陶冶﹐寧惜蒙淄混世塵。其二叔世何曾气薄涼﹐仍生聖哲應儲祥。但從孝悌開初址﹐自顯忠良擴遠疆。作止醒眠皆法象﹐笑嬉怒罵盡文章。《緇衣》好徳難容口﹐千古遺編姓字香。其三智過千人謂是英﹐超羣豈入此中評。欲施雨露崇朝徧﹐但捲風雲指顧淸。萬卷淹通才鬼服﹐千言立就羽流驚。執鞭願者追隨往﹐渠在峨眉絕頂行。其四徳全才足與時宜﹐一曲名流未是奇。奕到入神情若拙﹐書成泣鬼意如癡。微燻契合醇醪性﹐淸詠賡颺擊壤詞。韞就太和充四體﹐誰能不系美人思。其五砥柱狂瀾勁節標﹐匪因聞譽動心要。个中信誓千金重﹐身外浮榮一葉飄。帝座光明呼吸透﹐塵埃篤摯鬼神招。成功不願畱名記﹐至徳無稱意自饒。其六聖賢懷徳覺頑愚﹐出處難將一局拘。坐榻穿時眞樂在﹐轍輪環處苦心紆。功存克己堅持足﹐願結成民取次符。舉世簪纓爲若事﹐榮名絕與至人殊。其七充繁東壁盡書編﹐不解刪存枉展詮。天產哲人今貫古﹐時宗盟主俗資賢。無情片語弁髦棄﹐有用羣言琬琰傳。從此縹緗懷至寶﹐祖龍不用虐灰燃。其八四象兩儀七尺安﹐推尊主教暫登壇。正容悟物形同玉﹐法語迎機气若蘭。隱躍眞詮髙覺證﹐提撕直指眾人看。關閩濂洛捐衣缽﹐遙接尼山海水觀。其九靜裏功夫去倦昏﹐動時酬應豈忘存。儒家主敬無遷位﹐釋氏觀心不二門。差遣萬緣歸色相﹐貫穿三教合乾坤。生知默諭剛柔信﹐無極源流獨覺尊。其十性量羣分貯水推﹐聖涵萬頃眾涵卮。驚人事業優《堯典》﹐絕世文章玩《系詞》。博物功深明範合﹐觀天理契徹盈虧。官骸不負洪鈞賦﹐過此難將意識窺。

憐愚詩四十二首其一一个渾身有幾何﹐學書不就學兵戈。南思北想無安著﹐明鏡催人白髮多。其二山中樵客食無酶﹐熱芋寒饘八十來。參附若還能續命﹐王孫公子不須哀。其三皇天大父億人皆﹐四散均分不厚乖。富貴相承三世足﹐曾孫不第苦傷懷。其四气散魂遊骨已枯﹐荒墳速朽返虛無。活人不去尋生計﹐只望堪輿指穴圖。其五仕宦場頭尙協恭﹐一心爲國自相容。結成死黨排殊調﹐報復循環汝國凶。其六靑苗子母會牙籌﹐吸骨吞膚未肯休。直待饑寒羣盜起﹐先從爾室報冤仇。其七構訟猶如兩奕棋﹐輸贏必有一人支。吾家懼損門楣望﹐不代他家比量思。其八古今聖賢事頭多﹐幾句銘旌志不磨。若祖而翁微細善﹐連篇墓表太繁苛。其九乘勝元兵已破襄﹐葛陂賈相半閒堂。且偸睫下紅妝艷﹐爲虜明年豈足傷。其十流火商金靜曉云﹐伏殘餘暑未淸燻。孀荊不記秋風冷﹐日浣輕紗制練裙。其十一天子榮親濮議繁﹐宋朝多事我朝翻。狀元修撰渾年少﹐謫戍雲南未是冤。其十二權姦垂死未心灰﹐領史秦塤後命推。只道世人聾啞盡﹐不將董筆刺渠魁。其十三宦豎麼麼穢濁躬﹐投繯旅店疾如風。官髙經略師徒喪﹐俛首求生貫索中。其十四一人兩子算盤推﹐積到千年百萬胎。幼子無孫猶不暝﹐爭教殺運不重來。其十五篇章無柰出身何﹐釋褐忘筌棄則那。結習他年難洗滌﹐刊成宦槁摘瑕多。其十六昔年半菽費憂謀﹐今日千金橐送收。止足不生淸夜想﹐蠅營直向死前休。其十七華夷兵合汴城圍﹐應舉書生翰墨輝。斜虎已逃宮駕亂﹐腐儒猶整舊襕衣。其十八適口滋甘是處生﹐酸鹹得訣有餘淸。何須越國求珍錯﹐狗欲傷身長嗜萌。其十九爲構華居竭智錢﹐此身許住幾多年。兒孫奉祝於斯否﹐從古雕梁不久延。其二十桐鄕近宦一何愚﹐欲積鎏金百萬餘。數未盈時冤已集﹐一夫作難委溝渠。其二十一計度升遷俛要津﹐卑污啟事避人陳。尊官掌記知多少﹐冷語閒談泄漏頻。其二十二廢閣生涯妄想熒﹐敲魚擊磬誦殘經。隨求隨得欺人甚﹐失望荒涼夢不醒。其二十三升量學問斗量才﹐欲作神仙結聖胎。蛐蚓若能騰霧雨﹐蛟龍徧地役風雷。其二十四通書淺陋撰何人﹐選擇先生道煞神。時日若能催富貴﹐伊家喬梓豈長貧。其二十五神州赤縣海環瀛﹐同日同時萬口生。傭丐公卿齊出世﹐先生開卷細推評。其二十六世代江山幾裂完﹐隨宜田宅且相安。經年計較團成片﹐兩子分開局已殘。其二十七天垂列象聖遵模﹐爲問還丹事有無。萬斛明珠難換顆﹐癡人妄想點金須。其二十八繁華寂寞轉輪間﹐熱鬧場中莫久頑。聞道盛唐云錦隊﹐回頭兵火破潼關。其二十九太平風景四郊安﹐鄰里窮時我亦單。五畝宮墻何固有﹐負芻一至路行難。其三十世間左道孰爲凶﹐最是龍陽泣楚宮。禽獸猶明眞配合﹐生人反昧假雌雄。其三十一悅愛嬌客種性生﹐視同苴土遠人情。羅敷自有天分限﹐妄想繁時劇禍盈。其三十二元宋推尋楚漢時﹐千秋名姓幾盤棋。兒孫田宅思牢固﹐官印私鈐策罔遺。其三十三旣曉森羅業鏡光﹐侈焚冥鏹寄虛堂。只言賄賂通陰界﹐先造繁詞奏法王。其三十四淸寒原是好名聲﹐誤擬羞慚效侈盈。勉彊風流神不王﹐困窮無計釀戈兵。其三十五良犀美玉巧工琱﹐議款平酬貴客邀。封付兒孫傳玩遠﹐未寒四大已萍飄。其三十六子孫賢否性相成﹐作法毋涼盡我生。遺囑絮煩臨疾病﹐何曾片語耳根迎。其三十七人生願欲自無窮﹐官貴金多百歲中。衰相已形功徳薄﹐遺言墓志托名公。其三十八說短談非徧世間﹐終身隔耳罔相關。才聞傳報無多語﹐煙起心胸火足顏。其三十九人到無能始貸金﹐子錢生發向何尋﹖厲詞追索彌年後﹐生計蕭條起綠林。其四十著述詩書吐肺肝﹐目前身後幾人看。裝成圈點吾徒炫﹐假序名公識者彈。其四十一已信天工有命偕﹐死生富貴盡前排。祈禳謀策紛紜起﹐信命初心頃刻乖。其四十二耳目相同男子官﹐聰明差異萬千端。羣生盡葬愚公谷﹐閱盡方知智者難。

