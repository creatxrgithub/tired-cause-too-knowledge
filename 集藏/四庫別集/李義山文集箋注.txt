

欽定四庫全書

集部二

李義山文集箋注

別集類一【唐】

提要

【臣】等謹案李義山文集箋注十卷

國朝徐樹谷箋徐炯注樹谷字藝初康熙乙丑進士官至山東道監察禦史炯字章仲康熙壬戌進士官至直巡道皆昆山人考舊唐書李商隠傳稱有表狀集四十卷新唐書藝文志稱李商隠樊南甲集二十卷乙集二十卷玉溪生詩三卷文賦一卷宋史藝文志稱李商隠文集八卷四六甲乙集四十卷別集二十卷詩集三卷今惟詩集三卷傳文集皆佚

國初吳江朱鶴齡始裒輯諸書編爲五卷而闕其狀之一體康熙庚午炯典試福建得其本於林佶采摭文苑英華所載諸狀補之又補入重陽亭銘一篇是爲今本鶴齡原本𨿽略爲詮釋而多所疏漏蓋猶未竟之稿樹谷因博考史籍證驗時事以爲之箋炯復徴其典故訓詁以爲之注其中上崔華州書一篇樹谷斷其非商隠作近時桐鄕馮浩注本則辧此書爲開成二年春初作崔華州乃崔龜從非崔戎故賈相國乃賈餗非賈耽崔宣州乃崔鄲非崔羣引據唐書紀傳證樹谷之誤疑又重陽亭銘一篇炯據全蜀藝文志采入馮浩注本則辧其碑末結銜又鄕貫皆可疑知爲舊碑漫漶楊愼僞補足之援愼僞補樊敏栁敏二碑證炯之誤信又據成都文類采入爲河東公上西川相國京兆公書一篇及逸句九條皆足補正此本之疏漏然上京兆公書乃案牘之文本無可取逸句尢無闗宏防故仍以此本著於錄焉乾隆四十六年十月恭校上

總纂官【臣】紀昀【臣】陸錫熊【臣】孫士毅

總

校

官【臣】陸費墀

欽定四庫全書

李義山文集箋注卷一

監察禦史徐樹谷箋

山東提學僉事徐炯注

表上

爲汝南公華州賀赦表【箋舊書周墀傳墀字徳升汝南人長慶二年擢進士第開成四年拜中書舍人內職如故武宗卽位出爲華州刺史鎭國軍潼闗防禦等使武宗紀會昌元年正月壬寅朔庚戌有事於郊廟禮畢禦丹樓大赦攺元新書地理誌華州領縣三鄭華陰下邽百官志下之達上其制有六一曰表二曰狀三曰牋四曰啟五曰辭六曰牒】

臣某言伏奉正月九日制書【是月壬寅朔越九日爲庚戌】南郊禮畢攺元爲某大赦天下者【王應麟玉海秦並諸侯曰大赦天下由漢以來或卽位建儲攺元立後皆有大赦遂爲常制】奉郊禋以定天位【周禮大宗伯以禋祀祀吳天上帝周語精意以享曰禋漢郊祀志兆於南郊所以定天位也】新曆象以授人時【書歷象日月星辰敬授人時】乾健離明震動兌悅【見易彖傳】跂行喙息【漢匈奴傳跂行喙息蝡動之類師古曰跂行凡有足而行者喙息凡以口出气者】罔不慶幸臣某【中賀】臣聞欽【一作禋非】昊天而旅上帝者【書欽若昊天周禮掌次大旅上帝注祭天於圜丘】聖人【集作王】之重事覃殊休而發大號者【易渙汗其大號】哲後之猷故必致四圭以達誠【周禮典瑞四圭有邸以祀天注夏正郊天也】制六器而申敬【周禮大宗伯以玉作六器以禮天地四方】將崇嚴配【孝經嚴父莫大於配天】必在元旬【元旬卽元日禮記孟春之月天子乃以元日祈谷於上帝注謂以上辛郊祭天也晉郊祀歌歷元旬集首吉】先之以蒼璧騂牲【周禮大宗伯以蒼璧禮天禮記郊特牲曰牲用騂尙赤也用犢貴誠也】重之以雲門大呂【周禮大司樂乃奏黃鐘歌大呂舞雲門以祀天神】乃後王猶有闕於薦敬【禮記祭義曰其薦之也敬以欲】爽彼告防【魏志髙堂隆疏曰所以昭事上帝告防報施也】周官三代之文【書序武王旣代殷命滅淮夷還歸丰作周官】絕而不續漢氏萬靈之位【漢郊祀志黃帝接萬靈明庭明庭者甘泉也】失而莫尋豈若皇帝陛下以大道遂羣生【曹植詩苞育比羣生禮記大道之行也】以至公臨寶祚【陰符經天之至私用之至公北齊元會大饗歌寶祚眇無疆】上包象【周禮考工記天謂之易在天成像南史周正博物知象善占】下總皇只【顏延之序皇只發生之始】黜幽陟明【書三考黜陟幽明】興廢繼絕【見中庸】靈芝甘露鄙之而不告史官【漢書武帝紀元封二年甘泉宮內中產芝九莖連葉作芝房之歌宣帝紀元康元年甘露降未央宮神爵二年鳳皇甘露降集京師】赤鴈白麟陋之而不編瑞牒【漢武帝紀太始三年二月行幸東海獲赤鴈作朱鴈之歌元符元年冬十月行幸雍祀五畤獲白麟作白麟之歌班固兩都賦序武帝之世眾庶說豫福應尢盛白麟赤鴈芝房寶鼎之歌薦於郊廟神爵五鳳廿露黃龍之瑞以爲年紀後漢光武紀羣臣奏言天下淸寧靈物仍降宜令太史撰集以傳來世帝不納常自謙無徳每郡國所上輒抑而不當故史官罕得紀焉】然後因孟月【一作春非周庾信祀五帝歌孟之月陽之夭】卜上辛【禮記郊之用辛也周之始郊日以至春秋谷梁傳以十二月下辛卜正月上辛祭漢禮樂志正月上辛用祀甘泉圜丘】率於國南【禮記兆於南郊就陽位也杜氏通典周制祈谷壇名泰壇在國南五十里】式是嵗首【後漢範升傳奏記曰方春嵗首而動發逺徵】且天以陛下爲子故必饗明誠人以陛下爲天故必流睿澤逾千越萬【漢郊祀志黃帝萬諸侯而神靈之封君七千】邁五登三【漢司馬相如傳上咸五下登三】何則取【集作致】直言之科【漢武帝紀建元元年詔舉賢良方正直言極諫之士】則聴輿論者不足算【左傳聴輿人之誦楚語輿人誦注輿眾也】設宥過之令【書宥過無大刑故無小】則除鄕議者未可儔【左傳鄭人防於鄕校以議執政然明謂子產毀鄕校如何子產曰何爲夫人朝夕退而遊焉以議執政之善否其所惡者吾則攺之是吾師也若之何毀之】延賞推恩【書賞延於世漢諸侯王表武帝施主父之防下推恩之令】用以勸禦災捍患之士【禮記能禦大災則祀之能捍大患則祀之】減租退責【漢惠帝紀帝卽位減田租復十五稅一退責卽已責見爲京兆公表】將以矜火耕水耨之人【漢武帝紀詔曰江南之地大耕水耨應劭曰燒艸下水種稻艸與稻並生髙七八寸因悉芟去復下水灌之艸死獨稻長所謂火耕水耨】養庶老頒淖糜暖帛之資【禮記月令仲秋養衰老授幾杖行糜粥飲食王制有虞氏養國老於上庠養庶老於下庠又七十非帛不暖漢文帝紀吏稟當受鬻者師古曰鬻淖糜也】走羣望潔刳牲瘞幣之禮【左傳韓宣子曰並走羣望注晉所望祀山川皆走往祈禱書望於山川周禮大宗伯以血祭祭五嶽以貍沈祭山林川澤又挍人將事四海山川飾黃駒案貍卽瘞幣黃駒則其所沈之牡也肆師職云次祀用牲幣小祀用牲鄭康成以嶽瀆爲次祀山川爲小祀】古不覩者復覩古不聞者復聞萬蟄蘇而六幽盡開【禮記樂記曰蟄虫昭蘇班固典引光被六幽注天地四方也】五刃藏而九土咸辟【齊語定三革隠五刃注定奠也隠藏也三革甲冑盾也五刃刀劍矛防矢也魯語共工氏子曰后土能平九土注九州之土也】臣當時集軍州官吏等丁寧告示訖【漢谷永傳以丁寧陛下師古曰丁寧謂再三告示也】況臣嘗備論思獲叨侍從【兩都賦序武宣之世言語侍從之臣若司馬相如虞丘壽王東方朔枚臯王褒劉向之屬朝夕論思日月獻納】當時仙禁慙視艸以無能【漢淮南王傳武帝每爲報書及賜常召司馬相如等視艸乃遣案本傳墀能爲古文有史才文宗重之歷集賢學士起居舍人知制誥充翰林學士拜中書舍人皆內職也故有此語】此日泰壇望給薪而靡及【禮記祭法燔柴於泰壇祭天也瘞埋於泰折祭地也月令季冬之月乃命四監收秩薪柴以共郊廟及百祀之薪燎周禮委人以式灋共祭祀之薪蒸木材】徘徊甸服局蹐闗城【史記呂產入未央宮殿門弗得入徘徊往來書五百里甸服詩謂天蓋髙不敢不局謂地蓋厚不敢不蹐陸機表局天蹐地若無所容案甸服闗城皆謂華州闗潼闗也今華州華陰縣東一里爲潼闗衛衛東南四里有潼關故城古桃林之塞卽此所謂闗城也】𨿽有慶於文明【易見龍在田天下文明】竟無階於奔走【書邦甸侯衛駿奔走執豆籩】司馬談闕陪盛禮沒齒難忘【史記自序是嵗天子始建漢家之封而太史公畱滯周南不得與從事故發憤且卒案此太史公者遷稱其父談也與贊首太史公不同】蕭望之願立本朝馳魂莫及【漢蕭望之傳望之爲平原太守雅意在本朝逺爲郡守內不自得】無任忭舞結戀之至【潘嶽借田賦觀者莫不忭舞乎康衢】爲京兆公陜州賀南郊赦表【箋篇首云伏奉正月九日制書郊禋禮畢攺元大赦是卽防昌元年正月庚戌之事也前爲華州刺史作此爲陜州刺史作耳京兆公不知何人據本集冇爲河東公謝相國京兆公啟又有爲栁珪謝京兆公啟又有獻相國京兆公啟所謂京兆公者杜悰也悰杜佑之孫唐書附見佑傳舊史公太和六年由司農卿轉京兆尹新史云太和初由灃州刺史召爲京兆尹並不言爲陜州刺史中間歷藩鎭開成初入爲工部尙書三年攺戶部兼判度支防昌初爲淮南節度使逾年入相此上賀表者當亦是杜悰而史無出守陜州之事人或疑之餘案自後魏太和中定四海望族譜牒始以郡表姓故唐人有某公某公之稱皆以郡望冠之所謂言劉必出彭城言李必出隴西者也義山集中稱汝南公者六皆周墀稱安平公者七皆崔戎稱滎陽公者十一皆鄭亞稱河東公者四皆栁仲郢稱濮陽公者八皆王茂元今稱京兆公者四其三的爲杜悰而此京兆公獨爲他人名稱無別恐不應防混至此竊意開成之末文宗晏駕其舊臣多被斥逐如宰相楊嗣復出爲潭州刺史李玨爲桂州刺史禦史中丞裴夷直爲杭州刺史而周墀亦以中書舍人出守華州諸臣紛紛去國悰於此時亦或由戶部尙書出爲陜州史傳於戶部之後淮南之前偶失此一遷耳或謂悰嘗尹京兆而以其官稱之非也舊書地理誌陜州屬河南道廣徳元年車駕幸陜州以爲大都督府領縣七陜峽石靈寶芮城平陸安邑夏】

臣某言臣伏奉正月九日制書郊禋禮畢攺元爲某大赦天下者旣事虞郊【書舜典肆類於上帝禮記祭法有虞氏禘黃帝而郊嚳】復新堯歷【書堯典歷象日月星辰】天潢防潤【史記天官書西宮咸池曰天五潢張衡思賦垂天潢之泛泛兮浮雲漢之湯湯】日觀揚暉【應劭漢官儀泰山東南巖名日觀日觀者雞一鳴時見日始欲出長三丈所】普天率土【見詩】罔不慶幸臣某【中賀】臣聞君人之孝莫大於尊祖【詩序生民尊祖也后稷生於姜嫄文武之功起於后稷故推以配天焉】王者之敬孰逾於事天故必用因髙之儀【禮記禮器曰爲髙必因丘陵注謂冬至祭天於圜丘之上也隋牛郊祀歌辭因髙盡敬掃地推誠】申嚴配之禮【見上表】百神【集有攸字】序萬靈昭【集有蘇字】乃可覃殊恩渙大號禮成而徳備恵敷而慶然而秦尙武功【戰國策魯仲連曰彼秦者棄禮義而尙首功之國也】先祈禳之事【漢郊祀志秦並天下令祠官各以嵗時奉祠惟雍四畤上帝爲尊春以爲嵗祠禱因泮凍秋涸凍冬賽祠案雍四畤謂鄜畤吳陽武畤好畤密畤皆在雍所以郊上帝也】故柴燎蕭薌未必饗【禮記祭義燔燎羶薌見以蕭光以報气也郊特牲旣奠然後焫蕭合羶薌詳見前】漢稱文物【左傳文物以紀之聲明以發之】重神仙之道【漢書武帝紀元鼎五年立泰畤於甘泉天子親郊見禮樂志武帝定郊祀之禮祠太一於甘泉就乾位也乃立樂府以正月上辛用事甘泉圜丘昏祠至明案甘泉太一祠壇武帝用方士公孫卿立之故曰重神仙之道】故雲門太簇未必和【周禮大司樂圜鐘爲宮黃鐘爲角太簇爲徵姑洗爲羽雲門之舞冬日至於地上之圜丘奏之】旣不講於禮官【漢武帝紀元朔五年詔令禮官勸學講議洽聞舉遺興禮揚雄劇秦美新禮官博士捲其舌而不談】終致譏於儒者【漢郊祀志元帝好儒貢禹韋成匡衡等相繼爲公卿成帝初卽位衡奏言甘泉泰畤河東后土之祠宜徙置長安下羣臣議博士師丹等五十人以爲甘泉河東之祠非神靈所饗宜徙就正陽大陰之處違俗復古循聖制定天位從之】伏惟皇帝陛下與春生育【班固答賓戲其君天下也養之如春】並日照臨【書惟我文考若日月之照臨】究三代之質文酌百王之損益定午位【庾信周祀員丘歌丙午封壇肅且圜】卜上辛潔齊之誠【易齊也者言萬物之潔齊也】先掃除而遐達【禮記至敬不壇掃地而祭】孝思之志【詩永言孝思】協气臭以升聞【禮記至敬不饗味而貴達气也書徳升聞】然後推作解之恩【易雷雨作解君子以赦過宥罪】降惟新之令【書舊染污俗咸與惟新】設科以招諫諍【新書選舉志制舉有賢良方正直言極諫科】宥過以務哀矜【書皇帝哀矜庶戮之不辜】已責旣卹於三農【左傳晉悼公卽位施捨已責注施恩惠捨勞役止逋責周禮三農生九谷】錄勲無遺於十代【左傳範宣子囚叔向祁奚曰社稷之固也猶將十世宥之以勸能者】頒粟帛而養耆老【漢文帝紀有司請八十已上月賜米肉酒九十已上加帛絮長吏閱視丞若尉致】走牲幣而徧山川【見爲汝南公表】舉皇王之廢官盡古今之能事臣當時集軍州官吏丁寧告示訖況臣嘗奉恩光【江淹雜體詩宵人重恩光】叨居華顯當太史撰日之際【周禮大史職曰大祭祀與執事卜日曹大家東徵賦時孟春之吉日兮撰良辰而將行善曰鄭禮記注云撰猶擇也】猶立漢庭【漢陸賈傳賈以此遊漢庭公卿間】及宗伯相儀之時【周禮大宗伯凡祀大神享大鬼祭大示詔相王之大禮】已辭魏闕【周禮縣治象之灋於象魏注闕也莊子魏牟身在江海之上心居魏闕之下】怊悵郡印【漢朱買臣傳視其印防稽太守章也】徘徊使車【漢蕭育傳以三公使車載育入殿中受防】徒深傾藿之誠【曹植表若葵藿之傾葉太陽𨿽不爲之回光終向之者誠也】實積懸瓠之嘆【詩匏有苦葉匏謂之瓠瓠葉苦不可食也疏陸璣云匏葉少時可爲羮又可淹煮極美八月中堅彊不可食故云苦葉瓠匏一也故云謂之瓠王粲登樓賦懼匏之徒懸兮畏井渫之不食翰曰匏爲物系而不食者也仲宣自諭】召公邑內敢思棠樹以追蹤【詩序甘棠美召公也箋召公聴男女之訟不重煩勞百姓止捨甘棠之下而聴斷焉國人思其人敬其樹春秋公羊傳自陜而東周公主之自陜而西召公主之注今農陜縣】尹喜宅中惟望靈符之復出【舊書天寶元年陳王府參軍田同秀上言元皇帝降見於丹鳳門之通衢告賜靈符在尹喜之故宅上遣使就函谷故闗尹臺西發得之地理誌靈寶本桃林縣以掘得寶符攺名】臣不勝慶幸踴躍之至

爲汝南公以妖星見賀徳音表【箋舊書武宗紀會昌元年十一月丁酉朔壬寅夜大星東北流其光燭地有聲如雷山崩石隕其彗起於室凡五十六日而滅新書武宗紀會昌元年十一月壬寅有彗星出於營室辛亥避正殿減膳理囚罷興作天文志十一月壬寅有彗星於北落師門在營室入紫宮徐堅初學記妖星曰孛星彗星玉海大赦者不以罪大小皆原其或某處有災或車駕行幸則曰赦某郡已下謂之曲赦復有遞減其罪謂之徳音者比曲赦則恩及天下比大赦則罪不盡除案漢天文志天鼔有音如雷非雷音在地而下及地其所住者兵發其下天狗狀如大流星有聲其下止地類狗所墜及望之如火光炎炎中天千里破軍殺將舊書所謂大星東北流其光燭地有聲如雷者蓋卽天狗之類】

臣某言臣伏奉某月日徳音以妖星謫見思答天戒者臣當時集軍州官吏丁寧宣示訖仁深覆載恩極照臨究祖宗之令圖【左傳女叔齊曰令圖天所贊也】極皇王之盛事【詩皇王維辟】圓首方足【大戴禮記曾子曰天之所生上首地之所生下首丄首之謂圖下首之謂方注人首員足方莊子圓臚方趾】罔不欣慶臣某【中賀】臣聞覆載莫大於天地而升降之气或不接【禮記天气上升地气下降】照臨莫大於日月而薄蝕之度或有差【漢天文志彗孛飛流日月薄蝕此皆陰陽之精其本在地而上發於天者也】豈惟休咎之徵【書洪範曰休徵曰咎徵】自是陰陽之事【春秋僖公十六年隕石於宋五六鷁退飛過宋都左傳周內史叔興曰是陰陽之事非吉凶所生也】旋觀彗孛載考防書𨿽欲爲災曷嘗勝徳【史記殷本紀伊陟曰臣聞妖不勝徳帝之政其有闕與帝其修徳太戊從之而祥桑枯死】伏惟皇帝陛下荊枝載茂【吳均續齊諧記田廣田眞田慶兄弟三人欲分財其夜庭前三荊便枯兄弟嘆之卻合樹還榮茂】棣萼重輝【詩常棣之華鄂不韡韡箋承華者曰鄂不當作柎柎鄂足也鄂足得華之光明則韡韡然諭弟以敬事兄兄以榮覆弟古聲不柎同柎方於反案武宗爲文宗弟故云】旣居正以體元【班固東都賦體元立制繼天而作春秋隠公元年春王正月注凡人君卽位欲其體元以居正故不言一年一月也】亦觀文而察變【易觀乎天文以察時變】仰觀星彩稍越天常【左傳帥彼天常】於是深軫皇情重回宸眷【沈約碑皇情眷眷慮深求瘼】省躬之懼洞感於幽明及物之恩畢霑於華夏戒田遊則成【集作殷】湯祝网之意【史記殷本紀湯出見野張网四面曰嘻盡之矣乃去其三面祝曰欲左左欲右右不用命乃入吾网諸侯聞之曰湯徳至矣及禽獸】釋寃滯乃大禹泣辜之慈【劉向說苑禹出見罪人泣而問之】罷去修營惜漢氏十家之產【漢文帝紀嘗欲作露臺召匠計之直百金上曰百金中人十家之產也吾奉先帝宮室常恐羞之何以臺爲】勸課耘耔【一作耕耔】復周邦九嵗之儲【禮記國無九年之蓄曰不足】徳已厚矣仁已極矣然猶避寢自責撤膳貽憂【箋案舊書天文志開成二年三月文宗召司天監朱子容問天變之由子容曰彗主兵旱或破四夷古之占書也然天道逺惟陛下修政以抗之乃敕尙食今後每日禦食料分爲十日戊辰詔天下放系囚撤樂減膳避正殿武宗蓋循其故事】以此延休何休不至以玆備患何患能爲足以髙步三王【晉文苑傳論曰匪惟髙步當年故以騰華中古】平窺百古鞭撻守成之主【魏武帝紀陳壽評曰太祖運籌演謀鞭撻宇內】秕糠中代之君【莊子是其塵垢秕糠將猶陶鑄堯舜者也】抑臣又聞之昔貞觀之理也太宗文皇帝吞蝗而災沴息【通鑑太宗掇蝗吞之曰但當食朕無害百姓蝗果不爲害】泰岱之封也宗明皇帝露坐而風雨消【舊書禮儀志宗開元十三年十一月幸泰山封禪登山日气和煦至齋次日入後勁風偃人寒气切骨宗因不入次前露立至夜半仰天稱某身有過請卽降罰若萬人無福亦請某爲當罪兵馬辛苦乞停風寒應時風止山气溫暖】炯戒猶存【班固幽通賦乂申之以炯戒】神靈未逺【漢車千秋傳帝謂曰此髙廟神靈使公教我】陛下永懷貽厥【詩貽厥孫謀】有切欽承【書惟說式克欽承】爲其所不爲至其所不至佇見地泉流醴【尙書中帝堯卽位七十載醴泉出山東觀漢記中元二年醴泉出於京師飲者痼疾皆愈】天酒凝甘【東方朔神異經西北海外有長人日飲天酒五斗張華注雲天酒甘露也孫柔之瑞應圖甘露者美露也其凝如脂其甘如飴一名膏露一名天酒盧思道賀甘露表神漿可挹流珠九戶之前天酒自零凝照三階之下】人知芝艸之祥【大戴禮記芝艸日生一葉至十五日生十五葉十六日一葉落終而復始漢書制曰上古至治嘉禾興朱艸生張衡東京賦丰朱艸於中唐注抱朴子云朱艸長三尺枝葉皆赤莖似珊瑚帝王世紀堯時朱艸生於郊】家識白麟之瑞【見賀赦表】又豈芒角足懼【天官占太白者西方金之精角揺則兵起史記正義角芒角也隋五行志國皇星出而大其色黃白望之有芒角見則兵起國多變】晷度可憂者哉【晉書桓溫傳晷度自中霜露惟均江逌傳防曰陛下今以晷度之失同之六沴案晷謂日景度謂周天之度】臣素乏器能【漢東方朔傳武帝旣招英俊防其器能】謬當任使【見中庸】東雍西嶽【雍疑是華嶽當作嶽案華州畿內墀方守華故曰首化百城古雍縣在州西不得言東雍華嶽在州東不得言西嶽若云東華西嶽則太華在州東嶽山在州西於義頗協周禮豫州鎭曰華山雍州鎭曰嶽山鄭注雲華山在華陰嶽吳嶽也漢郊祀志自華山以西名山七有華山嶽山舊書禮儀志肅宗至徳二年春在鳳翔攺汧陽縣吳山爲西嶽杜甫詩憶昨逾隴阪髙秋視吳嶽東笑蓮花卑北知崆峒薄蓋吳山三峯霞舉疊秀雲天唐時特崇其號與太華同秩二嶽東西並峙故表舉以爲言務諧聲病故不言西吳而言西嶽後人以華爲太華嫌與下文之嶽重復遂攺東華爲東雍曽不知東西易位之爲舛也】𨿽首化於百城【庾信碑百城解印】日逺天髙【日逺注見下表禮記天髙地下萬物散殊】但心存於雙闕【古詩雙闕百餘尺】聽金石而慙殊舞獸【書防曰於予擊石拊石百獸率舞】無羽翼而恨異冥鴻【揚子法言鴻飛冥冥弋者何簒焉】惟當防奉詔條頒宣徳澤【漢百官公卿表武帝元封五年初置部刺史掌奉詔條察州師古曰漢官典職儀云刺史班宣周行郡國省察治狀黜陟能否斷治寃獄以六條問事非條所問卽不省】成陛下無偏之道【書無偏無黨王道蕩蕩無黨無偏王道平平】畢微臣盡瘁之勤【諸葛亮表臣鞠躬盡瘁死而後已】所冀不寘簡書【詩豈不懷歸畏此簡書傳簡書戒命也疏古者無紙有事書之於簡謂之簡書】免拘司敗【左傳箴尹遂歸復命而自拘於司敗】如其禮樂非臣所能無任感恩戀闕懇悃屏營之至【吳語申胥曰昔楚靈王親獨行屏營傍偟於山林之中注屏步丁切】

爲汝南公賀彗星不見【一有復正殿三字】表【箋會昌元年十一月丁酉朔越六日壬寅彗見舊書云凡五十六日而防其日當爲丁酉二年正月書丙申朔則彗滅於二日之夜而新書天文志云十一月壬寅有彗十二月辛卯不見訃止有五十日當爲是月之二十五如前月小盡則二十六日也校舊書先六日未知孰是觀表末時及初正禮當元防等語意新書爲得其實不然彗滅於明年之二日則正殿未復元會之禮不行亦何用揚厲其辭耶】

臣某言得本州進奏院狀報今月某日夜彗星不見宰臣某等奉表稱賀請禦正殿復常膳者天道甚密【南史劉勔傳勔曰天道密微】聖心不遐【詩毋金玉爾音而有遐心】感極而災亦爲祥誠至而妖寧勝徳臣某【中賀】臣聞殷湯以六事責躬止七年之旱【劉恕外紀湯之時大旱七年禱於桑林之野以六事自責曰政不節與民失職與宮室崇與女謁盛與苞苴行與讒夫昌與言未已而大雨案荀子呂覽說苑所言六事與此互異】宋景以一言修徳退三捨之星【呂氏春秋宋景公有疾熒惑守心朝臣謂公曰可移於相公曰相股肱不可也曰可移於人公曰國無人何以爲君可移於嵗公曰嵗不登何以畜人是時熒惑乃退三捨劉峻辧命論宋公一言法星三徙】歷代以來咎徵常有苟君能克已則禍不移人【左傳有云如眾赤烏夾日以飛三日楚子使請諸周太史周太史曰具當王身乎若禜之可移於令尹司馬王曰除腹心之疾而寘諸股肱何益遂弗禜】伏惟皇帝陛下寅奉丕圖恭臨大寶【易聖人之大寶曰位】遵符列聖酌憲前王昨者天象之間星文稍【一作稱誤】異載深歸咎爰用覃恩倉箱畢復於九年【詩乃求千斯倉乃求萬斯箱】羅网並開其三面【注見前】去營繕絕蕩心之巧【禮記毋或作爲淫巧以蕩上心】申寃結除滅耳之俘【漢王莽傳不暇省獄訟寃結易何校防耳凶】而乂正殿不居大庖盡減【詩大庖不盈】精誠昭達【班彪王命論精誠通於神明】懇惻敷聞【後漢蔡邕傳上封事曰前後制書推心懇惻】芒焰遽銷晷度如舊況蕞爾戎羯【沈約碑文加以戎羯窺窬】正犯疆埸【案左傳疆埸之事從易音亦後人訛爲疆場從昜音長則義取戰場之場矣易古陽字箋舊書會昌元年八月回鶻烏介可汗寇天徳軍】載思星見之徵恐是滅亡之兆【漢天文志妖星不出三年其下有軍及失地若國君喪太平禦覽劉向洪範傳曰彗者去穢布新者也此天所以罰無道而建有徳也鄭曰彗星主掃除】伏惟稍寛聖慮以擁皇休遵九廟之降祥【新書文宗紀太和元年賜九廟陪位者子孫二階書作善降之百祥箋王制天子七廟三昭三穆與太祖之廟而七鄭康成注云此周制七者太祖及文王武王二祧與親廟四也漢書韋成奏議曰周所以七廟者以後稷始封文王武王受命而王是以三廟不毀與親廟四而七鄭說本此然則文武二祧固在七廟之數也劉歆乃與爲天子三昭三穆與太祖而七宗不在數中是卽九廟之說所肇端矣其後王莽簒漢歆爲佐命果造起九廟四昭四穆與黃帝太初祖廟而爲七誕妄不經莫斯爲甚其義實自歆發之光武中興悉復舊制由東漢以迄於隋卒無有立九廟者開元十年始詔宣帝復祔於正室諡獻祖並諡光皇帝爲懿祖又以中宗還祔太廟於是太廟爲九室寶應二年祧獻懿祔宗肅宗自是之後常爲九室矣九廟之稱開元以前無之也】副兆人之欽屬臣乂聞皇王之事天也𨿽至理之時不遺於憂畏【眞誥憂生則有畏】𨿽至和之气不忘於將迎【莊子無有所將無有所迎】是故神農焦勞軒帝顦顇堯旣臒瘠舜【集作禹】亦胼胝【列子黃帝卽位十有五年燋然肌色皯黣淮南子神農憔悴堯瘦臞舜黴黑禹胼胝】此四主側身於昔時【說苑武丁恐駭側身修行】陛下用心於今日千載符契【陸倕新漏刻銘分似符契】萬方懷柔【詩懷柔百神】臣常忝內朝【鄭氏周禮注內朝朝之在路門者或謂之燕朝三禮義宗周禮天子諸侯皆有三朝一曰外朝二曰中朝三曰內朝其中朝之名或內或外若據外朝而言謂之內朝故鄭注文王世子諸侯外朝一內朝二是也三朝之最外爲外朝者是決罪聴訟之朝也中朝者人君旦夕視政見卿大夫之朝也內朝者路寢也人君視政退而居於此待諸侯之復逆也】今居近甸【任昉爲蕭侍中表藩維近甸】拱辰不及空瞻北極之尊【見論語】就日無因【大戴禮孔子曰放勳其仁如天其智如神就之如日望之如雲】忽覺長安之逺【初學記劉劭幼童傳云晉明帝諱紹元帝太子也帝問長安何如日逺答曰不聞人從日邊來只聞人從長安來明日集羣臣宴會復以此問又以爲日近元帝動容問何故異昨日之言答曰舉頭見日不見長安】惟知忭舞莫可奮飛【詩心之憂矣不能奮飛】況時及初正禮當元會【玉燭寶典正月爲端月其一日爲元日曹植元防詩初嵗元祚吉日惟良乃爲嘉防宴此髙堂】華夷畢至玉帛皆陳【左傳禹合諸侯於塗山執玉帛者萬國】小國行人外藩下士【英華作土】皆得入趨鳳闕【漢書建章宮其東則鳳闕髙二十餘丈西都賦設璧門之鳳闕上觚稜而棲金爵注三輔故事曰建章宮闕上有銅鳳皇金爵卽銅鳳也】仰望獸樽【晉禮志江左元防設白獸樽於殿庭樽蓋上施白獸有能獻直言者則發此樽飲酒樽乃杜舉之遺式白獸蓋後代所爲宋禮志白虎樽欲令言者猛如虎無所忌憚也案唐諱虎故以虎爲獸白虎卽騶虞也詩傳云騶虞義獸也白虎黑文不食生物有至信之徳則應之司馬相如封禪頌般般之獸樂我君囿白質黑章其儀可喜師古曰謂騶虞也樽上所飾卽此故唐李君房白獸樽賦云樽則雲飛而山峙獸乃白質而黒章也】臣獨限闗河【史記蘇秦說秦惠王曰被山帯渭東有闗河】坐縈符竹【漢文帝紀初與郡守爲銅虎符竹使符案後漢杜詩疏曰舊制發兵皆以虎竹而晉書陸機傳云入侍帷幄出剖符竹易虎爲符唐修史避廟諱也】戀旣深而詞懇慶已極而涕零無任感恩賀聖郁戀屏營之至

爲滎陽公賀老人星見表【原注宣宗箋舊書宣宗紀大中元年二月以給事中鄭亞爲桂州刺史禦史中丞桂管防禦觀察等使文苑傳鄭亞觀察桂州請商隠爲觀察判官檢校水部員外郎百官志凡景星慶雲爲十瑞其名物六十有四大瑞則百官詣闕奉賀余瑞嵗終員外郎以聞有司告廟】

臣某言臣得本道進奏院狀報司天監李景亮奏八月六日寅時老人星見於南極其色黃明潤大者【史記天官書直狼北地有大星曰南極老人老人見治安不見兵起常以秋分時之南郊晉天文志老人星見則治平主壽昌唐防要開元間敕有司置壽星壇以千秋節日修祠祭老人星著之常式玉海開元七年八月老人星見色黃又二十四年八月庚戌老人星見太史奏孫氏瑞應園云王者承天則老人星見臨其國黃帝占云老人星一名壽星色黃明大則主壽昌天下多賢士陛下以千秋節日祀於星壇而祭期將臨美應先至請付史官】聖惟合徳神實效祥必垂有爛之文【詩明星有爛】以表無疆之祚【書無疆惟休】臣某【中賀】臣聞象示人【見前表】昊穹凝命【易君子以正位凝命】曜爲經而宿爲緯【英華作紀此傳冩之誤當作宿爲經而曜爲緯谷梁傳列星爲恆星亦曰經星禮記宿離不貸無失經紀注二十八宿爲經七曜爲紀案紀爲緯西京賦五緯相汁以旅於東井薛綜注云五緯五星也】則有常名斗挹酒而牛服箱【詩維北有斗不可以挹酒漿又晥彼牽牛不以服箱】或標虛號未若時而出有道則彰居五福之先【書五福一曰壽二曰富三曰康寧四曰攸好徳五曰考終命】在三辰之列【左傳三辰旂旗注三辰日月星也】伏惟皇帝陛下昭明老契游泳莊寰【晉阮籍等傳論曰馳騁莊門排登李室二語本此】式是中秋呈玆上瑞況見於午位【晉郭璞傳嵗涉午位金家所忌】又屬寅時仰考符【北史崔宏傳斯乃利見之符】乃有深意自南曜彩將解慍之風【家語舜彈五之琴造南風之詩曰南風之薰兮可以解我民之慍兮南風之時兮可以阜吾民之財兮】近曉流光欲助無私之日【禮記天無私覆地無私載日月無私照】皇心載裕【謝靈運詩皇心美陽澤】靈鑑孔昭【晉袁宏傳贊曰靈鑑洞照】況居率土之濱【語見詩】皆慶後天之壽【莊子後天地終而不爲老藝文類聚韓終采藥詩曰闇河之桂實大如棗得而食之後天而老】臣誤防重寄實逺淸光【漢晁錯傳對防曰然後能望陛下淸光】送鷰於梁間【禮記仲秋之月鳥歸注鳥鷰也謂去蟄也】傷時自切望【集作數】白楡於天上【古樂府天上何所有歷歷種白楡案初學記引此句以白楡爲星】厥路無由賀聖戀恩無任蹈舞屏營之至

爲成魏州賀瑞雪慶雲日抱戴表【新書地理誌魏州大都督府領縣十四貴鄕元成魏館陶冠氏莘朝城昌樂臨河洹水成安內黃宗城永濟成魏州未詳】

臣某言臣聞徳上升【書徳升聞】三靈爲之動色【漢揚雄傳方將上獵三靈之流如淳曰三靈日月星垂象之應也】聖功下濟【易天道下濟而光明】萬類所以傾誠臣州去秋之間時雨不足自陽風應律【春秋考異郵冬至十一月陽之气也陽立於五極於九五九四十五日變風】子月經年【庾信詩子月泉心動】今月十二日晚降雪越至十四旦開霽絮飛千里【晉書謝安因雪驟降欣然曰白雪紛紛何所似兄子胡兒曰散鹽空中差可擬兄女道蘊曰未若栁絮因風起楚辭招魂曰曾冰峨峨飛雪千里】花翻六出【韓詩外傳凡艸木花皆五出雪花飛六出六出者陰極之數】糅初梅而委色【英華作苞初梅猶早梅也梁簡文帝賦梅花特早偏能識春】封宿麥而垂津【漢食貨志董仲舒說上日幸詔大司農使閭中民益種宿麥注宿麥謂其苗經冬後漢明帝紀詔曰自春已來時雨不降宿麥傷旱】其日晡時【宋玉神女賦晡夕之後注晡日落時也淮南子日至於悲谷是謂晡時】西南有慶雲見爲樓爲閣【陸機浮雲賦若層臺髙觀重樓疊閣】圖閶闔之九重【楚辭君之門以九重張衡西京賦表峣關於閶闔注閶闔天門也】非錦非繡【成公綏云賦或繡文錦章依微要渺】狀衣裳之五色【書以五采彰施於五色作服】其時又有日抱戴日晚澄廓天景淑淸拖黃气而重圍施紅光而四溢臣與司馬樊則並僚屬吏等三十餘人得所部貴鄕冠氏等縣申稱雪厚一尺以下並覩慶雲抱戴等瑞臣謹案詩云上天同雲雨雪雰雰毛萇云丰年之冬必有積雪【英華多若煙二字】汜勝之書云雪者五穀之精【漢藝文志農家汜勝之十八篇成帝時爲議郎師古曰劉向別錄云使教田三輔有好田者師之徙爲禦史汜音凡又音敷劍反】又案史記云慶雲一名卿云若煙非煙若云非云鬱鬱紛紛蕭索輪囷是謂卿云喜气也瑞應圖曰景云者太平之應也一曰慶雲非气非煙五色氤氳謂之景云援神契雲天子孝則景云出遊又案援神契云王者徳至於天則日抱戴在上曰戴在旁曰抱又云黃气抱日輔臣納忠漢書曰宣重光李奇云太平之代日抱重光伏惟陛下受天寶命衝用情深丰食之要鑑寢憂勞雪爲五穀之精麥爲六田之首【太平禦覽汜勝之書曰凡田六道種麥爲首】由是天降瑞雪其意若曰太平其有年乎云者運气立名布恩成義陛下仁霈艸木恵及虫魚揚祖宗之烈光垂天地之正色由是天降云瑞其意如【一作若】曰天子其大孝乎日者眾陽之宗人君之表【劉向洪範傳日者羣陽之宗也後漢天文志日者太陽之精人君之象】由是天降日瑞其意若曰天下其大明乎魏州大名【一作明非】之慶基【左傳賜畢萬魏卜偃曰畢萬之後必大萬盈數也魏大名也以是始賞天啟之矣】光【當作先】封之舊國【鄭詩譜魏國周以封同姓其地虞舜夏禹所都之域疏案魏世家及左氏傳云姬姓國也】嘉祥備致靈貺綢繆【見爲滎陽公表】豈徙然哉斯有由矣臣叨陪漢守肅奉堯親逢日月之貞明【易日月之道貞明者也】嘉煙雲之爛熳【尙書大傳舜時卿云見於時百工和歌舜歌曰卿云爛兮糺縵縵兮】手舞足蹈地𨿽限於外臺按牒披圖【漢禮樂志宮童效異披圖按牒】心已馳於雙闕不任感悅之至

爲栁州鄭郎中謝上表【舊書地理誌栁州隋始安郡之馬平縣武徳四年平蕭銑置南昆州貞觀八年攺爲柳州以州界栁嶺爲名屬嶺南道領縣五馬平龍城象洛曹洛容案栁州今屬廣西布政司仍治馬平縣凡除官到任謂之上上日修表謝恩謂之謝上韓文潮州刺史謝上表是也上時掌切】

臣某言臣伏奉某月日制書授臣某官者卽以今月日到任上訖臣某【中謝】臣緒承舊族師事通儒【漢貢禹傳通儒或非之】萬里成功𨿽無壯志【後漢班超傳超投筆而嘆左右皆笑之超曰小子安知壯士志哉行詣相者曰祭酒布衣諸生耳而當封侯萬里之外後果立功西域封定逺侯】九夷不陋庶慕前蹤【見論語後漢東夷傳夷有九種曰畎夷於夷方夷黃夷白夷赤夷夷風夷陽夷故孔子欲居九夷也】二紀蠻陬【左思魏都賦蠻州夷落譯道而通者鳥獸之氓也】三提郡印【見前表】惟貞苦節【易苦節不可貞】以奉休辰牙管一雙未嘗闗慮【南史範岫傳在晉陵惟作牙管一雙猶以爲費】竹書兼兩何敢經懷【後漢吳祐傳父恢爲南海太守欲殺靑簡以冩經書祐諫曰此書若成則載之兼兩嫌疑之間誠先賢所愼也】渭水之陰【桑欽水經渭水出隴西首陽縣渭谷亭南鳥鼠山】敝廬斯托【左傳張趯使謂太叔曰小人糞除先人之敝廬】每還初服【屈原離騷進不入以離尢兮退將復修吾初服】常慊上農今者又卽殊方【漢西域傳贊曰殊方異物四面而至】復臨雜俗【漢地理誌土廣俗雜】固防聲教【書聲教訖於四海】終逺文明謹當宣舉詔書撫安縣道【漢文帝紀有司請令縣道師古曰或縣或道皆用此制有蠻夷曰道】媒官學捨【吳薛綜傳錫光爲交阯任延爲九眞太守爲設媒官始知聘娶建立學校導之經義後漢鮑永傳起黌捨注黌學也】畢納於人倫畜蠱帶牛【顧野工輿地誌江南數郡有畜蠱者主人行之以殺人行飲食中人不覺也其家絕滅者則飛遊妄走中之則斃漢書龔遂爲勃海太守民有帶持刀劍者使賣劍買牛賣刀買犢曰何爲帶牛佩犢楊愼丹鉛錄南中畜蠱之家蠱昏夜飛出飲水光如曳彗鮑昭苦熱行所謂吹蠱痛行暉是也案日南蠻方以五月五日聚百種蠱大者至蛇小者至虱合置皿缶中餓使相啖其獨存者爲蠱以其矢因食入人腹人輒死】盡移於地利至於因遐弄法【漢杜延年傳霍光以廷尉少府弄法輕重皆論棄市】挾逺生情【晉庾純傳賤者生情】縱弄嚴科【晉王濬傳嚴其科條】必貽陰責山兼象郡江帶龍城【隋地理誌始安郡統縣十五有象縣龍城縣明一統志象山在象州西五里以形似名栁江在府城南門外一名潯水源出懷逺縣流經象州歷潯藤至廣州界入海栁宗元詩柳州栁刺史種柳柳江邊是也】撫已局天敢忘造【庾信表造竟微於滴助】舉頭見日何處皇居【顏延之詩皇居體環極】憑宵夢以銜誠【徐陵移文宵夢之言無欺幽壤】托歸飛而結懇【詩弁彼鸒斯歸飛提提陸機詩羨爾歸飛翼】無任瞻天戀闕之至

爲安平公謝除兗海觀察使表【箋舊書文宗紀太和八年三月丙子以右丞李固言爲華州刺史代崔戎以戎爲兗海觀察使地理誌至徳之後中原用兵刺史皆治軍戎遂有防禦團練制置之名要衝大郡皆有節度之類冦盜稍息則易以觀察之號治兗州管兗海沂密四州崔戎傳戎字可大髙伯祖暐神龍初有大功封博陵郡王戎舉兩經登科授太子校書調判入等授藍田主簿爲藩鎭名公交辟入爲殿中侍禦史累拜吏部郎中遷諫議大夫尋爲劍南東西兩川宣慰使還拜給事中駮奏爲當時所稱攺華州刺史遷兗海沂宻都團練觀察等使將行州人戀惜遮道至有解鞾斷者理兗一年太和八年五月卒新書世系表戎出博陵安平房後漢長岑長崔駰少子寔之後兗海觀察使封安平縣公案元暉博陵安平人唐制凡封爵皆以其郡縣名被之故暉封博陵郡王戎封安平縣公唐人所稱大率以郡望然亦有從封爵者安平公濮陽公之類是也】

臣某言今月某日中使王士岌至奉宣恩防攺授臣某官並賜臣前件告身一通者寵命天臨恩光春煦兢惶無措抃蹈失容臣某【中謝】臣幸逢昭代本自諸生文以飾身【左傳言身之文也】學實爲已寜韞玉而待賈【見論語】竊運甕以私勞【甕當作甓晉陶侃傳侃在廣州朝輒運百甓於齋外夕運百甓於齋內曰吾方致力中原過爾優防恐不堪事】春闈【英華作圍】再中於明經【新書選舉志開元二十四年考功員外郎李昂爲舉人詆訶帝以郎官權輕遂移貢舉於禮部以侍郎主之禮部進士自此始明經之別有五經三經二經學究一經三禮三傳禮記春秋左氏傳爲大經詩周禮儀禮爲中經易尙書春秋公谷傳爲小經先帖文然後口試經問大義十條答時務策三道亦爲四等】天官一升於判第【選舉志文選吏部主之凡擇人之法有四一曰身二曰言三曰書四曰判四事可取則先徳行行均以才才均以勞五品以上不試上名中書門下六品以下始集而試】階級甚薄【後漢邊韶傳階級名位亦宜超然】際會則多【後漢陳蕃王允傳論曰及遭際會恊防竇武自謂萬世一時也】蕓閣讎書【魚豢魏略蕓香辟紙魚故藏書臺曰蕓臺左思魏都賦讎校篆籀太平禦覽劉向別傳曰讎校者一人持本一人讀之若讎家相對故曰仇也】藍田【集作山】作吏【新書地理誌京兆府藍田爲畿縣嵇康與山臣源書一行作吏此事便廢】中間因依知已【阮籍詠懷詩寒鳥相因依南史王僧達傳不能因依左右】契闊從軍【詩死生契闊傳契闊勤苦也】其後超屬憲司【南史蕭恵開傳詔曰今以蕭恵開爲憲司冀當稱職】驟登郎署【漢武故事武帝輦過郎署】埋輪而出髙懸八使之威【後漢張綱傳漢安元年遣八使徇行風俗而綱獨埋其車輪於洛陽都亭曰豺狼當道安問狐貍】起艸以居逺謝三臺之妙【胡廣漢官儀尙書郎主作文書起艸晝夜更直初學記謝靈運晉書曰漢官尙書爲中臺禦史爲憲臺謁者爲外臺是爲三臺晉衛瓘傳瓘爲尙書令與尙書郎索靖俱善艸書時人號爲一臺二妙】每含香而自嘆【漢官儀尙書郎懷香握蘭含雞舌奏事】常襆被而待行【一作命非晉書魏舒爲尙書郎或有非其人論者欲沙汰之舒曰我卽其人襆被徑出】伏惟皇帝陛下鈞陶庶彚【漢董仲舒傳猶泥之在鈞惟甄者之所爲又陶冶而成之】亭毒萬方【老子亭之毒之蓋之覆之王弼曰亭謂品其形毒謂成其質】憂位同堯【漢董仲舒傳堯受命以天下爲憂而未以位爲樂也】好諫若禹【鬻子禹治天下以五聲聴門懸鼔鐘鐸磬而置鞀於簴曰教寡人以道者擊鼓教寡人以義者擊鐘教寡人以事者振鐸語寡人以憂者擊磬語寡人以獄訟者揮鞀此之謂五聲】東掖垣內封章何有於日聞【新書百官志門下省給事中四人凡百官奏鈔侍中旣審則駮正違失詔敕有不便者塗竄而奏還謂之塗歸蓋時以中書爲西臺門下爲東臺亦稱西掖東掖李頎寄房給事詩雲長安城連東掖垣鳳凰池對靑瑣門是也漢趙充國傳婁奏封章】靑瑣門前列位徒參於夕拜【漢元後傳赤墀靑瑣注孟康曰以靑畫戶邊鏤中天子制也師古曰靑瑣者刻爲連瑣文而以靑塗之初學記衛宏漢舊儀曰黃門郎屬黃門令日暮對靑瑣闈拜名曰夕郎】擺波濤而鯤鱗才變【莊子北溟有魚其名曰鯤化而爲鳥其名爲鵬怒而飛其翼若垂天之云鵬之徙於南冥也水擊三千里摶扶揺而上者九萬里】望煙霄而鸞翮初髙【顏延之五君詠鸞翮有時鍛】誓將竭誠非敢養望【晉陶侃傳常語人曰何有亂頭養望自謂宏達耶】然虛受難處忝據非安忽擁隼旟【周禮司常鳥隼爲旟】竟辭龍闕【後漢百官志注洛陽宮門名爲蒼龍闕門】猶賴云日未逺闗城不遙【並見上文箋舊書文宗紀太和七年閏七月戊戌以給事中崔戎爲華州刺史】防奉國章【南史梁武帝諸子傳元正六佾事爲國章】麤免官謗【左傳敢辱髙位以速官謗】豈意便升亞相之重【集作班】秩【漢朱云傳禦史大夫宰相之副案白帖謂之亞相】復委大藩之防問【漢髙祖紀防問有不如吾詔者以重論之】魚箋帝語【張華博物志漢桓帝時桂陽人蔡倫始故魚造紙案魚箋未詳疑卽魚网紙也劉孝威謝賚宮紙啟云鄴下鳳銜漢朝魚网】象軸神工【象軸謂以象牙爲卷軸隋書牛宏上表云劉裕平姚收其圖籍四千卷皆赤軸靑紙文字古拙是古者書每捲爲一軸也此則言告身之飾耳】拜受而若捧千鈞伏讀而如聴九奏【史記趙世家簡子夢遊於鈞天廣樂九奏萬舞】誠𨿽深於負荷【左傳其父析薪其子弗克負荷】戀實切於違離【盧諶贈劉琨詩序慰其違離之意】況曲阜遺封【禮記成王以周公爲有勲勞於天下是以封周公於曲阜地方五百里革車千乘】導河舊壤【書兗州九河旣道】列九州之數【書濟河惟兗州】帶五嶽之雄【謂泰山初學記五經通義曰泰山一曰岱宗宗長也言爲羣嶽之長】古爲詩書俎豆之鄕【史記孔子世家常陳俎豆設禮容又周室微而禮樂廢詩書缺孔子序書傳上紀唐虞之際下至秦繆編次其事古者詩三千餘篇及至孔子去其重取三百五篇】今兼魚鹽兵革之地【齊世家設輕重魚鹽之利】訓整合資於武幹【晉書諸葛長民傳有文武幹用桓沖傳最淹識有武幹】撫循宜屬於柔良【後漢魯恭傳詔書進柔良退貪殘】豈伊孱微堪此委寄謹當冰霜勵志金石貫誠【韓詩外傳熊渠子見其誠心金石爲之開而況於人乎】駑馬奮十駕之勤【荀子驥一日而千里駑馬十駕則亦及之矣】鉛刀淬一割之用【韓詩外傳陳饒謂宋燕曰鉛刀畜之而幹將用之班固答賔戲搦朽磨鈍鉛刀皆能一斷後漢班超傳上疏請兵曰況臣奉大漢之威而無鉛刀一割之用乎】卽以今月二日【時太和七年】雪泣西拜【庾信詩雪泣悲去魯】星馳東下【晉陶侃傳二徵奔走九州星馳】帝城思入𨿽有類於陳咸【漢陳咸傳起家復爲南陽太守時王音輔政信用陳湯咸數予湯書曰卽防子公力得入帝城死不恨】闗外恥居安敢同於楊僕【漢書元鼎三年徙函谷闗於新安注應邵曰時樓船將軍楊僕數有大功恥爲闗外民上書乞徙闗以家財給其用度武帝意亦好廣闊於是徙闗於新安去農三百里】無任瞻天戀闕之志謹附中使某奉表陳謝以聞

爲安平公兗州謝上表

臣某言臣自承明詔移鎭東藩望闕而血涕以辭戒途而星奔不息【劉琨詩匍匐星奔】卽以今月五日到任上訖當時集軍州官吏等宣布皇風【魏志髙堂隆疏唐虞大禹之所以垂皇風】闡揚造歡聲雷動嘉【集作喜是】气云髙臣某【中謝】臣本由儒業【南史王承傳惟承獨好儒業】獲厠朝榮【曹植表使名掛史筆事列朝榮】粵自烏臺【漢朱博傳禦史府中列柏樹常有野烏數千棲宿其上晨去暮來號曰朝夕烏職官分紀漢成帝時禦史臺有烏集故謂之烏臺】至於靑瑣【見前表】累更近地皆奉休期【徐陵陳公九錫詔昔在休期早隆朝寄】用盡心以書紳長憂福過【書紳見論語庾亮表小人祿薄福過災生】取知足而銘座敢傲時來【老子知足不辱知止不殆後漢書崔瑗字子玉作座右銘漢蒯通傳時乎時不再來】旋屬皇帝陛下垂意闗城推心甸服俾之防遏兼使緝綏橫被天波未移星琯豈期非次忽致殊遷【徐陵書修好徵兵彌畱星琯案星謂大星琯謂律琯未移星琯言時未一周也崔戎以太和七年閏七月出守華州八年三月卽遷兗海故云】察俗雄藩【舊書嚴綬傳前後統臨三鎭皆號雄藩】分榮大憲地濵河濟【周禮河東曰兗州其川河洓洓與濟同】山奄龜防【詩魯頌曰奄有龜防遂荒大東】本孔裏周封【史記孔子世家弟子及魯人往從冡而家者百有餘室因命曰孔裏水經注從徵記曰洙泗二水交於魯城東北十七里闕裏背洙泗墻南北一百二十步東西六十步四門各有石閫史記封周公旦於少昊之虛曲阜正義括地誌云兗州曲阜縣外城卽魯公伯禽所作也】有堯祠舜澤【漢地理誌濟陰郡成陽縣有堯冡靈臺雷澤在西北水經注雷澤在大成陽縣故城西北十餘里卽舜所漁也城西二里有堯陵陵南一里有堯母慶都陵皆立廟四周列水潭而不流前並列數碑案雷澤卽禹貢之雷夏在今山東兗州府曹州東北六十里北接東昌府濮州界明一統志兗州府城東南七里有堯祠李白詩云角巾微服堯祠南卽此南史羊侃傳云常於兗州堯廟壁直上至五尋橫行得七迹】九州之名數甚古【見前表】三代之禮樂舊傳退省何人合安玆地撫躬而浹【集作沾】背汗下【漢王陵傳勃汗出浹背媿不能對】仰恩而溢眥【一作面】淚流【說文眥目厓也列士傳朱亥眥裂血濺】況所部驍雄【虞溥江表傳許貢表曰孫防驍雄與項籍相似】素兼節制【漢刑法志齊桓晉文之兵可謂入其域而有節制矣】爲於當代便屬文臣畫武聚螢【武讀曰虎後漢馬援傳畫虎不成反類狗晉車傳家貧不能得油囊螢照書】昔惟久事筆硯【後漢書班超爲官傭書久勞苦投筆嘆曰大丈夫當立功異域安能久事筆硯乎】佩鞬帶鶡【帶當作戴左傳左執鞭弭右屬櫜鞬注櫜以受箭鞬以受弓漢官儀虎賁冠揷鶡尾】今寧能執干戈【禮記魯人欲勿殤童汪踦問於仲尼仲尼曰能執干戈以衛社稷欲勿殤也不亦可乎】幸臣前在華州日防奉詔條克宣戎律【晉陸曄等傳論曰殷浩出總戎律】檢下而羊無九牧【魏志州牧縣宰割剝自私人不聊生而更員外置官古謂十羊九牧】馭黠而犬用左牽【禮記效犬者左牽之】用令去任之時大有遮畱之請【魏略顏斐遷平原太守吏民遮道車不得行稽十日方得出北史唐永傳永爲南幽州刺史夷人送故者莫不垂淚當路遮畱隨數日始得出境】盡三屬縣至萬餘人不放卽途皆來臥轍【後漢侯霸傳爲臨淮太守被徵百姓攀轅臥轍不許去】竟稽朝發【江表傳泛舟舉防朝發夕至】遂致宵奔【後漢孟甞傳甞爲合浦太守被徵當還吏民攀車請之甞旣不得進乃載鄕民船夜遁去晉書鄧攸爲吳郡太守稱疾去職百姓數千人牽畱攸船不得進攸乃止停中夜發去箋新書崔戎傳時詔使尙在民泣詣使請白天子匄戎還使許諾戎夜單騎亡去民追不及乃止】請於玆時亦因前政冀漸令蘇息【後漢朱浮傳疏曰保宥生人使得蘇息】長使謐寧【晉周玘傳期年之間境內寧謐】然後逺訪云亭【漢郊祀志無懷氏封泰山禪云云黃帝封泰山禪亭亭注服防曰云云在梁父東山名也晉灼曰云雲山在防陰縣故城東北地理誌鉅平有亭亭山案云云在今山東濟南府泰安州東南一百二十里亭亭在州南五十里皆泰山之攴峯也】髙尋日觀【見爲京兆公表】備萬乘登封之所【漢武帝紀上登封泰山降坐明堂】設諸侯朝宿之儀【公羊傳許田者何魯朝宿之邑也諸侯時朝乎天子天子之郊朝諸侯皆有朝宿之邑焉】盛禮獲窺微願斯畢過此以往不知所圖無任戴恩隕越之至謹差某官某奉表陳謝以聞爲濮陽公陳許謝上表【箋案舊書王棲曜傳棲曜濮州濮陽人累官鄜坊丹延節度觀察使檢校禮部尙書兼禦史大夫子茂元防有勇略從父徵伐知名元和中爲右神防將軍太和中檢校工部尙書廣州刺史嶺南節度使招懷蠻落頗立政能南中多異貨茂元積聚家財鉅萬計李訓之敗中官利其財掎摭其事言茂元因王涯鄭注見用茂元懼罄家財以賂兩軍於是授忠武軍節度陳許觀察使故有是表也新書方鎭表貞元三年置陳許節度使治許州十年賜號忠武軍地理誌許州領縣九長社長葛陽翟許昌鄢陵扶溝臨潁舞陽郾城陳州領縣六宛邱太康項城溵水南頓西華並屬河南道王棲曜傳茂元家積財交煽權貴鄭注用事遷涇原節度使注敗悉出家貲餉兩軍得不誅封濮陽郡侯召爲將作監領陳許節度使案茂元封濮陽郡侯故稱濮陽公此則以其爵也】

臣某言臣伏奉去月八日制書授臣前件官臣卽以某月日到任上訖當時集軍州官吏僧道耆老等揄揚王【集作】化宣布睿慈連營咸鼓於巽風【魏志劉備與孫權交戰樹柵連營七百餘里】闔境均霑於兌澤臣某【中謝】臣材謝漢飛【漢李廣傳匈奴號曰漢飛將軍】義慙燕使【集作客戰國防望諸君報燕王書曰臣乃口受令具符節南使臣於趙顧反命取兵隨而攻齊】獻書求試【新書茂元少好學徳宗時上書自薦擢試校書郎攺太子贊善大夫】學劍邀勲【漢項籍傳學書不成去學劍箋新書李元膺畱守東都署茂元防禦判官】大舸千艘【杜篤論都賦大船萬艘轉運相過】早竊樓船之任【漢書元鼎五年遣樓船將軍楊僕出豫章下湞水】勝兵萬數【勝音升漢伍被傳勝兵可得二十萬】晚兼車騎之名【漢官儀漢興置車騎將軍金印紫綬位次二千石杜氏通典漢文帝元年始用薄昭爲車騎將軍】𨿽任在啟行【詩元戎十乘以先啟行】而時當柔逺【書柔逺能邇】珠崕銅柱【漢書元鼎六年定越地爲珠厓郡注應劭曰郡在大海中崕防之邊出眞珠故曰珠崕晉地理誌日南郡象林縣今有銅柱漢立此爲界貢金供稅新書南蠻傳環王本林邑其南大浦有五銅柱山形若倚蓋西重巗東涯海漢馬援所植也案漢珠厓儋耳二郡今爲廣東瓊州府地】只務防平【史記倉公傳緹縈上書曰妾父爲吏齊中稱其防平】麻壘艾亭【初學記引秦州記曰枹罕城西有麻壘中可容萬眾漢地理誌天水郡防道縣騎都尉治密艾亭魏地形志梁興郡梁興縣有艾亭丘】莫能恢復【東都賦恢復疆宇】旋屬皇帝陛下荊枝協慶棣萼傳輝【謂武宗茂元爲陳許節度使蓋在防昌之初】臣得先巾墨車【周禮巾車職曰大夫乘墨車】入拜丹陛【隋薛道衡傳髙祖頌曰驅馳丹陛】蘭臺假號【漢官儀禦史大夫之丞兼典蘭臺祕書】棘署參榮【周禮朝士掌建邦外朝之法左九棘孤卿大夫位焉右九棘公侯伯子男位焉】奉漢後之園陵【後漢光武紀詔修復西京園陵注園謂塋域陵謂山墳通典將作監掌修作宗廟路寢宮室陵園木土之功】獲申送往掌周王之廩庾【周禮廩人掌九谷之數以待國之匪頒賙賜稍食通典司農卿掌邦國倉儲之事案茂元遺表云伏思任司農大卿之日授忠武統帥之時紫殿承恩彤庭入對是由司農卿遷陳許節度史略之耳】方切事居【左傳送往事居耦俱無猜貞也案往謂文宗居謂武宗文宗晏駕茂元蓋甞以將作監佐山林之役故曰奉漢後之園陵武宗卽位除司農卿故曰掌周王之廩庾】不謂遽董戎旃【謝朓牋契闊戎旃從容防語】還持武節【漢書元封元年詔曰躬秉武節通典晉制都督使持節爲上持節次之假節爲下使持節得殺二千石以下持節殺無官位人若軍事得與使持節同唐分天下州郡制爲諸道每道置使治於所部其邊方有寇戎之地則加以旌節謂之節度使蓋古之持節都督自至徳以來天下多難諸道皆聚兵增節度使爲二十餘道】賜國旣髙於七命【周禮掌命職曰侯伯七命其國家宮室車旗衣服禮儀皆以七爲節】承家又慶於重侯【易大君有命開國承家漢書許史三王丁傅之家皆重侯累將窮極富貴】維彼璧田【春秋桓公元年三月鄭伯以璧假許田】實聯鼎邑【左傳武王克商遷九鼎於洛邑】古之近甸今也雄藩想象汝南星聚而先賢未逺【劉敬叔異苑汝南陳仲弓從諸子侄造潁川荀季和父子於時徳星爲之聚太史奏五百里內有賢人聚】經過潁上水濁而彊族皆除【漢灌夫傳夫字仲儒潁陰人也宗族賔客爲權利橫潁川潁川兒歌之曰潁水淸灌氏寧潁水濁灌氏族】況在昔年常鄰多壘【禮記四郊多壘此卿大夫之辱也】載瞻軍額【舊書敬宗紀特置武昌軍額】深見士心貴忠孝之兩全則忠可移孝【孝經君子之事親孝故忠可移於君】正文武之二道則武可輔文將謀將領之能【南史王融傳奏曰近塞外微臣苦求將領】必重英豪之選【晉石謨傳謨曰若非上哲必由英豪】豈虞拔擢【揚雄劇秦美新數防渥恵拔擢倫比】乃出孱微謹當阜俗而必致人和貞師而不爲兒戲【易師貞丈人吉漢書周亞夫軍細栁文帝勞軍至其營曰嗟乎此眞將軍矣向者霸上棘門如兒戲耳】使流庸自占【漢昭帝紀詔曰比嵗不登民匱於食流庸未盡還師古曰流庸謂去其本鄕而行爲人庸作】驍悍知方【吳陸遜傳𨿽云師老猶有驍悍】任棠水薤之規臣當可復【後漢龎參傳參爲漢陽太守郡人任棠者隠居教授參到先之棠不與言但以薤一大本水一盂置戶屏前自抱孫兒立於戶下參良久曰水者欲吾淸也拔大本薤者欲吾擊彊宗也抱兒當戶欲吾開門卹孤也】黃霸米鹽之政臣亦不遺【漢循吏傳黃霸爲潁川太守米鹽靡密治爲天下第一徵守京兆尹秩二千石】麤勤報效之資用贖貪饕【集作叨】之責【漢王莽傳馳傳天下考覆貪饕】奉違軒鏡【軒轅內傳帝防王母鑄鏡十二隨日用之宣和博古圖昔黃帝液金作神物爲鑑凡十有五去古旣逺不能盡考後世有得其一者其制度以四靈位四方以八卦定八極十二辰環其外二十四气布其中故與日月合明鬼神通意】幾落堯蓂【帝王世紀堯時有異艸夾階而生每一日生一葉至十五日生十五葉至十六日一葉落至三十日落盡若小月卽一莢厭而不落謂之蓂莢】比園葵以自傾晝惟向日【文選有陸機園葵詩說文黃葵甞傾葉向日不令照其根】羨海槎之不系秋則經天【張華博物志舊說天河與海通近有居海者年年八月有浮槎來甚大往返不失期此人乃多賫糧乘槎去忽忽不覺晝夜奄至一處望室中見一女方織一丈夫牽牛渚處飲之人問爲何處答曰君可詣蜀嚴君平此人還問君平君平曰某年某月有客星犯牽牛卽此人到天河也】感激而淚血沾衣兢憂而汗雨浹【集作洽】背【並見前】無任感恩戀闕兢惕屏營之至

爲濮陽公陳情表【箋此王茂元爲涇原節度求代表也案舊書文宗紀太和九年李訓鄭注用事是嵗冬十月癸未以前廣州節度使王茂元爲涇原節度使逾月而甘露之變作中人掎擴之事當在此際而表云一去闕庭五罹寒暑蓋中人得其重賂故能久帥涇原其陳情當在開成四年之秋冬去文宗之升遐無幾矣】

臣某言臣聞事君以忠者所宜效死食君之祿者亦戒妨賢【說苑虞丘子謂楚莊王曰臣爲令尹處士不升妨羣賢路】苟非內慊私誠外憂官謗則安肯固辭武節【並見前】彊委信【一作侯誤】圭【周禮侯執信圭】拒七命賜國之榮【周禮大宗伯以九儀之命正邦國之位壹命受職再命受服三命受位四命受器五命賜則六命賜官七命賜國八命作牧九命作伯】捨萬里封侯之防【見爲栁州表】必知不可安敢無言臣某【中謝】臣因緣代業【盧諶詩序因緣運會得防接事孔叢子仲尼大聖自玆以降世業不替也】遭逢【集作遇】聖時竊常有志四方【左傳姜氏謂公子曰子有四方之志】不掃一室【後漢書陳蕃曰大丈夫處世當掃除天下安事一室乎】奉隨武之家事無媿陳辭【左傳屈建問範防之徳於趙武趙武曰夫子之家事治言於晉國竭情無私其祝史祭祀陳信不媿】纂鄧傅之門風不傷淸議【後漢鄧禹傳禹有子十三人各使守一藝修整閨門教養子孫皆可以爲後世法顯宗卽位拜爲太傅晉山簡郭防許劭之倫明淸議於艸埜】屬者每憂不試深恥因媒【說苑孟嘗君曰縷因鍼而入不因鍼而急嫁女因媒而成不因媒而親】自薦之書朝投象魏殊常之澤暮降蕓香【晉裟頠傳臣亦不敢聞殊常之詔余並見前】其後契闊星霜羇離戎旅從軍王粲徒感所知【王粲從軍詩從軍有苦樂但問所從誰所從神且武焉得久勞師】艸檄陳琳亦常交辟【典略陳琳字孔璋艸檄文成以呈太祖太祖先苦頭風是日疾發臥讀琳所作翕然而起曰此愈我疾魏志琳被太祖辟爲丞相掾屬】呂元膺東周保釐之日【書王以成周之眾命畢公保釐東郊箋舊書呂元膺字景文鄆州東平人元和中代權徳輿爲東都畱守】李師古天平畔換之時【漢書敍傳項氏畔換黜我巴蜀注彊恣貌箋師古當作師道舊書李正已傳師道師古異母弟師古死其奴不發喪濳遣使迎師道於密而立之元和元年十月加檢校工部尙書充平盧軍及淄靑節度副大使知節度事自正巳至師道竊有鄆曹等十二州六十年矣新書方鎭表元和十五年賜鄆曹濮節度使號天平軍】濳入其徒盈於畱邸【漢季布傳至畱邸】臣此時尙持白簡【晉書傅每有奏劾或值日暮捧白簡整簪帶坐而待旦】猶著靑袍【古詩靑抱似春艸案遺表云藍衫不脫竹簡仍持與此同意藍衫卽靑袍杜氏通典貞觀四年令八品九品以上服靑時茂元爲元膺防禦判官判官例以禦史充故靑袍義山詩所爲靑袍禦史是也偶成轉韻詩雲歸來寂寞靈臺下著破藍衫出無馬亦其證矣白簡卽竹簡唐會要武徳四年詔五品以上執象笏六品以下執竹木笏初學記云笏手板也】元膺知臣傳劍論兵【漢司馬遷傳在趙者以傳劍論顯注服防曰世善劍也後漢馬援傳帝常言伏波論兵與我意合】本於仁信【孫子將者智信仁勇嚴也】佩鞬插羽【見爲安平公表】亦識孤虛【漢藝文志五行家有風後孤虛二十卷後漢書方術傳孤虛之術注孤謂六甲之孤辰若甲子旬中戌亥無干是爲孤也對孤爲虛趙彥傳朝廷令宗資討泰山殘賊彥爲資陳孤虛之法】俾以發姦【漢趙廣漢傳其發姦摘伏如神】假之捕盜【後漢劉傳注漢法十里一亭亭置一長捕賊掾専捕盜賊也】幸無容刃【一作忍非見下遺表】以及焚巢【易鳥焚其巢旅人先笑後號咷箋舊書呂元膺傳元和十年七月李師道畱邸伏甲謀亂初師道於東都置邸院兵諜雜以往來吏不敢辧因吳元濟北犯郊畿多警防禦兵盡戍伊闕師道伏甲百餘於邸院將焚宮室而肆殺掠已烹牛饗眾明日將出防小將李再興告變元膺追兵伊闕圍之半月無敢進攻者防禦判官王茂元殺一人而後進或有毀其墉而入者賊眾突出濟伊水望山而去官兵進圍於谷中盡獲之】旋帶銀章【漢百官公卿表凡吏秩比二千石以上皆銀印靑綬注漢舊儀云銀印背龜紐其文曰章】俄分竹使【漢文帝紀注應劭曰竹使符皆以竹箭五枚長五寸防刻篆書第一至第五】隼旟楚峽出以分憂【晉宣帝紀固辭天子曰此非以爲樂乃分憂耳隼旟見前】熊軾鄖城【後漢輿服志三公列侯伏熊軾黑旛漢地理誌江夏郡竟陵縣有鄖鄕楚鄖公邑】忽然通貴【南史蕭琛傳近於通貴箋楚峽謂峽州鄖城謂郢州唐峽州治夷陵縣有西陵峽郢州治長壽縣本竟陵也茂元蓋以功遷官歷峽郢二州刺史故曰隼旟楚峽熊軾鄖城史皆略而不書】豈意復逾五嶺【漢張耳傳南有五嶺之戍注裴氏廣州記云大庾始安臨賀桂陽揭陽是爲五嶺】更授再麾【顏延之五君詠一麾乃出守夢溪筆談今之郡守謂之建旄蓋用顏延年詩誤延年謂一麾者乃指麾之麾如武王左秉白旄以麾之麾非旌麾之麾也延年阮始平詩云屢薦不入官一麾乃出守者謂山濤薦咸爲吏部郎帝不用荀勗一擠遂出始平延年被擠以此自托耳自杜牧之有擬把一麾江海去之句始謬用一麾遂成故事野客藂書僕考唐人詩如杜子美栁子厚詐用晦獨孤及劉夢得陸龜防等皆用一麾事獨牧之謂把一麾爲露圭角似失延年之意如張說詩湘濱用出麾如此用則何害筆談謂今人以守郡爲建麾用顏詩事自牧之始亦未然觀三國誌擁麾守郡文選建麾作牧此語在前久矣謂把一麾之誤自牧之始則可謂建麾之誤則不可】中間叨相靑宮【神異經東方有宮靑石爲墻門有銀牓以靑石碧鏤題曰天地長男之宮】忝司緹騎【環濟要略司隸出從緹騎通典漢執金吾緹騎二百人持防五百二十人輿服導從光生滿路唐爲左右金吾衛置大將軍一人將軍二人副其事】才通閨籍【謝朓詩旣通金閨籍】又處藩條【謂出帥嶺南】越井朝臺【太平禦覽郡國志曰廣州越井岡一云越王井言趙佗誤墜酒杯於井遂浮出石門故諺曰石門通越井也明一統志越秀山在廣州府城內上有越王臺故址昔尉佗因山爲之又有越王井一名趙佗井南漢劉氏號爲玉龍泉水經注尉佗舊治處負山帶海博敞渺目佗因岡作臺北面朝漢圓基千步直峭百尺頂上二畝復道回環朔望升拜名曰朝臺王象之輿地紀勝朝臺在廣州番禺縣西五里案李涉鷓鴣詞云越岡連越井越鳥更南飛卽此越王井也】備經艱險貪泉湞水【晉書吳隠之爲廣州石門有貪泉傳云飲者貪隠之酌而飲之爲詩曰若使夷齊飲終當不易心漢書樓船將軍楊僕出豫章下湞水師古曰湞音丈庚反水經注溱水南逕湞陽縣西出湞陽峽左則湞水注之水出南海龍川縣西逕湞陽縣南右注湞水故應劭曰湞水西入溱也元和郡縣誌石門水一名貪泉岀廣州南海縣西三十里平地湞水在韶州曲江縣東一里太平寰宇記曲江漢舊縣以湞水屈曲爲名】益勵平生是甘馬革之言【見下祭伏波神文】常懼虎皮之誚【楊子羊質而虎皮見艸而悅見狼而戰箋遺表云兩逾嶺嶠四建牙旗是茂元官嶺南者再也自鄖城遷者似是郡守而下文雲中間叨相靑宮忝司緹騎則又自嶺南入爲京職據舊書太和中爲嶺南節度而先是元和中嘗爲右神防將軍蓋卽所謂忝司緹騎者新書云自校書郎攺太子贊善大夫亦可謂叨相靑宮但此在防禦判官之前殊不相合恐初解嶺南而還別授儲官史載之不詳耳】及聖造逺流南極【淮南子章亥自北極步至南極】許拱北辰黃犢畱官【晉羊祜傳祜兄子篇爲鉅平侯奉祜嗣篇歷官淸愼有私牛於官舍產犢及遷而畱之】胡牀掛柱【魏略裴濳爲兗州刺史常作一胡牀及其去也畱以掛柱】如生羽翼【魏文帝詩身輕生羽異】若出嬰羅【郭璞江賦慜神使之嬰羅】誓以歸彼冗員處之散地【箋此言解嶺南節度而歸惟願爲冗散也】俄以朝那闕守【漢地理誌安定郡有朝那縣應邵曰故戎郡邑也案朝那故城在今陜西平涼府城東南唐涇州安定郡冶保定縣卽今府治平涼縣古朝那地也】昆壤須人【楊惲報孫會宗書安定山谷之間昆夷舊壤新書方鎭表大歷三年置涇原節度使治涇州貞元六年涇原節度領四鎭北庭行軍節度使元和四年增領行渭州】一去闕庭【潘嶽西徵賦竊托慕於闕庭】五罹寒燠處京畿五百里之內控蕃寇數十州之多提鼔燒烽增埤濬洫【埤與卑通漢劉向傳增埤爲髙詳見祝文】𨿽國家逺追【集作惇】上策不事交爭【漢匈奴傳王莽欲窮追匈奴嚴尢諫曰匈奴爲害未聞上世有必徵之者也後世三家周秦漢徵之然皆未有得上防者也周得中策漢得下防秦無防焉】然蛇豕難防【左傳申包胥曰吳爲封豕長蛇以薦食上國】犬羊易縱苟罷嚴徹警則負約渝盟【箋自廣徳元年涇原沒於吐蕃以後頻復頻陷】臣自受命以來爲日斯久未嘗一日不修戰格【舊書張仁願爲朔方總管築三受降城不修戰格】未嘗一日不數軍儲【左傳歸而飲至以數軍實】使士有鬭心人無虛額使之偵咸亦聞知【晉桓傳偵還云裕軍四塞不知多少】尙未能率厲驍雄揣摩鋒鏑逺收麻壘直取艾亭【見陳許謝上】成大朝經武之威【後漢杜篤傳辛氏秉義經武】畢微臣報主之分可書竹帛【後漢鄧禹傳禹曰但願垂功名於竹帛耳】不辱旂常【周禮日月爲常交龍爲旂禮記有功銘於太常】蓋以久處炎荒備薰瘴毒【番禺雜編嶺外二三月爲靑艸瘴四五月爲黃梅瘴六七月爲新水瘴八九月爲黃茅瘴】內揺心力外耗筋骸𨿽馬援據鞍尙能矍鑠【後漢馬援傳援據鞍顧盼以示可用帝笑曰矍鑠哉是翁也】而班超攬鏡不覺蕭衰【後漢班超傳超自以久在絕域年老思土上疏曰臣超犬馬齒殲常恐年衰奄忽僵僕超妹昭亦上書請超曰超年最長今且七十衰老被病頭髮無黑晉王衍傳在車中攬鏡自照】恐無以早就大功久當重任自思已熟求退爲宜【後漢韋彪傳詔曰中被篤疾連上求退】伏惟皇帝陛下道冠百王功髙三代照臨若日覆露如天【晉語是先子覆露子也注露潤也淮南子帝者覆露昭導普施而無私】況今國不乏人時稱多士有才略在臣之右齒髮少臣之年【漢書髙後令大謁者張澤報冒頓書曰年老气衰齒髮墮落】俾代處是邦遞臨斯位以之責效誰曰不然俾前達後生皆無蔽滯由中及外得以交相成陛下適時之方【晉王羲之傳遺謝安書曰豈非適時之宜耶】減微臣固寵之責【漢書韓增保身固寵不能有所建明】臣不勝祈恩懇迫之至謹差某官奉表以聞

爲滎陽公桂州謝上表【箋舊書宣宗紀太中元年二月以給事中鄭亞爲桂州刺史禦史中丞桂管防禦觀察等使三年二月責授桂管防禦觀察使循州刺史案地理誌嶺南西道桂管經略觀察使治桂州管桂韶防富梧潯龔鬰林平琴賔澄繡象栁融等州循州屬嶺南東道節度使】

臣某言臣奉違禁掖只役遐陬【王勃廣州塔碑記相彼遐陬實惟荒裔】𨿽懸就日之誠【見爲汝南公表】懼曠宣風之寄【漢王褒傳益州刺史王襄欲宣風化於眾庶使褒作中和樂職宣布詩選好事令依鳴鹿之聲習而歌之】柔轡載揚於永路【左傳襄公二十六年國子賦轡之柔矣】輕舠利濟於大川【詩誰謂河廣曽不容刀箋狹小船曰刀釋文刀如字字書作舠南史齊武帝諸子傳輕舠還闕】卽以今月九日到任上訖臣某【中謝】臣系承儒訓【晉荀崧傳參訓國子以儒訓】生屬昌期【南史王茂等傳論曰王茂等運接昌期】初掛弁髦【左傳豈如弁髦而因以敝之注童子垂髦始冠必三加冠成禮而棄其始冠疏士冠禮始冠緇布冠次加皮弁次加爵弁冠義云緇布之冠冠而敝之可也】卽親筐篋【漢賈誼傳俗吏所務在於刀筆筐篋】嘉樹無忘於封殖【左傳韓宣子來聘公享之韓子賦角弓旣享宴於季氏有嘉樹焉宣子譽之武子曰宿敢不封殖此樹以無忘角弓】靑氊不落於寇偸【世說王子敬夜齋中臥有羣盜入其室王徐曰偸兒靑氊我家舊物可特置之】再擢詞科一登冊府【謂祕書省穆天子傳天子北徵東還乃循黒水至於羣玉之山四轍中繩先王之所謂防府冊與策同】䢐遷嵗律浮泛軍裝【揚雄甘泉賦振殷轔而軍裝】忽彯華纓【鮑昭詩仕子彯華纓】俄列通籍極望郎於南省【魏書孝文帝曰吏部郎必使才望兼允者陸遊筆記唐人本以尙書省在大明宮之南故謂之南省】備給事於左曹【漢楊敞傳子惲名顯朝廷擢爲左曹案左曹謂門下省沈佺期自考功員外郎拜給事中詩雲南省推丹地東曹拜瑣闈東曹卽左曹也】中間帖掌臺綱【通典禦史爲風霜之任舊制但聞風彈事提綱而已舊書狄兼謩傳文宗顧謂之曰禦史臺朝廷綱紀臺綱正則朝廷理】分修國史【箋舊書武宗紀防昌元年李徳裕奏攺修憲宗實錄所載吉甫不善之迹鄭亞希防削之三年十月宰相監修國史李紳兵部郎中史館修撰判館事鄭亞進重修憲宗實錄四十卷頒賜有差】旋值孽童拒詔【集作召謂劉稹】狂虜亂華【謂回鶻】副中憲以急宣【木華海賦邊荒遽告王命急宣】佐微臣而遙防督晉氏遷延之役【左傳諸侯之大夫從晉侯伐秦至於棫林乃命大還晉人謂之遷延之役】絕戎人偵邏之姦【後漢書南匈奴傳南單於旣居西湖亦列置諸部王助爲捍戍皆領部眾爲郡縣偵邏耳目北單於惶恐】敢伐善以攘羭【左傳晉獻公欲以驪姬爲夫人卜之其繇曰専之渝攘公之羭注羭美也】固盡誠以養梀【梀通作棘孟子養其樲棘爾雅樲酸棗注樹小實酢小爾雅棘實謂之棗陸佃埤雅大者棗小者棘酸棗棘也】伏惟皇帝陛下武惟時夏【詩肆於時夏】文號欽明【書欽明文思】方將防奉紫泥【漢舊儀天子信璽六皆以武都紫泥封之西京雜記漢以武都紫泥爲璽室加緑綈其上】恭拜靑瑣【見爲安平公表】豈意遽分專席【謂禦史中丞初學記尙書令東漢與司隸校尉禦史中丞皆専席坐京師號曰三獨坐】叨賜再麾【謂桂州刺史】首南服以稱藩【漢匈奴傳三世稱藩】控西原而遏寇【詩式遏寇虐西原與祝文之西原同一事見下狀】褰帷廉部【後漢賈琮傳舊典傳車驂駕垂赤帷裳琮爲冀州刺史命褰之百城聞風自然竦震】猶恐墜於斯文橫槊令軍【南史宋桓榮祖曰昔曹公父子上馬橫槊下馬談詠】實致憂於不武【左傳荀瑩曰城小而固勝之不武】𨿽期竭力終懼敗官【左傳貪以敗官爲墨】況俗雜華夷地兼縣道【見前表】文身椎髻漸尉佗南越之餘【說苑諸發曰翦發文身爛然成章以像龍子者將避水神也漢書陸賈傳賈至尉佗魋結箕踞見賈南粵傳趙佗眞定人也秦已滅卽擊並桂林象郡自立爲南越武王】叩鼓鳴鐘傳士燮交州之態【吳士燮傳燮兄弟並爲列郡雄長一州出入鳴鐘磬笳簫鼔吹車騎滿道】网疎則魚漏【漢酷吏傳號爲网漏吞舟之魚】繩急則麏驚【說文麞也陸氏釋文亦作麏又作麇俱倫反艸木疏云麏麞也靑州人謂之麏黃氏韻防麞性善驚故從章章者慞惶也案麞膽甚怯飲水見影輙奔】欲經緯以合宜【左傳晉成鱄曰經緯天地曰文】顧韋而匪易【韓子西門豹性急佩韋以自緩董安於性緩佩以自急】伏願陛下務修儉徳【書愼乃儉徳惟懷永圖】廣扇廉風【沈約碑扇以防風】拾翠采珠【曹植洛神賦或采明珠或拾翠羽漢書南粵王傳獻生翠四十雙王章傳妻子徙合浦采珠致產數百萬】不勤異物【書不貴異物賤用物民乃足】驅犀逐象用示深仁【見孟子】始於問俗之時【魏崔琰傳仁聲先路存問風俗】便獲稱君之美【禮記善則稱君過則稱已則民作忠東方朔非有先生論退不能揚君美以顯其功】臣亦當求規水薤【見爲濮陽公表】取戒脂膏【後漢書孔奮爲姑臧長力行淸潔或以爲身處脂膏不能自潤徒益苦辛耳】冀少息於羣【集作疲】黎庶免拘於司敗【見爲汝南公表】三梁路阻【晏殊類要引尋陽記曰三梁山在北有三石梁長廣盈尺險不可度】九嶠山【集作封】遙【晏殊類要引吳錄曰南野縣有大庾山九嶺嶠以通廣州】浮江遇【一作過】楚澤之萍【家語楚昭王渡江中有一物大如斗圓而赤直觸王舟舟人取之王使使問於孔子孔子曰此萍實也惟伯者能獲焉】望國隔番禺之桂【山海經桂林有八樹在番禺東】遐思白鳥鎭颺音於周囿之中【詩王在靈囿白鳥翯翯】逺羨仙蓂永固本於堯階之上【見爲濮陽公表】無任感恩望闕結戀屏營之至

爲懷州李中丞謝上表【原注武宗按地理誌河北道懷州領縣五河內武徳獲嘉武陟修武箋李中丞不知其名據表云過奨在朝承乏充使將聖代懷柔之徳率昆夷畏慕之心萬里以遙三時而復蓋嘗使吐蕃而還乃拜懷州之命者案舊書吐蕃傳會昌二年贊普卒十二月遣論贊熱來告哀詔以將作少監李璟弔祭之表云三時而還則還期當在三年之深秋時方命陳許節度使王宰討澤潞與潞潛逆孽許出全師之語適相符合李中丞蓋卽其人也或以爲李師偃余案武宗紀防昌元年八月回鶻烏介可汗至塞上上表借天徳城以安公主仍乞糧儲詔金吾大將軍王防宗正少卿李師偃往其牙宣慰則近在天徳何言萬里以遙昆夷乃西戎不得以此斥回鶻時劉從諫尙有澤潞亦未叛皆與表語抵牾李中丞之爲李璟無疑矣】

臣某言臣伏奉某月日制書授臣某官者天防下臨星言東騖卽以今月某日到任上訖臣某【中謝】臣聞漢分刺舉之條三河最重【史記田仁傳禇先生曰田仁上書言天下郡太守多爲姦利三河尢甚臣請先刺舉三河】唐制郊圻之數二宅惟均【書申畫郊圻舊書京畿采訪使理京師城內都畿采訪使理東都城內】況蘇公舊田【左傳王取鄢劉蒍防之田於鄭而與鄭人蘇忿生之田溫原絺樊隰郕攢茅向盟州陘隤懷注蘇忿生周武王司寇蘇公也凡十一邑皆蘇忿生之田】懷侯故邑【懷侯未詳酈元水經注引韓詩外傳曰武王伐紂到邢丘更名邢丘曰懷懷縣故城括地誌云在武陟縣四十一里歷考傳記未有以此爲懷國之邑者或引唐叔所分懷姓九宗以實之然懷是姓非國名也九宗在河東亦不在河內當闕疑】太行防險【括地誌太行山在河內縣北五里呂氏春秋通乎徳之情則孟門大行不爲險矣劉歆遂初賦馳太行之險峻入天井之髙闗元和郡縣誌太行陘在懷州北羊腸所經實爲險隘】徳水通津【漢郊祀志秦文公獲黒龍以爲此水徳之瑞更名河曰徳水案唐孟州治河陽縣今爲孟縣屬河南懷慶府黃河在縣南二十里卽古孟津也】在申畫之時素爲淸地語翕張之勢號【一作實】曰要區【老子將欲翕之必固張之】自河上置軍以幕中分理地𨿽密邇【左傳以陳蔡之密邇於楚】事異躬親【詩勿躬勿親庶民勿信】伏惟神聖文武至仁大孝皇帝陛下【此會昌二年所上尊號】神以運機聖而制變將鎭頑梗更務恢張【皇甫謐三都賦序並務恢張其文】由是開三壘之新規復數朝之故事【箋三壘卽河陽三城按三壘初攺爲州故曰新規河陽本屬懷州顯慶二年割屬河南府今復屬懷州故曰故事新書地理誌河北道孟州建中二年以河南府之河陽河淸濟源溫租賦入河陽三城使又以汜水租賦益之防昌三年遂以五縣爲州元和郡縣誌建中二年置河陽節度使卽河陽三城使防昌三年攺置孟州治河陽通典北中府城後魏太和中築東魏元象元年又築南城及中潬城是爲三城孟縣誌三城記云河陽北城南臨大河長橋架水古稱設險南城三面臨河屹立水濱中潬城表裏二城南北相望黃河兩派貫於三城之間南北二城皆有濡足之患而中潬屹然如故】齋壇將節【漢韓信傳蕭何曰王必欲拜之擇日齋戒設壇場具禮乃可王許之諸將皆喜人人各自以爲得大將】重加防郡之雄皂蓋朱旛【漢景帝紀令長吏二千石車朱兩轓千石至六百石朱左轓應劭曰車耳反出所以爲之藩屏翳塵泥也二千石雙朱其次乃偏其左防以簟爲之或用革防與轓同音甫元反後漢輿服志中二千石二千石皆皂蓋朱兩轓】各有爲州之貴遙徵三紀【書旣歷三紀世變風移】間有兩人陶某以吏理當材鄭某以名家正授【陶鄭未詳】淸塵不逺【盧諶贈劉琨詩序自奉淸塵於今五稔】餘烈猶存頒條之寄【注見前】繼組爲難【說文組綬屬詳見祭文】若臣者品以勲升官由賞達徒慕益恭之美【左傳正考父佐戴武宣三命玆益共故其鼎銘云一命而僂再命而傴三命而俯循墻而走亦莫余敢侮饘於是粥於是以糊余口其共也如是】以承猶宥之恩【見爲京兆公表】過奨在朝承乏充使【左傳攝官承乏】將聖代懷柔之徳率昆夷畏慕之心【詩昆夷駾矣箋昆夷西戎也】萬里以遙三時而復副介不離於痼疾【一作疾故劉楨詩餘嬰沈痼疾竄身淸漳濱自夏涉冬彌廣盈十旬】故人【一作人從是】免嘆於凋零敢矜跋涉之勞【詩風大夫跋渉我心則憂】自被生成之賜【吳諸葛瑾傳防生成之福】豈謂皇帝陛下謂能專對遽委牧人仍其柏署之雄【見兗州謝上表】賜以竹符之重【見爲汝南公表】遂使霍氏固辭之第【漢霍去病傳上爲治第令視之對曰匈奴不滅無以家爲也】早建雙旌【新書百官志節度使賜雙旌雙節行則建節樹六纛儲光羲詩今之太守古諸侯出入雙旌垂七旒案雙旌惟節度領刺史者有之諸州不與焉今則通用爲太守之故事矣】於公必大之門【漢於定國傳始定國父於公其閭門壊父老方共治之於公謂曰少髙大門閭令容駟馬髙蓋車我治獄多陰徳子孫必有興者至定國爲丞相永爲禦史大夫封侯傳世云】更屯五馬【遁齋閒覽漢制太守駟馬其加秩中二千石乃右驂故以五馬爲貴】賢無所象【書惟稽古崇徳象賢】分可自量【漢張安世傳免冠頓首曰誠自量不足以居大位】入祖廟而歘驚瞻父堂而益懼【書若考作室旣防法厥子乃弗肯堂矧肯構】況潞濳逆孽許出全師【舊書武宗紀防昌三年九月下制討劉稹以陳許節度使王宰充澤潞南面招討使】繄【集作較非】此州兵橫制戎境兼聲勢之任有資扉之頒【一作須左傳申侯曰師老矣若出於陳鄭之間共其資糧屝屨其可也】謹當懋舉詔書聽求人瘼【後漢循吏傳廣求民瘼】思理行之第一誠媿昔賢【漢張敞傳潁川太守黃霸以治行第一入守京兆尹】奉忠孝於在三亦惟先訓【晉語欒共子曰人生於三視之如一父生之師教之君食之】茍素誓則有神明伏逺雲天已逾旬朔【魏鐘防傳注王弻答荀融書隔逾旬朔】獻封人富壽之祝未卜其時【莊子堯觀乎華封人曰請祝聖人使聖人壽富多男子堯曰辭多男子則多懼富則多事壽則多辱】懸子牟江海之思莫知其極【見爲京兆公表】無任感恩攀戀闕庭之至

李義山文集箋注卷一

欽定四庫全書

李義山文集箋注卷二

監察禦史徐樹谷箋

山東提學僉事徐炯注

表下

爲滎【當作濮】陽公賀幽州破奚寇表【箋此王茂元帥陳許時作也案鄭亞於宣宗大中元年二月以給事中出刺桂州英華作滎陽公誤新書防昌二年九月以張仲武爲幽州盧龍軍節度使檢校工部尙書防回鶻特敕那頡啜擁赤心部七十帳逼漁陽仲武使其弟仲至與別將遊奉寰等率鋭兵三萬破之獲馬槖駝旗纛不勝計遣吏獻捷進檢校兵部尙書舊書奚國蓋匈奴之別種也居鮮卑故地在京師東北四千餘里東接契丹西至突厥南拒白狼河北至霫國勝兵三萬餘人分爲五部毎部置俟斤一人】

臣某言臣得本道進奏官某狀報某月日幽州節度使張仲武奏破奚北部落及諸山奚除舊奚王匿耶所管外殺戮首領丁壯老幼幷殺戮羊牛焚燒車帳器械等計二十萬刺史巳下面皮一百具【史記刺客傳聶政因自皮面抉眼索隠皮面謂以刀剝其面皮欲令人不識晉朱伺傳馬雋妻子先在壘內或請皮其面以示之伺曰殺其妻子不能解圍但益其怒耳北史齊後主紀或殺人剝面皮而視之】耳二百雙【詩傳馘獲也不服者殺而獻其左耳曰馘】奚車五百乘羊一萬口牛一千五百頭者天聲逺疊【班固封燕然山銘振大漢之天聲】廟略遐宣【晉羊祜傳詔曰外揚王化內經廟略】白虜獲於寧臺【晉苻堅傳秦人呼鮮卑爲白虜戰國策樂毅報燕昭王書曰齊器設於寧臺】赤夷俘於燕路【杜氏通典東夷九種有黃夷白夷赤夷夷孔融書士將髙翔逺引莫有北首燕路者矣】臣某【中賀】臣竊窺舊史逖聽前朝【司馬相如封禪文逖聴者風聲】有天子憂邊淸宵輟寐【漢文帝紀詔曰間者累年匈奴並暴邊境多殺吏民今朕夙興夜寐勤勞天下憂苦萬民爲之惻怛不安】將軍出塞白首言歸【後漢班超傳超妹昭上書請超曰超今且七十衰老被病頭髮無黒敢觸死匄超餘年書奏徴超還超在西域三十一年至洛陽病遂加卒】至乃或勝或奔一彼一此【左傳趙孟曰疆埸之事一彼一此何常之有】竟困塞郊之柝那停絕漠之【漠與幕同漢武帝紀衛靑復將六將軍絕幕注臣瓚曰沙土曰幕直度曰絕師古曰幕者卽今之突厥中磧耳李陵歌云經萬里兮度沙幕賈誼傳注師古曰晝則燔燧夜則舉詳見下爲中丞賽神文】猶欲敍烈旂常告功祧廟【禮記王立七廟逺廟爲祧】用其暫勝謂曰難能況幽朔巨都【書宅朔方曰幽都】全燕重地【晉石勒傳勒使徐光讓王浚曰跨全燕突騎之鄕】薦臻奚寇猾亂華人田讓之防鮮卑莫能深入【魏田豫傳豫字國讓漁陽雍奴人也文帝初使豫持節防烏桓校尉牽招解雋並防鮮卑爲校尉九年其禦夷狄恆摧抑兼並乖散彊猾按唐初修前代之史凡犯廟諱者一名則稱其字劉淵曰劉元海石虎曰石季龍是也二名則去其一蕭淵明曰蕭明韓擒虎曰韓擒是也義山爲文亦遵其式代宗諱豫故此表以田豫爲田讓稱字之例也孝敬皇帝諱故會昌一品集序以周正爲周正去一之例也苟非有爲而然則古人之名固未可任意爲翦截矣】祭彤之軍遼水惟遣相攻【後漢祭彤傳彤拜遼東太守以三虜連和卒爲邊害乃招呼鮮卑其大都防偏何遣使奉獻彤曰審欲立功當歸擊匈奴其後嵗嵗相攻輒送首級受賞賜自是邊無寇警】近嵗以來爲患滋甚走單於偵邏之路【見謝上表】懷駒支漏泄之姦【左傳晉將執戎子駒支範宣子親數諸朝曰來姜戎氏今諸侯之事我寡君不如昔者蓋言語漏泄則職汝之由】張仲武重感國恩習知邊事【箋新書張仲武範陽人防昌初爲雄武軍使遣其屬吳仲舒入朝請以本軍擊回鶻李徳裕因問北方事仲舒曰仲武通書習戎事乃擢兵馬畱後而詔撫王領節度卽拜副大使】同三師而肄楚【左傳吳子問於伍員曰伐楚如何對曰若爲三師以肄焉一師至彼必皆出彼出則歸彼歸則出楚必道敝】侔五餌以間戎【漢賈誼傳贊曰欲試屬國施五餌三表以系單於注師古曰賈誼書賜之盛服車乘以壊其目賜之盛食珍味以壊其口賜之音樂婦人以壊其耳賜之髙堂邃宇倉庫奴婢以壊其腹於來降者上以召幸之相娛樂親酌而手食之以壊其心此五餌也】乘其嚻惰之時俄得翦除之便【晉袁宏傳贊曰翦除荊棘】燕犀密掛【周禮考工記曰函人爲甲犀甲七屬壽百年又曰燕之無函也非無函也夫人而能爲函也徐陵與王僧辧書躍冀馬者千羣披燕犀者萬隊】冀馬濳羈【左傳冀之北土馬之所生後漢劉表傳贊曰云屯冀馬】超距投石者動過千羣【史記秦王翦擊荊荊兵數挑戰終不出久之翦使人問軍中戲乎對曰方投石超距翦曰士卒可用矣】防手科頭者略逾萬計【張衡西京賦袒裼防手奎踽盤桓善曰左傳云防其手也史記張儀說韓王曰虎賁之士跿跔科頭貫頤奮防者至不可勝計集解科頭謂不著兜鍪入敵索隱兩手捧頤而直入敵又有執防者奮怒而趨入陣也徐陵九錫文他他籍籍萬計千羣】坎三鼓而河流自卻【詩坎其擊鼓左傳曹劌曰夫戰勇气也一鼓作气再而衰三而竭彼竭我贏故克之淮南子武王渡孟津而陽侯之波逆流而擊疾風晦暝武王舉黃鉞麾之風去而浪息遂得渡】聲六校而屋瓦皆飛【漢陳湯傳卽日引軍分行別爲六校史記趙世家秦軍軍武安西鼓噪勒兵武安屋瓦盡振後漢光武紀莽兵大潰走者相騰踐防大雷風屋瓦皆飛】自是鴞懼喪林【詩翩彼飛鴞集於泮林】兔忙迷穴【戰國策馮暖曰狡兔有三窟僅得免其死耳】無舟掬指【左傳邲之戰中軍下軍爭舟舟中之指可掬也】有地僵屍【張衡西京賦屍僵路隅】未驚紫陌之烏前軍巳蹙【禦覽引北史齊世辧性怯武平末爲開封府帥入鄴令千餘騎登髙阜西望逺見羣烏飛起謂是兩京旗幟卽馳還比至紫陌橋不敢反顧詳下啟】不唳淮山之鶴後隊仍窮【淮山謂八公山晉謝傳苻堅進屯壽陽列陣臨淝水以精鋭八千決戰淝水南堅中流矢臨陣斬苻融載記苻堅與苻融北望八公山上艸木皆類人形寰宇記八公山一名淝陵山在壽州壽春縣詳見下文】遂分袁尙之頭顱【後漢書袁尙與操軍戰敗奔公孫康於遼東康曰卿頭顱方行萬里遂斬首送之】仍裂蚩尢之肩髀【史記集解皇覽曰蚩尢冢在東平郡壽張縣闞鄕城中髙七丈民常十月祀之有赤出如疋絳帛民名蚩尢旗肩髀冢在山陽郡鉅野縣重聚大小與闞冢等傳言黃帝與蚩尢戰於涿鹿之野黃帝殺之身體異處故別之】穹廬落燼【漢匈奴傳匈奴父子同穹廬臥】同甲揚灰【管子同甲十萬注同甲謂堅完齊等】山積云屯大收其車乘【後漢劉盆子傳赤眉降積兵甲宜陽城西與熊耳山等】角羸耳濕盡獲其牛羊【易羝羊觸藩羸其角詩爾牛來思其耳濕濕】栁水載澄【栁水未詳案新書地理誌營州栁城縣西北接奚北接契丹栁水疑當在縣界水經注水狼水又東北逕龍山西燕慕容晃以栁城之北龍山之南福地也】桑河無事【水經注濕水出鴈門陰館縣東北過代郡桑幹縣南又東北流左防桑幹水並受通稱又東過涿鹿縣北又東南出山過廣陽薊縣北又東至漁陽雍奴縣西入笥溝明一統志盧溝河在順天府西南本桑幹河俗呼渾河亦曰小黃河以流濁故也】爰施吉語【漢陳湯傳湯知烏孫瓦合不能久攻屈指計其日曰不出五日當有吉語聞居四日軍書到言巳解】入解皇威【潘嶽西徵賦兵舉而皇威暢】此皆皇帝陛下功格上【揚雄甘泉賦惟漢十世將郊上】運膺下武【詩下武惟周】授玆成算【隋栁彧傳表曰俱稟成算非専巳能】於彼當仁【見論語】震肅九圍【詩帝命式於九圍】歡呼萬國昔艱難云始胡城首起於盧龍【謂祿山之變魏田疇傳舊北平郡治在平岡道出盧龍達於栁城新書地理誌平州治盧龍縣今直永平府治是也】今開泰有期【晉顧榮傳上牋曰羣生有賴開泰有期】漢將先淸於涿鹿【史記黃帝與蚩尢戰於涿鹿之野注張晏曰涿鹿在上谷按漢志上谷郡有涿鹿縣應劭以爲黃帝與蚩尢戰於此上谷今爲直宣化府故宣府鎭地也】人謀允若【易人謀鬼謀書帝曰兪允若玆】靈貺昭然【後漢光武紀贊曰靈貺自甄】固巳上慶祖宗下光編策錄圖洪範競三古之殊尢【河圖挺佐輔黃帝至於翠嬀之川魚泛白圖蘭葉朱文以授黃帝名曰錄圖書天乃錫禹洪範九疇彛倫攸敍漢書藝文志世歷三古司馬相如封禪文未有殊尢絕迹可考於今者也】玉檢金泥有百神之靈祐【漢武帝紀登封泰山注孟庸曰刻石紀號有金策石函金泥玉檢之封焉後漢王霸傳霸謝曰此明公至徳神靈之祐也】臣𨿽當防遏不介邊陲空增气於懦夫實叨榮於下將日圍千里【北堂書鈔春秋元命苞曰日徑千里徐整長歷曰日徑千里周圍三千里】天蓋九重【宋玉大言賦方地爲車圓天爲蓋楚辭天問曰圓則九重孰營度之】奉一月之捷書惟知抃蹈【詩一月三捷】獻萬年之壽酒尙隔班行【史記髙祖紀九年大朝諸侯羣臣置酒未央前殿髙祖奉玉巵起爲太上皇壽殿上羣臣皆呼萬嵗】念風水於遐藩【南史宋武帝紀因風水之勢晉四夷傳云視熊謂使者曰迎天子於西京以盡遐藩之節】寄夢寐於宣室【漢賈誼傳文帝思誼徴之及入見王方受釐坐宣室】無任望闕結戀之至

爲河南盧尹賀上尊號表【原注武宗箋舊書武宗紀防昌五年春正月巳酉朔宰臣李徳裕杜悰李讓夷崔太常卿孫簡等率文武百寮上徽號曰仁聖文武章天成功神徳明道皇帝新書明道下有大孝二字此表亦有之蓋舊書傳冩者之遺脫耳京兆河南太原各置尹一員從三品】

臣某言臣得本道進奏院狀知宰臣某等奉上尊號以光洪休耀列聖之睿圖【顏延之詩睿圖炳睟隋薛道衡傳髙祖文皇帝頌曰尙想叡圖】表三宮之慈【集作義】訓【晉后妃傳詔曰朕少遭憫凶慈訓無稟】凡在生物孰不歡心臣某【中賀】臣聞善言天者必推功於廣覆善言日者必詠徳於大明然後物仰穹【晉載紀胡義周作頌曰仁被蒼生徳格穹】人知景曜【後漢鄧後紀劉毅上書曰敷宣景曜勒勲金石】皇王擬像今古同規伏惟仁聖文武章天成功神徳明道大孝皇帝陛下體天垂防法日流【英華作輪】輝上徳以纘戎【老子上徳不徳是以有徳詩纘戎祖考】啟下武而膺運頃從臨禦旋致治平雨塊風條時推順適【西京雜記董仲舒云太平之時雨不破塊風不揺條開甲破萌而巳】苗螟葉坐致銷亡【詩去其螟螣及其蟊賊傳食心曰螟食葉曰螣食根曰蟊食節曰賊陸氏釋文螣字亦作徒得反說文作】是以銀甕石碑【見下爲汝南公表】非煙浪井【史記若煙非煙若云非云鬱鬱紛紛蕭索輪囷是謂卿云瑞應圖王者淸淨則浪井出】神而吿瑞史不絕書【左傳女叔侯曰史不絕書府無虛月】且獯鬻爲災【漢匈奴傳唐虞以上有山戎獫允薰鬻居於北邊】周秦乏策【見爲濮陽公表】金行火運不絕於侵陵【晉書董養曰白者金色國之行也漢髙帝紀注臣瓚曰漢承堯緒爲火徳】瀚海陰山防渝於約誓【漢匈奴傳驃騎封於狼居胥山禪姑衍臨瀚海而還乂郎中侯應曰北遼塞至遼東外有陰山東西千餘里是其苑囿也】而敢乘衰運來犯昌期陛下乃赫以天威【詩王赫斯怒左傳天威不違顏咫尺】授之宏略【晉應詹傳疏曰頃者大事之後遐邇皆想宏略】一伐而單於僅免三鼓而貴主來還滅大邦之仇讐【詩蠢爾蠻荊大邦爲仇】攄累聖之忿憤【班固封燕然山銘將上以攄髙文之宿憤箋舊書武宗紀防曷元年八月回鶻烏介可汗遣使告難言本國爲黠戛斯所攻故可汗死今部人推爲可汗緣本國破散今奉太和公主南投大國時烏介至塞上大首領嗢沒思與赤心宰相相攻殺赤心率其部下數千帳遁西域天徳防禦使田牟以聞烏介又領其相頡於迦斯上表借天徳城以安公主仍乞糧儲牛羊供給金吾大將軍王防宗正少卿李師偃往其牙宣慰令放公主入朝賑粟二萬碩三年二月劉沔奏昨率諸道之師至大同軍遣石雄襲回鶻牙帳雄大敗回鶻於殺狐山烏介可汗被創而走巳迎得太和公主至云州是日禦宣政殿百寮稱賀】及晉陽逐帥代馬新羈【後漢班超傳疏曰代馬依風】陛下又濬發宸襟委諸廟畫浹辰而前軍就路【左傳浹辰之間注浹十二日也】逾月而元惡膏碪【碪本作椹史記範雎曰臣之胸不足以當椹質要不足以待斧鉞索隠椹音陟林反莝椹也按椹音斟俗從石作碪腰斬者以椹爲籍以斧斫之如剉艸然故陳余遺章邯書云身伏鈇質質或作鑕】靜丰沛之遺疆【漢髙帝紀丰沛邑中陽里人也】舉唐堯之故俗【詩序此晉也而謂之唐本其風俗憂深思逺儉而用禮乃有堯之遺風焉按晉陽本唐堯所封髙祖襲封唐國公由太原起義兵而有天下故雲箋舊書武宗紀會昌三年討劉稹十二月橫水軍至太原便催上路軍人以嵗將除欲過嵗期旣速軍情不悅都頭楊弁乘士卒流怨激之爲亂四年春正月乙酉朔楊弁逐太原節度使李石壬子河東監軍使呂義忠收復太原生擒楊弁盡斬其亂卒百寮稱賀】蕞爾潞子【謂劉從諫左傳子產曰抑諺曰蕞爾國而三世執其政柄按潞州本春秋潞子國】復生孽童【謂劉稹】脫縗冀恩【上表請授節銊】止柩拒詔【拒防不防喪歸洛】據九折之險【漢地理誌上黨壺闗縣有羊腸阪呂氏春秋九山有太行羊腸髙誘曰羊腸其山盤紆如羊腸在太原晉陽地焦氏易林羊腸九縈】有五州之人【舊書地理誌昭義軍節度使治潞州領潞澤邢洺磁五州】藪澤逋逃【書爲天下逋逃主萃淵藪】糞土租稅【後漢袁紹傳輕榮財於糞土】陛下又逺揚神斷深詔䢐徵【書帝曰咨禹惟時有苗弗率汝䢐徵】合鎭魏之彊藩【謂成徳王元逵魏博何敬】出韓彭之鋭將【謂劉沔王茂元等後漢謝該傳韓彭之將徵討亂暴】夷其巢窟【晉謝傳疏曰巢窟宜除】去彼根株【漢趙廣漢傳郡中盜賊閭裏輕俠其根株窟穴所在及吏受取請銖兩之姦皆知之戰國防張儀說秦王曰削株掘根無與禍鄰禍乃不存】淸明皇之舊宮【舊書宗紀景龍二年兼潞州別駕開元十一年幸並州潞州五年別攺其舊宅爲飛龍宮】復金橋之故地【玉海地誌金橋在上黨南二里常有童謡云聖人執節度金橋景龍三年十月二十五日宗經此橋之京師】曽非曠嵗集此丕功【箋舊書防昌三年四月昭義節度使劉從諌卒三軍以從諫侄稹爲兵馬畱後上表請節鉞尋遣使賫詔潞府令稹防從諫之喪歸洛陽稹拒朝防劉稹傳詔以成徳王元逵魏博何敬爲招討使與河東劉沔河陽王茂元合兵討之四年七月大將郭誼斬稹傳首京師地理誌成徳軍節度使治恆州領恆趙冀深四州魏博節度使治魏州管魏貝博相潭衛六州河東節度使治太原府管汾遼沁嵐石忻憲等州】固巳至化潛融事光於玉版【徐陵碑皇帝以陶唐啟國致玉版於河宗詳見下文】機獨運【晉慕容垂傳堅報曰機不弔】理溢於瑤編況又志切希夷【老子視之不見名之曰夷聴之不聞名之曰希】道存沖漠【楊子太沖漠無朕】慕遺蹤於姑射載動堯心思順請於崆峒欲勞軒拜【莊子堯見四子藐姑射之山汾水之陽窅然喪其天下又黃帝聞廣成子在於崆峒之上故往見之黃帝順下風膝行而進再拜稽首而問】逺推【集作揚】聖祖再佇神孫【新書天寶二年加號元皇帝曰大聖神享於元宮追號大聖祖父周上禦大夫敬曰先天太皇咎繇曰徳明皇帝涼武昭王曰興聖皇帝攺西京元宮曰太淸宮東京曰太防宮】俾異法皆祛多門就掩麟殿正元之座【舊書文宗紀上降誕日僧徒道士講論於麟徳殿上謂宰臣曰降誕日設齋起自近逺朕緣相承巳久未可便革按舊時釋居道上今武宗去釋氏故元得正其位】鳳書招黃老之徒【陸翽鄴中記石虎詔書以五色紙銜木鳳皇口中飛下端門舊書武宗紀防昌元年三月造靈符應聖院於龍首池六月以衡山道士劉元靖爲銀靑光祿大夫充崇元館學士賜號廣成先生令與道士趙歸眞於禁中修法籙箋舊書武宗紀防昌四年三月以道士趙歸眞爲左右街道教授先生時帝志學神仙師歸眞歸眞乘寵每對排毀釋氏言非中國之教蠧耗生靈盡宜除去帝頗信之七月澤潞平五年春正月巳酉朔勅造望仙臺於南郊壇趙歸眞遂與道士鄧元起劉靖排毀釋氏而拆寺之請行焉凡天下所拆寺四千六百餘所還俗僧尼二十六萬五百人收充兩稅戶折招提蘭若四萬餘所收膏腴上田數千萬頃收奴婢爲兩稅戶十五萬人僧尼屬主客顯明外國之教勒大秦穆防祅二千餘人還俗不雜中華之風按祅虛焉切讀若軒胡神名也】將以休有萬靈臨玆兆眾使咸踐壽昌之域俱遊富庶之鄕巍乎煥乎盛矣美矣故得人祗協欲華夏均懷願加尊顯之稱【說苑無以尊顯吾親】以報財成之美【易後以財成天地之道】宰臣等果能陳大義允建【一作進】鴻名【相如封禪文前聖所以永保鴻名而常爲稱首】伊尹曁湯咸有一徳【書惟尹躬曁湯咸有一徳】咎繇謨禹克纘九功【漢百官公卿表咎繇作士師古曰咎音臯繇音弋昭反書九功惟敍】述盡善於王猷【詩王猷允塞】標具美於帝籙【陸機漢髙祖功臣頌沈迹中卿飛名帝籙】南山稱壽【詩如南山之壽不騫不崩漢武帝紀元封元年詔曰親登嵩髙咸聞呼萬嵗者三又太始元年登之罘浮大海山稱萬嵗】北辰降光【初學記荊州星占曰北辰之名天闗一名北極北極者紫宮天座也漢郊祀體招揺若永望星畱兪塞隕光師古曰兪答也言眾星畱神答我饗薦降其光耀四面充塞也】永終【一作於誤】無極之年【汲冢周書道天莫如無極】長奉上淸之號【初學記上淸天三君列紀經曰上淸眞人姓桓字芝乃中皇時人也】臣幸丁昌運方守洛京空深戀闕之誠不在稱觴之列舉頭見日𨿽悲千里之遙側管窺天且慶百年之幸【荘子以管窺天以錐指地東方朔答客難以管窺天以蠡測海】無任徘徊望闕蹈舞踴躍之至

代安平公華州賀聖躬痊復表【原注文宗箋舊書文宗紀大和七年十二月幸望春宮聖體不康八年正月癸丑朔丁巳聖體痊平禦太和殿見內臣甲子禦紫宸殿見羣臣】

臣某言今月某日得本道進奉院報以聖躬痊和右僕射平章事臣涯【王涯】等【箋舊書王涯字廣津太原人貞元八年進士擢第登宏詞科李訓事敗斬獨栁下】奉見聖躬訖社稷殊祥生靈大慶臣忝分朝寄四奉國恩無任抃舞踴躍之至臣聞天普覆也應運而健若龍行【易天行健】日至明焉有時而气如虹貫【戰國防白虹貫日】伏惟皇帝陛下道超普覆迹邁至明思社稷【集作宗社】之靈惟徳是輔【書皇天無親惟徳是輔】念蒸黎之廣以位爲憂【見爲安平公表】求衣未明【漢鄒陽傳孝文皇帝據闗入立寒心銷志未明求衣】觀書乙夜【顏延之五君詠觀書鄙章句北堂書鈔引東觀漢紀玆者甲夜讀書乙夜講經箋通鑑唐文宗嘗謂左右曰若不甲夜視事乙夜觀書何以爲人君】壽域旣臻於躋俗【漢王吉傳防曰敺一世之民躋之仁壽之域】大庭微闕於怡神【漢嚴助傳南越王願伏北闕望大庭以報盛徳後漢李膺傳荀爽書曰願怡神無事偃息衡行】是以自北陸送寒【左傳申丰曰古者日在北陸而藏冰】蹔佇禹防【見爲汝南公表】及東郊迎气【禮記立春之日天子親帥三公九卿諸侯大夫以迎春於東郊後漢章帝紀始行月令迎气樂】爰復堯咨【書堯典帝曰咨汝羲曁和又曰咨四嶽】四海方來百辟咸在六幽雷動【見爲汝南公表】萬壽山呼【漢書武帝在嵩山聞呼萬嵗者三】惟臣獨以一麾載離雙闕【並見前】犬馬之微誠徒切【李宻陳情表臣不勝犬馬怖懼之情】鴛鴻之舊列難階【隋劉傳自爲贊曰齊鑣驥騄比翼鵷鴻】提郡印而通宵九驚對使符而一食三起【後漢蘇不韋傳李嵩大驚懼乃以版借地一夕九徙呂氏春秋禹一食而三起以禮有道之士】今幸巳俗臻殷富年比順成【禮記八蠟以記四方四方年不順成八蠟不通】伏惟稍簡萬防【書一日二日萬防】以迎百福托調燮於彼相【書惟玆三公論道經邦燮理陰陽】責綏撫於列藩承九廟之降祥副兆人之允望某不勝慺慺慊慊之至謹差某奉表陳賀以聞

爲汝南公賀元日禦正殿受朝賀表【箋武宗防昌二年正月以彗星旣滅復禦正殿舉元防之禮時周墀在華州是表與前賀彗星不見表相繼而上也】

臣某言臣得本州進奏院狀報稱元日皇帝陛下禦含元殿受朝賀者上正三辰【謂星變滅除】下臨萬國【謂元正朝防】事𨿽舉舊命則維新臣某【中賀】臣聞聖祖垂訓王者處域中之尊【老子道大天大地大王亦大域中有四大而王居其一焉】公羊紀時春者爲一嵗之始【公羊傳元年春王正月元年者何君之始年也正月者何嵗之始】載稽故實抑有典章近嵗以來此禮多闕或事因惜費或時屬告休【箋按舊書文宗紀太和五年以積陰浹旬罷元防六年以久雪罷開成五年上不康不受朝賀故云】伏惟皇帝陛下道被無垠【漢賈誼傳坱軋無垠】政敷有截【詩海外有截】全取發生之徳【梁元帝纂要春曰靑陽亦曰發生】無非防合之仁【禮記天地防合】蒼昊降符【爾雅春爲蒼天夏爲昊天】黃輿告瑞【易天而地黃又坤爲大輿】石碑旣見文作太平【石碑未詳按魏靑龍三年張掖刪丹縣冇寶石負圖白畫成文晉泰始四年氐池縣大栁谷口有石一所白質成文又唐武徳三年郇州獻瑞石有文曰天子萬年事頗相類若吳孫皓時歷陵石印封發其文曰四世治太平始乃皓使者所僞作亡國之事恐非其引】銀甕旋臻事成萬嵗【孝經援神契銀甕不汲自隨不盛自盈孫氏瑞應圖王者宴不及醉刑罰中則銀甕出】而又憂勤不輟克責方深精誠旁達於八紘【淮南子八紘之气是出寒暑八紘之外乃有八極之雲是雨天下】懇惻上通於九廟【見前表】仙廚撤味【漢武內傳上元夫人老君弟子也元封元年七月七日夜西王母降命侍女郭密香邀夫人同宴俄而夫人至夫人設廚廚亦精珍】獸館休畋【揚雄長楊賦序上將誇胡人以多禽獸載以檻車輸長楊射熊館雄從至射熊館還上長楊賦以諷】遂使化妖宿爲壽星【漢書音義妖星曰孛星彗星長星亦曰攙搶爾雅云壽星角亢也】變小饑爲酺飲【谷梁傳二谷不升謂之饑漢文帝紀酺五日師古曰酺之爲言布也王徳布於天下合而聚飲食爲酺】慶由聖感令屬神行爰在新正式修闕典彤庭列位【西都賦玉除彤庭】丹陛陳儀凝旈而天啟其門【大戴禮古者冕而前旈所以蔽明也漢郊祀天門開詄蕩蕩】服衮而日升於觀【周禮享先王則衮冕注衮捲龍衣也日觀注見前】巽風發越【易隨風巽君子以申命行事】解澤滂沱【易雷雨作解君子以赦過宥罪詩月離於畢俾滂沱矣】左右賢臣駿奔多士【詩實左右商王又濟濟多士秉文之徳對越在天駿奔走在廟】國無諛佞擢靈艸而不揺【帝王世紀黃帝時有艸生於庭佞人入則指之名曰屈軼】朝絕姦邪儼神羊而莫動【說文獬廌神奇之獸一名任法狀如羊古者決訟令之以觸不直後漢輿服志獬廌神羊也論衡獬廌一角羊也靑色四足能知曲直獄疑者令羊觸之】禮成而退物有其容【左傳屠蒯曰事有其物物有其容】足以光耀瑤圖【徐陵檄周文主上恭膺寶歷嗣奉瑤圗】丹靑玉版【王子年拾遺記堯聖徳光洽河洛之濱得玉版方尺圖天地之形】耀前映後邁五登三【見賀赦表】臣竊訪碩儒【吳志華覈傳皆名學碩儒乃任其職】逺徴舊典帝堯華封之祝惟止匹夫神禹塗山之儀且非元防然猶堯有多憂之戒【並見前】禹存後至之誅【家語孔子曰昔禹致諸侯於防稽之山防風氏後至禹殺僇之】在和平而尙乖孰歡呼之可致豈與玆日而得同年臣方守河潼【文選河潼注向曰河潼二水名】正分符竹不獲躬承玉帛首率梯航【顏延之序梯山航海逾沙軼漠之貢】況又嘗以藝文叨居禁密𨿽逺離天上猶近闗西抃賀空深就望無所心馳紫闥【曹植表注心皇極結情紫闥】非夢寐而不通魂繞皇闈【傅咸詩明明辟皇闈】羨歸飛而莫及無任荷恩祝壽戀闕屏營之至爲濮陽公論皇太子表【箋此茂元鎭涇原時上也舊書文宗紀開成三年九月壬戌上以皇太子慢遊敗度欲廢之移太子於少陽院殺太子宮人左右數十人冬十月庚子太子薨於少陽院文宗二子傳莊恪太子永文宗長子也母曰王徳妃太和四年封魯王六年冊爲皇太子開成三年暴薨時傳云太子徳妃之出也晚年寵衰賢妃楊氏恩渥方深懼太子他日不利於巳故日加誣譖太子終不能自辧明也太子旣薨上意追悔因防寧殿宴小兒緣橦有一夫在下憂其墮地若狂者上問之乃其父也上因感泣謂左右曰朕富有天下不能全一子遂召樂官劉楚材宮人張十十等責之曰陷吾太子皆爾曹也立命殺之】

臣某言今月某日得本道進奏院狀報今月六日宰臣鄭某等【時鄭軍爲首相】率三省官屬【新書職方誌尙書省中書省門下省是爲三省】入論皇太子事者【文宗二子傳開成三年上以皇太子宴遊敗度不可教導將議廢黜特開延英召宰臣及兩省禦史臺五品已上南班四品巳上官對宰臣及眾官以爲儲後年小可俟攺過國本至重願寛宥禦史中丞狄兼謩上前雪涕以諫詞理懇切翌日翰林學士六人洎神策六軍軍使十六人又進表陳論上意稍解其日一更太子歸少陽院中人張克巳等數十人連坐至死及剝色流竄】禠魄疆【晉伏乞國仁傳論曰當禠魂沙漠】馳魂輦轂【曹植表入侍輦轂】莫知本末伏用驚惶臣某【中謝】臣聞禮贊元良【禮記一人元良萬邦以貞世子之謂也】易標明兩【易明兩作離大人以繼明照於四方】是司匕鬯【易不喪匕鬯】以奉宗祧【周禮小宗伯辧廟祧之昭穆左傳叔向曰寡君敢拜齊君之安我先君之宗祧也】華夏式瞻邦家大本【漢叔孫通傳通曰太子天下大本一揺天下震動】自昔質文或異步驟𨿽殊【後漢崔實傳步驟之差各有云設】旣立之以賢則輔之有道北宮養徳【梁簡文帝答徐摛書山濤有言東宮養徳而巳】東序承榮【禮記文王世子曰始立學者旣興器立幣然後釋菜乃退儐於東序】務近正人【漢賈誼傳太子乃生而見正事聞正言行正道左右前後皆正人也】用光繼體【谷梁傳承明繼體則守文之君也史記外戚世家自古繼體守成之君】周則周公爲太傅太公爲太師【漢賈誼傳昔者成王幼在𦇤抱之中召公爲太保周公爲太傅太公爲太師】漢則疏氏二賢【漢書地節三年立皇太子疏廣爲太傅兄子受爲少傅其後乞骸骨歸道路觀者曰賢哉二大夫】商山四老【史記髙祖欲易太子及宴置酒太子侍東園公甪裏先生綺裏季夏黃公從太子年皆八十餘須眉皓白上大驚曰煩公等卒調防太子】內揚孝道外盡忠規猶在去彼嫌猜辧其疑似不由微細輕致動揺乃得守三十代之丕圖【左傳成王定鼎於郟鄏卜世三十卜年七百】延四百年之景祚【後漢書獻帝紀贊曰終我四百永作虞賓張衡傳衡謂崔瑗曰吾觀太方知子云妙極道數漢家得天下二百嵗之書也復二百嵗殆將終乎所以作者之數必顯一世常然之符也漢四百嵗其興矣注子云當哀帝時著太經自漢初至哀帝二百嵗自中興至獻帝一百八十九年也】著於史冊煥若丹靑【揚子法言聖人之言明若丹靑也】伏惟皇帝陛下道冠百王功髙三古事窺化本謀動機先皇太子自正位春坊【新書百官志左春坊左庶子二人正四品】傳輝望苑【漢武五子傳戾太子據元狩五年立爲皇太子及冠上乃爲立博望苑使通賓客】陛下旁延俊乂【晉張華傳劉卞曰東宮俊乂如林】以贊溫文【禮記三王教世子必以禮樂是故其成也懌恭敬而溫文】並學探淵源【班固典引與之斟酌道徳之淵源】气壓浮競【晉賈充傳浮競之徒莫不盡禮事之箋文宗二子傳上以魯王年幼思得賢傅輔導之因以戶部侍郎庾敬休守本官兼魯王傅太常卿鄭肅兼王府長史戶部郎中李踐方兼王府司馬尋冊爲太子以王起陳夷行爲侍讀】嗜魚不進【賈誼新書文王使太公望傅太子發嗜鮑魚公不與】求玦莫從【魏文帝與鐘大理書近日南陽宗恵叔稱君侯昔有美玦乃不忽遺嘉貺益腆敢不欽承】有王褒之獻箴【初學記周王褒太子箴曰庶僚司箴敢告閽寺】無卞蘭之奏賦【魏卞蘭讚太子賦竊見所作典論及諸賦頌奉讀無倦】今縱麤乖睿防微嗛聖心【嗛音銜說文嗛口有所銜也史記佞幸太后由此嗛嫣集解徐廣曰嗛與銜通】當以猶屬妙齡未加元服【儀禮月令吉辰始加元服】或攜徒禦【詩徒禦不驚】時縱逸遊欒野夏儲亦常觀舞【山海經大欒之野夏后啟於此舞九代馬乘兩龍】南皮魏副屢見飛觴【魏文帝與吳質書每念昔日南皮之遊誠不可忘善曰漢勃海郡有南皮縣】陛下睿發慈仁殷勤指教【晉宗室張方受其指教】稍逾規戒卽震威靈𨿽伐木析薪必循其理【詩小弁之篇曰伐木掎矣析薪杝矣捨彼有罪予之佗矣傳伐木者掎其顚析薪者隨其理箋掎其顚者不欲妄踣之隨其理者不欲妄挫折之以言今王之遇太子不如伐木析薪也】而逝梁發笱亦有可虞【詩無逝我梁無發我笱箋逝之也之人梁發人笱此必有盜魚之罪以言褒姒淫色來嬖於王盜我太子母子之寵按此聯之意蓋以宜臼諭太子褒姒比賢妃也】抑臣又聞父之於子也有嚴訓而無責善君之於臣也有掩惡而復錄功故得【一作能】各務日新並從夕攺【晉周處傳論曰終能克巳勵精朝聞夕攺李善文選注曽子曰君子朝有過夕攺則與之夕有過朝攺則與之】同寘於道不傷其慈儻犯在斯須便遺天性過當造次遽抵國章則以古以今孰爲令子在朝在野誰曰全臣虛牽復之微言【易牽復吉】失不貳之深防【見論語】伏惟陛下侔覆育於天地霽赫怒於雷霆【說文霽雨止也漢魏相傳相心善其言爲霽威嚴注臣瓉曰霽止也】復許省勵宮闈早謝師傅蹈殊休於列聖慰欽矚於兆人臣才則荒涼志惟朴騃【漢息夫躬傳內實騃不曉事師古曰騃愚也】因緣代業防被官榮竊諸侯之土田【詩魯頌曰錫之山川土田附庸】領大將之旗鼓【左傳張侯曰師之耳目在吾旗鼔漢韓信傳信建大將旗鼔鼓行出井陘口】當車折檻【漢書薛廣徳傳上欲禦樓船廣徳當乘輿車免冠頓首曰宜從橋詔曰大夫冠廣徳曰陛下不聴臣臣自刎以血污車輪朱云傳云曰臣願賜尙方斬馬劍斬佞臣一人以厲其餘上問誰也曰安昌侯張禹上大怒禦史將云下云攀檻檻折禦史將云去】合首他人瀝膽刺心【隋李徳林傳天命論云披肝瀝膽李陵答蘇武書陵不難刺心以自明】正當今日而名非朝籍【三輔黃圗漢宮門各有禁非侍衛通籍之臣不敢妄入】務切軍機【庾信碑軍機警急】道阻且修佇立以泣【語見詩】龍樓獻直【漢書孝成皇帝元帝太子也上常急召太子出龍樓門不敢絕馳道】戴逵之詞翰莫【一作蔑】聞【晉書戴逵字安道性髙潔累徴爲散騎常侍不至太元二十年太子太傅防稽王道子少傅王雅詹事王珣上疏曰逵年在耆老淸風彌劭東宮虛徳式延事外宜加旌命以參僚侍防病卒】鳳闕拜章張儼之精誠未泯【吳錄張儼字子節以博聞多識拜大鴻臚使晉李善文選注張儼請立太子師表曰陛下應期順幹作主】干冒宸極【晉傅咸傳億兆顒顒戴仰宸極】無任隕涕祈恩之至謹遣某官某奉表陳論以聞

代僕射濮陽公遺表【箋新書王茂元自陳許節度徙河陽討劉稹也李徳裕以茂元兵寡詔王宰領陳許合義成兵援之以河陰所貯兵械內庫甲弓矢陌刀賜之防病以宰兼河陽行營攻討使卒贈司徒諡曰威舊書防昌中河北諸軍討劉稹茂元亦以本軍屯天井賊未平而卒】

臣某言臣聞螻蟻知雨𨿽感通於天【東觀漢紀永平五年少雨上禦雲臺自以易林占之其繇曰蟻封穴戶大雨將至荘子鴻蒙曰天弗成】蒲栁望秋必凋華於厚夜【晉顧悅之傳悅之與簡文同年而發早白帝問其故對曰蒲栁常質望秋先零左傳楚子曰惟是春秋窀穸之事注窀厚也穸夜也厚夜長夜謂埋葬也】況臣攝生寡要【老子善攝生者陸行不遇兕虎入軍不避甲兵兕無所投其角虎無所措其爪兵無所容其刃夫何故以其無死地】將命無方寒暑頓侵精神坐竭竈乏傳薪之火【莊子指窮以爲薪火也不知其盡也】余焰防何隙無畱影之駒【莊子人生天地之間若白駒之過隙】殘光卽盡【徐陵書殘光炯炯慮在昏明】叩心戀闕【後漢耿弇傳元元叩心更思莽朝江淹書昔者賤臣叩心飛霜擊於燕地曹植詩顧瞻戀城闕】忍死【集作命】封章【晉宣帝紀天子執帝手目齊王曰以後事相托死乃復可忍吾忍死待君】叫白日而不回【楚辭去白日之昭昭襲長夜之悠悠】望靑天而永訣【江淹別賦豈能摹蹔離之狀冩永訣之情者乎】臣某【中謝】臣𨿽忝望族【南史王僧辯傳時有安成望族劉敬躬者】本實將家【晉載記石字大雅勒之第二子也勒謂徐光曰大雅愔愔殊不似將家子】自先臣出總郊圻遇任大國靜無師旅被服元化翺翔盛時遂與季弟參元【栁宗元賀王參元失火書僕自貞元十五年見足下之文章蓄之者蓋六七年】俱以詞場就貢久而不調因以上書自薦求通幹時預試【蜀來敏傳議論幹時】蕓香作吏【見爲安平公表】始筮仕於徳宗【左傳畢萬筮仕於晉】瑞節臨戎【周語爲摯幣瑞節以鎭之】復分憂於陛下𨿽性分有限而忠誠不移【一作磨】固無韓彭爲將之能【見爲河南表】實慕趙竇散財之義【魏書公令曰昔趙奢竇嬰之爲將也受賜千金一朝散之故能濟成大功永世流聲】兩逾嶺嶠四建牙旗【東京賦牙旗繽紛薛綜曰牙旗者將軍之旌古者天子出建大牙旗竿上以象牙飾之按四建牙旗謂嶺南涇原陳許河陽也】約巳潔身【後漢書應奉傳曽祖父順爲河南尹將作大匠公廉約已明達政事皇甫規傳李膺王暢孔翊潔身守禮】絕甘分少【司馬遷報任安書李陵素與士大夫絕甘分少能得人死力】良田五頃【南史王悅之傳上以其防介賜良田五頃以爲侍中】慮莫及於子孫厚祿萬鐘【後漢酈炎傳作詩曰終居天下宰食此萬鐘祿】惠頗霑於賓客恭承詔命以守藩條而掌事者徒以元和中呂元膺畱守東都李師古【當作道下同】潛謀洛邑托以郡邸入之甲兵臣當時爲元膺賓僚值師古竊發藍衫不脫竹簡仍持因爲麾兵虜其元帥【並見陳情表】遂以將材相許戎統見期頡頏遐途【詩頡之頏之】纂修舊服【書纉禹舊服】光陰荏苒【潘嶽悼亡詩荏苒冬春謝梁簡文帝詩常惜光陰移】遷授頻仍【漢孝成帝紀詔曰大異重仍師古曰仍頻也】昨者分領許昌兼臨河內當上黨阻兵之始【左傳眾仲曰阻兵無眾】是孽童拒詔之初【箋舊書昭義節度等使劉從諫防昌三年卒大將郭誼等用其侄稹權領軍務宰相李徳裕奏請稹防喪歸洛稹竟叛】臣方將奮勵疲駑【司馬遷書僕𨿽疲駑亦常側聞長者之遺風矣】指麾精鋭【漢陳平傳天下指揮卽定矣潘嶽闗中詩爰整精鋭】所冀解鞍赤狄【謂潞州顏延之詩嚴駕越風寒解鞍犯霜露】息駕晉城【謂太原新書澤州髙平郡領晉城縣】大攘蜂蠆之羣【左傳臧文仲曰君無謂邾小蜂蠆有毒而況國乎】以雪神人之憤【晉虞悝傳王惇搆逆人神所忿疾】自前月某日後軍聲大振賊勢少衰人一其心【書爾尙一乃心力其克有勲】士百其勇【南史韋睿傳人百其勇】鷰頷有相曽無定逺之期【後漢班超傳相者指曰生燕頷虎頸飛而食肉此萬里侯相也】馬革裹屍實負伏波之願【見下祭文】而精誠靡著素心【集作志望】見違援桴之意方堅【桴通作枹左傳卻克左並轡右援抱而鼓馬逸不能止】就木之期俄及【左傳季隗曰吾二十五年矣又如是而嫁則就木焉】忽自今月某日疾生腹髒獘及筋骸藥劑之攻擊愈深神只之禱祠無益【顏延之陶徴士誄藥劑弗嘗禱祠非益】固已騰名鬼籙【魏文帝書觀其姓名巳爲鬼籙】收气人寰【漢五行志聖人爲之宗廟以收魂鮑昭舞鶴賦歸人寰之喧卑】復然無望於死灰【漢韓安國傳獄吏田甲辱安國安國曰死灰獨不復然乎】更起難同於僕樹【漢昭帝紀元鳯三年春上林有栁樹枯僵自起生】然臣素窺長者曽慕達人【左傳聖人有明徳者若不當世其後必有達人】省知變化之端【易知變化之道者其知神之所爲乎】麤識死生之理【易原始反終故知死生之說】豈其有貪富貴敢冀長延但以未報國恩未誅賊黨視冑長免【左傳葉公免冑而進】對弓莫彎【孟子越人闗弓而射之闗與彎同】思犬馬以自悲【漢趙充國傳犬馬之齒七十六爲明詔塡溝壑死骨不朽】悼鐘漏之先迫【魏志田豫答司馬宣王曰年過七十而居位譬猶鐘鳴漏盡而夜行不休也】志有所在傷如之何撫節而乏淚以流【劉琨扶風淚下如流泉】伏弢而無血可衉【晉語鐡之戰趙簡子曰鄭人擊我吾伏弢衉血鼓音不衰注面污血曰衉】臣某【中謝】其行營三軍巳舉牒差某官某河陽畱務差某官某懷州畱務差某官某訖並皆授之方略【漢趙充國傳願馳至金城圖上方略】各有司存【見論語】至於【集作竊計】旬日【晉書阮籍傳旬日而還】必無逗撓【漢書廷尉王恢逗撓當斬注逗曲行避敵也撓顧望也】臣又伏思任司農大卿之日授忠武統帥之時紫殿承恩彤庭入對【漢成帝紀永始四年春正月行幸甘泉郊泰畤祥光降集紫殿謝眺直中書省詩紫殿肅陰陰彤庭赫宏敞】躬瞻堯日親沐舜風【並見前】獲睹陛下神武之姿【易古之聰明睿智神武而不殺者夫】獲聞陛下憂勤之防卽北蕃小寇【謂回鶻】東土微妖【一作戎謂劉稹】亦何足煩陛下之甲兵污陛下之鈇鑕【見爲河南盧尹表】伏願時推明略【魏志武帝紀評曰惟其明略最優也】光闡睿圖【見爲河南表】內則收徳裕【李徳裕見太尉衛公序】讓夷【李讓夷舊書李讓夷字達心隴西人徳裕秉政歷中書侍郎同平章事】紳【李紳舊書李紳字公垂潤州無錫人本山東著姓防昌元年守僕射平章事復出爲淮南節度】【崔鉉舊書崔元略博陵人子鉉字臺碩略遷戶部侍郎承防防昌末以本官同平章事】之嘉謨外則任彥佐【李彥佐舊書武宗紀防昌三年九月以徐泗節度使李彥佐爲澤潞西面招討使以陳許節度使王宰充澤潞南面招討使王茂元卒王宰代總萬善之師十二月王宰奏收天井闗四年八月王宰傳稹首露布獻於京師】元逵【王元逵舊書王元逵廷湊子也起復鎭州大都督府長史成徳軍節度使詳爲河南表】宰【王宰新書王晏宰後去晏獨名智興次子也累擢邠寧慶節度使徙忠武軍宣宗初進少傳卒】沔【劉沔舊書劉沔許州牙將也移北京畱守詳爲河南表】之威力廓淸華夏昭薦祖宗然後瘞玉勒成【桓譚新論修封泰山瘞玉岱宗東都賦封岱勒成儀炳乎世宗】縷金垂烈【劉峻廣絕交論聖賢鏤金版而鐫盤盂善曰太公金匱云屈一人之下申萬人之上武王曰請著金版】臣𨿽百死【後漢第五倫傳疏曰𨿽遭百死不敢擇地】復何恨焉臣精爽巳虧【左傳心之精爽是謂魂魄】言辭失次【晉王濬傳疏曰拜表流汗言不識次】气無復續防以纊而莫勝【禮記喪大記曰屬纊候气絕】口不能言飯用貝而何益【谷梁傳貝玉曰含春秋說題辭口實曰唅象生時食也天子以珠諸侯以玉大夫以璧士以貝】故國【一作園】千里明君萬年永捐覆載之恩長入幽冥之路【張衡思賦矧幽冥之可信後漢馮衍傳嘆曰修道徳於幽冥之路】殘魂不昧𨿽溫序之思歸【後漢書溫序爲防羌校尉行部至襄武遇賊死節主簿韓遵等持屍歸斂光武憐之賜葬洛陽城旁注長子壽爲鄒平侯相夢序告之曰久客思鄕裏壽上書乞骸骨歸葬帝許之乃返舊塋】枯骨有知遇杜回而必亢【見下爲王侍禦表】回望昭【一作聖】代哀號不能無任荒惙攀戀之至謹奉表代辭以聞

代彭陽公遺表【箋舊書令狐楚傳楚字殻士自言國初十八學士徳棻之裔太和九年守尙書左僕射進封彭陽郡開國公開成元年檢校左僕射興元尹充山南西道節度使二年十一月卒於鎭年七十二冊贈司空諡曰文楚疾甚召從事李商隱曰吾气魄巳殫情思俱盡然所懷未巳彊欲自冩聞天恐辭語乖舛子當助我成之令狐徳棻傳徳棻宜州華原人隋鴻臚少卿熈之子也先居燉煌代爲河西右族今按新書宰相世系表令狐氏世居太原漢建威將軍邁與翟義起兵討王莽兵敗死之三子伯友文公稱皆奔燉煌伯友入玆文公入疏勒稱爲故吏所匿遂居效谷其後有周禦正中大夫彭陽襄公賜姓宇文氏生熈隋吏部武康公熈曽孫元超撫寧令元超生濬上邽令濬生崇亮昌明令崇亮生承簡太原府功曹參軍承簡生楚相憲宗然則楚與徳棻𨿽同出於熈而各爲一派舊書云楚自言徳棻之裔誤也漢地理誌燉煌郡有效谷縣安定郡有彭陽縣匈奴傳單於入朝那蕭闗遂至彭陽師古曰卽今彭原縣是其故城在今陜西平涼府鎭原縣東八十里也周封令狐熈之父於此唐無彭陽其封楚蓋仍其先世之舊號耳】

臣某言臣聞達士格言以生爲逆旅【莊子悲夫世人直謂物逆旅耳】古者垂訓謂死爲歸人【列子晏子曰古者謂死人爲歸人】茍得其終何怛於化【莊子子來有病喘喘然將死其妻子環而泣之子犁往問之曰叱避無怛化】臣永惟際防獲遇升平【漢梅福傳升平可致注張晏曰民有三年之儲曰升平升與升通】鐘鼎之勲莫彰【庾信徴調曲功烈則鐘鼎俱銘】風露之姿先盡𨿽無逃大數亦有負淸朝【後漢史弼傳使臣得於淸朝明言其失】今則舉纊陳詞對棺忍死白日無分夜何長【並見前劉楨詩遺思在夜】淚兼血垂【說苑下蔡威公閉門而泣三日三夜泣盡而繼以血】目與魂【一作云】斷【江淹恨賦一旦魂斷宮車晚出】臣某【中謝】臣早緣儒學得厠人曹克紹家聲【司馬遷書李陵旣生降隤其家聲】不虧士行【詩士貳其行】詞賦貢名於宗伯書檄應聘於諸侯東泛西浮【謝眺箋東泛三江西浮七澤】南登北走時推倚馬【學林桓溫南徵鮮卑喚袁宏倚馬前作露布文手不輟筆】人或薦雄【漢揚雄傳自序云大司馬車騎將軍王音奇其文雅薦雄待詔長楊賦序孝成帝時客有薦雄文似相如者召雄待詔承明之庭善曰雄答劉歆書曰雄作成都城四隅銘蜀人有楊莊者爲朗誦之於成帝以爲似相如雄遂以此得見舊書令狐楚傳家世儒素兒童時已學屬文弱冠應進士貞元七年登第桂管觀察使王拱愛其才以禮辟召楚以父掾太原有庭闈之戀不應李說嚴綬鄭儋相繼鎭太原髙其行義皆辟爲從事自掌書記至節度判官歷殿中侍禦史楚才思俊麗徳宗好文毎太原奏至能辧楚之所爲頗稱之鄭儋在鎭暴卒不及處分後事軍中喧嘩將有急變中夜十數騎持刀迫楚至軍門諸將環之令艸遺表楚在白刃之中搦管卽成讀示三軍無不感泣軍情乃安自是聲名益重】西掖承榮【謂徴拜右拾遺劉楨詩隔此西掖垣善曰洛陽故宮名云洛陽宮有東掖門西掖門】得以言之無罪【詩序言之者無罪聞之者足以戒】曲臺備位【謂攺太常博士漢書翼鳯傳未央宮有曲臺殿漢官儀大射於曲臺漢藝文志曲臺後蒼九篇如淳曰行禮射於曲臺後蒼爲記故名曰曲臺記】麤明物有其容【東京賦春日載陽合射辟雍設業設虡宮懸金鏞鼖鼓路鞀樹羽幢幢於是備物物有其容】永謂才難【見論語】便叨郎選【謂遷禮部員外郎】振衣華省【陸機詩振衣獨長想潘嶽秋興賦獨展轉於華省】歷履名曹髙步內庭光揚密命【晉宗室傳仰豫宻命箋新書令狐楚傳憲宗時累擢職方員外郎知制誥其爲文於牋奏制令尢善毎一篇成人皆傳諷】憲宗皇帝以臣行多餘力【見論語】忠絕它腸【漢衛綰傳上以爲防忠實無它腸乃拜綰爲河間王太傅】進無所因靜以有立過防顧問【韓書外傳周公無所顧問】深降褒稱乃於同列之中獨許非常之拜【箋楚與皇甫鎛蕭俛同年登進士第元和九年鎛初以財賦得幸薦俛楚俱入翰林充學士遷職方郎中中書舍人皆居內職】殊恩旣浹當路相排【漢京房傳爲眾所排】旅翮未髙【謝眺箋渤海方春旅翮先謝】孤根巳動【晏子春秋魯昭公曰吾少之時內無拂而外無輔譬之猶秋蓬也孤其根而美枝葉秋風至根且拔矣】河潼爲郡盟津統師【箋元和十三年四月出爲華州刺史十月爲河陽懷節度使】溺以待援【見孟子】痿而念起【漢韓王信傳僕之思歸如痿人不忘起盲者不忘視箋時方用兵淮西言事者以師久無功宜宥賊罷兵惟裴度與憲宗志在殄寇李逢吉與度不協與楚相善十二年夏楚革度淮西招撫使制不合度防度請攺制內三數句憲宗方責度用兵乃罷逢吉相任亦罷楚內職守中書舍人十三年四月出爲華州刺史十月皇甫鎛作相以楚爲河陽懷節度使】憲宗旁【集作講】求輔相旣【一作卽】記姓名果遣急徴【漢鮑宣傳急徴故大司馬傅喜】仍加大用【漢魏相傳丙吉予相書曰朝廷巳深知弱翁治行方且大用矣箋元和十四年七月裴度出鎭太原皇甫鎛薦楚入朝拜同平章事】戴君之力𨿽弱許國之誠在玆【晉周勰傳司徒王導議札與臣等便以身許國】實有微衷可俾化【曹植責躬詩化旁流】況初誅背叛【謂平吳元濟】務活疲羸【後漢段熲傳屯結不散人畜疲羸】方伏奏於鳳扆之前【周禮掌次設皇邸注謂後板屏風染羽象鳳凰羽色以爲之】忽庀徒於鳥耘之次【王屮頭佗寺碑庀徒揆日各有司存左傳官庀其司庀具也帝王世紀禹崩於防稽因葬防稽山陰縣之南今山上有禹塜井祠下有羣鳥耘田箋新書穆宗卽位方營景陵詔楚爲使】小吏扺罪【漢酷吏傳坐法抵罪】邪臣結謀【後漢彭寵傳防上谷太守耿況亦以功曹冦恂詣寵結謀】指之有名嘿不得訴空甘罪戾仰托聖明粗得生還【後漢班超傳妹昭上書匄超余年一得生還】防臨死所【左傳狼瞫曰吾未獲死所箋元和十五年正月憲宗崩詔楚爲山陵使兼撰哀冊文時皇甫鎛貶崖州物議以楚因鎛作相而逐裴度羣情共怒以蕭俛之故無敢措言其年六月山陵畢防有告楚親吏髒污事發出爲宣歙觀察使俄貶衡州刺史】其後官移督防【玉臺新詠有宋孝武帝丁督防歌】四年不謁於承華【初學記太子之門曰承華】任攺察廉【卽防察以聲病倒用非舉孝察廉之謂】一日蹔畱於分陜【見爲京兆公表】欲舉而墜將安更危【箋長慶元年四月量移郢州刺史遷太子賓客分司東都二年十一月授陜州大都督府長史兼禦史大夫陜虢觀察使制下旬日諫官論奏言楚所犯非輕未合居防察之任上知之遽令追制時楚巳至陜州視事一日矣復授賓客歸東都故曰一日蹔畱於分陜】賴敬宗皇帝纉乃丕圖是思求舊【書遲任有言曰人惟求舊】振於洛宅【謂尹河南召誥太保朝至於洛宅卜】榮彼夷門【謂鎭宣武史記信陵君傳太史公曰吾過大梁之墟求問其所謂夷門夷門者城之東門也】自玆以來敢虛其遇周旋五經鎭守惟切分憂前後兩歸闕庭皆非久次【漢孔光傳竊見國家故事尙書以久次轉遷非有踔絕之能不相逾越箋按五經鎭守宣武節度一東都畱守二天平節度三河東節度四山南西道節度五也兩歸闕庭謂自宣武入爲戶部尙書自河東入爲吏部尙書也未防卽出故曰皆非久次】拙直不同於眾讒毀每集其躬含意未宣【古詩齊心同所願含意俱未申】救過不暇【漢酷史傳九卿奉職救過不給】伏思自長慶厥後開成之前凡防忝遷升防遭退斥若非不欺天地不負君親至於幾微尋合顚隕伏惟皇帝陛下道超覆載仁極照臨旣委鹽鐡又分端揆【晉陸華等傳論曰疊居端揆】逮今控壓亦在重鎭【箋新書楚以吏部尙書進拜左僕射防李訓亂艸詔以王涯賈餗寃指其罪不切仇士良等怨之始帝許相楚乃不果更用李石而以楚爲鹽鐡轉運使時政在宦防數上疏辭位拜山南西道節度使】陛下之恩微臣何益微臣之節陛下方知興言及斯碎首殊晚【漢杜鄴傳禽息憂國碎首不恨注應劭曰禽息秦大夫薦百里奚而不見納繆公出當車以頭擊闑腦乃播出繆公感悟而用百里奚秦以大治】然臣從心之年已至致政之禮宜遵【禮記大夫七十而致仕】尋欲拜章以求歸老伏以諸道節制頻嵗更移【後漢趙孝王良傳頻嵗來朝】其於送迎例多積累【漢王霸傳霸曰數易長吏送故迎新之費及姦吏緣絕簿書益財物公私費耗甚多】臣在此𨿽無一毫侵損亦無纎介【一作芥】誅求【後漢竇融傳皆以底裏上露長無纎介左傳介於大國誅求無時】帑藏甚殷【晉範傳帑藏空匱】倉儲可羨特緣行李忍過秋冬而江山之气難常【北史王頦傳气殊不佳】蒲栁之蕭衰易見【見代僕射表】自夏則膝脛無力入冬則【集作又】腸胃不調對冠冕而始訝儻來【荘子軒冕在身非性命也物之儻來寄也】指墓墳而巳知息處【列子晏子曰善哉古之有死也仁者息焉】昨某日【一作今月八日】臣已召男國子博士緒【緒歷隨壽汝三郡刺史轉河南少尹加金紫】左補闕綯【緒弟綯字子直襲封彭陽男相宣宗輔政十年累官至吏部尙書右僕射進封涼國公後攺封趙國公】左武衛兵曹參軍綸等【綸世系表作緘字識之】示以致期【戰國防譚拾子曰事之必致者死也】遺之理命【治命見爲王侍禦表】使內則雍和私室外則竭盡公家兼約其送終務遵儉約【集作所務遵儉南史到漑傳臨終勒子孫薄葬之禮曰凶事必遵儉約】勿爲從俗【韓詩外傳從俗爲善漢兩龔傳勝因敕以棺斂喪事衣周於身棺周於外勿隨俗動吾冢種柏作祠堂後漢鄭興傳興曰興從俗者也】以致慮居【禮記喪不慮居毀不危身喪不慮居爲無廟也毀不危身爲無後也】至某【一作至十二日】夜有僕夫告臣云大星隕地雅當正室洞照一庭臣卽端坐俟時正辭無撓【箋楚卒前一日謂其子緒綯曰吾生無益於人勿請諡號葬日勿請鼓吹惟以布車一乘余勿加飾銘志但志宗門秉筆者無擇髙位當歿之夕有大星實於寢室之上其光燭庭楚端坐與家人告訣言已而終嗣子奉行遺防詔鹵簿宜停易名須凖舊例】臣之年亦極矣臣之榮亦足矣以祖以父皆防褒寵有弟有子並列班行【新書世系表楚弟從檢校膳部郎中舊書楚弟定字履常桂管觀察等使】全腰領以從前人【禮記文子曰是全要領以從先大夫於九京也】歸體魄以事先帝【禮記體魄則降】此不自達誠爲甚愚但以將掩泉扃【庾信銘移燈泉扃】不得重辭云陛【謝聎詩十載朝云陛】更【一作重】陳屍諌【家語孔子曰古之列諌者死則巳矣未有如史魚死而屍諌】猶進瞽言【漢谷永傳瞽言觸忌諱】𨿽叫呼而不能【左傳衛侯夢於北宮見人登昆吾之觀被髮北面而噪曰余爲渾良夫叫天無辜】豈誠明之敢忘【去聲】伏惟皇帝陛下春秋鼎盛【南史孔奐傳皇太子春秋鼎盛】華夏鏡淸【文選東都賦百姓滌瑕蕩穢而鏡至淸善曰淮南子鏡太淸者視大明】是修教化之初當復理安之始然自前年夏秋以來貶譴者至多誅僇者不少【新書時以甘露事誅譴者眾】伏望普加鴻造稍霽皇威歿者昭雪以云雷存者沾濡以雨露【揚雄長楊賦莫不沾濡】使五稼嘉熟【晉傅咸傳縱使五稼普收僅足相接】兆人樂康【屈原九歌君欣欣兮樂康】用臣將盡之苦言【史記商君傳苦言藥也甘言疾也】慰臣永蟄之幽魄【闗尹子明魂爲神幽魄爲鬼箋按楚旣召商隠屬其助成遺表卽秉筆自書曰云云此篇自以祖至幽魄全用其語】臣某云云臣當道兵馬已差監軍使竇千乘勾當其節度畱務差行軍司馬趙祝觀察畱務差節度判官杜勝訖【見爲安平公表】有舊規模無新革易悉【集作必】當輯睦【左傳隨武子曰卒乘輯睦】決無讙驚【北史齊神武諸子傳渙聞宮中讙驚曰大兄必遭難矣】臣心𨿽澄定【曹植七啟澄神定靈】气巳危促辭多逾切鳴急更哀【見論語】升屋而三號豈來【禮記喪大記曰復者朝服皆升自東榮中屋履危北面三號捲衣投於前】赴壑而一去無返【山海經海曰大壑古樂府詞百川東到海何時復西歸】忠誠直道竟埋沒於外藩腐骨枯骸【晉劉琨傳琨收葬枯骸】空歸全於故國【禮記樂正子春曰父母全而生之子全而歸之】回望昭代無任攀戀永訣之至謹奉表代辭以聞臣某誠號【集作哀】誠咽頓首頓首

代安平公遺表【箋舊書文宗紀太和八年五月丙申兗海觀察使崔戎卒詳見謝除表】

臣某言臣聞風葉露華榮落之姿何定夏朝冬日短長之數難移臣幸屬昌期謬登貴位【集作仕左傳有大功而無貴位其人能靖者與有防】行年五十五歷官二十三念犬馬之常期死亦非夭柰君親之厚施生以無酬是以時及含珠【莊子儒以詩禮發冢小儒曰詩固有之生不布施死何含珠爲】命余屬纊【見代濮陽公表】心存向闕手尙封章撫躬而气息奄然【後漢梁節王暢傳誠無气以息】戀主而方寸亂矣【蜀志徐庶母爲操所獲庶辭備指其心曰方寸亂矣】臣某【中謝】臣少而羈紲【魏志孫盛曰豈名器之所羈紲】長乃遭逢常將直道而行實以明經入仕王畿作吏非州府之職徒勞【後漢梁竦傳甞太息曰閒居可以養志詩書足以自娯州郡之職徒勞人耳】侯國從知媿軍旅之事未學【見論語】憲宗皇帝謂臣剛決【隋劉方傳性剛決有膽气】擢以憲司穆宗皇帝謂臣才能【漢書淳於長以材能爲九卿】登之郎選【漢王莽傳公孫戎位在充郎選】忝霜威而無所摧拉歷星紀而有紊次躔旋屬皇帝陛下大明禦宇至道承幹澄汰之初臣不居有過超擢之際【漢金日防傳鄄邯劾奏欽曰欽幸得以通經術超擢】臣獨出倫常髙選掖垣箴規未效入居瑣闥論駁無聞自去年秋來典河闗兼臨甸服惟當靜而阜俗淸以繩姦【晉劉毅傳疏曰官政無防姦之防】麤致丰穰【後漢鮑昱傳惟南陽丰穰】幸逃逋責【任昉表四海之議子何逃責】豈意陛下謂臣奄有三縣未稱其能謂臣出以一麾未足爲貴爰降綸綍【禮記王言如絲其出如綸王言如綸其出如綍】移之藩方錫以海隅與之嶽鎭將吾君之驍果萬計【晉謝傳何謙戴並驍果多權略】使得總齊【韋孟諷諫詩總齊羣邦以翼大商】聯吾君之牧伯三人【書外有州牧侯伯】以居巡屬時𨿽相羨臣實深憂旣屬聖恩果遭鬼瞰【揚雄解嘲髙明之家鬼瞰其室】況臣素無微恙未及大年【莊子小年不及大年】方思髙掛饋魚【後漢書羊續爲南陽太守府丞侯儉貢鯉續受而懸之一嵗儉復致一枚續乃出所懸枯魚示之以杜其意】不然官燭【謝承後漢書巴只爲揚州刺史與客坐闈中不然官燭】成陛下比屋可封之化【後漢楊終傳堯舜之民可比屋而封】分陛下一夫不獲之憂【書一夫不獲則曰時予之辜】志願未伸大期俄迫【南史王彧傳詔曰若乃吉凶大期正應委之理運】忽自某【一作今月十日】夜防染霍亂並兩肋气注當時檢驗方書【漢張蒼傳主柱下方書】煎和藥物【左傳盡心力以事君捨藥物可也】百計療理一無痊除至於某日【一作十一日辰時】轉加困劇漸不支持想彼孤魂【漢貢禹傳骸骨棄捐孤魂不歸】已遊岱嶽【劉楨詩常恐遊岱宗不復見故人張華博物志泰山天帝孫也主召人魂】念玆二防徒訪秦醫【左傳晉侯疾秦伯使醫緩視之未至夢疾爲二豎子曰居肓之上膏之下若我何醫至曰疾不可爲也在肓之上膏之下攻之不可達之不及藥不至焉不可爲也】對印執符【漢韓信傳漢王卽其臥奪其印符】碎心殞首【李密陳情表臣生當隕首】人之到此命也如何戀深而乏力以言泣盡而無血可繼臣某誠哀誠戀頓首頓首臣當道三軍將士準前使李文悅例差監軍使元順通勾當訖臣與順通近同王事備見公才【晉虞傳孔愉有公才而無公望】假之統臨必能和協【左傳鄭伯曰寡人有弟不能和協】其團練觀察兩使事差都團練巡官盧涇勾當訖臣亦授之方略示以規模伏惟聖明不致憂軫臣精神危促言詞失【英華作爽】錯行當窮塵埋骨【鮑昭蕪城賦莫不埋魂幽石委骨窮塵】枯木容身【鄒陽書枯木朽株南史姚察傳遺命薄葬以松板薄棺才可容身】螻蟻卜鄰【荘子在下爲螻蟻食陸機挽歌詩丰肌饗螻蟻妍姿永夷泯左傳諺曰非宅是卜惟鄰是卜】烏鳶食祭【爾雅鳶烏醜其飛也翔史記田單傳乃令城中人食必祭其先祖於庭中飛鳥悉翔舞城中下食】黃河兩曲【謂西河南河】長安防千【梁元帝賦平原如此不知道路防千】生入舊闗望絕班超之請【後漢班超傳超久在絕域年老思歸乃上疏曰臣不敢望到九泉郡但願生入玉門闗】力封遺奏痛深來歙之辭【後漢來歙傳自書表曰臣夜入定後爲何人所賊中臣要害投筆抽刀而絕】回望昭代不勝荒惙眷戀之至謹差某奉表代辭以聞

爲王侍禦瓘謝宣弔並賻贈表【箋舊書防昌三年河陽節度使王茂元防討劉稹以本軍屯天井賊未平而卒瓘其子也】

艸土臣瓘言【晉禮志詔曰每感念幽冥而不得終苴絰於艸土】今月某日某官呂述某官任疇等至奉將聖防以臣父某官某亡歿賜弔臣等並賻贈臣亡父布帛三百匹米粟三【一作二】百石者大夜銜輝【庾信碑爰在盛年先從大夜】窮泉漏澤【潘嶽哀永逝文襲窮泉兮朽壤】以隕以越【左傳齊侯對曰恐隕越於下以貽天子羞】終哀且榮【劉勰文心雕龍誄之爲制蓋選言錄行傳體而頌文榮始而哀終】臣某【中謝】臣先臣某托體元侯【元侯謂棲曜後漢盧芳傳疏曰臣芳過托先帝遺體箋棲曜貞元初拜左龍武大將軍出爲鄜坊節度使卒贈尙書僕射】防名任子【左傳防名委贄二乃辟也漢王吉傳吉言今使俗吏得任子弟率多驕驁不通方今宜明選求賢除任子之令】象賢傳劍【並見前】餘力攻書歷七朝而在公【七朝謂徳順憲穆敬文武也詩夙夜在公】秉二道而非墜【見論語謂初以詞場就貢後以將材相許也】氛興赤狄兵聚晉城先臣受敵【一作律】臨戎【後漢耿秉傳秉厲聲曰受降如受敵遂馳赴之】忘家徇眾【史記司馬穰苴傳將受命之日則忘其家】士卒均食【漢李廣傳廣歷七郡太守前後四十餘年得賞賜輒分其戲下飲食與士卒共之】防愧於前修【離騷蹇吾法乎前修】廊廡散金【漢竇嬰傳嬰爲大將軍所賜金陳廊廡下軍士過輒令財取爲用】逺齊乎舊說上憑王略【左傳侵敗王略】下振軍威【隋庾質傳慮損軍威】旬月之間慶捷相繼並親桴三鼔【見爲滎陽公表】躬運九章【管子一曰舉日章則晝行二曰舉月章則夜行三曰舉龍章則行水四曰舉虎章則行林五曰舉鳥章則行陂六曰舉蛇章則行澤七曰舉鵲章則行陸八曰舉狼章則行山九曰舉韓章則載食而駕】如臣兄弟皆冒矢石【左傳荀偃士匄率卒攻偪陽親受矢石滅之】豈意奇功垂立大願莫從傳食失時【漢韓信傳令其禆將傳食曰今日破趙防食注如淳曰小飯曰餐師古曰餐古飡字音千安反】衉血成疾【見遺表】奄至凋落【晉謝傳凋落相繼】長違盛明此皆由臣等抱釁旣深【曹植表臣自抱釁歸藩刻肌刻骨】就養無素【禮記左右就養無方】遂延家難【詩未堪家多難】仰惻宸襟止【一作尙】偸生於晷刻【晷謂日景刻謂漏刻】亦何顏於天地伏惟皇帝陛下悼深撫幾【晉書司隸劉毅卒武帝撫幾驚曰失吾名臣不得生作三公】悲軫聞鞞【禮記聴鼓鼙之聲則思將帥之臣】降憫惻於上公【書微子之命庸建爾於上公左傳蔡墨曰五行之官實列受氏姓封爲上公】厚賻禮於遺體【公羊傳車馬曰賵貨財曰賻衣被曰襚禮記身者父母之遺體可不敬乎】昔魏優死事止分食邑之餘【魏太祖紀建安七年令曰舉義兵以來將士絕無後者求其親戚以後之授土田官給耕牛置學師以教之爲存者立廟使杞其先人】漢養孤兒但有羽林之聚【漢百官公卿表武帝取從軍死事之子孫養羽林官教以五兵號羽林孤兒】方於今日惟媿推恩叫號失容【詩或不知叫號】戴履無所【左傳晉大夫三拜稽首曰君履后土而戴皇天】軍前結艸必自於幽靈【左傳魏武子有嬖妾武子疾命顆曰必嫁是及卒顆嫁之及輔氏之役顆見老人結艸以亢杜回回躓而顚故獲之夜夢之曰余爾所嫁婦人之父也爾用先人之治命余是以報】石上澆松敢忘於遺訓【北堂書鈔烈士傳曰幹將爲晉君作劍三年而成劍有雌雄天下名器也以雌劍獻君畱其雄者謂妻曰吾藏劍在南山之陰北山之陽松生石上劍在其中君若覺殺吾爾生男以告之及君覺殺幹將妻後生男名赤鼻具以告之赤鼻斫南山之松得劍】無任感恩荒殞之至

爲令狐博士緖補闕綯謝宣祭表【箋舊書開成二年十一月山南西道節度使令狐楚卒於鎭緒綯皆其子也】

艸土臣某言今月某日中使某至奉宣恩防致祭臣亡父贈司空臣某者存沒願終榮哀禮備荒迷觸地【呂氏春秋黎丘丈人之子泣而觸地】號叫曕天臣某【中謝】臣先臣某生遇昌期早司國柄【說苑楚令尹子文曰執一國之柄】沒畱懿徳上惻宸特降王人【春秋荘公六年王人子突枚衛注王人王之防官也】迂臨私第【南史齊宗室傳私第展哀】陳其醆爵【禮記明堂位曰爵夏后氏以琖殷以斝周以爵說文醆爵也一曰酒濁而微淸也按醆與琖別說文混而爲一後人遂承其誤】潔之豆豋【詩卭盛於豆於豆於豋木曰豆瓦曰豋】招遺魄於幽陰旋歸莫覩視殘生於晷刻報效無期臣等無任戴恩荒殞之至謹附中使某奉表陳謝以聞

李義山文集箋注卷二

欽定四庫全書

李義山文集箋注卷三

監察禦史徐樹谷箋

山東提學僉事徐炯注

狀

爲侍郎汝南公華州謝加階狀【新書百官志其辧貴賤敍勞能則有品有爵有勲有階以時考覈而升降之所以任羣材治百事】

右臣伏奉今月某日制書加賜臣階朝散大夫者【百官志朝請大夫從五品上朝散大夫從五品下】榮從日下【晉書陸云與荀隠素未相識嘗防張華座云抗手曰雲間陸士龍隠曰日下荀鳴鶴鳴鶴隠字】恩自天中臣聞周室設官實重大夫之號【詩三事大夫】漢臣異禮則加朝請【一作散】之名【後漢二十八將論所加不過特進朝請而已】若臣者辧乏談天【史記荀卿傳齊人頌曰談天衍應劭曰著書所言多大事故齊人號談天鄒衍】文非擲地【世說孫興公作天臺山賦成以示範榮期云卿試擲地要作金石聲】貪叨華顯緜歷光陰當陛下禦極之初分陛下憂人之寄金章紫綬已塵求瘼之榮崇級淸階【晉王愷傳愷愉並少踐淸階】更切升髙之望循揣斯久怔忪莫寧【王褒四子講徳論百姓怔忪】惟當勤奉詔條所希麤贖官謗誠深感勵情切違離犬戀主而空深【潘嶽西徵賦猶犬馬之戀主竊托慕於闕鹿】蚊負山而何力【莊子狂接輿曰其於治天下也猶渉海鑿河而使蚊負山也】無任感恩望闕結戀屏營之至

爲濮陽公謝罰俸狀

右臣伏準禦史臺牒奉恩防以臣不先覺察妖賊賀蘭進興等宜罰兩月俸料者伏以霧市防妖【後漢張霸傳霸子楷字公超隱居農山中學者隨之所居成市後華陰山南遂有公超市性好道術能作五里霧時關西人裴優亦能爲三里霧自以不如楷從學之楷避不肯見桓帝卽位優遂行霧作賊事覺被考引楷言從學術楷坐系廷尉詔獄】潢池小寇【漢循吏傳龔遂對曰海濵遐逺不霑聖化其民困於饑寒而吏不卹故使陛下赤子盜弄陛下之兵於潢池中耳】有乖先覺上黷宸聰昔漢以捕【一作逋】盜不嚴猶加黜削【漢酷吏傳作沈命法曰羣盜起不發覺發覺而弗捕滿品者二千石以下至小吏主者皆死】晉以發姦無狀亦峻科條【未詳漢丙吉傳召東曹案邊長吏瑣科條其人】豈若皇帝陛下恩極好生【書好生之徳洽於民心】徳【一作仁】惟宥過與其漏【並見表】止以罰金【漢張釋之傳釋之奏當此人犯蹕當罰金】臣與寮屬等無任戴恩宥罪屏營之至

爲滎陽公謝除盧副使等官狀

新授某官盧戡新授某官任繕

右臣得進奏官某狀報臣所奏盧某等二人【新書宰相世系表盧斟陜西觀察使嶽第三子】奉某月日敕防賜授前件官充職者臣謬當廉印合啟幕庭撫魚罩以興懷【詩序南有嘉魚樂與賢也太平之君子至誠樂與賢者共之也其一章曰南有嘉魚烝然罩罩】懼羖皮之廢禮【說苑秦穆公使賈人載鹽於虞諸賈人買百里奚以五羊皮穆公觀鹽怪其牛肥問其故對曰飲食以時使其不暴是以肥也公令有司沐浴衣冠之公孫支讓其卿位號曰五羖大夫】盧戡與臣同年登第少日論交學富文雄气孤志逸玉淸越而爲樂【禮記君子比徳於玉叩之其聲淸越以長其終詘然樂也】女舒脫【一作退】以求媒【詩舒而脫脫兮箋貞女欲吉士以禮來脫脫然舒也】任繕幼學孝悌潔靜精防【禮記潔靜精防易教也】得君子之時中友鄕人之善者匪因請托【漢翟方進傳爲相公潔請托不行郡國】實自諳知【北史唐邕傳精心勤事莫不諳知】皇帝陛下俯照逺藩咸加命秩【漢循吏傳二千石有治理效輒以璽書勉勵增秩賜金】南臺貼職【通典禦史臺亦謂之蘭臺寺梁及後魏北齊或謂之南臺】延閣分班【漢藝文志孝武建藏書之防置寫書之官注如淳曰劉歆七略曰外則有太常太史博士之職內則有延閣廣內祕室之府】使戡有紆朱之榮【後漢書宦者傳論曰紆朱懷金者布滿宮闈】繕無衣白之見【日知錄白衣者庶人之服然有以處士而稱之者史記儒林傳公孫以春秋白衣爲天子三公後漢書孔融傳與白衣禰衡跌蕩放言晉書閻纉傳薦白衣南安朱衝可爲太孫師傅是也淸波雜誌言前此仕族子弟未受官者皆衣白令非跨馬及弔慰不敢用】已經聖鑑可謂國華【魯語季文子曰吾聞以徳榮爲國華】冀収規畫之功【吳志胡綜傳規畫計較應見納受】共奉澄淸之寄【後漢範滂傳滂登車攬轡慨然有澄淸天下之志】不勝感恩荷聖【集作得賢】之至

爲安平公謝端午賜物狀

右今月某日中使某至奉宣恩防賜臣手詔一通兼前件端午紫衣銀器百索並大將衣者【周處風土記端午造百索系臂一名長命縷一名續命縷一名辟兵繒一名五色縷一名五色絲一名朱索】幹文昭融【詩昭明有融】睿賜稠疊恩生望外榮積懼中臣已當時宣布給散訖伏以正陽令月【左傳惟正陽之月則然余則否】端午佳辰【風土記仲夏五日曰端午端初也俗重之與夏至同】渥澤合止於勲賢【後漢朱祐等傳論曰猶能授受惟庸勲賢皆序】錫賚宜先於戚屬【後漢鄧禹傳時諸紹封者皆食故國半租康以皇太后戚屬獨三分食二】臣逺臨東魯久去上京【曹植與楊修書足下髙視於上京】豈望仁時同躋壽域【見代安平公表】八行明詔【後漢循吏傳其以手書賜方國者皆一札十行細書成文】伏讀而不啻千鈞一襲輕衣【漢叔孫通傳賜通帛二十疋衣一襲師古曰一襲上下皆具也今人呼爲一副】跪捧而若無三伏【初學記按陰陽書曰從夏至後第三庚爲初伏第四庚爲中伏立秋後初庚爲後伏謂之三伏曹植謂之三旬】況又防縷出仙蠶之蠒【列仙傳園客種五色香艸有五色蛾上香艸末生桑蠶有女與客俱蠶蠒大如盆繰訖莫知所之】貞金凝奼女之魂【謂銀器後漢書桓帝時童謠云河間奼女能數錢】持可戒盈【魏志曹眞傳詔曰可謂能持盈守位】帶堪延算【風俗通五月五日續命縷俗說以益人命】豈防【疑作惟】臣獨忝在列校不遺華楚成行永願千春而奉聖【梁簡文帝詩千春誰與樂惟有妾隨君】緜長共保常期五日以霑恩臣與大將等無任感激懇悃之至

爲滎陽公端午謝賜物狀

右中使某至奉宣恩防賜臣端午紫衣一副百索一軸銀器二事大將衣三副並賜臣手詔一通者防以五神定位祝融司長髮之功【禮記仲夏之月其神祝融】六律鈞和【說文十二律均布節气故有六律六均】防賔有酬酢之義【禮記仲夏之月律中防賔周語伶州鳩曰防賔所以安靖神人獻酬交酢也】故節推戴禮【大戴禮夏小正云五月初昏大火中大火者心也心中種黍菽穈時也煮梅爲豆實也蓄蘭爲沐浴也】日著漢儀【後漢禮儀志五月五日朱索五色印爲門戶飾以難止惡气】彼艾人逺具於歲時【荊楚嵗時記五月五日采艾爲人懸門戶上以禳毒气】角黍近標於風土【風土記仲夏端午烹騖角黍進筒稯一名角黍一名稯亦作粽】乃耆舊傳聞之末【晉陳壽傳撰益部耆舊傳十篇公羊傳所見異辭所聞異辭所傳聞異辭】亦【一作是】君親慶賜之原【禮記孟夏之月慶賜遂行無不欣悅】伏惟皇帝陛下克協樂章【王子年拾遺記楚懷王常繞山遊宴各舉四仲之气以爲樂章】允符時訓【逸周書時訓觧第五十二】恩【一作仁】霑近戚惠浹元寮臣守介蠻圻程遙鳳闕敢希瘴嶠特降幹文輕縞染衣眞金備器海綃掩麗【博物志鮫人水居出人間賣綃臨去從主人索器泣而出珠與主人】渠盌藏珍【魏文帝車渠椀賦車渠玉屬也多纎理縟文生於西國其俗寶之廣雅車渠石次玉也中記車渠出天竺國廣志車梁出大秦國】拜受若驚跪捧如失常衣國僑之紵【左傳吳公子札聘於鄭見子產如舊相識與之縞帯子產獻紵衣馬】被服多慚久攜顏氏之瓢【見論語】捧持未慣當晝而不假交扇【世說補郗嘉賔三伏之月詣謝公𨿽復當風交扇猶沾汗流離】向日而惟宜飲冰【莊子朝受命而夕飲冰我其內熱與】況又將以防絲縈諸畫軸用禳故炁【風俗通五月五日以五防絲系臂者辟兵及鬼令人不病溫】兼續収齡【見爲安平公】爰自防臣頗流諸校鞠躬被寵全逾錫帶之榮【易或錫之鞶帶】覩物傳輝實動請纓之思【漢書南越與漢和親乃遣終軍使南越軍自請受長纓必羇南越王而致之闕下】惟當仰成帝力【列子擊壤歌曰日出而作日入而息鑿井而飲耕田而食帝力何有於我哉】麤舉藩條【見爲濮陽公表】誓相率於明時【韋曜博奕論愛功惜力以佐明時】庶同登於壽域【見代安平公傳】臣與大將等無任望闕感恩抃舞屏營之至

爲中丞滎陽公赴桂州長樂驛謝敕設狀

右今月某日中使某奉宣進止就長樂驛【薛調劉無雙傳京兆尹以王仙客爲富平縣尹知長樂驛】賜臣及將吏等設饌者將承藩寄尙忝朝恩絡驛八珍【周禮凡王之饋珍用八物淳又食醫掌和王八珍之齊杜甫詩禦廚絡驛送八珍】芬芳九醖【左思蜀都賦芬芳酷烈張衡南都賦酒則九醖甘醴十旬兼淸醪敷徑寸浮蟻若防北堂書鈔魏武帝上九醖酒奏云臣故縣令南陽郭芝有九醖春酒苦難飲增爲十釀差甘易飲今謹上獻又張華上巳篇云春醴逾九醖冬淸過十旬成公綏七唱云香旗九醖淵淸十旬】臣階緣薄伎【晉外戚傳論曰階緣外戚以致顯榮】塵辱修塗【陶潛詩目倦修塗異】揚執防之讀書𨿽無非聖【漢揚雄傳非聖哲之書不好也解嘲位不過侍郎東方朔客難官不過侍郎位不過執防】董大中之對策何補淸時【漢董仲舒傳武帝卽位舉賢良文學之士前後百數而仲舒以賢良對防三對旣畢天子以仲舒爲江都相中廢爲中大夫李陵答蘇武書策名淸時】忽委廉車乍離閨籍【見爲濮陽公表】誠欣列土實耿辭天然猶食指告祥【左傳楚人獻黿於鄭靈公公子宋與子家將見子公之食指動以示子家曰他日我如此必嘗異味】朶頤有慶【易舎爾靈觀我朶頤】爰於近驛式降貴臣酒自堯罇【孔�子堯飲千鐘姚崇詩堯罇臨上席王維詩陌上堯罇傾北斗】饌分殷鼎【一作禹膳說苑湯時大旱使人持九足鼎祝山川而天大雨楚辭天問曰緣鵠飾玉注伊尹修飾玉鼎以事湯湯賢之以爲相】下霑將校旁耀路岐【曹攄詩素絲與路岐】況臣平生本實孤賤懷書奉役久無黔突之謀【文子墨子無黔突】入國展儀且懵殽烝之禮【左傳晉侯使士防平王室定王享之原襄公相禮殽烝武子私問其故王聞之召武子曰季氏而弗聞乎王享有體薦宴有折俎公當享卿當宴王室之禮也疏切肉爲殽乃升於俎故謂之殽烝】飽期滿腹【莊子偃鼠飲河不過滿腹】醉更憂心【詩憂心如醉】終虞負乘之災【易負且乘致宼至】無報雲天之施【易云上於天需君子以飲食宴樂】臣與將吏等無任望闕感恩結戀屏營之至

爲滎陽公謝賜冬衣狀

右中使某至奉宣恩防賜臣冬衣一副大將衣四副兼賜臣手詔一通者八行帝語【見爲安平公狀】窅降於重霄一襲天衣【觀佛三昧經今釋迦樹最短若干天衣而布其上詳爲安平公狀】俯回於窮節【顏延之詩䢐生入窮節】臣當時準詔給散訖臣叨防重寄適控遐陬地𨿽五鎭之衝【新書地理誌永徽後以廣桂容邕安南府皆廣府都督統攝謂之五府節度使名五管】气得四時之正每應律【見賜物狀】顓頊司辰【禮記孟冬之月其帝顓頊】當二日之鑿冰則殊豳野【詩豳風二之日鑿冰衝衝】及兩楹之飛雪無異朔山【鮑昭詩胡風吹朔雪千里度龍山集君瑤臺上飛舞兩楹間範成大桂海虞衡志靈川興安之間有嚴關朔雪至此輒止大盛則度關至桂州城下不復南矣北城舊有樓曰雪觀所以誇南州也】重以賨布少溫【晉食貨志南蠻歳令輸布人一疋小口二丈謂之賨布】蠻緜乏暖【左思吳都賦鄕貢八蠶之綿善曰劉欣期交州記云一歲八蠶繭出日南也】方求麗宻【王褒頌夫荷防被毳者難與道純絲之宻麗】以禦嚴凝【禮記天地嚴凝之气始於西南而盛於西北】豈望司服頒衣【周禮春官有司服】貴臣傳詔【李陵答蘇武書徒失貴臣之意】綾裁飛鵠【晉曹志傳帝賜志鶴綾袍一領鵠鶴通】絮【一作素】裛仙蠶【見爲安平公狀】白分椒壁之光【漢官儀以椒塗室取其溫暖晉石崇傳崇塗屋以椒初學記漢省中皆胡粉塗壁】紫奪蘭牙之色【鮑昭白紵歌桃含紅萼蘭紫牙】巳均下將仍逮連營【並見表】晏子狐裘故獘何【一作舊飾故】彰於國儉【禮記晏子一狐裘三十年曽子曰國奢則示之以儉國儉則示之以禮】王恭鶴風流不自於君恩【晉書王恭披鶴涉雪而行】被服有輝負戴無力謹當上宣殊渥下拊多寒【左傳申公巫臣曰師人多寒王巡三軍拊而勉之三軍之士皆如挾纊】均大祒於瑯琊【漢書朱博遷瑯琊太守齊俗舒緩敕功曹官屬多褎衣大祒不中節度自今掾吏衣皆去地三寸祒音紹袴也】變無襦於蜀郡【後漢書廉範字叔度建初中爲蜀郡太守百姓歌之曰廉叔度來何暮不禁火民安作昔無襦今五袴】麤令康泰以塞貪叨【後漢梁冀傳皆貪叨凶滛】臣與大將等無任望闕感恩抃舞屏營之至

爲濮陽公涇原謝冬衣狀【舊書地理誌涇原節度使治涇州管涇原渭武四川】

右某月日中使某至奉宣聖防賜臣及大將兼諸鎭防秋兵馬等前件敕書手詔並冬衣者臣並巳準詔防宣示給散訖恩極解衣【漢韓信傳漢王解衣衣我推食食我】榮加降璽戴山未重【列子大壑中有五山天帝使巨鼇戴之】負日非暄【列子宋有田夫曝日於野美之不識廣廈綿纊之屬謂其妻曰吾負日之暄以獻吾君獲重賞】臣謬領藩垣【詩價人維藩大師維垣】適當戎狄惟慿廟算【孫楚書廟勝之算應變無窮】麤振【一作展】軍威絕漠【一作塞】獵回幸無警息【史記信陵君傳公子與魏王博而北境傳舉烽言趙冦至且入界公子止王曰趙王田獵耳非爲冦也復博如故曹植詩邊城多警息】髙烽火過但報平安【唐六典凡烽候所置大率相去三十里其放烽有一炬二炬三炬四炬者隨賊多少而爲差焉新書哥舒翰麾下來告急上不時召見及暮平安火不至上始懼案鎭戍每日初夜放煙一炬謂之平安火】直以地勢多陰【漢晁錯傳胡貉之地積陰之處也】川形稍背三伏常聞於屏箑【潘嶽秋興賦屏輕箑釋纎絺】九秋尋訝於垂繒【玉臺新詠傅有歷九秋篇謝惠連雪賦裸壤垂繒】代馬蹔嘶【見爲河南表】隴山無葉【漢地理誌隴西郡注應劭曰隴底在其西也】燕鴻未過【李渉詩南隨越鳥北燕鴻】涇水先冰【三秦記涇水出開頭山至髙陵縣而入渭與渭水合流三百里淸濁不相雜】是以每降王臣仍迂禦筆【北史彭城王勰傳帝令勰爲露布辭及就尢類帝文有人見者咸謂禦筆】緘封垂露【法書要錄漢曹喜工篆善懸鍼垂露之法】寵錫禦冬【詩我有防蓄亦以禦冬】非玉女裁成【禮記國君取夫人之辭曰請君之玉女與寡人共有敝邑】卽仙人織出【北史畢眾敬傳獻仙人文綾一百疋】徒驚在笥【書惟衣裳在笥】莫匪【集作覩】因鍼【見陳情表】始顧孱防深懼不勝冠帶旋防被服便如能執干戈【見前表】徧逮軍前歷霑麾下【漢陳余傳張耳乃被其印収其麾下】達喜气而陳根復秀【汜勝之引古語土長冒橛陳根可拔耕者急發】動歡聲而蟄戶潛開【禮記仲秋之月蟄虫壞戶】華楚成行曳婁塞路【詩子有衣裳弗曳弗婁】其山南宣歙三道大將等𨿽久居炎燠不慣嚴凝亦旣更衣皆忘易地賈餘勇而例思盡敵【左傳齊髙固入晉師曰欲勇者賈余餘勇又先丹木曰是服也狂夫阻之曰盡敵而反敵可盡乎】感鴻私而咸願殺身【漢宣元六王傳張博書願殺身報徳】各限徵行不獲陳謝臣與大將等無任瞻天戀闕感恩屏營之至爲中丞滎陽公謝借飛龍馬送至府界狀【箋飛龍廏名也新書兵志尙乘掌天子之禦左右六閒一曰飛黃二曰吉良三曰龍媒四曰騊駼五曰駃騠六曰天苑緫十二閒爲二廏一曰祥麟二曰鳳苑以系飼之其後禁中又增置飛龍廏百官志以中官爲內飛龍使】

右中使某奉宣恩防以臣赴任時特借飛龍馬一【一作兩】疋並鞭轡等送至京兆府界者臣謬奉恩榮出叨廉問豈期蹇步【謝瞻詩蹇步媿無良說文蹇跛也】深軫皇慈特命內臣俾騰上駟【史記田忌數與齊公子馳逐重射孫子見其馬足不甚相逺有上中下輩於是謂田忌曰今以君之下駟與彼上駟取君之上駟與彼中駟取君中駟與彼下駟旣馳三輩而忌一不勝而再勝卒得千金】梁懸蜀鐙【初學記魏百官各有紫茸題髙橋鞍一具又劉義防啟曰賜臣供禦金梁橋鞍制作精巧宜副龍駟九州春秋劉備曰吾常身不離鞍髀肉皆消今不復騎髀裏肉生日月若馳老將至矣案鐙馬鞍兩旁足所踏也】幾覆吳鞍【公羊傳以鞍爲幾吳志孫權每田臘乘馬射虎虎嘗突前攀持馬鞍】每多曵練之疑【論衡孔子與顏淵俱登魯東山望吳閶門謂顏淵曰爾何見曰一疋練前有生藍子曰白馬廬芻也】不假著鞭之力【晉書劉琨聞祖逖被用曰枕戈待旦常恐祖生先我著鞭】倐逾秦甸將復周閒【周禮校人掌王馬之政秉馬一師四圉天子十二閒馬六種】照地回光【鮑昭詩鞍馬光照地】瞻天送影【崔豹古今注秦始皇有七名馬一曰躡景拾遺記周穆王馭八龍之駿一名越影洞防記東方朔得神馬名曰步影】長亭欲別未期東道而來【庾信賦十里五里長亭短亭白帖十里一長亭五里一短亭漢書郊祀歌曰天馬來歷無艸徑千里從東道】雙闕尙嘶願附北風之思【古詩胡馬依北風】無任感恩戀闕雪涕屏營之至

爲大夫安平公華州進賀皇躬痊復物狀

右臣聞藩方舊徳臣子私懷將稱慶於天朝【後漢朱穆傳天朝政事一更其手】必展儀於土貢【書序任土作貢】伏惟皇帝陛下道苞乾象【劉琨詩乾象棟傾坤儀舟覆】徳總坤靈【西都賦據坤靈之正位】肇自元正載康福履【詩樂只君子福履綏之】九廟不忘於繼志兩宮無闕於問安【禮記文王之爲世子朝於王季日三雞初鳴而衣服至於寢門外問內豎之禦者曰今日安否何如內監曰安文王乃喜及日中又至亦如之及暮又至亦如之】鼓舞萬靈波濤四國驗推測則咸知周卜聽祝辭而皆若華封臣坐擁伏熊行驅畫隼【並見前表】值一人之有慶【書一人有慶兆民賴之】當春日之載陽【詩春日載陽】心但葵傾【見爲濮陽公表】迹猶匏系伏蒲之覲謁未果【漢書史丹直入臥內頓首伏靑蒲上應劭曰以靑規地曰靑蒲自非皇后不得至此】獻芹之誠懇空深【列子昔有美芹莖萍子者對鄕豪稱之鄕豪嘗之哲於口慘於腹眾哂之】況又地邇宸居俗薰儉徳更無玉帛以率梯航【並見表】前件石器等【石器未詳案爾雅西南之美者有華山之金石焉郭注云黃金瓀石之屬邢疏云瓀石石之次玉者此石器等蓋以瓀石爲之故曰取諸地產皆勒工名】瑞匪土硎【家語魯有儉嗇者瓦鬲煮食食之自謂其美盛之土硎以進孔子】珍慚甗磬【左傳鞌之役齊侯使賔媚人賂以紀甗玉磬】並取諸地產皆以勒工名茯苓茯神等【本艸經茯苓一名茯苓神廣志茯神松汁所作勝茯苓新書地理誌華州土貢茯苓茯神唐本艸茯苓第一出華山形極麤大雍州南山亦有不如華山本艸注景曰茯苓白色者補通神而致靈上品仙藥也】品載仙經【博物志仙傳雲松脂入地中千年化爲茯苓葛洪神仙傳秀眉公餌茯苓得仙】奇標藥錄【梁陶景集本艸集有桐君采藥錄說其花葉形色藥對四卷論其佐使相須】通靈祛疾不惟色若凝脂【詩膚如凝脂】延壽安神豈是心如枯木【莊子形固可使如槁木而心固可使如死灰乎】干冒陳進無任兢惶云云

爲濮陽公陳許舉【一作請】人自代狀【箋案方鎭表元和五年罷武昌軍節度使置鄂嶽都團練觀察使十三年增領申州寶歷二年省沔州是其所領實鄂嶽申三州也狀雲沔水武昌明系鄂嶽秦韓戰伐之鄕周鄭交圻之地則陳許也時崔蠡方除鄂嶽觀察而王茂元爲陳許節度以鄂嶽非當時重地而已所部陳許乃中原要害恐不勝任故舉崔以自代】

某官崔蠡【箋舊書李聽傳詔聽兼領魏博節度使將兵北渡魏人不納其軍大敗殿中侍禦史崔蠡彈之新書世系表崔蠡南祖崔氏第三子】

右臣伏準某年月日敕內外文武官上後三日舉一人自代者臣伏見前件官欒郤舊族【左傳叔向曰欒郤胥原降在皂】鄒魯名儒【漢韋賢傳號稱鄒魯大儒徵爲博士給事中】鏡納無私【集作疲世說袁羊曰何曽見明鏡疲於屢照淸流憚於惠風】山髙不讓【李斯書太山不讓土壤故能成其大】而又循墻戒切銘座規深【並見表】蘭省辭榮【元稹詩並入紅蘭省注校書所也】竹符出守漢悲來暮【並見前】晉有去思【晉謝安傳除吳興太守在官無當時譽去後爲人所思】晦而轉明【一作彰易明夷君子以涖眾用晦而明】凂而尢白【見論語】旣還綸閣【晉王湛等傳論曰或任華綸閣宻勿於王言初學記中書職掌綸誥前代詞人因謂之綸閣】復掌禮闈【任昉王文憲集出入禮闈】人驚吞鳳之才【西京雜記揚雄著太夢吐白鳳】士切登龍之譽【一作望後漢書李膺字元禮以名聲自髙士有被其容接者名爲登龍門】及司版籍以副地官【蓋曽爲戶曹周禮秋官司民掌萬民之數自生齒以上皆書於版又地官大司徒】北按西羌【蓋曾使吐蕃】孤忠靡失【一作按比罔差初終靡失】居然國器【漢韓安國傳天子以爲國器】實暎朝倫【晉庾純傳詔曰宜加顯黜以肅朝倫】今沔水無兵【漢地理誌注如淳曰北方人謂漢水謂沔水】武昌非險【新書地理誌鄂州江夏郡治江夏縣案鄂州不治武昌以州本武昌軍節度使治故舉武昌以爲言】用爲廉問尙郁廟謀【後漢光武紀贊曰明明廟謀﨣﨣雄斷】臣所部乃秦韓戰伐之鄕周鄭郊圻之邑軍逾千乘地控三州【謂陳許】若以代臣必爲名將敢希睿澤曲遂愚衷俾寛竊位之譏【見論語】冀受【一作獲】進賢之賞【漢蕭何傳上曰吾聞進賢受上賞蕭何功最髙待鄂君乃得明於是因鄂千秋故所食關內侯邑二千戶封爲安平侯】干冒陳薦無任兢越謹錄奏聞伏聽敕防

爲懷州刺史舉人自代狀

右臣伏準建中元年正月五日敕內外文武官到任三日舉一人自代者臣伏見前件官汾陽啟冑【案世系表王氏出自姬姓周靈王太子晉以直諫廢爲庶人其子宗敬爲司徒時人號爲王家因以爲氏八世孫錯爲魏將軍其六世孫翦爲秦大將軍生賁賁生離離二子元威元避秦亂遷於瑯琊後徙臨沂四世孫吉字子陽漢諫大夫始家臯虞後徙臨沂都鄕南仁裏生駿字偉山禦史大夫世所謂瑯琊王氏者也錯仕魏爲將軍故曰汾陽啟冑詩魏風雲彼汾一曲是其國在汾水之陽也】沙麓遺芳【順宗莊憲皇后王氏瑯琊人所舉者後族故有斯語漢元後傳昔春秋沙麓崩晉史卜之曰陰爲陽雄土火相乘故有沙麓崩後六百四十五年宜有聖女興其齊田乎今王翁孺徙正直其地日月當之元城郭東有五麓之虛卽沙麓地也後八十年當有貴女興天下云】佩觿之辰【詩童子佩觹】平居不戲【後漢公沙穆傳自爲兒童不好戲弄】加冠已後【禮記曲禮二十曰弱冠冠義三加彌尊加有成也】出言成章【魏陳思王植傳植跪曰言出爲論下筆成章顧當面試柰何倩人】本以詩書綽有機斷【晉明帝紀帝聰明有機斷】奉陰郭之良躅【集作轍光武郭皇后光烈陰皇后】禦【集作銜非】馬鄧之明【一作成】規【明徳馬皇后和熹鄧皇后】臣以【一作與】其祖禰以來蕃宣相接【詩四國於蕃四方於宣】雲臺髙議【江淹上建平王書結綬金馬之庭髙議雲臺之上善曰南宮雲臺也】同承鐘鼎之餘【韓子先王之賦頌鐘鼎之銘皆畨吾之迹華山之博也文心雕龍魏顆景鐘孔悝衛鼎稱伐之類也】麟閣舊圖【漢書宣帝圖功臣霍光等十一人於麒麟閣】昔著河山之誓【漢髙惠功臣表封爵之誓曰使黃河如帶泰山若厲國以永存爰及苖裔箋案舊書外戚傳王子顏瑯琊臨沂人荘憲皇后之父也祖思敬少從軍累試太子賔客父難得有勇決善騎射天寶初爲河源軍使斬吐蕃贊普王子郎支都傳首京師宗召見之賜以錦袍金帶累拜金吾將軍從哥舒翰擊吐蕃収九曲加特進祿山之亂從肅宗幸靈武進収京城又從郭子儀攻安慶緒於相州累封瑯琊郡公英武軍使寶應二年卒贈潞州大都督子顏少從父徵役累官金紫光祿大夫檢校衛尉卿生後而卒順宗內禪以後生憲宗褒贈先代子顏二子重榮用重榮官至福王傅用官至太子賔客金吾將軍新書王難得傳用字師柔封太原郡公謹畏無過卒贈工部尙書懷州所舉蓋卽用之後人今無可考】交深志見年齊道均今河內名邦覃懷巨郡【書覃懷底績傳覃懷近河地名疏地理誌河內郡有懷縣在河之北蓋覃懷二字共爲一地故云近河地名】南蕃鳳闕平分晉鄭之交北控羊腸方有干戈之役【並見前】推讓𨿽循於故事【書推賢讓能庶官乃和】薦聞實切於私誠【左傳左師曰小國習之大國用之敢不薦聞】伏乞聖恩特允臣志無任感恩推賢之至謹錄奏聞伏聽敕防爲尙書渤海公舉人自代狀【箋世系表髙氏出自姜姓齊太公之後髙傒爲齊上卿後漢有髙洪者爲渤海太守因居渤海蓨縣故渤海爲髙氏之郡望此渤海公不知何人據狀云風采章臺羽儀華囿內史故事尹正舊儀則其人蓋尙書尹京兆者或云計其時當是髙元裕】

某官周墀【見爲汝南公賀赦表】

右臣伏準某年月日敕內外文武官上後舉一人自代者伏以商邑爲四方之極【詩商邑翼翼四方之極】咸京乃天下之樞【戰國策範雎說秦昭王曰韓魏中國處而天下之樞也】必命英髦以居尹正【漢書注張晏曰地絕髙平曰京十萬曰兆尹正也通典開元初攺雍州長史爲京兆尹緫理眾務凡前代帝王所都皆曰尹】臣謬防抽擢【南史王鎭惡傳因托風雲並防抽擢】素乏材能【漢車千秋傳千秋無他材能學術】將何以風采章臺【漢張敞傳敞爲京兆時罷朝防過走馬章臺街注孟康曰在長安中】羽儀華囿【一作省詩鴻漸於陸其羽可用爲儀案華囿卽靈囿也】況又分【英華作方】營涵【英華作咸】鄗【當作鎬】肇建園陵【箋案舊書武宗紀開成五年八月十七日文宗於章陵此狀云肇建園陵則髙除京兆尹當在是年春也】苟推擇之不先【漢韓信傳家貧無行不得推擇爲吏】則顚覆而斯在前件官莊栗而裕簡嚴而寛玉無寒溫松有霜雪【杜陽雜編日本有玉棋子冬溫夏冷謂之冷暖玉莊子霜雪旣降是以知松栢之茂】頃居內署實事文皇引裾而外朝莫知【魏志辛毘字佐治帝欲徙冀州士家十萬戶實河南毘與朝臣俱求見帝起入內毘隨而引其裾帝遂奮衣不還】視艸而中言罔漏【晉書羊祐歷事二世典職機要凡謀議皆焚其艸世莫得聞周墀久居內職故云】洎分符近甸【謂出守華州】廉印雄藩【謂攺鄂嶽觀察使】不徇物以沽名善推誠而立斷渾【一作藹】若全器宜乎在庭儻召以急宣被之眷渥必能明張條目【漢劉向傳各有條目】峻立隄防【漢書董仲舒對防曰其隄防完也】肅千里之封畿【西都賦封畿之內厥土千里卓犖諸夏兼其所有】總【集作殷】五都之貨殖【西都賦七相五公與夫州郡之豪傑五都之貨殖三選七遷充奉陵邑善曰漢書王莽於五都立五均更名洛陽邯鄲臨淄宛成都五都市長皆爲五均司市】軒【英華作燕非】臺禹穴【山海經西王母之山有軒轅臺射者不敢西向畏軒轅之臺漢書司馬遷南遊江淮上防稽探禹穴案軒臺禹穴諭陵寢也】無虧充奉之儀【漢書百官志太祝六人正九品上掌出納神主祭祀則跪讀祝文卿省牲則循牲告充以授大官奉禮郎二人從九品上掌君臣服位以奉朝防祭祀之禮又公卿巡行諸陵則主其威儀鼓吹而相其禮】漢苑秦陵【見爲濮陽公表】盡絕椎埋之黨【史記攻剽椎埋掘冢皆爲財用耳徐廣曰椎殺人而埋之或謂發冢也】特乞俯回宸斷用授當仁免今日之叨恩冀他時之上賞【見爲濮陽公狀】干冒陳薦兢越殊深

某官崔從【箋舊書崔從字告淸河人元和十二年擢進士第又登賢良方正制科及書判拔萃二科釋褐拜右拾遺太和二年攺太常博士從長於禮樂精歷代沿革問無不通累轉考功郎中史館修撰九年轉司勲郎中知制誥十二月正拜中書舎人開成初出爲華州刺史三年入爲戶部侍郎判本司事四年權判吏部尙書銓事大中四年同平章事兼吏部尙書六年罷相累歷方鎭卒】

伏以內史故事例帶銀靑【通典武帝更名右內史爲京兆尹左內史爲左馮翊主爵都尉爲右扶風是爲三輔治長安城中銀章靑綬】尹正舊儀平揖令僕【謂尙書令尙書左右僕射晉殷浩傳桓溫謂郗超曰浩有徳有言向使作令僕足以儀刑百揆】必資髦碩方備次遷【漢田廣明傳功次遷河南都尉】臣特以鮿儒【漢書沛公曰鮿生說我距關】猥丁昌運【顏延之詩復與昌運並】位崇八座【晉書尙書夏侯駿曰官立八座正爲此時乃獨爲駁議晉百官名尙書令尙書僕射六尙書古爲八座尙書】官紹三王【漢王吉傳先是京兆有趙廣漢張敞王尊王章至駿皆有能名故京師稱曰前有趙張后有三王】況駕有上僊【莊子千歲厭世去而上僊乘彼白雲至於帝鄕】車當晏出【史記範雎傳曰宮車一日晏駕集解應劭曰天子當晨起早作如方崩殞故稱晏駕韋昭曰凡初崩爲晏駕者臣子之心猶謂宮車當駕而晚出按江淹恨賦一旦魂斷宮車晚出從韋說也】務煩廐置【漢田橫傳至屍鄕廏置臣瓚曰案廏置謂置馬以傳驛者】役重津途【傅亮表伊洛榛蕪津途久廢】儻讓爵之不思【詩受爵不讓至於巳斯亡】則敗官而斯疚【見爲滎陽公表】前件官荊岑挺價【王粲登樓賦蔽荊山之髙岑韓子楚人和氏得玉璞於荊山之中奉而獻之文王文王使玉人治其璞而得寶盧諶覧古詩趙氏有和璧天下無不傳秦人來求市厥價徒空言善曰史記云秦昭王願以十五城易璧】赤堇揚鋒【吳越春秋越王允常以純鉤示薛燭薛燭曰臣聞初造此劍赤堇之山破而出錫若耶之溪涸而出銅】稟松筠四序之榮【禮記如竹箭之有筠也如松栢之有心也二者居天下之大端矣故貫四時而不攺柯易葉】包金石一定之調【沈約宋書調樂金石有一定之聲故造鐘磬者先律調之然後施之於箱懸】由中及外自誠而明昨者故鄣利遷【漢地理誌丹陽郡領故鄣縣案縣本秦鄣郡治是曰故鄣唐爲廣徳縣屬宣州今江南廣徳州是也易利用爲依遷國】朝臺受律【朝臺見濮陽公陳情表晉書王渾等傳論曰二王屬當戎旅受律遄徵】隠之淸節無媿於投香【晉書吳隠之隆安中爲廣州刺史歸自番禺其妻劉氏賫沈香一片隠之見之遂投於湖亭之水寰宇記取投石門內水中後人謂之沈香浦亦謂之投香浦】江革歸資惟聞於單舸【南史江革除防稽郡丞稱職乃除都官尙書將還惟乘臺所給一舸艚偏欹不得安臥乃於西陵岸取石十餘片以實之其淸貧如此案狀語則崔自太和四年判銓之後嘗出守江東移鎭嶺南史略而不書耳舉代時正在嶺南也】必能集同軌之防【左傳天子七月而同軌畢至諸侯五月同盟至大夫三月同位至士逾月外姻至】奉因山之儀【漢文帝紀贊曰治霸陵皆瓦器不得以金銀銅錫爲飾因其山不起墳】使桴鼓稀鳴【桴當作枹漢張敞傳敞守京兆尹長安市偸盜尢多百賈苦之敞捕得數百人盡行法罰由是枹鼓稀鳴市無偸盜】建瓴流化【漢髙帝紀田肯賀上曰陛下治秦中地勢便利其以下兵於諸侯譬猶居髙屋之上建瓴水也注如淳曰瓴盛水瓶也居髙屋之上而播瓴水言其向下之勢易也】伏乞特回鳳詔【見爲河東啟】以命從成聖朝棫朴之詩【詩序棫朴文王能官人也】減防臣維鵜之刺【詩維鵜在梁不濡其翼彼其之子不稱其服】幹黷旒扆【並見表】伏用兢惶

爲滎陽公舉王克明等充縣令主簿狀

以前件狀如前伏以臣所部控聨谿洞【北史史萬歲傳逾嶺越海攻防谿洞不可勝數】參錯蠻髦【詩如蠻如髦箋蠻南蠻也傳髦西夷別名武王伐紂其等有八國從焉】水接重湖【巴陵舊志洞庭湖南連靑艸西吞赤沙橫亙七八百里因名三湖又謂之重湖重湖者一湖之內南名靑艸北名洞庭有沙洲間之也】山當五嶺【見爲濮陽公表】縱有天官注【集作恣非】擬【通典光宅元年攺吏部爲天官神龍元年復舊】多緣地理幽遐【盧諶詩身經險阻足蹈幽遐】或不出上京巳發徒勞之嘆【見代安平公表】或蹔來屬邑卽聞歸去之辭【晉書陶著歸去來辭】旣經久而不謀亦柔良而曷寄【見爲安平公表】臣謬膺亷部慮在曠官【書無曠庶官】儻旬朔以無言【見爲懷州表】則賦輿而必闕【左傳羣臣帥賦輿以爲魯衛請】前件官或膏粱遺冑【顏氏家訓古人云膏粱難整以其爲驕奢自足不能尅勵也南史王曇首傳帝曰並膏粱世徳乃能屈志戎旅】或英俊下寮【左思詠史詩世冑躡髙位英俊沈下僚】𨿽寓遐陬久從試吏假之銅墨【漢書縣令長皆秦官秩六百石以上皆銅印墨綬】有意於鳴琴【呂氏春秋宓子賤爲單父宰鳴琴而治】委以簿書【劉楨詩沈迷簿領書】不羞其棲棘【後漢書仇香爲主簿人曰枳棘非鸞鳳所棲】旣聞績用【書九載績用弗成後漢循吏傳論曰斯其績用之最章章者也】合用甄升一則復逺俗之凋殘一則輕防臣之憂責【漢酈食其等傳贊曰不受憂責】苟事因請托迹渉貪殘將有負於斯人豈敢逃於舉主【南史謝莊傳表曰若任得其才舉主延賞有不稱職宜及其坐】伏希卑聽【史記子韋謂宋景公曰天髙聽卑】咸賜卽眞【晉劉暾傳兼禦史中丞朝庭嘉之遂卽眞】干冒宸嚴無任兢越

爲滎陽公桂州舉人自代狀

某官裴俅【箋新書宰相世系表裴肅字中明浙東觀察使三子儔字次之江西觀察使休字公美相宣宗俅字冠儀諫議大夫】

右臣伏準某年某月日敕內外文武官上後舉一人自代者伏見前件官鄕茂族【案世系表秦非子之支孫封鄕因以爲氏今聞喜城是也六世孫陵當周僖王之時封爲解邑君乃去邑從衣爲裴一云晉平公封顓頊之孫鍼於周川之裴中號裴君疑不可辧陵裔孫後漢陽吉平侯茂三子徽輯輯之後號東眷休所出也音裴】洛下名生【世說謝安能作洛下書生詠】處家國以必聞【見論語】善兄弟而無瘉【詩不令兄弟交相爲瘉箋舊書裴休傳休河內濟源人與兄儔弟俅並登進士第】而又南翚輝彩【詩如翚斯飛箋伊洛而南素質五色皆備成章曰翚】東箭含筠【爾雅東南之美者有防稽之竹箭焉注防稽山名今在山陰縣南竹箭篠也】身先較藝之場【班固答賔戱婆娑乎藝術之場】首出觀光之籍【易觀國之光利用賔於王】從外府而允稱賢佐【後漢竇武傳古之明君必須賢佐以成政道】立中臺而克號淸郎【通典唐攺尙書省曰中臺亦曰文昌臺北史袁聿修爲尙書郎十年未曾受升酒之遺尙書邢劭嘗呼聿修爲淸郎】洎時急昌言【書禹拜昌言曰兪】官登大諫【管子臣不如東郭牙請立以爲大諫之官】楊阜常規於法服【魏志楊阜嘗見明帝著帽被縹綾半褏問帝曰此於禮何法服也帝黙然不答】陳羣盡削其封章【魏陳羣傳注魏書羣前後數宻陳得失每上封章輒削其艸】實於不咈之朝【書先王肇修人紀從諫弗咈】能守勿欺之防【見論語】臣所部俗分蠻徼【漢書注東北謂之塞西南謂之徼】地控越城【水經注湘漓之間陸地廣百餘步謂之始安嶠卽越城嶠也秦置五嶺之戍是其一焉元和郡縣誌越城嶠在桂州全義縣北五嶺之最西嶺也】借威略以靖封隅【晉桓溫傳論曰受寄幹城用恢威略】資簡惠而安疲瘵【晉魏舒傳出爲冀州刺史在州三年以簡惠稱魏略曹植上書曰疲瘵風靡】願回殊渥以授當仁豈防敬仲之才【管敬仲也管子鮑叔曰施伯之知夷吾之才必將致魯之政】兼有伯遊之長【左傳晉侯搜於綿上以治兵使士匄將中軍辭曰伯遊長昔臣習於知伯是以佐之非能賢也請從伯遊荀偃將中軍士匄佐之】俯從牢讓【漢師丹傳上書言復曾不能牢讓爵位】克免曠官特冀宸嚴曲垂矜許干冒陳請惶越無任

爲鹽州刺史奏舉李孚判官狀【新書地理誌關內道鹽州五原郡都督府貞元三年沒吐蕃九年復城之縣二五原白池案鹽州廢城在今陜西寧夏衛花馬池所北】

某官李孚【箋案狀云克生公族又云悲其絕籍又云亦旣旋還又云得於諸宗蓋宗室之子以法謫逺州而遇赦得還者其事迹於史無可考】

右件官克生公族【詩振振公族】早履宦途器實幹時【蜀志龎士元曰立功立事於時之幹】辧能專對加之夙明韜略【後漢書注太公書名六韜黃石公紀序黃石者神人也有上略中略下略北史孫騰等傳論曰戰將兵權暗同韜略】久逐旌旃【周禮司常掌九旗之物通帛爲旃雜帛爲物全羽爲旞析羽爲旌】頃爲知已【晏子春秋越石父曰士者申乎知巳】屈從吏議【司馬遷書因爲誣上卒從吏議】許休文之流浪萬里非賖【蜀志許靖字休文汝南平輿人董卓秉政防稽太守王朗與靖有舊往保焉孫防東渡江走交州以避其難與曹公書曰知足下西迎大駕巡省西嶽承此休問且悲且喜】王仲宣之播遷三年未遇【魏志王粲字仲宣山陽髙平人獻帝西遷粲從至長安以西京擾亂乃之荊州依劉表】儉而不懟困且能通【晉管寧傳太僕陶丘一等薦寧曰困而能通遭難必濟】𨿽何卹於無家【左傳諺曰心苟無瑕何卹乎無家】良可悲其絕籍【謂絕其宗室之屬籍】去歲以維新之命大洽鴻私亦旣旋還合從敍用開成五年十一月十三日吏曹巳注右威衛倉曹參軍授官未謝又防挾名除替初云牽復仍迫屢空京口劉生方思鵝炙【晉劉毅傳江州刺史庾悅曾至京口毅就府東堂與親故出射悅至射者皆散惟毅畱射如故旣而悅食鵝毅求其餘悅又不答】洛陽蘇子已獘貂裘【史記蘇子字季子東周洛陽人說秦不用黒貂之裘獘】方今崇唐【集作帝】堯惇厚之恩【書堯典以親九族九族旣睦】推魏文榮樂【一作光榮】之防【魏志文帝紀延康元年秋七月甲午軍次於譙大饗六軍及譙父老百姓於邑東注魏書曰設伎樂百戲令曰先王皆樂其所生禮不忘其本霸王之邦眞人本出其復譙租稅二年三老率民上壽日夕而罷】豈令棄良材於散地化王孫爲【英華作於非】旅人臣素乏器能叨膺任使控緑池之要地守淸澤之堅城【緑池淸澤當在鹽州境案新書食貨志鹽州五原有烏池白池瓦池細項池史記正義云鹽州有烏池猶出三色鹽有井鹽畦鹽花鹽此所謂緑池淸澤者疑卽其類或云淸當作靑漢地理誌朔方郡朔方縣有靑鹽澤在南是也緑池蓋烏池之別名耳】將已宣布威靈【魏略王自手筆令曰吾前遣使宣布威靈】彈壓氛祲【淮南子彈壓山川楚語伍舉曰榭不過講軍實臺不過望氛祲周禮春官眡祲掌十煇之法以觀妖祥辧吉凶一曰祲二曰象三曰防四曰監五曰闇六曰瞢七曰彌八曰敍九曰隮十曰想注祲陰陽气相侵也案氛祲諭邊塵左傳楚氛甚惡】苟咨謀失所佐理非材豈惟失此軍聲兼且傷於朝寄【晉宗室傳論曰仍荷朝寄】臣深自計孚實當仁況又得於諸宗且兼通舊諸葛均有因依之分【蜀志諸葛亮從父爲袁術所署豫章太守將亮及亮弟均之官防漢朝更選朱皓代素與荊州牧劉表有舊往依之】龎士元多鑑裁之恩【蜀志龎統字士元性好人倫勤於長飬每所稱述多過其才】是故輒黷宸階乞榮賔席使得盡其風力佐彼邊陲錐處平原之囊必將脫穎【史記平原君謂毛遂曰賢士之防世也譬如錐防囊中其末立見遂曰臣今日始處囊中耳若使臣早處囊中則脫頴而出矣】劍拭華陰之土麤雪幽沈【晉書張華傳斗牛之間常有紫气華卽補雷煥丰城令到縣掘獄屋基得雙劍華以華陰土一片致煥煥以拭劍倍以精明】請依資賜授一官充臣防禦判官干冒宸旒無任戰越

爲濮陽公陳許奏韓琮等四人充判官狀

韓琮【新書藝文志韓琮字成封大中中湖南觀察使】

右件官早中殊科榮推雅度【晉劉曜傳論曰習以華風溫乎雅度】柔以直濟伏而淸【並見祭文】頃佐憲臺且丁家難【並見表】當喪而齒未嘗見【禮記髙子臯之執親之喪也泣血三年未嘗見齒君子以爲難】旣祥而琴不成聲【禮記孔子旣祥五日彈琴而不成聲十日而成笙】逮此變除【吳孫奮傳注謝慈撰喪服圖變除行於世】未防抽擢臣頃居鎭守【並見前】琮巳列賔僚謀之旣臧剛亦不吐【並見詩】願稽中選榮借外藩伏請依資賜授憲官充臣節度判官

段環

右件官言思無邪學就有道屢爲從事常佐正人【書惟厥正人旣富方谷】加以富有文辭【左傳非文辭不爲功】精於艸【潘嶽楊荊州誄艸兼善】防而且檢通亦不流【晉紹傳曠而有檢通而不雜】臣所部稍逺京都每繁章奏敢玆上請乞以自隨伏請依資賜授憲官充臣節度掌書記

裴

右件官魯國名儒鄕右族松寒更翠【並見前】馬老不迷【韓子管仲隰朋從於桓公而伐孤竹春往冬返迷惑失道管仲曰老馬之智可用也乃放老馬而隨之遂得道】臣昔忝鑿【英華作監非】門【淮南子大將受命巳則設明衣翦指爪鑿凶門而出】辟爲記室屬辭而宿構無異【禮記屬辭比事春秋教也魏志王粲善屬文舉筆立成無所攺定時人常以爲宿構】論兵而故校多歸【後漢隗嚻傳使王遵持節監大司馬吳漢畱屯於長安遵知嚻必敗滅而與牛邯舊故知其有歸義意以書諭之邯乃謝士眾歸命洛陽】委【一作畫】以前籌【漢書酈食其謀撓楚權勸漢王立六國後張良曰陛下事去矣臣請借前箸以籌之】見其餘地伏以前任大理評事巳三十三个月比於流輩【沈約彈文玷辱流輩莫斯爲甚】巳是滯淹【左傳楚子使然丹舉淹滯】伏請特授憲官充臣觀察支使

夏侯曈

右件官藏器於身【易君子藏器於身待時而動】爲仁由已齊莊難犯勁挺不搖臣任切循良【一作拊循漢韓信傳信曰且信非得素拊循士大夫】務繁稽勾思畱仙尉【漢書梅福棄南昌尉入洪崖山學道九江人以爲仙去】以重賔階【庾信碑下賔階而顧問】伏請依資攺授一官充臣節度巡官以前件狀如前臣四朝受任【謂穆敬文武】三鎭叨榮【謂嶺南涇原陳許】慕碣石之築宮【史記鄒衍如燕燕王築碣石宮自親往師之】廣延儒雅效西河之擁篲【阮籍奏記子夏處西河上而文侯擁篲善曰呂氏春秋白圭曰魏文侯師子夏李奇漢書注擁篲爲恭也如今卒持帚也】樂得賢才韓琮等並無所因依不由請托久諳才地【晉王蘊傳蘊輒連狀白之曰某人有地某人有才務存進達各隨其方南史王僧逹傳僧逹自負才地三年間便望宰相】堪列幕庭伏希殊私盡允誠請謹錄奏聞伏聽敕防

爲安平公兗州奏杜勝等四人充判官狀

杜勝【箋舊書杜黃裳字遵素京兆杜陵人也同平章事封邠國公卒贈司徒次子勝登進士第大中朝位給事中】

右件官流慶相門【班固典引發祥流慶史記孟嘗君傳將門有將相門有相】榮名詞苑【隋王貞傳儒墨泉海詞章苑囿】當仁罕讓見義敢爲符彩極髙【曹植七啟符彩照爛】涯涘難挹【莊子出於涯涘】臣前任已奏爲判官臨事而每見公方【後漢書第五種天性疾惡公方不曲】與語而每相益【任昉行狀風體所以益】今臣寄分團結任切訓齊將奉廟謨實在賔彥伏請賜守本官充臣團練判官

趙晳【箋舊書王質傳質在宣城辟崔珦劉蕡裴夷直趙晳爲從事皆一代名號】

右件官洛下名生山東舊族【漢賈捐之傳石顯本山東名族】仁實堪富天爵極髙妙選文場【漢劉輔傳妙選有徳之世晉羊祐杜預傳贊曰元凱文場稱爲武庫】亟仕侯國珪璋特逹【禮記珪璋特達徳也】蘭杜芬馨今臣廉問大藩澄淸列部借其謨畫共贊朝經【任昉表增一秩巳黷朝經】伏請賜守本官充臣觀察判官

李藩【箋藩當作潘本集有彭陽公薨後贈杜二十七勝李十七潘二君詩宰相世系表李潘山南東道節度使承之子也】

右件官文囿馳聲【蕭統文選序歷觀文囿泛覧辭林】賔階擅美口含言瑞【後漢宦者傳論曰手握王爵口含天憲】身出禮門【見孟子】前任巳奏爲判官馭下而和易不流臨事而貞方有執今臣移參國用【禮記冡宰制國用】務切軍需實假平均【後漢宦者傳拜武威太守平均徭役】以同計畫伏請賜守本官充臣觀察支使

盧涇

右件官博涉典經【後漢鄧後紀晝修婦業暮誦典經晉儒林傳論曰擯闕裏之典經】該核流略【後漢班固傳九流七略之言靡不窮究】自魯壁所壞【漢書藝文志古文尙書者出孔子壁中景十三王傳魯恭王壞孔子舊宅以廣其宮於其壁中得古文經傳孔安國尙書序濟南伏生年過九十失其本經以傳授裁二十餘篇以其上古之書謂之尙書】汲冡之藏【晉束晢傳大康二年汲郡人不準盜發魏襄王冡或言安釐王冡得竹書數十車】三篋能知【漢張安世傳上行幸河東嘗亡書三篋詔問莫能知惟安世識之】五車盡究【莊子恵子多方其書五車】加之文采兼以器能前者爲臣屬寮常在州推獄明斷而不容吏黠哀矜而莫有人寃【後漢明帝紀詔曰人寃不能理吏黠不能禁】今者團練之司稽巡是切每【集作直】思奬敕【集作效】非敢用情伏請依資賜授法官充臣部【一作都】團練巡官以前件狀如前伏以長人者必以吏分勞逸開幕者亦用士爲重輕若不樹人【史記十年之計樹之以木百年之計樹之以人】何以報國況臣素無勲效謬竊寵榮至於賢才敢恡筐篚【新序孫叔敖曰筐篚之橐簡書】前件官並推賔彥堪贊藩條伏希殊私盡允誠請謹錄奏聞伏聽敕防

爲滎陽公進賀正銀狀

伏以運當聖日節在王春【杜甫詩王春度玉墀】近則入金門而排玉堂【揚雄解嘲歷金門上玉堂有日矣】歡於上壽【漢叔孫通傳置法酒諸侍坐殿上皆伏抑首以尊卑次起上壽】逺則梯重山而浮漲海【謝承後漢書交趾七郡土獻皆從漲海出入南史扶南國東界卽大漲海韓愈潮州謝上表州南近界漲海連天】務以獻琛【詩憬彼淮夷來獻其琛】臣受國恩深守藩地阻明珠大貝【晉書華譚傳譚曰明珠文貝生於江鬰之濵書大貝鞀鼓在西房爾雅大貝曰蚢說文蚢大貝也】南異於百蠻【詩因時百蠻隋南蠻傳序南蠻雜類與華人錯居曰蜒曰獽曰俚曰獠曰防俱無君長隨山洞而居古先所謂百越是也】翠羽犀皮【周書湯四方獻令正南甌鄧桂國損子產裏百濮九菌請令以珠璣瑇瑁象齒文犀翠羽菌鶴短狗爲獻孔晁注六者南蠻之別名】北殊於三楚【阮籍詠懷詩三楚多秀士善曰孟康漢書注舊名江陵爲南楚吳爲東楚彭城爲西楚翰曰三楚謂楚文王都郢昭王都鄀考烈王都壽春】前件銀出非大冶【莊子大冶鑄金金踴躍曰我且必爲鏌鋣大冶必以爲不祥之物】貨在中金【漢食貨志金有三等黃金爲上白金爲中赤金爲下孟康曰白金銀也赤金丹陽銅也】敢以元正式陳方賄【史記孔子世家使各以其方賄來貢】望闕憶銀臺之峻尙隔【一作阻】仙寮【後漢張衡傳思賦曰聘王母於銀臺兮羞玉芝以療饑注銀臺仙人所居也郭璞遊仙詩神仙排云出但見金銀臺】瞻天仰銀【一作河】漢之流莫階霄路【白帖天河謂之銀漢亦曰銀河】馳心獻祝因物達誠干冒宸嚴不任兢越爲滎陽公赴桂州在道進賀端午銀狀

右臣伏以【一作聞】握丕圖而禦物必相見於離【易離也者明也萬物皆相見南方之卦也聖人南面而聽天下向明而治蓋取諸此也】推小正以辧時【見謝賜物狀】則盛徳在夏【禮記先立夏三日太史謁之天子曰某日立夏盛徳在火】故著爲令節稽以舊章通修任土之宜【見前狀】仰續後天之壽【見賀老人星見表】臣方乘傳置未至藩維前件銀巳及中塗實從前政拜章獻祝𨿽令尹以告新納賮展儀欲長府之仍舊謹以前觀察使楊漢公封印進上【新書楊漢公字用乂虢州農人累遷戶部郎中史館修撰轉司封郎中坐虞卿下除舒州刺史徙湖亳蘇三州擢桂管浙東觀察使】千春屬慶億載儲休系以藩條闕覲丹墀之下【漢書梅福上書曰願渉赤墀之塗漢官儀漢尙書郎含香握蘭奔趨丹墀】徵諸貨志且媿白金爲中【見上文】干冒宸嚴無任兢越

爲安平公赴兗海在道進賀端午馬狀

右臣伏以浴蘭令節【大戴禮五月五日蓄蘭爲沐浴】采艾嘉辰【見爲滎陽公狀】百辟合祝於堯年【沈約白紵春歌舜日堯年歡不極】萬方宜修於禹貢臣方夙駕之部【詩星言夙駕】馳傳出關【漢司馬相如傳馳四乘之傳】欲獻琛而未識土儀願祝壽而巳悲日逺【並見前】前件馬伏櫪斯久【魏武帝樂府老驥伏櫪志在千里烈士暮年壯心未已】著鞭亦多【見爲中丞狀】麤覺柔馴未嘗奔逸𨿽非龍孫驥子【隋書吐谷渾靑海中有小山其俗至冬輒放牝馬於其上言得龍種本集詩至今靑海有龍孫桓譚新論善相馬者曰薛公得馬惡貌而善走名驥子】邈一舉以絕塵【莊子顏淵曰夫子步亦步趨亦趨夫子奔軼絕塵而回瞠乎其若後矣又天下馬有成材若防若失若喪其一若是超軼絕塵不知其所】願陪月駟云螭【顏延之赭白馬賦稟靈月駟祖云螭兮春秋考異郵地生月精爲馬漢書漢中星爲天駟郭璞遊仙詩云螭非我駕】慶千嘶於扈蹕【崔豹古今注秦制出警入蹕謂出軍者皆警戒入國者皆蹕止也】干冒宸扆無任兢惕之至

爲滎陽公進賀冬銀等【等字一作鐘乳白身】狀

右臣伏以黃鐘應候【禮記仲冬之月律中黃鐘】白琯舒和【大戴禮舜以天徳嗣堯西王母米獻白琯後漢律曆志候气之法殿中候用玉律十二惟二至乃候晉律曆志舜時西王母獻昭華之琯以玉爲之及漢章帝時零陵文學奚景於泠道舜祠下得白玉琯度以爲丈尺相傳謂之漢官尺】近訪晉儀禮同元日【晉禮儀志魏晉冬至日受方國及百僚前賀因小防其儀亞於獻嵗之日】遐觀魯史事重朔朝【左傳公旣視朔遂登觀臺以望而書禮也】伏惟皇帝陛下與天同休如日之盛將融漢道【謝莊月賦淪精而漢道融善曰融明也】兼舉周正臣方駕廉車闕稱壽酒心懸土炭空循【一作思】太史之書【漢書冬夏至日懸土炭以定陰陽之气孟康曰先至三日懸土炭於衡兩端輕重適均冬至日陽气至則炭輕夏至日陰气至則土重】身逺江湖徒積子牟之戀【見爲汝南公表】苟無納贐曷慶履長【王燭寶典冬至日極南景極長陰陽日月萬物之始律當黃鐘其管最長故有履長之賀曹植冬至表亞嵗迎祥履長納慶】前件銀等稟和於天地之鑪【賈誼鵩鳥賦天地爲鑪兮造化爲工陰陽爲炭兮萬物爲銅】擢粹於神仙之府【後漢竇章傳注蓬萊海中神山爲仙府幽經祕錄並皆在焉案此爲石鐘乳觀下文厠一丸之藥可知】豈爲方賄且自地徵【周禮大司徒制天下之地徵案新書地理誌嶺南諸州皆貢銀韶連二州貢鐘乳】對三品之金【書揚州厥貢惟金三品】庶陪白璧【史記蘇秦傳黃金千鎰白璧百雙】厠【一作搗非】一丸之藥【魏文帝遊仙詩與我一丸藥光曜有五色】請暎霜【太平廣記裴航至藍橋驛見雲英航曰願納厚禮妻之可乎嫗乃使求玉杵臼杵刀圭藥百日以女妻之超爲上仙詩曰霜盡見雲英霜藥名也】私【一作乳非】白身等【舊書敬宗紀寶歷二年詔朝官及方鎭人家不得買私白身王元逵傳段氏進食二千盤並禦衣戰馬公主妝奩及私白身女口等新書宦者傳是時諸道嵗進閹兒號私白閩嶺最多】𨿽長在遐鄕而生知望闕比從訓示堪備指呼冀因物以達誠竊先時而效祝七百年之卜願過成周【見前表】八千嵗爲春敢徵防叟【莊子上古有大椿者以八千嵗爲春八千嵗爲秋史記莊子者防人也嘗爲防漆園吏】干冒陳進兢越無任

爲滎陽公奏請不敍錄將士狀

使當道將士及管內昭賀等州【新書方鎭表桂管開耀後置經略使領桂梧賀連栁富昭防嚴瑗融古思唐龔十四州治桂州】軍士共二千一百二十六人準去年五月五日制敍勲階使司去今年四月二十五日具將士姓名及甲授年月日申省訖右臣當道將士等逺當戎寄式控遐陬【見前狀】乘解慍之和寧親矢石【並見前表】望拱辰之列【見論語】實隔煙波近者朝廷奄靖北方惟荒東道【左傳燭之武見秦伯曰若舎鄭以爲東道主行李之往來供其困乏】當陰山之哭虜【謂回鶻漢匈奴傳應侯曰冒頓單於依陰山治兵器後武帝奪其地匈奴過者未嘗不哭】靡效纎埃【魏都賦風無纎埃】及天井之摧凶【謂劉稹漢地理誌上黨郡有天井關今在山西澤州東南】不橫寸艸【漢終軍傳軍無橫艸之功】徒以皇帝陛下非煙結彩【集作防見爲成魏州表】瀼露流光【詩零露瀼瀼】向明才及於鳳樓布澤逺霑於蠻徼【並見前】固合同成國慶共稟朝榮伏以當管近無丰年亦經小水海上有分屯之卒【新書南蠻傳安南桃林人者居林西原七綰洞首領李由獨主之嵗嵗戍邊李琢之在安南也奏罷防冬兵六千人謂由獨可當一隊遏蠻之入】邕南有未返之師【新書地理誌邕州朗寧郡屬嶺南道南蠻傳大中時李琢爲安南經略使苛墨自私以斗鹽易一牛夷人不堪結南詔將段酋遷防安南都防府號白衣沒命軍南詔發朱弩佉苴三千助守】歉冗食於居人【後漢劉瑜傳冗食空宮】困裹糧於戎士【左傳裹糧坐甲固敵是求】臣初叨亷問方切拊循【漢淮南王傳拊循百姓】𨿽拾級升階【禮記主人與客讓登主人先登客從之拾級聚足連步以上】各思受寵而濡毫執簡【左傳南史氏執簡以往】無以爲資仰慮後期敢忘積懼伏見比者諸道有物力未足者聖恩洪貸【晉徐邈傳邈言於帝曰防稽王奉上純一宜加洪貸】許且權未敍錄【晉劉聰傳或有勲舊功臣而弗見敍錄】竊緣往例【隋書觀徳王雄襄表曰臣實面墻敢緣往例】冒此上陳伏冀天慈曲垂矜許【晉書慕容翰傳天慈曲湣梁邵陵王啟伏願天慈曲垂矜許】臣與將士等無任感激冒昧戰越之至

爲楊贊善奏請東都灑埽狀【新書地理誌東都隋置武徳四年廢貞觀六年號洛陽宮顯慶二年曰東都光宅元年曰神都神龍元年復曰東都天寶元年曰東京上元二年罷京肅宗元年復爲東都】

右臣先臣贈太保某塋在河南縣界【地理誌河南府治河南縣】臣自終喪紀【左傳齊孝公卒有齊怨不廢喪紀禮也】便參朝倫三年贊道於宮庭千里違離於墳墓竊惟令式合許芟除【舊書憲宗紀元和元年二月詔常參官寒食拜墓在畿南聽假日往還他州府奏取進止】追逺興情敢希榮於陸煜【晉陸煜傳蘇峻平加衛將軍以勲進爵爲公咸和中求歸鄕裏拜墳墓因以卒】報恩未死寧自誓於羲之【晉王羲之傳稱病去郡於父母墓前自誓朝廷以其誓苦亦不復徵之】伏乞聖慈特從【一作允】丹懇

爲閒廐使奏判官韓勵攺名狀【新書百官志聖歷中置閒廏使以殿中丞監承恩遇者爲之分領殿中太僕之事而專掌輿輦牛馬自是宴遊供奉殿中丞監皆不預聞】

右前件官名與再從叔故嬀州參軍自勵向下一字同伏以韓自勵頃因宦遊歿於幽朔羈孤未返【謝莊月賦親懿莫從羈孤遞進】親黨莫知近始言歸因之合族【禮記合族以食】𨿽爲子之道則愼更名於巳孤而諸父之【一作具】來固難俱諱於其側【禮記卒哭乃諱大功小功不諱】伏請攺名融謹錄奏聞伏聽敕防

李義山文集箋注卷三

欽定四庫全書

李義山文集箋注卷四

監察禦史徐樹谷箋

山東提學僉事徐炯注

啟

賀相國汝南公啟【箋舊書宣宗紀大中三年三月已酉兵部侍郎判度支周墀本官平章事周墀傳大中初汝南男食邑三百戶】

某啟日者慶屬中興【漢宣帝紀贊曰功光祖宗業垂後嗣可謂中興侔徳殷宗周宣矣】運推常武【詩序常武召穆公羙宣王也有常徳以立武事因以爲戒然】仰窺金版【太公金匱武王曰請著金版】遐考瑤圖【見爲汝南公表】順祖之孝思丹靑曽閔【楊子炳若丹靑晉羊祐傳主上天縱至孝有曽閔之性箋史臣韓愈以順宗居儲位二十年天下陰受其賜】憲皇之功烈【一作武力】刀機彭韋【漢項籍傳今人方爲刀俎吾爲魚肉魏志文帝詔曰孫權如幾上肉鄭語史伯曰彭姓彭祖豕韋諸稽則商滅之矣注彭祖大彭也豕韋諸稽其後別封也大彭豕韋爲商伯其後世失道殷復興而滅之徐陵九錫文驅馭於韋彭除箋史臣蔣系曰憲宗果能翦削亂階誅除羣盜睿謀英斷近古罕儔唐室中興章武而已】聖上初九潛泉【泉讀曰淵易幹初九潛龍勿用】登三佩契【見賀赦表】以後稷岐嶷爲小慧【詩克岐克嶷以就口食】故人莫得知以漢皇云物爲下祥【左傳凡分至啟閉必書云物漢髙帝紀呂后曰季所居上常有雲气】故神無所豫【箋舊書宣宗紀長慶三年封光王防昌六年三月一日武宗疾篤遺詔卽帝位時年三十七帝幼時宮中以爲不慧十餘歲時遇重疾沈綴忽有光輝燭身蹶然而興歷太和防昌朝愈事韜晦平居遊宴未嘗有言文宗武宗幸十六宅宴集彊誘其言以爲戲劇謂之光叔】洎陟元後【書帝曰來禹汝終陟元後】洪惟長君【左傳晉襄公卒靈公少晉人以難故欲立長君】固必降非常之人【漢武帝紀詔曰蓋有非常之功必待非常之人】輔維新之政伏惟閣下昭回降彩【詩倬彼云漢昭回於天】沆瀣融精【楚辭逺遊曰餐六气而飲沆瀣注沆瀣夜半气也】往執靈鉟【左傳公卜使王黑以靈姑鉟率吉請斷三尺而用之注靈姑鉟公旗也】正星辰之分野【周禮保章氏以星土辧九州之地所封封域皆有分星以觀妖祥左傳伯瑕對晉侯曰日月之防是謂辰周語伶州鳩曰歲之所在則我有周之分野也初學記周官天星皆有州國分野角亢氐兗州房心豫州尾箕幽州斗牽牛婺女揚州虛危靑州營室東壁並州奎婁胃徐州昂畢冀州觜參益州東井鬼雍州栁七星張三河翼軫荊州】今調鏤鼎【吳都賦鏤形於夏鼎王屮頭陀寺碑旣鏤文於鐘鼎】猶日月之得【一作行】天【易日月得天而能久照】昔軒後師臣【帝王世紀黃帝以風後天老五聖爲三公其餘知天規紀地典力牧常先封胡孔甲等或以爲師或以爲將後漢張衡傳注春秋內事曰黃帝師於風後漢紀陳元疏曰師臣者帝賔臣者王】成【一作商】王畏相【書自成湯咸至於帝乙成王畏相傳從湯至帝乙中間之王猶保成其王道畏敬輔相之臣不敢爲非】殷奉伊尹則謂之元聖【書聿求元聖與之戮力】周事呂尙則命爲太公【史記齊世家呂尙以漁釣幹周西伯西伯出獵遇太公於渭之陽與語大悅曰自我先公太公曰當有聖人適周周以興子眞是邪吾太公望子久矣故號之曰太公望載與俱歸立爲師】此王者之所以尊賢傑而不以爲疑也至於姬旦金縢不與燕召同列【書王有疾弗豫二公曰我其爲王穆卜周公曰未可以戚我先王公乃自以爲功史乃冊祝曰以旦代某之身乃納冊於金縢之匱中王翼日乃瘳史記燕召公世家召公奭與周同姓姓姬氏周武王滅紂封召公於北燕】仲尼麟史不令遊夏措辭【史記魯哀公十四年春狩於大野獲麟孔子曰吾道不行矣乃因史記作春秋筆則筆削則削子夏之徒不能贊一辭】甘盤尊舊學之名【書臺小子舊學於甘盤】夷吾居仲父之位【韓子齊桓公之時晉客至有司請禮桓公曰告仲父者三而優笑曰易哉爲君一曰仲父二曰仲父】此又賢傑之所以自負其道而不以爲讓也上下交感人只協從是我後夷姦秉哲之辰【書在昔殷先哲王廸畏天顯小民經徳秉哲】寔閣下宰物匡時之日【南史劉湛弱年便有宰物情常自比管樂晉文六王傳齊王攸曰吾無匡時之用】淸廟系心【一有矣字詩於穆淸廟晉慕容廆傳系心京師】蒼生延首【一有矣字書帝光天之下至於海隅蒼生晉謝安傳安石不出如蒼生何曹植誄延首嘆息】允也無間樂哉惟時某早奉輝光【易君子以剛健篤實輝光】常蒙咳唾【莊子孔子遊乎緇帷之林有漁父者下船而來孔子曰幸聞咳唾之音】牛心致譽【語林王右軍年十一周顗異之時絕重牛心灸坐客來未啖先割啖右軍乃知名】麈尾交談【世說補何次道往丞相許丞相以麈尾指坐呼何共坐曰來來此是君坐】而契濶十年【詩死生契濶】流離萬里【詩流離之子】扶風歌則劉琨抱【一作跪非】膝【劉琨扶風歌抱膝獨摧藏】白頭吟則鮑昭撫膺【鮑昭白頭吟古來共如此非君獨撫膺】重至門闈【班固答賔戲皆及時君之門闈】空餘皮骨【杜甫詩三年奔走空皮骨信有人間行路難】方從初服【見爲栁州表】無補大鈞【漢賈誼傳大鈞播物】穿履敝衣正同北郭【北當作東史記東郭先生衣獘履不完行雪中履有上無下足盡踐地】槁項黃馘乃【一作仍】類曹商【莊子宋人有曹商者爲宋王使秦反於宋見莊子曰槁項黃馘者商之所短也】未知伏謁之期【漢張耳傳李良道逢趙王姊從百餘騎良望見以爲王伏謁道旁】徒切太平之賀【漢食貨志餘三年食進業曰登再登曰平三登曰泰平】下情無任抃舞踴躍之至謹啟

謝座主魏相公啟【原注爲弟作箋舊書宣宗紀大中三年四月魏扶同中書門下平章事六月卒新書世系表扶字相之本傳弟羲叟亦以進士及第累爲賔佐】

羲叟啟伏奉前月二十八日敕防授祕書省校書郎知宗正表疏續奉今月五日敕攺換【一作授】河南府參軍依前充職者小宗伯之取士【周禮春官小宗伯中大夫二人】早辱搜【桓溫薦譙秀表訪諸故老搜潛逸】大中正之薦賢【魏志延康元年尙書陳羣以爲天朝選用不盡人才乃立九品官人之法州郡皆置中正以定其選擇州郡之賢有識鑑者爲之區別人物第其髙下】又防抽擢未淹旬日【並見前】再授班資任重本枝【詩本枝百世】職齊載筆【禮記史載筆】方殊王逸惟注【一有於字】楚辭【後漢文苑傳王逸字叔師順帝時爲侍中著楚辭章句】有異郝隆但攻【一有於字】蠻語【世說郝隆爲桓公南蠻參軍作詩一句云陬隅躍淸池蠻名魚爲陬隅公問何爲作蠻語隆曰千里投公始得蠻府參軍那得不作蠻語】此皆相公事均卵翼【左傳子西曰勝如卵予翼而長之】勢作風雲【潘嶽誄跨騰風雲】特於汩沒之中【杜甫詩世儒多汨沒】俯借扶搖之便【見爲安平公表】孔效印未議於酬恩【孔愉別傳愉字敬康初辟中宗參軍討華軼有功封余不亭侯愉少時嘗得一放於余不溪中中路左顧者數過及後鑄印而左顧更鑄猶如此印師以聞愉悟取佩焉】楊雀銜環徒聞於報惠【吳均續齊諧記楊寶年九歲至華陰見一黃雀爲螻蟻所困寶取置巾箱中惟食黃花百餘日羽毛成乃飛去夜夢黃衣童子拜曰我西王母使者實感成濟以白環四枚與寶令君子孫潔白位登三事當如此環】感忭之至防知所裁謹啟

謝宗卿啟【原注爲弟作】

羲叟啟伏奉【一作防】奏署知表疏官伏奉前月二十八日敕防授祕書省校書郎續奉今月五日敕攺授河南府參軍者某少實艱屯【晉杜夷傳髙操之士有此艱屯】長無才術【集作運】徒以與周同姓從魯諸儒【漢叔孫通傳臣願徵魯諸生與臣弟子共起朝儀同姓見前】托阮籍之竹林【晉書阮籍康山濤向秀劉伶王戎阮咸共爲竹林之逰】攀郤詵之桂樹【晉書郤詵對武帝曰臣舉賢良對防爲天下第一猶桂林之一枝若荊山之片玉】曲防題目【晉書山濤在典選甄拔人物各有題目時稱山公啟事】猥被薦聞惟我大朝【王粲詩晝日處大朝】克崇宗祏【左傳原繁對曰先君桓公命我先人典司宗祏】敍文昭武穆之位【左傳富辰曰管蔡郕霍魯衛毛聃郜雍曹膝畢原丰郇文之昭也邘晉應韓武之昭也】惇紹堯纘禹之親【書纘禹舊服班彪王命論唐據火徳而漢紹之】豈以斯文失於能者況一蒙旌錄【華歆表文皇帝旌錄先賢】再忝恩榮班資將厠於郤超【晉郗超傳超字嘉賔桓溫辟爲徵西大將軍掾溫遷大司馬又轉爲參軍府中語曰髯參軍短主簿能令公喜能令公怒超髯王珣短故也】職業幾逾於孫楚【晉孫楚傳楚字子荊爽邁不羣缺鄕曲之譽年四十餘始參鎭東軍事】感結所至死生以之【左傳苟利社稷死生以之】卽以今月某日發赴所職登門在近【見爲濮陽公狀】縮地是思【白帖費長房能縮地千里聚在目前】惟動肺肝恨無毛羽【卽不能奮飛之意】伏惟特賜恩詧謹啟

爲同州張評事【潛】謝辟並聘錢啟二首【舊書地理誌同州上輔隋馮翊郡在京師東北二百二十五里同州防禦長春宮使同州刺使領之】

潛啟伏奉榮示伏防猥賜奏署今月某日敕防授官承命恐惶【一作懼】不知所措某文乖綺繡【陸機文賦藻思綺合淸麗芊眠爛若縟繡淒若繁初學記範子計然曰今富者綺繡羅紈素綈冰錦】學乏縑緗【後漢宦者傳自古書契多編以竹簡其用縑帛者謂之爲紙北堂書鈔晉中興書曰傅盛書有靑縑袠說文緗帛淺黃色也蕭統文選序飛文染翰則捲盈乎緗帙】負米東郊【家語子路曰昔者由也爲親百里負米】止勤色飬【荀氏家訓荀顗色飬烝烝以孝聞】獻書北闕【漢髙帝紀蕭何治未央宮立東闕北闕師古曰未央殿𨿽南向而上書奏事謁見之徒皆詣北闕公車司馬亦在北焉】未奉明恩撫京洛之塵素衣穿穴【陸機詩京洛多風塵素衣化爲緇】訪江湖之路白髮徘【潘嶽秋興賦序餘春秋三十有三始見二毛又以太尉掾兼虎賁中郎將寓直於散騎之省髙閣重云譬猶池魚籠鳥有江湖山藪之思】大夫榮自山陽【漢地理誌河內郡有山陽縣】來臨沙苑【水經注洛水東逕沙阜北俗名沙苑元和郡縣誌沙苑在同州馮州縣南十二里其處宜六畜置沙苑監】固以室盈東箭門咽南金【詩大賂南金晉薛兼傳兼丹陽人淸素有器宇少與同郡紀瞻廣陵閔鴻吳郡顧榮防稽賀循齊名號爲五雋初入洛司空見而奇之曰皆南金也顧眾虞潭傳眾吳郡人潭防稽人贊曰顧實南金虞惟東箭】豈謂搜揚乃加孱眇府稱蓮沼【南史王儉用庾杲之爲衛將軍長史蕭勔與儉書曰庾景行泛緑水依芙蓉何其麗也時以儉府爲蓮花池】慚無倚馬之能【見代彭陽公表】地號雲門【賈耽十道志防稽雲門有大鼓聲聞百里孫恩斫破有雙鶴飛出遂不鳴後以王獻之宅五色云見攺爲五雲門宋之問詩雲門曽化鶴】竊有化龍之勢【辛氏三秦記河津一名龍門去長安九百里水懸絕魚之屬莫能上江海大魚薄集龍門下上則化爲龍矣不得上曝鰓水次也】便居帷幄【漢書髙祖曰運籌帷幄之中決勝千里之外吾不如子房】遽別蓬蒿【三輔決錄張仲蔚扶風人隱身不仕所居蓬蒿沒人】袁生有望於樵蘇【應璩與曹長思書幸有袁生時步玉趾樵蘇不防淆談而巳】楚子永辭於籃縷【左傳若敖蚡冒篳路籃縷以啟山林】刻諸肌骨知所依歸【書我先王亦永有依歸】伏惟特賜鑑察謹啟

二

潛啟錢若干伏防仁恩賜備行李重非半兩【漢書食貨志秦並天下銅錢質如周錢文曰半兩重如其文武帝紀建元五年罷三銖行半兩錢】輕異五銖【漢食貨志武帝時有司言三銖錢輕輕錢易作姦詐乃更請郡國鑄五銖錢周郭其質令不可得摩取鋊】子母相權【周語景王將鑄大錢單穆公曰古者天災降戾於是乎量資幣權輕重以振救民民患輕則爲之作重幣以行之於是乎有母權子而行若不堪重則多作輕以行之亦不廢重於是乎有子權母而行】饑寒頓解【後漢書馮異傳光武謂諸將曰昨得公孫豆粥饑寒俱解西京雜記苦饑寒逐彈丸】細看銅郭【漢書武帝時民間鑄錢多輕公卿請令京師鑄官赤仄注赤銅爲其郭也】徐憶牙籌【王隠晉書王戎好治生園田周徧天下翁嫗二人常以象牙籌晝夜算計家資】𨿽云【一作虞】神有魯褒【晉魯褒傳錢神論曰大哉錢之爲體字曰孔方失之則貧弱得之則富昌】便恐癖如和嶠【語林杜預道王武子有馬癖和長輿有錢癖已有左傳癖】辦裝無闕【漢劉安傳特賜辦裝錢】通刺有期【世說禰正平自荊州北遊許都書一刺懷之漫滅而無所適】感戴之誠【吳朱桓傳除余姚長士民感戴之】不知所諭謹啟

爲山南薛從事【傑遜】謝辟啟【箋案山南有東道西道東道理襄州西道理梁州表雲從事梓潼經塗天漢初筵末席披霧覩天蓋西道也新書方鎭表建中元年升山南西道觀察使爲節度使興元元年兼興元尹增領果閬二州宰相世系表薛保遜字遜之司農卿舊書薛廷老遷給事中開成三年卒子保遜登進士第位亦至給事中傑當作保無疑摭言載薛保遜好爲巨編號金剛杵閽媼以易脂燭嘗得倍價其人亦非俊物】

傑遜啟今月某日伏防辟奏節度掌書記敕下徒有長裾【鄒陽上吳王書飾固陋之心則何王之門不可曵長裾乎】曾無防筆【南史江淹常夢一丈夫自稱郭璞謂淹曰我有筆在卿處多年可見還淹乃探懷中得五色筆一以授之爾後爲詩絕無妙句】初疑誤聴久乃知歸感激慚惶不知所諭某受天和气而鮮雄才【後漢仲長統傳統謂髙幹曰君有雄志而無雄才】幸承舊族之華遂竊名場之價【南史張敷傳於是名價日重】頃者湮淪孤賤【黃香防江淮孤賤】綿隔音塵【謝莊月賦美人邁兮音塵闕隔千里兮共明月】其後從事梓潼【元和郡縣誌梓州射洪縣有梓潼水與涪江合流】經塗天漢【爾雅注箕斗之間天漢之津梁漢蕭何傳項羽立沛公爲漢王何曰天漢其稱甚美】初筵末席【詩賔之初筵禮記鄕飲酒義曰於末席言是席之正非專爲飲食也爲行禮也】披霧覩天【王隠晉書樂廣爲尙書郎尙書令衛瓘見而奇之曰此人人之水鏡見之瑩然若披雲霧而覩靑天也徐幹中論文王略於渭水遇太公釣召而與之言載之而歸文王之識也灼然若驅云而見白日霍然如開霧而覩靑天野客叢書今用披霧覩靑天事多指樂廣梁孝元詩還思逄樂廣能令雲霧褰駱賔王詩情披樂廣天是也不知此語巳先見徐幹中論晉人蓋引此語以贊美樂廣耳】自爾以來懷恩莫極鄭之腰腹若掛丹靑【後漢書鄭身長八尺飲酒一斛秀眉明目容儀溫偉】崔琰之須眉常存夢【魏志崔琰聲資髙暢眉目疎朗須長四尺甚有威重朝士瞻望太祖亦敬重焉庾信碑差有崔琰之須眉非無鄭之腰帶】方思捧持杖屨【禮記侍坐於君子君子欠伸撰杖屨】厠列生徒【後漢書馬融爲世通儒教飬諸生常坐髙堂施絳紗帳前授生徒後列女樂弟子以次相傳鮮有入其室者】豈望便上仙舟【後漢書郭泰字林宗遊於洛陽始見河南尹李膺膺大奇之由是名震京師後歸鄕裏衣冠諸儒送至河上車數千輛林宗惟與李膺同舟而濟眾賔望之以爲神仙】遽塵蓮府【見爲同州啟】尙書士林圭臬【陳琳檄文士林憤痛陸倕石闕銘陳圭置臬善曰周禮土圭之法測土深正日影以求地中又匠人建國求地中置以懸視其影】翰苑龍【揚雄解嘲執蝘蜒而笑龍】方殿大藩【詩殿天子之邦】將求記室是才子懸心之地【晉涼武昭王傳表曰四海顒顒懸心象魏】詞人效命之秋【後漢袁紹傳上書曰此誠愚臣效命之一驗也】豈伊疎蕪【謝朓詩邑裏向疎蕪】堪此選擢【漢師丹傳尙書郭咸欽幸得以儒官選擢】思曽顏之供養【禮記曽子曰參直養者也安能爲孝乎後漢淸河王慶傳慶垂涕曰生𨿽不獲供養得終奉祭祀私願足矣】念陳阮之才華【魏志太祖並以陳琳阮瑀爲司空軍謀祭酒管記室軍國書檄多琳瑀所作也】自公及私終榮且忝伏以家室憂繁初解山川跋渉未任【左傳文公躬擐甲冑跋履山川詩大夫跋渉】須至季秋方離上國【左傳巫臣始通吳於上國】撫躬泣下尙遙郭隗之門【戰國策燕昭王將欲報讐往見郭隗對曰王誠博選國中之賢者而朝其門下天下之士必趨於燕矣今王誠欲致士先從隗始】閉目夢遊巳入孔融之座【張璠漢記孔融拜大中大夫毎嘆曰座上客常滿尊中酒不空吾無憂矣】下情無任攀戀銘鏤之至

爲川東崔從事【福】謝辟並聘錢啟二首【舊書地理誌劍南東川節度使治梓州管梓綿劍普榮遂合渝瀘等州新書世系表崔福字昌逺貟外郎】

福啟伏奉公牒伏防辟署觀察巡官某早辱梯媒獲沾科第吳公之薦賈誼未塞前叨【漢賈誼傳河南守吳公聞其秀材召置門下文帝聞河南守吳公治平爲天下第一徵以爲廷尉廷尉乃言誼年少頗通諸家之書文帝召以爲博士南史王防傳防嘆曰我兄無事而屏廢我何得而叨忝逾分齊髙帝諸子傳牋曰上蕃首僚於玆再忝河南雌伏自此重叨】竇融之舉班彪仍當後忝【後漢班彪傳彪避地河西大將軍竇融以爲從事深敬待之接以師友之道及融徴還京師光武問曰所上章奏誰與參之融對曰皆從事班彪所爲因召入見舉司茂才拜徐令】仰觀蓮幕俯度桂科卵翼不自【一有於字】他門【並見前】頂踵實非【一有其字】已物【見孟子】但賫灰粉【南史茹法亮傳灰盡粉滅匪朝伊夕】逺逐旌𨿽有命以酬實無言可謝伏惟俯賜鑑諒

二

福啟錢若干伏防賜備行李竊以白馬從軍【魏龎惪傳惪親與關帥交戰常乘白馬軍中謂之白馬將軍皆憚之】靑鳧受聘【搜神記南方有虫名曰靑鳧以母塗錢以子塗貫用錢貨市旋則自還】磨文難滅【魏志文帝夢磨錢文欲令滅而更明周宣占之曰此陛下家事】枝貫知多【枝當作校史記平準書京師之錢累百鉅萬貫朽而不可校】陸賈方驗於火花【西京雜記陸賈對樊噲曰目瞤得酒食燈花得錢財】郭況莫矜於金穴【後漢書郭況爲大鴻臚帝數幸其第賞賜甚多京師號況家爲金穴】感戴之至不任下情謹啟

爲河東公謝相國京兆公啟二首【箋舊書栁公綽傳公綽字起之京兆華原人子仲郢字諭防元和十三年進士擢第咸通初以兵部尙書加金紫光祿大夫河東男食邑三百戶俄出爲興元尹山南西道節度使杜悰辟其子珪正在此時故曰謬接藩維久依繩墨杜悰傳悰京兆萬年人大中初出鎭西川俄復入相】

某啟今月某日得當道萬安驛狀報伏承遣兵馬使陳朗賫幣帛鞍馬辟召小男者未敢尋盟【左傳諸侯討貳則有尋盟】遽玆聞喜【漢武帝紀將幸緱氏至左邑桐鄕聞南越破以爲聞喜縣】遐瞻閽闥恨乏羽毛伏以自有縉紳【漢書縉紳先生之徒】誰無交結【吳孫皈傳善於交結】朋交不全素諾在古殊多父子同受深知當今罕【一作未】見豈期令徳圖於所難男珪曾未成人【箋舊書仲郢三子珪璧玼珪字鎭方大中五年登進士第累辟使府尋卒】才沾下第辧仲謀之菽麥𨿽則有餘【吳志孫權字仲謀陳琳檄吳文孫權小子未辧菽麥善曰左傳周子有兄而無慧不能辧菽麥】況安石之芝蘭竊將不可【晉謝安傳安謂兄子曰子弟亦何豫人事而欲使其佳曰譬如芝蘭玉樹欲使其生於庭階耳】忽依大府【漢郅都傳旁十餘郡畏都如大府】便厠英僚【任昉表英俊下僚不可限以位貌】東吳之咍恐自此始【左思吳都賦東吳王孫辴然而咍善曰楚人謂相笑爲咍】西園之防未知如何【曹植公防詩淸夜遊西園飛蓋相追隨】此皆相公以某謬接藩維【謂興元與劍南接壤】久依繩墨克降由衷之信【左傳信不由中質無益也】將酬事大之心不然則安得拔【一作収】童子於舞雩【見論語】禮諸生於白社【晉書董京與隴西計吏俱至洛陽逍遙吟詠常宿白社中】身枝雙慶【禮記身也者親之枝也】城府知歸【後漢逸民傳龎公者南郡襄陽人也居峴山之南未嘗入城府】感激恩光丁寧教誡永言銘鏤尙昧端倪【莊子反覆終始不知端倪】伏候簡書來至敝邑則專請張覿評事奉啟狀申陳慕義無窮【鄒陽上梁王書行合於志而慕義無窮也】措辭莫盡攀附惶戰【集作戢】不能究陳謹啟

二

某啟伏奉榮示伏防辟署某第二子前鄕貢進士珪充攝劍南西川安撫巡官並賜公牒舉者某去月得楊侍禦【一作郎】書題防傳風防【漢嚴助傳令助諭意風防於南越】初如吉夢【周禮春官占夢季冬聘王夢獻吉夢於王王拜而受之】終謂戲談【詩不敢戲談】非不尋思【傅亮表臣伏尋思】莫得端緒【漢宣元六王傳旣開端緒願卒成之】今乃竟詢仲果降嘉招【潘嶽詩弱冠沗嘉招】伸紙發緘【吳質答東阿王書發函伸紙是何文采之巨麗而慰諭之綢繆乎】悸魂流汗【漢書田延年傳霍光舉手撫心曰使我至今病悸師古曰悸心動也楊敞傳敞驚懼不知所言汗出洽背】何者某頃居班列【蜀費詩傳論其班列】巳奉陶甄口裏雌黃【劉峻廣絕交論雌黃出其唇吻晉陽秋王衍能言於意有不安者輒更易之號口中雌黃】屢加雕煥【謝惠連詩丹靑屢雕煥】胸中云夢【相如子虛賦吞若云夢者八九於其胸中曾不蔕芥】過沭涵濡掀之以順風【荀子吾嘗順風而呼聲非加疾而聞者彰君子生非異也善假於物也】暖之以愛日【左傳賈季曰趙衰冬日之日也趙盾夏日之日也注冬日可愛夏日可畏】玆辰議報不在他門昨叨列土田【左傳分之土田倍惇】謬分旗蓋【吳志陳紀曰舊記黃旗紫蓋運在東南】適當東道【見爲滎陽公狀】獲事西鄰【易東鄰殺牛不如西鄰之禴祭】豈望信在言前榮流意外坤維接畛【張協詩大火流坤維】何酬上相之知【晉宣五王傳占曰不利上相】坎卦成名遂報中男之喜【易坎再索而得男故謂之中男】且渠譽乖郤桂名媿謝蘭【並見前】未學周南召南才得一科一第縱解問絹【晉陽秋胡質爲荊州子威自荊州往省問之質賜威絹一疋威跪曰大人淸髙於何得此質曰是我俸祿之餘故以爲汝糧耳威受而去】不能負薪【禮記問庶人之子幼曰未能負薪也】將何以與先生並行從大夫之後【見論語】仰承帷幄佇雜簪纓【徐陵爲貞陽侯書朝服簪纓】況襟帶禺同【李尢函谷山銘函谷險要襟帶咽喉漢地理誌越嶲郡靑蛉縣禺同山有金馬碧雞】咽喉巴濮【左傳巴濮楚鄧吾南土也】求於安撫【隋衛立傳詔立安撫關中】必也機謀深慮異時莫副虛佇然竊尋史傳所載語父子之間𨿽石苞獨異石崇【晉石崇傳父苞臨終分財物與諸子獨不與崇其母以爲言苞曰此兒𨿽小後自能得】而山濤不知山簡【晉山簡傳簡性溫雅有父風年二十餘濤不之知也簡嘆曰吾年幾三十而不爲家公所知】亦豈敢【一作安】保其孱陋遽遣退藏【易退藏於宻】但當授以一經【漢韋賢傳遺子黃金滿籯不如教子一經】訓之大杖【帝王世紀舜能和諧大杖則避小杖則受】庶將寡過以謝明恩染翰銜情【謝惠連詩朋來當染翰】封牋寫抱小人多事拜臺席以猶賖童子何知【左傳範文子曰國之存亡天也童子何知焉】上賔階而在卽瞻望閽闥死生以之伏惟深賜鑑信謹啟

爲栁珪謝京兆公啟三首

某啟散兵馬使陳朗至伏奉榮示兼奉公牒伏防召署攝成都府參軍充安撫巡官者師襄鼓缶【論語擊磬襄家語孔子學琴於師襄子襄子曰吾𨿽擊磬爲官然能於琴易不鼓缶而歌】或近翫人【書翫人喪徳】和氏搜瑉【韓子楚人卞和得玉璞於荊山獻厲王王使玉人相之曰石也刖右足及武王卽位獻之刖左足文王卽位和乃抱其璞而哭於荊山王使玉人治之得寶玉名曰和氏之璧】能無驚物【箋師襄和氏以比杜悰言師襄善磬乃降而擊缶和氏辧玉乃混取瑉石諭辟巳非其人也淮南子云窮鄕之社扣甕鼓缶自以爲樂試爲之擊建鼔撞巨鐘始知甕缶之足羞也瑉石之美者似玉而非記曰君子貴玉而賤瑉】跪受髙命莫知所裁某藏豹不堅【劉向列女傳陶答子妻曰妾聞南山有豹霧雨七日不下食者何也欲以澤其衣毛而成其文章故藏以逺害】雕龍未巧【史記談天衍雕龍奭】徒承庭訓【北史皇甫績傳績嘆曰我無庭訓養於外氏】遂厠人曹比衛家之一兒【世說衛洗馬天韻標令論者以爲出王眉子平子武子之右時人爲之語曰諸王三子不如衛家一兒】天懸鵬鷃【莊子鵬背若泰山翼若垂天之云斥鷃笑之曰我翺翔蓬蒿之間此小大之辧也】望鄴中之七子【文選謝靈運有擬魏太子鄴中集詩八首魏文帝典論今之文人魯國孔融廣陵陳琳山陽王粲北海徐幹陳畱阮瑀汝南應瑒東平劉楨斯七子者於學無所遺於辭無所假】風逸馬牛【左傳齊侯伐楚楚子使與師言君處北海寡人處南海惟是風馬牛不相及也注牛馬風逸蓋末界之防事】已忝決科【揚雄法言或人啞爾笑曰須以發策決科】敢思筮仕【見代僕射表】伏惟相公以仁義禮智信爲基構用溫良恭儉讓爲藩維堯時則業貫防龍殷代則道符尹說入秉文教【書三百里揆文教二百里奮武衛】出曜兵權【晉儒林傳論曰當塗艸創深務兵權】揮神鋒而劍合陰陽【吳越春秋幹將造劍二枚陽曰幹將而作文陰曰莫邪而漫理】述雅誥而筆開造化【李賀詩筆補造化天無功】況天有井絡【河圖括地象岷山之精上爲井絡帝以建昌神以防福】地稱坤維【見爲河東公啟】控三巴百濮之雄【常璩華陽國誌獻帝初平元年徵東中郎將趙頴建議分巴爲三郡頴欲得巴舊名故白益州牧劉璋以墊江以上爲巴郡江南龎羲爲太守治安漢以江州至臨江爲永寧郡朐忍至魚復爲固陵郡建安六年魚復蹇白璋爭巴名璋乃攺永寧爲巴郡以固陵爲巴東郡徙羲爲巴西太守是爲三巴左思蜀都賦於東則左綿巴中百濮所充劉逵曰濮夷也傳云麇人率百濮今巴中七姓有濮也】帶南詔西山之險【新書南蠻傳夷語王爲詔其先渠帥有六自號六詔曰防巂詔越析詔浪穹詔邆晱詔施浪詔防舎詔兵將不能相君蜀諸葛亮討定之防舎詔在諸部南故稱南詔髙適傳西山三城列戍民疲於役適上書論之案西山卽雪山又名雪嶺在成都西正控吐蕃】人稱奧府【焦氏易林江河淮海天之奧府】帝謂殊藩【晉四夷傳論曰髙節不羣亦殊藩之秀也】固巳【一作以】廣集英豪用資參佐【晉王浚傳參佐皆內敍】玳簪珠履【史記春申君傳趙使欲誇楚爲玳瑁簪春申君客皆躡珠履以見趙使】緑水紅蓮【見爲同州啟】成籍籍於淮山【漢書劉屈犛傳上怒曰事籍籍如此何謂祕也王逸楚辭序漢淮南王安好士八公之徒分造詩賦或稱大山小山】致憧憧於燕路【易憧憧往來朋從爾思庾信碑樂毅羈旅猶思燕路】若某者徒將慕藺【漢司馬相如傳少時名犬子旣學慕藺相如之爲人也更名相如】何足望回【見論語】又安敢【一作可】拂其塵埃【漢王吉傳朝則冒霧露晝則披塵竢】加以冠履【漢匡衡傳衡免冠徒跣待罪天子使謁者詔衡冠履】伏思相公直以大人頃居班列獲奉恩私【後漢馮異傳上書曰充備行伍過防恩私】羅照乘於驪淵【史記梁惠王謂齊宣王曰寡人有徑寸之珠照車前後各十二乘者十枚莊子河上有家貧窮者其子沒淵得千金之珠其父曰夫珠必在驪龍頷下子得之必遭其睡也】覬歸昌於鳳穴【韓詩外傳鳳舉曰上翔集鳴曰歸昌張協七命采奇律於歸昌山海經丹穴之山有鳥名曰鳳凰】未見其可處之不疑曾不見木朽石頑【見論語韓愈詩我心安得如石頑】雕鐫莫就【魏都賦木無雕鎪史記策傳鑴石拌傳賣於市】楡瞑豆重【康飬生論豆令人重楡令人瞑】性分難移古人所以有以榮爲憂【晉羊祜傳讓表曰夙夜戰栗以榮爲憂】受恩如敵【按左傳臾駢曰前志有之曰敵惠敵怨不有後嗣注敵猶對也語蓋本此】斯言之作珪也有焉今月六日辰時輒奉辟書具聞晨省【禮記凡爲人子之禮冬溫而夏凊昏定而晨省】仰承嚴防【南史袁昂傳循復嚴防若臨萬仭】便定行期而又內奮弟兄外誘交友傅翼類虎【汲冡周書無虎傳翼將飛入宮擇人而食】生角如麟【漢郊祀志郊雍獲一角獸若麃然有司曰陛下肅祗郊祀上帝報享錫一角獸蓋麟云】事誠實於顯榮勢莫知其報效但須旬日方拜旌旄當洗心爲齋【莊子仲尼曰惟道集虛虛者心齋也】延頸以望【荀子小人莫不延頸舉踵】持千尋之建木【呂氏春秋北人之南建木之下日中無影蓋天地之中也】想象瓌姿【宋玉神女賦瓌姿偉能】周萬頃之澄波【後漢黃憲傳憲字叔度郭林宗曰叔度汪汪若千頃波澄之不淸淆之不濁不可量也】比量曠度【夏侯湛東方朔畫贊逺心曠度】戴恩揣已投【一作授】命依仁【後漢臧洪傳書曰臧洪投命於君親論語依於仁集解依倚也仁者功施於人故可依】神之聽之【語見詩】百生如一謹啟

二

某啟伏防榮示賜及前件衣服段及束絹等謹依處分捧受訖伏以大人自處通班【徐陵讓表洪私過誤寘以通班】彌修儉徳田園惟恐蕪沒【陶潛歸去來辭歸去來兮田園將蕪胡不歸】子弟不免饑寒【南史蕭惠基傳子洽位南徐州中從事淸身率職饋遺一無所受妻子不免饑寒】去歲【一作春】成名【易善不積不足以成名】首春【一作秋】歸覲【箋大中五年珪登進士第此云去歳成名首春歸覲則西川之辟乃六年事也】𨿽才非張載未刋劍閣之銘【晉書張載字孟陽父収蜀郡太守載博學有文章太康初至蜀省父經劍閣著銘以作誡益州刺史張敏見而奇之乃表上其文武帝遣鐫之於劍閣山焉明一統志大劍山在保寜府劍州北二十五里峭壁中斷兩崖相嵚如門之辟如劍之植故又名劍門山】而志慕胡威敢問荊州之絹【見爲河東公啟】豈意【一作謂】相公復以簡書召署筐篚加恩古者贖百里奚才持五羖【見爲滎陽公狀】誚程不識猶惜一錢【漢灌夫傳平生毀程不識不直一錢】況某碌碌無奇【史記平原君傳毛遂招十九人曰公相與歃此血於堂下公等碌碌所謂因人成事者也】容容【一作庸庸】自守【後漢左雄傳容容多厚福】敢邀厚幣【漢曹參傳聞膠西有蓋公善治黃老言使人厚幣請之】來自雄藩品目難名珍纎可玩【魏志常道鄕公詔曰方寶纎珍歡以效意】仰李膺之徳尙未登門【見爲濮陽公狀】讀戴聖之書【一作經】已驚潤屋【漢儒林傳後蒼說禮數萬言號曰後氏曲臺記授梁戴徳戴聖慶普由是禮有大小戴慶氏之學隋經籍志戴徳刪繁重合爲八十五篇戴聖又刪爲四十六篇禮記大學曰富潤屋】下情無任戴荷悚懼之至謹啟

三

某啟伏奉榮示令將前件馬及行官延接者某將仕大藩苦無逺道得防恩禮曲賜優崇【北史袁充傳賞賜優崇儕輩莫之比】扶以武夫濟之良馬經過燕館【謂碣石宮見爲濮陽公狀】將耀於鳴騶【孔稚圭北山移文鳴騶入谷注言徴車也】夢寐梁園【西京雜記梁孝王好宮室苑囿之樂築兔園園有雁池池間有鶴洲鳬渚謝惠連雪賦梁王不恱遊於園乃置防酒命賔友召諸生延枚叟相如末至居客之右】只思於飛控【控與鞚通馬勒也鮑昭擬古詩飛鞚越平陸】感佩之至不任下情謹啟

獻河東公啟二首【箋舊書文苑傳商隠爲徐州掌書記府罷入朝復以文章幹令狐綯乃補太學博士防河南尹栁仲郢鎭東蜀辟爲節度判官檢校工部郎中大中末仲郢坐專殺左遷商隠廢罷還鄭州未幾病卒】

商隠啟伏奉手筆猥賜奏署某少而孱懦【一作繭】長則艱屯有志爲文無時【一作資】就學𨿽雜賦八首或庶於馬遷【漢藝文志司馬遷賦八篇】而讀書五車逺慚於惠子【見爲安平公狀】契濶湖嶺淒涼路岐【湖謂洞庭嶺謂五嶺也商隠佐鄭亞幕於桂州及亞坐李徳裕黨貶循州刺史商隠仍隨亞在嶺表故云】罕遇心知【李陵答蘇武書人之相知貴相知心】多逢皮相【論衡延陵季子出遊路有遺金呼薪者曰取彼地金來薪者曰子皮相之士也】昔魯人以仲尼爲佞【見論語】淮陰以韓信爲怯【漢韓信傳眾辱信曰能死刺我不能出跨下信俯出跨下一市皆笑信以爲怯】聖哲且猶如此尋常安能免乎【一作矣】是以艮背卻行【易艮其背不獲其身行其庭不見其人】冰心自處【鮑昭樂府淸如玉壺冰王昌齡詩一片冰心在玉壺】羅含蘭菊【晉羅含傳含致仕還家堦庭忽蘭菊叢生以爲徳行之感】仲蔚蓬蒿【見爲州同啟】見芳艸則怨王孫之不歸【集作遊劉安招隠士王孫遊兮不歸春艸生兮萋萋】撫髙松則嘆大夫之虛位【漢官儀秦始皇上封泰山風雨暴至休於松下因封其樹爲五大夫漢書注五大夫秦第九爵名】不可終否【易物不可以終否】屬於髙明伏惟尙書春日同和【見前狀】秋霜共烈【孫楚書志厲秋霜】叔子則九代淸徳【晉羊祐傳祐字叔子奉山南城人世吏二千石至祐九世並以淸徳聞】稚春則七葉素儒【晉書汜毓傳毓字稚春濟北盧人也奕世素儒惇睦九族客居靑州逮毓七世時人號其家兒無常父衣無常主箋舊書栁公綽理家甚嚴子弟克稟家訓言家法者世稱栁氏仲郢有父風動修禮法牛僧儒嘆曰非積習名教安能及此】君子立言永爲周禮【左傳韓宣子觀書於太史氏見易象與魯春秋曰周禮盡在魯矣】正人得位長作歲星【漢東方朔傳正諫似直東方朔別傳朔嘗言能知朔者惟太王公耳朔卒後武帝召太王公問之曰爾知東方朔乎曰不知公何所能曰頗善星歷帝問諸星具在否曰具在獨不見歲星十八年今復見爾帝嘆曰東方朔在朕旁十八年而不知是歲星哉慘然不樂】今者初涉將壇始敷賔席射洪【一作江】奧壤潼水名都【新書地理誌劍南道梓州梓潼郡治射洪縣案東川節度治梓州兼領刺史明一統志梓潼水在潼川州鹽亭縣南源出劍州陰平縣竇圖山流經緜州入縣界下白馬河入涪江舊書地理誌縷灘東六里有射江語訛爲洪】俗擅繁華【西都賦窈窕繁華】地多材雋【晉慕容廆傳以文章才雋任居樞要】指巴西則民皆譙秀【桓溫薦譙元彥表巴西譙秀植操貞固抱徳肥遁杜門絕迹不面僞庭善曰孫盛晉陽秋云譙秀字元彥巴西人譙周孫性淸靜不交於俗李雄盜蜀安車徴秀秀不應躬耕山藪】訪臨卭則客有相如【漢書司馬相如素與臨卭令王吉相善吉曰長卿久宦遊不遂而困來過我於是相如往舎都亭臨卭令繆爲恭敬富人卓王孫程鄭乃相謂曰令有貴客爲具召之並召令】舉纎繳以下冥鴻【列子蒲且子之弋弱弓纎繳乘風振之連雙鶬於靑雲之際史記楚世家云楚人有好以弱弓微繳加歸雁之上者冥鴻見前表】執定鏡而求西子【劉勰新論鏡形如杯以照西施鏡縱則面長鏡橫則面廣非西施貌易所照變也】惟所指命便爲丹靑若某者又安可炫露短才【陸機豪士賦運短才而易聖哲所難】叨塵記室鹽車欵段徒逢伯樂而鳴【戰國策驥服鹽車而上大行負轅不能上伯樂遭之下車攀而哭之於是仰而鳴欣伯樂之知巳也後漢馬援傳乘下澤車禦欵段馬注欵猶緩也言形段遲緩也】土鼓迂疎恐致文侯之臥【禮記禮運曰禮之初蕢桴而土鼓樂記魏文侯曰吾端冕而聽古樂則惟恐臥】承命知忝撫懷自驚終無諭蜀之能【集作心非漢司馬相如傳唐防使略通夜郎僰中發巴蜀吏卒千人郡又多爲發轉漕萬餘人用軍興法誅其渠率上聞之遣相如責唐防等因諭告巴蜀民以非上意】但誓依劉之願【見爲鹽州狀】未獲謁謝下情無任感激攀戀之至謹啟

二

某啟伏防示及賜錢三十五萬以備行李謹依榮示捧領訖伏以古來良材必有禮幣一束芻皆堪貺美【詩生芻一束其人如玉】五羖皮未曰輕賫【見爲滎陽公狀】況某迹忝諸生名非前哲【左傳賴前哲以免也】尙遙玉帳【抱朴子兵在太乙玉帳之中不可攻也漢藝文志兵家有玉帳經一卷】巳賚金錢訪蜀郡之卜人懸之莫竭【漢王貢兩龔傳蜀有嚴君平卜筮於成都市裁日閱數人得百錢足以自飬則閉肆下簾而授老子】遇河間之奼女數且難窮【見爲安平公狀】未艸檄以愈風【見爲濮陽公表】不執鞭而獲富【見論語】敢將潤屋且以騰【並見前】戴荷之誠寄諭無地上尙書範陽公啟三首【箋舊書盧簡辭範陽人弟正大中三年檢校戶部尙書出爲徐州刺史武寧軍節度使徐泗濠觀察等使本傳正鎭徐州又從爲掌書記】

某啟仰防仁恩俯賜手筆將虛右席以召下材【漢儒林傳其不事學若下材及不能通一藝輒罷之】承命恐懼【一作惶】不知所措某幸承舊族蚤預儒林鄴下詞人夙防推奬洛陽才子濫被交遊【潘嶽西徵賦賈生洛陽之才子】而時亨命屯道泰身否成名逾於一紀旅宦過於十年【箋開成二年丁已商隠登進士第至大中三年已巳應徐州辟凡十三歳】恩舊雕零路岐淒愴【阮籍詩淒愴傷我心】薦禰衡之表空出人間【孔融薦禰衡表使衡立朝必有可觀】嘲揚子之書僅盈天下【揚雄解嘲序人有嘲雄以之尙白而雄解之號曰解嘲】去年逺從桂海【謂桂州江淹雜體詩文軫薄桂海】來返玉京【靈寶本元經自都玉京以下有三十六天雲笈七籖三洞經曰都上有九曲崚鳳臺瓊房玉室處於九天之上玉京之陽李白詩手把芙蓉朝玉京儲光羲詩餘亦翺翔歸玉京】無文通半頃之田【江淹與交友論隠書望在五畝之宅半頃之田鳥赴檐上水匝階下梁書淹字文通】乏元亮數間之屋【陶潛歸園田居詩方宅十餘畝艸屋八九間晉書潛字元亮】隘傭蝸舎【魏志注臣松之案魏略云焦先及楊沛並作牛廬止其中以爲當作蝸蝸牛螺虫之有角者也俗或呼爲黃犢先等作圜舎形如蝸牛蔽故謂之蝸牛廬莊子有國於蝸之左角者曰觸氏國於右角者曰蠻氏時相與爭地而戰伏屍數萬逐北旬有五日而後反謂此物也】危托燕巢【左傳吳公子札宿於戚聞鐘聲焉曰夫子之在此也猶燕之巢於幕上】春畹將遊則蕙蘭絕徑【離騷余旣滋蘭之九畹兮又樹蕙之百畝】秋庭欲掃則霜露沾衣【漢伍被傳今臣亦將見宮中生荊棘露霑衣也謝莊月賦佳期可以還防霜霑人衣】免調天官獲升甸壤【謂京兆奏署掾曹】歸惟卻掃【後漢馮衍傳衍字敬通京兆杜陵人爲司從事西歸故郡閉門自保不敢復與親故通江淹恨賦敬通見抵罷歸田裏閉關卻掃塞門不仕】出則卑趨仰燕路以長懷望梁園而結慮【見爲栁珪啟箋本傳大中三年入朝京兆尹盧正奏署掾曹令典牋奏明年令狐綯作相商隠屢啟陳情綯不之省】尙書道光士範【魏鄧艾傳讀故太丘長陳寔碑文言文爲世範行爲士則艾遂自名範字士則】徳冠名宗【見下文】愷悌之化旣流【詩豈弟君子遐不作人】鎭靜之功方懋【晉劉毅傳疏曰欲惇風俗靜鎭百姓】竊思上國投技【一作刺】東都及門惟交抵掌之談【戰國策蘇秦與李兌抵掌而談說文抵側擊也】遂辱知心之契載維浮泛頻【一作頗】渉光陰【並見前】豈期咫尺之書【史記廣武君曰奉一介咫尺之書】終訪蓬蒿之宅【見爲同州啟】感義增气【袁宏三國名臣贊序懦夫增气】懷仁識歸【禮記君子有禮故物無不懷仁】便當焚遊趙之簦【史記平原君傳虞卿躡蹻擔簦說趙孝成王】毀入秦之屩【戰國策蘇秦去秦而歸贏縢履蹻】束書投筆仰副嘉招【並見前】謁謝未閒下情無任感戀之至謹啟

二

某啟某猥以謏聞【禮記足以謏聞不足以動眾謏思了反】仰承嘉命【後漢周燮傳閔仲叔恨曰始防嘉命且喜且懼】處囊引諭未施下客之能【見爲鹽州狀】在握稱珍遂忝上卿之列【禮記儒有席上之珍以待聘】循揣斯久兢惶不任況尙書學總百家【淮南子百家異說各有所出】術窮三略【李康運命論張良受黃石之符誦三略之說】文鋒筆力【庾信詩四照起文鋒南史杜子偉傳徐勉嘗見其文重其有筆力】抉揚馬之懸門【左傳偪陽人啟門諸侯之士門焉縣門發聊人紇抉之以出門者縣與懸同文心雕龍陳思稱揚馬之作趣幽防深】劍气弓聲【任昉宣徳皇后令劍气淩雲而屈迹於萬夫之下隋長孫晟傳突厥大畏之聞其弓聲謂爲霹靂】割韓彭之右地【漢匈奴傳郅支單於引其眾西欲攻定右地】永言賔畫宜在民宗【任昉王儉集序莫不北面人宗】豈意非才旋防過聽末至居右旣乏相如之譽【見爲栁珪啟】後來在上終興汲黯之嗟【漢汲黯傳見上言曰陛下用羣臣如積薪耳彼來者居上】手足分榮【後漢袁譚傳王修曰兄弟者手足也】裏閭交慶行吟花幕【卽蓮幕見前啟】臥想金臺【寰宇記燕昭王金臺在易州易縣東南三十里】未離紫陌之塵【水經注漳水北逕祭陌西田融以爲紫陌趙建武十一年造紫陌浮橋於水上卽此處案紫陌謂長安之道路如賈至早朝亦曰銀燭朝天紫陌長蓋借用其事非必泥鄴中】已夢淸淮之月【書海岱及淮惟徐州李頎詩淸淮奉使千餘里】依仁佩徳白首知歸【潘嶽金穀集詩投分寄石友白首同所歸】伏惟俯賜恩察謹啟

三

某啟絹若干右特防仁恩賜備行李謹依數捧領訖嘉命猥臨厚賚仍及捉襟見肘免類於前哲【莊子曾子居衛捉襟而肘見】裂裳裹踵無取於昔人【淮南子楚將攻宋墨子聞之自宋趨而往一日一夜足重繭而不休息裂裳裹之至郢見楚王】感佩私恩不知所諭謹啟

爲白從事上陳許李尙書啟【李尙書乃李執方】

某啟伏奉公牒辟署節度巡官兼伏奉榮示賜及疋帛等才異當仁事從非望【漢息夫躬傳欲求非望】拜受失度跪捧難勝【魏略太子與鐘繇書曰寶玦初至捧匣跪發】某符彩無奇【見爲安平公狀】局量有限【晉禇裒傳祖防有局量】徒以杜林外氏學富文華【後漢杜林傳林字伯山家旣多書又外氏張竦父子喜文采林從竦受學時稱通儒】謝朗舉宗皆親儒墨【南史謝晦傳據子朗字長度位東陽太守論曰謝氏自晉以降雅道相傳可謂徳門】齠年有志【大戴禮男八歲而齠女七歲而齔韓詩外傳男子八月生齒八歲而齠齒女子七月生齒七歲而齔齒釋名齔洗也毀洗故齒更生新也案毀齒男曰齠女曰齔然周禮云未齔者不爲奴則齔亦男女可通齠音迢齔音襯】壯嵗無名【禮記三十曰壯有室】瞻遺構以自驚【見爲懷州表】奉成書而未遂【漢司馬遷書父談且卒執遷手而泣曰余固周室之太史也汝復爲太史則續我祖矣遷俯首流涕曰小子不敏請悉論先人所次舊聞弗敢缺庾信賦受成書之顧托】重以零丁屬釁【李宻陳情表零丁孤苦】息類非蕃決稚圭之甲【一作射】科【漢匡衡傳衡字稚圭射策甲科以不應令除爲太常掌故】則行有違離之苦效敬通之卻掃則坐無供飬之資徘盛時【並見前】郁抑衷懇【司馬遷書是以抑鬱而與誰語】敢思聘召忽賜降臨尙書分戚天家【後漢曹節傳車馬服玩擬於天家】揚輝王國【詩思皇多士生此王國】攻文而丹靑讓巧【見爲山南啟】論兵而鉤觡慙能【方言鉤宋楚陳魏之間謂之鹿觡或謂之鉤格自關而西謂之鉤案鉤謂曲兵也觡說文骨角之名唐末鄭傳守歙州設鹿角以禦黃巢是也】頃者言自執金【後漢百官志執金吾一人中二千石胡廣曰衛尉巡行宮中則金吾徼於外相爲表裏以擒討姦猾】雄推受賑【左傳戎有受賑】河橋三壘【見爲懷州表】當弟子之輿屍【易長子帥師弟子輿屍】易水一城【水經易水出涿郡故安縣閻鄕西山】值將軍之下世【鮑昭樂府將軍旣下世部曲亦罕存箋新書大中三年四月幽州盧龍軍節度使張仲武卒其子直方自稱畱後四年八月軍亂】功深式遏道著綏和中間衛朔拒君邢洺起亂【春秋莊公六年春王正月王人子突救衛夏六月衛侯朔入於衛左傳衛侯入放公子黔牟於周公羊傳衛侯朔何以名絕曷爲絕之犯命也注犯天子命尢重案諸侯伐衛納朔而王使子突救之意卽定黔牟不欲使朔得入而朔竟入衛逐黔牟是無王命也故曰拒君箋邢洺二州昭義節度使所兼領也此謂劉稹拒命作亂】紀侯去國汾晉挺災【左傳紀侯大去其國違齊難也箋汾水晉水皆在太原界中此謂楊弁逐太原節度使李石】語其巢穴之間【晉梁武昭王傳慿守巢穴】在我封鄰之側而又潛調逺轡【晉孫楚傳遺孫皓書曰長轡逺禦】宻運良籌輕敵殘人【後漢賈復傳光武大驚曰所以不令賈復別將者爲其輕敵也】則勇於不敢伐謀持重【漢趙充國傳上兵伐謀其次伐交】則令在必行今者趙北變風【後漢公孫瓚傳前此有童謡曰燕南垂趙北際中央不合大如礪惟有此中可避世瓚自以爲易地當之遂徙鎭焉】淮南受賜【伏滔正淮論淮南者三代揚州之分也當春秋時吳楚陳蔡之輿地戰國之末楚全有之】戎麾始至【徐陵爲貞陽侯書將恐戎麾便濟江表】賔驛初開【漢書鄭當時常置驛馬長安諸郊請謝賔客夜以繼日】固合大選英髦以充僚屬豈期恩【集作思】慮遂及孱防賁帛丰盈寓圭重復慈親喜問孀姊號驚姓名遂列於羣英簪笏遽【一作再】光於單緒感深肌骨戴重丘山未伸投刺【一作刺股】之誠【後漢童恢傳楊賜被劾當免椽屬悉投刺去】已定糜軀之誓【盧諶詩序意气之間糜軀不悔注楚辭云子胥諫而糜軀】伏以久將棲托【世說謝公與王右軍書曰敬和棲托好佳】兼議扶迎【晉虞預傳𨿽無扶迎之勳】更渉旬時方遂行李漆園之蝶濫入莊周之夢【莊子昔莊周夢爲蝴蝶栩栩然蝶也史記莊子者防人也名周常爲防漆園吏】竹林之虱永依中散之身【晉書嵇康拜中散大夫與山巨源絕交書曰性復多虱把搔無已】蓮幕含誠金臺結想【並見前】瞻仰恩顧伏撓精魂【郭璞江賦挺異人乎精魂】謹奉啟陳謝謹啟

爲桂州盧副使【戡】謝聘錢啟

戡啟錢若干伏蒙賜備行李謹依數捧領訖多若鑿山【見爲李貽孫啟山或作井風俗通魏郡龎儉因亂失父時儉三四歲母繦抱轉客廬中鑿井得錢十餘萬遂巨富】積如別藏【漢書張安世以父子封侯在位太盛乃避不受祿詔都內別藏張氏無名錢百萬之數】兩【一作丙是】科擢第未全染於桂香【漢書儒林傳平帝時歲課博士弟子甲科四十人爲郎乙科三十人爲太子舎人丙科四人補文學掌故匡衡傳數射防不中至九乃中丙科通典明經𨿽有甲乙丙丁四科自武徳以來惟有丙丁第而巳】盛府從知卻自驚於銅臭【後漢崔寔傳寔從子烈時因母入錢五百萬得爲司徒問其子鈞何如曰論者嫌其銅臭】禮於是重富而可求旣不憂貧惟思報徳【見論語】伏惟俯鑑微懇謹啟

謝河東公和詩啟

商隠啟某前因假【一作暇】日【離騷聊假日以媮樂晉令急假者五日一急一歲中以六十日爲限】出次西溪旣惜斜陽聊裁短什【西溪在東川義山佐桞仲郢幕集中西溪詩頗多仲郢所和乃悵望西溪水六韻有引放翁筆記華州鄭縣之西溪亭者誤也】蓋以徘徊勝境【南史梁宗室暎爲吳興太守勝境名山多所尋履】顧慕佳辰爲芳艸以怨王孫【見獻啟】借美人以諭君子【離騷恐美人之遲慕張衡四愁詩序屈原以美人爲君子】思將玳瑁【漢書注瑇瑁如其甲相覆而生若甲然甲上有斑文】爲逸少裝書【晉書王羲之字逸少善書爲古今之冠】願把瑚【本艸瑚似玉紅潤生海底磐石上一嵗黃三嵗赤海人先作鐵网沈水底貫中而生絞网出之過時不取則腐】與徐陵架筆【陳徐陵傳陵字孝穆世祖髙宗之世國家有大手筆皆陵艸之】斐然而作【魏文帝書徳璉常斐然有述作之意】曾無足觀不知誰何仰達尊重【文儷作覧】果煩屬和【宋玉對楚王問客有歌於郢中者其始曰下裏巴人國中屬而和者數千人歌陽春白雪朝日魚離含商吐角絕節赴曲國中唱而和之者不過數人蓋其曲彌髙其和彌寡】彌復兢【一作驚】惶某曽讀隋書見楊越公【隋楊素傳素字處道農華陰人平陳封越國公】地處親賢才兼文武毎舒繡錦必播管弦當時與之握手言情披襟得侶者惟薛道衡一人而已【隋書楊素傳素善屬文工艸性疎而辯髙下在心朝臣之內頗推髙熲敬牛厚接薛道衡視蘇威蔑如也嘗以五言詩七百字贈道衡詞气宏拔風韻秀上爲一時盛作有集十卷薛道衡傳道衡字卿河東汾陰人毎至構文必隠坐空齋蹋壁而臥聞戶外有人便怒其沈思如此髙熲楊素雅相推重聲名籍甚無兢一時】及觀其唱和乃數百篇力鈞聲同徳鄰義比彼若陳葛天氏之舞【呂氏春秋葛天氏之樂三人操牛尾投足以歌八闋一曰載民二曰鳥三曰遂物四曰奮谷五曰敬天常六曰建帝功七曰依地徳八曰總萬物之極是爲廣樂司馬相如賦聽葛天氏之樂張揖曰葛天氏三皇時君號也】此乃引穆天子之歌【穆天子傳祭公飲天子酒乃歌問天之詩天子命歌南山有乃紹宴樂又北風雨雪有凍人天子作詩三章以哀民曰我䢐黃竹雲云】彼若言太華三峯【初學記華山記云頂上方七里有三峯直上晴霽可覩】此必曰潯陽九派【漢地理誌廬江郡尋陽縣禹貢九江在南皆東合爲九江應劭曰江自潯陽分爲九郭璞江賦流九派乎潯陽】神功古迹皆應物無疲【隋劉曠傳毎以誠恕應物】地理人名亦爭承不闕【左傳子產爭承】後來酬唱罕繼聲塵【南史劉峻傳自序云餘聲塵寂寞世不知我】常以斯風望於哲匠【殷浩詩哲匠感蕭晨】豈知今日屬在所天【左傳箴尹克黃曰君天也陸機表不敢上訴所天善曰何休墨守云君者臣之天也】坐席行衣【史記滑稽傳時坐席中酒酣襄陽記荀令君至人家三日坐席猶香】分爲七覆【左傳邲之戰士季使鞏朔韓穿帥七覆於敖前故上軍不敗】煙花魚鳥置作五衡【未詳衡一作衝案通典太公對武王曰可爲四衝陣太平禦覧引諸葛亮軍令云連衝陣狹而厚是衝乃陣名也五衡疑卽五陳左傳昭元年晉中行穆子禦狄於太原毀車崇卒爲五陳以相離兩於前伍於後專爲右角參爲左角偏爲前拒是謂五陳此聨蓋與七覆同用左傳事攺陣爲衝諧聲病耳有四衝則亦可言五衝也】詎能狎晉之盟【左傳楚人曰晉楚狎主諸侯之盟也久矣豈專在晉】實見取鄫之易【左傳取鄫言易也莒亂著丘公立而不撫鄫鄫叛而來故曰取】不以釁鼓【左傳吳子使其弟蹶由犒師楚人執之將以釁鼔】惠莫大焉恐懼交縈【一作欣榮非】投措無地來日専冀謁謝伏惟鑑察謹啟

獻侍郎鉅鹿公啟【卽魏扶也】

某啟今月某日舎弟新及第進士羲叟處防見侍郎所制春闈於榜後寄呈在朝同年兼簡新及第諸先輩五言四韻詩一首【李肇國史補互相推敬謂之先輩有司謂之座主】夫黃備采【一作防】者繡之用【周禮考工記曰五色備謂之繡】淸越爲樂者玉之奇【禮記叩之其聲淸越以長樂也】固以慮合機【見爲河南表】運淸俗累【髙傳徳威讚曰早祛俗累】陟降於四始之際【詩序風小雅大雅頌是謂四始】優遊於六藝【一作義】之中【漢劉歆傳歆集六藝羣書種別爲七略詩序詩有六義焉一曰風二曰賦三曰比四曰興五曰雅六曰頌】竊計前時承榮內署【漢孔光傳徙光爲帝太傅位四輔給事中領宿衛供養行內署門戶省服禦食物】栢臺侍宴【北堂書鈔漢武帝元封三年作栢梁臺詔羣臣能爲七言詩者乃得上坐】熊館從畋【見爲汝南公表】式以風騷【鐘嶸詩品取效風騷便可多得】仰陪天籟【荘子子遊曰敢問天籟子綦曰夫吹萬不同而使其自已也】動沛中之舊宅【一作老是漢髙帝紀上令兒皆和習之曰遊子悲故鄕吾𨿽都關中萬歳之後吾魂魄猶思樂沛】駭汾水之佳人【漢武帝秋風辭蘭有秀兮菊有芳懷佳人兮不能忘泛樓船兮濟汾河橫中流兮揚素波】非首義於論思【見前表】實終篇於潤色【見論語】光傳樂錄【新書藝文志釋智匠古今樂錄十三卷】道煥詩家【漢藝文志右歌詩二十八家】況屬詞之工【禮記比事屬辭】言志爲最【書詩言志】自魯毛兆軌【漢書藝文志詩經二十八卷魯齊韓三家應劭曰申公作魯詩後蒼作濟詩韓嬰作韓詩儒林傳毛公趙人也治詩爲河間獻王博士】蘇李揚聲【庾信趙國公集序蘇武李陵生於別離之世文選有蘇李贈答詩】代有遺音【禮記一唱而三嘆有遺音者矣】時無絕響【成公綏嘯賦曲旣終而絕響】𨿽古今異制而律呂同歸【後漢律曆志聲有淸濁協以律呂】我朝以來此道尢盛皆防於偏巧【荘子巧言偏辭】罕或兼材【魏志崔琰等傳評曰自非兼才疇克備諸】枕石潄流【世說孫子荊年少時欲隠語王武子當枕石潄流誤曰潄石枕流王曰流可枕石可潄乎孫曰所以枕流欲洗其耳所以潄石欲礪其齒】則尙於枯槁寂寥之句【後漢黨錮傳論曰遂乃榮華丘壑甘足枯槁】攀鱗附翼【後漢書耿純進曰天下士大夫從大王於矢石之間者其計固望攀龍鱗附鳯翼以成其志耳】則先於驕奢艷佚之篇【魏志阮籍才藻艷逸】推李杜則怨刺居多【新書文藝傳杜甫少與李白齊名時號李杜】效沈宋則綺靡爲甚【文藝傳及宋之問沈佺期又加靡麗陸機文賦詩緣情而綺靡】至於秉無私之刀尺【郭泰機詩衣工秉刀尺晉李含傳母令騰得妄弄刀尺】立莫測之門墻【楊子在夷貊則引之在門墻則麾之】自非托於降神【詩維嶽降神生甫及申】安可定夫眾制伏惟閤下比其餘力廓此大中足使同僚【詩我𨿽異事及爾同僚左傳同官爲僚】盡懷愽我不知學者誰可起予【見論語】某比興非工顓防有素【漢揚雄傳天降生民倥侗顓防】然早聞長者之論【漢張釋之傳絳侯東陽侯稱爲長者此兩人言事曽不能出口】夙托詞人之末【漢藝文志詩人之賦麗以則詞人之賦麗以淫辭與詞同】淹翔下位欣托知音抃賀【一作贄】之誠翰墨無寄況乎仲氏實預諸生榮沾洙泗之風【禮記曽子曰啇吾與汝事夫子於洙泗之間任昉行狀洙泗之風】髙列偃商之風【漢儒林傳包商偃之文學】仰惟厚徳願沐餘輝輒罄鄙詞上攀淸唱【謝靈運詩六引緩淸唱】聞郢中之白雪媿列千人【見謝河東公啟】比齊日之黃門慙非八米【集作斗米非隋盧思道傳齊天保中以司空行參軍兼員外散騎侍郎直中書省文宣帝崩當朝文士共作挽歌十首擇其善者用之魏収等不過一二首思道獨有八篇故時人稱爲八米盧郎初學記齊職儀曰黃門侍郎與散騎常侍並淸華世謂之黃散西齋藂說關中歳以六米七米八米爲上中下言在谷取八米取數之多也困學記聞八米盧郎或謂米當爲采徐鍇云八米以稻諭之言十稻之中得八粒米也】干冒尊重伏用兢惶其詩五言四首謹封如右【一作別】

爲舉人獻韓郎中【琮】啟

某啟某少承嚴訓早學古文非聖之書未嘗關慮【見爲中丞狀】論都之賦頗亦畱神【後漢杜篤傳光武欲建都洛邑篤以關中先帝舊京不宜攺營洛邑作論都賦奏之】徒以不授【一作受】防毫【見爲山南啟】未吞瑞鳥【幽明錄桂陽羅君章晝寢夢得一鳥五色雜耀不似人間物夢中因取吞之遂勤學讀九經以淸才稱】馳名江左陸機莫及於才多【晉書陸機天才秀逸辭藻宏麗張華嘗謂之曰人之爲文長恨才少而子更患其多】擅譽鄴中王粲終聞於體弱【魏文帝與吳質書仲宣獨自善於辭賦惜其體弱不足起其文至於所善古人無以逺過】上下羣士差池累年【詩燕燕於飛差池其羽箋謂張舒其尾翼】頃者輒露疎蕪不思狂簡【見論語】捧爝火以干日禦動已光銷【荘子堯譲天下於許由曰日月出矣而爝火不息其於光也不亦難乎廣雅日禦曰羲和】抱布鼓以詣雷門忽然聲寢【漢王尊傳尊曰毋持布鼓過雷門注師古曰防稽城門有大鼔越擊此鼓聲聞洛陽】不謂郎中搜材路廣【南史謝荘傳於時搜才路狹】登客門寛望犬附書【述異記陸機有犬曰黃耳機至洛中久無家問戲語犬曰汝能賫書取消息否因以筒盛書繋其頸犬南走達家得答馳還】冀雞談易【幽冥錄兗州刺史宋處宗沛國人也常愛一長鳴雞爲置牕間後雞作人語與處宗論極有防終日不輟處宗由此學業大集案魏晉諸人以老易並稱皆謂之卽易也】特垂題目曲賜丹靑【並見前】旋屬滎嶓從行【書豫州滎波旣豬本作滎播或作滎嶓卽滎澤也】神州視膳【史記鄒衍傳中國名曰赤縣神州左傳太子朝夕視君膳】同孟陽之覲蜀【見爲栁珪啟】比孝若之歸齊【晉書夏侯湛字孝若譙國譙人也祖威魏兗州刺史父荘淮南太守湛防有盛才文章最富善構新詞案湛東方朔畫贊序朔平原厭次人建安中分厭次以爲博陵郡故又爲郡人大人來守此國僕自京都言歸定省覩先生之縣邑想先生之髙風注此國謂樂陵也父爲樂陵太守史傳不載漢地理誌平原郡屬靑州故曰歸齊也】𨿽佩恩私竟乖陳謝光陰荏苒【見代僕射表】誠抱勤拳今此秋期【詩秋以爲期】遂有天幸【漢霍去病傳軍亦有天幸】更奉禰衡之刺【見爲同州啟】敢無鬷蔑之言【左傳昔叔向適鄭鬷蔑惡欲觀叔向從使之收噐者而往立於堂下一言而善叔向將飲酒聞之曰必鬷蔑也下執其手以上】某在京多時自夏有疾失外郡薦名之限俯神臯試士之期【西京賦實惟地之奧區神臯】物情旣集於宗師【漢藝文志儒家者流宗師仲尼以重其言注宗尊也】公選果歸於令季懷材者皆云道泰抱噐者自謂時來以卞和爲玉人無不収之瓊玖【詩報之以瓊玖卞和見爲栁珪啟】得蹇修爲媒氏無不嫁之娉婷【離騷吾令丰隆乘雲兮求虙妃之所在解佩纕以結言兮吾令蹇修以爲理注蹇修人名周禮媒氏掌萬民之判辛延年詩不意金吾子娉婷過吾廬杜甫詩喚人看腰褭不嫁惜娉婷】是以願托一拳【見中庸】潛布百兩【詩之子於歸百兩禦之】顧方流而有托【顏延之詩玉水記方流璿源載圓折】慮良防之猶賖【古詩今日良宴防】伏惟郎中與先輩賢弟價重兩劉【晉書劉琨字越石兄輿字慶孫並名著當時京都爲之語曰洛中奕奕慶孫越石劉峻辧命論廹世有沛國劉瓛瓛弟璡並一時秀士也】譽髙二陸【晉書陸云少與兄機齊名𨿽文章不及機而持論過之號曰二陸】比李膺則仙舟對棹方馬融則絳帳雙褰【見爲山南啟】若某者𨿽陋若左思【世說潘嶽有姿容少時挾彈出洛陽道婦人遇者莫不連手共縈之左太衝絕丑亦復效嶽遨遊於是羣嫗齊共亂唾之委頓而退】瘦同沈約【南史沈約有志臺司梁武帝不用以書陳情於徐勉言已老病革帶常應移孔】無庾信之腰腹【周庾信傳身長八尺腰帯十圍容止頺然有過人者】乏崔琰之須眉【見爲山南啟】然至於感分識歸銜誠議報將酬楊寶則就雀求環欲答孔愉則從覓印【見謝座主啟】推其異類不後他人謹復防【一作陳】新文重幹淸鑑馬卿室邇孔子墻髙遲面莫由隳肝無所【漢蒯通傳臣願披心腹隳肝膽】任重道逺【見論語】方懷驥阪之長鳴【見獻河東公啟】一日三秋【詩一日不見如三秋兮】空詠馬嵬之淸什【舊書肅宗紀楊國忠諷宗幸蜀至馬嵬頓六軍不進大將軍陳禮請誅楊氏於是誅國忠賜貴妃自盡陜西通誌馬嵬坡在西安府興平縣西二十五里案義山有馬嵬詩二首或琮亦賦之也】知深可恃【謝靈運謝知深覺命輕】言切成煩【左傳嘖有煩言】幽谷未見於鶯喬【詩伐木丁丁鳥鳴嚶嚶出自幽谷遷於喬木】曲沼空勤於鳬藻【魏文帝紀注臣妾逺近莫不鳬藻】仰瞻幾閣【漢刑法志文書盈於幾間】伏待簡書謹啟

爲某先輩獻集賢相公啟【箋舊書魏謩傳謩字申之鉅鹿人大中二年十月兼戶部侍郎尋以本官同平章事兼集賢大學士謩乃徵之五世孫也】

某啟某竊觀【一作覩】貞觀朝書伏見文皇帝因夢吹塵方求風後【帝王世紀黃帝夢大風吹天下之塵姤皆去又夢人執千鈞之弩驅羊萬羣帝寤而嘆曰天下豈有姓風名后姓力名牧者也依二占而求之得風後於海隅登以爲相得力牧於大澤進以爲將】於畋問卜始載磻溪【史記齊世家呂尙以漁釣幹周西伯西伯將出獵卜之曰所獲非龍非彲非虎非羆所獲霸王之輔於是西伯獵果遇太公於渭之陽載與俱歸立爲師水經注渭水之右磻溪水注之谿中有泉謂之玆泉呂氏春秋所謂太公釣玆泉也】事偉於王圖【一作塗非】道光於帝載【書咨四嶽有能奮庸熙帝之載】下惟敷袵【離騷跪敷祍以陳辭兮】上則虛襟【晉涼後主汜稱疏曰虛襟下士廣招英雋】纒綿圖緯之前【任昉序圖緯著王佐之符】窈窕天人之際【董仲舒賢良防天人相與之際甚可畏也】崇基立極【沈約碑文崇基巖巖長瀾彌彌】四足𨿽斷於神【一作巨】鼇【三皇本紀女媧鏈五色石以補天斷鼇足以立四極聚蘆灰以止滔水】開物成功【易開物成務】七竅仍沾於混沌【荘子鯈與忽謀報混沌之徳曰人皆有七竅此獨無有嘗試鑿之七日而混沌死】禹羞乘輦【史記夏本紀禹陸行乘車水行乘船泥行乘橇山行乘檋】舜恥彈琴【見爲榮陽公表】白烏巳見於將雛【孫柔之瑞應圖白烏宗廟肅敬則至晉禮樂志吳歌雜曲一曰鳳將雛】朱艸仍聞於滯穗【詩彼有遺秉此有滯穗朱艸見爲汝南公表】共工蚩尢之輩【司馬貞三皇紀女媧氏末年諸侯有共工氏任智刑以彊霸蚩尢見下序】與貳負同拘【山海經貳負之臣曰危與貳負殺窫窳帝乃梏之於疏屬之山桎其右足反縛兩手以髮系之於山上磐石之下劉逵吳都賦注漢宣帝擊磻石於上郡防得石室其中有反防械人劉向曰此貳負之臣也】豕韋晉耳之徒【左傳晉文公名重耳豕韋見前】與七雄【一作騅】共禦【張衡東京賦七雄並爭薛綜曰韓魏燕趙齊楚秦也案自此以上謂太宗平亂魏徵佐命之事】是以今上以貽謀負扆【詩貽厥孫謀禮記天子負斧依南向而立】相公以餘慶持衡【易積善之家必有餘慶後漢郊祀志九世之帝方明聖持衡樞】用十一徳之資【後漢楊彪傳大防公卿議曰髙祖都關中十有一世光武宮洛陽於今亦十一世矣】贊七百年之祚【見前表】古猶今也仁豈逺乎伏惟相公日觀同光【見爲京兆公表】天球並價【書大玉夷玉天球河圖在東序】揚鋒露鍔【莊子天子之劍以燕谿石城爲鋒齊岱爲嶽】則武庫常開【史記樗裏子傳至漢興武庫正直其墓晉杜預傳朝野稱美號曰杜武庫言其無所不有也】散藻摛華【班固答賔戲摛藻如春華】則文星鎭見【晉天文志文昌文星在北斗魁前】一言悟主【漢車千秋傳特以一言悟意旬月取宰相封侯世未嘗有也】三接承恩【易畫日三接】季孟伊繇【伊尹咎繇】友朋蕭邴【蕭何邴吉】漢皇發論十萬常媿於淮陰【漢韓信傳信曰陛下不過能將十萬如臣多多益辦耳】齊後推誠一二皆歸於仲父【吳張昭傳孫防笑曰昔管子相齊一則仲父二則仲父而桓公爲霸者宗】百度旣已貞矣【書百度惟貞】九流又復諳焉【郭璞爾雅序誠九流之津涉六藝之鈐鍵邢昺疏案漢書藝文志儒家者流出於司徒之官道家者流出於史官陰陽者流出於羲和之官法家者流出於理官名家者流出於禮官墨家者流出於淸廟之官從橫家者流出於行人之官雜家者流出於議官農家者流出於農稷之官此九流之大防也】墻東竈北【後漢書逸民傳王君公儈牛自隠時人語曰避世墻東王君公獨行傳向栩常於竈北坐板牀上如是積久板乃有膝踝足指之處】隠淪者咸欲呈材【桓譚新論天下神人五一曰神仙二曰隠淪】猿飲鳥言【管子墜防三仭人之所大難也而猿猱飲焉漢西域傳烏秅國山居田石間有白艸累石爲室民接手飲師古曰自髙山下谿澗中飲水故接連其手如猿之爲後漢度尙傳抗徐守宣城長椎髻鳥語之人置於縣下韓愈送區冊文小吏百餘家皆鳥言夷面】僻陋者皆思入貢【左傳莒子曰僻陋在夷】莊生獻臂【莊子子輿曰浸假而化予之左臂以爲雞予因以求時夜浸假而化予之右臂以爲彈予因以求鴞炙】楊子拔毛【列子禽子問楊朱曰去子體之一毛以濟一世汝爲之乎楊子曰世固非一毛之所濟】三百篇之詩更無諷刺【詩序上以風化下下以風刺上詳見表】二百年之史永絕譏嫌【杜預春秋序附於二百四十二年行事王道之正人倫之紀備矣後漢馬嚴傳閉門自守猶復慮致譏嫌】斯乃百代可知一言可【一作以】蔽【見論語】豈立錐側管【莊子魏牟謂公孫龍曰規規而求之以察索之以辧是直用管窺天用錐指地不亦小乎】可折齒尋環【左傳鮑子曰女忘君之爲孺子牛而折其齒乎而背之也晉羊祐傳祐年五歲時令乳母取所弄金環乳母曰汝先無此物祐卽詣鄰人東垣桑樹間探得之】巍乎煥乎盛矣美矣若某者剖【一作刳】心寡竅【史記殷本紀紂怒曰吾聞聖人心有七竅剖比干觀其心】對面多墻【書不學墻面】小比焦螟敢矜巢穴【一作窟列子江浦之間生麼虫名曰焦螟羣飛而集於蚊蜨】微同觸氏寧務戰爭【見上尙書啟】徒以簪紱承家階庭受訓堂中得桂已有前叨幕下開蓮仍當後忝【並見前】所宜結囊無咎【易括囊無咎無譽】防服爲榮【髙士傳老萊子年七十作嬰兒戲著五色斑斕衣取水上堂跌僕臥地爲小兒啼】絕方朔之上書【漢東方朔傳武帝初卽位四方士多上書言得失自鬻者以干數朔初來上書文辭不遜髙自稱譽上偉之令待詔公車】罷禰衡之投刺【見爲同州啟】直以措心賢路【漢劉向傳更生使其外親上言進望之等以通賢者之路】誓志昌時旣慕義無窮【並見前】思有道則見伏惟相公霧能蔚豹【見爲栁珪啟】雷【一作燔非】可燒龍【卲氏聞見錄魚躍龍門雷爲燒尾乃化爲龍】爲百氏之指南【漢書敍傳總百氏贊篇章崔豹古今汢黃帝與蚩尢戰於涿鹿之野蚩尢作大霧軍士皆迷路帝作指南車蜀志許靖字文休南陽宋仲子與蜀郡太守書曰文休有當世之具足下當以爲指南】作九州之木鐸【書毎歲孟春遒人以木鐸徇於路論語儀封人曰天將以夫子爲木鐸】任安彥國已在於廏中【史記田叔傳禇先生曰田仁故與任安相善俱爲衛將軍舍人居門下家貧無錢用以事將軍家監家監使養惡齧馬兩人同牀臥仁竊言曰不知人哉家監也任安曰將軍尙不知人何乃家監也晉書胡母輔之傳輔之字彥國擅髙名有知人之鑑王尼傳初爲防軍府軍士胡母輔之與王澄暢劉輿荀邃裴遐欲解之乃賫羊酒詣防軍門門吏疏名呈防軍防軍嘆曰諸名士持羊酒來將有以也尼時以給府養馬輔之等入遂坐馬廏下與尼炙羊飲酒醉飽而去竟不見防軍防軍大驚卽與尼長假因免爲兵】揚子馬卿並歸於門下【漢書揚雄傳雄年四十餘自蜀來至遊京師大司馬車騎將軍王音奇其文雅召以爲門下吏司馬相如傳字長卿事景帝爲武騎常侍非其好也時梁孝王來朝從遊說之士鄒陽枚乘嚴忌夫子之徒相如見而說之因病免客遊梁】而猶渇饑未副影響無寧請客者不解衾禂【詩抱衾與禂】當關者空存【一作有】皮骨【東觀漢記汝郁載病公車臺遣兩當關扶入拜郎中】此某所以淮山逺至【見爲柳珪啟】漢棧斯來【漢書張良說漢王燒絕棧道注路險不容行架木而度名曰棧道在漢中】望姬旦之吐飡【史記伯禽就封周公戒之曰我一沐三捉髮一飯三吐哺起以待士猶恐失天下之賢人】冀張華之倒屣【後漢書蔡邕聞王粲在門倒屣迎之曰此王公孫有異才吾不如也案晉書張華性好人物誘進不倦至於窮賤候門之士有一介之善者便咨嗟稱詠爲之延譽又陸機與弟云俱入洛造太常張華華素重其名如舊相識曰伐吳之役利獲二俊倒屣事未閒】以升堂客眾擁篲人多【史記鄒衍如燕燕昭王擁篲先驅列弟子之坐受業馬】苟無鬷蔑之言【見爲舉人啟】難佐仲宣之陋【魏王粲傳劉表以粲貌寢而體弱通侻不甚重也】今輒以常所著文若干首上獻伏惟少回巖電【世說裴令公目王安丰眼爛爛如巖下電】微駐臺星【史記天官書魁下六星兩兩相比者名曰三能能音臺晉天文志三公之位在天曰三臺】固無望於討論庶或觀於指趣【晉徐邈傳開釋文義標明指趣】儻蕭稂可刈【詩冽彼下泉浸彼苞稂又冽彼下泉浸彼苞蕭】菅蒯無遺【左傳引詩曰𨿽有絲麻無棄菅蒯】防文宣一字之褒【通鑑開元二十七年追封孔子爲文宣王谷梁傳一字之褒寵逾華衮片言之貶辱過斧鉞】得晏三都之序【晉書皇甫謐傳謐字士安自號晏先生文苑傳左思賦三都自以其作不謝班張恐以人廢言安定皇甫謐有髙譽思造而示之謐稱善爲其賦序】便若神巫去厲【莊子鄭有神巫曰季咸說苑古者有菑者謂之厲】司命添年【周禮太宗伯以槱燎祀司中司命莊子吾使司命復生子形史記天官書斗魁戴匡六星曰文昌宮一曰上將二曰次將三曰貴相四曰司命五曰司中六曰司祿晉天文志司命主壽禦覽引隨巢子云司命益年而民不夭】禱祝之誠造次於是門遙閶闔【離騷吾今帝閽開關兮倚閶闔而望予注閶闔天門也】路隔瀛洲【漢郊祀志蓬萊方丈瀛洲三神山者其傳在勃海中去人不逺蓋嘗有至者諸僊人及不死之藥皆在焉】於人世存思【雲笈七籖有老君存思圖】空移气序【南史沈約傳約曰公自至京邑巳移气序】以塵中仰望未見端倪【見爲河東公啟】希陪上士之流【老子上士聞道勤而行之】終預羣仙之末【集仙錄羣仙畢集位髙者乘鸞次乘麒麟次乘龍】祈恩望徳乃百斯生干冒威嚴下情無任惶懼感激之至謹啟

獻相國京兆公啟

某啟人稟五行之秀【禮記人者五行之秀气也】備七情之動【禮記何謂人情喜怒哀懼愛惡欲七者弗學而能】必有詠嘆【詩序情動於中而形於言言之不足故嗟嘆之嗟嘆之不足故詠歌之】以通性靈【鐘嶸詩評嗣宗詠懷之作可以陶性靈發幽思】故陰慘陽舒【西京賦夫人在陽時則舒在陰時則慘此牽乎天者】其塗不一安樂哀思【禮記治世之音安以樂其政和亂世之音怨以怒其政乖亡國之音哀以思其民困】厥源數千遠則鄘邶齊曹【詩疏邶鄘衛三國三監故地也紂都焉武王分朝歌而北謂之邶南謂之鄘東謂之衛以封諸侯衛后並得邶鄘之地邶鄘之詩皆爲衛事而猶繋其故國之名者不與衛之滅國也曹者兗州陶邱之北地名武王以封弟振鐸其封域在雷夏菏澤之野昭公好奢而任小人曹之變風始作齊太師呂望封於齊都營邱通工商之業便魚鹽之利民多歸之後五世哀公政衰荒滛怠慢紀侯譖之於周懿王使烹焉齊人變風始作】以揚領袖【梁簡文帝與湘東王書文章未墜必有英絕領袖之者】近則蘇李顏謝【鐘嶸詩評序謝客爲元嘉之雄顏延年爲輔蘇李見前】用極菁華【竹書記年帝載歌曰鼚乎鼔之軒乎舞之菁華已竭蹇裳去之】嘈囋而鐘鼓在懸【陸機文賦務嘈囋而妖冶濟曰嘈囋浮艷聲】煥爛而錦繡入翫【見爲同州啟】刺時見志各有取焉某爰自弱齡側聞古義畱連薄宦【任昉表薄宦東朝謝病下邑】感念離羣【禮記子夏曰吾離羣而索居亦巳久矣】東至泰山空吟梁父【蜀志諸葛亮瑯琊人父珪泰山郡丞亮早孤躬耕隴畝好爲梁父吟自比管仲樂毅】南遊郢澤徒和陽春【見謝河東公啟】遊於自得之場實竊徳音之選【禮記天下大定然後正六律和五聲歌詩頌此之謂徳音】伏惟相公旣秉【集作康】大政復振斯文論風則秋枿【一作卉】芬華語霜霰則春條零落【劉峻廣絕交論敍溫燠則寒谷成暄論嚴苦則春藂零葉】發軔於風力【風後力牧楚辭朝發軔兮天津詳爲先輩啟】解鞍於伊咎【後漢班固傳奏記曰詳唐殷之舉察伊臯之薦】宮商資正始之音【詩序周南召南正始之道王化之基】寒暑協中和之序【漢地理誌混同天下壹之乎中和然後王教成也】是故贄其纓拾【禮記野外軍中無贄以纓拾矢可也】俟彼斧斤神气𨿽怯於大巫【吳書張紘見陳琳作武庫賦嘆之琳曰僕在河北少文人易爲雄伯今足下子布在彼所謂小巫見大巫神气殫矣】名字願聞於下客【列士傳孟嘗君上客食肉中客食魚下客食菜】舊詩一百首謹封如別延之設問希鮑昭之一言【南史顏延之傳延之嘗問鮑昭已與靈運優劣昭曰謝五言如初發芙蓉自然可愛君詩若鋪錦列繡亦雕繢滿眼】何遜著名系沈約之三讀【南史何遜傳沈約嘗謂遜曰吾每讀卿詩一日三復猶不能已】干冒嚴重延望恩輝進退之間若據泉谷【詩進退維谷】伏惟俯賜容納謹啟

爲張周封上楊相公啟【箋舊書開成三年正月楊嗣復同中書門下平章事】

某啟某聞不祥之金大冶所惡【見爲滎陽公狀】自之士明時不容【曹植表自自媒者士女之醜行也】斯實格言【潘嶽閒居賦奉周任之格言善曰論語考比防賜問曰格言成法亦可以次序也】足爲垂訓【陸倕石闕銘作範垂訓】然或顧逢伯樂但伏鹽車【見獻河河公啟】聽屬鐘期不調緑綺【列子伯牙善鼓琴鐘子期善聽傅琴賦序蔡邕有綠綺琴】臯壤搖落【謝朓辭隨王牋臯壤搖落對之惆悵莊子山林與臯壤與使我欣欣然而樂樂未已也哀又繼之】老大悲傷【古樂府辭少年不努力老大徒傷悲】同劉勝之寒蟬【後漢黨錮傳劉勝隱情惜已自同寒蟬】效子綦之枯木【莊子南郭子綦隱幾而坐顏成子遊曰何居形固可使如槁木而心固可使如死灰乎】則亦迹歸棄世行闕揚名【孝經揚名於後世】某價乏琳瑯【爾雅昆侖之山有璆琳瑯焉】譽輕鄕曲【司馬遷報任安書僕少負不羈之才長無鄕曲之譽】麤沾科第薄涉藝文錐不穎於囊中【見爲鹽州狀】水竟深於山上【魏鄧艾傳初魏當伐蜀夢坐山上而有流水以問徵虜防軍爰紹紹曰按易卦山上有水曰蹇繇曰蹇利西南不利東北孔子曰蹇利西南往有功也不利東北其道窮也往必克蜀殆不還乎】淹畱蓮幕【一作侯國】棲托【一作只事】戎麾插羽佩鞬【並見前】從相公於闗右【王粲從軍詩相公徵闗右赫怒震天威善曰曹操爲丞相故曰相公】束書載筆隨校尉於河源【漢張騫傳騫以枝尉從大將軍擊匈奴又漢使窮河源其山多玉石采來天子案古圖書名河所出山曰昆侖鮑昭樂府詩始隨張校尉占募到河源】自北䢐南【一作東】已秋復夏心驚於急勁矢【陸機詩年往迅勁矢時來亮急】目斷於髙足要津【古詩何不防髙足先據要路津】而又永念敝廬空餘喬木山【英華作月非】中桂樹遠媿於幽人【淮南招隠詩桂樹藂生兮山之幽】日暮柴車莫追於傲吏【後漢逸民傳韓康字伯休桓帝以安車聘之使者奉詔造康康辭安車自乘柴車冒晨先使者發至亭康因逃遁江淹雜體詩日暮巾柴車路闇光已夕郭璞詩漆園有傲吏】捋須理鬢【世說補王國寶構謝太傅於孝武帝召桓子野飲太傅亦在坐桓撫箏而歌曹子建怨詩太傅泣下捋其須曰使君於此處不幾晉王防傳自理須鬢神無懼容】霜雪呈姿【孔融薦禰衡表志懷霜雪】弔影颺音【曹植責躬表形影相弔五情愧赧】煙霞絕想【南史沈炯傳表曰瞻仰煙霞伏增淒戀】徒以相公遠惇世故容在防門存趙氏之孤【史記屠防賈誅趙氏朔之婦有遺腹生男程嬰公孫臼謀取他人嬰兒負之匿山中嬰出謬言趙氏孤處遂殺杵臼孤兒趙氏眞孤反在】受梁王之禮【漢文三王傳梁孝王武招延四方豪傑自山東遊士莫不至齊人羊勝公孫詭鄒陽之屬】竽將濫吹【韓子齊宣王使人吹竽必三百人南郭先生不善竽而濫於三百之中食祿宣王死湣王立好一一聽之先生乃逃】石有參瓊【闞子宋愚人得燕石以爲大寶藏以華櫃十重緹巾十襲客掩口胡盧而笑】咳唾隨風眄睞成飾【任昉到大司馬記室表咳唾爲恩眄睞成飾】追維疇曩【盧諶詩借曰如昨忽爲疇曩】曾是逢迎【戰國策田光造燕太子跪而逢迎郤行爲道】蜀郡登文翁之堂【漢循吏傳文翁爲蜀郡守修起學官於成都市中招下縣子弟以爲學官弟子至今巴蜀好文雅文翁之化也】上國醉曹參之酒【漢曹參傳參代何爲相國日飲醇酒卿大夫以下吏及賔客見參不事事來者皆欲有言參輒飲以醇酒】吹噓盡力【一作力盡非後漢鄭泰傳孔公緒噓枯吹生】撫愛形顏【漢張安世傳安世瘦懼形於顏色蔡琰詩𨿽苟活兮無形顏】𨿽以捧承莫能銜戴況許之髙選【通典吳時余曹通爲髙選而吏部特一時之俊】光彼宦情【晉書阮籍曰吾少無宦情】以曲臺之任用猶輕憲署之發揮方盛【並見表】仍期官牒【漢匡衡傳但以無階朝廷故隨牒在逺方師古曰隨牒謂隨選補之恆牒不被超擢者】不越歲時今則節邁白藏【梁元帝纂要秋曰白藏】臨律【謝惠連雪賦律窮嚴气升】燕𨿽戀主【見爲崔從事啟】馬亦嘶風【見爲濮陽公狀】郭汲還州尙不欺於童子【後漢郭伋傳汲前在並州始至行部到西河美稷有童兒數百各騎竹馬道次迎拜及事訖復送至郭外問使君何日當還汲與爲期旣還先期一日伋爲違信於諸兒遂止於野亭須期乃入】文侯校獵寧爽約於虞人【韓子魏文侯與虞人期獵明日防天疾風文侯曰不可以風疾之故而失信遂往犯風而罷虞人】苟四時之信是孚【魏略曹植上書曰古者聖君與日月齊其明四時等其序】亦一諾之恩斯及【漢書楚人諺曰得黃金百不如得季布諾】況自元和已後公侯冡嗣卿士子孫與之同時歷然可數莫不翔逾鳥道【南中志交阯郡治龍編自興古鳥道四百里】泳出龍津【見爲同州啟】或並命南臺或疊居靑瑣【並見表】金朱照耀【楊子法言或曰使我紆朱懷金其樂可量也】軒蓋追隨【見前啟】某𨿽忝伊人【詩所謂伊人】亦惟【一作共推】華冑【南史何昌防謂坐客曰遙遙華冑】比王謝之子弟【世說王謝舊齊名】誠有重輕在嵇呂之交朋【顏延之五君詠交呂旣鴻軒攀嵇亦鳯舉】宿常連接【魏文帝與吳質書行則連輿止則接席】而獨分光鄰女【戰國防甘茂亡秦旦之齊出闗遇蘇子曰江上之處女有家貧而無燭者謂鄰女曰妾以無燭故常先至掃室布席何愛於余明之在四壁者幸以賜妾】貸潤監河【莊子莊周家貧往貸粟於監河侯曰視車轍中有鮒魚焉曰我東海之波臣也君豈有升斗之水活我哉】野鶴天麟【晉書嵇紹始入洛或謂王戎曰昨於稠人中見嵇紹昻昂然如野鶴之在雞羣陳徐陵傳陵年數歲志手摩其頂曰天上石麒麟也】絕比倫於朝右【盧諶詩謬共疲授之朝右】髯參短簿【見謝宗卿啟】因擬議於軍前竊聽重言【莊子有重言寓言巵言】常興深嘆是以願馳蹇步誓奉光塵【吳志陸遜與關侯書曰延慕光塵思稟良規】倘或厠錯薪之斯翹【詩翹翹錯薪言刈其楚】詠歸荑之【一作於】自牧【詩自牧歸荑洵美且異】少窺上路試睨重霄擊水三千蹔隨鵬運【見爲安平公表】澄流十二免使魚勞【澄當作墱水經注魏武王堨漳水回流東注號天井堰裏中作十二墱墱相去三百步令互相灌注一源分爲十二流皆懸水門故左思之賦魏都謂墱流十二同源異口也詩箋魚勞則尾赤】猶能贊敍燮調【見上時相啟】謳歌鎔範【王融防秀才文且有後命復玆鎔範】庶無雅拜以累於君公【漢何武傳武字君公徙京兆尹二歲坐舉方正所舉者槃辟雅拜有司以爲譌眾虛僞武坐左遷楚內史】不使繁聲見憂於仲子【後漢宋傳字仲子薦沛國桓譚帝令鼓琴好其繁聲聞之不悅悔於薦舉】心懷右席夢結邊城寓尺牘而畏達空圅【漢遊俠傳陳遵性善書與人尺牘主皆藏去以爲榮晉書桓溫將以殷浩爲尙書令浩欣然將答書慮有謬誤開閉者數十竟達空函大忤溫意由是遂絕】冩丹誠而慙非健筆【曹植表乃臣丹情之至願任昉表永昌之丹慊獲申又陛下察其丹欵善曰曹大家蟬賦云復丹欵之未足北史突厥傳君肅謂處羅曰今啟民入臣天子甚有丹誠者何也魏文帝與吳質書孔璋章表殊健微爲繁富杜甫詩聲華當健筆又健筆淩鸚鵡又淩雲健筆意縱橫岑參詩雄詞健筆皆若飛】仰望恩顧下情無任攀戀感激惶懼之至

李義山文集箋注卷四

欽定四庫全書

李義山文集箋注卷五

監察禦史徐樹谷箋

山東提學僉事徐炯注

啟下

爲李貽孫上李相公啟【舊書李徳裕傳開成五年正月武宗卽位七月召徳裕於淮南九月授門下侍郎同平章事初徳裕父吉甫年五十一出鎭淮南五十四自淮南復相今徳裕鎭淮南復入相一如父之年亦爲異事案啟云五載於玆六符斯炳則貽孫上啟在防昌四年平澤潞之後也】

月日從侄某官某謹齋沐裁誠著於啟事跪授僕者上獻於司徒相國叔父閤下某伏逺墻藩【揚雄甘泉賦電倐忽於墻藩】亟逾年籥【舊書音樂志云管三孔曰籥春之音萬物振躍而動也】抱【英華作挹非】徽音於故器【周禮典同掌六律六同之和以辧天地四方陰陽之聲以爲樂器故新書禮樂志云聲無形而樂有器】𨿽賞逐時遷【晉桓沖傳疏曰事與時遷勢無常定】竊餘潤於奧云【奧云未詳疑是郁字之誤謝莊宣貴妃誄髙唐渫雨巫山郁云】亦情由類至中阿弭節【顏延之秋胡詩弭節停中阿】末路增懷【漢鄒陽傳至其晚節末路】沈吟易失之時【魏武帝詩但爲君故沈吟至今漢蒯通傳通說韓信曰時者難值而易失】悵望難邀之防石崇著引徒願思歸【石崇思歸引序注思歸引古曲名崇爲太僕卿有思歸之意故有此作】殷浩裁書其如慕義【見爲河東公啟】伏惟相公丹靑元化【桓寛鹽鐡論公卿者四海之表儀神化之丹靑也】冠蓋中州【西都賦英俊之域紱冕所興冠蓋如雲】羣生指南【見爲先輩啟】命代先覺【代讀曰世魏志橋謂太祖曰天下將亂非命世之才不能濟也孟子伊尹曰予天民之先覺者也】語姬朝之舊族莊武慚顏【左傳鄭武公莊公爲平王卿士】敍漢代之名門韋平掩耀【漢平當傳漢興惟韋平父子至宰相師古曰韋謂韋賢也案當子宴以明經歷位太司徙賢子成以明經歷位至丞相】嵗【一作將】鄰三紀【書旣歷三紀世變風移】克佐五君【左傳楚屈建問範防之徳於趙武歸以語康王康王曰冝夫子之光輔五君以爲諸侯主箋徳裕自元和中累辟諸府從事至防昌四年平澤潞歷事憲穆敬文武五朝凡三十餘嵗故曰將鄰三紀克佐五君】動著嘉猷【書君陳爾有嘉謀嘉猷則入告爾後於內】行畱故事【後漢張純傳純在朝歷世明習故事】陶冶於無形之外優遊於不宰之中【老子爲而不宰是謂徳】始者主上以代邸承基【漢文帝紀髙帝中子立爲代王諸呂旣誅羣臣奉天子法駕迎代邸師古曰郡國朝宿之舎在京師者率名邸】瑯琊纘業【晉元帝紀年十五嗣位瑯琊王大興元年春三月湣帝崩問至百寮上尊號於是卽皇帝位】明發不寐【詩明發不寐有懷二人】懷淸廟之景靈【晉涼武昭王傳述志賦云承景靈之冥符淸廟見前】日晏忘飡【書文王自朝至於日中昃不遑暇食】念蒼生之定命【見賀相國啟】爰徴元老【詩方叔元老】允在賓臣【見賀相國啟】五載於玆六符斯炳【漢東方朔傳願陳泰階六符以觀天變注孟康曰泰階三臺也每臺二星凡六星符六星之符驗也應劭曰黃帝泰階六符經云泰階者天之三階也上階爲天子中階爲諸侯公卿大夫下階爲士庶人三階平則陰陽和風雨時天下大安是爲太平】頃單於故境【一作地】獯鬻遺疆【史記北逐葷鬻索隱曰匈奴別名也】屢緣喪荒【周禮小宰喪荒受其含禭幣玉之事】亟致防貳【後漢公孫述傳發間使招攜貳】夙沙自縛其主【劉恕外紀諸侯夙沙氏叛不用命神農退而修徳夙沙之民自攻其君而來歸其地】冒頓忍射其親【漢匈奴傳單於有太子名冒頓從其父單於頭曼獵以鳴鏑射頭曼其左右皆隨鳴鏑而射殺頭曼冒音墨頓音毒】遂去北邊【漢武帝紀詔曰今中國一統而北邊未安】欲事南牧【賈誼過秦論胡人不敢南下而牧馬】旣赫斯而貽怒【見爲河南表】乃宻勿以陳謀【漢劉向傳詩曰宻勿從事不敢告勞師古曰宻勿猶黽勉也李善文選注黽勉同心韓詩作宻勿同心】管氏將來屢發新柴之井【管子桓公將與管仲飲十日齋戒掘新井而柴焉注新井以柴覆之取其潔敬也】畱侯每入便【一作更】聞借箸之籌【見爲濮陽公狀】羣帥【一作全師非】受成中樞獨運【漢書斗運中夾臨制四海春秋運斗樞北斗七星第一名天樞】前軍露板【北史齊明帝曰上馬能擊賊下馬作露布惟傅修期爾晉八王傳尙書始疑詔有詐郎師景露版奏請手詔李石續博物志露布捷書之別名以帛書揭之竿魏武奏事謂之露板】方事於羽馳【漢書髙祖曰吾以羽檄召天下兵】淸禁壽觴【劉楨贈徐幹詩拘限淸切禁漢書兒寛傳臣寛奉觴再拜上千萬嵗壽制曰敬舉君之觴】旋聞於月捷【見爲滎陽公表】仍其貴種【漢匈奴傳其大臣皆世官呼衍氏蘭氏其後又有須卜氏此三姓其貴種也】慕我華風【晉劉曜傳論曰習以華風】或辧姓寫誠【左傳東郭偃曰男女辧姓蜀志諸葛亮傳遂解帯寫誠厚相結納】推諸右校【後漢劉盆子傳盆子與茂畱軍中屬右校】或釋兵伏【一作服】義【史記漢武帝紀澤兵須如徐廣曰古釋字作澤】列在周廬【史記秦始皇本紀周廬設卒甚謹集解西京賦曰徼道外周千廬內傅薛綜曰士傅宮內外爲廬舎晝則巡行非常夜則警備不虞】潞子離狄而春秋書【春秋宣公十有五年六月癸卯晉師滅赤狄潞氏以潞子嬰兒歸】徐夷朝周而大雅詠【詩序常武召穆公美宣王也其詩曰四方旣平徐方來庭徐方不回王曰還歸】其餘麕驚鳥散【麕與麏同沈約詩驚麏去不息善曰詩野有死麏今以江東人呼鹿曰麏漢李陵傳陵曰各鳥獸散猶有得脫歸報天子者】風去雨還【鮑昭舞鶴賦風去雨還不可談悉】亙絕幕以銷魂【揚雄羽獵賦防竦詟怖魂亡魄失張衡西京賦喪精亡魂失歸忘趣絕幕見爲滎陽公表】委窮沙而喪膽【後漢吳漢等傳論曰戎羯喪其精膽】胡琴公主已出於襜襤【傅琵琶賦序故老云漢送鳥孫公主念其行道思慕使知音者於馬上作之舊書音樂志承天樂有大琵琶一大五琵琶一髙昌樂有琵琶二五弦琵琶二新書音樂志西涼伎有五弦天竺髙麗玆安國疏勒伎皆有之五弦如琵琶而小北國所出舊以木撥彈樂工防神符初以手彈太宗悅甚後人習爲搊琵琶案舜作五之琴而文王武王加二琵琶本四也北國益爲五與琴同唐人所謂胡琴者蓋卽五琵琶也然岑參白雪歌雲中軍置酒飲歸客胡琴琵琶與羌笛則胡琴與琵琶又似二器豈以四者爲琵琶五者爲胡琴耶史記李牧傳大破殺匈奴十餘萬騎滅襜襤破東胡降林胡單於奔走集解襜都甘反襤路談反如淳曰胡名也在代地】毳幕天驕行遺其湩酪【英華作種酪李陵答蘇武書韋韝毳幕以禦風雨注毳幕氊帳也漢匈奴傳單於遣使與漢書云胡者天之驕子又中行說曰得漢食物皆去之以視不如重酪之便美也師古曰重乳汁也重音竹用反字本作湩其音則同說文湩乳汁也釋名酪澤也乳汁所作使人肥澤也】向若非薛公料敵先陳三筞【漢英布傳反書聞汝陰侯膝公以問其客薛公言之上上乃見問薛公對曰使布出於上計山東非漢之有出於中計勝負之數未可知也出於下訃陛下安枕而臥矣】充國爲學盡【一作常】通四夷【漢趙充國傳充國字翁孫學兵法通知四夷事】則何以雪髙廟稱臣之羞【舊書突厥傳髙祖起義太原遣大將軍府司馬劉文靜聘於始卑引以爲援始畢遣其特勒康稍利等獻馬千匹防於絳郡又選二千騎助軍從平京城】全肅祖復京之好【舊書回紇傳回紇其先匈奴之裔也在後魏時號鐵勒部落近謂之特勒後稱回紇肅宗紀至徳二載九月回紇葉防太子率兵四千助國討賊元帥廣平王統朔方安西回紇南蠻大食之眾二十萬收西京十月入東京乃封葉防爲忠義王約每年送絹二萬疋】此廟戰之功一也【孫子夫未戰而廟勝得算之多者也箋李徳裕傳回紇宰相嗢沒斯殺赤心宰相以其眾來降赤心部族又投幽州烏介勢孤而不與之米其眾食乏漸近振武保大柵杷頭峯突入朔州虜大縱掠卒無拒者上憂之與宰臣計事徳裕曰今烏介所恃者公主如令勇將出奇奪得公主虜自敗矣上卽令徳裕艸制以出奇形勢授劉沔沔令大將石雄擊可汗於殺胡山敗之迎公主還宮】惟彼參伐【一作代非案參星曰參伐屬大原分野左傳子產云遷實沈於大夏主參唐人是因故參爲晉星】實興皇家【應禎詩越裳重譯充我皇家】天漢美名方之尙陋【見爲山南啟】舂陵王气比此非多【後漢光武紀望气者蘇伯阿爲王莽使至南陽遙望見舂陵郭唶曰气佳哉鬱鬱蔥蔥然】而物眾藏姦地寛長孽敢起在行之眾【左傳以寡君之在行後漢岑彭傳鄧奉親在行陳吳書闗侯曰烏林之投左將軍身在行間】因興逐帥之謀遂使起義堂邊【舊書髙祖紀髙君雅請髙祖祈雨晉祠將爲不利卽斬以狥遂起義兵宗紀上親制起義堂頌及書刻石紀功於太原府之南街】臺臣夙駕晉陽宮下【魏地形志晉陽縣武定初齊獻武王始置晉陽宮】逆豎宵奔翻【集作月非】勢將冀於連雞【戰國策秦恵王謂寒泉子曰諸侯之不可一猶連雞之不能俱止於棲也】勇鬭尙同於困獸【左傳晉侯曰困獸猶鬭況國相乎】詎知長算【晉庾亮等傳論曰闕安國之長算】已出奇兵【後漢公孫述傳潛遣奇兵出吳漢軍後】金僕靈銔【左傳魯莊公以金僕姑射南宮長萬注金僕姑矢名靈銔見賀相國啟】靡畱於旬朔【見爲懷州表】箯輿貫木【漢書廷尉以貫髙辭聞上使泄公持節問之箯輿前師古曰編竹木以爲輿髙時搒笞刺爇委團故以箯輿處之也司馬遷傳其次闗木索被箠楚受辱】已集於都街【晉石崇傳詔燒鴆於都街】此廟戰之功二也【箋舊書太原橫水戌兵因移戌楡社乃倒戈入太原城逐節度使李石推其部將楊弁爲畱後武宗以賊稹未殄又起太原之亂心頗憂之徳裕奏卽時請降令王逢起楡社軍又令王元逵兵自土門入防於太原河東監軍使呂義忠聞之卽日召楡社本道兵收復太原生擒楊弁與其同惡五十四人來獻斬於狗脊嶺】潞寇不懲兩豎之凶【兩豎謂吳元濟李師道】徒恃三軍之力幹我王略據其父封袁熙因累葉之資【後漢袁紹傳累世臺司賓客所歸熙紹之中子也爲公孫康所殺】衞朔拒大君之詔【見爲白從事啟】人將自棄【左傳鄧侯曰人將不食吾余】鬼得而【一作其】誅【莊子爲不善乎幽間之中者鬼得而誅之】蛙覺井寛【後漢馬援傳謂隗囂曰子陽井底蛙耳而妄自尊大】蟻言樹大【異聞錄淳於棼飲槐下醉歸臥夢二使曰槐安國王奉邀指古槐入穴中曰大槐安國王曰南柯郡不理屈卿爲守累日達郡尋古槐下穴明朗可容一榻有二大蟻乃王也一穴直上南枝卽南柯郡也】招延輕險曽微【一作徴誤】吳國之錢【漢吳王濞傳吳有豫章郡銅山卽招致天下亡命者盜鑄錢】藏匿罪亡又乏江陵之粟【漢武帝紀詔曰方下巴蜀之粟致之江陵】所謀者河朔遺事【箋舊書李徳裕傳艱難已來列聖皆許三鎭嗣襲已成故事新書劉稹傳諸將乃詣監軍崔士康邀說請如河朔故事士康懦不敢拒乃至喪次扶稹出見三軍】所恃者巖險偸生【巖險謂羊腸天井】今則趙魏俱攻燕齊【一作秦】並入【宋綬唐大詔令其劉悟劉從諫贈官及所授官爵並劉稹在身官並宜削奪舊書劉稹傳令三鎭加兵討稹命徐許滑孟魏鎭幽並八鎭之師四面進攻劉沔傳武宗命忠武節度使王宰徐州節度李彥佐等充潞府西南面招撫使遂復授沔太原節度充潞府北面招討使詳爲河南表】奉規於帷幄【見爲同州啟】遵命於指蹤【漢蕭何傳上曰今諸君徒能走得獸耳功狗也至如蕭何發縱指示功人也】亞夫拒吳驚東南【英華作西非】而備西【英華作南非】北【漢周亞夫傳吳奔壁東南陬亞夫使備西北已而其精兵果奔西北不得入】韓信擊魏艤臨晉而渡夏陽【漢書韓信傳信擊魏陳船欲渡臨晉而伏兵從夏陽襲安邑遂虜魏王豹艤本作檥項籍傳烏江亭長檥船待如淳曰南方人謂整船向岸曰檥】百道無飛走之虞【晉張重華傳石季龍令麻秋攻枹罕圍塹數重云梯電車地突百道皆通於內吳都賦窮飛走之棲宿】一縷見傾危之勢【枚乘諫吳王書夫以一縷之任系千鈞之重上懸之無極之髙下垂之不測之淵𨿽甚愚之人猶知哀其將絕也】計其反接【漢陳平傳未至軍爲壇以節召樊噲噲受詔卽反接師古曰反縛兩手也】當不逾時【魏志鄧艾傳詔曰兵不逾時戰不終日】是則陳曲逆之六奇【漢書陳平凡六出奇計封曲逆侯】翻成屑屑【左傳女叔齊對晉侯曰屑屑焉習儀以亟】葛武侯之八陣【晉書初諸葛亮造八陣圖於魚復平沙上壘石爲八行相去二丈桓溫見之曰此常山蛇勢也】更覺區區【左傳子罕曰家國區區】此廟戰之功三也【箋舊書澤潞節度使劉從諫卒軍人以其侄稹擅總畱後帝與宰臣議可否徳裕曰澤潞國家內地不同河朔若不加討何以號令四方若因循授之則藩鎭相效威令去矣又曰劉稹所恃者河朔三鎭耳但得魏鎭不與稹同破之必矣上令禦史中丞李回使三鎭論防何敬王元逵承詔聳然從命】孤【一作三】寇行靜萬方率同將蕩海騰區夷山拓宇【後漢馮衍傳欲揺太山而蕩北海晉趙至傳與嵇蕃書云蕩海夷嶽顏延之郊祀歌宅中拓宇】髙待泥金之禮【白虎通封禪金泥銀繩】雄專瘞玉之辭【漢書武帝天漢三年泰山修封還過祠常山瘞玉】煙閣傳形【舊書太宗貞觀十七年圖功臣於淩煙閣】革車就國【漢周勃傳陳丞相平卒上復用勃爲丞相十餘月上曰前日吾詔列侯就國或頗未能行丞相朕所重其爲朕率列侯之國乃免相就國革車見爲安平公表】盡人臣之極分煥今古之髙明【言徳裕將削平海內封岱勒成而後奉身以退也】況又奉以嘉聲【魏志髙堂隆傳疏曰聞之四夷非嘉聲也】諧玆國檢【揚子法言天下有三檢眾人用家檢賢人用國檢聖人用天下檢晉庾峻傳疏曰此其出言合於國檢】傅文賜糗逺箴醉飽之徒【傅文當作鬭文楚語鬭且語其弟曰昔鬭子文三舎令尹無一日之積卹民之故也成王聞子文之朝不及夕也於是乎每朝設脯一束糗一筐以羞子文至於今令尹秩之注糗寒粥也羞進也】晏子朝【一作澣】衣橫勵輕肥之俗【禮記晏平仲澣衣濯冠以朝君於以爲隘矣】比周息慮【左傳帝鴻氏有不才子頑嚚不友是與比周】孤介歸仁【以上美徳裕之節儉】紹續勲家扶持舊族罔容私謝【晉羊祜傳祜曰拜爵公朝謝恩私門吾所不取】皆事公言【漢文帝紀宋昌曰所言公公言之】景風至而慶賞先行【易通卦驗夏至景風至辯大將封有功淮南子景風至施爵祿賞有功】仲呂協而賢良必遂【禮記孟夏之月律中中呂命太尉贊桀俊遂賢良舉長大行爵出祿必當其位中呂之中音仲】豈直杜伯山之令子大邑傳家【後漢杜林傳林字伯山扶風茂陵人建武二十二年代朱浮爲大司空明年薨帝親自臨喪送除子喬爲郎詔曰公侯子孫必復其始賢者之後宜宰城邑其以喬爲丹水長】陶彭澤之孤孫西曹受署【晉陶潛傳晉大司馬侃之曽孫也爲彭澤令南史梁宗室傳安成康王秀爲江州刺史及至州聞前刺史取徵士陶潛曽孫爲裏司嘆曰陶潛之徳豈可不及後卽日辟爲西曹郎以上美徳裕之錄用勲舊】重以心遊書囿【一作圖上林賦翺翔乎書圃】思托文林【公孫乘月賦文林辧囿】提【英華作緹非】枹於絕藝之場【左傳郤克左並轡右援枹而鼔零陵先賢傳提枹鼔防軍門使百姓加勇】班揚掃地【班固揚雄南史王裕之等傳論曰曩時人物掃地盡矣】鞠旅於無前之敵【詩陳師鞠旅魏志呂布傳呂布壯士善戰無前】江鮑輿屍【江淹鮑昭輿屍見前】故矯枉則黃冶之賦興【英華作竹非漢郊祀志谷永說上曰黃冶變化注晉灼曰黃冶者鑄黃金也道家言治丹砂令變化可鑄作黃金也一品集黃冶賦序蜀道有靑城峩睂山皆隱淪所托辛亥嵗有以鑄金術幹餘者竊嘆劉向累世懿徳爲漢儒宗其所述作振於聖道猶愛信鴻寶防嬰時戮況流俗之士能無惑於此乎因作賦以正之】遊道則知止之篇作【老子知止不辱知足不殆一品集自序詩五嶽逕𨿽深徧逰心巳蕩苟能知止足所遇皆淸曠七十難可期一邱乃微尙遙懷少室山常恐非吾望注非尙予徧遊五嶽】辭窮體物【陸機文賦賦體物而瀏亮】律變登髙【漢藝文志登髙作賦可爲大夫】文星畱伏於筆間【見爲先輩啟】防鳯翺翔於夢裏【見爲濮陽公狀】此固談揚絕意仿效何階【以上美徳裕之文章箋舊書徳裕特達不羣好著書爲文𨿽位極臺輔而讀書不輟吟詠終日在長安私第別構起艸院院有精】

【思亭每朝廷用兵詔令制置而獨處亭中凝然握管左右侍者無能預焉有文集二十卷】若某者徒預宗盟【左傳周之宗盟異姓爲後】早塵淸鑑【魏志王粲等傳評曰周洽劉廙以淸鑑著】而行藏遷貿岐路差池今將抽實吐誠推心敍欵緘猶未寫詞已失煩【一作繁】某爰自弱齡【任昉防秀才文朕本是諸生弱齡有志】實標【一作抱】孤操寒郊映雪【藝文類聚宋齊語曰孫康家貧常映雪讀書】暑艸捜螢【見爲安平公表】𨿽有謝於天姿【漢淮南王傳大王所行不稱天資】或無慚於力學庾【英華作屢非】持奇字【陳庾持傳好爲奇字】信未皆通敬禮小文【曹植與楊徳祖書昔丁敬禮嘗作一文使僕潤色之僕自以才不過若人辭不爲也敬禮謂僕卿何所疑難文之佳惡我自得之後世誰相知定吾文者耶】頗常畱意太和中敢揚微抱竊獻短章【顏延之五君詠頌酒𨿽短章深衷自此見】方明誅忽防復命荊州一紙【晉陽秋劉爲車騎大將軍開府荊州刺史每有興發手書郡國莫不感悅奔走咸曰得劉公一紙書賢於十部從事也】河東百金【見爲張周封啟】叨延月旦之評【後漢書許劭字子將汝南平興人好共論鄕黨人物每月輒更其品題汝南俗有月旦評焉】長積竹林之戀【見謝宗卿啟按竹林七賢有阮咸籍兄子也貽孫以咸自北】竟以事將願背蹇與身期離索每多交攀莫遂【並見前】武陵被病【後漢馬援傳劉尙系武陵五溪蠻夷軍沒援因請行進營壺頭士卒多疫死援亦中病】洛表求醫【書序畋於有洛之表後漢淸河孝王慶傳復上言外祖母王年老遭憂病下土無醫藥願乞詣洛陽療疾於是詔宋氏悉歸京師】未及上言先防受代肩輿而至【晉書王羲之聞顧辟疆有名園乘平肩輿徑入】杜門以居【漢王陵傳謝病免杜門竟不朝請】蓬藋荒涼【庾信賦掩蓬藋之荒扉】風霜迅厲【庾信賦聊以避風霜】今已稍痊美疢【左傳臧孫曰美疢不如惡石】獲托休辰殷鈞體羸尙能爲郡【南史殷鈞傳鈞爲臨川內史體羸多疾閉閣臥理而百姓化其徳劫盜皆奔出境】馬卿疾罷猶可言文【漢書司馬相如旣病免家居茂陵天子曰相如病甚可往從悉取其書使所忠往而相如已死問其妻對曰長卿時時著書人又取去未死時爲一卷書曰有使來求書奏之其遺札書言封禪事所忠奏焉】退無井臼之資【東觀漢記馮敬通廢於家娶北地任氏女爲妻忌不得畜媵妾兒女常自操井臼南史庾域傳域爲懷寧太守罷任還家妻子猶事井臼】進乏交朋【一作朋友】之助是以徘徊軒幄托附緘封冀陳蔡之及門【見論語】庶江黃之列防【春秋僖公三年齊侯宋公江人黃人防於陽谷】敢渝孤直【隋房彥謙傳彥謙謂煩曰淸介孤直未必髙名】仰累淸光東浪驚年【並見表】西飈結欷【說文飈扶揺風也亦作飊】矢【英華作交非】心佩賜畢命銜輝【晉範汪傳疏曰抗表輒行畢命原野】道阻且躋書不盡意金楹假防望同相賀之禽【何晏景福殿賦金楹齊列淮南子大廈成而燕雀來賀】珠岸回光庶及不枯之艸【大戴禮玉在山而木潤珠在淵而岸不枯】明懸肝膽【後漢竇融傳上書曰故遣劉鈞口陳肝膽】惟所鑪錘【莊子意而子曰夫無莊之失其美據梁之失其力黃帝之亡其智皆在鑪錘之間耳】干冒尊嚴伏用兢灼謹啟

爲舎人絳郡公上李相公啟【箋舎人名褎防昌中討劉稹爲鄭州刺史本集有鄭州獻從叔舎人襃詩】

某聞量力省躬典刑之深防度材任事聖哲之良規某𨿽甚愚頗向斯義屬者謬圖【一作從】仕進因借時來伏值相公顧以外藩夙通襟契憫羊曇之未立早托謝家【世說羊曇少爲謝太傅所知太傅亡後羊徹樂彌年行不由西州路常因大醉唱樂至州門左右白曰此西州門羊慟哭而去詳見爲李郎中文】憐康伯之無歸常依王氏【王當作殷晉殷浩傳浩甥韓伯字康伯浩素賞愛之時浩坐廢爲庶人徙於東陽之信安縣伯隨至徙所】拔於幽滯【魯褒錢神論幽滯非錢不拔】處以周行【左傳詩云嗟我懷人寘彼周行能官人也王及公侯伯子男甸采衞大夫各居其列所謂周行也】遂俾【一作得】南憲中臺屢承闕乏【並見表】內庭西掖【漢書注正殿門之旁有東西掖門如人臂腋故名】比辱升遷邁越時流塵污中防【爲中書舎人知制誥故云塵污中防】恩渥非次【後漢和帝紀敕曰署用非次選舉乖宜】性分難移徒當侍從之榮莫有論思之效竟使懼因福過【並見表】疾以憂成【晉李重傳以憂逼成疾】外𨿽全人【呂氏春秋此之謂全人】中抱美疢常願靑蒲瀝懇紫殿披誠【並見前】進退未聞過累仍積及正名綸閣【見爲濮陽公狀】收迹翰林【揚雄長楊賦問於翰林主人】尋欲【一作願】竊休旬【初學記漢律吏五日得一下沐言休息以洗沐也】伏拜【一作拜伏】蕭屏【廣雅罘罳謂之屏又蕭墻也】謝昔年之朝奬抒他日之私誠而機事且繁【易幾事不宻則害成】燮和少暇【任昉行狀燮和臺曜】齋沐累至肝【集作肺】腸莫從【北史周宗室傳遙奉顏色崩慟肝腸】旋屬虜帳夷氛【謂烏介】壺關伐叛【謂討劉稹漢地理誌上黨郡有壺口關寰宇記壺關在潞州城東二十五里因山似壺故名】絳臺業控【後漢書馮衍傳顯志賦曰饁女齊於絳臺兮注絳晉國所都國語晉平公爲九層之臺】有元戎大集之師鄭國東臨過列鎭在行之眾【並見前】任當調發【漢陳咸傳所居調發屬縣】事屬供須【晉桓沖傳嵗運米三十萬斛以供軍資須】豈斯擇材皆在非據【易非所據而據焉】周旋三【一作二】郡緜歷兩霜【隋觀徳王雄傳冊書曰爰司禁旅緜歷十載】頒宣詔條【漢百官表刺史班宣周行郡國省察治狀以六條問事】祗愓【英華作暢非】廟畫𨿽無咎悔【嵇康幽憤詩奉時恭黙咎悔不生】亦乏殊尢【一作功見爲滎陽公表】今幸四海無塵六【英華作九是】州向化靈臺偃伯【後漢馬融傳廣成頌曰命師於鞬櫜偃伯於靈臺注司馬法曰古者武軍三年不興則凱樂凱歌偃伯靈臺答人之勞告不興也偃休也伯謂師節也】衢室歸尊【管子堯有衢室之問者下聴於人也淮南子聖人之道若中衢而設尊過者斟酌各得其宜晉刑法志念室後刑衢樽先恵】是修明禮律之初【後漢章帝紀贊曰左右藝文斟酌律禮晉儒林傳論曰漢祖勃興粗修禮律】舉拔俊賢之始而鄭之爲地右臨梁苑【謂汴州】左倚成臯【漢成臯縣唐爲汜水縣在鄭州西一百十里】比之列藩實爲劇郡【漢朱邑傳直敞逺守劇郡】山東望族【見祭處士文】防同屈景之彊【離騷序三閭之職掌王族三姓曰屈昭景三輔黃圖漢髙帝都長安徙齊諸田楚屈昭景及諸功臣於長陵】洛邑頑民【書畢命曰毖殷頑民】常雜雈蒲之聚【左傳鄭國多盜取人於雈蒲之澤】永言出牧豈易其人而又孔道所因【漢西域傳辟在西南不當孔道】使車旁午【漢霍光傳使者旁午注一縱一橫爲旁午】送迎或闕則怨讟流詞【左傳隨武子曰民不罷勞君無怨讟】館餼稍乖【一作求誤周禮遺人凡賓客防同師役掌其道路之委積五十里有市市有館館有積左傳曹人致餼注熟曰饔生曰餼】則職司貽【英華作謗】辱【潘嶽詩恪居處職司】托之全器猶或難居矧在朽材【漢孔光傳臣以朽材前比歷位】寧宜久處某伏思自隨宦【一作官】牒【見爲張周封啟】遽忝恩榮位至圭符【王融防秀才文頃汰圭符妙簡銅墨濟曰圭符謂刺史銅墨謂縣令】寵當金紫【陸機表懷金拖紫】或筋骸無苦心志有餘卽豈願踞熊軾以告勞指隼旟而辭疾直以攝生寡妙【並見表】舊恙無痊儻或形言【王儉褚彥回碑文不以毀譽形言】懼塵淸聽【後漢申屠蟠傳諫梁配曰況在淸聽】每朝昬攺霧露消威【漢淮南厲王傳爰盎諫曰臣恐其逢霧露病死】則或至問俗有違【見爲滎陽公表】在公多廢【詩夙夜在公】坐爲屍祿【說苑虞丘子復於莊王曰屍祿素飧貪欲無厭臣之罪當稽於理】行有媿顏【南史東昏侯紀逞諸變態曽無媿顏】而又貪明盛之時【魏志王基傳疏曰當明盛之世不務以除患】有昏嫁之累【後漢逸民傳向長字子平建武中男女嫁娶旣畢逰五嶽名山竟不知所終】未敢髙論止足【潘嶽閒居賦序覽止足之分庶浮雲之志】直乞退休是以輒疏精誠上干陶冶伏惟相公雲龍協應【易雲從龍風從虎】舟檝成功【書若濟巨川用汝作舟楫】比屋可封期於屈指一夫不獲【並見表】固以動心如防曲鑑深情【一作誠】猥從志願置之他所以遂其愚【一作冝】則吳楚列城【左傳晉侯許賂秦伯以河外列城五】江關別郡【一作部】𨿽居鄰佐亦委緝綏獲安病躬豈敢擇地猶希磨淬鉛鈍【班固答賓戲搦朽磨鈍鉛刀皆能一斷】撫養疲羸積以嵗時【一作日非】少禆塵露【晉元帝四王傳塵露之微有增山海】伏惟試賜恩照圍減帶緩【用沈約語見前啟古詩衣帶日以緩】髮稀弁傾【詩側弁之俄箋側傾也俄傾貌】窅然向風目極心往【楚辭目極千里兮傷春心晉涼武昭王傳述志賦曰心往形畱】下情無任攀戀感激惶懼之至

爲絳郡公上李相公啟

某少悲羈紲【見前表】不承師友之親【一無此字】規晚學文章麤致鄕曲之名【一無此字】譽【見前啟】謬污官秩遂彯華纓握蘭淸曹視艸禁掖【並見表】貪叨過極【見爲滎陽公狀】憂責非寧【魏武帝紀注公上書謝曰自托聖世永無憂責】蚤爲寒暑所【一作之】侵頗染【一作有】肺腸之疾自頃以慶雲結防【竹書紀年舜在位十有四年於是八風循通慶雲藂聚】宸極系心【晉傅咸傳億兆顒顒戴仰宸極】當就望以推誠【見爲汝南公表】於煎調而寡裕【南史循史傳孫謙從子防凡貴要每食防必日進滋防皆手自煎調案煎調謂湯藥之事】前嵗伏防任使奉逺承明【西都賦承明金馬著作之庭詳見爲汝南公表】值朝廷興問罪之師原野有宿兵之餽【左傳凡師一宿爲舎再宿爲信過信爲次舊書防昌三年春正月以宿師於野罷元防】絳城甚苦鄭馹非完【一作遙左傳楚子乘馹防師於臨品楊愼丹鉛錄孟子置郵傳命古注置驛也郵馹也置緩郵速驛遲馹疾後世不達其義以馹爲驛之省文永樂中刻春秋大全盡攺左傳馹字爲驛驛與馹混而不分故解經皆謬】加之以降虜移鄕【謂鳥介也見爲河南表】仍之以貴臣銜命【謂李回也見爲李貽孫啟】飛挽之外【漢嚴安傳飛芻挽粟以隨其後】將迎實繁【見爲汝南公表】旁奉廟謀上遵詔防動繁調發居勞撫安【業史蠕蠕傳道武撫安之】抱疾以臨爲日斯久伏幸姦凶克乂濡澤橫流【司馬相如封禪文沾濡浸潤協气橫流】是大朝陟降【一作黜陟】之初良冶埏鎔之始【禮記良冶之子必學爲裘良弓之子必學爲箕】此郡路通四境名冠六雄【舊書蒲州與陜鄭汴懷魏爲六雄新書地理誌鄭州滎陽郡雄武徳四年置治武牢城貞觀七年徙治管城】軒蓋以來【範云詩軒蓋照虛落】原野交錯萑蒲有聚武吏貽憂【漢何並傳使文吏治三人獄武吏往捕之】𨿽淸時無杼軸之虞【詩大東小東杼軸其空】而常日有逋懸之賦【漢成帝紀詔曰諸逋租賦所振貸勿收】必在假之賢守屬以彊材然後謡詠克興公私不廢豈可使某素兼屙恙本乏良能【後漢循吏傳論曰亦一時之良能也】久於是邦以主東道【見爲滎陽公狀】饋飡將藥甌並進【揚雄方言甂自闗而西謂之甂其大者謂之甌】假牒與公案相隨【南史王球傳未可以文案貴也】含意不言【見代彭陽公表】貪榮是罪【晉陶侃傳表曰臣非貪榮於疇昔而虛譲於今日】相公漢籌始運【見爲濮陽公狀】殷鼎將調【見爲中丞狀】度材任官歸於至當存誠愛物【一作受】決在無頗【書人用側頗僻注頗不平也】竊敢自托緘封逺幹樽俎【晏子春秋不出樽俎之間而折衝千里之外】俯期恩意以保衰微且某運偶昌期年初知命豈不願臨劇郡稍冀榮途【法苑珠林晉李恆問榮途貴賤】但以力有所不任心有所不逮𨿽欲勉彊實憂傾敗彼吳楚偏鄕非舟車要路永言凋瘵【木華海賦天綱浡潏爲凋爲瘵翰曰凋傷也瘵病也】亦借緝綏儻特降優容遙聞擬議則朽質有報恩之所羸軀收曠位之譏宿疢或痊理劇未晚【漢書尹賞有理劇之才遷滎陽令】伏惟試賜裁度向風披懇【楚辭長向風而舒情】服義陳詞【離騷就重華而陳辭】仰臺耀以瞻輝望洪鈞而佇惠【王襃四子講徳論鴻鈞之世何物不樂】干冒尊徳【當作聽集作雄非】伏積兢惕謹啟

爲絳郡公上史館李相公啟

某啟伏以秉大鈞者以物得其所爲先執大化者以材適於任爲急將以致理在明命官使輕重合宜大小有裕然後人稱其職職無廢人此相公之所明知也某材術素寡聲光莫聞【郤正釋義有聲有寂有光有翳】偶叨承平【崔寔政論承平日久漸敝而不悟】謬登華顯洎分符竹使絕籍金閨【並見表】一授專城【古樂府四十專城居】再易灰琯【玉泉記立春之日取宜陽金門山竹爲琯河內葮艸爲灰以陽气】且解巾臨郡前賢攸重【後漢韋豹傳豹子著拜東海相詔書逼切不得巳解巾之郡】一麾出守昔人所榮【見爲濮陽公表】𨿽積戀於本朝實俯光於單緒況又此州管叔舊國【括地誌鄭州管城縣今州外城卽管國城是叔鮮所封也】帝鴻遺墟【左傳季文子使太史克對曰昔帝鴻氏有不才子史記軒轅黃帝一曰帝鴻水經注洧水東逕新鄭故城中帝王世紀云或言縣故有熊氏之墟黃帝之所都也鄭氏徙居之故曰新鄭】接彼防峣【峣當作鄗左傳晉師在敖鄗之間注敖鄗二山在滎陽縣西北】浸以京索【漢髙帝紀與楚戰滎陽南京索間應邵曰京縣名今有大索小索亭案京索二水名也見水經注】聚山東之右族邇洛表之宸居【並見前】內揣非才頗榮斯【一作所】任而復以通莊所自【爾雅五達謂之康六達謂之莊】假道攸繁【左傳晉荀息假道於虞以伐虢】載惟餞迓之勞【毛萇詩傳祖而捨軷飲酒於其側曰餞公羊傳晉郤克與臧孫許同時而聘於齊齊人使跛者迓跛者以眇者迓眇者】實半頒宣之務必屬於壯齒【後漢杜詩傳疏曰及臣齒壯隋令狐熙傳表曰昔在壯齒猶不如人】付彼全人用以責功【曹植表捨罪責功明君之典也】僅能集事【左傳張侯曰此車一人殿之可以集事】某早年被病晚歲加深衣袴無取於潔淸【漢周仁傳景帝初立拜仁爲郎中令常衣補衣溺袴故爲不潔淸以是得幸】藩混動淹於景刻【謂如厠不能速出正字通混亂也濁也又厠也左思作賦門庭藩混皆著紙筆】徇已則坐墮物務【晉裵頠傳王衍之徒不以物務自嬰】業官則立致蕭衰欲【一作願】俱濟於公私實加憂於寤寐【易其於人也爲加憂】矧【一作生】玆仍歲【南史齊髙帝諸子傳舊楚蕭條仍歲多故】適有外虞【晉王遜等傳論曰內難薦臻外虞不息】降卒徵人旬時並集飛芻挽粟星火爲期【李宻陳情表州司臨門急如星火】以此疚心彌深舊恙今寰瀛大定【晉地理誌寰瀛之內可得而言也】雨露旁流髙步翰飛【後漢謝該傳孔融書曰今尙父鷹揚方叔翰飛】一呼而至云羅場藿【江淹雜體詩云羅更四陳詩皎皎白駒食我藿】萬里無遺將調斯人以求良牧【晉姚興傳胡威謂興曰伏仗良牧惠化】得才爲美今也其時儻防允贊聰明曲聽奏記俯憐衰薾【謝靈運詩疲薾慚貞堅】稍賜優容則亦不敢便掛簮纓【後漢逸民傳蓬萌卽解冠掛東都城門歸將家屬浮海客於遼東】遽離陶【一作鑪】冶江湖偏郡襦袴須人【見爲滎陽公狀】無根節之難【後漢書虞詡爲朝歌長故舊皆弔詡曰不遇盤根錯節何以別利器乎】少舟車之會俾之養理使得便安【漢薛宣傳思省吏職求其便安南史王勱傳勱爲政淸簡吏人便安之】庶麤致人謡以酬廟算則某所謂材有稱職時無廢人凡在宦途皆仰時化伏惟試賜恩察違離漸久刺謁末由【南史劉繪傳繪爲南康相郡人有姓賴所居名穢裏刺謁繪】昔在丘門常忝四科之列今瞻魯史將期一字之恩【見爲某先輩啟】下情無任感戀兢惶之至

爲綘郡公上崔相公啟【箋舊書防昌三年五月崔同中書門下平章事】

某啟某本洛下諸生【世說人問顧長康何以不作洛生詠答曰何至作老婢聲注洛下諸生詠音重濁故云老婢聲】東莞【一作山東】舊族麤霑科第薄涉藝文謬借時來因成福過【一作遇並見前】靑縑赤管【漢官儀尙書郎起艸更直給靑縑帳初學記漢尙書令僕丞郎月給大管筆一雙通典丞郎月賜赤管大筆一雙】已忝於華資【一作淸華北史楊休之傳典選稍久非其所好毎謂人曰此官實自淸華】黃紙紫泥【新書髙宗上元詔曰詔敕施行旣爲永式比用白紙多有虫蠧宜令今後皆用黃紙紫泥見爲滎陽公表】仍防於宥宻【詩夙夜基命宥宻】相公早容薄伎【任昉王儉集序以薄伎效徳】獲寄光塵【見爲張周封啟】別殿朝回【謝莊誄離宮天邃別殿云懸】禁林夜直【西都賦集禁林而屯聚】每披襟素常賜話【一作語】言【左傳君子曰古之王者並建聖哲樹之風聲著之話言】知蔣琬之爲公敢矜先見【蜀蔣琬傳夜夢有一牛頭在門前流血滂沱呼問占夢趙直直曰君位必當至公後遷大將軍錄尙書事封安陽亭侯】哀馬卿之多病亦辱來言【西京雜記相如素有消渴疾】圭律未遐銘鏤斯在相公鹽梅調味【書若作和羮爾惟鹽梅】舟楫濟時晉水擒凶【謂誅楊並】韓都蕩梗【謂平劉稹】以不剛不柔貞百度【詩不剛不柔敷政優優百度見前】以無偏無黨定九流【書無偏無黨王道蕩蕩九流見狀】若某者實有何能可叨出牧絳田巳非厥任【左傳晉人謀去故絳韓獻子曰不如新田】滎波轉過其材【見爲舉人啟】間歲以來爲政非易【漢食貨志間歲萬餘人師古曰間歲隔一歲】有南遷之降虜【謂烏介】有西出之成師【謂討劉稹左傳成師以出又何濟焉】資屝所供【左傳申侯見曰師老矣若出於陳鄭之間共其資糧屝屨其可也】餼牽之備【左傳皇武子辭曰吾子淹久於敝邑惟是脯資餼牽竭矣】未嘗造次敢怠躬親今梟獍埽除【漢郊祀志祠黃帝用一梟破鏡孟康曰梟鳥名食母破鏡獸名食父黃帝欲絕其類使百吏祠皆用之破鏡如防而虎眼晉崔懿之傳謂靳凖曰汝心如梟獍必爲國患案獍卽破鏡古今字異耳】馬牛歸放【書歸馬於華山之陽放牛於桃林之野】將使坐臻富庶必先用得才能此地名髙六雄實控東道分憂之寄【並見前】自昔爲榮況在疎蕪敢忘涯分【隋史詳傳循涯揣分實爲幸甚】但以輶軒坌至【風俗通周秦常以歲八月遣輶軒之使采異國方言孔融薦禰衡表溢气坌湧周翰曰坌塵也音蒲悶切】賦貢川流非惟撫字之難【舊書陽城爲道州刺史賦稅不登觀察使數加誚讓州上考功第城自署曰撫字心勞催科政拙考下下】兼有送迎之遽【晉虞預傳預上記曰自頃長吏輕多去來送故迎新交錯道路】舊屙加甚【潘嶽閒居賦舊屙有痊】朽質難堪假故稍頻【晉陳羣傳參伍掾屬多設解故以避事任】曠廢爲懼【晉謝傳又自陳旣不堪攝職慮有曠廢】又以宦遊旣久故里多違陶令之田園將蕪尙平之婚嫁未畢【並見前】顧惟羈絆【魏略植上書曰固當羈絆於世繩維系於祿位】未可歸休【韓詩外傳田子方爲相歸休得金百鎰】竊敢逺疏丹誠【晉劉喬傳劉與喬牋曰披露丹誠不敢不盡】上干淸重【晉丁潭傳賀循曰郎中令職望淸重實宜審授】非獨祈恩於時宰【南史劉瓛傳仲熊執經議論往往與時宰不合】實將誓欵於已知【張衡思賦恃已知而華子兮】儻防以然諾爲心【漢張敖傳上賢貫髙能自立然諾】誠明濟物【嵇康書是乃君子思濟物之意也】垂憂不逮賜議所安則吳楚之間郡邑不【一作非】少非【一作不】當衝要【謝靈運詩河兗當衝要】或異膏腴【漢賈誼傳髙皇帝割膏腴之地以王諸公】使之頒條庶可求瘼昨賊平之後啟事尋成【見謝宗卿啟】冰霜始嚴筆札未暇【漢書樓防與谷永俱爲五侯上客長安號曰穀子云之筆札樓君卿之唇舌】又伏慮內庭展【一作曩】顧稱已推遷【謝靈運詩逐物遂推遷】外郡寓詞頗乖流品沈吟有日郁抑經時【並見前】今則情素坐煎【鄒陽上梁王書披心腸見情素】驅馳行久【諸葛亮出師表遂許先帝以驅馳】若猶緘嘿是負陶甄伏惟曲賜恩鑑誠懸書殿戀積臺階比殷浩之空函【見爲張周封啟】情同事異望孫之東閤【漢公孫傳元朔中封丞相爲平津侯於是起客館開東閤以延賢人與防謀議】魂往形畱【陸云答兄機詩神往同逝感形畱悲參商】下情無任感激攀戀【一作感戀兢惶】之至【曹植表貴露下情】謹啟

爲韓同年【瞻】上河陽李大夫啟【箋韓瞻字畏之韓偓父也開成二年與義山同登進士第案李大夫疑卽懷州李中丞】

某啟某材術空虛行能無取【揚雄劇秦美新行能無異】因緣慰薦【晉李宻傳有因有緣】得【一作防】記姓名劉一紙之榮方斯未重【見爲李貽孫啟】季布百金之諾比此猶輕【見爲張周封啟】昨者李涿侍禦北來【全唐詩話河陽從事李承性好奇古與翊善坊保壽寺僧智增善庫中得畫訪於常侍栁公權方知張萱所畫石橋圖按新書公權開成中遷學士承防涿殆以侍禦而爲河陽從事者也】又防降以重言【見爲張周封啟】將之厚意望輝光而便同簮履【韓詩外傳孔子逰少原之野有野人哭夫子問焉曰蓍薪而忘簮是以哀非傷亡簮吾所悲者不忘故也賈誼新書楚昭王與吳人戰楚軍走而履決失之行三十步復旋取左右問曰何惜是一踦履乎王曰楚國𨿽貧豈愛一踦履哉思與偕出弗見與入也】在負荷而何啻丘山況某姻婚早聨門館【後漢邊韶傳章華賦曰夕回輦於門館】外舅以列藩之故【爾雅妻之父爲外舅】家人延自出之恩【左傳子產對曰庸以元女大姬配胡公而封諸陳以備三恪則我周之自出】重疊依投【玉臺新詠西曲歌曰出入見依投】綢繆顧遇【後漢李固傳奏記梁商曰況受顧遇而容不盡乎北史李弼等傳論曰締構艱難綢繆顧遇】東牀坦腹早以愧於郗公【晉書郗鑑使門生求壻於王導令就東廂徧觀子弟王氏諸少咸自矜持惟羲之在東牀坦腹臥若不聞鑑曰正此佳壻耶遂以女妻之】朱邸曳裾復欲階於謝掾【謝朓拜中軍記室辭隋王牋朱邸方開效蓬心於秋實善曰諸朱戶故曰朱邸曳裾見爲山南啟】儻復淸風時至丹慊獲申【任昉表不任丹慊之至】實於生前識其死所伏希恩詧謹啟

爲賀拔員外上李相公啟

某啟某聞被彩飾於無用之姿斯須或可垂休光於不報之地始卒攸難至有馬疲而尙服輕軒席敝而猶存華幄【戰國防嬖色不敝席寵臣不敝軒鮑昭詩棄席思君幄疲馬戀君軒】推仁則極備用無聞𨿽有切於戀思冝自量其涯分嗚呼某者今甚類焉翰柔莫申【左思詩弱冠弄柔翰】語苦難聴聊憑牋素用寫肺腸伏惟少霽尊嚴猥賜披省某伏思早嵗仰累深知龍尾貽譏敢通交契【魏略華歆邴原管寜三友號曰一龍歆爲頭原爲腹寧爲尾】牛心前防實媿時才【見賀相國啟】世故推遷年華荏苒【並見前】葭灰檀火屢變於寒暄【周禮烜氏冬取槐檀之火葮灰見前】靈濟泥涇遂分於淸濁【漢溝洫志時人歌曰涇水一石其泥數斗案濟水伏見不常故謂之靈濟後魏文帝祭濟文曰惟瀆暢靈協輝陰辟】羈離管札【謂佐幕】僶俛歌【謂宰縣顏延之詩僶俛見榮枮】名污栁營【漢書河內太守周亞夫爲將軍次細柳】顏慚花縣【白帖晉潘嶽爲河陽令徧樹桃李人號河陽一縣花】竟以千金乏產【漢書諺曰千金之子坐不垂堂】三徑無歸【三輔決錄蔣詡字元卿隱於杜陵舎中三徑惟羊仲裘仲從之逰二仲皆挫防逃名】初服莫從【見爲栁州表】迷津亟問屬者伏幸相公羮梅調味川楫濟時【並見前】起塌翼於衝風【杜甫詩十年猶塌翼楚辭衝風起兮水揚波】活枯鱗於涸轍【見爲張周封啟】登諸蘭署轄彼蕓籖【並見表】臺閣移文語薛夏而無取【魏志薛夏字宣聲太和中以公事移蘭臺夏報之曰蘭臺爲外臺祕書爲內閣臺閣一也何不相移之有】東南才子並張率以何能【南史張率傳率字士簡梁天監中直文徳待詔武帝別賜率詩曰東南有才子故能服官政余𨿽慚古昔得人今爲盛】未報前叨旋承後顧版圖被召花幕分榮【並見前】收駑駘於皁棧之中【東方朔七諫卻騏驥而弗乘兮防駑駘而取路莊子伯樂曰我善治馬編之以皁棧】刻蚣蝑於樂懸之上【說文防虡縣鐘鼓之器飾猛獸之象於其足春秋桓公五年秋螽注蚣蝑之屬爲災故書案考工記梓人爲箰虡天下之大獸五又有小虫之屬以爲雕琢蚣蝑者小虫之屬也爾雅蟄螽蚣蝑郭璞曰王蜙蜼也俗呼防黍】勢髙足跌道泰身屯未竭私誠已嬰沈痼況某素無靈气【郭璞詩燕昭無靈气漢武非仙才】夙昧攝生【見代僕射表】乏單豹養內之功【莊子魯有單豹者行年七十而猶有嬰兒之色餓虎殺而食之有張毅者行年四十而有內熱之病以死豹養其內而虎食其外毅養其外而病攻其內】闕王吉實下之效【漢王吉傳疏曰休則俛仰詘信以利形進則步趨以實下吸新吐故以練臧專意積精以適神於以養生豈不長哉】湫底莫適節宣失中【左傳子產曰節宣其气勿有所擁閉湫底以露其體】然猶深願待年少酬厚徳三醫畢訪【列子楊朱之友季梁得疾七日大漸其子謁三醫一曰矯氏二曰盧氏三曰兪氏脈其所疾】百藥皆投【司馬貞三皇本紀神農嘗百艸始有百藥】竟非無妄之災【易無妄之疾勿藥有喜】莫見有瘳之【漢公孫傳病甚上書乞骸骨因賜告居數月有瘳視事】濱於九死【齊語桓公曰管夷吾射寡人中鉤是以濱於死楚辭𨿽九死其猶未悔】夐彼十旬【謝朓詩故鄕邈已夐濟曰夐逺也十旬見懷州表】取暖則煩加寒必痢髮寧支弁帶不成圍【並見前】謝述心虛方玆未逮【南史謝述字景先小字道兒有心虛疾性理時或乖謬】田光精竭比此猶彊【史記刺客傳田光曰今太子聞光盛壯之時不知臣精已消亡矣】豈有尙占職員但屍俸入久塵物議【南史謝防卿傳醉則執鐸挽歌不屑物議】且速殘骸況相公職統薄違【書圻父薄違】時登眾寡【周禮鄕大夫以歲時登其夫家之眾寡辧其可任者國中自七尺以及六十有五皆徵之其捨者國中貴者賢者能者服公事者老者疾者皆捨】任崇按比【後漢江革傳每至歲時縣當案比注案驗以比之猶今見閱也】務系孤終【周語仲山甫曰古者不料民而知其多少司民協孤終注無父曰孤終死也】職是賓僚【北史裴延儶傳廣平公贊盛選賓僚以伯茂爲文學】豈宜虛曠【書無曠庶官王猛疏督任弗可虛曠】固不可下私微物曲降深慈憫將盡於桑楡【淮南子日夕垂景在樹端謂之桑楡】妨得材於杞梓【左傳聲子曰如杞梓皮革自楚往也惟楚有材晉實用之】是以推枕興感攝衾占辭願申斂迹之期以贖曠官之咎只聽裁防用息兢惶必也舊履畱恩遺簪結念【見爲韓同年啟】卹以孀孤非少【淮南子寡婦不孀禮記少而無父謂之孤】婚嫁未終不使衰羸便辭祿仕【詩序君子遭亂相招爲祿仕箋祿仕者苟得祿而巳不求道行】致乎外地晞以末光【魏都賦彼桑楡之末光】未乖念錄之仁稍減憂慚之累【吳志諸葛恪傳與弟融書曰憂慚惶惶所慮萬端】亞尹諸府別乘近郊【亞尹卽少尹別乘卽別駕】負荷無羞【左傳古人有言曰其父析薪其子弗克負荷】饘糊有繼【見爲懷州表】則猶冀逢十全之藝【周禮醫師職曰十全爲上十失一次之十失四爲下】延一日之生重登門墻【見獻侍郎啟】再就埏埴【老子埏埴以爲器】是所願也非所望也詞多力殆感極【集作深】涕繁避席承言未卜曽參之侍【孝經仲尼居曽子侍子曰先王有至徳要道以順天下民用和睦上下無怨汝知之乎曽子避席曰參不敏何足以知之】封函抒款畏遺殷浩之書【見爲張周封啟】瞻望淸光實動魂守【管輅別傳何宴之視候魂不守宅血不華色】伏惟特賜鑑詧

爲同州任侍禦【憲】上崔相國啟【箋考新書宰相世系表任憲字亞司髙宗相雅相來孫也崔鄲崔珙相文宗崔相武宗崔從崔愼由相宣宗自開成以至大中作相者有五崔焉此崔相國者不知謂誰據啟云彰明下武恢拓中華不舞梯防不鳴金鼓復數千里之沃野刷十五聖之包羞則此崔相國謂從也舊書宣宗紀大中二年十一月以戶部侍郎判度支崔從本官同平章事三年春正月涇原節度使康季榮奏吐蕃宰相論恐熱以秦原安樂三州及石門等七關之兵民歸國詔靈武邠寧各出本道兵馬應接其來七月三州七闗軍人百姓皆河隴遺黎數千人見於闕下上禦延喜門撫慰令其解辮賜之冠帶八月下制曰左衽輸款邊壘連降刷恥建功所謀必尅實樞衡妙算將帥雄稜副元不爭之文絕漢武逺徵之悔與此啟所謂不舞梯防不鳴金鼓意正相合又唐與吐蕃和親自髙祖至武宗凡十五帝至宣宗而吐蕃始弱來歸故地會昌一品集序云唐葉十五帝謚昭肅昭肅者武宗也故曰刷十五聖之包羞其爲從無疑矣舊書從傳云大中四年同平章事非也新書亦承其誤以此啟証之宣紀爲是】

憲啟憲質異楚材【見爲賀拔員外啟】寶同燕石【見爲張周封啟】重以羈丱【詩總角丱兮谷梁傳羈貫成童不就師傅父之罪也貫與丱通】卽丁憫凶瞻遺構以闕然不堪多難奉成書而未就【並見前】無處求生【庾信賦傅爕之但悲身世無處求生】藐是流離【庾信賦藐是流離至於暮齒】屢經寒暑【詩載離寒暑】逮於【一作乎】旣冠【禮記男子二十而冠】猶卹無家【見爲鹽州狀】叨承師友之規獲忝簪纓之列此皆相公推孔李之素分【後漢書孔融字文舉年十歲隨父詣京師時河南尹李膺融造膺門語門者曰我是李君通家子弟門者言之膺請融問曰髙明祖父常與僕有恩舊乎融曰然先君孔子與君先人李老君同徳比義而相師友則融與君累世通家眾坐莫不嘆息】念髙國之舊家【左傳齊侯伐晉夷儀敝無存之父將室之辭以與其弟曰此役也不死反必娶於髙國】鎪朴雕頑【魏都賦木無雕鎪】抉聾抉聵沐膏雨以令植【詩芃芃黍苗陰雨膏之】假順風而使飛【見爲河南表】不然則安得獲驪龍之珠【見爲栁珪啟】假獬豸之角【新書法冠者禦史大夫中丞禦史之服也一名獬廌冠】榮皆過望感豈勝言而猶悵望下風【左傳晉大夫三拜稽首曰羣臣敢在下風】徘徊髙義望賀燕以難去【見爲李貽孫啟】撫棲烏而不安者【魏武樂府月明星稀烏鵲南飛繞樹三帀何枝可依】蓋以相公以伊臯之事業佐大君以揚馬之文章輔昌運一登宣室【漢賈誼傳文帝思誼徴之及入見上方受釐坐宣室】遂借前籌【見爲濮陽公狀】以有徵無戰之方【蜀志詔曰王者之兵有徵無戰】彰明下武以永逸蹔勞之勢【揚雄諫不受單於朝書不一勞者不久佚不蹔費者不永寧】恢拓中華不舞梯防不鳴金鼓【左傳金鼓以聲气也梯防見檄文】復數千里之沃野【漢張良傳闗中左殽函右隴蜀沃野千里】刷十五聖之包羞【易否六三包羞案吐蕃和親自貞觀始髙祖尙未與之通太宗至武宗實十四聖也】彼圍【疑作違】谷而谷人不知【左傳齊陳成子救鄭及畱舒違谷七里谷人不知】入鄭而鄭陴皆哭【左傳宣公十二年春楚子圍鄭旬有七日鄭人卜行成不吉卜臨於大宮且巷出車吉國人大臨守陴者皆哭】方玆決勝彼有多慚今百職聿修九功【一作五功非】咸敍【書九功惟敍】萬國佇登封之禮五山傾望幸之祥【史記封禪書天下名山八而三在蠻夷五在中國華山首山太室大山東萊此五山黃帝之所常遊與神會漢郊祀志郡國各除道繕治宮館名山神祠所以望幸矣五山謂五嶽也】鰈至鶼來【封禪書東海致比目之魚西海致比翼之鳥韋昭曰各有一目不比不行其名曰鰈各有一翼不比不飛其名曰鶼鶼】茅歸楛入【書荊州貢包匭菁茅魯語武王克商肅愼氏貢楛矢石砮】馳湯驟夏轢漢陵周【班固典引孕虞育夏甄殷陶周】若某者𨿽不能行舞舜戈【戈當作幹書帝乃誕敷文徳舞干羽於兩階七旬有苗格】坐耕堯壤【見爲滎陽公狀】至於獻千載河淸之序【拾遺記丹邱千年一燒黃河千年一淸皆至聖之君以爲大瑞初學記宋元嘉中河濟俱淸鮑昭張暢俱作河淸頌】裁二王助祭之詩【詩序振鷺二王之後來助祭也】歌詠相庭發揮帝載則其志願亦或庶幾伏希孫閤時開【見爲絳郡公啟】邴茵多恕【漢丙吉傳馭吏耆酒常從吉出醉歐丞相車上西曹主吏白欲斥之吉曰此不過污丞相車茵耳遂不去也】克懋山公之徳【晉書嵇紹字延祖魏中散大夫康之子也十歲而孤事母孝謹以父得罪靖居私門山濤領選啟武帝詔徵之起家爲祕書丞】終全趙氏之孤【見爲張周封啟】擁篲瞻門【見爲某先輩啟】封函卽路【南史朱齡石傳爲元帥伐蜀帝別有函封付齡石署曰至白帝乃開】苑沙宮樹【見爲同州啟】𨿽吟左輔之風煙【漢地裏志左馮翊髙陵縣左輔都尉治謝朓詩風煙四時犯】良夜慶霄【謝曕詩慶霄薄汾陽注卽慶雲也】惟望中臺之晷度【玉海事始曰黃帝以風後配上臺天老配中臺五聖配下臺爲三公也】感恩撫已志投誠仰惟輝光終賜埏埴下情無任感激攀倚【一作荷】惶戀之至

爲舉人上翰林蕭侍郎啟【箋按元和六年蕭俛充翰林學士二年罷穆宗時爲門下侍郎計俛爲翰林時義山甫十餘齡代人恐太早惟蕭澣有祭蕭侍郎文及哭遂州蕭侍郎詩然澣又未甞爲】

某啟某聞師曠之琴不鼓之則無以召鶴【韓子師涓鼓新聲平公問師曠此何聲也曰淸商公曰最悲乎師曠曰不如淸徴援琴一奏有鶴二八道南方來集於郭門之扈再奏而列三奏延頸而鳴舒翼而舞音中宮商瑞應圖鶴王者知音樂之節則至白帖鶴滿三百六十歲則色純黒】楊羲之石不用之卽無以聘應龍【薛瑩龍女傳震澤中洞庭山南有洞穴梁武帝召問公公曰此洞穴蓋東海龍王第七女掌龍王珠藏若遣使通信可得珠寶有甌越羅子春兄弟上書請通帝命公問曰汝家制龍石尙在否答曰在謹賫至都試取觀之公曰汝此石能制徴風召雨戎虜之龍不能制海王珠藏之龍昔桐柏眞人教楊羲許謐茅容乘龍各贈制龍石一片今亦應在帝勅命求之於茅山華陽隱居陶景得石兩片公曰是矣山海經應龍處南極殺蚩尢與誇父不得復上應龍遂在地故下數旱旱而爲應龍狀乃得大雨】物旣有之言亦猶是伏惟侍郎學士絪緼降秀翕辟資華【易天地絪緼萬物化醇又夫坤其靜也翕其動也辟】天上比方但有文星粗爾人間擬議未將泰華爲然【並見前】爰自妙齡遂肩名輩當時人物【漢書有古今人物表】何戢惟效於褚公【南史何戢傳戢字惠景美容儀動止與褚彥回相慕時人號爲小褚公】邇日風流【南史王儉傳儉常謂人曰江左風流宰相惟有謝安蓋自況也】杜乂難方於衛玠【晉書衞玠字叔寶風神秀異或問杜乂可方衞洗馬否劉惔曰杜乂膚淸叔寶神淸世說注杜治面如凝脂眼如防漆粗可得方諸衞玠】加以成與石【西京雜記成子有人授以文石吞之遂爲通儒後成子病吐出文石以授五鹿充宗又爲碩學也】郭璞傳豪【見爲山南啟】渙水倘來皆逢藻繢【陳琳爲曹洪與魏文帝書遊睢渙者學藻繢之防善曰漢書灌嬰睢陽販繒者也陳畱記襄邑渙水出其南睢水經其北傳云睢渙之間出文章故其黼黻絺繡日月華虫以奉於宗廟禦服焉】荊峯若至只有璆琳【莊子南方有鳥其名爲鳳以璆琳瑯玕爲食】合沓縑緗【沈約詩合沓共隱天】縱橫筆硯【髙唐賦縱橫相追】三都作序不勞皇甫士安【見爲某先輩啟】萬乘爲寮只有東方曼倩【夏侯湛東方朔畫贊大夫諱朔字曼倩平原厭次人也戲萬乘若寮友】況從近歲且有外虞傅介子在樓蘭國中奇功未就【漢傅介子傳介子至樓蘭謂王曰天子使我私報王王起隨介子入帳中屏語壯士二人從後刺之刃交胸立死封介子爲義陽侯】班仲升於玉門闗外報命猶賖【見代安平公表】𨿽太平之業已隆【見賀相國啟】而震耀之威尙作【漢書敍傳天威震耀】侍郎又綢繆武帳【漢汲黯傳武帝嘗坐武帳中黯前奏事孟康曰今禦武帳置兵闌五兵於帳中也】密勿皇圖【班固東都賦披皇圖稽帝文】九天九地之兵寧因舊學【北堂書鈔太公兵法云武王曰休息士眾皆有處乎太公曰休兵頓息如從九天之上向九地之下獨往獨來有莫見者書盤庚予小子舊學於甘盤】七縱七擒之術固已通【北堂書鈔漢晉春秋曰諸葛亮徵南中所在戰捷旣得孟獲使觀於營陣之間問曰此軍何如獲對曰向者不知虛實故敗今防賜觀看營陣若只如此卽定易勝耳亮笑縱使更戰七縱七擒而亮猶遣獲獲止不去曰公天威也南人不復反矣蔡邕郭有道碑於休先生明徳通】用視艸之工【見爲汝南公表】解按劍之怒【說苑秦王按劍而坐鮑照詩天子按劍怒使者遙相望】手爲天馬【眞誥手爲天馬鼻爲仙源】心繪國圖【梁書裴子野傳勅使撰方國使圖自要服至海表凡二十國】九重之中【見爲成魏州表】蹔煩前箸【見爲濮陽公狀】萬里之外輒敢衡車【衡疑作衝春秋感精符作衝車厲武將魏明帝紀注郝昭守陳倉城諸葛亮起雲梯衝車以臨城】位誠在於論思功已參於鎭撫【左傳鄧曼曰夫固謂君訓眾而好鎭撫之箋舊書吐番冦涇原命中使以禁軍援之穆宗謂宰臣曰用兵有必勝之法乎俛對曰兵者凶器戰者危事聖王不得巳而用之如或縱肆小忿輕動干戈使敵人怨結師出無名非惟不勝乃自危之道也固宜深愼帝然之】圖書之府鼎鼐之司伊咎懸遺悵【一作爲恨】之誠防說貯妨賢之媿【說苑虞邱子謂楚莊王曰臣爲令尹處士不升妨羣賢路】載惟後命【左傳齊侯將下拜孔曰且有後命】夫豈逾時抑某又聞之昔管仲經邦賓客有二【管子管仲會國用二在賓客其一在國】周公待士吐握皆三【見爲某先輩啟】邴丞相之車茵寧彈醉客【見爲同州啟】平津侯之賓館不礙布衣【見爲絳郡公啟】並脂粉簡編【徐陵王勱碑网羅圖史脂粉藝文】冠纓圖史【北史崔浩傳國家積徳著在圖史】後之披捲【南史王藻傳書拱袂而披捲】皆若升堂侍郎美譽旁流【晉王羲之傳羲之少有美譽】髙節彌折【漢田蚡傳非痛折節以禮屈之天下不肅】擔簦者成市躡蹻者如雲【並見前】此乃前賢後賢不殊軌轍往哲來哲非異門墻縱燕有黃金之臺【見上尙書啟】齊爲碣石之館【見爲濮陽公狀】料其棟宇【易上棟下宇以待風雨】必已荒蕪【魏都賦肴函荒蕪】若某者陋若左思醜同王粲須眉不及於崔琰腰腹無預於鄭若值庭蘭【並見前】固多慚徳【書成湯放桀於南巢惟有慚徳】如逢巖電【見爲先輩啟】不望齊名【後漢黨錮傳範滂母曰汝今得與李杜齊名死亦何恨】重以惠劣禰生【惠與慧同後漢書禰衡字正平少有才辧嘗讀蔡邕所撰碑文一覽識之孔融薦禰衡表目所一見輒誦於口耳所暫聞不忘於心性與道合思若有神】專非董氏【漢董仲舒傳下帷講誦三年不窺園其精如此】殊顏回之易鑄【揚子或曰人可鑄與曰孔子鑄顏回矣】若宰我之難雕【見論語】徒欲萬卷咸披【博物志蔡邕有書近萬卷漢末年載數車與王粲】且乏五行俱下【後漢應奉傳奉字世叔讀書五行俱下】叨從歲賦【元稹酬白居易詩昔歲俱充賦】勉致文編戶戶醬瓿惟聞見辱【漢書揚雄著太劉歆曰恐後人用覆醬瓿也】人人虀臼不肯畱題【世說魏武帝常過曹娥碑下楊修從碑背上見題作黃絹幼婦外孫虀臼八字修曰黃絹色絲也於字爲絕幼婦少女也於字爲妙外孫女子也於字爲好虀臼受辛也於字爲辭所謂絕妙好辭也】再困於魚登【見爲同州啟】一慚於雁序【原注其長兄兩舉及第禮記兄之齒雁行】然而天付直气家傳義方【左傳教之以義方弗納於邪】𨿽在顓防不苟述作廣絕交之論抑有防焉【南史任昉諸子流離不能自振生平舊交莫有收卹西華冬月著葛披練裙道逢劉孝標然矜之乃著廣絕交論以譏其舊交曰古人知三釁之爲梗懼五交之速尢故王丹威子以榎楚朱穆昌言而示絕有旨哉有旨哉到漑見論抵之於地終身恨之】移太常之書非無【一作敢】爲也【漢書劉歆欲建立左氏春秋及毛詩逸禮古文尙書皆列於學官哀帝令歆與五經博士講論其義諸博士或不肯置對歆因移書太常博士責讓之】頃者曽幹閽侍獲拜堂皇【漢胡建傳諸列校坐堂皇注無壁曰皇】旣容納之有加【隋文四子傳詔曰容納不逞】遂希望之滋甚【南史梁宗室傳更收士眾希望非常】爾後以毛傷崇【一作榮】彈【南齊書垣榮祖善彈彈鳥毛盡而鳥不死海鵠羣翔榮祖登城西樓彈之無不折翅而下南史垣榮祖字華先崇祖從父兄也善彈登西樓見翔鵠雲中謂左右當生取之於是彈其兩翅毛脫盡墜地無傷養毛生後飛去其妙如此案二史所載則崇作榮爲是然二名截去祖字而又不著其姓殊覺未安不如雲垣彈爲無獘也】鱗損任鉤【莊子任公子爲大鉤投竿東海期年不得魚已而得大魚淛河以東蒼梧以北無不厭若魚者】拔刺不遷【謝靈運賦魚水深而抜刺韻防魚跳蹳刺蹳北末切刺郎達切】噞喁無暇【左思賦溯洄順流噞喁沈浮】旣乖受教便以經時【古詩但感別經時】今孝秀員【一作爰】來【員與云同隋書詔曰四海之內豈無孝秀】風霜巳積秦人屢出自欲焚舟【左傳秦伯伐晉濟河焚舟取王宮及郊晉人不出遂自茅津濟封殽屍而還】楚卒數奔誰教拔斾【左傳晉人或以廣隊不能進楚人懸之脫扄少進馬還又惎之拔斾投衡乃出顧曰吾不如大國之數奔也】是以更持魚目當夜肆以沽諸【任昉到大司馬記室箋維此魚目唐突璵璠注魚目似珠張協雜詩魚目笑明月】復挈豚蹄祝天時之未巳【史記滑稽傳淳於髠曰有禳田者操一防蹄酒一盂而祝曰甌窶滿篝污邪滿車五穀蕃熟穰穰滿家臣見其所持者挾而所欲者奢故笑之】義誠多媿志亦可憐倘防猶枉鉛華【洛神賦鉛華不禦】更施丹雘【書若作梓材旣勤撲斲惟其塗丹雘】俾其恩地不在他門𨿽不及采椽【韓子堯舜采椽不刮茅茨不翦】備枝梧於大廈【漢項籍傳莫敢枝梧如淳曰梧音吾枝梧猶枝扞也臣瓚曰小柱爲枝邪柱爲梧今屋梧邪柱是也文中子大廈之顚非一木所支】亦庶乎秭米【莊子計中國之在海內不似秭米之在太倉乎】增流衍於神倉【左思吳都賦觀海陵之倉則紅粟流衍禮記季秋之月藏帝籍之收於神倉】與夫九九之能【一作推管子虙戲作九九之數以合天道而天下化之韓詩外傳齊桓公設庭燎爲便人欲造見者期年而士不至於是東野有以九九見者漢梅福傳上書曰齊桓之時有以九九見者桓公不逆欲以致大也師古曰九九算書若今九章五曹之輩】猶或萬萬相逺【木華海賦萬萬有餘】誠深詞切聲急響煩仰郭泰之龍【蔡邕郭有道碑先生諱泰字林宗望形表而影附聆嘉聲而響和者猶百川之歸巨海鱗介之宗龍也】望仲尼之日月【見論語】濡毫伏紙【晉劉琨傳臣俯尋聖防伏紙飲淚】億萬常心干冒尊嚴伏用戰灼【晉王濬傳上書曰豈惟老臣獨懷戰灼】謹啟

爲崔從事【福】寄尙書彭城公啟

福啟福聞雀辭楊館常懷寶篋之恩【見謝座主啟】燕別張巢永結雕梁之戀【燕別張巢未聞或引張建封妾闗盼盼燕子樓事以當之然義山去建封時不逺恐未必遂據爲故實也今按南史孝義傳張景仁下附衞敬瑜妻事云妻年十六而敬瑜亡父母舅姑咸欲嫁之女截耳置盤中爲擔乃止所住戶有燕巢常雙飛來去後忽孤飛女感其偏棲乃以縷系腳爲志後歲此燕果復來猶帶前縷女爲詩曰昔年無偶去今春猶獨歸故人恩獨重不忍復雙飛此與永結雕梁之戀語意頗合啟曰張巢恐後人誤以爲景仁之事而妄攺未可知也】推誠況物某有類焉始者尙書晞發丹山【屈原九歌晞汝髮兮陽之阿山海經丹穴之山有鳥名曰鳳皇】騰身紫府【雲笈七籖軒轅本紀東到靑邱見紫府先生受三皇內文大字以劾召萬神】曉趨淸禁則瓊樹一枝【李陵贈蘇武詩思得瓊樹枝以解長饑渇】夜直皇闈則金釭二等【何晏景福殿賦落帶金釭此焉二等漢書趙昭儀居昭陽捨壁帶往往爲黃金釭注壁帶壁之橫木露出如帶者以金爲釭若車釭之形釭音工】人寰莫見塵路難逢而某志在諱窮【莊子孔子曰我諱窮久矣而不免命也】勇於求益【見論語】輒幹皂隸【左傳皂隸之事官司之守】自露菲葑【詩采葑采菲無以下體】寶肆回腸【雲笈七籖恍若晨景之寶肆司馬遷書腸一日而九回】只期和氏【見爲栁珪啟】毉門投足【莊子醫門多疾張衡應問捷徑邪至吾不忍以投足】永念倉公【史記太倉公者齊太倉令姓淳於氏名意傳黃帝扁鵲之脈書五色胗病知人之死生】果防湣彼顓愚溢爲品目勾萌始達依周囿以揚【一作陽】翹【陸機擬古詩譬彼向陽翹月令勾者畢出萌者盡達】滴瀝才分托靈光而振響【王延壽魯靈光殿賦動滴瀝以成響殷雷應其若驚善曰言檐垂滴瀝才成小響室內應之其聲似雷之驚也】遙輕【集作輕軒是】短羽【晉葛洪傳大塊稟我以尋常之短羽】驟化窮鱗【劉長卿詩滄海一窮鱗】每欲陶冶肺肝耕耘筆硯【華嶠後漢書班超投筆嘆曰大丈夫安能久事筆耕乎】麤調宮徵以謝陽秋【孫盛著晉陽秋陽秋卽春秋也避鄭太后諱故以春爲陽】而義有多塗情非一槪辭煩轉野意密彌賖𨿽塗逭如韓遂之書【魏武帝紀馬超與韓遂等叛超等屯渭南公與遂書多所防竄如遂攺定者超等愈疑遂案塗逭猶塗竄也】反覆若【一作類】葛洪之紙【晉葛洪傳洪躬自伐薪以貿紙筆夜輒冩書習誦以儒學知名藝文類聚抱朴子曰洪家貧常乏紙毎所冩皆反覆有字人少能讀】終無髣髴可得端倪【見爲河東公啟】去歲洛陽獲陪良宴頻趨絳帳【見爲山南啟】累坐靑氊【見爲滎陽公表】況聞懇拒臺階請從藩屏舉郗超之幕畫【世說桓宣武與郗超議芟夷朝臣條牒旣定其夜同宿明晨起呼謝安王坦之入擲疏示之郗猶在帳內謝含笑曰郗生可謂入幕賓也】數阮瑀之軍書【魏志阮瑀字元瑜文帝與吳質書曰元瑜書記翩翩致足樂也漢息夫躬傳軍書交馳而輻輳】懸以嘉招形於善謔【詩善戲謔兮不爲虐兮】何言違阻復積光陰潼水千波【並見前】巴山萬嶂【元和郡縣誌巴嶺在南鄭縣南一百九里東濱漢江與三峽相接漢中舊志巴山緜亙深逺冬夏積雪不消中包孤云兩角米倉諸山南接四川巴州之小巴山】接漏天之霧雨【寰宇記戎州宜賓縣二山四時霑霖俗謂小漏天大漏天洽聞記南廣水南二百里漏天窮年宻云不見日月晏殊類要大梨山小梨山在開邊縣界四時霖霔不絕俗人呼爲大漏天小漏天其山自嘉州以來每峯相接髙低隠伏奔走三峽其狀難名】隔嶓冡之煙霜【書嶓冡導漾東流爲漢唐六典山南道名山曰嶓冡元和郡縣誌嶓冢山在興元府金牛縣東二十八里按金牛故城在今陜西漢中府寧羌州西北嶓冡山在州北九十里漢水出焉】皓月圓時樹有何依之鵲【見前啟】悲風起處巖無不斷之猿【李陵答蘇武書但聞悲風蕭條之聲格物論猿性急而腸斷哀鳴則腸俱斷而死】煎向義之初心軫懷仁之勁气竊惟秦鏡【西京雜記髙祖初入咸陽宮有方鏡廣四尺髙五尺九寸表裏洞明直來照之影則倒見以手掩心卽見腸胃五臟】當詧衞桃【韓子彌子瑕有寵於衞君食桃而甘不盡以其半防君君曰愛吾哉及色衰愛弛君曰是固嘗防吾以余桃】昨伏承擁節浚郊【詩孑孑幹旄在浚之郊】建牙隋防【見代僕射表】將求捧幣申好裂裳就塗【墨子公輸欲以楚攻宋墨子聞之自魯往裂裳裹足十日至郢】接枚叟之餘光奉鄒生之末座【見爲栁珪啟】又伏慮旋登殷夢【見太尉序】俄奉周畋【見賀相國啟】徴詔巳行拜塵無及【晉潘嶽傳嶽與石崇等諂事賈謐每候其出與崇輒望塵而拜】徘徊失措抑鬱誰聊【並見前】必也華榻長懸【袁宏漢紀陳蕃在豫章爲徐穉獨設一榻去則懸之】簡書無廢卽割任安之席堪哂無圖【史記任安與田仁俱爲衞將軍舍人衞將軍從此兩人過平陽主主家令兩人與騎奴同席而食此兩人拔刀割斷席別坐】負田叔之鈐可嗟非據【當作鉗史記田叔傳叔爲趙王張敖郎中漢下詔捕趙王惟孟舒田叔等十餘人赭衣自髠鉗稱王家奴隨趙王敖之長安】伏惟愼安寢膳勉防興居【徐陵書願百年之老興居多福】早秉信圭速調大鼎【並見前】至於禱祝實倍等倫半菽思貯於神倉【漢書項羽曰歲饑人貧卒食半菽神倉見前】一勺願投於靈海【禮記今夫水一勺之多木華海賦於廓靈海長爲委輸】道之云逺更開殷浩之函書不盡言重灑楊朱之淚【並見前】攀戀感激不知所裁伏惟俯賜鑑照謹啟

上兵部相公啟【箋舊書大中四年十月翰林學士承旨兵部侍郎令狐綯守本官同中書門下平章事】

商隠啟伏奉指命令書元和中太淸宮寄張相公舊詩上石者【舊書天寶二年三月攺西京元廟爲太淸宮東京爲太微宮天下諸郡爲紫極宮新書宰相表元和九年六月河中節度使張靖爲刑部尙書同中書門下平章事】昨一日書訖伏以賦曠代之淸詞宣當時之重徳昔以道均稷契始染江毫【見爲山南啟】今幸慶襲韋平【見爲李貽孫啟】仍鐫宋石【見爲張周封啟】依於檜井【括地誌苦縣在亳州谷陽縣界有老子宅及廟廟中有九井尙存北史王劭傳陳畱老子祠有枯栢爾雅栢葉松身曰檜】陷彼椒墻【謂刻詩於石陷置壁間也椒墻卽椒壁按唐祖元故其廟飾一如宮禁文選注向曰椒房以椒塗壁后妃居之】扶持固在於神明【魯靈光殿賦序自西京未央建章之殿皆見隳壞而靈光巋然獨存豈非神明依憑支持以保漢室者也】悠久必同於天地【見中庸】況惟陋質早預生徒仰夫子之文章【夫子謂令狐楚】曽無具體辱郎君之謙下【郎君謂綯應璩與滿公琰書外慕郎君謙下之徳內幸頑才見誠知巳銑曰滿炳父寵爲太尉璩嘗事之故呼曰郎君】尙遣濡翰【劉楨詩敍意於濡翰】空塵寡和之音【謂綯詩見謝河東公啟】素乏入神之妙【謂巳書張懷懽書斷李斯小篆入神大篆入妙伯喈八分飛白入神大篆小篆隸書入妙】恩長感集格鈍漸深但恐涕洟【易賫咨涕洟】終斑琬琰【詩赤刀大訓璧琬琰在西序周禮考工記曰琬圭琰圭皆九寸】下情無任戰汗之至

上時相啟

商隱啟暮春之初甘澤承降旣聞霑足【詩旣霑旣足生我百谷】又欲開晴實闗燮和克致丰阜繁陰初合則傅說爲霖【書說命若歲大旱用汝作霖雨】媚景將開則趙衰呈日獲依恩養定見升平【並見前】絕路左之喘牛用驚邴吉【見代安平公表】無廏中之惡馬以役任安【見爲某先輩啟】偃仰興居【詩或棲遲偃仰】惟有歌詠瞻仰【一作望】闈闥不勝肺肝謹啟

上河東公啟三首

商隱啟兩日前於張評事處伏覩手筆兼評事傳指意於樂籍中賜一人【崔令欽教坊記西京右教坊在光宅坊左教坊在延政坊右多善歌左多工舞東京兩教坊俱在明義坊而右在南左在北也按凡妓女隸教坊籍】以備紉補【禮記內則曰衣裳綻裂紉箴請補綴】某悼傷巳來【箋本傳王茂元鎭河陽愛其才表掌書記以子妻之本集有王十二兄與畏之員外相訪見招小飲時予以悼亡日近不去因寄詩】光陰未幾梧桐半死【枚乘七發龍門之桐髙百尺而無枝其根半死半生】方【一作才】有述哀【江淹雜體詩有潘黃門嶽述哀良曰謂悼婦詩】靈光獨存且兼多病眷言息不暇提攜【禮記長者與之提攜】或小於叔夜之男【見爲同州啟】或幼於伯喈之女【白帖蔡琰字文姬邕之女也邕夜鼓琴絕琰年六歲曰第二邕曰偶中耳】檢庾信荀娘之啟【庾信集有謝趙王賚息荀娘絲布啟】常有酸辛【杜甫詩鏤骨抱酸辛】詠陶潛通子之詩【陶潛責子詩通子年九齡但覓梨與栗】每嗟漂泊【許靖與曹公書漂薄風波薄泊同】所賴因依徳宇【魏志王粲等傳評曰然其沖虛徳宇未若徐幹之粹也】馳驟府庭【南史謝朓傳牋曰榮立府庭恩加顏色】方思效命旌旄不敢載懷鄕土錦茵象榻【潘嶽寡婦賦易錦茵以苫席戰國策孟嘗君之楚獻象牀其直千金】石館金臺【並見前】入則陪奉光塵【見爲張周封啟】出則揣摩鉛鈍【史記蘇秦傳得周書陰符伏而讀之期年以出揣摩曰此可以說當世之君矣】兼之早歲志在門【漢陳湯傳湯曰是所謂門開】及到此都更惇夙契【徐陵爲貞陽侯書親鄰之道夙契逾深】自安衰薄【禰衡鸚鵡賦嗟祿命之衰薄】微得端倪至於南國妖姬【古詩美人出南國灼灼芙蓉姿】藂臺妙妓【漢地裏志藂臺在邯鄲趙武靈王築古詩燕趙多佳人美者顏如玉曹植七啟才人妙妓遺世絕俗】𨿽有涉於篇什實不接於風流況張懿仙本自無雙【古詩精妙世無雙】曽來獨立【漢李延年歌北方有佳人絕世而獨立】旣從上將又托英寮汲縣勒銘方依崔瑗【見爲安平公表】漢庭曳履猶憶鄭崇【漢書鄭崇字子遊擢尙書僕射數諫諍每見曳革履上曰我識鄭尙書履聲】寧復河裏飛星【陳畱耆舊傳張寛從漢武帝祀甘泉至渭橋有女子浴於渭乳長七尺帝怪問之女曰帝後七車侍中知之時寛在第七車曰齋戒不絜女人星見】雲間墮【一作墜】月【謝靈運詩可憐誰家郎緣流乘素舸但問情若爲月就雲中墮】窺西家之宋玉【宋玉登徒子好色賦臣東家之子嫣然一笑惑陽城迷下蔡然此女登墻窺臣三年至今未許也】恨東捨之王昌【襄陽耆舊傳王昌字公伯爲東平相散騎常侍早卒婦任城王子文女也樂府人生富貴何所望恨不早嫁東家王】誠出恩私非所宜稱伏惟克從至願賜寢前言使國人盡保展禽【家語魯人有獨處室者鄰之婦室壞趨而托焉魯人閉戶不納婦人曰子何不如栁下惠然嫗不逮門之女魯人曰栁下惠則可我固不可注以體覆之曰嫗】酒肆不疑阮籍【世說阮公鄰家婦有美色當壚沽酒阮與王安丰常從婦飲酒阮便醉眠其婦側夫始殊疑之伺察終無他意】則恩優之理何以加焉干冒尊嚴伏用惶灼謹啟

二

商隱啟某聞周朝貝葉列妙引於王褒【周王褒經藏願文盡天竺之書窮貝多之葉】梁日枳園灑芳詞於沈約【梁沈約枳園寺剎下石記晉故車騎將軍瑯琊王劭於太祖文獻公淸廟之北造枳園精舍】必資乎鴻筆麗藻【劉勰文心雕龍鴻筆之徒莫不洞曉劉峻廣絕交論遒文麗藻方駕曹王】刻乎貞金翠瑉然後可以充足人天【景徳傳燈錄佛年十九欲出家號人天師】發揮龍象【易六爻發揮旁通情也大智度論水行龍力大陸行象力大故負荷大法者比之龍象】苟其曖昧【何晏景福殿賦其奧祕則翳蔽曖昧】卽匪莊嚴【得無姤女經何等爲四一種種妙衣莊嚴法座】爰托亨塗夙聞妙諭𨿽從幕府【東觀漢記衛靑大克匈奴武帝拜大將軍於幕中因號幕府】常在道場【惠忠禪師安心偈直心眞實菩薩道場法苑珠林古徳寺誥或名道場卽無生廷也或名爲寺卽公廷也或名淨住舍或名法同捨或名出世間捨或名精舍或名淸淨無極園或名金剛淨剎或名寂滅道場或名逺離惡處或名親近善處】猶恨出俗情微破邪功少二百日斷酒有謝蕭綱【梁簡文帝集答湘東王書曰吾自至都以來意志忽怳𨿽開口而笑不得眞樂不復飲酒垂二十旬】十一年長齋多慚王奐【南齊書王奐爲都督諸軍事雍州刺史上謂王晏曰奐於釋氏實自專至其在鎭或以此妨務後有罪被收奐聞兵入禮佛未及起軍人斬之按史但言奐奉佛而無十一年長齋之文蓋見他書】仰戀東閤【見爲絳郡公啟】未歸西林【髙僧傳沙門慧永居在西林與慧逺同門遊好遂邀同止刺史桓伊以學徒日眾更爲逺建東林寺】近者財俸有餘津梁是念【華嚴經贊苦海作津梁】適依勝絕微復經營伏以妙法蓮華經者諸經中王【妙法蓮華經如帝釋於三十三天中王此經亦復如是諸經中王】最尊最勝【瑞應經迦葉二弟問迦葉曰今乃捨梵志道學沙門法豈獨大其道勝乎迦葉答曰言佛道最勝因果經我於一切天人之中最尊最勝】始自童幼常所防持【法苑珠林先白眾僧曰佛法難值應共防持】或公幹漳濱有時疾疢【見爲懷州表】或謝安海上此日風波【世說謝太傅盤桓東山時與孫興公諸人泛海戲風起浪湧孫王諸人色並遽便唱使還太傅神情方王吟嘯不言舟人以公貎閒意說猶去不止旣風轉急浪猛諸人皆諠動不坐公徐云如此將無歸眾人卽承響而回】恍惚之間【老子道之爲物惟恍惟惚】感驗非少今年於此州常平山慧義精舍經藏院【明一綂志四川潼川州北有長平山岡長而平蓋卽此所謂常平山也州本唐梓州爲東川節度使治所釋迦譜息心所棲故曰精舍髙僧傳漢明帝於城外立精舍以處摩騰焉卽白馬寺也文選有謝靈運石壁精舍還湖中詩謝靈運集有石壁立招提精舍詩】特剏石壁五間金字勒上件經七卷【白帖梁武帝於元光殿坐師子座講金字經】旣成勝果思托妙音【勝果見第三啟妙音見下文】伏惟尙書有夫子之文章備如來之行願不逢慧逺已飛廬嶽之書【髙僧傳慧逺屆潯陽見廬峯淸淨更立房殿卽東林寺是也司徒王謐防軍王黙等並欽慕風徳遙致師敬謐修書曰年始四十而衰同耳順逺法師廬山記山在江州潯陽郡左挾彭澤右傍通川有匡俗先生出自殷周之際遁世隱時潛居其下】未見簡棲便制頭陀之頌【姓氏英賢錄王屮字簡棲瑯邪臨沂人也有學業爲頭陀寺碑文詞巧麗爲世所重碑在鄂州題云齊國錄事參軍瑯邪王屮制屮音徹】是故右繞三匝【法華經右繞三匝合掌恭敬】仰希一言庶使鵝殿增輝【鵝殿卽佛坐殿多種經中皆有此名佛遊天竺國記達嚫國有迦葉佛伽藍穿大石作之有五重最下爲鴈形鴈堂毗捨離爲佛作堂形如鴈字按爾雅云舒鴈鵝鵝亦鴈之屬也】龍宮發色【法華經智積菩薩問文殊師利仁往龍宮所化眾生其數幾何復庵和尙華嚴論贊龍樹菩薩發心入龍宮防藏】流傳沙界【金剛般若經諸恆河所有沙數佛世界如是寧爲多否彌陀疏抄恆河在西域無熱河側沙至微細佛近彼河說法】震動風輪【法華經大通智勝佛得阿耨多羅三藐三菩提時十方各五百萬億諸佛世界六種震動楞嚴經故有風輪執持世界觀佛三昧經金翅鳥王從金剛直下從大水際至風輪際爲風所吹】報恩於蓮目果唇【法華經妙音菩薩目如廣大靑蓮華葉又曰如來甚希有以功徳智慧故唇色赤好如頻婆果按佛氏有報恩經】奪美於江毫蔡絹【並見前】伏希道念特降神鋒【見端午啟】瞻望旌幢攜持碪斧曝身晞髮以候還辭無任迫之至謹啟

三

商隱啟伏奉榮示伏防仁恩賜撰金字法華經記一首正冠薦笏跪捧伏讀聽儀鳳之簫管只恐曲終【書簫韶九成鳳凰來儀】對仙客之棋枰仍憂路盡【晉書王質入山斫木見二童圍碁坐視之及起斧柯巳爛矣世記嵩髙山北有大穴晉初常有一人誤墮穴中循穴而行計可十許日忽曠然見明又有艸屋中有二人對坐圍棋棋局下有一杯白飲墜者飲之出問張華華曰此仙館大夫所飲者玉漿也說文棋局爲枰】欣榮羨慕造次失常前者爰托翠瑉將翻貝莢【酉陽雜俎貝多出摩伽陀國西土用以寫經長六七文經冬不凋】方資防念【法華經教菩薩法佛所防念】麤冀標題【南史宋宗室傳義康稠人廣坐每標題所憶以示聰明】換骨惟望於一丸【漢武內傳王母謂帝曰子但愛精握固閉气吞液一年易气二年易血三年易精四年易脈五年易髓六年易骨七年易筋八年易髮九年易形杜甫詩相哀骨可換亦遣馭淸風魏文帝詩西山一何髙髙髙殊無極上有兩仙童不饑亦不食與我一丸藥光耀有五色服藥兩三日身輕生羽翼】剜身止求於半偈【知三昧懺轉輪聖王爲求佛法有一婆羅門言若能就王身上剜作千瘡灌滿膏油安施燈炷然以供養者我當爲汝解說佛法涅槃經佛言我念過去作婆羅門在雪山中修菩薩行時天帝釋卽下試之自變其身作羅剎像住菩薩前口說半偈云諸行無常是生滅法菩薩卽語羅剎但能具足說是偈竟我當以身奉施供養】豈謂尙書載持夢筆仰拂文星【並見前】入不二法門【維摩經文殊師利問維摩詰何等是菩薩入不二法門時維摩詰黙然無言文殊嘆曰善哉乃至無有文字語言是眞入不二法門】住第一義諦【十輪經諸佛菩薩辟支及四沙門果是七種人名爲第一義僧在家得勝果者亦名爲第一義法苑珠林梁武帝問達摩如何是聖諦第一義答曰廓然無聖】儒童菩薩始作仲尼【造天地經寶歷菩薩下生世間號曰伏羲吉祥菩薩下生世間號曰女媧摩訶迦葉號曰老子儒童菩薩號曰仲尼】金粟如來方爲摩詰【發迹經淨名大士是往古金粟如來維摩經毗邪離城中有長老名維摩詰】鋪舒於無上【金剛般若經無上甚深微妙法】藻輝於至尊【法苑珠林故經中來至佛所雲南無無所著至眞等正覺是名口業稱嘆如來徳也】而又以七諭之微【法華經七諭火宅窮子藥輩化城系珠頂珠醫子載教乘法數】較五常之要【一作典列子楊朱曰人肖天地之類懷五常之性漢禮樂志合五气之和導五常之行按佛書云一不殺配仁慈愛好生曰仁五行之木亦主於仁仁則不殺配仁也二不盜配智邪正明了曰智五行之水亦主於智智則不盜配智也三不邪淫配義制事合宜曰義五行之金亦主於義義則不邪淫故以不邪淫配義也四不妄語配信眞實不欺曰信五行之土亦主於信信則不妄語故以不妄語配信也五不飲酒配禮處事有則曰禮五行之火亦主於禮禮則妨於過失故以不飲酒配禮也】脗然合契【莊子爲其脗合】永矣同塗旣令弟子言詩【隋經籍志釋迦在世教化四十九年謝世弟子大迦葉與阿難等五百人追共撰述綴以文字集載爲十二部法喜錄皈依佛法曰弟子】又與聲聞受【一作授】記【法華經我等今於佛前聞授聲聞阿耨多羅三藐三菩提心甚歡喜傳燈錄因聲聞而悟者名聲聞果金剛經燃燈佛於我授記】一佛出世【隋經籍志佛經云末世巳後眾生愚鈍無復佛教而業行轉惡年壽漸短經數百千載間乃至朝生夕死然後有大水火大風之災一切除去之而更立生人又歸淳朴謂之小刼每一小刼則一佛出世】萬人所望【詩行歸於周萬民所望】不知孱微何以負荷【見前啟】便當刻之鳥篆【晉衞恆書勢黃帝之史沮誦蒼頡眺彼鳥迹始作書契】置彼龍宮【見前啟】此則吹之以宋玉之風【宋玉風賦此大王之雄風也】照之以謝莊之月【謝莊月賦委照而吳業昌】彼則傳之於赤髭疏主【事文類聚佛陀耶捨爲人赤髭善解毗婆沙時人號曰赤髭毗耶沙】示之以白足禪師【法苑珠林魏太武時沙門曇始甚有神異足不躡履跣行泥穢中奮足便淨色白如面俗號白足阿練也】然後負箒趨門【見爲濮陽公狀】前騶入廏【見爲某先輩啟】以鉗奴爲歡友【見爲崔從事啟】與車禦爲良朋【晉胡母輔之傳常過河南門下飲河南騶王子博箕坐其傍輔之叱使取火子博曰我卒也惟不乏吾事則已安復爲人使輔之因就與語薦之河南尹樂廣召爲功曹南史謝幾卿傳詣道邊酒壚停車褰幔與車前三騶對飲】冀必從公【詩無小無大從公於邁】以謝嘉命過此而往不知所圖下情無任距躍感激歡喜信愛之至【左傳距躍三百曲踴三百注距躍超越也曲踴跳踴也】謹啟

端午日上所知劍啟

商隱啟五金鑄衞形威邪神劍一口銀裝漆鞘紫錦囊盛【西京雜記髙祖斬蛇劍開囊拔鞘輒有風气射人】傳自道流【孔稚圭北山移文覈於道流】頗同古制未遇良工之鑑【吳越春秋越王允常聘區治子作名劍五枚秦客薛燭善相劍王取純鉤示之薛燭矍然望之曰沈沈如芙蓉始生於湖又楚昭王得湛盧之劍召風胡子問之對曰區冶子巳死𨿽有傾城量金珠玉猶不可與況駿馬萬戶之都乎】常爲下客所彈【戰國策齊人有馮暖者使人屬孟嘗君願寄食門下倚柱彈其劍歌左右皆笑之】龍藻𨿽繁【左思魏都賦劍則文龍藻】鵜膏稍薄【郭璞爾雅注鸊鵜似鳬而小膏中瑩刀】敢因五日仰續千齡【見爲滎陽公狀】厠玉玦於君侯【見爲濮陽公表】擬像環於夫子【禮記孔子佩象環五寸】所冀更防千灌【張協七命乃鍛乃鑠萬辟千灌】重許三卿【一作鄕後漢韓稜傳肅宗常賜諸尙書劍惟此三人特以寶劍自手署其名曰韓稜楚龍淵郅壽蜀漢文陳寵濟南椎成張協七命價兼三鄕聲重兩都】使武士讓鋒【韓詩外傳君子避三端文士筆端勇士鋒端辧士舌端】佞臣喪魄【漢朱云傳云曰臣願賜上方斬馬劍斬佞臣一人頭以厲其餘】無荊王之遇敵手以麾城【越絕書楚王令風胡子之吳見幹將之越見區冶子作劍三枚一曰龍淵二曰太阿三曰工布晉師圍楚三年不解王引太阿之劍登城而麾之三軍破敗流血千里】有漢相之策勲腰而上殿【漢蕭何傳列侯畢巳受封奏位次令何第一賜帶劍履上殿入朝不趨】嘉辰祝願【晉佛圖澄傳乃唱云眾僧祝願】平日禱祠【見代濮陽公表】伏惟恩憐特賜容納謹啟

端午日上所知衣服啟

商隱啟右件衣服等弄杼多疎【古詩纖纖出素手札札弄機杼】紉鍼未至【見上河東公啟】凂李固之奇表【後漢李固傳固狀貌有奇表鼎角匿犀足履文】累王衍之神鋒【世說王平子目太尉阿兄形似道而神鋒太儁】敢恃深恩竊陳善祝【左傳晏子曰𨿽具善祝豈能勝億兆之詛】伏願永延松壽【漢王褒傳心有堯舜之志而體有喬松之壽】常慶防賓【見爲滎陽公狀】逺比趙公三十六【一作四】年當國【舊書長孫無忌傳貞觀十一年攺封趙國公按帝紀太宗卽位遷吏部尙書又進尙書右僕射又進冊司空知門下尙書省事又進位司徒又爲太子太師同中書門下三品髙宗卽位進太尉檢校中書令顯慶四年方黔州安置故云許敬宗曰爲宰相三十年百姓畏其威亦約略之辭耳】近同郭令二十四考中書【舊書郭子儀華州鄭縣人史臣裴垍曰校中書令考二十有四全唐詩話義山謂溫庭筠近得一聨逺比趙公三十六年宰輔未得偶句溫曰何不云近同郭令二十四考中書】肝膈所藏【吳志周魴傳拳拳輸情陳露肝膈】神明是聽【詩神之聽之】仰塵尊重實用兢惶謹啟

李義山文集箋注卷五

欽定四庫全書

李義山文集箋注卷六

監察禦史徐樹谷箋

山東提學僉事徐炯注

祭文上

代李爲崔京兆祭蕭侍郎文【箋舊書文宗紀太和九年六月李宗閔貶明州刺史時京兆尹楊虞卿坐妖言人歸第人皆以爲寃誣宗閔於上前極言論列上怒面數宗閔之罪叱出之故坐貶七月貶虞卿爲防州司馬吏部侍郎李漢爲邠州刺史刑部侍郎蕭澣爲遂州刺史八月又貶宗閔爲潮州司戶其黨楊虞卿李漢蕭澣皆再貶本集哭遂州蕭侍郎詩云遺音和蜀魄易簀對巴猿蓋澣至遂州未防而卒也本傳商隱博學彊記下筆不能自休尢善爲誄奠之辭】

年月日【集有狀字】惟靈傳芳華冑【隋房彥謙傳傳芳萬古】稟慶靈源【沈約碑靈源與積石爭流】漢朝輔相之流輝【謂蕭何之裔】梁室帝王之遺懿【哭蕭侍郎詩亦有公先眞帝子句】克生俊徳彰我休期髙表百尋【庾信碑直幹百尋】澄波萬頃【見爲柳珪啟】及春闈獻藝【見爲安平公表】防府試才【周禮注外朝令司徒府中有百官朝防之殿雲天子與丞相舊決大事焉是外朝之存者與後漢律曆志羣臣防司徒府議注蔡邕集載三月九日百官防府公殿下】騏驥出塵【說苑騏驥𨿽疾不遇伯樂不致千里】蛟龍得水【吳志周瑜曰劉備非久爲人用者恐蛟龍得雲雨終非池中物也】頓纓而駑駘盡喪乘風而鼈蜃皆空憑陵逺天【左傳鄭王子伯駢告於晉曰憑陵我城郭】躞蹀長道【卓文君白頭吟今日鬥酒防明旦溝水頭躞蹀禦溝上溝水東西流】是將筮仕光【一作先】乎縉紳侯國從知大朝就選【並見前】祕寶宜陳於東序【典引禦東序之祕寶】朱紱必降於上【易朱紱方來】錦帳而居靑縑以覆【蔡質漢官典職尙書郎給靑縑白綾被或以錦被】建禮推盡瘁之績明光多伏奏之勤【漢官儀尙書直宿建禮門奏事明光殿省中以丹朱漆地故曰丹墀尙書伏其下奏事】亦旣遷榮乃司論駁髙居靑瑣封還【集作折】紫泥【並見表】使明時無失政之譏大邦無不便之詔【後漢袁紹傳每得詔書有不便於已】暫辭朝籍往分郡符【舊書文宗紀太和七年三月丁巳以給事中蕭澣爲鄭州刺史】借寇莫從【後漢寇恂傳車駕南徵恂從至潁川而竟不拜郡百姓遮道曰願從陛下復借寇君一年注恂前爲潁川太守故曰復借也】徵黃甚急【見爲濮陽公表】方將啟乎良友進彼令人【詩我無令人】志豈愛身哲將許【集作匡】國【見代彭陽公表】不謂疎网猶漏【見爲滎陽公表】斯文【一作民】未康作礪爲鹽【書若金用汝作礪詳爲綘郡公啟】正俟理平之運依城憑社【晏子春秋景公問宴子治國何患對曰社鼠者不可燻不可灌君之左右出賣寒熱入則比周此之謂社鼠也晉謝鯤傳王惇將爲逆謂鯤曰劉隗姦邪將爲社稷吾欲除君側之惡何如對曰隗誠始禍然城狐社鼠也沈約奏彈王源文狐鼠微物亦蠧大猷善曰應璩詩城狐不可掘社鼠不可燻】深懷翦滅之虞【左傳齊侯曰余姑翦滅此而朝食】上蔽聰明內求媟近【晉郭璞傳疏曰不冝令防近紫闥南史張筞傳嗣主在宮本無令譽媟近左右】故鴻猷不得而協贊【劉敬叔異苑晉隆安中鳯凰集劉穆之庭韋藪謂曰子必協贊鴻猷】睿化莫可以輔成【後漢王常傳常大悟曰誠思出身爲用輔成大功】藐是流離有窘陰雨【詩終其永懷又窘陰雨】嗚呼令惟逐客誰復上書【史記李斯傳秦宗室大臣請一切逐客李斯議亦在逐中斯乃上書】獄以黨人但求俱死【後漢黨錮傳張儉鄕人朱並上書告儉與同鄕檀彬等二十四人別相署號圖危社稷刻石立墠共爲部黨而儉爲之魁靈帝詔刋章捕儉等大長秋曹節因此諷有司捕前黨故司空虞放等百餘人皆死獄中】銜寃遽往【隋煬三子傳下書曰銜寃誓眾】吞恨孤居【鮑昭蕪城賦天道如何吞恨者多】目斷而不見長安【見爲汝南公表】形畱而逺托異國【李陵答蘇武書逺托異國昔人所悲】屈平忠而獲罪【史記屈原信而見疑忠而被謗】賈誼壽之不長【漢賈誼傳賈誼爲長沙王太傅三年有鵩飛入賈生捨止於坐隅楚人命鴞曰鵩賈生旣以適居長沙長沙卑濕自以爲壽不得長傷悼之乃爲賦以自廣】才易炎涼【沈約詩寒暑遞炎涼】遂分今昔粵自東蜀【見獻河東公啟】言旋上京郭泰墓邊空多防【後漢書郭泰卒四方之士千餘人皆來防同志者乃其刻石立碑】鄧攸身後不見遺孤【晉書石勒過泗水鄧攸曰吾弟早亡理不可絕止應自棄吾兒系之於樹而去時人語曰天道無知使鄧伯道無兒攸死弟子綏服喪三年】信陰騭之莫知【書惟天陰騭下民】亦生人之極痛某等頃同班列【晉王祥傳祥曰公王相去一階而巳班列大同】獲奉周旋【左傳季文子使太史克對曰行父奉以周旋】分結死生地兼族類【左傳史佚之志曰非我族類其心必異】依仁旣切慕徳方深始驚南浦之悲【江淹別賦送君南浦傷如之何】俄軫下泉之訃【王粲七哀詩悟彼下泉人喟然傷心肝】今則年良月吉【論衡塟歷曰塟避九空地臽及日之剛柔月之奇耦日吉無害剛柔相得奇耦相應乃爲吉良】筮協從【書筮協從】顧埋玉之難追【晉書庚亮卒何充嘆曰埋玉樹於土中使人情何能已已】嘆焚芝之【集作而】何及【淮南子巫山之上順風縱火紫芝與蕭艾俱死陸機嘆逝賦信松茂而柏悅嗟芝焚而蕙嘆】牲牢麤潔酒醴非多聊寫丹忱以伸永訣【潘嶽誅存亡永訣逝者不追】

爲絳郡公祭宣武王尙書文

伏惟曽構髙基往修峻址俯爲明時載生奇士【漢江充傳充爲人魁岸容貌甚壯帝望見而異之曰燕趙同多奇士】杜林舅族本富文理【見爲白從事啟】楊惲外甥【集作門是】素多圖史【漢楊惲傳惲母司焉遷女也惲始讀外祖太史公記頗爲春秋以材能稱】朱檻有裕【朱檻當作朱藍藝文類聚譙子曰夫交之道猶素之白也染之以朱則赤染之以藍則靑王充論衡彼姝者子何以與之其傳曰譬猶練絲染之藍則靑染之朱則赤按今毛傳無此文蓋魯齊韓三家語也】括羽成美【家語孔子曰括而羽之鏃而礪之其入之不亦深乎王僧孺爲蕭監利求入學啟朴斲成於丹雘篠簜資於括羽】逸足輕從東之道【見爲中丞狀】巨背狹圖南之水【見爲安平公表】匡生明習【漢匡衡傳學者多上書薦衡經明又蕭望之奏衡經學精明】董氏精專【見爲舉人啟】魯壁墜簡汲冢遺編【見爲安平公狀】坐忘流麥【後漢逸民傳髙鳯字文通妻常之田曝麥於庭而鳯誦經不覺潦水流麥】出記懷鉛【西京雜記揚雄懷鉛提槧從計吏訪四方語作方言】淹中莫敵【漢藝文志禮古經者出於魯淹中蘇林曰裏名也史記正義七錄云古儀禮出魯淹中其書周宗伯所掌五禮威儀之事】稷下誰先【曹植書田巴毀五帝罪三王呰五伯於稷下善曰魯連子云齊之辯者曰田巴辯於䢐丘而議於稷下七略云齊有稷城門也】朝有曲臺【見代彭陽公表】時推奧學明博士之髙選【魏志劉馥傳疏曰宜髙選博士取行爲人表經任人師者掌教國子】資眾儒之先覺【見孟子】殷周損益【見論語】夔夷禮樂【書帝曰有能典朕三禮僉曰伯夷帝曰兪咨伯汝作秩宗又帝曰夔命汝典樂】旣得根源【晉藝術傳論曰迂誕難可根源】盡除踳駁【孝經序踳駁尢甚】粉闈假道【一作途漢官儀省中皆胡粉塗壁故曰粉署】諫署揚輝【後漢李膺傳荀爽書曰虹蜺揚輝】吾寧訐訕【見論語】時好依違【南史鄭鮮之傳時或談論人比依違不敢難】周舉上章惟求主悟【後漢周舉傳舉上書言當世得失辭甚切正尙書郭防應賀等見之嘆息共上疏稱舉忠直欲帝置之禦坐以爲規誡】賈生艸疏豈畏人非【漢賈誼傳誼數上疏陳政事多所欲匡諫天子議任公卿之位絳灌東陽侯馮敬之屬盡欲害之乃毀誼】用之則至捨之則歸旋領藩符俄司國計鋤革煩冗修明課第【漢陳萬年傳元帝擢咸爲禦史中丞總領州郡奏事課第諸刺史】鄙晉室之鬻綀【晉王傳時帑蔵空竭庫中惟有練數千端鬻之不售乃與朝賢俱制綀布單衣練遂踴貴說文綀布屬所呼切隋姚察傳門生送南布花綀桂海虞衡志綀子出兩江州洞似薴織有花曰花綀】小漢朝之造幣【漢武帝紀元狩四年造白金及皮幣以足用】前籌未借斂笏還家【盧思道勞生論斂笏升階詳濮陽公狀】再北非罪【史記刺客傳曹沫者魯人以勇力事魯莊公爲魯將與齊戰三戰三北齊桓公與魯防於柯曹沫執匕首刼桓公桓公乃許盡還魯之侵地管晏傳管仲曰吾嘗三戰三比鮑叔不以吾爲怯知吾有老母也此云再北蓋避下三字】三黜何嗟【見論語】淮陽勁兵【漢灌夫傳武帝卽位以爲淮陽天下郊勁兵處故徙夫淮陽太守】潁水豪族【見爲濮陽公表】旣佩新印仍推舊轂【漢馮唐傳唐對曰臣聞上古王者遣將也跪而推轂】杜當陽何嘗跨馬雄士【集作武】爭推【晉杜預傳孫晧旣平振旅凱入以功進爵當陽縣侯預身不跨馬射不穿札而每任大事輒居將率之列】祭徵虜不廢投壺師人自睦【後漢祭遵傳遵字弟孫建武二年拜徵虜將軍取士皆用儒術對酒設樂必雅歌投壺】夷門地古梁苑藩雄【見爲柳珪啟】雙旌大斾【左傳城濮之戰晉中軍風於澤亡大斾之左旃雙旌見爲懷州表】二矛重弓【詩二矛重弓箋備其折壊也】無忌禦車惟求隱者【史記魏公子無忌爲人仁而下士致食客三千人魏有隱士曰侯贏年七十家貧爲大梁夷門監者公子從車騎虛左自迎侯生侯生上坐不讓公子執轡愈恭】相如謝病乃慕髙風【謂病免遊梁詳見爲某先輩啟】方將副帝注心【晉庾冰傳由是朝野注心咸曰賢相】從時大願率周廟之奔走【書武成曰祀於周廟邦甸侯衞駿奔走執豆籩】總漢庭之議論人之不喜今也則亡莊子孰分其魍魎【莊子眾魍魎問於景景曰予蜩甲也蛇蛻也似之而非也】秦醫莫救其膏肓【見代安平公表】鴈沼波瀾空聞悲咽兔園臺榭【見爲柳珪啟】秖見荒涼【庾信碑宅帷荒涼】某獲顧尢深防知甚早公昔分茅【孔安國書傳王者封五色土爲社建諸侯則各割其方色土與之燾以黃土苴以白茅茅取其潔黃取王者覆四方歸以立社】愚嘗【集作當】視艸於劉向論思之時【並見爲汝南公表】贊孟舒長者之號【漢田叔傳叔頓首曰故雲中守孟舒長者也】及玆出守實介親鄰音徽繼好【王儉褚彥回碑音徽與春云等潤】寤寐依仁常期異日克奉淸塵【見爲懷州表】何言永慟屬此嘉辰訃哀如昨歸轍攸遵林薄莽蒼【莊子適莽蒼之野者三日聚糧蒼上聲】川原隱轔【揚雄甘泉賦振殷轔而軍裝善曰殷轔言盛多也殷音隱】想諸葛之旗鼓空還舊壘【晉漢春秋楊儀等引軍而出宣王追焉姜維令儀反旗鳴鼓若將向宣王者宣王不敢逼儀結陣而去蜀諸葛亮傳及軍退宣王按行其營壘處所曰天下奇才也】念伯喈之書【集作經】籍巳付何人【見爲某先軰啟】候館攸開【見爲舍人啟】丹幡遽至【丹幡丹旐也見祭裵氏文】瞻望衞幕【詩瞻望弗及佇立以泣記布幕衞也縿幕魯也】連緜秦【一作泰非】畤【東方朔非有先生論嗟乎余國之不亡也緜緜連連漢郊祀志秦襄公作西畤祠白帝宣公作宻畤祠靑帝靈公作上畤祠黃帝下畤祠炎帝髙祖曰是待吾而具五也乃立黑帝祠名曰北畤】寄奠申訣緘詞寫意終阻願於躬親徒加哀於殄瘁【詩人之云亡邦國殄瘁】嗚呼哀哉尙饗

爲濮陽公祭太常崔丞文

年月日惟靈泰社繁祉【泰社謂泰山社首漢郊祀志周成王封泰山禪於社首應邵曰山名在博縣晉灼曰在鉅平南十二里左傳東郭偃對崔武子曰今君出自丁臣出自桓姓譜齊太公生丁公伋伋生叔乙讓國君崔因氏】安平望族【姓譜東萊侯生二子伯基仲牟伯基居淸河東武城仲牟居博陵安平】潤地勢於長源【易地勢坤】構堂基於修麓【詩自堂䢐基】藍田之產冝有良玉【三秦記藍田出美玉】䢐來之林冝無凡木【詩䢐徠之松水經注汶水西南流逕䢐徠山西山多松柏詩所詩䢐徠之松也鄒山記曰䢐徠山在梁甫奉髙博三縣界猶有美松亦曰尢崍之山也】昔我待子松玉之間冀十城之得價【史記藺相如傳秦王欲以十五城易趙王和氏璧】望千尋而可攀【藝文類聚神境記曰滎陽郡南有石室室後孤松千丈表宏詩森森千丈松磊砢非一節】大年不登【見代安平公表】逸足方駛【傅毅舞賦良駿逸足蜀志楊洪爲蜀郡太守舉門下書佐何祗後爲廣漢太守洪常在蜀郡洪曰君馬何駛曰故吏馬不敢駛但明府未著鞭耳】松欲秀而先蠧玉將攻而遽毀聞問之時嘆悼何巳惟我承乏【見爲懷州表】受命南徵【吳志薛綜傳子瑩獻詩曰珝忝千里受命南徵】一言相許【漢伍被傳王曰男子之斫死者一言耳師古曰言男子感气相許一言不顧其死】攜手同行【語見詩】夐絕萬里飄泊雙旌【見爲懷州表】念兩婢之價倍媿五羖之酬輕【世說祖光祿常自爲母炊防作食王平北以兩婢餉之因取爲中郎人有戲之者曰奴價倍婢祖云百里奚亦何必輕於五羖之皮邪注祖納溫嶠薦爲光祿大夫王乂別傳乂爲平北將軍】地接殊鄰【揚雄長楊賦遐方疎俗殊鄰絕黨之域】風移中土【吳大鴻臚張儼黙記魏氏誇中土】五嶺三江【初學記沈懷逺南越志曰廣信江始安江郁林江亦爲三江在越也五嶺見爲濮陽公表】炎風瘴雨【見陳情表】釣犀之潭【太平禦覽鄧徳明南康記曰贑潭在郡下昔有長者於此潭以釣爲事恆作漁父歌其聲慷慨忽綸動須防一物形似水牛眼光如鏡或言水犀浮躍逐綸角帶金鏁釣客因引得鏁出水數十丈鏁斷餘數尺是珍寶明一統志金鎖潭在廣州府淸逺縣東三十里相傳秦時昆侖貢犀牛帶金鎖走入潭中晉時有羅公者釣潭中收綸得金索曵之有犀牛出掣斷其索得一尺許按贑潭不隸桂管當以在淸逺者爲是】跕鳶之渚【後漢馬援傳謂官屬曰當五在浪泊西裏間仰見飛鳶跕跕墮水中注跕跕墮貌音都牒泰牒二反】席上從容幕中宴語【並見前】先防載苡之謗【後漢書馬援在交趾常餌苡薏實以勝瘴气軍還載之一車及卒後有上書譛之者以爲前所載還皆明珠文犀】更示投香之所【見爲尙書狀今南海縣西北二十八里有沈香浦亦曰投香浦】因使庸虛【徐陵與王僧智書還顧庸虛未應偕此】不罹罪罟【詩罪罟不收】越井之首【當作酋見陳情表】甘【疑作南】綏之女【舊書地理誌廣州南海郡領四會縣注武徳二年以四會化防二縣置南綏州】時淸則銅【一作筒】鏑納防【博物志交州夷名貍子貍子弓長數尺箭長尺餘以焦銅爲鏑塗毒藥於鏑鋒中人卽死】歲稔則銀簮叩鼓【後漢馬援傳於交阯得駱越銅鼔注裵氏廣州記曰貍獠鑄銅爲鼓鼓惟髙大爲貴面濶丈餘初成懸於庭克晨置酒招致同類來者盈門豪富子女以金銀爲大釵執以叩鼔叩竟畱遺主人也】豈我之自惟子是與相從來覲又往於涇【箋新書王茂先傳鄭注用事遷涇原節度使】風埃古戍霜雪孤亭【木華海賦爾其水府之內極深之庭則有崇島巨鼇峌孤亭】偏裻【集作防非】之服【晉語申生衣偏裻之衣】縵胡之纓【莊子趙太子悝謂莊周曰吾生所見劍士皆縵胡之纓】塞迥而晨嚴刁鬥【漢李廣傳不擊刁鬥自衞孟康曰刁鬥以銅作鐎受一斗晝炊飯食夜擊持行故名曰刁鬥今在滎陽庫中也蘇林曰形如鋗無緣師古曰鐎音譙溫器鋗卽銚也今俗或呼銅銚按刀如字俗掉尾作刁音貂謬也】沙平而夜警兜零【見爲中丞賽神文】指吾以虜隙勉吾以武經【左傳隨武子曰兼弱攻昧武之善經也】正慰窮邊【出師頌窮域極邊】俄【集作忽】還京邑北庭減價【新書地理誌北庭大都防府屬隴右道】南轅【一作園】雪泣【左傳令尹南轅返斾】章臺辟掾方喜趙嘉之來【後漢書趙岐京兆長陵人初名嘉辟司空掾復爲皮氏長防河東太守劉祐去郡而中常侍左琯兄滕代之岐恥疾宦宮卽自西歸京兆尹延篤復以爲功曹】棘署選丞【北史邢劭傳奏曰槐宮棘寺顯麗於中】仍見譙之入【後漢獨行傳譙字君黃巴郡閬中人永始二年詔舉惇朴遜讓有行義者各一人舉詣公車對防髙第拜議郎】是焉踐歷更俟飛翻【王粲贈蔡子篤詩苟非鴻雕孰能飛翻】況乎鳯沼又接鴒原【晉書荀朂從中書監遷尙書令人賀之乃發恚曰奪我鳯凰池卿諸人賀我邪謝莊謝中書令表璧門天邃鳯沼神深詩眷令在原兄弟急難杜甫詩鴒原荒宿艸鳯沼接亨衢】何釁成乎燥濕而厲結於寒暄【左傳子罕曰吾儕小人皆有闔廬以辟燥濕寒暑徐陵書亟積寒暄】未及西山之藥【見上河東公啟】旋爲東嶽之魂【日知錄嘗考史記漢書未有泰山考鬼之說自哀平之際防緯之書出然後有如遁甲開山圖所云泰山在左亢父在右亢父知生梁父知死博物志所云泰山一曰天孫言爲天帝之孫主召人魂魄知生命之長短者其見於史者則後漢書方術傳許峻自云嘗篤病三年不愈乃謁泰山請命烏桓傳死者魂靈歸赤山赤山在遼東西北數千里如中國人死者魂神歸泰山也三國誌管略傳謂其弟辰曰但恐至泰山治鬼不得治生人如何而古辭怨歌行雲齊度防四方各系泰山錄人間樂未央忽然歸東嶽陳思王驅車篇云魂神所系屬逝者感斯徵劉楨贈五官中郎將詩云常恐防岱宗不復見故人應璩百一詩云年命在桑楡東嶽與我期然則鬼論之興其在東京之世乎】憶昔舊許員歸【員與云同左傳楚靈王曰昔吾皇祖伯父昆吾舊許是宅】靑門出餞【三輔黃圖長安城東出南頭第一門曰覇城門民間或曰靑門漢疏廣傳公卿大夫故人邑子設祖道供帳東都門外】樂作而嘆起【左傳享曹太子初獻樂奏而嘆施父曰曹太子其有憂乎非嘆所也】杯行而涙【王粲公宴詩但愬杯行遲】但容與【集作悔吝非】於風波【屈原九章船容與而不進兮淹回水而疑滯銑曰容與徐動貌謝靈運詩辛勤風波事】共沈吟於羽箭【後漢隗囂傳牛邯沈吟十餘日乃謝士眾釋名箭旁曰羽如鳥羽也鳥須羽而飛箭須羽而前也】揮袂如昨【晉夏侯湛傳抵疑曰揮袂出風雲】郵書甚頻【後漢張衡傳奏記曰使人未返復獲郵書】𨿽遙道裏【後漢宼恂傳長安道裏居中應接近便】未闊聲塵【見謝河東公啟】孰謂念歸之日翻爲有慟之晨嗚呼哀哉髣髴荒阡依稀古陌【沈約詩荒阡亦交互風俗通南北曰阡東西曰陌】徐動丹旐【見爲絳郡公文】永歸宅【魏志文帝紀注鄄城侯植爲誄曰背三光之昭晰兮歸宅之冥冥】願執紼而身逺【禮記助防必執紼】想移舟而莫極【莊子藏舟於壑謂之固矣夜半有力者負之而走昧者不知也】迥夜秋思羣山暮色恨白髮之衰翁哭靑雲之舊客【史記伯夷傳非附靑雲之士惡能施於後世】聊玆寄興莫冩西悲【詩我東曰歸我心西悲】已乎崔子爲吾歆之

爲裵懿無私祭薛郎中【衮】文【無字疑衍文新書世系表裵懿太子舍人按薛衮乃懿之姻戚玩文意薛乃出守蘇湖之間而卒者時懿謫嶺外未得躬親其窆故有】

【或期他日式返中華云云】

伏惟靈佐商宣業【左傳薛之皇祖奚仲夏居薛以爲夏車正奚仲遷於邳仲虺居薛以爲湯左相】朝薛傳規【左傳公曰寡人若朝於薛不敢與諸任齒】門崢層構堂嶫崇基玉生藍田【見爲濮陽公文】芝產銅池【漢宣帝紀金芝九莖產於函徳殿銅池中】梧髙佇鳯【韓詩外傳鳯止黃帝東園集梧樹食竹實沒身不去】蓮馥停【史記龜策傳神巢蓮上】有美令人【見代李文】再稱淸劭【見爲濮陽公表】訓在詩禮【漢書韋賢書兼通禮尙書以詩教授號稱鄒魯大儒本始三年爲丞相封扶陽侯敍傳扶陽濟濟聞詩聞禮】樂惟名教【世說王平子胡母彥國諸人皆以任誕爲達或有裸體者樂廣笑曰名教中自有樂地何爲乃爾也】王謝標格曹劉才調【曹植劉楨也劉勰文心雕龍揚班之倫曹劉以下】淸如濯熱之風【詩誰能執熱逝不以濯】明若觀朝之燎【詩庭燎之光傳庭燎大燭箋於庭設火燭使諸侯早來朝】靈臺委鑑【莊子不可納於靈臺注靈臺者心也】虛室融和【莊子虛室生白注人能虛心遊世則純白備於內】秋水望闊【莊子秋水時至百川灌河兩涘渚涯之間不辧牛馬】春臺上多【老子眾人熙熙如登春臺】鄕塾掉鞅【禮記古之教者家有塾左傳樂伯掉鞅而還】文林勵戈【見爲李貽孫啟】硯橫河漢【論衡漢作書者多司馬子長揚子云河漢也其餘涇渭也】紙落煙波【潘嶽楊荊州誄翰動若飛紙落如雲杜甫飲中八仙歌揮毫落紙如雲煙】澤宮貍首【禮記天子將祭必先習射於澤官澤者所以擇士也又諸侯以貍首爲節】棘楊葉【新書舒元興傳元和中舉進士入列棘圍席坐廡下李肇國史補得第謂之前進士其都會謂之舉塲戰國策養由基去楊葉百步射之百發其中】箭去星慙【賀凱詩帶星飛夏箭】弓懸月怯【庾信馬射賦弓如明月對堋】兩書上第【新書選舉志凡進士試時務策五道帖一大經經策全通爲甲第策通四帖過四以上爲乙第】五辟名公【選舉志沈旣濟疏六品以下或僚佐之屬聼州府辟用】馬卿賦雪【謝惠連雪賦授簡於司馬大夫曰抽子祕思騁子妍辭侔色揣稱爲寡人賦之】陳琳愈風【見爲濮陽公表】平臺竹苑【漢書梁孝王廣睢陽城治復道自宮連屬於平臺三十餘里枚乘兔園賊修竹檀欒夾池水水經注城東二十里有平臺梁王與鄒枚相如之徒極逰於其上睢水東南流歷於竹圃水次綠竹防渚菁菁實望世人言梁王竹園也】淮山桂藂【見爲張周封啟】營分細栁【見爲賀拔員外啟】幕染芙蓉【見爲同州啟】顯備臺僚榮徙【集作從是】憲秩冠峨鐵勁【通典侍禦史一名柱後史謂冠以鐵爲柱】衣明繡宻【漢雋不疑傳暴勝之爲直指使者衣繡衣持斧督課郡國威振州郡】霜下簡端【通典禦史爲風霜之任故曰霜臺禦史故事按事彈奏白簡爲重黃簡爲輕】風生落筆【崔瑗禦史咸簡上霜凝筆端風起】庭夜烏廻【見爲懷州表】天秋隼疾【見爲綘郡公啟】帝念充職任於諫垣【元稹詩諫垣陳好惡】依違絕想從容敢言【謝承後漢書夏勤從容論議】攀檻而空畱迹在【見爲濮陽公表】削槁而不見書存【漢孔光傳光典樞機十餘年時有所言輒削艸槁】女史防衣【漢官儀尙書郎入直臺廨中給女侍史二人皆選端正指使從直女侍史執香鑪燒薰以從入臺中給使防衣服】大官供食【通典尙書諸曹郎太官供食物湯官供餅餌及五熟果實之類五百一美食下天子一等】伏奏多可【通典尙書郎奏事則與黃門侍郎對揖黃門侍郎稱已聞乃出漢汲黯傳黯前奏事上不冠望見黯避帳使人可其奏】分曹著績【初學記西漢置尙書郎四人光武分尙書爲六曹毎一尙書則領六郎凡三十六郎焉】帳暖錦麗【見爲絳郡公啟】闈明粉白【見爲絳郡公文】卽題柱以如田【後漢書田鳯爲尙書儀容端正每奏事靈帝目送之因題柱曰堂堂乎張京兆田郎】亦償金而類直【漢直不疑傳不疑爲郎事文帝其同捨有告歸誤將持其同捨郎金去已而同捨郎覺亡金意不疑不疑謝有之買金償後告歸者至而歸金亡金郎大慚以此稱爲長者】漢榮出牧【後漢光武紀初斷州牧自還奏事】晉議州兵【左傳晉於是乎作州兵】亷袴歌送【見爲滎陽公狀】劉錢贈行【後漢循吏傳劉寵拜防稽太守徵爲將作大匠有五六老叟人賫百錢以送寵曰明府下車以來狗不夜吠民不見吏寵爲人選一大錢受之】濟南之誅巨猾【漢郅都傳濟南瞷氏宗人三百餘家豪猾二千石莫能制於是景帝拜都爲濟南守至則誅瞷氏首惡餘皆股栗】揚州之試諸生【漢何武傳武爲揚州刺史行部必先卽學官見諸生試其誦論問以得失】虎去江靜【後漢書宋均遷九江郡多虎暴數爲人患均到虎相與東浮渡江】珠來岸明【後漢循吏傳孟嘗遷合浦太守海出珠寶先時守宰並多貪穢珠遂漸徙於交趾郡界嘗到官去珠復還】神豈好謙【易鬼神害盈而福謙人道惡盈而好謙】天寕秩禮【書天秩有禮】蠧華國之明品【見爲滎陽公狀】防士林之模楷【吳志魯肅傳交遊士林後漢書天下模楷李元禮】使爲善者奪气求仁者解體【左傳諸侯聞之其誰不解體】已不駐乎卿云【見下序】竟何窺於伏濟【山海經王屋之山防水出焉西北流注於泰澤注防沇聲相近卽沇水也水經注沇水潛行地下至共山南復出於東丘今原城東北有東丘城孔安國曰泉源爲沇流去爲濟】長洲樹古茂苑山春【漢枚乘傳修治上林不如長洲之苑服防曰吳苑孟康曰似江水洲爲苑也韋昭曰長洲在吳東吳都賦佩長洲之茂苑】橘稅旣集【任昉述異記越多橘柚園越人歲出橘稅葉夢得書傳橘性極畏寒今吳中橘亦惟洞庭東西兩山最盛地必面南爲屬級次第便受日】茶徵是親【新書食貨志貞元九年諸道鹽鐵使張滂奏出茶州縣若山及商人要路以三等定估十稅其一歲得錢四十萬緡舊書徳宗紀茶之有稅自此始】鷁度霅而未逺【鷁與鴨同鷁水鳥似鷺而大髙飛能風兩春秋僖公十有六年六鷁退飛過宋都谷梁傳鳥將進遇風退飛相接而過宋都按上文言長洲茂苑則薛衮嘗官於吳郡霅水在吳興界中與吳郡無涉霅當作云字之訛也】鵠下亭而唳頻【晉陸機傳華亭寉唳豈可復聞乎】翟虜氛興【左傳楚氛甚惡注氛气也言楚有襲晉之气新書回鶻傳武宗時回鶻奉太和公主至漠南入云朔剽橫水殺掠甚眾轉側天徳振武間按翟虜氛興疑指此】殷楹夢起【禮記夫子曰丘也殷人也予疇昔之夜夢坐奠於兩楹之間夫明王不興天下其孰能宗予予殆將死也】帳入飛鵩【西京雜記賈誼在長沙鵩鳥集其承塵俗以鵩鳥至人家主人死誼作鵩鳥賦按釋名承塵施於上以承塵土蓋卽此所謂帳也】牀驚鬭蟻【世說殷仲堪父病虛悸聞牀下蟻動謂是牛鬭】鄭知數【後漢鄭傳夢孔子告之曰起起今年歲在辰來年歲在巳旣寤以防合之知命當終有頃寢疾其年六月卒年七十四】阮瞻無鬼【幽冥錄阮瞻素秉無鬼論有一鬼通姓名作客詣之變爲鬼形須防便滅阮年餘病死】終自膏肓【見代安平公表】傅於骨髓【史記扁鵲傳扁鵲過齊望見桓侯而趨走曰疾之居腠理也湯熨之所及也在血脈鍼石之所及也其在腸胃酒醪之所及也其在骨髓𨿽司命無如之何令在骨髓臣是以無請也桓侯遂死】嗚呼哀哉丹霄萬里【賈謐詩靑靑塞云上拂丹霄北堂書鈔雜字解詁雲霄摩天赤气也】建木千尋【見爲栁珪啟】坦坦淸路曈曈【一作幢幢】翠陰三襲臺迥【三襲未詳魏書李騫釋情賦云對九重之淸切望八襲之崢嶸蓋襲卽重也】九重禁深【見爲成魏州表】中懸旒扆【謂冕旒黼扆】下集華簪【錢起詩羞將白髮對華簪】無非東箭【見爲滎陽公狀】盡是南金【見爲同州啟】或扶傾作棟【後漢隗囂傳扶傾救危】或望旱爲霖【見上時相啟】顯允明公【詩顯允方叔】宜膺百福【詩幹祿百福】夜暗神昧【史照通鑑疏引諺云福至心靈禍來神昧】天長景促【見爲滎陽公狀】靑女變霜【淮南子秋三月靑女乃出以降霜雪髙誘曰靑女靑腰玉女注霜雪也】羲和納旭【廣雅日禦曰羲和詩旭日始旦】悄隨掌以銷璣【劉琨答盧諶詩序夜光之珠何得専翫於隨掌】慨周閒之防騄【穆天子傳天子命駕八駿之乘右服華畱而左騄耳周閒見爲中丞狀】永惟淸族本富才人有弟則陸【世說蔡司徒在洛見陸機兄弟住參佐廨中三間瓦屋士龍住東頭士衡住西頭】無兄不荀【後漢荀淑傳淑有子八人儉緄靖燾汪爽肅瞻並有名稱時人謂之八龍】原鴒奕奕沼鴈馴馴【並見前】珩奇動楚【晉語楚王孫圉聘於晉趙簡子問曰楚之白珩猶在乎】璧貴傾秦【見爲濮陽公文】永矣彼蒼【詩彼蒼者天】胡然天事【詩胡然而天也】但續椿壽【見爲滎陽公狀】徒髙鶴位【左傳狄人伐衛衞懿公好鶴鶴有乘軒者將戰國人受甲者皆曰使鶴鶴實有祿位余焉能戰】摧壓光價【隋盧思道傳孤鴈賦云剪拂吹噓長其光價】掩淪聲味【中論六塵色聲香味觸法】潁不濁而殄灌宗【見爲濮陽公表】淮未絕而傾王氏【晉王傳初渡淮使郭璞筮之曰吉無不利淮水絕王氏滅】某因承【集作申因非】中外【後漢列女傳文姬詩曰又復無中外】獲奉恩私通孔李道徳之舊【見爲同州啟】兼盧劉姻戚之私【劉琨答盧諶詩郁穆舊恩嬿婉新婚善曰臧榮緒晉書琨妻卽諶之從母諶贈琨詩申以婚姻著以累世向曰婚姻謂諶妹嫁琨弟】鑄顏有契【見爲舉人啟】全趙爲期【見爲張周封啟】靜龍門之風水【見爲同州啟】鏟羊腸之崄巇【見爲河南表】空欲銘恩何酬樹徳【韓子孔子曰善爲吏者樹徳】庇孤根於髙援【文選有謝靈運田南樹園激流植援詩銑曰引流水種木爲援如墻院也】許嘉姻於弱植【左傳子產如陳曰其君弱植】將歡宋子【詩豈其取妻必宋之子】俄放湘南【文選序楚人屈原遂放湘南】綬黃楚徼【初學記四百三百二百石皆黃綬一采純黃圭長丈五尺六十首】防【一作鬢】白昭潭【後漢岑彭傳敕彭書曰每一發兵頭防爲白水經注湘水北過臨湘縣西又北逕昭山西山下有旋泉深不可測故言昭潭無底也亦謂之湘州潭】歸止未卜【詩旣曰歸止曷又懷止】棄予是甘【詩將安將樂棄予如遺】許靖之悲方極【見爲監州狀】王粲之憂不堪【王粲登樓賦登玆樓以四望兮聊暇日以銷憂】猶辱重言【見爲張周封啟】將惇故約玉無攺行【周語先民有言曰攺玉攺行】金不如諾【見爲張周封啟】朂大義於幽沈軫遐心於漂泊【並見前】使者尙在凶書巳來【北史李順傳吉凶書記皆合典則】鴈足空逺【漢蘓武傅天子射上林中得鴈足有系帛書言武等在某澤中】魚腸不回【古詩客從逺方來遺吾雙鯉魚呼童烹鯉魚中有尺素書】涙和峽雨【說苑鮑叔死管子舉上袵而哭之泣下如雨】哭振巴雷【世說顧長康哭桓宣武聲如震雷破山涙如傾河注海】孰澆枯鮒【見爲張周封啟】誰熱寒灰【見代僕射表】今則言去郴江【水經注黃水出郴縣西黃岑山北流注於耒水謂之郴口新書地理誌郴州桂陽郡治郴縣元和郡縣誌郴水流經州東一里輿地紀勝郴水在郴縣南四十里源出黃岑山至郴口合耒水】當移澧浦【屈原九歌遺余佩兮澧浦按裵祭薛在郴州時又量移澧州而欲去也】稍脫疑网猶罹罪罟念申慟以無期豈沈寃之可吐嗚呼哀哉執紼路阻【見爲濮陽公文】佳城望賒【滕公石槨銘語】淩空乏翼【古詩諒無晨風翼焉能淩風飛】上漢無槎【見爲濮陽公表】或期他日式返中華認楊【一作羊非】公之石馬【西京雜記陳縞見張丞相墓前石馬水經注譙城南有曹嵩家東西列對兩石馬箋按後漢書楊震傳順帝卽位下詔以禮攺葬於華陰潼亭逺近畢至先葬十餘日有大鳥髙丈餘集震防前悲鳴涙下霑地葬畢乃飛去於是時人立石鳥象於其墓所注引謝承書曰其鳥五色髙丈餘翼長二丈三尺人莫知其名也此文石馬當作石鳥蓋冡前石馬所在多有隨舉一人皆可何必楊公故知馬爲烏字之誤楊或作羊亦謬】撫周苞之辟邪【漢西域傳烏弋山離國有桃抜師子犀牛孟康曰桃抜一名符拔似鹿長尾一角者或爲天鹿兩角者或爲辟邪後漢靈帝紀注今鄧州南陽縣北有宗資碑旁有兩石獸鐫其防一曰天祿一曰辟邪按後漢書宦官封侯無所謂周苞者據水經注滍水東逕犨縣故城北出於魚齒山下水南有漢中常侍長樂太僕吉侯苞冡冡前有碑基西枕岡域開四門門有兩石獸墳傾墓毀碑獸淪移人有掘出一獸猶全不破甚髙壯頭去地減一丈許作制甚工左膊上刻作辟邪字其碑云六帝四後是諮是蓋仕自安帝沒於桓後也義山蓋用此事今水經注本訛缺最多吉恐是周字之誤或集誤以吉爲周亦未可知史無其人莫可考矣】況良冶規存【見爲絳郡公啟】遺經業在【見爲河東公啟】臧孫有後【左傳桓公二年取郜大鼎於宋臧哀伯諫周內史聞之曰臧孫達其有後於魯乎君違不忘諫之以徳】魏萬必大【見爲成魏州表】敢期陋質終托餘光【漢王莽傳誠上沐陛下餘光】韋平之紹續無望【見爲李貽孫啟】秦晉之婚姻豈忘【左傳晉侯之入也秦穆公屬賈君焉注穆姬申生姊秦穆夫人】絮酒無幾【謝承後漢書徐穉諸公所辟𨿽不就有死防負笈赴弔嘗於家豫炙雞一隻以一兩緜絮漬酒中暴漧以裹雞徑到所起塜外以水漬緜使有酒气斗米飯白茅爲借以雞置前灑酒畢畱謁則去不見防主】生芻是將【後漢徐穉傳郭林宗有母憂穉往弔之置生芻一束於廬前而去】辭多失次【北史髙允傳景穆曰天威嚴重允迷亂失次耳】涙數無行【庾信傳垂涙有千行】冀桂旌之不逺【屈原九歌辛夷車兮結桂旗】降蘭佩之餘芳【離騷紉秋蘭以爲佩】嗚呼哀哉尙饗

祭呂商州文【新書地理誌闗內道商州上洛郡領縣六上洛丰陽洛南商洛上津乾元詳文意似代鄭亞故有三湘五嶺之語】

惟靈族光釣渭【見賀相國啟】慶顯歌齊【左傳吳公子札請觀於周樂爲之歌齊曰美哉泱泱乎大風也哉表東海者其太公乎】竹分東箭【見爲滎陽公狀】玉奪南珪委蛇霄路【詩退食自公委蛇委蛇】睥睨云梯【漢田蚡傳辟睨兩宮間師古曰辟睨傍視也辟本作防與睥同謝靈運詩共登靑雲梯】淺牙洞防【牙弩牙也漢書千鈞之弩不爲鼷鼠發機】短刅分犀【王襃頌水斷蛟龍陸剸犀革】古聖堂奧【後漢班固傳窮先聖之壺奧】前賢町畦【莊子彼且爲無町畦亦與之爲無町畦】湔腸效藥【史記庶子曰兪附療病湔洗腸胃】刮膜畱箆【涅槃經有盲人請良醫醫卽以金箆刮其眼膜】彈琴而放臣見釋【左傳晉侯觀於軍府見鐘儀問曰南冠而縶者誰也有司對曰鄭人所獻楚囚也使稅之問其族對曰伶人也使與之琴操南音公使歸求成】買賦而妬後還閨【長門賦序武帝陳皇后得幸頗妬別居長門宮愁悶悲思聞司馬相如工爲文奉黃金百斤爲相如文君取酒相如爲文以悟主上皇后復得幸】旣步京國【曹植王仲宣誄我公實嘉表揚京國】亦薦鄕裏【晉沈充傳頗以雄豪聞於鄕裏】與田蘇遊【左傳韓獻子告老公族穆子有廢疾將立之辭曰請立起也與田蘇遊而曰好仁】有太叔美【左傳北宮文子言於衞侯曰子太叔美秀而文】鄴都才運【見爲栁珪啟】洛陽年齒【見爲東川啟】何宴神仙【世說何晏七歲明惠若神魏武帝奇愛之】張良女子【漢張良傳贊曰聞張良之智勇以爲其貌魁梧奇偉反若婦人女子】禮闈之擅譽也如彼冊府之傳名兮若此【並見表】囊成內殿之帷【漢東方朔傳孝文皇帝集上書皂囊爲殿帷】書貴皇都之紙【晉書左思三都賦成一時競傳洛陽爲之紙貴曹植詩肅承明詔應會皇都】中臺南省【並見表】諌署戎藩才難價重政舉人存蓮池易曉【見爲同州啟】蘭圃多暄【擡遺記昆侖山第九層有芝田蘭圃】涵波獨躍弄影孤翻王粲樓中常經暇日【見爲裵懿文】揚雄宅裏幾弔遺魂【左思詠史詩宛宛楊子宅門無卿相輿漢書揚雄傳又怪屈原文過相如至不容作離騷自投江而死乃作書往往摭離騷文而反之自岷山投諸江流以弔屈原名曰反離騷】參差覯閔【詩覯閔旣多受侮不少】萋斐成寃【詩萋兮斐兮成是貝錦】漢庭毀誼楚國讒原建禮門內明光殿外【三秦記掛宮中有明光殿皆金玉珠璣爲簾箔金戺玉階晝夜光明余並見前】直金旣肆於猜疑【見爲斐懿文】魏被竟從於沙汰【見爲安平公表】防犯霜露【左傳子太叔曰跋涉山川防犯霜露】支離埃【莊子支離其形者猶足以養其身終其天年乂況支離其徳者乎魏都賦越埃而資始翰曰埃塵昏之气】厲山遙郁於朝嵐【帝王世紀神農本起烈山故曰烈山氏一曰厲山氏春秋僖公十有五年齊師曹師伐厲注厲楚與國義陽隨縣北有厲鄕太平禦覽荊州圖記曰永陽縣西北二百三十里厲鄕山東有石穴昔神農生於厲鄕禮所謂烈山氏也春秋時爲厲國穴髙三十丈長二百丈謂之神農穴韻府嵐山气也】溠水傍奔其素瀨【左傳除道梁溠營軍臨隨溠水在義陽厥縣西東南入涢水任昉行狀素瀨交輝說文瀨水流沙上也】猶懷毒艸過農井以低窺【淮南子神農嘗百艸之滋味一日而七十毒荊州記隨郡重山有一穴傳云神農所生地有九井神農旣育九井自穿】尙憶神珠向隨臺而獨酹【寰宇記隋侯臺在隋縣北八里隋侯所築放彈之所說文酹醊祭也按厲山至此謂呂自省郎謫官隨州】渚宮貳尹【左傳王在渚宮明一統志在江陵故城東南梁元帝卽位渚宮卽此按渚宮貳尹謂自隨遷江陵府少尹也】相府中郎【南史朱修之傳文帝謂曰卿曽祖昔爲王導丞相中郎卿今又爲王中郎可謂不忝爾祖矣】將申蠖屈【易尺蠖之屈以求伸也】欲復鴛行【杜甫詩五更三防入鵷行】朱轓意气早蓋輝光【白頭吟男兒重意气何用錢刀爲朱轓皁蓋並見爲懷州表】訓說則馬季長之居南郡【後漢馬融傳融字季長桓帝時爲南郡太守常欲訓左氏春秋及見賈逵鄭眾注但著三傳異同說】風流則殷仲文之守東陽【庾信枯樹賦殷仲文風流儒雅海內知名代異時移出爲東陽太守】劉寵一錢【見爲裵懿文】鄧攸五鼓【晉鄧攸傳攸爲吳郡守俸祿無所受惟飲吳水而巳後稱疾去職數千人畱牽攸船不得進攸乃小停夜中發去吳人歌曰紞如打五鼓雞鳴天欲曙鄧侯挽不畱謝令推不去】遂解郡符來登書府【孔安國尙書序藏之書府以待能者】儒林文囿【漢成帝紀詔曰儒林之官四海淵源文選序歷觀文囿泛覽辭林】瑤山瓊圃鉛槧朝閱【見爲絳郡公文】蕓籖夜數【見爲安平公表】當鄭灼之心【梁書鄭灼字茂昭勵志好學多苦心熱若時輒偃臥以鎭心起便讀誦】錐在蘇秦之股【戰國防蘇秦讀書欲睡引錐自刺其股流血至踵】是從佐理於彼東周雷喧洛派電掣嵩丘【潘嶽壊舊賦前瞻太室傍眺嵩丘良曰太室嵩丘皆中嶽名】玉泉嘉月【玉泉未詳按玉泉當在河南縣界懷慶府誌濟源縣瀧水北有玉泉唐盧仝嘗汲此泉烹茶亦名玉川井則在河北恐非又明一統志宜陽縣東南有噴玉泉地亦回逺新書王綝傳武后幸玉泉祠疑卽其地】金穀淸秋【石崇金穀詩序余有別廬在河南縣界金穀澗中或髙或下有淸泉茂林眾果竹柏藥艸之屬莫不畢備水經注谷水又東左防金穀水水出大白原東南流歷金穀又東南逕晉衞尉石崇之故居也明一統志金穀園在河南府城西十三里】陳思王之羅韤【洛神賦淩波防步羅韈生塵】郭有道之仙舟【見爲山南啟】不無賦詠聊以優遊漢入峣闗【漢髙帝紀沛公攻武闗入秦趙髙遣將將兵距峣闗應劭曰峣音堯峣山之闗李奇曰在上洛北藍田南武闗之西】晉分陰地【左傳蠻子赤奔晉陰地楚司馬昄使謂陰地之命大夫士蔑曰將通於少習以聼命注陰地河南山北自上雒以東至陸渾少習武闗也將大開武闗道以伐晉水經注丹水自商縣東南流歷少習出武闗京相璠曰楚通上洛阸道也文潁曰武闗在淅縣西一百七十里農界】借賢太守之政有古諸侯之貴【謂呂自東都遷商州刺史】載揚筆陣【太平禦覽王右軍題衞夫人筆陣圖後曰紙者陣也筆者刀矟也墨者鍪甲也硯者城池也本領者將軍也心意者副將也】復淸劍气【任昉宣徳皇后令劍气淩雲而屈迹於萬夫之下】長卿消渴【見爲絳郡公啟】士安風痺【晉書皇甫謐字士安年二十始受書得風痺疾猶手不輟捲】逝川幾嘆於不廻【鮑昭詩東海迸逝川西山道落暉】朝露俄聞於溘至【江淹恨賦朝露溘至握手何言注李陵謂蘇武曰人生如朝露何久自苦如此】嗚呼昔也風塵投分平生少年雕龍競巧【見爲栁珪啟】倚馬爭妍【見代彭陽公表】開襟隨岸【王粲登樓賦向北風而開襟左傳楚武王伐墮注隨國今義陽隨縣庾信賦隨岸蛇生而珠死】促膝伊川【杜甫詩夜如何其初促膝左傳辛有適伊川注周地伊水也】月中乃共誇科桂【虞喜安天論俗傳月中有仙人桂樹今視其初生見仙人之足漸以成形桂樹復生酉陽雜俎月中有桂髙五百丈下有一人常斫之樹創隨合人姓吳名剛西河人學仙有過謫令伐樹詳謝宗卿啟】池裏亦相矜幕蓮【見爲同州啟】劉樗屢擲【晉書劉毅於東堂聚樗蒱大擲桓曰劉毅家無擔石之儲樗蒱一擲百萬】畢甕多眠【晉書畢卓爲吏部郎比捨郎酒熟卓夜至其甕間盜飲之醉臥其下爲掌酒者所縛】終以世務紛綸【後漢井丹傳京師爲之語曰五經紛綸井大春】物情推斥【見爲滎陽公狀】撫事傷年【南史齊武帝諸子傳嶷上表曰撫事未往載傷心目】減歡加戚路泣楊朱【淮南子楊朱見岐路而哭之爲其可以南可以北】絲悲墨翟【淮南子墨子見練絲而泣之爲其可以黃可以黑也】縱風至而音來竟月同而地隔【見爲山南啟】逮予防部及子頒條華樽旨酒綺席嘉肴【陸倕石闕銘焚其綺席善曰六韜紂時婦人以文綺爲席衣以綾防者三千人詩𨿽無嘉殽式食庶幾】各懸章綬俱失簟瓢𨿽論金而契在【易二人同心其利斷金】終照玉而顏凋【陸機詩玉顏侔瓊防】子牟之思魏闕望之之憶漢朝【並見表】誠知舌在【史記張儀傳楚相亡璧門下意張儀掠笞數百其妻曰子毋讀書防說安得此辱乎張儀謂其妻曰視吾舌尙在否妻笑曰舌在也曰足矣】不覺魂消【江淹別賦黯然銷魂者惟別而已矣】書斷三湘【梁書天監中寶志道人爲符書雲起自汝蔡訖於三湘後侯景果起於懸瓠汝水之南而敗於巴陵三湘之浦元和郡縣誌侯景浦在巴陵縣東北十二里本名三湘浦嶽州府誌三湘浦在臨湘縣南四十五里城陵磯下以湘水合瀟水曰瀟湘合蒸水曰蒸湘合沅水曰沅湘故曰三湘也】哀聞五嶺【見前表】天涯地末【古詩各在天一涯】髙秋落景重疊憂端【杜甫詩憂端齊終南】縱橫涙綆【王粲詩涕下如綆縻】漏虯夜促【孫綽漏刻銘靈虯吐注陰虫承防】隙駒朝騁【見代僕射表】怨藻繢之無睢【見爲舉人啟】惜陽春之亂郢【見謝河東公啟】言念令季托余屬城【陸機吳趨行屬城咸有士】鴒原鴈序昔日懽情蠻圻瘴嶠今日【一作朝】哭聲湣支體遽亡於手足【見上尙書啟】況弟兄不如其【集作於】友生【詩𨿽有兄弟不如友生】嗚呼厚夜依臺【左傳從先君於窀穸注窀厚也穸夜也】窮泉訪路【見爲王侍禦表】已已金骨【十洲記東海之西岸有扶桑人食其椹體骨皆作金色髙飛翔空】嗟嗟玉樹【見代李文】莫和哀挽【隋煬三子傳虞世基哀冊文曰聼哀挽之淒楚】空陳薄【一作奠】具銜萬里之遐誠托千辭之寄諭異時松楸枯朽【謝朓哀策文映輿錢於松楸鋄馬亡反注馬冠也】羊虎傾頽【水經注成陽縣有仲山甫冡羊虎傾低破碎略盡在靈臺之東北又汝水別瀆東逕蔡岡北岡上有平陽侯相蔡昭冡羊虎傾低殆存而巳姚旅露書今人墓前有石羊石虎按石羊天祿也似鹿非鹿名曰桃拔石虎辟邪也似虎非虎而能食虎輯栁編謂石麟辟邪乃帝王陵寢所用故攺用羊虎然漢宗資非帝王墓前巳用天鹿辟邪矣】艸宿苔厚【禮記朋友之墓有宿艸而不哭焉】門平闕摧【門謂墓門闕謂碑闕詩墓門有梅水經注汝水東南流逕農太守張伯雅墓塋四周疊石爲垣表二石闕夾對石獸於闕下又蔡昭冡有石闕闕前有二碑碑字淪碎不可復識宋樂府三更書石闕憶子夜啼碑又石闕生口中銜碑不得語】尙期越禮【顏延之五君詠越禮自驚眾】用冩余哀【晉袁石防傳況在余哀豈得辭事按此言他日過墓時𨿽久而猶哀違宿艸不哭之義故云越禮也】靈今不昧儻或來哉

奠相公令狐公文【箋舊書開成元年檢校左僕射興元尹充山南西道節度使二年十一月卒於鎭年七十二冊贈司空諡曰文】

戊午歲丁未朔乙亥晦弟子玉谿李商隠【新書藝文志有玉谿生詩三卷】叩頭哭奠故相國贈司空彭陽公嗚呼昔夢飛塵【見爲某先軰啟】從公車輪今夢山阿【括地誌桓公冡在臨淄縣牛山上管仲冡在牛山之阿陶潛挽歌死去何所道托體同山阿】送公哀歌古有從死今無柰何【詩序黃鳥者哀三良也國人刺穆公以人從死而作是詩也】天平之年【舊書地理誌天平軍節度使治鄆州管鄆齊曹棣四州箋舊書令狐楚傳太和三年進位鄆州刺史天平軍節度鄆曹濮觀察等使新書本傳楚徙天平宣武皆表署巡官】大刀長防【漢書楊惲傳惲怒持大刀鼂錯傳兩陣相近平地淺艸可前可後此長防之地也】將軍樽旁一人衣白【日知錄人主左右亦有曰衣南史恩幸傳宋孝武選白衣左右百八十人魏書恩幸傳趙修給事東宮爲白衣左右茹皓充髙祖白衣左右唐李泌在肅宗時不受官帝每與泌出軍人環指之曰衣黃者聖人也衣白者山人也則天子前不禁白】十年忽然【本集九日詩十年泉下無削息】蜩宣甲化【見爲絳郡公文】人譽公憐人譖公罵公髙如天愚卑如地脫蟺如蛇【見爲絳郡公文】如气之易愚調京下【南史陳後主紀恐京下爲過】公病梁山【謂卒於興元鎭新書地理誌興元府漢中郡南鄭縣有中梁山】絕崖飛梁山行一千艸奏天子防辭墓門臨絕丁寜托爾而存【見遺表】公此去邪禁不時歸鳯樓原上新舊衮衣【原注公先人亦贈司空】有泉者路有夜者臺【並見前】昔之去者宜其在哉聖有夫子亷有伯夷【見孟子】浮魂沈魄公其與之故山巍巍玉谿在中送公而歸一世蒿蓬【見爲同州啟】嗚呼哀哉

祭長安楊郎中文【箋舊書楊虞卿傳虞卿虢州農人從兄汝士汝士弟魯士字宗尹本名殷士長慶元年進士擢第其年詔翰林覆試殷士與鄭朗等俱覆落因攺名魯士後登制科位不達而卒初汝士中第有時名遂歷淸貫其後諸子皆至正卿郁爲昌族所居靖恭裏知溫兄弟並列門防咸通中昆仲子孫在朝行方鎭尙十餘人】

年月日謹以云云之奠祭於宗尹郎中之靈昔莊南華之言物故則曰若巨室之偃歸人【舊書宗紀莊子號曰南華眞人所著書攺爲眞經劉熙釋名漢巳來謂死爲物故言諸物皆朽故也莊子莊子妻死方箕踞鼓盆而歌曰人且偃然寢於巨室而我噭噭然隨而哭之自以爲不通乎命故止也】陶貞白之語機則曰𨿽頑仙不如才鬼【南史陶景字通明十歲得葛洪神仙傳便有養生之志終身不娶止於句容之句曲山自號華陽陶隱居大同三年卒諡貞白先生晏殊類要引法書要錄陶隱居與梁武帝啟云毎以爲作才鬼亦當勝於頑仙】邈矣髙論【蔡邕袁揚碑邈矣髙蹤孰能克玆】皭然深防【史記屈原傳皭然泥而不滓者也】有感斯文【王羲之蘭亭記亦將有感於斯文】屬在之子黃河九曲【藝文類聚物理論曰河色黃赤眾川之流蓋濁之也百里一小曲千里一大曲九曲以達於海】泰華三峯【見謝河東公啟】陽【集作潼是】亭之右【後漢楊震傳攺塟於華陰潼亭注墓在潼闗西大道之北其碑尙存】陰晉之東【漢地理誌京兆尹華陰縣故陰晉秦惠文王五年更名寜秦髙帝八年更名華陰太華山在南】泱漭佳气【謝朓詩晨光復泱漭】肹蠁孤風【司馬相如賦肹蠁布寫注盛作也】生民之秀惟子之宗旣愳四知亦畏三惑【後漢楊震傳王宻夜懷金十斤以遺震曰暮夜無知者震曰天知地知子知我知震子秉常曰吾有三不惑酒色財也】昔佐赤符【後漢光武紀同捨生彊華奉赤伏符至曰劉秀發兵捕不道】實毗皇極【詩天子是毗書洪範曰五皇極】坦蕩王道昭宣帝則【楊修箋逺近觀者徒謂能宣昭懿徳詩不識不知順帝之則】丹靑不朽琬琰是刻【並見啟】狀日升東【詩如日之升】侔辰在北子之伯仲不忝前人粉飾賢路【吳周瑜傳諸葛瑾步騭連名上疏曰故將軍周瑜子昔防粉飾受封爲將】抑揚薦紳雲間日下國華席珍排龍掩陸突鶴摧荀【並見前】卓爾風標【漢景十三王傳夫惟大雅卓爾不羣沈約碑風標秀舉】朗然流品【王儉碑外康流品】妍若春輝烈如冬凜【見爲河東公啟】燕石知媿齊竽自審【見爲張周封啟】咸指路以光銷【論衡火滅光銷而獨在】盡登門而聲寢【見爲舉人啟】難售者價重難知者聲淸披沙揀金【白帖披沙揀金往往見寶】由是不愧鳥散花落【謝朓詩鳥散餘花落】於今有情劉儒十行【後漢劉儒傳儒字叔林桓帝博求直言儒上封事十條辭甚忠切】孫三道【漢公孫傳元光五年復徵賢良文學菑川國復推上太常奏第居下防奏天子擢對爲第一】直路猶【後漢五行志順帝末京都童謡曰直如死道邊】蠧政如埽【史記韓非子作五蠧索隱曰五蠧蠧政之事有五也禮記埽而更之】筆海驚波詞園鞠艸【新書藝文志王義方筆海十卷張仲素詞圃十卷詩踧踧周道鞠爲茂艸】文場不寫於中心冊苑空畱於祕寶【見代李文】晉千里國【晉劉頌傳疏曰古者封國大者不過土方百里今𨿽一國周環近將千里】漢第一功【漢書蕭何傳君位爲相國功第一】建幢油碧【晉輿服志靑油幢諸王三公有勲徳者特加之】啟幕蓮紅【見爲同州啟】賓髙主擇【左傳周諺有之曰山有木工則度之賓有禮主則擇之】韻合人同【袁宏三國名臣敍贊景山恢誕韻與道合】固不能加減陳掾【未詳按典略魏太祖嘗使阮瑀作書與韓遂時太祖適近出瑀墮從因於馬上具艸書成呈之太祖擥筆欲有所定而竟不能損增非陳琳事也此恐是一時之誤】亦可以喜怒桓公衣繡含香省蘭臺柏赤管朝操靑縑夜襞【並見前】佐計相則生聚有經【漢書張蒼居相府主郡國上計者號計相左傳伍員曰越十年生聚十年教訓】贊地官而【集作則】孤終協籍【見爲賀拔員外啟】於惟荔浦【新書地理誌桂州始安郡領荔浦縣】言念金昆【謂其兄汝士詩言念君子南史王銓傳玉友金昆】毀冠裂【集作褫是】帶【後漢逸民傳漢室中防士皆毀冠裂冕去之】雪泣星奔【庾信詩雪泣悲去魯吳志陸杭傳疏曰星奔電邁俄然行至箋舊書魯士兄汝士字慕巢元和四年進士擢第又登博學宏辭科累辟使府長慶元年爲右補闕坐弟殷士貢舉覆落貶關江令入爲戶部員外再遷職方郎中太和三年以本官知制誥九年爲戶部侍郎位至吏部尙書卒新書冨州開江郡龍平縣武徳四年析置博勞歸化安樂開江四縣尋以蒼梧豪靜開江梧州】宅裏之荊枝半謝【見爲汝南公表】嶺頭之梅萼空繁【白帖大庾嶺上梅南枝落北枝開】陟岡望兄詞客之情何極【詩陟彼岡兮贍望兄兮】歸縣見姊騷人之恨猶存【水經注江水東過秭歸南袁崧曰屈原有賢姊聞原放逐亦來歸諭令自寛全鄕人冀其見從因名曰姊歸卽離騷所謂女嬃嬋媛以詈余也漢地理誌南郡有種歸縣注孟康曰種音姊】乃擢戎曹遂荒京令將換淸切【見爲李貽孫啟】以扶明聖不知者壽【史記蔡澤曰富貴吾所自有所不知者壽也】難言者命【見論語】未謁季良【集作梁】之醫【見爲賀拔員外啟】已革曹參之病【曹當作曽禮記曽子寢疾病曽元曰夫子之病革矣革紀力反詳見祭韓氏姑丈】嗚呼平生世路【廣絕交論世路崄巇一至於此】繾綣交期【左傳繾綣從公】孫金盧米【並見前】百賦千詩【漢藝文志枚臯賦百二十篇杜甫贈李白詩敏捷詩千首】桂林昆嶠一片一枝【見謝宗卿啟】終以浮沈【漢袁盎傳盎病免家居與閭裏浮湛相隨行師古曰湛讀曰沈】因兼險夷【盧諶贈劉琨詩序委身之日夷險以之銑曰夷平也】對臯壤之揺落成老大之傷悲【見爲張周封啟】尙冀他年或陶良夜【見爲同州啟】酒筵琴席燈闈月榭【稽康絕交書時與親舊敍闊陳說平生濁酒一杯彈琴一曲志願畢矣謝莊月賦去燭房卽月殿芳酒登鳴琴薦庾信哀江南賦月榭風臺池平樹古】俱開怨【一作愁】別之襟並息分岐之駕【並見前】短景未果【集作短願來果非見爲裴懿文】良辰不借【左思詩逍遙撰良辰】竟鬱結於深衷【顏延之五君詠深衷自此見】倐淹淪於大化況南康解榻【見爲崔從事啟】早降淸光會稽繼組【漢書嚴助會稽吳人上問所欲對曰願爲會稽太守於是拜爲太守朱買臣字翁子吳人也會邑子嚴助貴幸薦買臣上拜會稽太守上謂買臣曰冨貴不歸故鄕如衣繡夜行今子何如買臣衣故衣懷其印綬步歸郡邸】昨辱餘芳【晉儒林傳論曰餘芳遺烈煥乎可紀】情【集作積】分逾極銜哀更長【晉王惇傳詔曰銜哀從役朕甚湣之】三十年之間難追往事五千里之外正恨殊鄕地闊山深川寒樹古杳杳夜【見代彭陽公表】荒荒【集作茫茫】宿莽【離騷夕檻中洲之宿莽】生金認石【王隱晉書永嘉初陳國項縣賈逵石碑之中生金人鑿取賣賣已復生此江東之瑞】埋玉恨土【見代李文】寄奠緘辭呼風泣雨【後漢方術傳趙炳長嘯呼風亂流而濟曹植誄延首嘆息雨泣交頤】噫嘻噫嘻【詩噫嘻成王】宗尹之魂來告

祭張書記文

維會昌元年歲次辛酉四月辛丑朔二十日庚申隴西公滎陽鄭某隴西李某安定張某昌黎韓某樊南李某謹以淸酌之奠敬祭於故朔方書記張五審禮之靈嗚呼古有不重千金【古樂府不惜黃金散盡只畏白日蹉跎】殊輕尺璧【帝王世紀禹不重徑尺之璧而愛日之寸陰】或號百夫之防【詩維此仲行百夫之防】或作萬人之敵【蜀張飛傳魏謀臣程昱等咸稱羽飛萬人之敵也】𨿽爭雄角秀殊塗異迹念閱水於千齡【陸機嘆逝賦川閱水以成川水滔滔而日度世閱人而爲世人冉冉而行暮】若衝飇之一息【陳琳武軍賦若衝風之飛秋葉】吁嗟審禮寕或免之了眸巨鼻【論衡孟子相人以眸子焉心淸則眸子了了者目文了也漢陳遵傳長頭大鼻】方口疎髭【禦覽引瀨鄕記李母碑曰老子方口說文髭口上須也】始自渚宮【見祭呂商州文】來防帝裏【漢髙帝紀髙祖沛丰邑中陽里人也陸倕石闕銘或以光從帝裏】論邀懸河【晉書王衍曰郭象淸言如懸河久而不竭】文酬散綺【陸機詩髙談一何綺謝朓詩餘霞散成綺】體物稱最登髙擅美【見爲李貽孫啟】良時不來【李陵詩良時不再至】躁進何【一作爲】恥門巷蓬蒿【見爲同州啟】荒涼如此【孔稚珪北山移文石逕荒涼徒延佇】藩混筆硯【臧榮緒晉書左思欲作三都賦構思十稔門庭藩混皆著紙筆遇得一句卽疏之】寂寥而巳梁多文士漢有賢王【見爲張周封啟】猶市駿骨【戰國防涓人爲君求千里馬馬巳死買其骨五百金】肻驚夜光【鄒陽書明月之珠夜光之璧以暗投人於道路眾莫不按劍相盼者】長旣曳【見爲山南啟】健筆誰當【徐陵讓表𨿽復陳琳健筆未盡愚懷】職髙蓮幕官帯蕓香靑袍如艸白簡如霜東閣朝暖西園夜涼【並見前】震豈殺公【晉書魏舒爲司徒周震累爲諸府辟書下公輒防號震爲殺公掾莫有辟者舒辟之無患】諶惟故吏【盧諶贈劉琨詩序故吏從事中郎盧諶死罪死罪】渭濱回流馬之運【蜀諸葛亮傳亮悉大臮由斜谷出以流馬運與司馬宣王對於渭南】峴首奉辭曹之諱【禮記太史典禮執簡記奉諱惡晉羊祜傳祜死人爲諱名攺戶曹爲辭曹】松筠不攺琴尊有寄三徑方營【並見前】一畆乏地【禮記儒有一畆之宮環堵之室】文多爲冨無事當貴【戰國策顏斶辭去曰無罪以當貴】亦解客嘲還答賓戲【並見前】回翔逸軌【晉王沈等傳論曰齊逸軌而長騖】傲睨重霄【江淹擬郭璞詩傲晲采木芝】將期晚節更峻淸標懸蛇結釁【風俗通應彬爲汲令賜主簿杜宣酒壁上懸弩照於杯影如蛇晉樂廣傳廣爲河南尹嘗有親客久濶不復來廣問其故答曰前在坐防賜酒方欲飲見杯中有蛇意甚惡之旣飲而疾於時河南聼事壁上有角漆畫作蛇廣意杯中蛇卽角影也復置酒於前處謂客曰酒中復有所見不答曰所見如初廣乃告其所以豁然意解沈屙頓愈】鬭蟻成妖【見爲裵懿文】廻生乏祖洲之艸【十洲記祖洲在東海中地方五百里上有不死艸生瓊田中人巳死者以艸覆之皆活】續斷無弱水之膠【十洲記仙家煮鳯喙麟角作膠名爲續膠能連屬弓弩斷漢西域傳安息長老傳聞條支有弱水西王母亦未嘗見師古曰中記云昆侖之弱水鴻毛不能起也仙傳拾遺武帝幸華林苑射虎兕弩斷以靈膠續之武士數人對引不脫】陳屍重來而何望【古詩下有陳死人杳杳卽長暮裴啟語林張湛好於齋前種松樹養鴝鵒時人謂張屋下陳屍】楚魂一散而難招【宋玉招魂序招魂者宋玉之所作也宋玉憐哀屈原忠而斥棄愁懣山澤魂魄放佚厥命將落故作招魂】嗚呼神道甚防天理難究桂蠧蘭敗【漢南越王傳獻桂蠧一器師古曰此虫食桂故味辛而漬之以宻食之也文子藂蘭欲發秋風敗之】年鶴壽【郭璞遊仙傳借問蜉蝣輩寜知鶴年善曰養生要論曰鶴壽有千百之數道家之言鶴曲頸而息潛匿而噎此其所以爲壽也】在長短而且然【左傳邾子曰命在養民死之長短時也】於妍醜而何有【世說補範蔚宗在獄詩云好醜共一丘何足異枉直】某等早承余眷晚獲聨姻【梁劉峻傳自此聨姻帝室】或感極外家【漢丙吉傳遺詔所養武帝曽孫名病已在掖庭外家者】延自出之念【見爲韓同年啟】或恩深猶子【禮記兄弟之子猶子也】多引進之仁【後漢延篤傳欲令引進之】或敬屬丈人之行【漢匈奴傳鞮侯單於自言漢天子我丈人行師古曰丈人尊老之稱行音胡浪反】或情兼內妹之親【晉宣五王傳澹妻郭氏賈後內妹也】有美吾姨【左傳息嬀將歸過蔡蔡侯曰吾姨也止而見之】靈慶攸屬【後漢光武紀贊曰靈慶旣啟】尊公則師長庶僚【晉陳壽傳丁儀丁廙有盛名於魏壽謂其子曰可覓千斛米見與當爲尊公作佳傳】夫人則儀刑六族【禮記天子之妃曰後諸侯曰夫人】門髙再世之侯家享萬鐘之祿【並見表】經過欵狎【阮借詠懷詩趙李相經過南史阮顗傳與鄧琬欵狎】出入遊陪映人玉潤【世論衞叔寶是樂彥輔壻裵叔道常稱之曰婦翁冰淸女壻玉潤】覆水蓮開【梁簡文帝采蓮賦臥蓮葉而覆水亂髙房而出藂】春歸別墅月滿髙臺嵇山傾倒【世說嵇康風姿特秀山公曰嵇叔夜之爲人也其醉也傀俄若玉山之將頽】謝雪徘徊【宋符瑞志大明五年正月戊午元日花雪降殿庭時右衞將軍謝莊下殿雪集衣白上以爲瑞於是公卿俱作花雪詩】惜景而持繩欲系【李尢詩安得長繩系白日】邀歡而秉燭相催【古詩晝短苦夜長何不秉燭遊】中嘆乖離今冬至止仲叔辭辟而方返【後漢書太原閔仲叔徵博士不至客居安邑老病家貧日買豬肝一片安邑令敕吏常給仲叔曰豈可以口腹累安邑遂去】梅福罷官而未幾【見爲濮陽公狀】一則歸從回雁之峯【方輿勝覽衡陽有回雁峯至此不南去在今衡州城南】一則至自跕鳶之水【見爲濮陽公文】方將爲笛裁竹【張騭文士傳蔡邕告吳人曰吾昔嘗經會稽髙遷亭見屋椽竹東間可以爲笛取而用之果有異聲】緣箏斬梓【曹植與吳質書伐云夢之竹以爲笛斬泗濱之梓以爲箏】驅羿射鴻【疑作烏淮南子堯時十日並出艸木焦枯堯命羿仰射十日中其九烏皆死墮羽翼】招任釣鯉【見爲舉人啟按羿無射鴻事蓋此只取其善射如任公子之釣亦未嘗有釣鯉事也】豁契闊於屯夷【傅亮表臣契闊屯夷旋觀終始】極平生之宴喜【詩魯侯燕喜潘嶽西徵賦陸賈之優遊宴喜】良覿𨿽屢【杜甫詩逍遙展良覿】深懷未從三靈莫效【見爲成魏州表】一夢俄終露先寒而隕葉漏未盡而聞鐘【見代僕射表】今則列樹封【易葬之中野不封不樹】揲蓍得吉絳旐前引【見祭裵氏文】桐棺後出【墨子禹葬防稽衣裘三領桐棺三寸】隱轔原野【見爲絳郡公文】淒涼云日【一作月誤謝靈運詩云日相輝映】將歸宿莽之庭欲閉靑松之室【並見前】殷勤舊【一作賢】偶冀望諸孤【左傳公曰以是藐諸孤辱在大夫】未歸下國【左傳狐突適下國注下國曲沃新城吳語天若不知有臯則何以使下國勝注下國吳自謂也】且寓皇都江逺惟哭天髙但呼【史記屈原傳勞苦倦極未嘗不呼天也】必有餘慶【見爲先輩啟】非無後圖【左傳鬭伯比曰以爲後圖】嗚呼哀哉壺有芳醪俎多肥羜【詩旣有肥羜以速諸父】叫噪不聞精靈何處郁憤徒極含辭莫敍冀有鑑於酸嘶庶無乖於酣飫【詩飲酒之飫杜預左傳注飫厭也】

李義山文集箋注卷六

欽定四庫全書

李義山文集箋注卷七

監察禦史徐樹谷箋

山東提學僉事徐炯注

祭文下

祭處士房叔父文【詳祭裴氏姊文房字上應有十二二字】

某爰在童防【易匪我求童防】最承教誘違訣𨿽久音防長存【晉中興書東海王越敕子毘曰諷味遺言不如親承音防】近者以檀山舊塋忽罹風水【水經注索水出京縣西南嵩渚山北流逕京縣故城西城北有壇山岡按京縣故城在今河南開封府滎陽縣東南二十里壇山卽檀山其山四絕孤峙山上有塢聚俗謂之檀山聚新書劉禹錫傳葬滎陽檀山原山今在縣西有劉禹錫墓也義山懷州河內人距滎陽二百里而近故先塋在焉郭璞葬經內篇气乘風則散界水則止古人聚之使不散行之使有止故謂之風水】壽堂圯壞【陸機挽歌壽堂延鬼魅注壽堂祭祀處】冡樹凋傾𨿽崩則不修聞諸前哲【一作聖禮記孔子旣得合葬於防孔子先反門人後雨甚至曰防墓崩孔子然出涕曰吾聞之古不修墓】但墜而罔治【禦覽輿地誌曰琵琶圻有古墓半在水中甓有隠起字云筮云吉云凶八百年墜水中】那俟他人況眞徳貽【一作昭誤】芳鴻儒著美【文心雕龍磊落鴻儒】豈可令趙岐之表墊彼扃【見爲濮陽公文】郭泰之碑淪於夜壑【見代李文】載惟瑊頊【二子名】藐爾孤衝誠叫號之不停顧營辦之無素【南史劉歊傳歊已先知手自營辦詳上表】某等輙考諸蓍筮【晉左貴嬪傳楊皇后誄曰乃考筮筮襲吉】別卜丘封使羲叟以令日吉時奉移神寢奢無僭縟儉免虧疎是期永閟尊靈長安幽穸【文心雕龍武帝誄云尊靈永蟄詳上表】眠牛有慶自及於諸孤【晉書陶侃微時丁艱將葬家中忽失牛遇老父謂曰前岡見一牛眠地若葬位極人臣】白馬垂祥豈均於猶子【博物志公卿送夏侯嬰葬至東都門外馬不行按地悲嗚得石槨葬之】追懷莫及感切徒深更思平昔之時兼預生徒之列陸公賜杖念榮益以何成【晉中興書謝安嘗詣陸納納兄子俶遂陳盛饌安去納杖俶四十云汝旣不能光益叔父柰何穢吾素業】殷氏著文媿獻酬而早屈【晉殷浩傳浩與叔父融俱好老易融與浩口談則辭屈著篇則融勝浩】引進之恩方極禍凶之感徒【一作俄】鐘誰言一紀之餘又奉再遷之兆【孝經卜其宅兆而安厝之】哀深永往情極初聞矧宗緒衰微簪纓殆歇【晉謝尙傳尙議曰婚姻將以繼百世崇宗緒詳上啟】五服之內【禮記喪多而服五上附下附列也注大功以上附於親小功以下附於疎五服之上下附也】一身有官將使澤底名家翻同單系【李肇國史補四姓滎陽鄭崗頭盧澤底李士門崔皆爲鼎甲】山東舊族不及寒門【新書柳衝傳過江則爲僑姓王謝袁蕭爲大東南則爲吳姓朱張顧陸爲大山東則爲邵姓王崔盧李鄭爲大闗中亦號邵姓韋裴柳薛楊杜首之晉劉毅傳疏曰上品無寒門下品無世族】靜思肯構之文敢怠成書之托【見上啟】瑊等旣幽明無累年志漸成【後漢第五倫傳疏曰年盛志美】則當授以詩書諭其【一作以】婚宦【列子語有之曰人不婚宦情欲失半】使烝嘗有奉名教無虧靈其鑑此微忱助夫至願敢以求於必大庶免嘆於忽諸【左傳臧文仲聞六與蓼滅曰臯陶庭堅不祀忽諸】廹以哀憂兼之瘵恙【見上啟】曽非遐逺不獲躬親瀝血裁詞【南史袁昂傳啟曰披心瀝血敢乞言之】叩心寫懇【後漢張奐傳奏記曰凡人之情寃則呼天窮則叩心】長風吹浪敢忘昔日之規【南史宗慤小時叔父少文問其所志答曰願乘長風破萬里浪】南巷齊名永絕今生之望【世說阮仲容步兵居道南諸阮居道北北阮皆富南阮貧】冀因薄奠【魏志武帝紀遣使以太牢祀橋注公祝文曰裁致薄奠公其尙饗】少降明輝延慕酸傷不能堪處苦痛至深永痛至深

爲馮【一作鄭】從事妻李氏祭從父文

有美吾門實系公族【見上狀】絳霄結蔭皇極流輝【郭璞遊仙詩振髮帶翠霞解褐披絳霄詳上文】自嚴君以交辟延榮【易家人有嚴君焉】仲父以立朝衍慶叔父𨿽禮疎五服而義協一家馬援於兒侄之間一情無異【後漢馬援傳兄子嚴惇嚴字威卿父余援常與計議委以家事南史王僧防曰昔馬援子侄之間一情不異】王華在兄弟之列數從猶親【南史王琨傳琨華從父弟也琨伯父廞得罪晉世諸子並從誅惟華得免華宋世貴盛以門衰提攜琨恩若同生爲之延譽】吉人辭寡【見易】君子無爭【見論語】屬者以獻賦不遇投筆從戎【漢書司馬相如獻上林子虛賦王筠詩獻賦甘泉宮詳上表】鏡水稽山聊屈觀書之望【輿地誌山陰南湖縈帶郊郭白水碧巖互相映發若鏡若圖故王逸少雲山陰路上行如在鏡中遊防稽記漢順帝永和五年防稽太守馬臻創立鏡湖在防稽山陰兩縣界左傳晉侯使韓宣子來聘觀書於太史氏揚雄遺劉歆書得觀書於石室】甬東淛右始開傳【集作侍非】劍之名【吳語越王使人告吳王曰寡人其達王於甬句東注句音鉤甬句東今句章東海口外洲也史記吳世家越王句踐遷夫差於甬東集解賈逵曰甬東越東鄙甬江東也孔稚圭北山移文馳妙譽於浙右詳上表】經途幾千【任昉哭範僕射詩與子別幾辰經塗不盈旬】去國數載爰因職貢來奉闕庭【漢兩粵傳長爲藩臣奉貢職庾信表不獲躬親闕庭】傳車方馳朝露溘至禍生朽索釁起揚鞭【書凜乎若朽索之馭六馬江總詩揚鞭向柳市詳上丈】始驚香而不禁俄折臂而無望【原注因墜馬死故云云魏志朱建平善相馬曰此馬今日死馬惡衣香齧帝膝帝怒殺之晉羊祜傳祜墮馬折臂】嗚呼存亡恆【集作定】理修夭常期所悲者方次中塗所痛者非因美疢稅鞅告痛【謝朓詩無由稅歸鞅】肩輿數晨旣鍼艾之莫徴【南史袁粲傳火艾鍼藥莫不畢具詳上啟】果含【去聲】禭而斯及【谷梁傳衣衾曰禭貝玉曰含】況乎合室逺在海涯一女方羈二子未丱人生甚痛天道奚言【江淹恨賦人生至此天道寧論詳上啟】今以家國載遙干戈未息尙稽歸祔【禮記魯人之祔也合之注祔謂合葬也】乃議從權【謂旅殯也】定鼎城東【帝王世紀春秋成王定鼎於郟鄏其南門名定鼎門蓋九鼎所從入也】永通門外【隋地理誌大業元年移都攺曰豫州東面三門南曰永通】南瞻嵩嶺【戴延之西徵記嵩髙中嶽也東謂太室西謂少室相去十七里嵩其總名也】北望邙山【張載七哀詩北邙何壘壘髙陵有四五注北邙山名也】式崇寓殯之封且作藏神之室必也慶延異日時屬通年先溫序之思歸【見代僕射表】俟臧孫之有後【見爲裴懿文】二十一侄女早防慈撫久嘆違離今又從夫山東食貧洛水【詩三嵗食貧】將療無及驚悲有加敢因祭酹【集作酒醊】之馨聊冀精靈之降【見上文】嗚呼叔父永鑑卑誠

祭韓氏老姑文【原注故安定韓尙書太夫人】

猗歟我家世奉徳讓弟受封【後漢丁鴻傳綝卒鴻當襲封讓國於弟盛不報旣葬乃掛衰絰於冡廬而逃去】勤王賜國【左傳子犯曰求諸侯莫如勤王】名芳彞鼎【禮記衛孔悝鼎銘悝拜稽首曰對揚以辟之勤大命施於烝彞鼎】勲盈史冊季孟國髙秦晉欒郤【按季孟國髙謂在國髙之間秦晉欒郤謂與欒郤爲匹左傳秦晉匹也論語以季孟之間待之】恭惟柔範載稟淵塞【詩仲氏任只其心塞淵晉袁宏傳贊曰公衡衝達秉志淵塞】旣作女師【宋玉神女賦顧女師善曰古者皆有女師教以婦徳漢外戚傳班婕妤誦詩及窈窕徳象女師之篇】乃爲嬪則【謝朓哀防思媚諸姑貽我嬪則】潁水波淸梁園月明【西京雜記梁孝王遊於忘憂之館集諸遊士使各爲賦公孫乘爲月賦詳上表】言旋百兩且拜雙旌托【一作計】侯令弟【謝靈運詩末路值令弟】配國名卿【見上文】入從述職出輔專徵【禮記王制諸侯賜弓矢然後徵晉虞預傳疏曰淮夷作難召伯專徵】螽斯不妬【詩序螽斯后妃子孫眾多也言若螽斯不妬忌則子孫眾多也】鳯凰和鳴【左傳懿氏卜妻敬仲其妻占之曰吉是謂鳯凰於飛其鳴鏘鏘】此時同慶東郡【一作都】分榮【魏地形志東郡秦置治滑臺城】使者責梁【漢文三王傳梁王怨爰盎使人刺殺盎天子遣使冠蓋相望於道覆按梁事使者責二千石急梁相軒丘豹及內史安國皆泣諫王王乃令羊勝公孫詭皆自殺出之】公子專魏【史記信陵君傳魏安釐王二十年秦昭王已破趙長平軍又進兵圍邯鄲公子姊爲趙惠王弟平原君夫人數遺魏王及公子書請救於魏使者冠蓋相屬魏王畏秦終不聽公子用侯生計殺晉鄙將晉鄙軍擊秦秦兵解去】帝念元昆人思仲氏杖節赴敵【晉宣帝紀諸葛亮復來挑戰帝將出兵以應之辛毗杖節立軍門帝乃止】斬芻盡瘁【後漢第五倫傳倫攝防稽太守𨿽爲二千石躬自斬芻養馬】無以家爲或從王事【易或從王事無成有終詳上表】禮優內子【左傳趙姬以叔隗爲內子而已下之禮記卿之配曰內子大夫之配曰孺人曰命婦】詩美夫人【詩序鵲巢夫人之徳也】冕紘瑱紞【魯語敬姜曰王后親織紞公侯之夫人加之以紘綖左傳臧哀伯諫曰衡紞紘綖昭其度也注衡維持冠者紞冠之垂者紘纓從上而下者】山蕨澗蘋【詩序艸虫大夫妻能以禮自防也其詩曰陟彼南山言采其蕨采蘋大夫妻能循法度也能循法度則可以承先祖共祭祀矣其詩曰於以采蘋南澗之濵】子元罕見【漢朱博傳博字子元夜寢早起妻希見其面】冀缺如賔【左傳初臼季使過冀見冀缺耨其妻饁之敬相待如賔】緑衣有感翟茀仍新【詩序緑衣衛莊姜傷已也妾上僭夫人失位而作是詩也碩人閔莊姜也其詩曰翟茀以朝】遽嘆逝【一作夜】川遄聞晝哭【禮記穆伯之喪敬姜晝哭文伯之喪晝夜哭孔子曰知禮矣】原阡舊署【漢遊俠傳京兆民曹氏葬茂陵民謂其道爲京兆阡原涉慕之乃買地開道立表署曰南陽阡人不肯從謂之原氏阡】孟鄰斯卜【列女傳孟母捨近墓孟子之少也嬉戲爲墓間之事踴躍築埋孟母曰此非所以居處子也乃去捨市旁其子嬉戲爲賈又曰此非所以居處子也乃捨學宮之旁其子遊戲乃設俎豆揖讓進退曰此可以居處子矣長遂成大儒詳上表】閒居獻壽【潘嶽閒居賦序太夫人在堂有羸老之疾尙何能違膝下色養而屑屑從斗筲之役乎乃作閒居之賦曰稱萬壽以獻觴或一懼而一喜】作賦之官【東徵賦注曹大家集曰子谷爲陳畱長大家隨至官作東徵賦】弓裘望襲菽水承歡【禮記孔子曰啜菽飲水盡其歡斯謂之孝詳上表】福善餘慶好謙舊祉【書天道福善禍淫詳上文】復自良人集於之子爰從上蔡去臨易水【地理誌蔡州汝南郡領上蔡縣詳上啟】空報登壇【見爲懷州表】未聞曵履【見上河東公啟】鼂父先歸莫之能比【漢鼂錯錯所更令三十章諸侯讓嘩錯父曰劉氏安矣而鼂氏危吾去公歸矣遂飲藥死】趙母上言蓋不得已【史記趙奢傳趙王以括爲將代亷頗其母上書言於王曰括不可使將趙括旣代亷頗秦軍射殺趙括】寒暄結患燥濕爲疵徒虛百祿靡效三毉【詩百祿是荷詳上啟】嗚呼壽夭所賦彭殤不移【莊子莫壽乎殤子而彭祖爲夭】誰能了悟孰不憂悲何玆達識乃克先知同易簀以就正【禮記曽子寢疾病曽元曽申坐於足童子曰華而睆大夫之簀與曽子曰然斯季孫之賜也我未之能易也元起易簀曽元曰夫子之病革矣不可以變曽子曰吾何求哉吾得正而斃焉斯已矣舉扶而易之反席未安而沒】如買棺而指期【南史張融卒遺令曰吾平生所善自當淩雲一哭三千買棺無置新龕】苟有所累安能及斯道逺轘轅【左傳使侯出諸轘轅初學記轘轅闗在洛陽】程遙河洛建旐臨塗移舟就壑【見上文】日慘林嶺【疑是林巒】風淒灌薄積靄茫茫行煙漠漠【謝朓詩生煙紛漠漠】某等誠深通舊情協先親始自童子至於成人年將二紀恩冠六姻【隋書鄭善果母謂善果曰今此秩俸當須散贍六姻】念升堂之如昨【吳志周瑜字公瑾堅子防與瑜同年獨相友善瑜推道南大宅以捨防升堂拜母有無通共】慟幽夜之無晨【陸機挽歌大暮安可晨注張奐遺令曰地底冥冥長無曉期】歌停行路舂輟比鄰【曲禮鄰有喪舂不相里有殯不巷歌史記商君傳趙良曰五羖大夫死童子不歌謡舂者不相杵漢孫寶傳寶祭竈請比鄰】𨿽寓辭之有所終含酸而莫伸【江淹恨賦亦復含酸茹嘆】壺淸媿酎【直救反漢書注酎三重釀醇酒也】俎薄羞芹惟餘彤管有美淸塵【詩靜女其變貽我彤管傳古者後夫人必有女史彤管之法史不記過其罪殺之事無大小記以成法詳上文狀表】嗚呼尙饗

爲李郎中祭舅竇端州文【新書地理誌嶺南道端州髙要郡領縣二髙要平興】

始虞命【集作燕非】夏暴於穹功垂刊木【書禹敷土隨山刊木】徳協湮洪【漢溝洫志夏書曰禹堙洪水堙與湮同】洎帝相之難作誕少康於竇中由屯獲吉因生受封【左傳伍員曰昔有過澆殺斟尋滅夏后相後緡方姙逃出自竇歸於有仍生少康焉新書宰相世系表竇氏出自姒姓夏后氏帝相失國其妃有仍氏女方姙逃出自竇奔歸有仍氏生子曰少康少康二子曰杼曰龍畱居有仍遂爲竇氏】降及後代傳勲繼庸【周禮司勲掌六鄕賞地之法以等其功王功曰勲國功曰功民功曰庸事功曰勞治功曰力戰功曰多】西京則嬰爲外戚【漢竇嬰傳嬰字王孫孝文皇帝後兄子也父世觀津人上察宗室諸竇無如嬰賢師古曰諸竇總謂帝外家也】東漢則融居上公【後漢竇融傳融字周公扶風平陵人也隴蜀平數月拜爲冀州牧十餘日又遷大司空】湣陽城之不享【陽城疑是安成漢外戚傳竇皇后親早卒葬觀津薄太后乃詔有司追封竇后父爲安成君母爲安成夫人】始移籍於扶風【宰相世系表龍六十九世孫鳴犢爲晉大夫竇氏遂居平陽鳴犢六世孫誦二子世扈世生嬰漢丞相魏其侯也扈二子經充充避秦之難徙居淸河漢贈安成侯葬觀津二子長君廣國廣國字少君章武景侯二子定誼誼生賞襲章武侯宣帝時以二千石徙扶風平陵二子壽邕邕二子敷秀秀子林徙居武威融其孫也】源逺更淸基髙自【集作足】峻有卓明靈靄然休問【見上狀】陋巷不憂坦途方進月逺標儀【南史齊王儉傳風儀與秋月齊明音徽與春云等潤】霞髙映論【北山移文使我髙霞孤映】玉寧韞匵【見論語】錐安處囊【見上狀】宜伸尙屈【見上文】將集猶翔【見論語】潛師大易謙尊以光【易謙尊而光卑而不可逾】誓安老氏債少易償【老子是以聖人執左契而不責於人呂注右契所以取左契所以與則左契者常以與人而不爲物主者也】爰紆銅墨【漢百官公卿表秩比六百石以上皆銅印墨綬】是宰濠梁【莊子莊子與惠子遊於濠梁之上】宓琴時奏【見爲濮陽公狀】潘樹逾芳【見爲賀抜員外啟】入贊朝儀【漢叔孫通傳臣願徵魯諸生與臣弟子共起朝儀】言揚事舉【禮記或以事舉或以言揚】圭璧蠻夷【謂執玉來朝也】弁冕文武【左傳劉定公謂趙孟曰吾子弁冕以臨諸侯】吐辭含韻知今博古【晉石崇傳使者曰君侯博古通今察逺照邇】進抑退揚從規合矩【禮記古之君子必佩玉右徵角左宮羽趨以采齊行以肆夏周還中防折還中矩進則抑之退則揚之然後玉鏘鳴也】復陶啟位【左傳楚子次於幹谿雨雪王皮冠秦復陶注秦所遺羽衣也疏冒雪服之知是毛羽之衣可以禦雨雪也箋復陶啟位頗難解或舉以問余余沈思數日而始得之復陶羽衣也楚靈王所服後世則道流服之殆取輕舉之意封禪書武帝使欒大衣羽衣受印是也竇端州蓋始嘗爲老莊之學隠居著道士服後乃出山入仕如王希夷吳筠之輩三洞道科言道士有五其一曰山居道士許由巢父之比也魏徵少亦出家爲道士及唐之中葉人主益崇道教卽志在用世者不妨寄迹黃冠昌黎集有送張道士序亦其類也觀上文大易老氏等語則羽衣爲竇之初服無疑矣不欲斥言其道流故廋辭隠語不曰羽衣而曰復陶耳】殿省承榮【後漢宦者傳漢興置中常侍官然亦引用士人以參其選皆銀璫左貂給事殿省按省音所景切星上聲禁署也漢避元後父王禁諱攺禁中爲省中唐制有尙書門下中書祕書殿中內侍六省】孔門之束帶無忝【見論語】叔孫之緜蕝難更【漢書叔孫通起朝儀以所徵三十人及上左右爲學者與其弟子百餘人爲緜蕞野外習之如淳曰謂以茅翦樹地爲纂位尊卑之次也春秋傳曰置茅蕝師古曰蕞與蕝同並音子悅反按竇蓋釋褐縣令入爲鴻臚故云然舊書職官志鴻臚寺領典客司儀二署】君子信讒【詩君子信讒如或醻之】小人道長【易小人道長君子道消也】未暇閉闗難期稅鞅【顏延之詩劉伶善閉闗詳上文】暫持符竹逺出羅网【見上表】誰識卑飛【吳越春秋扶同曰鷙鳥將搏必卑飛戢翼】因成利往【易利有攸往】銅梁攺秩【蜀都賦外負銅梁於宕渠向曰銅梁山名元和郡縣誌銅梁山在墊江縣南九里按墊江今四川重慶府之合州是也】錦裏經時【華陽國誌成都西城故錦官城也錦江織錦濯其中則鮮明他江則不好故命曰錦裏】人去而琴臺壞棟【寰宇記益部耆舊傳云相如宅在少城中笮橋下百步許有琴臺在焉成都記琴臺院以相如琴臺得名而非其舊舊臺在城外浣花溪之海安寺南今爲金花寺元魏伐蜀下營於此掘塹得大甏二十餘口蓋所以響琴也隋蜀王秀更增五臺並舊爲六】文移而石室摧基【華陽國誌文翁爲蜀郡守造講堂石室一名玉堂安帝永初間烈火爲災惟石室獨存太守髙朕於玉堂東復造一石室爲周公禮殿水經注文翁立講堂作石室於南城後守更增二石室】劉之重銘葛廟【蜀志諸葛亮傳注蜀記晉永興中鎭南將軍劉至隆中觀亮故宅立碣表識寰宇記諸葛武侯廟在先主廟西方輿勝覽在成都府西北二里少城內桓溫平蜀夷少城獨存孔明廟】王商之更立嚴祠【益部耆舊傳王商字文表廣漢人劉璋以商爲蜀郡太守與嚴君平李立祠作銘寰宇記嚴君平宅在益州西一里耆舊傳云卜肆之井猶存】隴首雲歸【柳惲詩隴首秋雲飛】端溪遽逐【唐端州今廣東肇慶府治是也明一統志大江在府城西南又名西江卽端溪也深廣澄演下流入海】角豈觸藩【易羝羊觸藩羸其角】臀終困木【易臀困於株木】海闊天盡山深霧毒許靖他鄕有名無祿【見爲鹽州狀】馬超正色宜歌反哭【蜀志馬超字孟起右扶風茂陵人父騰靈帝末與邊章韓遂等俱起事於西川超領騰部曲軍敗超走保諸戌曹公追至安定復奔漢中依張魯聞先主圍劉璋於成都密疏請降章武元年遷驃騎將軍領涼州牧進封漦鄕侯二年卒臨沒上疏曰臣門宗二百餘口爲孟徳所誅略盡惟有從弟岱當爲防宗血食之繼深托陛下余無復言】何爲善之無憑而降災之甚速【書皇天降災詳上文】某欽惟教義夙所依因在昔家世勤王實殷髙旌大斾結駟飛輪【李康運命論子思遊歷諸侯莫不結駟而造門詳上文】慶豈遺於自出榮實垂【集作萃】於外姻【見上啟狀】一紀以來艱凶遄及嗟宅相以無取懼堂構之不集【王隠晉書魏舒字陽元任城人幼孤爲外氏寗家所養寗氏起宅相者曰當出貴甥舒曰當爲外氏成比宅相後累官侍中司徒詳上啟】詎言渭水之乖離【詩我送舅氏曰至渭陽】竟絕西川之出入【見爲舍人啟】嗚呼哀哉違京背闕古陌荒阡松門積靄隴首停【集作行】煙【謝靈運詩牽葉入松門詳上文】祖庭是日乞墅何年【禮記子遊曰飯於牖下小斂於戶內大斂於阼殯於客位祖於庭葬於墓所以卽逺也廣韻乞與人物也音丘旣切詳上文】淚有血而皆裂【一作皆墮按眥當作皆裂宜仍舊詳上表】憤無膺而可塡【江淹恨賦置酒欲飲悲來塡膺】況玕剖郡符璟持使節【玕璟竇端州二子名也王褒聖主得賢臣頌剖符錫壤以光祖考】塞逺城迥河窮路絕顧後瞻前形孤影孑【典引次於聖心瞻前顧後張翰詩單形依孤影】長號出次重拜臨穴【任眆爲苑始興表長號北陵詩臨其穴惴惴其栗】酒醴淸濃肴羞羅列【詩爲酒爲醴以洽百禮】庶有鑑於斯文冀不同於虛設【漢賈捐之傳遙設虛祭想魂乎萬里之外】嗚呼尙饗

重祭外舅司徒公文【箋新書王茂元卒贈司徒諡曰威詳上河東公啟】

嗚呼哀哉人之生也變而往邪人之逝也變而來邪冥寞之間【謝惠連祭古冡文旣不知其名字逺近故假爲之號曰冥漠君】杳忽之內虛變而有气气變而有形形變而有生【莊子離乎芒芴之間變而有气气變而有形形變而有生今又變而之死是相與爲春夏秋冬四時行也】今將還【一作歸】生於形歸形於气漠然其不識浩然其無端【一作歸】則𨿽有憂喜悲歡而亦勿能措【一作用】於其間矣苟或以變而之有變而之無若朝昏之相交若春夏之相易則四時見代尙動於情豈百生莫追遂可無恨倘或去此亦孰貴於最靈哉【書人惟萬物之靈】嗚呼公之世冑勲華職官揚歷並已托於寄奠備在前文今所以重具酒牢載形翰墨蓋意有所未盡痛有所難忘以公之平生恩知曩昔顧盻屬纊之夕不得聞啟手之言祖庭之時不得在執紼之列終哀且痛其可【集作何非】道邪嗚呼七十之年人誰不及三公之位人誰不登何數月之間不及從心之嵗聞天有慟方登論道之司【謂贈司徙】時泰命屯【顏延之應詔詩途泰命屯恩充報屈】才長運否爲善何益彼蒼難知昔澤怪旣明告【一作吉非】敖釋桓公之病【莊子桓公田於澤管仲禦見鬼焉公撫管仲之手曰仲父何見對曰臣無所見公反誒詒爲病數日不出齊士有皇子告敖者曰澤有委蛇見之者殆乎霸桓公辴然而笑曰此寡人之所見者也於是正衣冠而坐不終日而不知病之去也】陰徳未報夏侯知丙吉不亡【漢丙吉傳封吉爲博陽侯臨當封吉疾病夏侯勝曰此未死也臣聞有陰徳者必饗其樂以及子孫後病果愈】何昔有其傳今無其證豈人言之不當將天道之或欺𨿽北海懸定薨期【見爲裴懿文】長沙前覺災至【見代李文】偃如巨室【見祭楊郎中文】去若歸人【見代彭陽公表】處順不憂【莊子適來夫子時也適去夫子順也安時而處順哀樂不能入也】得正之喜【見祭韓氏姑文】在公之徳斯盛在物之痛何言矧乎再軫慮居屢垂理命【理讀曰治見上表】簡子將戰之誓惟止桐棺【左傳趙簡子誓曰若其有罪絞縊以戮桐棺三寸不設屬辟素車朴馬無入於兆下卿之罰也】晏嬰送死之文寧思石槨【禮記有若曰晏子遣車一乘及墓而反國君七个遣車七乘大夫五个遣車五乘晏子焉知禮又昔者夫子居於宋見桓司馬自爲石槨三年而不成夫子曰若是其靡也死不如速朽之愈也】素車朴馬疎巾帷【吳志呂岱傳遺令殯以素棺疎巾布褠禮記仲尼曰吾聞之也敝帷不棄詳上文】成一代之淸規揚百年【一作古】之休問【晉王湛等傳論曰素徳淸規足傳於汗簡詳上狀】所謂有始有卒髙明令終【詩髙朗令終】嗚呼往在涇川【謂爲涇原節度使】始受殊遇綢繆之迹【盧諶贈劉琨詩序綢繆之防有同骨肉】豈無他人【詩豈無他人不如我同父】樽空花朝燈盡夜室忘名器於貴賤去形迹於尊卑語皇王致理之文【集作源見上表】考聖哲行藏之防【見論語】每有論次必防褒稱及移秩農卿分憂舊許【左傳晉荀瑩至西郊東侵舊許箋新書王茂元傳鄭注敗悉出家貲餉兩軍得不誅封濮陽郡侯召爲將作監領陳許節度使】羈牽少暇陪奉多違迹疏意通期奢道密紵衣縞帶雅況或比於僑吳【見滎陽公狀】荊釵布裙髙義每符於梁孟【後漢梁鴻傳鴻字伯鸞扶風平陵人也聘同縣孟氏及嫁始以裝飾入門七日而鴻不答妻乃請曰竊聞夫子髙義今而見擇敢不請罪乃更爲椎髻荊釵布裙操作而前鴻大喜字之曰徳耀名孟光】今則已矣安可贖乎【集作兮詩如可贖兮人百其身】嗚呼哀哉千里歸塗東門故第數尺素帛一鑪香煙耿賔從之雲歸【範云贈張徐州稷詩賔從皆珠玳】儼盤筵而不禦【後漢王渙傳渙喪西歸道經農民庶皆設槃案於路】小君多患諸孤善喪登堂輙啼下馬先哭【喪大記始卒主人啼兄弟哭】含懷舊極撫事新傷植玉求歸已輕於舊日【搜神記羊公雍伯雒陽縣人性篤孝父母終葬無終山遂居焉山髙八十里上無水公汲水作義漿於阪頭行者皆飲之三年有人就飲以石子一斗與之使至髙平好地有石處種之玉當生其中羊公未娶又云汝後當得好婦語畢不見種其石數嵗有徐氏右北平著姓女公乃試求徐氏徐氏戲云以白璧一雙來當聽爲婚公於所種石中得五雙白璧以贄徐氏徐氏大驚遂以女娶公天子異之拜爲大夫於種玉處四角作大石柱各一丈中央一頃地曰玉田】泣【一作立非】珠報惠寧盡於玆辰【吳都賦淵客慷慨而泣珠博物志南海外有鮫人水居如魚不廢績織其眼泣則能出珠出人間賣綃臨去從主人索器泣而出珠以與主人】況邢氏吾姨【詩東宮之妺邢侯之姨】蕭門仲妺愛深猶女思切仁兄【後漢趙壹傳壹報曰實望仁兄昭其懸達】撫嫠緯以增摧【左傳嫠不卹其緯而憂宗周之隕爲將及焉】闔孀閨而永慟【淮南子寡婦曰孀】艸荄土梗【說文荄艸根也莊子魏文侯曰吾所學者眞土梗耳】旁助酸辛髙鳥深魚遙添怨咽嗚呼精神何往形气安歸苟寸能有所未伸勲庸有所未極則其彊气宜有異聞玉骨化於終山【集作鐘山淮南子鐘山之玉炊以鑪炭三日三夜而色澤不變得天地之精也】楸栢實於裘氏【禮記衛有太史曰柳莊寢疾公曰君疾革𨿽當祭必告再拜稽首請於屍曰有臣柳莊也者非寡人之臣社稷之臣也聞之死請往不釋服而往遂以襚之與之邑裘氏與縣潘氏書而納之棺曰世世萬子孫無變也】驚愚駭俗佇有聞焉嗚呼姜氏懷安之規旣聞之矣【左傳晉公子重耳及齊齊桓公妻之姜曰行也懷與安實敗名】畢萬名數之慶可稱也哉【集作夫見爲成魏州表】篋有遺經匣藏傳劍積玆餘慶必有揚名愚方遁迹丘園【易賁於丘園】遊心墳素【潘嶽閒居賦傲墳素之長圃】前耕後餉【用左傳冀缺事】並食易衣【禮記易衣而出並日而食】不忮不求道誠有在自媒自【見爲張周封啟】病或未能【枚乘七發太子曰僕病未能也】𨿽呂範以久貧【吳志呂範字子衡汝南細陽人也邑人劉氏女美範求之女母欲勿與劉氏曰觀呂子衡寧當久貧者邪遂與之婚】幸冶長之無罪【見論語】昔公愛女今愚病妻內動肝肺外揮血淚得仲尼三尺之啄論意無窮【莊子仲尼之楚楚王觴之孫叔敖執爵而立市南宜僚受酒而祭曰古之人乎於此言已曰丘願有啄三尺】盡文通五色之毫書情莫旣【見爲山南啟】嗚呼哀哉公其鑑之爲李兵曹祭兄亳州刺史文【毫州望領縣八譙酇城父鹿邑眞源臨渙永城防城】

伏惟靈天枝挺秀帝系傳芳材髙梓【見爲賀抜員外啟】價【集作位】重珪璋【禮記圭璋特達徳也】蘭芷斯茂先以馨香【南史王僧孺傳任昉贈詩曰敬之重之如蘭如芷曹植七啟酷烈馨香】幹鏌將用不挫鋒鋩【吳越春秋幹將者吳人造劍二枚一曰幹將二曰莫邪庾信神道碑鎭北鋒鋩】始備千牛俄仕諸衛【通典千牛刀名後魏有千牛備身掌執禦刀因以名職顯慶五年置左右千牛府後攺爲衛置大將軍一人將軍各一人以副之】逸意方起絕足猶系【孔融書燕君市駿馬之骨非欲以聘道裏乃當以招絕足也】爰佐羣僕亦掾神京【謝朓哀防背神京之敞】邑惟二宅【見爲懷州表】曹實五兵【初學記魏有吏部左民客曹五兵度支凡五曹尙書】地峻流急官閒政淸嵩少曉霽【見爲馮從事妻文】伊洛秋明侶能吟之謝客【鐘嶸詩品謝客爲元嘉之雄顏延年爲輔客兒靈運小名也】伴作賦之賈生【漢藝文志賈誼賦七篇】遂擢堯防【帝王世紀堯時防中自生肉脯薄如翣揺則風生使食物寒而不臭名曰翣脯】曽【一作仍】調湯膳位列大朝名參內殿【王粲詩晝日處大朝日暮薄言歸吳志呂蒙傳防疾發權時在公安迎置內殿】朱紱輝華銀蒨粲【見爲濮陽公表】漢有宗正委之親賢【漢書劉徳字路叔爲宗正與立宣帝地節中以親親行謹厚封爲陽武侯】貳彼惟月人寧我先【書卿士惟月】外夷求聘天子憂邊皇華始賦紫綬俄懸【詩序皇皇者華君遣使臣也詳上啟】雄其出塞之任假以中臺之權【漢匈奴傳凡五將軍兵十餘萬騎出塞各二千餘里詳上表】不拜無慙於蘇武【漢蘇武傳武引佩刀自刺武气絕半日復息單於愈益欲降之廼幽武置大窖中絕不飲食天雨雪武臥齧雪與旃毛並咽之數日不死】去節寧類於王焉【漢匈奴傳漢使王烏等闚匈奴匈奴法漢使不去節不以墨黥其面不得入穹廬王烏北地人習胡俗去其節黥面入廬單於受之王烏此作王焉按藝文類聚引漢使王焉等窺匈奴足證今本漢書之誤】銜防誓死【後漢獨行傳溫序爲隗囂別將苟宇所拘刼序受劍銜防於口顧左右曰旣爲賊所殺無令防污土遂伏劍而死】齧雪獲全帝仗使者吾無愧旃旣返中華止同屬國【李陵答蘇武書聞子之歸贈不過二百萬位不過典屬國】蒼蠅難祛【一作備非曹植詩蒼蠅間白黑讒巧令親疎】貝錦方織【見祭呂商州文】好丹非素【江淹雜體詩序至於世之諸賢各滯所迷莫不論甘而忌辛好丹而非素】點白爲【集作成】黒遭時不知非予有慼旣失志於綘灌【見爲綘郡公文】遂不容於欒郤【左傳宣公十五年晉三郤害伯宗譖而殺之初伯宗每朝其妻必戒之曰子好直言必及於難又成公八年晉趙莊姬爲趙嬰之亡故譖之於晉侯曰原屏將爲亂欒郤爲徵六月晉討趙同趙括】竟陵山水【舊書地理誌復州竟陵郡上本沔陽郡治竟陵貞觀七年徙治沔陽天寶元年更名寶應二年復故】鐘離控扼【地理誌濠州鐘離郡上濠字初作豪元和三年攺從濠】名貴隼旟時瞻熊軾【見上表】人以功遷吾由謗得其明若神【漢黃霸傳霸爲防川太守吏民不知所出咸稱神明】其惠如春【曹植七啟民望如艸我惠如春】先除黠吏【漢尹翁歸傳拜東海太守輙披籍縣縣收取黠吏豪民案致其罪】且活疲民【王融防秀才文豈布政未優將疲民難業】污萊盡辟【詩田卒污萊】邑室重新艸祥木瑞【後漢何敞傳京師及四方果有奇異鳥獸艸木言事者以爲祥瑞】獸去鳥馴【後漢魯恭傳恭爲中牟令螟不入界河南尹袁安使掾肥親覘之恭與親坐桑下有雉過止其旁旁有童兒親曰何不捕之兒曰雉方將雛親嘆其三異獸去見爲裴懿文】方侯徵還俄嬰美疢積微而桓侯竟晚【見爲裴懿文】達命而徐公待盡【晉魏舒傳識者以此稱其達命南史徐廣傳武帝受禪恭帝遜位廣又涕泗交流謝晦謂曰徐公將無小過廣言墳墓在晉陵丹徒又生長京口息道忝宰此邑乞隨之官歸終桑梓年過八十猶嵗誦五經一徧元嘉二年卒】怳怳空驚【司馬相如長門賦神怳怳而外淫善曰王逸楚辭注怳失意也】遲遲未信誰知泉路之髙低【見上表】孰測夜臺之逺近【阮瑀七哀詩冥冥九泉室漫漫長夜臺】永惟良配亦實女師庶姜尢效君子是宜異室無怨同穴有期【詩庶姜孽孽谷則異室死則同穴詳上文】河魴著詠皎日裁詩【詩豈其食魚必河之魴又謂子不信有如皎日】嗚呼哀哉筮協從日時斯卜將去荒郊【陶潛挽歌送我出逺郊】言辭華屋【曹植詩生存華屋處零落歸山丘】艸樹縈帶【孫子兵法艸樹防蘢】川原回復白髮孤弟臨棺慟哭失慈撫於終身宛聲容之在目心摧則冰炭交集【郭象莊子注喜懼交集於胸中固已結冰炭於五臟矣】血下而綆縻相續【見祭呂商州文】萬古永訣百身何贖酒滿未禦肴幹未臨已矣伯氏來慰哀心

祭小侄女寄寄文

正月二十五日伯伯以果子弄物招送寄寄體魄歸大塋之旁哀哉爾生四年方復本族旣復數月奄然歸無於鞠育而未深【一作申詩父兮生我母兮鞠我拊我畜我長我育我】結悲傷而何【集作則非】極來也何故去也何緣念當稚戲之辰孰測生死之位時吾赴調京下移家闗中事故紛綸光陰遷貿寄瘞爾骨五年於玆白艸枯荄【潘嶽悼亡詩枯荄帶墳隅】荒塗古陌【左思詩荒塗橫古今】朝饑誰飽夜渴誰憐爾之棲棲吾有罪矣今吾仲姊【卽裴氏姊】反葬有期遂遷爾靈來復先域平原卜穴刋石書銘【喪服小記復與書銘自天子達於士其辭一也】明知過禮之文何忍深情所屬自爾沒後侄輩數人竹馬玉環【杜氏幽求子年五嵗有鳩車之樂七嵗有竹馬之樂明皇雜錄天后常召諸皇孫坐於殿上觀其嬉戲因出西國所貢玉環釵杯盤縱令爭取以觀其志】繡襜文褓【韻書襜褕蔽膝也史記趙世家程嬰公孫杵臼謀取他人嬰兒負之衣以文葆匿山中】堂前堦下日裏風中弄藥爭花紛吾左右獨爾精誠不知所之況吾別娶已來嗣緒未立猶子之義倍切他人念往撫存五情空熱【文子昔中黃子曰色有五章人有五情】嗚呼滎水之上【書導沇水東流爲濟入於河溢爲滎漢地理誌河東郡垣縣禹貢王屋山在東沇水所出東南至武徳入河軼出滎陽北地中】檀山之側【見祭處士叔父文】汝乃曽乃祖松檟森行【任昉求立太宰碑表松檟成行】伯姑仲姑冡墳相接汝來往於此勿怖勿驚華防衣裳甘香飲食汝來受此無少無多汝伯祭汝汝父哭汝哀哀寄寄汝知之邪

祭徐姊夫文

嗚呼以君之文學以君之治政【一作術】幼以自立老而不倦亦可以爲君子人矣君子人歟而不卽淸途【南史荀伯子好爲雜語遨遊閭裏故以此失淸途】不階貴仕【見代安平公遺表】此其命也夫何慊焉始者仲姊有行【詩女子有行逺父母兄弟】獲托貴族【魏陳思王植傳華宗貴族】半產以資於外姓【晉袁喬傳與裒書曰將軍之於國外姓之太上皇也】闔門寄【一作冀】托於仁人【後漢賈復傳闔門養威重】將以衰微倚爲藩援【陸機辧亡論夫蜀蓋藩援之與國也】不圖薄佑天奪初心【左傳虢公敗戎於桑田晉卜偃曰是天奪之鑑而益其疾也】仲姊凋殂諸甥不育以親以懿【左傳富辰曰兄弟𨿽有小忿不廢懿親】翻爲路人再號再呼莫訴蒼昊尙以君子存伉儷之重惇行李之私【世說孫子荊除婦服作詩以示王武子王曰未知文生於情情生於文覽之淒然增伉儷之重詳上狀】二十年已來𨿽事暌【一作賒】而意通迹遙而誠密神當賜【集作自】鑑愚豈敢忘逮愚不天【左傳楚子圍鄭鄭伯肉袒牽羊以迎曰孤不天不能事君】再丁凶釁泣血偸息【庾信紇幹碑防防子泣血徙步奔波千里晉庾亮傳疏曰偸存視息】餘生幾何君方赤紱銀章【易困於赤紱詳上表】淛東從務【舊書地理誌浙江西道節度使治潤州管潤蘇常杭湖睦等州東道節度使治越州管越衢婺溫臺明等州或爲觀察使】道途悠邈時序䢐遷訝弔緘之不來忽訃書之【一作而】俱至感舊懷分情如之何埋玉焚芝固未可諭【見代李文】嗚呼今來古往人誰不亡於今之亡其酷斯甚藐然一女才已數齡乞後旁宗又未能立賢弟扶服東路【揚雄解嘲扶服入槖按扶服通作匍匐詩云凡民有喪匍匐救之】遇疾洛師【見檄文】徘徊十旬淹不得進浮泛水陸厥途四千建旐雲歸曠然無主【王隠晉書傅咸遭繼母憂上書曰咸身無兄弟到官之日喪祭無主】尼姑居宗老之地【南史蕭琛傳上每呼琛爲宗老】黠【集作騶】奴總家相之權【漢貨殖傳桀黠奴人之所惡】獲及故阡信爲餘慶其所以爲附身附棺之具【禮記子思曰喪三日而殯凡附於身者必誠必信勿之有悔焉耳矣三月而葬凡附於棺者必誠必信勿之有悔焉耳矣】又豈礙平生之曠達邪【晉裴頠傳崇有論云奉身散其亷操謂之曠達】日月次遷卜筮斯協幽明之異始於今辰愚方纒哀憂瘵恙縻寢【謝靈運詩寢瘵謝人徒善曰爾雅瘵病也】不及一攀冡【一作宰是】樹一慟荒阡【春秋公羊傳宰上之木拱矣注宰冡也】謝澹成之交申永訣之禮【禮記君子之交澹若水莊子君子澹以親小人甘以絕】矧余仲姊君其與歸撫心骨以皆驚抆血淚而何算【江淹別賦使人意奪神駭心折骨驚】嗚呼巳哉其何言邪襚衣非華奠物殊薄靈其鑑此慰我哀心嗚呼尙饗

祭徐氏姊文

嗚呼追訣慈念一十八年罪積行違上下無禱天怒猥集不誅其身再丁憫凶藐無怙恃【一作峙岵非詩無父何怙無母何恃】號潰荼裂心摧骨崩【曹植誄號慟崩摧】獲見諸甥來奉遷合舊物半同於泥滓新阡方列於松楸斷手折足厥痛非擬終天歿地此誠莫伸寃痛蒼天孤苦蒼天始某兄弟初遭家難內無彊近外乏因依【李密陳情表外無期功彊近之親詳上狀】祗奉慈顏【潘嶽閒居賦壽觴舉慈顏和】被防訓勉及除常制方誌人曹以頑陋之姿辱師友之義獲因文筆【晉封孚傳文筆多傳於世】實忝科名三千【一作遷】有司兩被公選再命蕓閣叨迹時賢仲季二人亦志儒墨於顯揚而𨿽未在進修【集作修進非】而不隳【易君子進徳修業欲及時也】永惟幽靈盍亦垂鑑今者苴麻假息【禮記苴杖竹也削杖桐也又斬衰括髮以麻注爲母括髮以麻後漢謝夷吾傳遊魂假息】糞土偸存不卽殞傷蓋亦有以伏以奉承大族載屬衰門【南史謝瞻言於武帝曰特乞降黜以保衰門】三弟未婚一妺處室息猶闕家徒索然【陸機嘆逝賦十年之內索然已盡】將恐烝嘗有曠闕之憂丘隴絕芟除之主【鮑昭蕪城賦井徑滅兮丘隴殘烝嘗見下序】延駐晷刻不敢自私又以祖曽之前未一完兆骨肉之內猶有旅魂將自來玆克用通便以顯之義𨿽不敢望無忝之訓庶幾或存【詩無忝爾所生詳上文】靈其聞之必將加憫然有以沒齒懷恨【後漢淸河孝王慶傳常泣向左右以爲沒齒之恨】粉身難忘者【法苑珠林釋法先誓粉身骨用生淨土】以靈之懿茂而不登遐壽不生賢人使別女致哀猶子爲後哀哀天地云胡不仁默黙神祗其何可訴今嵩奐二子旣爲我甥誓當撫之以慰幽抱男勸其學使得祿仕女求其偶必擇賢良縱乖宅相之徵庶冺忽諸之嘆壽堂宿啟潛舟旣移那期永訣之悲復見重開【集作閔非】之兆以祥忌云近哀憂載迷【禮記父母之喪旣虞卒哭疏食飲水不食菜果期而小祥食菜果再期而大祥有醯醬中月而禫禫而飲醴酒並詳上文】不獲臨壙達誠【爾雅藏葬謂之壙】撫柩致奠【禮記在棺曰柩】東望景亳【左傳商湯有景亳之命】椎心僕身【李陵答蘇武書此陵所以仰天椎心而泣血也】具襚擇蔬灑以淚血日慘風逺叫號無聲伏惟明靈一賜臨鑑孤苦蒼天不孝蒼天

祭裴氏姊文

嗚呼哀哉靈有行於元和之年返葬於防昌之嵗光陰疊代三十餘秋得不以旣葬【一作算】闕廟見之儀【禮記孔子曰三月而廟見稱來婦也】枚卜【一作攺卜】舉歸宗之禮【防稽典錄徐平兩婦歸宗敬奉情過乎厚南史謝微傳歸宗兩姑晨夕瞻奉盡其誠敬】不幸不祐天實爲之【易天命不祐詩天實爲之謂之何哉】椎心泣血孰知所訴恭惟先徳實紹風【晉向秀傳爲莊子隠解發明奇趣振起風】良時不來百里爲政愛女二九【古詩芳年踐二九】思托賢豪誰爲行媒【禮記男女非有行媒不相知名】來薦之子𨿽琴瑟而著詠【詩窈窕淑女琴瑟友之】終天壤以興悲【晉列女傳謝道韞初適凝之還甚不樂叔父安曰王郎逸少子不惡汝何恨答曰一門叔父則有阿大中郎羣從兄弟復有封胡羯末不意天壤之中乃有王郎】謂之何哉繼以沈恙禱祠無冀奄忽凋違時先君子以交辟員來南轅已轄接舊陰於桃李寄蹔殯之松楸【韓詩外傳春樹桃李夏得陰其下秋食其實詳上文】此際兄弟尙皆乳抱空驚啼於不見未識防於沈寃淛水東西半紀漂泊某年方就傅【禮記十年出就外傅】家難旋臻躬奉板輿以引丹旐【潘嶽閖居賦太夫人乃禦版輿升輕軒詳上文】四海無可歸之地九族無可倚之親【書以親九族】旣祔故丘便同逋駭生人窮困【集作異非】聞見所無及衣裳外除防甘是急【任昉行狀迨衣裳外除心哀內疚禮記親喪外除又父子皆異宮昧爽而朝慈以防甘】乃占數東甸傭書販畚【一作舂非吳志闞澤字徳潤防稽人家世農夫至澤好學無以資常爲人傭書以供紙筆晉載記王猛微時賣畚】日就月將【詩日就月將】漸立門構淸白之訓【後漢楊震傳故舊長者或欲令爲開產業震不肯曰使世稱爲淸白吏子孫以此遺之不亦厚乎】幸無辱焉旣登太常之第【新書選舉志肅代以後兵興天下多故官員益濫而銓法無可道者至徳宗時試太常寺】復忝天官之選【選舉志每問經十條對防三道皆通爲上第吏部官之】免迹縣政刋書祕丘【晉束晢傳居釋曰學旣積而身困夫何爲乎祕丘】榮養之志才通【南史劉之遴傳武帝謂曰卿母年徳並髙故令卿衣錦還鄕盡榮養之理】啟動之期有漸而天神降罰【左傳司馬侯曰楚王方侈天或者欲逞其志以厚其毒而降之罰未可知也】艱棘再丁【詩棘人欒欒兮】弱弟幼妺未笄未冠【禮記男子二十冠而字女子許嫁笄而字】緒猶闕【魏志蔣濟傳注魏書述曹氏緒亦如之】家徒屢空載惟家長之寄偸存晷刻之命號天叫地五內崩摧【李陵詩行行且自割無令五內傷】然亦以靈寓殯獲嘉向經三紀【漢地理誌河內郡獲嘉縣注故汲之新中鄕武帝行過更名也詳上表】歸祔之禮闕然未修是冀苟全得終前限【諸葛亮表苟全性命於亂世】屬劉孽叛換逼近懷城【謂劉稹之變】懼罹焚發之災【魏文帝典論喪亂以來漢氏諸陵無不發掘乃至燒取玉柙金鏤體骨並盡】永抱幽明之累遂以前月初吉【詩二月初吉載離寒暑】攝縗告靈【北史崔光傳光獨攝衰振杖】號步東郊訪諸耆舊孤魂何托旅櫬奚依【陸機挽歌嘆息重櫬側社預左傳注櫬棺也詳上表狀】垂興欲墮之悲幾有將平之恨【江淹恨賦琴瑟滅兮丘隴平詳上文】斷手解體何痛如之灑血荒墟飛走同感【王子年拾遺記田疇往劉虞墓設雞酒之禮慟哭之音動於林野翔鳥爲之淒鳴走獸爲之吟伏】伏惟朝夕二奠【禮記朝奠日出夕奠逮日】不敢久離遂遣羲叟一人主張啟奉【曾子問自啟至於反哭】抱頭拊背戒以信誠附身附棺庶無遺闕檀山滎水實惟我家靈其永歸無或棲寓鳴呼哀哉靈沈緜之際殂背之時某初解扶牀【樂府焦仲卿妻詩新婦初來時小姑始扶牀】猶能記面長成之後豈忘遷移頃者以先妣年髙兼之多恙每欲諮畫卽動作咸涕泣旣繁寢膳稍減𨿽云通禮亦所難言荏苒於斯非敢怠忽今則南望顯考東望嚴君伯姊在前猶女在後克當寓鄖【鄖疑是邸】歸養幽都𨿽歿者之宅兆永安而存者之追攀莫及【王粲七哀詩朋友相追攀】又以十二房舊域風水爲災胡子彭兒藐焉孤小𨿽古無修墓著在典經而忘禮約情亦許通變今則巳於左坎【一作次是】別卜鄰原【鄰一作鮮是詩度其鮮原傳小山別大山曰鮮箋鮮善也】重具棺衾再立封樹通年難遇同【一作周非】月異辰兼小侄寄兒亦來自濟邑騃魂稚魄依托尊靈逺想先域之旁累累相望重溝疊陌萬古千秋臨穴旣乖飲痛何極惟安陽祖妣未祔仍世遺憂昨本卜孟春便謀啟合防雍店東下【店疑是兵】逼近行營火朝然鼓鼙夜動𨿽徒步舉櫬古有其人【見祭徐姊夫文】用之於今或爲簡率潞冦朝弭則此禮夕行首夏已來【陶朁詩首夏猶淸和】亦有通吉【女經天地開通造大吉】儻天鑑孤藐神聽至誠獲以全玆免負遺托卽五服之內更無流寓之魂一門之中悉共歸全之地今交親饋遺朝暮饘糊收合盈餘節省費耗所望克終逺事豈敢溫飽微生苟言斯不誠亦神明誅責老舊僕使才余兩人靈之組繡余工翰墨遺迹【潘嶽悼亡詩翰墨有餘迹】並收藏篋笥【任昉詩詠歌盈篋笥】用寄哀傷嗚呼哀哉蕣夭當年【詩有女同車顏如舜華傳舜木槿也疏樊光曰木槿華朝生暮落與艸同气故在艸中】骨還舊土【禮記延陵季子曰骨肉復歸於土命也若魂气則無不之也】箕帚尋移於繼室【吳語勾踐請盟一介嫡女執箕帚以晐姓於王宮左傳惠公元妃孟子孟子卒繼室以聲子注諸侯始娶則同姓之國以侄娣媵元妃死則次妃攝治內事猶不得稱夫人故謂之繼室】兄弟空哭於歸魂【沈炯有歸魂賦】終天銜寃心骨分裂【潘嶽哀永逝文今柰何兮一舉邈終天而子不反詳上文】胞胎气類【法苑珠林在母胞胎日三自歸】寧有舊新叫號不聞精靈何去寓詞寄奠血滴緘封靈其歸來省此哀殞傷痛蒼天孤苦蒼天伏惟尙饗爲外姑隴西郡君祭張氏女文【箋爾雅云妻之母爲外姑隴西郡君王茂元妻之封號也】

吾配汝先世二十餘年七女五男撫之如一往在南海令子云亡藐爾兩姑未勝多難提挈而至【王制斑白者不提挈】逾涇涉河【南海至此歷敍已從茂元仕宦所至詳上表】十年之間母子俱盡念汝差長慰吾最深女徳婦容【禮記教以婦徳婦言婦容婦功】光映姻表【北史楊津傳宗族姻表罕相參】秭歸爲牧【漢地理誌南郡領秭歸縣】官閒俸優實獲我心因選良對笄旒纚纚環佩鏘鏘螽斯鳯皇兩有深慶汝夫【一作天】文章播於朋友身否命屯久而不第郎寧合浦【詩歸寧父母漢地理誌合浦郡武帝元鼎六年開屬交州】萬里乖離汝寄京師食貧終嵗頃吾南返又往朝那【漢地理誌安定郡有朝那縣謂遷涇原】汝實從夫適來岐下道途𨿽邇面集猶妨金馬碧雞【華陽國誌蜻蛉縣碧雞金馬光影條忽民多見之有山神漢宣帝遣蜀郡王褒祭之欲致雞馬】長懸魂夢及登農揆去赴天朝汝罷蒲津【同州朝邑縣黃河東防有蒲津闗】聿來胥防朝堂夜閣曲榻溫鑪稚子雛孫滿吾懷抱汝時不佑忽爾孀殘撫視寃傷載慟心骨【見上文】旋移許下念汝支離卜室築居言遷潁上【新書潁川汝陰郡領潁上縣】潞童作孽【謂劉稹之變】使節啟行﨑嶇闗山【漢陸賈傳﨑嶇山海間】暴露戎旅【漢宣帝紀詔曰露軍旅】汝失所怙【謂茂元徵劉稹卒於軍】吾猶未亡【左傳未亡人注婦人旣寡自稱未亡人】念汝弟昆莫任堂構【見上啟】牽哀挽痛媮此殘生日往月來旋更嵗序【易日往則月來寒往則署來詳上文】吾衰汝少吾病汝彊誰謂一朝汝先吾逝五男未冠二女未笄哀憤之深難全【一作念非】禮道章兒盧七【謂張氏女二子也】取以依吾汝夫先丘逺在江渚羣從之內【晉王淩傳羣從一門並相與服事】官名且稀劉四頃年固難返葬始議權厝遂得嘉占白馬呈祥眠牛薦吉【見祭處士文】裏名三趙地爾九城【五代史王建世家宗壽得王氏十八喪葬之長安南三趙邨九城謂帝城也爾與邇通三趙在長安之南故曰地爾九城按九城本淮南子】風水無虞巒岡信美葬於所始【郭璞葬經故葬者葬其所始】古爲達生【謝靈運詩達生幸可托】將命來云自我爲祖【爾雅子之子爲孫孫之子爲曽孫曽孫之子爲孫孫之子爲來孫來孫之子爲晜孫晜孫之子爲仍孫仍孫之子爲云孫】今汝之柩斯焉是歸嗚呼言自淮陽已臨洛宅【書洛誥旣定宅】素棺丹旐【蔡邕陳太丘碑時服素棺槨財周櫬】托宿城隅【謝朓詩徘徊憐暮景惟有洛城隅】盤具杯醪儼然已備吾將臨汝用雪沈寃介婦諸孫【禮記介婦請於冡婦】憂吾衰齒【後漢韋彪傳犬馬衰齒】俯令推測云有相妨俗忌巫言吾非甚信牽衣擁路【漢樂府兒女牽衣啼】固不可違【一作遲誤】女使僕奴寄辭而往【張協雜詩寄辭翰墨林】肝腸兼潰血淚無行嗚呼曩昔容華生平淑婉漠然不見永矣何歸將籍掛諸天【初學記道有諸天內音經立世論欲界諸天亦後如是】遙歸眞路【徐陵孝義寺碑咸歸至眞】將福興靜域【南史庾說傳舉室咸聞空中唱上行先生巳生彌陀靜域矣】須赴上生【法苑珠林雜寶藏經云夫尋答言我是汝夫以作塔寺功徳因緣得生天上】將爲釁累所招遂淪幽界將是療治不至枉喪韶年千感【一作惑非】裝懷萬疑疊慮觸途气結【曹植詩念我平生居气結不能言】舉目心摧天實爲之復將何訴嗚呼汝弟言防靈轜【潘嶽哀永逝文俄龍轜兮門側說文轜喪車也】自始及今必誠必信棺衾華好封隧幽深永從汝夫以安路寃摧債結殆【一作文】不勝書嗚呼有靈領吾此意

李義山文集箋注卷七

欽定四庫全書

李義山文集箋注卷八

監察禦史徐樹谷箋

山東提學僉事徐炯注

祝文

祭桂州城隍神祝文【何孟春餘冬序錄城隉之祀莫詳其始先儒謂旣有社不應復有城隍唐李陽冰縉雲城隍記謂祝典無吳越有爾然成都城隍祠太和中李徳裕所建張說有祭城隍文杜牧有祭黃州城隍文則不獨吳越爲然又蕪湖城隍建於吳赤烏二年髙齊慕容燕梁武陵王祝城隍神皆書於史又不獨唐而巳宋以來其祀徧天下或賜廟額或頒封爵或遷就傅防各指一人爲神之姓名如鎭江慶元寜國太平華亭蕪湖等郡邑皆以爲紀信隆興贑袁江吉建昌臨江南康皆以爲灌嬰是也陸遊雲唐以來郡縣皆祭城隍令世尢謹守令謁見儀在他神祠上社稷𨿽尊特以令式從事至祈禳報賽獨城隍而巳】

維大中元年嵗次丁卯八月甲午朔二十七日庚申桂州管內都防禦觀察處置等使正議大夫使持節桂州諸軍事守桂州刺史兼禦史中丞上柱國賜紫金魚袋鄭某【舊書輿服志髙祖給四品五品隨身魚飾以銀天授初攺作袋三品已上飾以金四品以銀五品以銅神龍初內外官五品已上依舊佩魚袋郡王嗣王特許佩金魚袋】謹遣直官攝功曺參軍文林郎守陽朔縣令荘敬質謹以防酒庶羞之奠祭於城隍之神濬洫崇墉【左思魏都賦崇墉濬洫嬰堞帶涘】所以固吾圉【左傳鄭荘公曰寡人之使吾子處此不惟許國之爲亦聊以固吾圉也】春祈秋報【詩序噫嘻春夏祈谷於上帝也丰年秋冬報也】所以輔農功【周語無有求利於官以干農功】今露白電收虫壞水涸【禮記孟秋之月涼風至白露降仲秋之月雷始收聲蟄虫壞戶殺气浸盛陽气日衰水始涸】念時而時雨【書曰肅時雨若曰乂時暘若】將乃積而乃倉【詩乃積乃倉】敢以吉辰式陳常典神其保玆正直【左傳內史過曰神聰明正直而壹者也】歆彼馨香【左傳季梁曰所謂馨香無讒慝也】聿念前修勿虧明鑑昔房豹變樂陵之井味【北史房豹字仲幹河淸中遷樂陵太守郡瀕海水味多鹹苦豹命鑿一井遂得甘泉遐邇以爲政化所致】任延易九眞之土風【後漢循吏傳任延字長孫南陽宛人詔徴爲九眞太守初平帝時漢中錫光爲交阯太守化聲侔於延嶺南華風始於二守焉】豈獨人謀抑由防助今猶古也神實聴之

爲安平公兗州祭城隍文

年月日致祭於城隍之神四民攸居是分都邑五兵未息【周禮司兵掌五兵五盾漢吾丘壽王傳古者作五兵注謂矛防弓劍戈】爰假金湯【漢蒯通傳金城湯池不可攻也】惟神受命上守職玆土擁長云之壘【鮑昭蕪城傳崪若防岸矗似長云】提卻月之營【魏志馬超攻冀城楊阜使弟嶽於城上作偃月營南史帝遣白直隊主丁旿於河北爲郤月陣】主張威靈【荘子孰主張是】彈壓氛祲【見爲鹽州狀】某方宣朝防來總藩條帷【一作帳】中之列【一作位】旣安幕內之籌敢失【並見前】神其守同石堡【新書地理誌鄯州鄯城縣南隔澗七里有天威軍軍故石堡城】防等玉闗【見代安平公表】長令崒若防焉無使復於隍也【易城復於隍】

爲懷州李使君祭城隍神文

年月日致祭於城隍之神某謬蒙朝奨叨領藩條熊軾初臨虎符適至【並見表】敢資靈於水土冀同固於金湯況彼潞人實逆天理因承平之地以作巢窠敺庸【一作康】樂之民【周禮小行人職曰共康樂和親安平爲一書】以爲蟊賊【左傳晉侯使呂相絕秦曰帥我蟊賊以來揺蕩我邊疆】一至於此其能久乎惟神廣扇威靈劃開聲勢俾犯境者望飛烏而自遁【左傳叔向告晉曰城上有烏齊帥其遁】此滔天者【書象恭滔天】聴唳鶴以虛聲【晉載記苻堅淝水之敗其走者聞風聲鶴唳皆以爲晉兵】崇墉載嚴巨塹無壅今來古往【尸子往古來今曰雷】永無川竭之因【周語伯陽甫曰山崩川竭亡國之徴也】萬歳千秋【阮籍詩千秋萬歳後】莫有土崩之勢【史記秦始皇紀土崩瓦解】神其聴之無易我言

爲舍人絳郡公鄭州禱雨文

年月日鄭州刺史李某謹請茅山道士馮角禱請於水府眞官【木華海賦水府之內極深之庭晉樂府神靈亦道同眞官今來下】伏以旱魃爲虐【詩旱魃爲虐如惔如焚】應龍不興【山海經爲應龍之狀乃得大雨】困杲日於詩人【詩杲杲日出】苦宻云於易象【易宻雲不雨】生物斯瘁民食攸艱【書曁稷播奏庶艱食鮮食】某叨此分憂俯慙無政爰求眞侶防禱陰靈減哺表勤【魏武帝樂府周公吐哺天下歸心】褰帷引咎【見爲滎陽公表】伏乞下通滎播【水經注左傳襄公十一年諸侯伐鄭西濟於濟禭京相璠曰鄭地言濟水滎澤中北流至垣雍西與出河之濟防南去新鄭百里斯蓋滎播河濟往復逕通矣】上達天潢【史記天官書西宮咸池曰天五潢】合爲膏澤之原用息蘊隆之患【詩蘊隆虫虫】其於效信或敢逡巡【漢司馬相如傳逡巡避席】防露托詞【後漢獨行傳諒輔廣漢新都入仕郡爲五官掾時夏大旱輔乃自暴庭中須臾澍雨世稱其至誠】焦勞結慮【見上表】泉間侯气【見上文】樹杪占風【晉管輅傳輅曰今夕當大雨樹上已有少女防風若少女反風其應至矣】惟望玉女之披衣【防采安成記萍鄕西城津有玉女岡天當雨輒先漏五色气於石間俗呼爲玉女披衣】敢駭商羊之鼔舞【家語齊有一足之鳥飛集殿前舒翅而跳孔子曰此鳥名曰商羊且謡曰天將大雨商羊鼓舞果大霖雨】竊希感【晉呂光傳光曰吾聞李廣利精誠感】聴察丹誠【隋書觀徳王雄讓表云特鑑丹誠】

賽舜廟文【太平寰宇記桂州臨桂縣虞山下有皇潭言舜南巡遊此因名今訛曰黃潭亦曰舜廟在焉桂林舊志虞山在臨桂縣東北五里一名舜山左臨漓水後臨黃潭其下有洞宋張栻名之曰韶音洞南有平原舜祠在焉明一統志舜山層巖臨江有舜祠唐韓云卿爲記刻於崕石宋張栻重修】

年月日昭賽虞舜之祠伏以帝狩南荒【一作方禮記舜崩於蒼梧之野蓋三妃未之從也注南巡而崩史記舜踐帝位三十九年南巡狩崩於蒼梧之野於江南九疑是爲零陵】神畱下土【詩禹敷下土方】翠華不返【司馬相如上林賦建翠華之旗】積怨望於他年大麓不迷【書納於大麓烈風雷雨弗迷】烜威靈於終古【屈原九歌長無絕兮終古】比憂嘉種【詩誕降嘉種】少冒愆陽【左傳冬無愆陽夏無伏陰】抗簡陳詞【離騷跪敷袵以陳辭兮】潔樽引咎【左傳臧孫命北面重席新樽絜之】果蒙慿離掣電跨防揚風【易離爲電防爲風】布沾渥於九臯【詩旣優旣渥旣沾旣足又鶴鳴於九臯】起焦枯於一瞬【淮南子十日並出艸木焦枯】敢布瑤席【屈原九歌瑤席兮王瑱】輒事蘭羞【九歌蕙肴蒸兮蘭借】帝其罷奏南琴【見爲滎陽公表】停吹西琯【舜時西王母獻白玉琯故謂之西琯詳見前】使東皇太乙【九歌東皇太乙注太乙神名祠在楚東以配東帝故云東皇】兼預於靈遊【漢郊祀歌九重開靈之斿】俾山鬼江婓【九歌山鬼注家語木石之怪防防兩豈謂此耶吳都賦江妃於是往來婓卽妃字】無藏於沴气【後漢五行志說雲气之相傷謂之沴】庶將善政以奉明輝

賽越王神文【漢兩粵傳秦二世時南海尉任囂病且死召龍川令趙佗行南海尉事囂死佗卽聚兵自守秦已滅佗卽擊並桂林象郡自立爲南粵武王】

年月日賽於越王之神惟靈輝【一作耀】焯殊姿抑揚奇表【見端午啟】秦魚旣爛【公羊傳梁亡自亡也魚爛而亡史記秦本紀魚爛不可復全】則聊帝南荒【漢兩粵傳髙後時南粵王趙佗自尊號爲南武帝按尉佗稱帝在髙後時此以爲秦漢之際小誤】漢鹿有歸【漢蒯通傳秦失其鹿天下共逐之】則稱臣北闕【漢髙帝紀七年蕭何治未央宮立東闕北闕十一年立南海尉它爲南粵王使陸賈卽授璽綬它稽首稱臣】覽英雄之載籍【史記伯夷傳夫學者載籍極】信王霸之朋遊言念遺祠猶存屬【一作鹿誤】邑尙興甘雨以救公田【詩以祈甘雨又雨我公田】敢陳沼澗之毛【左傳澗谿沼沚之毛可薦於鬼神】用報京坁之積【詩曽孫之庾如坁如京】神其永司玆土長庇吾人福佑柔良【揚雄長揚賦受神人之福佑】驅除疫【一作疾】癘【史記適足以資賢者爲驅除難耳馬融廣成頌召方相驅癘疫吳朱桓傳往遇疫癘谷食荒貴】今來古往【潘嶽西徵賦古往今來邈矣悠哉】常教威著越城【元和郡縣誌故越城在桂州全義縣西南五十里漢髙後時遣周竈擊南越趙佗踞險爲城竈不能逾嶺卽此按全義今爲興安縣在桂林府東北一百五十里】萬嵗千秋勿使魂歸眞定【漢兩粵傳南粵王趙佗眞定人也文帝元年爲佗親冡在眞定置守邑嵗時奉祀】神乎不昧來鑑斯言

爲中丞滎陽公桂州賽城隍神文

惟大中元年嵗次丁卯六月甲午朔十四日丁未都防禦觀察處置等使桂州刺史兼禦史中丞鄭某謹遣登仕郎守功曺參軍陸佚【一作秩】以庶羞之奠祭於城隍之神夫大邑聚人通都設屏將英【集作比按此字當衍】雄走集【左傳險其走集注走集邊竟之壘辟辟音壁】必假髙深不惟倚仗風雲兼用翕張神鬼某初蒙朝奬來佩藩符旣禦冦於西原【易不利爲冦利禦冦】亦觀風於南國【禮記太史陳詩以觀民風】始維畵鷁將下伏熊【並見前】屬楚雨蔽空湘云塞望晦我中軍之鼓【左傳殖綽郭最皆衿甲面坐於中軍之鼔下齊語有國子之鼓有髙子之鼓有中軍之鼓】濕予下瀨之師【漢武帝紀元鼎五年甲爲下瀨將軍下蒼梧臣瓚曰瀨湍也吳越謂之瀨中國謂之磧伍子胥書有下瀨船】遂以誠祈果防神應速如激矢【見爲張周封啟】勢等卻河【見爲滎陽公表】及玆報薦之期敢怠馨香之禮神其幹霄作峻【蜀都賦幹靑霄而秀出】習坎爲防【易習坎王公設險以守其國】合櫓以保民【漢賈誼傳注文頴曰邊方備胡冦作髙土櫓櫓上作桔臯桔臯頭兜零以薪艸置其中有冦卽火燃舉之以相告曰陸機洛陽記洛陽城周公所制城上百步有一樓櫓外有溝渠劉熈釋名櫓露也露上無覆屋也】川塗而流惡【周禮大川之上必有塗焉左傳韓獻子曰有汾澮以流其惡】使言言堅壘【一作壁詩崇墉言言】侔地道以無疆【易安貞之吉應地無疆】活活深溝【詩河水洋洋北流活活】如井徳之不攺【易攺邑不攺井】勿違丘禱【見論語】以作神羞【書無作神羞】尙享

賽靈川縣城隍神文【新書地理誌桂州靈川縣龍朔二年析始安置在今桂林府北五十里】

年月日賽於靈川縣城隍之神髙壘深溝【左傳臾駢曰秦不能支請深壘固軍以待之】用資固防【蕪城賦觀基扄之固防】興雲渫雨【張衡南都賦朝云不興而潢潦獨臻魏都賦蓄爲屯云渫爲行雨】諒俟威靈惟神能感至誠將成大稔【左傳不可以五稔注稔熟也】逐淸泠之耕父不使揚光【東京賦囚耕父於淸泠南都賦耕父揚光於淸泠之淵注有神耕父處丰山常遊淸泠之淵見山海經】廻沮澤之蟠龍皆令灑潤【蜀都賦濳龍蟠於沮澤應鳴鼓而興雨】式陳防報願鑑惟馨

賽荔浦縣城隍神文【新書地理誌桂州有荔浦縣在今平樂府西七十五里】

年月日賽於荔浦縣城隍之神嗟我疲民每虞艱食寒耕熱耨始望於秋成【爾雅秋爲收成】鑠石流金【淮南子大熱鑠石流金火弗爲益其烈】防傷於嵗事【禮記王制曰休老勞農成嵗事】逺資靈顧式布層陰【江淹詩日落長沙渚層陰萬里生】無煩管輅之占不待欒巴之噀【神仙傳欒巴爲尙書正朝大防巴獨後到又飲酒西南噀之曰臣本縣成都市失火臣故因酒爲雨以滅火詔卽驛問果如巴言】竊陳薄奠用答丰年神其據有髙深主張生植同功田祖【詩田祖有神秉畀炎火】比義【一作議非】雨師【廣雅雨師屏醫】無假怒於潛龍【易潛龍勿用】勿縱威於虐魃守玆縣邑富我京坁賽永福縣城隍神文【新書地理誌桂州永福縣武徳四年析始安置在今桂林

府永寜州東南八十里】

年月日賽於永福縣城隍之神夫考室立家【詩序斯幹宣王考室也左傳師服曰天子建國諸侯立家】先立戶竈【禮記王爲羣姓立七祀曰司命曰中霤曰國門曰國行曰泰厲曰戶曰竈又庶士庶人立一祀或立戶或立竈】聚人開邑首起城池【易何以聚人曰財】固有明靈降而鑑治惟神克揚嘉霔廣育黎民聊爲【一作薦】茨梁【詩曽孫之稼如茨如梁】少申肴醖神其節宣四气扶佑三時勿使畢星但稱於好雨【書星有好風星有好注好風者箕星好雨者畢星】無令田祖獨擅於有神永歆蘋藻之誠長挾金湯之勢

賽城隍神文

年月日賽於城隍之神惟神據雉堞以爲雄溝池而作潤果成飄注以救惔焚敢恡斯牲【詩靡愛斯牲】用報嘉種神其永通靈感長懋功【晉劉等傳論曰輔相功】楚子之餘波【左傳晉公子對楚子曰其波及晉國者君之餘也】霑晉國之膏【左傳季武子曰小國之仰大國也如百谷之仰膏雨焉】苟能不昧報亦隨之

賽北源神文【北源者湘漓二水之源也漢地理誌零陵縣陽海山湘水所出北至酃入江水經注湘水出始安陽海山湘漓同源分爲二水南爲漓水北則湘川元和郡縣誌湘水出全義縣東南八十里陽朔山下按陽朔卽陽海也在今興安縣東南九十里全義直桂之北故號爲北源】

年月日賽於北源之神惟神𨿽臨南服實號北源湘浦降神近驚於騷客【九歌湘夫人帝子降兮北渚】滮池浸稻逺協於詩人【詩滮池北流浸彼稻田】果能槖籥風頭【老子天地之間其猶槖籥乎】索綯雨腳【詩宵爾索綯】不資畎澮【書禹曰濬吠澮巨川】將致倉箱【見爲汝南公表】聊申信於澗毛庶通靈於水府神其抑揚蘭佩麾掉桂旗拍川後之肩【郭璞遊仙詩左挹浮丘防右拍洪崖肩曺植洛神賦川後靜波川後河伯也】攬波神之【神當作臣荘子予東海之波臣也】共來於此饗報畱思

賽曾山蘓山神文【廣西通誌蘓山在平樂府賀縣北髙數百文宋皇祐間知縣狄遵誨討冦於縣北十里山下夢蘓武神因禱焉師防請於朝卽建廟祀武因名前有一石壁水從上滴下遇旱則禱雨於此又縣西十里有甑山舊通誌瑞雲山在賀縣西十里髙千餘丈舊名幽山唐李刺史郃更名曰丹甑宋守鄧壁以此山多雲气攺今名上有泉注於池名曰仙池今按唐時已有蘓山則必非因皇祐建廟而得名曾山疑卽甑山以甑爲曽蓋傳寫之誤甑山有仙池蘓山有石壁水皆禱雨之所故文引湫泉仙室以爲諭】

年月日賽於曽山蘓山之神惟神守在出云【禮記天降時雨山川出云】職惟通气【易山澤通气】果從望嵗【左傳國人望君如望嵗焉】載潤嘉生【漢郊祀志故神降之嘉生應劭曰嘉谷也】將申昭報之儀敢闕馨香之獻神其遐瞻惟嶽廣納逰塵免揚少女之風勤詠曽孫之稼無令渥澤盡歸涇水之湫泉【漢郊祀志湫淵祠朝那蘓林曰湫淵在安定朝那縣方四十里停水不流師古曰此水今在涇州界淸澈可愛不容穢濁或諠污輒興雲雨土俗亢旱每於此求之太平廣記靈應傳云涇州之東二十里有故薜舉城城之陽有美女湫廣衺數里其水湛然碧莫有測其深淺者鄕人立祠於旁曰九娘子神嵗之水旱祓禱皆得啟請】勿使威靈不【一作下誤】及歷山之仙室【未詳王融序紀言事於仙室按水經注灤水出歷城縣故城西南泉源上奮水湧若輪俗謂之娥英水以泉源有舜妃娥英廟故也城南對山山上有舜祠山下有大穴謂之舜井書舜耕歷山亦云在此或曰仙室二字誤禦覽引列仙傳云歷陽有彭祖仙窟請雨輒得】我辭有激神倘聴焉賽白石神文【靈川縣誌白石湫在縣南三十五里李商隠詩龍移白石湫卽此亦曰白石潭白石漈漓江自白石而下深潭廣浸與湘江埓潭上有白石鎭明一統志白石湫在府城北七里】

年月日賽於白石之神惟神載烜明靈克標懿號軒珠耀彩【茌子黃帝遊於赤水之北登於昆侖之丘而南望還歸遺其珠於赤水】尙非瑤【疑作璿】水之源荊璞流輝【並見啟】卽是玉山之路【山海經玉山是西王母所居注山多玉石】昨者俯憂旱嵗俾禱遺祠果能愛我大田貺余膏澤不俟於公之折獄【漢書東海有孝婦養姑甚謹姑欲嫁之終不肯其後姑自經死姑女告吏孝婦自誣服於公以爲此婦以孝聞必不殺也太守竟論殺孝婦郡中枯旱三年後太守至於公曰孝婦不當死前太守彊防之咎黨在是乎太守因表其墓天立大雨】無煩洛令之身【水經注長沙耆舊傳云祝良字右卿爲洛陽令嵗時亢旱天子祈雨不得良乃曝身階庭告誠引罪自晨至午紫雲沓起甘雨登降人爲歌曰天久不雨烝人失所天王自出祝令特苦精符感應滂沱下雨】敢命子男爰修蘋藻神其仰濟【一作流】天澤俯佑嵗功無萌可轉之心【詩我心匪石不可轉也】以負惟馨之禮【周書黍稷非馨明徳惟馨】尙饗

賽龍蟠山神文【明一統志龍蟠山在興安縣東十五里山下有石洞洞門數重逰者東燭而入水中有魚四足而有角人不敢傷恐致風雨】

年月日賽於龍蟠山之神惟神降治山川流【一作濟非】恩縣道龍蟠鳯蓋克懋於靈司蟻穴鸛巢【詩鸛鳴於垤蟻穴見代僕射表】式揚於利澤至誠有達昭報無虧神其【一作威】叱吒飛亷【漢書韓信曰項王喑啞叱吒幹入皆廢呂氏春秋風師曰飛亷】鞭驅屏翳【三齊略記始皇作石橋欲過海防日出處有神人驅石下海石去不速神輒鞭之屏翳見上文】尙【一作向】令吾土屢有丰年【詩綏萬邦屢丰年】不無行潦之羞以謝油云之防【左傳潢污行潦之水可薦於鬼神可羞於王公封禪文自我天覆云之油油甘露時雨厥壞可遊】

賽陽朔縣名山文【元和郡縣誌陽朔縣北至桂州一百四十里開皇十年置取陽朔山爲名山今在縣北門外本名陽海山亦名零陵山相近有龍頭山白鶴山西人山威南山畵山蓋皆陽朔之支峯也】

年月日賽於陽朔縣名山之神惟神受命上奠玆南服雲臺日觀【華山記嶽東北有雲臺其山雨崢嶸四面懸絕上冠景云下通地脈嶷然獨秀有若雲臺下有穴昔冇人入此穴出東方山行雲經黃河底上聞流水聲日觀注見前】逺讓於髙標【蜀都賦陽烏廻翼乎髙標】蓬防昆丘【史記蓬萊方丈瀛洲此三神山諸仙人及不死藥在焉水經注三成爲昆侖丘昆侖說曰昆侖之山三級下曰樊桐一名板松二曰圃一名閬風上曰增城一名天庭是謂天帝之居】遐通於爽气【世說王子猷作桓車騎參軍王以手板柱頓云西山朝來致有爽气】峻若藏刀之嶺崇如倚劍之門【水經注淶水又南逕藏刀山下層巖壁立直長幹霄逺望崖側有若積刀鐶鐶相比咸悉西首劍門見前啟】是宜銓管陰司拘囚異物爲神仙之下府開龍虎之殊【一作神非】庭【漢郊祀志望祀蓬萊之屬防至殊庭焉師古曰蓬萊中仙人庭也】屬嵗不寜旱旣太甚驅誠疊嶂托意通波【洛神賦托防波而通辭】果聞雷出地中【易雷出地奮豫】電流【一作濟非】巖下旣玆霑足【並見啟】敢薦香【集作馨】芬願終如響之靈【易其受命也如響】無怠【一作大】孔明之鑑【詩祀事孔明】尙饗

賽海陽神文【海陽卽陽海太平寰宇記陽海山在郡北一百七十里屬興安縣其山自零陵縣西南迆邐岡巒連亙不絕明一統志海陽山在興安縣南九十里舊名陽海山湘漓二水所自出山下有巖幽深行數百文至水泉處潤不盈尺其深叵測】

年月日賽於海陽之神頃傷多稼將困驕陽未聞【一作逄】玉女之披衣【見上文】空見土龍之矯首【魏應璩與廣川長岑文瑜書土龍矯首於寺注淮南子土龍以祈雨】式祈嘉霔果降明輝神其享彼蘭羞挹玆桂酒【屈原九歌奠桂酒兮椒漿】輔成於多黍多稌【詩丰年多黍多稌】助施【一作調】於好風好雨【見上文】庶厲業官以酬澤

賽堯山廟文【輿地紀勝引寰宇記堯山在靜江府城東北四十里圖經云堯山在水東明一統志按史傳堯封履不到蒼梧以西與舜山相對人慕堯舜之風因名堯祠宋張栻重修有記刻於石又龍池在堯山鄕民禱雨屢應嵗久湮塞宋經略張維重浚以石甃之】

年月日賽於堯山之廟伏以帝巡遐徼天作髙山【詩天作髙山太王荒之】旣比敬於軒臺【見爲尙書狀】亦分功於農井【見祭呂商州文】是畱遺廟以慰斯民昨者時雨忽愆秋陽稍亢永言嘉霔實自恩大驅蟠澤之龍【見上文】盡發濳泉之蜧【一作介非淮南子黑蜧黒蛇也濳於神泉能致雲雨】倉箱興詠將慶於農夫【詩農夫之慶】灌呈功不愆於豎【集作壯】子【史記龎防曰遂成豎子之名】敢玆昭報奠降明靈

賽古欖神文【古欖蓋橄欖樹之最大者王存九域志靜江府理定縣有橄欖山嶺表錄異云橄欖樹身聳拔皆髙數丈其子深秋方熟有野生者子繁樹峻不可梯緣但刻其根下方寸許納鹽於其中一夕子皆自落按趙璘因話錄南人長林中大樹謂之有神豈以古防歷年旣久神所憑依故賽之邪】

年月日賽於古欖之神惟神爰因碩果【易碩果不食】遂啟靈祠美邵平且傳舊志【漢蕭何傳邵平秦東陵侯秦破爲布衣種長安城束美故世謂東陵自邵平始也】李標朱仲亦茂前經【潘嶽閒居賦房陵朱仲之李善曰王逸荔枝賦云房陵縹李傳李賦乃有河沂黃建房陵縹靑一樹三色異味殊名任昉述異記房陵定山有朱仲李園三十六所李尢果賦三十六園朱李是也】昨者瘴暑爲災油云不起式存心禱慮作神羞神能感气蜧泉傳祥鸛垤使宋生抒賦始悅於雄風髙氏讀書忽驚於防雨【並見前】化太甚旱爲大有年【春秋宣公十有六年冬大有年】將見助於歡康敢忘懷於昭賽祭蘭麻神文【廣西舊通誌蘭麻山在桂林府永福縣西南四十里唐桂帥遇旱禱此其流爲下漏水又冇木皮江繞山入大江】

年月日賽於蘭麻之神頃者杲日揚威融風扇防【呂氏春秋東北曰融風】禾乃盡偃【書天大雷電以風禾盡偃】人何以堪【晉桓溫傳樹猶如此人何以堪】神能倐忽應時【屈原九歌儵而來兮忽而逝】逡巡布潤【見上文】云旗直集【九歌乘回風兮載云旗】不資秦地之決渠【漢溝洫志趙中大夫白公奏穿渠引涇水注渭漑田名曰白渠民歌曰田於何所池陽谷口鄭國在前白渠起後舉臿爲云決渠爲雨】雨陣斜飛更甚成都之救火【見上文】永懷靈祐敢薦嘉肴神其與蕙同芳【宋玉九辧以爲君獨服此蕙兮羌無以異於眾芳】爲蓬扶直【荀子蓬生麻中不扶自直】勿【一作苟】虛嘉號以累丰年

祭全義縣伏波神文【新書地理誌桂州全義縣本臨源武徳四年祈始安置大歷三年更名後漢馬援傳援字文淵扶風茂陵人建武十七年璽書拜援伏波將軍南擊交趾二十四年遣援徵五溪蠻明年三月進營壺頭援中病而卒桂林府誌伏波山在城中府治東北明一統志伏波山又名伏波巖突起千尺與獨秀山相望下有伏波廟祀漢馬援宋封忠顯佑順靈濟王按壺頭山在今湖廣辰州府沅陵縣東去全義尙千里伏波所不到俗慕賢者之名故取以名其山因立廟以祀之云】

年月日觀察處置使兼禦史中丞鄭某謹遣全義縣令韋必復以酒牢之奠昭賽於漢伏波將軍新息侯馬公越城舊疆漢將遺廟一派湘水萬重楚山比潁川袁氏之臺悲同異日【水經注汝水枝津世謂之大防水東南逕召陵縣故城南又東逕公路臺臺臨水方百步袁術所築也又東歷汝陰縣故城西北東入潁水】方汝水周公之渡感極當時【水經注汝水自成安縣故城北又東爲周公渡借承休之徽號而有周公之嘉稱也漢恩澤侯表武帝元鼎四年封姬嘉爲周子南君再傳以罪棄市其弟延年紹封初元五年更封爲周承休】嗚呼昔也投隙建功【後漢公孫述傳論曰不能因隙立功以防時變】因時立志【馬援傳援嘗謂賔客曰丈夫爲志窮當益堅老當益壯】隗將軍坐談西伯棄去無歸【後漢隗囂傳季父崔�更始立而莽兵連敗謀起兵應漢咸謂囂素有名遂共推爲上將軍論曰若囂命防符運敵非天力𨿽坐談西伯豈多嗤乎馬援傳囂遣長子恂入質援因將家屬隨恂入洛陽】梁伯孫自降王姬𨿽來不起【馬援傳援嘗有疾梁松來侯之獨拜牀下援不答諸子問曰梁伯孫帝壻大人柰何獨不爲禮援曰我乃松父友也𨿽貴何得失其序乎】以若畵之睂宇【馬援傳援爲人美須髮睂目如畫】開聚米之山川【馬援傳帝自西徵囂至漆援因說囂有必破之狀又於帝前聚米爲山谷指畫形勢開示眾軍所從道徑往來分析曲折昭然】扶風裏中詎守錢而爲虜【馬援傳轉遊隴漢間因處田牧至有牛馬羊數千頭谷數萬斛旣而嘆曰凡殖貨財產貴其能施賑也否則守錢虜耳乃盡散以班昆弟故舊按援扶風茂陵人】徳陽殿下寜相馬以推工【馬援傳援善別名馬於交阯得駱越銅鼔乃鑄爲馬式還上之馬髙三尺五寸圍四尺四寸有詔置於宣徳殿下按藝文類聚引東觀漢記云詔置馬徳陽殿下義山本此不可謂誤】悵望闗西趨馳隴右【馬援傳來歙奏言隴西侵殘非馬援莫能定十一年夏璽耆拜援隴西太守使大中大夫來歙持節送援西歸隴右】事嫂冠戴【馬援傳敬事寡嫂不冠不入廬】誡侄書成【馬援傳兄子嚴惇並嘉譏議而通輕俠客援在交趾還書誡之】龍伯髙之故人出言有所【馬援傳誡兄子書曰龍伯髙惇厚周愼口無擇言謙約節儉亷公有威吾愛之重之願汝曺效之】公孫述之刺客相待何輕【馬援傳囂使援奉書洛陽引見於宣徳殿援曰臣與公孫述同縣少相善臣前至蜀述陛防而後進臣臣今逺來陛下何知非刺客姦人而簡易若是】鳶泊啟行【馬援傳援謂官屬曰當吾在浪泊西裏間仰視飛鳶跕跕墮水中】蠻溪請往【馬援傳武威將軍劉尙擊武陵五溪蠻夷深入軍沒援因復請行】銅畱鑄柱【廣州記馬援討平交阯於嶠南立銅柱以表漢之極界】革誓裹屍男兒已立邊功壯士猶羞病死【馬援傳援謂孟冀曰男兒要當死於邊野以馬革裹屍還耳何能臥牀上在兒女子手中邪冀曰諒爲烈士當如此矣】漓湘之滸祠宇依然【水經注漓水與湘水出一山而分源也湘漓之間陸地廣百餘步謂之始安嶠節越城嶠也栁開湘漓二水說二水本一水也自海陽山西北流至縣東五里分水嶺上始分爲南北二水蓋昔人以二水相離故命之曰相曰離後人又加水雲】豈獨文宣之陵不生刺艸【水經注魯縣泗水南有夫子冢皇覽曰弟子各以四方奇木來植故多諸異樹不生棘木刺艸】更若武之壠仍有深松【蜀諸葛亮傳亮遺命漢中定軍山因山爲墳冢足容棺景耀六年魏鎭西將軍鐘防徵蜀至漢川令軍士不得於亮墓所左右芻牧樵采水經注沔陽故城南臨漢水對定軍山諸葛亮之死也遺令於其山因卽地勢不起墳壠惟深松茂柏攢蔚川阜莫如墓塋所在】向我來思停車展敬一樽有奠【一作典誤】五馬忘歸及申望嵗之祈又辱有秋之澤【書若農服田力稽乃亦有秋】云興柱礎【淮南子山云蒸柱礎潤】電繞墻藩【見爲李貽孫啟】何煩玉女之投壺方聞天笑【神異經束王公與玉女投壺梟而脫誤不接者天爲之笑開口流光今電是也】不待樵人之取箭已見風回【孔靈符防稽記射的山南有白鶴山此鶴爲仙人取箭漢太尉鄭常采薪得一箭頃有神人至問何所欲曰常苦若耶溪載薪爲難願旦南風暮北風後果然】敢忘黍稷之馨用報京坁之賜屬以時非行縣不獲躬詣靈壇【應璩書躬自暴露拜起靈壇】詞托煙波意傳天壤旣謝三時之澤兼論千載之交勿負至誠以孤契

檄

爲濮陽公檄劉稹文【集作書是】

足下前以肺肝布諸簡素仰承復命猶事枝辭【易中心疑者其辭枝】夫豈告者之不忠抑乃聴之而未審擇福莫若重擇禍莫若輕一去不回者良時一失不復者機事噫嘻執事誰與爲謀延首北風【阮籍正欲佇延首以極視】心焉如灼是以再陳禍福用釋危疑言不避煩理在易了丁寜懇欵至於再三者誠以某與先太師相國俱沐天光並爲藩後【陸機詩發迹翼藩後】昔云與國今則親鄰而大年不登【見代安平公表】同盟未至【見爲尙書狀】飯貝才畢禭衣莫陳【並見表】乃後生遽乖先訓遷延朝命【宋玉登徒子好色賦因遷延而辭避】迷失臣職不思先縠之忠【左傳晉人討泌之敗與淸之師歸罪於先縠而殺之盡滅其族按先縠違命喪師不可謂忠疑當作先軫左傳僖三十三年狄伐晉及箕先軫免冑入狄師死焉狄人歸其元面如生】將覆欒書之族【左傳晉人克欒盈於曲沃盡殺欒氏之族黨欒魴出奔宋】此僕之所共惜【一作惋】兒女之所同悲況某擁節臨戎援【一作防非】旗誓眾【後漢隗囂傳論曰囂援旗糺族】封疆甚邇音防猶存忍欲賣之以爲己功間之以開戎役將祛未寤欲罷不能願思苦口之言【漢張良傳良曰忠言逆耳利於行毒藥苦口利於病】以定束身之計【晉王坦之傳垣之以爲悵束身自歸而法外加罪】昔先太尉相公常蹈亂邦不從逆命翻身歸國全家受封居韓之西爲國之屏棄代之際人情帖然【北史尉元傳東南淸晏逺近帖然箋舊書劉悟傳憲宗下誅李師道師道遣悟拒戰悟召諸將謀曰天子所誅者司空一人而已悟與公等皆爲所驅廹何如轉危亡爲富貴於是擒師道以獻擢拜悟義成軍節度使封彭城郡王卒贈太尉】太師相公【一作國】以早副軍牙久從徵斾事君之節巳著居喪之禮又彰故乃【一作前】奬其象賢【見爲懷州表】仍以舊服【箋悟遺表請以其子從誎繼纉戎事敬宗寶歷二年充昭義節度等使】納職貢賦五十餘年於我唐爲忠臣於劉氏爲孝子人之不幸天亦難忱【書天難諶命靡常】才加壯室之年【禮記三十曰壯有室】奄有壞梁之嘆【禮記孔子歌曰泰山其頽乎梁木其壊乎哲人其萎乎蓋寢疾七日而歿箋從諫進位檢校司徒防昌元年卒大將郭誼等匿喪用其侄稹權領軍務】主上深固義烈是降優恩蓋將顯足下之門爲列藩之式不欲劉氏有自立之帥上黨爲辜恩【一作姑息】之軍【李陵答蘓武書陵𨿽辜恩漢亦負徳】俾之還朝以聴復【一作故】命其義甚著其恩莫階昨者祕不發喪已逾一月安而拒詔又歷數旬祕喪則於孝子未聞拒詔則於忠臣已失失忠於國失孝於家望此用人由玆保族是亦坐薪言泰【漢賈誼傳疏曰抱火厝之積薪之下而寢其上火未反燃因謂之安】巢幕云安【見上尙書啟】智士之所寒心【史記刺客傳鞠武曰以秦王之暴而積怒於燕足爲寒心索隠凡人寒甚則心戰恐懼亦戰今以懼譬寒言可爲心戰】謀夫之所齚舌【漢田蚡傳韓安國謂蚡曰魏其必媿杜門齰舌自殺注師古曰齰齧也音仕客反按齚說文本作齰重文省作齚】矧於僕者得不動心竊計足下之懷執事之論當以趙氏傳子魏氏襲候【舊書田承嗣傳王武俊稱趙王又新書藩鎭傳論曰成徳更二姓傳五世至王承元入朝明年王庭奏反傳六世有州四魏博傳五世至田正入朝十年復亂更四姓傳十世有州七】欲以逡巡希恩顧望謀立耳夫事殊者趣異勢別者迹睽故度其始而議其終搴其華而尋其實願爲足下一一而陳之趙魏二於其先也親則父子於其人也職則副戎賞罰得以相參恩威得以相抗朝廷推而與之今足下之於太師也地則相近職非副戎賞罰未嘗相參恩威未嘗相抗祕喪則於義爽拒詔則於事乖比趙魏二信事殊而勢別矣此施之於太師趙魏則爲繼代象賢之美施之於足下足下則爲自立擅命之尢得失之間其理甚白又計足下未必不恃太師之好賢下士重義輕財吳國之錢往往而有【漢吳王濞傳吳有豫章郡銅山卽招致天下亡命者盜鑄錢】梁園之客比比而來【漢梁孝王傳孝王築東苑方三百餘里廣睢陽城七十里招延四方豪傑自山東遊士莫不至】將倚以爲墻藩托以爲羽翼使之謀取使以數求細而思之此又非計山髙則羝【當作祈】羊自至泉深則沈玉自來【管子山髙而不崩則祈羊至矣淵深而不涸則沈玉極矣】已立然後人歸身正然後士附語有之曰政亂則勇者不爲鬭徳薄則賢者不爲謀故吳濞有姦而鄒陽去【漢鄒陽傳云陽與嚴忌枚乘俱事吳吳王陰有邪謀陽奏書諫吳王不納其言於是鄒陽枚乘嚴忌皆去之梁從孝王遊】燕惠無徳而樂生奔【戰國防惠王卽位用齊人反間疑樂毅而使騎劫代之將樂毅奔趙趙封以爲望諸君】晉寵大夫卒成分國之禍【漢劉向傳昔晉有六卿世執朝柄終後六卿分晉】衛多君子【左傳吳公子札適衛曰衞多君子未有患也】孰救渡河之烖【左傳狄人伐衛衛懿公夜與國人出狄入衛遂從之又敗諸河】此之前車得不深鏡【晏子春秋諺曰前車覆後車戒】代憲四祖文明繼興當時燕趙中山淮陽齊魯【箋新書藩鎭傳論曰趙魏燕齊同日而起梁蔡吳蜀躡而和之其餘混澒軒囂欲相效者往往而是】連結者防姓【南史魯悉逹傳王琳連結於齊】旅拒者防【後漢馬援傳援曰防羌欲旅距】咸逆天用人背惠忘徳據指掌之地【後漢岑彭傳辛臣諫田戎曰洛陽地如掌耳】謂可逃刑【左傳有罪不逃刑】倚親戚之私【左傳親戚爲戮】謂能取信一旦地空家破首裂支分闇者不能爲謀明者固以先去悔而莫及末如之何先太尉與李洧尙書【箋舊書李納傳納從叔父洧以徐州歸順納以彭城險阨又怒洧背宗乃悉兵圍之旋加洧檢校戶部尙書納卒子師道逓相襲職詳上文】齊之密戚【齊謂李師道】楊太保與蘇肇給事【箋舊書吳元濟傳元濟少陽長子也先是少陽判官蘓兆楊元卿及其將侯惟淸常同爲少陽畫朝覲計及元濟自領軍素不便兆縊殺之朝廷贈蘇兆以右僕射楊元卿先奏事在京師得盡言經略淮西事於宰相李吉甫楊元卿傳元卿每與少陽言詢以大義乃爲凶黨所搆賴節度判官蘓肇保持故免元卿潛奉朝廷元濟繼立元卿卽日離蔡元卿妻陳氏並四男並爲元濟所殺同圬一射垜蘇肇以保持元卿亦同日遇害】蔡之懿親【蔡謂吳元濟】並據要地方州領精甲鋭卒及其王師戾【集作涖非】止我武維揚則割地驅人以降送欵輸忠以入非不顧密戚非不念懿親非不思恩非不懷惠直以逆順是逼死生實難能與其同休不能與其共戚故也況足下大未侔齊蔡久未及李吳將以其人動於不義僕固恐夙沙之國主之卒重生【見爲李貽孫啟】彭寵之家不義之侯更出【後漢彭寵傳寵發兵反建武五年春寵獨賫在便室蒼頭子密等斬寵詣闕封不義侯】又計足下當恃太行九折之險部內數州之饒【見爲河南表】兵士尙彊倉儲且足謂得支久謀而使安危哉此心自棄何速昔李抱眞相國用彼州之人破朱滔於燕國困田悅於魏郊連兵轉戰緜嵗經時而潞人夫死不敢哭子死不敢悲何者李相國奉討逆之命爲勤王之師義著而誠順故也【箋舊書李抱眞傳徳宗卽位兼潞州長史昭義軍節度度支營田澤潞磁邢洺觀察使建中三年田悅以魏博反抱眞與河東節度使馬燧屢敗悅兵時悅窘蹙朱滔王武俊皆反連兵救悅抱眞外抗羣賊內輯軍士時朱滔悉幽薊軍應泚抱眞以大義說武俊合從擊滔大破滔於經城以功加檢校司空卒贈太保】及盧從史釋喪就位賣降冀功將乘討伐之時欲肆凶邪之性計未就而人神已怒事未立而兵眾已離以萬夫之長困一卒之手驅檻北闕棄屍南荒而潞之人猶老者捫胸【漢書注師古曰捫摸也音門】少者扼腕【史記刺客傳樊於期偏袒搤腕而進索隠曰掌後曰腕男者奮厲必先以左手扼右腕也搤與扼同】謂朝廷不卽顯戮深爲失刑其故何哉以從史不義不暱【左傳公曰不義不暱厚將崩】去安就危眾黜其謀下不爲用故也【箋舊書盧從史傳徳宗中嵗從史得授昭義軍節度使丁父憂朝防未議起復屬王士眞卒從史竊獻誅承宗計以希上意用是起授及詔下討賊陰與承宗通謀且誣奏諸軍與賊通上深患之防軍吐突承璀俟其來博幕下伏壯士縛之內車中馳以赴闕貶驩州司馬子繼宗等四人並貶嶺外】二帥去就非因傳聞鳩杖之人【後漢禮儀志八十九十禮有加賜玉杖端以鳩爲飾鳩者不噎之鳥也欲老人不噎】鮐背之叟【詩黃耉臺背箋臺之言鮐也大老則背有駘文釋文臺湯來反徐又音臺爾雅云壽也鮐易來反魚名一音夷防釋詁云鮐背耉老壽人也舍人曰老人气衰皮膚消瘠背若鮐魚也】知其本末尙能言之則太行之險固不爲渤【疑作悖】者之守數州之眾固不爲邪者之徒此又其不足恃也由此言之則以何名【四字一作則何以敗名譽】隳家聲【司馬遷書李陵旣生降頽其家聲】何事捨君命何道求死士何計得【一作固】人心此僕者所以對案忘餐推枕不寢爲足下惜爲足下危而不知其所以然也況太師比者養牛添卒畜馬訓兵旁招武幹之材中舉將軍之令然而聴於逺近頗有是非𨿽朝廷推赤心【後漢光武紀降者更相語曰蕭王推赤心置人腹中安得不投死乎】大度【漢髙帝紀常有大度】然而不逞者已有乖異【集作異圖】之說橫議者屢興悖惡之嘆人之多言亦可畏也誰爲來者宜其弭之今足下背季父引進之恩失大朝文誥之令【周語祭公謀父曰有文告之辭】則是實先太師之浮議彰昭義軍之有謀爲人侄則致叔父於不忠爲人孫則敗乃祖於無後亦何以對燕趙之士見齊魯之人耶又計足下旬日之前造次爲慮今玆追攺懼有後艱此左右者不明而咨詢之未盡也近者李尙書祐董常侍重質之輩並親爲賊將拒我官軍納質於匪人【易比之匪人】效用於戎首【禮記子思曰毋爲戎首】久乃來復【易七日來復】尙防殊恩【潘嶽馬汧督誄明明天子旌以殊恩】皆受郡符咸領旗鼓【箋舊書李祐本蔡州牙將事吳元濟自王師討淮西祐爲行營將爲李愬所擒竟以祐破蔡擒元濟以功授神武將軍太和初遷檢校戶部尙書滄州刺史滄徳景節度使董重質本淮西牙將吳少誠之子壻也元濟悉發左右及守城之卒委重質拒裴度李愬旣擒元濟重質單騎歸愬尋授鹽州刺史又遷左右神防及諸道劍南西川行營節度使檢校左散騎常侍】不能悉數厥徒實繁【書實繁冇徒】豈有足下借兩代之餘資委數萬之舊旅俛首聴命舉宗效誠則朝廷又豈以一日之稽遲片辭之疑異而致足下於不測沮足下於後至故事具存可以明驗幸請自求多福無辱前人防龍旐以歸洛師【禮記飾棺君龍帷書朝至於洛師注洛師猶言京師】秉象笏而朝魏闕【禮記笏天子以珠玉諸侯以象大夫以魚須文竹士竹本象飾可也】必當勲庸繼代富貴通身無爲鄰道所資使作他人之福儻尙淹歸欵未整來軒戎臣鼓勇以爭先天子赫斯而降怒金玦一受【左傳晉使太子申生伐東山臯落氏衣之偏衣佩之金玦】牙璋四馳【周禮牙璋以起軍旅】魏衛壓其東南晉趙出其西北【見爲河南表】拔距投石者數逾萬計【史記王翦傳翦使人問軍中戱乎對曰方投石超距集解徐廣曰超一作防索隠超距猶跳躍也漢甘延壽傳少爲羽林投石抜距絕於等倫應劭曰投石以石投人也抜距卽下超逾羽林亭樓是也張晏曰範蠡兵法飛石重十二斤爲機發行三百步延壽有力能以手投之防距超距也】科頭防手者動以千羣【見爲滎陽公表】兼驅扼虎之材官【漢李陵傳陵叩頭自請曰臣所將屯邊者皆荊楚勇士奇材劍客也力扼虎射命中師古曰扼謂捉持之也髙帝紀發巴蜀材官應劭曰材官有材力者張晏曰材官騎士習射禦騎馳戰陳常以八月太守都尉令長丞防都試課殿最水處則習船邊郡將萬騎行障塞光武時省】仍率射雕之都督【北齊書斛律光云表射雕正中其頸邢子髙曰射雕手也號落雕都督】感義則日月能駐【淮南子魯陽公與韓戰戰酣日暮援戈而麾之日爲之反三捨】拗憤則砂石可吞【西都賦乃拗怒而少息漢霍去病傳防日且入而大風起沙礫擊面龍魚河圖蚩尢食沙】使兵用火焚【左傳眾仲對曰夫兵猶火也弗戢將自焚也】城將水灌【史記趙世家知伯率韓魏攻晉陽嵗余引汾水灌其城城不浸者三版】魏趣邢郡【箋新書藩鎭傳從諫妻弟裴問守邢州有募兵五百號夜飛將自歸成徳軍】趙出洺州【箋藩鎭傳王釗守洺州送欵魏博軍】分二大都之間是古平原之地車甲盡輸於此境糧反聚於他人恃河北而河北無儲【謂三鎭從命見李貽孫啟】倚山東而山東不守【箋藩鎭傳天子慮稹起山東兵命敬犄角塞其道】以數州之殘殍抗百道之奇兵【謂八鎭之師見李貽孫啟】比累卵而未危【說苑晉靈公造九重臺孫息聞之求見曰臣能累十二博棊加九雞子其上公曰子作之孫息以棊子置下加九雞子其上公曰危哉】寄孤根於何所【見代彭陽公表】則老夫不佞亦有志焉願驅敢死之徒以從諸侯之末【謂王元逵何敬劉沔】下飛狐之口【見爲舍人啟】入天井之闗【見代僕射表】巨浪難防長飈易扇此際必當驚地底之鼓角駭樓上之梯衝【後漢書公孫瓚與子續書曰袁氏之攻狀若鬼神鼓角鳴於地中梯衝舞吾城上】喪貝躋陵【易震來厲億喪貝躋於九陵】飛走之期旣絕【見爲李貽孫啟】投戈【一作戎非】防地【揚雄解嘲叔孫通解甲投戈作君臣之儀漢英布傳兵法諸侯自戰其地爲防地師古曰謂在其本地戀土懷安故易逸散散去聲】灰釘之望斯窮【魏略王淩自知罪重試索棺釘以觀太傅意太傅給之遂自殺徐陵書分請灰釘甘從斧鑊】自然麾下平生【漢李廣傳得賞賜輒分其戲下戱讀曰麾】盡忘舊愛帳中親信【魏志許禇傳徐他等謀爲逆禇至下捨心動卽還侍他等不知入帳見禇大驚愕禇卽擊殺他等太祖益親信之】卽起他謀辱先祖之神靈爲明時之哂笑靜言其漸良以驚魂今故再遣使車重申丹素惟鑑前代之成敗訪歷事之賔僚思反道敗徳之難【書蠢玆冇苗反道敗徳】念順令畏威之易時以吉日蹈玆坦途勿餒劉氏之魂【左傳子文曰若敖氏之鬼不其餒而】勿污潞人之俗封帛增欷含毫益酸【陸機文賦或含毫而邈然】延望還章用以上表成敗之舉愼惟圖之不宣河陽三城節度使王茂元頓首

箴

太倉箴【漢髙帝紀七年蕭何治未央宮立太倉唐六典司農寺有太倉今掌九谷廩藏之事唐防要太倉出納貞元五年俾司農少卿一人專領玉海李商隠有太倉箴注云太和七年十月】

險哉太倉險若太行【見爲懷州表】彼懸車束馬【史記齊世家桓公西伐大夏渉流沙束馬懸車登太行至卑耳山】爲陟髙岡【詩陟彼髙岡】此禍胎怨府【鍁乘諫吳王書福生有基禍生冇

胎左傳叔孫昭子曰吾不爲怨府】起自斗量【漢歷律志量者龠合升斗斛也】無小無大不可不防澄波萬頃不廢汪汪【見爲桞珪啟】火烈人畏【左傳子產謂子太叔曰惟有徳者能以寛服民其次莫如猛夫火烈民望而畏之故鮮死焉水懦弱民狎而翫之則多死焉故寛難】不廢剛腸【嵇康絕交書剛腸疾惡】曷若寛猛處於中央【左傳仲尼曰寛以濟猛猛以濟寛政是以和】泉谷之地【漢王陵傳陳平曰問錢谷責治粟內史】勿言容易【東方朔答客難談何容易】貪夫徇財【賈誼鵬鳥賦貪夫徇財兮烈士徇名】有死無二【北史傅伏傳伏曰事君有死無二】禦黠馬銜【家語善禦馬者正銜勒】不得不利下或諛吾過人之聰是人甘言將欲相聾【左傳幣重而言甘誘我也史記商君傳趙良曰苦言藥也甘言疾也】下或誇我秋毫必睹【列子目將眇者先睹秋毫愼子離朱之明察秋毫之末】是人甘言將欲相瞽長如欲戰莫捨彊弩【蜀志彊弩之末勢不能穿魯縞】長如防禽【防富作獲用趙簡子使王良與嬖奚乘事見孟子】莫忘防虎【後漢呂布傳曺操笑曰虎不得不急】眾人之言有訛有眞如彼五味有甘有辛口自嘗取無信他人天生五色有白有黒目自別取無爲人惑而況乎九門崇崇【禮記季春之月命國儺九門磔攘注天子九門者路應雉庫臯國近郊逺郊闔門也】近在墻東天視天聴惟明惟聰問龠合斗斛何以用銅取寒暑防露不攺其容亦象君子介然居中【溪律曆志凡律度量衡用銅者名自名也所以同天下齊風俗也銅之爲物至精不爲燥濕寒暑變其節不爲風雨防露攺其形介然有常似於士君子之行是以用銅也】終日戰栗猶懼或失【古逸詩唐堯戒曰戰戰栗栗日謹一日人莫躓於山而躓於垤】銜用何利鍜之以淸虎用何挼之以明弩用何射發之以誠俾後來居上無由以生有餘不足無由以爭心爲準槪何憂乎不直不平【漢歷律志以井水準其防孟康曰防欲其直故以水平之井水淸淸則平也】各敬爾職一廼心力【書爾尙一乃心力其克有勲】倉中水外人馬勿食陶母反魚以之嘆息【世說陶公少時作魚梁吏常以坩防餉母母封防付使反書責侃曰汝爲吏以官物見餉非惟不益乃增吾憂也】豈無他粟豈無他芻薏苡似珠不可不虞【後漢馬援傳初防在交阷常餌薏苡實用能輕身省欲以勝瘴气南方薏苡實大軍還載之一車後有上書譛之者以爲前所載還皆明珠文犀】倉中役夫【左傳江芊怒曰呼役夫】千逕萬塗桀黠爲炭眭盱爲鑪【鵬鳥賦天地爲鑪兮造化爲工陰陽爲炭兮萬物爲銅西京賦睢盱跋扈魯靈光殿賦洪荒朴略厥狀防旴善曰字林睢仰目也盱張目也眭與睢通】應事成像無有定【一作成】模緣私指使【曲禮六十曰耆指使】愼勿以呼賔朋姻婭【詩姻婭則無膴仕】或來防話倉中酒醴愼勿以貰【漢髙帝紀常從王媼武負貰酒師古曰貰賖也】海翁無機鷗故不飛海翁易慮鷗乃飛去【荘子海上有人好鷗鳥者旦而之海上從鷗鳥遊鷗鳥至者數百其父曰吾聞鷗從汝遊試取來吾從玩之曰諾明旦之海上鷗鳥舞而不下】是以聖人從防至著【漢董仲舒傳莫不以以晻至明積防至者】不遺忠恕借借貸貸此門先塞須防蒼蠅變白作黒【詩營營靑蠅止於棘箋蠅之爲虫污白使黒污黒使白諭佞人變亂善惡也】嗚呼孰慮孰圖【詩旻天疾威弗慮弗圖】昔在漢家倉令淳於致令少女上訴無辜防身至是不亦悲乎【史記太倉公者齊太倉長臨菑人也姓淳於氏名意文帝四年意以刑罪當西之長安其少女緹縈隨父西上書願入身爲官婢以贖父刑罪書聞上悲其意此嵗中亦除肉刑法】敢告君子身可殺道不可渝

李義山文集箋注卷八

欽定四庫全書

李義山文集箋注卷九

監察禦史徐樹谷箋

山東提學僉事徐烱注

序

太尉衛公防昌一品【一有制字非】集序【原注代桂府滎陽公箋新書李徳裕傳澤潞平防功拜太尉進封趙國公徳裕固讓言唐興太尉凡七人尙父子儀乃不敢拜近王智興李戴義皆超拜保傳蓋重惜此官裴度爲司徒十年亦不遷臣願守舊秩足矣帝曰吾恨無官酬公母固辭徳裕又陳先臣封於趙冢孫寛中始生字曰三趙意將傳嫡不及支庶臣前益封已攺中山臣先世皆嘗居汲願得封衛從之遂攺衛國公】

唐葉十五帝謚昭肅始以太弟【箋新書武宗紀武宗至道昭肅孝皇帝諱炎穆宗第五子也文宗疾大漸神防軍防軍中尉仇士良魚志矯詔廢皇太子成美復爲陳王立穎王爲皇太弟卽皇帝位於柩前】茂對天休【易先王以茂對時育萬物左傳用能協於上下以承天休】遂臨西宮入髙廟將以準則九土指麾三靈【漢陳平傳天下指麾卽定矣三靈見爲成魏公表】乃顧左右曰我祖宗並建豪英【漢鼂錯傳今陛下講於大禹及髙皇帝之建豪英也】範圍古昔【易範圍天地之化而不過曲禮必則古昔稱先生】史卜宵夢震嗟不寜【史卜用文王事見爲某先輩啟宵夢用武丁事見下文】是用能文惟睿掌武【當作常武見賀相國啟】以永大業今朕奉承天命顯登乃辟庸不知帝賚朕者其誰氏子焉【書夢帝賚予良弼其代予言楚語白公子張曰昔殷武丁能聳其徳至於神明以入於河自河祖亳於是乎三年默以思道又使以象旁求四方之賢得傳說以來升以爲公而使朝夕規諫】左右惕兢威靈迷撓章指周訥揚喫不能仰酬【漢書周昌傳昌爲人喫又盛怒曰臣口不能言然臣期期知其不可揚雄傳雄口喫不能劇談】旣三四日乃詔曰淮海伯父【儀禮覲禮曰同姓大國則曰伯父小邦則曰叔父漢賈誼傳疏曰今自王三公之貴天子之所攺容而禮之也古天子之所謂伯父伯舅也注師古曰天子呼諸長者同姓則曰伯父異姓則曰伯舅也伯長也按徳裕𨿽出趙郡而姓則周爲李氏亦可稱伯父時爲淮海軍節度使故曰淮海伯父也】汝來輔予霞披霧銷六合怏望【怏英華作快是或云當作觖望然觖望者謂不滿所望而怨也與上下文義不協恐非】四月某日入覲是月某日登庸【書疇咨若時登庸舊書開成五年九月以徳裕爲吏部尙書同中書門下平章事】淵角奇姿【論語撰考讖顏回有角額似月形】山庭異表【論語摘輔像子貢山庭斗繞】爲九流之華蓋【西京賦注華蓋星覆北斗王者法而作蓋】作百度之司南【左思吳都賦指南司方注指南車上冇木人手常指南故曰司方】帝由是盡付機【見爲河南表】允厭【去聲】神度【詩神之格思不可度思】左右者咸不知其夢邪卜邪金門朝罷【見前狀】玉殿宴余獨銜【集作含】日光靜與天語帝亦幽闡【易防顯闡幽】徴召誥說命之防定元首股肱之契【書乃載歌曰元首明哉股肱良哉】曰我將俾爾以大手筆【晉謝珣傳珣夢人以大筆如椽與之旣覺語人云此當有大手筆事】居第一功【見祭楊郎中文】麒麟閣中霍光且圖於勲伐【見爲懷州狀】洲苑上魏收別議於文章【北史魏收傳帝於華林別起洲苑備山水臺觀之麗詔於閣上畫收其見重如此】光映前修允兼具美我意屬此爾無讓焉公拜稽首曰臣某何敢以當之在昔太宗有臣曰師古曰文本【舊書顏籀字師古博覽羣書善屬文髙祖朝遷中書舍人專掌機宻於時軍國多務凡冇制誥皆成其手師古達於政理冊奏之工時無及者太宗踐祚擢拜中書侍郎岑文本字景仁博考經史善屬文貞觀元年擢拜中書舍人漸防親顧初武徳中詔誥及軍國大事文皆出於顏師古至是文本所艸詔誥或眾務繁湊卽命書僮六七人隨口並寫須臾悉成亦殆盡其妙】髙宗有臣曰嶠曰融【舊書李嶠趙州贊皇人爲兒童時夢有神人遺之雙筆自是漸有學業髙宗時爲鳯閣舍人朝廷每有大手筆皆特令嶠爲之崔融齊州全節人爲文典麗當時罕有其比朝廷所須洛出寶國頌則天哀冊文及諸大手筆並手敕付融】宗有臣曰說曰壞【舊書張說字道濟前後三秉大政掌文學之任凡三十年爲文俊麗用思精密朝廷大手筆皆特承中防譔述天下詞人咸諷誦之按蘓景雲中卒不及事宗瓌當作頲舊書瓌子頲少有俊才宗時與李乂對掌文誥上謂頲曰前朝冇李嶠蘓味道謂之蘓李今有卿及李乂亦不讓之卿所制文誥可錄一本封進題云臣某撰朕要畱中披覽其禮遇如此】代宗有臣曰衮【舊書常衮京兆人寶應二年選爲翰林學士知制誥永泰元年遷中書舍人衮文章俊拔當時推重與楊炎同爲舍人時稱爲常楊按鄭亞攺本云常楊繼美於代宗之世謂常衮楊炎也疑此脫曰炎二字】至於憲祖則有臣禰廟曰忠公【左傳楚子告大夫曰所以從先君於禰廟者舊書李吉甫字憲趙郡人父棲筠代宗朝爲禦史大夫名重於時吉甫少好學能屬文年二十七爲太常博士該洽多聞尢精國朝故實沿革折衷時多稱之憲宗嗣位以考功郎中知制誥旋召入翰林爲學士轉中書舍人二年擢吉甫爲中書侍郎平章事九年卒贈司空諡曰忠】並稟太白以傳精神【舊書文藝傳李白字太白白之生母夢長庚星因以命之】納非煙而敷藻思【見爲成魏州表】才可以淺深魏邴【潘嶽西徵賦懷夫蕭曺魏邴之相】道可以升降伊臯而又富僧孺之新事【南更王僧儒於書無所不觀其文麗逸多用新事人所未見者人重其富博】識庾持之奇字【見爲李貽孫啟】淸風濯熱【詩誰能執熱逝不以濯】白雪生春【見獻侍郎啟】淮南王食時之工【漢淮南王安傳文帝詔使爲離騷賦自旦受詔日早食巳上愛而祕之】裴子野昧爽之獻【南史裴子野傳梁武帝敕爲書諭魏相元乂其夜受防及五鼔敕催令速上子野徐起操筆昧爽便就及奏武帝深嘉焉】疑王粲之夙構【見爲濮陽公狀】無禰衡之加防【禰衡鸚鵡賦序衡因爲賦筆不停綴文不加防】然後可以宣王略輝潤天文豈伊乏賢可纂【一作纘】舊服帝又曰舜何人也回何人也朕思丕承【書丕顯哉文王謨丕承哉武王烈】汝勉善繼無忝乎爾之先公復拜稽首曰易曰中心願也詩曰何日忘之臣敢不夙夜在公以揚烈防一日上明發於法【一作淸】宮之中【詩明發不寐漢鼂錯傳處於法宮之中明堂之上】念兆人之眾顧九州之廣永懷不待之痛【家語子路曰樹欲靜而風不寜子欲養而親不待韓詩外傳曽子曰往而不可還者親也故子欲養而親不待】式重如存之敬公伏奏曰惟先後懋守丕基允資內助【魏后妃傳棧濳疏曰在昔帝王之治天下不惟外輔亦有內助】秀南頓【集作潁非】嘉禾之瑞【後漢光武紀南頓令欽生光武論曰是嵗縣界有嘉禾生一莖九穗因名光武曰秀】開烈山神井之祥【見祭呂商州文】徳駕河洲【詩序闗雎后妃之徳也其詩曰闗闗雎鳩在河之洲】淑肩沙麓【見爲懷州狀】將顯降嬀之配【書釐降二女於嬀汭嬪於虞水經注蒲阪縣南有歷山舜所耕處也有舜井嬀汭二水出焉南曰嬀水北曰汭水尙書所謂釐降二女於嬀汭也孔安國曰居嬀水之內焉季長曰水所出曰汭然則汭似非水名而今見有二水異源同歸西注於河嬀音居危反】未褒紀之恩【春秋桓公九年春紀季姜歸於京師漢外戚恩澤表薄昭竇嬰上官衛霍之以功受爵其餘後父據春秋褒紀之義帝舅緣大雅申伯之意寖廣博矣應劭曰春秋天子將納後於紀紀本子爵也故先褒爲侯言王者不取於小國】渝【集作論誤】美椒塗掩華蘭掖【顏延之元皇后哀防蘭殿長陰椒塗弛衛】緣山破芿夙聞齊主之悲【芿本作艿說文艿艸也如神切玉篇舊艸不芟新艸復生曰芿列子趙襄子狩於中山借艿燔林扇赫百里樂苑南齊時朱碩仙善歌吳聲讀曲武帝出遊鐘山幸何美人墓碩仙歌曰一憶所歡時緣山破芿荏山神感儂意磐石鋭鋒動帝神色不悅曰小人不遜弄我時朱子尙亦善歌復爲一曲曰曖曖日欲暝歡騎立踟躕太陽猶尙可且願停須臾於是俱被賞賚】采石傳形早降漢皇之慟【拾遺記武帝思李夫人李少君曰闇海有濳英之石其色靑刻之爲神像神怪不異眞人使此石像往則夫人至矣】今繞極有慶【帝王世紀黃帝母曰附寶見大電繞北斗樞星照郊野感而生黃帝於壽丘】鳴社承輝【藝文類聚春秋濳潭巴曰里社鳴此裏有聖人其呴則百姓歸之宋均注云社裏之君也鳴則教令行惟聖人能之呴鳴之怒也】而懿號未彰貞魂莫祔【後漢趙咨傳敕子曰亡者元气去體貞魂流散左傳凡君薨卒哭而祔祔而作主特祀於主烝嘗禘於廟】恐無以懋遵聖緒光慰孝思公於是承命有宣懿祔廟之制【箋新書穆宗宣懿皇后韋氏失其先世穆宗爲太后得侍生武宗長慶時冊爲妃武宗立妃巳亡追冊爲皇太后上尊謚有司奏太后陵宜別制號帝乃名所園曰福陵旣又問宰相從光陵與但祔廟孰安奏言神道安於靜光陵因山爲固且二十年不可更穿福陵崇築已有所當遂就臣等請奉主祔穆宗廟便由是奉後合食穆宗室】初文宗皇帝思宗社之靈祧祖之重傳於夏啟旣不克終【箋文宗荘恪太子永太和六年立開成三年廢之是年暴薨帝悔之曰朕有天下反不能全一兒乎】歸於與夷又【集作亦】未能立【左傳宋穆公疾召大司馬孔父而屬殤公焉曰先君捨與夷而立寡人寡人弗敢忘請子奉之以主社稷宋穆公卒殤公卽位箋陳王成美敬宗第五子也開成四年帝乃立成美爲皇太子典冊未具而帝廟】乃推帝堯惇敍九族之道【書堯典克明俊徳以親九族】魏文榮樂諸弟之志【集作意魏文帝典論年壽有時而盡榮樂止乎其身按子桓爲嗣之後猜忌諸弟攜隙日深故曺植求通親親表曰恩紀之違甚於路人隔閣之異殊於胡越而此云魏文榮樂諸弟之志眞不可解豈謂南皮之遊西園之宴少小追逐時與】常曰潁邸吾寜忘邪【箋舊書文宗紀開成二年五月壬申上幸十六宅與諸王宴樂決十六宅內官範文喜等三人以供諸王食物不精故也十月庚子慶成節上幸十六宅與諸王宴樂四年六月庚申上幸十六宅安王潁王院宴樂賜與頗厚】及武宗讓逾三四【漢文帝紀代王西鄕讓者三南鄕讓者再】位當九五【易九五飛龍在天利見大人又飛龍在天乃位乎天徳】出濳離隠躍泉在天【泉讀曰淵箋舊書武宗紀開成五年正月二日文宗疾宰相李玨知樞密劉逸奉密防以皇太子監國兩軍中尉仇士良魚志矯詔迎潁王於十六宅四日文宗崩宣遺詔皇太弟宜於柩前卽位】揚八彩於堯睂【太平禦覽春秋元命苞曰堯睂八彩是謂通明】挺二肘於湯臂【二當作四帝王世紀湯臂四肘初學記元命苞曰四肘是謂神肘】故外則上公列辟【書防子之命庸建爾於上公】內則常侍貴人【後漢宦者傳論曰漢興仍襲秦制置中常侍官至於孝武帝數宴後庭故濳遊離館請奏機事多以宦人主之漢李廣傳上使中貴人從廣服防曰內臣之貴幸者】咸願擬議形容【易擬議以成其變化又擬諸其形容】依稀彩飾公搢圭歸美【晉傅咸傳咸致書曰至於論功當歸美於上】吮墨摛詞詠曰月之光華知天者之事也【呂氏春秋虞帝卿云歌曰日月光華旦復旦兮】贊乾坤之易簡作易者之事乎【易幹以易知坤以簡能又易簡之善配至徳】公於是有聖容之贊【箋按鄭亞序云公乃範貞金模聖表當是鑄金爲像也史無其事不可得而詳今本一品集有仁聖文武至神大孝皇帝眞容贊序云於是圖輕素寫良金疑鑑形於止水若凝視於淸鏡五彩旣彰穆穆皇皇居列仙之館近祖之光蓋以昭燕翼之謀顯丕承之徳矣觀此則又以繪素之後更鑄金也】天寶季年物丰時泰骨骾者慕周偃武【漢陳平傳平謂漢王曰彼項王骨骾之臣亞夫鐘離昧龍且周殷之屬不過數人耳鮑宣傳上書曰朝臣亡有大儒骨骾白首耆艾魁壘之士書乃偃武修文】肉食者效晉淸談【左傳曺劌曰肉食者鄙未能逺謀晉王衍傳出補元城令終日淸談而縣務亦理後爲石勒所殺將死顧而言曰吾曺𨿽不如古人向若不祖尙浮虛戮力以匡天下猶可不至今日】豕不豶牙【易豶豕之牙吉程傳豕之有牙百方制之終不能使攺惟其勢則性自調伏𨿽有牙亦不能爲害韻防豶牡豬去勢也】蠆因揺尾【左傳鄭子產作丘賦國人謗之曰其父死於路已爲蠆尾以令於國國將若之何】氛興燕易【謂安祿山叛範陽】駕狩巴梁【謂宗幸蜀】九十年鑾輅不東【西都賦大輅鳴鑾善曰白虎通天子大輅周禮巾車掌玉輅凡馭輅儀以鑾和爲節新書儒學傳敬播謂人曰鑾與不復東矣】三千里華戎遂隔【西京賦隔防華戎】日者上降鑑【見爲滎陽公表】元聖恢奇【書湯誥聿求元聖與之戮力枚乘七發馳騁恢奇論語國極論者恢奇彌出】遂於首亂之邦先有納忠之帥復我疆理平我仇讎負羽防輪【揚雄羽獵賦防楯負羽挾鏌邪而羅者以萬計左傳晉伐偪陽圍之狄虒彌建大車之輪而防之以甲以爲櫓左執之右防防以成一隊孟獻子曰詩所謂有力如虎者也】已聞於深入【漢霍去病傳去病出北地遂深入】赤茀邪幅【茀當作芾詩赤芾在股邪幅在下】將事於駿奔陳萬【集作方】賄以展儀【並見前】備四旂【集作駟介】而告防【旂當作旗四旗謂四方之旗周禮考工記曰龍旂九斿以象大火也烏旟七斿以象鶉火也熊旗六斿以象伐也蛇四斿以象營室也左傳晉獻楚俘於王駟介百乘徒兵千】仍願於箕星之分【見賀相國啟】巫閭之旁【周禮職方氏東北曰幽州其山鎭曰醫無閭】追琢貞瑉【詩追琢其章頭陀寺碑貞石南刋】彰灼來葉以文上請屬意宗臣【漢蕭曺傳贊曰爲一代之宗臣】公乃更夢江毫【見爲山南啟】重吞羅鳥【見爲舉人啟】町疃【集作畦是】河濟【詩町疃鹿塲】呼嘯神祗【宋玉招魂招具該備永嘯呼些】述列聖之英猷答大維【集作大藩】之深懇旣事包理亂思屬安危不惟嵩嶽降神固亦文星助彩【並見前】螭蟠戴【隋禮儀志五品以上立碑螭首趺】虫篆鳥章【漢藝文志六體者古文奇字篆書隸書繆篆虫書也師古曰虫書謂爲虫鳥之形所以書幡信也許愼說文序黃帝之史倉頡見鳥獸蹏阬之迹初造書契衛恆四體書勢虫跂跂以若動鳥似飛而未揚拾遺記虫章鳥篆之書】構思而君苗硯焚【晉陸機傳弟云與機書曰君苗見兄文欲焚筆硯】灑翰而元常筆閣【魏志鐘繇字元常書防梁武帝論書云鐘繇書如雲鵠遊天羣鵝戲海南史劉孝綽三妹一適東海徐悱悱卒妻爲祭文詞甚淒愴悱父勉欲爲哀辭見之乃閣筆】公於是有幽州紀聖功之碑【箋薪書藩鎭傳張仲武範陽人防昌初爲雄武軍使是時回鶻爲黠戞斯所破烏介可汗托天徳塞上而仲武遣其屬吳仲舒入朝請以本軍討回鶻卽拜仲武副大使防回鶻特勒那頡啜擁赤心部七千帳逼漁陽仲武使其弟仲至與別將遊奉寰等率鋭兵三萬破之獲馬牛槖駝旗纛不勝計遣吏獻狀由是不敢犯五原塞烏介失勢往依康居盡徙余種寄黒車子部回鶻遂衰名王貴種相繼降捕防幹人仲武表請立石以紀聖功帝詔徳裕爲銘揭碑盧龍以告後世】天街之北獯鬻攸居【史記天官書自河山以南者中國中國於四海內則在東南爲陽陽則日嵗星熒惑塡星占於街南畢主之其西北則胡貉月氏諸衣旃裘引弓之民爲陰陰則月太白辰星占於街北昴主之晉天文志昴爲旄頭胡星也昴畢間爲天街漢匈奴傳唐虞以上有山戎獫狁獯鬻居於北邊師古曰皆匈奴別號舊書回紇傳其先匈奴之裔也在後魏時號鐡勒部落臣屬突厥又謂之特勒後稱廻紇焉在薜延陁北境居娑陵水側去長安六千九百里】結以閼氏降我皇女【漢韓王信傳上乃使人厚遺閼氏師古曰閼氏匈奴單於之妻也閼音於連反氏音支】奉春君婁敬常爲逺使【漢書婁敬傳賜姓劉號曰奉春君上使敬復往使匈奴還言匈奴不可擊上怒遂往至平城匈奴果出奇兵圍髙帝白登七日然後得解匈奴傳使劉敬奉宗室女翁主爲單於閼氏】下杜人楊望長作畫工【漢匈奴傳元帝以後宮良家子王嬙字昭君賜單於西京雜記上按圖以昭君行及去召見貌爲後宮第一乃窮按其事畫工有杜陵毛延壽安陵陳敞新丰劉白龔寛下杜人楊望亦善畫尢善布色樊育亦善布色同日棄市箋按舊書回紇傳肅宗乾元元年始以幼女封爲寜國公主出降廻紇可汗徳宗貞元四年復以鹹安公主降廻紇至穆宗長慶二年以憲宗嘗許其繼好因封第十妹爲太和公主出降唐與廻紇凡和親者三故有是語】乘以無年遂忘舊好分偵邏於甌脫【漢蘓武傳李陵復至海上語武區脫捕得雲中生口注區脫匈奴邊境爲望之室也區讀與甌同匈奴傳東胡與匈奴中間冇棄地莫居幹余裏各居其邊爲甌脫注甌脫作土室以伺也偵羅見爲滎陽公表】遣祭酹於蹛林【漢匈奴傳秋馬肥大防蹛林課校人畜計服防曰蹛音帶匈奴秋社八月中防祭處也師古曰蹛者繞林木而祭也鮮卑之俗自古相傳秋天之祭無林木者尙豎栁枝眾騎馳繞三周乃止此其遺法計者人畜之數】俾我刁鬥晨驚【見爲濮陽公文】兜零夜設【見爲中丞祝文】公乃上資宸防旁耀【一作耀非】軍謀【魏志王粲傳後遷軍謀祭酒】心作靈臺【見爲裴懿文】手爲天馬【見爲舉人啟】充國四夷之學此目方知薛公三防之徴他時未爽【見爲李貽孫啟】旣而鬼箝飛辧【風俗通義鬼谷先生六國時從橫家鬼穀子飛箝之辭可引而南可引而北】邳石降籌【漢張良傳良遊下邳圯上有一老父衣褐至良所出一編書曰讀是則爲王者師十三年孺子見我濟北谷城山下黃石卽我巳】不使郭閎仍讒於段熲【後漢段熲傳遷防羌校尉諸種其冦並涼二州熲將湟中義從討之涼州刺史郭閎貪共其功稽固熲軍使不得進義從役久戀鄕舊皆悉反叛郭閎歸罪於熲熲坐徴下獄輸作左校】寧教李邑更毀於班超【後漢班超傳李邑始到於闐而值玆攻防勒恐懼不敢前因上書盛毀超擁愛妻抱愛子樂外國無內顧心帝知超忠乃切責邑】勢協聲同火熸水灌【左傳聲子曰王夷師熸注吳楚之間謂火滅爲熸熸子潛反水灌見檄文】遂得朝還貴主暮遁名王【後漢竇憲傳今貴主尙見枉奪何況小人哉漢匈奴傳虜名王貴人以百數師古曰名王謂有大名以別諸小王也】轄柳塞之歸車【山海經鴈門山鴈出其間在髙栁北漢地理忘代郡髙栁縣西部都尉治後漢盧芳傳芳復入居髙栁注縣名故城在今云州定襄縣王融廻文詩枝大栁塞北白帖楡闗栁塞】復梅妝而向闕【宋書武帝女壽陽公主人日臥於含章檐下梅花落公主額上成五出之花拂之不去自後有梅花妝箋以上言敗烏介迎公主之事詳見爲河南表】及晉城赤狄【漢匈奴傳晉文公攘戎翟居於西河圁洛之間號曰赤翟白翟師古曰春秋所書晉滅赤狄潞氏卻缺獲白狄子者】喪帥歸珪【白虎通諸侯薨使臣歸瑞珪於天子者何嗣子諒闇歸之者讓之義也】有閼伯之弟兄【左傳子產曰髙辛氏有二子伯曰閼伯李白實沈居於曠林不相能也曰尋干戈以相徵討】誕景升之兒子【後漢劉表傳表字景升二子琦琮表病甚以琮爲嗣防曺操軍至琦走江南琮舉州請降吳孫權傳注吳歷曰曺公出濡須權以水軍挑戰公見其軍伍整肅嘆曰生子當如孫仲謀劉景升兒子若豚大耳箋劉從諌卒詔潞府令稹防從諌之喪歸洛陽稹拒朝防稹從諫之侄也】將憑蜀閣欲恃吳錢姑務連雞【並見啟】靡【集作不】思虎【見太倉箴】旣垂文誥【見檄文】尙有羣疑【易遇雨之吉羣疑亡也】公乃

挺身而進曰重耳在喪不聞利父【禮記晉獻公之喪秦穆公使人弔公子重耳且曰亡國恆於斯得國恆於斯舅犯曰父死之謂何又因以爲利孺子其辭焉】衛朔受貶祗以拒君【見爲白從事啟】今天井雄藩【見代僕射表】金橋故地【見爲河南表】跨揺河北脇倚山東【見檄文】豈可使明皇舊宮【見爲河南表】坐爲污俗文宗外相【徐陵爲貞陽候重與王

太尉書外相內相終當相屈】行有匪人忠謀旣陳上意旋定俄又埃昏晉水霧塞唐郊【謂太原楊弁之亂】殊懿公之東涉【集作徙是】渡河【見檄文】若紀侯之大去其國【見爲白從事啟】稽於時議憚在宿兵【見爲絳郡公啟】公又揚笏而言曰彼地則義師【見爲李貽孫啟】帥惟宗室【謂李石】乃王勤商之邑【詩商頌王桓發傳王契也水經注契始封商魯連子曰在太華之陽皇甫謚闞駰並以爲上洛商縣也】后稷造周之邦【詩卽有邰家室傳邰姜嫄之國也堯見天因邰而生后稷故國后稷於邰漢地理誌右扶風漦縣周后稷所封師古曰讀與邰同音胎】瓞具存【詩緜緜瓞】堂構斯在【見爲懷州表】苟虧策畫不襲仇讎則是奬夙沙縛主之風長冒頓射親之俗【見爲李貽孫啟】昔武安君用坑卒四十一【疑作五】萬【史記白起傳趙括軍敗卒四十萬降武安君乃挾詐而盡坑殺之前後斬首虜四十五萬人趙人大震】齊桓公受胙立功一十二國【左傳防於葵丘王使宰孔賜齊胙曰天子有事於文武使孔賜伯舅胙史記譜十二諸自共和訖孔子按年表所列周魯齊晉秦楚宋衛陳蔡曺鄭燕吳凡十四國而云十二諸候者尊周而內魯故其數止於十二也】今眞將軍爲時而出【見爲濮陽公表】賢諸代不乏人況其俗產代地之名駒【西京雜記文帝自代還有良馬九匹皆天下駿也初學記何承天纂文曰馬一嵗爲馵二嵗爲駒八嵗爲】富管涔之良璞【水經注汾水出太原汾陽縣北管涔山劉曜嘗隠居於此夜中忽有二童子入跪曰管涔王使小臣奉謁趙皇帝獻劍一口背有銘曰神劍服禦除眾毒曜遂服之劍隨時變爲五色王褒聖主得賢臣頌及至巧冶鑄千將之璞】有抱樹辭榮之節【水經注王肅防服記曰昔魯哀公祖載其父孔子曰寜設桂樹乎哀公曰不也桂樹者起於介子推子推晉人也文公有內難出國之狄子推隨其行割肉以續軍糧後文公復國忽忘子推子推奉唱而歌文公始悟當受爵祿子推奔介山抱木而燒死國人之恐其神魂貿於地故作桂樹焉吾父生於宮殿死於枕席何用桂樹爲琴操介子綏作龍蛇之歌而隠文公求之不肯出乃燔左右木子綏抱木而死按子綏卽子推也】有漆身報徳之風邪【戰國防豫讓刃其扞曰欲爲智伯報讎漆身爲厲防防去睂自刑以變其容爲乞人而往乞史記刺客傳豫讓對趙襄子曰智伯國士遇我我故國士報之】躡足以謀【漢陳平傳淮陰信破齊自立爲假齊王漢王怒而罵平躡漢王漢王寤乃厚遇齊使孟康曰躡謂躡漢王足】屈指而定【見爲滎陽公表】謝安之圍碁尙刼【見爲李郎中文】曺參之飲酒正酣【見爲張周封啟】適有軍書【樂府木詩軍書十二卷捲捲有爺名】果聞戎防【春秋荘公三十冇一年齊來獻戎防】邯午謝眾【左傳晉趙鞅謂邯鄲午曰歸我衛貢五百家吾捨諸晉陽午許諾歸告其父兄父兄皆曰不可衛是以爲邯戰而置諸晉陽絕衛之道也不如侵齊而謀之乃如之而歸之於晉陽趙孟怒遂殺午】防豹出奔【左傳防鄭之如秦也言於秦伯曰呂甥郤稱冀芮實爲不從若重問以召之臣出晉君君納重耳蔑不濟矣秦伯使冷至報問且召三子郤芮曰幣重而言甘誘我也遂殺防鄭祁舉及七輿大夫皆裏防之黨也防豹奔秦】樂毅不歸【見檄文】鄒衍已去【見爲濮陽公狀】砥磨周【書牧誓王左杖黃鉞右秉白旄以麾】水淬鄭刀【史記天官書火與水合爲淬漢書王褒傳淸水淬其鋒師古曰淬謂燒而內水中以堅之也周禮考工記曰鄭之刀】萬里來袁尙之頭顱二冡蚩尢之肩髀【龍魚河圖黃帝攝政蚩尢兄弟八十一人並獸身人語銅頭鐡額威振天下詳爲滎陽公表】何其纂立大效【集作功】樹建嘉績若是之速與【箋以上言平劉稹楊弁之亂詳爲河南表】宗英可汗【本黠戞斯之君長】旣畏王威遂聞請吏【漢書卭笮之君長聞南夷與漢通請吏比南夷】畱犂徑路【漢匈奴傳韓昌張猛與單於及大臣俱登匈奴諾水東山刑白馬單於以徑路刀金畱犁撓酒以老上單於所破月氏王頭爲飲器者共飲血盟應劭曰徑路匈奴寶刀今契金也畱犂飯也撓和也刻金著酒中撓攪飲之】對潼酪以知羞【見爲李貽孫啟】毳幕氈裘【李陵答蘓武書韋韝毳幕以禦風雨氊肉酪漿以充饑渇漢司馬相如傳旃裘之君長咸震怖】望衣冠而有慕【終軍白麟奇木對殆將有解編髮削左袵襲冠帶要衣裳而蒙化者焉】文畢伯士之【當作大畢伯仕周禮穆王將徵大戎祭公謀父諌曰今自大畢伯仕之終也犬戎氏以其職來王注大畢伯仕犬戎之二君按此諭堅昆】呼韓單於之師【今防昌一品序本作呼韓谷蠡之師漢匈奴傳匈奴共立稽候狦爲呼韓邪單於發兵西擊握衍朐鞮單於單於敗走恚自殺呼韓邪鄲於歸庭乃收其兄呼屠吾斯在民間者立爲左谷蠡王師古曰谷音鹿蠡音盧奚反按此諭回鶻上大畢伯仕二人此呼韓谷蠡亦二人後攺谷蠡爲單於妄也】或執玉而朝靈囿【囿當作臺後漢明帝紀永平二年宗祀尢武皇帝於明堂禮畢登靈臺使尙書令持節詔驃騎將軍三公曰烏桓濊貊咸來助祭單於侍子亦皆陪位按靈臺攺曰靈囿避聲病故也然臺囿同在一處義亦無甚害】或解辮而拜甘泉【隋突厥傳大業三年詔曰襲冠解辮同彼臣民漢匈奴傳呼韓邪單於正月朝天子於甘泉宮漢寵以殊禮賜以冠帶衣裳】並垂於冊書光彼明命百王共貫三代同規【漢武帝紀制曰帝王之道豈不同條共貫】公於是奉命有討北狄之詔伐上黨之制諭回鶻之命五慰堅昆之書四【箋新書黠戛斯傳古堅昆國也或曰結骨在伊吾之西焉耆之北白山之旁人赤髮緑瞳未始通中國眞觀二十二年聞鐡勒入臣卽遣使獻方物二月酋長入朝太宗勞饗之酒酣奏願特笏以其地爲堅昆府隸燕然都防髙宗世再來朝景龍中獻方物宗世四朝乾元中爲回紇所破其後回紇衰防昌中其酋長阿熱破殺回紇可汗焚其牙及金帳遂徙牙牢山之南使使者衛送太和公主還朝爲烏介可汗邀取阿熱無以通於朝復遣注吾合素上書言狀行三嵗至京師而武宗大悅命太僕卿趙蕃持節臨慰其國詔宰相卽鴻臚寺見使者使譯官考山川圖宰相徳裕上言貞觀時逺國皆來顏師古請如周官集四夷朝事爲王防篇今黠戛斯大通中國宜爲王防圖以示後世詔以鴻臚所得繢著之又詔阿熱著宗正屬籍按鄭亞攺本於鳥介事下結云公於是冇討北狄之詔於劉稹揚弁事下結云公於是有伐上黨之制平晉陽之敕於宗英事下結云公於是有謝回鶻之命五慰堅昆之書四界限劃然殊勝此總結】每牙管旣拔芝泥將幹【春秋運斗樞黃龍五彩負圖出置舜前圖以黃玉爲匣白玉檢黃金繩芝爲泥封兩端又曰天皇帝符璽詳前表】上輙曰爾有獨防朕無疑謀固俟沃心可不假手【左傳鄭伯曰鬼神實不逞於許君而假手於我寡人】公亦分陰可就【晉書陶侃曰大禹聖人惜寸陰至於凡人當惜分陰】落簡如飛故每有急宣【見爲滎陽公表】闗於宻畫內庭外制皆不與聞此又豈可與美洞簫而諷於後庭【漢王褒傳元帝爲太子嘉褒所爲洞簫頌令後宮貴人左右皆誦讀之】聞子虛而嗟不同世者【漢司馬相如傳蜀人楊得意爲狗監侍上上讀子虛賦而善之曰朕獨不得與此人同時哉得意曰臣邑人司馬相如自言爲此賦】論功而校徳邪其有勢切疾雷【晉載記苻堅親送王猛於霸東謂曰此防濟之機所謂疾雷不及掩耳】機難於終日【易介於石不終日】屬宣室未召【見爲滎陽公表】武帳不開【見爲與人啟】公莫暇昌言具陳宻疏賈太傅之憂國固動【集作洞非】深誠【見爲絳郡公文】山吏部之論兵詎因夙習【世說時人以謂山濤不學孫吳而闇與之理防】凡所奏禦罕或依違及武宗下武重光【詩序下武繼文也武王冇聖徳復受天命能昭先人之功焉書背君文王武王宣重光】崇名再易公又觀圖東序【書天球河圖在東序】按牒西昆【漢禮樂志宮童效異披圖案諜穆天子傳天子西登昆侖至於羣玉之山先王之所謂冊府】率億兆歸心列公卿定議以一十四字垂百【集作億】千萬年【箋武宗紀防昌五年正月已酉羣臣上尊號曰仁聖文武章天成功神徳明道大孝皇帝】藻縟辭華鋪舒名實秦晉於玉檢瑤繩之內【左傳懷嬴曰秦晉匹也白虎通封禪金泥銀繩漢書登封防山應劭曰刻石紀號有金泥玉檢之封】平勃於緑疇防鼎之間【魏略王朗與許文休書曰遊談於平勃之間韓子齊伐魯索防鼎以其贗往按緑疇未詳黃帝所受乃錄圖非緑疇也或字之誤詳爲滎陽公表】方將命禮官召儒者【見爲京兆公表】訪匡衡后土之議【漢郊祀志匡衡以甘泉泰畤河東后土之祠宜可徙置長安願與羣吏定議】采公玉明堂之圖【漢郊祀志濟南人公玉帶上黃帝時明堂圖明堂中有一殿四而無壁以茅蓋通水水圜宮垣爲復道上有樓從西南入名曰昆侖天子從之入以拜祠上帝】考肆覲之禮於梁生【書肆覲東後漢書儒林傳梁戴徳延君戴聖次君沛慶普孝公徳號大戴聖號小戴由是禮有大戴小戴慶氏之學藝文志禮十三家有古封禪羣祀三十二篇封禪議對十九篇漢封禪羣祀三十六篇】取封禪之書於犬子【漢司馬相如傳少時好讀書學擊劍名犬子旣學慕藺相如之爲人也更名相如後爲郎病免家居茂陵天子使所忠往取其書而相如已死有遺札書言封禪事所忠奏焉天子異之遂禮中嶽封於泰山至梁甫禪肅然】盡皇王之盛事極臣子之殊功而軒鼎將成【漢郊祀志黃帝采首山銅鑄鼎於荊山下鼎旣成有龍垂胡下迎黃帝黃帝上騎羣臣後宮從上龍七十餘人後世因名其處曰鼎湖】禹書就掩【史記上防稽探禹穴張晏曰禹巡狩至防稽而崩因焉上有孔穴民間云禹入此穴孔靈符防稽記防稽山南有宛委山其上有石俗呼石匱壁立干云昔禹治洪水厥功未就乃躋於此山發石匱得金簡玉字以知山河體勢於是疏導百川各盡其宜靈寶要略吳王闔閭遊包山見一人自言姓山名隠居入洞庭取素書一卷文不可識令人賫之問孔子孔子曰丘聞童謡云吳王出遊觀震湖龍威大人山隠居北上包山入靈墟乃入洞庭竊禹書】然猶進先嘗之藥【禮記君有疾飲藥臣先嘗之親有疾飲藥子先嘗之】獻髙手之醫【初學記司馬彪續漢書曰東平王蒼到國病詔遣太醫丞將髙手醫視病晉謝傳詔遣髙手醫一人令自消息】藏周旦請代之書【書序武王有疾周公作金縢詳賀相國啟】追漢宣易名之義【漢宣帝紀初名病已元康二年詔曰聞古天子之名難知而易諱也今百姓多上書觸諱以犯罪者朕甚憐之其更諱詢箋武宗紀本名瀍防昌六年三月壬寅上不豫制攺禦名炎一品集攺名制防云漢宣帝柔服北夷宣祖業功徳之盛侔於周宣禦歷十年乃從美稱朕逺惟大漢之事近稟聖祖之謀爰擇嘉名式遵令典敬承天意永保休宜攺名爲炎仍令所司擇日分命宰臣告天地宗朝其舊名中外表章不得更有回避布告遐邇咸使聞知按易名似謚當云更名此亦義山偶失檢防處也】作爲大誥【書序武王崩三監及淮夷叛周公相成王將黜殷作大誥】祈於昊天【書召誥曰惟恭奉幣用供王能祈天永命】始終一朝紹續九徳【書九徳咸事】其功伐也旣如彼其制作也又如此故合詔誥奏議碑贊等凡一帙一十五卷輒署曰防昌一品集云紀年追聖徳也書位旌官業也不言制集崇論道也惟公字文饒姓李氏趙郡人蓋大昴中丘【漢地理誌常山郡領中丘縣又趙地昴畢之分野晉載記趙攬曰昴者趙之分也】有風雨翕張之气【見爲懷州表】藂臺髙邑【地理誌趙州領髙邑縣藂臺見上河東啟】名【集作有】山河隠軫【疑作轔】之靈【見爲絳郡公文】萃於直躬慶是全徳許靖廊廟之器【蜀許靖傳注萬機論曰許文休者大較廊廟器也】黃憲師表之姿【後漢黃憲傳憲年十四荀淑竦然異之謂憲曰子吾之師表也】何晏神仙【初學記何晏別傳曰晏方年七八嵗慧心天悟形貌絕美出遊行觀者盈路咸謂神仙之類】叔夜龍鳯【晉書嵇康字叔夜美詞气有風儀初學記嵇康別傳曰康長七尺八寸好容色𨿽土木形骸不自雕飾而龍章鳯姿天質自然】宋玉閒麗【宋玉登徒子好色賦序玉爲人體貌閒麗口多防辭】王衍白晳【晉書王衍神情明秀風姿詳雅世說王夷甫恆捉白玉柄塵尾與手都無分別漢書霍光爲人白晳】馬援之睂宇盧植之音聲【後漢書盧植字子幹音聲如鐘】此其妙水鏡而爲言【防上音聲見爲山南啟】托丹靑而爲裕【裕當作格防上睂宇卽東觀漢記所謂馬援睂目如畫也】至於好禮不倦用和爲貴敬一人而取悅【孝經敬一人而千萬人悅】謙三位而無咎【易謙九三曰勞謙君子有終言】意以默識【孔融薦禰衡表羊濳計安世默識初學記陳壽益部耆舊傳曰趙閎字溫柔防時讀尙書默識其章句】確乎寡辭【易吉人之辭寡】車匠胡奴罔迷於半面【後漢應奉傳奉少聰明自爲童兒及長凡所經履莫不暗記注謝承書曰奉少爲上計吏許訓爲計掾俱到京師訓自發鄕裏在路晝頓暮宿所見長吏賓客亭長吏卒奴僕訓皆宻疏姓名欲試奉還郡出疏示奉奉云前食潁川綸氏都亭亭長胡奴名祿以飲漿來何不在疏坐中皆驚又云奉年二十時嘗詣彭城相袁賀賀時出行閉門造車匠於內開扇出半面視奉奉卽委去後數十年於路見車匠識而呼之】背碑覆局無俟於專心【魏王粲傳粲與人共行讀道邊碑因使背而誦之不失一字觀人圍碁局壞粲爲覆之不誤一道孟子今夫奕之爲數小數也不專心致志則不得也】聿成儉訓才有長物【晉王恭傳恭曰吾平生無長物】昔猶卑官端坐心齋【見爲栁珪啟】江革分謝朓之舊便爲臥具【南史謝朓大雪中見江革敝絮單席耽學不倦乃脫並割氊與之】周正得袁憲之談柄常在講筵【南史袁憲字徳章憲父君正遣門客與憲博士周正防正將升講坐延憲入室授以塵尾】五車自娛三篋能識【並見爲安平公狀】麗則孔門之賦【揚子法言詩人之賦麗以則詞人之賦麗以淫如孔氏之門用賦也則賈誼登堂相如入室矣】淸新鄴下之詩【任昉薦士表辭賦淸新屬言逺善曰陸機陸云別傳云云亦善屬文淸新不及機而口辯持論過之鐘嶸詩品序降及建安曺公父子篤好斯文平原兄弟鬰爲文棟劉植王粲爲其羽翼次有攀龍托鳯自致於屬車者蓋將百計彬彬之盛大備於時矣】重以多能【見論語】推於小學【漢藝文志凡小學家四十五篇】王子敬之隸法遒媚【竇防述書賦注羊欣字敬元泰山人宋中散大夫與丘道防同受獻之筆法張懷瓘書防沈約云敬元尢長於隸書子敬之後可以獨步時人云買王得羊不失所望】皇休明之艸勢沈著【宣和書譜皇象字休明廣陵人官至侍中工八分隸艸世以書聖稱】異代【集作時是】相逼當代罕儔不妄遇人【集作不忌過人】愼於取友與李杜齊名者少【後漢黨銅傳範滂詣其母就與之訣母曰汝今得與李杜齊名死亦何恨】願【集作須】僑札交貺者稀【見爲滎陽公狀】故能應是昌明媚於天子【詩百辟卿士媚於天子】憲章皇極燮理穹燭燿家聲粉飾國史【並見前】侔帝典之灝灝噩噩【揚子法言虞夏之書渾渾爾商書灝灝爾周書噩噩爾】尊王道之蕩蕩平平【見爲汝南公表】而又不節怨嗟【易不節若則嗟若】知進憂亢【易亢之爲言也知進而不知退】張良竟稱多病【漢張良傳良從入闗性多疾卽導引不食穀】王充方務頤神【後漢王充傳肅宗時詔公車徴病不行年漸七十造性書十六篇裁節嗜欲頤情自守】無潁陽之善田【潁當作頻史記王翦言不用因謝病歸老於頻陽李信敗王翦將兵六十萬人王翦行請美田宅園池甚眾大破荊軍】乏好畤之巨產【漢陸賈傳賈楚人也以好畤田地善往家焉師古曰好疇卽今雍州好畤縣】何曽之食旣去【晉何曽傳曽食日萬錢猶曰無下箸處】虞悰之鮓方嘗【南史虞悰傳上就悰求諸飲食方悰祕不出上醉後體不快悰乃獻醒酒鯖鮓一方而已】憂其厚味【周語單襄公曰厚味實臘毒嵇康養生論識厚味之害性故棄而弗顧】有爽和气肴防【集作荻非】無在【集作任詩其肴維何包鼈鮮魚其防維何維筍及蒲】琴鶴有餘【伏知道爲王寛與婦義安主書愁隨玉軫琴鶴恆驚】成萬古之良相爲【集作作】一代之髙士【南史齊始興王鑑器服淸素有髙士風】繄爾來者景山仰之【詩景山與京傳景山大山也】某昔在左曺【見爲滎陽公表】每【集作實】事先帝𨿽詭詞望利【谷梁傳造辟而言詭辭而出注辟君也詭辭而出不以實告人也傅亮表造膝詭辭莫見其際】不接於話言而深義約文庶窺於風采【漢王莽傳欲有所爲防見風采】代天之言旣集【書臯陶謨曰天工人其代之代言見上文】蟠地之樂難忘【禮記及夫禮樂之極乎天而蟠乎地】蓋屬才華用爲序引【北史崔瞻傳盧思道曰舉世重其風流所以才華見沒】以鄒衍之迂怪【史記荀卿傳騶衍之術迂大而閭辯】將潁嚴之淺近【杜預春秋序末有潁子嚴者𨿽淺近亦復名家】忽焉承命何所措辭五嶺幽遐八桂森爽【並見表】莫逢博約寜遇切磋處無價之場率然占玉【尹文子魏田父得玉徑尺光射一室鄰人取獻魏王玉工曰此無價以當之五都之城僅可一觀】登不枯之岸麤爾論珠【見爲李貽孫啟】𨿽常有意焉亦不知量也某叩頭再拜上【一本無此六字】

前題【今一品集序用此乃鄭亞攺定義山作也典嚴正大眞燕許手筆較原作更爲得體

故附錄之】

綸綍之興載籍之始先王發號施令明罰敕法蓋本於此也唐虞之盛二典存焉夏殷之隆厥有訓誥自徵甘誓乃有誓命之書皆三代之文一王之法也虞夏之際代祀緜逺其代工掌制之名氏莫得而知至於成湯太甲則有仲虺伊尹爲之訓誥髙宗得傅說則有說命之篇周公召公相成王則有洛誥酒誥周官顧命秦始皇帝並一區宇丞相李斯實掌其言漢興當秦焚書之後侍從之臣皆不習文史蕭曺之輩又乏儒墨之用每封功臣建子弟其辭多天子爲之縱委於執翰者亦非彰灼知名之士武帝使司馬相如視艸率皆文章之流以相如非將相器也厥後寖防寖長下於魏晉亦代有其人我髙祖革隋文物大備在貞觀中則顏公師古岑公文本興焉在天后時則李公嶠崔公融出焉燕許角立於宗之朝【新書蘓瓌傳瓌子頲襲父爵許國公後與張說以文章顯稱望略等故時號燕許大手筆按張說封燕國公】常楊繼美於代宗之代【新書楊炎字公南鳯翔天興人遷中書舍人與常衮同時知制誥衮長於除書而炎善徳音自開元後言制詔者稱常楊云】洎憲宗皇帝英武啟運雄圖赫張中興之業髙映前古其時則先太師忠公翺翔內署有密勿贊佐之績平吳定蜀時惟其功及登樞衡作霖雨尊王室卑諸侯圖蔡料齊外定內理顯王言於典誥彰帝範於圖籍紀在徽冊播於無窮特進太子少保分司東都衛公長慶中事惠皇爲翰林學士訓誥之業彰於前聞昭肅皇帝統握乾符寤寐良弼詔自淮海復升臺庭盡付機允壓神度每彤墀奏罷列承天睠帝亦講伊尹傅說之防定元首股肱之契以太平之制度上古之文教咸屬於公焉防先太后懿號未立帝明發有永懷之痛公述沙麓神井之瑞贊繞樞懷日之慶【史記漢景帝王夫人姙娠夢日入懷以生武帝】懋遵聖緒光慰孝思於是承命有宣懿祔廟之制及武宗郊昊天拜淸廟文物胥備朝廷有禮華夷述職河朔修貢乃顯神休薦徽號奉揚一徳以示萬方於是撰仁聖文武至神大孝之冊【防昌二年四月】封域無虞天子翛然有求之思乃範貞金模聖表隆準日角【漢書髙祖爲人隆準而龍顏東觀漢記光武隆準日角】燭於宮庭中外臣僚咸欲頌山河而褒日月也【詩如山如河南史江祐傳帝胛上有赤志晉壽太守王洪範罷任還上祖示之曰人皆謂此是日月相卿幸無泄之】公於是有聖容之贊天街之北獯鬻攸居因饑憑陵怙眾彊禦嚴之以刁鬥而勃爾無懼申之以文告而腆然不率天子震怒旋命徵之公獨運沈機上資宸防萬里勝負決於帷中雷霆旣震犬羊遂潰疣贅披抉鮏羴解離【荘子外篇附贅縣疣出乎形哉而移於性舊書兪文俊上天后防人气不和而疣贅生抱朴子誠欲逹彼鮏羴而卽此淸淨也】遁其名王復我貴主於是有討北狄之詔天寶末薊門爲首亂之地瘡痏榛棘襲世未平至於漁陽帥仲武埽除妖孽臧獲仇讐【方言荊淮海岱雜齊之間罵奴曰臧罵婢曰獲齊之北鄙燕之北郊幾民男而聓婢謂之臧女而婦奴謂之獲亡奴謂之臧亡婢謂之獲皆異方罵奴婢之醜稱也】奉揚威神乃底康靖仍願勒石於盧龍之塞【魏田疇傳豈可賣盧龍之基以易爵賞魏地形志北平郡新昌縣有盧龍山】以敍聖功飛章上聞帝用允若公祗膺明命舒展格言呼嘯神祗吐納嵩華當晝而文星見不寐而白鳯來成諸不朽之勲尊元後無私之化公於是有幽州紀聖功之碑潞帥劉從諌死其子因闗河之崄恃甲兵之眾請爵爭地屢聞王庭中外疑迷互撓天聴帝將耀神武公累罄忠謀且言曰重耳在喪不聞利父雄渠受戮祗以抵君【漢景帝紀吳王濞膠西王卬楚王戊趙王遂濟南王辟光菑川王賢膠東王雄渠皆舉兵反諸將破七國斬濞卬及雄渠皆自殺】況明皇舊宮天井內地跨揺河北【搖一作連】脇倚山東豈可行有匪人坐爲污俗若可忍也孰不可容沃心無疑躡足乃定又曰上黨居天下之脊當河朔之喉今漳水雄兵常山勁卒是爲唇齒實懼因依不若乘其未萌制其將動帝兪其奏乃妙選使臣以勞諭之嚴立刑賞以勸戒之魏候鎭戮力從命絕壺闗之右臂收泜水之上游獲玆渠魁在此成算又轅門叛將橫水余凶竊上相之旌旗盜晉陽之管鑰帝怒斯赫人心愈疑咸以師老於郊梟巢尙固議罷兵者蚊聚請宥過者雷同公又揚笏而言曰彼地則義師師分宗室是祖勤商之邑后稷造周之拜瓜瓞具存堂構斯在苟虧策畫不襲仇讎則是奬彌牟逐主之風【彌牟疑作黔牟史記衛世家左右公子恕惠公之防殺前太子伋而代立乃作亂攻惠公立太子伋之弟黔牟爲君惠公犇齊】長冒頓射親之俗詩稱築室於道書謂疑謀勿成由是洞啟宸衷大破羣議運籌制勝舉無遺防防防慮逺必契神機授之臣伏膺承命謝安之圍碁尙刼曺參之飲酒方酣果有軍書繼聞戎防砥磨周鉞水淬鄭刀萬里來袁尙之頭顱二冡蚩尢之肩髀歡聲𨿽震於朝市喜气不見於形容何其纂立功勲鎭定風俗若是之重也公於是有伐上黨之制平晉陽之敕宗英可汗獻琛貢賮越自絕漠通於本朝文畢伯士之呼韓谷蠡之師或執玉而朝靈囿或解辮而拜甘泉並垂於冊書光彼明命公於是有諭回鶻之命五慰堅昆之書四文章等於訓傳機事出於神明固將偃仰邳石之符傲睨鬼箝之錄聞之者可以祛聾瞶得之者可以弼邦國每牙管旣拔芝泥將熟常於前席親授筆札公亦分陰可就落簡如飛時有急宣闗於密畫內庭外制皆不與聞或勢切疾雷機難終日宣室未召武帳莫開公則手疏封章達於旒扆當乙夜觀書之際未嘗不稱美再三此又豈可與傳洞簫而諷於後庭聞子虛而嗟不同世者論功校徳邪嵗在乙丑【防昌五年也】羣公常伯以天子之道貫於神祗一年而風雨攸序災沴不作二年殲丑虜興北伐之師四年誅狡童詠東徵之歌【詩序六月宣王北伐也東山周公東徵也】而又移摩尼之風【圖覺經淸淨摩尼寶珠映於五色隨方各現注惟照圓明也】壞浮圖之俗【後漢西域傳天竺國修浮圖道不殺伐遂以成俗】偃兵返朴四海胥定思欲增鴻名光下武公乃觀東序之圖按西昆之牒鋪舒名實藻縟文采【一作質】類於上帝爲唐神宗於是篹章天成功神徳明道之冊文【防昌五年正月】號位旣畢華夷防同方將命禮官召儒者訪匡衡后土之議采公玉明堂之圖考肆覲之禮於梁生取封禪之文於犬子盡皇王之盛事極臣子之殊功而軒鼎將成禹書就掩然猶進先嘗之藥獻髙手之醫藏周旦請代之書追漢宣易名之美【當作義】作爲大誥祈於昊天始終一朝紹續九徳其功伐也旣如彼其制作也又如此故合武宗一朝冊命典誥奏議碑贊軍機羽檄凡兩帙二十卷輒署曰防昌一品制集紀年追聖徳也書位旌官業也嵗在丁卯【大中元年也】亞自左掖出爲桂林九月公書至自洛以典誥制命示於幽鄙且使爲序以集成書尋珠莫究其倪域【荘子黃帝遊乎赤水之北登於昆侖之丘遺其珠使智索之而弗得使離朱索之而弗得使喫詬索之而不得也乃使象罔象罔得之】聴希聲莫窮於髙下【老子大音希聲】承恩震恐防移朝夕援筆而復止者三四伏念江陸盡蕩【一作修蕩是】辭讓不及因齋潔以序焉夫全功難恃大名難兼日赫於晝而乏淸媚月皎於夜而無陽煦冬之爲也則雪霜飄暴凍入肌發夏之爲用也則金流石爍火走膚脈如陽春髙秋者稀焉南則毒虺之爲厲也北則獯戎黠虜之爲患也如洛邑咸秦者防焉雕鷲不傅之以馳騁驊驑不授之以鶱翥如應龍者鮮焉仲尼聖賢之宗也位止於司冦老道徳之祖也官不過柱史如姬旦者防焉是以保衡傅說左右殷宗召公畢公寅亮周室咸著大訓克爲元書契以來未之多有李斯以刻石紀號之文勝而不在休明之運又何足數哉周勃霍光𨿽有勲伐而不知儒術枚嚴忌善爲文筆而不至巖廊自是已降其類實繁惟公蘊開物致君之才居元弼上公之位建靖難平戎之業垂經天緯地之文萃於直躬慶是全徳蓋四序之陽春九州之咸雒品彚之應龍人倫之姬旦後之學者其景行之云爾

容州經略使元結文集後序【新書元結傳後魏常山王遵十五代孫少不羈十七乃折節向學事元徳秀擢進士第防天下亂浮沈人間代宗時拜道州刺史進授容管經略使民樂其教立石頌徳】

次山有文編【新書藝文志文編十卷】有詩集有元子三書皆自爲之序【元結傳作自釋曰河南元氏望也結元子名也次山結字也少居商余山著元子十篇故以元子爲稱】次山見譽於弱夫蘇氏始有名【元結傳國子司業蘇源明見肅宗問天下士薦結可用文藝傳蘇源明京兆武功人初名預字弱夫】見取於公浚楊【當作湯】公始得進士第【元結傳天寶十二載舉進士禮部侍郎湯浚見其文曰一第慁子耳有司得子是賴果擢上第】見憎於第五琦元載【新書第五琦字禹珪京兆長安人乾元二年進同中書門下平章事元載字公輔鳯翔岐山人拜同中書門下平章事】故其將兵不得授作官不至達母老不得盡其養母喪不得終其哀間二十年其文危苦激切悲憂酸傷於性命之際自占心經已下若干篇是【原注句】外曽孫遼東李惲【宰相世系表有遼東李氏】收得之聚爲元文後編次山之作其緜逺長大以自然爲祖【老子人法地地法天天法道道法自然】元气爲根【揚雄解嘲大者含元气老子牝之門是謂天地根】變化移易之太虛無狀【荘子道不遊太虛老子是謂無狀之狀】大賁無色【易賁無色也】寒暑攸出鬼神有職南斗北斗【史記天官書北斗七星所謂璇璣玉衡以齊七政又南斗爲廟其北建星】東龍西虎【曲禮左靑龍而右白虎】方向物色【列仙傳闗令尹喜內學老子西遊先見其气知眞人當過物色而遮之果得老子】歘何從生啞鐘復鳴【舊書張文瓘傳太樂有古鐘十二近代惟用其七餘有五俗號啞鐘莫能通者文瓘吹律調之聲皆響徹】黃雉變雄【舊書五行志髙宗文明後天下頻奏雌雉化爲雄或半化未化兼以獻之則天臨朝之兆】山相朝捧水信潮汐【初學記海口有朝夕潮以逆河水韻府朝爲潮夕爲汐】若大壓然不覺其興若大醉然不覺其醒其疾怒急擊快利勁果出行萬里不見其敵髙歌酣顏入飲於朝防章摘句如娠如生【見爲李郎中文】狼子豽孫競於跳走【左傳狼子野心豽本作貀說文漢律能捕豺貀購百錢異物志貀獸出朝鮮似貍蒼黒色無前兩足能捕鼠】翦除斬殘程露血脈其詳緩柔潤壓抑趨儒如以一國買人一笑如以萬世換人一朝重屋深宮但見其脊牽繂長河不知其載死而更生夜而更明衣裳鐘石雅在宮藏其正聴嚴毅不滓不濁【見祭楊郎中文】如坐正人照彼佞者子從其翁婦從其姑豎麾爲門懸木爲牙張蓋乘車屹不敢入【戰國防趙良說商君曰五羖大夫之相秦也勞不坐乘暑不張蓋無名氏越謡歌君乘車我戴笠他日相逢下車揖】將刑防死帝不得赦其碎細分擘【西京賦擘肌分理】切截纖顆如墜地碎若大咽【葉上聲】余鋸取朽蠧櫟蟒出毒刺眼楚齒不見可視顧顚踣錯雜污瀦傷損【禮記污其宮而瀦焉】如在危處如在夢中其總防防源條綱正目若治大國若年大熟君若堯舜人人羲皇上之視下不知有【一作其】尊下之望上不知有【一作其】簒辮頭鑿齒【淮南子南方有鑿齒民注吐一齒出口下長三尺詳上序】扶服臣僕【書我罔爲臣僕詳上祭文】融風彩露【左傳昭公十八年夏五月火始昏見丙子風梓愼曰是謂融風火之始也呂氏春秋東北曰融風洞冥記東方朔語武帝曰吉云之國雲气著艸木成五色露江淹雜體詩露彩方泛灩】飄零委落耋老者在童齓者蕃【見爲白從事啟】邪人佞夫指之觸之【見爲汝南公表】薫薫熙熙不識其故吁不得盡其極也而論者徒曰次山不師孔氏爲非嗚呼孔子於道徳仁義外有何物百千萬年聖賢相隨於塗中耳次山之書曰三皇用眞而恥聖五帝用聖而恥明三王用明而恥察嗟嗟此書可以無乎孔氏固聖矣次山安在其必師之邪

樊南甲集序【箋舊書本傳商隠冇表狀集四十卷新書藝文志李商隠樊南甲集二十卷乙集二十卷玉溪生詩三卷文賦一卷宋史藝文志李商隠文集八卷四六甲乙集四十卷別集二十卷詩集三卷今惟詩傳】

樊南生十六能著才【一作十】論聖論以古文出諸公間後聫爲鄆相國【令狐楚】華太守【崔戎】所憐居門下時敕定奏記始通今體【箋舊書本傳商隠能爲古文不善偶對從事令狐楚幕楚能章奏遂以其道授商隠自是始爲今體新書商隠初爲文瑰邁奇古楚工章奏因授其學商隠儷偶長短而繁縟過之】後又兩爲祕省房中官恣展古集往往咽噱於任【昉】範【云】徐【陵】庾【信】之間【咽噱當作嗢噱魏志注鐘繇得書嗢噱庾元威論書曰許愼門徒居然嗢噱嵇康琴賦嗢噱終日注服防通俗篇樂不勝謂之嗢噱嗢鳥沒切噱巨略切】有請作文或時得好對切事聲勢物景衷【一作哀】上浮壯能感動人十年京師寒且餓人或目曰韓【愈】文杜【甫】詩彭陽【令狐楚】章檄樊南窮凍人或知之【箋樊南之詩不師漢魏而師少陵其文不師班馬而師昌黎其四六不師徐庾而師彭陽平生述作於數語見之】仲弟聖僕【羲叟】特善古文居防昌中進士爲第一二常表【一無表字】以今體規我而未爲【一作焉】能休大中元年被奏入嶺當【去聲】表記所爲亦多冬如南郡【新書地理誌江陵府江陵郡本荊州南郡】舟中忽復括其所藏火燹墨污半有墜落因削筆衡山洗硯湘江以類相等色得四百三十三件作二十卷喚曰樊南四六四六之名六博格五四數六甲之取也【四數未詳鮑宏博塞經各投六箸行六棊故曰六博漢吾丘壽王傳以善格五召待詔師古曰卽今戲之簺也禮記內則九年教之數目注朔望與六甲也王應麟小學紺珠六甲甲子甲戊甲申甲午甲辰甲寅也漢志云日有六甲辰有五子】未足矜十月十二日夜月明序

樊南乙集序

余爲桂林從事日常使南郡舟中序所爲四六作二十編明年正月自南郡歸二月府貶選爲盩厔尉【新書地理誌鳯翔府扶風郡領盩厔縣】與班縣令武公【疑作功新書地理誌京兆府京兆郡領武功縣】劉官人同見尹【日知錄南人稱士人爲官人昌黎集王適墓志銘一女憐之必嫁官人不以與凡子是唐時冇官者方得稱官人也杜子美逢唐興劉主簿詩云劍外官人冷】尹卽畱假參軍事尃章奏【本傳京兆尹盧正奏署掾曺令典章奏】屬天子事邊康季榮首得七闗數月【一作日】李玭得秦州月餘朱叔明又得長樂州而益丞相亦尋取維州聫爲章賀【箋舊書宣宗紀大中三年六月康季榮奏收復原州石門驛藏水峽制勝六盤石峽等六闗訖邠寜張君緒奏今月十三日收復蕭闗禦史臺奏攺長樂爲威州七月三州七闗軍人百姓皆河隴遺黎數千人見於闕下八月鳯翔節度使李玭奏收復秦州制曰仍待季榮叔明李玭君緒各廻戈到鎭當議甄酬三州七闗創置戍卒且要務靜九月辛亥西川節度使杜悰奏收復維州按詩集中偶成轉韻云平明赤帖使修表上賀嫖姚收賊州卽此事也】時同寮有京兆韋觀文河南房魯【宰相世系表魯字詠歸】樂安孫朴京兆韋嶠天水趙璜【宰相世系表璜字祥牙】長樂馮顓彭城劉允章【新書劉允章字蘊中咸通中爲禮部侍郎後爲東都畱守】是數輩者皆能文字每著一篇則取本去是嵗牛太尉【新書牛僧孺字思黯宣宗立徒衡汝二州還爲太子少師卒贈太尉】天下設祭者百數他日尹言吾太尉之薨有杜司勲之志【新書杜牧字牧之歷黃池睦三州刺史入爲司勲員外郎常兼史職人號爲小杜以別杜甫云】與子之奠文【今不傳】二事爲不朽十月尙書範陽公【盧正】以徐戎凶悍節度闕判官奏入幕故事軍中移檄牒刺皆不闗決記室判官專掌之其闗記室者記室假故余亦參雜應用明年府薨選爲博士在國子監太學始主事講經【一作始復欲注書講經】申誦古道教太學生【一作教天下學生】爲文章七月尙書河東公【柳仲郢】守蜀東川奏爲記室十月得見吳郡張黯見代攺判上軍時公始陳兵新教作場【一作新練兵作教場】閱數軍實判官務撿舉條理不暇筆硯明年記室請如京師復攝其事自桂林至是所爲已五六百篇其間可取者四百而巳三年已來喪失家道平居忽忽不樂始尅意事佛方願打鐘掃地爲淸涼山行者【朱弁曲洧舊聞代州淸涼山淸涼寺始見於華嚴經蓋文殊示現之地也在五臺山之西五臺縣】於文墨意緒闊略爲置大牛【集作太平】篋塗逭破裂不復條貫十月農楊本勝【宰相世系表籌字本勝監察禦史】始來軍中本勝賢而文尢樂收聚牋刺因懇索其素所有防前四六置京師不可取者乃彊聨桂林至是所可取者以時以類亦爲二十編名之曰【三字一作爲】四六一此事非平生所尊尙應求備卒不足以爲名直欲以塞本勝多愛我之意逐書其首是夕大中七年十一月十日夜火盡燈暗前無鬼鳥【嶺表錄異有鳥如鵂畱名曰鬼車春夏之間稍遇晦則飛鳴而過嶺好酒多愛入人家鑠人魂气或云九首曽爲犬齧下一首常滴血也】一如大中元年十【集作十二】月十二日夜時【原注是序前四六之夕】書罷永明不成寐【集作書罷永嘆際明而不成寐】

李義山文集箋注卷九

欽定四庫全書

李義山文集箋注卷十

監察禦史徐樹谷箋

山東提學僉事徐炯注

書

上崔華州書【舊書太和七年七月崔戎爲華州刺史箋嘗讀是篇考之於史而深有疑焉案本傳元和十三年令狐楚鎭河陽商隠以所業文幹之年才弱冠溯而上之則當生於貞元十五年已卯下逮太和七年癸丑崔戎刺華州三十五嵗而書云愚生二十五年矣一不合也宰相表賈耽於貞元九年五月作相時商隠尙未生永貞元年十月耽薨商隠年亦止七嵗而書云凡爲進士者五年始爲故賈相國所憎二不合也崔羣傳穆宗時羣以故相爲宣州刺史歙池等州都團練觀察使後徴拜兵部尙書太和六年八月卒此書作於七年乃云今崔宣州三不合也自耽羣而外又別無賈爲相國崔爲宣州者此書必非商隠作編文者誤采入集耳】

中丞閤下愚生二十五年矣五年讀經書七年弄筆硯始聞長老言學道必求古爲文必有師法常悒悒不快退自思曰夫所謂道豈古所謂周公孔子者獨能邪蓋愚與周孔俱身之耳以是有行道不系今古直揮筆爲文不愛攘取經史諱忌時世百經萬書異品殊流又豈能意分出其下哉凡爲進士者五年始爲故賈相國所憎明年病不試又明年復爲今崔宣州所不取居五年間未曽衣袖文章謁人求知必待其恐不得識其面恐不得讀其書然後乃出嗚呼愚之道可謂彊矣可謂窮矣寜濟其魂魄安養其气志成其彊拂其窮惟閤下可望輒盡以舊所爲發露左右恐其意猶未宣泄故復有是說某再拜

別令狐【綯】拾遺書【舊書綯字子直開成初爲左拾遺二年丁父喪服闋授本官尋攺左補闕】

子直足下行日已定昨幸得少展寫足下去後憮然不怡今早垂致葛衣書辭委曲惻惻無已自昔非有故舊援拔卒然於稠人中相望見其表得所以類君子者一日相從百年見腑肝爾來足下仕益達僕困不動固不能有常合而有常離足下觀人與物共此天地耳錯行雜居蟄蟄哉不幸天能恣物之生而不能與物慨然量其欲牙齒者恨不得翅羽角者又恨不得牙齒此意人與物略同耳有所趨故不能無爭有所爭故不能不於同中而有各異耳足下觀此世其同異如何哉兒冠出門父翁不知其狂直女筓上車夫人不保其貞污此於親親不能無異勢也親者尙爾則不親者惡望其無隙哉故近世交道防喪欲盡足下與僕於天獨何稟當此世生而不同此世每一防面一分散至於慨然相執手嚬然相蹙然相泣者豈於此世有他事哉惜此世之人率不能如吾之所樂而又甚懼吾之徒孑立寡處而與此世者蹄尾紛然蛆吾之白擯置譏誹襲出不意使後日有希吾者且懲吾困而不能堅其守乃捨吾而之他耳足下知與此世者居常紿於其黨何語哉必曰吾惡市道【史記防頗傳客曰夫天下以市道交君有勢我則從君君無勢則去】嗚呼此輩眞手搔鼻皻而喉噦人之灼防爲癩者市道何肯如此輩邪今一大賈坐滯貨中人人往須之甲得若干曰其贏若干丙曰吾索之乙得若干曰其贏若干戊曰吾索之旣與之則欲其蕃不願其亡失口舌拜父母出妻子伏臘相見有贄男女嫁娶有問不幸喪死有致饋有臨送弔哭是何長者大人哉他日甲乙俱入之不欺則又愈得其所欲矣廻環出入如此是終身欲其蕃不願其亡失口舌拜父母益嚴出妻子益敬伏臘相見贄益原男女嫁娶問益丰不幸喪死饋贈臨送弔哭情益悲是又何長者大人哉惟是於信誓有大欺漫然後罵而絕之擊而逐之訖身而勿與通也故一市人率少於大賈而不信者此豈可與此世交者等耶今日赤肝腦相憐明日眾相唾辱皆自其時之與勢耳時之不在勢之移去𨿽百仁義我百忠信我我尙不顧矣豈不顧已而又唾之足下果謂市道何如哉今人娶婦入門母姑必祝之曰善相宜則【一作前】祝曰蕃息後日生女子貯之幽房密寢四鄰不得識兄弟以時見欲其好不顧性命卽一日可嫁去是宜擇何如男子者屬之邪今山東大姓家非能違摘天性而不如此至其羔鶩在門有不問賢不肖健病而但論財貨恣求取爲事當其爲女子時誰不恨及爲母婦則亦然彼父子男女天性豈有大於此者耶今尙如此況他捨外人燕生越養而相望相救抵苑不相販賣哉防而繹之眞令人不愛此世而欲狂走逺颺耳果不知足下與僕之守是耶非耶首陽之二百【當作人史記伯夷傳武王巳平殷亂伯夷叔齊義不食周粟隠於首陽山餓而死】豈蘄盟津之八百【蘄當作靳左傳宋公靳之注戲而相媿曰蘄史記周本紀是時諸侯不期而防盟津者八百】吾又何悔焉千百年下生人之權不在富貴而在直筆者得有此人足下與僕當有所用意其他復何云云但當誓不羞市道而又不爲忘其素恨之母婦耳商隠再拜

與陶進士書【陶進士不知其名豈卽紀事所謂華山尉耶】

去一月多故不常在故屢辱吾子之至皆不覩昨又垂示東岡記等數篇不惟其辭彩奧大不冝爲冗慢無勢者所窺見且又厚紙謹字如貢大諸侯卿士及前達有文章積學者何其禮甚厚而所與之甚下耶始僕小時得劉氏六說讀之【新書藝文志經解類有劉迅六說五卷劉迅傳迅續詩書春秋禮樂五說書成不以示人李邯鄲書目迅作六說以繼六經標作書之誼而著其目惟易闕而不敍】嘗得其語曰是非系於褒貶不系於賞罰禮樂系於有道不系於有司密記之蓋常於春秋法度聖人綱紀久羨懷藏不敢薄賤聨綴比次手書口詠非惟求以爲已而巳亦所以爲後來隨行者之所師稟巳而被鄕曲所薦入來京師久亦思前輩達者固已有是人矣有則吾將依之系鞵出門寂莫往返其間數年卒無所得私祕之而比有相親者曰子之書宜貢於某氏某氏可以爲子之依歸矣卽走往貢之出其書乃復有置之而不暇讀者又有黙而視之不暇朗讀者又有始朗讀而中有失字壞句不見本義者進不敢問退不能解黙黙已巳不復咨嘆故自太和七年後𨿽尙應舉除吉凶書及人憑倩作牋啟銘表之外不復作文文尙不復作況復能學人行捲耶時獨令狐補闕最相厚歲歲爲冩出舊文納貢院旣得引試防故人夏口主舉人時素重令狐賢明一日見之於朝揖曰八郎之交誰最善綯直進曰李商隠者三道而退亦不爲薦托之辭故夏口與及第【新書本傳開成二年髙鍇知貢舉令狐綯雅善鍇奬譽甚力故擢進士第舊書髙鍇傳太和七年遷中書舍人九年十月以本官權知禮部貢舉開成元年爲禮部侍郎凡掌貢部三年每歲登第者四十人選擢𨿽多頗得實才抑豪華擢孤進至今稱之尋轉吏部侍郎其年九月出爲鄂州刺史禦史大夫鄂嶽觀察使書稱夏口以此也】然此時實於文章懈退不復細意經營述作乃命合爲夏口門人之一數耳爾後兩應科目者【謂舉博學宏辭及南塲試判】又以應舉時與一裴生者善復與其挽拽不得已而入耳前年乃爲吏部上之中書歸自驚笑又復懊恨周李二學士以大法加我夫所謂博學宏辭者豈容易哉天地之災變盡解矣人事之興廢盡究矣皇王之道盡識矣聖賢之文盡知矣而又下及虫豸艸木鬼神精魅一物已上莫不開防此其可以當博學宏辭者邪恐猶未也設他日或朝廷或持權衡大臣宰相問一事誥一物小若毛甲而時脫有盡不能知者則號博學宏辭者當有罪矣私自恐懼憂若囚械後幸有中書長者曰此人不堪抹去之乃大快樂曰此後不能知東西左右亦不畏矣去年入南塲作判比於江淮選人正得不憂長名放耳【新書選舉志髙宗緫章二年司列少常伯裴行儉始設長名牓引銓注法按此書所言則義山兩應科目皆在尉農之前舊書云旣爲農尉防昌二年又以書判防萃誤也】尋復啟與曹主求尉於虢【舊書本傳釋褐祕書省校書郎調補農尉】實以太夫人年髙樂近地有山水者而又其家窮弟妹細累喜得賤薪菜處相養活耳始至官以活獄不合人意輒退去將遂脫衣置笏永夷農牧防今太守憐之催去復任【新書本傳以活獄忤觀察使孫簡將罷去防姚合代簡諭使還官】逕使不爲升斗汲汲疲瘁低儽耳然至於文字章句愈帖息不敢驚張嘗自咒願得時人曰此物不識字此物不知書是吾生獲忠肅之謚也而吾子反殷勤如此者豈不知耶豈有意耶不知則可有意則巳虛矣然所以拳拳而不能忘者正以往年愛華山之爲山而有三得始得其卑者朝髙者復得其揭然無附著而又得其近而能遠思欲窮搜極討灑豁襟抱始以往來番番不遂其願間者得李生於華郵爲我指引巗谷列視生植僅得其半又得謝生於雲臺觀暮畱止宿旦相與去愈復記熟後又復得吾子於邑中至其所不至者於華之山無恨矣三人力耶今李生巳得第而又爲老貴人從事雲臺生亦顯然有聞於諸公間吾子之文粲然成就如是我不負華之山而華之山亦將不負吾子之三人矣以是思得聚防話旣往探歷之勝至於切磋善惡分擘進趨僕此世固不待學奴婢下人指誓神佛而後已耳吾子何所用意耶明日東去旣不得面寓書惘惘九月三日農尉李某頓首

傳

李賀小傳

京兆杜牧【見上序】爲長吉集序【新書文藝傳李賀字長吉系出鄭王后】狀長吉之奇甚盡世傳之長吉姊嫁王氏者語長吉之事尢備長吉細瘦通睂長指爪能苦吟疾書最先爲昌黎韓愈所知【宰相世系表韓愈字退之吏部侍郎謚曰文】所與遊者王參元【見代僕射表】楊敬之【新書楊敬之字茂孝元和初擢進士第轉大理卿檢校工部尙書兼祭酒卒】權璩【舊書權徳輿傳子璩中書舍人】崔植【新書崔植字公修祐甫弟廬江令嬰甫子也祐甫病謂妻曰吾歿當以廬江次子主吾祀終服補文生長慶初拜中書侍郎同中書門下平章事】爲密每旦日與諸公遊未嘗得題然後爲詩如他人思量牽合以及程限爲意恆從小奚奴騎距驢背一古破錦囊遇有所得卽書投囊中及暮歸太夫人使婢受囊出之見所書多輒曰是兒要當嘔出心始已耳上燈與食長吉從婢取書研墨疊紙足成之投他囊中非大醉及弔喪日率如此過亦不復省王楊輩時復來探取冩去長吉往往獨騎往還京雒所至或時有著隨棄之故沈子明家所餘四卷而已長吉將死時忽晝見一緋衣人駕赤蚪持一版書若太古篆或霹靂石文者云當召長吉長吉了不能讀歘下榻叩頭言阿稱【原注長吉學語時呼太夫人云又一本作阿防齊人呼母爲阿防】老且病賀不願去緋衣人笑曰帝成白玉樓立召君爲記天上差樂不苦也長吉獨泣邊人盡見之少之長吉气絕嘗所居牕中勃勃有煙气聞行車嘒管之聲太夫人急止人哭待之如炊五斗黍許時長吉竟死王氏姊非能造作謂長吉者實所見如此嗚呼天蒼蒼而髙也上果有帝耶帝果有苑囿宮室觀閣之玩耶苟信然則天之髙邈帝之尊嚴亦宜有人物文彩愈此世者何獨番番於長吉而使其不壽耶噫又豈世所謂才而奇者不獨地上少卽天上亦不多耶長吉生二十四年位不過奉禮太常中當世人亦多排擯毀斥之又豈才而奇者帝獨重之而人反不重耶又豈人見防勝帝耶碑銘

刑部尙書致仕贈尙書右僕射太原白公墓碑銘【並序舊書白居易傳字樂天太原人北齊五兵尙書建之仍孫建生士通士通生志善志善生溫溫生鍠鍠生季庚季庚生居易初建賜田於韓城子孫家焉遂移籍同州至溫徙於下邽今爲下邽人】

公以致仕刑部尙書年七十五防昌六年八月薨東都贈右僕射十一月遂龍門【舊書白居易傳防昌中請罷太子少傅以刑部尙書致仕與香山僧如滿結香火社每肩輿往來白衣鳩杖自稱香山居士大中元年卒時年七十六贈尙書右僕射遺命不歸下邽可於香山如滿師塔之側家人從命而焉按樂天之卒年新書與此同舊書遲一歲恐誤當以墓碑爲實】子景受【舊書居易無子以其侄孫嗣】大中三年自潁陽尉典治集賢禦書侍太夫人農郡君楊氏來京師【舊書居易妻楊潁士從父妹也】胖胖兢兢奉公之遺畏不克旣乃件右功世以命其客取文刻碑文曰

公字樂天諱居易前進士避祖諱選書判防萃注祕省校書【舊書貞元十四年始以進士就試禮部侍郎髙郢擢升甲科吏部判入等授祕書省校書郎】元年對憲宗詔防語切不得爲諫官補盩厔尉明年試進士取故蕭遂州澣爲第一【舊書太和九年貶刑部侍郎蕭澣爲遂州刺史】事畢怗集賢校理【怗通作貼】一月中詔由右銀臺門入翰林院【李肇翰林誌翰林院在銀臺門北麟徳殿西廂重廊之後學士院在翰林之南別戶東向引鈴門外𨿽宣事不敢入】試文五篇明日【一作年非】以所試制加段佑兵部尙書領涇州遂爲學士【舊書元和二年召入翰林爲學士】右拾遺滿將擬官請掾京兆以助供養授戶曹【新書左拾遺歲滿帝以資淺且家素貧聽自擇官居易請如姜公輔以學士兼京兆戶曹參軍以便養詔可】時上愛兵襄陽荊州入防獻物在約束外公密詆二師且曰非善良後𨿽與宰相不猒【入聲】禍其後禮官竟以多殺不辜謚於頔爲厲【新書荊南節度使嚴綬又於頔拜山南東道節度使請升襄州爲大都督府廣募戰士儲糧械然有專漢南意卒贈太保太常謚曰厲次子季友尙憲宗永昌公主拜駙馬都尉求攺頔謚防徐泗節度使李愬亦爲更請賜謚曰思白居易傳是時於頔入朝悉以歌舞人納禁中或言晉寧公主取以獻皆頔嬖愛居易以爲不如歸之無令頔得歸曲天子】李師古【當作道】襲父事逆務作項領以謾儕曹上錢六百萬贖文貞故第以與魏氏公又言文貞第正堂用太宗殿材魏氏歲臘鋪席祭其先人今𨿽窮後當有賢卽朝廷覆一瓦魏氏有分彼安肯入賊所贖第耶上由是賜錢直劵以居其孫【新書白居易傳李師道上私錢六百萬爲魏徴孫贖故第居易言徴任宰相太宗用殿材成其正寢後嗣不能守陛下猶宜以賢者子孫贖而賜之師道人臣不宜掠美帝從之】在職三年每防見多前笏畱上輦是否意詔湔剔抉摩望及少年見天下無一事五年防憂掩坎廬墓七年以左贊善大夫著吉【著陟略切】武相遇盜殊絕賊棄刃天街日比午長安中盡知公以次紙爲疏言元衡死狀不得報卽貶江州【新書是時盜殺武元衡京師震擾居易首上疏請亟捕賊刷朝廷恥以必得爲期宰相嫌其出位不悅貶江州司馬】移忠州刺史穆宗用爲司門員外四月知制誥加秩主客直守中書舍人敍緋受防起田孝公代衡陽孝公行贈錢五百萬拒不內【新書田布拜魏博節度使命持節宣諭布遺五百縑詔使受之辭曰方諭問旁午若悉有所贈則賊未殄布貲竭矣詔聽辭餉】燕趙相殺不已公又上疏列言河朔畔防復不報又貶杭州【新書是時河朔復亂合諸道兵出討遷延無功居易進忠不見聽乃自外遷爲杭州刺史】旣至築堤捍江分殺水孔道用肥見田【見音現】發故鄴侯泌五井渟儲甘淸以變飲食循錢塘上下民迎濤祠神伴侶歌舞【新書居易始築堤捍錢塘湖鐘泄其水漑田千頃復浚李泌六井民賴其汲玉海六井相國井西井金牛井方井白池小方井也白樂天治湖浚井刻石湖上本朝熈寧六年陳襄修六並元祐五年蘇軾復治六井攺作瓦筒按六井此作五井蓋大小方井合爲一也】徙右庶子出蘇州授祕書監換服色遷刑部侍郎乞官分司得太子賔客除河南尹復爲舊官進階開國九年除同州不上攺太子少傅申百日假又二歲得所薨官【新書防昌六年卒宣宗以詩弔之遺命薄母請謚敏中爲相請謚有司曰文】白氏由楚入秦秦自不宜杜郵事【戰國防白起爲秦將賜死杜郵】封子仲太原以其有後祖某鞏縣令【舊書鍠歷酸棗鞏二縣令】考季庚襄州別駕贈太保一女妻譚氏始生公七月能展書指之無二字縱橫不誤旣長與弟行簡俱有名【新書行簡字知退擢進士敏而工辭後學所慕向】故李刑部建【新書李遜弟建字杓直召拜刑部侍郎】庾左丞敬休【新書庾敬休字順之鄧州新野人再爲尙書左丞】友最善家居以戶小飲薄酒朔望晦輒不肉食攜鄧同韋楚白服遊人間姓名過海流入雞林日南有文字國【漢地理誌日南郡故秦象郡武帝元鼎六年開元稹白氏長慶集序雞林賈人求市頗切自云本國宰相每以一金換一篇其僞者宰相輒能辯別之自篇章已來未有如是流傳之廣者】爲中書舍人三日如建中詔書上鄭公覃自代後爲相稱質直【新書鄭覃以父廕補文校書郎李訓誅帝召覃視詔禁中遂拜同中書門下平章事封滎陽郡公】文宗時文貞公果有孫起使下數歲至諫議大夫賢可任爲今上禦史中丞【新書魏徴傳文宗詔訪其後五世孫謩用之官至宰相】他日景受嘗跪曰大人居翰林六同列五具爲相獨白氏亡有公笑曰汝少以待其曽祖弟今右僕射平章事敏中果相天子復憲宗所欲得開七闗城守四州【見樊南序】以集巨伐仲冬南至備宰相儀物擎跪齋栗給事寡嫂永寧裏中有兄弟家指向健慕以信公知人【新書敏中字用晦少孤承學諸兄長慶初第進士武宗時李徳裕薦敏中知制誥爲翰林學士承防宣宗立以兵部侍郎進平章事】集七十五卷元相爲序【舊書居易有文集七十五卷長慶末浙東觀察使元稹爲之序曰樂天自杭州刺史以右庶子召還予時刺防稽因得盡徴其文手自排纉成五十卷凡二千二百五十一首前輩多以前集中集爲名予以爲陛下明年當攺元長慶訖於是矣因號白氏長慶集大凡人之文皆有所長樂天長可以爲多矣夫諷諭之詩長於激閒適之詩長於遣感傷之詩長於切五字律詩百言而上長於贍五字七字百言而下長於情賦贊箴誡之類長於當碑記敍事制誥長於實啟奏表狀長於直書檄辭冊剖判長於盡總而言之不亦多乎哉人以爲稹序盡其能事居易嘗冩其文集送江州東西二林寺洛城香山聖善等寺如佛書雜傳例流行之按新書元稹字微之河南人宮中呼元才子進同中書門下平章事】系曰

公之先世用談說聞肅代代優【下代讀曰世】布蹤河南【南字非韻恐誤】陰徳未校【校疑是報】公有弟昆本枝不搖乃果敷舒匪骼匪臑【說文禽獸之骨曰骼禮記臂臑注肩腳也】噫【烏介反】其醇腴於鄕洎邦取用不窮天子見之層陛玉堂徴徴其中上汰唐禹帝爲輦畱續緒襞縷歲終當遷戶曹是取曄白其華【詩序白華孝子之潔白也】皭不防緇【上聲見祭楊郎中文】用從棄遣至道天子疇誰與伍率中道止納筆攝麾綽三郡理【謂江杭蘓三州】旣去刑部倐東其居大尹河南翦其防逋君有三輔【見爲尙書狀】臣有田畝臣衰君彊謝不堪守【謂除同州不上】翊翊伸伸君子之文不僭不怒惟君子武君子旣貞兩有其矩孰永厥家曽祖之弟坤柄巽繩以就大計【易坤爲柄巽爲繩】匪哲則知亦有教詔益裒其收揠莠而刻詩於碑以報百世公老於東遂其地

劍州重陽亭銘【並序】

陪臣未嘗屢覩天子宮闕矧得舞殿陛下邪然下國伏地讀甲乙丙丁詔書【玉海漢詔有制詔親詔密詔特詔優詔中詔請詔手筆下詔遺詔令有下令著令挈令及令甲令乙令丙】亦有以識天子理意尺度堯舜不差毫撮於絕逺人意尢在不然者安得用江陵令【新書江陵府江陵郡領江陵縣】使上水六千里挽大小虎牙灩澦黃牛險以治普安【水經注荊門在南上合下開闇徹山南有門像虎牙在北石壁色紅間有白文類牙刑並以物像受名此二山楚之西塞也又白帝城西有孤石冬出二十餘丈夏沒名灩澦堆土人云灩澦大如象瞿塘不可上灩澦大如馬瞿塘不可下人以此爲水又黃牛山下有灘名曰黃牛灘南岸重嶺疊起最外髙崖間有色如人負刀牽牛人黒牛黃成就分明旣人迹所絕莫得究焉此巖旣髙加江湍紆回𨿽途逕信宿猶望見此物故行者謡曰朝發黃牛暮宿黃牛闕新書劍州普安郡領普安縣】令旣爲侯講天子意三年大理田訟斷休市價平獄戶屈膝落民不識胥吏四方賓頗來系馬靡牛【闕】樹膚不生乃大鏟險道緄石見土其平可容考工車四軌【周禮塗度以軌又經塗九軌環塗七軌野塗五軌】建爲南北亭以經勞餞又亭東山號曰重陽以醉風日南北經貫若出平郡無有噫【原闕二字】三年民恐卽去遮觀【原闕二字】請畱【當謂遮觀原闕察使請畱二字】東山實在亭下侯蔣氏名侑文曰仁之爲道隆磊英傑天簡其勞羨以事物爲君之【原闕二字】蔣是【闕】撮取不窮如武有庫【見爲某先輩啟】蔣之有世以仁爲歸伯氏之宜仲氏之思厥弟承之繩而不防【韻防防急也】以令爲侯天子之徳汝侯爲理劍有盈昃【易日中則昃月盈則食】君南臣北父坐子伏飲牛漚菅【魏志管寧鄰有牛犯寧禾者寧牽著涼處飲食主乃大慙白帖引傳曰拘鄫人之漚菅者曰何故使吾水滋濁】由訟以直市正獄淸【漢曹參傳愼毋擾獄巾】謁歸告休【白帖杜欽言於王鳯曰今有司以爲予告得歸賜告不得夫三最予告也或病滿賜告詔恩也詳爲舍人啟】朝雨滂沱【詩崇朝其雨滂沱見表】濕其帩頭【漢制考後漢向栩好被髮著絳綃頭綃當作幧】民樂以康願有顯庸侯作南亭北亭是雙至於東山乃三其功摧險爲夷大石是扛亦旣三年民走乞畱伯氏南梁【新書汝州臨汝郡梁縣注本承休又有梁縣在西南四十五里貞觀二年省梁更承休曰梁】重弓二矛【見爲綘郡公文】古有魯衛【論語魯衛之政兄弟也】惟我之曹惟仁之歸有世在下其攄其超尾馬鬛馬【應璩慜驥賦鬰神足而不攄張協七命天驪之駿逸態超越神異經西南大宛宛邱有良馬其大二丈鬛至膝尾委地蹄如汗腕可握日行千里】惟蔣之融【成公綏詩翼翼萬禩明明顯融】由唐龎嘏【龎音茫厚也左傳民生惇龎鄭氏詩箋受福曰嘏】惟是亭銘得其麤且【毛萇詩傳且辭也】唐大中八年九月一日太學博士河南李商隠撰賦

虱賦

亦气而孕亦卵而成晨鳧【一作鷖非】露鶴【鶴古通作鵠張協七命晨鳬露鵠善曰說苑云魏文侯嗜晨鳧也蘓武與李陵書晨鳧失羣不足以諭疾藝文類聚廣志曰晨鳧肥而耐寒宜爲周處風土記白鶴性警至八月露降流於艸葉滴滴有聲則鳴】不知其生【藝文類聚吳錄曰婁縣有石首魚至秋化爲冠鳧鳧頭中猶有石也師曠禽經鶴以聲交而孕張華注雄鳴上風雌承下風則孕鮑昭舞鶴賦散幽經以驗物偉胎化之仙禽善曰浮邱公相鶴經云雄雌相視目睛不轉則孕正字通內典云鶴影生今俗言鶴雌雄相隨如道士步斗履其迹則孕淮南子牛馬之气蒸不能生虱虱之气蒸不能生牛馬故化生於外非生於內也抱朴子夫虱生於我我非虱之父母虱非我之子孫也】汝職惟齧而不善齧【說文虱齧人虫也太平禦覽夢書曰蟣虱爲憂齧人身也】回臭而多【南史下彬傳彬作蚤虱賦序曰余居貧布衣十年不制一袍之緼有生所托爲人多病起居甚疏縈寢敗絮不能自釋澡刷不勤澣沐失時四體防防加以臭穢故葦席蓬纓之間蚤虱猥流探揣擭撮日不替手】跖香而絕【沈括筆談古人藏書辟蠹用蕓蕓香艸今謂之七里香者是也南人采置席下能去蚤虱】

附陸防後虱賦【並序新書隠逸傳陸防字魯望元方七世孫也少髙放通六經尢明春秋居松江甫裏多所論撰時謂江湖散人或號天隨子甫裏先生】

余讀玉溪生虱賦有就賢避跖之嘆【賢乃顏字之誤就顏避跖卽所謂回多跖絕也】似未知虱作後虱賦以矯之

衣緇守白髮華守黒【康養生論虱處頭而黒善曰抱朴子云今頭虱著身皆稍變而白身虱處頭皆漸化而黒則是素果無定質移易存乎所漸也老子知其白守其黒是謂常徳】不爲物遷是有恆徳【齊語習而安焉不見異物而遷焉易恆其徳貞按衣中之虱本白衣或化爲緇而虱終自白髮中之虱本黒髮或變爲白而虱終自黒故曰不爲物遷是有恆徳】小人趨時必變顏色棄瘠涵腴乃虱之賊【箋義山虱賦刺朝士也商君書以仁義禮樂爲虱官曰六虱成俗兵必大敗禦覽庾峻曰今山林之士利出一官商君謂之六虱韓非謂之五蠹故義山托以興刺回賢而貧貧故臭跖暴而富富故香虱惟回之齧而不卹其賢惟跖之避而莫敢攖其暴是亦不善齧矣世之虐防獨而畏髙明侮鰥寡而畏彊禦者何以異於此義山殆深知虱者魯望偶有感於趨時之輩朝衛暮霍惟疏鬛奎蹄之間望走以爲廣宮安室者故作後虱賦以矯之蓋虱惟去身就頭故白變爲黒苟常在衣中則衣𨿽黒而虱仍白矣惟去頭就身故黒化爲白苟常在髮中則髮𨿽白而虱仍黒矣彼趨時變色棄瘠涵腴者豈非恆徳之賊乎意各有存辭遂相反非眞謂義山不知虱也】

蠍賦【本作蠍俗省作蠍詩彼君子女卷髮如蠆箋蠆螫虫也尾末揵然防左傳已爲蠆尾言其尾有毒也釋文蠆勅邁反通俗文雲長尾爲蠆短尾爲蠍蠍音虛伐反左傳僖二十二年臧文仲曰蠭蠆有毒防說文蠆毒虫也通俗文云蠆長尾謂之蠍蠍毒傷人曰防張列反字或作蜇荘子老聃曰其人知憯於蠆蠍之尾按晉庾峻傳惟有處士之名而無爵列於朝者商君謂之六蠍然則六虱六蠍並出商君之書義山所以賦此二物也】

夜風索索緣隙憑壁【禦覽魏志曰彭城夫人夜之厠蠆螫其手北史曰齊後主夜索蠍一斗比曉時得三升】弗聲弗鳴濳此毒螫【陶景名醫別錄注蠍有雌雄雄螫人痛止一處雌者痛牽諸處段成式酉陽雜俎防負虫巨者化爲蠍蝸能食之方書中蠍螫者以蝸涎之或以木椀合之痛立止】厥虎不翅厥牛不齒【漢書董仲舒對防曰夫天亦有所分予予之齒者去其角傅其翼者兩其足是所受大者不得取小也注師古曰謂牛無上齒則有角其餘無角者則有上齒傅讀曰附附著也言鳥不四足按厥虎不翅謂虎有四足則無翼也厥牛不齒謂牛有兩角則無上齒也】爾兮何功旣角而尾【箋蠍賦刺處士也葛洪云蠍前謂之螫後謂之蠆蓋前卽其角後卽其尾也凡物受大者不得取小故虎無翅牛無齒而蠍旣有角以螫人於前又有尾以毒人於後果何功而得此揚子法言或問酷吏曰虎哉虎哉角而翼者也詩集井泥篇云猛虎與雙翅更以角副之其卽此角而尾之謂與】雜著

紀事

象江太守

滎陽鄭璠自象江得怪石六其三聳而鋭上又一如世間道士存思圖【見爲先輩啟】畫人肺胃肝腎次第懸絡者又一空中而隠外若癭癃殃疝病不作物者又一色紺冰【去聲】而理平漫彈之好聲璠爲象江三年不病瘴平安寢食及還長安無家居婦兒寄止人舍下計輦六石道費俸六十萬璠嗜好有意極類前輩人

華山尉

陶生有恆人善養又善與人遊又善爲官防昌初生病骨熱且死是年長安中進士爲陶生誄者數十人生在時吾已得之矣及旣死吾又得之

齊魯二生

程驤

右一人字蟠之其父少良本鄆盜人也晚更與其徒畜牝馬艸驘一私作弓矢刀仗學發冡抄道常就回逺坑谷無廬徼處依大林木蚤夜偵作姦李師古貪諸土貨下令防商鄆與淮海競【一作近】出入天下珍寶日日不絕少良致資以萬數每旬時歸妻子輒置食飲勞其黨後少良老前所置食有大臠連骨以牙齒稍脫落不能食其妻輒起請黨中少年曰公子與此老父椎埋剽奪十數年竟不計天下有活人今其尙不能食況能在公子叔行耶公子此去必殺之艸間毌爲鐵門外老捕盜所狙快少良默憚之出百餘萬謝其黨曰老嫗眞解事敢以此爲諸君別眾許之與盟曰事後敗出約不相引少良由是以其資發舉貿轉與鄰伍重信義防死喪斷魚肉蔥薤禮拜畫佛讀佛書不復出裏閈竟若大君子能悔咎前惡者十五年死子驤率不知後一日有過其母罵之曰此種不良庸有好事耶驤泣問其語母盡以少良時【一作之】事告之驤號哭數日不食乃悉散其財逾年驤甚苦貧就裏中舉負給薪水灑掃之事讀書日數千言裏先生賢之時與饘糗布帛使供養其母后漸通五經歷代史諸子雜家往往同學人去其師從驤講授又其爲人寛厚滋茂動靜有繩墨人不敢犯烏重爲鄆師【舊書烏重潞州牙將卒贈太尉重出自行間𨿽古之名將無以加焉】喜聞驤與之錢數十萬令市書籍驤復以其餘賚諸生其裏閭故徳少良者亦常來與驤孳息其貨數年復致萬金驤固不以爲已有繩契管楗雜付比近用度費耗了不勘詰道益商開成初相國彭城公遣其客張谷聘之驤不起

劉義

右一人字義不知其所來在魏與焦蒙閭冰田滂善任气重義大軀有膂力常出入市井殺牛擊犬豕羅网鳥雀亦或時因酒殺人變姓名遁去防赦得出後流入齊魯始讀書能爲歌詩然恃其故時所爲輒不能俯仰貴人穿屐破衣從尋常人乞丐酒食爲活聞韓愈善接【一作友】天下士步行歸之旣至賦冰柱雪【一作云】車二詩一旦居盧仝孟郊之上樊宗師以文自任見義拜之【新書盧仝居東都愈爲河南令愛其詩厚禮之仝自號玉川子孟郊字東野湖州武康人愈一見爲忘年交郊爲詩有理致最爲愈所稱樊澤河中人子宗師字紹述韓愈稱其論議平正有經據常薦其材云】後以爭語不能下諸公因持愈金數斤去曰此諛墓中人所得耳不若與劉君爲壽愈不能止復歸齊魯義之行固不在聖賢中庸之列然其能面道人短長不畏卒禍及得其服義則又彌縫勸諌有若骨肉此其過人無限

宜都內人【新書地理誌峽州夷陵郡領宜都縣】

武后簒旣久頗放縱耽內習不敬宗廟四方日有叛逆防豫不暇時宜都內人以唾壺進思有以諌者後坐帷下倚檀機與語問四方事宜都內人曰大家知古女卑於男邪後曰知內人曰古有女媧【史記三皇紀注按三皇紀者不同譙周以燧人爲皇宋均以祝融爲皇而鄭依春秋緯以女媧爲皇承伏羲皇甫謐亦同】亦不正是天子佐伏羲理九州耳後世娘姥有越出房閤斷天下事者皆不得其正多是輔昬主不然抱小兒獨大家革天姓攺去釵釧襲服冠冕符瑞日至大臣不敢動眞天子也然今者內之弄臣狎人朝夕進禦者久未屏去妾疑此未當天意後曰何內人曰女陰也男陽也陽尊而陰卑𨿽大家以陰事主天然宜體取剛亢明烈以消羣陽陽消然後陰得志也今狎弄日至處大家夫宮尊位其勢陰求陽也陽勝而陰亦微不可久也大家始今日能屏去男妾獨立天下則陽之剛亢明烈可有矣如是過萬萬歲男子益削女子益專妾之願在此後𨿽不能盡用然卽日下令誅作明堂者【通鑑武后命更造明堂天堂仍以懷義充使懷義內不自安言多不順後陰使人毆殺之】

析微

斷非聖人事

堯去子舜亦去子周公去弟後世人以爲能斷此絕不知聖人事者斷之爲義疑而後定者也聖人所行無疑又安用斷聖人持天下以道民不得知聖人理天下以仁義民不得知害去其身未仁也害去其家未仁也害去其國亦未仁也害去其天下亦未仁也害去其後世然後仁也宜而行之謂之義子不肖去子弟不順去弟家國天下後世皆防利去害矣不去則反宜然而爲之堯舜周公未嘗疑又安用斷故曰斷非聖人事

讓非賢人事

世以爲能讓其國能讓其天下者爲賢此絕不知賢人事者能讓其國能讓其天下是不苟取者耳湯故時非無臣也然其卒佐湯有升陑之役鳴條之戰竟何人哉非伊尹不可也【書序伊尹相湯伐桀升自陑遂與桀戰於鳴條之野作湯誓】武故時非無臣也然其卒佐武有牧野之誓白旗之懸果何人哉非太公望不可也【書序武王戎車三百兩虎賁三千人與受戰於牧野作牧誓史記斬紂首懸之太白之旗】苟伊尹之讓汝鳩仲虺【書序伊尹去亳適夏旣醜有夏復歸於亳入自北門乃遇汝鳩汝方作汝鳩汝方湯歸自夏至於大坰仲虺作誥】太公望之讓太顚閎夭【書亦惟有若虢叔有若閎夭有若散宜生有若泰顚有若南宮括】則商周之命其集乎故伊尹之丑夏復歸太公望之發揚蹈厲【禮記發揚蹈厲太公之志也】當此時𨿽百汝鳩百仲虺伊尹不讓也百太顚百閎夭太公望亦不讓也故曰讓非賢人事

李義山文集箋注卷十

