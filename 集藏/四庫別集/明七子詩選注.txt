七才子詩選

敍

卷之一

卷之二

卷之三

卷之四

卷之五

卷之六

卷之七

【敍】敍七才子詩集

稽古唐虞﹐貞元交會﹐風气醇龐﹐元愷應運而生。至於夏之吁俊﹐商之丕釐﹐周之簡閱﹐百僚師師多士��﹐不可��。下逮漢晉唐宋之間﹐𨿽�不乏人﹐求共才媲曹劉﹐詩追李杜﹐邈乎未之前聞者﹐豈有他哉﹐由幹士習未醇﹐亦風气之漸漓耳。我祖龍飛馭極列�相承禮樂教化翕然風動﹐眞才輩出。時則有若王子元美﹑李子於鱗﹑徐子子與﹑宗子子相﹑梁子公實﹑吳子明卿﹐𨿽地限南北﹐年相後先﹐要皆掇巍科﹐躋膴仕﹐或鳴珂而同寅於帝裏﹐或分節而共寀於外臺﹐才名赫奕﹐爲天下望。獨謝子茂秦﹐以豪俠韜光﹐翺遊吳�荊楚間﹐與諸君子邂逅﹐同盟雞土﹠﹟63140﹔玄﹐時乎會晤暌違﹐時乎燕居閒眺﹐尊酒賡唫風晨月夕應感而作﹐爲七言﹐爲古風近體﹐累牘連篇﹐靡不崇雅黜浮﹐敲金戞石﹐力挽唐人風致﹐使李杜復起必在驂乘﹐遇曹劉沈謝殆建旗鼓而代之將矣。之七子者洵爲中原麟鳳﹐繼趾聯翩﹐人人快覩者乎。比來巡閩使者馬君羅﹐匯諸制成帙﹐而翰史李君爲之校編﹐走伻委敍於不佞﹐不佞願爲諸君子執鞭素矣。藉此得以供役廁名於末﹐不甚幸哉﹐不甚幸哉。因走筆以���命峕萬曆癸巳仲冬上浣之吉鹿門茅坤拜識

【卷之一／李攀龍】

送趙戶部出守淮陽

崔駙馬山池燕集得無字

春日送郭子坤下第還濟南

秋夜白雪樓贈周公瑕

答宗子相吏部齋居見贈

和梁憲使過密詠天仙宮白松﹝相傳軒轅氏三女葬此因化爲白松﹞

同王元美登郡樓﹝時於鱗守順徳﹞

和馬侍禦賦得飛來雙白鶴

署中有憶江南梅花者因以爲賦

集徐子與席上因懷梁公實

送郭使君解郡暫還豫章﹝南昌古名豫章﹞

送吳明卿給事謫江西

答王元美山東道中見寄

送惲光世按察郢中﹝卽今湖廣承天諸處﹞

和徐子與過訪平原道中值雪﹝平原郡今攺爲縣屬山東﹞

送耿蠡縣之官

答嶺南歐楨伯

寄吳明卿兼簡徐子與

登眞定大悲閣

上朱大司空

寄王元美

同張肖甫登滑縣城樓

送王學甫出守安慶﹝安慶府屬南京﹞

懷宗子相

送劉侍禦還京

趙州道中懷許殿卿

答王元美吳門邂逅見贈之作

送杜靑州子睿按察郢中

郡城樓送吳明卿

送李司封謫廣陵

笸丈見送巡海之作

擬王安人壽郭子坤長史郭嘗爲廬州別駕

送徐子與兵備武昌﹝武昌屬湖廣﹞

王元美起家按察河南寄促之官

��許殿卿左史刊倡和集

和吳木常南樓煙雨之作

送王侍禦按貴陽

吳明卿自建寧移邵武有寄

送譙比部還順慶

寄賀殷正甫進大宗伯

送魏順甫按察之潞州

寄張幼於

送兪憲使赴楚中

郡城樓贈謝茂秦山人

寄懷楚人魏順甫

東坡書院同許殿卿朱灌甫賦

送張直卿再遷三楚參政

贈劉將軍

送周給事還朝

送萬言卿明府之長興

寄別王元美

贈李明府暫詣廣州奉送景王之國

秋前一日同王元美謝茂秦吳峻伯徐汝思集城南樓

送勞少參督四川學政

送丰城杜少府謫滇南

明七子詩選注卷之一浙汜茅坤雲間陳子龍選定古杭汪淇汪恂訂正

李攀龍【字於鱗﹐號滄溟﹐山東歷城人。嘉靖甲辰進士﹐授刑部主事﹐遷員外郎郎中﹐後拜河南按察使。著有滄溟集傳於世】

送趙戶部出守淮陽

仙郎起艸漢明光幾載軍儲事朔方五馬新爲淮海郡三臺舊署度支章行車麥秀隨春雨臥閣花深對夕陽時憶上林詞賦客鴻書遙下楚雲長漢官儀尙書郎主掌文書起艸明光宮名朔方今攺爲寧夏衛漢官儀朝臣出使駟馬爲郡守增一馬稱五馬一後漢以尙書爲中臺禦史爲憲臺謁者爲外臺號曰二臺度支戶部屬官掌天下財賦歲計所出而支調之也後漢書鄭弘爲淮陰太守行春大�隨車致雨漢書汲黯淮陽臥閣司馬相和作上林賦

崔駙馬山池燕集得無字

主家池館帝城隅上客相如漢大夫十里芙蓉迎劍舄一樽風雨對江湖橋邊取石鯨飛動臺土吹簫鳳有無向夕不堪車馬散朱門空鎖月明孤主家公主之家春秋公羊傳曰天子嫁女於諸侯至尊不自主婚使同�主之謂之公主蓋周制�城角曰隅單底曰履復底曰舄西京雜記漢武帝作昆明池刻石爲鯨遇風雨鯨常嗚吼鬢尾皆動列仙傳蕭史得道善吹蕭秦穆公以女弄王妻之遂教弄玉吹蕭作鳳鳴有鳳來止其屋穆公爲作鳳臺古者王侯駙馬之家皆以朱漆塗�

春日送郭子坤下第還濟南

華省棲遲白髮新因憐失意轉憐春樽前病起逢寒食客裏花開別故人賦就自堪生顧盻才髙豈合老風塵燕臺郭�君家事���驑不致身華省余華省也歲時紀冬至一日五日爲寒食曹植與吳�書曰左顧右盻謂若無人豈非君子壯志哉髙適詩豈知書劍老風塵史記郭隗謂燕昭王曰古之人君有以千金求千里馬者馬已死買其骨五百金以歸不期年千里之馬至者三今王必欲致士先從隗始於是昭王爲隗攺築宮而師事之驊驑色如華而赤良馬也

秋夜白雪樓贈周公瑕

日落風請竹樹林一尊飛閣敞秋陰才逢狗監人先老能到龍門客自深海上共懸期月夢山中堪贈白雲心陽春寡和休言誤此夕�君作楚吟狗監��子犬馬之官也�馬相如作子虛賦同郡楊��爲狗監侍上誦之帝曰朕恨不與此人同時得意曰臣里人司馬相如自言爲此賦帝人喜召拜爲郎後漢書李膺以聲名自髙士有被其延接者名爲登龍門客指公瑕陶弘景詩山中何所有嶺上多白雲只可自怡悅不堪持贈君宋玉對楚玉曰客有歌陽春白雪和者不過數十人其曲彌髙其和彌寡

答宗子相吏部齋居見贈

金莖夜擢建章髙漢主祈年祀事勞仙吏詩投靑王案故人秋臥白雲曹此生湖海供多病何物風塵抵濁醪中散近來疏懶甚久無書紮到山濤金莖銅柱也漢武紀帝於建章宮作金莖髙二千丈大七圍上加仙人掌以承露西都賦擢雙立之金莖建章宮在未央殿西漢武紀元封二年令陽巫祀上帝百神用雞卜以占歲之凶丰古樂府有靑玉案曲帝王世紀黃帝名秋官爲白雲稽康爲中散大夫其絕交書云不涉經學性復疏慵於鱗自諭晉山濤爲吏部尙書與稽康輩稱爲竹林七賢

和梁憲使過密詠天仙宮白松【相傳軒轅氏三女葬此因化爲白松】

孤根一托蕋珠宮不與苕華粉黛同夜暗龍鱗衘自照天淸鶴影望來空條封姑射千秋雪蓋擁蘭臺萬里風非爲子云能作賦誰知玉樹本靑蔥燉煌記桀伐岷山岷由送二女子桀一日琬一日琰桀甚愛之刻其名於苕華之上苕是琬華是琰王維詩種松皆作老龍鱗松指白鶴莊子藐姑射之山有神人居焉肌膚若冰雪婥約若處子蓋謂松蓋宋玉風賦序云楚王遊於蘭臺有風颯然而至王曰快哉此風漢楊雄字子云善詞賦借比梁憲使楊雄甘露賦翠玉樹之靑蔥玉樹諭白松

同王元美登郡樓【時於鱗守順徳】

搖落髙樓此對君天涯不復有離羣衘杯大麓來秋色倚檻刑臺過白雲樹杪人家漳水出城頭風雨太行分極知今日同王粲賦就還應鄴下聞大麓澤在北京順徳古名邢州通鑑補注漳水有二一出上黨大黽谷今樂平縣少由也名爲淸漳一出上黨鹿谷山今潞州長子縣場山也名爲濁漳太行山在河北魏王粲字仲宣發荊州城樓作思鄕賦蓋諭元美鄴今河南臨漳縣魏曹操建都所在

和馬侍禦賦得飛來雙白鶴

三花珠樹五雲開海上雙飛白鶴來借問分行棲玉署何如對舞映霜臺月明華��翩起雪滿緱山並駕回萬里只今誰比翼仙禽原自不羣才漢時有道士自外國來種樹於嵩山下一年三花李白詩借問欲棲珠�鶴酋年卻向帝城飛霜臺禦史臺也搜神記遼東華表柱有白鶴集其上曰有鳥有鳥丁令威去家千歲今來歸列仙傳王子晉得仙後語人曰七月日待我於緱氏山至期果乘白鶴駐山嶺舉千謝時人而去

署中有憶江南梅花者因以爲賦

欲問梅花上苑遲座中南客重相思開簾署有靑山色對酒人如白雪枝驛使書來春不見仙郎夢斷月應知偏驚直北多烽火昨夜關山笛裏吹上林苑在陜西漢武帝建晉書陸凱與範曄善寄梅花一枝與曄有詩云折梅逢驛使寄與龍頭人龍城錄隋趙師雄遊羅浮日暮於松林下遇一美人淡妝素服出迎師雄與語言極淸麗芳香襲人因共飲酒肆中師雄醉寢久之酒醒起視在梅花樹下惟見月色微明師雄空惆悵而已笛有落梅花曲

集徐子與席上因懷梁公實

共指金莖雪色間鳴珂當日滿朝班卽看徐孺能懸榻豈謂梁鴻更出關薄宦天涯成白首故人江上買靑山嶺南梅樹春堪折贈我寧無驛使還金莖見�通俗文馬勒餙曰珂唐車服志五品以上有珂後漢陳蕃爲豫章太守特設一榻以待徐孺於去則懸之東漢書梁鴻字伯鸞將欲隱東出關作五噫之歌以寄意時公實請告還南海故云嶺南大庾嶺多梅花

送郭使君解郡暫還豫章【南昌古名豫章】

春風解郡豫章還已報徵車起漢關盡怪雙龍髙紫气何妨五馬照朱顏門人榻自南州下座客樽應北海閒自是朝廷知借寇先開書篋慰中山晉書張華傳斗牛之間常有紫气華以問雷煥曰此寶劍之精上徹於天耳當在豫章丰城華卽補煥丰城令煥掘獄中得雙劍一送與華一畱自佩華亡劍失所在煥子一日持劍晉延津劍忽躍出腰間騰水而去使人求之但見雙龍各長數丈五馬見前南州榻徐孺事見前後漢書孔融爲北海太守嘗曰座上客常滿樽前酒不空吾無憂矣漢書願從陛下復借寇君一年史記魏將樂羊伐中山平之歸其君收得謗書三篋

送吳明卿給事謫江西

海上風塵未罷兵如何嚴助厭承明故人慘淡浮雲色逐客蕭條白雪情落日掛帆彭蠡澤淸秋伏枕豫章城詩篇巳側當時目不用兼傳抗疏名漢書嚴助任�中大夫請爲會稽太守帝賜詔曰卿厭承明之廬��明殿在石渠閣外彭蠡澤在江西南康府束闊四十里長三百里今鄱陽�是也豫章見前漢郅都爲中尉行法不避貴烕宗室列侯見都側目

答王元美山東道中見寄

飛來尺素九河陰報道春光滿上林遊子自驚年少好故人無恙歲寒心卽今病借靑雲起何用詩傳白雪音處士一星依帝座兩朝誰似主恩深呂氏春秋巨鹿之北分爲九河上林見前風俗通噬虫曰恙古者人多野宿爲恙所噬故人相見必芳間曰無恙乎史記太史公曰閭巷之人欲砥行立名非附靑雲之士惡能施於後世哉白雪陽春白雪曲也隋天文志少微四星在太微西士大夫之位一名處士星

送惲光世按察郢中【卽今湖廣承天諸處】

醉擁驪駒不可畱送君花發鳳凰樓靑春開府西陵色到日登臺北雁愁寒雨遠分荊楚望白雲無盡漢江流共知人世悲難合倘得隋珠莫暗投驪馬深黑色二歲曰駒逸�云驪駒在門僕夫具存驪駒在路僕夫整駕��羲時鳳巢阿閣今樓閣稱鳳本此郢中一名西陵言楚有回鴈峯北鴈不到恐難寄書耳楚初都於荊故謂之荊楚漢木原出嶓冡山至漢中爲漢水也漢鄒陽晝隋侯之珠夜光之璧以暗投之於道路人無不按劍相視何者無因而至前也

和徐子與過訪平原道中值雪【平原郡今攺爲縣屬山東】

九河風色報褰帷道入平原雨雪遲天欲並傳梁苑賦君今試和郢中詞憑陵凡素光猶動縹緲扁舟興可知況值如澠春酒熟好來投轄未須疑九河見前漢書賈琮爲冀州刺史入境命禦者褰其帷裳謝惠連雪賦序梁玉不悅遊於兔園俄而微霰零密雪下郢中白雪見前左傳憑陵我宗社呂向曰憑陵者憑依陵乘也世說王子猷雪夜乘小舟訪戴達子剡溪左傳齊侯曰有酒如澠澠水名在齊漢書陳遵性嗜酒每大會賓客輒將其車轄投幹井中𨿽有急終不得去

送耿蠡縣之官

百里初分上谷城傍臨易水接燕京地偏俠客風猶在天近郎官宿轉明北闕靑雲懸舄影西山白雪入琴聲知君三異尋常事何限當年卓魯情蠡縣古名上谷易水在北直隸安州荀悅曰使气作威結私交以立彊於世者謂之俠客漢書郎官上應列�出案百里蕭何治未央宮立東闕北闕神仙傳王喬爲葉縣令有仙術每詣朝但見雙舄從東南來西山卽天壽山呂氏春秋宓子賤宰單父彈琴而單父治漢書魯恭爲中牟令司徒袁安遣人往察之歸告安曰恭有三異積徳禳災一異仁及鳥獸二異童子有仁心三異後漢卓茂爲令視民如子民不忍欺教化大行後官至太傳魯卽魯恭

答嶺南歐楨伯

中原才子動相聞誰復髙名得似君南海一珠懸北斗黃河雙鯉角靑雲城邊五色羊何在臺上千金馬不羣獻賦幾年猶未遇羅浮春思坐氤氳中原卽中國也一珠借比楨伯黃河源出昆侖古詩客從遠方來�我雙鯉魚呼童烹鯉魚中有尺素書廣東志吳孫皓時滕修爲廣州刺史未至�五仙人騎五色羊迎修因呼爲五羊城千金求馬燕昭王事見前司馬相如楊雄嘗獻長楊甘泉等賦得官廣東志羅浮山在博羅增城二縣之支髙三千六百丈名朱明耀眞之天乃蓬萊一島也杜甫詩秋興坐氤氳

寄吳明卿兼簡徐子與

薊門春酒別同袍念我風塵解佩刀楚客久無鸚鵡賦舍人殊有鳳凰毛書來月色漳河滿北望秋陰漢闕髙行矣舊遊還自愛偉長今在白雲曹紮詩豈曰無衣與子同袍晉書徐州刺史呂虔有佩��謂必二公可佩逃刀虔以贈別駕玉祥日卿有公輔之器故相與耳三國禰衡作鸚鵡賦時明卿爲中書舍人宋書謝靈運子鳳字超宗善文詞帝嘗曰超宗殊有鳳毛漳河見前魏文帝與吳質書行矣自愛呂向曰行矣自愛謂勉行政治自愛聲譽也魏徐幹字偉長建安七子中人借比徐子與白雲曹解見前

登眞定大悲閣

髙閣崚嶒倚素秋西山寒影掛城頭坐來大陸當窗盡不斷滹沱入檻流下界蒼茫元气合諸天縹緲白雲愁使君趨省無多暇暫爾登臨作壯遊崚嶒髙貌秋屬西西方色白故謂之素秋西山見前大陸見前�理志滹沱河自鴈門鹵城東去參合縣又經眞定南關諸天如淨居天兜率天梵天之類也

上朱大司空

河堤使者大司空兼領中丞節制同轉餉千年軍國壯朝宗萬里帝圖雄春流無恙桃花水秋色依然瓠子宮太史恆裁溝洫志丈人何減漢臣風朱司空必兼都禦史治河謂糧船自黃河而北書曰江漢朝宗於海恆譚新論大司馬張仲議曰河水濁一石水六斗坭而民競決河漑田令河不通利至三月桃花木至則決以其噎不泄也可禁民勿復引河漢武帝祀元光中河決瓠子帝臨河沈白馬玉璧羣�皆�薪以塞之築宮其上名曰宣房宮漢書溝洫志曰武帝時齊人延年眞書言河出昆侖經中國注渤海是其它勢�北髙而東南下也可準髙下開天河上嶺出之胡中東注之海如此關東長無水災北邊不憂匈奴此功一成萬世之利帝壯之

寄王元美

聞君雨雪到靑州春盡鴻書未可求莫問彈冠千載事徒令把袂對人愁浮雲萬里中原色落日孤城大海流自昔風塵驅傲吏還能伏枕向淸秋靑州府屬山東漢書王陽在位貢禹彈冠言彈其冠塵以待王陽之薦也李白詩但得長把�晉庾翼與兄書曰不能脫腳於風塵之外李白詩還從傲吏遊韓詩展轉伏枕

同張肖甫登滑縣城樓

層樓落日倚蹉跎明府髙軒載酒過檻外秋陰開大麓簾前樹色散漳河關門紫气臨燕滿風雨靑山入晉多我醉欲裁王粲賦故園戎馬近如何蹉跎遲暮也晉周處�欲自修攺而年巳蹉跎唐李賀七歲時韓愈皇甫湜過之賀作髙軒過大麓見前漳河見前列仙傳老子西遊關吏尹喜望見有紫气浮關曰應有眞人過老子姓李名耳於鱗自諭山西古爲晉地王粲賦見前�

送王學甫出守安慶【安慶府屬南京】

花滿胡姬春酒樓仗君五馬五驊驑明光起艸推髙第三十專城領上游天柱西懸江漢影海門東望帝王州到來紆畫思同捨萬里風煙白雁秋李白詩笑入胡姬酒肆中五馬驊驑俱見前注杜甫詩明光起卅人所羨古詩四十專城居上游上流也天柱山在南京灊縣海門潮所起處謝眺詩金陵帝王州同捨於鱗自謂筆談云北方有白雁似雁而小秋深乃來

懷宗子相

薊門秋杪送仙槎此日開樽感歲華臥病山中生桂樹懷人江上落梅花春來鴻雁書千里夜色樓臺雪萬家南越東吳還獨往應憐薄宦滯天涯順天古薊地有薊門關槎乃水中浮木也淮南王招隱肩桂樹叢生兮山之幽笛有落梅花曲漢武帝紀使者紿單於言天子射上林中得雁足有系帛書謂武在某處單於大驚後世遂以雁傳書爲故事莊子要略曰江海之士山谷之人輕天下細萬物而獨往

送劉侍禦還京

才子髙名八使中登車千里競稱雄西臺入秦聞天語東海陳詩見國風伏柱久推三楚駿還朝爭識五花驄極知未盡澄淸志獻納猶堪寵漢宮後漢書順帝遣杜喬周舉馮羨周栩欒巴張綱郭遵劉班八人分行州郡表賢良顯忠勤號曰八使西臺禦史臺也古詩造天關聞天語禮記命太師陳詩以觀民風劉時自山東還臺故云老子爲周柱下史王康琚詩老聃柱下史史記世家楚文王都郢昭王都鄂考列王都壽春故謂之三楚劉侍禦必楚人五花謂五色花紋也後漢書範滂登車攬轡慨然有澄淸天下之志西都賦序朝夕論思日月獻納

趙州道中懷許殿卿

憶爾襜帷出牧年風塵誰識使君賢政成神雀猶堪下興盡冥鴻遂杳然樹色遠浮疏雨外人家忽斷夕陽前重來此地逢寒食何處看春不可憐襜披衣帷車裳也漢書黃霸爲頴川太守在郡八年政事大治時鳳凰神雀數集郡縣頴川尢多楊子法言鴻飛冥冥荊楚歲時�冬至後一百五日有暴風疾雨曰寒食

答王元美吳門邂逅見贈之作

姑蘇城上倚髙臺卻望中原酒一杯彼自有人浮海去我今爲客渡江來飛龍忽報幹將合老驥還驚匹練開共向風雲論二子誰知天地此徘徊越絕書吳王起姑蘇臺五年乃成髙見三百里於將劍名家語顏回望吳門馬見一匹練孔子曰馬也故後號馬爲一匹後漢二十八將論曰咸能感會風雲奮其智勇於鱗與元美先稱爲中原子

其二

云滿江城醉色寒蕭條春興入彈冠自憐滄海雙珠合誰作靑雲一鶚看日月祗銷髙伏枕風塵何事老投竿豈應梅福吳門在共說先期吏隱難漢書王吉字子陽與貢禹爲友世稱王陽在位貢禹彈冠言其取捨同也漢孔融見韋元將兄弟與其父書曰前日元將來淵才亮茂昨日仲將來文敏篤誠不意雙珠出於老蚌甚珍重之諭巳與王元美孔融薦禰衡表鷙鳥累百不如一鶚使衡立朝必有可觀莊子投竿東海旦旦而鈞後漢梅福九江人爲南昌尉一朝弁妻子去不知所之後有見福於會稽變姓名爲吳市門卒云晉晝山濤吏非吏隱非隱汝南先賢傳郭欽吏隱於蟻陂之山

送杜靑州子睿按察郢中

東方千騎古諸侯憲府遙開大楚秋北海淸風猶滿座武昌明月更登樓五云過郢朝�气三峽吞江擁上游此地功名誰得似君家元凱自荊州古樂府東方千餘騎夫婿居上頭北海今山東靑州府滿座用孔北海座上客常滿事晉書庾亮鎭武昌嘗乘月登南樓曰老子於此興復不淺五云五色云也東漢書气佳哉鬱鬱蔥蔥三峽謂巫峽明月峽巴峽晉杜預宇元凱咸寧四年代羊佑爲鎭南大將軍都督荊州諸軍事

郡城樓送吳明卿

西來山色掛城頭東望漳河入檻流傲吏歲時頻臥閣故人風雨一登樓亂離王粲逢多病著作虞卿老自愁君到長安相問訊誰憐五月有披裘漳水見前史記虞卿困於梁不得意乃著書世號虞氏春秋太史公曰虞卿非窮愁亦不能著書表見於後世延陵吳季子出遊遇一翁五月披裘時路有遺金季子謂翁取此金翁曰五月披裘豈拾遺金者哉

送李司封謫廣陵

明光起艸羨靑春服藥求仙笑此身白首雲霄空薦士黃金湖海未逢人廣陵鴻鴈來秋色寒雨江楓度逐臣見說故園湘水上懶將詞賦弔靈均明光起艸見前古詩服藥求神仙多爲藥所誤楊州古名廣陵宋玉哀屈原賦湛湛江��上有楓日極千里兮傷春心傅毅七激曰闇君逐臣逐臣放逐之臣也謂李司封漢書湘水出湖廣零陵縣靈均屈原之字

笸丈見送巡海之作

樓船遙指越王城萬里波濤按部行門下有人惟說劍江南何處不談兵長纓我愧山東妙銅柱君懸海外名忽訝天臺霞色起開緘彩筆更縱橫船上建樓謂之樓船越王指勾踐也按部者按行部陣也莊子有說劍篇漢書南越與漢和親終軍自請願授長纓必覊南越王首獻之闕下潘嶽西徵賦終軍山東之英妙東漢馬援徵交趾立銅柱於漢界以勒功天臺山在浙江天臺縣西一百十里孫綽天臺賦赤城霞起而建標

擬王安人壽郭子坤長史郭嘗爲廬州別駕

南山髙唱入新題曲罷娥眉玉盌齊秦史自偕贏氏女廬江誰憶仲卿妻雙飛靑鳥披云下並蒂蟠桃帶雪攜何必千金稱上壽嫣然一笑醉如坭毛詩如南山之壽不騫不崩毛詩螓首娥眉蕭史娶秦弄玉見前晉郭璞至廬江愛主人仲卿之妾無由得乃取小豆三��其宅散之主人晨見赤衣人數千圍具家就視而滅甚惡之請璞爲�璞曰君家不宜有此妾賣之則此禍可消�人�之�郭於坤漢武故�帝齋居忽有靑鳥從西來集殿上東方朔曰此西王母欲來有��母乘紫雲車而至進蟠桃七枚宋玉好色賦嫣然一笑惑陽城迷下蔡

送徐子與兵備武昌【武昌屬湖廣】

使君安在武昌城江漢雙懸憲府淸共許登髙能作賦不妨乘暇一論兵翛然白雪千人和颯爾雄風萬里生更憶南樓明月好欲攜佳興共縱橫謂使君安在於武昌也江漢二水名在湖廣漢藝文志登髙能賦則可以爲大夫莊子翛然而往翛然而來白雪巳解見前宋玉風賦此大王之雄風庾亮乘月登南樓事見�

王元美起家按察河南寄促之官

莫道漁樵計巳安主恩堪爲一彈冠足知上國羣公疏猶作中原二子看虎觀迥連嵩少起龍門髙倚大江寒與君聊玩人間世明日抽簪未是難彈冠巳解巳前於鱗與元美自稱中原二子白虎觀在洛陽北宮河南志嵩山有大室少室少室髙八百六十丈方十里與太室相對但差小耳龍門山一名伊闕在河南莊子有人問世篇晉鍾會遺榮賦�發抽簪永絕一血

��許殿卿左史刊倡和集

平臺左史寄相思開卷風流見往時巳自遊梁詞賦長翻因禦李姓名疑玄經竟爲何人出郢調除非和客知君有明珠堪照乘更煩淸影到茅茨平臺在河南開封漢梁孝王建漢司馬相如傅如如聞梁孝王集枚乘輩子平臺悅之因病免客遊梁居數歲乃著子虛之賦以諭殿卿漢書李膺性簡亢少交接荀�謁膺因爲禦車旣還喜曰吾今日得禦李君矣漢侯�嘗從楊子云授木玄經宋玉對楚王曰客有歌於郢中者其始曰下裏巴人國中屬而和者數千人其爲陽阿薤露屬而和者數百人其爲陽春白雪國中屬而和者數十人引商刻羽泛以流徵國中屬而和者不過數人而巳是其曲彌髙其和彌寡史記魏惠王曰寡人國𨿽小尙有�寸之珠照車前後各十二乘者十枚淮南子曰聖人處環堵之室茨之以生茅

和吳木常南樓煙雨之作

南樓迢逓俯丹梯煙雨蕭條拂檻低越徼層陰千里合吳門春樹萬家迷江流欲動帆檣外山色才分聛聣西一自不齋多暇日新詩還與醉同題謝眺詩卽此淩丹梯吳門是前聛聣城上女墻言於城上聛聣人也後漢書周澤爲太常臥病齋宮其妻往問之澤以爲於犯齋禁收送詔獄時人爲之語曰生世不諧作太常妻一年三百六十日三百五十九日齋一日不齋醉如�旣作事復祗迷

送王侍禦按貴陽

中原遙入楚天長道出盤江古夜郎自許鐵冠衝瘴癘兼攜白筆掃風霜百蠻擁節開雄鎭萬里登車攬大荒莫說壯遊非妙遠選同時八彥避鵷行辰州武陵諸處皆古盤瓠子孫所居人貴州必經此夜郎卽貴州也漢官儀禦史法冠以鐵爲柱卽柱後惠文冠也魏辛毗傳魏大曾羣臣見禦史簪白筆問曰此是何官呲對曰所謂禦史簪白筆以奏不法者也李白詩繡方禦史何昂藏鐵冠白筆橫秋霜節以旄爲之上下相重如竹節凡王命往來必持此以爲信也爾雅海外疏曠無所不達故稱大荒八彥卽杜喬等八使見前唐書上官儀曰禦史供奉赤墀簉羽鵷鷺

吳明卿自建寧移邵武有寄

十載徘徊侍從羣﹐銅符更向七閩分。且疑落魄終遷客﹐也自風流一使君。五馬忽驚龍渚气﹐雙轓猶畫幔亭云。已知才子官�起﹐無柰吳郎雅好文明卿先爲兵科�事漢文帝初與郡國爲銅虎符應劭曰銅虎�第一至第五國家當發兵遣使者至郡合符符合乃聽受七閩今福建漢書酈�其家符落魄落魄與落托落薄義同漢刺史行部紏察郡縣與銹衣使者同故稱日使君龍渚卽延津在福建見前續漢志二千石�蓋朱兩轓武夷山有�亭峯在福建建寧府崇安縣離城三十里

送譙比部還順慶

歸去嘉陵江上春襜帷不復走風塵巴山漸出云連楚劍閣回看雪照秦歲晚江湖多病疏時危裘馬倦遊人明光起艸君無簿漢主恩深侍從臣嘉陵江在四川順慶巴山在蜀蜀志小劍山去大劍山三十里連山險道飛閣相通故曰劍山比部時必請告還蜀漢司馬相如傳或謂卓王孫曰長卿故倦遊𨿽貧其才足依也長卿蜀人以諭比部明光宮名

寄賀殷正甫進大宗伯

十載詞林供奉中史才經術並稱雄恭承三命銅龍署兼典諸儒白虎通要地持衡當北斗淸聲曳履入南宮猶言紫極氤氳處非復文昌八座同唐�翰林供奉周禮三命受位再命受服前漢有銅龍樓漢章帝建初四年�太常愽士郎官及諸儒會白虎觀議五經同異帝親稱制臨決作白虎議奏卽今白虎通是也漢書李固曰陛下之有尙書猶天之有北斗也斗爲天喉舌尙書亦爲階下喉舌漢書鄭崇每�革履帝笑曰我識鄭尙書履聲南宮今禮部也紫極上帝�居諭今宮禁氤氳和也尙書謂之八座

送魏順甫按察之潞州

壺關上黨切雲霄憲府中天插漢慓山勢西臨三晉險地行東控兩河遙名從出守髙郎署策本和戎竉聖朝盡道疆場懸節鉞猶能書禮滿漁樵壺關上黨俱屬山西史記魏斯趙籍韓虔三分晉地是謂三晉卽今山西兩河謂滹沱黃河也史記晉魏綘陳和戎有五利以諭魏順甫節見前越大斧

寄張幼於

吳門風雨洞庭陰上客常開子墨林劍閣自題名更起鱸魚一憶興何深古今不攺中原色南北相看萬里心愧我驚人無俊句勞君寫入二龍吟姑蘇八門皆吳王所建故曰吳門洞庭湖在巴陵縣西橫直七百里楊雄作解嘲賦以子墨爲客卿晉張載作劍閣銘聲名日起張翰因秋風起思吳中鱸魚膾日人生貴適志耳富貴何爲遂命駕而歸張載張翰皆諭幼於杜甫詩語不驚人死不休吳陶丘洪薦劉繇刺史曰前年舉山公柰何復舉正禮洪曰若使君用山公於前擢正禮於後所謂禦二龍於長塗耳正禮繇字也

送兪憲使赴楚中

攬轡江湖萬里淸使君三楚舊知名陽春不是尋常調明月堪償十五城行省重臣推掌憲中原多事盛談兵遙憐佐吏耽秋色不淺南樓庾亮情範滂攬轡見前三楚見前注兪必先按楚故云陽春白雪見前漢鄒陽書明月之珠史記趙惠王得楚和氏璧秦昭王聞之願以十五城易璧庾亮事解見前

郡城樓贈謝茂秦山人

把酒亮樓眺暮春孤城落照濁漳濱自憐白髮常爲客誰道靑山不負人西署詩名幹气象中原宦迹任風塵元龍未下當時傲湖海看君意轉親地理誌濁漳出上黨鹿谷山東至鄴與淸漳合杜甫詩彩筆昔曾幹气象晉庾翼與兄書自不能脫腳於風塵之外後漢陳登字符龍有文武才借諭茂秦

寄懷楚人魏順甫

搖落誰憐作賦才髙秋無處不悲哉大王自嘯雄風起神女長攜暮雨來非有上林吞夢澤至今江漢遶蘭臺武昌月滿南樓夜安得靑樽共我開宋玉九辧賦悲哉秋之爲气也宋玉風賦此大王之雄風宋玉髙�����王遊髙唐夢見一��曰妾�山神女也朝爲�雲暮爲行��相知上林賦吞若云夢者八九蘭臺宮楚王建

東坡書院同許殿卿朱灌甫賦

散發東坡月滿庭王孫春艸雁池靑平臺吹合風先起竹苑樽開酒旋醒自愧長卿工作賦誰憐子政老傳經明朝莫報髙陽會不是江湖有客星遺榮賦雲散發抽簪王孫謂灌甫鴈池在河南開封梁孝王建平臺梁孝王建竹苑卽傍花園在平臺右漢書司馬相如字長卿工詞賦聞梁孝王建校士輩於平臺因客遊梁國數歲乃著於虛之賦劉向字子�漢宗室以諭灌甫漢�食其自稱髙陽酒徒天上有客星隱士之星也

送張直卿再遷三楚參政

誰言才子久飄零十載功名滿漢庭前後兩曹推起艸風流百粵讓談經重來方嶽分荊楚此去江湖識歲星明主賜環今日事武昌楊柳幾回靑漢官儀尙書郎掌文書起艸廣東古百粵地直卿嘗督廣東學政荊楚見前列仙傳東方朔平原人在吳中爲書師數十年武帝時上書拜爲郎昭帝時或忠言或戲語莫知其旨宣帝時賣�於五湖間識者謂其歲星精也大明諸司職掌云�武官朝服各有二環晉書陶侃�武昌好種柳有部將竊官柳植之私庭侃�之問曰此是武昌西門柳何以至此

贈劉將軍

憶醉卿家春艸芳徵軺信宿向漁陽行間舊識千夫長轂下新推六郡良白馬從軍明月塞黃金結客少年場何時更出追驕虜策爾持纓請建章毛詩注一宿曰宿再宿曰信漁陽今攺爲薊州屬順天府書曰萬夫之長轂下輦轂之下謂京師也漢武帝以六郡良家子從徵江淹別賦邊庭未靜負羽從軍古樂府有結客少年場行終軍請纓見前建章漢武建在未決宮西千門萬戶

送周給事還朝

才子先朝侍從年東山一臥主恩偏彈冠更借風雲起補衮新看日月懸疏動龍鱗成五色名聯騎省映羣賢當時諫獵還誰任聞道長楊賦巳傳晉謝安髙臥東山彈冠見前晉書王猛曰若借以風雲將不可復制矣詩衮職有闕伸山甫補之潘嶽秋興賦序以大尉椽兼虎賁中郎將寓直子散騎省相如長楊賦序云上將大誇胡人以多禽獸農人不得收斂從至射熊館還上長楊賦以諷

送萬言卿明府之長興

逐虜將軍度漠回黃金猶自滿燕臺請纓慚我爲齊客制錦多君更楚材城上春雲天目出簾前秋色太湖來弦歌暇日能相憶花裏新詩過鴈裁沙磧曰漠請纓漢終軍事見前左傳襄公二十一年子皮欲使尹何爲邑何辭子產曰子有美錦不使人學制焉大官太邑身之所庇不使學者制焉其爲美錦不亦多乎天目山在浙江杭州太湖節五湖也

寄別王元美

誰憐伏闕上書還國士含冤動帝顏殺气始應髙碣石飛霜猶自滿燕山風塵雙淚綈袍盡湖海扁舟白髮閒卻念十年攜手地不知春色在吳關禮月令仲秋之月殺气侵盛碣石山在直隸昌黎縣淮南子鄒衍盡忠於燕惠王王信譖而系之衍仰天哭正夏天爲之飛霜時元美尊公爲嚴相所陷故云毛詩楊手同行李白詩丹陽北向是吳關

贈李明府暫詣廣州奉送景王之國

帝寵親王出牧年逢迎東道借才賢郎官舊列星辰上朱邸新開日月邊千乘旌旗分羽衛九河春色護樓船知君不廢鳴琴興應教還操柱樹篇左傳�之武曰若捨鄭以東道主行李往來供其之用漢書郎官上應列宿史記太薇宮後二十五星郎之位也古者王侯邸捨皆以朱漆塗戶九河見前呂氏春秋宓子賤彈琴不下堂而單父治漢書傳淮南王與八公之徒各竭才智著述篇章分其詞賦其招隱扁有云桂樹叢生兮山之幽

秋前一日同王元美謝茂秦吳峻伯徐汝思集城南樓

萬里銀河接禦溝千門夜色映南樓城頭客醉燕山月笛裏寒生薊北秋胡地帛書鴻鴈動漢宮紈扇婕妤愁西風明月吹雙鬂且逐飛蓬賦遠遊燕山燕之西山漢武帝紀使者紿單於言天子射上林中得鴈足有系帛書謂武在某處單於大驚後世遂以鴈傳書爲故事漢班婕妤燕歌行日新制齊紈素皎潔如霜雪裁爲合歡扇團圓似明月常恐秋節至委置在深篋楚詞願輕舉而遠遊

送勞少參督四川學政

分藩吳越气雄哉人自南宮出上臺一抱連城明月滿還看三峽使星來錦江波動詞場色劍閣髙臨憲府開聖主賢臣今日事王褒門下本奇才南宮見前晉天文志天有上臺中臺下臺在天爲三臺在人爲三公秦昭王以十五城易趙璧故曰連城漢鄒陽書明月之珠三峽見前後漢書和帝分遣使者二人各至州郡觀采風謠二人當到益部詣李邰候捨時夏夕露坐邰因仰觀問二君發京師知朝廷遣使乎二人驚問何以知之邰指星示云有二使星向益州分野故知之耳蜀志成都江水濯錦鮮明故稱錦江劍閣在四川漢王褒聖主得賢臣頌云故必有聖智之君而後有賢明之臣

送丰城杜少府謫滇南

共惜投荒萬里天當朝起艸事空傳主恩綠鬂神仙尉客夢靑雲侍從年盤水秋帆開瘴癘黔陽春樹隔風煙孤臣自有丰城劍遙夜思家向斗邊投荒謂投竄於荒服之外起艸見前漢梅福爲南昌尉後得仙辰州等處皆盤匏子孫所居入雲南必經於此黔陽今爲縣屬湖廣辰州抵連雲南丰城劍張華雷煥事見前

【卷之二／王世貞】

送李侍禦遷江西憲﹝時按山西還﹞

過吳明卿宅

贈王元肅參軍

送張侍禦按應天

寄袁魯望

宗子相席上別諸子各賦

宿香山寺

李兵憲邀登密雲城樓

贈薊州周都督

答徐子與見寄

寒外得李伯承見寄詩有感

答謝茂秦山人

獨酌

李於鱗邀登郡樓得秋字

飲故人趙參議宅﹝時趙以病歸﹞

答汪兵憲伯陽

歲暮答吳明卿

送顧水部監荊州稅

憲僉彭公嘗蒞秋曹乃孫端朝復踐其地賦此紀之

被靑州命後得李伯承寄詩率爾有答

提兵安東海上大閩

寄李於鱗

送衡府葉教授還吳

登岱﹝泰山一名岱宗在山東﹞

懷梁公實﹝時公實告歸嶺南﹞

答張幼於

送蔡子木守衡州﹝衡州府屬湖廣﹞

宗子相吳明卿夜過

贈章道華憲副

方徳新侍禦見訪得蓬字

贈臨淮李小侯

送陳子兼任滇南憲副

得徐子與書云刻余擬古詩因答

題李於鱗白雪樓

九日泛舟靈巖以病且雨不克登有作

鄒山人賫謝茂秦書來謁賦此贈之

戴錦衣伯常過訪

寄吳明卿﹝吳時守邵武﹞

送莫子良起參梁藩入賀登極

贈別兪汝成憲使之楚

過徳州不及訪李於鱗見寄

寄余徳甫聞有盜警﹝名應舉江西南昌人﹞

吳門遇徐子與見訪得今字

答贈蘇子川﹝名溓山東濮州人兵部侍郎佑之子﹞

寄子承中丞

少司徒呂道夫見訪席上賦贈

送王司訓罷官歸天臺

渡小淮口大風和徐子與

九日省中諸公邀遊兩髙遇雨不果小酌靈隱寺﹝寺在杭州﹞

答吳邵武明卿

送艾教授遷王官歸楚艾嘗爲邑令

喜張肖甫開府吳中

送王汝文提督操江

同馬通政吳太常蔡憲使飲太虛樓

徐子與久宦楚中貽書見訊時余有晉臬之除

寄答張助甫

題周公瑕小像

李於鱗赴浙臬邂逅吳門有贈

贈秦少說比部

顧剛太僕乞歸用張召和給事韻贈之

答朱用晦余徳甫追和感事之作

武日贈別省中諸公

寄謝茂秦

贈少司徒淸丰呂公

吳明卿自貴徐子與自閩同日書至有感

王陽徳兵憲數過弇山園頗述泉石之美走筆奉寄

送浙人周廣文之襄府紀善

送王太史胤昌冊封關內便道省壽夫人

明七子詩選注卷之二浙汜茅坤雲間陳子龍選定古杭汪淇汪恂訂正

王世貞【字符美﹐號鳳洲﹐晚號弇州山人。南直隸太倉人。嘉靖丁未進士﹐歷任南京刑部尙書。有弇州四部正續稿傳於世】

送李侍禦遷江西憲【時按山西還】

曾飛片檄下呼韓大漠風雲指掌看攬轡秋髙三晉色掛帆天入九江寒淸朝尙郁囊中艸祖道猶驚柱後冠東望斗邊多戰气幾時書記向長安檄以木爲之長尺二有急用以徵軍呼韓邪匈奴酋長名沙磧日漠史記韓哀侯魏武侯趙敬侯共滅晉三分其地故曰三晉卽今山西九江卽江西潯陽晁氏志一水而曰九江謂江於此分九道也艸謂諫艸黃帝子名累祖好遠遊死於道路故祀以爲道禆以爲道路之福法冠一日柱後惠文執法者服之書記記室也凡官出鎭於幕下置一官記其事故謂之書記

過吳明卿宅

獵獵西風吹客衣﹐空庭系馬待斜暉。久﹠﹟62677﹔﹠﹟63140﹔棄髙興緣君發﹐無郡淸樽與病違。海內聲名雙聛聣﹐郢中歌調一翻飛。何須稚子投車轄﹐屈指交遊未忍歸獵獵飛揚貌鮑明遠詩獵獵晚風過聛聣謂側目相視也郢中歌謂陽春白雪曲也漢陳遵性嗜酒每宴賓客輒將其車轄投於井中𨿽有急終不得去

贈王元肅參軍

水邊新築類禪居塵尾玄言頗湛如相視右軍修褉帖未成中散絕交書馬曹竟不關公事。狗監何煩薦子虛。便欲圖君丘壑裏故園烽火更躊踷晉王衍每談玄軌玉柄塵尾與手同色諭參軍

王羲之爲右軍其蘭亭記云永和某年三月三日會於會稽山陰之蘭亭修褉事也魏氏春秋濤爲選舉郎舉稽康自代康作絕交書以答之世說王子猷爲桓沖騎曹參軍衝問曰卿署何曹答曰不知何曹時以牽馬來似是馬曹漢司馬相如傳相如作子虛賦楊得意爲狗監侍上誦之帝曰朕獨不得與此人同時得意曰臣里人司馬相如自言爲此賦帝因召拜爲郎

送張侍禦按應天

舊識埋輪都下亭新看直指破靑冥金陵亦是先皇地玉節仍分漢使星朱桁路從飛馭辟白門人爲避驄停憑髙倘有張衡思兩賦應傳薊北聽後漢書張��������亭曰�����問狐貍遂劾奏大將軍梁冀等不法事漢有繡衣直指使者靑冥��也或曰云金陵今應天我太祖建都於此周禮守邦國者用玉節範驊後漢書李邰善天文和帝遣使者微行觀風使者當到益部詣邰候捨邰因仰視問二君發京師知朝廷遣使乎使者驚問何以知之邰指星示云有二使星向益州分野故知之耳朱桁路在應天白下門在上元縣西北漢書行行且止避驄馬禦史漢張衡作兩都賦以北張侍禦

寄袁魯望

異時樽酒足平生白眼俱誇無世情自別風塵河朔飲。誰歌雨雪薊門行。論心客路空車馬屈指流年過甲兵賦就河東應有達憐余早晚厭承明晉阮籍對俗士常爲白眼典略云袁絕與劉松輩在河朔於三伏之際酣飲避暑號爲河朔飲北京古爲薊地有薊門關前漢楊雄獻河東賦漢書嚴助仔治中大夫請爲會稽太守帝詔助曰卿厭承明之廬耶承明殿在未央宮北

宗子相席上別諸子各賦

醉爾春風金屈卮忽看山嶽坐來移停鞭欲盡幽州色立馬愁聽出塞詞我自靑雲甘薄宦誰當白雪問相思向來天地耽烽火搖首人間未可期酒杯一名金屈幽州今順天府古樂府有出塞曲李白詩愁聞出塞曲淚滿逐臣纓通鑑釋義黃帝用云紀宮謂春宮爲靑雲杜甫詩薄宦走風塵宋玉對楚王曰客有歌陽春白雪和者不過數人是其曲彌髙其和彌寡邊方備驚壘土髙如壇形置烽竿於上有寇至舉火以相告日烽火卽今之煙墩也

宿香山寺

白雲深鎖上方幽躡屐無勞問惠休竹裏布金千月至松間鳴玉片泉流談經石聽蟾蜍轉卓錫天回罔象愁坐久忽驚心地淨向來西竺在南州上方僧房之最深處僧名惠休姓湯能詩陸機詩飛泉漱鳴玉昔羿得不死之藥於西王母其妻竊食之奔入月宮是爲蟾蜍圖經云舒州潛山最奇而山麓爲尢勝志公與白鶴道人俱欲之同謀於梁武帝帝令各以物識其地得者居之道人曰某以白鶴止處爲記志公曰某以卓錫處爲記巳而鶴先飛去至麓將止忽聞空中錫飛聲志公之錫遂卓於山麓西域有天竺寺故曰西竺也

李兵憲邀登密雲城樓

麗譙髙擁白雲愁多暇相攜此壯遊萬馬春齊新制府千山日靜古檀州海邊享士投醪足幕裏論兵借�籌君自大夫諳故事卻從王粲問登樓顏師古曰樓名譙故謂美麗之樓爲麗譙焉密雲古名檀州昔良將有饋簞醪者投於河令將士迎流飲之宋劉哄曰古之爲主將者有投醪之惠有吮疽之恩前漢書張良曰臣請借食前之箸爲大王籌之古云登髙能賦則可以爲大夫魏志王粲字仲宣之荊州依劉表登城樓作賦以自見

贈薊州周都督

當年突騎滿漁陽幕府寧空赤白囊一自軍容開細柳能令烽色避長楊揮鞭坐畫樓煩地鳴鏑遙飛瀚海霜馬上鐃歌平虜日好翻新曲顧周郎漢書吳漢說彭寵曰漁陽上谷突騎天下所聞也注曰突騎衝突軍陣之騎也漁陽今攺爲薊州屬北京漢書注衛靑徵匈奴大捷帝就拜靑於大將軍府中故曰幕府漢書周亞夫屯兵細柳營其營在陜西咸陽縣西南長楊宮名樓煩胡域國名前漢匈奴傳冒頓作鳴鏑應劭曰撓箭也瀚海北方大海羣鳥解羽伏乳於此因名鐃歌軍中之樂岐伯所作

答徐子與見寄

家難飄零歲未還幾驚雙鬂坐來班椷飛白薴春前雪夢入靑苕雨後山海內弟兄生死共天涯音信有無間羞他桂樹叢叢長濁水淸塵不可攀白薴歌吳人之歌也吳地出薴故名始則田野之作後大樂氏用焉以其音入淸商故淸商曲有子夜歌者卽白薴歌也苕溪在浙江湖州子與胡州人淮南王招隱篇桂樹叢生兮山之幽曹植詩君若淸路塵妾若濁水坭浮沈各異勢會合何時諧

寒外得李伯承見寄詩有感

薊門春艸易臨岐回首風塵始自悲孤鴈書來明月戍故人吟罷白雲司曲中楊柳知相憶別後刀環未可期聞道朱弦多悵望莫將流水受人疑漢書使者紿單於言天子射上林苑中得鴈足有系帛書云云後世遂以雁傳書爲故事通鑑釋義黃帝以秋官爲白雲古樂府有折楊柳曲古樂府何當大刀頭注云刀頭有環借音而言問何時當還也禮記曰淸廟之瑟朱弦而疏越列子伯牙鼓琴而子期知音志在流水子期日洋洋乎志在江河

答謝茂秦山人漳河雪色捲飛濤來往雙魚尺素勞大國可能忘醴酒故人猶自感綈袍虛名歲月耽詩損薄祿風塵倚醉逃莫問薊門驅傳事不如湖海臥龍髙古詩客從遠方來遺我雙鯉魚呼童烹鯉魚中有尺素書漢書楚元王敬禮穆生穆生不嗜酒元王每置酒常爲穆生設醴焉醴甘酒一歲所熟者史記範睢爲秦相須賈以綈袍贈之見前傳車也

獨酌

孤城轍迹自來稀濁酒靑燈暫掩扉敢謂雲霄他日異豈應風雨故人非時名且助潘生拙宦業誰憐邴氏微回首東山俱小艸可堪蘿薜問初衣晉書潘嶽仕宦不達作閒居賦曰僕自弱冠至於知命之時八徙官而一進階再免除名𨿽通塞有命抑亦拙者之效也漢書邴曼容免官養志自修晉謝安石髙臥東山楚詞若有人兮山之阿披薜荔兮帶女蘿

李於鱗邀登郡樓得秋字

使君杯酒一登樓倚檻蕭條落木愁不盡天風吹大陸何來嶽色滿邢州匣中星動雙龍夜析裏寒生萬馬秋爲問郡曹諸記室幾人能並李膺遊大陸澤在北京山之尊者曰嶽邢州今北京順徳府拾遺顓頊髙陽氏有雙劍在匣中常如龍虎吟析軍中警夜之木也記室官名典密事也後漢書李膺字符禮爲司隸校尉以聲名自髙士有被其延�者名爲登龍門

飲故人趙參議宅【時趙以病歸】

當年疋馬去長安豈謂風塵早掛冠叢桂長謠明月夜據梧淸枕白雲寒共思河朔諸賢飲還問平原十日歡我醉欲爲歌伏櫪恐令如意碎瑯玕東漢書逢萌見王莾亂政解冠掛於東都門外而去河朔飲見前注史記秦昭王與孟嘗君書曰願與君爲平原十日之歡晉書王惇酒酣輒詠魏武帝樂府歌曰老驥伏櫪志在千里烈士暮年壯心不已以如意擊唾壺爲節壺邊盡缺瑯玕美玉也

答汪兵憲伯陽

春風粉署並含香矯首秦天散渺茫乍有雙魚論故舊始知千騎領東方功成介子恩原薄書就虞卿去不妨我自拂衣秋色裏期君可在五湖傍唐制郎中員外郎所居以粉畫之謂之粉署漢制尙書郎口含雞舌香以奏事陜西秦地伯陽嘗爲陜西慶陽太守雙魚傳書見前古樂府云東方千餘騎夫婿居上頭漢書樓蘭國數遭殺漢使傳介子謂霍光村樓蘭龜玆數反復不誅無所懲願往刺之以威示諸國光白遣之介子與士卒俱賫幣帛以賜外國爲君王貪漢物來見使者介子使壯士殺之史記虞卿困於梁著書號虞氏春秋

歲暮答吳明卿

喧喧車馬滿長安咫尺吾儕握手難歲暮風光容爾共天涯心事仗誰看鴻邊雪淨西山曉馬首云生北海寒自是陽春無和者朱弦莫易向人彈日出有風日風光大抵猶言時光也西山卽天壽山在順天府城北北海卽瀚海也禮記淸廟之瑟朱弦而疏越一唱而三嘆有遺音者矣

送顧水部監荊州稅

仙郎使節出燕臺直下荊門萬里開賈舶春隨巴雪下塞鴻秋共嶽雲回南州竹箭人稱美少府金錢日更催便酌貪泉知不變期君還有濟川才節以毛爲之上下相重如竹節凡用王命往來必持節以爲信盛弘之荊州記郡西六十里有山名荊門荊州巴蜀門戶湖廣衡山謂之南嶽爾雅東南之美者有會稽之竹箭焉少府秦官掌山海池澤之稅以給供養漢元帝紀曰帝溫恭少欲賞賜節約故水衡少府錢多晉書吳隱之爲廣州刺史境內有貪泉相傳飲此水者廉士皆貪隱之取而酌之賦詩曰古人雲此水一歃懷於金試使夷齊飲終當不易心書髙宗謂傳說日若濟�川用汝作舟楫

憲僉彭公嘗蒞秋曹乃孫端朝復踐其地賦此紀之

署裏曾傳玊樹髙一麾湖海捲旌旄朅來華族稱鳩氏爭道名家有鳳毛北斗春云聽舊履西山秋色滿仙曹亦知元凱多卿裔爲擬新詞比佩刀王樹比彭憲僉通鑑補注少昊以鳩氏紀宮爽鳩氏爲司寇今題曰秋曹必爽鳩氏無疑謝靈運子鳳宇超宗善文詞帝嘆曰超宗殊有鳳毛漢鄭宗嘗曳革履帝曰我識鄭尙書履聲西山在北直隸晉杜預字符凱晉書呂虔解佩刀以贈王祥

被靑州命後得李伯承寄詩率爾有答

立馬寒云擁塞回蕭條西望一鴻來故人靑玉吟爲案上國黃金別起臺海岱長懸開府色風塵倘許佩刀才知君豈少髙陽侶披髮狂歌轉自哀古樂府有靑玉案曲上谷圖經燕昭王築臺置千金於上以延士謂之黃金臺在易水南十八里王禹稱曰海岱東海泰山也靑州屬山東故云晉書徐州刺史呂虔以所佩刀贈別駕王祥曰卿有公輔之器故相與耳漢書酈食其自稱爲髙陽酒徒

提兵安東海上大閩

新提千騎向東方劍客黃金盡解裝桃葉初明珠勒馬梨花半壯綠沈鎗拍天濤擁軍聲含駕海云扶陣色揚莫笑書生無燕頷斗來金印出明光古樂府曰東方千餘騎夫婿居上頭杜甫出塞詩百金裝刀頭珠勒謂以珠餙馬勒綠沈鎗者言以綠色之物沈沒鎗柄也杜甫詩雨拋金鎖甲苔臥綠沈鎗漢書班超傳超微時有相之曰生虎頭燕頷萬里封侯相也後果以平西域功封定遠侯晉書周顗曰明年殺諸賊奴取金印如斗大明光漢宮名

寄李於鱗

卜築新開濟水潯當年艸色著書深歌成明月難酬璧買罷靑山有賜金海內交遊虛屈指天涯書史好論心丰城縱許幹將在鬥气蒼茫不可尋濟水出山東漢鄒陽書明月之珠夜光之璧宋種放累章乞歸上賜買山銀百兩晉書張華傳斗牛之間常有紫气華以問雷煥煥曰此寶劍之精上徹於天耳當在丰城華卽補煥丰城令後煥掘獄基得雙劍送�與華華得劍報書曰細看劍文此幹將也莫邪何爲不至𨿽然此神物終當合耳

送衡府葉教授還吳

臨岐鬥酒意躊躇可向王門再曳裾此去穆生寧爲醴。由來馮氏總無魚。白雲叢桂從裁賦。秋色丹楓好著書。小艇太湖何限事野夫愁殺裏畫熊車陶潛詩爲我少躊躇鄒陽上梁王書何王之門不可曳長裾乎漢書楚元王敬禮穆生常設醴酒後忘設焉穆生曰醴酒不設王之意哀矣不去楚人將箝我於市遂引病歸史記馮驩爲孟嘗君客彈鋏而歌曰長鋏歸來乎食無魚漢制刺史車畫熊於軾

登岱【泰山一名岱宗在山東】

尙憶秦松帝蹕畱至今風雨未全收天門倒瀉銀河水日觀翻懸碧海流歡轉千盤迷積气誰從九點辧齊州人間處處襄城轍矯首蒼茫迥自愁史記秦始皇封禪泰山風再暴至休松樹下因封松爲五大夫蹕以止行人也泰山記泰山東上七十里至大天門小天門泰山東南名日觀雞一鳴時日始出長三丈許泰山盤道屈曲凡經五十餘盤山東齊地莊子黃帝將見大塊於貝茨之山車至襄城之野七聖皆迷無所問途

其二

壁立芙蓉萬古看削成松檜隱髙盤中峯翠壓䢐徠色絕頂靑收碣石寒梁甫吟成還自和茂陵書就欲誰幹依微白馬吳閶在欲向秋風問羽翰張載劍閣名壁立千仭李白詩玆山何峻秀綠翠如芙蓉䢐徠山在山東碣石山在北直隸昌黎縣梁甫泰山下小山諸葛亮嘗登於此作梁甫吟漢書司馬相如居茂陵病且死有遺書頌功徳言符瑞勸上封泰山韓詩外傳曰白馬出吳閶望之如一匹彩

懷梁公實【時公實告歸嶺南】

漢關歌似伯鸞稀五嶺霜天獨振衣題竹醉憑藍轝去。斲苓晴荷短鑱歸。人間大藥無今古。海上黃金有是非。爲問別來何所道知他戰勝久能肥範曄後漢書梁鴻字伯鸞扶風人東出關過京師作五噫歌以寄意廣東有五嶺左太衝詩振衣千仭崗陶潛嘗乘藍轝玄中記松脂淪地千歲爲茯苓鑱錐之類抱朴子曰合金丹之大藥抱朴子曰丹砂可爲黃金河車可作銀母得其道可以仙身

答張幼於

十年曾識鳳凰毛回首風煙夢寐勞書到關河雙玉案賦成湖海一綈袍握中明月誰相貴曲裏靑山且自髙聞道漢庭推仲蔚莫令秋思滿蓬蒿鳳毛見前靑玉案見前計綈白練也漢鄒陽書明月之珠列子伯牙操琴而鍾子期知音志在髙山子期日巍巍乎髙若泰山三輔決錄張仲蔚平陵人隱居不仕所居蓬蒿沒人

送蔡子木守衡州【衡州府屬湖廣】

少年爲郡肅淸修京洛相攜賦壯遊一去蔡邕誰倒履。可堪王粲獨登樓。插天衡嶽層層碧遶郭湘江細細流莫向秋風悲日遠長沙今得比中州魏志蔡邕敬重王粲聞其至門倒屣迎之一座盡驚邕曰粲有異才吾不如也魏志王粲之荊州依劉表表不禮粲登城樓作賦以寄意衡山爲南嶽在湖廣衡州漢書湘水出湖廣零陵縣晉書明帝幼時元帝問曰日與長安孰近對曰只聞人從長安來不聞人從日邊來一統志曰長沙府屬湖廣漢賈誼曾謫長沙太傳也

宗子相吳明卿夜過

折簡憑過散寂寥漢宮華月綺春霄靑雲坐向論心失白雪歌容攘臂驕五子中原天未厭千秋吾道日相要城鍾漸送棲烏起冠蓋長安總自饒魏略王陵謂馬宣王曰卿直以折簡召我我敢不至班固西都賦曰冠蓋如雲

贈章道華憲副

相逢慷慨欲如何銅柱銘成鬂未皤病後風波無意苡歸來天地有松蘿名山禽向終應徧小徑羊裘好並過爲問洛陽車馬客千秋業就許誰多後漢馬援討平交趾立銅柱以紀功漢書馬援在交趾常餌薏苡以勝瘴气軍還載之一車後有上書譖之者以爲前所載皆明珠文犀漢向禽曰吾巳知富不如貧貴不如賤但不知死何如生耳婚嫁畢遊五嶽名山不返稽康髙士傳蔣詡爲兗州刺史謝病歸於捨傍開三徑與隱士羊裘羊仲交遊洛陽屬河南

方徳新侍禦見訪得蓬字

十載風塵意气中﹐劇知傾蓋解相同。朝陽此際多鳴鳳﹐野父由來不避驄。出匣星文欣自吐﹐當樽風色爲誰雄。君看萬里比鄰在﹐把﹠﹟62761﹔﹠﹟63140﹔央無勞嘆轉蓬漢鄒陽書傾蓋如故白頭如新詩大雅曰鳳凰鳴矣於彼髙岡梧桐生矣子彼朝陽注雲山之東曰朝陽後漢書桓典爲禦史常乘驄馬京師語曰行行且止避驄馬禦史吳越春秋曰伍子胥過江解劍與漁父曰劍中有七星文可值百金宋玉風賦此大王之雄風曹子建詩轉蓬離本根飄颻隨長風類此客遊子捐軀遠從戎

贈臨淮李小侯

誰是平陽第一勛五陵裘馬盡輸君雕弧甲夜彎秦月彩筆商秋犯楚云樂府爭傳都尉句孤兒別屬子侯軍他年自掃燕然石不待班生爲勒文前漢書髙祖封列侯巳畢復定元功十八人位次皆曰平陽侯五陵謂長陵安陵陽陵茂陵平陵也顏氏家訓夜有甲夜乙夜丙夜丁夜戊夜謂之五夜晉江淹夢人授以彩筆自是文藻日進商屬秋故曰商秋漢李延年爲恊律都尉常作折楊柳出塞入塞等曲漢百官表云取從軍死事者之子養羽林官教以五兵號羽林孤兒子侯謂小侯也後漢書竇憲與單於戰於嵇落山大破之憲遂登燕然山刻石勒碑令班固作銘

送陳子兼任滇南憲副

十載悠然臥艸廬忽從天上見徵書歸如圓月終難晦出似浮雲偶自舒驄馬霜淸炎海路碧雞星引使臣車莫言回首長安遠聞道山公巳奏除陶潛歸去來辭云無心而出岫驄馬見前南方炎天故曰炎海漢書宣帝聞益州有金馬碧雞之神可醮祭而至命王褒持節求之益州今雲南是也使星事見前晉書明帝幼時對日遠近故事晉書山濤爲吏部尙書其所甄拔人物各爲題目時稱山公啟事

得徐子與書云刻余擬古詩因答

憔悴悲吟大澤邊雙鴻忽下破春煙靑山欲老潛夫論白雪虛傳和郢篇萬里故人殊健在中原風色尙蒼然相逢倘問行藏事自種要離墓畔田楚詞屈原旣放遊於湘潭行吟澤畔顏色憔悴形容枯稿後漢王符隱居著書譏當時得失不欲彰顯其名號曰潛夫論郢中白雪見前吳中志要離古之烈士墓在蘇州吳縣

題李於鱗白雪樓

平楚蒼然萬木齊嵯峨飛閣岱云低峯頭玉蕋春長在檻外金莖夜不迷賦就梁園無左席書來郢曲有新題何人彊責元龍禮不�淸樽我輩攜謝眺詩平楚正蒼然玉蕋山名漢武帝制金莖上加仙人掌以承露春長在夜不迷二句皆以諭白雪也謝靈運雪賦序梁王不悅遊於兔園俄而微霰零密雪下授簡於司馬大夫曰試爲寡人賦之郢曲謂陽春白雪也漢陳登字符龍

九日泛舟靈巖以病且雨不克登有作

伏枕移船秋色來秋出空抱碧崔嵬乾坤總負登髙意風雨難私濟勝才誰遣紫萸供獨笑秪應黃菊背人開欲知遊賞俱陳迹吳越雙畱萬古臺風俗記九月九日登髙以禳災危唐書許渾傳渾好遊山水休便登陟時人語日許非徒有勝情實有濟勝之具

鄒山人賫謝茂秦書來謁賦此贈之

蕭然落日半空除矯首乾坤嘆索居有客相逢鄒衍似停鞭爲出謝莊書梁園賦月才難老稷下談天辧有餘自是聖朝多隱逸使君秋興滿樵漁禮記子夏曰吾離羣索居亦已久矣以鄒衍北山人宋謝莊字希逸逸詞賦比茂秦謝莊有月賦梁園漢梁孝王兔園也茂秦遇知趙王故云史記鄒衍大言天事謂之談天

戴錦衣伯常過訪

衡門艸色遠相尋握手登臺意气深天地爾曹仍緩帶風塵吾黨合抽簪猶餘廣柳車中淚誰問陵陽石裏心但使臭蘭長不負莫從鴻鯉論浮沈毛詩衡門之下可以棲遲晉書羊佑傳佑鎭襄陽常輕裘緩帶身不披甲鍾會遺榮賦雲散發抽簪永絕一丘廣柳喪車也前漢書髙祖求季布甚急布匿濮陽周氏周氏置布廣柳車中往魯朱家賣之韓非子楚人卞和得玉璞獻之厲王王使玉工相之曰石也以和爲詐刖其左足及武王卽位又獻之又以和爲詐刖其右足及文王卽位和抱璞哭幹荊山之下王使人剖之得美玉遂封爲陵陽侯易曰其臭如蘭元美自注載先寄余兩書不達

寄吳明卿【吳時守邵武】

朴被當年出漢庭中原秋色共飄零吳天劍奪眞人紫閩海符分使者靑別後登龍愁自掩道傍歌鳳好誰聽因君更熟楊雄賦憔悴風塵懶獨醒朴被未詳晉書斗牛之間常有紫气雷煥日此寶劍之精上徹於天耳又神仙傳老子西遊關吏尹喜望見紫气浮關日應有眞人過吳天劍元美自謂也福建古閩地漢文帝初與郡守竹使符皆以竹箭五枚長五寸鐫刻篆書第一至第五張晏曰符以代古之珪璋從簡易也顏師古曰與郡守爲符者謂各分其半右畱京師左以與之謂明卿登龍門李膺事見前魯論楚狂接輿歌而過孔子曰鳳兮鳳兮何徳之衰漢書楊雄傳雄讀屈原離騷賦未嘗不流涕以爲君子遇不遇命也何必沈身哉乃作反騷賦以弔之屈原漁父篇眾人皆醉我獨醒

送莫子良起參梁藩入賀登極

早辭簪芴偃林扉總爲蒼生願不違一座雲山無豹隱百年天地有龍飛雞聲帶月催長樂鳬色占星倚少微最是五湖饒釣叟從君乞取舊荷衣晉書傳安石不出將如蒼生何列女傳陶大夫妻曰妾聞南山有玄豹霧雨七日不下食者何也欲以澤其毛衣而成其文章易曰飛龍在天天下文明長樂宮名��天文志少微四星在太微西士大夫之位也楚請制芰荷以爲衣兮集芙蓉以爲裳

贈別兪汝成憲使之楚

別筵仍賦紫貂裘黃鶴摩天不可畱雪後抗旌云夢澤月明張樂洞庭遊詩成自失巴人調宦就應寬楚客愁倘問故交畱滯意周南或恐是靑州李太白詩解我紫貂裘且換金陵酒古歌黃鵠摩天極髙飛雲夢澤在湖廣安州古詩洞庭張樂地瀟湘帝子遊洞庭湖在湖廣巴陵縣西橫直七八百里巴人調卽陽春白雪見前楚客指屈原詩意謂兪汝成之顯達不似屈原行吟澤畔之間漢書是歲天子始建漢家之封而太史公畱滯周南不得與從事謂其子遷曰今天子封泰山而予不得從行命也時元美守靑州故云

過徳州不及訪李於鱗見寄

渭河新水渺漫漫東望踟躇思萬端我自可無衰鳳嘆君今仍作臥龍看歸鴻落照鄕心劇立馬浮雲岱色殘豈是剡溪偏興盡古來天上聚星難渭水出陜西寶雞縣毛詩愛而不見搔首踟躕蜀志徐庶謂劉備目諸葛孔明臥龍也劇猶甚也泰山一名岱宗世說曰玉子猷訪戴達於剡溪及門而返日乘興而來興盡而返何必見載安道耶漢書陳實與諸子侄造荀淑父子討論子時徳星聚太史奏曰五百里內有賢人聚

寄余徳甫聞有盜警【名應舉江西南昌人】

自爾巾車返豫章蕭然五柳似柴桑江秋月隱芙蓉佩山晚雲歸薜荔房身在靑氈偸不惜酒酣黃犢坐何妨飛揚總爲千秋事鄴下狂名巳鴈行孔叢子孔子歌日巾車命駕將適唐都鄭玄周禮注巾猶衣也南昌古名豫章陶潛宅邊種左柳著五柳先生傳以自況柴桑潛所居之處也晉書王獻之夜臥齋中有盜入其室竊物殆盡獻之日靑氈我家舊物也可特置之漢書武帝始元五年有男子乘黃犢車詣北闕李白詩壯士心飛揚鄴今河南臨漳縣禮記兄弟之齒鴈行

吳門遇徐子與見訪得今字

吳閶寒望郁蕭森李郭仙舟重古今千里關河誰命駕百年天地此披襟中霄劍動延津气白雪弦開郢國音總道客星堪物色春來蘿薜恐難尋吳閶門在蘇州後漢書郭泰與李膺同舟而濟眾賓望之以爲神仙劍動延津張華故事已解見一卷李於鱗詩漢書光武少與嚴光同學及卽位使人物色訪嚴光得之後光與帝同寢以足君帝腹太史奏曰客星犯帝座甚急蘿薜解見前

答贈蘇子川【名溓山東濮州人兵部侍郎佑之子】

病後時才屈指空樽前靑眼暫相同家聲自識中郎將詞筆重歸小許公宦就承明新漢月篇成東海舊齊風知君豈少河梁思翹首南天有斷鴻晉書阮籍傳籍能爲靑白眼見俗士待以白眼見嵇康以靑眼待之前漢蘇武爲中郎將小許公事未詳承明漢之殿名左傳季札聞歌齊之聲曰表東海者其太公乎蘇武送李陵詩云把酒上河梁

寄子承中丞

黃龍東去海云低玄兔城頭鳥夜啼帳下靑羗新屬國軍中白馬舊安西牙旗月擁諸陵出甲帳天回萬堞齊最是酡酥爭奉處不妨飛捷醉中題契丹境內有黃龍塞通鑑補注漢武帝定朝鮮置玄兔郡靑羗謂西羗可谷渾封爲靑海王故稱靑羗漢書匈奴渾邪王降上令徙之邊五郡因其故俗爲五屬國後漢公孫瓘常騎白馬車中呼爲白馬將軍九域志漢置安西都護府領月支條支部落兵書牙旗者將軍之旌黃帝出軍法曰五色牙旗遁天气四時也吳孤權因之作黃龍大牙旗漢武帝有甲帳酡酥酒也

少司徒呂道夫見訪席上賦贈

十年天地竟何如同首滄桑感慨余到郡未懸徐穉榻應門先報呂安車休論白眼狂時事且出靑山著後書酒色便如漳水濁可能相見不躊躇列仙傳麻姑謂王方平日接待以來三見滄海變爲桑田後漢書陳蕃爲豫章太守特設一榻以待徐穉去則懸之李密陳情表內無應門五尺之童呂安車見前陶潛詩爲我少躊躇

送王司訓罷官歸天臺

丹楓吹葉點離杯簫鼓千江夕照催但惜廣文投杼去不知神武掛冠回門生藍轝遲能穩客捨靑氈寒自開若指夫君到時路赤城霞起接天臺唐鄭虔爲廣文博士史記曰昔曾參居魯有與參同姓名殺人有報其母曰曾參殺人母織自若又一人來報曰曾參殺人其母尙織自若頃又一人報之其母懼投杼諭墻而走南史陶弘景掛冠神武門上表辭祿梁昭明太子譔陶淵明傳曰淵明有腳疾使一門生二兒舁藍輿旣至欣然便共酌飲靑氈見前一統志天臺山在浙江天臺縣晉孫綽天臺賦赤城霞起而建標

渡小淮口大風和徐子與

十里淸淮匹練同飛沙忽掩夕陽紅雲君鼓吹溟蒙外河伯旌旗杳譪中扶病自驚枚叔壯放歌誰奪楚王雄維舟坐酌宜城酒白首人間萬慮空謝眺詩澄江淨如練帝世系曰天地初起溟滓鴻蒙河伯水神牧乘七發曰將以八月望日觀遊於廣陵之曲江宋王風賦云此大王之雄風

九日省中諸公邀遊兩髙遇雨不果小酌靈隱寺【寺在杭州】

秋山鐃吹擁登臺龍藏含云郁未開天際兩髙風雨色客中重九弟兄杯茱萸插罷偏成感竹葉飛時不待催昏黑上方那可到諸君虛有大夫才鐃吹謂鐃鼓歌吹也兩髙山名魏文帝與鍾繇書曰歲往日來忽逢九月九日九爲陽數其日與月並應故謂重陽李太白詩九日茱萸熟插鬂傷早白竹葉杯名隋書焬帝遊金山寺問何時可到上方常琮對曰昏黑應須到上方上方僧房最深處也古云登髙能賦則可以爲大夫

答吳邵武明卿

江城臘盡雨蕭蕭忽有鴻書破寂寥海內風塵仍嶽牧故人蹤迹滿漁樵休論往事才空老不爲微名賤轉驕東望浮雲眞咫尺武夷寒色鎖岧嶤十二月謂之臘月寂寥空靜之貌書日內有百揆四嶽外有州牧侯伯史記魏太子擊出遭田子方於道下車伏謁子方不爲禮子擊怒謂子方曰富貴者驕人乎貧賤者驕��子方曰亦貧賤者驕人耳富貴者安敢驕人武夷山在福建崇安縣岧嶤髙貌

送艾教授遷王官歸楚艾嘗爲邑令

量移何事轉堪憐懶向主門乞俸錢仙令至今稱美錦廣文原只抱寒氈別筵楓斷吳江色歸客鴻開楚岫煙若過長沙應大笑不將憔悴送靑年左傳子皮欲使尹何爲邑子產曰君子愛人以政猶未能操刀而使割也其傷實多子有美錦不使人學制焉大官大邑身之所庇也而使學者制焉其爲美錦不亦多乎唐鄭虔爲廣文博士杜甫贈以詩曰才名三十年坐客寒無氈古詩云楓落吳江冷湖廣楚地故稱楚岫長沙今屬湖廣賈誼曾謫長沙太守

喜張肖甫開府吳中

當時七子大名齊誰似金甌出禦題搖筆江南開雨露揮鞭海外捲虹霓張公政就眞堪樂蜀國弦調自不淒倘許元戎過小隊新莊亦號浣花溪唐崔琳傳唐主一日書琳等名覆以金甌會太子入帝謂曰此宰相名汝謂爲誰太子曰非崔琳盧從願乎帝曰然曹植詩聖朝多雨露漢蔡邕日虹霓陰陽交接之气雄曰虹�曰霓矣東漢書張�爲漁陽太守百姓歌曰桑無附枝麥秀兩岐張公爲政樂不可支蜀人司馬相如善鼓琴肖甫蜀之銅梁人欽雲杜甫詩元戎小隊出郊垌浣花溪在成都

送王汝文提督操江

折衝原自漢庭聞柱後新裁上切云一劍畫將天塹地千帆教就水犀軍臺城晝擁韜鈐色幕府春生組練文卻笑當年渾共浚與君同姓不如君漢書光武日賈復有折衝千里之威法冠一名柱後一名切云陳孔範曰長江天塹古以爲限吳王夫差有水犀軍三千臺城屬南京韜鈐武士所服也古者出徵以幕帳爲府署故曰幕府左傳楚伐吳使鄧練率組甲三千柀練三千杜預注組甲漆甲成組文被練練袍也晉王�工渾俱爲將軍治水軍

同馬通政吳太常蔡憲使飲太虛樓

不須槎上訪蓮萊咫尺雲霄法象開挾日千峯淩聛聣浮天萬頃浸樓臺西泠棹影煙從破下界鐘聲晚自來十載故人塵外景醉翁寧爲酒徘徊蓬萊山在東海仙人�居也聛聣城上女墻言於城王聛聣人也

徐子與久宦楚中貽書見訊時余有晉臬之除

東西歲宴走除書轉覺徐卿姓字疏薄劣偶先燕市駿覊棲寧爲武昌魚臺中白簡霜容老湖上靑衫艸色如莫向並州頻問訊病夫無意太行車漢書王莾傳論曰獨無天帝除書乎薄劣元美自謂晉書童謠云寧飲建業水不食武昌魚謂子與晉書傳玄爲禦史中丞每有劾奏值日暮則奉白簡竦誦不寐又南史云任眆沈約爲中丞彈文皆曰捧白簡以聞古詩云靑袍似春艸並州今山西太原府魏武苦寒行北上太行山艱哉何巍巍羊腸路結屈車輪爲之摧

寄答張助甫

中原髙枕白雲深春艸玄關懶自侵不惜汝南人月旦只愁江上鯉浮沈鳳凰獨覽千尋徳鸚鵡雙懸異代心此日爲君成感慨武昌風色晝陰陰楊雄閉關艸玄故曰玄關後漢書許劭與從兄靖好覆論鄕黨人物每月輒更其品題故汝南俗有月旦評古詩呼童烹鯉魚中有尺素書賈誼賦鳳風翔於千仭兮覽徳輝而下之漢襧衡作鸚鵡賦後不遜黃祖殺之武昌屬胡廣時助甫參議楚中

題周公瑕小像

隱囊紗帽褐寬袍丘壑依稀亦我曹名似盧郎堪北玉頰如裴令欲添毛朱顏雅負陽春在彩筆能令气象髙不獨陶然君自好見來爭若醉醇醪晉顧愷之圖謝鯤像曰此子宜置丘壑中以鯤嘗云一丘一壑自謂過之故也盧郎未詳顧愷之嘗圖裴楷像頰上加二毛觀者覺神明殊勝陶猶喜也吳志孫權將程普以年長數侮周瑜瑜折節下之終不與較普後自敬服而親重之乃告人曰周公瑾交如飲醇醪不覺自醉漢制以正月造酒八月成名曰醇醪

李於鱗赴浙臬邂逅吳門有贈

十年龍臥杳難尋握手相看思不禁天上客星聊作使人間舊雨復成今地過瓜步風煙軟潮滿胥江月色深鵬鷃逍遙俱自得肯將蹤迹論浮沈使星見前舊雨卽舊日也瓜步江在揚州六合縣界胥江在蘇州府莊子比冥有鳥其名曰鵬搏扶搖而上者九萬里然後圖南且適南冥也斤鷃笑之曰彼且奚適也我騰躍而上不過數仭而下翺翔蓬蒿之間此亦飛之至也而彼且奚適也逍遙自得貌

其二

樓船金鼓殷如雷憲府春當海國開西嶺白雲推案出中原紫气渡江來翛然自喜千秋事去矣誰當一代才今夜吳閶寒更好最憐分手各登臺船上建樓曰樓船殷音隱紫气老子過關關吏尹喜望見紫气浮關曰應有眞人也莊子翛然而往翛然而來

贈秦少說比部

兩都臺省並稱雄名姓先朝抗疏中和璧蒼蠅元不染鮑家驄馬漸難工浮雲自失三春色大澤長回九辧風若語蒓鱸思後味步兵原合醉江東楚文王得卞和玉璞剖之得美玉號和氏璧陳子昂詩靑蠅一相點白璧遂成冤蠅之爲虫污白使黑諭佞人之變亂善惡也列異記鮑子都上計入都有驄馬隨之後官至司隸其子與孫俱爲司隸皆復乘驄馬京師歌曰鮑氏驄三入司隸再入公馬𨿽瘦行步工此反其意而用之宋玉有九辧悲秋賦張翰思吳中蒓菜鱸魚膾曰人生貴適志耳富貴何爲遂命駕而歸又晉書云張翰淸才雅度時人號爲江東步兵

顧剛太僕乞歸用張召和給事韻贈之

那因九折始回車勇退功名世不如官似騎曹看引馬心同學士愛焚魚新篇漸出歸田賦舊艸猶存諫獵書何謂四愁張給事也從攜手贈瓊琚漢王陽經邙九折板嘆曰奉先人遺體豈可乘此危乎遂回車解授而去馬曹王徽事見前注杜甫詩碧山學士焚銀魚陶潛作歸田賦漢書相如傳時天子方自擊熊豕逐禽獸相如上疏諫帝善之漢張衡詠四愁詩毛詩報之以瓊琚瓊琚美玉也

答朱用晦余徳甫追和感事之作

一身蹭蹬避墻東回首交遊感慨中泣罷人龍才欲盡度來天馬步難工緘書忽動西江色隻字猶希大國風但使鬥間雙气王不將雷雨辧雌雄蹭蹬失勢貌後漢王君公遭亂獨不去時人爲之語曰避世墻東王君公晉書宋纖有遠操隱於南山太守馬岌造焉纖拒不見岌嘆曰名可聞而身不可見徳可仰而形不可覩知先生人中之龍也漢武帝得大宛馬名曰天馬馬步工見前鬥間劍气見前注王去聲列士傳歐冶鑄雙劍一雌一雄

武日贈別省中諸公

差池霜色鬂毛侵三月移藩巳滯滛惜別故人分手淚思歸傲吏折腰心頳魚下水猶堪溯黃鶴摩天不易尋回首莫論萍梗事古來天地有浮沈毛詩差池其羽滯滛猶滯畱也南史陶潛曰我不能爲五斗米折腰卽日解印綬去逆流曰溯許愼說文萍無根浮水而生有靑紫兩種蘂皆細對生梗長二寸許李頻詩生事似浮萍

寄謝茂秦

罷醴誰堪鄴下居世情秋共鬂毛疏家移潞子云邊國門少梁王雪後車歌罷此生惟短鋏賦成何地不長裾漳流轉自並門上可怪天南斷鯉魚罷醴酒鄴下並見前茂秦初寓鄴後嘗過山西潞州沈約慰塗賦云衣云邊以知國梁王漢梁孝王也茂秦嘗遊於趙王故云馮驩彈鋏見前鄒陽上梁王書何王之門不可曳長裾乎漳水見前並門卽並州屬山西鯉魚寄書巳解見前

贈少司徒淸丰呂公

當年靑瑣獨批鱗主聖能寬萬死身見歷風波垂百折到來霄漢是孤臣淇園午色攤書卷漳水秋聲起釣綸自是非熊堪入夢郡樓長盻屬車塵靑瑣謂殿門刻爲靑瑣文而靑塗之也韓非傳龍之爲物可狎而騎也然其喉下有逆鱗人有批之則必死人主亦有逆鱗而說之者能不攖人主之逆鱗則幾矣司馬遷書萬死不顧一生淇園在北直隸漳水出河南臨漳一太公世家西伯將出獵卜之曰所獲非熊非羆非虎非貔乃帝王之輔後遇太公子渭陽載與俱歸司馬相如書犯屬車之淸塵

吳明卿自貴徐子與自閩同日書至有感

參差靑鳥建章宮忽有瑤音慰轉蓬兩地虹霓書遠近各天雷雨劍雌雄俱誇拙宦身猶在且喜加餐字每同寄語圖南爭矯翼燕臺四起大王風漢武故事帝齋居忽有靑鳥從西來集殿上東方朔曰此西王母欲來有頃王母至山海經云靑鳥者西王母之使也人首鳥衣衣靑衣而飛行曰靑鳥虹霓見前杜甫詩匣裏雌雄劍古詩長跪讀素書書中竟何如上有加食飯下有長相思莊子北溟有魚其名曰鯤化而爲鳥其名爲鵬背若泰山翼若垂天之云搏扶搖而上者九萬里然後圖南且適南溟也大王風見前

王陽徳兵憲數過弇山園頗述泉石之美走筆奉寄

一壑中年屬謝家秪緣朱紱離靑霞衡門過客題衰鳳小隊春閒駐浣花巳借使君爲地主可無詩句憶天涯鄖江亦號羊公府臥閣蕭條負歲華謝家謝靈運惠連也元美以之諭巳兄弟朱一作靑朱紱謂朱裳畫爲紱文也晉呂安與稽康善一日安來適康不在子稽喜出迎安不入門題鳳字而去喜大欣不知鳳字乃凡鳥也浣花溪見前注時元美巡撫鄖陽羊公羊佑也晉人嘗鎭荊州

送浙人周廣文之襄府紀善

冠蓋錢塘雅自雄靑衫憔悴出江東曾陪謝監觀滄海更向襄王對大風薦艸功名微祿外曳裾心事倦遊中怪來枚叔耽梁苑應爲人間眼未工班固西都賦冠蓋如雲錢塘屬浙江杭州宋玉風賦序楚襄王遊於蘭臺之宮有風颯然而至王曰爽哉此風宋玉對日此大王之雄風漢枚乘爲梁孝王賓客梁範卽東苑

送王太史胤昌冊封關內便道省壽夫人

玉節新從北極開彩衣仍出上方裁猶龍紫气將西度如帶黃河自北來嶽色晝晴回菡蓞珂聲春曉散蓬萊稱觴不貸夷門酒分得君王露一杯周禮守邦者用玉節髙士傳老菜子年七十衣彩衣爲嬰兒戲於親之前以求親悅顏師古曰上方少府屬官也作供禦器物史記孔子問禮於老子去謂弟子曰老子其猶龍乎函關紫气亦老子事見前漢書黃河如帶陜西華嶽頂上有蓮花峯蓬萊唐之宮名夷門大梁城門露武金莖露也

【卷之三／梁有譽】

送胡比部文徵之南都

燕京感懷

送潘尙攺調南京

九日寄歐陽伯梁彥國二山人

吳宮

送張子畏使代

寄宗子相吏部

中秋前一夕過黎惟敬山房值雨

送盧少明郎中之京

瓜步眺望﹝瓜步在揚州六合縣界﹞

感秋

送沈儀部之任畱都

庚戍八月虜變

送周一之出塞

病中李於鱗徐子與宗子相王元美過訪得寒字

送吳仁卿南還因附家信

暮春病中感懷

秋夜簡謝茂秦山人

張掖門送座主朱公旅襯還歸徳

春日病起得家書悵然有感

秋日謁陵眺望

題隱居圖

朝中候旨星同事諸公

姑蘇懷古

厓門弔古

寄木虛山人

送莫子良督學貴州

揚州悼隋離宮

登白雲山頂

山館燕集憶梁彥國山人

送鄺和仲之任廣徳

粵洲池亭泛舟得明字

至日

桐廬道中

登黎惟敬山樓

登城上樓

安期巖﹝在廣東番禺縣東﹞

聞董原漢臥病賦此訊之

明七子詩選注卷之三浙汜茅坤雲間陳子龍選定古杭汪淇汪恂訂正

梁有譽【字公實﹐號蘭汀﹐廣東順徳人。嘉靖庚戍進士﹐授刑部主事。有蘭汀存稿傳於世】

送胡比部文徵之南都

西都詞賦見才豪此日風塵攬佩刀吳楚地當瓜步折東南山擁秣陵髙湖邊春艸吟騷客城上秋云對法曹六代繁華應涕淚況堪天地戰爭勞班固作西都賦瓜步揚州古渡其狀如瓜謂之瓜步秦始皇時望气者言金陵有天子气使人鑿山爲瀆以斷地脈因攺名秣陵屈原作離騷賦後世詞人墨客皆稱曰騷客北部刑部也爲法司故曰法曹六代吳晉宋齊梁陳也俱建都南京

燕京感懷

鹿塞戈鋋血未幹龍庭烽火報長安擬擒可汗先開幕欲拜嫖姚更築壇靑海月明胡馬動黃楡風急皂鵰寒材官羽騎多如雨夜夜旄頭倚劍看慶塞在北戈鋋卽矛質也龍庭匈奴祭天之所可汗匈奴酋長名猶華言天子之幕帳幕前漢霍去病爲嫖姚將軍漢髙祗築壇尹韓信爲大將軍靑海卽卑禾海也在陜西臨羗縣西黃楡山是太行絕頂處鵰似鷹而大俗名皂鵰杜甫詩皂鵰寒始急杜甫詩多少材官守涇渭前漢書武帝置建章營騎後更名羽林軍晉天文志昴爲旄頭胡星也

送潘尙攺調南京

曾向東山起謝公自憐籌策幾人同淸時心迹行藏裏白首詩篇感慨中曳履漢庭虛夜月鳴珂江左自秋風懸知銅柱銘勛後天畔還看劍气雄晉書謝安放情丘壑髙臥東山後起爲大都督漢鄭崇哀帝時爲尙書僕射數求見曳革履帝笑曰我識鄭尙書履聲馬勒飾曰珂江左南京也漢馬援討平交趾立銅柱於思明以立功晉書張華傳斗牛之間常有紫气華以問雷煥煥曰此寶劍之精上徹於天耳

九日寄歐陽伯梁彥國二山人

一別髙樓煙月空可憐尺素滯孤鴻潮平人隔秋云外日落山明海气中三徑蕭條應自往五噫感慨復誰同重陽獨酌眞無賴愁絕髙臺落帽風稽康髙士傳蔣詡爲兗州刺史稱疾歸於捨傍開三徑範曄後漢書梁鴻東出關過京師作五噫之歌曰陟彼北邙兮噫顧瞻帝京兮噫家室崔嵬兮噫人之劬勞兮噫遼遼未決兮噫帝間而悲之晉書孟嘉爲��參軍九日�溫宴龍山風吹嘉帽落而嘉不知

吳宮

月墮平湖漫不流煙波何處可消愁千年人傍要離塜百頃誰尋範蠡舟廊上悲風聞響履堂前淸宴憶傳籌竹枝似寫當年恨聲起吳江葉葉秋後漢書梁鴻與妻孟光隱於吳依富人臯伯通每食舉案齊眉通異之及鴻卒通葬之要離塜傍函曰要離烈士伯鸞淸髙可相近也伯鸞梁鴻字越絕書範蠡旣滅吳乘扁舟泛五湖不返蘇州圖經響履廊吳王所作以梗楠木板籍地西子行則有聲

送張子畏使代

使星遙指晉陽城曉渡郊原鐵騎迎狐塞天低橫殺气雁山秋早動邊聲書生倚劍心徒切諸將揮戈意未平若過北堂稱慶罷還將籌策獻承明範曄後漢書李邰善天文和帝遣使者微行郡縣觀采風謠使者當到益部投邰候捨邰因仰觀問二君發京師時知朝廷遣使乎使者驚問何以知之邰指星示云有二使星向益州分野故知之耳晉陽今山西太原府鐵騎馬之帶甲者蔚州蜚孤嶺抵近邊故曰狐塞雁山卽雁門山也在代州杜甫詩慈顏赴北堂承明漢�名在未央宮北

其二

徵馬長嘶起朔風獨憐平子思無窮煙塵正值蕭條候世事空歸感慨中云暗故關聽斷角日沈殘壘見孤鴻懸知弔古徑行處好問當年李牧公漢張衡字平子有才名諭子畏壘營壘也史記李牧者趙之北邊良將也嘗居代大破匈奴十餘萬騎滅襜檻破東湖單於奔走十餘歲不敢近於趙境

寄宗子相吏部

野館西風叢桂開天長猶阻朔鴻來憂時應念山公啟作賦空慚水部才一臥煙霞違漢署幾看烽火望燕臺淸秋河嶽堪藜杖莫動江南庾信哀晉書山濤爲吏部尙書甄拔人物各爲題目奏之時稱山公啟事諭子相梁何遜爲水曹嘗吟梅花詩爲世所重公實自謂也崔豹古今注邊方備驚壘上髙如壇形置烽竿於上有寇至舉火相告曰烽火卽今之煙墩也藜杖名髙丈餘其莖可爲杖梁庾信字子山侯景之亂奔江陵嘗有鄕關之思作哀江南賦有云𨿽無危老之辭惟以悲哀爲主

中秋前一夕過黎惟敬山房值雨

靑山閒寂偶尋君鬥酒哀歌思不窮天上陰晴渾莫定人間弦管轉愁聞梧桐聲急千家雨巖壑寒生四壁云明夜月圓誰共看露荷風竹對秋分閒寂卽寂寞也陶潛詩鬥酒聚比僯漢書禮樂志絲曰弦竹曰管杜甫詩錦庭弦管遶紛紛半入靈山半入云此曲多應天上有人生能得幾回閒漢司馬相如傳相如居於成都家徒壁立言徒有四壁更無資產也

送盧少明郎中之京

朔風吹雁度江臯送客悲秋且濁醪抱病巳拚滄海釣含香猶憶白雲曹西京露滴金莖冷北極星垂彩仗髙到日故交如問訊爲�伸蔚白蓬萬澤曲曰臯東方朔十洲記滄海在東海中水皆蒼色仙人謂之滄海漢制尙書郎四人奏事口含雞舌香以辟胃气帝王世紀黃帝名秋官爲白雲漢以長安爲西京武帝制金莖上加仙人掌以承露北極北辰之極尊星也彩仗兵器卽花鎗三輔決錄張仲蔚平陵人隱身不仕所居蓬蒿滿徑

瓜步眺望【瓜步在揚州六合縣界】

殘虹滲淡巳黃昏江上煙波獨愴魂京口樹濃藏雨色海門風急長潮痕西來暮色連三楚北望浮雲隔九閽正值旗亭須買醉憂時懷土不堪論京口在鎭江府城東五里卽京峴山海門潮所起處孟康漢書注云江陵爲南楚吳爲東楚彭城爲西楚謂之三楚曹植詩西北有浮雲九閽九門也卽古詩浮雲蔽白日意旗亭江心之酒旗也

感秋

佳節聊登郭隗臺長空淡淡鳥飛來客衣未授寒砧急羽檄遙傳暮角哀樹色依微臨聛聣雲光浮動近蓬萊可堪多難當搖落卻憶東籬菊又開郭隗臺燕昭子建在易水南十八里詩九月授衣檄以木簡爲之長尺二有急事則插以鳥羽故謂之洞檄聛聣城上女墻言於城上聛聣人也蓬萊殿名陶潛詩采菊東籬下

其二

江湖此日復何如謾向天南賦卜居京國今歸懷陸橘鄕園行樂想潘輿候虫聲起燈花落社燕巢空木葉疏一出碧山秋巳晚暫隨時哲待公交車屈原有卜居詞吳志陸績年八歲於九江見袁術術出橘食之績懷三枚因拜辭墮地術笑曰陸郎作賓客何乃懷橘乎績答曰欲歸奉母術寄之潘嶽閒居賦序太夫人爲禦板�升輶軒達覽王畿近周家園燕以春社來秋社去漢張褒隱碧山漢官儀公交車司馬秩八百石掌諸上書�闕者東方朔初上書帝令待詔公交車

其三

薊北風煙驚壯心感時應覺二毛侵功名共羨虞卿璧世事徒憐季子金戰後關山生暝色雨餘城闕淡秋陰卽看節候堪杯酒徙倚聊爲越客吟二毛黑白二色也左傳襄公曰君子不擒二毛史記虞卿說趙孝成王一見賜黃金百鎰白璧貳雙戰國策蘇秦字季子西說秦王書十上說不行黃金百斤皆盡史記越人莊舄仕楚執�有頃而病楚王使人察其意之所向聞具作越吟知其思越也徙遷也倚立也踟躕不進之貌

其四

碧紋冰簟正宜秋臥看銀河淨欲流鳷鵲觀前淸露滳盧龍塞下暮云稠臨風長想蘇門嘯多病徒懷祀國憂諸弟故園應北望相思知上海邊樓漢建鳷鵲觀在未央宮外盧龍今北京永平府晉孫登隱蘇門山阮籍過之登不應籍因嘯而起至半嶺聞有聲若鸞鳳之音乃登嘯也列子杞國之人憂天崩墜身無所逃廢於飲食

送沈儀部之任畱都

淸秋分袂重躊躇客裏那堪更索居薊北風塵嗟對酒江南鴻雁幾傳書片雲孤月三山外衰艸寒云六代余到日休文應弔古閒成八詠意何如陶潛詩爲我少躊躇漢書仗者紿單於言天子射上林苑中得雁足系帛書言蘇武在某澤中按雁不能傳書以此爲口實耳丹陽記江寧縣北十二里濱江有三山相接卽名爲三山唐杜牧之詩六朝文物艸連空南史沈約字休文爲東陽太守郡有沈約八詠樓

庚戍八月虜變

白艸蕭蕭大野間單於獵火照秋山坐令鳴鏑侵周甸不見封坭守漢關郡邑瘡痍嗟正苦邊庭供餉轉多艱九重巳命嫖姚將爲報蒼生一解顏單於匈奴酋長號取廣大之貌前漢匈奴傳冒頓作鳴鏑應劭曰撓箭也漢書王元說隗囂曰天水完富士民最彊元請以一丸坭爲大王東封亟谷關天子之門有九重九者陽數之極也一閶門二遠郊門三近郊門四城門五臯門六庫門七雉門八應門九路門漢霍去病爲嫖姚將軍嫖姚音飄搖勁疾貌列子五年之後夫子始一解顏而笑

其二

胡騎朝驅度黑河射鵰還傍帝城過四郊此日慚多壘三輔何時遂息戈出塞衛靑猶荷戟從戎魏絳漫論和漢家會奏平胡績願聽回中橫吹歌黑水源出陜西秦州後魏秦王幹善弓馬嘗從太宗出有雙鵰幹以二箭下之軍中號爲射鵰校尉禮記四郊多壘卿大夫之恥也前漢以京兆扶風馮翊爲三輔漢書武帝大徵匈奴大將軍衛靑出塞子余裏度幕捕斬大獲而歸杜甫詩魏絳巳和戎古今樂錄曰橫吹胡樂也張騫入西域傳其法於長安惟�摩詞兜勒一曲李延年因之更造新聲二十八解後漢以給邊將

送周一之出塞

薊門蕭瑟雁鴻秋王粲從軍事遠遊俠客臨期贈七首故人把袂問刀頭龍沙旌閃胡塵斷鹿塞笳鳴漢月流搔首乾坤俱涕淚古來國士幾封侯王粲從軍詩雲從軍有苦樂惜問所從誰七音比七首尺八利劍也荀悅曰使气作威結私交以立彊於世者謂之俠客古樂府何當大刀頭力頭有環借音而言問何時當還也龍沙龍庭之沙也李太白詩戰士臥龍沙鹿塞見前笳捲蘆葉爲之

病中李於鱗徐子與宗子相王元美過訪得寒字

淸樽病裏罄交歡況復風塵旅思寬天地秪憐詞客在鶯花懶逐世人看千家鼓角春聲慘北闕星河夜色寒牢落他年垂釣者白雲猶自憶瑯玕前漢書陸賈謂陳平曰君何不交歡太尉杜甫詩老農何有罄交歡蕭何治未央宮立東闕北闕羣臣奏事及謁見之徒皆趨北闕白雲山在番禺縣東瑯玕美玉其色似竹

送吳仁卿南還因附家信

獻策名成出帝鄕髙才不愧漢賢良趨庭彩服生春色過裏儒冠帶禦香粵社交遊空歲月燕臺去住各煙霜寒梅欲發聊持贈消息憑君寄八行漢武建元元年詔舉賢良方正直言極諫之士髙士傳老萊子年七十衣五色彩衣爲嬰兒啼戲於親前以求親悅賈至詩衣冠身惹禦鑪香後漢竇章與馬融善融與章書曰孟陵奴來賜書見手迹歡喜無量次於面也書𨿽一紙八行行行七字

暮春病中感懷

萬方雲气護蓬萊春色蒼茫紫極開天闊髙臺招駿去風生大漠射鵰來明時病益江湖思佳節愁深鼓角哀堪笑腐儒通籍晚艱危心折請纓才蓬萊殿名晉天文志北極五星在紫宮中故曰紫極乃上帝所居也射鵰見前漢制朝省官出入禁闈有簿籍載姓名掌門者會驗名籍以通出入江淹別賦心折骨驚漢書南越與漢和親終軍自請願授長纓必覊南越王首級致之闕下

其二

頻年烽火滯天涯隱幾蕭條感物華萬里春衣空過雁千邨寒食自飛花人間漫意衝星劍海上虛疑貫月槎自惜不才成傲吏一辭神武卽煙霞烽火見前莊子南郭子綦隱幾而坐荊楚歲時紀云冬至後一百五日有疾風甚雨謂之寒食杜甫詩佩劍衝星聊自拔王子年拾遺記堯時有屍槎流於西海光如星月十二年一周天名爲貫月槎李白詩還從傲吏遊南史陶弘景脫朝服掛冠於神武門上表辭祿

秋夜簡謝茂秦山人

永夜風林怒未平不眠烏鵲自多驚淸霜滿樹禁鐘斷缺月低空鄰杵鳴燕趙浪遊今日意乾坤長笑古人情黃塵鬱鬱還無賴擬逐漁樵過此生杜甫詩烏鵲自多驚蔡邕曰天子殿門非侍禦之臣不敢妄入故曰禁中古詩三五明月滿四五蟾兔�燕建都易水趙建都邯鄲今皆屬北直隸李太白詩我把兩赤羽來遊燕趙間列子曰子桑戶孟子反子琴張三人相與爲友相視而笑莫逆於心杜甫詩時危兵甲黃塵褒

張掖門送座主朱公旅襯還歸徳

丹旐遙馳睢水濱都門慟哭起行塵乾坤尙想淩雲賦烽火空傷報國身季子劍畱悲異日中郎書在與何人南湖煙水秋應慘不過西州亦愴神丹旐卽今銘旌也睢水在南都宋州江淹別賦見行塵之特起漢武帝讀相如賦嘆曰飄飄然有淩雲之气也烽火見前史記吳季札將聘晉帶寶劍以過徐君徐君不言而色欲之季子爲上國之事未獻也然心許之矣使還徐君已死季子將劍掛徐君墓樹而去今泗州有桂劍臺魏志蔡邕爲中郎將敬重王粲每日粲有異材吾不如也吾家書籍盡當與之晉書羊曇傳曇爲謝安所愛重安薨後輟樂彌年行不由西州路嘗因過石頭城大醉不覺至西州門左右曰此西州門也曇大哭而去

春日病起得家書悵然有感

苑柳宮槐生曉煙起看佳節倍堪憐天涯尺素經殘臘客裏分陰似小年愁病可堪歸雁後春心空負落花前西山爽气朝來好擬把琴樽眺遠天許愼說文冬至三戍日爲臘風俗通臘者獵也因獵取獸以祭先祖或曰獵者接也新故交接大祭以報功也蔡邕獨斷曰獵者送終之大祭晉陶侃曰吾人當惜分險王徽之爲桓沖參軍衝嘗謂徽之曰卿在府日久此當相料理徽之不答直髙視以手版拄頰云西山朝來致有爽气耳

秋日謁陵眺望

淸秋霜露肅祠官帝裏山川此郁盤上谷風塵通大漠居庸紫翠落層巒七陵松掩金鋪瞑萬壑鍾流玉殿寒香霧蒙蒙候靈蹕星辰還仰太薇看祠官攝行祀事之官郁盤重厚貌李太白詩江山猶郁盤上谷今大同府砂磧曰漠居庸關在順天府北門首餙謂之鋪三輔皇圖未央宮前殿金鋪王戶注云金扉上有金花似獸及龍蛇鋪首以禦環也蹕以正行人也太薇上帝星也

題隱居圖

結茅栽樹倚巖幽避迹甘從麋鹿遊屋外靑山通短徑門前修竹蔭寒流看云時隱烏皮幾對客閒披鶴氅裘可是淮南招隱地西風蕭瑟桂叢秋劉昆詩麋鹿從我遊杜甫詩鳥皮幾在還思歸晉王恭美姿儀嘗衣鶴氅裘涉雪而行孟昶見之曰眞神仙中人也淮南王劉安招隱士篇云桂樹叢生兮山之幽

朝中候旨星同事諸公

曉望銅龍辟曙輝曳裾趨候掖垣扉西山雲霧開黃甸北闕星辰護紫微地迥遙瞻天仗肅時平驚說羽書飛腐儒通籍慚何補擬獻甘泉願轉違漢太子宮有銅龍樓禁中有東西兩掖垣乃禁墻也西山卽天壽山前漢天文志云日有黃道日君象故天子所行之道亦曰黃道又曰黃甸漢未央宮有東闕北闕紫微帝星也天仗天子庭下儀仗卽今瓜斧之類羽書見前漢髙祖罵酈食其曰腐儒幾敗乃公事杜甫詩云腐儒衰晚謬通籍漢成帝時楊雄從上幸甘泉宮旣還獻甘泉賦

姑蘇懷古

看山幾日到吳中詞客登臨感慨同金虎迹荒靈气滅水犀軍散霸圖空春歸茂苑烏啼月花落橫塘蝶怨風誰識倦遊心獨苦扁舟長憶五湖東蘇州古爲東吳越絕書吳王闔閭葬山下三日有金虎蹲踞其上因名金虎墳吳王有水犀軍茂苑橫塘皆在蘇州漢相如傳或謂卓王孫日長卿故倦遊其人才足依也公自謂越絕書範蠡旣雪會稽之恥乃乘扁舟泛於五湖太湖環澆五百里謂之五湖或曰五湖謂鄱陽靑艸洞庭丹陽太湖也

厓門弔古

誰悟當年讖巳眞汴杭回首總成空憤無勾踐三千士死恨田棋五百人海上干坤春夢短厓前風雨客愁新英魂若作啼鵑去葛嶺山頭哭萬巡唐書唐儉說秦王曰公日角龍庭性恊圖讖系天下望若外羅豪傑內招戎狄以據秦雍此湯武之業也未初建都汴梁后都杭州越勾踐有戰士三千虞氏春秋漢滅項羽田橫欋與具徒五百人入海居島中髙祖召棋將至自殺其五百人聞橫死皆自殺寰宇記蜀帝名杜宇號曰望帝後死去化爲杜鵑蜀人聞杜鵑啼曰我望帝也葛嶺山疑在新會近厓門

其二

殺气空蒙下赤霄胡塵捲地翠華遙舟膠楚澤誰相問魂溺湘潭不可招淚血歲添厓上蘚靈風暮擁海邊潮獨憐島樹猶含恨不待秋來卻盡凋禮記月令仲秋之月殺气寖盛謝眺許空蒙如薄霧翠華天子之旗帝王世紀周昭王巡狩反濟漢江濱楚人以膠膠船王至中流膠液溺死諭宋帝之沈海也屈原沈於湘潭弟子宋玉作招魂賦以哀之諭陸秀夫諸人也

寄木虛山人

昔從蕭寺接風流把酒相看賦遠遊海上十年還浪迹山中一別復驚秋野煙細遶盧敖杖夜雪難乘剡曲舟空寄詩篇慰岑寂知君心爲白雲畱國史補梁武帝姓蕭好佛創寺命蕭子雲飛白大書一蕭字故後人號寺爲蕭寺屈原遠遊篇悲時俗之迫阨兮願輕舉而遠遊盧敖燕人秦始皇召之爲博士使求神仙不返語林王子猷居山陰大雪夜因詠招隱詩忽憶戴逵時逵在剡縣便乘舟訪之經宿而至宋陳搏隱居華山雲臺大宗召之搏辭表有云一片野心巳被白雲畱住

送莫子良督學貴州

獻歲星軺出漢京南中鳥道入云平�經遷史浮湘處肯讓文翁化蜀名戀闕夢懸春署�登髙詩滿夜郎城莫嗟萬里風煙遠攬轡應憐報�情獻歲正月元日也南中志交趾有鳥道四百里以其路險峻人迹不到惟有鳥飛度耳司馬遷爲太史令嘗浮湘前漢循吏傳文翁爲蜀郡太守見蜀地僻陋有蠻夷風乃修起學宮於成都選下縣子弟以爲學宮弟子由是大化至今巴蜀好文雅皆翁之化也唐夜郎屬溱州卽今貴州是也轡馬轡也後漢範滂登車攬轡慨然有澄淸天下之志

揚州悼隋離宮

藻井雕甍駐彩霞錦帆一夫已無家淒涼夜月樓前舞零落春風杖外花殘燒遶原碑臥艸夕陽依岸柳藏鴉可憐河水滔滔逝不識人間有歲華薛琮曰藻井當欄中交木爲之卽井幹也隋書焬帝作龍舟鳳舸施錦帆於上以幸江都揚州誌瓊花觀有後土碑隋焬帝於江都築堤種柳名隋堤柳唐李商隱詩終古垂楊有暮鴉

登白雲山頂

報道春光出郭殘漫攜樽酒上層巒澗泉雜雨鳴山閣空翠因風濕客冠陰壑冥冥霄見日長松落落夏生寒誰知一別含香署遮莫靑峯獨耐看李白詩春光半道催冥冥暗貌晉孫綽天臺賦蔭落落之長松漢制尙書郎四人奏事口含雞古香以辟胃气遮莫方言也遮折

山館燕集憶梁彥國山人

憶賦思玄意獨深山川蕭瑟幾登臨百年秪合持螫醉萬事何妨擁鼻吟海上斷雲秋漠漠天邊落水歲陰陰稽山廬嶽風流遠此日詞人可共尋張衡作思玄賦晉書畢卓曰左手持蟹螫右手持酒杯拍浮酒船中便足了一生矣唐人詩空作西州擁鼻吟南史何胤以會稽山多靈異往遊焉廬山記僧惠遠約陶淵明結白蓮社於廬山淵明撍眉而去會稽山在浙江廬山在江西

送鄺和仲之任廣徳

公交車待詔幾經秋桐汭今乘五馬遊烽火頻年堪涕淚循良此日慰誅求山連白石橫朝靄溪下丹陽急瞑流如此風光殊不惡相思吾倚仲宣樓公交車司馬漢官名東方朔初上書令待詔公交車桐汭卽廣徳漢制朝臣出使駟馬爲郡守增一馬故謂之五馬白石壘在南京靄雲集貌丹陽湖在南京當塗縣東南七十里魏志王粲字仲宣嘗登荊州城樓作賦後人名爲仲宣樓或日仲宣樓在襄陽城東非荊州也

粵洲池亭泛舟得明字

蕩漾金塘霽色明蓼花風起木蘭輕共懸霄漢乘槎興忽動江河擊楫情載酒客來鳬雁起采芳人去芠荷平就中更有悠然思滿壑寒林作水聲李白惜陽春賦水蕩漾兮碧色任昉述異記潯陽江中多木蘭樹魯般因刳爲舟故謂之蘭舟荊楚歲時記張騫乘槎至天河得織女支機石晉祖逖渡江擊楫而誓曰逖不能淸中原而復濟者有如大江鳬水鳥如鴨靑色

至日

曾侍朱衣獻履辰驚看此日物華新中原天地猶寒色南國山川自戰塵鴻雁塞遙恆避臘柳梅谷暖暗生春斸苓采藥原吾分一醉江樓笑此身唐儀衛志朝日禦史大夫領屬官至殿西廡從官未衣傳呼促百官就班獻履曹植至日表云亞歲迎祥履辰納慶說文云三戊日冬至爲臘玄中詎松千歲爲茯苓脂渝入地中千采斸斮堀也本艸茯苓二月以錐刺地也

桐廬道中

日暮煙嵐路欲迷山櫻落盡見鼯啼林藏宿雨諸溪漲峽朿長江萬木低野老移家依碧嶂松門無路訪丹梯飄零卻憶當年事一曲勞歌越水西嵐乃山气蒸鬱艸木如藍鼯鼠也爾雅注鼯鼠一名夷鵠狀如小孤聲似人呼馬融笛賦鼯鼠夜啼山橫曰嶂丹梯磴道也李白詩云牽蘿入松門勞歌勸力之歌也唐人詩勞歌一曲解行舟

登黎惟敬山樓

樓前山气日氤氳偶爲看山一訪君下榻微風吹石壁當歌明月出浮雲斷鴻遠向沙頭落孤罄低從樹杪聞只道避喧非避世他時休勒稚圭文氤氳和也左太衝蜀都賦气氤氳以翠微滕下閣序云徐孺下陳蕃之榻李白詩當歌共�杯南史周顒隱北山後應詔出爲海塩令欲過北山孔稚圭假山神作文以卻之日北山移文謂其隱操不終也

其二

苔徑雲泉松十尋風回眾壑自龍吟謝家羣從多詩興蘇嶺髙人發嘯音樹色夾城春雨暗江光吞璧夕陽沈生涯卒歲渾疏豁望逐金莖思不禁謝家羣從謂謝靈運與其族弟惠連也惟敬之弟惟仁亦工詩故云蘇門山一名蘇嶺晉孫登隱居蘇門山阮籍詣之與論養生導气之術登下不應籍因笑而起至半嶺聞有聲若鸞鳳音乃登笑也毛詩何以卒歲金莖銅柱也漢武帝制金莖上加仙人掌以承露�玉屑飲之

登城上樓

木落城頭風怒號百年形勝自周遭碧窻日曉滄溟闊畫拱雲開象緯髙目斷層霄無雁字夢淹南國有魚舠登臨一笑成今古彈劍酣歌愧爾曹莊子大塊噫气其名爲風作則萬竅怒號滄溟卽滄海也北南兩星曰緯舠小船也漢薛瑄傳一笑相樂斯亦可矣家語子路彈劍而歌孔子和之李白詩酣歌激壯士

安期巖【在廣東番禺縣東】

東南紫气動江關玉舄飄飄遂不還謾憶鶴歸華表柱更傳仙在沃焦山松稍花落禽銜去石上芝生客到攀今古蒼茫俱莫問何如散發弄潺湲列仙傳老子西遊關令尹喜望見有紫气浮關日應有眞人過神仙傳廣州城東有澗生菖蒲一寸九節安期主服之仙去但畱玉舄耳搜神記遼東華表柱有白鶴集其上曰有鳥有鳥丁令威去家千歲今來歸城郭如故人民非何不學仙冢累累沃焦山未詳必安期常遊處也楚詞觀流水兮潺湲

聞董原漢臥病賦此訊之

春來愁緒日冥冥燕嶠風光自艸亭入塞戰塵天外黑隔城山色雨中靑驅馳歲月憐同病骯髒江湖笑獨醒南北亂離憂不細漢家誰問董生經冥冥暗貌杜甫詩愁緒日冥冥諸葛亮出師表遂許先帝以驅馳史記伍員曰同病相憐骯髒髙亢嬈直之貌屈原漁父篇眾人皆醉我獨醒亂離言時亂人苦別離也以董仲舒比原漢也

【卷之四／謝榛】

送謝少安犒師固原因還蜀會兄葬﹝固原屬陜西﹞

喜黃實甫至畱酌

中秋無月同王元美李於鱗賦得城字

席上贈盧次楩﹝名柟比直隸浚縣人太學生丁詩賦﹞

送胡世甫西還

人日過吳峻伯宅時峻伯將使豫章

答蘇侍郎允吉見寄﹝名佑山東濮州人官至兵部侍郎兼都禦史﹞

送彭進士謫豫章

答徐子與兼懷宗子相

送客遊洞庭湖﹝湖在湖廣巴陵縣西﹞

無題

皇甫道隆謫大梁有寄

寄王元美

陳子結內翰宅同孟得之對月

送陸比部汝成讞獄閩中

初春夜同梁公實宗子相賦

夜宿楡林驛

送顧汝修還松江

秋夜有懷

望雲中塞

秋夜宗子相楊虛卿餞予楊氏園亭畱別二首

送沈宗周守順慶﹝順慶府屬四川﹞

暮秋簡沈參軍

送朱子羽大參還任江西

立秋前一夕同王元美吳峻伯李於鱗登城樓

登五峯山有感

馮汝言入計暫還海口同吳峻伯沈子剛出餞各賦

送王詩得還東筦

魏縣東城同張肖甫陸道函晚眺

夜集陸道函宅同張肖甫丁子學賦

送陳仲聲還任金華

春夜餞別趙子後憲副之大梁

大司馬蘇公書至自雲中兼聞捷音賦答

送張子明少參還任山東

秋夜卽席呈應瑞伯駕部因憶去秋是夕同瑞伯歸自盤山後酌潞陽官舍

秋日柬顧汝和中翰

冬夜集徐子與宅

環山樓爲崇陽劉封君賦

冬日雪登郁孤臺

殷太史正甫馬死詩以悼之

送楊以公侍禦按眞定

重陽夜感懷

贈楊次和參軍

明七子詩選注卷之四浙汜茅坤雲間陳子龍選定古杭汪淇汪恂訂正

謝榛【字茂秦﹐號四暝山人﹐山東臨淸人。讀書工詩﹐與輩齊名。有遊燕入晉等集稿傳於世】

送謝少安犒師固原因還蜀會兄葬【固原屬陜西】

天書早下發星軺二月關河凍欲消白首應憐班定遠黃金先賜霍嫖姚秦云曉度三川木蜀道春通萬里橋一對郫筒腸欲斷鶺鴒原上艸蕭蕭漢班超爲西域都護封定遠侯前漢霍去病爲嫖姚將軍九域志陜西洛郊縣有三川鎭秦武王謂甘茂曰寡人欲驅車三川以窺周室卽此萬里橋在蜀成都諸葛亮送吳使至此日萬里之行自此始矣因名郫出大竹土人截以盛酒故號郫筒李商隱詩云郫筒當酒壺毛詩鶺鴒在原兄弟急難

喜黃實甫至畱酌

自別梁園歲幾䢐可憐消息斷江湖相逢白髮知多少。一醉黃金問有無。地接邊關秋气早樹翻烏鵲月明孤百年聚散應難定對爾長歌叩玉壺梁孝王有修竹園在河南開封府䢐�也謝靈運詩云聚散成分離古詩長歌正激烈晉書傳王惇酒後輒詠魏武樂府歌曰老驥伏櫪志在千里烈士暮年�心不巳以如意系唾壺爲節壺邊盡缺

中秋無月同王元美李於鱗賦得城字

四野蒼茫煙霧生月華暗度鳳凰城雲間不辧銀河色。樓外空傳玉笛聲。鴻雁淸秋遊子意梧桐白露故園情謝莊徙倚還詞賦此夜關山何處明順天府西南七十里有鳳凰山因以名城宋謝莊字希逸常作月賦茂秦自諭徙遷也倚立也踟躕不進之貌楚詞步徙倚而遙思古槳府有關山有杜甫月傍關山幾處明

席上贈盧次楩【名柟比直隸浚縣人太學生丁詩賦】

有才流落感當時憐爾淸狂但酒卮梁獄上書千。古恨楚臺作賦九秋悲星霜荏苒愁顏在日夜伶仃白髮知秉燭虛堂醉今夕明年還赴菊花期唐書武后見駱賓王檄曰人有才如此乃使之流落不偶乎宰相之過也蘇林曰凡狂者陰陽脈必濁今此人不狂而似狂者謂之淸汪漢鄒陽見怒於梁王下獄遂從獄中上書次楩以酒狂爲浚令所陷論死後當道諸公惜其才力救之獲免詳見王元美集中宋王楚人作悲秋賦每年一次霜降一次星移故云星霜荏苒漸進之貌也伶仃無成單孤貌古詩晝短苦夜長何不秉燭遊

送胡世甫西還

愁中忽過薊門春歸騎蕭條復向秦白首全生逢聖主靑山何意見騷人隴云朝度鄕關近渭水晴分艸樹新自是楊雄多著述煙霞不負舊綸巾陜西古爲秦地屈原作離騷賦故後世詞人墨客皆稱爲騷人輿地誌陜西隴城縣有大隴山亦曰隴首渭水出陜西寶雞縣漢楊雄字子云閉關艸玄綸巾白綸巾也白絲紡而爲綸唐皮日休詩白綸巾下發如絲

人日過吳峻伯宅時峻伯將使豫章

餘寒薄暮重淒淒簾外靑山望欲迷人日正逢燕雪後仗星遙動楚天西寧辭取醉畱官舍更約尋春過禦堤何限柳條縈別思江城南去亂鶯啼日將暮曰薄暮正月初七謂之人日漢書李邰善河圖風星和帝遣二使微行郡縣使者當到益部詣邰宿焉邰因仰觀問二君發京師時知朝廷遣使乎二人驚問其故邰指星示云有二使星向益州分野故知之耳江西豫章郡春秋時爲吳楚之交劉昂之詩折盡官橋楊柳枝春風依舊綠絲絲啼鶯爲向行人道離別何時是盡期

答蘇侍郎允吉見寄【名佑山東濮州人官至兵部侍郎兼都禦史】

幕府書來見遠情況逢秋暮正休兵天銷朔塞煙塵色風斷燕關鼓角聲一代功名歸上將百年湖海任狂生應思帝裏傳杯夜南北迢遙共月明漢書注衛靑徵匈奴大捷帝就拜靑大將軍於幕中故曰幕府上將上將軍也漢以呂祿爲上將軍魏文帝黃初中有上大將軍唐徳宗貞元初諸軍各置上將軍以北允吉漢書酈食其人皆謂之狂生

送彭進士謫豫章

淸朝遠謫自悲吟六月鳴蟬滿上林帆度九江秋水闊樹連三楚暮云深滕王閣上瞻霄漢徐孺祠前嘆古今獨向天涯搖落處西風應起帝鄕心上林苑漢武帝建在陜西西安九江今江西九江晁氏志一水而日九江謂江於此分九道也史記世家楚文�都郢昭王都鄂考列王都壽春故謂之三楚滕王閣在南昌城外南昌有徐孺祠

答徐子與兼懷宗子相

昨夜孤鴻度鄴城長安舊社憶同盟秪緣漂泊憐王粲不爲疏狂薄襧衡落月西樓千里夢浮雲北塞幾年情江淮更念風騷侶誰折梅花一寄聲鄴今河南臨漳縣時茂秦居鄴王粲字仲宣往荊州依劉表表不禮登城樓作賦以自見三國襧衡字正平恃才傲物曹操惡之王粲襧衡茂秦皆以自諭也杜詩落月滿屋梁猶疑見顏色謂宗子相晉書陸凱與範曄書自江南寄梅花一枝與曄韓愈詩因風數寄聲

送客遊洞庭湖【湖在湖廣巴陵縣西】

相逢楚客問巴州此去楊帆湖上游日月平臨洞庭水煙霞半入嶽陽樓低沙白雁投寒渚隔浦丹楓照暮秋莫向湘君聽鼓瑟。黃陵月冷不勝愁。巴州謂巴陵也李白詩楊帆借天風長沙志洞庭之水瀦爲七百里日月出入其中嶽陽樓在巴陵城上與君山相對梁劉孝綽雁詩洞庭春水綠衡陽旅雁歸楚國多楓樹謝靈運詩曉霜楓葉丹湘君堯二女舜妃也楚詞令湘露鼓瑟兮使海若舞黃湖廟在湖廣湘陰縣北六十里以祀舜二妃

無題

楚女春心不自持月明誰唱竹枝詞瓊簪玉珥何顏色翠幙朱欄且歲時燕子樓空傷往事杜鵑花老負歸期江頭月落西風起轉覺湘靈瑟調悲李白詩春心亦自持竹枝歌乃巴渝之遺音也惟峽人唱之簪珥冠之餙也唐張建封鎭武寧有女子名盻盻者絕色也建封納之居燕子樓建封卒盻盻誓不他適居是樓十餘年幽獨悵然杜鵑花俗名映山紅今江南處處有之李太白詩杜鵑花開春巳闌湘靈鼓瑟見前

皇甫道隆謫大梁有寄

聞君遙自楚天來一到梁園見賦才搖落舊曾悲屈宋寂寥今復弔鄒枚黃河蕩目寒聲轉嵩嶽連空遠色開何事弟兄俱謫宦西風愁對菊花杯道隆必自湖廣移官大梁梁園見前屈原宋玉俱楚國人鄒枚鄒陽枚乘也皆爲梁孝王賓客聚於平臺黃河源出昆侖河南嵩山爲中嶽公自謫時道隆之兄子循亦謫開州

寄王元美

仙郎久別感孤鴻無那艱虞兩地同河嶽愁雲連趙北海天兵气滿吳中老來避世家難定亂後悲秋賦轉工聞道鳴珂復京國共期春色醉新丰李白贈史郎中詩仙郎久爲別晉書慕容垂載記日市朝屢攺艱虞靡息李白�賦愁雲蔽日李白詩兵气擁雲間宋玉有悲秋賦馬勒餙日珂唐車服志五品以上有珂三輔舊事太上皇不樂關中思慕鄕裏髙祖乃徙丰沛屠兒於關中沽酒煮餅號日新丰李白詩美酒沽新豊

陳子結內翰宅同孟得之對月

陳遵投轄罊交歡池上淹畱並倚欄月到玉堂秋轉靜天回瑤闕夜偏寒坐聽客子穿雲笛恍見仙人承露盤金馬明朝還待詔淸樽應憶此時看漢陳遵嗜酒每宴賓客輒將其車轄投於井中𨿽有急不得去玉堂殿漢武帝建去地十丈階基皆用玉漢郊祀志武帝作承露盤髙二十丈大七圍以銅爲之上加仙人掌以承露和玉�飲之漢武帝得大宛國馬以銅鑄像立於司馬門外因名金馬門東方朔初上書帝令待詔金馬門應劭日待詔謂以材技徵召未有正官故謂之待詔

送陸比部汝成讞獄閩中

醉攀楊柳禁城東別後芳樽不可同薊北幾人聽候雁天涯孤劍倚徵蓬任公臺瞰江流遠天姥峯連海色空虞帝好生當此日遙知閩徼待春風候雁望帶書而來也任公臺天姥峯俱在福建帝王世紀舜徳好生福建閩地盡邊曰徼

初春夜同梁公實宗子相賦

云後長風吹禁城梅花零落此時情關河月暗迷鴻影宮殿春寒濕漏聲雙鬂愁深須一醉百年交定見同盟燈前莫話籌邊事彈劍悲歌气未平陸凱詩長風萬里舉唐書李徳裕在劍南築籌邊樓其部落眾寡饋送遠近曲折咸具乃召集邊事者與之指畫商訂夷虜之情僞盡知之焉家語孔子厄於匡謂子路曰歌予和汝子路彈劍而歌孔子和之曲終匡人解甲而罷漢書匡衡傳意气未能平也

夜宿楡林驛

獨夜楡林罷酒杯愁看霜葉滿蒼苔驛燈孤照徵人夢邊月髙懸落雁哀胡虜幾窺靑海戍烽煙又上白登臺當年李廣空遺恨蕭颯天風正北來玉粲七哀詩獨夜不能寐靑海卽卑禾海也在臨羗縣西李白詩胡窺靑海灣括地誌朔州定襄縣東北三十里有白登山山上有臺名曰白登臺卽漢髙祖被冒頓所圍處漢書李廣傳廣守右北平匈奴號爲飛將軍避之數歲不敢入北平然數奇竟不得封侯飲恨而死

送顧汝修還松江

千里飛霜葉下初知君回首憶鱸魚潮生瓜步移孤棹路轉吳淞是舊廬海上白雲秋不斷天南明月夜何如梅花歲暮應須折驛使相逢有報書晉書張翰見秋風起思吳中鮓魚膾嘆曰人生貴適志耳富貴何爲遂命駕而歸蘇軾赤壁賦狀如松江之鱸瓜步揚州古渡也狀如瓜故云吳淞卽松江府晉書陸凱與範曄善自江南寄梅花一枝與曄復有詩曰折梅逢驛使寄與隴頭人

秋夜有懷

涼宵力疾步莓苔欲賦髙秋愧楚才白髮秖緣人事老黃花偏傍客愁開樽前獨坐星河轉燈下悲歌風雨來還憶重陽亂離後故園惆悵一登臺杜甫詩力疾坐淸曉宋玉楚人作九辧悲秋賦李白詩夜分河漢轉列子秦靑擊節悲歌聲振林木魏文帝書歲往日來忽逢九月九日九爲陽數其日與月並應故曰重陽楚辭惆悵兮而私自憐

望雲中塞

幾年欲向塞門遊北渡桑幹重旅愁畫角悲涼孤館夜黃楡搖落九邊秋壯心未擲班生筆浪迹堪憐季子裘回首江湖任鷗鳥謾嗟華發滯燕州崔豹古今注塞者塞也所以擁塞夷狄也故曰塞門桑幹河名勝州東有楡林關秦蒙恬破胡關地千里累石爲城植楡爲塞��書班超少家貧爲官傭書投筆嘆曰大丈夫當�傳介子張騫立功異域以取封侯安能久事筆硯乎史記蘇秦字季子西說秦王書十上而說不行黑貂之裘敝華白緇黑色也

秋夜宗子相楊虛卿餞予楊氏園亭畱別二首

燕京客久欲東還華館淸樽共一攀門簇銀鞍花竹外地開金穀市朝間當秋戎馬仍多事此日漁樵未是閒賴有羣才匡濟策采薇堪自老靑山李白詩華館陪遊息西京雜記漢武帝得貳師國天馬常以玫瑰爲鞍縷以金銀李敬業詩汗馬躍銀鞍石崇有金穀園李白詩羣才滿金閨毛詩陟彼南山言采其薇

其二

南國詞人早見知。芳園岸幘此追隨。靑萍古色相看處。白首多情欲別時。蟋蟀夜寒楊子宅。芙蓉秋它習家池。玉衡西轉燕歌舞猶自持觴問後期幘巾也有赤幘靑幘素幘布幘後漢光武紀馬援初入見帝在宣徳殿南廡岸幘坐迎曹植詩淸夜遊西園飛蓋相追隨靑萍劍名蟋蟀促織也毛詩云蟋蟀在堂歲�其暮習池襄陽習郁大池也晉山簡鎭襄陽每出醉其上因號爲髙陽池玉衡卽斗柄也

送沈宗周守順慶【順慶府屬四川】

明星當戶動徵鞍此去春光道路看巴子地形天外轉嘉陵江色郡中寒三秋戰伐掄才急四海誅求出牧難沈約未須裁八詠徛樓時復望長安明星東方啟明之星杜甫詩東方明星亦不遲四川夔州古巴子國嘉陵江在順慶杜甫詩哀哀寡婦誅求盡痛哭秋原何處村南史沈約爲東陽太守郡有沈約八詠樓長安屬陜西漢唐建都所在以諭今京師

暮秋簡沈參軍

參軍逸气佩吳鉤坐訂風煙動早秋八詠篇成何太瘦九關兵罷轉多愁邊隅樹色空軍壘東北笳聲斷戍樓應惜中原多猛士幾人相見話封侯魏文帝與吳質書曰劉公幹有逸气惜未遇耳晉書恆溫挺豪雄之逸气吳鉤劍名沈約八詠見前又約與徐勉書云老病數旬革帶常移札以手握臂率計月瘦半分九關俱在西北笳捲蘆葉爲之漢髙祖歌安得猛士兮守四方唐詩憑君莫話封侯事一將功成萬骨枯

送朱子羽大參還任江西

落落才名三十年宦途華發轉堪憐獨憐上國星隨馬遠度西江雪滿船湘雁晚低彭蠡澤楚云春澹豫章天定知丰劍歸君後遙望長安北斗邊杜甫贈鄭虔詩才名三十年坐客寒無氈星隨馬用使星事見前寰宇志彭蠡澤在江西南唐府東闊四十里長三百里卽今鄱陽湖江西南昌古名豫章春秋時爲吳楚之交晉書張華傳斗牛之間常有紫气華以問雷煥煥曰此寶劍之精上徹於天耳當在豫章丰城華卽補煥丰城令後換掘獄基果得雙劍一日龍泉一日大阿

立秋前一夕同王元美吳峻伯李於鱗登城樓

幾年詞客鳳城遊薊北河山共倚樓淸夜桂樽聊對月。明朝蓬鬂又驚秋。風飄玉笛淒初斷天轉銀河倒欲流遙憶故園砧杵動梧桐一葉起人愁伏羲時鳳巢阿閣今城闕稱鳳本此唐李白詩華發不耐秋颯然成衰蓬淮南子曰梧桐一葉落而天下知秋

登五峯山有感

樹杪躋攀石磴懸手攜藜杖出風煙東分遼海千重嶺北盡胡沙萬里天秋艸徵夫烽堠外夕陽歸鳥戍樓邊時看白骨成悲感爲憶嫖姚戰伐年藜艸名髙丈餘莖堪爲杖遼海遼東之海漢書匈奴傳云胡地沙鹵多乏水艸邊方備驚壘上髙如壇形置烽竿於上有寇至舉火以相告曰烽火堠斤堠也卽今煙墩王仲宣宣哀詩出門無所見白骨蔽平原漢書霍去病爲嫖姚將軍出塞捕虜二千二百�封冠軍侯嫖音飄姚音搖取勁疾之貌

馮汝言入計暫還海口同吳峻伯沈子剛出餞各賦

歲暮長安送客還驛亭疏柳不堪攀星軺欲發仍呼酒春艸相期一解顏陌上淸霜迎劍舄笛中明月動關山海門凍合三吳舫此日馮唐發易班古者相別折柳以贈天上有使星故使者車曰星軺列子夫子始一解顏而笑單底曰履復底曰舄橫吹笛有關山月曲海門潮所起處三吳謂吳郡吳興丹陽也漢書馮唐女帝時爲郎武帝過郎署問曰父老何時爲郎何其老也李白詩蹉跎鬂易班

送王詩得還東筦

送客悲歌駐別筵薊門搖落碧秋天論心未訂滄洲約分手那堪白髮年路出三吳兵火後帆歸百越海云邊知君歲暮遙相憶獨對梅花不可傳博物志薛譚學謳於秦靑未窮其枝辭歸靑送出郊乃撫節悲歌聲振林木響遏行雲譚乃謝求返宋玉賦悲哉秋之爲气也蕭瑟兮艸木搖落而變衰西陽雜俎元藏機渡海被風飄至一處居人曰此滄洲也其洲千里花木常如春人居或銀臺金闕有金莖花人皆帶之云不帶金莖花不得到仙家三吳見前廣東古百越地嶺南大庾嶺多梅花

魏縣東城同張肖甫陸道函晚眺

多難逢君感慨同。登臨莫遣酒杯空。無端世事兵戈後。不盡交情聚散中。三晉河山低晚照。千家砧杵亂秋風。萍蹤未定鄒枚老。回首梁園有斷鴻。李白詩浮雲無定端漢書翟方進曰一死一生乃知交情史記魏斯趙籍韓虔三分晉地謂之三晉許愼說文萍無根浮木而生有靑紫二種葉皆細對生梗長二寸許杜甫詩生事似浮萍鄒枚漢鄒陽枚乘也爲梁孝主賓客梁園見前

夜集陸道函宅同張肖甫丁子學賦

烏鵲翻飛月滿城更堪飄泊旅魂驚百年過眼嗟人事四海論心見友生天轉明河分夜色風髙落木動寒聲醉來擎築荒臺上燕趙悲歌自古情蘇子瞻赤壁賦月明星稀烏鵲南飛杜甫詩空山獨夜旅魂驚毛詩𨿽有兄弟不如友生史記髙漸離擊築而歌築者竹樂器也狀似琴而天頭安弦以竹擊之故名爲築也顏師古曰築形似瑟而細頸也古稱燕趙問多慷慨悲歌之士

送陳仲聲還任金華

雙旌帶雪下長安曉色催人馬上寒不憚風塵馳驛道。應知父老�江千。金華云隔三千里碧艸春連五百灘遙想元龍乘暇處月明誰共倚樓看旄首曰旌金華府屬浙江唐李白詩聞說金華渡東連五百灘漢陳登字符龍以比仲聲

春夜餞別趙子後憲副之大梁

一樽春夜重淹畱無那琴中孤鶴愁萍梗可堪燕市別文章不負兔園遊中原赤子心逾切北塞黃雲戰未休華發應嗟勛業晚行看擊楫大河流琴操有別鶴曲許愼說文萍無根浮水而生有靑紫二種葉皆細對生梗長二寸許漢梁孝王有兔園在平臺之內比方殺人冤气太重髙接於云云爲之黃北方有黃雲戍華白緇黑也劉向新序云土亦華發墮顚而後可用晉書祖逖爲冀州刺史渡江中流擊楫而誓日逖不能淸中原而復濟者有如大江

大司馬蘇公書至自雲中兼聞捷音賦答

龍沙漠漠起霜風堠火關心白髮中江海幾手疲國計胡庭此日議邊功笳吹夜月軍門靜劍倚秋天虜障空麟閣久虛知不負捷音今獻未央宮龍沙白龍堆沙漠也在西域中堠火見前笳者胡人捲蘆葉吹之後入中囼以爲軍中樂以金爲口以木爲身而吹今日番笛宋玉大言賦長劍耿介倚天之外顏師古曰障者塞上險要之處往往修築別置候望之人所以自障蔽而伺敵也漢宣紀甘露二年帝思中興功臣乃圖畫於麒麟閣法其象貌題其官爵姓名凡十一人未央宮漢髙祖建一名紫薇宮取正紫宮於未央之義也

送張子明少參還任山東

薊門伐鼓發樓船送別君侯南浦邊秋水綠平鴻雁渚曉霜寒動菊花天東方賦斂嗟今日上國干戈憶往年遙想四愁吟不盡山湖上渺風煙漢班固曰杖節擁旄徵人伐鼓船上建樓謂之樓船漢儀注列侯爲丞相稱君侯顏師古曰君侯者列侯之通稱不必丞相也江淹別賦送君南浦傷如之何千楯也戈戟也蓋幹主蔽而戈主刺也拾遺記庖羲造干戈以餙武此干戈之始也張衡四愁詩序曰張衡不樂失處機密陽嘉中出爲河間相時天下漸獘欝欝不樂爲四愁詩以寄噫云�湖在山東濟南府

秋夜卽席呈應瑞伯駕部因憶去秋是夕同瑞伯歸自盤山後酌潞陽官舍

去年遙自薊城回曠逸堪憐越客才驛柳淸秋還並轡潞河良夜坐傳杯靑山別後邊烽起明月歌中胡馬來今夕相看感離亂西風吹雨不勝哀轡馬轡也潞河卽通州河漢置潞縣唐五代皆因之烽火見前離亂言時亂人苦別離也

秋日柬顧汝和中翰

爲憶仙郎隔紫薇經時長訝報書稀月明綠酒當年共秋老黃花近賞違三殿星霜侵曉入九衢風雪帶寒歸緣知此夕還乘興車馬遙聽半掩扉天上有紫薇宮上帝所居也唐攺中書省爲紫薇省盛弘之荊州記綠水出豫章烏程鄕有井宜取木爲酒世謂之綠酒南部新書大明宮中有麟徳殿三面亦以三殿爲名或曰三殿謂蓬萊拾翠翠薇也四達謂之衢九衢卽長安之九市也空中翰過訪也

冬夜集徐子與宅

城上烏啼冬雪余滿庭寒色月來初病當歲晚心方切老向天涯訃轉疏湖海相知今夜酒風塵一別幾年書可憐京國多烽火王粲誰憐未定居李白詩碱烏獨宿夜空啼魏志王粲字仲宣山陰人從獻帝至長安以西京擾亂乃之荊州依劉表表不禮粲登城樓作思鄕賦以自見

環山樓爲崇陽劉封君賦

日上江樓紫翠開亂峯相對郁崔嵬晴雲低傍重檐合秋色髙從四壁來老至應期弘景臥賦成堪惜仲宣才楚天黃鶴還飛下誰共仙翁醉玉杯漢書相如傳家徒四壁立南史陶弘景天監中脫朝服掛冠神武門上表辭祿隱於山中王粲字仲宣登荊州城樓作賦爲世所傳武昌志江夏有辛氏賣酒一老翁常來索酒辛與之不問其直翁曰吾負汝酒債多矣因畫黃鶴於壁間曰客至此鶴舞客至鶴果舞四方聞之觀者日如市皆取錢而呼鶴舞辛致資財巨萬翁一日再來遂呼鶴乘去辛氏築樓以待之

冬日雪登郁孤臺

孤臺崛屼樹摧殘此日登臨自鶡冠哀角暮從風外斷荒山愁動雪中看關河渺渺行人遠吳楚蒼蒼落木寒醉倚南樓望江北片帆何處是長安崛屼髙貌藝文志楚人有居深山以鶡爲冠因鶡冠子顏師古曰以鶡鳥羽爲冠也長安諭今京都

殷太史正甫馬死詩以悼之

房星一夕墮燕臺苜蓿秋花空自開金勒蕭條余鶴轡玉堂惆悵失龍媒早朝尙憶嘶風去夜醉猶憐踏月回此日召王巳陳迹中涓曾復問君來房星馬星也苜蓿艸名大宛以之飼馬張騫使西域取其種而歸拾遺記曹洪與魏武帝所乘之馬名日鶴轡馬轡也漢書武帝天馬歌日天馬來龍之媒通鑑補注天子有中涓又日涓潔也王居中而潔除之人也

送楊以公侍禦按眞定【眞定府屬北直隸】

君從淮海動威聲燕趙乘春復此行世事憂深持白簡天驕亂後惜蒼生馬經滹水魚龍避霜下恆山道路淸遙夜烏啼何限思坐看孤月度嚴城晉書傳傳玄爲禦史中丞每有劾奏值日暮則捧白簡整簪帶竦誦不寐漢匈奴傳單於與漢書日南有大漢北有彊胡彊胡者天之驕子也云雲滹水卽滹沱河地埋志滹沱河東經眞定漢書成帝時禦史府栢樹當有野鳥數千棲宿其上朝去暮來後人遂號禦史臺日烏臺

重陽夜感懷

月冷燕城斷旅魂廣庭風露坐來繁老當濁酒酬今夕秋到黃花憶故園多病淹畱孤劍在當年遊好幾人存狂歌重此登髙意滿眼浮雲不可論風俗記九月九日登髙以禳災厄浮雲諭小人也

贈楊次和參軍

楚材流落市朝間仗劍經秋未破顏自惜艸玄淹歲月可堪垂白向邊關天橫落照明於壘地入窮荒接萬山長路何人問行投夜來驅馬雪中還左傳楚聲子聘於晉還令尹子文問晉大夫與楚孰賢對日晉卿不如楚其大夫則賢皆卿材也如杞梓皮革皆自楚往𨿽楚有材晉實用之楊雄閉關艸玄借比次和漢紅陽侯與杜業書日誠哀老姊垂白隨無狀子出關垂白言發近白也壘營壘也顏延年詩嗟予怨行役

【卷之五／徐中行】

京口小飲江樓懷王元美

九月八日登天津城樓待李比部謝山人

長至達甫攜從子仲魚過集得旁字

吳明卿守樵川貽詩見訊兼有卜居吳興之約賦此答之

寄題李於鱗白雪樓

送李兵憲量移還南昌余亦被播歸吳興

寄答廣陵文學歐楨伯

寄嶺南李僉憲

訪王元美兄弟偶遇吳門喜而賦此

秋日同宗子相遊朝斗巖

送袁魯望北上

哭梁公實

周眞陽歐楨伯餞余於張掖門時眞陽亦以候調至

涇溪王使君見過投詩賦答

送莫廷尉之任南都

哭梁公實

寄懷張肖甫

和李於鱗贈王元美兄弟詩

登嶽陽樓

蔡蕪令王君元老招之北上過訪山居席間賦贈

寄馮大參

送王元美兵備山東

九日懷兪仲蔚

贈葉順甫

寄徐君督學楚中

解郡後寄懷李於鱗時先余乞歸七年矣

呈大中丞周公

都門感舊

吳明卿遷大梁餘福建除書同日下賦寄

有諷李於鱗不宜起者輒爲解嘲

汪伯玉中丞起撫鄖陽志喜

武昌聞曹有卿自廣西擢浙臬寄贈

丘宗伯邀余雪後登赤壁作

送長沙張少參之蜀便道還吳

齊安雪中得南昌朱仲�余徳甫書並詩卻寄

同王元美渡江喜霽

被髙南還曾子澄待予春和驛席間賦別因憶宗子相

黃鶴樓新成

夜集秦年兄署中觀月有賦

何汝肅超拜閩�中丞賦贈

春晴登鎭遠樓

客部楊伯章擢河南學憲寄贈時許殿卿爲南長史

九日洪山寺登髙懷王元美吳明卿李於鱗王敬美

送駱給事購書還越

郊臥病不赴齋宿屬王元美諸人並移病因賦

送王鴻臚使閩還朝其先君按閩多得士

石僉憲以平南功進秩寄賀

答黎惟敬立春日見懷

程學憲遷貴陽大參從蜀道歸省贈別

大中丞汪伯玉自鄖臺移鎭武昌寄贈

同王元美敬美夜飲許伯云給事

漆僉憲以中祕士授禦史旋擢閩憲入壽賦贈

都門會李於鱗

潘中丞漕河東歸賦贈

九月六日穆水部邀登吉祥寺

寄谷中丞

計後南還詣王元美旋赴豫章賦別

得史少尹錢塘書卻寄

入計會祕書黎惟敬自南海至

贈武陵於信夫太守

歐楨伯夜過

九日登松風樓有懷宗子相

南昌謝侍禦索贈有賦

吳明卿入大梁寄朱灌甫宗正

臥病簡萬郎中章甫

明七子詩選注卷之五浙汜茅坤雲間陳子龍選定古杭汪淇汪恂訂正

徐中行【字子與﹐號天目山人﹐浙江長興人。舉嘉靖庚戌進士﹐授刑部主事。所著有詩集行世】

京口小飲江樓懷王元美

新亭杯酒暫畱歡故國山川亂後看飛檄大江愁王气談兵幕府笑儒冠天回聛聣孤舟出潮起魚龍六月寒飄泊正思王粲賦浮雲何處問長安新亭在南直隸江寧縣十里近江渚說文檄以木簡爲書長尺二用以徵兵玉去聲通鑑補注古者出徵以幕帳爲府署故稱幕府聛聣解見前水經注一水發源天水縣其水出五色魚俗以爲龍而莫敢捕因號爲魚龍川魏志王粲字仲宣山陰人獻帝西遷從至長安以西京擾亂乃之荊州依劉表表不禮登城樓作賦以自見李太白詩總爲浮雲能蔽日長安不見使人愁

九月八日登天津城樓待李比部謝山人

搖落千山客思哀城樓面而海雲開漁陽秋色三邊盡碣石悲風萬里來南北烽煙聊對酒古今懷抱此登臺明朝更有龍山約羗笛胡笳莫漫催漁陽郡今攺爲荊州屬湖廣碣石山在北直隸昌黎縣荊州誌龍山在府城西北十五里晉書桓溫九日與參軍孟嘉輩遊龍山後人遂以爲故事馬融笛賦序云近世雙笛起於西羗故稱羗笛胡人捲蘆葉爲笳吹之故謂之胡笳

長至達甫攜從子仲魚過集得旁字

漢宮仙律動初陽吳地悲歌入醉鄕憶昔雲霄曾獻履於今風雨各沾裳交遊漸與靑山厚詞賦頻驚白髮長明發登臺望云物徳星猶聚五湖傍劉向別錄燕地寒不生五穀鄒衍吹律而溫至生黍也王績撰醉鄕記獻履見前物色也續漢書明帝元年明堂祀畢登靈臺望云物後漢陳實與諸子侄造荀淑父子討論於時徳星聚太史奏曰五百里內有賢人聚以諭達甫叔侄也按孫氏瑞應圖云徳星卽景星也狀如光月生於晦朔助月爲明王者不敢私人則見

吳明卿守樵川貽詩見訊兼有卜居吳興之約賦此答之

臥閣烽煙客夢勞緘書雨雪問綈袍蒼茫劍浦雙龍气寥落詞林一鳳毛誰向畏途論歲月且期偕隱向蓬蒿微名削盡關河事轉見千秋郢調髙漢書汲黯淮陽臥閣史記範睢謂�賈曰綈袍戀戀有故人之意耳劍浦卽延津晉雷煥得寶劍其子持劍經延平津劍躍出腰間騰水而去使人求之但見雙龍各長數丈南史謝靈運子鳯字超宗善文詞帝嘗嘆賞曰超宗殊有鳳毛莊子畏途者十役一人則父子兄弟必盛卒徒而後敢出

寄題李於鱗白雪樓

駘蕩深知宋玉才層樓髙倚岱宗開月含雙掌云邊出濤擁三山海上來梁苑賦成誰授簡郢中歌罷自銜杯側身東望飛揚甚乘興焉能信宿回宋玉楚人善作賦比於鱗泰山一名岱宗在山東泰安州之北漢書武帝作仙人掌以承露和玉屑飲之三山東海中蓬萊方丈瀛洲三仙山也月含雙掌濤擁三山皆以比白雪樓也謝惠連雪賦序梁王不悅遊於兔園俄而微霰零密雪下授簡於司馬大夫曰試爲寡人賦之宋玉對楚王曰客有歌於郢中者歌陽春白雪楚詞心飛楊兮浩蕩詩注一宿曰宿再宿曰信

送李兵憲量移還南昌余亦被播歸吳興

向愁華發願多違何幸靑山遂拂衣一榻晝懸徐穉去扁舟春送李膺歸垂綸震澤歌明月載酒廬山賦采薇爲報海鷗休浪訝風塵回首久忘機李白詩華發同衰白華白�黑色也後漢書以藩爲豫章太守特設一榻以待徐穉去則懸之後漢李膺爲司隸校尉以聲名自髙諭李兵憲云澤卽太湖也廬山在江西南康府毛詩陟彼南山言采其薇列子海上人有好鷗鳥者每旦往海上從鷗鳥遊其父謂曰汝取來吾觀之明日之海上鷗鳥舞而不下李商隱太倉箴海翁忘機鷗鳥不飛

寄答廣陵文學歐楨伯【名大任廣東南海人】

蕪城客夢滿江臯千里懷人尺素勞篋裏夜光南海月賦中秋色廣陵濤談天寧復如燕市玩世何妨似馬曹念爾最憐中散調知音寥落向誰操蕪城今揚州府漢鄒陽書明月之珠夜光之�一統志南海合浦縣出揚州古名廣陵枚乘七發將以八月望日觀濤於廣陵之曲江史記鄒衍談天史記王子猷爲桓沖騎曹參軍中間�卿署何曹答曰不知何曹時見牽馬來似是馬曹又問所管幾何曰不知馬何由佑數又問馬近死多少曰未知生焉知死晉嵇康爲中散大夫好彈琴嘗遇異人授以廣陵散聲調絕倫

寄嶺南李僉憲

一別承明阻舊歡乘驄君復出長安天南气色髙銅柱日下聲名壯鐵冠霜肅炎方春瘴盡月明滄海夜珠寒共嗟嶺外翔鴻少欲寄瑯玕道路難承明漢之殿名漢桓典禦史嘗乘驄馬漢書馬援討平交趾立銅柱以紀功在廣東思明府漢官儀禦史法冠以鐵爲柱卽柱後惠文冠李必先爲禦史後握嶺南兵憲雲南方爲炎天故稱炎方南粵志云江南多瘴气春爲靑艸瘴秋日黃茅瘴嶺南合浦出珠嶺外五嶺之外瑯玕美玉也

訪王元美兄弟偶遇吳門喜而賦此

一夕孤城落葉分經年明月悵離羣正愁孤棹回殘雪恰喜雙鴻下暮云把酒便須旬日醉和歌寧遣眾人聞相逢亦是尋常事紫气何勞映斗文李白詩西陌愁爲落葉分世說王子猷居山�雪後月色晴霽忽億載�俱乘舟訪之及門而�日乘興而來興盡而休何必見戴安道耶雙鴈諭元美兄弟也晉書張華傳斗牛之間常有紫气華以問雷煥曰此寶劍之精上徹子天耳

秋日同宗子相遊朝斗巖

仙掌蒼蒼倚寂寥羣峯髙擁萬靈朝泉飛南斗靑天濕地接中原紫气驕秋到白雲畱作賦客來明月坐吹簫相逢已在崆峒上何用緱山問子喬昔有仙人過華山塞道以手擘山開路手迹見存故華山有�掌峯�諭朝斗紫气見前崆峒山在陜西肅州列仙傳王喬周靈王太子��得仙後語人曰爲告我家七月七日候我於緱氏山至期果乘白鶴駐山巓舉手謝時人而去

送袁魯望北上

匹馬蕭蕭向帝州北風吹雪滿貂裘棄繻自許終逢主抱璧何須晚拜侯夜月銜杯燕市裏春云載筆鳳池頭相思南望蘼蕪綠定有鴻書問舊遊蕭蕭馬行貌亦謂輕便也前漢書終軍入關關吏與軍繻曰爲復轉還當以此合符軍曰大丈夫西遊終不復轉還棄繻而去後爲謁者過關關吏識之曰此棄繻生也韓非子楚人和氏得玉璞以獻勵王王使人相之日�也王以爲詐刖其左足及武王卽位又獻之王又以爲詐刖其右足文王卽位和乃抱璞哭於荊山之下文王使人剖之得美玉封和爲陵陽侯天上有鳳凰池晉人以北中書省

哭梁公實

三秋別思薊門深南望蒼梧起夕陰尙擬郢中爭白雪那知方外誤黃金縱橫未展垂天翼生死難灰蹈海心便欲登牀尋子敬不禁雙涕掩鳴琴蒼梧屬廣西與廣東接壤郢中白雪見前淮南子彼遊�之外者也史記封禪書李少君言於漢武帝曰祀竈則致�而丹�可化爲黃金黃金成以爲飲食器則益壽莊子北溟有魚其名爲鯤化而爲鳥其名爲鵬怒而飛其翼若垂天之云史記魯仲連謂趙使辛垣行曰彼秦者棄禮義而尙伯功之國也彼卽肆然而爲帝則連蹈東海而死耳晉書王子敬死子猷入坐靈牀取子敬琴彈之弦旣不調擲於地曰子敬人琴俱亡

其二

五嶺髙秋玉樹殘尺書猶自問加餐虛傳滄海窺鴻寶豈謂靑山妬鶡冠劍失中原髙斗沒詩畱南嶽白雲寒懷中錦字何曾滅風雨燈前不忍看廣東志臨賀始安潮陽大庾桂陽爲五嶺李白哭崔輔宗詩一朝殘玉樹古詩呼童烹鯉魚中有尺素書長跪讀素書書中竟何如上有加飡飯不有長相思劉向傳淮南王有枕中鴻寶苑祕書言神仙使鬼物爲金之術眞隱傳楚人有隱居山中以鶡爲冠因自號鶡冠子鬥牛劍气見前山之尊者曰嶽意指羅浮古詩置書懷袖間三歲字不滅

周眞陽歐楨伯餞余於張掖門時眞陽亦以候調至

遷客驅車出帝鄕幾人攜酒上河梁名齊李杜寧辭黨飲逐荊髙不厭枉秋色似應憐去住浮雲何自識行藏風流莫謂飄零盡紫气猶寒北斗傍古詩云驅車上東門漢李陵送蘇武詩攜手上河梁漢書範滂以黨人被逮其母曰汝今與李杜齊名死亦何憾李杜李膺杜密也史記荊軻至燕日與髙漸離飲乾市擊築而歌傍若無人浮雲諭在庭之小人晉王湛傳論曰朝野挹其風流紫气見前

涇溪王使君見過投詩賦答

雲霄侍從憶仙班湖海飄零又賜環執戟頻年仍綠鬂褰帷到處有靑山風塵萬事悲歌裏杯酒千秋聛聣間更羨郢中曾扈蹕只今白雪滿江臯大明諸司�嘗云文武官朝服各有二環前漢書東方朔傳曰位不過爲郎官不過執戟漢書賈琮爲冀州刺史入境命禦者褰其帷曰刺史當遠視廣覽何反垂帷裳以自蔽耶李白詩悲歌但長乎聛聣以側目相視也郢中今湖廣承天府扈衛也漢書出稱警入稱蹕以止行人也

送莫廷尉之任南都

繡斧風塵十載勞寵行新賜漢宮袍廣陵濤白仙帆遠建業山靑法署髙气色兩都典馬功名萬里呂虔刀六朝芳艸猶堪賦翰苑爭傳舊彩毫前漢書暴勝之爲直指使者衣繡衣持斧督課郡國廣陵濤見前注建業今南京廷尉卽今大理寺爲法司故謂之法署桓典驄馬見�晉書徐州刺史呂虔有佩刀或謂曰爲三公可佩此刀虔乃以贈別駕王祥曰卿有公輔之器故相與耳吳晉宋齊梁陳爲六朝俱都南京杜牧之詩六朝民物艸連空

哭梁公實

瀟瀟風色暗燕關易水東流不復還一自文園移疾後遂令遺艸出人間瘴深銅柱空懸涕日短丹砂未駐顏獨有梁鴻舊時月淸秋長照灞陵山易水見前史記荊軻至易水歌日風瀟瀟兮易水寒壯士一去兮不復還漢司馬相如爲文園令病免居茂陵相如傳相如旣病天子曰相如病甚可往取其書使者至相如已死其妻曰長卿未死時有書謂使者來求書奏之乃封禪遺艸也銅柱見前仙經丹砂爲金服之升仙東漢書梁鴻與妻孟光隱於灞陵山以耕織爲業詠詩書彈琴以自娛以比梁公也

寄懷張肖甫【時肖甫少參廣西】

中原一目起彈冠南徙仍從萬里看地擁銅標新嶽枚天回金馬舊祠官紫薇玉樹春相媚滄海明珠夜並寒虛道四愁君更切那無一字報瑯玕漢書王吉與貢禹相友善人曰王陽在位貢禹彈冠言其取捨同也銅標見前漢書宣帝聞益州有金馬碧雞之神使王褒持節來之金馬謂�形似馬其神祠在益州金馬坊祠官攝行祀事之官也唐以行省爲紫薇省廉州合浦出珠地近廣西張衡作四愁詩張衡四愁詩美人贈我靑瑯玕

和李於鱗贈王元美兄弟詩

王生海內幾人同愛弟縱橫技亦王關內季心俱任俠鄴中曹植並詞雄和成郢曲飛春雪舞罷吳鉤起朔風況是龍門經品第千秋二美檀江東晉書傳劉琨少負意气有縱橫之才俠客傳季布與弟季心俱任俠不覊顏師古曰任謂任使其气力俠之言挾也以權力俠輔人也魏志曹植與兄丕俱工詩賦與王仲宣輩齊名郢曲見前吳鉤見前後漢書李膺以聲名自髙士有被其延接者名爲登龍門用諭於鱗

登嶽陽樓

天敵平湖萬里臺秋髙霞色照行杯三湘白日波間動七澤靑山鏡裏開風靜仙人吹笛去月明神女弄珠來徘徊便擬休餐住俗吏漸非曼倩才寰宇志湘潭湘源湘鄕爲三湘相如上林賦云楚有七澤張衡南都賦遊女弄珠於漢臯之間漢東方朔宇曼倩有仙才

蔡蕪令王君元老招之北上過訪山居席間賦贈

髙天何意落雙鳬爲問閒居到五湖主聖會應封卽墨官貧且莫笑萊蕪塵埃气色存龍劍丘壑襟懷對玉壺聞道平津開閣待肯容滄海著潛夫前漢王喬爲葉令有仙術嘗詣朝惟見雙鳬從東南飛來史記齊威王召卽墨大夫語之曰自子之居卽墨也毀言日至吾使人見卽墨田野辟人民給官無私東方以寧是子不事吾左右以求助也封之萬家萊蕪縣屬山東龍劍見前古詩云淸如玉壺�漢公孫弘爲平津侯開東閣以待四方之賢者後漢王符隱屆著書以譏當時得失不欲彰顯其名號曰潛夫論

寄馮大參【馮時分巡百粵】

向傳繡斧渡瀟湘重綰銀章擁大荒開府蒼梧推馬援論兵漢署憶馮唐荔枝入夏連薇省翡翠乘春貢越裳共道撫綏多遠略遙看兵气淨扶桑瀟水與湘水合謂之瀟湘漢制銀印皆龜紐其文曰銀章爾雅海外疏曠無所不達謂之大荒蒼梧今屬廣西漢馬援爲伏波將軍漢文帝巒嘗過郎署與馮唐論將唐曰上古王者之遣將也跪而推轂曰閫以內寡人制之閫以外將軍制之軍功爵賞皆��外�翡翠鳥名雄赤日翡��曰翠越裳國在交趾之南扶桑在東海中

送王元美兵備山東

漢庭詞客領元戎十二東秦指掌中一上岱宗皆郢調遂令海表失齊風褰帷曉日開云壑校獵春花滿雪宮虛席倘詢天下事郡人誰與魯連同漢謂山東爲東泰髙帝紀田肯賀上曰夫齊東有瑯琊卽墨之饒南有泰山之固西有濁河之限北有渤海之利持戟百萬齊得十二焉泰山卽岱宗在山東左傳吳季札聞歌齊之聲曰表東海者其太公乎褰帷賈琮事見前注校獵謂獵有所獲校其多寡以賞功也漢書音又又云校獵者以本相貫爲欄校遮止禽獸而�取之也魯仲連山東人史記辛垣衍謂仲連曰吾乃知先生天下士也

九日懷兪仲蔚【名允文昆山人工詩不仕】

黃花秋發映綈袍鴻雁天回首重搔搖落三江空望遠風煙萬里獨登髙悔將薄宦驅雙鬂判取流年付濁醪卻笑兼蔎官舍滿何如仲蔚臥蓬蒿毛詩愛而不見搔首踟躕三江錢塘江楊子江吳松江也風俗記九月九日登髙以禳災幼曰兼葭長曰蘆葦髙士傳張仲蔚平陵人工詩修行隱居不仕所居蓬蒿沒人又李白詩誰念張仲蔚還依蒿與蓬

贈葉順甫

五湖秋晚忽相尋﹐猶有陵陽淚滿襟。躍馬向口﹠﹟63140﹔﹠﹟62871﹔唐舉相﹐好龍猶負葉公心。銜杯一日窮愁盡﹐擊築千秋俠气深。便欲贈君燕七首﹐不禁風色起蕭森楚卞和抱璞哭於荊山卞淚盡繼之以血後文王使人剖之得美玉封陵陽侯史記蔡澤燕人從唐舉�舉熟視而笑曰先生昂鼻巨眉魋顏蹙項膝彎吾聞聖人不相始先生平澤知舉戲之乃曰富貴吾自有所不知者壽也舉曰先生之壽過此以往四十三年澤笑而宏謂從者日吾持梁刺衛躍肥馬疾驅食肉富貴四十三年足矣莊子曰葉公子髙好龍居室皆盡龍天龍聞而下之葉公驚走乃知所好非眞龍也史記云髙漸離擊築而歌七首尺八劍也

寄徐君督學楚中

五花驄馬气何豪三楚靑山照錦袍羽獵向誇云夢大文章今並郢中髙旋收和壁登淸廟肯使隋珠隱漢臯明主賜環恩不淺門中�勿賦離騷五花謂五色花紋也史記世家楚文王都郢昭王都鄂考列王都壽春故謂之三楚云夢澤在湖廣徳安郢中今湖廣�天府和氏璧見前注鄒陽書隋侯之珠列�傳鄭交甫過漢臯見二女佩兩明珠前請其佩二女解珠與之行數十步珠亡二女亦不見賜環見前楚屈原被放作離騷文選注離騷猶言離憂也

解郡後寄懷李於鱗時先余乞歸七年矣

東山髙臥已多時念我新貽招隱詩白首苐應知已惜靑雲寧免眾人疑縱橫詞翰千秋事汗漫江湖五嶽期從此泛舟𨿽未晚拂衣終自愧鴟夷魯有東山漢劉安招隱士篇史記石越父曰吾聞士屈於不知已而仲於知已者史記須�謂範睢曰不意君能自致靑雲之上汗漫廣遠無涯貌五嶽謂泰山衡山蒿山華山恆山史記貨殖傳範蠡旣雪會稽之恥乃乘扁舟泛於五湖變易姓名號爲鴟夷子皮顏師古曰號鷎夷者言若盛酒之鴟夷多可容受而可捲懷與時張弛者也

呈大中丞周公

再起中原屬望新投簪曾復負平津風雲未盡文章色日月仍扶社稷身虛左至今慚國士居東誰不念孤臣興來欲泛山陰棹修褉於今正暮春左傳投簪請老平津見前史記魏隱士侯嬴爲夷門監者信陵君置酒大會賓客虛左位自迎侯生坐上賓客大驚周成王紀管叔與蔡叔作亂周公居東鄭氏曰居東謂避居東都�知何如也山陰屬浙江王羲之蘭亭記永和九年暮者會於會稽山陰之蘭亭修褉事也按褉者惡穢之事昔人一日死三女眾弔之謂其不祥可臨水洗濯穢塵遂以酒於水上洗觴而飲曰修褉後世遂以爲故事云

都門感舊

自去吳山賦采薇重來魏闕淚沾衣握蘭畫省知何歲種柳金城已十圍朝下鳴珂新月滿市中擊築舊遊非因思侍從甘泉日幾度花前並馬歸吳山在浙江湖州府毛詩陟彼南山言采其薇南史何胤曰闕者謂之�魏�者法也魏者當塗而髙大貌也故闕或謂之象闕或謂之魏闕漢官儀尙書郎含香握蘭晉桓溫自江陵北伐行至金城見少時所種柳皆十圍慨然曰木猶如此人何以堪扳枝折條澘然流涕珂馬玉餙也史記荊軻嗜酒至燕日與燕之狗屠及髙漸離飲於燕市酒酣漸離擊築軻和而歌於市中相樂也已而相泣旁若無人漢楊雄傳成帝時雄從幸甘泉宮還獻甘泉賦以諷

吳明卿遷大梁餘福建除書同日下賦寄

白髮薇垣攺佩魚故人同日拜除書已甘鎩翮三朝裏敢謂雄飛萬里餘丰劍忽看騰越水隋書終得照梁車相攜且赴彈冠會莫向湘沅賦卜居漢楊綰傳舊制刺史被代反遣皆降魚書乃得去魚書�鑄魚形也漢王莾傳日獨無天帝除書乎顏延年月行鸞翮有時鎩羽三朝也趙溫曰大丈夫當爲雄飛母爲雌伏丰城劍見前自諭赴福建隋珠見前史記梁惠王曰寡人國𨿽小猶有徑寸之珠照車前後十二乘諭明卿入大梁彈冠見前湘沅二水名在湖廣屈原作卜居詞

有諷李於鱗不宜起者輒爲解嘲

詔書三聘舊儒臣端委淸朝表縉紳帝座客星髙自若天門紫气望逾新已知詞賦關當世何必行藏異古人金馬陸沈君自見仙才終不混風塵晉書謝鯤對明帝曰瑞委廟堂使百僚凖則鯤不如亮漢書光武與嚴光共臥光以足加帝腹明口太史奏客星犯帝座甚急帝笑日朕與故人嚴子陵共臥耳列仙傳老子西遊關吏尹喜望見紫气浮關曰應有眞人過果見老子乘靑牛過關老子姓李用比於鱗漢東方朔待詔金馬門酒酣據地而歌日陸沈於俗避世金馬郭象日陸沈人中隱者譬如無水而沈故日陵沈

汪伯玉中丞起撫鄖陽志喜【鄖陽屬湖廣】

歸來推轂動巖廊六傳依然鎭帝鄕記室半傾天下士戈船曾系日南王登樓明月三湘滿倚劍雄風萬里長開府試論文與武秖今誰似杜當陽漢馮唐對文帝曰古之遣將也人君親推其轂日閫以外將軍制之通鑑釋注推轂言舉薦人如推轂之轉運也唐馬周疏曰陛下端拱巖廊之上傳車也嘉靖皇帝起自湖廣故稱口帝鄕托室官名典密事也曹操辟陳琳爲記室漢侯嚴爲戈船將軍日南國名晉庾亮鎭武昌嘗乘月登南樓三湘見前宋玉風賦此大王之雄風晉杜預有文武才嘗鎭荊州封爲當陽侯

武昌聞曹有卿自廣西擢浙臬寄贈【名天佑江西浮梁人】

褰帷忽自九疑來憲府遙臨禹穴開銅柱至今望海嶠霞標依舊插天臺江南盡識靑驄步鄴下誰當繡斧才笑問吳興登峴首何如山簡習池回褰帷見前九嶷山在營道縣北九山相似行者疑惑故名之日九疑浙江會稽山有穴禹南巡登焉民間相傳禹入此穴故名銅柱在廣西思明府天臺山在浙江臺州晉孫綽天臺賦云赤城霞起而建標有卿先公嘗自禦史分巡浙中故云繡斧見前吳興屬浙江亦有峴首山晉山簡鎭襄陽嘗至習家池上盡醉而歸因號習池爲髙陽池時子與僉事湖廣故以自諭也

丘宗伯邀余雪後登赤壁作【赤壁在湖廣鄂州上流八十里江邊�皆赤色故名】

鳴珂舊接五云班驪酒平臨七澤間霞落髙天禦赤壁雪晴隔岸出靑山狂來意气堪橫槊老去風塵更賜環不是蘇公能放逐誰將二賦壯江關珂貝類可餙馬勒唐車服志云五品以上有珂驪酒謂筐篚盥酒也東漢書耿弇曰乘輿將到臣子當擊牛驪酒以待百官七澤在湖廣蘇軾赤壁賦雲橫槊賦詩賜環見前宋蘇軾由翰林謫黃州嘗遊赤璧作赤壁前後二賦

送長沙張少參之蜀便道還吳

東徵且莫戀蒓羮遇主長沙異賈生江月秋懸靑翰舫使星春度錦官城天連劍閣題名柱地入卭郲叱馭行試問蜀中諸父老文章誰並長卿名蒓水奏也生水中三月至八月莖細如釵股名曰細蒓九月至十月漸粗在坭中名曰塊蒓以五味和煮爲羮食之漢賈誼謫爲長沙王太傳說苑鄂君乘靑翰舟越人擁楫歌曰今日何日與子同舟後漢書李邰善河圖占星和帝遣使者�行郡縣觀采風謠使者當到益部詣邰候捨邰因仰觀問曰二君發京師時知朝廷遣使乎二人驚問何以知之邰指星示日有二使星向益州分野故知之耳成都一名錦官城劍閣在四川晉張載入蜀作劍閣銘卭郲蜀地名漢王尊爲益州刺史至卭九折阪問吏日此非王陽所畏道耶吏日然尊叱其馭日王陽爲孝子王尊爲忠臣司馬相如字長卿蜀之成都人

齊安雪中得南昌朱仲�余徳甫書並詩卻寄

二子才名鄴下齊尺書朝發豫章西鬥間龍气寒相傍江上鴻音雪不迷古調雙投靑玉案山翁一醉白銅鞮不禁此夜飛揚甚淸興冷然到剡溪鄴今河南臨漳縣魏曹操建都所在詩意以二人比鄴中七子南昌古名豫章鬥間劍气見前古樂府有靑玉案曲白銅鞮曲名晉山簡鎭襄陽每出飲習池上兒童歌曰山翁出何去往至髙陽池日夕倒載歸酩酊無所知李白襄陽歌襄陽小兒齊拍手攔街爭唱白銅鞮傍人借問笑何事笑殺山翁醉似坭晉王子猷嘗雪夜訪戴安道於剡溪

同王元美渡江喜霽

新秋霽色滿江關容與方舟杜若間擊楫自憐過白首開樽猶喜對靑山海中樓閣晴堪畫水面鳬鷗晚更閒親友亦知前路穩中流分手放歌還漢張衡賦登蓬萊而容與爾雅曰大夫方舟王粲詩方舟溯大江杜若香艸也晉祖逖爲奮威將軍渡江中流擊楫而誓曰祖逖不能淸中原而復浚者有如大江晉天文志海傍蜃气象樓臺鳬雁之屬蘇軾赤壁賦放乎中流聽其所止而休焉

被髙南還曾子澄待予春和驛席間賦別因憶宗子相

謾嗟仙客散梁園月滿春河且晤言望气久勞關令尹論交寧負趙平原停杯擬就將歸賦倚劍猶衘未報恩鄰笛忽聞吹折柳舊遊淪落倍銷魂梁園見前關吏望紫气見前史記趙勝爲平原君好士食客常數千人�潘嶽賦登山臨水兮送將歸宋玉大言賦雲長劍耿介倚天之外晉書傳向秀與嵇康善嵇康旣死向�經山陽聞鄰人吹笛發聲嘹喨追思昔日與康�宴之好乃作思舊賦古樂府有折楊柳曲晉江文通別賦黯然銷魂者惟別而已矣

黃鶴樓新成

飛閣新從鄂渚開髙標仍得並蘭臺白雲忽自三湘起黃鶴依然萬里回不斷雄風催作賦長畱明月照衘杯芳州春艸年年綠千古何人解愛才武昌古名鄂渚輿地記云夢之南號鄂渚楚王有蘭臺宮李白黃鶴樓詩四面生白雲三湘見前注相傳仙人費文偉嘗騎黃鶴憩於此宋玉風賦此大王之雄風芳洲謂鸚鵡洲李白詩芳艸淒淒鸚鵡洲後漢書曹操�禰衡與劉表表復不能容以江夏太守黃祖性急送衡與之祖子�宴賓客適有獻鵙鵡者射日請先王賦之衡揮筆立就詞藻甚佳復不遜黃祖竟殺之

夜集秦年兄署中觀月有賦

故人秋興滿蒹葭明月重停萬里槎賦就澄江逢謝眺飛來淸鏡對秦嘉天涯轉覺親知好老去翻憐暮景斜別後並州應此地相思誰不念三巴謝眺字玄暉嘗賦詩云澄江淨如練古樂府破鏡飛上天鄭解寄反詩云年來覊客減歡遊少對淸光說別愁社裏故人相憶否夜來歸夢到並州蜀中志閬水裏西流曲如巴字號日三巴

何汝肅超拜閩�中丞賦贈

廿年驄馬外臺臣一�非熊入夢新肅駕雄風回七澤褰帷紫气動延津�從去後思何武帝爲南中�寇恂自許折衝吾黨事知君不慕畫麒麟太公世家傳西伯將出獵卜之日所獲非熊非羆非虎非貔乃霸王之輔旣而得太公於渭之陽載歸以爲師雄風七澤見前紫气延津見前漢書何武爲吏守法盡公進善退惡其所居無赫赫名去後常見思東漢書寇恂從光武徵熲川百姓遮道曰願從陛下復借寇君一年漢書光武曰賈復有折衝千里之威漢宣帝甘露三年思中興功臣乃圖畫麒麟閣法其象貌題其姓名官爵凡十一人麒麟閣在陜西西安府城

春晴登鎭遠樓

東風吹雨散江臯飛閣新晴薦濁醪畫棟春浮千樹色錦屏天擢五云髙祲氛久自銷銅柱魑魅今應避彩毫解道西南開气象匣中猶有呂虔刀江曲曰臯五云五色云也祲氛惡气也杜甫詩回首扶桑銅柱標冥冥氛祲未全消魑山神魅老物精也晉書呂虔爲徐州刺史有佩刀或謂必三公可佩此刀虔乃贈別駕王祥曰苟非其人刀或爲憲卿有公輔之器故相與耳

客部楊伯章擢河南學憲寄贈時許殿卿爲南長史

仙班暫輟建章宮寵命新乘碧玉驄家學千年楊伯起朝儀一代叔孫通書�太室浮眞气詩采成周播國風更道平臺枚乘在�園授簡可能同建章宮漢武帝建在未央宮北矣漢書楊震字伯起博學明經諸儒�曰關西夫子楊伯起前漢叔孫通傳臣願徵�諸生與臣弟子共起朝儀河南嵩山有太室�室眞气老子事見前國風毛詩篇名梁孝王建平臺與枚乘輩遊宴時乘年髙稱日枚叟用比殿卿謝惠連雪賦序云梁王遊於兔園授簡於司馬大夫曰爲寡人賦之

九日洪山寺登髙懷王元美吳明卿李於鱗王敬美【洪山寺在湖廣��縣西�裏】

寶地黃花已自開倦遊詞客此登臺秋髙落木千江下天闊寒云七澤來入楚漸成莊舄病浮湘虛愧馬遷才遙知兄弟持螫處念我還停濁酒杯寶地寺也漢相如傳或謂卓王孫日長卿故倦遊𨿽貧其才足依也七澤見前史記越人莊舄仕楚執珪有頃而病楚王使人察其意之所向聞其作越吟知其思越也史記司馬子長浮湘晉畢卓日左手持蟹螫右手持酒杯恆沈酣此中便足一生矣

送駱給事購書還越

投荒暫向玉關回惜別重登萬里臺禹穴好采金簡去滇池寧爲碧雞來盤江明月千山出衡嶽浮雲一日開漢室只今多雨露長生況是賈生才投荒謂投寓於荒服外也玉門關在陜西吳越春秋禹夢童子自稱玄夷蒼水使者謂禹曰欲得我山神書者齊焉禹退齊三日遂獲金簡玉字之書於衡山滇池雲南也金馬碧雞王褒事見前武陵諸處古皆盤匏子孫所居白雲南入中國必經於此皮日休撰韓愈碑文能開衡山之云曹植詩聖朝多雨露賈誼謫爲長沙王太傳後云賦

北郊臥病不赴齋宿屬王元美諸人並移病因賦

仙臺玉漏靄沈沈遙望金莖只自吟司馬女園常病肺漢皇宣室正齋心髙城過雨宜秋早閒館焚香坐夜深何事故人俱伏枕虛傳載筆賦汾陰漢武帝作金莖髙二十丈上有仙人掌加銅盆以承露和玉屑飲之司馬相如爲文園令有肺病免居於茂陵漢文帝齋居受釐宣室按宣室未央宮前殿正室也齋則居之漢孝成帝郊祀甘泉汾陰以求繼嗣召楊雄侍詔承明之庭雄作甘泉賦以上

送王鴻臚使閩還朝其先君按閩多得士

公門桃李徧天涯典客新乘白鼻騧鳥嶼煙中俱屬國衣冠海上半通家彯纓百越回兵气授簡三山送彩霞更道遠遊情不盡還期方外送仙槎唐狄仁傑傳傑好薦賢或謂日桃李悉在公門通鑑補注鴻臚典客官九卿之一也爾雅云馬黑鼻曰騧漢孔融謂李膺曰融與君累世通家彯亦飄也二山謂鰲峯鳥石金粟在福建福州府城內楚辭願輕舉而遠遊淮南子彼遊方之外者也

石僉憲以平南功進秩寄賀

崇朝五嶺淨妖氛緩帶春風自不羣銅柱只今題馬援長纓何必借終軍元戎幙府行休戰天子明堂坐策勛多少登壇文與武功成談笑有如君五嶺見前注髙琳詩何以報天子沙漠淨妖氛晉書傳羊佑鎭襄陽嘗輕裘緩帶身不披甲冑馬援銅柱見前漢終軍傳南越與漢和親終軍願授長纓必系南越王置之闕下幙府見前按明堂夏曰世家商曰重屋周曰明堂明堂者所以明諸侯之尊卑制禮作樂頒度量而天下服此古制也孝經以爲宗祀之所孟子以爲王政之堂然則是天子之外朝猶後世大朝會之正位也左太衝詩吾慕魯仲連談笑卻秦君

答黎惟敬立春日見懷

共憶綈袍驛舍寒招攜詞客賦春盤誰知天上雙星隔猶作滇南萬里看懸榻經年情轉刻回舟中夜興曾闌都門咫尺猶如此何問平原十日歡杜甫立春日詩春日春盤細生菜忽憶兩京梅發時雙星參商二星終不相見雲南古滇國故曰滇南黎曾參議雲南後漢書陳蕃爲豫章太守特設一榻以待徐穉去則懸之世說王子猷雪夜泛舟訪戴逵造門而返曰乘興而來興盡而休何必見戴安道耶平原郡今攺爲縣屬山東濟南府史記秦昭王與孟嘗君書曰願與君爲十日之歡

程學憲遷貴陽大參從蜀道歸省贈別

薦賢金馬滿公交車賜履銅標並客居莫訝周南淹太史總緣父老�相如波平巫峽堪回棹花發潘園好禦輿傾蓋幾時仍賦別浮雲萬里重躊躇金馬門見前公交車令漢官名乃奉賢薦士之官公交車猶言仕路也魏志功臣賜劍履銅標見前周南洛陽也漢書是歲天子始建漢家之封而太史公畱沸周南不得與從事謂其子遷曰今天子封泰山而子不得從行亦命也漢司馬相如使蜀因諭蜀父老巫峽在蜀潘嶽閒居賦云太夫人乃禦板輿升輕軒遠覽王畿近周家園漢鄒陽書傾恭如故注云傾蓋猶交蓋駐車也

大中丞汪伯玉自鄖臺移鎭武昌寄贈

鈞天一震洞庭陰虎觀崢嶸白雪林云夢火明秋校獵蘭臺風起晝披襟浮湘司馬才名大開府羊公惠愛深獨有夜郎覊客在武溪朋雨自悲吟鈞天樂名莊子曰黃帝張樂子洞庭之野白虎觀漢章帝所建嶽州誌荊江南忠之澤皆名云夢洞庭八百里則云夢最大者孟浩然詩气蒸云夢繹校獵事見前宋玉風賦楚襄王遊於蘭臺之宮有風颯然而至王乃披襟當之曰快哉此風司馬遷浮湘事見前晉書羊佑鎭襄陽綏懷遠近甚得江漢之心覊客自謂樂府橫吹笛有武漢深馬樓南徵所作其曲曰滔滔武溪一何深飛鳥不渡獸不臨嗟哉武溪多毒淫

同王元美敬美夜飲許伯云給事

愛客陳遵不厭勞閒居猶自重吾曹歲寒投轄情偏好夜半呼盧興轉豪白破梅花吹雪色綠浮桑落瀉春濤厭厭未竟烏棲曲卻怪東方海日髙漢陳遵字孟公性嗜酒好賓客陳遵每宴賓客輒將其車轄投井中使不得去宋劉裕與劉毅樗蒲裕投五木擲之四子俱黑其一子轉躍未定裕勵聲喝之卽成盧焉世說劉墮善釀酒熟於桑落之時因得名杜甫詩坐開桑落酒毛詩厭厭夜飲不醉無歸樂錄烏棲曲者鳥獸三十一曲之一也毛詩日出東方

漆僉憲以中祕士授禦史旋擢閩憲入壽賦贈

鬱蔥佳气滿蓬萊畱滯周南太史才獻壽自成金鑑錄賦詩應滿栢梁臺風淸輦道花驄入日照天池彩鳳來正值樓船連奏凱鐃歌並上萬年杯蓬萊殿名東漢書气佳哉鬱鬱蔥蔥太史公畱滯周南事見前唐書玄宗千秋節張九齡爲千秋金鑑錄上之漢武帝建栢梁臺成詔羣臣能爲七言詩者得上坐花驄五花驄馬也後漢桓典爲禦史常乘驄馬山海經丹穴之山有鳥五彩名之曰鳳凰歌軍中樂周禮所謂軍大捷則令凱歌者也鐃歌亦軍中樂黃帝使岐伯作聖明天子頌獻萬年之王觴

都門會李於鱗

相將沮溺老田間攜手那知並賜環銅狄似猶諳歲月酒壚終不邈河山關門方軌來眞气帝座雙星照客顏當寧倘尋東觀事敢云楊馬在朝班論語雲長沮桀溺偶而耕賜環見前銅狄者以銅人作夷狄之象也按神仙傳後漢薊子訓入長安見與二老翁共摩銅人相謂曰適見鑄此已五百歲矣張天覺詩云鶴髮飄飄紫府仙摩娑銅狄不知年世說王戎過黃公酒壚謂客曰吾昔與稽叔夜阮嗣宗酣飲於此自稽阮亡便爲時所覊絆今視此𨿽近邈若河山軌車轍也方軌言並轍而進也列仙傳老子西遊關令尹喜望見有紫气浮關曰應有眞人過帝座客星見前禮記天子當寧而立華陽志漢李九字伯仁賈達薦其有楊雄之才明帝召入作東覩賦遂拜諫議大夫楊馬楊雄司馬相如也

潘中丞漕河東歸賦贈

衘恩翻喜謝波濤坐使安仁變二毛投杍總如非帝意負薪誰不念臣勞千秋禹績眞難掩一日吳山轉自髙余亦倦遊思解紱五湖久已屬吾曹潘嶽字安仁秋興賦序云晉十有四年餘三十有二始見二毛甘茂曰曾參居費魯人有與參同姓名者殺人人告其母曰曾參殺人其母織自若又一人告曰曾參殺人其母尙織自若頃之又一人告曰曾參殺人其母投杍下機而走前漢書武帝元光中河決匏子帝臨河沈白馬玉璧羣臣���以塞之禹疏九河吳山在浙江湖州潘浙人故云紱卽綬也

九月六日穆水部邀登吉祥寺

上方樓閣倚江開萬里帆檣破浪來正擬靑山畱對酒況逢黃菊好登臺鬥間自合丰城气白下誰當水部才九日未知何地醉因君投轄重遲回南史宋愨嘗曰願乘長風破萬里浪丰城張華事見前金陵有白下門梁何遜爲水曹吟梅花詩爲世所傳遲回不行貌鮑照詩臨岐獨遲回

寄谷中丞【谷時巡撫浙江】

含香畫省憶同時白晳紅顏照玉墀烽火三持滄海節聲名一起縉雲司江濤驟擁枚生發海月閒窺謝傳棋念我湘潭尙畱滯虛傳龍劍有雄雌漢制尙書郎四人奏事口含雞舌香以辟胃气左傳再堅曰有君子白晳須烽火見前通鑑補注黃帝用云紀官以夏官爲縉雲枚乘七發云將以八月望日觀濤於廣陵之曲工以比浙江潮晉書謝安傳符堅率眾百萬次於淮淝安夷然無懼色旋命駕登山與客圍棋至夜乃還指授將帥各當其任時子與爲湖廣僉事列士傳楚王命歐迨鑄雙劍有一雌一雄歐迨畱雄而以雌進楚王劍在匣中常悲鳴王問其故羣臣對日鳴雌憶其雄耳

計後南還詣王元美旋赴豫章賦別

舟﹠﹟63140﹔羲棹滄洲問卜居揚帆西下復何如故人云臥三江上計吏潮回萬里餘總爲靑山憐去住相看白髮感居諸樽前娓娓情難盡不待秋鴻數寄書屈原作卜居詞李白詩云臥三十年三江見前計吏古者每歲秋遣吏將聀事會計數月報之天子故名計吏今布政司造歲支冊是也時子與擢江西布政故云毛詩日居月諸娓娓猶戀戀也古詩袖中有短書願寄雙飛鴻

得史少尹錢塘書卻寄

尺書曾向碧雞開憶汝重登金馬臺客散廣陵無絕調賦成招隱見淸才潮生北固應相憶秋盡西湖且未回忽報赤城霞色動知君早晚入天臺碧雞金馬見前晉稽康好彈琴遇異人授以廣陵散聲調絕倫淮南王有招隱士篇比固山在鎭江州北一里下臨長江上有北固樓天色晴明登樓望見廣陵城如靑霄中鳥道相去五十里今有望梅樓西湖在浙江錢塘孫綽天臺賦赤城霞起而建標天臺山在浙江天臺縣西二百十里

入計會祕書黎惟敬自南海至

自君海上臥靑山東觀風流不可攀劍气夜看南斗合金門朝見歲星還中原萬里周旋地華發三朝侍從班舊侶只今歸欲盡寧辭擊築醉燕關後漢藏書東觀學者稱東觀爲道家蓬萊山張衡上疏云請得專事東觀收拾遺文畢力補掇劍气見前列仙傳東方朔平原人在吳中爲書師數十年武帝時上書拜爲郎昭帝時或忠言或戲語莫知其旨宣帝時避亂賣藥五湖識者謂其歲星精也華白緇黑也劉向新序云士亦華發墮顚而後可用築樂器也應劭曰狀似琴而大頭安弦以竹擊之故名爲築也音竹

贈武陵於信夫太守

少年陳乞爲潘輿汝頴循良總未如譽起兼城和氏壁功成一箭魯連書山多桂樹深招隱家在桃源穩卜居自信丹砂堪世出不妨垂老混樵漁潘輿見前魏文帝書楚之和璞價越萬金貴重兼城史記齊田單攻聊城歲餘不下魯仲連乃遺書約之矢以射城中遺燕將燕將見書泣三日乃自殺聊城亂單遂屠聊城淮南王招隱賦桂樹叢生兮山之幽武陵桃源見前仙經丹砂爲金服之升仙

歐楨伯夜過

廿載風塵一晤難五陵意气竟誰看偶逢燕市卜萄酒何似江都首蓿盤彩筆一揮春雪色明珠雙照夜光寒倚歌忽憶荊髙會未數平原十日驩漢書注五陵謂長陵安陵陽陵茂陵平陵史記大宛國人以菊萄釀酒富人藏酒至萬餘石久者數十歲不攺漢張騫取其種以歸薛令之爲王宮教授賦詩曰朝日上團團照見先生盤盤中何所有苜蓿長欄桿歐曾爲江都文學故云史記荊軻至燕與髙漸離飲於市酒酣漸離擊築荊軻和而歌於市中相樂也已又相泣傍若無人平原十日見前

九日登松風樓有懷宗子相

炎徼寒遲菊未開漫因九日一衘杯松濤忽逐秋風起鸛鵲遙迎落照來海繞三山連聛聣�空萬里見樓臺憑欄獨憶登髙侶城角淒淸轉自哀劉伶酒徳頌云衘杯潄醪福州誌城中有九仙烏石越王三山聛聣見前

南昌謝侍禦索贈有賦

客有雲霄意气看邀予相贈碧瑯玕何須下榻知徐穉已自圍棋識謝安驄馬曉從三殿出虯峯秋色九江寒崢嶸各有如龍劍咫尺猶憐會合難鮑照詩意气相傾死何有瑯玕美玉其色似竹張衡詩美人贈我靑瑯玕滕王閣序徐孺下陳蕃之榻徐穉子與自諭也謝安借諭謝侍禦南部新書大明宮中有麟徳殿三面亦以三殿爲名或曰三殿謂蓬萊拾翠翠薇也虯峯在江西九江今九江府屬江西

吳明卿入大梁寄朱灌甫宗正

當年解印去中原南徙偏銷萬里魂豈謂葡萄充使者翻緣叢桂憶王孫客來兔苑題新賦士向夷門感舊恩鄴下故人星散盡好從季重一開樽子與嘗守汝南後遷雲南參議漢張騫使大宛帶葡萄種而歸王孫謂灌甫用叢桂字蓋以淮南王比之梁孝王有兔園在河南開封東比角客謂明卿夷門大梁城門感恩用侯贏事見前子與自謂鄴今河南臨漳縣魏建都所在魏志吳質字季重善詞賦以諭明卿

臥病簡萬郎中章甫

朝回伏枕望金莖中夜懷人玉漏淸已分楊雄皮執戟如何嚴助厭承明艱危世務芳樽盡搖落風塵白髮生不調未須嗟宦拙漢臣郎署自垂名漢楊雄字子云謝靈運詩共哂子云閣執戟亦已疲漢嚴助任治中大夫請爲會稽太守帝賜詔曰卿厭承明之盧乎

【卷之六／吳國倫】

登黃鶴樓

送憲使蔡子木還任蜀中

同王元美登揚州蕪城閣得秋字

八月十八日浙江樓觀潮

懷宗子相

送熊履道赴新會令

過順徳飲李於鱗郡齋得難字

奉寄明府二叔

七夕張肖甫至同王元美宗子相余徳甫過集

聞吳中寇亂寄訊徐明叔張子培

登叢臺

予謫豫章徐子與宗子相攜黎惟敬過訪得韻沙字

送王元治秀才還吳

答徐明叔司勛

余徳甫席上餞別徐子與還湖州同謝茂秦賦

寄題陳憲卿職方夏汭園

劉別宗子相

登嶽陽樓

送王道充給事還京

朱希舜池亭夜宴

登滕王閣有懷李於鱗王元美宗子相徐子與

答王孫樹徳雪中��

奉答朱宗伯

宿華嚴公館

徐子與宗子相自閩中遣使訊予匡山賦答

送張叔養侍禦應詔還京

署中盆荷始花喜而有述

簡謝茂秦山人

西橋步月

答宗子相見訊

空明閣與顧季狂山人夜談

人京喜魏順府適至夜酌同賦

西塔寺避暑

黃河舟中送黎惟敬還南海

侯欽之憲使枉過艸堂

張羽王攜酒東署見招

酬萬元獻典簽見問

九日同方君敬登西塔寺閣

題鄒太史詞

雨夕有感簡周子徵使君

徐子與書至自武昌念予爲甚賦此答之

夏日登鑑江亭

初秋月夜同楊仁甫泛舟餞別張羽玉赴金陵

送劉子成兵備黔陽

於信夫太守邀餞武陵潮音閣

行經桃源

平溪病懷

將發貴州畱題署中

間行訪王元美敬美

寄劉子成兵憲

富口舟中送鄒彥吉使君北上

門人陳徳卿自南康何子仁自邵武同日過訪喜賦

陪張羽玉飲竹間

訪劉仲將山居

滹沱河

張天光大參園宴集

題密縣天仙宮白松

答徐子與見訊

海珠寺席間贈戴廣州朝賓

飲洪濟卿戶曹鳳山亭

送林子順給事還京

姚山人自王元美所來極談弇山園之勝喜賦

次郢上曾以三司空攜具見訪舟中訪舊

追挽李光祿忠節公

送方兆行兵備上谷

淩少參惟和宅賞海棠

明七子詩選注卷之六浙汜茅坤雲間陳子龍選定古杭汪淇汪恂訂正

吳國倫【字明卿﹐號川樓﹐湖廣興國人。舉嘉靖庚戌進士﹐授中書舍人。著有甔甀洞槁行於世】

登黃鶴樓

黃鶴仙人去不回海濱樓閣迥崔嵬千帆雨色當窓過萬里江聲動地來云夢天低湘女怨洞庭葉下楚臣哀當時玉笛今寥落獨有梅花照客杯武昌志黃鶴樓在府城外相傳費文禕得仙嘗騎黃鶴�於此云夢澤在湖廣七澤之一也湘女堯一女娥皇女英也卒爲湘女神洞庭湖在湖廣巴陵縣橫匝七八百里楚詞洞庭波兮木葉下楚臣屈原也笛有落梅花曲李太白詩黃鶴樓中吹玉笛江城五月落梅花

送憲使蔡子木還任蜀中【名汝楠浙江徳淸人嘉靖壬辰進士官至兵部右侍郎】

西去重歌蜀道難薊門尊酒暫畱歡行邊霜葉巴江暮戰後秋云楚峽寒父老向傳司馬檄風塵猶滯惠文冠逢君欲握明珠贈世路還同燕石看古樂府有蜀道難李太白亦有蜀道難其詞曰噫吁戲危乎髙哉蜀道之難難於上靑天薊門今順天府四川夔州古巴子國楚西陵峽卽瞿塘峽入蜀之門戶也司馬相如仗蜀因移檄諭巴蜀父老漢輿服志法冠一日柱後惠文髙五寸執法者服之或謂之獬膠冠荀子宋之愚人得燕石於梧臺藏之以爲寶周客聞而往觀俛首掩口笑曰此燕石也與瓦甓不殊主人大怒藏之愈固

同王元美登揚州蕪城閣得秋字

隋堤髙閣俯邗溝載酒歡同賦客遊樹裏鐘聲山寺午檐前雨色海門秋離宮花鳥都陳迹輦道風沙自古丘二十四橋何處是且乘明月醉揚州隋焬帝自版渚引河築街道植以柳名隋堤長一千三百里邗溝揚州也海門潮所起處離官天子出遊之宮也相如子虛賦離宮別館彌山跨谷相如上林賦云輦道纚屬廣陵志揚州有二十四橋今廢

八月十八日浙江樓觀潮

浙江樓望浙江潮八月長風海若驕萬里蹴濤驚地軸千鯨噴沬撼星杓天運巨浸疑相蕩雪捲重山忽自淸卻怪賈帆空際落翩如六翮下扶搖錢塘候潮圖云潮來每月二十四五漸減二十六七漸生至初三漸大不差頃刻惟八月十五獨太常潮遠望若素練橫江梢近潮頭髙數丈捲云擁雪混混沌沌聲如雷鼓海若乃海神也張華博物志地有三千六百軸互相牽制古今注鯨魚常於五六月就岸生子至七八月導子還海中鼓浪成雷噴沬成雨萬馬千鯨諭浙江潮之勢也東南巨浸李白詩濤似連山噴雪來韓詩外傳鴻鵠一舉千里所恃者六翮耳莊子逍遙篇搏扶搖而上者九萬里

懷宗子相【宗時在告】

爲郎幾月嘆歸與淮海維揚一敝廬多病相如思倦免二毛潘嶽愛閒居江湖極目戎衣滿京國論心酒伴疏稍喜巨源能厭世未須重擬絕交書論語子在陳日歸與歸與禹貢淮海維揚州杜甫詩云淮海維揚一俊人司馬相如有消渴疾旣病免寓居於茂陵二毛二色毛也潘嶽秋興賦序晉十有四年餘三十有二始見二毛嶽又作閒居賦魏氏春秋晉山濤字巨源爲吏部選曹郎舉嵇康自代康作絕交書以答之時子相爲吏部考功員外郎故云

送熊履道赴新會令

楚客之官五嶺遙兵戈滿眼別魂消孤帆曉發湘江�髙閣秋憑越海潮同學故人誰鮑叔殊方仙令獨王喬何當一洗鯨鯢盡聽汝琴聲下九霄之官字用漢書蕭望之便道之官五嶺臨�始安潮陽大庾桂陽也江淹別賦黯然銷魂者惟別而已矣湘水出零陵會於洞庭湖廣東古百越地漢書王喬顯宗時爲葉令有仙術常朔望請朝但見雙鳬飛來鯨鯢大魚名雄曰鯨雌曰鯢左傳楚子曰古者明王伐不敬取其鯨鯢而封之以爲大戮呂氏春秋宓子賤宰單父彈琴不下尙而單父治

過順徳飲李於鱗郡齋得難字

馬度洺州殺气殘逢君落日且畱歡邢臺徙倚黃雲過楚客悲歌白雪寒萬里雄心摧說劍千秋傲骨彊彈冠淸樽一解風塵色握手相憐行路難洺州屬北直隸禮記月令仲秋之月殺气侵盛順徳府古爲邢州淮南子黃泉之埃上爲黃雲江文通詩黃雲蔽千里遊子何時還楚客自謂白雪陽春白雪曲也三國阮瑀與孫權書曰大丈夫雄心能無憤發莊子有說劍篇漢書王吉字子陽與貢禹相友善時人爲之語曰王陽在位貢禹彈冠言其取捨同也師古曰彈冠言入仕也後漢蔡琰胡笳十八拍關山阻修兮行路難又古樂府有行路難曲

奉寄明府二叔

京洛當年一掛冠壯心虛向畏途寒歸來松菊杯堪把老去兵戈枕未安三峽暮云停賦筆九江秋色起漁竿玄才此日慚無補那得飛書折屐看東漢書逢萌見王莾亂政解冠掛於東都門外而去莊子曰夫畏途者十役一人則父子兄弟相戒必盛卒徒而後敢出陶潛歸去來詞三徑就荒松菊猶存漢書楊雄疏日北狄不服中國未得安枕髙寢三峽西陵峽巫峽明月峽九江卽潯陽九派水至此分爲九道故日九江晉書謝玄謝安侄也玄等旣破符堅數十萬眾於淮淝驛書至安方與客圍棊殊無喜色旣罷入內過戶限不覺屐齒之折云

七夕張肖甫至同王元美宗子相余徳甫過集

天轉銀河北極回星橋露掌並崔嵬何年漢使乘槎去此夕緱山跨鶴來明月萬家機杼根黃雲四塞皷鼙哀相憐客路雙愁眼又見秋風桂樹開北極北辰之至尊者華陽志秦李冰造七星橋上應七星露掌漢武帝承露之仙人掌也漢張騫乘槎使西域列仙傳王子晉謂人曰語我家七月七日候我於緱氏山至期果見子晉跨鶴駐山巓舉手謝時人而去七夕歌機杼年年勞玉指黃雲見前鼙小鼓也

聞吳中寇亂寄訊徐明叔張子培

憶君愁病出長安盜滿三吳避地難徐孺榻懸風雨過張華劍倚鬥牛看幹家痛哭秋聲亂百戰縱橫海色寒此日寸心應折盡何時尺牘慰加飱長安屬陜西漢唐建都所在以諭今京師通典吳郡丹陽吳興號爲三吳后漢書徐穉字孺子陳蕃守豫章不接賓客惟設一榻以待徐孺子去則懸之杜甫詩心折此時無一寸古詩長跪讀素書書中竟何如上有加飱飯下有長相思許愼說文牘書版也長一尺故謂之尺牘

登叢臺【春秋時趙武靈王所築顏師古曰連聚非一故謂之叢臺】

邯鄲城北趙王臺入望煙沙萬里回碧漢迢遙還棟字翠華消息久莓苔可憐東海辭金去無復秦庭抱璧來日暮風生千樹裏猶疑歌管送余哀邯鄲今直隸廣平府趙王建都所在翠華天子之旗相如上林賦建翠華之旗列仙傳安期生賣藥東海邊秦始皇東遊請見與語三日三夜賜金璧悉不受曰後數年求我於蓬萊山史記趙王得楚和氏璧秦昭王欲之請易以十五城趙王問藺相如對曰臣願奉璧而往使秦城不入臣請完璧而歸相如至秦秦王無意償城相如乃計紿秦王復取璧遺使者懷歸趙而以身待命於秦秦王禮而歸之

予謫豫章徐子與宗子相攜黎惟敬過訪得韻沙字

大江西去楚天涯此日孤舟異漢槎帝裏春光沈雨雪客程秋水土蒹葭故人卮酒驚相問一別風塵遠自嗟宣室只今羣從滿未應前席待長沙江西豫章春秋時爲吳楚之交漢槎見前幼曰蒹葭長曰蘆葦宣室未央宮前殿正室也齋則居之漢賈誼謫爲長沙王太傅后文帝思誼召之入見帝方受釐宣室因感鬼神事而問焉誼具道所以然之故至夜半帝前席旣而嘆曰不見賈生白謂過之今不如也

送王元治秀才還吳

彩筆翩翩江左才淸樽落日薊門開風塵是處陵陽淚戎馬頻年庾信哀遂以生涯供五嶽羞將名字動三臺蒓鱸故地今存否悵指南雲歸去來晉江淹夢人授以彩筆自是文詞日進江左今南京卞和抱璞哭於荊山之下文王剖之得美玉封爲陵陽侯梁庾信字子山侯景之亂奔江陵常有鄕關之思作哀江南賦五嶽泰嶽華嶽恆嶽嵩嶽衡嶽晉天文志星有上臺中臺下臺在天曰三臺在人曰三公鄕玄云黃帝法天置列侯眾官以風後配上臺天老配中臺五聖配下臺謂之三公

答徐明叔司勛【明卿時謫豫章】

楚客何曾識路難感時羞自泣南冠平生杯酒靑雲薄此去江湖白日寒宦拙非緣明主棄心違常借故人看猶餘萬里南溟在莫向蓬蒿惜羽翰古詩行路難不在水不在山只在人情反復間左傳晉侯觀於軍府見鍾儀問之曰南冠而縶者誰也有司對曰鄭人所獻楚囚也與之琴操南音侯語範文子曰楚囚君子也可釋之南冠君子呼天而啼通鑑補注黃帝用云紀官以春官爲靑雲孟浩然詩不才明主棄多病故人疏故人謂徐明叔南溟卽天池也莊子鵬之徒於南溟也搏扶搖而上者九萬重

余徳甫席上餞別徐子與還湖州同謝茂秦賦

有客將歸思轉哀乾坤慘淡一銜杯相逢燕市悲歌侶不減河梁賦別才秋色薊城雙劍合月明苕水片帆來吳中父老驚相慰亂後猶能晝錦回酒徳頌云銜杯漱醪古稱燕趙間多慷慨悲歌之士李陵送蘇武詩執手上河梁遊子暮何之北薊春秋時爲薊地輿地誌苕溪在浙江湖州湖州古爲西吳后魏書甄琛爲定州刺史旣還鄕衣錦晝遊又唐書魏元思還宋州帝送之曰依錦書遊在乎此日

寄題陳憲卿職方夏汭園【名柏湖廣汅陽人嘉靖庚戌進士官兵備�使】

司馬園開江漢間小從波上疊靑山蓬蒿密擁懸車地鷗鷺羣隨抱甕閒老去丹心仍魏闕書成紫气卽函關月明萬里天如雪何得扁舟訪戴還江漢二水名在湖廣白虎通臣七十懸車致仕懸車示不用也莊子子貢至漢陰見一丈人抱甕汲井灌園問何不作桔橰乎丈人笑曰吾聞聖人云有機事者必有機心有械事者必有械心吾非不知羞而不爲也南史何胤曰闕者謂之象魏象者法也魏者當塗而髙大貌也語林王子猷居山陰雪後月色晴霽便乘舟訪戴安道於剡溪

劉別宗子相【明卿時赴豫章】

自得衘杯賦上林誰從車馬問知音風塵漸老窮途色去住相悲異代心滄海片帆飛暮雨薊門三��秋陰思君畏向淮陰過桂樹蕭蕭秪自吟�馬遷書衘杯酒接殷勤之歡相如作上林賦�子伯牙鼓琴而鍾子明知音樂記惟君子爲能�樂是故蕃聲以知音薊門見前三月望秋陰�時之變也漢劉安封爲淮南王其招隱篇有�桂樹叢生兮山之��桂枝兮聊蕭蕭云

登嶽陽樓

��層城四望開洞庭秋色正徘徊湖吞九水浮天��擁三巴入鏡來赤甲云生神女過黃陵日落帝妃哀��不必乘槎去直取君山作渡杯洞庭�前嶽州誌九水謂沅漸元辰敍酉灃資湘九水皆合於洞庭湖卽禹貢九江蜀志三巴謂�水東南流三折如巴字也赤甲山名宋玉髙�賦云妾巫山神女也朝爲行雲暮爲行雨黃�廟在湖廣湘陰縣北六十里廟有晉太康九年�額日舜帝二妃之碑漢張騫乘槎尋河源以使西域君山在洞庭湖中以舜二妃得名髙僧傳渡杯者不知其姓名常乘木杯渡水因名

送王道充給事還京

憶昔曾聯供奉班瑣闈淸切五雲間簪毫夜傍金莖直委佩晨趨禦輦還一自風塵捐駿骨翻從湖海問龍顏君今更入承明謁補衮何須羨仲山杜甫詩憶昨逍遙供奉班宮門日闈瑣者謂其門刻爲連瑣文而靑塗之也淸切猶嚴切也簪毫卽簪筆也漢武帝作金莖上加仙人掌以承露戰國策郭隗謂燕昭王曰古之人君有以千金求千里馬者馬已死五百金買其骨而歸漢紀髙祖隆凖龍顏承明廬在石渠閣外曹植詩謁帝承明廬毛詩衮�有闕惟仲出甫補之

朱希舜池亭夜宴

灼灼芙蓉系艇深竹欄松徑故陰陰問津疑失桃花火招隱堪同桂樹林石上暝云畱醉臥杖頭殘月起行吟笙歌夜促飛觴急萬里明河倚席沈灼灼明貌曹植洛神賦近而察之灼灼芙蓉出綠波陶淵明桃源記太康中武陵人捕魚溪行忽逢桃花林夾岸數百步見山山有小澗拾舟而入居人見漁者大驚爲設酒食曰吾先世避秦居於此淮南王招隱篇桂樹叢生兮山之幽晉孝武紀論曰肆一醉於崇朝飛千觴於長夜沈謂天將署也

登滕王閣有懷李於鱗王元美宗子相徐子與

髙閣重登秋欲殘南州風物盡憑欄空江不斷西山影紫气猶衝北斗寒遷客形容愁對酒故人消息畏彈冠中原未少論心地不定浮雲何處看西山在江西南昌府�外遷客左遷之客江淹恨賦遷客海上漢�吉傳吉與貢禹爲友世說王陽在位貢禹彈冠�師古曰彈冠言入仕也中原卽中國也杜甫詩浮雲終日行

答王孫樹徳雪中��

一別章臺朔气侵盈盈秋�故人心貂裘季子寒仍籍紈扇班姬遠自吟吹到陽春回黍谷興來風雪擬山陰江行不辧盧峯色欲寄梅花何處尋南昌古名豫章故曰章臺古詩盈盈一水間脙脙不得語史記蘇秦字季子說秦工書數上不行黑貂之裘敝班婕妤�寵作燕歌行曰新裂齊紈素皎潔如霜雪裁爲合歡扇團圓似明月劉向別錄燕地寒不生五穀鄒衍吹律而溫气至生黍也山陰雪夜見前匡廬山在江西晉書陸凱與範曄善自江南寄梅花一枝與曄

奉答朱宗伯

谷口移舟勝若耶春樽疑對武陵花十年此別心仍醉一夜相思鬂欲華不��車馳魯邸取期前席問長沙從君浮海非無��恐星辰犯客槎若耶溪在浙江會��二十里武陵桃花見前列子曰有神巫��列子見之而心醇華色白緇黑也漢書帝初卽位以安車駟馬迎申公旣至以爲太中未捨魯邸議明堂巡狩攺制服色事以比朱宗伯前席長沙見前明卿自謂論語曰乘桴浮於海張華博物志有人居海上見浮槎來遂乘之而去至一處有城郭屋舍見一丈夫牽牛海上人問此何處曰還蜀問嚴君平卽知矣至蜀問君平曰某月某日有客星犯牽牛宿正是此時到天河時也

宿華嚴公館【館舊爲華嚴寺】

道傍空館郁崔嵬卻是前朝說法臺舍利已隨秋早沒摩尼曾捧夜珠來爭驅馬首衝疑网誰向龍池辧卻灰是說村中風雨夕猶聞金鐸上方回金剛經云如來說一切�皆是覺世舍利佛骨佛書有摩尼珠水月之說西京雜記漢武帝穿昆明池見黑灰帝問東方朔朔日可閭�域梵人後西竺僧法蘭至眾問之云世界終盡劫火洞燒此灰是也寺閣系銅鈴日鐸北魏作永寧寺上爲九層浮屠上剎復髙十丈每夜靜鈴鐸聲聞十里

徐子與宗子相自閩中遣使訊予匡山賦答

素書遙自七閩來落日披緘字字哀漸有烽煙侵臥合可能花月傍登臺窮途頗悟盈虛理我輩原非侍從才爲語幔亭攜手客淸樽須復避人開福建古七閩地漢書汲黯淮陽臥閣莊子�伯至北海東面而視不見水端望洋而嘆北海若曰井蛙不可語海者拘於量也夏虫不可語水者篤於時也曲士不可語道者囿於教也天下之水莫大於海萬川歸之不知何時止而不盈尾閭泄之不知何時已而不虛李太白詩子虛叨侍從獻賦有光輝幔亭峯在福建武夷山秦始皇時武夷宮建幔亭於此因得名

其二

信使迢遙問逐臣卻令雙淚滿衣巾愁心夜送江流急短髮秋懸海色新閉閣久無靑瑣夢看山聊與白雲親思君一曲靑廬絕何日乘風到七閩逐臣放逐之臣也枚乘發云闇君逐臣漢馮延壽爲左馮翊閉閣思過靑瑣見前陶弘景詩山中何所有嶺上多有云匡盧山在江西南康府古有匡裕結廬此山因名時明卿以兵科給事謫豫章入居於匡廬山故云七閩見前時子相參議閩藩子與作守汀州

送張叔養侍禦應詔還京

抗疏歸來日掩關詔書今始及東山兩朝故事畱簪筆先帝恩深在賜環繡斧重披雙輦下衮衣常傍五雲間孤臣潦倒鵷行夢一夜從君萬里還顏師古曰抗舉也謂上之也疏者疏條其事而言之魏略侍禦史簪白筆立殿陛書過以記不法者大明諸司職掌云文武大小官朝服各有之環前漢書暴勝之爲直指使者衣繡衣持斧逐捕羣盜通鑑補注衮衣龍衣也衣五章裳四章凡九皆絺繡而畫以爲衮也潦倒猶老病也唐上官儀曰禦史供奉赤墀簉羽鵷鷺接迹夔龍豈雍州判佐比耳

署中盆荷始花喜而有述

盆水疏荷亦自芳空齋著雨似林塘葉心珠墮仙人掌花際云衘帝女妝虛訝錦衾遺洛浦欲攜初服問瀟湘南燻且作繁華主莫道開樽是異鄕漢武帝作仙人掌以承露以比荷珠杜甫詩荷珠碎又圓襄陽者舊傳赤帝女姚姬未行而卒葬於巫山之陽米玉髙唐賦妾巫山神女也朝爲�雲暮爲行雨詩意蓋謂荷花麗如巫山之云也古詩云錦衾遺洛浦曹植七啟願返初服從子而歸瀟湘二水名會於巴陵言欲制芰荷爲衣而返於瀟湘也舜歌曰南風之燻兮

簡謝茂秦山人

問君漂泊意何如海內兵戈滯卜居鄴下爭傳王粲賦燕關更射魯連書不知鬂發窮來短只怪交遊病後疏意气看君逾玩世王門肯復曳長裾屈原作卜居辭鄴今河南臨漳縣魏建都所在王粲字仲宣魏人長於詞賦時茂秦寓鄴故以北之史記齊田單攻聊城歲餘不下魯仲連乃爲書約之矢以射城下遺燕將陳利害燕將見書泣三日遂自殺聊城亂出單克聊城仲連與茂秦俱山東人故云孟浩然詩云多病故人疏漢鄒陽書何王之門不可曳長裾乎茂秦常遊趙王門故以此爲諭

西橋步月

散步城西第二橋飛虹千尺跨山腰月明烏鵲浮空渡風起魚龍拔浪驕圯上逢人疑化石廣陵懷古罷吹簫野航秋水堪乘興不信河源此夜遙李太白詩安得五彩虹跨天作長橋淮南子曰七月七夕烏鵲墳河成橋以渡織女水經注有一水發源天水縣出五色魚俗以爲龍莫敢捕因謂之魚龍川漢書張良傳良嘗遊圯上有一老父墮履橋下命良取之良拾履跪進老父曰後五日平明與我會此凡三往老父出一編授良曰讀此則爲王者師後十三年見我谷城山下黃石卽我也遂去杜牧之廣陵詩二十四橋明月夜王人何處教吹簫航小舟也西域傳河有兩源一出蔥嶺山一出於闐於闐在南山下其河北流與蔥嶺河合東注蒲昌海去玉門陽關三百餘里張騫乘槎窮河源卽此

答宗子相見訊

去國西從五老遊看云日日醉江州微名不忝稱三黜短髮何堪任百憂旅夢月寒宣室夜歸期木落洞庭秋知君萬里能憐我白鴈來時淚未收江西匡山有五老峯江州卽潯陽也論語柳下惠爲士師三黜或曰子未可以去乎曰直道而事人焉往而不三黜毛詩我生之後逢此百憂漢文帝召賈誼入對宣室見前洞庭湖在湖廣巴陵縣西明卿楚人故云北方有白鴈似鴈而小秋深乃來北人謂之霜信此暗用蘇武鴈傳書事

空明閣與顧季狂山人夜談

髙臺風雨極攀躋坐逼靑旻萬象低峯似飛來云未穩榻應疑傍月伺棲昔人而壁非吾事他日磨崖共汝題呼吸已堪通帝座不知何處唱天雞李白詩蹇予羨攀躋左太衝魏都賦萬殊之象不同傳燈錄云達摩至少林寺面壁九年不�文字蜀中志牛頭山下有閭丘均撰瑞聖寺磨崖碑唐書李白登華山落鴈峯日此山最髙呼吸之气想通帝座矣玄中記桃都山有大桃樹上有天雞日初照此木天雞卽鳴天下雞隨之皆鳴

人京喜魏順府適至夜酌同賦

客散華陽已十年重來五馬並朝天靑雲亦借詞人色白首慚稱計吏賢握管春回燕谷裏聞鐘月過鳳城邊停杯卻憶同遊事何處關山不可憐通鑑補注華陽秦太子宮名在陜西舊長安城內其街亦號華陽街漢官儀朝臣出使駟馬爲郡守增一馬故謂之五馬時順甫亦爲濟南太守云計吏古者每歲秋遣吏將職事會計數目獻之天子故曰計吏今布政司造歲支冊是也鄒衍吹管見前順天府西南七十里有鳳凰山故以名城

西塔寺避暑

石門回合郡城西岸幘重來路不迷池浴九龍將雨過塔標雙鴈倚天低酒杯無用逃河朔屐齒還如在會稽萬壑松濤吹日夜炎蒸那得到禪棲謝靈運詩云州渚驟回合幘巾也有赤幘靑幘素幘漢書光武岸幘而見馬援學林一三五爲九九者老陽之能變者也龍八十一鱗九九之數也西域記昔有比丘見羣鴈飛翔忽有雙鴈投下自殞眾曰此鴈垂戒宜旌彼徳乃瘞鴈建塔後人稱鴈塔始此典略袁絕與劉松在河朔於三伏之時酣飲避暑號爲河朔飲宋書謝靈運在會稽登山常著木屐上山則低其前齒下山則低其後齒杜甫詩三伏炎蒸定有無

黃河舟中送黎惟敬還南海

握手輕分李郭舟寒濤六月渀生秋風吹華發乾坤短天折黃河日夜流逐客去應吟澤畔故人歸復臥羅浮請看行路兵戈滿杯酒難論此別愁後漢郭泰發洛陽李膺送之同舟而濟眾賓望之皆以爲神仙華發白緇黑也劉向新序云士亦華發墮顚而後可用焉黃河源出昆侖山下楚詞屈原旣放遊於江潭行吟澤畔顏色憔悴形容枯槁時明卿謫爲南康推官故以屈原自況也廣東志羅浮山在�羅增城之交髙三千六百丈名朱明耀眞之矢是蓬萊之一島者也

侯欽之憲使枉過艸堂

日暮山城驄馬來荊扉旋掃白雲開庭柯宛轉延飛蓋籬菊參差佐舉杯重鎭喜瞻羊祜節雅談親接庾公才酒酣漫賦新知樂小隊從容踏月回驄馬見前陶潛歸去來辭盻庭柯以怡顏曹植詩飛蓋相追隨晉泰始五年以尙書左僕射羊祜都督荊州諸軍事鎭襄陽節以毛爲之見前晉咸和九年加庾亮徵西將軍鎭武昌時欽之兵備武昌故以二人諭之楚詞云樂莫樂兮新相知

張羽王攜酒東署見招

晏坐秋陰百卉迷何期折簡叩幽棲官非彭澤先生隱酒似潯陽太守攜古柏近人涼雨散遙山入署暝云齊過從暫解風塵色莫遣城烏子夜啼卉艸木之總名魏略王陵謂馬宣王日卿直以拞簡召我我敢不至耶宣王笑日以卿非折簡可致故也陶潛爲彭澤令宅邊種五柳著五柳先生傳以自況明卿自謂王弘爲江州刺史嘗攜酒於路邀陶潛飲潯陽卽江州也以諭羽王李白詩城烏獨宿夜空啼

酬萬元獻典簽見問

赤城仙吏偶人間虛擬雲霄更賜環坐使形容凋澤畔獨畱文藻至江關寂寥官署懸琴臥酩酊王宮奏賦還一水相憐千古意幾時招隱入深山赤城山在浙江天臺縣一名燒山其上石壁皆如霞色望之如雉蝶然因得名大明諸司職掌文武朝服一品二環用玉二品二環用犀三品四品二環用金五品二環用銀鍍金六品七品二環用銀八品九品二環用銅古詩盈盈一水間脈脈不得語

九日同方君敬登西塔寺閣

西塔峯頭醉倚欄故人佳節劇相看溪搖白練穿城下樹擁丹梯到閣看何處煙雲升海气幾家砧杵送秋寒黃花不減東籬色只愧靑門未掛冠劇猶甚也謝眺詩澄江淨如練謝眺詩遊駕淩丹梯禮記月令季秋之月菊有黃花陶淵明詩采菊東籬下悠然見南山古長安濡城門民間謂之靑門東漢書逢萌見王莾亂政解冠掛於東都城門而去注云東都門卽靑門也

題鄒太史詞【太史名智蜀人孝廟時以言事謫廣東石城吏目未幾卒於官】

梁獄鄒陽解上書一官流傍海云居虛將彩筆幹霄漢無復靑蕧照石渠賦鵬湘南年並少頌鱣門下客全疏荒祠斷碣蠻煙裏落日楓林黯不舒漢鄒陽見怒於梁王下獄遂從獄中上書杜甫詩彩筆昔曾千气象拾遺記劉向校書天祿閣夜有老人植藜杖杖端出火用以照向具說開辟以前至曙而去曰我太乙之精也石渠閣在未央宮之北以藏�書用比天祿閣漢賈誼謫居長沙有鵬鳥入誼捨誼知已必死乃爲賦以自廣範曄後漢書楊震嘗客居於湖有雀銜三鱣魚飛集講堂門下取魚進曰鱣者卿大夫之服象也數三者法三臺也先生自此升矣

雨夕有感簡周子徵使君

八月南中暑未消孤云人望楚天遙羊城鼓角懸秋雨大海風雷過晚潮去國此身元污漫逢人何事不蕭條惟應自理淸商曲藉爾朱弦永夜調唐狄仁傑見白雲孤飛日吾親捨其下瞻悵久之明卿楚人故日楚天遙廣州誌三國時有五仙人騎五色羊入城故號羊城顏延年孤身去國還故里污漫廣遠無涯貌淮南子吾與污漫期於九垓之外杜甫詩不堪人事日蕭條古樂府有淸商曲禮記淸廟之瑟朱弦而疏越一唱三嘆有餘音者矣

徐子與書至自武昌念予爲甚賦此答之

知君不厭武昌居念我南浮萬里餘岐路此生誰得意兵戈相望一裁書洲前作賦愁鸚鵡海上修文走鱷魚但得靑山還白髮衡門應枉故人車武昌屬湖廣晉陸凱疏童謠云寧飲建業水不食武昌魚寧還建業死不止武昌居鸚鵡洲在湖廣漢陽渡�上流�漢�衡常於此作鸚鵡�因得名唐韓��潮州刺史境有鱷魚爲害愈作文祝之鱷魚立徙詩意以襧衡比予與武昌而以韓愈自諭髙州云衡門以橫木爲門也毛詩衡門之下可以棲遲

夏日登鑑江亭【在髙州】

地盡南荒萬里回石亭斜倚鑑江開鄕心苦被蠻云結客淚遙含海色來六月孤城喧鼓角千家落日閉蒿萊炎方多難何時解極目重溟轉自哀南荒者南方荒忽極遠之地也南方爲炎天故謂之炎方重溟海也晉孫綽賦或倒景於重溟

初秋月夜同楊仁甫泛舟餞別張羽玉赴金陵

明月方舟富水涯新秋涼雨過蒹葭歡言此夕銜杯好柰指長江去路賖湓浦片雲將涕淚金陵六代想豪華白頭傲骨從人投虛擬張騫八月槎方舟並雨船也王粲詩方舟遡大江湖廣承天府唐時名富水幼曰蒹葭長曰蘆葦司馬遷書銜杯酒接殷勤之歡湓浦卽湓城昔有一女子洗銀盆被水漂去因得名楚威王以吳地有王气埋金鎭之故曰金陵六代吳晉未濟梁陳也漢張騫乘槎使西域見前用北羽玉

送劉子成兵備黔陽【名景韶湖廣崇陽人官終僉都禦史】

幾載談兵碣石宮蒼茫擁節向黔中金城共識艱危茦銅柱還標戰伐功七澤春深飛彩鷁百蠻天盡躍花驄徵旗欲發離歌斷易水寒生萬里風史記鄒衍大言天事謂之談天碣石宮燕昭王所築以待鄒衍節以毛爲之上下相重如竹節凡以王命往來必持節以爲信也黔中今武陵諸處便是漢宣帝紀趙充國曰兵難遙度願至金城圖上方略乃發大兵詣金城按金城漢郡名今陜西蘭縣以比黔中後漢馬援討平交趾立銅柱以紀功楚有七澤鷁水鳥也畫於舟首以壓水神故曰彩鷁百蠻猶九夷之類花驄五色驄馬也易水在北直隸安州城外東北又荊軻歌曰風蕭蕭兮易水寒

於信夫太守邀餞武陵潮音閣

萬里秋風動五溪空王臺殿白雲齊客來蓮葉舟堪系仙去桃花渡已迷握手故人非少壯攜樽落日更攀躋憑欄醉問黔陽道悵指蠻煙楚塞西武陵有五溪謂雄溪�溪西溪沅溪辰溪也皆盤瓠子孫所居謂之五溪蠻今湖廣辰州界是禪家有十二空外空內空大空小空之類故日空王齊景公作蓮舟令宮人掌之以鬭名競渡桃渡詳後晉書君少壯登朝名蓋四海黔陽屬湖廣辰州府界時明卿赴貴州故云

行經桃源

天辟靈源一徑通石林秋色上虛空溪聲暗咽秦時雨村落仍遺晉代風千尺藤蘿丹洞口幾家雞犬白雲中相逢野老殊顏色莫問桃花何處紅杜子美詩春日無人見虛空不住天陶淵明桃源記晉太康中武陵人捕魚沿溪而行忽逢桃花夾岸漁父異之復行盡水源見一山便從山口人土地平廣屋舍連接黃髮垂髫怡然自得忽見漁人大驚問所從來邀還家�酒食先世避秦至此不知有漢無論魏晉也�人�數日辭歸旣出迷不�得路矣

平溪病懷

南遊莫道武溪深天人平溪更毒淫巖石小開鼯鼠徑靑叢幽結鷓鴣林霜髙楚塞靑楓亂瘴擁蠻山白日陰逆旅病軀搖落後無端風雨促歸心東漢馬援南徵作武溪深其辭曰滔滔武溪一何深飛鳥不渡獸不臨嗟哉武溪何毒淫鼯鼠狀類小狐聲如人號馬融賦云鼯鼠夜叫鷓鴣越鳥也戀南不思北逆旅客捨也莊子悲夫世之人直爲拘逆旅耳

將發貴州畱題署中

已分孤臣老百蠻除書猶自發燕關官同太史周南滯節似張騫異域還白首從人增薄祿彩毫隨處紀名山夜郎臺畔江如珥別去仍懸夢寐間百蠻猶言九夷之類漢王莾傳曰獨無天帝除書乎前漢書太祖始建漢家之封而太史公畱滯周南不得與從事謂其子遷曰今天子封泰山而予不得從行命也周南今洛陽前漢張騫武帝令使西域諸國夜郎今播州宣慰司唐李白流夜郎卽此

間行訪王元美敬美

多難辭官漫陸沈間關披髮遠相尋經過自削人間迹對語仍寒別後心霜下薊門天黯澹虹垂碣石晝陰森蒓鱸正好歸無計腸斷吳江秋水深晉郭象云陸沈�中隱者譬如無水而沈故曰陸�漢書荀彧�荀君乃越河冀間關以從曹氏注雲間關猶言展轉也莊子孔子再逐於魯削迹於衛晉��書引領南望良以寒心淮南子鄒衍盡忠千燕惠王王信譖而系之衍仰天而哭正夏天爲之�霜時元美父中丞公爲嚴分宜所陷故云虹陰气也爲小人碣石宮燕昭王築張翰見秋風起思吳中蒓菜鱸魚膾曰人生貴適志耳富貴何爲遂命駕而歸

其二

一自浮雲失路岐關山風雨系離思可憐微服過逢地卻是南冠對泣時結客黃金虛自擲投人白璧總堪疑請看落日瀟湘色千古猶含楚賦悲李白詩路岐有南北郭�曰岐道傍山也孟子曰孔子微服而過宋左傳晉侯曰南冠而泣者誰也有司對曰鄭人所獻之楚囚也古樂府有結客少年場行鄒陽書明月之珠夜光之璧以暗投於道路人無不按劍相視何者無因而至前也瀟水與湘水合於洞庭故謂之瀟湘楚賦懷沙招魂諸賦

寄劉子成兵憲

萬里黔陽攬轡來海門烽色望崔嵬營開列戟秋虹繞幙擁雙戈赤日回風鶴已傳淝水捷鼓鐃眞越漢人才何時得泛維揚棹釃酒同登戲馬臺轡馬轡也時子成自貴州僉事擢副使鎭淮陽海門潮所起處烽色烽火之色戟門戟也唐制大都督十四戟幙幕府也晉書謝玄桓溫等與秦符堅戰於淮淝秦兵大敗自相蹈藉而死者蔽野塞川其走者聞風聲鶴喉皆以爲晉兵云漢李延年作鐃歌鼓吹曲釃酒謂以筐篚盥酒也又曹操赤壁歌橫槊賦詩釃酒臨江古今記戲馬臺在彭城西楚項羽所建

富口舟中送鄒彥吉使君北上

十月霜髙楚水寒芙蓉猶共美人看江煙黯澹難爲別鬥酒須臾且盡歡謁帝遠瞻承露掌贈行新制切云冠中朝舊侶如相問白髮三湘一釣竿張衡字子平四愁詩序云屈原以美人爲君子陶淵明詩得歡當作樂鬥酒聚比鄰曹植詩謁帝承明廬漢書武帝起栢梁臺作承露盆髙二十丈以銅爲之上加仙人掌以承露云冠法冠也一名切云相問謂明卿寰宇志湘源湘潭湘鄕爲三湘

門人陳徳卿自南康何子仁自邵武同日過訪喜賦

宴坐茅堂擁敝貂扣門何客慰蕭條雁經彭蠡風偏疾馬度閩關雪未消別後山川成浪迹歸來日月荷淸朝無妨國士收名晚萬里淩雲气尙驕史記洛陽蘇秦西說秦王書數上不行黑貂之裘敝彭蠡澤在江西南康府東今之鄱陽湖是也謂徳卿邵武古閩地謂子仁漢司馬相如一奏大人賦武帝讀之嘆曰飄飄然有淩雲之气

陪張羽玉飲竹間

山雨初過鳥亂啼捨傍幽徑艸淒淒景方苜蓿園中少樽似篔簹谷裏攜市遠都無車馬迹君來不減鳳凰棲風流近代誰嵇阮醉後看山且杖藜楚辭春艸生兮綠淒淒苜蓿�名張騫使西城時載之歸興元府洋州有篔簹谷中山竹故因名竹爲篔簹漢書考城令王渙謂主簿仇覽曰荊棘叢中非鸞鳳之所棲百里之邑非大賢之路此反其意而用之者也晉書譙郡嵇康與陳畱�籍輩爲竹林之遊自號竹林七賢皆縱酒昏酣遺落世事藜艸名其葉大靑色髙丈餘其莖可爲杖

訪劉仲將山居

平湖棹入小溪灣一室蕭然萬竹間病自蒓鱸思後起人疑蕉鹿夢中還急須釀酒供開社何用餘錢更買山林日已西猶握手鬢毛殊攺別時斑�翰思蒓鱸事見前列子鄭人有薪於野者遇駭鹿而�之恐人見之返而藏諸隍中覆之以�不勝其喜俄而遺其所藏之處遂以爲夢焉世說支遁就深公買山深公曰未�巢由買山而隱

北史後魏李衝年四十鬢髮斑白李太白詩蹭蹬鬢毛�

滹沱河

滹沱之水雁門來直入平原繞漢臺萬馬乘流奔赴海千鯨觸石鬭鳴雷秦兵北伐投鞭渡楚客南浮擊楫回麥飯亭前沙艸合翠華不見使人哀地理誌滹沱河自燕門鹵城東去參合縣又東�眞定南鬭又東過灞川文安入海平原今攺爲縣屬山東濟南府一句諭河之勢秦符堅日以吾之眾投鞭於河足斷其流晉書祖逖渡江中流擊楫誓曰狄不能淸中原而復濟者有如大江東漢紀光武渡滹沱河至南宮遇大風馮異進麥飯卽此翠華天子之旗也相如上林賦云建翠華之旗

張天光大參園宴集

十畝新營百卉移主人猶是黑頭時茅垣靜繞棲雲室野水潛通浴鶴池鳥道落花催進酒月來修竹擁題詩繁華莫問梁王苑坐看明河倚戶垂卉艸木之總名隋書江總梁時已爲顯宦自梁入陳又自陳入隋歸尙黑頭杜甫詩遠愧梁江總還家尙黑頭西京雜記梁孝王好宮室苑囿之樂作囿華之宮營兔園園中有山山上有落援巖雁池池間有鴉洲鶴渚日攜枚乘輩宴飲其間

題密縣天仙宮白松【密縣屬河南】

何處松標歲月深蕊宮寒色晝森森龍文細結淸霜老鹿尾髙懸赤日陰二室迥疑開雪嶺三花遙復妬珠林由來帝子顏如玉詞客偏�萬古心蕊珠宮仙人所居以諭天仙宮抱朴子曰松樹皮中有脂狀如龍形廬山記云石門北巖有松數百株髙僅二十丈撍生絕崖南臨石門澗自澗中仰視之離離如鹿尾焉河南嵩山之上有太室少室漢有一道士自外國乘種樹於嵩山下一年三花雪嶺珠林皆諭松白也天仙宮之白松不知幾千歲相傳軒轅氏三女葬此因化爲白松

答徐子與見訊

一騎山中問掛冠林扃初啟石蘿寒蛾眉老盡難銷妬鳥道歸來始就安八月芙蓉分雜佩三湘雲水狎漁竿廬峯九疊蟠三界那得同君倚醉看梁陶弘景脫朝服掛冠於神武門上表辭祿楚辭云眾女妬予之娥眉兮謠議謂予以善淫南中志交趾有鳥道四百里以其險峻人不能到惟鳥飛度之故名廬山記山髙一千三百六十丈周回二百五十里其山九疊川亦九泒焉時子與尙爲江西左布政故云

海珠寺席間贈戴廣州朝賓【寺在廣川南門外江心】

海寺飄颻巨浪中淩虛一葦信長風六螭漫駕金銀闕孤鸑疑投碣石宮坐久曇花天上墜望來煙水日南空君今莫訝珠還早此地遙當合浦同蘇子瞻赤壁賦縱一葦之所如六螭六龍也東方朔十洲記東海蓬萊山皆金銀樓閣仙人所居以比海珠寺鸑鳯之屬碣石宮在東海亦以諭海珠寺佛經云曇花三千年一見現則法輪王出地理誌嶺南舊有日南郡謝承後漢書孟嘗爲合浦太守郡屬民多采珠以易米先時三千石貪穢使人采珠積入私囊珠忽徙去民饑死者盈道路嘗化行一年之間去珠復還

飲洪濟卿戶曹鳳山亭

鳳山亭子碧雲中繞屋蓬蒿仄徑通山疊靑螺浮曠野江搖白練下晴空一樽乘興秋無恙何客登髙賦獨工相望菇蒲家不遠勝遊能得幾回同三輔決錄張仲蔚平陵人修竹�詩隱居不仕所居蓬蒿沒人劉禹錫詩遙望洞庭山擁翠白銀盤裏一靑螺練漂白布也謝眺詩云澄江淨如練風俗通云噬虫曰恙古者人多野宿爲恙所噬故每相見必勞之曰無恙乎漢藝文志登髙能賦則可以爲大夫菇卽菇菱蒲卽葑也明卿自謂

送林子順給事還京

仙掌髙懸北鬥間卿云常護紫宸班十年瘴海波初定八月星槎使正還寓直桐陰淸左掖退朝花气郁西山知君補衮非凡手不必靑蒲擬犯顏仙掌見前史記若煙非煙若云非云鬱鬱紛紛瀟索輪困是謂卿云卿與慶同張騫乘槎見前唐禁中有左右兩掖西山卽天壽山在北直隸詩衮職有闕仲山東補之漢書史丹傳丹爲侍中元帝寢疾丹以親密近臣得視疾候上聞獨寢丹直入臥內頓首伏靑蘋上諫欲廢太子事靑蒲卽靑綠蒲席也應劭曰以靑窺地曰靑蒲非皇后不得至此

姚山人自王元美所來極談弇山園之勝喜賦

衡門初辟長新蘿有客飄然遠見過彩筆故稱吳下士白頭猶慕郢中歌十年岐路雙鳴鋏�楚風煙一釣蓑正憶弇山園景好坐談終日臥遊多毛詩衡門之下可以棲遲晉江淹嘗夢人授以彩筆自是文詞日進吳下令南京山人必吳人宋玉對楚王曰客有歌於郢中者歌陽春白雪其曲彌髙其和彌寡爾雅曰二途謂之岐史記世家楚文王都郢昭王都鄂考列王都壽春故謂之三楚二句明卿自謂宋宗少文日老疾俱至名山恐難偏視惟自潦懷觀道臥以遊之

次郢上曾以三司空攜具見訪舟中訪舊

幾載傳書問別顏夢中無路覓燕關那知江漢乘桴過恰遇雲霄解組還宦迹三朝供白首君恩一日重靑山醉來身世風濤外始信冥鴻不可攀順天府古之燕地江漢二水名魯論孔子曰乘桴浮於海桴竹筏也組綬之屬三朝謂嘉隆萬三朝揚子法言�飛冥冥弋者何慕焉

追挽李光祿忠節公【李文昭正統已已以光祿丞死土木之難】

何人諫獵扣彤闈扈從當年事已非萬馬忽乘靑海戍六師翻困白登圍魂依塞艸寒無色血濺胡云黯不飛千載孤忠懸俎豆還如仗節虜庭歸宮門曰闈彤闈謂以朱漆門也司馬相如傳扈謂從橫行出乎四校之中扈衛也靑海卽卑禾海在臨羗縣唐歌舒翰駐兵靑海契丹攻破之諭已已土木之敗栝地誌云朔州定襄縣東北三十里有白登山山上有臺名曰白登漢紀髙祖被冒頓四十萬騎圍於白登七日史記蘭相如曰臣請得以頸血濺大王矣詩中之意蓋以蘇武比李文昭

送方兆行兵備上谷

雁門西去朔云馳萬疊烽煙六月師聞道單於窺上谷不知方叔領邊陲橫戈已壯吞胡气按轡新成出塞詞莫向銅標嗟往事燕然今是勒功時雁門關在西北崔豹古今注邊方備警作土臺臺上作桔橰頭上有兜苓置薪其中寇至卽舉火相告曰烽火多積薪寇至則燔之望其煙曰烽燧晝則燔燧夜則舉火兜苓籠也單於匈奴酋長號取廣大之義上谷地名書日方叔元老克壯其猷左傳衛燭過免冑橫戈而進轡馬轡按轡者按正其轡繩使馬不得驅馳也古樂府有出塞曲漢李延年作馬�銅柱見前燕書竇憲與單於戰十稽落山大破之憲遂登燕然山刻石勒禦令班固作�

淩少參惟和宅賞海棠

仙署名花海國移半開風雨倍含姿紅妝向客寒猶賦翠蔓畱春艷不支欹側漫同妃子醉婆娑解乞沈郎詩梁園多少靑陽景妬殺君家赤玉枝花以海名皆從海上來如海棠是也唐楊貴妃傳明皇常常召貴妃被酒新起帝曰此乃海棠花春睡未足耶婆娑放浼貌沈郎事未詳靑陽春也赤玉謂海棠

【卷之七／宗臣】

春日

送人還楚

集明卿席上有賦

寄馬明府

午日同李於鱗徐子與宴集梁公實時值雷雨

送陳使君還楚

省樓春集

西來

送王參軍之橫州

人日簡楊子

諸子夜集

省中齋居貽李於鱗徐子與王元美梁公實

寄陸長庚

旅懷

得黃山人書

送劉武庫使雲中便道還楚

寄袁二丈

送人南還

同王元美余徳甫集吳明卿得何字

雨中聞島夷消息

寄袁二丈

過揚州

寄許殿卿

冬至夜髙子明陸子和見過有感時事

同徐子與登茅山絕頂風雨驟至

頻年

同余徳甫徐子與送吳明卿謫豫章

得吳明卿還京消息卻寄

送李子實太史還朝

顧一丈夜集

送許先生之楚府長史

同李伯承夜過況吉夫宅得眞字

答吳明卿齋居見贈

送人之河南

集徐子與宅得山字

和朱子價冬至雪後早朝

七夕同王元美張肖甫吳明卿余徳甫酌之東園

寄謝茂秦

送卞從事之嶺南

春興二首

袁二丈夜訪山館

送唐大參赴山西

得方山人書

過涇訪王九江

答徐子與見贈

送李太史還朝

明七子詩選注卷之七浙汜茅坤雲間陳子龍選定古杭汪淇汪恂訂正

宗臣【字子相﹐號方城﹐南直隸興化縣人。舉嘉靖庚戌進士﹐授刑部主事﹐數遷至按察司提學副使﹐卒於官。所著有方城集傳於世】

春日

帝裏頻看柳色新那能金馬坐沈淪誰家羗笛吹明月無數梅花落早春羣盜烽煙時更急五陵冠��相親故園歲事滄江上腸斷孤舟起������漢書武帝得大宛馬以銅鑄像立������名爲金馬門雙笛從羗人起故������笛有落梅花曲烽煙烽火之煙�����漢書長陵安陵陽陵茂陵爲五���如雲

送人還楚

蘇門搖落朔云秋爾去千山落日愁������在靑楓舟楫大江流楚人昔有懷沙������瑟畱念我好傳鴻雁曲月明應醉庾������薊門今順天府李白詩朔云�髙天�����楚懷王被讒見放作懷沙賦自溺������楚辭使湘靈鼓瑟兮令海若舞唐人�����騷人往鼓瑟無師�子閒亦此意�����月夜登南樓與殷浩輩宴飲後人遂稱其樓爲庾公樓

集明卿席上有賦

陌上黃金俠者遊薊門春艸暮��������夢萬里懷人落日愁鸚鵡昔悲湘�������臣裘酒闌忽聽孤笳起腸斷胡��������後漢禰衡傳劉表送禰衡江夏�������重衡一日大會賓客適有獻鸚�������曰願先生賦之衡揮筆立就詞語甚佳後因不�黃祖殺之西京雜記漢司馬相如初還成都以所衣鷫鸘裘就市人楊昌買酒與卓文君爲歡淮南子注鷫鸘長頸綠毛其形�雁笳以蘆葉爲之

寄馬明府

秋云何處寄相思華發知君滿面垂去國柴桑陶令醉還家蘆苡漢臣悲竟無尺素傳朱鯉或與仙人種紫芝一自滄江分折柳十年搖落鹿門期華發白緇黑也陶潛爲彭澤令恥折腰棄官歸柴桑曰以詩酒自娛李白詩陶令日日�漢書馬援徵交趾嘗餌蘆苡軍還載之一車後有上書譖之者以爲前所載皆明珠文犀古詩客從遠方來遺我雙鯉魚呼童烹鯉魚中有尺素書四皓歌曰燁燁紫芝可以療饑古者相別折柳以贈鹿門山在湖廣襄陽

午日同李於鱗徐子與宴集梁公實時值雷雨

到門芳艸逐人來午日新蒲對酒開沈陸總爲方朔侶懷沙獨惜楚臣才人間魍魎雷堪走海上蛟龍雨不回夜半浮雲難去女更堪孤角鳳城哀風俗通端午日人皆用菖蒲泛酒食之謂可以益壽漢書東方朔傳朔待詔金馬門酒酣據也歌曰陸沈於俗避世金馬晉郭象曰陸沈人中隱者譬如無水而沈故曰陸沈懷沙見前屈原五月五日沈於汨羅魍魎乃山林妖气所生害人者浮雲諭小人順天府西城七十里有鳳凰山因以名城

送陳使君還楚

使君匹馬向河梁此去江鄕卽帝鄕楚客多才見鸚鵡漢旌何日渡瀟湘山中杜若迎新綬渚上芙蓉念舊裳京洛交遊俱近幸遲君秋色賦長楊李陵送蘇武詩執手上河梁遊子暮之世宗皇帝自楚入繼大統故曰帝鄕鸚鵡賦事見前旌首日旌瀟水與湘水合於洞庭謂之瀟湘瀟湘者水淸深之名也杜若香艸也漢制二千石以下墨綬小洲曰渚楚辭云制芰荷以爲衣兮集芙蓉以爲裳史記友人謂豫讓曰以子之才臣事趙孟必得近幸遲音穉待也易穉子於歸漢司馬相如獻長揚賦

省樓春集

朝來鳴佩散長安漢署千花覆石欄把酒逢君歌北雁上書有客泣南冠萬家芳艸悲春暮三月髙松過雨殘欲寄愁心與白日浮雲滿目不勝寒佩玉佩也左傳晉侯觀於軍府見鍾儀問之曰南冠而泣者誰也有司對曰鄭人所獻楚囚也召而弔之問其族對曰伶人也與之琴操南音晉侯曰南冠君子也漢陸賈新言曰邪臣之蔽賢猶浮雲之蔽白日也唐薛能詩自古浮雲蔽白日洗天風雨幾時還

西來

西來秋色滿燕山昨夜平湖使者還白羽書傳遼左捷黃金詔賜殿中班竟何漢卒屯靑海難信班生老玉關聞說單於頻出獵相逢馬上看刀環燕山卽北京天壽山羽書羽檄也遼左卽遼東海之左也漢武帝紀歲發十餘萬眾擊胡有能斬捕首虜之士詔賜黃金二十萬斤靑海卽卑�海也在臨羗縣�漢書班超傳超爲安西都尉年老思歸上疏曰臣不敢�賜酒泉郡但願生返玉門關按玉門關在陜西瓜州北一十八里單於匈奴酋長之名取廣大之意李白詩刀開明月環

送王參軍之橫州【屬廣州】

中原落日怨離羣萬里關山路又分亂後誰爲驃騎使徵南吾憶伏波軍湘妃斑竹行秋雨神帝蒼梧起暮云銅柱髙標猶在眼好將勛業答明君前漢霍去病爲驃騎將軍馬援爲伏波將軍徵交趾湘妃舜二妃也卒爲湘水神故曰湘妃博物志舜死蒼梧堯二女追之至洞庭以淚揮竹其竹盡斑禮記舜葬蒼梧之野歸藏啟筮曰有白雲出自蒼梧入幹大梁按一統志蒼梧今爲梧縣屬廣西銅柱在廣西思明府漢馬援建

人日簡楊子【東方朔占書歲後七日爲人日】

遊子頻年棲漢庭又看春事落階蓂乾坤雙眼逢人日江海孤槎使客星病起鬢毛知爾白愁邊楊柳爲誰靑風煙況復音書隔向夕徵鴻不可聽帝王世紀堯時有蓂艸夾階而生每月朔日生一葉至月半則生十五葉至十六日後每日落一葉至月晦而盡月小餘一葉不落王者以是而占歷焉博物志有人居海上見浮槎來遂乘之而去至一處有城廓屋舍見一丈夫牽牛海上人問此何處日還蜀問嚴君平卽知�至蜀問君平日某年某月日有客星犯牛斗宿正是此人到天河時也何夕猶言此夕也

諸子夜集

鳴佩朝來散紫宮相逢意气爲誰雄一樽醉憶江湖上三月春殘風雨中消渴文園臥司馬題書碣石問冥鴻靑山南北吾將往肯向人間泣路窮天文志雲天上有紫微垣人君之宮象之故日紫宮鮑照詩云執君之手飲君酒意气相傾須百斗司馬相如爲文園令有消渴疾碣石海畔山淮南子曰過歸鴻於碣石揚子法言鴻飛冥冥弋者何慕焉晉書云阮籍不由徑路而行路窮則哭

省中齋居貽李於鱗徐子與王元美梁公實

向夕停珂省閣幽吏人猶自進春裘蓬萊雙闕金莖遠閶闔千門紫气流明月在天難命駕白雲垂戶好登樓明朝獻賦甘泉者漢畤秦祠非昔遊珂卽馬勒飾也蓬萊殿名漢武帝作金莖髙二十丈上加仙人掌以承玉露閶闔天門也天上紫微垣嘗有紫气環繞晉稽康傳東平呂安服康髙致每一相思千里命駕漢楊雄從成帝祠甘泉秦畤還朝因獻甘泉賦以諷之畤音止祭處曰畤

寄陸長庚

天涯一自失論文豈有同心不�君孤客逢秋悲薊艸尺書經歲阻江云淸時易別煙霞路明月難隨鹿豕羣便欲投簪滄海去兵戈消息不堪聞杜甫詩何時一尊酒重與細論文易曰二人同心其利斷金薊艸薊門之艸孔叢子曰人生有四方之志豈鹿豕哉而�羣聚乎左傳投簪請老東方朔十洲記滄海在北海中地方三千里水皆滄色仙人謂之滄海無風而洪波自文

旅懷

客計年來尙卜居楚江漁父意何如茂陵肺病相如賦漢帝心知賈誼書天地一身惟報主烽煙雙眼正愁予秋風萬里吹南國叢桂花開滿故廬屈原作卜居辭漢司馬相如有肺病免歸茂陵漢書賈誼在文帝時上書曰竊惟今之事勢可爲痛哭者一可爲流涕者二可爲長太息者六絳灌之徒深疾之云崔豹古今注邊方備警作髙臺臺上作桔橰頭上有籠置薪其中有寇卽舉火相告曰烽火多積薪寇至則燔之望其煙曰烽燧

得黃山人書

昨日傳書到漢京幾年爲客向江城懷人夜雨孤樽在聞爾秋霜兩鬢生半世行藏頻倚劍各天消息一沾纓何時共逐華陽侶手把芙蓉對月明漢京謂今京師李太白詩麻姑垂兩鬢一半已成霜宋玉大人賦雲長劍耿介倚天之外古詩云客在天一涯纓冠帶也茅君內傳茅山秦時名爲華山洞天

送劉武庫使雲中便道還楚

送君西問玉關遊關吏應知有气流三晉暮云停漢節七陵斜日攬吳鉤馬回塞北靑楓老人到湘南紫橘秋沈醉洞庭明月裏可能不動薊芳劉玉門關在陜西甘肅衛神仙傳老子西遊關吏尹喜望見紫气浮於關日應有眞人過果見老子騎靑牛來史記晉大夫趙籍魏斯韓虔三分晉地故曰三晉節以毛爲之上下相重如竹節凡以王命往來必持節以爲信也國朝七陵俱在天壽山近大同卽雲中也吳鉤劍名山海經瀟湘有橘田橘洲每歲一熟寰宇志洞庭湖在楚巴陵縣西

寄袁二丈

孤鴻不到海門煙別後音書動來年江上暮云空復好湖南新月爲誰圓懷人竟負�梅曲臥病長歌采蕨篇咫尺山陰飛早雪可能一�剡溪船海門潮所起處杜甫詩渭北春天樹江東日暮云何時一樽酒重與細論文李白詩新月到窓圓毛詩陟彼北山言采其蕨漢書張良日夜望咫尺之地八寸曰咫十寸曰尺世說王子猷居山陰雪後月色晴霽因誦招隱篇忽憶戴逵時逵在剡溪便乘小舟訪之經宿而至

其二

九月寒花照客杯故人何處獨登臺霜華好與靑楓落秋色能堪白雁催鼓角孤城猶自急干戈雙眼共誰開知君近有江南賦千古深知庾信哀楓似白楊有脂而香沈恬筆談云北方有白雁似雁而小秋深乃來來則霜降北人謂之霜信通鑑補注於楯也戈戟也蓋幹主蔽而戈主刺也拾遺記庖犧造於戈以飾武此干戈之始也庾信字子山有哀江南賦

送人南還

楚天搖落欲何之把酒靑門淚並垂漢署昔題金馬賦淮南秋問桂花枝還家客夢寒蟬急去國君思白髮知歲晚衣裳仍好制扁舟處處有江籬曹槇詩遠遊欲何之長安灞城門民間稱之爲靑門金馬見前淮南王招隱篇桂樹叢生兮山之幽寒蟬一名蟪蛄顏延詩去國還故里

同王元美余徳甫集吳明卿得何字

長安花落柰春何夜夜春亭載酒過駿去難逢燕市骨鳳衰重聽楚狂歌靑天短鬢垂今古明月孤笳散薜蘿醉後莫言歸騎晚浮雲猶自滿關河長安屬陜西漢唐皆建都所在諭今北京戰國策郭隗謂燕昭王曰古之人君有以千金求千里馬馬已死五百金買其骨以歸不期年千里之馬至者三今大王誠欲招賢先從隗始魯論楚狂接輿歌而過孔子曰鳳兮鳳兮何徳之衰笳捲蘆葉吹之李伯陽作

雨中聞島夷消息

一雨滄江起杖藜愁邊芳艸正萋萋天門石制雙雷下海國烽髙萬象迷百戰蒼生鮫室裏頻年赤羽鳳城西謝安不負東山望昨日徵書到會稽藜艸名其葉大靑色髙丈餘其莖堪爲杖萋萋艸盛貌左太衝魏都賦萬殊之象不同鮫室鮫人之室也郭璞長江賦鮫人構室於懸流家語赤羽若日鳳城見前晉書謝安棲遲東山負公輔之望後起爲大都督破符堅軍於淮淝東山在浙江會稽縣

寄袁二丈

髙秋搖落薊門城萬里相思對月明人在蒹葭歌白薴病中風雨望金莖關山尺素時堪寄南北孤鴻暮不徵間說子云能獻賦長楊羽獵古今名搖落猶寂寞也白薴吳人之歌也吳地出薴故名始則田野之作後大樂氏用焉以其音入淸商調故淸商曲中有子夜歌者卽白薴也金莖銅柱也漢武建此句自謂漢提雄字子云蜀人工詞賦成帝時爲待詔承明之庭從上羽獵獻羽獵賦明年從上至射熊館還獻長楊賦詩意以子云比二丈

過揚州

湖上行吟落日邊髙秋蕭索倍淒然蕪城舊識參軍賦玉樹空傳帝子篇隋苑云殘楊柳色邗溝夜斷荻蘆煙可憐白舫靑蓑侶猶有漁歌似昔年沈約宋書鮑照爲臨海王子頊參軍在廣陵子項叛鮑照見故城荒蕪作蕪城賦廣陵卽今之楊州也陳後主作玉樹後庭花曲隋煬帝發淮南之民十餘萬開禦溝自山陽起至楊子江廣四十步傍皆築禦道植柳樹揚州古名謂邗溝

寄許殿卿【名邦才山東歷城人與李於鱗有倡和集】

聲名歷下共王何海岱秋云幾度過燕市黃金圖駿少齊人白石飯牛多山中夜賦深風雨醉後春衣泣薜蘿聖世才賢俱近幸碧池芳艸待鳴珂沈約宋書謝靈運旣東還�泰山上璇東海何長瑜以文章賞會共爲山澤之遊歷下卽歷城詩意以王何比殿卿並於鱗也宋王禹�曰海岱東海泰山也燕市駿馬見前史記齊桓公幹郊迎客寧戚飯牛車下扣牛角而商歌曰南山燦白石爛生不逢堯與舜禪短布單衣才至骭長夜漫漫何時旦楚辭若有人兮山之阿披薜荔兮帶女蘿珂馬勒飾也

冬至夜髙子明陸子和見過有感時事

孤夜羣星聚此筵寒梅細石晚相鮮兩儀消息還長日雙鋏追隨自昔年人世歲華空鬢髮江門戎事正風煙哀時詞客無今古久矣吾悲庾信篇後漢書陳仲弓與諸子弟造荀淑家荀氏八龍疊更侍左右於時徳星聚太史奏曰五百里內有賢人聚兩儀天地也歲時紀晉魏間宮中以紅綫量日影冬至後日影增一綫唐雜錄記宮中以女工揆日之長短冬至後日晷加長比常日增一綫之工此說似爲是庾信哀江南賦云𨿽無危老之詞惟以悲哀爲主

同徐子與登茅山絕頂風雨驟至

並騎華陽踏紫氛振衣今日謁茅君石門曲閉仙人掌天柱髙畱帝女云萬里江湖秋不斷二儀風雨晝難分山中瑤艸如堪問吾欲常隨鹿豕羣茅君傳茅山秦時名爲華陽洞天劉公�詩奮�淩紫氛左思詩振衣千仞岡洞仙傳茅蒙字初成師鬼谷授長生之術神丹之方入山修道煉藥白日升天�昔有仙人過華山塞道仙人以手擘山開路今�迹尙存神異經昆侖山布銅柱其髙入天謂之天柱帝女云卽赤帝女巫山雲雨之雲也二句�華山昆侖以比茅山山海經姑射之山帝女�焉化爲瑤艸其花黃其實如兔絲服之可延年

頻年

頻年客淚滿蓬蒿是處生涯半羽旄漢詔北來戎馬急楚江南去陣云髙三軍歲晚悲蘆角諸將秋深損戰袍百計艱危君莫問宵衣此日聖躬勞淮南子吾生也有涯李白詩黃雲列曉陣萬二千五百人爲軍大國三軍合三萬七千五百人唐書太宗曰朕不敢荒怠宵衣肝食杜甫詩無乃聖躬勞

同余徳甫徐子與送吳明卿謫豫章

柳色千門照別居片帆西去是匡廬洞中白鹿知誰待醉後靑雲任爾疏落日蒹葭三楚客髙秋風雨九江書漢庭多少夔龍在獨有文園負子虛匡廬山在江西匡廬山有白鹿洞唐李渤與兄涉俱隱玆山惟養一白鹿因名黃帝以春官爲靑雲史記世家楚文王都郢貽王都鄂考��都壽春故謂之三楚九江卽潯陽九泒謂水至此分爲九道也夔龍見前司馬相如爲文園令嘗獻子虛賦病免居幹茂陵

得吳明卿還京消息卻寄

憶爾孤帆落日搖洞庭秋色正蕭條幽蘭雜佩湘君贈暮雨髙唐楚客驕方朔已歸金馬詔枚乘空賦廣陵潮悲歌舊侶相逢日何處胡姬醉紫貂洞庭湖在湖廣巴陵縣西毛詩雜佩以贈之湘君舜妃娥皇女英也宋玉楚人其髙唐賦有云妾巫山神女也朝爲行雲暮爲行雨以宋玉比明卿東方朔初上書武帝令待詔金馬門枚乘七發將以八月望日觀濤千廣淩之曲江詩意以東方朔諭吳明卿而以枚乘自諭子相乃廣陵人故云李白詩笑入胡姬酒肆中晉書阮孚傳孚以金貂換酒爲有司所劾

送李子實太史還朝【太史名春芳揚州人登嘉靖丁未科狀元歷官終大學士】

楚江二月送朱輪江上千家長白蘋宮錦尙畱叢桂色仙舟不住廣陵春雲間鳷鵲含香入日下夔龍佩玉新一自周南歸太史石渠視艸更何人漢官制二千石車用朱輪李白詩伐鼓�朱輪唐書李白應詔賦詩明皇特賜宮錦袍後漢書郭泰與李膺同舟而濟眾賓望之以爲神仙廣陵今揚州府鳷鵲含香見前夔龍舜二臣也董玘輿服志古者君臣皆佩玉三代同之蓋起幹夏后氏至周始制其等禮玉藻所記天子佩白玉公侯山玄玉大夫水蒼玉也漢書天子始建漢家之封而太史公畱滯周南不得預從事石渠閣在未央殿北

顧一丈夜集

江上艸堂開夕陽寒波十里卽滄浪西湖客至扁舟雨故國鴻歸昨夜霜一別鬢殘胡馬后兩秋書隔楚雲長相逢鬥酒且沈醉莫問城頭孤月光毛詩注山西曰夕陽楚辭漁父歌曰滄浪之水淸兮可以濯我纓滄浪之水濁兮可以濯我足顧一丈別業在西湖古詩云胡馬依北風曹植詩鬥酒相娛樂

送許先生之楚府長史

南去孤帆逐塞鴻一樽寒雨薊門冬曳裾鄒客明珠在作賦梁園白雪工日落瀟湘尋太嶽秋髙荊楚過新丰長沙不必嗟畱滯賈傳聲名自漢宮鄒陽上梁王書曰何王之門不可曳長裾乎�日明月之珠云�謝惠蓮雪賦序梁王不豫遊於兔園俄而微霰零密雪下瀟水與湘水合流於洞庭謂之瀟湘水淸深之名也太嶽衡山也漢書太上皇不樂關中恆思丰沛髙祖乃徙丰沛屠��民於關中爲市名新丰荊楚過新丰者以世宗皇帝自湖廣入繼大統故以新丰諭之也前漢賈誼常爲長沙王太傅

同李伯承夜過況吉夫宅得眞字

陌上鳴珂散紫宸相逢意气轉相親淸樽細菊堪銷夜走馬傳書易隔旬九月衣裳同在客千江烽燧遠愁人憑君莫灑憂時淚無數秋風白髮新珂者馬勒飾也唐制五品已上有珂紫宸殿名�書髙祖謂尉遲敬徳曰大丈夫當以意气相期邊方備警累土髙如壇形置烽竿於其上俟有寇至則舉火以相告日烽火多積薪艸遇寇則燔之望其煙日烽燧

答吳明卿齋居見贈

紫薇夜燦建章開聖主親祠太乙回禁月千門龍馭肅宮云五色鳳笙來金莖秋落仙人掌白雪歌殘楚客才莫謂汾陰能獻賦漢皇當日問蓬萊紫薇建章俱見前樂書漢武帝祠太乙自宵至明龍人君之象故馭曰龍馭周靈王太子晉吹笙作鳳凰鳴金莖仙人掌漢武事見前白雪曲名也楚客指明卿漢成帝祀汾陰后土揚雄獻甘泉賦漢書武帝封禪泰山而方土更言蓬萊諸神若將可得帝欣然從之欲自浮海求蓬萊東方朔諫止之

送人之河南

匹馬翩翩不可畱垂楊醉色滿神州千年詞賦人遊洛十月關山雪滿裘翠壁天開中嶽色黃龍日抱大河流知君萬里中原思不到長安舊酒樓翩翩輕貌毛詩翩翩者騅李太白賦醉愁心於垂楊古今通論昆侖東南方五千里謂之神州五嶽之神帝王之宅洛河南也李白詩橫天聳翠壁河南嵩山謂之中嶽運斗樞曰舜與諸侯觀河洛有黃龍負圖出至市前大河謂黃河也趙宋初都河南故以長安爲諭

集徐子與宅得山字

七首胡霜照客顏相逢俠气滿燕關荊軻西去此其輩易水東流不可還天地只今飛赤羽江湖何處問靑山悲歌忽憶行藏計爲爾雲霄解佩環通鑑釋義七音比尺八劍也李太白詩胡霜不見花史記荊軻爲燕太子丹西刺秦王至易水歌曰風蕭蕭兮易水寒壯士一去兮不復還易水在北直隸安州北家語子路曰由願得白羽若月赤羽若日鐘鼓之音上震於天旌旗繽紛下旙於地由獨當一隊而敵之

和朱子價冬至雪後早朝

玆年玆夕又春陽千騎朝天總建章金馬並搖蒼佩入銅龍髙傍紫薇翔鬥間雲气垂鳷鵲裘上霜華滿鷫鸘何處詞人歌白雪知君此曲自三湘春爲靑陽故曰春陽建章宮漢武帝建在未央殿西金馬門見前禮記曰大夫佩水蒼玉而純組綬銅龍前漢太子宮名紫薇垣天帝所居也漢有鳷鵲觀在未央宮外鷫鸘裘服名白雪陽春曲名也寰宇志湘潭湘源湘陰故謂之三湘

七夕同王元美張肖甫吳明卿余徳甫酌之東園

細雨林塘花气流長安片碣卽丹丘羣公解佩山雲起七夕開樽桂樹幽玉杵聲殘河漢語紫簫吹落薊門秋乾坤此會誰能負吳楚兵戈日日愁長安見前碣謂碣石宮燕昭王策丹丘海外仙山也晝夜常明楚辭云化羽人於丹丘兮畱不死之舊卿李白詩列筵坐羣公佩環佩也吳今之南京楚今之湖廣

寄謝茂秦

與君秋別薊門鐘每見秋云不可從雜佩相貽仍蕙芷美人一水隔芙蓉月明江上歌梁甫病臥山中擬蜀龍盡道漳河成獨往十年髙�在靑松毛詩雜佩以贈之蕙芷香艸也美人指茂秦古詩云盈盈一水間胍胍不得語蜀志諸葛亮躬耕隴畝好爲梁甫吟梁甫太山下小山也三國傳徐庶謂劉備曰諸葛孔明臥龍也漳河出上靈莊子要略江海之士山容之人輕天下細萬物而獨往

送卞從事之嶺南

長安落日照胡纓君去才髙從事名匹馬關山衝薊雪五羊人吏識江旌署中夜嘯芙蓉暮海上春衣翡翠明驛使廣陵如可到梅花今滿越王城莊子吳王所好劍士皆蓬頭��垂冠縵胡之纓又李太白詩趙容縵胡纓�冠帶垂下者廣洲志云三國時有五仙人騎五�羊入城因名爲五羊城翡翠鳥名雄赤日翡雌�日翠南越間多有之耳晉書云陸凱與範曄友善自江南寄花一枝與曄復有詩曰折梅逢驛使寄與隴頭人越王卽趙尉佗秦末據有嶺表今廣州其故城也

春興二首

往歲含香紫禁東千官環佩散天風茂陵病逐樵人去淮海春殘桂樹叢宦寄雲霄惟敝舄主恩日月在冥鴻簡書使者江亭滿可得相逢問漢宮漢制尙者�四人口含雞舌香以奏事天上有紫薇垣人主之宮象之日紫禁司馬相如臥病免居茂陵淮海卽淮南桂樹叢見前單底曰履復底口舄冥鴻見前簡書戒命也或曰刑書詩豈不懷歸畏此簡書

其二

滄洲生事起垂綸蜀使西來淚滿巾萬里書傳巫峽雨幾時歸摘楚江蘋淸猿知在關山聽白髮應催日夜新人世百年堪俯仰薊門一別五經春杜陽雜編云隋元藏機渡海被風飄至一處居人日此滄洲也人居皆銀臺金�有金莖花人皆帶之曰不帶金莖花不得到仙家時子相尊公宦西蜀故云巫峽在四川夔州府蘋水艸也凡言百年者卽一生之類

袁二丈夜訪山館

湖北湖南落日斜誰人題竹野人家自言海上多秦石始信河邊有漢槎鬥酒�聽今夜雨江梅曾對十年花別來玄艸今何似容易秋風老歲華秦始皇作石橋欲過海觀日出處有神人能驅石下海石去不速神鞭之石皆流血張華博物志載有人居海上乘槎而到天何宗懍作荊楚歲時記而附會以爲張騫事前賢多據用之子相亦承龔而�之耳�楊雄閉關艸玄

送唐大參赴山西

搖落秋風舊漢冠當年奏艸並瑯玗朝辭燕甸胡霜闊春到龍門朔雪殘行省紫薇羣吏夕嚴關赤燧萬峯寒使君頻擁旌旄出多少瘡痍夾道看瑯玗美玉順天春秋時燕建都所在故曰燕甸龍門卽河津屬山西唐名中書省爲紫薇省邊方燃火曰烽舉煙曰燧蓋寇至卽以相告也周禮束帛爲旌旌首曰旄瘡痍百姓傷病之貌

得方山人書

憶昔同登冀北臺黃金識爾入燕��秋消息胡云斷十月音書楚使來落日中原猶作客扁舟滄海負停杯靑楓莾莾孤鴻暮何處臨髙首重回冀州今北京順天府臺拮黃金臺也史記燕昭王置千金於臺上以�天下土中原卽中國也滄海在東海�仙人所居爾雅楓�白楊有脂而香莾莾多貌

過涇訪王九江

一樽秋色起蒹葭涇水東流走白沙黑髮孤臣悲去國靑雲兩世見通家幾人江上貽芳艸九月山中問桂花安得淮南賦招隱與君終日弄煙霞幼曰蒹葭長��葦涇水出宣州涇縣顏延年詩云去國還�裏後漢孔融年十歲見李膺語門者曰我是李��家子弟膺問之融曰先君孔子與君先人李老君同徳比義而相師友則融與君累世通家漢淮南王有招隱篇

答徐子與見贈

建章風雨怨春芬卽有梅花難�君客�艱危羣盜在主恩流落七閩分古來詞賦悲��亂後江山斷白雲莫羨幔亭霞石曉恐應先駐�波軍建章宮漢武帝建在未央殿西陸凱寄梅花事見前福建古七閩地時子梠爲福建參議故云漢揚雄傳雄閉關艸玄怡如也福建武夷山有幔亭峯在大王峯下秦始皇時武夷建幔亭宴曾孫於此馬援爲伏波將軍徵交趾

送李太史還朝

北去樓船向紫垣長途芳艸日開樽漢庭秋問仙人掌方朔才髙金馬門羣盜兵戈無上策蒼生顦顇滿中原安危將相須公等宵��今獨至尊紫垣紫薇垣也紫薇帝星名�紫气環繞如垣故云漢武帝制仙人掌以承露漢書東方朔字曼倩漢武帝初上書�令待詔於金馬門漢書陸賈謂陳平曰天下安注意相天下危注意將將相和調則民豫附唐太宗曰朕不敢荒怠宵衣旰食荀子正論曰天子者勢位至尊無敵於天下

【七子詩選注卷之七終】

