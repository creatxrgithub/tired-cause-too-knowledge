陸放翁全集

詩集卷一一百五十一首別曾學士兒時聞公名﹐謂在千載前。稍長誦公文﹐雜之韓杜編。夜輒夢見公﹐皎若月在天。起坐三嘆息﹐欲見亡繇緣。忽聞髙軒過﹐歡喜忘食眠。袖書拜轅下﹐此意私自憐。道若九達衢﹐小智妄鑿穿。所願瞻徳容﹐頑固或少痊。公不謂狂疏﹐屈體與周旋。騎气動原隰﹐霜日明山川。匏系不得從﹐瞻望抱悁悁。畫石或十日﹐刻楮有三年。賤貧未卽死﹐聞道期華顚。他時得公心﹐敢不知所傳。送仲髙兄宮學秩滿赴行在兄去遊東閣﹐才堪直北扉。莫憂持橐晚﹐姑記乞身歸。道義無今古﹐功名有是非。臨分出苦語﹐不敢計從違。題閻郎中溧水東臯園亭省中地禁淸晝長﹐侍史深注薰籠香。榮名挽公公不住﹐東臯歸去栽花忙。毿毿華發映朱紱﹐同捨半已排云翔。正如少陵入嚴幕﹐本自不用尙書郎。向令封侯佩金印﹐不然艸詔直玉堂。萬鐘會作夢幻過﹐三徑空嘆松菊荒。樂天十年履道宅﹐贊皇一夕平泉莊。公看富貴定何物﹐一笑乃復坐此妨。東臯樂哉日成趣﹐簪花起舞當自彊。知公能容賤子狂﹐請賦式微之二章。和陳魯山十詩以孟夏艸木長繞屋樹扶疏爲韻十首言語日益工﹐風節顧弗競。杞柳爲桮棬﹐此豈眞物性。病夫背俗馳﹐梁甫時一詠。柰何七尺軀﹐貴賤視趙孟。又

唐虞亦人耳﹐四海可髙謝。哀哉斗升故﹐諂妄兩憑架。心明物自賓﹐能整故能暇。會當棄人事﹐面壁度九夏。又

大父昔在朝﹐騰上惟恐早。淡然淸班中﹐灰寒而木槁。議論主中和﹐人才進耆老。至今下馬墳﹐不生刺人艸。又

櫻酪事已過﹐角黍配夏熟。尙憶少小時﹐彩縷系腕玉。此生本幻戲﹐衰態轉眼足。三郎老無憀﹐始解嘆絲木。又

門無容車髙﹐庭止旋馬廣。富貴固易耳﹐正恐卿慚長。時情競脂韋﹐家法獨骯髒。靜處看紛紛﹐桔橰勞俯仰。又

至人貴其身﹐不使事物繞。捐身易富貴﹐明珠彈飛鳥。我願稱善人﹐題作墓上表。從來尺晏鳥樂﹐不羨飛鴻矯。又

匆匆過三十﹐蘿境日已蹙。誰知嘆亡牟﹐但有喜得鹿。本來作何面﹐認此逆旅屋。逢人吹布毛﹐出世不忍獨。又

杜門殊省事﹐百巧輸一粗。燒香淨掃地﹐袖手了朝暮。君看瓦摳手﹐端自勝金注。塵機早見貸﹐不待雞竿樹。又

萬物備於我﹐本來無欠餘。寠儒可憐生﹐西抹復東塗。斯文如大廈﹐傾壞要力扶。犬子眞鼠輩﹐辛苦賣子虛。又

風花憐寂寞﹐起舞爲我娛。舉酒謝風花﹐吾道殊不疏。汝開何自有﹐汝落何自無。居然會此理﹐吾汝皆如如。看梅絕句五首梅花宜寒更宜陰﹐摩挲拄杖過溪尋。幽香著人索管領﹐不信如今鐵石心。又

梅花樹下黃茆丘﹐古人尙能愛花不。月淡煙深聽牧笛﹐死生常事不須愁。又

荒陂十畝浴鳧鴨﹐折葦枯蒲寒意深。何處得船滿載酒﹐醉時系著古梅林。又

一物不向胸次橫﹐醉中談謔坐中傾。梅花有情應記得﹐可惜如今白髮生。又

老子舞時不須拍﹐梅花亂插烏巾香。尊前作劇莫相笑﹐我死諸君思此狂。春晚簡陳魯山春工我輩人﹐可許不待面。欲老更增奇﹐原野紅綠徧。向來苦摧傷﹐零雨雜飛霰。豈知袖此手﹐天定乃徐見。吾齋萬花間﹐輕衫稱團扇。飛花點書冊﹐戲蝶遊幾研。吾衰未忘情﹐小句亦倩絢。持問陳元龍﹐試乞語一轉。寄酬曾學士學宛陵先生體比得書云所寓廣教僧捨有陸子泉每對之輒奉懷庭中下乾鵲﹐門外傳遠書。小印紅屈蟠﹐兩端黃蠟塗。開緘展矮紙﹐滑細疑卵膚。首言勞良苦﹐後問逮妻孥。中間勉以仕﹐語意極勤渠。字如老瘠竹﹐墨淡行疏疏。詩如古鼎篆﹐可愛不可摹。快讀醒人意﹐垢癢逢爬梳。細讀味益長﹐炙轂出膏腴。行吟坐臥看﹐廢食至日晡。想見落筆時﹐萬象聽指呼。亦知題詩處﹐綠井石發粗。公閒計有客﹐煎茶置風鑪。倘公無客時﹐濯纓亦足娛。井名本季疵﹐思人理豈無。居然及賤子﹐愧謝恩意殊。幾時得從公﹐舊學鋤荒蕪。古文講聲形﹐誤字辧魯魚。時時酌井泉﹐露芽奉瓢盂。不知公許否﹐因風報何如。夜讀兵書孤燈耿霜夕﹐窮山讀兵書。平生萬里心﹐執戈王前驅。戰死士所有﹐恥復守妻孥。成功亦邂逅﹐逆料政自疏。陂澤號饑鴻﹐歲月欺貧儒。嘆息鏡中面﹐安得長膚腴。二月二十四日作棠梨花開社酒濃﹐南村北村鼓冬冬。且祈麥熟得飽飠卞﹐敢說穀賤復傷農。崖州萬里竄酷吏﹐湖南幾時起臥龍。但願諸賢集廊廟﹐書生窮死勝侯封。送曾學士赴行在二月侍燕觴﹐紅杏寒未拆。四月送入都﹐杏子已可摘。流年不貸人﹐俯仰遂成昔。事賢要及時﹐感此我心惻。欲書加餐字﹐寄之西飛翮。念公爲民起﹐我得怨乖隔。搖搖跂前旌﹐去去望車軛。亭鄣郁將暮﹐落日澹陂澤。敢忘國士風﹐涕泣效臧獲。敬輸千一慮﹐或取二三策﹐公歸對延英。淸問方側席﹐民瘼公所知。願言寫肝膈﹐向來酷吏橫。至今有遺螫﹐織羅士破膽。白著民碎魄﹐詔書已屢下。宿蠹或未革﹐期公作醫和。湯劑窮絡脈﹐士生恨不用。得位忍辭責﹐並乞謝諸賢。努力光竹帛﹐霽夜觀月云重眞愁無散時。可憐不柰一風吹﹐淸輝如此那休得。誰誤虛空作許癡﹐新夏感事百花過盡綠陰成。漠漠鑪香睡晚晴﹐病起兼旬疏把酒。山深四月始聞鶯﹐近傳下詔通言路。已卜餘年見太平﹐聖主不忘初政美。小儒惟有涕縱橫﹐畱題雲門艸堂小住初爲旬月期。二年畱滯未應非﹐尋碑野寺云生屨。送客溪橋雪滿衣﹐親滌硯池余墨漬。臥看鑪面散煙霏﹐他年遊宦應無此﹐早買漁買未老歸﹐送韓梓秀才十八韻束髮走場屋。始得從君遊﹐燈火都城夜。風雨湖上秋﹐追隨不隔日。巖壑窮探搜﹐摩挲石屋背。搖兀暗門舟﹐酒酣耳頰熱。意气蓋九州﹐夜臥相蹋語。狂笑雜嘲謳﹐但恐富貴逼。肯懷貧賤憂﹐人事信難料。百戰竟不侯﹐我老農圃間。君落天南陬﹐相逢會稽市。感嘆歲月遒﹐君從上都來。倘逢舊朋儔﹐我窮本天命。於人寧有求﹐但念侯君房。不知尙癡不﹐君聞拊手笑。怪我狂未瘳﹐共談平生舊。只欲苦死畱﹐如何忽決去。病瘧送無由﹐秋風墜桐葉。新霜犯貂裘﹐君聽馬蹄聲﹐中有千里愁﹐送陳徳邵宮教赴行在二十韻相從何必早。白頭或如新﹐登門𨿽尙疏。數面自成親﹐昨者始見公。凜然須如銀﹐敗席畱煮茗。寒廳無雜賓﹐平生事賢意。寸心渴生塵﹐樂哉得所從。貧病忘吟呻﹐恭惟大雅姿。信是邦國珍﹐廣文舊官長。二紀轉鴻鈞﹐恩仇快報復。禍福出笑顰﹐同捨事容悅。腰佩玉麒麟﹐羣諛更得志。後來如積薪﹐於時公淡如。位屈道則伸﹐法宮親決事。收召極海濱﹐人才方雜沓。公仕益逡巡﹐欲以貴祝公。公豈慕要津﹐欲以窮托公。公豈私賤貧﹐頗欲述古誼。勸公勿愛身﹐此又公所存。豈待賤子陳﹐髙馬風泊江渚。歲晚風雨頻﹐願言添衣裘。寒陰能薄人﹐朱子云園中觀花我鬢忽已白﹐君顏非復朱。花前一杯酒﹐不樂復何如。暮看枝上花﹐已覺不如早。富貴當及時﹐吾輩柰何老。我歌君起舞﹐竟日爲君畱。安知花無情﹐不解替人愁。長安二三月﹐花滿上林中。祝君早得意﹐歸轡聽王忽瓏。酬妙湛闍梨見贈妙湛能棋其師璘公蓋嘗與先君遊雲昔侍先君故里時﹐僧中最喜老璘師。髙標無復鄕人識﹐妙寄惟應弟子知。山店煎茶畱小語﹐寺橋看雨待幽期。可人不但詩超絕﹐玉子紋枰又一奇。次韻魯山新居絕句二首求得軒車心愧天﹐不如窮死卻陶然。君曾布衣尙可活﹐那有日興須萬錢。又

短墻缺處插疏籬﹐巷劣容車堂對陂。天下有公殊可賀﹐坐中著我不妨奇。寄陳魯山二首諸公貴人識面稀﹐胸中璀璨漫珠璣。卽今舉手遮西日﹐應有流塵化素衣。舊學極知難少貶﹐吾儕持此欲安歸。夜來風雨空堂靜﹐忽憶燈前語入微。又

天下無虞國論深﹐書生端合老山林。平生力學所得處﹐政要如今不動心。舊友幾年猶短褐﹐謫官萬里少來音。願公思此寬羈旅﹐靜勝炎曦豈易侵。戲題江心寺僧房壁史君千騎駐霜天﹐主簿孤舟冷不眠。也與史君同快意﹐臥聽鼓角大江邊。泛瑞安江風濤貼然俯仰兩靑空﹐舟行明鏡中。蓬萊定不遠﹐正要一馬風風。平陽驛舍梅花江路輕陰未成雨﹐梅花欲過半沾泥。遠來不負東皇意﹐一絕淸詩手自題。渡浮橋至南臺客中多病廢登臨﹐聞說南臺試一尋。九軌徐行怒濤上﹐千艘橫系大江心。寺樓鐘鼓催昏曉﹐墟落雲煙自古今。白髮未除豪气在﹐醉吹橫笛坐榕陰。出縣匆匆簿領不堪論﹐出宿聊寬久客魂。稻壠牛行泥活活﹐野塘橋壞雨昏昏。槿籬護藥才通徑﹐竹筧分泉自徧村。歸計未成畱亦好﹐愁腸不用繞吳門。還縣霽色淸和日已長﹐綸巾蕭散意差彊。飛飛鷗鷺陂塘綠﹐鬱鬱桑麻風露香。南陌東村初過社﹐輕裝小隊似還鄕。哦詩忘卻登車去﹐枉是人言作吏忙。雨晴遊洞宮山天慶觀坐間復雨近水松篁鎖翠微﹐洞天宮殿對淸暉。快晴似爲酴醾計﹐急雨還妨燕子飛。道士晝閒丹竈冷﹐山童曉出藥苗肥。拂牀不用勤畱客﹐我困文書自怕歸。寄陳魯山正字平生交遊中﹐陳子我所敬。初猶似豪舉﹐晚乃抱淵靜。獨觀心地初﹐皎若虛室鏡。人知自渠事﹐道行君有命。靑衫二十年﹐老色上須鬢。偶然預收召﹐瘦馬趁朝請。退食輒杜門﹐不省求捷徑。似聞石渠書﹐雌黃久未定。丁字猶恨曲﹐朋字竟須正。願君試思之﹐魚魯何足訂。航海我不如列子﹐神遊禦天風。尙應似安石﹐悠然雲海中。臥看十幅蒲﹐彎彎若張弓。潮來湧銀山﹐忽復磨靑銅。饑鶻掠船舷﹐大魚舞虛空。流落何足道﹐豪气蕩肺胸。歌罷海動色﹐詩成天攺容。行矣跨鵬背﹐弭節蓬萊宮。海中醉題時雷雨初霽天水相接也羈遊那復恨﹐奇觀有南溟。浪蹴半空白﹐天浮無盡靑。吐吞交日月﹐氵項洞戰雷霆。醉後吹橫笛﹐魚龍亦出聽。溪行二首蓬蒻鳴春雨﹐帆蒲掛暮煙。買魚尋近市﹐覓火就鄰船。愁臥醒還醉﹐灘行卻復前。長年殊可念﹐力盡逆風牽。又

冒雨牽何急﹐爭風力不余。逢人問墟市﹐計日買薪蔬。煙寺髙幡出﹐山畬一老鋤。枕書醒醉裏﹐短髮不曾梳。自來福州詩酒殆廢北歸始稍稍復飲至永嘉括蒼無日不醉詩亦屢作此事不可不記也尊酒如江綠﹐春愁抵艸長。但令閒一日﹐便擬醉千場。柳弱風禁絮﹐花殘雨漬香。客遊還役役﹐心賞竟茫茫。東陽道中風欹烏帽送輕寒﹐雨點春衫作碎斑。小吏知人當著句﹐先安筆硯對溪山。東陽觀酴醾福州正月把離杯﹐已見酴醾壓架開。吳地春寒花漸晚﹐北歸一路摘香來。送李徳遠寺丞奉祠歸臨川送騎擁東城﹐煙帆如鳥輕。道行端有命﹐身隱更須名。旰食煩明主﹐胡沙暗舊京。臨分一襟淚﹐不獨爲交情。送王嘉叟編修出佐南昌玉殿求衣早﹐鸞臺退食遲。君看多故日﹐寧是棄言時。小作南州計﹐方觀急詔追。歸來上霄漢﹐莫遣此心移。送王龜齡著作赴會稽大宗丞二首有越逾千載﹐何人不宦遊。向來惟一範﹐眞足壯吾州。髙躅今誰繼﹐先生獨再畱。登堂弔興廢﹐想象气橫秋。又

大將上兵符﹐軍容備掃除。恭惟陛下聖﹐方采直臣書。忽報分司去﹐還尋入幕初。宗藩𨿽舊識﹐莫遣得親疏。送杜起莘殿院出守遂寧羽檄聯翩晝夜馳﹐臣憂顧不在邊陲。軍容地密寧當議﹐陛下恩深不忍欺。白簡萬言幾慟哭﹐靑編一傳可前知。平生所學今無負﹐未嘆還鄕兩鬢絲。和曾待制遊兩山三首右題育王山明月堂翰林碑立崔嵬上﹐待制詩題杳靄間。人天八萬四千塔﹐便合推爲第一山。右題天童山宿鷺亭疏鐘迎客到溪亭﹐碧瓦朱欄相照明。想得松陰排萬衲﹐籃輿放處恰詩成。右題天童山更幽亭且以未到玲瓏爲恨攀石捫蘿到更幽﹐玲瓏咫尺懶窮搜。旁人不會當時意﹐爲欠門生作伴遊。雨中出遊夜歸小雨南山路﹐今朝思出遊。難從子規請﹐寧遣竹雞憂。野店寒饒柿﹐煙津晚喚舟。歸來對燈火﹐未恨濕衣裘。謝李平叔郎中問疾吏部朝回早﹐幽人病始蘇。過門迂問訁凡﹐欹枕聽傳呼。緣瘦重裁帽﹐因衰學染須。投詩發公笑﹐試想此形模。聞武均州報已復西京白髮將軍亦壯哉﹐西京昨夜捷書來。胡兒敢作千年計﹐天意寧知一日回。列聖仁恩深雨露﹐中興赦令疾風雷。懸知寒食朝陵使﹐驛路梨花處處開。喜小兒輩到行在阿綱學書蚓滿幅﹐阿繪學語鶯口轉木。截竹作馬走不休﹐小車駕羊聲陸續。書窗涴壁誰忍嗔﹐啼嘑也復可憐人。卻思胡馬飲江水﹐敢道春風無戰塵。傳聞賊棄兩京走﹐列城爭爲朝廷守。從今父子見太平﹐花前飲水勿飲酒。病起寄曾原伯兄弟意象殊非昨﹐筋骸劣自持。衰如霜後木﹐愁抵盎中絲。風雪書來少﹐江山夢到遲。出門還惘惘﹐倚杖獨移時。送湯岐公鎭會稽吳越東西州﹐浙江限其中。黃旗髙十丈﹐大舟淩虛空。都人送畱守﹐郡吏迎相公。江心波濤壯﹐帳下鼓角雄。樂哉公何憾﹐廷論則未同。永懷前年秋﹐羣胡方嘯凶。閭在發薊北﹐戈船滿山東。舊盟顧未解﹐誰敢嬰其鋒。公時立殿上﹐措置極雍容。南荒竄驕將﹐京口起元戎。舊勛與宿貴﹐屏气聽指蹤。規模一朝定﹐彊虜終歸窮。當時謂易耳﹐未見回天功。及今始大服﹐咨嗟到兒童。天心佑社稷﹐主聖肖祖宗。旌節早來朝﹐笑談折遐衝。周洪道學士許折贈館中海棠以詩督之裊裊柔絲不自持﹐更禁日炙與風吹。仙家見慣渾閒事﹐乞與人間看一枝。送七兄赴揚州帥幕初報邊烽照石頭﹐旋聞胡馬集瓜州。諸公誰聽芻蕘策﹐吾輩空懷畎畝憂。急雪打窗心共碎﹐危樓望遠涕俱流。豈知今日淮南路﹐亂絮飛花送客舟。閏二月二十日遊西湖西湖二月遊人稠﹐鮮車快馬巷無畱。梨園樂工教坊優﹐絲竹悲激雜淸謳。追逐下上暮始休﹐外𨿽狂醒樂則不。豈如吾曹淡相求﹐酒肴取具非預謀。靑梅苦筍助獻酬﹐意象簡朴足鎭浮。尙慚一官自拘囚﹐未免匹馬從兩騶。南山老翁亦出遊﹐百錢自掛竹杖頭。劉太尉挽歌辭二首羌胡忘覆育﹐師旅備非常。南服更旄節﹐中軍鑄印章。馳書諭燕趙﹐開府冠侯王。赫赫今何在﹐門庭冷似霜。又

堅壁臨江日﹐人疑制敵疏。安知百萬虜﹐銳盡浹旬餘。智出常情表﹐功如定計初。云何媢公者﹐不置篋中書。過林黃中食柑子有感學宛陵先生體博士得黃柑﹐甚愛不忍擘。持獻太夫人﹐遠附海上舶。故山饒氛霧﹐可使酒杯窄。豈無荔枝好﹐饜飫恐不摘。相去三千里﹐無異娛旁側。乃知母子意﹐更遠未嘗隔。我昨往見君﹐從容弄書冊。藥分臘劑香﹐茶泛春芽白。主意顧未厭﹐筐筥自搜索。敢謂甘旨余﹐亦及此下客。霜包才三四﹐气可壓千百。重是慈孝物﹐不敢吐其核。甘寒𨿽繞齒﹐悲感已橫臆。半生無歡娛﹐初不爲湮厄。玉牒所迎駕望見周洪道舍人自卜河橋宅﹐淸談喜屢陪。今年見騰踔﹐不恨老氛埃。曉放宮門鑰﹐霜雕輦路槐。班回獨小立﹐爲待繡鞍來。送梁諫議湖海還朝白髮生﹐懶隨年少事聲名。極知憂國人誰及﹐細看無心語自平。歸訪鄕人忘位重﹐乍辭言責覺身輕。籃輿避暑雲門寺﹐應過幽居聽水聲。以石芥送劉韶美禮部劉比釀酒勁甚因以爲戲二首古人重攺陽城驛﹐吾輩欣聞石芥名。風味可人終骨鯁﹐尊前眞見魯諸生。又

長安官酒甜如蜜﹐風月𨿽佳懶舉觴。持送盤蔬還會否﹐與公新釀斗端方。出都重入修門甫歲餘﹐又攜琴劍返江湖。乾坤浩浩何由報﹐犬馬區區正自愚。緣熟且爲蓮社客﹐伻來喜對艸堂圖。西廂屋了吾眞足﹐髙枕看云一事無。曾原伯屢勸居城中而僕方欲自梅山入雲門今日病酒偶得長句奉寄借得僧房似釣船﹐兼旬散發醉江天。酒能作物眞如此﹐窮乃工詩卻未然。閒似白鷗𨿽自許﹐健如黃犢已無緣。秋髙更欲移家去﹐先葺雲門屋數椽。村居富貴功名不擬論﹐且浮舴艋寄煙村。生憎快馬隨鞭影﹐寧作癡人記劍痕。樵牧相諳欲爭席﹐比鄰漸熟約論婚。晨春夜績吾家舊﹐正要遺風付子孫。看山小葺茆茨紫翠間﹐今年偸得半年閒。門前木落須霜曉﹐且看西南一角山。夏夜泛舟書所見山房猶復畏炎蒸﹐長掩柴門愧老僧。兩槳去搖東浦月﹐一龕回望上方燈。驚飛宿鳥時呼侶﹐騰起長魚有脫罾。夜半歸來步松影﹐眞成赤腳踏層冰。秋陰陂澤秋容淡﹐郊原曉气淸。雨來鳩有語﹐社近燕無情。拄杖扶腰痛﹐漁舟照眼明。苦吟緣病輟﹐隨意或詩成。盆池門外江濤湧雪堆﹐埋盆作沼亦何哉。兒曹不解渠翁意﹐新脫風波山僉處來。比從人覓酒皆酸薄戲作此詩酒盡聊憑折簡求﹐不知人要博涼州。墻隅棄置空三嘆﹐露下螢飛柰此秋。買魚二首臥沙細肋何由得﹐出水纖鱗卻易求。一夏與僧同粥飯﹐朝來破戒醉新秋。又

兩京春薺論斤賣﹐江上鱸魚不直錢。斫膾搗齏香滿屋﹐雨窗喚起醉中眠。秋雨漫道秋來雨﹐那無一日晴。只供髙枕臥﹐不放小窗明。書冊頻開闔﹐山瓢任濁淸。長年諳世味﹐不是故逃名。晨起偶題城遠不聞長短更﹐上方鐘鼓自分明。幽居不負秋來睡﹐末路偏諳世上情。大事豈堪重破壞﹐窮人難與共功名。風鑪歙缽生涯在﹐且試新寒芋糝羹。悲秋煙艸淒迷八月秋﹐荒村絡緯戒衣裘。道人大欠修行力﹐平地閒生爾許愁。寄張眞父舍人二首諸公方衮衮﹐無地著斯人。萬里夔州守﹐中朝禁省臣。孤帆秋上峽﹐五馬曉班春。想見懷明主﹐登臨白髮新。又

天上紫微省﹐鶯花繞直廬。逢時身鼎貴﹐憂國鬢先疏。憔悴元當棄﹐牽聯也得書。猶能下榻否﹐擬卜瀼西居。幽居翳翳桑麻巷﹐幽幽水竹居。紉縫一獠婢﹐樵汲兩蠻奴。雨挾淸砧急﹐籬懸野蔓枯。鄰村有鬻子﹐吾敢嘆空無。法賓璉師求竹軒詩南軒竹色映溪光﹐不減吾州五月涼。猶恨秋來鷗鷺少﹐須君更爲築橫塘。欲遊五峯不果往小詩寄瑩老東來恨不見湯休﹐千首淸詩儻許求。要與茶山燈下讀﹐莫令侍者作蠅頭。謝王彥光提刑見訪並送茶邇英帷幄舊儒臣﹐肯顧荒山野水濱。不怕客嘲輕薄尹﹐要令我識老成人。馬風回鼓轉東城暮﹐酒冽橙香一笑新。遙想解酲須底物﹐隆興第一壑源春。送查元章赴夔漕柳色西門路﹐看公上馬時。亦知非久別﹐不柰自成悲。白髮劉賓客﹐靑衫杜拾遺。分畱端有待﹐剩賦竹枝詞。逍遙臺省諸公日造朝﹐放慵別駕愧逍遙。州如斗大眞無事﹐日抵年長未易消。午坐焚香常寂寂﹐晨興署字亦寥寥。時平更喜戈船靜﹐閒看城邊帶雨潮。病中簡仲彌性唐克明蘇訓直移疾還家暫曲肱﹐依然耐久北窗燈。心如澤國春歸雁﹐身是云堂早過僧。細雨佩壺尋廢寺﹐夕陽下馬弔荒陵。小畱莫厭時追逐﹐勝社年來冷欲冰。送王景文張公遂如此﹐海內共悲辛。逆虜猶遺種﹐皇天奪老臣。深知萬言策﹐不愧九原人。風雨津亭暮﹐辭君淚滿巾。送呂彥升參謀楚塞蕭條久宿師﹐參謀承詔上丹墀。苦言到口眞當發﹐聖度如天莫自疑。萬里寄聲長不達﹐一尊相屬豈前期。遙憐霜曉朝衣冷﹐深愧江城睡足時。無咎兄郡齋燕集有詩末章見及敬次元韻城樓畫角吹晚晴﹐梅花墮地艸欲生。綺盤翠杓春滿眼﹐我胡不樂君將行。君歸吾黨共增气﹐往往怪我衰涕橫。我來江幹交舊少﹐見君不啻河之淸。北風共愛地鑪暖﹐西日同賞油窗明。微吟劇醉不知倦﹐坐閱漢臘逾周正。君文雄麗擅一世﹐凜凜武庫藏五兵。酸寒如我每自笑﹐顧辱刻畫爲虛聲。乃知好士如好色﹐遇合不必皆傾城。君方與世作水鏡﹐如此過許人將驚。千金敝帚有定價﹐周玉鄭鼠難彊名。失言議罰不可緩﹐敬白府主浮金觥。君看失腳落塵土﹐豈復毫髮餘詩情。自傷但似路旁堠﹐雨剝風摧供送迎。次韻旡咎別後見寄平日杯行不解辭﹐長亭況是送君時。幾行零落僧窗字﹐何限流傳樂府詩。歸思恰如重醞酒﹐歡情略似欲殘棋。龍蛇飛動無由見﹐坐愧文園屬思遲。晚泊慈姥磯下二首山斷峭崖立﹐江空翠靄生。漫多來往客﹐不盡古今情。月碎知流急﹐風髙覺笛淸。兒曹笑老子﹐不睡待潮平。慈姥磯頭月﹐纖纖照酒杯。素秋風露重﹐久客鬢毛催。宿鳥驚還定﹐飛螢闔復開。平生四方誌﹐老去轉悠哉。七月十四夜觀月不復微云滓太淸﹐浩然風露欲三更。開簾一寄平生快﹐萬頃空江著月明。夜宿陽山磯將曉大雨北風甚勁俄頃行三百餘里遂抵雁翅浦五更顚風吹急雨﹐倒海翻江洗殘暑。白浪如山潑入船﹐家人驚怖篙師舞。此行十日苦滯畱﹐我亦蘆叢厭鳴櫓。書生快意輕性命﹐十丈蒲帆百夫舉。星馳電騖三百里﹐坡隴聯翩雜平楚。船頭風浪聲愈厲﹐助以長笛撾鼉鼓。豈惟澎湃震山嶽﹐直恐氵項洞連后土。起看艸木盡南靡﹐水鳥號鳴集洲渚。稽首龍公謝風伯﹐區區未禱煩神許。應知老去負壯心﹐戲遣窮途出豪語。望江道中吾道非邪來曠野﹐江濤如此去何之。起隨鳥鵲初翻後﹐宿及牛羊欲下時。風力漸添帆力健﹐櫓聲常雜雁聲悲。晚來又入淮南路﹐紅樹靑山合有詩。秋夜讀書每以二鼓盡爲節腐儒碌碌嘆無奇﹐獨喜遺編不我欺。白髮無情侵老境﹐靑燈有味似兒時。髙梧策策傳寒意﹐疊鼓冬冬迫睡期。秋夜漸長饑作祟﹐一杯山藥進瓊糜。往在都下時與鄒徳章兵部同居百官宅無日不相從僕來佐豫章而徳章亦謫髙安感事述懷作歌奉寄巷南巷北秋月明﹐東家西家讀書聲。官閒出局各無事﹐冷落往往思同盟。出門相尋索一笑﹐亦或邂逅因俱行。黃中掀髯語激烈﹐韶美堅坐書縱橫。子充淸言喜置酒﹐赤梨綠柿相扶檠。寒燈耿耿地鑪暖﹐宮門風順聞疏更。故交一作霜葉散﹐外物已付秋毫輕。兩窮相遭世果有﹐我與鄒子俱南徵。豫章髙安本一郡﹐掛帆起柂無三程。簿書衮衮不少借﹐懷抱鬱鬱何由傾。明年君歸我亦去﹐早卜三畝開柴荊。軟紅舊路莫重蹋﹐二升脫粟同煨鐺。寄答綿州楊齊伯左司磊落人爲磊落州﹐滕王閣望越王樓。欲憑夢去直虛語﹐賴有詩來寬旅愁。我老一官書紙尾﹐君行千騎試遨頭。遙知小寄平生快﹐春酒如川炙萬牛。送全州趙都曹霜葉無停聲﹐脂車有行色。正悲南浦秋﹐又送淸湘客。啼饑兒頰紅﹐待養親發白。努力事上官﹐世路日已迫。病中作豫章瀕大江﹐气候頗不令。孟冬風薄人﹐十室八九病。外寒客肺胃﹐下濕攻腳脛。俗巫醫不藝﹐嗚呼安托命。我始屏藥囊﹐治疾以淸靜。幻妄消六塵﹐虛白全一性。三日體遂輕﹐成此不戰勝。長年更事多﹐苦語君試聽。夜夢從數客雨中載酒出遊山川城闕極雄麗雲長安也因與客馬上分韻作詩得遊字有酒不謀州﹐能詩自勝侯。但須繩系日﹐安用地埋憂。射雉侵星出﹐看花秉燭遊。殘春杜陵雨﹐不恨濕貂裘。去年餘佐京口遇王嘉叟從張魏公督師過焉魏公道免相嘉叟亦出守莆陽近辱書報魏公已葬衡山感嘆不已因用所遺拄頰亭詩韻奉寄河亭挈手共徘徊﹐萬事寧非有數哉。黃閣相君三黜去﹐靑雲學士一麾來。中原故老知誰在﹐南嶽新丘共此哀。火冷夜窗聽急雪﹐相思時取近書開。自詠示客衰發蕭蕭老郡丞﹐洪州又看上元燈。羞將枉直分尋尺﹐寧走東西就斗升。吏進飽諳箝紙尾﹐客來苦勸摸牀稜。歸裝漸理君知否﹐笑指廬山古澗藤。醉中歌吾少貧賤眞臞儒﹐貪食嗜味老不除。折腰斂版日走趨﹐歸來聊以醉自娛。長瓶巨榼羅杯盂﹐不須漁翁勸三閭。牛尾膏美如凝酥﹐貓頭輪囷欲專車。黃雀萬里行頭顱﹐白鵝作鮓天下無﹐潯陽糖蟹徑尺餘。吾州之蔊尢嘉蔬﹐珍盤餖飣百味俱。不但項臠與腹腴﹐悠然一飽自笑愚。顧爲口腹勞形軀﹐投劾行矣歸園廬。莫厭糲飯嘗黃菹﹐寄陶茂安監丞永州太守鬢毛殘。矍鑠猶能起據鞍﹐徵士𨿽思賦松菊。隱居未可掛衣冠﹐功名夢境元非賓。歌舞山城且自寬﹐也勝鐘陵窮別駕。閉門無客遣憂端﹐燒香茹芝卻粒世無方。隨食江湖每自傷﹐千里一身鳧泛泛。十年萬事海茫茫﹐春來鄕夢憑誰說。歸去君恩未敢忘﹐一寸丹心幸無愧。庭空月白夜燒香﹐寒食臨川道中百卉千花了不存。墮溪飛絮看無痕﹐家人自作淸明節。老子來穿綠暗村﹐日落啼鴉隨野祭。雨餘荒蔓上頹垣﹐道邊醉飽休相避。作吏堪羞甚乞墦﹐上巳臨川道中二月六夜春水生。陸子初有臨川行﹐溪深橋斷不得渡。城近臥聞吹角聲﹐三月三日天气新。臨川道中愁殺人﹐纖纖女手桑葉綠。漠漠客捨桐花春﹐平生怕路如怕虎。幽居不省遊城府﹐鶴軀苦瘦坐長饑。龜息無聲惟默數﹐如今自憐還自笑。斂版低心事年少﹐儒冠未恨終自誤。刀筆最驚非素料﹐五更欹枕一淒然。夢裏扁舟水接天﹐紅蕖綠芰梅山下。白塔朱樓禹廟邊﹐寄別李徳遠二首蕭蕭風雨臨川驛。邂逅連牀若有期﹐自起挑燈貪夜話。疾呼索飯療朝饑﹐卽今明月共千里。已占深林巢一枝﹐惜別自嫌兒女態。夢騎羸馬度芳陂﹐又

李侯不恨世賣友。陸子那須錢買山﹐出牧君當千里去。歸耕我判一生閒﹐中原亂後儒風替。黨禁興來士气孱﹐復古主盟須老手。勉追慶曆數公間﹐初夏道中桑間葚熟麥齊腰。鶯語惺惺野雉驕﹐日薄人家曬蠶子。雨餘山客買魚苗﹐丰年隨處俱堪樂。行路終然不自聊﹐獨喜此身彊健在。又搖團扇著糸希蕉﹐示兒子父子扶攜返故鄕﹐欣然擊壤詠陶唐。墓前自誓寧非隘﹐澤畔行吟未免狂。雨潤北窗看洗竹﹐霜淸南陌課剝桑。秋毫何者非君賜﹐回首修門敢遽忘。重五同尹少稷觀江中競渡楚人遺俗閱千年﹐簫鼓喧呼斗畫船。風浪如山鮫鱷橫﹐何心此地更爭先。過玉山辱芮國器檢詳畱語甚勤因寄此詩兼呈韓無咎右司遼東歸老白襦裙﹐名字何堪遣世聞。便謂與公長契闊﹐不知畱語故殷勤。詩章有便猶應寄﹐祿米無多切莫分。倘見右司煩說似﹐每因風月愴離羣。隨意隨意上漁舟﹐幽尋不預謀。淸溪欣始泛﹐野寺憶前遊。丰歲雞豚賤﹐霜天柿栗稠。餘生知有幾﹐且置萬端憂。寄龔實之正言臺省諸公歲歲新﹐平生敬慕獨斯人。山林不恨音塵遠﹐夢寐時容笑語親。學道皮膚𨿽脫落﹐憂時肝膽尙輪囷。至和嘉祐須公了﹐乞向升平作幸民。遊山西村莫笑農家臘酒渾﹐丰年畱客足雞豚。山重水復疑無路﹐柳暗花明又一村。簫鼓追隨春社近﹐衣冠簡朴古風存。從今若許閒乘月﹐拄杖無時夜叩門。觀村童戲溪上雨餘溪水掠堤平﹐閒看村童戲晚晴。竹馬踉蹌衝淖去﹐紙鳶跋扈挾風鳴。三冬暫就儒生學﹐千耦還從父老耕。識字粗堪供賦役﹐不須辛苦慕公卿。雨霽出遊書事十日苦雨一日晴﹐拂拭拄杖西村行。淸溝泠泠流水細﹐好風習習吹衣輕。四鄰蛙聲已閣閣﹐兩岸柳色爭靑靑。辛夷先開半委地﹐海棠獨立方傾城。春工遇物初不擇﹐亦秀燕麥開蕪菁﹐薺花如雪又爛熳。百艸紅紫那知名﹐小魚誰取置道側。細柳穿頰危將烹﹐欣然買放寄吾意。艸萊無地蘇疲氓﹐殘春殘春醉著釣魚庵。花雨娛人落半巖﹐豈是天公無皂白。獨悲世俗異酸鹹﹐妄身似夢行當覺。談口如狂未易緘﹐已作沈舟君勿嘆。年來何止閱千帆﹐家園小酌二首旋作園廬指顧成。柳陰已復著啼鶯﹐百年更把幾杯酒。一月元無三日晴﹐鷗鷺向人殊耐久。山林與世本無營﹐小詩漫付兒曹誦。不用韓公說有聲﹐又

滿林春筍生無數。竟日鸕鶿來百回﹐衣上塵埃眞一洗。酒邊懷抱得頻開﹐池魚往者憂奇禍。社櫟終然幸散材﹐世事紛紛心本懶。閉門豈獨畏嫌猜﹐寄王嘉叟吏部宿負煩公議。隆寬荷聖時﹐江湖眞送老。藥餌且扶衰﹐撫事驚年往。懷人有夢知﹐敢嗟貧到骨。飲水誦君詩﹐夜讀隱書有感平生志慕白雲鄕。俯仰人間每自傷﹐倦鶴摧頹寧望料。寒龜蹙縮且支牀﹐力探鴻寶尋奇訣。剩采靑精試祕方﹐常鄙臞仙老山澤。要令仰首看飛翔﹐上虞逆旅見舊題歲月感懷舴艋爲家東復西。今朝破曉下前溪﹐靑山缺處日初上。孤店開時鶯亂啼﹐倦枕不成千里夢。壞墻閒覓十年題﹐漆園傲吏猶非達。物我區區豈足齊﹐舜廟懷古云斷蒼梧竟不歸。江邊古廟鎖朱扉﹐山川不爲興亡攺。風月應憐感慨非﹐孤枕有時鶯喚夢。斜風無賴客添衣﹐千年回首消磨盡。輸與漁舟送落暉﹐題十八學士圖隋日昏曀東南傾﹐雷塘風吹艸木腥。平時但忌黑色兒﹐不知乃有虯須生。晉陽龍飛雲滃滃﹐關洛萬里卽日平。東徵歸來脫金甲﹐天策開府延豪英。琴書閒暇永淸晝﹐簪履光彩明華星。髙參伊呂列佐命﹐下者才气猶崢嶸。但餘一恨到千載﹐髙陽繆公來竄名。老姦得志國幾喪﹐李氏誅徙連孤嬰。向令亟念履霜戒﹐危亂安得存勾萌。眾賢一佞禍尙爾﹐掩卷涕淚臨風橫。統分稻晚歸二首出裹一簞飯﹐歸收百把禾。勤勞解堪忍﹐餘暇更吟哦。歲惡增吾困﹐家貧賴汝多。村醪莫辭醉﹐羹芋學岷峨。又

薄酒不自酌﹐夕陽須汝歸。橘包霜後美﹐豆莢雨中肥。路遠應加飯﹐天寒莫減衣。老懷憂自切﹐道眼看皆非。衰病二首衰病不浪出﹐閉門煙雨中。葦花添絮暖﹐葑火試鑪紅。仕宦蟻窠夢﹐功名馬耳風。山翁但更事﹐人看作神通。又

病除猶老健﹐雨止得冬晴。覓句嗟心在﹐鈔書試眼明。朝寒添布褐﹐晚步出柴荊。外慕終無益﹐兒曹且力耕。霜風十月霜風吼屋邊﹐布裘未辦一銖綿。豈惟饑索鄰僧米﹐眞是寒無坐客氈。身老嘯歌悲永夜﹐家貧撐拄過凶年。丈夫經此寧非福﹐破涕燈前一粲然。小酌槃箸貧猶設﹐杯盂老更耽。宗文樹雞柵﹐靈照挈蔬籃。徑醉眼花亂﹐髙眠鼻息酣。覺來寒日晚﹐落葉擁茆庵。十月苦蠅二首村北村南打稻忙﹐浮雲吹盡見朝陽。不宜便作晴明看﹐撲面飛蠅未退藏。又

十月江南未擁鑪﹐癡蠅擾擾莫嫌渠。細看豈是堅牢物﹐付與淸霜爲掃除。丫頭巖見周洪道以進士入都日題字烏巾白貯蹋京塵﹐瑤樹瓊林照路人。西省歸來名蓋代﹐兩行墨色尙如新。獨學師友雕零身白首﹐杜門獨學就誰評。秋風棄扇知安命﹐小炷畱燈悟養生。踵息無聲酣午枕﹐舌根忘味美晨烹。少年妄起功名念﹐豈信身閒心太平。霜月枯艸霜花白﹐寒窗月影新。驚鴉時繞樹﹐呔犬遠隨人。出仕讒銷骨﹐歸耕病滿身。世間輸壞衲﹐切莫勸冠巾。寄黃龍升老讀書萬卷裂儒衣﹐黃金可成棄不爲。快哉天馬不可羈﹐開口便呼臨濟兒。諸方蹴蹋莫支持﹐吾州一老偶得之。閉門夜付僧伽黎﹐明日聲價羽檄馳。弟子不必不如師﹐黃龍所立尢瑰奇。空山鬼火號狐貍﹐築屋千礎食萬緇。癡人不解公遊嬉﹐嫉怒塵碎門前碑。世衰道喪士自欺﹐山林亦復踐駭機。長謠寄公公試思﹐吾輩救此當何施。贈進賢劉令簿領塵埃裏﹐超然見鳳麟。性疏忘顧忌﹐學大有經綸。正論𨿽頻接﹐髙標豈易親。向來相識晚﹐吾黨欠斯人。書室名可齋或問其義作此告之得福常廉禍自輕﹐坦然無愧亦無驚。平生祕訣今相付﹐只向君心可處行。寄酬楊齊伯少卿楊卿人材金百煉﹐岐公座上初識面。十年萬事不須說﹐猶喜歸來且彊健。題詩想見初削瓜﹐寄到茆堂已歸燕。辭嚴意密敢輕讀﹐呼兒炷燈重把卷。卽今相望幾千里﹐何日蟬聯語忘倦。就令有使卽寄書﹐豈如無事長相見。詩集卷二一百三十五首自笑自笑平生醉後狂﹐千鐘使气少年場。那知病葉先摧落﹐卻羨寒龜巧縮藏。藥物及時希老健﹐山家隨日了窮忙。凶年坐待新春麥﹐莫厭淸吟雪夜長。夜聞松聲有感淸晨放船落星石﹐大風吹馬風如箭激。回頭已失廬山云﹐卻上吳城觀落日。夜深龍歸擘祠門﹐入木數寸畱爪痕。明朝就視心尙栗﹐腥風捲地雷霆奔。歸船買酒持自慰﹐性命平生驚屢戲。固知神怒有定時﹐波紋蹙作魚鱗細。如今衰病臥林坰﹐霜覆茆檐月滿庭。松聲驚破三更夢﹐猶作當時風浪聽。十二月一日二首病愈都忘老﹐晴和已似春。畦蔬靑長甲﹐塘水綠生鱗。酒碗論交密﹐丹鑪作夢新。窮居那敢恨﹐幸遠庾公塵。又

東風吹斗柄﹐暖律變嚴凝。艸色迷殘燒﹐溪流帶斷冰。兒書春日牓﹐女翦上元燈。莫笑蒲龕睡﹐山翁怯歲增。春日二首老夫一臥三山下﹐兩見城門送土牛。貧捨春盤還艸艸﹐暮年心事轉悠悠。湖光漲綠分煙浦﹐柳色搖金映市樓。藥餌及時身尙健﹐無風無雨且閒遊。又

久拋朝幘懶重彈﹐華發蕭然二寸冠。不恨淒涼侵晚境﹐猶能語笑向春盤。銀杯酒色家家綠﹐篛笠煙波處處寬。一片梅花無復在﹐卻嫌新暖換餘寒。僧房假榻過盡靑山喚渡船﹐晚窗洗腳臥僧氈。剩償平日淸遊願﹐更結來生熟睡緣。吞啄漸稀如老鶴﹐鳴聲已斷似寒蟬。旁觀莫苦嘲癡鈍﹐此妙吾宗祕不傳。聞雨慷慨心猶壯﹐蹉跎鬢已秋。百年殊鼎鼎﹐萬事只悠悠。不悟魚千里﹐終歸貉一丘。夜闌聞急雨﹐起坐涕交流。休日有感少年從宦地﹐休日喜無涯。坐上彊畱客﹐街頭旋買花。開軒催汛掃﹐脫帽共喧嘩。村巷朋遊絕﹐逢春祗自嗟。題徐子禮宗丞自覺齋末俗紛紛只自謾﹐惟公肯向靜中觀。閒看此事從何得﹐正自它人著力難。茶熟松風生石鼎﹐香殘云縷繞蒲團。江湖多少癡禪衲﹐蹋破靑革奚覓話端。送張叔潛編修造朝四首此士名髙北斗南﹐眼中獨許我同參。匆匆卻作臨分恨﹐一月何曾笑二三。又

簡牘淸閒勝校仇﹐題詩應肯寄夔州。東廚羊美聊堪飽﹐北面鈴稀莫彊愁。又

北窗銅碾破云腴﹐捫腹翛然一事無。安用雁行排院吏﹐正須魚貫看胡奴。又

芒年來漸懶穿﹐閉門日日只髙眠。今朝出送張夫子﹐借得南鄰放鴨船。有感云崦重重不易尋﹐庖廚性命走山林。但令有月同幽夢﹐更用何人識苦心。流輩漸稀知死近﹐鬢毛無色覺愁侵。平生自許忘情者﹐頗怪燈前感慨深。澗松藥出山來爲小艸﹐楸成樹後困長藤。澗松鬱鬱何勞嘆﹐卻是人間柰廢興。將赴官夔府書懷病夫喜山澤﹐抗志自年少。有時緣龜饑﹐妄出丐鶴料。亦嘗廁朝紳﹐退懦每自笑。正如怯酒人﹐𨿽愛不敢釂。一從南昌免﹐五歲嗟不調。朝廷每哀矜﹐幙府誤辟召。終然斂孤迹﹐萬里遊絕徼。民風雜莫徭﹐封域近無詔。淒涼黃魔宮﹐峭絕白帝廟。又嘗聞此邦﹐野陋可嘲誚。通衢舞竹枝﹐譙門對山燒。浮生一夢耳﹐何者可慶弔。但愁癭累累﹐把鏡羞自照。送芮國器司業二首此心知我豈非天﹐雙鬢皤然气浩然。曾見灰寒百僚底﹐眞能山立萬夫前。洛城霜重聽宮漏﹐霅水雲深著釣船。拈起吾宗安樂法﹐人生何處不隨緣。又

往歲淮邊虜未歸﹐諸生合疏論危機。人材衰靡方當慮﹐士气崢嶸未可非。萬事不如公論久﹐諸賢莫與眾心違。還朝此段宜先及﹐豈獨遺經賴發揮。春陰春風浩蕩作春陰﹐弱燕歸來不自禁。白塔昏昏才半露﹐靑山淡淡欲平沈。裘茸細雨初驚濕﹐屐齒新泥忽已深。直怕樓髙生客恨﹐不因病起倦登臨。投梁參政浮生無根株﹐志士惜浪死。雞鳴何預人﹐推枕中夕起。遊也本無奇﹐腰折百僚底。流離鬢成絲﹐悲吒淚如洗。殘年走巴峽﹐辛苦爲斗米。遠衝三伏熱﹐前指九月水。回首長安城﹐未忍便萬里。袖詩叩東府﹐得拜求望履。平生實易足﹐名幸污黃紙。但憂死無聞﹐功不掛靑史。頗聞匈奴亂﹐天意殄蛇豕。何時嫖姚師﹐大刷渭橋恥。士各奮所長﹐儒生未宜鄙。覆氈艸軍書﹐不畏寒墮指。宿楓橋七年不到楓橋寺﹐客枕依然半夜鐘。風月未須輕感慨﹐巴山此去尙千重。晚泊半世無歸似轉蓬﹐今年作夢到巴東。身遊萬死一生地﹐路入千峯百嶂中。鄰舫有時來乞火﹐叢祠無處不祈風。晚潮又泊淮南岸﹐落日啼鴉戍堞空。金山觀日出系船浮玉山﹐淸晨得奇觀。日輪擘水出﹐始覺江面寬。遙波蹙紅鱗﹐翠靄開金盤。光彩射樓塔﹐丹碧浮雲端。詩人窘筆力﹐但詠秋月寒。何當羅浮望﹐湧海夜未闌。弔李翰林墓飲似長鯨快吸川﹐思如渴驥勇奔泉。客從縣令初何有﹐醉忤將軍亦偶然。駿馬名姬如昨日﹐斷碑喬木不知年。浮生今古同歸此﹐回首桓公亦故阡。雨中泊趙屯有感歸燕羈鴻共斷魂﹐荻花楓葉泊孤村。風吹暗浪重添纜﹐雨送新寒半掩門。魚市人煙橫慘淡﹐龍祠簫鼓鬧黃昏。此身且健無餘恨﹐行路𨿽難莫更論。黃州局促常悲類楚囚﹐遷流還嘆學齊優。江聲不盡英雄恨﹐天意無私艸木秋。萬里羈愁添白髮﹐一帆寒日過黃州。君看赤壁終陳迹﹐生子何須似仲謀。武昌感事百萬呼盧事已空﹐新寒擁褐一衰翁。但悲鬢色成枯艸﹐不恨生涯似斷蓬。煙雨淒迷雲夢澤﹐山川蕭瑟武昌宮。西遊處處堪流涕﹐撫枕悲歌與未窮。夜思露泣啼艸﹐潮生宿雁汀。經年寄孤舫﹐終夜托丘亭。楚澤無窮白﹐巴山何處靑。四方男子事﹐不敢恨飄零。哀郢二首遠接商周祚最長﹐北盟齊晉勢爭彊。章華歌舞終蕭瑟﹐云夢風煙舊莽蒼。艸合故宮惟雁起﹐盜穿荒冢有狐藏。離騷未盡靈均恨﹐志士千秋淚滿裳。又

荊州十月早梅春﹐䢐歲眞同下阪輪。天地何心窮壯士﹐江湖從古著羈臣。淋漓痛飲長亭暮﹐慷慨悲歌白髮新。欲弔章華無處問﹐廢城霜露濕荊榛。江陵道中作山川雜吳楚﹐气候接秋冬。水落魚可拾﹐霜淸裘欲重。鄕遙歸夢短﹐酒薄客愁濃。白帝何時到﹐髙吟酹臥龍。石首縣雨中系舟戲作短歌庚寅去吳西適楚﹐秋晚孤舟泊江渚。荒林月黑虎欲行﹐古道人稀鬼相語。鬼語亦如人語悲﹐楚國繁華非昔時。章華臺前小家住﹐茆屋雨漏秋風吹。悲哉秦人眞虎狼﹐欺侮六國囚侯王。亦知興廢古來有﹐但恨不見秦先亡。開窗酹汝一杯酒﹐等爲亡國秦更醜。驪山冢破已千年﹐至今過者無傷憐。初寒船尾寒風不滿旗﹐江邊叢祠常掩扉。行人畏虎少晨起﹐舟子捕魚多夜歸。茆葉翻翻帶宿雨﹐葦花漠漠弄斜暉。傷心到處聞砧杵﹐九月今年未授衣。醉歌老夫檣竿插蒼石﹐水落岸沙痕數尺。江南秋盡未搖落﹐檞葉離離楓葉赤。楚人自古多悲傷﹐道傍行歌猶感激。野花碧紫亦滿把﹐澗果靑紅正堪摘。客中得酒薄亦好﹐江頭爛醉眞不惜。千古興亡在目前﹐鬱鬱關河含暝色。饑鴻垂翅掠舟過﹐此意與我同淒惻。三撫闌干恨未平﹐月明正照頹鳥幘。秋風秋風吹客檣﹐節物嘆遐方。歲事忽雲暮﹐吾行殊未央。霜淸漢水綠﹐日落楚山蒼。此去三巴路﹐無猿亦斷腸。塔子磯塔子磯前艇子橫﹐一窗秋月爲誰明。靑山不減年年恨﹐白髮無端日日生。七澤蒼茫非故國﹐九歌哀怨有遺聲。古來撥亂非無策﹐夜半潮平意未平。重陽照江丹葉一林霜﹐折得黃花更斷腸。商略此時須痛飲﹐細腰宮畔過重陽。早寒河鄂猶殘暑﹐荊巫已早寒。潦收灘正白﹐霜重葉初丹。節物元非惡﹐情懷自鮮歡。暮年更世事﹐惟有醉江幹。公安地曠江天接﹐沙阝貴市井移。避風畱半日﹐買米待多時。蝶冷停菇葉﹐鷗馴傍櫓枝。昔人勛業地﹐搔首嘆吾衰。沙頭遊子行愈遠﹐沙頭逢暮秋。孫劉鼎足地﹐荊益犬牙州。鼓角風雲慘﹐江湖日夜浮。此生應衮衮﹐髙枕看東流。大寒出江陵西門平明羸馬出西門﹐淡日寒云久吐吞。醉面衝風驚易醒﹐重裘藏手取微溫。紛紛狐兔投深莽﹐點點牛羊散遠村。不爲山川多感慨﹐歲窮遊子自消魂。江夏與章冠之遇別後寄贈騎鶴仙人不可呼﹐一樽猶得與君俱。未應湖海無豪士﹐長恨乾坤有腐儒。壯歲光陰隨手過﹐晚途衰病要人扶。淒涼夏江秋風裏﹐況見新丰舊酒徒。題江陵村店壁靑旆三家市﹐黃茆十里岡。蓬飛風浩浩﹐塵起日茫茫。馳騁多從獸﹐釒且耰少破荒。行人相指似﹐此路走襄陽。馬上燈前薄飠卞陳鹽虀﹐帶睡彊出行江堤。五更落月移樹影﹐十月淸霜侵馬蹄。荒陂嗈嗈已度雁﹐小市喔喔初鳴雞。可憐萬里覓歸夢﹐未到故山先自迷。水亭有懷漁村把酒對丹楓﹐水驛憑軒送去鴻。道路半年行不到﹐江山萬里看無窮。故人艸詔九天上﹐老子題詩三硤中。笑謂毛錐可無恨﹐書生處處與卿同。移船沙際舟銜尾﹐相依作四鄰。暮年多感慨﹐分路亦酸辛。折竹占行日﹐吹簫賽水神。無勞問亭驛﹐久客自知津。將離江陵暮暮過渡頭﹐旦旦走堤上。舟人與關吏﹐見熟識顏狀。癡頑久不去﹐常恐遭誚讓。昨日倒檣幹﹐今日聯百丈。買薪備雨雪﹐儲米滿瓶盎。明當遂去此﹐障袂先側望。卽今孟冬月﹐波濤幸非壯。潦收出奇石﹐霧捲見壘嶂。地山僉多崎嶇﹐峽束少平曠。從來樂山水﹐臨老愈跌宕。皇天憐其狂﹐擇地令自放。山花白似雪﹐江水綠於釀。竹枝本楚些﹐妙句寄淒愴。何當出淸詩﹐千古續遺唱。六言三巴亦有何好﹐萬里翩然獨尋。本意爲君說破﹐消磨夢境光陰。江上江上霜寒透客衣﹐閉窗羸臥不支持。羈孤形影眞相弔﹐衰颯頭顱已可知。潦縮穩經行兩峽﹐竹疏剩見掛猿枝。淸樽可置須勤醉﹐莫望功名老大時。旅食霜餘漢水淺﹐野迥朔風寒。炊黍香浮甑﹐烹蔬綠映盤。心安失粗糲﹐味美出艱難。惟恨虛捐日﹐無書得縱觀。滄灘百夫正助鳴櫓﹐舟中對面不得語。須臾人散寂無嘩﹐惟聞百丈轉兩車。嘔嘔啞啞車轉急﹐舟人已在沙際立。霧斂蘆村落照紅﹐兩余漁捨炊煙濕。故鄕回首已千山﹐上峽初經第一灘。少年亦慕宦遊樂﹐投老方知行路難。松滋小酌西遊六千里﹐此地最淒涼。騷客久埋骨﹐巴歌猶斷腸。風聲撼云夢﹐雪意接瀟湘。萬古茫茫恨﹐悠然付一觴。晚泊松滋渡口二首此行何處不艱難﹐寸寸彊弓且旋彎。縣近歡欣初得菜﹐江回徙倚忽逢山。系船日落松滋渡﹐跋馬云埋灩澦關。未滿百年均是客﹐不須數日待東還。又

小灘拍拍鸕鶿飛﹐深竹蕭蕭杜宇悲。看鏡不堪衰病後﹐系船最好夕陽時。生涯落魄惟耽酒﹐客路蒼茫自詠詩。莫問長安在何許﹐亂山孤店是松滋。荊門冬夜常饑龜老欲無腸﹐臥聽寒更自短長。香碗得閒聊作伴﹐酒杯因病頗相忘。有情窗罅恰通月﹐耐冷櫓枝多得霜。歷盡風波知險阻﹐平生錯羨捕魚郎。系舟下牢溪遊三遊洞二十八韻舊觀三峽圖﹐常謂非人惰。意疑天壤間﹐豈有此崢嶸。畫師定戲耳﹐聊欲窮丹靑。西遊過沔鄂﹐莽莽千里平。昨日到峽州﹐所見始可驚。乃知畫非妄﹐卻恨筆未精。及玆下牢戍﹐峯嶂畢自呈。下入裂坤軸﹐髙騫插靑冥。角勝多列峙﹐擅美有孤撐。或如釜上甑﹐或如坐後屏。或如倨而立﹐或如喜而迎。或深如螺房﹐或疏如窗欞。峨巍冠冕古﹐婀娜髻鬟傾。其間絕出者﹐虎搏蛟龍獰。崩崖凜欲墮﹐修梁架空橫。懸瀑瀉無底﹐終古何時盈。幽泉莫知處﹐但聞珩珮鳴。怪怪與奇奇﹐萬狀不可名。久聞三遊洞﹐疾走忘病嬰。竇穴初漆黑﹐傴僂捫壁行。方虞觸蟄蛇﹐兆頁見一點明。扶接困僮奴﹐恍然出瓶罌。穹穹廈屋寬﹐滴乳成微泓。題名歐與黃﹐云蒸蒼蘚平。穿林走驚麇﹐拂面逢飛鼪。息倦盤石上﹐拾樵置茶鐺。長嘯答谷向﹐淸吟和松聲。辭卑不堪刻﹐猶足寄友生。三遊洞前巖下小潭水甚奇取以煎茶苔徑芒革奚滑不妨﹐潭邊聊得據胡牀。巖空倒看峯巒影﹐石間遠中含藥艸香。汲取滿瓶牛乳白﹐分流觸石佩聲長。囊中日鑄傳天下﹐不是名泉不合嘗。扇子峽山腹有艸閣小亭極幽邃意其非俗人居也絕境慰人心﹐誰家住玉岑。亂雲生翠竇﹐密雪灑靑林。髙閣臨空豁﹐孤亭隱邃深。定知非俗士﹐櫓急不容尋。蝦蟆碚不肯爬沙桂樹邊﹐朵頤千古向巖前。巴東峽裏最初峽﹐天下泉中第四泉。嚙雪飲冰疑換骨﹐掬珠弄玉可忘年。淸遊自笑何曾足﹐疊鼓冬冬又解船。黃牛峽廟三峽束江流﹐崖谷互吐納。黃牛不負重﹐云表恣蹴蹋。吳船與蜀舸﹐有請神必答。誰憐馬遭刵﹐百歲創未合。柂師浪奔走﹐烹彘陳酒榼。紛然餕神余﹐羹爭嘬嚃。空庭多落葉﹐日暮聲颯颯。奇文粲可辧﹐髙古篆籀雜。村女賣秋茶﹐簪花髻鬟匝。𦇤兒著背上﹐帖妥若在榻。山寒雪欲下﹐虎出門早闔。我行忽至此﹐臨風久嗚唈。過夷陵適值祈雪與葉使君淸飲談括蒼舊遊旣行舟中雪作戲成長句奉寄巴楚夷陵酒最醇﹐使君風味更淸眞。少年恨不從豪飲﹐薄宦那知托近鄰。本擬笙歌娛病客﹐卻催兩雪惱行人。朝來凍手題詩寄﹐莫笑欹斜字不勻。泊虎頭灘下大舟已泊燈火明﹐小舟猶行聞櫓聲。虎頭崔嵬鹿角橫﹐人生實難君勿輕。過東濡灘入馬肝峽書生就食等奔逃﹐道路崎嶇信所遭。船上急灘如退益鳥﹐人緣絕壁似飛猱。口誇遠嶺靑千疊﹐心憶平波綠一篙。猶勝溪丁絕輕死﹐無時來往駕舟同艚。新安驛孤驛荒山與虎鄰﹐更堪風雪暗南津。羈遊如此眞無策﹐獨立淒然默愴神。木盎汲江人起早﹐銀釵簇髻女妝新。蠻風獘惡蛟龍橫﹐未敢全誇見在身。秭歸醉中懷都下諸公示坐客長謠爲子說天涯﹐四座聽歌且勿嘩。蠻俗殺人供鬼祭﹐敗舟觸石委江沙。此身長是滄浪客﹐何日能爲飽暖家。坐憶故人空有夢﹐尺書不敢到京華。憩歸州光孝寺寺後有楚冢近歲或發之得寶玉劍佩之類秭歸城畔蹋斜陽﹐古寺無僧晝閉房。殘佩斷釵陵谷變﹐苫茆架竹井閭荒。虎行欲與人爭路﹐猿嘯能令客斷腸。寂莫倚樓搔短髮﹐剩題新恨付巴娘。飲罷寺門獨立有感一邑無平土﹐邦人例得窮。淒涼遠嫁婦﹐憔悴獨醒翁。今古闌干外﹐悲歡酒醆中。三巴不搖落﹐搔首對丹楓。泛溪船至巴東谿船莫嫌迮。船迮始相宜。兩槳行何駛。重灘過不知。荒村寇相縣破屋屈平祠。不柰新愁得。啼猿掛冷枝。巴東遇小雨二首暫借淸溪伴釣翁﹐沙邊微雨濕孤蓬。從今詩在巴東縣﹐不屬灞橋風雪中。又

西遊萬里亦何爲﹐欲就騷人乞棄遺。到此宛然詩不進﹐始知才分有窮時。秋風亭拜寇萊公遺像二首江上秋風宋玉悲﹐長官手自葺茅茨。人生窮達誰能料﹐蠟淚成堆又一時。又

豪傑何心後世名﹐材髙遇事卽崢嶸。巴東詩句澶州策﹐信手拈來盡可驚。巴東令廨白雲亭寇公壯歲落巴蠻﹐得意孤亭縹緲間。常倚曲闌貪看水﹐不安四壁怕遮山。遺民𨿽盡猶能說﹐老令初來亦愛閒。正使官淸貧至骨﹐未妨畱客聽潺潺。謁巫山廟兩廡碑版甚眾皆言神佐禹開峽之功而詆宋玉髙唐賦之妄予亦賦詩一首眞人翳鳳駕蛟龍﹐一念何曾與世同。不爲行雲求弭謗﹐那因治水欲論功。翺翔想見虛無裏﹐毀譽誰知混濁中。讀盡舊碑成絕倒﹐書生惟慣諂王公。聞猿瘦盡腰圍不爲詩﹐良辰流落自成衰。也知客裏偏多感﹐誰料天涯有許悲。漢塞角殘人不寐﹐渭城歌罷客將離。故應未抵聞猿恨﹐況是巫山廟裏時。瞿唐行四月欲盡五月來﹐峽中水漲何雄哉。浪花髙飛暑路雪﹐灘石怒轉晴天雷。千艘萬舸不敢過﹐篙工柂師心膽破。人人陰拱待勢衰﹐誰敢輕行犯奇禍。一朝時去不自由﹐山腹空有沙痕畱。君不見陸子歲暮來夔州﹐瞿唐峽水平如油。入瞿唐登白帝廟曉入大谿口﹐是爲瞿唐門。長江從蜀來﹐日夜東南奔。兩山對崔嵬﹐勢如塞乾坤。峭壁空仰視﹐欲上不可捫。禹功何巍巍﹐尙睹鐫鑿痕。天不生斯人﹐人皆化魚黿。於時仲冬月﹐水各歸其源。灩澦屹中流﹐百尺呈孤根。參差層顚屋﹐邦人祀公孫。力戰死社稷﹐宜享廟貌尊。丈夫貴不撓﹐成敗何足論。我欲伐巨石﹐作碑累千言。上陳躍馬壯﹐下斥乘騾昏。𨿽慚豪偉詞﹐尙慰雄傑魂。君王昔玉食﹐何至歆雞豚。願言采芳蘭﹐舞歌薦淸尊。登江樓已過瞿唐更少畱﹐小船聊系古夔州。簿書未破三年夢﹐杖屨先尋百尺樓。日暮雪云迷峽口﹐歲窮畬火照關頭。野人不解微官縛﹐尊酒應來此散愁。雪中臥病在告戲作面裂愁出門﹐指直但藏袖。誰云三峽熱﹐有此凜冽候。殷勤愧雪片﹐飛舞爲我壽。方驚四山積﹐已見萬瓦覆。豈惟寒到骨﹐遂覺疾在腠。地鑪熾薪炭﹐噤坐連昏晝。梅花眞彊項﹐不肯落春後。俗人愛桃李﹐苦道太疏瘦。淸芬終見賞﹐此事非速售。已矣吾何言﹐髙枕聽檐澑。雪晴蠟盡春生白帝城﹐俸錢𨿽薄勝躬耕。眼前但恨親朋少﹐身外元知得喪輕。日映滿窗松竹影﹐雪消並捨鳥烏聲。老來莫道風情減﹐憶向煙蕪信馬行。玉笈齋書事二首莫笑新霜點鬢須﹐老來卻得少工夫。晨占上古連山易﹐夜對西眞五嶽圖。叔夜曾聞髙士嘯﹐孔賓豈待異人呼。眉間喜色誰知得﹐今日新添火四銖。又

雪霽茆堂鐘磬淸﹐晨齋枸鮧一杯羹。隱書不厭千回讀﹐大藥何時九轉成。孤坐月魂寒徹骨﹐安眠龜息浩無聲。剩分松屑爲山信﹐明日靑城有使行。記夢夢裏都忘困晚途﹐縱橫艸疏論遷都。不知盡挽銀河水﹐洗得平生習气無。瀼西千載瀼西路﹐今年著腳行。匆匆衰已具﹐渺渺恨難平。絕壁猿啼雨﹐深枝鵲報晴。亦知憂吏責﹐未忍廢詩情。山寺籃輿送客過江村﹐小寺無人半掩門。古佛負墻塵漠漠﹐孤燈照殿雨昏昏。喜投禪榻聊尋夢﹐懶爲啼猿更斷魂。要識人間盛衰理﹐岸沙君看去年痕。蹋磧鬼門關外逢人日﹐蹋磧千家萬家出。竹枝慘戚云不動﹐劍器聯翩日將夕。行人十有八九癭﹐見慣何曾羞顧影。江邊沽酒沙上臥﹐峽口月出風吹醒。人生未死信難知﹐憔悴夔州生鬢絲。何日畫船搖桂檝﹐西湖卻賦探春詩。寒食峽云烘日欲成霞﹐瀼水生紋淺見沙。又向蠻方作寒食﹐彊持卮酒對梨花。身如巢燕年年客﹐心羨遊僧處處家。賴有春風能領略﹐一生相伴徧天涯。晚晴書事呈同捨魚復城邊夕照紅﹐物華偏解惱衰翁。巴鶯有恨啼芳樹﹐野水無情入故宮。許國漸疏悲壯志﹐讀書多忘愧新功。因君共語增惆悵﹐京洛交遊欲半空。鄕中每以寒食立夏之間省墳客夔適逢此時淒然感懷二首松陰系馬啟朱扉﹐粔籹靑紅正此時。守墓萬家猶有日﹐及親三釜永無期。詩成謾寫天涯感﹐淚盡何由地下知。富貴賤貧俱有恨﹐此生長廢蓼莪詩。又

手持綠酒酹蒼苔﹐今歲何由匹馬來。淸淚不隨春雨斷﹐孤吟欲和暮猿哀。皂貂破獘歸心切﹐白髮淒涼老境催。誓墓只思長不出﹐松門日日手親開。試院春晚病思蕭條掩綠樽﹐閒坊寂歷鎖朱門。故人別久難尋夢﹐遠客愁多易斷魂。漫漫晚花吹瀼岸﹐離離春艸上宮垣。此生飄泊何時已﹐家在山陰水際村。倚闌故山未敢說歸期﹐十口相隨又別離。小雨初收殘照晚﹐闌干西角立多時。自詠朝衣無色如霜葉﹐將柰云安別駕何。鐘鼎山林俱不遂﹐聲名官職兩無多。低昂未免聞雞舞﹐慷慨猶能擊築歌。頭白伴人書紙尾﹐只思歸去弄煙波。午興漸轉廊腰日﹐徐來峽口風。飧漿便北客﹐淖粥稱衰翁。槐晚纖纖綠﹐橊殘續續紅。責輕仍飽食﹐三嘆愧無功。風雨中望峽口諸山奇甚戲作短歌白鹽赤甲天下雄﹐拔地突兀摩蒼穹。凜然猛士撫長劍﹐空有豪健無雍容。不令气象少渟滀﹐常恨天地無全功。今朝忽悟始嘆息﹐妙處元在煙雨中。太陰殺气橫慘澹﹐元化變態含空濛。正如奇材遇事見﹐平日乃與常人同。安得朱樓髙百尺﹐看此疾雨吹橫風。夜坐庭中人靜風褰幔﹐更闌露泫衣。暗窗饑鼠嚙﹐空廡冷螢飛。歲月背人去﹐鄕閭何日歸。脫巾還感嘆﹐殘發不勝稀。新蔬黃瓜翠苣最相宜﹐上市登盤四月時。莫擬將軍春薺句﹐兩京名價有誰知。初夏懷故山鏡湖四月正淸和﹐白塔紅橋小艇過。梅雨晴時插秧鼓﹐蘋風生處采菱歌。沈迷簿領吟哦少﹐淹泊蠻荒感慨多。誰謂吾廬六千里﹐眼中歷歷見漁蓑。初夏新晴曲徑泥新晚照明﹐小軒才受一牀橫。翩翩乳燕穿簾影﹐蔌蔌新篁解籜聲。藥物屏除知病減﹐夢魂安穩覺心平。深居不恨無來客﹐時有山禽自贊名。定拆號日喜而有作小雨如絲落復收﹐悄無人語但鳴鳩。挽須預想諸兒喜﹐倒指猶爲五日畱。滿案堆書惟引睡﹐侵天圍棘不遮愁。爲農父子長相守﹐誤計隨人學宦遊。睡起深閉重門謝簿書﹐日長添得睡工夫。水紋竹簟涼如洗﹐云碧紗巾廚薄欲無。半吐山橊看著子﹐新來梁燕見將雛。夢回茗碗聊須把﹐自掃桐陰置瓦鑪。四月二十九日作假館猶三日﹐還家甫四旬。昏眸雲霧隔﹐衰鬢雪霜新。尊酒𨿽慵近﹐囊詩卻未貧。但愁門有客﹐流汗彊冠巾。苦熱萬瓦鱗鱗若火龍﹐日車不動汗珠融。無因羽翮氛埃外﹐坐覺蒸炊釜甑中。石石間寒泉空有夢﹐冰壺團扇欲無功。餘威向晚猶堪畏﹐浴罷斜陽滿野紅。拆號前一日作飄零隨處是生涯﹐斷梗飛蓬但可嗟。稚子歡迎先入夢﹐從兵結束待還家。食眠屢失身多病﹐憂愧相乘發易華。隔日寄聲爲薄具﹐石橊應有未開花。暴雨風怒欲掀屋﹐雨來如決堤。孤燈映窗滅﹐羈鳥就檐棲。暑令方炎赫﹐秋聲忽慘淒。傳聞漲江水﹐已斷瀼東西。西齋雨後香碗灰深微炷火﹐茶鐺聲細緩煎湯。百年浮世幾人樂﹐一雨虛齋三日涼。簾外微風斜燕影﹐池邊殘照斂萱房。紗巾廚石枕蕭然臥﹐付與今宵幽夢長。急雨陰雲屯硤口﹐急雨過城頭。白舫投沙峽﹐靑簾捲市樓。漂搖爭闔戶﹐壅溢共疏溝。抽得驅蠅手﹐題詩慰旅愁。晚晴聞角有感暑雨初收白帝城﹐小荷新竹夕陽明。十年塵土靑衫色﹐萬里江山畫角聲。零落親朋勞遠夢﹐淒涼鄕社負歸耕。議郎博士多新奏﹐誰致當時魯二生。夏夜起坐南亭達曉不復寐風露靑冥近九秋﹐脫巾扶杖冷颼癮。曲闌影外巴山月﹐畫角聲中楚塞愁。巢燕並棲髙棟穩﹐潛魚時躍小池幽。悠然坐待江城曉﹐紅日將升碧霧浮。夜登白帝城樓懷少陵先生拾遺白髮有誰憐﹐零落歌詩徧兩川。人立飛樓今已矣﹐浪翻孤月尙依然。升沈自古無窮事﹐愚智同歸有限年。此意淒涼誰共語﹐夜闌鷗鷺起沙邊。假日舊事萬里西來爲一饑﹐坐曹日日汗沾衣。但嫌憂畏妨人樂﹐不恨疏慵與世違。雕檻迎陽花並發﹐畫梁避雨燕雙歸。放懷始得閒中趣﹐下馬何人又叩扉。林亭舊事二首吏退林亭夏日長﹐烏紗白糸寧自生涼。繞檐密葉帷三面﹐覆水靑萍錦一方。約束蠻僮收藥富﹐催呼稚子曬書忙。平生幽事還拈起﹐未覺巴山異故鄕。又

期會文書日日忙﹐偸閒聊得臥方牀。花藏密葉多時在﹐風度疏簾特地涼。野艇空懷菱蔓滑﹐冰盆誰弄藕絲長。角聲喚覺東歸夢﹐十里平湖一艸堂。遊臥龍寺曉發魚復走瞿唐﹐沙頭喚渡倚胡牀。峒人爭趁五更市﹐我亦來追六月涼。殘星欲盡尙歷落﹐明河已淡余蒼茫。翻翻林表鴉鵲語﹐渺渺煙邊鷗鷺行。過江走馬十五里﹐小寺殘僧眞蕞爾。投鞭入門爲一笑﹐僻陋稱雄有如此。君不見天童徑山金碧浮虛空﹐千衲梵唄層雲中。久病灼艾後獨臥有感白帝城髙暮柝傳﹐幽窗搔首意蕭然。江邊云濕初橫雁﹐墻下桐疏不庇蟬。計出火攻傷老病﹐臥聞鳶隨嘆蠻煙。諸賢好試平戎策﹐斂退無心競著鞭。秋晚病起心靜病良巳﹐翛然巾履輕。灰深地鑪暖﹐日出紙窗明。宿雨全消瘴﹐新霜剩得晴。井梧殊可念﹐無葉送秋聲。秋思魚復城邊逢雁飛﹐白頭羈客恨依依。遠遊眼底故交少﹐晚歲人間樂事稀。云重古關傳夜柝﹐月斜深巷搗秋衣。官閒況是頻移疾﹐藥鼎熒熒臥掩扉。一病四十日天气遂寒感懷有賦幽人病起鬢毛殘﹐硤口樓臺九月寒。暮角又催孤夢斷﹐早霜初染一林舟。鄕閭乖隔知誰健﹐懷抱淒涼用底寬。麯米春香𨿽可醉﹐瀼西新橘尙餘酸。登城簿領無時了﹐登臨亦快哉。樓危壓城起﹐硤迮束江來。病瘴拋書帙﹐思鄕泥酒杯。天寒水盡落﹐灩澦已崔嵬。夔州重陽夔州鼓角晚淒悲﹐恰是幽窗睡起時。但憶社醅挼菊蕊﹐敢希朝士賜萸枝。山川信美吾廬遠﹐天地無情客鬢衰。佳日掩門君莫笑﹐病來紗帽不禁吹。追懷曾文淸公呈趙教授趙近嘗示詩憶在茶山聽說詩﹐親從夜半得玄機。常憂老死無人付﹐不料窮荒見此奇。律令合時方帖妥﹐工夫深處卻平夷。人間可恨知多少﹐不及同君叩老師。謝張廷老司理錄示山居詩二首憔悴經年客瘴鄕﹐把君詩卷意差彊。古人三語猶嗟賞﹐況是珠璣滿錦囊。又

老覺人間萬事非﹐但思茆屋映疏籬。秋衾已是饒歸夢﹐更讀山居二首詩。秋晴欲出城以事不果古人已去不可回﹐今人日夜歸泉臺。浮生細看只此是﹐到死自苦何爲哉。矜名飾詐竟一世﹐忍寒觸熱忘其駭。不令金樽映翠杓﹐坐待白骨生蒼苔。淸秋九月瘴如洗﹐白鹽千仞髙崔嵬。荒庭落葉不可埽﹐惟有叢菊爭先開。瀼西黃柑霜落爪﹐溪口赤梨丹染腮。熊肪玉潔美香飯﹐鮓臠花糝宜新醅。南窗病起亦蕭散﹐甚欲往探城西梅。一官底處不敗意﹐正用此時持事來。南窗流落逢知少﹐疏慵迕俗多。悶拈如意舞﹐狂叩唾壺歌。巴酒禁愁得﹐金丹柰老何。南窗好風月﹐聊復此婆娑。遣興酒量愁翻減﹐詩聲老轉低。日髙羹馬齒﹐霜冷駕雞棲。已判功名迕﹐寧論簿領迷。賴無權入手﹐軟弱實如泥。九月三十日登城門東望淒然有感減盡腰圍白盡頭﹐經年作客向夔州。流離去國歸無日﹐瘴癘侵人病過秋。菊蕊殘時初把酒﹐雁行橫處更登樓。蜀江朝暮東南注﹐我獨胡爲淹此畱。初冬野興關北關南霜露寒﹐瀼東瀼西山谷盤。簟紋細細吹殘水﹐龜背時時出小灘。衰發病來無復綠﹐寸心老去尙如丹。逆胡未滅時多事﹐卻爲無才得少安。東屯呈同遊諸公十月霜雕楓樹林﹐淸溪白石稱幽尋。按行老子誅茆地﹐惆悵孤臣許國心。走馬平沙嫌路近﹐傳杯小閣喜寒侵。也思試索梅花笑﹐凍蕊疏疏欲不禁。別王伯髙冷落何人肯見尋﹐斷弦塵匣愧知音。傾家釀酒猶嫌少﹐入海求詩未厭深。薄宦簿書常衮衮﹐中年光景易駸駸。香奩贈別非無意﹐共約跏趺看此心。書驛壁二首猿叫鋪前雪欲作﹐鬼門關頭路正惡。泥深三尺馬蹄弱﹐霜厚一寸客衣薄。朝行過棧暮渡笮﹐夜投破驛火煜瀹。人生但要無愧怍﹐萬里竄身元不錯。又

峽中山多甲天下﹐萬嶂千峯通一罅。峒民無地習耕稼﹐射麋捕虎連晝夜。女兒薄命天不借﹐靑燈獨宿江邊捨。黎明賣薪勿悲吒﹐女生豈有終不嫁。醉中到白崖而歸醉眼朦朧萬事空﹐今年痛飲瀼西東。偶呼快馬迎新月﹐卻上輕輿禦晚風。行路八千常是客﹐丈夫五十未稱翁。亂山缺處如橫綫﹐遙指孤城翠靄中。十二月十九日晚巫山送客歸回望西寺小閣縹緲可愛遂與趙郭二教授同遊抵夜乃還楚鄕偶得長句呈二君送客沙頭落日催﹐遙看重閣更同來。淸尊與悶都傾盡﹐倦馬和詩總勒回。憔悴遠遊悲騎省﹐豪華前事記章臺。歸時燈火參差晚﹐自脫徵衣拂帽埃。詩集卷三一百三十二首飯三折鋪鋪在亂山中平生愛山每自嘆﹐舉世但覺山可玩。皇天憐之足其願﹐著在荒山更何怨。南窮閩粵西蜀漢﹐馬蹄幾歷天下半。山橫水掩路欲斷﹐崔嵬可陟流可亂。春風桃李方漫漫﹐飛棧淩空又奇觀。但令身健能彊飯﹐萬里只作遊山看。小市小市門前沙作堤﹐杏花𨿽落不沾泥。客心尙壯身先老﹐江水方東我獨西。暫憩軒窗仍汛掃﹐遠遊書劍亦提攜。子規應笑飄零慣﹐故傍茆檐盡意啼。酒無獨飲理酒無獨飲理﹐常恨欠佳客。忽得我輩人﹐豈計晨與夕。少年事虛名﹐歲月駒過隙。自從老大來﹐一日亦可惜。糟丘未易辦﹐小計且千石。頹然置萬事﹐天地爲幕帟。人生如刀礪﹐磨盡要有日。不須荷鍤隨﹐況問幾兩屐。畏虎滑路滑如苔﹐澀路澀若梯。更堪都梁下﹐一雪三日泥。泥深尙云可﹐委身餓虎蹊。心寒道上迹﹐魄碎茆葉低。常恐不自免﹐一死均豬雞。老馬亦甚畏﹐愶愶不敢嘶。吾聞虎𨿽暴﹐未嘗窺汝棲。孤行莫不止﹐取禍非排擠。彼讒實有心﹐平地生溝谿。哀哉馬新息﹐薏苡成珠犀。戲題走馬平欺刺繡坡﹐放船橫截亂絲渦。從來倚个心平穩﹐過險方知得力多。蟠龍瀑布遠望紛珠纓﹐近觀轉雷霆。人言水出奇﹐意使行人驚。人驚我何得﹐定非水之情。水亦有何情﹐因物以賦形。處髙勢趨下﹐豈樂與石爭。退之亦隘人﹐彊言不平鳴。古來賢達士﹐初亦願躬耕。意气或感激﹐邂逅成功名。題梁山軍瑞丰亭我行都梁窘風雪﹐史君喜事能畱客。瑞丰亭上一尊酒﹐渺渺郊原水初白。峽中地褊常苦貧﹐政令愈簡民愈淳。本來無事只畏擾﹐擾者才吏非庸人。都梁之民獨無苦﹐須晴得晴雨得雨。史君心愛稼如雲﹐時上斯亭按歌舞。歌蘭舞罷史君醉﹐父老羅拜丰年賜。聖朝尙實抑虛文﹐縱產芝房非上瑞。馬上殘年流轉似萍根﹐馬上傷春易斷魂。烘暖花無經日蕊﹐漲深水過去年痕。迷行每問樵夫路﹐投宿時敲竹寺門。不信太平元有象﹐牛羊點點散煙村。鄰山縣道上作微雨晴時出驛門﹐亂鶯啼處過江村。挽花醉袖沾餘馥﹐迎日徵鞍借小溫。客路一身眞弔影﹐故園萬里欲招魂。鬢毛無色心猶壯﹐藉艸悲歌對酒尊。鄰水延福寺早行化蝶方酣枕﹐聞雞又著鞭。亂山徐吐日﹐積水遠生煙。淹泊眞衰矣﹐登臨獨惘然。桃花應笑客﹐無酒到愁邊。嶽池農家春深農家耕未足﹐原頭叱叱兩黃犢。泥融無塊水初渾﹐雨細有痕秧正綠。綠秧分時風日美﹐時平未有差科起。買花西捨喜成婚﹐持酒東鄰賀生子。誰言農家不入時﹐小姑畫得城中眉。一雙素手無人識﹐空村相喚看繅絲。農家農家樂復樂﹐不比市朝爭奪惡。宦遊所得眞幾何﹐我已三年廢東作。過廣安弔張才叔諫議春風匹馬過孤城﹐欲弔先賢涕巳傾。許國肺肝知激烈﹐照人眉宇尙崢嶸。中原成敗寧非數﹐後世忠邪自有評。嘆息知人眞未易﹐流芳遺臭盡書生。果州驛驛前官路堠累累﹐嘆息何時送我歸。池館鶯花春漸老﹐窗扉燈火夜相依。孤鸞怯舞愁窺鏡﹐老馬貪行彊受革幾。到處風塵常撲面﹐豈惟京洛化人衣。畱樊亭三日王覺民檢詳日攜酒來飲海棠下比去花亦衰矣二首畱落猶能領物華﹐名園又作醉生涯。何妨海內功名士﹐共賞人間富貴花。又

石衛尉家錦步障﹐移在樊家園館中。醉到花殘呼馬去﹐聊將俠气壓春風。柳林酒家小樓桃花如燒酒如油﹐緩轡郊原當出遊。微倦放教成午夢﹐宿酲畱得伴春愁。遠途始悟乾坤大﹐晚節偏驚歲月遒。記取晴明果州路﹐半天髙柳小靑樓。南池二月鶯花滿閬中﹐城南搔首立衰翁。數莖白髮愁無那﹐髙頃蒼池事已空。陂復豈惟民食足﹐渠成終助霸圖雄。眼前碌碌誰知此﹐漫走叢祠乞歲丰。唐長慶中南池新亭碑在漢髙帝廟側亭已失所在矣池廢新亭亦已無﹐遺碑半滅臥春蕪。文章綺靡𨿽非古﹐今代詞人不辦渠。聞杜鵑戲作絕句半世羈遊厭路岐﹐憑鞍日日數歸期。勞君樹杪丁寧語﹐似勸饑人食肉糜。鼓樓鋪醉歌書生迫饑寒﹐一飽輕三巴。三巴未云已﹐北首趨褒斜。匆匆出門去﹐裘馬不復華。短帽障赤日﹐烈風吹黃沙。俶裝先晨雞﹐投鞭後昏鴉。壯哉利閬間﹐崖谷何谽谷牙。地荒多牧卒﹐往往聞蘆笳。我行春未動﹐原野今無花。稚子入旅夢﹐挽須勸還家。起坐不能寐﹐愁腸如轉車。四方丈夫事﹐行矣勿咨嗟。登慧照寺小閣少年富貴已悠悠﹐老大功名定有不。歲月消磨閱亭傳﹐山川遼邈獘衣裘。殺身有地初非惜﹐報國無時未免愁。局促每思舒望眼﹐𨿽非吾土彊登樓。春雨紅頭一夜雨﹐曉路無新花。我今爲陳人﹐感此重嘆嗟。羲和挾兩曜﹐疾走不可遮。古今俛仰間﹐那暇惜物華。風雨中過龍洞閣飄然醉袖怒人扶﹐个裏何曾有畏塗。捲地黑風吹慘澹﹐半天朱閣插虛無。闌邊歸鶴如爭捷﹐云表飛仙定可呼。莫怪衰翁心膽壯﹐此身元是一枯株。驛舍海堂已過有感淒涼古驛官道傍﹐朱門沈沈春日長。暄妍光景老海棠﹐顚風吹花滿空廊。物生榮卒頁固其常﹐惜哉無與持一觴。遊蜂戲蝶空自忙﹐豈知美人在西廂。我𨿽已老猶能狂﹐佇立焉爾悲容光。盛時不遇誠可傷﹐零落逢知更斷腸。籌筆驛運籌陳迹故依然﹐想見旌旗駐道邊。一等人間管城子﹐不堪譙叟作降箋。嘉川鋪遇小雨景物尢奇一春客路厭風埃﹐小雨山行亦樂哉。危機巧依靑嶂出﹐飛花並下綠巖來。面前雲气翔孤鳳﹐腳底江聲轉疾雷。堪笑書生輕性命﹐每逢險處更徘徊。老君洞丹鳳樓頭語未終﹐崎嶇蜀道復相逢。太淸宮闕俱煨燼﹐豈亦南來避賊鋒。大安病酒畱半日王守復來招不往送酒解酲因小飲江月館江驛春酲半日畱﹐更煩送酒爲扶頭。柳花漠漠嘉陵岸﹐別是天涯一段愁。金牛道中遇寒食乍換春衫一倍輕﹐況逢寒食十分晴。鶯穿驛樹惺語﹐馬過溪橋蹀躞行。畫柱彩繩喧笑樂﹐艷妝麗服角鮮明。誰知此日金牛道﹐非復當時鐵馬聲。曉發金牛客枕何時穩﹐匆匆又束裝。快晴生馬影﹐新暖拆花房。沮水春流綠﹐嶓山曉色蒼。阿瞞狼狽地﹐千古有遺傷。山南行我行山南已三日﹐如繩大路東西出。平川沃野望不盡﹐麥隴靑靑桑鬱鬱。地近函秦气俗豪﹐秋千蹴鞠分朋曹。苜蓿連云馬蹄健﹐楊柳夾道車聲髙。古來歷歷興亡處﹐舉目山川尙如故。將軍壇上冷云低﹐丞相祠前春日暮。國家四紀失中原﹐師出江淮未易吞。會看金鼓從天下﹐卻用關中作本根。南鄭馬上作南鄭春殘信馬行﹐通都气象尙崢嶸。迷空遊絮憑陵去﹐曳綫飛鳶跋扈鳴。落日斷雲唐闕廢﹐淡煙芳艸漢壇平。猶嫌未豁胸中气﹐目斷南山天際橫。和髙子長參議道中二絕梁州四月晚鶯啼﹐共憶扁舟畫谿。莫作世間兒女態﹐明年萬里駐安西。又

丰年食少厭兒啼﹐覓得微官落五谿。大似無家老禪衲﹐打包還度棧云西。次韻張季長題龍洞我昔謁紫皇﹐翳鳳驂虯龍。俯不見塵世﹐浩浩萬里空。謫墮尙遠遊﹐忽到漢始封。西望接蜀道﹐北顧連秦中。壯哉癰勝區﹐有此蜿蜓宮。雷霆自革堂﹐環玦亦璁瓏。石屋如建章﹐萬戶交相通。來者各有得﹐盡取知無從。憑髙三嘆息﹐自古幾英雄。老我文字衰﹐揮毫看諸公。次韻子長題吳太尉雲山亭參謀健筆落縱橫﹐太尉淸樽賞快晴。文雅風流𨿽可愛﹐關中遺虜要人平。送劉戒之東歸去國三年恨未平﹐東城況復送君行。難憑魂夢尋言笑﹐空向除書見姓名。殘日半竿斜谷路﹐西風萬里玉關情。蘭臺粉署朝回晚﹐肯記粗官數寄聲。周元吉蟠室詩天下有廣居﹐阿房非建章。賓餞日及月﹐闔辟陰與陽。山川坦然平﹐何者爲藩墻。孔公曁瞿聃﹐同坐此道場。哀哉世日隘﹐肝膽分界疆。蹙縮戰蝸角﹐崎嶇走羊腸。周先早得道﹐所證非復常。小室古城隅﹐宛如野僧房。能容人天眾﹐雜沓來燒香。三萬二千人﹐各據獅子牀。實際正如此﹐切忌錯商量。須彌芥子話﹐今夕當舉揚。送範西叔赴召二首天涯流落過重陽﹐楓葉搖丹已著霜。衰病彊陪蓮幕客﹐淒涼又送石渠郎。杜陵雁下悲䢐歲﹐笠澤魚肥夢故鄕。便恐從今長隔闊﹐舊交新貴例相忘。又

欲駕徵車勸小畱﹐南山南畔更逢秋。數聲過雁催行色﹐一醆昏燈話別愁。自昔文章關治道﹐卽今臺閣要名流。白頭尙作書癡在﹐剩乞朱黃與校讎。寄鄧公壽髙標瑤樹與瓊林﹐靈府淸寒出苦吟。海內十年求識面﹐江邊一見卽論心。紛紛俗子常成市﹐亹亹微言孰賞音。聞道南池梅最早﹐要君攜手試同尋。簡章徳茂殊方邂逅豈無緣﹐世事多乖復悵然。造物無情吾輩老﹐古人不死此心傳。冷云黯黯朝橫棧﹐紅葉蕭蕭夜滿船。个裏約君同著句﹐不應輸與灞橋邊。自三泉泛嘉陵至利州日日邅途處處詩﹐書生活計絕堪悲。江云垂地灘風急﹐一似前年上峽時。木瓜鋪短歌鼓樓坡前木瓜鋪﹐歲晚悲辛利州路。當車石雷石雷石如屋﹐百里夷途無十步。溪橋缺斷水嚙沙﹐岸腹崩頹風拔樹。虎狼妥尾擇肉食﹐狐貍豎毛啼日暮。冢丘短艸聲窸窣﹐往往精靈與人遇。我生胡爲忽在此﹐正坐一饑忘百慮。五更出門寒裂面﹐半夜燎衣泥滿褲。妻孥八月離夔州﹐寄書未到今何處。餘年有幾百憂集﹐日夜朱顏不如故。卽今臺省盛諸賢﹐細思寧是儒冠誤。夜抵葭萌惠照寺寓榻小閣亭驛驅馳髀肉消﹐故山歸夢愈迢迢。夜行觸尉那能避﹐旦過隨僧不待招。雨後風雲猶慘澹﹐霜前艸木已蕭條。衰遲事事非平日﹐醉裏題詩亦復聊。太息二首太息重太息﹐吾行無終極。冰霜迫殘歲﹐鳥獸號落日。秋砧滿孤村﹐枯葉擁破驛。白頭鄕萬里﹐墮此虎豹宅。道邊新食人﹐膏血染艸棘。平生鐵石心﹐忘家思報國。卽今冒九死﹐家國兩無益。中原久喪亂﹐志士淚橫臆。切勿輕書生﹐上馬能擊賊。又

淒淒復淒淒﹐山路我攀躋。僕病臥艸間﹐馬困聲酸嘶。脫兔截道奔﹐窮狖上樹啼。崩湍一何哀﹐下落萬仞谿。昏黑投孤戍﹐洗我衣上泥。下愚不可遷﹐大惑終身迷。仕宦十五年﹐曾不飽糠粞。客路少睡眠﹐月白聞號雞。欲行且復止﹐虎來茆葉低。閬中作二首殘年作客徧天涯﹐下馬長亭便似家。三疊淒涼渭城曲﹐數枝閒澹閬中花。襞箋授管相逢晚﹐理鬢燻衣一笑嘩。俱是邯鄲枕中夢﹐墜鞭不用憶京華。又

挽住徵衣爲濯塵﹐閬州齋釀絕芳醇。鶯花舊識非生客﹐山水會遊是故人。遨樂無時冠巴蜀﹐語音漸正帶咸秦。平生剩有尋梅債﹐作意城南看小春。遊錦屏山謁少陵祠堂城中飛閣連危亭﹐處處軒窗臨錦屏。涉江親到錦屏上﹐卻望城郭如丹靑。虛堂奉祠子杜子﹐眉宇髙寒照江水。古來磨滅知幾人﹐此老至今元不死。山川寂寞客子迷﹐艸木搖落壯士悲。文章垂世自一事﹐忠義凜凜令人思。夜歸沙頭雨如注﹐北風吹船橫半渡。亦知此老憤未平﹐萬竅爭號泄悲怒。仙魚鋪得仲髙兄書病酒今朝載臥輿﹐秋云漠漠雨疏疏。閬州城北仙魚鋪﹐忽得山陰萬里書。自閬復還漢中次益昌北首褒斜又幾程﹐驕云未放十分晴。馬經斷棧危無路﹐風掠枯茆颯有聲。季子貂裘端已獘﹐吳中菇菜正堪烹。朱顏漸攺功名晚﹐擊築悲歌一再行。驛亭小憩遣興淡日微云共陸離﹐曲闌危棧出參差。老松臨道閱千載﹐杜宇號山連四時。漢水東流那有極﹐秦關北望不勝悲。郵亭下馬開孤劍﹐老大功名頗自期。再過龍洞閣天險龍門道﹐霜淸客子遊。一筇緣絕壁﹐萬仞俯洪流。著腳初疑夢﹐回頭始欲愁。危身無補國﹐忠孝兩堪羞。自笑自笑謀生事事疏﹐年來錐與地俱無。平章春韭秋菘味﹐拆補天吳紫鳳圖。食肉定知無骨相﹐珥貂空自誑頭顱。惟餘數卷殘書在﹐破篋蕭然笑獠奴。三泉驛舍殘鐘斷角度黃昏﹐小驛孤燈早閉門。霜气峭深摧艸木﹐風聲浩蕩捲郊原。故山有約頻回首﹐末路無歸易斷魂。短鬢蕭蕭不禁白﹐彊排幽恨近淸樽。嘉川鋪得檄遂行中夜次小柏黃旗傳檄趣歸程﹐急服單裝破夜行。肅肅霜飛當十月﹐離離斗轉欲三更。酒消頓覺衣裘薄﹐驛近先看炬火迎。渭水函關元不遠﹐著鞭無日涕空橫。歸次漢中境上云棧屏山閱月遊﹐馬蹄初喜蹋梁州。地連秦雍川原壯﹐水下荊揚日夜流。遺虜孱孱寧遠略﹐孤臣耿耿獨私憂。良時恐作他年恨﹐大散關頭又一秋。沔陽夜行夜發沔陽驛﹐坡岡阜重。月斜欹帽影﹐霜重濕裘茸。野岸鳴枯葉﹐煙林度曉鐘。梁州明日到﹐一笑解衰容。道中累日不肉食至西縣市中得羊因小酌門外倚車轅﹐頹然就醉昏。棧余羊絕美﹐壓近酒微渾。一洗窮邊恨﹐重招去國魂。客中無晤語﹐燈燼爲誰繁。初離興元夢裏何曾有去來﹐髙城無柰角聲哀。連林秋葉吹初盡﹐滿路寒泥蹋欲開。笠澤決歸猶小憩﹐錦城未到莫輕回。炊菇斫膾明年事﹐卻憶斯遊亦壯哉。自興元赴官成都平生無遠謀﹐一飽百念已。造物戲饑之﹐聊遣行萬里。梁州在何處﹐飛蓬起孤壘。憑髙望杜陵﹐煙樹略可指。今朝忽夢破﹐跋馬臨漾水。此生均是客﹐處處皆可死。劍南亦何好﹐小憩聊爾爾。舟車有通塗﹐吾行良未止。書事生長江湖狎釣船﹐跨鞍塞上亦前緣。云埋廢苑呼鷹處﹐雪暗荒郊射虎天。醪酒芳醇偏易醉﹐胡羊肥美了無膻。揚州𨿽有東歸日﹐閉置車中定悵然。雨中過臨溪古堠道邊相送驛邊迎﹐水隔山遮似有情。歲晚無聊莫相笑﹐君方雨立我泥行。南沮水道中磑捨臨湍瀨﹐罾船聚小潭。山形寒漸瘦﹐雪意暮方酣。久客情懷惡﹐頻來道路諳。家山空悵望﹐無夢到江南。長木晚興沮水嶓山名古今﹐聊將行役當登臨。斷橋煙雨梅花瘦﹐絕石間風霜檞葉深。末路淸愁常衮衮﹐殘冬急景易駸駸。故巢東望知何處﹐空羨歸鴉解滿林。遣興貂裘破獘色淒涼﹐塞上歸來路更長。老驥嘶鳴常伏櫪﹐寒龜藏縮正支牀。雕零客路新霜鬢﹐掃灑先師舊艸堂。九折阪頭休絕嘆﹐世間何地不羊腸。長木夜行抵金堆市夜行長木村﹐重霧雜零雨。濕螢黏野蔓﹐寒犬吠云塢。道壞交細泉﹐亭廢立遺堵。時時過農家﹐燈火照鳴杼。嗟予獨何事﹐無歲得安處。卽今窮谷中﹐性命寄豺虎。三更投小市﹐買酒慰羈旅。南詠東山詩﹐悵望懷往古。赴成都泛舟自三泉至益昌謀以明年下三峽詩酒淸狂二十年﹐又摩病眼看西川。心如老驥常千里﹐身似春蠶已再眠。暮雪烏奴停醉帽﹐秋風白帝放歸船。飄零自是關天命﹐錯被人呼作地仙。壬辰十月十三日自閬中還興元遊三泉龍門十一月二日自興元適成都復攜兒曹往遊賦詩勝地惜輕別﹐短筇成後遊。門呀一境異﹐木落四山秋。野鴿翔深竇﹐蟠蛟擅古湫。棧危縈峭壁﹐橋迥跨奔流。白雨穿林至﹐腥風捲地浮。眞成起衰病﹐不但洗孤愁。登陟知難再﹐吟哦爲小畱。回頭卽萬里﹐雪滿戴谿舟。予行蜀漢間道出潭毒關下每憩羅漢院山光軒今復過之悵然有感山光軒上幾閒遊﹐潭毒關前又小畱。麥隴雪苗寒剡剡﹐柘林風葉暮颼颼。馬行劍閣從今始﹐門泊吳船亦已謀。醉眼每嫌天地迮﹐盡將萬里著吾愁。棧路書事危閣聞鈴馬犬﹐湍流見磑船。汲江人負盎﹐騎馬客蒙氈。梨美來秦地﹐橙香接楚天。癡頑殊耐事﹐隨處一欣然。雪晴行益昌道中頗有春意杜陵雁下歲將殘﹐匹馬西遊雪擁關。焦頁卒頁敢忘雙闕路﹐淹遲徧看兩川山。春回柳眼梅須裏﹐愁在鞭絲帽影間。安得黃金成大藥﹐爲人千載駐頹顏。思歸引善泅不如穩乘舟﹐善騎不如謹持轡。妙於服食﹐不如寡欲。工於揣摩﹐不如省事。在天有命誰得逃﹐在我無求直差易。散人家風脫糾纏﹐煙蓑雨笠全其天。蒓絲老盡歸不得﹐但坐長饑須俸錢。此身不堪阿堵役﹐寧待秋風始投檄。山林聊復取熊掌﹐仕宦眞當棄雞肋。錦城小憩不淹遲﹐卽是輕舠下峽時。那用更爲麟閣夢﹐從今正有鹿門期。志公院在劍門東五里院東石壁間有若僧負杖者杖端仿佛有刀尺拂子之狀江東爭奪纏妖祲﹐哀哉斯民亂方甚。錦幪老人蓋古佛﹐現身爲作大慈蔭。蕭翁八十尙兒癡﹐幡蓋鍾螺鬧中禁。當時此老默笑渠﹐大法棟梁身獨任。杖頭示人三轉語﹐開口喪身如飲鴆。紛紛放弒但可憐﹐何曾爲汝陳符讖。劍門道中遇微雨衣上徵塵雜酒痕﹐遠遊無處不消魂。此身合是詩人未﹐細雨騎驢入劍門。劍門關劍門天設險﹐北鄕控函秦。客主固殊勢﹐存亡終在人。棧云寒欲雨﹐關柳暗知春。羈客垂垂老﹐憑髙一愴神。劍門城北回望劍關諸峯靑入云漢感蜀亡事慨然有賦自昔英雄有屈信﹐危機變化亦逡巡。陰平窮寇非難禦﹐如此江山坐付人。丹芝行劍山峨峨插穹蒼﹐千林萬谷蟠其陽。大丹九轉古所藏﹐靈芝三秀夜吐光。如火非火森有芒﹐朝陽欲升尙煌煌。何由屬刂取換肝腸﹐往駕素虯朝紫皇。過武連縣北柳池安國院煮泉試日鑄顧渚茶院有二泉皆甘寒傳云唐僖宗幸蜀在道不豫至此飲泉而愈賜名報國靈泉云三首滴瀝珠璣翠壁間﹐遭時曾得奉龍顏。欄傾甃缺無人管﹐滿院松風晝掩關。又

行殿淒涼迹已陳﹐至今父老記南巡。一泓寒碧無今古﹐付與閒人作主人。又

我是江南桑薴家﹐汲泉閒品故園茶。只應碧缶蒼鷹爪﹐可壓紅囊白雪芽。宿武連縣驛平日功名浪自期﹐頭顱到此不難知。宦情薄似秋蟬翼﹐鄕思多於春繭絲。野店風霜俶裝早﹐縣橋燈火下程遲。鞭寒熨手戎衣窄﹐忽憶南山射虎時。初入西州境述懷我無飛仙術﹐禦气周八極。寸步常依人﹐艱哉萬里役。自行劍關南﹐大道平如席。日髙徐駕車﹐薄暮亦兩驛。及玆山愈遠。原野若加辟。茂樹冬不凋﹐寒花晚猶拆。昔我卜遠遊﹐至蜀龜輒食。弛裝有定處﹐嗚呼豈人力。頗傳岷山下﹐淸淑無癘疫。士風尙豪舉﹐意气喜遠客。薪米家可求﹐借書亦易得。思吳𨿽不忘﹐所願少休息。吾聞古達人﹐雅志在山澤。豈無及物心﹐但恨俗褊迫。攬徳𨿽成畱﹐引去常勇決。駭機滿人間﹐著腳無上策。綿州魏成縣驛有羅江東詩云芳艸有情皆礙馬好雲無處不遮樓戲用其韻老夫乘興忽西遊﹐遠跨秦吳萬里秋。尊酒登臨徧山寺﹐歌辭散落滿江樓。孤城木葉蕭蕭下﹐古驛灘聲氵虢氵虢流。未許詩人誇此地﹐茂林修竹憶吾州。卽事渭水岐山不出兵﹐卻攜琴劍錦官城。醉來身外窮通小﹐老去人間毀譽輕。捫虱雄豪空自許﹐屠龍工巧竟何成。雅聞眂下多區芋﹐聊試寒鑪玉糝羹。靑村寺十年淹泊望修門﹐臨水登山幾斷魂。短鬢星星身欲老﹐小樓微月宿靑村。行綿州道中三年客江峽﹐萬死脫魚黿。平地從今始﹐窮塗敢復論。園畦棋局整﹐坡壠海濤翻。瘦犢應多恨﹐泥塗伏短轅。越王樓二首上盡江邊百尺樓﹐倚欄極目暮江秋。未甘便作衰翁在﹐兩腳猶堪蹋九州。又

蒲萄酒綠似江流﹐夜燕唐家帝子樓。約住管弦呼羯鼓﹐要渠打散醉中愁。東津歲暮涪江水歸壑﹐白沙渺然石犖確。蜀天常燠少雪霜﹐綠樹靑林不搖落。闌干詰曲臨官道﹐煙靄參差望城郭。打魚斫膾修故事﹐豪竹哀絲奉歡樂。樂莫樂於新相知﹐美人一笑回春姿。四方本是丈夫事﹐安用一生無別離。東山今日之集何佳哉﹐入關劇飲始此回。登山正可小天下﹐跨海何用尋蓬萊。靑天肯爲陸子見﹐妍日似趣梅花開。有酒如涪綠可愛﹐一醉直欲空千罍。罍酥鵝黃出隴右﹐熊肪玉白黔南來。眼花耳熱不知夜﹐但見銀燭髙花摧。京華故人死太半﹐歡極往往潛生哀。聊將豪縱壓憂患﹐鼓吹動地聲如雷。綿州錄參軍廳觀姜楚公畫鷹少陵爲作詩者我來訪古涪之濱﹐不辭百罔冀一眞。走馬朝尋海眃館﹐斫膾夜醉舫魚津。越王髙樓亦已換﹐俯仰今古堪悲辛。督郵官舍最卑陋﹐棟撓楹腐知幾春。巋然此壁獨亡恙﹐老槎勁翮完如新。向來劫火何自免﹐叱呵守護疑有神。妖狐九尾穴中國﹐共置不問如越秦。天時此物合致用﹐下指呼端在人。會當原野灑毛血﹐坐令萬里淸煙塵。老眼還憂不及見﹐詩成肝膽空輪囷。羅江驛翠望亭讀宋景文公詩撲馬徵塵拂不開﹐髙亭欹帽一徘徊。蜀山地暖稀逢雪﹐閏歲春遲未見梅。陂水近人無鷺下﹐煙林藏寺有鐘來。宋公出牧曾題壁﹐錦段𨿽殘試剪裁。鹿頭關過龐士元廟士元死千載﹐淒惻過遺祠。海內常難合﹐天心豈易知。英雄今古恨﹐父老歲時思。蒼蘚無情極﹐秋來滿斷碑。遊漢州西湖房公一跌叢眾毀﹐八年漢州爲刺史。繞城鑿湖一百頃﹐島嶼曲折三四里。小庵靜院穿竹入﹐危樹飛樓壓城起。空濛煙雨媚松楠﹐顚倒風霜老葭葦。日月苦長身苦閒﹐萬事不理看湖水。向來愛琴𨿽一癖﹐觀過自足知夫子。畫船載酒淩湖光﹐想公樂飲千萬場。嘆息風流今未泯﹐兩川名醞避鵝黃。嚴君平卜臺先生久已蛻氛埃﹐道上猶傳舊卜臺。乞得寒泉濯肝肺﹐眞成萬里不虛來。梅花家是江南友是蘭﹐水邊月底怯新寒。畫圖省識驚春早﹐玉笛孤吹怨夜殘。冷淡合教閒處著﹐淸臞難遣俗人看。相逢剩作樽前恨﹐索笑情懷老漸闌。拜張忠定公祠二十韻張公世外人﹐與蜀偶有緣。天將靖蜀亂﹐生公在人間。厥初大盜興﹐樂禍疊相挺。天子輟玉食﹐貴臣擁戎旃。生殺出喜怒﹐死者常差肩。公曰此何哉﹐從之吾欺天。河流觸地軸﹐砥柱屹不遷。脇從盡縱捨﹐飛章交帝前。上意竟開悟﹐至仁勝凶殘。貴臣不極賞﹐追還黜其權。安危關社稷﹐豈惟蜀民全。後來有阿童﹐握兵事開邊。晚策睦州功﹐上公珥金蟬。勢張不可禦﹐北鄕挑幽燕。神京遂邱墟﹐迄今天步艱。時無忠定公﹐孰能折其姦。我來拜遺祠﹐喬木含蒼煙。死者不可作﹐愀然衰涕潸。憤切感虜禍﹐慷慨思公賢。春秋送迎神﹐誰爲歌此篇。成都歲暮始微寒小酌遣興革帶頻移紗帽寬。茶鐺欲熟篆香殘。疏梅已報先春信﹐小雨初成十月寒。身似野僧猶有發﹐門如村捨彊名官。鼠肝虫臂元無擇﹐遇酒猶能罄一歡。再賦梅花老來愛酒剩狂顚﹐況復梅花到眼邊。不怕幽香妨靜觀﹐正須疏影伴臒仙。松筠共嘆冰霜晚﹐桃李從教雨露偏。此去西湖八千里﹐破愁一笑得無緣。登塔冷官無一事﹐日日得閒遊。壯哉千尺塔﹐攝衣上上頭。眼力老未減﹐足疾新有瘳。幸玆濟勝具﹐俯仰隘九州。雪山西北橫﹐大江東南流。畫棟雲飛湧﹐鐵鐸風聲遒。旅懷忽惻愴﹐涕下不能收。十年辭象魏﹐萬里懷松楸。仰視去天咫﹐絕叫當聞不。帝閽守虎豹﹐此計終悠悠。先主廟次唐貞元中張儼詩韻三首猾賊挾至尊﹐天命矜在己。豈知髙帝業﹐煌煌漢中起。又

吳蜀本唇齒﹐悲哉乃連兵。盡銳下三峽﹐誰使復兩京。又

洛陽化爲灰﹐棘生銅眓陌。討賊志不成﹐父老泣陵柏。睡起書事京華豪飲釂千鐘﹐濯錦江邊怯酒濃。烈士壯心𨿽未減﹐狂奴故態有誰容。折梅著句聊排悶﹐閉戶焚香剩放慵。午枕如雷君莫怪﹐西風吹夢過吳松。西郊尋梅西郊梅花矜絕艷﹐走馬獨來看不厭。似羞流落蒙市塵﹐寧墮荒寒傍茆店。翛然自是世外人﹐過去生中差一念。淺顰常鄙桃李學﹐獨立不容鶯蝶覘。山礬水仙晚角出﹐大是春秋吳楚僭。餘花豈無好顏色﹐病在一俗無由砭。朱欄玉砌渠有命﹐斷橋流水君何欠。嗟余相與頗同調﹐身客劍南家在剡。淒涼萬里歸無日﹐蕭颯二毛衰有漸。尙能作意晚相從。爛醉不辭杯瀲灩。分韻作梅花詩得東字淺寒籬落淸霜後﹐疏影池塘澹月中。北客同春俱稅駕﹐南枝與我兩飄蓬。從來遇酒千鍾少﹐此外評花四海空。惟恨廣平風味減﹐坐看徐庾擅江東。宇文子友聞予有西郊尋梅詩以詩借觀次其韻拾遺遺迹付緇郎﹐槁葉凝塵欲滿堂。已恨樽罍孤勝踐﹐更堪風雨病幽芳。蘭蓀千古有同調﹐蜂蝶一春空自忙。馬上得詩歸絕嘆﹐故園三徑久成荒。海棠誰道名花獨故宮﹐東城盛麗足爭雄。橫陳錦障蘭幹外﹐盡吸紅雲酒醆中。貪看不辭持夜燭﹐倚狂直欲擅春風。拾遺舊詠悲零落﹐瘦損腰圍擬未工。簡南禪勤長老宦遊處處是君恩﹐歸去無期莫更論。眼正修行新有力﹐心空憂患已無根。缽盂分我云堂飯﹐拄杖敲君竹院門。屈宋向來堪一笑﹐故鄕何戀更招魂。和譚徳稱送牡丹二首洛陽春色擅中州﹐檀暈革呈紅總勝流。焦頁卒頁劍南人不管﹐問渠情味似儂不。又

吾生何拙亦何工﹐憂患如山一笑空。猶有餘情被花惱﹐醉搔華發倚屏風。初到蜀州寄成都諸友流落天涯鬢欲絲﹐年來用短始能奇。無材藉作長閒地﹐有懣畱爲劇飲資。萬里不通京洛夢﹐一春最負牡丹時。襞箋報與諸公道﹐罨畫亭邊第一詩。自蜀州暫還成都奉簡諸公不染元規一點塵﹐行歌偶到錦江濱。淋漓詩酒無虛日﹐判斷鶯花又過春。客路柳陰初墮絮﹐還家梅子欲生仁。更須作意勤相過﹐要信年光屬散人。摩訶池摩訶古池苑﹐一過一消魂。春水生新漲﹐煙蕪沒舊痕。年光走車轂﹐人事轉萍根。猶有宮梁燕﹐銜泥入水門。三月十七日夜醉中作前年膾鯨東海上﹐白浪如山寄豪壯。去年射虎南山秋﹐夜歸急雪滿貂裘。今年摧頹最堪笑﹐華發蒼顏羞自照。誰知得酒尙能狂﹐脫帽向人時大叫。逆胡未滅心未平﹐孤劍牀頭鏗有聲。破驛夢回燈欲死﹐打窗風雨正三更。嘉祐院觀壁間文湖州墨竹石室先生筆有神﹐我來拂拭一酸辛。敗墻慘澹欲無色﹐老气森嚴猶逼人。慣閱冰霜元耐久﹐恥隨兒女更爭春。紛紛可笑空摹擬﹐爾輩毫端萬斛塵。春晚書懷三首吹盡郊原萬點紅﹐燕梁考室亦匆匆。老來偏覺歲華速﹐客裏忽驚春事空。病有藥方傳肘後﹐懶無詩句付囊中。歸心日夜隨江水﹐只欲東門覓短篷。又

經春淹泊錦官城﹐作个歸期苦未成。老向軒裳增力量﹐病於風月減心情。官閒有味緣髙臥﹐酒貴無憂爲細傾。憶探梅花如昨日﹐西齋楡莢與階平。又

老客天涯心尙孩﹐惜春直欲挽春回。長繩縱系斜陽住﹐右手難移故國來。暑近蚊雷先隱轔﹐雨前蟻垤正崔嵬。茹芝卻粒終無術﹐萬事惟須付一杯。偶憶萬州戲作短歌峽中天下最窮處﹐萬州蕭條誰肯顧。去年正月偶過之﹐曾爲巴人三日住。南浦尋梅雪滿舟﹐西山載酒云生屨。至今夢聽竹枝聲﹐燈火紛紛驛前路。殘春猶客蜀江邊﹐陳迹回思一愴然。漸老定知歡漸少﹐明年還復憶今年。驛舍見故屏風畫海棠有感厭煩只欲長面壁﹐此心安得頑如石。杜門復出嘆習气﹐止酒還開慚定力。成都二月海棠開﹐錦繡裹城迷巷陌。燕宮最盛號花海﹐霸國雄豪有遺迹。猩紅鸚綠極天巧﹐疊萼重跗眩朝日。繁華一夢忽吹散﹐閉眼細思猶歷歷。憂樂相尋豈易知﹐故人應記醉中詩。夜闌風雨嘉州驛﹐愁向屏風見折枝。思政堂東軒偶題羈愁酒病兩無聊﹐小篆吹香已半消。喚起十年閩嶺夢﹐赬桐花畔見紅蕉。荔枝樓小酌二首碧瓦朱欄已半摧﹐彊呼歌舞試樽罍。邦人莫訝心情懶﹐新出鶯花海裏來。又

病與愁兼怯酒船﹐巴歌聞罷更淒然。此身未死長爲客﹐回首夔州又二年。嘉陽官舍奇石甚富散棄無領略者予始取作假山因名西齋曰小山堂爲賦短歌昔人何人愛巖壑﹐爲山未成儲犖確。散落支牀壓酒槽﹐大或專車小拳握。幽人邂逅爲絕嘆﹐修綆趣取寒泉濯。峭峯幽寶相吐吞﹐翠嶺丹崖渺聯絡。石不能言意可解﹐問我胡爲憐寂寞。人間興廢自有數﹐昔棄何傷今豈樂。斯言妙矣予則陋﹐敢對石友辭罰爵。爲君寬作十日畱﹐在眼便同眞著腳。望雲樓晚興小閣東南獨詠詩﹐此生終與世差池。夕陽明處蒼煙合﹐棲燕歸時畫角悲。人與江山均是夢﹐心非風月尙誰知。舊交幾歲音塵隔﹐三撫闌干有所思。護國天王院故神霄玉淸萬壽宮也廢圮略盡而規模尙極壯麗過之有感太霄帝君神霄府﹐一日璽書行海寓。築宮奔走誰敢後﹐萬牛挽材山作礎。步虛夜半落雲間﹐玉磬漻漻鸞鶴舞。帝師丞相領使名﹐侍晨校籍紛如雨。洛陽臨淮小睥睨﹐禦史立奏投裔土。從來桑門喜嘲競﹐舉國冠巾噤無語。古傳東海會揚塵﹐君看此地亦荊榛。霓旌仙仗空遺堵﹐甃缺臺傾知幾春。牧兒驅牛嚙庭艸﹐誰記劍佩來朝眞。斜陽卻上筍輿去﹐溝水冷冷愁殺人。登荔枝樓平羌江水接天流﹐涼入簾櫳已似秋。喚作主人元是客﹐知非吾土彊登樓。閒憑曲檻常忘去﹐欲下危梯更小畱。公事無多廚釀美。此身不負負嘉州。再賦荔枝樓只道文書撥不開﹐未妨髙處獨徘徊。山橫瓦屋披云出﹐水自牂牁裂地來。暝入簾陰吹細雨﹐涼生樓角轉輕雷。癡頑也擬忘鄕國﹐不柰城頭暮角哀。能仁院前有石像丈餘蓋作大像時樣也江閣欲開千尺像﹐云龕先定此規模。斜陽徙倚空三嘆﹐嘗試成功自古無。詩集卷四一百一十八首謁淩雲大像出郭幽尋一笑新﹐徑呼艇子截煙津。不辭疾步登重閣﹐聊欲今生識偉人。泉鏡正涵螺髻綠﹐浪花不犯寶趺塵。始知神力無窮盡﹐丈六黃金果小身。淩雲醉歸作峨嵋月入平羌水﹐嘆息吾行俄至此。謫仙一去五百年﹐至今醉魂呼不起。玻璃春滿琉璃鐘。宦情苦薄酒興濃﹐飲如長鯨渴赴海﹐詩成放筆千觴空。十年看盡人間事﹐更覺麯生偏有味。君不見蒲萄一斗﹐換得西涼州。不如將軍告身供一醉。獨遊城西諸僧捨我是天公度外人﹐看山看水自由身。蘇崖直上飛雙屐﹐云洞前頭岸幅巾。萬里欲呼牛渚月﹐一生不受庾公塵。非無好客堪招喚﹐獨往飄然覺更眞。西林院一邦盡對江邊像﹐試比西林總不如。羣玉蕭森開士宅﹐五雲飛動相君書。磴危漸覺山爭出﹐屐響方驚閣半虛。安得棄官長住此﹐一杯香飯薦珍蔬。聽事前紫薇花二本甚盛戲題絕句紅藥紫薇西省春﹐從來惟慣對詞臣。問囚自是分鹿官分﹐無柰名花解笑人。同何元立蔡肩吾至東丁院汲泉煮茶二首一州佳處盡裴回﹐惟有東丁院未來。身是江南老桑薴﹐諸君小住共茶杯。又

雪芽近自峨嵋得﹐不減紅囊顧渚春。旋置風鑪淸樾下﹐它年奇事記三人。癸巳夏旁郡多苦旱惟漢嘉數得雨然未足也立秋夜三鼓雨至明日晡後未止髙下沾足喜而有賦二首畫檐鳴雨早秋天﹐不喜新涼喜有年。眼裏香粳三萬頃﹐寄聲父老共欣然。又

五十衰翁發半華﹐猶能把酒醉天涯。絲毫美政何曾有﹐惟把丰年贈漢嘉。晚登望云二首一出修門又十年﹐輩流多已珥金蟬。衰如蠹葉秋先覺﹐愁似鰥魚夜不眠。輦路疏槐迎駕處﹐苑城殘日泛湖天。君恩未報身今老﹐徙倚危樓一泫然。又

晚來煙雨暗江幹﹐烽火遙傳畫角殘。看鏡功名空自許﹐上樓懷抱若爲寬。靑楓搖落新秋令﹐白髮淒涼舊史官。飽見少年輕宿士﹐可憐隨處彊追歡。立秋後十日風雨淒冷獨居有感急雨鳴瓦溝﹐尖風入窗罅。紗籠耿靑燈﹐寂寂新秋夜。誰言簿領中﹐乃復有此暇。稍糸番書冊讀﹐已念灰火跨。那知是羈客﹐恍若在家捨。睡晚且熟眠﹐洗沐官有假。晦日西窗懷故山今朝休日仍無客﹐茶罷西窗臥解衣。白髮已侵殘夢境﹐綠苔應滿舊漁磯。桃源雞犬塵凡隔﹐杜曲桑麻夢想歸。賴有小山聊慰眼﹐幽篁叢桂雨霏霏。秋日懷東湖二首小閣東頭畫池﹐秋來長是憶幽期。身如巢燕臨歸日﹐心似堂僧欲動時。病思羈懷惟付酒﹐西風落日更催詩。故知歲暮常多感﹐不獨當年宋玉悲。又

畫池邊小釣磯﹐垂竿幾度到斜暉。靑蘋葉動知魚過﹐朱閣簾開看燕歸。歲晚官身空自閔﹐途窮世事巧相違。邊州客少巴歌陋﹐誰與愁城略解圍。小山之南作曲欄石磴繚繞如棧道戲作二篇羈遊隨處得哦詩﹐掃漑軒窗每恨遲。已幻小山寬客恨﹐更添危磴作兒嬉。偶畱塞上寧無數﹐徑返湖邊已有期。誰遣化工娛此老﹐幽花微拆綠苔滋。又

吏退庭空剩得閒﹐一窗如在翠微間。半崖縈棧遊秦路﹐疊嶂生云入剡山。眞有巖居臨絕壑﹐但無漁艇系寒灣。躋攀自苦君休笑﹐寸步何曾不險艱。得成都諸友書勸少畱嘉陽戲作一坐五十日﹐癡頑良可哀。新涼爲醉地﹐少訟作慵媒。市柳風煙慘﹐汀蘋歲月催。遠官從漫浪﹐垂老懶低回。道院四壁長苔痕﹐經旬掩綠樽。雨聲淸夢境﹐燈影伴吟魂。搖落悲䢐歲﹐漂流憶故園。擬騷無傑語﹐千古愧湘沅。醉中感懷早歲君王記姓名﹐只今憔悴客邊城。靑衫猶是鵷行舊﹐白髮新從劍外生。古戍旌旗秋慘淡﹐髙城刁鬥夜分明。壯心未許全消盡﹐醉聽檀槽出塞聲。玻璃江玻璃江水千尺深﹐不如江上離人心。君行未過靑衣縣﹐妾心先到峨嵋陰。金樽共釂不知曉﹐月落煙渚天橫參。車輪無角那得住﹐馬蹄不方何處尋。空憑尺素寄幽恨﹐縱有綠綺誰知音。愁來只欲掩屏睡﹐無柰夢斷聞疏砧。夜思蒼顏華鬢久低摧﹐嘆息何堪歲月催。殘暑已隨團扇去﹐新涼還傍短檠來。月痕澹澹侵苔砌﹐云葉蕭蕭覆水臺。簿領沈迷無日了﹐試憑詩思洗氛埃。雨夜懷唐安歸心日夜逆江流﹐官柳三千憶蜀州。小閣簾櫳頻夢蝶﹐平湖煙水已盟鷗。螢依濕艸同爲旅﹐雨滴空階別是愁。堪笑邦人不解事﹐區區猶借陸君畱。迎詔書憶瞻鑾仗省門前﹐扇影鞭聲下九天。寂莫嘉州迎詔處﹐忽聞鼓吹卻淒然。秋夜遣懷江云傍檐山雨細﹐羈客空堂臥荒翳。心如秋燕不安巢﹐迹似春萍本無柢。官身奔走何時定﹐病眼朦朧惟欲閉。壯遊不復記墜鞭﹐夜語誰能懷擁髻。詩情已減但微吟﹐酒戒漸堅才小嚌。從今更擬著幽禪﹐半世倀倀眞誤計。送客至江上多事經旬不出城﹐今朝送客此閒行。郊原遠帶新晴色﹐人語中含樂歲聲。天際斂雲山盡出﹐江流收漲水初平。故園社友應惆悵﹐五歲無端棄耦耕。雨中至西林寺胸中荊棘費釒且耘﹐正藉幽尋暫解紛。不盡長江來畫玉﹐半空飛閣對淩雲。昏昏橫靄憑軒見﹐沓沓疏鐘隔岸聞。珍重山僧迎客意﹐螭奩一縷起微燻。休日登花將軍廟小樓林間縹緲出層樓﹐欄角蒼茫萬頃秋。曾是胸中著云夢﹐不妨此地少遲畱。深居作吏難堪簿領迷﹐深居聊復學幽棲。病來酒戶何妨小﹐老去詩名不厭低。零落野雲寒傍水﹐霏微山雨晚成泥。自憐甫裏家風在﹐小摘殘蔬繞廢畦。秋夜獨醉戲題獘袍羸馬徧天涯﹐恰似伶優著處家。社甕嫩醅初泛蟻﹐寒缸殘燼自成花。幽窗照影烏巾折﹐醉手題詩淡墨斜。莫恨久爲峨下客﹐江湖歸去得雄誇。感事淸班曾見六龍飛﹐晚落天涯遠日畿。邊月空悲新雪鬢﹐京塵猶染舊朝衣。江山壯麗詩難敵﹐風物蕭條醉絕稀。賴有東湖堪吏隱﹐寄聲籬菊待吾歸。醉鄕醉鄕卜築亦佳哉﹐但苦無情白髮催。癡欲煎膠黏日月﹐狂思入海訪蓬萊。辭巢歸燕先秋去﹐泣露幽花近社開。莫惜傾家供作樂﹐古人白骨有蒼苔。夜讀岑嘉州詩集漢嘉山水邦﹐岑公昔所寓。公詩信豪偉﹐筆力追李杜。常想從軍時﹐气無玉關路。至今蠹簡傳﹐多昔橫槊賦。零落財百篇﹐崔嵬多傑句。工夫刮造化﹐音節配韶頀。我後四百年﹐淸夢奉巾屨。晚途有奇事﹐隨牒得補處。羣胡自魚肉﹐明主方北顧。誦公天山篇﹐流涕思一遇。次韻師伯渾見寄眉山漢嘉東西州﹐估船日日到津頭。不得講書一行字﹐倚徧臨江百尺樓。黃鐘大呂忽復見﹐繡段英瑤何足酬。願約靑神王夫子﹐來醉萬景作中秋。社前一夕未昏輒寢中夜乃得寐祠事當行懼不任﹐未昏彊臥擁孤衾。三更自笑元無睡﹐萬事從來忌有心。檐角河傾秋耿耿﹐牀頭虫語夜愔愔。若耶溪上蘋花老﹐倦枕何人聽越吟。晚雨蕭瑟度橫塘﹐霏微映繚墻。壓低塵不動﹐灑急土生香。聲入楸梧碎。淸分枕簟涼。回頭忽陳迹﹐檐角掛斜陽。社日百谷登場酒滿卮﹐神林簫鼓晚淸悲。蟬依疏柳長言處﹐燕委空巢大去時。幼學已忘那用忌﹐微聾自樂不須醫。傷心故里雞豚集﹐父老逢迎正見思。夜雨感懷老來每惜歲崢嶸﹐幾爲巴歌判宿酲。白帝艸生時入夢﹐錦官花重更關情。簾疏夜雨侵燈暈﹐枕冷秋風遞角聲。定許何時理歸棹﹐酒狂猶解賦蕪城。八月二十二日嘉州大閱陌上弓刀擁寓公﹐水邊旌旆捲秋風。書生又試戎衣窄﹐山郡新添畫角雄。早事樞庭虛畫策﹐晚遊幕府愧無功。艸間鼠輩何勞磔﹐要挽天河洗洛嵩。九月六夜夢中作笑詩覺而忘之明日戲追補一首吾家笑疾自士龍﹐我才𨿽卑笑則同。紛紛世事何足計﹐盡付撫掌掀髯中。淸樽可醉風月好﹐虛空萬象皆絕倒。問君此笑是喜不﹐道得老夫輸一籌。重九會飲萬景樓粲粲黃花手自持﹐登髙聊答此佳時。纖雲不作看山祟﹐鬥酒聊寬去國思。落日樓臺頻徙倚﹐西風鼓笛倍淒悲。彭城戲馬平生意﹐彊爲巴歌一解頤。久客書懷行役飽看山﹐沈綿剩得閒。忘憂緣落魄﹐耐老爲癡頑。射虎臨秦塞﹐騎驢入蜀關。芳洲蘭可佩﹐幽磴桂堪攀。欸乃聲饒楚﹐陬隅句帶蠻。悠然長自遣﹐故里幾時還。初報嘉陽除官還東湖有期喜而有作塞上經秋幾醉醒﹐羈愁減盡鬢邊靑。烽傳八詔登樓看﹐歌奏三巴忍淚聽。好語忽聞還印綬﹐歸心先已繞林坰。呼兒結束從今日﹐鵲語燈花故有靈。聞勾龍司戶會客山亭送酒飠肴及橄欖並簡諸同僚東山如髙人﹐吾輩豈易見。君獨不出門﹐終日與相面。陰晴煙雨月﹐朝暮知幾變。聞君交不瀆﹐冠佩未嘗燕。弛張要有時﹐一笑山未譴。髙秋得佳日﹐折簡喚諸彥。風流非俗飲﹐歌舞參筆硯。但恨五日尹﹐阻造三語掾。淸樽遣分似﹐霜果亦可薦。爛醉君勿辭﹐光景眞掣電。九月十六日夜夢駐軍河外遣使招降諸城覺而有作殺气昏昏橫塞上﹐東並黃河開玉帳。晝飛羽檄下列城﹐夜脫貂裘撫降將。將軍櫪上汗血馬﹐猛士腰間虎文韋長。階前白刃明如霜﹐門外長戟森相向。朔風捲地吹急雪﹐轉盼玉花深一丈。誰言鐵衣冷徹骨﹐感義懷恩如挾纊。腥臊窟穴一洗空﹐太行北嶽元無恙。更呼鬥酒作長歌﹐要遣天山健兒唱。何元立示九日詩臥病累日乃能次韻何郎戲寫菊花秋﹐落筆縱橫豈易酬。豪士乃能爲老伴﹐寓公那得稱遨頭。早衰不耐危亭冷﹐獨臥空驚畫角愁。病起尙思尋宿約﹐一樽從子醉東樓。成都行倚錦瑟﹐擊玉壺﹐吳中狂士遊成都。成都海棠十萬株﹐繁華盛麗天下無。靑絲金絡白雪駒﹐日斜馳遣迎名姝。燕脂褪盡見玉膚﹐綠鬟半脫嬌不梳。吳綾便面對客書﹐斜行小艸密復疏。墨君秀潤瘦不枯﹐風枝雨葉筆筆殊。月浸羅谿淸夜䢐﹐滿身花影醉索扶。東來此歡墮空虛﹐坐悲新霜點鬢須。易求合浦千斛珠﹐難覓錦江雙鯉魚。聞虜亂有感前年從軍南山南﹐夜出馳獵常半酣。玄熊蒼兕積如阜﹐赤手曳虎毛毿毿。有時登髙望鄠杜﹐悲歌仰天淚如雨。頭顱自揣已可知﹐一死猶思報明主。近聞索虜自相殘﹐秋風撫劍淚汍瀾。雒陽八陵那忍說﹐玉座塵昏松柏寒。儒冠忽忽垂五十﹐急裝何由穿衤誇褶。羞爲老驥伏櫪悲﹐寧作枯魚過河泣。醉歌我飲江樓上﹐闌干四面空。手把白玉船﹐身游水精宮。方我吸酒時﹐江山入胸中。肺肝生崔嵬﹐吐出爲長虹。欲吐輒復吞﹐頗畏驚兒童。乾坤大如許﹐無處著此翁。何當呼靑鸞﹐更駕萬里風。初寒江路常逢雨﹐山城早得寒。蘭凋初解佩﹐菊老尙加餐。節物知何負﹐情懷自鮮歡。浮生看已熟﹐不必夢邯鄲。木山枯楠千歲遭風雷﹐披枝折幹吁可哀。輪囷無用天所赦﹐秋水初落浮江來。嵌空宛轉若耳鼻﹐峭瘦拔起何崔嵬。珠宮貝闕畱不得﹐忽出洲渚知誰推。書窗正對云洞啟﹐叢菊初傍幽篁栽。是間著汝頗宜稱﹐摩挲朝暮眞千回。天公解事雨十日﹐洗盡泥滓滋莓苔。一丘一壑吾所許﹐不須更慕明堂材。寒夜遣懷臨觴本不飲﹐憂多自成醉。四方行萬里﹐不見埋憂地。憶昔入京都﹐寶馬搖香鬃。酣飲靑樓夜﹐歌聲在半空。去日不可挽﹐華發忽垂領。娟娟峨眉月﹐相對作淒冷。月落照空牀﹐不寐聽寒。早知憂隨人﹐何用去故鄕。嘉陽絕無木犀偶得一枝戲作久客紅塵不自憐﹐眼明初見廣寒仙。只饒籬菊同時出﹐尙占江梅一著先。重露濕香幽徑曉﹐斜陽烘芯小窗妍。何人更與蒸沈水﹐金鴨華燈惱醉眠。雨後登西樓獨酌老覺人間無一欣﹐彊尋髙處看歸云。天空列嶂開圖畫﹐水落寒江學篆文。四海道途行泰半﹐百年光景近中分。交遊賴有曲生在﹐正向愁時能策勛。喜晴西風吹雨冷淒淒﹐道上行人白晝迷。聊抉重云取朝日﹐未容嘉谷臥秋泥。年丰郡府疏文檄﹐蠻遁邊亭息鼓鼙。寄語農家莫遊惰﹐冬閒正要飽釒且犁。曉出城東渺渺長江下估船﹐亭亭孤塔隱蒼煙。不堪異縣蕭條地﹐更遇初寒慘澹天。巾褐已成歸有約﹐簞瓢未足去無緣。包羞彊索侏儒米﹐豪舉何人記少年。寶劍吟幽人枕寶劍﹐殷殷夜有聲。人言劍化龍﹐直恐興風霆。不然憤狂虜﹐慨然思遐徵。取酒起酹劍﹐至寶當潛形。豈無知君者﹐時來自施行。一匣有餘地﹐胡爲鳴不平。十月一日浮橋成以故事宴客淩雲陰風吹雨白晝昏﹐誰掃雲霧升朝暾。三江水縮獻洲渚﹐九頂秀色欲塞門。西山下竹十萬个﹐江面便可馳車轅。巷無居人亦何怪﹐釋耒來看空山村。竹枝宛轉秋猿苦﹐桑落瀲灩春泉渾。眾賓共醉忘燭跋﹐一徑卻下緣云根。走沙人語若潮捲﹐爭橋炬火如星繁。肩輿睡兀到東郭﹐空有醉墨畱衫痕。十年萬事俱變滅﹐點檢自覺惟身存。寒燈夜永照耿耿﹐臥賦長句招羈魂。聞王嘉叟訃報有作嗚呼嘉叟今信死﹐哭君寢門淚如水。我初入都不妄交﹐傾倒如君數人耳。籠燈蹋雪夜相過﹐劇論懸河駭鄰里。地鑪燔栗美芻豢﹐石鼎烹茶當醪醴。上書去國何勇決﹐作詩送君猶壯偉。十年偶復過都門﹐君方艸制西垣裏。鬢須班白面骨生﹐心頗疑君遽如此。西來例不候達官﹐每欲寄聲中輒止。只雞絮酒縱有時﹐雙魚素書長已矣。生前客屨紛滿戶﹐身後人情薄於紙。懸知海內莆陽公﹐獨念遺孤爲經紀。出城至呂公亭按視修堤翠靄橫山澹日升﹐孤亭聊借曲欄憑。霜威漸重江初縮﹐農事方休役可興。重阜護城髙歷歷﹐千夫在野築登登。寓公僅踵前人迹﹐伐石西山恨未能。登樓從來好境徧人間﹐無柰勞生自欠閒。江近時時吹白雨﹐樓髙面面看靑山。歌聲哀怨傳三峽﹐行色淒涼帶百蠻。流落愛君心未已﹐夢魂猶綴紫宸班。醉中作四首晚途豪气未低摧﹐一飲猶能三百杯。爛爛目光方似電﹐齁齁鼻息忍如雷。又

駕鶴孤飛萬里風﹐偶然來憩大峨東。持杯露坐無人會﹐要看靑天入酒中。又

曾賜琳腴白玉京﹐狂歌起舞蜀人驚。卻騎黃鶴橫空去﹐今夕垂虹醉月明。又

畫角三終夜未闌﹐醉憑飛閣喜天寬。月明滿地江風急﹐吹落幽人紫綺冠。觀大散關圖有感上馬擊狂胡﹐下馬艸軍書。二十抱此志﹐五十猶臒儒。大散陳倉間﹐山川郁盤紆。勁气鍾義士﹐可與共壯圖。坡咸陽城﹐秦漢之故都。王气浮夕靄﹐宮室生春蕪。安得從王師﹐汛掃迎皇輿。黃河與函谷﹐四海通舟車。士馬發燕趙﹐布帛來靑徐。先當營七廟﹐次第畫九衢。偏師縛可汗﹐傾都觀受俘。上壽太安宮﹐復如正觀初。丈夫畢此願﹐死與螻蟻殊。志大浩無期﹐醉膽空滿驅。嘉州守宅舊無後圃因農事之隙爲種花築亭觀甫成而歸戲作長句吾州山水西州冠﹐正欠雄樓並傑觀。奇峯秀嶺待彈厭﹐明月淸風須判斷。三峨舊不到郡齋﹐創爲詩人供几案。煙雲舒捲水墨圖﹐艸木靑紅錦繡段。一時冠蓋共登臨﹐百年父老俱驚惋。縈回舞袖試弓彎﹐宛轉歌聲學珠貫。佳人蜂蝶爭繞鬢﹐上客龍蛇看揮翰。寓公𨿽作一月畱﹐梅發東湖歸思亂。兒戲聊成此段奇﹐陳迹應畱後人嘆。明朝艇子溯平羌﹐卻伴謫仙遊汗漫。連日扶病領客殆不能支枕上懷故山偶成已彊迂疏假印章﹐更扶衰病主杯觴。功名已判初心負﹐豪俠都無故態狂。靜覺此身猶外物﹐懶思與世永相忘。淸泉白石生來事﹐曲幾明窗味最長。余往與宇文叔介同客山南今年叔介客死臨安十月十一日夜忽夢相從取架上書共讀如平生讀未竟忽辭去畱之不可曰欲歸校藥方旣覺泫然不能已因賦此詩羈魂憔悴遠相尋﹐髭斷肩寒帶苦吟。歸校藥方緣底事﹐知君死抱濟時心。金錯刀行黃金錯刀白玉裝﹐夜穿浮扉出光芒。丈夫五十功未立﹐提刀獨立顧八荒。京華結交盡奇士﹐意气相期共生死。千年史策恥無名﹐一片丹心報天子。爾來從軍天漢濱﹐南山曉雪玉嶙峋。嗚呼楚𨿽三戶能亡秦。豈有堂堂中國空無人。言懷蘭碎作香塵﹐竹裂成直紋。炎火熾山昆岡﹐美玉不受焚。孤生抱寸志﹐流離敢忘君。釀桂餐菊英﹐潔齋三沐燻。孰云九關遠﹐精意當徹聞。捐軀誠有地﹐賈勇先三軍。不然賫恨死﹐猶冀揚淸芬。願乞一棺地﹐葬近要離憤。十月十九日與客飲忽記去年此時自錦屏歸山南道中小獵今又將去此矣去年縱獵韓壇側﹐玉鞭自探南山雪。今年痛飲蜀江邊﹐金杯卻吸峨眉月。竹枝歌舞新教成﹐淒怨傳得三巴聲。城頭築觀出雲雨﹐峨眉正與闌干平。酒酣詩就擲杯去﹐醉蹋玻璃江上路。懸知幽石間斷橋邊﹐已有梅花開半樹。冬日短景匆匆過﹐新寒亹亹來。客遊聊戲耳﹐世事亦悠哉。綠動連村麥﹐香吹到處梅。錦城花柳窟﹐歸去看春回。十月十四夜月終夜如晝月從海東來﹐徑尺釒容銀盤。西行到峨眉﹐玉宇萬里寬。幽人耿不寐﹐弄影淸夜闌。五城十二樓﹐漂渺香霧間。不知何仙人﹐亭亭倚髙寒。欲語不得往﹐悵望冰雪顏。叩頭儻見哀﹐容我躡素鸞。掬露以爲漿﹐屑玉以爲餐。泠泠漱齒頰。皓皓濯肺肝。逝將從君遊﹐人間苦無歡。下元日五更詣天慶觀寶林寺朝罷琳宮謁寶坊﹐彊扶衰疾具簪裳。擁裘假寐籃輿隱﹐夾道吹煙樺炬香。樓外曉星猶磊落﹐山頭初日已蒼涼。鳴騶應有髙人笑﹐五斗驅君早夜忙。梅花四首老厭紛紛漸鮮歡﹐愛花聊復客江幹。月中欲與人爭瘦﹐雪後偸憑笛訴寒。野艇幽尋驚歲晚﹐紗巾亂插醉更闌。尢憐心事淒涼甚﹐結子靑靑亦帶酸。又

月地云階暗斷腸﹐知心誰解賞孤芳。相逢只怪影亦好﹐歸去始驚身染香。渡口耐寒窺淨綠﹐橋邊凝怨立昏黃。與卿俱是江南客﹐剩欲尊前說故鄕。又

玄冥行令肅冰霜﹐墻角疏梅特地芳。屑玉定煩修月戶﹐堆金難買破天荒。了知一气環無盡﹐坐笑千林凍欲僵。力量世間誰得似﹐挽回歲律放春陽。又

折得名花伴此翁﹐詩情恰在醉魂中。髙標不合塵凡有﹐尢物眞窮造化功。霧雨更知仙骨別﹐鉛丹那悟色塵空。前身姑射疑君是﹐問道端須順下風。西園半掩朱門蘚徑斜﹐翠屏繡谷忽谽谷牙。髙髙下下天成景﹐密密疏疏自在花。江近夕陽迎宿鷺﹐林昏殘角促歸鴉。吾舟已系津南岸﹐喚客猶能一笑訁華。胡無人須如蝟毛磔﹐面如紫石稜。丈夫出門無萬里﹐風雲之會立可乘。追奔露宿靑海月﹐奪城夜蹋黃河冰。鐵衣度磧雨颯颯﹐戰鼓上隴雷憑憑。三更窮虜送降款﹐天明積甲如丘陵。中華初識汗血馬﹐東夷再貢霜毛鷹。羣陰伏﹐太陽升。胡無人﹐宋中興。丈夫報主有如此﹐笑人白首蓬窗燈。公無渡河大莫大於死生﹐親莫親於骨肉。河不可憑兮﹐非有難知。言之不從兮﹐繼以痛哭。望云九井兮﹐白浪嵯峨。刳肝瀝血兮﹐不從柰何。秋風颯颯兮﹐紙錢投波。從公於死兮﹐下飽蛟鼉。長門怨寒風號有聲﹐寒日慘無暉。空房不敢恨﹐但懷歲暮悲。今年選後宮﹐連娟千蛾眉。早知獲譴速﹐悔不承恩遲。聲當徹九天﹐淚當達九泉。死猶復見思﹐生當長棄捐。長信宮詞憶年十七兮﹐初入未央。獲侍步輦兮﹐恭承寵光。地寒祚薄兮﹐自貽不祥。讒言乘之兮﹐辠釁日彰。禍來嵯峨兮﹐勢如壞墻。當伏重誅兮﹐鼎耳劍鋩。長信𨿽遠兮﹐匪棄路旁。歲給絮帛兮﹐月賜稻粱。君舉玉食兮﹐犀箸誰嘗。君禦朝衣兮﹐誰進燻香。婕妤才人兮﹐儼其分行。千秋萬歲兮﹐永奉君王。妾𨿽益衰兮﹐尙供蠶桑。願置繭館兮﹐組織玄黃。欲訴不得兮﹐仰呼蒼蒼。佩服忠貞兮﹐之死敢忘。銅雀妓武王在時教歌舞﹐那知淚灑西陵土。君已去兮妾獨生﹐生何樂兮死何苦。亦知從死非君意﹐偸生自是慚天地。長夜昏昏死實難﹐孰知妾死心所安。得韓無咎書寄使虜時宴東都驛中所作小闋大梁二月杏花開﹐錦衣公子乘傳來。桐陰滿第歸不得﹐金轡玲瓏上源驛。上源驛中捶畫鼓﹐漢使作客胡作主。舞女不記宣和妝﹐廬兒盡能女眞語。書來寄我宴時詩﹐歸鬢知添幾縷絲。有志未須深感慨﹐築城會據拂云詞。曉坐低枕孤衾夜气存﹐披衣起坐默忘言。瓶花力盡無風墮﹐鑪火灰深到曉溫。空橐時時聞鼠嚙﹐小窗一一送鴉翻。悠然忽記幽居日﹐下榻先開水際門。斷碑嘆二蕭同起南蘭陵﹐正如文叔與伯升。至今人悲大蕭死﹐賫恨不見梁家興。崇崇之陵久爲谷﹐豈惟羣盜分珠玉。斷碑槎牙棄道邊﹐文字班班猶可讀。剝剜苔蘚一淒然﹐俯仰人間幾變遷。世人作碑君勿哂﹐千載園林須石筍。夜行至平羌憩大悲院憶昨遊天臺﹐夜投石橋宿。水聲亂人語﹐炬火散山谷。穿林有驚鶻﹐截道多奔鹿。今夕復何夕﹐此境忽在目。蒼茫陂十里﹐淸淺溪數曲。微霜結裘茸﹐落葉拂帽屋。下馬憩村寺﹐頹然睡淸熟。覺來窗已白﹐殘燈猶煜煜。迓益帥馬上作馬上遙看江上山﹐白雲紅樹畫圖間。經年簿領無休日﹐卻向忙中得少閒。蜀酒歌漢州鵝黃鸞鳳雛﹐不鷙不搏徳有餘。眉州玻璃天馬駒﹐出門已無萬里塗。病夫少年夢淸都﹐會賜虛皇碧琳腴。文徳殿門晨奏書﹐歸局黃封羅百壺。十年流落狂不除﹐徧走人間尋酒壚。靑絲玉瓶到處酤﹐鵝黃玻璃一滴無。安得豪士致連車﹐倒瓶不用杯於盂。琵琶如雷聒坐隅﹐不愁渴死老相如。十一月八日夜燈下對梅花獨酌累日勞甚頗自慰也奔走人間無已時﹐夜窗喜對出塵姿。移燈看影憐渠瘦﹐掩戶畱香笑我癡。冷艷照杯欺曲糵﹐孤標逼硯結冰澌。本來難入繁華社﹐莫向春風怨不知。醉後艸書歌詩戲作朱樓矯首隘八荒﹐綠酒一舉累百觴。洗我堆阜崢嶸之胸次﹐寫爲淋漓放縱之詞章。墨翻初若鬼神怒﹐字瘦忽作蛟螭僵。寶刀出匣揮雪刃﹐大舸破浪馳風檣。紙窮擲筆霹靂響﹐婦女驚走兒童藏。往時艸檄諭西域﹐颯颯聲動中書堂。一收朝迹忽十載﹐西掠三巴窮夜郎。山川荒絕風俗異﹐賴有酒美猶能狂。醉中自脫頭上幘﹐綠發未許侵微霜。人生得喪良細事﹐孰謂老大多悲傷。古藤杖歌我有古藤杖﹐天矯蛟龍形。生於峭壁絕石間上﹐乃是會稽山陰之蘭亭。歷吳入楚上巴峽﹐北遊直看秦山靑。夜飛或隨暴雨去﹐旦歸常帶流漦腥。與子扶攜各老大﹐勿復狡獪誇神靈。愔愔從此常倚壁﹐聽我夜誦黃庭經。歲晚書懷殘歲堂堂去﹐新春鼎鼎來。夢移鄕國近﹐酒挽壯心回。暖律初催柳﹐晴光並上梅。東湖有歸日﹐衰抱得頻開。累日倦甚不能觴客睡起戲作粉暗紅蔫樽俎薄﹐不如止酒得安眠。無心已破浮生夢﹐有力聊輕造化權。脫髮滿梳眞老矣﹐斷香縈幾故翛然。晚知古佛中邊語﹐正合蒙莊內外篇。種花西園作戲喚春回﹐桃李陰陰三萬栽。不是無心看開徧﹐錦江煙柳待歸來。雨中登樓望大像去年寒雨中﹐騎驢度劍閣。今年當此時﹐臥聽邊城柝。巍巍千尺像﹐與我兩寂寞。交遊閱四海﹐此老差可托。但當頻自省﹐諸惡誓莫作。時時一憑髙﹐相望要不怍。桑間戒三宿﹐堅坐豈渠樂。卻應輸老夫﹐新春買芒。迎赦呈王志夫李徳孺師伯渾平明置騎傳詔函﹐帝意欲與東皇參。靑城回仗國人喜﹐金雞銜赦天恩覃。吾君愛民靡不到﹐黃紙字密如吳蠶。紀元故事極用九﹐聖政盡美方登三。嗟余久已去魏闕﹐夢想豹尾猶毿毿。過郊一月方拜赦﹐始知身落天西南。歡呼已怪衰病愈﹐蹈舞更覺春風酣。何當與子歸共載﹐二月起柁江如藍。冬日幸是元無了事癡﹐偸閒聊復學兒嬉。午窗弄筆臨唐帖﹐夜幾研朱勘楚詞。山暖已無梅可折﹐江淸猶有蟹堪持。舊交乖隔音塵斷﹐安得歌呼共一卮。雨中睡起磔磔寒禽無定棲﹐纖纖小雨欲成泥。松鳴湯鼎茶初熟﹐雪積鑪灰火漸低。一气推移均野馬﹐百年蒙覆等醯雞。靑山黃葉蘭亭路﹐憶喚鄰翁共架犁。十二月初一日得梅一枝絕奇戲作長句今年於是四賦此花矣髙標已壓萬花羣﹐尙恐嬌春習气存。月兔搗霜供換骨﹐湘娥鼓瑟爲招魂。孤城小驛初飛雪﹐斷角殘鐘半掩門。盡意端相終有恨﹐夜寒皴玉倩誰溫。無題畫閣無人晝漏稀﹐離悰病思兩依依。釵梁雙燕春先到﹐箏柱羈鴻暖不歸。迎得紫姑占近信﹐裁成白糸寧寄徵衣。晚來更就鄰姬問﹐夢到遼陽果是非。快晴地辟天開斗柄回﹐今朝紅日徧池臺。新陽蘇醒春前柳﹐輕暖醫治雪後梅。瓦屋螺靑披霧出﹐錦江鴨綠抱山來。衰翁也逐兒童喜﹐旋撥文書近酒杯。獨坐巾帽欹傾短髮稀﹐靑燈照影夜相依。窮邊艸木春遲到﹐故國湖山夢自歸。茶鼎松風吹謖謖﹐香奩云縷散香非香非。羸驂敢復和鑾望﹐只願連山苜蓿肥。十二月十一日視築堤江水來自蠻夷中﹐五月六月聲摩空。巨魚穹龜牙須雄﹐欲取闤市爲龍宮。橫堤百丈臥霽虹﹐始誰築此東平公。今年樂哉適歲丰﹐吏不相倚勇赴功。西山大竹織萬籠﹐船舸載石來亡窮。橫陳屹立相疊重﹐置力尢在水廟東。我登髙原相其衝﹐一盾可受百箭攻。蜿蜿其長髙隆隆﹐截如長城限羌戎。安得椽筆記始終﹐插江石崖堅可石龍。題龍鶴菜帖先生直玉堂﹐日羞太官羊。如何夢故山﹐曉枕春蔬香。春蔬尙云爾﹐況我舊朋友。萬里一紙書﹐殷勤問安否。先生髙世人﹐獨恨不早歸。坐令龍鶴菜﹐猶愧首陽薇。春愁曲虙羲至今三十餘萬歲﹐春愁歲歲常相似。外大瀛海環九洲﹐無有一洲無此愁。我願無愁但歡樂﹐朱顏綠鬢常如昨。金丹九轉徒可聞﹐玉兔千年空搗樂。蜀姬雙鬟婭奼嬌﹐醉看恐是海棠妖。世間無處無愁到﹐底事難過萬里橋。荀秀才送蠟梅十枝奇甚爲賦此詩與梅同譜又同時﹐我爲評香似更奇。痛飲便判千日醉﹐淸狂頓減十年衰。色疑初割蜂脾蜜﹐影欲平欺鶴膝枝。插向寶壺猶未稱﹐合將金屋貯幽姿。離嘉州宿平羌初挈囊衣宿水村﹐蕭然一掃舊巢痕。本來信手忘工拙﹐卻爲無心少怨恩。自笑遠遊諳馬上﹐已營小築老云根。淡煙疏雨平羌路﹐便恐從今入夢魂。瑞艸橋道中作經年簿書無少暇﹐款段今朝欣一跨。瑞艸橋邊水亂流﹐靑衣渡口山如畫。老翁醉著看龍鐘﹐小婦出窺聞婭奼。荒陂吹笛晚呼牛﹐古路倚梯晨采柘。殘花零落不禁折﹐香艸丰茸如可藉。郵亭慈竹筍穿籬﹐野店蒲萄枝上架。功名垂世端有數﹐利欲昏心喜乘罅。羈窮自笑豈人謀﹐閒放每欲從天借。艸根虫語只自悲﹐風裏篷徵安稅駕。祖師補處浣花村﹐會傍淸江結茆捨。遊修覺寺上盡蒼崖百級梯﹐詩囊香碗手親攜。山從飛鳥行邊出﹐天向平蕪盡處低。花落忽驚春事晚﹐樓髙剩覺客魂迷。興闌掃榻禪房臥﹐淸夢還應到剡溪。晚步湖上云薄漏春暉﹐湖空弄夕霏。沾泥花半落﹐掠水燕交飛。小倦聊扶策﹐新晴旋減衣。幽尋殊未已﹐畫角喚人歸。暮春忙裏偸閒慰晚途﹐春來日日在東湖。憑欄投飯看魚隊﹐挾彈驚鴉護雀雛。俗態似看花爛漫﹐病身能鬥竹淸臒。一樽是處成幽賞﹐風月隨人不用呼。池上醉歌我欲築化人中天之臺﹐下視四海皆飛埃。又欲造方士入海之舟﹐破浪萬里求蓬萊。取日掛向扶桑枝﹐畱春挽回北斗魁。橫笛三尺作龍吟﹐腰鼓百面聲轉雷。飲如長鯨海可竭﹐玉山不倒髙崔嵬。半酣脫幘發尙綠﹐莊心未肯成低摧。我妓今朝如花月﹐古人白骨生蒼苔。後當視今如視古﹐對酒惜醉何爲哉。四月五夜見螢蜀州官居富水竹﹐四月螢火繞梁飛。流年迫人不相貸﹐客子倦遊何日歸。塞上曲三尺鐵如意﹐一枝玉馬鞭。笑把出門去﹐萬里行無前。當道何崔嵬﹐云是玉門關。方當置屯守﹐徵人何時還。馬色如雜花﹐鎧光若流水。肅肅不敢訁華﹐遙望但塵起。日落戍火靑﹐煙重塞垣紫。回首五湖秋﹐西風開芡觜。夜聞塔鈴及泉聲山泉瀉幽竇﹐塔鈴搖天風。淸音無時盡﹐靜夜尢璁瓏。嗟我走紅塵﹐市聲聒欲聾。多生耳根業﹐賴此一洗空。夢騎白鳳凰﹐佩玉朝珠宮。覺來撫枕嘆﹐月滿艸堂中。詩集卷五一百一十六首曉嘆一鴉飛鳴窗已白﹐推枕欲起先嘆息。翠華東巡五十年﹐赤縣神州滿戎狄。主憂臣辱古所云﹐世間有粟吾得食。少年論兵實狂妄﹐諫官劾奏當竄殛。不爲孤囚死嶺海﹐君恩如天豈終極。容身有祿愧滿顏﹐滅賊無期淚橫臆。未聞含桃薦宗廟﹐至今銅馳沒荊棘。幽並從古多烈士﹐悒悒可令長失職。王師入秦駐一月﹐傳檄足定河南北。安得揚鞭出散關﹐下令一變旌旗色。苦筍藜藿盤中忽眼明﹐駢頭脫𦇤白玉嬰。極知耿介種性別﹐苦節乃與生俱生。我見魏徵殊媚嫵﹐約束兒童勿多取。人才自古要養成﹐放使幹霄戰風雨。月下作二首池上迎微風﹐柏間蹋涼月。冷然醉夢醒﹐一洗煩惱熱。嗟予世外人﹐火食常嘔噎。易求云表露﹐難覓太古雪。況欲試祕方﹐瓊漿和玉屑。俛首居俗間﹐愁若鷹在紲。惟玆服月芒﹐比歲稍得訣。但令天無雲﹐豈復計圜缺。玉鉤定誰掛﹐冰輪了無轍。詩成獨髙詠﹐靈府炯澄澈。又

畏暑不巾襪﹐步月榰短筇。瘦身發鬅鬙﹐顧影如孤松。徑幽螢闔開﹐池漲魚口僉喁。飛泉穿北垣﹐珠玉相撞舂。東湖更奇絕﹐百畝銀初釒容。但能抱琴往﹐絕恨欠鶴從。重露傾荷盤﹐微風墮芙蓉。歡言美淸夜﹐縹緲吹疏鐘。空中飛仙人﹐粲然冰雪容。笑我老塵世﹐不記瑤臺逢。小宴洗君鸚鵡杯﹐酌我蒲萄醅。冒雨鶯不去﹐過春花續開。英雄漫靑史﹐富貴亦黃埃。今夕湖邊醉﹐還須秉燭回。小閣納涼侵牀月白病全蘇﹐掠面風淸酒欲無。渺渺塘陰下鷗鷺﹐蕭蕭秋意滿菇蒲。縱輪煙渡橫孤艇﹐也勝京塵暗九衢。莫遣良工更摹寫﹐此詩端是臥遊圖。晨雨揮汗驅蚊廢夜眠﹐淸晨一雨便翛然。涼生池閣衣巾爽﹐潤入園林艸木鮮。靑蒻雲月叟開斗茗﹐翠罌玉液取寒泉。飯餘一枕華胥夢﹐不怪門生笑腹便。湖上筍盛出戲作長句角戢角戢穿苔玳瑁簪﹐按行日夜待成林。養渠百尺幹霄气﹐見我平生及物心。剩插藩籬憂玉折﹐豫期風雨聽龍吟。明年又徙囊衣去﹐誰與平安報好音。雨後集湖上野水交流自滿畦﹐芳池新漲恰平堤。花藏密葉多時在﹐鶯占髙枝盡日蹄。繡袂寶裙催結束﹐金尊翠杓共提攜。白頭自喜能狂在﹐笑襞蠻箋落醉題。過大蓬嶺度繩橋至杜秀才山莊度笮臨千仞﹐梯山躡半空。濕云朝暮雨﹐陰壑古今風。亭觀參差見﹐闌干詰曲通。柳空叢筱出﹐松偃翠蘿蒙。負籠銀釵女﹐釒且畬鶴髮翁。何由有餘俸﹐小築此山中。宿杜氏晨起遇雨怪藤十圍蔽白日﹐老木千尺幹靑霄。水泛戛灘竹作舫﹐陸行跨空繩系橋。陰陰古屋精靈語﹐慘慘江云蛟鱷驕。吾道非耶行至此﹐諸公正散紫宸朝。翠圍院曉入翠圍寺﹐擁門千萬峯。山空鳥自命﹐林茂鹿相從。裊裊風中笮﹐昏昏云外鐘。將歸興未盡﹐淸嘯倚長松。野飯薏實炊明珠﹐苦荀饌白玉。輪囷屬斤區芋﹐芳辛采山蔌。山深少鹽酪﹐淡薄至味足。往往八十翁﹐登山逐奔鹿。可憐城南社﹐零落依澗曲。面余作詩瘦﹐趨拜尙不俗。病夫益倦遊﹐頗願老窮谷。是家吾所慕﹐食菜如食肉。時能喚鄰里﹐小甕酒新漉。何必懷故鄕﹐下箸厭雁鶩。化成院翠圍至化成﹐七里幾千盤。肩輿掀濘淖﹐嘆息行路難。綠坡忽入谷﹐蜒蜿蒼龍蟠。孤塔插空起﹐雙楠當夏寒。飛屐到上方﹐漸覺所見寬。前山橫一幾﹐稻陂白漫漫。肥僧大腰腹﹐呀喘趨迎官。走疾不得語﹐坐定汗未乾。髙人遺世事﹐跏跌穴蒲團。作此望塵態﹐豈如返巾冠。日落聞鹿鳴﹐感我平生歡。客遊殊未已﹐芳歲行當闌。慈云院東閣小憩橫閣院東偏﹐翛然拂榻眠。香濃煙穗直﹐茶嫩乳花圓。巖倚團團桂﹐筒分細細泉。憑誰爲題版﹐榜作小壺天。遊靈鷲寺堂中僧闃然獨作禮開山定心尊者尊者唐人有問法者輒點胸示之時號點點和尙半世吳松理釣絲﹐蜀山著腳豈前知。云堂已散三三眾﹐卯塔空尋點點師。戴雪數峯臨峭絕﹐浮花一水舞淪漪。勞生未盡能重到﹐應掃流塵讀此詩。桃源木缺橋橫一徑微﹐斷煙殘靄晚霏霏。十年倦客明雙眼﹐五月遊人換夾衣。翠峽束成寒練靜﹐蒼崖濺落素鮫飛。爾來自笑癡頑甚﹐著處吟哦不記歸。白塔院冷翠千竿玉﹐浮嵐萬幅屏。憑欄避微雨﹐挈笠遇歸僧。殘日明樓角﹐屯云擁塔層。溪山屬閒客﹐隨意倚枯藤。急雨炎炎赤日當空燒﹐簿書圍坐如居窯。黑雲壓檐忽巖峣﹐急雨鼎來風駕潮。彈壓旱气蘇枯焦﹐祝融退聽不敢驕。父老歌舞看稻苗﹐殺雞買酒更相邀。我亦巾褐涼蕭蕭﹐酒醒點滴聞梧蕉。珍簟不禦扇罷搖﹐安用萬里登淩歊。東湖新竹插棘編籬謹護持﹐養成寒碧映淪漪。淸風掠地秋先到﹐赤日行天午不知。解籜時聞聲簌簌﹐放梢初見葉離離。官閒我欲頻來此﹐枕簟仍教到處隨。睡起試茶笛材細織含風漪﹐蟬翼新裁云碧帷。端谿硯璞斫作枕﹐素屏畫出月墮空江時。朱欄碧甃玉色井﹐自候銀瓶試蒙頂。門前剝啄不嫌渠﹐但恨此味無人領。五月五日蜀州放解榜第一人楊鑑具慶下孤生愴然有感甲午五月之庚寅﹐淵魚躍起三江津。震雷霪雨夜達晨﹐我知決定非凡鱗。人生富貴不逮親﹐萬鐘五鼎空酸辛。少年得祿羞常珍﹐調節滋味躬爨薪。徹食奉盥授帨巾﹐此樂豈復論賤貧。嗟我不孝負鬼神﹐俯仰二紀悲如新。仕宦空飽息與嬪﹐左右供養無復辰。子行射策對楓宸﹐彩衣楚楚日英華紳。溯江亟歸娛老人﹐切勿著意長安春。病酒新愈獨臥癠風閣戲書用酒驅愁如伐國﹐敵𨿽摧破吾亦病。狂呼起舞先自困﹐閉戶垂帷眞廟勝。今朝屏事臥湖邊﹐不但心空兼耳靜。自燒沈水瀹紫筍﹐聊遣森嚴配堅正。追思昨日乃可笑﹐倚醉題詩恣豪橫。逝從屈子學獨醒﹐免使曹公怪中聖。神君歌泰山可爲礪﹐東海可揚塵。惟有壯士志﹐死生要一伸。我夢神君自天下﹐威儀奕奕難具陳。飛龍駕車不用馬﹐訶前殿後皆鬼神。奇形詭狀﹐密如魚鱗。角戢角戢齾齾﹐爭扶車輪。黑纛白旄﹐其來無垠。黃霧紫氛﹐合散輪囷。考錄魑魅﹐號呼吟呻。約束蛟螭﹐夭矯服馴。後車百兩載美人﹐巾眅鮮麗工笑顰。金尊翠杓溢芳醇﹐琵琶箜篌飾怪珍。世間局促常悲辛﹐神君歡樂千萬春。嗚呼﹐生不封侯死廟食。丈夫豈得抱志長默默。讀胡基仲舊詩有感少日飛騰翰墨場﹐暮年相見尙昂藏。沈沙舟畔千帆過﹐剪翮籠邊百鳥翔。訪古每思春並轡﹐說詩仍記夜連牀。匆匆去日多於發﹐不獨悲君亦自傷。夏日湖上烏帽筇枝散客愁﹐不妨胥史雜沙鷗。迎風枕簟平欺暑﹐近水簾櫳探借秋。茶竈遠從林下見﹐釣筒常向月中收。江湖四十餘年夢﹐豈信人間有蜀州。對酒嘆鏡𨿽明﹐不能使醜者妍。酒𨿽美﹐不能使悲者樂。男子之生﹐桑弧蓬矢射四方。古人所懷何磊落﹐我欲北臨黃河觀禹功。犬羊鮏羴塵漠漠﹐又欲南適蒼梧弔虞舜。九疑難尋眇聯絡﹐惟有一片心。可受生死托﹐千金輕擲重意气。百捨孤徵赴然諾﹐或攜短劍隱紅塵。亦入名山燒大藥﹐兒女何足顧。歲月不貸人﹐黑貂十年獘。白髮一朝新﹐半酣耿耿不自得。淸嘯長歌裂金石﹐曲終四座慘悲風。人人掩淚無人色。病後暑雨書懷發毛蕭颯疾初平﹐云物輪囷气未淸。水漲小亭無路到﹐雨多幽艸上墻生。窗昏頓減讎書課﹐屋老時聞墮瓦聲。止酒亡聊還自笑﹐少年豪飲似長鯨。雨聲暑气滿天地﹐薄暮加煩促。淸風吹急雨﹐集我北窗竹。竹聲蕭蕭固自奇﹐況得雨聲相發揮。令人忽憶雲門寺﹐半夜長松墮雪時。同何元立賞荷花追懷鏡湖舊遊少狂欺酒气吐虹﹐一笑未了千觴空。涼堂下簾人似玉﹐月色泠泠透湘竹。三更畫船穿藕花﹐花爲四壁船爲家。不須更踏花底藕﹐但嗅花香已無酒。花深不見畫船行﹐天風空吹白糸寧聲。雙槳歸來弄湖水﹐往往湖邊人已起。卽今憔悴不堪論﹐賴有何郎共此尊。紅綠疏疏君勿嘆﹐漢嘉去歲無荷看。小樓吾州近在西山麓﹐雪山萬仞臨冰谷。小樓森森閱三伏﹐淸簟疏簾對棋局。肌膚淒凜起芒粟﹐肝肺崢嶸疊瓊玉。香泉向夕初罷浴﹐桐竹生風吹細縠。九衢憧憧車擊轂﹐黃塵赤日汗可掬。還家欲休客陸續﹐借與此詩令一讀。怡齋東湖仲夏艸樹荒﹐屋古無人亭午涼。萱房微呀不見日﹐筍籜自解時吹香。野藤蟠屈入窗罅﹐濕菌扶疏生屋梁。跨溝數椽最幽翳﹐漲水及檻雨敗墻。靜涵靑蘋舞藻荇﹐閒立白鷺浮鴛鴦。芙蕖𨿽瘦亦氵彌漫﹐照眼翠蓋遮紅妝。水紋珍簟欲捲卻﹐團團素扇懶復將。天風忽送塔鈴語﹐喚覺淸夢遊瀟湘。龍湫歌環湫巨木老不花﹐奫淪千尺龍所家。爪痕入木欲數寸﹐觀者心掉不敢嘩。去年大旱綿千里﹐禾不立苗麥垂死。林神社鬼無柰何﹐老龍欠伸徐一起。隆隆之雷浩浩風﹐倒捲江水傾虛空。鱗間出火作飛電﹐金蛇夜掣層雲中。明朝父老來賽雨﹐大巫吹簫小巫舞。祠門人散月娟娟﹐龍歸抱珠湫底眠。月夕我昔隱天臺﹐夜半遊句曲。弄月過垂虹﹐萬頃一片玉。煙艇起菱唱﹐水風吹釣絲。更欲小徙倚﹐恐失初平期。今年遊靑城﹐三十六峯巒。白雲反在下﹐使我毛骨寒。天如玻璃鐘﹐倒覆濕銀海。素璧行其間﹐艸木盡光彩。姮娥顧我笑﹐手撫玉兔兒。莫怪世人生白髮﹐秋風桂老欲無枝。蒸暑思梁州述懷宣和之末予始生﹐遭亂不及遊司並。從軍梁州亦少慰﹐土脈深厚泉流淸。季秋嶺谷浩積雪﹐二月艸木初抽萌。夏中髙涼最可喜﹐不省舉手驅蟁蝱。藏冰一出賣滿市﹐玉璞堆積寒崢嶸。柳陰夜臥千駟馬﹐沙上露宿連營兵。胡笳吹墮漾水月﹐烽燧傳到山南城。最思出甲成秦隴﹐戈戟徹夜相摩聲。兩年劍南走塵土﹐肺熱煩促無時平。荒池昏夜蛙閣閣﹐食案白日蠅營營。何時王師自天下﹐雷雨鴻洞收欃槍。老生衰病畏暑濕﹐思卜鄠杜開柴荊。湖上晚歸地僻多幽事﹐官閒慰古心。晚花藏密葉﹐新筍補疏林。碩果畦丁獻﹐芳醪稚子斟。碧雲遮日盡﹐歸路更蕭森。秋聲人言悲秋難爲情﹐我喜枕上聞秋聲。快鷹下爪觜健﹐壯士撫劍精神生。我亦奮迅起衰病﹐唾手便有擒胡興。弦開雁落詩亦成﹐筆力未饒弓力勁。五原艸枯苜蓿空﹐靑海蕭蕭風捲蓬﹐艸罷捷書重上馬。卻從鑾駕下遼東﹐觀小孤山圖江平風不生。鏡面渺千里﹐軻峨萬斛舟。遠望一點耳﹐大孤江中央。四面峭插水﹐小孤特奇麗。丹翠淩雲起﹐重樓邃殿神之家。帳中美人粲如花﹐遊人徙倚欄漧處。俊鶻橫江東北去﹐飲酒陸生學道欠力量。胸次未能和盎盎﹐百年自笑足悲歌。萬事聊須付酣暢﹐有時堆阜起崢嶸。大呼索酒澆使平﹐世間豈無道師與禪老。不如閉門參麯生﹐朋舊年來散如水。惟有鐺杓同生死﹐一日不見令人愁。晝夜共處終無尢﹐世言有毒在麯糵。腐脇穿腸凝血脈﹐人生適意卽爲之。醉死愁生君自擇﹐北窗梧葉坐間落四五有感髙梧一葉脫。便覺秋不遠﹐晨起發滿梳。吾衰孰云晚﹐古來追電足。歷塊或小踠﹐金鼓噪陳間。此任豈駑蹇﹐女子則多怨。丈夫當自反﹐默觀憂患機。推見生死本﹐山林嫌獨往。臺省亦衮衮﹐會稽歸去來。白木橋住差穩﹐神山歌吾聞海中五神山。其根戴以十五鼇﹐一朝六鼇被釣去。岱輿員嶠沈洪濤﹐尙餘三山巋然在。當時不沒爭秋毫﹐如何蓬萊又已淺。忽見平地生藜蒿﹐伏羲迨今幾萬歲。世事如火煎油膏﹐娶妻不敢待翁命。治水無暇憐兒號﹐避讒奔楚僅得免。歷聘返魯終不遭﹐老聃關尹亦又死。人實危脆無堅牢﹐有口惟可飲醇醪。有手惟可持霜螯﹐勿令他人復笑汝。後有萬世來滔滔﹐久雨昏昏風雨暗東湖。恰似梅黃四月初﹐髙樹送聲驚客枕。小池分澑入淸渠﹐飛蛟屏迹知何在。團扇生塵已暗疏﹐須信西遊有奇事。今年三伏夜觀書﹐古意紲足飼饑鷹。鷹飽意未平﹐伏櫪豈不安。老驥終悲鳴﹐士生固欲達。又懼徒富貴﹐素願有未伸。五鼎淡無味﹐茅屋秋雨漏。稻陂春水深﹐長歌傾濁酒。舉世不知心﹐自唐安之成都出門猶苦雨﹐度塹喜新晴。日正車無影﹐風髙蓋有聲。疏疏稚苗立﹐鬱鬱晚桑生。宿醉行猶倦﹐無人爲解酲。度笮翩翩翻翻笮受風﹐行人疾走緣虛空。回觀目眩浪花上﹐小跌身裏蛟涎中。汗沾兩握色如菜﹐數乘此險私自怪。九折元非叱馭行﹐千金空犯垂堂戒。此身老大足悲傷﹐歲歲天涯憶故鄕。安得畫船明月夜﹐滿川歌吹入盤閶。故袍靑衫猶是國工裁﹐破篋塵侵手自開。莫笑渾如霜葉暗﹐兩朝曾見聖君來。寓寶相有作掃地鏡面淸﹐燒香雲气潤。道人敬愛客﹐危坐目不瞬。童子髡兩髦﹐經禪亦精進。我來願同龕﹐歡喜無少吝。臨堂坐夜分﹐佛燈看墮燼。淸晨爽如秋﹐攝衣相問訊。道在氛埃表﹐此語其殆信。永愧小阮髙﹐超然棄須鬢。寓驛舍閒坊古驛掩朱扉﹐又憩空堂綻客衣。九萬里中鯤自化﹐一千年外鶴仍歸。繞庭數竹饒新筍﹐解帶量松長舊圍。惟有壁間詩句在﹐暗塵殘墨兩依依。題宇文子友所藏薛公鶴仙人騏驥絕世稀﹐卵生凡禽似而非。宮保妙筆窮化機﹐縞衣玄裳眞令威。千年華表聊一歸﹐回首幸脫乘軒譏。喙吞不恨菇米微﹐從吾曹遊安得肥。宴西樓西樓遺迹尙豪雄﹐錦繡笙簫在半空。萬里因循成久客﹐一年容易又秋風。燭光低映珠眘麗﹐酒暈徐添玉頰紅。歸路迎涼更堪愛﹐摩訶池上月方中。月中歸驛舍歲歲常爲錦水行﹐驛前雙堠慣逢迎。艸深閒院虫相語﹐人靜空廊月自明。病起酒徒嘲小戶﹐才衰詩律愧長城。何時卻泛耶溪路﹐臥聽菱歌四面聲。江瀆池醉歸馬上作久住西州似宿緣﹐笙歌叢裏著華顚。每嗟相見多生客﹐卻憶初來尙少年。迎馬綠楊爭拂帽﹐滿街丹荔不論錢。浮生何處非羈旅﹐休問東吳萬里船。離成都後卻寄公壽子友徳稱蕭條常閉爵羅門﹐點檢朋儕幾个存。吾道將爲天下裂﹐此心難與俗人言。逢時尙可還三代﹐掩卷何由作九原。寄語龜城舊交道﹐新涼殊憶共淸尊。晨至湖上二首劍南無劇暑﹐長夏更宜人。蹄鳥常終日﹐幽花不減春。荷香浮綠酒﹐藤露落烏巾。莫作天涯想﹐翛然夢裏身。又

園古逢秋好﹐身閒與懶宜。空堂賞疏豁﹐重閣望參差。竹粉有新意﹐松風含古姿。低回慚祿米﹐官事少於詩。池上見魚躍有懷姑熟舊遊雨過回塘漲碧漪﹐幽人閒照角巾欹。銀刀忽裂圓波出﹐宛似姑溪晚泊時。六月二十五日曉出郊劍南作客歲再淹﹐正如病翼遭米離黏。短衣射虎性所樂﹐不耐齷齪垂車幨。今晨偶出得一快﹐欣然意若脫楚鉗。曉星已疏更磊磊﹐殘月欲盡猶纖纖。雞鳴已與夜漏斷﹐鴉起似逐朝陽暹。揚鞭走馬忘老憊﹐自笑狂疾何由砭。作雨不成終夜極涼時去立秋五日也云映星芒澹﹐風闌雨腳回。體輕知病去﹐气爽喜秋來。疏放拋烏帢﹐歌呼覆綠杯。東歸定何日﹐灩澦欲崔嵬。池上晚雨烏紗白葛一枝筇﹐罨畫池邊溯晚風。云葉初生髙樹外﹐雨聲已到亂荷中。憑闌頓覺氛埃遠﹐回首方知暑毒空。閱世萬端惟小忍﹐何人更事似衰翁。五十五十未名老﹐無如衰疾何。肺肝空激烈﹐顏鬢已蹉跎。夜宴看長劍﹐秋風舞短蓑。此身如砥柱﹐猶足閱頹波。記夢夢泛扁舟禹廟前﹐中流拂面風冷然。樓臺縹緲知幾疊﹐云物點綴多餘妍。蓮房芡觜采無主﹐漁歌菱唱聲滿川。夢中了了知是夢﹐卻恐燕語來驚眠。弄橈顧謂共載客﹐乖離不記經幾年。卽今相逢兩幻質﹐轉盼變滅如飛煙。斯言未竟客大笑﹐人生寓世豈獨堅。元章嘉叟君所見﹐一別丹旐俱翩翩。君知夢覺本無異﹐勿爲畫眊流饞涎。我慚俛首夢亦斷﹐尙覺細浪鳴船舷。憑欄蟬嘒晚尢壯﹐鴉棲久未安。不成浮舴艋﹐故作憑闌干。露重傾荷蓋﹐風尖蹙芡盤。新秋動歸思﹐更覺五湖寬。聽琴疏簾曲檻蘋風涼﹐細腰美人藕絲裳。綠藤水文穿矮牀﹐玉指纖纖彈履霜。髙林鶯囀日正長﹐幽澗泉鳴夜未央。哀思不怨和而莊﹐有齊淑女禮自防。世人但惑靑樓倡﹐琵琶箜篌雜胡羌。試聽一曲醒汝狂﹐文姬指法傳中郎。秋思烈日炎天欲不禁﹐喜逢秋色到園林。云陰映日初蕭瑟﹐露气侵簾已峭深。衰發凋零隨槁葉﹐苦吟淒斷雜疏砧。雁來不得中原信﹐撫劍何人識壯心。醉書似閒有俸錢﹐似仕無簿書。似長免事任﹐似屬非走趨。病能加餐飯﹐老與酒不疏。婆娑東湖上﹐幽曠足自娛。時時喚客醉﹐小閣臨紅蕖。釣魚斫銀絲﹐擘荔見玉膚。檀槽列四十﹐遺聲傳故都。豈惟豪兩川﹐自足誇東吳。但恨詩不進﹐榛荒失耘鋤。何當掃纖艷﹐傑作追黃初。樊氏莊龜泉曳尾穹龜不負圖﹐一泓寒碧照庭除。醉中只合長來此﹐臥聽蠻童放轆轤。書懷二首楚澤巴江兩鬢殘﹐夕陽又是倚闌干。敢言日與長安遠﹐惟恨天如蜀道難。客枕五更歸夢短﹐新詩千首後人看。靑簾白舫何時發﹐醉聽琵琶興已闌。又

西風蕭瑟晚吹衣﹐又見亭臯木葉飛。已是中年頻作惡﹐更堪秋日送將歸。黃塵顏鬢無人識﹐靑史功名與願違。彊把一杯還徑醉﹐羈懷何必不依依。秋思三首大面山前秋笛淸﹐細腰宮畔暮灘平。吳檣楚柁動歸思﹐隴月巴云空復情。萬里風塵舊朝士﹐百年鉛槧老書生。水村漁市從今始﹐安用區區海內名。又

巢燕成歸秋景奇﹐頗容老子醉哦詩。山晴更覺云含態﹐風定閒看水弄姿。痛飲何由從次道﹐並遊空復憶安期。天涯又作經年客﹐莫對靑銅恨鬢絲。又

西風吹葉滿湖邊﹐初換秋衣獨慨然。白首有詩悲蜀道﹐淸宵無夢到鈞天。迂疏早不營三窟﹐流落今寧直一錢。把酒未妨餘興在﹐試憑絲管餞流年。東園晚步久客天涯憶故園﹐彊名官寺只衡門。秋桐蠹徧無全葉﹐古柳吹斜出半根。痛飲每思尊酒窄﹐微官空羨布衣尊。何時定下三巴去﹐思臥孤舟聽斷猿。秋夜讀書戲作別駕生涯似蠹魚﹐簡編垂老未相疏。也知賦得寒儒分﹐五十燈前見細書。太平花扶牀踉蹌出京華﹐頭白車書未一家。宵旰至今勞聖主﹐淚痕空對太平花。日暮至湖上籃輿晚繞湖﹐樂此新秋涼。粉落竹方老﹐紅凋荷更香。天宇無纖雲﹐仰視鴻鵠翔。小樓久不登﹐撫檻悲慨慷。浮生寄一夢﹐共盡無彭殤。況我數月客﹐轉眼促去裝。顧作兒女態﹐眛徊惜流光。檐角迎夜月﹐林間送斜陽。四年已五遷﹐終歲常遑遑。安得一茆屋﹐歸老樵風旁。秋興無處逢秋不黯然﹐驛前斜日渡頭煙。吟肩雅與寒驢稱﹐歸夢頻爭社燕先。百歲猶穿幾兩屐﹐千詩不及一囊錢。故應身世如團扇﹐已向人間耐棄捐。秋色一段淒涼傍酒杯﹐中年剩作楚囚哀。迢迢似伴明河出﹐慘慘如隨落照來。客路半生常淚眼﹐鄕關萬里更危臺。蓼汀荻浦江南岸﹐自入秋來夢幾回。秋聲蕭騷拂樹過中庭﹐何處人間有此聲。漲水雨餘晨放閘﹐騎兵戰罷夜還營。閒憑曲幾聽𨿽久﹐彊撫哀弦寫不成。暑退涼生君勿喜﹐一年光景又崢嶸。觀長安城圖許國𨿽堅鬢已斑﹐山南經歲望南山。橫戈上馬嗟心在﹐穿塹環城笑虜孱。日暮風煙傳隴上﹐秋髙刁鬥落雲間。三秦父老應惆悵﹐不見王師出散關。雨中作方驚歲更端﹐不覺秋已孟。𨿽云暑毒俟﹐無柰風雨橫。荷空湖面闊﹐葉脫樹枝勁。百卉亦已衰﹐非復昔華盛。遊子老忘歸﹐一榻臥衰病。欲談無客來﹐向壁弄塵柄。夜讀了翁遺文有感秋雨蕭蕭夜不眠﹐挑燈開卷意淒然。吾曹自欲期千載﹐世論何曾待百年。當日公卿笑迂闊﹐卽今河洛污鮏羴。陰陽消長從來事﹐玩易深知屢絕編。雷

君不見冬月雷﹐深藏九地底﹐寂默如寒灰。紛紛槁葉木盡脫﹐蠢蠢蟄戶虫爭坯。堅冰積雪一朝盡﹐風搖天邊斗柄回。雷聲卻擘九地出﹐殷殷似挾春俱來。魚龍振鰭熟睡醒﹐桃李一笑韶顏開。候耕老農喜欲舞﹐掀泥百艸知誰催。惟嗟婦女不解事﹐深屋掩耳藏嬰孩。吾聞陰陽有常數﹐非時動靜皆爲菑。無人爲報阿香道﹐時來何至勞卿推。龍眠畫馬國家一從失西陲﹐年年買馬西南夷。瘴鄕所產非權奇﹐邊頭歲入幾番皮。崔嵬叟骨帶火印﹐離立欲不禁風吹。圉人太僕空列位﹐龍媒汗血來何時。李公太平官京師﹐立仗慣見渥窪姿。斷縑歲久墨色暗﹐逸气尙若不可羈。賞奇好古自一癖﹐感事憂國空餘悲。嗚呼安得毛骨若此三千匹﹐銜仗夜度桑乾磧。秋夜池上作短髮颼颼病骨輕﹐臨池閒看露荷傾。月明何與浮雲事﹐正向圓時故故生。秋雨西山云千重﹐東園泥一尺。可憐墻下路﹐十日無履迹。空庭桐葉盡﹐古甃土花碧。坐懷江湖間﹐病雁濕羽翮。寒窗向人靑﹐衰發垂領白。孤吟更不寐﹐聊佯候虫嘖。臥病人生寓一气﹐血脈日夜流。秋毫或壅隔﹐百體若相仇。嗟子少多艱﹐衣食拙自謀。方寸叢百慮﹐如箭集射侯。奔走連數歲﹐呻吟劇玆秋。生死亦何有﹐成壞同一漚。胡爲不自愛﹐森然起戈矛。一笑眾妄滅﹐霜天鷹睨鞲。呼兒屏藥囊﹐吾疾今其瘳。夢入禪林有老宿方升座或云通悟禪師也塵埃車馬何憧憧﹐麞頭鼠目厭妄庸。樂哉夢見徳人容﹐巍巍堂堂人中龍。舉頭仰望太華峯﹐攝衣欲往路無從。忽然夢斷難再逢﹐空記說法聲如鐘。蜀州大閱曉束戎衣一悵然﹐五年奔走徧窮邊。平生亭障休兵日﹐慘澹風雲閱武天。戍隴舊遊眞一夢﹐渡遼奇事付他年。劉琨晚抱聞雞恨﹐安得英雄共著鞭。放懷亭獨立有感葦叢枯倒蓼花紅﹐小立東湖更向東。委肉本知居幾上﹐翦翎何恨著籠中。一筇信腳乾坤迮﹐百榼澆愁寵辱空。誰道窮途知舊少﹐此心念念與天通。九月三日同呂周輔教授遊大邑諸山大邑知名杜叟詩﹐山中仍值菊花時。節旄落盡羈臣老﹐髀肉生來壯士悲。豪舉每嫌杯綠淺﹐癡頑頗怪鬢絲遲。廣文別乘官俱冷﹐相伴寬爲五日期。次韻周輔道中二首山靈喜我馬蹄聲﹐正用此時秋雨晴。日淺風斜江上路﹐蘆花也似柳花輕。又

從來重九如寒食﹐天气微陰正自佳。莫問茱萸賜朝士﹐一尊隨處有黃花。憩黃秀才書堂吾生如虛舟﹐萬里常泛泛。終年厭作客﹐著處思系纜。道邊何人居﹐花竹頗閒淡。門庭淨如拭﹐窗幾光可鑑。堂上滿架書﹐朱黃方點勘。把茅容卜鄰﹐老死更誰憾。夜宿鵠鳴山西遊萬里已關天﹐采藥名山亦宿緣。老柏千霄如許壽﹐幽花泣露爲誰妍。苔黏石磴捫蘿上﹐燈耿云房掃榻眠。安得仙翁索米術﹐一生畱此弄寒泉。次韻周輔霧中作一日籃輿十過溪﹐丹萸黃菊及佳時。端居恐作他年恨﹐聯轡聊成此段奇。側磴下臨重澗黑﹐亂雲髙出一峯危。何時關輔胡塵靜﹐大華山頭更卜期。山中得長句戲呈周輔並簡朱縣丞鶴鳴山空無鶴來﹐靑霞嶂深天壁開。千巖角逐互吞吐﹐一峯拔起矜崔嵬。日光微漏潭見底﹐水气上薄雲成堆。幽禽飛鳴報客至﹐奇樹璀璨知誰栽。花藤怪蔓白晝暗﹐奔猨落狖無時哀。路窮尙躡一千級﹐忽見密竹藏樓臺。共言神僧昔住此﹐至今光景如天臺。榰筇負笠出復沒﹐喜動婦人驚提孩。髙人何至作狡獪﹐無乃玩世聊相詼。不然學道窮實際﹐詎捨正大崇奇環。儒林丈人學擅世﹐餘事尙壓蔡與崔。名山未死可再到﹐此士一失難重陪。贊府摘山事如織﹐擺撥領客何奇哉。境幽神愴不可住﹐歸倩玉手傳金杯。搗藥鳥白髮無情日日生﹐散愁聊復作山行。幽禽似欲朝衰病﹐故學禪房杵藥聲。出山出山似與髙人別﹐回首時時一悵然。它日再來緣要熟﹐徧題名姓綠巖邊。平云亭滿榼芳醪何處傾﹐金鰲背上得同行。天垂綠野三邊盡﹐云與朱闌一樣平。煙樹微茫疑誤墨﹐風松蕭瑟有新聲。黃花未吐無多恨﹐也勝湘累拾落英。髙秋亭三日山中醉復醒﹐徑歸回首愧山靈。從今惜取觀書眼﹐長看天西萬疊靑。九日小疾不出病厭追遊懶舉觴﹐今年閉戶作重陽。香煙裊裊閒縈幾﹐書卷紛紛靜滿牀。斜日更增秋慘淡﹐黃花應怪客淒涼。長安光景還如昨﹐誰醉城南杜曲旁。九日試霧中僧所贈茶少逢重九事豪華﹐南陌雕鞍擁鈿車。今日蜀州生白髮﹐瓦鑪獨試霧中茶。我有美酒歌我有美酒起自斟﹐勸君一卮爲君吟。素衣未遂京塵化﹐綠鬢已受吳霜侵。三巴塗路何嵚崟﹐五溪霧潦多毒淫。虎豹夜嘯裂崖谷﹐魑魅晝出矜山林。身如槁葉墮幽阱﹐窅窅何啼千尺深。無因剖胸出此心﹐一寸孤忠天實臨。次韻師伯渾見寄窮鄕久客易消魂﹐短髮秋來白幾分。夢泛扁舟鏡湖月﹐身騎瘦馬劍關云。萬釘寶帶知何用﹐九轉金丹幸有聞。欲與先生同此計﹐會營茅舍近江濱。自江源過雙流不宿徑行之成都斷笮飄飄掛渡頭﹐臨江立馬喚漁舟。少城已破繁華夢﹐老境聊尋汗漫遊。斜日驛門雙堠立﹐早霜風葉一林秋。詩材滿路無人取﹐淮擬歸驂到處畱。過綠楊橋過縣東馳十里遙﹐行吟不覺度谿橋。磑輪激水無時息﹐酒旆迎風盡日搖。半掩店門燈煜煜﹐橫穿村市馬蕭蕭。秦吳萬里行幾徧﹐莫恨尊前綠鬢凋。五鼓自簇橋入府曉月有餘光﹐秋樹無濃影。野煙浩無際﹐陂路行愈永。堰聲何澎湃﹐露气正淒冷。忽然客愁破﹐更覺詩律整。昔人千載意﹐忙裏一笑領。山林豈難歸﹐吾計自不猛。客多福院晨起萬鯨傳響徹修廊﹐喚起衰翁曉夢長。萬事可憐隨日出﹐一生常是伴人忙。馳驅深厭交飛蓋﹐息偃何時靜炷香。四到錦城身愈老﹐更堪重入少年場。雨中出謁歸晝臥宿雨盈車轍﹐秋風漲帽裙。愛閒惟兀兀﹐應俗苦紛紛。病眼添花暈﹐禩顏散纈紋。歸來炷香臥﹐窗底看微云。長歌行人生不作安期生﹐醉入東海騎長鯨。猶當出作李西平﹐手梟逆賊淸舊京。金印煌煌未入手﹐白髮種種來無情。成都古寺臥秋晚﹐落日偏傍僧窗明。豈其馬上破賊手﹐哦詩長作寒鳴。興來買盡市橋酒﹐大車磊落堆長瓶。哀絲豪竹助劇飲﹐如巨野受黃河傾。平時一滴不入口﹐意气頓使千人驚。國讎未報壯士老﹐匣中寶劍夜有聲。何當凱還宴將士﹐三更雪壓飛狐城﹐夜食炒栗有感齒根浮動嘆吾衰。山栗炮燔療夜饑﹐喚起少年京輦夢。和寧門外早朝來﹐秋夜懷吳中秋夜挑燈讀楚辭。昔人句句不吾欺﹐更堪臨水登山處。正是浮家泛宅時﹐巴酒不能消客恨。蜀巫空解報歸期﹐灞橋煙柳知何限。誰念行人寄一枝﹐遊三井觀三井久知名。暇日偶一訪﹐棟宇壞欲盡。基址尙閎壯﹐畫墻皆國工。煙雲儼天仗﹐旌旄亞戈戟。佩玉雜弓戟﹐太古實傑作。筆落九天上﹐吳生名擅世。睥睨未肯讓﹐規模遠有考。意象豪不放﹐最奇老臒仙。骨立神愈王﹐石恪𨿽少怪。用筆亦跌宕﹐兩姝淡蛾眉。非復火食狀﹐塵埃久侵蝕。風雨無蓋障﹐好事未易逢。寧能久亡恙﹐雍洛劫火余。妙迹盡凋喪﹐斯遊恐難繼。佇立增悄愴﹐仙遊閣張公一去二百載。傑閣依然橫靄中﹐徙倚看碑仍看畫。時聞柏子落秋風﹐寓居小庵才袤丈戲作早衰甚畏寒。颼颼厭空館﹐登閣望東庵。亭亭長一傘﹐欣然願暫寓。竹底門可款﹐外看磔蝟毛。仰視覆鵠卵﹐席才置錐地。牖若窺天管﹐瓦鑪香不去。菅寢衾易暖﹐頗疑漁庵結。又類土室窾﹐家具止囊衣。弛擔著亦滿﹐客來勿嗤陋。老我善用短﹐猶能設胡牀。相喚共茗碗﹐送華師從劍州張祕書之招三年相伴錦江頭。一日翩然不可畱﹐官冷蓬門無客戀。時淸劍閣有僧遊﹐關山默數來時路。風月懸知別後愁﹐禪版經龕有餘暇。頻登髙處望西州﹐詩集卷六一百三首江上對酒作把酒不能飲﹐苦淚滴酒觴。醉酒蜀江中﹐和淚下荊楊。樓櫓壓湓口﹐山川蟠武昌。石頭與鍾阜﹐南望郁蒼蒼。戈船破浪飛﹐鐵騎射日光。胡來卽送死﹐詎能犯金湯。汴洛我舊都﹐燕趙我舊疆。請書一尺檄﹐爲國平胡羌。自嘲華子中年百事忘﹐嵇生仍坐懶爲妨。病於榮宦冥心久﹐老向端閒得味長。對客欲談還憒憒﹐讀書才過已茫茫。靑縑帳暖黃糸由穩﹐聊借東庵作睡鄕。暮歸馬上作石筍街頭日落時﹐銅壺閣上角聲悲。不辭與世終難合﹐惟恨無人粗見知。寶馬俊遊春浩蕩﹐江樓豪飲夜淋漓。醉來剩欲吟梁父﹐千古隆中可與期。臨別成都帳飲萬里橋贈譚徳稱成都城南萬里橋﹐蘆根蘋末風蕭蕭。映花碾艸鈿車小﹐駐坡驀澗靑驄驕。入門翠徑絕窈窕﹐臨水飛觀何岧峣。判無功名著不朽﹐惟仗詩酒寬亡聊。迎霜早已足雉兔﹐微冷便欲思狐貂。喜看縷膾映盤箸﹐恨欠斫蟹加橙椒。坐中譚侯天下士﹐龍馬毛骨矜超遙。烏犀白糸寧謫仙樣﹐但可邂逅不可招。今年一戰馘餘子﹐風送六翮淩靑霄。美人再拜乞利市﹐醉墨飛落生蛟綃。我衰於世百無用﹐十年不趁含元朝。華纓肯傍蕭颯鬢﹐寶帶那束龍鍾腰。祝君好去事明主﹐日望分喜來漁樵。遊談引類亦細事﹐寄酒且解相如消。夜宿二江驛雞鳴原前風折樹﹐夜到雙流雨如注。樺皮濕透點不明﹐旋設篝鑪燎衣衤誇。重城回首一夢散﹐錦障氈車渺無處。新聲猶傍耳邊來﹐殘酒半隨風力去。飛觴縱飲亦何樂﹐憒憒不堪長閉戶。丈夫要爲國平胡﹐俗子豈識吾所寓。涉白馬渡慨然有懷我馬顧影嘶﹐忽涉白馬津。𨿽非黃河上﹐撫事猶悲辛。太行之下吹虜塵﹐燕南趙北空無人。袁曹百戰相持處﹐犬羊堂堂自來去。瑞艸橋柘葉颼颼雪意驕﹐檐頭雙兔遇歸樵。宿酲未解題詩懶﹐虛過風流瑞艸橋。將之榮州取道靑城倚天山作海濤傾﹐看徧人間兩赤城。自笑年年隨宦牒﹐不如處處說閒行。艸痕沙際猶餘綠﹐楓葉霜餘已帶赤頁。歸去還堪吒兒輩﹐錦囊三十六崢嶸。丈人觀黃金篆書扁朱門﹐夾道巨竹屯蒼云。崖嶺劃若天地分﹐千柱耽耽壓其垠。纓冠肅謁丈人君﹐廣殿空庭吹寶燻。摩挲畫橋手爲皸﹐異哉山蔸與土皗。物怪齾齾冠丘憤﹐仙人佩玉雜帨巾分。手整貂冠最不羣﹐欲去不忍恨日曛。道翁采藥晝夜勤﹐松根茯苓獲兼斤。人之植立彊骨筋﹐狗杞羣吹聲狺狺。山鑪小甑吹幽芬﹐朱顏不飲常自醺。我亦宿誦五千文﹐一念之差隨世紛。逝將從翁走如麇﹐隱書祕訣何由聞。題丈人觀道院壁斷香浮月磬聲殘﹐木影如龍布石壇。偶駕靑鸞塵世窄﹐閒吹玉笛洞天寒。奇香滿院晨炊藥﹐異气穿巖夜浴丹。卻笑飛仙未忘俗﹐金貂猶著侍中冠。宿上淸宮九萬天衢浩浩風﹐此身眞是一枯蓬。盤蔬采掇多靈藥﹐閣道攀阝齊出半空。累盡神仙端可致﹐心虛造化欲無功。金丹定解幽人意﹐散作山椒百炬紅。自上淸延慶歸過丈人觀少畱再到蓬萊路欲平﹐卻吹長笛過靑城。空山霜葉無行迹﹐半嶺天風有嘯聲。細棧跨云縈峭絕﹐危橋飛柱插澄淸。玉華更控靑鸞住﹐要倚欄幹待月明。長生觀觀月碧天萬里月正中﹐淸夜弭節長生宮。廣寒忽墮人間世﹐但怪步虛聲散瑤臺空。四山沈沈萬籟寂﹐夭矯髯龍舞娛客。弭貂老仙期不來﹐獨倚欄幹吹玉笛。道人不怕九霄寒﹐銀闕冰壺處處看。天臺四萬八千丈﹐明年照我扶藜杖。儲福觀路轉屏風疊﹐雲藏帝子家。窮幽行犖確﹐息倦倚槎牙。綠蘚封茶樹﹐淸霜折藥花。世無勾漏令﹐誰此養丹砂。龍門洞我來香積守﹐淸晨歷龍門。孤峯撐蒼昊﹐大壑裂厚坤。古穴吹腥風﹐峭壁掛爪痕。水浮石楠花﹐崖絡菖蒲根。橫策意未饜﹐褰裳探其源。絕境豈可名﹐恨我詩語煩。須臾蒼云合﹐便恐白雨翻。東走得平野﹐萬里扶桑暾。布金院萬里西來了宿緣﹐憑鞭欹帽過年年。山寒院落開鑪月﹐霜重郊原屬刂芋天。淺碧鱗鱗人度彴﹐長空杳杳鳥衝煙。夜投蕭寺淸無寐﹐樓角三更月滿川。離堆伏龍祠觀孫太古畫英惠王像岷山導江書禹貢﹐江流蹴山山爲動。嗚乎秦守信豪傑﹐千年遺迹人猶誦。決江一支漑數州﹐至今禾黍連云種。孫翁下筆開生面﹐岌山業髙冠摩屋棟。徙木遺風𨿽峭刻﹐取材尙足當世用。寥寥後世豈乏人﹐尺寸未施讒已眾。要官無責空賦祿﹐軒蓋傳呼眞一哄。奇勛偉績曠世無﹐仁人志士臨風慟。我遊故祠九頓首﹐夜過神君了非夢。披云激電從天來﹐赤手騎鯨不施鞚。登灌口廟東大樓觀岷江雪山我生不識柏梁建章之宮殿﹐安得峨冠侍遊宴。又不及身在滎陽京索間﹐擐甲橫戈夜酣戰。胸中迫隘思遠遊﹐溯江來倚山旻山樓。千年雪嶺闌邊出﹐萬里雲濤坐上浮。禹迹茫茫始江漢﹐疏鑿功當九州半。丈夫生世要如此﹐齎志空死能無嘆。白髮蕭條吹北風﹐手持卮酒酹江中。姓名未死終磊磊﹐要與此江東注海。郫縣道中思故里衰發不勝簪﹐馳驅豈復堪。客魂迷劍外﹐歸思滿天南。江路灘聲壯﹐云停雪意酣。空懷小叢碧﹐細酌破吳柑。宿江原縣東十里張氏亭子未明而起寸廩驅人卒歲勞﹐一官坐失布衣髙。劍南十月霜猶薄﹐江上五更雞亂號。孤枕擁衾尋短夢﹐靑燈照影著徵袍。客愁相續無時斷﹐那得並州快剪刀。戲詠西州風土衍沃綿千里﹐融和被四時。蠶叢角歌吹﹐石室盛書詩。綠樹藏漁市﹐淸江繞佛祠。吾行更堪樂﹐載酒上蟆頤。宿彭山縣通津驛大風鄰園多喬木終夜有聲木欲靜﹐風不止。子欲養﹐親不畱。夜誦此語涕莫收﹐吾親之沒今幾秋。尙疑捨我而遠遊﹐心冀乘雲反故丘。再拜奉觴陳膳羞。陶盎治米聲叟叟。木甑炊眊香浮浮。芼姜屑桂調甘柔。稚鱉煮長魚月肅。夜敷枕席視衾裯。晨起燻籠進衣裘﹐哀樂此志終莫酬。有言不聞九泉幽。北風歲晚號松楸。哀哉萬里爲食謀。眉州郡燕大醉中間道馳出城宿石佛院玻璃春作江水淸﹐紫玉簫如雛鳳鳴。漏聲不聞看灺燭﹐俠气未減欺飛觥。單車萬里信有數﹐二年三過寧忘情。釵頭玉茗妙天下﹐瓊花一樹眞虛名。酒酣忽作檀公策﹐間道絕出東關城。淸歌未斷去已遠﹐回首樓堞空崢嶸。貂裘狐帽醉走馬﹐陌上應有行人驚。徑投野寺睡正美﹐魚鼓忽報江天明。雙柏雙柏屹相向﹐剛嚴如巨人。龍吟風雨夕﹐山立雪霜晨。閱世易成古﹐刳心不復春。扶顚要力量﹐歲晚莫全身。戍卒說沈黎事有感亭障曾無閱歲寧﹐頻聞夷落犯王靈。孤城月落冤魂哭﹐百里風吹戰血腥。瘴重厭看茅葉赤﹐春殘不放柳條靑。焦頭爛額知何補﹐弭患從來貴未形。平羌道中望峨眉山慨然有作白雲如玉城﹐翠嶺出其上。異境忽墮前﹐心目久蕩漾。別來二百日﹐突兀喜亡恙。飛仙遙舉手﹐喚我一稅鞅。此行豈或使﹐屏迹事幽曠。何必故山歸﹐更破萬里浪。次韻何元立都曹贈行嘉榮東西川﹐此別不爲遠。徘徊淩雲寺﹐決去未遽忍。登髙望故人﹐煙樹參差見。懸知今日夢﹐不隔重城鍵。平生相從意﹐百年有未滿。結巢靑城云﹐期子在歲晚。次韻楊嘉父先輩贈行貞元舊朝士﹐太學老諸生。半世不偶諧﹐殘年正飄零。危坐但愁悲﹐一笑黃河淸。佳客如晨星﹐俗子如春萍。奇哉今日事﹐諸賢送東徵。吸酒杯當空﹐綴詩筆勿停。明發復百憂﹐君聽馬蹄聲。入榮州境一起一伏黃茅岡﹐崔嵬破丘狐兔藏。炯炯寒日淸無光﹐單單終日行羊腸。村落聚看如驚獐﹐亦有銀釵伏短墻。黃旗翻翻鼓其鏜﹐畫角嗚咽吹斜陽。長筒汲井熬雪霜﹐轆轤咿啞官道傍。渺然孤城天一方﹐傳者或云古夜郎。其民簡朴士甚良﹐千里郁爲詩書鄕。閉閣掃地焚淸香﹐老人處處是道場。井研道中窮冬景方促﹐下嶺路微平。地瘦竹無葉﹐風漧茅有聲。客遊空自入﹐歸計與誰評。尙喜長亭下﹐云穿夕照明。賴牟鎭早行孤燈照影聽初雞﹐攬轡情懷倍慘淒。雪作未成云意鬧﹐茅荒無際客魂迷。觸寒手指藏猶裂﹐畏山僉圖書棄不攜。老去有文無賣處﹐等閒題徧蜀東西。初到榮州亂山缺處城樓呀﹐雙旗蕭蕭晚吹笳。煙深綠桂臨絕壑﹐霜落殘瀨鳴寒沙。廢臺已無隱士嘯﹐遺宅上有髙人家。鈴齋下榻約僧話﹐松陰枕石放吏衙。杯羹最珍慈竹筍﹐瓶水自養山姜花。地鑪堆獸熾石炭﹐瓦鼎號蚓秋煎茶。少年遠遊無百里﹐一饑能使行天涯。豈惟慣見蓬婆雪﹐直恐遂泛星河槎。故巢肯作兒女戀﹐異境會向鄕閭誇。一杯徑醉幘自墮﹐燈下發影看髟參

髟沙

城上二首雙雙黃犢臥斜陽﹐葉葉丹楓著早霜。沙水自鳴如有恨﹐野花無主爲誰芳。郫筒味釅愁濡甲﹐巴曲聲悲怯斷腸。賴有生平管城子﹐不妨驅使答風光。又

濯錦豪華夢不通﹐巋然孤疊亂山中。行歌滿道知人樂﹐露積連村見歲丰。萬瓦新霜掃殘瘴﹐一林丹葉換靑楓。鵝黃名醞何由得﹐且醉杯中琥珀紅。西樓夕望夜郎城裏嘆途窮﹐賴有西樓著此翁。溪鳥孤飛寒靄外﹐野人參語夕陽中。蒼天可恃何曾老﹐白髮緣愁卻未公。俗態十年看爛熟﹐不如畱眼送歸鴻。醉中懷眉山舊遊勁酒少和气﹐哀歌無歡情。故鄕不敢思﹐登髙望錦城。錦城那得去﹐仿佛蟆頤路。遙知尊前人﹐指我題詩處。我𨿽流落夜郎天﹐遇酒能狂似少年。想見東郊攜手日﹐海棠如雪柳飛綿。登城望西崦登城望西崦﹐數家斜照中。柴荊晝亦閉﹐乃有太古風。慘淡起炊煙﹐寂歷下釣筒。土瘦麥苗短﹐霜重桑枝空。恐是種桃人﹐或有采芝翁。何當宿樓上﹐月明照夜舂。甲午十一月十三夜夢右臂踴出一小劍長八九寸有光旣覺猶微痛也少年學劍白猿翁。曾破浮生十歲功。玉具拄頤誰復許。蒯緱彈鋏老猶窮。牀頭忽覺蛟龍吼。天上方驚牛斗空。此夢怪奇君記取佩刀猶得世三公。齋中夜坐有感荒山爲城溪作壕﹐風鼓巨木聲翻濤。鴟梟乘屋彈不去﹐狐貍欺人怒豎毛。雨來紅鶴更可惡﹐爭巢一似嬰兒號。城孤屋老艸木茂﹐正坐人少此輩豪。急呼五百具畚鍤﹐欲掀窟穴窮腥臊。忽然語罷卻自笑﹐殘年何至與汝鏖。浣花江色綠如黛﹐春波灩灩浮輕舠。行當系纜柳陰下﹐仰聽鶯語傾香醪。晚登橫溪閣樓鼓聲中日又斜﹐憑髙愈覺在天涯。空桑客土生秋艸﹐野渡虛舟集晚鴉。瘴霧不開連六詔﹐俚歌相答帶三巴。故鄕可望應添淚﹐莫恨雲山萬疊遮。又

犖確坡頭筇竹枝﹐西臨村路立多時。賣蔬市近還家早﹐煮井人忙下麥遲。病客情懷常怯酒﹐山城老景盡供詩。晚來試問愁多少﹐只許髙樓橫笛吹。昭徳堂晚步笑喚枯筇蹋夕陽﹐探春聊作靜中忙。髙枝鵲語如相命﹐幽徑梅開祗自香。苔蝕斷碑驚世換﹐鐘來廢寺覺城荒。謫仙未必無遺恨﹐老欠題詩到夜郎。龍洞峭崖磨天如立壁﹐楠根橫走松倒植。呀然一岫驚倒人﹐空洞坡阤三百尺。幽陰宜爲異物托﹐角爪痕存猶可識。想當蟠蟄未奮時﹐腥風逼人云觸石。一朝偶爲旱歲起﹐捲海作雨飛霹靂。向來伊呂正如此﹐莘渭千年有遺迹。我欲酌酒招蜿蜒﹐安用辛苦常行天。太平海內多丰年﹐歸來故祠聽管弦。客中夜寒戲作長謠孤翁癡鈍如寒蠅﹐霜夕不暝愁嚴凝。寢衣觸體起芒粟﹐鼻息噓潤成冰淩。冬冬默數嚴譙鼓﹐耿耿獨看幽窗燈。支牀龜老共夜永﹐號月雞冷同晨興。白狐紫貂了不暖﹐何況蜀錦並吳綾。靜思忽得安樂法﹐人生所欠絮與繒。十年一衲尙可過﹐不信請視匡山僧。髙齋小飲戲作梅花又發鬼門關﹐坐覺春風萬里寬。荔子陰中時縱酒﹐竹枝聲裏彊追歡。丁年漢使殊方老﹐子夜吳歌昨夢殘。白帝夜郎俱不惡﹐兩公補處得憑欄。太液黃鵠歌並序漢始元元年春二月﹐黃鵠下建章宮太液池中。公卿上壽﹐賜諸侯王列侯宗室金錢。予夜讀漢書﹐追作歌一首。建章宮裏春風寒﹐太液水生池面寬。中人馳奏黃鵠下﹐龍旗豹尾臨池看。芹香藻暖鵠得意﹐左右從官呼萬歲。須臾傳詔宴公卿﹐歡聲如雷動天地。時平宮省遊樂多﹐黃鵠刷羽涵恩波。小臣珥筆龍墀下﹐願繼前朝天馬歌。自唐安徙家來和義出城迎之馬上作身如林下僧﹐處處常寄包。家如梁上燕﹐歲歲旋作巢。豈惟人所憐﹐顧影每自嘲。眼看佳山水﹐不得結把茅。造物困豪傑﹐如視餓虎哮。要令出精神﹐感激使叫呶。頗思投筆去﹐走馬盤云旓。三更冒急雪﹐大戰梁楚郊。乙未元日五十人間老大身﹐更堪從此數新春。冬冬漏鼓催窗色﹐急急文書動驛塵。病後光陰常自惜﹐客中節物爲誰新。壯心只向郵亭盡﹐自揣頭顱莫問人。別榮州浮生歲歲俱如夢﹐一枕輕安亦可人。偶落山城無事處﹐暫還老子自由身。嘯臺載酒云生屨﹐仙穴尋梅雨墊巾。便恐淸遊從此少﹐錦城車馬漲紅塵。聞仲髙從兄訃去國萬里遊﹐發書三日哭。久矣吾已衰﹐哀哉公不淑。寄書墨未漧﹐玉立在我目。天髙鬼神惡﹐生世露電速。丹心抱忠貞﹐白首悲放逐。九閽不可叫﹐百身何由贖。文章果何罪﹐一斥獨不復。上壽阿母前﹐悔不早碌碌。夏日過摩訶池烏帽翩翩白糸寧輕﹐摩訶海上試閒行。淙潺野水鳴空苑﹐寂歷斜陽下廢城。縱轡迎涼看馬影﹐袖鞭尋句聽蟬聲。白頭散吏元無事﹐卻爲興亡一愴情。早行笮馬踐槐影﹐紗籠吹蠟香。憑鞭尋斷夢﹐側帽受微涼。病骨更疏放﹐衰懷罷激昂。道邊雙石筍﹐笑我伴人忙。天申節前三日大聖慈寺華嚴閣燃燈甚盛遊人過於元夕萬瓦如鱗百尺梯﹐遙看突兀與云齊。寶簾風定燈相射﹐綺陌塵香馬不嘶。星隕半空天宇靜﹐蓮生陸地客心迷。歸途細踏槐陰月﹐家在花行更向西。喜雨黃塵赤日欲忘生﹐一夜新涼滿錦城。雨急驟增車轍水﹐泥深漸壯馬蹄聲。蚊蠅斂迹知無地﹐燈火於人頓有情。市遠雞豚不須問﹐小畦稀甲已堪烹。夜聞浣花江聲甚壯浣花之東當笮橋﹐奔流嚙橋橋爲搖。分洪初疑兩蛟舞﹐觸石散作千珠跳。壯聲每挾雷雨橫﹐巨勢潛借黿鼉驕。夢回聞之坐太息﹐鐵衣何日東徵遼。銜枚度磧沙颯颯﹐盤槊斷隴風蕭蕭。不然投檄徑歸去﹐短篷臥聽錢塘潮。暑行憩新都驛細細黃花落古槐﹐江臯不雨轉輕雷。長空鳥破蒼煙去﹐落日人從綠野來。散策意行尋水石﹐脫巾髙臥避氛埃。羈遊未羨端居樂﹐看月房湖又一回。早發新都驛喔喔江村雞﹐迢迢縣門漏。河漢縱復橫﹐繁星明如畫。愛涼趣上馬﹐未曉閱兩堠。髙林起宿鳥﹐絕澗落驚狖。寺樓插蒼煙﹐沙泉瀉幽竇。我行忽萬里﹐坐嘆關河澑。官如廣文冷﹐面作拾遺瘦。今年盍歸哉﹐勿落春雁後。謁諸葛丞相廟漢中四百天所命﹐老賊方持太阿柄。區區梁益豈足支﹐不忍安坐觀異姓。遺民亦知王室在﹐閏位那乾天統正。公𨿽已沒有神靈﹐猶假賊手誅鐘鄧。前年我過沔陽祠﹐再拜奠俎衰淚迸。潔齋請作送迎詩﹐精忠大義神其聽。自漢州之金堂過沈氏竹園小憩坐間微雨修修萬竹壓康莊﹐碧玉椽圍一尺彊。雪節煙梢誰暇賞﹐馬蹄車轍可憐忙。帽邊忽墮吹香句﹐肘後舊傳醫俗方。更覺淸遊天所惜﹐坐來飛雨度橫塘。自小云頂上云頂寺素衣𨿽成緇﹐不爲京洛塵。躍馬上云頂﹐欲呼飛仙人。飛仙不可呼﹐野僧意甚眞。煎茶淸樾下﹐童子拾墮薪。我少本疏放﹐一出但坐貧。縛衤誇屬橐鞬﹐哀哉水雲身。此地𨿽暫寓﹐失喜忘吟呻。故溪歸去來﹐歲晚思鱸蒓。馬上微雨三日觸毒暑﹐衣垢背汗浹。今旦殊蕭然﹐涼雨吹醉頰。瘦松無橫枝﹐蠹竹少全葉。渚蓮乃可念﹐泫泣如放妾。豈惟人意適﹐我馬亦振鬣。遠村有歸人﹐淸溪爭晚涉。彌牟鎭驛舍小酌郵亭艸艸置盤盂﹐買果煎蔬便有餘。自許白雲終醉死﹐不論黃紙有除書。角巾墊雨蟬聲外﹐細葛含風日落初。行徧天涯身尙健﹐卻嫌陶令愛吾廬。遊彌牟菩提院庭下有淩霄藤附古楠其髙數丈花已零落滿地絳英翠蔓亦佳哉﹐零亂空庭碼瑙杯。徧雨新花天有意﹐定知閒客欲閒來。樓上醉歌我遊四方不得意﹐陽狂施藥成都市。大瓢滿貯隨所求﹐聊爲疲民起憔悴。瓢空夜靜上髙樓﹐買酒捲簾邀月醉。醉中拂劍光射月﹐往往悲歌獨流涕。斫卻君山湘水平﹐斫卻桂樹月更明。丈夫有志苦難成﹐修名未立華發生。伏日獨遊城西幕府重來老令威﹐山川良是昔人非。癡兒已遣了官事﹐伏日元知當早歸。避熱幽花房自斂﹐迎秋髙樹葉先飛。論詩敢補先師處﹐僭拂江頭舊釣磯。五鼓送客出城馬上作夜漏餘十刻﹐涼祑如九秋。灘聲聒酒醒﹐月色照人愁。落魄悲孤宦﹐龍鐘怯遠遊。此生那可料﹐六歲劍南州。寓捨書懷借得茅齋近笮橋﹐羈懷病思兩無聊。春從豆蔻梢頭老﹐日向摴蒱齒上消。叢竹曉兼風力橫﹐髙梧夜挾雨聲驕。書生莫倚身常健﹐未畫淩煙鬢已凋。夜登城樓天上何蒼蒼﹐四序浩旋斡。異哉今年熱﹐炊鬻不可活。夜分睡復起﹐搖箑腕欲脫。彊登城西樓﹐月露渺空闊。憑欄弄淸影﹐涼祑入蕉葛。濕螢沾艸根﹐驚鶻起木末。亦知難久畱﹐襟袍資一豁。人事疊廢興﹐天理交予奪。羲和不停馭﹐去若弦上筈。此熱會當衰﹐歲晚備裘褐。試茶蒼爪初驚鷹脫﹐得湯已見玉花浮。睡魔何止避三舍﹐歡伯直知輸一籌。日鑄焙香懷舊隱﹐谷簾試水憶西遊。銀瓶銅碾俱官樣﹐恨欠織織爲捧甌。成都大閱千步球場爽气新﹐西山遙見碧嶙峋。令傳雪嶺蓬婆外﹐聲震秦川渭水濱。旗腳倚風時弄影﹐馬蹄經雨不沾塵。屬櫜縛衤誇毋多恨﹐久矣儒冠誤此身。書懷萬里馳驅坐一饑﹐自憐無計脫塵革幾。身畱幕府還家少﹐眼亂文書把酒稀。客路更逢秋色晚﹐故山空有夢魂歸。芋羹豆飯元堪飽﹐錯用人言恨子威。遊大智寺脫髮紛滿梳﹐衰顏不堪照。百年忽已半﹐去日如過燒。平生功名心﹐上馬無燕趙。爾來閱世故﹐萬事驚錯料。豈無舊朋儔﹐聯翩半廊廟。誰能伴此老﹐溯峽聽猿叫。錦城得數公﹐意气如再少。偸閒訪野寺﹐系馬追一笑。新糟厭玉貍﹐畏酒亦復釂。古股鼪鼯豪﹐壞壁冠佩肖。摩挲宋公詩﹐句法嘆髙妙。正如霓裳曲﹐零落得遺調。歸途繚長堤﹐掠面霜气峭。佳遊不可忘﹐落筆君勿誚。看月睡晚戲作香火課夙興﹐風月畱晚睡。直言散吏閒﹐亦未盡無事。舊聞雲臺翁﹐髙枕閱塵世。至今靑嶂間﹐鼻息亂松吹。平生寡嗜好﹐所願究此味。千年一欠伸﹐笑看巖花墜。成都書事二首劍南山水盡淸暉﹐濯錦江邊天下稀。煙柳不遮樓角斷﹐風花時傍馬頭飛。芼羹筍似稽山美﹐斫膾魚如笠澤肥。客報城西有園賣﹐老夫白首欲忘歸。又

大城少城柳已靑﹐東臺西臺雪正晴。鶯花又作新年夢﹐絲竹常聞靜夜聲。廢苑煙蕪迎馬動﹐淸江春漲拍堤平。尊中酒滿身彊健﹐未恨飄零過此生。雙溪道中曉山笮橋門﹐天低日未暾。綠陂寒淡淡﹐白霧遠昏昏。古路亂車轍﹐行人驚雁羣。徵塗不須厭﹐蓬轉本無根。牛飲市中小飲呈坐客牛飲橋頭小市東﹐店門系馬一尊同。已能自置功名外﹐尙欲相期意气中。褐擁紫茸迎曉日﹐酒翻紅浪醉春風。從今共約無疏索﹐竹外梅花欲惱公。自警乳烹佛粥遽如許﹐菜簇春盤行及時。艸木欣欣渠得意﹐乾坤浩浩我何私。懷材所忌多輕用﹐學道當從不自欺。旦暮置規君勿怪﹐修身三省自先師。午寢眼澀朦朧不自支﹐欠伸常恨到牀遲。庭花著雨晴方見﹐野客敲門去始知。灰冷香煙無復在﹐湯成茶木宛徑須持。頹然卻自嫌疏放﹐旋了生涯一首詩。白髮我生實多邅﹐九折行晚途。憂傷日燻心﹐驚見頰與顱。稍生秋風時﹐競出寒雨餘。星星初尙稀﹐角戢角戢不可除。昔如春柳妍﹐今作霜蓬枯。蓬枯有再綠﹐念我豈得如。平昔樂方外﹐固與功名疏。投鑷三嘆息﹐金丹豈無書。明日午睡至暮復次前韻酒分醺然入四支﹐華胥稅駕不應遲。殘年已覺衰難彊﹐萬事無如睡不知。幸有琴書供枕藉﹐安能冠帶更支持。紅鑪過盡灰如雪﹐獨守靑燈坐畫詩。醉中長歌闌干斗柄搖天東﹐人間一夜回春風。注桃染柳歲相似﹐惟我衰顏非昔紅。可憐逢春不自感﹐更欲使气驚兒童。煙郊射雉錦臆碎﹐水亭供鱠金盤空。歸穿南市萬人看﹐流星突過連錢驄。髙樓作歌醉自寫﹐墨光燭焰交長虹。人生未死貴適意﹐萬里作客元非窮。故人夜直金鑾殿﹐僵臥獨聽宮門鐘。對酒扇邊生怕庾公塵﹐索笑來遊錦水濱。四野雲濟初釀雪﹐一枝梅動已催春。綠尊有味能消日﹐白髮無情不貸人。商略此生何所恨﹐太平時得自由身。人日飲昭覺天涯羈旅逢人日﹐病起消搖集寶坊。雪水初融錦江漲﹐梅花半落綠苔香。家山松桂年年長﹐幕府文書日日忙。自笑餘生有幾許﹐一庵借與得深藏。上元前一日異縣客遊久﹐今年春事遲。峭寒增酒價﹐微雨惱燈期。老態人未覺﹐孤愁心自知。停車呼病婦﹐彊出伴諸兒。上元二首細細香塵暗六街﹐魚鱗淺碧暮雲開。新妝褰幕全身見﹐誤馬隨車一笑回。酒釅頓忘風力峭﹐夜長猶恨漏聲催。京華舊侶凋零盡﹐短鬢成絲心未灰。又

病起衰顏非昔紅﹐偸閒聊與少年同。一規寒玉掛樓角﹐千點華星來坐中。久戍遺民𨿽困獘﹐承平舊鎭尙繁雄。歸時瘦馬崔嵬影﹐定有遊人笑此翁。喜譚徳稱歸少鄙章句學﹐所慕在經世。諸公薦文章﹐頗恨非素志。一朝落江湖﹐爛熳得自恣。討論極王霸﹐事業窺莘渭。孔明景略間﹐卻立頗眥睨。從人無一欣﹐對食有三喟。譚侯信豪雋﹐可共不朽事。天涯再相見﹐握手更抆淚。欲尋西郊路﹐鬥酒傾意气。浩歌君和我﹐勿作尋常醉。春感少時狂走西復東﹐銀鞍駿馬馳如風。眼看春去不復惜﹐只道歲月來無窮。初遊漢中亦未覺﹐一飲尙可傾千鐘。叉魚浪藉漾水濁﹐獵虎蹴蹋南山空。射堋命中萬人看﹐球門對植雙旗紅。華堂卻來弄筆硯﹐新詩醉艸誇坐中。劍關南山才幾日﹐壯气摧縮成衰翁。雪霜蕭颯已滿鬢﹐蛟龍郁屈空蟠胸。鄰園杏花忽爛熳﹐推枕彊起隨遊蜂。繞看百匝幾嘆息﹐吹紅洗綠行匆匆。暮年逢春尙有幾﹐常恐春去尋無蹤。靑錢三百幸可辦﹐且判爛醉酤郫筒。春晴暄甚遊西市施家園稅駕名園半日畱﹐遊絲飛蝶晚悠悠。驟暄不爲海棠計﹐長晝只添鸚鵡愁。老去自驚詩酒減﹐客中偏覺歲時遒。東風好爲吹歸夢﹐著我松江弄釣舟。花時徧遊諸家園十首看花南陌復東阝幹﹐曉露初乾日正妍。走馬碧雞坊裏去﹐市人喚作海棠顚。又

爲愛名花抵死狂﹐只愁風日損紅芳。綠章夜奏通明殿﹐乞借春陰護海棠。又

翩翩馬上帽檐斜﹐盡日尋春不到家。偏愛張園好風景﹐半天髙柳臥溪花。又

花陰掃地置淸尊﹐爛醉歸時夜已分。欲睡未成欹倦枕﹐輪囷帳底見紅雲。又

宣華無樹著啼鶯﹐惟有摩訶春水生。故老能言當日事﹐直將宮錦裹宮城。又

枝人猩猩血未晞﹐尊前紅袖醉成圍。應須直到三更看﹐畫燭如椽爲發輝。又

重萼丹砂品最髙﹐可憐寂寞棄蓬蒿。會當車載金錢去﹐買取春歸亦足豪。又

絲絲紅萼弄春柔﹐不似疏梅只慣愁。常恐夜寒花索寞﹐錦茵銀燭按涼州。又

飛花盡逐五更風﹐不照先生社酒中。輸與新來雙燕子﹐銜泥猶得帶殘紅。又

海棠已過不成春﹐絲竹淒涼鎖暗塵。眼看燕脂吹作雪﹐不須零落始愁人。曉過萬里橋曉出錦江邊﹐長橋柳帶煙。豪華行樂地﹐芳潤養花天。擁路看欹帽﹐窺門笑墜鞭。京華歸未得﹐聊此送流年。自合江亭涉江至趙園政爲梅花憶兩京﹐海棠又滿錦官城。鴉藏髙柳陰初密﹐馬涉淸江水未生。風掠春衫驚小冷﹐酒潮玉頰見微赤頁。殘年飄泊無時了﹐腸斷樓頭畫角聲。春晴一庭舞絮斗身輕﹐百尺遊絲弄午晴。靜喜香煙縈曲幾﹐臥驚玉子落紋枰。新春易失遽如許﹐薄宦忘歸何似生。安得一船東下峽﹐江南江北聽鶯聲。詩集卷七一百一十首題明皇幸蜀圖天寶政事何披猖﹐使典相國胡奴王。弄權楊李不足怪﹐阿瞞手自裂紀綱。八姨富貴尙有理﹐何至詔書褒五郎。盧龍賊騎已洶洶﹐丹鳳神語猶瑯瑯。人知大勢危累卵﹐天稔奇禍如崩墻。臺省諸公獨耐事﹐歌詠功徳卑虞唐。一朝殺气橫天末﹐疋馬西奔幾不脫。向來諂子知幾人﹐賊前稱臣艸間活。劍南萬里望秦天﹐行殿春寒聞杜鵑。老臣九齡不可作﹐魚蠹蛛絲金鑑篇。春寒連日不出海棠花入燕泥乾﹐梅子枝頭已帶酸。老去懶尋年少夢﹐春分不減社前寒。著書敢望垂千載﹐嗜酒猶須隱一官。正是閒時無客過﹐小庭斜日倚闌干。馬上偶成城南城北紫遊韁﹐貴日閒行看似忙。刺水離離葛葉短﹐連村漠漠豆花香。夕陽有信催殘角﹐春艸無情上繚墻。我亦人間倦遊者﹐長吟聊復愴興亡。夜宴酒浪搖春不受寒﹐燭花垂燼忽堆盤。山川路邈人將老﹐絲管聲遒夜向闌。四海交朋更聚散﹐百年光景雜悲歡。自憐病眼猶明在﹐更把名花半醉看。觀音院讀壁間蘇在廷少卿兩小詩次韻二首揚鞭暮出錦官城﹐小院無僧有月明。不信道人心似鐵﹐隔城猶送搗衣聲。又

老去癡頑不受鐫﹐姓名身後更須傳。世間商略無歸處﹐只合長齋繡佛前。錦亭天公爲我齒頰計﹐遣飫黃甘與丹荔。又憐狂眼老更狂﹐令看廣陵芍藥蜀海棠。周行萬里逐所樂﹐天公於我元不薄。貴人不出長安城﹐寶帶華纓眞汝縛。樂哉今從石湖公﹐大度不計聾丞聾。夜宴新亭海棠底﹐紅雲倒吸玻璃鐘。琵琶弦繁腰鼓急﹐盤鳳舞衫香霧濕。春醪凸盞燭光搖﹐素月中天花影立。遊人如雲環玉帳﹐詩未落紙先傳唱。此邦句律方一新﹐鳳閣舍人今有樣。晚起新晴窗日弄春妍﹐幌小屏深意自便。長恨病多妨痛飲﹐卻緣客少得安眠。雛鶯故故啼檐角﹐飛絮翩翩墮枕前。欲著衣裳還懶起﹐重尋殘夢一悠然。雨

映空初作繭絲微﹐掠地俄成箭鏃飛。紙帳光遲饒曉夢﹐銅鑪香潤覆春衣。池魚魚發魚發隨溝出﹐梁燕翩翩接翅歸。惟有落花吹不去﹐數枝紅濕自相依。春晚書懷萬里西遊爲覓詩﹐錦城更付一官癡。脫巾漉酒從人笑﹐拄笏看山頗自奇。疏雨池塘魚避釣﹐曉鶯窗戶客爭棋。老來怕與春爲別﹐醉過殘紅滿地時。出朝天門繚長堤至劉侍郎廟由小西門歸曉從北郭過西城﹐十里沙堤似席平。澹日向人供帽影﹐微風傍馬助鞭聲。歡情寂寂隨年減﹐俗事紛紛逐日生。到處每求佳水竹﹐晚途牢落念歸耕。夜分讀書有感光陰百歲已中分﹐擬結茅茨老白雲。萬里誰憐新臥疾﹐九重猶記舊能文。枕邊得句題屏疊﹐馬上看山隔帽裙。終恨無勞糜廩粟﹐夜窗聊策讀書勛。中夜聞大雷雨雷車駕雨龍盡起﹐電行半空如狂矢。中原鮏羴五十年﹐上帝震怒初一洗。黃頭女眞褫魂魄﹐面縛軍門爭請死。已聞三箭定天山﹐何啻積甲齊熊耳。捷書馳騎奏行宮﹐近臣上壽天顏喜。闔門明日催賀班﹐雲集千官摩劍履。長安父老請移蹕﹐願見六龍臨渭水。從今身是太平人﹐敢憚安西九千里。春殘石鏡山前送落暉﹐春殘回首倍依依。時平壯士無功老﹐鄕遠徵人有夢歸。苜蓿苗侵官道合﹐蕪菁花入麥畦稀。倦遊自笑摧頹甚﹐誰記飛鷹醉打圍。武擔東臺晚望憔悴西窗已一翁﹐登髙意气尙豪雄。關河霸國興亡後﹐風月詩人醉醒中。病起頓驚雙鬢攺﹐春歸一掃萬花空。欄邊徙倚君知否﹐直到吳天目未窮。行武擔西南村落有感騎馬悠然欲斷魂﹐春愁滿眼與誰論。市朝遷變歸蕪沒﹐石間谷含牙谷牙互吐吞。一徑松楠遙見寺﹐數家雞犬自成村。最憐髙冢臨官道﹐細細煙莎徧燒痕。小飲房園宦遊到處卽忘家﹐況得閒身管物華。疏索故人緣病酒﹐折除厚祿爲看花。泥新髙棟初巢燕﹐萍匝荒池已集蛙。斟酌人生要行樂﹐燈前起舞落烏紗。飯昭覺寺抵暮乃歸身墮黃塵每慨然﹐攜兒蕭散亦前緣。聊憑方外巾盂淨﹐一洗人間匕箸膻。靜院春風傳浴鼓﹐畫廊晚雨濕茶煙。潛光寮裏明窗下﹐借我消搖過十年。自芳華樓過瑤林莊春晚江邊艸過腰﹐雨餘樓下水平橋。名花未落如相待﹐佳客能來不費招。欄角峭風羅袖薄﹐柳陰斜日玉驄驕。此身醉死元關命﹐敢笑聞雞趁早朝。書懷詩不能工浪得窮﹐幾年衮衮看諸公。摧頹已作驥伏櫪﹐畱滯敢嫌船逆風。消日劇棋疏竹下﹐送春爛醉亂花中。倚樓看鏡俱癡絕﹐贏取煙蓑伴釣翁。遊東郭趙氏園淸晨呼馬出﹐馭吏請所之。錦城浩如海﹐我亦無與期。有花卽入門﹐莫問主人誰。下馬據胡牀﹐傲睨忘訶譏。人言白頭翁﹐胡爲尙兒癡。老翁故不癡﹐借花發吾詩。詩句帶花香﹐東風不敢吹。徘徊雙蛺蝶﹐許汝鼻端知。卜居二首歷盡人間行路難﹐老來要覓數年閒。供家米少因添鶴﹐買宅錢多爲見山。池面紋生風細細﹐花根土潤雨斑斑。借春乞火依鄰里﹐剩釀村醪約往還。又

南浮七澤弔沈湘﹐西溯三巴掠夜郎。自信前緣與人薄﹐每求寬地寄吾狂。雪山水作中癙味﹐蒙頂茶如正焙香。儻有把茅端可老﹐不須辛苦念還鄕。馬上春殘馬上意倀倀﹐縱轡微吟過數坊。綠樹成帷連藥市﹐淸流如帶繞球場。城荒鼓角增悲壯﹐苑廢雲煙尙莽蒼。堪笑年來向詩懶﹐還家古錦只空囊。夜登江樓平生胸中無滯畱﹐曠然獨與造物遊。天風駕我周寓縣﹐夜半忽過江邊樓。樓前茫茫天地闊﹐萬頃月浸空江秋。云階無塵鸞鶴舞﹐玉笛裂石魚龍愁。肺肝澄澈納灝气﹐毛髮慘栗臨寒流。世間回首眞一夢﹐誰能更念酬恩讎。書嘆早得虛名翰墨林﹐謝歸忽已歲時侵。春郊射雉朝盤馬﹐秋院焚香夜弄琴。病酒閉門常兀兀﹐哦詩袖手久愔愔。浮沈不是忘經世﹐後有仁人識此心。三月一日府宴學射山北出升仙路少東﹐據鞍自笑老從戎。百年身世酣歌裏﹐千古功名感慨中。天遠僅分山仿佛﹐霧收初見日曈日龍。橫空我欲江湖去﹐誰借冷然禦寇風。對酒閒愁如飛雪﹐入酒卽消融。好花如故人﹐一笑杯自空。流鶯有情亦念我﹐柳邊盡日啼春風。長安不到十四載﹐酒徒往往成衰翁。九環寶帶光照地﹐不如畱君變頰紅。題直捨壁文書那得廢哦詩﹐羞作羣兒了事癡。付與後人評此老﹐一丘一壑過元規。遊圜覺乾明祥符三院至暮成都再見春事殘﹐𨿽名閒官實不閒。門前車馬鬧如市﹐案上文檄髙於山。有時投釒虖輒徑出﹐略似齊客偸秦關。日斜僕夫已整駕﹐顧景欲駐愁嘲訕。豈知今朝有此樂﹐放浪一笑開衰顏。抽身黃塵烏帽底﹐得意翠木淸泉間。褰裳危磴窮犖確﹐洗耳古澗聽淙潺。豈惟頓覺宇宙廣﹐政爾一散腰腳頑。似聞靑城縹緲處﹐待我歸綴仙官班。俊鷹解絳卽萬里﹐豈比倦翼方知還。遊合江園戲題朱朱白白池臺間﹐好風妍日開未殘。我來覓醉苦艸艸﹐常恨不如花意閒。山雞飛起亂花落﹐下上靑林穿翠壑。世間動步卽有拘﹐常恨不如禽意樂。人言功名恐不免﹐我願徜徉娛歲晚。熟計淫書理白魚﹐何如縱獵牽黃犬。成都四郊如砥平﹐安得雙鞬馳出城。鞚飛塵起望不見﹐從騎尋我鳴鶻聲。三月十六日作石筍街西風景幽﹐醉眠萬事付悠悠。倦遊我已七年客﹐促駕春無三日畱。枝上蝶稀紅藥老﹐捨中蠶起綠桑柔。功名墮甑誰能問﹐羞作饑鷹夜掣。食薺三首日日思歸飽蕨薇﹐春來薺美忽忘歸。傳誇眞欲嫌荼苦﹐自笑何時得瓠肥。又

采采珍蔬不待畦﹐中原正味壓蒪絲。挑根擇葉無虛日﹐直到開花如雪時。又

小箸鹽醯助滋味﹐微加薑桂發精神。風鑪歙缽窮家活﹐妙訣何曾肯授人。次韻範文淵簟瓢气已壓膏粱﹐不傍朱門味更長。細看髙人忘寵辱﹐始知吾輩可憐傷。巖扃勾漏新丹竈﹐香火匡廬古道場。剩欲與君堅此約﹐它年八十鬢眉蒼。題醉中所作艸書卷後胸中磊落藏五兵﹐欲試無路空崢嶸。酒爲旗鼓筆刀槊﹐勢從天落銀河傾。端溪石池濃作墨﹐燭光相射飛縱橫。須臾收卷復把酒﹐如見萬里煙塵淸。丈夫身在要有立﹐逆虜運盡行當平。何時夜出五原塞﹐不聞人語聞鞭聲。登子城新樓徧至西園池亭狂夫無計柰狂何﹐何況登臨逸興多。千疊雪山連滴博﹐一支春水入摩訶。吟余騎省霜侵鬢﹐釣罷玄眞雨滿蓑。逐虜楡關期尙遠。不妨隨處得婆娑。小疾謝客小疾深居不喚醫﹐消搖更覺勝平時。癡人未害看周易﹐名士眞須讀楚辭。綠徑風斜花片片﹐畫廊人靜雨絲絲。晚來頓覺淸羸甚﹐自置篝鑪煮粟糜。歸耕隨牒人間鬢欲疏﹐歸耕且復補東隅。甑炊地碓新舂米﹐衣拆天吳舊繡圖。有圃免煩官送菜﹐叩門翻喜吏徵租。不愁問字無來客﹐惟欠揚雄宅一區。聞孫巖老掛冠嘆仰之餘輒賦長句聖賢在世龍行天﹐出處何至爲物牽。後人競作駒伏轅﹐未死奄奄如九泉。郫孫公者山澤仙﹐巉巖玉骨寒入肩。哦詩調苦亂嘒蟬﹐燥墨瘦字醜不妍。諸公好之挽使前﹐六丁力盡山嶷然。奏書告老不待年﹐脫手徑上山旻山巓。吾儕一官自糾纏﹐俛首鞭箠不自憐。彊欲作詩誦公賢﹐事偉辭卑難並傳。松驥行驥行千里亦何得﹐垂首伏櫪終自傷。松閱千年棄澗壑﹐不如殺身扶明堂。士生抱材願少試﹐誓取燕趙歸君王。閉門髙臥身欲老﹐聞雞相蹴涕數行。正令咿嚶死牀簀﹐豈若橫身當戰場。半酣浩歌聲激烈﹐車輪百轉盤愁腸。遣興鶴料無多又掃空﹐今年眞是浣花翁。放教綠酒關身事﹐畱得朱顏在鏡中。挾彈園林芳徑雨﹐投竿窗檻小溪風。癡頑自笑歸何日﹐家在東吳更向東。野意小東門筇曳筇枝﹐白葛烏紗自一奇。閒客逍遙無吏責﹐茂陰淸潤勝花時。茶經每向僧窗讀﹐菇米仍於野艇炊。便覺眼邊歸路近﹐鏡湖禹廟見參差。雨中登安福寺塔平生喜登髙﹐醉眼無疆界。北顧極幽井﹐東望跨海岱。喟然撫手嘆﹐從古幾成敗。英雄如過鳥﹐城郭但遺塊。今朝上黑塔﹐千里曠無礙。忽驚風霆掣﹐坐覺天地晦。急雨挾龍腥﹐溽暑爲摧壞。皇天念蟠郁﹐令我寄一快。那知書生狂﹐自倚心眼大。更思駐潼關﹐黃河看如帶。過野人家有感縱轡江臯送夕暉﹐誰家井臼映荊扉。隔籬犬吠窺人過﹐滿箔蠶饑待葉歸。世態十年看爛熟﹐家山萬里夢依稀。躬耕本是英雄事﹐老死南陽未必非。幽居晚興借釒且屬刂藥喜微香﹐汲井澆花趁晚涼。胸次何曾橫一物﹐尊前尙欲笑千場。錦江秋雨芙蓉老﹐笠澤春風杜若芳。歸去自佳畱亦樂﹐夢中何處是吾鄕。飯保福簁雨雲低未放晴﹐閉門作病憶閒行。攝衣丈室參耆宿。曳杖長廊喚弟兄。飽飯卽知吾事了﹐免官初覺此身輕。歸來更欲誇妻子﹐學煮云堂芋糝羹。觀華嚴閣僧齋拂劍當年气吐虹﹐喑嗚坐覺朔庭空。早知壯志成癡絕﹐悔不藏名萬衲中。閒中偶題二首楚澤巴山歲歲忙﹐今年睡足向禪房。只知閒味如茶永﹐不放羈愁似艸長。架上漢書那復看﹐牀頭周易亦相忘。客來拈起淸談塵﹐且破西窗半篆香。又

久矣云衢斂羽翰﹐退飛更覺一枝安。七千里外新閒客﹐十五年前舊史官。花底淸歌春載酒﹐江邊明月夜投竿。癡頑直爲多更事﹐莫怪胸懷抵死寬。病中戲書三首五十忽過二﹐流年消壯心。避人便小疾﹐移竹喜微陰。洗甕閒篘酒﹐焚香靜斫琴。鏡中靑鬢在﹐切莫遣愁侵。又

微疾餞餘災﹐時須藥裹開。禽驚杵聲去﹐蜂認蜜香來。閉戶知長日﹐全生幸散材。晚涼幽興動﹐彊到竹邊回。又

食筍動衰疾﹐淸羸逾兩旬。藥囊隨臥起﹐詩句雜吟呻。架足書簽蠹﹐窗凝酒榼塵。免從官乞假﹐且喜是閒身。病起書懷二首病骨支離紗帽寬﹐孤臣萬里客江幹。位卑未敢忘憂國﹐事定猶須待闔棺。天地神靈扶廟社﹐京華父老望和鑾。出師一表通今古﹐夜半挑燈更細看。又

酒酣看劍凜生風﹐身是天涯一禿翁。捫虱劇談空自許﹐聞雞浩嘆與誰同。玉關歲晚無來使﹐沙苑春生有去鴻。人壽定非金石永﹐可令虛死蜀山中。寺樓月夜醉中戲作三首素璧徐升天宇閒﹐連峯積雪蒼茫間。樓臺是處可見月﹐無此巉巉羣玉山。又

水精盞映碧琳腴﹐月下泠泠看似無。此酒定從何處得﹐判知不是文君壚。又

海山縹緲玉眞妃﹐貪看冰輪不肯歸。樓上三更風露冷﹐旋圍步障換羅衣。晚過五門五門路四月﹐乳鴉啼綠樹。閒遊但喜日初長﹐薄暑始知春已去。樓頭風髙舞雙旗﹐畫角聲中日還暮。馬蹄特特無斷時﹐老盡行人路如故。躬耕莫笑躬耕老蜀山﹐也勝菜把仰園官。喚回癡夢塵機息﹐空盡閒愁酒地寬。無復短衣隨李廣﹐但思微雨過蘇端。十年世事茫如海﹐輸與閒人靜處看。晚興老病愁趨畫戟門﹐天教髙臥浣花村。山林獨往雜屠釣﹐世界皆空誰怨恩。千卷蠹書忘歲月﹐一尊濁酒信乾坤。興來倚杖淸江上﹐斷角疏鐘正斂昏。夏夜大醉醒後有感少時酒隱東海濱﹐結交盡是英豪人。龍泉三尺動牛斗﹐陰符一編役鬼神。客遊山南夜望气﹐頗謂王師當入秦。欲傾天上河漢水﹐淨洗關中胡虜塵。那知一旦事大繆﹐騎驢劍閣霜毛新。卻將覆氈艸檄手﹐小詩點綴西州春。素心𨿽願老巖壑﹐大義未敢忘君臣。雞鳴酒解不成寐﹐起坐肝膽空輪囷。合江夜宴歸馬上作零露中宵濕綠苔﹐江郊縱飲亦荒哉。引杯快似黃河瀉﹐落筆聲如白雨來。纖指醉聽箏柱促﹐長檠時看燭花摧。頭顱自揣應虛死﹐馬上長歌寄此哀。齋居書事慵養金丹換鬢須﹐微霜正要稱淸臒。平生風露充蟬腹﹐到處雲山寄鶴軀。道室焚香勤守白﹐虛窗點易靜研朱。自知世事難諧偶﹐不待幽人夜見呼。午夢苦愛幽窗午夢長﹐此中與世暫相忘。華山處士如容見﹐不覓仙方覓睡方。江瀆池納涼雨過荒池藻荇香﹐月明如水浸胡牀。天公作意憐羈客﹐乞與今年一夏涼。晚步屏居無俗事﹐薄暮行溪園。斷續風蟬噪﹐俯仰露葉翻。月出照西壁﹐參差見檐痕。新沐懶不櫛﹐淸冷入髮根。臨流揮羽扇﹐對月傾芳尊。寄謝南昌尉﹐何必隱市門。姚將軍靖康初以戰敗亡命建炎中下詔求之不可得後五十年乃從呂洞賓劉髙尙往來名山有見之者予感其事作詩寄題靑城山上淸宮壁間將軍儻見之乎造物困豪傑﹐意將使有爲。功名未足言﹐或作出世資。姚公勇冠軍﹐百戰起西陲。天方覆中原﹐殆非一木支。脫身五十年﹐世人識公誰。但驚山澤間﹐有此熊豹姿。我亦志方外﹐白頭未逢師。年來幸廢放﹐儻遂與世辭。從公遊五嶽﹐稽首餐靈芝。金骨換綠髓﹐焱欠然松杪飛。客自鳳州來言岐雍間事悵然有感表裏山河古帝京﹐逆胡數盡固當平。千門未報甘泉火。萬耦方觀渭上耕。前日已傳天狗墮﹐今年寧許佛貍生。會須一洗儒酸態﹐獵罷南山夜下營。席上作綠波畫槳浣花船﹐淸簟疏簾角黍筵。一幅葛巾林下客﹐百壺春酒飲中仙。散懷絲管繁華地﹐寄傲江湖浩蕩天。浮世升沈何足計﹐丹成碧落珥貂蟬。水亭偶題涼榭閒拈玉笛吹﹐十年疏放負明時。溝中木斷誰曾問﹐空裏蓬徵自不知。金井梧桐生晝寂﹐綠池蘋藻弄風漪。人生行樂從來事﹐此理何須更細推。避暑江上苦熱厭城市﹐初夜臨江湍。風從西山來﹐頗帶積雪寒。堰聲靜尢壯﹐噴薄如急灘。頓遠車馬喧﹐更覺衣裳單。斷岸吐缺月﹐恨不三更看。且隨螢火歸﹐城扉欲橫關。夏白糸寧並序二首古有四時白糸寧。亦有止作一時者。丙申五月在成都。烈暑可畏。戲作夏白糸寧二首。雲母屏薄望如空﹐水精簾疏不礙風。美人獨立何所似﹐白玉芙蕖秋水中。素綃細織冰蠶縷﹐淸寒不受人間暑。晚來浴罷綠窗閒﹐自把新詩教鸚鵡。又

翔鸞矯矯離風塵﹐眼明見此絕代人。紗窗弄筆消永日﹐臨得黃庭新逼眞。飛樓縹緲今何夕﹐月與玉人同一色。下簾不爲九霄寒﹐自要玲瓏看團璧。久旱忽大雨涼甚小飲醉眠覺而有作暑雨蕭蕭滴夜長﹐曉窗探借九秋涼。金荷淺酌閒傳酒﹐銀葉無煙靜炷香。舒雁且爲賒死計﹐鳴鳩便欲策勛忙。散人亦未全無事﹐枕藉琴書滿一牀。明日開霽益涼復得長句睡起東窗昭眼明﹐朝陽爛熳作新晴。已聞雨斷空階滴﹐更覺風從細葛生。蛺蝶飛來停酒榼﹐石橊飄落糝棋枰。四時好處閒方覺﹐不枉今年住錦城。夜讀東京記海東小胡辜覆冒﹐敢據神州竊名號。幅員萬里宋乾坤﹐五十一年讎未報。煌煌藝祖中天業﹐東都實宅神明隩。卽今犬豕穴宮殿﹐安得旄頭下除掃。寶玉大弓久不獲﹐臣子義敢忘巨盜。景靈太廟威神在﹐北鄕慟哭猶可告。壯士方當棄軀命﹐書生詎忍開和好。孤臣白首困西南﹐有志不伸空自悼。感事靑鬢當時映綠衣﹐堯功曾預記巍巍。玄都春老人何在﹐華表天髙鶴未歸。流輩凋疏情話少﹐年光遲暮壯心違。倚樓不用悲身世﹐倦益鳥無風亦退飛。書嘆三代藏寶器﹐世守參河圖。埋湮則已矣﹐可使列市區。文章有廢興﹐蓋與治亂符。慶曆嘉祐間﹐和气扇大鑪。數公賓主盟﹐渾灝配典謨。開辟始歐王﹐菑畬逮曾蘇。大駕初渡江﹐中原皆避胡。吾猶及故老﹐淸夜陪坐隅。論文有脈絡﹐千古著不誣。俯仰四十年﹐綠發霜蓬枯。孤生尊所聞﹐秉節不敢渝。久幽士固有﹐速售理則無。世方亂瑉玉﹐吾其老江湖。睡起睡味淸酣鼻息輕﹐碧巾廚文簟喜涼生。片雲過處失簾影﹐急雨來時聞瓦聲。索虜尙憑三輔險﹐散關未下九天兵。白頭漫倚詩豪在﹐手掣鯨魚意未平。飯罷碾茶戲書江風吹雨暗衡門﹐手碾新茶破睡昏。小餅戲龍供玉食﹐今年也到浣花村。夢遊山水奇麗處有古宮觀云雲臺觀也神遊忽到雲臺宮﹐太華彩翠明秋空。曲廊下闞白蓮沼﹐小閣正對靑蘿峯。林間突兀見古碣﹐云外縹緲聞疏鐘。褐衣紗帽瘦如削﹐遺像恐是希夷翁。窮搜未徧忽驚覺﹐半窗朝日初曈日龍。卻思巉然五千仞﹐可使常墮胡塵中。小臣昧死露肝鬲﹐願扈鑾駕臨崤潼。何當眞過此山下﹐百尺裊裊龍旗風。月下醉題黃鵠飛鳴未免饑﹐此身自笑欲何之。閉門種菜英雄老﹐彈鋏思魚富貴遲。生擬入山隨李廣﹐死當穿冢近要離。一樽彊醉南樓月﹐感慨長吟恐過悲。野外劇飲示坐中悲歌流涕遣誰聽﹐酒隱人間已半生。但恨見疑非節俠﹐豈忘小忍就功名。江湖舟楫行安往﹐燕趙風塵久未平。飲罷別君攜劍起﹐試橫雲海翦長鯨。與靑城道人飲酒作君不見太傅晚歲具海舟﹐歸欲極意東山遊。翰林偶脫夜郎謫﹐大醉賦詩黃鶴樓。兩公窮達何足道﹐同是逸气橫淸秋。我無一事行萬里﹐靑山白雲聊散愁。有酒不換西涼州﹐無酒不典肅鳥霜鳥裘。不作王猛傲睨坐捫虱﹐不作寧戚悲歌起飯牛。五云覆鼎金丹熟﹐笙鶴飄然戲十洲。銅壺閣望月銅壺閣上看明月﹐身在千尋白銀闕。十年肺渴今夕平﹐皓然胸次堆冰雪。恨無仙掌出云表﹐更取墜露和玉屑。夜闌三嘆下危梯﹐明日人間火雲熱。連日得雨涼甚有作九淵龍起跨蒼茫﹐聊爲西州洗亢陽。曉看空濛知歲稔﹐夜聞點滴覺心涼。紗巾廚不下蚊蠅靜﹐焙火微溫書畫香。睡足何須云夢澤﹐如雷鼻息撼鄰墻。待靑城道人不至我亦從來薄世緣﹐偶然采藥到西川。慵追萬里騎鯨客﹐且伴千年化鶴仙。金鼎養丹暾海日﹐玉壺取酒醉江天。朝來坐待方平久﹐讀盡黃庭內外篇。劍客行我友劍俠非常人﹐袖中靑蛇生細鱗。騰空頃刻已千里﹐手決風雲驚鬼神。荊軻專諸何足數﹐正晝入燕誅逆虜。一身獨報萬國讎﹐歸告昌陵淚如雨。夜宴卽席作宣華輦路牧牛羊﹐摩訶龍池艸茫茫。宮殿犁盡余繚墻﹐南風遠吹禾黍香。艸間白骨橫秋霜﹐何由喚起釂一觴。癡人走死聲利場﹐我獨感此惜流光。蘋花開時風榭涼﹐美人縹緲如鸞翔。堯年舜日樂未央﹐非子之故爲誰狂。宿沱江彌勒院雨足陂塘溢﹐庭空艸樹荒。衰年愁客路﹐野寺憩衣囊。蛙吹喧孤枕﹐蚊雷動四廊﹐靑燈照無寐﹐寂寞數更長。學射道中感事學射山前宿雨收﹐籃輿咿軋自生愁。得閒何惜傾家釀﹐漸老眞須秉燭遊。道廢尙書猶乞米﹐時來校尉亦封侯。自憐白首能豪在﹐車轍何因徧九州。遊學射觀次壁間詩韻走徧人間鬢尙靑﹐爾來樂事滿餘齡。傍潭秋爽釒且甘菊﹐登嶽春暄采茯苓。閒倚松蘿論劍術﹐靜臨窗幾勘丹經。嚴光本是逃名者﹐安用天文動客星。升仙橋遇風雨大至憩小店觸熱眞疑墮火灰﹐雨如飛鏃亦佳哉。空江魚鱉從龍起﹐平野雷霆擁馬來。正怪橫吹屋茅盡﹐俄聞下擊澗松摧。晚來日漏風猶急﹐臥看柴扉闔復開。龍掛成都六月天大風﹐發屋動地聲勢雄。黑雲崔嵬行風中﹐凜如鬼神塞虛空。霹靂迸火射地紅﹐上帝有命起伏龍。龍尾不捲曳天東﹐壯哉雨點車軸同。山摧江溢路不通﹐連根拔出千尺松。未言爲人作年丰﹐偉觀一洗芥蒂胸。芳華樓夜宴射虎將軍老不侯﹐尙能豪縱醉江樓。笙歌雜沓娛淸夜﹐風露髙寒接素秋。少日壯心輕玉塞﹐暮年幽夢墮滄洲。人間淸絕沅湘路﹐常笑靈均作許愁。遣興老子從來薄宦情﹐不辭落魄錦官城。生前猶著幾兩屐﹐身後更須千載名。樓外雪山森曉色﹐井邊風葉戰秋聲。一尊尙有臨邛酒﹐卻爲無憂得細傾。六月九日夜步月至朝眞觀朝斗眞人有舊祠﹐追涼老子曳筇枝。從來步月難爲客﹐此夕聽琴合有詩。竹院沈沈聞漏永﹐玉繩耿耿看星移。殷勤更作重來約﹐迨及冰輪未缺時。十日夜月中馬上作身遊碧海跨鯨魚﹐心似寒冰貯玉壺。衣濕三更淸露墜﹐眼明萬里片雲無。橫空孤鶴曾相識﹐散發飛仙定可呼。老向人間無復意﹐逝將從此謁淸都。百歲百歲紛紛易白頭﹐一年鼎鼎又淸秋。壯心空似驥伏櫪﹐病骨敢懷狐首丘。屠釣論交成酒隱﹐山林髙臥得天遊。莫悲晚節功名誤﹐卽死猶堪贈醉侯。獨飲醉臥比覺已夜半矣戲作此詩澤畔元非慕獨醒﹐散人一飲費經營。也知世少蘇司業﹐安得官如阮步兵。醉著面顏驚少壯﹐澆余胸次失崢嶸。更闌莫厭殘燈火﹐臥聽空廊絡緯聲。蒙恩奉祠桐柏少年曾綴紫宸班﹐晚落危途九折艱。罪大初聞收郡印﹐恩寬俄許領家山。羈鴻但自思煙渚﹐病驥寧容著帝閒。回首觚稜渺何處。從今常寄夢魂間。和範待制月夜有感楡枋正復異鵬飛﹐等是垂頭受砢革幾。坐客笑談嘲遠志﹐故人書札寄當歸。醉思蒓菜黏篙滑﹐饞憶鱸魚墜釣肥。誰遣貴人同此感﹐夜來風月夢苔磯。和範待制秋興三首策策桐飄已半空﹐啼漸覺近房櫳。一生不作牛衣泣﹐萬事從渠馬耳風。名姓已甘黃紙外﹐光陰全付綠尊中。門前剝啄誰相覓﹐賀我今年號放翁。又

睡臉餘痕印枕紋﹐秋衾微潤覆鑪燻。井桐搖落先霜盡﹐衣杵淒涼帶月聞。佛屋紗燈明小像﹐經奩魚蠹蝕眞文。身如病驥惟思臥﹐誰許能空萬馬羣。又

山澤沈冥气尙豪﹐鬢絲未遽嘆蕭騷。已忘海運鯤鵬化﹐那計風微燕雀髙。萬里客魂迷楚峽﹐五更歸夢隔胥濤。故知有酒當勤醉﹐自古寧聞死可逃。和範待制秋日書二首遊自七月病起蔬食止酒故詩中及之閒窗貝葉對旁行﹐不覺城笳報夕陽。嗜酒步兵猶未達﹐拂衣司諫亦成忙。室無摩詰持花女﹐囊有娑婆等價香。欲與眾生共安隱﹐秋來夢不到鱸鄕。又

故人無字寄相思﹐敢向窮途怨不知。老病已全惟欠死﹐貪嗔𨿽斷尙餘癡。數莖雪鬢江湖遠﹐九轉金丹日月遲。畬粟山苗俱可飽﹐明年東去隱峨眉。詩集卷八一百二十九首遊學射山遇景道人肩輿適靑郊﹐飛屐登翠麓。餘霜未泫瓦﹐晨日初掛木。推門覓黃冠﹐避客似奔鹿。𨿽無與晤語﹐淸坐意亦足。豈知逢此士﹐曠度超世俗。欣然同一笑﹐齒頰粲冰玉。探囊贈奇艸﹐甘香勝芎菊。試臨淸鏡照﹐衰發森已綠。出門恣幽討﹐老仙有遺躅。丹竈𨿽已空﹐藥丸徧山谷。嗟予迫遲暮﹐冠蓋厭追逐。結茅遠人境﹐此計亦已熟。若人眞我友﹐玉字當共讀。客來不知處﹐雞犬望云屋。城東醉歸深夜復呼酒作此詩冬夜走馬城東回﹐追風逐電何雄哉。五門鼓動燈火鬧﹐意气忽覺如章臺。歸來脫靴靴滿霜﹐月明如水浸野堂。梅花滿手不可負﹐催熾獸炭傳淸觴。書生所懷未易料﹐會與君王掃燕趙。只愁漸老不禁寒﹐臥載輜車君勿笑。融州寄松紋劍十年學劍勇成癖﹐騰身一上三千尺。術成欲試酒半酣﹐直躡丹梯削靑壁。靑壁一削平無蹤﹐浩歌卻過蓮花峯。世人仰視那得測﹐但怪雪刃飛秋空。老胡畏誅奉約束﹐假息漁陽連上谷。願聞下詔遣材官﹐恥作腐儒常碌碌。歲晚歲晚城隅車馬稀﹐偸閒聊得掩荊扉。徵蓬滿野風霜苦﹐多稼連云雁鶩肥。報國有心空自信﹐結茅無地竟安歸。浣花道上人誰識﹐華表千年老令威。玉京行玉京淸都奉紫皇﹐赤明開皇劫茫茫。有路坦如馳康莊﹐惜哉背之趨死鄕。絳陵朱兒朝吐光﹐森然箭鏃攢玉牀。潔齋山棲祓不祥﹐朝餐夕食芝術香。縹囊蕊笈出祕方﹐日精月華煉陰陽。鑪開沐浴時日良﹐淸夜玉杵聞琳房。服之刀圭換肝腸﹐三十六帝參翺翔。下視一笑爭奪場﹐累累枯冢壓北邙。步出萬里橋門至江上久坐意不懌﹐掩卷聊出遊。一筇吾事足﹐安用車與騶。浮生了無根﹐兩踵蹋百州。常憶航巨海﹐銀山捲濤頭。一日新雨霽﹐微茫見流求。西行亦足快﹐縱獵南山秋。騰身刺猛虎﹐至今血濺裘。命薄每自笑﹐校尉略已侯。短劍隱市塵﹐浩歌醉江樓。頗疑屠博中﹐可與共奇謀。丈夫等一死﹐滅賊報國仇。徙倚萬里橋﹐寒日墮前洲。晚步院荒有古意﹐僧少無人聲。徘徊楠陰下﹐賞此落日明。著書亦何急﹐寂寞身後名。今年復止酒﹐歌舞陳空觥。不如且消搖﹐出門隨意行。看竹入廢園﹐望江上髙城。纖纖素月出﹐靄靄蒼煙橫。此夕當復奇﹐緱山吹玉笙。數日寒頓減頗有春意感懷賦短歌微陰寒不力﹐破臘春暗動。林梢報梅白﹐水際聞鳥哢。羈鴻漸整翮﹐一一勞目送。應憐飛蓬客﹐猶作浣花夢。平生江淮間﹐裘馬事豪縱。豈知老畏死﹐齋缽受蔬供。忍饞每自笑﹐小飲未敢痛。何以慰寂寥﹐臥聽壓春甕。春愁春愁茫茫塞天地﹐我行未到愁先至。滿眼如雲忽復生﹐尋人似瘧何由避。客來勸我飛觥籌﹐我笑謂客君罷休。醉自醉倒愁自愁﹐愁與酒如風馬牛。歲暮感懷徵塵十載暗戎衣﹐虛負名山采藥期。少日覆氈曾艸檄﹐卽今橫槊尙能詩。昏昏殺气秋登隴﹐颯颯飛霜夜出師。會有英豪能共此﹐鏡中未用嘆吾衰。梅花冰崖雪谷木未芽﹐造物破荒開此花。神全形枯近有道﹐意莊色正知無衺。髙堅政要飽憂患﹐放棄何遽愁荒遐。移根上苑亦過計﹐竹籬茅屋眞吾家。平生自嫌亦自許﹐妙處可識不可誇。金樽翠杓未免俗﹐篝火爲試江南茶。寺居夙興閒居無一事﹐睡少自夙興。空庭翠霧合﹐髙樹紅日升。曳杖繞四廊﹐悄然不逢僧。廚煙俄漠漠﹐角鼓亦登登。晨粥香滿堂﹐粱肉坐可憎。匡山在何許﹐吾將買行縢。萬里橋江上習射坡隴如濤東北傾﹐胡牀看射及春晴。風和漸減雕弓力﹐野迥遙聞羽箭聲。天上欃槍端可落﹐艸間狐兔不須驚。丈夫未死誰能料﹐一笴他年下百城。關山月和戎詔下十五年﹐將軍不戰空臨邊。朱門沈沈按歌舞﹐廏馬肥死弓斷弦。戍樓刁鬥催落月﹐二十從軍今白髮。笛裏誰知壯士心﹐沙頭空照徵人骨。中原干戈古亦聞﹐豈有逆胡傳子孫。遺民忍死望恢復﹐幾處今宵垂淚痕。出塞曲佩刀一刺山爲開﹐壯士大呼城爲摧。三軍甲馬不知數﹐但見動地銀山來。長戈逐虎祁連北﹐馬前曳來血丹臆。卻回射雁鴨綠江﹐箭飛雁起連云黑。淸泉茂艸下程時﹐野帳牛酒爭淋漓。不學京都貴公子﹐唾壺麈尾事兒嬉。戰城南王師出城南﹐塵頭暗城北。五軍戰馬如錯繡﹐出入變化不可惻。逆胡欺天負中國﹐虎狼𨿽猛那勝徳。馬前咿爭乞降﹐滿地縱橫投劍戟。將軍駐坡擁黃旗﹐遣騎傳令勿自疑。詔書許汝以不死﹐股栗何爲汗如洗。讀書二首面骨崢嶸實欲疏﹐退藏只合臥蝸廬。自嫌尙有人間意﹐射雉歸來夜讀書。又

歸老寧無五畝園﹐讀書本意在元元。燈前目力𨿽非昔﹐猶課蠅頭二萬言。晚過保福堂靜僧閒普請疏﹐鑪紅氈暖放參余。蓮花池上容投社﹐椰子身中悔著書。茶試趙坡如潑乳﹐芋來犀浦可專車。放翁一飽眞無事﹐擬伴園頭日把釒且。偶過浣花感舊遊戲作憶昔初爲錦城客﹐醉騎駿馬桃花色。玉人攜手上江樓﹐一笑鉤簾賞微雪。寶釒義換酒忽徑去﹐三日樓中香未滅。市人不識呼酒仙﹐異事驚傳一城說。至今西壁余小艸﹐過眼年光如電掣。正月錦江春水生﹐花枝缺處小舟橫。閒倚胡牀吹玉笛﹐東風十里斷腸聲。夜讀唐諸人詩多賦烽火者因記在山南時登城觀塞上傳烽追賦一首我昔遊梁州﹐軍中方罷戰。登城看烽火﹐川迥風裂面。靑熒並駱谷﹐隱翳連鄠縣。月黑望愈明﹐雨急滅復見。初疑云罅星﹐又似山際電。豈無酒滿尊﹐對此不能咽。低頭愧虎韋長﹐零落白羽箭。何時復關中﹐卻照甘泉殿。平明出小東門觀梅知心多別離﹐慰眼易零落。東風吹梅花﹐爛漫照城郭。晴日千堆雪﹐偏宜馬上看。逢迎無幾日﹐不惜犯春寒。明年花發時﹐我在兩京道。花香固無盡﹐我亦未遽老。脫帽發如漆﹐看花心未灰。平戎那得妨持酒﹐會有詩傳劍外來。寺居睡覺二首虛窗寂寂夜三更﹐燈斂殘光避月明。老懶只貪春睡美﹐愧聞童子誦經聲。又

心地安平曉夢長﹐忽聞魚鼓動修廊。披衣起坐淸羸甚﹐想象云堂缹粥香。樓上醉書丈夫不虛生世間﹐本意滅虜救河山。豈知蹭蹬不稱意﹐八年梁益凋朱顏。三更撫枕忽大叫﹐夢中奪得松亭關。中原機會嗟屢失﹐明日茵席畱餘潸。益州官樓酒如海﹐我來解旗論日買。酒酣博爲歡娛﹐信手梟盧喝成采。牛背爛爛電目光﹐狂殺自謂元非狂。故都九廟臣敢忘﹐祖宗神靈在帝旁。醉題裘馬淸狂錦水濱﹐最繁華地作閒人。金壺投箭消長日﹐翠袖傳杯領好春。幽鳥語隨歌處拍﹐落花鋪作舞時茵。悠然自適君知否﹐身與浮名若个親。初春出遊春風初來滿刁州﹐江水照人如潑油。犢車芳艸南陌頭﹐家家傾貲事遨遊。萬里橋西系黃驑﹐爲君一登散花樓。半年長齋廢觥籌﹐興來忽典千金裘。小桃婀娜弄芳柔﹐紅蘭茁芽滿春洲。壚邊女兒不解愁﹐鬥艸才罷還藏鉤。可憐世人自拘囚﹐盎中乾坤舞蜉蝣。百年苦短去日遒﹐問君安用萬戶侯。芳華樓夜飲二首春風射雉苑城旁﹐走馬還來入醉鄕。夜暖酒波搖燭焰﹐舞回妝粉鑠花光。浮生一笑常難必﹐此樂它年未易忘。莫作五陵豪俠看﹐奚奴歸路有詩囊。又

結客追遊亦樂哉﹐城南城北古池臺。香生赭汗連錢馬﹐光溢金船撥雪醅。難覓長繩縻日住﹐且憑羯鼓喚花開。一春政使渾無事﹐醉到淸明得幾回。東門外徧歷諸園及僧院觀遊人之盛馬上哦詩畫醉鞭﹐東城南陌去翩翩。微風蹙水魚鱗浪﹐薄日烘云卵色天。隔屋鳩鳴閒院落﹐爭門花簇小輜車並。病來久已疏杯酌﹐春物撩人又破禪。城東馬上作二首古寺名園處處行﹐翩然南陌復東城。手柔弓燥獵徒喜﹐耳熱酒酣詩興生。月似有情迎馬見﹐鶯如相識向人鳴。摩挲病眼還三嘆﹐猶擬中原看太平。又

割鮮藉艸醉春醪﹐仰看鳴髇百尺髙。杜老何妨希稷契﹐孔明本自陋袁曹。邊頭插羽無傳檄﹐篋裏盤雕有舊袍。寄語長安眾年少﹐妓圍不似獵圍豪。丁酉上元三首突兀球場錦繡峯﹐遊人士女擁千重。月離雲海飛金鏡﹐燈射冰簾掣火龍。信馬隨車紛醉俠﹐賣薪買酒到耕農。今年自笑眞衰矣﹐但覺憑鞍睡思濃。又

鼓吹連天沸五門﹐燈山萬炬動黃昏。美人與月正同色﹐客子折梅空斷魂。寶馬暗塵思輦路﹐釣船孤火夢江村。古來漫道新知樂﹐此意何由可共論。又

放翁也入少年場﹐一笑燈前未歇狂。翠袖成圍欺月冷﹐氈車爭道覺塵香。蠻酥點綴春風早﹐楚餌畱連夜漏長。結騎莫辭侵曉色﹐昔人萬里看西涼。後陵永慶院在大西門外不及一里蓋王建墓也有二石幢猶當時物又有太后墓琢石爲人馬甚偉陵闕淒涼俯舊邦﹐恨流衮衮似長江。穿殘已嘆金鳧盡﹐缺落空餘石馬雙。攫飯饑烏占寺鼓﹐避人飛鼠上經幢。阿和乳臭崇韜耄﹐堪笑昏童束手降。小飲趙園少年結騎厭追歡﹐漸老方知一笑難。邂逅偶能成午醉﹐登臨未覺怕春寒。髙林橫靄丹靑幅﹐亂蝶爭花錦繡團。滿眼風光索彈壓﹐酒杯須似蜀江寬。和範舍人書懷歲月如奔不可遮﹐卽今楊柳已藏鴉。客中常欠尊中酒﹐馬上時看檐上花。末路淒涼老巴蜀﹐少年豪舉動京華。天魔久矣先成佛﹐多病維摩尙在家。和範舍人病後二詩末章兼呈張正字二首放衙元不爲春酲﹐澹蕩江天气未淸。欲賞園花先夢到﹐忽聞檐雨定心驚。香雲不動燻籠暖﹐蠟淚成堆斗帳明。關隴宿兵胡未滅﹐祝公垂意在尊生。又

士生不及慶曆初﹐下方元祐當勿疏。請看蛟龍得雲雨﹐豈比鳥雀馴階除。舍人起視北門艸﹐學士歸著東觀書。劍外老農亦吐气﹐釀酒畦花常晏如。江路見杏花我行浣花村﹐紅杏紅於染。數樹照南陂﹐一林藏北崦。𨿽慚嶺梅髙﹐繁麗豈易貶。雨絲飛復止﹐云葉低未斂。似嫌風日緊﹐護此燕脂點。身閒得縱觀﹐無語吾所歉。夜聞雨聲髙檐夜雨瀉淋浪﹐起擁寒衾旋炷香。春事豈堪頻破壞﹐客愁不可復禁當。長瓶磊落輸郫釀﹐輕騎聯翩報海棠。著意物華君莫笑﹐世間得喪更茫茫。海棠二首十里迢迢望碧雞﹐一城晴雨不曾齊。今朝未得平安報﹐便恐飛紅已作泥。又

蜀地名花擅古今﹐一枝气可壓千林。譏彈更到無香處﹐常恨人言太刻深。張園海棠洛陽春信久不通﹐姚魏開落胡塵中。揚州千葉昔曾見﹐已嘆造化無餘功。西來始見海棠盛﹐成都第一推燕宮。池臺掃除凡木盡﹐天地眩轉花光紅。慶雲墮空不飛去﹐時有絳雪縈微風。蜂蝶成團出無路﹐我亦狂走迷西東。此園低樹猶三丈﹐錦繡卻在靑天上。不須更著刀尺裁﹐乞與齊奴開步障。登劍南西川門感懷自古髙樓傷客情﹐更堪萬里望吳京。故人不見暮云合﹐客子欲歸春水生。瘴癘連年須藥石﹐退藏無地著柴荊。諸公勉畫平戎策﹐投老深思看太平。和範舍人永康靑城道中作風驅雨壓無浮埃﹐驂馬覃千騎東方來。勝遊公自輩王謝﹐淨社我亦追宗雷。山旻山樓上一徙倚﹐如地始辟天初開。廓然眼界三萬里﹐山一蟻垤水一杯。世間幻妄幾變滅﹐正自不滿吾曹咍。丈夫本願布衣老﹐達士詎畏蒼顏催。君看神君歲食羊四萬﹐處處棄骨髙成堆。西山老翁飽松﹐造物賦予何遼哉。宿上淸宮永夜寥寥憩上淸﹐下聽萬壑度松聲。星辰頓覺去人近﹐風雨何曾敗月明。早歲文辭妨至道﹐中年憂患博虛名。一庵儻許西峯住﹐常就巢仙問養生。登上淸小閣樓觀參差倚晚晴﹐偶然信腳得閒行。欲求靈藥換凡骨﹐先挽天河洗俗情。云作玉峯時特起﹐山如翠浪盡東傾。何因從此橫空去﹐笙鶴飄然過洛城。小憩長生觀飯已遂行淸絕長生觀﹐再遊疑後身。人間空石劫﹐物外自壺春。道士靑精飯﹐先生烏角巾。回頭增悵望﹐倦馬撲徵塵。新津小宴之明日欲遊修覺寺以雨不果呈範舍人二首風雨長亭話別離﹐忍看淸淚濕燕脂。酒光搖蕩歌云暖﹐不似西樓夜宴時。又

新津渡頭船欲開﹐山亭準擬把離杯。不如意事十八九﹐正用此時風雨來。眉州驛舍睡起平生百無能﹐一懶每自喜。胡爲八年間﹐逐食走萬里。身如盤汞轉﹐心似鑪丹死。事君未免愧﹐富貴不如已。雨餘古驛涼﹐晝寐無錯履。澹然得髙臥﹐睡思極淸美。心平了無夢﹐驚魘何自起。尙嫌漆園蝶﹐肯作南柯蟻。斜陽生木影﹐龍蛇滿窗紙。煎茶儻已熟﹐一笑問童子。送範舍人還朝平生嗜酒不爲味﹐聊欲醉中遺萬事。酒醒客散獨淒然﹐枕上屢揮憂國淚。君如髙光那可負﹐東都兒童作胡語。常時念此气生癭﹐況送公歸覲明主。皇天震怒賊得長﹐三年胡星失光芒。旄頭下掃在旦暮﹐嗟此大議知誰當。公歸上前勉畫策﹐先取關中次河北。堯舜尙不有百蠻﹐此賊何能穴中國。黃扉甘泉多故人﹐定知不作白頭新。因公並寄千萬意﹐早爲神州淸虜塵。過魚蛇市小寺六月苦多雨﹐肩輿走江村。過市居人集﹐陟險兵子喧。日昳休野市﹐汛掃開北軒。霧气如蒼虯﹐夭矯出洞門。溪淸見白石﹐糾結菖蒲根。遊魚去甚健﹐投餌棄不吞。嗟予獨何爲﹐貪祿忘故園。馳驅不自卹﹐面有風沙痕。俯仰二十年﹐竟孤明主恩。寄謝眾君子﹐努力蘇元元。眉州作扁舟久不泛蟆津﹐常恐黃塵解污人。爛醉破除千日懣﹐狂吟判斷四州春。汀洲漸歡蘋花老﹐風露初嘗荔子新。便欲騎鯨東海去﹐勝遊未忍別峨岷。過修覺山不果登覽前日泛江時﹐雨昏失南山。今日迎我馬﹐髟委鬌擁髻鬟。白塔映朱閣﹐間見靑林間。問我豈忘之﹐揚鞭亟西還。西還亦聊爾﹐行矣來憑欄。擾擾紅塵中﹐豈無一日閒。會復賡此詩﹐大書榜其顏。但恐厄風雨﹐淸遊天所慳。靑城縣會飲何氏池亭贈譚徳稱赤日黃塵行路難﹐靑城縣裏得偸閒。十年去國悲霜鬢﹐六月登樓望雪山。醉客千言猶落筆﹐美人鬥酒未酡顏。憑誰喚住譚夫子﹐更與徘徊水石間。題庵壁偶向城南卜艸廬﹐二年浪迹寄樵漁。大牀獨臥豪猶在﹐萬眾橫行策竟疏。淸濁戲分春甕酒﹐朱黃閒勘夜窗書。衰顏安用頻看鏡﹐日日元知有不如。幽居二首殊方飄泊向誰論﹐小住僧廬亦所欣。得飽罷揮求米帖﹐愛眠新著毀茶文。摘蔬籃小沾淸露﹐屬刂藥釒且輕帶濕云。從此生涯足幽事﹐宦遊虛用半生勤。又

剡曲故廬歸未得﹐暫從地主借茅茨。桃花春水夢不到﹐菇菜秋風心自知。彊健猶穿幾兩屐﹐榮華正似一鉤絲。此心炯炯無人會﹐煙雨蒼茫獨立時。浣花女江頭女兒雙髻丫﹐常隨阿母供桑麻。當戶夜織聲咿啞﹐地鑪豆爇煎土茶。長城嫁與東西家﹐柴門相對不上車。靑裙竹笥何所嗟﹐插髻燁燁牽牛花。城中妖姝臉如霞﹐爭嫁官人慕髙華。靑驪一出天之涯﹐年年傷春抱琵琶。七月八日馬上作溝水浸新月﹐街槐生碧煙。明河七夕後﹐倦馬五門前。小市燈初鬧﹐髙樓鼓已傳。賦詩寬客恨﹐哦罷卻淒然。江樓急雨洗殘瘴﹐江邊閒倚樓。日依平野沒﹐水帶斷槎流。搗紙荒村晚﹐呼牛古巷秋。腐儒憂國意﹐此際入搔頭。夜登小南門城上曳杖上江城﹐淸宵破二更。月回髙樹影﹐風壯急灘聲。野艇魚罾舉﹐優場炬火明。湖塘正如此﹐回首憶柴荊。野步至靑羊宮偶懷前年嘗劇飲於此錦官門外曳枯筇﹐此地天教著放翁。萬事元無工拙處﹐一官已付有無中。拿云柏樹瘦蛟立﹐繞郭江流淸鏡空。欲把酒杯終覺懶﹐緩歌曾醉落花風。月夜江瀆池納涼微徑荒城曲﹐叢祠野水邊。月能從我醉﹐風欲駕人仙。靜看黏螢艸﹐遙聞采芡船。熱官那有此﹐畱滯莫尢天。華亭院僧房二首半闔朱門見綠苔﹐幽花仍傍小山開。劍南七月暑未退﹐明日更攜棋簟來。又

悠悠馬上困思茶﹐休歇僧房到日斜。殿背無人綠錢滿﹐小盆零落珊瑚花。乾明院觀畫唐年蘭若占閒坊﹐名畫蕭條半在亡。簌簌疏篁常似雨﹐陰陰古屋自生涼。入門疊鼓初催請﹐喚馬斜陽欲滿廊。顯晦熟思眞有數﹐萬金奇迹棄頹墻。登城我登少城門﹐四顧天地接。大風正北起﹐號怒撼危堞。九衢百萬家﹐樓觀爭岌砱。臥病气壅塞﹐放目意頗愜。永懷河洛間﹐煌煌祖宗業。上天祐仁聖﹐萬邦盡臣妾。橫流始靖康﹐趙魏血可蹀。小胡寧遠略﹐爲國恃剽劫。自量勢難久﹐外很中已懾。籍民備勝廣﹐陛戟畏荊聶。誰能提萬騎﹐大呼擁馬鬣。奇兵四面出﹐快若霜掃葉。植旗朝受降﹐馳驛夜奏捷﹐豺狼一朝空。狐兔何足獵﹐遺民世忠義。泣血受污脇﹐系箭射我詩。往檄五陵俠﹐秋日登仙遊閣馬蹄連早暮。車塵細如霧﹐誰知此路邊。髙閣下風馭﹐頗傳秋月夕。語笑聯杖屨﹐始知仙與人。混迹無異處﹐我來想鸞鶴。稽首祈一顧﹐飛仙不可見。惟與白雲遇﹐白雲如有情。傍我欄角住﹐借問何山來。云驚卻飛去﹐自詠華發蕭蕭居士身。江頭風雨折烏巾﹐無人問字尢宜懶。有吏徵租未是貧﹐薄宦儻來難倚仗。舊交漸少每酸辛﹐敲門且復尋僧話。要結他生物外因﹐雜詠四首靑羊宮中竹暗天。白馬廟畔柏如山﹐琴尊處處可消日。車馬紛紛自欠閒﹐又

石犀廟壖江已回。陵谷一變吁可哀﹐卽今禾黍連云處。當日帆檣隱映來﹐又

微風翻翻芋葉白。落日漠漠稻花香﹐出門縱轡何所詣。萬里橋南追晚涼﹐又

世事盛衰誰得知。惠陵煙艸掩柴扉﹐陵邊人家叢竹裏。燈火喧呼迎婦歸﹐大醉歸南禪弄影月下有作昔我變姓名。釣魚散花洲﹐有船不用楫。江急聽自流﹐卽今客錦城。醉過百花樓﹐天風吹筍輿。快若淩空遊﹐月露浩無際。指點隘九州﹐君看塵土中。頗有此樂不﹐題詩碧玉簡。飛仙相答酬﹐酒醒墮何處。樓臺海山秋﹐訪楊先輩不遇因至石室訪客客已去。追涼成獨行﹐衣冠嚴漢殿。艸木拱秦城﹐古甃蒼苔滑。空庭落日明﹐出門還忄黨恍。列屋打碑聲﹐病酒戲作新秋風月佳。數夕破酒戒﹐飲少輒醉眠。衰早頗自怪﹐髙春未離枕。眩轉疑屋壞﹐家人具雞豚﹐熟視不能嘬。尙無千里蒪﹐敢覓鏡湖蟹。一杯苦賈齏﹐價直娑婆界。訪昭覺老久矣耆年罷送迎﹐喜聞革履下堂聲。遊山笑我驀直去﹐過夏憐君太瘦生。庭際楠陰凝晝寂﹐墻頭鵲語報秋晴。功名已付諸賢了﹐長作閒人樂太平。晝臥秋暑侵人气力微﹐燒香髙枕掩齋扉。弄姿野花晴猶斂﹐作態江云晚未歸。身外極知皆夢事﹐世間隨處有危機。故山松菊今何似﹐晚矣淵明悟昨非。晚步江上萬里橋邊帶夕陽﹐隔江漁市似淸湘。山林獨往吾何恨﹐車馬交流渠自忙。髙柳陰中扶拄杖﹐平沙穩處據胡牀。故人京國無消息﹐安得相攜笑此涼。夜坐大風橫吹斗柄折﹐迅雷下擊山壁裂。放翁閉戶寂不聞﹐楞嚴捲盡燈花結。夜行紅藤拄杖扶衰病﹐村北村南破夜行。閒繞長堤逐螢火﹐戲臨荒沼問蛙聲。倦遊但有笭箵興﹐久客眞諳褦襶情。安得故人同一醉﹐三更城上看河傾。悲秋一拋簑笠雪溪舟﹐八載梁州復益州。才破繁華海棠夢﹐又驚搖落井梧秋。曉班無復趨行殿﹐晚境惟思老寢丘。病肺經旬疏酒盞﹐愁來惟是上南樓。城北靑蓮院方丈壁間有畫燕子者過客多題詩予亦戲作二絕句一雙掠水燕來初﹐萬點飛花社雨餘。辛苦成巢君勿笑﹐從來吾亦愛吾廬。又

明窗短壁拂蛛絲﹐常是江邊送客時。畱滯錦城生白髮﹐不如巢燕有歸期。睡起閒身喜午睡﹐睡起日猶早。茂竹靑入檐﹐幽花紅出艸。苔錢亦滿砌﹐護惜不忍掃。宦情本自疏﹐此地可忘老。天涯天涯到處自生愁﹐遊子徵塵暗獘裘。燈火靑熒五門夜﹐風煙索莫二江秋。帝城漫誦新詩句﹐客路難逢舊輩流。送老把茅須早決﹐此生何止四宜休。暇日行城上同行追不能及疾步登城殊未衰﹐欣然一笑擲筇枝。正當閒似白鷗處﹐不減健如黃犢時。秋野煙雲橫慘淡﹐暮天樓閣倚參差。髙吟醉舞忘歸去﹐乞與丹靑畫怪奇。感秋西風繁杵搗徵衣﹐客子關情正此時。萬事從初聊復爾﹐百年彊半欲何之。畫堂蟋蟀怨淸夜﹐金井梧桐辭故枝。一枕淒涼眠不得﹐呼燈起作感秋詩。雙流旅捨三首孤市人稀冷欲冰﹐昏昏一盞店家燈。開門拂榻便酣寢﹐我是江南行腳僧。又

西風黃葉滿江村﹐瘦馬來穿渡口云。動地傳呼逢醉尉﹐誰何禁殺故將軍。又

每因髀肉嘆身閒﹐聊欲勤勞鞍馬間。黑矟黃旗端未免﹐會衝風雪出楡關。早行至江原喔喔鳴雞促起程﹐翻翻飛鷺導孤徵。節旄盡落歸猶遠﹐帶眼頻移瘦自驚。小市蕭條黃葉滿﹐斷橋零落綠苔生。居人猶復多愁思﹐何況天涯倦客情。安仁道中二首千古臨邛路﹐飄然偶獨遊。病身那迫老﹐遠客更禁秋。水退橋未葺﹐渡閒船自流。飛騰付年少﹐回首思悠悠。又

三驛未爲遠﹐衰翁愁出門。貪程多卒卒﹐失睡每昏昏。天大圍平野﹐江回隔近村。何時有餘俸﹐小築占云根。八月十四夜三叉市對月去年看月籌邊樓﹐云釒虖微光如玉鉤。主人不樂客嘆息﹐淸歌空送黃金舟。今年看月三叉市﹐纖雲不作良宵祟。素娥命駕洗客愁﹐我亦傾杯邀共醉。風露萬里方渺然﹐冰輪無轍行碧天。盈盈耿耿意無盡﹐月不忍落人忘眠。一言欲報廣寒殿﹐茅檐華屋均相見。明年萬事不足論﹐但願月滿人常健。丰橋旅捨作我本山林人﹐心期在塵表。出門消底物﹐兩萬事了。羣兒何足慍﹐爲爾常悄悄。今朝山中路﹐更喜相識少。三叉市人醉爭席﹐丰橋逆旅畱饋食。小婦梳髻髙一尺﹐梭聲札札當戶織。文君井落魄西州泥酒杯﹐酒酣幾度上琴臺。靑鞋自笑無羈束﹐又向文君井畔來。白鶴館夜坐竹聲風雨交。松聲波濤翻。我坐白鶴館﹐燈靑無晤言。廓然心境寂﹐一洗吏卒喧。袖手哦新詩﹐淸寒愧雄渾。屈宋死千載﹐誰能起九原。中間李與杜﹐獨招湘水魂。自此競摹寫﹐幾人望其藩。蘭苕看翡翠﹐煙雨啼靑猿。豈知雲海中﹐九萬擊鵬昆鳥。更闌燈欲死﹐此意與誰論。南津勝因院亭子南江平無風﹐如鏡新拂拭。漁舟不點破﹐瀲瀲千頃碧。闌干西北角﹐雲散山爭出。陂競南走﹐翠入窗戶窄。江山不世情﹐作意娛此客。豈無尊中酒﹐豪飲非宿昔。明當還成都﹐塵土埋馬迹。後巖在眼中﹐飛去無羽翼。登邛州譙門門三重其西偏有神仙張四郎畫像張蓋隱白鶴山中浮雲在腳底﹐千里在眼邊。攀躋忽至此﹐倚柱眩欲顚。車馬細如蟻﹐紛紛衢路間。嗟汝何爲者﹐馳驅窮歲年。我本澹蕩人﹐此心實愛閒。向來出處際﹐不愧咫尺天。風吹哦詩聲﹐十里搖西山。懸知老仙翁﹐爲我一粲然。書寓捨壁二首天與癡頑不解愁﹐未埋病骨且閒遊。山於拄杖橫時看﹐路到芒革奚破處休。初擬燒丹住南嶽﹐卻因學劍客西州。秋風巾褐添蕭爽﹐又作臨邛十日畱。又

落佩頹冠慣放慵﹐經旬寓館古臨邛。西偏取路橫穿竹﹐北向開門倒看松。醉後蹇驢歸薄暮﹐閒來支枕睡髙春。鵠鳴山谷曾遊處﹐剩欲扶犁學老農。次韻使君吏部見贈時欲遊鶴山以雨止幙頤江上約同行﹐白鶴峯前辱寄聲。靑史功名男子事﹐後堂歌舞故人情。午甌誰致葉家白﹐春甕旋撥郎官淸。登覽不嫌鳩喚雨﹐十年芒慣山程。西巖翠屏閣把酒孤亭半日畱﹐西巖獨擅鶴山秋。也知絕境終難賦﹐且喜閒身得縱遊。鶻起危巢時磔磔﹐鹿鳴深澗暮呦呦。人生適意方爲樂﹐甲第朱門只自囚。幽居院久墮塵沙裏﹐幽尋始此行。侵云千嶂合﹐披艸一僧迎。蘚潤泉時滴﹐崖傾竹倒生。登髙忽平曠﹐回首失崢嶸。老矣猶孤客﹐歸哉念耦耕。結廬殊未定﹐此地頗關情。中溪散人無俗事﹐日日山中行。今朝中溪寺﹐妙絕不可名。幽處萬木合﹐忽然千頃平。綠黛染晴嶂﹐白雲如玉城。巖花勸小酌﹐天風吹獨醒。𨿽無九臯鶴﹐奇哉此松聲。我如折翼鵬﹐回盡九萬程。脫屨擲拄杖﹐於此餞餘生。天臺院有小閣下臨官道予爲名曰玉霄竹輿衝雨到天臺﹐綠樹陰中小閣開。榜作玉霄君會否﹐要知散吏按行來。山中小雨得宇文使君簡問嘗見張仙翁乎戲作一絕張仙挾彈知何往﹐淸嘯穿林但可聞。拾得鐵丸無處用﹐爲君打散四山雲。雨中山行至松風亭忽澄霽煙雨千峯擁髻鬟﹐忽看靑嶂白雲間。捲藏破墨營丘筆﹐卻展將軍著色山。贈宋道人我不如昔人騎鶴上九天﹐玉簡奏事虛皇前。平生嗇養气粗全﹐兩腳馳走輕如煙。鳥道懸崖忽飛騫﹐戲擲短劍聲鏗然。轉盼跳下千仞淵﹐已復取劍升層巓。騰猿俊鶻爭後先﹐饑食松花掬飛泉。金骨綠髓漸凝堅﹐口哦七字黃庭篇。西來欲訪挾彈仙﹐丹經劍訣更精研。嗟哉一失五百年﹐作詩付子勿妄傳。自山中泛舟歸郡城我呼小艇浮南津﹐落日亂山銜半輪。背船雙鷺低掠水﹐下灘峭風冷逼人。中流回望始太息﹐煙中白塔髙嶙峋。適從彼來忽在此﹐老夫拄杖捷有神。尉曹堆盤笠澤膾﹐秀才瀉榼中山春。豈惟外物不掛眼﹐醉後兀爾忘吾身。朝冠行卽掛神武﹐買犢遂欲耕峨岷。金丹自喜日日長﹐白髮未許年年新。擁橋炬火遠已鬧﹐歸舍睡息淸而勻。明朝笑謂同載客﹐有腳莫踏東華塵。次韻宇文使君山行城中望西山﹐爽气固可致。不如山中行﹐衣屨染濃翠。使君資髙逸﹐鐵馬奏橫吹。平郊何曠蕩﹐修竹亦淸。旣聞蘇門嘯﹐遂挹浮丘袂。似嫌太淸絕﹐開宴盡主意。戲畱楚臺云﹐寶靨斗姿媚。珠貫按歌聲﹐泉湧發詩思。歸來殊不倦﹐吏牘閱千紙。卻笑江左人﹐把酒輒遺事。下客亦未衰﹐尙可提萬騎。安能學胡公﹐危苦寄鶴翅。同王無玷羅用之訪臨邛道士墓樂天詩句本嘲詼﹐那有人從碧海來。五百年間逢好事﹐披榛來訪此崔嵬。登太平塔我從平地來﹐忽寄百尺巓。眼力與腳力﹐初不減少年。漸髙山愈出﹐杳杳浮雲煙。舉手捫參旗﹐日月磨蟻旋。天風忽吹衣﹐便欲從此仙。且復下梯去﹐著書未終篇。中夜投宿修覺寺陸走崔嵬水下瀧﹐客中更復客它邦。晚離方井雲藏市﹐夜渡新津火照江。人語紛紛投野寺﹐牀敷艸艸寄僧窗。五更風雨妨歸夢﹐臥看殘燈吐半缸。絕勝亭蜀漢羈遊歲月侵﹐京華乖隔少來音。登臨忽據三江會﹐飛動從來萬里心。地勝頓驚詩律壯﹐气增不怕酒杯深。一琴一劍白雲外﹐揮手下山何處尋。雲溪觀竹戲書二絕句气蓋冰霜勁有餘﹐江邊見此列仙臒。淸寒直入人肌骨﹐一點塵埃住得無。又

溪光竹色兩相宜﹐行到溪橋竹更奇。對此莫論無肉瘦﹐閉門可忍十年饑。九月十日如漢州小獵於新都彌牟之間投宿民家適從邛州歸﹐又作漢州去。天低慘欲雪﹐遊子悲歲暮。十年辭京國﹐疋馬厭道路。陛火炎髙岡﹐江云暗空戍。角弓寒始勁﹐霜鶻饑更怒。邂逅成小獵﹐尺箠聊指呼。北連武侯祠﹐南並稚子墓。合圍蹙窮鹿﹐設伏截狡兔。壯哉帶箭雉﹐耿介死不顧。吾寧暴天物﹐戰法因得寓。黃昏過民家﹐休馬燎裘衤誇。割鮮盛燔炙﹐毛血灑庭戶。老姥亦復奇﹐汛掃邀我駐。丈夫儻未死。千金酬此遇。獵罷夜飲示獨孤生三首客途孤憤只君知﹐不作兒曹怨別離。報國𨿽思包馬革﹐愛身未忍貨羊皮。呼鷹小獵新霜後﹐彈劍長歌夜雨時。感慨卻愁傷壯志﹐倒瓶濁酒洗餘悲。又

關輔何時一戰收﹐蜀郊且復獵淸秋。洗空狡穴銀頭鶻﹐突過重城玉腕驑。賊勢已衰眞大慶﹐士心未振尙私憂。一樽共講平戎策﹐勿爲飛鳶念少遊。又

白袍如雪寶刀橫﹐醉上銀鞍身更輕。帖艸角鷹掀兔窟﹐憑風羽箭作鴟鳴。關河可使成南北﹐豪傑誰堪笑死生。欲疏萬言投魏闕﹐燈前攬筆涕先傾。自廣漢歸宿十八里艸市月黑叩店門﹐燈靑坐牀簀。飯粗雜沙土﹐菜瘦等艸棘。泰然均一飽﹐未覺異玉食。我豈兒女哉﹐口腹爲怨徳。古人恥懷祿﹐不仕當力穡。從今扶犁手﹐終老謝翰墨。東郊飲村酒大醉後作丈夫無苟求﹐君子有素守。不能垂竹帛﹐正可死隴畝。邯鄲枕中夢﹐要是念所有。持枕與農夫﹐亦作此夢否。今朝櫟林下﹐取醉村市酒。未敢羞空囊﹐爛漫詩千首。九月十八夜夢避雨叩一僧院有老宿年八十許邀畱甚勤若舊相識者夢中爲賦此詩畫檐急雨傾髙秋﹐夜投丈室燈幽幽。耆年擁毳雪滿頭﹐拂拭牀敷邀我畱。離猊戲擲香出喉﹐蓬蓬結成蒼玉球。蠻童揭簾待者憂﹐觸散香煙當罰油。秋晚登城北門幅巾藜杖北城頭﹐捲地西風滿眼愁。一點烽傳散關信﹐兩行雁帶杜陵秋。山河興廢供搔首﹐身世安危入倚樓。橫槊賦詩非復昔﹐夢魂猶繞古梁州。詩集卷九一百一十九首秋興成都城中秋夜長﹐燈籠蠟紙明空堂。髙梧月白繞飛鵲﹐衰艸露涇啼寒。堂上書生讀書罷﹐欲眠未眠偏斷腸。起行百匝幾嘆息﹐一夕綠發成秋霜。中原日月用胡歷﹐幽州老酋著柘黃。滎河溫洛底處所﹐可使長作旃裘鄕。百金戰袍周鳥鶻盤﹐三尺劍鋒霜雪寒。一朝出塞君試看﹐旦發寶雞暮長安。夜飲引劍酣歌亦壯哉﹐要君共覆手中杯。秋鴻陣密橫江去﹐暮角聲酣戰雨來。莫恨皇天無老眼﹐請看白骨有靑苔。中年倍覺流光速﹐行矣西郊又見梅。暮秋二首時序中年速﹐風霜客路長。孤愁巴月白﹐淸夢楚山蒼。燈暗秋銜壁﹐鐘疏夜殷牀。端居有微祿﹐不敢恨殊方。又

萬里歸無策﹐八年淹此畱。羞蒙子公力﹐寧倦長卿遊。聽雨瀟湘夜﹐飛鷹鄠杜秋。更須論富貴﹐此計亦悠悠。夜雨有感北風吹雨暗江郊﹐十月僧廬旋補茆。病馬敢希三品料﹐驚禽聊借一枝巢。少時諸老爭求識﹐晚歲殊方罕定交。閉戶不妨新得趣﹐丹經盈篋手親抄。道室一室冷如水﹐人疑在定僧。手稱丹竈火﹐紗護佛龕燈。食減形𨿽槁﹐心虛气自凝。平生坐忘論﹐字字欲銘膺。飯罷戲作南市沽濁醪﹐浮蟻甘不壞。東門買彘骨﹐醯醬點橙。蒸雞最知名﹐美不數魚蟹。輪囷犀浦芋﹐磊落新都菜。欲賡老饕賦﹐畏破頭戒。況予齒日疏﹐大臠敢屢嘬。杜老死牛炙﹐千古懲禍敗。閉門餌朝霞﹐無病亦無債。初冬夜宴絲管紛紛燭滿堂﹐梟盧擲罷夜飛觴。帷犀風定歌云暖﹐香獸煙濃漏箭長。泛菊已成前日夢﹐探梅又續去年狂。醉歸自笑摧頹甚﹐冷逼貂裘怯曉霜。冬夜醉歸復小飲野外歸來晚﹐空庭露气新。乍晴雲妒月﹐多病酒欺人。倚杖行吟久﹐投杯起舞頻。早梅消息動﹐春事漸關身。病酒述懷閒處天教著放翁﹐艸廬髙臥筰橋東。數莖白髮悲秋後﹐一盞靑燈病酒中。李廣射歸關月墮﹐劉琨嘯罷塞云空。古人意气憑君看﹐不待功成固已雄。數日暄妍頗有春意予閒居無日不出遊戲作小春花蕾索春饒﹐已有暄風入紫貂。村路雨晴鳩婦喜﹐射場艸綠雉媒嬌。苑邊結客飛金勒﹐樓上誰家弄玉簫。莫怪夕陽歸獨後﹐早梅喚我度溪橋。遣興耆舊日凋謝﹐將如此老何。懣拈如意舞﹐狂叩唾壺歌。郡縣輕民力﹐封疆恃虜和。功名莫看鏡﹐吾意已蹉跎。趙將軍並序客爲予言靖康建炎間﹐關中奇士趙宗印者。提義兵擊虜﹐有眾數千。所向輒下﹐虜不敢當。會王師敗於富平﹐宗印知事不濟。大慟於王景略廟﹐盡以金帛散其下。被髮入華山﹐不知所終。予感其事﹐爲作此詩。我夢遊太華﹐雲開千仞靑。擘山瀉黃河﹐萬古仰巨靈。往者禍亂初﹐氛祲於太寧。豈無臥雲龍﹐一起奔風霆。時事方錯謬﹐三秦盡膻腥。山河銷王气﹐原野失大刑。將軍散發去﹐短劍屬刂茯苓。定知三峯上﹐爛醉今未醒。江樓醉中作淋漓百榼宴江樓﹐秉燭揮毫气尙遒。天上但聞星主酒﹐人間寧有地埋憂。生希李廣名飛將﹐死慕劉伶贈醉侯。戲語佳人頻一笑﹐錦城已是六年畱。曳策慈竹蕭森拱廢臺﹐醉歸曳策一徘徊。紛紛落日牛羊下﹐黯黯長空霰雪來。三峽猿催淸淚落﹐兩京梅傍戰塵開。客懷已是淒涼甚﹐更聽城頭畫角哀。謁漢昭烈惠陵及諸葛公祠宇雨止風益豪﹐雪作云不動。淒涼漢陵廟﹐衰艸臥翁仲。畫妓空笙竽﹐土馬闕羈鞚。壞沃黃犢耕﹐柏密幽鳥哢。尙想忠武公﹐身任社稷重。整整渭上營﹐气已無岐雍。少須天意定﹐破賊寧患眾。興亡信有數﹐星隕事可痛。陵邊四五家﹐茆竹居接棟。手皸紙上箔﹐醅熟酒鳴甕。𨿽嗟生理微﹐亦足逭饑凍。劉葛固雄傑﹐閱世均一夢。論髙常近迂﹐才大本難用。九原不可作﹐再拜臨風慟。遙夜遙夜雨聲急﹐愔愔窗戶幽。開編堯舜在﹐得句鬼神愁。同俗愚儒罪﹐容身壯士羞。燈殘不成睡﹐曉角動南樓。遠遊遠遊行復歲華新﹐懶學劉郎問大鈞。一點不蒙稽古力﹐十分合作臥云身。苦寒與酒頓增價﹐小雨爲梅先辟塵。擬佩一壺江路去﹐花邊醉墮白綸巾。大雪歌長安城中三日雪﹐潼關道上行人絕。黃河鐵牛僵不動﹐承露金盤凍將折。虯須豪客狐白裘﹐夜來醉眠寶釵樓。五更未醒已上馬﹐衝雪卻作南山遊。千年老虎獵不得﹐一箭橫穿雪皆赤。拿空爭死作雷吼﹐震動山林裂崖石。曳歸擁路千人觀﹐髑髏作枕皮蒙鞍。人間壯士有如此﹐胡不來歸漢天子。簡譚徳稱幼輿骨相稱山巖﹐自要閒遊不避讒。錦裏先生爲老伴﹐玉霄散吏是頭銜。探春苑路花帽﹐看月江樓酒滿衫。惟恨題詩無逸气﹐愧君陣馬與風馬風。排悶世事何知與願違﹐十年髙臥看羣飛。獵圍花市無人問﹐漁艇煙村有夢歸。銀燭焰長搖酒浪﹐寶刀佩穩壓戎衣。君看白首寒窗客﹐俠气縱橫亦未非。夜意三首名姓人誰記﹐形骸老漸侵。酒慳停劇飲﹐詩退負髙吟。雨隔疏更斷﹐雲藏古院深。衰遲常兀兀﹐惆悵少年心。又

心淸知睡少﹐气定覺神凝。但有一無愧﹐無妨百不能。燈昏如隔霧﹐研冷欲生冰。兀爾遺身世﹐東窗待日升。又

瘴地晨霜薄﹐郊墟暮雨昏。啼如有恨﹐微火解相溫。末路眞無策﹐孤忠敢自言。輪囷肝膽在﹐白首倚乾坤。玉局觀拜東坡先生海外畫像商周去不還﹐盛哉漢唐宋。蘇公本天人﹐謫墮爲世用。太平極嘉祐﹐珠玉始包貢。公車三千牘﹐字字岌飛動。气力倒犀象﹐律呂諧鸞鳳。天驥西極來﹐矯矯不受鞚。飛騰上臺閣﹐廢放落云夢。至寶不侵蝕﹐終亦老侍從。晚途遷海表﹐萬里天宇空。豈惟騎鯨魚﹐遂欲跨螮虫東。心空物莫撓﹐气老筆愈縱。秕糠郊祀歌﹐遠友情廟頌。我生𨿽後公﹐妙句得吟諷。整衣拜遺像﹐千古尊正統。心太平庵天下本無事﹐庸人擾之耳。胸中故湛然﹐忿欲定誰使。本心倘不失﹐外物眞一蟻。困窮何足道﹐持此端可死。空齋夜方中﹐窗月淡如水。忽有淸磬鳴﹐老夫從定起。訪客至西郊摵摵敗葉飛﹐黯黯寒云低。村墟與市裏﹐觸目一慘淒。今日病體輕﹐駕言適城西。丹柿滿野店﹐靑簾出江堤。獵騎載雉兔﹐樵擔懸鶉雞。居人名自得﹐使我念故溪。故溪不敢說﹐況復朝金閨。傷哉嚙雪翁﹐歲晚猶牧羝。下愚不自還﹐大惑終身迷。君恩何由報﹐力耕愧黔黎。得都下八月書報蒙恩牧敍州鳳城書到錦江邊﹐故里歸期愈渺然。掌上山川初入夢﹐壺中日月尙經年。方輪落落難推轂﹐倦馬駸駸怕著鞭。未佩魚符無吏責﹐看花且作拾遺顚。晚起二首賣劍捐書絕世緣﹐掩關髙枕送流年。久從道士學踵息﹐誰管門生嘲腹便。化蝶飛時嗟昨夢﹐睡蛇去後喜安眠。欠伸看起東窗日﹐也似金鑾過入磚。又

學道逍遙心太平﹐幽窗鼻息憾牀聲。柳花無蒂蠻氈暖﹐龜甲有紋繒帳明。候起兒童陳盥櫛﹐笑衰人客闖柴荊。此生睡足無餘念﹐安用元戎報五更。江樓吹笛飲酒大醉中作世言九州外﹐復有大九州。此言果不虛﹐僅可容吾愁。許愁亦當有許酒﹐吾酒釀盡銀河流。酌之萬斛玻璃舟﹐酣宴五城十二樓。天爲碧羅幕﹐月作白玉鉤。織女織慶雲﹐裁成五色裘。披裘對酒難爲客﹐長揖北辰相獻酬。一飲五百年﹐一醉三千秋。卻駕白鳳驂班虯﹐下與麻姑戲玄洲。錦江吹笛餘一念﹐再過劍南應小畱。晚登子城江頭作雪雪未成﹐北風吹云如有營。驅車出門何所詣﹐一放吾目登髙城。城中繁雄十萬戶﹐朱門甲第何崢嶸。錦機玉工不知數﹐深夜窮巷聞吹笙。國家自從失河北﹐煙塵漠漠暗兩京。胡行如鬼南至海﹐寸地尺天皆苦兵。老吳將軍獨護蜀﹐坐使井絡無欃槍。名都壯邑數千里﹐至今不聞戎馬聲。安危自古有倚伏﹐相持默默非敵情。棘門灞上勿兒戲﹐犬羊豈憚渝齊盟。夙興出謁嗜酒狂無敵﹐居家懶有餘。苦寒愁手版﹐美睡付肩輿。覓句吟哦慣﹐逢人省識疏。亦知歸去好﹐無地著蝸廬十一月三日過升仙橋作三首早過升仙不暇炊﹐橋邊買眊療朝饑。紛紛滿座誰能識﹐大似新丰獨酌時。又

熨手金鞭天馬駒﹐冰河雪谷笑談無。只言燕趙多奇士﹐豈必書生盡腐儒。又

橋邊沙水綠蒲老﹐原上煙蕪黃犢閒。老子眞成興不淺﹐憑鞍歸夢繞家山。遣興蓬壺舊隱已微茫﹐浪迹紅塵樂未央。縱酒山南千日醉﹐看花劍外十年狂。新詩刻燭驚詞客﹐駿馬追風戲鞠場。要是世間男子事﹐不須臺省競飛翔。艸堂拜少陵遺像淸江抱孤村﹐杜子昔所館。虛堂塵不掃﹐小徑門可款。公詩豈紙上﹐遺句處處滿。人皆欲拾取﹐志大才苦短。計公客此時﹐一飽得亦罕。厄窮端有自﹐寧獨坐房琯。至今壁間像﹐朱綬意蕭散。長安貂嬋多﹐死去誰復算。靑羊宮小飲贈道士靑羊道士竹爲家﹐也種玄都觀裏花。微雨晴時看鶴舞﹐小窗幽處聽蜂衙。藥壚宿火熒熒暖﹐醉袖迎風獵獵斜。老我一官眞漫浪﹐會來分子淡生涯。夜寒二首淸夜焚香讀楚詞﹐寒侵貂褐嘆吾衰。輕冰滿研風聲急﹐忽記山陰夜雪時。又

斗帳重茵香霧重﹐膏粱那可共功名。三更騎報河冰合﹐鐵馬何人從我行。書懷武擔山上望京都﹐誰記黃公舊酒墟。宿負本宜輸左校﹐寬恩猶聽補東隅。一官漫浪行將老﹐萬卷縱橫只自愚。甫裏松陵在何許﹐古人投劾爲蒓鱸。記夢二首烏巾白糸寧憶當年﹐抵死尋春不自憐。焦頁卒頁劍南雙鬢攺﹐夢中猶上暗門船。又

團臍霜蟹四腮鱸﹐樽俎芳鮮十載無。塞月徵塵身萬里﹐夢魂也復醉西湖。醉中出西門偶書古寺閒房閉寂寥﹐幾年耽酒負公朝。靑山是處可埋骨﹐白髮向人羞折腰。末路自悲終老蜀﹐少年常願從徵遼。醉來挾箭西郊去﹐極目寒蕪雉兔驕。訪客不遇風急斜吹帽﹐泥深亂濺衣。杜門常畏罵﹐訪客卻空歸。老馬舉蹄懶﹐枯槐無葉飛。馳驅幾時了﹐散發憶苔磯。劍客行世無知劍人﹐太阿混凡鐵。至寶棄泥沙﹐光景終不滅。一朝斬長鯨﹐海水赤三月。隱見天地間﹐變化豈易測。國家未滅胡﹐臣子同此責。浪迹潛山海﹐歲晚得劍客。酒酣脫匕首﹐白刃明霜雪。夜半報仇歸﹐斑斑腥帶血。細仇何足問﹐大恥同憤切。臣位𨿽卑賤﹐臣身可屠裂。誓當函胡首﹐再拜奏北闕。逃去變姓名﹐山中餐玉屑。故蜀別苑在成都西南十五六里梅至多有兩大樹夭矯若龍相傳謂之梅龍予初至蜀嘗爲作詩自此歲常訪之今復賦一首丁酉十一月也昔年曾賦西郊梅﹐茫茫去日如飛埃。卽今衰病百事懶﹐陳迹未忘猶一來。蜀王故苑犁已徧﹐散落尙有千雪堆。珠樓玉殿一夢破﹐煙蕪牧笛遺民哀。兩龍臥穩不飛去﹐鱗甲脫落生莓苔。精神最遇雪月兒﹐气力苦戰冰霜開。羈臣放士耿獨立﹐淑姬靜女知誰媒。摧傷𨿽多意愈厲﹐直與天地爭春回。蒼然老气壓桃杏﹐笑我白髮心尙孩。微風故爲作嫵媚﹐一片吹入黃金罍。閒意柴門𨿽設不曾開﹐爲怕人行損綠苔。妍日漸催春意動﹐好風時捲市聲來。學經妻問生疏字﹐嘗酒兒斟瀲灩杯。安得小園寬半畝﹐黃梅綠李一時栽。飲罷夜歸老病畏多酌﹐退閒愁夜行。市燈疏欲盡﹐樓月澹初生。露冷莎蛩咽﹐天髙塞雁徵。歸來差自喜﹐擁被聽疏更。江亭冬望霜落江淸水見魚﹐偶來徙倚艸亭孤。雪天黯淡常如晚﹐煙樹微茫直欲無。下澤乘車終碌碌﹐上方請劍漫區區。擬將疏逸消豪气﹐尋罷酒徒尋獵徒。大風登城風從北來不可當﹐街中橫吹人馬僵。西家女兒午未妝﹐帳底鑪紅愁下牀。東家喚客宴畫堂﹐兩行玉指調絲簧。錦繡四合如垣墻﹐微風不動金猊香。我欲登城望大荒﹐勇欲爲國平河湟。才疏志大不自量﹐西家東家笑我狂。書雨仲冬候始寒﹐丙夜天正黑。雨來挾風助﹐吼聲不遺力。聲如拔髙山﹐勢若伐彊國。初憂老柏折﹐遂恐石筍踣。乾坤本無心﹐百神各效職。蛟龍鬥歲暮﹐豪橫理莫測。農功幸已成﹐龍怒亦會息。屋漏何足言﹐袖手姑默默。一笑半醉微吟不怕寒﹐江邊一笑覺天寬。莫愁艇子急衝雨﹐何遜梅花頻倚闌。萬事任從皮外去﹐百年聊作夢中觀。放翁縱老狂猶在﹐倒盡金壺燭未殘。歲晚懷鏡湖舊隱慨然有作公府還家鬢未秋﹐鏡湖南畔決歸休。讀書精舍豈輕出﹐采藥名山成遠遊。白墮興來猶小醉﹐靑精材足更何求。俗間毀譽惟堪笑﹐常隘韓公咎鬥牛。華發華發蕭蕭老蜀關﹐倦飛可笑不知還。人生只似駒過隙﹐世事莫驚雷破山。光景半銷樽酒裏﹐英豪或隱博徒間。車帷閉置眞何樂﹐書劍飄然未厭閒。嘆息國家圖籙合中興﹐嘆息吾寧粥飯僧。賣劍買牛衰可笑﹐壞裳爲褲老猶能。曉過射圃雲藏壘﹐夜讀兵書雨灑燈。安得龍媒八千騎﹐要令窮虜畏飛騰。冬至歲月難禁節物催﹐天涯回首意悲哀。十年人向三巴老﹐一夜陽從九地來。上馬出門愁斂版﹐還家畱客彊傳杯。探春漫道江梅早﹐盤裏酥花也斗開。城南尋梅四首老子今年懶賦詩﹐風光料理鬢成絲。靑羊宮裏春來早﹐初見梅花第一枝。又

黯淡江天雪欲飛﹐竹籬數掩傍苔磯。淸愁滿眼無人說﹐折得梅花作伴歸。又

靑煙漠漠暗西村﹐問訊梅花置一尊。冷淡生涯元不惡﹐卻嫌歌吹合江園。又

籬邊細路竹間庵﹐一段風流擅劍南。吾國以香爲佛事﹐客來試向鼻端參。書嘆歷盡危塗井與參﹐鬢毛飽受雪霜侵。平生不可俗子眼﹐後世誰知吾輩心。河洛方行胡正朔﹐山林虛度醉光陰。浩歌未闋先投枕﹐衰病常憂感慨深。感興二首少小遇喪亂﹐妄意憂元元。忍饑臥空山﹐著書十萬言。賊亮負函貸﹐江北煙塵昏。奏記本兵府﹐大事得具論。請治故臣罪﹐深絕衰亂根。言疏卒見棄﹐袂有血淚痕。爾來十五年﹐殘虜尙遊魂。遺民淪左衽﹐何由雪煩冤。我發日益白﹐病骸寧久存。常恐先狗馬﹐不見淸中原﹐又

髙帝王蜀漢。天下豈易圖﹐幡然用其鋒。項羽不支梧﹐嗟余昔從戎。久戍南鄭墟﹐登髙望夕烽。咫尺咸陽都﹐羣胡本無政。剽奪常自如﹐民窮訴蒼天。日夜思來蘇﹐連年況枯旱。關輔尢空虛﹐安得節制帥。弓刀肅馳驅﹐父老上牛酒。善意不可孤﹐諸將能辦此。機會無時無﹐暮冬夜宴官機錦茵金蹙鳳。舞娃釵墮雙寰重﹐寶鑪三尺香吐霧。畫燭如椽風不動﹐主人愛客情無已。箏聲未斷歌聲起﹐亦知百歲等朝露。便恐一歡成覆水﹐鑪紅酒綠春爲回。坐上梅花連夜開﹐堂前咫尺異气候。冰合平池霜壓階﹐枕上枕上三更雨。天涯萬里遊﹐虫聲憎好夢。燈影伴孤愁﹐報國計安出。滅胡心未休﹐明年起飛將。更試北平秋﹐謁石犀廟閒過石犀祠。登堂一嘆欷﹐江回陵谷變。碑斷市朝非﹐荒圃連寒壠。斜陽映夕霏﹐興亡俱昨夢。惆悵跨驢歸﹐江上散步尋梅偶得三絕句小園風月不多寬。一樹梅花開未殘。剝啄敲門嫌特地。緩拖藤杖隔籬看﹐又

鐘殘小院欲消魂。漠漠幽香伴月痕﹐江上人家應勝此。明朝更出小南門﹐又

小南門外野人家。短短疏籬繚白沙﹐紅稻不須鸚鵡啄。淸霜催放兩三花﹐漣漪亭賞梅判爲梅花倒玉卮。故山幽夢憶疏籬﹐寫眞妙絕橫窗影。徹骨淸寒蘸水枝﹐苦節雪中逢漢使。髙標澤畔見湘累﹐詩成怯爲花拈出。萬斛塵襟我自知﹐芳華樓賞梅素娥竊藥不奔月﹐化作江梅寄幽絕。天工丹粉不敢施﹐雪洗風吹見眞色。出籬藏塢香細細﹐臨水隔煙情脈脈。一春花信二十四﹐縱有此香無此格。放翁年來百事惰﹐惟見梅花愁欲破。金壺列置春滿屋﹐寶髻斜簪光照坐。百榼淋漓玉斝飛﹐萬人辟易銀鞍過。不惟豪橫壓淸臞﹐聊爲詩人洗寒餓。浣花賞梅老子人間自在身﹐插梅不惜損烏巾。春回積雪層冰裏﹐香動荒山野水濱。帶月一枝低弄影﹐背風千片遠隨人。石家樓上貪吹笛﹐肯放朝朝玉樹新。蜀苑賞梅十里溫香撲馬來﹐江頭還見去年梅。喜開剩欲邀明月﹐愁落先教掃綠苔。跌宕放翁新醉墨﹐淒涼廢苑舊歌臺。盛衰自古無窮事﹐莫向昆明嘆劫灰。大醉梅花下走筆賦此閉門坐嘆息﹐不飲輒千日。忽然酒興生﹐一醉須一石。檐頭花易老﹐旗亭酒常窄。出郊索一笑﹐放浪謝形役。把酒梅花下﹐不覺日旣夕。花香襲襟袂﹐歌聲上空碧。我亦落烏巾﹐倚樹吹玉笛。人間奇事少﹐頗謂三勍敵。酒闌江月上﹐珠樹掛寒璧。便疑從此仙﹐朝市長掃迹。醉歸亂一水﹐頓與異境隔。終當騎梅龍﹐海上看春色。之廣都憩鐵像院歲暮天苦寒﹐風雨復乘之。道邊得古寺﹐欣然具晨炊。瘦樹立中庭﹐斷蔓絡短籬。小僧爲設鑪﹐童子燒槁枝。坐令手足柔﹐髭間失冰澌。敬禮龕中像﹐盡讀廡下碑。少年志四方﹐故里了不思。晚知行路難﹐更覺遊子悲。一官始巴僰﹐剡曲歸何時。置之勿復道﹐爛醉忘天涯。廣都江上作微波不搖江﹐纖雲不行天。我來倚杖立﹐天水相澄鮮。平遠望不盡﹐日落自生煙。梅花耿獨立﹐雪樹明前川。好風吹我衣﹐春色已粲然。東村聞酒美﹐買醉上漁船。宿龍華山中寂然無一人方丈前梅花盛開月下獨觀至中夜梅花如髙人﹐枯槁道愈尊。君看在空谷﹐豈比倚市門。我來整冠佩﹐潔齋三沐燻。亦思醉其下﹐燕恐瀆君。敬抱綠綺琴﹐玄酒挹古樽。月明流水閒﹐一洗世濁昏。摸寫香與影﹐計君已厭聞。老我少傑思﹐尙喜非陳言。次韻張季長正字梅花倚橋臨水似催詩﹐戲伴鵝黃上柳絲。萬里西湖驚斷夢﹐二年東閣憶幽期。插瓶直欲連全樹﹐簪帽憑誰揀好枝。一味淒涼君勿嘆﹐平生初不願春知。次韻季長見示倚徧南樓十二欄﹐長歌相屬寓悲歡。空懷鐵馬橫戈意﹐未試冰河墮指寒。成敗極知無定勢﹐是非元自要徐觀。中原阻絕王師老﹐那敢山林一枕安。廣都道中呈季長天上石渠郎﹐能來伴楚狂。風霜朝並轡﹐燈火夜連牀。江水不勝綠﹐梅花無賴香。劇談那得住﹐出處要平章。看梅歸馬上戲作五首平明南出笮橋門﹐走馬歸來趁未昏。漸老更知閒有味﹐一冬彊半在梅村。又

本爲梅花判痛飲﹐卻嗅梅香消宿酲。日欲落時始上馬﹐靑羊宮前聞發更。又

一點不雜桃李春﹐一水隔斷車馬塵。恨不來爲淸夜飲﹐月中香露濕烏巾。又

江路疏籬已過淸﹐月中霜冷若爲情。不如折向金壺貯﹐畫燭銀燈看到明。又

江郊車馬滿斜暉﹐爭趁南城未闔扉。要識梅花無盡藏﹐人人襟袖帶香歸。別後寄季長俗子俗到骨﹐一揖已混人。不知此曹面﹐何處得許塵。我非作崖塹﹐汝自不可親。道途逢使君﹐令我生精神。頓增江山麗﹐更覺風月新。對牀得晤語﹐傾倒夜達晨。亟起忘縛絝﹐小醉或墮巾。繚出錦城南﹐問訊江梅春。煎茶憩野店﹐喚船截煙津。淒涼弔廢苑﹐蕭散誇閒身。暮歸度略彴﹐月出水鱗鱗。思君去已遠﹐此會何由頻。中夜對月小酌今夕復何夕﹐素月流淸輝。徘徊入我堂﹐化作白玉墀。棲鳥滿髙樹﹐空庭結煙霏。可憐如許景﹐早眠人不知。我幸與周旋﹐一醉那得辭。整我接巾﹐斟我翡翠卮。淸愁不可耐﹐三嗅梅花枝。客愁騎馬出門無所詣﹐端居正爾客愁侵。蒼顏白髮入衰境﹐黃卷靑燈空苦心。天下極知須雋傑﹐書生何恨死山林。消磨未盡胸中事﹐梁甫時時尙一吟。詩酒酒隱淩晨醉﹐詩狂徹旦歌。憫憐蝸左角﹐嘲笑螘南柯。風月隨長笛﹐江湖入短蓑。平生會心處﹐最向漆園多。道室夜意寒泉潄酒醒﹐午夜誦仙經。茶鼎聲號蚓﹐香盤火度螢。齋心守玄牝﹐閉目得黃寧。寄語山中友﹐因人送茯苓。道室晨起紙帳晨光透﹐山鑪宿火燃。雞鳴猶喔喔﹐鴉起已翩翩。形槁寒巖木﹐心凝古澗泉。何須更臨鏡﹐斷是一臒仙。城南王氏莊尋梅涸池積槁葉﹐茆屋圍疏籬。可憐庭中梅﹐開盡無人知。寂莫終自香﹐孤貞見幽姿。雪點滿綠苔﹐零落尙爾奇。我來不須晴﹐微雨正相宜。臨風雨愁絕﹐日暮倚筇枝。遊萬里橋南劉氏小園佳園寂無人﹐滿地梅花香。閒來曳拄杖﹐臘月日已長。朱橋架江面﹐欄影搖波光。奇哉小垂虹﹐夢破鱸魚鄕。汀鷺一點白﹐煙柳千絲黃。便欲喚釣舟﹐散發歌滄浪。可憐隔岸人﹐車馬日夜忙。我歸門復掩﹐寂歷掛斜陽。過笮橋道中龍祠小畱江邊龍廟何年作﹐白浪花中插朱閣。朝暾漸上宿霧收﹐春气已動晨霜薄。我來倚欄一悵然﹐蘆花滿空如柳綿。安得身爲雙白鷺﹐飛上灘頭卻飛去。道上見梅花載酒房湖風日美﹐探梅喜折一枝新。今朝忽向街頭見﹐萬萼千跗俗卻春。倚樓減盡朱顏白髮新﹐髙樓徙倚默傷神。未酬馬上功名願﹐已是人間老大身。太史周南方臥疾﹐拾遺劍外又逢春。一杯且爲江山醉﹐百萬呼盧迹已陳。寄王季夷平生吾子最知心﹐巴隴飄零歲月侵。萬里喜聞身尙健﹐五更惟有夢相尋。插花意气狂如昨﹐中酒情懷病至今。共約暮年須彊飯﹐天臺廬阜要登臨。丁酉除夕浮生過五十﹐光景如飛鴻。寒暑俯仰間﹐四序忽已終。殊方感飄泊﹐晚境嗟龍鐘。桃符與爆竹﹐懶復隨兒童。不寐非守歲﹐燕坐夜過中。气定神自凝﹐海日何瞳目龍。豈惟三彭逃﹐坐覺六入空。䢐年勿惆悵﹐閱世方無窮。正月二日晨出大東門是日府公宴移忠院成都春事早﹐開歲已暄妍。火監尾傳杯後﹐遨頭出郭前。爭門金馬要裊﹐滿野繡輜車並。白髮花邊醉﹐何妨似少年。小飲落梅下戲作送梅一首零落梅花不自由﹐斷腸容易付東流。與人又作經年別﹐問月應知此夜愁。已是狂風捲平野﹐更禁橫笛起危樓。何時小雪山陰路﹐處處尋香系釣舟。立春鬢毛蕭颯寸心灰﹐生怕新年節物催。幸是身閒朝睡美﹐忽聞鼓吹打春回。初春出遊戲作綠窗百舌喚春眠﹐問柳尋花意已便。京洛化衣無夢去﹐邯鄲觀伎有詩傳。銅壺閣下閒欹帽﹐石鏡坊前戲墜鞭。酒隱人間君勿誚﹐定勝山澤作臞仙。初春遣興三首爛熟思來怕熱官﹐退飛心地喜輕安。棲魚正可取熊掌﹐食肉何須知馬肝。放眼柳梢初暗動﹐褪花梅子已微酸。典衣剩作江頭醉﹐莫謂天涯苦鮮歡。又

大隱悠悠未棄官﹐俸錢𨿽薄卻心安。人方得意矜蝸角﹐天豈使予爲鼠肝。佳日劇棋忘旅恨﹐短衣馳射壓儒酸。小桃楊柳爭時節﹐載酒江頭罄一歡。又

白髮淒涼故史官﹐十年身不到長安。卽今天末弔形影﹐何日上前傾肺肝。孤憤書成詞激烈﹐五噫歌罷意辛酸。此懷欲說無人共﹐安得相攜素所歡。予年十六始識葉晦叔於西湖上後二十七年晦叔之弟聲叔來爲臨邛守相遇於成都晦叔沒久矣訪其遺文略無在者乃賦此詩故人零落久山丘﹐誰記京華第一流。曹霸揮毫空萬馬﹐庖丁投刃解千牛。相逢夢境何勞記﹐追想淸言未免愁。雷電取將遺稿盡﹐他年虛有茂陵求。初春探花有作燈山昨夢嘆匆匆﹐便恐新春過眼空。千縷未搖官柳綠﹐一梢初放海棠紅。金羈絡馬閒遊處﹐彩筆題詩半醉中。流落天涯何足道﹐年年常策探花功。遊諸葛武侯書臺沔陽道中艸離離﹐臥龍往矣空遺祠。當時典午稱猾賊﹐气喪不敢當王師。定軍山前寒食路﹐至今人祠丞相墓。松風想象梁甫吟﹐尙憶幡然答三顧。出師一表千載無﹐遠比管樂蓋有餘。世上俗儒寧辦此﹐髙臺當日讀何書。觀花我遊西川醉千場﹐萬花成圍柳著行。紅錦地衣舞霓裳﹐翠裙繡袂天寶妝。淸歌一發無畱觴﹐梟梟餘聲縈杏梁。黃金絡馬照路光﹐自護羃觀海棠。搜奇選勝日夜忙﹐不惟燕宮碧雞坊。暮歸奚奴負錦囊﹐路人爭看放翁狂。張園觀海棠朝陽照城樓﹐春容極明媚。走馬蜀錦園﹐名花動人意。嚴妝漢宮曉﹐一笑初破睡。定知夜宴歡﹐酒入妖骨醉。低鬟羞不語﹐困眼嬌欲閉。𨿽艷無俗姿﹐太息眞富貴。結束吾方歸﹐此別知幾歲。黃昏廉纖雨﹐千點裛紅淚。月夕醉從東郭歸﹐散發臨前楹。呼僮淨埽地﹐勿使黦月明。庭空臥松影﹐檐迥送鐸聲。鐘斷心境寂﹐露下毛髮淸。出門碧霧臺﹐九陌無人行。坐令錦官城﹐化作白玉京。夜飲卽事天涯久客我何堪﹐聊喜燈前得縱談。磊落金盤薦糖蟹﹐纖柔玉指破霜柑。燭圍寶馬人將起﹐花墜紗巾酒正酣。更作茶甌淸絕夢﹐小窗橫幅畫江南。夜宴賞海棠醉書便便癡腹本來寬﹐不是天涯彊作歡。燕子歸來新社雨﹐海棠開後卻春寒。醉誇落紙詩千首﹐歌費纏頭錦百端。深院不聞傳夜漏﹐忽驚蠟淚已堆盤。二月十六日賞海棠常年春半花事竟﹐今年春半花始盛。衰翁不減少年狂﹐走馬直與飛蝶競。妍華有露洗愈明﹐纖弱無風搖不定。莫放飄零作紅雨﹐剩看倩笑臨妝錦。溪梅枯槁墮巖谷﹐山杏輕浮眞妾媵。欲誇絕艷不勝說﹐縱欠濃香何足病。華燈銀燭搖花光﹐翠杓金船豪酒興。夜闌感事獨淒然﹐繁枝空折誰堪贈。卽席解鞅名園眼倍明﹐殷勤翠袖勸飛觥。海棠紅杏欲無色﹐蛺蝶黃鸝俱有情。去日不畱春漸老﹐歸舟已具客將行。倦遊短鬢無多綠﹐生怕尊前唱渭城。東歸有日書懷萬里橋邊白版扉﹐三年髙臥謝塵革幾。半窗竹影棋僧去﹐滿棹蘋風釣伴歸。看鏡已添新雪鬢﹐聽雞重拂舊朝衣。故人零落今無幾﹐華表空悲老令威。眉州披風榭拜東坡先生遺像蜿蜒回顧山有情﹐平鋪十里江無聲。孕奇蓄秀當此地﹐郁然千載詩書城。髙臺老仙誰所寫﹐仰視眉宇寒崢嶸。百年醉魂吹不醒﹐飄飄風袖筇枝橫。爾來逢迎厭俗子﹐龍章鳳姿我眼明。北扉南海均夢耳﹐謫墮本自白玉京。惜哉畫史未造極﹐不作散發騎長鯨。故鄕歸來要有日﹐安得春江變酒從公傾。詩集卷十一百二十八首訪靑神尉廨借景亭蓋山谷先生舊遊也造朝下白帝﹐弔古遊靑神。城頭三間屋﹐聊得岸我巾。元祐太史公﹐世寧有斯人。瘴煙侵玉骨﹐老作宜州民。至今杖屨地﹐來者猶酸辛。密竹翦已空﹐喬木亦半薪。陂池獨渺然﹐中有鷗鷺馴。人生能自足﹐一尉可終身。三嘆下城去﹐捩柂春江津。舟過玉津玻璃江上送殘春﹐疊鼓催馬風過玉津。蜀苑鶯花初破夢﹐巴山風月又關身。幅巾久已忘朝幘﹐短劍惟思隱市塵。莫倚諸公容此老﹐西曹那許吐車茵。敍州三首畫船衝雨入戎州﹐縹緲山橫杜若洲。須信時平邊堠靜﹐傳烽夜夜到西樓。又

文章何罪觸雷霆﹐風雨南谿自醉醒。八十年間遺老盡﹐壞堂無壁艸靑靑。又

楚柂吳檣又遠遊﹐浣花行樂夢西州。千尋鐵鎖還堪恨﹐空鎖長江不鎖愁。瀘州使君巖在城南一里深三丈有泉出其左音中律呂木龍巖相距亦里許黃太史所嘗遊憩也雲間刁鬥過邊州﹐沙際丘亭艤客舟。漲水方憂三峽碔﹐短筇猶作兩巖遊。蛟龍矯矯拿雲起﹐琴築泠泠繞榻流。未死人生誰料得﹐會來攜客試茶甌。南定樓遇急雨行徧梁州到益州﹐今年又作度瀘遊。江山重復爭供眼﹐風雨縱橫亂入樓。人語朱離逢峒獠﹐棹歌欸乃下吳舟。天涯住穩歸心懶﹐登覽茫然卻欲愁。夜泊合江縣月中小舟謁西涼王祠懸瀑雪飛舞﹐奇峯玉嶙峋。搖碎一江月﹐來謁西涼神。我𨿽不識神﹐知是山水人。不敢持笏來﹐裋褐整幅巾。出我囊中香﹐羞我南谿蘋。杯湛玻璃春﹐盤橫水精鱗。出門意惝怳﹐煙波浩無津。安得結茆地﹐與神永爲鄰。風順舟行甚疾戲書昔者遠戍南山邊﹐軍中無事酒如川。呼盧喝雉連暮夜﹐擊兔伐狐窮歲年。壯士春蕪臥白骨﹐老夫晨鏡悲華顚。可憐使气尙未減﹐打鼓順流千斛船。舟中對月百壺載酒遊淩雲﹐醉中揮袖別故人。依依向我不忍別﹐誰似峨嵋半輪月。月窺船窗掛淒冷﹐欲到渝州酒初醒。江空裊裊釣絲風﹐人靜翩翩葛巾影。哦詩不睡月滿船﹐淸寒入骨我欲仙。人間更漏不到處﹐時有沙禽背船去。漁翁江頭漁家結茆廬﹐靑山當門畫不如。江煙淡淡雨疏疏﹐老翁破浪行捕魚。恨渠生來不讀書﹐江山如此一句無。我亦衰遲慚筆力﹐共對江山三嘆息。涪州道中遠客喜歸路﹐淸遊逾昔聞。雨添山翠重﹐舟壓浪花分。洛叟經名世﹐張侯勇冠軍。懷人不可覿﹐袖手對鑪燻。涪州古壘西偏曉系舟﹐倚欄搔首思悠悠。欲營丹竈竟無地﹐不見荔枝空遠遊。官道近江多亂石﹐人家避水半危樓。使君不用勤畱客﹐瘴雨蠻雲我欲愁。北巖艤船涪州岸﹐攜兒北巖遊。搖楫橫大江﹐褰裳躡髙樓。雨昏山半失﹐江漲地欲浮。老矣寧再來﹐爲作竟日畱。烏帽程丈人﹐閉戶本好修。駭機一朝發﹐議罪至竄投。黨禁久不解﹐胡塵暗神州。修怨以稔禍﹐哀哉誰始謀。小人無遠略﹐所懷在私讎。後來其鑑玆﹐賦詩識巖幽。平都山名山近江步﹐蠟屐得閒行。奔鹿衝人過﹐藏丹徹夜明。唐碑多斷蝕﹐梁殿半欹傾。洞口云常湧﹐檐牙柏再榮。行逢負籠客﹐臥聽送船聲。乞我誅卯地﹐靈苗得共烹。忠州禹廟古郡巴蠻國﹐空山夏禹祠。鴉歸暗庭柏﹐巫拜薦江蘺。艸蔓靑緣壁﹐苔痕紫滿碑。欲歸頻悵望﹐回棹夕陽時。忠州醉歸舟中作耿耿船窗燈火明﹐東樓飲罷恰三更。不堪酒渴兼消渴﹐起聽江聲雜雨聲。垂首道塗悲驥老﹐滿懷風露覺蟬淸。蘭亭禹廟山如畫﹐安得飄然送此生。雨中遊東坡木蓮花下竹枝歌﹐歡意無多感慨多。更恐他年有遺恨﹐曉來衝雨上東坡。龍興寺弔少陵先生寓居中原艸艸失承平﹐戍火胡塵到兩京。扈蹕老臣身萬里﹐天寒來此聽江聲。遊萬州岑公洞大業徵遼發閭左﹐軍興書檄煎膏火。此時也復有閒人﹐自引巖泉拾山果。後六百歲吾來遊﹐洞中正夏淒如秋。乳石牀平可坐臥﹐水作珠簾月作鉤。十年神遊八極表﹐浮名坐覺秋豪小。試問岑公迎我不﹐鶴飛忽下靑松杪。萬州放船過下巖小畱畫船四月滿旗風﹐飲散匆匆益鳥首東。醉裏偏憐江水綠﹐意中已想荔枝紅。斷碑零落莓苔徧﹐幽澗淙潺略彴通。一匹寧無好東絹﹐憑誰畫此碧玲瓏。白帝泊舟客路閒無事﹐津亭爽有餘。峽江春漲減﹐瀼岸夜燈疏。老矣孤舟裏﹐依然十載初。倦遊思稅駕﹐更覺愛吾廬。醉中下瞿唐峽中流觀石壁飛泉吾舟十丈如靑蛟﹐乘風翔舞從天下。江流觸地白鹽動﹐灩澦浮波眞一馬。主人滿酌白玉杯﹐旗下畫鼓如春雷。回頭已失瀼西市﹐奇哉一削千仞之蒼崖。蒼崖中裂銀河飛﹐空裏萬斛傾珠璣。醉面正須迎亂點﹐京塵未許化徵衣。暮次秭歸朝披南陵云﹐夕揖建平樹。啼鴉隨客檣﹐落日滿孤戍。惡灘不可說﹐石芒森如鋸。浪花一丈白﹐吹沬入窗戶。是身初非我﹐底處著憂怖。酒酣一枕睡﹐過盡鮫鱷怒。欣然推枕起﹐曳杖散予步。殷勤沙際柳﹐記我維舟處。歸州重五斗舸紅旗滿急湍﹐船窗睡起亦閒看。屈平鄕國逢重五﹐不比當年角黍盤。屈平廟委命仇讎事可知﹐章華荊棘國人悲。恨公無壽如金石﹐不見秦嬰系頸時。楚城江上荒城猿鳥悲﹐隔江便是屈原祠。一千五百年間事﹐只有灘聲似舊時。新灘舟中作江路桃花浪已生﹐新灘穩過失崢嶸。九年行半九州地﹐三峽歸無三日程。系纜便增筇杖興﹐倚窗時聽棹歌聲。衰遲未覺詩情減﹐又襞吳箋賦楚城。舟出下牢關大舸淩驚濤﹐飛度靑玉峽。虛壁云濛濛﹐陰洞風颯颯。拂天松蓋偃﹐入水山腳插。炎曦忽摧破﹐亭午手忘箑。懸知今夜喜﹐月白宿沙夾。曠哉七澤遊﹐盟鷗不須歃。峽口夜坐三峽至此窮﹐兩壁猶峭立。估船無時行﹐婦盎有夜汲。風生樹影動﹐月碎水流急。艸根綴微露﹐螢火飛熠熠。吾行已四旬﹐才抵楚西邑。浩歌散郁陶﹐還舟覺衣濕。峽州甘泉寺江上甘泉寺﹐登臨擅一州。山亭喜無恙﹐老子得重遊。灘急常疑雨﹐林深欲借秋。歸途更淸絕﹐倚杖喚漁舟。峽州東山十年不踏東山路﹐今日重爲放浪行。老矣判無黃鵠舉﹐歸哉惟有白鷗盟。新秧刺水農家樂﹐修竹環溪客眼明。已駕巾車仍小駐﹐綠蘿亭下聽鶯聲。江上觀月暗浪衝舟革堂鞳聲﹐夷陵城下正三更。十分傾酒禁風力﹐一點無雲祟月明。久坐不知衣露濕﹐浩歌時有水禽驚。詩成莫駕長鯨去﹐自是虛皇白玉京。初發夷陵雷動江邊鼓吹雄﹐百灘過盡失途窮。山平水遠蒼茫外﹐地辟天開指顧中。俊鶻橫飛遙掠岸﹐大魚騰出欲淩空。今朝喜處君知否﹐三丈黃旗舞便風。舟中夜坐風露浩無際﹐星河淡欲傾。遙知並船客﹐聞我詠詩聲。水鳥橫江去﹐漁舟背月行。神淸不成寐﹐隱幾待窗明。初到荊州萬里泛仙槎﹐歸來鬢未華。蕭蕭沙市雨﹐淡淡渚宮花。斷岸添新漲﹐髙城咽晚笳。船窗一樽酒﹐半醉落烏紗。醉歸持酒江頭到夕霏﹐愁城頓覺解重圍。澄波宜月移船看﹐醉面便風走馬歸。末路已驚添白髮﹐故人頻報上黃扉。彊隨官簿眞成懶﹐乞我吳松舊釣磯。出遊萬里崎嶇蜀道歸﹐荊州非復壯遊時。行吟自怪詩情減﹐坐睡人驚酒量衰。捲地風號云夢澤﹐黏天艸映伏波祠。一枝藤杖平生事﹐擊鼓開帆未恨遲。大堤日晚大堤行﹐莽然千里平。天低垂曠野﹐風壯撼髙城。列肆居茶估﹐連營宿戍兵。累累北門堠﹐淚盡望神京。阻風沙市三日風﹐萬鼓鳴船頭。欲去不得發﹐臥對靑燈幽。聽兒誦離騷﹐可以散我愁。微言入孤夢﹐怳與屈宋遊。睡起銅瓶響﹐欣然喚茶甌。吾道無淹速﹐風伯非所尢。初發荊州淋漓牛酒起檣幹﹐健櫓飛如插羽翰。破浪乘風千里快﹐開頭擊鼓萬人看。鵲聲不斷朝陽出﹐旗腳微舒宿雨乾。堪笑塵埃洛陽客﹐素衣如墨據徵鞍。泊公安縣秦關蜀道何遼哉﹐公安渡頭今始回。無窮江水與天接﹐不斷海風吹月來。船窗簾捲螢火鬧﹐沙渚露下花開。少年許國忽衰老﹐心折柁樓長笛哀。劉郎浦夜賦平生遠遊心﹐睥睨萬里窄。今年下三巴﹐放浪浮七澤。菇蒲無遠近﹐但覺風索索。浪髙星辰濕﹐天碧河漢白。十年散醉發﹐未易著朝幘。守符倘可乞﹐來作瀟湘客。小雨極涼舟中熟睡至夕舟中一雨掃飛蠅﹐半脫綸巾臥翠藤。淸夢初回窗日晚﹐數聲柔櫓下巴陵。嶽陽樓身如病鶴短翅翎﹐雨雪飄灑號沙汀。天風忽吹不得住﹐東下巴峽泛洞庭。軒皇張樂𨿽已矣﹐此地至今朝百靈。雄樓岌嶪鎭吳楚﹐我來舉手捫天星。帆檣才放已隱隱﹐雲气亂入何冥冥。黿鼉出沒蛟鱷橫﹐浪花遮盡君山靑。黃衫仙翁喜無恙﹐袖劍近到城南亭。眼前俗子敗人意﹐安得與翁同醉醒。再賦一絕江風吹雨濯徵塵﹐百尺闌干爽气新。不向嶽陽樓上醉﹐定知未可作詩人。乘大風發巴陵雪濺浪方作﹐翠山欲浮。奇哉萬頃湖﹐著我十丈舟。三老請避風﹐叱去非汝憂。神物識忠信﹐壯士憎滯畱。擊鼓催掛帆﹐揮手別嶽州。仰視羣鵠翔﹐下闖百怪囚。衡湘淸絕地﹐恨不從此遊。聊須百斛酒﹐往醉庾公樓。通濟口朝發嘉魚縣﹐晚泊通濟口。睡起喜微涼﹐船窗一杯酒。長魚吹浪聲恐人﹐巨黿露背浮奫淪。今夕風生月復暗﹐寄語舟人更添纜。醉書靑艸渡頭波接天﹐山翁吟嘯自悠然。朝餐偶過賣魚市﹐晚泊時逢迎荻船。投老未除遊俠气﹐平生不作俗人緣。一樽酌罷玻璃酒﹐髙枕窗邊聽雨眠。南樓十年不把武昌酒﹐此日闌邊感慨深。舟楫紛紛南復北﹐山川莽莽古猶今。登臨壯士興懷地﹐忠義孤臣許國心。倚杖黯然斜照晚﹐秦吳萬里入長吟。黃鶴樓手把仙人綠玉枝﹐吾行忽及早秋期。蒼龍闕角歸何晚﹐黃鶴樓中醉不知。江漢交流波渺渺﹐晉唐遺迹艸離離。平生最喜聽長笛﹐裂石穿雲何處吹。頭陀寺觀王簡棲碑有感舟車如織喜身閒﹐獨訪遺碑艸棘間。世遠空驚閱陵谷﹐文浮未可敵江山。老僧西逝新成塔﹐舊守東歸正掩關。笑我驅馳竟安往﹐夕陽飛鳥亦知還。夜熱觸熱行萬里﹐煩促詎可論。泊船鄂州步﹐終日如炮燔。搖扇腕欲脫﹐揮汗白雨翻。推枕再三起﹐散發臨前軒。秋近更漏長﹐天旱星宿繁。甘澍何時來﹐太息憂元元。舟中偶書老子西遊萬里回﹐江行長夏亦佳哉。晝眠初起報茶熟﹐宿酒半醒聞雨來。漢口船開催疊鼓﹐淮南帆落亞髙桅。四方本是丈夫事﹐白首自憐心未灰。燈下讀書少年喜書策﹐白首意未足。幽窗燈一點﹐樂處超五欲。而況黃州路﹐小雨漁村宿。蕭蕭蒹葭聲﹐爲我洗暑毒。瑯然誦經史﹐少倦兒爲續。何必效萊公﹐長夜醉畫燭。泊三江口遲明離武昌﹐薄暮次黃岡。勿言觸熱行﹐一雨三日涼。北窗荻蕭蕭﹐南窗江茫茫。玄云一池墨﹐碧綫半篆香。尙無車馬塵﹐況復爭奪場。徐行勿掛帆﹐此樂殊未央。自雪堂登四望亭因歷訪蘇公遺迹至安國院我醉飛屐登孱顏﹐拄杖出沒風煙間。三山蔥蘢鮫鱷靜﹐九關肅穆虎豹閒。幾年金骨煉綠髓﹐此日始得窮躋攀。老仙歸侍紫皇案﹐空有野水流淙潺。蜿蜒翠阜圍綠野﹐似嶺非嶺山非山。向來龍蛇滿雪壁﹐雷電下取何時還。名花亦已天上去﹐居人指似題詩處。九十一翁不識公﹐我抱此恨知無窮。月下步至臨臯亭芒鞋踏松陰﹐迨此船未發。淸遊豈無伴﹐三友風露月。山川郁盤紆﹐鷗鷺浩滅沒。當年老先生﹐想象散醉發。浮生等昨夢﹐久已埋玉骨。吾儕幸彊健﹐何事拘簪笏。發黃州泊巴河遊馬祈寺南望武昌山﹐北望齊安城。楚江萬頃綠﹐著我畫舫橫。雲帆不須掛﹐鼉鼓不須鳴。淡然隱曲幾﹐山水相逢迎。疏雨漏薄日﹐非陰亦非晴。晚泊巴河市﹐小陌聞屐聲。紫髯刑馬地﹐一怒江漢淸。中原今何如﹐感我白髮生。舟行蘄黃間雨霽得便風有感天靑雲白十分晴﹐帆飽舟輕盡日行。江底魚龍貪晝睡﹐淮南艸木借秋聲。好山縹緲何由住﹐華發蕭條只自驚。莫怪時人笑疏懶﹐宦情元不似詩情。南烹十年流落憶南烹﹐初見鱸魚眼自明。堪笑吾宗輕許可﹐坐令羊酪借蒓羹。泊蘄口泛月湖中炎天倦長路﹐月夕泛平湖。晃漾披銀闕﹐淸寒住玉壺。釣絲縈藻荇﹐蓬艇入菇蒲。自別蜻蜓浦﹐斯遊十載無。初見廬山從軍憶在梁州日﹐心擬西徵艸捷書。鐵馬但思經太華﹐布帆何意拂匡廬。計謀落落知誰許﹐功業悠悠定已疏。尙喜東林尋舊社﹐月明淸露濕芙蕖。六月十四日宿東林寺看盡江湖千萬峯﹐不嫌云夢芥吾胸。戲招西塞山前月﹐來聽東林寺裏鐘。遠客豈知今再到﹐老僧能記昔相逢。虛窗熟睡誰驚覺﹐野碓無人夜自春。舟過小孤有感小孤山畔峭帆風﹐又見煙鬟縹緲中。萬里客經三峽路﹐千篇詩費十年功。未嘗滿箸蒲芽白﹐先看堆盤鱠縷紅。商略人生爲何事﹐一蓑從此入空濛。雁翅夾口小酌墟煙淡將散﹐江雨細欲無。回風吹衣襟﹐晴光滿菇蒲。隱幾樂此時﹐淸和如夏初。犬吠船丁歸﹐小市得美蔬。歡言酌淸醥﹐侑以案上書。𨿽云泊江渚﹐何異歸林廬。長風沙江水六月無津涯﹐驚濤駭浪髙吹花。櫓聲已出雁翅浦﹐荻夾喜入長風沙。長風自古三巴路﹐檣竿參差雜煙樹。南船北船各萬里﹐淒涼小市相依住。歌呼雜沓燈火明﹐黃昏風死浪亦平。勞苦舟師剩沽酒﹐安穩明朝到池口。泛小舟姑熟溪口姑溪綠可染﹐小艇追晚涼。棹進破樹影﹐波動搖星芒。荻深漁火明﹐風遠水艸香。尙想錦袍公﹐醉眼隘八荒。坡靑山冢﹐斷碣臥道旁。悵望不可逢﹐乘雲遊帝鄕。明日再遊又賦舟中如甑炊﹐端坐畏暍死。未能踏增冰﹐且復呼艇子。纖纖新月低﹐玉鉤沈野水。微風生末﹐塵抱眞一洗。可憐黃山塔﹐突兀暮煙裏。依然十年前﹐看我行萬里。兩槳且勿搖﹐橫舟小灘尾。得詩偶長吟﹐宿鷺爲驚起。過采石有感短衣射虎早霜天﹐嘆息南山又七年。唾手每思雙羽箭﹐快心初見萬樓船。平波漫漫看浮馬﹐髙柳陰陰聽亂蟬。明日重尋石頭路﹐醉鞍誰與共聯翩。將至金陵先寄獻劉畱守梁益羈遊道阻長﹐見公便覺意差彊。別都王气半空紫﹐大將牙旗三丈黃。江面水軍飛海鶻﹐帳前羽箭射天狼。歸來要了浯溪頌﹐莫笑狂生老更狂。登賞心亭蜀棧秦關歲月遒﹐今年乘興卻東遊。全家穩下黃牛峽﹐半醉來尋白鷺洲。黯黯江云瓜步雨﹐蕭蕭木葉石城秋。孤臣老抱憂時意﹐欲請遷都涕已流。夜泊龍廟回望建康有感我醉行水上﹐身輕如飛煙。魚龍互悲嘯﹐伴我夜不眠。羽扇揮浮雲﹐月掛牛鬥間。河漢橫復斜﹐風露方浩然。坡石頭城﹐寂莫七百年。世事感予懷﹐竦身入靑天。將至京口臥聽金山古寺鐘﹐三巴昨夢已成空。船頭坎坎回帆鼓﹐旗尾舒舒下水風。城角危樓晴靄碧﹐林間雙塔夕陽紅。銅瓶愁汲中癙水﹐不見茶山九十翁。荊溪館夜坐河漢無聲天正靑﹐三三五五滿天星。艸根冷露黏濕螢﹐幽人岸巾坐津亭。憶下瞿唐浮洞庭﹐陽臺系船夢娉婷。朱門重重夜不扃﹐四山猿鳥啼靑冥。人生無蒂風中萍﹐幸我夢斷狂已醒。繡韉金絡帶萬釘﹐何如故山鋤茯苓。溯溪射的峯前禹廟東﹐短篷三扇臥衰翁。閒攜淸聖濁賢酒﹐重試朝南暮北風。水落痕畱紅蓼節﹐雨來聲滿綠蒲叢。衝煙莫作匆匆去﹐擬看溪丁下釣筒。歸雲門萬里歸來值歲丰﹐解裝鄕墅樂無窮。甑炊飽雨湖菱紫﹐篾絡迎霜野柿紅。壞壁塵埃尋醉墨﹐孤燈餅餌對鄰翁。微官行矣閩山去﹐又寄千巖夢想中。月下自三橋泛湖歸三山素璧初升禹廟東﹐天風爲我送孤篷。山橫玉海蒼茫外﹐人在冰壺縹緲中。茅舍燈靑聞吠犬﹐汀煙淡見驚鴻。白頭尙耐淸寒在﹐安得終年伴釣翁。懷成都十韻放翁五十猶豪縱﹐錦城一覺繁華夢。竹葉春醪碧玉壺﹐桃花駿馬靑絲鞚。鬥鷄南市各分朋﹐射雉西郊常命中。壯士臂立綠絳鷹﹐佳人袍畫金泥鳳。椽燭那知夜漏殘﹐銀貂不管晨霜重。一梢紅破海棠回﹐數蕊香新早梅動。酒徒詩社朝暮忙﹐日月匆匆疊賓送。浮世堪驚老已成﹐虛名自笑今何用。歸來山捨萬事空﹐臥聽糟牀酒鳴甕。北窗風雨耿靑燈﹐舊遊欲說無人共。湖村秋曉劍閣秦山不計年﹐卻尋剡曲故依然。盡收事業漁舟裏﹐全付光陰酒榼邊。平野曉聞孤唳鶴﹐澄湖秋浸四垂天。九關虎豹君休問﹐已向人間得地仙。夜夢與宇文子友譚徳稱會山寺若餞予行者明日黎明得子友書感嘆久之乃作此詩夜夢集山寺﹐二三佳友生。相顧慘不樂﹐若有千里行。在門僕整駕﹐臨道騅嘶鳴。我友顧謂我﹐天寒戒晨徵。遲速要當到﹐徐驅勿貪程。丁寧及藥餌﹐依依有餘情。鄰鐘忽驚覺﹐鴉翻窗欲明。作詩謝我友﹐有使頻寄聲。寒夜小隱謝城市﹐新寒尋褐袍。秋燈依壁暗﹐夜雨挾風豪。俗自隨時異﹐身寧與世鏖。殘年更何事﹐持蟹酌松醪。偸閒老向人間未拂衣﹐偸閒聊喜息塵機。丹楓斷岸秋來早﹐淡日孤村客到稀。偶憶雪溪攜鶴去﹐卻從云肆買蓑歸。酒徒莫笑生涯別﹐久矣淵明悟昨非。冬夜聞雁有感從軍昔戍南山邊﹐傳烽直照東駱谷。軍中罷戰壯士閒﹐細艸平郊恣馳逐。洮州駿馬金絡頭﹐梁州球場日打球。玉杯傳酒和鹿血﹐女眞降虜彈箜篌。大呼拔幟思野戰﹐殺气當年赤浮面。南遊蜀道已抵摧﹐猶據胡牀飛百箭。豈知蹭蹬還江邊﹐病臂不復能開弦。夜聞雁聲起太息﹐來時應過桑乾磧。書懷愁向東華蹋軟紅﹐暫歸舊隱樂無窮。石池洗藥涓涓水﹐漁艇投竿裊裊風。盡日醉醒菱唱裏﹐鄰家來往竹陰中。何須列戟長安第﹐四面雲山擁此翁。湖中暮歸弄檝漁舟水濺衣﹐興闌卻傍柳邊歸。風平別浦沈新月﹐日落前村鎖夕霏。乍起鷺行橫野去﹐欲棲鴉陣暗天飛。詩情自合江湖老﹐敢恨功名與願違。題齋壁葺得湖邊屋數椽﹐茅齋低小竹窗妍。墟煙寂歷歸村路﹐山色蒼寒釀雪天。性懶杯盤常偶爾﹐地偏雞犬亦翛然。早知栗裏多幽事﹐虛走人間四十年。新葺門屋林棲四壁空﹐百事從簡易。缺籬寒未補﹐幽戶夜不閉。東偏欲廣屋﹐厚費敢輕議。設關力可具﹐稚子請遂事。呀然兩竹扉﹐寧復志容駟。西山正當前﹐浩蕩納空翠。下臨漁樵路﹐橫鎖風月地。惟愁俗客來﹐剝啄驚午睡。吾廬吾廬𨿽小亦佳哉﹐新作柴門屬刂綠苔。拄杖每闌歸鶴入﹐釣船時帶夕陽來。墟煙隔水霏霏合﹐籬菊淩霜續續開。千里安期那可得﹐笑呼鄰父共傳杯。冬夜泛舟有懷山南戎幕釣船東去掠新塘﹐船迮篷低露篛香。十里澄波明白石﹐五更殘月伴淸霜。飄飄楓葉無時下﹐裊裊菱歌盡意長。誰信梁州當日事﹐鐵衣寒枕綠沈槍。夢至成都悵然有作二首春風小陌錦城西﹐翠箔珠簾客意迷。下盡牙籌閒縱博﹐刻殘畫燭戲分題。紫氍毹暖帳中醉﹐紅叱撥驕花外嘶。孤夢淒涼身萬里﹐令人憎殺五更雞。又

宦途元不羨飛騰﹐錦裏豪華壓五陵。紅袖引行遊玉局﹐華燈圍坐醉金繩。階前汗血洮河馬﹐架上霜毛海國鷹。世事轉頭誰料得﹐一官南去冷如冰。月夕開戶滿庭雪﹐徐看知月明。微風入叢竹﹐復作雪來聲。俗塵不待掃﹐凜然肝肺淸。村深無漏鼓﹐鶴唳報三更。將入閩夜行之雲門東鶩並偏門﹐籃輿兀睡昏。紡燈穿壁罅﹐吠犬闖籬根。久客悲行役﹐淸愁怯夢魂。餘生猶幾出﹐回首付乾坤。山中觀殘菊追懷眉山師伯渾空山菊花瘦如棘﹐傾倒滿地枝三尺。陰風冷雨不相貸﹐爛艸蒼苔共狼藉。人𨿽委棄渠自香﹐詎必泛酒登華堂。君不見仁人志士窮死眉山陽﹐空使後世傳文章。自雲門之陶山肩輿者失道行亂山中有茅舍小塘極幽邃求見主人不可意其隱者也陂池幽處有茅堂﹐井臼蕭條艸樹荒。小鴨怯波時聚散﹐病蔬傷蠹半靑黃。童兒衝雨收魚网﹐婢子聞鐘上佛香。我亦暮年思屏迹﹐數椽何計得連墻。冬夜聽雨戲作二首少年交友盡豪英﹐妙理時時得細評。老去同參惟夜雨﹐焚香臥聽畫檐聲。又

繞檐點滴如琴築﹐支枕幽齋聽始奇。憶在錦城歌吹海﹐七年夜雨不曾知。適閩春殘猶看少城花﹐雪裏來嘗北苑茶。未恨光陰疾駒隙﹐但驚世界等河沙。功名塞外心空壯﹐詩酒樽前發已華。官柳弄黃梅放白﹐不堪倦馬又天涯。欲行雨未止幽幔依燈影﹐空階送雨聲。暫歸仍客路﹐投老倍鄕情。眼澀書難讀﹐心搖夢易驚。病多常怕醉﹐酒盡卻思傾。比作陳下瓜麯釀成奇絕屬病瘍不敢取醉小啜而已翠蔓扶疏采擷忙﹐麯生系出古淮陽。蹋成明月團團白﹐釀作新鵝淡淡黃。醅甕秋淒驚凜冽﹐糟牀夜注愛淋浪。西齋幽事新成譜﹐首爲髙人著此方。大雨中離三山宿天章寺苦雨催寒不肯晴﹐晚來餘勢更縱橫。云如山壞長空黑﹐風似潮回萬木傾。要借關河供遠眼﹐不辭泥淖困初程。解衣一笑僧窗下﹐幾兩靑鞋了此生。早飯幹溪蓋幹吉故居也劍外歸來席未溫﹐南徵浩蕩信乾坤。峯回內史曾遊地﹐竹暗仙人舊隱村。白髮孤翁釒且麥壠﹐茜裙小婦闖籬門。行行莫動鄕關念﹐身似流槎豈有根。贈楓橋化城院老僧老宿禪房裏﹐深居罷送迎。鑪紅豆萁火﹐糝白芋魁羹。毳衲年年補﹐紗燈夜夜明。門前霜半寸﹐笑我事晨徵。雙橋道中寒甚裂面霜風快似鐮﹐重重裘衤誇晚仍添。梅當官道香撩客﹐山逼籃輿翠入簾。男子坐爲衣食役﹐年光常向道途淹。古來共說還家樂﹐豈獨全軀畏楚鉗。行牌頭奴寨之間皆建炎末避賊所經也今朝霜薄風气和﹐霽色滿野行人多。沙平水淺木葉下﹐搖檝渡口生微波。建炎避兵奔竄地﹐誰料白首重經過。四十餘年萬事攺﹐惟有靑嶂髙嵯峨。安得西國葡萄酒﹐滿酌南海鸚鵡螺。侑以吳松長絲之玉鱠﹐送以邯鄲皓齒之淸歌。向來喪亂汝所記﹐大地凜凜憂干戈。偶然不死到老大﹐爲底苦惜朱顏酡。早發奴寨暖徹衣篝蠟炬明﹐鄰雞喔喔促殘更。丈夫𨿽有四方誌﹐客子終悲千里行。月落龍蛇蟠木影﹐山空風雨起灘聲。上車莫恨晨霜冷﹐又得修途一日晴。題繡川驛繡川池閣記曾遊﹐落日欄邊特地愁。白首卽今行萬里﹐淡煙依舊送孤舟。歸心久負鱸魚鱠﹐春色初回杜若洲。會買一蓑來釣雨﹐憑誰先爲謝沙鷗。夜行宿湖頭寺臥載籃輿黃葉村﹐疏鐘杳杳隔谿聞。淸霜十里伴微月﹐斷雁半行穿亂雲。去國不堪心破碎﹐平戎空有膽輪囷。泗濱樂石應如舊﹐誰勒中原第一勛。衢州道中作耿耿孤忠不自勝﹐南來淸夢繞觚稜。驛門上馬千峯雪﹐寺壁題詩一硯冰。疾病時時須藥物﹐衰遲處處少交朋。無情最恨寒沙雁﹐不爲愁人說杜陵。過靈石三峯二首奇峯迎馬駭衰翁﹐蜀嶺吳山一洗空。拔地靑蒼五千仞﹐勞渠蟠屈小詩中。又

曉日曈日龍雪未殘﹐三峯傑立插雲間。老夫合是徵西將﹐胸次先收一華山。宿仙霞嶺下吾生眞是一枯蓬﹐行偏人間路未窮。暫聽朝雞雙闕下﹐又騎羸馬萬山中。重裘不敵晨霜力﹐老木爭號夜谷風。切勿重尋散關夢﹐朱顏攺盡壯圖空。道中病瘍久不飲酒至魚梁小酌因賦長句我行浦城道﹐小疾屏杯酌。癬疥何足言﹐亦復妨作樂。此身會當壞﹐百歲均電雹。胡爲過自惜﹐憊臥困鍼烙。未嘗膾口僉喁﹐況敢烹郭索。今朝寓空驛﹐窗戶寒寂寞。悠然忽自笑﹐頓解貪愛縛。紅燭映綠樽﹐奇哉萬金藥。宿魚梁驛五鼓起行有感二首憶從南鄭客成都﹐身健官閒一事無。分騎霜天伐狐兔﹐張燈雪夜擲梟盧。百憂忽墮新衰境﹐一笑難推舊酒徒。投宿魚梁溪繞屋﹐五更聽雨擁篝鑪。又

少時談舌坐生風﹐管葛奇才自許同。閉戶著書千古計﹐變名學劍十年功。酒醒頓覺狂堪笑﹐睡起方知夢本空。它日故人能憶我﹐葛仙磯畔覓漁翁。夢藤驛二首倦馬投孤驛﹐一峯靑壓門。蕭條秋浦路﹐荒陋夜郎村。地瘴霜常薄﹐林深日易昏。百年常作客﹐排悶近淸樽。又

又入千山去﹐眞成萬里行。履霜常早駕﹐秉炬或宵徵。古驛怪藤合﹐荒陂羣雁鳴。客中常少睡﹐歸夢若爲成。梅花絕句十首空谷佳人洛浦仙﹐洗妝眞態更嬋娟。廣平莫倚心如鐵﹐撩起淸愁又破禪。又

月中疏影雪中香﹐只爲無言更斷腸。曾與詩翁定花品﹐一丘一壑過姚黃。又

折得梅花愧滿顏﹐文書堆案正如山。輸君一覺翛然夢﹐長在淸泉白石間。又

濯錦江邊憶舊遊﹐纏頭百萬醉靑樓。如今莫索梅花笑﹐古驛燈前各自愁。又

蜀王小苑舊池臺﹐江北江南萬樹梅。只怪朝來歌吹鬧﹐園官已報五分開。又

湖上梅花手自移﹐小橋風月最相宜。主人歲歲常爲客﹐莫怪幽香怨不知。又

吾州古梅舊得名﹐雲蒸雨漬綠苔生。一枝只好僧窗看﹐莫售千金入鳳城。又

探春歲歲在天涯﹐醉裏題詩字半斜。今日溪頭還小飲﹐冷官不禁看梅花。又

池館登臨雪半消﹐梅花與我兩無聊。靑羊宮裏應如舊﹐腸斷春風萬里橋。又

今年眞負此花時﹐醉帽何曾插一枝。漸老情懷多作惡﹐不堪還作送梅詩。詩集卷十一一百五十四首對酒識字記姓名﹐擊劍一人敵。孫吳相斫書﹐了解亦何益。不如黃金罍﹐瀲瀲春波碧。欣然對之笑﹐未飲愁已釋。白頭生黑絲﹐蒼顏桃李色。金丹空九轉﹐正恐無此力。朝飲績五斗﹐暮飲髡一石。寄謝采芝翁﹐無爲老靑壁。遣興西州落魄九年餘﹐濯錦江頭已結廬。誰遣徑歸朝鳳闕﹐不令小住奉魚書。塵埃瞇目詩情盡﹐疾病侵人酒興疏。寄語鶯花休入夢﹐世間萬事有乘除。建安雪建谿官茶天下絕﹐香味欲全須小雪。雪飛一片茶不憂﹐何況蔽空如舞鷗。銀瓶銅碾春風裏﹐不枉年來行萬里。從渠荔子腴玉膚﹐自古難兼熊掌魚。雪晴至後園二首病扶藤杖覓殘梅﹐牢落情懷怕酒杯。約束園丁勤灑掃﹐新年作意待春來。又

寶馬東風擁犢車﹐碧雞坊裏擅豪華。南來彊作尋春夢﹐何處如今更有花。開元暮歸白髮書生不自珍﹐天涯又作宦遊身。谿橋煙淡偏宜晚﹐野寺花遲未覺春。日暖登山思謝屐﹐病餘漉酒負陶巾。茹芝卻粒平生事﹐回首巖扉一愴神。書懷濯錦江頭成昨夢﹐紫芝山下又新年。久因多病疏雲液﹐近爲長齋進玉筵。啼鳥傍檐春寂寂﹐飛花掠水晚翩翩。支離自笑生涯別﹐一炷鑪香繡佛前。遊鳳凰山窮日文書有底忙﹐幅巾蕭散集山堂。一樽病起初浮白﹐連焙春遲未過黃。坐上淸風隨塵柄﹐歸途微雨發松香。臨溪更覓投竿地﹐我欲時來小作狂。園中雜書四首蕭蕭慈竹鳥呼風﹐宛似山光小閣東。剩欲杖藜尋昨夢﹐更添紅綻綠陰中。又

北窗看鏡意淒然﹐夢斷梁州已七年。獵獵彩旗春日晚﹐不堪花外見秋千。又

筍生密密復疏疏﹐來看偏宜曉雨餘。乞與人間作圖畫﹐幅巾短褐小籃輿。又

殘花委地筍掀泥﹐香碗詩囊到處攜。幽夢欲成誰喚覺﹐半窗斜日鷓鴣啼。烹茶麯生可論交﹐正自畏中聖。年來衰可笑﹐茶亦能作病。噎嘔廢晨飧﹐支離失宵暝。是身如芭蕉﹐寧可與物競。兔甌試玉塵﹐香色兩超勝。把玩一欣然﹐爲汝烹茶竟。病中久止酒有懷成都海棠之盛碧雞坊裏海棠時﹐彌月兼旬醉不知。馬上難尋前夢境﹐樽前誰記舊歌辭。目窮落日橫千嶂﹐腸斷春風把一枝。說與故人應不信﹐茶煙禪榻鬢成絲。北齋新竹侵幽幔﹐疏蓮散遠汀。研朱朝點易﹐搗蘗夜潢經。巖壑知心賞﹐琴樽樂性靈。會當煩太史﹐一奏少微星。出塞曲千騎爲一隊﹐萬騎爲一軍。朝踐狼山雪﹐暮宿楡關云。將軍羽箭不虛發﹐直到祈連無雁羣。隆隆春雷收陣鼓﹐蜿蜿驚蛇射生弩。落蕃遺民立道邊﹐白髮如霜淚如雨。褫魄胡兒作窮鼠﹐競裹胡頭攺胡語。陣前乞降馬前舞﹐檄書夜入黃龍府。思故山千金不須買畫圖﹐聽我長歌歌鏡湖。湖山奇麗說不盡﹐且復爲子陳吾廬。柳姑廟前魚作市﹐道士莊畔菱爲租。一彎畫橋出林薄﹐兩岸紅蓼連菇蒲。陂南陂北鴉陣黑﹐捨西捨東楓葉赤。正當九月十月時﹐放翁艇子無時出。船頭一束書﹐船後一壺酒。新釣紫鱖魚﹐旋洗白蓮藕。從渠貴人食萬錢﹐放翁癡腹常便便。暮歸稚子迎我笑﹐遙指一抹西村煙。送錢仲耕修撰姑熟溪邊識勝流﹐十年重見豈人謀。自應客路難爲別﹐不是陽關作許愁。亻暴直公看鰲禁月﹐倦遊我夢鏡湖秋。殷勤爲報中朝舊﹐睡足平生是建州。建寧重五霏微入戶黃梅雨﹐磊落堆盤碧筒黍。病來一滴不飲酒﹐但嗅菖蒲作端午。人生忽忽東逝波﹐白頭柰此節物何。去年已作歸州客﹐今年建州更愁絕。歸州猿吟鳥啼裏﹐屈沱醉歸詩滿紙。卽今憶此那可得﹐西望歸州三嘆息。雨晴至園中入夏經月雨﹐園路久已荒。今朝偶一到﹐蒿艾如人長。豈惟蛙黽豪﹐頗覺蜂蝶狂。悵然懷故山﹐捨東百本桑。迨此積雨餘﹐枝葉沃以光。父老適相遇﹐藉艸揮一觴。一觴頹然醉﹐笑語相扶將。賦詩示兒子﹐此樂未易忘。夏日三首微風過中庭﹐庭樹颯有聲。穿簾徐入座﹐巾屨有餘淸。又

展畫發古香﹐弄筆娛晝寂。是中亦何好﹐使我喜忘食。又

呼兒整吾駕﹐駕言返林廬。可使臨老眼﹐常親車文書。發書畫還故山戲書昨日遣畫笥﹐今日發書簏。空齋惟一牀﹐窗影亂風竹。平生鉆故紙﹐夙好老尢篤。奇哉掃除盡﹐蟬蛇三萬軸。豈惟息煩心﹐亦足養病目。從渠褦襶生﹐自獻公車牘。白髮白髮千莖綠鬢稀﹐臥看鵷鷺刺天飛。平生竊鄙貢公喜﹐故里但思陶令歸。淸坐了無書可讀﹐殘年賴有佛堪依。君看世事皆虛幻﹐屏酒長齋豈必非。懷譚徳稱譚子文章舊有聲﹐幾年同客錦官城。江樓列炬千鍾飲﹐花市聯鞍一字行。人世絕知非昨夢﹐天眞堪笑博浮名。空齋獨夜蕭蕭雨﹐枕上詩成夢不成。客思二首千里關山道路賒﹐可憐客子費年華。杯觴灩灩紅燒酒﹐風露盈盈紫笑花。孤月有情來海嶠﹐雙魚無信到天涯。此生那得常飄泊﹐歸臥東溪弄釣車。又

兩鬢星星久倦遊﹐淒涼況復寓南州。未甘蟋蟀專淸夜﹐已嘆梧桐報素秋。綺語安能敵生死﹐熱官正欲快恩讎。空堂飽作東歸夢﹐夢泊嚴灘月滿舟。建安遣興六首建安酒薄客愁濃﹐除卻哦詩事事慵。不許今年頭不白﹐城樓殘角寺樓鐘。又

錦城重到嘆無期﹐忽憶書臺步月時。白浪黏天鮫鱷橫﹐夢中識路亦何爲。又

今歲淸詩欠百篇﹐彊尋筆硯意茫然。秋風有句君知否﹐合在嚴光釣瀨邊。又

古今淸絕沅湘路﹐臥想蒲帆十幅開。不是避人思遠適﹐肺肝塵土要詩才。又

綠沈金鎖少時狂﹐幾過秋風古戰場。夢裏都忘閩嶠遠﹐萬人鼓吹入平涼。又

刺虎騰身萬目前﹐白袍濺血尙依然。聖時未用徵遼將﹐虛老龍門一少年。病起偶到復庵經旬羸臥怯登臨﹐偶憶東庵試一尋。新竹初成迷棧路﹐斷雲不散抱城陰。陂池綠靜龜魚樂﹐亭館蒼涼艸樹深。欲把一杯無柰懶﹐病來觸目動歸心。前有樽酒行二首虛堂雨過生涼祑﹐勸君一醉君勿辭。去年不知今歲事﹐明年萬事今得知。舊時扶牀問戲兒﹐還鄕同訊令人悲。冢丘累累在者誰﹐紙錢雨濕抱樹枝。君去六十有幾時﹐更望七十何其癡。求師學道亦已遲﹐謝客努力從鴟夷。又

綠酒盎盎盈芳樽﹐淸歌裊裊畱行雲。美人千金織寶裙﹐水沈龍腦作燎焚。問君胡爲慘不樂﹐四紀妖氛暗幽朔。諸人但欲口擊賊﹐茫茫九原誰可作。丈夫可爲酒色死﹐戰場橫屍勝牀第。華堂樂飲自有時﹐少待擒胡獻天子。遊南塔院小破文書夢﹐閒成杖履遊。澗幽泉激激﹐院靜竹修修。病骨涼如洗﹐歸心浩莫收。船輕不載石﹐一葉亂沙鷗。感懷半年建安城﹐士友闕還往。出門每太息﹐還捨猶惝怳。有酒誰與傾﹐得句空自賞。疏直觸人情﹐低回泚吾顙。豈無佳山水﹐正爾寄夢想。何當載親朋﹐煙浦搖兩槳。雨夜一雨遂通夕﹐安眠失百憂。窗扉淡欲曉﹐枕簟凜生秋。畫燭爭棋道﹐金尊數酒籌。依然錦城夢﹐忘卻在南州。夜坐偶書衰發蕭疏雪滿簪﹐暮年光景易駸駸。已甘身作溝中斷﹐不願人知爨下音。病鶴摧頹分薄俸﹐悲蛩斷續和微吟。向來誤有功名念﹐欲挽天河洗此心。長歌行人生宦遊亦不惡﹐無柰從來宦情薄。旣不能短衣射虎在南山﹐又不能鬥鷄走馬宴平樂。惟有釣船差易具﹐問君胡爲不歸去。片雲雨暗玉笥峯﹐斜日人爭石旗渡。渡頭酒壚堪醉眠﹐白酒醇釅鱸魚鮮。菇米如珠炊正熟﹐蒓羹似酪不論錢。翁唱菱歌兒舞棹﹐醉耳那知朝市鬧。城門幾度送迎官﹐睡擁亂蓑呼未覺。雨夜不寐觀壁間所張魏鄭公砥柱銘疾風三日橫吹雨﹐竹倒荷傾可憐汝。空堂無人夜向中﹐臥看牀前燭花吐。壯懷耿耿誰與論﹐榰牀老龜不能語。世間豈無一好漢﹐叱吒喑嗚气吞虜。壁間三丈砥柱銘﹐貞觀太平如更睹。何當鼓吹渡河津﹐下馬觀碑馳馬去。客談荊渚武昌慨然有作去歲出蜀初東遊﹐峨舸大舟扁下荊州。便風轉頭五百里﹐吟嘯已在黃鶴樓。戲拈鐵笛吹出塞﹐水湧月落魚龍愁。明朝喧傳古仙過﹐碧玉帶束黃裘。豈知一官自桎梏﹐簿書期會無時休。丰城寶劍已化久﹐我自吐气沖斗牛。洞庭四萬八千頃﹐蟹捨正對蘆花洲。速脫衣冠掛神武﹐散發爛醉垂虹秋。書懷靑城結雲巢﹐擬住三千年。禦風偶南遊﹐萬里棲素煙。翠裘綠玉杖﹐白日淩靑天。招呼方瞳翁﹐邂逅鳥爪仙。朝詠陰陽歌﹐暮誦道徳篇。玉童持碧簡﹐笙鶴來翩翩。海邊武夷山﹐小畱賞宿緣。火食非所樂﹐巾褐常翛然。淸時未免出﹐頗息世俗傳。行矣秋風髙﹐去采玉井蓮。平生平生涉世似虛舟﹐不著胸中一點愁。已用浮雲看富貴﹐肯緣華屋嘆山丘。戴溪寒釀千峯雪﹐嚴瀨聲酣七里秋。好景人間隨處有﹐未埋白骨且閒遊。自詠遊戲人間歲月多﹐癡頑將柰此翁何。放開繩箠牛初熟﹐照破乾坤鏡未磨。日落苔磯閒把釣﹐雨餘蓬舵亂堆蓑。明朝不見知何處﹐又向江湖醉踏歌。池亭夜賦池上小亭幽﹐淸宵秉燭遊。荷盤時瀉露﹐螢火早知秋。有感歲時速﹐無聲河漢流。殊方不堪住﹐歸夢繞滄洲。雨夜偶書髙臥空堂風雨來﹐更闌頻看燭花摧。新涼蕭爽秋期近﹐多病侵尋老境催。萬事極知終變滅﹐一官那得久低回。牀頭幸有楞枷在﹐更炷鑪香手自開。思歸平生無宦情﹐方外久浪迹。往來梁益間﹐一笑頗自得。花穠錦城酒﹐月白瞿唐笛。咿啞下江櫓﹐跌宕登山屐。巴東煙雨秋﹐渭上風雪夕。至今客枕夢﹐萬里不能尺。誰知建安城﹐觸目非夙昔。冥冥瘴霧細﹐瀲瀲蠻江碧。出門無交朋﹐嗚呼吾何適。歸哉故山路﹐詎必須暖席。客懷客懷耿耿向誰語﹐世事茫茫空自知。堅坐懶窮牛渚怪﹐倦遊何恨雁門騎。眼前客共一杯酒﹐身後人傳千首詩。報與故交當賀我﹐計歸猶及菊花時。伏中官舍極涼戲作盡障東西日﹐洞開南北堂。漏從閒處永﹐風自遠來涼。客愛炊菇美﹐僧誇瀹茗香。曉來秋色起﹐肅肅滿筠牀。夢與劉韶美夜飲樂甚死生契闊十年餘﹐欲話交情涕已濡。夢裏偶同淸夜宴﹐醉中猶攬故人須。岸巾談笑今誰記﹐滿腹詩書只自愚。我亦與公同此病﹐早收身世老江湖。暑夜毒暑彌三伏﹐微涼起二更。月窗風竹亂﹐煙渚露荷傾。寂寞借書讀﹐淸羸扶杖行。無功耗官廩﹐太息負平生。客意山行曳杖水拿舟﹐走徧茫茫禹畫州。蝴蝶夢魂常是客﹐芭蕉身世不禁秋。早因食少妨髙臥﹐晚憶茶甘作遠遊。龍焙一嘗端可去﹐無心更爲荔枝畱。夜香杖老誤乘傳﹐竊食慚無功。淸夜一炷香﹐實與天心通。忤物𨿽至愚﹐許國猶孤忠。一念倘自欺﹐百年寧有終。上帝職造化﹐生殺操至公。稽首矢此心﹐其敢累兒童。柴懷叔殿院世彩堂捲服貂冠世間有﹐榮悴紛紛翻覆手。不如禦史老萊衣﹐世彩堂中奉春酒。北斗爲觴山作豆﹐鳳竹鸞絲太中壽。今年宗祀降恩綸﹐太中拜前公拜後。嗚呼人誰無父母﹐盛事有及公家否。萬鍾苦晚三釜薄﹐人生此恨十八九。我欲殺靑書孝友﹐愧非太史馬牛走。聖朝若遣采詩官﹐尙可爲公圖不朽。月夜小醉初醒月滿牀﹐玉壺銀闕不勝涼。天風忽送荷香過﹐一葉飄然憶故鄕。雙淸堂夜賦陸子病少間﹐獨臥谿上堂。人靜魚自躍﹐風定荷更香。素月行中天﹐流螢失孤光。歸鳥飛有聲﹐度此十里塘。嗟我獨何事﹐遲暮客異鄕。太息搔短髮﹐起視夜未央。采蓮三首蘸水朱扉不上關﹐采蓮小舫夜深還。一樽何處無風月﹐自是人生苦欠閒。又

雲散靑天掛玉鉤﹐石城艇子近新秋。風鬟霧鬢歸來晚﹐忘卻荷花記得愁。又

帝靑天映麯塵波﹐時有遊魚動綠荷。回首家山又千里﹐不堪醉裏聽吳歌。橋南納涼曳杖來追柳外涼﹐畫橋南畔倚胡牀。月明船笛參差起﹐風定池蓮自在香。半落星河知夜久﹐無窮艸樹覺城荒。碧筒莫惜頹然醉﹐人事還隨日出忙。芒屨芒屨一雙靑﹐筇枝九節輕。登山猶健在﹐投檄太遲生。滿意竹風冷﹐入懷溪月明。淸秋故不遠﹐回首憶蒓羹。荔子絕句二首驛騎星馳亦快哉﹐筠籠露濕手親開。不應相與無平素﹐曾忝戎州刺史來。又

放翁遊蜀十年回﹐病眼茫茫每懶開。怪底酒邊光景別﹐方紅江綠一時來。官舍夙興朝陽淡淡掛窗欞﹐桐葉無風忽自零。不復扶頭傾白墮﹐但知臨目養黃寧。新蔬帶露來幽圃﹐修綆飛泉灑庭。一出文書又圍繞﹐正應髙臥盡頹齡。書懷功名富貴兩茫茫﹐惟有躬耕策最長。吏牘沈迷妨養疾﹐囊衣結束待還鄕。洲中未種千頭橘﹐宅畔先栽百本桑。書寄子公吾自懶﹐故人不是總相忘。風月老來苦無伴﹐風月獨見知。未嘗費招呼﹐到處相娛嬉。披襟萬里快﹐弄影三更奇。淋漓蜀苑酒﹐散落江樓詩。狂歌撼山川﹐醉墨飛蛟螭。聊將調俗子﹐更遣半生疑。大將出師歌將軍北伐辭前殿﹐恩詔催排苑中宴。紫陌驚塵中使來﹐靑門立馬羣公餞。繡旗雜沓三十里﹐畫鼓敲鏗五千面。行營暮宿咸陽原﹐滿朝太息傾都羨。天聲一震胡已亡﹐捷書奕奕如飛電。髙秋不閉玉關城﹐中夜罷傳靑海箭。可汗垂泣小王號﹐不敢跳奔那敢戰。山川圖籍上有司﹐張掖酒泉開郡縣。還朝策勛兼將相﹐詔假黃鉞調金鉉。丈夫未遇誰得知﹐昔日新丰笑貧賤﹐婕妤怨妾昔初去家。鄰里持車箱﹐共祝善事主。門戶望寵光﹐一入未央宮。顧盼偶非常﹐稚齒不慮患。傾身保專房﹐燕婉承恩澤。但言日月長﹐豈知辭玉陛。翩若葉隕霜﹐永巷𨿽放棄。猶慮重謗傷﹐悔不侍宴時。一夕稱千觴﹐妾心剖如丹。妾骨朽亦香﹐後身作羽林。爲國死封疆﹐移疾朝來移疾臥虛堂。暫屏文書日更長﹐鷗驚近人情漸熟。簾櫳欲雨意先涼﹐紗巾自照淸池影。蕊笈閒銷古篆香﹐莫恨微霜侵綠鬢。爲渠歇盡少年狂﹐病中懷故廬我家山陰道。湖山淡空濛﹐小屋如舴艋。出沒煙波中﹐天寒橘柚黃。霜落禾罷禾亞紅﹐祈蠶簫鼓鬧。賽雨雞豚空﹐義魚有竭作。刈麥無遺功﹐去年一月畱。行役嗟匆匆﹐今年歸興動。艤舟待秋風﹐社飲可欠我。寄書約鄰翁﹐夏夜不寐有賦急雨初過天宇濕。大星磊落才數十﹐饑鶻掠檐飛磔磔。冷螢墮水光熠熠﹐丈夫無成忽老大。箭羽凋零劍鋒澀﹐徘徊欲睡復起行。三更猶憑闌干立﹐綠淨亭晚興綠淨亭邊物色奇。放翁睡起曳筇枝﹐新涼已似雁來後。微雨卻如梅熟時﹐綠竹成陰藏細棧。朱闌倒影入淸池﹐登臨獨恨非吾土。不爲城頭畫角悲﹐憶山南二首貂裘寶馬梁州日。盤槊橫戈一世雄﹐怒虎吼山爭雪刃。驚鴻出塞避雕弓﹐朝陪策畫淸油裏。暮醉笙歌錦幄中﹐老去據鞍猶矍鑠。君王何日伐遼東﹐又

醉墨淋漓酒百杯。轅門山色碧崔嵬﹐打球駿馬千金買。切玉名刀萬里來﹐結客漁陽時遣簡。踏營渭北夜銜枚﹐十年一夢今誰記。閉置車中只自哀﹐夕雨二首屣履行莎徑﹐移牀臥艸亭。風聲雜溪瀨﹐雨气挾龍腥。奕奕空中電﹐昏昏云罅星。䢐年又如許﹐吾鬢得長靑。又

獨夜初傳漏﹐空齋半掩扉。候虫燈下語﹐水鳥雨中歸。客捨愁彈劍﹐京塵怯化衣。故人招隱意﹐字字莫相違。試茶北窗髙臥鼾如雷﹐誰遣香茶挽夢回。綠地毫甌雪花乳﹐不妨也道入閩來。莆陽餉荔子江驛山程日夜馳﹐筠籠初拆露猶滋。星球皺玉𨿽奇品﹐終憶戎州綠荔枝。初秋書懷二十年前已二毛﹐卽今何恨鬢蕭騷。孤燈自伴詩情苦﹐俗子從嫌醉眼髙。煙外暮鐘來遠寺﹐雨餘秋漲集空濠。思歸更向文書懶﹐此手惟堪把蟹螯。建州絕無芡意頗思之戲作鄕國雞頭賣早秋﹐綠荷紅縷最風流。建安城裏西風冷﹐白棗堆盤看卻愁。憶昔憶昔西遊變姓名﹐獵圍屠肆押豪英。淋漓縱酒滄溟窄﹐慷慨狂歌華嶽傾。壯士有心悲老大﹐窮人無路共功名。生涯自笑惟詩在﹐旋種芭蕉聽雨聲。客思裘馬平生喜遠遊﹐暮年焦頁卒頁向南州。文書與睡中分日﹐衰病和愁總怕秋。無復雪郊看射虎﹐但思煙浦聽呼牛。還家誰道無餘俸﹐倒橐猶堪買釣舟。初秋夢故山覺而有作四首陂水白茫茫﹐艸煙濕霏霏。牧童一聲笛﹐落日無餘暉。遙山已漸隱﹐村巷亞竹扉。老翁延我入﹐苦謝柿栗微。幸逢歲有秋﹐一醉君勿違。念此動中懷﹐命駕吾將歸。又

犬吠捨前後﹐月明村東西。岸艸蛩亂號﹐庭樹鳥已棲。我僕城中還﹐擔頭有懸雞。小兒勸我飲﹐村酒拆赤泥。我醉不自覺﹐頹然葛巾低。著書笑蒙莊﹐茗艼物自齊。又

昔我東歸時﹐父老迎船頭。開篷相勞苦﹐怪我領雪稠。故山何負君﹐且作數月畱。豈知席未煖﹐匹馬來南州。蠻花四時紅﹐瘴霧日夜浮。歸哉不可遲﹐勿與婦子謀。又

杜宇眞吾交﹐勸去恨不速。忠告輸肝肺﹐厚意均骨肉。陋哉鷓鴣語﹐揣我貧念祿。竹雞更鄙淺﹐泥淖憂車軸。秋風嚴瀨淸﹐春雨戴溪綠。行矣勿復疑﹐照影巾一幅。寓嘆千載前人每暗同﹐眼邊俗客馬牛風。作文要可張子布﹐飲酒思從陳孟公。半世氛埃成潦倒﹐幾時蓑釣入空濛。一庵處處皆堪老﹐莫怕無山著此翁。雙淸堂醉臥客裏逢秋醉似泥﹐空堂獨臥意淒迷。亂號庭樹西風急﹐斜掛城樓北斗低。末路敢貪請鶴料﹐微官久厭駕雞棲。平生玉局經行地﹐擬乞冰銜隱剡溪。醉書半年愁病劇﹐一雨喜涼新。稍與藥囊遠﹐初容酒醆親。浩歌驚世俗﹐狂語任天眞。我亦輕餘子﹐君當恕醉人。憶唐安南鄭戍還初過蜀﹐朝衫與鬢猶爭綠。逢春飲酒似長鯨﹐醉裏千篇風雨速。唐安池館夜宴頻﹐瀲瀲玉船搖畫燭。紅索琵琶金縷花﹐百六十弦彈法曲。曲終卻看舞霓裳﹐裊裊宮腰細如束。明朝解酲不用酒﹐起尋百畝東湖竹。歸吳寂莫時自笑﹐縱有詩情誰省錄。今年二頃似可謀﹐去屬刂云根結茅屋。秋懷二首暮年身世轉悠悠﹐又向天涯見早秋。昨夜月明今夜雨﹐關人何事總成愁。又

星斗闌干河漢流﹐建州風物更禁秋。年來多病題詩懶﹐付與鳴蛩替說愁。晝臥聞碾茶小醉初消日未晡﹐幽窗催破紫雲腴。玉川七碗何須爾﹐銅碾聲中睡已無。月下獨行橋上新秋未再旬﹐月露已浩然。放翁一幅巾﹐與影俱翩仙。飛橋掛澄谿﹐幽竇鳴細泉。開歲才俛仰﹐已近搖落天。殊方久滯畱﹐感此歲月遷。歸來看靑燈﹐悄愴不得眠。夜意火雲夕方收﹐艸露秋已白。堂空燈欲翳﹐壁壞虫自嘖。四顧寂無人﹐獨立岸吾幘。窮通何足論﹐等是百年客。何能爲一飽﹐半世出下策。布帆幸無恙﹐誰謂江海迮。秋夜書懷斷香漠漠繞藤牀﹐新月娟娟轉畫廊。鄕遠每勞千里夢﹐雨慳未放九秋涼。衰遲分作驥伏櫪﹐斂退敢求錐出囊。剩喜今年有奇事﹐嚴遵灘下系歸航。思故廬平生一束書﹐不爲屋廬計。微官寄郵傳﹐俯仰閱半世。艸堂白雲邊﹐日夜長松桂。柴門入幽夢﹐落日亂蟬嘒。宦遊有何好﹐海角愁瘴癘。拂衣便可耳﹐勿使老春薺。雨夜小雨初涼夜﹐殘燈欲暗時。病多愁近酒﹐心弱怯題詩。舊友殊方少﹐歸耕晚歲宜。回頭語孤影﹐此意有君知。北窗哦詩因賦二首二十年來賦遠遊﹐一窗又復寄南州。雙鵝戲雨陂塘曉﹐亂葉飄風院落秋。顏鬢蹉跎愁覽鏡﹐江山重復怯登樓。平生事業詩千首﹐殘稿從教處處畱。又

露下螢飛仲秋月﹐山圍水繞建安城。病多不辧酒中聖﹐身遠且令心太平。數卷蠹書行老矣﹐一盂蔬飯太憎生。白雲只在檐間宿﹐聽我淸宵詠句聲。俶裝絕物離人恨未能﹐聊爲旦過打包僧。蹇驢渺渺秋山雨﹐孤榻昏昏夜店燈。酒量已隨詩共退﹐客愁仍與病相乘。頹然衰颯嗟誰識﹐俠气當年蓋五陵。追感梁益舊遊有作西遊萬里倚朱顏﹐肯放尊前一笑慳。蜀苑妓圍欺夜雪﹐梁州獵火滿秋山。晚途忽墮塵埃裏﹐樂事渾疑夢寐間。浮世變遷君勿嘆﹐劇談猶是詫鄕關。莆陽昭武延平送兵漸集戲書鼓聲晨紞紞﹐角聲暮嗚嗚。作官了何事﹐空嘆歲月䢐。送兵稍稍集﹐秣馬脂吾車。風霜迫搖落﹐殘暑亦已無。野渡明丹楓﹐破驛吹黃楡。聊收作詩料﹐未用厭徵途。別建安絕句三首三十年來雲水僧﹐常挑缽袋系行縢。信緣不作癡巢窟﹐卽是吾家無盡燈。又

楚澤吳山已慣行﹐武夷從昔但聞名。北巖小寺長汀驛﹐且喜遊山第一程。又

欹帽揚鞭晚出城﹐驛亭燈火向人明。多情葉上蕭蕭雨﹐更把新涼送客行。初發建安小雨初收云未歸﹐吾行迨及晚秋時。寒沙新雁無人問﹐露井殘桐有客悲。徵袂拂霜晨喚馬﹐驛窗剪燭夜題詩。悠然且作尋山想﹐夢裏功名莫自期。宿北巖院車馬紛紛送入朝﹐北巖燈火夜無聊。中年到處難爲別﹐也似初程宿灞橋。書感溪路人家尙闔扉﹐彊扶衰憊著徵衣。百年朝露古所嘆﹐一棹秋風吾欲歸。楚客長號沽白璧﹐漢宮太息遣明妃。鑠金消骨從來事﹐老矣何心踐駭機。長汀道中晚過長汀驛﹐溪山乃爾奇。老夫惟坐嘯﹐造物爲陳詩。鳥送穿林語﹐松垂拂澗枝。憑鞍久忘發﹐不是馬行遲。黃亭夜雨未到名山夢已新﹐千峯拔地玉嶙峋。黃亭一夜風吹雨﹐似爲遊人洗俗塵。遊武夷山少讀封禪書﹐始知武夷君。晚乃遊斯山﹐秀傑非昔聞。三十六奇峯﹐秋晴無纖雲。空巖雞晨號﹐峭壁丹夜暾。巢居寄千仞﹐鴻荒想羲軒。風雨蛻玉骨﹐難以俗意論。丹梯不容迹﹐修蔓亦畏捫。溯灘進小艇﹐愧驚白鷺羣。學道𨿽恨晚﹐養气敢不勤。宦遊非本志﹐寄謝鶴與猿。泛舟武夷九曲溪至六曲或云灘急難上遂回二首暮年腳力倦躋攀﹐借得扁舟臥看山。怪怪奇奇倚所似﹐綠蘿溪入下牢關。又

一葉淩風入峽來﹐山童指點幾崔嵬。急流勇退平生意﹐正要船從半道回。崇安縣驛驛外淸江十里秋﹐雁聲初到荻花洲。徵車已駕晨窗白﹐殘燭依然伴客愁。過建陽縣以雙鵝贈東觀道士爲長生鵝觀俯大溪鵝得其所矣武夷險絕處有仙船架崖壁間數日前大風吹墮船木數寸堅硬如石予偶得之皆此行奇事也各賦一詩右雙鵝閒泛晴波唼綠萍﹐卻衝微雨傍煙汀。會稽內史如相遇﹐換取黃庭一卷經。右墮木斷崖幽洞白雲深﹐縹渺仙槎無古今。飛下一峯相勞苦﹐卻疑天外有知音。紫溪驛二首他鄕異縣老何堪﹐短髮蕭蕭不滿篸。旋買一尊持自賀﹐病身安穩到江南。又

云外丹靑萬仞梯﹐木陰合處子規啼。嘉陵棧道吾能說﹐略似黃亭到紫谿。鵝湖夜坐書懷士生始墮地﹐弧矢志四方。豈若彼婦女﹐齪齪藏閨房。我行環萬里﹐險阻眞備嘗。昔者戍南鄭﹐秦山郁蒼蒼。鐵衣臥枕戈﹐睡覺身滿霜。官𨿽備慕府﹐气實先顏行。擁馬涉沮水﹐飛鷹上中梁。勁酒舉數斗﹐壯士不能當。馬鞍掛狐兔﹐燔炙百步香。拔劍切大肉﹐哆然如餓狼。時時登髙望﹐指顧無咸陽。一朝去軍中﹐十載客道傍。看花身落魄﹐對酒色淒涼。去年忝號召﹐五月觸瞿唐。靑衫暗欲盡﹐入對衰涕滂。今年復詔下﹐鴻雁初南翔。俯仰未閱歲﹐上恩實非常。夜宿鵝湖寺﹐槁葉投客牀。寒燈照不寐﹐撫枕慨以慷。李靖聞徵遼﹐病憊更激昂。裴度請討蔡﹐奏事猶衷創。我亦思報國﹐夢繞古戰場。信州東驛晨起衣上徵塵鬢畔霜﹐信州古驛憩歸裝。悲歌未肯彈長鋏﹐豪气猶能臥大牀。半暗殘燈搖北壁﹐常饑老馬臥東廂。鄰雞唱罷衣篝暖﹐自笑行人日日忙。玉山縣南樓晚望小樓在何許﹐正在南溪上。空濛過釣船﹐斷續聞漁唱。徵途苦逼仄﹐舒嘯喜淸曠。安得此溪水﹐爲我變春釀。玉壺亭玉壺亭上小徘徊﹐閒對殘荷把一杯。冠蓋交馳期會急﹐長官未必辦頻來。步過縣南長橋遊南山普寧院山髙處有塔院及小亭縹緲可愛恨不能到偶扶藤杖過南津﹐野寺長橋發興新。暫就淸溪照須鬢﹐不妨翠霧濕衣巾。山縈細棧疑無路﹐樹落崩崖欲壓人。朝暮有程常猝猝﹐何因攜酒上嶙峋。枕上感懷五更攬巒山路長﹐老夫誦書聲瑯瑯。古人已死心則在﹐度越秦漢窺虞唐。三更投枕窗月白﹐老夫哦詩聲嘖嘖。淵源雅頌吾豈敢﹐屈宋藩籬或能測。一代文章誰汝數﹐老不能閒眞自苦。君王𨿽賞於於﹐無柰宮中須羯鼓。晚過招賢渡老馬骨巉然﹐虺眒不受鞭。行人爭晚渡﹐歸馬破秋煙。湖海淒涼地﹐風霜搖落天。吾生半行路﹐搔首送流年。臥輿白首躬耕已有期﹐鳳城歸路卻遲遲。臥輿擁被聽秋雨﹐占盡人間好睡時。奏乞奉祠畱衢州皇華館待命世念蕭然冷欲冰﹐更堪衰與病相乘。從來幸有不材木﹐此去眞鸞無事僧。耐辱豈惟容唾面﹐寡言端擬學銘膺。尙餘一事猶豪舉﹐醉後龍蛇滿剡藤。寓捨偶題轉徙身飄梗﹐淹畱等系匏。雁孤依遠渚﹐鳩拙寄空巢。寒日赤頁梨頰﹐淸霜長橘包。平生麯道士﹐歲晚欲深交。夙興客中睡眠少﹐常以雞鳴興。新炭熾宿火﹐膏油續殘燈。焚香倚蒲團﹐外靜中已凝。榮辱兩不到﹐淡如秋水澄。出定窗已白﹐炯炯寒日升。廚人作芋糝﹐供此在家僧。夜坐老知世事謾紛紛﹐紙帳蒲團自策勛。一夜北風吹裂屋﹐石樓無耳不曾聞。偶得石室酒獨飲醉臥覺而有作初寒思小飲﹐名酒忽墮前。素罌手自傾﹐色若秋澗泉。浩歌復起舞﹐與影俱翩仙。一笑遺宇宙﹐未覺異少年。詩人不聞道﹐苦嘆歲月遷。豈知汝南市﹐自有壺中天。河洛久未復﹐銅馳棘森然。秋風歸去來﹐虛老玉井蓮。午睡風霜踐殘歲﹐我乃羈旅人。如何得一室﹐牀敷暖如春。午枕挾小醉﹐鼻息撼四鄰。心安了無夢﹐一掃想與因。逡巡起颒面﹐覽鏡正幅巾。聊呼蟹眼湯﹐淪我玉色塵。贈柯山老人柯山老人九十餘﹐亂髮不櫛瘦如枯。百穿千結一布衤誇﹐得酒一吸輒倒壺。自言少年不蓄孥﹐有錢徑付酒家壚。人生辦此眞良圖﹐棄官從翁許我無。寓館晚興隨牒人間不自憐﹐衢州孤驛更蕭然。百年細數半行路﹐萬事不如長醉眠。發短經秋眞種種﹐腹寬耐事只便便。晚窗商略惟當飲﹐安得黃花到眼邊。葉相最髙亭髙亭新築冠鰲峯﹐眼力超然信不同。膚寸法云澤天下﹐大千沙界納胸中。春遊到處羣花擁﹐夜宴歡時百榼空。劉白老來忘世味﹐只思詩酒伴裴公。婺州州宅極目亭尙書曳履上星辰﹐小爲東陽作主人。朱閣淩空云縹緲﹐靑山繞郭玉嶙峋。似聞旋教新歌舞﹐且慰重臨舊吏民。莫倚闌干西北角﹐卽今河洛尙胡塵。謝演師送梅二首早梅時節到江南﹐已判樽前酒滿衫。輸與西鄰明上座﹐解從大庾嶺頭參。又

折送江梅意不疏﹐要教相對鬭淸臞。爲君著向明窗下﹐試問山翁具眼無。訪毛平仲問疾與其子適同遊柯山觀王質爛柯遺迹籃輿訪客過仙村﹐千載空餘一局存。曳杖不妨呼小友﹐還家便恐見來孫。林巒巉絕秋風瘦﹐樓堞參差暮气昏。酒美魚肥吾事畢﹐一庵那得住云根。月巖幾年不作月巖遊﹐萬里重來已白頭。云外連娟何所似﹐平羌江上半輪秋。弋陽縣驛大雨山中采藥回﹐子頭巖畔覓詩來。喚船野渡逢迎雪﹐攜酒溪頭領略梅。久客愁心端欲拆﹐何時笑口得頻開。慇懃記著今朝事﹐破驛空廊葉作堆。弋陽道中遇大雪我行江郊暮猶進﹐大雪塞空迷遠近。壯哉組練從天來﹐人間有此堂堂陣。少年頗愛軍中樂﹐跌宕不耐微官縛。憑鞍寓目一悵然﹐思爲君王掃河洛。夜聽簌簌窗紙鳴﹐恰似鐵馬相磨聲。起傾鬥酒歌出塞﹐彈壓胸中十萬兵。雪中感成都憶在西州遇雪時﹐繡筵處處百花園。烏絲闌展新詩就﹐油壁車迎小獵歸。感事鏡鸞悲獨舞﹐寄書箏雁恨慵飛。愁多自是難成醉﹐不爲天寒酒力微。雪後苦寒行饒撫道中有感殘雪暮還結﹐朔風晴更寒。重裘猶粟膚﹐連酌舞馬辛顏。指直不可握﹐終日縮袖間。十年走萬里﹐何適不艱難。附火財須臾﹐攬轡復慨嘆。恨不以此勞﹐爲國戍玉關。對酒二首溫如春色爽如秋﹐一榼燈前自獻酬。百萬愁魔降未得﹐故應用爾作戈矛。又

嘆息人眞未易知﹐暮年始覺麯生奇。个中妙趣誰堪語﹐最是初醺未醉時。梅花我與梅花有舊盟﹐卽今白髮未忘情。不愁索笑無多子﹐惟恨相思太瘦生。身世何曾怨空谷﹐風流正自合傾城。增冰積雪行人少﹐試倩羈鴻爲寄聲。雪中尋梅二首莫遣扁舟興盡回﹐正須衝雪看江梅。楚人原未知眞色﹐施粉何曾太白來。又

幽香淡淡影疏疏﹐雪虐風饕亦自如。正是花中巢許輩﹐人間富貴不關渠。江上梅花老來樂事少關身﹐猶喜尊前見玉人。豈是淒涼偏薄命﹐自緣纖瘦不禁春。娟娟月上明江練﹐黯黯天低糝玉塵。絕石間斷橋幽獨處﹐護持應有主林神。詩集卷十二一百四十七首擬峴臺觀雪垂虹亭上三更月﹐擬峴臺前淸曉雪。我行萬里跨秦吳﹐此地固應名二絕。山川滅沒雪作海﹐亂墜天花自成態。狂歌痛飲豪不除﹐更憶銜枚馳出塞。蘆摧葦折號饑鴻﹐欲傅粉墨無良工。摩挲東絹三嘆息﹐收入放翁詩卷中。明朝靑天行日轂﹐萬瓦生煙失瓊玉。世間成壞本相尋﹐卻看晴山暈眉綠。舊在成都初春無事日訪昭覺保福正法諸剎甚可樂也追懷慨然因賦長句憶在西川集寶坊﹐幅巾蕭散日初長。伊蒲塞饌分香積﹐優缽羅花散道場。客路逢春增感慨﹐舊遊回首已微涼。新晴彊作尋幽計﹐有底文書作許忙。園中賞梅二首閱盡千葩百卉春﹐此花風味獨淸眞。江邊曉雪愁欲語﹐馬上夕陽香趁人。慰眼紅苞初報信﹐回頭靑子又生仁。羈遊偏覺年華速﹐徙倚闌干一愴神。又

行徧茫茫禹畫州﹐尋梅到處得閒遊。春前春後百回醉﹐江北江南千里愁。未愛繁枝壓紗帽﹐最憐亂點糝貂裘。一寒可賀君知否﹐又得幽香數日畱。正月十五日出郊至金石臺二首漸老惜時節﹐思遊那可忘。雪晴天淺碧﹐春動柳輕黃。笑語寬衰疾﹐登臨到夕陽。未須催野渡﹐聊欲據胡牀。又

開歲多休暇﹐官身亦暫閒。樓臺先晝永﹐花柳向春慳。啼鳥隨遊轡﹐和風愜醉顏。更憐歸路好﹐破墨數峯山。六日小飲園中光景鮮妍紅梅已坼恍記在果州偶得絕句輕裘駿馬金泉路﹐默數新春又九年。風景不殊人自老﹐忽驚作夢到臨川。聞雁過盡梅花把酒稀﹐燻籠香冷換春衣。秦關漢苑無消息﹐又在江南送雁歸。撫州上元江月微云外﹐街泥小雨餘。人如虛市散﹐燈似曉星疏。羈雁同身世﹐新霜上鬢須。明年更淸絕﹐魚火對茅廬。登擬峴臺層臺縹緲壓城睩﹐倚杖來觀浩蕩春。放盡樽前千里目﹐洗空衣上十年塵。縈回水抱中和气﹐平遠山如蘊藉人。更喜機心無復在﹐沙邊鷗鷺亦相親。燈夕有感芙渠紅綠亦參差﹐睡起燒香彊賦詩。萬里錦城無夢到﹐豈惟虛負放燈時。庚子正月十八日送梅滿城桃李爭春色﹐不許梅花不成雪。世間尢物無盛衰﹐萬點縈風愈奇絕。我行柯山眠酒家﹐初見窗前三四花。恨無壯士挽斗柄﹐坐令東指催年華。今朝零落已可惜﹐明日重尋更無迹。情之所鐘在我曹﹐莫倚心腸如鐵石。初春懷成都我昔薄遊西適秦﹐歸到錦城逢早春。五門收燈藥市近﹐小桃妖妍狂殺人。霓裳法曲華淸譜﹐燕妒身輕鶯學語。歌舞更休轉盼間﹐但見宮衣換金縷。世上悲歡豈易知﹐不堪風景似當時。病來幾與麯生絕﹐禪榻茶煙雙鬢絲。春雨冬旱土不膏﹐愛此春夜雨。四郊農事興﹐老稚疊歌舞。相呼長沮耕﹐分喜樊遲圃。丰年已在目﹐亭障靜桴鼓。我歸未有期﹐一官寄倉庾。幸復寬簡書﹐不敢恨羈旅。雨中遣懷二首病中艸艸度年華﹐睡起匆匆日易斜。抵死愁禁千斛酒﹐薄情雨送一城花。鏡湖煙水搖朱舫﹐錦裏香塵走鈿車。此夢卽今都打破﹐不妨寂寞往天涯。又

霏霏春雨細如絲﹐正是春寒欺客時。心向宦途元淡薄﹐夢尋鄕國苦參差。樓前新漲綠三尺﹐墻外尙餘紅幾枝。擺撥簿書呼酒榼﹐南湖西塔有幽期。晚晴水聲氵虢氵虢赴回塘﹐簾影疏疏繞四廊。靜院數杯傾白墮﹐幽窗一枕夢淸湘。潤侵書笥深防蠹﹐暖徹衣篝剩得香。解組徑歸應更樂﹐偸閒猶足傲羲皇。春晚五十六翁身百憂﹐年來轉覺此生浮。山川信美故鄕遠﹐天地無情雙鬢秋。社後燕如歸客至﹐春殘花不爲人畱。一觴一詠從來事﹐莫笑扶衰又上樓。春晚坐講忽夢泛舟飲酒樂甚旣覺悵然有賦夢泛扁舟逸興多﹐畫橈搖蕩麯生波。微風簌簌生蒲葦﹐小雨霏霏濕芰荷。舞落烏紗從歲去﹐歌酣白糸寧柰情何。年來惟覺華胥樂﹐莫遣茶甌戰睡魔。遣興老子癡頑慣轉蓬﹐殘年懶復問窮通。赦書𨿽未除詩債﹐盟府猶當策酒功。桐嶺市回人踏月﹐柘岡月落鳥呼風。浮生觸處無眞實﹐豈獨南柯是夢中。老去老去時時病﹐春來日日陰。文書有期會﹐山水負登臨。倦客風埃眼﹐孤臣狗馬心。餘寒欺短褐﹐莫惜酒杯深。雨夜百紫千紅占歲華﹐又隨風雨捲泥沙。卽今空有夢爲蝶﹐當日曾將命乞花。倦枕殘燈人寂寞﹐幽窗小艸字欹斜。悲歡變滅何窮已﹐學得山僧自一家。簡黎道士滿箔吳蠶繭漸稠﹐四郊膏雨麥方秋。道人昔是茶山客﹐病叟新爲藥市遊。耆舊凋零誰晤語﹐篇章璀璨尙風流。蘭亭剡曲春光好﹐倘肯相從弄釣舟。臨川絕無佳酒時得一醉戲書有酒時劇飲﹐無酒徒浩歌。庭花五六株﹐老子獨婆娑。誰云苦寂寞﹐在我亦已多。管弦萬二千﹐一笑謝天魔。夢作靑城去﹐翠磴捫松蘿。又爲平羌遊﹐素月沈煙波。覺來撫幾嘆﹐柰此桎梏何。流年不貸人﹐去去如飛梭。醉中懷江湖舊遊偶作短歌無渡河﹐浪花無蒂髙崢嶸。莫登樓﹐茫茫芳艸難爲情。華軒寶馬只好路旁看﹐冶金伐石空畱後世名。古來惟有竹林諸人稱達生﹐一醉之外萬事鴻毛輕。可憐癡人競聲利﹐坐使方寸森五兵。散花洲上靑山橫﹐野魚可膾菇可烹。脫冠散發風露冷﹐臥看江月金盆傾。三月二十一日作蹴踘墻東一市嘩﹐鞦韆樓外兩旗斜。及時小雨放桐葉﹐無賴餘寒開楝花。明月吹笙思蜀苑﹐軟塵騎馬夢京華。懼情滅盡朱顏攺﹐節物催人只自嗟。天祺節日飯罷小憩臥聽午漏隔花傳﹐簾裏花殘有斷煙。莫放轆轤鳴玉井﹐偸閒要補五更眠。思歸白髮滿靑鏡﹐悵然山水身。那因五斗米﹐常作半塗人。涉世風波惡﹐思歸懷抱眞。會當求釒出斧﹐送老鏡湖濱。齒痛有感眼暗頭童負聖時﹐齒牙欲脫更堪悲。暮年漸解人間事﹐蒸食哀梨亦自奇。南窗睡起二首夢中忘卻在天涯﹐一似當年錦裏時。狂倚寶箏歌白糸寧﹐醉移銀燭寫烏絲。酒來郫縣香初壓﹐花送彭州露尙滋。起坐南窗成絕嘆﹐玉樓乾鵲誤歸期。又

晝漏迢迢暑气淸﹐不妨小倦帶餘酲。夢從隴客聲中斷﹐愁向湘屏曲處生。風度簾旌紅浪﹐窗明香岫碧雲橫。閒情賦罷憑誰寄﹐悵望壺天白玉京。初夏百葉盆橊照眼明﹐桐陰初密暑猶淸。深深簾幕度香縷﹐寂寂房櫳聞燕聲。細煆詩聊憑棐幾﹐靜思棋劫對楸枰。浣花光景應如昨﹐回首西州一愴情。讀程秀才詩程子晚相得﹐居然一坐傾。新詩欲飛動﹐病眼爲開明。英妙非凡質﹐衰遲畏後生。吾徒可相賀﹐五字有長城。晨起一官又寄汝江頭﹐落魄文園故倦遊。榻上鐸聲悲破夢﹐檐邊桐葉冷生秋。暮年作吏寧長策﹐薄祿縻人尙小畱。晨起憑欄嘆衰甚﹐接羅紗薄發颼颼。雨夜兩鬢新霜換舊靑﹐客遊身世等浮萍。少年樂事消除盡﹐雨夜焚香誦道經。得京書或怪久不通問慣向江湖鍛羽翰﹐雲霄那敢接鵷鸞。百年未必如炊久﹐萬事眞須作夢看。白首據鞍慚俠气﹐淸燈顧影嘆儒酸。手遮西日成何味﹐還我平生舊釣竿。水亭日淡暑猶薄﹐雨餘風更淸。翛然水亭立﹐試此葛衣輕。曬粉憐孤蝶﹐穿枝喜晚鶯。誰知簿書裏﹐也復得吾生。醉眠達士如鴟夷。無客亦自醉癡人如撲滿。多藏作身祟。放翁亦何長。偶自遠聲利。胸中白如練。不著一毫僞。醉來酣午枕。晴日雷起鼻。寄謝敲門人。予方有公事。感舊絕句七首鴨翎堠前山簇馬﹐雞蹤橋下水連天。金丹煉成不肯服﹐且戲人間五百年。又

鵝黃酒邊綠荔枝﹐摩訶池上納涼時。冰紈不畫驂鸞女﹐卻寫江南白糸寧辭。又

南市夜夜上元燈﹐西鄰日日是淸明。靑氈犢車碾花去﹐黃金馬鞭穿柳行。又

十月新霜兔正肥﹐佳人駿馬去如飛。纖腰裊裊戎衣窄﹐學射山前看打圍。又

半紅半白官池蓮﹐半醒半醉女郎船。鴛鴦驚起何曾管﹐折得雙頭喜欲顚。又

紅葉琵琶出嘉州﹐四弦彈盡古今愁。胡沙漫漫紫塞曉﹐漢月娟娟靑冢秋。又

美人傳酒淸夜闌﹐欲歌未歌愁遠山。蒲萄一斗元無價﹐換得涼州也是閒。晝臥聞百舌雨後郊原已徧犁﹐陰陰簾幕燕分泥。閒眠不作華胥計﹐說與春烏自在啼。寄呂博士薄宦東西蜀﹐僑居太少城。休論九年謫﹐喜識萬人英。別久心常折﹐書來眼未明。功名君自力﹐丘壑我平生。遊疏山我願匹馬飛騰徧九州﹐如今苦無馬要褭與驊驑。葛陂之龍又難致﹐兀兀安得忘吾愁。幸餘一事差可喜﹐雲山萬里芒鞋底。曳杖行穿嶓冢云﹐試茶手挹香溪水。江西山水增怪奇﹐疏山之名舊所知。惜哉不見侏儒師﹐尙想薪水俱空時。寺門欲近山若拆﹐老樹蒼崖含古色。掛包便住吾豈能﹐一來要是疏山客。疏山東堂晝眠飯飽眼欲閉﹐心閒身自安。樂超六欲界﹐美過八珍盤。香縷縈檐斷﹐松風逼枕寒。吾兒原解夢﹐爲我轉雲團。山中作朱墨紛紛訟滿庭﹐半年初得試山行。燒香掃地病良已﹐飲水飯蔬身頓輕。日落三通傳浴鼓﹐雨餘千耦看農耕。故巢光景還如此﹐爲底淹畱白髮生。觀蔬圃菘芥可菹芹可羹﹐晚風咿軋桔槹聲。白頭孤宦成何味﹐悔不畦蔬過此生。東堂晨起有感不解飛車越九州﹐靑鞋處處爲山畱。百年未盡且作夢﹐三日閒行聊散愁。世上幾經華表柱﹐尊前好在黑貂裘。龍泉幸是無人屬刂﹐暮露光芒上鬥牛。金溪道中云暗苦竹市﹐雨來烏石岡。駕犁雙犢健﹐鬻繭一村香。天地君恩重﹐風埃吏責忙。敢辭坡路滑﹐且領筍輿涼。小憩前平院戲書觸目道邊小寺名前平﹐殘僧二三屋半傾。旁分千畦畫楸局﹐正對一山橫翠屏。修纖弱蔓上幽援﹐堅瘦稚柏當前榮。稻秧正靑白鷺下﹐桑椹爛紫黃鸝鳴。村虛賣茶已成市﹐林薄打麥惟聞聲。泥行扶犁吒新犢﹐野飠盍燒筍炊香杭。十年此樂發夢想﹐忽然到眼難爲情。上車欲去復回首﹐那將暮境供浮名。遣興小麥登場雨熟梅﹐閉門病眼每慵開。酒杯不解爲愁敵﹐書卷才開作睡媒。骨朽空名垂斷簡﹐冢荒殘碣臥蒼苔。紛紛傾奪知何得﹐老覺人間但可哀。雨後獨登擬峴臺髙城斷處閣橫空﹐目力𨿽窮興未窮。燕子爭泥朱檻外﹐人家曬网綠洲中。誰能招喚三秋月﹐我欲憑陵萬里風。更比峴山無湛輩﹐論交惟是一枝筇。數日訴牒苦多憊甚戲作江南五月暑猶薄﹐梅子正黃風雨惡。庭中訟獠不貸人﹐急甚常如虎遭縛。空齋鼠迹畱幾塵﹐賦詩飲酒疑前身。脫歸徑臥與壁語﹐敢恨無人問良苦。與黎道士小飲偶言及曾文淸公慨然有感臨川稅駕忽數月﹐嗜睡愛閒常閉門。君詩始愜病僧意﹐吾道難爲俗人言。秋雨淒淒黃葉寺﹐春風酣酣綠樹村。曾公九原不可作﹐一尊破涕誦招魂。念歸江城五月朝暮雨﹐雨腳才收水流礎。酒杯未把愁作病﹐塵柄欲拈誰共語。有時暫解簿書圍﹐獨坐藤牀看香縷。林塘渺渺鳩正歡﹐簾幕陰陰燕新乳。湖山舊隱入我夢﹐白首忘歸獨安取。一生花裏醉春風﹐卽今願作扶犁翁。五月十一日夜且半夢從大駕親徵盡復漢唐故地見城邑人物繁麗云西涼府也喜甚馬上作長句未終篇而覺乃足成之天寶胡兵陷兩京﹐北庭安西無漢營。五百年間置不問﹐聖主下詔初親徵。熊羆百萬從鑾駕﹐故地不勞傳檄下。築城絕塞進新圖﹐排仗行宮宣大赦。岡巒極目漢山川﹐文書初用淳熙年。駕前六軍錯錦繡﹐秋風鼓角聲滿天。苜蓿峯前盡停障﹐平安火在交河上。涼州女兒滿髙樓﹐梳頭已學京都樣。雨夜二首墻西泥三寸﹐墻東艸三尺。可憐白鹿泉﹐蛙黽紛狼藉。濕螢如隕星﹐入戶黏幾席。病夫本嗜睡﹐況此風雨夕。永懷瀼西寺﹐更憶山南驛。陳迹不可追﹐昏然墮吾幘。又

檐髙雨聲壯﹐堂豁霧气入。飛螢照畫棟﹐相逐光熠熠。向來經春旱﹐蒼耳暗原隰。微官又厚責﹐撫事百憂集。三日雨不休﹐四野苗盡立。登髙思賦詩﹐簿書縛人急。焚香晝睡比覺香猶未散戲作二首小屏煙樹遠參差﹐吏散身閒與睡宜。誰似鑪香念幽獨﹐伴人直到夢回時。又

燕梁寂寂篆煙殘﹐偸得勞生數刻閒。三疊秋屏護琴枕﹐臥遊忽到瀼西山。仲夏小旱方致禱忽大雨連日江水爲漲喜而有作旱苗垂槁嘆何堪﹐大雨誰知變立談。翠麓靑林吞欲盡﹐惡風白浪戰方酣。江翻龜窟連云澤﹐雷挾龍腥起雪潭。從此年丰眞少事﹐炷香終日坐蒲龕。冒雨登擬峴臺觀江漲雨气分千嶂﹐江聲撼萬家。云翻一天墨﹐浪蹴半空花。噴薄侵虛閣﹐低昂泛斷槎。壯遊思夙昔﹐乘醉下三巴。薙庭艸露艸煙蕪與砌平﹐羣蛙得意亂疏更。微涼要作安眠地﹐放散今宵鼓吹聲。蛺蝶詞蛺蝶子﹐去復來﹐艸長齊腰花亂開。蜜蜂辛苦爲人計﹐林鶯百囀胡爲哉。嗟爾蛺蝶獨得意﹐飛來飛去無嫌猜。追花逐絮闌干角﹐人生安得如汝樂。大雨逾旬旣止復作江遂大漲二首墻角蚊雷喧甲夜﹐濕星昏昏出云罅。臨堂仰占久嘆吒﹐懸知龍君未稅駕。行人困苦泥沒胯﹐居人悲啼江入舍。便晴猶可望秋稼﹐努力共禱城南社。又

一春少雨憂旱暵﹐熟睡湫潭坐龍懶。以勤贖懶護其短﹐水浸城門渠不管。傳聞霖潦千里遠﹐榜舟發粟敢不勉。空村避水無雞犬﹐茆捨夜深螢火滿。燒丹示道流昔燒大藥靑牛谷﹐磊落玉牀收箭鏃。扶桑朝暾謹火候﹐仙掌秋露勤沐浴。帶間小瓢鬼神衛﹐異气如虹夜穿屋。點成黃金棄山海﹐揮手人間一裘足。明年服丹徑仙去﹐洞庭月冷吹橫玉。相逢只恐驚倒君﹐毛髮毿毿垂地綠。書感半世狂疏踐駭機﹐暮年持此欲安居。會憑香火消前業﹐已築茆茨訟昨非。薄俗慣看翻覆手﹐憂心空復倒顚衣。煙蓑雪笠家風在﹐送老湖邊一釣磯。夏日病退身初健﹐時淸吏更休。渴蜂窺硯水﹐慵燕息簾鉤。棋局每坐隱﹐屏山時臥遊。眞成愛長日﹐未用憶新秋。寄統大兒挈藥囊﹐小兒負書笈。共作蘭亭遊﹐詎必羣賢集。言此二十年﹐白首終未踐。汝復守荊扉﹐經年不相見。楚越天一涯﹐書疏何由頻。諸弟亦可憐﹐說兄輒酸辛。江城秋尙遠﹐桐葉落可埽。悵然懷故谿﹐菱絲雨中老。自訟家獘須微祿﹐年衰尙遠遊。未逃朋友責﹐更遣吏民羞。采藥思長往﹐傳書卻小畱。微風入桐葉﹐分我一簾秋。夏日晝寢夢遊一院闃然無人簾影滿堂惟燕蹋箏弦有聲覺而聞鐵鐸風響璆然殆所夢也邪因得絕句桐陰淸潤雨餘天﹐檐鐸搖風破晝眠。夢到畫堂人不見﹐一雙輕燕蹴箏弦。虛堂著气虛堂一點無﹐爽如秋露貯冰壺。滄州未遽浮舴艋﹐碧井聊聽放轆轤。肅肅淸風生薤簟﹐酣酣美睡付紗巾廚。惱人不柰奴兵輩﹐環抱文書待日晡。夢仙中宵遊帝所﹐廣殿綴仙官。天逼星辰大﹐霜淸劍珮寒。賦詩題碧簡﹐侍宴跨靑鸞。惆悵塵緣重﹐夢殘更未殘。自嘲夜作看花夢﹐朝賦飲酒詩。吾夢固忘矣﹐詩亦聊自欺。荒園無佳花﹐牽牛漫疏籬。給酒月四斗﹐一觴難屢持。悲歡有定數﹐夫至誰得知﹐願從大鈞問﹐一笑在何時。長歌行燕燕尾涎涎﹐橫穿乞巧樓。低入吹笙院﹐鴨鴨觜唼唼。朝浮杜若洲﹐暮宿蘆花夾。嗟爾自適天地間﹐將儔命侶意甚閒。我今獨何爲﹐一笑乃爾慳。世上悲歡亦偶然﹐何時爛醉錦江邊。人歸華表三千歲﹐春入箜篌十四弦。對酒檐鐸鳴雜珮﹐簾旌動微波。我老懶讀書﹐如此長日何。名酒來淸江﹐嫩色如新鵝。奇俎映玉盤﹐珍鮓開綠荷。萬事姑置之﹐逌然酣且歌。宦遊亦何好﹐且復小婆娑。秋風雲門道﹐踏月捫靑蘿。自詠夢歸不恨故山深﹐霜雪今年已滿簪。報國有心身潦倒﹐養生無術病侵尋。晨興聊取經遮眼﹐夜坐時憑易洗心。安用更爲逃暑飲﹐虛堂三復自蕭森。夏日睡起簟紋似秋水﹐含風蹙微漪。帳幅如春煙﹐縹緲不受吹。團扇墮枕邊﹐皎皎素月暉。非睡復非覺﹐心定息自遲。茶熟我亦起﹐寒泉掬珠璣﹐浮瓜空把玩﹐甚矣今年衰。所居堂極涼𨿽三伏常有秋意也偶得長句髙棟虛檐六月涼﹐野人誰遣寄華堂。炎威自避重重幕﹐淸吹時生曲曲廊。白薴出箱開疊雪﹐甘瓜隨刃落輕霜。憑誰爲報金羈客﹐滿帽京塵有底忙。雨後露坐小酌閉門誰與樂頹年﹐旋掃桐陰近酒邊。病久一春稀見蝶﹐雨多六月始聞蟬。官倉求飽眞聊爾﹐山墅懷歸每惘然。從此讀書仍復懶﹐惟畱白眼望靑天。日暮南窗納涼冠蓋塵沙得我憎﹐脫巾聊喜發鬅鬠。素娥東湧行空闊﹐淸吹南來掃鬱蒸。團扇正閒看破墨﹐矮牀欹臥怯文藤。扁舟歸去應尢樂﹐莫羨金盤賜苑冰。中夜起登堂北小亭幽人曳杖上靑冥﹐掠面風輕宿醉醒。朱戶半開迎落月﹐碧溝不動浸疏星。捨聲格磔頻移樹﹐花影扶疏自滿庭。嘆息明年又安往﹐此身何啻似浮萍。登擬峴臺焦頁卒頁思吳客﹐淒涼擬峴臺。一年秋欲到﹐兩鬢老先催。裊裊菱歌斷﹐翩翩水鳥來。倚闌哦五字﹐未穩莫輕回。夜意灑地移牀曲檻前﹐葛衣蕭爽接禼偏。庭空秋近露沾艸﹐月落夜闌星滿天。靜待微風停素扇﹐旋消殘酒漱寒泉。翛然自與氛埃遠﹐安用騎鯨學水仙。道院遣興微官不復嘆頭顱﹐髙棟虛窗樂有餘。中夜塔鈴空際語﹐望秋庭樹月中疏。甗炊靑飯畱巖客﹐露點朱毫勘玉書。猶恨未成歸剡曲﹐小舟閒采白芙渠。夜行至白鹿泉上小雨病良已﹐新秋夜漸長。隔城聞鶴唳﹐出戶逐螢光。荒徑穿蒙密﹐遙空望莽蒼。泉聲落環珮﹐肝肺爲淸涼。堂中以大盆漬白蓮花石菖蒲翛然無復暑意睡起戲書海東銅盆面五尺﹐中貯澗泉涵淺碧。豈惟冷浸玉芙蕖﹐靑靑菖蒲絡奇石。長安火雲行日車﹐此間暑气一點無。紗巾廚竹簟睡正美﹐鼻端雷起驚僮奴。覺來隱幾日初午﹐碾就壑源分細乳。卻拈燥筆寫新圖﹐八幅冰綃瘦蛟舞。初秋濕螢相逐照髙棟﹐又見一年風露秋。流落江湖常踽踽﹐掃平河洛轉悠悠。簿書終日了官事﹐尊酒何時寬客愁。擬倩天風吹夢去﹐浩歌起舞散花樓。書懷絕句五首不到天臺三十年﹐艸庵猶記宿云邊。老僧曉出松門去﹐手挈軍持取澗泉。又

憶過棲賢見蜀僧﹐云堂十月冷生冰。定回蔌蔌聞窗雪﹐一碗琉璃照佛燈。又

丈人祠西山谷盤﹐麻姑洞前松櫟寒。仙翁欲覓渺無處﹐聞在靑溪浴大丹。又

早佩黃庭兩卷經﹐不應靈府雜膻腥。憑君爲買金鴉觜﹐歸去秋山屬刂茯苓。又

未駕靑鸞返帝鄕﹐三江七澤路茫茫。看山看水無程數﹐漁艇爲家芡作糧。狂吟浮世何須宇宙名﹐一狂自足了平生。秋風湘浦紉蘭佩﹐夜月緱山聽玉笙。學劍慣曾遊紫閣﹐結巢終欲隱靑城。年來自笑彌耽酒﹐百斛蒲萄未解酲。聞雨潭底垂龍喚不應﹐驕陽似欲敗西成。虛堂永夜耿無睡﹐起聽四郊車水聲。初秋小疾效俳諧體宿疢逢秋劇﹐衰容逐日添。專房一竹幾﹐列屋萬牙簽。遣悶憑淸聖﹐忘情付黑甜。晚來風月好﹐一笑捲疏簾。雨後極涼料簡篋中舊書有感日昳小雨不至晡﹐雨𨿽未足涼有餘。細泉泠泠咽幽竇﹐淸吹策策驚髙梧。笠澤老翁病蘇醒﹐欣然起理西齋書。十年燈前手自校﹐行間顚倒黃與朱。區區朴學老自信﹐要與萬卷歸林廬。爾來世俗喜變古﹐鑿空飾詐無根株。愀然撫幾三太息﹐力薄抱恨何由祛。蘭臺漆書非己責﹐且爲簽簽除蠹魚。秋夜湖海秋初到﹐房櫳夜轉幽。露濃驚鶴夢﹐月冷伴蛩愁。生計依微祿﹐年光墮遠遊。嚴灘已在眼﹐早晚放孤舟。抄書書生習气重﹐見書喜欲狂。搗蘗潢剡藤﹐辛苦補散亡。且作短檠伴﹐未暇名山藏。故家借簽帙﹐舊友餉朱黃。皇墳探八索﹐奇字窮三蒼。儲積山崇崇﹐探求海茫茫。一笑語兒子﹐此是卻老方。晚自白鹿泉上歸坐穴藜牀愧未能﹐酌泉聊喜曳枯藤。詩從病後功殊少﹐酒到愁邊量自增。事業何由垂竹帛﹐笑談空覺負交朋。興闌卻逐棲鴉返﹐寂寞西窗已上燈。秋旱方甚七月二十八夜忽雨喜而有作嘉谷如焚稗艸靑﹐沈憂耿耿欲忘生。鈞天九奏簫韶樂﹐未抵虛檐瀉雨聲。秋日小雨有感七月江邊暑已微﹐虛窗臥看雨霏霏。淒涼蛩伴艸根語﹐憔悴鵲從天上歸。志士酒酣看寶劍﹐美人淚盡倚鴛機。嗟予亦有新秋感﹐遙憶蒼苔滿釣磯。書李商叟秀才所藏曾文淸詩卷後隴蜀歸來兩鬢絲﹐茶山已作隔生期。西風落葉秋蕭瑟﹐淚灑行間讀舊詩。碧海行碧海如鏡天無雲﹐眾眞東謁靑童君。九奏鏗鏘洞庭樂﹐八角森茫龍漢文。共傳上帝新有詔﹐蚩尢下統旄頭軍。徑持河洛還聖主﹐更度遼碣淸妖氛。幽州蟻垤一炬盡﹐安用咸陽三月焚。藝祖騎龍在帝左﹐世上但策雲臺勛。道院遣興滿鏡新霜老可驚﹐十年煙隴廢春耕。黃絲黑黍有歸夢﹐白髮蒼顏無宦情。浮世不堪供把玩﹐安心隨處是修行。尙嫌未到無爲地﹐酷愛朝鐘暮磬聲。夜酌遙夜澆愁賴麯生﹐燈前忽見臥長瓶。比紅有句狂猶在﹐染白無方老已成。園徑露螢黏濕艸﹐塔檐風鐸亂疏更。悲愁要是騷人事﹐未必忘情勝有情。言懷莫笑生涯似斷蓬﹐向來諸俠避豪雄。報仇使气風塵裏﹐吹竹彈絲錦繡中。樂事眼看成昨夢﹐倦遊心伏作衰翁。論交尙喜筇枝在﹐白鹿泉邊溯晚風。送客城西倦客憑鞍半醉醒﹐秋光滿眼嘆頹齡。日斜野渡放船小﹐風急漁村攤网腥。客思不堪聞斷雁﹐詩情彊半在郵亭。歸來更恨城笳咽﹐煙火昏昏獨掩屏。雨夜庭院蕭條秋意深﹐銅鑪一炷海南沈。幽人聽盡芭蕉雨﹐獨與靑燈話此心。病中作浮世寄酣枕﹐勞生居漏船。已悲身老大﹐更著病沈綿。親舊動千里﹐歡娛無百年。牀頭周易在﹐端擬絕韋編。社日小飲社日西風吹角巾﹐一尊彊醉汝江濱。杏梁燕子還堪恨﹐歸去匆匆不報人。晚到東園岸幘尋靑士﹐憑軒待素娥。官身苦日短﹐荒圃得秋多。醉眼輕浮世﹐羈懷激浩歌。功名從蹭蹬﹐詩酒且婆娑。秋晚登擬峴望祥符觀放翁局促畱江幹﹐愛此樓前煙水寬。雨昏回望殿突兀﹐秋晚剩覺山蒼寒。中原未復淚橫臆﹐故里欲歸身屬官。云外飛仙故不遠﹐喚渠小爲駐靑鸞。秋思黃落梧桐覆井牀﹐莎根日夜泣寒螿。老生窺鏡鬢成雪﹐俊鶻掣鶻天欲霜。破虜誰持白羽扇﹐從軍曾擁綠沈槍。壯心自笑何時豁﹐夢繞祁連古戰場。病目廢書終日危坐肺渴常止酒﹐目昏復捐書。蒲團坐袖手﹐一窗寬有餘。心知世緣薄﹐分與鐘鼎疏。湛然千仞淵﹐養此徑寸珠。光明照憂患﹐何適不自娛。白雲可與友﹐晴空閒捲舒。感昔二首常記東園按舞時﹐春風一架晚薔薇。尊前不展鴛鴦錦﹐只就殘紅作地衣。又

八陣原頭縱獵歸﹐割鮮藉艸酒淋漓。誰知此夕西窗裏﹐一盞靑燈獨詠詩。視陂至崇仁村落津亭徙倚客衣單﹐秋盡江南亦已寒。雁翅不禁疏雨濕﹐楓林初染早霞丹。少年已嘆儒冠誤﹐暮境更知行路難。倦馬歸來踏殘日﹐長吟聊得寫憂端。馬上客遊多感慨﹐老病少歡欣。去去穿村市﹐翻翻吹帽羣。天低落平野﹐雁遠入寒云。漸覺江城近﹐秋笳馬上聞。寄周洪道參政二首半生篷艇弄煙波﹐最愛三湘欸乃歌。擬作此行公勿怪﹐胸中詩本漸無多。又

菱舟煙雨久思歸﹐貪戀明時未拂衣。乞與一城教睡足﹐猶能覓句寄黃扉。北窗白首微官只自囚﹐靑燈明滅北窗幽。五更風雨夢千里﹐半世江湖身百憂。壯志已孤金鎖甲﹐倦遊空攬黑貂裘。灞亭夜獵猶堪樂﹐敢恨將軍老不侯。登擬峴翠阜圍平野﹐朱樓壓繚墻。風回半汀雁﹐云護一天霜。有地聊容拙﹐無方可療狂。白頭詩興在﹐吟罷意差彊。休日賜休暫許養衰殘﹐靜院翛然晝掩關。釀酒移花調護悶﹐弄琴洗硯破除閒。與人多忤讒消骨﹐報國無功愧滿顏。一寸歸心向誰說﹐小屏依約剡中山。別張教授歸獨登擬峴小閣敞朱扉﹐停車暫息機。行人呼晚渡﹐幼婦浣秋衣。霜樹欹危堞﹐風鴉滿落暉。登臨客愁裏﹐況是送將歸。晚晴至索笑亭中年苦肺熱﹐剩喜見新霜。登覽江山美﹐經行艸樹荒。堂空響棋子﹐盞小聚茶香。興盡扶藜去﹐斜陽滿畫廊。新釀熟小酌索笑亭新酒黃如脫殼鵝﹐小園持盞暫婆娑。文章不進技止此﹐仕宦忘歸人謂何。宿業簿書昏病眼﹐夢遊煙雨濕漁蓑。醉中笑向兒童說﹐白髮今年添幾多。乾道初予自臨川歸鐘陵李徳遠範周士送別於西津是日宿戰平風雨終夕今自臨川之髙安復以雨中宿戰平悵然感懷二首故人已作山頭土﹐倦客猶鄣陌上塵。十五年間眞一夢﹐又騎羸馬涉西津。又

十五年前宿戰平﹐長亭風雨夜連明。無端老作天涯客﹐還聽當時夜雨聲。村捨小酌野性安衡茅﹐傑屋愁耽耽。上不補縣官﹐下有肉食慚。𨿽非策云驥﹐實鄙作繭蠶。失計不容悔﹐漁蓑換朱藍。少壯尙可力﹐老大眞難堪。今朝意頗豁﹐村捨寄半酣。玉版烹雪筍﹐金苞擘霜柑。豈惟寫我憂﹐亦以稅我驂。弄筆作一笑﹐何用與客談。逡巡上車去﹐濕翠浮煙嵐。白塔道中乘臥輿行小疾載臥輿﹐獨飲亦薄醉。朝離戰平館﹐午過白塔市。淸寒正宜懶﹐搖兀更益睡。所嗟下程早﹐不得究此味。忽憶從軍時﹐雪夜馳鐵騎。壯心誰復識﹐撫事有餘愧。宿城頭鋪小飲而睡亭傳臨江滸﹐牀敷息我勞。屋茅殘月冷﹐庭樹北風鏖。墟市饒新兔﹐村場有濁醪。气衰仍病著﹐小飲不能豪。丰城村落小憩霜信催寒力尙微﹐郵亭系馬旋添衣。平郊極目冬耕徧﹐小婦篸花晚餉歸。孤宦每隨徵雁遠﹐故人已似曉星稀。上書自效眞須猛﹐菇正堪炊蟹正肥。再題柴門數頃秋﹐半日爲遲畱。老驥厭伏櫪﹐饑鷹思下。野橋危欲斷﹐山雨落還收。何許丹靑手﹐端能寫此愁。發丰城縣丰城古縣已再遷﹐出郭十步江渺然。冷云四合欲下雪﹐柔櫓數聲初放船。孤村燈火照破驛﹐客子何以娛今夕。不辭金碗醉十分﹐要看玉花深一尺。丰城髙安之間憩民家景趣幽邃爲之慨然懷歸數家聚雲根﹐細路入叢薄。濺濺石渠水﹐來往一略彴。有無鄰里通﹐笑語婦子樂。濁醪時相就﹐靑蔬缺鹽酪。日暮歸閉門﹐績火星煜爚。先期畢租稅﹐老不入城郭。嗟予獨何事﹐早插紅塵腳。故山未成歸﹐悵望有餘怍。宿華嚴寺夜宿華嚴寺﹐人扶到上方。喚僧同看畫﹐避佛旋移牀。小雨不成雪﹐烈風還作霜。鐘殘燈漸暗﹐趺坐默焚香。寄奉新髙令小雨催寒著客袍﹐艸行露宿敢辭勞。歲饑民食糟糠窄﹐吏惰官倉鼠雀豪。只要閭閻寬箠楚﹐不須亭障肅弓刀。九重屢下丁寧詔﹐此責吾曹未易逃。髙安州宅三詠丹井丹成人已仙﹐遺竈亦已平。尙餘松根井﹐鏘然環玦聲。我來試一啜﹐槁面還童嬰。祝君勿關鑰﹐人人遣長生。劍池我壯喜學劍﹐十年客峨岷。毫髮恐未盡﹐屠釣求隱淪。今年獨何幸﹐見此度世人。夜深來較術﹐雷雨戰江津。偃松巨松偃靑蓋﹐閱世巋獨存。頗疑古仙翁﹐藏丹在其根。或是結靈藥﹐百尺有伏黿。終隨風雨化﹐不死何足言。與髙安劉丞遊大愚觀壁間兩蘇先生詩野性縱壑魚﹐官身墮阱虎。適得建溪春﹐頗憶松下鬲甫。微霜初變寒﹐短景已過午。佳客能聯翩﹐老宿相勞苦。懷哉兩蘇公﹐去日不可數。泉扃一埋玉﹐世事幾炊黍。吾儕生苦晚﹐佇立久惻楚。尙想來遊時﹐黃鐘賡大呂。詩集卷十三一百五十二首宿黃仙觀兵火焚蕩之餘惟一殿突兀猶在黃仙蓋與許旌陽同時飛升者拔宅翛然上碧虛﹐神仙豈亦愛吾廬。重門不攺雲山色﹐古殿猶存劫火余。翠木蕭森髙蔽日﹐黃冠貧窶自畦蔬。殘年安得長來此﹐一碗松肪讀隱書。玉隆得丹芝何用金丹九轉成﹐手持芝艸已身輕。祥雲平地擁笙鶴﹐便自西山朝玉京。贈西山老人生世不把筆﹐殘年惟灌園。賃春來並捨﹐賣畫到前村。勤苦供租稅﹐淸貧遺子孫。從來棲遁志﹐剩欲與翁言。病酒宿土坊驛少時見酒喜欲舞﹐老大畏酒如畏虎。一日飲酒三日病﹐客路那堪夜聞雨。雨聲蕭蕭宿空堂﹐不寐始知更漏長。賣藥思從伯休隱﹐愛花卻笑拾遺狂。十一月上七日蔬飯騾嶺小店新粳炊飯白勝玉﹐枯松作薪香出屋。冰蔬雪菌競登歜﹐瓦缽氈巾俱不俗。曉途微雨壓徵塵﹐午店淸泉帶修竹。建溪小春初出碾﹐一碗細乳浮銀粟。老來畏酒厭芻豢﹐卻喜今朝食無肉。尙嫌車馬苦縻人﹐會入靑雲騎白鹿。進賢驛感懷環走幾千里﹐馳歸亦再旬。徵途饒感慨﹐訟牒費精神。風雪常欺客﹐文章本誤身。小詩無傑思﹐猶得常吟呻。入臨川境馬上作投老縻身簿領間﹐卻因馬上得偸閒。兼旬敢恨常爲客﹐一飯何曾不對山。銅鏡無情欺白髮﹐霜風有力散酡顏。今宵要看浮橋月﹐盡放徵馬非晚入關。別楊秀才歲暮江頭又語離﹐淡煙衰艸不勝悲。俗人憒憒寧知子﹐心事悠悠欲語誰。燈暗想傾澆悶酒﹐路長應和贈行詩。人生但要身彊健﹐一笑相從自有時。發臨川見客道傍店﹐添衣江上村。陂長風浩浩﹐山遠霧昏昏。虛日人聲合﹐凶年菜色繁。扶衰歸北闕﹐何以報君恩。早行江路迢迢馬首東﹐臨川一夢又成空。日髙未泫晨霜白﹐風勁先消卯酒紅。山市人經饑饉後﹐孤生身老道途中。著身穩處君知否﹐射的峯前臥釣篷。白幹鋪別傅用之主簿我行忽百里﹐送客亦已空。傅子獨眷眷﹐旦暮隨此翁。謝之不肯去﹐瘦馬衝北風。泥濺及馬臆﹐霜飛逼裘茸。茅店得小語﹐慨然念年凶。不作兒女悲﹐道義相磨礱。我歸亦何爲﹐魚鳥愁池籠。君乃臺閣人﹐鸞鳳儀笙鏞。若耶繞靑山﹐天祿摩蒼穹。此別各努力﹐出處何必同。過茱萸鋪靑松朱戶前臨大道絕似西陲亭驛悵然有作茱萸小驛夕陽愁﹐搔首臨風感舊遊。渾似軍行散關路﹐但無鼓吹動涼州。靑溪道中行古松間因少畱瀹茶而行露濕靑松細細香﹐旋呼拄杖踏斜陽。三生舊發遊山願﹐一卷新傳辟穀方。云外未論笙鶴近﹐塵中實厭簿書忙。拾樵汲石間俱淸絕﹐聊爲煎茶一據牀。弋陽縣江上書觸目縣前奇哉一江水﹐日暮風吹碧鱗起。客恨徵塵忽如洗﹐不用金篦刮眸子。丹楓岸邊雪色蘆﹐下有老翁方捕魚。欲求妙思貌畫圖﹐王維鄭虔今世無。乾封驛早行己巳被驛書﹐乙亥戒䢐兩。扶衰犯霜露﹐疲憊不可狀。夜行星滿天﹐晨起雞初唱。槁枝燒代燭﹐凍菜擷供餉。三年走萬里﹐天幸苟亡恙。深知賦材薄﹐自笑得名妄。宣溫望玉座﹐何以待咨訪。春江色如藍﹐歸舟行可榜。過江山縣浮橋有感堪笑行人日日忙﹐又扶衰病過浮梁。灘流急處水禽下﹐桑葉空時村酒香。枯皌敢懷貪雨露﹐饑鴻自憫犯風霜。宦途商略無安處﹐早晚歸耕剡曲旁。衢州早行鄰雞已三號﹐殘燭無一寸。參差發行橐﹐迢遞望前頓。滿靴霜若雪﹐破面風抵刃。敢辭行路難﹐漸喜京邑近。少年奉朝請﹐親見堯授舜。飄然如脫葉﹐蹭蹬垂七閏。風埃暗徵袍﹐歲月集衰鬢。餘生迫歸休﹐周行愧英俊。航頭晚興二首山色蒼寒野色昏﹐下程初閉驛亭門。不須更把澆愁酒﹐行盡天涯慣斷魂。又

落葉孤村晚下程﹐癡云殘日半陰晴。篝鑪火煖牀敷穩﹐臥聽黃鴉谷谷聲。行至嚴州壽昌縣界得請許免入奏仍除外官感恩述懷曉傳尺一到江村﹐拜起朝衣漬淚痕。敢恨帝城如日遠﹐喜聞天語似春溫。翰林惟奉還山詔﹐湘水空招去國魂。聖主恩深何力報﹐時從天末望修門。桐廬縣泛舟東歸桐江艇子去乘月﹐笠澤老翁歸放慵。一尺輪囷霜蟹美﹐十分瀲灩社醅濃。宦遊何啻路九折﹐歸臥恨無山萬重。醉裏試吹蒼玉笛﹐爲君中夜舞魚龍。予欲自嚴買船下七里灘謁嚴光祠而歸會灘淺陸行至桐廬始能泛江因得絕句二首客星祠下渺煙波﹐欠我扁舟舞短蓑。不爲窮冬怕灘惡﹐正愁此老笑人多。又

桐廬縣前櫓聲急﹐蒼煙茫茫白鳥雙。亂山日落潮未落﹐勝絕不減吳松江。漁浦二首桐廬處處是新詩﹐漁浦江山天下稀。安得移家常在此﹐隨潮入縣伴潮歸。又

漁翁持魚叩舷賣﹐炯炯綠瞳雙臉丹。我欲從之逝已遠﹐菱歌一曲暮江寒。蕭山素衣已免染京塵﹐一笑江旁整幅巾。入港綠潮深蘸岸﹐披云白塔遠招人。功名姑付未來劫﹐詩酒何孤見在身。會向桐江謀小築﹐浮家從此往來頻。辛丑正月三日雪開歲尙殘冬﹐佳哉雪意濃。潤歸千里麥﹐聲亂五更鐘。簾隙收初密﹐墻隅積已重。龍團笑羔酒﹐孤腋襲駝茸。危檻臨欹竹﹐幽窗聽墮松。忽思西戍日﹐憑堞待傳烽。正月二十八日大雪過若耶溪至雲門山中山中看雪醉騎驢﹐淸賞眞成十載無。髙壓孤峯增峭絕﹐斜傾叢竹失枝梧。松肪火暖眠僧榻﹐芋糝羹香擁地鑪。病骨𨿽臒猶健在﹐未應遽作臥遊圖。雪中登雲泉上方滃滃云堆上﹐茫茫雪海中。煎茶誇坐客﹐打竹課蠻童。冰谷鳴饑鶴﹐煙汀立斷鴻。歸來更堪喜﹐葑火滿鑪紅。衝雪至餘慶覺林雪連日不止策蹙淸吟涉若耶﹐灞橋猶恨近京華。山前千頃誰種玉﹐座上六時天散花。林雀無聲溪彴斷﹐炊煙不動竹籬斜。勝遊更覺平生少﹐未羨銀河泛客槎。大雪歌若耶溪頭朝暮雪﹐鴉鵲墮死長松折。橫飛忽已平屐齒﹐亂點似欲妝簾纈。放翁憑閣喜欲顚﹐摩挲拄杖向渠說。莫辭從我上嵯峨﹐此景與子同淸絕。銀杯拌蜜非老事﹐石鼎煎茶且時啜。題詩但覺退筆鋒﹐把酒未易生耳熱。扶衰忍冷君勿笑﹐報國寸心堅似鐵。漁陽上谷要一行﹐馬蹄蹴踏河冰裂。雪霽歸湖上過千秋觀少畱縱轡不嫌遠﹐逢山猶一登。夕陽陂渺渺﹐殘雪塔層層。折竹橫遮道﹐饑烏下啄冰。欲歸還小駐﹐倚杖對崚嶒。二月四日作早春風力已輕柔﹐瓦雪消殘玉半溝。飛蝶鳴鳩俱得意﹐東風應笑我閒愁。新築山亭戲作危檻淩風出半空﹐怪奇造化欲無功。天垂繚白縈靑外﹐人在紛紅駭綠中。日月匆匆雙轉轂﹐古今杳杳一飛鴻。酒酣獨臥林間石﹐未許塵寰識此翁。春晴出遊一春彊半病﹐頗廢山澤遊。今晨忽良已﹐風日亦淸柔。朝飧具冷餅﹐瘦骨辭重裘。稚荷出溝港﹐芳杜滿河洲。勿言酒苦薄﹐一笑失百憂。且當詠尋壑﹐詎必賦登樓。題山家壁山中無傳漏﹐猿鳴知旣夕。芳藤上幽援﹐素月照髙壁。主人殊喜事﹐歡若有夙昔。稚子檠竹歜﹐炊黍持餉客。卜鄰𨿽未辧﹐淸嘯聊自適。衰病久廢詩﹐筆端嘆荊棘。春晚風雨中作箕踞藜牀岸幅巾﹐何妨病酒住湖濱。駕風浪作連三日﹐掃地花空又一春。樂事淸宵當秉燭﹐畏途平地有摧輪。頹然耐辱君無怪﹐元是人間澹蕩人。北窗九陌黃塵早暮忙﹐幽人自愛北窗涼。淸吟微變舊詩律﹐細字閒抄新酒方。艸木扶疏春已去﹐琴書蕭散日初長。破羌臨罷搘頤久﹐又破銅匜半篆香。山中晚興薄酒亦陶然﹐偃蹇澗石側。巾墮拄杖橫﹐意象頗自得。靑山受落日﹐忽作玻璃色。躊躇不忍去﹐下磴天已黑。夜登山亭飛觀崢嶸天宇寬﹐幽人半醉憑闌干。三山渺渺鸞鶴遠﹐七澤茫茫蓑笠寒。淸吹拂林橫玉笛﹐紫雲覆鼎熟金丹。童顏綠鬢無人識﹐回首塵寰一夢殘。西村醉歸俠气崢嶸蓋九州﹐一生常恥爲身謀。酒寧剩欠尋常債﹐劍不虛施細碎讎。岐路凋零白羽箭﹐風霜破獘黑貂裘。陽狂自是英豪事﹐村市歸來醉跨牛。自詠三十年前接俊遊﹐卽今身世寄滄洲。俚聲不辧諧韶濩﹐暮气寧能徹鬥牛。綠酒可人消永日﹐黃鸝多事管閒愁。吹笙跨鶴何時去﹐剩欲平章太華秋。閒中頗有四方之志偶得長句世論紛紛枉見仇﹐吾身自計本悠悠。讀書漸懶惟思睡﹐壓酒初成不怕愁。蜀棧冷云侵瘦馬﹐楚江籠月系孤舟。興來會作飄然去﹐更續騷人賦遠遊。遣興二首綠發凋零白髮多﹐山林未死且婆娑。無端忤俗坐狂耳﹐甚欲讀書如懶何。雨過亂蓑堆野艇﹐月明長笛和菱歌。此中得意君須領﹐莫愛車前印幾窠。又

遠檐新葉著啼鶯﹐睡起東窗一榻橫。愁衮衮來疑有約﹐春堂堂去恨無情。鶻飛局上新棋勢﹐龍吼牀頭古劍聲。莫嘆柴荊無客到﹐綠尊還對暮山傾。醉題坎止流行五十秋﹐胸中不解著閒愁。浩歌野渡驚雲起﹐狂舞空庭挽月畱。性本自然憎截鶴﹐器非大受愧函牛。平生最愛嚴灘路﹐早晚貂裘換釣舟。小園四首小園煙艸接鄰家﹐桑柘陰陰一徑斜。臥讀陶詩未終捲﹐又乘微雨去鋤瓜。又

歷盡危機歇盡狂﹐殘年惟有付耕桑。麥秋天气朝朝變﹐蠶月人家處處忙。又

村南村北鵓鴣聲﹐水刺新秧漫漫平。行徧天涯千萬里﹐卻從鄰父學春耕。又

少年壯气吞殘虜﹐晚覺丘樊樂事多。駿馬寶刀俱一夢﹐夕陽閒和飯牛歌。步虛四首微風吹碧海﹐細細生龍鱗。半醉騎一鶴﹐去謁靑華君。歸來天風急﹐吹我過緱山。鏘然哦詩聲﹐淸曉落人間。人間仰視空浩浩﹐遠孫白髮塵中老。初見姬翁禮樂新﹐千九百年如電掃。又

瀛海日月淵﹐蓬壺仙聖宅。駕鶴一時遊﹐海面日夜窄。人生蜉蝣耳﹐一哄瓦甕中。天地廣如許﹐誰能發其蒙。丹書千卷藏一塵﹐子能求之勿從人。晴窗趺坐春滿腹﹐昆侖待得丹芝熟。又

曩者過洛陽﹐宮闕侵雲起。今者過洛陽﹐蕭然但荒壘。銅駝臥深棘﹐使我惻愴多。可憐陌上人﹐亦復笑且歌。世事茫茫幾成壞﹐萬人看花身獨在。北邙秋風吹野蒿﹐古冢漸平新冢髙。又

一瓢小如繭﹐芳醪溢其中。醉此一市人﹐吾瓢故無窮。不言術神奇﹐要是心廣大。觴豆有徳色﹐笑子乃爾隘。嶽陽樓中橫笛聲﹐分明爲子說長生。金丹養成不自服﹐度盡世人朝玉京。醉中登避俗臺半醉行歌上古臺﹐脫巾散發謝氛埃。但知禮豈爲我設﹐莫管客從何處來。剡曲煙波菱蔓滑﹐耶溪風露藕花開。老來世事渾成懶﹐一櫂幽尋未擬回。立秋前三日夜坐庭中偶賦絳闕淸都侍宴還﹐天風搖珮夜珊珊。月輪桂滿蟾初冷﹐星渚橋空鵲尙閒。一鶴每臨雲雨上﹐幾人虛老市朝間。試將綠發窺淸鏡﹐未愧仟姝玉煉顏。南堂臥觀月河漢橫斜星宿稀﹐臥看涼月入窗扉。恍如北戍梁州日﹐睡覺淸霜滿鐵衣。夜坐獨酌玉字沈沈夜向闌﹐跨空飛閣倚髙寒。一壺淸露來云表﹐聊爲幽人洗肺肝。夜興鶴瘦龜饑與靜宜﹐更闌徙倚並淸池。月當三五初盈夜﹐河直西南欲落時。浩浩醉歌羣騖起﹐翩翩孤影角巾欹。飛仙授我靑瑤簡﹐索賦山中夜興詩。月夜泛小舟湖中三更乃歸落日愁思把釣鉤﹐南鄰借得采菱舟。湖心月上明如晝﹐樹杪風生冷逼秋。壯歲功名慚汗馬﹐暮年心事許沙鷗。桐江一葉眞奇策﹐莫爲兒曹作滯畱。無題二首半醉淩風過月旁﹐水精宮殿桂花香。素娥定赴瑤池宴﹐侍女皆騎白鳳凰。又

出繭修眉淡薄妝﹐丁東環佩立西廂。人間浪作新秋感﹐銀闕瓊樓夜夜涼。自山中夜行還湖上火雲崢嶸水車鳴﹐行人畏熱不敢寧。蕭然一馬兩園丁﹐缺月照我影伶俜。荒雞起早忽再唱﹐北斗低盡餘三星。扁舟菱歌正裊裊﹐叢冢鬼火何熒熒。迎人漸見鏡湖白﹐回首已失秦山靑。道邊野店得小憩﹐一杯濁酒傾殘瓶。登盤絕愛畦韭美﹐釜未厭溪鱗腥。丈夫所要飽辛苦﹐文叔尙困蕪蔞亭。大風今年毒熱不可支﹐白汗如雨愁纖糸希。皇天悔禍爲一洗﹐秋風作意來如期。聲如怒濤撼坤軸﹐夜半折我南齋竹。幽人晨起得奇觀。鳳尾襳襹一窗綠。新秋天河漸近鵲橋時﹐一夜風吹斗柄移。金井梧桐元未覺﹐畫廊蟋蟀已先知。靑燈耿耿還相伴﹐白髮蕭蕭只自悲。猶勝玉門關外客﹐臥聽沙雁數歸期。月夕睡起獨吟有懷建康參政月上虛堂一榻橫﹐斷香漠漠欲三更。隔簾淸露挾秋气﹐繞樹驚鴉啼月明。只怪夢尋千里道﹐不知愁作幾重城。苦吟更恨知心少﹐西望金陵闕寄聲。病瘧後偶書秋色已蕭然﹐曲肱淸夜眠。孤燈欺病後﹐薄酒慰愁邊。藥物從人乞﹐文章畏客傳。惟應一蓬艇﹐湖海送凋年。秋日聞蟬斷角斜陽觸處愁﹐長亭搔首晚悠悠。世間最是蟬堪恨﹐送盡行人更送秋。感秋南山射虎漫豪雄﹐投老還鄕一禿翁。世味掃除和蠟盡﹐生涯零落並錐空。秋驚蠹葉凋殘綠﹐病著衰顏失舊紅。笠澤松陵家世事﹐一竿惟是待西風。南軒今年秋早涼﹐七月已蕭然。南軒修竹下﹐枕簟終日眠。時將半殘夢﹐聽此欲斷蟬。推枕起太息﹐四序忽已遷。功名墮渺莽﹐衰疾方沈綿。新月獨多情﹐窺窗澹娟娟。夜坐虛堂夜無寐﹐顧影嘆立令竮。露濕螢黏艸﹐云迷雁落汀。舊書開蠹簡﹐濁酒倒殘瓶。流落知無憾﹐危機實飽經。新涼書事臥看鳥篆印蒼苔﹐窗戶涼生亦樂哉。鳴樹亂蟬催日落﹐拂階飛葉報秋來。病餘已覺身如寄﹐醉裏卻憐心尙孩。排日從今占幽事﹐折殘籬菊探溪梅。聞蟬思南鄭昔在南鄭時﹐送客褒谷口。金羈叱撥駒﹐玉蒲萄酒。醉歸涉漾水﹐鳴蟬在髙柳。回鞭指秦中﹐所懼壯心負。人生豈易料﹐蹭蹬十年後。蟬聲怳如昔﹐而我已白首。逆胡亡形具﹐輿地淪陷久。豈無好少年﹐共取印如斗。憶昔憶昔浮江發劍南﹐夕陽船尾每相銜。楠陰暗處尋髙寺﹐荔子紅時宿下巖。峽口烹豬賽龍廟﹐沙頭伐鼓掛風帆。區區陳迹何由記﹐惟有徵塵尙滿衫。病中夜興病瘧秋來久未平﹐艸堂遙夜不勝淸。疾風遞響驚林葉﹐列宿收芒避月明。百計不能逃白髮﹐一生堪笑役虛名。釣車且作桐江夢﹐莫念安西萬里行。秋夜秋气侵帷夢不成﹐一燈西壁翳還明。風髙露井無桐葉﹐雨急煙村有雁聲。擊築誰同燕市飲﹐賃舂方作會稽行。從來自許知何等﹐堪嘆江湖白髮生。謝張時可通判贈詩編聖朝中興六十年﹐君家文武何聯翩。先生劍履冠麟閣﹐後嗣簪橐陪甘泉。流傳到君愈卓犖﹐投我千篇皆傑作。未分玉帳萬貔貅﹐且擅詩人一丘壑。爾來士气日靡靡﹐文章光焰伏不起。君今已似驥云﹐更看他年鯤擊水。酬莊器之賢良見贈先朝六科親策士﹐事業功名何壯偉。元祐復科才數年﹐所得四三俄復止。中興思賢形夢想﹐屢詔自是朝廷美。紈衤誇小兒壞人事﹐賜帛西歸困嘲詆。諸公相視嘆才難﹐一士臥云誰挽起。跨驢過我時共語﹐晁董千年元不死。髙談亹亹有脈絡﹐橫得虛名吾可恥。烏巾白糸寧塞路衢﹐砥柱頹波望吾子。舟過樊江憩民家具食旅食何妨美蕨薇﹐夕陽來叩野人扉。蕭蕭短鬢秋初冷﹐寂寂空村歲薦饑。蓼岸刺船驚雁起﹐煙陂吹笛喚牛歸。詩情剩向窮途得﹐蹭蹬人間未必非。舟中作斷岸飲觳觫﹐淸波跳噞喁。紅橋未斜日﹐白塔已昏鐘。詩律與年邁﹐客愁如酒濃。宋公題壁處﹐橫靄抱孤峯。九月三日泛舟湖中作兒童隨笑放翁狂﹐又向湖邊上野航。魚市人家滿斜日﹐菊花天气近新霜。重重紅樹秋山晚﹐獵獵靑簾社酒香。鄰曲莫辭同一醉﹐十年客裏過重陽。霜天晚興薄霜門巷不勝淸﹐小立湖邊夕照明。紅顆帶芒收晚稻﹐綠苞和葉摘新橙。閒評琴價畱僧話﹐靜聽松聲領鶴行。壯志消磨渾欲盡﹐西風莫動玉關情。九月六日小飲醒後作短劍悲秦俠﹐髙歌憶楚狂。酒醒愁衮衮﹐香冷夢倀倀。屋老垣衣茂﹐池深石發長。地鑪須早計﹐衰病怯新霜。書悲二首今日我復悲﹐堅臥腳踏壁。古來共一死﹐何至爾寂寂。秋風兩京道﹐上有胡馬迹。和戎壯士廢﹐憂國淸淚滴。關河入指顧﹐忠義勇折激。常恐埋山丘﹐不得委鋒鏑。立功老無期﹐建議賤茸職。賴有墨成池﹐淋漓豁胸臆。又

丈夫孰能窮﹐吐气成虹霓。釀酒東海漧﹐累麯南山齊。平生搴旗手﹐頭白歸扶犁。誰知蓬窗夢﹐中有鐵馬嘶。何當受詔出﹐函谷封丸泥。築城天山北﹐開府蕭關西。萬里掃塵煙﹐三邊無鼓鼙。此意恐不遂﹐月明號荒雞。中夜起出門月露浩然歸坐燈下有賦月白萬瓦霜﹐露重四山雨。開門忽驚嘆﹐秋色已如許。去蜀如昨日﹐坐閱四寒暑。無才屏朝迹﹐有罪宜野處。平生萬里心﹐收斂臥環堵。朱顏逝不畱﹐白髮生幾縷。人言尺蠖屈﹐要有黃鵠舉。功名非老事﹐歲晚忍羈旅。新寒病怯新寒欲不禁﹐南窗擁褐夜愔愔。江湖跌宕送餘日﹐書劍蕭條孤壯心。杜曲新愁隨斷雁﹐遼陽遣恨入瞱砧。此懷擬向何人說﹐賴有昏燈伴苦吟。幽居松陵甫裏舊家風﹐晚節何妨號放翁。衰極睡魔殊有力﹐愁多酒聖欲無功。一編蠹簡晴窗下。數卷瞱籬落木中。退士所圖惟一飽﹐諸公好爲致年丰。醉中步月湖上閏餘時節早﹐天气已淒冷。悠哉曳杖行﹐樂此淸夜永。霜風鎪病骨﹐林月寫孤影。新詩得復忘﹐薄酒吹易醒。浮生役聲利﹐百歲常鼎鼎。淸遊倘可繼﹐終老謝人境。東村塘路東頭烏桕林﹐偶攜藤杖得幽尋。桃源阡陌自來往﹐輞口雲山無古今。遠浦過帆供極目﹐暮天橫雁入微吟。歸來更覺愁無那﹐剩放燈前酒碗深。西村湖塘西去兩三家﹐杖履經行日欲斜。蹙蹙水紋生細縠﹐蜿蜿沙路臥修蛇。旱余虫鏤園蔬葉﹐寒淺蜂爭野菊花。老去郊居多樂事﹐脫巾未用嘆蒼華。題張幾仲所藏醉道士圖二首千載風流賀季眞﹐畫圖仿佛見精神。邇來祭酒皆巫祝﹐眼底難逢此輩人。又

臥聽牀頭壓酒聲﹐起行籬下摘新橙。一尊久欠敲門客﹐風味何人似麯生。山園艸間菊數枝開席地獨酌屋東菊畦蔓艸荒﹐瘦枝出艸三尺長。碎金狼藉不堪摘﹐掃地爲渠持一觴。日斜大醉叫墮幘﹐野花村酒何曾擇。君不見詩人跌宕例如此﹐蒼耳林中畱太白。湖村月夕四首客路風塵化素衣﹐閒愁冉冉鬢成絲。平生不負月明處﹐神女廟前聞竹枝。又

錦城曾醉六重陽﹐回首秋風每斷腸。最憶銅壺門外路﹐滿街歌吹月如霜。又

金尊翠杓猶能醉﹐狐帽貂裘不怕寒。安得驊驑三萬疋﹐月中鼓吹渡桑乾。又

誰持綠酒醉幽人﹐鶴氅筇枝發興新。今夜湖邊有奇事﹐靑山缺處湧冰輪。卯酒徑醉走筆少時憑酒剩狂顚﹐摘宿緣云欲上天。才盡气衰空自笑﹐一杯才放已頹然。山中望籬東楓樹有懷成都五門西角紅樓下﹐一樹丹楓馬上看。回首舊遊如夢裏﹐西風吹淚倚闌干。暮秋有懷王四季夷鏡湖西畔小茅茨﹐紅葉黃花秋晚時。天闊素書無雁寄﹐夜闌淸夢有燈知。功名蹭蹬初何憾﹐朋舊乖離未免悲。遙想扁舟五湖口﹐阻風中酒又成詩。幽居老子堪咍老轉癡﹐幽居喜及早寒時。芋魁加糝香出屋﹐菇首芼羹甘若飴。顚倒朱黃思誤字﹐縱橫黑白戲拈棋。此懷敢向今人說﹐骨朽諸賢卻見知。有懷筇杖斜斜倚素屏﹐北窗遙夜冷如冰。何時得與平生友﹐作字觀書共一燈。對酒醫從和扁來﹐未著卻老方。吾晚乃得之﹐莫如麯糵良。一杯臉生春﹐況復累十觴。坐令桃花紅﹐換盡霜葉黃。看鏡喜欲舞﹐追還少年狂。但恨寶釵樓﹐胡沙隔咸陽。芳華𨿽無恙﹐萬里遙相望。感嘆徑投枕﹐悲歡兩茫茫。初冬釒且犁滿野及冬耕﹐時聽兒童叱犢聲。逐客固宜安散地﹐閒民何幸樂升平。雪花漫漫蕎將熟﹐綠葉離離可烹。飯飽身閒書有課﹐西窗來趁夕陽明。晝寢夢一客相過若有舊者夷粹可愛旣覺作絕句記之夢中何許得嘉賓﹐對影胡牀岸幅巾。石鼎烹茶火煨栗﹐主人坦率客情眞。書嘆多病文園苦滯畱﹐時時浩嘆攬貂裘。縱無夜雨何曾寐﹐不爲秋風也自愁。今歲頓驚絲鬢攺﹐此生難繼錦江遊。欲談舊事無人共﹐日落鴉歸又倚樓。督下麥雨中夜歸細雨暗村墟﹐靑煙濕廬舍。兩兩犢並行﹐陣陣鴉續下。紅稠水際蓼﹐黃落屋邊柘。力作不知勞﹐歸路忽已夜。犬吠闖籬隙﹐燈光出門罅。豈惟露沾衣﹐乃有泥沒胯。誰憐甫裏翁﹐白首學耕稼。未言得一飽﹐此段已可畫。霜曉肩輿行湖上去去出柴關﹐巾車古陌間。晨霜染丹葉﹐宿霧淡靑山。登覽身猶健﹐歌呼酒每慳。殷勤鏡湖水﹐聊爲照衰顏。杜門寂寞山深處﹐崢嶸歲暮時。燒灰除菜蝗﹐送芋謝牛醫。筧水晨澆藥﹐燈窗夜覆棋。杜門君勿怪﹐遲暮少新知。橫塘橫塘南北埭西東﹐拄杖飄然樂未窮。農事漸興人滿野﹐霜寒初重雁橫空。參差樓閣髙城上﹐寂歷村墟細雨中。新買一蓑苔樣綠﹐此生端欲伴漁翁。書事寄良長老素屏烏幾野人廬﹐山色蒼寒十月初。雨足四郊耕欲徧﹐霜髙萬木脫無餘。一尊窗下澆愁酒﹐數卷牀頭引睡書。寄語住庵劉老宿﹐不應隨俗向人疏。食薺十韻捨東種早韭﹐生計似庾郎。捨西種小﹐戲學蠶叢鄕。惟薺天所賜﹐靑靑被陵岡。珍美屏鹽酪﹐耿介淩雪霜。采擷無闕日﹐烹飪有祕方。候火地鑪暖﹐加糝沙缽香。尙嫌雜筍蕨﹐而況污膏粱。炊粳及鬻眊﹐得此生輝光。吾饞實易足﹐捫腹喜欲狂。一掃萬錢食﹐終老稽山旁。冬暖頗有春意追憶成都昔遊悵然有作濯錦江邊畫樓﹐金鞭曾護犢車遊。紛紛萬事反乎覆﹐落落一身淹此畱。刻燭賦詩空入夢﹐傾家釀酒不供愁。探春歌吹應如昨﹐亦有朋儕記我不。忽忽忽忽復悠悠﹐頻驚歲月遒。若無船貯酒﹐將柰斛量愁。列炬燕宮夜﹐呼鷹漢廟秋。凋年莫多感﹐夢境付滄洲。醉書山亭壁物外陽狂五百年﹐扁舟又系鏡湖邊。飛升未抵簪花樂﹐遊宦何如聽雨眠。綠蟻灩尊芳醞熟﹐黑蛟落紙艸書顚。忽拈玉笛橫吹去﹐說與傍人是地仙。十月旦日至近村鴨腳葉黃烏臼丹﹐艸煙小店風雨寒。荒年人家雞黍迮﹐芋羹豆飯供時節。村童上牛踏牛鼻﹐吹笛聲長入雲際。今年𨿽饑卻少安﹐縣吏不來官放稅。蔬圃絕句七首擬種蕪菁已是遲﹐晚菘早韭恰當時。老夫要作齋盂備﹐乞得靑秧趁雨移。又

百錢新買綠蓑衣﹐不羨黃金帶十圍。枯柳坡頭風雨急﹐憑誰畫我荷釒且歸。又

靑靑蔬甲早寒天﹐想象登盤已墮涎。更欲釒且畦向東去﹐園丁來報竹行鞭。又

瓦疊浮屠盆作池﹐池邊紅蓼兩三枝。貪看忘卻還家飯﹐恰似兒童放學時。又

小橋只在槿籬東﹐溝水穿籬曲折通。煙雨空濛最堪樂﹐從教打濕敗天公。又

衝雨衝風不怕寒﹐晚來日出短蓑乾。繞畦拾塊眞爲樂﹐莫作陶公運甓看。又

懶隨年少愛花狂﹐且伴羣兒鬭艸忙。行徧山南山北路﹐歸時新月浸橫塘。冬夜不寐至四鼓起作此詩秦吳萬里車轍徧﹐重到故鄕如隔生。歲晚酒邊身老大﹐夜闌枕畔書縱橫。殘燈無焰穴鼠出﹐槁葉有聲村犬行。八十將軍能滅虜﹐白頭吾欲事功名。蔬圃山翁老學圃﹐自笑一何愚。磽瘠才三畝﹐勤劬賴兩奴。正方畦畫局﹐微潤土融酥。翦辟荊榛盡﹐釒且犁磊塊無。過溝橫略彴﹐聚甓起浮屠。隙地成瓜援﹐余功及芋區。如絲細生菜﹐似鴨爛蒸壺。此事今眞辦﹐東歸不爲鱸。夢中作拓地移屯過酒泉﹐第功圖像上淩煙。事權皂纛兼黃鉞﹐富貴金貂映玉蟬。油築球場飛馬要褭﹐錦裁步障貯嬋娟。擁塗士女千層看﹐應記新丰舊少年。村居酒熟偶無肉食煮菜羹飲酒歌鳳倀倀類楚狂﹐畏犧齪齪笑蒙莊。著書幸可俟後世﹐對客從嗔臥大牀。三畝靑蔬了盤箸﹐一缸濁酒具杯觴。丈夫窮達皆常事﹐富貴何妨食萬羊。辛丑十月諸公饋酒偶及百榼戲題長句喜事諸公尙見存﹐尺書時到爵羅門。已邀風月成三友﹐聊對湖山倒百尊。醉墨淋漓動髙壁﹐狂歌悲壯落前村。悠然睡起西窗黑﹐一點靑燈又斷魂。灌園少攜一劍行天下﹐晚落空村學灌園。交舊凋零身老病﹐輪囷肝膽與誰論。幽居破屋頹垣霧雨昏﹐幽人終日掩柴門。因鋤衰艸通南阜﹐偶洗叢篁見北村。短褐奇溫等狐腋﹐寒蔬脆美敵熊蹯。冬來酒戶微增舊﹐萬事應須付一尊。日出入行吾聞開闔來﹐白日行長空。扶桑誰曾到﹐崦嵫不可窮。但見旦旦升天東﹐但見暮暮入地中。使我倏忽成老翁﹐鏡裏衰鬢成霜蓬。我願一日一百二十刻﹐我願一生一千二百歲。四海諸公常在座﹐綠酒金尊終日醉。髙樓錦繡中天開﹐樂作畫鼓如春雷。勸爾白日無西頹﹐常行九十萬里胡爲哉。午醉徑睡比覺已甲夜矣自我歸城西﹐已復再見冬。𨿽未掛衣冠﹐其實則老農。好事或餉酒﹐石室酒最醲。一醉輒至暮﹐臥聞湖寺鐘。心安病自除﹐衾暖夢欲重。化作孤鶴去﹐云崦巢長松。簡蘇訓直判院莊器之賢良行盡天涯白髮新﹐槿籬竹屋著閒身。讀書達旦失衰病﹐食菜終年安賤貧。正使寄聲無薛孟﹐不妨同裏有荀陳。從今杖履時相過﹐花柳村村次第春。醉眠曲老夫暮年少嗜好﹐但願無事終日眠。斜風急雨勢方橫﹐低窗小閣且幽妍。鑪紅酒綠足閒暇﹐橙黃蟹紫窮芳鮮。一杯一杯意忽倦﹐徑撥紙帳投蠻氈。鼻間鼾聲欲撼屋﹐手中書冊正墮前。不知校事白中聖﹐那惜門生嘲腹便。讀書萬卷晚乃悟﹐妙者此訣祕不傳。是醒是醉人莫測﹐非夢非覺中了然。駸駸百年露電速﹐鼎鼎一世膏火煎。金丹九轉顧未暇﹐且向人間稱睡仙。冬夜二首歲晚風霜惡﹐將如遙夜何。殘燈挑更暗﹐寒犬吠偏多。支枕成孤詠﹐懷人起浩歌。梅花不解飲﹐誰伴醉顏酡。又

忽忽流年恨﹐悠悠獨夜情。向人燈欲語﹐遶捨露如傾。夢每輕千里﹐愁偏怯五更。殷勤桑落酒﹐好爲解餘酲。夜話贈華師少喜洛陽俠﹐今成衡嶽僧。深培地鑪火﹐明照佛龕燈。衰鬢晨霜白﹐禪心古澗澄。猶能徧參在﹐爲我買行縢。臥病書懷衮衮年光挽不畱﹐卽今已白五分頭。病中對酒猶思醉﹐夢裏逢人亦說愁。靑海戰云臨賊壘﹐黑山飛雪灑貂裘。丈夫有志終難料﹐憔悴漁村死卽休。病中絕句六首酒錢自昔從人乞﹐詩思出門何處無。靑篛織蓬菅織席﹐此生端欲老江湖。又

半脫貂裘雪滿鞍﹐慣將豪舉壓儒酸。病來意气渾非昨﹐一炷香煙帳底看。又

酒味醺人睡味濃﹐午時髙枕到昏鐘。經旬不見西窗日﹐世上應無懶似儂。又

造物多年憫我勞﹐微眜得遂閉門髙。黃糸由被暖靑氈穩﹐不怕郊原雪意豪。又

靑熒猶有佛燈明﹐點滴時聞竹露聲。欲睡不成還起坐﹐麗譙風順報三更。又

少時談舌挾風雷﹐病後逢人口懶開。安得東臯隱君子﹐相看無語只銜杯。蔬園雜詠五首菘

雨送寒聲滿背蓬﹐如今眞是荷鋤翁。可憐遇事常遲鈍﹐九月區區種晚菘。蕪菁往日蕪靑不到吳﹐如今幽圃手親釒且。憑誰爲向曹瞞道﹐徹底無能合種蔬。蔥

瓦盆麥飯伴鄰翁﹐黃菌靑蔬放箸空。一事尙非貧賤分﹐芼羹僭用大官蔥。巢

昏昏霧雨暗衡茅﹐兒女隨宜治酒肴。便覺此身如在蜀﹐一盤籠餅是豌巢。芋

陸生晝臥腹便便﹐嘆息何時食萬錢。莫誚蹲鴟少風味﹐賴渠撐拄過凶年。卯飲醉臥枕上有賦二首天寒朝泥酒﹐熟醉臥蓬窗。雨勢平吞野﹐風聲倒捲江。漁蓑傲狐腋﹐菜把美羊腔。常笑潮陽守﹐南徵畏下瀧。又

一榻臥空捨﹐四山風雨聲。病多書倚閣﹐寒極酒施行。孤憤歌彌放﹐端憂涕易橫。羣胡滿河洛﹐志士若爲情。詩集卷十四一百四十五首十月二十六日夜夢行南鄭道中旣覺恍然攬筆作此詩時且五鼓矣孤云兩角不可行﹐望云九井不可渡。嶓冢之山髙插天﹐漢水滔滔日東去。髙皇試劍石爲分﹐艸沒苔封猶故處。將壇坡陀過千載﹐中野疑有神物護。我時在幕府﹐來往無晨暮。夜宿沔陽驛﹐朝飯長木鋪。雪中痛飲百榼空﹐蹴踏山林伐狐兔。耽耽北山虎﹐食人不知數。孤兒寡婦讎不報﹐日落風生行旅懼。我聞投袂起﹐大呼聞百步。奮戈直前虎人立﹐吼裂蒼崖血如注。從騎三十皆秦人﹐面靑气奪空相顧。國家未發渡遼師﹐落魄人間傍行路。對花把酒學醞藉﹐空辱諸公誦詩句。卽今衰病臥在牀﹐振臂猶思備徵戍。南人孰謂不知兵﹐昔者亡秦楚三戶。雨晴步至山亭欲遂遊東村不果村陋垣屋頹﹐歲晚風雨橫。泥塗絕還往﹐飧粥養衰病。藥囊雜書卷﹐白髮滿淸鏡。一榻臥兼旬﹐不踐墻下徑。烏鵲忽報晴﹐霜重節候正。厭供凍硯愁﹐頗動蠟屐興。山楹快遠眺﹐松吹愜幽聽。地瘦藥苗稀﹐葉脫木枝勁。東村未爲遠﹐腳力不濟勝。三嘆入荊扉﹐跏趺學僧定。喜晴衡門病臥動經旬﹐歲晚況堪風雨頻。晴日一窗殊慰眼﹐淸霜萬瓦更宜人。開書頓失昏花墜﹐試茗初看白乳新。南埭東陂從此好﹐剩將紅蕊插烏巾。對食人苦不知足﹐貪欲浩無窮。豹胎日饜飫﹐萍虀卻時供。飲豚以人乳﹐萬乘亦攺容。方其未遇時﹐鵝炙動英雄。哀哉王相國﹐計墮飯後鐘。所以賢達士﹐一視約與丰。我亦蹭蹬者﹐羈遊半生中。木歜飽藜莧﹐美與玉食同。口腹嗟幾何﹐曾是役我躬。放箸一笑粲﹐賦詩曉愚公。不睡城遠不聞鐘鼓傳﹐孤村風雨夜騷然。但悲綠酒欺多病﹐敢恨靑燈笑不眠。水冷硯蟾初薄凍﹐火殘香鴨尙微煙。虛窗忽報東方白﹐且復糸番經繡佛前。睡

紙帳靑氈暖有餘﹐昏昏信腳到華胥。凍醪有力勤推挽﹐春茗無端苦破除。半熟擁衾聞急雨﹐乍回推枕覓殘書。个中得意君知否﹐萬戶生封未必如。憶荊州舊遊書劍萬里行翩翩﹐度關登隴常慨然。射麋云夢最樂事﹐至今曠快思楚天。落筆千言不加點﹐班荊百榼命割鮮。有時憑陵呼五白﹐笑人辛苦作太玄。君不見將軍昔忍跨下辱﹐京兆晚爲人所憐。功名富貴自古只如此﹐不如馳射樂飲終殘年。五雲門晚歸髙城帶遠林﹐落日動寒砧。行客自朝暮﹐靑山無古今。衰遲慚逸气﹐憂患足危心。溪迮滯歸艇﹐何時春水深。冬暖今年歲暮無風雪﹐塵土肺肝生客熱。經旬止酒臥空齋﹐吳蟹秦酥不容設。日憂疾疫被齊民﹐更畏螟蝗殘宿麥。濃霜薄霰不可得﹐太息何時見三白。老夫壯气橫九州﹐坐想提兵西海頭。萬騎吹笳行雪野﹐玉花亂點黑貂裘。歲暮吳中寒气薄﹐歲暮亦和風。移樹木村北﹐尋僧渡港東。露葵收半綠﹐霜稻杵微紅。一飽無餘念﹐吾生正不窮。雪夜二首書卷紛紛雜藥囊﹐擁衾時炷海南香。衰遲自笑壯心在﹐喜聽北風吹雪牀。又

村路雪泥人斷行﹐佛燈一點絳紗明。山前棲鶻歸何晚﹐磔磔風傳勁翮聲。禪室早誇劇飲無勍敵﹐晚覺安禪有宿因。赫赫心光誰障礙﹐綿綿鼻息自輕勻。蒲龕紙帳藏身穩﹐香碗燈籠作夢新。勿爲霜寒憶溫暖﹐少林立雪彼何人。炭盡地鑪危坐至夜分戲作短景窗易黑﹐長宵鑪少紅。直令貧到骨﹐未害气如虹。志士元謀道﹐儒生敢諱窮。霜嚴雞喔喔﹐但愧讀書功。夜汲井水煮茶病起罷觀書﹐袖手淸夜永。四鄰悄無語﹐燈火正淒冷。山童亦睡熟﹐汲水自煎茗。鏘然轆轤聲﹐百尺鳴古井。肺腑凜淸寒﹐毛骨亦蘇省。歸來月滿廊﹐惜踏疏梅影。雪後尋梅偶得絕句十首雪晴蕭散曳筇枝﹐小塢尋梅正及時。臨水登山一年恨﹐十分說似要渠知。又

靑帝宮中第一妃﹐寶香燻徹素綃衣。定知謫墮不容久﹐萬斛玉塵來聘歸。又

銀燭檀槽醉海棠﹐老來非復錦城狂。疏梅對影太淸淡﹐爲拂焦桐彈履霜。又

雪裏芬芳亦偶然﹐世人便謂占春前。飽知桃李俗到骨﹐何至與渠爭著鞭。又

雙鵲飛來噪午晴﹐一枝梅影向窗橫。幽人宿醉閒欹枕﹐不待聞香已解酲。又

竹籬曲曲水邊村﹐月澹霜淸欲斷魂。商略前身是飛燕﹐玉肌無粟立黃昏。又

相逢未易可疏親﹐不是登墻宋玉鄰。林下風標許誰比﹐直須江左謝夫人。又

春近山中日漸長﹐重重云崦幽香。神仙不飲塵凡酒﹐素面看人醉後狂。又

蕊殿仙姝下界遊﹐偶來稅駕剡溪頭。君看月裏橫枝影﹐盡是蒼龍與翠虯。又

淸霜夜夜柰寒何﹐賴是知心有素蛾。枉道疏枝不禁笑﹐主人歡意自無多。寄朱元晦提舉市聚蕭條極﹐村墟凍餒稠。勸分無積粟﹐告糴未通流。民望甚饑渴﹐公行胡滯畱。徵科得寬否﹐尙及麥禾秋。村居冬日溪轉樵風路﹐林藏禹會村。檐冰垂玉塔﹐山月湧金盆。畏客常稱疾﹐耽書不出門。尙嫌城市近﹐更擬卜云根。寓天慶觀有林使君年八十七方燒丹云一黍米大可化汞一斤爲黃金梅道人年八十五善醫世路崎嶇久已忘﹐道腴禪悅度年光。故攜開士降龍缽﹐來寄髙人夢蝶牀。只道燒金有劉向﹐不知賣藥是韓康。日長坐覺非塵世﹐庭檜花開蜂蜜香。宿天慶道院衰病厭多事﹐淸遊諧夙心。夜深樓突兀﹐歲晚柏蕭森。汲井洗靈藥﹐焚香橫素琴。身閒境自勝﹐城市亦山林。贈林使君二首使君物外閱年華﹐厭聽奴兵早暮衙。雙履踏雲呼野渡﹐一瓢邀月醉梅花。紅鑪點汞閒消日﹐烏幾糸番經不憶家。我亦山旻山有歸處﹐約君同載溯三巴。又

松檜陰中百步廊﹐我來剝啄叩琳房。魚腸寶劍余蛟血﹐鴉嘴金鋤帶藥香。弱水蓬萊風浩浩﹐赤明龍漢劫茫茫。何妨付與神丹訣﹐教跨靑鸞到帝鄕。冬夜窮巷蕭條早閉門﹐北窗燈火夜昏昏。老於俗事不掛眼﹐愁憶故人空斷魂。急雪打窗飛礫細﹐狂風捲野怒濤翻。土牀紙帳寒無寐﹐彊把村醅不厭渾。宴坐身寄窮山裏﹐心安一事無。新傳小止觀﹐漸解半跏趺。急雪鳴窗紙﹐孤燈耿地鑪。老來元少睡﹐且復兀枯株。夢中作路平沙軟淨無泥﹐香艸丰茸沒馬蹄。搗紙聲中春日晚﹐怳然重到浣花溪。夜寒遣興道人頹然寄北窗﹐愁魔百萬一笑降。夜蘭酒渴有奇夢﹐吞楚七澤吳三江。孤村蕭蕭雨解雪﹐寒大噤臥饑鼠嚙。擁衾危坐待天明﹐白首忍窮心似鐵。雪後出遊戲作小巘平岡雪陸離﹐幽人又賦探春詩。典琴沽酒元非俗﹐著屐觀碑又一奇。大度乾坤容落托﹐多情風月笑衰遲。吾生也似梅花淡﹐燕未歸來蝶不知。歲暮半生浪走跨秦吳﹐白首還如筮仕初。凍芋濁醪邀里巷﹐昏煙濕雪暗郊墟。窮空敢恨寒無褐﹐憂患元因出有車。笑掩陳編聊自慰﹐古來富貴羨樵漁。記夢世事紛紛觸眼新﹐何由常作夢中身。遠遊萬里才移刻﹐豪飲千場不忤人。鼓吹滿城壺日晚﹐鶯花如海洞天春。是間可老君知否﹐莫信人言想與因。立春後三日作拂面毿毿巷柳黃﹐穿簾細細野梅香。春回江表常年早﹐日向山中特地長。千古事終輸釣艇﹐一毫憂不到禪房。綠尊掩罷惟須睡﹐髙枕看人舉世忙。短景短景迫窮冬﹐日月如鳥過。衡門窘風雨﹐衰病不可那。疏疏屋茅漏﹐獵獵窗紙破。鼠豪冒燈出﹐人倦掩屏臥。中都舊朋儕﹐零落今幾个。弄筆欲遣愁﹐孤吟誰與和。風雨旬日春後始晴風吹過雁作斜行﹐雨洗殘梅只淡香。南浦春回波漸綠﹐東庵睡起日初長。詩囊屬稿慚新思﹐博齒爭豪悔昔狂。莫向晴窗對明鏡﹐朱顏減盡鬢蒼蒼。乍晴風日已和泛舟至扶桑埭徘徊西村久之十日風雨今日晴﹐衰病忽減思閒行。接禼一幅煙霧薄﹐舴艋八尺鳧﹐輕。亭亭孤塔遠天碧﹐曲曲深巷斜陽明。數家茅屋門晝掩﹐不聞人聲聞碓聲。身似龐公不入城﹐東阡南陌餞餘生。新年倘有丰年喜﹐買酒漁村看太平。晨起南窗晴日可愛戲作一絕蕭散山林一幅巾﹐天公乞與自由身。茅檐不似宮磚暖﹐日滿南窗也可人。攜癭尊醉梅花下楠癭作尊容斗許﹐擁腫輪囷元媚嫵。肯從放翁來住山﹐誰云置身不得所。山房寂寞久不飲﹐作意欲就梅花語。我病鮮歡花更甚﹐日暮淒涼泣殘雨。人生萬事云茫茫﹐一醉常恐俗物妨。正須仙人冰雪膚﹐來伴老子鐵石腸。花前起舞花底臥﹐花影漸東山月墮。癭尊未竭狂未休﹐笑起題詩識吾過。城西接待院後竹下作水邊小丘因古城﹐上有巨竹數百个。一徑蛇蟠不容腳﹐平處乃可十客坐。裊裊共看風枝舞﹐蔌蔌時聽春籜墮。古佛不妝香火冷﹐瘦僧如臘袈裟破。門前西去長安路﹐日夜舳艫銜尾過。老夫本乏臺省姿﹐且就淸陰曲肱臥。夜飲示坐中胡雁叫羣寒夜長﹐崢嶸北斗天中央。達人大觀眇萬物﹐烈士壯心懷四方。縱酒長鯨渴吞海﹐艸書瘦蔓飽經霜。付君詩卷好收拾﹐後五百年無此狂。夜從父老飲酒村店作旗亭濁酒典衣沽﹐蟹捨老翁折簡呼。夜中醉歸騎艸驢﹐嵬昂不須宗武扶。丹徒布衣有籌略﹐漁陽突騎莫枝梧。牀頭金盡何足道﹐肝膽輪囷橫九區。壬寅新春半生常是道邊人﹐歲晚初收事外身。濁酒一樽聊永日﹐小園三畝亦新春。尙無枕寄邯鄲夢﹐那有衣沾京洛塵。門外煙波三百里﹐此心惟與白鷗親。幽居春夜暮景催人雪鬢雙﹐十年始復反吾邦。云逢佳月每避舍﹐酒壓閒愁如受降。三弄笛聲初到枕﹐一枝梅影正橫窗。要知淸夢遊何許﹐不釣桐江卽錦江。讀書放翁白首歸剡曲﹐寂莫衡門書滿屋。藜羹麥飯冷不嘗﹐要足平生五車讀。校讎心苦謹塗乙﹐吟諷聲悲雜歌哭。三蒼奇字已殺殳靑﹐九譯旁行方著錄。有時達旦不滅燈﹐急雪打窗聞簌簌。倘年七十尙一紀﹐墜典斷編眞可續。客來不怕笑書癡﹐終勝牙簽新未觸。晨起小雨濕淸曉﹐新鶯啼早春。年光驚病眼﹐節物屬閒身。巴峽東連楚﹐嶓山北控秦。遠遊端可繼﹐敢恨素衣塵。昔在成都正月七日聖壽寺麻子市初春行樂處也偶晨興聞鄰村守麻有感樂事新年憶錦城﹐城南麻市試春行。如今老病茅檐底﹐臥聽兒童赫雀聲。獨孤生策字景略河中人工文善射喜擊劍一世奇士也有自峽中來者言其死於忠涪間感涕賦詩憶昨騎驢入蜀關﹐旗亭邂逅一開顏。气鐘太華中條秀﹐文在先秦兩漢間。寶劍憑誰占鬥气﹐名駒竟失養天閒。身今老病投空谷﹐回首東風涕自潸。早春對酒感懷探花疇昔喜春回﹐老大空驚節物催。芳甕旋開新壓酒﹐好枝猶把未殘梅。書生歲惡甘藜莧﹐志士時平死艸萊。欲豁孤懷誰晤語﹐夜彈長劍有餘哀。曉出湖邊摘野蔬浩歌振履出茅堂﹐翠蔓丹芽采擷忙。且勝堆盤供苜蓿﹐未言滿斛進檳榔。行迎風露衣巾爽﹐淨洗膻葷匕箸香。著句誇張君勿笑﹐故人方厭太官羊。洊饑之餘復苦久雨感嘆有作道傍𦇤負去何之﹐積雨仍愁麥不支。爲國憂民空激烈﹐殺殳身報主已差池。屬饜糠麧猶多愧﹐徙倚柴荊只自悲。十載西遊無惡歲﹐羨他山旻下足蹲鴟。春晴泛舟兒童莫笑是陳人﹐湖海春回發興新。雷動風行驚蟄戶﹐天開地辟轉鴻鈞。鱗鱗江色張石黛﹐裊裊柳絲搖麯塵。欲上蘭亭卻回棹﹐笑談終覺愧淸眞。攜一尊尋春湖上酒裏眞須勉策勛﹐百年何啻是中分。花梢已點猩猩血﹐水面初生瑟瑟紋。一世極知均腐骨﹐萬鐘元自付浮雲。浩歌不恨無人和﹐但惜驚飛白鷺羣。晦前二日夜欲曉自湖上歸對殘月獨酌小閣對寒蟾﹐山尊盡更添。方看一輪滿﹐又嘆兩頭纖。脈脈離云嶠﹐娟娟傍畫檐。五更淸露下﹐不恨客衣沾。春曉有感山杏溪桃續續開﹐緩歌誰與共傳杯。年來只有追歡夢﹐百舌無情又喚回。夜觀秦蜀地圖往者行省臨秦中﹐我亦急服叨從戎。散關摩云俯賊壘﹐淸渭如帶陳軍容。髙旌縹緲嚴玉帳﹐畫角悲壯傳霜風。咸陽不勞三日到﹐幽州正可一炬空。意气已無雞鹿塞﹐單於合入蒲萄宮。燈前此圖忽到眼﹐白首流落悲塗窮。吾皇英武同世祖﹐諸將行策雲臺功。孤臣昧死欲自薦﹐君門萬里無由通。正令選壯不爲用﹐筆墨尙可輸微忠。何當勒銘紀北伐﹐更擬艸奏祈東封。久雨小飲春來日日風雨橫﹐老去時時衰病攻。門外回塘初漲綠﹐尊前槁面蹔生紅。未除豪气每自笑﹐欲吐狂言無與同。安得並刀剪檐澑。憑髙萬里望晴空。有懷獨孤景略富貴世間元不乏﹐此君才大獨難成。喑嗚意气千人廢﹐嫻雅風流一座傾。韜略豈勞平大敵﹐文章亦足主齊盟。荒山野水涪州路﹐腸斷西風薤露聲。春雨復寒遣懷去日堂堂挽不回﹐新年又傍鬢邊來。雨聲欲作海棠祟﹐書卷只爲春睡媒。村捨瘦蔬洪薄酒﹐地鑪微火伴殘灰。浩然忽起金鞭興﹐漾水嶓山安在哉。春遊平生樂行役﹐不耐常閉戶。今朝新雨霽﹐一笑整巾屨。靑猿導幽蹊﹐春艸伴微步。𨿽云尊酒薄﹐蔬果亦略具。辛夷發髙枝﹐楊柳吹墮絮。行歌不知遠﹐落日呼野渡。橫林已棲鴉﹐淺水猶立鷺。歸來意頗豪﹐古錦有新句。海棠今日春已半﹐風雨停出遊。瓶中海棠花﹐數酌相獻酬。尙想錦官城﹐花時樂事稠。金鞭過南市﹐紅燭宴西樓。千林誇盛麗﹐一枝賞纖柔。狂吟恨未工﹐爛醉死卽休。那知茅檐底﹐白髮見花愁。花亦如病姝﹐掩抑向客羞。尢物終動人﹐要非桃杏儔。東風萬里恨﹐浩蕩不可收。寄仗錫平老借用其聽琴詩韻放翁久矣無此客﹐闖戶兒童皆動色。寒泉不食人暍死﹐素綆銀瓶我心惻。千金易得一士難﹐晚途淹泊眼愈寒。豈知一旦乃見子﹐傑語豪筆無僧酸。門前淸溪天作底﹐細細風吹縠紋起。倚欄一笑誰得知﹐愛子數詩如此水。江湖安得常相從﹐浩歌相踏臥短篷。功名渠自有人了﹐畱我錦中雙頰紅。五月十四日夜夢一僧持詩編過予有暴雨詩語頗壯予欣然和之聯巨軸欲書未落筆而覺追作此篇黑雲塞空萬馬屯﹐轉盼白雨如傾盆。狂風疾雷憾乾坤﹐壯哉澗壑相吐吞。老龍騰拿下天閽﹐鱗間火作電腳奔。巨松拔起千年根﹐浮槎斷梗何足論。我詩欲成醉墨翻﹐安得此雨洗中原。長河衮衮來昆侖﹐鸛鵲下看黃流渾。新塘觀月攜酒新塘南﹐中夜欲忘歸。貪看月滿湖﹐不覺露濕衣。天髙鶴聲厲﹐風急螢火稀。此夕不一醉﹐行嘆破鏡飛。漁家亦喜事﹐未掩水際扉。皇天有公道﹐處處皆淸暉。觀張提刑周鼎他人富貴堆金璧﹐曼舞妖歌誇坐客。淸心好古誰似公﹐漢庭諸人推博識。一朝得此周廟器﹐買不論貲空四壁。苔痕洗盡銅色見﹐坐臥摩挲欲忘食。蠻童捧出客爲起﹐恍如淸廟陪劍履。腹中奇字粲虫魚﹐嶧山之碑那得比。知公原是功名人﹐看罷握手同悲辛。鎬京洛邑在何許﹐漠漠秋風吹虜塵。口占送巖師還大梅護聖放翁白髮已蕭然﹐黃紙新除玉局仙。寄語山頭老師叔﹐欲分茅舍度殘年。八月十四日夜湖山觀月長空露洗玻璃碧﹐紫金之盤徑三尺。忽看擘地出人間﹐桂樹扶疏如淡墨。攬衣獨立鏡湖邊﹐風露萬頃秋渺然。開帆詎必入東海﹐騎鯨便可追飛仙。冰壺玉瀣侵骨冷﹐醉看孤鸞舞淸影。夜闌歸舍人已眠﹐卻倩天風爲吹醒。十五夜月色皦然有頃云生遂不復見北望但空闊﹐南望橫羣山。靑天無翳行素月﹐寥寥永夜非人間。九醞漿成老仙醉﹐六銖衣薄天宮寒。翠眉眞人不火食﹐小立環佩風珊珊。橫空邀我海山去﹐縹緲萬里驂靑鸞。相攜一笑在云表﹐徐看玉宇飛金盤。夜聞秋風感懷西風一夜號庭樹﹐起攬戎衣淚濺襟。殘角聲催關月墮﹐斷鴻影隔塞云深。數篇零落從軍作﹐一寸淒涼報國心。莫倚壯圖思富貴﹐英豪何限死山林。玉局歌玉局祠官殊不惡﹐銜如冰淸俸如鶴。酒壺釣具常自隨﹐五尺新蓬織靑篛。倚樓看鏡待功名﹐半世兒癡晚方覺。何如醉裏泛桐江﹐長笛一聲吹月落。蔣公新冢石馬髙﹐謝公飛旐淩秋濤。微霜莫遣侵鬢綠﹐從今二十四考書玉局。醉歌往時一醉論斗石﹐坐人飲水不能敵。橫戈擊劍未足豪﹐落筆縱橫風雨疾。雪中會獵南山下﹐淸曉嶙峋玉千尺。道邊狐兔何曾問﹐馳過西村尋虎迹。貂裘半脫馬如龍﹐舉鞭指麾气吐虹。不須分弓守近塞﹐傳檄可使鮏羴空。小胡逋誅六十載﹐狺狺猘子勢已窮。聖朝好生貸孥戮﹐還爾舊穴遼天東。閉門寂寂雲山千萬重﹐閉門不忍嘆塗窮。髙秋酒熟雪浮甕﹐中夜劍歸雷吼空。近報犬羊逃漠北﹐豈無貔虎定關中。君王猶記孤忠在﹐安得英豪共此功。艸書歌傾家釀酒三千石﹐閒愁萬斛酒不敵。今朝醉眼爛巖電﹐提筆四顧天地窄。忽然揮掃不自知﹐風雲入懷天借力。神龍戰野昏霧腥﹐奇鬼攜山太陰黑。此時驅盡胸中愁﹐捶牀大叫狂墮幘。吳箋蜀素不快人﹐付與髙堂三丈壁。野飲夜歸戲作靑海天山戰未鏖﹐卽今塵暗舊戎袍。風髙乍覺弓聲勁﹐霜冷初增酒興豪。未辦大名垂宇宙﹐空成慟哭向蓬蒿。灞亭老將歸常夜﹐無柰人間兒女曹。夜泊水村腰間羽箭久凋零﹐太息燕然未勒銘。老子猶堪絕大漠﹐諸君何至泣新亭。一身報國有萬死﹐雙鬢向人無再靑。記取江湖泊船處﹐臥聞新雁落寒汀。幽居繞屋巉巉碧玉峯﹐个中天遣養疏慵。捐書已嘆空虛腹﹐得酒還澆壘塊胸。曲幾坐著窺戶月﹐短蓬臥聽隔城鐘。柴桑自有歸來意﹐枉道人間不見容。與鄰翁登山亭數掩槿籬圍夕照﹐一間茅舍背陰崖。吾生擾擾實無樂﹐人事悠悠那可諧。憂患向來侵綠鬢﹐登臨此日費靑鞋。京華舊友凋零盡﹐野老逢迎一散懷。無題車歷轆氈車赴密期﹐追歡最數牡丹時。新春欲近猶貪喜﹐舊愛潛移不自知。寶鏡塵生鸞悵望﹐鈿箏弦絕雁參差。玉壺莫貯胭脂淚﹐從濕泥金帶上詩。遣興平生與俗馬牛風﹐落魄人間亦未窮。綠綺奏終香縷碧﹐烏絲書罷鬥花紅。夢中吳蜀山川近﹐醉後周秦戰伐空。投老飄然君勿笑﹐也勝魚鳥在池籠。夢宴客大樓上命筆作詩旣覺續成之表裏江山亦樂哉﹐華纓滿座敵鄒枚。歌從郢客樓中聽﹐獵向樊姬墓上回。梅蕊香淸篸寶髻﹐熊蹯味美按新醅。眼邊歷歷興亡事﹐欲賦章華恐過哀。新塘夜歸煙月茫茫十里堤﹐數聲漁唱埭東西。旋燒新兔傾村酒﹐扶得歸來醉似泥。古風三首少年慕黃老﹐雅志在山林。火食亦彊勉﹐寧有婚宦心。失腳墮世网﹐衰病忽侵尋。放逐適天幸﹐獨恨山未深。一牀元不睡﹐翛然橫素琴。開門毛髮冷﹐湖闊月欲沈。又

賀鑑未嘗死﹐江天醉初醒。逸少亦度世﹐弭節過蘭亭。吾本澹蕩人﹐轉徙如蓬萍。聊憑一杯綠﹐駐此雙鬢靑。邂逅兩仙翁﹐笙鶴遊靑冥。還家不能食﹐濁世紛膻腥。又

功名如博戲﹐大叫或作盧。文辭組繡耳﹐初不系賢愚。負恃已可笑﹐憎嫉眞區區。平生學金丹﹐我豈斯人徒。嘯歌醉自和﹐顏鬢老不枯。卻後三百年﹐煙雨釣鏡湖。累日無酒亦不肉食戲作此詩小築精廬剡曲傍﹐枵然蟬腹與龜腸。酒錢覓處無司業﹐齋日多來似太常。云碓旋舂菇米滑﹐風鑪親候藥苗香。明年更入南山去﹐要試囊中服玉方。讀書讀書四更燈欲盡﹐胸中太華蟠千仞。仰呼靑天那得聞﹐窮到白頭猶自信。策名委質本爲國﹐豈但空取黃金印。故都卽今不忍說﹐空宮夜夜飛秋燐。士初許身輩稷契﹐歲晚所立慚廉藺。正看憤切詭成功﹐已復雍容托觀釁。𨿽然知人要未易﹐詎可例輕天下士。君不見長松臥壑困風霜﹐時來屹立扶明堂。自妙相歸將至杜浦堰舟中作斜陽發東郭﹐初夜轉西城。寺閣疏鐘動﹐漁村遠火明。蒼茫林靄滅﹐撲漉水禽驚。漸喜吾廬近﹐遙聞過埭聲。秋興樵風溪上弄扁舟﹐濯錦江邊憶舊遊。豪竹哀絲眞昨夢﹐爽砧繁杵又驚秋。墜枝橘熟初堪翦﹐浮甕醅香恰受篘。莫道身閒總無事﹐孤燈夜夜寫淸愁。哀北太行天下脊﹐黃河出昆侖。山川形勝地﹐歷世多名臣。哀哉六十年﹐左衽淪胡塵。抱負𨿽奇偉﹐沒齒不得伸。老夫實好義﹐北望常酸辛。何當擁黃旗﹐徑涉白馬津。窮追殄犬羊﹐旁招出鳳麟。努力待傳檄﹐勿謂吳無人。琵琶西蜀琵琶邏逤槽﹐梨園舊譜郁輪袍。繡筵銀燭燕宮夜﹐一飲千鍾未足豪。三江舟中大醉作志欲富天下﹐一身常苦饑。气可吞匈奴﹐束帶向小兒。天公無由問﹐世俗那得知。揮手散醉發﹐去隱雲海涯。風息天鏡平﹐濤起雪山傾。輕帆入浩蕩﹐百怪不可名。虹竿秋月鉤﹐巨鰲倘可求。滅迹從今逝﹐回看隘九州。短歌行百年鼎鼎世共悲﹐晨鐘暮鼓無休時。碧桃紅杏易零落﹐翠眉玉頰多別離。涉江采菱風敗意﹐登樓待月云爲祟。功名常畏謗讒興﹐富貴每同衰病至。人生可嘆十八九﹐自古危機無妙手。正令插翮上靑雲﹐不如得錢卽沽酒。悲秋秋燈如孤螢﹐熠熠耿窗戶。秋雨如漏壺﹐點滴連早暮。我豈楚逐臣﹐慘愴出怨句。逢秋未免悲﹐直以憂國故。三軍老不戰﹐比屋困徵賦。可使江淮間﹐歲歲常列戍。步至西村一飽無餘事﹐西村偶獨行。榼筇息微倦﹐汲井漱餘酲。川闊雁平度﹐穀虛云亂生。絕知丰歲樂﹐笑語隔柴荊。題接待院壁笙歌淒咽離亭晚﹐回首髙城半掩門。疊疊遠山橫翠靄﹐娟娟新月耿黃昏。未嫌雙櫓妨欹枕﹐自是孤舟易斷魂。遙想河橋落帆處﹐隔江微火認漁村。九月晦日作四首菊枝傾倒不成叢﹐柯葉凋零已半空。自是老來多感慨﹐不應蕭瑟爲秋風。又

山路淸寒近探梅﹐振衣髙處興悠哉。飛鴻杳杳江天闊﹐一片愁從萬里來。又

錦城誰與寄音塵﹐望斷秋江丈六鱗。正使傾家供麯糵﹐定知不解醉愁人。又

炊煙漠漠衡門寂﹐寒日昏昏倦鳥還。數樹丹楓映蒼檜﹐天工解作範寬山。陶山遇雪覺林遷庵主見招不果往山中大雪二尺彊﹐道邊虎迹如碗大。衰翁畏虎復畏寒﹐招喚不來公勿怪。梨花開時好風日﹐走馬尋公作寒食。不須沽酒引陶潛﹐箭筍蕨芽如蜜甜。哭王季夷迢遙天馬渥窪來﹐萬里修途忽勒回。爽气卽今猶可想﹐舊遊何處不堪哀。夢中有客徵殘錦﹐地下無鑪鑄橫財。欲酹一尊身尙病﹐鬣封春露濕蒼苔。樊江晚泊碧雲吞日天欲暮﹐城西捩柁城東路。蒓羹菇飯香滿船﹐正是江頭落帆處。荻洲漁火遠更明﹐煙水蒼茫聞雁聲。不是綠尊能破悶﹐白頭客路若爲情。蛾眉村旅捨作小雨初收景气和﹐靑苔狼藉落梅多。曲肱野店睡斜日﹐濯足溪橋鳴細波。久厭俗情生眼白﹐近承天詔賜顏酡。騎鯨未返蓬壺去﹐此路猶須幾浩歌。娥江野飲贈劉道士春光盎盎催官柳﹐柳色黃如醆中酒。橋邊微徑愜幽尋﹐世外髙人共攜手。參差茅舍出木末﹐隱映酒旗當浦口。插花處處引村童﹐失道時時問耕叟。客堪共醉百無一﹐事不諧心十常九。日斜潮落不可畱﹐孤舟欲上頻搔首。丈亭遇老人長眉及肩欲就之語忽已張帆吹笛而去颯颯長眉綠覆肩﹐欲推壽數意茫然。若非楚國庚寅歲﹐定是堯時丙子年。銅笛一聲驚宿鷺﹐蒲帆數幅破晴煙。遙知乘醉江湖去﹐黃鶴樓頭又放顚。寓捨聞禽聲日暖林梢鵯鵊鳴﹐稻陂無處不靑靑。老農睡足猶慵起﹐支枕東窗盡意聽。春晚雨足人家插稻秧﹐蠶生鄰女采桑黃。萬花掃迹春將暮﹐百艸吹香日正長。閒覓啼鶯穿北崦﹐戲隨飛蝶過東岡。飄然且喜身彊健﹐不怪兒曹笑老狂。題瑩師釣臺圖羊裘老子釣魚處﹐開卷令人雙眼明。未可匆匆便持去﹐夜窗吾欲聽灘聲。仗錫平老具舟車迎前天衣印老印悉遣還策杖訪之作二絕句奉送兼簡平畫舫籃輿不許前﹐白頭行腳意超然。舜江禹穴千山水﹐盡在髙人拄杖邊。又

魚鼓聲中白癉巾﹐南山筍蕨一番新。長安不是無卿相﹐林下平津獨可人。湖邊曉行蹇驢淸曉掠湖堤﹐緩轡迎涼帽影低。露坼渚蓮紅漸鬧﹐雨催陂稻綠初齊。先秋葉已時時墮﹐失旦雞猶續續啼。不是老來忘睡美﹐戴星南畝慣扶犁。久雨杜門遣懷風雨蕭蕭臥掩關﹐經旬登覽負溪山。也知解送丰年喜﹐無柰難消永日閒。平野橫吹看淩厲﹐畫檐髙瀉聽淙潺。城睩路斷吾何恨﹐濁酒枯魚亦破顏。梅雨陂澤皆滿雨暗迷行路﹐溪深沒舊痕。汪汪牛湩白﹐盎盎酒醅渾。暖浸千畦稻﹐橫通十里村。羣蛙更堪笑﹐鼓吹鬧黃昏。夜意幌外燈靑見鼠行﹐林梢月黑有梟鳴。只言中夏夜偏短﹐萬里夢回天未明。又

睡覺鄰雞已再啼﹐蓬窗燈暗雨淒淒。東家蹇驢不用借﹐明日門前一尺泥。幽事老境俗緣減﹐閒居幽事多。去沙通斷澗﹐插援讓新荷。棋罷看山臥﹐釣歸搖檝歌。餘年端有幾﹐風月且婆娑。對酒戲作去日奔輪不啻過﹐淩煙勛業已蹉跎。只言一寸丹心在﹐無柰千莖白髮何。色比鵝雛京口酒﹐聲如珠貫渭城歌。身閒取醉眞當勉﹐莫學癡人夢蟻窠。夏雨淸風起湖濱﹐急雨來天末。蚊蠅遽退聽﹐松竹例蘇活。奇聲集空庭﹐爽气生細葛。素秋𨿽尙遙﹐聊喜寬肺渴。軍中雜歌八首三受降城無壅城﹐賊來殺盡始還營。漠南漠北靜如掃﹐淸夜不聞胡馬聲。又

秦人萬里築長城﹐不如壯士守北平。曉來磧中雪一丈﹐洗盡膻腥春艸生。又

匈奴莫復倚長戈﹐來款軍門早乞和。鐵騎如山尙可避﹐飛將軍來汝柰何。又

名王金冠玉蹀躞﹐面縛纛下聲呱呱。槁街未遽要汝首﹐賣與酒家鉗作奴。又

三月未春冰塞川﹐冬月苦寒雪暗天。紫髯將軍曉射虎﹐嚇殺胡兒箭似椽。又

北面行臺號令新﹐繡旗豹尾渡河津。檄書才下降書至﹐不用兒郎打女眞。又

漁陽兒女美如花﹐春風樓上學琵琶。如今便死知無恨﹐不屬番家屬漢家。又

北庭茫茫秋艸枯﹐正東萬里是皇都。徵人樓上看太白﹐思婦城南迎紫姑。夏夜舟中聞水鳥聲甚哀若曰姑惡感而作詩女生藏深閨﹐未省窺墻藩。上車移所天﹐父母爲他們。妾身𨿽甚愚﹐亦知君姑尊。下牀頭雞鳴﹐梳髻著襦裙。堂上奉灑掃﹐廚中具盤飧。靑靑摘葵莧﹐恨不美熊蹯。姑色少不怡﹐衣袂濕淚痕。所冀妾生男﹐庶幾姑弄孫。此志竟蹉跎﹐薄命來讒言。放棄不敢怨﹐所悲孤大恩。古路傍陂澤﹐微雨鬼火昏。君聽姑惡聲﹐無乃譴婦魂。暮歸舟中二首五月未劇暑﹐暮從城市還。斷虹低飲澗﹐落日遠銜山。蟹捨叢蘆外﹐菱舟薄靄間。詩情終艸艸﹐虛遣鬢毛斑。又

湖水綠可愛﹐弄橈衝夕霏。林昏漁火壯﹐山轉寺鐘微。老嘆世情惡﹐窮知心事違。回頭語孤鶴﹐伴我莫先飛。夏夜四首夏夜忽已半﹐東岡月初生。起行繞庭樹﹐愛此露滴聲。漂流憶安臥﹐局促念遐徵。幽懷誰晤語﹐華觴還自傾。又

螢火喜暗庭﹐桐葉矜冷雨。幽人悄不寐﹐獨夜誰與處。乾坤信無情﹐歲月遽如許。明發視鏡中﹐鬢絲添幾縷。又

庭荒蔓艸長﹐堂豁爽气人。悠然推枕起﹐聊作倚杖立。飛螢亦避雨﹐黏棟光熠熠。南鄰輸稅歸﹐小婦愁夜汲。又

結屋在郊墟﹐翛然謝炎熾。窗扉故闃寂﹐水竹亦幽邃。飛虫望燈集﹐棲燕衝雨至。石枕與葛幮﹐美哉今夕睡。北渚北渚露濃葉老﹐南塘雨過藕花稀。新秋漸近蟬更急﹐殘日已沈鴉未歸。銅鏡面顏無藥駐﹐玉關勛業與心違。一蓑一笠生涯在﹐且醉蒼苔舊釣磯。夏日五鼓起戲書老雞喔喔桑樹顚﹐明星磊磊茅屋邊。我興視夜不復眠﹐坐看朝暾浴虞淵。開窗淸風來穆然﹐拂幾洗研整蠹編。火雲崔嵬忽滿天﹐安得羲和徐著鞭。雨夜急雨如河瀉瓦溝﹐空堂臥對一燈幽。老雞多事彊知曉﹐落葉無情先報秋。身未蓋棺誰可料﹐尊常有酒莫閒愁。功名老大從來事﹐且復長歌起飯牛。小立曠懷塵事外﹐小立綠陰間。舉世皆嫌拙﹐平生剩得閒。江郊云易暗﹐旱歲雨終慳。欲醉尊無酒﹐悠然對暮山。徙倚漁扉夕不掩﹐徙倚欲三更。月正樹無影﹐露濃荷有聲。崢嶸歲將晚﹐悄愴恨難平。坐念中原沒﹐男兒恐浪生。居山涉世緣𨿽薄﹐居山味自長。穿雲雙履濕﹐洗藥一溪香。有酒作臉纈﹐無愁供鬢霜。遼天渺歸鶴﹐千載付茫茫。詩集卷十五一百三十七首秋興二首白髮蕭蕭欲滿頭﹐歸來三見故山秋。醉憑髙閣乾坤迮﹐病入中年日月遒。百戰鐵衣空許國﹐五更畫角只生愁。明朝煙雨桐江岸﹐且占丹楓系釣舟。又

暮境何堪與病遭﹐西風落葉擁亭臯。極知世上人情惡﹐且放江邊醉眼髙。應俗紛紛何日了﹐詠詩混混寄吾豪。碧油金鎖平生意﹐未許人言學楚騷。八月五日夜半起飲酒作艸書數紙有漏神仙有發僧﹐碧巾廚欹枕對秋燈。忽然起索三升酒﹐颯颯蛟龍入剡藤。秋雨漸涼有懷興元三首八月山中夜漸長﹐雨聲燈影共淒涼。遙知南鄭風霜早﹐已有寒熊犯獵場。又

十年前在古梁州﹐痛飲無時不慣愁。最憶夜分歌舞歇﹐臥聽秦女擘箜篌。又

淸夢初回秋夜闌﹐牀前耿耿一燈殘。忽聞雨掠蓬窗過﹐猶作當時鐵馬看。秋風曲秋風吹雨鳴窗紙﹐壯士不眠推枕起。牀頭金盡酒尊空﹐櫪馬相看淚如洗。鴻門霸上百萬師﹐安西北庭九千里。帳前畫角聲入云﹐隴上鐵衣光照水。橫飛渡遼健如鶻﹐談笑不勞投馬箠。堂堂羽檄從天下﹐夜半斫營孱可鄙。拾螢讀書定何益﹐投筆取封當努力。百斤長刀兩石弓﹐飽將兩耳聽秋風。送宣書記並寄其兄曇才二公在吳識曇公﹐至蜀識才公。彌天宣書記﹐晚乃得從容。是家固多賢﹐天遣慰我窮。初秋夏末時﹐衲子各西東。子獨惜此別﹐共語夜燭紅。怪我耐逆境﹐萬事一笑空。子顧知我否﹐視身如枯蓬。枯蓬未變滅﹐姑當付之風。家世無髙年﹐我今六十翁。俯仰幾時客﹐結束已匆匆。那時須臾景﹐更受憂患攻。願言早來歸﹐相就煮晚菘。起晚戲作地偏身飽閒﹐秋爽睡殊美。老雞每愧渠﹐三唱呼未起。廚人罷晨汲﹐童子愁屣履。惰慵𨿽可嘲﹐安靜長足喜。心空夢亦少﹐酣枕甘若醴。不學多事人﹐南柯豪眾蟻。飲村店夜歸二首致主初心陋漢唐﹐暮年身世落農桑。艸煙牛迹西山口﹐又臥旗亭送夕陽。又

灩灩村醪君勿辭﹐橙椒香美白鵝肥。醉中忘卻身今老﹐戲逐螢光蹋雨歸。雨夜感懷點滴空階雨送涼﹐靑燈對影獨淒傷。身如病木驚秋早﹐心似鰥魚怯夜長。鑄得黃金猶有術﹐掃空白髮定無方。蕭然禪榻君休笑﹐一卷殘書枕伴傍。寄葉道人白首不堪憂患纏﹐要將樂事餞流年。尋山猶費幾兩屐﹐貯酒眞須百斛船。若信王侯等螻蟻﹐可因富貴失神仙。驚人亦莫摩銅狄﹐泰華松風足晝眠。月下小酌昨日雨繞檐﹐孤燈對搔首。今夜月滿庭﹐長歌倚衰柳。世變浩無窮﹐成敗翻覆手。人生最樂事﹐臥聽壓新酒。我歸自梁益﹐零落愴親友。紛紛墮鬼錄﹐何人得長久。後生多不識﹐詎肯顧衰朽。一杯無與同﹐敲門喚鄰叟。讀袁公路傳成敗相尋豈有常﹐英雄最忌數悲傷。蕪蔞豆粥從來事﹐何恨郵亭坐簀牀。鄰曲小飲早稻喜登場﹐相呼集野堂。迎霜新兔美﹐近社濁醪香。茆屋滴殘雨﹐竹籬圍夕陽。新丰不須作﹐眞个是吾鄕。秋夜觀月二首夢回殘燭耿房櫳﹐杳杳江天叫斷鴻。病骨不禁風露重﹐披衣小立月明中。又

誰琢天邊白玉盤﹐亭亭破霧上髙寒。山房無客兒貪睡﹐常恨淸光獨自看。枕上香冷燈昏夢自驚﹐淸愁冉冉帶餘酲。夜長誰作幽人伴﹐惟是蛩聲與月明。秋夕大風松聲甚壯戲作短歌人生不自憐﹐坐受外物械。榮華難把玩﹐俄傾皆變壞。山棲亦何有﹐耳目差曠快。秋郊多烈風﹐夜壑起松籟。初聞尙蕭瑟﹐仿佛聽嚴瀨。忽如倒巨浸﹐便欲翻大塊。又疑楚漢戰﹐氵項洞更勝敗。不然六月雨﹐雷電奔百怪。三更勢稍斂﹐鐵馬歸入塞。孰能從吾遊﹐洗汝胸次隘。明河篇明河八月轉分明﹐炯如素練西南傾。年年歲歲見河漢﹐坊坊曲曲聞砧聲。良人萬里事徵行﹐砧聲中有玉關情。遙知鐵衣冷如水﹐指點明河白髮生。磧中艸死駱駝鳴﹐萬里卻望長安城。兒生總角爺未見﹐歸心頓覺封侯輕。漢家自古有夷狄﹐付與窮荒何足惜。只願天狼無光太白低﹐還家爲婦說安西。夜聞鄰家治稻二頃春蕪廢不耕﹐半生名宦竟何成。歸來每羨農家樂﹐月下風傳打稻聲。浪迹浪迹人間四十年﹐鏡中不覺已華顚。山川慘澹秋多感﹐燈火靑熒夜少眠。壯志已忘楡塞外﹐髙情正在酒壚邊。扁舟不恨無人識﹐且復長歌入暮煙。夜步庭下有感夜繞中庭百匝行﹐秋風傳漏忽三更。星辰北拱疏還密﹐河漢西流縱復橫。驚鵲繞枝棲不穩﹐冷螢穿竹遠猶明。書生老抱平戎志﹐有淚如江未敢傾。題酒家壁明主何曾棄不才﹐書生飄泊自堪哀。煙波東盡江湖遠﹐云棧西從隴蜀回。宿雨送寒秋欲晚﹐積衰成病老初來。酒香菇脆丹楓岸﹐彊遣樽前笑口開。題書齋壁隨分琴書適性情﹐乍寒偏愛小窗明。旋煎罌粟畱僧話﹐故種芭蕉待雨聲。丹藥驗方非畏死﹐文章排悶不求名。是間幽事君知否﹐莫怪經秋少入城。贈貓裹鹽迎得小貍奴﹐盡護山房萬卷書。慚愧家貧策勛薄﹐寒無氈坐食無魚。秋夕羈魂虛仗些詞招﹐病骨那禁積毀消。亂葉打窗寒有信﹐昏燈照幔夢無聊。棧邊老驥心空在﹐爨下殘桐尾半焦。百感忽生推枕起﹐碧霄銀漢正迢迢。秋雨排悶十韻今夏久無雨﹐從秋卻少晴。空濛迷遠望﹐蕭瑟送寒聲。衣潤香偏著﹐書蒸蠹欲生。壞檐聞瓦墮﹐漲水見堤平。溝溢池魚出﹐天低塞雁徵。螢飛明暗廡﹐蛙鬧雜疏更。藥醭時須焙﹐舟閒任自橫。未憂荒楚菊﹐直恐敗吳粳。夜永燈相守﹐愁深酒細傾。浮雲會消散﹐鼓笛賽西成。小舟航湖夜歸書觸目三首云黑風號不見星﹐古丘叢木聚精靈。舟人已過微相語﹐兩兩三三鬼火靑。又

電掣半空云黯黮﹐船浮積水浪憑陵。茫然不辧身何處﹐猶喜東南見塔燈。又

遙望湖塘炬火迎﹐才歸村捨雨如傾。畏途回首知安在﹐催喚兒童暖酒鐺。幽居書事二首莫嘆人間苦不諧﹐淸時有味是歸來。已因積毀成髙臥﹐更借陽狂護散才。正欲淸言聞客至﹐偶思小飲報花開。紛紛爭奪成何事﹐白骨生苔但可哀。又

安命知天更不疑﹐幽居最愛早寒時。手中書墮初酣枕﹐窗下燈殘正劇棋。鮮鯽每從溪女買﹐香菇時就釣船炊。山陰淸絕君須記﹐雪裏騎驢未辦詩。晚霽二首雨斷檐余滴﹐云疏日漏明。人其如積潦﹐天自活疲氓。溪碓舂香稻﹐霜叢翦綠橙。書生久愁臥﹐作意賦新晴。又

漲水返舊壑﹐浮雲歸故山。園丁藝蔬去﹐鄰婦賃舂還。喬木蒼煙外﹐孤村落照間。莫嫌樽酒薄﹐且用破愁顏。雨後散步後園二首淡日輕雲未快晴﹐涓涓溝水去無聲。爲憐一徑新苔綠﹐別就墻陰取路行。又

澤國霜遲木未疏﹐秋來更覺愛吾廬。芭蕉綠潤偏宜墨﹐戲就明窗學艸書。示客十年奔走每思歸﹐剩喜湖邊晝掩扉。社燕免教嘲作客﹐海鷗曾是信忘機。暉暉晚日收新稻﹐漠漠新寒試夾衣。畱客盤飧君勿笑﹐一畦蔬甲摘初稀。甲子晴今日甲子晴﹐秋稼始可言。老農喜相覓﹐隨事具雞豚。掃地設菅席﹐酌酒老瓦盆。耳熱仰視天﹐何異傾金尊。牛羊散墟落﹐霽色滿衡門。起舞屬父老﹐勿恨此酒渾。後一日復雨一雨三日水抹堤﹐南村北村云淒淒。天公約束龍返穴﹐不忍嘉穀沈塗泥。日光淸薄潦未縮﹐起視又嘆行雲西。初才淅瀝灑窗戶﹐俄已湍瀉鳴溝溪。丰凶相乘若翻手﹐振救小緩輒噬臍。窮閻腐儒不預此﹐且收芋栗寬兒啼。紹興庚辰余遊謝康樂石門與老洪道士痛飲賦詩旣還山陰王仲信爲予作石門瀑布圖今二十有四年開圖感嘆作二首二十餘年別石門﹐燈前感舊欲消魂。人生萬事皆如夢﹐自笑區區記劍痕。又

愛酒黃冠鬢如雪﹐石門邂逅一樽同。懸知久作此山土﹐愁對畫圖秋雨中。雨中遣懷秋稼連云飽不疑﹐寧期一敗莫支持。雨如梅子初黃日﹐水似桃花欲動時。正晝蚊虫驅不去﹐終宵蛙黽怒何爲。凶年气象堪流涕﹐禾把紛紛滿竹籬。秋思秋來情味更堪論﹐身寄城南五畝園。委轡看山無鐵獺﹐拾樵煎茗有靑猿。陂塘夜雨添新漲﹐原野煙蕪減舊痕。豈是平生少親友﹐略無人肯訪孤村。秋雨嘆點點滴滴雨到明﹐淒淒惻惻夢不成。窗間殘燈暗欲滅﹐匣中孤劍鏗有聲。少年讀書忽頭白﹐一字不試空虛名。公車自薦心實恥﹐新丰獨飲人所驚。太行千仞插云立﹐黃流萬里從天傾。遺民久憤污左衽﹐孱虜何足煩長纓。霜風初髙鷹隼擊﹐天河下洗煙塵淸。投筆急裝須快士﹐令人絕憶獨孤生。雨中小酌晨起占云日日西﹐吾廬煙雨正淒迷。愁看場上禾生耳﹐且泥杯中酒到臍。窗日幾時飛野馬﹐甕天惟是舞醯雞。前村著屐猶通路﹐自摘金橙搗鱠齏。衰病有感三首衰與病相乘﹐山房冷欲冰。在家元是客﹐有發亦如僧。愁絕窮秋雨﹐情親獨夜燈。西鄰有甘井﹐聊得曲吾肱。又

倦枕先雞覺﹐寒汀伴雁孤。寂寥誰省錄﹐衰疾且枝梧。鶴骨秋添瘦﹐黽腸夜自呼。蓋棺吾事定﹐未敢泣窮途。又

羈宦一周星﹐歸如化鶴丁。灰心成寂寂﹐霜鬢失靑靑。小智空自貴﹐大愚元不靈。客來應絕倒﹐扶病講丹經。雨止頓寒遂有晴意霧雨昏昏地气騰﹐盤中朝暮厭驅蠅。未看霽色排陰翳﹐先覺淸寒洗鬱蒸。喚客喜傾新熟酒﹐讀書貪趁欲殘燈。明朝樂事眞當賀﹐山北山南曳瘦藤。秋晴出遊雨餘淸冷近霜天﹐拄杖閒拖不掛錢。黃葉舞風初蔌蔌﹐碧渠通澑正濺濺。無情日馭工催老﹐耐事天公聽放顚。薄暮行歌並湖去﹐有人偸樣畫臒仙。悲秋四首形骸枯槁病侵陵﹐少睡長饑一老僧。霜夜羈愁更無賴﹐莫收書策且畱燈。又

蕭蕭衰鬢點新霜﹐人靜房櫳易斷腸。等是閉門愁裏過﹐任教風雨壞重陽。又

殘年孤寂不禁秋﹐醉自淒涼醒更愁。富貴空成守錢虜﹐吾今何止百宜休。又

小雨簾櫳慘淡天﹐醉中偏藉亂書眠。夢回有恨無人會﹐枕伴橙香似昔年。久雨道懷暮年惜日月﹐木落輒動心。閒居念親友﹐所願聞足音。風雨斷官道﹐吾廬況幽深。渺渺雲水鄕﹐蕭蕭蘆荻林。艸茂豪鳴蛙﹐天闊無來禽。四顧此何處﹐悠悠付孤斟。野步書觸目村落初過雨﹐園林殘未霜。幽花雜紅碧﹐野橘半靑黃。飛鷺橫秋浦﹐啼鴉滿夕陽。最憐山腳水﹐撩亂入陂塘。月下月白庭空樹影稀﹐鵲棲不穩繞枝飛。老翁也學癡兒女﹐撲得流螢露濕衣。九月十日不須扇障庾公塵﹐散地翛然學隱淪。風帽可憐成昨夢﹐菊花已覺是陳人。昏昏但苦餘酲在﹐艸艸久無佳句新。嘆息吾生行已矣﹐老來歲月似奔輪。秋晴園中山禽絕多有感而賦九日秋陰一日晴﹐山禽應喜我閒行。幽吭弄暖閒相命﹐勁翮淩風遠有聲。熟果啄余看核墮﹐細枝銜得欲巢成。名園美蔭不飛去﹐似比交朋猶有情。燈籠我年十六遊名場﹐靈芝借榻棲僧廊。鐘聲才定履聲集﹐弟子堂上分兩廂。燈籠一樣薄臘紙﹐瑩如雲母含淸光。還家欲學竟未暇﹐歲月已似奔車忙。書生白首故習在﹐顚倒簡牘紛朱黃。短檠𨿽復作老伴﹐目力眩晃不可常。平生所好忽入手﹐摩挲把挈喜欲狂。蘭膏瀲灩支達旦﹐秋雨蕭瑟輸新涼。討論廢忘正塗乙﹐遂欲盡發萬卷藏。所嗟衰病終難勉﹐非復當年下五行。舟過南莊呼村老與飲示以詩二首我昔過此時﹐荷花粲云錦。今我復來遊﹐霜露已淒凜。鄕鄰福苦薄﹐積雨敗垂稔。禾頭耳角戢角戢﹐熟計難髙枕。所懼憂吾君﹐歲暮詔發廩。勿言村醪薄﹐排悶聊共飲。又

玄云吞落日﹐大風東北起。隔林鳴兩鳩﹐當道行眾蟻。晴來未三日﹐雨候乃復爾。我場何時乾﹐嘉穀在泥滓。丰凶歲所有﹐遊惰古所恥。努力教子孫﹐天公終可倚。秋夜獨過小橋觀月湖上蕭蕭葉落頻﹐小橋東畔岸綸巾。乍圓素月升寒璧﹐欲散微云蹙細鱗。有酒便應遺世事﹐得閒隨處勝官身。笑談但恨朋遊少﹐安得幽人與卜鄰。紹興中與陳魯山王季夷從兄仲髙以重九日同遊禹廟後三十餘年自三橋泛舟歸山居秋髙雨霽望禹廟樓殿重復光景宛如當時而三人者皆下世予亦衰病無聊慨然作此詩重樓傑閣倚虛空﹐紅日蒼煙正鬱蔥。鄕國歸來渾似鶴﹐交朋零落不成龍。人生眞與夢何校﹐我輩故應情所鐘。淚漬淸詩卻回棹﹐不眠一夜聽鳴蛩。雜興四首風雨雞喔喔﹐雪霜柏森森。獨居𨿽無友﹐二物感我深。又

萬物各有時﹐蟋蟀以秋鳴。我老自少眠﹐那得憎此聲。又

漲水入我廬﹐萍葉黏半扉。日出水返壑﹐念汝何由歸。又

淸霜染丹葉﹐秋晚粲如春。回首風吹盡﹐天公解戲人。予秋夜觀月得瘧疾枕上賦小詩自戲貪看霜月步亭臯﹐不覺寒侵範叔袍。且倚誦詩驅瘧鬼﹐斷無人寄碧腴膏。後春愁曲並序予在成都作春愁曲。頗爲人所傳。偶見舊稿。悵然有感。作後春愁曲。六年成都擅豪華﹐黃金買斷城中花。醉狂戲作春愁曲﹐素屏紈扇傳千家。當時說愁如夢寐﹐眼底何曾有愁事。朱顏忽去白髮生﹐眞墮愁城出無計。世間萬事元悠悠﹐此身長短歸山丘。閉門堅坐愈生愁﹐未死且復秉燭遊。秋花嘆秋花如義士﹐榮悴相與同。豈比輕薄花﹐四散隨春風。黃菊抱殘枝﹐寂寞臥寒雨。拒霜更可憐﹐和蒂浮煙浦。古來結交意﹐正要共死生。讀我秋花詩﹐可代丹雞盟。寄題朱元晦武夷精舍五首先生結屋綠巖邊﹐讀易懸知屢絕編。不用采芝驚世俗﹐恐人謗道是神仙。又

蟬蛻巖間果是無﹐世人妄想可憐渠。有方爲子換凡骨﹐來讀晦庵新著書。又

身閒剩覺溪山好﹐心靜尢知日月長。天下蒼生未蘇息﹐憂公遂與世相忘。又

齊民本自樂衡門﹐水旱那知不自存。聖主憂勤常旰食﹐煩公一一報曾孫。又

山如嵩少三十六﹐水似邛來阝九折途。我老正須閒處著﹐白雲一半肯分無。病思夜窗孤影怯靑燈﹐瘦著秋衣欲不勝。光景正如寒圃蝶﹐情懷卻羨病寮僧。篝鑪冷落燒殘葉﹐禪榻欹斜倚古藤。莫怪頹然遺世事﹐鬢絲日日鏡中增。病愈秋夕髙齋病始輕﹐物華凋落歲崢嶸。蟹黃旋擘饞涎墮﹐酒淥初傾老眼明。提筆詩情還跌宕﹐倒牀藥裹尙縱橫。閒愁恰似憎人睡﹐又起挑燈聽雨聲。病中忽有眉山士人史君見過欣然接之口占絕句蜀語初聞喜復驚﹐依然如有故鄕情。絳羅餅飠炎玻璃酒﹐何日蟆頤伴我行。初寒我窮不自活﹐萬事付天公。今年寒苦晚﹐霧雨常濛濛。𨿽逭裘褐憂﹐坐念疾病攻。淸夜喜不寐﹐萬木號西風。新霜才幾何﹐瘴癘一掃空。曉看烏臼林﹐已有數葉紅。微云時去來﹐寒日猶曈日龍。振衣起出戶﹐一笑尋鄰翁。出塞曲北風吹急雪﹐夜半埋氈廬。將軍八千騎﹐萬里逐單於。漢家如天臣萬邦﹐歡呼動地單於降。鈴聲南來金閃鑠﹐赦書已報經沙漠。無題碧玉當年未破瓜﹐學成歌舞入侯家。如今焦頁卒頁篷窗裏﹐飛上靑天妒落花。道室卽事一簪殘雪寄林亭﹐手把黃庭兩卷經。琴調養心安澹泊﹐鑪香挽夢上靑冥。隨緣久已均憂喜﹐玩世惟須半醉醒。溪父園公殊未見﹐頹然誰與共忘形。夙興靑燈黃卷擁篝鑪﹐殘發垂蓬未暇梳。略似諸生勤夜課﹐絕勝小吏迫晨趨。雞聲喔喔寒猶力﹐月影離離淡欲無。幽致滿前君不領﹐枉因畱滯嘆頭顱。長安道千夫登登供版築﹐萬手丁丁供斲木。歌樓舞榭髙入云﹐復幕重簾晝燒燭。中使傳宣騎飛鞚﹐達官候見車擊轂。豈惟炎熱可炙手﹐五月瞿唐誰敢觸。人生易盡朝露晞﹐世事無常壞陂復。士師分鹿眞是夢﹐塞翁失馬猶爲福。君不見野老八十無完衣﹐歲晚北風吹破屋。記夢夜夢有客短褐袍﹐示我文章雜詩騷。措辭磊落格力髙﹐浩如怒風駕秋濤。起伏奔蹴何其豪﹐勢盡東注浮千艘。李白杜甫生不遭﹐英气死豈埋蓬蒿。晚唐諸人戰𨿽鏖﹐眼暗頭白眞徒勞。何許老將擁弓刀﹐遇敵可使空壁逃。肅然起敬豎發毛﹐伏讀百過聲嘈嘈。惜未終捲雞已號﹐追寫尙足驚兒曹。冬夜讀書茂陵病後非平昔﹐瘦骨立令竮短髮疏。紅燭悔從長夜飲﹐靑燈喜對少年書。聖賢親見生非晚﹐忿欲俱空死有餘。破屋頹垣君勿笑﹐更闌弦誦滿吾廬。遊仙五首飄飄鸞鶴杳難攀﹐萬里東遊海上山。應有世人遙稽首﹐紫簫余調落雲間。又

鳳舞鸞歌宴蕊宮﹐碧桃花下醉千鐘。紅塵謫滿重歸去﹐花未開殘宴未終。又

玄圃春風賜宴時﹐雙成獨奏玉參差。侍晨飲釂虛皇喜﹐一段龍綃索進詩。又

初珥金貂謁紫皇﹐仙班最近玉鑪香。爲憐未慣叢霄冷﹐獨賜流霞九醞觴。又

玉殿吹笙第一仙﹐花前奏罷色淒然。憶曾偸學春愁曲﹐謫在人間五百年。過鄰家今日病良已﹐筇枝發興新。髙居遺世事﹐一笑過吾鄰。夕照明丹葉﹐秋風老白。素衣𨿽化盡﹐不爲犯京塵。山園晚興傳杯誰與豁幽悰﹐霜晚黃花未滿叢。過雁一聲寒靄外﹐短籬數掩夕陽中。易𨿽病裏猶能讀﹐詩到愁邊始欲工。惟有功名眞已矣﹐懶將華發對靑銅。初冬出扁門歸湖上桑柘枝空葉作堆﹐斜陽更著角聲催。雲歸玉笥茫茫去﹐水下蘭亭曲曲來。稻壠受犁寒欲徧﹐漁船入市晚爭回。貂裘破獘霜風冷﹐愁對靑燈撥甕醅。新寒小醉睡起日已髙戲作倦眼蒙朧睡易成﹐華胥稅駕不多程。衾重枕穩當霜夕﹐氈暖屏深擁宿酲。栩栩蝶魂閒自適﹐綿綿龜息靜無聲。幽棲豈是忘微祿﹐正怕絳鈴擾五更。太息閒將白髮照淸溝﹐太息年光逝不畱。勛業無期著書晚﹐此生與世判悠悠。冬夜讀書平生喜藏書﹐拱璧未爲寶。歸來稽山下﹐爛漫恣探討。六經萬世眼﹐守此可以老。多聞竟何用﹐綺語期一掃。幽居出戶稀﹐衰病擁鑪早。靑燈照黃卷﹐作意勿艸艸。晚步地鑪附殘火﹐將夕鳥雀喧。食已了無事﹐扶杖閒出門。披披歸云陣﹐淡淡新月痕。平生足憂患﹐歲晚信乾坤。緩步牛羊巷﹐浩歌桑柘村。九原不可作﹐吾意與誰論。村捨空谷人稀到﹐新寒病頓輕。晨霜催小獵﹐宿雨潤新耕。艸莽秦馳道﹐雲煙越故城。千金不磨滅﹐惟有暮山橫。野步至近村隨意出柴荊﹐淸寒作晚晴。風吹雁北鄕﹐云帶月東行。童稚爭追逐﹐漁樵習送迎。白頭寧復仕﹐惟此餞餘生。夜坐油盡戲作二首金樽畫燭少年豪﹐白首孤燈不厭勞。夜漏𨿽深書未竟﹐半缸誰與績殘膏。又

欲盡殘燈更有情﹐可憐翦斷讀書聲。區區紙上太癡計﹐一笑開門看月明。歲暮離離井上桐﹐鬱鬱墻下桑。零落豈不悲﹐無柰中夜霜。蟋蟀更可念﹐歲暮依客牀。客亦自孤寂﹐衣篝歇殘香。一燈掛西壁﹐耿耿靑無光。援筆欲寫愁﹐三喟不成章。幽居感懷偶傍楓林結數椽﹐東歸也復度流年。汀洲雁下依殘水﹐墟里人行破夕煙。十月風霜欺客枕﹐五更鼓角滿江天。散關淸渭應如昨﹐回首功名一愴然。山中夜歸戲作短歌駿馬不用換美妾﹐名酒不用博涼州。霜天飲酒騎馬出﹐馳獵蹴蹋川原秋。少年意薄萬戶侯﹐白首乃作窮山囚。箭鋒豈必盡狐兔﹐胸次聊欲平山丘。夜歸湖上酒初醒﹐莊捨蕭條燈火冷。解刀自笑太粗生﹐卻染松煤飛兔穎。狂歌少年𨿽狂猶有限﹐遇酒時能傲憂患。卽今狂處不待酒﹐混混長歌老巖澗。拂衣卽與世俗辭﹐掉頭不受朋友諫。掛帆直欲截煙海﹐策馬猶堪度云棧。枵然癡腹肯貯愁﹐天遣作盎盛藜莧。發垂不櫛性所便﹐衣垢忘濯心已慣。眼前故人死欲無﹐此生行矣風雨散。羞爲塵土伏轅駒﹐寧作江湖斷行雁。遲暮遲暮固多感﹐況此歲崢嶸。霜霰忽已集﹐夜聞絡緯鳴。靑燈不解語﹐依依有餘情。銅瓶煮寒泉﹐中作笙簫聲。沈憂能傷人﹐一夕白髮生。蓬萊渺雲海﹐金丹幾時成。種秫種秫供畱客﹐移花待探春。愁邊開樂國﹐鬧裏作閒身。鬢髮今如此﹐頭顱莫問人。白鷗非避俗﹐野性自難馴。擁鑪睡少人人笑老生﹐擁鑪孤坐欲三更。月移西去失花影﹐風自北來傳漏聲。鳧鼎煎茶非俗物﹐雁燈開卷愜幽情。興來自喜猶彊健﹐一紙淸詩取次成。冬夜吟昨夜凝霜皎如月﹐碧瓦鱗鱗凍將裂。今夜明月卻如霜﹐竹影橫窗更淸絕。造物有意娛詩人﹐供與詩材次第新。饑鴻病鶴自無寐﹐山窮水絕誰爲鄰。西村梅花消息動﹐喞喞寒醅漸鳴甕。盡將醉帽插幽香﹐此生莫作長安夢。讀書罷小酌偶賦歲晚淒涼冰雪晨﹐頹垣破屋鏡湖濱。浮生亦念古有死﹐壯气要使胡無人。黃卷展殘三太息﹐綠尊酌罷一嚬伸。躬耕不預差科事﹐猶向淸時作幸民。移花遇小雨喜甚爲賦二十字獨坐閒無事﹐燒香賦小詩。可憐淸夜雨﹐及此種花時。書生嘆君不見城中小兒計不疏﹐賣漿賣餅活有餘。夜歸無事喚儔侶﹐醉倒往往眠街衢。又不見壠頭男子手把釒且﹐丁字不識稱農夫。筋力𨿽勞憂患少﹐春秋社飲常歡娛。可憐秀才最誤計﹐一生衣食囊中書。聲名才出眾毀集﹐中道不復能他圖。抱書餓死在空谷﹐人𨿽可罪汝亦愚。嗚呼人𨿽可罪汝亦愚﹐曼倩豈卽賢侏儒。冬夜醉解殘燈熒然起讀書至明賦詩十韻冬夜厭久坐﹐頗幸一醉眠。滿酌文舉尊﹐徑臥子敬氈。鼻雷未及作﹐眼電遽了然。孤燈如秋螢﹐喚我開陳編。初欲限一卷﹐隨手紛聊翩。歡然不知疲﹐忽已晨烏遷。嗟我行六十﹐衰病迫殘年。仕進今永塞﹐文章後誰傳。飽食而安寢﹐此計定自賢。勿學艸玄翁﹐死爲人所憐。夜行路長憂炬盡﹐馬弱畏泥深。腸斷猿啼樹﹐魂驚鬼嘯林。艱危窮自慣﹐寒苦老難禁。回首金牛道﹐加鞭負壯心。遊淳化寺蕭寺久不到﹐偶來幽興長。蟻穿珠九曲﹐蜂釀蜜千房。雨過山橫翠﹐霜新橘弄黃。年衰道不進﹐珍重一鑪香。餘慶出遊夜歸杖藜尋勝愜幽情﹐芒屨如飛病體輕。迎客野梅才半吐﹐避人山雉尙徐行。東溪水落灘聲壯﹐南嶺雲酣雪意成。薄暮歸來僧已定﹐佛龕獨對一燈明。遊前山兀兀無歡意﹐閒遊未擬回。屐聲驚雉起﹐風信報梅開。山雪堆僧衲﹐溪流動蟄雷。平生一桐帽﹐自惜犯塵埃。齋前獨坐戲作閉戶學僧坐﹐頹然遺世情。虛窗鴿飛影﹐枯葉犬行聲。雪擁杉灰暖﹐云垂紙帳明。淸饞不可耐﹐一笑聽華鯨。晚同僧至溪上耽耽臥石熊當道﹐矯矯長松龍上天。不怕雪云寒到骨﹐喚僧扶杖立橋邊。僧飯云碓舂粳白﹐齋廚爨桂香。百窮慚燕頷﹐一飽慰龜腸。舉世知心少﹐平生爲口忙。何當棄簪笏﹐終老掩山房。山店賣石橊取以薦酒山色蒼寒云釀雪﹐旗亭據榻興悠哉。麯生正欲相料理﹐催喚風流措措來。平水小憩蓐食艸庵中﹐肩輿小市東。霧收山淡碧﹐云漏日微紅。酒旆村場近﹐罾船浦漵通。平生喜行路﹐小住莫匆匆。自若耶溪舟行杭鏡湖而歸換馬亭前煙火微﹐鬥牛橋畔行人稀。雲山慘澹少顏色﹐霜日靑薄無光輝。新酒成桑正落﹐美人信斷雁空歸。髙樓何處吹長笛﹐淸淚無端又濕衣。宴坐鼓樂弦歌萬二千﹐天魔剩欲破幽禪。道人袖手心如水﹐一點紗燈夜悄然。遊山歸偶賦此生本寄一浮漚﹐歸臥茅茨又四秋。習气未除惟痛飲﹐幻軀偶健且閒遊。買蓑山縣雲藏市﹐橫笛江城月滿樓。與世沈浮最安樂﹐莫思將相快恩讎。六十吟人生久矣無百年﹐六十七十已爲壽。嗟予忽忽蹈此境﹐衰發如蓬面枯瘦。孤松摧折老澗壑﹐病馬淒涼依棧豆。尙無籌策活目前﹐豈有功名付身後。壁疏風入燈焰搖﹐地鑪火盡寒蕭蕭。胸中白虹吐千丈﹐庭樹葉空衣未纊。舒悲嗜酒苦猖狂﹐畏人還齷齪。老病始悔嘆﹐天下無此錯。管葛逝已久﹐千古困俗學。捫虱論大計﹐使我思景略。中原失枝梧﹐胡塵暗河洛。天道莫遠測﹐士气伏不作。煌煌東觀書﹐無乃太寂寞。丈夫不徒死﹐可作一丘貉。歲晚計愈疏﹐撫事淚零落。山園晚興病骨初輕野興濃﹐閒扶拄杖夕陽中。艸枯陂澤涓涓水﹐木落園林淅淅風。楊子淒涼老天祿﹐馬周焦頁卒頁客新丰。壯心未與朱顏攺﹐一笑憑髙送斷鴻。獨立獨立柴荊外﹐頹然一禿翁。亂山吞落日﹐野水倒寒空。憂患工催老﹐飄零敢諱窮。漁歌亦何恨﹐淒斷滿西風。探梅二首半吐幽香特地奇﹐正如官柳弄黃時。放翁頗具尋梅眼﹐可愛南枝愛北枝。又

江路云低糝玉塵﹐暗香初探一枝新。平生不喜凡桃李﹐看了梅花睡過春。遠興莫言人世足悲傷﹐只爲詩情合斷腸。窗檻雨晴湖灩灩﹐郊墟煙重月茫茫。梅花調苦愁三弄﹐竹葉香淸泥一觴。閉戶終年嗟局促﹐不如新雁到衡湘。張功甫許見訪以詩堅其約零落汀露气淸﹐北窗昨夜已秋聲。書來屢有入東約﹐坐上極思虛左迎。激烈哦詩殷金石﹐縱橫落筆走蛟鯨。吾曹此事期千載﹐老眼相逢剩要驚。詩集卷十六一百三十首夜夢與數客觀畫有八幅龍湫圖特奇客請予作詩其上書數十字而覺不復能記明旦乃追補之亦仿佛夢中意也髙堂閱畫娛嘉賓﹐巨幅小捲縱橫陳。其間一圖最傑作﹐命意落筆驚倒人。奇峯峭立插地軸﹐飛瀑崩瀉垂天紳。壽藤老木幻荒怪﹐深潭危棧愁鬼神。忽然白晝起雷電﹐始覺異物蟠淵淪。陰雲四興誅老魃﹐甘澍連夕蘇疲民。豈惟陂澤苗盡立﹐已活億萬介與鱗。文章與畫共一法﹐腕力要可回千鈞。錙銖不到便懸隔﹐用意𨿽盡終苦辛。君看此圖凡幾筆﹐一一圜勁如秋蒓。乃知世間有絕藝﹐天造艸昧參經綸。吾言未竟且復止﹐剩發幽奧天公嗔。泛舟女墻齾齾帶斜暉﹐短棹還從剡曲歸。木葉經霜渾欲盡﹐人家近水自相依。逢迎俗客言多忤﹐顚沛窮途計易非。雪裏閉門殊不惡﹐故貂𨿽獘勝無衣。夜聞大風感懷賦吳體故都宮闕污膻腥﹐原野久稽陳大刑。未須校尉戍西域﹐先要將軍空朔庭。意言揮戈可退日﹐身乃讀書方聚螢。病起窗前髮如雪﹐夜聞風聲孤涕零。骨相骨相元知薄﹐功名敢自期。病侵彊健日﹐閒過聖明時。形勝輪臺地﹐飛騰瀚海師。江湖𨿽萬里﹐猶擬綴聲詩。有感二首書生事業絕堪悲﹐橫得虛名毀亦隨。怖懼幾成牀下伏﹐艱難何啻劍頭炊。貸監河粟元知誤﹐乞尉遲錢更覺癡。已卜一庵鵝鼻谷﹐可無芝木療朝饑。又

讀徧名山萬卷藏﹐殘年肯受俗低昂。正須嘯詠風濤上﹐未至悲辛酒炙旁。夢裏功名誰復計﹐閒中日月不勝長。虛皇有詔君知否﹐盡賜江湖作醉鄕。城西晚眺裊裊城笳咽﹐熒熒漁火靑。霜凋兩岸柳﹐水浸一天星。靜看船歸浦﹐遙聞雁落汀。倚闌幽興極﹐不敢恨飄零。苦寒凍硯時能出苦吟﹐濁醪亦復慰孤斟。誰知冰雪凝嚴候﹐自是乾坤愛育心。癘鬼盡驅人意樂﹐遺蝗一洗麥根深。但嫌景短妨書課﹐棲鳥紛紛又滿林。夙興病後精神殊未減﹐披衣每起待晨雞。愛書不厭如平壑﹐戒酒新嚴似築堤。莫嘆茅茨常局促﹐猶勝簿領苦沈迷。迎長漸近丹當熟﹐已覺溫溫下徹臍。冬夜讀書甚樂偶作短歌衰病作書祟﹐常恨無新功。兔甌供茗粥﹐睡思一洗空。郊居近城睩﹐漏鼓傳冬冬。緗帙開爛漫﹐牙簽紛疊重。朱黃參筆墨﹐照映燈花紅。魯壁汲冢祕﹐天遣慰困窮。衮衣窺藻火﹐宗廟聽笙鏞。端居得至樂﹐生世豈不逢。藜羹冷未啜﹐短褐忘嚴冬。拜手謝造物﹐不須黑頭公。冬夜月下作造物寧能困此翁﹐浩歌庭下答松風。煌煌斗柄插天北﹐焰焰月輪生海東。皂纛黃旗都護府﹐峨冠長劍大明宮。功名晚遂從來事﹐白首江湖未嘆窮。感憤今皇神武是周宣﹐誰賦南徵北伐篇。四海一家天歷數﹐兩河百郡宋山川。諸公尙守和親策﹐志士虛捐少壯年。京洛雪消春又動﹐永昌陵上艸芊芊。蓬戶蓬戶眞堪設爵羅﹐歲時野老自相過。人情靜處看方見﹐詩句窮來得最多。枕上長歌時激烈﹐樽前一笑且婆娑。白頭萬事都經徧﹐莫爲悲傷損太和。行後園霜風吹枯桑﹐落葉幹有聲。陂池日已涸﹐沙水見底淸。人生非金石﹐歲暮難爲情。安得天邊鵠﹐駕之以遐徵。曉出遇獵徒有作出門萬瓦粲晨霜﹐忽憶行軍起裹創。賣劍買牛身已老﹐搴旗斬將夢猶狂。奇才古有潛屠肆﹐豪气今誰寓獵場。狐兔艸間何足問﹐合畱長箭射天狼。贈道侶崎嶇世路久知難﹐準擬丹成玉煉顏。十載尋人徧巖穴﹐一樽隨處對溪山。蘇門晝寂聞舒嘯﹐函谷秋淸候度關。剩欲相招同此事﹐疑君未辦一生閒。六言四首功名正恐不免﹐富貴酷非所須。鐵馬未平遼碣﹐釣船且醉江湖。又

啖飯一簞不盡﹐結廬環堵猶寬。常得奉祠玉局﹐不須艸詔金鑾。又

烏有翁邊貰酒﹐無何鄕裏尋花。把定東風一笑﹐今年別是生涯。又

壯歲京華羈旅﹐暮年湖海淸狂。勿倚新知可樂﹐笑中自刃如霜。作雪未成自湖中歸寒甚飲酒作短歌黑雲垂到地﹐飛霰如細礫。我從湖上歸﹐散發醉吹笛。少年志功名﹐目視無堅敵。慘淡古戰場﹐往往身所歷。寧知事大謬﹐白首猶寂寂。淒涼武侯表﹐零落陳琳檄。報主知何時﹐誓死空憤激。天髙白日遠﹐有淚無處滴。題傳神鹽車心愧渥窪姿﹐邂逅風雲妄自期。嚙雪豈無歸漢日﹐飯牛猶有相齊時。君看短褐琴橫膝﹐誰許峨冠劍拄頤。白髮蕭蕭𨿽憊矣﹐時來或將渡遼師。閏月三夜捨西觀新月平生絕愛初三月﹐況是平池浸玉鉤。老去人間朋舊少﹐一樽誰與話淸愁。獨夜城上長更續短更﹐江平天迥雁方徵。燈明紙帳雪霜色﹐火熟銅瓶風雨聲。濁酒未傾心已怯﹐細書時讀眼猶明。蕭然一室平生慣﹐纛下何須擁萬兵。晚出偏門一段新愁帶宿酲﹐半欹烏帽策驢行。村墟香動梅初破﹐裘褐寒輕雪未成。渡口人爭紅日晚﹐沙邊雁帶碧煙橫。悠然又覓長堤路﹐腸斷城樓畫角聲。薏苡初遊唐安飯薏米﹐坎成不減雕胡美。大如芡實白如玉﹐滑欲流匙香滿屋。腹腴項臠不入盤﹐況復飧酪誇甘酸。東歸思之未易得﹐每以問人人不識。嗚呼奇材從古棄艸菅﹐君試求之籬落間。答鄭虞任檢法見贈臥龍山前秋雨晴﹐鄭子過我如夙昔。照人眉宇寒巉巉﹐懸知筆有千鈞力。鏡湖歲暮霜葉空﹐乃聞載酒同諸公。歸來湖山皆動色﹐新詩一紙吹淸風。文章要須到屈宋﹐萬仞靑霄下鸞鳳。區區圓美非絕倫﹐彈丸之評方誤人。舟中曉賦小艇下滄浪﹐吳歌特地長。斜分半艙月﹐滿載一篷霜。香甑炊菇白﹐醇醪點蟹黃。宦遊元爲口﹐莫恨老江鄕。野興二首玉門關外何妨死﹐飯顆山頭不怕窮。春甕已成花欲動﹐了無一事著胸中。又

猿臂將軍老未衰﹐气吞十萬羽林兒。南山射虎自堪樂﹐何用封侯髙帝時。月夜有感炯炯水輪升﹐澹澹玉宇碧。髙樓傾美酒﹐一醉不容失。陸生獨何事﹐閉戶飽岑寂。年來負風月﹐豈止此一夕。平生酒邊身﹐欲老每自惜。夜闌耿不寐﹐浩歌出金石。落魄落魄東吳莫笑儂﹐今年要不負春風。閒愁擲向乾坤外﹐永日移來歌吹中。酒浪欲爭湖水綠﹐花光卻妒舞衫紅。公卿憂責如山重﹐肯信人間有放翁。遣興壯年一箭落雙雕﹐野餉如今擷藥苗。寒與梅花同不睡﹐悶尋鸚鵡說無僇。烏絲闌上詩初就﹐綠綺聲中酒半消。老去可憐風味在﹐未應山海混漁樵。湖村野興二首十里疏鐘到野堂﹐五更殘月伴淸霜。已知無柰姮娥冷﹐瘦損梅花更斷腸。又

山色空濛雨點微﹐醉中不覺濕蓑衣。何妨乞與丹靑本﹐一棹橫衝翠靄歸。看鏡局促人間百不如﹐每看淸鏡嘆頭顱。醉來風月心𨿽在﹐老去軒裳夢已無。棋劫正忙停晚餉﹐詩聯未穩畫寒鑪。乘除尙喜身彊健﹐六十登山不用扶。塞上塞上今年有事宜﹐將軍承詔出全師。精金錯落八尺馬﹐刺繡鮮明五丈旗。上谷飛狐傳號令﹐蕭關積石列城陴。不應幕府無班固﹐早晚燕然刻頌詩。舟過會稽山下因系舟遊近村迨暮乃歸六十齒髮衰﹐歲月如逝波。秦王酒甕邊﹐知復幾經過。欣然捨畫檝﹐仄步捫靑蘿。一徑入幽谷﹐四面聞樵歌。白雲忽破碎﹐翠木相蕩摩。瀲瀲春塘滿﹐柳陰戲雙鵝。浮生百憂中﹐此樂顧豈多。日暮吾其歸﹐已恐爛斧柯。人日偶遊民家小園有山茶方開人日西郊路﹐晨光射淺灘。停橈喜蕭散﹐照影嘆衰殘。社酒香浮甕﹐春蔬綠滿盤。山茶𨿽慰眼﹐不似海云看。過杜浦橋二首橋外波如鴨頭綠﹐杯中酒作鵝兒黃。山茶花下醉初醒﹐卻過西村看夕陽。又

橋北雨餘春水生﹐橋南日落暮山橫。問君對酒胡不樂﹐聽取菱歌煙外聲。上元日晝臥積雨連上元﹐孤愁臥空館。宿酲殊未解﹐欲起意復懶。牀敷蠻氈穩﹐被擁吳綾暖。殘香碧縷細﹐軟火紅焰短。𨿽云少睡眠﹐聊喜屢展轉。昏昏忽已暮﹐一笑呼茗碗。莊器之作招隱閣項平父諸人賦詩予亦繼作諸公共賦反招隱﹐細字斜行肯見傳。語到淮南小山作﹐人如江左永和年。一窗蘿月禁春瘦﹐萬壑松風撼晝眠。我亦尙嫌林谷淺﹐因君更擬屬刂雲煙。春夜讀書感懷荒林梟獨嘯﹐野水鵝羣鳴。我坐蓬窗下﹐答以讀書聲。悲哉白髮翁﹐世事已飽更。一身不自卹﹐憂國涕縱橫。永懷天寶末﹐李郭出治兵。河北𨿽未下﹐要是復兩京。三千同徳士﹐百萬羽林營。歲周一甲子﹐不見胡塵淸。賊酋實孱王﹐賊將非人英。如何天此時﹐坐待姦雄生。我死骨卽朽﹐靑史亦無名。此詩倘不作﹐丹心尙誰明。宿能仁寺小雨暗江城﹐倦客寄僧榻。孤燈如秋螢﹐淸夜自開闔。遙憐萍靑靑﹐厭聽蛙闔闔。窗明竟無寐﹐卯酒倒殘榼。寄題方伯暮遠庵方侯胸中負經濟﹐議論源源有根柢。借令不用老山林﹐尙欲著書垂萬世。百年苦短萬世長﹐榮利一時眞聚蚋。渠曹定自別肺肝﹐今夕不爲明旦計。雨中宿石帆山下民家老覺山行倦﹐閒便水宿幽。雨泥看放鴨﹐煙艸聽呼牛。盤箸煩頻勸﹐窗扉喜小畱。餘年竟何事﹐髙枕送悠悠。中夜雨霽月色入戶起飲酒一杯作絕句吹盡浮雲天宇淸﹐城頭疊鼓報三更。平生無此一杯酒﹐玉笥峯頭看月生。贈石帆老人地僻林深客到稀﹐髙春未起閉柴扉。新松鬱鬱三千本﹐密竹蕭蕭一尺圍。溪叟旋分菇米滑﹐山童新采蕨芽肥。因君更作長閒想﹐麟閣雲臺竟是非。溪上醉吟行行不知溪路深﹐但怪素月生遙岑。不辭醉袖拂花絮﹐與子更醉靑蘿陰。囚山垣屋參差綠樹邊﹐囚山光景餞華顚。平川極目思秦地﹐大澤浮空憶楚天。刺虎射麋俱已矣﹐舉杯開劍忽淒然。此生終遣英雄笑﹐棘沒銅駝六十年。小園松菊僅三畝﹐作園眞彊名。馴禽驚不去﹐熟果墜無聲。倦就盤陀坐﹐閒拈楖栗行。茅亭亦疏豁﹐憑檻看春耕。鄕人或病予詩多道蜀中遨樂之盛適春日遊鏡湖共請賦山陰風物遂卽杯酒間作四絕句卻當持以誇西州故人也四首嫩日輕雲淡沲天﹐撲燈過後賣花前。便從水閣杭湖去﹐捲起朱簾上畫船。又

舫子窗扉面面開﹐金壺桃杏間尊罍。東風忽送笙歌近﹐一片樓臺泛水來。又

湖波綠似鴨頭深﹐一日春晴直萬金。好事誰家鬥歌舞﹐方舟齊榜出花陰。又

花光柳色滿墻頭﹐病酒今朝懶出遊。卻就水亭開小宴﹐繡簾銀燭看歸舟。病中風雨暗江天﹐幽窗起復眠。忍窮安晚境﹐畱病壓災年。客助修琴料﹐僧分買藥錢。餘生均逆旅﹐未死且陶然。病起開歲忽六十﹐病餘閒炷香。春光向客淡﹐夜漏爲愁長。已老雞豚社﹐永違鵷鷺行。蒼龍西角月﹐孤夢墮微茫。小築小築茅茨鏡水濱﹐天教靜處著閒身。平原不復賦豪士﹐甫裏但思歌散人。翠壁微泉時的皪﹐衡門疊嶂曉嶙峋。子虛誤辱諸公賞﹐萬里輕鷗豈易馴。記夢東吳春暮寒猶重﹐睡美不聞城角動。身𨿽衰惰怕出門﹐江山尙入幽窗夢。夢到靑羊看修竹﹐道人告我丹將熟。試求一黍換肝腸﹐他日重來駕黃鵠。久雨排悶一春略無十日晴﹐雨腳才斷雲已生。奇葩摧敗等靑莧﹐嘉谷漂蕩隨浮萍。書生病臥苔及榻﹐濕薪燎衣燻欲盲。腰頑足痺空嘆息﹐咫尺不得行中庭。讀書窗黑不見字﹐彈琴弦緩那成聲。老盆濁酒且復醉﹐兩部鼓吹方施行。雨中泊舟蕭山縣驛端居無策散閒愁﹐聊作人間汗漫遊。晚笛隨風來倦枕﹐春湖帶雨送孤舟。店家菇飯香初熟﹐市擔蒓絲滑欲流。自笑勞生成底事﹐黃塵陌上雪蒙頭。夜漏欲盡行度浮橋至錢淸驛待舟潮生抹沙岸﹐云薄漏月明。江頭曉色動﹐鴉起人未行。扶攜度長橋﹐仰糸見天宇淸。遙憐系舟人﹐聽我髙屐聲。水檻得小憩﹐一笑拄杖橫。澄漪弄孤影﹐微風吹宿酲。湛然方寸間﹐不受塵事攖。寄語市朝人﹐此樂未易名。江頭十日雨江頭十日雨﹐雨止春已盡。殘紅如掃空﹐艸木皆綠潤。村墟櫻筍鬧﹐節物團粽近。可憐笠澤翁﹐百憂集雙鬢。賦詩空自淸﹐學道了不進。林間一甌茶﹐晤語君勿吝。柯橋客亭二首小市初晴已過春﹐朱櫻靑杏一番新。灞陵老子無人識﹐暫借郵亭整角巾。又

梅子生仁燕護雛﹐繞檐新葉綠扶疏。朝來酒興不可耐﹐買得釣船雙鱖魚。小雨舟過梅市故故催詩襯雨蓬﹐悠悠破夢隔云鐘。遙看漁火兩三點﹐已過暮山千萬峯。老矣自應埋病骨﹐歸哉莫念抗塵容。停橈小住靑楓岸﹐吳市髙人黨可逢。曉枕曉枕鶯聲帶夢聽﹐忽看淡日滿窗欞。閒愁誰遣濃如酒﹐醉過殘春不解醒。巢菜並序蜀蔬有兩巢。大巢﹐豌豆之不實者。小巢﹐生稻畦中。東坡所賦元修菜是也。吳中絕多﹐名漂搖艸﹐一名野蠶豆﹐但人不知取食耳。予小舟過梅市得之﹐始以作羹﹐風味宛如在醴泉蟆頤時也。冷落無人佐客庖﹐庾郎三九困譏嘲。此行忽似蟆津路﹐自候風鑪煮小巢。吳娘曲鏡奩蠶出千黑蟻﹐釒義梁梅小雙靑豆。吳娘十四未知愁﹐羅衣已覺傷春瘦。閒尋女伴過西家﹐鬥艸歸來日未斜。睡睫濛濛嬌欲閉﹐隔簾微雨壓楊花。感舊醉眼常輕兒女曹﹐西遊對客尙能豪。縷金羯鼓龜玆樂﹐鏤玉琵琶邏逤槽。巫峽已回行雨夢﹐錦江空憶浣花遨。閒情何計都除盡﹐爲覓並州快剪刀。晨起閒步飛紅掠地送春忙﹐嫩綠成陰帶露香。聽徹曉天鶯百囀﹐卻隨飛蝶度橫塘。初夏同桑甥世昌過鄰家空谷舊生涯﹐蕭條只自嗟。妻饞嗔護筍﹐兒病失澆花。赤米老能飽﹐濁醪貧可賒。徵科幸差簡﹐扶杖過鄰家。寓嘆孤生拙料事﹐諸老誤知人。世故幾翻覆﹐此身常賤貧。有書藏禹穴﹐無地靜胡塵。衰病今年劇﹐呻吟欲過旬。春夏雨暘調適頗有丰歲之望喜而有作二十年無赤白囊﹐人間何地不耕桑。陂塘處處分秧徧﹐村落家家煮繭忙。野老逢年知飽暖﹐書生隨例得猖狂。雨餘天气初淸潤﹐曳履長歌出艸堂。聞虜酋遁歸漠北幽州遺民款塞來﹐來者扶老攜其孩。共言單於遠逃遁﹐一夕荊棘生燕臺。天威在上賊膽破﹐捧頭鼠竄吁可哀。妄期舊穴得孳育﹐不知天网方恢恢。老上龍庭豈不遠﹐漢兵一炬成飛灰。陛下中興天所命﹐築壇授鉞皆雄才。煌煌九霄揭日月﹐浩浩萬里行風雷。虢山多獸可遊獵﹐汝不請命何歸哉。初夏遊淩氏小園水滿池塘葉滿枝﹐曲廊危榭愜幽期。風和海燕分泥處﹐日永吳蠶上簇時。閒理阮咸尋舊譜﹐細傾白墮賦新詩。從來夏淺勝春日﹐兒女紛紛豈得知。偶得北虜金泉酒小酌二首艸艸杯盤莫笑貧﹐朱櫻羊酪也嘗新。燈前耳熱顚狂甚﹐虜酒誰言不醉人。又

逆胡萬里跨燕秦﹐志士悲歌淚滿巾。未履胡腸涉胡血﹐一樽先醉範陽春。無題珠鞲玉指擘箜篌﹐誰記山南秉燭遊。結綺詩成江令醉﹐櫜泉夢斷沈郎愁。天涯落日孤鴻沒﹐鏡裏流年兩鬢秋。不用更求驅豆術﹐人生離合判悠悠。戲贈簾幕陰陰畫漏遲﹐鵝黃雪白絡新絲。只應笑殺東鄰女﹐不見鞦韆到拆時。題少陵畫像長安落葉紛可掃﹐九陌北風吹馬倒。杜公四十不成名﹐袖裏空餘三賦艸。車聲馬聲喧客枕﹐三百靑銅市樓飲。杯殘炙冷正悲辛﹐仗內鬥鷄催賜錦。閒居書事園林綠葉一番新﹐桃李吹成陌上塵。玩易焚香消永日﹐聽琴煮茗送殘春。隱居正欲求吾志﹐大患元因有此身。堪笑癡人營富貴﹐百年贏得冢前麟。登臺遇雨避於山亭晚霽乃歸溽暑不堪蝸捨陋﹐瘦藤扶我上危臺。搏禽俊鶻橫空去﹐捲雨狂風掠野來。壯觀深知化工妙﹐幽尋卻蹋夕陽回。悠然有喜君知否。屐齒畱痕徧綠苔。村居書觸目雨霽郊原刈麥忙﹐風淸門巷曬絲香。人饒笑語丰年樂﹐吏省徵科化日長。枝上花空閒蝶翅﹐林間葚美滑鶯吭。飽知遊宦無多味﹐莫恨爲農老故鄕。訪醫衰與病相乘﹐況復積憂慮。眩昏坐瞑暝﹐疲弱行欲僕。今晨訪之醫﹐見語疾當去。脈來如泉源﹐未易測君數。盛衰當自察﹐信醫固多誤。養气勿動心﹐生死良細故。夏夜讀書自嘲事業無成去日遒﹐只今身世付滄洲。風煙慘慘菇蒲老﹐星斗離離河漢流。寂寞書生學奇字﹐窮愁客子著春秋。白頭自苦君無笑﹐骨朽成塵志未休。夏日小宴橫吹銅笛蒼龍聲﹐雙奏玉笙丹鳳鳴。已判百年終醉死﹐要將一笑壓愁生。旋移畫舫破山影﹐髙捲朱簾延月明。試問炎歊在何許﹐夜闌翻怯葛衣輕。送紫霄女道士四明謝君二首一別南充十四年﹐時時淸夢到金泉。山陰道上秋風早﹐卻見神仙小自然。又

道骨仙風凜不羣﹐淸秋采藥到江村。自言家住雲南北﹐知是遺塵幾世孫。醉中夜自村市歸村市夜騎黃犢還﹐卻登小閣倚闌干。銀河斜界曉天碧﹐璧月下入秋江寒。吾輩身閒且飲酒﹐人生事定須闔棺。元自胸中著云夢﹐莫驚綠鬢耐悲歡。城北夜端居厭孤寂﹐偶系北城舟。天地淒涼色﹐江湖汗漫遊。螢光矜暗夜﹐虫語報新秋。老去功名意﹐靑燈映布裯。秋夜舟中作沽酒黃葉村﹐炊飯紅蓼岸。居人不孰何﹐正作漁父看。漁父我所羨﹐尙恐不得作。讀書端自癡﹐遊宦亦何樂。四顧澤茫茫﹐仰視天離離。長歌入云去﹐月落斗未欹。日晚散步湖上遇小雨暮色蒼蒼日初落﹐寒聲策策風正作。湖邊倚杖堤上行﹐病起聊試遊山腳。平生出門輕萬里﹐老去謝客專一壑。風濤傾洞鮫鱷橫﹐閶闔崔嵬鬼神惡。春蕪二頃叱黃犢﹐老學爲農元不錯。兜鍪蟬冕俱掃空﹐雨笠香新織靑篛。安期篇我昔遊山旻峨﹐捫蘿千仞峯。丈人倚赤藤﹐恐是安期翁。贈我一丸藥﹐五云出瓢中。服之未轉刻﹐瑩然冰雪容。素手掬山靄﹐綠發吹天風。丈人顧我喜﹐共騎一蒼龍。蓬萊亦何求﹐愛此萬里空。卻來過齊州﹐蟻垤看靑嵩。曉望海山暮山靑尙淺﹐曉山如黛染。開窗望海山﹐天淸霧方斂。向來六月中﹐黑雲齊如截。蒼龍下曳尾﹐捲雨灑炎熱。造物信老手﹐忽作萬里秋。刻削此孤峭﹐巉然消客愁。豈無一布帆﹐寄我浩蕩意。會當駕長風﹐淸肅遺世事。山園艸木四絕句紫薇鐘鼓樓前官樣花﹐誰令流落到天涯。少年妄想今除盡﹐但愛淸樽浸晚霞。黃蜀葵開時閒淡斂時愁﹐蘭菊應容預勝流。剩欲持杯相領略﹐一庭風露不禁秋。拒霜滿庭黃葉舞西風﹐天地方收肅殺功。何事獨蒙靑女力﹐墻頭催放數苞紅。蓼花十年詩酒客刀州﹐每爲名花秉燭遊。老作漁翁猶喜事﹐數枝紅蓼醉淸秋。賽神曲叢祠千歲臨江渚﹐拜貺今年那可數。須晴得晴雨得雨﹐人意所向神輒許。嘉禾九穗持上府﹐廟前女巫遞歌舞。嗚嗚歌謳坎坎鼓﹐香煙成云神降語。大餅如盤牲腯肥﹐再拜獻神神不違。晚來人醉相扶歸﹐蟬聲滿廟鎖斜暉。夜中起讀書戲作二首發已凋零齒已疏﹐忍饑白首臥蝸廬。風聲忽轢蓬窗過﹐夜半呼燈起讀書。又

滅虜區區計本疏﹐水邊喬木擁茅廬。九原定發韓公笑﹐至老依然一束書。秋夜出門觀月六十衰翁適得閒﹐一秋無事掩柴關。雁來慘淡沙場外﹐月出蒼茫雲海間。飲酒已衰猶愛客﹐著書初畢可藏山。此生終羨漁家樂﹐小艇常衝夕靄還。雨中買酒鏡湖酒樓陰風號大澤﹐暮雨上髙樓。愁憶新丰酒﹐寒思季子裘。登臨天地迮﹐老病歲時遒。安得急裝去﹐北平防盛秋。聞虜政衰亂掃蕩有期喜成口號二首正朔今年被百蠻﹐遙知喜色動天顏。風雷傳號臨春水﹐貔虎移軍過玉關。博士已成封禪艸﹐單於將就會朝班。孤臣老抱周南恨﹐壯觀空存夢想間。又

遺虜遊魂豈足憂﹐漢家方運幄中籌。天開地辟逢千載﹐雷動風行徧九州。刁鬥令嚴靑海夜﹐旌旗色照鐵關秋。功名自是英豪事﹐不用君王萬戶侯。甲辰中秋無月十七夜獨皦然達旦老覺人間無一欣﹐窮閻掃軌謝紛紛。已憑白露洗明月﹐更遣淸風收亂雲。棲鵲揀枝寒未穩﹐斷鴻呼伴遠猶聞。病羸慵踏梧桐影﹐倚柱長吟夜向分。悲秋病後支離不自持﹐湖邊蕭瑟早寒時。已驚白髮馮唐老﹐又起淸秋宋玉悲。枕上數聲新到雁﹐燈前一局欲殘棋。丈夫幾許襟懷事﹐天地無情似不知。農家秋晚戲詠鞭地如鏡築我場﹐破礱玉粒輸官倉。九月野空天欲霜﹐甑中初喜新粳香。捨邊蕭蕭落葉多﹐野蠶出繭飛黃蛾。寒蔬種罷醉且歌﹐只雞短紙賽園婆。病中作老鶴遼天興未窮﹐此身光景自匆匆。家爲逆旅相逢處﹐身在嚴裝欲發中。澀眼尙於書有味﹐孤愁殊覺酒無功。揮戈艸檄今誰記﹐歲晚江邊白髮翁。秋夜讀書讀書喜夜長﹐著書悲齒暮。平生企前哲﹐凜有庸人懼。吾廬大澤中﹐地曠北風怒。䢐年凋艸木﹐寒气逼霜露。燈昏老眼暗﹐鈍馬行惡路。投枕捲未終﹐吾衰嘆非故。病起頹垣破屋暗藜蒿﹐病起不知秋已髙。晨倚山楹羣木脫﹐暮臨苔砌百虫號。力殫編簡初何得﹐腰折塵埃只漫勞。賴有濁醪生耳熱﹐狂歌醉艸寄吾豪。晨起孤夢忽自驚﹐小窗初送明。珍禽語庭樹﹐可愛不知名。向者事宦遊﹐塵土過半生。傳呼束帶出﹐冬冬尙殘更。山居𨿽自由﹐晨起亦有程。洗硯拂書幾﹐一笑愜幽情。秋夜老病龍鍾不入城﹐濁醪粗飯餞餘生。未霜村捨秋先冷﹐無月江天夜自明。出塞𨿽慚平賊手﹐下帷聊喜讀書生。山童睡熟靑燈暗﹐自撥殘鑪候藥鐺。雨中過東村小雨空濛物象奇﹐偶扶藤杖過東陂。墊巾風度人爭看﹐蠟屐年光我自悲。窮鬼有靈揮不去﹐死魔多力到無期。歸來笑向門說﹐且了浮生一首詩。山寺寺門壓石危欲崩﹐槎牙老松掛蒼藤。風傳上方出定磬﹐雨暗古殿長明燈。宿林野鶻驚復起﹐爭栗山童呼不應。溪南聞道更幽絕﹐明日裂布縫行滕。天王廣教院在蕺山東麓予年二十餘時與老僧惠迪遊略無十日不到也淳熙甲辰秋觀潮海上偶系舟其門曳杖再遊怳如隔世矣遊山如讀書﹐深淺皆可樂。道邊小精舍﹐亦自一丘壑。淒涼四十年﹐始復重著腳。老僧逝已久﹐講座塵漠漠。當時童子輩﹐衰鬢亦蕭索。掃壁觀舊題﹐歲月眞電雹。文章卑不傳﹐衣食窘如昨。出門意惘然﹐遼海渺孤鶴。江月歌放翁平生一釣船﹐秋水未落江渺然。露洗玉宇淸無煙﹐月輪徐行萬里天。人間聲利何足捐﹐浩歌看月冷不眠。孤鶴掠水來翩翩﹐似欲駕我從此仙。我寓紅塵今幾年﹐俯首韁鎖常自憐。樂哉揮手過月邊﹐西風未凋玉井蓮。初寒書懷嵩云緱月本閒人﹐誤落塵中白髮新。萬事看山差入眼﹐百年把酒獨關身。棧邊老馬行安往﹐牀下寒龜息自勻。藜杖一枝猶好在﹐未妨閒探早梅春。歲暮小築幽棲與拙宜﹐讀書寫字伴兒嬉。已無嘆老嗟卑意﹐卻喜分冬守歲時。羹臛芳鮮新弋雁﹐衣襦輕暖自繅絲。農家歲暮眞堪樂﹐說向公卿未必知。晨興倦枕厭寒夜﹐起尋殘火溫。喈喈眾雞動﹐耿耿一燈昏。野气增霜力﹐窗光澹月痕。早朝非老事﹐且復灌吾園。村飲少年喜任俠﹐見酒气已吞。一飲但計日﹐斗斛何足論。綠艸滿雉場﹐紅旗植球門。三叫落烏幘﹐倒瀉黃金盆。銀鑪熾獸炭﹐狐兔紛炮燔。浩歌撼空云﹐壯志排帝閽。回首今幾時﹐去日如車奔。朱顏辭曉鏡﹐白髮老孤村。鄰翁勸黍酒﹐稚子供魚飧。功名信已乎﹐萬事付乾坤。夜半讀書罷出門徙倚久之歸賦長句浩歌曳杖出柴扉﹐不管三更露濕衣。擬看林梢殘月上﹐偶逢浦口斷雲歸。驚鴻脫网寒相倚﹐饑鶻思巢夜亦飛。卻掩北窗誰晤語﹐聊憑香碗洗塵皔。曝書偶見舊稿有感日滿晴軒理蠹魚﹐壯遊回首一欷歔。淒涼王粲從軍作﹐零落相如諫獵書。歌吹恍思登北固﹐弓刀誰記渡南沮。虎頭本欠功名相﹐歸老林間計未疏。昆侖行陰雲解駁朝暾紅﹐黃河直與昆侖通。不駕鸞鳳驂虯龍﹐徑躡香煙上空中。吾行忽過日月宮﹐下視積气靑濛濛。寒暑不分晝夜同﹐嵯峨九關常烈風。凜然蕭森變沖融﹐不悸不眩身如空。塵沙浩劫環無窮﹐詎須更覓安期翁。一室九萬笑鵬摶﹐幽居一室寬。雨聲便早睡﹐酒力壓新寒。懶覺閒多味﹐衰知死有端。此生吾自斷﹐不必夢邯鄲。得所親廣州書音信連年恨不聞﹐書來細讀卻消魂。人稀野店山魈語﹐路僻蠻村荔子繁。毒艸自搖春寂寂﹐瘴云不動晝昏昏。此生相見應無日﹐且置靑愁近一樽。幽居戲詠淸泉繞屋竹連墻﹐回首微官意已忘。小甕帶泥收洛筍﹐細鱗穿柳買河魴。黃旗萬里無侯骨﹐紅燭千鍾有酒腸。欲起九原誰可友﹐蘭亭修禊晉諸王。幽事蕭然四壁野人家﹐幽事還堪對客誇。快日明窗閒試墨﹐寒泉古鼎自煎茶。桐凋無復吟風葉﹐老猶殘泣露花。萬里封侯眞已矣﹐只將髙枕作生涯。詩集卷十七一百五十五首初冬雜題六首勛業文章意已闌﹐暮年不足是看山。江南寺寺樓堪倚﹐安得身如杜牧閒。又

莫嫌風雨作新寒﹐一樹靑楓已半丹。身在範寬圖晝裏﹐小樓西角剩憑闌。又

風橫雲低雨腳斜﹐一枝柔櫓暮咿啞。昏昏醉臥知何處﹐推起船篷忽到家。又

五斗安能解醉酲﹐瞢騰睡眼怯窗明。策勛賴有春芽在﹐臥聽山童轉蟻聲。又

荒郊寒雨晚淒淒﹐四壁穿頹旋補泥。物我元須各安穩﹐自苫牛屋纖雞棲。又

風雨聲豪入夢中﹐不知身世寄孤蓬。狐裘氈帽如龍馬﹐天漢西南小益東。閉戶屏居無一事﹐閉戶常經旬。勿云艸舍陋﹐愛此油窗新。三日不作詩﹐幽禽語撩人。尺素雜行艸﹐往檄江梅春。十月四日夜記夢四客聯轡來﹐我醉久不知。倒衣出迎客﹐愧謝前致辭。客意極疏豁﹐大笑軒須眉。禮豈爲我設﹐度外以相期。衮衮吐雄辯﹐泠泠誦新詩。共言攜酒壺﹐埽地臨前墀。意气相顧喜﹐忽如少年時。老雞不解事﹐喚覺空嗟咨。涉世四十年﹐賢雋常追隨。爾來風俗壞﹐動腳墮險巇。森然義府刀﹐誰爲叔度陂。起作四客篇﹐捕影吾其癡。西路口山店日薄霜淸十月天﹐馬蹄聲裏送流年。店當古路三叉處﹐山似孤云兩角邊。淹泊自悲窮不醒﹐衰殘更著病相纏。楡關瀚海知何在﹐目送飛鴻入暮煙。題海首座俠客像趙魏胡塵千丈黃﹐遺民膏血飽豺狼。功名不遣斯人了﹐無柰和戎白面郎。送綽侄住庵吳興山中二首一杯淡粥不烹蔬﹐自占云根結艸廬。非佛非心猶坐斷﹐定知不看夾山書。又

湖海相從十日畱﹐頗哀老子鬢驚秋。目光猶射車牛背﹐不用殷勤舉話頭。冬夜與溥庵主說川食戲作唐安薏米白如玉﹐漢嘉栮脯美勝肉。大巢初生蠶正浴﹐小巢漸老麥米熟。龍鶴作羹香出釜﹐木魚瀹葅子盈腹。未論索眊與飠贊飯﹐最愛紅糟並缹粥。東來坐閱七寒暑﹐未嘗舉箸忘吾蜀。何時一飽與子同﹐更煎土茗浮甘菊。仗錫平老自都城回見訪索怡云堂詩東華軟塵飛撲帽﹐黃金絡馬人看好。渠儂胸中誰得知﹐畏禍憂讒鬢先老。舉世輸與平元衡﹐靑山白雲過一生。出門曳杖便千里﹐白雲不約常同行。敲門剝啄云沒履﹐劇談未竟還東去。到山分我一片雲﹐並遺春風吹好句。野飲靑山千載老英雄﹐濁酒三杯失厄窮。訪古頹垣荒塹裏﹐覓交屠狗賣漿中。平堤漸放春蕪綠﹐細浪遙翻夕照紅。已把殘年付天地﹐騎牛吹笛伴村童。樊江觀梅莫笑山翁老據鞍﹐探梅今夕到江千。半灘流水浸殘月﹐一夜淸霜催曉寒。倚醉更教重秉燭﹐怕寒元自怯憑欄。誰知攜客芳華日﹐曾費纏頭錦百端。山亭觀梅與梅歲歲有幽期﹐忘卻如今兩鬢絲。乘澹月時和雪看﹐屬刂蒼苔地帶花移。先春瘦損應多恨﹐靜夜香來更一奇。醉倒欄邊君勿笑﹐明朝紅萼綴空枝。射的山觀梅二首射的山前雨墊巾﹐籬邊初見一枝新。照溪盡洗驕春意﹐倚竹眞成絕代人。餐玉元知非火食﹐化衣應笑走京塵。卽今畫史無名手﹐試把淸詩當寫眞。又

淩厲冰霜節愈堅﹐人間乃有此臒仙。坐收國士無雙價﹐獨立東皇太一前。此去幽尋應盡日﹐向來別恨動經年。花中竟是誰流輩﹐欲許芳蘭恐未然。別梅竹籬數掩傍魚磯﹐萬點梅花掠地飛。正喜巡檐來索笑﹐已悲臨水送將歸。影橫月處愁空絕﹐子滿枝時事更非。自古情鍾在吾輩﹐尊前莫怪淚沾衣。憶梅護惜常愁滿樹開﹐況無一片在蒼苔。眼髙懶爲凡花醉﹐腸斷驚聞暮角哀。寫向素綃時拂拭﹐移來幽圃自栽培。論心竟是明年事﹐輸與酴酉縻在酒杯。新晴午枕初起信筆閉戶日陶然﹐晴窗春已妍。華胥夢中國﹐龍漢劫初年。浩浩塵揚海﹐茫茫杵倚天。何妨駕孤鶴﹐小憩華山前。乙巳早春故故啼鶯傍曲廊﹐飛飛戲蝶度橫塘。病來對酒心𨿽怯﹐老去逢花眼尙狂。牀擁琴書供枕籍﹐簾通風月索平章。一丘一壑從來事﹐起就功名未苦忙。小雨細細濕春光﹐霏霏破夕陽。臥聞驚倦枕﹐起看入虛堂。映葉鶯猶囀﹐爭泥燕正忙。閒愁無遣處﹐誰與共飛觴。南癑遇大風雨嘆息誰如造物雄﹐故將意气壓衰翁。千羣鐵馬云屯野﹐百尺金蛇電掣空。身羨漁蓑鳴急雨﹐心憐鴉陣困狂風。世間變態誰能測﹐歸路斜陽十里紅。春晚至山中因訪陳道人一春衰病集殘骸﹐太息流塵覆酒杯。僧缽始知蒓菜老﹐佛瓶初見杏花開。溪小雨成幽討﹐松院斜陽又獨來。不爲愛閒從野叟﹐年來萬事學低摧。小隱小隱在江幹﹐茆廬亦易安。庖廚供白小﹐籬落蔓黃團。蹭蹬馮唐老﹐飄零範叔寒。世情從迫隘﹐醉眼覺天寬。春興萬事不關身﹐翛然一幅巾。𨿽非愛酒伴﹐猶是別花人。領略琴書意﹐掃空車馬塵。東阡與南陌﹐隨處夢殘春。曾仲躬見過適遇予出畱小詩而去次韻二首地僻元無俗客來﹐蓬門只欲爲君開。山橫翠黛供詩本﹐麥捲黃雲足酒材。又

數樹山花艸舍東﹐想公系馬落殘紅。那知老子耶溪上﹐正泛朝南暮北風。睡起風約飛花滿曲廊﹐蕭然無客共焚香。甕醅力重初投枕﹐鼻鼾聲豪已撼牀。栩栩夢遊心自適﹐昏昏起坐日方長。靜憑一幾吾何恨﹐笑殺穿簾燕子忙。病起山村病起帽圍寬﹐春盡江南尙薄寒。志士淒涼閒處老﹐名花零落雨中看。斷香漠漠便支枕﹐芳艸離離悔倚闌。收拾吟箋停酒碗﹐年來觸事動憂端。山居戲題二首海山縹渺扃云扃﹐掃地焚香悅性靈。嫩白半甌嘗日鑄﹐硬黃一卷學蘭亭。衰顏冉冉臨淸鏡﹐華發蕭蕭倚素屏。尊酒不空身見在﹐莫爭天上少微星。又

病起淸羸不自持﹐年光都上鬢邊絲。昏昏雨細梅黃後﹐漫漫秧靑水滿時。曲幾方牀娛永日﹐矮冠髙屐駭羣兒。客來莫笑狂顚甚﹐此處那容世俗知。芒種後經旬無日不雨偶得長句芒種初過雨及時﹐紗廚睡起角中欹。癡云不散常遮塔﹐野水無聲自入池。綠樹晚涼鳩語鬧﹐畫梁晝寂燕歸遲。閒身自喜渾無事﹐衣覆燻籠獨誦詩。久雨喜晴十韻一雨二十日﹐頹墻屋茆爛。扶杖出門行﹐四顧水氵彌漫。村迥鳩爭巢﹐村昏雞失旦。荒庭蛙黽豪﹐空廡螢火亂。蠹魚敗書編﹐萍艸黏戶半。淸風忽東來﹐一剪兩腳斷。天靑日杲杲﹐河白星燦燦。車轍尋舊途﹐船步出新岸。稍喜泥潦乾﹐破噰得炊爨。賤貧固多憂﹐長歌寄吾嘆。盆池人生何處不兒嬉﹐一世元知孰是非。汲井埋盆鑿苔破﹐敲鍼作釣得魚歸。蕭蕭菇葉風聲細﹐裊裊花雨點稀。並捨老翁能喜事﹐爲添拳石象苔磯。月中過蜻蜓浦天光水色合爲一﹐舟出西城猶落日。一規忽見寒璧升﹐萬頃坐嘆溶銀溢。哀哀姑惡訴何苦﹐熠熠螢火光自失。葦低時見小蜓過﹐水響遙知大魚出。銅壺玉酒我徑醉﹐短髮垂肩蓬不櫛。緩篙溯月勿遽行﹐坐待湘妃鼓瑤瑟。六峯項裏看采楊梅連日畱山中綠陰翳翳連山市﹐丹實累累照路隅。未愛滿盤堆火齊﹐先驚探頷得驪珠。斜簪寶髻看遊舫﹐細織筠籠入上都。醉裏自矜豪气在﹐欲乘風露摘千株。雨中自項裏夜至新塘捨舟步歸二首樺炬如椽點不明﹐還家潦水與階平。一杯濁酒頹然睡﹐恍似金牛夜下程。又

天如漆黑泥沒踝﹐老健猶能踸踔歸。梟梟鑪香支枕看﹐終年只合掩柴扉。夜聽竹間雨聲解酲不用酒﹐聽雨神自淸。治疾不用藥﹐聽雨體自輕。我居萬竹間﹐蕭瑟送此聲。焚香倚蒲團﹐袖手坐三更。人苦不自覺﹐忿欲投隙生。起歃檐間雨﹐更與此君盟。泛三江海浦鰲負三山碧海秋﹐龍驤萬斛放翁遊。少舒我輩胸中气﹐一掃羣兒分外愁。醉斬長鯨倚天劍﹐笑淩駭浪濟川舟。悠然髙詠平生事﹐齷齪寧能老故丘。獨酌有懷南鄭憶從嶓冢涉南沮﹐笳鼓聲酣醉膽粗。投筆書生古來有﹐從軍樂事世間無。秋風逐虎花叱撥﹐夜雪射熊金僕姑。白首功名元未晚﹐笑人四十嘆頭顱。秋日泛鏡中憩千秋觀病起重來理釣絲﹐扁舟迨及素秋時。舊交猶有靑山在﹐幽趣惟應白鳥知。冉冉年光行老矣﹐茫茫世路欲何之。秦皇酒榼苔封徧﹐虛負霜螯左手持。秋夕虹橋舟中偶賦解纜初離小市門﹐放篙衝破一溪云。露螢合散自成陣﹐水鳥飛鳴如覓羣。楓落荷疏秋漸老﹐河傾斗轉夜將分。書生老負功名志﹐醉里長歌彊一欣。秋思一徑苔侵四壁空﹐北窗支枕聽秋鐘。故人去後登樓怯﹐白髮多來覽鏡慵。狂憶射麋窮楚澤﹐閒思釣雪泛吳松。相如病渴年來劇﹐釀酒傾家畏不供。自嘲窮途久矣嘆吾衰﹐雙鬢新添幾縷絲。身是在家狂道士﹐心如退院病禪師。極知勾漏求丹藥﹐不及衡陽賣漉籬。習气若爲除未盡﹐小軒風月又成詩。丰年行秋風蕭蕭秋日薄﹐築場獲稻方竭作。志士𨿽懷晚歲悲﹐農家自足丰年樂。撥醅白酒喚鄰曲﹐啄黍黃雞初束縛。長魚出网健欲飛﹐新兔臥盤肥可臛。躬耕辛苦四十年﹐一飽豈非天所酢。書生識字亦聊爾﹐莫作揚雄老投閣。秋夜泊舟亭山下逢水逢山到處畱﹐可憐身世寄孤舟。一汀露漁村晚﹐十里荷花野店秋。羽檄未聞傳塞外﹐金椎先報系衙頭。煌煌太白髙千丈﹐那得功名取次休。初秋山中作萬里西風吹幅巾﹐卽今眞个是閒人。堆盤菱熟燕脂角﹐藉藻鱸新淡墨鱗。姥嶺蹇驢尋雪徑﹐娥江孤艇擊煙津。飄然樂事眞當勉﹐遠付十年無此身。秋夜讀書有感久病畏長夏﹐枕簟如炮焚。扶持賴藥物﹐俯仰秋已分。淸夜炷鑪香﹐裊裊起孤云。靈府豁蒙滯﹐舊學資釒且耘。言念總角初﹐操瓢極艱勤。諸老頗賞識﹐謂可與斯文。沈痼幸鍼石﹐輪囷勞斧斤。可憐四十年﹐薄陋負所聞。白首猶著書﹐逝將獻吾君。太官薦玉食﹐野人徒美芹。晚涼登山亭庭空葉飛秋﹐村迥鳩喚雨。新涼入市褐﹐老子顚欲舞。憑髙望稽山﹐秀色溢天宇。一鏡三百里﹐水落分別浦。淒涼弔禹穴﹐秦漢未爲古。世俗誰與歸﹐吾其老農圃。夜步市人莫笑雪蒙頭﹐北陌南阡信腳遊。風遞鐘聲云外寺﹐水搖燈影酒家樓。鶴歸遼海逾千歲﹐楓落吳江又一秋。卻掩船扉耿無寐﹐半窗落月照淸愁。感秋秋堂露气淸﹐蕭爽入毛骨。葛裯耿無寐﹐坐待山月沒。濕螢飛不起﹐熠熠依衰艸。勁風西北號﹐落葉紛可埽。老生忄皆歲月﹐烈士志功名。登臨送將去﹐非復兒女情。懸知靑海邊﹐殺气橫千里。良時不可失﹐胡行速如鬼。病中作一病二十日﹐直愁難自還。殘書不成讀﹐長夜只供閒。風舞迎霜葉﹐云昏欲雨山。臨窗忽自笑﹐詩思又相關。送猷講主赴李明府姜山之招貫花箋簽帙壓車轅﹐惟子窮探到本源。聽法鬼神環麈尾﹐質疑英俊集龍門。孤舟此日輕爲別尺﹐素何時遠見存坐。想文殊對摩詰﹐髙談無礙九河翻。雨中排悶點點滴滴雨不晴﹐暗暗淡淡燈不明。皇天胡爲貸此老﹐病臥垂困今已平。卻慚向者力量淺﹐鼠肝虫臂猶關情。百年終歸朝露速﹐一死正自秋毫輕。明朝且作山中行﹐靑鞋已覺白雲生。丰年處處村酒好﹐莫教湘湖蒓菜老。秋夜歌書生白首無處著﹐病臥空齋夜蕭索。茶鐺颼颼候湯熟﹐燈檠蔌蔌看鑪落。山童喚起已復倒﹐顧影自笑如孤鶴。人言富貴墮駭機﹐一生窮愁正不惡。架上故裘破見肘﹐牀頭殘酒傾到腳。問君何以鏖霜風﹐悠然臥聽山城角。病起鏡中見白髮此去七十無十寒暑矣偶得長句短鬢蕭條失故靑﹐人間眞似宿郵亭。正令寬作十年夢﹐安用更畱三日醒。覆瓿書成空自苦﹐擊轅歌罷遣誰聽。客來若覓衰翁處﹐睡起悠然倚素屏。初寒宴坐微火如螢度篆盤﹐明窗坐敗幾蒲團。羣兒誰信老懷懶﹐萬事不禁醒眼看。道在簞瓢端自足﹐心閒天地本來寬。此生自斷君知否﹐不辦歸裝也掛冠。溪行二首霜落水初澄﹐星繁月未升。近村聞夜犬﹐隔浦見秋燈。多病乃如許﹐微寒已不勝。平生鄰曲意﹐移棹避漁罾。又

疏鐘度莽蒼﹐遠火耿微茫。歲暮水歸壑﹐夜寒天霜。人生一虫臂﹐世路幾羊腸。老大忘繩檢﹐狂歌盡意長。讀書遠遁江湖上﹐端居風雨中。紙新窗正白﹐鑪暖火通紅。簽帙方重整﹐聲形且細窮。扶衰倘未死﹐更破十年功。自嘲用前韻殘年過六十﹐寂寞臥山中。病眼驚新暗﹐衰顏失舊紅。人譏作詩瘦﹐自憫著書窮。輸與封侯骨﹐雲臺競策功。病中久廢遊覽悵然有感裘馬淸狂徧兩川﹐十年身是地行仙。歸來訪舊半爲鬼﹐已矣此生休問天。不恨杯觴無藉主﹐但悲山水曠周旋。垂虹風月休如昨﹐安得靑錢買釣船。新釀熟小飲二首玉船瀲瀲酌鵝黃﹐菊欲殘時抵死香。似與幽人爲醉地﹐淸笳聲裏一天霜。又

籬菊猶堪采落英﹐一尊玉瀣釀初成。今宵要向中庭飲﹐不展華茵展月明。題徐淵子環碧亭亭有茶山曾先生詩茶山丈人厭囂嘩﹐幅巾每訪博士家。小亭談笑不知暮﹐往往城上聞吹笳。興來傑作粲珠璧﹐歲久妙墨亡龍蛇。郎君弟子多白髮﹐回頭日月如奔車。徐卿赤城古仙子﹐十年四海推才華。覽觀陳迹喜不寐﹐旋補罅漏支傾斜。曲池還浸古來月﹐叢莽忽見當時花。重題舊句照髙棟﹐力振風雅排淫哇。席間糸寧袍已散鵠﹐堂上講鼓初停撾。速宜力置竹葉酒﹐不用更瀹桃花茶。雜興二首鰻井初生一縷云﹐鮑郎山下雨昏昏。櫓聲嘔軋秋空曉﹐水際人家尙閉門。又

孤夢初回揭短篷﹐橋邊曉日已曈日龍。太平气象君知否﹐盡在丰年笑語中。又

古寺髙樓暮倚蘭﹐野雲不散白漫漫。好山遮盡君無恨﹐且作滄溟萬里看。大雪大雪江南見未曾﹐今年方始是嚴凝。巧穿簾罅如相覓﹐重壓林梢欲不勝。氈幄擲盧忘夜睡﹐金羈立馬怯晨興。此生自笑功名晚﹐空想黃河徹底冰。遣興書生不自憐﹐老眼付皇天。已飽三升稷﹐寧堆百屋錢。紅塵忙過日﹐靑嶂醉論年。名字元虛幻﹐從人謗是仙。委轡委轡去悠悠﹐山窮得渡頭。白雲生碧山獻﹐翠木擁朱樓。野榼淵明酒﹐徵塵季子裘。自憐詩興在﹐杜若滿芳洲。雪中作竹折松僵鳥雀愁﹐閉門我亦擁貂裘。已忘作賦遊梁苑﹐但憶銜枚入蔡州。屬國餐氈眞彊項﹐翰林煮茗自風流。明朝日暖君須記﹐更看靑鴛玉半溝。夢筆驛朱扉水際亭﹐白塔道邊寺。扁舟幾往返﹐每過輒歔欷。經秋病不死﹐歲暮復囗至。少年自喧嘩﹐此老獨焦頁卒頁。可憐釣鰲客﹐終返屠羊肆。吾身行亦無﹐榮辱安所寄。短燈照孤愁﹐寒衾推殘醉。明當臨大江﹐一灑壯士淚。舟中感懷三絕句呈太傅相公兼簡嶽大用郎中三首浪中革堂鞳雨聲寒﹐孤夢初回燭半殘。甲子一周胡未滅﹐關山還帶淚痕看。又

雨打孤篷酒漸消﹐昏燈與我共無聊。功名本是無憑事﹐不及寒江日兩潮。又

夢筆亭邊擁鼻吟﹐壯圖蹭蹬老侵尋。不眠數盡雞三唱﹐自笑當年起舞心。西興泊舟衰發不勝白﹐寸心殊未降。避風畱水市﹐岸幘倚船窗。日上金熔海﹐潮來雪捲江。登臨數奇觀﹐未易敵吾邦。錢淸夜渡輕舟夜絕江﹐天闊星磊磊。地勢下東南﹐壯哉水所匯。月出半天赤﹐轉盼離巨海。淸暉流玉宇﹐艸木盡光彩。男子志功名﹐徒死不容悔。坐思黃河上﹐橫戈被重鎧。晚途𨿽益困﹐此志顧常在。一日天勝人﹐醜虜安足醢。夜歸晡時捩柂離西興﹐錢淸夜渡見月升。浮橋沽酒市嘈囋﹐江口過埭牛淩兢。寒齏煮眊坐茆店﹐小鮮供饌尋魚罾。偶逢估客問姓字﹐歡笑便足爲交朋。須臾一飽各散去﹐帆席健快如超騰。雲間戍樓鼓坎坎﹐山尾佛塔燈層層。夜分到家趨篝火﹐穉子驚起頭鬅鬠。道途辛苦未暇說﹐一尊且復驅嚴凝。江北莊取米到作飯香甚有感我昔從戎淸渭側﹐散關嵯峨下臨賊。鐵衣上馬蹴堅冰﹐有時三日不火食。山蕎畬粟離沙磣﹐黑黍黃如土色。飛霜掠面寒壓指﹐一寸赤心惟報國。卽今歸臥稽山下﹐眼昏臂弱衰境逼。新粳炊飯香出甑﹐風飧澗飲何曾識。我豈農家志飽暖﹐閉戶惟思事耕織。徵遼詔下倘可期﹐盾鼻猶堪試殘墨。感興築室眞須待伯夷﹐起墳仍合近要離。藥來賊境靈何用﹐米出胡奴死不炊。下石紛紛驚俗薄﹐絕弦寂寂嘆吾衰。一尊且作尋春計﹐又見東風浩蕩時。新春濛濛煙雨暗江幹﹐新歲還勝故歲寒。酒壓濁淸鳴社甕﹐菜分紅綠簇春盤。良辰節物元如昨﹐病客情懷自鮮歡。卻羨村鄰機上女﹐隔籬相喚祭蠶官。新年曲寄迹人間夢已長﹐新年脫帽始微霜。坐中使气如秦俠﹐陌上行歌類楚狂。掃榻欲招貧與語﹐杜門聊以醉爲鄕。稽山剡曲𨿽堪樂﹐終憶祁連古戰場。遊鏡湖禹祠柳未黃﹐剡曲水已白。魴魚與來洋洋﹐鳧雁去拍拍。皇天亦大度﹐能容此狂客。掛席乘長風﹐未覺湖海迮。讀書五十年﹐自笑安所獲。昔人精微意﹐豈獨在簡冊。驥空萬馬羣﹐裘非一狐腋。超然登玉笥﹐及此煙月夕。初春晚晴雪盡冰消斂積威﹐參差碧瓦帶斜暉。土膏漸釋人東作﹐天气初和雁北歸。小閣金船嘗臘酒﹐華堂銀燭制春衣。關心𨿽有尋梅夢﹐冷蕊幽香事已非。偶讀山谷老境五十六翁之句作六十二翁吟三百里湖水接天﹐六十二翁身刺船。飯足便休慵念祿﹐丹成不服怕登仙。胸中浩浩了無物﹐世上紛紛徒可憐。但有靑錢沽白酒﹐猶堪醉倒落梅前。自開歲略無三日晴戲作長句新年暗曀覺春慳﹐變化相乘一瞬間。雨腳稍收初見日﹐風花忽起又遮山。欲行幽圃還成阻﹐未脫重裘自笑孱。桃李會開君勿恨﹐淸尊且用破衰顏。置酒梅花下作短歌歲月不貸人﹐綠發成華顚。此生幾兩屐﹐念之每淒然。我本塵外客﹐已絕區中緣。惟當及未死﹐勤醉梅花前。瘦影寫微月﹐疏枝橫夕煙。偃蹇巖壑間﹐欲與松忘年。豈亦薄世俗﹐忽逐天風翩。吾詩不徒歌﹐持配湘娥弦。梅花已過聞東村一樹盛開特往尋之慨然有感春晚城南十里陂﹐亭亭獨立見奇姿。品流不落松竹後﹐懷抱惟應風月知。旋拂亂雲成小佇﹐重攜芳榼卜幽期。佳人空谷從來事﹐莫恨桃花笑背時。思蜀老子饞堪笑﹐珍盤憶少城。流匙抄薏飯﹐加糝啜巢羹。栮美傾筠籠﹐茶香出土鐺。西郊有舊隱﹐何日返柴荊。書憤早歲那知世事艱﹐中原北望气如山。樓船夜雪瓜洲渡﹐鐵馬秋風大散關。塞上長城空自許﹐鏡中衰鬢已先斑。出師一表眞名世﹐千載誰堪伯仲間。南窗擘黃柑獨酌有感放翁潦倒鬢成絲﹐也把花前酒一卮。何限人間堪恨事﹐黃柑丹荔不同時。久雨驟晴山園桃李爛熳獨海棠未甚開戲作雨霽風和日漸長﹐小園尊酒答年光。直令桃李能言語﹐何似多情睡海棠。臨安春雨初霽世味年來薄似紗﹐誰令騎馬客京華。小樓一夜聽春雨﹐深巷明朝賣杏花。矮紙斜行閒作艸﹐晴窗細乳戲分茶。素衣莫起風塵嘆﹐猶及淸明可到家。延和殿退朝口號二首雨餘未肯放朝暾﹐穿仗恭承聖主恩。淸蹕傳聲徐禦殿﹐紫衣引拜許龍門。徘徊漫結堯階戀﹐零落𨿽招楚澤魂。歸去猶堪誇里巷﹐桐江新賜兩朱車番。又

十年短棹樂滄波﹐彊著朝衫棄釣蓑。才薄何堪試馮翊﹐恩深猶許對延和。空墻煙柳遙迎馬﹐輦路春恨欲濺靴。莫恨此身衰病去﹐同時朝士久無多。簡楊庭秀衮衮過白日﹐悠悠良自欺。未成千古事﹐易滿百年期。黃卷閒多味﹐紅塵老不宜。相逢又輕別﹐此恨定誰知。飲張功父園戲題扇上寒食淸明數日中﹐西園春事又匆匆。梅花自避新桃李﹐不爲髙樓一笛風。夜泛西湖示桑甥世昌嗟我客上都﹐忽已見暮春。騎馬出暗門﹐瞇眼吹紅塵。西湖商賈區﹐山僧多市人。誰令污泉石﹐只合加冠巾。黃冠更可憎﹐狀與屠沽鄰。齁齁酒肉气﹐吾輩何由親。少須一哄散﹐境寂鷗自馴。舉手邀素月﹐移舟采靑蘋。鐘從南山來﹐殷殷浮煙津。鶴髮隱者歟﹐長樂收釣緡。畏冷不竟夕﹐恨此老病身。明發復擾擾﹐吾詩其絕麟。小舟過禦園二首聖主憂民罷露臺﹐春風別苑畫常開。盡除曼衍魚龍戲﹐不禁芻蕘雉兔來。水鳥避人橫翠靄﹐宮花經雨委蒼苔。殘年自喜身彊健﹐又作淸都夢一回。又

水殿西頭起砌臺﹐綠楊鬧處杏花開。簫韶本與人同樂﹐羽衛才聞歲一來。益鳥首波生涵藻荇﹐金鋪雨後上莓苔。遠臣侍宴應無日﹐目斷堯云到晚回。自眞珠園泛舟至孤山呼船徑截鴨頭波﹐岸幘閒登瑙瑪坡。弦管未嫌驚鷺起﹐塵埃無柰污花何。宦情不到漁蓑底﹐詩興偏於野寺多。明日一藤龍井去﹐誰知伴我醉行歌。眞珠園雨中作淸晨得小雨﹐憑閣意欣然。一埽羣兒迹﹐稍稀遊女船。煙波蘸山腳﹐濕翠到闌邊。坐誦空濛句﹐予懷玉局仙。還家二首富貴元須早致身﹐白頭豈復市朝人。數聲鵯夾鳥呼殘夢﹐一架酴酉縻送晚春。疊嶂出云明客眼﹐澄江漲雨濯京塵。逢人枉道哦詩瘦﹐下語今年尙未親。又

天津橋上醉騎驢﹐一錦囊詩一束書。作客況當多病後﹐還家已過暮春初。泥深村巷人誰顧﹐艸滿園畦手自釒且。不爲衰遲思屏迹﹐此心元向利名疏。初歸偶到近村戲書雨過一村暗﹐風回百艸香。刺船過古埭﹐倚杖立新塘。醉覺乾坤大﹐閒知日月長。暮歸詩滿巷﹐𨿽老尙能狂。題跨湖橋下酒家湖水綠於染﹐野花紅欲燃。春當三月半﹐狂勝十年前。小店開新酒﹐平橋上畫船。翩翩幸彊健﹐不必愧華顚。春遊至樊江戲示坐客江頭蕭蕭春色暮﹐柳陰遊魚飽飛絮。芼羹箭筍美如玉﹐點豉絲蒓滑縈箸。銀鞍烏帽尋春客﹐朱戶靑旗沽酒處。浮生細看才幾時﹐一笑自應忘百慮。綠杯到手不肯盡﹐寶帶照地身何與。酴酉縻爛熳我欲狂﹐茗艼還家君勿遽。暮春焦頁卒頁都門白髮新﹐歸來一振客衣塵。啼鶯妒夢頻催曉﹐飛絮鐘情獨殿春。湖上風光猶淡沱﹐尊前懷抱頗淸眞。詩成絕恨知心少﹐自寫吳箋寄故人。天華寺前遇縣令過避之入寺僧皆晝睡墮絮飛花掠釣船﹐天華寺下賞春妍。縣多官府鳴騶過﹐僧少叢林避客眠。出网長魚猶魚發魚發﹐爭泥新燕欲翩翩。典衣剩買旗亭醉﹐已過旗亭六十年。偶得海錯侑酒戲作判無神藥屬刂淸冥﹐放箸那憎海物腥。滿貯醇醪漬黃甲﹐密封小甕餉紅丁。從來一飽忘南北﹐此去千鐘任醉醒。添雪更知憑茗椀﹐山童敲臼隔窗聽。雨晴遊香山雨打酴酉縻夜未拆﹐一晴柳岸先飄雪。我搖畫檝鏡湖中﹐碧水靑天兩奇絕。長歌縹紗云不動﹐橫笛淸悲竹將裂。悠然起舞影零亂﹐卓爾四顧心激烈。好山可隱輕捨去﹐故人已貴長乖隔。肺渴生塵防酒興﹐眼暈成花作書厄。平生所期無一遂﹐獨有曠快相除折。夜歸燈火鬧湖邊﹐淡淡西南一鉤月。春遊絕句一百五日春郊行﹐三十六溪春水生。千秋觀裏逢急雨﹐射的峯前看晚晴。夜行玉笥樵風之間宿龍瑞野店溪橋供晚餉﹐吟邊醉裏弄春風。馬行缺月黃昏後﹐鐘下亂山空翠中。名宦不辭成寂寂﹐歲時惟恨去匆匆。頗聞禹穴遺書在﹐安得髙人與細窮。聞傅氏莊紫笑花開急棹小舟觀之日長無柰淸愁處﹐醉裏來尋紫笑香。漫道閒人無一事﹐逢春也似蜜蜂忙。遊法云寺觀彜老新葺小園古寺朱扉傍水開﹐髙僧笑語共徘徊。陰陰曲徑人稀到﹐一一名花手自栽。竹筧引泉滋藥壠﹐風鑪篝火試茶杯。此行自喜非生客﹐二百年間六世來。咸齏十韻九月十月厔瓦霜﹐家人共畏畦蔬黃。小罌大甕盛滌濯﹐靑菘綠韭謹蓄藏。天气初寒手訣妙﹐吳鹽正白山泉香。挾書旁觀穉子喜﹐洗刀竭作廚人忙。園丁無事臥曝日﹐棄葉狼藉堆空廊。泥爲緘封糠作火﹐守護不敢非時嘗。人生各自有貴賤﹐百花開時促髙宴。劉伶病酲相如渴﹐長魚大肉何由薦。凍齏此際價千金﹐不數狐泉槐葉面。摩挲便腹一欣然﹐作歌聊續冰壺傳。長門怨未央宮中花月夕﹐歌舞稱觴天咫尺。從來所恃獨君王﹐一日讒興誰爲直。尺咫之天今萬里﹐空在長安一城裏。春風時送簫韶聲﹐獨掩羅巾淚如洗。淚如洗兮天不知﹐此生再見應無期。不如南粵匈奴使﹐航海梯山有到時。遣興莫羨朝回帶萬釘﹐吾曹要可艸堂靈。風來弱柳搖官綠﹐云破奇峯湧帝靑。聽盡啼鶯春欲去﹐驚回夢蝶醉初醒。從教俗眼憎疏放﹐行矣桐江酹客星。晨坐道室有感一缽靑精便有餘﹐世間萬事總成疏。手揮弦上烏棲曲﹐口誦巖間鳥迹書。丹气初升勤沐浴﹐芝房未熟飽耘鋤。碧霄騰舉人人事﹐莫戀污渠與臭帑。晝臥忽忽見春盡﹐䢐年那更還。香生帳裏霧﹐書積枕邊山。淩厲心猶壯﹐沈綿气已孱。千秋有管葛﹐看鏡汗吾顏。雨晴久雨作我病﹐今朝身頓輕。花房避初旭﹐簾影弄新晴。漉酒綸巾折﹐聽琴拄杖橫。翛然又終日﹐未覺負平生。宿石帆山下二首卷地東風吹釣船﹐石帆重到又經年。放翁夜半酒初解﹐落月銜山聞杜鵑。又

系船禹廟醉如泥﹐投宿漁家月向低。濕翠撲人濃可掬﹐始知身在石帆西。小雨泛鏡湖吾州淸絕冠三吳﹐天寫雲山萬幅圖。龍化廟梁飛白雨﹐鶴收仙箭下靑蕪。菱歌裊裊遙相答﹐煙樹昏昏淡欲無。端辦一船多貯酒﹐敢辭送老向南湖。小憩村捨藤梢維艇子﹐煙際覓人家。小婦篸新麥﹐羣童摘晚茶。溪云易成雨﹐崖樹少開花﹐聊寄平生快﹐靑鞋到若耶。平水水悍溪橋敗﹐沙頹野徑移。年華入詩卷﹐心事付筇竹。雨霽鵓鳩喜﹐春歸是鳥磝知。客庖消底物﹐麥飯薦蒓絲。初夏山中又報東皇促駕歸﹐醉中闕賦送春詩。佛瓶是處見紅藥﹐僧榻有時聞子規。野客款門聊倒屣﹐溪潭照影一軒眉。年光佳處惟初夏﹐兒女紛紛詎得知。雨後礎潤還成雨﹐雲收旋作晴。巖花分日發﹐林筍逐番生。筆硯行常具﹐軒窗晚更明。塵埃幸不到﹐那得廢詩情。雲門溪上獨步山路聊翩十日陰﹐晚晴剩喜得幽尋。殘紅猶有數枝在﹐漲綠眞成一倍深。泉響佩環鳴暗壑﹐月明珠璧散疏林。歸來寂寞鐘初動﹐羞向孤燈說壯心。雲門過何山漠漠稻滿陂﹐濛濛雨沾衣。林花落更新﹐磎鳥止復飛。我作山中行﹐十日未擬歸。思酒過野店﹐念茶叩僧扉。眠枕松下石﹐適意無訶譏。心廣體自舒﹐泰然不肉肥。念昔在官塗﹐萬事與願違。逢人無一欣﹐對食或累欷。低回三十年﹐竟不飽蕨薇。空將書五車﹐自誑腹十圖。餘日猶幾何﹐可復貪塵皔。剩拾柏子香﹐閉門觀昨非。明覺院細路蟠靑壁﹐層軒倚碧空。天香下塵世﹐僧梵起雲中。藤絡將頹石﹐松號不斷風。尢憐扶杖處﹐直下數飛鴻。自雲門至上竈欲遊一二僧庵以雨不果道遠晨炊米﹐風和晝減衣。花殘孔官廟﹐苔滿葛仙磯。剩欲尋僧話﹐先判秉炬歸。山昏又成雨﹐心事固多違。自上竈過陶山宿雨初收見夕陽﹐縱橫流水入陂塘。蠶家忌客門門閉﹐茶戶供官處處忙。綠樹村邊停醉帽﹐紫藤架底倚胡牀。不因蕭散遺塵事﹐那覺人間白日長。四月四月江南暑尙微﹐虛堂初換葛衣時。懶陪陌上雍容騎﹐且對窗間腷膊棋。糝徑落花猶片片﹐拂云新竹已離離。年來病肺疏杯酌﹐應接風光賴有詩。初夏閒居卽事門巷蕭蕭日正長﹐方牀曲幾傲羲皇。輕風忽起楊花鬧﹐淸露初晞藥艸香。對奕兩奩飛黑白﹐讎書千卷雜朱黃。穿簾語燕能從我﹐分爾湖邊一夏涼。夜汲酒渴起夜汲﹐月白天正靑。銅瓶響寒泉﹐聞之心自醒。井邊雙梧桐﹐映月影離離。上有獨棲鵲﹐細爪握髙枝。我欲畫團扇﹐良工不可求。三嘆拊庭楯﹐浩然風露秋。排悶老去知心少﹐流塵鎖斷弦。尊空問字酒﹐囊罄作碑錢。掃葉供朝爨﹐和泥補漏船。胸中元浩浩﹐白眼望靑天。初夏夜賦好景入新夏﹐幽人臥獘廬。廊腰得風遠﹐樹罅見星疏。門掩鴉棲後﹐鐘鳴月上初。靑燈尙堪近﹐起了讀殘書。新霽城南舟中夜興身是江湖不系船﹐雨餘隨處一翛然。浮雲盡斂出靑嶂﹐孤月徐升行碧天。收网漁歌移別浦﹐隔城塔影落前川。明朝閒就平洲飲﹐巾履追涼又一年。泊舟二首蘸岸煙波艤畫船﹐幅巾蕭散餞流年。兩行楊柳吹晴雪﹐只著啼鶯未著蟬。又

湖水無風鏡面平﹐巉巉倒影萬峯靑。放翁眼界便疏豁﹐過盡蘆村泊蓼汀。飲伯山家因畱宿小醉悠然不作酲﹐斷雲飛盡卻成晴。月生檐外見簾影﹐風下城頭聞角聲。岸幘莎庭便發冷﹐酌泉桐井覺魂淸。雞號忽報明星上﹐夢破虛皇白玉京。夜泛蜻蜓浦四顧水無際﹐三更月未生。偶成搖檝去﹐不減禦風行。煙浦漁歌斷﹐蘆洲鬼火明。還家人已睡﹐小立叩柴荊。晨起看山飲酒愛山入骨髓﹐嗜酒在膏肓。跌宕風煙外﹐歌呼曲糵傍。虛窗天柱曉﹐小甕橐泉香。垂老叨微祿﹐無。忙。枕上偶賦初夏暑猶薄﹐紗巾廚怯夜深。孤螢入窗罅﹐斜月下墻陰。靜養觀書眼﹐窮悲濟世心。吾衰亦久矣﹐䢐歲苦駸駸。自詠射的山前一老樵﹐此生何敢辱旌招。繆緣學道肱三折﹐不遇知音尾半焦。去蠹區區慚啄木﹐附髙燁燁鄙淩霄。但令窮死心無愧﹐也勝鳴珂事早朝。題齋壁四首二十餘年此結茆﹐園公溪父日論交。風翻半浦亂荷背﹐雨放一林新筍梢。隔葉晚鶯啼谷口﹐唼花雛鴨聚塘坳。出門行罷還無事﹐借得丹經手自抄。又

四顧茫茫水接天﹐幽居眞个似乘船。月窗竹影連棲鵲﹐露井桐聲帶斷蟬。甘寢每憎茶作祟﹐淸狂直以酒爲仙。形骸那得常羈束﹐六十年來又二年。

又舴艋爲家一老翁﹐陽狂羞與俗人同。夢回菱曲漁歌裏﹐身寄蘋洲蓼浦中。斷簡塵埃存治道﹐髙丘艸棘閉英雄。旗亭村酒何勞醉﹐聊豁平生芥蒂胸。又

稽山千載翠依然﹐著我山前一釣船。瓜蔓水平芳艸岸﹐魚鱗云襯夕陽天。出從父老觀秧馬﹐歸伴兒童放紙鳶。君看此翁閒適處﹐不應便謂世無仙。詩集卷十八一百二十七首丙午五月大雨五日不止鏡湖渺然想見湖未廢時有感而賦朝雨暮雨梅正黃﹐城南積潦入車箱。鏡湖無復鍼靑秧﹐直浸山腳白茫茫。湖三百里漢訖唐﹐千載未嘗廢陂防。屹如長城限胡羌﹐嗇夫有秩走且僵。旱年灌注水何傷﹐越民歲歲常丰穰。溢湖誰始謀不臧﹐使我婦子饜糟糠。陵遷谷變亦何常﹐會有妙手開湖光。蒲魚自足被四方﹐煙艇滿目菱歌長。遊鄞晚雨初收旋作晴﹐買舟訪舊海邊城。髙帆斜掛夕陽色﹐急櫓不聞人語聲。掠水翻翻沙鷺過﹐供廚片片雪鱗明。山川不與人俱老﹐更幾東來了此生。泊上虞縣鄞江久不到﹐乘興偶東遊。漲水崩沙岸﹐歸云抱縣樓。吟餘聲混混﹐梳罷發颼颼。喜見時平象﹐新絲入市稠。發丈亭二首姚江乘潮潮始生﹐長亭卻趁落潮行。參差鄰舫一時發﹐臥聽滿江柔櫓聲。又

玄云垂天暗如漆﹐櫓聲嘔軋知船行。南風忽起捲云去﹐江月已作金盆傾。明州丰年滿路笑歌聲﹐蠶麥俱收谷價平。村步有船銜尾泊﹐江橋無柱架空橫。海東估客初登岸﹐云北山僧遠入城。風物可人吾欲住﹐擔頭蒓菜正堪烹。水亭獨酌十二韻淸風埽鬱蒸﹐爽气生戶牖。客中淡無事﹐翛然一杯酒。書生拙自料﹐事業期不朽。少年忝朝迹﹐蹭蹬今白首。歷觀千載事﹐和戎固嘗有。定襄伍原間﹐乃可畫地守。神州在何許﹐東巡已去久。煌煌一統業﹐謨訓共可負。荊楚多劍客﹐宣潤富弩手。孰能用其長﹐坐使老農畝。講武幸長楊﹐勞軍臨細柳。中興望聖時﹐未死得見否。坐客有談狄魚眼眶之美者感嘆而作黃雀頭顱羞五鼎﹐狄魚眼眶參雋永。兩螯何罪蟹喪軀﹐一臠可憐牛斷領。霜刀斫膾幾許痛﹐公子方誇醉魂醒。物生怖死與我均﹐砧幾流丹只俄頃。哀哉堂堂七尺身﹐正坐舌端成業境。豪華只可誇僕妾﹐報應那知類形影。世間擾擾何時了﹐一念超然差若穎。不妨瓦缽飽晚菘﹐更汲山泉試春茗。衰病不復能劇飲而多不見察戲作此詩平生不持面看人﹐寧作五湖雲水身。忍窮閉門豈自苦﹐是中有味敵八珍。酒杯瀲灩鼓吹作﹐我自悲吒人自樂。更闌坐睡不得去﹐如鷹在鞲虎遭縛。丈夫歡樂自有時﹐遇酒先怯非予衰。萬騎擊胡靑海岸﹐此時意气令君看。或以予辭酒爲過復作長句陸生酒戶如蠡迮﹐痛酒豈能堪大白。正緣一快敗萬事﹐往往吐茵仍墮幘。爾來人情甚不美﹐似欲殺我以曲糵。滿傾不許計性命﹐傍睨更復騰頰舌。醉時狂呼不復覺﹐醒後追思空自責。卽今願與交舊約﹐三爵甫過當亟徹。解衣摩腹午窗明﹐茶磑無聲看霏雪。行路難平生結交無十人﹐與君契合懷抱眞。春遊有時馬忘秣﹐夜話不覺雞報晨。極知貧賤別離苦﹐明日有懷就誰語。人無根柢似浮萍﹐未死相逢在何許。道邊日斜泣相持﹐旗亭取醉不須辭。君貴堂廚萬錢食﹐我勸一杯應不得。千峯榭宴坐蒼寒千疊擁官居﹐吏退憑髙樂有餘。盡日煙雲窮變化﹐入秋艸木漸凋疏。朱弦靜按新傳譜﹐黃卷閒披累譯書。聊與邦人共無事﹐吾僚不用笑迂疏。喜雨二首勢掠郊原飛急雪﹐聲搖窗戶過奔雷。坐知多稼連云熟﹐不獨新涼傍枕來。又

淅瀝檐聲枕上聞﹐攬衣起坐對鑪燻。萬家歌舞豈年樂﹐未費烏龍一綫云。五鼓樓堞冬冬鼓﹐簾櫳煜煜燈。浪名隨牒吏﹐實似打包僧。衰病元難彊﹐疏慵每自憎。誰知戍邊日﹐秋野正呼鷹。官居戲詠三首萬里飄然似斷蓬﹐桐廬江上又秋風。判余牘尾棲鴉濕﹐衙退庭中立雁空。燈火市樓知酒賤﹐歌呼村路覺年丰。誰言病守無歡意﹐也與他人一笑同。又

說著功名卽自羞﹐暮年世味轉悠悠。一庭落葉楸梧老﹐萬里悲風鼓角秋。懷綬不爲明日計﹐登樓且散異鄕愁。漁舟大似非凡子﹐能揀溪山勝處畱。又

城頭閒倚一枝藤﹐病起淸羸不自勝。衙鼓有期催晚坐﹐絳鈴無賴喚晨興。愛書習气嗟猶在﹐寡過工夫愧未能。寂寞已無臺省夢﹐諸公衮衮自飛騰。倦眼看書澀似上羊腸﹐得睡甘如飲蜜房。起坐藤牀搔短髮﹐數聲畫角報斜陽。拜旦表一封馳奏效嵩呼﹐淸暉何時返故都。只道建炎巡狩禮﹐誰知故事自祥符。早自烏龍廟歸殘漏聲中聽曳鈴﹐翩翩吹帽出郊坰。雨餘澗落雙虹白﹐云合山餘一發靑。鐵馬蹴冰悲昨夢﹐朱顏辭鏡感頹齡。歸來獨對空齋冷﹐鳥迹蒼苔自滿庭。上丁燎火明中庭﹐老槐泣殘雨。白頭奉祀事﹐恐懼劇仰俯。三終樂在懸﹐再拜肉升俎。誰言千載後﹐恍若到鄒魯。吾國𨿽褊小﹐大社胙茆土。如何儼章綬﹐日夜臨箠楚。藏書如丘山﹐及物無一羽。吾其可憐哉﹐去去老農圃。新秋打窗落葉報秋期﹐病叟頹然兩鬢絲。縱酒已無年少夢﹐讀書仍負夜涼時。問囚損气嗟誰念﹐學道刳心恐已遲。買鶴淸溪歸計足﹐寄聲先遣故人知。殘年殘年迫鍾漏﹐病骨怯風霜。投幘早當去﹐彊顏徒自傷。文符紛似雨﹐訟訴進如墻。笑殺滄浪客﹐微官有許忙。休日行郡圃南山如黛照朱扉﹐地接官居到亦稀。寒蝶徘徊掠衰艸﹐孤花閃淡弄斜暉。荒城歌舞難娛客﹐休日文書且解圍。猶勝去年窮巷底﹐臥聞砧杵念秋衣。登北榭繞城山作翠濤傾﹐底事文書日有程。無混我爲揮吏散﹐獨登樓去看云生。香浮鼻觀煎茶熟﹐喜動眉間煉句成。莫笑衰翁淡生活﹐它年猶得配玄英。小酌簾外桐疏見露蟬﹐一壺聊醉嫩寒天。團臍磊落吳江蟹﹐縮項輪囷漢水鯿。投老宦遊眞漫爾﹐平生懷抱固超然。文書縛急何由耐﹐會向長安市上眠。焚香作墨瀋決訟吏皆退立一丈外戲作此詩客鬢新添幾縷絲﹐山城且付一官癡。空濛碧靄籠香岫﹐霮癘玄雲起墨池。判牒不妨閒作艸﹐坐衙聊得細日我詩。吏民莫怪秋來健﹐漸近南山射虎時。齋中閒詠風號萬物作濤聲﹐云截千峯似幾平。多病支離仍老境﹐暮秋蕭瑟更山城。燕觴久罷塵痕積﹐庭訟全稀蘚暈生。莫道齋中日無事﹐焚香埽地又詩成。秋夜聞雨香斷燈昏小幌深﹐不堪病裏值秋霖。驚回萬里關河夢﹐滴碎孤臣犬馬心。淸似釣船聞急瀨﹐悲於靜院聽繁砧。玉峯老去情懷惡﹐穩受千莖雪鬢侵。自詠鈍似窗間十月蠅﹐淡如世外一孤僧。心勞撫字𨿽亡補﹐筆判虛空卻分鹿能。厭見文書銜客袖﹐但思蔬水曲吾肱。何時卻宿雲門寺﹐靜聽霜鐘對佛燈。秋懷少時本願守墳墓﹐讀書射獵畢此生。斷蓬遇風不自覺﹐偶入戎幕從西徵。朝看十萬閱武罷﹐暮馳三百巡邊行。馬蹄度隴雹聲急﹐士甲照日波光明。興懷徒寄廣武嘆﹐薄福不掛雲臺名。頷須白盡愈落莫﹐始讀法律親笞榜。訟氓滿庭鬧如市﹐吏牘圍坐髙於城。未嫌樵唱作野哭﹐最怕甜酒傾稀餳。平生養气頗自許﹐𨿽老尙可吞司並。何時擁馬橫戈去﹐聊爲君王護北平。不寐閏年九月已重裘﹐說著功名卽自羞。病骨不禁霜气峭﹐髙風正送雁聲遒。半杯濁酒如欺老﹐一點靑燈欲訴愁。不寐裁詩眞習气﹐輸它睡足向黃州。醉中戲作當年買酒醉新丰﹐豪士相期意气中。插羽軍書立談辦﹐如山鐵騎一麾空。玉關久付淸宵夢﹐笠澤今成白髮翁。堪笑燈前如意舞﹐尙將老健壓諸公。頻夜夢至南鄭小益之間慨然感懷二首身似庵居老病僧﹐罷參不復系行縢。夢中忽在三泉驛﹐庭樹鳴梟鬼弄燈。又

客枕夢遊何處所﹐梁州西北上危臺。雪云不隔平安火﹐一點遙從駱谷來。夜雨枕上秋雨不肯晴﹐秋夜不肯明。寸心集百憂﹐厭此點滴聲。歲月不貸人﹐老病忽至此。丈夫本憂世﹐兒女乃畏死。雨夜蒼云晝埋山﹐白雨夜溢渠。虛堂閃風燈﹐獨處誰與娛。吾生過六十﹐鬢髮日夜疏。出當飲美酒﹐歸當讀奇書。可憐兩不遂﹐兀兀如枯株。明復對胥吏﹐孤憤何由攄。安流亭俟客不至獨坐成詠憶昔西徵鬢未霜﹐拾遺陳迹弔微茫。蜀江春水千帆落﹐禹廟空山百艸香。馬影斜陽經劍閣﹐櫓聲淸曉下瞿唐。酒徒雲散無消息﹐水榭憑欄淚數行。秋興二首楸槐雨霋憵﹐鳧雁水拍拍。曉行城南路﹐落葉滿阡陌。新霜上衰鬢﹐吾死亦已迫。那將有限身﹐常作未歸客。長吟側紗帽﹐萬里一秋色。世俗不足論﹐天豈無皂白。又

朝先鳴雞興﹐夕殿棲亞鳥還。符檄積几案﹐寢飯於其間。榜笞督租賦﹐涉筆馬辛我顏。忽忽過白日﹐胡能慰煢鰥。葉脫橫林疏﹐髟委鬌溪南山。豈無一杯酒﹐吾事何時閒。燕堂獨坐意象殊憒憒起登子城作此詩睡魔困衰翁﹐白日坐兀兀。忽然振衣起﹐目了尙如鶻。憑髙望中原﹐佳气未消歇。逆賊稽大刑﹐痛憤深至骨。新霜下昌陵﹐艸有胡馬齕。羽林百萬士﹐何日聞北伐。賤臣官有守﹐不敢叫行闕。夢中涉黃河﹐太行髙硉矹。天河未洗兵﹐封豕食上國。坐令河洛間﹐百郡暗荊棘。夷吾非王佐﹐尙足救左衽。中原消息斷﹐吾輩何安寢。世俗苦齷齪﹐誰與共此功。安知無奇士﹐悲歌燕市中。秋雨北榭作秋風吹雨到江氵賁﹐小閣疏簾曉色分。津吏報增三尺水﹐山僧歸入萬重云。飄零露井無桐葉﹐斷續煙汀有雁羣。了卻文書早尋睡﹐檐聲偏愛枕間聞。次韻王給事見寄大手方司一世文﹐臒儒何敢望余塵。誰知天下黃扉貴﹐肯記江邊白髮新。末路愈窮詩有祟﹐舊書渾忘筆無神。牀頭周易尊中酒﹐猶賴渠儂不負人。病中夜半蕭蕭欲脫猶吟葉﹐耿耿微明未滅燈。夜半不眠閒倚壁﹐使君淸似北山僧。卽事組繡紛紛炫女工﹐詩家於此欲途窮。語君白日飛升法﹐正在焚香聽雨中。歲晚懷故人衰髯白盡無添處﹐病骨臒然欲折時。客抱琴來聊瀹茗﹐吏封印去又哦詩。山橫城上勢如壓﹐角動樓頭聲正悲。零落斷鴻書不到﹐歲殘何以慰相思。焉耆行二首焉耆山頭暮煙紫﹐牛羊聲斷行人止。平沙風急捲寒蓬﹐天似穹廬月如水。大胡太息小胡悲﹐投鞍欲眠且復起。漢家詔用李輕車﹐萬丈戰云來壓壘。又

焉耆山下春雪晴﹐莽莽惟有蒺藜生。射麋食肉飲其血﹐五穀自古惟聞名。樵蘇切莫近亭障﹐將軍臥護眞長城。十年牛馬向南睡﹐知是中原今太平。丙午初冬得心腹痛疾大下而愈羸耗不支方在告臥燕堂東偏聞民間前一夕被盜者慨然有感愔愔四壁空﹐宛宛一室奧。雨聲靜更聞﹐雨气深不到。下簾設紙屏﹐篝火支藥竈。勿言此幽陋﹐足以養衰眊。頗聞閭裏間﹐比夕多狗盜。遊徼無乃闕﹐鰥寡將孰告。家貧未決去﹐祿食當念報。臥眜疇敢安﹐起立擲吾帽。因王給事回使奉寄雨昏郡郭連三日﹐吏報江流忽數回。正嘆船如天上坐﹐那知人自日邊來。臂弓腰箭身今老﹐航海梯山運已開。漢虜不應常自守﹐期公決策畫雲臺。病告中遇風雪作長歌排悶風雪橫街不能出﹐閉戶垂帷養衰疾。黃昏臥聽打窗聲﹐聊挽淸寒入詩律。公孫布被久有味﹐子敬靑氈暖無匹。石鼎閒烹似爪茶﹐霜皺旋破加拳栗。蹲鴟足火微點鹽﹐罌粟熬湯旋添蜜﹐龍蛇角戢角戢寒筍束。子母累累丹柿寶﹐玉貍試說涎已墮。石芥才嘗酒如失﹐天公付汝亦已厚。飽食長謠抱雙膝﹐丈夫豈爲口腹計。壯志常恐無時畢﹐伐胡疏奏端許前。腰領敢辭膏斧鑕﹐冬夜戲作賤貧百年愁。老大萬事倦﹐起家來牧民。竊語笑丞椽﹐拘攣拙徵科。儉陋省遊宴﹐不思返江湖。乃爾辱畿甸﹐斯言中吾病。有靦在其面﹐行當自劾去。暫寓等郵傳﹐十月夜正長。歲事到冰霰﹐膏油幸可具。更盡書一卷﹐夜坐二首曲幾蒲團夜過分。頹然半脫鹿皮巾﹐驚鴻避弋鳴煙渚。斷角淩風上雪云﹐仕宦愈知林下貴。窮愁方策酒中勛﹐扁舟東去何時辦。昔向金丹幸有聞﹐又

山城意象自蕭然。況是髙齋作雪天﹐漸暗玉虫寒有燼。欲殘金鴨暖無煙﹐衰容病後如添歲。遙夜冬來抵過年﹐安得龍綃三丈幅。爲君試寫白雲篇﹐遣興圖書雞犬共扁舟。又續人間汗漫遊﹐醉眼本輕千古事。釣竿新賜一灘秋﹐慣看浮世成陵谷。莫露神光上鬥牛﹐老病豈堪常作客。夢尋歸路傍西疇﹐登紫翠樓水落溪聲壯。天寒山色奇﹐殘云宿虛閣。馴鷺下淸池﹐簿領消豪气。功名負聖時﹐憑髙不勝嘆。神武迫歸期﹐丙午十月十三夜夢過一大冢傍人爲餘言此荊軻墓也按地誌荊軻墓蓋在關中感嘆賦詩采藥遊名山。物外富眞賞﹐秋關策蹇驢。雪峽蕩孤槳﹐還鄕忽十載。髙興寄遐想﹐夢行河潼間。初日照仙掌﹐坡陀荊棘冢。狐兔伏榛莽﹐悲歌易水寒。千古見精爽﹐國久不復。驚覺泚吾顙﹐何時眞過玆。薄酹神所饗﹐病起小飲病起新霜滿鬢蓬。憑髙一笑與誰同﹐酒如淥靜春江水。人有鴻荒太古風﹐野寺鐘來夕陽外﹐寒山空插亂雲中。一官正爾妨人樂﹐只合滄浪狎釣翁。冬夜讀書莫笑燈檠二尺餘﹐老來舊學要耘釒且。寒生點滴三更雨﹐喜動縱橫萬卷書。本著儒冠那免此﹐可因吏牘頓拋渠。善和舊賜今猶在﹐剩采蕓香辟蠹魚。夜坐觀小兒作擬毛詩欣然有賦北風城頭鼓紞紞﹐䢐歲崢嶸正多感。老夫假寐角巾低﹐稺子髙吟兩髦髧。衰遲笑我藏袖手﹐狂率憐渠滿軀膽。旋炊粉飠壹裹靑篛﹐新炸餳枝綴紅糝。未言問事漸瀾翻﹐且賞揮毫能果敢。嗟予疇昔如汝年﹐萬卷縱橫恣窺覽。卽今見汝尙歡欣﹐此癖眞同嗜昌歜。夜闌我困兒亦歸﹐獨與貍奴分坐毯。郡齋偶書三首白首奉魚書﹐蕭然一事無。吏閒晨已散﹐人醉莫相扶。捲野收禾黍﹐連江下舳櫓。山城君勿誚﹐東北是皇都。又

翠嶺當城起﹐淸江擘硤流。軻峨商客艑﹐嘈囋酒家樓。丰歲人元樂﹐殘年我獨愁。秦吳環萬里﹐感慨故貂裘。又

江墮淸笳月﹐霜嚴畫戟門。灘聲寒更壯﹐山气旦常昏。搖落悲䢐歲﹐羈遊憶故園。無勞空竊食﹐何以報君恩。燈下閱吏牘有感老眼今年太負渠﹐羲經魯史頓成疏。一爲柱後惠文吏﹐厭讀司空城旦書。正苦雁行須束縛﹐不言鼠輩合誅釒且。致君堯舜元無術﹐黃卷何辭飽蠹魚。過放生池追懷江公民表諫議池蓋公所創也釣臺先生諫大夫﹐建中初元起江湖。是是非非玉座側﹐身可死徙志不渝。煙汀月島二十載﹐白髮短舟付藏菇蒲。晚蒙湔洗得一障﹐上奏猶自稱分鹿疏。此公造處直奇特﹐竺乾先生分半席。九州看如掌中果﹐天不遣爲吁可惜。徑歸斂手築陂池﹐也活龜魚論萬億。骨冷桐山喚不聞﹐停車悵望春波碧。園中絕句二首梅花重壓帽檐偏﹐曳杖行歌意欲仙。後五百年君記取﹐斷無人似放翁顚。又

溪北溪南飛白鷗﹐夕陽明處見漁舟。憑誰爲剪機中素﹐畫取天涯一片秋。戲作歸臥元知作餓夫﹐宦遊依舊是臒儒。免教妻子爭粳秫﹐秋稼連云一稜無。縱筆三首閒經月下白蘋洲﹐半脫風前紫綺裘。曾值東風謁鸞駕﹐卻因南渡看龍舟。年光已付瞢騰醉﹐天宇誰從汗漫遊。莫怪又成橫笛去﹐故人期我玉華樓。又

東都宮闕郁嵯峨﹐忍聽胡兒敕勒歌。云隔江淮翔翠鳳﹐露沾荊棘沒銅駝。丹心自笑依然在﹐白髮將如老去何。安得鐵衣三萬騎﹐爲君王取舊山河。又

行省當年駐隴頭﹐腐儒隨牒亦西遊。千艘衝雪魚關曉﹐萬竈連云駱谷秋。天道難知胡更熾﹐神州未復士堪羞。會須瀝血書封事﹐請報天家九世仇。病中偶得名酒小醉作此篇是夕極寒一壺花露拆黃縢﹐醉夢酣酣喚不。屏暖半銷香鴨火﹐窗寒初結研蟾冰。詩囊羞澀悲才盡﹐藥裹縱橫覺病增。早掛朝衣歸去是﹐貴人誰記接茵憑。晨讀道書家貧悔嗜酒﹐年邁思學道。𨿽云善補過﹐見事恨不早。儒生守章句﹐忽忽遂將老。巖間得奇書﹐足以慰華皓。丹液下注臍﹐黃雲上通腦。海山行當歸﹐白髮何足埽。後園獨步有懷張季長正字斯世元知少賞音﹐道存何恨死山林。半生去國風埃面﹐一片憂時鐵石心。閒看斷雲成小立﹐偶穿修竹得幽尋。故人已到梁州未﹐尺紙東來抵萬金。老將效唐人體寶劍夜長鳴﹐金痍老未平。指弓誇野戰﹐抵掌說番情。已矣黑山戍﹐悵然靑史名。和親不用武﹐教子作儒生。書憤淸汴逶迆貫舊京﹐宮墻春艸幾番生。剖心莫寫孤臣憤﹐抉眼終看此虜平。天地固將容小醜﹐犬羊自慣瀆齊盟。蓬窗老抱橫行略﹐未敢隨人說弭兵。晨起衣潤燻籠暖﹐燈殘漏箭長。鳴雞帶窗月﹐立馬怯庭霜。病骨陰晴覺﹐官身早夜忙。火城那復夢﹐愁絕軟塵香。雪

但苦奇寒惱病翁﹐豈知上瑞報年丰。一庭不埽待新月﹐萬壑盡平號斷鴻。繭紙欲書先研凍﹐羽觴才舉已尊空。若耶溪上梅千樹﹐欠我今年系短蓬。歲晚書懷早見龍翔上太淸﹐卽今孤宦老山城。靈丹不解換凡骨﹐薄命枉教生太平。積雪樓臺增壯觀﹐近春鳥雀有和聲。如山吏牘何時了﹐惆悵西窗晚照明。晨過天慶蘿月掛團璧﹐松風號急灘。孤燈經院曉﹐殘雪醮壇寒。剩欲閒扶杖﹐何妨醉墮冠。詩成興不盡﹐萬里跨靑鸞。冬夜翩翩殘歷不滿紙﹐坎坎疊鼓無停撾。香殘未消古鼎火﹐燈暗尙結寒缸花。長安故人日已遠﹐錦江小築天之涯。拘攣動覺吏有責﹐幽獨更似僧無家。臥聞沙雁叫空闊﹐想見雪谷森谽谷牙。起提一筆掃匹紙﹐入捲颯颯奔龍蛇。比得朋舊書多索近詩戲作長句庭下訟訴如堵墻﹐案上文書海茫茫。酒酸肉冷不得嘗﹐椎牀大叫欲發狂。故人書來索文章﹐豈知吏責終歲忙。寒龜但欲事縮藏﹐病驥敢望重騰驤。日曛稍退鳧鶩行﹐小山叢竹堂東廂。呼兒深炷銅鑪香﹐楚騷爲我祓不祥。休日感興宦海風波實飽經﹐久將人世寄郵亭。家無釵澤窮馮衍﹐身著襦裙老管寧。藥圃按行新蔓綠﹐書樓徙倚暮山靑。偶然得句悲誰屬﹐零落交朋比曉星。病中偶書燈火靑熒古屋深﹐掛冠境界已駸駸。竹枝影瘦橫殘月﹐藥杵聲寒續暮砧。病覺死生眞大事﹐老知道徳愧初心。經龕禪版殊當勉﹐懶學莎蛩事苦吟。寒夜脫葉爭辭木﹐寒云巧護霜。羈遊少歡樂﹐短景極匆忙。吟苦虫催織﹐鳴哀雁斷行。幽懷誰晤語﹐惆悵此燈光。雪中獨酌金尊玉瀣有何好﹐不堪生世匆匆老。朱顏忽已謝晨鏡﹐白骨行看閉秋艸。駭浪嵯峨風作之﹐蛟龍血人以爲嬉。畏塗寄命三十載﹐賴有痛飲紓吾悲。莫驚醉眼炯如電﹐假鉞猶堪行督戰。指麾突騎取遼陽﹐雪灑轅門夜傳箭。送客長亭柳漸柔﹐送客當閒遊。江近聞津鼓﹐雲開見戍樓。簿書來衮衮﹐歲月去悠悠。閉眼尋歸路﹐春蕪滿故疇。新晴宿雨解殘雪﹐新春侵故年。和風拆冰罅﹐淡日弄窗妍。心事綠尊裏﹐歲華烏帽邊。今朝我病減﹐隨處一欣然。出城翩翻烏帽出林坰﹐掠面風微酒半醒。戍火難尋玉關夢﹐衣塵空愧艸堂靈。天晴山雪明城郭﹐水漲江流近驛亭。客鬢不如堤上柳﹐數枝春動又靑靑。立春日送客郊外短鬢那禁歲月催﹐勝邊花底又春回。雪消漸暖靑鴛日﹐冰解初橫玉鑑梅。江驛軒窗臨古道﹐市樓弦管賣新醅。自憐病守無歡意﹐一笑常因送客來。大雪自夜至旦欲午始晴薄暮雪云低﹐淸宵气慘淒。方聽打窗急﹐已報與階齊。疏箔穿飛蝶﹐空庭聚戲猊。新晴思訪客﹐愁絕滿城泥。雪夜有感狂膽輪囷欲滿軀﹐一麾誰憫滯江湖。靑衫曾奏三千牘﹐白首猶思丈二殳。龍虎翔空瞻王气﹐犬羊度漠避天誅。何時冒雪趨行殿﹐香案前頭進陣圖。雪中忽起從戎之興戲作四首狐裘臥載錦駝車﹐酒醒冰髭結亂珠。三尺馬鞭裝白玉﹐雪中畫字艸軍書。又

鐵馬渡河風破肉﹐云梯攻壘雪平壕。獸奔鳥散何勞逐﹐直斬單於釁寶刀。又

十萬貔貅出羽林﹐橫空殺气結層陰。桑乾沙土初飛雪﹐未到幽州一丈深。又

羣胡束手仗天亡﹐棄甲縱橫滿戰場。雪中急追奔馬迹﹐官軍夜半入遼陽。十二月二十七日祭風師歸道中作虎豹生憎上九關﹐諸公衮衮遂難攀。面顏已老塵埃裏﹐精力虛捐簿領間。束帶敢言趨玉陛﹐橫戈猶憶戍天山。新春自笑摧頹甚﹐鼓吹東風拜胙還。春晴南陌爭牛事已非﹐彩山又近放燈期。風和已染柳千縷﹐山冷未開茶一旗。酒病況當人別後﹐春光偏在雪晴時。道傍笑我淸狂在﹐馬上看山細詠詩。丁未正月春色已粲然露坐髙風堂北觀種花苦寒不解歲崢嶸﹐病守兀坐憂疲氓。天風誰遣撼斗柄﹐便覺春色來江城。北山賽廟見殘雪﹐東津送客聞新鶯。衣裘漸減體殊健﹐簾幕乍捲眼爲明。今朝天气更佳絕﹐淡日微漏云徐行。我移胡牀坐庭下﹐幅巾半脫筇枝橫。散關旌旗掃昨夢﹐少城絲竹眞前生。數株桃杏亦漫種﹐未去與汝聊逢迎。燕堂春夜南樓紞紞下疏更﹐一點紗籠滿院明。映月疏梅入簾影﹐讀書稚子隔窗聲。呻吟藥裹身寧久﹐汛掃胡塵意未平。艸檄北徵今二紀﹐山城仍是老書生。早春池上作疏懶元當與世辭﹐殘年況近乞身期。一官空作讀書祟﹐五斗不供沽酒資。冰拆野塘初灩灩﹐雪殘芳艸已離離。物華似有平生舊﹐不待招呼盡入詩。感興文章天所祕﹐賦予均功名。吾嘗考在昔﹐頗見造物情。離堆太史公﹐靑蓮老先生。悲鳴伏櫪驥﹐蹭蹬失水鯨。飽以五車讀﹐勞以萬里行。險艱外備嘗﹐憤郁中不平。山川與風俗﹐雜錯而交並。邦家志忠孝﹐人鬼參幽明。感慨發奇節﹐涵養出正聲。故其所述作﹐浩浩河流傾。豈惟配詩書﹐自足齊羱羥。我衰敢議此﹐長歌涕縱橫。東齋偶書華發蕭蕭不滿簪﹐彊扶衰病著朝衫。承廳靜似阿蘭若﹐佳客少於優缽曇。詩酒放懷窮亦樂﹐文移肆罵老難堪。棄官若遂飄然計﹐不死揚州死劍南。丁未上元月色達曉如晝予齋居屬貳車領客此夕幾年無此晴﹐碧天萬里月徐行。官壚賣酒傾千斛﹐市裏行歌徹五更。潼酪獨烹僧缽美﹐琉璃閒照佛龕明。頹然坐睡君無笑﹐寶馬香車事隔生。自郊外歸北望譙樓天上何年墮翠虯﹐屈蟠爪尾護吾州。重門雨細旌旗濕﹐危堞風髙鼓角遒。漠漠川云昏佛塔﹐涓涓野水入農疇。曠懷不耐微官縛﹐擬脫朝衫換釣舟。馬上作平橋小陌雨初收﹐淡日穿雲翠靄浮。楊柳不遮春色斷﹐一枝紅杏出墻頭。還捨剩欲銜杯樂太平﹐新愁還續舊愁生。出門始覺春來早﹐處處簾櫳笑語聲。杏花江城開歲風雨頻﹐閉閣不出俄經旬。忽逢國艷帶卯酒﹐坐覺天地無餘春。芳敷正當晨露重﹐盛麗欲擅年華新。數株欹斜倚山驛﹐一簇深淺臨煙津。徘徊跋馬不忍去﹐只恐飄墮隨車塵。念當載酒醉花下﹐破曉啼鶯先喚人。兩京兩京煙柳厭胡塵﹐又見淳熙十四春。薄命邅回猶許國﹐孤忠懇款欲忘身。蘇君落魄黃金盡﹐褚令悲傷白髮新。曾向延和隨仗入﹐至今殿檻夢嶙峋。贈表弟江參議襄州參議眞豪傑﹐熟視華途懶著鞭。奪得鸞篦花裏活﹐皎如玉樹酒中仙。才髙狗監無人薦﹐句好雞林有客傳。老去眼邊親舊少﹐津亭少爲系歸船。讀書束髮論交一世豪﹐暮年憔悴困蓬蒿。文辭博士書驢券﹐職事參軍判馬曹。病裏猶須看周易﹐醉中亦復讀離騷。若爲可柰功名念﹐試覓並州快剪刀。夜登千峯榭夷甫諸人骨作塵﹐至今黃屋尙東巡。度兵大峴非無策﹐收泣新亭要有人。薄釀不澆胸壘塊﹐壯圖空負膽輪囷。危樓插斗山銜月﹐徙倚長歌一愴神。旬日公事頗簡喜而有賦社近樓臺晝已長﹐丰年頗減簿書忙。雨催樹綠吹簫陌﹐日射塵紅擊鞠場。農事漸興初浸種﹐吏衙早退獨焚香。晚來別有歡然處﹐檢教兒書又一箱。聞鼓角感懷鼓坎坎﹐角嗚嗚﹐四鼓欲盡五鼓初。老眼不寐如鰥魚﹐撫枕起坐涕泗濡。平生空讀萬卷書﹐白首不識承明廬。時多通材臣腐儒﹐妄懷孤忠策則疏。欲剖丹心奏公車﹐論罪萬死尙有餘。雷霆願復寬須臾﹐許臣指陳輿地圖。億萬遺民望來蘇﹐藝祖有命行天誅。皇明如日詎敢誣﹐拜手乞賜丈二殳。中原煙塵一掃除﹐龍舟溯汴還東都。社日小飲二首催花初過社公雨﹐對酒喜烹溪友魚。盡道亂山窮絕處﹐年華未覺異吾廬。又

社雨霏霏濕杏花﹐農家分喜到州家。蒼鵝戲處塘初滿﹐黃犢歸時日欲斜。昔日昔日從戎日﹐身由許國輕。陣如新月偃﹐箭作餓鴟鳴。堅壁臨關守﹐連營並渭耕。至今悲義士﹐書帛報番情。新晴雨斷歸云急﹐沙幹步輕。風花嬌作態﹐野水細無聲。社酒家家醉﹐春蕪處處耕。今朝公事少﹐一笑賦新晴。倚欄閒岸紗巾小倚欄﹐吳中三月尙春寒。蜂脾蜜滿花初過﹐燕觜泥新雨未幹。老厭簿書思屏迹﹐病逢節物彊追歡。一樽又動流年感﹐城上斜陽畫角殘。寄徑山印禪師市朝聲利戰方酣﹐眼看紛紛每不堪。但有客誇車九九﹐了無人問眾三三。會當身返東西蜀﹐要與公分上下庵。春枕悠然夢何許﹐兩枝筇杖喚魚潭。園中歸戲作醉裏來尋澗上花﹐已飄殘雪散餘霞。曲生也解欺人老﹐風伯無端妒物華。不恨童心伴蜂蝶﹐但愁病眼厭風沙。歸來隱幾東窗下﹐一卷黃庭送日斜。春曉東郊送客雨餘气淸潤﹐迨我送客時。翻翻車蓋風﹐五里城東陂。初旭斂花房﹐晨露流桐枝。南山捲濕翠﹐更覺光景奇。澄潭集魚艇﹐村路亞酒旗。欲歸且復畱﹐造物成吾詩。暮春嘆春深桃李爭時節﹐千團紅雲萬堆雪。東風一夜吹欲空﹐曲徑平池爛如纈。城門獵獵雙靑旗﹐羲和促轡西南馳。中原未有澄淸日﹐志士虛捐少壯時。曉雨二首平明小雨壓香塵﹐繞捨扶疏綠漸勻。睡過花時慵著句﹐老來春事不關身。又

東風吹雨送殘春﹐冉冉年光次第新。君看枝頭如許綠﹐爭教桃李不成塵。登千峯榭飛觀危欄縹緲中﹐聊將醉眼送歸鴻。一生未售屠龍技﹐萬里猶思汗馬功。王衍諸人寧足責﹐姜維豎子自應窮。他年弔古憑髙處﹐想見淸伊照碧嵩。晚春園中作少逢春歸未解悲﹐千篇曾賦傷春詩。可堪霜點鬢須後﹐更值綠暗園林時。楊花輕墮檐外影﹐杏子重壓闌邊枝。球場立馬漏聲靜﹐綺窗語燕檐陰移。向來春事渺何許﹐長空鳥迹何由追。鞦韆未拆已寥寞﹐日暮東風吹彩旗。北窗小雨霏霏旋作晴﹐北窗淸潤綠陰成。卻緣政拙文書少﹐臥聽簾櫳燕子聲。浮生浮生過六十﹐百念已頹然。獨有耽書癖﹐猶同總角年。橫陳糲飯側﹐朗誦短檠前。不用嘲癡絕﹐兒曹尙可傳。小壘小壘荒寒外﹐髙齋寂寞中。貧妨掛冠快﹐病減讀書功。橋斷春江白﹐云穿夕照紅。悠然扶杖處﹐歲月嘆匆匆。大閱後一日作假小院鉤簾掃落花﹐公餘蕭散似山家。下巖紫壁臨章艸﹐正焙蒼龍試貢茶。塞上遠遊心尙壯﹐車中深閉發先華。老來日月眞堪惜﹐愁聽髙城咽暮笳。自嘲貪祿忘歸只自羞﹐一窗且復送悠悠。鏡明不爲人藏老﹐酒薄難供客散愁。正得虛名眞畫餅﹐元非大器愧函牛。年來事業知君否﹐髙束詩書學問囚。曉出東城聽徹淸笳聽曉鐘﹐據鞍漏鼓尙冬冬。西樓落日徑三尺﹐北嶺亂雲生半峯。蒼磴幽尋過古寺﹐綠疇小駐勞春農。煙村已遠猶回首﹐恐有鵷雛與伏龍。初夏遇休日園中閒賦靑山圍女墻﹐細艸滿球場。虛檐搖水影﹐曲檻吹香。房櫳寂無人﹐雙燕說曉涼。賜休無公事﹐蕭散寄一牀。久苦吏役拘﹐更知閒味長。桑空繭綴簇﹐陂滿稻吐秧。良時動人懷﹐東望一慨慷。寧當戀微祿﹐如鼠死太倉。小雨出西門五里至東嶽廟埋沒文書每自憐﹐偸閒出郭一欣然。稻陂雨細丰年候﹐槐陌風淸嫩暑天。心似春鴻寧久住﹐身如秋扇合長捐。平生士雅今亡恙﹐老病何由共著鞭。初夏燕堂睡起歌鳳平生類楚狂﹐山城遲暮得深藏。洗春雨過淸陰合﹐掠水風生綠藻涼。晨幾硯凹涵墨色﹐午窗杯面聚茶香。功名到手渾閒事﹐此興他年未易忘。晡後領客僅見燭而罷戲作短歌忍睡出坐衙﹐扶病起觴客。本來世味薄﹐況復酒戶迮。譫諄時彊語﹐嵬昂已頹幘。燒燭不盈寸﹐歸臥弄書冊。我來未獲稻﹐客裏今食麥。悵望稽山云﹐飛去無六翮。讀宛陵先生詩歐尹追還六籍醇﹐先生詩律擅雄渾。導河積石源流正﹐維嶽崧髙气象尊。玉磬漻漻非俗好﹐霜松鬱鬱有春溫。向來不導無譏評﹐敢保諸人未及門。書嘆人生如春蠶﹐作繭自纏裹。一朝眉羽成﹐鉆破亦在我。少年不自珍﹐妄念然烈火。眼亂舞腰輕﹐心醉笑齒瑳。餘齡幸早悟﹐世味無一可。但憶喚山僧﹐煎茶陳餅果。詩集卷十九一百一十一首曉出南山久向人間觸駭機﹐斂收孤迹早宜歸。亡羊未恨補牢晚﹐搏虎深知攘臂非。明月長庚天欲曉﹐新桐淸露暑猶微。扁舟蓑笠平生事﹐莫羨黃金帶十圍。聞韓無咎下世書劍飄然去國時﹐南蘭陵郡日題詩。吳波漲綠迎桃葉﹐穰燭堆紅按柘枝。故友去爲山下土﹐衰翁何恨鬢邊絲。憑髙老淚無揮處﹐神武衣冠掛已遲。官居書事二首早涉人間足畏塗﹐一麾投老向江湖。年光已上星星鬢﹐日力猶供急急符。本自陽狂無藉在﹐更堪羸病不枝梧。滅胡意气嗟誰許﹐淚盡神州赤縣圖。又

走徧人間老更窮﹐彊尋一笑與誰同。簿書衮衮呻吟裏﹐歌舞紛紛困睡中。手版倒持悲末路﹐寒江獨釣愧髙風。知心賴有譚夫子﹐時遣書來問放翁。夏日北榭賦詩弈棋欣然有作異事嚴州省見稀﹐幅巾闌角立多時。靑林白鳥自成畫﹐急雨好風當有詩。酷信醫方逢酒怯﹐彊驅吏牘坐衙遲。悠然笑向山僧說﹐又得浮生一局棋。謁告歸臥晚登子城此身眞是抱官囚﹐厭見長空赤日流。齋壁曉山千嶂雪﹐扇紈新雁一汀秋。系船空作淸湘夢﹐禦气難尋太華遊。菱角藕絲還恨少﹐彊攜玉瀣醉髙樓。迓使客出郊夜歸過市樓山川慘澹作秋霖﹐云物徘徊結夕陰。手版向人慚老大﹐肩輿出郭當登臨。二年雪瀨饒羈思﹐萬里冰河歇壯心。卻羨喧呼樓上客﹐隔簾紅燭醉更深。秋夜登千峯榭待曉萬里秋風夜艾時﹐剡川孤客不勝悲。讀書眼暗定誰許﹐憂國涕零客自知。欲墜髙梧先策策﹐漸低北斗正離離。倚闌不覺雞號曉﹐剪燭題詩寄所思。九月初郊行九月吳中尙夾衣﹐江郊策馬踏斜暉。蕎花漫漫連山路﹐豆莢離離映版扉。蒼兔避鷹投石間去﹐黃鵪脫网傍人飛。農家光景關心事﹐不爲無才也合歸。衰病衰病龍鐘已要扶﹐誰憐猶作折腰趨。世無魯國眞男子﹐心憶髙陽舊酒徒。萬里秋風吹鬢髮﹐百年世事嘆頭顱。桐江久客無奇句﹐孤負君王乞左符。書意一鳴輒斥不鳴烹﹐禍福元知未易評。湖海淒涼身跌宕﹐杯觴豪舉筆縱橫。敢希二頃成髙臥﹐但願諸公致太平。波暖龍舟溯淸汴﹐道邊扶杖眼猶明。秋懷策策桐葉風﹐濛濛菊花雨。空堂一燈靑﹐幽壁百虫語。嗟余豈願仕﹐老病歸無所。屈指計歲年﹐彊半墮羈旅。荷戈北戍秦﹐掛席西適楚。名慚垂竹帛﹐文不諧律呂。所餘惟一死﹐忍復類兒女。金丹或可成﹐靑霄渺輕舉。過村店有感細篾絡丹柿﹐枯籬懸碧花。炊煙生旅竈﹐野水漱寒沙。棲鳥爭投樹﹐歸牛自識家。恍然遊蜀路﹐搔首憶天涯。嚴州大閱鐵騎森森帕首紅﹐角聲旗影夕陽中。𨿽慚江左繁雄郡﹐且看人間矍鑠翁。淸渭十年眞昨夢﹐玉關萬里又秋風。憑鞍撩動功名意﹐未恨猿驚蕙帳空。後園閒步木葉勾萌喜小春﹐鬢毛蕭颯愧陳人。今朝忽破簿書夢﹐此地暫還風月身。閒岸綸巾照淸淺﹐卻扶藤杖上嶙峋。人生要是便疏豁﹐金馬銀臺莫問津。照潺湲閣下池水平生不鑷白﹐霜雪滿鬢眉。照水默自笑﹐已迫溝壑期。慨然念歸休﹐不計妻子饑。渠饑亦有命﹐我節詎可移。自我來桐江﹐實無負煢嫠。讒波如崩山﹐孤迹則已危。陸子定何人﹐正恐君未知。午枕夢剡曲﹐秋風吹釣絲。秋郊有懷四首漫漫蕎麥花﹐如雪覆平野。離離豆子莢﹐數枝忽堪把。頗憶故鄕時﹐屏迹謝車馬。水宿依蟹捨﹐泥行沒牛胯。作勞歸薄暮﹐濁酒傾老瓦。縷飛綠鯽膾﹐花簇赤頁鯉鮓。棄官𨿽未決﹐世念亦已且。浩歌續楚狂﹐幽懷欣獨寫。又

檐頭買雙兔﹐市店取鬥酒。還家掃北窗﹐歡言酌親友。家貧气未餒﹐禮薄情更厚。髙吟金石裂﹐健筆龍蛇走。酒闌起出門﹐孤月掛衰柳。大笑各散歸﹐吾輩可不朽。官身縛簡書﹐此樂寧復有。悵望秦稽云﹐憑髙一搔首。又

楚人固多孱﹐妄謂秋可悲。寧知河嶽間﹐气俗樂此時。壯士鳴雕弓﹐健馬嚼枯萁。日馳三百里﹐楡關赴戰期。陣云壓龍庭﹐殺气搖參旗。熾火燎狐鬼﹐倒瀉黃金卮。勒銘燕然石﹐千載鎭胡兒。安能空山裏﹐凍研哦淸時。又

秋山瘦益奇﹐秋水淺可涉。出城西風勁﹐拂帽吹脫葉。新霜拆栗罅﹐宿雨飽豆莢。枯柳無鳴蜩﹐寒花有穿蝶。郊行得幽曠﹐頗覺耳目愜。斷雲北山來﹐欣然與之接。掛冠易事爾﹐看鏡嘆勛業。永懷桑幹河﹐夜渡擁馬鬣。夙興喔喔老雞催落月﹐丁丁殘漏伴斜河。一杯淡囗寒燈下﹐還與山僧不校多。聽事望馬目山官身早暮不容閒﹐塵土堆胸愧滿顏。也有向人誇說處﹐坐衙常對水南山。秋興二首滿簪白髮不勝繁﹐竊祿偸安愧主恩。東館煙波秋漸瘦﹐北山霧雨晝多昏。功名蹭蹬身長棄﹐籌策瀾翻舌幸存。堪笑此生虛過盡﹐一秋閉閣聽啼猿。又

孤城寂寞近江幹﹐處處疏砧送早寒。水落才余半篙綠﹐霜髙初染一林丹。民租屢減追胥少﹐吏責全輕法令寬。偶有一樽聊獨醉﹐彊挼黃菊助淸歡。久無暇近書卷慨然有作少年喜讀書﹐事業期不朽。致君頗自許﹐書卷常在手。白頭乞鐘釜﹐坐使此心負。朝衙有達午﹐夕坐或過酉。文符苦酬對﹐迎餞厭奔走。直憂先狗馬﹐豈但凋蒲柳。永懷簡編香﹐更覺冠冤醜。饑餐一簞飯﹐悶酌一卮酒。吟哦從所好﹐貧賤亦何有。余悔已莫追﹐寄謝故山友。嚴州多菊然率過重陽方開或舉東坡先生菊花開時卽重陽之語余謂此猶是未忘重陽者恐此花不肯也戲作一絕無人喚醒賦歸翁﹐滿把淸香誰與同。但辦對花頻舉酒﹐莫橫重九在胸中。地僻地僻天教養散材﹐流年沈著鬢毛催。靑山自繞孤城去﹐畫角常隨晚照來。幾淨雙鉤摹古帖﹐甕香小啜試新醅。乘槎不是英纏遠﹐無柰先生興盡回。吏責吏責何時得暫停﹐年來減盡鬢邊靑。髙談正樂催迎客﹐美睡方酣報掣鈴。安得雲山長在眼﹐便從樵牧與忘形。詩成不用頻怊悵﹐自古籠禽例翦翎。張時可直閱書報已得請奉祠雲臺作長句賀之燈前一笑拆書開﹐喜見冰銜洗俗埃。丞相苦畱猶不住﹐諸公欲挽固難回。玩鷗有約間何闊﹐斂版無聊歸去來。千載伏波應太息﹐輸君談笑上雲臺。累日文符沓至悵然有感三首豪气人言苦不除﹐固應屏迹向江湖。封侯萬里獨心在﹐糊口四方何事無。薄俗更堪開眼看﹐老翁寧辦折腰趨。鼠肝虫臂今無擇﹐付與乾坤造化鑪。又

白首逢人只累欷﹐今𨿽未是昨眞非。文章才盡欲焚稿﹐仕宦興闌當拂衣。浪出自應爲後戒﹐放言那計墮危機。遼天華表蒼茫裏﹐千載何人識令威。又

三十年爲一世人﹐孤城夢斷洛陽塵。彊顏懶復看人面﹐何地眞堪著此身。白骨久埋金穀友﹐黃花尙醉葛天民。嚴光釣瀨𨿽亡恙﹐除卻江山萬事新。大風初聞氵項洞怒濤翻﹐徐聽驂馬覃戰馬奔。紙帳蒲團坐淸夜﹐恍如身在若耶村。冬夜讀書退食淡無事﹐一窗寬有餘。重尋總角夢﹐卻對短檠書。功業𨿽蹉跌﹐光陰且破除。更須求半偈﹐回向此心初。再用前韻不以次壯心𨿽迫老﹐吏責未妨書。言議思公瑾﹐英雄陋本初。移燈近牀榻﹐聽雨落階除。回首山南戍﹐流年一紀余。思歸短髮今年雪滿巾﹐一杯且醉甕中春。定無術致長生藥﹐那得愁供有限身。碎枕不求名利夢﹐挽河盡洗簿書塵。江湖意決君知否﹐致主唐虞自有人。喜小兒病愈二首喜見吾家玉雪兒﹐今朝竹馬繞廊嬉。也知笠澤家風在﹐十歲能吟病起詩。又

一牀共置朝回笏﹐百屋常堆用剩錢。何似吾家好兒子﹐吟哦相伴短檠前。初冬風雨驟寒作短歌東園日澹雲容薄﹐綸巾朝暮闌干角。北風動地萬木號﹐不料一寒如此惡。豈惟半夜雨打窗﹐便恐明朝雪平壑。綠酒𨿽漓亦復醉﹐皂貂已獘猶堪著。所嗟此身老益窮﹐蹭蹬無功上麟閣。久從漁艇寄江湖﹐坐看胡塵暗幽朔。萬鞭枯胔憤未平﹐纛下老酋何足縛。要及今年墮指寒﹐夜擁雕戈度窮漠。余年二十時嘗作菊枕詩頗傳於人今秋偶復采菊縫枕囊淒然有感二首采得黃花作枕囊﹐曲屏深幌幽香。喚回四十三年夢﹐燈暗無人說斷腸。又

少日曾題菊枕詩﹐蠹編殘稿鎖蛛絲。人間萬事消磨盡﹐只有淸香似舊時。陶淵明云三徑就荒松菊猶存蓋以菊配松也余讀而感之因賦此詩菊花如端人﹐獨立淩冰霜。名紀先秦書﹐功標列仙方。紛紛零落中﹐見此數枝黃。髙情守幽貞﹐大節凜介剛。乃知淵明意﹐不爲泛酒觴。折嗅三嘆息﹐歲晚彌芬芳。蕎麥初熟刈者滿野喜而有作城南城北如鋪雪﹐原野家家種蕎麥。霜晴收斂少在家﹐餅餌今冬不憂窄。胡麻壓油油更香﹐油新餅美爭先嘗。獵歸熾火燎雉兔﹐相呼置酒喜欲狂。陌上行歌忘惡歲﹐小婦紅妝穗簪髻。詔書寬大與天通﹐逐熟淮南幾誤計。有自蜀來者因感舊遊作短歌錦城如海行不極﹐馬迹重重車轂擊。家住城西三十年﹐聞說城東未曾識。看花走馬宿中路﹐經月酒徒無覓處。露香風暖海棠開﹐碧雞坊中倘相遇。放翁焦頁卒頁鬢成絲﹐空有西遊千首詩。今朝雨霽上危榭﹐意气頗如年少時。持杯欲作消愁計﹐酒未著人愁已醉。不成題句寫幽情﹐一幅蛟綃空寄淚。東吳女兒曲東吳女兒語如鶯﹐十三不肯學吹笙。鏡奩初喜稚蠶出﹐窗眼已看雙繭成。庭空日暖花自舞﹐簾捲巢乾燕新乳。阿弟貪書下學遲﹐獨揀詩章教鸚鵡。雨夕歲旱連夏秋﹐客袂厭塵土。欣然成一笑﹐愛此淸夜雨。瓦檠墮燈燼﹐銅碗起香縷。心淸病良已﹐境寂句欲吐。東溪久枯涸﹐想象素蛟舞。分喜到溝池﹐遊魚命忄壽侶。晚遊東園藥瓢藜杖合施行﹐獨往山林已歃盟。傍水斷雲含暮色﹐拂檐髙竹借秋聲。癡人自作浮生夢﹐腐骨那須後世名。莫笑吟哦無闕日﹐老來未盡獨詩情。小雨小雨暗林塘﹐寒聲繞畫廊。事須求暫假﹐宜睡稱燒香。初寒在告有感三首掃地燒香興未闌﹐一年佳處是初寒。銀毫地綠茶膏嫩﹐玉斗絲紅墨瀋寬。俗事不教來眼境﹐閒愁那許上眉端。數欞畱得西窗日﹐更取丹經展捲看。又

豪舉當年气吐虹﹐卽今焦頁卒頁一衰翁。寄懷本自俗塵外﹐移病何妨寒雨中。香暖候知銀葉透﹐酒淸看似玉船空。故人吳蜀音塵斷﹐安得相攜一笑同。又

橫林吹葉水生洲﹐身落窮山古睦州。到枕雨聲酣旅夢﹐背窗燈影動淸愁。气沖星斗有孤劍﹐力挽棟梁無萬牛。未滅匈奴身已老﹐此生虛負幄中籌。馬上作白髮憑鞍一老翁﹐出門漏鼓尙冬冬。淒涼旅思傳呼裏﹐零落新詩假寐中。正苦文移來陸續﹐何由笠釣入空濛。浮生正自少如意﹐付與秋風吹斷蓬。冬夜聞角聲二首裊裊淸笳入雪云﹐白頭老守臥中軍。自憐到死懷遺恨﹐不向居延塞外聞。又

憶在梁州夜雪深﹐落梅聲裏玉關心。山城老去功名忤﹐臥對寒燈淚滿襟。塞上曲茫茫大磧吁可嗟﹐暮春積雪艸未芽。明月如霜照白骨﹐惡風捲地吹黃沙。眓鳴喜見泉脈出﹐雁起低傍寒云斜。窮荒萬里無斥堠﹐天地自古分夷華。靑氈紅錦雙奚車﹐上有胡姬抱琵琶。犯邊殺汝不遺種﹐千年萬年朝漢家。荊州歌楚江鱗鱗綠如釀﹐禦尾江邊系朱舫。東徵打鼓掛髙帆﹐西上湯豬聯百丈。伏波古廟占好風﹐武昌白帝在眼中。倚樓女兒笑迎客﹐淸歌未盡千觴空。沙頭巷陌三千家﹐煙雨冥冥開橘花。峽人住多楚人少﹐土鐺爭餉茱萸茶。冬夜讀書挑燈夜讀書﹐油涸意未已。亦知夜旣分﹐未忍捨之起。人生各有好﹐吾癖正如此。所求衣食足﹐安穩住鄕裏。茆屋三四間﹐充棟貯經史。四傍設几案﹐坐倦時徙倚。無聲九韶奏﹐有味八珍美。寢飠卞簽帙間﹐自適以須死。豈惟畢吾身﹐尙可傳兒子。此心何時遂﹐感嘆歲月駛。寓嘆二首江上霜風透獘袍﹐區區無柰簿書勞。衰遲始憶壯遊樂﹐仕宦更知歸臥髙。人怪羊裘忘富貴﹐我從牛儈得賢豪。俗間問訊眞成懶﹐有手惟堪把蟹螯。又

劍外歸耕夢不通﹐公車上疏路何從。有心求縮地萬里﹐無羽可朝天九重。狂誦新詩驅瘧鬼﹐醉吹橫笛舞神龍。明當采藥玉霄去﹐他日君看冰雪容。燕堂東偏一室頗深暖盡日率困於吏牘比夜乃得讀書其間戲作三首衮衮流年往﹐匆匆短景過。簾深上燈早﹐地窄貯香多。書盡還重讀﹐詩成更自哦。向令無此處﹐將柰旅愁何。又

賦性無他好﹐開編喜欲迷。冬冬傳夜漏﹐喔喔待晨雞。油減玉虫暗﹐灰深紅獸低。悠然撫書嘆﹐無術濟黔黎。又

永夜東齋裏﹐人聲靜不嘩。衣篝起香穗﹐書幾落燈花。鑪暖聽寒雨﹐窗明退曉亞鳥。文章空自苦﹐白首不名家。懷鏡中故廬臨水依山偶占家﹐數間茆屋半欹斜。云邊腰斧入秦望﹐雨外舞蓑歸若耶。從宦只思乘下澤﹐忤人常悔讀南華。病來更怯還鄕夢﹐頻鬻簾泉試露芽。書感丈夫本願脫世皔﹐丹成晝日淩空飛。纓冠佩玉朝紫微﹐白銀宮闕瞻巍巍。不然萬里將天威﹐提兵直解邊城圍。苜蓿滿川胡馬肥﹐掩取不遣一騎歸。苦心文章亦未非﹐與此二事同一機。寥寥千載見亦稀﹐莊屈已死吾疇依。哀哉窮子百家衣﹐豈識萬斛傾珠璣。欲洗薄蝕還光輝﹐熟睨無力空欷歔。對酒新酥鵝兒黃﹐珍橘金彈香。天公憐寂寞﹐勞我以一觴。胸中萬卷書﹐老不施毫芒。持酒一澆之﹐與汝俱深藏。生當老窮巷﹐死埋南山岡。古來共如此﹐已矣庸何傷。夢歸老去無餘念﹐時時夢獘廬。細傾新釀酒﹐盡讀舊藏書。云崦釒且畬粟﹐煙畦挽野蔬。從渠造物巧﹐賦芋戲羣狙。蜀使歸寄靑城上官道人輕別靑城十二年﹐至今客枕夢林泉。一杯松屑齋前進﹐兩卷丹經肘後傳。欲與公爲塵外侶﹐幾時身上峽中船。世間牛蟻何勞問﹐輸與云窗一粲然。寄成都籧道人賣藥錦城中﹐燒丹雪山麓。石竇取鵝管﹐玉牀收箭鏃。紫雲晨覆鼎﹐白虹夜穿屋。鬼神嚴厲守﹐沆瀣勤沐浴。此士眞可人﹐髙簡遺世俗。江頭十年別﹐顏色炯在目。使來每寄聲﹐喜我淡無欲。靈劑何必多﹐分餉一黍足。寄邛州宋道人鴨翎鋪前遇秋雨﹐獨與宋生棲逆旅。坐門戃怳見老仙﹐劇談气欲淩天宇。袖中出劍秋水流﹐血點斑斑新報仇。我醉髙歌宋生舞﹐洗盡人間千古愁。老仙約我遊太華﹐是夕當醉蓮峯下。語終冉冉已雲霄﹐萬里秋風吹鶴駕。我今伶俜踐衰境﹐不如宋生棄家猛。西望臨邛一慨然﹐靑松偃盡丹鑪冷。小齋壁間張王子喬梅子眞李八百許旌陽及近時得道諸仙像每焚香對之因賦長句山城作吏老堪羞﹐衫色塵昏鬢色秋。斂版那供新貴使﹐閉門聊與數公遊。至人不死閱千劫﹐大海無窮環九州。安得相攜從此逝﹐醉騎丹鳳下玄洲。芳艸曲蜀山深處逢孤驛﹐缺甃頹垣芳艸碧。家在江南妻子病﹐離鄕半歲無消息。長安城門西去路﹐細靄斜陽芳艸暮。尊前一曲渭城歌﹐馬蹄萬里交河戍。人生誤計覓封侯﹐芳艸愁人春復秋。只願東行至滄海﹐路窮艸斷始無愁。烏龍廟江邊蒼龍背負天﹐蟠踞千載常蜿蜒。其前橫辟爲大州﹐髙城鼓角聲隱然。龍廟於山家於淵﹐世爲吾州作丰年。老守𨿽愧筆如椽﹐潔齋試賦迎神篇。寒夜移疾二首南山北山髙嶙峋﹐朝雨暮雨斷江津。時人正作市朝夢﹐老子已成雲水身。希世彊顏心自愧﹐閉門謝病客生嗔。天公何日與一飽﹐短艇湘湖自采蒓。又

走徧天涯白髮生﹐晚叨微祿臥山城。知章自識狂供奉﹐士季那容醉步兵。屬刂藥有時攜短鑱﹐奏書無路請長纓。此心擬說還休去﹐付與空階夜雨聲。寒夜讀書三首北窗暖焰滿鑪紅﹐夜半濤翻古檜風。老死愛書心不厭﹐來生恐墮蠹魚中。又

韋編屢絕鐵硯穿﹐口誦手鈔那計年。不是愛書卽欲死﹐任從人笑作書顚。又

憶昨從戎出渭濱﹐秋風金鼓震咸秦。鳶肩竟欠封侯相﹐三尺檠邊老此身。有爲予言烏龍髙口僉不可到處有僧巖居不知其年予每登千峯榭望之慨然爲作二詩樵子向予說﹐有僧巢翠微。巖扉云共宿﹐錫杖鶴同飛。日暮松明火﹐天寒槲葉衣。棄官從此逝﹐非子尙誰歸。又

口僉絕無微徑﹐淙潺有細流。寒巖依作屋﹐墮毳拾爲裘。木客求相識﹐毛人約共遊。百年如一瞬﹐塵世幾公侯。楊庭秀寄南海集二首俗子與人隔塵劫﹐何啻相逢風馬牛。夜讀楊卿南海句﹐始知天下有髙流。又

飛卿數闋嶠南曲﹐不許劉郎誇竹枝。四百年來無復繼﹐如今始有此翁詩。夜坐示桑甥十韻好詩如靈丹﹐不雜膻葷腸。子誠欲得之﹐潔齋祓不祥。食飲屑白玉﹐沐浴春蘭芳。蛟龍起久蟄﹐鴻鵠參髙翔。縱橫開武庫﹐浩蕩發太倉。大巧謝雕琢﹐至剛反摧藏。一技均道妙﹐佻心詎能當。結纓與易簀﹐至死猶自彊。東山七月篇﹐萬古眞文章。天下有精識﹐吾言豈荒唐。夢回病骨便衾暖﹐羈懷怯夢回。鐘殘燈燼落﹐香冷雨聲來。老抱憂時志﹐狂非濟世材。明朝入冬假﹐燒兔薦新醅。醉中艸書因戲作此詩賜休暫解簿書圍﹐醉艸今年頗入微。手挹凍醪秋露重﹐捲翻狂墨瘦蛟飛。臨池勤苦今安有﹐漏壁工夫古亦稀。稚子問翁新悟處﹐欲言直恐泄天機。閒步至鞠場值小雪倒盡牀頭酒半罌﹐笑呼筇杖共閒行。梅花照水爲誰瘦﹐雪片倚風如許輕。孟徳遇冬思射獵﹐廣文垂老謝才名。歸來跨火西窗下﹐獨數城樓長短更。張季長學士自興元遣人來因詢梁益間事悵然有感長記殘春入蜀時﹐嘉陵江上雨霏微。垂頭驢瘦悲鈴馬犬﹐截道狐奔脫獵圍。曉度市橋花欲語﹐晚投山驛石能飛。杜鵑言語元無據﹐悔作東吳萬里歸。東齋夜興山城殘角伴疏鐘﹐擁褐頹然一病翁。紙帳燈明蹙龜甲﹐銅瓶火熟起松風。雨來尢覺睡味美﹐酒後不知愁思空。忽憶江湖泊船夜﹐號鳴避弋鬧羣鴻。烏龍雪烏龍如眞龍﹐妥尾臥江磧。時時登樓望﹐爪尾略可識。今朝事大異﹐千嶂忽如失。遙知重云外﹐已有雪數尺。頗念采薇人﹐淸坐焉得食。裹飯欲問之﹐矯首空峭壁。念昔故山時﹐僵臥風雪夕。靜聞長松折﹐聲若裂巨石。天晴視巖澗﹐鳥獸死如積。淸夢不可尋﹐撫楯三太息。曉出東城馬上作曉出東城數幟紅﹐蒙茸狐貉擁衰翁。郊墟歉歲蕭條後﹐風雪窮冬慘淡中。耐辱已慚非士節﹐端憂未辦濟民窮。誕欺成俗眞當懼﹐誰挽天河一洗空。與建子振孫登千峯榭觀烏龍雪二稚慧堪憐﹐猶賒志學年。能拋竹馬要盚﹐來看玉蜿蜒。百念寬身後﹐餘生慰眼前。善和書幸在﹐它日要人傳。述懷二首尺寸𨿽無補縣官﹐此心炯炯實如丹。羯胡未滅敢愛死﹐尊酒在前終鮮歡。亞父抱忠撞玉斗﹐虞人守節待皮冠。縱言老病摧頹甚﹐壯气猶憑後代看。又

謗譽紛紛笑殺儂﹐此身本自等虛空。大鵬境界纖塵裏﹐曠劫年光掣電中。翻動煙霞長鑱在﹐招呼風月一尊同。是凡是聖誰能測﹐試問西鄰織屨翁。到嚴十五晦朔郡釀不佳求於都下旣不時至欲借書讀之而寓公多祕不肯出無以度日殊惘惘也桐君故隱兩經秋﹐小院孤燈夜夜愁。名酒過於求趙璧﹐異書渾似借荊州。溪山勝處身難到﹐風月佳時事不休。安得連車載郫釀﹐金鞭重作浣花遊。雨中獨酌僻郡荒山下﹐髙齋寒雨中。微波生酒綠﹐短焰擁鑪紅。學廢悲身老﹐民窮祝歲丰。廚人羞雉兔﹐更憶喚鄰翁。被酒徑臥比覺已五鼓矣俗事驅人挽不回﹐經年無地濯氛埃。酒酣稍覺客愁破﹐睡覺忽聞山雨來。窗外樹寒無鳥宿﹐壺中水暖有梅開。五更欲起先惆悵﹐獨下文書已作堆。燈下讀玄眞子漁歌因懷山陰故隱追擬五首石帆山下雨空濛﹐三扇香新翠篛蓬。蘋葉綠﹐蓼花紅﹐回首功名一夢中。又

晴山滴翠水挼藍﹐聚散漁舟兩復三。橫埭北﹐斷橋南﹐側起船篷便作帆。又

鏡湖俯仰兩靑天﹐萬頃玻璃一葉船。拈棹舞﹐擁蓑眠﹐不作天仙作水仙。又

湘湖煙雨長蒓絲﹐菇米新炊滑上匙。雲散後﹐月斜時﹐潮落舟橫醉不知。又

長安拜免幾公卿﹐漁父橫眠醉未醒。煙艇小﹐釣車腥﹐遙指梅山一點靑。送客至望雲門外冬溫頻作雨﹐晨冷頓摧晴。嫩日滿江驛﹐淡煙籠郡城。憂民懷凜凜﹐謀己恥營營。投檄眞須決﹐鄰翁約耦耕。題城南堂二首山林恨與親友別﹐朝市不堪車馬喧。陳子調髙無俗客﹐一郤卻要近修門。又

借問城南老居士﹐新年樂事復何如。春寒催喚客嘗酒﹐夜靜臥聽兒讀書。故山葛仙翁丹井有偃松覆其上天矯可愛寄題葛翁煉丹一千年﹐翁去丹飛余此泉。炯如古鏡不拂拭﹐俯聽缺甃時鏘然。老龍受命護泉臥﹐蜿蜒直恐從天墮。人言神物老愈靈﹐夜半聲酣風雨過。放翁還山亦何有﹐閉門吟嘯龍爲友。客來相對聊曲肱﹐但酌此泉勝酌酒。估客樂長江浩浩蛟龍淵﹐浪花正白蹴半天。軻峨大艑望如豆﹐駭視未定已至前。帆席云垂大堤外﹐纜索雷響髙城邊。牛車轔轔載寶貨﹐磊落照市人爭傳。倡樓呼盧擲百萬﹐旗亭買酒價十千。公卿姓氏不曾問﹐安知孰秉中書權。儒生辛苦望一飽﹐趑趄光範祈哀憐。齒搖發脫竟莫顧﹐詩書滿腹身蕭然。自看賦命如紙薄﹐始知估客人間樂。楚宮行漢水方城一何壯﹐大路並馳車百兩。軍書插羽擁修門﹐楚王正醉章華上。璇題藻井窮丹靑﹐玉笙寶瑟聲冥冥。忽聞命駕遊七澤﹐萬騎動地如雷霆。淸晨射獵至中夜﹐蒼兕玄熊紛可藉。國中壯士力已殫﹐秦冠東來遣誰射。妾命薄妾命薄﹐早入天家侍帷幄。君王勤儉省宴遊﹐寶柱朱弦塵漠漠。日長別殿承恩稀﹐旰昃猶聞親萬機﹐宮中𨿽無珠玉賜。塞上不見煙塵飛﹐不須悲傷妾命薄。命薄卻令天下樂﹐晚登千峯榭只道文書無了日。也能擺撥上層臺﹐窗明山雪暮方作。露白野梅寒未開﹐老病眞慚天下士。窮愁彊覆掌中杯﹐兒曹莫怪憑闌久。得句何妨乘燭回﹐晝睡書獄徵租自笑忙。暫歸聊得憩匡牀﹐屏圖夜雨孤舟句。枕帶秋風九日香﹐一卷蠹書棲倦手。數聲殘角報斜陽﹐淸泉浴罷西窗靜。更覺茶甌气味長﹐胸次鬱鬱偶取枯筆作狂艸遂成長句酒隱人間六十年。晚途斂板自傷憐﹐莊周聊寄漆園吏。梅福終爲吳市仙﹐方外酒徒盟尙在。囊中劍術老當傳﹐此心郁屈何由豁。聊遣龍蛇落蜀箋﹐休日與客燕語旣去聽小兒誦書因復作艸數紙賜沐家居謝掾曹。暫將蕭散慰勤勞﹐瑯瑯應節兒書熟。亹亹生風客論髙﹐玉屑名箋來濯錦。風漪奇石出臨洮﹐托盟翰墨吾安敢。揮灑淋漓自足豪﹐靑城大面山中有二隱士一曰譙先生定字天授建炎初以經行召至揚州欲畱之講筵不可拜通直郎直祕閣致仕今百三十餘歲巢居口僉絕人不能到而先生數年輒一出至山前人有見之者其一曰姚太尉平仲字希晏靖康初在圍城中夜將死士攻賊營不利騎駿騾逸去建炎初所在揭榜以觀察使召之竟不出淳熙甲午乙未間乃或見之於丈人觀道院亦年近九十紫髯長委地喜作艸書蓋皆得道於山中云偶成五字二首托上官道人寄之右寄譙先生寄謝譙夫子。今年一出無﹐萬緣隋夢斷。百念與形枯﹐云護巢松谷。神呵煆藥鑪﹐憑髙應念我。白首學徵租﹐右寄姚太尉太尉關河傑。飛騰亦遇時﹐中原方蕩覆。大計易差池﹐素壁龍蛇字。空山熊豹姿﹐煙雲千萬疊。求訪固難知﹐累日多事不復能觀書感嘆作此詩我生無它長﹐所得靜而簡。出仕三十年﹐不殖一金產。四方到爲家﹐所向不容揀。南遊極巨海﹐西戍掠危機。爲州亦可好﹐且復占仕版。俸不給淖糜﹐況敢事酒王戔。晨興坐堂上﹐符檄髙山蹇山產。藏書三萬軸﹐一字不到眼。胸中積磊塊﹐嘆息誰爲鏟。浮生固如此﹐正可付一莞。北窗雲開見山雪﹐院靜聞松風。吏去曲肱臥﹐疑非塵世中。讀範文正瀟灑桐廬郡詩戲書桐廬朝暮苦匆匆﹐瀟灑寧能與昔同。堆案文書生眼黑﹐入京車馬漲塵紅。逢迎風月曲生事﹐彈壓江山毛穎功。二子年來俱埽迹﹐頹然堪笑一衰翁。笥中偶得去年二月都下數詩昨佩魚符入鳳城﹐春風處處聽鶯聲。欲尋舊友半爲鬼﹐重到西湖疑隔生。浮世正如投六博﹐野人何意慕三旌。嚴州戍滿眞當老﹐猶幸爲民死太平。感寓人生堂堂七尺身﹐本與聖哲均稱人。唐虞乃可讓天下﹐光被萬世常如新。哀哉末俗去古遠﹐斲喪太朴澆全淳。豆羹簞食輒動色﹐攘竊乃至忘君親。鐂銖必先計利害﹐詎肯冒死求成仁。不欺當從一念始﹐自古孝子爲忠臣。徵婦怨效唐人作萬里安西久宿師﹐東風吹艸又離離。玉壺貯滿傷春淚﹐錦字挑成寄遠詩。擊虜將軍方戰急﹐押衣敕使尙歸遲。妝臺寶鏡塵昏盡﹐發似飛蓬自不知。雪

瘴癘家家一洗無﹐更欣餘潤沃焦枯。花壺夜凍先除水﹐衣焙朝寒久覆鑪。松頂積髙時自墮﹐竹枝壓重欲相扶。雲開正值春風早﹐卻看晴光滿九衢。寒夜我老畏作病﹐杯酒久不持。讀書寒雨中﹐比夕頗思之。呼童欲洗酌﹐顧以病自疑。淸坐嘆寂寞﹐痛飲愁淋漓。三爵醒醉間﹐此理當徐思。一掬琴髙魚﹐且復伴吾兒。縱筆二首凍研笑臛儒﹐雕弓隱獵徒。不成平趙魏﹐且可老江湖。焦頁卒頁頭𨿽禿﹐輪囷膽尙分鹿。咸陽呼五白﹐何遽不能盧。又

故國吾宗廟﹐羣胡我寇讎。但應堅此念﹐寧假用它謀。望駕遺民老﹐忘兵志士憂。何時聞遣將﹐往護北平秋。歲晚盤尊索然戲書經年薄宦客桐廬﹐市邑蕭然一物無。名酒不來惟飲濕﹐長魚難覓且焚枯。支離鶴骨寒添瘦﹐宛轉龜腸夜自呼。更與兒曹同一笑﹐燈前短褐拆天吳。立春前四日謝雪方拜天慶庭中雪復作珮玉珊珊謁眾眞﹐竟煩一雪慰疲民。未看舞鶴隨飛蓋﹐先喜飄花集拜茵。耕壠土膏千耦出﹐市樓酒賤萬家春。使君老去悲才盡﹐詩句難追節物新。桐江行我來桐江今幾時﹐面骨崢嶸鬢如雪。怒嗔不復有端緒﹐讒謗何曾容辧說。十年山棲卻水食﹐釀桂餐芝自芳潔。作官一飽仰紅腐﹐坐對盤飧常嘔噎。雪晴宿戒南山遊﹐剩要賦詠臨淸流。將行復輟卻退坐﹐臺符吏牘令人愁。胸中崔嵬向誰吐﹐獨立憑髙時自語。文章當以气爲主﹐無怪今人不如古。屢雪二麥可望喜而作歌苦寒勿怨天雨雪﹐雪來遺我明年麥。三月翠浪舞東風﹐四月黃雲暗南陌。坐看比屋騰歡聲﹐已覺有司寬吏責。腰鐮丁壯傾閭裏﹐拾穗兒童動千百。玉塵出石靡飛屋梁﹐銀絲入釜須寬湯。寒醅發劑炊眊裂﹐新麻壓油寒具香。大婦下機廢晨織﹐小姑佐庖忘晚妝。老翁飽食笑捫腹﹐林下擊壤歌時康。丁未除夕前二日休暇感懷二首掛冠神武莫躊躇﹐家具何妨載鹿車。怨謗相乘眞市虎﹐技能已盡似黔驢。黃金散後猶耽酒﹐白髮生來更愛書。新歲定尋林下約﹐一觴一詠未成疏。又

夢寄梅村竹塢間﹐不堪客裏見春還。潮生水欲通南澗﹐雪霽云猶冒北山。病思過年應小減﹐官身得假未全閒。變名吳市男兒事﹐末路低回自笑孱。假中閉戶終日偶得絕句三首雨聲滴滴暮未已﹐苔暈重重寒更添。知爲使君初睡起﹐淸香一綫透疏簾。又

老夫昔是靑城客﹐酒肉淋漓豈本心。還我山家本來面﹐數拳春筍薦孤斟。又

官身常欠讀書債﹐祿米不供沽酒資。剩喜今朝寂無事﹐焚香閒看玉溪詩。除夜雪二首只怪重衾不禦寒﹐起看急雪玉花乾。遲明欲謁虛皇殿﹐廏馬蒙氈立夜闌。又

北風吹雪四更初﹐嘉瑞天教及歲除。半盞屠蘇猶未舉﹐燈前小艸寫桃符。戊申元日白頭身世嘆羈孤﹐一念兒時淚已濡。尙記爭先書郁壘﹐豈知落後舉屠蘇。杯盤艸艸思鄰捨﹐車馬紛紛厭九衢。六十年非心自了﹐掛冠猶足補東隅。初春感懷關河謝遠遊﹐歲月迫歸休。敢恨驥伏櫪﹐但思狐首丘。雪明窗誤曉﹐霜點鬢驚秋。羈旅饒愁思﹐誰憐季子裘。閉閣閉閣孤城剩放慵﹐桐江淸絕勝吳松。云收忽見北山雪﹐月落正聞西寺鐘。世味老來無柰薄﹐土思病後不勝濃。蒓羹豈止方羊酪﹐輕許平生笑士龍。潺湲閣小立飽食何曾補縣官﹐潺湲閣上倚闌干。水紋靴皺風初緊﹐花色革呈紅露未幹。薄酒愁邊供醉醒﹐故人夢裏話悲歡。孤城正在山窮處﹐過社今朝尙爾寒。睡起至園中欲掛衣冠萬事輕﹐不妨小住向山城。綠尊耐久常相伴﹐雪鬢才生便放行。拂枕時時覓幽夢﹐倚闌日日聽新鶯。夕陽更有欣然處﹐來看靑郊雨後耕。詩集卷二十一百零一首上書乞祠上書又乞奉祠歸﹐夢到湖邊自叩扉。此去敢辭依馬磨﹐向來眞慣擁牛衣。致身途遠年齡暮﹐報國心存气力微。誓墓那因一懷祖﹐人間處處是危機。春殘老墮空山裏﹐春殘白日長。庸醫司性命﹐俗子議文章。燭映一池墨﹐風飄半篆香。个中有佳處﹐袖手看人忙。三月二十日晚酌暫因賜沐作閒身﹐太息才餘一日春。委地落花新著雨﹐穿簾歸燕不生人。衛靑此日怪長揖﹐王翰當年謀卜鄰。商略晚窗須小醉﹐朱櫻靑店正嘗新。次前韻烏帽紅塵過去身﹐荒山野水又經春。殘年欲盡初聞道﹐薄宦宜休不問人。一局枯棋忘日月﹐數斟濁酒約比鄰。石帆山下菱歌斷﹐未嘆臨風白髮新。北窗閒詠陰陰綠樹雨餘香﹐半捲疏簾置一牀。得祿僅償賒酒券﹐思歸新艸乞祠章。古琴百衲彈淸散﹐名帖雙鉤拓硬黃。夜出灞亭𨿽跌宕﹐也勝歸作老馮唐。休日畱園中至暮乃歸盡道官身屬太倉﹐未妨寄傲向林塘。綠波春漲羣魚樂﹐淸露晨流蔓艸香。閒試名弓來射圃﹐醉盤驕馬出球場。長城萬里知誰許﹐看鏡空悲兩鬢霜。北窗病起一饑可忍萬緣輕﹐況復幽窗疾漸平。更事天公終賞識﹐欺人鬼子漫縱橫。道邊塵起頻障扇﹐門外波淸剩濯纓。不爲褊心憎薄俗﹐客星祠下是歸程。自東津泛舟至桐溪潮生東西津﹐雨暗上下塔。蕭蕭亂菇蒲﹐拍拍起鳧鴨。吾船𨿽褊小﹐尙可著一榻。溪風吹醉頰﹐髙枕墮紗。南山浮濕翠﹐偃蹇呼不答。安得靑蓮公﹐傑句爲彈壓。迓客至大浪灘上小壠瓜蔓綠﹐短籬梅子黃。曉風掠水來﹐吹我醉面涼。平生蕭散意﹐未覺將迎忙。溪山供一笑﹐客主可相忘。寧當倒手版﹐聊復據胡牀。太平豈無象﹐麥飯家家香。我歸亦何有﹐養气猶軒昂。那因五斗陳﹐坐變百練剛。郊行小雨東郊气象新﹐蕭蕭淸吹爽衣巾。並溪密竹巧藏寺﹐夾道新麻髙沒人。老厭簿書愁欲睡﹐病疏杯酌渴生塵。桐君山路無多遠﹐元自知津莫問津。夏雨東風吹雨溪上來﹐北山出云以應之。嚴州城中三日雨﹐朝暮點滴無休時。向來秧底幹欲裂﹐白水漫漫俄盈陂。豚肩覆豆巫醉飽﹐龍骨掛壁農遨嬉。今年蠶麥收數倍﹐繭大如甕麥兩岐。西成在眼又如此﹐還鄕鼓嗄歌淳熙。雨中作礎潤云生五月中﹐山城細雨晚空濛。讀書𨿽恨此身老﹐把酒尙思吾輩同。積潤畫圖昏素壁﹐漬香衣幘覆燻籠。新晴不用占鐘鼓﹐臥聽林梢淅淅風。醉題不學空門不學仙﹐淸樽隨處且陶然。人情正可付一笑﹐生世元知無百年。白首難陪東閣客﹐淸風自足北窗眠。歸耕只要無人問﹐安用文章海內傳。有懷靑城霧中道友雪谷孤松自郁然﹐紛紛朝困但堪憐。坐更拂石芥城劫﹐時說開皇龍漢年。淡煮藜羹天送供﹐閒拖藤杖地行仙。笑看王室中興後﹐更約長安一醉眠。梅雨初晴迓客東郊霽色澄鮮已斷梅﹐江郊隱隱尙輕雷。層巒正對孤城落﹐健席遙看大艑來。幼婦髻鬟簪早稻﹐近村坊店賣新醅。吾行在處皆詩本﹐錦段𨿽殘試剪裁。晚歸暑雨初晴日﹐江臯欲暮天。鴉棲沙際樹﹐人喚渡頭船。病骨羸將折﹐昏眸困欲眠。市橋燈火鬧﹐且復喜丰年。休日登千峯榭遇大風雨气象甚偉今日逢休沐﹐憑髙且暫閒。風聲初捲野﹐雨气已吞山。疾病臨觴懶﹐塵埃得句慳。西徵忽在眼﹐河勢抱函關。雨中獨坐馬目山頭雨腳昏﹐龍津橋下浪花翻。年丰郡僻無公事﹐一炷淸香晝掩門。舊識姜邦傑於亡友韓無咎許近屢寄詩來且以無咎平日倡和見示讀之悵然作此詩附卷末故人玉骨已生苔﹐邂逅逢君亦樂哉。湖寺系舟無夢去﹐京塵馳騎有詩來。醉中不敢教兒誦﹐看處常須浴手開。久矣世間無健筆﹐相期力斡萬鈞回。釣臺見送客罷還舟熟睡至覺度寺抽身簿書中﹐玆日睡頗足。縹緲桐君山﹐可喜忽在目。紛紛眾客散﹐杳杳一筇獨。昔如脫淵魚﹐今如走山鹿。詩情森欲動﹐茶鼎煎正熟。安眠簟八尺﹐仰看帆十幅。逍遙富春飯﹐放浪漁浦宿。送老水雲鄕﹐羹藜勿思肉。泛富春江雙櫓搖江疊鼓催﹐伯符故國喜重來。秋山斷處望漁浦﹐曉日升時離釣臺。官路已悲捐歲月﹐客衣仍悔犯風埃。還家正及雞豚社﹐剩伴鄰翁笑口開。宿漁浦東歸剡曲只三程﹐旅泊還如萬里行。燈影動搖風不定﹐船聲革堂鞳浪初生。曳裾非復白頭事﹐瞑目那求靑史名。歸去若爲消暮境﹐一蓑煙雨學春耕。溯小江飯舟中老作孤舟客﹐秋濤漲小江。林昏見飛燐﹐村近有驚尨。天闊三更月﹐篷低一尺窗。魚飧𨿽艸艸﹐聊喜到吾邦。乞祠久未報聖廟未許領叢祠﹐擁褐淸羸不自支。鄧禹有靈應笑拙﹐周公無夢固知衰。得閒要及身安日﹐到死應無睡足時。七百日來塵滿抱﹐今朝湔祓有新詩。七月十日到故山削瓜瀹茗翛然自適鏡湖淸絕勝吳松﹐家占湖山第一峯。瓜冷霜刀開碧玉﹐茶香銅碾破蒼龍。壯心自笑老猶在﹐狂態極知人不容。擊壤窮閻歌帝力﹐未妨堯舜亦親逢。曉興亂蟬嘒新秋﹐老木立淸曉。我亦岸綸巾﹐寄傲萬物表。大千藏粒粟﹐浩劫過飛鳥。癡子居其間﹐利欲自纏繞。可憐榮進意﹐未向蓋棺了。浮名更嚇鬼﹐白堊寫丹旐。我於斯世事﹐看破自少小。老矣更何求﹐歸哉憩林沼。感秋會稽八月秋始涼﹐梧桐葉落覆井牀。月明縞樹繞驚鵲﹐露下濕艸啼寒。丈夫行年過六十﹐日月𨿽短志意長。匣中寶劍作雷吼﹐神物那得終摧藏。君不見昔時東都宗大尹﹐義感百萬虎與狼。疾危尙念起擊賊﹐大呼過河身已僵。秋夜有感候虫何喞喞﹐歲晚聲出壁。不惟懶婦驚﹐感此白頭客。壯年事徵戍﹐萬里不得息。揚馬風淩秋濤﹐策馬赴山驛。日照蛟鼉涎﹐雪印豺虎迹。誰知七尺軀﹐幸脫九死厄。前年補畿郡﹐入對瞻玉色。報恩無死所﹐再拜衰淚滴。卽今故山歸﹐愈嘆老境逼。不眠中夜起﹐仰視星歷歷。中原何時定﹐銅眓臥荊棘。滅胡恨無人﹐有復不易識。五鼓入城道旁竹樹露如傾﹐帶睡悠悠十里行。曉色未分煙尙重﹐壓城樓閣已崢嶸。飯罷忽鄰父來過戲作旋炊香稻鬻新菇﹐飯飽逍遙樂有餘。茶味森森畱齒頰﹐香煙鬱鬱著圖書。毛皮尙在寧知我﹐鱗甲深藏莫問渠。賴有鄰翁差耐久﹐雨畦頻喚共攜釒且。秋夜讀書一雨濯殘熱﹐秋風忽已深。靑燈照空廊﹐重露滴髙林。危坐讀周易﹐會我平生心。夜分徐掩卷﹐閒弄牀上琴。簾外初斜河﹐屋頭已橫參。人生每如此﹐利欲安能侵。夜坐忽聞村路報曉鐵牌二首何人叩鐵警農耕﹐炊飯家家起五更。也似早朝風雪裏﹐遙聽宮漏下宮城。又

秋气淒涼霧雨昏﹐老書生病臥孤村。五更不用元戎報﹐片鐵錚錚自過門。白雲自西來過書巢南窗眠山千里靑未了﹐恨隔長江不到吳。羈云冉冉吾舊識﹐安得挽之來坐隅。贈竹十韻放翁小築湖西偏﹐虛窗曲檻無炎天。人間乃有眞富貴﹐繞捨十萬碧玉椽。連林娟娟泫淸露﹐髙枝裊裊搖蒼煙。常憂俗客觸新粉﹐屢戒園丁傷逸鞭。涼生尊斝消午醉﹐聲撼窗扉驚晝眠。春殘屬刂土得美茁﹐气壓卿相食萬錢。爾來作吏若墮阱﹐每一夢到心淒然。還家再見卻惝怳﹐塵土何地從臞仙。囊中幸藏餐玉法﹐欲屏萬事相周旋。更當待月出東嶺﹐坐石泠泠揮響泉。雜感五首自古文章與命仇﹐功名身外更悠悠。一從識得元無事﹐窮死逢人不說愁。又

小軒幽檻雨絲絲﹐種竹移花及此時。客去解衣投臥榻﹐半醒半醉又成詩。又

少年意气與春爭﹐朱彈金鞭處處行。誰信卽今空谷裏﹐旋租黃犢學躬耕。又

自洗銅壺試玉醅﹐小軒風月焉徘徊。此心未與年俱老﹐猶解逢花眼暫開。又

側帽垂鞭小陌東﹐名花迎笑一枝紅。啼鶯驚斷尋春夢﹐惆悵新霜點鬢蓬。入城寓榻開元羸僮倦馬困長堤﹐借榻禪房日未西。熟睡覺來閒隱幾﹐庭楸陰轉乳鴉啼。夜出偏門還三山月行南斗邊﹐人歸西郊路。水風吹葛衣﹐艸露濕芒履。漁歌起遠汀﹐鬼火出破墓。淒淸醒醉魂﹐荒怪入詩句。到家夜已半﹐佇立叩蓬戶。稚子猶讀書﹐一笑慰遲暮。四鼓酒醒起步庭下酒解夜過半﹐出門步中庭。天髙河漢白﹐月淡煙霧靑。重滴竹杪露﹐疏見樹罅星。壞甃啼寒﹐深竹明孤螢。秋晚𨿽未霜﹐蠹葉時自零。四序逝不畱﹐慨然感頹齡。平生茅一把﹐不博帶萬釘。鴟溝謝拍拍﹐鴻路追冥冥。感憤秋夜作月昏當戶樹突兀﹐風惡滿天云往來。太阿匣藏不見用﹐孤憤書成空自哀。吾輩赤心本貫日﹐昔人白骨今生苔。榮河溫洛不可見﹐靑海玉關安在哉。反感憤膊膊庭樹雞初鳴﹐嗈嗈天衢雁南徵。百年朝露豈長久﹐萬事浮雲常變更。出處有心終有愧﹐聖賢無命亦無成。西疇𨿽薄可自力﹐雙犢且當乘雨耕。東齋著腳紅塵已恨深﹐便應畢世住山林。貴人自作宣明面﹐老子曾聞正始音。議論坐狂當永棄﹐簿書緣病復難任。東齋幽寂憑誰畫﹐開幔牀橫一素琴。雨夜四鼓起坐至明門巷冷如冰﹐生涯淡似僧。小窗愁夜雨﹐孤影怯秋燈。林鵲棲仍起﹐山童喚不譍。悠然坐待旦﹐息倦倚書勝。夜讀兵書八月風雨夕﹐千載孫吳書。老病𨿽憊甚﹐壯气頗有餘。長纓果可請﹐上馬不躊躇。豈惟鏖臯蘭﹐直欲封狼居。萬乘久巡狩﹐兩京盡丘墟。此責在臣子﹐憂愧何時攄。南鄭築壇場﹐隆中顧艸廬。邂逅未可知﹐旄頭方掃除。老嘆百年逝不畱﹐萬事本難料。夜行鐘漏迫﹐但取賢達笑。頗疑功名事﹐造物付年少。歸休莫問人﹐曉鏡勤自照。秋霽灝气明山川﹐霽色滿天地。西風吹我衣﹐忽有萬里意。中原運當平﹐所要在得士。餘年猶幾何﹐棄置復棄置。齋中聞急雨一味疏慵養不才﹐飯蔬亦已罷銜杯。衡茆終日人聲絕﹐臥聽芭蕉報雨來。老病追感壯歲讀書之樂作短歌少年志力彊﹐文史富三冬。但喜寒夜永﹐那知睡味濃。庭樹風淅淅﹐城樓鼓冬冬。自鞭不少貸﹐凍坐聞晨鐘。探義劇攻玉﹐扌離文笑雕龍。落紙筆縱橫﹐圍坐書疊重。得意自吟諷﹐淸悲答莎蛩。饑腸得一眊﹐美如紫眓峯。俯仰五十年﹐幹世終不逢。夜半起飯牛﹐頹然成老農。束書不更讀﹐蠹簡流塵封。世無袁伯業﹐太息吾何從。閒中戲書三首糲飯從來不願余﹐還山喜遂此心初。挽河盡洗彈冠念﹐閉戶閒讎插架書。一榼不妨從客飲﹐數椽也復是吾廬。少遊細看猶多事﹐安用人間下澤車。又

少年拜舞綴庭紳﹐曾見中天日月新。金印終歸妄校尉﹐白頭仍是斥仙人。修營香火三生願﹐收拾風波九死身。豈但漁樵與爭席﹐海邊漚鳥亦相親。又

釣竿風月寄滄洲﹐醉發髮髟沙荻葉秋。仕進世誰知我懶﹐功名命不與人謀。衰遲更覺歲時速﹐疏賤空先天下憂。病骨未銷讒未已﹐聊須周易著牀頭。采藥簀子編成細篛新﹐獨穿空翠上嶙峋。丹砂巖際朝暾日﹐狗杞雲間夜吠人。絡石菖蒲蒙綠發﹐纏松薜荔長蒼鱗。金貂謁帝我未暇﹐且作人間千歲身。過猷講主桑瀆精舍寂寞衡門傍水開﹐放翁曳杖此徘徊。林疏時見釣篷過﹐風急忽聞菱唱來。講罷繩牀懸麈柄﹐齋余童子供茶杯。解衣許我閒摩腹﹐又作幽窗夢一回。自桑瀆泛舟歸三山端爲身閒覺日長﹐不嫌兒輩笑淸狂。湖光瀲瀲歸舟疾﹐雨點霏霏醉頰涼。斷彴苔生人喚渡﹐孤村霜近稻登場。宦情不獨今日薄﹐遊子從來念故鄕。訪野人家山入柴門窄﹐橋通野路長。羣童挑燕筍﹐幼婦采雞桑。淳古非今俗﹐畱連到夕陽。盤飧敢辭飽﹐滿箸藥苗香。塞上曲四首秋風獵獵漢旗黃﹐曉陌霜淸見太行。車載氈廬眓載酒﹐漁陽城裏作重陽。又

將軍許國不懷歸﹐又見桑榦木葉飛。要識君王念徵戍﹐新秋已報賜冬衣。又

金鼓轟轟百里聲﹐繡旗寶馬照川明。王師仗義從天下﹐莫道南兵夜斫營。又

老矣猶思萬里行﹐翩然上馬始身輕。玉關去路心如鐵﹐把酒何妨聽渭城。硯湖並序余得英石。數峯環立。其中凹處。可容一龠。因以瀦水代硯滴。名之曰硯湖。且爲賦詩。羣山環一湖﹐湖水綠溶漾。微風掠窗過﹐亦解生細浪。餘流浸翠麓﹐倒影寫靑嶂。自然出天工﹐豈復煩巧匠。病夫屏杯酌﹐不遣運酒舫。時時挹淸泚﹐筆墨助豪宕。帖成龍蛇走﹐詩出雷雨壯。從今幾硯旁﹐一掃蟾蜍樣。泛湖筆牀茶竈釣魚竿﹐瀲瀲平湖淡淡山。浪說枕戈心萬里﹐此身常在水雲間。寓蓬萊館二首桐葉吹殘蕉葉黃﹐驛窗微雨送淒涼。長安許史無平素﹐莫恨棲棲立路旁。又

古驛蕭蕭獨倚闌﹐角聲催晚雨催寒。殘年遇合應無日﹐猶說新丰彊自寬。夜還驛舍樓上冬冬初發更﹐斷雲收雨旋成晴。市橋新漲搖燈影﹐驛路殘泥壯屐聲。闤闠變遷非曩日﹐情懷牢落感餘生。髙秋病起猶能醉﹐剩買官醅樂太平。舟中大醉偶賦長句過江何敢號髙流﹐偶與俗人風馬牛。畫檝新搖嚴瀨月﹐淸尊又醉戴溪秋。壯心無復在千里﹐老气尙能橫九州。古寺試求三丈壁﹐爲君驅筆戰蛟虯。行飯至新塘夜歸門前徙倚尙餘霞﹐湖上歸來月滿沙。云濕一聲新到雁﹐林昏數點後棲鴉。淒迷籬落開寒菊﹐鄭重比鄰設夜茶。早議掛冠君會否﹐暮年心念不容差。雲門感舊總角來遊老未忘﹐背人歲月去堂堂。稚松看到偃霜蓋﹐廢寺憶曾開寶坊。佛幾古燈寒焰短﹐齋廚新粟午炊香。興闌未忍登車去﹐更倚溪橋立夕陽。若耶溪上二首微官元不直鱸魚﹐何況人間足畏途。今日溪頭慰心處﹐自尋白石養菖蒲。又

九月霜風吹客衣﹐溪頭紅葉傍人飛。村場酒薄何妨醉﹐菇正堪烹蟹正肥。秋雨頓寒偶書羈懷不醉自昏昏﹐臥對靑燈燭掩門。沙雁帶寒來古澤﹐林鳩催雨暗孤村。數椽蟹捨償初志﹐九陌塵衣洗舊痕。自嘆一生書裏活﹐暮年無力濟黎元。新晴泛舟至近村偶得雙鱖而歸秋風一夜老汀蘋﹐剡曲稽山發興新。靑嶂會爲身後冢﹐扁舟聊作畫中人。園林搖落知寒早﹐父老逢迎覺意眞。歸舍不妨成小醉﹐眼明細柳貫霜鱗。上書乞祠輒述鄙懷千祿本代耕﹐窮達敢自必。早遇髙皇帝﹐九品對宣室。妄懷犬馬心﹐嫠緯不暇卹。上恩等天地﹐腰領免斧鑕。旋屬紹興末﹐暘谷瞻出日。賤臣復何幸﹐便殿首造膝。煌煌帝堯典﹐推擇首秉筆。愚忠𨿽懇款﹐野性實坦率。飄然去周行﹐湖海抱沈疾。遠遊客窮塞﹐亭障秋蕭瑟。聖君終記省﹐萬里忽乘馬日。同朝久凋謝﹐存者不十一。造廷故抱暗﹐下殿衰涕溢。蹉跎又十載﹐憂患豈易述。流年不貸人﹐白髮日夜密。冠𨿽未卽掛﹐馭已不容叱。尙覬公朝恩﹐養老沾散秩。閉門教子孫﹐志願眞永畢。泛湖上雲門三百里湖秋渺然﹐是間可以著釣船。浩歌莫過石帆下﹐爛醉夜泊樵風邊。茫茫沙月忽側墮﹐裊裊山气時孤騫。冥鴻遠舉謝斯世﹐白鷗自放全其天。幽棲幸脫市朝械﹐捷徑那著功名鞭。人生各自適意耳﹐稷禹巢許知誰賢。書嘆世態秦欺楚﹐交情越視秦。寧教待羝乳﹐不耐望車塵。書積髙圍坐﹐花繁亂插巾。那須散人號﹐已是葛天民。枕上作寒夜臥林廬﹐蕭然適有餘。虫悲號壞壁﹐燈暗守殘書。養拙天知我﹐安貧老似初。𨿽非漆園吏﹐也作蝶蘧蘧。老病無復宦情或者疑焉作此示之病思蕭條豈獨今﹐十年前已鬢霜侵。舊交略盡形弔影﹐薄宦宜休口語心。老驥已甘當伏櫪﹐窮猿況是急投林。別君徑入亂雲去﹐後日相思何處尋。拄杖放翁拄杖具神通﹐蜀棧吳山興未窮。昨夜夢中行萬里﹐蓮華峯上聽松風。北望北望中原淚滿巾﹐黃旗空想渡河津。丈夫窮死由來事﹐要是江南有此人。歲晚感懷利名爭奪兩皆非﹐生世寧殊露易晞。老冉冉來誰獨免﹐冢累累處會同歸。聽歌莫惜終三疊﹐縱獵何妨更一圍。醉臥日髙呼不醒﹐笑人霜曉束朝衣。大雨中作北風撼山勢岌岌﹐老夫倚杖檐前立。貪看白雨掠地風﹐飄灑不知衣盡濕。當年入朝甫三十﹐十丈胡塵叩江急。屬聞蠟彈遣檄書﹐亟壞布裳縫衤誇褶。卽今白髮不可數﹐破屋頹垣窘風雨﹐汝生汝死問者誰。人𨿽不問心自悲﹐系舟平水步舟尾參差野岸橫。屐聲穿市得閒行﹐雨昏茆店炊煙濕。人語蓬窗績火明﹐枝上橙香初受摘。擔頭菇脆正堪烹﹐漁樵自是平生意。不爲衰遲薄宦情﹐初到行在六十之年又四年。也騎瘦馬趁朝天﹐首陽柱下孰工拙。從事督郵俱聖賢﹐筆墨有時閒作戲。功名到底是無緣﹐都城處處園林好。不許山翁醉放顚﹐還都平生薄名宦。所願得早休﹐奔走三十年。鏡中霜鬢秋﹐歸踏長安道。恍然皆舊遊﹐處處見題名。始驚歲月遒﹐西湖隔城門。放浪輸白鷗﹐當時見種柳。已足系巨舟﹐掛冠當自決。安用從人謀﹐勿以有限身。常供無盡愁﹐宿監中偶作流落歸來兩鬢絲。此生眞愧北山移﹐數殘宮漏寒無寐。開盡梅花病不知﹐同捨破甘醒宿酒。故人折簡索新詩﹐生涯可笑淸如許。枉是京塵撲馬時﹐四鼓出嘉會門赴南郊齋宮客遊梁益半吾生。不死還能見太平﹐初喜夢魂朝帝所。更驚老眼看都城﹐九重宮闕晨霜冷。十里樓臺落月明﹐白髮蒼顏君勿笑。少年慣聽舜韶聲﹐題張野夫監簿大招圖此生只合老漁樵。扶病誰令趁早朝﹐開卷未終三太息。羈魂零落恐難招﹐簡譚徳稱監丞廣都江上送舟行。淚灑春風別少城﹐冉冉幾經新歲律。依依猶有舊交情﹐塵冠當掛彈何用。革帶頻移瘦自驚﹐剩欲約公風雨夜。一燈相對話平生﹐致齋監中夜與同官縱談鬼神效宛陵先生體五客圍一鑪﹐夜語窮幻怪。或誇雷可賣﹐或笑鬼可賣。或陳混沌初﹐或及世界壞。或言修羅戰﹐百萬起睚眥。余談恣搜抉﹐所出雜細大。風雲墮皮幘﹐幽坎窺鐵械。羣號起古聚﹐孤泣出空廨。妖狐冠髑髏﹐掩袂弄姿態。空車彗伏逸囚﹐夜半出竊嘬。𨿽云多聞益﹐頗犯綺語戒。不如姑置之﹐投枕休困憊。明當掛祠衣﹐僕僕愁亟拜。夜歸飲酒不盡觴﹐觀棋不竟局。索馬踏街鼓﹐仰視月掛木。疾馳沿河堤﹐不記幾坊曲。到家四鄰寂﹐往往睡已熟。天香餘裊裊﹐佛燈猶煜煜。中庭𨿽一席﹐緩步意亦足。寒犬吠荊籬﹐棲鵲起叢竹。市聲從北來﹐始覺非林谷。卻尋西窗書﹐開卷剪殘燭。官閒居更遠﹐一笑謝羈束。次韻鄭唐老宦遊早日闕相聞﹐一面那知乃爾勤。秋釣淸灘方入夢﹐曉穿細仗又逢君。驟看落筆驚風雨﹐便擬同舟臥水雲。作意歸休還會否﹐暮年無力起斯文。五鼓赴太社臘祭霜寒裂屋瓦﹐月白射坊門。病骨愁看影﹐孤吟怯斷魂。饑鷹制羈紲﹐老馬伏車轅。不柰淸宵夢﹐殘蕪滿故園。己酉元日夜雨解殘雪﹐朝陽開積陰。桃符呵筆寫﹐椒酒過花斟。巷柳搖風早﹐街泥濺馬深。行宮放朝賀﹐共識慕堯心。送潘徳久使薊門昆侖東分一枝渾﹐奔蹴砥柱經龍門。羲皇受圖撫上古﹐神禹治水開中原。三靈實扶藝祖業﹐萬國共仰東都尊。羣兒撞壞吁可嘆﹐顧使殘虜今遊魂。因君試求出師路﹐孟津白馬應如故。不須更議系河橋﹐北風正可乘冰渡。頗聞盧龍已數盡﹐復道飛狐合屯戍。轅門倘駐拂云祠﹐烽火應過明妃墓。君歸解鞍藉芳艸﹐細談塞北忘予老。讀書飲酒待賊平﹐萬丈旄頭方下掃。我夢我夢入煙海﹐初日如金釒容。赤手騎怒鯨﹐橫身當渴龍。百日京塵中﹐詩料頗闕供。此夕復何夕﹐老狂洗衰慵。夢覺坐嘆息﹐杳杳三茆鍾。車馬動曉陌﹐不竟睡味濃。平生擊虜意﹐裂眥發上衝。尙可乘一障﹐憑堞觀傳烽。晨起有感痛飲可以豪﹐謝病可以髙。計之顧不審﹐老與世俗鏖。丈夫本自許﹐四十擁旌旄。上馬不回顧﹐賊穴窮腥臊。渭橋恥未雪﹐孰謂弓可櫜。此志竟悠悠﹐䢐歲行滔滔。一官客長安﹐燭下束獘袍。豈帷嘆龍鍾﹐行恐悲焄蒿。吾曹議古人﹐後亦觀吾曹。浮雲易變滅﹐公議終堅牢。南省宿直二首檐角參差散暮霞﹐重門鎖斷市聲嘩。風經綠樹鴉棲穩﹐月入空廊柱影斜。藤紙靜臨新獲帖﹐銅瓶寒浸欲開花。誰知今夕幽窗夢﹐又搒扁舟上若耶。又

頹然靜對北窗燈﹐識字農夫有發僧。但遣奚奴持古錦﹐何須侍史護靑綾。塵埃奔走無由息﹐疾病侵陵不自勝。猶喜眼中多壯觀﹐時看雲海化鯤鵬。詩集卷二十一一百首夜歸磚街巷書事近坊燈火如晝明﹐十里東風吹市聲。遠坊寂寂門盡閉﹐只有煙月無人行。誰家小樓歌惱儂﹐餘響縹緲縈簾櫳。苦心自古乏眞賞﹐此恨略與吾曹同。歸來空齋臥淒冷﹐燈前病骨巉巉影。獨吟古調遣誰聽﹐聊與梅花分夜永。馬上作三十年前客帝城﹐城南結騎盡豪英。湖山冷落悲陳迹﹐文字流傳付後生。衰老更禁新臥病﹐塵埃時拂舊題名。馬頭風捲飛花過﹐又得殘春一日晴。行在春晚有懷故隱老辱明時乞一官﹐逢春惆悵獨無歡。舊人零落北音少﹐市肆蕭疏民力殫。歸計已栽千个竹﹐殘年合掛兩梁冠。石帆山路頻回首﹐箭茁蒓絲正滿歜。儀曹直廬春晚气始和﹐微雲淡朝陽。開軒面小庭﹐露漬薔薇香。遊絲捲欲盡﹐忽復百尺長。而我正遺事﹐枕藉書一牀。讒波𨿽稽天﹐未遽妨人狂。惟當傾綠酒﹐莫待熟黃粱。讀書兩兩星九九車﹐天津笑我醉騎驢。牀頭正可著周易﹐架上何妨抽漢書。幸有古人同臭味﹐不嫌兒子似瞈疏。頹然白髮𨿽堪鄙﹐耐事禁愁卻有餘。小昭慶院講僧舊在都下與之相從今沒已久見畫像於院中作詩弔之曩歲曾陪夜講燈﹐伏犀插腦齒如冰。假令重見應難識﹐遺像臒然一老僧。晨入省中偶書淸風拂畫簾﹐初日照素壁。花枝蝶小憩﹐艸葉露時滴。房櫳闃無人﹐溝水聲激激。摩挲語枯筇﹐伴我住幽寂。春晚今年病過春﹐得健春欲盡。更堪風雨橫﹐紅濕棲綠潤。一笑本自難﹐造物復爾吝。楡莢堆平階﹐柳絮飛作陣。塵埃生破榼﹐霜雪滿衰鬢。平生慕陶謝﹐著語終不近。觀潮江平無風面如鏡﹐日午樓船帆影正。忽看千尺湧濤頭﹐頗動老子乘桴興。濤頭洶洶雷山傾﹐江流卻作鏡面平。向來壯觀𨿽一快﹐不如帆映靑山行。嗟余往來不知數﹐慣見買符官發渡。云根小築幸可歸﹐勿爲浮名老行路。新晴馬上一劍飄然萬里身﹐白頭也復走京塵。畫樓酒飾滴殘雨﹐綠樹鶯聲催暮春。絕塞勒回動業夢﹐流年換盡市朝人。此生安得常彊健﹐小艇湘湖自采蒓。過六和塔前江亭小憩斷岸孤亭日暮時﹐欄邊聊試葛巾欹。偶觀掛席乘潮快﹐便覺懸車納祿遲。痛飲相如無柰渴﹐淸言叔寶不勝羸。年來親友凋零盡﹐惟有江山是舊知。春夕睡覺破衫羸馬老黃塵﹐人自衰遲歲自新。積雨恐侵春甲子﹐昏燈懶守夜庚申。花枝影轉欹殘月﹐鼻鼾聲豪撼四鄰。自笑功名猶有夢﹐散關金鼓震函秦。送霍監丞出守盱眙淮浦鱗鱗浸碧天﹐卽今誰料作窮邊。空聞甌脫嘶胡馬﹐不見浮屠插霽煙。亭障久安無檄到﹐杯觴頻舉有詩傳。長城萬里英雄事﹐應笑窮儒飽晝眠。寄題徐載叔秀才東莊次公醒狂何必酒﹐直諒多聞俱可友。萬簽插架號東莊﹐多稼連云亦何有。今年偶入長安城﹐不識貴人呼作卿。南臺中丞埽榻見﹐北門學士倒屣迎。郎官酸寒誰肯顧﹐君來下馬談至莫。東莊𨿽富未可矜﹐更要縱橫開武庫。入省點點輕花墮綠杯﹐翩翩羸馬犯黃埃。眼邊好句等閒過﹐夢裏故人時一來。玉塞請行狂故在﹐霜髭自照老相催。今朝涼冷文書少﹐隱幾南窗聽轉雷。出省五更束帶聽朝雞﹐出省還家日已西。酒市雨餘靑旆重﹐河橋風爽紫驑嘶。久慚旅飯糜倉粟﹐常憶新橙搗膾齏。萬事似棋聊爾耳﹐年來著數不勝低。和周元吉右司過獘居追懷南鄭相從之作梁益東西六十州﹐大行臺出北防秋。閱兵金鼓震河渭﹐縱臘狐兔平山丘。露布捷書天上去﹐軍諮祭酒幄中謀。豈知今日詩來處﹐日落風生蘆荻洲。尢延之侍郎屢求作遂初堂詩詩未成延之去國因以奉送印何累累綬若若﹐只堪人看公何樂。忽然捩柂開布馬風。慰滿平生一丘壑。遂初築堂今幾時﹐年年說歸眞得歸。異書名刻堆滿屋﹐欠伸欲起遭書圍。捨之出遊公豈誤﹐綠發朱顏已非故。請將勛業付諸郎﹐身踐當年遂初賦。送張野夫寺丞牧滁州皇天方憂九州裂﹐建隆眞人仗黃鉞。陣云冷壓淸流關﹐賊壘咿嚶气如發。逋誅猾虜入檻車﹐北風吹漧艸頭血。一龍上天三百年﹐舊事空聞遺老說。金印斗大誰作州﹐公子玉面蒼髯虯。賦詩健筆挾風雨﹐論兵辯舌森戈矛。別君帳飲灞橋頭﹐長歌爲君寬旅愁。戰場遺迹儻可畫﹐尺素寄我關河秋。史院書事信史新修稿滿牀﹐牙簽黃帕帶蕓香。中人馳賜初宣旨﹐丞相傳呼早出堂。皇祖聖謨髙萬古﹐諸賢直筆擅三長。孤臣曾趣龍墀對﹐白首爲郎只自傷。病中數辱曾無逸架閣見問今日忽聞徙居走筆奉簡因致卜鄰之約病羸不辧攬衣迎﹐剝啄空慚扣戶聲。凡藥豈能驅二豎﹐淸心幸足制三彭。巷南僦屋儻可問﹐歲晚囊衣吾亦行。不爲朝天愁路瞉﹐夜窗燈火要尋盟。喜楊廷秀祕監再入館公去蓬山輕﹐公歸蓬山重。錦囊三千篇﹐字字律呂中。文章實公器﹐當與天下共。吾嘗評其妙﹐如龍馬受鞚。燕許亦有名﹐此事恐未夢。嗚呼大廈傾﹐孰可任梁棟。願公力起之﹐千載傳正統。時時醉黃封﹐髙詠追屈宋。我如老蒼鶻﹐寂寞愁獨弄。杖屨勤來遊﹐雪霽梅欲動。次韻和楊伯子主簿見贈齋戒叩頭箋天公﹐幸矣使我爲枯蓬。枯蓬於世百無用﹐始得曠快乘秋風。此生安往失貧賤﹐白髮蕭蕭對黃卷。今人𨿽鄰有不覿﹐古人卻向書中見。猿啼月落靑山空﹐舊隱夢寂思東蒙。不願蛾冠赤墀下﹐且可短劍紅塵中。終年無人問良苦﹐眼望靑天惟自許。可憐對酒不敢豪﹐它日空澆墳上土。文章最忌百家衣﹐火龍黼黻世不知。誰能養气塞天地﹐吐出自足成虹虫兒。渡江諸賢骨已朽﹐老夫亦將正丘首。杜郎苦瘦帽瞊耳﹐程子久貧衣露肘。君復作意尋齊盟﹐豈知衰懦畏後生。大篇一讀我起立﹐喜君得法從家庭。鯤鵬自有天池著﹐誰謂太狂須束縛。大機大用君已傳﹐那遣老夫安注腳。簡何同叔白髮都門客﹐靑燈夜雪時。盡捐塵世事﹐細看月湖詩。格律冰霜敵﹐襟懷猿鶴知。吾儕端後死﹐此事要深期。去國待潮江亭太常徐簿宋卿載酒來別昨解魚符已徑歸﹐偶隨尺一起柴扉。暫畱已愧黔吾突﹐久住空令緇客衣。外物紛紛何足問﹐故人眷眷莫相違。從今再見應無日﹐長與沙鷗共釣磯。醉中作行艸數紙還家痛飲洗塵土﹐醉帖淋漓寄豪舉。石池墨瀋如海寬﹐玄云下垂黑蛟舞。太陰鬼神挾風雨﹐夜半馬陵飛萬弩。堂堂筆陣從天下﹐气壓唐人折釵股。丈夫本意陋千古﹐殘虜何足膏砧斧。驛書馳報兒單於﹐直知毛錐驚殺汝。雪夜小酌黃昏云齊雪意熟﹐二更雪急聲簌簌。地鑪對火得奇溫﹐兔醢魚魚肅窮旨蓄。引杯且作稿面紅﹐脫帽不管衰鬢禿。浩歌三終徐自和﹐藏書萬卷方盡讀。從來本不擇死生﹐況復區區論禍福。雪晴著屐可登山﹐與子一放千里目。卽事塈壁編茅養病翁﹐五更擁褐聽霜風。老雞棲冷啼偏早﹐宿火灰深撥更紅。知我向來惟斷簡﹐會心終竟在孤篷。東歸已賣腰間劍﹐魯叟從今不諱窮。到家旬餘意味甚適戲書天恐紅塵著腳深﹐不教經歲去山林。欲酬淸淨三生願﹐先洗功名萬里心。石鼎颼癮閒煮茗﹐玉徽零落自修琴。晚來剩有華胥興﹐臥看西窗一炷沈。雨後復小雪雨雪來無已﹐冬春忽欲交。賤貧安淡薄﹐老鈍耐譏嘲。村酒兒能取﹐農書手自鈔。暮年眞个懶﹐屋漏旋添茆。鯉魚行鯉魚財三尺﹐淺水不覆脊。𨿽懷江湖樂﹐已嘆刀幾赤。長鯨之長幾千丈﹐雪蹴山傾萬重浪。縱遊不厭滄海寬﹐一躍已在靑天上。身世局促古所哀﹐口僉喁貪餌胡爲哉。人間溝瀆莫更顧﹐夜半變化乘風雷。雪夜作雪重從壓竹﹐竹折有奇聲。雪深亦莫土帚﹐小窗終夜明。我老尙耐冷﹐開卷對短檠。龍茶與羔酒﹐得失不足評。但思被重鎧﹐夜入蔡州城。君勿輕臒儒﹐有志事竟成。晨起倦枕廉纖雨﹐幽窗料峭寒。溪柴旋篝火﹐野蔌斗登歜。年老衣冠古﹐身閒宇宙寬。兒孫生我笑﹐趨揖已儒酸。野饋經年倉粟厭陳陳﹐天遣香粳饋野人。黃耳蕈生齋缽富﹐白頭韭出客盤新。此生不復營三釜﹐一飽何曾羨八珍。尙愧古來髙士在﹐杯羹無糝甑生塵。醉中浩歌罷戲書造物小兒如我何﹐還家依舊一漁蓑。穿雲逸響蘇門嘯﹐捲地悲風易水歌。老眼閱人眞爛熟﹐壯心得酒旋消磨。傍觀虛作窮愁想﹐點檢霜髯卻未多。朝雨甲夜星照泥﹐平旦云行西。小屋古澤中﹐天昏雨淒淒。避濕升我堂﹐垂翅閔老雞。所欣園中蔬﹐冒土靑滿畦。門無今雨客﹐路滑愁長堤。一杯且復睡﹐物理何足齊。春雨二首苦雨何時止﹐微云又作陰。傍檐時小立﹐隱幾復微吟。枝重殘紅濕﹐堤平漲綠深。物華元自好﹐老病負登臨。又

春愁無處避﹐春雨幾時晴。黯黯陰連月﹐蕭蕭滴到明。窗昏減書課﹐弦緩咽琴聲。何以娛幽獨﹐新醅手自傾。記夢夢裏都忘兩鬢殘﹐恍然白糸寧入長安。石垂教紙熟修溫捲﹐僦得驢騎候熱官。紅葉滿街秋著句﹐靑樓燒燭夜追歡。如今萬事消除盡﹐老眼摩挲靜處看。野興二首紅飯靑蔬美莫加﹐鄰翁能共一甌茶。捨西日緊花房斂﹐港北風生柳腳斜。筇杖不妨閒有伴﹐茆檐終勝老無家。自驚七十猶彊健﹐采藥歸來見暮鴉。又

鬢邊莫笑久星星﹐造物常鍾我輩情。每帶餘酲蹋花影﹐又和殘夢聽鶯聲。軒窗風過書簽亂﹐洲渚潮生釣艇橫。韓子未除豪气在﹐文章都待不平鳴。杭湖夜歸二首昔如架上九秋鷹﹐今似窗間十月蠅。無復櫜鞬思出塞﹐不妨粥飯略同僧。白蘋洲晚初回棹﹐綠樹村深已上燈。莫謂陶詩恨枯槁﹐細看字字可銘膺。又

野艇迢迢信所之﹐歸來常及欲昏時。陂塘煙重怨姑惡﹐林薄月明悲子規。出谷寺鐘初縹緲﹐穿籬績火已參差。欣然笑向譍門說﹐又了浮生一首詩。或問余近況示以長句天亦知予懶是眞﹐暮年乞與自由身。幽尋東浦鷺迎棹﹐獨臥北窗鶯喚人。野卉滿頭狂取醉﹐艸廬容膝樂忘貧。死時是處堪藏骨﹐不用要離更作鄰。估客有自蔡州來者感悵彌日二首洮河馬死劍鋒摧﹐綠發成絲每自哀。幾歲中原消息斷﹐喜聞人自蔡州來。又

百戰元和取蔡州﹐如今胡馬飲淮流。和親自古非長策﹐誰與朝家共此憂。初夏郊行小硯孤吟恐作愁﹐長堤曳杖且閒遊。破雲山踴千螺翠﹐經雨波涵一鏡秋。粔籹靑紅村步市﹐闌干髙下寺家樓。去年此日君知否﹐十丈京塵沒馬頭。重午葉底橊花蹙絳繒﹐街頭初賣苑池冰。世間各自有時節﹐蕭艾著冠稱道陵。夏日赤日黃塵褦襶忙﹐放翁湖上獨相羊。竹梢露滴驚殘夢﹐荷蓋風翻送早涼。暑用酒逃猶有待﹐熱憑靜勝更無方。空齋一榻翛然臥﹐閒看衣篝起篆香。睡起見楊花滿庭偶書斷香裊裊傍窗紗﹐睡起瞢騰日未斜。堪嘆一春風雨惡﹐今年四月見楊花。梅雨沐罷斜簪二十冠﹐斷雲殘靄暗江幹。絲絲梅子熟時雨﹐漠漠棟花開後寒。剩采蕓香辟書蠹﹐旋舂麥續家餐。日長倦睫惟思閉﹐茗碗眞須抵死寬。醉歌讀書三萬卷﹐仕宦皆束閣。學劍四十年﹐虜血未染鍔。不得爲長虹﹐萬丈掃寥廓。又不爲疾風﹐六月送飛雹。戰馬死槽櫪﹐公卿守和約。窮邊指淮淝﹐異域視京雒。於乎此何心﹐有酒吾忍酌。平生爲衣食﹐斂版靴兩腳。心𨿽了是非﹐口不給惟諾。如今老且病﹐鬢禿牙齒落。仰天少吐气﹐餓死實差樂。壯心埋不朽﹐千載猶可作。醉書秦望山石壁秋雨初霽開長空﹐夜天無雲吐白虹。擘波浴海出日月﹐破山捲地驅雷風。昆侖黃流瀉浩浩﹐太華巨掌摩穹穹。平生所懷正如此﹐拜賜虛皇稱放翁。放翁七十飲千鍾﹐耳目未廢頭未童。向來楚漢何足道﹐眞覺萬古無英雄。行窮禹迹亦安往﹐聊借曠快洗我胸。濤瀾屢犯蛟鱷怒﹐澗谷或與精靈逢。黃金鑄就決河塞﹐俘獻頡利長安宮。不如醉筆掃靑嶂﹐入石一寸豪健驚天公。秋夜藥餌扶衰疾﹐琴書返故園。陶公方止酒﹐樂令且淸言。煙鳥宿沙際﹐露螢明艸根。塵囂不到處﹐此意與誰論。夜意孤夢初回夜气淸﹐世塵掃盡覺心平。月沈洲渚漁歌遠﹐人語比鄰績火明。獨汲寒泉鳴細綆﹐靜聽漏鼓下髙城。悠然坐待東方白﹐卻看軒窗淡日生。蝸廬小葺蝸廬便著家﹐槿籬莎徑任欹斜。爲生艸艸僧行腳﹐到處悠悠客泛槎。孤蝶惜衣晴曝粉﹐稚蜂貪蜜晚爭花。有書懶讀吾堪愧﹐睡起何妨自磑茶。予十年間兩坐斥罪𨿽擢發莫數而詩爲首謂之嘲詠風月旣還山遂以風月名小軒且作絕句二首扁舟又向鏡中行﹐小艸淸詩取次成。放逐尙非餘子比﹐淸風明月入臺評。又

綠蔬丹果薦瓢尊﹐身寄城南禹會村。連坐頻年到風月﹐固應無客叩吾門。題梅漢卿醉經堂它人爛醉錦瑟傍﹐君獨醉心編簡香。沈酣骨髓春盎盎﹐如枕麯蘗羅杯觴。三萬牙簽插髙架﹐五千黃卷撐枯腸。信哉名教有樂地﹐白首不入無功鄕。得親舊書問近況以詩代書報之溪頭日日弄潺湲﹐敢料餘生竟得全。白簡免勞中執法﹐靑銅罷算小行年。花前一笑頻開口﹐林下深藏永息肩。欲養金丹還懶去﹐身今已是地行仙。放逐放逐𨿽慚處士髙﹐笑譚未減少年豪。靑山隨處有三窟﹐白首今年無二毛。正得筇枝爲老伴﹐盡將書巾夫付兒曹。飲酣自足稱名士﹐安用辛勤讀楚騷。月下野步空中磊落斗跨天﹐道旁荒寒月滿川。行歌驚起鷗鷺眠﹐三萬里在拄杖邊。敲門索酒太華前﹐飛渡黃河不須船。袖中短鐵靑蜿蜒﹐昔曾巴丘從老仙。削平巖崖抉雲煙﹐此妙可得不可傳。雷聲殷殷電煜然﹐已覺遼碣無鮏羴。雪花如席登祁連﹐歸來卻看東封年。自詠孤艇渺煙波﹐衡門暗薛蘿。衣冠醉學究﹐毛骨病維摩。撫幾時長喟﹐臨觴亦浩歌。無勞問蝸角﹐蠻觸正橫戈。午睡起遇急雨揩眼扌門髯破晝眠﹐闌邊小立獨幽然。叢花雨打無飛蝶﹐髙柳風驚有墮蟬。才略本居元子下﹐功名那計祖生先。今朝會意君知否﹐目送飛雲揮五弦。夜雨暴至堂中虛窗雨气入﹐堂前叢竹雨聲急。山童束縕走求火﹐屋漏惟愁打書濕。秋風禾罷禾亞九千頃﹐此夕眞成傾玉粒。蹋歌作社約比鄰﹐一飽今年可平揖。睡起作帖數行睡餘得淸風﹐起坐傍書幾。日長誰晤言﹐賴此管城子。欣然共遊戲﹐一笑我忘爾。羣鴻偶下集﹐但怪驚不起。古來翰墨事﹐著意更可鄙。跌宕三十年﹐一日造此理。不知筆在手﹐而況字落紙。三叫投紗巾﹐作歌識吾喜。新秋短鬢蕭蕭失舊靑﹐此身已看作郵亭。新秋無限淒涼意﹐盡付風蟬與露螢。秋興二首去秋尙十日﹐軒窗夕已涼。露艸黏濕螢﹐壞壁啼寒。丈夫志四海﹐臨書慨以慷。白髮忽如此﹐惟有歸耕桑。藥餌且枝梧﹐鄰曲相扶將。豈無甕中酒﹐老病不能觴。南山有歸處﹐歲晚柏已行。下從吾親遊﹐此事歲月長。又

無食苦日長﹐無衣念秋近。𨿽云老農圃﹐未害樂堯舜。士生要弘毅﹐病在墮驕吝。得喪才幾何﹐哀哉以身徇。平生最耐事﹐霜雪亦滿鬢。憂患一洗空﹐吾道其少進。幽居幽居人迹稀﹐柴扉晝常掩。小池淸見底﹐疏雨時數點。蟬嘒秋未衰﹐花房暮先斂。老大固多傷﹐年華還冉冉。山居食每不肉戲作谿友畱魚不忍烹﹐直將蔬糲送餘生。二升畬粟香炊飯﹐一把畦菘淡煮羹。莫笑開單成淨供﹐也能扌門腹作徐行。秋來更有堪誇處﹐日傍東籬拾落英。自笑諸公衮衮幾金貂﹐自笑無材負聖朝。老气醉中猶跌宕﹐閒身夢裏亦逍遙。舊書日伴吾兒讀﹐薄飯時從野叟招。病後秋衣須早制﹐竹窗殘夜雨蕭蕭。世上世上悠悠東逝波﹐金丹將柰鬢絲何。墻頭楊柳知秋早﹐窗外芭蕉受雨多。伏櫪自應如老驥﹐還鄕元欲借明眓。吾棋一局千年事﹐從使旁觀爛斧柯。夜歸偶懷故人獨孤景略買醉村場半夜歸﹐西山落月照柴扉。劉琨死後無奇士﹐獨聽荒雞淚滿衣。秋夜自近村歸江頭浩歌天宇寬﹐刺船歸來淸夜闌。女貞林黑月未上﹐姑惡聲悲村已寒。不恨故交日零落﹐本知浮生難控摶。頭童面槁更安往﹐莫問傍人君自看。夜聞蟋蟀布谷布谷解勸耕﹐蟋蟀蟋蟀能促織。州符縣帖無已時﹐勸耕促織知何益。安得生世當成周﹐一家百畝長無愁。綠桑鬱鬱暗微徑﹐黃犢叱叱行平疇。荊扉續火明煜煜﹐黍壠飠盍飯香浮浮。耕亦不須勸﹐織亦不須促。機上有餘布﹐盎中有餘粟。老翁白首如小兒﹐鼓腹擊壤相從嬉。秋夜風雨暴至風聲掠野來﹐鴻洞如翻濤。雨聲集庭木﹐桐葉聲最豪。殘暑一洗空﹐凜然念綈袍。秋谷已登場﹐欲忘終歲勞。東捨捉鵝鴨﹐西捨烹豚羔。籬落開寒花﹐房櫳壓小槽。貧賤何所嘆﹐樂歲成吾髙。卻拾墻角檠﹐拂拭賀汝遭。月下小酌艸樹已秋聲﹐郊原喜晚晴。風生云盡散﹐天闊月徐行。下箸槎頭美﹐傳杯甕面淸。追歡猶可勉﹐䢐歲不須驚。鄰曲有未飯被追入郭者憫然有作春得香粳摘綠葵﹐縣符急急不容炊。君王日禦金華殿﹐誰誦周家七月詩。吾廬吾廬鏡湖上﹐傍水開云扃。秋淺葉未丹﹐日落山更有。孤鶴從西來﹐長鳴掠沙汀。亦知常苦饑﹐未忍吞膻腥。我食𨿽不肉﹐七箸窮芳馨。幽窗燈火冷﹐獨酒倒殘瓶。飲酒望西山戲詠太白十詩九言酒﹐醉翁無詩不說山。若耶老農識幾字﹐也與二事日相關。小院小院回廊夕照明﹐放翁宴坐一筇橫。銅匜暖徹香初過﹐鐵杵聲淸藥欲成。世事熟看無一可﹐古人不作與誰評。新涼社酒家家熟﹐便用陽狂了此生。發篋得故人書有感衰鬢星星換舊靑﹐世間萬事但堪驚。晨炊欲熟客未覺﹐夜漏漸殘人尙行。花發且爲無事飲﹐詩成非復不平鳴。京華朋舊凋零盡﹐忽見緘題似隔生。秋光年年最愛秋光好﹐病起逢秋合賦詩。叢菊漸黃人醉後﹐孤燈初暗雨來時。舊書細讀猶多味﹐老態相尋似有期。早信爲農勝覓祿﹐一生虛作虎頭癡。晚秋風雨盡道漁村陋﹐秋來物色奇。寒生沽酒興﹐雨及種花時。狂舞欲誰屬﹐淸吟空自知。茫茫宇宙內﹐吾道竟何之。幽居二首白髮蕭蕭僅到肩﹐一枝藤杖日翩躚。艸苫墻北棲雞屋﹐泥補橋西放鴨船。心似枯葵空向日﹐身如病櫟孰知年。放懷卻有翛然處﹐不養金丹不學禪。又

面面秋山擁翠屏﹐天畱三畝著云扃。迎霜南阜楓林赤﹐飽雨西村菜甲靑。散策人驚衰後健﹐浩歌自覺醉中醒。淩煙冠劍應無爾﹐布帽裙襦老管寧。故山四首功名莫苦怨天慳﹐一棹歸來到死閒。傍水無家無好竹﹐捲簾是處是靑山。滿籃箭茁瑤簪白﹐壓擔稜梅鶴頂殷。野興盡時尢可樂﹐小江煙雨趁潮還。又

禹祠行樂盛年年﹐繡轂爭先畫船。十里煙波明月夜﹐萬人歌吹早鶯天。花如上苑常成市﹐酒似新丰不直錢。老子未須悲白髮﹐黃公壚下且閒眠。又

老尉鴻飛隱市門﹐千年猶有舊巢痕。陸生於此寓棋局﹐曾丈時來開酒樽。渺渺帆檣遙見海﹐冥冥蒲葦不知村。數僧也復投詩社﹐零落今無一二存。又

落石間泉奔舞玉虹﹐護丹松老臥蒼龍。霜柑籬角寒初熟﹐野碓云邊夜自春。挈榼人沽村市酒﹐打包僧趁寺樓鐘。幽尋自是年來懶﹐枉道山靈不見容。秋晚獘廬小葺一室過冬欣然有作放翁畢竟合躬耕﹐剩喜東歸樂太平。碧瓦新霜寒尙薄﹐明窗嫩日雨初晴。素琴尋得無弦曲﹐野餉烹成不糝羹。更說市朝癡太絕﹐一湖秋水濯塵纓。小室晚酌病不禁寒怯旱霜﹐東齋隨其具杯觴。淸時寬大何妨醉﹐白首龍鍾未減狂。枝葉扶檠山果熟﹐鹽醯調適野蔬香。興闌徑覓華胥路﹐枕藉圖書滿一牀。冬晚山房書事二首山澤何妨老太平﹐巉巉骨相本來淸。月明滿地看梅影﹐露下隔溪聞鶴聲。未辧藥苗逢客問﹐欲酬琴價約僧評。胡奴仁祖今俱絕﹐且學湘累拾菊英。又

屏迹山村病日增﹐烏皮幾穩得閒憑。凍雲傍水封梅萼﹐嫩日烘窗釋硯冰。歲盡光陰饒衮衮﹐身閒醉夢且騰騰。蠻童采藥歸來晚﹐客至從嗔喚不譍。村居日飲酒對梅花醉則擁紙衾熟睡甚自適也江村歲晚掩柴荊﹐地僻久無車馬聲。孤寂惟尋麯道士﹐一寒仍賴楮先生。醡頭珠滴愁先破﹐帳底春回夢易成。莫笑衰翁殺風景﹐小瓶梅蕊解卿卿。山居疊韻禽吟陰森林﹐鹿伏朴樕木。嗚呼吾徒愚﹐僕僕逐肉粟。聯翩憐鳶肩﹐覆飠束速戮辱。艱難還山間﹐獨欲足畜牧。躋梯棲西溪﹐築屋宿北谷。光芒常當藏﹐櫝玉觸俗目。寓嘆三首心已忘斯世﹐天猶活此翁。嫩湯茶乳白﹐軟火地鑪紅。課婢耘蔬甲﹐呼兒下釣筒。生涯君勿笑﹐聊足慰塗窮。又

久矣門無客﹐髙齋獨掩扉。敢言消壯志﹐要是息危機。淸露夜自滴﹐孤云寒不歸。晨炊勿關念﹐更典篋中衣。又

裘薄便冬暖﹐簟空畏午饑。臨成乞米帖﹐看入借車詩。學古心猶壯﹐憂時語自悲。公卿闕自重﹐社稷欲誰期。詩集卷二十二九十七首贈惟了侍者二首水邊剝啄打門誰﹐滿袖淸風一紙詩。驚起放翁蝴蝶夢﹐半窗寒日欲斜時。又

雪中僵臥不須悲﹐徹骨淸寒始解詩。一等人間閒艸木﹐月窗君看早梅枝。題湖邊旗亭春色初回杜若洲﹐佳人又典肅鳥霜鳥裘。八千里外狂漁父﹐五百年前舊酒樓。渡口遠山顰翠黛﹐天邊新月掛瓊鉤。回頭笑向紅塵說﹐也有閒愁到此不。醉臥道邊覺而有賦太華五千仞﹐天臺四萬丈。一枝古藤如黑龍﹐天遣飄然寄閒放。莫怪公卿不我知﹐我自不知渠是誰。史書弄筆後來事﹐繡鞍寶帶聊兒嬉。旗亭爛醉官道臥﹐醒後無人數吾過。世間恩怨一時空﹐且免它年送臨賀。寓懷四首脫粟未爲饑﹐短褐未爲寒。眾毀心自可﹐身困气愈完。茆屋𨿽三間﹐趺坐則已寬。濁酒不滿瓢﹐浩歌有餘歡。祿食妻子樂﹐功名後人看。成敗兩蝸角﹐貴賤一鼠肝。芒芒百年夢﹐底物堪控摶。不如學飡霞﹐駐此雙頰丹。行披終南云﹐飛渡黃河湍。巋然過空城﹐人言古長安。霜露蒙荊榛﹐喟然增永嘆。又

蒼璧與黃琮﹐初非俗所貴。粲然薦繅藉﹐可對越天地。我豈賣餅兒﹐自炫三家市。持槃叫道邊﹐𨿽售無乃愧。文章等卜祝﹐王公以儒戲。書成藏名山﹐此是千載事。又

我昔浮滄溟﹐浩渺難具論。華夷漭不辧﹐日月互吐吞。神龍忽上騰﹐尾鬣風霆奔。積浪自生火﹐烈焰焚乾坤。笑謂同舟子﹐世豈無鵬鯤。聊持豪逸气﹐壓汝破碎魂。又

鮑魚載沙丘﹐鹿馬獻阿房。泗上老亭長﹐仿佯起東方。干戈暗寓縣﹐鯨徒化侯王。富貴誠可慕﹐菹醢亦足當。靑門獨無恙﹐種瓜亦何傷。後有阮嗣宗﹐絕識未易量。楚漢眞豎子﹐孰謂斯人狂。喜事武夷老子雪垂肩﹐喜事何曾減少年。鸚鵡螺深翻細浪﹐辟邪鑪暖起微煙。幽花滴露沾紗帽﹐亂絮憑風撲畫船。虎豹九關君勿嘆﹐未妨一笑住壺天。甜羹山廚薪桂軟炊粳﹐旋洗香蔬手自烹。從此八珍俱避舍﹐天蘇味屬甜羹。縱筆四首文叔一人知此翁﹐洛陽城裏又春風。讓他綠發好年少﹐二十四歲作三公。又

一紙除書到海邊﹐紫皇賜號武夷仙。功名敢道渾無意﹐暫作閒人五百年。又

背上嵯峨兩肉山﹐明駝有債自須還。玉霄峯頭雪瞋鹿﹐淸曉一聲煙雨間。又

素月徘徊牛鬥間﹐天風吹鶴度函關。一年似此佳時少﹐喚起陳摶醉華山。自嘲解嘲二首世變眞難料﹐吾癡只自嘲。移山謀畚土﹐黏日欲煎膠。得句題修竹﹐烹茶拾墮巢。行年不須算﹐斷是死衡茆。又

種稻稽山下﹐誅茆剡曲傍。鳴雞耐昏早﹐飛燕異炎涼。古劍寒三尺﹐殘書亂一牀。穹穹與厚厚﹐能識我非狂。春雨絕句六首恰喜西窗晚照明﹐虛檐又報雨來聲。端憂不用占龜兆﹐壞盡花時自解晴。又

千點猩紅蜀海棠﹐誰憐雨裏作啼妝。殺風景處君知否﹐正伴鄰翁救麥忙。又

天公似欲敗蠶麰﹐雨冒南山暮不收。馬矣女癡兒那念此﹐貪看科斗滿淸溝。又

今年春半不知春﹐飛雹奔雷嚇殺人。縫得春衫元未著﹐免教惆悵洛陽塵。又

梅中最晚是緗梅﹐一日來看欲百回。俗紫凡紅終避舍﹐不妨自向雨中開。又

蕭條冬令侵春晚﹐淅瀝寒聲滴夜長。更事老翁頑到底﹐每言宜睡好燒香。雨中臥病有感病臥窮山白髮新﹐不堪風雨過中春。歌呼空倚一尊酒﹐零落漸無吾輩人。千載詩書成長物﹐兩京宮闕委胡塵。非熊老子不復見﹐誰弔遺魂淸渭濱。舟中作不遷比景戍交河﹐三徑歸來得已多。應俗愈疏身老大﹐讀書漸廢意蹉跎。閒從孫叟蘇門嘯﹐醉和荊卿易水歌。歌罷卻揮孤棹去﹐石闌干下買漁蓑。山園買得新園近釣磯﹐旋營茆棟設柴扉。山經宿雨修容出﹐花倚和風作態飛。世事只成驚老眼﹐酒徒頻約典春衣。狂吟爛醉君無笑﹐十丈愁城要解圍。聞虜亂運數羣胡盡﹐煙塵北道昏。百年身易老﹐萬里志空存。楊柳搖馳道﹐櫻桃奉寢園。南公忠義薄﹐此恨與誰論。題千秋觀懷賀亭河湟使典珥左貂﹐曲江相君謝不朝。宮中玉環狐作妖﹐黠虜旁窺心已驕。天維欲絕地軸搖﹐有識凜凜憂宗祧。賀公托言師松喬﹐黃冠徑歸侶漁樵。老馬立仗不自聊﹐去如鸞鳳衝煙霄。傾都祖餞擁渭橋﹐賢哉大夫脫塵囂。揚州渡江木蘭橈﹐入東夜聽錢塘潮。我來故祠竹蕭蕭﹐黃冠野服傳生綃。詞卑愧匪英瓊瑤﹐空采藻奠桂椒。虛堂斷香閉寂寥﹐遺魂零落何由招。禹祠我昔下三峽﹐南賓系歸艫。渡江謁神禹﹐拜手薦俎壺。壽藤枝如虯﹐巨柏腹若刳。門庭𨿽日荒﹐殿寢猶枝梧。巴俗喜禱祠﹐解牛舞羣巫。巍巍黻冕古﹐食與夷鬼俱。聖度固兼容﹐臣憤獨不攄。還鄕瞻廟貌﹐嬴政久已除。嶽牧儼如生﹐想象聞都兪。廓淸𨿽可喜﹐欲退復躊躇。念昔平水土﹐棋布畫九區。豈知千歲後﹐戎羯居中都。老虜失大刑﹐今復傳其雛。直令挽天河﹐未濯鮏羴污。夷鬼細事耳﹐披攘直須臾。天下讎不復﹐大恥何時祛。蚩蚩謂固然﹐此責在吾徒。揮涕灑庭艸﹐誰憐小臣愚。樊江手中一卷養魚經﹐又向樊江上艸亭。朝雨染成新漲綠﹐春煙澹盡遠山靑。榜舟不厭頻來往﹐岸幘常須半醉醒。賦罷新詩自髙詠﹐滿汀鷗鷺欲忘形。東關二首路入東關物象奇﹐角巾老子曳筇枝。蠶如黑蟻桑生後﹐秧似靑鍼水滿時。穿市不嫌微雨濕﹐過谿翻喜壞橋危。當年野店題詩處﹐又典春衣具午炊。又

云蹙魚鱗襯夕陽。放翁系纜水雲鄕。一筇疾步人驚健。鬥酒髙歌自笑狂。風暖市樓吹絮雪。蠶生村捨采桑黃東阝幹南陌無窮樂。底事隨人作許忙。練塘微風吹頰酒初醒﹐落日舟橫杜若汀。水秀山明何所似﹐玉人臨鏡暈螺靑。娥江市小聚依江近﹐支流入浦分。荒寒孤店雨﹐零亂野祠云。薄餉炊畬粟﹐珍烹采澗芹。年來去健羨﹐摩腹自欣欣。宿野人家避雨來投白版扉﹐野人憐客不相違。林喧鳥雀棲初定﹐村近牛羊暮自歸。土釜暖湯先濯足﹐豆瞜吹火旋烘衣。老來世路渾諳盡﹐露宿風餐未覺非。舟中遣懷三黜歸來結艸廬﹐平生狂態掃無餘。但思下帷授老子﹐那復騎牛讀漢書。歷歷舊遊渾似夢﹐蕭蕭殘發不勝梳。閒中事業君知否﹐不把漁竿卽荷釒且。歸次樊江芳艸東西路﹐綠楊長短亭。人生豈匏系﹐吾志本鴻冥。徵袖朝沾雨﹐歸帆夜戴星。長魚幸能買﹐且復倒殘瓶。夜過魯墟中夜過魯墟﹐船底鳴細浪。月出菱歌長﹐林暗續火壯。故居不可識﹐四顧但靑嶂。百年幾廢興﹐撫事一淒愴。士生本耕稼﹐時來偶卿相。功名亦餘事﹐所勉在素尙。況吾多難者﹐久已冥得喪。微祿行當辭﹐沒身事幽曠。有感溫洛榮河拱舊京﹐從來人物富豪英。報仇𨿽有楚三戶﹐守節得無齊二城。胡寇寧能斷地脈﹐王師行復暢天聲。鳳麟久伏應爭奮﹐勉爲明時頌太平。遊石帆玉笥石旗諸山暮景苦多病﹐幽尋寄一欣。溪喧常似雨﹐石潤易生云。天迥回鴉陣﹐林疏過鹿羣。莫談朝市事﹐吾老厭紛紛。信步近村端閒何以永今朝﹐拈得筇枝度野橋。三畝空園喧啄木﹐十尋髙樹絡淩霄。長饑未必緣詩瘦﹐多悶惟須賴酒澆。興盡歸來又陳迹﹐一林風葉暮蕭蕭。寒食省九里大墓陌上簫聲正賣餳﹐籃輿兀兀雨冥冥。人來平野一點白﹐山壓亂雲千疊靑。石馬朱門松下路﹐凍齏冷飯柳陰亭。華顚尙記兒童日﹐撫事興懷涕自零。平水道中處處陂水滿﹐家家巢燕忙。葉舒桑漸暗﹐穗重麥初昂。髙下山花發﹐靑紅粉餌香。亦知時節好﹐老大自悲傷。五云橋若耶北與鏡湖通﹐縹緲飛橋跨半空。陵谷變遷誰復識﹐我來徙倚暮煙中。小雨雲門溪上好雨疏疏壓暮埃﹐斷雲漠漠帶春雷。離黃穿樹語斷續﹐翠碧銜魚飛去來。生菜入盤隨冷餅﹐朱櫻上市伴靑梅。狂吟不是誇彊健﹐老气如山未許摧。雲門獨坐山北山南處處行﹐回頭六十七淸明。如今老去摧頹甚﹐獨坐焚香聽水聲。泛湖至東涇三首春水六七里﹐夕陽三四家。兒童牧鵝鴨﹐婦女治桑麻。地僻衣巾古﹐年丰笑語嘩。老夫維小艇﹐半醉摘藤花。又

湖光分別浦﹐嶺路過前村。泉石相縈帶﹐雲煙互吐吞。耕犁無易業﹐鄰曲有通婚。試覓誅茆地﹐吾將遺子孫。又

細細桃枝竹﹐疏疏麂眼籬。雪霜燒葑夜﹐月露采菱時。腰斧登山早﹐移罾出浦遲。關心盡幽事﹐恨汝不能詩。舟過梅塢胡氏居愛其幽邃爲賦一詩稽山翠入家家窗﹐此家淸絕無與雙。丹葩綠樹錦繡谷﹐淸波白石玻璃江。一堤茂艸有眠犢﹐數掩短籬無吠尨。北軒商略可散發﹐借與放翁傾酒缸。北窗北窗本意傲羲皇﹐老返園廬味更長。犢健戴星耕白水﹐蠶饑衝雨采靑桑。俚儒朱墨開冬學﹐廟史牲牢祝歲穰。從此鬢毛𨿽似雪﹐未妨擊壤頌虞唐。聞蛙科斗忽安在﹐蛙聲豪有餘。𨿽成兩部樂﹐恨失一編書。忿怒緣何事﹐號呼可柰渠。廚人不遐棄﹐猶得伴溪魚。晚春感事四首風惡房櫳燕子歸﹐雨多山路蕨芽肥。靑餈旋搗作寒食﹐白葛預裁充暑衣。稚子日長供課早﹐故人官達寄書稀。幽居自喜渾無事﹐又向湖陰坐釣磯。又

和風薄靄過淸明﹐減盡重裘覺體輕。正午軒窗無樹影﹐乍晴阝幹陌有鶯聲。釀成西蜀鵝雛酒﹐煮就東坡玉糝羹。捫腹翛然出門去﹐春郊何處不堪行。又

徙倚闌干送落暉﹐年華冉冉恨依依。護雛燕子常更出﹐著雨楊花又懶飛。已爲讀書悲眼力﹐還因攬帶嘆腰圍。親朋半作荒郊冢﹐欲話初心淚滿衣。又

少年騎馬入咸陽﹐鶻似身輕蝶似狂。蹴鞠場邊萬人看﹐鞦韆旗下一春忙。風光流轉渾如昨﹐志气低摧只自傷。日永東齋淡無事﹐閉門掃地獨焚香。山居平生杜宇最相知﹐遺我巢山一段奇。茶磑細香供隱幾﹐松風幽韻入哦詩。溪邊拂石同兒釣﹐竹下開軒喚客棋。幾許放翁新事業﹐不教虛過太平時。四月三日同子坦子聿遊湖中諸山我行無所詣﹐悠颺信舴艋。愛此綠樹村﹐捨棹度小嶺。路窮忽披豁﹐怳然得異境。蒼玉立萬峯﹐淸鏡渺千頃。更爲西南行﹐聊破春晝永。遙看秀邃處﹐疑足事幽屏。一崦果可人﹐奇古插碧井。鏘鳴若環佩﹐其味復甘冷。徘徊不忍去﹐照我須鬢影。須臾日穿林﹐井面光炯炯。古今勝絕意﹐正用一笑領。安得絕世喧﹐於玆慕箕潁。梅仙塢小隱綠樹陰陰小嶺西﹐一翁二子自扶攜。雨前芳嫩初浮碗﹐臘腳淸醇旋拆泥。本欲省緣行買餅﹐未能去殺尙烹雞。弄橈莫便尋歸路﹐湖靜無風日未低。盟云謂云本無心﹐企望乃爾奇。謂云果有心﹐百變端爲誰。豈憐此翁愁﹐一出怡悅之。橫截千嶂平﹐髙擎一峯危。銀城突嵯峨﹐玉海浩渺氵彌。成爲羣龍矯﹐或作孤鶴飛。捲舒閒有態﹐去來倏無時。滃滃覆松頂﹐靄靄映水湄。帶雨過僧窗﹐和月傍釣磯。豈惟困畫工﹐吾詩固難追。惟當與之盟﹐畢世相娛嬉。忍饑固易耳﹐此友不可欺。示兒捨東已種百本桑﹐捨西仍築百步塘。早茶采盡曉茶出﹐小麥方秀大麥黃。老夫一飽手捫腹﹐不復舉首號蒼蒼。讀書習气掃未盡﹐燈前簡牘紛朱黃。吾兒從旁論治亂﹐每使老子喜欲狂。不須飲酒徑自醉﹐取書相和聲瑯瑯。人生百病有已時﹐獨有書癖不可醫。願兒力耕足衣食﹐讀書萬卷眞何益。村居初夏五首暮境難禁日月催﹐臘醅初見拆泥開。壓車麥穗黃雲捲﹐食葉蠶聲白雨來。薄飯蕨薇端可飽﹐短衫糸寧葛亦新裁。宦塗自古多憂畏﹐白首爲農信樂哉。又

北陌東阝幹節物新﹐往來饋餉走比鄰。出籠鵝白輕紅掌﹐藉藻魚鮮淡墨鱗。笑語相聞丰歲樂﹐耕桑自足古風淳。頹然一醉茆檐下﹐且免西曹議吐茵。又

煮酒開時日正長﹐山家隨分答年光。梅靑巧配吳鹽白﹐筍美偏宜蜀豉香。風暖緊催蠶上簇﹐雨餘閒看稻移秧。老夫見事眞成晚﹐浪走人間兩鬢霜。又

天遣爲農老故鄕﹐山園三畝鏡湖傍。嫩莎經雨如秧綠﹐小蝶穿花似繭黃。鬥酒只雞人笑樂﹐十風五雨歲丰穰。相逢但喜桑麻長﹐欲話窮通已兩忘。又

故鄕風物勝荊吳﹐流水靑山無處無。列植園林多美果﹐飽釒且畦壠富嘉蔬。橋邊來淬剝桑斧﹐池畔行芟縛粽菇。我有素紈如月扇﹐會憑名手作新圖。城東逆旅店家乞火燎徵衣﹐濕竹生薪不受吹。更甚從戎戍邊日﹐正如隨計入關時。百年擾擾夢相似﹐萬事悠悠心自知。賴有牀頭周易在﹐不妨淸坐忍朝饑。江村初夏紫葚狼藉桑林下﹐石橊一枝紅可把。江村夏淺暑猶薄﹐農事方興人滿野。連云麥熟新食﹐小裹荷香初賣鮓。洲蓬艇疾如鳥﹐沙路芒革奚健如馬。君看早朝塵撲面﹐豈勝春耕泥沒踝。爲農世世樂有餘﹐寄語兒曹勿輕捨。舟中作湖海飄然避世紛﹐汀鷗沙鷺舊知聞。漁舟臥看山方好﹐野店沽嘗酒易醺。病骨未成松下土﹐老身常伴渡頭云。美芹欲獻𨿽堪笑﹐此意區區亦愛君。東關二首天華寺西艇子橫﹐白風細浪紋平。移家只欲東關住﹐夜夜湖中看月生。又

煙水蒼茫西復東﹐扁舟又系柳陰中。三更酒醒殘燈在﹐臥聽蕭蕭雨打篷。少微山平生一舴艋﹐幾到少微山。傑觀掃無迹﹐髙人呼不還。崖崩危欲壓﹐磴斷滑難攀。日暮增幽興﹐漁歌莽蒼間。舟行至織女潭艫枝搖碎碧琉璃﹐織女潭東白塔西。帶犢吳牛依茂樾﹐添巢海燕啄新泥。山谿曲折遙通谷﹐沙水淙潺各赴溪。猶恨兒曹不同載﹐一尊他日要重攜。書嘆濩落非時用﹐棲遲送此生。只知求醉死﹐何憚得狂名。伏櫪天涯老﹐吞舟海澨橫。眼前交舊盡﹐有淚對誰傾。小園獨立艸香無處覓﹐花嫩不禁飛。澤國春歸晚﹐柴門客過稀。新泥添燕戶﹐細雨濕鶯衣。倚杖臨階久﹐衰翁气力微。觀蘇滄浪艸書絹圖歌天孫獨處河之湄﹐龍梭夜織冰蠶絲。機頭剪落光陸離﹐騎鯨仙人醉題詩。字大如斗健欲飛﹐利刃猛斫生蛟螭。墨渴字燥尢怪奇﹐百瞝潛影神靈悲。嗚呼束云作筆兮海爲硯﹐激水一騰龍野戰。乾坤震蕩人始驚﹐筆未落時誰得見。睡起書觸目壓架藤花重﹐團枝杏子稠。渴蜂窺硯水﹐弱燕集簾鉤。入夏暑猶薄﹐投閒身自由。午窗初睡起﹐幽興付茶甌。曉雨初霽曉來一雨洗塵痕﹐濃綠陰陰可一園。燕子聲中寂無事﹐獨穿苔徑出籬門。夏雨連朝暑溽不可過﹐動地忽有東北風。嵯峨云壓世界碎﹐夭矯龍捲江湖空。塵沙洗濯艸木醒﹐溝澮瀲灩舟舸通。更煩造物出壯觀﹐跨海千丈垂天虹。自東涇度小嶺聞有地可卜庵喜而有賦小嶺西南煙水間﹐頗聞有地百弓寬。誰其云者兩黃鵠﹐何以報之雙玉盤。竹塢未昏先晻曖﹐蓮汀當暑亦淸寒。一庵何日從吾好﹐會約髙人共倚闌。露坐五月暑猶薄﹐中庭試葛衣。蛙聲經雨壯﹐螢點避風稀。塵念三生誤﹐歸心半世違。殘年端有幾﹐可復負漁磯。自笑自笑胸中抵海寬﹐韭齏麥飯日加餐。住山緣熟塵機息﹐養气功深槁面丹。惡路慣曾經灩澦﹐浮生可啻夢邯鄲。鏡湖五月秋蕭爽﹐剩傍灘頭把釣竿。夜賦夜窗搔首發髮鬅。病不勝衣倚瘦藤。堪笑顏回忍饑面。常依韓愈看書燈。殘生已與灰俱冷。舊友誰如幾可憑月落風生忽增气。掠檐勁翮有歸鷹。書懷老死已無日﹐功名猶自期。淸笳太行路﹐何日出王師。醉後作小艸因成長句天教老去未全衰﹐猶欠縱橫萬首詩。家近將軍觴詠地﹐身如太史滯畱時。酒翻銀浪紅螺醆﹐墨湧玄云紫玉池。流落不妨風味在﹐花前醉艸寫鳥絲。雨中作空濛初喜灑木閻楹。忽聽空階點滴聲。髙枕便知宜夕睡。丰年不嘆負春耕。多情幽艸沿墻綠無賴羣蛙繞捨鳴。屈指淸秋兩旬近。卻愁䢐歲又崢嶸。詠史入郢功成賜履鏤﹐削吳計用載廚車。閉門種菜英雄事﹐莫笑衰翁日荷釒且。登鵝鼻山至絕頂訪秦刻石且北望大海山路危甚人迹所罕至也街頭旋買雙芒﹐作意登山殊不惡。蒼崖無罅竹鞭逸﹐崩石欲墜松根絡。憑髙開豁快送目﹐歷險崎嶇危著腳。川云忽起兩蛟舞﹐瀑水髙吹萬珠落。大巖空腔誰所刳﹐絕壁峭立端疑削。坡平或可坐百人﹐峽束僅容飛一鶴。蛇蹊岌岌頭目眩﹐鬼谷慘慘神先愕。秦皇馬迹散莓苔﹐如鐫非鐫鑿非鑿。殘碑不禁野火燎﹐造物似報焚書虐。人民城郭俱已非﹐煙海浮天獨如昨。六七月之交山中涼甚城市方炎熱﹐村墟乃爾涼。拂窗桐葉下﹐繞捨稻花香。獨鶴警秋露﹐雙螢明屋梁。臥聞機婦織﹐感嘆夜初長。幽居三首大患元因有此身﹐百年彊半走踆踆。折殘廣武城邊柳﹐染盡洛陽衣上塵。繞樹鵲孤棲漸穩﹐支牀龜老息初勻。出門不欲摩雙眼﹐世態年來又一新。又

百頃菇蒲古澤中﹐老夫病起恰秋風。流年不貸人皆老﹐造物無私我自窮。市隱昔曾從嘯父﹐山棲今欲效園公。芳樽𨿽匪金丹術﹐槁面尊前也暫紅。又

煙水重重際海涯﹐夜深風雨秋茆茨。交朋散落歡娛少﹐憂患侵陵志气衰。癡腹何由有鱗甲﹐俗情自未去毛皮。詩書六十餘年夢﹐更擬傳衣付小兒。園中雜詠三首藝花本無多﹐過眼那復遺。陰陰一園綠﹐佳處乃在玆。悠然東窗下﹐顧與枕簟宜。風輕竹解籜﹐雨足果壓枝。又

珍禽下上鳴﹐迨及淸潤時。豈惟侑我觴﹐亦以起我詩。白練一團雪﹐來與紅練俱。魚虎飛照水﹐意若愛翠裾。又並序予所居南並鏡湖北則陂澤重復抵海小舟縱所之或數日乃歸。人間五十年﹐自笑晚乃悟。歸來寫苔紙﹐老憊無傑句。

王給事餉玉友散發蕭然蒲葦林﹐馬軍送酒慰孤斟。江河不洗古今恨﹐天地能知忠義心。無侶有時邀落月﹐放狂連夕到橫參。玉船湛湛眞秋露﹐卻恨鵝兒色尙深。晚興白布裙襦退士裝﹐短籬幽徑獨相羊。莎根蟋蟀催秋候﹐稗穗蜻蜒立晚涼。屈子所悲人盡醉﹐酈生常謂我非狂。知心賴有靑天在﹐又炷中庭一夕香。村圃村圃穿荒翳﹐秋容變慘淒。柳疏蟬噪急﹐雨重鵲飛低。小艸臨池學﹐新詩滿竹題。若令車馬到﹐何處有幽棲。詩集卷二十三一百首七月一日夜坐捨北水涯戲作兀傲胡牀酒半醒﹐釣筒收盡數舟橫。風生細葛無三伏﹐月上疏林正四更。北斗離離低欲盡﹐明河脈脈去無聲。斥仙豈復塵中戀﹐便擬騎鯨返玉京。病後登山亭野客雙蓬鬢﹐空山一艸亭。睡魔欺茗薄﹐疾豎怯丹靈。治世窮馮衍﹐殘年老管寧。安居得後死﹐不敢恨飄零。覽鏡白頭漸覺黑絲多﹐造物將如此老何。三萬里天供醉眼﹐二千年事入悲歌。劍關曾蹴連云棧﹐海道新窺浴日波。未頌中興吾未死﹐插江崖石竟須磨。遣懷許國區區不自勝﹐秋風空羨下瞞鷹。靑雲夜嘆初心誤﹐白髮朝看一倍增。積憤有時歌易水﹐孤忠無路哭昭陵。頭顱自揣今如此﹐尙欲閒尋紫閣僧。開元寺小閣十四韻淵源兩名衲﹐築閣捫星長。近山臥蜿蜒﹐遠山髙嶙峋。朝看雨空濛﹐暮揖雲輪囷。賦詩有宿諾﹐下語終未親。萬法不孤起﹐請君作其因。髙掛四面窗﹐淨掃一榻塵。室中絕人聲﹐門前謝車輪。容我睡半日﹐兩忘主與賓。緩燒海南沈﹐細碾建谿春。是間儻有句﹐可與屈宋鄰。詩如奮蟄龍﹐夭矯不受訓。使可造次得﹐何異池中鱗。世有擾龍手﹐愧我非其人。詩不已就乎﹐著眼勿逡巡。寄題趙寬之主簿慈順堂人間得意盡危機﹐獨有榮親事未非。魏闕恩光新綠綬﹐髙堂娛侍舊斑衣。牙簽插架書無恙﹐蘭膳循陔養莫違。況有兩公天下士﹐爲君百斛瀉珠璣。郊居二首平生萬事不容求﹐惟有郊居志已酬。更漏遠城雞唱曉﹐歲時無歷葉知秋。潮生小舫行收荻﹐月落長歌起飯牛。已作幸民仍醉死﹐人間毀譽判悠悠。又

索米官倉例坐愚﹐東方未可戲侏儒。行藏要付他年看﹐富貴眞堪一笑無。等死不過賒歲月﹐長閒勿更問妻孥。狂豪盡道非平昔﹐老膽輪困尙滿軀。新秋感事二首江上淸秋昨夜回﹐漁扉正對荻洲開。志存天下食不足﹐節慕古人讒愈來。風際紙鳶那解久﹐祭余芻狗會堪哀。蕭然散發聽秋雨﹐剩領新涼入酒杯。又

北渚秋風凋白﹐流年冉冉默傷神。彊顏未忍乞墦祭﹐積毀僅逃輸鬼薪。半榼浮蛆初試釀﹐兩螯斫雪又嘗新。受恩自度終無報﹐聊爲淸時備隱淪。八月一日微雨驟涼流汗沾衣喘不供﹐孰知有此快哉風。新涼忽覺從天下﹐殘暑眞成掃地空。恰轉輕雷過林塢﹐已吹好雨到簾櫳。幽人病愈閒無事﹐剩賦歌詩樂歲丰。秋雨三首剡曲髙秋一艸亭﹐雨來迨我醉初醒。豪吞平野宜閒望﹐急打虛窗入靜聽。沙上濕云號斷雁﹐籬根衰艸綴孤螢。老人懶復親燈火﹐臥看鑪香掩素屏。又

赤日黃塵勢已窮﹐淒風苦雨卻匆匆。盛衰默定見天造﹐寒暑密移成歲功。柯葉凋零無茂木﹐羽翰焦頁卒頁有羈鴻。誰知病客悲秋意﹐盡在空階點滴中。又

冷雨蕭蕭澀不晴﹐叢篁遮盡小窗明。故衾獨展成酣寢﹐新釀初嘗得細傾。壁簡積陰添蠹字﹐牀琴生潤咽弦聲。此時懷抱眞難遣﹐一首淸詩信筆成。月下獨坐髮根蕭爽受微風﹐徙倚闌干月正中。天宇了無雲一點﹐城樓俄報鼓三通。庭臯簌簌吹凋葉﹐江渚翩翩落斷鴻。回首人間塵土惡﹐騎鯨聊駐水精宮。秋日步至湖桑埭西伏枕衰方劇﹐搘筇气忽增。細泉鳴暗竇﹐疏樹映孤燈。斷雁寒依渚﹐彊魚健脫罾。行纏已無用﹐卻作在家僧。秋社二首明朝逢社日﹐鄰曲樂年丰。稻蟹雨中盡﹐海氛秋後空。不須諛土偶﹐正可倚天公。酒滿銀杯綠﹐相呼一笑中。又

浦漵漁歌遠﹐茆茨績火明。新涼迎病起﹐樂事及秋成。社肉分初至﹐官壺買旋傾。殘年得家食﹐何以報時淸。秋思六首南鄭歸來二十霜﹐背人歲月去堂堂。破裘不補知寒早﹐倦枕無憀厭夜長。年少若爲評宿士﹐狂生曾是說髙皇。慨然此夕江湖夢﹐猶繞天山古戰場。又

一生書劍徧天涯﹐兩歲秋風喜在家。爛醉日傾無算酒﹐髙眠時聽屬私蛙。園林夕照明丹柿﹐籬落初寒蔓碧花。便擬掛冠君會否﹐耳根不復耐喧嘩。又

殘暑偏能著此翁﹐吹襟剩喜得西風。露滋小徑蘭苕冷﹐月射髙梁燕戶空。衰病呻吟眞一洗﹐醉歌跌宕與誰同。從今日日增幽興﹐水際先丹數葉楓。又

半年閉戶廢登臨﹐直自春殘病至今。帳外昏燈伴孤夢﹐檐前寒雨滴愁心。中原形勝關河在﹐列聖憂勤徳澤深。遙想遺民垂泣處﹐大梁城闕又秋砧。又

雁陣橫空送早寒﹐白頭病叟住江幹。風林脫葉山容瘦﹐霜稻登場野色寬。萬里關河驚契闊﹐一尊鄰曲話悲歡。書生餓死尋常事﹐那得重彈掛壁冠。又

藥畦蔬壠夕陽中﹐帶落冠欹一病翁。步蹇每妨行藥興﹐眼昏幾廢讀書功。露濃乍警雲巢鶴﹐風勁先凋玉井桐。欲賦悲秋卻休去﹐鬢絲已是滿靑銅。以事至城南書觸目十里西風吹帽裙﹐江城衣杵遠猶聞。路如劍閣逢秋雨﹐山似鑪峯釒巢暮云。原上老翁眠犢背﹐籬根小婦牧羊羣。百錢且就村場醉﹐舌本醇醨莫苦分。捨西夕望茆捨菱陂北﹐柴門藥圃西。奇云去人近﹐澹月傍檐低。野迥羊牛下﹐林昏鳥雀棲。郊墟少還往﹐父子自扶攜。題城侍者峴山圖漢水沈碑安在哉﹐千年峴首獨崔嵬。平生不作羊公計﹐但欲無名死艸萊。題城侍者剡溪圖暮境侵尋兩鬢絲﹐湖邊自葺小茆茨。從今步步俱回棹﹐不獨山陰興盡時。晚秋農家八首老來萬事懶﹐不獨廢應酬。門前卽湖山﹐亦復罕出遊。吾廬有眞樂﹐一榻眠髙秋。回看世上事﹐得喪良悠悠。又

秋雨無時休﹐令我雙鬢縞。庭荒何由釒且﹐木落不得掃。遣奴入城市﹐寸步困泥潦。菇首幸可烹﹐芻豢置勿道。又

豢犬使警夜﹐畜雞用司旦。徹警盜所窺﹐失旦固吾患。豈無糠粞費﹐施報不可緩。家居亦爲政﹐發我中夜嘆。又

東鄰稻上場﹐勞之以一壺。西鄰女受聘﹐賀之以一襦。誠知物寡薄﹐且用交裏閭。努力畢農功﹐租賦勿後輸。又

我年近七十﹐與世長相忘。筋力幸可勉﹐扶衰業耕桑。身雜老農間﹐何能避風霜。夜半起飯牛﹐北斗垂大荒。又

疏溝架略彴﹐拾瓦疊浮屠。旣畫菘韭畦﹐遂營瓜芋區。豉香吳鹽白﹐飽計已有餘。捫腹笑自賀﹐無羊敗吾蔬。又

苦寒牛亦耕﹐甚雨雞亦鳴。物物各有職﹐怠心其敢萌。我老返農圃﹐學業付後生。語兒續膏油﹐勿輟讀書聲。又

吾裏賢長者﹐蓋有萬石風。少年以利遷﹐但可哀其窮。仁義亦何常﹐聖賢與人同。我言不足取﹐汝豈忘乃翁。湖上小閣蒲萄初紫柿初紅﹐小閣憑闌萬里風。莫怪年來增酒量﹐此中能著太虛空。苦雨嘆九淵龍公出忘還﹐瓦溝垂澑聲淙潺。茫茫大澤北際海﹐瀲瀲平湖南浸山。吾廬四望路俱斷﹐蛙黽爭雄亂昏旦。漏牀腐席夜失眠﹐濕竈生薪朝不爨。今年十分喜有秋﹐豈知靑秧出禾頭。老夫一飽復繆悠﹐聽兒讀書寬百憂。遣懷秋風策策冷吹衣﹐謝病經年晝掩扉。絕世本來希獨立﹐刺天不復計羣飛。細思萬古名何用﹐太息九原誰與歸。葬近要離非素意﹐富春灘畔有苔磯。道石三首秋風裊裊雨班班﹐身隱幽窗筆硯閒。小試壺公縮地術﹐數峯閒對道州山。又

林盧靈壁俱尢物﹐散落人間不復還。投老東歸風味在﹐春陵小岫伴身閒。又

誤因祿米棄蒓鱸﹐一落塵埃底事無。布革蔑靑革奚𨿽興盡﹐此峯聊當臥遊圖。蘭亭蘭亭絕境擅吾州﹐病起身閒得縱遊。曲水流觴千古勝﹐小山叢桂一年秋。酒酣起舞風前袖﹐興盡回橈月下舟。江左諸賢嗟未遠﹐感今懷昔使人愁。小葺村居昔我作屋時﹐趣欲庇風雨。茆茨寒自刈﹐條枚細相拄。庳濕生蚍虫不﹐得暖森翅羽。摧撓自棟梁﹐朽敗連柱礎。鄰父爲我言﹐努力謀安處。士堅瓦可陶﹐步近木易取。豈知七十翁﹐沈痼久未愈。身世如浮漚﹐家捨眞逆旅。一牀居易足﹐十歲敢自許。且當復其初﹐浩歌臥環堵。書陶靖節桃源詩後寄奴談笑取秦燕﹐愚智皆知晉鼎遷。獨爲桃源人作傳﹐固應不仕義熙年。有叟有叟鏡湖邊﹐茆茨八九椽。憑闌秋萬里﹐閉戶醉經年。身外浮名小﹐胸中浩气全。此生吾自判﹐造物恐無權。不寐老眼睡眠少﹐林居煙雨昏。百年歸老死﹐萬事付乾坤。熠熠螢穿幔﹐錚錚鐵過門。欲明聞漉稻﹐浩嘆閔黎元。遙夜遙夜凜髙秋﹐蕭條念褐裘。煙江新雁下﹐竹塢暗螢流。舊友嗟誰在﹐初心恐不酬。一尊桑落酒﹐聊得洗吾愁。秋晚思梁益舊遊三首幅巾筇杖立籬門﹐秋意蕭條欲斷魂。恰似嘉陵江上路﹐冷雲微雨濕黃昏。又

憶昔西行萬里餘﹐長亭夜夜夢歸吳。如今歷盡風波惡﹐飛棧連云是坦途。又

滄波極目江鄕恨﹐衰艸連天塞路愁。三十年間行萬里﹐不論南北怯登樓。紹熙辛亥九月四日雨後白龍掛西北方復雨三日作長句記之長空黮暗如欲夜﹐白龍騰拿見云罅。鱗間出火光照江﹐尾捲風霆雨如射。老人百歲見未曾﹐兒童閉門伏牀下。發毛慘凜誰復支﹐性命麼微不禁嚇。登場已嘆禾生耳﹐出戶仍愁泥沒胯。皇天生民豈不愛﹐龍亦何心敗吾稼。父老相看出無策﹐攬涕頓顙號枌社。移牀避漏我亦忙﹐秉燭題詩寄悲吒。蔬圃蔬圃依山腳﹐魚扉並水涯。臥枝開野菊﹐殘皌出秋茶。病骨知天色﹐羈懷感物華。餘年有幾許﹐且灌邵平瓜。農家南畝勤菑獲﹐西城謹蓋藏。種蕎乘霽日﹐斫荻待微霜。谿碓新春白﹐山廚野蔌香。何須北窗臥﹐始得傲羲皇。自喜半生羈宦走人間﹐醉裏心寬夢裏閒。自喜如今無一事﹐讀書才倦卽遊山。重九後風雨不止遂作小寒三首病軀剩喜卽新秋﹐殘暑無端抵死畱。風雨掃除𨿽一快﹐凋年搖落已堪愁。又

菊枝欹倒不成叢﹐井上梧桐葉半空。射虎南山無復夢﹐雨蓑煙艇伴漁翁。又

夜長稚子添書課﹐霜近衰翁憶醉鄕。盡道吳中時節晚﹐菊花也有一枝黃。城南上原陳翁以賣花爲業得錢悉供酒資又不能獨飲逢人輒彊與共醉辛亥九月十二日偶過其門訪之敗屋一間妻子饑寒而此翁已大醉矣殆隱者也爲賦一詩君不見會稽城南賣花翁﹐以花爲糧如蜜蜂。朝賣一株紫﹐暮賣一枝紅。屋破見靑天﹐盎中米常空。賣花得錢送酒家﹐取酒盡時還賣花。春春花開豈有極﹐日日我醉終無涯。亦不知天子殿前宜白麻﹐亦不知相公門前築堤沙。客來與語不能答﹐但見醉發覆面垂髟沙

髟沙

甜羹之法以菘菜山藥芋萊菔雜爲之不施醯醬山庖珍烹也戲作一絕老住湖邊一把茆﹐時沽村酒具山殽。年來傳得甜羹法﹐更爲吳酸作解嘲。暮秋書事暮秋風雨捲茆茨﹐砧杵聲中過雁悲。楓葉欲丹先慘澹﹐菊叢半倒不支持。旗亭人熟容賒酒﹐野寺僧閒得樹棋。莫怪苦尋林下事﹐駭機滿地只心知。早自偏門入城晚出南堰門以歸早從偏門入﹐暮從南堰歸。鮑郎山前路﹐空翠浮煙霏。秋令忽已深﹐病骨頻添衣。向來慕功名﹐常恐斯心違。乃今知其難﹐崦嵫迫殘暉。伯鸞與幼安﹐尙友或庶幾。到家亦旣夕﹐靑燈耿窗扉。且復取書讀﹐父子窮相依。初寒蚊蠅掃迹葉飛初﹐剩喜幽窗讀我書。墻角短檠眞耐久﹐手中團扇又成疏。百年作夢行休去﹐九月無衣亦晏如。獨恨故人消息斷﹐寒江誰與倩雙魚。小舟自紅橋之南過吉澤歸三山二首霏霏寒雨數家村﹐雞犬蕭然晝閉門。它日路迷君勿恨﹐人間隨處有桃源。又

六月芙渠正盛時﹐畫船長記醉題詩。世間好景元無盡﹐霜落荷枯又一奇。得貓於近村以雪兒名之戲爲作詩似虎能緣木﹐如駒不伏轅。但知空鼠穴﹐無意爲魚飧。薄荷時時醉﹐氍毹夜夜溫。前生舊童子﹐伴我老山村。晝睡眼昏妨讀書﹐不睡復如何。擁被新寒裏﹐伸腰午飯餘。斷香縈倦枕﹐疏雨滴前除。未竟華胥樂﹐茶甌莫喚渠。戲詠閒適暮秋風雨暗江津﹐不下書堂已過旬。鸚鵡籠寒晨自訴﹐貍奴氈暖夜相親。典衣旋買修琴料﹐叩戶時聞請藥人。說與鄕鄰當賀我﹐死前長作自由身。寓嘆二首荷戈常記壯遊時﹐齒豁頭童不自知。已分功名非力致﹐更悲文字與年衰。端居漸覺從人懶﹐熟睡偏於聽雨宜。自斷歸休君勿怪﹐一杯薺糝敵瓊糜。又

醉撫酒壺憐矲矮﹐臥看香岫愛嶙峋。舊時京洛塵埃面﹐今作江湖風月民。幻世界中均起滅﹐太虛空裏孰冤親。可齋入定論千去刃﹐說與天魔任惱人。獨夜獨夜迢迢掩素屏﹐病懷羈思共立令竮。房櫳十月寒初重﹐風雨三更酒半醒。繁杵有聲時斷續﹐殘缸無焰尙靑熒。怳然喚起西徵夢﹐身臥金牛古驛亭。記九月二十六夜夢海山萬峯郁參差﹐宮殿插水蟠蛟螭。碧桃千樹自開落﹐飛橋架空來者誰。桐枝髙聳宿丹鳳﹐蓮葉半展巢金蛙。和風微度寶箏響﹐永日徐轉簾陰移。西廂恍記舊遊處﹐素壁好在尋春詩。當年意气不少讓﹐跌宕醉墨紛淋漓。宿酲未解字猶濕﹐人間歲月浩莫推。嘆驚撫幾忽夢斷﹐海闊天遠難重期。夢海山壁間詩不能盡記以其意追補四首碧海無風鏡面平﹐潮來忽作雪山傾。金橋化出三千丈﹐閒把松枝引鶴行。又

海上乘雲滿袖風﹐醉捫星斗躡虛空。要知壯觀非塵世﹐半夜鯨波浴日紅。又

一劍能淸萬里塵﹐讒波深處偶全身。那知九轉丹成後﹐卻插金貂侍帝宸。又

春殘枕藉落花眠﹐正是周家定鼎年。睡起不知秦漢事﹐一尊閒醉華陽川。當食嘆黃鵪舉网收﹐錦雉帶箭墮。藉藻赤頁鯉鮓﹐發奩蒼兔臥。吾儕亦何心﹐甘味樂死禍。貪夫五鼎烹﹐志士首陽餓。請言觀其終﹐孰爲當弔賀。八月黍可炊﹐五月麥可磨。一飽端有餘﹐努力事春簸。睡鄕有酒君勿啜﹐入腸作戈矛。有書君勿觀﹐到眼生君愁。不如睡鄕去﹐萬事風馬牛。郊墟無來客﹐風雨送暮秋。苔甃虫喞喞﹐霜林葉颼颼。是時一枕睡﹐不博萬戶侯。斗帳裁靑氈﹐重衾擁黃糸由。華山希夷翁﹐千載可與遊。晨興未旦雞三號﹐將旦鵝羣鳴。湖陂地曠快﹐頗樂聞此聲。回首宦遊日﹐鈴索攪五更。未言簿書勞﹐讒謗隨日生。一饑百憂散﹐灑然懷抱淸。雨後初得薺﹐晨庖有珍烹。豈不念加糝﹐侈汰恐易萌。且當讀古書﹐至味敵大羹。初冬從父老飲村酒有作父老招呼共一觴﹐歲猶中熟有餘糧。瞡花漫漫渾如雪﹐豆莢離離未著霜。山路獵歸收兔网﹐水濱農隙架魚梁。醉看四海何曾窄﹐且復相扶醉夕陽。懷南鄭舊遊南山南畔昔從戎﹐賓主相期意气中。渴驥奔時書滿壁﹐餓鴟鳴處箭淩風。千艘粟漕魚關北﹐一點烽傳駱谷東。惆悵壯遊成昨夢﹐戴公亭下伴漁翁。冬夜讀書霜雪紛紛滿鬢毛﹐凋年懷抱獨蕭騷。房櫳夜悄孤燈暗﹐原野風悲萬木號。病臥極知趨死近﹐老勤猶欲與書鏖。小兒可付巾箱業﹐未用逢人嘆不遭。余爲成都帥司參議成將軍漢卿爲成都路兵鈐相從無虛日余被召出蜀漢卿坐法謫居於涪旣得自便因卜築爲涪人今年廣漢僧祖成來山陰乃言嘗至永嘉樂淸縣柳市之廣福寺有黃先生寓寺中煉丹及見則漢卿也余聞之感嘆不已爲賦此詩將軍胸中備文武﹐鐵馬黃旗玉關路。羌胡可滅心自知﹐富貴有命才可與。奪官置之三峽中﹐空山猿鳥同朝暮。道逢奇士握手談﹐明日家人不知處。平生心事一丹竈﹐萬里生涯兩芒屨。東嘉古寺臥髙秋﹐時有巢仙來叩戶。山中豈識故將軍﹐但怪英姿凜不羣。電眼蝟須長八尺﹐論丹說劍气淩雲。雜題六首松肪釀酒石根醉﹐槲葉作衣云外行。指點人間一長嘆﹐秋風又到洛陽城。又

山家貧甚亦支撐﹐時撫桐孫一再行。朝甑米空烹芋粥﹐夜缸油盡點松明。又

羊裘老人只念歸﹐安用星辰動紫微。洛陽城中市兒眼﹐情知不識釣魚磯。又

黍醅新壓野雞肥﹐茆店酣歌送落暉。人道山僧最無事﹐憐渠猶趁暮鐘歸。又

釣魚吹笛本閒身﹐正坐微官白髮新。著屐此生猶幾糸雨﹐可令復踏九衢塵。又

山光染黛朝如濕﹐川气釒容銀暮不收。詩料滿前誰領略﹐時時來倚水邊樓。思蜀四首思蜀寸心折﹐歸吳雙鬢衰。今年脫虎口﹐昨夜夢蟆頤。死隔平時友﹐愁吟別後詩。江山應好在﹐誰記踏靑期。又

一作劍關客﹐閒遊將十年。不嫌狂駭俗﹐自許醉知天。瑞艸溪橋路﹐靑衣野廟壖。霜天獵歸處﹐萬里入橫鞭。又

來從云棧北﹐行度雪山西。故事談金馬﹐遺蹤訪石犀。閒情淡於水﹐豪飲醉如泥。壞壁塵封徧﹐何人拂舊題。又

玉食峨嵋栮﹐金齏丙穴魚。常思晚秋醉﹐未與故人疏。白髮當歸隱﹐靑山可結廬。梅花消息動﹐悵望雪消初。散吏拜賜明時散吏名﹐頭銜字字敵冰淸。讀書有味聊忘老﹐賦祿無多亦代耕。笠澤蒓鱸秋向晚﹐緱山笙鶴月微明。人間樂事今眞得﹐莫恨摧頹白髮生。題剡溪瑩上人梅花小軸孤舟淸曉下溪灘﹐爲訪梅花不怕寒。忽有一枝橫竹外﹐醉中推起短篷看。夜夢遊驪山秦楚相望萬里天﹐豈知今夕宿溫泉。穿雲漱月無窮恨﹐依舊潺湲古縣前。枕上檐角查查鵲語輕﹐窗欞澹澹日痕生。淸愁不逐鑪香散﹐旋啜寒齏解宿酲。五更讀書示子近村遠村雞續鳴﹐大星已髙天未明。牀頭瓦檠燈煜爚﹐老夫凍坐書縱橫。暮年於書更多味﹐眼底明明見莘渭。但令病骨尙枝梧﹐半盞殘膏未爲費。吾兒𨿽戇素業存﹐頗能伴翁飽菜根。萬鐘一品不足論﹐時來出手蘇元元。夜坐天公似欲假餘齡﹐鍼石年來幸小停。微火暖鑪娛獨夜﹐斷雲吐月縞中庭。眼前樂事寒醅綠﹐身後虛名蠹簡靑。賴有古人同此志﹐旁觀不用嘆伶仃。臥龍危磴盤紆上翠微﹐倚天樓觀碧參差。雨來海气先橫騖﹐風惡松柯盡倒垂。孤鶻歸巢翅翎重﹐斷鴻覓伴語聲悲。人間萬事難禁老﹐醉撫蘭幹欲暮時。詩集卷二十四一百三首野步晚歸江村十日喜霜晴﹐艸死泥乾拄杖輕。溝港淺來無鷺下﹐郊原暖處有牛耕。奔馳久厭兒童戲﹐淪落偏知世俗情。欲向書窗了殘課﹐歸來猶占夕陽明。並山東南閒步至野人吳氏居乃歸信步閒行徧四鄰﹐擁籬老稚看綸巾。人隨世換朋儕少﹐志與年衰感慨頻。梅送冷香橫雪岸﹐雁翻孤影下煙津。丰年何地酬君賜﹐剩向旗亭作醉人。晝睡我年垂七十﹐齒髮日變遷。初無金丹術﹐何以追飛仙。惟有一髙枕﹐可以餞餘年。蕭蕭敗榻上﹐鼻鼾心了然。靜如豹隱霧﹐湛若珠藏淵。寄語少年輩﹐未宜嘲孝先。連日有雪意戲書壯歲羈遊半九州﹐卽今焦頁卒頁老菟裘。狂心那復繳鴻鵠﹐世事已如風馬牛。雪作未成增慘澹﹐葉飛欲盡更颼癮。聊將袖裏平戎事﹐判斷千巖萬壑秋。兩蜀故人寄余閬中左綿題名石刻來皆二十餘年矣悵然有感憶過西州樂飲時﹐百車載酒萬花圍。只言身外皆餘事﹐豈信人間有駭機。雪鬢已成新夢境﹐緇塵空化舊徵衣。早知一笑難如此﹐剩判年光醉不歸。歲晚歲晚霜風正怒號﹐荒村敗屋擁藜蒿。窮猶可勉聖賢事﹐老豈遽忘鉛槧勞。從宦𨿽如棋已決﹐治經竊比繭初繅。閉門養气淵源在﹐未敢摧傷學楚騷。夢斷夢斷燈殘聞雁聲﹐攬衣起坐待天明。街頭濁酒不堪醉﹐窗外疏梅空復情。人欲見擠眞砭石﹐身寧輕用作投瓊。南湖可引春疇美﹐只合躬耕畢此生。雨聲雨聲點滴朝復暮﹐中有詩人絕塵句。雲門咸池渺千古﹐斷譜遺音此其緒。雨聲點滴夜不休﹐中有羈臣去國愁。九疑聯翩湘水秋﹐忠誠內激涕自流。我今衰病百無念﹐臥對靑燈吐殘焰。支牀納息效寒蛙﹐傍枕長吟笑孤劍。雨聲不斷睡愈美﹐窗白鴉啼攬衣起。呼兒燒兔傾濁醪﹐又倚胡牀雨聲裏。農家低垣矮屋倚江流﹐渾捨相娛到白頭。累世不知名宦樂﹐百年那識別離愁。飯餘常貯新陳谷﹐農隙閒眠子母牛。聞道少年俱孝謹﹐未應家法愧恬侯。夜行湖上月痕澹欲無﹐斗柄低半沒。荒陂雁飛鳴﹐艸屋牛臥齕。我行湖邊路﹐霜冷刮病骨。斷堤沙水濕﹐屨滑常恐蹶。殘年垂七十﹐野處猶短褐。窮死士所有﹐權門不可謁。冬夜讀書忽聞雞唱齷齪常談笑老生﹐丈夫失意合躬耕。天涯懷友月千里﹐燈下讀書雞一鳴。事去大牀空獨臥﹐時來豎子或成名。春蕪何限英雄骨﹐白髮蕭蕭未用驚。梅花絕句十首凜凜冰霜晨﹐皎皎風月夜。南山有飛仙﹐來結尋梅社。又

憶昔西戍日﹐夜宿仙人原。風吹野梅香﹐夢繞江南村。又

錦城梅花海﹐十里香不斷。醉帽插花歸﹐銀鞍萬人看。又

低空銀一鉤﹐糝野玉三尺。愁絕水邊花﹐無人問消息。又

蘭荃古所貴﹐梅乃晚見稱。盛衰各有時﹐類非人力能。又

子欲作梅詩﹐當造幽絕境。筆端有纖塵﹐正恐梅未肯。又

淸霜徹花骨﹐霜重骨欲折。我知造物意﹐遣子世味絕。又

士窮見節義﹐木槁自芬芳。坐回萬物春﹐賴此一點香。又

南村花已繁﹐北塢殊未動。更賒一月期﹐待我醉春甕。又

山月縞中庭﹐幽人酒初醒。不是怯淸寒﹐愁蹋梅花影。閉戶簞瓢虛道不堪憂﹐閉戶方從造物遊。安樂本因無事得﹐功名常忌有心求。洗除仇怨忘蠻觸﹐收斂光芒靜鬥牛。兒報牀頭春甕熟﹐人間萬事轉悠悠。小園竹間得梅一枝若耶溪邊鶴髮叟﹐流落一生端坐口。如今不怕桃李嗔﹐更因竹君得梅友。嶺頭羈旅萬里愁﹐江上淒涼一杯酒。枝橫澹月影在地﹐蕊插烏巾香馥手。交情歲晚金石堅﹐孤操凜然眞耐久。荒山野水終自得﹐銀燭金壺亦何有。夢魂不接莊周蝶﹐心事肯付張緒柳。晚來畫角動髙城﹐起舞聊爲放翁壽。梅花絕句二首幽谷那堪更北枝﹐年年自分著花遲。髙標逸韻君知否﹐正在層冰積雪時。又

萬瓦淸霜夜漏殘﹐小舟斜月過闌干。老來一事偏堪恨﹐好看梅時卻怕寒。得林正父察院書問信甚勤以長句寄謝折柳湖南別尙新﹐書來已見柳搖春。故情存此膠投漆﹐薄俗從渠越視秦。長劍拄頤那復夢﹐短衣掩脛未全貧。有詩亦欲頻持寄﹐腸斷西江六六鱗。蔬食戲書新津韭黃天下無﹐色如鵝黃三尺餘。東門彘肉更奇絕﹐肥美不減胡羊酥。貴珍詎敢雜常饌﹐桂炊薏米圓比珠。還吳此味那復有﹐日飯脫粟焚枯魚。人生口腹何足道﹐往往坐役七尺軀。膻葷從今一掃除﹐夜煮白石箋陰符。嘆俗風俗陵夷日可憐﹐乞墦鉗市亦欣然。看渠皮底元無血﹐那識虞卿魯仲連。晚飯罷小立門外有作此心何敢慕輕肥﹐尙愧無功飽蕨薇。浦面鳥衝殘靄去﹐柳陰人荷一鋤歸。病嗟短髮紛紛白﹐老覺初心種種非。百步空庭著明月﹐黃昏手自掩荊扉。觀梅至花涇髙端叔解元見尋二首春晴閒過野僧家﹐邂逅詩人共晚茶。歸見諸公問老子﹐爲言滿帽插梅花。又

春暖山中云作堆﹐放翁艇子出尋梅。不須問信道傍叟﹐但覓梅花多處來。春雪江云垂野雪如簁﹐閏歲春來特地遲。倒盡酒壺終日醉﹐臥聽兒誦半山詩。舟過季家山小泊困睫濛濛渴煮茶﹐系船來叩野人家。風翻翠浪千畦麥﹐水漾紅雲一塢花。健犢破荒耕犖確﹐幽禽除蠹啄槎牙。尋春非復衰翁事﹐且伴兒童一笑嘩。送王成之給事我昔揚帆掠吳楚﹐夜泊秦淮聽春雨。明朝冠蓋擁長亭﹐誤辱諸公問良苦。是時眾中初識公﹐天驥蹴踏萬馬空。知心投分財數語﹐玉塵謖謖生淸風。冶城醉墨鴉棲壁﹐長幹祖道花照席。公方閉戶試諸生﹐坐嘆江山少顏色。爾來俯仰三十春﹐欲話舊遊無故人。豈知邂逅逢一笑﹐使我肝膽還輪囷。衰遲少復入城市﹐虛左屢招慚主意。忽聞上印卻淒然﹐悔不日日從公醉。朝廷三載虛一相﹐如公早合鸞臺上。榮河溫洛久胡沙﹐此段功名勿多讓。山家白石靑莎一徑斜﹐斷無人迹到山家。梁間歸燕避微雨﹐池面遊魚爭落花。雪鬢但增新感慨﹐金鞭那復舊豪華。明窗睡起渾無事﹐篝火風鑪自試茶。送傑上人歸成都二首錦城一別鬢成絲﹐今日山陰送傑師。亂絮飛花撲行路﹐正如東郭放船時。又

春夜挑燈話別愁﹐此心已在錦江頭。舊時處處塵昏壁﹐想復長吟爲小畱。落魄落魄江湖七十翁﹐欲持一笑與誰同。蕭蕭雪鬢難藏老﹐寂寂蓬門可諱窮。好句尙來欹枕處﹐壯心時在倚樓中。無涯毀譽何勞詰﹐骨朽人間論自公。春晴出遊芳樹參差葉已成﹐園林隨處聽鶯聲。遊人正樂還興嘆﹐造物無心卻有情。糝徑落紅猶可藉﹐漲溪分綠已堪耕。蘭亭禹廟年年好﹐剩伴鄕鄰醉太平。題瑩上人二畫二首右剡溪天地又秋風﹐溪山憶剡中。孤舟幸閒著﹐借我訪支公。右吳江曉聽楓橋鐘﹐暮泊松江月。斯人亦可人﹐淡墨寫愁絕。和張功父見寄二首舉世何人念此翁﹐敢期相問寂寥中。回思舊社驚年往﹐細讀來書恨紙窮。我用荷鋤爲事業﹐君將髙枕示神通。叮寧一語宜深聽﹐信筆題詩勿太工。又

佐命貂蟬再世孫﹐手釒且瓜壠傍靑門。超騰已得丹換骨﹐戀著肯求香返魂。正復悲秋如騎省﹐可令病渴似文園。庭前柏樹西來意﹐握手何時得共論。山家暮春二首繞屋淸陰合﹐緣堤綠艸纖。起蠶初放食﹐新麥已磨鐮。苦筍先調醬﹐靑梅小蘸鹽。佳時幸無事﹐酒盡更須添。又

行飯獨相羊﹐扶藜過野塘。晴光生蝶粉﹐暖律變鶯吭。美羣兒競﹐蠶饑小婦忙。深知遊宦惡﹐窮死勿離鄕。讀王季夷舊所寄詩燈前忽見季夷詩﹐淚灑行間不自知。醉別西津如昨日﹐露晞漚滅已多時。題庠閣黎二畫二首右秋景秋山瘦嶙峋﹐秋水渺無津。如何艸亭上﹐卻欠倚蘭人。右雪景溪上望前峯﹐巉巉千仞玉。渾捨喜翁歸﹐地鑪煨芋熟。入雲門小憩五云橋谷雨初過換夾衣﹐園林零落到薔薇。鳴鳩日暖遙相應﹐雛燕風柔漸獨飛。臺省多才吾輩拙﹐江湖久客暮年歸。雲門蹋月方淸絕﹐且倚溪橋看夕霏。黃祊小店野飯示子坦子聿山林久衰病﹐生世幾淸明。未作松根臥﹐猶尋溪上行。食新炊麥飯﹐嘗飠盍啜蒓羹。孺子𨿽知學﹐家貧且力耕。山園山園寂寂閉春風﹐个裏天教著放翁。萬事已拋孤枕外﹐一尊常醉亂花中。閒隨戲蝶忘形久﹐細聽啼鶯得意同。月桂可憐常在眼﹐小叢時放一枝紅。入城至郡圃及諸家園亭遊人甚盛老子何曾慣市塵﹐今朝也復入城睩。太平有象人人醉﹐造物無私處處春。九陌鶯花娛病眼﹐一竿風月屬閒身。不緣興盡回橈早﹐要就湖波照角巾。次韻範參政書懷十首養气頹然似木雞﹐謗讒寧復問端倪。生塵甑暖喜炊黍﹐釜羹香忘糝藜。萬里曾遊雲棧北﹐一庵今臥鏡湖西。殘年老病侵腰膂﹐那得隨人病夏畦。又

已著山林掃塔衣﹐洗除仕路劍頭炊。心光焰焰𨿽潛發﹐頷雪紛紛已太遲。度日只今閒水牯﹐知時從昔羨山雌。掩關未必渾無事﹐擬徧寒山百首詩。又

身寄崦嵫欲盡時﹐且貪余景伴兒嬉。故廬手種竹千个﹐醉帽時花一枝。蠹篋有書供夙好﹐衡門無客作新知。羊裘自欠封侯骨﹐敢道君房徹底癡。又

感昔傷懷一喟然﹐事賢猶及紹興前。此身顚僕應無日﹐諸老凋零不計年。客少可羅門外雀﹐家貧也辦杖頭錢。插花醉舞春風裏﹐不學龐翁更問禪。又

春寒還似暮冬天﹐敗絮重披有虱緣。𨿽欠髙僧分白癉﹐偶蒙暴客恕靑氈。濁醪盎盎貧猶醉﹐倦枕昏昏晝亦眠。年少從渠笑衰懶﹐相呼禹廟看龍船。又

祠祿恩寬亦例沾﹐屏居懷抱苦厭厭。戍邊事往功名忤﹐迎客兒扶老病兼。遇興榜舟無遠近﹐破愁沽酒任酸甜。殘年惟有讀書癖﹐盡發家藏三萬簽。又

芋栗多儲煮復煨﹐一塵那許到靈臺。虹穿道室鑪丹熟﹐龍吼空山匣劍開。躡未成遊地肺﹐掩扉聊欲隱天臺。桃花榮謝吾何預﹐一任劉郎去後栽。又

探梅方憶雪中歸﹐轉眼靑靑子滿枝。築圃漫爲娛老計﹐襞牋又賦送春詩。乞身何日還初服﹐坐食終年愧聖時。睡起西窗澹無事﹐一枰閒看客爭棋。又

宇內寓形財幾時﹐西山俄已迫斜暉。百年過隙古所嘆﹐眾口鑠金胡不歸。已是平生行逆境﹐更堪末路踐危機。夜香一炷無他祝﹐稽首虛空懺昨非。又

趙州行腳我安能﹐閒卻牀邊六尺藤。釣閣臥聽西澗雨﹐棋軒遙見北村燈。平生愛睡如甘酒﹐晚歲憂讒劇履冰。剩欲舒懷答淸肅欠﹐半空鸞鳳愧孫登。春晚村居雜賦絕句六首作堤蜿蜿六百尺﹐西崦東村成一家。春雨乍晴桑吐葉﹐秋風初冷稻吹花。又

鵝兒艸綠侵行路﹐帔子花明照屋除。處處乞漿俱得酒﹐杖頭何恨一錢無。又

一篙湖水鴨頭綠﹐千樹桃花人面紅。茆捨靑簾起余意﹐聊將醉舞答春風。又

朝書牛券拈枯筆﹐暮祭蠶神酌凍醪。閒放無憂窮有意﹐傍人錯羨此翁髙。又

澆書滿挹浮蛆甕﹐攤飯橫眠夢蝶牀。莫笑山翁見機晚﹐也勝朝市一生忙。又

午枕閉門無客攪﹐夜燈開卷有兒同。若爲牋與天公道﹐盡乞餘生向此中。沽埭西酒小酌埭西小店酒新﹐一醉今朝覺易謀。從曠劫來俱有死﹐出靑天外始無愁。功名未許妨髙臥﹐風月猶能賦遠遊。造物向人元不薄﹐捲簾萬頃鏡湖秋。戲詠村居二首歌起陂頭正插秧﹐梯斜籬外又彖刂桑。日長處處鶯聲美﹐歲樂家家麥飯香。林杏半丹禁宿雨﹐叢萱自斂避斜陽。北窗合是羲皇上﹐已置臨風八尺牀。又

馬迹車聲斷已無﹐鄰翁笑語自相呼。衣裁大布如亭長﹐船設低篷學釣徒。湣物欲師僧施食﹐畏人愁報吏催租。陳蕃壯志消磨盡﹐一室從今卻掃除。戲詠閒適三首鈔書字細眼猶明﹐搗藥聲淸疾漸平。桐葉雨邊尋斷夢﹐菊花香裏散餘酲。人間榮辱知難到﹐紙上興亡看亦輕。惟恨暮年交舊少﹐滿懷情話向誰傾。又

剡曲稽山是故鄕﹐人言景物似瀟湘。三升花露春壺滿﹐八尺風漪午枕涼。樹合綠陰山鵲鬧﹐盆鐫紫石水梔香。回思烏帽京塵客﹐始覺幽居白日長。又

涉世心知百不能﹐閉門懶出病相仍。簞瓢味美如烹鼎﹐鄰曲人淳近結繩。半顆鴉殘墻外杏﹐一枝鵲裊澗邊藤。蕭然掃盡彈冠興﹐敢爲詩情望武陵。夜與兒子出門閒步家住黃花入麥村﹐閒將稚子出柴門。艸根螢墮久開闔﹐雲際月行時吐吞。未分悲憂攻齒髮﹐已將生死付乾坤。舊書半蠹猶堪讀﹐糲飯藜羹莫更論。老景老景𨿽無幾﹐爲農尙有餘。曾傳種魚術﹐新得相牛書。黍酒時畱客﹐菱歌或起予。平生湖海志﹐髙枕看嚴徐。初夏筍生遮狹徑﹐溪漲入疏籬。漸及分秧候﹐還當煮繭時。雨昏雞共懶﹐米盡鼠同饑。村巷無來客﹐淸羸只自知。晨起老病少睡眠﹐臥見天窗白。棲烏亦已鳴﹐一一翻去翮。我起將何之﹐且復守書冊。收斂萬里心﹐未厭容膝迮。吾家讀書法﹐一字亦當核。勉哉積新功﹐莫問幾時客。月夜短歌老夫倚杖當戶立﹐霜气靑冥月輪濕。颼颼短髮冷入頂﹐更覺衣屨淸風襲。月落欲盡夜蒼茫﹐回顧明星已煌煌。明星𨿽髙未須喜﹐三足陽烏生海底。小軒四面山如碧玉城﹐小軒聊得愜幽情。乍飛乳燕低無力﹐自落來禽靜有聲。麟筆殘功成水品﹐蛇圖餘思入棋枰。閒中事業吾能了﹐未恨林廬送此生。愛閒愛閒惟與病相宜﹐壯歲懷歸老可知。睡熟素書橫竹架﹐吟余犀管閣銅螭。水芭蕉潤心抽葉﹐盆石橊殘子壓枝。堪笑放翁頭白盡﹐坐消長日事兒嬉。靜院靜院房櫳雨送涼﹐燻籠衣幘潤生香。小屏風疊圖遙碧﹐古錦囊書拓硬黃。已占江湖寬處老﹐絕知日月靜中長。敲門無客妨人睡﹐更覺餘年樂未央。雨晴閒曳枯筇自在行﹐曲廊小閣賞新晴。幽禽葉底吟風久﹐殘雨枝間照日明。茶映盞毫新乳上﹐琴橫薦石細泉鳴。亦知老健終難恃﹐且復蕭然得此生。讀史有感英雄自古埋秋艸﹐世上兒童共笑狂。射賊曾飛白羽箭﹐閉門空枕綠沈槍。隆中髙臥人千載﹐易水悲歌淚數行。讀盡靑編窗日晚﹐一尊聊復弔興亡。暮歸意行無所之﹐偶傍陂頭立。空村犬吠豪﹐髙樹蟬嘒急。風塵一身老﹐海宇萬感集。還家日已暮﹐艸露靑鞋濕。仰首座求鈍庵詩鈍庵來問鈍何如﹐眞个能參鈍也無。掘井及泉那用巧﹐磨磚作鏡未爲愚。先師缽袋當傳後﹐上座蒲團莫負渠。我亦年來念休歇﹐約君同作鈍工夫。壁老求笑庵詩二首臺省諸公六出奇﹐江湖狂客一生癡。無人爲問淨光老﹐撫掌掀髯端爲誰。又

車馬往來塵暗天﹐淨光欣喜接諸賢。半甌春茗無多費﹐且結來生一笑緣。浴罷浴罷西軒物色幽﹐臥看香霧上衣篝。半廊月白初侵夜﹐一葉桐飛忽報秋。老覺年光殊衮衮﹐病知心事斷悠悠。碧筒且作池邊醉﹐玉色新醅手自。夜坐水次房星縱﹐心星橫。北斗髙掛南斗傾﹐蓼根熠熠螢火明。葦叢哀哀姑惡聲﹐我倚胡牀破三更。溪風吹衣月未生﹐玉門關。拂云城﹐何時連營插漢旌。白頭書生未可輕﹐不死令君看太平。六月十四日微雨極涼湖上淸秋近﹐齋中白日長。云來樹收影﹐雨過土生香。蓮小紅衣濕﹐瓜甘碧玉涼。晚來幽興極﹐移榻近方塘。十五日云陰涼尢甚再賦長句褦襶京塵觸熱行﹐豈知世有野堂淸。磑茶落雪睡魔退﹐激水跳珠涼意生。亹亹淸風隨塵柄﹐悠悠長日付棋枰。小舟先向汀泊﹐浴罷還須泛月明。水亭晚眺暑雨初晴浦面寬﹐水亭景物捲簾看。聯舟作陣圍魚隊﹐屈竹成籬護芡盤。四海諸公半丘壠﹐百年幾夕倚蘭幹。日沈未用匆匆去﹐待挽銀河濯肺肝。自詠萬事不掛眼﹐終年常避人。荒畦荷鋤晚﹐環堵結茆新。病馬何勞斥﹐輕鷗未肯馴。𨿽慚市門卒﹐聊作葛天民。立秋前四日夜泛舟至跨湖橋短楫追涼十里來﹐夜深卻禦便風回。離離蒲葉先秋老﹐裊裊花帶露開。陌上歌呼簪稻穗﹐橋邊燈火賣官醅。時平樂事知何限﹐未嘆流年兩鬢催。信筆三首爲善得禍吁可悲﹐顏回短命伯夷饑。何人長號血續淚﹐天自無心君自癡。又

少年醉眼傲王侯﹐末路悲歌夜飯牛。濟世有時生一念﹐鏡中白髮勸人休。又

急雨初過景物奇﹐一天云作細鱗差。畫橈弄水三十里﹐恰是西村煙暝時。示兒斥逐襟被歸﹐招喚振衣起。此是鄙夫事﹐學者那得爾。前年還東時﹐指心誓江水。亦知食不足﹐但有餓而死。小兒教汝書﹐不用日十紙。字字講聲形﹐仍要身踐履。果能稱善人﹐便可老鄕裏。勿言五鼎養﹐肉食吾所鄙。靑山白雲歌靑山白雲翁﹐放浪酒中死。埋骨長松根﹐夜夜聽溪水。松老會作薪﹐骨朽會作塵。但畱千載狂名在﹐知我他年目有人。小市小市狂歌醉墮冠﹐南山山色跨牛看。放翁胸次誰能測﹐萬里秋空未是寬。蓬萊館午憩驛門系馬聽蟬吟﹐翻動平生萬里心。橋畔笛聲催日落﹐城邊艸色帶煙深。關河歷歷功名晚﹐歲月悠悠老病侵。憶戍梁州如昨日﹐憑蘭西望一沾襟。夢遊散關渭水之間平生望眼怯天涯﹐客裏何堪度歲華。但恨徵輪無四角﹐不愁歸路有三叉。驛窗燈暗傳秋柝﹐關樹煙深宿暮鴉。叱犢老翁頭似雪﹐羨渠生死不離家。詩集卷二十五九十八首秋夜淸夜不成寐﹐出門還浩歌。斷雲微翳月﹐薄露不傾荷。絡緯知時早﹐梧桐柰汝何。非關老懷惡﹐秋物感人多。世事世事本難全﹐吾生已愧天。借書常稛載﹐饋酒亦蟬聯。飠亶粥隨時具﹐湖山此地偏。殘年更何慕﹐未死卽神仙。夜半池上作夜永空齋睡不成﹐起扶藤杖傍池行。露濃雙鵲移枝宿﹐風急孤螢墮艸明。斷續更籌傳古戍﹐縱橫河漢接髙城。寒泉未漱神先爽﹐靜聽銅瓶汲井聲。秋夜將曉出籬門迎涼有感二首迢迢天漢西南落﹐喔喔鄰雞一再鳴。壯志病來消欲盡﹐出門搔首愴平生。又

三萬里河東入海﹐五千仞嶽上摩天。遺民淚盡胡塵裏﹐南望王師又一年。夏秋之交久不雨方以旱爲憂忽得甘澍喜而有作亂點灑庭蕪﹐涼聲集井梧。綠荷傾作汞﹐翠蔓綴成珠。臥聽病良已﹐行吟愁欲無。天公終老手﹐談笑活焦枯。藥圃少年讀爾雅﹐亦喜騷人語。幸玆身少閒﹐治地開藥圃。破荒屬刂瓦礫﹐引水灌膏乳。玉芝移石帆﹐金星取天姥。申椒皁蕪輩﹐一一粲可數。次第雨苗滋﹐參差風葉舉。山僧與野老﹐言議各有取。瓜香躬采曝﹐泉潔謹炊鬻。老夫病若失﹐稚子喜欲舞。餘年有幾何﹐長鑱眞托汝。書嘆只道才髙始不容﹐無才也墮駭機中。市朝回首已陳迹﹐日月催人成老翁。仗馬自貪三品料﹐云鵬方駕九天風。今朝有喜君知否﹐揀得煙汀下釣筒。夜興夜出茆堂自撤扃﹐烏藤與我兩伶俜。涼蟾吐暈圍千丈﹐老木移陰可一庭。隔浦呼嗚聞宿鳥﹐傍檐開闔數流螢。放翁尙友論千載﹐不取梁鴻卽管寧。閒中頗自適戲書示客發猶半黑臉常紅﹐老健應無似放翁。烹野八珍邀父老﹐燒窮四和伴兒童。翦紗新制簪花帽﹐乞竹寬編養鶴籠。巢許夔龍竟誰是﹐請君下語勿匆匆。新涼夜坐有作老夫任運本騰騰﹐一念軒裳實未曾。閒似苔磯垂釣叟﹐淡如村院罷參僧。硯屏突兀蓬婆雪﹐書幾靑熒蓮勺燈。稚子可憐貪夜課﹐語渠循舊未須增。荷花二首風露靑冥水面涼﹐旋移野艇受淸香。猶嫌翠蓋紅妝句﹐何況人言似六郎。又

南浦淸秋露冷時﹐凋紅片片已堪悲。若教具眼髙人看﹐風折霜枯似更奇。醉中作宦遊三十載﹐舉步亦看人。愛酒官長罵﹐近花丞相嗔。湖山今入手﹐風月始關身。少吐胸中气﹐從教白髮新。題齋壁平生喜蕭散﹐垂老厭奔走。三千鏡湖上﹐樂事未曾有。晨開一卷書﹐暮把一卮酒。病除覺身輕﹐赤腳自蹋藕。乃知造物意﹐亦未棄衰朽。今夕月殊佳﹐出門喚鄰叟。老將二首憶昔東都有事宜﹐夜傳帛詔起西師。功名無分身空在﹐猶指金創說戰時。又

百戰西歸變姓名﹐悲歌擊築醉湖城。貂裘換得金鴉觜﹐種藥南山待太平。白髮疾病侵壯年﹐發恐不及白。偶賴鍼石功﹐寓世成久客。行車垂七十﹐霜雪紛滿幘。耳目𨿽已衰﹐亦未與人隔。濯纓千頃湖﹐送老五畝宅。大布縫長衫﹐東阝幹復南陌。小雨百谷畏秋陽﹐常恐膏澤吝。大哉天公仁﹐霢霂來有信。蘋汀水未長﹐藥壠土先潤。新涼生葛衣﹐老憊亦小振。秋日郊居八首山雨霏微鴨頭水﹐溪云細薄魚鱗天。幽尋自笑本無事﹐羽扇筇枝上釣船。又

行歌曳杖到新塘﹐銀闕瑤臺無此涼。萬里秋風菇菜老﹐一川明月稻花香。又

秋日畱連野老家﹐朱舟朵鮓臠粲如花。已炊藟散眞珠米﹐更點丁坑白雪茶。又

車蕩比鄰例饋魚﹐流涎對此四腮鱸。北窗雨過涼如水﹐消得先生一醉無。又

今年斟酌是丰年﹐社近兒童喜欲顚。半醉半醒村老子﹐家家門口掠神錢。又

魚咸滿缶酒新﹐處處吳歌起壠頭。上客已隨新雁到﹐晚禾猶待薄霜收。又

兒童冬學鬧比鄰﹐據案愚儒卻自珍。授罷村書閉門睡﹐終年不著面看人。又

兩翁兒女舊論姻﹐酒檐羊腔喜色新。不遣交情隔生死﹐固應世好等朱陳。七月十七日大雨極涼吳中七月熱未已﹐渴烏呀呀井無水。炎官護前不少斂﹐樹頭敢望秋風起。天公老手亦豈難﹐雨來黑雲如壞山。瓦溝淙淙萬銀竹﹐變化只在須臾間。老夫挑燈北窗下﹐山童夜歸泥過踝。艸根促織有底忙﹐縑衣未贖還慨慷。雨中作山雨時時急﹐溪流日日添。濕苔緣暗壁﹐腐瓦落頹檐。老至那容卻﹐狂來未易砭。泥深村路絕﹐煙樹出靑簾。秋興三首天遣幽人盡放狂﹐醉眠無復客爲妨。墨蛟飛下剡藤滑﹐蒼壁碾成官焙香。老境𨿽深身更健﹐淸秋欲半日猶長。閉門莫道都無事﹐又了移花一段忙。又

蓬蒿門巷絕經過﹐淸夜何人與晤歌。蟋蟀獨知秋令早﹐芭蕉正得雨聲多。傳家產業遺書富﹐玩世神通醉臉酡。如許癡頑君會否﹐一毫不遣損天和。又

老子𨿽貧未易量﹐風流猶在小茆堂。蒲萄錦覆桐孫古﹐鸚鵡螺斟玉瀣香。千點荷聲先報雨﹐一林竹影剩分涼。秋來便有欣然處﹐新種蒓絲已滿塘。雨夜南堂獨坐老夫眼暗牙齒疏﹐七十未滿六十餘。故人欲盡誰與娛﹐獨坐默誦小年書。北風日夜吹雨急﹐空村泥深屋茆濕。鳳皇覽徳乃下集﹐可憐飛螢當熠熠。夜不能寐復呼燈起坐戲作吳中秋半暑未退﹐今歲雨多如許涼。藥鼎熒熒伴孤寂﹐三更袖手聽啼。喜晴久雨羣蛙日夜號﹐樂哉霽色滿江郊。艸書已悟屋漏壁﹐詩句免悲風捲茆。喚婦晴鳩鳴廢圃﹐歸林棲鶻補危巢。泥幹我亦思來客﹐未暇移書廣絕交。枕上守書眼欲暗﹐投枕乃了然。兒曹戒曳履﹐相語翁正眠。豈知擁敗褐﹐炯如寒魚鰥。少時笑老人﹐其事今好還。蕭蕭雙白鬢﹐忽忽七十年。豈惟老態出﹐已覺衰病纏。白晝尙便靜﹐況此淸夜闌。妙處殆難名﹐睡與不睡間。新作南門翦棘移門未費錢﹐好山無數碧巉然。病夫憒憒眞堪笑﹐反衣狐裘三十年。寄成漢卿將軍燕頷將軍萬里遊﹐谿山好處卽遲畱。頗聞南嶽度殘夏﹐寧憶北平防盛秋。君已飛騰丹換骨﹐我方衰病雪蒙頭。禪龕也有新勛業﹐百萬魔軍一戰收。病臥病臥東齋怕攬衣﹐年來眞與世相違。橫林蠹葉秋先覺﹐別浦驕云暝不歸。歲月惟須付樽酒﹐江山竟是屬漁磯。鄰翁一夕成今古﹐愈信人生七十稀。晚晴今年秋多陰﹐殊未決丰歉。時時云一片﹐復作雨數點。晚來晴頗牢﹐天宇碧如染。微風過林梢﹐斜日在山崦。農家築場罷﹐竭作事收斂。貪睡吾可慚﹐齋扉晝常掩。秋雨初晴有感炎曦赫赫尙餘威﹐冷雨蕭蕭故解圍。號野百虫如自訴﹐辭柯萬葉竟安歸。芼羹菇菜珍無價﹐上釣魴魚健欲飛。散吏何功沾一飽﹐髙眠仍聽搗秋衣。獨飲怪怪奇奇不自懲﹐晚途猶復气橫膺。觥船那待淸歌勸﹐酒到愁邊量自增。小築小築湖邊避俗囂﹐幾年於此寓簞瓢。𨿽非隱士子午谷﹐寧愧詩人丁卯橋。羅雀門庭無俗駕﹐緣云磴路有歸樵。詩情酒興常相屬﹐堪笑傍人說寂寥。示兒文能換骨餘無法﹐學但窮源自不疑。齒豁頭童方悟此﹐乃翁見事可憐遲。新晴積雨已淒冷﹐新晴還少和。稼收平野闊﹐木落遠山多。土潤朝畦菜﹐機鳴夜擲梭。時淸年歲好﹐吾敢嘆蹉跎。晨起坐南堂書觸目林塘天與占深幽﹐一把茆輕萬戶侯。漠漠斷雲開復合﹐纖纖微雨落還收。奇峯角立千螺曉﹐遠水平鋪匹練秋。詩料滿前吾老矣﹐筆端無力固宜休。壬子八月癸卯大風雨拔木飄瓦通夕不能寐我昔浮江坐貪快﹐六十幅蒲船尾掛。惡風吹到馬當祠﹐出沒蜿蜒舞澎湃。舟人失色急倒檣﹐共上蘆灣望祠拜。風雲晝晦性命憂﹐更復何心問薪菜。顚危僅免葬魚腹﹐至今常抱垂堂戒。豈知風雨有玆夕﹐屋破窗鳴紛百怪。直疑屋外卽長江﹐九轉得生那可再。正襟默坐徐自思﹐忠信固可當喪敗。鬼神𨿽惡技有窮﹐捲地破山眞一噫。明朝倚杖看晴雲﹐玆夕驚心復何在。秋雨不止排悶放翁愁坐茆齋裏﹐泥潦連村不得行。夜夜濕星占雨候﹐時時老木送秋聲。小詩旋錄兼行艸﹐薄酒新任濁淸。身世正如萍在水﹐略無根柢也能生。用短用短定非癡﹐愛閒眞復奇。飯香貧始覺﹐睡味老偏知。畦地閒栽藥﹐畱僧靜對棋。餘年猶有幾﹐捨此欲何之。覽鏡有感齒如敗屐鬢成絲﹐七十之年敢自期。閱世久應書鬼錄﹐彊顏那復乞山資。緋衫蔭子踰初望﹐下澤還鄕負聖時。回首墮溝元有命﹐不須深計巧丸兒。哭徑山策老岌岌龍門萬衲傾﹐翩翩只履又西行。塵侵白拂繩牀冷﹐露滴靑松卯塔成。遙想再來非四入﹐尙應相見話三生。放翁大欠修行力﹐未免人間愴別情。松風半嶺松風破睡時﹐起看山月倚筇枝。縱橫滿地髯龍影﹐盡是當年手自移。醉歌佛如優曇時一出﹐老姥何爲憎見佛。山從古在天地間﹐愚公可笑欲移山。火其書﹐廬其居﹐佛亦何曾可掃除。子有孫孫有子﹐山竟嵯峨汝何喜。牀頭有酒敵霜風﹐詩成老气尙如虹。八萬四千顚倒想﹐與君同付醉眠中。秋夜讀書有感鬢毛焦禿齒牙疏﹐老病燈前未廢書。捲裏光陰能屬我﹐人間聲利久忘渠。窮山藏拙猶嫌淺﹐糲飯支羸不願余。雨露安能澤枯朽﹐故人枉是費吹噓。瀘州亂髙寺坡前火照天﹐南定樓下血成川。從事橫屍太守死﹐處處巷陌森戈釒延。此州雄跨西南邊﹐平安烽火夜夜傳。豈知癰疽潰在內﹐漫倚築城如鐵堅。從來守邊要人望﹐縱有姦謀气先喪。卽今死者端爲誰﹐姓名至死無人知。東鄰築捨與兒輩訪之爲小畱甲第潭潭莫羨渠﹐窮人從昔愛吾廬。茆茨新潔嗟何欠﹐鄰里追隨故不疏。甕醬芬香盤早兔﹐臼齏珍釅膾寒魚。年丰日有攜尊興﹐家乘從今不一書。夜坐瘦骨倚蒲團﹐燈前影自看。心淸便獨夜﹐酒盡怯新寒。病虎減精采﹐饑鴻摧羽翰。晚途堪笑閔﹐猶擬乞祠官。西鄰亦新葺所居復與兒曹過之竹屋茆檐煙火微﹐長歌相應負禾歸。窮居幸可支朝夕﹐世事何曾有是非。新茁畦蔬經宿雨﹐半開籬槿弄斜暉。老翁略與吾年等﹐眷眷遮畱莫苦違。有術士過門謂余壽及九十形骸鶴瘦復松枯﹐況是新霜滿鬢須。醉似在家狂道士﹐愚於識字老耕夫。敢言萬里封侯事﹐但問縱文入口無。許我年如伏生比﹐逢時猶解誦唐虞。晚眺秋晚閒愁抵酒濃﹐試尋髙處倚枯筇。雲歸時帶雨數點﹐木落又添山一峯。鳴雁沙邊驚客櫓﹐行僧煙際認樓鐘。个中詩思來無盡﹐十手傳抄畏不供。秋日焚香讀書戲作世事無端自糾紛﹐放翁隱幾對鑪燻。好官何恨輸玄保﹐奇字猶須屬子云。婆律一銖能敵國﹐水沈盈握有兼斤。閉門莫怪常終日﹐不是髙人不遣聞。九月一日夜讀詩稿有感走筆作歌我昔學詩未有得﹐殘餘未免從人乞。力孱气餒心自知﹐妄取虛名有慚色。四十從戎駐南鄭﹐酣宴軍中夜連日。打球築場一千步﹐閱馬列廏三萬匹。華燈縱博聲滿樓﹐寶釵艷舞光照席。琵琶弦急冰雹亂﹐羯鼓手勻風雨疾。詩家三昧忽見前﹐屈賈在眼元歷歷。天機云錦用在我﹐翦裁妙處非刀尺。世間才傑固不乏﹐秋毫未合天地隔。放翁老死何足論﹐廣陵散絕還堪惜。上書乞再任衝佑虯枝六尺藤﹐方屋九寸帽。人間無處著﹐山水歸寄傲。耳中聞淵明﹐自我發未燥。髙標不可揖﹐七十忽已到。明窗置經龕﹐奧室養丹竈。𨿽云迫遲暮﹐要足平昔好。悠然萬念空﹐快若河捲掃。寄聲幔亭云﹐行拜散人號。秋晚歲登戲作二首水落沙痕出﹐天髙野气嚴。餅香油乍壓﹐齏美韭新腌。裘褐風霜逼﹐衡茆醉夢兼。菊花香滿把﹐聊得擬陶潛。又

漫漫蕎鋪白﹐累累橘弄黃。未論癡腹飽﹐已覺醉魂香。曳杖行歌裏﹐拋書倦枕傍。軒車𨿽已矣﹐終愧食官倉。舟中望禹祠蘭亭諸山櫓枝謳軋出煙津﹐醉倚船蓬岸幅巾。禹穴探書慚舊學﹐塗山執玉記前身。云低野澤號新雁﹐露濕芳洲老白蘋。逸少亡來欲千載﹐眼中仿佛見淸眞。夜觀嚴光祠碑有感我昔過釣臺﹐峭石插江淥。登堂拜嚴子﹐挹水薦秋菊。君看此眉宇﹐何地著榮辱。雒陽逢故人﹐醉腳加其腹。書生常事爾﹐乃復駭世俗。正令爲少畱﹐要非昔文叔。平生陋範曄﹐瑣瑣何足錄。安得太史公﹐妙語寫髙躅。閒趣濯罷銅禫陌上塵﹐此生長作水雲人。更貧家業猶供酒﹐未死年光盡屬身。閉戶棋聲聞腷膊﹐捲簾山色對嶙峋。貴公漫說林間事﹐東路何人岸角巾。壬子九日登山小酌老懷多感驚佳節﹐病骨宜寒喜薄霜。玉膾齏中橙尙綠﹐彩貓糕上菊初黃。幾年虛負登髙興﹐何許重尋落帽狂。淺酌易醒歸薄暮﹐又成支枕獨焚香。捨北望水鄕風物戲作絕句西風沙際矯輕鷗﹐落日橋邊系釣舟。乞與畫工團扇本﹐靑林紅樹一川秋。新黏竹隔作暖閣骨相元作臞儒酸﹐況復疾豎乘衰殘。鵓姑聲急雨方作﹐烏舅葉丹天已寒。封姨靑女交作戹﹐竹君礻者生卻憐客。少兒但喜夜鑪紅﹐老夫更愛晨窗白。蝸牛負廬亦自容﹐是豈不足支窮冬﹐已勝展缽三椽下。莫羨苴茆萬戶封﹐禹迹寺南有沈氏小園四十年前嘗題小闋壁間偶復一到而園已易主刻小闋於石讀之悵然楓葉初丹槲葉黃。河陽愁鬢怯新霜﹐林亭感舊空回首。泉路憑誰說斷腸﹐壞壁醉題塵漠漠。斷雲幽夢事茫茫﹐年來妄念消除盡。回向禪龕一炷香﹐贈鏡中隱者小築林間避世紛。不妨野叟是知聞﹐來遊喜有楫迎我。歸臥豈無雲贈君﹐得鹿夢回初了了。吠獒聲惡尙狺狺﹐從今雪夜頻相過。紙帳蒲團要策勛﹐月夜作江風吹微云。長空散魚鱗﹐秋露洗明月。靑山湧冰輪﹐我病適良已。欣然岸綸巾﹐索酒惱諸兒。哦詩驚四鄰﹐頗覺胸次空。未嘆白髮新﹐庭菊臥殘枝。奇香猶絕塵﹐園梅𨿽未花。瘦影已可人﹐方池湛奫淪。醜石立嶙峋﹐幸無千金費。亦足終吾身﹐樂哉何所恨。擊壤從堯民﹐記夢我夢結束遊何邦。小憩野館臨幽窗﹐千峯廬山錦繡谷。一水蜀道玻璃江﹐春耕叱犢翁眉龐。曉汲負盎女髻雙﹐忽然夢斷已雞唱。擁衾坐待鄰鐘撞﹐感舊當年書劍揖三公。談舌如雲气吐虹﹐十丈戰塵孤壯志。一簪華發醉秋風﹐夢回松漠楡關外。身老桑村麥野中﹐奇士久埋巴峽骨。燈前慷慨與誰同﹐小園窄窄柴門短短籬。山家隨分有園池﹐客因問字來攜酒。僧趁分題就賦詩﹐晨露每看花藟坼。夕陽頻見樹陰移﹐拂衣司諫猶忙在。此趣淵明卻少知﹐初冬已罷彈冠欲掛冠。一庵天遣養衰殘﹐雨荒園菊枝枝瘦。霜染江楓葉葉丹﹐羹釜帶鱗烹白小。蓬門和蔓系黃團﹐夕陽更動閒遊興。十月吳中未苦寒﹐閒中樂事二首轉老轉迂疏﹐胸中一物無。放言誇酒聖﹐著論笑錢愚。掃地收松粉﹐全巢買鶴雛。登臨未應倦﹐天給短筇扶。又

得喪略相當﹐幽居气味長。五窮𨿽偃蹇﹐二豎已奔忙。出甑桃花軟﹐傾瓢竹葉香。語君眞富貴﹐不是傲義皇。小舟小舟無定處﹐隨意泊江村。雲气分山疊﹐沙汀蹙浪痕。宦途危虎尾﹐閒味美熊蹯。髙詠淵明句﹐吾將起九原。九月二十三夜小兒方讀書而油盡口占此詩示之徹骨貧來累始輕﹐孤村月上正三更。汝緣油盡眠差早﹐我亦尊空醉不成。南陌金羈良自苦﹐北邙麟冢半無名。書生事業期千載﹐得喪從來未易評。今年立冬後菊方盛開小飲胡牀移就菊花畦﹐飲具酸寒手自攜。野實似丹仍似漆﹐村醪如蜜復如齏。傳芳那解烹羊腳﹐破戒猶慚擘蟹臍。一醉又驅黃犢出﹐冬晴正要飽耕犁。行飯暮歸宿疾去如掃﹐出門芒屨輕。菊叢寒蝶鬧﹐楓葉夕陽明。結陣看鴉集﹐銜衣喜犬迎。踟躇搔白首﹐詩句入經營。晝眠困睫瞢騰老孝先﹐分鹿氈布被早霜天。珥貂碧落應無分﹐且向人間作睡仙。睡覺聞兒子讀書夢回聞汝讀書聲﹐如聽簫韶奏九成。且要沈酣向文史﹐未須辛苦慕功名。人人本性初何欠﹐字字微言要力行。老病自憐難預此﹐夜窗常負短燈檠。余得木杖於秦望山中今三十年矣隴蜀萬里未嘗相捨戲賦長句贈之提攜到處覺身輕﹐楚澤秦關不計程。只道維摩無侍者﹐誰知上座是同行。靑鞋白拂眞相稱﹐湘竹谿藤誤得名。珍重從今常倚壁﹐住庵吾欲過浮生。步至近村藥物扶持疾漸平﹐布裘絮帽出柴荊。荒堤經雨多牛迹﹐村捨無人有碓聲。數蝶弄香寒菊晚﹐萬鴉回陣夕楓明。老翁隨意閒成句﹐不似劉侯要取名。五鼓不得眠起酌一杯復就枕棲冷雞聲咽﹐窗深燭焰明。流年容易過﹐華發等閒生。濁挹連醅酒﹐香搓帶葉橙。殘骸付螻蟻﹐汗簡更須名。醉倒歌曩時對酒不敢飲﹐側睨旁觀皆貝錦。狂言欲發畏客傳﹐一笑未成憂禍稔。如今醉倒官道邊﹐插花不怕顚狂甚。行人喚起更嵬昂﹐牧豎扶歸猶踔踸。始知人生元自樂﹐誤計作官常懍懍。秋毫得喪何足論﹐萬古興亡一酣枕。冬夜新醅引睡睡味濃﹐有如猩唇薦禫峯。屏深氈暖衾裯重﹐鼻端雷起驚兒童。牀頭蘭缸綴玉虫﹐雙瓶湯熟鑪正紅。夢回起坐夜未中﹐憑幾困睫猶瞢瞢。霜風凋盡玉井桐﹐月落翠霧淒房櫳。一杯罌粟蠻奴供﹐莊周蝴蝶兩俱空。默坐巧說安能敵拙修﹐焚香默坐一窗幽。煌煌炎火常下照﹐浩浩黃河方逆流。气住神仙端可學﹐心虛造物本同遊。絕知此事不相負﹐荊棘剪除梨粟秋。日暮淅淅風吹葉﹐淒淒雨作泥。鵲寒猶繞樹﹐雞晚自歸棲。老病心知有﹐榮枯理本齊。端居嫌太懶﹐拾瓦傍蔬畦。遣興勛業如今莫系懷﹐開單日日學僧齋。讒深只有天堪問﹐憂極渾無地可埋。看鏡已成雙白鬢﹐登山猶費幾靑革奚。晚來詩興誰能那﹐雀噪空囷葉擁階。泛舟去去泛輕舠﹐飄然興自豪。葉凋山寺出﹐溪瘦石橋髙。艸徑牛羊下﹐煙村鸛鶴號。還家一杯酒﹐未畏暮風饕。夜讀範至能攬轡錄言中原父老見使者多揮涕感其事作絕句公卿有黨排宗澤﹐帷幄無人用嶽飛。遺老不應如此恨﹐亦逢漢節解沾衣。初冬掃東山之麓置數石於喬松巨竹間以眺西山甚自適也護霜天气半晴陰﹐小嶺蒼寒蘚徑深。翠靄欲成孤鳳舞﹐靑松先作老龍吟。漁歌浦口生髙興﹐騎吹邊頭負壯心。兒報東村蚤梅發﹐杖藜與汝共幽尋。南堂脊記乃已三十年偶讀之悵然有感一住三山三十載﹐交親漸覺眼前稀。長松鬱鬱偃髙蓋﹐新竹森森添舊圍。沙徑雨餘畱鳥迹﹐柴門日落鎖煙扉。放翁正倚蒲團穩﹐遼海從渠萬事非。詩集卷二十六一百首醉臥松下短歌披鹿裘﹐枕白石﹐醉臥松陰當月夕﹐寒藤夭矯學艸書﹐天風蕭森入詩律﹐忽然夢上百尺顚﹐綠毛邂逅巢云仙﹐相攜大笑咸陽市﹐俯仰塵世三千年﹐霜艸入冬已兩旬。澤國霜始霣﹐可憐靑靑艸。一夕生意盡﹐嗟予蒲柳姿。去日若飛隼﹐艸衰有復榮。我發寧再鬒﹐微官𨿽置散。束帶終自憫﹐漸退用婦言。千載付一哂﹐冬夜百錢買營席。錦茵亦何加﹐疋布縫分鹿裘。安用狐腋奢﹐昨者南山僧。松肪寄一車﹐可以照讀書。堅坐待朝霞﹐顧影爲發笑。山童雙髻丫﹐一掬琴髙魚。聊用薦夜茶﹐村東村西行藥到村東。沙路溪流曲折通﹐莫問梅花開早晚。杖藜到處卽春風﹐小園新作小溪園。牽藤迮縛門﹐釣船橫北渚。樵路接東村﹐靜坐依林樾。慵眠傍竹根﹐還家日已夕。棲雀鬧黃昏﹐書適二首老翁垂七十。其實似童兒﹐山果啼呼覓。鄕儺喜笑隨﹐羣嬉累瓦塔。獨立照盆池﹐更挾殘書讀。渾如上學時﹐又

家食身無役。耆年力未衰﹐寓歡那待酒。隨意或成詩﹐窮達元非我。冤親竟是誰﹐惟嗟見事晚。枉卻鬢邊絲﹐狂夫狂夫與世本難諧﹐醉傲王侯亦壯哉。奕奕方收巖際電﹐酣酣已起枕間雷。回天力在人終嘆﹐入月星來敵自摧。千載鬼雄皆國士﹐直令窮死未須哀。白髮白髮今年一倍增﹐閉門養此老無能。牛羊被野霜天晚﹐禾稼連云歲事登。未午春炊余脫粟﹐乍寒包裹有分鹿繒。自憐未廢詩書業﹐父子蓬窗共一燈。檢舊詩偶見在蜀日江瀆池醉歸之篇悵然有感江瀆池頭爛醉歸﹐靑旗日晚插城扉。正馳玉勒衝紅雨﹐又挾金丸伺翠衣。老境漸侵歡意盡﹐舊遊欲說故人稀。憑髙三嘆君知否﹐倦益鳥無風亦退飛。十一月四日風雨大作二首風捲江湖雨暗村﹐四山聲作海濤翻。溪柴火軟蠻氈暖﹐我與貍奴不出門。又

僵臥孤村不自哀﹐尙思爲國戍輪臺。夜闌臥聽風吹雨﹐鐵馬冰河入夢來。冬日觀漁獵者人閒漁獵各相從﹐南陌東阡處處逢。繡羽觸機余耿介﹐錦鱗出网尙口僉喁。傍觀扶杖常移日﹐就買還家足禦冬。更待風霜都過盡﹐卻從春野看春農。雨晴山川炳煥似辟國﹐風雨退收如解嚴。老子眞成無一事﹐抱孫負日坐茆檐。病起少年射虎南山下﹐惡馬彊弓看似無。老病卽今那可說﹐出門十步要人扶。奉祠明窗松石供琴薦﹐小鼎山泉煮藥苗。乞得奉祠還自愧﹐猶將名姓到中朝。假寐見海山異甚作小詩記之海如黛色深﹐浪作雪點濺。數峯黃金山﹐巉絕出水面。此非想與因﹐了了目中見。何時眞往遊﹐浮世付掣電。松下縱筆四首自掃松陰寄醉眠﹐龍吟虎嘯滿霜天。卻思初到人間世﹐似是唐堯丙子年。又

老不能閒莫笑予﹐五千言豈世間書。靑松折取當麈尾﹐爲子試談天地初。又

種玉餐芝術不傳﹐金丹下手更茫然。陶公妙訣吾曾受﹐但聽松風自得仙。又

髯龍夭矯欲飛去﹐百尺蒼藤羅絡之。應笑此翁才不進﹐故將老气起吾詩。拜敕口號二首黃紙如鴉字﹐今朝下九天。身居鏡湖曲﹐銜帶武夷仙。日絕絲毫事﹐年請百萬錢。恭惟優老政﹐千古照靑編。又

扶病中庭拜﹐君恩抵海深。頓增新祿格﹐暫拂舊朝簪。心欲先營酒﹐兒言且贖琴。人生奉祠貴﹐喜色動山林。閒居土鐺茶七碗﹐瓦甑稷三升。兀兀能言石﹐騰騰有發僧。淨巾裁白癉﹐拄杖采紅藤。尙喜冬來健﹐逢山得徧登。十一月十八日蒙恩再領衝佑鄰里來賀謝以長句綠章封事徹虛皇﹐黃紙除書降野堂。海上春常探先到﹐壺中日已不勝長。冰銜再署仙班貴﹐鶴料重支玉粒香。便掛朝冠亦良易﹐金銅茶籠本相忘。題老學庵壁此生生計愈蕭然﹐架行苫茆只數椽。萬卷古今消永日﹐一窗昏曉送流年。太平民樂無愁嘆﹐衰老形枯少睡眠。喚得南村跛童子﹐煎茶掃地亦隨緣。冬晴日得閒遊偶作不用淸歌素與蠻﹐閒愁已似解連環。閏年春近梅差早﹐澤國風和雪尙慳。詩思長橋蹇驢上﹐棋聲流水古松間。箋天公事君知否﹐正乞柴荊到死閒。示元禮燕居侍立出扶行﹐見汝成童我眼明。但使鄕閭稱善士﹐布衣未必愧公卿。書巢冬夜待旦掃葉擁階寒犬行﹐編茆護柵老雞鳴。風霜漸逼歲時晚﹐形影相依燈火明。史策千年愧豪傑﹐關河萬里愴功名。固應死抱無窮恨﹐老病何由更請纓。醉後莊門望西南諸山身是咸陽舊酒徒﹐龍鐘猶復泥村酟。百年略似夢長短﹐一醉且隨家有無。登覽未應慚腳力﹐功名正爾嘆頭顱。夕陽又憑闌干立﹐誰畫三山岸幘圖。著書平生著書汗馬牛﹐一事不施今白頭。河洛未淸非我責﹐山林髙臥復何求。愚公何笑金堆屋﹐老子惟須糟築丘。華表無人識歸鶴﹐煙波底處有馴鷗。探梅我遊東村衝暮煙﹐斷橋流水鳴濺濺。欲尋梅花作一笑﹐數枝忽到拄杖邊。髙標元合著山澤﹐絕艷豈復施丹鉛。定知曾授餐玉法﹐不爾恐是淩波仙。錦江賦詩忽萬里﹐蓬山把酒今三年。相逢風味宛如昨﹐人生何者非前緣。頗思取醉極淸賞﹐杖頭幸有百許錢。但判插破烏紗帽﹐莫記吹落黃金船。歲暮風雨二首驕風起海澨﹐浩蕩東北來。鐵騎掠陣過﹐秋濤觸山回。老夫北窗下﹐坐守寒鑪灰。處世困憂患﹐萬事學低摧。便欲滅燈睡﹐門閉不敢開。並海固多風﹐汝孱良可哀。念昔少年日﹐從戎何壯哉。獨騎洮河馬﹐涉渭夜銜枚。又

一冬少雨雪﹐人意常昏昏。夜半有奇事﹐雨聲捲江村。陸子眞老農﹐破屋依頹垣。扶持衰病身﹐收召譴逐魂。手烹墻陰薺﹐美若乳下豚。聽雨取一醉﹐不厭村酒渾。眼眚燈生暈﹐衣獘虱可捫。父子幸相守﹐萬事何足論。自夏秋匱甚慨然有感萬卷縱橫眼欲枯﹐老猶閉戶誦唐虞。故人誰復訪生死﹐鄰父幸能通有無。云子翻匙新稻飯﹐天吳坼繡舊衣襦。時平得掩松根骨﹐也勝王孫泣路隅。題四仙像四首反虜鯨鯢世共讎﹐漢公勛業過伊周。市門灑淚塵埃裏﹐誰與朝廷植委裘。又

世上年光東逝波﹐咸陽銅狄幾摩挲。神仙不死成何事﹐只向秋風感慨多。又

曾看四嶽薦虞鰥﹐閱歲三千一瞬間。歸臥靑山孤絕處﹐白驢常伴白雲閒。又

蓮花峯下張超谷﹐此老何曾有死生。聞道風淸月明夜﹐至今鼻息亂松聲。自責窮途敢恃舌猶存﹐小築城西十里村。未掛衣冠慚士節﹐免輸薪粲荷君恩。文章跌宕忘繩墨﹐學問荒唐失本原。仕宦一生成底事﹐子孫世世記吾言。自解四十頭顱已可知﹐殘年至此復何爲。著書不直一杯水﹐看鏡空添千縷絲。達宦獨驕儒作戲﹐後生速化吏爲師。有冠當掛無餘說﹐但恨衰翁見事遲。午睡起消遙園中因登山麓薄暮乃歸老病攻百骸﹐徽纏困束縛。頹然一熟睡﹐如獲萬金藥。窗明竹影亂﹐林暖鳥聲樂。灰深香欲上﹐火活湯正作。毫甌羞茗荈﹐銅洗供盥濯。整巾出庭戶﹐曳杖歷巖壑。遙岑見木杪﹐細水嚙籬腳。踟躇遂忘歸﹐淸嘯送日落。羣兒野行遇羣兒﹐呼笑運甓忙。共爲小浮圖﹐嶙峋當道旁。蜆殼以注燈﹐碗足以焚香。須臾一哄散﹐無益亦何傷。古來富貴人﹐峨冠登廟堂。謀謨一悖謬﹐縣宇失太康。坐令安業民﹐血喋而屍僵。傳呼一朝寵﹐遺患日月長。均爲兒戲爾﹐禍機孰深藏。我作羣兒詩﹐持用砭世盲。久疾灼艾小愈晚出門外老境侵淩病滿軀﹐火攻下策得枝梧。沽來村酒初判醉﹐叱去山童不遣扶。霜重木凋鴉可數﹐溪淸魚兒鸛相呼。興闌卻掩齋扉臥﹐閒看靑燈照藥鑪。夙興弄筆偶書憂患燻心少睡眠﹐雞號窗白一欣然。道旁歲晚貂裘獘﹐燈下書成鐵硯穿。杜老慣聽兒索飯﹐鄭公何啻客無氈。春風不解嫌貧病﹐尙擬花前醉放顚。縱筆山合水將窮﹐眞宜著放翁。醉嫌天地迮﹐老覺歲時公。偃蹇松逃世﹐翩仙鶴駕風。舊交零落盡﹐一笑與誰同。冬晴閒步東村由故塘還捨作二首故園三徑可婆娑﹐遇興遵塗負杖歌。霜重天寒山色淡﹐艸枯野曠獵徒多。解刀尙可謀黃犢﹐揮帖無由致白鵝。自計長閒何所恨﹐一生心事在煙波。紅藤拄杖獨相羊﹐路繞東村少嶺傍。水落枯萍黏蟹椵﹐雲開寒日上魚梁。洛陽二頃言良是﹐光範三書計本狂。歷盡危機識天意﹐要令閒健返耕桑。十二月八日步至西村臘月風和意已春﹐時因散策過吾鄰。艸煙漠漠柴門裏﹐牛迹重重野水濱。多病所須惟藥物﹐差科未動是閒人。今朝佛粥更相饋﹐更覺江村節物新。夜聞湖中漁歌夢回一燈翳復明﹐臥聞湖上漁歌聲。嗚嗚年低忽更起﹐裊裊欲斷還微縈。初隨缺月墮煙浦﹐已和殘角吹江城。悲傷似擊漸離築﹐忠憤如撫桓伊筒。放臣萬里憂國淚﹐戍客白首懷鄕情。峽猿失侶方獨宿﹐沙雁垂翅猶遐徵。巴巫竹枝短亭晚﹐瀟湘欸乃孤舟橫。世間此恨故相似﹐使我百感何由平。忽得京書有感白髮蒼顏七十翁﹐朽株枯木略相同。如山儲藥難醫拙﹐齊鬥堆金不換窮。昨夢已拋空劫外﹐殘年全付醉眠中。故人苦未知心事﹐一紙空煩寄斷鴻。晚步門外書觸目數椽茆屋鏡湖傍﹐喬木蒼煙一徑長。酒賤過門多醉叟﹐天寒棲畝有餘糧。歌呼艸市知人樂﹐簫鼓叢祠喜歲穰。只道老來詩思盡﹐未妨擊壤頌時康。親舊書來多問近況以詩答之耐辱推頹百不能﹐居然老病住庵僧。流年速似一彈指﹐更事多於三折肱。庭樹影中聞夜汲﹐鄰機聲裏對寒燈。沈詩任筆俱忘盡﹐酒戶新來卻少增。開書篋見韓無咎書有感老覺人間萬事非﹐幽棲幸已脫塵皔。殘年得飽不啻足﹐舊友半空誰與歸。開眼不妨成一夢﹐翦翎何至羨羣飛。龍圖老子今安在﹐把卷燈前淚滿衣。夜大雪歌朔風吹雪飛萬里﹐三更蓛蓛鳴窗紙。初疑天女下散花﹐復恐麻姑行擲米。異哉凍硯已生冰﹐信矣重衾如潑水。山中臥澗松竹折﹐庭前蔽地烏鳶死。昨日之暖殊昏昏﹐桃李欲坼春滿園。陰陽錯繆世或有﹐物窮則變古所言。𨿽云明年幸一麥﹐凍餒溝壑知誰存。嗚呼今夕之雪未足論﹐所憂明日山蹇山產髙塞門。寄宇文成州成州太守比何如﹐夢裏依然把臂初。復起卿當用卿法﹐長閒吾實愛吾廬。五湖風雨孤舟夜﹐萬里關山一紙書。正使兩翁長隔闊﹐子孫它日莫相疏。示子聿我鉆故紙似癡蠅﹐汝復孳孳不少懲。父子更兼師友分﹐夜深常共短檠燈。雪

平郊漫漫覺天低﹐況復寒云結慘淒。老子方驚飛蛺蝶﹐羣兒已說聚狻猊。中宵鳶墮頻摧木﹐徹旦雞喑重壓棲。只待新晴梅塢去﹐靑革奚未怯踏春泥。夜坐耿耿殘燈夜未央﹐負墻閒對篆盤香。風號東北河冰合﹐月落西南竹影長。孤鵲欲棲頻繞樹﹐寒龜無息穩搘牀。頹然坐睡那知曉﹐推戶朝曦已滿廊。春雨午夜聽春雨﹐發生端及期。世憂殊未艾﹐天意固難知。士節承平日﹐人材南渡時。後生聞見狹﹐撫枕嘆吾衰。夢與數客劇飲或請賦詩予已大醉縱筆書一絕覺而錄之髙談雄辯憑陵酒﹐豪竹哀絲蹴蹋春。占斷名園排日醉﹐不教虛作太平人。世事世事說來猶可厭﹐宦情夢裏亦應無。山林已結三生願﹐朝市誰非九折途。醉舞杯盤無藉在﹐狂吟風月不枝梧。何人今擅丹靑藝﹐爲畫蘇門長嘯圖。二子兩楹夢後少眞儒﹐毀譽徒勞豈識渠。孟子無功如管仲﹐揚雄有賦似相如。敬王事業知誰繼﹐準易工夫故不疏。孤學背時空絕嘆﹐白頭窮巷抱遺書。謝郭希呂送石洞酒從事今朝眞到齊﹐春和盎盎卻秋淒。色如夷甫玉麈尾﹐價敵茂陵金褭蹄。瑞露頗疑名太過﹐橐泉猶恨韻差低。山園雪後梅花動﹐一榼常須手自攜。飲酒六十四民安在哉﹐千八百國俱煙埃。世人一漚寄巨海﹐對酒不醉吁可哀。平生淸狂今白首﹐芒屨布裘稱野叟。晨興窗幾网蛛絲﹐石洞書來餉名酒。看月直到無月時﹐尋花直到花片飛。醉中往往花壓帽﹐鄰里聚看湖邊歸。先生兩耳不須洗﹐利名不到先生耳。狂歌起舞君勿嘲﹐靑山白雲終醉死。無題金鞭朱彈憶春遊﹐萬里橋東畫樓。夢倩曉風吹不去﹐書憑春雁寄無由。鏡中顏鬢今如此﹐幕下朋儔好在不。篋有吳箋三萬个﹐擬將細字寫新愁。雨雪兼旬有賦冬溫思雨雪﹐稍久已復厭。祁寒人怨咨﹐千載語猶驗。人心自無常﹐天命本不僭。積陰勢已極﹐浮雲會當斂。山花紅酣酣﹐溪水綠灩灩。短蓬倘可具﹐與子東入剡。北窗睡起違物離人不計年﹐萬金難買北窗眠。髙懷元在義皇上﹐大事已明空劫前。樵路細盤云外嶺﹐釣筒倒插水中天。此時消息君知否﹐千載巢由未足賢。立春紹熙又見四番春﹐春日春盤節物新。獨酌三杯愁對影﹐例添一歲老催人。菊芽冒土如爭出﹐柳色搖村已漸勻。身是蘭亭山下客﹐未容逸少擅淸眞。曉枕殘漏冬冬急﹐明星磊磊髙。一從安枕臥﹐無復攬衣勞。熨斗生晨火﹐燻籠覆縕袍。一杯山藥酒﹐紅日滿亭臯。落梅二首雪虐風饕愈凜然﹐花中气節最髙堅。過時自合飄零去﹐恥向東君更乞憐。又

醉折殘梅一兩枝﹐不妨桃李自逢時。向來冰雪凝嚴地﹐力斡春回竟是誰。閒居無客所與度日筆硯紙墨而已戲作長句水復山重客到稀﹐文房四士獨相依。黃金那得與齊價﹐白首自應同告歸。韞玉面凹觀墨聚﹐浣花理膩覺豪飛。興闌卻欲燒香睡﹐閒聽松聲晝掩扉。壬子除夕前村後村燎火明﹐東家西家爆竹聲。老逢新正幸彊健﹐卻視䢐歲何崢嶸。兒時祝身願事主﹐談笑可使中原淸。豈知一出踐憂患﹐斂縮豈復希功名。雪霜滿鬢覺死近﹐節物到眼空嘆驚。蠶官社公正暖熱﹐春盤儺鼓爭施行。蓬門車馬所不至﹐山僧野叟相逢迎。嗚呼吾曹見事晚﹐古俗實在蚩蚩氓。茆檐一笑語兒子﹐明當滿舉屠蘇觥。癸丑正月二日二首朱顏不老畫中人﹐綠酒追歡夢裏身。堪笑三山衰病叟﹐閉門寂寂過新春。又

菊叢抽綠滿枯荄﹐繞捨梅花已徧開。須信今春春事早﹐江鄕開歲有奔雷。避世行君渴未嘗飲鴆羽﹐君饑未嘗食烏喙。惟其知之審﹐取捨不待議。有眼看靑天﹐對客實少味。有口啖松柏﹐火食太多事。作官蓄妻孥﹐陷阱安所避。刀鋸興鼎鑊﹐孰匪君自致。欲求人迹不到處﹐忘形糜鹿與俱逝。杳杳白雲靑嶂間﹐千歲巢居常避世。稽山農華胥氏之國﹐可以卜吾居。無懷氏之民﹐可以爲吾友。眼如巖電不看人﹐腹似鴟夷惟貯酒。周公禮樂寂不傳﹐司馬兵法亡亦久。賴有神農之學存﹐至今扶犁近可師。野叟粗繒大布以禦冬﹐黃粱黑黍身自舂。園畦剪韭勝肉美﹐社甕撥醅如粥醲。安得天下常年丰﹐老死不見傳邊烽。利名畫斷莫掛口﹐子孫世作稽山農。牧牛兒南村牧牛兒﹐赤腳踏牛立。衣穿江風冷﹐笠敗山雨急。長陂望若遠﹐隘巷忽相及。兒歸牛入欄﹐煙火茆檐濕。讀書未終捲而睡有感暮年緣一懶﹐百事俱棄置。今遂懶到書﹐把卷輒坐睡。其餘懶則已﹐感此獨歔欷。念昔少壯時﹐日夜痛磨礪。誓言死爲期﹐身在敢暴棄。寧知未死前﹐殆欲負此志。顏回稱好學﹐揚雄乃識字。勉哉慕前修﹐自畫聖所諱。早春新晴柳弄春柔拂小潭﹐山橫霽色捲浮嵐。飛揚幡腳擲東北﹐零落梅花餘二三。村店疏燈新賣酒﹐神祠疊鼓正祈蠶。幽人睡起東園去﹐芹茁萱芽又滿籃。枕上聞禽聲屏掩輕寒酒半消﹐斷香殘夢兩無憀。開年春意遽如許﹐破曉一聲娑餅焦。感舊憶從南鄭入成都﹐气俗豪華海內無。故苑燕開車載酒﹐名姬舞罷鬥量珠。浣花江路靑螭舫﹐槎木卬球場白雲駒。回首壯遊眞昨夢﹐一竿風月老南湖。夜雨三首澤國寒多雨﹐畸人夜少眠。不緣酲作病﹐只合醉終年。庭艸已爭茁﹐園梅空自憐。重云不難抉﹐無劍倚靑天。又

寒雨連三夕﹐幽居只數椽。家貧輕過節﹐身老怯增年。日月悲歌裏﹐關山淚眼邊。梅花自開落﹐嘆息爲誰妍。又

人日春猶淺﹐雞晨夜向闌。殘缸燈暈小﹐單枕雨聲寒。難補皇天漏﹐空思后土乾。山家尊酒薄﹐懷抱若爲寬。初晴野步入市路三叉﹐緣山港半斜。疏籬帶殘雪﹐幽竇瀉湍沙。好鳥晴相語﹐芳蘭暖欲芽。病餘無腳力﹐隨處憩人家。明日復雨排悶二首湖上孤村冷欲冰﹐更堪衰與病相乘。夢回點滴檐間雨﹐心折靑熒帳外燈。𨿽有數椽常似客﹐僅存一肉未成僧。披衣偶取南華讀﹐打破愁城喜不勝。又

此老在家如出家﹐蒲團趺坐讀南華。濕云不散雁呼伴﹐幽室無聲燈墜花。心法先當破窠窟﹐世緣最忌養萌芽。行年七十方知悔﹐萬事無涯生有涯。小室小室僅容膝﹐焚香觀昨非。出門寧有礙﹐知我正須希。霜橘爭棋樂﹐仙壺賣藥歸。平生釣竿手﹐不解叩黃扉。浮世浮世如流水﹐滔滔日夜東。百年均夢寐﹐萬古一虛空。靑鳥來云外﹐銅駝臥棘中。相逢惟痛飲﹐令我憶無功。紅梅二首薴蘿山下越谿女﹐戲作長安時世妝。白白朱朱𨿽小異﹐斷知不是百花香。又

雪裏溪頭已占春﹐小園又試晚妝新。放翁老去風情在﹐惱得梅花醉似人。湖上今朝雨初晴﹐湖上好天色。落梅紛可藉﹐桑柳亦已坼。老夫病良已﹐並水散輕策。冉冉春物新﹐忽忽衰發白。四方豈不樂﹐懶惰畏遠客。惟常勤買酒﹐東城復南陌。晴甫一日復大風雨連日不止遣懷書劍當年隘九州﹐白頭歸臥一窗幽。染成艸色春猶淺﹐老盡梅花雨未休。得句已無前輩賞﹐開編時與古人遊。山房小甕今朝熟﹐不恨尊前自獻酬。癸丑上元三夕皆大雨雪雨雪連三日﹐孤城冷欲冰。泥深惟響屐﹐風惡更吹燈。空惱追歡客﹐何關在定僧。一杯嘗豉煎﹐寒影對崚嶒。寓嘆人生各自有窮通﹐世事寧論拙與工。裹馬革心空許國﹐不龜手藥卻成功。早朝玉勒千門雪﹐夜坐蓬窗萬壑風。借得奇書且勤讀﹐小兒能續地鑪紅。幽興雨後梅花無復在﹐老來酒盞頓成疏。身如海燕不逢社﹐家似瓜牛僅有廬。短髮垂肩懶中散﹐深居謝客病相如。從今何以消長日﹐剩種芭蕉學艸書。緗梅三首疏影橫斜事已非﹐小園日暮鎖芳菲。素綃應怯東風思﹐故著重重淺色衣。又

香似海沈黃似酒﹐不禁風雪最遲開。放翁欲作梅花譜﹐蠟屐搘筇日日來。又

紅梅眼開風吹盡﹐更有緗梅亦已無。天與色香天自愛﹐不教一點上蜂須。詩集卷二十七九十八首僧廬僧廬土木塗金碧﹐四出徵求如羽檄。富商豪吏多厚積﹐宜其棄金如瓦礫。貧民妻子半菽食﹐一饑轉作溝中瘠。賦斂鞭笞縣庭赤﹐持以與僧亦不惜。古者養民如養兒﹐勸相農事憂其饑。露臺百金止不爲﹐尙愧七月周公詩。流俗紛紛豈知此﹐熟視創殘謂當爾。傑屋大像無時止﹐安得疲民免饑死。春日節節足足雀噪檐﹐朱朱白白花窺簾。坐旁設酒隨時飲﹐牀上堆書信手拈。寓世無求猶役役﹐杜門不病亦厭厭。春濃日永有佳處﹐睡味著人如蜜甜。春遊鏡湖春遊甲吳越﹐鶯花如海城南陌。十里笙歌聲不絕﹐不待淸明寒食節。靑絲玉瓶挈新釀﹐細柳穿魚初出浪。花外金羈絡雪駒﹐橋邊翠幕圍螭舫。怕雨愁陰人未知﹐時時微雨卻相宜。養花天色君須記﹐正在輕雲懶靄時。懷昔昔遇髙皇帝﹐華纓接俊遊。年光一彈指﹐世事幾浮漚。故國但靑嶂﹐羈臣今白頭。平生笑李廣﹐癡絕望封侯。記夢夢不出心境﹐曠然成遠遊。花殘杜城醉﹐木落華山秋。戰血磐長劍﹐塵痕洗故裘。那知覺來處﹐身臥五湖舟。春陰老境三年病﹐新春十日陰。孤舟鏡湖客﹐萬里玉關心。出岫云多態﹐呼風鳥獨吟。讀書惟恐盡﹐傾酒卻愁深。睡起行至門外有賦窗黑停書課﹐屏深養病眸。雨聲工破睡﹐酒力不禁愁。兀兀披衣起﹐昏昏曳杖遊。柴荊晚未閉﹐隔水數歸牛。早春四首舊學樊遲稼﹐新通泛勝書。不成籌國論﹐且復愛吾廬。又

具牛將犢行﹐野雉挾雌鳴。農事不可緩﹐閒人亦勸耕。又

近陂牛湩白﹐遠浦鴨頭靑。一棹悠然去﹐東風吹酒醒。又

西村一抹煙﹐柳弱小桃妍。要識春風處﹐先生拄杖前。醉吟三首少日沈迷汗簡靑﹐如今毀譽兩冥冥。書生弄筆如何信﹐只合花前醉不醒。又

驅使難憑赤丁子﹐傳呼底用蒼頭兒。世間如夢身如寄﹐春去花空欲泥誰。又

牽經引禮人誰聽﹐是古非今世共憎。何似對花傾綠酒﹐自歌一曲醉騰騰。贈劉攺之秀才君居古荊州﹐醉膽天宇小。尙不拜龐公﹐況肯依劉表。胸中九淵蛟龍蟠﹐筆底六月冰雹寒。有時大叫脫烏幘﹐不怕酒杯如海寬。放翁七十病欲死﹐相逢尙能刮眼看。李廣不生楚漢間﹐封侯萬戶宜其難。蓬門莫笑蓬門雀可羅﹐老農正要養天和。穿林裊裊孫登嘯﹐叩角嗚嗚寧戚歌。睡美到明三展轉﹐飯甘捧腹一摩挲。牀頭更聽糟牀注﹐造物私吾亦已多。龍鐘龍鐘一老寄荒村﹐鼎食山棲久已分。平日气吞云夢澤﹐暮年緣在武夷君。搶楡敢羨垂天翼﹐倚市從嗤刺繡文。幸有筆牀茶竈在﹐孤舟更入剡谿云。送佛照光老赴徑山大覺住育王﹐拗折拄杖彊到底。佛照住育王﹐挑得缽囊隨詔起。從來宗門話﹐只要句不死。說同說異庵外人﹐若是吾宗寧有此。日日風靑今日晴﹐萬里春光入帝城。傳宣江上走中使﹐開堂座下羅公卿。禦香靄靄云共布﹐法音浩浩潮收聲。報恩一句作麼道﹐常遣山林見太平。春社有感焦頁卒頁前朝白髮郎﹐祠庭賦祿玷恩光。寸心未與年俱老﹐萬事惟憑酒暫忘。穿仗兩曾觀揖遜﹐扶犁獨幸返耕桑。耆年凋落還堪嘆﹐社飲推排冠一鄕。春社四首桑眼初開麥正靑﹐勃姑聲裏靑冥冥。今朝有喜君知否﹐到處人家醉不醒。又

社肉如林社酒濃﹐鄕鄰羅拜祝年丰。太平气象吾能說﹐盡在冬冬社鼓中。又

柴門西畔枕陂塘﹐社雨新添一尺彊。臺省諸公方衮衮﹐故應分喜到耕桑。又

太平處處是優場﹐社日兒童喜欲狂。且看參軍喚蒼鶻﹐京都新禁舞齋郎。村夜寂寂山村夜﹐悠然醉倚門。月昏天有暈﹐風軟水無痕。迹爲遭讒遠﹐身由不仕尊。敢嗟車馬絕﹐同社自雞豚。山園遣興輸逋告糴走比鄰﹐卹患分災累故人。安得此身無一事﹐林中數筍過殘春。次韻陳機宜見贈邂逅今年得若人﹐翛然不染庾公塵。思幽屈子歌山鬼﹐語妙陳王賦洛神。初接笑談忘老憊﹐熟觀風度愛淸眞。花時飛盡頻行樂﹐莫學衰翁睡過春。野意堤長逾十里﹐村小只三家。山客弛樵擔﹐溪翁鳴釣車。花深迷蝶夢﹐雨急散蜂衙。衰疾新年減﹐靑革奚上若耶。戒殺物生天地間﹐同此一太虛。林林各自植﹐但坐形骸拘。日夜相殘殺﹐曾不置新須。皮毛備裘褐﹐膏血資甘腴。雞鶩羊彘輩﹐尙食稗與芻。飛潛何預汝﹐禍乃及禽魚。豺虎之害人﹐亦爲饑所驅。汝顧不自省﹐何暇議彼歟。又於人類中﹐各私六尺軀。方其忿怒時﹐流血視若無。我欲反其源﹐默觀受气初。挺刃之所加﹐慘若在我膚。朝飯一鬲甫豆﹐暮飯一杯蔬。捫腹茆檐下﹐陶然歡有餘。余年四十六入峽忽復二十三年感懷賦長句當年弔古巴東峽﹐雪灑扁舟見早梅。宋玉宅邊新酒美﹐巫山廟下暮猿哀。樵柯爛盡棋方劇﹐客甑炊成夢未回。已把癡頑敵憂患﹐不勞團扇念寒灰。山行七十衰翁短鬢斑﹐藥瓢藤杖伴淸閒。平生惡路羊腸阪﹐晚歲羸軀飯顆山。一寸塔余靑靄外﹐數聲鐘下翠微間。往來處處皆奇絕﹐莫道先生興盡還。雨中排悶一春苦沈陰﹐未省見桃李。已逢暗寒食﹐更值雨甲子。重云失南山﹐寸步困泥滓。籜龍已角戢角戢﹐一飽差可喜。杜敬叔寓僧捨開軒松下以虛瀨名之來求詩君不見洛陽八節灘﹐未至一捨聞驚湍。生綃六幅誰所畫﹐入眼能令三伏寒。又不見桐廬七里瀨﹐濺雪跳珠舞澎湃。羊裘老子去千年﹐絕世孤風凜如在。杜陵之孫今勝流﹐飄然不必事遠遊。結茆古寺聽松吹﹐坐擅洛水桐江秋。放翁百念俱已矣﹐獨有好奇心未死。約君少待秋月明﹐抱琴來宿寫灘聲。贈徑山銛書記徑山老將無勍敵﹐百萬魔軍俱掃迹。座下何人策雋功﹐籌略縱橫銛記室。銛公聲名滿吳會﹐惟有放翁最先識。奕奕揮毫王粲詩﹐翩翩插羽陳琳檄。風雷東海起伏龍﹐繅藉圜丘薦蒼璧。徑山入門第一義﹐萬口嘩言眞稱職。我謂銛公豈止此﹐徑山缽袋渠能得。一枝白拂倘付之﹐會見靑天飛霹靂。五月一日作處處稻分秧﹐家家麥上場。敢悲身老大﹐獨幸歲丰穰。酪美朱櫻熟﹐菇靑角黍香。翛然一竹尺﹐飽受北窗涼。春夏之交衰病相仍過芒種始健戲作藥裹關心百不知﹐可憐筆硯銷蛛絲。倒壺猶有暮春酒﹐開卷遂無初夏詩。戶外逢人驚隔闊﹐燈前顧影嘆支離。癡頑未伏常愁臥﹐鼓缶長謠樂聖時。自嗟靑蔬半畝老生涯﹐霜鬢蕭蕭只自嗟。勛業蹉跎空許國﹐文詞淺俗不名家。殘骸皆作麒麟楦﹐舊友仍非處士牙。收得平生釣竿手﹐長安西日更須遮。枕上述夢江湖送老一漁舟﹐淸夢猶成塞上游。生馬駒馳鐵蹄腕﹐古鐃歌奏錦衣眅。玉關雪急傳烽火﹐靑海雲開見戍樓。白首不侯非所恨﹐咿嚶牀簀死堪羞。雨中排悶潤入盆山綠葉稠﹐倦攤書帙小窗幽。浮雲不捲時時雨﹐薄酒無功日日愁。積潦漲來妨躡屐﹐好山遮盡罷登樓。靑秧搖蕩湖堤決﹐一飽前知未易謀。小軒夏夜涼甚偶得長句呈杜叔髙秀才遙夜簾櫳已借秋﹐闌干星斗掛檐頭。鵲翻淸影移枝宿﹐螢弄孤光拂簟流。榻上琴書紛枕藉﹐髮根風露冷颼癮。故人莫笑幽居陋﹐此夕眞從造物遊。憶昔憶昔西徵日﹐飛騰尙少年。軍書插鳥羽﹐戍壘候狼煙。渭水秋風夜﹐岐山曉雪天。金皔馳叱撥﹐繡袂舞嬋娟。但恨功名晚﹐寧知虎病纏。虎頭空有相﹐麟閣竟無緣。壯士埋巴峽﹐孤身臥海壖。安西九千里﹐孫武十三篇。裘嘆蘇秦獘﹐鞭憂祖逖先。何時聞詔下﹐遣將入幽燕。夏日晚興髙掛虛窗對綠池﹐鳥啼聲歇柳陰移。含風珍簟閒眠處﹐疊雪輕衫新浴時。泉冷甘瓜開碧玉﹐手香素藕瞣長絲。夕陽四面漁歌起﹐又赴鄰翁把釣期。老翁老翁垂七十﹐不復嘆頭顱。浩蕩新漁艇﹐凋零舊酒徒。嚴徐元衮衮﹐管葛亦區區。獨有欣然處﹐登山未用扶。困甚戲書官如枝頭漧﹐不受雨露恩。身如水上浮﹐泛泛寧有根。刈茆以苫屋﹐縛柴以爲門。故人分祿米﹐鄰父餉魚飧。前門吏徵租﹐後門質襦巾軍。不敢謀歲月﹐且復支朝昏。雨餘幽花坼﹐亦可侑淸尊。吾生信已乎﹐終老此山村。歲晚日月忽其逝﹐吾生猶幾何。不從屠狗醉﹐卽和飯牛歌。斧鉞稽天討﹐金繒約虜和。無情恨荊棘﹐歲晚暗銅駝。戲詠山陰風物萬里秦吳稅駕遲﹐還鄕已嘆鬢成絲。城邊綠樹山陰道﹐水際朱扉夏禹祠。項裏楊梅鹽可徹﹐湘湖蒪菜豉偏宜。圖經艸艸常堪恨﹐好事他年采此詩。老健才智不足狂有餘﹐此身老健更誰如。齒牢尙可決幹肉﹐目瞭未妨觀細書。不怪模稜嗤了了﹐但驚盝臂勸徐徐。曉看瓜壠初牽蔓﹐一笑呼兒勿廢釒且。六月晦日作長夏忽云過﹐䢐年行且休。川原方渴雨﹐艸木已驚秋。露蔓晨猶泫﹐風蟬暮更遒。明窗對淸鏡﹐世事判悠悠。喜雨雷車隆隆南山陽﹐電光煜煜北斗傍。急雨橫斜生土香﹐艸木蘇醒起僕僵。芭蕉抽心鳳尾長﹐薜荔引蔓龍鱗蒼。葛巾廚竹簟夜更涼﹐超然眞欲無羲皇。常年七月蚊殷廊﹐今夕肅肅疑飛霜。水車罷踏戽斗藏﹐家家買酒歌時康。門外納涼玄云障落日﹐早得數刻涼。寒泉灑門前﹐浴罷倚胡牀。蟬聲晚愈壯﹐藕花凋更香。嘯詠忽已久﹐野色來蒼蒼。新月淡無輝﹐大星森有芒。水鳥亦歸宿﹐飛鳴掠橫塘。人生各有時﹐何至終身忙。撫髀三太息﹐墜露濕衣裳。贈蘇趙叟兄弟君家眞徳門﹐才傑生衮衮。托契則甚深﹐所恨相識晚。攜文數過我﹐每讀必三反。譬如天廏駒﹐眞是渥窪產。閉門萬卷讀﹐更要極源本。才難聖所嘆﹐期子敢不遠。癸丑七夕風露中庭十丈寬﹐天河仰視白漫漫。難尋仙客乘槎路﹐且伴吾兒乞巧盤。秋旱時聞桐葉墜﹐夜涼已怯糸寧衣單。民無餘力年多惡﹐退士私憂實萬端。共語喬嶽成塵巨海柘﹐欲求共語一人無。黃金已作飛煙去﹐癡漢終身守藥壚。書嘆少年志欲掃胡塵﹐至老寧知不少伸。覽鏡已悲身潦倒﹐橫戈空覺膽輪囷。生無鮑叔能知己﹐死有要離與卜鄰。西望不須揩病眼﹐長安冠劍幾番新。秋曉倚闌云罅纖纖玉一鉤﹐小庭風露更淸柔。老來朋舊凋零盡﹐獨倚闌干特地愁。癸丑七月二十七夜夢遊華嶽廟二首驛樹秋風急﹐關城暮角悲。平生忠憤意﹐來拜華山祠。又

牲碑僞正朔﹐祠祝虜衣冠。神亦豈堪此﹐出門山雨寒。僕頃在徵西大幕登髙望關輔樂之每冀王師拓定得卜居焉暇日記此意以示子孫八月殘暑退﹐秋聲滿庭樹。豈無四方誌﹐衰病迫霜露。遼東黃頭奴﹐稔惡天震怒。南北會當一﹐老我悲不遇。子孫勉西遷﹐俗厚吾所慕。約己收孤嫠﹐教子立門戶。黍禾余暗阡陌﹐鶉雉足七箸。永爲河渭民﹐勿憚關山路。讀陶詩我詩慕淵明﹐恨不造其微。退歸亦已晚﹐飲酒或庶幾。雨餘釒且瓜壠﹐月下坐釣磯。千載無斯人﹐吾將誰與歸。秋夜感舊十二韻冷螢綴蓬根﹐忽復照髙樹。年光逝不畱﹐百感集遲暮。往者秦蜀間﹐慷慨事徵戍。猿啼鬼迷店﹐馬噤飛石鋪。危嶺髙入云﹐朽棧劣容步。天近星宿大﹐江惡蛟鼉怒。意气頗自奇﹐性命那復顧。最懷淸渭上﹐衝雪夜掠渡。封侯細事爾﹐所冀垂竹素。兜鍪竟何成﹐豈獨儒冠誤。當時妄校尉﹐旗纛今照路。浩歌遂成章﹐聊慰老不遇。幽居海澨結茆新﹐退藏常畏人。已侵垂老境﹐尙愛不貲身。丹竈長生藥﹐巢居上古民。秋來有奇事﹐鷗鷺日相親。醉題勿笑山翁病滿軀﹐胸中俠气未全無。雙瞳遇醉猶如電﹐五木隨呼盡作盧。代北胡兒富羊馬﹐江南奇士出菇蘆。何由親奉平戎詔﹐蹴踏關中建帝都。雨涼小飲戲作孤村小院雨輸涼﹐團扇流塵簟避牀。蛩思感秋吟壞壁﹐螢光乘暗繞髙梁。巾箱字細成褫懶﹐醽酉錄杯深斷送狂。坐睡覺來人已散﹐簾櫳時度玉簪香。題齋壁迹是滄浪客﹐家居木罷木亞村。秋菇芼羹滑﹐社酒帶醅渾。勛業知難遂﹐文章不更論。惟餘此身在﹐分付與乾坤。書憤山河自古有乖分﹐京洛鮏羴實未聞。劇盜曾從宗父命﹐遺民猶望嶽家軍。上天悔禍終平虜﹐公道何人肯散羣。白首自知疏報國﹐尙憑精意祝鑪燻。秋興秋風又滿會稽城﹐有客飄然萬事輕。久向林間得佳趣﹐不知身外有浮名。蒲萄雨足初全紫﹐烏桕霜前已半赤貞。欲把一杯終覺懶﹐老來懷抱爲誰傾。雨夜排悶二首羸病愁燈影﹐羈懷怯雨聲。新秋忽已半﹐垂老若爲情。金印兒嬉事﹐靑編身後名。何如破窗下﹐袖手送餘生。又

村巷時時雨﹐江城夜夜砧。沈憂羈客夢﹐孤憤遠臣心。身病常須藥﹐囊空未贖琴。明朝鏡中發﹐飽受雪霜侵。秋日出遊戲作二首篛帽蓑衣自道宜﹐不論晴雨著無時。半醒半醉人爭看﹐是聖是凡誰得知。又

薄雲韜日未成雨﹐野水嚙沙爭赴溪。書冊懶看聊作伴﹐酒壺不飲亦常攜。雨中夕食戲作三首髙秋滴階雨作泥﹐黃昏爭林雀欲棲。臨窗一飯頗簡快﹐半升脫粟澆黃虀。又

粗飯寒菹到手空﹐屬饜也與八珍同。家人見慣渾閒事﹐笑殺新來兩髻童。又

粳粒微紅愧食珍﹐蔣芽初白喜嘗新。摩挲便腹無憂責﹐我是人間得計人。自警墮發滿晨梳﹐荒畦入晚釒且。涼生團扇厄﹐病退短筇硉。聖道功殊淺﹐塵緣習未除。靑燈幸如故﹐勉近讀殘書。寄方瞳胡先生形槁神彌王﹐心虛腦自凝。平生一酒榼﹐萬里兩行滕。安枕存玄牝﹐齋居養絳陵。他年喬嶽下﹐正晝看飛騰。雨夕焚香芭蕉葉上兩催涼﹐蟋蟀聲中夜漸長。糸番十二經眞太漫﹐與君共此一鑪香。秋雨初霽徙倚門外有作三十餘年此結廬﹐客來不用笑迂疏。前身已預蘭亭會﹐老眼曾窺禹穴書。浮甕社醅香出屋﹐登場秋稼穗盈車。蕭蕭蓬鬢𨿽衰矣﹐追逐鄕鄰尙有餘。雨中作野外偏於看雨宜﹐映空渡水細如絲。川云借潤支琴石﹐石間水分流洗藥池。未肯髙眠成老態﹐卻緣危坐得新詩。悠然更助鄰丁喜﹐漸近收蕎下麥時。贈老雞二首峨峨赤幘先羣輩﹐喔喔長鳴蓋四郊。意气𨿽雌無處用﹐風霜從我老衡茆。又

場中啄粟樹頭棲﹐三唱明星出尙低。關路元無孟嘗客﹐吳兒莫議會稽雞。秋晚閒步鄰曲以予近嘗臥病皆欣然迎勞放翁病起出門行﹐績女窺籬牧豎迎。酒似粥醲知社到﹐餅如盤大喜秋成。歸來早覺人情好﹐對此彌將世事輕。紅樹靑山只如昨﹐長安拜免幾公卿。雨夜歲晚茆茨劣自容﹐齒搖將脫髮將童。心遊萬里關河外﹐身臥一窗風雨中。醫不可招惟忍病﹐書猶能讀足忘窮。夜闌睡覺蛩聲裏﹐時見燈花落碎紅。醉臥道傍爛醉今朝臥道傍﹐鄕閭共爲護牛羊。髙懷那遣羣兒覺﹐至理眞能萬事忘。喚起瘦軀猶嵬峨﹐扶歸困睫更芒洋。凍齏快嚼茆檐下﹐拍手從人笑老狂。枕上聞急雨二首枕上雨聲如許奇﹐殘荷叢竹共催詩。喚回二十三年夢﹐燈火雲安驛裏時。又

酒病羈愁一洗空﹐長歌髙枕雨聲中。傳聞谿港深三尺﹐明日扁舟處處通。得趙若川書因寄澤居路絕人不到﹐晨起忽傅雙鯉魚。儲淚一升悲世事﹐減愁三尺看君書。龍墀對策言傷直﹐山邑迎親計未疏。老病閉門誰省錄﹐因風時肯問何如。夢至洛中觀牡丹繁麗溢目覺而有賦兩京初駕小羊車﹐焦頁卒頁江湖歲月賒。老去已忘天下事﹐夢中猶看洛陽花。妖魂艷骨千年在﹐朱彈金鞭一笑嘩。寄語氈裘莫癡絕﹐祈連還汝舊風沙。閒居對食書愧二首遊宦無功坐免歸﹐誰令盤筋極甘肥。錦鱗差尾魚登俎﹐繡羽駢頭雉觸機。桑落滿壺春盎盎﹐雨前轉磑雪霏霏。殘年何地酬君賜﹐自古羈臣厭蕨薇。又

老病家居幸歲穰﹐味兼南北飫枯腸。滿脾蜜熟睯飠皇美﹐下棧羊肥睯香。潑剌河魴初出水﹐迷離穴兔正迎霜。山僧一缽無餘念﹐睰笑先生爲口忙。秋夜獨酌壯志隨年減﹐羈愁與夜長。月髙寒暈淡﹐花坼露叢香。仕畏讒銷骨﹐歸判酒腐腸。靑燈寫孤影﹐相勸盡餘觴。風雲交作戲題云腳如龍爪﹐空中挾雨來。何關風伯事﹐欲到卻吹回。自嘲歲月推遷萬事非﹐放翁可笑白頭癡。此生竟出古人下﹐有志尙如年少時。僻學固應知者少﹐長歌莫問和予誰。自嘲自解君毋怪﹐老大從人百不宜。書室客來莫笑席塵凝﹐靜處工夫卻少增。黑蟻常糸番魯壁簡﹐瘦蛟時落越溪藤。尙能豪健如霜鶻﹐未遽衰殘學凍蠅。更喜論文有兒子﹐夜窗相對短檠燈。數日秋气已深淸坐無酒戲題長句漸近重陽天气嘉﹐數椽茆竹淡生涯。山童擁篲掃黃葉﹐鄰女傍籬收碧花。避俗要生輪四角﹐出門何啻路三叉。晚窗酒盡無多嘆﹐試問前村好事家。五更起坐世間醉夢過浮生﹐誰肯披衣坐五更。煜煜心光回自照﹐綿綿踵息浩無聲。古人得意捐糟粕﹐癡子何知墮化城。七十老翁須努力﹐鄰雞才唱又窗明。溪上雜言溪上之丘﹐吾可以休。溪中之舟﹐吾可以遊。一裘𨿽獘﹐可度風雪虐。一簞𨿽薄﹐未有旦夕憂。愧於此心﹐鼎食其敢飽。負其所學﹐蟬冕增吾羞。古人誰謂不可見﹐黃卷猶能睹生面﹐百谷薿薿知稷功。九州茫茫開禹甸﹐巍巍成功亦何有。治亂但如翻覆手﹐逢時皆可致唐虞。比身管樂寧非苟﹐樹桑釀酒蕃雞豚。是中端有王業存﹐一朝遇合得施設。千載始知吾道尊﹐厭事厭事便微疾。貪眠幸早寒﹐人𨿽笑疏懶。天實閔衰殘﹐韋布何曾賤。茆茨本自寬﹐黃花插烏帽。一醉有餘歡﹐方池莫笑方池小。淸泉數斛寬﹐照花紅錦爛。洗研黑蛟蟠﹐日取供茶鼎。時來擲釣竿﹐秋風過欄角。也解作微瀾﹐癸丑重九登山亭追懷頃在興元常以是日獵中梁山下樂甚慨然賦詩予於是生六十有九年矣生年六十九重陽。轍徧秦吳歲月長﹐南鄭從戍嗟尙壯。中梁縱獵最難忘﹐離披雉拂雕鞍墮。獨悚狐穿古冢藏﹐夢斷酒醒今萬里。亦逢佳節重悲傷﹐詩集卷二十八一百首感懷四首老病與世絕﹐屏迹三家村。我居一何陋﹐舉手屋可捫。客至不能迎﹐堅坐度朝昏。一窗修竹下﹐超然傲羲軒。外物自變遷﹐內景常默存。黃流不注海﹐浩浩朝昆侖。妙道本自得﹐至言初不煩。功成出緒餘﹐猶足康黎元。又

卜居鏡湖上﹐一庵環翠屏。竹林藏谽谷牙﹐嶺路蟠靑冥。騫騰立奇石﹐嶄絕瞻危亭。車馬𨿽掃迹﹐猿鳥與忘形。我行半九州﹐蹋盡芒革奚靑。豈知雪滿鬢﹐於玆敞云扃。丹砂收箭鏃﹐茯苓屬刂人形。遼天渺歸鶴﹐一瞬三千齡。又

平生喜栽花﹐賴以娛寂莫。小園財一畝﹐粲粲萬跗萼。典衣買紫桂﹐輟食致紅藥。阝幹眠香艸茂﹐掩苒煙柳弱。踏雨探花開﹐障風畏花落。𨿽慚童心在﹐終勝塵事縛。今日疾稍間﹐天气亦淸廓。啼鳥寒不歸﹐可以侑吾酌。又

殘年迫衰謝﹐嬰疾歸鄕枌。諸賢渡江初﹐總角幸有聞。才非楚倚相﹐亦能讀典墳。夫豈或使之﹐後死與斯文。世儒鑿戶牖﹐道術將瓜分。孤陋守一說﹐百氏殆可焚。後來豈無人﹐鼻堊誰揮斤。巍巍貞觀治﹐房魏出河汾。出遊二首采藥今朝偶出遊﹐溪邊小立喚漁舟。未須著句悲搖落﹐嫩日和風不似秋。又

朝行躡穿幽谷﹐暮返褰裳涉亂流。提起短筇成一笑﹐每煩上座爲分憂。讀杜詩偶成一念寧容事物侵﹐天魔元自是知音。拾遺大欠修行力﹐小吏相輕尙動心。秋夜卽事鳥宿牛歸戶欲扃﹐燈前老子影伶俜。濕云不散初聞雁﹐深竹微明尙有螢。一卷舊書開蠹簡﹐半升濁酒倒余瓶。乘閒欲擬歸來作﹐小艸斜行滿曲屏。物有可嘆者因戲作數語以識之雞棲及我未掩扉﹐犬𨿽遠出暮自歸。司晨警夜職交舉﹐簸糠棄粒報亦微。查查雙鵲更愧汝﹐庭樹夜宿常相依。豈憐主人老寂寞﹐暖熱蓬戶不忍違。養鴟甚恩健卽去﹐養鷹𨿽久飽亦飛。嗟哉物性厚薄異﹐使我隱幾空歔欷。老懷身見髙皇再造初﹐名場流輩略無餘。舊書科斗才存字﹐薄業蝸牛僅有廬。迂士豈堪新貴使﹐少年自與老人疏。荒園寂寂堆霜葉﹐抱甕何妨日灌蔬。對酒古今共有死﹐長短無百年。方其欲瞑時﹐如困得熟眠。世以生時心﹐妄度死者情。疑其不忍去﹐一笑可絕纓。區區計生死﹐不如持一觴。一觴澆不平﹐萬事俱可忘。待酒忘萬事﹐猶是役於酒。醉醒不到處﹐夭魔自奔走。東村散步有懷張漢州扶杖村東路﹐秋來始此回。寒雅盤陣起﹐野菊臥枝開。憂國丹心折﹐懷人雪鬢催。房湖八千里﹐那得尺書來。晚寒自東村步歸夕陽下平野﹐落葉滿荒街。村店賣瞡面﹐人家燒豆瞜。溪風透布褐﹐艸露濕芒革奚。骨相元如此﹐何由與世諧。排悶六首丈夫結髮志功名﹐大事眞當以死爭。我昔駐車籌筆驛﹐孔明千載尙如生。又

曾攜一劍遠從戎﹐秦趙關河顧盼中。老去功名無復夢﹐淩煙分付黑頭公。又

四十從軍渭水邊﹐功名無命气猶全。白頭爛醉東吳市﹐自拔長刀割彘肩。又

西塞山前吹笛聲﹐曲終已過雒陽城。君能洗盡世間念﹐何處樓臺無月明。又

萬里風中寄斷蓬﹐古來虛死幾英雄。拔山力與回天勢﹐不滿先生一笑中。又

風霜九月冷颼癮﹐湖海飄然一布裘。親見宓羲初畫卦﹐轉頭三十萬春秋。初寒病中有感楚水楓林霜露新﹐白頭一叟正吟呻。牛衣未起王章疾﹐馬磨何傷許靖貧。治道本來存簡冊﹐神州誰與靜煙塵。新亭對泣猶稀見﹐況覓夷吾一輩人。放歌行君不見汾陽富貴近古無﹐二十四考書中書。又不見慈明起自布衣中﹐九十五日至三公。人生窮達各有命﹐拂衣徑去猶差勝。介推焚死終不悔﹐梁鴻寄食吾何病。安用隨牒東復西﹐獻諛耐辱希階梯。初無公論判涇渭﹐使徒新貴矜云泥。稽山一老貧無食﹐衣破履穿面黧黑。誰知快意舉世無﹐南山之南北山北。山頭石秋風萬木霣﹐春雨百艸生。造物初何心﹐時至自枯榮。惟有山頭石﹐歲月浩莫測。不知四時運﹐常帶太古色。老翁一生居此山﹐腳力欲盡猶躋攀。時時撫石三嘆息﹐安得此身如爾頑。有客有客隱華山﹐學道忘歲月。靈苗生絕壁﹐光景中夜發。斸根食之盡﹐倏爾換金骨。通籍虎豹閽﹐日預通明謁。綠章奏封事﹐誤字坐責罰。後身幸不忘﹐去日苦飄忽。白首三入朝﹐末省及黔突。方逃申公鉗﹐已取卞和刖。福微不盈眥﹐罪眾幾擢發。上天豈憐之﹐寸步使屢蹶。拔其利欲根﹐還之山水窟。洗心謝宿愆﹐世事等胡粵。幽居五首窮老苦畏事﹐雅意在丘壑。結茆鏡湖上﹐卒歲安寂莫。有門常懶開﹐壁間掛雙屩。猶恨未遠人﹐靜夜聞城角。又

來客無僮奴﹐剝啄自叩戶。主人亦蕭然﹐茗飲不能具。淸言正絕倒﹐日暮亟散去。更欲盡所懷﹐衣薄畏霜露。又

山園手栽花﹐日夜數花時。花開亦已落﹐一歡自無期。勸君彊自娛﹐勿作兒女悲。春風染柳條﹐不染君鬢絲。又

種菜三四畦﹐畜豚七八个。永言給賓祭﹐且復課慵惰。霜淸黃犢健﹐土潤小雨過。冬耕不可失﹐努力勿安臥。又

放翁家山陰﹐其貧蓋一國。骨相異虎頭﹐祠祿眞雞肋。有米薪未具﹐坐待至曛黑。躬耕豈所難﹐一飽非爾力。野興四首身似孤鴻鍛羽翰﹐悲鳴飲啄住江幹。酒闌客思多新感﹐病起衰顏失故丹。倦枕忽聞中夜雨﹐疏砧又報一年寒。幽窗晤語無來客﹐空倚詩情彊自寬。又

老去癡頑百不能﹐非醒非醉日騰騰。敲門惟有徵租吏﹐好事元無送米僧。舊俗不還誰復念﹐古書𨿽在漸難憑。平生意气今如此﹐惆悵西窗半夜燈。又

殘水涓涓入野塘﹐菊花猶放數枝黃。悶思野步便晴日﹐病怯冬溫喜薄霜。湯餅鬻成新兔美﹐膾齏搗罷綠橙香。人間富貴知何得﹐商略山林卻味長。又

水作縠紋微起伏﹐天如卵色半陰晴。偶來竹下搘頤坐﹐卻向藤陰曳杖行。西埭人喧荻船過﹐東村燈上緯車鳴。幽居應接眞無暇﹐莫訝經年懶入城。買油習气年來掃未平﹐夢回猶喜讀書聲。冬裘不贖渾閒事﹐且爲吾兒續短檠。系舟二首系舟江浦待潮平﹐嘆息無人共月明。歷盡世間多少事﹐飄然依舊老書生。又

地曠月明鋪素練﹐霜寒河淺拂輕綃。手扶萬里天壇杖﹐夜過前村禹會橋。初冬至近村南國霜常晚﹐初冬葉始紅。曠懷牛屋下﹐美睡雨聲中。沮水憶浮馬﹐嶓山思射熊。何由效唐將﹐八十下遼東。古築城曲四首築城聲酸嘶﹐漢月傍城低。白骨若不掩﹐髙與長城齊。又

長城髙際天﹐三十萬人守。一日詔書來﹐扶蘇先授首。又

百丈築城身﹐千步掘城壕。咸陽三月火﹐始悔此徒勞。又

嶧山訪秦碑﹐斷裂無完筆。惟有築城詞﹐哀怒如當日。山園山泉引派漲淸池﹐野蔓移根絡短籬。藝果極知非老事﹐接花聊復效兒嬉。提壺言語開顏聽﹐斲木衣襦緩步窺。莫笑題詩還滿紙﹐小園幽事要君知。將軍行將軍入奏平燕策﹐持笏榻前親指畫。天山熱海在目中﹐下殿卽日名烜赫。馳出都門雪初霽﹐直過黃河冰未坼。繡旗方掠桑乾渡﹐羽檄已入金臺陌。勇士如鷹健欲飛﹐孱王似兔何勞搦﹐戎服押俘獻廟社。正衙第賞頒詔冊﹐端門賜酺天下慶。禦觴尙恨滄溟迮﹐從來文吏喜相輕。聊遣濡毫書竹帛﹐古別離孤城窮巷秋寂寂。美人停梭夜嘆息﹐空國露濕荊棘枝。荒蹊月照狐貍迹﹐憶君去時兒在腹。走如黃犢爺未識﹐紫姑吉語元無據。況憑瓦兆占歸日﹐嫁來不省出門前。魂夢何因識酒泉﹐粉綿磨鏡不忍照。女子盛時無十年﹐寄子虡吾兒適淮壖。送之梅市橋﹐三年安得過。思汝雙鬢凋﹐今年當代歸。秋色已蕭蕭﹐迎汝不憚遠。夢溯錢塘潮﹐人事不可料。邑民挽歸橈﹐郡牧部使者。交章聞之朝﹐增秩復使畱。此事久寂寥﹐念汝未育子。大女方垂髫﹐小女聞學行。想象扶牀嬌﹐汝少知讀易。外物莫能搖﹐但願早舉孫。不必七葉貂﹐歸來郎罷前。相從樂簞瓢﹐泛舟自中堰入湖水縮沙洲出。霜淸木葉丹﹐鷺羣橫澹靄。鴉陣報初寒﹐冷落人情見。衰遲世念闌﹐惟畱一句子。村捨話團圞﹐夜歸舟中作意薄楊修喚小兒。孤舟自笑發成絲﹐放開癡腹無非夢。拈起幽懷總是詩﹐霜下忽驚桐葉盡。灘生更覺水聲奇﹐餘年那恨驅黃犢。除卻爲農百不宜﹐蓬萊閣聞大風天風搖蕩萬松聲。捲海頹山得我驚﹐觸灩澦堆秋起柂。鏖臯闌下夜還營﹐荷戈老气縱橫在。看劍新詩欬睡成﹐興盡卻尋湖上路。醉看月墮斗杓傾﹐小出塞曲全師出雁塞。百戰運龍韜﹐金絡洮州馬。珠裝夏國刀﹐度沙風破肉。攻壘雪平壕﹐明日受降處。甲齊熊耳髙﹐冬日園中作園荒闕掃除。籬敗且枝梧﹐久旱池萍死。新霜野蔓枯﹐寒鑪殊未議。濁酒卻時酤﹐飛動郊原興﹐饑鷹待指呼。登山亭新得天臺古澗藤﹐彊扶衰疾蹋崚嶒。登髙臨遠𨿽多感﹐嘆老嗟卑卻未曾。紙上是非難盡信﹐人間禍福有相乘。早知等是枯魚肆﹐乞水何須望斗升。拄杖歌道人四壁空無有﹐一炷淸香閒袖手。牀邊獨有拄杖子﹐疾病相扶眞我友。禪房按膝秋聽雨﹐野店敲門暮賒酒。畏途九折歷欲盡﹐世上誰如君耐久。老矣更踏千山云﹐何可一日無此君。歸來燈前夜欲半﹐露柱說法君應聞。冬晴吳中霜雪晚﹐初冬正佳時。丹楓未辭林﹐黃菊猶殘枝。鳴雁過長空﹐纖鱗泳淸池。气和未重裘﹐臨水照須眉。悠然據石坐﹐亦復出門嬉。野老荷釒且至﹐一笑成幽期。冬夕二首犬吠驚飄葉﹐禽喧換宿枝。墮空霜肅肅﹐垂地斗離離。野叟讀書罷﹐髙城吹角悲。功名渾錯料﹐老病卻如期。又

不寐起中夕﹐披衣增慨慷。千金空市骨﹐三沐竟刳腸。世事分鹿能識﹐吾生安用長。布裘茆屋底﹐死去亦芬芳。十月十五夜對月離海月盈丈﹐寒光萬里明。眾星斂欲盡﹐一鏡獨徐行。重露滴松鬣﹐髙風吹鶴聲。老來殊畏冷﹐不盡倚闌情。久疾三首久疾無時已﹐殘年莫更論。流離魂未返﹐窮困舌空存。耕壠關心事﹐祠官荷主恩。但愁垂老眼﹐不見定中原。又

殘年仍臥疾﹐窗戶夜愔愔。一日且復過﹐久生非所欽。暗塵侵藥笥﹐微月伴衣砧。萬里懷良友﹐前盟可得尋。又

幽屏元無事﹐沈綿自鮮歡。脛長猶可截﹐冠掛豈容彈。搗藥香塵細﹐尋書蜜炬殘。晚來差覺健﹐風月小庭寬。捨北望牛頭山山有延勝寺先太傅書堂在焉六年前嘗泛小江往遊寺焚於睦寇書堂無復存矣太傅讀書處﹐秋風曾問途。江如靑弋險﹐山似白鹽孤。路盡還登嶺﹐林開忽見湖。艸堂無復識﹐流涕想規模。十月十九日大風作寒閉戶竟日霜風捲地起﹐落葉擁蝸廬。終日澹無事﹐一窗寬有餘。坐多知力耗﹐食少覺心虛。懶惰無新句﹐松聲忽起予。寄天封明老浪迹天臺一夢中﹐距今四十五秋風。勝遊回首似昨日﹐衰病侵人成老翁。聖寺參差石橋外﹐仙蓬縹緲玉霄東。因君又動靑鞋興﹐目斷千峯翠倚空。村居二首衰病污朝著﹐恩寬得免歸。分鹿能心自信﹐不恨世相違。艸市寒沽酒﹐江城夜搗衣。是中堪送老﹐髙枕謝招麾。又

自笑觸藩羝﹐人嘲失旦雞。囊慳衣任短﹐山冷屋便低。宦拙讒銷骨﹐言狂悔噬臍。自今焚筆研﹐有手但扶犁。十日下旬暄甚戲作小詩老怯霜風盡日眠﹐素屏紙帳擁蠻氈。爲君小試回春手﹐便似暄妍二月天。霜天雜興三首楓葉全丹槲葉黃﹐江城殘角伴斜陽。琴書自足閒中樂﹐天地能容醉後狂。老死山林初不憾﹐夢遊河渭獨難忘。谷城黃石今安在﹐取履猶思效子房。又

萬鼓風聲吼屋邊﹐老人裘絝旋裝綿。晨梳墮發知衰甚﹐夜枕聞雞尙慨然。身後文章空飽蠹﹐眼前交舊半沈泉。飯蔬飲水平生慣﹐恥向天公更乞憐。又

少學愚公一味愚﹐暮年仍似病相如。閒吟寄友惟生紙﹐艸具畱僧只野疏。雨澀溪流殊未足﹐霜髙木葉巳無餘。潭州丞相憐衰疾﹐細字時收尺素書。連日風雨寒甚夜忽大風明旦遂晴萬里浮雲一掃空﹐碧天無際日曈日龍。歡聲四起春風裏﹐恰似祥符景徳中。懷昔昔者戍梁益﹐寢飯鞍馬間。一日歲欲暮﹐揚鞭臨散關。增冰塞渭水﹐飛雪暗岐山。悵望釣璜公﹐英槪如可還。挺劍刺乳虎﹐血濺貂裘殷。至今傳軍中﹐尙愧壯士顏。豈知墮老境﹐槁木蒙霜菅。澤國气候晚﹐仲冬雪猶慳。曩事空夢想﹐擁褐自笑孱。胡星未霣地﹐大弓何時彎。寄題王俊卿看山堂二首廣文風度絕淸眞﹐一代論交不數人。車馬到門常謝病﹐北山𨿽遠卻相親。又

閉戶終年懶出遊﹐北山山色可消愁。何時一掃胡塵盡﹐更約同吟太華秋。絕嘆老屋環靑嶂﹐衰翁臥白頭。殘書且遮眼﹐薄酒不澆愁。世故眞難料﹐吾生愈覺浮。餘年更須惜﹐幸得返山丘。風雨風雨連三日﹐衰翁不下堂。弄書聊自適﹐與世已相忘。坼栗經霜飽﹐搓橙帶露香。地鑪供小飲﹐亦足慰淒涼。晚過鄰曲陽狂跌宕送年華﹐信步來尋野老家。淺瀨水淸逢立鷺﹐橫林葉盡數棲鴉。書生一飽依耕耒﹐壯士孤愁入戍笳。王績但思酣美釀﹐葛洪不復問丹砂。莫仲謙挽詞懷器潛山澤﹐逢時起薜蘿。星辰占實劍﹐雷雨化龍梭。禹穴書𨿽富﹐浯溪石未磨。門閭更須築﹐有子繼三科。病起一病輒經旬﹐幾病能不死。誠知迫頹年﹐暫健亦自喜。半窗風竹影﹐晴景極淸美。讀書𨿽益懶﹐尙可日百紙。引鏡整角巾﹐病思眞一洗。悠然度朝晡﹐萬事如覆水。晚興一聲天邊斷雁哀﹐數蕊籬外蚤梅開。幽人耐冷倚門久﹐送月墮湖歸去來。贈粉鼻連夕貍奴磔鼠頻﹐怒髯噀血護殘囷。問渠何似朱門裏﹐日飽魚飧睡錦茵。與兒輩論李杜韓柳文章偶成吏部儀曹體不同﹐拾遺供奉各家風。未言看到無同處﹐看得同時已有功。夢至小益夢覺空山淚漬衿﹐西遊歲月苦駸駸。葭萌古路緣云壁﹐桔柏浮梁暗櫟林。坐上新聲猶蜀伎﹐道傍逆旅已秦音。荷戈意气渾如昨﹐自笑摧頹負壯心。懷紹興間往還諸公早歲從諸傑﹐森然盡國華。辭工出月脇﹐筆健拔鯨牙。道在窮何憾﹐年䢐生有涯。湖山元不攺﹐老淚濕風沙。磨衲道衣久脫朝衣學道裝﹐溪云野鶴作身章。何時九轉丹砂熟﹐卻插金貂侍紫皇。溪上作二首落日溪邊杖白頭﹐破裘不補冷颼颼。戇愚酷信紙上語﹐老病猶先天下憂。末俗陵遲稀獨立﹐斯文崩壞欲橫流。紹興人物嗟誰在﹐空記當年接俊遊。又

傴僂溪頭白髮翁﹐暮年心事一枝筇。山銜落日靑橫野﹐鴉起平沙黑蔽空。天下可憂非一事﹐書生無地效孤忠。東山七月猶關念﹐未忍沈浮酒醆中。小憩徐行散腰膂﹐小憩嗇精神。休養觀書眼﹐調娛宴坐身。靑氈我家舊﹐紅粟太倉陳。溫飽無餘事﹐寒龜息自勻。癸丑十一月下旬溫燠如春晦日忽大風作雪今年一冬晴日多﹐艸木萌甲風气和。百錢布被未議贖﹐老翁曝背兒行歌。吾儕小人慮不遠﹐積雪苦寒來豈晚。靑天方行三尺烏﹐不料黑雲髙山蹇山產。明朝雪惡凍復餓﹐兒啼頰皴翁噤臥。九重巍巍那得知﹐閣門催班百官賀。占城棕竹拄杖參雲气壓葛陂龍﹐跨海來扶笠澤翁。八十尙思行腳在﹐與君處處現神通。西城市步羣囂散﹐關門夕照明。河流倒橋影﹐雪野聚烏聲。繁杵聞深巷﹐寒煙下廢城。匆匆船盡發﹐爭趁早潮平。東城墟落斂暮煙﹐林梢偃新月。河橋燈漸鬧﹐柳岸船猶發。薄酒吹欲無﹐佇立搔短髮。誰知七十翁﹐歲晚念裘褐。斯道斯道有顯晦﹐所憂非賤貧。乾坤均一气﹐夷狄亦吾人。朋黨消廷論﹐釒且耰洗戰塵。淸時更何事﹐處處是堯民。病起山居日有幽事戲作二首靈府超然外物輕﹐靜中談笑卻三彭。晴窗風竹參差影﹐霜樹山禽格磔聲。客出異苗咨藥品﹐僧攜奇篆乞書評。幽居亦未全無事﹐更用人間有姓名。又

鶴骨龜腸欲不禁﹐扶衰初喜罷呻吟。盆山冰釋書窗暖﹐藥竈香濃道院深。筆健乍臨新獲帖﹐手生重理舊傳琴。閉門局促還堪恨﹐雲海何時豁此心。蝸廬蝸廬四壁空﹐也過百年中。葑火朝供爨﹐蘆綿夕禦風。不憎窮有祟﹐自以放名翁。但恨村醪薄﹐衰顏只暫紅。冬夜讀書有感二首一指頭禪用不窮﹐一刀七藥去淩空。汗牛充棟成何事﹐堪笑迂儒錯用功。又

胸中十萬宿貔貅﹐皂纛黃旗志未酬。莫笑蓬窗白頭客﹐時來談笑取幽州。十二月九日枕上作臥聽百舌語簾櫳﹐已是新春不是冬。堪嘆老來如許病﹐正令無病亦無悰。記夢三首黃河衮衮抱潼關﹐蒼翠中條接華山。城郭丘墟人盡老﹐藥鑪依舊白雲間。又

西巖老宿雪垂肩﹐白石爲糧四百年。喜我未忘山下路﹐慇懃握手一欣然。又

三髻山童喜欲顚﹐下山迎我拜溪邊。松陰拂罷蒼苔石﹐接竹穿雲理舊泉。鏡湖女湖中居人事舟檝﹐家家以舟作生業。女兒妝面花樣紅﹐小傘翻翻亂荷葉。日暮歸來月色新﹐菱歌縹緲泛煙津。到家更約西鄰女﹐明日湖橋看賽神。詩集卷二十九一百一首水村曲山村今年晚禾旱﹐奏下民租蠲太半。水村雨足米狼戾﹐也放三分慰民意。看榜歸來疊歌舞﹐共喜淸平好官府。老翁猶記軍興時﹐汝輩少年那得知。石洞餉酒忘憂自古無上策﹐欲飲家貧酒杯迮。今朝鵲喜報遠餉﹐未坼赤泥先動色。魚長三尺催膾玉﹐巨蟹兩螯仍斫雪。勿言地僻少過從﹐淸風明月俱吾客。驅除二豎走三彭﹐零落眼花生耳熱。陶然酣臥聽松聲﹐愧爾公卿足憂責。病退病退身仍健﹐春回日漸長。神訶金鼎藥﹐龍出玉函方。美睡三竿日﹐安禪半篆香。殘年已如許﹐幸復起膏盲。偶書身放江湖遠﹐年推里巷尊。鄰翁分酒子﹐羽客借桐孫。決決冰消澗﹐纖纖柳映門。小車非漢相﹐時亦到前村。讀史南言蒓菜似羊酪﹐北說荔枝如石橊。自古論人多類此﹐簡編千載判悠悠。飲石洞酒戲作酣酣霞暈力通神﹐澹澹鵝雛色可人。一笑破除垂老日﹐滿懷搖蕩隔年春。梅花的的吹初破﹐楊柳纖纖染未勻。醉倒橋邊人不怪﹐西曹免護相君茵。霜寒霜重晨檐滴﹐薪乾夜焙溫。老惟便布褐﹐病不出柴門。瓶裏梅花墮﹐窗間鵲語喧。閒人信無事﹐午睡到黃昏。賽神曲擊鼓坎坎﹐吹笙嗚嗚。綠袍槐簡立老巫﹐紅衫繡裙舞小姑。烏臼燭明蠟不如﹐鯉魚糝美出神廚。老巫前致詞﹐小姑抱酒壺。願神來享常歡娛﹐使我嘉谷收連車。牛羊暮歸塞門閭﹐雞鶩一母生百雛。歲歲賜粟﹐年年蠲租。蒲鞭不施﹐圜土空虛。束艸作官但形模﹐刻木爲吏無文書。淳風復還羲皇初﹐繩亦不結況其餘。神歸人散醉相扶﹐夜深歌舞官道隅。涼州行涼州四面皆沙磧﹐風吹沙平馬無迹。東門供帳接中使﹐萬里朱宣布襖敕。敕中墨色如未乾﹐君王心念兒郎寒。當街謝恩拜舞罷﹐萬歲聲上黃雲端。安西北庭皆郡縣﹐四夷朝貢無徵戰。舊時胡虜陷關中﹐五丈原頭作邊面。望夫石送君遠戍交河北﹐男兒自以身許國。不能彎弓騎惡馬﹐欲隨君去何由得。登山矯首西北云﹐形容𨿽變心猶存。月明夜夜照淚痕﹐鐵心石腸輸與君。江村道中書觸目短籬曲曲對開門﹐修竹陰陰不見村。別浦回潮魚滬密﹐孤舟春近雁沙溫。路逢行客時交轡﹐店賣新醅一舉樽。忽過亂山幽絕處﹐恍如曰帝到東屯。采蓮曲采蓮吳姝巧笑倩﹐小舟點破煙波面。雙頭折得欲有贈﹐重重葉蓋羞人見。女伴相邀拾翠羽﹐歸棹如飛那可許。傾鬟障袖不應人﹐遙指石帆山下雨。兀坐頗念遊歷山水戲作萬里當時寄一官﹐十年客枕不曾安。鬼愁灘下扁舟晚﹐睱退陂前古驛寒。昔嘆遠遊生雪鬒﹐近緣多病學金丹。功名非復衰翁事﹐獨有江山興未闌。五雜組二首五雜組﹐山雉羽。往復還﹐江頭路。不得已﹐貴臣去。又

五雜組﹐機上綺。往復還﹐冶遊子。不得已﹐富兒死。漁扉湖上千峯翠作圍﹐正應佳處著漁扉。迂疏自計難謀食﹐老病誰令未拂衣。萬里滄波鷗乍沒﹐千年華表鶴重歸。一盂粟飯吾何恨﹐自古髙人有采薇。詠史夜雨燈前感慨深﹐爲邦一士重千金。風雲未展康時略﹐天地能知許國心。劍忽拄頤都將相﹐帽曾壓耳隱山林。英雄自古常如此﹐君看隆中梁甫吟。烏棲曲楚王手自格猛獸﹐七澤三江爲苑囿。城門夜開待獵歸﹐萬炬照空如白晝。樂聲前後震百里﹐樹樹棲烏盡驚起。宮中美人謂將旦﹐發澤口脂費千萬。樂聲早暮少斷時﹐莫怪棲烏無穩枝。古別離君北遊司並﹐我南適熊湘。邂逅淮陰市﹐共飲官道傍。丈夫各有懷﹐窮達詎可量。臨別一取醉﹐浩歌神激揚。勛業有際會﹐風雲正蒼茫。亂點劍峯血﹐苦寒芒履霜。死卽萬鬼鄰﹐生當致虞唐。丹雞不須盟﹐我非兒女腸。書嘆夜深靑燈耿窗扉﹐老翁稚子窮相依。齏鹽不給脫粟飯﹐布褐僅有懸鶉衣。偶然得肉思共飽﹐吾兒苦讓不忍違。兒饑讀書到雞唱﹐意𨿽甚壯气力微。可憐落筆漸健快﹐其柰瘦面無光輝。布衣儒生例骨立﹐紈衤誇市兒皆瓠肥。勿言學古徒自困﹐吾曹捨此將安歸。作詩自寬亦慰汝﹐吟罷撫幾頻歔欷。十二月二十六夜聽雨新春尙七日﹐小雨暗江城。茆檐夜點滴﹐已作春雨聲。輕黃上柳枝﹐嫩綠抽菊萌。造物本何心﹐誰主此發生。頗疑重云外﹐斗杓已東傾。老至不可卻﹐一尊忘濁淸。起晚傍檐百舌語睲瓏﹐已覺新春在眼中。欲起未成還小睡﹐忽看初日滿窗紅。陳少監餉澄淸堂酒酣暢年來豈易逢﹐齏湯蜜汁亦時中。玉醅忽逐春風至﹐一吸懸知百榼空。雪中作黑風捲地連三日﹐密雪穿簾又一回。衰病不禁天色惡﹐笑談誰共酒尊開。忍寒瘦馬嘶空櫪﹐覓食饑鴉啄廢臺。笑遣蠻童撼園竹﹐輟羹分火待歸來。甲寅元日予七十矣酒間作短歌示子我昔自蜀歸﹐百年已過半。觀棋未終局﹐回視斧柯爛。飽知山林樂﹐富貴何足換。退休失健決﹐正坐暗且懦。齒髮日衰殘﹐歲月難把玩。蕭朱尙或隙﹐籍湜固宜畔。出門無一欣﹐撫事有三嘆。新年遂七十﹐推敬愧裏閈。眷眷惜玆夕﹐凜凜畏明旦。豁然忽大笑﹐愁若春冰泮。窮達眞兩忘﹐生死付一貫。淸尊旣瀲灩﹐碩果亦璀璨。擁門紛鼓笛﹐上壽列童冠。老翁亦忘疲﹐起舞影零亂。不獨誇癡頑﹐自足洗患難。投牀判宿酲﹐美睡到日旰。七十七十殘年百念枯﹐桑楡元不補東隅。但存隱具金鴉觜﹐那夢朝衣玉鹿盧。身世蠶眠將作繭﹐形容牛老已垂胡。客來莫問先生處﹐不釣娥江卽鏡湖。正旦後一日七十今年是﹐連朝樂未休。比鄰更頌禱﹐親黨共遲畱。羊映紅纏酒﹐花簪絳帕頭。從今日有喜﹐農事起西疇。立春采花枝上寶幡新﹐看徧秦山楚水春。村捨不知時節換﹐傍檐百舌苦撩人。老境發白未及童﹐齒搖未及脫。正如一席飲﹐燒燭將見跋。谿山環艸舍﹐霜露侵布褐。文章𨿽自力﹐亦已彊弩末。寧將垂老耳﹐更受世事聒。匡廬入我夢﹐行已寄瓶缽。偶懷小益南鄭之間悵然有賦西戍梁州鬢未絲﹐嶓山漾水幾題詩。劍分蒼石髙皇迹﹐巖擁朱門老子祠。燒兔驛亭微雪夜﹐騎驢棧路早梅時。登臨不用頻淒斷﹐未死安知無後期。再用前韻不依次憶昨從戎丞相府﹐元瑜書檄仲宣詩。云屯騎士臨邊日﹐魚貫降胡獻捷時。史冊誤人悲壯志﹐關河回首負初期。豈知二紀身猶在﹐衰鬢星星老侍祠。北坡梅開已久一株獨不著花立春日忽放一枝戲作日日來尋坡上梅﹐枯槎忽見一枝開。廣寒宮里長生藥﹐醫得冰魂雪魄回。人日新歲逢人日﹐老夫持道齋。斷冰浮野水﹐微綠發枯荄。霽景丰年象﹐閒吟曠士懷。春幡已陳迹﹐鬥巧笑吳娃。夜讀呂化光文章拋盡愛功名之句戲作玉關西望气橫秋﹐肯信功名不自由。卻是文章差得力﹐至今知有呂衡州。遇術士飲以卮酒行藥來村北﹐觀魚立水邊。忽逢長揖客﹐能算小行年。酒薄聊赤頁頰﹐囊空闕贈錢。時淸君未死﹐訪我華山前。閒趣老子卽今雙白鬢﹐鏡湖自古幾靑山。半窗蘿月獨欹枕﹐滿院松風常掩關。天地許寬誰礙汝﹐琴尊是處可開顏。將行亦莫買春艸﹐幸有一筇相伴閒。正月二十日晨起弄筆深院窗扉曉色遲﹐新愁宿醉兩參差。雨聲欲與夢相入﹐春意不隨人共衰。零落殘梅臨小彴﹐縱橫野水赴淸池。物華撩我緣何事﹐以恐新年漸廢詩。春夜讀書枉是儒冠遇太平﹐窮人那許共功名。枯腸不飽三升稷﹐皓首猶親二尺檠。寓世已爲當去客﹐愛書更付未來生。夜闌撫幾愁無柰﹐起視離離斗柄傾。春晴泛湖入城春色初回杜若洲﹐隔煙時見矯輕鷗。嵩云緱月年年夢﹐楚柁吳檣處處愁。魚躍銀刀論网買﹐酒傾綠蟻滿杯浮。前生杜牧吾身是﹐又向江南徧倚樓。書齋壁二首老病人扶气力微﹐闌干西角立斜暉。流年冉冉功名誤﹐新冢累累故舊稀。仗馬曾鳴宜永棄﹐牧羝𨿽乳敢言歸。住庵活計無多子﹐只要筇枝與衲衣。又

落魄人間不記年﹐晚營茆棟鏡湖邊。室空惟是四壁立﹐面瘦漸生雙頰顴。地僻門無殘客到﹐歲丰路有醉人眠。君看朝市紅塵鬧﹐始信吾曹是地仙。春日睡起睡起悠然弄衲琴﹐銅猊半燼海南沈。淒涼故里逢春處﹐忠憤孤臣許國心。水滿鳧鷖初拍拍﹐雨餘花木已陰陰。吾兒捩柂淮邊未﹐歸近淸愁轉不禁。老病謝客或者非之戲作病侵腰膂兩經秋﹐欲下繩牀不自由。客至難令三握發﹐佛來僅可小低頭。安禪還我閒蒙衲﹐怒气從渠勇挾車舟。亦欲署門還懶去﹐死生貴賤本悠悠。永日無一事作詩自詒目昏罷觀書﹐足蹇停遊山。二事差可樂﹐造物乃復慳。得非閔我老﹐作意鐫其頑。掃除盡宿習﹐使得終日閒。閒亦何負汝﹐剡曲茆三間。奇石玩犖角﹐淸流聽淙潺。勿言村醪薄﹐數酌可解顏。翛然日已夕﹐臥看飛鳥還。窗前作小土山藝蘭及玉簪最後得香百合並種之戲作芳蘭移取徧中林﹐餘地何妨種玉簪。更乞兩叢香百合﹐老翁七十尙童心。泛舟觀桃花五首花涇二月桃花發﹐霞照波心錦裹山。說與東風直須惜﹐莫吹一片落人間。又

桃源只在鏡湖中﹐影落淸波十里紅。自別西川海棠後﹐初將爛醉答春風。又

種桃亦解比封君﹐世故紛紛寂不聞。九轉金丹應已熟﹐全家仙去隱紅雲。又

湖南小山花更多﹐不醉將如春色何。釣得鮮鱗堪斫膾﹐任教微雨濕漁蓑。又

鄰曲一生花裏活﹐村翁疑是古遺民。初來自被春畱住﹐枉道當時爲避秦。新辟小園五首人生如意每難全﹐艸艸園池卻自然。世事已拋髙枕外﹐春風常在短筇前。墮空花片紛紅雨﹐徧地苔痕長綠錢。酒戶漸增詩興在﹐天容此老剩狂顚。又

西戍歸來鬢已霜﹐生兒又過乃翁長。眼明身健殘年足﹐飯軟茶甘萬事忘。學廢僅能書姓字﹐客來懶復倒衣裳。山園寂寂春將晚﹐酷愛幽花似蜜香。又

席地幕天君勿嘲﹐隨宜野蔌與山肴。幽花避日藏深葉﹐歸燕尋人理舊巢。曲水詠觴空念昔﹐斜川鄰曲自論交。淸貧尙愧茶山在﹐送老湖邊有把茆。又

新展山園半畝彊﹐笑人車馬出籠坊。山禽乍暖慇懃語﹐野花無風自在香。點點水紋迎細雨﹐疏疏籬影界斜陽。出門遙向鄰翁說﹐釋耒相從共一觴。又

東軒嫩日上疏欞﹐吹盡浮雲作意晴。林暖墻頭雙鵲語﹐水淸池面小魚行。畦添藥品誰能別﹐架引藤陰忽已成。倚杖怡然便終日﹐老夫那復不平鳴。又

祠祿縻人未棄官﹐春深幽國有餘歡。筍生遮道妨行藥﹐果熟團枝礙整冠。煮酒坼泥初灩灩﹐生綃裁扇又團團。退飛風際由來事﹐莫羨靑霄刷羽翰。上已小飲追憶乾道中嘗以是日病酒畱三泉江月亭淒然有感零落殘花一兩枝﹐綠陰庭院燕差池。隔墻笑語鞦韆散﹐惆悵三泉驛裏時。晚步門外散懷二首大千沙界一浮漚﹐成壞元知不自由。寓迹个中誰耐久﹐問君底事不歸休。春陂欲雨黃鴉鬧﹐晚渡無人白犢浮。七十之年何啻足﹐戲憑藥物小遲畱。又

萬化紛紛本一機﹐不爲腐骨欲安歸。彭殤共盡孰修短﹐堯桀兩忘無是非。濡首極知當痛飲﹐剪翎那復許羣飛。江郊未解春寒惡﹐髙柳吹花又滿衣。欲出遇雨東風吹雨惱遊人﹐滿路新泥換細塵。花睡柳眠春自懶﹐誰知我更懶於春。饑坐戲詠衰鬢蕭然滿鏡霜﹐一庵歸老鏡湖傍。有懷每恨交朋遠﹐無食方知日月長。落筆未妨詩衮衮﹐閉門猶喜气揚揚。晚來袖手蒲團穩﹐笑喚兒童代夜香。蔬食今年徹底貧﹐不復具一肉。日髙對空案﹐腸鳴轉車軸。春薺忽已花﹐老筍欲成竹。平生飯蔬食﹐至此亦不足。孰知讀書卻少進﹐忍饑對客談堯舜。但令此道分鹿有傳﹐深山餓死吾何恨。山亭風惡闌回雨﹐天寒勒住花。尋幽扶楖栗﹐息倦倚槎牙。分韻僧吟苦﹐爭棋客笑嘩。相逢仍艸艸﹐歸路並山斜。久不得張漢州書盡道三巴遠﹐那無一紙書。衰遲自難記﹐不是故人疏。春晚村居一事元無可得忙﹐悠然半醉倚胡牀。牡丹枝上靑春老﹐燕子聲中白日長。身世已如風六益鳥﹐文章仍似閏黃楊。太平有象無人識﹐南陌東阡搗香。遊雲門諸蘭若花過木陰合﹐溪云生暮涼。牛行響白水﹐鷺下點靑秧。古寺宛如昔﹐稚松森已行。耆年不下榻﹐童子爲燒香。與子坦子聿遊明覺十四韻我自何山來﹐覓路占樓鐘。聯翩兩葛巾﹐跌宕一短筇。深谷已曛黑﹐夕陽猶半峯。堂中千歲師﹐磊砢如古松。殘僧三四輩﹐斗粟各自舂。長廊久寂寞﹐香火亦闕供。頗聞在世時﹐一缽制惡龍。時時出雷雨﹐百里常年丰。宿緣忽云盡﹐獻供無春農。饞烏晨攫飯﹐饑鼠夜穿墉。而況我輩人﹐生世本不逢。胡不安汝分﹐終年抗塵容。靜觀興廢事﹐可洗芥蔕胸。一笑下山去﹐村塢煙重重。淨智西窗一窗新綠愜幽情﹐袖手哦詩取次成。墻外蜜蜂來又去﹐可憐終日太忙生。小僧乞詩風前掩苒艸吹香﹐溪上霏微雨送涼。萬里安西無夢到﹐卻尋僧話破年光。西窗睡起老便寂寂厭紛紛﹐借得禪房臥看云。夜宴怕逢觥錄事﹐秋山傭伴獵將軍。餘年敢望十寒暑﹐夙習正須三沐燻。斜日滿窗誰喚起﹐數聲啼鳥隔溪聞。平水旅飯風埃小市傍﹐卻呼拄杖踏斜陽。可憐陌上離離艸﹐一種逢春各短長。三月二十五夜達旦不能寐愁眼已無寐﹐更堪衰病嬰。蕭蕭窗竹影﹐磔磔水禽聲。捶楚民方急﹐煙塵虜未平。一身那敢計﹐雪涕爲時傾。又

憂國心常折﹐觀書眼欲枯。百年終坎壈﹐一飯且枝梧。忽忽殘春過﹐迢迢淸夜䢐。壯心空萬里﹐老病要人扶。園中小飲此老胸中萬頃寬﹐小園幽徑日追歡。寧教酒欠尋常債﹐恥就人求本分官。髙柳陰濃煙欲暝﹐叢花紅濕露初濤。要知澤國年光晚﹐已過淸明尙淺寒。舟中夕望船掠湖堤不入城﹐葛巾羽扇試春行。女墻迆邐橫輕靄﹐佛閣崢嶸倚晚晴。樹冒藤花堆故繡﹐風吹鶯語送新聲。細思造物何由報﹐遣作閒人過此生。四月一日作桃李逢春次第開﹐坐看零落付蒼苔。壓車麥穗黃雲重﹐食葉蠶聲白雨來。鏡裏頓驚年事速﹐天邊誰挽斗杓回。可憐團扇塵侵損﹐又見生綃月樣裁。舟行過梅市新換單衣細葛輕﹐翛然隨處得閒行。綠陰浦口維舟處﹐霽日場中打麥聲。醉叟臥途知酒賤﹐耕農滿野喜時平。老來無復雕龍思﹐遇興新詩取次成。山園雜賦四首初夏未覺暑﹐微陰殊勝晴。藤冠稱新沐﹐蒓菜解餘酲。偶據盤陀坐﹐還扶楖栗行。平生志勛業﹐今日一毫輕。又

藤陰初覆架﹐菱蔓漸穿萍。水繞籬根綠﹐山從樹罅靑。長辭帝所夢﹐不愧艸堂靈。賴有黃醅法﹐終年任醉醒。又

一日老一日﹐一年貧一年。元無肉食相﹐且作地行仙。本不營三窟﹐何須直一錢。村墟櫻筍鬧﹐剩放醉中顚。又

芳荃眞妙士﹐霜菊亦奇才。邂逅心生敬﹐慇懃手自培。扶持新長桂﹐護惜欲殘梅。此意何人解﹐頹然付酒杯。西窗西窗偏受夕陽明﹐好事能來慰此情。看畫客無寒具手﹐論書僧有折釵評。姜宜山茗畱閒啜﹐豉下湖蒓喜共烹。酒肉朱門非我事﹐諸君小住聽松聲。山頭鹿呦呦山頭鹿﹐毛角自媚好。渴飲澗底泉﹐饑嚙林間艸。漢家方和親﹐將軍灞陵老。天寒弓力勁﹐木落霜气早。短衣日馳射﹐逐鹿應弦倒。金槃犀箸命有系﹐翠壁蒼崖迹如掃。何時詔下北擊胡﹐卻起將軍遠徵討。泉甘艸茂上林中﹐使我母子常相保。夏四月渴雨恐害布種代鄕鄰作插秧歌浸種二月初﹐插秧四月中。小舟載秧把﹐往來疾於鴻。吳鹽雪花白﹐村酒粥面濃。長歌相贈答﹐宛轉含豳風。日暮飛槳歸﹐小市鼓冬冬。起居問尊老﹐勤儉教兒童。何人采此謠﹐爲我告相公。不必賤民租﹐但願常年丰。云童童行雲童童﹐挾雨來。雨未濡土云已開﹐不能爲人斂浮埃。山南山北空聞雷﹐靑秧欲槁吁可哀。董逃行漢末盜賊如牛毛﹐千戈萬槊更相鏖。兩都宮殿摩云髙﹐坐見霜露生蓬嵩。渠魁赫赫起臨洮﹐僵屍自照臍中膏。危難繼作如崩濤﹐王朝荒穢誰復薅。逾城散走墜空壕﹐扶老將幼山中號。昔者羣枉根株牢﹐眾憤不能損秋毫。誰知此亂亦不遭﹐名𨿽放斥實遁逃。平民踣死聲嗷嗷﹐今玆受禍乃我曹。閔雨二首黃沙白霧晝常昏﹐嗣歲丰凶詎易論。寂寂不聞秧鼓動﹐啞啞實厭水車翻。粟囷久盡無遺粒﹐淚席嘗沾有舊痕。聞道憂民又傳詔﹐蒼生何以報君恩。又

赤日黃塵江上村﹐徵租惟有吏過門。微風敢喜北窗臥﹐大旱恐非東海冤。千載傅巖疑可致﹐一篇洪範向誰論。靑蔬半畝垂生死﹐且喚鄰翁共灌園。喜雨楚巫奔走畏天慳﹐變化寧知轉盼間。初夜電光搖北斗﹐平明雲气冒南山。坐令沃野新秧徧﹐已覺丰年舊觀還。白首老農愁破處﹐夢回髙枕聽潺潺。初夏已作梅黃雨﹐猶餘麥秀寒。穿林紅練帶﹐拔地碧瑯玕。酒向愁邊薄﹐衣從病後寬。所欣消渴減﹐乳酪正甘酸。村捨門巷桑麻暗﹐庖廚筍豉香。僮奴課釒且菜﹐婢子學燒糠。貧任靑春過﹐閒知白日長。非關愛疏懶﹐無事可成忙。鳥啼野人無歷日﹐鳥啼知四時。二月聞子規﹐春耕不可遲。三月聞黃鸝﹐幼婦閔蠶饑。四月鳴布谷﹐家家蠶上簇。五月鳴鴉舅﹐苗稚憂艸茂。人言農家苦﹐望晴復望雨。樂處誰得知﹐生不識官府。葛衫麥飯有卽休﹐湖橋小市酒如油。夜夜扶歸常爛醉﹐不怕行逢灞陵尉。感舊廢隴荒陂浥浥耕﹐生無勛業死無名。衰頹日甚君休問﹐三十年前白髮生。讀書至夜半燈盡欲睡慨然有感白髮蕭蕭老空谷﹐人嘆厄窮心自足。東郊曉射墮錦雉﹐北崦春耕叱黃犢。區區世事何足論﹐未死斷知常閉門。關河好在萬里路﹐理亂不至三家村。夜分燈暗月入戶﹐賦詩肯道儒冠誤。饑鷹勁翮髙有聲﹐橫截陂湖正南去。遣興壯歲元多病﹐長年敢自期。賤貧交易絕﹐憂患夢常悲。續食叨微祿﹐寬心賴小兒。平生鏡湖上﹐天乞小茆茨。農捨農捨𨿽云苦﹐君恩詎可忘。繭稠初滿簇﹐麥熟已登場。渺渺開村路﹐登登築野塘。但須時雨足﹐擊壤詠時康。四月晦日小雨霏霏亂點暗朝光﹐蔌蔌奇聲渡野塘。一浦未輸新漲綠﹐四郊聊壓旱塵黃。風生團扇淸無暑﹐衣覆燻籠潤有香。竹屋茆檐得奇趣﹐不須殿閣詠微涼。泛舟過吉澤蕭蕭菇蒲如荻林﹐五月已覺秋意深。煙波滅沒有漁艇﹐浦漵飛鳴多水禽。稽山出云極奇變﹐陸子岸幘方微吟。一聲菱唱起何許﹐洗盡萬里功名心。書嘆髙廟衣冠月出遊﹐中原父老淚交流。諸公誰效回天力﹐散吏空懷卹緯憂。雨細漁庵晨舉网﹐月明耕隴夜驅牛。神州克復知何日﹐北望飛蓬萬里秋。五月得雨稻苗盡立城郭迎龍鼓吹喧﹐甘膏三夕慰黎元。艸荒常日經行路﹐水到前村舊漲痕。黃犢盡耕稀曠土﹐綠苗無際接旁村。家家足食山無盜﹐安枕何勞夜閉門。薄醉遣懷跼蹐蝸廬迮﹐蕭條鶴髮新。途窮貧入夢﹐身老病欺人。帶索忘三組﹐羹藜抵八珍。蓬窗一杯酒﹐自覺膽輪囷。詩集卷三十一百一首五月十一日夜坐達旦莫笑耽書不計年﹐寒儒業定幾生前。讀經今日韋編絕﹐作賦當時鐵硯穿。公路晚悲身至此﹐令威歸嘆冢累然。三更聽雨蓬窗底﹐又作鰥魚夜不眠。題陽關圖誰畫陽關贈別詩﹐斷腸如在渭橋時。荒城孤驛夢千里﹐遠水斜陽天四垂。靑史功名常蹭蹬﹐白頭襟抱足乖離。山河未復胡塵暗﹐一寸孤愁只自知。新署書事城中五月汗沾衣﹐吾愛吾盧喜气微。珍簟含風來遠餉﹐輕羅疊雪出鳴機。艾人當戶佳時過﹐筒黍堆盤舊俗非。漫欲題詩還懶去﹐老來百事與心違。時雨時雨及芒種﹐四野皆插秧。家家麥飯美﹐處處菱歌長。老我成惰農﹐永日付竹牀。衰發短不櫛﹐愛此一雨涼。庭木集奇聲﹐架藤發幽香。鶯衣濕不去﹐勸我持一觴。卽今幸無事﹐際海皆農桑。野老固不窮﹐擊壤歌虞唐。示客桑柘成陰百艸香﹐繅車聲裏午風涼。客來莫說人間事﹐且共山林夏日長。南堂默坐日日樹頭鵯鵊鳴﹐夜夜谿邊姑惡聲。堂中老子獨無語﹐寂然似可終吾生。大鵬一舉九萬程﹐下視海內徒營營。秋虫春鳥非我類﹐何至伴渠鳴不平。夏日燕子生雛梅子黃﹐斷雲殘雨過林塘。孤舟正作笭箵夢﹐九陌難隨褦襶忙。團扇興來閒弄筆﹐寒泉漱罷獨焚香。太平處處燻風好﹐不獨宮中愛日長。小酌白髮蕭然海上村﹐猶能艸艸置淸樽。今年項裏楊梅熟﹐綠李來禽不足言。夏夜二首露濕芙蕖冷﹐月明薝卜香。殘醉吹欲無﹐颼颼髮根涼。豈惟棄世事﹐形影亦相忘。空憶南山下﹐新秋射虎場。又

我昔在南鄭﹐夜過東駱谷。平川月如霜﹐萬馬皆露宿。思從六月師﹐關輔談笑復。那知二十年﹐秋風枯苜蓿。看鏡二首凋盡朱顏白盡頭﹐神仙富貴兩悠悠。胡塵遮斷陽關路﹐空聽琵琶奏石州。又

七十衰翁臥故山﹐鏡中無復舊朱顏。一聯輕甲流塵積﹐不爲君王戍玉關。明妃曲漢家和親成故事﹐萬里風塵妾何罪。掖庭終有一人行﹐敢道君王棄憔悴。雙駝駕車夷樂悲﹐公卿誰悟和戎非。蒲桃宮中顏色慘﹐雞鹿塞外行人稀。沙磧茫茫天四圍﹐一片雲生雪卽飛。太古以來無寸艸﹐借問春從何處歸。思遠遊我志日已衰﹐詩亦無傑句。正如隨翅鶴﹐悵望遼海路。𨿽云須藥物﹐幸未迫霜露。裂裳裹兩踵﹐此詩亦已屢。嵯峨靑城云﹐慘淡嶓冢樹。秋風吹短裘﹐萬里入芒屨。太息太息重太息﹐吾生誰與歸。那知暮景迫﹐但覺故人稀。避禍歸猶困﹐憂讒默亦非。今年貧徹底﹐擬賣舊漁磯。六月二十六日夜夢赴季長招飲少城駿馬逐春風﹐二十年間萬事空。淸夢都忘雙鬢攺﹐繡筵還喜一尊同。烏巾掩冉簪花重﹐羯鼓敲鏗列炬紅。安得此歡眞入眼﹐碧油幢擁主人翁。夜分不寐起坐園中至旦涼气蘇衰疾﹐幽情入杖藜。月驚孤鵲起﹐天帶眾星西。松菊今彭澤﹐山川古會稽。淸吟殊未愜﹐喔喔已晨雞。露坐此手乃可憐﹐經月不把酒。著書又苦晚﹐何以圖不朽。空庭坐三更﹐磊落垂北斗。向來歷關河﹐萬里空回首。豈知三十年﹐竟作越中叟。後生𨿽滿眼﹐非復舊交友。形體迫衰謝﹐妻子亦何有。悵望懷古人﹐吞聲死農畝。晨起心安已到無心處﹐病去渾如未病前。晨起更知秋色好﹐一庭風露聽鳴蟬。散步東村偶從北崦繚東崗﹐曳杖行歌踏夕陽。一徑入云多鹿迹﹐數家臨水共漁梁。野風蕭瑟知秋早﹐社酒淋漓喜歲穰。鄰曲不須憐老憊﹐尙能尋句答年光。早秋四首涼祑淅淅撼庭柯﹐微雨蕭蕭集浦荷。艸閣檐虛覺山近﹐蓬窗地迮得香多。謀身自拙窮無鬼﹐閉戶長閒睡有魔。臺省諸公盛冠劍﹐固應老子得婆娑。又

秋入房櫳夜漸長﹐紗廚笛簟怯新涼。螢光得意穿簾隙﹐桐葉知時拂井牀。世事本來誰得鹿﹐人生何處不亡羊。燈前笑向吾兒說﹐又過銅匜半篆香。又

落魄巴江號放翁﹐斯名歲晚亦成空。酒醒遙夜孤舟雨﹐睡美淸秋一榻風。駭浪千重無死地﹐神丹九轉有新功。云端不遇飛仙過﹐誰顧幽人寂寞中。又

貂裘塵土憶東周﹐瓜隴風霜隱故侯。懶似老雞頻失旦﹐衰如蠹葉早知秋。壺觴非復平生友﹐歲月空添客子愁。病起筆端猶健在﹐未妨揮灑賦登樓。七月二十一日午睡夢泛江風濤甚壯覺而有賦夢中不記適何邦﹐風飽蒲馬風入大江。久矣眼中無此快﹐蹴天雪浪濺船窗。幽居戲贈鄰曲暮年遠屏天所借﹐落佩倒冠如得謝。𨿽無壺酒助歌呼﹐幸有蠹書供枕藉。市聲不聞耳差靜﹐車轍掃空身轉暇。雨慳葵葉未吐甲﹐露重橊房初坼罅。深紅菱角密覆水﹐爛紫蒲桃重垂架。直令掩關避世俗﹐未害煎茶喚鄰捨。蕭蕭雞犬衡門晚﹐寂寂燈火幽窗夜。勸君切勿縱髙談﹐性命如絲不禁嚇。遣興二首失馬眞成福﹐移山未必愚。故園三徑廢﹐餘俸一錢無。望道心常渴﹐觀書眼欲枯。宦遊歸自好﹐不必爲蒓鱸。又

療饑惟恃粥﹐動步已須人。欲午猶支枕﹐經旬不過鄰。鵲棲寒自穩﹐鷗沒遠難馴。莫笑謀身拙﹐黃冠學季眞。步至湖上寓小舟還捨五首淒涼懷古地﹐慘澹暮秋天。紅樹秦馳道﹐靑山禹廟壖。湖風飄斷角﹐墟日起孤煙。老恨功名晚﹐無人共著鞭。又

山居苦無事﹐攜稚出門行。酒賤逢人醉﹐農閒到處耕。巷牛聽晚笛﹐池鶩唼枯萍。東望生秋興﹐樓臺壓繚城。又

病墮支離境﹐閒尋漫浪遊。湖平天鏡曉﹐山峭石帆秋。賒酒家家許﹐看花處處畱。歸途倦扶杖﹐卻上釣魚舟。又

萬壑爭流地﹐身閒得縱觀。未能容蟹捨﹐聊得寄漁竿。遠浦樵風急﹐空山窆石寒。踟躕不知晚﹐磔磔有歸翰。又

細浪隨搖檝﹐新涼入岸巾。斷行初到雁﹐空擔暮歸人。漫道貧非病﹐誰知懶是眞。疏鐘起詩思﹐迢遞度煙津。送王仲言倅泰州絕句二首汝陰太史萬簽藏﹐酸棗先生六世芳。豹尾屬車畱不住﹐卻尋陳迹海陵倉。又

紫薇傑作傳千載﹐物色分畱待下車。老病難陪曳裾客﹐因來時寄一行書。醉中作舴艋爲家云作友﹐流年盡付樽中酒。淸嘯穿林鸞鳳吟﹐艸書落紙龍蛇走。人間無復王景略﹐千載風雲常寂寞。安得熊羆十萬師﹐蹴踏幽並洗河洛。秋夜書感闌干斗插酉﹐慘淡河絡角。開歲財屬爾﹐艸木忽搖落。平生歷畏塗﹐赤手犯蛟鱷。幸收垂盡日﹐歸臥一丘壑。鄕鄰怪此老﹐骯髒尙如昨。使無湖海寬﹐朝市何處著。諸公方衮衮﹐一士要諤諤。謀食古所羞﹐終身美藜藿。八月三日驟涼有感殘暑侵人畏汗沾﹐淸秋乍見月纖纖。自燒熟火添香獸﹐旋把寒泉注硯蟾。佳客誤占螢入戶﹐遠書空喜鵲鳴檐。悠然獨對淸燈臥﹐誰念柴門老病兼。南堂與兒輩夜坐殘暑初歸肺病蘇﹐胡牀淸夜集前除。風髙木葉危將脫﹐月上天河淡欲無。鵲影繞枝棲未穩﹐荷盤擎露重相扶。淒然又起流年感﹐兩鬢如蓬日夜枯。泛舟至魯墟南蕩東陂弄夕霏﹐葛巾鶴氅試秋衣。纖纖新月迎船出﹐兩兩珍禽背水飛。病思漸蘇開酒戒﹐宦情已絕謝塵革幾。郊居是處堪乘興﹐不怕城笳苦喚歸。園蔬薦村酒戲作身入今年老﹐囊從早歲空。元無擊鮮事﹐常作啜醨翁。菹有秋菇白﹐羹惟野莧紅。何人萬錢箸﹐一笑對西風。雨夕排悶二首買牛耕剡曲﹐舉世笑迂疏。流落愈憂國﹐衰殘猶讀書。滔滔安稅駕﹐耿耿獨愁余。破屋秋多雨﹐情懷用底攄。又

煙雨暗郊墟﹐頹然臥艸廬。虫喧夢回枕﹐燈伴讀殘書。短褐頻關念﹐荒畦久廢鋤。更堪湖水漲﹐累日食無魚。雨中作社甕醅香燕子歸﹐陰風吹雨暗郊扉。疏溝園叟方攜鍤﹐采藥蠻童已濕衣。山雉尾垂衝靄去﹐水雞翅重蹋波飛。憑闌一笑君知否﹐肺渴秋來勢漸微。讀易揖遜干戈兩不知﹐巢居穴處各熙熙。無端鑿破乾坤祕﹐禍始羲皇一畫時。郊行夜歸有感小市歌呼散﹐幽人悄獨行。斷鴻沙際冷﹐重露艸根明。信古癡常絕﹐酬恩命本輕。還家掩屏臥﹐衰涕浩縱橫。醉歌三十六策醉特奇﹐竹林諸公端可師。秋風蕭蕭吹鬢絲﹐蟹螯正可左手持。醉倒村路兒扶歸﹐瞠目不識問是誰。浩歌起舞夜何其﹐北斗磊落明河移。貴人惜醉渠自癡﹐黃金絡馬誇市兒。一朝禍來莫支持﹐新州如山不可移。買酒放翁病起不禁愁﹐買酒看山自獻酬。八月吳中未搖落﹐誰令衰鬢早知秋。秋雨嘆淙淙雨聲瀉髙秋﹐稻粱浸瀾雨不休。志士仁人萬行淚﹐孤臣孽子無窮憂。一身窮困未暇卹﹐如此無事理有不。聖言古訓舉不驗﹐簡編可用汗馬牛。嗚呼有粟吾得食﹐夜睡何時得安席。我生猶及宣和年﹐建炎以來身所歷。髙皇一言感天地﹐盜賊千羣掃無迹。疽囊𨿽慘固可醫﹐誰爲聖代施鍼石。憂國恩許還山已六年﹐誓憑耕稼餞華顚。養心𨿽若冰將釋﹐憂國猶虞火未然。議論孰能忘忌諱﹐人材正要越拘攣。羣公亦采芻蕘否﹐貞觀開元在目前。夜意居家元是客﹐在俗亦如僧。點滴檐間雨﹐靑熒帳外燈。壯心終蹭蹬﹐去日捷飛騰。不及寒沙雁﹐來時下杜陵。大風雨中作風如拔山怒﹐雨如決河傾。屋漏不可支﹐窗戶俱有聲。烏鳶墮地死﹐雞犬噤不鳴。老病無避處﹐起坐徒嘆驚。三年稼如雲﹐一旦敗垂成。夫豈或使之﹐憂乃及躬耕。鄰曲無人色﹐婦子淚縱橫。且抽架上書﹐洪範推五行。題齋壁二首閉門無事不勝閒﹐心境超然一室寬。香岫火深生細靄﹐硯池風過起微瀾。睡餘但欲依書幾﹐坐久還思弄釣竿。擾擾平生成底事﹐鏡湖歸隱老黃冠。又

手斸云根結艸廬﹐平生心事滿無餘。二升菇米晨炊飯﹐一碗松燈夜讀書。天理直須閒處看﹐人謀常向巧中疏。煙波有趣君知否﹐裂网伸鉤也得魚。窮途窮途多感慨﹐老境少知聞。酒裏閒消日﹐書中自策勛。全軀希碌碌﹐掃軌厭紛紛。每愧吾鄕老﹐頭童念致君。貧病行年七十尙攜釒且﹐貧悴還如白糸寧初。好事鄰僧勤送米﹐過門谿友彊畱魚。客來旋過墻頭酒﹐睡起閒抽架上書。要信榮枯元不動﹐胸中浩浩著空虛。秋晚四首春粳入甑香炊玉﹐壓酒鳴槽滴碎珠。甲第朱門漫豪侈﹐山家風味定應無。又

新築場如鏡面平﹐家家歡喜賀秋成。老來懶惰慚丁壯﹐美睡中聞打稻聲。又

秋菇出水白於玉﹐寒薺繞墻甘若飴。正是長齋豈不可﹐凜然大節固難移。又

竹竿坡面老別駕﹐飯顆山頭瘦拾遺。自古詩人例如此﹐放翁窮死未須悲。山村書所見二首老枳垂藤晝常黑﹐雛鷹聲作嬰兒啼。伐薪歸來遇急雨﹐石路下山如踏梯。又

荒坡茫茫牧牛童﹐扳角上背捷如風。腰間一枝搢枯竹﹐橫吹短笛過村東。三年前嘗與兒輩步過東涇小嶺得勝處可營別墅貧不能成偶復至其地悵然有感前年度嶺踏斜陽﹐曾卜松陰置艸堂。只倚气吞云夢澤﹐竟無錢買雪堆莊。煙脂菱角空頻摘﹐火齊楊梅已再嘗。事不如心居十九﹐往來常羨捕魚郎。園中秋夕季秋哉生明﹐風露正淒冷。放翁澹無事﹐樂此淸夜永。饑鷹棲不穩﹐勁翅起東嶺。湖邊千樹柳﹐何處寄幽影。人生富宇內﹐俯仰一炊頃。此心無愧負﹐簞食均五鼎。許身輩稷占內﹐終亦輸箕穎。天風倘可乘﹐采蓮登玉井。秋晴每至園中輒抵暮戲示兒子老翁七十如童兒﹐置書不觀事遊嬉。園中壘瓦彊名塔﹐庭下埋盆聊作池。靑蒲紅蓼共掩映﹐病棕瘦竹相扶持。衰頹已作老驥臥﹐來往尙如黃犢馳。但知身存百無害﹐莫問老健能幾時。汝勤挾筴乃堪笑﹐且共飯豆羹秋葵。醉睡初覺偶作小圃醒還醉﹐幽窗起復眠。虛明炷香地﹐淸潤斸花天。老去才𨿽盡﹐窮來志益堅。阿瞞那可語﹐平日笑橋玄。汪茂南提舉挽詞二首學已三冬富﹐書猶萬卷藏。名場𨿽蹭蹬﹐朝論極揄揚。小試襦衤誇詠﹐遂辭鵷鷺行。秋風九原路﹐挽鐸倍淒涼。又

往者紹興末﹐江淮聞戰鼙。上流煩舊徳﹐下客辱深知。陳迹成今古﹐追懷每涕洟。郎君𨿽不識﹐撫事亦增悲。謝徐居厚汪叔潛攜酒見訪我𨿽生亂離﹐猶及見前輩。衣冠方南奔﹐文獻往往在。幸供掃灑役﹐迹忝諸生內。話言猶在耳﹐造次敢不佩。殘年趨死近﹐孤學與時背。妄出更何求﹐終老事耕耒。史君稽古學﹐力大障橫潰。廣文亦偉士﹐名字震當代。同舟肯過我﹐凜與前修配。憂時抱忠鯁﹐論事極慷慨。嗟予𨿽益衰﹐耳目幸未廢。何當卜鄰墻﹐早暮聆謦欬。喜鄭唐老相過鄭子有書癖﹐對書百事忘。頭亂不暇櫛﹐炙冷不暇嘗。持此金石心﹐力求古文章。吟哦屈宋作﹐蚤夜聲瑯瑯。方揮卻日戈﹐恥窺及肩墻。不見今六年﹐所得非復常。扁舟夜過我﹐劇論神激揚。徐出二三篇﹐稊米於太倉。已足起衰懦﹐黑絲生鬢霜。使得盡見之﹐殆可鍼膏肓﹐願子繼自今。勿惜傾錦囊﹐因來數爲寄。歲晚慰所望﹐秋晚散步門外栗裏歸栽菊。靑門隱賣瓜﹐羸軀病天色。衰鬢怯年華﹐野曠烏聲樂。溪淸雁影斜﹐門前秋潦退。也擬築堤沙﹐寄徐秀才斯遠並呈莊賢良器之徐子作別十年餘。無人可寄一紙書﹐閒門美睡畏剝啄。自怪一念常關渠﹐西風蕭蕭吹槁葉。秋光正滿蝸牛廬﹐讀書易倦出無友。撫幾惝恍空愁予﹐蜀莊之孫住南郭。亦復迹遠非情疏﹐何時同載過老子。共飯赤米羹靑蔬﹐閒中閒中髙趣傲羲皇。身臥維摩示病牀﹐活眼硯凹宜墨色。長毫甌小聚茶香﹐門無客至惟風月。案有書存但老莊﹐問我東歸今幾日。坐看庭樹六番黃﹐秋霽驅除雲霧極知難。敢意天公不作慳﹐汛掃中庭待明月。攀躋危榭望靑山﹐取琴理曲茶煙畔。看鶴梳翎竹影間﹐不爲新晴宜著句。擬將幽事破除閒﹐晨起晨起梳頭拂面絲。行年七十豈前期﹐此生猶著幾兩屐。長日惟消一局棋﹐空釜生魚忍貧慣。閒門羅雀與秋宜﹐區區名義眞當勉。正是先師戒得時﹐箜篌謠二首寄季長少卿庭樹非不榮。霜霣萬葉枯﹐朋友豈我棄。漸遠勢自疏﹐中夜起太息。發篋覓舊書﹐塵昏蠹蝕損。行缺字欲無﹐一讀色已變。再讀涕淚濡﹐卷書置篋中。寧使飽蠹魚﹐又

少壯離別時。回顧日月長﹐會合終有期。何恨天一方﹐我齒如敗屐。君發如新霜﹐餘日復幾何。萬里遙相望﹐欲泣老無淚。欲夢不可常﹐寄書何時到。江漢春茫茫﹐悶極有作貴已不如賤﹐狂應又勝癡。新寒壓酒夜﹐微雨種花時。堂下藤成架﹐門邊枳作籬。老人無日課﹐有興卽題詩。自詠常記當年入洛初﹐華燈百萬擲樗蒲。平生意薄刀筆吏﹐投老身爲山澤臞。已罷向空書咄咄﹐尙能擊缶和嗚嗚。今朝客至無尋處﹐正伴園丁斸芋區。夢範參政夢中不知何歲月﹐長亭慘淡天飛雪。酒肉如山鼓吹喧﹐車馬結束有行色。我起持公不得語﹐但道不料今遽別。平生故人端有幾﹐長號頓足淚迸血。生存相別尙如此﹐何況一旦泉壤隔。欲懷雞黍病爲重﹐千里關河阻臨穴。速死從公尙何憾﹐眼中寧復見此傑。靑燈耿耿山雨寒﹐援筆詩成心欲裂。乞奉祠未報食且不繼富貴常求系日繩﹐厄窮卻羨棄家僧。彊顏始覺貧爲害﹐對鏡方嗟老可憎。出戶風霜欺短褐﹐讀書父子共昏燈。聖師夢奠二千載﹐一卷遺書終可憑。山寺信步得佳寺﹐入門吹斷香。林深栗鼠健﹐屋老瓦松長。弔古增淒愴﹐憑髙寄慨慷。忽忽興未盡﹐新月映方塘。太師魏國史公挽歌詞五首早擅淵源學﹐常懷懇款忠。雲龍際千載﹐典冊冠三公。論諫寧中止﹐謀謨不苟同。此心誰復識﹐志士泣秋風。又

位歷公卿貴﹐身兼將相榮。珥貂儀一品﹐錫帶價連城。入告推忠厚﹐躬行本志誠。斯民何以報﹐萬里徧春耕。又

道徳補天石﹐勛勞夾日龍。犯顏無不盡﹐造膝略皆從。歲貢來戎幣﹐秋防滅塞烽。畫圖麟閣上﹐猶足折遐衝。又

舊弼初收召﹐惟公力贊揚。都亭移供帳﹐全魏徹封疆。大度寧猜阻﹐羣言自中傷。拳拳虛左意﹐猶可資穹蒼。又

壠幹勞久戍﹐大將未班師。抗議回天意﹐忘身爲聖時。人心口僉莫測﹐時事遠難知。汗簡方傳信﹐孤生欲語誰。三峽歌並序九首乾道庚寅﹐予始入蜀。上下三峽屢矣﹐後二十五年。歸耕山陰。偶讀梁簡文巴東三峽歌。感之。擬作九首。實紹熙甲寅十月二日也。神女廟前秋月明﹐黃牛峽裏暮猿聲。危途性命不容卹﹐百丈牽船侵夜行。又

不怕灘如竹節稠﹐新灘已過可無憂。古妝峨峨一尺髻﹐木盎銀杯邀客舟。又

十二巫山見九峯﹐船頭彩翠滿秋空。朝雲暮雨渾虛語﹐一夜猿啼明月中。又

錦繡樓前看賣花﹐麝香山下摘新茶。長安卿相多憂畏﹐老向夔州不用嗟。又

險詐沾沾不愧天﹐交情回首薄如煙。東遊萬里𨿽堪樂﹐澦灩瞿唐要放船。又

蠻江水碧瘴花紅﹐白舫黃旗無便風。涪萬四時常避水﹐棚居髙出亂雲中。又

亂插山花簀子紅﹐蠻歌相和瀼西東。忽然四散不知處﹐踏月捫蘿歸峒中。又

萬州溪西花柳多﹐四鄰相應竹枝歌。問君今夕不痛飲﹐柰此滿川明月何。又

我遊南賓春暮時﹐蜀船曾系掛猿枝。云迷江岸屈原塔﹐花落空山夏禹祠。十月三日泛舟湖中作桑落可釀酒﹐艸枯可呼鷹。平生當此時﹐意气十倍增。卽今境界別﹐千錢買短篷。鏡湖三百里﹐往來寒日中。小甑炊彫胡﹐玉食無此美。臥聞水鳥聲﹐世念去如洗。知此恨太晚﹐享此恐不足。南山忽已昏﹐更就漁村宿。早行寒漏參差斷﹐晨雞次第鳴。匆匆半枕夢﹐艸艸一杯羹。澤國多逢雨﹐閒人不計程。雲間出寸塔﹐迎我有餘情。晚泊樓上嗚嗚角﹐橋邊點點燈。聚沙新到雁﹐趁渡獨歸僧。日隱山光暗﹐天低海气蒸。居人笑老子﹐醉發亂鬅鬠。遣懷暮年世事轉悠悠﹐攬涕淒然類楚囚。不道渾無排遣處﹐病觀周易悶梳頭。舟行戲書世事無窮膏火煎﹐羈魂病骨久羸然。覺時不及夢差樂﹐死去始嗟生可憐。慷慨知非請纓日﹐推移忽及掛冠年。揚帆海浦差彊意﹐臥看秋濤蹴遠天。詩集卷三十一一百三首久雨黃葉雨中盡﹐饑鴻煙際來。時艱歲仍惡﹐身死病相催。西埭無行路﹐南山有疾雷。囊空罷沽酒﹐一醉轉悠哉。偶得長魚巨蟹命酒小飲蓋久無此舉也老生日日困鹽齏﹐異味睳魚與楮雞。敢望槎頭分縮項﹐況當霜後得團臍。堪憐妄出緣香餌﹐尙想橫行向艸泥。東崦夜來梅已動﹐一樽芳醞徑須攜。泛舟湖山間有感我似人間不系舟﹐好風好月亦閒遊。歸來華表千年鶴﹐滅沒煙波萬里鷗。歲晚客貂那復嘆﹐時艱婺緯未忘憂。野人只欲安耕釣﹐江左夷吾可見不。望永思陵二首綠衣迎拜屬車塵﹐艸木曾沾雨露春。三十五年身未死﹐卻爲天下最窮人。又

旰食憂民宴樂疏﹐太倉幾有九年儲。賈生未解人間事﹐北闕猶陳痛哭書。糟蟹舊交髯簿久相忘﹐公子相從獨味長。醉死糟丘終不悔﹐看來端的是無腸。霜夜三首梅花欲動夢魂狂﹐橙子閒搓指爪香。莫怪艸堂淸到骨﹐一梳殘月伴新霜。又

黃甘磊落圍三寸﹐赤蟹輪囷可一斤。更喚東陽麯道士﹐與君霜夜策奇勛。又

澹月窺窗似有情﹐更堪梅影向人橫。放翁不受天魔惱﹐獨擁靑氈睡到明。書室明暖終日婆娑其間倦則扶杖至小園戲作長句二首放翁老手竟超然﹐俗子何由與作緣。百榼舊曾誇席地﹐一窗今復幻壺天。夢回橙在屏風曲﹐雨霽梅迎拄杖前。吾愛吾廬得安臥﹐笑人思穎憶平泉。又

美睡宜人勝按摩﹐江南十月气猶和。重簾不捲畱香久﹐古硯微凹聚墨多。月上忽看梅影出﹐風髙時送雁聲過。一杯太淡君休笑﹐牛背吾方扣角歌。初冬老客人間百事慵﹐樂哉閉戶過今冬。朝鑪獸炭騰紅焰﹐夜榻蠻氈擁紫茸。蝟刺坼蓬新栗熟﹐鵝雛弄色凍醅濃。題詩正自消閒日﹐本不爭先萬戶封。買屐一雨三日泥﹐泥乾雨還作。出門每有礙﹐使我慘不樂。百錢買木屐﹐日日繞村行。東阡與北陌﹐不間陰與晴。靑鞋豈不佳﹐要是欠耐久。何當踏深雪﹐就飲湖橋酒。十月晦日作藤疏不覆架﹐桐落欲平溝。閏歲風霜晚﹐衰年日月遒。觀書方坐石﹐把釣又登舟。不是無羈束﹐閒人得自由。贈道友五首凡骨已蛻身自輕﹐勃落葉上行無聲。華陰市樓醉舞罷﹐卻上蓬峯看月明。又

憶在長安爛漫遊﹐大明宮闕與云浮。今朝偶上慈恩塔﹐北望芒芒禾黍秋。又

當時辛苦學長生﹐準擬中原看太平。今日醉遊心已足﹐一瓢歸去隱靑城。又

二杯兀兀復騰騰﹐服气燒丹總不能。借問生涯在何許﹐孤舟風雨伴漁燈。又

零落殘碑艸棘中﹐北邙蕭瑟又秋風。舊時憶在鵷行裏﹐幾見宣麻拜相公。示子聿儒林早歲竊虛名﹐白首何曾負短檠。堪嘆一衰今至此﹐夢回聞汝讀書聲。老境平生百不遂﹐惟有老如期。眼澀觀書夜﹐心衰把酒時。僧分新掘藥﹐客誦舊題詩。四十年前我﹐回看定是誰。予所居三山在鏡湖上近取捨東地一畝種花數十株彊名小園因戲作長句出郭西南十里過﹐小園風月得婆娑。翠屏三扇恰相倚﹐玉鏡一奩誰爲磨。投鑷未嫌衰鬢白﹐插花聊喜醉顏酡。耶溪更盡靑鞋興﹐免使將軍怒脫靴。被命再領衝佑有感殘骸日益衰﹐晨夜抱疾痛。地鑪得微火﹐終日不喜心動。讀書舊成癖﹐今但坐作夢。未能追鴻冥﹐乃復分鶴俸。風霜捨邊柳﹐合抱皆手種。眼中人盡非﹐欲話誰與共。冬夜戲書三首東歸剡曲寄彷徉﹐閒日𨿽冬亦自長。梅瘦有情橫澹月﹐雲輕無力護淸霜。長魚通印鹽花白﹐珍鮓披綿麯糝香。一飽喟然還自憫﹐彊顏垂老食官倉。又

將掛衣冠彊小畱﹐期年畢竟是歸休。靑氈獨擁欺霜夜﹐濁酒頻傾洗客愁。鶴影冷翻丹井月﹐雁聲遙帶玉關秋。一生自笑閒中過﹐不爲功名也白頭。又

老樹霜餘已盡紅﹐縱橫落葉滿庭中。一鉤澹澹西南月﹐萬鼓憑憑東北風。賒酒每慚添舊券﹐賣書何計策新功。蓬窗坐睡摧頹甚﹐隔竹敲茶賴小童。幽居二首落葉紛可掃﹐幽花寒自開。囷空無雀噪﹐門靜有僧來。孤學時方棄﹐窮途勢莫回。呼兒了租賦﹐莫待縣符催。又

雨霽雞棲早﹐風髙雁陣斜。園丁刈霜稻﹐村女賣秋茶。缺井磨樵斧﹐枯桑系釣槎。客來那用問﹐此是放翁家。送蘇召叟秀才入蜀效宛陵先生體士勇赴知己﹐義重身固輕。尊公況有命﹐子得辭此行。結廬出門去﹐迢迢過蠻荊。溯江卜風色﹐入峽聽猿聲。萬里一紙書﹐南寄孤雁徵。山陰在何處﹐計子難爲情。願言早來歸﹐鄰曲當出迎。艤舟柯橋市﹐一榼手自傾。寄題哲上人漫堂老子從來任運行﹐愛君堂以漫爲名。北邙大有英雄骨﹐枉用工夫過一生。冬夜獨酌寒水茫茫浸月明﹐疏鐘杳杳帶霜淸。一樽濁酒有妙理﹐十里荒雞非惡聲。物外𨿽增新跌宕﹐胸中未洗舊崢嶸。頹然坐睡蒲團穩﹐殘火昏燈伴五更。夜坐燈滅戲作冷飯黃齏傲太平﹐鬢絲原不爲愁生。忽因燈死得奇觀﹐明月滿窗梅影橫。艾如張錦膺繡羽名山雞﹐淸泉可飲林可棲。稻粱滿野棄不啄﹐𨿽有奇禍無階梯。東村西村煙雨晚﹐蕭艾離離林薄淺。翩然一下駭機發﹐汝𨿽知悔安能免。漢家天子南山下﹐萬騎合圍窮日夜。犬牙鷹爪死不辭﹐觸機折頸吁可悲。上之回咸陽宮闕天下壯﹐五更衛士傳雞唱。重門洞開鑾駕出﹐回中更在雲霄上。雲霄一路蟠靑冥﹐車聲隱轔馳雷霆。宓妃穿仗王母下﹐何必軒皇居大庭。君王遊幸無終極﹐萬年盡是歡娛日﹐文成已死方不讎。茂陵松柏秋蕭瑟﹐雜詠園中皚子四首不酸金橘種初成。無核枇杷接亦生﹐珍產已從幽圃得。濁醪仍就小槽傾﹐又

漿石橊隨糕作節。蠟櫻桃與酪同時﹐兩株偶向池邊種。可喜今年墜折枝﹐又

架垂馬乳收論斛。港種雞頭采滿船﹐黿鼎若爲占食指。麯車未用墮饞涎﹐又

山杏谿桃本看花。累累成實亦堪誇﹐鹽收蜜漬饒風味。送與山僧下夜茶﹐閉戶二首聲利能令智者愚。放翁閉戶養迂疏﹐地鑪枯葉夜煨芋。竹筧寒泉晨灌蔬﹐徇俗不如翻著革蔑。愛山只合倒騎驢﹐今朝更有欣然處。萬里知心一紙書﹐又

冠蓋長安幾番新。放翁只似向來貧﹐滿窗紅日價無敵。半榼新醅香動人﹐宴坐心光無蔽障。橫眠踵息自淸勻﹐世間不用詢名字。身是無懷上古民﹐連日大寒夜坐復苦饑戲作短歌翁饑不能具小飧。兒凍何由成復褌﹐藏書充棟讀至老。固願少出蘇黎元﹐念當萬事度可否。肯使一恨彌乾坤﹐古來賢達少晚謬。千載遺笑綺與園﹐老翁肝心等鐵石。他年骨朽此固存﹐村沽𨿽薄亦取醉。起看江月傾金盆﹐園中對酒作傴僂衰翁雪滿顚。愛花耽酒似當年﹐𨿽無錦障七十里。也有靑銅三百錢﹐數掩竹籬分小徑。一泓沙井貯寒泉﹐栽紅接白株株活。坐擁春工太半權﹐孝宗皇帝挽詞三首大道本生知。崇髙志不移﹐凝神超事物。觀妙極希夷﹐訪藥三山遠。遺弓萬國悲﹐神孫昔鐘愛。天作太平基﹐又

代邸膺圖日﹐臨朝涕泗橫。誠心非外飾﹐至孝化羣生。髙廟聯龍衮﹐思陵接柏城。平生奉親意﹐一理貫幽明。又

便殿咨詢早﹐深宮宴樂稀。欲頒傳位詔﹐猶索未明衣。壽損名方永﹐身臒國愈肥。孤臣泣陵柏﹐心折九虞歸。小兒入城小兒破帽出求師﹐老父寒鑪夜畫詩。不耐靑燈寫孤影﹐聊呼薄酒慰長饑。我今僅守詩書業﹐汝勿輕捐少壯時。但恨北風如許惡﹐湖橋歸路想流澌。夜坐二首萬蟻披書卷﹐孤螢引篆香。病思無事樂﹐老悔少年狂。南渡衣冠盛﹐西徵道路長。如今俱夢破﹐髙枕看人忙。又

葉盡木無聲﹐天髙夜自明。映窗燈半滅﹐掠野雁孤徵。瓦裂人間事﹐云浮身後名。惟應托長鑱﹐寂寞送浮生。縱筆五首惰遊不能耕﹐心愧新舂白。嘯傲茅三間﹐主人終勝客。又

朝士腰下黃﹐山僧鼻端白。放翁俱笑汝﹐飽飯作閒客。又

溫溫地鑪紅﹐皎皎紙窗白。忽聞啄木聲﹐疑是敲門客。又

雪晴蓼甲紅﹐雨足韭頭白。𨿽無萬錢具﹐野飯可畱客。又

小兒勿大勤﹐使汝發早白。長爲南畝民﹐殊勝東閣客。郊行夜歸書觸目老翁病起厭端居﹐隨意東西不問途。霜野艸枯鷹欲下﹐江天云濕雁相呼。空垣破竈逃租屋﹐靑帽紅燈賣酒鑪。未畏還家踏泥燎﹐園丁持炬小兒扶。閉戶老人閉戶動經月﹐懶就東家借蹇驢。身後有名豈如酒﹐體中不佳聊讀書。秦王開圖見匕首﹐漢相徇市載廚車。人間憂怖古如此﹐莫怪荒畦常荷鋤。十一月五日夜半偶作艸徑江村人迹絕﹐白頭病臥一書生。窗間月出見梅影﹐枕上酒醒聞雁聲。寂寞已甘千古笑﹐馳驅猶望兩河平。後生誰記當年事﹐淚濺龍牀請北徵。晴和出遊湖山間日出气稍和﹐呼船渡煙津。微風西南來﹐水面生魚鱗。適此一日佳﹐聊娛百年身。捋須俯船舷﹐一笑彼何人。閏餘春事早﹐已覺陽和新。梅花處處開﹐幽香襲衣巾。久病喜我出﹐問訊傾鄕鄰。舟回不須速﹐看湧白玉輪。病思賣劍還山學老農﹐不堪衰與病交攻。將軍閉戶方鋤菜﹐處士攜家欲賃舂。殘齒彊畱終臬危硊﹐病腰扶拜苦龍鐘。壯遊誰信梁州日﹐大雪登城望夕烽。寄子虡老自安故鄕﹐況復觸罪罟。五年三奉祠﹐每請幸聽許。貧家似破屋﹐隨事且撐拄。𨿽殊乞墦肉﹐已近掘野鼠。平生膽力薄﹐不敢犯張禹。有時一言失﹐恐懼气如縷。念此思掛冠﹐白首冀安處。吾兒哀乃翁﹐歲暮忍羈旅。何時得斗粟﹐歸舍聊共煮。便艸北關書﹐乞骸歸卒伍。紙閣午睡二首紙閣磚鑪火一鍁﹐斷香欲出礙蒲簾。放翁不管人間事﹐睡味無窮似蜜甜。又

黃糸由被煖靑氈穩﹐紙閣油窗晚更妍。一飽無營睡終日﹐自疑身在結繩前。夜分復起讀書愁極不成寐﹐起開窗下書。似囚逢縱釋﹐如癢得爬梳。燈火夜過半﹐風霜歲欲除。平生濟時意﹐卻作愛吾廬。效蜀人煎茶戲作長句午枕初回夢蝶牀﹐紅絲小磑破旗槍。正須山石龍頭鼎﹐一試風鑪蟹眼湯。巖電已能開倦眼﹐春雷不許殷枯腸。飯囊酒甕紛紛是﹐誰賞蒙山紫筍香。書逆旅壁百憂襲暮年﹐懷抱日騷屑。𨿽雲歸故鄕﹐何異萬里客。窮冬迫寒餓﹐凜有在陳厄。駕言適近村﹐慘慘天欲雪。人沽村市酒﹐馬嚙山坡麥。旅炊雜沙土﹐得飽何暇擇。手皸若龜兆﹐面槁無人色。士窮自其分﹐所幸全大節。功名已甑墮﹐身世眞瓦裂。不學玉關人﹐饑鷹方夜制。懶趣謝病掩柴荊﹐年來懶趣成。舌根茶味永﹐鼻觀酒香淸。已矣馳驅息﹐悠然磊磈平。髙眠得三昧﹐夢斷已窗明。閒中富貴二首要信人生各有緣﹐閒中富貴亦關天。綠窗靜對千梢竹﹐翠竇新疏一脈泉。愛百衲琴常鎖匣﹐買雙鉤帖不論錢。个中得意君知否﹐不換金貂與玉蟬。又

天爲疏慵剩與閒﹐一庵靑嶂白雲間。衲僧過別歸廬阜﹐羽客來尋說華山。冬筍生林龍角戢角戢﹐寒泉落石間珮珊珊。俗人自是無因到﹐𨿽設柴門不上關。書近況寄蜀中道舊遺事復遺榮﹐空齋一榻橫。宿酲投未正﹐新句煆初成。山崦傳梅信﹐天窗送雪聲。戲題勻碧紙﹐遣鶴報靑城。醉中自贈富貴猶宜早退休﹐一生齟齬更何求。賦形未至欠壬甲﹐語命寧須增鬥牛。栗裏收身貧亦樂﹐平陵埋骨死無憂。狂歌醉舞眞當勉﹐剩折梅花插滿頭。明日自和二頃元知未易求﹐不如馬磨學文休。正令未死有幾日﹐那得殘年叢百憂。霜野挾弓朝射雁﹐煙陂吹笛暮呼牛。興來醉倒尋常事﹐莫信兒童笑白頭。雪中至近村荒山風雪歲將殘﹐貸粟迢迢犯苦寒。急燎徵裘憩牛屋﹐旋沽村酒掛驢鞍。淸貧徹骨初無憾﹐老健逢人彊自寬。深夜還家未能睡﹐解囊吹火取詩看。歲暮感懷以餘年諒無幾休日愴已迫爲韻十首昨暮送客歸﹐短棹過魯墟。故廬有遺趾﹐靑山繞墻隅。桑竹𨿽郁然﹐舊植已無餘。瓦礫不可求﹐而況屋壁書。系舟問鄰人﹐搔首久躊躇。行當掛朝衣﹐躬耕返吾初。又

我家釋耒起﹐遠自東封前。詩書守素業﹐蟬聯二百年。長老日零落﹐念之心惕然。每恐後生輩﹐或爲利欲遷。我少亦知學﹐蹭蹬及華顚。訟過豈不力﹐壽非金石堅。又

我壯已早衰﹐晨鏡每惆悵。藥物姑自持﹐耆老曷敢望。造物有乘除﹐貧悴博無恙。歸鄕更多感﹐朋舊盡凋喪。客來多避席﹐謂我丈人行。此意詎敢忘﹐報子以直諒。又

士生始志學﹐固爲聖人徒。人人可稷占內﹐世世皆唐虞。仰事與俯育﹐治道無絕殊。孔孟之所傳﹐世俗顧謂迂。申韓尙刻薄﹐老莊競虛無。爾車非不良﹐盍行九軌途。又

江左謝太傅﹐髙臥頗自喜。東山豈不佳﹐惜也終一起。阿堅偶自敗﹐元子亦適死。區區疑謗中﹐勛業端有幾。當時嘲小艸﹐𨿽戲實中理。所以山中人﹐至今笑園綺。又

家世本無年﹐甲子近一周。小子獨何幸﹐七十今平頭。往者收朝迹﹐亟欲求歸休。厚恩許奉祠﹐得祿歲愈憂。三釜不及親﹐顧爲妻子畱。何由洗此愧﹐欲挽天河流。又

髙皇昔中興﹐風雨躬沐櫛。一士未嘗遺﹐萬里皆馳馬日。廉聽辟言路﹐虛懷詢得失。孤臣實艸芥﹐亦獲對宣室。龍顏宛在目﹐徳不報萬一。橋山松柏寒﹐淚盡史臣筆。又

王師宿梁益﹐行臺護諸將。腐儒忝辟書﹐萬里至渭上。旌旗照關路﹐風雪暗戎帳。堂堂鐵馬陣﹐亹亹木牛餉。誰知骨相薄﹐空負心膽壯。回首二十年﹐撫事增悲愴。又

在昔祖宗時﹐風俗極粹美。人材兼南北﹐議論忘彼此。誰令各植黨﹐更僕而疊起。中更夷狄禍﹐此風猶未已。臣不難負君﹐生者固賣死。儻築太平基﹐請自厚俗始。又

井地以養民﹐整整若棋畫。初無甚貧富﹐家有五畝宅。哀哉古益遠﹐禍始開阡陌。富豪役千奴﹐貧老無寸帛。困窮禮義廢﹐盜賊起蹙迫。誰能講古制﹐壽我太平脈。桐江哲上人以端硯遺子聿才寸餘而質甚奇天將雨輒先流泚予爲效宛陵先生體作詩一首吾兒得巖硯﹐其徑甫逾寸。奇哉掌握物﹐乃有琮璧潤。器寶備才徳﹐初不以形論。汝能忘山林﹐懷之可嘉遁。立春前三日作春近寒尢苦﹐先生不下堂。烏皮蒙燕幾﹐白拂掛禪牀。書架斜斜設﹐梅花細細香。悠然睡還起﹐已覺日微長。贈應秀才過宋不見元城公﹐渡淮不見陳了翁。當時人人皆太息﹐至今海內傾髙風。老夫七十居鄕縣﹐齷齪龍鐘何足見。辱君雪裏來叩門﹐自說辛勤求識面。我得茶山一轉語﹐文章切忌參死句。知君此外無他求﹐有求寧踏三山路。春耕今年液水滿西疇﹐父老人人卜有秋。只要耕犁及時節﹐裹茶買餅去租牛。首春連陰入春十日九日陰﹐積雪未解雨復霪。西家船漏湖水漲﹐東家驢病街泥深。去秋宿麥不入土﹐今年米貴如黃金。老嫗哭子那可聽﹐僵死不覆黔婁衾。州家遣騎饋春酒﹐欲飲復止吾何心。出門空嘆歲華速﹐已見微綠生髙林。夜坐衰翁不出門﹐歲月過電雹。窗明地鑪暖﹐袖手坐寂寞。可憐瓶中梅﹐爛漫幾開落。小園亦數樹﹐曾未破一萼。三更北風急﹐雨雪恐復作。且當勤舉杯﹐莫恨浮蟻濁。新春老境三年病﹐新元十日陰。疏籬枯蔓綴﹐壞壁綠苔侵。憂國孤臣淚﹐平胡壯士心。吾非兒女輩﹐肯賦白頭吟。得季長書追懷南鄭幕府慨然有作從戎昔在山南日﹐彊半春光醉裏銷。綠樹啼鶯窺帽影﹐畫橋飛絮逐鞭梢。花經小雨開差晚﹐笙怯餘寒澀未調。惆悵流年又如許﹐羈魂欲仗楚詞招。正月十一日夜夢與亡友譚徳稱相遇於成都小東門外旣覺慨然有作當年與子別江幹﹐漸老心知後會難。豈料今宵淸夢裏﹐東門交轡說春寒。送陳吏部還朝邂逅稽山許攬須﹐塵埃時得近冰壺。不辭我老雞豚社﹐且喜公歸櫻筍廚。滿室琴書懷燕幾﹐一川風雨送行艫。勉哉早了功名債﹐要畫騎牛第二圖。觀棋一枰翻覆戰枯棋﹐慶弔相尋喜復悲。失馬翁言良可信﹐牧豬奴戲未妨爲。白蛇斷處眞成快﹐黑幟空時又一奇。斂付兩奩來對酒﹐泠泠聽我誦新詩。春行篛帽絲絲雨﹐芒鞋策策泥。柳斜風帶北﹐花斂日平西。社酒誇新壓﹐春蕪喜徧犁。深村無客過﹐父子自扶攜。雨霽春色粲然喜而有賦應接年光老漸慵﹐猶能一飲百分空。半沾蝶粉簾櫳雨﹐遠送鶯聲巷陌風。千縷麯塵楊柳綠﹐萬枝猩血海棠紅。從來造物陶甄手﹐卻在閒人詩句中。幽思雲際茅茨一兩間﹐春來幽事日相關。臨窗靜試下巖硯﹐欹枕臥看靈壁山。紅練帶飛俱意得﹐錦燻籠暖尙香慳。今朝社過添惆悵﹐髙棟巢空燕未還。贈持缽道人靑鐵作小冠﹐白糸寧縫短褐。右扶九節杖﹐左執七綴缽。何嘗有定止﹐到處可生活。惟有烈士心﹐白刃不能奪。相逢一笑粲﹐滯思得披豁。揮襖去若飛﹐跂望已天末。柳二首楊柳春風綠萬條﹐憑鞍一望已魂消。當年鳳集城邊路﹐曾愛纖纖拂畫橋。又

西園雨打杏花稀﹐便面章臺事已非。只恐無情堤上柳﹐又將風絮送春歸。山園雜詠五首祠祿畱人未掛冠﹐山園三畝著身寬。百年竟向愁邊老﹐萬事元輪靜處看。花徑糝紅供晚醉﹐月天生暈作春寒。汗靑事業都忘盡﹐時賴吾兒舉話端。又

殘春終日在林亭﹐散發披衣醉復醒。科斗已成蛙閣閣﹐櫻桃初結子靑靑。魚遊滄海寧濡沫﹐禽慕雕籠卽翦翎。薄晚東風吹小雨﹐笑攜長鑱伴畦丁。又

桃花爛熳杏花稀﹐春色撩人不忍違。俗客年來眞掃迹﹐淸樽日暮獨忘歸。魚行池面紅雲散﹐鵲起枝頭絳雪飛。莫道顚狂無訴處﹐臥看香篆掩齋扉。又

已過社雨尙春寒﹐小醉初醒怯依欄。柳帶花移宜土潤﹐鶴和雛養要籠寬。孤翁白首投村社﹐諸彥靑雲接羽翰。誰信幽居多樂事﹐晚窗兒女話團圞。又

春光何止二分空﹐寒食都無數日中。密葉成陰花寂寂﹐舊巢添土燕匆匆。紙鳶收糸泉愁風惡﹐秧馬掀泥喜雨濛。堪嘆今年衰更甚﹐蒼顏縱醉不成紅。詩集卷三十二九十九首雨夜書感二首宦遊四十年﹐歸逐桑楡暖。皇恩念黎老﹐一官猶置散。春殘桃李盡﹐風雨閉空館。有懷無與陳﹐萬事付酒碗。近代固多賢﹐吾意終不滿。可憐杜拾遺﹐冒死明房琯。慷慨詎非奇﹐經綸恨才短。羣胡穴中原﹐令人嘆微管。又

儒生不自貴﹐執藝等卜祝。詩書定何物﹐爲汝市爵祿。唐虞𨿽日遠﹐凜凜猶在目。誰能舉其要﹐治功端可復。平生粗知此﹐俛仰發已禿。一豪不獲施﹐老病死巖谷。安知萬世後﹐終無可封俗。願廣稽古心﹐端拱咨嶽牧。鏡湖躬耕蘄一飽﹐閔閔望有年。水旱適繼作﹐斗米幾千錢。鏡湖泆已久﹐造禍初非天。孰能求其故﹐遺迹猶隱然。增卑以爲髙﹐培磚使之堅。坐復千載利﹐名托亡窮傳。民愚不能知﹐仕者苟目前。吾言固應棄﹐悄愴夜不眠。舟中戲書平生萬事付之天﹐百折猶能气浩然。試問軟塵金絡馬﹐何如柔櫓月侵船。英雄到底是癡絕﹐富貴但能妨醉眠。三百里湖隨意住﹐人間眞有地行仙。春晚懷山南四首梨花堆雪柳吹綿﹐常記梁州古驛前。二十四年成昨夢﹐每逢春晚卽淒然。又

壯歲從戎不憶家﹐梁州裘馬斗豪華。至今夜夜尋春夢﹐猶在吳園藉落花。又

梁州一別幾淸明﹐常憶西郊信馬行。桃李成塵總閒事﹐梨花楊柳最關情。又

身寄江湖兩鬢霜﹐金鞭朱彈夢猶狂。遙知南鄭城西路﹐月與梨花共斷腸。春晚書齋壁海棠已成雪﹐桃李不足言。纖纖麥被野﹐鬱鬱桑連村。稚蠶細如蟻﹐杜宇號朝昏。展墓秫餌美﹐坐社黍酒渾。早筍漸上市﹐靑韭初出園。老夫下箸喜﹐盡屏雞與豚。幽居亦何樂﹐且洗兩耳喧。呼兒燒柏子﹐悠然坐東軒。七十一翁吟七十一翁心事闌﹐坐叨祠祿養衰殘。樽中無酒但淸坐﹐架上有書猶縱觀。吏部齒搖心悵望﹐將軍髀滿淚汍瀾。客來共飯增羞澀﹐小摘山蔬不掩槃。山茶一樹自冬至淸明後著花不已東園三日雨兼風﹐桃李飄零掃地空。惟有山茶偏耐久﹐綠叢又放數枝紅。晨起初日破蒼煙﹐零亂松竹影。老夫起燒香﹐童子行汲井。平生水雲身﹐不墮車馬境。願言學龐公﹐全家事幽屏。春晚雜興六首人寂野人家﹐柴扉傍水斜。僧分晨缽筍﹐客共午甌茶。燕戶添新土﹐蛛絲固落花。悠然便終日﹐惟此送年華。又

澤國固多雨﹐暮春猶薄寒。兒童葺茶捨﹐婦女賽蠶官。閱世年𨿽往﹐爲農興未闌。窮途得一飽﹐亦足慰艱難。又

池面萍初紫﹐墻頭杏已靑。攜兒撐小艇﹐畱客坐孤亭。相法無侯骨﹐生年直酒星。正須遺萬事﹐莫遣片時醒。又

小市湖橋北﹐幽居石埭西。蒲深姑惡哭﹐樹密秭歸啼。山茗封靑篛﹐村酤坼赤泥。平生汗簡手﹐投老慣扶犁。又

病瘍無意緒﹐閉戶作生涯。艸艸半盂飯﹐悠悠一碗茶。笑穿居士屩﹐閒看女郎花。莫問明朝事﹐忘家卽出家。又

靑梅薦煮酒﹐綠樹變鳴禽。處世已如客﹐傷春無復心。焚香惟默坐﹐曳杖亦幽尋。一日悠然過﹐深慚惜寸陰。齋中雜題四首列星娥眉不足誇﹐可齋別自是生涯。閒將西蜀團窠錦﹐自背南唐落墨花。又

小醉徽吟過一春﹐人間儂是最閒人。龜毛拂子長三尺﹐拈起風光處處新。又

棐幾硯涵瞿鳥鵒眼﹐古奩香斮鷓鴣斑。絕知造物慇懃意﹐成就衰翁到死閒。又

幽居厭見凡花艸﹐紅紫紛紛不復栽。自斸蒼苔換黃土﹐南山移得玉芝來。老疾戲自贈年過七十日夜衰﹐羸然骨立不支持。一身百病作無時﹐飯且不足那論醫。鏡中之人定是誰﹐面骨突兀鬢成絲。買棺作冢計已遲﹐一旦寧免累諸兒。門前湖山可遨嬉﹐心𨿽欲往力不隨。左車牙脫吁可悲﹐問汝何不食肉麋。夜坐聞湖中漁歌少年嗜書竭目力﹐老去觀書澀如棘。短檠油盡固自佳﹐坐守一窗如漆黑。漁家裊裊起三更﹐哀而不怨非凡聲。明星已髙聲未已﹐疑是湖中隱君子。上已書事單衣初著下湖天﹐飛蓋相隨出郭船。得雨人人喜秧信﹐祈蠶戶戶斂神錢。黃雞煮無停箸﹐靑韭淹葅欲墮涎。丞相傳聞又三押﹐衡茅未攺日髙眠。對酒手摘酴酉縻翦牡丹﹐山家艸艸亦杯盤。溪頭一夜風吹雨﹐又作殘春幾日寒。自規陸君拙自謀﹐七十猶糲食。著書𨿽如山﹐身不一錢直。默自觀我生﹐困弱良得力。轉喉畏或觸﹐唾面敢自拭。世路方未夷﹐機阱寧有極。但能常閉門﹐尊拳貸雞肋。窮居有感孤村煙艸暮淒迷﹐笠子蓑衣自架犁。生計似蛛聊補网﹐獘廬如燕旋添泥。人士耆舊多時學﹐地廢陂湖失古堤。迂闊自知無著處﹐敢因窮厄怨推擠。春夏之交風日淸美欣然有賦三首日鑄珍芽開小缶﹐銀波煮酒湛華觴。槐陰漸長簾櫳暗﹐梅子初嘗齒頰香。戶戶祈蠶喧鼓笛﹐村村乘雨築陂塘。年光何預衰翁事﹐伴蝶隨鶯也解狂。又

天遣殘年脫馽革幾﹐功名不恨與心違。綠陂細雨移秧罷﹐朱舫斜陽擘紙歸。花市丹靑賣團扇﹐象牀刀尺制單衣。白頭曳杖人爭看﹐共嘆浮生七十稀。又

芳潤園林不似貧﹐年光無盡逐番新。來禽顏色不禁雨﹐摶黍語言如惜春。身外豈關吾輩事﹐鏡中已換昔時人。神仙定未超塵俗﹐猶插金貂侍帝晨。夜歸疏鐘渡水來﹐素月依林上。煙火認茅廬﹐故倚船篷望。農家嘆有山皆種麥﹐有水皆種粳。牛領瘡見骨﹐叱叱猶夜耕。竭力事本業﹐所願樂太平。門前誰剝啄﹐縣吏徵租聲。一身入縣庭﹐日夜窮笞搒。人孰不憚死﹐自計無由生。還家欲具說﹐恐傷父母情。老人儻得食﹐妻子鴻毛輕。三月十一日郊行到處人家可乞漿﹐槐陰巷陌午風涼。水陂漫漫新秧綠﹐山壠離離大麥黃。父子力耕春漸老﹐婦姑共績夜猶長。堯民擊壤𨿽難繼﹐芹美懷君未敢忘。初夏行平水道中老去人間樂事稀﹐一年容易又春歸。市橋壓擔蒓絲滑﹐村店堆盤豆莢肥。傍水風林鶯語語﹐滿原煙艸蝶飛飛。郊行已覺侵微暑﹐小立桐陰換夾衣。初夏幽居偶題四首放逐還家一老翁﹐癡頑自笑更誰同。倚欄風月黃昏後﹐攜杖園林綠潤中。泳水小魚依藻荇﹐覓巢輕燕拂簾櫳。此身要豈堅牢物﹐莫遣須臾酒盞空。又

展盡髙槐日漸長﹐了無蜂蝶爲花忙。靑梅旋摘宜鹽白﹐煮酒初嘗帶臘香。林下光陰無一事﹐水邊窗戶有餘涼。應門不用辭衰疾﹐車馬何由到野堂。又

昔如轉戰墮重圍﹐今幸騫翔脫駭機。曉樹好風鶯獨語﹐夜窗細雨燕相依。安居不恨蝸廬迮﹐得食寧論鶴料微。更喜暮年彊健在﹐又看刀尺制縑衣。又

朱櫻羊酪喜新舊﹐碧井桐陰轉午涼。書幾得晴宜試墨﹐衣篝因潤稱燻香。枯龜自覺支牀穩﹐老馬安能試艸長。半世學騷終不近﹐空餘淸夢上沅湘。晨起靑靑水中萍﹐粲粲墻下艸。開歲才幾時﹐已嘆春事老。鳴禽傍窗戶﹐怪我倦幽討。長吟感人懷﹐病枕起亦早。下牀呼獠奴﹐浩蕩恣灑掃。綠陰列蒼石﹐芳樽得頻倒。客來但與飲﹐談天有何好。亦莫雕肺肝﹐吟哦學郊島。小圃剡曲西邊築艸堂﹐小園聊復寄相羊。魚行水際汀蘋動﹐麝過林中野艸香。覓句有時攜筆硯﹐遣懷隨事具杯觴。少年朋舊凋零盡﹐不獨思人亦自傷。幽居靑門不種故侯瓜﹐揀得湖山便寄家。老境一廛依水竹﹐壯遊萬里犯風沙。气衰那辦飲無算﹐病著更知生有涯。莫道吾廬全索寞﹐墻東新補數株花。夜賦小齋寂寂似禪寮﹐臥數更籌覺夜遙。帳外殘燈欺不寐﹐梁間棲燕伴無聊。江湖蹭蹬朱顏攺﹐憂患侵淩壯志消。掛旆天山少年事﹐此身終負聖明朝。閒中書事二首病過新年逐日添﹐淸愁殘醉兩厭厭。惜花萎去常遮日﹐待燕歸來始下簾。堂上淸風生玉麈﹐澗中寒澑注銅蟾。一生畱滯君休嘆﹐意望天公本自廉。又

一畝山園半畝池﹐流年忽逮掛冠期。賣花醉叟剝紅桂﹐種藥髙僧寄玉芝。午枕爲兒哦舊句﹐晚窗畱客算殘棋。登庸策免多新報﹐老子癡頑總不知。初夏十首紛紛紅紫已成塵﹐布谷聲中夏令新。夾路桑麻行不盡﹐始知身是太平人。又

翦韭腌虀粟作漿﹐新炊麥飯滿村香。先生醉後騎黃犢﹐北陌東阡看戲場。又

稻未分秧麥已秋﹐豚蹄不用祝甌窶。老翁七十猶彊健﹐沒膝春泥夜叱牛。又

買得新船疾似飛﹐蠶饑遙望采桑歸。越羅蜀錦吾何用﹐且備豳人卒歲衣。又

槐柳成陰雨洗塵﹐櫻桃乳酪並嘗新。古來江左多佳句﹐夏淺勝春最可人。又

杜鵑血盡啼未歇﹐蝴蝶夢殘心更狂。我自人間少情者﹐老來十倍惜年光。又

賜食金盤出寶閨﹐玄熊掌映紫眓蹄。侯家但詫承恩澤﹐豈識山廚苦蕒虀。又

隋家古寺郡西南﹐寺廢殘僧只二三。藜藿滿庭塵暗佛﹐時聞鐃鼓賽春蠶。又

渺渺荒陂古埭東﹐柳姑小廟柳陰中。放翁老憊扶藜杖﹐也逐鄕人禱歲丰。又

老翁賣卜古城隅﹐兼寫宜蠶保麥符。日日得錢惟買酒﹐不愁醉倒有兒扶。四月旦作時立夏已十餘日京塵相值各匆忙﹐誰信閒人日月長。爭葉蠶饑鬧風雨﹐趁虛茶懶斗旗槍。林中晚筍供廚美﹐庭下新桐覆井涼。堪笑山家太早計﹐已陳竹幾與藤牀。春夏之交鳴鳥百族惟布谷聲最悲急動人戲作十韻春風舍人去﹐陸子嘆以驚。欲挽春使回﹐無柰布谷聲。春亦何負汝﹐旦暮聲不停。或謂布谷者﹐一气感使鳴。春老自當去﹐微禽彼何情。上天運四時﹐斗柄亦崢嶸。柰何獨私春﹐欲使久不傾。南風吹眾綠﹐一掃紫與赤貞。此時豈不佳﹐乃爾懷不平。勿作兒女態﹐起視東郊耕。倚杖倚杖柴門外﹐踟躕到日斜。兒童拾筍籜﹐婦女賣茶芽。掠岸過漁艇﹐隔籬聞緯車。年來詩料別﹐滿眼是桑麻。野步蝶舞蔬畦晚﹐鳩鳴麥野晴。就陰時小息﹐尋徑復微行。村婦窺籬看﹐山翁拂席迎。市朝那有此﹐一笑慰餘生。竹窗晝眠初夏暑雨薄﹐但覺白日長。向來萬里心﹐盡付一竹牀。新筍出林表﹐森然羽林槍。時聞解籜聲﹐靈府生淸涼。平生喜晝眠﹐此志晚乃償。安枕了無夢﹐孰爲蝶與莊。徐起掬寒泉﹐中有菱絲香。淸嘯送落日﹐與世永相忘。騰騰騰騰吾喪我﹐兀兀我忘吾。萬事皆墮甑﹐一身眞朽株。江天號鸛鶴﹐村巷暗楸梧。薄酒猶堪醉﹐歸來稚子扶。幽棲二首閒人了無事﹐地僻稱幽棲。日市米畱雞食﹐移琴避燕泥。桐生窗欲暗﹐筍長徑還迷。不作容車計﹐門閭盡放低。又

誰謂幽棲陋﹐茅茨足庇牀。雨便梧葉大﹐風度練花香。浴佛兒童喜﹐繅絲婦女忙。朅來三十載﹐吾鬢固宜霜。睡起虛堂四檐竹修修﹐朱夏正午如髙秋。八尺風漪云碧裯﹐一榻寬如禹九州。屈信展轉俱自由﹐息以兩踵無與喉。世方窘若魚吞鉤﹐我獨超然鷹脫。一物不向靈臺畱﹐非睡非覺以神遊。靑城紫閣多朋儔﹐相逢握手笑不休。愁坐忽思南鄭小益之間二首當年蜀道秦關﹐萬里飄然往還。酒病曾畱西縣﹐眼明初見南山。又

籌筆門前芳艸﹐回龍道上靑山。萬里猶能夢到﹐再遊未信天慳。四月十三夜四更起讀書七十未捐書﹐正恐死乃息。起挑窗下燈﹐度此風雨夕。夏雨初霽題齋壁楸花練花照眼明﹐幽人浴罷葛衣輕。燕低去地不盈尺﹐鵲喜傍檐時數聲。對奕軒窗消永晝﹐曬絲院落喜新晴。忽驚重五無多日﹐采縷纏筒弔屈平。東窗萱艸石橊相續開﹐數枝晚筍破蒼苔。背人紅練穿林去﹐直是無情不再來。聞梟兩忘堯桀自心平﹐此念胡爲掃復生。幸是安眠無一事﹐苦憐鶯語惡梟聲。雨中示子聿窮閻父子自相依﹐寂寂茅廬映竹扉。瓜蔓水生初抹岸﹐練花寒動卻添衣。吾玄自笑豈尙白﹐汝瘦元知能勝肥。苦學勿爲幹祿計﹐宦途𨿽樂不如歸。山園屢種楊梅皆不成枇杷一株獨結實可愛戲作長句楊梅空有樹團團﹐卻是枇杷解滿盤。難學權門堆火齊﹐且從分子拾金丸。枝頭不怕風搖落﹐地上惟憂鳥啄殘。淸曉呼僮乘露摘﹐任教半熟雜甘酸。夢遊山寺焚香煮茗甚適旣覺悵然以詩記之平日居山恨不深﹐蹔來差足慰幽尋。僧歸共說道逢虎﹐院靜惟聞風滿林。毫盞雪濤驅滯思﹐篆盤云縷洗塵襟。此行殊勝邯鄲客﹐數刻淸閒直萬金。夏日柴扉晝掩竹林幽﹐坐使炎天變素秋。扇月團團似秋滿﹐簟波細細欲平流。朋儕零落關河阻﹐疾病沈綿歲月遒。賴有澄湖常在眼﹐虎頭不用畫滄洲。巢山二首巢山避世紛﹐身隱萬里云。半谷傳樵響﹐中林過鹿羣。虫鎪葉成篆﹐風蹙水生紋。不蹋溪橋路﹐仙凡自此分。又

短髮巢山客﹐人知姓字誰。穿林雙不借﹐取水一軍持。渴鹿羣窺澗﹐驚猿獨裊枝。何曾畜筆硯﹐景物自成詩。四月二十三日作二首荷離水﹐翩翩燕出巢。苔添雨後暈﹐筍放露中梢。世路千重浪﹐生涯一把茅。款門僧亦絕﹐無句煉推敲。又

莫笑茅廬迮﹐何曾厭日長。飯餘飧酪滑﹐浴罷葛巾涼。落日桐陰轉﹐微風梔子香。貧家猶裹粽﹐隨事答年光。觀月淸風發疏林﹐皦月上素壁。悠然倚庭楯﹐愛此風月夕。人間好時節﹐俯仰成宿昔。少年不痛飲﹐老大空嘆息。溽暑溽暑雨將作﹐南風來解圍。幽花臨砌坼﹐乳燕傍巢飛。腰斧剝桑去﹐攜籃采藥歸。翻憐少年老﹐疊雪詫宮衣。晨起衰老少睡眠﹐睡晚覺常早。五更攬衣起﹐漏鼓猶考考。靑燈耿孤影﹐不睡坐亦好。讀盡一編書﹐南窗朝日杲。閒思二首溝水細無聲﹐窗扉晚更明。簾開燕雙入﹐人靜鵲羣行。靑李求初至﹐黃醅釀已成。出門無柰懶﹐不是傲公卿。又

小雨時時作﹐幽花續續紅。新蟬落庭樹﹐癡燕集屏風。傍枕拋書卷﹐臨池下釣筒。閒中有眞樂﹐那得嘆途窮。梅天稻壠移初徧﹐梅天澀未晴。輕陰昏茗色﹐餘潤咽琴聲。時傍菱塘立﹐還尋沙徑行。杜門終此世﹐更誓未來生。夜坐燈暗一室幽﹐鳥鳴四山靜。道人坐倚壁﹐度此淸夜永。少時志功名﹐癡絕如捕影。造物遺以窮﹐磨石龍發深省。坐令盆盎淺﹐渺渺波萬頃。𨿽未造道眞﹐南轅終至郢。麥熟市米價減鄰里病者亦皆愈欣然有賦凶年已度麥方秋﹐學道從來幸寡求。荷鍤自隨身若寄﹐漉籬可賣飯何憂。鄰翁瀕死復相見﹐村市小涼時獨遊。不怕歸時又侵夜﹐新添略彴跨淸溝。雨中作風聲如翻濤﹐雨點如撒菽。皇天念此老﹐一爲洗煩促。呼童取短檠﹐聊展舊書讀。淒然對孤影﹐感嘆衰鬢禿。兀如老病馬﹐關河久在目。伏櫪𨿽已疲﹐連云思苜蓿。夜雨齒牙搖動鬢毛疏﹐四壁蕭然臥艸廬。急雨聲酣戰叢竹﹐孤燈焰短伴殘書。壯心未減從戎日﹐苦學猶如覓舉初。自笑堅頑誰得似﹐同儕太半已丘墟。乙卯重五重五山村好﹐橊花忽已繁。粽包分兩髻﹐艾束著危冠。舊俗方儲藥﹐羸軀亦點丹。日斜吾事畢﹐一笑向杯盤。夏夜風雨極涼枕上口占北窗八尺臥文藤﹐夜雨生涼洗鬱蒸。裊裊淸愁縈斷角﹐悠悠孤夢伴殘燈。羸軀垂老嗟焉往﹐公論猶存似可憑。聊向斯文圖不朽﹐未甘粥飯學山僧。窮居半世倀倀信所之﹐窮居仍抱暮年悲。燒金術誤囊衣薄﹐種黍年凶酒味醨。大廈萬間空有志﹐後車千乘更無期。掩書常笑城南杜﹐麻屨還朝授拾遺。思蜀白首躬耕遇洊饑﹐江南自笑欲疇依。淩煙勛業無人許﹐濯錦園林有夢歸。心似遊僧思遠適﹐身如敗將陷重圍。客來彊欲相寬釋﹐每說人生七十稀。五月二十三夜記夢夜漏欲盡雞初唱﹐夢到神仙信非妄。泉流直春碧澗底﹐松根橫走蒼崖上。徐行林際遇飛橋﹐峭壁驚濤臨萬丈。非惟履山僉足踸踔﹐已覺處幽神悄愴。空巖滴乳久化石﹐寶蓋珠瓔紛物象。鬼神慘澹疑欲搏﹐龍蜃蜿蜒誰敢傍。長眉老仙乘白雲﹐握手授我綠玉杖。三生汝有世外緣﹐一念已斷塵中障。𨿽云曩事不復憶﹐憐汝瞳子神猶王。何須更待熟金丹﹐從我歸哉住昆閬。送葉尙書曩歲榜扁舟﹐萬里歸自蜀。五月下瞿唐﹐六月過浮玉。於時始識公﹐一笑忘暑毒。羽扇臨淸流﹐華觴跋紅燭。一別十五年﹐去日如電速。孤生晚還朝﹐斂退慚陸陸。要津非所冀﹐見公心自足。斥歸又七載﹐衰病將就木。造物哀其窮﹐公來位嶽牧。每見語諄諄﹐與世異寒燠。聖朝方急賢﹐登用及釣築。如公實舊徳﹐顧豈待夢卜。初聞一札下﹐已報四輩趣。懸知新天子﹐虛懷須啟沃。願公論其大﹐始爲天下福。卽宣垂拱麻﹐寧復扌離文宿。路傍曲三首冷飯雜沙礫﹐短褐蒙霜露。黃葉滿山郵﹐行人跨驢去。又

大道南北出﹐車輪無停日。彼豈皆奇才﹐我獨饑至夕。又

淒涼路傍曲﹐朱門人不知。秋街槐葉落﹐正是斷腸時。贈汪叔潛火雲嵯峨如疊嶂﹐百病攻衰非一狀。低檐小屋桑竹村﹐忽辱君來問亡恙。蹶然攬衣起闖門﹐裹飯仍煩遠相餉。歲饑野外無供給﹐羞澀餘糧不盈盎。我守此窮三十年﹐尙恐死前無力量。君誠不以老棄予﹐苦語見規宜勿讓。出遊莫笑衰殘百不能﹐一枝筇杖捷飛騰。山空野火焚秦篆﹐日澹煙蕪徧禹陵。小浦漲潮迎釣艇﹐疏鐘出谷送行僧。踟躕不覺歸途晚﹐村落人家已上燈。詩集卷三十三一百首立秋後四日雨天爲新秋故作涼﹐海風吹雨入虛堂。涼生庭樹陰陰綠﹐潤襲篝衣浥浥香。杯泛鵝兒供小歠﹐碓春云子喜新嘗。一年又見星橋近﹐未信仙家日月長。夙興老眼無眠覺夜長﹐攬衣不復待窗光。明星漸淡避初日﹐秋露已濃生曉涼。出艸幽花紅紫雜﹐穿林啼鳥去來忙。是中有趣君知否﹐喧寂年來已兩忘。存養堂爲汪叔潛作絳帳先生見處別﹐少年立節如冰雪。胸中凜凜萬卷書﹐一字不爲庸人說。存心養性以事天﹐人知不知渠晏然。窮經日夜廢寢飯﹐不怕諸生嘲腹便。三旌五鼎俱忘想﹐致一工夫在存養。我今老病死卽休﹐未死尙欲從公講。感昔二首三著朝冠入上都﹐黃封頻醉渴相如。馬慵立仗寧辭斥﹐蘭偶當門敢怨鋤。富貴尙思還此笏﹐衰殘故合愛吾廬。燈前目力依然在﹐且盡山房萬卷書。又

五丈原頭秋色新﹐當時許國欲忘身。長安之西過萬里﹐北斗以南惟一人。往事已如遼海鶴﹐餘年空羨葛天民。腰間白羽凋零盡﹐卻照淸溪整角巾。病稍平示兒輩人與鴉俱曉﹐天憑雁送秋。極知生意盡﹐彊爲汝曹畱。藥餌傾殘橐﹐風霜迫故裘。倚屏搔短髮﹐且復寄悠悠。野堂四首野堂蕭颯雪侵冠﹐歷盡人間行路難。病馬不收煙艸瞑﹐孤桐半落井牀寒。長瓶濁酒猶堪醉﹐敗篋殘編更細看。此興不隨年共老﹐未容城角動憂端。又

姓名無復世人聞﹐靜處何妨獨策勛。久矣不堪東閣客﹐歸哉無愧北山文。橫林霜近有丹葉﹐平野雨餘多斷雲。更喜鸕鶿來漸熟﹐一溪煙水與中分。又

野堂地僻無車馬﹐艸徑柴門晝亦扃。栗裏𨿽貧儲舊粟﹐玉川終老抱遺經。病身凜凜殘秋葉﹐故友寥寥欲旦星。賴有吾兒堪暖眼﹐夜闌常共一燈靑。又

鼓缶酣歌樂太平﹐野堂窗戶極疏明。棄官正爲愚無用﹐謝客新緣病有名。閒入鄕人賽神社﹐時從長者放魚行。歡然要有關心處﹐打稻家家趁晚晴。七月下旬得疾不能出戶者十有八日病起有賦秋風吹海氛﹐气候頗不令。昏昏七十翁﹐擾擾半月病。著書殊未成﹐卽死目不瞑。扶持賴藥物﹐僅得全性命。雨添苔暈靑﹐風入桐枝勁。深巷無人聲﹐搘頤發孤詠。夢有餉地黃者味甘如蜜戲作數語記之有客餉珍艸﹐發奩驚絕奇。正爾取嚼齕﹐炮制不暇施。異香透昆侖﹐淸水生玉池。至味不可名﹐何止甘如飴。兒稚喜語翁﹐雪頷生黑絲。老病失所在﹐便欲棄杖馳。晨雞喚夢覺﹐齒頰餘甘滋。寄聲山中友﹐安用求金芝。秋夜二首燈欲殘時酒半消﹐斷砧疏雨共無憀。老來萬事渾非昔﹐惟有詩情似灞橋。又

夜雨淒涼客思迷﹐聞砧卻是夢回時。人人解說悲秋事﹐不似詩人徹底知。病起憊甚有嘆殘年迫衰謝﹐一病不枝梧。書倩傍人讀﹐行須稚子扶。眞心付天地﹐畢世釣江湖。無米博佳傳﹐虛名那可圖。小舟晚歸二首扶病尋溪友﹐忘憂泛釣槎。渚寒無宿鷺﹐月白有啼鴉。敗壁靑燈暗﹐幽窗稚子嘩。無生未暇說﹐且復議桑麻。又

秋晚吾廬好﹐柴門映斷山。潮生魚箔短﹐木落雉媒閒。繚楪蒼茫外﹐漁舟浩蕩間。客來常謝病﹐老鈍耐嘲訕。夜坐老眼淸無寐﹐孤懷默自傷。思人交舊盡﹐撫事歲時長。籬犬吠殘月﹐江楓凋早霜。放翁殊耐事﹐掩卷撥鑪香。幽事老夫病起日支離﹐幽事關心只自知。社近鄰翁饋新釀﹐客歸童子拾殘棋。功名已付來生了﹐筆墨尢非晚歲宜。余習可憐除未盡﹐移花引水伴兒嬉。病後衰甚非籃輿不能出門感嘆有賦酒興詩情尙自如﹐形骸可怪頓成疏。平生只倚雙鳧舄﹐此日常須一鹿車。寂寂豈惟慚鄧禹﹐厭厭更覺類曹蜍。晚窗弄筆聊湔祓﹐數首淸詩手自書。秋思人生四十嘆頭顱﹐久矣心知負壯圖。未死皆爲閒日月﹐無求盡有醉工夫。風凋木葉流年晚﹐秋入窗扉病骨蘇。信步出門湖萬頃﹐季鷹不用憶蒓鱸。題村店壁五十年來命壓頭﹐卽今殘發不禁愁。亂鴉陣起霜天晚﹐落葉聲乾古渡秋。小市歠醨聊兀傲﹐長亭秣蹇得遲畱。一身自處窮如許﹐幸是無因爲國謀。病去病去身差健﹐秋髙气漸寒。未甘常伏几﹐時作一憑闌。玉粒炊粳軟﹐香塵搗藥殘。欣然顧兒輩﹐燈下語團欒。白首白首稱祠吏﹐淸時作幸民。招呼林下客﹐遊戲夢中身。山路烏騾穩﹐煙波畫檝新。村村有花柳﹐無事卽尋春。書病暮年𨿽病不甚劇﹐啜藥啖粥猶自力。今年七月風眩作﹐兒子在前不能識。杯中藥冷呼不醒﹐全家相顧無人色。昏昏但思向壁臥﹐虫臂鼠肝寧暇卹。醫巫技殫欲斂手﹐天髙鬼惡吁莫測。偶然得活出望外﹐扶杖下牀猶屢踣。讀書心在目力短﹐袖手堅坐到窗黑。無功祿食四十年﹐嘆息此責何由塞。捨北晚眺二首紅樹靑林帶暮煙﹐並橋常有賣魚船。樊川詩句營丘畫﹐盡在先生拄杖邊。又

日日津頭系小舟﹐老人自懶出門遊。一枝筇杖疏籬外﹐占斷千巖萬壑秋。夜閱篋中書偶得李徳遠數帖因思昔相從時所言後多可驗感嘆有作早歲傳聞月旦評﹐殿門邂逅眼偏明。當時一坐推談止﹐今日叢林見話行。老臥煙村身偶在﹐夜開蠹紙淚如傾。豈知三十餘年後﹐河洛胡塵訖未平。登東山漆園傲吏養生主﹐栗裏髙人歸去來。俱作放翁新受用﹐不妨平地脫塵埃。松崖壁立臨樵塢﹐竹徑蛇蟠上嘯臺。送盡夕陽山更好﹐與君踏月浩歌回。貧樂蕭然曲肱地﹐自號直心翁。拙宦三災過﹐勞生一笑空。新蔬經雨綠﹐晚稻得霜紅。飽食眞無事﹐浩歌明月中。乙卯重九九日村醅熟﹐逢迎不用呼。樽前狂起舞﹐陌上醉相扶。殘發新霜白﹐衰顏落葉枯。明年何足問﹐且復插茱萸。縱步近村病去身輕試杖藜﹐滿村瞡麥正離離。照溪自嘆尙微瘦﹐趁渡人言殊未衰。艸塞瓶頭沽濁酒﹐花篸笠頂引羣兒﹐眛回不恨歸差晚﹐正愛靑燈映竹籬。題齋壁看盡人間利與名﹐歸來始覺此身輕。禍機不敗漁舟興﹐樂事渾輸地碓聲。破篋𨿽無衣可典﹐寒畦已有芋堪烹。餘年且健貧何害﹐剩與鄰翁醉太平。範參政挽詞二首屢出專戎閫﹐遄歸上政途。勛勞光竹帛﹐風采震羌胡。簽帙新藏富﹐園林勝事殊。知公仙去日﹐遺恨一毫無。又

孤拙知心少﹐平生僅數公。凋零遂無幾﹐遲暮與誰同。瓊樹世塵外﹐神山雲海中。夢魂寧復接﹐慟哭向西風。病後往來湖山間戲書周公居東三食新﹐夷吾在魯丘厄陳。聖賢憂患尙如此﹐況我本是羈窮人。今秋危病輒不死﹐餘業自笑堅頑身。結茅所幸得佳處﹐石帆天鏡無纖塵。捫蘿峭壁上采藥﹐腰斧長歌行負薪。尋僧獨泛若耶月﹐攜友共采湘湖蒓。蠡亡範金陋勾踐﹐斯頌刻石憎嬴秦。不如一酹禹祠去﹐惡衣菲食眞吾鄰。秋夜遣懷六年歸臥水雲鄕﹐本自無閒可得忙。羸病豈知身尙健﹐迂疏眞與世相忘。霜淸水落年華晚﹐月黑梟嗚夜漏長。瑣瑣井蛙何足計﹐一篇秋水笑蒙莊。初冬暄甚吳中十月雪霜慳﹐風景暄妍葉未殷。杲日還看浴東海﹐薄雲不解冒南山。蛙鳴閣閣荒池曲﹐蠅出營營食案間。安得玄冥正時令﹐紅鑪綠酒一開顏。贈湖上父老十八韻一鏡三百里﹐環以碧玉峯。天公賜我厚﹐極目爲提封。煙收見石帆﹐雨霽望臥龍。嵯峨寶林塔﹐迢遞天章鐘。興來思一出﹐霜晴及初冬。父老捨杖迎﹐衣冠頗嚴恭。語我相識久﹐幸未棄老農。間者傳伏枕﹐喜聞足音跫。貧捨有盤食﹐勿責異味重。瞡睴新油香﹐黍酒甕面濃。已遣買撲握﹐亦可致噞喁。願公領此意﹐秣蹇聊從容。我起爲太息﹐厚意敢不從。吾生行逆境﹐平地九折卬。況今又老退﹐如子豈易逢。但願從今健﹐衰疾緩見攻。遇興卽扣門﹐艸具煩炊春。但恐乘月來﹐妨子睡味濃。初冬感懷二首落葉掃還積﹐斷鴻飛更鳴。羸軀得霜健﹐老眼向書明。水瘦河聲壯﹐萁枯馬力生。竟爲農父死﹐白首負功名。庭蕪失故綠﹐園樹染新丹。病思閒支枕﹐詩情獨倚闌。帶移頻覺瘦﹐貂獘不禁寒。惟有墻陰薺﹐離離又滿盤。讀杜詩城南杜五少不羈﹐意輕造物呼作兒。一門酣法到孫子﹐熟視嚴武名挺之。看渠胸次隘宇宙﹐惜哉千萬不一施。空回英槪入筆墨﹐生民淸廟非唐詩。向令天開太宗業﹐馬周遇合非公誰。後世但作詩人看﹐使我撫幾空嗟咨。記九月三十日夜半夢一夢邯鄲亦壯哉﹐沙堤金轡絡龍媒。兩行畫戟森朱戶﹐十丈平橋夾綠槐。東閣羣英鳴珮集﹐北庭大戰捷旗來。太平事業方施設﹐誰遣晨雞苦喚回。小舟遊近村捨舟步歸四首數家茅屋自成村﹐地碓聲中晝掩門。寒日欲沈蒼霧合﹐人間隨處有桃源。又

借得漁船溯小谿﹐系船浦口卻扶藜。莫言村落蕭條甚﹐也勝京塵沒馬蹄。又

不識如何喚作愁﹐東阡南陌且閒遊。兒童共道先生醉﹐折得黃花插滿頭。又

斜陽古柳趙家莊﹐負鼓盲翁正作場。死後是非誰管得﹐滿村聽說蔡中郎。蜀僧宗傑來乞詩三日不去作長句送之看徧東南數十州﹐寄船卻溯蜀江秋。孤云兩角山亡恙﹐斗米三錢路不憂。萬里得詩長揖去﹐它年挈笠再來不。放翁爛醉尋常事﹐莫笑黃花插滿頭。羲農羲農去不反﹐釋老似而非。太息眾皆醉﹐逝將誰與歸。經時忘肉味﹐盡日掩柴扉。安得同心者﹐燈前語造微。冬夜不寐蒙眼睡眠少﹐空村霜露淒。錚錚聞叩鐵﹐喔喔數鳴雞。月入知窗破﹐衾單幸屋低。明晨炊米盡﹐吾起不容稽。十月塞向傾書槴﹐開鑪積豆萁。林居得溫暖﹐天遣養衰遲。甕盎藏蔬後﹐釒且耰下麥時。農家冬最樂﹐我老頗能知。讀易二首羸軀抱疾時時劇﹐白髮乘衰日日增。淨掃東窗讀周易﹐笑人投老欲依僧。又

老喜杜門常謝客﹐病惟讀易不迎醫。冬來更愧乖慵甚﹐醉過收蕎下麥時。聞雁霜髙木葉空﹐月落天宇黑。哀哀斷行雁﹐來自關塞北。江湖稻粱少﹐念汝安得食。蘆深洲渚冷﹐歲晚霰雪逼。不知重云外﹐何處避畢弋。我窮思遠徵﹐羨汝有羽翼。悲歌行士如天馬龍爲友﹐云夢胸中吞八九。秦皇殿上奪白璧﹐項羽帳中撞玉斗。張綱本不問狐貍﹐董龍何足方雞狗。風埃蹭蹬不自振﹐寶劍牀頭作雷吼。憶遇髙皇諸隆準﹐豈意孤臣空白首。卽今埋骨丈五墳﹐骨會作塵心不朽。胡不爲長星萬丈掃幽州﹐胡不如昔人圖復九世讎。封侯廟食丈夫事﹐齪齪生死眞吾羞。村飲吳中霣霜晚﹐冬艸有未衰。坐令老病叟﹐遂失凋年悲。翩翩烏紗帽﹐裊裊殘菊枝。𨿽無車馬客﹐時與鄰翁期。新醅壓尙渾﹐雉兔亦及時。自覺勝淵明﹐但醉不賦詩。鏡湖西南有山曰外山民某氏居之其居少西小潭受飛泉羣山環合眞異境也爲作短歌漢東九十九重岡﹐武都九十九脈泉。豈如君家環翠阜﹐小潭珮玦聲鏘然。我欲從君乞庵地﹐開軒下看泉中天。金丹九轉太多事﹐服水自可追飛仙。云孫相遇不相識﹐笑問塵世今何年。掬泉弄月淸嘯罷﹐卻折玉井秋風蓮。十月十七日予生日也孤村風雨蕭然偶得二絕句予生淮上是日平旦大風雨駭人及予墮地雨乃止少傅奉詔朝京師﹐艤船生我淮之湄。宣和七年冬十月﹐猶是中原無事時。又

我生急雨暗淮天﹐出沒蛟鼉浪入船。白首功名無尺寸﹐茅檐還聽雨聲眠。遊山舟中遇風雨戲作龍驤萬斛去如鴻﹐巨浪惟能窘短篷。不是山靈嫌俗駕﹐一生常值打頭風。一齒動搖似不可復畱有感晚境常憂豁可憎﹐苦畱終不受丁寧。主貧何恨客辭去﹐木老元知葉自零。未害朵頤臨肉俎﹐但妨叩齒讀仙經。從今有酒須勤買﹐莫學騷人要獨醒。山行老翁七十亦何求﹐尙賴山行散百憂。擫耳帽寬新小疾﹐獨轅車穩正閒遊。酒旗滴雨村場晚﹐茶竈炊煙野寺秋。若論人間長久事﹐髙吟何啻傲封侯。老學庵窮冬短景苦匆忙﹐老學庵中日自長。名譽不如心自肯﹐文辭終與道相妨。吾心本自同天地﹐俗學何知溺秕糠。已與兒曹相約定﹐勿爲無益費年光。枕上偶成放臣不復望修門﹐身寄江頭黃葉村。酒渴喜聞疏雨滴﹐夢回愁對一燈昏。河潼形勝寧終棄﹐周漢規模要細論。自恨不如雲際雁﹐南來猶得過中原。捨北閒望作六字絕句潘嶽一篇秋興﹐李成八幅寒林。捨北偶然倚杖﹐盡見古人用心。題庵壁二首竹間僅有屋三楹﹐𨿽號吾廬實客亭。已斷雨聲重點滴﹐欲殘燈影更晶熒。酒惟排悶難中聖﹐茶卻名家可作經。頭眩減來還病蹇﹐何時徹底得康寧。又

身似蝸牛粗有廬﹐卻緣無用得安居。地鑪封火欺寒雨﹐紙閣油窗見細書。瞡熟山僧分睯飠乇﹐船來溪友餉薪樗。閉門莫笑衰頹甚﹐讀易論詩亦未疏。縱筆三首老眼輕千乘﹐枯腸卻八珍。直令身潦倒﹐未害膽輪囷。酒裏遺浮世﹐書中見古人。平生笑園綺﹐老蹋帝城塵。又

壯歲志天下﹐崎嶇無一施。髙談對鄰父﹐朴學付癡兒。補柵憐雞冷﹐分糧憫雀饑。吾生忽至此﹐惆悵鏡中絲。又

天道何時定﹐人生固有涯。壯年行出塞﹐晚歲病還家。積憤憑誰豁﹐孤忠只自嗟。今朝茅屋底﹐隱約聽霜笳。十月二十八日夜雞初鳴時夢與數女仙遇其一作詩示予頗哀怨如人間語惟末句稍異予戲之曰若無此句不可爲神仙矣其一從傍戒曰汝當勿忘此規作詩者甚有愧色予頗悔之旣覺賦兩絕句以解嘲二首玉姝眉黛翠連娟﹐弄翰閒題小碧箋。人世愁多無著處﹐故應分與蕊宮仙。又

虹作飛橋蜃吐樓﹐羣仙來賦海山秋。玉姝定自多才思﹐更與人間替說愁。山行二首緣崖曲曲羊腸路﹐傍水疏疏麂眼籬。舉起短鞭成一笑﹐吾詩正是策勛時。又

眼邊處處皆新句﹐塵務經心苦自迷。今日偶然親拾得﹐亂松深處石橋西。貧甚作短歌排悶閒何闊﹐逢諸葛﹐畏人常憂不得活。事不諧﹐問文開﹐不蹋權門更可哀。卽今白髮如霜艸﹐一飽茫然身已老。惟有躬耕差可爲﹐賣劍買牛悔不早。年丰米賤身獨饑﹐今朝得米無薪炊。地上去天八萬里﹐空自呼天天豈知。過張王行廟烈士生不遇﹐棲棲爲旅人。英魂死不沒﹐凜凜爲明神。明神受帝命﹐廟食福我民。牲酒何足言﹐壓抑姑少伸。火旱千里赤﹐與人下雷雨。洚水不反壑﹐談笑出平土。善人錫之福﹐姦僞亦擊汝。豈若世上人﹐吞聲气如縷。秋月曲舊時家住長安城﹐萬戶千門秋月明。紫陌朱樓歌吹海﹐酣宴不覺銀河傾。受降城頭更奇絕﹐莽莽平沙千里月。選兵夜出打番營﹐鐵馬蹴冰冰欲裂。塞月未落成功回﹐腰鼓橫笛如春雷。長安髙樓豈不樂﹐與此相去何遼哉。丈夫志在垂不朽﹐漆胡骷髏持飲酒。舉頭云表飛金盤﹐痛飲不用思長安。卽事蕭騷白髮滿綸巾﹐猶是人間詩酒身。湖上悲秋新有作﹐眼邊敗意絕無人。稻粱棲畝雁初下﹐煙水粘天鷗自馴。堪笑推移成老大﹐時時幾杖接鄕鄰。悲歌行感慨常自悲﹐發爲窮苦辭。逼仄不少伸﹐夢中亦酸辛。脂車思遠道﹐太息令人老。中原宋輿圖﹐今乃傳胡雛。此責在臣子﹐諸公其可已。談笑復舊京﹐令人憶西平。讀李泌事偶書莘渭當時已誤來﹐商山芝老更堪哀。人生若要常無事﹐兩顆梨須手自煨。晨起晨起梳頭懶﹐披衣立艸堂。霧昏全隱樹﹐气暖不成霜。灘急回魚隊﹐天低襯雁行。新春猶一月﹐已覺日微長。喜雨一秋未雨冬未雪﹐坐使肺肝生客熱。不惟裘褐藏篋笥﹐臥毯坐氈俱未設。樽中有酒不敢嘗﹐小甕黃虀卻時啜。新春距今一月爾﹐便恐蝗生殘宿麥。天公老手眞可人﹐夜雨蕭蕭洗旱塵。北風吹雪定不晚﹐喜入三山湯睴碗。閒趣堅閉門來又過冬﹐一裘且復擁龍鐘。不辭陋巷如漿冷﹐自愛新醅似粥醲。迎婦橋邊燈煜煜﹐賽神林外鼓冬冬。豈惟自得閒中趣﹐要遣兒孫世作農。自警人生非金石﹐壽夭不自知。一日復一日﹐亦或至耄期。方其未死間﹐早夜勿自欺。嗟彼陷溺者﹐太山起毫釐。努力戒惰偸﹐堯舜可庶幾。我今齒髮獘﹐彊健復幾時。一寸學古心﹐自視猶可爲。雞鳴推枕起﹐爲善亦孳孳。天定終勝人﹐吾世或未衰。素業果有傳﹐三復吾此詩。雨後二首鏡湖歸隱老黃冠﹐布褐蕭然一室寬。燈影靑熒人未睡﹐雨聲點滴夜將闌。四朝出處朋儕盡﹐半世漂流骨相寒。靑史無名端可恥﹐著書畱與後人看。又

蕭蕭殘發雪侵冠﹐冉冉淸愁用底寬。把卷昏眸常欲閉﹐投牀睡興卻先闌。惟須酒沃相如渴﹐未分人哀範叔寒。雨霽定知梅已動﹐佩壺明日試尋看。窗黑風雨窗常黑﹐衰翁罷讀書。縱橫慚七略﹐廢惰失三餘。宴坐工夫熟﹐多聞習气除。韓公未解此﹐誤誚腹空虛。雨止行至門外戲作檐雨收殘滴﹐溪云弄晚晴。出門還浩嘆﹐幾屐了吾生。野飲綠岸波生染麯塵﹐碧天云細蹙魚鱗。山居剩得舒長目﹐野飲自無拘忌人。酒甕石邊孤店晚﹐樵風溪畔早梅春。懷章正可驚奴輩﹐未勝行歌獨負薪。雨夜有懷張季長少卿放翁𨿽老未忘情﹐獨臥山村每自驚。鼎鼎百年如電速﹐寥寥一笑抵河淸。梅初破藟行江路﹐燈欲成花聽雨聲。正用此時思劇飲﹐故交零落愴餘生。雨中熟睡至夕二首擁鑪聽雨生睡思﹐澀眼瞢瞢惟欲閉。丈夫少壯要自力﹐飽食養慵眞可愧。我今不睡欲何爲﹐常恐兒曹落吾事。蠻氈紙帳方施行﹐五鼎八珍無此味。又

少陵今雨無客至﹐寂寞衡門晝常閉。孝先酣枕夢周公﹐弟子𨿽嘲可無愧。世上紛紛榮辱多﹐不如睡中差省事。小兒忽報煎茶熟﹐起擁寒鑪究餘味。憶昔憶昔輕裝萬里行﹐水郵山驛不論程。屢經漢帝燒余棧﹐曾宿唐家雪外城。壯志可憐成昨夢﹐殘年惟有事春耕。西窗忽聽空階雨﹐獨對靑燈意未平。燈下看梅風雨經旬怯倚闌﹐梅花折得就燈看。有情應寄去年別﹐無寐不禁淸夜寒。病起搘筇幽興在﹐春遲載酒後期寬。籬東數樹尢奇絕﹐日遣蠻童候路乾。程泰之尙書挽詞二首文古唐元結﹐經明漢仲舒。三朝八座貴﹐千載九丘書。早接遊從末﹐常聞議論余。死生今永訣﹐追恨寄聲疏。又

昔在紹興末﹐同趨行殿門。方思尋宿好﹐忽已奉遺言。誄行曲臺議﹐飾終明主恩。髙皇舊朝士﹐今復幾人存。雨夕獨酌書感數掩蘆藩常不開﹐饑雅兩兩啄靑苔。雨來十日未成雪﹐歲盡一枝初見梅。池上晚行攜獨鶴﹐燈前夜酌撥新醅。漁村老景今如許﹐駿馬舊遊安在哉。白首白首元無一事成﹐朝來大笑絕冠纓。花飛早已知春減﹐漏盡寧容更夜行。蕭散且爲無算飲﹐猖狂未免不平鳴。玉關靑海今安在﹐麥野桑村送此生。客言來自上臯道中以其語作一絕日曬霜融作淺泥﹐酒家卻在斷橋西。五陵今代無豪俠﹐獨臥茅檐聽午雞。睡起老怯年華速﹐閒知晝漏長。已回酣枕夢﹐未過古匜香。洗面宮眉綠﹐開茶帶胯方。山家風味在﹐𨿽病意差彊。詩集卷三十四一百一首歲暮案間官歷喜更端﹐鬢畔羅幡巧耐寒。篩辣搗香篘臘酒﹐染紅絲綠簇春盤。衰容未覺餘年迫﹐佳日猶思一笑歡。太息兒童癡過我﹐鄕儺𨿽陋亦爭看。殘臘二首破臘春先到﹐微陰日易醺。鳥聲猶寂寂﹐木意已欣欣。雲起山分疊﹐風生水蹙紋。斷腸何處笛﹐偏向醉中聞。殘臘無多日﹐吾生又一年。林塘明夕照﹐墟落淡春煙。山色危欄角﹐梅花綠酒邊。歲時元自好﹐老病獨淒然。一壺歌五首悠悠日月沒根株﹐常在人間醉一壺。傾倒欲空還瀲灩﹐不曾教化不曾沽。又

先生醉後卽髙歌﹐千古英雄柰我何。花底一壺天所破﹐不曾飲盡不曾多。又

自從軒昊到隋唐﹐幾見中原作戰場。三十萬年如電掣﹐不曾記得不曾忘。又

恥從嶽牧立堯庭﹐況見商周戰血腥。攜得一壺閒處飲﹐不曾苦醉不曾醒。又

長安市上醉春風﹐亂插繁花滿帽紅。看盡人間興廢事﹐不曾富貴不曾窮。屬疾白頭屬疾臥丘園﹐藥物枝梧且僅存。月黑淺山聞服鳥嘯﹐窗明髙樹送鴉翻。讒欺薄命深消骨﹐憂集窮途黯斷魂。回視少時眞隔世﹐但餘一念在元元。新歲風入鞭梢緊﹐春從艸色深。山坡臥新扌賣﹐園木轉幽禽。勛業少年夢﹐關河遊子心。爾來都掃盡﹐濁酒帶醅斟。早春數聲屋角聽鳴禽﹐紅糝靑梢忽滿林。雨過東臯一犁潤﹐冰消南澗半篙深。逢僧竹院閒評藥﹐攜鶴山村醉擁琴。靑史功名黃閣貴﹐有時應不到如今。太古太古安知處與堯﹐茹毛飲血自消搖。不須追咎爲書契﹐初結繩時俗已澆。春夜老憊生如寄﹐春寒夢亦孤。燈花時自墜﹐梟語疊相呼。萬里書難得﹐三年病未蘇。窗深不知曉﹐但覺動林鳥。正月六日作上天四序分寒燠﹐以漸相尋不相瀆。今年立春七日耳﹐暖景溫風何迫促。羣蛙怒鳴蚊蚋出﹐蚍蜉插翅飛滿屋。兒童便欲覓團扇﹐我亦汗垢思湯沐。山坡梅花常恨晚﹐一夕開盡如雪谷。籬邊已放桃蕊紅﹐庭下頓長萱芽綠。小人識淺喜欲舞﹐輕衫冷睴相追逐。春深癘鬼不貸人﹐此暖但憂非汝福。寄題吳斗南玩芳亭北斗以南有吳侯﹐人物知非第二流。讀書不放一字過﹐閉戶忽驚雙鬢秋。平生離騷讀千徧﹐屈泥秭歸要親見。歸來落筆愈驚人﹐宋玉景差俱北面。玩芳亭中蘭茞芳﹐朝回解帶春晝長。愛君憂國有奇作﹐坐令壯觀還沅湘。老人曩亦同此趣﹐甚欲閒題玩芳句。無柰生涯今已別﹐倒壑枯楠忘歲月。春初驟暄一夕梅盡開明日大風花落成積戲作三首暖逼梅花爛漫開﹐飄零便恐付蒼苔。更堪連夜風如許﹐似妒愁人把一杯。又

殘梅零落不禁吹﹐眞是無花空折枝。堪笑老人風味減﹐三年不作送梅詩。又

年年爛醉萬梅中﹐吸酒如鯨到手空。花欲過時常惜別﹐今年此別更匆匆。讀老子傳巍巍闕裏與天崇﹐禮樂詩書萬世宗。但說周公曾入夢﹐寧於老氏嘆猶龍。示元用徳孫學語已驚人﹐悶裏時時一笑新。老子已應如櫪驥﹐此郎端恐是天麟。會看神授如椽筆﹐莫攺家傳折角巾。汝叔不癡當愛汝﹐夜窗燈火勉相親。春思七十老翁身退耕﹐可憐未減舊風情。典衣取酒那論價﹐秉燭看花每到明。江浦時時逢畫檝﹐寺樓處處聽新鶯。此生無復陽關夢﹐不怕樽前唱渭城。春望天地回春律﹐山川掃積陰。波光迎日動﹐柳色向人深。沾灑憂時淚﹐飛騰滅虜心。人扶上危榭﹐未廢一長吟。丙辰上元前一日獘裘破帽發鬅鬠﹐宛似山房罷講僧。身病不禁連夜雨﹐家貧只掛舊年燈。修椽柳外掀樓角﹐危檻雲間露塔層。自笑閒遊本無定﹐興闌隨處倚枯藤。夜雨思栝蒼遊道心退惰如風益鳥﹐世念堅彊似火牛。安得短篷湖海去﹐夜深聽雨琵琶洲。春陰麯塵柳色正遮門﹐石黛江流曲抱村。小院春光方盎盎﹐遠山雨气又昏昏。傍檐林鳥驚幽夢﹐極目煙蕪捲燒痕。只道餘寒尙如許﹐不知生意滿乾坤。寒夜歌陸子七十猶窮人﹐空山度此冰雪晨。旣不能挺長劍以抉九天之云﹐又不能持斗魁以回萬物之春。食不足以活妻子﹐化不足以行鄕鄰。忍饑讀書忽白首﹐行歌拾穗將終身。論事憤叱目若炬﹐望古踴躍心生塵。三萬里之黃河入東海﹐五千仞之太華磨蒼旻。坐令此地沒胡虜﹐兩京宮闕悲荊榛。誰施赤手驅蛇龍﹐誰恢天网致鳳麟。君看煌煌藝祖業﹐志士豈得空酸辛。正月十六日園中偶賦又向柴荊過上元﹐豪華前事不須論。偶逢花發閒持酒﹐不得人扶懶出門。薄技號山曾獻玉﹐榮途染指亦嘗黿。年來洗盡東陵夢﹐瓜壠蕭蕭老故園。陵霄花庭中靑松四無鄰﹐陵霄百尺依松身。髙花風墮赤玉盞﹐老蔓煙濕蒼龍鱗。古來豪傑人少知﹐昂霄聳壑寧自期。抱才委地固多矣﹐今我撫事心傷悲。懷舊六首鶴鳴山下竹連云﹐鳳集城邊柳映門。當日不知爲客樂﹐如今回首卻消魂。又

駿騾西邊雨漫天﹐千里江山在眼邊。二十四年如昨夢﹐憑誰問訊帶枷仙。又

狼煙不舉羽書稀﹐幙府相從日打圍。最憶定軍山下路﹐亂飄紅葉滿戎衣。又

翠崖紅棧郁參差﹐小益初程景最奇。誰向豪端收拾得﹐李將軍畫少陵詩。又

回龍寺壁看維摩﹐最得曹吳筆意多。風雨塵埃昏欲盡﹐何人更著手摩挲。又

嶓冢山頭是漢源﹐故祠寂寞掩朱門。擊鮮藉艸無窮途﹐送老那知江上村。夜坐蓬窗夜半竹騷然﹐坐守殘編悄不眠。辛苦空成左傳癖﹐逍遙常愧大慈仙。風寧可系功名誤﹐日不能黏歲月遷。明旦覓船湖上去﹐西村桃李淡春煙。入城舟中作棹邊蘸岸挼藍水﹐蓬外橫空破墨山。更著灘頭一行鷺﹐此身眞在畫圖間。寓蓬萊館朱門髙柳畫橋南﹐掠面風埃喜解驂。霽日偶逢春盎盎﹐野人不慣屋潭潭。堂中剩喜簪裾集﹐樓上時聞鼓角酣。明發扁舟覓歸路﹐趁時吾欲事農蠶。過能仁光孝寺欲訪昕老會府中速客遂不果入春日城南過寶坊﹐馳驅不得駐車箱。髙門臨道淨如拭﹐傑屋淩空勢欲翔。齋近鐘魚初送響﹐風微松檜自生香。暫來堪笑忙如許﹐坐羨髙人白晝長。夜二鼓畱西城門歸三山秉炬夜離驛﹐戴星出西關。舟人飛畫檝﹐門鎖響銅環。漁火明遙浦﹐溪風解醉顏。鄰家亦驚起﹐迎我笑堅頑。讀杜詩千載詩亡不復刪﹐少陵談笑卽追還。常憎晚輩言詩史﹐淸廟生民伯仲間。蘇韜光節推挽歌詞才名京兆掾﹐門閥魏公孫。遇事𨿽骯髒﹐接人終靜溫。寧吟灞橋雪﹐不掃舍人門。二妙凋零盡﹐衰翁慨獨存。村翁放翁眞个是村翁﹐釣渭耕莘事不同。蹴蹋煙雲兩芒﹐憑陵風雪一蓬籠。屢經駭浪身終免﹐徧閱浮漚壽未窮。幸有春衣堪換酒﹐道邊醉臥示神通。寄子布釣灘耕壠雪盈簪﹐從入新年病至今。遠使有書常灑淚﹐長宵無夢更傷心。何由老眼迎歸棹﹐空爲秋風感暮砧。一紙新詩千萬恨﹐臨風悵望獨長吟。落花朱朱白白不禁吹﹐老未忘情作許悲。瑞錦已殘猶有夢﹐明霞初散可無詩。人應偸樣傳圖本﹐天亦收香付蜜脾。榮悴相尋君看取﹐曉來靑子已團枝。南窗身輕婚嫁畢﹐耳靜市朝疏。褫帶脫烏幘﹐一窗寬有餘。排悶白髮無端日日新﹐自憐猶作百憂身。孤燈聽雨常終夜﹐一榼尋花又送春。旋壓麥糕邀父老﹐時分菜把餉比鄰。不須頻起陳人嘆﹐已是淸朝六世民。過鄰家戲作老脫朝冠岸幅巾﹐時時乘興過比鄰。瓶無儲粟吾猶樂﹐步有新船子豈貧。醅甕香浮花露熟﹐藥欄土潤玉芝新。相從覓笑眞當勉﹐又過浮生一歲春。看花好樹典衣買﹐新花扶杖看。村醪雜淸濁﹐山果半甘酸。家事貧尢簡﹐詩情老未闌。鸕鶿閒似我﹐日暮立淸灘。閒趣同儕零落曉星稀﹐久住人間豈自期。衰病已成垂白叟﹐春寒又到牡丹時。溪邊喚客閒持釣﹐燈下畱僧共覆棋。一日轉頭還過卻﹐紛紛世事不須知。春盡遣懷裊裊鑪香晝掩扉﹐殘年眞是解塵鞿。靑飠玆旋搗通鄰好﹐白葛新裁制暑衣。避日小魚穿藻去﹐倚風輕燕拂簾飛。要知名宦非初意﹐三十年前已念歸。二友淸芬六出水梔子﹐堅瘦九節石菖蒲。放翁閉門得二友﹐千古夷齊今豈無。半丈紅盛開滿酌吳中淸若空﹐共賞池邊半丈紅。老子通神誰得似﹐短筇到處卽春風。感事四首雞犬相聞三萬里﹐遷都豈不有關中。廣陵南幸雄圖盡﹐淚眼山河夕照紅。又

堂堂韓嶽兩驍將﹐駕馭可使復中原。廟謀尙出至導下﹐顧用金陵爲北門。又

渭上晝昏吹戰塵﹐橫戈慷慨欲忘身。東歸卻作漁村老﹐自誤靑春不怨人。又

捫虱當時頗自奇﹐功名遠付十年期。酒澆不下胸中恨﹐吐向靑天未必知。丰年行南村北村春雨晴﹐東家西家地碓聲。稻陂正滿綠鍼密﹐麥隴無際黃雲平。前年谷與金同價﹐家家涕泣伐桑柘。豈知還復有今年﹐酒肉如山賽春社。吏不到門人晝眠﹐老稚安樂如登仙。縣前歸來傳好語﹐黃紙續放身丁錢。四月一日夜漏欲盡起坐達旦春歸不可畱﹐斗柄已崢嶸。老至不可卻﹐雪鬢森千莖。少年所讀書﹐廢忘如隔生。舊交死欲盡﹐存者萬里程。髙談無與廢﹐欲語輒吞聲。悠悠一飽計﹐泯泯千載名。逝將山丘歸﹐不見河雒淸。挑燈坐待旦﹐攬筆衰涕傾。蓬萊行山峭插雲海﹐樓髙入煙霄。不知何宮殿﹐東望郁岧堯。是時靑童君﹐初散通明朝。風濤中破裂﹐湧出黃金橋。授我玉芝房﹐服之塵念消。凡骨一朝換﹐八極坐可超。馮縣丞挽歌詞尊公同故里﹐季父接周行。晚喜心烏衣巷﹐重逢玉樹郎。名流多賞識﹐榮路正騰驤。愁絕河梁上﹐風煙暮莽蒼。幽居初夏四首湖山勝處放翁家﹐槐柳陰中野徑斜。水滿有時觀下鷺﹐艸深無處不鳴蛙。籜龍已過頭番筍﹐木筆猶開第一花。嘆息老來交舊盡﹐睡餘誰共午甌茶。又

藤冠艸屨病支離﹐門外紛紛百不知。解籜有聲驚倦枕﹐飛花無力點淸池。閒思舊事惟求醉﹐老感流年只自悲。綠樹陰中紅練起﹐一團零亂濕胭脂。又

長歌裊裊插秧天﹐小傘翻翻入市船。髙棟巢乾初乳燕﹐綠槐陰密已鳴蟬。只言末俗人情惡﹐未廢先生日晏眠。推枕起來閒弄筆﹐銅蟾手自挹寒泉。又

鬢毛禿盡齒牙疏﹐難受人間折簡呼。詩酒本來無籍在﹐形骸況復不枝梧。槐陰漸密能鄣日﹐池水新生可浴鳧。移得太行終亦死﹐平生常笑北山愚。出蜀十九年故交零落殆盡慨然有作西遊邂逅得諸君﹐落筆千言酒百分。聚散亦知元有數﹐死生豈料不相聞。平羌空憶吟江月﹐小益何由度棧云。一事與君聊自慰﹐兒曹或可付斯文。憶天彭牡丹之盛有感常記彭州送牡丹﹐祥雲徑尺照金盤。豈知身老農桑野﹐一朵妖紅夢裏看。五月七日夜夢中作二首徵行過孤壘﹐寂寞已千年。馬病霜菅瘦﹐狐鳴古冢穿。煙塵身欲老﹐金石志方堅。零落英雄盡﹐何人共著鞭。又

霜露薄貂裘﹐連年塞上畱。蘆笳靑冢月﹐鐵馬玉關秋。振臂忘身憊﹐憑天報國仇。諸公方衮衮﹐好運幄中籌﹐急雨急雨淸風發土香。靈臺如受寶犀涼﹐華胥一枕遽然覺。卻聽蟬聲送夕陽﹐夜中步月夜半不成寐。起尋微月行﹐風生驚葉墮。露重覺荷傾﹐兀兀酒中趣。悠悠身後名﹐興闌還掩戶。坐待日東生﹐晨起齒豁不可補。發脫無由栽﹐淸晨明鏡中。老色蒼然來﹐餘年亦自惜。未忍付酒杯﹐抽架取我書。危坐闔復開﹐萬世見唐堯。夔龍獲親陪﹐寥寥三千年。气象挽可回﹐豈以七尺軀。顧受世俗衰﹐道在無不可。廊廟均蒿萊﹐枕上聞布谷聲老去惟思日月遲。更堪靑鬢總成絲﹐無端催取流年去。最恨溪頭布谷兒﹐雨夜北風吹雨亂疏鐘。蔌蔌燈花破碎紅﹐孤夢正行天一握。髙城俄報皷三通﹐衰遲空抱屠龍技。豪俊誰收汗馬功﹐但願輿圖早來復。白頭敢望起雲中﹐焚黃啼呼梨棗憶兒時。駒隙頻經日月馳﹐早歲已興風木嘆。餘生永廢蓼莪詩﹐燎黃恩重空垂泣。戴白身存敢自期﹐足蹇僅能成拜起。籃輿歸路不勝悲﹐卽事陶令常耽酒。龐翁不出家﹐安貧炊麥飯。省事嚼茶芽﹐池滿浮雞鴨。庭荒噪渴蛙﹐詩成賞音絕。自向小兒誇﹐失鸂鶒不見池邊整羽衣。繞村散覓走羣兒﹐卑飛正恐爲人得。徑去何須報我知﹐久憶蘋洲應自喜﹐尙餘菇米亦堪悲。放翁未到忘情處﹐日暮憑欄獨詠詩。贈童道人蓋與予同甲子吾儕之生乙巳年﹐達者寥寥窮此肩。退士一生藜藿食﹐散人萬里江湖天。忍貧不變我自許﹐挾術自營君豈然。一事尙須煩布策﹐幾時能具釣魚船。上方銛老求宿蘆詩宿蘆蓋所寓室名以其似漁舟也一曲亭前水接天﹐放翁短棹弄風煙。宿蘆縱有江湖趣﹐猶是人間贗釣船。夜坐園中至夜分岸巾閒倚胡牀坐﹐步屧還扶拄杖行。漸近秋淸知病減﹐盡捐世累覺心平。翻翻雙鵲風枝爽﹐熠熠孤螢露艸明。更欲裴回盡幽興﹐鐘譙傳漏報三更。六月二十四日夜分夢範至能李知幾尢延之同集江亭諸公請予賦詩記江湖之樂詩成而覺忘數字而已露篛霜筠織短篷﹐飄然來往淡煙中。偶經菱市尋谿友﹐卻揀蘋汀下釣筒。白菡萏香初過雨﹐紅蜻蜓弱不禁風。吳中近事君知否﹐團扇家家晝放翁。晨起月澹知將曉﹐風淸喜近秋。狂吟詞跌宕﹐新沐髮颼癮。桐葉危先墮﹐蟬聲斷更遒。達生隨處樂﹐自笑替人愁。村飲示鄰曲七年收朝迹﹐名不到權門。耿耿一寸心﹐思與窮友論。憶昔西戍日﹐孱虜气可吞。偶失萬戶侯﹐遂老三家村。朱顏捨我去﹐白髮日夜繁。夕陽坐溪邊﹐看兒牧雞豚。雕胡幸可炊﹐亦有社酒渾。耳熱我欲歌﹐四座且勿喧。卽今黃河上﹐事殊曹與袁。扶義孰可遣﹐一戰洗乾坤。西酹吳玠墓﹐南招宗澤魂。焚庭涉其血﹐豈獨淸中原。吾儕𨿽益老﹐忠義傳子孫。徵遼詔儻下﹐從我屬櫜鞬。醉歸十畝春蕪手自犁﹐瓜牛廬在鏡湖西。禪心每笑彈棋局﹐道眼長捐刮膜篦。絕食就官分鶴料﹐無車免客笑雞棲。旗亭酒賤秋風近﹐夜夜歸來醉似泥。二愛並序陶淵明詩云﹐孟夏艸木長。繞屋樹扶疏﹐眾鳥欣有托。吾亦愛吾廬﹐孟東野亦云。遠岸雪難暮﹐勁枝風易號。霜禽各嘯侶﹐吾亦愛吾曹。予暇日詠二詩有感﹐作二愛詩。結屋不袤丈﹐著身還有餘。破壁作小窗﹐亦足陳吾書。無酒當飲水﹐無肉當飯蔬。知止乃不殆﹐此語良非虛。古人造道處﹐正自無絕殊。願君勿它求﹐且復愛吾廬。門外秋水深﹐日日集鷗鷺。是豈相與期﹐正以同類故。殘年過七十﹐朋舊半丘墓。非吾濟世心﹐嘆息莫予助。人生非金石﹐去日如脫兔。三復東野詩﹐獨立悲歲暮。蜻蜓浦捨北蜻蜓浦﹐新秋偶一來。菱絲煙際老﹐芡觜露中開。漁火明還滅﹐沙禽去卻回。吾行興無盡﹐舟子莫相催。題韓運鹽竹隱堂絕句三首鄴下王孫今勝流﹐相逢三伏凜生秋。未嘗一日可無竹﹐似是前身王子猷。又

塵埃車馬日駸駸﹐誰解從君一散襟。待我淸秋有閒日﹐抱琴來寫萬龍吟。又

靜處知君解策勛﹐鑪香裊裊起微云。岸巾不住尋靑士﹐敧枕還應對墨君。哭杜府君叔髙初過我﹐風度何玉立。超然眾客中﹐可慕不待揖。入都多賓友﹐伯髙數來集。質如琮璧潤﹐气等芝蘭襲。晚乃過仲髙﹐午日曬行笠。匆匆遽別去﹐悵望空快悒。有如此三髙﹐靑紫何足拾。豈無知之者﹐相視莫維縶。窮魚𨿽相憫﹐可愧吐微濕。亦知尊公賢﹐何止蓋鄕邑。向風每拳拳﹐識面眞汲汲。秋風忽聞訃﹐執書嘆以泣。造門不自決﹐追悔今何及。又聞著書富﹐手澤溢巾笈。哀毀要無益﹐遺稿勤綴緝。初秋夜坐䢐歲又如許﹐吾生眞若浮。露蟬鳴達曉﹐風葉墮先秋。野迥星辰大﹐天空河漢流。胡牀幸亡恙﹐且復寄悠悠。宴坐自午至暮身外寥寥掃怨恩﹐胸中浩浩納乾坤。飽經世事常髙枕﹐慣見人情不署門。孤日夜分生海底﹐百川秋漲溯河源。珥貂碧落從來事﹐東訪蓬萊不足言。舟中詠落景餘淸暉輕橈弄溪渚之句蓋孟浩然耶溪泛舟詩也因以其句爲韻賦詩十首獨鶴還故鄕﹐巋然但城郭。出門無與遊﹐所至苦寂寞。裹飯事幽討﹐此計殊不惡。薄暮宿漁家﹐蒼煙帶墟落。又

維舟入谷口﹐信步造異境。隔籬雞犬聲﹐滿地梧楸影。瓦甑炊香稻﹐石泉汲新井。人間苦逼仄﹐愛此須臾景。又

老圃發如霜﹐見客能廢鋤。與坐使之年﹐自云八十餘。老身六朝民﹐艸舍數世居。力守遠祖言﹐一字不學書。又

沿溪得茅店﹐酒旗出柴荊。杖頭錢已空﹐一醉何由成。主人語鄭重﹐手把甕面淸。勸我姑小畱﹐溪魚亦可烹。又

秦皇酒甕邊﹐古有釣魚磯。我來必竟日﹐時挈雙鯉歸。白鷺眞可人﹐常先孤棹飛。髙詠江練句﹐令人憶玄暉。又

鏡湖三百里﹐風止鏡面平。持以照吾心﹐俗塵安得生。散發鷗鷺間﹐萬事秋毫輕。誰能拂東絹﹐寫我孤舟橫。又

朝發云根寺﹐暮宿煙際橋。冷螢濕不飛﹐潛魚驚自跳。菱船歌裊裊﹐荻浦風蕭蕭。平明宿鳥起﹐我亦理歸橈。又

古祠照滄波﹐老木云洞。輕舟不搖檝﹐正用一風送。汲井潄甘液﹐掃榻寓幽夢。所恨山未深﹐城笳聽三弄。又

禹穴探斷簡﹐樵風泛淸溪。倒影森松桂﹐避船散鳧驚。塵中有異境﹐十里靑玻璃。髙塔忽招人﹐湖邊日未低。又

溪行已淸秋﹐還捨尙殘暑。天公爲解圍﹐簾櫳過疏雨。靑蔬喜小摘﹐紅粒亦新杵。一飽坐北軒﹐蘋花泣煙渚。詩集卷三十五一百首浮生浮生眞是寄郵亭﹐短鬢匆匆失故靑。睡少始知愁有力﹐病增方嘆藥無靈。謀生懶似逢秋燕﹐訪舊疏於欲旦星。自笑若爲銷此恨﹐濁醪聊復倒余瓶。秋夜髙屐枯筇一老翁﹐燈前自笑發如蓬。泠泠月浸荒庭竹﹐淅淅風凋古井桐。病思未蘇秋尙淺﹐醉魂初醒夜方中。故人萬里無消息﹐便擬江頭問斷鴻。秋夜紀懷三首缺月淡欲盡﹐老雞鳴苦遲。聊爲待旦坐﹐不作感秋悲。魯叟一王法﹐豳人七月詩。平生經世志﹐老死欲誰期。又

瞿曇起西域﹐老氏奮中州。談理一家說﹐蠹民千載憂。橫流當有自﹐獨立豈相仇。垂世詩書在﹐兒童勿外求。又

北斗垂莽蒼﹐明河浮太淸。風林一葉下﹐露艸百虫鳴。病入新涼減﹐詩從半睡成。還思散關路﹐炬火驛前迎。書懷蕭颯先秋鬢﹐龍鐘未死身。不惟今日老﹐已是一生貧。食菜從兒瘦﹐關門任客嗔。世間餘一念﹐河雒尙胡塵。林居秋日桔橰引水繞荒畦﹐病臥蝸廬不厭低。小聚數家秋靄裏﹐平波千頃夕陽西。亭臯艸木猶蔥茜﹐天上風雲已慘淒。逋負如山炊米盡﹐終年枉是把釒且犁。七月二十四日作閒拂靑銅一惘然﹐此生應老海云邊。涼祑入袂詩初就﹐幽鳥呼人夢不全。天上鵲歸星渚冷﹐月中桂長露華鮮。射胡羽箭凋零盡﹐坐負心期四十年。枕上作時聞臨海四明皆大水撫枕時時猶嘆欷﹐厄窮已極畏凶饑。雨聲淅瀝孤齋冷﹐客夢蕭條萬里歸。山邑風雷移蜃穴﹐海城水潦半民扉。如雲秋稼方相賀﹐一飽還憂與願違。書懷漫道年來未極衰﹐窮途憔悴實難支。半分臂減休文瘦﹐七尺軀存曼倩饑。尙憶靑衫陪眾雋﹐寧期白首負明時。悠然萬里煙波興﹐除卻沙鷗總不知。秋陰至近村村店閒尋酒﹐筇枝瘦倚肩。云齊龍捲雨﹐野曠鶴盤天。露井飄桐後﹐淸觴泛菊前。欲歸還小立﹐搔首意悠然。閒居自述自許山翁懶是眞﹐紛紛外物豈關身。花如解笑還多事﹐石不能言最可人。淨掃明窗憑素幾﹐閒穿密竹岸烏巾。殘年自有靑天管﹐便是無錐也未貧。秋雨初霽試筆墨入紅絲點漆濃﹐閒將倦筆寫秋容。雨聲已斷時聞滴﹐雲气將歸別起峯。斜日半穿臨水竹﹐好風遙送隔城鐘。遠遊更動輕舟興﹐太息何人解見從。幽懷苫茅架竹亦吾廬﹐病起幽懷得小攄。愛酒已捐身外事﹐閉門猶讀死前書。鄰家人喜添新犢﹐小市奴歸得早蔬。但使身安歲中熟﹐敢辭老境落樵漁。雨後出門散步二首細水穿沙澑﹐殘雲扶雨歸。不成遊酒市﹐且作倚漁扉。老大䢐年速﹐羈窮壯志違。破裘𨿽百結﹐猶勝泣牛衣。又

病葉常先霣﹐寒潮只暗生。扶衰賴藥石﹐隨意出柴荊。細路牛欄濕﹐疏籬績火明。枯榮不須計﹐千古一棋枰。秋夜示兒輩吳下當時薄阿蒙﹐豈知垂老嘆途窮。秋砧巷陌昏昏月﹐夜燭簾櫳裊裊風。縮項鯿魚收晚釣﹐長腰粳米出新礱。兒曹幸可團欒語﹐憂患如山一笑空。七十二歲吟七十人言自古稀﹐我今過二未全衰。讀書似走名場日﹐許國如騎戰馬時。秋晚雁來空自感﹐夜闌酒盡不勝悲。渭渭星霣逾千載﹐一表何人繼出師。雨夜讀書二首風雨氵項洞吞孤村﹐讀書擁褐不出門。歷觀忠邪見肝肺﹐直與治亂窮根原。傅巖之野感帝夢﹐此事難以今人論。危冠長劍一見用﹐萬里耕桑吾道尊。又

一燈如螢雨潺潺﹐老夫讀書蓬戶間。但與古人對生面﹐那恨鏡裏凋朱顏。功名本來我輩事﹐人自蹭蹬天何慳。君看病驥瘦露骨﹐不思仗下思天山。秋晚聚落蕭條古埭東﹐蘆藩蓬戶臥衰翁。井桐葉盡新霜後﹐衣杵聲繁夕照中。身似敗棋難復振﹐心如病木已中空。村醪酸澀君無笑﹐也解燈前作臉紅。新菊二首已過重陽十日期﹐菊叢初破兩三枝。自憐短鬢蕭蕭白﹐不似黃花驛裏時。又

老去流年不耐催﹐微霜又見菊花開。莫言冷落西風晚﹐也有飛飛小蝶來。九月二十八日五鼓起坐抽架上書得九域志泫然有感一事無成老已成﹐不堪歲月又崢嶸。愁生新雁寒初下﹐睡起殘燈曉尙明。天地何由容醜虜﹐功名正恐屬書生。行年七十初心在﹐偶展輿圖淚自傾。題橋南堂圖平生不識橋南路﹐聞道淸流帶煙樹。今朝開卷一欣然﹐恍若身親到其處。徐郎獨立嶷如山﹐招不能來麾不去。舊居萬瓦碧浮煙﹐結茅卻就橋南住。雪盡春生水似藍﹐想君淸嘯釣魚庵。道上紅塵髙十丈﹐斷無一點到橋南。題吳參議達觀堂堂榜蓋朱希眞所作也僕少亦辱知於朱公故尢感慨雲中原遺老雒川公﹐鬢須白盡雙頰紅。揮毫爲君作齋榜﹐想見眼中餘子空。餘子碌碌何足數﹐獨付莊周賈生語。看君踐履四十年﹐始知此公不輕許。公今度世爲飛仙﹐開卷使我神凜然。淸時臺省要才傑﹐諸公誰致雒川客。捨北搖落景物殊佳偶作五首今年冬候晚﹐仲月始微霜。野日明楓葉﹐江風斷雁行。窮塗多藉躪﹐老境易悲傷。自笑詩情懶﹐蕭然舊錦囊。又

路擁新霜葉﹐溪余舊漲沙。棲烏初滿樹﹐歸鴨各知家。世事元堪笑﹐吾生固有涯。南村聞酒熟﹐試遣小僮賒。又

小聚鷗沙北﹐橫林蟹捨東。船頭眠醉叟﹐牛背立村童。日落云全碧﹐霜餘葉半紅。窮鱗與倦翼﹐終勝在池籠。又

屋角成金字﹐溪流作縠紋。斜通小橋路﹐半掩夕陽門。孤艇衝煙過﹐疏鐘隔塢聞。杜門非獨病﹐實自厭紛紛。又

艸徑人稀到﹐柴扉手自開。林疏鴉小泊﹐溪淺鷺頻來。檐角除瓜蔓﹐墻隅斸芋魁。東鄰膰肉至﹐一笑舉新醅。自嘲身見紹興初攺元﹐百罹敢料至今存。生涯破碎余龍具﹐學問荒唐守兔園。獨立未除還笏气﹐餘生猶待闔棺論。北窗燈暗霜風惡﹐且置孤愁近酒樽。作夢作夢今逾七十年﹐平生懷抱尙依然。結茅杜曲桑麻地﹐覓句灞橋風雪天。驃騎向來求作佛﹐淮南末路望登仙。世間妄想何窮盡﹐輸與山翁一醉眠。夜坐杳杳霜鐘十里聲﹐娟娟江月半窗明。陳編欲絕猶堪讀﹐微火相依更有情。九曲煙雲新散吏﹐百年鉛槧老諸生。頹然待旦君無笑﹐尙勝聞雞賦早行。北園雜詠十首西村林外起炊煙﹐南浦橋邊系釣船。樂歲家家俱自得﹐桃源未必是神仙。又

捨北橋東幽事多﹐老夫飯飽得婆娑。檐茅日落聞春相﹐荻浦煙深有棹歌。又

小橋密接西岡路﹐支徑深通北崦村。老子意行無遠近﹐月中時打野人門。又

東吳霜薄富園蔬﹐紫芥靑菘小雨餘。未說春盤供采擷﹐老夫湯餅亦時須。又

釒且麥家家趁晚晴﹐築陂處處待春耕。小槽酒熟豚蹄美﹐剩與兒童樂太平。又

閒伴鄰翁去荷釒且﹐林疏歷歷見村墟。怪生白鷺飛無數﹐水落灘生易取魚。又

短筇行樂出柴荊﹐雪意闌珊卻變晴。林際已看春雉起﹐屋頭還聽歲豬鳴。又

歲殘已似早春天﹐隔水橫林一抹煙。聞道埭西梅半吐﹐攜兒閒上釣魚船。又

白髮蕭蕭病滿身﹐凍雲野渡正愁人。揚鞭大散關頭日﹐曾看中原萬里春。又

暮年身似一虛舟﹐付與滄波自在流。垂地雪云吹不散﹐且傾桑落膾槎頭。龜堂獨坐遣悶二首發已凋疏齒已搖﹐髙談誰與慰無聊。苦心𨿽嘔何由出﹐病骨非讒亦自銷。玉雪細塵烹瑞艸﹐煙脂小把斸靈苗。賀公吳語吾能似﹐太息遺魂不可招。又

放逐還山入見春﹐枯顱槁項雪霜新。大牀不解除豪气﹐凡眼安能識貴人。食有淖糜猶足飽﹐衣存短褐未全貧。北窗坐臥君無笑﹐拈起烏藤捷有神。復竊祠祿示兒子得飽不啻足﹐閉門還讀書。翁猶羹不糝﹐兒固食無魚。衮繡曷加我﹐簞瓢常晏如。人生隨所遇﹐勿替此心初。隴頭水隴頭十月天雨霜﹐壯士夜挽綠沈槍。臥聞隴水思故鄕﹐三更起坐淚數行。我語壯士勉自彊﹐男兒墮地誌四方。裹屍馬革固其常﹐豈若婦女不下堂。生逢和親最可傷﹐歲輦金絮輸胡羌。夜視太白收光芒﹐報國欲死無戰場。雪歌黑雲黯黯如翻鴉﹐急霰颯颯疑投沙。初聞萬竅號地籟﹐已見六出飛天花。寧論異事吠羣犬﹐且喜和气連千家。穿簾投隙矜嫵媚﹐平坑塞谷迷谽含牙。遙遙林塔出玉筍﹐渺渺江路蟠修蛇。扣門方擬貰鄰酒﹐篝火更欲尋僧茶。懸知朝士集闕角﹐靴聲入賀趨正衙。吾衰久矣尙何說﹐所幸一稔均幽遐。春近短褐枯筇老病身﹐龍鐘也復喜新春。已知不解多年住﹐且作都無一事人。檐角鳥聲呼醉夢﹐室中花气襲衣巾。朝來更有欣然處﹐一箸山蔬勝八珍。望永阜陵聖主乘乾臨斧扆﹐小臣承詔上丹墀。寧知齒豁頭童後﹐更遇天崩地陷時。泣至眼枯無血續﹐夢隨魂斷獨心知。白頭才盡空濡筆﹐寧繼生民下武詩。初拜再領祠宮之命有感黃紙初開喜可知﹐追懷平昔卻成悲。生當京國承平日﹐仕及皇家再造時。小艸出山初已誤﹐斷雲含雨欲何施。兒孫賀罷仍無事﹐卻赴幽人把釣期。醉中信筆作四絕句旣成懼觀者不知野人本心也復作一絕五首麥野桑村有酒徒﹐過門相覓醉相扶。朱門日日教歌舞﹐也有儂家此樂無。又

過得一日過一日﹐人間萬事不須謀。鄰家幸可賒芳醞﹐紅蕊何曾笑白頭。又

今朝賣谷得靑錢﹐自出街頭買彘肩。艸火燎來香滿屋﹐未容下箸已流涎。又

老覺人間足畏塗﹐怕人渾似怕於菟。晴明頗動靑革奚興﹐先探門前有客無。又

治道巍巍本易成﹐狂言安得略施行。太平事業人皆見﹐不計封倫死與生。臘月十九日午睡覺復酣臥至晚戲作枕痕著面眼芒羊﹐欲起元無抵死忙。擁被卻尋初斷夢﹐掩屏重撥欲殘香。雪云𨿽散寒猶緊﹐春意將回晝已長。老去此身無著處﹐華胥眞恐是吾鄕。睡起至園中春風忽已徧天涯﹐老子猶能領物華。淺碧細傾家釀酒﹐小紅初試手栽花。野人易與輸肝肺﹐俗語誰能掛齒牙。更欲世間同省事﹐勾回蟻戰放蜂衙。北園籬外放步北園西出路逶迆﹐荊作門扉枳縛籬。鋤麥正忙人滿野﹐營巢未定鵲爭枝。招呼父老嘗新釀﹐約束兒童築壞陂。遇興閒行便終日﹐隔溪績火已參差。歲暮獨酌感懷明時頻忝武夷仙﹐俯仰人間只自憐。總角回思如昨日﹐掛冠過限已三年。病多晴日思行藥﹐睡少淸宵學坐禪。更嘆衰孱不禁酒﹐地黃一盞卽頹然。盆池雨送疏疏響﹐風吹細細紋。猶稀綠萍點﹐已映小魚羣。傍有一拳石﹐又生膚寸云。我來閒照影﹐一笑整綸巾。對食蓬藋生庭葉擁階﹐經旬飯豆爨枯瞜。煙霄舊謂行夷路﹐薪水今悲系病懷。夢裏百年元易過﹐人間萬事苦難諧。癡兒自墮闍黎計﹐歡喜聞鐘已過齋。蹭蹬少慕功名頗自奇﹐一生蹭蹬鬢成絲。市樓酒美貧何預﹐斗柄春回老不知。黑幟遊魂應有數﹐白衣效命永無期。魚梁東畔牛欄北﹐舉世誰能識此悲。海棠圖人間奇艸木﹐天必付名流。菊待陶元亮﹐竹須王子猷。我爲西蜀客﹐辱與海棠遊。再見應無日﹐開圖特地愁。丁巳正月二日雞初鳴夢至一山寺名鳳山其尢勝處曰咮軒予爲賦詩旣覺不遺一字已窮阿閣勝﹐更作咮軒遊。不盡山河大﹐無根日月浮。吾身元是幻﹐何物彊名愁。久覓卓庵處﹐是間應可畱。初春誰把鵝黃染柳絲﹐似催鄰曲蹋靑期。已忘萬里封侯志﹐但憶千回上樹時。朝雨池塘光瀲灩﹐暮煙樓觀碧參差。紫姑欲問還休去﹐身世從來心自知。雨中作三首三日雨頻作﹐昏昏饒睡眠。泥深散酒市﹐風惡惱登天。茅屋松明照﹐茶鐺雪水煎。山家自成趣﹐撫枕寄悠然。又

淅淅連江雨﹐愔愔一室幽。茶甘畱齒頰﹐香潤上衣裘。泥滓將雛鴨﹐林樊喚婦鳩。短章𨿽漫興﹐聊足散吾愁。又

短鬢白如絲﹐梅花似舊時。掩屏愁入夢﹐隱幾雨催詩。病爲陰天劇﹐春緣閏歲遲。非關畏車馬﹐衰甚實難支。縱筆气本充天地﹐書非汗馬牛。人人見堯舜﹐世世有巢由。朝市紅塵鬧﹐山村白髮稠。所欣吾道在﹐江漢古東流。題慧老芋巖煨芋當時話已新﹐如今拈出更精神。十年相國非吾願﹐半顆君當別付人。立春日江花江水每年同﹐春日春盤放手空。天地無私生萬物﹐山林有處著衰翁。牛趨死地身無罪﹐梅發京華信不通。數片飛飛猶臘雪﹐村鄰相喚賀年丰。病中作二首老軀百病集﹐頹然仰天呼。汝病勿怨天﹐藥石幸可扶。寓形天地間﹐疾病誰能無。不從酒色來﹐病自無根株。但使元气在﹐𨿽劇行當蘇。哀哉忿欲子﹐永棄元化鑪。又

牧羊知治民﹐解牛得養生。一理儻造微﹐何事不可明。我老抱病久﹐頗窺古人情。唐堯授四時﹐帝道所以成。周家七百年﹐王業本農耕。造端無甚奇﹐至今稱太平。人生正如此﹐默默要無營。心君但髙拱﹐萬物安能攖。立春日二首花壓烏巾酒滿卮﹐舊逢春日恨春遲。如今病臥孤村裏﹐過了新春也不知。又

慶元丁巳春來晚﹐人日初過近上元。空對一樽三太息﹐無人爲戴縷金幡。北望中原墮胡塵﹐北望但莽莽。耆年死已盡﹐童稚日夜長。羊裘左其衽﹐寧復記疇曩。豈無豪俊士﹐憤气塞穹壤。我欲友斯人﹐悲詫寄遐想。夢行黃河濱﹐雲開見仙掌。上元夜作百年古謂風前燭﹐我逾七十飯不足。只知生世無工拙﹐久向人間耐榮辱。今年上元燈滿城﹐十里東風度絲竹。蓬窗涇薪不禦寒﹐獨取殘書伴兒讀。忽然得意見古人﹐半碗凍齏甘勝肉。書生蓋棺事未定﹐論著儻存終見錄。富貴無名豈勝數﹐意气空能驕世俗。君不見拄天拄地邢君牙﹐不如詩人窮瞎張太祝。長歌行不羨騎鶴上靑天﹐不羨峨冠明主前。但願少賒死﹐得見平胡年。一朝胡運衰﹐送死桑乾川﹐胡星澹無光龍庭爲飛煙。西琛過蔥嶺﹐東戍逾朝鮮。巍巍天王都﹐九鼎奠澗瀍。萬國朝未央﹐玉帛來聊翩。黃頭汝小醜﹐污我王會篇。盡誅非無名﹐不足煩戈釒延。還汝以舊職﹐牧羊遼海邊。讀書兩眼欲讀天下書﹐力𨿽不迨志有餘。千載欲追聖人徒﹐慷慨自信寧免愚。置書不讀談虛無﹐誰其始爲此創疽。古時澤被禽與魚﹐博施所以爲唐虞。正使老釋信不誣﹐爲我未免近楊朱。髙軒大旆塞路衢﹐臺閣尊顯來於於。安得禹臯日陳謨﹐沾濡四表無焦枯。坐令事業見眞儒﹐老農不恨老耕釒且。枕上作龍鍾七十豈前期﹐矮帽枯筇與老宜。愁得酒卮如敵國﹐病須書卷作良醫。登山筋力𨿽猶健﹐閉戶工夫頗自奇。今日快晴春睡足﹐臥聽檐鳥語多時。書志往年出都門﹐誓墓志已決。況今蒲柳姿﹐俛仰及大耋。妻孥厭寒餓﹐鄰里笑迂拙。悲歌行拾穗﹐幽憤臥嚙雪。千歲埋松根﹐陰風蕩空穴。肝心獨不化﹐凝結變金鐵。鑄爲上方劍﹐釁以佞臣血。匣藏武庫中﹐出參髦頭列。三尺粲星辰﹐萬里靜妖孽。君看此神奇﹐醜虜何足滅。夜賦檐滴新春雨﹐窗昏半夜燈。病無詩一字﹐窮賴酒三升。世路澀如棘﹐祠官冷欲冰。殘年只此是﹐年少解飛騰。晚步晚步淸溪上﹐微陰忽快晴。鴉棲先小泊﹐魚暖已羣行。藥餌扶垂老﹐耕桑樂太平。非關戀鄕社﹐久客倦遐徵。漁歌斜陽收盡暮煙靑﹐裊裊漁歌起遠汀。商略野人何所恨﹐數聲哀絕不堪聽。殘夢少時鐵馬蹴河冰﹐老去摧藏百不能。風雨滿山窗未曉﹐只將殘夢伴殘燈。書憤二首白髮蕭蕭臥澤中﹐只憑天地鑑孤忠。厄窮蘇武餐氈久﹐憂憤張巡嚼齒空。細雨春蕪上林苑﹐頹垣夜月洛陽宮。壯心未與年俱老﹐死去猶能作鬼雄。又

鏡裏流年兩鬢殘﹐寸心自許尙如丹。衰遲罷試戎衣窄﹐悲憤猶爭寶劍寒。遠戍十年臨的博﹐壯圖萬里戰臯蘭。關河自古無窮事﹐誰料如今袖手看。小舟遊西涇度西岡而歸小雨重三後﹐餘寒百五前。聊乘瓜蔓水﹐閒泛木蘭船。雪暗梨千樹﹐煙迷柳一川。西岡夕陽路﹐不到又經年。春行九日春陰一日晴﹐彊扶衰病此閒行。猩紅帶露海棠濕﹐鴨綠平堤湖水明。酒賤柳陰逢醉臥﹐土肥稻壠看深耕。山翁莫道渾無用﹐解與明時說太平。姜總管自築墓捨名繭庵求詩君不見贅翁退隱眞皇時﹐繭室遺名星日垂。𨿽無豪士千車送﹐不愧髙人一鍤隨。又不見貞觀故人有王顯﹐抵老摧頹不作繭。一時戲語今尙傳﹐人生窮達誰能免。繭庵知君出遊戲﹐壽過期頤乃常事。靑松手種三千本﹐會看半空翻鼓吹。人老則衰君不然﹐快瀉玉船鯨吸川。釣璜遠祖應相似﹐八十方爲筮仕年。湖上今歲遊人頗盛戲作四首龍船看罷日平西﹐柳暗花穠步步迷。射的山前朱舫小﹐樵風涇上紫驑嘶。又

畫船鼓吹載涼州﹐不到三更枉出遊。忽有歌聲出霄漢﹐誰家開宴五雲樓。又

翠阜靑林煙疊重﹐朱樓畫閣雨空濛。禹祠西走蘭亭路﹐一片湖山錦繡中。又

臺府官醅歲歲新﹐蘭亭春勝鏡湖春。三山小甕𨿽堪笑﹐也向湖邊作醉人。賞花至湖上吾國名花天下稀﹐園林盡日敞朱扉。蝶穿密葉常相失﹐蜂戀繁香不記歸。欲過每愁風蕩漾﹐半開卻要雨霏微。良辰樂事眞當勉﹐莫遣匆匆一片飛。暮春二首季子黃金盡﹐安仁白髮新。無情五更雨﹐便送一年春。難續西樓夢﹐空存北陌身。海棠應似舊﹐惆悵又成塵。又

綠葉枝頭密﹐靑蕪陌上深。江山妨極目﹐天地入孤吟。身已雙蓬鬢﹐家惟一素琴。世情君莫說﹐頭痛欲涔涔。暮春數間茅屋鏡湖濱﹐萬卷藏書不救貧。燕去燕來還過日﹐花開花落卽經春。開編喜見平生友﹐照水驚非曩歲人。自笑滅胡心尙在﹐憑髙慷慨欲忘身。詩集卷三十六一百一首九里破曉憑鞍野興濃﹐鷺飛先我過村東。綠鍼細細稻浮水﹐絳雪紛紛花舞風。陌上鞦韆喧笑語﹐擔頭粔籹簇靑紅。誰知老子裴回意﹐絕愛山橫淡靄中。淸明气候江吳異﹐淸明乃爾寒。老增丘墓感﹐貧苦道途難。燕子家家入﹐梨花樹樹殘。一春回首盡﹐懷抱若爲寬。一百五日行一百五日東郊時﹐陂塘水滿雨如絲。人家靑煙不禁火﹐俚俗豈復思子推。舊墳年多木已拱﹐新墳積土髙累累。老鴉飛鳴銜肉去﹐紙錢雨濕掛樹枝。深松茂柏死自樂﹐地下應笑生人悲。眼中靑山身後冢﹐此事決定君何疑。風吹云破日下照﹐小灘碎礫光陸離。停車暫憩道傍捨﹐解囊且補殘春詩。送李憲被召舊與其先侍郎遊從早謁龍門鬢未秋﹐暮年乃復接英遊。海瀕已幸見公子﹐瓜壠仍煩訪故侯。霖雨卽陪諸老進﹐徳星肯爲一方畱。西城柳色靑如許﹐欲挽長條特地愁。初夏已過浣花天﹐行開解粽筵。店沽浮蠟酒﹐步艤載秧船。古俗交情久﹐丰年樂事偏。出波蒓菜滑﹐上市鮆魚鮮。僧閣梅山麓﹐漁扉禹廟壖。丹靑不可畫﹐得句一欣然。幽居社結山林友﹐家藏種樹書。蔽牀欣卜宅﹐容駟笑髙閭。薄飯頻菹韭﹐單衣旋制糸束。東家借蹇罷﹐南市買船初。美景遊俱徧﹐鄰翁好不疏。時時得乘興﹐豈獨愛吾廬。閒適朝讀易一卦﹐時鈔史數行。花開聊把酒﹐睡起獨焚香。寂寂市聲遠﹐悠悠村日長。吾衰尙何恨﹐兒女解耕桑。病中夜賦客如病鶴臥還起﹐燈似孤螢闔復開。苜蓿花催春事去﹐梧桐葉送雨聲來。榮河溫洛幾時復﹐志士仁人空自哀。但使胡塵一朝靜﹐此身不恨死蒿萊。閒身炊煙漠漠閉柴荊﹐聊用閒身答太平。重碧飛觴心未老﹐硬黃臨帖眼猶明。吳蠶滿箔含桃熟﹐壠麥登車摶黍鳴。補劓息黥今有地﹐問君何處用虛名。書感奪璧元知價不仇﹐屠龍誰信本無求。哦詩聲裏歲時速﹐憂國淚邊天地秋。已欠謝安俱泛海﹐況無王粲與登樓。此身著處憑君記﹐萬里煙波沒白鷗。衰病衰病集餘日﹐推移成老翁。衡門隱者趣﹐大布古人風。幾杖呻吟裏﹐山川莽蒼中。從來世緣薄﹐不是坐詩窮。雜題六首少談王霸謀身拙﹐晚好詩騷學道疏。賴有一籌差自慰﹐閉門不作子公書。又

莫笑花前白髮新﹐宣和人醉慶元春。何時道路平如砥﹐卻就淸伊整幅巾。又

三生元是出家人﹐一念差來墮薦紳。二寸楮冠雙艸屨﹐天公還我水雲身。又

黃庭兩卷伴身閒﹐盤篆香殘日未殘。泛泛孤身似萍葉﹐始知天地不勝寬。又

年華偃蹇畱不住﹐鬢雪縱橫耘更多。樂天不生夢得死﹐恨無人續竹枝歌。又

年來世事掃除盡﹐猶有閒吟頗自奇。安得陟釐九萬个﹐爲君盡寫暮年詩。自傷朝雨暮雨梅子黃﹐東家西家鬻蘭香。白頭老鰥哭空堂﹐不獨悼死亦自傷。齒如敗屐鬢如霜﹐計此光景寧久長。扶杖欲起輒僕牀﹐去死近如不隔墻。世間萬事俱茫茫﹐惟有進徳當自彊。往從二士餓首陽﹐千載骨朽猶芬芳。雨後絕涼偶作槐陰日色薄﹐桐葉雨聲長。林下有餘適﹐城中無此涼。浮瓜寒水碧﹐斸藥小釒且香。未許陶潛達﹐華簪何足忘。村居黍酒濃浮甕﹐瓜葅綠映槃。老便藜粥美﹐病喜粟漿酸。紗帽新裁穩﹐袍舊制寬。村居亦何好﹐聊用發詩端。久雨水長平侵岸﹐云低半失村。菇蒲亂鳧鴨﹐泥潦困雞豚。弄筆排孤悶﹐煎茶洗睡昏。荒郊多狗盜﹐及早閉柴門。七十三吟七十三年事事新﹐涵濡幸作六朝民。發無可白方爲老﹐酒不能賒始覺貧。末路已悲身是客﹐此心猶與物爲春。柴門勿謂常岑寂﹐時有鄕鄰請藥人。會稽海近風雲惡﹐城髙鼓角雄。山川橫慘淡﹐樓閣半虛空。故國千年鶴﹐徵途萬里篷。餘生猶幾日﹐盡合付杯中。泛舟山照澄波髟委鬌靑﹐新蒲梢上立蜻艇。孤舟每爲尋詩出﹐輸與漁翁醉不醒。夜觀子虡所得淮上地圖閉置空齋淸夜䢐﹐時聞水鳥暗相呼。胡塵漫漫連淮潁﹐淚盡燈前看地圖。水村家住煙波似畫圖﹐殘年不復嘆頭顱。深深竹塢見螢度﹐翳翳菇叢聞鳥呼。十里笳聲上云漢﹐一空星影落陂湖。天公著我非無地﹐卻悔從來錯怪渠。題庵壁二首萬里東歸白髮翁﹐閉門不復與人通。綠樽浮蟻狂猶在﹐黃紙棲鴉夢已空。薄技徒勞眞刻楮﹐浮生隨處是飛篷。湖邊吹笛非凡士﹐儻肯相從寂寞中。又

俠气當年蓋五陵﹐今成粥飯在家僧。身在此倚貧非病﹐齒落方慚豁可憎。踏月閒穿雙仙﹐聽琴橫按一枯藤。年來萬事都經徧﹐彊笑看人獨未曾。晚歸舟中作路入芙蕖浦﹐家依禾罷禾亞村。急灘雙鷺立﹐平野萬鴉翻。市散人爭渡﹐僧歸寺掩門。淒涼誦新句﹐招得欲殘魂。送嚴居厚棄官歸建陽溪莊曼容不過六百石﹐淵明僅畱八十日。寥寥千載有兩公﹐海內至今推絕識。放翁貪祿老始歸﹐自今不作一錢直。見人勇退輒欣慕﹐亟欲起拜忘衰疾。吾廬近在官道傍﹐門外未掃車馬迹。溪莊有地肯見分﹐會結茅齋傍靑壁。次朱元晦韻題嚴居厚溪莊圖鶴俸元知不療窮﹐葉舟還入亂雲中。溪莊直下秋千頃﹐贏取閒身伴釣翁。夢中遊禹祠湖上無人月自明﹐夢中仿佛得閒行。庭空滿地楸梧影﹐風壯侵云鼓角聲。世異客懷增慘愴﹐秋髙歲事已崢嶸。長歌忽遇騎鯨客﹐喚取同朝白玉京。感懷老抱遺書隱故山﹐鏡中衰鬢似霜菅。規模肯墮管蕭亞﹐夢想每馳河渭間。竹帛竟孤千載事﹐江湖敢恨一生閒。殘功賴有吾兒續﹐把卷燈前爲破顏。酒熟侯印何由得酒泉﹐小槽新熟亦欣然。放翁達處過彭澤﹐客自在傍吾自眠。病起遊近村老人摧頹絕造請﹐門設常關艸生徑。一年三百六十日﹐三百五十九日病。一日不病出忘歸﹐繞村處處扣柴扉。水東溪友新酒熟﹐捨北園公菇葇肥。平生養气心不動﹐黜陟𨿽聞了如夢。從今病愈卽相尋﹐共聽糟牀滴春甕。秋夜讀書示兒子久病少睡眠﹐往往中夕起。呼燈取書讀﹐不能盡數紙。喟然置之嘆﹐生世後闕裏。持蠡欲測海﹐遽復迫老死。人生各有業﹐唐虞本吾事。詩書脫秦厄﹐天意固在此。異端塞穹壤﹐作俑孰爲始。神禹逝不還﹐吾其如洚水。秋晚書感丘冢相望故舊空﹐放翁猶復寄漚中。少眠危坐待窗白﹐得酒細傾生頰紅。𨿽愧蛟龍起雲雨﹐尙勝魚鳥困池籠。秋來莫道無遊興﹐野渡村橋處處通。王成之給事挽歌辭二首昔溯黃牛峽﹐曾經白鷺洲。從容參步武﹐談笑極風流。晚預蓬萊客﹐時從禊祓遊。揮毫看半醉﹐追想只添愁。又

詩騷湘水客﹐風度曲江公。一夕南樓去﹐千秋東省空。囊封震朝右﹐墨敕絕宮中。贈極文昌貴﹐君恩厚飾終。書南堂壁二首偶築湖邊捨﹐侵尋四十春。山丘未埋骨﹐詩酒尙關身。樵路霜侵屨﹐漁舟雨墊巾。忝蒙鄕黨敬﹐六聖有遺民。又

荒寒淺村步﹐隱翳小茅茨。偶逐漁樵住﹐都忘歲月移。閒惟接僧話﹐老始愛陶詩。耆齒猶須幾﹐羸然敢自期。秋晚寒渚雁新下﹐壞墻蛩夜吟。庭莎欲無色﹐園樹不成陰。沾灑孤臣淚﹐馳驅壯士心。明朝鏡中發﹐飽受雪霜侵。晨起待子聿歸老人盥櫛罷﹐坐待汝晨省。忽思隔重關﹐懷抱增耿耿。小雨暗北窖﹐誰與慰淒冷。卷書默袖手﹐柰此淸晝永。懸知河橋下﹐亦已喚舴艋。長路歸當饑﹐呼童具湯餅。信筆二首吾生本暫寓﹐無日不可死。區區遲速間﹐何地著慍喜。朝移一株石﹐暮引一脈水。是中亦何樂﹐一笑聊爾耳。又

有酒或一醉﹐無酒終日閒。雨足通南澗﹐木落見西山。飯飽出柴門﹐本散腰腳頑。偶然遇野人﹐笑語欲忘還。龜堂東窗戲弄筆墨偶得絕句五首身如蠶老已三眠﹐一繭何妨自裹纏。豆飯藜羹支永日﹐槿籬竹屋送餘年。又

一樽且復罄幽歡﹐不是癡頑彊自寬。死去何憂累兒子﹐千錢可買市成棺。又

北庵睡起坐東廂﹐無事方知日月長。天與詩人送詩本﹐一雙黃蝶弄秋光。又

老衰有驗詩先退﹐勛業無心夢漸稀。淺浦小小孤絕處﹐數家煙火自相依。又

老人孤寂似無家﹐午枕初回日已斜。偶得風和身亦健﹐捨南捨北探梅花。次呂子益韻呂子奇才非復常﹐詩來起我醉中狂。大音誰和陽春曲﹐眞色一空時世妝。東閣獻諛無轍迹﹐西湖寄傲有杯觴。病懷正待君湔祓﹐墨妙時須寄數行。捨北行飯書觸目二首晚飧初潑一甌茶﹐曳杖閒行興未涯。煙樹參差墨濃淡﹐風鴉零亂字橫斜。夕陽偏傍平橋路﹐寒蝶猶依晚菊花。堪笑衰翁耐荒寂﹐短衣沾露未還家。又

落雁昏鴉集遠洲﹐靑林紅樹擁平疇。意行舍北三叉路﹐閒看橋西一片秋。小婦破煙撐去艇﹐丫童橫笛喚歸牛。形容野景無餘思﹐自怪癡頑不解愁。明日復得五字二首羸病偶不死﹐端居思出遊。山寒麥苗短﹐天闊雁聲遒。學劍元癡絕﹐脂車久罷休。鄰翁獨眷眷﹐同好自相求。又

腰痛今朝愈﹐褰裳野興長。黃鴉號亂筱﹐碧蝶繞枯桑。陂壞良疇廢﹐村空舊路荒。十年逢九潦﹐誰與問蒼蒼。十一月二十二日夜待子聿未歸寒鑪火半銷﹐壞壁燈欲死。人行籬犬吠﹐月出林鵲起。吾兒信偶非長路﹐老子可憐煎百慮。人人父子與我同﹐立朝勿遣交河戍。南窗暄妍一窗日﹐的皪數枝梅。小鼎煎茶熟﹐幽人作夢回。新春又將近﹐晚景但堪哀。用底舒懷抱﹐殘書闔復開。幽居衰鬢蕭條笑舊靑﹐一枝棲穩寄餘齡。徐行不愧衣露肘﹐安臥何妨席見經。視客恰如堂上燕﹐捐書那願案頭螢。時時開說前賢事﹐聊遣鄕閭識典刑。春近山中卽事三首乞得松楠手自栽﹐結茅聊喜避風埃。百年孰與夢長短﹐萬事只如雲去來。雪後梅花初半吐﹐身閒樽酒盍頻開。錦官城外靑羊路﹐常記當年小獵回。又

節物貧家有故常﹐春盤臘粥逐時忙。悠悠歲月催雙鬢﹐艸艸雞豚薦一觴。人意自殊平日樂﹐梅花寧減故時香。小園新展西南角﹐掛樹靑蘿百尺長。又

世亂王孫泣路隅﹐時平野老醉相扶。種榿正可三年大﹐愛竹何曾一日無。細路迢迢上雲雨﹐輕舟渺渺入菇蒲。暮歸剩欲談幽勝﹐安得丹靑爲作圖。雪夜感舊江月亭前樺燭香﹐龍門閣上馱聲長。亂山古驛經三折﹐小市孤城宿兩當。晚歲猶思事鞍馬﹐當時那信老耕桑。綠沈金鎖俱塵委﹐雪灑寒燈淚數行。將進酒我欲挽住北斗杓﹐常指蒼龍無動搖。春風日夜吹艸木﹐只有榮盛無時凋。我欲戔刂斷日行道﹐陽烏當空月杲杲。非惟四海常不夜﹐亦使人生失衰老。如山積麯髙崔嵬﹐大江釀作蒲萄醅。頹然一醉三千杯﹐借問白髮何從來。歲暮懷張季長已迫桑楡景﹐況逢梅柳時。功名終自誤﹐老病獨如期。醉眼嫌天迮﹐孤吟覺鬼悲。唐安在何許﹐無字寄相思。謝朱元晦寄紙被二首木枕藜牀席見經﹐臥看飄雪入窗欞。布衾紙被元相似﹐只欠髙人爲作銘。又

紙被圍身度雪天﹐白於狐腋軟於綿。放翁用處君知否﹐絕勝蒲團夜坐禪。送王季嘉赴湖南漕司主管官它人作陵邑﹐榜笞朝暮急。王子乃不然﹐袖手萬事集。它人西入都﹐競裁丞相書。王子掉頭去﹐長沙萬里餘。問子謀身無乃左﹐凜加霜松姿磊砢。屈原賈誼死有靈﹐計此兩人心獨可。庵中夜興示疾維摩無侍者﹐夜闌自掩艸庵門。有情梅影半窗月﹐相應雞聲十里村。紙帳擁裘尋斷夢﹐地鑪撥火暖殘樽。扶衰又踐新春境﹐萬事元知不足論。初春欲散步畏寒而歸峭寒漠漠入重貂﹐酒力欺人凝不消。春困苦多無處賣﹐客魂欲斷倩誰招。一溪水淺梅枝瘦﹐四野雲酣雪意驕。欲到前村無柰懶﹐卻尋歸路度西橋。憶昔憶昔從戎出渭濱﹐壺漿馬首泣遺民。夜棲髙冢占星象﹐晝上巢車望虜塵。共道功名方迫逐﹐豈知老病只逡巡。燈前撫捲空流涕﹐何限人間失意人。戊午元日讀書至夜分有感二首七十年來又四年﹐雨聲燈影故依然。未收浮世風漚夢﹐尙了前生蠹簡緣。老學辛勤那有補﹐舊聞零落恐無傳。先師缽袋終當付﹐嘆息誰能共著鞭。又

彊戴羅旛怯歲增﹐光陰堪嘆捷飛騰。檐間點滴新春雨﹐窗下靑熒半夜燈。傍架討尋書散亂﹐倚屏吟嘯發鬅鬠。極知老境惟當佚﹐絕學端居恨未能。雜感十首志士山棲恨不深﹐人知已是負初心。不須先說嚴光輩﹐直自巢由錯到今。又

勸君莫識一丁字﹐此事從來誤幾人。輸與茅檐負暄叟﹐時時睡覺一頻伸。又

世事紛紛無已時﹐勸君杯到不須辭。但能爛醉三千日﹐楚漢興亡總不知。又

百年鼎鼎成何事﹐寒暑相催卽白頭。縱得金丹眞不死﹐摩挲銅狄更添愁。又

世間魚鳥各飛沈﹐茅屋靑山無古今。畢竟替他愁不得﹐幾人虛費一生心。又

一杯濁酒卽醺然﹐自笑閒愁七十年。今日出門天地別﹐此身如在結繩前。又

山人那信宦塗艱﹐彊著期衣趁曉班。豪气不除狂態作﹐始知只合死空山。又

老子傾囊得萬錢﹐石帆山下買烏犍。牧童避雨歸來晚﹐一笛春風艸滿川。又

故舊書來訪死生﹐時聞剝啄叩柴荊。自嗟不及東家老﹐至死無人識姓名。又

忍窮待死十年間﹐老子誰知老更頑。溪友畱魚供晚酌﹐鄰僧送米續朝餐。嘆老朋儕什九墮丘墟﹐自笑身如脫网魚。委命已悲吾道喪﹐垂名眞負此心初。齒殘僅可決濡肉﹐眼澀知難讀細書。家事豈容關老子﹐兒曹努力事耕釒且。朝饑食齏面甚美戲作二首一杯齏睯飠乇﹐老子腹膨脝。坐擁茅檐日﹐山茶未用烹。又

一杯齏睯飠乇﹐手自芼油蔥。天上蘇陀供﹐懸知未易同。漁隱堂獨坐至夕斜倚筇枝岸幅巾﹐閉門久已謝知聞。中庭日正花無影﹐曲沼風生水有紋。三尺桐絲多靜寄﹐一樽玉瀣足幽欣。世間萬事都忘盡﹐惟向閒中屢策勛。讀書讀書肝膽尙輪囷﹐蠹簡堆中著此身。飽識三千餘歲事﹐已爲七十四年人。鏡中衰鬢難藏老﹐海內虛名不救貧。只欲從今都掃盡﹐剩沽春酒答新春。北望昔我初生歲﹐中原失太平。寧知墓木拱﹐不見塞塵淸。京洛無來信﹐江淮尙宿兵。何時靑海月﹐重照漢家營。蘭

南巖路最近﹐飯已時散策。香來知有蘭﹐遽求乃弗獲。生世本幽谷﹐豈願爲世娛。無心托階庭﹐當門任君鋤。古梅梅花吐幽香﹐百卉皆可屏。一朝見古梅﹐梅亦墮凡境。重疊碧蘚暈﹐天矯蒼虯枝。誰汲古石間水﹐養此塵外姿。山腳散步由捨北歸三首偶散東岡步﹐因成北渚遊。鴉昏先小泊﹐魚暖欲羣浮。緩曳紅藤杖﹐斜披紫綺裘。閒身病亦可﹐隨處得無愁。又

幽徑欣行藥﹐衰年困負薪。梅殘香更遠﹐艸動綠初勻。魚似濠梁樂﹐鷗如海上馴。度橋成一笑﹐微健及新春。又

空碧升團月﹐江郊弄夕霏。生涯今始是﹐年事古猶稀。冰解魚初躍﹐風和雁欲歸。興來忘遠近﹐艸露已沾衣。寄題連江陳氏拂石軒平生聞說西江水﹐百丈奫淪深見底。漁舟來去白鷗飛﹐上有綸巾隱君子。作詩自許輩陶謝﹐嘯傲煙雲弄淸泚。紛紛聲利滿人間﹐耳本不聞安用洗。李公過江號髙流﹐逸气凜凜橫淸秋。沙邊一笑偶邂逅﹐掃石蔭松相獻酬。浩歌聲斷七十載﹐尙寄萬壑風颼颼。放翁老憊狂未歇﹐買船欲作西江遊。得張季長書以大蓬見稱蓋以予寄祿官視昔祕書監也因作五字寄之老病江湖上﹐煩公問死生。仙蓬𨿽誤到﹐殘錦只虛名。點滴三更雨﹐淒涼萬里情。向來遺恨極﹐不遂隱靑城。病足累日不能出庵門折花自娛頻報園花照眼明﹐蹣跚正廢下堂行。擁衾又聽五更雨﹐屈指元無三日晴。不柰病何拋酒醆﹐粗知春在賴鶯聲。一枝自浸銅瓶水﹐喜與年光未隔生。書意帝命煌煌敕百神﹐方傾天漢洗胡塵。但須荊州一好漢﹐安用商山四老人。竹帛恐貽千古笑﹐江湖未愧百年身。此心欲與何人說﹐病足呻吟又過春。新燕天工不用翦刀催﹐山杏溪桃次第開。要信今年春事早﹐社前十日燕新來。北巖采新茶用忘懷錄中法煎飲欣然忘病之未去也槐火初鉆燧﹐松風自候湯。攜籃苔徑遠﹐落爪雪芽長。細啜襟靈爽﹐微吟齒頰香。歸時更淸絕﹐竹影踏斜陽。連日至梅仙塢及花涇觀桃花抵暮乃歸二首千載桃源信不通﹐鏡湖西塢擅春風。舟行十里畫屏上﹐身在西山紅雨中。俗事挽人常故故﹐夕陽歸棹莫匆匆。豪華無復當年樂﹐爛醉狂歌亦足雄。又

桃花塢近釣魚磯﹐不比劉郎萬里歸。水底紅雲迷醉眼﹐樽前絳雪點春衣。病依幾杖猶能出﹐老愛風光未忍違。天借淸遊每窮日﹐夜深炬火候柴扉。詩集卷三十七一百三十六首病中作破裘縫更暖﹐糲食美無餘。摩詰病說法﹐虞卿窮著書。身羸支枕久﹐足蹇下堂疏。今日晴窗好﹐幽懷得好攄。題郭太尉金州第中至喜堂安康甲第天下傳﹐玉題繡井摩雲煙。落成鼓吹震百里﹐意气欲壓秦山川。第中築堂最宏麗﹐奎畫岌岌蛟龍纏。知公所喜在勇退﹐顧視解組如登仙。公心𨿽爾天未可﹐終倚北伐銘燕然。十年宿衛功第一﹐小卻臥護長淮邊。帳前犀甲羅十萬﹐幕下珠履逾三千。願公小緩髙枕計﹐卽今河雒猶鮏羴。出師雞鹿擁皂纛﹐畫像麒麟蛾玉蟬。是時公喜客亦樂﹐爲公滿瀉黃金船。暮春山陰又見暮春初﹐禁火園林社雨餘。世事不妨隨日攺﹐年光未遽與人疏。豉香下箸嘗蒓菜﹐鹽白開奩得制魚魚。艸艸一杯終可喜﹐數間茅屋亦吾廬。小園新晴二首散發陽狂不計年﹐園林只在小窗前。斷虹千尺捲殘雨﹐新月一鉤生暮天。臘釀坼泥畱客醉﹐山茶落磑喚兒煎。物華心賞元無盡﹐剩住人間作地仙。又

衰病猶煩藥石功﹐殘春終日在園中。地偏幽艸爲誰綠﹐雨霽新花如許紅。足蹇扶持須稚子﹐杯深暖熱賴鄰翁。此身𨿽向閒中老﹐若比休休卻未同。春晚感事二首據鞍千里何曾病﹐閉戶安眠百病生。每憶嘉陵江上路﹐插花藉艸醉淸明。又

寒食梁州十萬家﹐秋千蹴鞠尙豪華。犢車車歷轆歸城晚﹐爭碾平蕪入亂花。春晚園中作杏子靑靑梅子酸﹐山園轉眼又春殘。老懷豈復少年樂﹐病骨不禁淸曉寒。學術背時甘義墮﹐功名無路久心闌。蠶收麥熟吾何恨﹐但遣銀杯似海寬。題夷堅志後筆近反離騷﹐書非支諾臯。豈惟堪史補﹐端足擅文豪。馳騁空凡馬﹐從容立斷鰲。陋儒那得議﹐汝輩亦徒勞。幽居小舫藤爲纜﹐幽居竹織門。短籬圍藕蕩﹐細路入桑村。魚膾槎頭美﹐醅傾粥面渾。殘年謝軒冕﹐猶足號黎元。聞鳥聲有感二首小市提壺酤濁酒﹐東陂脫衤誇插靑秧。歸來靜臥茅檐底﹐如覺閒中白日長。又

流年冉冉去無情﹐日夜溪頭布谷聲。城郭𨿽存人換盡﹐令威應悔學長生。與子虡子坦坐龜堂後東窗偶書時鳥朝暮鳴﹐芳艸日夜生。春風捨我去﹐歲律俄崢嶸。綴簇繭白白﹐出陂稻靑靑。鳴機織薴葛﹐暑服亦已成。小兒結山房﹐窗戶頗疏明。萬事不掛眼﹐朱黃浩縱橫。佳哉東北風﹐吹下讀書聲。功名詎敢望﹐且復慰父兄。行年行年過七十﹐與世兩相忘。墨沼龜魚樂﹐藥園芝術香。吾生一虫臂﹐世路幾羊腸。楮弁新裁就﹐翛然學道裝。東窗小酌二首烏帽翩仙白薴涼﹐東窗隨事具杯觴。流年不貸世人老﹐造物能容吾輩狂。藤葉成陰山鳥下﹐檜花滿地蜜蜂忙。何人畫得農家樂﹐咿軋繅車隔短墻。又

市塵遠不到林塘﹐嫩暑軒窗晝漏長。蠶妾趁時爭鹽繭﹐農去得雨正移秧。徒行有客驚頑健﹐爛醉無人笑老狂。卻掩庵門徑投枕﹐鼾聲雷起撼藜牀。西林傅庵主求定庵詩二首粥後鐘魚未動時﹐夜燈仍對碧琉璃。不須更說能生慧﹐枯木寒灰也自奇。又

業力驅人舉世忙﹐西林袖手一鑪香。未能成佛渾閒事﹐十劫看渠坐道場。夏日五首將雛燕子漸離巢﹐過母龍孫已放梢。日出並湖初曬网﹐雨餘乘屋旋添茅。家貧舊業元知廢﹐身老微官久合拋。莫恨門前車馬絕﹐豈元農圃與論交。又

過眼春光久已空﹐曬絲搗麥又匆匆。新泥滿路梅黃雨﹐古木號山月暈風。角黍茭新間樽俎﹐靈符墨濕照房櫳。歲華不爲翁衰駐﹐且付餘生一笑中。又

吳中五月暑猶微﹐竟日南堂坐掩扉。綠樹露香鶯獨語﹐畫廊風惡燕雙歸。三千界內人人錯﹐七十年來念念非。投老萬緣俱掃盡﹐從今僧亦不須依。又

雨斷雲歸旋作晴﹐尙餘紅濕在簾旌。燕雛掠地飛無力﹐梅子臨池墜有聲。米粣解包供午餉﹐萍齏傍枕析朝酲。此翁不負頑軀處﹐捫腹時時繞捨行。又

梅雨初收景气新﹐太平阡陌樂閒身。陂塘漫漫行秧馬﹐門巷陰陰掛艾人。白葛烏紗稱時節﹐黃雞綠酒聚比鄰。掀髯一笑吾眞足﹐不爲無錐更嘆貧。夜酌酒淥孤燈夜﹐梅黃細雨天。聊成顧影醉﹐復作曲肱眠。腰下蘇秦印﹐囊中趙壹錢。丈夫隨所遇﹐底處不陶然。夏夜四首夏夜誰知亦自長﹐幽居渺在水雲鄕。月侵竹簟淸無暑﹐風度衣篝潤有香。棲鵲自驚移別樹﹐流螢相逐過橫塘。放翁尙苦餘酲在﹐細綆銅瓶落井牀。又

山崦風生服鳥嘯悲﹐柴門月上樹陰移。燻衣汗雨初乾後﹐把卷蚊雷不動時。孤悶難禁終歲病﹐浮生易滿百年期。釣竿只待淸秋近﹐一棹煙波信所之。又

展轉紗巾廚睡不成﹐一藤扶憊繞廊行。月升雙鵲移枝宿﹐露下孤螢綴蔓明。汲井忽驚人已起﹐開門堪嘆事還生。羽衣道帽從吾好﹐柏子煙中起磬聲。又

龜息綿綿破五更﹐起扶藤杖並南榮。擇棲孤鵲尙三匝﹐司旦老雞俄一鳴。移坐徐看山月吐﹐脫巾聊受水風淸。不知竟是眞仙未﹐夜夜神遊白玉京。泛舟水鄕元不減吳松﹐短棹沿洄野興濃。鬱鬱冬靑森翠葆﹐離離夜合散紅茸。村深初度穿林笛﹐寺近先聞出塢鐘。歸路夕陽猶滿岸﹐憑舷一笑覽衰容。感舊六首要識梁州遠﹐南山在眼邊。霜郊熊撲樹﹐雪路馬蒙氈。慘淡遺壇側﹐蕭條古廟壖。百詩猶可想﹐嘆息遂無傳。又

夜涉南沮水﹐朝過小益城。梯山天一握﹐度棧土微平。雨近秦云暗﹐霜髙隴月明。至今孤夢裏﹐喝馬有遺聲。又

早發金堆市﹐更衣石櫃亭。灘聲秋後壯﹐山色雨餘靑。道濘愁車轍﹐橋危避駝鈴。功名竟何在﹐撫事感頹齡。又

塵土暗貂裘﹐森然白髮稠。年光眞衮衮﹐吾事竟悠悠。馬宿平沙夜﹐烽傳絕塞秋。故人零落盡﹐追寫只添愁。又

凜凜隆中相﹐臨戎遂不還。塵埃出師表﹐艸棘定軍山。壯气河潼外﹐雄名管樂間。登堂拜遺像﹐千載愧吾顏。又

我思杜陵叟﹐處處有遺蹤。錦裏瞻祠柏﹐綿州弔海棕。蹉跎悲櫪驥﹐感會失雲龍。生世後斯士﹐吾將安所從。書喜雨足郊原正得晴﹐地綿萬里盡春耕。陰陰阡陌桑麻暗﹐軋軋房櫳機杼鳴。亭鼓不聞知盜息﹐社錢易斂慶秋成。天公不負書生眼﹐畱向人間看太平。自詠平生萬事付憨癡﹐兀兀騰騰到死時。夜踏亂雲過略彴﹐曉分寒澑注軍持。束薪山客招烹石﹐渡海番僧乞制碑。作个生涯君勿笑﹐拄天勛業亦兒嬉。露坐二首旋削甘瓜進酒卮﹐斷雲漠漠斗離離。北臨積水風來壯﹐東恨長林月上遲。未火近不堪聞急杵﹐夜涼已復怯輕糸希。天孫老抱河梁恨﹐豈獨人生事可悲。又

岸幘臨窗意未便﹐又拖筇杖出庭前。淸秋欲近露沾艸﹐皎月未升星滿天。過埭船爭明旦市﹐蹋車人廢徹宵眠。齊民一飽勤如許﹐坐食官倉每惕然。親舊或見嘲終歲杜門戲作解嘲十年蕭散住林間﹐只是幽居不是閒。續得茶經新絕筆﹐補成僧史可藏山。詩題紫閣憑云寄﹐藥報靑城附鶴還。自笑何曾總無事﹐枉教人道閉柴關。北窗寒泉斷藕素絲長﹐紋簟開瓜碧玉香。午睡覺來桐影轉﹐無人可共北窗涼。新秋以窗里人將老門前樹欲秋爲韻作小詩十首殘暑無多日﹐幽居近小江。酒醒中夜起﹐松月入山窗。又

陸子江海人﹐所願守節死。潮生釣瀨邊﹐月落菱歌裏。又

小智每自私﹐大患緣有身。孰能忘彼己﹐吾將友斯人。又

野艇千錢買﹐明當泛渺茫。但能容一榼﹐家具不須將。又

立朝紹興間﹐猶及見諸老。魂夢不可逢﹐丘墳閉秋艸。又

朝眞方捨杖步月始開門。零落山花後。經旬掩綠樽。又

唐虞𨿽已遠﹐至道豈無傳。度日一編裏﹐懷人千載前。又

秋風昨夜來﹐聲滿梧桐樹。故人渺天末﹐此夕誰與度。又

少年𨿽婚宦﹐淡然本無欲。婆娑三畝園﹐自嘆不啻足。又

無食妨何事﹐吾兒可散愁。焚香正巾褐﹐聽汝讀春秋。食新有感貧居久蔬食至是方稍得肉壯遊車轍徧天涯﹐晚得祠官不去家。優老每慚千載遇﹐食新又嘆一年加。出波魚美如通印﹐下棧羊肥抵臥沙。捫腹笑歌仍索酒﹐不嫌鄰捨怪嘩。秋夕露坐作銀河半落露華淸﹐南斗闌干北斗明。冉冉方悲老將至﹐纖纖又嘆月初生。酒牀細滴香浮甕﹐衣杵相聞聲滿城。萬卷讀書無用處﹐卻將耕稼報升平。有年不向神林乞雨晴﹐天公自解相西成。急符收盡無逋賦﹐新酒沽多足笑聲。外戶徹扃停夕柝﹐齊民相勸力春耕。傳聞夜市連三鼓﹐卻恨龐公不入城。大雨北風挾驕云﹐突起塞宇宙。赫日初未西﹐盼轉失白晝。翻空黑幟合﹐列陣奇鬼斗。雨鏃飛縱橫﹐雷車助奔驟。平階水入戶﹐溝瀆不能受。對面語不聞﹐持傘避屋漏。兒童抱圖書﹐衣屨那暇救。縱暴理豈長﹐忽已收檐澑。比鄰更相勞﹐捃拾如過寇。老子獨癡頑﹐長歌對醇酎。東西家東家云出岫﹐西家籠半山。西家泉落澗﹐東家鳴珮環。相對籬數掩﹐各有茆三間。芹羹與麥飯﹐日不廢往還。兒女若一家﹐雞犬意自閒。我亦思卜鄰﹐餘地君勿慳。予自春夏屢病至立秋而愈作長句自賀良藥扶衰抵萬金﹐漸加糜粥輟呻吟。溪風拂簟有秋意﹐山影半庭生夕陰。薄俗只成驚老眼﹐幽居正得遂初心。岸巾待月欄幹曲﹐更覺天公愛我深。七月十一日雨後夜坐戶外觀月浴罷淡無事﹐岸幘臨前軒。雷雨始退散﹐雲月相吐吞。風蟬斷還續﹐枝間終夕喧。露螢闔復開﹐熠熠綴艸根。殘暑會當去﹐熟敢厭炮燔。四時莽相代﹐所嘆歲月奔。歡悰挽不畱﹐白髮生無根。兒女日夜長﹐子且復有孫。澗松偶未薪﹐野鶴猶孤騫。華表幸來歸﹐餘事何足言。王與道尙書挽詞二首朗朗百間屋﹐汪汪千頃陂。直能彰主聖﹐淸不願人知。許國多艱日﹐逢辰獨斷時。人猶望霖雨﹐殄瘁不勝悲。又

昔遇開藩日﹐嘗叨下榻榮。從容陪燕會﹐傾倒及平生。借譽言猶在﹐懷知涕易橫。終慚五字句﹐不盡百年情。初秋雨气排殘暑﹐風聲送早秋。拂窗聞葉落﹐繞井看螢流。臥起須人助﹐炊舂尙自謀。蕭條歲將晚﹐百慮入搔頭。感秋秋色關河外﹐秋聲天地間。壯士感此時﹐朝鏡凋朱顏。一身寄空谷﹐萬里夢天山。噫嗚怒眥裂﹐憤激悲涕潸。古來眞龍駒﹐未必置天閒。長松倒澗壑﹐委棄同蓁菅。得志未可測﹐談笑濟時艱。凜然出師表﹐一字不可刪。北窗試筆老來日月速﹐去若弦上箭。方看出土牛﹐已復送巢燕。淸晨覓縑衣﹐正午廢紈扇。北窗小雨餘﹐盆山鬱蔥茜。病體爲之輕﹐一笑玩筆硯。𨿽無顏柳工﹐揮灑亦忘倦。紙窮墨漸燥﹐蛇蚖爭入捲。屬兒善藏之﹐勿遣俗子見。秋思四首秋毫不受俗塵侵﹐隨處悠然一散襟。天際掛虹初斷雨﹐雲頭翳日又成陰。引泉北澗長澆竹﹐拂榻西窗自斲琴。藥石掃空身便健﹐始知萬事要無心。又

雨長蒼苔滿釣磯﹐坐令秋暑僉欠餘威。天髙月破殘云出﹐野曠風驚蠹葉飛。終歲釒且犁猶不飽﹐萬家砧杵獨無衣。早知竟坐儒冠誤﹐射虎南山未必非。又

身似龐翁不出家﹐一窗自了淡生涯。山姜零落初成子﹐石竹淒涼半吐花。寒澗挹泉供試墨﹐墮巢篝火喚煎茶。掩關本意君知否﹐兩耳衰年不耐嘩。又

老懷不慣著閒愁﹐信腳時爲野外遊。過雁未驚殘月曉﹐片雲先借一天秋。村醅似粥家家醉﹐社肉如林處處畱。七十已稱今又過﹐問君端的更何求。新涼二首山居謝來客﹐病體喜新涼。幽艸上墻綠﹐落花沾土香。捐書心自息﹐聽雨夢偏長。菇葉鄰人餉﹐欣然獨舉觴。又

菇首初離水﹐姜芽淺漬糟。粳香等炊玉﹐韭美勝炮羔。露下殘蕪濕﹐風生萬木號。從今更何事﹐痛飲讀離騷。自遣踽踽人間未死身﹐鄕閭共敬六朝民。睡無由著緣多感﹐醉不能成坐一貧。幽屏最憎虫弔夜﹐狂吟略似鳥鳴春。也知世俗誰知我﹐猶待君王獵渭濱。自規曲肱飲水彼何人﹐汝獨何爲厭賤貧。大節勿污千載史﹐少時便盡百年身。圖書幸可傳遺業﹐雞黍何妨約近鄰。今日仲秋還小雨﹐剩釒且麥壠待新春。感舊末章蓋思有以自廣四首庚寅歲入巴東峽﹐臥聽淸猿月下聲。二十九年窮未死﹐卻思當日似前生。又

百堂小益最初程﹐朱棧靑崖照眼明。十日經行圖障裏﹐時時馬上聽鶯聲。又

路入梁州似掌平﹐鞦韆蹴鞠趁淸明。未論日遠長安近﹐且喜南山天際橫。又

靑城山裏屏風疊﹐太華峯頭腰帶革呈。跨鶴橫空吾欲去﹐九秋月露看靑冥。秋日獨酌艸木秋始繁﹐黃碧照籬落。𨿽云各有時﹐意緒終索莫。老人固多感﹐對此聊命酌。風霜肅萬物﹐過雁在寥廓。吾當識其大﹐微物不足托。何以豁曠懷﹐短章可時作。夙興艸堂風雨少睡眠﹐骨冷始覺非壯年。水鳥長鳴聲戛然﹐庭中棲鴉亦已翩。老人淸餓如龜蟬﹐起坐甚愛小窗妍。一生宦遊膏火煎﹐歸來杜門气粗全。人看𨿽不直一錢﹐知我自有穹穹天。賦詩稿成棄不傳﹐殘鐘斷磬知誰編。身世身世浮沈等一漚﹐臥看校尉例封侯。靑燈微火藥鐺夜﹐澹月淒風衣杵秋。醉裏不辭嘲兀兀﹐吟邊時得寄悠悠。卽今老眼無開處﹐又向城南倚寺樓。憶昔憶自梁州下益州﹐身閒處處醉紅樓。早知虛起彈冠意﹐悔不常爲秉燭遊。詩思已慚馳陣馬﹐目光猶覺射車牛。蓮峯日觀何時到﹐下看人間萬里秋。丰歲丰歲聲動四鄰﹐深秋景气粲如春。羊腔酒擔爭迎婦﹐鼉鼓龍船共賽神。處處喜晴過甲子﹐家家築屋趁庚申。老翁欲伴鄕閭醉﹐先辦長衫紫領巾。村居孤村淺浦近江城﹐西折坡一嶺橫。墟落煙生含暮色﹐園林風勁作秋聲。年丰租稅無逋負﹐酒熟鄕鄰遞送迎。老病愈知難報國﹐只將髙枕送餘生。中秋夜半後無雲而月色微淡尢爲絕景輕煙薄靄九霄寒﹐素月渾如隔縠看。此夕洞庭應更好﹐誰能從我跨靑鸞。夜賦老人不食覺魂淸﹐怳若身遊白玉京。夜靜月驚林鵲起﹐水涼風露荷傾。昏燈一點窺孤夢﹐畫角三終轉五更。欲醉海山還懶去﹐且攜羽扇憩靑城。遣興學廢文章傳世少﹐身閒車馬過門疏。壯心易盡彘肩酒﹐義气肯貪熊掌魚。列聖仁恩深雨露﹐兩京宮闕尙丘墟。素懷華渭嗟誰問﹐且作狂歌楚接輿。秋賽柳姑廟前煙出浦﹐冉冉縈空靑一縷。須臾散作四山云﹐明日來爲社公雨。小巫屢舞大巫歌﹐士女拜祝肩相摩。芳茶綠酒進雜眔﹐長魚大胾髙嵯峨。常年徵科煩箠楚﹐縣家血濕庭前土﹐妻啼兒號不敢怨。期會常憂累官府﹐今年家家有餘粟。縣符未下輸先足﹐木刻吏。蒲作鞭﹐自然粟帛如流泉。儲積不愁無九年﹐寄題周丞相平園先生道心平如砥。秋毫忿欲何曾起﹐漫將周易著牀頭。本不洗心那洗耳﹐先生國論如砥平。三朝倚之作權衡﹐泰階兩兩元不動。自然萬里無欃槍﹐如今歸來曲肱臥。世事無窮俱看破﹐不栽桃李不釒且蘭。山僧野叟時來過﹐吾儕七十固已壽。更到期頤亦何有﹐倘知生死本自平。拈放一邊如把酒﹐雨三日歌秋風戒寒雨三日。空村無人暮蕭瑟﹐北窗書生萬卷書。齒豁頭童眞可惜﹐輪囷新蟹黃欲滿。磊落香橙綠堪摘﹐興來尙能气吞酒。詩成不覺淚漬筆﹐士生蓬矢射四方。掃平河雒吾儕職﹐湖中隱士倘可逢。握手與君談至夕﹐戲作治生絕句治生何用學陶朱。少許能慳便有餘﹐惜酒已停晨服藥。省油仍廢夜觀書﹐龜堂雜題四首龜堂端是無能者。妄想元無一事成﹐最後數年尢可笑。飽餐甘寢送浮生﹐又

癡頑老子老無能。遊惰農夫酒肉僧﹐閉著庵門終日睡。任人來喚不曾應﹐又

長腰玉粒出新春。秋獲眞成畝一鐘﹐衣食粗供官賦足。何妨世世作耕農﹐又

冷雨蕭蕭澀不晴。亂書圍坐正縱橫﹐忽聞小洗新醅熟。急喚兒童洗破觥﹐偶讀陳無己芍藥詩云一枝剩欲簪雙髻未有人間第一人蓋晚年所作也爲之絕倒戲作小詩少年妄想已癡絕。鏡裏何堪白髮生﹐縱有傾城何預汝。可憐元未解人情﹐村捨過埭六七里﹐並江三四家。潮生魚滬短﹐風起鴨船斜。世守桑麻業﹐長無市井嘩。雨中作雨聲可愛秋方見﹐睡味無窮老始知。半醉擁衾支倦枕﹐誰能三復放翁詩。江郊白艸江郊暮﹐靑簾野店秋。喧呼估船客﹐嵬峨飲家流。老豈題橋柱﹐愁惟倚寺樓。更傷昏澀眼﹐煙際數歸牛。閒趣三首被擁聽秋雨﹐兒扶上夜香。甑炊霜後稻﹐糟漬社前姜。馬病空思路﹐僧歸卻住房。風扉久嘔軋﹐錯認櫓聲長。又

飯滿七綴缽﹐香凝百衲窗。雨聲酣曉枕﹐燈燼落秋釒工。疾豎元知遁﹐天魔亦已降。超然對兒子﹐未愧鹿門龐。又

老至衰滋劇﹐秋髙病尙侵。坐看兒學字﹐臥聽客彈琴。囷滿雀方斗﹐棲寒雞欲喑。世情元自懶﹐不是事違心。小飲莫笑放翁顚﹐歌呼覆酒船。雙螯初斫雪﹐珍鯗已披綿。寒雨連旬日﹐新橙又一年。更須重九到﹐作意菊花前。作字整整復斜斜﹐翩如風際鴉。書成半行艸﹐眼倦正昏花。未辦倉盛筆﹐寧能錐畫沙。老夫端可愧﹐頭白不名家。晝睡起偶賦蝴蝶與蒙莊﹐頹然寓一牀。日隨香篆過﹐夢逐雨聲長。酒喜新綠﹐橙如故歲黃。昏昏還隱幾﹐誰識老龜堂。小舟過吉澤效王右丞澤園霜露晚﹐孤村煙火微。本去官道遠﹐自然人迹稀。木落山盡出﹐鐘鳴僧獨歸。漁家閒似我﹐未夕閉柴扉。湖山雜賦五首門前天鏡倒千峯﹐捨後菇蒲與海通。乘興出遊無遠近﹐煙波何處覓孤篷。又

一生到處賈胡畱﹐身屬官倉不自由。白首歸來更何恨﹐十年爛醉石帆秋。又

東西相望兩湖橋﹐來往無時一畫橈。買酒每尋村市步﹐煮蔬時就野僧寮。又

不到梅山二十霜﹐望中常似隔他鄕。一杯罌粟紗燈下﹐最憶初寒宿上方。又

煙中一棹小江秋﹐憶上牛頭倚寺樓。今日籬邊殘照裏﹐卻從西北望牛頭。太息四首早歲元於利欲輕﹐但餘一念在功名。白頭不試平戎策﹐虛向江湖過此生。又

書生忠義與誰論﹐骨朽猶應此念存。砥柱河流仙掌日﹐死前恨不見中原。又

自古才髙每恨浮﹐偉人要是出中州。卽今未必無房魏﹐埋沒胡沙死卽休。又

關輔堂堂墮虜塵﹐渭城杜曲又逢春。安知今日新丰市﹐不有悠然獨酌人。學書九月十九柿葉紅﹐閉門學書人笑翁。世間誰許一錢直﹐窗底自用十年功。老蔓纏松飽霜雪﹐瘦蛟出海拿虛空。卽今譏評何足道﹐後五百年言自公。晚興壯遊車轍徧天涯﹐晚落農桑不自知。許國𨿽堅身遽老﹐讀書未倦眼先衰。云深嶺路樵歸晚﹐雨細江亭渡發遲。一事猶堪慰孤寂﹐錦囊傾倒有新詩。秋晴見天際飛鴻有感新晴天宇色正靑﹐羣鴻髙瞶在冥冥。兒童相呼共仰視﹐我亦扶杖來中庭。丰年到處稻梁滿﹐胡不暫下棲沙汀。應須江海寄曠快﹐肯爲霜云差飄零。書生可笑不自喜﹐憔悴久翦籠中翎。鷗波萬里每愧杜﹐鶴化千載知非丁。風前哀號漫激烈﹐月下孤影常立令竮。詩成欲寫復懶去﹐誦似溪友聲泠泠。初寒獨居戲作開殼得紫栗﹐帶葉摘黃甘。獨臥維摩室﹐誰同彌勒龕。宗文樹雞柵﹐靈照挈蔬籃。一段無生話﹐燈籠可與談。夢觀牡丹忘卻晨梳滿把絲﹐楝花嫌不似胭脂。起來一笑看淸鏡﹐惟插梨花卻較宜。書喜三首水際柴荊鍵不開﹐野人相覓漫敲推。寒雅陣黑疑云過﹐老木聲酣認雨來。酒價日低常得醉﹐官租時辦不勞催。平生未省如今樂﹐卻笑傍觀誤見哀。又

今年端的是丰穰﹐十里家家喜欲狂。俗美農夫知讓畔﹐化行蠶婦不爭桑。酒坊飲客朝成市﹐佛廟村伶夜作場。身是閒人新病愈﹐剩移霜菊待重陽。又

滿川秋獲重赤貞肩﹐拾穗兒童擁道邊。夜夜江村無吠犬﹐家家市步有新船。奪攘不復憂山越﹐安樂渾疑是地仙。惟有衰翁最知達﹐避胡猶記建炎年。小飲罷行至湖塘而歸社酒眞如粥面濃﹐朱顏頃刻換衰容。霜輕已覺樹搖落﹐雲起始知山疊重。梅市魚歸衝雨棹﹐寶林人定隔成鐘。此翁大似遊僧樣﹐鑪煖窗深又過冬。病雁蘆洲有病雁﹐雪霜摧羽翰。不辭道路遠﹐置身湖海寬。稻梁亦滿目﹐鳴聲自辛酸。我正與此同﹐百憂雙鬢殘。東歸忽十載﹐四忝侍祠官。𨿽云幸得飽﹐早夜不敢安。乃知學者心﹐羞愧甚饑寒。讀我病雁篇﹐萬鐘均一簞。澤居澤居僅足不求余﹐曠快眞同縱壑魚。平日酷憎蠅附驥﹐暮年肯作鶴乘車。齒搖但煮山旻山芋﹐眼澀惟觀冑監書。此際自應還往絕﹐本無心與俗人疏。秋獲歌墻頭累累柿子黃﹐人家秋獲爭登場。長碓搗珠照地光﹐大甑炊玉連村香。萬人墻進輸官倉﹐倉吏炙冷不暇嘗。訖事散去喜若狂﹐醉臥相枕官道傍。數年斯民厄凶荒﹐轉徙溝壑殣相望。縣吏亭長如餓狼﹐婦女怖死兒童僵。豈知皇天賜丰穰﹐畝收口鐘富萬箱。我願鄰曲謹蓋藏﹐縮衣節食勤耕桑。追思食不饜糟糠﹐勿使水旱憂堯湯。戊午重九朋舊相望天一涯﹐登髙結伴只鄰家。秋風自欲吹紗帽﹐衰鬢何曾泥菊花。藥市神仙思益部﹐糕盤節物記京華。自憐病後歡悰薄﹐小醉歸來日未斜。重九懷獨孤景略昔逢重九日﹐初識獨孤君。並轡洮河馬﹐聯詩劍閣云。已悲吳蜀遠﹐更嘆死生分。安得持卮酒﹐澆君丈五墳。晨鏡晨起覽淸鏡﹐有叟鬢已皤。馘黃色類梔﹐面皺紋如韋華。熟視但驚嘆﹐初不相誰何。久乃稍醒悟﹐舉手自摩挲。與汝周旋久﹐流年捷飛梭。生當老病死﹐求脫理則那。切勿彊撐拄﹐據鞍效廉頗。惟須勤把酒﹐暫遣衰顏禩。秋霽遣懷陸生少日心膽壯﹐萬里憑陵寄疏放。玉關曾誓馬艸裹﹐滄海豈憂魚腹葬。人生富貴本細事﹐釣築逢時俱將相。正令不遇亦何慊﹐藥鑱丹鑪老靑嶂。今年秋晚苦多雨﹐三十六溪新綠漲。極知世事不足論﹐霽日小舟行可榜。屏迹昔者航濤江﹐雲山迎我東。擊楫誓江神﹐永托冥冥鴻。十年桑楡暖﹐萬事馬牛風。邇來愈屏迹﹐庭戶深蒿蓬。就甕挹新醅﹐傍畦擷晚菘。鄰曲或念我﹐小鮮亦時供。喟然撫幾嘆﹐恨今已龍鐘。向使早十年﹐何愧柴桑翁。初寒今日霜露冷﹐凜然悲暮秋。垂帷跨微火﹐發篋出輕裘。䢐歲逝將換﹐殘生愈覺浮。一杯還自閔﹐小獵記梁州。風雨風雨從北來﹐萬木皆怒號。入夜殊未止﹐聲亂秋江濤。渺然老書生﹐白頭臥蓬蒿。閉門不敢出﹐裂面風如刀。鄰人閔我寒﹐墻頭過濁醪。時哉一昏醉﹐新橙宜蟹螯。龜堂自詠二首龜堂一老翁﹐短褐立秋風。時過同籬菊﹐身衰似井桐。新霜萬瓦白﹐朝日數欞紅。且復尋書卷﹐悠然度歲窮。又

采藤持織履﹐剝楮治爲冠。看劍心空壯﹐騎驢骨本寒。病多辭酒伴﹐老甚解祠官。賴有扁舟在﹐秋濤萬里寬。閒居初冬作香碗蒲團又一新﹐天將閒處著閒身。東窗換紙明初日﹐南圃移花及小春。婦女晨炊動井臼﹐兒童夜誦聒比鄰。早知閭巷無窮樂﹐悔不終身一幅巾。病中排悶面骨崢嶸鬢雪新﹐承平版籍有遺民。心𨿽願繼無傳學﹐力不能支已廢身。開卷眼昏如隔霧﹐擁鑪肺渴欲生塵。老龐亦有兒孫念﹐付與天公不問人。季秋已寒節令頗正喜而有賦霜降今年已薄霜﹐菊花開亦及重陽。四時气正無愆伏﹐比屋年丰有蓋藏。風色蕭蕭生麥隴﹐車聲碌碌滿魚塘。老夫亦與人同樂﹐醉倒何妨臥道傍。詩集卷三十八一百五首秋懷形骸歲歲就枯朽﹐意气時時猶激昂。永遠浮鷗方浩蕩﹐霜髙殘菊更芬芳。人皆有舌是非在﹐劫未成灰時世長。三百里湖行自復﹐子孫努力事耕桑。吳體寄張季長九月十月天雨霜﹐江南劍南途路長。平生故人阻攜手﹐萬里一書空斷腸。人生彊健已難恃﹐世事變遷那可常。兩家子孫各長大﹐他年窮達毋相忘。嘲畜貓甚矣翻盆暴﹐嗟君睡得成。但思魚饜足﹐不顧鼠縱橫。欲騁銜蟬快﹐先憐上樹輕。朐山在何許﹐此族最知名。立冬日作室小財容膝﹐墻低僅及肩。方過授衣月﹐又遇始裘天。寸積篝鑪炭﹐銖稱布被綿。平生師陋巷﹐隨處一欣然。初冬志士逢秋已自傷﹐老人況復惜年光。正看溪碓舂粳滑﹐又見山坡下麥忙。桐落井牀多槁葉﹐菊殘衫袂尙餘香。讀書有課眞當勉﹐剩貯明膏伴夜長。醉題生來避世傲公卿﹐海內無人識姓名。九節筇邊秋萬里﹐長明燈下雨三更。心安白髮何勞掃﹐藥熟黃金固可成。只待蓬壺賦詩罷﹐卻來京洛看升平。新作火閣二首旋設篝鑪下紙簾﹐樂哉容膝似陶潛。囊中佩藥無時服﹐架上堆書信手拈。似玉秋菇殊未老﹐如雲宿麥不須占。掃空祠祿吾何欠﹐陋巷簞瓢易屬厭。又

山路霜淸葉正黃﹐地鑪火暖夜偏長。中安煮藥膨脝鼎﹐傍設安禪曲錄牀。木槁不知年自往﹐雲閒已與世相忘。更闌坐穩人聲靜﹐時聽風簾響暗廊。捨北行飯蔓絡疏籬艸滿塘﹐飽嬉聊復步斜陽。一霜驟變千林色﹐兩犢新犁百畝荒。野寺僧殘尙鐘鼓﹐官堤舟過見帆檣。歸來笑補空囊課﹐寒日誰知亦自長。遣興二首轍迹當年徧九州﹐晚歸始解臥林丘。愛身每戒玉抵鵲﹐養气要如刀解牛。柔櫓搖殘天鏡月﹐短筇領盡石帆秋。盡言未辦常扃戶﹐竟是吾身得自由。又

出仕才堪斗大州﹐初歸便擬築糟丘。虛名大似月蟾兔﹐榮路久如風馬牛。喞喞悲蛩常弔夜﹐蕭蕭蠹葉更禁秋。靜觀世事頻興嘆﹐千載前時有許由。舟中三首柂邊潮水落還生﹐篷底寒燈滅復明。約束長年牢系纜﹐報人風雨有鼉鳴。又

蕭蕭風雨小江秋﹐不是愁人亦合愁。忽聽疏鐘知寺近﹐笑尋沙路上牛頭。又

龕山古戌更漏聲﹐白塔小市燈火明。六十年間幾來往﹐依然惻愴路傍情。雨夜感舊雨來猛打窗﹐燈暗猶照壁。老人耿不寐﹐撫事悲夙昔。風生桔柏渡﹐馬病金牛驛。裊枝猿下飲﹐登樹熊自擲。危巢窺鶻棲﹐深雪見虎迹。至今淸夜夢﹐猶想嶓山碧。廢棄謝功名﹐老疾輟行役。賦詩𨿽不工﹐聊用慰今夕。夜聞落葉我行出柴門﹐初喜春艸生。俛仰幾何時﹐落葉終夜聲。嗟我日益老﹐抱疾況未平。晨興就盥櫛﹐顧亦彊支撐。齋中有兩童﹐熟視不能名。定非張睢陽﹐大笑頹冠纓。死至人所同﹐此理何待評。似有一可恨﹐不見復兩京。閉門閉門髙臥鏡湖傍﹐元自無閒可得忙。泛罷杯觴余菊苦﹐玩殘指爪帶橙香。燈昏共度空階雨﹐蛩冷偏依丈室牀。不待衰年宦情盡﹐未來如雁到衡陽。祠祿滿不敢復請作口號三首今年髙謝武夷君﹐飯豆羹藜亦所欣。參透莊生齊物論﹐掃空韓子送窮文。心如脫阱奔林鹿﹐迹似還山不雨雲。猶幸此身彊健在﹐鄕鄰爭看布襦裙。又

祠庭八載竊榮名﹐一飽心知合自營。牘後落銜便手卷﹐月頭鐫俸喜身輕。獘衣不補惟頻結﹐濁酒難謀且細傾。賴有東臯堪肆力﹐比鄰相喚事冬耕。又

白首還山不自存﹐天書四降海邊村。慚非故將前侯比﹐誤辱優賢養老恩。龜壽自應能食气﹐鶴歸那得更乘軒。從今再艸公車奏﹐惟有掛冠神武門。過鄰家扶杖過吾鄰﹐相誇自在身。年丰稱貸少﹐酒賤往來頻。羣散雞歸柵﹐聲喧雀噪囷。丁寧語兒子﹐切勿厭沈淪。捨北野望四首短景妨遊興﹐長歌慰作勞。葉凋西埭近﹐水落北橋髙。病每隨時劇﹐衰難與世鏖。旗亭新釀美﹐萬事一秋毫。又

斷壠圍蔬圃﹐枯桑系釣查。經行橋獨木﹐佇立路三叉。野卉棲孤蝶﹐平川起亂鴉。搘筇無定處﹐興盡卽還家。又

溪彴通西崦﹐山蹊繚北村。殘霞明水面﹐落葉擁籬根。野父編龍具﹐樵兒習兔園。吾今井蛙耳﹐敢復慕鵬鯤。又

早歲遭逢異﹐中年促召頻。馳驅猶許國﹐臥起已須人。藥石三秋病﹐風波萬里身。籬門殘照裏﹐慘淡易傷神。書感常記當年賦子虛﹐公卿交口薦相如。豈知鶴髮殘年叟﹐猶讀蠅頭細字書。出處幸逃千載笑﹐功名從負此心初。荒園落葉紛如積﹐日暮歸來自荷鋤。冬夜鑪邊小飲擁鑪可使曲身直﹐飲酒能回槁面紅。若使金丹眞入手﹐飛騰亦在立談中。龜堂獨酌二首幅巾蕭散餞餘齡﹐江左諸賢可乞靈。護枕小屏圖紫閣﹐映窗矮捲寫黃庭。曠懷與世元難合﹐幽句何人可遣聽。一酌蘭溪遺萬事﹐時看墻底臥長瓶。又

一榼蘭溪自獻酬﹐䢐年不肯爲人畱。巴山頻入初寒夢﹐江月偏供獨夜愁。越石壯心雞喔喔﹐子卿歸信雁悠悠。天生我輩初何用﹐病骨支離又過秋。冬夜作短歌饑鼠窺殘燈﹐寒犬踏枯葉。小室擁燎鑪﹐淸笳下危堞。老人素多疾﹐舉動常畏怯。衣裘視寒暖﹐日夜自調燮。食必按本艸﹐下箸未嘗輒。體安疾自去﹐藥石無此捷。敢學李輕車﹐灞亭夜遊獵。況如馬新息﹐萬里聽鳶跕。欲求神气住﹐先戒事物接。寧爲子光喑﹐不效嗇夫喋。明晨一杯粥﹐趺坐橫白癉。無魚何足道﹐爲爾歌長鋏。病愈倦榻呻吟每自哀﹐占蓍來告出餘災。自能洗研拂書幾﹐時亦折花尋酒杯。久類寒蛟潛岫穴﹐忽如老馬噴風埃。霜晴爛熳東窗日﹐一笑山坡訪早梅。自遣枳籬茅屋枕孤峯﹐偃盡初來手種松。睡少未成千里夢﹐愁深先怯五更鐘。中天日月逢眞主﹐數畝桑麻伴老農。世事古今誰料得﹐不堪陂水照衰容。感舊二首君不見資中名士有李石﹐八月秋濤供筆力。初爲博士不暖席﹐晚補臺郎俄復斥。諸公熟睨亦太息﹐摧壓至死終不惜。生前何曾一錢直﹐沒後遺文價金璧。後之視今猶視昔﹐此事誠非一朝夕。山城舊廬暗荊棘﹐羸然諸孫守墳籍。撫孤我負朋友責﹐萬里詩成淚空滴。又

君不見蜀師渾甫字伯渾﹐半身髙臥蟆頤村。才不得施道則尊﹐死已骨朽名猶存。文章落筆數千言﹐上友離騷下招魂。望之眉宇何軒軒﹐髙談浩若洪河翻。範尹敬如綺與園﹐方飾羔雁登衡門。小人謗傷實不根﹐妄指拱璧求瑕痕。窮通在公豈足論﹐浮雲終散期陽暾。安得此老起九原﹐入贊國論蘇黎元。寒雨中偶賦二首鬢毛蕭颯齒根浮﹐䢐歲翩翩肯暫畱。窮巷多泥誰問疾﹐空階滴雨又經秋。自營可笑誇三窟﹐善守寧須築百樓。但使胸中機事盡﹐一樽隨處送悠悠。又

暮年心事與誰同﹐到處飄然一病翁。斷夢淒涼燈影裏﹐殘詩零落雨聲中。莫驚顏鬢渾非昨﹐略數朋儕已半空。祠祿上還猶負愧﹐何功班綴冠仙蓬。壽考如富貴壽考如富貴﹐初亦不自知。邂逅偶不死﹐亦或至期頤。予少多疾恙﹐五十已遽衰。齒搖頷須白﹐蕭然蒲柳姿。俛仰忽二紀﹐臥病實半之。富貴不可求﹐壽亦豈汝私。萬事付自然﹐孰爲樂與悲。惟當老益學﹐易簀以爲期。午飯二首我望天公本自廉﹐身閒飯足敢求兼。破裘負日茆檐底﹐一碗藜羹似蜜甜。又

民窮丰歲或無食﹐此事昔聞今見之。吾儕飯飽更念肉﹐不待人嘲應自知。題王仲信畫水石橫幅王郎書逼楊風子﹐畫亦憑陵蜀雨孫。豈是天公憎絕藝﹐一生憔悴向衡門。治圃槁蔓殘蕪滿幽圃﹐多具釒且耰課僮豎。非惟吾圃要翦除﹐亦恐爾輩成惰窳。老桂盤壑飽風霜﹐修篁當軒弄煙雨。一松孤立信豪傑﹐兩槐對植如賓主。珍禽揀枝春欲動﹐蠹穴掃空吾甚武。蘼蕪芽蘗已暗長﹐甘菊根芽亦潛吐。山姜澗蒲乃微艸﹐露葉參差看仰俯。世間安得有遺才﹐位置要須令得所。冬日感興十韻霧雨天昏跕﹐陂湖地阻深。蔽空鴉作陣﹐暗路棘成林。有客風埃裏﹐頻年老病侵。夢魂來二豎﹐相法欠三壬。舊憤開孤劍﹐新愁感斷跕。唐衢惟痛哭﹐莊舄正悲吟。瘦跨秋門馬﹐寒生夜店衾。但思全舊璧﹐敢冀訪遺簪。樓上蒼茫眼﹐燈前破碎心。長謠傾濁酒﹐慷慨壓層陰。冬日出遊十韻吳會寒常薄﹐冬深略未冰。荒郊觀雉斗﹐大澤見魚騰。釣艇頻容借﹐籃輿漸可乘。有時穿密筱﹐隨處倚枯藤。金石秦遺刻﹐衣冠禹舊陵。叢祠祈臘雪﹐小市試春燈。問路釒且畬叟﹐爭橋乞供僧。疏狂違俗久﹐衰疾與年增。幹祿𨿽知恥﹐懸車愧未能。階官有微俸﹐醉發任鬅鬙。思蜀三首園廬已卜錦城東﹐乘驛歸來更得窮。只道驊驑開道路﹐豈知魚鳥困池籠。石犀祠下春波綠﹐金雁橋邊夜燭紅。未死舊遊如可繼﹐典衣猶擬醉郫筒。又

二十年前客錦城﹐酒徒詩社盡豪英。才名吏部傾朝野﹐意气成州共死生。廢苑探梅常共醉﹐遺祠訪柏亦俱行。卽今病臥寒燈裏﹐欲話當時涕已傾。又

譚侯才气敵文園﹐日日銀鞍畫戟門。奇句入神聞鬼泣﹐巨觥如海看黥吞。一官冑監能令死﹐萬里銘旌忍更論。湖上秋來頻入夢﹐憑誰詞翰與招魂。作雪二首雪云寒不動﹐林鳥噤無聲。病起衰何劇﹐囊空醉不成。中原亂方作﹐弱虜運將平。臺省多賢俊﹐常談愧老生。又

荒村雪欲作﹐耄叟病無聊。樹暝烏鳶集﹐茆深雉兔驕。溪灘觀趁渡﹐嶺路數歸樵。卽死無它憾﹐終身負聖朝。戲詠山家食品牛乳抨酥瀹茗芽﹐蜂房分蜜漬棕花。舊知石芥眞尢物﹐晚得蔞蒿又一家。疏索鄕鄰緣老病﹐團欒兒女且喧嘩。古人不下蔾羹糝﹐斟酌龜堂已太奢。耕罷偶書新漑東臯畝一鍾﹐烏犍粗足事春農。灞橋風雪吟𨿽苦﹐杜曲桑麻興本濃。老大斷非金穀友﹐生存惟冀酒泉封。莫嘲野餉蕭條甚﹐箭茁蒓絲亦粗供。雨夜末路蕭條客子心﹐不堪䢐歲更沈陰。低檐雨滴睡眠少﹐敗壁燈殘感慨深。不辦典衣謀盡醉﹐尙能擁鼻作微吟。交朋一散如天遠﹐試向今宵夢裏尋。庵中晨起書觸目四首山重水復怯朝寒﹐一卷窗間袖手看。朱膽長瓶列雲液﹐絳囊細字坼龍團。數峯移自侏儒國﹐一研來從黯淡灘。要識放翁頑鈍處﹐胸中七澤著猶寬。又

暉暉初日上簾鉤﹐漠漠淸寒透衲裘。雪棘並棲雙鵲瞑﹐金環斜絆一猿愁。廉宣臥壑松楠老﹐王子穿林水石幽。戲事自憐除未盡﹐此生行欲散風漚。又

賦形不使麵團團﹐聳膊心知到骨寒。晏子元非枕鼓士﹐杜生那有切云冠。時扶遷客桄榔杖﹐日厭詩人苜蓿盤。賴是平生憎阿堵﹐今年初解侍祠官。又

初歸誓墓老鄕邦﹐手結茆茨近小江。北渚露沾行藥屐﹐東廂日射勘書窗。孤忠自信丹心折﹐萬事空成雪鬢雙。長愧宗人白崖老﹐贈行期我鹿門龐。三山杜門作歌五首我生學步逢喪亂﹐家在中原厭奔竄。淮邊夜聞賊馬嘶﹐跳去不待雞號旦。人懷一艸間伏﹐往往經旬不炊爨。嗚呼亂定百口俱得全﹐孰爲此者寧非天。又

髙宗下詔傳神器﹐嗣皇禦殿猶揮涕。當時獲綴鵷鷺行﹐百寮拜舞皆歔欷。小臣疏賤亦何取﹐卽日趨召登丹陛。嗚呼橋山歲晚松柏寒﹐殺身從死豈所難。又

中歲遠遊逾劍閣﹐靑衫誤入徵西幙。南沮水邊秋射虎﹐大散關頭夜聞角。畫策𨿽工不見用﹐悲吒那復從軍樂。嗚呼人生難料老更窮﹐麥野桑村白髮翁。又

晚入南宮典箋奏﹐濫陪太史牛馬走。忽然名在白簡中﹐一棹還家傾臘酒。十年光陰如電雹﹐綠蓑黃犢從鄰叟。嗚呼古來骯髒例倚門﹐況我本自安丘園。又

寬恩四賦仙祠祿﹐每忍慚顏救枵腹。五秉初辭官粟紅﹐一瓢自酌巖泉綠。天公乘除不負汝﹐宿疾微平歲中熟。嗚呼字字細讀逍遙篇﹐此去八十有幾年。老境二首白髮短欲盡﹐人嗤心尙孩。埋盆池瀲灩﹐累瓦塔崔嵬。軟飯三舂米﹐醇醪九醞醅。忽然拈筆起﹐記著早梅開。又

今日霜殊重﹐衰翁老可憐。朝晡兩炊火﹐覆藉一牀氈。人客容稱疾﹐兒童不攪眠。雲開見殘日﹐更愛小窗妍。記戊午十一月二十四夜夢街南酒樓粲丹碧﹐萬頃湖光照山色。我來半醉躡危梯﹐坐客驚顧聞飛屐。長絳短帽黃裘﹐從一山童持藥笈。近傳老仙嘗過市﹐此翁或是那可識。逡巡相請或稽首﹐爭獻名樽冀餘瀝。我欲自言度不聽﹐亦復軒然爲專席。髙談方縱驚四座﹐不覺鄰雞呼夢破。人生自欺多類此﹐撫枕長謠識吾過。六經示兒子六經如日月﹐萬世固長懸。學不趨卑近﹐人誰非聖賢。馬能龍作友﹐蚋乃甕爲天。我老空追悔﹐兒無棄壯年。捨北晚步漠漠炊煙村遠近﹐冬冬儺鼓埭西東。三叉古路殘蕪裏﹐一曲淸江淡靄中。外物已忘如棄屣﹐老身無伴等羈鴻。天寒寂寞籬門晚﹐又見浮生一歲窮。對酒老子不堪塵世勞﹐且當痛飲讀離騷。此身幸已免虎口﹐有手但能持蟹螯。牛角掛書何足問﹐虎頭食肉亦非豪。天寒欲與人同醉﹐安得長江化濁醪。夜坐求酒已盡喟然有賦澹月微霜夜漏䢐﹐披裘不睡附寒鑪。淸笳裊裊已三弄﹐殘火熒熒才一銖。報國無期心欲折﹐讀書自力眼將枯。麯生作態年來甚﹐不受閒人折簡呼。食粥世人个个學長年﹐不悟長年在目前。我得宛丘平易法﹐只將食粥致神仙。寒夜堅冰塞川厚莫測﹐斷雁叫羣聲可哀。艸圍小甕酒未熟﹐霜壓瘦枝梅不開。稚子忍寒守蠹簡﹐老夫忘睡畫鑪灰。低頭就世吾所諱﹐千載伯鸞安在哉。梅花六首五十年間萬事非﹐放翁依舊掩柴扉。相從不厭閒風月﹐只有梅花與釣磯。又

山村梅開處處香﹐醉插烏巾舞道傍。飲酒得仙陶令達﹐愛花欲死杜陵狂。又

一花兩花春信回﹐南枝北枝風日催。爛熳卻愁零落近﹐丁寧且莫十分開。又

廣寒宮中第一仙﹐情深不礙韻超然。勸君莫作兒女態﹐但向花前傾玉船。又

秭歸江頭煙雨昏﹐客舟夜系梅花村。相逢萬里各羈旅﹐不待猿啼已斷魂。又

靑羊宮前錦江路﹐曾爲梅花醉十年。豈知今日尋香處﹐卻是山陰雪夜船。三山卜居今三十有三年矣屋陋甚而地有餘數世之後當自成一村今日病少間作詩以示後人二首印累累﹐綬若若。換君朱顏君不覺﹐冠如箕。劍掛頤﹐蒼頭廬兒笑君癡。不如短褐歸鄕捨﹐上畢租庸下婚嫁。橫陂引水蒔禾黍﹐髙陸犁荒種桑柘。比鄰畢出觀夜場﹐老稚相呼作春社。雞爭舂米茅檐底﹐犬吠行人槿籬罅。數椽幸可傳子孫﹐此地它年名陸村。藜羹一飽能世守﹐殊勝養牛並上尊。又

再見封侯未爲快﹐一擲成盧安用再。世間得意固多矣﹐堪笑窮人事常敗。我生出仕四十年﹐寸進恰如船上埭。卽今臥病茅檐裏﹐回首窮通竟何在。荊山之下玉抵鵲﹐兩京春薺論斤賣。蘇秦煌煌佩六印﹐尼父棲棲厄陳蔡。玄傑美官輒見思﹐東野出門常有礙。躬耕至老豈不佳﹐子孫當以吾爲戒。南園觀梅小嶺淸陂寂寞中﹐綠樽歲晚與君同。髙標賴有詩人識﹐絕艷眞窮造物工。正喜參差橫夜月﹐又驚零落付春風。老諳世事寧多嘆﹐身自人間一轉蓬。歲盡苦寒曉寒無賴透重裘﹐三日江云暝不收。歲月推移吾輩老﹐交朋零落此生浮。東臯苦潦猶中熟﹐舊疾𨿽存亦小瘳。禹廟蘭亭俱在眼﹐剩沽春酒破春愁。己未新歲餞歲愁𨿽劇﹐迎年喜亦深。桃符帶艸寫﹐椒酒過花斟。車馬久無迹﹐兒孫聊慰心。更欣春意早﹐處處有鳴禽。歲首書事二首東風入律寒猶劇﹐多稼占祥雪欲成。郁壘自書誇腕力﹐屠蘇不至嘆人情。呼盧院落嘩新歲﹐賣困兒童起五更。白髮滿頭能且健﹐剩隨鄰曲樂升平。又

扶持又度攺年時﹐耄齒侵尋敢自期。中夕祭余分睯飠乇﹐黎明人起換鐘馗。春盤未抹靑絲菜﹐壽斝先酬白髮兒。聞道城中燈絕好﹐出門無日嘆吾衰。初春元日人日來聯翩﹐轉頭又見試燈天。且欣一雪壓災瘴﹐不怕連陰咽管弦。陌上漸多酤酒捨﹐岸邊初理下湖船。紫姑擬卜元無事﹐只問今春幾醉眠。庵中獨居感懷三首身愈龍鍾發愈稀﹐流年冉冉迫殘暉。讀書十紙勤𨿽在﹐上樹千回事已非。仗馬曾鳴宜取斥﹐牧羝𨿽乳亦忘歸。餘生自笑知何似﹐萬里遼天老令威。又

自閉庵門不點燈﹐惰耕村叟罷參僧。一生已是膠黏日﹐投老安能夏造冰。頑面敢辭乾汝唾﹐蔬餐聊得曲吾肱。髙舂睡熟無多笑﹐那有禪師解放鷹。又

無錢溪女亦畱魚﹐有雨東家每借驢。藜粥數匙晨壓藥﹐松肪一碗夜觀書。黃糸由被暖閒無厭﹐白布衫長樂有餘。南陌東阡春事動﹐放翁作計未全疏。戲作貧詩二首垂老貧彌甚﹐虛教遇太平。竈閒無馬穴﹐釜冷有魚生。妾病常停織﹐兒饑屢輟耕。癡頑惟此老﹐未廢浩歌聲。又

左券頻稱貸﹐西成少蓋藏。苦饑炊稻種﹐緣病賣桑黃。土焙憐煙暖﹐藜羹愛糝香。君看首陽叟﹐窮死亦何傷。春日園中作杏花開過尙輕寒﹐盡日無人獨倚闌。久別名山憑夢到﹐每思舊友取書看。塵埃幸已賒腰折﹐富貴深知欠麵團。老去逢春都有幾﹐一杯行復送春殘。中春連日得雨雷亦應候誰言白首意低摧﹐老子逢春亦樂哉。犁畔方吹社公雨﹐壠頭又轉阿香雷。睡餘支枕聽鶯語﹐醉裏題窗記燕來。更有山家堪喜事﹐吾孫上樹欲千回。雨後微陰光景益奇復得長句結轍軒車已掃空﹐揮犀談笑與誰同。日消淺醉閒吟裏﹐春在輕陰薄靄中。百尺遊絲喜風定﹐一雙新燕說泥融。天工只費須臾力﹐開徧東闌半丈紅。春日小園雜賦二首久矣雲霄鎩羽翰﹐小園聊得賦春寒。風生鴨綠紋如織﹐露染猩紅色未幹。不向山丘嘆零落﹐且從兒女話團欒。人言麥信春來好﹐湯餅今年慮已寬。又

市塵不到放翁家﹐繞麥穿桑野徑斜。夜雨長深三尺水﹐曉寒畱得一分花。悶從鄰捨分春甕﹐閒就僧窗試露芽。自此年光應更好﹐日驅秧馬聽繅車。簡鄰里今年意味報君知﹐屬疾𨿽頻未苦衰。獨坐空齋如自訟﹐小鐫殘俸類分司。閒撐野艇漁蓑濕﹐亂插山花醉帽欹。有興行歌便終日﹐逢人那識我爲誰。客叩門多不能接往往獨坐至晚戲作貧捨久疏羅酒漿﹐客來不復倒衣裳。宦情已盡詩情在﹐世味無餘睡味長。紅練帶飛穿柳去﹐錦燻籠暖撲簾香。蕭然自笑渾無事﹐漁唱聲中又夕陽。園中偶題四首綠衣粲粲咮微丹﹐映葉穿枝立畫欄。莫戀主人驚不去﹐五陵年少有金丸。又

春深無處不春風﹐數樹桃花乃爾紅。鶯蝶紛紛自常事﹐不應也著白頭翁。又

憶向彭州取牡丹﹐蠟封馳騎露初乾。如今歷盡人間事﹐縱有姚黃亦懶看。又

九日春陰一日晴﹐不堪風駕浪花生。晝船欲解還歸臥﹐寂寂窗扉聽鳥聲。北窗偶題四首兩叢香百合﹐一架粉長春。堪笑龜堂老﹐歡然不記貧。又

曉晴林鵲喜﹐晝暖蜜蜂喧。我老詩情盡﹐逢春亦一言。又

簾外燕翩翩﹐歸時在社前。不辭飛渡海﹐來看賽丰年。又

煙波兩鸂鶒﹐宜爲放翁來。菇米猶能給﹐蒼顏得屢開。沈園二首城上斜陽畫角哀﹐沈園非復舊池臺。傷心橋下春波綠﹐曾是驚鴻照影來。又

夢斷香消四十年﹐沈園柳老不吹綿。此身行作稽山土﹐猶弔遺蹤一泫然。詩集卷三十九一百二首戲贈園中花橫風疾雨爲花厄﹐霽日暄風又不禁。我欲小施調燮手﹐酌中寒暖半晴陰。春思兀兀治聾酒未醒﹐霏霏潑火雨初晴。愁看入戶桃花片﹐閒聽爭巢燕子聲。百疾侵陵成老大﹐一春轉盼又淸明。蘭亭禹廟渾如昨﹐回首兒時似隔生。贈燕燕來我何喜﹐感此中春時。燕去亦何有﹐無柰凋年悲。四序如循環﹐萬物更盛衰。我亦寓斯世﹐如客會當歸。驪車已在門﹐戀戀終何爲。達人付無心﹐欣厭兩俱非。豈有天壤間﹐會合無別離。對花不爛醉﹐燕子笑汝癡。雨悶示兒子東吳春雨多﹐略無三日晴。濛濛平野暗﹐淅淅空階聲。百花雨中盡﹐三月未聞鶯。重裘坐奧室﹐時序眞彊名。亦欲借驢出﹐泥淖沾衣纓。撫事每累欹﹐濁醪聊獨傾。景運今方開﹐關輔一日平。我家本好疇﹐灞滻可躬耕。買酒新丰市﹐看花下杜城。會當與汝輩﹐藉艸作淸明。讀晉書諸公日飫萬錢廚﹐人乳蒸豚玉食無。誰信秋風雒城裏﹐有人歸棹爲蒓鱸。春晚苦雨垂老臥村墅﹐餘寒欺病身。雞猶未忘旦﹐雨欲不容春。忽忽花時過﹐茫茫艸色勻。蒓絲已上市﹐一飯未傷貧。燕

春晝花明映柳纖﹐燕歸勝事始能兼。爭梁誶語驚幽夢﹐掠地斜飛避畫簾。雛食得虫應自喜﹐巢泥經雨更頻添。去來要是知時節﹐常怪人嘲作附炎。夜雨空階雨聲夜轉急﹐壁疏窗破淒風入。一燈裊裊吹欲滅﹐老生獨傍書架立。取書欲讀輒復休﹐卻行出門搔白頭。市樓賣酒日千斛﹐眾人皆樂君胡憂。寒食日九里平水道中曉雨絲絲熟食時﹐泥深轍斷客行遲。亂雲重疊藏山寺﹐野水縱橫入稻陂。馬鬣松陰封舊隴﹐龜趺道左立新碑。扶衰此出知能幾﹐淸淚臨風不自持。春晴自雲門歸三山乍行春野眼增明﹐漸減春衣體倍輕。人賣山茶先谷雨﹐鴉隨墦祭過淸明。柳塘水滿雙鳧戲﹐稻隴泥深一犢行。晚到三橋泛舟去﹐掩關不復畏重城。予數年不至城府丁巳火後今始見之陳迹關心已自悲﹐劫灰滿眼更增欷。山川壯麗昔無敵﹐城郭蕭條今已非。窣堵招提俱昨夢﹐祝融回祿尙餘威。故交減盡新知少﹐縱保桑楡誰與歸。晚自北港泛舟還家舒嘯蓬籠底﹐經行略彴西。水深鵝唼艸﹐雨細犢掀泥。醉倚乾坤大﹐閒知物我齊。衡門觸冠過﹐聊得賦幽棲。書懷羸馬常愁趁早朝﹐斥歸幸復侶漁樵。靑黃未勝溝中斷﹐宮徵何殊爨下焦。心樂簞瓢同鼎食﹐身安山澤謝弓招。數間茅屋誰知處﹐煙雨濛濛隔斷橋。初夏淡靄輕祑入夏初﹐一窗新綠鳥相呼。出門易倦常歸臥﹐著句難工但自娛。花徑蝶閒無墮蕊﹐酒樓人散有空壚。閩川茶籠猶沾及﹐肺渴朝來頓欲蘇。小築放翁小築寄江郊﹐屋破隨時旋補茅。暮看白煙橫水際﹐曉聽淸露滴林梢。生來不啜猩猩酒﹐老去那營燕燕巢。目斷鹿門三太息﹐龐公千載可論交。喜雨幽人睡覺夜未央﹐四檐懸澑聲浪浪。樂哉甘澍及時至﹐九衢一洗塵沙黃。明朝鄰曲各歡喜﹐賽廟沽酒刲豬羊。不勞車歷轆蹋龍骨﹐轉盼白水盈陂塘。呼兒掃地設菅席﹐與汝一醉歌時康。豈惟磨鐮待收麥﹐小甑已覺吳粳香。晨起天公擇地養衰殘﹐著向桑村麥野間。曉色入簾初滉漾﹐幽禽窺戶已閒關。酒徒散去稀中聖﹐詩思衰來愧小山。一炷沈煙北窗底﹐曲肱臥看不勝閒。五月初病體益輕偶書世事紛紛了不知﹐又逢燕乳麥秋時。經年謝客常因醉﹐三日無詩自怪衰。乘雨旋移西崦藥﹐畱燈重覆北窗棋。但將生死俱拈起﹐造物從來是小兒。己未重五門楣束艾作神人﹐團粽盤中節物新。安用丹書禳亦口﹐風波𨿽惡不關身。五月七日拜致仕敕口號二首剡曲東歸日醉眠﹐冰銜屢忝武夷仙。恩如長假容居裏﹐官似分司不限年。一札疏榮馳廏置﹐兩兒扶拜望雲天。坐糜半俸猶多愧﹐月費公朝二萬錢。又

黃紙東來墨末漧﹐孤臣恩許掛朝冠。小兒扶出迎門拜﹐鄰捨相呼擁路觀。白首奉身歸畎畝﹐淸宵無夢接鵷鸞。從今剩把花前酒﹐憂患都空量自寬。致仕後卽事十五首休官拜命不勝榮﹐墨濕黃新照眼明。絡繹交親來作賀﹐羊腔酒擔擁柴荊。又

敕過鸞臺鳳閣來﹐淸晨初拆驛書開。繡箱香案近門拜﹐身著朝衫止此回。又

山村處處晴收麥﹐鄰曲家家午曬絲。正用此時身得謝﹐十分壽酒不須辭。又

白髮三朝執戟郎﹐賜骸偶值歲丰穰。村東已種千畦麥﹐捨北新添百本桑。又

老民一日脫朝衣﹐回首平生萬事非。赤腳婢沽村釀去﹐平頭奴馭艸驢歸。又

一生病鶴寄樊籠﹐此去鴻冥萬里空。未論蒓羹與羊酪﹐新粳要勝太倉紅。又

沈綿分已餞餘生﹐造物苛畱未遣行。今日下牀還健在﹐一編來就小窗明。又

淸靜全勝欲界天﹐逍遙不減地行仙。眾中莫怪人嫌老﹐十五年前本命年。又

一盂麥飯掩柴關﹐坐久不堪腰腳頑。拖得瘦藤閒信步﹐小橋東北望螺山。又

問門前客元無迹﹐諛墓中人本不工。猶有鄰僧能送米﹐未妨竊比玉川公。又

歸耕所願雜民編﹐乍脫朝衫喜欲顚。但得吾兒能力穡﹐不請半俸更超然。又

湘湖蒓菜勝羊酪﹐項裏楊梅敵荔枝。八帙開來今過半﹐一杯引滿若爲辭。又

不嫌雞瘦濁醪酸﹐艸艸杯盤具亦難。食指忽搖方竊喜﹐小兒來請賽鄱官。又

甑中白飯出新舂﹐甕裏黃齏細芼蔥。一飽坐兼南北美﹐始知造物念衰翁。又

多事車前要八騶﹐老人惟與一藤遊。未教變化爲龍去﹐更踏人間萬里秋。讀後漢書二首賃舂老子吾所慕﹐垂世文章寧在多。詩不刪來二千載﹐世間惟有五噫歌。又

季英行年九十八﹐猶灌園蔬授六經。我欲圖之置齋壁﹐世無顧陸善丹靑。新裁道帽示帽工故帽提擺二十霜﹐別裁要作退居裝。山人手段𨿽難及﹐老子頭圍未易量。花插露沾那暇惜﹐塵侵鼠嚙卻須防。裹時懶復呼兒問﹐一匣菱花每在傍。新制道衣示衣工良工刀尺制黃﹐天遣家居樂聖時。著上朱門應不稱﹐裁成烏帽恰相宜。客撐小艇招垂釣﹐僧掃虛窗約對棋。寶帶貂冠𨿽看好﹐定知不入野人詩。兩翁歌君不見塞上失馬翁﹐馬去安知不爲福。又不見新丰折臂翁﹐臂廢身全老鄕國。陸翁多難類兩翁﹐著書滿屋身愈窮。十年力耕遇水旱﹐老不能耕年始丰。人言翁窮可閔笑﹐霍食鶉衣天所料。翁方自謂實幸民﹐對人抱膝惟淸嘯。卽今羣公佐明主﹐長劍拄頤來接武。向非老病又不才﹐縱欲歸休寧見許。五月中連夕風雨气候如髙秋枕上有賦擁被微吟短鬢秋﹐孤燈殘漏共悠悠。雨聲不貸三更夢﹐酒力寧禁萬里愁。身寄湖山鄰剡曲﹐心遊河嶽過關頭。世間可恨知多少﹐虛獘當年季子裘。前詩感慨頗深猶吾前日之言也明日讀而悔之乃復作此然亦未能超然物外也身世今如一老僧﹐病餘殘發雪鬅鬠。湖桑埭下漁舟雨﹐道樹山前野店燈。澗水潺湲供洗缽﹐松風蕭颯入行縢。世人欲覓何由得﹐覿面相逢喚不應。雨後過近村賦罷淵明歸去來﹐糸寧衣桐帽一時裁。歲華新筍初成竹﹐天气停雲未斷梅。江路醉歸常嵬峨﹐僧窗閒過卽徘徊。老人剩有凋年感﹐寄語城笳莫苦催。銘座天下本無事﹐庸人實擾之。吾身本無患﹐衛養在得宜。一毫不加謹﹐百疾所由滋。人生快意事﹐噬臍莫能追。汝顧不少忍﹐殺身常在斯。深居勿妄動﹐一動當百思。每食視本艸﹐此意未可嗤。賦詩置座右﹐終身作元龜。致仕後述懷六首彈冠紹興末﹐解組慶元中。灩澦危塗過﹐邯鄲幻境空。閒傳相牛法﹐醉挾鬭雞翁。衝雨歸來晚﹐山花滿笠紅。又

壯歲江湖去﹐還朝六十餘。輩流俱已盡﹐勛業固知疏。遽走寧黔突﹐長閒只荷鋤。如今更何憾﹐終作愛吾廬。又

生理𨿽貧甚﹐胸中頗浩然。常辭問字酒﹐屢卻作碑錢。寧有駱堪鬻﹐尙無車可懸。小須梅雨霽﹐散發醉江天。又

昔自臺郎斥﹐頻年困負薪。四叨優老祿﹐十送故鄕春。衰瘁寧知活﹐蕭條敢厭貧。惟思逢樂歲﹐擊壤學堯民。又

韋布還初服﹐蓬萵臥故廬。所慚猶火食﹐更恨未巢居。叱叱驅黃犢﹐行行跨白驢。交親各彊健﹐不必問何如。又

店店容賒酒﹐家家可乞漿。白陂時雨足﹐綠樹午陰涼。病爲休官減﹐門緣謝客荒。今朝遇鄰叟﹐滿意說丰穰。蝶

庭下幽花取次香﹐飛飛小蝶占年光。幽人爲爾憑窗久﹐可愛深黃愛淺黃。戲贈酒榼老去臥湖海﹐白髮朝朝新。賴有小道士﹐時來中聖人。形模𨿽簡古﹐風味絕淸眞。何當秋雨夕﹐傾倒見情親。題庵壁二首破屋颼颼雀鼠穿﹐邇來四壁愈蕭然。錢多孰謂可使鬼﹐人眾何嘗能勝天。禿尾驢遊雲外寺﹐長須奴引竹間泉。更餘一事猶當勉﹐讀易從今十絕編。又

孤村寂寂潮生浦﹐小院昏昏雨送梅。蔬食一簞宜面槁﹐畏塗九折自心灰。古人骨朽有書在﹐今雨泥多無客來。散發陽枉非寄傲﹐世間萬事本悠哉。泛舟澤中夜歸無窮煙海接空濛﹐秦望稽山醉眼中。虹斷已收千嶂雨﹐鶴歸正駕九天風。漁舟容與橫沙際﹐水鳥號鳴傍葦叢。興盡還家忽三鼓﹐半輪殘月斗杓東。書懶此身不覺老侵尋﹐殘發蕭蕭雪滿簪。那有新詩書觸目﹐亦無閒話問安心。塞垣西戍茫如夢﹐省戶東歸病至今。一懶便知生世了﹐午窗酣枕敵千金。晨起淸晨推枕起﹐盥面吾事足。豈無掃灑役﹐出市待歸僕。小飧亦已省﹐尙進藥盈掬。整衣登北堂﹐危坐巾一幅。徐行梧楸陰﹐愛此雨餘綠。幽鳥東山來﹐鏘鳴若琴築。靜聽興未闌﹐稚子報飯熟。欣然往從之﹐寧計食不肉。夜坐仲夏苦鬱蒸﹐旣夕熱未解。浴罷坐柴門﹐汲井痛掃灑。覆野天穹穹﹐垂地星磊磊。明河落無聲﹐北斗低飲海。三更缺月升﹐艸木盡光彩。漁舟在何許﹐斷續聞欸乃。百憂集老境﹐坐嘆雙鬢攺。誰能擁雕戈﹐遺虜何足醢。白樂天詩云倦倚繡牀愁不動緩垂綠帶髻鬟低遼陽春盡無消息夜合花前日又西好事者畫之爲倦繡圖此花以五六月開山中多於茨棘人殊不貴之爲賦小詩以寄感嘆王室東遷歲月賒﹐兩京漠漠暗胡沙。繡牀倦倚人何在﹐風雨漫山夜合花。蜉蝣行蜉蝣至細能知時﹐舂風磑雨占無遺。蜻蜓滿空乃不知﹐庭除一出無歸期。樂哉蜻蜓髙下飛﹐蜉蝣未盡何憂饑。檐間蜘蛛亦伺汝﹐葉絲織网腹如鼓。望霽夜雨勿厭空階聲﹐天公欲作明朝晴。明朝甲子最畏雨﹐榜舟入市聞古語。今年雨暘俱及時﹐麥已入倉云四垂。雨來不駛亦不遲﹐大點如菽細如絲。徐徐雲開見杲日﹐晚禾吹花早禾實。但令有米送官倉﹐豆飯藜羹甘似蜜。久雨路斷朋舊有相過者皆不能進今年風雨多﹐平陸成沮洳。吾廬地尢下﹐積水環百步。客從城市來﹐熟視卻復去。僮奴笑欲倒﹐傘屐知無路。計其各還家﹐對竈燎衣衤誇。嗟予久退藏﹐蓬藋生庭戶。誰如數子賢﹐裹飯肯來顧。淸言𨿽不接﹐亦足慰遲暮。散步至三家村人情簡朴古風存﹐暮過三家水際村。見說終年常閉戶﹐仍聞累世自通婚。罾船歸處魚飧美﹐社甕香時黍酒渾。記取放翁扶杖處﹐渚蒲煙艸濕黃昏。村東晚眺二首興來信步過東陂﹐最愛村東物象奇。藤杖穿雲秋望處﹐葛衣沾露夜歸時。殘聲淒斷蟬移樹﹐孤影荒寒鵲繞枝。自揣今年還得飽﹐一川新稻已離離。又

飽食無營過暮年﹐筇枝到處一蕭然。淸秋欲近露沾艸﹐新月未髙星滿天。遠火微茫沽酒市﹐叢蒲窸窣釣魚船。哦詩每恨工夫少﹐又廢西窗半夜眠。露坐二首星稀避月明﹐河白映天靑。入夜蟬逾急﹐先秋葉自零。花枝棲露蝶﹐簾罅度風螢。欲喚鄰翁坐﹐漁舟醉不醒。又

落月無畱照﹐殘河亦已傾。墜枝雙鵲裊﹐黏艸一螢明。暑令忘三伏﹐涼颼逼五更。爲憐荷瀉露﹐故起繞池行。致仕後歲事有望欣然賦詩聖時恩厚賜餘生﹐日與鄕閭樂太平。已棄胡牀無長物﹐尙攜拄杖有同行。新裁烏帽人爭看﹐小摘靑蔬手自烹。買得水車無用處﹐絕知造物相歸耕。夜聞姑惡湖橋東西斜月明﹐髙城漏鼓傳三更。釣船夜過掠沙際﹐蒲葦蕭蕭姑惡聲。湖橋南北煙雨昏﹐兩岸人家早閉門。不知姑惡何所恨﹐時時一聲能斷魂。天地大矣汝至微﹐滄波本自無危機。秋菇有米亦可飽﹐哀哀如此將安歸。村捨雜書十二首我本杞菊家﹐桑薴亦吾宗。種藝日成列﹐喜過萬戶封。今年夏雨足﹐不復憂螟虫。歸耕殆有相﹐所願天輒從。又

中春農在野﹐蠶事亦隨作。手種臨安靑﹐可飼蠶百箔。累累趼滿簇﹐繹繹絲上祡。老子𨿽安眠﹐衣帛可無怍。又

捨北作蔬圃﹐敢辭灌漑勞。輪囷瓜瓠熟﹐珍愛敵豚羔。晨飧戒廚人﹐全項淨去毛。𨿽云發客笑﹐亦足慰老饕。又

捨南種胡麻﹐三日幸不雨。晨起親按行﹐已見靑覆土。窮人如意少﹐喜色漏眉宇。兒童勿惰偸﹐造物不負汝。又

五月新面成﹐六月甘瓜熟。作麯及良時﹐火見金始伏。懸知桑落後﹐醅面醲如粥。再拜謝天公﹐無功叨美祿。又

折蓮釀作醯﹐采豆治作醬。開歷揆日時﹐汲井滌甕盎。上奉時祭須﹐下給春耕餉。咨爾後之人﹐歲事不可曠。又

東山石上茶﹐鷹爪初脫。雪落紅絲磑﹐香動銀毫甌。爽如聞至言﹐餘味終日畱。不知葉家白﹐亦復有此不。又

逢人乞藥栽﹐鬱鬱遂滿園。玉芝來天姥﹐黃精出雲門。丹茁雨後吐﹐綠葉風中翻。活人吾豈能﹐要有此意存。又

我居大澤中﹐一舟不可無。短篷挾兩槳﹐疾若波中鳧。來往菇蘆村﹐按行瓜芋區。浮家亦可樂﹐何必愛吾廬。又

軍興尙戎衣﹐冠帶謝褒博。禿巾與小袖﹐顧影每懷怍。及今反士服﹐始覺榮天爵。出入阡陌間﹐終身有餘樂。又

讀書乃一癖﹐我亦不自知。坐書窮至老﹐更欲傳吾兒。吾兒復當傳﹐百世以爲期。君看北山公﹐太行尙可移。又

爵祿九鼎重﹐名義一羽輕。人見共如此﹐吾道何由行。湖山有一士﹐無人知姓名。時時風月夕﹐遙聞淸嘯聲。逃暑小飲熟睡至暮二首桑落香浮檞葉杯﹐甘瓜綠李亦佳哉。虛堂頓解汗揮雨﹐髙枕俄成鼻殷雷。靜聽風聲生檻竹﹐徐看日影轉庭槐。晚涼更動扁舟興﹐北渚紅蕖已半開。又

槐影桐陰欲滿廊﹐綸巾羽扇自生涼。新玉瀣陳雙榼﹐平展風漪可一牀。馳騎遠分丹荔到﹐大盆寒浸碧瓜香。湖邊誰謂幽居陋﹐也愛迢迢夏日長。夜坐庭中達旦老矣常嗟去日遒﹐病來更覺此生浮。庭花無影月當午﹐檐樹有聲風報秋。足倦獨行驚踸踔﹐發稀久坐怯颼癮。雞號日出閒無事﹐又向淸溪弄釣舟。讀前輩詩文有感我無前輩千鈞筆﹐造物爭功謝不能。已分文章歸委靡﹐可憐意气尙憑陵。鸞旗廣殿晨排仗﹐鐵馬黃河夜踏冰。此事要須推大手﹐蟬嘶分付與吳僧。自嘲天公大度一何奇﹐養此無能老白癡。窗疾閒愁俱掃盡﹐美餐甘寢更無時。蛙鳴庭艸何曾問﹐水半門扉亦不知。道似嬰兒猶有恨﹐小軒風月獨哦詩。余讀元次山與瀼溪鄰里詩意甚愛之取其間四句各作一首亦以示予幽居鄰里四首峯谷互回映北起成孤峯﹐東蟠作幽谷。中有十餘家﹐蘆藩映茆屋。土肥桑柘茂﹐雨飽麻豆熟。比鄰通有無﹐井稅先期足。煙中語相答﹐月下歌相續。兒童不識字﹐未必非汝福。誰家無泉源泉聲百步聞﹐泉脈髙下通。潺湲亂雲外﹐屈曲明月中。八月稻登場﹐引之作機舂。羨流灌蔬畦﹐全家飽芥菘。洗沐及浣濯﹐蚤莫靡不供。斗水百憂寬﹐悲哉杜陵翁。夾路多修竹黃茆持覆屋﹐溪石運作垣。桑麻有餘地﹐家家養龍孫。春雷初起蟄﹐切玉供盤飧。一朝解風籜﹐靉叇蒼云屯。我來倚拄杖﹐恐是辟彊園。千畝倘可致﹐封君何足言。扁舟皆到門千錢買輕舟﹐不復從人借。樵蘇晨入市﹐鹽酪夕還捨。豈惟載春秧﹐亦足獲秋稼。有時醉村場﹐老稚相枕藉。常侵落月行﹐不畏惡風嚇。無爲詫軒車﹐此樂予豈暇。東山避暑用轆轤體避暑穿林隨所之﹐一奴每負胡牀隨。望秋槁葉有先隕﹐未暮赫日無餘暉。輪囷離奇澗松古﹐鉤車舟格磔蠻禽悲。北巖竹間最慘栗。淸嘯倚石眞忘歸。喜雨去年禹廟歸梅梁﹐今年黑虹見東方。巫言當丰十二歲﹐父老相告喜欲狂。插秧正得十日雨﹐髙下到處水滿塘。六月欲盡日杲杲﹐造物已命摧驕陽。夕云如豚渡河漢﹐占書共謂雨至祥。南山雷車載膏澤﹐枕上忽送聲淋浪。猛思濁酒大作社﹐更想紅稻初迎霜。六十日白最先熟﹐食新且領晨炊香。得故人書偶題小築稽山下﹐狂歌剡曲傍。鄕鄰共雞黍﹐童稚學農桑。白首餘年促﹐靑編後日長。此心誰復許﹐三嘆付書囊。喜雨歌不雨珠﹐不雨玉﹐六月得雨眞雨粟。十年水旱食半菽﹐民伐桑柘賣黃犢。去年小稔已食足﹐今年當得厭酒肉。斯民醉飽定復哭﹐幾人不見今年熟。老學庵井老學庵北井﹐六月寒如冰。大旱不涸雨不增﹐凜如人以常徳稱。日濟千人不驕矜﹐置而不汲渠自澄。轆轤三丈靑絲繩﹐對之已足涼肺膺。使我終日臥曲肱﹐顧謂此井眞良朋。蕩除炎歊卻塵垢﹐宜有鬼神來護守。嗚呼涇水一石泥數斗﹐正使逢時亦何有。長歌行我無四目與兩口﹐但在人間更事久。死生元是開闔眼﹐禍福正如翻覆手。消磨日月幾糸兩屐﹐陶鑄唐虞一杯酒。旣非狗馬要蓋帷﹐那計風霜悴蒲柳。竈突無煙今又慣﹐龜蟬與我成三友。判知靑史無功名﹐只用忍饑垂不朽。七月二日夜賦鄙人志趣在漁樵﹐四十年來負聖朝。本恥彈冠良易掛﹐未嘗刻印敢煩銷。盈盈微月生江渚﹐裊裊淸笳下郡譙。衰病逢秋眞一洗﹐井牀桐葉已先飄。自述二首二畝新蔬圃﹐三間舊艸堂。病除身小健﹐秋近夜微涼。薄酒時醒醉﹐殘書半在亡。老懷常自笑﹐無事忽悲傷。又

睡美不知旦﹐气衰先覺秋。有時浮小艇﹐隨意宿滄洲。未恨名風漢﹐惟求拜醉侯。更須多種竹﹐搔首送悠悠。項羽八尺將軍千里騅﹐拔山扛鼎不妨奇。範增力盡無施處﹐路到烏江君自知。曹公二袁劉表笑談無﹐眼底英雄不足圖。赤壁歸來應嘆息﹐人間更有一周瑜。詩集卷四十一百首夜雨濃雲如潑墨﹐急雨如飛鏃。激電光入牖﹐奔雷勢掀屋。漏濕恐敗書﹐起視自秉燭。移牀顧未暇﹐盆盎苦不足。不如捲茵席﹐少忍待其復。飛螢方得意﹐熠熠相追逐。姑惡獨何怨﹐菇叢聲若哭。吾歌亦已悲﹐老死終碌碌。昔人有畫醉僧醉道士醉學究者皆見於傳記及歌詩中予暇日爲各賦一首醉僧殘雪覆枯顱﹐手扶短榔栗。送酒無蘇州﹐一醉未易得。靑旗獵獵秋風吹﹐長瓶一吸亦足奇。但辦道傍常醉倒﹐不須解作藏眞艸。醉道士落托在人間﹐經旬不火食。醉後上江樓﹐橫吹蒼玉笛。大口如盆眼如電﹐九十老人從小見。曾攜一鶴過嶽陽﹐滿城三日聞酒香。醉學究聖師飲百觚﹐儼然常齋莊。弟子習禮余﹐兕觥躋公堂。至今遺風被洙泗﹐諸生雅歌老儒醉。衣冠簡朴未可輕﹐安知中無魯二生。次季長韻回寄野人蓬戶冷如霜﹐問訊今惟一季長。舊好自均親骨肉﹐新知何怪薄心腸。開書字字論疇昔﹐遣使年年有故常。萬念知公掃除盡﹐見哀底事獨難忘。溪上小酌岸幘出籬門﹐投竿俯溪瀨。魚聚忽千百﹐鳥鳴時一再。新涼社甕香﹐亦有雉兔賣。歡言洗杯酌﹐又破止酒戒。齋中夜賦髙居終日掩齋扉﹐幽事常多俗事稀。露重叢篁時自瀉﹐風髙脫葉有先飛。秋衣漸制聞砧杵﹐社肉初分謝蕨薇。卻笑老身閒不得﹐一燈明滅亂書圍。讀舊稿有感我少則嗜書﹐於道本無得。譬如昌蜀攵芰﹐乃自性一癖。老來百事廢﹐惟此尙自力。豈惟絕慶弔﹐乃至忘寢食。吟哦雜誦詠﹐不覺日旣夕。文辭顧淺懦﹐望古空太息。世俗不可解﹐更爲著金石。收斂固已遲﹐𨿽悔終何益。君看老農夫﹐法亦傳后稷。持此少自寬﹐陶然送餘日。新秋秋气入淸笳﹐旗亭酒可賒。長歌穿小市﹐短帽插幽花。溪女畱新蟹﹐園公餉晚瓜。誰知閒老子﹐解作醉生涯。陳阜卿先生爲兩浙轉運司考試官時秦丞相孫以右文殿修撰來就試直欲首送阜卿得予文卷擢置第一秦氏大怒予明年旣顯黜先生亦幾蹈危機偶秦公薨遂已予晚歲料理故書得先生手帖追感平昔作長句以識其事不知衰涕之集也冀北當年浩莫分﹐斯人一顧每空羣。國家科第與風漢﹐天下英雄惟使君。後進何人知大老﹐橫流無地寄斯文。自憐衰鈍辜眞賞﹐猶竊虛名海內聞。書喜二首乞得身歸鏡水濱﹐此生眞作葛天民。眼明身健何妨老﹐飯白茶甘不覺貧。甕酒又三斗熟﹐園花時報一枝新。掛冠更作黃冠計﹐多事常嫌賀季眞。又

已向煙霞著腳深﹐世間萬事不關心。舊攜鴉觜供釒且藥﹐新典魚須用買琴。井上引藤初滿架﹐地南移竹漸成陰。話行不必須今日﹐五百年間有賞音。幽居萬家水竹古山陰﹐揀得幽居愜素心。梁燕委巢知社近﹐井桐飄葉覺秋深。琴緣廢久塵常積﹐書爲開稀蠹漸侵。幸自杜門無一事﹐不須淸夜感衣砧。雜興四首病養精神過服藥﹐貧知儉約勝營生。臯夔事業今何有﹐且與心君致太平。又

東家飯牛月未落﹐西家打稻雞初鳴。老翁髙枕葛巾廚裏﹐炊飠卞熟時猶鼾聲。又

暮年常艸睡爲祟﹐好事新分安樂茶。更得小瓢吾事足﹐山家風味似僧家。又

蛟鱷垂涎歷畏塗﹐如今歡喜去攜鋤。一生患難休回首﹐雅似元符曾上書。贈鷺雪衣飛去莫匆匆﹐小住灘前伴釣篷。禹廟蘭亭三十里﹐相逢多在暮煙中。贈鵲爲梁星渚自何年﹐毛羽摧傷不怨天。知我齋余常施食﹐翩然飛下北窗前。東堂睡起置身事外息吾黥﹐猶臥空堂一榻橫。檐影漸移知日轉﹐樹稍微動覺風生。每從山寺開經帙﹐間就園公辧藥名。若論胸中淡無事﹐八珍何得望藜羹。五鼓起坐待旦睡覺初聞雞一鳴﹐披衣危坐待窗明。殘軀已向閒中老﹐癡夢猶尋熟處行。南北迢迢悲往事﹐古今莽莽嘆浮生。伯倫一鍤君休笑﹐冢象祁連亦已平。功名少年妄意慕功名﹐老眼看來一發輕。金甲𨿽如朝邑尉﹐羊裘終愧富春生。邊娟落月依山盡﹐寂寞寒潮蘸岸平。要識放翁新得意﹐蓼花多處釣舟橫。搔首玩畫無餘易﹐聞歌已盡詩。古人不可作﹐此理孰能推。白髮秋風裏﹐靑燈夜雨時。初心竟當負﹐搔首嘆吾衰。小雨釣歸雨點鳴叢葦﹐雲頭冒遠山。兒曹出籬望﹐老子榜舟還。潤入園畦裏﹐涼生窗戶間。秋陽方可畏﹐徙倚一開顏。曉賦八月江湖風露秋﹐時聞脫葉下梧楸。離離斗柄西南指﹐爛爛天河今古流。人語正過古埭﹐角聲三弄下譙樓。百城已共丰年樂﹐一老猶懷卒歲憂。急雨雲從西南興﹐風自東北至。老農占雨候﹐速若屈伸臂。亂點俄打窗﹐新涼已生袂。經旬苦肺渴﹐得此亦少慰。呼兒持故襦﹐買酒具一醉。薄言煮園蔬﹐雉兔未可議。遣興四首幾看人間歲月新﹐釣船猶系鏡湖濱。會穿髙帝朝元仗﹐卻作山陰版籍民。畱病三分嫌太健﹐忍饑半日未全貧。早知畫繡能爲祟﹐翁子終身合負薪。又

湖海元爲汗漫遊﹐誤恩四領幔亭秋。掃空薄祿始無愧﹐閉上衡門那得愁。湯漱雪濤翻茗碗﹐火溫香縷上衣篝。牀頭亦有閒書卷﹐信手拈來倦卽休。又

掃盡衣塵喜不勝﹐村居終日醉騰騰。閒投鄰父祈神社﹐戲入羣兒鬥艸朋。幽徑有風偏愛竹﹐虛堂無暑不憎蠅。悠然又見江天晚﹐隔浦人家已上燈。又

久矣微官絆此身﹐柴車歸老亦逢辰。阮咸臥摘孤風在﹐白墮閒傾一笑新。萬里馳驅曾遠戍﹐六朝涵養忝遺民。淸閒卽是桃源境﹐常笑淵明欲問津。讀林逋魏野二處士詩君復仲先眞隱淪﹐筆端亦自斡千鈞。閒中一句終難道﹐何況市朝名利人。紙墨皆漸竭戲作官庫誰能餉陟釐﹐漢宮無復賜隃麋。不如掃盡書生事﹐閒伴兒童竹馬嬉。讀隱逸傳終南處士入都門﹐少室山人補諫垣。畢竟只供千載笑﹐石封三品鶴乘軒。泛舟至東村野水如天遠﹐漁舟似葉輕。颼颼風漸冷﹐淡澹月初生。沙際樵蘇路﹐籬間語笑聲。還家已薄暮﹐燈火照柴荊。自詒健忘閒何害﹐貪眠老正宜。本心惟泥酒﹐余習略存詩。未廢春農業﹐猶堪幼學師。微官何所戀﹐請老五年遲。野興荷鋤通北澗﹐腰斧上東峯。秋水淸見底﹐曉云深幾重。冬冬傳社鼓﹐渺渺度樓鐘。歸覓村橋路﹐詩情抵酒濃。讀書平生愛客如愛書﹐力𨿽不逮意有餘。門前車馬久掃迹﹐老病又與黃卷疏。人情冷暖可無問﹐手不觸書吾自恨。今年入秋風雨頻﹐燈火得涼初可近。年過七十眼尙明﹐天公成就老書生。舊業𨿽衰猶不墜﹐夜窗父子讀書聲。客有見過者旣去喟然有作二首鬢毛俱白盡﹐事不補秋毫。去死今無幾﹐歸耕無足髙。已如陶止酒﹐徒勸屈飠甫糟。惟有滄溟去﹐揚帆觀雪濤。又

永日安耕釣﹐餘年迫耄期。研朱點周易﹐飲酒和陶詩。帶箭歸飛鶴﹐搘牀不瞑龜。此生君看取﹐死是出門時。秋陰淡日披朝霧﹐輕雲結暮陰。菇蒲溪路暗﹐松竹艸堂深。妙墨雙鉤帖﹐奇聲百衲琴。古人端未遠﹐一笑會吾心。八月九日晚賦薄晚悠然下艸堂﹐綸巾鶴氅弄秋光。風經樹杪聲初緊﹐月入門扉影正方。一世不知誰後死﹐四時可愛是新涼。從今覓醉其當勉﹐酒似鵝兒破殼黃。燕坐赫日曈曈湧海門﹐黃流混混溯河源。功成一日書仙籍﹐煉骨成金不足言。村飲四首不來東捨卽西家﹐野老逢迎一笑嘩。試說暮年如意事﹐細傾村釀聽私蛙。又

無念無營飽卽嬉﹐老翁眞个似嬰兒。昏鐘未動先酣枕﹐日上三竿是起時。又

買來新兔不論錢﹐釣得鮮鱗細柳穿。野店渾頭更醇釅﹐一杯放手已醺然。又

淡煙孤榜系村橋﹐疊疊沙痕印落潮。最是一年秋好處﹐踏泥沽酒不辭遙。秋雨益涼寫興秋气蕭蕭暑已歸﹐晚云更送雨霏微。牀收珍簟敷菅席﹐笥疊纖糸希換熟衣。遣醉縱橫馳筆陣﹐乘閒談笑解棋圍。出門未免流年嘆﹐又見湖邊木葉飛。薪米偶不繼戲書仕宦不諧農失業﹐敗屋蕭蕭書數篋。藜羹不糝未足嗟﹐爨竈無薪掃枯葉。丈夫窮空自其分﹐餓死吾肩未嘗脇。世間大有乞墦人﹐放翁笑汝驕妻妾。牧牛兒溪深不須憂﹐吳牛自能浮。童兒踏牛背﹐安穩如乘舟。寒雨山陂遠﹐參差煙樹晚。聞笛翁出迎﹐兒歸牛入圈。與兒子至東村遇父老共語因作小詩桑竹穿村巷﹐衡茅隔土垣。海氛成物象﹐秋气肅川原。豆芋行將熟﹐雞豚亦已繁。丰凶歲所有﹐農事更深論。微雨午寢夢憩道傍驛舍若在秦蜀間慨然有賦吳中秋晚雨冥冥﹐自笑閒愁又爾馨。身世已歸南北陌﹐夢魂猶寄短長亭。濁醪可釀樽餘綠﹐明鏡無情鬢失靑。賴有釣船堪送老﹐一汀鷗鷺共忘形。晨起對鏡雙鬢成絲髙頰顴﹐曉窗臨鏡意茫然。朱顏豈是一朝去﹐暗鑠潛消五十年。村思揣分新辭祿﹐扶衰又度秋。已將窮博健﹐更賴學忘憂。船護煙陂鴨﹐欄歸艸徑牛。作勞何以慰﹐茅店問新篘。秋夜倦叟投牀早﹐昏燈落燼頻。鵲翻驚缺月﹐犬吠逐行人。未喪詩書業﹐猶存老病身。菊花行可醉﹐作意插烏巾。醉中書懷旣老心愈空﹐新涼體差健。登山每嗔扶﹐對案亦彊飯。平生百事懶﹐惟酒不待勸。迨此桑落時﹐一醉適我願。羸然雲水身﹐本非朱紫楦。少猶恥枉尺﹐老敢欺方寸。但令死瞑目﹐餘事無足論。不見鹿門翁﹐全家事潛遁。次韻鄭盱眙見寄並簡其甥劉君衣上空嗟京洛塵﹐故交半作白頭新。眾中初得見吾子﹐東觀已疑無若人。仗馬極知非久斥﹐沙鷗要時孰能馴。兩章英妙同時到﹐趙壹囊中卻未貧。書齋壁平生憂患苦縈纏﹐菱刺磨成芡實圜。天下不知誰竟是﹐古來惟有醉差賢。過堂未悟鐘將釁﹐睨柱寧知璧偶全。自笑爲農行沒世﹐尙如驚雀落空弦。一老太平一老醉騰騰﹐南陌東阡喜不勝。民力農桑家自足﹐士崇名節道方興。騎鯨仙去時猶遠﹐射虎歸來气頗增。莫道幽棲交舊絕﹐月中亦有打門僧。戲用方外語示客紅粟靑錢一掃空﹐瞸籬行賣學龐翁。身居本地風光裏﹐愁擲它方世界中。剩欲劇談明不二﹐誰能太息賞無同。踞牀一喝君聞否﹐三日猶應覺耳聾。秋晚三首西山破曉兩眉靑﹐南浦無風一鏡平。食盡不容添鶴口﹐身閒且免負鷗盟。霜前艸樹已無色﹐雨到菇蒲先有聲。只怪勝遊頻入夢﹐今朝蜀客話靑城。又

辭祿始知貧有味﹐杜門不覺老相催。寒鴉已占雁前到﹐黃菊猶須霜後開。團扇塵埃髙掛壁﹐短檠書史亂成堆。羸軀自笑癡頑甚﹐撐拄新寒又一回。又

世事無窮似奕棋﹐不如常采故山芝。蕭蕭雞犬三家聚﹐莽莽風煙十里陂。幸有濁醪從客醉﹐常憂黠鬼笑人癡。淸秋樂處君知否﹐庭下幽花漸可移。次金溪宗人伯政見寄韻道義流聞意已傾﹐豈知晚歲托齊盟。六經日月未嘗蝕﹐千載源流終自明。汝水家家書有種﹐吾宗世世士知名。讀君長句還增气﹐俗耳那聞韶頀聲。新寒二首碧蝶飛飛過短籬﹐山姜石竹有殘枝。誰知老子閒眠處﹐恰是新寒細雨時。又

安石橊房初小坼﹐南天竺子亦微丹。新寒漠漠偏欺老﹐睡起無風怯倚欄。村鄰會飲陸子白首安耕桑﹐樂事遽數烏能詳。長羅家家雪作面﹐畫楫處處靑分秧。迎荻船歸潮入浦﹐祈蠶會散月滿廊。有時鄰曲苦招喚﹐茅檐掃地羅壺觴。堆盤珍膾似河鯉﹐入鼎大臠勝胡羊。披綿黃雀麯糝美﹐斫雪紫蟹椒橙香。老人飽食可無患﹐摩挲酒甕與飯囊。兒孫扶侍遞相送﹐笑語無間歌聲長。人間哀樂不可常﹐掠剩有鬼在汝傍。常憂水旱虞螟蝗﹐力行孝悌招丰穰。試筆二首烹葵飯豆飽還休﹐弄筆翻書歲又秋。靈府湛然如止水﹐擬將何地著閒愁。又

紅絲玉斗紫毫鋩﹐歲晚相從味更長。不似樂天歸老日﹐柳枝駱馬兩堪傷。孤村老寄孤村裏﹐悠然臥曲肱。算貧先放鶴﹐嫌鬧並疏僧。古戍髙秋笛﹐寒窗半夜燈。平生羞詭遇﹐多獲豈吾能。絕祿以來衣食愈不繼小兒力圖之殊未有涯予謂不若痛節用爾示以此詩處世吾傷拙﹐營生汝亦疏。如謀道邊捨﹐似信枕中書。甕牖居疑泰﹐藜羹食敢余。晏嬰元學墨﹐勿負此心初。予宿疾多已失去獨气痛時作賦詩自寬疾久難全去﹐扶持度歲年。垣墻完鏬隙﹐匕箸禁芳鮮。漸減觀書課﹐常儲買藥錢。鄕人多不識﹐誰與問沈綿。秋懷十首末章稍自振起亦古義也皇天本無心﹐萬物各有時。飛鴻何預人﹐南翔每如期。仰看霜露墜﹐俯嘆艸木衰。英英籬下菊﹐秀色獨滿枝。豈無一樽酒﹐相與斟酌之。耋老天所佚﹐行歌復何疑。又

暑退財幾時﹐忽已迫霜露。西風一何厲﹐落葉紛滿路。老翁衰可笑﹐日夜念墐戶。衣裘先關懷﹐膏火亦當具。酒尢不可緩﹐傾聽糟牀注。供槃柿栗耳﹐何敢議雉兔。又

雨滴大梧葉﹐風轉孤蓬窠。秋色固淒愴﹐二物感人多。日月行黃道﹐倏過如飛梭。大計百年間﹐貴賤俱銷磨。東家及西捨﹐更代哭與歌。若無杯中物﹐如此搖落何。又

身如行腳僧﹐放包卽爲家。家如道邊店﹐蕭然寄天涯。居室如小舟﹐風扉櫓謳啞。坐傍陳琴書﹐庭下栽雜花。儉陋𨿽可笑﹐在我則已奢。何以善吾生﹐念念思無邪。又

遇酒幸一醉﹐遇飯幸一飽。或遇空無時﹐豈復有他巧。鄕鄰哀其窮﹐叩戶饋麋。欣然出捨傍﹐菘韭靑落爪。饑羸曾未起﹐吟諷已稍稍。袖手北窗前﹐枯腹困搜攪。又

秋髙天薄寒﹐夾衣已出笥。團團素紈扇﹐時至自當棄。明年機中練﹐與我亦何異。宮妾感物悲﹐此豈丈夫事。吾曹一出門﹐所遇皆有義。夷齊死千年﹐髙風邈難嗣。又

辟塵當以犀﹐濯纓當以水。龜堂一炷香﹐世念去如洗。人生天地間﹐太倉一稊米。哀哉不自悟﹐役役以至死。孰能從我遊﹐趺坐燔柏子。夜半淸磬聲﹐悠然從定起。又

攺朔甫再宿﹐月見西南隅。纖纖一銀鉤﹐掛空疑有無。我行靑楓岸﹐遠水浮雙鳧。新寒入短衣﹐感此風霜初。頗欲呼小艇﹐東村行芋區。衣薄且言歸﹐煙火望吾廬。又

短蓑榜輕舟﹐時過野僧捨。長衫掛數珠﹐亦入法華社。平生無揀擇﹐生死均早夜。餘年猶幾何﹐久已付造化。常嫌樂天佞﹐卻肯退之罵。君看佛骨表﹐自是無生話。又

我昔聞辟中﹐水深土平曠。涇渭貫其間﹐沃壤誰與抗。桑麻郁千里﹐黍林髙一丈。潼華臨黃河﹐古出名將相。淪陷七十年﹐北首增慘愴。猶期垂老眼﹐一睹天下壯。九月七日子坦子聿俱出斂租谷雞初鳴而行甲夜始歸勞以此詩仲秋谷方登﹐螟生忽告饑。艱難冀一飽﹐俯仰事已非。貸糧助耕耘﹐客主更相依。一旦忽如此﹐欲語涕屢揮。共斂螟之餘﹐存者牛毛稀。吾兒廢書出﹐辛苦幸庶幾。夜半聞具舟﹐憐汝露濕衣。旣夕不能食﹐念汝戴星歸。手持一杯酒﹐老意不可違。秫瘦酒味薄﹐食少雞不肥。頗聞吳中熟﹐多稼徹王畿。亦欲就飽處﹐無羽能奮飛。官富哀我民﹐榜笞方甚威。渠亦豈得已﹐撫事增歔欷。醉題埭西酒家二首陣陣新寒入布裘﹐偶乘小醉得閒遊。丹楓落日野橋晚﹐斷雁濕云江路秋。馬得一鳴何恨斥﹐金經百煉豈容柔。不知千載塵埃裏﹐更有吾曹彊項不。又

桑麻蒙翳不通鄰﹐耽酒頹然一老民。遣客方眠那是醉﹐有衣可典未爲貧。曬翎斜日鷗來熟﹐印迹平沙雁到新。君看此間何境界﹐癡人猶說吐車茵。秋晚庭艸猶殘綠﹐溪楓已半丹。誰知此翁健﹐又見一年寒。幻境槐安夢﹐危機竹節灘。如今渾過盡﹐摩腹且加餐。省事省事漸捐書﹐甘貧學藝蔬。心安閒夢少﹐病去俗醫疏。兀爾遊方外﹐超然到物初。此身猶是幻﹐況復愛吾廬。晨起頗寒飲少酒作艸數幅衣食無多悉自營﹐今年眞个是歸耕。屏居大澤羣囂息﹐乍得淸寒百體輕。橋北潦收波淺碧﹐埭西霜近葉微赤貞。一杯弄筆元無法﹐自愛龍蛇入捲聲。往事海內橫流日﹐吾猶及建炎。眾醫𨿽共視﹐久疾固難砭。黠虜方觀釁﹐行宮未解嚴。時平逾五紀﹐話此涕常沾。步至東莊澤國寒𨿽晚﹐霜天已迫冬。瞡花雪無際﹐稻米玉新舂。身已風中葉﹐人方飯後鐘。兒能哀老子﹐努力事春農。秋思二首門巷蕭條秋色深﹐黃花始欲慰孤斟。久貧自笑不妨樂﹐過足固知非所欽。琴調已忘還漸省﹐詩聊未穩更常吟。吾兒西上無多日﹐安得相從老故林。又

日落江城聞搗衣﹐長空杳杳雁南飛。桑枝空後醅初熟﹐豆莢成時兔正肥。䢐歲背人常冉冉﹐老懷感物倍依依。平生許國今何有﹐且擬梁鴻賦五噫。讀退之人不知古今馬牛而襟裾之句有感書生獨占世間癡﹐過計私憂無已時。知盡古今成底事﹐空將血淚向人垂。病愈看鏡鏡中稍復舊朱顏﹐一笑衰翁乃爾頑。三百甕虀消未盡﹐不知更著幾年還。讀韓致光詩集渺莽江湖萬里秋﹐玉峯老子弄孤舟。猶勝宿直金鑾夜﹐凜凜常懷潑酢憂。逆旅書壁二首驢鞍懸酒榼﹐僮背負衣囊。但說市朝變﹐不知岐路長。下程先施藥﹐拂榻靜焚香。明旦又西去﹐河橋秋葉黃。又

騎驢萬里行﹐歲一過秦城。下杜貰春酒﹐新丰聞曉鶯。綠槐新巷陌﹐白骨幾公卿。欲覓曲江水﹐連云禾黍生。初寒老身頗健戲書二首一身百病老難支﹐病減身輕偶此時。窗暖不妨聊假寐﹐囊空久已罷招醫。山鑪巉絕香生岫﹐鏊研坡陀墨滿池。个裏生涯君莫厭﹐癡人至死不曾知。又

過雁聲悲落葉稠﹐孤村景物更禁秋。窮諳客路風塵惡﹐老判人間歲月遒。酒號賢人眞古語﹐疾爲豎子豈吾憂。山房幸有初寒備﹐且傍篝鑪擁褐裘。子龍求煙雨軒詩口占絕句二首烏桕迎霜已半丹﹐哦詩終日合憑欄。霜髙木落應尢好。長掛西窗更怕寒。又

規模正似釣魚庵﹐把酒才容客二三。若比東偏參倚室﹐此中猶自覺耽耽。詩集卷四十一九十九首居室甚隘而藏書頗富率終日不出戶二首掩關小室動經旬﹐蠹簡如山伴此身。百億須彌藏粒芥﹐大千經卷寓微塵。危機已過猶驚顧﹐惡夢初回一欠伸。此段神通君會否﹐聽風聲雪待新春。又

椰子微軀有百窮﹐平生風際轉枯蓬。豈知蟬腹龜腸後﹐更寄蜂房蟻穴中。學儉久判羹不穇﹐憚煩惟欲寐無聰。積書充棟元無用﹐聊復吟哦答候虫。無酒嘆不用塞黃河﹐不用出周鼎。但願酒滿家﹐日夜醉不醒。不用冠如箕﹐不用印如斗。但願身彊健﹐朝暮常飲酒。造物不少恕﹐虐戲逐段新。坐令古銅榼﹐經月常生塵。平生得酒狂無敵﹐百幅淋漓風雨疾。造物欲以醒困之﹐此老醒狂君未知。讀書古人已死書獨存﹐吾曹賴書見古人。後之視今猶視古﹐吾書未泯要有取。賈生痛哭漢文時﹐至今讀之有餘悲。魏徵嘻笑封徳彜﹐生亦豈責絳灌知。窮秋風雨臥孤館﹐萬世悠悠百年短。垂死成功亦未晚﹐安知無人嘆微管。醉賦霜楓照茅屋﹐露菊插紗巾。今古無窮事﹐江湖未死身。直令依馬磨﹐終勝拜車塵。我亦輕餘子﹐君當恕醉人。掩扉久臥空山獨掩扉﹐迂疏不恨世相違。新霜巷陌鳥烏樂﹐小雨園畦菘芥肥。驥病極知當伏櫪﹐鷗閒誰與共忘機。一編蠹簡從吾好﹐又見西窗掛夕暉。六經二首六經聖所傳﹐百代尊元龜。諄諄布方冊﹐一字不汝欺。抱書入家塾﹐自汝兒童時。老乃幸不驗﹐愚哉死何悲。秦人燔六經﹐非與經爲仇。方其勇決時﹐亦爲子孫謀。斂金鑄巨人﹐豈復畏釒且耰。千載惡名在﹐尙與黃河流。舟中作沙路時晴雨﹐漁舟日往來。村村皆畫本﹐處處有詩材。炊黍孤煙晚﹐呼牛一笛哀。終身看不厭﹐岸幘興悠哉。秋晚二首門巷淸如水﹐情懷淡似秋。詩吟唐近體﹐談慕晉髙流。托命須長鑱﹐浮家只小舟。江南煙雨岸﹐何處不堪畱。又

木落寺樓出﹐江平沙渚生。牛羊下殘照﹐鼓角動髙城。寒至衣猶質﹐憂多夢自驚。羣胡方斗穴﹐河渭幾時淸。西窗獨酌卻掃衡門歲月深﹐殘骸況復病交侵。平生所學爲何事﹐後世有人知此心。水落枯萍黏破塊﹐霜髙丹葉照橫林。一樽濁酒西窗下﹐安得無功與共斟。冬初薄霜病軀益健欣然有賦古服追隨野老歡﹐豎裁布褐縮縫冠。霜淸頓洗肺肝熱﹐木落更知山澤寬。鬥酒敢言嫌魯薄﹐杯羹聊得學吳酸。一貧自是書生分﹐忍愧看人卻似難。一錢萬事紛紛不足論﹐滿庭枯艸閉柴門。一錢畱得終羞澀﹐持買飠長飠皇引福孫。燈下讀書戲作吾生如蠹魚﹐亦復類熠燿。一生守斷簡﹐微火寒自照。區區心所樂﹐那顧世間笑。閉門謝俗子﹐與汝不同調。遊近山羸病知難賦遠遊﹐尙尋好景送悠悠。亂山孤店雁聲晚﹐一馬二童溪路秋。掃壁有僧求醉墨﹐倚樓無客話淸愁。殘年敢望常彊健﹐到處臨歸爲小畱。示兒子祿食無功我自知﹐汝曹何以報明時。爲農爲士亦奚異﹐事國事親惟不欺。道在六經寧有盡﹐躬耕百畝可無饑。最親切處今相付﹐熟讀周公七月詩。寄溧陽周丞文璞周寄詩卷殊可喜滿握珠璣何自來﹐晴窗初喜拆書開。信哉天下有奇作﹐久矣名家多異才。隔闊經年如許進﹐超騰它日若爲陪。山陰道上霜天好﹐安得相從賦早梅。旅思支遁山前看月明﹐葛洪井上聽松聲。廢亭艸滿靑騾健﹐野店燈殘寶劍鳴。萬事竟當歸定論﹐寸心那得愧平生。悠然酌罷無人語﹐寄意孤桐一再行。東村步歸二首野渡霜風冷﹐茆檐夕照明。催科醉亭長﹐聚學老書生。山果紛丹漆﹐村醪任濁淸。路回家忽近﹐柳外小橋橫。又

風陣鴉翻黑﹐霜林葉半丹。筋骸欣小健﹐裘褐戒初寒。代步雞棲足﹐充饑鶴料寬。平生自如許﹐況已掛吾冠。觀方外書司馬遺書有坐忘﹐顗翁止觀略相當。龜堂閉戶常終日﹐時得相從一炷香。午睡初起二首曲腰桑上午雞鳴﹐喔喔還如報五更。睡起展書摩病眼﹐油窗喜對夕陽明。又

捨中未報壓新醅﹐閒弄流塵檞葉杯。得酒固佳醒亦好﹐了無一事到靈臺。暮秋遣興二首攺盡朱顏白盡頭﹐杜門亦復獘貂裘。斷鴻影外玉關月﹐病驥嘶中靑海秋。孤坐向空書咄咄﹐閒吟隨處送悠悠。如虹壯气終難豁﹐安得雲濤萬里舟。又

平生南地愼羈遊﹐放浪常同不系舟。鼉作夜風經沌口﹐鸛鳴秋雨宿航頭。方傾意气輕秦俠﹐俄困悲傷類楚囚。買屋數間聊作戲﹐豈知眞用作菟裘。種蔬老翁老去尙何言﹐除卻翻書卽灌園。處處移蔬乘小雨﹐時時拾礫繞頹垣。江鄕地暖根常茂﹐旱歲虫生葉未繁。四壁愈空冬祭近﹐更催稚子牧雞豚。起晚戲作睡到僧廊響木魚﹐莊周蝴蝶兩蘧蘧。數聲林下華亭鶴﹐一卷牀頭笠澤書。云子甑香炊熟後﹐露芽甌淺點嘗初。若論身逸心無事﹐臺省諸公恐不如。老嘆八十未滿七十餘﹐山巓水涯一丈夫。長鳴未免似野鶴﹐生意欲盡如枯株。臨安宮闕經營初﹐銀鞍日日醉西湖。不須細數舊酒徒﹐當時兒童今亦無。新治暖室小堂穩暖紙窗明﹐低幌圍鑪亦已成。日閱藏經忘歲月﹐時臨閣帖雜眞行。詩才退後愁酣戰﹐酒量衰來喜細傾。從此過冬那復事﹐夜深時聽雪來聲。暖閣裘軟勝狐白﹐鑪溫等鴿靑。紙屏山字樣﹐布被隸書銘。養目簾稀捲﹐畱香戶每扃。日晡濃睡起﹐盥濯誦黃庭。自詠朋舊凋零盡﹐乾坤偶脫遺。食新心竊喜﹐話舊語多悲。泥醉醒常少﹐貪眠起獨遲。閉門誰共處﹐枕藉樂天詩。夜坐白首仍多病﹐靑燈獨掩扉。云低聞雁過﹐雨急待兒歸。初冬有感二首衰發蕭蕭滿鏡絲﹐情懷非復似平時。風霜十月流年感﹐砧杵三更遊子悲。閩嶠故人消息惡﹐蜀江遺老素書遲。一簞豆飯休嫌薄﹐賦分羈窮合自知。又

峨冠本願致唐虞﹐白首那知墮腐儒。碌碌不成千載事﹐駸駸又見一年䢐。無僧解輟齋廚米﹐有吏頻徵瘦地租。要信此翁頑到底﹐只持一笑了窮途。題酒家壁智若禹行水﹐道如丁解牛。蘧蘧幾春夢﹐泛泛一虛舟。事定憂何益﹐狂來醉始休。靑簾誇酒美﹐且復共登樓。冬初出遊二首風聲如雨曉颼癮﹐萬葉丹楓滿瓦溝。西望牛頭三十里﹐一枝柔櫓作閒遊。又

蹇驢渺渺涉煙津﹐十里山村發興新。靑旆酒家黃葉寺﹐相逢俱是畫中人。早飯後戲作二首湯餅滿盂肥羜香﹐更畱餘地著黃粱。解衣摩腹西窗下﹐莫怪人嘲作飯囊。又

髯須主簿方用事﹐冰壺先生來解圍。蠻童取火炷香碗﹐不讀南華誰與歸。擬古四首牛迹可使圜﹐羊角可使直。惟使剛者柔﹐造物不可得。世方貴軟熟﹐剛實不可爲。爲剛死道傍﹐已矣何所悲。又

君看一鉤絲﹐能得幾日絡。君思幾州鐵﹐打此一大錯。目前豈不快﹐後悔將柰何。我非通神明﹐比汝更事多。又

寧忍千日饑﹐野葛不可烹。寧枉百里途﹐捷徑不可行。自古風俗壞﹐善事亦淪胥。橘柚禹包貢﹐後世稱木奴。又

坐臥北窗下﹐百事廢不治。脫粟與大布﹐衣食裁自支。溫飽豈不欲﹐違道予心悲。地下見先人﹐所冀尙有辭。東村二首野人知我出門稀﹐男輟釒且耰女下機。掘得茈菇炊正熟﹐一杯苦勸護寒歸。又

野人喜我偶閒遊﹐取酒匆匆勸小畱。捨後攜籃挑菜甲﹐門前喚擔買梨頭。倚闌滿庭晴日破朝寒﹐粥罷披裘小倚欄。殘菊抱叢香欲盡﹐一株南燭獨如丹。霜寒不能出戶偶書垂老仍多病﹐濃霜得快晴。猶能挼菊醉﹐但負探梅行。篝火烘裘暖﹐油窗潑眼明。小兒殊可喜﹐和我讀書聲。冬晴與子坦子聿遊湖上六首湖邊細靄弄霏微﹐柳下人家晝掩扉。乘暖冬耕無遠近﹐小舟日晚載犁歸。又

村南村北紡車鳴﹐打豆家家趁快晴。過盡水邊牛迹路﹐嶺頭猿鳥伴閒行。又

道邊白水如牛湩﹐知是山泉一脈來。會挈風鑪並石鼎﹐桃枝竹裏試茶杯。又

海山山下百餘家﹐垣屋參差一帶斜。我欲往尋疑路斷﹐試沿流水覓桃花。又

老僧八十無童子﹐禮佛看經終不能。雙手丫叉出迎客﹐自稱六十六年僧。又

一榼無時可醉吟﹐一藤隨處得幽尋。先須挽取銀河水﹐淨洗人間塵霧心。夢蜀夢飲成都好事家﹐新妝執樂雁行斜。赤貞肩郫縣千筒酒﹐照眼彭州百馬犬花。醉帽傾欹歌未闋﹐罰觥瀲艷笑方嘩。霜鐘喚覺晨窗白﹐自怪無端一念差。歲晚二首無窮世事浩難量﹐歲晚沈綿臥艸堂。短褐坼圖移曲折﹐故書經蠹失偏傍。賣刀擬買春耕犢﹐挾筴曾亡舊牧羊。點檢生涯還自笑﹐菜畦殘葉帶新霜。又

扶藤據幾久支離﹐敢料駸駸迫髦期。面槁自丹天所借﹐齒搖復住力何施。花前鯨吸猶堪酒﹐窗底蟬嘶未廢詩。浮世極知誰不死﹐比君終校幾年遲。讀老子道徳五千言﹐巍巍眾妙門。管窺那見豹﹐指染僅嘗龜。正爾分章句﹐誰歟達本源。蜀莊猶不死﹐過我得深論。貧病窮愁病思兩茫茫﹐衰發元知合變霜。酒要解酲猶有策。食求祝噎更無方。凋零坐上親朋少﹐寂寞人間歲月長。默計有時還自幸。幼安垂老始歸鄕。洪雅葛仙硯異硯出漢嘉﹐溫潤蒼玉質。因形作獸背﹐得墨如點漆。才髙徳亦全﹐終月不更筆。蠻溪大沱輩﹐烏敢相甲乙。從我歸吳中﹐略計將萬日。摩拂不去手﹐有若琴在膝。名晦知者稀﹐體重盜計窒。惟當艸太玄﹐不污管商術。冬日讀白集愛其貧堅志士節病長髙人情之句作古風十首君子亦有慕﹐不慕要路津。君子亦有恥﹐不恥賤與貧。風俗未唐虞﹐詩書非一秦。展轉不能瞑﹐臥聽雞唱晨。又

天下不難一﹐孰能凝使堅。自古功已成﹐或散如飛煙。惟唐用房魏﹐規模三百年。至今河潼路﹐過者猶泫然。又

漢禍始外戚﹐唐亂基宦寺。小人計已私﹐頗復指他事。公卿恬駭機﹐關河入危涕。艸茅豈無人﹐死抱經世志。又

成童入鄕校﹐所願爲善士。富貴本邂逅﹐不遇亦已矣。生輕名義重﹐固守當以死。堂堂七尺軀﹐勿使污靑史。又

勁風東北來﹐茆屋吹欲裂。出門有奇觀﹐湖上千峯雪。日髙炊未具﹐歲晚衣百結。士豈無一長﹐所要全大節。又

吾常慕昔人﹐石介與王令。挑燈讀其文﹐奮起失衰病。吾徒宗六經﹐崇雅必放鄭。人眾何足云﹐少忍待天定。又

郊居四十年﹐艸木日夜長。喬松已偃蓋﹐稚松出蓁莽。儒生學仁義﹐敢廢自培養。鬱鬱棟梁姿﹐拔地當百丈。又

仕如柳柳州﹐箋奏典儀曹。君恩篤始終﹐賜骸老東臯。歷觀親黨間﹐如我亦已遭。世世當斂退﹐裏門不須髙。又

鏡湖有隱者﹐莫知何許人。出與風月遊﹐居與猿鳥鄰。似生結繩代﹐或是葛天民。我欲往從之﹐煙波浩無津。又

卜日家祭竈﹐牲肥酒香淸。分胙𨿽薄少﹐要是鄰里情。眾起壽主人﹐一觥瀲灩傾。气衰易成醉﹐睡覺窗已明。十一月四日夜半枕上口占小室愔愔夜向分﹐幽人殘睡帶殘醺。檐間雨滴愁偏覺﹐枕畔橙香夢亦聞。驚雁數聲投野澤﹐悲笳三疊上霜云。年來萬事俱拋盡﹐自笑詩中尙策勛。齋中弄筆偶書示子聿左右琴樽靜不嘩﹐放翁新作老生涯。焚香細讀斜川集﹐候火親烹顧渚茶。書爲半酣差近古﹐詩𨿽苦思未名家。一窗殘日呼愁起﹐裊裊江城咽暮笳。饑寒吟夜寒每達旦﹐懷抱安得寬。朝饑或過午﹐忍此良亦難。饑寒誠吾憂﹐憂有甚饑寒。彈琴不終曲﹐推去發永嘆。大兒破綠襦﹐三歲待一官。小兒學耕稼﹐飯牛歌夜闌。老翁垂八十﹐捫壁行蹣跚。傍觀勿嘲笑﹐窮死心所安。病愈小健戲作二首路入江村跨蹇驢﹐鞍前分掛兩囊書。興來到處沽新酒﹐不爲閒愁要破除。又

入市歸村不跨驢﹐蠅頭細字夜鈔書。身安自勝閒官職﹐不是虛名暗折除。祭竈與鄰曲散福已幸懸車示子孫﹐正須祭竈請比鄰。歲時風俗相傳久﹐賓主歡娛一笑新。雪鬢坐深知敬老﹐瓦盆酌滿不羞貧。問君此夕茅檐底﹐何似原頭樂社神。湖水愈縮戲作瓜壠從來幾邵平﹐鏡湖復有一玄英。今秋雨少煙波窄﹐堪笑沙鷗也敗盟。夜坐夜永霜濃睡不成﹐團欒兒女話無生。金蓮妄想消除盡﹐一碗松肪徹曉明。夢中作遊山絕句二首霜風吹帽江村路﹐小蹇迢迢委轡行。忽到雲山幽絕處﹐穿林啼鳥不知名。又

寺樓已斷暮鐘聲﹐照佛琉璃一點明。不道溪深待船久﹐老僧驚怪太遲生。大侄挽辭束髮已靑袍﹐終身州縣勞。一官常骯髒﹐萬里忽焄蒿。竟負昂霄志﹐空傳擲印豪。兩疏心不遂﹐遺恨寄滔滔。書幸二首富貴不可爲﹐禍機髮須臾。貧賤不可爲﹐饑寒死路衢。我亦貧賤者﹐死期幸少紓。春雨兩耕犢﹐西疇破煙蕪。秋風一釣舟﹐南浦宿菇蒲。辛勤異退之﹐亦復有屋廬。堂北鑿明窗﹐可以陳琴書。文章不傳世﹐自適亦有餘。又

我身匪兕虎﹐豈是曠野物。生非洪水時﹐胡爲在巢窟。向來三入朝﹐薄命不黔突。未嘗識許史﹐況敢交平勃。滄波渺黏天﹐遠逐輕鷗沒。今年君恩厚﹐幸許賜骸骨。旣逃申公鉗﹐又異卞和刖。放懷歌嗚嗚﹐寧暇書咄咄。退居溪煙漠漠弈棋軒﹐筧水潺潺種藥園。醫爲疾平新掃迹﹐客知睡美罕敲門。談餘白拂懸牀角﹐飲散空樽臥壁根。賜帛更蒙優老詔﹐此生何以報君恩。北望感懷榮河溫洛帝王州﹐七十年來禾黍秋。大事竟爲朋黨誤﹐遺民空嘆歲時遒。乾坤恨入新丰酒﹐霜露寒侵季子裘。食粟本同天下責﹐孤臣敢獨廢深憂。白髮蕭蕭白髮濯滄浪﹐剡曲西南一艸堂。飲水讀書貧亦樂﹐杜門養病老何傷。已成五畝扶犁叟﹐誰記三朝執戟郎。正似籬邊數枝菊﹐歲殘猶復耐冰霜。老嘆事與年俱往﹐心於世轉疏。曼膚銷欲盡﹐鬒發變無餘。野店通賒酒﹐鄰翁伴荷釒且。尙嗟余習在﹐夢課吏鈔書。作竹籬成因把酒其間戲題四十字今日偶暄暖﹐臥聞林鳥呼。𨿽思大白飲﹐未免小蒼扶。柳色動籬外﹐梅花來座隅。夕陽紅滿野﹐更復倒殘壺。新養白雞毛羽如玉殊可愛赤幘峨峨玉羽明﹐籬間新織竹籠成。老人從此知昏曉﹐不用元戎報五更。新籬新籬三面北通門﹐藤架陰中細路分。天宇淡靑成卵色﹐水波微皺作靴紋。參差村捨穿林出﹐縹緲漁歌隔浦聞。忽覺楚鄕來眼底﹐欲題幽句弔湘君。龜堂雜興十首朝來地碓玉新舂﹐雞蹠脞肩異味重。便腹摩挲更無事﹐老人又過一年冬。又

曳杖東岡信步行﹐夕陽偏向竹間明。丹楓吹盡鴉聲樂﹐又得霜天一日晴。又

閩溪紙被軟於綿﹐黎峒花綢暖勝氈。一夜山中三尺雪﹐未妨老子日髙眠。又

三分帶苦檜花蜜﹐一點無塵柏子香。鼻觀舌根俱得道﹐悠悠誰識老龜堂。又

方石斛栽香百合﹐小盆山養水黃楊。老翁不是童兒態﹐無柰庵中白日長。又

少年身寄市朝中﹐俗論紛紛聒耳聾。淸絕寧知有今日﹐髙眠終夜聽松風。又

二三鄰曲偶相尋﹐小醉悠然臥竹陰。醒後自看還自笑﹐溪云猶未是無心。又

蒲團安坐地鑪溫﹐無位眞人出面門。世上不知何歲月﹐斷鐘殘角送黃昏。又

道妙從來亦粗聞﹐閉門方用十年勤。筆端小技深知悔﹐舊槁如山欲盡焚。又

散朴澆淳萬事新﹐腐儒空有涕沾巾。唐虞不是終難致﹐自欠臯夔一輩人。詩集卷四十二一百首己未冬至老人畏添歲﹐每嘆時序速。今朝陽始生﹐在易得來復。扶衰奉先祭﹐拜起賴童僕。兒曹亦壽我﹐魚兔隨事足。歡言爲一醉﹐家釀及新熟。占年當得稔﹐喜笑動鄰曲。冀從宿麥始﹐載重車折軸。明年秋社時﹐處處饜酒肉。冬至夜坐作短歌一陽萌生從此日﹐老人堅坐午達夕。渾渾上溯河流黃﹐赫赫內視神珠赤。愛如嬰兒未離乳﹐危若遊絲裊千尺。君不見宣房塞河百萬人﹐一旦橫流由蟻隙。新裁短褐接客以代戎服或以爲慢戲作世事巧相逢﹐殘年幸許歸。𨿽云裁兔褐﹐不擬出漁扉。拂石襟靈爽﹐搘筇气力微。朝衣猶掛卻﹐況遣著戎衣。冬夜多病睡眠少﹐長閒懷抱淸。昏燈照殘夢﹐寒漏下髙城。落月澹將沒﹐棲禽靜復驚。誰言冬夜永﹐輾轉已窗明。書感壯歲功名妄自期﹐晚途流落鬢成絲。臨風畫角曉三弄﹐釀雪野雲寒四垂。金鎖甲思酣戰地﹐皂貂裘記遠遊時。此心炯炯空添淚﹐靑史它年未必知。書意頷霜久矣不勝耘﹐殘發今年白十分。憂國𨿽忘嫠婦緯﹐愛君敢進野人芹。牀頭酒滴空階雨﹐鑪面香橫出岫云。已向人間齊物我﹐不教驚起白鷗羣。試茶彊飯年來幸未衰﹐睡魔百萬要支持。難從陸羽毀茶論﹐寧和陶潛止酒詩。乳井簾泉方徧試﹐柘羅銅碾雅相宜。山僧剝啄知誰報﹐正是松風欲動時。對酒懷丹陽成都故人勞生常羨髑髏樂﹐死時卻悔生時錯。花前有酒不肯狂﹐回首朱顏已非昨。君看古來賢達人﹐終日飲酒全其眞。世間萬事竟何有﹐金樽翠杓差關身。放翁少日無凡客﹐飛觴縱樂皆豪傑。淸歌一曲梁塵起﹐腰鼓百面春雷發。故人仙去蓬萊宮﹐鸞絲鳳竹醉春風。石帆山下孤舟雪﹐一段淸愁付此翁。三山卜居三十有四年矣老身七十有五兒輩亦頗宦學未爲非吉也偶作五字示諸兒買地不占龜﹐心知百世宜。西鄰梅福隱﹐南望項王祠。庵小偸僧樣﹐陂長按古規。保家無異法﹐一念勿萌欺。村興身老交情見﹐孫生口數添。園丁上牛米﹐村婢博蠶鹽。籹粔堆盤白﹐飠長飠皇出釜甜。閉門君勿誚﹐衰病正相兼。枕上迢遞孤村夜﹐淒涼半篆香。懷人悲夢短﹐聽雨怯更長。有術乾盤汞﹐無方掃鬢霜。髙吟擬排悶﹐吟罷更倀倀。得建業倅鄭覺民書言虜亂自淮以北民苦徵調皆望王師之至邦命中興漢﹐天心大討曹。風雲助開泰﹐河渭蕩腥臊。日避揮戈勇﹐山齊積甲髙。煌煌祖宗業﹐只在馭羣豪。雨夜讀書農家冬少事﹐無地肆吾勤。急雨生新健﹐陳編寄一欣。髙風感莘渭﹐善治仰華勛。老死今朝夕﹐何由誦所聞。夢中作長堤行盡古河濆﹐小市人稀霧雨昏。櫪馬垂頭齒菅艸﹐驛門移路避槐根。斷碑零落苔俱徧﹐漏壁微茫字半存。催喚廚人燎狐兔﹐彊排旅思舉淸樽。題傳神雪鬢蕭然兩頰紅﹐人間隨處見神通。半醒半醉常終日﹐非士非農一老翁。櫪驥𨿽存千里志﹐云鵬已息九天風。巉巉骨法吾能相﹐難著淩煙劍佩中。紀懷未斸要離冢畔云﹐儈牛得食寄鄕枌。修身本欲善吾死﹐臨事豈忘尊所聞。時序管寧親饋奠﹐江山龐老上丘墳。飾巾家簀從來事﹐萬種悠悠莫苦分。新作柴門戲書𨿽設常關果是麼﹐開門終日有誰過。從來不省多車轍﹐此際眞宜置爵羅。尙許漁樵時剝啄﹐偶逢風月亦婆娑。炎炎炙手須臾事﹐也比柴荊較幾何。炊飯米分齋缽供﹐薪拾墮巢枝。偶爾成幽事﹐欣然慰午饑。炊時珠瀉甑﹐嘗處雪翻匙。欲作明朝計﹐還須賣漉籬。愛閒今日先生病體輕﹐愛閒猶有舊心情。帖看貞觀行間印﹐琴記中郎爨下聲。衣焙溫溫香欲透﹐雪檐滴滴日初晴。客來一笑明窗底﹐枉道爲農事耦耕。與子聿讀經因書小詩示之經中固多趣﹐我老未能忘。似獲連城璧﹐如傾九醞觴。信能明孔氏﹐何暇傲羲皇。努力晨昏事﹐躬行味始長。登東山老慣人間歲月催﹐彊扶衰病上崔嵬。生爲柱國細事爾﹐死畫雲臺何有哉。熟計提軍出靑海﹐未如喚客倒金罍。明朝日出春風動﹐更看晴天萬里開。己未歲暮七十六年將到時﹐龍鍾猶復彊支持。寒燈照影始知瘦﹐薄酒作酲方覺衰。春日尙能持冷面﹐花時未礙插繁枝。癡頑應有傍觀笑﹐自課園丁補槿籬。冬夜讀書示子聿八首宦途至老無餘俸﹐貧悴還如筮仕初。賴有一籌勝富貴﹐小兒讀徧舊藏書。又

易經獨不遭秦火﹐字字皆如見聖人。汝始弱齡吾已耄﹐要當致力各終身。又

古人學問無遺力﹐少壯工夫老始成。紙上得來終覺淺﹐絕知此事要躬行。又

簡斷編殘字欲無﹐吾兒不負乃翁書。絕勝鎖向朱門裏﹐整整牙簽飽蠹魚。又

聖師𨿽遠有遺經﹐萬世猶傳舊典刑。白首自憐心未死﹐夜窗風雪一燈靑。又

殘雪初消薺滿園﹐糝羹珍美勝羔豚。吾曹舌本能知此﹐古學工夫始可言。又

讀書萬卷不謀食﹐脫粟在傍書在前。要識從來會心處﹐曲肱飲水亦欣然。又

世間萬事有乘除﹐自笑羸然七十餘。布被藜羹緣未盡﹐閉門更讀數年書。幽興午倦便髙枕﹐朝饑美小飧。時穿幽圃屐﹐常掩小庵門。溪憶鷗盟約﹐花迷蝶夢魂。餘生猶幾許﹐萬事付乾坤。寓嘆眼底誰爲耐久朋﹐倚肩按膝一烏藤。虛名但可欺橫目﹐薄俗何時復結繩。浮世百年悲冉冉﹐閒身萬事付騰騰。年來更嘆龍鍾甚﹐欲探梅花病不能。夢題驛壁半生徵袖厭風埃﹐又向關門把酒杯。車轍自隨芳艸遠﹐歲華無柰夕陽催。驛前歷歷堠雙只﹐陌上悠悠人去來。不爲途窮身易老﹐百年回首總堪哀。新春柳淡春初破﹐梅寒瘦不禁。羈愁醉後減﹐睡思雨中深。閒試新收硯﹐重尋久廢琴。何時見朋舊﹐細話別來心。庚申元日口號六首數行晴日照靑鴛﹐春入屠蘇瀲灩樽。兒報山僧畱刺去﹐未爲無客到吾門。又

黃五丈裁衫穩﹐黑黍三升作飯香。造物要教無愧怍﹐一身溫飽出耕桑。又

南陌東阡自在身﹐耄年喜見歲華新。洛中九老非吾侶﹐且作山陰十老人。又

晚塗初入長生運﹐新歲仍當大有年。剩與鄕鄰同覓醉﹐市樓酒賤不論錢。又

去年迎客已蹣跚﹐今歲人扶出亦難。堪笑此翁衰到底﹐重裘絮帽尙言寒。又

仁和館外列鵷行﹐憶送龍舟幸建康。捨北老人同甲子﹐相逢揮淚說髙皇。視東臯歸抱耒新湖葑﹐燒畬古廟壖。宦遊悲骯髒﹐歸臥困沈綿。日隱啼鴉戍﹐舟回落雁天。衰殘知迫死﹐不忍負靑編。晚步捨東遇興穿叢竹﹐尋香折野梅。暮天寒欲雪﹐幽徑綠生苔。棲雀爭枝噪﹐歸牛並塹來。髙城角聲動﹐不盡古今哀。人日東園歲首未入春﹐風气已稍和。我睡意慵起﹐如此鳴禽何。駕言之東園﹐落梅亦已多。江南無堅冰﹐綠池生微波。挹彼蒲萄醅﹐酌我鸚鵡螺。𨿽無絲與竹﹐倚樹自髙歌。矯首東南望﹐稽山郁嵯峨。兒曹幸力穡﹐老子得婆娑。逆旅行古者謂死爲歸人﹐此身未死均是客。家爲逆旅身在途﹐久寓遽歸初不擇。逆旅相看隨薄厚﹐非意相干寧足責。世間何處無溪山﹐得酒盡醉當墮幘。傍觀嘲誚亦其宜﹐東海定非蠡可測。小雨初霽歸來偶似老淵明﹐消渴誰憐病長卿。小雨染成芳艸色﹐好風吹斷畫檐聲。剪燈院落晨猶冷﹐賣酒樓臺晚旋晴。莫道此翁遊興懶﹐蘭亭禹寺已關情。獨夜村落泥淹雪﹐虛檐水結冰。長徵荷戈客﹐暫到放包僧。妖服鳥鳴髙樹﹐饑鼯觸暗燈。誰能問良苦﹐衰病正相乘。忍窮短褐財遮骭﹐孤煙僅續炊。久窮方有味﹐古語不吾欺。堅坐忘昏旦﹐殘年迫耄期。尙餘書滿屋﹐手校付吾兒。開歲半月湖村梅開無餘偶得五詩以煙濕落梅村爲韻斷岸通別浦﹐孤舟入春煙。與梅本無期﹐忽到醉眼邊。折花插紗帽﹐花重覺帽偏。居人空巷看﹐疑是湖中仙。又

我來梅花村﹐倚杖久佇立。惜哉風雨餘﹐零落綠苔濕。往年賦詩人﹐去袂不可執。明朝梅亦空﹐感舊百憂集。又

梅花如髙人﹐妙在一丘壑。林逋語𨿽工﹐竟未脫纏縛。乃知尢物側﹐天下無傑作。老我懷不紓﹐樽前幾開落。又

斗柄忽東指﹐開盡湖邊梅。偉觀天下無﹐四顧雪千堆。時至當斂退﹐勿受曉角催。安知桃李輩﹐於子無嫌猜。又

昨日春已來﹐盎盎滿江村。落梅亦多情﹐點點浮淸樽。語離聊一醉﹐不恨村酒渾。人生共如此﹐已矣兩忘言。老病湖上歸耕一病翁﹐此心非復少年同。讀書初恨歲時速﹐聞道始知身世空。匠石不能材社櫟﹐弋人何意慕冥鴻。新春愈覺支離甚﹐又付生涯藥裹中。三二年來夜夢每過吾廬之西一士友家觀書飲酒方夢時亦自知其爲夢也二首西鄰好友工談笑﹐每見明知是夢中。樽酒不空書滿架﹐何時眞得與君同。又

淸言亹亹岸綸巾﹐久矣吾遊無若人。自怪夢中來往熟﹐抱琴攜酒過西鄰。上元雨城中酒壚千百所﹐不憂不售惟憂雨。今年上元燈滿城﹐曲巷深坊鬧歌舞。天公不借一日晴﹐風吹燈死雨如傾。家家移牀避屋漏﹐不聞人聲聞屐聲。雜興二首造物乘除理固然﹐許將窮悴博頑堅。驥衰伏櫪心千里﹐龜冷搘牀壽百年。好事時供沽酒費﹐擁途爭笑插花顚。漁村宿願𨿽償盡﹐猶恨僧房欠晝眠。又

散發林間萬事輕﹐夢魂安穩气和平。只知秋菊有佳色﹐那問荒雞非惡聲。達士招呼同嘯傲﹐福人分付與功名。一篇說盡逍遙理﹐始信蒙莊是達生。初春書喜我生本癡絕﹐萬事不系懷。一朝蛻形去﹐豈問棄與薶。遊宦三十年﹐所向無一諧。偶然有天幸﹐自退非人排。黃紙如鴉字﹐君恩賜殘骸。剡溪回雪舫﹐雲門散靑革奚。兩犢掀春泥﹐一缽隨午齋。更當擁布被﹐髙枕聽鳴蛙。幽居無一事戲作長須僅有玉川奴﹐禿尾猶無漫漢驢。萬事已隨春枕斷﹐故人何啻曉星疏。出乘微雨釒且畬粟﹐歸傍荒畦擷野蔬。一字不看方睡美﹐任人搜去帳中書。贈道流煙雲深處作生涯﹐回首人間歲月賒。畱得朱顏憑綠酒﹐掃空白髮賴丹砂。七弦指下泠泠久﹐雙袖風中獵獵斜。他日相尋不知處﹐會從漁父問桃花。病中作牀席呻吟裏﹐衡茅隱約中。空興年往嘆﹐未著日新功。世遠言猶在﹐身危道豈窮。但能無愧怍﹐天地本來公。病愈偶書枯蓬萬里寄飄風﹐晚落江頭號放翁。冉冉流年秋鏡裏﹐悠悠殘夢曉笳中。掃除藥裹病良已﹐棄置酒杯愁自空。閒處固應容老子﹐臥看年少起新丰。小圃獨酌少時裘馬競豪華﹐豈料今爲老圃家。數點霏微社公雨﹐兩叢閒淡女郎花。詩成枕上常難記﹐酒滿街頭卻易賒。自笑邇來能用短﹐只將獨醉作生涯。飯罷戲示鄰曲今日山翁自治廚﹐嘉肴不似出貧居。白鵝肉美加椒後﹐錦雉羹香下豉初。箭茁脆甘欺雪菌﹐蕨芽珍嫩壓春蔬。平生責望天公淺﹐捫腹便便已有餘。春日六首開盡梅花柳漸靑﹐東風又滿會稽城。放翁晨起有佳思﹐婭奼林鶯初試聲。又

方池瀲瀲碧波平﹐曲徑纖纖細艸生。席地幙天君但醉﹐苦無多日是淸明。又

桃花輕薄柳花狂﹐蛺蝶翩翩燕子忙。惟有龜堂無一事﹐閉門白日不勝長。又

巷口東風吹酒旗﹐老人也惜早春時。雨來三日泥沒踝﹐過盡梅花渾不知。又

雪山萬疊看不厭﹐雪盡山靑又一奇。今代江南無畫手﹐矮箋移入放翁詩。又

怕見公卿懶入城﹐野橋孤店跨驢行。天公遣足看山願﹐白盡髭須卻眼明。新晴野步吹盡浮雲旋作晴﹐郊原髙下水縱橫。煙蕪漫漫如添色﹐谷鳥關關已變聲。迨酒賤時須痛飲﹐得人扶處盡閒行。隔湖遙指蘭亭路﹐鄰叟追隨羨眼明。湖上作二首鵝兒涇口曉山橫﹐蜻蜓港頭春水生。蘭亭之北是茶市﹐柯橋以西多櫓聲。又

東涇西涇花極望﹐紅雲照波錦裹山。路似掌平身自倦﹐酒如土賤篋常慳。夜行過一大姓家值其樂飲戲作村豪聚飲自相歡﹐燈火歌呼鬧夜闌。醉飽要勝饑欲死﹐看渠也復麵團團。枕上作二首水漲池新滿﹐山寒屋盡低。愁多憎夜雨﹐睡少喜晨雞。社肉初分胙﹐春蕪已再犁﹐明朝尋父老﹐不怕蹋街泥﹐又

山雨蕭蕭過。沙泉咽咽流﹐夢中無遠道。醉裏失孤愁﹐貧賣相如騎。寒思季子裘﹐兒童報新霽。裹飯出閒遊﹐淒淒行淒淒重淒淒。惻惻復惻惻﹐我愧師曠傍。人誰子思側﹐興邦在人材。巖穴當物色﹐如何淸廟器。老死山南北﹐小儒𨿽微陋。一飯亦憂國﹐豈無一得愚。欲獻懼非職﹐春薺食案何蕭然。春薺花若雪﹐從今日老硬。何以供采擷﹐山翁垂八十。忍貧心似鐵﹐那須萬錢箸。養此三寸舌﹐軟炊香粳飯。幸免煩祝噎﹐一瓢亦已泰。陋巷時小啜﹐答客人生各有營。爲吏最無策﹐其間小黠者。但肯乘下澤﹐絕筆光範書。掃迹翹才客。早收畏塗身﹐未老歸阡陌﹐嗟予昧擇術。誤計眞累百﹐衰病始知悔。泯默每自責﹐孤舟寄渺莽。尙恨江湖迮﹐客來勿多談。窮命不禁嚇﹐閒中自詠二首小艇上時皆綠水。短筇到處卽靑山﹐二十四考中書令。不換先生半日閒﹐又

聲名本自不關身。富貴元知與禍鄰﹐但恨平生閒不足。再來眞作臥云人﹐甲申雨老農十口傳爲古。遇春甲申常畏雨﹐風來東北云行西。雨勢已成那得禦﹐山陰泆湖二百歲。坐使膏腴成瘠鹵﹐陂塘遺迹今悉存。嘆息當官誰可語﹐甲申畏雨古亦然。湖之未廢常丰年﹐小人那知古來事。不怨豪家惟怨天﹐今歲遊花涇差晚戲作滿地殘紅點綠苔。花涇弭棹小裴回﹐春風又作匆匆別。老病無端衮衮來﹐亦悟百窮緣骯髒。終羞萬事學低摧﹐吾文自欲忘憂耳。那博人間水一杯﹐枕上口占三首五十年前詩酒身﹐山陰風月尙如新。閒愁已是無闌障﹐一枕春寒更惱人。又

蹋雨敲門覓季夷﹐襞箋同和仲髙詩。回思五十年前事﹐恰似今宵夢裏時。又

五十年間萬事空﹐懶將白髮對靑銅。故人只有桃花在﹐惆悵無情一夜風。贈謝正之秀才君家麻源第三谷﹐我在鏡湖分一曲。平生夢亦不相接﹐忽然懷中瀉珠玉。誠齋老子主詩盟﹐片言許可天下服。長歌爲君定聲價﹐賞音但須一夔足。蹋泥過我君豈誤﹐拱璧何至求凡目。只愁明日遽來索﹐北窗連夜挑燈讀。連日往來湖山間頗樂卽席有作晚春光景亦佳哉﹐野老蒼顏一笑開。莫問此生猶幾屐﹐但知相遇且銜杯。偶攜兒女祈蠶去﹐又逐鄕鄰賽麥回。不信年華如轉轂﹐城頭君聽角聲哀。贈貓鹽裹聘貍奴﹐常看戲座隅。時時醉薄荷﹐夜夜占氍毹。鼠穴功方列﹐魚飧賞豈無。仍當立名字﹐喚作小於菟。嘆老小築依林藪﹐殘年迫耄期。衣寬方覺瘦﹐步蹇始悲衰。食飲常多忌﹐方書動自隨。園花幾分在﹐睡起問吾兒。殘春章甫從諸老﹐今爲兩世人。惟書尙開眼﹐非酒孰關身。遠水涵淸鏡﹐晴雲蹙細鱗。籬邊花未盡﹐作意醉殘春。東村雨霽山爭出﹐泥乾路漸通。稍從牛屋後﹐卻過鸛巢東。決決沙溝水﹐翻翻麥野風。欲歸還小立﹐爲愛夕陽紅。晚步捨北歸昨日海棠開﹐今朝燕子來。偶行沙際去﹐卻傍柳陰回。酒是治愁藥﹐書爲引睡媒。吾生不乏此﹐外物信悠哉。記夢夜夢遊名山﹐翠壁開巖扉。主人喜迎客﹐劇談皆造微。下臨萬里空﹐渺渺一鶴飛。安得棄家去﹐丹竈常相依。寄題揚州九曲池淸汴長淮莽蒼中﹐揚州畫戟擁元戎。南連近甸觀秋稼﹐北撫中原掃夕烽。茶發蜀岡雷殷殷﹐水通隋苑月溶溶。懸知帳下多豪傑﹐一醉何因及老農。投老投老百無成﹐山林送此生。薄才元易盡﹐古道竟難行。陋巷牛羊迹﹐衡門鳥雀聲﹐新年幸差健。作意事春耕。茅亭終日坐茅亭﹐蕭然倚素屏。兒圓點茶夢﹐客授養魚經。馬以鳴當斥﹐龜緣久不靈。詩成作吳詠﹐及此醉初醒。貧甚賣常用酒杯作詩自戲桃李成塵渾不數﹐海棠也作胭脂雨。淸明未到春已空﹐枝上流鶯替人語。逢春日日合醉歸﹐莫笑典衣窮杜甫。生時不肯澆舌本﹐死後空持酬墳土。門前三百里湖光﹐天與先生作醉鄕。銀杯羽化不須嘆﹐多錢使人生窟郎。春晚泛湖歸偶賦十日雨晴湖水深﹐暖催新綠上橫林。分泥海燕穿花徑﹐帶犢吳牛傍柳陰。夏近漸低遊舫價﹐日斜殊費寺樓吟。歸來支枕還無事﹐一縷微煙看水沈。詩集卷四十三一百一首東園小飲四首少年萬里走塵埃﹐歸臥柴荊晝不開。十事眞成九敗意﹐一春知復幾銜杯。波淸憑檻觀魚樂﹐風緊鉤簾待燕回。催喚比鄰同晚酌﹐旋燒箠筍摘靑梅。又

入東又見幾春風﹐茆屋蘆藩寂寞中。道業𨿽如詩不進﹐世緣已與夢俱空。髙枝濯濯辛夷紫﹐密葉深深躑躅紅。村巷斷無軒蓋到﹐一樽猶得伴鄰翁。又

三月園林日漸長﹐閒從鄰曲答年光。酴酉糜獨殿羣芳後﹐醽酉錄能令萬事忘。下豉蒓羹誇舊俗﹐供鹽梅子喜初嘗。烏靴席帽知何樂﹐自古京塵瞇眼黃。又

乞得殘骸老故山﹐艸亭終日對孱顏。孤云百尺起江際﹐幽鳥數聲鳴竹間。眾死一身今獨健﹐人忙萬物本常閒。此心欲語知誰聽﹐賴有漁樵日往還。病退頗思遠遊信筆有作平日身如不系舟﹐曾從楚尾客秦頭。風生江浦千帆曉﹐月落山城一笛秋。萬事只能催白髮﹐百年終是臥荒丘。扶衰彊項君休笑﹐尙憶人間汗漫遊。春晚閒步門外病退扶行力尙微﹐悠然隨意出荊扉。蜂貪釀蜜爭花去﹐燕喜分泥傍水飛。午渴坼瓶嘗煮酒﹐晴暄開笥換單衣。躊躇已久歸猶懶﹐更向溪頭坐釣磯。嘲布谷時令過淸明﹐朝朝布谷鳴。但令春促駕﹐那爲國摧耕。紅紫花枝盡﹐靑黃麥穗成。從今可無語﹐傾耳舜弦聲。題齋壁出郭無十里﹐結廬才數間。每將窮博健﹐不遣樂妨閒。賣藥云邊市﹐尋僧雨外山。何妨搖檝去﹐卻作跨驢還。龜堂晚興九日春陰一日晴﹐回塘閒院愜幽情。小魚出水圓紋見﹐輕燕穿簾折勢成。今日掩關眞佚老﹐向來涉世亦遺名。巡檐更有欣然處﹐新筍初抽四五莖。長干行裙腰綠如艸﹐衫色石橊花。十二學彈箏﹐十三學琵琶。寧嫁與商人﹐夫婦各天涯。朝朝問水神﹐夜夜夢三巴。聘金𨿽如山﹐不願入侯家。鄣袖庭花下﹐東風吹鬢斜。養生受廛故里老爲氓﹐三十餘年學養生。倩盼作妖狐未慘﹐肥甘藏毒鴆猶輕。忠言何啻千金藥﹐赤口能燒萬里城。陋巷藜羹心自樂﹐傍觀虛說傲公卿。園中觀艸木有感木筆枝已空﹐玉簪殊未花。赤貞桐時更晚﹐春盡始萌芽。老人多感慨﹐俯仰悲歲華。兩曜如奔輪﹐疾去不可遮。城頭插雙旗﹐疊鼓催淸笳。兀然一室間﹐不復過鄰家。午睡或至暮﹐亂髮垂髟沙

髟沙所嗟瘦僧死﹐莫致茶山茶。恩賜龜紫二首憶昔靑衫上赤墀﹐頷間未有一莖絲。豈知晚拜金龜賜﹐卻是霜髯雪鬢時。又

已掛朝衣神武門﹐暫紆紫綬拜君恩。兒孫賀罷還無事﹐雨笠煙蓑自灌園。自警少年不自量﹐妄意慕管葛。晚節𨿽知難﹐猶覬終一豁。悲哉老病馬﹐解縱誰復秣。旣辭箠轡勞﹐始愛原野闊。飲澗嚙霜菅﹐亦可數年活。勿復思長途﹐嘶鳴望天末。獨夜一生食太倉﹐蠹耗均雀鼠。𨿽云久置散﹐饑飽尙撐拄。兩年失微祿﹐始覺困羈旅。傾身營薪米﹐得食已過午。人觀不堪憂﹐意气終自許。藜羹若大庖﹐艸廬如萬礎。平生師顏原﹐本自藐晉楚。悠然臥北窗﹐殘燈翳還吐。雨夕枕上作鬢毛日夜雪霜稠﹐冉冉年光逝肯畱。酒力但資愁作祟﹐雨聲偏與睡爲仇。銘旌官職眼前事﹐史冊姓名身後憂。畢竟此生何處是﹐江湖萬里有孤舟。喜晴澤國風雨多﹐春盡尙裘褐。閉門不能出﹐飽受鳩婦聒。今朝云忽歸﹐溝水淸活活。偶爲東園行﹐魚鳥間何闊。婦女蠶事終﹐桑柘光如潑。布谷汝勿憂﹐吾穀眞可脫。觀運糧圖壬師北伐如宣王﹐風馳電擊復土疆。中軍歌舞入洛陽﹐前軍已渡河流黃。馬聲蕭蕭陣堂堂﹐直跨井陘登太行。壺漿簞食滿道傍﹐芻粟豈復煩車箱。不須絕漠追敗亡﹐亦勿分兵取河湟。但令中夏歌時康﹐千年萬年無饋糧。宇文衮臣吏部予在蜀日與之遊至厚契闊死生二十年矣庚申三月忽夢相從如平生愴然有賦英姿爽气宇卬州﹐𨿽古人中豈易求。六月長途將暍死﹐一天風雹起龍湫。阿姥城南倒社下湖忙﹐阿姥龍鐘七十彊。猶有塵埃嫁時鏡﹐東塗西抹不成妝。初夏雨足移秧後﹐風和剝繭初。昏昏時就枕﹐貿貿卻尋書。晚步身須杖﹐晨興發廢梳。滿城車馬客﹐誰復問何如。讀書稽古衰猶力﹐翻書夜達晨。思人頻掩卷﹐感事忽沾巾。世閱幾春夢﹐身今一老民。忍窮端已慣﹐蔬食又經旬。喜晴江湖春暮多風雨﹐點滴空階實厭聽。剩喜今朝有奇事﹐一窗晴日寫黃庭。初夏北窗二首作墨無聲紫玉池﹐年光又入放翁詩。風和柳岸吹綿後﹐雨足瓜畦引蔓時。病酒相如無柰渴。淸言叔寶不勝羸。此生豈復功名事﹐付與城頭畫角悲。又

水際柴荊晝不開﹐臥聽微雨雜輕雷。春蠶滿箔眠初起﹐社燕爭巢去復來。海檜屈蟠依怪石﹐山橊零落點蒼苔。一樽及此風光美﹐車下長坡底用推。書適老人去健羨﹐飯足便有餘。此外一壺酒﹐薦以園中蔬。手種數畦花﹐時開一編書。近者苦足蹇﹐復營一柴車。時時訪溪父﹐亦或遊僧廬。上下山澤間﹐視身等禽魚。旣歸則浩歌﹐幽抱亦少攄。一笑謂兒子﹐不須起犁鋤。幽居初夏四首路繚長堤北﹐家居小市西。陂塘晨飲犢﹐門巷午鳴雞。婦喜蠶三幼﹐兒誇雨一犁。衰翁亦放浪﹐未怕屐沾泥。又

梅塢靑黃子﹐艸陂紅紫花。雙鵝朝戲浦﹐羣鴨暮還家。赤腳挑殘筍﹐蒼頭摘晚茶。出門逢野老﹐滿意說桑麻。又

詰曲穿桑徑﹐謳啞響竹門。疏泉灌藜莧﹐倚杖牧雞豚。江步橫新舸﹐茅檐弄幼孫。太平端有象﹐誰與畫吾村。又

大耋光陰短﹐南訛日月長。松枯宜倒壑﹐龜老慣搘牀。寂寂三升稷﹐悠悠百本桑。饑寒猶骯髒﹐何術砭吾肓。獨醉老伴死欲盡﹐少年誰肯親。自憐眞長物﹐何啻是陳人。江市魚初上﹐村場酒寒醇。頹然北窗下﹐不覺墮紗巾。獨立午醉初醒後﹐回廊獨立時。斜陽明雨葉﹐乳鵲裊風枝。違俗𨿽堪笑﹐師心頗自奇。傍人疑徙倚﹐向道是尋詩。髙臥省戶歸來不計年﹐悠然髙臥鏡湖邊。鉤簾每對千峯雨﹐接竹新分一脈泉。學問誠身元有道﹐厄窮知我豈非天。虛名自古能爲累﹐正恐人看直一錢。趙彥膚修撰挽辭朝路英聲早﹐宗盟宿望尊。燕談推醞藉﹐大筆擅雄渾。許國心猶壯﹐安邊策具存。淒涼故時客﹐痛哭望秋原。讀香奩集詩戲效其體金鋪一閉幾春風﹐咫尺心知萬里同。麝枕何曾禳夢惡﹐玉壺空解貯啼紅。畫愁延壽丹靑誤﹐賦欠相如筆墨工。一事目前差自慰﹐月明還似未央中。野步至村捨暮歸艸徑盤紆入廢園﹐漲余野水有殘痕。新蒲漫漫藏孤艇﹐茂樹陰陰失近村。拄杖敲門求小憩﹐老盆盛酒瀉微渾。興闌卻覓橋邊路﹐數點歸鴉已帶昏。述悲屏居不出門﹐終歲袖手坐。但怪意气衰﹐那覺日月過。故人爲冢丘﹐老伴餘幾个。天髙鬼神惡﹐回夭夷齊餓。遺魂。零落﹐豈復聞楚些。且當醉濁醪﹐吾夢行亦破。

江東韓漕晞道寄楊庭秀所贈詩來求同賦作此寄之三朝巍巍韓侍中﹐爛然彜鼎書元功。西戎北狄問安否﹐九州萬里涵春風。子孫繼踵皆將相﹐我猶及拜西樞公。顧憐通家略貴賤﹐勞問教誨均兒童。西樞有孫又奇偉﹐凜然太華摩蒼穹。小試玉節江西東﹐文書如海到手空。政成蒲鞭亦不用﹐地上錢流倉粟紅。君持此手上廊廟﹐折衝禦侮知從容。桑乾不勞尺箠下﹐楡關正可丸泥封。卻歸故里訪遺老﹐應記山陰九十翁。雨夜麥熟家家喜墮涎﹐龜堂依舊突無煙。雨中更覺淒涼甚﹐一點殘燈守蠹編。小橋漠漠輕陰隱隱雷﹐石橊半落點莓苔。小橋西北闌干角﹐獨岸綸巾待雨來。自笑三間茅屋寄滄浪﹐鳥出樊籠馬脫韁。灩灩陂塘秧水滿﹐陰陰門巷麥風涼。蔬盤旋采溪毛滑﹐篷舟定新編露篛香。捐盡浮名方自喜﹐一生枉是伴人忙。入梅微雨輕雲已入梅﹐石橊萱艸一時開。碑償宿諾淮僧去﹐捲錄新時蜀使回。墨試小螺看斗硯﹐茶分細乳玩毫杯。客來莫誚兒嬉事﹐九陌紅塵更可哀。雨夜小雨收仍落﹐孤燈翳復明。衰殘書易忘﹐憂患夢多驚。熠熠螢矜暗﹐翻翻雀轉更。閉門行老死﹐亦足慰平生。燕

初見梁間牖戶新﹐銜泥已復哺雛頻。只愁去遠歸來晚﹐不怕飛低打著人。午枕茅檐一杯淡藜粥﹐有底工夫希鼎飠束。書中至味人不知﹐雋永無窮勝梁肉。老夫享此七十年﹐每愧天公賦予偏。淸泉洗鬲甫煎山茗﹐滿榻松風淸晝眠。項裏觀楊梅四首山前五月楊梅市﹐溪上千年項羽祠。小傘輕輿不辭遠﹐年年來及貢梅時。又

隔歲租園不計錢﹐楊梅海裏過年年。癡人只競閒名利﹐那信三山是地仙。又

溪流曲曲樹陰陰﹐人語煙中覺塢深。把定山僧同一笑﹐明年彊健更相尋。又

山中戶戶作梅忙﹐火齊驪珠入帝鄕。細織筠籠相映發﹐華淸虛說荔枝筐。夜歸城角傳三弄﹐桑村喜獨歸。雨多螢滿野﹐徑狹露沾衣。食儉鹽醯薄﹐年衰气力微。靑燈對兒女﹐撫事一歔欷。五月十一日睡起病眼慵於世事開﹐虛堂髙臥謝氛埃。簾櫳無影覺雲起﹐艸樹有聲知雨來。茶碗嫩湯初得乳﹐香篝微火未成灰。翛然自適君知否﹐一枕淸風又過梅。示客世間可笑走踆踆﹐誤認虛空作汝身。已覓余名潤枯骨﹐更謀厚積遺何人。風幡畢竟非心境﹐瓦礫何妨是道眞。新藕出泥瓜上市﹐爲君一醉墮紗巾。雨中作雨聲一滴不肯住﹐客夢欲成還自驚。白水陂邊破茅屋﹐亂書堆裏老儒生。出行豈復有流輩﹐未死尙能躬釣耕。十日無魚亦何嘆﹐新菇幸可配吳粳。舟中遣興湖海渺雲濤﹐浮家得養髙。方牀展蘄簞﹐短褐束郿絳。酒裏亦何好﹐人間聊可逃。酣歌柂樓底﹐萬事一秋豪。自嘲少讀詩書陋漢唐﹐暮年身世寄農桑。騎驢兩腳欲到地﹐愛酒一樽常在傍。老去形容𨿽變攺﹐醉來意气尙軒昂。太行王屋何由動﹐堪笑愚公不自量。齋中雜興十首以丈夫貴壯健慘戚非朱顏爲韻成童入鄕校﹐諸老席函丈。堂堂韓有功﹐英槪今可想。從父有彥遠﹐早以直自養。始終臨川學﹐力守非有黨。紛紛名佗師﹐有泚在其顙。二公生气存﹐千載可畏仰。又

士生學六經﹐是爲聖人徒。處當師顏原﹐出當致唐虞。斯文陣堂堂﹐臨敵獨援枹。異端滿天下﹐一掃可使無。乃知立事功﹐先要定規模。彼𨿽力移山﹐安能奪匹夫。又

公議在天下﹐如人有元气。平居失護養﹐一旦可勝諱。神丹卒難求﹐百疾起如蝟。奄奄息僅屬﹐熟視吁可畏。大義在春秋﹐遺迹悲漢魏。君看徐孺子﹐底物視富貴。又

昔我自蜀歸﹐耆舊已凋喪。後來二三公﹐尙慰天下望。千里一紙書﹐慇懃問亡恙。嗚呼亦已矣﹐遺語寄悲愴。我亦迫桑楡﹐便恐無輩行。夜窗對靑燈﹐力憊心尙壯。又

餘齡垂八十﹐𨿽憊猶彊飯。正如老病馬﹐風沙時一噴。玉關眇何許﹐道裏何啻萬。目中堠歷歷﹐欲進不能寸。矯首望秋空﹐徒羨霜鶻健。薶骨亦何悲﹐吾非麒麟楦。又

瑯瑯誦詩書﹐尙記兩髦髧。誰料七十年﹐沈滯終坎窞。炊突映茅廬﹐日暮煙慘慘。忍窮端已熟﹐撫事空自感。狂言悔噬臍﹐眾訾驚破膽。尙有愛書心﹐還如嗜菖歜。又

去國己酉冬﹐忽見十頒歷。衰殘口兩齒﹐困厄家四壁。時看溪云生﹐飽聽檐雨滴。悠然度寒暑﹐何處著欣戚。幽人豈知我﹐月夕聞吹笛。何嘗五百歲﹐相與摩銅狄。又

扁舟東下硤﹐日月去若飛。當時筆硯舊﹐久已晨星稀。俊逸如伯渾﹐簡詣如知幾。天髙鬼神惡﹐回首萬事非。我欲溯黃牛﹐買屋居靑衣。九原不可作﹐哀哉誰與歸。又

荷釒且艸堂東﹐藝花二百株。春風一朝來﹐白白兼朱朱。南列紅薇屏﹐北界綠芋區。偃蹇雙松老﹐森聳萬竹臞。餘地不忍茀﹐插援引瓠壺。何當拂東絹﹐畫作山園圖。又

閒居寂無客﹐柴門書常關。孤舟小於葉﹐放浪煙水間。樹暗楊梅村﹐露下白蓮灣。釣魚樵風涇﹐買酒石帆山。向來支許輩﹐恐亦無此閒。道逢若耶叟﹐握手開蒼顏。夏五月方閔雨忽大風雨三日未止二首海風一夕狂拔木﹐山雨三朝猛穿屋。向來望云眼欲枯﹐雨甚還憂敗嘉谷。今年旱勢連吳中﹐吾州乃獨勞神龍。稽首龍公要斟酌﹐收雲歸山水歸壑。又

五月書晦天欲雨﹐街中人面不相睹。風聲撼山翻怒濤﹐雨點飛空射彊弩。一雨三日姑可休﹐龍其玩珠歸故湫。千里連云慶多稼﹐牲肥酒香作秋社。遣興二首外物元知等一塵﹐浮生何事最關身。江山好處得新句﹐風月佳時逢故人。有酒一樽聊自適﹐藏書萬卷未爲貧。聖賢自古無如命﹐君看居東與在陳。又

老向人間怯路歧﹐感今懷昔不勝悲。詩無傑思知才盡﹐酒有殘杯覺气衰。縣郭燈疏尋店夜﹐津亭雨細待船時。筋骸尙給春耕在﹐便買烏犍亦未遲。六月一日曉賦視夜明星髙﹐蟬聲滿庭樹。殘骸幸差健﹐散發穿兩屨。巖扉手自開﹐曳杖得徐步。碧瓦浮靑煙﹐圜荷瀉殘露。艸木無俗姿﹐雞犬共幽趣。兒來問晨炊﹐一笑揮使去。露坐冷冷野水赴橫塘﹐坐久松風入發涼。月淡星疏天欲曉﹐未妨淸嘯倚胡牀。夜賦月暈知將雨﹐風聲報近秋。暗廊行熠耀﹐深樹嘯鵂畱鳥。老幸傳家事﹐狂猶爲國憂。相齊𨿽已矣﹐且復飯吾牛。乙夜納涼幽人新制葛衣成﹐二寸藤冠覺發輕。淨掃中庭延月色﹐緩拖拄杖聽蟬聲。微涼便欲疏紈扇﹐小醉何妨倒玉罌。八尺風漪眞美睡﹐故應髙枕到窗明。五鼓夢斷華胥夜艾時﹐繞廊蕭散曳筇枝。長空漸見明河落﹐短調猶殘畫角吹。世事又隨朝日出﹐釣船莫負早秋期。南湖五畝新菇熟﹐此味惟應老子知。老態齒如彊畱客﹐𨿽住無久理。目如新募兵﹐臨敵烏可使。齒廢疏粱肉﹐目澀屏書史。浮世眞幾何﹐老態遽如此。啜粥習安坐﹐用短亦自喜。作詩記吾衰﹐聊用調稚子。枕上聞風鈴二首毒暑今年倍故常﹐蟁聲四合欲舁牀。老人不辦搖團扇﹐靜聽風鈴意已涼。又

流汗沾衣熱不勝﹐饞蚊乘勢更縱橫。夢回忽覺南風起﹐時聽錚然一兩聲。寄贈湖中隱者髙標絕世不容親﹐識面無由況卜鄰。萬頃煙波鷗境界﹐九秋風露鶴精神。子推綿上終身隱﹐叔度顏回一輩人。無地得申牀下拜﹐夜聞吹笛度煙津。觀畫山水古北安西志未酬﹐人間隨處送悠悠。騎驢白帝城邊雨﹐掛席黃陵廟外秋。大网截江魚可膾﹐髙樓臨路酒如油。老來無復當年快﹐聊對丹靑作臥遊。六月十八日立秋未旦起行山園口占北斗離離柄漸西﹐披衣出戶聽晨雞。豈惟蒲柳先搖落﹐坐覺風雲已慘淒。斷簡不妨重料理﹐淸樽隨處可提攜。穿林莫惜衣沾露﹐爽徹靈臺勝寶犀。新秋衰發成絲柰若何﹐更堪日月疾飛梭。梧桐敗葉飄猶少﹐蟋蟀雕籠賣已多。歲樂喧呼沽酒市﹐夜涼淒斷采菱歌。老夫亦動秋風興﹐欲倩鄰翁買釣蓑。晨起自山園歸書室世事苦紛紛﹐村墟寂不聞。穿林拾蟬蛻﹐隔浦數鷗羣。搖落初飄葉﹐髙舂未散云。歸來書滿眼﹐猶足肆吾勤。初秋小雨雨來一洗肺肝熱﹐風過遠吹禾黍香。誰識山翁歡喜處﹐短檠燈火夜初長。出遊舉世誰能伴我閒﹐出遊隨處一開顏。系船扛鼎將軍廟﹐秣蹇流觴內史山。小市況經搖落後﹐髙城回望莽蒼間。歸來燈火湖塘晚﹐指點柴門未上關。對酒平生但信緣﹐作計每不審。舂炊官倉粟﹐一飽輒甘寢。二年棄微祿﹐溝壑方懍懍。藜羹闕鹽酪﹐豆飯雜沙墋。偶然餓不死﹐得酒猶痛飲。捩回灩澦柂﹐喚省邯鄲枕。自勉曩歲讀隱書﹐妄意慕陶葛。芝房及乳石﹐日夜躬采掇。飛舉固未能﹐死籍或可脫。那知事大謬﹐髮齒將禿豁。神仙豈棄汝﹐正坐自迂闊。餘年尙努力﹐勿待燭見跋。新涼初捲含風八尺漪﹐井桐已復不禁吹。蟬聲未用催殘日﹐最愛新涼滿袖時。醉中題民家壁壯歲羈遊厭故棲﹐暮年卻愛艸堂低。交情最向貧中見﹐世事常於醉後齊。松吹颼颼涼短髮﹐芒革奚策策響新泥。吾詩戲用寒山例﹐小市人家到處題。秋景雨泣蘋花老﹐風搖稗穗長。昏林喧宿鳥﹐秋院咽啼螿。舊學成迂闊﹐初心墮渺茫。頹齡尙餘幾﹐誰與問蒼蒼。舟中作會稽城上角嗚嗚﹐日落煙村暝欲無。千載虛名笑張翰﹐一官元不直蒓鱸。雜興四首足弱僅能行﹐齒搖常欲墮。扶持賴藥物﹐苟幸一日過。事來彊酬答﹐其實惟欲臥。平生許文休﹐歲晚依馬磨。又

蘭臺遺漆書﹐汲冢收竹簡。辛勤萬卷讀﹐不負百年眼。園座浩縱橫﹐插架髙山蹇山產。一笑顧吾兒﹐銀艾何足綰。又

壽年本偶爾﹐亦與富貴同。一日復一日﹐遂作八十翁。幾杖稱大耋﹐貂蟬號三公。信手忽成盧﹐熟爲拙與工。又

少年豈知酒﹐借醉以作狂。中年狂已歇﹐始覺酒味長。湛湛癭樽綠﹐酌以紅螺觴。醒醉不可名﹐兀坐萬事忘。自詠閒適殘年鄰曲幸相依﹐眞似遼天老鶴歸。荷浦未疏魚正美﹐豆畦欲暗雉初肥。款門路近時看竹﹐送酒人多不典衣。最喜夕陽閒望處﹐數家垣屋鎖煙霏。近村暮歸莫笑山翁雪鬢繁﹐歸休幸出上恩寬。鱟樽恰受三升醞﹐龜屋新裁二寸冠。僧閣鬻茶同淡話﹐漁舟投釣卜淸歡。還家欲作諸孫贈﹐村路累累柿未丹。秋興扶衰又見素秋過﹐未死其如造物何。破屋頹垣那敢議﹐濁醪粗飯已爲多。佩刀但可償黃犢﹐作字安能博白鵝。龜紫拜恩如夢寐﹐殘年其實一漁蓑。讀史有感三首不肯低頭就世事﹐亦不作箋與天公。惟須痛飲以醉死﹐亂山深處聽松風。又

昔人識不過十字﹐富貴封侯渠自如。龜堂閉門萬卷讀﹐一字不肯供時須。又

蘇門長嘯不可親﹐鹿門采藥更絕塵。老死故山𨿽自許﹐掩書未免愧斯人。詩集卷四十四一百首讀何斯舉黃州秋居雜詠次其韻十首造請非所長﹐一帶每懶束。揖客𨿽小殊﹐亦未勝僕僕。正須駕柴車﹐歸藝東籬菊。故山甘水泉﹐羣飲友麋鹿。百年不堪玩﹐萬事要自燭。小人欺屋漏﹐吾輩當戒獨。又

少從長者遊﹐粗聞聖人道。日食𨿽一簞﹐頗覺顏色好。辛勤五十年﹐猶秉後凋操。風俗日已移﹐令人惡懷抱。紛紛堪一咳﹐驕我以旗纛。豈知江湖間﹐世襲散人號。又

全家寄舴艋﹐結茅非始謀。江市得煙蓑﹐不博千金裘。道散俗日薄﹐老聃出衰周。治身去健羨﹐如稼必去蟊。吾身一隙塵﹐斯世一客郵。君能通其說﹐生死眞浮休。又

眾星麗長空﹐惟月最爲傑。峨峨大圜鏡﹐粲粲白玉玦。穿林散珠璣﹐入戶凜霜雪。世方喜繁華﹐我獨慘不悅。淸光眞可友﹐肝肺冰欲結。彼哉市朝人﹐忿欲生內熱。又

夜靜我欲歌﹐四座且勿喧。堯舜本得道﹐富貴何足捐。聖人久不作﹐學者墮語言。著書各專門﹐百家散如煙。一身有不知﹐況察魚與鳶。安得天下士﹐相與明忘筌。又

古人處丘園﹐如彼不嫁女。終身秉大節﹐敢恨老環堵。嗟予晚乃覺﹐乞骸歸卒伍。去就講已熟﹐穴居宜知雨。百尺持汲綆﹐道長畏天暑。先見𨿽有慚﹐愛身亦自許。又

賦性本剛褊﹐直欲棲深山。晚乃稍悔悟﹐自恨不少寬。胡越本一家﹐禍福環無端。少忍萬事畢﹐孰爲熱與寒。我友爲我言﹐冠蓋滿長安。人人不如君﹐八十猶朱顏。又

倚墻有釒且耰﹐當戶有杼軸。𨿽云生產薄﹐桑麻亦滿目。況承先人教﹐藏書令汝讀。求仁固不遠﹐所要念念熟。喟然語兒子﹐勿愧藜莧腹。亦勿慕虛名﹐守此不啻足。又

人生天壤間﹐出處本異趣。釋耒入市朝﹐徒失邯鄲步。昔人亦有言﹐刻足以適屨。柰何不自反﹐忽已迫霜露。我躬尙不閱﹐況爲子孫慮。歲晚故山寒﹐地鑪可煨芋。又

少年去國時﹐不忍輕出書。晚歸補省郎﹐但覺慚列宿。人豈不自揣﹐幸矣老云岫。知止詎敢希﹐要且避嘲詬。誰將有限身﹐遺臭古今宙。人誅𨿽或逃﹐陰陽將汝。讀蘇叔黨汝州北山雜詩次其韻十首暑耘日炙背﹐寒耕泥沒腳。眾人占膏腴﹐我獨治磽確。力盡功未見﹐厥土但如昨。豈惟窘糠粞﹐直恐轉溝壑。今年雨暘時﹐天如相耕獲。屋傾未暇扶﹐且復補籬落。又

舊絮補破襦﹐生薪續微火。煢孤有凍死﹐自視亦已過。鄰翁冒風雪﹐鬥酒持飲我。尖團擘霜蟹﹐丹漆飣山果。欣然共笑語﹐何止寬寒餓。布被擁更闌﹐招魂不須些。又

三山鏡湖上﹐出郭無十里。結廬非所擇﹐但取便薪水。間亦出從宦﹐安能慕園綺。地主卜林塘﹐亦復異子美。蘧蒢方丈室﹐僅足容臥起。吾意本扁舟﹐陸居聊爾耳。又

祠官粟一囊﹐不贍軀七尺。前年蒙寬恩﹐例許乞骸骨。聊翩三兒子﹐俱作鸛雀碧。賦祿𨿽尙遠﹐亦足慰衰白。幅巾茆檐下﹐稱病謝來客。從今門前路﹐永掃車馬迹。又

捨北有漁磯﹐下臨淸溪流。柳陰出朱橋﹐蓮浦橫蘭舟。蒓絲二三畝﹐采掇供晨羞。魚蝦𨿽瑣細﹐亦足贍吾州。人生常如此﹐安用萬戶侯。綠蓑幸可買﹐金印非所求。又

寓形百年中﹐如臂屈伸頃。少壯幾何時﹐已復墮衰境。老人喜自潔﹐臨澗漱綠淨。佛龕香事已﹐僧缽供煮。山茶試芳嫩﹐野果薦甘冷。不學萬錢廚﹐長魚取淮潁。又

巖石著幼輿﹐風月思玄度。老子放浪心﹐常恐迫遲暮。安得世外人﹐握手相與語。吾宗甫裏公﹐奇辭賦漁具。髙風邈不嗣﹐徒有吟諷苦。霜風吹短衣﹐何山不堪住。又

久病臥江村﹐發白面黧黑。艱難念溫飽﹐日夜積涓滴。聚壤糞園桑﹐荷鋤耘壠麥。苟失一日勤﹐農事深可惜。小兒念乃翁﹐卒歲共欣戚。跂望明年春﹐社雨泥一赤。又

徳孫秀眉宇﹐慨然修初服。枯腸貯詩書﹐十飯九不肉。成童將覓舉﹐想見袍立鵠。先澤儻未衰﹐豈無五秉粟。汝能記吾言﹐並以告阿福。閉門勿雜交﹐一經萬事足。又

吾幼從父師﹐所患經不明。何嘗效侯喜﹐欲取能詩聲。亦豈劉隋州﹐五字矜長城。秋雨短檠夜﹐掉頭費經營。區區宇宙間﹐捨重取所輕。此身儻未死﹐仁義尙力行。新治火閣老子今朝喜有餘﹐房櫳新畢得安居。鑪紅氈暖不出戶﹐木落窗明常讀書。浮蟻撇嘗人散後﹐蹲鴟煨熟雪飛初。頹然自適還終日﹐殊勝隆中臥艸廬。枕上作二首無地容錐四壁空﹐浩然亦未愴途窮。夢回倦枕燈殘後﹐詩在空階雨滴中。䢐歲易成雙鬢禿﹐故人難復一樽同。唐安萬里音塵絕﹐誰爲寒沙問斷鴻。又

蕭蕭白髮臥扁舟﹐死盡中朝舊輩流。萬里關河孤枕夢﹐五更風雨四山秋。鄭虔自笑窮耽酒﹐李廣何妨老不侯。猶有少年風味在﹐吳箋著句寫淸愁。初睡起有作喔喔曉雞鳴﹐迢迢殘漏聲。撥衾幽夢斷﹐褰幌小窗明。獠婢篝衣暖﹐山童擁篲行。老夫徐下榻﹐負火聽瓶笙。示友道向虛中得﹐文從實處工。淩空一鶚上﹐赴海百川東。气骨眞當勉﹐規模不必同。人生易衰老﹐君等勿匆匆。述懷宦遊輕用不貲身﹐斂退今爲省事人。唾俟面乾元不校﹐羹憂手爛更誰嗔。時分鄰甕雙瓶綠﹐永謝官倉五斗陳。最好暮秋溪上路﹐柴門月色向人新。枕上二首殘燈熠熠露螢明﹐落葉蕭蕭寒雨聲。堪笑衰翁睡眠少﹐小詩常向此時成。又

斷香猶在夢初回﹐燈似孤螢闔復開。怪底詩情淸徹骨﹐數聲新雁枕邊來。病足久敗遊山之興山中道人多見問戲作示之病侵腰股作蹣跚﹐九折途生布武間。東姥自無緣見佛﹐北公那有力移山。買來芒屨眞虛費﹐扶上籃輿亦漸艱。賴有春陵數峯在﹐虛窗髙臥看孱顏。舟中作三百里湖新月時﹐放翁舟定子出尋詩。城頭蜃閣煙將合﹐波面虹橋柳未衰。漁唱蒼茫連禹穴﹐寒潮蕭瑟過娥祠。祖龍虛負求仙意﹐身到蓬萊卻不知。追懷胡基仲髙潔胡徵士﹐當時已絕無。門庭謝殘客﹐薪水斥常奴。遺橐何由見﹐英魂不可呼。誰憐墓上艸﹐又是一年枯。十月八日九日連夕雷雨雨聲聒耳不停點﹐雲气冒山殊未開。敢恨終年惟短褐﹐但驚十月有奔雷。牽蘿且復補茆屋﹐飯豆何妨羹芋魁。莫笑賦詩無傑句﹐年來萬事學低摧。西村今年四月天初暑﹐買蓑曾向西村去。桑麻滿野陂水深﹐遙望人家不知路。再來桑落陂無水﹐閉門但見炊煙起。疑是羲黃上古民﹐又恐種桃來避秦。感事示兒孫人生讀書本餘事﹐惟要閉門修孝悌。畜豚種菜養父兄﹐此風乃可傳百世。我聞長安官道傍﹐至今人指魏公莊。北方俗厚終可喜心﹐一字不識勤耕桑。或遺木瓜有雙實者香甚戲作宣城繡瓜有奇香﹐偶得並蒂置枕傍。六根互用亦何常﹐我以鼻嗅代舌嘗。十月十月霜侵季子裘﹐吾詩又送一年秋。風回斷續聞樵唱﹐木落參差見寺樓。久已浮雲看富貴﹐固應華屋等山丘。江邊海際多幽致﹐擬跨靑騾處處遊。初晴袖手東窗初日明﹐殘編未負老書生。不勝多病畏寒雨﹐正得一霜方快晴。客戶餉羹提赤鯉﹐鄰家借碓搗新粳。柴荊莫怪無車馬﹐恰要無人識姓名。梅花五首造物作梅花﹐毫髮無遺恨。楚人稱芳蘭﹐細看終不近。又

五年作竹梢﹐十年作梅枝。九泉子廉子﹐此語今誰知。又

欲與梅爲友﹐常憂不稱渠。從今斷火食﹐飲水讀仙書。又

春信今年早﹐江頭昨夜寒。已教淸澈骨﹐更向月中看。又

江上梅花吐﹐山頭霜月明。摩挲古藤杖﹐三友可同盟。對酒戲詠淺傾西國葡萄酒﹐小嚼南州豆蔻花。更拂烏絲寫新句﹐此翁可惜老天涯。冬夜北斗掛屋角﹐西風驚雁羣。山寒歲雲暮﹐人靜夜中分。酒滴糟牀雨﹐香生紙帳云。眼花書課減﹐舊學失鋤耘。冬晴稍理舊學有感於懷天公元不吝光陰﹐付與書生遂本心。老已爲民猶學問﹐向𨿽作吏半山林。百年斷橐傳三世﹐一日晴窗抵萬金。努力更思恢道術﹐酒杯𨿽把不須深。葺小圃及東齋山翁作園沼﹐安樂及禽魚。凡艸猶當養﹐芳蘭可得鋤。初非治一室﹐亦豈愛吾廬。暮境𨿽云迫﹐心期故有餘。讀經示兒子通經本訓詁﹐講字極聲形。未盡寸心苦﹐已銷雙鬢靑。懼如臨戰陣﹐敬若在朝廷。此是吾家事﹐兒曹要細聽。出遊不果天柱峯前水亂流﹐石棋渡口葉飛秋。靑鞋已是前身事﹐縱有籃輿亦懶遊。夢行秦晉間有作夜店綢衾暖﹐晨廚粟飯香。驢肩雙酒榼﹐童背一琴囊。冰坼河聲壯﹐郊平塔影長。古今均夢境﹐不用弔興亡。聞雞鳴自警爲善孳孳進徳新﹐雞鳴每念舜何人。此身彊健直須勉﹐一日會當無此身。嘲子聿講誦多吳語﹐鉤提學佐書。夜分燈未徹﹐晨起發慵梳。飽食園官菜﹐少畱溪友魚。能憐乃翁病﹐身自舉籃輿。馬上口占大耋光陰豈自期﹐卽今堪喜亦堪悲。關河隔絕初心負﹐憂患侵尋舊學衰。羸馬涉溪孤店路﹐棲鴉滿樹曉霜時。憑鞍殘夢悠然覺﹐又得浮生一首詩。幽居莫笑茅茨陋﹐岡形接臥龍。連娟鏡湖月﹐縹渺寶林鐘。閒約魚池釣﹐眠聽碓捨舂。他年好事客﹐過此訪遺蹤。感事陋巷何須嘆一瓢﹐朱門能守亦寥寥。衲衣先世曾調鼎﹐野褐家聲本珥貂。若悟死生均露電﹐未應富貴勝漁樵。千年回首俱陳迹﹐不向杯中何處消。初寒逐祿天涯半此生﹐明時寬大許歸耕。山圍魚市寒無色﹐雨掠蓬窗夜有聲。白髮靑燈身潦倒﹐殘蕪落葉歲崢嶸。爾來有喜君知否﹐買得烏犍萬事輕。寄題季長飾庵近詔還中祕﹐新文記飾庵。主盟君勿讓﹐賈勇我何堪。木落山容瘦﹐云齊雪意酣。何由共杯酒﹐把蟹擘黃甘。對食書愧連年寬水旱﹐天若相懸車。粗有芋魁豆﹐並忘熊掌魚。先生飯不足﹐賢者食無餘。老我知何幸﹐晨盤厭美蔬。戲題酒家壁三首漫道江南倚寺樓﹐豈如煙雨弄扁舟。並刀不剪淸愁斷﹐楚練難縻白日畱。湖上采菇甘似蜜﹐街頭買酒滑如油。金丹九轉何時畢﹐且對梅花一醉休。又

送了春歸又送秋﹐人間隨處寄悠悠。百年此際成遺老﹐萬里當時賦遠遊。筆力日衰慚陣馬﹐江天歲晚狎冥鷗。淸狂自笑無時歇﹐又犯新寒上市樓。又

朋舊存亡寂不聞﹐年年江海愴離羣。時平酒價賤如水﹐病起老身閒似云。飽食每慚荒舊學﹐後生誰可付斯文。案頭淸鏡塵昏盡﹐殘發知添白幾分。十月二十八日夜風雨大作風怒欲拔木﹐雨暴欲掀屋。風聲翻海濤﹐雨點墮車軸。拄門那敢開﹐吹火不得燭。豈惟漲溝谿﹐勢已捲平陸。辛勤蓺宿麥﹐所望明年熟。一飽正自艱﹐五窮故相逐。南鄰更可念﹐布被冬未贖。明朝甑復空﹐母子相持哭。夜寒燃火有感墮巢拾槁枝﹐微火吹孤螢。風火一相得﹐須臾細煙靑。暖焰遂騰上﹐凜冽回玄冥。君看金鼎火﹐其初亦熒熒。至理存橐龠﹐奇功挾風霆。笑談縛三彭﹐指顧役六丁。超然出塵世﹐豈獨制頹齡。勸君勿虛死﹐萬過誦黃庭。農事休小葺東園十韻歸老心常逸﹐新寒體亦康。幸當農事隙﹐稍治舊園荒。剪辟西山出﹐縈回北徑長。作欄扶弱蔓﹐換土植孤芳。霜霰篔簹碧﹐風煙薜荔蒼。蝶來翻小翅﹐鳥下囀幽吭。疏剔巖泉集﹐耘鋤藥艸香。溪藤裁酒榼﹐番錦制詩囊。坐久云生石﹐歸遲月滿廊。人間胡不樂﹐拔宅笑君房。開東園路北至山腳因治路傍隙地雜植花艸六首淸溝東畔剪蓁菅﹐𨿽設柴門盡日關。遠引寒泉成碧沼﹐稍通密竹露靑山。幽花泣露開仍落﹐好鳥穿林去復還。更上橫岡吾所愛﹐小兒試覓屋三間。又

魏野林逋久已仙﹐放翁寄傲鏡湖邊。松根偃蹇支琴石﹐巖竇潺湲洗藥泉。半祿掃空𨿽在我﹐殘年健甚豈非天。遙遙桑薴家風在﹐重補茶經又一編。又

憶自南昌返故鄕﹐移家來就鏡湖涼。鶴雛養得衝霄漢﹐松樹看成任棟梁。手版永拋貧亦樂﹐肩輿時上老何妨。平郊東望江城近﹐隱隱淸笳送夕陽。又

父子追隨一笑傾﹐東園東畔路初成。夾栽芳艸如繩直﹐前出籬門似砥平。春近野梅香欲動﹐雨餘溝水細無聲。今朝有喜心誰能識﹐不用人扶亦自行。又

病眼逢人每懶開﹐正須此地洗氛埃。數枝梅向林梢出﹐一脈泉從嶺背來。藤杖有時緣石磴﹐風鑪隨處置茶杯。殘軀自笑如春艸﹐又喜天邊斗柄回。又

避俗從來恨不深﹐家園栽種偶成陰。西連幾曲菖蒲澗﹐東接無窮檐卜林。烏桕谷寒迎野步﹐金沙泉冷洗塵襟。淸音可寫吾詩拙﹐它日君來試抱琴。連日治圃至山亭又作五字四首薙圃課僮奴﹐爭前不待呼。水泉經雨壯﹐蓁莽得霜枯。髙樹鳴雙鵲﹐淸池下雨鳧。暮年惟樂此﹐余念一毫無。又

富貴尋常事﹐天奚獨汝慳。十分教懶拙﹐百倍與淸閒。放鶴云千頃﹐釣魚溪一灣。此詩𨿽信筆﹐它日不須刪。又

好竹千竿翠﹐新泉一勺冰。殘蕪襯落日﹐老木上寒藤。細磴欹難過﹐危欄曲可憑。歸時忽已暮﹐點點數漁燈。又

門開度略彴﹐路盡上坡。農隙閒耕犢﹐樵歸起醉歌。靑煙舞鸞鳳﹐白石伏黿鼉。剩有筇枝興﹐窮冬气已和。寒夜敗屋頹垣對短檠﹐課書聊自限三更。蕭條艸木寒無色﹐窸窣狐貍出有聲。半榼濁醪求火暖﹐一篇疑義與兒評。未須遽起窮愁嘆﹐明日尋梅雪正晴。掩卷有感少年𨿽讀書﹐每恨性疏懶。中年頗自勵﹐已嘆歲月短。學不到聖賢﹐此意終未滿。甑空不憂饑﹐衣垢不思浣。區區管晏事﹐端可付一莞。羸然八十翁﹐風雪臥空館。閒遊出雜羊牛牧﹐歸隨烏雀棲。聊持數匙飯﹐就乞半盂齏。浩蕩淩原野﹐崎嶇歷澗溪。閒遊豈不好﹐客意自淒淒。野寺閒行入野寺﹐僧飯鼓其鏜。慘慘風瞺面﹐暉暉日滿廊。去來元自在﹐賓主兩相忘。卻下山坡路﹐樵歌出隴長。三江三江郡東北﹐古戍郁嵯峨。漁子船浮葉﹐更人鼓應鼉。年丰坊酒賤﹐盜息海商多。老我無豪思﹐悠然寄醉歌。讀老子放翁晨興坐龜堂﹐古銅匜燒海南香。臨目接手精思牀﹐身如槁木心如墻。八十一章獨置傍﹐徐起開讀聲瑯瑯。怳然親見古伯陽﹐袂屬關尹肩庚桑。孰能試之出毫芒﹐末俗可復躋羲黃。陰符僞書實荒唐﹐稚川金丹空有方。人生忽如瓦上霜﹐勿恃彊健輕年光。新泉絕句二首掃石蔭雙松﹐岸巾穿萬竹。爾來又一奇﹐巖泉寒可掬。奭斗泉可瀹茗﹐就泉可洗藥。楚人曾未知﹐但謂纓可濯。風雨七十年來樂太平﹐白頭父子事春耕。因思世事悲身事﹐更聽風聲雜雨聲。四海故人彊半死﹐一襟淸淚對誰傾。新春要覓燒丹處﹐不住靑城住赤城。題庵壁二首萬疊靑山繞鏡湖﹐數椽自愛野人居。風來松度龍吟曲﹐雨過庭余鳥迹書。小疾不妨尋酒去﹐丰年偶及掛冠初。有金可散還多事﹐四壁蕭然計未疏。又

衰發蕭疏雪滿巾﹐君恩乞與自由身。身並猿鶴爲三友﹐家托煙波作四鄰。十日風號未成雪﹐一年梅發又催春。漁舟底用勤相覓﹐本避浮名不避人。讀仙書作與世已如風馬牛﹐松風終日聽颼癮。一鑪丹熟定不死﹐半甕酒香安得愁。腰帶革呈前秋萬頃﹐香鑪峯下水交流。人間事事皆須命﹐惟有神仙可自求。讀淵明詩淵明甫六十﹐遽覺前途迮。作詩頗感慨﹐自謂當去客。吾年久過此﹐霜雪紛滿幘。豈惟僕整駕﹐已迫牛負軛。柰何不少警﹐玩此白駒隙。傾身事詩酒﹐廢日弄泉石。梅花何預汝﹐一笑從渠索。顧以有限身﹐兒戲作無益。一牀寬有餘﹐虛室自生白。要當棄百事﹐言從老聃役。寒夜枕上屋老霜寒睡不成﹐迢迢漏鼓過三更。烏啼林外月初上﹐犬吠水邊船夜行。市有歌呼知歲樂﹐亭無桴鼓喜時平。吾詩欲寫還慵起﹐臥看殘燈翳復明。新晴出門閒步一夜風號作快晴﹐披裘扶杖出門行。靑山繞捨雪封盡﹐丹葉滿街霜染成。廢寺僧寒多晏起﹐近村農惰闕冬耕。窮人旋畫膨脝計﹐自買蹲鴟煮糝羹。聞笛雪飛數片又成晴﹐透瓦淸霜伴月明。一曲忽聞髙士笛﹐臨窗和以讀書聲。鳴禽小徑霜泥結凍時﹐幽人十日廢筇枝。新晴池館春來早﹐簾外鳴禽聖得知。食晚日髙得米喚兒舂﹐苦雨園蔬久闕供。省事家風君看取﹐半饑半飽過殘冬。午坐戲詠貯藥葫蘆二寸黃﹐煎茶橄欖一甌香。午窗坐穩摩癡腹﹐始覺龜堂白日長。戲詠鄕裏食物示鄰曲山陰古稱小蓬萊﹐靑山萬疊環樓臺。不惟人物富名勝﹐所至地產皆奇環。茗芽落磑壓北苑﹐藥苗入饌逾天臺。明珠百舸載芡實﹐火齊千擔裝楊梅。湘湖蒓長涎正滑﹐秦望蕨生拳未開。箭萌蟄藏待時雨﹐桑蕈菌蠢驚春雷。棕花蒸煮蘸醯醬﹐姜茁披剝腌糟醅。細研罌粟具湯液﹐濕裹山蕷供炮煨。老饞自覺筆力短﹐得一忘十眞堪咍。從今置之勿復道﹐一瓢陋巷師顏回。歲暮貧甚戲作得米還求澗底薪﹐始知天地有窮人。年開八秩寧賒死﹐官及三兒不救貧。藥盡無如醫偃蹇﹐囊空那辦酒逡巡。柳條萱艸添愁思﹐不似尋常見早春。汪叔潛教授挽辭江南有奇士﹐英譽早飛騰。未見心先契﹐相從气倍增。時煩問字酒﹐屢共讀書燈。下榻延徐孺﹐同舟得李膺。百年期永好﹐一旦失良朋。稚子初何取﹐龍門亦許登。流光疾於鳥﹐舊社冷如冰。欲作千言誄﹐衰遲愧未能。汪給事太夫人程氏挽辭爵色恩榮盛﹐鄕閭譽望尊。儒科傳累葉﹐上壽萃髙門。阡茂新栽柏﹐堂余舊樹萱。故民何以報﹐沾酒望秋原。太恭人諭氏挽辭耄齒人誰及﹐髙門世共榮。始終膺備福﹐稚老遇升平。綸糸孛褒嘉事﹐鄕閭惻愴情。吾詩儻傳世﹐亦足見平生。路乾日曬霜融步步泥﹐旬餘不到石泉西。連朝和暖得乾路﹐喚取鄰翁來杖藜。寒夜閉戶歲雲暮﹐翻書夜向闌。足僵知火盡﹐目鈍覺燈殘。躍浦魚驚獺﹐穿林犬逐獾。三年納微祿﹐無愧得心安。乍晴至園中藥笈漁竿每自隨﹐枯筇短帽恰相宜。投林但有窮猿喜﹐伏櫪元無老驥悲。巖澑甘寒通碧沼﹐野梅淸絕隔疏籬。放翁老甚情懷懶﹐那辦題詩寄所思。詩集卷四十五一百首十二月三日夜橋上看月常時新月有無間﹐今夕淸暉抵半環。柳外橋髙最堪望﹐憑闌目送下西山。流年流年及耄敢前期﹐浮世如漚只自知。多貯閒愁持抵酒﹐剩遊好景擬供詩。海東藥到寬衰疾﹐山旻下書稀愴別離。約束春盤莫艸艸﹐又當梅發兩京時。山家五首風月寬閒地﹐溪山隱遁身。云邊安井臼﹐竹裏過比鄰。洗術分巖瀑﹐烹芝束澗新。柴門敲不應﹐疑是避秦人。又

種藥爲生業﹐彈琴悅性靈。中宵煮白石﹐平旦誦黃庭。茶熟眠初起﹐兒扶酒半醒。意行無定處﹐猿鳥共忘形。又

長生固非道﹐得道自長生。書不傳關尹﹐言誰契廣成。羅浮觀日出﹐句曲聽松聲。聞說長安好﹐何妨醉太平。又

陶葛金丹訣﹐千年祕不傳。人皆肖天地﹐世豈乏神仙。擾擾生趨死﹐悠悠食復眠。微言誰復領﹐浩嘆撫遺編。又

淸絕更誰如﹐松風小閣虛。癉巾參幾杖﹐鶴毳落琴書。新鑿淘丹井﹐常攜屬刂藥釒且。身閒隨處樂﹐何況是吾廬。小舟白竹篷蓋保長所乘也偶借至近村戲作二首茅檐細雨濕炊煙﹐江路淸寒欲雪天。不愛相公金絡馬﹐羨他亭長白篷船。又

雪云無際暗長空﹐小市孤村禹廟東。一段荒寒端可畫﹐白篷籠底白頭翁。稻飯買得烏犍遇歲穰﹐此身永免屬官倉。塘南塘北九千頃﹐八月村村稻飯香。殘臘二首殘臘無多寒漸薄﹐新春已近日微長。棋枰散後軒窗靜﹐梅塢歸來襟袖香。海霧籠山靑淡淡﹐河堤瀦水白茫茫。鷺飛前導生遊興﹐笑岸綸巾上野航。又

殘臘去春才十日﹐衰翁告老已三年。乳糜但喜分香缽﹐銀勝那思映彩鞭。萬里當時嗟漫浪﹐一窗此日困沈綿。淸泉白石無人到﹐且結梅花淡淡緣。書志著書汗馬牛﹐不如守道力。賣文取卿相﹐詎是儒者職。孔光豈不學﹐千載汗簡冊。通塞本細事﹐於我奚失得。袁安臥空廬﹐亦度風雪夕。如何慕溫飽﹐撓節不自惜。我突無炊煙﹐或至日中昃。小兒抱遺經﹐衣短兩脛赤。吟誦何瑯瑯﹐聲如出金石。掩卷語乃翁﹐聖有陳蔡厄。數日不出門偶賦三首衰甚身如作繭蠶﹐經旬不省出茅庵。老僧遣信分茶串﹐隱士敲門致酒甔。看鶴松陰賞髙潔﹐疏泉石罅得淸甘。地偏心遠無車馬﹐賴有吾兒與劇談。又

十二年來一日同﹐飯蔬略似誦經翁。居家不擬依鄰富﹐報國惟思祝歲丰。冰澗乍通寒澑碧﹐蘭叢新放露芽紅。閒門萬化俱觀盡﹐那用瞿曇更說空。又

湖上蝸廬僅自容﹐寸懷無柰百憂攻。補衣未竟迫秋露﹐待飯不來聞午鐘。稚子挾書勤質問﹐鄰翁釋耒間過從。今朝一笑君知否﹐滿甕新醅粥面醲。寄題嚴居厚伴釣軒人生有至樂﹐莫若江湖中。千錢買短舟付﹐靑篛織孤篷。潮生鼓棹去﹐煙波浩無窮。長歌送夕陽﹐回首萬事空。伴釣君已奇﹐我乃眞釣翁。君出羊裘家﹐散人亦吾宗。一見卽定交﹐正以气味同。何時溪莊路﹐共醉蘆花風。寄趙昌甫並簡徐斯遠我詩非大手﹐我酒亦小戶。得遊名勝間﹐獨以用心苦。趙子乃宿士﹐山立誰敢侮。寓名祝融祠﹐蓑笠臥煙雨。髙吟三千篇﹐一字無塵土。朱先少許可﹐書每說昌甫。𨿽云忍饑瘦﹐得喪亦相補。差君與斯遠﹐文中眞二虎。我老日益衰﹐想象气如縷。南園觀梅幽徑疏籬洗世塵﹐眼明見此數枝新。橫斜恰受三更月﹐璀璨先回萬物春。洛浦淩波矜絕態﹐緱山騎鶴想前身。放翁著句煩君記﹐畫在生綃卻未眞。老身老身無處著﹐登望憶閒遊。白浪浮天遠﹐黃雲出塞秋。百年殊鼎鼎﹐萬事只悠悠。歲晚長亭路﹐寒侵季子裘。獨處老夫閉門衰疾嬰﹐小兒適有南山行。一奴入市暮未返﹐愔愔不聞鳥雀鳴。地鑪火死凍腳硬﹐欲作薄粥愁空槍。平生遣日賴詩句﹐久矣無復吟哦聲。但餘一點眞正念﹐照了萬象猶精明。欲論此事向何許﹐眾中倘遇千人英。醉中歌文章日益近衰陋﹐風節久已嗟陵夷。元祐大蘇逝不返﹐慶曆小範今誰知。閉門學古人共笑﹐低頭就俗我卻疑。脫衣幸可買漁舟定﹐爛醉浩歌隨所之。排悶人間歲月莽悠悠﹐老大悲傷只涕流。民饜糟糠寧細事﹐俗忘節義更深憂。潦歸宿麥猶難望﹐雪少同云未易求。自嘆此生眞已矣﹐且偸暇日弄孤舟。庚申十二月二十一日西和州健步持子布書報已取安康襄陽路將至九江矣悲喜交懷作長句二首吳蜀相望萬里程﹐徵鞍忽報近湓城。角巾已入三更夢﹐老眼先增十倍明。告至徧爲親舊問﹐勞還深愧裏閭情。追思二紀暌離事﹐喜心極翻成涕泗橫。又

萬里東來雙鯉魚﹐衰翁悲喜得兒書。聞過峴首已冬至﹐想到匡廬將歲除。辛苦山行穿雪履﹐淒涼旅飯嚼冰蔬。此行身歷艱難徧﹐莫厭東臯共荷釒且。園中作幽禽啼不去﹐紅蕊落還開。意適時時醉﹐身閒日日來。著書增水品﹐披句覓榿栽。消息吾兒近﹐扶衰又上臺。足疾足疾惟妨拜﹐登臨故自如。深知造物意﹐遣遂此心初。東塢閒看竹﹐西溪獨釣魚。暮歸猶未倦﹐把卷繞前除。歲暮書懷二首世事從來不可常﹐把茆猶幸得深藏。牀頭酒甕寒難熟﹐瓶裏梅花夜更香。薄命元知等蟬翼﹐畏途何處不羊腸。詩成讀罷仍無用。聊滿山家骨董囊。又

憶昔初辭鵷鷺行﹐慨然誓墓老耕桑。蓼汀夜宿夢魂爽﹐梅塢暮歸襟袖香。窮巷每多閒日月﹐小兒時誦古文章。吾儕窮死從來事﹐敢變胸中百煉剛。除夜守歲全家夜不眠﹐杯槃狼藉向燈前。相看更覺光陰速﹐笑語逡巡卽隔年。修路雨霪道壞困泥塗﹐木石紛然賴裏閭。但使僅堪行便足﹐我無長戟與髙車。金丹子有金丹煉卽成﹐人人各自具長生。施行要使俗仁壽﹐收斂猶能心太平。劇飲似鯨身不倦﹐細書如蟻眼常明。更餘一事君難學﹐富貴眞同涕唾輕。平昔平昔飄然林下僧﹐更堪衰與病相乘。殘年已任身生死﹐一念猶關道廢興。皎皎初心質天地﹐兢兢晚節蹈淵冰。子孫勿厭藜羹薄﹐此是吾家無盡燈。二月三日春色粲然步至湖上不愧衰翁雪鬢新﹐出門也復整烏巾。梅花隔水香撩客﹐野鳥穿林語喚人。長日難消惟泥酒﹐災年不死又違春。吾兒已到新安未﹐想掬淸溪洗客塵。計子布歸程已過新安入畿縣界憶昔初登下峽船﹐一回望汝一淒然。夢魂南北略萬里﹐人世短長無百年。彊遣老懷終兀兀﹐忽聞歸騎已翩翩。今朝屈指無窮喜﹐歷盡江山近日邊。東園觀梅出世仙姝下艸堂﹐髙標肯學漢宮妝。數苞冷蕊愁渾破﹐一寸殘枝夢亦香。問訊不嫌泥濺屐﹐端相每到月侵廊。髙樓吹角成何事﹐只替詩人說斷腸。喜得建茶玉食何由到艸萊﹐重奩初喜坼封開。雪霏庾嶺紅絲磑﹐乳泛閩溪綠地材。舌本常畱甘盡日﹐鼻端無復鼾如雷。故應不負朋遊意﹐手挈風鑪竹下來。春雨細雨吞平野﹐餘寒勒早春。未增豪飲興﹐先著苦吟身。幽徑萱芽短﹐方橋柳色新。閉門非爲老﹐半世是閒人。春雨二首擁被聽春雨﹐殘燈一點靑。吾兒歸漸近﹐何處寄長亭。又

湖上新春柳﹐搖搖欲喚人。多情今夜雨﹐先洗馬蹄塵。初春感事二首馬迹車聲是處忙﹐經旬無客到龜堂。水初泛溢黏天綠﹐梅欲飄零特地香。世事紛紛人自老﹐歲華冉冉日初長。百錢不辦旗亭醉﹐空愛鵝兒似酒黃。又

一樹紅梅已半殘﹐破裘也復敵春寒。忍窮過日卻嗟易﹐負愧終身良獨難。活火靜看茶鼎熟﹐淸泉自注研池寬。人生樂處君知否﹐萬事當從心所安。道室書事五十餘年讀道書﹐老來所得定何如。目光焰焰夜穿帳﹐胎發靑靑晨映梳。甚畏蝮蛇寧斷手﹐已烹熊掌敢兼魚。春蕪二畝扶犁去﹐空憶髙皇賜對初。先少師宣和初有贈晁公以道詩云奴愛才如蕭穎士婢知詩似鄭康成晁公大愛賞今逸全篇偶讀晁公文集泣而足之仕不逢時勇退耕﹐閉門自號景迂生。遠聞佳士輒心許﹐老見異書猶眼明。奴愛才如蕭穎士﹐婢知詩似鄭康成。早孤遇事偏多感﹐欲續殘章涕已傾。春日雜題六首梅花三十本﹐圍以疏竹籬。入春甫十日﹐開徧南北枝。少年輕節物﹐老大復苦衰。坐見零落盡﹐一杯初未持。又

春雨路易乾﹐雨止卽可行。梅花落無餘﹐蘭芽亦已生。好鳥何山來﹐向我飛復鳴。行矣東郊路﹐藉艸作淸明。又

野水如棋枰﹐所至各成村。炊煙出茆屋﹐碓聲隔柴門。樹陰同戲兒﹐多已長子孫。安居無暴斂﹐何以報國恩。又

春陰不成雨﹐正作卵色天。花開路無塵﹐楊柳搖輕煙。佳哉冷淘時﹐槐芽雜豚肩。長安墮胡虜﹐況說野狐泉。又

客路行無窮﹐漁唱聽不厭。濤江西限吳﹐云岫南入剡。蹇驢過小市﹐髙柳擁孤店。去去望前村﹐鴉歸煙欲斂。又

蒲柳深復淡﹐桃李白間紅。東皇一稅駕﹐萬物酣春風。煙村在何許﹐小屏團扇中。一笑喚稚子﹐相扶上短篷。春日暄甚戲作桃杏酣酣蜂蝶狂﹐兒童相喚踏春陽。老人自笑還多事﹐預恐明朝雨壞墻。春日遲日園林嘗煮酒﹐和風庭院目良新絲。已過燕子穿簾後﹐又見魚回魚上市時。排悶與兒聯小句﹐破閒畱客戰枯棋。殘年自覓安排處﹐除卻歸休總不宜。書室獨夜忽忽新春過﹐愔愔一室幽。銅燈立雁趾﹐石鼎揭龍頭。老愧人扶拜﹐貧無食足謀。退居消日月﹐太半付莊周。追感往事五首太平翁翁十九年﹐父子气焰可燻天。不如茅舍醉村酒﹐日與鄰翁相枕眠。又

世事紛紛過眼新﹐九衢依舊漲紅塵。桃花夢破劉郎老﹐燕麥搖風別是春。又

渡江之初不暇給﹐諸老文辭今尙傳。六十年間日衰靡﹐此事安可付之天。又

文章光焰伏不起﹐甚者自謂宗晚唐。歐曾不生二蘇死﹐我欲痛哭天茫茫。又

諸公可嘆善謀身﹐誤國當時豈一秦。不望夷吾出江左﹐新亭對泣並無人。書意二首我本三生世外人﹐幻軀其實彊冠巾。稍能閉戶學種菜﹐時亦長歌行負薪。一醉卻非身外事﹐百年終是冢中塵。吾知夢境無根底﹐莫信人言想與因。又

病眼猶堪閱世人﹐難將雪鬢著烏巾。囊中錢盡罷沽酒﹐澗底雨寒愁束薪。老子那辭徙牛屋﹐癡人自喜拜車塵。窮通要是兒嬉事﹐懶就山僧講宿因。淸都行並序辛酉二月十四日夜﹐雞初鳴﹐夢與故人查元章並轡行大道中﹐前望宮闕甚壯麗。元章言吾輩當同預大議論予﹐與約勿爲身謀。元章拊掌稱善﹐遂覺作淸都行一首。積雨初收曉寒重﹐野人忽作淸都夢。宮墻柳色綠如染﹐仰視修門岌飛動。元章久已葬岷山﹐安得翩翩並馳鞚。春光如昔交舊少﹐肺肝欲寫誰堪共。頗聞天閽有疑事﹐通明殿下方僉議。約君切勿負初心﹐天上人間均一是。春來食不繼戲作久臥窮閻困負薪﹐何妨掃盡太倉陳。瘦如飯顆吟詩面﹐饑似柴桑乞食身。犧象未應殊斷木﹐江湖底處有窮鱗。大冠長劍人看好﹐不換茅檐一幅巾。紹興辛酉予年十七矣距今已六十年追感舊事作絕句常憶初年十七時﹐朝朝烏帽出從師。忽逢寒食停供課﹐正寫礬書作贗碑。獨坐視老奴灌園東窗日晚獨愁予﹐眼暗年來頗廢書。賴有吾家老阿對﹐相從引水灌園蔬。雨晴風日絕佳徙倚門外三首一雙芒屩伴筇枝﹐不用兒扶自出嬉。貪看南山云百變﹐捨西溪上立多時。又

茶釅無端廢午眠﹐杖藜信步到門前。靑裙溪女結蠶卦﹐白髮廟巫催社錢。又

章老三年病方死﹐吳翁一夕呼不醒。獨有此身頑似鐵﹐倚門常看暮山靑。春遊春風堤上艸淒淒﹐艸軟沙平護馬蹄。似蓋微云才障日﹐如絲細雨不成泥。千秋觀裏逢新燕﹐九里山前聽午雞。追憶舊遊愁滿眼﹐采船曾系畫橋西。春雨三首狼藉殘花滿地紅﹐擁衾孤夢雨聲中。人生十事九堪嘆﹐春色三分二已空。但有老盆傾濁酒﹐不辭衰鬢對靑銅。長貧博得身彊健﹐久矣無心咎化工。又

藥鑪茶竈淡生涯﹐聽雨猶能惜物華。蘸岸頓添三尺水﹐沾泥不貸一城花。閒摩病眼開書卷﹐時傍危欄弄釣車。稚子孤行八千里﹐喜聞炊熟可還家。又

自笑平生懶是眞﹐閉門髙枕動兼旬。海棠千片已隨水﹐杜宇一聲無復春。綠酒盈樽足忘老﹐朱櫻上市正嘗新。今朝雨止通溪路﹐又向沙頭岸幅巾。書懷謝客元無疾﹐深居似有憂。向空書咄咄﹐對竹送悠悠。出每思安臥﹐歸還念遠遊。春衣典已慣﹐鬥酒不難謀。三月十六日至柯橋迎子布東還二首江國常年秋雁飛﹐吾兒遠客寄書稀。道途一見相持泣﹐鄰曲聚觀同載歸。艸艸杯盤更起舞﹐匆匆刀尺旋裁衣。從今父子茅檐下﹐回首人間萬事非。又

我似傷禽帶箭飛﹐更憐汝作雁行稀。異時恐抱終身恨﹐此日寧知徒步歸。萬里外應勞遠夢﹐三年前已掛朝衣。斷編蠹簡相從老﹐絕念功名亦未非。題施武子所藏楊補之梅補之寫生梅﹐至簡亦半樹。此幅獨不然﹐豈畫橫斜句。食野菜二首野蔌山疏次第嘗﹐超然气壓太官羊。放翁此意君知否﹐要配吳粳曉甑香。又

萬里蕭條酒一杯﹐夢魂猶自度邛郲。可憐龍鶴山中菜﹐不伴峨眉栮脯來。予十許歲卽往來雲門諸山今復與諸子來追念淒然經行猶記髧髦初﹐所至渾如過故墟。橋廢夕陽空鶴表﹐碑亡春艸沒龜跌。荒郊渺渺羊牛下﹐叢木蕭蕭鳥雀呼。可恨一衰今至此﹐右攜筇杖左人扶。雲門道中度嶺穿林一徑斜﹐旋篝新火試新茶。篛包粉餌祠寒食﹐雨濕靑鞋上若耶。石罅微泉來滴瀝﹐溪涯老木臥槎牙。不須苦覓東柯谷﹐是處雲山可寄家。龍瑞多年不蹋陽明路﹐今日重來院院行。好在千秋馮觀主﹐修廊一見眼偏明。禹寺暮春之初光景奇﹐湖平山遠最宜詩。尙餘一恨無人會﹐不見蟬聲滿寺時。寄題張仲欽左司槃澗劍溪之南有佳處﹐山靈尸之不輕付。張公鼻祖晉司空﹐談笑得地開窗戶。溪光如鏡新拂拭﹐白雲靑嶂無朝暮。伏几讀書時舉頭﹐萬象爭陳陶謝句。公今仙去有嗣子﹐關塞崎嶇方叱馭。山城何曾嘆如斗﹐皦皦不受世俗污。君不見伾文往者勢如山﹐朝士幾人無汗顏。尊公遺事不須述﹐但看當時出處間。園中晚興世故誰能必﹐書生妄自期。年光卷中過﹐心事鬢邊知。零落花隨水﹐輪囷筍突籬。晚晴山盡出﹐徙倚獨移時。送陳希周赴安福令補吏鶴嶺邊﹐尊公方玉立。超遙風雲﹐餘子那可及。天髙鬼神惡﹐聞訃三日泣。晚途見嗣子﹐握手悲喜集。乘桴掠鯨波﹐信矣勇可習。巉巉風骨峭﹐颶霧不能襲。謂當上臺省﹐豈復論等級。如何困無津﹐俛首臨一邑。顧嗟六朝民﹐龍鐘垂八十。肯來野木濱﹐半月解書笈。吾杯僅容龠﹐安得看鯨吸。佇立送歸鞍﹐霽日滿原隰。春晚久雨排悶積雨暗村墟﹐幽居雜蛙矧。泥潦欲升階﹐幾席或生茵。壯年多重膇﹐況我抱宿疢。下牀躡髙屐﹐願影輒自哂。客來入我戶﹐亦復爲嘆憫。胡不徙髙原﹐再拜謝不敏。甲子日晴澤國春多雨﹐閱月殊未止。皇天俄悔禍﹐畀以晴甲子。山川相炳煥﹐桑柘郁千里。壠麥行可獲﹐吳蠶亦三起。牀頭醅甕香﹐大杓瀉浮蟻。醉醒日已晡﹐長歌識吾喜。三月二十日兒輩出謁孤坐北窗二首園林春已空﹐陂港雨新足。泥深黃犢健﹐桑老紫椹熟。丰年逋負少﹐村社饜酒肉。微風吹醉醒﹐起和飯牛曲。又

歲月不相貸﹐布谷忽已鳴。新夏亦自佳﹐北窗綠陰成。讀書老易倦﹐披衣繞階行。摩挲桄榔杖﹐與汝樂太平。春盡記可喜數事微雨洗浮埃﹐蒼顏一笑開。僧招行藥圃﹐兒報得琴材。病退初嘗酒﹐春殘已過災。鄰家賽神會﹐自喜亦能來。立夏前二日作晨起披衣出艸堂﹐軒窗已自喜微涼。餘春只有二三日﹐爛醉恨無千百場。芳艸自隨徵路遠﹐遊絲不及客愁長。殘紅一片無尋處﹐分付年華與蜜房。老民二首乞得不貲身﹐林間號老民。兒因作詩瘦﹐家爲買書貧。村僕欺謾少﹐鄰翁語笑眞。今朝鹽酪盡﹐薺糝更宜人。又

老民無一事﹐終日臥柴扉。鑿沼觀魚樂﹐鉤簾待燕歸。架髙藤葉密﹐土潤藥苗肥。休退眞吾分﹐無心學息機。貧甚自勵忍病停朝藥﹐捐書省夜燈。都門下第客﹐山寺退居僧。天每臨幽隱﹐人何與廢興。能輕馬千駟﹐肯慕稷三升。衡門小聚風煙外﹐衡門水竹間。疏溝分北澗﹐翦木見南山。人笑謀生拙﹐天教到死閒。猶存拄杖子﹐遇興卽躋攀。遊法云放船三家村﹐進棹十字港。雲山互吞吐﹐水艸遙莽蒼。沙鷗下拍拍﹐野鶩浮兩兩。蕭騷菇蒲中﹐小舟定時來往。匡山如香鑪﹐藍水似車輞。夢魂不可到﹐於此寄遐想。瘦僧迎寺門﹐爲我掃方杖。指似北窗涼﹐此味愧專享。我笑謝主人﹐聊可倚拄仗。吾廬已淸絕﹐敢取魚熊掌。舟中作短篷搖楫暮山昏﹐老怯年華易斷魂。夾港蒲聲知小雨﹐隔林績火認孤村。奉祠累歲慚家食﹐謝事終身負國恩。惟有愚忠窮未替﹐尙餘一念在元元。貧居囊空如客路﹐屋窄似僧寮。得飯多菇米﹐烹蔬半藥苗。艸生初失徑﹐筍放欲幹霄。不道弓旌誤﹐虞人自畏招。初夏野興三首得意煙霞不諱窮﹐一庵聊寄寂寥中。山從樹杪參差見﹐水繞花陰曲折通。閒倚胡牀溯新月﹐時停團扇受微風。元知夢境無眞實﹐不待邯鄲覺後空。又

披衣淸曉倚闌干﹐龜屋裁成二寸冠。盆檜雨餘抽嫩綠﹐研池風過起微瀾。愛書自笑心常在﹐去死懸知日尙寬。回視前修似無愧﹐不教一字入長安。又

扇墮巾欹午夢回﹐鳴鳩又喚雨絲來。數行褚帖臨窗學﹐一卷陶詩傍枕開。糠火就林煨苦筍﹐密罌沈井漬靑梅。艾人行復巍然出﹐老大難堪節物催。詩集卷四十六一百首孟夏方渴雨忽暴熱雨遂大作蒸溽殊未解﹐雨來那可涯。鵲驚無穩樹﹐燈暗不成花。處處躍秧馬﹐家家閒水車。兒童伴翁喜﹐聚首話桑麻。小池荷鍤庭中破嫩苔﹐淸溝一派引泉來。翦刀艸長浮萍合﹐無數遊魚去復回。衡門曲徑衡門短短籬﹐槐楸陰裏倚筇枝。老來百事不入眼﹐惟愛靑山如舊時。海上作厭逐紛紛兒女曹﹐掛帆江海寄吾豪。鯨吞鼉作渾閒事﹐要看秋濤天際髙。朝饑示子聿水雲深處小茅茨﹐雷動空腸慣忍饑。外物不移方是學﹐俗人猶愛未爲詩。生逢昭代𨿽虛過﹐死見先親幸有辭。八十到頭終彊項﹐欲將衣缽付吾兒。養气養气安心不計年﹐未嘗一念住愁邊。才疏屢掃朝中迹﹐命薄翻成世外緣。耐老尙能消劫石﹐放狂聊復醉江天。飽知句曲羅浮路﹐不訪初平卽稚川。示友黃卷靑燈自幼童﹐長年頗亦有新功。尙嘲孟顗遲成佛﹐那計辛毗不作公。學問更當窮廣大﹐友朋誰與共磨礱。諸君果未捐衰老﹐鄙語人當致一通。早涼熟睡靈臺虛湛气和平﹐投枕逡巡夢卽成。屋角鳴禽呼不覺﹐手中書冊墮無聲。百年日月飛雙轂﹐千古山河戰一枰。賴有蓮峯遺老在﹐白雲深處主齊盟。初夏麥秀微寒後﹐梅黃細雨前。湖灘初集鷺﹐堤柳未鳴蟬。琴帶輕陰潤﹐巾因小醉偏。晚來幽興極﹐又上釣魚船。夏雨忽聞疏雨滴林梢﹐起看油云滿四郊。行蟻君臣初徙穴﹐鳴鳩夫婦正爭巢。築陂處處移新稻﹐乘屋家家補破茆。堪笑此翁惟美睡﹐孝先便腹任譏嘲。倚樓千里江山入倚樓﹐髙吟聊復寫吾憂。詩書幸有先人業﹐貧賤初非學者羞。數掩槿籬端可老﹐一杯藜粥尙何求。東陂未插靑秧徧﹐且與鄰翁卜雨鳩。晚興二首偶扶藜杖過傍村﹐卻倚禪牀坐小軒。日落鴉棲津樹暗﹐人歸鶴踏釣船翻。挽弓從笑識丁字﹐刺繡終勝倚市門。羹芋一杯吾自飽﹐諸兒彊爲置盤飧。又

身如病鶴謝樊籠﹐白盡衰髯臉尙紅。蒲葦陂塘新漲後﹐梧楸門巷夕陽中。遺名要耐千年看﹐快飲方誇百榼空。造物閔憐君會否﹐放教折臂老新丰。晨雨過雲生谷暗﹐旣雨卻窗明。低燕爭泥語﹐浮魚逆水行。山川增秀色﹐艸木有奇聲。處處靑秧滿﹐長歌樂太平。戲作絕句以唐人句終之二首雨細穿梅塢﹐風和上柳橋。山居無歷日﹐今日是何朝。又

靜對煎茶竈﹐閒疏洗藥泉。回頭問童子﹐今夕是何年。述懷情懷猶是昔年人﹐豈料侵尋八十身。燈下看書方覺老﹐花前闕酒始知貧。玉非鼠朴何勞辧﹐魚與熊蹯各自珍。萬事回頭已陳迹﹐爲君一笑落紗巾。閒中自詠鶴羨淸臒鷗羨閒﹐衡門正在水雲間。無求尙恨時賒酒﹐有癖應緣酷愛山。細繞坡頭行犖角﹐別分泉脈聽淙潺。三更不睡看江月﹐恐有髙人夜叩關。晨興小雨過郊墟﹐晨興一事無。殘橊重結蕊﹐新燕續生雛。書細猶能讀﹐行遲漸要扶。蔬畦恐蕪沒﹐且復課僮奴。彼詒二首愈老愈知生有涯﹐此時一念不容差。身如病鶴長停料﹐心似山僧已棄家。髙枕時時聞解籜﹐捲簾片片數飛花。飯餘解帶摩便腹﹐自取風鑪煮晚茶。又

行年耄及臥蝸廬﹐山水登臨亦已疏。無可柰何猶食粟﹐未能免俗學澆蔬。蓬門時接漁樵話﹐塵幾聊存種樹書。彊欲入城還自笑。世間那有鶴乘車。西村亂山深處小桃源﹐往歲求漿憶叩門。髙柳簇橋初轉馬﹐數家臨水自成村。茂林風送幽禽語﹐壞壁苔侵醉墨痕。一首淸詩記今夕﹐細云新月耿黃昏。漁父楚江茫茫新雨霽﹐殘云蹙作魚鱗細。老翁短楫去若飛﹐我欲從之已天際。從之不可況共語﹐醉眼知渠輕一世。直鉤去餌五十年﹐此意寧爲得魚計。放歌行少年不知老境惡﹐意謂長如少年樂。朝歌夜舞狂不休﹐逢人欲覓長生藥。三二十年底難過﹐屈指朋儕餘幾个。就令未死身日衰﹐朱顏已去誰能那。人間萬事如弈棋﹐我亦曾經少壯時。兒曹紛紛不須校﹐歲月推遷渠自知。苦貧老作淸時版藉民﹐深耕迨及故山春。熟思豈是天貧我﹐妄計還憂鬼笑人。但使甑中余麥飯﹐何妨澗底采荊薪。此窮正坐淸狂爾﹐莫向瞿曇問宿因。晨起至參倚齋示子聿似仙猶火食﹐比古未巢居。老子粗全節﹐小兒能著書。下簾畱乳燕﹐投飯出潛魚。幸好隆中客﹐無爲起艸廬。夏夜對月薄雲歸欲盡﹐殘雨久猶滴。月入疏林間﹐庭戶粲珠璧。梅天苦蒸鬱﹐爽气始此夕。豈無一舴艋﹐放浪江天碧。散發黃鶴樓﹐醉弄白玉笛。眞當舞魚龍﹐詎止裂金石。夏夜酒力初消睡未厭﹐臥看香縷繞疏簾。月髙棲鵲重移樹﹐風勁流螢自入檐。長夏迢迢秋尙遠﹐孤愁冉冉病相兼。老人本是山中客﹐掃迹元非畏楚鉗。五月十日曉寒甚聞布谷鳴有感獘衤誇久當脫﹐短褐竟未送。老怯五更寒﹐重衾擁殘夢。羣虱方得意﹐飽血藏衣縫。竹簟何時陳﹐紈扇殆無用。長夏亹亹來﹐歲月疾飛鞚。妄懷畎畝憂﹐太息欲誰控。老嘆人生易衰老﹐萬事海濤翻。但恨芳尊迮﹐寧悲雪鬢繁。諸儒輕古學﹐遺虜盜中原。有語誰能聽﹐毋矜舌尙存。閉戶牧身歸死鏡湖傍﹐閉戶悠悠白日長。巷僻斷非容駟路﹐腸枯那有蹴蔬羊。書生正可蹈東海﹐世事漫思移太行。睡起不知天早暮﹐坐看螢度篆盤香。長饑病臥窮閻負聖時﹐本來吾道合長饑。朝不及夕未妨樂﹐死何如生行自知。早年羞學仗下馬﹐末路幸似泥中龜。煙波一葉會當逝﹐吹笛髙人有素期。山齋書事山橊子結又重開﹐巢燕雛飛卻續回。雨足人畦千頃稻﹐日長風舞一庭槐。浩歌縱酒愁仍在﹐作意觀書睡已來。常恨流年不相貸﹐若爲更著暮蟬催。贈道流賣藥會稽市﹐不知今幾年。身常雜庸保﹐世果有神仙。醉帽簪花舞﹐漁舟聽雨眠。放翁獨識子﹐肯向俗人傳。避暑松竹間雙松五丈髙﹐萬竹一尺圍。上有林蟬鳴﹐下有石間鳥飛。正午不見日﹐我來每忘歸。淸詩忽陳前﹐永與世俗違。直北有異境﹐煙汀連釣磯。何當霜雪時﹐散發槲葉衣。連日大雨門外湖水渺然趁朝把笏著烏靴﹐不似歸來買短蓑。尙鄙朱公養魚術﹐肯爲寧戚飯牛歌。逢時有命求何益﹐觸事無心得最多。樂處卻嫌兒輩覺﹐出門十步卽煙波。午睡槐楸陰裏綠窗開﹐天與先生作睡媒。流汗未幹衣上雨﹐大聲已發鼻端雷。枕鐫松石分琴薦﹐簟織風漪取笛材。卻起岸巾看汲井﹐人間車馬正氛埃。窮居厄窮心自樂﹐寂寞道常尊。老病頻辭客﹐嬉遊不出村。淖糜均列鼎﹐徒步當華軒。不但終吾世﹐猶堪遺子孫。梅雨殘雨收還滴﹐低云去復畱。護雛憐弱燕﹐喚婦笑鳴鳩。碓米舂初滑﹐園蔬摘復抽。誰知泥沒踝﹐也有客相求。村居書事困厄難希飽暖家﹐未妨隨事作生涯。白鹽赤米已過足﹐早韭晚菘猶恐奢。鴨放競浮新漲水﹐牛歸正及暝棲鴉。年逾七十方辭祿﹐敢望髙人掛齒牙。閒中信筆二首其一追和陳去非韻其一追和王履道韻二首我看浮名如脫髮﹐誓墓收身老巖穴。座延窮鬼心不疑﹐鑪錘橫財渠自別。樂哉今爲八十翁﹐神交園綺商山中。烹葵剝棗及時序﹐爛醉黍酒歌邠風。又

小江之上千峯立﹐潮回艇子爭來集。飄風忽起白浪髙﹐急雨橫吹綠蓑濕。歲丰鬥酒才百錢﹐茆店無人驚醉眠。醒來徑入亂雲去﹐異日出看東封年。題齋壁鏡水西頭破茅屋﹐紹興初載舊書生。門無車馬終年靜﹐身臥雲山萬事輕。三釜昔傷貧藉祿﹐一廛今幸老爲氓。斷蓬不是無飛處﹐莫與飄風抵死爭。夏日雜題八首疏疏窗似秋蛩室﹐疊疊書如春鵲巢。大耋何妨尙弦誦﹐小詩時亦雜談嘲。又

耽耽醜石羆當道﹐矯矯長松龍上天。滿地淩霄花不掃﹐我來六月聽鳴蟬。又

情懷萬里長徵客﹐身世連牀旦過僧。熟計書空成咄咄﹐不如任運去騰騰。又

一枝藜峒桄榔杖﹐二寸羊城蝳蝐冠。萬里來爲老人壽﹐始知天地不勝寬。又

天隨手不去朱黃﹐辟蠹蕓編細細香。今夕短檠須暫設﹐北窗風雨送微涼。又

身閒欲出無如懶﹐酒薄𨿽傾不敵愁。殘暑從今無一月﹐剩儲詩思待新秋。又

憔悴衡門一禿翁﹐回頭無事不成空。可憐萬里平戎志﹐盡付蕭蕭暮雨中。又

衰疾沈綿短鬢疏﹐淒涼圮上一編書。中原久陷身垂老﹐付與囊中飽蠹魚。夏雨嘆蝸捨入門楣觸額﹐黃泥壁作龜兆坼。雨多潦水欲上階﹐臥聽鳧鴨聲拍拍。日髙糴米奴未回﹐坐知薄飯未容索。仕羞捷徑耕不力﹐自取囊空欲誰責。富貴危機復可畏﹐世間果無第一策。𨿽然胸中有事在﹐片言可壽天下脈。物外雜題八首南墟沽鬥酒﹐獨酌復髙歌。一笑語觀者﹐比君更事多。又

當年下沔鄂﹐回首幾秋風。景物渾如昨﹐千帆落照中。又

曉入姑蘇市﹐閶門系短篷。老人元不食﹐買餅飼山童。又

送客停山步﹐尋僧立寺門。靑慣泥潦﹐卻愛雨昏昏。又

粉堞臨江渚﹐朱橋枕市樓。長吟策小蹇﹐又度一年秋。又

飼驢畱野店﹐買藥入山城。興盡飄然去﹐無人識姓名。又

髙城今曠野﹐比屋昔朱門。道上傳呼過﹐遙遙幾世孫。又

過市摩雙眼﹐驚嗟閱盛衰。朱樓倚霄漢﹐曾見始成時。過村捨碓捨臨山路﹐牛欄隔艸煙。問今何歲月﹐恐是結繩前。晝臥初起書事歲華病思兩侵尋﹐靜看槐楸轉午陰。待睡不來聊小憩﹐煆詩未就且長吟。還山久洗天涯恨﹐謝事新諧物外心。忽有故人分祿米﹐呼兒先議贖雷琴。夜雨有感斷虹不隔江郊雨﹐一醆昏燈夜半時。多感生悲那爲酒﹐積衰成瘦錯冤詩。空階點滴何由止﹐倦枕淒涼只自知。平日故人零落盡﹐寄書誰與敍暌離。偶作夜雨詩明日讀而自笑別賦一首俗情向者未全忘﹐洗以縈簾一縷香。得失故應常浩浩﹐是非正可付蒼蒼。殘蟬不斷知秋近﹐雙燕歸來伴晝長。誰識龜堂新力量﹐東家卻笑接輿狂。捨西晚眺示子聿秋濤常記犯靈胥﹐季子雙髦尙髧如。薄飯不爲明日計﹐短檠相對十年餘。嗟予久合墮鬼錄﹐憐汝猶能讀父書。西望牛頭渺天際﹐永懷吾祖起家初。自訟年少寧知道廢興﹐摶風變化羨鯤鵬。貪求但欲攀分寸﹐痛定方慚乞斗升。靈府已能澄似水﹐俗緣更覺薄於僧。掛冠且喜身蕭散﹐二頃寧須退可憑。讀唐人樂府戲擬思婦怨一自門前徵馬嘶﹐此心常與斷雲西。雙飛空羨雉朝雊﹐獨泣忍聞烏夜啼。遼海晝昏塵漠漠﹐杜陵春到艸萋萋。孤愁可爲鄰姬說﹐只有臨樽醉似泥。南堂納涼二首環坐列胡牀﹐兒曹共此涼。風生桐葉墜﹐露下稻花香。老幸返初服﹐窮宜歸故鄕。已無纓可濯﹐淸嘯對滄浪。又

浴罷閒無事﹐悠然寄一牀。水風涼醉頰﹐松月上虛廊。岸久烏紗側﹐燻余細葛香。今宵一美睡﹐何止傲羲皇。中庭納涼二首紅映衡門夕照明﹐翠浮村巷暝煙生。搖搖楸綫風初緊﹐荷盤露欲傾。數酌濁醪畱客醉﹐一編疑義與兒評。須臾散去人聲寂﹐獨數城頭長短更。又

散發江天懶出遊﹐衡門日落鎖梧楸。火雲突兀方蒸暑﹐銀漢縱橫已報秋。熠熠露螢黏徑艸﹐冬冬漏鼓下譙樓。追涼明日無奇策﹐聊向林間卜兩鳩。待旦二首東方星磊磊﹐西捨雞喔喔。萬慮集五更﹐吾睡無由著。世事如飲酒﹐不獻自無酢。開窗起危坐﹐送月西南落。又

是身如浮煙﹐久聚要當散。吾年七十七﹐寒暑凡幾換。夏夜亦自佳﹐何必厭揮汗。推枕坐南窗﹐悠然待淸旦。晨興二首冬夕宜晚睡﹐夏日思晨興。磊落明星髙﹐蒼涼朝日升。正襟坐堂上﹐有幾不敢憑。陳前聖人書﹐凜如蹈淵冰。平生不苟利﹐豈獨畏友朋。長饑君勿誚﹐人各有不能。又

欲曉不能寐﹐亟起坐北堂。齋莊對斷簡﹐左右陳朱黃。湛湛一池墨﹐裊裊半篆香。老生不自逸﹐幸此夏日長。奇哉長頭兒﹐好勇不可當。安得數年健﹐與兒講虞唐。晚涼述懷末學常憂墮吝驕﹐晚知鵬晏鳥本逍遙。屏醫卻藥疾良已﹐破械空囹盜自消。父子終身美藜藿﹐交遊太半是漁樵。衡門日落淸風起﹐又著藤冠度野橋。湖塘晚眺二首綠樹暗村墟﹐靑山繞艸廬。奉祠神禹舊﹐馳道暴秦餘。浦色沈煙网﹐畦聲入雨釒且。淸秋又如許﹐幽憤若爲攄。又

病起閒無事﹐時來古渡頭。煙中賣魚市﹐月下采蓮舟。帆鼓娥江晚﹐菱歌姥廟秋。長吟無傑句﹐聊以散吾愁。小集烏桕遮山路﹐紅蕖滿野塘。病蘇身漸健﹐秋近夜微涼。杯酌隨宜具﹐漁歌盡意長。兒曹娛老子﹐團坐說丰穰。出門與鄰人笑談久之戲作四首少時已嘆少歡娛﹐衰病經旬一笑無。今日出門逢父老﹐欣然隨眾彊盧胡。又

暮靄昏昏半掩扉﹐偶逢鄰叟荷釒且歸。且令閒說鄕村事﹐莫問渠言是與非。又

菽水欣欣每盡歡﹐仁賢不必襲衣冠。出門邂逅移時語﹐未害龜堂取友端。又

屋角時聞黃犢鳴﹐相逢但可說春耕。一言誤及城中事﹐議罰應須便酌觥。魚池將涸車水注之淸波澑澑入新渠﹐鄰曲來觀樂有餘。試手便同三日雨﹐滿陂已活十千魚。喜如雷動風行際﹐快若天開地辟初。萬物但令俱有托﹐吾曹安取愛吾廬。一齒動搖已久然餘皆堅甚戲作病齒元知不更全﹐漂浮杌隉已三年。一朝正使終辭去﹐大嚼猶能盡彘肩。晚至新塘靑革奚隨意出柴荊﹐聊向南塘曳杖行。歸鳥已從煙際沒﹐斷虹猶在柳梢明。城頭層塔淩空立﹐浦口孤舟並岸橫。向道有詩渾不信﹐爲君擁鼻作吳聲。夜泛湖中水鴨交鳥靑鳥拍拍飛﹐菇蒲深處弄煙霏。喚回二十年前夢﹐半醉姑溪棹月歸。立秋後作宋玉悲秋千載後﹐詩人例有早秋詩。老夫自笑心如石﹐三日秋風漫不知。覽鏡此頭那可著貂蟬﹐瘦似騎驢孟浩然。一事比渠差省力﹐閉門無句與人傳。早秋南堂夜興水注橫塘藻荇香﹐候虫喞喞滿空廊。風前落葉紛可掃﹐天際疏星森有芒。夜漏漸長愁少睡﹐秋衣未制怯新涼。明朝卻有欣然處﹐寫得黃庭又幾行。菱歌海內知心人漸少﹐眼前敗意事常多。問君底事渾忘卻﹐月下菱舟一曲歌。聞角河白如銀天淡靑﹐角聲中有玉關情。早知送老桑麻野﹐悔失安西萬里行。湖堤新月纖纖淡欲無﹐時聞魚躍隔菇蒲。籃輿小放湖堤上﹐信有人間白玉壺。秋旦將旦溪風急﹐新秋天宇寬。涼生豎裁褐﹐爽入縮縫冠。拊翼雞頻唱﹐爭枝雀正歡。一簞吾已足﹐芋豆亦加餐。龜堂晨起培火螭鑪起寶燻﹐滴泉鏊研聚玄云。屏圍燕幾成山字﹐簟展涼軒作水紋。絕口不談浮世事﹐洗心聊策退居勛。耄年猶健非無自﹐一卷丹經受鄭君。柳橋秋夕柳疏橋盡見﹐水落路全通。作杵家家月﹐漁舟浦浦風。眼明無俗物﹐步蹇有枯筇。野逸誰能那﹐悠然西復東。道室雜題四首早訪丹砂上岣嶁﹐晚提河派溯昆侖。陰符後出君無忽﹐三百奇文要細論。又

聞說湖中有釣舟﹐煙波出沒雜輕鷗。一聲淸嘯去已遠﹐我欲從之何處求。又

山中有艸名長生﹐丹砂可死金可成。服之刀圭齒髮換﹐要看東封告太平。又

勘書窗下松明火﹐采藥溪頭槲葉衣。只在人間人不識﹐秋風又見雁南飛。詩集卷四十七一百一首儒生儒生安義命﹐所遇委之天。用可重九鼎﹐窮寧直一錢。𨿽云發種種﹐未害腹便便。髙臥茅檐下﹐羹藜法不傳。秋夜老病睡眠少﹐如斯秋夜何。長庚未配月﹐織女已斜河。莎徑虫吟苦﹐柴門葉落多。誰知窮寧戚﹐不作飯牛歌。寺閣三髽初得牧牛童﹐兩扇新成釣舸篷。偶訪野僧過射的﹐卻衝微雨上樵風。登山未減靑革奚興﹐到手俄驚綠酒空。自笑此身猶健在﹐試憑重閣送飛鴻。秋暑夜興寂寂空廊絡緯鳴﹐消搖岸幘近南榮。閒眠簟作波紋冷﹐新浴衣如蟬翼輕。微雨已收云盡散﹐眾星俱隱月徐行。呼童持燭開藤紙﹐一首淸詩取次成。漁父千錢買一舟﹐百錢買兩槳。朝看潮水落﹐暮看潮水長。持魚換鹽酪﹐縣郭時下上。亦或得濁醪﹐不復計瓶盎。浩歌忘遠近﹐醉夢墮莽蒼。玄眞不可逢﹐悠然寄遐想。省事車馬聲都絕﹐比鄰迹麻疏。淺傾家釀酒﹐細讀手鈔書。薄飯惟羹芋﹐閒遊不借驢。有時還自笑﹐省事更誰如。新涼書懷四首烏帽圍寬帶眼移﹐閉門憤忍日長饑。文章𨿽愧聲名誤﹐志節寧隨血气衰。天地無私非困我﹐聖賢可學有餘師。短檠正嘆經時別﹐涼入郊墟喜可知。又

藥物扶持病少蘇﹐殘年不恨老菇蘆。潦收溪椵魚爭售﹐歲樂村場酒易沽。無日榿林無墜葉﹐有時燕戶有新雛。秋風剩起扁舟興﹐安得州家復鏡湖。又

鄰曲今年又有年﹐垂髫戴白各欣然。先輸官庾無逋賦﹐共賽神祠有社錢。退傳寄聲情縝密﹐晦翁入夢語蟬聯。燈前細與兒曹說﹐蠹簡猶堪數世傳。又

山川遺迹晉唐余﹐水竹相望許洛居。一齒屢搖猶決肉﹐雙眸𨿽澀尙耽書。郊原夜夜驅耕犢﹐村店時時秣蹇驢。客問若爲娛老境﹐吾兒未與短檠疏。七月十七晚行湖塘雷雨大作電火雷車下九關﹐我行暮出郊原間。鬅鬠暗樹類奇鬼﹐突兀黑雲如壞山。江湖默應鰻岫溢﹐鐵釒巢自脫梅梁還。今夕虛檐瀉懸瀑﹐預知髙枕聽淙潺。七月十八夜枕上作電掣光如晝﹐雷轟意未平。亂雲俄捲盡﹐孤月卻徐行。露艸蛩相語﹐風枝鵲自驚。一涼吾事足﹐美睡到窗明。梅市梅市柯山小系船﹐開篷驚起醉中眠。橋橫風柳荒寒外﹐月墮煙鐘縹緲邊。客思況經孤驛路﹐詩情又入早秋天。如今老病知何恨﹐判斷江山六十年。秋思利欲驅人萬火牛﹐江湖浪迹一沙鷗。日長似歲閒方覺﹐事大如山醉亦休。衣杵相望深巷月﹐井桐搖落故園秋。欲舒老眼無髙處﹐安得元龍百尺樓。小舟湖中夜歸追和孟浩然夜歸鹿門歌山光漸淡川气昏﹐急雨亂打荷葉喧。小舟橫掠湖邊村﹐人家收网半閉門。吾廬未見見堤樹﹐舟人指點孤燈處。蒲叢姑惡最可哀﹐衝雨飛鳴背人去。酒盡飲酒但飲濕﹐吾聞之老坡。渠非惜酒錢﹐無如久窮何。我窮乃過之﹐空罍倒余濕。日來彌可笑﹐濕亦不可得。平生忍饑多﹐得飯已有餘。父子茅檐下﹐淸坐談詩書。燒香寶燻淸夜起氤氳﹐寂寂中庭伴月痕。小斮海沈非弄水﹐旋開山麝取當門。蜜房割處春方半﹐花露收時日未暾。安得故人同晤語﹐一燈相對看云屯。自述二首寄懷魚鳥臥煙汀﹐結友松筠醉艸亭。拜賜龜章紆舊紫﹐養成鵠鬢掃余靑。遺經在櫝傳家學﹐大字書墻作座銘。浪迹江湖遂終老﹐此身何啻一浮萍。又

意望天公本自廉﹐甘餐美睡偶容兼。一生憂患如山重﹐此日安閒抵蜜甜。拙宦𨿽無齊虜舌﹐早歸亦免楚人鉗。但餘一味疏慵在﹐儲藥千斤未易砭。風雨風搖北斗柄欲折﹐雨溢天河浪正生。一盞昏燈北窗下﹐腐儒未輟讀書聲。白露前一日已如深秋有感二首匹馬曾防玉塞秋﹐豈知八十老漁舟。非無丈二殳堪請﹐只恐傍人笑白頭。又

護塞寧須右北平﹐拂云祠是受降城。誰知此志成虛語﹐白首燈前聽雁聲。東村晚歸蜀道還吳鬢已絲﹐歷年二紀固應衰。寧知秋思沈綿日﹐又見秋風搖落時。錦雉白魚供野餉﹐靑林紅樹入新詩。東村寂寂風煙晚﹐酒掛驢肩又一奇。秋望快哉一雨洗浮塵﹐卻喜郊原霽色勻。野火已亡秦相篆﹐江濤猶托伍胥神。登臨頓覺淸秋早﹐流落空悲白髮新。東望思陵鬱蔥裏﹐老民猶及見時巡。郭西鵲下川原黑﹐船行浦漵空。橋燈搖水影﹐樓角散天風。野眺飛埃外﹐漁歌冷翠中。不須嘲病翼﹐要是脫樊籠。捨北支徑秋原上﹐衡門夕照中。野煙山半失﹐溪漲浦橫通。鬢禿難藏老﹐衣穿可諱窮。浩歌終自得﹐心事寄冥鴻。夜坐示子聿久客誠當去﹐無心偶小畱。掃空閒夢想﹐閱盡舊朋儔。學術非時好﹐文章幸自由。不嫌秋夜永﹐問事有長頭。柳橋晚眺小浦聞魚躍﹐橫林待鶴歸。閒雲不成雨﹐故傍碧山飛。秋興五首秋風吹我夜﹐植杖溪橋側。木葉𨿽未凋﹐慘澹無顏色。又

功名不垂世﹐富貴但堪傷。底事杜陵老﹐時時矜省郎。又

秋暑勢已窮﹐風雨縱橫至。白鷺立淸灘﹐與我俱得意。又

胸中萬卷書﹐一字用不著。歸休始太息﹐竟是爲農樂。又

酌酒桑陰下﹐邠風入醉歌。何須繩檢外﹐名教樂還多。嘉泰辛酉八月四日雨後殊淒冷新雁已至夜復風雨不止是歲八月一日白露二首殘暑方炎忽痛摧﹐無情風雨亦奇哉。但嗟不爲貧人計﹐未動秋砧雁已來。又

仲秋四日雁橫天﹐閉戶垂帷意已便。方嘆今年時候早﹐夜深風雨更淒然。近村民捨小飲秋風吹細雨﹐蕭然濯炎熾。老夫疾頓平﹐甘食仍熟寐。春物財幾何﹐搖落已復至。昔人諭死生﹐謂若屈伸臂。愚公顧不靈﹐白首沒榮利。嗟予幸學道﹐了此直差易。三拜散人號﹐退志獲早遂。弦歌萬二千﹐盡力不能祟。瘦驢骨可數﹐渺渺入空翠。霜蟹初把螯﹐絲蒓小添豉。平生笑巨君﹐老嚙乾肉糒。異味幸滿前﹐萬事付一醉。閒適二首飲酒不至狂﹐對客不至疲。讀書以自娛﹐不彊所不知。一窗袖手坐﹐往往晝漏移。初非能養生﹐簡事頗似之。四時俱可喜﹐最好新秋時。柴門傍野水﹐鄰叟閒相期。又

陸子居山陰﹐杜門輒經年。有時思出遊﹐兩屨淩風煙。長鑱屬刂靈苗﹐大瓢挹飛泉。眼長不及寸﹐能著萬里天。不飲顏常丹﹐不食腹果然。金丹亦棄置﹐我是地行仙。夜歸二首今年寒到江鄕早﹐未及中秋見雁飛。八十老翁頑似鐵﹐三更風雨采菱歸。又

芡浦菱陂夜半時﹐小舟更著疾風吹。靑熒一炬楓林外﹐鬼火漁燈兩不知。自詠宦遊疇昔徧天涯﹐萬里東歸歲月賒。古道泥塗居士屩﹐荒畦煙雨故侯瓜。園公谿父逢皆友﹐野寺山郵到卽家。病思漸輕重九近﹐又將烏帽插黃花。老嘆一齒危將墮﹐雙瞳久已昏。謀生賴蔬圃﹐養拙閉柴門。多病從來慣﹐虛名不足論。自憐餘一念﹐猶欲濟元元。秋社雨餘殘日照庭槐﹐社鼓冬冬賽廟回。又見神盤分肉至﹐不堪沙雁帶寒來。書因忌作閒終日﹐酒爲治聾醉一杯。記取鏡湖無限景﹐蘋花零落蓼花開。晨起雞已參差唱﹐窗才日龍稨明。髙林風不止﹐叢竹露如傾。夢爲多難記﹐詩緣懶少成。晨興了無事﹐散發繞階行。中夜睡覺兩目每有光如初日曆歷照物晁文元公自謂養生之驗予則偶然耳感而有作人情所願欲﹐莫若貴與富。是皆有命焉﹐非力可成就。予昔未有聞﹐無與發其覆。趑趄彊幹祿﹐時命適大謬。方行蛇當道﹐未至獒已嗾。適燕乃南轅﹐之楚顧北首。風波起平地﹐兩耳厭嘲詬。隴蜀萬里餘﹐數徧道傍堠。六十歸爲郎﹐數月艸章奏。夫豈或使之﹐擊去惟恐後。嗟彼亦何心﹐喜慍出邂逅。還山惟自訟﹐衡茅屏幽陋。乘除得少健﹐上下歷巖岫。得飽豈復擇﹐百口同飯糗。寒龜久猶息﹐野鶴老益瘦。又如已放馬﹐寧當夢華廏。造物念途窮﹐畀以樗櫟壽。𨿽無熊鳥術﹐坐空陰陽寇。兩眥若有光﹐夜視如正晝。物生稟定數﹐此語聞自舊。置冰鳥覆翼﹐棄野於菟谷。偶然當後死﹐鬼錄自遺漏。山陂粟屢收﹐汝水麻可漚。鄰父相歡娛﹐席地醉醇酎。錢道人不飲酒食肉囊中不畜一錢所須飯及艸屨二物皆臨時乞錢買之非此𨿽彊與不取也二首萬里飄如不系船﹐空囊短褐過年年。食時無飯芒鞋破﹐只向街頭旋乞錢。又

誤辱君王賜鏡湖﹐身隨鷗鷺寄菇蒲。行年八十猶彊健﹐欲伴先生去得無。枕上呼兒初夜上門關﹐怕冷貪眠自笑孱。月色橫分窗一半﹐秋聲正在樹中間。暮年不復樽前樂﹐浮世無如枕上閒。煉句未安姑棄置﹐明朝追記尙班班。山園書觸目山近云生易﹐人稀鳥下頻。瘦篁穿石竅﹐古蔓絡松身。熟摘巖邊果﹐乾收澗底薪。經過不相識﹐喚作避秦人。苦貧戲作五窮作祟不容支﹐蟬腹龜腸旋過時。客散難求門外轍﹐衣穿徒有鬢邊絲。兒能解事甘藜藿﹐婢苦無薪睨扊扅。箕踞浩歌君會否﹐書癡終覺勝錢癡。秋曉書感天公息我半生勞﹐寄傲江湖亦足豪。淡盡月痕知夜艾﹐飄殘桐葉喜秋髙。讀書時亦掛牛角﹐對酒正須持蟹螯。縱有故人終自絕﹐安能從汝望綈袍。秋夜抱病齒髮非﹐閱世城市換。朋儕家累累﹐在者亦雲散。窮居懶出戶﹐俯仰秋已半。疏鐘到倦枕﹐微火耿幽幔。平生疑著處﹐忽若河冰泮。百年寓逆旅﹐萬事眞旣灌。紛紛彼方寱﹐袖手不須喚。蘿月忽滿窗﹐悠然付長嘆。村捨二首筱屋楓林下﹐柴門芡浦旁。先鳴雞腷膊﹐徐上日蒼涼。服藥貧寧輟﹐觀書老有常。仍須教童稚﹐世世力耕桑。又

生理嗟彌薄﹐吾居久未完。蝶飛窗紙碎﹐龜坼壁泥乾。小雨牛欄濕﹐微霜碓捨寒。晚禾虫獨少﹐鄰里共相寬。天涼時往來湖山間有作萬壑千巖自古傳﹐靑鞋布襪更誰先。泛舟菇脆鱸肥地﹐把酒橙黃橘綠天。秦篆舊碑荒艸棘﹐禹書遺穴慘風煙。誰知陸子登臨日﹐已近浮生八十年。雨夜嘆秋雨何曾住一滴﹐老夫危坐欲三更。開元貞觀事誰問﹐溫洛榮河塵未淸。丰年猶有餓死慮﹐破屋自愛讀書聲。刺經作制豈不美﹐無柰人間痛哭生。病足晝臥夢中譫諄乃誦尙書也旣覺口占絕句二首唐虞已遠三千歲﹐每誦遺書涕泗潸。濟濟允官十二牧﹐我獨不得居其間。又

人能不食十二日﹐惟書安可一日無。唐虞𨿽遠典謨在﹐病臥蓬窗時囁嚅。新買啼雞峨峨赤幘聲甚雄﹐意气不與其曹同。我求長鳴久未獲﹐一見便覺千羣空。主人燒神議已決﹐知我此意遽見從。秋衣初縫惜不得﹐急典三百新靑銅。憐渠亦復解人意﹐來宿庭樹不待籠。狐貍熟睨那敢犯﹐蕭蕭淸露和微風。五更引吭震戶牖﹐橫挺無復須元戎。明星已髙啼未已﹐雲際騰上朝陽紅。老夫抱病气已索﹐賴汝豪壯生胸中。明朝春黍得碎粒﹐第一當冊司晨功。幽棲二首幽棲少人客﹐積病得衰殘。身納分司祿﹐兒須遠次官。新寒換衣典﹐閒日借書觀。更嘆秋來瘦﹐晨興覺帽寬。又

自卜幽棲地﹐頻驚歲月移。鄕鄰崇禮讓﹐子弟習書詩。喔喔雞鳴樹﹐狺狺犬吠籬。謀生已過足﹐富貴亦何爲。秋日雜詠八首都門初出若登仙﹐弄水穿雲喜欲顚。只恐光陰已無幾﹐不知又過十三年。又

五百年前賀季眞﹐再來依舊作閒人。一生看盡佳風月﹐不負湖山不負身。又

菇蒲風起暮蕭蕭﹐煙斂林疏見斷橋。白蟹制魚魚初上市﹐輕舟無數去乘潮。又

葉底珍禽不受呼﹐弄風小蝶點殘蕪。捨南捨北秋光好﹐到處皆成一畫圖。又

紅莧如丹照眼明﹐臥開石竹亂縱橫。騷人見處終然別﹐只說淸秋采落英。又

桐葉吹殘柳亦稀﹐溪頭倚杖立斜暉。誰知老子無窮喜﹐待得吾兒小艇歸。又

久雨初晴喜欲迷﹐靑鞋踏徧捨東西。忽然來到柳橋下﹐露濕蓼花紅一溪。又

十里秋風畫角哀﹐夕陽光景亦佳哉。正疑白鷺歸何晚﹐一片雪從天際來。望永阜陵龍飛回首尙如新﹐忽閱人間四十春。聖主已嚴天上駕﹐孤臣歸作道傍民。傾河尙恨難供淚﹐衛社何由得致身。獨立秋風吹白髮﹐感恩肝膽漫輪囷。排悶悠然不覺歲時遷﹐楚水楓林系釣船。貧悴只如行捲日﹐衰遲忽過掛冠年。閒遊野寺騎驢去﹐倦擁殘書聽雨眠。賴有一籌差自慰﹐小兒筆墨日翩翩。秋日晨起翻樹鴉知旦﹐橫空雁戒寒。但欣蘇肺渴﹐未暇議衣單。粥鼎湯初沸﹐香篝火半殘。讀書心漸懶﹐顧影一長嘆。出遊暮歸戲作終年兀兀復騰騰﹐眼看朱門幾廢興。造物偶容窮不死﹐眾人共養老無能。逢山自有閒遊侶﹐入寺寧無淡話僧。莫道歸來卻岑寂﹐小兒同守短檠燈。自詒荒圃風煙入荷釒且﹐孤村巷陌看騎驢。少年曾縱千場醉﹐老境惟存一束書。作意買山𨿽已矣﹐忍慚乞米獨何歟。所欣肺病秋來減﹐白髮蕭蕭可自梳。予出蜀日嘗遣僧則華乞簽於射洪陸使君祠使君以老杜詩爲箋予得遣興詩五首中第二首其言教戒甚至退休暇日因用韻賦五首我幼入家塾﹐結髮知苦心。稍長謬聞道﹐篤守至於今。淡然朱絲弦﹐三嘆有遺音。詎敢負所學﹐枉尺求直尋。彼哉孔光輩﹐千載污儒林。又

童子丹元家﹐湛然居靈府。世人不少悟﹐役役徒自苦。江湖豈不廣﹐魚乃投數罟。是身如璞玉﹐要經大火聚。萬卷讀丹經﹐孰能精去取。又

少壯不是料﹐慷慨志四方。謝病還故山﹐始覺白日長。命薄類蟬翼﹐功名安可望。狐貍不足問﹐力不當豺狼。惟有臥釣船﹐仰看白鷺行。又

孤雲起江郊﹐萬木酣天風。水鳥何所恨﹐終夜號菇叢。我興視中庭﹐北斗掛寒空。誰言秋夜長﹐明星已生東。丈夫老憂國﹐百慮蟠胸中。又

我昔遊靑城﹐萬仞窮躋攀。巢居上官翁﹐許我分半山。且言牡丹平﹐可卜茅三間。報國未能忘﹐承詔遂東還。蹭蹬意何成﹐看云徒汗顏。悲歌行有口但可讀離騷﹐有手但可持蟹螯。人生墮地各有命﹐窮達禍福隨所遭。嗟予一世蹈謗藪﹐洶如八月秋江濤。尊拳才奮肋已碎﹐曹射箭盡弓未弢。形尪骨悴吹可倒﹐摧拉未足稱雄豪。一身百憂偶得活﹐殘年幸許歸蓬蒿。時時照水輒自笑﹐霜顱雪頷不可薅。脫身仕路棄衫笏﹐如病癬疥逢爬搔。見事苦遲已莫悔﹐監戒尙可貽兒曹。勉騎款段乘下澤﹐州縣豈必眞徒勞。秋夜讀書門前客三千﹐帳下兵十萬。人生可意事﹐隨手風雨散。不如一編書﹐相伴過昏旦。豈惟洗貧病﹐亦足捍患難。老夫垂八十﹐巖電尙爛爛。孤燈對細字﹐堅坐常夜半。吾兒幸能繼﹐書亦未殘斷。安知不遭時﹐淸廟薦玉瓚。不然老空山﹐亦足化裏閈。我死斯言存﹐觀者有追嘆。對食戲詠一飽欣逢歲小穰﹐時憑野餉誑枯腸。橙黃出臼金齏美﹐菇脆供盤玉片香。客送輪囷霜後蟹﹐僧分磊落社前姜。秋來幸是身彊健﹐聊爲佳時舉一觴。懷昔偶住人間日月長﹐細思方覺少年狂。眾中論事歸多悔﹐醉後題詩醒已忘。鼉作黥吞吁莫測﹐谷堙山塹浩難量。老來境界全非昨﹐臥看縈簾一縷香。偶得雙鯽二首今朝溪女畱鮮鯽﹐灑掃茅檐旋置樽。養老不須煩祝鯁﹐從來楚俗慣魚飧。又

酒興森然不可回﹐重陽未到菊先開。一雙潑刺明吾眼﹐催喚廚人石斥鱠來。秋懷十首以竹藥閉深院琴樽開小軒爲韻我非王子猷﹐賦性亦愛竹。捨外地十畝﹐不蓻凡艸木。長吟雜淸嘯﹐觸目皆此族。更招竹林人﹐枕藉糟與曲。又

短裘入重云﹐長鑱求靈藥。人參四體具﹐狗杞羣吠惡。采實去條枚﹐摘花棄跗萼。長嘯忽躡空﹐天臺赴幽約。又

惟王居法宮﹐玉帛來四裔。一朝啟戎心﹐邊城或晝閉。養生能體此﹐皆可閱千歲。利欲喜乘人﹐日夜勤自勵。又

飲酒可不病﹐自酌隨淺深。處世可無患﹐惟勿欺此心。此心實通天﹐一念天所臨。子能守吾言﹐可度豺虎林。又

吾道久寂寞﹐不絕如一綫。至人隱市塵﹐我輩何由見。安得世外士﹐與之共談宴。僧話亦或佳﹐聊可過竹院。又

小人方盛時﹐瓦礫視黃金。及其大勢去﹐或不遺一簪。郿塢今尙存﹐遺戒豈不深。所以栗裏翁﹐惟蓄一素琴。又

世事本何常﹐賀弔更在門。棄爲溝中斷﹐亦何羨犧樽。禍福要其終﹐愚智始可言。君看驪山墓﹐何若楊王孫。又

今日天微寒﹐處處菊花開。永懷杜拾遺﹐抱病起登臺。古路逢僧過﹐濕云聞雁來。我亦秋風客﹐詩成有餘哀。又

天鏡環千峯﹐蒼翠立云表。漁舟破浪來﹐泛泛一葉小。雲門若耶間﹐迨此素秋杪。登覽不可遲﹐去若孤鴻矯。又

丈夫素所學﹐致主濟羲軒。恨無同志人﹐徒欲起九原。痛哭驚世俗﹐著書成空言。歲月去衮衮﹐吾其死空村。示客枳縛藩籬荊作門﹐蕭條何以致諸君。歸休正得求吾志﹐老病猶能誦所聞。紫蟹迎霜徑盈尺﹐白魚脫水重兼斤。一杯氵斂灩無辭醉﹐秋稼登場合策勛。秋晚村捨雜詠二首村巷翳桑麻﹐蕭然野老家。園丁種冬菜﹐鄰女賣秋茶。啄木矜奇服﹐牽牛蔓碧花。一樽𨿽艸艸﹐笑語且喧嘩。又

秋晚年中熟﹐湖鄕未寂寥。步頭橫畫舫﹐柳外出朱橋。潮壯知多蟹﹐霜遲不損瞡。家家新釀美﹐鄰里遞相邀。臥病累日羸甚偶復小健戲作三首病忽迨旬日﹐衰如增十年。難求秦緩藥﹐空負宋淸錢。微火秋先跨﹐閒房晝亦眠。偶賒書鬼錄﹐遇酒又陶然。又

伏枕瀕九死﹐下牀如再生。幸回蒿裏駕﹐猶作越吟聲。拂幾嗟塵積﹐開書覺眼明。淖糜方自養﹐未敢憶南烹。又

行年當大耋﹐臥病涉髙秋。丸藥作奇驗﹐俶裝仍小畱。輕漚元泛泛﹐破屋已颼颼。尙有江湖興﹐沙頭問釣舟。詩集卷四十八一百一首縱筆四首莫笑畸翁迫耄期﹐從來不許俗人知。系船慣聽巴東雨﹐畫策曾從渭北師。袖劍客同樓上醉﹐爛柯人看洞中棋。如今更欲滄溟去﹐鯨浪浮天信所之。又

常笑相如賦上林﹐肯爲子政鑄黃金。心光自發誰能障﹐踵息無聲不厭深。搖齒復牢堪決肉﹐枯顱再茁已勝簪。老松澗底𨿽終棄﹐霜雪元知不解侵。又

拖得烏藤到處行﹐看山看水眼猶明。但期少健遊潼華﹐豈必長生似老彭。一糸雨靑鞋吾事了﹐半甔綠酒萬緣輕。安知不作希夷叟﹐生長兵間老太平。又

未說無功爵位叨﹐昔人所畏在功髙。印如斗大寧常保﹐劍拄頤長只自勞。酒社極知身可隱﹐獵場猶得气差豪。世間見透渾無事﹐孤貉安能詫縕袍。村興折花持博酒﹐種菜賣供家。請藥人何壅﹐爭棋客正嘩。漁翁足踸踔﹐牧豎手丫叉。短景匆匆晚﹐橫林又宿鴉。賽神歲熟鄕鄰樂﹐辰良祭賽多。荒園拋鬼飯﹐髙機置神鵝。人散叢祠寂﹐巫歸醉臉酡。饑鴉更堪笑﹐鳴噪下庭柯。小立紅樹園廬晚﹐碧花籬落秋。荒陂船護鴨﹐斷岸笛呼牛。酒賤村村醉﹐山寒寺寺幽。聊須岸烏幘﹐小立埭西頭。窮老窮老寧須嘆﹐吾生得已多。風埃棄朝幘﹐煙雨弄漁蓑。富屋烏爰止﹐閒門爵可羅。人生只此是﹐得酒且髙歌。晚步捨東籬槿花開柿葉丹﹐土溝東去過牛欄。艸煙漠漠天將暮﹐布褐蕭蕭客正寒。述野人語二首白米乾薪好井泉﹐甘餐美睡若登仙。從來不慣嘗鹽酪﹐席下何須有一錢。又

重重大布敵風霜﹐籬外桑陰五月涼。軟飯一盂千萬足﹐那知世有郭汾陽。戲答野人二首日飲云根一脈泉﹐知君骨相自應仙。曲肱閒臥茅檐下﹐買斷南山不用錢。又

木葉凋疏天欲霜﹐老懷多感易淒涼。得君數語開人意﹐徑就湖橋醉夕陽。建安陳希周官海南爲予致兩拄杖其一促節竹其一桄榔也雨漬嵐侵蘚暈重﹐石砮楛天正相同。取從萬里鯨波路﹐來伴三山鶴髮翁。雪上有時畱醉艸﹐花前隨處打殘紅。化龍徑去吾何憾﹐且與人間作歲丰。排悶棄官謂逍遙﹐勞苦殊未旣。荒疇須墾辟﹐破屋欠塗稩。疾深藥難求﹐食盡谷暴貴。安能作經營﹐但覺睡有味。秋髙霜露逼﹐更苦薪炭費。𨿽云未遽死﹐饑凍亦可畏。頗思從李廣﹐小獵聊吐气。復恐灞亭歸﹐邂逅逢醉尉。九月十二日折菊黃菊芬芳絕世奇﹐重陽錯把配萸枝。開遲愈見淩霜操﹐堪笑兒童道過時。表侄江坰種竹名筠坡來求詩奉常遺緒冷如秋﹐閉戶知君頗好修。千里可嗟妨晤語﹐兩書猶喜免沈浮。但令有竹能醫俗﹐何患無天可寄愁。一事卻須常自勉﹐勿容凡子得同遊。微雨晡後气殊濁﹐黃昏月尙明。忽吹微雨過﹐便覺小寒生。樹杪雀初定﹐艸根虫已鳴。咚童取半臂﹐吾欲傍階行。秋晚寓嘆六首荷葉枯已盡﹐菊花殘更香。帶酲嘗野橘﹐和夢聽啼螿。鬢畔流年速﹐燈前舊話長。寒龜且未死﹐不必恨搘牀。又

野處仍多病﹐經年無與遊。僧庸幾市井﹐醫傲過公侯。不睡愁逢夜﹐無衣怯到秋。一端聊自慰﹐問事有長頭。又

幽夢雞呼覺﹐孤愁雨滴成。天髙那可問﹐年往若爲情。孱虜猶遺育﹐神州未削平。登髙西北望﹐衰涕對誰傾。又

老嘆交朋盡﹐閒知日月長。著書終覆瓿﹐得句漫投囊。霜樹昏鴉黑﹐風簾小蝶黃。村醪如水薄﹐也復答年光。又

十里丹楓岸﹐三家小麥村。山多妨極目﹐秋晚易消魂。火舉船過埭﹐人行犬吠門。窮愁已如許﹐那更雨昏昏。又

行年垂大耋﹐久矣少朋儔。舊事同誰說﹐新詩或自酬。廢書眠過日﹐泥酒醉經秋。遲速皆當死﹐時來莫預愁。秋晚湖上已過西成賽廟期﹐家家下麥不容遲。夕陽徧野人歸後﹐秋水生灘鷺集時。靈藥不治懷抱惡﹐好詩空益鬢毛衰。從來未識蘇司業﹐愁絕西風滿酒旗。縱遊歸泊湖橋有作西蜀東吳到處遊﹐千巖萬壑獨吾州。短篷載月娥江夜﹐小蹇尋詩禹寺秋。村酒可賒常痛飲﹐野人有興卽相求。何由喚得王摩詰﹐爲畫湖橋一片愁。九月十八日至山園是日頗有春意烏藤眞好友﹐伴我出荊扉。落葉紛如積﹐鳴禽暖不歸。露濃松鬣長﹐土潤朮苗肥。未盡幽尋興﹐還家趁夕暉。明日又來天微陰再賦二首烏桕赤於楓﹐園林九月中。天寒山慘淡﹐云薄日曈日龍。旋摘分猿果﹐寬編養鶴籠。身閒足幽事﹐歸臥莫匆匆。又

河岸風檣遠﹐村陂牧笛長。短籬圍麂眼﹐幽徑繚羊腸。照水須眉見﹐搓橙指爪香。衣裘又關念﹐砧杵滿斜陽。雨後至近村二首夜雨曉方止﹐朝云猶作陰。山餘一寸碧﹐溪長半篙深。臥泛白鷗渚﹐行穿黃葉林。老農能共語﹐眞率會人心。又

年耄身猶健﹐秋髙疾已平。鄰翁思問訊﹐蔬圃要巡行。行杖輕無迹﹐芒鞋捷有聲。相逢無別語﹐努力事冬耕。雨復作自近村歸夜聽蕭蕭未漲溪﹐朝行氵虢氵虢已成泥。可憐鳩取招麾速﹐誰似云知出處齊。野菊枝長半狼藉﹐江楓葉落正淒迷。行人也識龜堂老﹐小榼村醪手自攜。雨寒戲作掃園收檞葉﹐掊地甃磚鑪。幸有藜烹粥﹐何慚紙作襦。衡門晚眺幽居端似玉川生﹐茅屋支撐不更營。靑旆荒寒增酒興﹐錦囊零落負詩情。殘蕪色襯斜陽遠﹐落葉飛如野鳥輕。䢐歲崢嶸忽如許﹐雁來又過會稽城。不寐麗譙聽盡短長更﹐幽夢無端故不成。寒雨似從心上滴﹐孤燈偏向枕邊明。讀書有味身忘老﹐報國無期涕每傾。敢爲衰殘便虛死﹐誓先鄰曲事春耕。示子虡好學承家夙所奇﹐蠹編殘簡共娛嬉。一婚倘畢吾無累﹐三釜𨿽微汝有期。聿弟元知是難弟﹐徳兒稍長豈常兒。要令舟過三山者﹐弦誦常聞夜艾時。獘廬獘廬𨿽陋甚﹐鄙性頗所宜。欹傾十許間﹐艸覆實半之。碓聲隔柴門﹐績火出枳籬。縛木爲彘牢﹐縛垣爲雞土時。黃犢放林莽﹐蒼鵝戲陂池。傭耕食於我﹐客主同爨炊。瓦盎設大杓﹐葅莧羹園葵。一飽荷鋤出﹐作勞非所辭。上以奉租賦﹐下以及我私。有錢卽沽酒﹐阡陌姿遊嬉。亦有扶持者﹐婢跣奴髻椎。欲畫恨無人﹐後世考此詩。予未冠卽交諸名勝今無復在者感嘆有作早歲鄕閭接勝流﹐老來零落嘆山丘。欲尋共語人難得﹐卻是封侯印易求。數酌不能成兀兀﹐一枰且復寄悠悠。世間只有身差重﹐惆悵今年白盡頭。夜雨吾詩滿篋笥﹐最多夜雨篇。四時雨皆佳﹐莫若初寒天。紙帳白於氈﹐紙被軟於綿。枕傍小銅匜﹐海沈起微煙。是時聞夜雨﹐如絲竹管弦。恨我未免俗﹐吟諷勤雕鐫。南朝空階語﹐妙出建安前。意謂奮造化﹐百世莫比肩。安知梧桐句﹐乃復與並傳。夜雨何時無﹐奇語付後賢。題嚴州王秀才山水枕屏我行天下路幾何﹐三巴小益山最多。翠崖靑嶂髙嵯峨﹐紅棧如帶縈巖阿。下有駭浪千盤渦﹐一跌性命委蛟鼉。日馳三百一烏騾﹐雪壓披氈泥滿靴。驛亭沃酒醉臉酡﹐長笛腰鼓雜巴歌﹐大散關上方橫戈。豈料世變如翻波﹐東歸輕舟下江沱。回首歲月悲蹉跎﹐壯君落筆寫岷墦。意匠自到非身過﹐偉哉千仞天相摩。谷里人家藏綠蘿﹐使我恍然越關河。熟視粉墨頻摩挲﹐小飲示座中鏡裏蕭蕭兩鬢衰。閒人正與老相宜﹐誰知翦燭焚香夜。恰是搓橙破橘時﹐莫道閉門無逸气。尙能爲客誦新詩﹐君看江海寬多少。是處皆堪理釣絲﹐搖落吟素秋欲盡風雨惡。千林如掃俱搖落﹐年運而往秋復冬。念念元知已非昨﹐癡人顧欲吝此生。放翁憫汝笑絕纓﹐發毛爪齒俱外物。天地大化終無情﹐我貧無以遺兒子。惟有一言持付爾﹐仕宦要能當百挫。爲農饑死無遊惰﹐插花有花君不插。有酒君不持﹐時過花枝空。人老酒戶衰﹐今年病止酒。虛負菊花時﹐早梅行可采。家醞綠滿卮﹐君不彊一醉。歲月復推移﹐新詩亦當賦。勿計字傾欹﹐雨過行視捨北菜圃因望北村久之二首蔬畦躡屐愜幽情。檢校園丁日有程﹐得雨尙慳須灌漑。我來時聽桔橰聲﹐又

吳牛嚙艸臥斜陽。烏木日靑紅未飽霜﹐急趁路乾來寓目。十分閒事卻成忙﹐居三山時方四十餘今三十六年久已謝事而連歲小稔喜甚有作自問湖邊捨。衰殘俛仰中﹐謀身悲日拙。造物假年丰﹐稅足催科靜。禾登債負空﹐社醅邀里巷。膰肉飫兒童﹐衣及霜晨贖。鑪先雪夜紅﹐陂塘趨版築。垣屋訖宮功﹐盜息時雍象。人淳太古風﹐退夫無一事。鼓缶伴鄰翁﹐幽居百事徒勞無一成。幽居偶得稱幽情﹐傍籬叢枳寒猶綠。繞捨流泉夜有聲﹐饑坐炮燔多巨栗。醉歸懷袖有新橙﹐愛閒自是從來癖。敢竊區區納祿名﹐曉晴肩輿至湖上多稼如雲獲並空﹐牛闌樵擔畫圖中。梧桐已逐晨霜盡﹐烏桕猶爭夕照紅。脫网噞喁奔遠浦﹐避鷹撲握保深叢。旗亭人語燈初上﹐一醉何妨野老同。戲作野興六首省事貧猶富﹐寬懷客勝家。充虛一簞飯﹐遣睡半甌茶。有興閒垂釣﹐逢歡醉插花。臯橋亦可死﹐處處是生涯。又

擾擾亭中客﹐悠悠局上棋。所遭元有命﹐自苦竟何爲。馮衍深尢婦﹐陶潛過責兒。奇文𨿽可貴﹐寱語豈非癡。又

久已掛吾冠﹐江邊歲又殘。心惟無愧怍﹐身取不饑寒。小酌三杯足﹐安居一席寬。東岡有泉脈﹐攜杖試尋看。又

今年病微減﹐耕稼樂江村。燈火耿破屋﹐歌呼圍老盆。常時但葵莧﹐盛饌有雞豚。客散茅檐寂﹐蹣跚自閉門。又

出月語鄰叟﹐與卿同一愚。逢人卽如舊﹐臨事不勝迂。發白花猶插﹐囊空酒亦沽。同漁五十載﹐何處有榮枯。又

有酒皆堪醉﹐無山不可廬。遂初成近賦﹐孤憤悔前書。湘寺分經帙﹐廬山寄藥釒且。江頭霜葉滿﹐詩興屬騎驢。道室書事榻上一琴橫﹐中函太古聲。丹砂燒已死﹐芝艸種初生。道勝魔軍破﹐方靈疾豎平。明朝有蜀使﹐細字報靑城。行飯至湖桑堰東小市飽食無營是處遊﹐偶然來到棣東頭。芒鞋也似雙鳧快﹐漁艇眞如一葉浮。樵擔行歌衝暝色﹐酒旗遮路賣新。任朱二老今安在﹐嘆息黃茅擁故丘。負日戲作困來兩眥似膠黏﹐底怪吳人號黑甜。安得他生不識字﹐朝朝就日臥茅檐。遊西村昨夜雨多溪水渾﹐不妨喚渡到西村。出遊始覺此身健﹐無食更知吾道尊。藥笈可賒山店酒﹐筇枝時打野僧門。歸來燈火茅檐夜﹐且復狂歌鼓盎盆。初冬平生詩句領流光﹐絕愛初冬萬瓦霜。楓葉欲殘看愈好﹐梅花未動意先香。暮年自適何妨退﹐短景無營亦自長。況有小兒同此趣﹐一窗相對弄朱黃。遣懷寬袂新裁大布裘﹐低篷初買小漁舟。舊交只有靑山在﹐壯志皆因白髮休。漫道臥羆吞貉子﹐安能淅米向矛頭。山園芋粟秋方熟﹐一飽今知本易謀。策杖山翁老病入腰膂﹐坐覺諸兒行步奔。暫出衡門須策杖﹐千回上樹更堪論。汲東山下井從來耽酒須微祿﹐絕祿三年酒盞疏。百尺轆轤新浚井﹐一杯聊慰渴相如。園中作二首誰采桄榔寄一枝﹐北來萬里爲扶衰。風光最愛初寒候﹐懷抱殊勝未老時。閒引微泉成曲澗﹐盡余枯蔓補疏籬。花前自笑童心在﹐更伴羣兒竹馬嬉。又

病侵衰境頻須藥﹐日漏寒云旋作晴。幽鳥喚回殘枕夢﹐蠻童扶下野堂行。書生本自安窮處﹐丰歲何妨樂太平。新買西村兩黃犢﹐閒招鄰曲議春耕。園中霜凋櫸柳枝無葉﹐風坼安橊子滿房。多日園林元自好﹐老人懷抱自多傷。短篷射的山前系短篷﹐快如魚鳥出池籠。試臨淸鏡枯顱茁﹐不待丹砂兩頰紅。逐妄百年眞自苦﹐造微一日有餘功。不須更說山旻峨約﹐已覺蓬壺在眼中。自適遠遊思里巷﹐久困念耕桑。家釀傾醇碧﹐園蔬摘矮黃。利名因醉遠﹐日月爲閒長。今歲𨿽中熟﹐吾徒亦小康。堂東小室深丈袤半之戲作小室捨東偏﹐滿窗朝日妍。妍池生細浪﹐香岫起微煙。欲極圖書樂﹐少須冰雪天。猶勝禪榻上﹐僅僅占三椽。獨處二首蓬門終日閉﹐寂寂少人聲。納祿知身貴﹐傳家覺責輕。朝餐烹芋糝﹐夜坐爇松明。剗卻彈棋局﹐此心如砥平。白癉敷牀穩﹐烏藤倚壁斜。灰深惟畫字﹐燈暗不成花。似客猶居裏﹐如僧未出家。孤村夜無月﹐何事有啼鴉。探梅至東村乞得殘骸已累年﹐柴車破獘不堪懸。閒愁正要供詩思﹐小疾何妨省酒錢。忍事漸多心混混﹐貯書𨿽少腹便便。今朝偶有尋梅興﹐春色爭來拄杖前。讀史靑燈耿耿夜沈沈﹐掩卷淒然感獨深。卹緯不遑嫠婦嘆﹐美芹欲獻野人心。孤忠要有天知我﹐萬事當思後視今。君看宣王何似主﹐一篇庭燎未忘箴。漁翁二首船入蘆花日暮時﹐雙瞳炯炯鬢如絲。世間豈少磻溪叟﹐老向煙波人不知。又

文叔君房兩故人﹐可憐俱作白頭新。桐江歸伴鄰翁醉﹐一笑相看意卻眞。寓言三首濟劇人才易﹐扶顚力量難。爲謀須遠大﹐守節要堅完。气與秋天杳﹐胸吞夢澤寬。方知至危地﹐自有泰山安。又

出仕謝招麾﹐還家美蕨薇。深居全素志﹐大路息危機。世變生呼吸﹐人情忽細微。牀頭周易在﹐捨此欲安歸。又

山海三家市﹐風煙五畝園。蔾羹均玉食﹐茅屋陋朱門。耕釣此身老﹐乾坤吾道尊。故交淪落盡﹐至理與誰論。夜四鼓睡覺起行檐間觀新作南籬星斗闌乾天宇淸﹐起披短褐繞廊行。葉聲颯颯飛霜重﹐籬影疏疏落月明。沙冷斷鴻投別浦﹐風髙殘漏下孤城。衰遲自笑情猶在﹐一首新詩取次成。客去追記坐間所言徵西幙罷幾經春﹐嘆息兒音尙帶秦。每爲後生談舊事﹐始知老子是陳人。建隆乾徳開王業﹐溫洛榮河厭虜塵。倘得此生重少壯﹐臨危敢愛不貲身。疇昔行路悲疇昔﹐驅車每戴星。數殘雙只堠﹐歷盡短長亭。飛盞交迎餞﹐聽歌半醉醒。至今湖海夜﹐猶夢隴山靑。飲牛歌門外一溪淸見底﹐老翁牽牛飲溪水。溪淸喜不污牛腹﹐豈畏踐霜寒墮趾。捨東土瘦多瓦礫﹐父子勤勞藝黍稷。勿言牛老行苦遲﹐我今八十耕猶力。牛能生犢我有孫﹐世世相從老故園。人生得飽萬事足﹐捨牛相齊何足言。牧羊歌牧羊忌太早﹐太早羊輒傷。一羊病尙可﹐舉羣無全羊。日髙露晞原艸綠﹐羊散如雲滿川谷。小童但搢行一枝﹐豈必習詩知考牧。生日子聿作五字詩十首爲壽追懷先親泫然有作我生尙及宣和末﹐頒歷頻驚歲月移。負米養親無復日﹐蓼莪廢講豈勝悲。渡江百口今誰在﹐抱恨終身只自知。文字虛名何足道﹐樽前愧汝十章詩。園中書觸目气候今年晚﹐濃霜始此回。殘梧未全槁﹐晚菊有初開。烏桕先楓赤﹐寒鴉後雁來。西窗夕陽暖﹐摘橘薦新醅。養生武丁命傅說﹐治國如和羹。天亦命放翁﹐用此以養生。抑過補不足﹐輔相其適平。千歲汝自有﹐不必師廣成。齋中雜興二首八十頹齡安所歸﹐蕭然終日掩柴扉。淸心始信幽棲樂﹐窮理方知俗學非。山果滿筐猿食足﹐石泉通筧藥苗肥。衰翁莫道渾無事﹐掃葉歸來又落暉。又

倒掩衡門手自關﹐老身著在亂書間。有詩尙作淸宵祟﹐無事能妨白日閒。薄暮上樓聊試步﹐經旬止酒自酡顏。兒曹莫笑衰翁懶﹐擬徧淮南大小山。江上禹會橋頭江渺然﹐隔江村店起孤煙。冷云垂野雪方作﹐斷雁叫羣人未眠。萬里漂流歸故國﹐一生蹭蹬付蒼天。暮年尙欲師周孔﹐未遽長齋繡佛前。追憶徵西幙中舊事四首大散關頭北望秦﹐自期談笑掃胡塵。收身死向農桑社﹐何止明明兩世人。又

小獵南山雪未消﹐繡旗斜捲玉驄驕。不如意事常千萬﹐空想先鋒宿渭橋。又

憶昨王師戍隴回﹐遺民日夜望行臺。不論夾道壺漿滿﹐洛筍河魴次第來。又

關輔遺民意可傷﹐蠟封三寸絹書黃。亦知虜法如秦酷﹐列聖恩深不忍忘。冬夜颼颼黃葉欲辭枝﹐況著霜風抵死吹。投老難逢身健日﹐讀書偏愛夜長時。孤村月白聞衣杵﹐破竈煙靑煮芋糜。不是用心希陋巷﹐爲儒自合耐寒饑。冬日室中恰受一蒲團﹐也抵三千世界寬。上策莫如扃戶坐﹐苦閒猶復取書看。蔬靑飯軟枝梧老﹐窗白鑪新準備寒。堪笑此翁幽獨慣﹐卻嫌兒女話團欒。冬朝風入園林徹夜鳴﹐曉看黃葉與階平。篝鑪火著衣初暖﹐爨釜薪乾粥已成。潔己工夫先盥颒﹐正心事業始冠纓。聖賢𨿽遠詩書在﹐殊勝鄰翁擊磬聲。冬暮曉角昏鐘爲底忙﹐豈容老子更禁當。乘除富貴惟身健﹐補貼光陰有夜長。臨水小軒初見月﹐滿庭殘葉不禁霜。巴江尺素何時到﹐剩著新詩寄斷腸。風月鏡中日日鬢毛衰﹐八十還思七十時。風月不知人意緒﹐酒醒夢斷又催詩。落葉萬瓦淸霜伴月明﹐臥聽殘漏若爲情。無端木葉蕭蕭下﹐更與愁人作雨聲。邠風少學詩三百﹐邠風最力行。春前耕犢健﹐節近祭豬鳴。檐日桑楡暖﹐園蔬風露淸。金丹不須問﹐持此畢吾生。擁鑪不出輒終日自嘲柴門木落葉成堆﹐十日元無一再開。書坐藏多爲飽祟﹐詩緣吟苦作窮媒。兒言山圃當收栗﹐僧約溪橋共探梅。堪笑此翁推不動﹐地鑪無火畫寒灰。嘲梅未開梅蕊如紅稻﹐中藏無盡香。何時來鼻境﹐更待幾番霜。詩集卷四十九九十九首自嘲僻學論交少﹐貧居卜地偏。不逢方謝事﹐垂老旋希仙。兀兀醒如醉﹐昏昏晝亦眠。卻慚農與圃﹐一飽餞餘年。解嘲一壑棲遲久﹐多生習气消。行藏無愧怍﹐夢覺兩逍遙。倩鶴傳山信﹐疏泉洗藥苗。晚來幽興極﹐乘月過溪橋。野興晨炊畬粟薦園蔬﹐默計生涯已有餘。舉世方誇稽古力﹐滿懷空貯活人書。悶呼赤腳行沽酒﹐出遣蒼頭旋僦驢。不爲歸休習疏懶﹐愛閒元與市朝疏。枕上送盡小窗月﹐數殘孤戍更。淸詩時自至﹐幽夢久方成。衣杵斷還續﹐燈花落復生。細衾剩得暖﹐紙帳不知明。遠遊老子平生喜遠遊﹐流塵不惜暗貂裘。江亭吹笛三巴夜﹐關路騎驢二華秋。但使澄心同止水﹐自知幻境等浮漚。悠然飽聽松風睡﹐勾漏丹砂底用求。晚遊垣屋參差出﹐溝谿曲折通。亂鴉空際黑﹐落日竹間紅。軋軋輿竿語﹐搖搖幡腳風。吾行本無定﹐隨意入空濛。夜坐流落知聞絕﹐歸休寵辱空。酒狂寧限老﹐詩思正須窮。活火生新焰﹐殘燈委碎紅。平生會心處﹐正在兀然中。酒熟醉中作短歌陸子壯已窮﹐百計不救口。蜀道如上天﹐十年厭奔走。還鄕困猶昨﹐負郭無百畝。𨿽云饑欲死﹐亦未喪所守。虛名一畫餅﹐陳迹幾芻狗。但思從壯士﹐大獵云夢藪。長戈白如霜﹐爛漫載牛酒。箭穿乳虎立﹐車轔蒼兕吼。歸來數禽獲﹐毛血灑戶牖。人生貴適意﹐富貴安可苟。冬夜讀書有感落葉殘蕪又一冬﹐老人光景易匆匆。不論病惰耕桑業﹐但恨貧分學問功。馬昔騰驤離冀北﹐鶴今憔悴返遼東。六經未與秦灰冷﹐尙付餘年斷簡中。散步湖上至野人家湖上霜髙水落時﹐一藤信步出尋詩。妄誇彊健眞堪笑﹐喚作淸閒亦自欺。西埭又隨牛迹去﹐東村常望鸛巢知。漁翁畱客頻辭謝﹐雞瘦難烹酒味漓。對食戲詠癭榼傾桑落﹐毫杯點雨前。冰梨赤頁似頰﹐霜栗大如拳。洗鬲甫烹蔬甲﹐攜釒且斸筍鞭。餘年只此是﹐切勿念鮏羴。昨非溫飽從來與道違﹐書生只合臥牛衣。老狐五百生前錯﹐孤鶴三千歲後歸。舌自生肥勝玉食﹐腰常忘帶況金圍。一官彭澤曾何有﹐元亮還家悔昨非。遂初貧士善用短﹐屏居常自如。出尋鄰叟語﹐歸讀古人書。過店亦沽酒﹐登山時跨驢。非關傲塵世﹐聊欲遂吾初。小雨偶出鄰里小兒競隨吾後不知其意何也云生海澨初飛雨﹐日漏山椒旋作晴。篛笠芒鞋橋下路﹐兒童爭逐放翁行。書喜堪笑龜堂老更頑﹐天教白髮看靑山。家居禹廟蘭亭路﹐詩在林逋魏野間。略計未嘗三日醒﹐細推猶得半生閒。今年況展南湖面﹐朝借樵風暮可還。書房雜書二首斂版一何久﹐懸車已後時。狂酲醒始悔﹐窮獨老方知。世外乾坤大﹐林間日月遲。猶須采藥去﹐不愧鹿門期。又

面槁發鬅鬠﹐衰殘百不能。夜房侵戶月﹐晨硯滿池冰。藥債多於酒﹐蔬餐薄過僧。年深拄杖折﹐自斫澗邊藤。寒夕夜扣銅壺徹旦吟﹐了無人會此時心。燈殘焰作孤螢小﹐火冷灰如積雪深。風急江天無過雁﹐月明庭戶有疏砧。此身畢竟歸何許﹐但憶藏舟黃葦林。讀經半升粟飯養殘軀﹐晨起衣冠讀典謨。莫謂此生無用處﹐一身自是一唐虞。讀史民間斗米兩三錢﹐萬里耕桑罷戍邊。常使屏風寫無逸﹐應無烽火照甘泉。讀劉蕢策志士仁人气薄雲﹐唐家惟有一劉蕢。看渠放逐蛇龍手﹐那肯驅蠅與拍蚊。雨霰作雪不成大風散雲月色皎然數間茅屋寄蓬蒿﹐天遣來歸息我勞。月可一庭陳素練﹐風酣萬木起驚濤。病侵齒髮才𨿽盡﹐酒挾江山气尙豪。安得人間掣鯨手﹐共提筆陣法莊騷。中夜苦寒困窮全素節﹐羸老愈剛腸。報國永無日﹐飯蔬那自傷。布衾如鐵冷﹐冬夜抵年長。推枕歌梁甫﹐中庭月似霜。示子孫二首爲貧出仕退爲農﹐二百年來世世同。富貴苟求終近禍﹐汝曹切勿墜家風。又

吾家世守農桑業﹐一掛朝衣卽力耕。汝但從師勤學問﹐不須念我叱牛聲。早梅東塢梅初動﹐香來托意深。明知在籬外﹐行到卻難尋。縱筆二首晨炊躬稼米﹐夜讀世藏書。俯仰無多慚﹐心知死有餘。又

破囷供飯足﹐陋屋著身寬。小蹇勤芻秣﹐時時一跨鞍。歲暮雜感四首衰發如枯菅﹐殘齒如敗屐。取米鬻薄糜﹐便足度晨夕。欲知死遠近﹐不必訊龜筴。四序忽已過﹐如數堠雙只。發裝陌上亭﹐具食水邊驛。會當一日歸﹐豈有終作客。又

天風吹雪片﹐大者如飛鷗。豈惟平溝坑﹐直恐薶馬牛。百錢買薪蒸﹐千錢贖褐裘。𨿽無狐豸舟溫﹐要免溝壑憂。小兒爲我言﹐幸可具杯甌。園蔬亦復佳﹐過足翁豈求。又

歲盡霜雪稠﹐相望僵萬木。天豈私梅花﹐獨畀此芬馥。髙標我自有﹐何憾老空谷。人言和羹實﹐晚或參鼎飠束。哀哉世論卑﹐污我塵外躅。誰能湔祓之﹐寫眞配修竹。又

我少𨿽嗜書﹐賦性實慵惰。初誌略未酬﹐白髮已無那。吾兒猶好勇﹐世事如棄唾。呻吟編簡中﹐徹旦或未臥。爾來愈自勵﹐日讀易一邊。勉終大學功﹐吾道要負荷。自責晨起登堂正幅巾﹐蕭然聊欲養吾神。凡心未免更詩字﹐習气猶思議古人。買屩爲登山寺去﹐徹燈緣愛月窗新。何時一切消除盡﹐終作無懷上古民。懷舊用昔人蜀道詩韻曩自白帝城﹐一馬獨入蜀。晝行多水湄﹐夜宿必山麓。時聞木客嘯﹐常憂射工毒。蜿蜒蛇兩頭﹐砧踔夔一足。豈惟耳目駭﹐直恐性命促。稍歷葭萌西﹐遂出劍閣北。奴僵不敢訴﹐馬病猶盡力。我亦困人客﹐一日帶屢束。最憶蒼溪縣﹐送客一亭綠。豆枯狐兔肥﹐霜早柿栗熟。酒酸壓查梨﹐妓野立土木。主別意益勤﹐我去疲已極。行行求旅店﹐借問久乃得。溪聲答歌長﹐燈焰照影獨。村深寒更甚﹐薪盡燒簀竹。須臾風雨至﹐終夕苦漏屋。於時厭道途﹐自誓棄微祿。猶幾三十年﹐始謝祝史職。君恩念篤老﹐內閣使寓直。亦思秋豪報﹐力備藝黍稷。卻尋少時書﹐開卷有慚色。出遊僧院軒窗酒市樓﹐過門自入不須畱。恰來竹下尋棋局﹐又向沙邊上釣舟。詩放不能諧律呂﹐書狂猶足走蛟虯。秦碑禹窆風煙外﹐一弔興亡萬古愁。辛酉冬至今日日南至﹐吾門方寂然。家貧輕過節﹐身老怯增年。畢祭皆扶拜﹐分盤獨早眠。惟應探春夢﹐已繞鏡湖邊。冬至後一日書霜霰新冬後﹐年齡大耋時。功名久無夢﹐文字略存詩。丘壠歸何憾﹐琴書付有兒。癡人癡到底﹐更欲數期頤。客至何處軒車客﹐能來桑麥村。一奴先入市﹐此老自應門。野果嘗皆澀﹐村醅壓尙渾。殘年亦何恨﹐治世作黎元。子聿入城小硯寒生凍﹐孤燈翳復明。衰翁守微火﹐稚子隔重城。日落林無影﹐舟行水有聲。詩家忌艸艸﹐得句未須成。降魔老閱人間久﹐曾降百萬魔。悲憂誠害性﹐喜悅亦傷和。省事常須勉﹐忘懷得最多。當年未知此﹐無柰月明何。冬日二首故里躬耕後﹐頹齡耄及前。開門無客至﹐得句有僧傳。忽忽身如夢﹐迢迢日似年。會當乘小雪﹐夜上剡溪船。又

客至惟淸坐﹐眞貧不是慳。援琴排遣悶﹐合藥破除閒。引鶴時穿屐﹐逢梅一破顏。怪來寒徹骨﹐夜雪冒南山。客去相對蒲團睡味長﹐主人與客兩相忘。須臾客去主人覺﹐一半西窗無夕陽。自勉四首妄出眞成錯﹐歸耕惜已遲。褐溫貧始覺﹐飯美淡方知。身外元無易﹐情中自有詩。窮源那得止﹐瞑目以爲期。又

自信直如弦﹐殘年偶得全。老猶彊佞佛﹐貧亦諱言錢。旦暮勤鞭策﹐塵埃痛洗湔。仍須語兒子﹐此事要家傳。又

臂弱傳鈔少﹐心煩記問衰。讀書猶自力﹐愛日似兒時。章句分無憾﹐聲形講不遺。明年幸彊健﹐閉戶有餘師。又

歸老寧常逸﹐時時學荷釒且。室𨿽無長物﹐圃尙有餘蔬。壯志誠衰矣﹐貧居亦晏如。爲農當世業﹐安用築門閭。午晴至園中老不禁寒起每遲﹐出門蕭散午晴時。春回九地梅先覺﹐霜霣千林竹不知。藥圃采苗芒屨濕﹐石泉照影角巾欹。歸來未過西檐日﹐袖手悠然獨詠詩。七侄歲暮同諸孫來過偶得長句雨墊林宗一角巾﹐蕭條村路並煙津。四朝遇主終身困﹐八世爲儒舉族貧。行摘殘蔬循廢圃﹐臥聞饑雀噪空囷。封胡羯末皆佳甚﹐剩喜團欒一笑新。苦寒終日頻添季子裘﹐經旬不上仲宣樓。摩挲酒榼𨿽堪喜﹐疏索梅花未免愁。正苦冰生退吟筆﹐卻思雪作潤耕疇。乘除擾擾殊多事﹐獨擁靑氈覓睡休。閒中書適二首棋廢機心息﹐書捐美睡多。客來時淡話﹐酒後亦髙歌。甚欲江湖去﹐無如老病何。平羌半輪月﹐依舊照漁蓑。又

乞得殘骸久﹐天涯一禿翁。瓢分春甕綠﹐甑絕太倉紅。短褐便冬暖﹐長歌樂歲丰。老腰那可折﹐步步賴枯筇。復湖世事相尋敗與成﹐湖中畚鍤浩縱橫。共知陂壞行當復﹐敢恨臺髙旣已傾。天鏡忽看孤月墮﹐樵風長送片帆輕。下臨萬頃如雲稼﹐從此年年有頌聲。梅花絕句四首體中頗覺不能佳﹐急就梅花一散懷。衝雨涉溪君會否﹐免教塵土涴靑鞋。又

髙韻知難折簡呼﹐溪頭掃地置芳壺。梅如解語應惆悵﹐昔日名流一个無。又

折得梅花古渡頭﹐詩凡卻恐作花羞。淸樽賴有平生約﹐爛醉千場死卽休。又

疏枝冷蕊誰能畫﹐楊叟江西舊擅名。今日東窗閒拂拭﹐去人一尺眼先明。跋馮氏蘭亭二首堂堂淮陰侯﹐夫豈噲等伍。放翁評此本﹐可作蘭亭祖。又

繭紙藏昭陵﹐千載不復見。此本得其骨﹐殊勝蘭亭面。十二月二日夜夢與客並馬行黃河上憩於古驛二首並轡徐驅百里中﹐雲開太華翠摩空。是間合有神靈在﹐七十餘年墮犬戎。又

河濱古驛辟重門﹐雉兔紛紛黍酒渾。吾輩豈應徒醉飽﹐會傾東海洗中原。倚樓暮云細細鱗千疊﹐新月纖纖玉一鉤。嘆息化工眞妙手﹐衝寒來倚水邊樓。讀書先親愛我讀書聲﹐追慕慈顏涕每傾。萬事到前心盡懶﹐一編相向眼偏明。致君正使違初志﹐爲己猶當畢此生。更祝吾兒思早退﹐雨蓑煙笠事春耕。讀史夜對遺編嘆復驚﹐古來成敗浩縱橫。功名多向窮中立﹐禍患常從巧處生。萬里關河歸夢想﹐千年王霸等棋枰。人間只有躬耕是﹐路過桑村最眼明。閒遊已破梅花一兩枝﹐並溪穿塢每歸遲。老軀健似中年日﹐鄕俗淳如太古時。上疏淸狂非復昔﹐據鞍矍鑠欲誇誰。一端尙被鄰翁笑﹐無事長吟費撚髭。日暮朴學無關道廢興﹐更堪衰與病相乘。眼看白日西南去﹐繩系膠黏總不能。省事老去終年臥艸廬﹐事皆省盡略無餘。塵畱鼠迹猶嗔拂﹐風作瓢聲固不除。興發舊醅何害醉﹐詩成拙筆亦堪書。投牀睡美悠然覺﹐作計今知本不疏。雪中作鬢毛無柰歲華催﹐一笑登臨亦樂哉。平地忽成三尺雪﹐繞湖何啻萬株梅。雲山疊疊朝憑閣﹐簾幕沈沈夜舉杯。節物鼎來方自此﹐酥花彩勝待春回。夢韓無咎王季夷諸公積雪欲照夜﹐老雞方唱晨。諸公逝已久﹐幽夢忽相親。話舊慇懃意﹐追歡見在身。悠然又驚覺﹐撫枕一悲辛。晴窗讀書自勉今日雪始晴﹐繞捨鳥烏樂。老來少睡眠﹐𨿽病亦早作。豈無案上書﹐可與共寂寞。弦歌始風雅﹐次第窺灝噩。髙明仰河漢﹐曲折窮脈絡。唐虞誠未遠﹐洙泗亦如昨。委佩聞都兪﹐避席承博約。膏肓幸施砭﹐幽欣納鑰。天全魯壁藏﹐不墮秦火虐。吾生百世余﹐其敢負所托。冬夜讀史有感短檠膏涸夜將殘﹐感事懷人興未闌。酌酒淺深須自度﹐圍棋成敗有傍觀。斷粞作飯終年飽﹐大布裁袍稱意寬。世上閒愁千萬斛﹐不教一點上眉端。大寒大寒雪未消﹐閉戶不能出。可憐切云冠﹐局此客膝室。吾車適已懸﹐吾馭久罷叱。拂塵取一編﹐相對輒終日。亡羊戒多岐﹐學道當致一。信能宗闕裏﹐百氏端可黜。爲山儻勿休﹐會見髙崒嵂。頹齡𨿽已迫﹐孺子有美質。自詠滿梳晨起發凋零﹐亭午柴門未徹扃。萬事忘來尙憂國﹐百家屏盡獨窮經。楠枯倒壑𨿽無用﹐龜老搘牀故有靈。夢裏騎驢華山去﹐破云巉絕數峯靑。晚興斸芋挑蔬自鬻羹﹐雪檐收滴暮寒生。不嫌終日無來客﹐時聽荒園斲木聲。雪後寒甚日破重云出﹐春從淺步來。未融樓北雪﹐先綻水南梅。屏護淸吟硯﹐缸鳴乍熟醅。平生羨李愬﹐入蔡夜銜枚。雪晴步至捨傍雪消還似雨﹐冰釋旋成泥。視菜荒陂北﹐尋梅小塢西。墻陰新犢臥﹐庭際午雞啼。幽興殊無極﹐歸來日已低。訪隱者湖曲有隱者﹐時時容叩門。人如釣渭叟﹐地似避秦村。笑語囂塵遠﹐衣冠古制存。山寒歸路晚﹐相與盡瓢樽。村野村野易過日﹐閉門心自欣。一身猶逆旅﹐萬事固浮雲。病厭詩爲祟﹐閒憑酒策勛。灌園𨿽舊業﹐隨事不須勤。初夜初夜多幽興﹐危闌偶獨憑。月升星盡沒﹐風勁雪重凝。身似遊邊客﹐心如退院僧。奇寒不可耐﹐歸對北窗燈。雙松東岡天矯兩蒼龍﹐千尺蟠空黛色濃。六十餘年松若此﹐誰知我更老於松。兀兀兀兀孤村客﹐悠悠兩世人。夢忘身潦倒﹐醉覺膽輪囷。故里簪纓換﹐都門巷陌新。餘年猶有幾﹐撫事一傷神。殘歷殘歷不盈紙﹐苦寒侵獘裘。歲豬鳴屋角﹐儺鼓轉街頭。未死猶當學﹐長貧肯復憂。雪晴農事起﹐且復議租牛。戒言饒舌憂患始﹐銘膺勸戒深。談空摩詰默﹐對酒子光喑。久已忘齊語﹐何嘗解越吟。悠然嫌未足﹐更撫絕弦琴。聞松風有感重位每憂身後罵﹐虛名不救眼前饑。直須采藥名山去﹐日夜松風無歇時。遣興二首侯印從來非所圖﹐赤丁子亦不容呼。著低怯對新棋敵﹐量減愁逢舊酒徒。生世豈能常役役﹐酣歌且復和嗚嗚。扁舟到處皆吾境﹐莫問桐江與鏡湖。又

家住城南剡曲傍﹐門前山色蘸湖光。三朝執戟悲年往﹐二頃扶犁樂歲穰。名姓已隨身共隱﹐文辭終與道相妨。子孫勉守東臯業﹐小甑吳粳底樣香。有道流過門畱與之語頗異口占贈之萬里縱橫自在身﹐偶然來看剡溪春。取將月去閒娛客﹐攜得雲歸遠寄人。縮地不妨遊汗漫﹐移山隨處對嶙峋。須君更出囊中劍﹐一爲關河洗虜塵。閒記老境二首謝事久懸車﹐爲農懶荷釒且。破裘寒旋補﹐殘發短猶梳。槁木忘榮謝﹐閒雲任捲舒。心知老當逸﹐先罷夜觀書。又

嫌鬧不入市﹐怕寒稀出門。擁鑪愁兀兀﹐投枕睡昏昏。柳色新如染﹐梅花香滿村。猶嗟未免俗﹐薄酒誑空樽。小飲梅花下作脫巾莫嘆發成絲﹐六十年間萬首詩。排日醉過梅落後﹐通宵吟到雪殘時。偶容後死寧非幸﹐自乞歸耕已恨遲。靑史滿前閒卽讀﹐幾人爲我作蓍龜。門外野望野迥浮煙碧﹐門深反照紅。柳邊雙鷺渚﹐天際萬鴉風。僧唄家禳疫﹐神船社送窮。丰年隨處樂﹐忘卻鬢如蓬。自題傳神識字深村叟﹐加巾下版僧。檐挑雙艸屨﹐壁倚一烏藤。得酒猶能醉﹐逢山未怯登。莫論明日事﹐死至亦騰騰。歲暮貧甚戲書阿堵元知不受呼﹐忍貧閉戶亦良圖。曲身得火才微直﹐槁面持杯只暫朱。食案闌干堆苜蓿﹐褐衣顚倒著天吳。誰知未減粗豪在﹐落筆猶能賦兩都。晚晴閒步鄰曲間有賦湯沐身輕念出遊﹐近春原野霽煙浮。樓陰雪在玉三寸﹐云罅月生銀一鉤。窮巷客稀常足睡﹐暮年詩退不禁愁。鄕鄰無事冬耕罷﹐獨倚籬門數過牛。誦書示子聿二首乃翁誦書捨東偏﹐吾兒相和山之巓。翁老且衰常早眠﹐兒聲夜半方冷然。楚公著書數百編﹐少師手校世世傳。我生七十有八年﹐見汝任此寧非天。又

易傳三聖至仲尼﹐炎炎秦火乃見遺。經中獨無一字疑﹐正須虛心以受之。世衰道散吁可悲﹐我老欲學無碩師。父子共讀忘朝饑﹐此生有盡志不移。十二月二十九日夜半雨雪作披衣起聽臘雪瑞丰登﹐春雨相發生。二者皆可賀﹐愛此打窗聲。披衣起靜聽﹐蕭蕭亂疏更。豈惟肺渴蘇﹐耳目爲一淸。孤燈不結花﹐相對翳復明。明朝遂除夕﹐歲月驚崢嶸。辛酉除夕衰境遇白雞﹐自分墮幽墟。造物偶見寬﹐俯仰復歲除。駸駸迫耄期﹐凜凜無根株。孰知尙堅頑﹐壯者有不如。銅瓶垂碧井﹐手自浸屠蘇。松煤染兔穎﹐秉燭題桃符。登梯掛鐘馗﹐祭竈分其餘。僮奴嘆我健﹐卻立不敢扶。新春無五日﹐節物傾裏閭。羅幡插紗帽﹐一醉當百壺。除夕六聖涵濡作幸民﹐明朝七十八年身。門前西走都城道﹐臥看無窮來往人。詩集卷五十一百首開歲綠襦新畫衛門扉﹐賀刺相欺可累欷。賣困不靈仍喜睡﹐送窮無術又來歸。相尋蠶市人何在﹐爛醉蟆津事亦非。惟有禹祠春漸好﹐從今剩判典春衣。箕卜孟春百艸靈﹐古俗迎紫姑。廚中取竹箕﹐冒以婦裙襦。豎子夾扶持﹐插筆祝其書。俄若有物憑﹐對答不須臾。豈必考中否﹐一笑聊相娛。詩章亦間作﹐酒食隨所須。興闌忽辭去﹐誰能執其袪。持箕畀竈婢﹐棄筆臥墻隅。幾席亦已徹﹐狼藉果與蔬。紛紛竟何益﹐人鬼均一愚。梅花絕句六首幾年不到合江園﹐說著當時已斷魂。只有梅花知此恨﹐相逢月底卻無言。又

當年走馬錦城西﹐曾爲梅花醉似泥。二十里中香不斷﹐靑羊宮到浣花溪。又

聞道梅花坼曉風﹐雪堆徧滿四山中。何方可化身千億﹐一樹梅前一放翁。又

小亭終日倚闌干﹐樹樹梅花看到殘。只怪此翁常謝客﹐元來不是怕春寒。又

亂篸桐帽花如雪﹐斜掛驢鞍酒滿壺。安得丹靑如顧陸﹐憑渠畫我夜歸圖。又

紅梅過後到緗梅﹐一種春風不並開。造物無心還有意﹐引教日日放翁來。立春前一日作開年化日已舒長﹐漸見風和鳥變吭。冒土萱芽抽嫩綠﹐拂橋柳色弄輕黃。重溫壽酒屠蘇釅﹐探借春盤餅餌香。不入城門今幾歲﹐遙知車馬正匆忙。立春日日出風和宿醉醒﹐山家樂事滿餘齡。年丰臘雪經三白﹐地暖春郊已徧靑。菜細蔟花宜薄餅﹐酒香浮蟻瀉長瓶。湖村好景吟難盡﹐乞與侯家作畫屏。送子龍赴吉州掾我老汝遠行﹐知汝非得已。駕言當送汝﹐揮涕不能止。人誰樂離別﹐坐貧至於此。汝行犯胥濤﹐次第過彭蠡。波橫吞舟魚﹐林嘯獨腳鬼。野飯何店炊﹐孤棹何岸艤。判司比唐時﹐猶幸免笞箠。庭參亦何辱﹐負職乃可恥。汝爲吉州吏﹐但飲吉州水。一錢亦分明﹐誰能肆讒毀。聚俸嫁阿惜﹐擇士教元禮。我食可自營﹐勿用念甘旨。衣穿聽露肘﹐履破從見指。出門𨿽被嘲﹐歸舍卻睡美。益公名位重﹐凜若喬嶽峙。汝以通家故﹐或許望燕幾。得見已足榮﹐切勿有所啟。又若楊誠齋﹐淸介世莫比。一聞俗人言﹐三日歸洗耳。汝但問起居﹐餘事勿掛齒。希周有世好﹐敬叔乃鄕裏。豈惟能文辭﹐實亦堅操履。相從勉講學﹐事業在積累。仁義本何常﹐蹈之則君子。汝去三年歸﹐我儻未卽死。江中有鯉魚﹐頻寄書一紙。正月五日出遊久作閒人不慣愁﹐新春天气更淸柔。未爲遼海千年別﹐且繼斜川五日遊。細柳拂頭穿野徑﹐落梅黏袖上漁舟。此身定去神仙近﹐倚徧江南賣酒樓。六日云重有雪意獨酌徧遊數澤一漁舠﹐盡歷風霜只縕袍。天爲念貧偏與健﹐人因見懶誤稱髙。地連海澨濤聲近﹐云冒山椒雪意豪。偶得名樽當痛飲﹐涼州那得眞蒲萄。閒甚戲作酒盡枵樽腹﹐書拋委架塵。漸能閒過日﹐始覺老催人。玉麈王夷甫﹐金龜賀季眞。若論方外事﹐終愧葛天民。莫笑莫笑窮閻叟﹐人生亦已稀。眾中容後死﹐險處得先歸。初服還韋布﹐晨飧美蕨薇。牀頭周易在﹐捨此復疇依。初春雜興五首戲續春寒賦﹐閒賡午醉詩。煎茶小石鼎﹐酌酒古銅卮。曝日龜浮沼﹐營巢鵲墮枝。村深無客過﹐幽興與誰期。又

水長鷗初泛﹐山寒茗未芽。深林聞社鼓﹐落日照漁家。渡遠呼船久﹐橋傾取路斜。客愁慵遠眺﹐不是怯風沙。又

問途來野店﹐秣蹇憩山郵。何處無詩思﹐平生慣旅愁。翩翩下鷗鷺﹐點點散羊牛。傳入王孫畫﹐千金未易酬。又

故歲愁聽雨﹐新春剩得晴。暖催紅蕊鬧﹐漲入綠池平。遊馬行爭路﹐華燈賣滿城。江村獨無事﹐戶戶及時耕。又

老病倦遊陟﹐偶尋溪友期。殘冰擁魚笱﹐新暖入桑枝。山崦巨然畫﹐煙村摩詰詩。何人爲收拾﹐愧我不能奇。春曉喔喔雞號野﹐昏昏月掛樓。夢隨殘漏斷﹐愁伴宿酲畱。壯志看淸鏡﹐春寒著獘裘。拂窗新柳色﹐最憶錦江頭。書感投老羈孤久﹐臨觴感慨頻。關河疏舊友﹐風雨敗新春。事固少如意﹐天終能勝人。所悲頭上發﹐不與柳條新。壬戌正月十四日老子居然健﹐上元如許晴。湖平波不起﹐天闊月徐行。散發漁舟穩﹐臨風野笛淸。安能擁笳鼓﹐萬里將幽井。十五日誰推圜境上天東﹐桂影婆娑滿鏡中。天宇更無雲一點﹐譙門初報鼓三通。兒童艸艸杯盤喜﹐鄰曲紛紛笑語同。逐祿豈能無聚散﹐明年誰復半衰翁。髙枕髙枕閒看古篆香﹐世間萬事本茫茫。偶亡塞馬寧非福﹐太察淵魚恐不祥。每與諸兒論今古﹐常將百世業耕桑。危機正在黃金印﹐笑殺初心繆激昂。送施武子通判初入修門鬢未秋﹐安期千里接英遊。退歸久散前三眾﹐邁往欣逢第一流。只道升沈方異趣﹐豈知气類肯相求。龍鐘不得臨江別﹐目斷西陵煙雨舟。老學庵自規堯徳被四表﹐其本在身修。江河水稽天﹐發源乃涓流。人忍於搏虱﹐習熟且解牛。象箸與玉杯﹐漆器實其由。斯須失兢畏﹐惡名溢九州。始乎爲善士﹐終可蹈軻丘。孰置汝太山﹐孰擠汝污溝。降福孰汝私﹐得禍孰汝讎。聖狂在一念﹐禍福皆自求。易簀汝所知﹐垂死勿惰偸。雨夜斷岸輕煙著柳條﹐孤村小雨夜蕭蕭。荒雞隔浦聲相續﹐短燭無風焰自搖。朴學元知縻歲月﹐殘生竟是老漁樵。最憐鬢畔千莖雪﹐日日春風吹不消。子聿以剛日讀易柔日讀春秋常至夜分每聽之輒欣然忘百憂作長句示之朱顏已去鬢絲稠﹐知復人間幾歲畱。正可牀頭著周易﹐安能車上說春秋。齏鹽日昳從兒好﹐弦誦更闌解我憂。時發一言常中理﹐絕勝問事不能休。記夢信命從來不問天﹐經旬無酒亦陶然。夢爲估客揚州去﹐水調聲中月滿船。夜賦八十衰翁久掛冠﹐今年無酒敵春寒。亂雲入戶雨方急﹐斷雁叫羣燈未殘。蠹簡幸存隨意讀﹐蝸廬𨿽小著身寬。支離自笑心猶壯﹐憂國憂家慮萬端。杜叔髙秀才雨雪中相過畱一宿而別口誦此詩送之久客方知行路難﹐關山無際水漫漫。風吹欲倒孤城遠﹐雪落如簁野寺寒。暮挈衣囊投土室﹐晨沽村酒掛驢鞍。文章一字無人識﹐胸次徒勞萬卷蟠。曉賦雞晨非一唱﹐鴉旦每三鳴。萬物各有役﹐吾生何所營。書編猶未掩﹐窗紙已微明。稚子勇過我﹐瑯瑯誦易聲。雪後龜堂獨坐四首丈夫自重如拱璧﹐安用人看一錢直。簞食豆羹不虛受﹐富貴那可從人得。讀書萬卷行愧心﹐幽有鬼神爲君惜。龜堂樂處誰得知﹐紅日滿窗聽雪滴。又

兩手龜坼愁出袖﹐閉戶垂帷坐淸晝。朝陽破云雪漸消﹐點滴無窮聽檐澑。士生百行𨿽相補﹐第一要能安飯糗。詩書幸可教兒童﹐勿使後人憐晚謬。又

牙齒欲落何足惜﹐爛鬻藜羹自堪食。屋穿不害气吐虹﹐客至從驚瘦如脂。天公鐫汝亦已至﹐春風裂面雪三尺。濁醪傾罷仰屋歌﹐尙友孫侔與徐積。又

閉門屋漏不可居﹐出門雪泥深尺餘。興闌已回剡溪棹﹐路滑罷借東家驢。竹窗兀兀無與語﹐澆愁賴有酒一壺。眼花耳熱睡至夜﹐吹火起讀殘編書。二月一日作浪藉梅花委道傍﹐山櫻已復占年光。檐消積雪時間滴﹐衣覆殘鑪剩得香。老馬已衰寧識路﹐寒龜未死且搘牀。柴荊終日無來客﹐賴有陶詩伴日長。過東鄰歸小憩籃輿過鄰曲﹐綠野喜新晴。暖日生花气﹐丰年入碓聲。築陂鄕竭作﹐買犢戶深耕。歸舍還尋睡﹐殘書傍枕橫。寄呂子和南廂聖代多名徳﹐君家不乏公。還看短袍綠﹐來蹋軟塵紅。小忍便無事﹐力行方有功。官閒能念我﹐時寄尺書東。自述藜藿安貧陋﹐柴荊俯莽蒼。露蓍朝筮易﹐掃地晝焚香。美睡天教懶﹐長歌客恕狂。歡然送餘日﹐醉死亦何傷。呂氏子夔郎求詩乃祖身兼將相崇﹐諸孫玉立有家風。此郎已復塵埃外﹐它日相期气類中。行己勤勤須自省﹐讀書亹亹要新功。果能哮吼如獅子﹐一瓣香應嗣放翁。新晴兼旬不雨亦常陰﹐一日新晴抵萬金。浦面波紋春縠細﹐橋頭柳色麯塵深。關山滿眼愁千斛﹐歲月催人雪一簪。猶有彊寬懷抱處﹐午窗睡起聽鳴禽。晚步湖堤歸偶作酒盡知難折簡呼﹐出門仍苦要人扶。殘梅委地香誰惜﹐歸雁穿雲遠欲無。日落牛羊猶被野﹐農閒畚鍤正開湖。還家寂寞西窗晚﹐旋燎枯枝擁地鑪。春來食不足戲作饑臥誰能羨屬饜﹐髙懷飽食豈容兼。分司祿在終難取﹐束帛恩深獨不沾。衰謝形容無藥駐﹐奔馳日月欠膠黏。兒童拍手看翁醉﹐山杏溪桃簇帽檐。散步湖堤上時方浚湖水面稍渺氵彌矣老覺人間萬事輕﹐不妨閒處得閒行。西山鳥沒暮云合﹐南浦堤平春水生。孤操不渝無鶴怨﹐淡交耐久有鷗盟。先民幸處吾能勝﹐生長兵間老太平。老學庵老學衡茅底﹐秋毫取自欺。開編常默識﹐閉戶有餘師。大節艱危見﹐眞心夢寐知。唐虞元在眼﹐生世未爲遲。春曉彊尋殘夢苦難成﹐推枕搘藤繞捨行。新漲生波漁艇活﹐晨曦送暖客衣輕。煙迷芳艸蒼茫色﹐鵲占髙枝嚄唶聲。老病自憐猶嗜學﹐誦書家塾羨諸生。龜堂雨後作澤國春多雨﹐龜堂病少悰。𨿽名舊朝士﹐其實老耕農。一點葦間火﹐數聲煙外鐘。詩材故不乏﹐處處起衰慵。書感我欲哭窮途﹐所懼世俗驚。出門復入門﹐掩淚且吞聲。唐虞邈難繼﹐周孔不復生。承學百世下﹐我輩責豈輕。楊墨斥已殫﹐釋老猶縱橫。拔本塞其源﹐力盡志未平。吾道如皦日。薄食終必明。一木𨿽獨立﹐可支大廈傾。夷風方變夏﹐孰能作長城。卓哉易簀公﹐垂死猶力行。後書感貧賤終身志不移﹐閉關涵泳賴書詩。唐虞未遠如親見﹐周孔猶存豈我欺。力學正須忘寢食﹐少年誤計事文辭。爾來朋友皆雲散﹐考質從誰盡所疑。村居書喜紅橋梅市曉山橫﹐白塔樊江春水生。花气襲人知驟暖﹐鵲聲穿樹喜新晴。坊場酒賤貧猶醉﹐原野泥深老亦耕。最喜先期官賦足﹐經年無吏叩柴荊。中春偶書鄰曲祈蠶候﹐陂塘浸種時。春寒薪炭覺﹐雨霽鼓鐘知。驢瘦衝泥怯﹐魚驚食釣遲。衰翁一味懶﹐耕養愧吾兒。夜泊小聚近江幹﹐中春尙爾寒。釣船隨鷺宿﹐煙月伴鐘殘。冉冉歲時速﹐茫茫天地寬。推篷一搔首﹐無處著悲歡。東岡櫻桃已過殊不知病著寒侵怕出門﹐蕭蕭煙雨暗江村。一樽闕與梅花別﹐過盡櫻桃不足言。別嚴和之二首器之魂逝已難招﹐尙有和之慰寂寥。今夜月明空嘆息﹐想君孤棹泊溪橋。又

千里風煙行路難﹐旅舟應過子陵灘。人間富貴知何物﹐莫負君家舊釣竿。齋中雜題四首湖水日益長﹐柳色日益深。好鳥西山來﹐飛鳴過前林。年華挽不畱﹐陳迹曠難尋。花開少共賞﹐酒熟惟孤斟。王謝今編氓﹐曲水空山陰。一樽欲弔古﹐已矣予何心。又

屯云失南山﹐三日吹細雨。歲月不貸人﹐蛙聲遽如許。一年復一年﹐老至不可禦。下濕病在脾﹐餘息僅如縷。枯皮裹瘦骨﹐半屬松下土。屋壞要當顚﹐安能彊撐拄。又

書生每苦饑﹐得飯已可賀。黃齏三百甕﹐自是天所破。有時尙不繼﹐得米無暇簸。昨者雪塞門﹐煙絕但僵臥。𨿽云迫溝壑﹐老學不敢惰。夜分喚鄰翁﹐我歌爾當和。又

西窗日過中﹐饑坐生眼花。援筆課小詩﹐墨燥字傾斜。須臾忽滿紙﹐翩翩若風鴉。𨿽無古人法﹐簡拙自一家。乃知雨漏壁﹐未愧錐畫沙。俄報豆飯熟﹐投筆喜莫涯。呼童拾澗薪﹐試我家山茶。春晚萍葉靑浮水﹐蛙聲鬧徹明。川云時聚散﹐天气半陰晴。杏子爭梅結﹐鳩巢後鵲成﹐吾儕亦有役﹐過社更深耕。社日小飲人生當惜老年時﹐醉插山花壓帽欹。世事恰如風過耳﹐微聾自好不須治。山茶雪裏開花到春晚﹐世間耐久孰如君。憑闌嘆息無人會﹐三十年前宴海云。春夜寂寂春將暮﹐迢迢夜未央。膏殘燈焰短﹐杵急藥塵香。困思棲雙睫﹐羸軀寄一牀﹐養慵新有味﹐初志悔軒昂。春遊右軍不復見淸眞﹐賞會猶須我輩人。幽夢斷時雞唱曉﹐短章成處鳥呼春。出山茶筍村墟鬧﹐上市蒓鱸匕箸新。速覓一壺隨處醉﹐風吹紅紫半成塵。北窗睡起杏梢紅濕晝初長﹐睡過窗間半篆香。久厭客遊歸自好﹐本無才術老何傷。依蒲不去羣魚樂﹐點艸還驚小蝶忙。堪笑放翁無一事﹐彊將詩句占年光。北窗懷友中年妄意慕軻雄﹐白首終希尺寸功。落落要居流俗外﹐兢兢恐墜異端中。仰天俯地猶多愧﹐飯豆羹藜已過丰。幸有北窗堪講學﹐故交零落於誰同。舟中作二首娥江西路石帆東﹐身寄鷗波浩蕩中。疊疊沙痕畱浦岸﹐疏疏日影透漁篷。詩人無復同盟在﹐酒債何時一洗空。已迫耄年宜易感﹐人生五十卽稱翁。又

晤語無人與遣愁﹐出門聊復弄輕舟。山穿煙雨參差出﹐水赴陂塘散漫流。隔葉雄雌鳴谷鳥﹐傍林子母過吳牛。數家淸絕如圖畫﹐炊黍何妨得小畱。湖村春興桑柘相望雨露新﹐桃源自隱不緣秦。稻陂正滿初投種﹐蠶子方生未忌人。酒借鵝兒成淺色﹐魚憑雲母作修鱗。賽神歸晚比鄰醉﹐一笑猶關老子身。鄰餉結隊同秋獲﹐連墻聽夜舂。薄持聊共飽﹐熱啜卻煩供。炊玉吳粳美﹐浮蛆社酒醲。時平多樂事﹐莫厭數從容。久雨風雨連旬日﹐屢空猶晏如。敢言苔及榻﹐僅免釜生魚。薺糝朝供缽﹐松肪夜照書。百年如此過﹐作計未全疏。登山困厄身垂老﹐登臨意未平。暮煙迷艸色﹐宿雨壯溪聲。往古飛鴻沒﹐浮名脫髮輕。平生五字律﹐自笑尙關情。讀易大易中含造化機﹐王何元未造精微。乾坤要自吾身看﹐臥聽雞鳴起索衣。村居書事二首四十餘年食太倉﹐賜骸恩許返耕桑。長絲出鬲甫蒓羹美﹐白雪翻匙稻飯香。酒戶知貧焚舊券﹐醫翁憐病獻新方。春殘睡足東窗下﹐聞道長安依舊忙。又

藥物枝梧病漸蘇﹐門前野老笑相呼。春深水暖多魚婢﹐雨足年丰少麥奴。小飲杯盤隨事具﹐閒行巷陌倩人扶。題詩非復羌村句﹐誰與丹靑作畫圖。春晚書村落間事千古會稽城﹐閭閻樂太平。丰年觀米價﹐霽色聽禽聲。俗儉憎浮侈﹐民淳力釣耕。豳詩有七月﹐字字要躬行。雜興六首秦漢區區了目前﹐周家風化遂無傳。君看八百年基業﹐盡在東山七月篇。又

羲和分職授人時﹐斷自唐虞意可知。獸舞鳳來餘事耳﹐西成東作要熙熙。又

老無添處仍逢病﹐春欲殘時未減寒。架上漢書渾忘盡﹐牀頭周易卻常看。又

一身逋負愁賒酒﹐滿眼關山悔上樓。子細推來惟合睡﹐五更風雨已如秋。又

面顏日瘦口眼大﹐气血頓衰須髮獰。不用淩煙寫冠劍﹐一蓑煙雨事春耕。又

故交零落形弔影﹐陳迹淒涼口語心。辛苦一生成底事﹐祈招空解誦愔愔。南堂獨坐晨坐南堂雙眼明﹐南山山色滿柴荊。片雲忽過失簾影﹐急雨初來聞竹聲。鸚鵡螺深生酒興﹐蟾蜍滴古助詩情。野人頻約天臺去﹐幾糸兩靑鞋了此行。春雨示鄰曲春來天气苦蕭森﹐如縷云升便作霖。寒澑何曾住一滴﹐綠陰忽已徧千林。蒓絲箭茁垂垂老﹐蓼浦菱塘灩灩深。聞道南山花尙在﹐約君攜酒試同尋。讀書堯庭君相都兪盛﹐闕裏師生博約深。我讀殘編食忘味﹐朱弦三嘆有遺音。新晴賞牡丹杜門睡榻長蒼苔﹐滿眼新晴亦樂哉。小市忽逢蒓菜出﹐曲欄初見牡丹開。不嫌雨後泥三尺﹐且趁春殘醉幾回。自揣明年猶健在﹐東箱更覓茜金栽。對酒神仙豈易學﹐富貴不容求。百歲儻未盡﹐一樽差可謀。鐘鳴上方晚﹐桂髮小山秋。處處多幽趣﹐攢眉勿浪愁。病起遇晴有作十日春雨霪﹐百疾投間作。呻吟𨿽甚苦﹐飲啖尙自若。筋骸則已疲﹐正气亦消鑠。行年垂八十﹐所恃豈在藥。魔軍累百萬﹐指顧可盡縛。君看仁義師﹐何至用韜略。川云忽破散﹐平地見日腳。無人畫此翁﹐縹緲立孤鶴。定命定命元知不可移﹐更兼狂疾固難治。履穿衣獘窮居日﹐齒豁頭童大耋時。耕釣詩多悲境熟﹐功名夢少感年衰。今朝雨歇春泥散﹐剩伴兒童鬥艸嬉。假山小池二首鑿池容斛水﹐壘石效遙岑。鳥喜如相命﹐魚驚忽自沈。風來生細籟﹐云度作微陰。便恐桃源近﹐無人與共尋。又

蓮嶽三峯峙﹐桃源一路分。池偸鏡湖月﹐石帶沃洲云。魚隊深猶見﹐禽聲靜更聞。巖幽林箐密﹐疑可下湘君。春欲盡天气始佳作詩自娛浮雲飛盡見靑天﹐拄杖閒拈瘦倚肩。漸喜綠秧分禾罷禾亞﹐又看畫柱坼秋千。雞豚雜遝祈蠶社﹐鼓笛喧嘩競渡船。惟有此翁無一事﹐閉門贏得日髙眠。自詠生艸覆蝸廬﹐長須駕鹿車。貧猶思施藥﹐老不廢觀書。登覽攜童稚﹐歌呼和裏閭。躬耕亦何得﹐聊以遂吾初。西村勞農川雲散盡十分晴﹐繚出溪頭信意行。片片飛花隨步遠﹐離離芳艸上墻生。村深日暖單衣爽﹐路轉沙平兩屢輕。膰肉芬香坊酒釅﹐因來聊得餉春耕。題廬陵蕭彥毓秀才詩卷後二首詩句雄豪易取名﹐爾來閒澹獨蕭卿。蘇州死後風流絕﹐幾許工夫學得成。又

法不孤生自古同﹐癡人乃欲鏤虛空。君詩妙處吾能識﹐正在山程水驛中。捨北溪上垂釣大耋還家萬事非﹐垂竿好在綠苔磯。風和山雉挾雌過﹐村晚吳牛將犢歸。春漲新添塘灩灩﹐夕云仍帶雨霏霏。此生自笑狂顚足﹐依舊人間一布衣。三月二十二日作雨過艸爭出﹐溪湍魚逆行。輕舟摘蒓菜﹐小市聽鶯聲。萬事已無夢﹐一樽猶有情。吾兒能講學﹐不必說無生。詩集卷五十一九十九首書感頭顱已可知﹐牙齒今復落。十步或再休﹐啜粥不及勺。身依一蒲團﹐壁掛兩芒屩。對客輒坐睡﹐有問莫能酢。念昔少壯時﹐心慕宦遊樂。初登平津館﹐晚入徵西幙。雨暗駱谷烽﹐霜淸散關柝。登髙望中原﹐气已吞雍雒。寧知事大謬﹐憔悴理徵橐。單車去梁益﹐健席下沔鄂。還朝見故人﹐大馬黃金絡。後來固多士﹐鵷鷺照臺閣。婆娑郎吏間﹐祇自取嘲噱。歷思從來事﹐無鐵可打錯。幸得還故園﹐快若解束縛。閭裏通有無﹐情厚不爲薄。泥行事春耕﹐日曝畢秋獲。隔墻喚鄰翁﹐濁酒聊共酌。寒食小市禁煙余﹐東郊展墓初。桐陰覆碧井﹐泉脈入淸渠。貧悴停遊舫﹐龍鐘廢荷釒且。西窗斜日在﹐且復勘殘書。西村暮歸天气淸和修禊後﹐上風淳古結繩前。村村陂足分秧水﹐戶戶門通入郭船。亭障盜消常息鼓﹐坊場酒賤不論錢。行人爭看山翁醉﹐頭枕槐根臥道邊。捨外彌望皆靑秧白水喜而有賦此地天教著放翁﹐捨傍煙樹晚空濛。一無可恨得歸老﹐寸有所長能忍窮。東作已趨堯舊俗﹐南薰方詠舜遺風。謝安勛業能多少﹐枉是匆匆起剡中。寄題太和陳誠之秀才遠明樓宦遊再有江西役﹐南望廬陵每慨然。未見髙樓出雲雨﹐但驚妙語雜風煙。諸公何止元和盛﹐獨我初非正始賢。筆力深知太遼絕﹐此詩它日勿同編。蝸捨鍋捨茨生艸﹐龜腸飽淖麋。麥因多雨損﹐蠶遇閏年遲。徙義憂無勇﹐求仁戒自欺。此生𨿽欲盡﹐吾志未應衰。東岡東岡竹千竿﹐大者圍過尺。微風生其間﹐蕭蕭戛寒碧。我閒適一到﹐散發坐磐石。萬事不累心﹐淸嘯遂至夕。此君本傲世﹐獨我有夙昔。老惰恐作疏﹐時來寓琴弈。首夏亂山深處著柴荊﹐岸幘披衣露气淸。宴坐有書聊作伴﹐出遊無客獨題名。陰陰密樹花初盡﹐灩灩方池水已平。幾許人間堪笑事﹐今朝百舌頓無聲。贈曾溫伯邢徳允發似秋蕪不受耘﹐茶山曾許與斯文。回思歲月一甲子﹐尙記門墻三沐燻。捲裏聖賢能覿面﹐人間富貴實浮雲。二君才气俱超絕﹐豈待衰翁誦所聞。自述三首古井無由浪﹐浮雲一掃空。詩書修孔業﹐場圃嗣豳風。懼在饑寒外﹐憂形寤寐中。吾年𨿽日逝﹐猶冀有新功。又

舊業還耕釣﹐殘年迫耄期。筋骸衰後覺﹐力量夢中知。客約溪亭飲﹐僧招竹院棋。未爲全省事﹐終勝宦遊時。又

屏迹歸休後﹐頤生寂寞中。忍貧辭半俸﹐學古得全功。西棣村醅釅﹐東陂小彴通。經行有佳趣﹐稚子也能同。示客一點昏燈兩部蛙﹐客來相對半甌茶。典衣未贖身饒虱﹐治米無工飯有沙。每爲采菱浮野艇﹐時因賣藥宿山家。靑鞋到處堪乘興﹐不獨雲門與若耶。對食戲作二首香粳炊熟泰州紅﹐苣甲蒓絲放箸空。不爲休官須惜費﹐從來簡儉作家風。又

米如玉粒喜新舂﹐菜出煙畦旋摘供。但使胸中無愧怍﹐一餐美敵紫眓峯。對酒戲作二首杖頭髙掛百靑銅﹐小立旗亭滿袖風。莫笑村醪薄無力﹐衰顏也得暫時紅。又

亂插酴酉糜壓帽偏﹐鵝黃酒色映角黃船。醺然一枕虛堂睡﹐頓覺情懷似少年。夏初湖村雜題八首市遠村深客到稀﹐艸堂終日掩柴扉。釀成新蜜蜂兒靜﹐分盡殘泥燕子歸。又

嫩日輕風夏未深﹐曲廊倚杖得閒吟。地偏艸茂無人迹﹐一對茭雞下綠陰。又

寒泉自換菖蒲水﹐活火閒煎橄欖茶。自是閒人足閒趣﹐本無心學野僧家。又

日落溪南生暮煙﹐幅巾蕭散立橋邊。聽殘賽廟冬冬鼓﹐數盡歸村只只船。又

胎發茸茸漆不如﹐夏初安健勝春初。雙瞳懶看公卿面﹐卻解燈前讀細書。又

從來抵死愛湖山﹐敢料天教半世閒。杜曲桑麻𨿽苦薄﹐灞橋風雪如相關。又

幽禽兩兩已成巢﹐新竹森森漸放梢。稻壠作陂先蓄水﹐野堂防漏卻添茅。又

門巷蕭條長綠苔﹐經旬淸坐罷傳杯。麯生風味那忘得﹐少待吾家芍藥開。溪上露坐水際風生爽拂裾﹐比鄰自集不勞呼。昏鴉杳杳飛初定﹐遠樹離離望欲無。新竹出林時解籜﹐小荷翻露已成珠。橋東一徑蒼苔滑﹐歸舍還須稚子扶。北齋書志示兒輩初夏佳風日﹐頹然坐北齋。百年從落魄﹐萬事忌安排。鄕俗能尊老﹐君恩許賜骸。饑寒𨿽未免﹐何足系吾懷。作盆池養科斗數十戲作小小盆池不畜魚﹐題詩聊記破苔初。未聽兩部鼓吹樂﹐且看一編科斗書。枕上風竹無時靜﹐月窗終夜明。時時聽驚鵲﹐一一數殘更。吳楚民猶困﹐燕齊虜未平。功名天所命﹐吾志固難成。晨起終夜厭姑惡﹐經春無秭歸。溪云生慘慘﹐林日澹暉暉。物外孤懷勝﹐人間百慮非。鄰翁剡中去﹐爲我買漁衣。喜晴葛衣初著喜新晴﹐寂寂虛堂一榻橫。乍坼孤花藏葉罅﹐晚歸雙燕拂簾旌。舞空不斷遊絲直﹐掠地還飛落絮輕。剩欲倚闌尋好句﹐淸笳已復動髙城。讀夏書巨浸稽天日沸騰﹐九州人死若丘陵。一朝財得居平土﹐峻宇雕墻已遽興。幽棲何處是幽棲﹐城南路少西。楊花穿戶入﹐燕子避簾低。棋局聊相對﹐茶鑪亦自攜。溪頭云易合﹐晚雨又成泥。閒詠園中艸木六首翦刀葉畔戲魚回﹐帔子花頭舞蝶來。領略年光屬閒客﹐一樽自勸不須推。又

麝香萱艸移東郭﹐錦子葵花買上原。兒喚乃翁閒一看﹐欣然曳杖出籬門。又

一樹山櫻鳥啄殘﹐懸鉤半捨亦甘酸。兒童采得爭來餉﹐應念衰翁舌本乾。又

綠侵小徑蟆衣艸﹐靑絡疏籬鬼帶藤。未暇開編尋本艸﹐且將名品問山僧。又

日髙未辦續晨炊﹐一碗村醅且療饑。槃箸索然君勿笑﹐桑間紫椹正累累。又

仲夏園中百艸靈﹐風吹露坼各靑靑。勸君辦取金鴉觜﹐不問昌陽與豨苓。夜雨初夏雨淋浪﹐檐聲繞四廊。感深頭易白﹐睡少漏偏長。紅捲簾旌濕﹐潤生衣焙香。淸吟欲排悶﹐三嘆不成章。晨起海燕翩將乳﹐戎葵粲已繁。魚船初入市﹐蒓擔未過門。年耄停朝課﹐家貧省小飧。所欣行樂處﹐秧稻徧村村。放翁拜賜頭銜號放翁﹐家傳不墜散人風。問年已過從心後﹐遇境但行無事中。馬老豈堪空冀北﹐鶴飛猶得返遼東。道傍跌宕煩君看﹐閱盡時人臉尙紅。過鄰家老病在臂踝﹐終日不喜動。溪云忽過前﹐袖手以目送。今晨光景佳﹐霽色入鳥哢。駕言出柴荊﹐暫作湖山夢。東村望鶴巢﹐西阜過獾峒。父老意欣然﹐爲我撥春甕。豈惟澆舌燥﹐亦用軟腳痛。形骸去繩檢﹐談笑得少縱。吳蠶初上簇﹐陂稻亦已種。端五數日間﹐更約同解粽。東園晨起東園去﹐消磨夏日長。隨鋤泉眼出﹐上爪藥苗香。琴掛山齋壁﹐龜搘道室牀。始知彭澤令﹐眞足傲羲皇。曉出至湖桑埭殘年孤寂不堪言﹐時喚平頭駕短轅。老气猶能作羆臥﹐壯懷誰復記鴻軒。棹歌縹緲城西路﹐煙樹參差埭北村。堪笑怪奇消未盡﹐夜來還夢屬櫜鞬。雨夜觀史讀書雨夜一燈昏﹐嘆息何由起九原。邪正古來觀大節﹐是非死後有公言。未能劇論希捫虱﹐且復長歌學叩轅。它日安知無志士﹐經過指點放翁門。雨後作今日雲歸恰喜晴﹐小池忽見水紋生。窗昏又輟讎書課﹐臥聽蕭蕭打葉聲。園中稚竹侵檐綠﹐新桐覆井涼。閒身少羈束﹐隨處得徜徉。山鵲惺惚語﹐藤花掩冉香。吾詩有餘思﹐小復立西廂。湖上遇道翁乃峽中舊所識也大罵長歌盡放顚﹐時時一語卻超然。掃空百局無棋敵﹐倒盡千鐘是酒仙。巴硤相逢如昨日﹐山陰重見亦前緣。細思合辱先生友﹐五十年來不負天。老學庵北作假山旣成卽雨彌月不止古者封禪歲﹐乾封輒枯旱。不言絕民食﹐徒欲曬日觀。我今作小山﹐才及仞有半。下瀦數斗水﹐艸木稍蔥茜。蕞爾何足言﹐造物亦幽贊。冥冥一月雨﹐陰翳迷昏旦。芳艸爭抽萌﹐珍木亦擢幹。龜魚出復沒﹐鳥雀聚仍散。彼天初何私﹐遺我耳目玩。遂令閭巷間﹐日厭鵓鴣喚。淖深樵蘇絕﹐有米不能爨。爲小乃害大﹐未可以理斷。憂懼塞胸中﹐當食屢興嘆。培塿固易平﹐荷鍤愧吾懦。苦雨二首盡道迎梅雨﹐能無一日晴。窗昏愁細字﹐檐滴亂疏更。未怪蛙爭席﹐眞憂水冒城。何由收積潦﹐簫鼓賽西成。又

煙水茫無際﹐空階滴不休。一窗閒隱幾﹐四月澹如秋。箔冷蠶遲績﹐泥深麥未收。家貧村酒薄﹐曷解老農憂。五月初作鄰捨舂新麥﹐家人拾晚蠶。推移逢夏五﹐賦與嘆朝三。遣日須棋局﹐忘憂賴酒甔。幽居有髙致﹐多取未爲貪。遊西村贈隱者水淸沙淨見遊魚﹐槐柳陰陰五月初。人似登仙惟火食﹐俗如太古欠巢居。熟聞髙臥常扃戶﹐剩欲頻來共荷釒且。從此夢遊端有地﹐淵明不獨愛吾廬。彷徉家世由來出楚狂﹐湖山垂老得彷徉。讀書坐懶常中廢﹐得句因衰已旋忘。萬化隨緣寓虫臂﹐百年何處異羊腸。忍饑到死知無恨﹐免使人嘲作飯囊。碌碌碌碌初何取﹐悠悠信所之。安貧無鬼笑﹐守道有天知。暑服黃縑制﹐晨飧赤米炊。今朝潦水退﹐村路得遨嬉。讀陳蕃傳莫笑書生一卷書﹐唐虞事業正關渠。漢廷若有眞王佐﹐天下何須費掃除。夏日晨起華胥歸路萬山靑﹐拈得烏藤繞捨行。兩眥尙餘殘睡美﹐一襟初受曉涼生。陰陰院落新桐影﹐寂寂房櫳乳燕聲。已罷小飧停卯酒﹐龜腸蟬腹不勝淸。醉舞短帽篸花舞道傍﹐年垂八十尙淸狂。茸茸胎發朝盈櫛﹐炯炯神光夕照梁。令尹閱人三仕已﹐太山在我一豪芒。藥苗麥飯初何欠﹐全取愚儒百煉剛。北窗微陰露滴林梢花送香﹐風吹池面雨輸涼。蠹書一卷作老伴﹐麥飯半盂支日長。學道莫如心自肯﹐杜門眞與世相忘。君恩不報𨿽知愧﹐稊米安能益太倉。夏夜乞骸安晚節﹐養疾臥空村。月暗梟鳴樹﹐船歸犬吠門。藜羹加糝美﹐黍酒帶醅渾。稚子能勤學﹐燈前與細論。村居鵯來鳥穿林語﹐可鳥鵝並水鳴。饋漿憐道暍﹐裹飯助鄰耕。零落橋危斷﹐欹斜屋半傾。君毋笑偸情﹐猶足盡吾生。晚興羸病時時劇﹐歡悰日日疏。睡憑書紹介﹐愁賴酒驅除。小蹇追涼處﹐輕衫出浴初。無人堪晤語﹐且復狎樵漁。溪上散發倚胡牀﹐風生水面涼。單衣縫白糸寧﹐雙屨織靑芒。荷葉猶微赤﹐藤花已半黃。歸來村路晚﹐漁火耿蒼茫。貧甚戲作長句示鄰曲百屋堆錢四壁空﹐人生志願孰能同。蕭條齒髮難藏老﹐冷落杯盤可諱窮。屬刂筍不思鄣夏日﹐典衣那計禦霜風。知心幸有鄰翁在﹐一笑相從艸莽中。縱筆冉冉殘年迫耄期﹐肱𨿽三折未成醫。北山愚公世方笑﹐東郭順子吾所師。萬里元非破賊手﹐一生無柰造物兒。梅雨初晴湖水滿﹐未妨把酒細哦詩。入都葵莧登盤酒可賒﹐豈知扶病又離家。朝行打岸濤頭惡﹐夜宿垂天斗柄斜。不恨山林淹歲月﹐但悲道路困風沙。鄰翁好爲看耕隴﹐行矣東歸一笑嘩。開局八十年光敢自期﹐鏡中久已發成絲。誰令歸蹋京塵路﹐又見新開史局時。舊吏僅存多不識﹐殘編重對只成悲。免朝愈覺君恩厚﹐閒看中庭木影移。感舊四十三年夢﹐今朝又喚回。平橋穿小市﹐細雨壓輕埃。老喜詩情在﹐慵愁史課催。時時還自笑﹐白首接鄒枚。贈陸伯政夜窗燈火老徒勤﹐自憫何時可策勛。未喪斯文天壽我﹐豈無餘子我思君。約通殘譜言猶在﹐細讀新詩筆欲焚。早晚皇恩許歸去﹐相呼同臥石帆雲。雨夜暮雨濯殘熱﹐史官非坐曹。忍慚靡粟帛﹐偸暇近詩騷。屋老孤燈暗﹐風顚萬木號。明朝有奇事﹐江閣看秋濤。自局中歸馬上口占幼輿只合著山巖﹐誤被恩光不蓋慚。人怪衰翁煩尺一﹐心知造物賦朝三。飛騰豈少摩云鶻﹐蹙縮方同作繭蠶。安得公朝閔枯朽﹐早教歸臥舊茆庵。秋雨久占煙波弄釣舟﹐業風吹作鳳城遊。不知苑外芙蕖老﹐但見墻陰苜蓿秋。黃把裹書俄復至﹐朱顏辭鏡不容畱。晚窗又聽蕭蕭雨﹐一點昏燈相對愁。秋夜庭院蕭條夜气淸﹐臥聽宮漏下宮城。旅懷生怕還鄕夢﹐畱取殘燈伴雨聲。求月桂重重汗簡擁衰翁﹐百里家山夢不通。病眼可令常寂寞﹐煩君爲致數枝紅。秋思二首烏帽翩翩九陌塵﹐杖藜誰記岸綸巾。遺簪見取終安用﹐獘帚𨿽微亦自珍。廊廟似聞憐老病﹐雲山漸欲屬閒身。墻隅苜蓿秋風晚﹐獨倚門扉感慨頻。又

霜露初侵季子裘﹐山川空賦仲宣樓。夢回最怯聞衣杵﹐病起常憂負酒籌。日月往來雙轉轂﹐乾坤成壞一浮漚。書生事業無多許﹐二寸毛錐老未休。史院書懷後死與斯文﹐猶能讀典墳。𨿽慚千載事﹐要是一生勤。石磑霏霏雪﹐銅鑪裊裊云。扶衰又秋晚﹐何以報吾君。楚辭所謂桂數見於唐人詩句及圖畫間今不復見矣作二絕句屬山僧野人試求之小山桂枝今所無﹐一生到處問樵夫。細思不獨人間少﹐月裏何曾有兩株。又

丹葩綠葉郁團團﹐消得姮娥種廣寒。行盡天涯年八十﹐至今未遇一枝看。雨夜細雨催扃戶﹐昏燈照擁衾。倦知秋漏永﹐瘦怯曉寒深。林鵲依檐宿﹐莎虫入戶吟。此時搔短髮﹐誰會欲歸心。九月初作四首菊佩鮮槃節物催﹐老懷撫事一悠哉。年光半付殘編去﹐詩句時從倦枕來。零落朋儔今孰在﹐寂寥事業世方咍。兩叢月桂門前買﹐自下中庭破綠苔。又

九月都門凜欲霜﹐羸軀恩免立鵷行。細書付吏謄初稿﹐和藥呼兒對古方。陋巷閉門常謝客﹐髙齋掃地獨焚香。此生自計終何取﹐似有山林一日長。又

碧海仙蓬感舊遊﹐暮年心事轉悠悠。登髙此去無多日﹐扶病重來又過秋。十里樓臺迷巷陌﹐萬家砧杵戒衣裘。平生剩欠觀書債﹐四庫畱人未許休。又

富貴功名未足云﹐平生一飯不忘君。哦詩髙韻淒金石﹐把釣幽情渺水雲。落葉打窗秋已暮﹐歸鴉泊樹日將曛。欲知老病常多感﹐革帶今年減幾分。暮秋十日都門雨﹐風煙已暮秋。甑香新菽粟﹐篝暖故衣裘。意气臨書健﹐形骸顧影愁。何時剡中路﹐秣蹇憩山郵。重九不出遣懷人生各自適飛潛﹐魚腹熊蹯豈得兼。並捨晚風傳藥杵﹐小窗殘日射書簽。昏瞳但怪花爭墜﹐衰鬢應無白可添。采菊泛觴終覺懶﹐不妨閒臥下疏簾。暇日身健官閒荷主恩﹐蕭然不異在家園。一池新墨生吟思﹐半篆殘香入夢魂。舊友無書知獨冷﹐小兒有命會孤瞶。藜羹粗足余何事﹐鍾動三茅又斂昏。憶三山柳橋南北弄煙霏﹐門不常關客自稀。遣僕遠馱黃檗出﹐呼兒閒取白鷗歸。片雲忽起迷丹竈﹐潦水初生沒釣磯。一出可憐時屢變﹐又看刀尺制秋衣。示子聿故山誰伴隱茅茨﹐幸有吾家大耳兒。雨暗小窗分夜課﹐雪迷長鑱共朝饑。名場未捷寧妨學﹐史限𨿽嚴不廢詩。我死汝應傳缽袋﹐勉持愚直報明時。車中作秋天近霜霰﹐吳地少風塵。時駕小車出﹐始知閒客眞。新交孰傾蓋﹐往事漫沾巾。處處皆堪隱﹐桃源莫問津。初寒偶出霜气凋關樹﹐晴光入市樓。閒人無造請﹐佳日亦遨遊。湖白方新出﹐淮虫咸亦易求。秋來幸無病﹐作意試新。史院晚出已乞殘骸老故丘﹐誤恩重作道山遊。龍津雨過橋如拭﹐鳳闕煙消瓦欲流。直捨小眠鐘報午﹐歸途微冷葉飛秋。心知伏櫪無千里﹐縱有王良也合休。贈洞微山人我年六十四﹐獲譴輸鬼薪。束書出東門﹐揮手謝國人。笑指身上衣﹐不復染京塵。時有一老翁﹐祝我當自珍。卻後十五年﹐迎君浙江濱。我笑語是翁﹐豈說他生身。事果不可知﹐邂逅如隔辰。鶴髮無餘鬢﹐鶉衣仍苦貧。秋風旱河頭﹐握手一笑新。買酒烹雞豚﹐往事得具陳。試數同朝舊﹐零落增悲辛。與翁𨿽俱老﹐肝膽猶輪囷。千里赤命駕﹐何況托近鄰。秋髙佳風月﹐相過莫厭頻。九月十四日夜雞初鳴夢一故人相語曰我爲蓮華博士蓋鏡湖新置官也我且去矣君能暫爲之乎月得酒千壺亦不惡也旣覺惘然作絕句記之白首歸修汗簡書﹐每因囊粟戲侏儒。不知月給千壺酒﹐得似蓮華博士無。初寒對酒晨起常教置一壺﹐色如鵝氄滑如酥。侍郎取榼不須笑﹐司業與錢還復酤。霜路預愁騎款段﹐雪舟每憶釣菇蒲。寒花滿帽君無笑﹐醉倒偏宜稚子扶。午晴試筆葉脫園林夜夜霜﹐風和巷陌日猶長。軒車但怪容孤鶴﹐稊米安能益太倉。此去得非窮李廣﹐向來元是老馮唐。明窗攬筆聊揮灑﹐颯颯驚蛇又數行。夜吟二首似睡不睡客欹枕﹐欲落未落月掛檐。詩到此時當得句﹐羈愁病思恰相兼。又

六十餘年妄學詩﹐工夫深處獨心知。夜來一笑寒燈下﹐始是金丹換骨時。詩集卷五十二九十首閒詠二首身似地行仙﹐心非欲界天。輿竿聲軋軋﹐巾角影翩翩。買菊穿苔種﹐懷茶就井煎。歸來書繞坐﹐隨處一欣然。又

久入春農社﹐新腰老衲包。紙裁微放矮﹐硯斲正須幽頁。髯簿能爲祟﹐方兄任絕交。吾詩無傑句﹐聊復當談嘲。遊張園冷局歸差早﹐名園得緩行。穿林山驟出﹐度峽路微平。霜近柳無色﹐風生蒲有聲。出門還惝怳﹐滿路夕陽明。客至官閒身自得﹐客至眼殊明。靜算棋生死﹐閒分酒濁淸。悠然劇談罷﹐偶爾小詩成。但恨桑麻事﹐無人與共評。客去客來拈麈尾﹐客去拂牀眠。孤夢歸湖上﹐殘書墮枕邊。幽禽窺戶語﹐落日傍窗妍。暫爾名朝士﹐終然是地仙。無客今日了無客﹐翛然麈柄閒。硯涵鴝鵒眼﹐香斮鷓鴣斑。木落風初勁﹐雲低雨尙慳。西湖未暇到﹐臥看曲屏山。次韻黃宮教見贈士固未易料﹐世乃有若人。髙標與曠懷﹐豈復容疏親。邂逅京塵中﹐握手一笑新。我𨿽讀古書﹐妙處愧斲輪。敢學狂接輿﹐歌鳳笑泣麟。空持鼻端堊﹐庶幾遇郢斤。獨立臨洪流﹐欲濟茫無津。君其幸教之﹐勿棄老病身。書直捨壁二首三黜愧公議﹐再來仍冷官。志無重奮發﹐身有轉衰殘。加飯支餘息﹐添衣禦早寒。歸休應漸近﹐不是彊心寬。又

道山西下路﹐杳杳歷重廊。地寂聞傳漏﹐簾疏有斷香。渠淸水馬健﹐屋老瓦松長。欲出重欹枕﹐無何見故鄕。韓太傅生日珥貂中使傳天語﹐一片驚塵飛輦路。淸霜粲瓦初作寒﹐天爲明時生帝傅。黃金飾奩雕玉觴﹐上尊卻食傳恩光。紫眓之峯玄熊掌﹐不數沙苑千羣羊。通天寶帶連城價﹐受賜雍容看拜下。神皇外孫風骨殊﹐凜凜英姿不容畫。問今何人致太平﹐綿地萬里皆春耕。身際風雲手扶日﹐異姓眞王功第一。懷故山老怯京塵化素衣﹐無端拋擲釣魚磯。碧雲又見日將暮﹐芳艸不知人念歸。萬事莫論羈枕夢﹐一身方墮亂書圍。岷山學士無消息﹐空想燈前語入微。西齋遣興桐葉秋先霣﹐菊花寒更香。酒邊聊兀兀﹐身外本茫茫。小憩元非睡﹐長吟偶似狂。忽然思把卷﹐一笑就窗光。雨夜作十月多蚊蚋﹐昏昏气未平。正須三日雨﹐卻用一霜晴。閒館蕭條意﹐空階點滴聲。鐘殘撫枕嘆﹐歸夢幾時成。掩戶蔗漿那解破餘酲﹐一讀南華眼自明。香縷映窗凝不散﹐墨丸入硯細無聲。太山蟻垤初何有﹐佛國魔宮本亦平。此段光明誰障得﹐曠懷還與老書生。臥疾舊疾乘衰作﹐長貧與懶宜。羈愁惟付酒﹐史課未妨詩。雨入殘更滴﹐霜逢閏歲遲。新春眞耄及﹐不用卜歸期。晚歸無事經秋別鏡湖﹐詩囊隨處累奚奴。樓頭寒日低將盡﹐陌上殘泥踏欲無。軒冕豈容關喜慍﹐簞瓢亦未費枝梧。畫橋綠浦歸來晚﹐一盞昏燈得自娛。寂寂接客厭紛紛﹐客去喜寂寂。今朝下簾坐﹐疏雨時一滴。地鑪擁破褐﹐自笑懶無敵。新春儻得歸﹐更面九年壁。獨坐有懷杜伯髙畫橋通小市﹐深院欲黃昏。愛月先移燭﹐畱香每閉門。李侯有佳句﹐樂令善淸言。老病貪搘枕﹐何由共一樽。李允蹈判院送酒四斗予答書乃誤以爲二斗作小詩識愧冷官誰顧雀羅門﹐一紙惟君肯見存。堪笑放翁昏至此﹐乘壺誤寫作朋樽。感舊贈超師一聲淸蹕出行宮﹐百尺黃旗繡戲龍。我赴文場君受戒﹐道邊曾共望髙宗。雜書四首世味漸闌如嚼蠟﹐惟詩直恐死方休。四時風月元無盡﹐萬里江山更擬遊。又

一身頂踵無非病﹐兩飯齏鹽亦闕供。正可淸言學夷甫﹐不須豪气似元龍。又

枳籬莎徑入荊扉﹐中有村翁百結衣。誰識新年歡喜事﹐一雞一犬伴東歸。又

身似匡廬老病僧﹐閉門一衲坐騰騰。雨聲驚斷長安夢﹐惆悵西窗夜半燈。送子粃赴金壇丞與汝爲父子﹐忽逾五十年。平生知幾別﹐此別益酸然。念汝發亦白﹐執手河橋邊。西行過臨平﹐想汝小系船。悠悠陽羨路﹐渺渺云陽川。京江昔所遊﹐想象在目前。今玆兩使君﹐幸有宿昔緣。汝𨿽登門晚﹐世好亦牽聯。顧於賞罰間﹐其肯爲汝偏。夙夜佐而長﹐努力忘食眠。醇如新丰酒﹐淸若鶴林泉。棠宜使可愛﹐蒲正不須鞭。今日史課偶少暇戲作五字仲夏入都門﹐堂瓦忽已霜。史館方掄才﹐我亦廁其傍。三日敗一筆﹐手胝視芒芒。吏來督日程﹐炙冷不及嘗。今辰偶少靜﹐掃地欲焚香。市聲塞我門﹐騶呼過我墻。鄙性不耐喧﹐惝怳意欲狂。天生兩窮耳﹐只堪聽啼螿。入局殘年困簡牘﹐靜坐憶漁樵。鄙意慚輕出﹐殊恩免早朝。微霜凋綠樹﹐寒日滿朱橋。悵望滄波友﹐弓旌豈易招。縱筆四首胸中略無一點事﹐眼底常展數行書。半饑半飽便可爾﹐衣食何須求有餘。又

小兒讀書耕且養﹐老夫入朝仕易農。明春史成許歸去﹐父子相逐歌年丰。又

晝倦夜常成美睡﹐病多老卻未全衰。歸從冊府猶披捲﹐了卻官書更賦詩。又

坊遠不聞宮漏聲﹐三茅鐘殘窗欲明。山童睡熟呼不應﹐添水拂書翁自行。送襄陽鄭帥唐老鄭侯骨相非復常﹐伏犀貫額面正方。聲名赫奕動天子﹐家世富貴連椒房。武能防秋北平道﹐文合落筆中書堂。畿西謀帥國大事﹐當寧久弄黃金章。一朝丹詔自天下﹐兩班仰首看騰驤﹐鄭侯此行端可羨。繡旗皂纛戈如霜﹐三更傳令出玉帳。平旦按陣來球場﹐宿兵萬竈盡貔虎。牧馬千羣皆驌驦﹐酒酣賦詩幕府和。縱橫健筆誰能當﹐𨿽然鄭侯志意遠。虎視直欲吞北荒﹐楡林雁門塞垣紫。孟津砥柱河流黃﹐出師有路吾能說。直自襄陽向洛陽﹐掩門四首身瘦不勝笏。官閒常掩門﹐漢廷𨿽好老。楚澤未招魂﹐硯潤蟾疏滴。香殘鴨尙溫﹐个中殊會意。恨欠阿戎言﹐又

簌簌落髙槐。陰陰長綠苔﹐只言門晝掩。不道客誰來﹐足痺思尋壑。愁生欠撥醅﹐吾兒能問事。梨栗且炮煨﹐又

舉手可及屋。積書髙拄頤﹐忽聞疏雨滴。怳記故山時﹐點染聊成字。呻吟僅似詩﹐不關才思盡。碌碌本亡奇﹐又

寡求忘市遠。易足任囊空﹐院吏催呈史。家僮笑涊窮﹐鬢毛驚盡白。倉粟飫陳紅﹐賴有三峨夢。時時到枕中﹐自嘲野老家風子未知。天教甫裏出孫枝﹐徧遊竹院尋僧語。時拂楸枰約客棋﹐是處登臨有風月。平生揚歷半宮祠﹐卽今个事渾如昨。喚作朝官卻自疑﹐乍晴出遊八十山翁病不支。出門也賦喜晴詩﹐小樓酒旆闌街處。深巷人家曬練時﹐本借微風欹帽影。卻乘新暖弄鞭絲﹐歸來幸有流香在。剩伴兒童一笑嬉﹐送客至湖州市偶駕雞棲送客行。迢迢十里出關城﹐誰知小市蕭條處。剩有丰年笑語聲﹐聊借野風吹醉頰。更憑陂水濯塵纓﹐故廬相見春回近。鄰曲家家已徧耕﹐題史院壁四首命薄謀常拙。年衰力轉微﹐益鳥飛元合退。羝乳偶成歸﹐汗簡慚靡日。流塵怯染衣﹐無端霜夜月﹐應照舊苔磯。又

槁木忘榮謝﹐閒雲任捲舒。慵爲繞枝鵲﹐寧作蠹書魚。羈旅心常折﹐親朋夢亦疏。溪頭釣船在﹐恐負此心初。又

白髮無餘鬒﹐蒼顏失故丹。旅遊多敗意﹐大屋每饒寒。出畏霜侵褐﹐歸乘日暖鞍。若非時得句﹐何以慰衰殘。又

苔甃平分路﹐銅環半掩扉。殘蕪寒不死﹐敗葉落還飛。責重何由塞﹐愁生但念歸。非無茅一把﹐世事苦相違。寄二子大兒新作鶴林遊﹐仲子經年戍吉州。日日望書常至暮﹐時時入夢卻添愁。得官本自輕齊虜﹐對景寧當似楚囚。識取乃翁行履處﹐一生任運笑人謀。訪客至北門抵暮乃歸北郭那辭十里遙﹐上車且用慰無聊。九衢浩浩市聲合﹐四野酣酣雪意驕。淸鏡新磨臨綠浦﹐長虹橫絕度朱橋。歸來熟睡明方起﹐臥聽鄰墻趁早朝。恩除祕書監羣仙鶴駕去難追﹐白首重來不自知。才藝荒唐癡獨絕﹐功名蹭蹬老如期。海邊鄭叟窮耽酒﹐吳下韋郎晚學詩。扶上木天君莫笑﹐衰殘不似壯遊時。寄題儒榮堂軍容基禍廟謀疏﹐尙記文登遣使初。只道大功隨指顧﹐至今遺種費銖鋤。還朝不遣參麟筆﹐寓直空聞上石渠。剩辦殺靑君記取﹐龍庭焚盡始成書。夙興鐘已樓頭動﹐燈猶帳外殘。霜濃愁枕冷﹐病起覺衣寬。鶴怨憑誰解﹐鷗盟恐已寒。君恩等天地﹐應許納微官。館中書懷流落逢明主﹐恩光集晚途。題名驚手戰﹐拜閣藉人扶。枉辱三華組﹐終歸一腐儒。庫書時取讀﹐猶足補東隅。雜興十首以貧堅志士節病長髙人情爲韻仕宦徧四方﹐每出歸愈貧。寒暑更質衣﹐笑倒鄰里人。今年作史官﹐坐糜太倉陳。無如思歸何﹐日夜望絕麟。區區牛馬走﹐齪齪蟣虱臣。恩深老不報﹐肝膽空輪囷。又

孟子辟楊墨﹐吾道方粲然。韓愈排佛老﹐不失聖所傳。伐木當伐根﹐攻敵當攻堅。坐視日月食﹐孰探天地全。一木信難恃﹐要憂大廈顚。安得孟韓輩﹐出爲吾黨先。又

聖人固多能﹐藝乃以不試。嗟予少貧賤﹐日月成坐棄。矧今耄已及﹐甘食而美睡。道衰朋友散﹐斯文凜將墜。閉戶輒竟日﹐孰與講仁智。厭厭生意盡﹐何暇議李志。又

少年喜結交﹐患難謂可倚。寧知事大謬﹐親友化虎兕。出仕五十年﹐危不以讒死。始畏囊中錐﹐寧取道傍李。老來多新知﹐英彥終可喜。豈以二三君﹐遂疑天下士。又

昔我遊廬山﹐夜遇東林雪。灰深火正熱﹐膏減燈半滅。童驚林虎過﹐僧惜澗松折。至今每追想﹐可解肺肝熱。那知蓬山夢﹐忽繼此淸絕。殊勝蘇子卿﹐餐氈持漢節。又

觀人如觀玉﹐拙眼喜譏評。得失顧在人﹐玉固非所病。慶曆嘉祐間﹐人才於斯盛。王回僅一招﹐石介棄不聘。乃知天下士﹐成敗各有命。願君姑安之﹐天定豈不勝。又

兩山如蛾眉﹐一水若車輞。吾昔廬其間﹐百里臨莽蒼。少年手藝木﹐條幹日夜長。咿啞駕獨轅﹐迢遞搖兩槳。平生會心地﹐今乃寄夢想。何時喚鄰翁﹐煙水行布网。又

貨財不可居﹐祿位不可饕。我爾本一家﹐何至臯蘭鏖。小夫謀人國﹐紛紛日煎熬。或謂性本惡﹐或謂經無褒。誤人方自此﹐孰如飲醇醪。淸言亦自佳﹐遺事非徒髙。又

魯山粹而博﹐韻美曠且眞。石渠東觀中﹐久矣無若人。飛仙驂鳳鸞﹐豈久混世塵。空餘文章在﹐常與日月新。我𨿽不足數﹐疇昔忝交親。尙想秋燈下﹐對影欹幅巾。又

君子尙大節﹐又甚惡不情。魯連故可人﹐用意終近名。千載髙夷齊﹐采薇忘其生。周公述易象﹐所以貴幽貞。去聖𨿽已遠﹐江左見淵明。我讀飲酒詩﹐朱弦有遺聲。送任夷仲大監往者江淮未徹兵﹐丹陽邂逅識耆英。叩門偶綴諸公後﹐倒屣曾蒙一笑迎。敢意癡頑成後死﹐相從仿佛若平生。小詩話別初何有﹐一段淸愁伴櫓聲。謝韓實之直閣送燈二首玉作華星綴絳繩﹐樓臺交映暮天澄。東都父老今誰在﹐腸斷當時諫浙燈。又

舊友年來不作疏﹐華燈乃肯寄蝸廬。寧知此老蕭條甚﹐二尺檠前正讀書。道山直捨身世從來一蠹魚﹐討論猶記八朝初。自憐報國無他技﹐又領蘭臺四庫書。館中營繕方一新而右文殿生芝艸甚異丹碧參差盛一時﹐殿楹三秀見金芝。漢庭漫道多才傑﹐天馬何勞作頌詩。戲述淵明鴻漸遺事桑薴柴桑一世豪﹐區區玩物亦徒勞。品茶未及毀茶妙﹐飲酒何如止酒髙。雪夜雪屋透窗明﹐風簾撮夜聲。披衣擁鑪坐﹐忘卻在都城。直捨獨坐思成都錦城花絮送吳船﹐屈指東歸又幾年。羣玉峯頭身老矣﹐百花潭上夢依然。靑衫尙記稱狂客﹐白髮寧知作老仙。所恨酒腸非復昔﹐閒遊空負杖頭錢。嘆老鏡裏蕭蕭白髮新﹐默思舊事似前身。齒殘對客豁可恥﹐臂弱學書肥失眞。漸覺文辭乖律呂﹐豈惟議論少精神。平生師友凋零盡﹐鼻堊揮斤未有人。冬曉恩免宵興趁曉班﹐養慵終覺愧吾顏。浮名半世虛催老﹐髙臥何時復得閒。兩岸夕陽漁浦市﹐數峯寒靄沃洲山。扁舟來往無窮樂﹐此事天公豈所慳。有懷梁益舊遊土堠累累只復雙﹐悠然殘夢對寒缸。亂山落日葭萌驛﹐古渡悲風桔柏江。虎印雪泥余過迹﹐樹經野火有空腔。四方行役男兒事﹐常笑韓公賦下瀧。孤坐無聊每思江湖之適世上元無第一籌﹐此身只合臥滄洲。櫓搖漁浦蒼茫月﹐帆帶松江浩蕩秋。有酒人家皆可醉﹐無僧山寺亦閒遊。老來閱盡榮枯事﹐萬變惟應一笑酬。夢韓無咎如在京口時旣覺枕上作短歌隆興之初客江臯﹐連榱結駟皆賢豪。坐中無咎我所畏﹐日夜酬倡兼詩騷。有時贈我玉具劍﹐間亦報之金錯刀。舊遊忽墮五更夢﹐舉首但覺鐵甕髙。樽前美人亦黃土﹐吾輩鬼錄將安逃。死生一訣信已矣﹐所恨膏火常煎熬。平生不愛蔥嶺話﹐方術亦陋葛與陶。但當東歸棄百事﹐爛醉海上觀雲濤。出東城並江而歸上車容假寐﹐出郭當閒遊。遠笛臨風起﹐髙帆到岸收。人歸花市路﹐客醉酒家樓。徑就東窗臥﹐孤燈欲話愁。子聿欲暫歸山陰見乃翁作惡遂不行贈以此詩鐘鳴豈復夜行時﹐文字相娛賴此兒。欲去復畱知汝孝﹐未言先泣嘆吾衰。兩篇易象能忘老﹐百畝山畬可免饑。但報家僮多釀酒﹐一欄紅藥是歸期。題趙生畫東都畫手排浮萍﹐天子獨賞一趙生。幅縑尺紙皆厚賜﹐眾史妬媢都人驚。爾來一筆不復見﹐好事往往空聞名。奇哉此獨出劫火﹐論價直恐千金輕。老廉博士最別識﹐一見自謂雙眼明。老夫寓居旱河上﹐矮軸正向幽窗橫。飯餘捫腹看不厭﹐林外重閣髙崢嶸。憑誰喚住兩禪客﹐水邊共聽煙鐘聲。題宣律師畫像秀目大頭顱﹐英姿舉世無。平生一瓦缽﹐何處有天廚。暇日弄筆戲書三首天地爲我廬﹐江山爲我客。北斗以酌酒﹐恨我飲量窄。人生但閉戶﹐烏用分菽麥。贈君玉函方﹐憒憒無皂白。又

艸書學張顚﹐行書學楊風。平生江湖心﹐聊寄華硯中。龍蛇入我腕﹐疋素忽已窮。餘勢尙隱轔﹐此興嗟誰同。又

胸懷幾云夢﹐形骸一槁木。𨿽客長安城﹐未始忘退縮。古來豪傑士﹐彊半死空谷。耐事勿動心﹐貧賤豈汝獨。立春前後連日風雨河岸春生綠﹐齋扉雨送昏。手鈔書半淡﹐巾漉酒微渾。餅餌連春日﹐歌呼近上元。所嗟今夕夢﹐不在石帆村。武林皇輿久駐武林宮﹐汴雒當時未易同。廣陌有風塵不起﹐長河無凍水常通。樓臺飛舞祥煙外﹐鼓笛喧呼明月中。六十年間幾來往﹐都人誰解記衰翁。立春後十二日命駕至郊外戲書觸目三首身兼老病常歸臥﹐天半陰晴偶出遊。鸚鵡碧籠當戶外﹐秋千畫柱出墻頭。年華冉冉飛雙翼﹐夢境悠悠寄一漚。旅食都門那可久﹐少畱應爲賦春愁。又

宮云縹渺漏聲遲﹐夢裏華胥卻自疑。春淺風光先盎盎﹐時平節物共熙熙。畫簾不捲聞人語﹐玉勒徐行避酒旗。閱盡輩流身獨健﹐怳如隨計入都時。又

丹成不服怕升天﹐豈料乘風到日邊。九陌樓臺生細靄﹐萬家弦管送流年。香車寶馬沿湖路﹐繡幕金罍出郭船。折簡亦思招客醉﹐不堪春困又成眠。春夜客向燈前老﹐愁從枕上生。雨聲添好睡﹐花气散餘酲。舊事談誰聽﹐新詩煉不成。惟當速歸老﹐鄰父待同耕。訪客至近郊訪客西郊路﹐停車小苑門。閒雲寧有雨﹐淡日不成暄。鷺下靑浦﹐鴉啼綠樹村。還家未索寞﹐隨分具魚飧。車中作雨過未生塵﹐寒輕不著人。斷雲飛苑路﹐髙柳暗天津。憔悴非平日﹐呻吟又一春。絲毫寧有補﹐空負耦耕身。倦飛倦飛何意閉樊籠﹐冉冉年光過眼空。酒盡不妨沽巷口﹐詩成多是在車中。曾腰白羽心猶壯﹐不養丹砂頰自紅。所嘆暮年交舊盡﹐燈前情話與誰同。遣興馬迹車塵不到門﹐暮年萬事付乾坤。讀書浪苦只取笑﹐識字𨿽多誰與論。骨相元非金馬客﹐夢魂空繞石帆村。濁醪幸有鄰翁共﹐莫厭從來老瓦盆。癸亥正月十日夜夢三山竹林中筍出甚盛欣然有作新春身不到家園﹐東崦西村役夢魂。一夜四山雷雨起﹐滿林無數長龍孫。詩集卷五十三一百一首謝徐志父帳幹惠詩編平生聞若人﹐筆墨極奇峭。相望二千里﹐安得接談笑。一朝獲其詩﹐驚喜逾素料。夜窗取吟諷﹐寒燈耿相照。春容淸廟歌﹐縹緲蘇門嘯。蹴天浙江濤﹐照野楚山燒。每篇十過讀﹐玩味頭屢掉。正如啜名酒﹐𨿽愛不忍釂。看君亦華發﹐气壓萬年少。予昔從茶山﹐辱賞三語妙。文章老不進﹐焦頁卒頁今可弔。誰知牛車鐸﹐黃鐘乃同調。願君時來過﹐勿卹俗子誚。河橋晚歸曲巷連新市﹐層樓近小橋。靑簾猶滴雨﹐綠浦恰通潮。簾影晴方見﹐笙聲冷未調。斜陽覓歸路﹐偏愛玉驄驕。謝王子林判院惠詩編文章有定價﹐議論有至公。我不如誠齋﹐此評天下同。王子江西秀﹐詩有誠齋風。今年入修門﹐軒軒若飛鴻。人言誠齋詩﹐浩然與俱東。字字若長城﹐梯衝何由攻。我望已畏之﹐謹避不欲逢。一日來叩門﹐錦囊出幾空。我欲與馳逐﹐未交力已窮。太息謂王子﹐諸人無此功。騎驢上灞橋﹐買酒醉新丰。知子定有人﹐詎必老鈍翁。紹興癸亥余以進士來臨安年十九明年上元從舅光州通守唐公仲俊招觀燈後六十年嘉泰壬戌被命起造朝明年癸亥復見燈夕遊人之盛感嘆有作隨計當時入帝城﹐笙歌燈火夜連明。寧知六十餘年後﹐老眼重來看太平。出謁晚歸萬卷縱橫眼欲盲﹐偶隨尺一起柴荊。淵魚脫水知難悔﹐野鶴乘車只自驚。苑路落梅輕有態﹐禦溝流水細無聲。紅塵朝暮何時了﹐促駕歸來洗破觥。思歸示子聿平生愛山水﹐遊陟老不厭。此外惟讀書﹐垂死尙關念。方昔少壯時﹐萬里攜一劍。自從還故山﹐日夜就收斂。蒙恩置三館﹐寒灰忽光焰。龍鐘气才屬﹐筆力安得贍。同捨多賢豪﹐揣分無乃玷。春來百疾作﹐沈痼困鍼砭。思歸入夢寐﹐歷歷數過店。問津始胥濤﹐系纜望禹窆。小江齏餅美﹐梅市將酒釅。云破山嶙峋﹐雨足湖瀲灩。二月柳勝槎﹐三月花如染。拄杖幸可扶﹐吾生尙何欠。更當與稚子﹐晨暮事鉛槧。天爵古所尊﹐榮名勿多占。上元後連數日小雨作寒戲作四首呼兒取酒敵春寒﹐病起眓裘剩覺寬。萬事不妨髙枕臥﹐始知老子耐悲歡。又

春風催暖入園林﹐一片雲生又作陰。畱得梅花三日住﹐誰云造物本無心。又

煙籠天闕靑鴛濕﹐水漲官河畫益鳥浮。解賦春陰三十首﹐不應惟有宋鄜州。又

擬撥殘書出郭行﹐浮雲忽已敗春晴。窮閻今雨無車馬﹐臥聽深泥濺屐聲。出湧金門出湧金門一黯然﹐初來猶是紹興前。都人百萬今誰在﹐惟有西湖似昔年。書志示子聿誤上蓬山亦已叨﹐所悲故里隔胥濤。還家未失屠羊業﹐報國元無汗馬勞。載筆敢言宗史漢﹐閉門猶得讀莊騷。小兒願與翁偕隱﹐正恐聲名未易逃。入春念歸尢切有作六朝覆育忝遺民﹐扶憊歸來雪鬢新。對酒無歡翻作病﹐愛詩何得但窮人。腰錢自昔妨騎鶴﹐絕筆何時到獲麟。鄕俗嬉遊重端五﹐剩烹團粽喚比鄰。書房雜詠二首賦性無他嗜﹐傳家但古書。堯咨洪水際﹐羲畫結繩余。異學方攘斥﹐浮文亦掃除。挑燈北窗下﹐聊得遂吾初。又

久客思鄕井﹐殘軀怯歲年。家能常食粥﹐口固不言錢。鐵補曾穿硯﹐韋聯屢絕編。臥聞兒講學﹐起坐失沈綿。獨立思故山溪水初生與岸平﹐橋頭新柳已藏鶯。詩緣遇興玲瓏和﹐酒爲逢知爛熳傾。靑篛買來衝雨釣﹐烏犍租得及時耕。今朝獨立東風裏﹐嘆息無人會此情。寓嘆俗心浪自作棼絲﹐世事元知似弈棋。舊業蕭然歸亦樂﹐餘年至此死何悲。古人可作將誰慕﹐造物無心豈汝私。已決殘春故溪去﹐短蓑垂釣月明時。後寓嘆貂蟬未必出兜鍪﹐要是蒼鷹憶下。彭澤往歸端爲酒﹐輕車已老豈須侯。千年精衛心平海﹐三日於菟气食牛。會與髙人期物外﹐摩挲銅狄灞城秋。新歲頗健寄靑城故人驕气年來痛自鋤﹐似能略契度關書。神光出背夜穿帳﹐胎發滿頭晨映梳。吾道元知非土苴﹐此身那可付丘墟。岷山幸有丹鑪在﹐靑壁何時共結廬。新年七十有九中歲抱沈綿﹐詎敢望七十。造物偶脫遺﹐俯仰耄已及。寧知辱弓旌﹐扶憊去鄕邑。受恩不知報﹐懷抱空怏悒。天門邈難窺﹐地芥亦懶拾。隨身一詩囊﹐副以兩藥笈。何當復得謝﹐浩蕩脫維縶。擘浪畫楫飛﹐穿雲靑革奚濕。餘年尙有幾﹐登覽當汲汲。狂吟題寺廊﹐大筆蘸墨汁。春日訪客於逆旅及郊寺感而有賦底事經年客帝鄕﹐風光淡沱日初長。野歌作气老猶壯﹐花气撩人醒亦狂。店壁拂塵尋舊字﹐寺樓極目送斜陽。告歸不過殘春事﹐杜曲桑麻亦未荒。二月二日夢中作零落薔薇委道傍﹐更堪微雨漬殘香。象牀玉尺人何在﹐腸斷新裁錦一方。對酒作羨門安期何在哉﹐河流上溯昆侖開。白雲不與隱居老﹐孤鶴自下遼天來。春江風物正閒美﹐綠浦潮平柁初起。暮吹長笛發巴陵﹐曉掛髙帆渡湘水。世間萬變更故新﹐會當太息摩銅人。脫裘取酒藉芳艸﹐與子共醉壺中春。西湖春遊靈隱前﹐天竺後﹐鬼削神剜作巖岫。冷泉亭中一尊酒﹐一日可敵千年壽。淸明後﹐上已前﹐千紅百紫爭妖妍。冬冬鼓聲鞠場邊﹐秋千一蹴如登仙。人生得意須年少﹐白髮龍鐘空自笑。君不見灞亭耐事故將軍﹐醉尉怒訶如不聞。春晚用對酒韻吾今歸哉復歸哉﹐艸堂正對湖山開。座銘漆園養生主﹐屏列柴桑歸去來。一閒可敵八珍美﹐驪駒在門端可起。不緣老病日日增﹐世味從來淡如水。故人誰非白頭新﹐況復眼中無故人。但餘一恨未免嘆﹐掩關睡過今年春。題館中直捨壁幾年焦頁卒頁去淸班﹐敢辱君恩誤賜環。但厭軟塵隨倦馬﹐不愁弱水隔神山。下帷寢飯羣書裏﹐退食雍容眾雋間。行矣東歸竟何補﹐低回未免愧吾顏。春晚懷故山吾廬煙樹間﹐正占湖一曲。遠山何所似﹐髟委鬌千髻綠。近山更可人﹐連娟兩眉蹙。澗蟠偃蓋松﹐路暗圍尺竹。海棠𨿽妍華﹐態度終不俗。最奇女郎花﹐宛有世外躅。𨿽云懶出遊﹐閉戶樂事足。年來殊失計﹐久耗太倉粟。淖糜不救口﹐斷簡欲滿屋。兀兀不知春﹐靑燈伴幽獨。春社日效宛陵先生體四首社雨開歲才幾時﹐春社忽已及。茫茫艸色深﹐蕭蕭雨聲急。扶犁行白水﹐不惜芒屨濕。村童更可憐﹐赤腳牛背立。社鼓酒旗三家市﹐煙艸十里陂。林間鼓冬冬﹐迨此春社時。飲福父老醉﹐嵬峨相扶持。君勿輕此聲﹐可配丰年詩。社酒農家耕作苦﹐雨暘每關念。種黍蹋麯糵﹐終歲勤收斂。社甕𨿽艸艸﹐酒味亦醇釅。長歌南陌頭﹐百年應不厭。社肉社日取社豬﹐燔炙香滿村。肌鴉集街樹﹐老巫立廟門。𨿽無牲牢盛﹐古禮亦略存。醉歸懷余肉﹐沾遺徧諸孫。局中春興天知病眼困風沙﹐借與蓬山閱物華。微暖已迎新到燕﹐輕陰猶護欲殘花。幽窗寂寂書圍坐﹐倦枕時時夢過家。立馬庭前還小駐﹐不妨閒試半甌茶。久客焦頁卒頁閒坊底﹐蕭條久客心。燕歸知社過﹐葉密覺春深。燈火愁殘史﹐塵埃嘆素琴。餘生猶有幾﹐去日苦駸駸。幽居花過鶯初懶﹐泥新燕正忙。病餘猶止酒﹐睡起獨焚香。拄杖嫌園窄﹐棋枰喜日長。北窗元可樂﹐不是傲羲皇。春日絕句八首吏來屢敗哦詩興﹐雨作常妨載酒行。忽見家家插楊柳﹐始知今日是淸明。又

二十四番花有信﹐一百七日食猶寒。眼中不是無春色﹐嘆息衰翁自鮮歡。又

門前喚擔買芳菲﹐白髮猶堪插一枝。舊厭蛙聲今喜聽﹐墻陰特地作盆池。又

故園蛺蝶最多種﹐百艸長時花亂開。窮巷春風元不到﹐一雙誰遣過墻來。又

桃李吹成九陌塵﹐客中又過一年春。餘寒漠漠城南路﹐只見秋千不見人。又

便恐東皇促駕回﹐小軒無事且銜杯。不知何處桃花落﹐一片飛從屋角來。又

介亭南畔排衙石﹐剝蘚剜苔覓舊題。讀罷南丰數行字﹐滿山煙雨共淒迷。又

楊家園裏醉殘春﹐醉倩傍人拾墮巾。紅紫飄零不須嘆﹐東君渠自是行人。嘆老晨起梳頭滿鏡霜﹐豈堪著腳少年場。酒徒分散情疏索﹐棋敵憑陵意頡頏。寓世極知均醉夢﹐餘生只合老耕桑。石帆山下蒓絲長﹐待我還東泊野航。春雨中偶賦老子年來百事慵﹐不妨詩課尙能供。殘花已覺胭脂淡﹐煮酒初嘗琥珀濃。羸病不堪連日雨﹐孤愁偏怯五更鐘。舊交只有烏藤在﹐且伴禪牀莫化龍。戲詠落花終年栽接待新春﹐一日隨風委路塵。愁殺主翁渠不管﹐爭如只作看花人。思歸示兒輩睡味甜如蜜﹐人情冷似漿。流年垂及耄﹐客子固多傷。興發雞豚社﹐心闌翰墨場。吾兒姑力穡﹐莫羨笏堆牀。東軒花時將過感懷二首小軒風月得婆娑﹐盡付流年與嘯歌。細數一春今過半﹐正令百歲亦無多。還家常恐難全璧﹐閱世深疑已爛柯。只欲閉門搘倦枕﹐晚風無柰落花何。又

社雨晴時燕子飛﹐園林何許覓芳菲。江山良是人誰在﹐天地無私春又歸。殘史有期成汗簡﹐修門卽日掛朝衣。人生念念皆堪悔﹐敢效淵明嘆昨非。江亭千載濤江上﹐書生誦所聞。鑄形尊越蠡﹐抉眼悼荊員。髙鳥衝煙沒﹐輕舟壓浪分。何由從此逝﹐揮手謝諸君。對食天賦元無滿谷羊﹐不煩粱肉污龜腸。忽逢客釜蒓羹美﹐遙憶山廚麥飯香。正有一簞元自足﹐縱嘲三韭亦何傷。江邊煙岫參差路﹐便喚漁舟莫治裝。飽食飽食無功愧汗靑﹐燈前顧影嘆伶俜。馬衰猶養疑知路﹐龜久當捐爲不靈。腰下徒誇綬若若﹐鏡中何止發星星。石帆回首初非遠﹐要及淸秋斸茯苓。記夢旅夢遊何地﹐分明禹廟傍。不嫌村餉薄﹐但愛野蔬香。筍市連山塢﹐菱歌起夕陽。一蓑元所樂﹐枉道懶衣裳。初夜暫就枕街鼓冬冬欲斷時﹐官閒惟與睡相宜。褰帷臥看初升月﹐轉枕重思未穩詩。偃仰少安眞得策﹐欠伸徐起頓忘疲。悠然已在羲皇上﹐莫遣兒曹取次知。次林伯玉侍郎韻賦西湖春遊西湖一別不知年﹐陳迹重尋麥嶺邊。山遠往來雙白鷺﹐波平俯仰兩靑天。殘骸自覺難支久﹐一笑相從亦宿緣。旅食京華詩思盡﹐羨公落筆思如泉。湖中微雨戲作搓罷靑梅指爪香﹐一杯聊復答年光。莫言老子無人顧﹐猶得西施作淡妝。與兒輩泛舟遊西湖一日間晴陰屢易逢著園林卽款扉﹐酌泉鬻筍欲忘歸。楊花正與人爭路﹐鳩語還催雨點衣。古寺題名那復在﹐後生識面自應稀。傷心六十餘年事﹐雙塔依然在翠微。贈呂次翁君得金丹𨿽未仙﹐放翁邂逅與忘年。空能處處誇詩句﹐不解時時贈酒錢。馬駿極知生冀土﹐鶴飛會見上遼天。爾來筆硯塵埃滿﹐剩欲相從乞一聯。得子聿到家山後書日日春陰愁出戶﹐汝今恰遇十分晴。桑林紫葚累累熟﹐稻壠靑秧漫漫平。夢好定知行路健﹐書來深慰倚門情。柯橋道上山如畫﹐早晚歸舟聽櫓聲。題齋壁三首小居閒坊旋卜居﹐老人也看作吾廬。客知貪睡多畱刺﹐兒未來歸自檢書。艸賦萬言那直水﹐屬文三紙尙無驢。京塵日念家山樂﹐況值腰鐮割麥初。又

殘發蕭蕭不滿簪﹐衰年亦自惜光陰。作碑諛墓已絕筆﹐綢史藏山猶苦心。穿破綠錢多稚筍﹐驚飛紅雨有幽禽。北窗睡起摩挲眼﹐更覺淸風直萬金。又

一棹秋風去已遲﹐釣竿恐失野人期。朝回補睡尋幽夢﹐客去偸閒練近詩。浮世本知緣苦薄﹐頹齡已與志俱衰。平生所慕孤山老﹐剩欲懷茶奠舊祠。小飲門生嘲喜眠﹐官長罵耽酒。人生自適爾﹐嘲罵亦何有。蒸我乳下豚﹐翦我雨中韭。杯盤𨿽不丰﹐吾兒起爲壽。車馬滿長安﹐誰肯顧衰朽。作詩付汝藏﹐千金珍幣帚。贈傳神水鑑寫照今誰下筆親﹐喜君分得臥云身。口中無齒難藏老﹐頰上加毛自有神。誤遣汗靑成國史﹐未妨著白號山人。它時更欲求奇迹﹐畫我溪頭把釣緡。春晚新綠成陰小雨時﹐幅巾蕭散與閒宜。燕歸赴訴經年別﹐鶯晚分疏出谷遲。曉枕呼兒投宿酒﹐暮窗畱客算殘棋。翛然此意風塵表﹐正恐羲皇未必知。天竺曉行二首三茆聽徹五更鐘﹐二竺穿窮九里松。無復官樓沽酒美﹐但煩湖水照衰容。又

筍輿咿軋水雲間﹐慚愧忙身得暫閒。堪笑風中一黃葉﹐知看天外幾靑山。初見石橊花吳中四月尙餘寒﹐細雨霏霏怯倚闌。老子眞成興不淺﹐橊花折得一枝看。夢遊三首太華峯頭秋气新﹐醉臨絕壁岸綸巾。世間萬事惟堪笑﹐禹迹茫茫九片塵。又

九秋風露洗頭盆﹐萬里雲煙腰帶革呈。小甕松醪知已熟﹐與君爛醉不須醒。又

客途幽夢苦淒淒﹐滿眼山川意卻迷。條華朝驅云外騎﹐河潼夜聽月中雞。江亭晚思本自無閒況有忙﹐遠坊兀兀送年光。太空不礙云舒捲﹐髙枕寧論夢短長。山破霽煙千萬疊﹐鳥橫潮浦兩三行。年來自笑詩情減﹐愁絕奚奴古錦囊。上章納祿恩畀外祠遂以五月初東歸五首身似霜松老不枯﹐乞骸猶得侍淸都。百錢濁酒渾家醉﹐六月飛蟁徹曉無。美睡不愁閒客攪﹐出遊自有小兒扶。買山尙恐巢由笑﹐敢問君王覓鏡湖。又

黃紙淋漓字似鴉﹐卽今眞个是還家。園廬漸近湖山好﹐鄰曲來迎鼓笛嘩。籩實傍籬收豆莢﹐盤蔬臨水采芹芽。皇家養老非忘汝﹐不必靑門學種瓜。又

羣玉峯頭孤夢斷﹐五雲溪上野舟回。傍人鷗鳥自然熟﹐到處藕花無數開。麥飯不饜常面槁﹐柴門閒掩自心灰。雨來正作盆山地﹐不怕冥冥半月梅。又

身是風前一斷蓬﹐經年竊食竟何功。倚天靑嶂迎船出﹐撲馬紅塵轉眼空。网戶餉魚勝丙穴﹐旗亭送酒等郫筒。死前幸作扶犁叟﹐免使淮南笑發蒙。又

此身惟有一躬耕﹐乞得餘年樂太平。東觀並遊收昨夢﹐西湖重到付來生。一堤艸露明晨照﹐半浦荷風晚晴。歷歷歸途皆勝事﹐江亭先聽棹歌聲。江亭旅食京華興已闌﹐喜扶衰憊出重關。江波蘸岸綠堪染﹐山色迎人秀可餐。濠上觀魚非至樂﹐管中窺豹豈全斑。此行便問天臺路﹐剩采靈芝換病顏。題三茆邵道士云隱二首興盡當年句曲秋﹐卻歸畫弄扁舟。有時信腳來沙際﹐拾得殘云補破裘。又

尙嫌勾漏養丹砂﹐況種劉郎去後花。畫溪頭云萬頃﹐不知何處是君家。受外祠敕放浪江湖迹已陳﹐今朝剩喜結銜新。讀騷未敢稱名士﹐拜賜猶應號散人。歸去還騎款段馬﹐醉顚重岸接離巾。行行漸近雲門寺﹐愈信人生有宿因。感寓二首人生難控摶﹐古謂七十稀。壽夭𨿽小異﹐要亦同所歸。君看銜山日﹐耿耿有餘暉。投牀方息偃﹐晨起復求衣。萬家同一役﹐負水關門扉。知叟與愚公﹐畢竟孰是非。又

老氏有至言﹐所貴知我稀。鄙夫急自衒﹐豈復擇所歸。君看珠在淵﹐艸木借光輝。所以古達人﹐懷玉被褐衣。吾廬大澤中﹐歲苦水半扉。朱門固自好﹐我亦未必非。肉食平生愛枯淡﹐老病未免肉。殺戒苦難持﹐貪境則易熟。鄙夫五鼎少﹐達士一瓢足。紛紛刀機間﹐斷者豈復續。習聞謂當然﹐乍見可痛哭。長安多貴人﹐得此試一讀。贈成封州綠發臨邊固已奇﹐不應焦頁卒頁客京師。極知自有封侯骨﹐但要無忘耕壠時。意气覆氈書捷布﹐風流橫槊賦新詩。平生每恨相從少﹐滿眼關山又語離。予以壬戌六月十四日入都門癸亥五月十四日去國而中有閏月蓋相距正一年矣慨然有賦二首三百六十日﹐扶衰得出都。略無新伎倆﹐仍是舊形模。世事蠻攻觸﹐人情越事吳。勿言蒓菜老﹐艤棹醉湘湖。又

一百七十里﹐我行誰謂賒。期年初去國﹐度宿卽還家。事似談春夢﹐身如寄客槎。石帆村好在﹐重理舊桑麻。雨中別同朝諸公二首今日別交舊﹐街泥盈尺深。極知當作惡﹐追恨闕相尋。笑語關幽夢﹐江山入苦吟。新秋才一月﹐畱句待淸砧。又

雨點萬珠落﹐水聲羣馬奔。才能脫危歸﹐未遽定驚魂。一掃枕中夢﹐卽歸江上村。村醪莫嫌薄﹐隨事有雞豚。出城羈枕不成寐﹐羸驂曉出城。驛門深閉艸﹐苑樹密藏鶯。老病安閒散﹐疏慵負聖明。津亭凝望久﹐惟是待潮平。宿北錢淸晡時理舟檝﹐甲夜泊錢淸。虀餅依然美﹐漁燈特地明。酒旗闌道出﹐風浪拍船鳴。未說鄕閭喜﹐江山亦有情。老伶老伶頭已白﹐相識不論年。時出隨童稚﹐猶能習管弦。煙林梅市路﹐風幔放翁船。余酒堪同醉﹐君無惜醉眠。舟行錢淸柯橋之間逾年夢想會稽城﹐喜掛髙帆浩蕩行。未見東西雙白塔﹐先經南北兩錢淸。兒童鼓笛迎歸艦﹐父老壺觴敍別情。想到吾廬猶未夜﹐竹間正看夕陽明。寓蓬萊館道山方夢斷﹐稅駕復蓬萊。海上羝應乳﹐遼東鶴已回。客驚添鬢雪﹐自笑久心灰。底事妨人睡﹐樓頭暮角哀。乍自京塵中得歸故山作五字識喜門巷如秋爽﹐軒窗抵海寬。初還綬若若﹐已覺麵團團。引睡拈書卷﹐偸閒把釣竿。人生快意事﹐五月出長安。初歸雜詠七首雪滿漁蓑雨墊巾﹐超然無處不淸眞。胸中那可有一事﹐天下故應無兩人。騎馬每行秋棧路﹐喚船還渡暮江津。酒樓僧壁畱詩徧﹐八十年來自在身。又

齒豁頭童盡耐嘲﹐卽今爛飯用匙抄。朱門漫設千杯酒﹐靑壁寧無一把茅。偶爾作官羞問馬﹐頹然對客但稱貓。此身定向山中死﹐不用磨錢擲卦爻。又

八十可憐心尙孩﹐看山看水不知回。軟炊香甑桃花飯﹐淺酌淸尊竹葉醅。平地本知多陷阱﹐羣兒隨處覓梯媒。曠懷只待秋風起﹐十丈蒲帆海上開。又

換盡朱顏兩鬢皤﹐流年如此柰君何。早從學問求開益﹐晚悟文章要詆訶。每憶壯遊成獨笑﹐間逢老伴亦髙歌。更餘一恨君知否﹐千載浯溪石未磨。又

窗下初收剝啄棋﹐疏簾窣地晝陰移。下巖石潤揮毫後﹐正焙茶香落磑時。癃老入朝元是錯﹐期年決去已爲遲。天公賦予誰能測﹐只吝功名不吝詩。又

小園五畝翦蓬蒿﹐便覺人間迹可逃。盡疏珍禽添爾雅﹐更書香艸績離騷。藥苗可斸攜長鑱﹐黍酒新成壓小槽。老入鵷行方徹悟﹐一官何處不徒勞。又

乞得身歸且浩歌﹐蕭然生世寄漁蓑。茶甘半日如新啜﹐墨妙移時不再磨。山寺蹋云頻獨往﹐鄰家穿竹自相過。棋枰勝負能多少﹐堪笑傍人說爛柯。詩集卷五十四九十九首湖上急雨谿煙一縷起前灘﹐急雨俄吞四面山。造化等閒成壯觀﹐月明卻送釣船還。夏日獨居平生本淸淨﹐垂老更蕭然。已罷客載酒﹐亦無僧說禪。空庭朝下鵲﹐密樹晚鳴蟬。長日君無厭﹐新秋近眼邊。溪上夜釣少時妄意學金丹﹐八十谿頭把釣竿。露濕茭叢姑惡哭﹐煙深沙渚鷺鷥寒。登臨每嘆乾坤大﹐彊健猶應歲月寬。作意淸吟未須厭﹐如山殘稿後人看。幽事曳杖驚林鵲﹐投竿罥澗花。若非詩滿捲﹐只道夢還家。開士分朝飯﹐鄰翁喚午茶。悠然吾事足﹐歸路並山斜。夙興幽夢回千里﹐髙城轉五更。窗虛送月落﹐竹動喜風生。自笑行安往﹐猶思坐待明。郊居少僮僕﹐手自辟柴荊。文章文章在眼每森然﹐力弱才疏挽不前。前輩不生吾輩老﹐恐畱遺恨又千年。閒遊四首觸熱辭行在﹐扶衰返故丘。亂蟬催落日﹐病葉報新秋。秣蹇投山驛﹐尋詩倚寺樓。不因行萬里﹐那信此生浮。又

剡縣有佳處﹐吾行無定期。橫塘供晚釣﹐孤店具晨炊。約客同看竹﹐畱僧與對棋。人生得自在﹐更老未爲遲。又

我出亦何急﹐輟行還悵然。輕裝幸已具﹐老健更誰先。野飯聊支日﹐山蔬不直錢。此生終樂死﹐何以報皇天。又

已破京塵夢﹐還尋剡曲遊。戴星離古戍﹐衝雨憩山郵。壁認曾題字﹐門橫昔渡舟。經行固多感﹐隨處寄悠悠。夏日赫赫炎威日正中﹐冰紈笛簟欲無功。一心願伴沙頭鷺﹐百計難呼木杪風。纖手削瓜刀似水﹐小罌分酒盞如空。洗心幸有髙樓月﹐少待寒光出海東。蜻蜓浦夜泊風雨忽如秋已深﹐短蓬今夜系楓林。溪翁那問市朝事﹐蔬食不生杯炙心。橫截煙波飛健鶻﹐遠投沙渚落羈禽。斯遊誰道傷幽獨﹐猶有殘鐘伴苦吟。幽興微官那得系疏慵﹐幽興渾如社酒濃。掃盡塵埃無一點﹐洗空幻翳有千重。百年到處俱羈客﹐萬里從來付短筇。身在有餘眞妙語﹐杯羹何地欠秋菘。避暑近村偶題乞得身歸荷聖時﹐登臨筋力未全衰。楚祠艸合三叉路﹐隨寺苔侵半折碑。孤店不妨乘月宿﹐扁舟頻爲看山移。紅塵冠蓋眞堪怕﹐還我平生白接禼。南堂夜坐老來日月駛﹐秋令俄更端。蟬號晚愈壯﹐螢火流空園。西風吹衣裳﹐蕭然謝炎官。飽食一事無﹐散發坐前軒。河漢西南流﹐北斗何闌干。坐久光彩變﹐缺月湧金盆。欲睡復躊躇﹐艸棘露已團。䢐歲何足道﹐死生付乾坤。立秋前一夕作螢度梧楸徑﹐鳥鳴蒲葦洲。寧知八十老﹐又見一年秋。賀監稱狂客﹐劉伶贈醉侯。吾身會兼此﹐已矣尙何求。憶昔憶昔西遊兩鬢靑﹐卽今鏡裏雪千莖。蛾眉風月猶關念﹐濯錦鶯花已隔生。避暑有時移枕簟﹐畏人終日閉柴荊。此懷恨欠詩千首﹐且寄秋泉一再行。自嘲外澤裏常粗﹐元知似瓠壺。仕因無援困﹐學爲背時孤。軒蓋愁城市﹐風煙落道途。它年遊萬里﹐不必念歸吳。夜坐庭中大澤秋初到﹐荒庭夜自明。風雲生有候﹐河漢落無聲。病得新涼減﹐詩因少睡成。髙枝有烏鵲﹐棲穩若爲驚。養生稟賦本不彊﹐四十已遽衰。藥裹不離手﹐對酒盤無梨。豈料今八十﹐白間猶黑絲。咀嚼𨿽小艱﹐幸未如牛口司。昔𨿽學養生﹐所遇少碩師。金丹旣茫昧﹐鸞鶴安可期。惟有庖丁篇﹐可信端不疑。愛身過拱璧﹐奉以無缺虧。孽不患天作﹐戚惟憂自詒。攣躄豈不苦﹐害猶在四支。二豎伏膏肓﹐良醫所不治。衣巾視寒燠﹐飲食節飽饑。虎兕𨿽在傍﹐牙爪何由施。老人不妄語﹐聊賦養生詩。飲酒近村放翁睡多少行立﹐人扶往赴鄰里集。痛飲山花插鬢紅﹐醉歸棘露沾衣濕。紗巾一幅何翩翩﹐庭中弄影不肯眠。莫欺此老今衰甚﹐曾見髙皇狩越年。遊山四首蕭散湖山路﹐天教脫馽羈。蟬聲入古寺﹐馬影度荒陂。樵唱時傾耳﹐僧談亦解頤。偏門燈火鬧﹐不敢恨歸遲。又

久客喜歸舍﹐況逢秋气新。聊乘行稫子﹐閒覓住庵人。道士靑芒屨﹐髙僧白癉巾。更須苔井水﹐一爲濯京塵。又

病退行猶倦﹐山坡每少休。髙枝聞鵲語﹐淺瀨見魚遊。偶有堪乘興﹐元無可遣愁。悠然又終日﹐爭路有歸牛。又

古寺不來久﹐入門空嘆嗟。僧亡猶見塔﹐樹老已無花。世事𨿽難料﹐吾生固有涯。慇懃一梳月﹐十里伴還家。聞蛩二首蟬聲未斷已蛩鳴﹐䢐歲嶸崢得我驚。八十光陰猶幾許﹐勉思忠敬盡餘生。又

稽首周公萬世師﹐小儒命薄不同時。秋虫卻是生無憾﹐名在豳人七月詩。入秋遊山賦詩略無闕日戲作五字七首識之以野店山橋送馬蹄爲韻束髮初學詩﹐妄意薄風雅。中年困憂患﹐聊欲希屈賈。寧知竟鹵莽﹐所得才土苴。入海殊未深﹐珠璣不盈把。老來似少進﹐遇興頗傾瀉。猶能起後生﹐黃河吞鉅野。又

我昔西遊邊﹐萬里持一劍。風飧不自卹﹐露宿未嘗厭。棧危余漢燒﹐山斷有秦塹。敢誇胡羊美﹐但懷巴酒釅。回首四十年﹐遠遊每關念。秋風跨蹇驢﹐尙喜道傍店。又

周南太史公﹐道家蓬萊山。塵凡不可料﹐亦復居其間。屢奏乞骸骨﹐寬恩許投閒。羽衣碧玉簡﹐尙綴仙官班。黃精掃白髮﹐面有孺子顏。簡寂吾家舊﹐飄然時往還。又

我行剡中路﹐茆店連谿橋。驢弱我亦饑﹐解鞍雨蕭蕭。投牀得小憩﹐炊黍烹藥苗。舉手謝主人﹐去路盤山腰。沃洲在何許﹐秋葉紅未凋。遊僧不可逢﹐聊須問歸樵。又

怕事眞駑眜﹐老作入都夢。頭顱今何似﹐尙復堪自送。聯裾預登瀛﹐策馬從上雍。年衰當亟去﹐恩大容力控。𨿽言解朝藉﹐尙予侍祠俸。明年卽八十﹐日月難把弄。著書則已矣﹐努力謀社甕。又

吾才如蹇人﹐何計逐奔馬。吾文如醜女﹐惟藉粉黛假。向來已歸休﹐畢志向林下。塊然一愚公﹐初不系用捨。國恩定難報﹐衰涕時一灑。人本不勝天﹐豈復論眾寡。又

驢病比已損﹐秋風輕四蹄。朝遊支遁寺﹐莫涉千吉谿。靑嶂環孤村﹐綠波溢橫堤。吾行本無定﹐所至窮攀躋。細推亦何樂﹐正類好鍛嵇。自今當務本﹐春蕪飽釒且犁。村居四首白首歸來亦灌畦﹐任教鄰里笑棲棲。道心寧感兩雌雉﹐生計惟存五母雞。不恨閒門可羅爵﹐本知窮巷自多泥。暮聞鼓角猶人境﹐更欲移家入剡溪。又

遊子從來念故鄕﹐我歸仍得值丰穰。粗繒裁制襜褕暖﹐肥羜烹調睯飠乇香。對客不妨依幾杖﹐呼兒時與話耕桑。卻慙未解眞齊物﹐猶揀山村靜處藏。又

靑藜杖出氛埃外﹐白版扉開水竹邊。造物與閒仍與健﹐鄕人知老不知年。齋居每袖持螯手﹐妄想寧流見麯涎。昨夜小庭風露冷﹐菊花消息已先傳。又

石帆山下樂誰如﹐八尺輕舠萬頃湖。能釀人家分小榼﹐愛棋道士寄新圖。條枚積地樹雞柵﹐溝港接筒澆芋區。父子還家更何事﹐斷編燈下講唐虞。六藝示子聿六藝江河萬古流﹐吾徒鉆仰死方休。沛然要似禹行水﹐卓爾孰如丁解牛。老憊簡編猶自力﹐夜涼膏火漸當謀。大門舊業微如綫﹐賴有吾兒共此憂。七月十七夜五更起坐至旦秋容淡如水﹐昨暮到江城。世事違髙枕﹐年華入短檠。書中固多味﹐身外盡浮名。倚壁方淸嘯﹐蓬窗已送明。書懷四首不饑不寒萬事足﹐有山有水一生閒。朱門莫管渠癡絕﹐自愛茅茨三兩間。又

老人舉動須扶掖﹐跣婢椎奴少得閒。從此漸須都畫斷﹐疋如避難在空山。又

蝸廬自稱野人居﹐三尺明窗已有餘。從此要當常省事﹐時時小葺欲何須。又

苜蓿堆盤莫笑貧﹐家園瓜瓠漸輪囷。但令爛熟如蒸鴨﹐不著鹽醯也自珍。湖上秋夜湖上山銜落月明﹐釣筒收罷葉舟橫。不知身世在何許﹐一夜蕭蕭蘆荻聲。書感俗學方嘩世﹐遺經寖已微。斯文未云喪﹐吾道豈其非。拔本寧餘力﹐迷途幸識歸。新涼起衰疾﹐燈火耿郊扉。示兒得道如良賈﹐深藏要若無。冶金寧輒躍﹐韞玉忌輕沽。儒術今方裂﹐吾家學本孤。汝曹能念此﹐努力共枝梧。書適二首北崦千梢竹﹐東軒八尺牀。徧行欣老健﹐熟睡領新涼。海石陳書幾﹐陶詩貯藥囊。時時一到眼﹐亦足傲義皇。又

心淸絕欲早﹐才薄去官多。月下時閒釣﹐云邊每浩歌。野堂靑艸覆﹐山市白驢過。也有成功處﹐新降百萬魔。放慵往者耕仍養﹐中間仕易農。屢辭身老病﹐每荷上矜從。進愧門三戟﹐歸無畝一鍾。扶持得良藥﹐更放幾年慵。登臨盡道羈懷惡﹐登臨亦解顏。健嫌山路淺﹐狂恨酒尊慳。親友多疏索﹐漁樵自往還。有詩仍懶記﹐零落水雲間。寓嘆有位方憂失﹐無家豈念歸。賢愚竟誰得﹐今昨兩皆非。世事無長算﹐人情忽駭機。細思如意處﹐惟有釣魚磯。居家爲吏心𨿽懶﹐居家力尙餘。刈茅支屋漏﹐裁棘補籬疏。就井磨樵斧﹐持錢鍛藥釒且。毋勞嘆徒步﹐野鶴豈堪車。舟中作野老元無事﹐乘閒偶一來。微風市樓笛﹐落日寺街槐。梨大圍三寸﹐鱸肥疊四腮。鄰船不識面﹐呼與共銜杯。築捨築捨水雲鄕﹐蕭然似淨坊。粥鐺菇米滑﹐羹釜藥苗香。素壁圖崧華﹐明窗讀老莊。與人元淡淡﹐不是故相忘。雜感五首孔欲居九夷﹐老亦適流沙。忠信之所覃﹐豈間夷與華。況我州閭間﹐相視等一家。老稚各自力﹐勉蹈思無邪。又

十月可釀酒﹐六月可作醬。兒曹念乃翁﹐左右日供養。比鄰有老疾﹐亦復致一餉。老老以及人﹐此義古所尙。又

肉食養老人﹐古𨿽有是說。修身以待終﹐何至陷饕餮。晨烹山蔬美﹐午漱石泉潔。豈役七尺軀﹐事此膚寸舌。又

一气不遽變﹐雨霽皆有符。死非一旦至﹐小疾爲前驅。人能謹察之﹐豈有倉卒虞。哀哉不知此﹐𨿽悔良難圖。又

養生孰爲本﹐元气不可虧。秋毫失固守﹐金丹亦奚爲。所以古達人﹐一意堅自持。魔鬼𨿽百萬﹐敢犯堂堂師。送陳懷叔赴上臯酒官卻還都下奇才初試發硎刀﹐疋馬秋風到上臯。地近𨿽同三輔重﹐時平無復五陵豪。極知穩步煙霄路﹐卻要微知郡縣勞。歸去平津開首燕﹐吐茵應復忤西曹。歸三山入秋益涼欣然有賦藥物扶持美食眠﹐鏡湖仍遇素秋天。一年彊起歸猶健﹐百口相看喜欲顚。碧瓦朱甍無傑屋﹐烏篷畫楫有新船。道山頂上𨿽淸絕﹐萬頃煙波始是仙。子聿至湖上待其歸舍北犬吠迎歸航﹐老翁待兒據胡牀。碧雲忽起欲吞日﹐黃葉自凋非霣霜。十風五雨歲則熟﹐左飧右粥身其康。豈無深谷結茅屋﹐文子讀易消年光。晚行舍後略彴東邊一徑深﹐杖藜行飯當登臨。稷山並海出遙碧﹐禹穴生云成暮陰。殘歲自興遊子感﹐少年誰解老人心。歸來燈火參差夜﹐倦倚胡牀續短吟。秋夜讀書有感二首妄意斯文力弗勝﹐苦心猶欲付云仍。數編魯壁家傳學﹐一盞吳僧夜講燈。南犬固應多吠雪﹐夏虫那得解知冰。但令吾道常無墜﹐飲水何妨枕曲肱。又

齒髮凋殘志有餘﹐一編聊復遂吾初。老來每恨無同學﹐夢裏猶曾得異書。家世偏憎慕靑紫﹐兒童切莫話龍豬。正令世世皆農圃﹐廉讓何妨化裏閭。治圃小圃漫經營﹐栽培抵力耕。土鬆宜雨點﹐根稚怯釒且聲。紅方當熟﹐淸陰亦漸成。每來常竟日﹐聊得暢幽情。村醉發已凋零齒已疏﹐飽諳成敗更誰如。貴人豈得常金屋﹐丞相那知起艸廬。久泛江湖知釣術﹐晚歸壠畝授農書。一尊徑就村翁醉﹐未肯英雄許本初。病臥蕭條風雨又經旬﹐病臥眞成不覿鄰。跨馬難酬四方誌﹐耽書空盡百年身。碧花引蔓緣疏竹﹐黃雀呼羣啄破囷。君見此時風味否﹐肯辭人笑橐裝貧。書悔衣食須耕稼﹐無端浪出遊。客途南北雁﹐世事雨晴鳩。蓬轉何時已﹐灰寒善自謀。江湖千萬里﹐何處欠漁舟。杭海我老臥丘園﹐百事習慵惰。惟有汗漫遊﹐未語意先可。或掛風半帆﹐或貯云一舸。趁潮亂鳴艫﹐過磧細扶柁。近輒淩煙海﹐自笑一何果。邂逅得奇觀﹐造物豈付我。古湫石蜿蜒﹐孤島松磊砢。湘竹娥祠﹐淮怪深禹釒巢。鬼神駭犀炬﹐天地赫龍火。瑰奇窮萬變﹐鯤鵬尙麼麼。紛紜旋或忘﹐追記今亦頗。作詩配齊諧﹐發子笑齒瑳。黃犢賣刀買黃犢﹐用以事耕稼。淒風山北秋﹐缺月溪西夜。小童搢竹枝﹐相呼聊一跨。秋來作欄成﹐參差出林罅。靑煙起艸積﹐微火近茅舍。未言東作功﹐此景已可畫。秋夜老覺人間歲月遒﹐愔愔窗戶一燈幽。讀書已廢虛長夜﹐護塞無期負盛秋。病齒何堪食梁肉﹐殘軀惟念制衣裘。重陽臥看登髙侶﹐滿把茱萸只自愁。目昏頗廢觀書以詩記其始時年七十九矣少時業詩書﹐慕古不自量。晨暮間弦誦﹐左右紛朱黃。積書山崇崇﹐探義海茫茫。同志三四人﹐辯論略相當。落筆輒千言﹐气欲吞名場。忽焉六十年﹐綠鬢久已霜。食必觀本艸﹐不療病在牀。今秋又病目﹐始覺閒味長。車馬旣不至﹐亦無書在傍。一坐漏十刻﹐甚倦則倚墻。蝴蝶吾前身﹐華胥吾故鄕。童子亦聽睡﹐不復呼燒香。假山擬宛陵先生體疊石作小山﹐埋甕成小潭。旁爲負薪徑﹐中開釣魚庵。谷聲應鍾鼓﹐波影倒松楠。借問此何許﹐恐是廬山南。秋興二首拒霜慘淡數枝紅﹐石竹凋零不滿叢。小蝶一雙來又去﹐與人都在寂寥中。又

足力蹣跚少迎客﹐目視昏短常廢書。賴是門前秋水長﹐沙鷗未遽與人疏。湖上夜歸滿鏡新霜柰老何﹐扁舟日日醉顏酡。樂如逐兔牽黃犬﹐快似麾兵捲白波。霜近菊花猶未見﹐雨餘橙子已堪搓。湖桑小市人無數﹐爭看山翁擊檝歌。晨起戒婢篝衣徹扊扅﹐呼兒滌硯作日兪麋。須臾開卷東窗下﹐卽是先生無病時。飯飽書臥戲作短歌爲農得飯常半菽﹐出仕固應甘脫粟。藜羹自美何待糝﹐況復畏人嘲苜蓿。今年還東已八十﹐視聽𨿽存鬢先禿。安能賣藥謀助道﹐但有知分堪養福。水車轆轆鄰饋魚﹐社鼓冬冬眾分肉。可憐老子暫膨脝﹐午睡窗邊自捫腹。孤學孤學𨿽違俗﹐猶爲一腐儒。家貧占力量﹐夜夢驗工夫。正復安三徑﹐寧忘奏六符。殘年知有幾﹐自怪尙區區。自嘲儒生窮事業﹐老去轉荒唐。長日中分睡﹐殘年有底忙。書常懶終捲﹐詩亦少成章。忽棄蓬窗去﹐花前又一觴。試筆淸談數語猶疑過﹐平地徐行亦慮危﹐酌酒淺深須在我﹐更衣單復要隨時。秋思三首烏桕微丹菊漸開﹐天髙風送雁聲哀。詩情也似並刀快﹐翦得秋光入捲來。又

水際柴門一扇開﹐白頭羸病亦堪哀。阿誰得似桄榔杖﹐肯爲閒人萬里來。又

蒼顏莫怪少曾開﹐觸目人情但可哀。死去肯爲浮世戀﹐此身元自不應來。晨起偶得五字戲題稿後推枕悠然起﹐吾詩忽欲成。𨿽云無義語﹐猶異不平鳴。有得忌輕出﹐微瑕須細評。平生五字句﹐垂老愧長城。野步場圃農功畢﹐村鄰醉叟多。野風吹慘澹﹐海气起嵯峨。婦女窺籬看﹐兒童拾穗歌。身閒不自樂﹐如此暮年何。喜晴一夜霜風掃積陰﹐檐間喚起有鳴禽。滿窗零亂梧楸影﹐鄰巷蕭條雞犬音。文史漸宜精討閱﹐湖山仍得飽登臨。園丁也解娛翁意﹐蓺果移花已滿林。自箴帶寬非復昔年腰﹐頰上余丹日日消。切勿更爲兒戲事﹐解猿放鶴各消搖。自喜身閒仙不遠﹐食足富何加。庭臥長生犢﹐園開手種花。狂歌聲跌宕﹐醉艸筆橫斜。八十明年是﹐衰殘豈復嗟。自詒二首病中看周易﹐醉後讀離騷。不解書驢券﹐安能問馬曹。身隨遊宦困﹐气爲屏居豪。淸旦南堂坐﹐稽山秋更髙。又

莊語畏如俳﹐端居要若齋。淸虛集心腑﹐枯槁見形骸。自計愚無用﹐何傷老不諧。人生須廣大﹐勿作井中蛙。對酒示坐中綠橙丹柿鬥時新﹐一笑聊誇老健身。大度乾坤容縱酒﹐多情風月伴垂綸。初生京洛逢時泰﹐幼度江淮避虜塵。八十年間窮不死﹐猶能澗底束荊薪。秋晚衰疾稍平聊識喜懷世事紛紛博局中﹐豈知造物貸衰翁。短筇倚壁知身健﹐小甑炊粳喜歲丰。霜近平郊多雁落﹐雨頻斷港有船通。更餘一事生詩興﹐烏桕新添數葉紅。偶出至近村神爽無酣寢﹐身閒有劇棋。說詩橫楖栗﹐賒酒挈鴟夷。寺古殘香冷﹐溪深獨木危。往來元信步﹐不是赴幽期。書宛陵集後突過元和作﹐巍然獨主盟。諸家義皆墮﹐此老話方行。趙璧連城價﹐墮珠照乘明。粗能窺梗槪﹐亦足慰平生。鄕居客問鄕居事﹐久居君自知。度橋徵士悔﹐過社旅人悲。社散家分肉﹐農閒眾築陂。墻東新洗竹﹐我亦補藩籬。重九無菊有感重陽未見一枝菊﹐它日菊開生我愁。髙興亭中香滿把﹐令人北望憶梁州。詩集卷五十五一百首記東村父老言原上一縷雲﹐水面數點雨。夾衣已覺冷﹐秋令遽如許。行行適東村﹐父老可共語。披衣出迎客﹐芋栗旋烹煮。自言家近郊﹐生不識官府。甚愛問孝書﹐請學公勿拒。我亦爲欣然﹐開卷髮端緒。講說𨿽淺近﹐於子或有補。耕荒兩黃犢﹐庇身一茅宇。勉讀庶人章﹐淳風可還古。試筆用筆如用人﹐利鈍烏可常。必欲責其全﹐無乃廢所長。宣城與晉陵﹐聲價略相當。不知今何年﹐森然集龜堂。和墨瑿若黑﹐搗紙如銀光。心手適調一﹐運此紫毫鋩。前卻俱稱意﹐六驥馳康莊。聊復取一快﹐詎必師鍾張。曠懷曠懷何啻等沙鷗﹐外物相挻劇火牛。若信本心無一事﹐始知平地起閒愁。每逢達士惟長嘯﹐欲棄浮生尙小畱。今旦微霜好風日﹐短筇且領鏡湖秋。夢行小益道中二首棧云零亂馬犬鈴聲﹐驛樹輪囷樺燭明。淸夢不知身萬里﹐只言今夜宿葭萌。又

櫸柳林邊候吏迎﹐血塗艸棘虎縱橫。分明身在朝天驛﹐惟欠嘉陵江水聲。秋樹秋風一夜吹橋樹﹐明日來看已非故。吳中九月霜尙薄﹐落葉半隨飛鳥去。老人心事感凋零﹐只欲逢秋醉不醒。範寬用意眞難解﹐偏寫丹楓作畫屏。雜感六首鶴乘軒車已堪嘆﹐狐載髑髏何可親。勸君一笑掃除盡﹐來作人間百歲人。又

讒口安能作禍基﹐吾曹興廢豈無時。向來何事令公怒﹐問著渠儂自不知。又

艱危寧度瘦驢嶺﹐奔走莫隨肥馬塵。困厄終身元自好﹐可憐癡子恨無津。又

一尊易致蒲萄酒﹐萬里難逢鸛鵲樓。何日羣胡遺種盡﹐關河形勝得重遊。又

老境睡多行立少﹐浮生會少別離多。安得此身重壯健﹐一杯朋舊共髙歌。又

苦熱惟憂不復涼﹐轉頭忽已見淸霜。道人若悟無寒暑﹐墮指流金總道場。柳橋秋夜帝靑萬里月輪孤﹐掃盡浮雲一點無。正是吾廬秋好夜﹐上橋渾不要人扶。訪隱者不遇秋髙山色靑如染﹐寒雨霏微時數點。蘭亭在眼久不到﹐每對湖山輒懷歉。雅聞其下有隱士﹐漠漠孤煙起松崦。獨攜拄杖行造之﹐枳籬數曲柴門掩。笛聲尙近人已遁﹐日啖薄糜終不貶。何如小住共一尊﹐山藜野芋分猿嗛。蒼檜北風捲野天晝晦﹐雨如弩鏃穿屋背。老夫下牀行躡屐﹐稚子抱書坐持蓋。豈無長楸與巨竹﹐榦折枝摧共顚沛。孰能不動安如山﹐屹立庭前獨蒼檜。農家歌村東買牛犢﹐捨北作牛屋。飯牛三更起﹐夜寐不敢熟。茫茫陂水白﹐纖纖稻秧綠。二月鳴搏黍﹐三月號布谷。爲農但力作﹐瘠鹵變衍沃。腰鐮捲黃雲﹐踏碓舂白玉。八月租稅畢﹐社甕醲如粥。老稚相扶攜﹐閭裏疊追逐。坐令百世後﹐復睹可封俗。君不見朱門玉食烹萬羊﹐不如農家小甑吳粳香。君子非好異君子非好異﹐本意亦從眾。居然迫所愧﹐難復趨一哄。孟軻遇齊王﹐夫豈不欲用。萬鍾養弟子﹐乃似以利動。惟其有辭受﹐百世尊道統。豈惟聖賢哉﹐學者固所共。獨登東巖早慕功名已絕癡﹐晚耽筆墨愈無奇。牧羝未乳身先老﹐化鶴重歸語更悲。朋舊在亡成斷夢﹐山河興廢入孤吹。悠然獨倚闌漧笑﹐又過簪萸泛菊時。灌園八十身猶健﹐生涯學灌園。溪風吹短褐﹐村雨暗衡門。眼正魔軍怖﹐心安疾豎奔。午窗無一事﹐梨棗弄諸孫。晨起老尙貪書課﹐黎明卽下牀。不驚天乍冷﹐更覺意差彊。蟾滴初添水﹐螭鑪旋炷香。浮生又一日﹐開卷就窗光。龜堂莫笑龜堂老﹐殘年所得多。賦詩傳海估﹐說法度天魔。夭矯竹如意﹐鱗皴松養和。拈來示諸子﹐無事數相過。蜀漢蜀漢崎嶇外﹐江湖莽蒼中。冷官家世事﹐獨立古人風。已老學猶力﹐久窮詩未功。悠悠千載後﹐此意與誰同。客有言太山者因思靑城舊遊有作我登靑城山﹐雲雨顧在下。月色縞巖谷﹐欲睡不忍捨。明朝下半嶺﹐頗怪哀湍瀉。山麓云未歸﹐平地泥沒踝。乃知宿處髙﹐所恨到者寡。有客談泰山﹐昔嘗宿石室。夜分林采變﹐暘谷看浴日。九州皆片塵﹐盛夏猶慘栗。我聞思一往﹐安得飛仙術。但願齊魯平﹐東封扈淸蹕。遊近村度塹穿林腳愈輕﹐憑髙望遠眼猶明。霜凋老樹寒無色﹐風掠枯荷颯有聲。泥淺不侵雙艸屨﹐身閒常對一棋枰。茆檐蔬飯歸來晚﹐已發城頭長短更。疏雨檐間秋雨時一滴﹐絕似漢嘉方響泉。不聽此聲三十載﹐夢回搔首一淒然。秋曉菅席多年敗見經﹐布衾木枕伴殘更。嗈嗈天際雁初度﹐喔喔捨傍雞亂鳴。貸米未回愁竈冷﹐讀書有課待窗明。一秋最恨空階雨﹐滴破羈懷是此聲。癸亥初冬作開歲忽八十﹐古來應更稀。我存人盡死﹐今是昨皆非。愛酒陶元亮﹐還鄕丁令威。目前尋故物﹐惟有釣魚磯。兀坐久散步野捨氵項洞風號木﹐蕭條雨滴階。忽思穿兩屐﹐聊用散孤懷。赤腳舂畬粟﹐平頭拾澗柴。先師有遺訓﹐萬事忌安排。法云寺不到法云久﹐秋髙初一來。廚供菇白美﹐池蘸水紅開。橋畔逢遊衲﹐云邊數過桅。同遊恨歸早﹐珍重約尋梅。小徑登東山繚行自西北至溪上行穿犖確度谽谷牙﹐小立風中客袖斜。衰艸雙雙點飛蝶﹐長空一一送棲鴉。荻洲薄暮收魚网﹐茆捨初寒響緯車。誰道老人多感慨﹐未妨尊酒樂年華。美睡老來胸次掃崢嶸﹐投枕神安气亦平。漫道布衾如鐵冷。未妨鼻息自雷鳴。天髙斗柄闌干曉﹐露下雞土時腷膊聲。俗念絕知無起處﹐夢爲孤鶴過靑城。逆旅秋晚南山行﹐小蹇就店秣。我亦念少休﹐無柰市兒聒。嗟爾亦坐饑﹐錙銖苦爭奪。其心計亦厭﹐陷溺無自脫。我欲救其本﹐汝勿謂迂闊。要傾江海大﹐一洗錐刀末。人生顧須幾﹐卒歲惟一褐。有地卽可耕﹐何山不堪活。東園今日天霣霜﹐又見一日晴。晴寒病良已﹐扶杖東園行。瓦鼓息我倦﹐靜聽幽鳥鳴。花四十株﹐手自培養成。疏密無行列﹐東園蓋彊名。人看不滿笑﹐聊用適我情。雜感四首買薪貸粟不曾知﹐一事無營盡日嬉。耋老卻如童稚日﹐早眠晏起食無時。又

古言忍字似而非﹐獨有癡頑二字奇。此是龜堂安樂法﹐大書銘座更何疑。又

平生所聞宋華子﹐病忘乃與知道鄰。老夫歷盡世間事﹐始覺此公眞可人。又

羲皇一畫開百聖﹐學者卽今誰造微。文詞害道第一事﹐子能去之其庶幾。渡頭蒼檜丹楓古渡頭﹐小橋橫處系孤舟。範寬只恐今猶在﹐寫出山陰一片秋。小飲賞菊菊得霜乃榮﹐性與凡艸殊。我病得霜健﹐每卻稚子扶。豈與菊同性﹐故能老不枯。今朝喚父老﹐采菊陳酒壺。舉褎舞翩仙﹐擊缶歌烏烏。秋晚遇佳日﹐一愁詎可無。與兒輩小集老子秋來樂事稠﹐吳粳新搗酒新篘。矮黃不待園官送﹐小白每煩溪女畱。頓飽可憐頻夢與﹐半酣自喜有兒酬。不如意事何窮已﹐且放團欒一笑休。捨北晚眺平野沈寒日﹐遠村生暮煙。離離立紅樹﹐點點散烏犍。暫出不逾歲﹐告歸仍一廛。江湖初見雁﹐著眼送云邊。書室獨處欣然有詠鑿空學道本無師﹐歇盡狂心頗自奇。閒坐始知冬日永﹐髙談未覺耄年衰。治棺準備膏肓日﹐釀酒枝梧雨雪時。常笑祖龍癡到底﹐一生辛苦覓安期。冬初至法云曉日曈日龍露未幹﹐東中十月始微寒。牛閒處處農功畢﹐米賤家家酒盞寬。煙浦白鷗迎鼓枻﹐漁村紅樹入憑闌。歸舟莫恨無人語﹐手把陶詩側臥看。感憤形勝崤潼在﹐英豪趙魏多。精兵連六郡﹐要地控三河。慷慨鴻門會﹐悲傷易水歌。幾人懷此志﹐送老一漁蓑。記老農語霜淸楓葉照溪赤﹐風起寒鴉半天黑。魚陂車水人竭作﹐麥壠翻泥牛盡力。碓舂玉粒恰輸租﹐籃挈黃雞還作貸。歸來糠粞常不饜﹐終歲辛勤亦何得。𨿽然君恩烏可忘﹐爲農力耕自其職。百錢布被可過冬﹐但願時淸無盜賊。村捨剝啄敲村捨﹐丫叉揖主人。新墻坼龜兆﹐疏瓦斷魚鱗。紅粒炊畬粟﹐靑煙郁澗薪。得牀思熟睡﹐寒犬苦狺狺。自述偶策靑驢出﹐還將白鶴隨。煉丹畱日觀﹐采藥上天池。送客淸秋棹﹐畱僧靜夜棋。從來閒姓字﹐不遣世人知。泊舟湖橋酒樓下縹緲云邊畫樓﹐空濛雨外木蘭舟。誰知老子淸狂甚﹐獨占城南十里秋。庵中雜書四首蒲龕坐久暖如春﹐紙被無聲白似云。除卻放生並施藥﹐更無一事累天君。又

謀生安用苦區區﹐豆飯藜羹未遽無。若使天年猶合活﹐不妨自有谷於菟。又

萬物並作吾觀復﹐眾人皆醉我獨醒。走徧世間無著處﹐閉門鋤菜伴園丁。又

茅茨一室有餘樂﹐轍環四海誰知心。輟耕壠上鴻鵠志﹐長嘯山中鶯鳳音。連日暴下癒然不支戲作老子心如行腳僧﹐秋風久已辦行藤。紙衾夜夜江湖夢﹐小復遲畱待判懲。大風風大連三夕﹐衰翁不出門。兒言捲茅屋﹐奴報徹蘆藩。狼籍鴉擠壑﹐縱橫葉滿園。乘除有今旦﹐紅日上東軒。野興二首掃盡紅塵閉是非﹐捨傍好在舊苔磯。壺中春色松肪酒﹐江上秋風槲葉衣。一片共知云偶出﹐千年誰識鶴重歸。勿言野外無供給﹐雪後連山藥艸肥。又

樓蘭勛業竟悠悠﹐聊作人間汗漫遊。半谷雲霞丹竈熟﹐一天雷雨劍池秋。徜徉藥市經旬醉﹐問訊巢仙數夕畱。卻過故廬應一嘆﹐岸邊猶系采菱舟。若耶村老人昔聞若耶村﹐意象乃物外。皤然阡陌間﹐來往幾鮐背。無論百歲翁﹐甲子數至再。我來親見之﹐殊未輟耕耒。曩事一一言﹐多聞雜諄誨。回頭指丁壯﹐此是曾玄輩。有翁又過我﹐家有孫五代。指呼取鬥酒﹐山果雜細碎。顧我使之年﹐慚縮不能對。恭惟大父行﹐不覺投杖拜。養生惟一嗇﹐此在吾術內。翁能信踐之﹐成就乃爾大。我今才耄及﹐耳目已憒憒。長庚𨿽餘輝﹐敢與明月配。霜曉霜有連甍白﹐林無一葉靑。紙衾圍栗烈﹐風響送東丁。酒盡尊余滴﹐灰深火撥星。蓬窗了無事﹐默坐養黃庭。山澤我本山澤人﹐散誕傲簪裳。宦遊五十年﹐天遣還農桑。東阡南陌間﹐吾亦愛吾鄕。楚祠坐秋社﹐隋寺觀夜場。醉迷采蒼耳﹐旅飯炊黃粱。自疑太古民﹐百年樂未央。有時閒暇時﹐頗復誦老莊。亦嘗遊岷峨﹐略聞度世方。气爲東道主﹐主安客自長。卻後五百年﹐見我灞城旁。遠遊姓字不須通﹐從來號放翁。月明登暑雪﹐木落過秋風。處處題僧壁﹐時時臥釣篷。始知侯萬里﹐未必是英雄。北窗破屋頹垣嘯且歌﹐一窗隨處寄婆娑。閱人每嘆同儕少﹐遇事方知去日多。云濕沙洲秋下雁﹐雨來荻浦夜鳴鼉。何時更續扁舟興﹐剩載郫筒醉綠蘿。醉題目光炯炯射車牛﹐何至隨人作浪愁。身處江湖如富貴﹐心親魚鳥等朋儔。孤帆滅沒三湘曉﹐野店荒寒二華秋。醉墨不容塵土污﹐憑君試訪寺家樓。幽居練褐藤冠物外裝﹐下簾畱住欲殘香。瀟湘客過誇漁具﹐灊皖僧來說藥方。詩未遽衰猶跌宕﹐書𨿽小退亦軒昂。不緣厭靜尋幽事﹐老去無如白日長。連陰欲雪排悶先生經旬甑坐塵﹐藜羹不污白癉巾。魯連敢謂天下士﹐摩詰要是山中人。溪從灘瘦愈刻厲﹐山自木落增嶙峋。云重惟愁雪欲作﹐梅花忽報一枝春。示子聿古學尊皇極﹐淫辭斥異端。人才如爾少﹐老健及吾難。身退桑楡暖﹐家貧菽水歡。人生粗足耳﹐衣食不須寬。項裏溪上見珍禽曰溪鵲相隨數十步不去涉溪來過東溪老﹐斷枝槁葉紛如掃。忽逢溪鵲昔未識﹐言語惺羽毛好。異哉馴狎若可呼﹐迹𨿽甚疏情有餘。上穿蒼煙立髙樹﹐下踏白石窺遊魚。老夫日日溪頭行﹐見此不妨雙眼明。定交物外從今始﹐豈獨沙鷗可與盟。冬夜對書卷有感人生如夢終當覺﹐世事非天孰可憑。萬卷𨿽多當具眼﹐一言惟恕可銘膺。所聞要足敵憂患﹐吾道豈其無廢興。白髮蕭蕭年八十﹐依然父子短檠燈。項王祠項裏溪水聲潺湲﹐溪上靑山峨髻鬟。煙村人語墟市合﹐石橋日落漁樵還。堂上君王凜八尺﹐大冠如箕熊豹顏。築祠不知始何代﹐典祀千載誰敢刪。肅淸亭障息剽奪﹐掃蕩螟螣囚神姦。範增玉斗久已碎﹐虞姬妝面畱餘潸。小人平生仰遺烈﹐近廟欲結茅三間。時時長歌拔山曲﹐醉倒聊慰窮途艱。入城宿凍迷車轍﹐晨霜縞瓦溝。路長休小驛﹐風勁透重裘。貿貿殘軀健﹐芒芒去日遒。親交喜握手﹐隨處小遲畱。出城病鶴寒彌瘦﹐孤松老不枯。非關畏軒冕﹐本自樂江湖。古錦添詩句﹐羸驂入畫圖。兒孫候門久﹐喚取倒殘壺。不入城半年矣作短歌遣興我居城西南﹐渺渺水雲鄕。舟車皆十里﹐來往道豈長。今夏我來時﹐天風吹荷香。再來已孟冬﹐慘然天霣霜。市南兩株柳﹐葉盡萌已黃。乃知多事人﹐歲晚虛悲傷。名藍墮劫火﹐鞠爲瓦礫場。河橋比一新﹐華表照康莊。成壞莽相尋﹐推理海芒芒。疾豎造物兒﹐吾手扼其吭。砥柱天下險﹐一葦乃可杭。養气倘能全﹐斯言豈荒唐。先大父以元祐乙亥寓居玄少明僧捨後百餘年當嘉泰癸亥遊復假榻一夕感嘆成詠楚公仙去幾秋風﹐巷陌蕭條舊隱空。遺老卽今無處覓﹐斷香殘照淚痕中。志學聖門志學豈容差﹐山立方當斥百家。早忝授經聞博約﹐晚羞同俗陷浮華。風剺槁面寒無褐﹐雷轉饑腸飯有沙。漫道衰慵貪睡美﹐五更和夢聽城笳。晚行舍北逆旅將歸客﹐扶衰取次行。霜濃木葉盡﹐水落岸痕生。鳧雁浮寒浦﹐牛羊滿晚晴。東村隔煙寺﹐杳杳送鐘聲。幽居述事四首曾會蘭亭醉墮簪﹐後身依舊住山陰。琴傳數世漆文斷﹐鶴養多年丹頂深。滌硯灘頭無漬墨﹐吹簫月下有遺音。小詩戲述幽居事﹐後有髙人識此心。又

頹然掩戶不妨奇﹐又賦幽居第二詩。大藥鼎成令虎守﹐精思牀穩用龜搘。壺中自喜乾坤別﹐局上元知日月遲。更就羣童閒鬥艸﹐人間何處不兒嬉。又

落葉平溝日滿廊﹐幽居又賦第三章

。喜無俗事干靈府﹐恨不終年住醉鄕。上樹榜船𨿽老健﹐疏泉移竹亦窮忙。山僧欲去還畱話﹐更盡西齋一炷香。又

舴艋東歸喜遂初﹐頻拈枯筆賦幽居。細燒栢子供淸坐﹐明點松肪讀道書。蒼爪嫩芽開露茗﹐紅根小把淪煙蔬。年來自許機心盡﹐頗怪飛鷗自作疏。十一月五夜風雪寒甚燃薪取暖戲作五字束薪從澗底﹐及此不時求。力比鵝黃酒﹐功如狐白裘。分才具糜粥﹐餘事暖衾裯。復恐成驕惰﹐三更起飯牛。魯墟魯墟無復壞垣存﹐偶榜舟來入亂雲。杜曲桑麻猶鬱鬱﹐桃源雞犬亦欣欣。靑圍舊墅千峯立﹐綠引官河一脈分。我卜數椽差不遠﹐得歸何以報吾君。曉雪二首繞湖誰琢玉爲屏﹐換卻南堂萬疊靑。老子醉狂還自笑﹐持竿畫字滿中庭。又

觀雪剡溪天下勝﹐題詩常恨不能奇。未應便許凝之語﹐此興何曾有盡時。養生西遊曾受養生書﹐晚愛煙波結艸廬。兩眥神光穿夜戶﹐一頭胎發入晨梳。邀云作伴遠忘返﹐與鶴分窠寬有餘。占盡世間閒事業﹐任渠千載笑迂疏。夜讀鞏仲至閩中詩有懷其人詩思尋常有﹐偏於客路新。能追無盡景﹐始見不凡人。細讀公奇作﹐都忘我病身。蘭亭盡名士﹐逸少獨淸眞。獨意酒似交情薄﹐愁隨夜漏長。常貧且撐拄﹐多病不禁當。偶讀書終捲﹐閒臨帖數行。翻憐市朝客﹐擾擾爲誰忙。十一月十三日夜作風雪正相乘﹐蕭然一點燈。擁鑪蒙衲被﹐就壁倚枯藤。火降神方王﹐河潮腦自凝。鄰雞太多事﹐三唱請晨興。故人趙昌甫久不相聞寄三詩皆傑作也輒以長句奉酬海內文章有阿昌﹐數能著句寄龜堂。就令覿面成三倒﹐未若冥心付兩忘。道義極知當負荷﹐風波那得易禁當。相思命駕應無日﹐且約陶然寓醉鄕。夢中賦早行夜分秉炬治裝賫﹐千里霜風入馬蹄。擁褐卻尋孤驛夢﹐垂鞭時聽近村雞。荒煙漫漫沈殘月﹐宿莽離離上古堤。天色漸分寒更力﹐道傍沽酒坼官泥。兀兀兀兀初何有﹐倀倀不自知。偶然登耄及﹐便欲數期臣頁。把釣秋風夕﹐騎驢晚雪時。江湖遊已徧﹐更作灞城期。哺猿有書常懶讀﹐有酒常懶醉。惟有默坐佳﹐又以睡爲祟。不如捨之起﹐扶杖來東園。摘此幽澗﹐哺我髙枝猿。食飲淸泉﹐猿計亦何闕。但恐夜霜時﹐腸斷巴山月。與子坦子聿元敏犯寒至東園尋梅北風吹人身欲僵﹐老翁畏冷晝閉房。梅花忽報消息動﹐意气山立非復常。二兒一孫奉此老﹐瘦藤夭矯淩風霜。幽禽白頰忽滿樹﹐似與我輩爭翺翔。溝絕無聲凍地裂﹐耿耿寒日靑無光。歸來相視不得語﹐小榼一寫鵝兒黃。示諸孫蝸捨鶉衣老可哀﹐衰顏時爲汝曹開。朱門莫羨煮羊腳﹐糲食且安羹芋魁。家塾讀書須十紙﹐山園上樹莫千回。但令學業無中絕﹐秀出安知有後來。題齋壁二首皡皡太平民﹐堂堂大耋身。乾坤一旅捨﹐日月兩車輪。蓑貴超三品﹐蔬甘敵八珍。明年眞耄矣﹐瀾醉海山春。又

力穡輸公上﹐藏書教子孫。追遊屏裘馬﹐宴集止雞豚。寒士邀同學﹐單門與議婚。定知千載後﹐猶以陸名村。雜言示子聿福莫大於不材之木﹐禍莫慘於自躍之金。鶴生於野兮﹐何有於軒。桐爨則已兮﹐豈慕爲琴。古今共戒玉自獻﹐捲舒要似云無心。廬室但取蔽風雨﹐衣食過足豈所欽。我今餘年忽八十﹐歸耕幸得安山林。逢人𨿽嘆種種發﹐入塾尙憶靑靑衿。吾兒殆可守孤學﹐相與竭力窮幽深。夜坐聞大風天曠穹廬覆﹐風豪野戰酣。詩成飛醉墨﹐棋罷縱髙談。奇怪空堪笑﹐低摧亦未甘。東浮雲海去﹐會載酒千甔。歸老歸老何妨駕鹿車﹐平生風雪慣騎驢。鬢毛白盡猶耽酒﹐目力衰來轉愛書。止足極知於道近﹐癡頑更喜與人疏。著身莫怪無閒處﹐地肺天臺盡有餘。懷舊三首扇子峽中有隱士﹐淸江一曲照柴荊。當時船急失一見﹐至今空憶暮猿聲。又

靑城之西溪谷深﹐道翁巢居獨鼓琴。一杯松畱我宿﹐夜半虎嘯風生林。又

剡溪百里徹底淸﹐石闌干裏眞人行。大丹一粒擲溪水﹐禽魚艸木皆長生。詩集卷五十六一百首道室雜詠三首舄化雙鳧杖化龍﹐雲山回首不知重。藥園夜嘯丹臺月﹐酒市秋聽紫閣鐘。豈但煙霄隨步武﹐故應冰雪換形容。小童開戶驚奇事﹐野鶴來巢砌下松。又

莫怪先生閱事多﹐人間何處不經過。天山八月霜枯艸﹐暘谷三更日浴波。酒熟春風歸掌握﹐丹成神物共誰何。散人本帶江湖號﹐四百年來一釣蓑。又

身是秋風一斷蓬﹐何曾住處限西東。棋枰窗下時聞雹﹐丹竈巖間夜吐虹。采藥不辭千里去﹐釣魚曾破十年功。白頭始悟頤生妙﹐盡在黃庭兩卷中。偶與客飲客去戲作多泥窮巷破茆屋﹐人不堪憂心自足。有時負日向門前﹐手把南華日中讀。若教開門與客遊﹐擾擾依前懷百憂。平生自計亦已熟﹐惟有釣魚湖水頭。舊聞仲長子光可與友﹐喑不能言但耽酒。安得此友常過門﹐一語不交傾數斗。故里故里淳風比結繩﹐歸耕況遇歲丰登。已侵鐘漏行安往﹐略有園廬退可憑。萬事寧容愧天地﹐一心常若蹈淵冰。區區僻見君無怪﹐人固終身有不能。齲齒人生天地間﹐本非金石堅。況復歷歲久﹐蠹壞無復全。齲齒𨿽小疾﹐頗解妨食眠。昨暮作尢劇﹐頰輔相鉤聯。欲起懶衣裳﹐欲睡目了然。恨不棄殘骸﹐蛻去如蛇蟬。或當學金丹﹐揮手淩雲煙。逢師定悠悠﹐丹成在何年。冬夜悠悠孤夢伴餘酲﹐窗下寒燈黮暗明。雪意欲成風正惡﹐漁舟忽過雁羣鳴。志衰但有䢐年感﹐身沒應無後世名。猶幸耄期身粗健﹐天公元不負書生。枕上鐘鼎初何有﹐山林亦足雄。行思絕大幕﹐歸但醉新丰。雁過荒寒外﹐燈殘寂寞中。蒼顏無鏡對﹐那覺是衰翁。寒暑寒暑侵陵日夜衰﹐坐令齒髮不支持。愛憎徇物去忘反﹐神气養形誰復知。布帔九條晨入靜﹐柏牀五尺夜精思。舊交勿恨江湖別﹐雲海神山會有期。長溪東山容老索月谷幽賞詩二首右月谷人間底處無明月﹐只要靑山爲發揮。林裏枝寒無鵲立﹐水邊路白有僧歸。右幽賞淸泉白石君家物﹐美竹名花可旋移。幽賞定知隨處牓﹐更須時展放翁詩。梅

若耶溪頭春意慳﹐梅花獨秀愁空山。逢時決非桃李輩﹐得道自保冰雪顏。仙去要令天下惜﹐折來聊伴放翁閒。人中商略誰堪比﹐千載夷齊伯仲間。歲晚幽興四首梅出疏籬柳拂池﹐流年已迫早春時。壯心卓犖猶欺酒﹐老業呻吟未廢詩。眼暗觀書如棘瀝﹐齒疏嘬飯似牛口司。風鑪欲試蒼鷹爪﹐自向林間拾墮枝。又

殘年欲遂迫期臣頁﹐追數朋儔死已遲。卜冢治棺輸我快﹐染須種齒笑人癡。野梅墮地艸生後﹐街柳拂鞍冰泮時。滿眼雲山不須買﹐剩傾新釀賦新詩。又

萬里風波行路難﹐君恩尙許綴祠官。中庭鬱鬱藥苗長﹐絕壁颼颼松吹寒。泥巷有人尋杜甫﹐雪廬無吏問袁安。淸晨對鏡增幽致﹐龜屋新裁二寸冠。又

短鬢元知不久靑﹐況開九帙數餘齡。全家共保一忍字﹐累世相傳三住銘。時泛孤舟過梅市﹐卻穿雙屩上蘭亭。擁鑪莫恨無僧在﹐滿院松風要細聽。寄題胡基仲故居憶昔公來一束書﹐蕭然不復畜僮奴。浮雲每嘆成蒼狗﹐空谷誰能縶白駒。才气沙塵埋巨闕﹐文章林壑吼於菟。旅墳三尺雲門寺﹐又見離離長綠蕪。雪夜雪聲如飛沙﹐風聲如翻濤。三更天地暗﹐雪急風愈豪。頗疑虛空中﹐鬼神戰方鏖。勝負要一決﹐利兵未肯櫜。我如墮重圍﹐百計無由逃。僵縮不能寐﹐起坐擁故袍。自嘆老益貧﹐庭艸常不薅。惟酒不憚費﹐貸券如山髙。園蔬甘且柔﹐味不減豚羔。醉此風雪夕﹐聊慰抱甕勞。聽雪爲客置茶果病齒已兩旬﹐日夜事醫藥。對食不能舉﹐況復議杯酌。平生外形骸﹐常恐墮貪著。時時鄰曲來﹐尙不廢笑謔。靑燈耿窗戶﹐設茗聽雪落。不飣栗與梨﹐猶能烹鴨腳。獨夜燈花寒自結﹐雪片夜方深。瘦影參危坐﹐淸愁入苦吟。江湖身汗漫﹐藥石病侵尋。朋舊凋零盡﹐何人識此心。寄題王才臣山居王子自少無他娛﹐求佳山林結艸廬。頭童齒豁已衰矣﹐衣獘屢空常晏如。出遊恥懷禰衡刺﹐歸臥盡讀倚相書。他日叩門傾白墮﹐要看著句到黃初。夜賦練色亭臯月﹐江聲木杪風。開書燈煜煜﹐傳漏鼓冬冬。流落諸生老﹐呻吟四壁空。生涯君勿笑﹐談話有兒同。雪後二首雪後晴初快﹐春前日漸長。菊根萌已動﹐梅藟意先香。禽語驚幽枕﹐冰消漲野塘。衰殘難出戶﹐不是懶衣裳。又

冰開地沮洳﹐云破日曈日龍。鴻入靑冥際﹐艸生殘燒中。方欣畢公稅﹐已復始農功。稻壠牛行處﹐泥翻夕照紅。寒夜讀書老去無他嗜﹐書中獨有欣。月窗雞喔喔﹐霜野犬狺狺。𨿽嘆吾何適﹐猶尊昔所聞。從今倘未死﹐一日亦當勤。對食戲作六首霜餘蔬甲滂中甜﹐春近靈苗嫩不稬。采掇歸來便堪煮﹐半銖鹽酪不須添。又

白鹽赤米了朝飠甫﹐拗項何妨煮瓠壺。一種是貧吾尙可﹐鄰家稗飯亦常無。又

春前臘後物華催﹐時伴兒曹把酒杯。蒸餅猶能十字裂﹐餛飩那得五般來。又

栟櫚子嫩供香飯﹐皁筴芽新簇冷淘。常使先生飽捫腹﹐其餘萬事一秋毫。又

冰壺欲著先生傳﹐髯簿卑凡豈得書。常恨當年定交晚﹐枉教渴死老相如。又

黃昏來扣野人扉﹐笑語欣欣意不遲。葑火正紅煨芋美﹐不妨秉炬雪中歸。甲子立春前二日作頭風初愈喜身輕﹐書卷時開覺眼明。養熟犬雞隨地起﹐性靈烏鵲報陰晴。韭菘飣餖春盤好﹐芝朮簁和臘藥成。自笑衰殘殺風景﹐燈時不擬入重城。家居自戒六首曩得京口俸﹐始卜湖邊居。屋財十許間﹐歲久亦倍初。蓻花過百本﹐嘯詠已有餘。猶愧先楚公﹐終身無屋廬。又

平居少愧怍﹐動以直自遂。𨿽墮虎兕羣﹐我已無死地。神仙果可學﹐吾輩恐差易。勿言聞道晚﹐努力補黥劓。又

世人無柰愁﹐沃以杯中酒。未能平磊塊﹐已復生堆阜。治水不治源﹐九載亦何有。不如讀周易﹐一卷常在手。又

疾病當治本﹐神醫古難遭。哀哉有限身﹐日與利欲鏖。大嚼徒爲貪﹐劇飲豈足豪。淡薄以養壽﹐亦非慕名髙。又

饑寒陷侵暴﹐其實可憐傷。一事百自反﹐忿心冷如霜。恕物學者心﹐省事慮亦長。吾過固多矣﹐責彼何暇詳。又

霜嚴雞報晨﹐月落犬警盜。遺粒與棄糠﹐每愧不足報。椎奴事樵汲﹐跣婢勤爨竈。有過姑教之﹐箠楚置勿道。感貧經歲無兼味﹐窮冬止破裘。翁將貧博健﹐兒以學忘憂。士固安天命﹐吾寧爲食謀。八荒如可望﹐時亦上髙樓。鄰曲濁酒聚鄰曲﹐偶來非宿期。拭盤堆連展﹐洗釜煮黎祁。烏牸將新犢﹐靑桑長嫩枝。丰年多樂事﹐相勸且伸眉。送客有客相與飲﹐酒盡惟淸言。坐久饑腸鳴﹐殷如車輪翻。烹栗煨芋魁﹐味美敵熊蹯。一飽失百憂﹐抵掌談義軒。意倦客辭去﹐秉炬送柴門。林間鳥驚起﹐落月傾金盆。夜寒起坐待旦戃岦恍不成寐﹐攬衣寒夜中。靑熒煨芋火﹐革堂鞳鼓簾風。巷犬聲如豹﹐山童首似蓬。悠然束書坐﹐徐待日生東。信手翻古人詩隨所得次韻二首右夜坐病起瘦可驚﹐崚嶒夜窗影。八十遂當至﹐何止踐衰境。食簞幸能盡﹐藥裹亦已屏。汲泉煮日鑄﹐舌本味方永。士苦不自晦﹐常若錐見穎。叔度獨何人﹐長陂渺千頃。右除夜沐浴孔門春服成﹐弟子從溯浴。老氏坐中庭﹐莊生記新沐。古聖自潔淸﹐如日浴暘谷。豈比流俗人﹐蟣虱生桎梏。老人喜時節﹐良夕當爆竹。未濯三生垢﹐湯沐意亦足。豈惟寓蕭散﹐亦以洗榮辱。悠然獨酌罷﹐投枕睡已熟。甲子歲元日飲罷屠蘇酒﹐眞爲八十翁。本憂緣直死﹐卻喜坐詩窮。米賤知無盜﹐云霠又主丰。一簞那復慮﹐嬉笑伴兒童。初春書懷七首六十餘年慕古人﹐卽今方近葛天民。見人各是元非恕﹐遇事皆安豈怨貧。小圃釒且耰聊過日﹐扁舟煙雨尙關身。出門未覺龍鐘在﹐禹廟蘭亭又見春。又

耄及光陰古更稀﹐自今惟有數期頤。食觀本艸𨿽多事﹐醉讀離騷自一奇。物外有人閒始見﹐山中可樂老方知。武陵好在桃千樹﹐短棹相尋亦未遲。又

數掩蘆藩並水居﹐一家全似業樵漁。春寒例謝常來客﹐老病猶貪未見書。馴雀正緣拋食慣﹐芳蘭肯爲礙門鋤。藥苗滿缽無人共﹐賴有溪僧爲破除。又

甫及初春日已長﹐偶同鄰曲集山房。囊盛古墨靴紋皺﹐篛護新茶帶胯方。老境不嫌來冉冉﹐流年直怨去堂堂。淸泉冷浸疏梅蕊﹐共領人間第一香。又

底處人間無駭機﹐迢遙且喜謝招麾。千年澗底孤松秀﹐萬里天邊獨雁歸。服气昔常憎火食﹐遊山近已制荷衣。靑城況有幽人約﹐會守丹鑪隱翠微。又

納祿貧如筮仕初﹐歸來依舊臥蝸廬。半池墨沈臨章艸﹐一碗松肪讀隱書。長鑱僅供饑子美﹐淸江不療渴相如。耄期自許詩情在﹐雪裏猶能跨蹇驢。又

愚公不解計安危﹐行盡人間惡路岐。難似車登蛇退嶺﹐險如舟過馬當祠。平生憂患常難測﹐送老安閒敢自期。一事不成應有命﹐惟將知止報明時。初春紀事二首窗欞無日影﹐庭樹無風聲。微雲淡天宇﹐非陰亦非晴。美哉丰年祥﹐入我屠蘇觥。父老亦共喜﹐歡言叩柴荊。一飽已有期﹐惟當力春耕。遣兒牧雞豚﹐作社賽西成。又

經冬少雨雪﹐所至苦水涸。園蔬葉多蠹﹐山步船半閣。入春一再雨﹐喜气滿墟落。又聞湖邊路﹐已破小桃萼。一尊儻可攜﹐父子自酬酢。送子虡吳門之行相送何由插羽翰﹐淡煙微雨暗江幹。孤懷最怯新春別﹐病骨難禁昨夜寒。尊酒汝寧嫌魯薄﹐釜羹翁自絮吳酸。此詩字字俱愁絕﹐忍淚成篇卻怕看。法云僧房八十衰翁有底忙﹐水邊山際亦倀倀。淸溪橋斷舟橫岸﹐小塢梅殘雨漬香。數點靑燈經野市﹐一鑪軟火宿僧房。自嫌尙有人間念﹐卻爲春寒怯夜長。陌上陌上長歌任笑狂﹐此生得喪略相當。天將耄齒償貧悴﹐身坐虛名掇謗傷。溪水漸生朱舫活﹐野梅半落綠苔香。新晴快上蘭亭路﹐莫待春殘始一觴。獨立白髯蕭颯一愚公﹐獨立濛濛細雨中。羊踏寒蔬新少夢﹐魚生空釜久諳窮。殘編幸有聖賢對﹐閒話豈無鄰曲同。炫鬻才名非老事﹐小詩信筆不能工。春陰數間茅屋傍楓林﹐常負平生萬里心。老去逐年增老病﹐春來無日不春陰。麯塵蘸岸波初漲﹐猩血團枝色已深。欲到東園還懶起﹐卻和殘睡聽鳴禽。閒味身似枯禪謝世塵﹐豈容收斂彊冠巾。庾郎三韭不妨飽﹐晏子一裘何恨貧。棲冷每憐雞唱早﹐雲開初見月痕新。閒中有味君知否﹐熊掌眓峯未是珍。聞虜亂代華山隱者作滿谷松風枕石眠﹐中原戰血又成川。但思秦鑄銅人日﹐不記齊成柏寢年。大藥一鑪暾晚日﹐孤桐三尺寫秋泉。何妨狂舞旗亭下﹐乞與人間畫醉仙。春日車馬閒中絕﹐衣襦病後寬。攺詩消晝永﹐賒酒敵春寒。柳細搓難似﹐花新染未幹。歸鴻與來燕﹐各自管悲歡。寄子虡十里城南路﹐蕭然一禿翁。舊書衰易忘﹐新句懶難工。山色春寒淡﹐溪流宿雨通。街頭有良醞﹐思汝一尊同。送子坦老境寧容別﹐諸兒仕爲貧。一春多臥病﹐幾度送行人。五斗方須祿﹐千金且愛身。長安𨿽可樂﹐憐汝正思親。送子遹隔一濤江路豈遙﹐躊躇不覺欲魂銷。寄書勿遣過三日﹐發渡何曾無兩潮。睡少不關茶作祟﹐愁多卻賴酒時澆。柯橋西畔斜陽岸﹐誰爲離人惜柳條。醉眠初起書事身世元知似斷蓬﹐流年分付酒杯中。饑寒未解士先老﹐風雨欲收花已空。泥補舊巢梁燕喜﹐水生支港釣船通。睡魔正費驅除力﹐隔竹敲茶賴小童。見蜂采檜花偶作來禽海棠相續開﹐輕狂蛺蝶去還來。山蜂卻是有風味﹐偏采檜花供蜜材。對酒戲詠二首不管詩人太瘦生﹐但念酒徒稀醉眠。憑誰爲畫畢吏部﹐縛著鄰家春甕邊。又

長安市中多美酒﹐一鬥財當三百錢。堪笑書生消幾許﹐有錢十萬醉經年。夜興梟呼作人聲﹐月出如野燒。推枕中夜起﹐殘燈尙餘照。難從公榮飲﹐獨效孫登嘯。八十推不僵﹐平昔豈所料。空廊病馬臥﹐枯艸老牛噍。明朝語俗人﹐與汝不同調。老甚自詠二首殘年眞欲數期頤﹐一事無營飽卽嬉。身入兒童鬥艸社﹐心如太古結繩時。騰騰不許諸人會﹐兀兀從嘲老子癡。亦莫城中買鹽酪﹐菜羹有味淡方知。又

羨生常笑古人癡﹐俛仰那知迫耄期。鏡裏鬢無添白處﹐尊前顏有暫丹時。客嗔終歲常稱疾﹐兒訝經旬懶賦詩。枉卻愁過彊健日﹐身閒何往不熙熙。夜過魯墟晡時發柯橋﹐申夜過魯墟。燈出籬落間﹐七世有故廬。門低不容駟﹐壁壞亡遺書。髙樹宿羈鳥﹐廢沼跳驚魚。移船過古埭﹐水面涵星疏。安得病良已﹐畢世澆春蔬。園中小飲造物佚我老﹐畀以江湖寬。俯仰六年間﹐得請兩掛冠。鬢毛𨿽蕭颯﹐腳力未稲跚。記書過十張﹐啖飯空一簞。開歲忽兩月﹐感此春事殘。杏靨笑墻頭﹐鶯聲入云端。掃地設菅席﹐相與勸加餐。村酒瀉濁淸﹐野果嘗甘酸。鄰里語蟬聯﹐兒孫話團欒。𨿽無萬錢箸﹐浩歌有餘歡。幽居春晚二首雲歸禹穴賞新晴﹐酒買蘭亭散宿酲。竹帶鞭移俄盛出﹐鶴全窠買已長鳴。故山𨿽愧收身晚﹐外物元如脫髮輕。只恐村鄰成間闊﹐杖藜隨處叩柴荊。又

老廢讎書病廢詩﹐晝閒惟與睡相宜。未尋內史流觴地﹐又近龐公上冢時。花發遊蜂喧院落﹐筍長馴鹿入藩籬。石帆山下春如許﹐野老來招不用辭。梅花過後遊西山諸庵乞得身歸喜滿顏﹐柴門𨿽設不曾關。無如梅作經年別﹐且就僧分半日閒。樵斧曉穿雲外去﹐釣船夜向月中還。君看老子無窮樂﹐一笑知非造物慳。梅仙塢花涇觀桃李妖妍天遣占年華﹐嘆息人間有許花。十里織成無罅錦﹐半天畱得未殘霞。欲題直恐無才稱﹐不見何由信客誇。醉後又驚春事晚﹐湖堤煙柳已藏鴉。家園賞花白首扁舟返舊邦﹐逢春直欲倒千缸。紅雲夾路薔薇障﹐翠羽成層薜荔幢。鶯語枝頭常盡日﹐蝶迷葉底不成雙。閒人爛醉尋常事﹐中聖先判臥北窗。聞金谿陸伯政下世久矣望來使﹐潸然開計書。兩家通絕譜﹐千里泣靈車。亦悟古皆死﹐所悲天祝余。泉扃生气在﹐故不羨曹蜍。一春風雨太半有感忽忽春將老﹐寒暄尙未齊。雨昏雞唱晚﹐風惡鵲巢低。寫物才殊退﹐尋芳思欲迷。餘年不須較﹐只是死秦稽。山行贈野叟二首垂白衰翁住道邊﹐突間猶喜續炊煙。壁如龜莢難占卜﹐瓦似魚鱗不接連。幼學及時兒識字﹐官租先眾吏無權。與君俱長宣和日﹐握手相看一悵然。又

莫笑孤村生理微﹐茅茨煙火自相依。客來旋掃靑苔榻﹐日在先關白版扉。婦女憂蠶租葉去﹐兒童耘麥荷釒且歸。散人世襲江湖號﹐剩欲溪頭借釣磯。雲門道中川靄林霏翠欲浮﹐散人心事寄沙鷗。暮投野店孤煙起﹐曉涉淸溪小蹇愁。嶺路窮時縈細棧﹐山形缺處起重樓。釣遊陳迹渾如昨﹐一念淒然不自由。讀書有感洙泗諸生尊所聞﹐豈容兀者亦中分。焚經競欲愚黔首﹐亡史誰能及闕文。吾道固應千古在﹐幾人虛用一生勤。世間倚相何曾乏﹐會與明時誦典墳。六言雜興九首世界庵摩勒果﹐聖賢優缽曇華。但解折衷六藝﹐何須和會三家。又

夢裏明明周孔﹐胸中歷歷唐虞。欲盡致君事業﹐先求養气工夫。又

語道無如孔孟﹐佛莊𨿽似非同。倘有一人領會﹐何須客滿坐中。又

失馬詎知非福﹐亡羊不妨補牢。病里正須周易﹐醉中卻要離騷。又

舉足加劉公腹﹐引手捋孫郎須。士气日趨委靡﹐賴有二君掃除。又

廣平作梅花賦﹐少陵無海棠詩。正自一時偶爾﹐俗人平地生疑。又

瘦馬羸僮道路﹐淸泉白石山林。常得有衣換酒﹐不愁無法燒金。又

一夜雨來可怖﹐五更雲散無餘。傳捨僧窗𨿽異﹐不妨隨處觀書。又

熟讀大小止觀﹐精思內外黃庭。直使超然有得﹐豈若淵源六經。春晚出遊六首風急名花紛絳雪﹐土松香艸出瑤簪。且呼野艇西村去﹐未必微云便作陰。又

王孫艸生與階齊﹐女郎花發乳鶯啼。街頭賣酒處處賤﹐信腳覓醉無東西。又

柳暗人家水滿陂﹐放翁隨處曳筇枝。村深麥秀蠶眠後﹐日暖鳩鳴鵲乳時。又

禹吾無間聖所嘆﹐治水殆與天同功。三千年事一炊頃﹐窆石嵯峨煙靄中。又

岌岌髙丘近道邊﹐寂寥翁仲臥荒煙。生前意气今何在﹐寒食無人掛紙錢。又

鳴機裂素制春衣﹐煮酒香淸雁鶩肥。倒社相呼共行樂﹐三撾鼓近是船歸。詩集卷五十七一百二首北窗老人日夜衰﹐臥起常在背。窗間一編書﹐終日聖賢對。東臯客輸米﹐粲粲珠出碓。南山僧餉茶﹐細細雪落磑。吾兒亦解事﹐稀甲自釒且菜。一饑旣退舍﹐百念皆捲旆。閒身去俗遠﹐澄念與道會。宿眜走二豎﹐美睡造三昧。掛冠反布韋﹐上印謝銀艾。庭中石蒼然﹐此客眞度外。幽居雜題四首開歲頻風雨﹐淸明气始和。遊山書半廢﹐耽酒睡常多。客去孫登歗﹐牛疲寧戚歌。餘生猶有幾﹐盡底付漁蓑。又

雅意元知止﹐遄歸喜遂初。久閒棋格長﹐多病釣徒疏。漬藥三升酒﹐支頭一束書。兒曹看翁懶﹐切勿厭蝸廬。又

忽忽年光逝﹐悠悠世事非。曉猶明績火﹐晝永啟漁扉。施食禽魚熟﹐疏溝杞菊肥。寂寥何所嘆﹐父子自相依。又

獨往成初志﹐安居謝世紛。名書硬黃紙﹐古硯熨焦紋。雨作占琴薦﹐風來散露羣。豈無朝市事﹐塞耳未曾聞。題旅捨壁二首泥淖停牛屋﹐風埃坐簀牀。絳人難諱老﹐楚客自嫌狂。浪迹江湖大﹐回頭日月長。村村有餅餌﹐正可不賣糧。又

地曠風號木﹐天髙日脫云。村名步頭換﹐縣界驛前分。蒿艾春侵路﹐雞豚暮識羣。敲門就炊爨﹐一飯敢忘君。出行湖山間雜賦四首老入新年健﹐春逢小雨晴。偶因尋酒去﹐又作繞村行。塘水蒼鵝戲﹐郊原黃犢鳴。閒身有樂事﹐倚杖看農耕。又

新釀學鵝黃﹐幽花作蜜香。客邀閒卽去﹐病起醉何傷。野寺無晨粥﹐村伶有夜場。吾心靜如水﹐隨事答年光。又

徑繞茶岡北﹐橋連芡浦東。虫鎪烏桕葉﹐露濕豨蘞叢。燒地春蕪綠﹐漁扉夕照紅。君恩那可報﹐惟是祝年丰。又

魚市樵風口﹐茶村谷雨前。柳邊煙掩苒﹐堤上艸芊眠。墓掃鴉銜肉﹐人歸露導船。東風吹短髮﹐得句爲誰妍。上巳殘年登八十﹐佳日遇重三。簾幙低新燕﹐房櫳起晚蠶。名花紅滿舫﹐美醞綠盈甔。春事還如昨﹐衰懷自不堪。筍絕句列仙閱世獨淸臒﹐雪谷冰谿老不枯。輸與錦棚孩子輩﹐千金一束入天廚。贈蘇召叟蘇子出儔輩﹐翩如天際鴻。才華刮眼膜﹐文字愈頭風。豈止千人見﹐眞當四海空。老夫𨿽耄矣﹐此論不妨公。贈趙去華趙子毫端萬斛珠﹐眼前百輩不枝梧。盛名豈待他年見﹐公論何曾一日無。我老杜門惟足睡﹐君豪折簡固難呼。此詩彊欲相題目﹐堪笑衰翁膽滿軀。道室述懷養心功用在還嬰﹐肯使秋毫有妄情。二寸藤冠狂道士﹐一編蠹簡老書生。狐妖從汝作人立﹐金價在吾如土輕。地肺終嫌近朝市﹐明年溯峽上靑城。春晚雨中作冉冉流年不貸人﹐東園靑杏又嘗新。方書無藥醫治老﹐風雨何心斷送春。樂事久歸孤枕夢﹐酒痕空伴素衣塵。畏途回首濤瀾惡﹐賴有雲山著此身。晚行湖上飽來捫腹繞村嬉﹐北陌東阡信所之。女手采余桑鬱鬱﹐煙蕪生徧冢累累。髙林日暮無鶯語﹐深巷人歸有犬隨。東走郡城逾十里﹐好風勞送角聲悲。欲卜庵居未有勝地作詩識之破裘百結鬢垂蓬﹐旋過流年旋已空。魔眷屬如雲盡散﹐性光明似日方中。極知萬事不勞問﹐欲住一庵誰與同。會向巢居明月夜﹐五弦橫膝寫松風。東窗遣興東窗徙倚當閒遊﹐水長池魚自滿溝。花气襲人渾欲醉﹐鳥聲喚客又成愁。百年光景輸欹枕﹐萬里風煙入倚樓。欲寫烏絲還懶去﹐詩名老去判悠悠。獨酌一榼芳醪手自斟﹐從來戶小怯杯深。已於醉醒知狂聖﹐又向淳漓見古今。濡首固非吾輩事﹐達生猶得昔人心。酴醾欲過香差減﹐且據胡牀坐綠陰。舟中作誤長仙蓬不滿年﹐恩容歸老白雲邊。艸枯病馬停朝秣﹐水冷鰥魚廢夜眠。混俗豈須名赫赫﹐耐嘲惟可腹便便。柯橋梅市花俱好﹐且典春衣醉放顚。衰疾衰疾憐新鬼﹐狂豪尙故吾。棋常先客著﹐行不許兒扶。硯潤閒蟾滴﹐香殘冷鴨鑪。自憐風味在﹐尙欲泛江湖。示兒聞義貴能徙﹐見賢思與齊。食嘗甘脫粟﹐起不待鳴雞。蕭索園官菜﹐酸寒太學齏。時時語兒子﹐未用厭釒且犁。野興溪漲侵庵路﹐山光壓釣磯。荒畦荷釒且去﹐小艇載犁歸。世態那堪看﹐吾言可自違。從今謝人事﹐終日掩荊扉。閒遊四首遊徧名山日月長﹐結廬獨占水雲鄕。醉中卽是逃名地﹐閒外應無度世方。檜蜜滿脾余小苦﹐木苗浥露有奇香。肺腸自與人間別﹐堪笑醅缸與飯囊。又

髙會揮金愧二疏﹐食貧只似布衣初。終年老健緣儲藥﹐隨分窮忙爲著書。弔古何時過梁宋﹐題詩且欲徧衡廬。不須更擬乘風去﹐水有煙帆陸筍輿。又

過盡僧家到店家﹐山形四合路三叉。淸明漿美村村賣﹐谷雨茶香院院誇。困臥幽窗身化蝶﹐醉題素壁字棲鴉。夕陽不盡靑鞋興﹐小立風前鬢腳斜。又

夙興蓐食戒山行﹐策蹇迢迢過故城。露葉未幹明曉日﹐風蒲初勁借秋聲。綠陰渡口孤鶯語﹐白水陂頭兩犢耕。遙望炊煙疑可憩﹐試從行路問村名。炊米不繼戲作敢羨晨興費萬錢﹐口邊縱理信前緣。髙年𨿽獲殿諸老﹐一飽常如登九天。架上有書吾已矣﹐甑中無飯亦陶然。蓬門一閉還旬日﹐實怕閒人攪晝眠。暮行志士能輕萬戶封﹐野人自愛一枝筇。行窮綠岸呼船渡﹐糴得黃粱就碓舂。林外人家明遠火﹐月邊僧閣下疏鐘。江村不用愁孤絕﹐小店茅檐盡見容。小雨二首小雨過巖扃﹐殘云傍野亭。花光相映發﹐鶯語苦叮嚀。舉酒和神气﹐彈琴悅性靈。索居朋友絕﹐得句遣誰聽。又

急雨方侵幔﹐斜暉忽滿廊。塵淸添艸色﹐衣潤省篝香。婦織將收繭﹐農功已下秧。諸孫入家塾﹐親爲授三蒼。送辛幼安殿撰造朝稼軒落筆淩鮑謝﹐退避聲名稱學稼。十年髙臥不出門﹐參透南宗牧牛話。功名固是券內事﹐且葺園廬了婚嫁。千篇昌谷詩滿囊﹐萬卷鄴侯書插架。忽然起冠東諸侯﹐黃旗皂纛從天下。聖朝仄席意未快﹐尺一東來煩促駕。大材小用古所嘆﹐管仲蕭何實流亞。天仙掛旆或少須﹐先挽銀河洗嵩華。中原麟鳳爭自奮﹐殘虜犬羊何足嚇。但令小試出緒餘﹐靑史英豪可雄跨。古來立事戒輕發﹐往往讒夫出乘罅。深仇積憤在逆胡﹐不用追思灞亭夜。初夏白白餈筒美﹐靑靑米果新。衰遲重時節﹐薄少徧鄕鄰。梅市花成幄﹐蘭亭艸作茵。極知歡意盡﹐彊起伴遊人。自警放翁原憒憒﹐䢐歲復駸駸。社櫟終無用﹐秋虫漫苦吟。拍蚊違殺戒﹐引水動機心。老耄誰規我﹐忠言抵萬金。枕上病叟少安枕﹐驚禽無穩棲。慵占賈誼服鳥﹐空感祖生雞。野勢風號北﹐窗痕月過西。元非破賊手﹐只合架牛犁。野步至近村耳目康寧手足輕﹐村墟艸市徧經行。孝經章裏觀初學﹐麥飯香中喜太平。婦女相呼同夜績﹐比鄰竭作事春耕。勿言野飠盍無鹽酪﹐筍蕨何妨淡煮羹。書懷示子遹平生山林幾糸兩屐﹐何意隨人戴朝幘。口言報國直妄耳﹐斷簡圍坐晨至夕。道山堂東直廬冷﹐手種疏篁半窗碧。但虞風波起平地﹐豈有毫髮能補益。成書朝奏暮請老﹐入耳幸免煩言嘖。東望故山百餘里﹐父老歡忻來接迹。白羊綠酒爭下擔﹐長笛腰鼓紛如織。迢迢梅市過魯墟﹐觀者所至空巷陌。爾來呻吟又春盡﹐周視室中惟四壁。但令糲飯粗撐拄﹐猶勝朱門常踧踖。小兒助我理孤學﹐終歲伏几心如石。問看飲酒詠離騷﹐何似焚香對周易。三月三十夜聞杜宇斗轉春歸不自由﹐韶華已逐水東流。子規獨抱區區意﹐血淚交零曉未休。夜大雨連明晨起乃知之黃糸由被穩枕慵移﹐夜雨淋浪了不知。水長壞陂初復後﹐鳩鳴去婦卻還時。芳蹊入夏多靑子﹐白髮今年有黑絲。剩欲披衣湖上去﹐滿村芳艸正離離。聞虜亂次前輩韻中原昔喪亂﹐豺虎厭人肉。輦金輸虜庭﹐耳目久習熟。不知貪殘性﹐搏噬何日足。至今磊落人﹐淚盡以血續。後生志撫薄﹐誰辧新亭哭。藝祖有聖謨﹐嗚呼寧忍讀。壯士吟次唐人韻士厭貧賤思起家﹐富貴何在發已華。不如爲國戍萬里﹐大寒破肉風捲沙。誓捐一死報天子﹐兜鍪如箕鎧如水。男兒墮地射四方﹐安能山棲效園綺。塞云漠漠黃河深﹐涼州新城髙十尋。風飧露宿寧非苦﹐且試平生鐵石心。衰疾衰疾猶能飯一簞﹐蓴絲菇首亦加餐。舊叨刻印俄銷印﹐老愧彈冠亟掛冠。自怪嵇康如許懶﹐人憐範叔不勝寒。得錢剩買靑芒屨﹐采藥名山興未闌。書日用事二首左右數書冊﹐朝夕一艸堂。家貧自能儉﹐病愈不求方。盛饌豚肩美﹐常庖筍茁香。園丁報花坼﹐亦復命壺觴。又

一裘良已暖﹐半菽可無饑。養气戒多語﹐端居如有思。私心須自勝﹐己過遣誰知。耄齒尢當勉﹐常憂寸晷移。初夏出遊去去衝朝霧﹐行行弄夕霏。移秧晴竭作﹐坐社醉扶歸。細艸迷行徑﹐殘花點釣磯。牸牛將犢過﹐雄雉挾雌飛。野寺煙鐘遠﹐村墟績火微。諸孫殊可念﹐相喚候柴扉。初夏晝眠好景逢初夏﹐閒身得晝眠。書橫竹架上﹐冠墮素屏前。蔥茜小山桂﹐潺湲幽竇泉。危巢出乳燕﹐髙樹集新蟬。彊健關天命﹐逍遙近地仙。晚窗思茗飲﹐自取雪芽煎。農事稍閒有作架犁架犁喚春農﹐布谷布谷督歲功。黃雲壓檐風日美﹐綠鍼插水霧雨濛。年丰遠近笑語樂﹐浦漲縱橫舟楫通。東家築室窗戶綠﹐西捨迎婦花扇紅。我方祭竈徹豚酒﹐盤箸亦復呼鄰翁。客歸我起何所作﹐孝經論語教兒童。教兒童﹐莫匆匆。顧汝日夜勤磨礱﹐烏巾白糸寧待至公。夜雨暮雨蕭蕭集瓦溝﹐空階點滴送淸愁。何由乞得須臾睡﹐直到窗明滴未休。朝晴宿雨初收云四歸﹐小山艸木麗朝暉。翩然雙鵲從檐下﹐言語分明訴濕衣。北窗簾影參差午漏前﹐盆山綠潤雨餘天。詩無傑句眞衰矣﹐酒借朱顏卻悵然。海燕理巢知再乳﹐吳蠶放食過三眠。名泉不負吾兒意﹐一掬丁坑手自煎。遊山戲作晚境頻辭祿﹐窮居旋學耕。量衰添酒敵﹐才盡減詩名。風月成交友﹐溪山管送迎。登車雨先止﹐天豈相吾行。遣興二首聒聒鳴鳩莫笑渠﹐百年我亦旋枝梧。病知藥物難爲驗﹐老覺人間不足娛。茆屋何妨度寒暑﹐蔬餐且可遣朝晡。釣船一出無尋處﹐千頃江邊雪色蘆。又

老荷君恩許醉眠﹐散人名號愧妨賢。久叨物外淸閒福﹐粗識詩中造化權。風月四時隨指顧﹐乾坤一气入陶甄。新秋更欲浮滄海﹐臥看雲帆萬里天。細雨細雨重雲漸入梅﹐陰陰門巷長新槐。壯心已與年俱逝﹐脫髮應無術可栽。美睡常嫌鶯喚起﹐淸愁卻要酒闌回。年來百事非平昔﹐信手題詩懶剪裁。初暑槐陰淸潤麥風涼﹐一枕閒眠晝漏長。山鵲喜晴當戶語﹐海桐帶露入簾香。酒緣久病常辭酌﹐茶爲前銜偶得嘗。云北雲南動遊興﹐速呼小豎治輕裝。夙興夙興短蓬發﹐幽步豁煩襟。翠碧停闌角﹐黧黃語柳陰。書殘頻補緝﹐琴廢細追尋。未是全無事﹐猶堪養道心。新堂湖上新堂气遠豁﹐三面嵐光翠如潑。都門歸來病相屬﹐鄰里怪我間何闊。蒓絲作羹飯雕胡﹐廚人斫鱠藝絕殊。何由喚得左元放﹐銀盤釣出松江鱸。卽席四首稚荷出水橊花開﹐長笛圜鼙送舉杯。村鄰相樂君勿笑﹐要是安健無凶災。又

醉中起舞遞相屬﹐座上戴花常作先。要知吾輩不凡處﹐一吸已幹雙玉船。又

長魚腹腴羊臂臑﹐饞想久矣無秋毫。今朝林下煨苦筍﹐更覺此君風味髙。又

小山橊花照眼明﹐靑梅自墮時有聲。柳橋東岸倚筇立﹐聊借水風吹宿酲。生涯久矣冥行墮嶮巇﹐樂哉偶得謝招麾。放懷身世相忘地﹐夙駕山林獨往時。縱老豈容妨痛飲﹐更慵亦未廢新詩。超然自喜生涯別﹐始嘆龜堂見事遲。落花桃李擅春事﹐酴醾爲之殿。豈不欲周旋﹐過日如掣電。大風連三月﹐吹盡無餘片。畱之豈有策﹐佇立情眷眷。空令腸九回﹐竟欠語一轉。流年付芳艸﹐樽酒孤勝踐。鶯聲入碧雲﹐簾影滿深院。消搖綠陰間﹐風流屬團扇。四月二十二日微雨中次前輩韻語訛覺齒疏﹐冠倒感發稀。屢爲曼容免﹐遂賦淵明歸。今日天气佳﹐雨絲弄斜暉。起居惟所適﹐單復時易衣。出遊叩僧廬﹐歸臥掩漁扉。一笑顧兒子﹐正爾良未非。夜雨點滴茅檐雨﹐長宵不肯晴。殘缸待雞唱﹐倦枕厭梟鳴。已踐衰殘境﹐況兼羈旅情。晨興亦何事﹐椎髻繞廊行。夏日入戶桐陰漸覆牀﹐乍敷笛簟北窗涼。筇枝倚壁知身健﹐衣焙殘香覺日長。雨霽斷雲時聚散﹐風來纖艸久低昂。蝶衣粉濕猶飛懶﹐小駐闌干就夕陽。久雨二首梅子靑靑苦未黃﹐經旬積雨欲頹墻。蠹生書帙時須火﹐潤入衣篝剩得香。鄰捨相逢驚間闊﹐通宵不寐聽淋浪。定知又發韓公笑﹐有底鳴蛙兩股長。又

梅天一日幾陰晴﹐對酒無聊醉不成。巧歷莫能知雨點﹐孤桐那解寫溪聲。林深鳥爵來無數﹐艸茂鋤耰去卽生。明日雲開天萬里﹐禦風吾欲過靑城。舟中靑楓湖上村﹐綠蓑舟中客。云興山疊見﹐海近地勢坼。悠然滄洲趣﹐宛與塵世隔。𨿽云食不足﹐粗免婚嫁責。渥丹未辭鏡﹐衰白幸滿幘。明當鼓枻行﹐放浪窮七澤。系船髙樹滴殘雨﹐叢蘆生夕風。惰遊貧有自﹐老鈍學無功。歲月詩編裏﹐江湖旅色中。煙村系船處﹐邂逅得漁翁。復雨催喚兒童掃綠苔﹐長歌淸嘯興悠哉。林間子墮知梅熟﹐水面痕生驗雨來。往事已成孤枕夢﹐故人誰共一樽開。自憐未負年華在﹐素扇團團月樣裁。書適淸和巷陌單衣後﹐綠潤軒窗午餉余。曲曲素屏圍倦枕﹐斜斜筠架閣殘書。松陰坐石閒看鶴﹐山寺尋僧晚跨驢。此段家風君試看﹐京塵撲帽獨何歟。村社禱晴有應叢祠牲酒走村村﹐賴是龍歸爲解紛。爽气收回騎月雨﹐快風散盡滿天云。數峯縹緲如屏面﹐一浦漣漪作簟紋。猶勝楚人簫鼓裏﹐九歌哀怨下湘君。題北窗二首束擔還山讀舊書﹐斷編終日見唐虞。千莖白髮年華速﹐一點靑燈夜漏䢐。厚價異時空市骨﹐大呼從昔不成盧。細思天賦原非薄﹐跬步門前萬頃湖。又

不嗔人作腐儒看﹐斷簡堆中興未闌。更事愈懷憂國切﹐苦心始覺著書難。流泉激激人聲遠﹐修竹蕭蕭暑令寒。四海諸公常共處﹐北窗何地著身寬。晝坐聞墻外人聲殊敗幽思戲作老人气衰凋髮齒﹐歲月翩翩來有幾。晨興食米不一溢﹐日課讀書猶十紙。𨿽云喧寂無二觀﹐終嫌蜩蚻喧吾耳。亟起振衣欲出門﹐赤日當空汗如洗。撥灰未炷瓦鑪香﹐汲井先換銅匜水﹐也勝太史落南時。短檠夜對屠牛機﹐晨起行園中老病厭囂煩。晨興步小園﹐艸深移舊路。竹茂失頹垣﹐未暇從魚樂。惟思與石言﹐人家尋每得。拄杖印苔痕﹐葺捨蟻知將雨先移穴。燕護新雛疊守巢﹐補漏支傾吾可笑。呼奴乘屋更添茅﹐次韻林伯玉登臥龍一紙臨門喜欲顚。詞源滚滚瀉長川﹐旗旄外閫新元帥。風月名山古洞天﹐自笑屏居依近郭。每煩登望指孤煙﹐雄篇三復空興嘆。窮乃工詩似不然﹐道室雜詠六首精神有限惟富嗇。造化無心不汝移﹐此事安須知決擇。雞鳴勿後老人期﹐又

黃褐長絳七尺身。袖中一劍隱紅塵﹐城門萬屨日來往。眾裏安知無此人﹐又

冰霜難與夏虫語。晦朔豈容朝菌知﹐忿欲至前能小忍。人人券內有期頤﹐又

萬法元須一理通。長生極治本同功﹐廣成千歲無它術。只在唐虞二典中﹐又

莫緣侯印學陰謀。生世惟須一釣舟﹐輕用鏌鋣終折缺。善刀何止解千牛﹐又

放翁耄齒猶朱顏。一物不畱方寸間﹐已吞八九云夢澤。更著百億須彌山﹐湖塘夜歸漁翁江上佩笭箵。一卷新傳範蠡經﹐鬱鬱林間桑椹紫。芒芒水面稻苗靑﹐云邊築捨分南北。陌上逢人半醉醒﹐莫恨西村歸路遠。行前點點有飛螢﹐東軒僻巷地無喧﹐閒人慮不煩。刺舟回北渚﹐岸幘倚東軒。乳鵲行苔徑﹐馴獐觸筍藩。作勞憐野老﹐喚取倒淸樽。夏日例謝門前客﹐深藏篋裏書。衣穿但重補﹐飯足不求余。山澑鳴庭際﹐藤陰接屋除。何勞厭三伏﹐俯仰卽秋初。斫膾玉盤行膾簇靑紅﹐輸與山家淡煮菘。要識坐堂哀觳觫﹐試來臨水看口僉喁。野飯六十日白可續飯﹐三千年淸何與人。堪笑此翁頑似鐵﹐還山又食一番新。村酒亂山落日漁歌長﹐平疇遠風粳稻香。酒旗搖搖截官道﹐歸家未遲君試嘗。避雨雲如壞山欲塞海﹐樹似奇鬼將搏人。急投民家雨隨至﹐燎衣不覺雞唱晨。雨中短歌昨夕雨大如車軸﹐今旦雨細如牛毛。人言愈細愈澤物﹐天公爲此非徒勞。泥深入市路欲絕﹐壞檐敗壁風蕭騷。豈惟蛙黽矜得意﹐坐覺藜莠無由薅。剝牀供爨嗟婢子﹐持傘上學憐兒曹。村場酒貴賒不得﹐且解布囊尋獘袍。散懷少年已遂遁山林﹐況何霜毛兩鬢侵。習气尙存詩入夢﹐病根未去藥關心。猿知秋近啼先苦﹐鶴閱年多頂漸深。不忍頓疏風月在﹐粗能扶杖卽登臨。南堂空堂寂寂暑气淸﹐只有燕雀無人聲。雲頭忽移簾影失﹐雨點亂集荷盤傾。溝坑水溢魚鱉喜﹐庭戶風送蛟龍腥。衣巾汗垢爲一洗﹐呼奴舉榻臨前楹。取泉石井試日鑄﹐吾詩邂逅亦已成。何由探借中秋月﹐與子同遊白玉京。門屋納涼機裂齊紈如素月﹐牀敷蘄簟起微瀾。行人遠不分眉目﹐過鳥髙猶響羽翰。新長庭槐夾門綠﹐無窮陂稻際天寬。今年項裏楊梅熟﹐火齊驪珠已滿盤。幽居孤村野徑不曾鋤﹐惡艸從來一寸無。每爲遊魚疏港瀆﹐更緣啼鳥植楸梧。閒門猶有僧時到﹐殘產渾無賦未輸。浪走人間眞誤計﹐暮年猶足補東隅。露坐殘月久方上﹐幽花時自零。風枝驚宿鳥﹐露艸濕流螢。浩气吞云夢﹐危途塞井陘。菱歌何處起﹐及我醉初醒。暑中久不把酒盆池千葉白蓮忽開一枝欣然小酌因賦絕句二首千葉芙蕖白玉膚﹐一樽沆瀣碧琳腴。極知俱出氛埃外﹐我亦秋風山澤臞。又

我讀淵明止酒篇﹐知渠未識玉池仙。誰言見面無多子﹐髙壓天魔萬二千。詩集卷五十八一百二首老馬貧家畜老馬﹐枯萁風雨噍。本非百金產﹐安用三品料。馬固忘華廐﹐士亦安蓬藋。兩窮適相遭﹐萬事付一笑。少遊禦款段﹐作計無此妙。可憐杜陵翁﹐妄想追風驃。大熱五月頗閔雨﹐炎風吹旱塵。气羸不給喘﹐流汗沾衣巾。呼婢使具浴﹐報以未買薪。汝事𨿽不恪﹐亦坐乃翁貧。汲井掬寒泉﹐自足忘我嗔。譬如寓逆旅﹐百事聽主人。大雨今年景气佳﹐有禱神必答。時時𨿽閔雨﹐顧盼卽沾洽。綿地千里間﹐四月秧盡插。季夏雨三日﹐淒爽欲忘箑。瀦水如塞河﹐決水如放閘。幾席亂蛙黽﹐庭除泳鵝鴨。捨邊魚受釣﹐戶外鷗可狎。飛螢最得意﹐終夕自開闔。蕭蕭菇蒲聲﹐怳若船入夾。嗟予亦耐事﹐堅坐書滿榻。懸知禾罷禾亞收﹐已足供伏臘。會約張志和﹐淸風泛苕霍。午睡梅黃雨足喜初晴﹐投枕華胥夢已成。帳底香雲凝未散﹐手中書卷墮無聲。簟紋似水飛蠅避﹐鼻息如雷稚子驚。癡腹便便竟何有﹐已將嘲弄付諸生。書意疏慵久已臥郊扉﹐暫出人間輒免歸。梵志放花常恨晚﹐士師分鹿又成非。平生舊學寧當負﹐同志良箴亦重違。說與吾兒勤念此﹐負禾勿恨露沾衣。卜居三山已四十年矣暇日有感聊賦五字二首薄宦非初志﹐幽居不計年。稚松成偃蓋﹐小豎亦夢顚。生理憑耕稼﹐光陰付醉眠。從來慕園綺﹐一著要爭先。又

泥古衰猶學﹐開荒夜亦耕。屋芟生艸蓋﹐釜擷野蔬烹。白稻雨中熟﹐黃鴉桑下鳴。殘云忽吐日﹐喜對小窗明。北窗北窗無俗物﹐三伏有餘涼。玉塵消長日﹐風漪可一牀。盞分新作茗﹐鑪撥欲殘香。卻岸紗巾去﹐翛然野水旁。睡起已亭午終日涼甚有賦飯罷頹然付一牀﹐曠懷眞足傲羲皇。松棚盡日常如暮﹐荷沼無風亦自香。倚杖月生人影瘦﹐岸巾露透髮根涼。頗聞王旅䢐徵近﹐敷水條山興已狂。殘雨五更殘雨滴檐頭﹐探借天公一月秋。只道風吹雲散盡﹐數聲桑下又鳴鳩。溪上避暑二首暮年事業轉悠悠﹐盡日投竿杜若洲。世上漫言天愛酒﹐古來寧有地埋憂。全家只合雲山老﹐萬事空驚歲月遒。褫帶脫冠猶病暍﹐正平頗憶著岑牟。又

短髮颼颼徹頂涼﹐悠哉隨處據胡牀。但憐鵲影翻殘月﹐不恨蟬聲送夕陽。門巷陰陰桐葉暗﹐汀洲漠漠藕花香。寓形宇內終煩促﹐安得騎鯨下大荒。龜堂避暑縹緲紗巾廚覆象牀﹐蠻童擎粥進黃梁。硯池湛湛一泓墨﹐衣焙霏霏半篆香。團扇題詩無滯思﹐淸泉灑地有餘涼。更須風伯開云陣﹐準擬今宵月滿廊。旅捨偶題野店山橋策蹇驢﹐浩然聊喜遂吾初。童顏幾歲已辭鏡﹐胎發今朝還入梳。小甕謾營秋社酒﹐斷編閒理小年書。白雲可笑猶多事﹐常向人間耐捲舒。溪月天風吹髮冷颼颼﹐獨向沙邊上釣舟。愁絕平羌江上月﹐向人依舊半輪秋。砭愚儲藥如丘壠﹐人愚未易醫。信書安用盡﹐見事可憐遲。錯自彈冠日﹐憂從識字時。今朝北窗臥﹐句句味陶詩。雜興十首早遇齊侯遊柏寢﹐晚從漢帝祀甘泉。不須苦學飛騰術﹐更看泥金檢玉年。又

南山手自屬刂蒼苔﹐竹閣柴扉次第開。二十里間云不斷﹐豈容一點市塵來。又

靈府寧容一物侵﹐此身只合老山林。何由挽得銀河水﹐淨洗羣生忿欲心。又

赤米熟炊元自軟﹐黃虀頻倒不多酸。縱令酒負尋常債﹐也勝人求本分官。又

冰壺冷浸玉芙蕖﹐三伏炎蒸一點無。淨洗硯池瀦墨瀋﹐乘涼要答故人書。又

硯傳百歲璽闕角﹐筆擅一時錐出囊。紙欲窮時瘦蛟舉﹐已看雷雨跨蒼茫。又

扁舟夜載石帆月﹐雙屨晚穿天柱云。八十老翁能辦此﹐不須身將渡遼軍。又

犀象本安山海遠﹐楩楠豈願棟梁材。伏波病困壺頭日﹐應有嚴光入夢來。又

粟無人饋方差快﹐門有僧敲未絕幽。豈是耄荒深絕物﹐從來不慣惹閒愁。又

瞿聃楊墨寧非學﹐治獄行兵亦有師。惟有儒生知擇術﹐百年窮達守書詩。病瘧兩作而愈久出天魔境﹐胡爲瘧鬼來。亦知無妄疾﹐畢竟不爲災。引睡須書卷﹐支羸賴粥杯。微風起秋色﹐樽酒亦時開。露坐略彴方塘北﹐礖稥小塹東。荷盤傾夕露﹐芡觜坼秋風。磔磔禽移樹﹐芒芒月墮空。詩材隨處足﹐盡付苦吟中。戲詠歲歷還逾半﹐人世但可悲。此身猶老健﹐隨處且兒嬉。累瓦初成塔﹐埋盆又作池。惟應上庭樹﹐不及髧髦時。初秋書感流年冉冉不容追﹐餘息厭厭只自知。馬革裹屍違壯志﹐鹿門采藥卜幽期。林蟬委蛻仙何遠﹐巢燕成雛去已遲。觸事爾來多感慨﹐北窗閒賦早秋詩。湖上石帆山下舊苔磯﹐回首平生念念非。秋早明河低接地﹐夜深白露冷侵衣。風生古戍笳爭發﹐月過橫塘鵲獨飛。卻看宦途傾奪地﹐怳然敗將脫重圍。枕上紗巾廚竹簟不勝淸﹐臥看殘缸翳復明。兩樹梧桐鳴急雨﹐一林瞿鳥鵒噪疏更。靜無狂蝶妨幽夢﹐懶有羣鷗責舊盟。待旦欲尋梅市路﹐小舟先向步頭橫。書懷無事自能心太平﹐有爲終蔽性光明。史膚脫盡見眞理﹐梁肉掃空甘菜羹。處處浮家成野宿﹐時時策蹇作山行。平生常笑羊裘老﹐史冊猶存後世名。遊昭牛圖遊昭木石師李唐﹐畫牛乃自其所長。出欄初聽一聲笛﹐意气已無千頃荒。客居京口老益困﹐衣不掩脛須眉蒼。時時弄筆眼力健﹐蹄角毛骨分毫芒。我無沙堤金絡馬﹐拂拭此幅喜欲狂。乞骸幸蒙優詔許﹐置身忽在煙林旁。日落飲牛水滿塘﹐夜半飯牛天雨霜。俚醫灌藥美水艸﹐老巫訶禁祓不祥。願我孫子勤農桑﹐願汝生犢筋脈彊。碓聲驚破五更夢﹐歲負玉粒輸官倉。唐希雅雪鵲烈風大雪吞江湖﹐巨木摧折竹葦枯。烏鳥瑟縮墮地死﹐豈復能顧卵與雛。棘枝拔出亂石罅﹐凜凜生气獨有餘。耐寒兩鵲亦異稟﹐羽族有此山澤臒。神凝气勁中自足﹐不待晴日相鳴呼。深知晝手亦怪偉﹐用意直刮造化鑪。氄毛𨿽細爪翮健﹐落筆豈獨今所無。我評此畫如奇書﹐顏筋柳骨追歐虞。菖蒲雁山菖蒲昆山石﹐陳叟持來慰幽寂。寸根蹙密九節瘦﹐一拳突兀千金直。淸泉碧缶相發揮﹐髙僧野人動顏色。盆山蒼然日在眼﹐此物一來俱掃迹。根蟠葉茂看愈好﹐向來恨不相從早。所嗟我亦飽風霜﹐養气無功日衰槁。吾廬東北皆修竹茂木羽族來棲者不可數計感而有作繞捨皆茂林﹐萬數棲鳥雀。詰旦輒爭鳴﹐未暝紛已泊。淸陰交欲暗﹐丹實熟可啄。吾廬少人迹﹐愧爾肯見托。𨿽無惠養徳﹐亦免彈射虐。結巢俯可窺﹐淳風今豈薄。秋夜聞蘭亭天章寺鐘絕湖上蘭亭﹐不過一炊頃。湖廢繚堤行﹐往返常畢景。猶有古寺鐘﹐迢迢下重嶺。煙雲含莽蒼﹐風露共淒冷。蕭然艸堂臥﹐度此淸夜永。百念一洗空﹐於焉發深省。閔雨歲秋固多雨﹐每恨不及時。黃塵蔽赤日﹐苗槁已不遲。踏車聲如雷﹐力盡眞何爲。天豈不念民﹐云族風散之。窮民守稼泣﹐便恐化棘茨。妻子不望活﹐所懼尊老饑。我願上天仁﹐顧哀民語悲。鞭龍起風霆﹐尙繼丰年詩。徒行短歌次前輩韻風吹短衣雙鬢白﹐老人徒步歸鄕國。數樹丹楓野店西﹐一川紅蓼溪橋北。芒革奚有賣百無憂﹐過盡靑山到渡頭。更求款段眞多事﹐堪笑當年馬少遊。江樓次前輩韻一日千回上庭樹﹐城南尙記嬉遊處。俯仰人間八十年﹐鏡中未許朱顏去。甲第侵云多貴人﹐朝回撲帽軟紅塵。江樓月夜吹長笛﹐誰似儂家不負身。七月四日夜賦樓角西南月一鉤﹐晚瓜落刃酒新。仙家又愴銀河別﹐太史新班玉曆秋。衰病歲時良冉冉﹐窮愁身世轉悠悠。莫因乞巧嘲兒女﹐我亦飄然水上浮。出近村歸偶作朝騎小蹇涉煙村﹐擁路爭看八十身。似我猶爲一好漢﹐問君曾見幾閒人。楊梅綫紫開園晚﹐蒓菜絲長入市新。莫笑堅頑推不倒﹐天教日日享常珍。送子修入閩士生萬里合鵬摶﹐憔悴靑衫且自寬。薄祿及親𨿽共喜﹐遠途將父亦誠難。關山可厭風塵惡﹐蓬蓽應思菽水歡。只道耄年心似鐵﹐詩成也作鼻辛酸。書志飲水蕭然臥曲肱﹐桑村麥野醉騰騰。老身長子知無憾﹐泛宅浮家苦未能。南畝服勞勝乞食﹐腐儒垂死恥依僧。柴荊常閉斜陽裏﹐剝啄𨿽聞亦懶譍。秋雨雨聲疏復密﹐窗影暗還明。赤米香炊飯﹐靑蔬淡鬻羹。閒中長棋格﹐病後減詩情。惟有桑麻事﹐鄰翁與細評。雨後涼甚並海寬閒野﹐淸秋搖落天。微涼供美睡﹐穩字入新聯。陋屋蕭蕭雨﹐修筒細細泉。晚窗生酒興﹐洗酌一陶然。屏迹二首屏迹亂山中﹐觀身槁木同。桑麻安舊業﹐薪水付村童。不散嬰兒朴﹐常存太古風。一錢無用處﹐那復計囊空。又

飯熟起開缽﹐困來徐倒牀。無狂安取聖﹐有短始知長。養道褐懷玉﹐露才錐出囊。聊須喚兒稚﹐細細話耕桑。書事四首聞道輿圖次第還﹐黃河依舊抱潼關。會當小駐平戎帳﹐饒益南亭看華山。又

關中父老望王師﹐想見壺漿滿路時。寂寞西溪衰艸裏﹐斷碑猶有少陵詩。又

鴨綠桑乾盡漢天﹐傳烽自合過祁連。功名在子何殊我﹐惟恨無人快著鞭。又

九天淸蹕響春雷﹐百萬貔貅扈駕回。不獨雨師先灑道﹐汴流滚滚入淮來。雨後雨後涼生病體輕﹐閒拖拄杖山門行。槐花落盡桐陰薄﹐時有殘蟬一兩聲。幽居早歲猶奇怪﹐中年痛掃除。華堂棋陸廢﹐名馬宴遊疏。散帙身忘倦﹐畦蔬手自釒且。寥寥千載後﹐誰此訪幽居。書事北徵談笑取關河﹐盟府何人策戰多。掃盡煙塵歸鐵馬﹐剪空荊棘出銅眓。史臣歷紀平戎策﹐壯士遙傳入塞歌。自笑書生無寸效﹐十年枉是枕雕戈。秋夜感遇十首以孤村一犬吠殘月幾人行爲韻月生東山口﹐宿鳥驚相呼。我起立蒼茫﹐怳在白玉壺。饑鶻掠危巢﹐大魚躍平湖。作意賦新詩﹐佳夕不可孤。又

今日天气佳﹐駕言適山村。種枳作短籬﹐疊石成髙垣。牲酒賽秋社﹐簫鼓迎新婚。所願在仕者﹐努力蘇元元。又

長康有三絕﹐吾獨得其一。寓世八十年﹐一癡萬事畢。世間所謂黠﹐正類褌中虱。燂湯會有時﹐爲計誰得失。又

我夢遊異境﹐烏帽跨小蹇。桑麻夾阡陌﹐山川曠何遠。俗有太古風﹐蕭散到雞犬。鐘鳴忽驚覺﹐所造恨猶淺。又

竭作朝築陂﹐獨勞暮釒且菜。艸煙欄犢臥﹐船響籬犬吠。殘年迫耄及﹐農事不敢廢。兒曹彊學余﹐努力事舂磑。又

頒歷如昨日﹐俯仰芳歲殘。蜩蚻方鳴秋﹐砧杵已戒寒。書生賦予薄﹐何適不艱難。粱肉固所美﹐食淡心始安。又

前年蒙趣召﹐渡江當六月。顧慚衰病軀﹐觸熱朝行闕。君恩𨿽屢下﹐恐懼乞骸骨。飄然返柴荊﹐所愧已黔突。又

畏首復畏尾﹐吾身其餘幾。𨿽云食不足﹐健決豈不偉。蓬窗對親舊﹐情話來亹亹。何以永今朝﹐沽酒刺圈犭希。又

昔遇髙皇帝﹐同朝多偉人。哀哉逝不畱﹐焄蒿返蒼旻。存者才一二﹐相望不得親。秋風聞雁過﹐老淚沾衣巾。又

唐虞治巍巍﹐洙泗道益明。豈知秦漢後﹐佛老起縱橫。詩書𨿽僅存﹐韶頀無遺聲。書生幸有聞﹐未死猶力行。艸書歌吾廬宛在水中沚﹐車馬喧囂那到耳。一堂翛然臥虛曠﹐蟬聲未斷虫聲起。有時寓意筆硯間﹐跌巖騰作詼詭。䢐徠松盡玉池墨﹐云夢澤乾蟾滴水。心空萬象提寸毫﹐睥睨醉僧窺長史。聯翩昏亞鳥斜著壁﹐郁屈瘦蛟蟠入紙。神馳意造起雷雨﹐坐覺乾坤眞一洗。小兒勸我當自珍﹐勿爲門生書棐幾。自儆牛解謹藏刀﹐羊亡密補牢。達人憂祿厚﹐奇禍出名髙。所要懷全璧﹐寧當恥縕袍。世間俱癬疥﹐何事苦爬搔。新秋二首遠浦平郊弄夕霏﹐曲籬幽徑鎖秋暉。馴獐巧占蒼苔臥﹐驚鵲斜穿密筱飛。浴罷小軒成美睡﹐雨餘老火斂餘威。未言風月供詩思﹐汗幘塵衣且解圍。又

蟬聲滿院送流年﹐又見秋風到海邊。舊友死來頻入夢﹐新詩愁絕少成篇。步頭野水雙飛鷺﹐林外人家一點煙。顧影自驚如許瘦﹐囊空無藥起沈綿。憫俗蚩蚩之氓不自覺﹐顧笑吾曹安淡薄。攜女數千行問法﹐腰錢鉅萬仍騎鶴。豈知此事不兩得﹐芻豢何可參毒藥。野狐出林作百態﹐擊下髑髏渠自怍。老氏五千本淸靜﹐揚雄太玄惟寂寞。但能於此尊所聞﹐萬卷丹經盡糟粕。塊坐齋中有感敗席凝塵懶拂除﹐況能作意去庭蕪。讀書眼力衰難彊﹐對酒心情薄欲無。野寺鐘魚思下檐﹐山郵鞍馬犬憶登途。頹然坐睡誰驚覺﹐寂寞西窗日又晡。新涼示子遹時子遹將有臨安之行竹簟紗巾廚事已非﹐秋淸初換熟縑衣。鵲驚山月棲還起﹐螢避溪風墮又飛。老眼漸昏書懶讀﹐壯心𨿽在事多違。夜窗剩欲挑燈語﹐日倚柴門望汝歸。秋雨二首毒熱秋未衰﹐吾廬況淺追。𨿽云日一浴﹐流汗沾衣幘。蕭蕭三日雨﹐出此炮烙厄。瀟湘應更佳﹐恨我無六翮。又

吾廬多美蔭﹐最茂楸與梧。百鳥集其間﹐下上更鳴呼。秋風忽動地﹐搖落日日疏。何如澗底松﹐終歲無榮枯。講學遷善以美身﹐講學以盡性。能爲可行爾﹐用捨固有命。天方斲斯文﹐魯叟虛歷聘。黎元則可哀﹐窮死吾何病。野興四首來日無多去日遒﹐朱顏那肯爲人畱。檐聲點滴無時雨﹐野气蒼茫極目秋。朝出釣魚來北渚﹐夜耕驅犢上西疇。此心所要常無愧﹐寂寞衡門死卽休。又

江湖蕭散葛天民﹐敕放還山一幅巾。老去饑羸惟恃粥﹐病來舉動每須人。道窮舉世知心少﹐學進吾兒著語親。更有一端差自慰﹐短檠不作白頭新。又

早見髙皇宇宙新﹐耄年猶作太平或。虛名僅可欺橫目﹐戇論曾經犯逆鱗。原野暮云低欲雨。陂湖秋水浩無津。蕭條生計君無笑﹐一缽藜羹敵八珍。又

飽見人間行路難﹐暫陪鵷鷺意先闌。集仙院裏三題石﹐神武門前兩掛冠。饑臥了無千里志﹐倦飛元怯九霄寒。客來莫笑蓬窗陋﹐若比巢居已太寬。示元敏學問參千古﹐工夫始一經。寧論綬若若﹐且喜佩靑靑。汝業方當進﹐吾言要細聽。仍須知稼穡﹐勉爲國添丁。八月四日夜夢中作太華巉巉敷水長﹐白驢依舊系斜陽。山深乳洞藥鑪冷﹐花發云房醅甕香。鄰叟一樽迎谷口﹐蠻童三髻拜溪旁。中原俯仰成今古﹐物外自閒人自忙。明日復理夢中意作白盡髭須兩頰紅﹐頹然自以放名翁。客從謝事歸時散﹐詩到無人愛處工。髙掛蒲帆上黃鶴﹐獨吹銅笛過垂虹。閒人浪迹由來事﹐那計猿驚蕙帳空。又明日復作長句自規大學淵源不易窮﹐古人立志自童蒙。醉猶溫克方成徳﹐夢亦齋莊始見功。痛哭孰能悲陷溺﹐力行猶足變雕虫。太空云翳終當散﹐吾道常如日正中。示子孫累葉爲儒業不隳﹐定知賢傑有生時。學須造次常於是﹐道豈須臾或可離。我老已無明日計﹐心存猶惜寸陰移。巍巍夫子𨿽天縱﹐禮樂官名盡有師。秋夕承學𨿽云淺﹐初心敢自輕。飄零爲祿仕﹐蹭蹬得詩名。撫事悲長劍﹐懷人感短檠。不堪秋雨夕﹐鼓角下髙城。䢐歲䢐歲風煙慘﹐幽居市井遙。甑香炊薏米﹐泉潔煮芎苗。野廟迎神晚﹐村船過埭囂。西窗一樽酒﹐亦足慰無聊。村居遣興三首追數交朋略散亡﹐臂孱足蹇固其常。一年又見秋風至﹐孤夢潛隨夜漏長。不辦誦書如倚相﹐頗能口敢飯勝張蒼。回看薄宦成何味﹐只借朝衫作戲場。又

萬里徵途興已闌﹐三間破屋住猶寬。山姜著雨房重斂﹐南燭先霜實半丹。野市秋陰更蕭瑟﹐書生老瘦轉酸寒。掩關也有消愁處﹐一卷騷經醉後看。又

野堂疏豁近江臯﹐喜見南山秋气髙。野外漸寒羣木脫﹐艸根薄暮百虫號。築陂浚畎更相勉﹐伐荻剝桑敢愛勞。亦念耄荒當自佚﹐欲將世業付兒曹。甲子秋八月偶思出遊往往累日不能歸或遠至旁縣凡得絕句十有二首雜錄入稿中亦不復詮次也嚙雪猶能活窖中﹐儈牛亦可隱墻東。來歸里社當知幸。萬卷書邊一老翁。又

小兒緣天摘列宿﹐老子含飴弄稚孫。郊居得此豈不樂﹐無柰催租人打門。又

早攜書劍三隨計﹐晚辱弓旌四造朝。心愧石帆山下叟﹐一生不識浙江潮。又

筋骸未廢寧爲老﹐煙火猶通豈是貧。時跨一驢山縣去﹐園丁野老盡相親。又

蓍囊藥笈每隨身﹐問病求占日日新。向道不能渠豈信﹐隨宜酬答免違人。又

藥粗野老偏稱效﹐詩淺山僧妄謂工。懷餅裹茶來問訊﹐不妨一笑寂寥中。又

家居愈老厭拘纏﹐旅捨僧房意自便。乞菜作羹殊有味﹐借牀小憩卽成眠。又

鄕閭敬老意常勤﹐一味甘鮮必見分。大胾在前無箸食﹐始知富貴本浮雲。又

市樓嘈囋知丰歲﹐驛樹輪囷傲早霜。六十年間凡幾到﹐剩沽新酒對斜陽。又

燂湯具浴僧窗暖﹐舂黍供炊旅甑香。自笑平生爲客熟﹐關山千里一衣囊。又

胡麻刈罷下瞡初﹐引水家家灌晚蔬。但有茅檐隨處好﹐淵明可獨愛吾廬。又

秋風敗葉委蒼苔﹐小蹇閒遊始此回。溪上風煙爭晚渡﹐縣前燈火賣新醅。詩集卷五十九一百二首遊山四序𨿽悉佳﹐莫若新秋時。已脫烹煮厄﹐未興搖落悲。鷺集水落渚﹐鵲爭風墮枝。煙村烏桕丹﹐晚日望最奇。豈無一舴艋﹐往赴幽人期。婆娑下堂迎﹐壞衲顚倒披。丹果垂中庭﹐碧花蔓疏籬。秋髙才一來﹐怪我今年衰。對酒天上何曾許寄愁﹐酒中正自可忘憂。不能上樹作巢飲﹐尙辦滿船供拍浮。神仙可學君豈信﹐衣食裁足吾何求。但憶人如王粲輩﹐相攜一笑賦登樓。遣舟迎子遹因寄古風十四韻今日拆汝書﹐一讀眼爲明。知汝卽日歸﹐明當遣舟迎。想汝片帆東﹐翩若飛鴻徵。薄暮過梅市﹐咿謳雙櫓聲。到家亦尙早﹐城樓初發更。艸艸一尊酒﹐爲汝手自傾。夜分不能寐﹐頓忘衰病嬰。豈惟病良已﹐白頭黑絲生。暫別亦不惡﹐益重父子情。自今日相守﹐北窗同短檠。六經焰久伏﹐百氏方縱橫。世俗擯孤學﹐未易口舌爭。此責在學者﹐艸萊勿自輕。汝壯父未死﹐相勉在力行。重寄子遹秋風日日望歸裝﹐忽報來期喜欲狂。衰病無因檝迎汝﹐夢隨殘月過浮梁。飯後偶題環堵蕭然百慮忘﹐天教得飯飫枯腸。長橋鮓美桃花嫩﹐北苑茶新帶胯方。漠漠寒花欹晚照﹐翩翩孤蝶弄秋光。解衣捫腹西窗下﹐賴有新詩破日長。秋興二首流光冉冉迫崦嵫﹐常抱秋風宋玉悲。才盡已無楓落句﹐身存又見雁來時。自憐閉戶龐眉叟﹐初對還家大耳兒。一盞靑燈照寒影﹐不妨細舉別來詩。又

世事元看等一毫﹐紛紛寵辱陋兒曹。雁行橫野月初上﹐桐葉滿庭霜未髙。細考虫魚箋爾雅﹐廣收艸木續離騷。更餘一事君知否﹐臥聽牀頭滴小槽。捨北行飯飯飽逍遙信所之﹐芡塘蔬圃徧遊嬉。梧楸凋落風髙後﹐瓜瓠輪囷雨足時。犬喜人歸迎野路﹐鵲營巢穩占低枝。晚來懶復呼童子﹐自掩柴門上扊扅。捨南野步枯蔓絡荊籬﹐幽花映荻扉。馴獐驚不起﹐歸鶴倦猶飛。野色連收网﹐邊愁人搗衣。壯圖空自笑﹐事事與心違。感昔五首行年三十憶南遊﹐穩駕滄溟萬斛舟。常記早秋雷雨霽﹐柁師指點說流求。又

馬瘦行遲自一奇﹐溪山佳處看無遺。酒壚彊挽人同醉﹐散去何曾識是誰。又

負琴腰劍成三友﹐出蜀歸吳歷百城。最是客途愁絕處﹐巫山廟下聽猿聲。又

嶽陽三伏正炎蒸﹐爽气淒風見未曾。白浪蹴天樓欲動﹐當時恨不到黃陵。又

行徧天涯只漫勞﹐歸來登覽興方豪。云生神禹千年穴﹐雪捲靈胥八月濤。病齒似病多病臂已瘳﹐當墮未墮齒難畱。一杯藜粥吾所美﹐幸可自辦不待求。旣無嚙骨犯曲禮﹐亦免祝鯁煩成周。形骸外物付悠悠﹐那將老境供閒愁。揮手揮手羣玉府﹐說駕石帆山。偶與片雲出﹐卻隨孤鶴還。松風暮蕭瑟﹐石澑夜淙潺。阿敏讀書處﹐更添茆一間。過鄰家初寒偏著苦吟身﹐情話時時過近鄰。嘉穟連雲無水旱﹐齊民轉壑自酸辛。室廬封釒矞多逋戶﹐市邑蕭條少醉人。甑未生塵羹有糝﹐吾曹切勿怨常貧。甲子秋八月丙辰雞初鳴時夢劉韶美示詩八篇髙古可愛明旦作此詩志之韶美仙去三十年﹐一念及之常悵然。秋窗忽夢接顏色﹐萬里老鶴歸遼天。贈詩溫其似玉瓚﹐我亦粗識關雎亂﹐建安黃初不足言﹐筆端直覺無秦漢。山居客至何曾共劇談﹐行藏獨有老農諳。覓官肯信山居樂﹐食淡方知飯味甘。一脈泉通澆藥圃﹐萬重云鎖釣魚菴。好奇自笑心無厭。行徧江南憶劍南。歸老兩腳走萬里﹐歸老樵風溪。𨿽遠京雒塵﹐窮巷還多泥。累累喪家狗﹐喔喔失旦雞。幸非徙比景﹐何恨棲會稽。今年更可笑﹐傴僂自灌畦。榮𨿽不滿眼﹐悔亦免噬臍。萬事付一尊﹐師友阮與嵇。送子坦赴鹽官縣市徵父子團欒笑語嘩﹐豈知雲散各天涯。長亭結束秋將晚﹐別酒淒涼日易斜。我坐耄年艱就養﹐汝非仰祿肯離家。遊山尙有平生意﹐試爲閒尋一鹿車。寄子坦目斷西陵細靄中﹐津亭想汝系孤篷。頗憂昨暮云吞日﹐猶幸今朝雨壓風。就食亦知難戀戀﹐掛帆終恨太匆匆。寒沙不是無來雁﹐頻寄書歸問老翁。書感老荷寬恩許退耕﹐絲毫無報亦何情。民貧樂歲尙艱食﹐道喪異端方肆行。黨禍本從名輩出﹐獘端常向盛時生。古人骨冷靑松下﹐誰起英魂與細評。自扁門歸橘柚累累未著霜﹐陂塘渺渺度秋光。長橋虹臥當官道﹐重閣翚飛出女墻。煙際遠舟俄已隱﹐天邊驚雁不成行。歸來有底誇兒輩﹐笑指奚奴古錦囊。遣興兔徑遊觀足﹐蝸廬臥起寬。垂名千古易﹐無愧寸心難。燈火娛淸夜﹐風霜變早寒。一經家世事﹐吾興未應闌。詩酒詩酒平生樂﹐無如老病侵。才衰愁韻險﹐量退怯杯深。宿露滋金藟﹐微霜點纈林。呼鷹五陵路﹐惆悵少年心。晚秋野興二首病骨支離不耐秋﹐今年九月卽輕裘。細書燈下幸能讀﹐舊友夢中時與遊。官賦畢輸無吠犬﹐農功已息有閒牛。不知冠蓋朝天客﹐也得心安似我不。又

徹底無能徹骨貧﹐自憐虛作六朝民。學因病廢捐長日﹐志與年衰愧古人。露濕亂螢飛暗廡﹐霜淸饑雀噪空囷。一生眼境常如此﹐艸賦憑誰問大鈞。舟中口占養生妙理本平平﹐未可常談笑老生。業力頓消知學進﹐人情愈薄喜身輕。鶴雛日長丹砂頂﹐巖澑時聞玉珮聲。最是扁舟暮歸處﹐一川風月遠相迎。閉門閉門何所樂﹐聊息此生勞。霜薄殘蕪綠﹐風酣萬木號。研朱點周易﹐飲酒讀離騷。斷盡功名念﹐非關快剪刀。暮秋六首多雨今秋水渺然﹐溝溪無處不通船。山回忽得煙村路﹐始信桃源是地仙。又

閒傾淸聖濁賢酒﹐穩泛朝南暮北風。射的山前云幾片﹐一秋不散伴漁翁。又

百年大耋龍鐘日﹐九月初寒慘淡天。嶺谷髙低明野火﹐村墟遠近起炊煙。又

捨前捨後養魚塘﹐溪北溪南打稻場。喜事一雙黃蛺蝶﹐隨人來往弄秋光。又

九月山村已驟寒﹐看云殊怯倚闌干。一杯濁酒栽培睡﹐不覺春雷起鼻端。又

淸秋又是一年新﹐滿眼丹楓映白蘋。海內故人書斷絕﹐汀洲鷗鷺卻心親。農捨四首三農𨿽隙亦匆忙﹐穡事何曾一夕忘。欲曬胡麻愁屢雨﹐未收蕎麥怯新霜。又

神農之學未爲非﹐日夜勤勞備歲饑。雨畏禾頭蒸耳出﹐潤憂麥粒化蛾飛。又

萬錢近縣買黃犢﹐襏襫行當東作時。堪笑江東王謝輩﹐唾壺麈尾事兒嬉。又

杜門𨿽與世相違﹐未許人嘲作計非。長綆云邊牽犢過﹐小舟月下載犁歸。九月十日夜獨坐蓬窗燈火耿疏籬﹐正是寒沙雁到時。頭少二毛眞篤老﹐口無縱理亦長饑。朝聞夕死固當勉﹐幼學壯行嗟已遲。小豎夜闌私怪我﹐儼然危坐若深思。述意憂患無窮生有涯﹐惟須百事屏紛華。人誰敢侮修身士﹐天不能窮力穡家。頻喚老僧同夜粥﹐間從鄰叟試秋茶。結茅林下從來事﹐瓦屋三間已太奢。小疾自警老來士弗彊﹐舉著輒作病。造物蓋警之﹐何啻三下令。而我不自珍﹐若與疾豎競。豈惟昧攝養﹐實亦闕忠敬。顚踣乃自詒﹐何用死不瞑。自今師古訓﹐念念貴淸靜。羔豚昔所美﹐放斥如遠佞。淖糜煮石泉﹐香飯炊瓦甑。采蔬擷藥苗﹐巾冪相照映。膨脝亦宜戒﹐僅飽勿憚剩。隱書有至理﹐要使气常勝。因之戒友朋﹐苦語君試聽。白龍九月癸酉暮﹐白龍見西方。是時久晴明﹐日落天正蒼。玉宇無纖雲﹐淩空獨髙翔。蜿蜒久乃隱﹐父老嘆未嘗。淸臺占五行﹐此事實殊常。我非劉子政﹐聊記以短章。學易二首卒歲勿多求﹐壺飧與裼裘。心安由自足﹐身貴爲無求。易化千年鶴﹐難馴萬里鷗。閉門方學易﹐未暇揖浮丘。又

學古忘衰疾﹐齋心洗昨非。拳拳奉天理﹐坦坦息心機。攺過先幽隱﹐收功何細微。耄期猶自警﹐俯仰惜餘暉。閒中作呼童按摩罷﹐倚壁欠伸余。棋局可忘老﹐鳥聲能起予。掃檐憐罥蝶﹐投餌出潛魚。向晚明窗下﹐還來讀舊書。枕上嗈嗈初聽雁南徵﹐喔喔俄聞雞一鳴。夢境往來雙只堠﹐官途興廢短長檠。何由生計裁能足﹐不願人間過取名。飯軟茶甘吾事了﹐但愁無酒酌公榮。出遊五首一樽隨處可開顏﹐此事深疑造物慳。地可登臨多恨遠﹐身常彊健又須閒。山圍小市煙初斂﹐霜著橫林葉半殷。徙倚闌干君勿厭﹐日斜猶及棹舟還。又

漁村酒市本無期﹐小蹇扁舟信所之。丹葉滿林霜落後﹐紫萍黏塊水枯時。山林閒寂歸𨿽早﹐齒髮衰殘病已遲。努力及時謀自適﹐錦囊多貯暮秋詩。又

山有籃輿步有舟﹐放翁身健得閒遊。羊牛點點日將夕﹐蒲柳蕭蕭天正秋。細徑僧歸云外寺﹐疏燈人語酒家樓。歸途更愛湖橋月﹐獨倚闌干爲小畱。又

霜气蕭條木葉黃﹐佳時病起意差彊。雲煙古寺聞僧梵﹐燈火長橋見戲場。一枕淸風幽夢斷﹐數匙旅飯野蔬香。道邊莫笑衰殘甚﹐獨往山林興未央。又

禹窆胥濤中路分﹐畫橈衝破一川云。柯橋僧閣淩空起﹐梅市漁歌帶月聞。蟹束寒蒲大盈尺﹐鱸穿細柳重兼斤。酒家報我新醅熟﹐且撥閒愁寄一欣。家居三首淸世念遺民﹐常情重老人。饋漿煩郡府﹐分胙愧鄕鄰。獲稻黃雲捲﹐舂粳玉粒新。膨脝自摩腹﹐一笑欲忘貧。又

老眊詩名減﹐登臨笑口開。釀泉爲酒熟﹐倩鶴附書回。紗帽方簪菊﹐筇枝又探梅。淸狂君勿笑﹐曾是薄蓬萊。又

蒲葦村深地﹐風霜歲晚天。溪柴勝熾炭﹐黎布敵純綿。有客問奇字﹐無人嘲晝眠。誰言此翁老﹐懷抱尙超然。贈隱者二首疇昔從君處﹐玄都太古壇。月髙幡影直﹐霜重珮聲寒。鶴駕三山近﹐壺天萬里寬。相逢初未省﹐但認切云冠。又

力量超終古﹐光明破積昏。獨行寧有待﹐妙用本忘言。神定嬰兒戲﹐丹靈豎子奔。緒餘應不靳﹐小出濟元元。貧中自戲種枳爲籬艸結廬﹐人間知足更誰如。澗深松老忘榮謝﹐天闊雲閒任捲舒。門冷並無殘客迹﹐家貧常讀絕編書。有金可散還關念﹐多事從來笑漢疏。風雨夜坐寒風淒緊雨空濛﹐捨北新丹數樹楓。欹枕舊遊來眼底﹐掩書餘味在胸中。松明對影談玄客﹐筱火圍鑪采藥翁。君看龜堂新境界﹐固應難與俗人同。示村醫玉函肘後了無功﹐每寓奇方嘯傲中。衫袖玩橙淸鼻觀﹐枕囊貯菊愈頭風。新詩吟罷愁如洗﹐好景逢來病欲空。卻羨龍鐘布裘客﹐埭西賣藥到村東。秋雨一秋風雨蔽白日﹐積水鬼神愁太陰。寒悲鳴艸根濕﹐水鳥暝哭菇叢深。殘年不覺日月逝﹐病骨惟愁霜露侵。常有淖糜支旦暮﹐一毫寧復少年心。雜興六首散步持書卷﹐閒眠枕藥囊。馴獐隨幾杖﹐癡蝶入衣裳。病起年光速﹐身閒日景長。爲憐紅樹好﹐久立向西廂。又

客問維摩疾﹐人哀範叔寒。詩囊負童背﹐藥笈掛驢鞍。野果攢眉澀﹐村醪捩齒酸。老雞殊可念﹐旦旦報平安。又

愛物停垂釣﹐劬身自荷鋤。時從鄰父飲﹐日授稚孫書。尙棄登山屐﹐寧須下澤車。平生雙不借﹐投老伴歸歟。又

平生獨何幸﹐命若與人謀。疲懦逃深責﹐空疏得早休。位卑輕得喪﹐迹遠少恩讎。莫怪歸耕樂﹐文園久倦遊。又

倒橐得千錢﹐從人買釣船。秋風宿村步﹐暮雪醉江天。得意鷗波外﹐忘歸雁浦邊。平生笑嚴子﹐猶有姓名傳。又

澤居憂下濕﹐老病覺中乾。違俗恐不免﹐倚天聊自寬。受規如獲藥﹐喜退甚彈冠。不是憎勛業﹐心知骨相寒。江亭野市逢虛日﹐江亭候暮潮。虫號霜後艸﹐人立雨中橋。病骨羸將折﹐殘魂黯欲消。無心作村醉﹐酒旆苦相招。晚歸梅市橋邊弄夕霏﹐菱歌聲裏棹船歸。白鷗去盡還堪恨﹐不爲幽人暖釣磯。懷昔奮迹窮閻本甚微﹐刺天何敢慕羣飛。業文僅與驢書券﹐學射才因鼠發機。罟擭縱橫眞脫命﹐風波氵項洞尙餘威。朝冠掛了方無事﹐卻愛山僧百衲衣。初寒示鄰曲村北村南數十家﹐陂池重復谷谽谷牙。荻叢缺處見漁火﹐蓬戶閉時聞紡車。淺瀨水淸雙立鷺﹐橫林葉盡萬棲鴉。是中佳興無窮極﹐懶著靑革奚上若耶。夢中作並序甲子十月二日夜雞初鳴夢宴客大樓上山河奇麗東南隅有古關尢壯酒半樂闋索筆賦詩終篇而覺不遺一字遂錄之亦不復加竄定也富貴誇人死卽休﹐每輕庸子覓封侯。讀書歷見古人面﹐好義常先天下憂。獨往何妨刀買犢﹐大烹卻要鼎函牛。坐皆豪傑眞成快﹐不負淩雲百尺樓。初寒二首老遇初寒候﹐貧當絕祿時。衣裘俱在笥﹐薪炭不愆期。鶉滿羣童网﹐魚浮百石陂。比鄰每分餉﹐捫腹可無饑。又

重簾禦晚吹﹐密瓦護晨霜。焰焰磚鑪火﹐霏霏石鼎香。行遲依木杖﹐坐久穴藜牀。晝亦無聊甚﹐胡爲厭夜長。釒且菜江湖霜雪薄﹐終歲富嘉蔬。菘韭常相續﹐萵蔓亦有餘。家貧闕粱肉﹐身病忌蛙魚。幸有荒畦在﹐何妨日荷鋤。對酒賦性𨿽耽酒﹐其如老病身。气衰成小戶﹐醅濁號賢人。疏廣矜君賜﹐劉伶畏婦嗔。蘭亭獨超絕﹐千載擅淸眞。夜臥久不得寐復披衣起呼燈作艸書數紙乃復酣枕明旦作此詩記之才下多厄窮﹐地偏罕人客。半生走四海﹐竟無第一策。暮年忽大悟﹐惟有緊閉門。朝作一池墨﹐弄筆招羈魂。初若奔馬錄驥﹐忽如掣蛟鯨。鬼神森出沒﹐雷雨更晦明。飛揚興已極﹐投筆徑就牀。酣酣一枕睡﹐不覺幽夢長。手攜避秦人﹐行上腰帶革呈。下視河流黃﹐仰看天宇靑。大呼自驚覺﹐夜半燈欲死。茆檐雨點滴﹐身乃在萬里。挑燈影突兀﹐顧問汝是誰。畱侯𨿽彊食﹐輕舉亦何疑。孤云四十年來住此山﹐入朝無補又東還。倚闌莫怪多時立﹐爲愛孤云盡日閒。自閔破帽羸驂厭垢氛﹐掛冠歸伴故溪云。年光疾病占彊半﹐日景睡眠居七分。廬冢蕭條頻霣涕﹐交朋零落久離羣。殘年豈復行孤學﹐自閔猶尊昔所聞。贈雞靑銅三百買烏雞﹐辟地墻東爲擇棲。更聘一雌全物性﹐莫辭風雨五更啼。子遹爲其長兄置酒予亦與焉作五字示之烏衣兄弟集﹐我亦據胡牀。晚菊數枝在﹐小園幽興長。霜淸桑落熟﹐湯嫩雨前香。艸艸𨿽堪笑﹐他年未易忘。太息三首太息貧家似破船﹐不容一夕得安眠。春憂水潦秋防旱﹐左右枝梧且過年。又

禱廟祈神望歲穰﹐今年中熟更堪傷。百錢斗米無人要﹐貫朽何時發積藏。又

北陌東阡有故墟﹐辛勤見汝昔營居。豪吞暗蝕皆逃去﹐窺戶無人艸滿廬。代鄰家子作社日淋漓酒滿衣﹐黃雞正嫩白鵝肥。弟兄相顧無涯喜﹐扶得吾翁爛醉歸。山行山光秀可餐﹐溪水淸可啜。白雲映空碧﹐突起若積雪。我行溪山間﹐靈府爲澄澈。崚嶒崖角立﹐蟠屈路九折。黃楊與冬靑﹐鬱鬱自成列。其根貫石罅﹐橫逸相糾結。上捫周鳥鶻巢﹐下歷豺虎穴。流泉不可見﹐鏘然響環玦。出山日已暮﹐林火遠明滅。小憩得樵家﹐題詩記幽絕。行過西山至柳姑廟晚歸倚杖西山麓﹐褰衣古廟壖。斷雲依釣浦﹐細雨壓炊煙。廢學慚詩退﹐安貧覺气全。霜天日易晚﹐鐘鼓隔城傳。月夕幽居有感五嶽名山采藥身﹐可憐騎馬踏京塵。浮名本是挺災物﹐謝事寧非得道因。出岫每招云結伴﹐巢松仍與鶴爲鄰。劍南舊隱𨿽乖隔﹐依舊柴門月色新。寒夜將旦作白髮垂肩無二毛﹐胸中消盡少年豪。河傾月沒夜將旦﹐木落艸枯秋已髙。窗下燈殘候虫語﹐墻隅棲冷老雞號。曲肱不復更成寐﹐起視寒空如斷鰲。捨北獨步霜露沾衣迫歲䢐﹐天公欲爲老人娛。斷雲新月供詩句﹐蒼檜丹楓列畫圖。風葉蕭蕭歸獨鶴﹐煙波渺渺漾雙鳧。孤村薄暮誰從我﹐惟是詩囊與酒壺。山村道中思蜀當年萬里客西南﹐藥市題詩倚半酣。偶爲三遊羣玉府﹐遂妨重到百花潭。剡溪謾說思安道﹐函谷誰能識老聃。空乞丹靑作橫幅﹐半堤寒日策羸驂。不如茅屋底四首鑄印大如斗﹐佩劍長掛頤。不如茅屋底﹐睡到日髙時。又

南伐逾銅柱﹐西徵出玉關。不如茅屋底﹐髙枕看靑山。又

火齊堆盤起﹐珊瑚列庫藏。不如茅屋底﹐父子事耕桑。又

列鼎賓筵盛﹐籠坊從騎都。不如茅屋底﹐醉倒喚兒扶。菜羹靑菘綠韭古嘉蔬﹐蒓絲菇白名三吳。臺心短黃奉天廚﹐熊蹯駝峯美不如。老農手自辟幽圃﹐土如膏肪水如乳。供家賴此不外取﹐襏襫寧辭走煙雨。雞豚下箸不可常﹐況復妄想太官羊。地鑪篝火煮菜香﹐舌端未享鼻先嘗。十月暄甚人多疾十六日風雨作寒气候方少正作短歌以記之昔我從行臺﹐宿師南山旁。仲秋已戒寒﹐九月常霣霜。入冬卽大雪﹐人馬有僕僵。土牀熾薪炭﹐旃毳如胡羌。果蔬悉已冰﹐熟視不得嘗。獵騎荷戈歸﹐爭獻狐與狼。是時意气快﹐豈復思江鄕。邇來四十載﹐余景迫耄荒。結茅鏡湖曲﹐气候歲靡常。殘暑排不去﹐單衣作重陽。霜晚木未丹﹐地燠艸不黃。玄冥失號令﹐瘧鬼意頡頏。忽焉風雨惡﹐縱擊勢莫當。頗疑地撼軸﹐又恐河決防。和泥補竅穴﹐乞火燎衣裳。霰雪𨿽未作﹐疾癘幸退藏。風鑪薺糝美﹐瓦甑粳飯香。比鄰共安健﹐相與歌虞唐。冬夜題齋壁發不能勝二寸冠﹐天教送老向江幹。倚墻筇杖伴人瘦﹐縞瓦淸霜爭月寒。壯志追思良可悔﹐危途徧歷始知難。一身著了余何事﹐茅屋三間已太寬。自遣蔬食任無魚﹐山行可借驢。指攣猶把釣﹐眼澀未捐書。客少勝紛若﹐家貧亦晏如。時時顧影嘆﹐頑似十年初。蕩蕩蕩蕩唐虞去日遒﹐孔林千載亦荒丘。六經殘缺幸可考﹐百氏縱橫誰復憂。釋書恐非易論語﹐王迹其在詩春秋。君臣父子未嘗泯﹐吾道尙傳君但求。晨起曉枕初興白髮翁﹐獘裘百衲葑鑪紅。獨居漫受書狐媚﹐滯思難矜筆陣雄。舊學虫魚箋爾雅﹐晚知稼穡講豳風。一身自喜無餘事﹐且度殘年風雪中。詩集卷六十九十一首述感斷簡承孤學﹐窮閻負壯心。方憂一齒落﹐何止二毛侵。買地開幽圃﹐招僧理廢琴。浮生祇如此﹐感慨不須深。甲子歲十月二十四日夜半夢遇故人於山水間飲酒賦詩旣覺僅能記一二乃追補之二首拂衣金馬門﹐稅駕石帆村。喚起華山夢﹐招回湘水魂。心親頻握手﹐目擊欲忘言。最喜藤陰下﹐翛然共一樽。又

小山緣曲澗﹐路斷得藤陰。忽遇平生友﹐重論一片心。興闌棋局散﹐意豁酒杯深。雞唱俄驚覺﹐淒然淚滿襟。舟中夜賦千里風塵季子裘﹐五湖煙浪志和舟。燈殘復吐惱孤夢﹐雨落還收生旅愁。城上霜笳入霄漢﹐煙中漁火耿汀洲。牧之未極詩人趣﹐但謂能輕萬戶侯。舟中曉賦木落霜淸水鳥呼﹐扁舟夜泊古城隅。吹殘畫角鐘初動﹐低盡寒空斗欲無。浪迹已同鷗境界﹐遠遊方羨雁程途。髙檣健席從今始﹐徧歷三湘與五湖。漁家江上漁家水蘸扉﹐閒雲片片傍苔磯。釣收鷺下虛舟立﹐橋斷僧尋別徑歸。海近岡巒多迆邐﹐天寒霧雨正霏微。羊裘老作桐江叟﹐點檢初心幸未違。遠遊少年遊宦日﹐骯髒恥沈浮。見虎猶攘臂﹐逢狐肯叩頭。力行𨿽自許﹐早退豈人謀。小舟定煙波上﹐飄然得遠遊。與兒孫小飲歲暮寒多雨﹐村深早閉門。荒園摘葵芥﹐近市買雞豚。短褐聯三世﹐幽窗共一樽。吾曹常得此﹐餘事不須論。遂初狂本類三閭﹐歸仍慕二疏。何由滿人笑﹐但可遂吾初。奕奕沙堤馬﹐棲棲下澤車。細看俱外物﹐俛首老犁鋤。與村鄰聚飲二首冬日鄕閭集﹐珍烹得徧嘗。蟹供牢九美﹐魚煮膾殘香。雞跖宜菇白﹐豚肩雜韭黃。一歡君勿惜﹐丰歉歲何常。又

交好貧尢篤﹐鄕情老更親。稸香紅糝熟﹐炙美綠椒新。俗似山川古﹐人如酒醴醇。一杯相屬罷﹐吾亦愛吾鄰。夜坐示子虡裘薄知霜重﹐燈殘覺夜闌。爲農宜廢學﹐謝事等無官。疏懶貧難醒﹐沈綿死有端。大兒千里至﹐聊復爲加餐。行飯暮歸蹔置觀書不耐閒﹐飄然梅塢竹籬間。霜風盡脫千林葉﹐雲气平沈一面山。笑喚筇枝扶蹇步﹐聊憑村酒借朱顏。廟壖墻下歸來晚﹐宿鳥紛紛已漸還。寒雨中夜坐江村風雨晚冥冥﹐閉戶添衣愴客情。鑪松肪如蠟爨﹐鼎煎茶浪起灘聲。團欒賴有兒同話﹐剝啄應無客可迎。聊舉一杯生耳熱﹐頹然酣枕到窗明。枕上世間命薄有誰如﹐僵臥空山夢亦孤。三尺窗前燈半死﹐萬重云外雁相呼。久貧僅守殘書笈﹐未死猶須幾酒壺。趣辦一棺那得緩﹐古人四十揣頭顱。卽事二首心與巖泉靜﹐形如野鶴臒。朝餐美藜藿﹐夜學講唐虞。婢老無釵澤﹐僮寒闕衤誇襦。所欣惟一事﹐無吏督殘租。又

穄飯流匙滑﹐葵羹出鬲甫香。有時畱野客﹐亦復餉鄰墻。老圃傳占法﹐行僧遺藥方。未爲全絕物﹐終勝利名場。雜感六首買馬當可乘﹐築捨當可居。快馬多覆敗﹐傑屋鬼所狙。徒行與露坐﹐安穩無後虞。所以古達人﹐秋風憶蒓驢。又

士生誦二典﹐怳若生唐虞。升降奉玉帛﹐可否聞吁兪。闕裏得其傳﹐功與造化俱。孰知千載後﹐乃尊重譯書。又

擁裘南窗下﹐堅坐試定力。鑪香亦不散﹐伴我到曛黑。絕交近爲我﹐遊世易顚踣。默默何所爲﹐且復自休息。又

上峽聞竹枝﹐入秦聞烏烏。奏曲未及終﹐涕淚淒已濡。還山風月夕﹐菱唱起鏡湖。𨿽無遠遊感﹐白首亦窮途。又

吾聞之古方﹐有病當鮮食。如其不能爾﹐金丹亦無益。我老更事多﹐此語知造極﹐子房從赤松﹐千載推達識。又

夢育小兒女﹐便有無窮愛。謁醫問疾恙﹐對客誇警邁。晨雞忽喚覺﹐此愛復安在。人生困糾纏﹐一笑脫囚械。閒中自嘲鏡湖西畔有漁扉﹐竊比玄英似庶幾。風月定交殊耐久﹐煙波得意可忘歸。曾行萬里求微祿﹐亦伴諸公踐駭機。試問卽今成底事﹐晨飧依舊北山薇。暇日坐山麓松石間作偶曳枯筇出槿籬﹐松間盤石坐移時。饑獐嚙艸無餘綠﹐乳鵲營巢有墮枝。幽事類分皆可譜﹐髙情辭達自成詩。莫嗟寂寂終吾世﹐正是他年一段奇。得子虛臨安舟中書因寄囗水悠悠雙鯉魚﹐眼明初拆入關書。殘年已覺囗如客﹐一念還成淚濺裾。春近預憂歸夢短﹐潮回莫遣寄聲疏。何時可棄微官縛﹐五畝荒畦共荷鋤。書喜二首寵辱元知不足驚﹐退居兀兀餞餘生。水魚可釣羹材足﹐霜稻方登糴價平。鄰媼已安諸子養﹐園丁初葺數椽成。鄕閭喜事吾曹共﹐一醉寧辭洗破觥。又

十月東吳艸未枯﹐村村耕牧可成圖。歲收儉薄𨿽中熟﹐民得蠲除已小蘇。家塾競延師教子﹐裏門罕見吏徵租。老昏不記唐年事﹐試問元和有此無。老學庵夜興冷臥空齋枕曲肱﹐饑鷹驚起發鬅鬙。煙霞華嶽逃名客﹐風雪廬山入定僧。檞葉蔽身勝衣帛﹐金丹照室不燃燈。禿翁自笑無名字﹐聊向江湖襲舊稱。感昔七首百丈庚寅上峽時﹐至今猶健豈前期。家人暗換吾何嘆﹐鏡裏衰翁復是誰。又

神女祠前猿夜鳴﹐相公溪上艸初生。重遊惟有西窗夢﹐一點燈靑夢不成。又

白帝城邊鶯亂啼﹐憶騎瘦馬踏春泥。老來感舊多淒愴﹐孤夢時時到瀼西。又

小益晨裝雨作泥﹐南沮涉水馬長嘶。山腰細棧移新路﹐驛壁流塵暗舊題。又

曾從徵西十萬師﹐白頭回顧只成悲。云深駱谷傳烽處﹐雪密嶓山校獵時。又

老君洞外小朱扉﹐云壓寒空雪欲飛。結陣弓刀邊壘去﹐掛鞍狐兔獵場歸。又

少時失腳利名間﹐寸步何曾不險艱。造物恐人渾忘卻﹐夢中憂患尙如山。孤村少年誤計落人間﹐晚臥孤村日掩關。小室易溫鑪火省﹐幽窗常暗架書閒。梅橫籬落春初動﹐云鬧川原雪尙慳。欲喚一藤同勝踐﹐恨無傑句壓溪山。村捨書事紙窗百衲地鑪紅﹐圍坐牛醫卜肆翁。時節杯盤來往熟﹐朝晡鹽酪有無通。男丁共結春耕耦﹐婦女相呼夜績同。老子頹然最無事﹐客歸自策讀書功。小葺居捨野水楓林下﹐殘年亦自存。刈茅支漏屋﹐插棘補頹垣。把釣襟靈爽﹐爭棋笑語喧。晚窗幽興極﹐共酌黍醅渾。冬至老遇陽生海上村﹐川云漠漠雨昏昏。鄰家祭徹初分胙﹐賀客泥深不到門。萬卷縱橫忘歲月﹐百年行止付乾坤。明朝晴霽猶堪出﹐南陌東阡共一樽。夜坐示子遹兼示元敏微霰不成雪﹐大風俄散云。孤燈翳還吐﹐斷雁遠猶聞。冉冉新春動﹐遙遙淸夜分。兒孫未須睡﹐吾與汝論文。客懷客懷病思雨淒淒﹐瘦馬長靴濺雪泥。道左忽逢曾宿驛﹐壁間閒看舊畱題。村醅酸薄陳山果﹐旅飯蕭條嚼凍齏。何處人間非夢境﹐怳然重到劍關西。雜書幽居事五首抱甕窮園叟﹐還山老布衣。死邊常得活﹐鬧處偶容歸。釣恐魚吞餌﹐棋憂客墮機。此心君會否﹐洗盡百年非。又

淡薄齊榮辱﹐恢疏略怨恩。鑪常養丹母﹐手自斲桐孫。炎火下照海﹐黃河髙溯源。道翁來不速﹐一笑倒吾樽。又

庭曠多延月﹐齋空半貯云。松聲行路共﹐泉脈近鄰分。采藥九蒸曝﹐朝眞三沐燻。林間有叢鮧﹐繞屋夜狺狺。又

貧困𨿽終老﹐胸中尙浩然。直今頭搶地﹐未害鼻撩天。種菜慳三畝﹐苫茅僅數椽。布衾常不暖﹐夜夜亦安眠。又

卜築南湖上﹐梅花幾度春。身緣作詩瘦﹐家爲買山貧。野步維漁舟定﹐江樓岸醉巾。誰知會稽叟﹐不愧葛天民。題齋壁門前枯葉滿荒街﹐堂下殘蕪擁土階。蓬蓽蕭條如旅店﹐豆蔬淡薄學僧齋。晝存眞火溫枵腹﹐夜挽黃流灌病骸。喚取鄰翁同結社﹐他年仙去與君偕。探梅歲月相尋豈有窮﹐早梅喚醒醉眠翁。坐中酒量人人別﹐花底春風處處同。白帝城邊微雪過﹐靑衣江上夕陽紅。錦囊空復殘詩在﹐分付悲歡一夢中。新移竹栽喜於得雨而池中皗皘乃以水溢而去戲以長句記之霧雨三日天沈陰﹐西溪水長二尺深。土濡新竹有生意。池滿文禽無住心。竹根蘇活賴此雨﹐禽亦歸飛戲煙浦。去畱𨿽異各欣然。抽萌哺子全其天。讀宛陵先生詩李杜不復作﹐梅公眞壯哉。豈惟凡骨換﹐要是頂門開。鍛煉無遺力﹐淵源有自來。平生解牛手﹐余獨恢恢。勉學學力艱危見﹐精誠夢寐知。眾人𨿽莫察﹐吾道豈容欺。雷雨含元气﹐蓍龜決大疑。爲儒能體此﹐端不負先師。道室試筆六首浮雲萬事不到眼﹐千歲人間心尙孩。屏風疊下看花落﹐扇子峽中聞雪來。又

兜羅綿云常滿谷﹐勃落葉衣無四時。中原百戰血塗野﹐此老醉眠初不知。又

事來得失若山重﹐放下始知前日狂。一枝藜杖一壺酒﹐何處人間無醉鄕。又

吾家學道今四世﹐世佩施眞三住銘。一窗蘿月照孤詠﹐萬壑松風吹半醒。又

死來尙戀遊金穀﹐病廢猶難放柳枝。等是胸中不浩浩﹐樂天莫笑季倫癡。又

明明行路有神仙﹐世上求仙卻不然。貪冒苦多廉讓少﹐恐君未得盡天年。治心治心無他法﹐要使百念空。秋毫作其間﹐有若海颶風。颶風孰能止﹐三日力自窮。我徐躡其後﹐杲杲日出東。向來一噫者﹐畢竟誰爲雄。萬里靜海氛﹐一望開天容。會從安期生﹐髙會蓬萊宮。夜夢遇老人於松石間若舊嘗從其遊者再拜敍間闊老人亦酬接甚至云遼海曾從化鶴丁﹐百年塵土污巾瓶。萬山深處遇行李﹐再拜起時如醉醒。綠樹巖前開藥笈﹐白驢背上指丹經。雲霄平步尋常事﹐不用求方更解形。過鄰家病去詩情動﹐寒深酒戒開。兒孫扶每出﹐鄰里喚還來。云重時飛雪﹐春遲未見梅。山園多芋栗﹐夜話且燔煨。村飲舊隱靑山在﹐衰顏白髮新。推移忝前輩﹐疏懶似髙人。擊鼓驅殤鬼﹐吹簫樂社神。家家皆有酒﹐莫吐相君茵。市飲學道無多事﹐消陰服眾魔。春雷驚蟄戶﹐海日浴鯨波。大勇收全勝﹐靈襟襲太和。何妨會稽市﹐取酒獨酣歌。社飲東作初占嗣歲宜﹐蠶官又近乞靈時。傾家釀酒無遺力﹐倒社迎神盡及期。先醉後醒驚老憊﹐路長足蹇嘆歸遲。西村漸過新塘近﹐宿鳥歸飛已滿枝。舟中作一葉輕舟一破裘﹐飄然江海送悠悠。閒知睡味甜如蜜﹐老覺羈懷淡似秋。失侶雲間孤雁下﹐耐寒波面兩鳧浮。年逾八十眞當去﹐似爲雲山尙小畱。風雲晝晦夜遂大雪大風從北來﹐洶洶十萬軍。艸木盡偃僕﹐道路暝不分。山澤气上騰﹐天受之爲云。山云如馬牛﹐水雲如魚黿。朝暗翳白日﹐暮重壓厚坤。髙城岌欲動﹐我屋何足掀。兒怖牀下伏﹐婢恐堅閉門。老翁兩耳聵﹐無地著戚欣。夜艾不知雪﹐但覺手足皸。布衾冷似鐵﹐燒糠作微溫。豈不思一飲﹐流塵暗空樽。已矣可柰何﹐凍死向孤村。大雪海天黯黯萬重云﹐欲到前村路不分。烈風吹雪深一丈﹐大布縫衫重七斤。雪夜病久湖邊五畝園﹐雪風一夜坼蘆藩。燎鑪薪炭衣篝暖﹐圍坐兒孫笑語溫。菜乞鄰家作菹美﹐酒賒近市帶醅渾。平居自是無來客﹐明日衝泥誰叩門。雪霽米盡囊空莫問渠﹐天公自解養迂疏。雪泥壅路斷來客﹐朝日滿窗宜讀書。漸暖橫林聞語鳥﹐乍晴幽圃富嘉蔬。東家小蹇那須借﹐早晚吾兒送鹿車。雪後雨解平檐雪﹐風收際海云。根蘇萱出土﹐冰斷水生紋。遊舫家家葺﹐行歌巷巷聞。太平元有象﹐端爲謝東君。夜寒與客燒漧柴取暖戲作槁竹幹薪隔歲求﹐正虞雪夜客相投。如傾氵斂氵斂蒲萄酒﹐似擁重重貂鼠裘。一睡策勛殊可喜﹐千金論價恐難酬。他時鐵馬楡關外﹐憶此猶當笑不休。排悶殘雪融成雨﹐寒燈結作花。睡稀聽嚙鼠﹐坐久送棲鴉。食似開僧缽﹐居如寓店家。餘年不須問﹐卽此是生涯。席上有舉呂居仁詩者因次其韻示坐客是身如鼠穴太倉﹐七十始辦求深藏。扶衰復拜求舊詔﹐入對講殿瞻顒昂。期年蒙恩許謝病﹐家居更辱鄕黨敬。今夕不醉無庸歸﹐此老餘年君所知。予使江南時以詩投政府丐湖湘一麾會召還不果偶讀舊稿有感文字塵埃我自知﹐向來諸老誤相期。揮毫當得江山助﹐不到瀟湘豈有詩。柳橋村路初晴雪作泥﹐經旬不到小橋西。出門頓覺春來早﹐柳染輕黃已蘸溪。鷗

海上輕鷗何處尋﹐煙波萬里信浮沈。今朝忽向船頭見﹐消盡平生得喪心。鷺

雪霽春回亦樂哉﹐棋軒正對小灘開。翩翩飛鷺眞吾友﹐肯爲幽人一再來。感物日落烏將數子歸﹐風和雉挾兩雌飛。不如村捨安孤寂﹐父子飄然兩褐衣。甲子歲暮世間巧拙亦何施﹐萬事難禁歲月移。遲死幾時天有意﹐要令自悟不須師。出遊至僧捨及逆旅戲贈絕句二首山僧邂逅卽情親﹐野叟畱連語更眞。淡淡論交端有味﹐一彈指頃百年身。又

飯炊適熟如延客﹐犬喜來迎似到家。雨滴茅檐艸煙濕﹐不妨笑語暫喧嘩。歲暮出遊殘歷消磨無半紙﹐一年光景又成非。瓦溝雪水滴欲盡﹐江路梅花開尙稀。竹院篝燈畱度宿﹐旗亭誇酒勸無歸。此身自笑知何似﹐萬里遼天一鶴飛。出遊所至皆欣然相迎口占示之寓館兼山澤﹐行裝半雨晴。隨宜分藥物﹐投老惜人情。邂逅成新識﹐慇懃講舊盟。農家尢可念﹐迎勞輟春耕。題旅捨壁老子殘年未易量﹐出門隨處得彷徉。窗欞日淡僧房暖﹐竈突煙靑旅甑香。濁酒可求敲野店﹐舊題猶在拂頹墻。閒來又取丹經讀﹐夜就松明解布囊。野人捨小飲梅市波光遠﹐柯橋柳色新。百年情分熟﹐數酌笑言親。沙上人爭渡﹐街頭婦賣薪。冬冬隔林鼓﹐歲暮賽江神。自近村歸雪晴村路尙殘泥﹐茅屋淸寒正要低。野渡船虛飛鳥集﹐煙村路近蹇驢嘶。堅頑那復愁空橐﹐老健猶能伴架犁。蹴榻不僵君會否﹐更須百甕享黃齏。夢華山古松偃蹇谷谽谷牙﹐太華峯前野老家。久客未歸丹竈冷﹐碧桃八十一番花。歲暮與鄰曲飲酒用前輩獨酌韻出會稽南門﹐九里有聚落。𨿽非衣冠區﹐農圃可共酌。野實雜甘酸﹐艸具無厚薄。小童能擊築﹐一笑相與樂。徒手出叢花﹐空中取丸藥。王禮𨿽可笑﹐眾客亦起酢。聊持綴宿好﹐未用嘲淡泊。窮達則不同﹐亦踐眞率約。予年過八十﹐故物但城郭。作詩記淸歡﹐未愧華表鶴。山中飲酒百屋堆金錢﹐萬戶封公侯。富貴人所羨﹐熟計終繆悠。有酒君但飲﹐有山君但遊。𨿽云亦夢事﹐要是勝一籌。獨醉新丰市﹐遺魂招馬周。淸嘯蘇門山﹐曠度交公休。爛爛目如電﹐凜凜气愈遒。騎鯨歸東海﹐已矣吾何求。客亭荻浦煙汀並海涯﹐一枝柔櫓語咿啞。久從野老非生客﹐慣寓僧廬勝在家。乘興村村俱有酒﹐逢春處處可尋花。朝來雪霽梅初動﹐又向郵亭閱歲華。除夜野水楓林屋數椽﹐寒鑪無火坐無氈。殘燈耿耿愁孤影﹐小雪霏霏送舊年。椒酒辟瘟傾氵斂灩﹐藍袍俘鬼舞跰躚。從今供養惟春薺﹐莫羨愚公日萬錢。詩集卷六十一九十九首乙丑元日好在屠蘇酒﹐扶衰把一卮。家貧爲壽略﹐歷閏換年遲。薦廟須扶拜﹐題門彊綴詩。惟思買春困﹐熟睡過花時。元日讀易伏羲三十餘萬歲﹐傳者太山一毫芒。春秋𨿽自魯麟絕﹐禮樂蓋先秦火亡。孟軻財能道封建﹐孔子已不言鴻荒。於虖易學幸未泯﹐安得名山處處藏。自開歲陰雨連日未止江云漠漠雨昏昏﹐歸老山陰學灌園。十里羊腸僅通路﹐三家鐺腳自成村。應時睯飠乇聊從俗﹐耐久鐘馗儼在門。近縣傳聞頗多盜﹐呼兒插棘補頹垣。枯菊二首翠羽金錢夢已闌﹐空餘殘蕊抱枝榦。紛紛輕薄隨流水﹐黃與姚花一樣看。又

積雪嚴霜轉眼空﹐春回無處不春風。欲知造物無窮妙﹐但看萱根與菊叢。村捨雜興五首冉冉年華速﹐昏昏睡思濃。廢書心自愧﹐謝病客能容。雨急鐘微度﹐溪湍碓自舂。可憐燈下影﹐隨處伴衰慵。又

堅臥非由病﹐端居不是齋。世情元自薄﹐人事固多乖。晨飯炊稊米﹐宵行點豆瞜。昔人言可用﹐第一忌安排。又

白首返吾鄕﹐功名罷激昂。掃除魔眷屬﹐砭熨病膏肓。老圃勤供菜﹐蠻童解炷香。黃昏那用問﹐且喜日舒長。又

粥罷重投枕﹐燈殘起讀書。閉門常自得﹐作計更誰如。箭茁白於玉﹐棕花長比魚。盤飧有此味﹐勿怪食無餘。又

遊宦風波惡﹐還家日月長。厭煩思病忘﹐避俗欲陽狂。絕意功名會﹐收身翰墨場。著書吾豈敢﹐尙可述農桑。夜興窮巷行人絕﹐髙城漏鼓稀。劇談頻翦燭﹐久坐旋更衣。饑鼠衝人過﹐啼鴉冒夜飛。客歸吾未睡﹐孤影自相依。示鄰曲北陌東遷好弟兄﹐耄年幸復主齊盟。同嘗春韭秋菘味﹐共聽朝猿夜鶴聲。百世不忘耕稼業﹐一壺時敍裏閭情。諸孫識字吾眞足﹐安用鵬摶九萬程。夢中作華山敷水本閒人﹐一念無端墮世塵。八十餘年多少事﹐藥鑪丹竈尙如新。春雨倚闌正爾受斜陽﹐細雨霏霏渡野塘。本爲柳枝畱淺色﹐卻教梅蕊洗幽香。小沾蝶粉初何惜﹐暫澀鶯聲亦未妨。造物無心寧徧物﹐憑誰閒與問東皇。艸堂幸有湖邊舊艸堂﹐敢煩地主築林塘。漉殘醅甕葛巾濕﹐插徧野梅紗帽香。風緊春寒那可敵﹐身閒晝漏不勝長。浩歌陌上君無怪﹐世譜推原自楚狂。道室筮遇風山第六爻﹐翛然盡謝俗間交。謀生舊買云三頃﹐托宿新分鶴半巢。露下丹芽生藥壠﹐月明金粉落松梢。眉間喜動君知否﹐借得丹經手自抄。旅次有贈黃鶴樓前逢劍客﹐靑衣江口見詩人。天涯莫起漂零感﹐物外終爲自在身。賣馬求船𨿽少日﹐阻風中酒動兼旬。中原早晚胡塵靜﹐緱月嵩云要卜鄰。雜感五首以不愛入州府爲韻莘渭二老人﹐耕釣俱白首。功烈在人間﹐如天有北斗。方其未遇時﹐自處固不苟。夫豈邀虛名﹐欲眩千載後。降及秦漢王﹐望古猶培塿。猶能守所聞﹐外物不得誘。君看魯二生﹐亦豈聖人偶。凜然諸儒間﹐人可我獨不。又

山棲天與癖﹐酒復甚所愛。𨿽云慚黃綺﹐亦慕嵇阮輩。失腳落人間﹐二事略皆廢。晚歸臥云壑﹐謂此在券內。如何疾屢作﹐大與初意背。好山𨿽在眼﹐動步輒有礙。酒戒復堅持﹐如堤憂蟻潰。何以遣餘年﹐閉戶淡煮菜。又

鷽鳩搶楡枋﹐枯魚過河泣。鵬鯤九萬里﹐此豈汝所及。丈夫志古人﹐絕世而獨立。遠遊馬蹄穿﹐髙臥劍鋒澀。其初所抱負﹐固自髙嶪岌。安能與兒曹﹐俛首就維縶。君看折腰趨﹐孰若舉手揖。芝老尙可餐﹐修門戒輕入。又

洚水初平時﹐艸木充九州。禽獸孳育繁﹐與人爲敵讎。於時聖人作﹐日夜爲民憂。思有以勝之﹐食肉而服裘。然後人奠居﹐禾黍歲有秋。豈知千載後﹐戕殺無時休。一食刀幾赤﹐百味供膳羞。豪侈方相誇﹐哀哉非始謀。又

我年甫三十﹐出身事明主。狂愚斥不用﹐晚辟徵西府。蹭蹬過錦城﹐邂逅客嚴武。十年醉郫筒﹐陽狂頗自許。靑城訪隱翁﹐西市買幽圃。如何復不遂﹐歸聽鏡湖雨。結廬三間茅﹐泛宅一枝櫓。天眞儻可全﹐吾其老煙浦。自詠絕句八首雙鬢蕭條失故靑﹐躬耕猶得養餘齡。明時恩大無由報﹐欲爲鄕鄰講孝經。又

深村人有結繩風﹐晚歲身爲帶索翁。啜粥茹蔬茅屋底﹐誰知也過百年中。又

不淪鬼錄不登仙﹐遊戲杯觴近百年。小市跨驢寒日裏﹐任教人作畫圖傳。又

逆旅門前撥不開﹐先生醉策蹇驢來。未言乞得囊中藥﹐一見童顏且壓災。又

遠遊索手不賣糧﹐薪米臨時取道傍。今日淸明行亦好﹐經旬風雨住何妨。又

一條紙被平生足﹐半碗藜羹百味全。放下元來總無事﹐雞鳴犬吠送殘年。又

平生寧獨愛吾盧﹐何處茅檐不可居。晝闕僮奴停接客﹐夜無膏火罷觀書。又

睡著何曾厭夜長﹐老人少睡坐何傷。無燈無火春寒惡﹐破絮粗氈卽道場。風月吟去日如馳衰有驗﹐萬事惟當就收斂。可憐未與酒相忘﹐風月婆娑猶不厭。有時淸夜行中庭﹐幅巾藜杖影立令竮。松風十里吹殘夢﹐蘿月三更照半醒。河傾雞唱吟未已﹐爽透髮根淸入齒。晨光底事不貸人﹐轆轤汲水啼鴉起。年光無賴年光逐水流﹐人間隨處送悠悠。千帆落浦湘天晚﹐孤笛吟風鄠縣秋。小市鶯花時痛飲﹐故宮禾黍亦閒愁。久畱只恐驚凡目﹐又向西涼上酒樓。龜堂莫笑龜堂陋﹐生涯實有餘。春寒擁重褐﹐晨飯富藏蔬。薄技雕虫爾﹐虛名畫餅如。見時論語在﹐敢負此心初。春晴春如人易老﹐愁與漏俱長。酒著多思睡﹐花燻直欲狂。新晴乾蝶翅﹐微暖滑鶯吭。誰見龜堂叟﹐搘藤送夕陽。閉門二首殘發凋零不滿巾﹐閉門聊得養天眞。恐傷藥艸停除地﹐爲惜松槎禁伐薪。獨木架成新略彴﹐一峯買得小嶙峋。蕭然便覺渾無事﹐談笑時時過近鄰。又

衰疾厭厭不易醫﹐閉門惟與睡相宜。狂曾忤物慵迎客﹐瘦不勝衣悔作詩。數簡隱書忘世味﹐半甌春茗過花時。寂寥終歲君無誚﹐正是幽居一段奇。有所感世事眞成風馬牛﹐細思愈覺此生浮。舊交散後知心少﹐行路難來出戶愁。气節陵夷誰獨立﹐文章衰壞正橫流。魯中狂士今安有﹐淚盡朱云艸滿丘。八十一吟八十古云耄﹐吾今不啻過。山程兩芒﹐水宿一漁蓑。雞唱劉琨舞﹐牛疲寧戚歌。春寒欺短褐﹐將柰此翁何。髙吟食少支撐惟恃粥﹐力衰舉動輒須人。誰知造物猶遺漏﹐擁鼻髙吟又一春。湖上作耳目聰明手足輕﹐應酬幽事未忘情。百年日向漁樵過﹐千里雲從幾席生。樽酒每招鄰父共﹐圖書時與小兒評。但餘煙水無儔侶﹐堪笑沙鷗欲抗衡。賞花湖上花光何處尋﹐朱朱白白自成林。衰翁何預傷春事﹐閒客猶懷愛物心。欲墮每愁風驟起﹐正開卻要日微陰。蘭亭禹廟平生事﹐一榼芳醪莫厭深。園廬天假殘年使荷釒且﹐白頭父子守園廬。四朝曾遇千齡會﹐七世相傳一束書。物理從來多倚伏﹐人情莫遣得親疏。功名自有英雄了﹐吾輩惟當憶遂初。乍晴行西村堤樹叢祠北﹐煙村古埭南。買魚論木盎﹐挑薺滿荊籃。積潦經旬月﹐晴光見二三。農功殊可念﹐保麥復祈蠶。書嘆塵甑炊畬粟﹐羸僮策蹇驢。自從行捲日﹐直至掛冠余。揣分元知止﹐求官實抱虛。園蔬幸無恙﹐父子日攜鋤。新制小冠二首淺醉微吟獨倚闌﹐輕雲澹月不多寒。悠然顧影成淸嘯﹐新制栟櫚二寸冠。又

栟櫚冠子輕宜發﹐糸束布單衣爽辟塵。縱不能詩亦堪畫﹐年餘八十水雲身。書逆旅壁市遠過三里﹐店孤無四鄰。窄才容一客﹐久或住經旬。病嫗求風藥﹐樵兒饋爨薪。人情愈諳熟﹐來往不辭頻。倚樓二首曲曲闌干縹緲間﹐哦詩本欲破除閒。無端又起天涯感﹐淡墨生綃數點山。又

樓上憑闌小立時﹐淡煙漠漠雨絲絲。年光日日有佳處﹐不解春寒偏入詩。小雨小雨明復暗﹐餘寒去又來。新苔緣砌上﹐殘杏過籬開。垂老身餘幾﹐逢春心尙孩。江天近寒食﹐林外過輕雷。書嘆無能自號癡頑老﹐尙健人驚矍鑠翁。未向松根藏病骨﹐尙尋花底醉春風。翩翩孤影如歸鶴﹐冉冉流年付斷蓬。曾謁髙皇識隆準﹐傷心無復一人同。遷雞柵歌烏雞買來逾歲年﹐庭中赤幘何昂然。吾孫初生畏晨唱﹐家人共議欲汝捐。鳥窮必啄奴豈憚﹐雞賣將烹吾所憐。貴人賤畜𨿽古訓﹐物理寧不思兩全。舊棲況亦苦沮洳﹐新柵幸可圖完堅。東園稍去房奧遠﹐挾雌將雛從此遷。竹簞朝暮有餘粒﹐瓦缶亦自盛淸泉。喈喈風雨守汝職﹐腷膊勿卹驚吾眠。春興暖靄催桑眼﹐晴光長艸心。沙平看臥犢﹐密葉聽鳴禽。買酒貧爲祟﹐登山病不禁。終年惟一褐﹐捫虱又春深。小園蕭散遺塵事﹐栽培得小園。土松花意活﹐林暖鳥言繁。飧酪供晨缽﹐菹芹薦晚樽。餘年君莫問﹐送老向孤村。二月晦日夜夢欲卜居近邑道遇老父告以不利欣然從之夢中行卜居﹐道遇白髯叟。一面出苦言﹐戒我棄勿取。人之生實難﹐失腳墮虎口。我深感其言﹐解衣奉杯酒。豈知立談間﹐得此直諒友。起坐心茫然﹐天闊樓掛斗。新晴苦雨幾終月﹐新晴喜夕陽。扶行呼稚子﹐隨意下茅堂。艸茂知獐健﹐巢新覺燕忙。興闌歸亦好﹐袖手獨焚香。病中作苦雨侵衰骨﹐餘寒著獘裘。病多辭社飲﹐貧甚輟春遊。日日親蔬圃﹐時時弄釣舟。回頭語造物﹐與子兩無求。示子遹敢恨吾生後聖賢﹐六經𨿽缺尙成編。本來堯舜身親見﹐孰謂丘軻道不傳。妙理豈求逢腋外﹐淳風寧在結繩前。此身未死還堪勉﹐更伴吾兒學數年。窮居羸病無時已﹐窮居只自悲。巾偏非雨墊﹐衣獘豈塵緇。米盡時炊稗﹐樽空慣啜漓。逐貧𨿽有賦﹐乞食未成詩。春晚自近村歸山陰道上柳如絲﹐策蹇悠悠信所之。曲水已過修禊集﹐餘寒不減試燈時。貧猶自力常謀醉﹐病不能閒日賦詩。誰道茅檐苦幽獨﹐一鉤新月是相知。開孫滿月夜夢奇童拜且言﹐今乃幸得生髙門。夢後一日得開孫﹐虎兒墮地百獸奔。未論頭角與眉宇﹐但聽啼聲誰敢侮。就令長大未必奇﹐亦作人間孔文舉。小築西郊小築臨煙汀﹐南山秀色入窗欞。朝鐘暮鼓在何許﹐乃是會稽山陰之蘭亭。堂中老人白須鬢﹐手扶藤杖垂九齡。客來不語坐至夕﹐往者絕物今忘形。墻隅老雞新樹柵﹐長號催上東方星。老人亦起穿兩屨﹐巖泉漱齒讀黃庭。春晚嘆一風已快晴﹐微云復成雨。盛麗女郎花﹐坐看委泥土。蜂房蜜已熟﹐科斗生兩股。堂堂一年春﹐結束聽杜宇。老夫久臥疾﹐乃復健如許。便當裹米粣﹐醉爛作端午。鴟鴉翩然一鴉升﹐倏爾一鴟下。非惟飽殘餘﹐亦可免彈射。巡檐攫脯修﹐入舍掠膾炙。嗟汝無盈厭﹐坐是取驅嚇。物情貴能攺﹐一眚亦可貰。並語黃雀羣﹐勿輕敗吾稼。捨東四詠疏籬數掩圍柴荊﹐王維畫不成。尢憐月中影﹐特地起詩情。松棚松棚尋丈地﹐客至共開顏。堪笑杜陵老﹐坐思千萬間。盆池寒澑初通後﹐新荷未長時。誰持大圜鏡﹐爲我照須眉。小徑環遶無十步﹐捷行財半之。安西九千里﹐自有著鞭時。示元敏學貴身行道﹐儒當世守經。心心慕繩檢﹐字字講聲形。吾已鬢眉白﹐汝方衿佩靑。良時不可失﹐苦語直須聽。暮春四首掠面微風吹宿酲﹐送春空有不勝情。風煙老盡王孫艸﹐時聽桑間小婦聲。又

辛夷海棠俱作塵﹐鮆魚蒓菜亦嘗新。一聲布谷便無說﹐紅藥𨿽開不屬春。又

市橋岸下泛湖舟﹐雕檻疏簾半上鉤。春事幾何君惜醉﹐明朝赤幟插譙樓。又

祓除已過暮春初﹐彩舫相銜十里餘。浮蠟喜嘗新店酒﹐流塵閒拂壞垣書。書感楚些難招去乾魂﹐正令舌在向誰論。中分白日歸欹枕﹐全付靑春與杜門。凜凜咥人愁履虎﹐區區染指畏嘗黿。殘年誓報嗟何有﹐虛負明時養老恩。晨起出南堂曉枕華胥誰喚回﹐下堂拽杖一悠哉。啼鴉已逐晨光起﹐飛鷺初衝宿靄來。石路少行生蔓艸﹐柴扉多閉長莓苔。身閒亦未全無事﹐檢校幽花幾樹開。春晚小飲病臥虛齋一味慵﹐今年春事又成空。籜龍奮迅風雷際﹐木筆凋零霧雨中。平野艸深黃犢健﹐斷溪水長畫船通。小兒偶得官樓酒﹐鱟醢魚酋乾一醉同。殘春二首江鮆堆盤粔籹香﹐山家節物亦窮忙。桑間葚紫蠶齊老﹐水面秧靑麥半黃。語燕似催春事去﹐遊絲不似客愁長。鄕村年少那知此﹐處處喧呼蹴鞠場。又

過了淸明日愈遲﹐年華不復在辛夷。誰知綠葉陰成處﹐正是靑天露坐時。茂艸滿庭喧鼓吹﹐嫩湯出鼎試槍旗。衰翁敢作明年計﹐剩與東君惜語離。聞山步有虎茆屋穿漏雨送春﹐村路斷絕虎咥人。采桑鋤麥皆結伴﹐兒童出門翁媼嗔。久雨初霽兩月涔涔雨不休﹐今年春盡尙重裘。水深艸茂羣蛙怒﹐日出風和宿麥秋。陂壞堤防誰與築﹐市遙鹽酪絕難求。農家辛苦尋常事﹐賣劍方當更買牛。初夏幽居雜賦七首雨霽逢初夏﹐胡牀蔭綠槐。半酣方嵬峨﹐假寐忽咳臺。小穗閒簪麥﹐微酸細嚼梅。衰翁不禁老﹐更著物華催。又

過盡一春雨﹐園林气少和。偶然扶楖栗﹐復爾坐盤陀。小艸數行字﹐殘花一曲歌。公卿非傲汝﹐無柰愛閒何。又

水際閒將鶴﹐林間獨擁琴。披叢采香艸﹐映樹看珍禽。正使居無屋﹐猶勝突不黔。過春差覺健﹐處處得幽尋。又

籬落魚池北﹐房櫳道院東。水紋藤坐榻﹐山字素屏風。采藥松岡近﹐投竿荻浦通。悠然搔短髮﹐心事寄冥鴻。又

曲曲羊腸徑﹐疏疏麂眼籬。渴蜂窺硯水﹐狂蝶入書帷。一枕輕安夢﹐數聯蕭散詩。餘生已過足﹐不必到期頤。又

辟地翦蓬蒿﹐何曾嘆作勞。藥名尋本艸﹐蘭族驗離騷。北澗穿籬過﹐南山出屋髙。回頭看富貴﹐何啻一秋毫。又

修名寧復冀﹐餘日苦無多。已嘆堂堂去﹐將如寂寂何。編籬護香艸﹐埋盎貯淸波。兒戲君無笑﹐相從且浩歌。雨

家近蓬萊白玉京﹐艸堂登望不勝淸。初驚野色昏昏至﹐已見波紋細細生。殘醉頓消迎亂點﹐微吟漸苦入寒聲。只愁今夕虛檐滴﹐又對淸燈夢不成。自閔主人元是客﹐儒士卻成僧。垂老貧如昔﹐經春醉未曾。褰衣身傴僂﹐顧影發鬅鬠。忽憶東岡路﹐捫蘿試一登。蔬食墻陰春薺老﹐筍蕨正登盤。野飠盍元無婦﹐村醅不屬官。何由取熊掌﹐幸免買豬肝。猶勝煩秦相﹐綈袍閔一寒。讀阮籍傳天生父子立君臣﹐萬世寧容亂大倫。籍輩可誅無復議﹐禮非爲我爲何人。杜宇行去年杜宇號阡陌﹐家家聚首憂蠶麥。豈惟比屋衣食憂﹐縣家亦負催科責。今年略不聞杜宇﹐蠶收麥熟人歌舞。豈惟襦新湯餅寬﹐鄰里相約先輸官。捕虎行山村牧童遭虎噬﹐血肉俱盡余雙髻。家人行哭覓遺骨﹐道路聞之俱掩涕。州家督尉宿山中﹐已淬藥箭攢長弓。明朝得虎徹檻阱﹐繅絲搗歌年丰。遣興前歲峨冠領石渠﹐卽今山市醉騎驢。目衰書卷研求懶﹐心弱詩章鍛煉疏。風雨吾廬嗟獨破﹐齏鹽每食嘆無餘。燈前卻有欣然處﹐稚子談經屢起予。三齒墮歌一葉落知天下秋﹐三齒墮矣吾生休。詩人未脫紈衤誇態﹐尙樂華屋悲山丘。蓼花荻葉可以解我憂﹐鸕鶿白鷺可以從我遊。君看貂蟬與兜鍪﹐等爲岑岑壓我頭。豈知石闌干下買篛笠﹐一棹飄然煙雨舟。不須彊預家國憂﹐亦莫妄陳帷幄籌。功名富貴兩悠悠﹐惟有杜宇可與謀。龜堂初暑淪漪一曲繞茅堂﹐葛帔紗巾喜日長。多事林鳩管晴雨﹐依人海燕度炎涼。深枝著子累累熟﹐幽艸開花冉冉香。安得此時江海上﹐與君袖手看人忙。衰嘆十年三墮齒﹐久矣嘆吾衰。亹亹循天理﹐兢兢到死時。窮空顏子巷﹐勤苦董生帷。道遠餘生趣﹐常憂日影移。初夏閒步村落間薄雲韜日不成晴﹐野水通池漸欲平。綠葉忽低知鳥立﹐靑萍微動覺魚行。醉遊放蕩初何適﹐睡起逍遙未易名。忽遇湖邊隱君子﹐相攜一笑慰餘生。夜興鬢毛飽受雪霜侵﹐一褐蕭條寄故林。檐雨滴回羈枕夢﹐城笳喚起塞垣心。平生恥露囊中穎﹐垂老甘同爨下琴。燈燼欲殘看瘦影﹐不妨袖手坐愔愔。詩集卷六十二一百首寄十二侄庚寅吾个蜀﹐西過齊安城。雪堂拜老仙﹐眉宇寒崢嶸。微泉尙如昔﹐激激琴築聲。龍蛇入筆力﹐斷石臥縱橫。戊戌奉詔追﹐觸熱萬里程。歸途抵齊安﹐歲月浩可驚。三日乃東下﹐鼓角遙送迎。安國有老僧﹐元祐初載生。蟬聯說舊事﹐耳目猶聰明。徒行就船別﹐耿耿惻愴情。豈知二紀後﹐汝乃爲此行。追懷昔遊地﹐未語涕已傾。念汝𨿽並塞﹐殘虜方守盟。職𨿽在警盜﹐桴鼓寂不鳴。惟當奉法令﹐日夜撫孤煢。官卑俸入薄﹐切勿厭藜羹。勇如赤壁戰﹐節若江水淸。人誰不汝知﹐況事賢公卿。二山與七家﹐相望兩柴荊。歸來講學暇﹐襏襫同春耕。出塞四首借用秦少遊韻北伐下遼碣﹐西徵取伊涼。壯士凱歌歸﹐豈復賦國殤。連頸俘女眞﹐貸死遣牧羊。犬豕何足讎﹐汝自承餘殃。又

煌煌藝祖業﹐土宇盡九州。當時王會圖﹐豈數汝黃頭。今玆縛纛下﹐狀若觳觫牛。萬里獻太社﹐裨將皆通侯。又

符離旣班師﹐北討意頗闌。志士𨿽有懷﹐開說常苦磟。諸將初北首﹐易水秋風寒。黃旗馳捷奏﹐雪夜奪楡關。又

小醜盜中原﹐異事古未有。爾來閭左起﹐似是天假手。頭顱滿沙場﹐余胾飼豬狗。天网本不疏﹐貸汝亦已久。命駕命駕淸晨出射堂﹐筇枝羽扇受微涼。鴉將數子窺苔井﹐桐引新枝出粉墻。岸幘影邊茶正熟﹐投壺聲裏日初長。興闌卻蹋湖堤去﹐十里山花滿袖香。遊山遇雨千秋觀前雨濕衣﹐石帆山下叩漁扉。鷓鴣苦道行不得﹐杜鵑更勸不如歸。東籬雜題五首終日在東籬﹐淸和適此時。鶯聲如妒夢﹐花气欲撩詩。愛客茶新碾﹐畱僧飯別炊。流年隨手過﹐不覺近期頤。又

深居遠悔吝﹐簡事養精神。曳杖一蕭散﹐待茶時欠伸。風生叢竹嘯﹐露坼野花新。自作東籬後﹐經旬不過鄰。又

昨日一花坼﹐今朝一艸生。深林鳩婦聒﹐髙棟燕巢成。熟果檐間墮﹐殘書枕畔橫。庵居澹無事﹐作意領新晴。又

南陌歸𨿽久﹐東籬興又新。無求覺身貴﹐好儉失家貧。引水常終日﹐栽花又過春。桃源不須覓﹐已是葛天民。又

溝聲流激激﹐籬影立疏疏。平旦來澆藥﹐臨昏尙看魚。比鄰怪疏索﹐風月伴躊躇。安得王摩詰﹐憑渠畫艸廬。書事本來只道千鈞重﹐看破元無一羽輕。日月光明天廣大﹐不妨嘯傲過平生。又

燕雛學母飛初熟﹐梅子團枝亦半黃。塵尾唾壺俱屏去﹐尙存余習炷鑪香。乙丑重五二首盤中共解靑菇粽﹐衰甚猶簪艾一枝。寂寞廢詩仍止酒﹐今年眞負此佳時。又

飛棹中流救屈平﹐俚歌寧復楚遺聲。危冠更在門楣上﹐但覺蕭敷與艾榮。夏夜枕上臥聽殘更下麗譙﹐𨿽非遙夜亦迢迢。正令展轉無安枕﹐猶勝龍鐘趨早朝。石帆夏日二首石帆山下雨冥冥﹐閒岸紗巾憩艸亭。單復篝衣時脫著﹐甜酸園果半黃靑。鰥魚無隊依蒲藻﹐病鶴長鳴鎩翅翎。自笑若爲消永日﹐異書新錄相牛經。又

短棹飄然信所之﹐茶園漁市到無時。風從蘋末蕭蕭起﹐月過花陰故故遲。蒓菜煮羹吳舊俗﹐竹枝度曲楚遺辭。頗聞項裏楊梅熟﹐鄰曲相招莫後期。仲夏風雨不已南陌東阡自在身﹐一年節物幾番新。鰣魚出後鶯花鬧﹐梅子熟時風雨頻。冠蓋敢同修禊客﹐桑麻不減遊秦人。夕陽更有蕭然處﹐照影淸溪整葛巾。幽居旌節庭下葵﹐鼓吹池中蛙。坐令灌園公﹐忽作富貴家。浮生均一哄﹐事過但興嗟。蚩蚩彼何人﹐欲摘空中花。墻隅蔬可挽﹐巷口酒可賒。疏懶遂吾性﹐不買東陵瓜。齒落昔聞少陵翁﹐皓首惜墮齒。退之更可憐﹐至謂豁可恥。放翁獨不然﹐頑頓世無比。齒搖忽脫去﹐取視乃大喜。譬如大木拔﹐豈有再安理。咀嚼浩無妨﹐更覺彘肩美。雨中排悶殷殷雷繞村﹐淅淅雨鳴砌。禽魚各自適﹐艸木亦得意。顧此庵中人﹐老病獨憔悴。飯遲每懶索﹐兀兀方坐睡。平生飽憂患﹐性命已屢試。但得過今朝﹐明日可徐議。逆境步步常由逆境行﹐極知造物欲其成。磨礱久又盡芒角﹐烹煮豈容重發生。死到面前猶覺小﹐事於身外孰非輕。出門不必名山去﹐但見風煙已眼明。夜興脫冠殘發冷颼癮﹐北斗闌干河漢秋。木末有風棲鵲起﹐亭臯無月亂螢流。酒慳僅得時時醉﹐詩退難禁夜夜愁。欲睡不妨還小立﹐一聲菱唱起滄洲。寄題李季章侍郎石林堂林慮靈壁名宇宙﹐震澤舂陵稍居後。翟公黃鶴得數峯﹐對客掀髯詫奇秀。我行新灘見益奇﹐千巖萬竇雷雨垂。古來豈無好事者﹐根株盤踞不可移。侍郎築堂聚眾石﹐坐臥對之旰忘食。千金博取直易爾﹐要是尢物歸精識。君不見牛奇章與李衛公﹐一生冰炭不相容。門前冠蓋各分黨﹐惟有愛石心則同。崎嶇宦路多危機﹐凜然石友人間稀。它時艤棹華亭岸﹐更看全窠買鶴歸。流年冉冉流年迫耄期﹐心情漸減舊兒嬉。唾壺塵尾已從省﹐茶寵筆牀猶自隨。昨日客招東浦釣﹐今朝僧約北軒棋。敢將輕健誇鄰里﹐一笑元和要及時。雨中鋤藥庭中正苦日卓午﹐水面忽看云過西。老子不辭衝急雨﹐小鋤香帶藥畦泥。自嘲壯歲耽書廢夜眠﹐窗明猶在短檠前。如今自笑摧頹甚﹐臥看兒曹理斷編。世事世事如今盡伏輸﹐面能乾唾況其餘。詩才退後愁彊韻﹐眼力衰來怯細書。斂迹已思焚筆硯﹐作勞敢避把犁鋤。晴空萬里寬多少﹐一片閒雲足捲舒。悲齒落自解年運而往君自寬﹐此生畢竟有衰殘。語訛嚼廢尋常事﹐只作兒童石爲齒看。送十五郎適臨安求祿亦常事﹐出門寧自由。苦畱𨿽惜別﹐細話卻生愁。雨急投村市﹐鐘殘過寺樓。只應今夕夢﹐先汝到江頭。幽居夏日二首茅舍參差煙靄中﹐超然髙興與誰同。形骸已與流年老﹐詩句猶爭造物功。子母瓜新間尊俎﹐公孫竹長映簾櫳。日長愈覺閒無事﹐隱具成書又一通。又

內史蘭亭晚卜鄰﹐永和風月凜如新。功名不入閒人夢﹐詩酒猶關老子身。檐淺時時聞籜﹐池淸一一見潛鱗。正令未逐飛仙去﹐要是巢居太古民。大雨北窗欲化莊生蝶﹐睡思濛濛棲倦睫。川云忽帶急雨來﹐萬點縱橫打荷葉。坐收爽气入詩律﹐更借涼祑吹醉頰。壞檐腐瓦凜欲墮﹐積潦中庭深可涉。兒愁漏濕廢夜課﹐婦畏泥塗停早飠盍。老翁自笑獨爾頑﹐更喜煙波搖短檝。思雲門一身膏脂略瘦盡﹐萬卷簡編如隔生。祗欲移家若耶去﹐亂雲深處聽灘聲。夏夜散發荒池上﹐秋聲滿綠蒲。燐飛乘月暗﹐梟語似人呼。學問無新得﹐功名負壯圖。拾薪炊麥飯﹐隨事且枝梧。觀身欲去浮華累﹐先觀老病身。濁醪何負汝﹐淡飯最宜人。意气隨年往﹐工夫愧日新。只將閒送老﹐虛作太平民。養气學道先養气﹐吾聞三住章。屏除金鼎藥﹐糠秕玉函方。凜凜春冰履﹐兢兢拱璧藏。髙談忘力守﹐此病最膏肓。日用日用無淵奧﹐其中妙理存。但能明物性﹐不必學玄門。盡力扶元气﹐精思去病根。昔人由此道﹐推己及元元。村市醉歸伏櫪元知免駭機﹐翦翎豈復慕羣飛。坐中客滿知心少﹐囊裏詩多得意稀。小市雨餘尋酒去﹐野橋日落策驢歸。不辭十里行空翠﹐終勝京塵化客衣。夏日感舊四首北窗枕簟臥陶翁﹐樹樹鳴蟬葉葉風。睡覺殘書棲懶架﹐浴回細葛覆燻籠。一藤未遂名山去﹐半捲還驚舊曆空。妄想金丹君莫笑﹐淸班曾是長仙蓬。又

五侍仙祠兩掛冠﹐此生略有半生閒。嘯歌雨笠煙蓑底﹐來往山村縣郭間。一粒何當換凡骨﹐數杯且復駐頹顏。胡塵掃盡知何日﹐不隱箕山卽華山。又

吳人那慣粟漿酸﹐茶碗聊沾舌本乾。身病不堪閒客攪﹐日長惟憶異書看。流年冉冉誰能駐﹐長夏迢迢亦已殘。步有新船君賀我﹐西風先夢上嚴灘。又

獨居無復客嘲邊﹐終日頹然飽卽眠。護硯小屏山縹緲﹐搖風團扇月嬋娟。桐陰忽見翻雙鵲﹐石罅時聞落細泉。避暑不須河朔飲﹐轉頭卽見早秋天。雨後甘澍慰羣望﹐浮雲還故墟。新涼生枕簟﹐餘潤入犁鋤。簾上翩翩燕﹐蒲新魚。素秋猶半月﹐團扇意先疏。東軒橊花零落滿蒼苔﹐薝匐忘憂亦已開。湖海片帆先已具﹐少安無躁待秋來。寄子虡子遹大兒再度吳門秋﹐小兒錢塘逾月畱。恨身不能插兩翅﹐與汝相守寬百憂。聞鐘時宿云外寺﹐待月亦上湖邊樓。但常保此豈不樂﹐路難悠悠非善謀。寄張季長髮不勝簪短褐寬﹐每因臨鏡嘆衰殘。未嘗三日不服藥﹐𨿽滿百年終闔棺。舊友豈知常阻闊﹐一尊那得敍悲歡。錦官花重應如昔﹐直欲淩風借羽翰。夏夜二首鳴蜩斷復續﹐宿鳥久始安。觸熱汗沾衣﹐暮夜猶未乾。梧桐獨知秋﹐一葉墮井闌。行矣戒砧杵﹐四序環無端。又

落月不滿窗﹐驚鵲屢移樹。沈憂少睡眠﹐亦以衰疾故。五更忽作夢﹐立馬靑衣渡。白首厭山村﹐郵亭憶徵步。讀趙昌甫詩卷蝸廬溽暑不可過﹐把卷一讀趙子詩。如遊麻源第三谷﹐忽見梅花開一枝。寄書問訊不可得﹐握臂晤語應無期。惟當飲水絕火食﹐海山忽有相逢時。海气浴罷來水滸﹐適有漁舟橫。浩然縱棹去﹐漫漫菇蒲聲。海祲乃爾奇﹐萬象空際生。驂馬覃牧龍馬﹐夭矯騰蛟鯨。或如搴大旗﹐或如執長兵。我欲記其變﹐忽已天宇淸。成壞須臾間﹐使我嘆且驚。世事正如此﹐何者非彊名。村居捨後盤髙岡﹐捨前面平野。防盜枳作藩﹐蔽雨筱代瓦。數家相依倚﹐百事容乞假。薄暮耕樵歸﹐共話衡門下。戒殺郊居去市遠﹐豬羊稀入饌。旣畜雞鶩羣﹐復利魚蟹賤。暴殄非所安﹐擊鮮況親見。那得屠殺業﹐爲客美殽膳。餘年尙有幾﹐過日如露電。豈無園中蔬﹐敬奉君子宴。庭中夜賦流汗沾衣不自支﹐庭中散發立多時。烏烏畫角淩風起﹐淡淡銀河拂地垂。浮玉閒遊元自樂﹐浣花小築亦何疑。東歸萬里君知否﹐要了滄洲一段奇。秋近石橊萱艸並成空﹐又見墻陰莧葉紅。茶釅頗妨千里夢﹐簟涼初怯五更風。新瓜落刃冰盤裏﹐晚燕添巢畫閣中。身健流年俱可樂﹐故人自欠一尊同。嘆老齒墮因廢談﹐發短不入把。餘年似殘尊﹐欲盡不禁瀉。出門見鄕曲﹐每恨識面寡。往昔同戲兒﹐累累冢盈野。殘暑得小雨頗涼午暑不可觸﹐忽驚如許涼。軒窗雲作暝﹐艸木雨生香。蒲葉先秋﹐蟬聲入夜長。自欣無一事﹐岸幘倚胡牀。乙丑夏秋之交小舟早夜往來湖中戲成絕句十二首橫林渺渺夜生煙﹐野水茫茫遠拍天。菱唱一聲驚夢斷﹐始知身在釣魚船。又

河漢橫斜斗柄低﹐啼鴉掠水未成棲。怪生淒爽侵肌骨﹐船系秦皇酒甕西。又

譙門鼓角寺樓鐘﹐一一風傳到短篷。喚得放翁殘酒醒﹐錦囊詩艸不教空。又

小市易散無人行﹐茫茫湖橋惟月明。老夫解酲不用酒﹐自有千頃菇蒲聲。又

雞頭累累如大珠﹐紅艸綠荷風味殊。天與楊梅成二絕﹐吾鄕獨有異鄕無。又

城南天鏡三百里﹐繚以重重翡翠屏。最好長橋明月夜﹐寄船策蹇上蘭亭。又

酒旆搖搖出竹籬﹐扁舟遠赴野人期。一天風雨晚來惡﹐落盡白蓮渾不知。又

七月湖中風露新﹐臨流閒照白綸巾。荷花折盡渾閒事﹐老卻蒓絲最惱人。又

恰聽殘蟬禹寺門﹐又看新月石帆村。後來復有龜堂老﹐千載猶應此意存。又

娥江道上欲三更﹐垣屋參差閉月明。倚柂賦詩無傑思﹐斷腸分付棹歌聲。又

秋來湖闊渺無津﹐旋結漁舟作四鄰。滿眼是詩渠不領﹐可憐虛作水雲身。又

夢筆橋東夜系船﹐殘燈耿耿不成眠。千年未息靈胥怒﹐捲地潮聲到枕邊。初秋四首生世元浮脆﹐人言七十稀。耄期今已及﹐气力固應微。食冷常憂過﹐追涼每念歸。入秋才幾日﹐捲簟換縑衣。又

藉艸沾衣露﹐沿溪掠面風。桐凋無茂綠﹐蓮老有疏紅。小彴欹危度﹐鄰園曲折通。新秋得彊健﹐一笑莫匆匆。又

初夜月猶淡﹐入秋風已淸。螢孤無遠照﹐蟬斷有遺聲。命薄慚勛業﹐才疏負聖明。靑革奚若耶路﹐亦足慰平生。又

兀兀終年醉﹐空空四壁窮。那知雙雪鬢﹐又度幾秋風。髙枕三峯老﹐深衣獨樂翁。騎驢向何許﹐搢箠有蠻童。秋陰出遊遮日云生忽復收﹐黃鴉鳴喚伴林鳩。也知雨意逢秋作﹐未害山翁竟日遊。陌上驛亭雙只堠﹐煙中漁釣兩三舟。歸遲不是尋詩料﹐秣蹇民家偶小畱。杜宇杜宇𨿽微禽﹐用意舉世稀。念昔春盛時﹐天地皆芳菲。杜宇默無聲﹐不畏百鳥譏。東君將促駕﹐乃獨號鳴悲。日夜不肯休﹐流血沾其衣。念言身尙存﹐乃使春獨歸。飲啄𨿽如昔﹐此身當疇依。月明抱樹枝﹐敢忘此歔欷。𨿽無精衛勞﹐區區亦庶幾。寄言天壤間﹐勿謂斯禽微。養生衰病猶弱國﹐地與齊楚鄰。朝憂羽書來﹐暮畏戍車塵。奔命不敢辭﹐所懼殘吾民。羸老正類此﹐日夜憂其身。起居飲食間﹐恐懼自貴珍。一念少放逸﹐禍敗生逡巡。所以古達者﹐訓戒常諄諄。不死正爾得﹐成眞非有神。初秋夜賦二首北斗垂欲盡﹐明河淡不流。低回半枕夢﹐蕭瑟一窗秋。老益尊儒術﹐閒仍爲國憂。孰云生死大﹐卻已付悠悠。又

炎熇猶末伏﹐淸絕忽新秋。露气房櫳冷﹐砧聲歲月遒。悲蛩艸根語﹐孤燐竹間流。聞道河南北﹐飛蝗暗百州。殘年殘年垂八十﹐髙臥豈逃名。泥巷多牛迹﹐茅檐有碓聲。炊菇觴父老﹐煮棗哺雛嬰。遣戍𨿽傳說﹐何時復兩京。記夢環立江頭千萬峯﹐夢中於此倚枯筇。靑冥誰見欹巾角﹐碧瀣閒將洗筆鋒。一卷素書雲笈貯﹐數升松水機舂。正呼鶴駕淩風去﹐驚覺西山煙外鐘。村飲白稻登場喜食新﹐太倉月廩厭陳陳。叢祠懷肉有歸遺﹐官道橫眠多醉人。小市孤村眞送老﹐浩歌起舞最關身。鹽醯乞貸尋常事﹐惱亂比鄰莫愧頻。老鰥水際山前有老鰥﹐終年無事亦非閒。淵源師友簡編上﹐土木形骸魚鳥間。零落斷雲依釣瀨﹐連涓新月照柴關。葵羹稗飯悠然過﹐一飽元非造物慳。對食作賤士窮愁殆萬端﹐幸隨所遇卽能安。乞漿得酒豈嫌薄﹐賣馬僦船常覺寬。少壯已辜三釜養﹐飄零敢道一袍單。飯餘捫腹吾眞足﹐苜蓿何妨日滿槃。七月十九日大風雨雷電雷車動地電火明﹐急雨遂作盆盎傾。彊弩夾射馬陵道﹐屋瓦大震昆陽城。豈獨魚蝦空際落﹐眞成蓋屐捨中行。明朝雨止尋幽夢﹐尙聽飛濤濺瀑聲。湖上三伏無多暑漸微﹐登臨淸曉試縑衣。風髙病木初凋葉﹐潦退流萍尙半扉。白首重來空感昔﹐淸尊相屬欲忘歸。猶憐不負湖山處﹐好在平生舊釣磯。欲雨正苦中天赫日流﹐房櫳忽復變颼癮。云生江浦初成暝﹐葉下亭臯剩作秋。移穴族行憐垤蟻﹐爭巢婦去嘆林鳩。人間寒暑何窮已﹐砧杵行聞治褐裘。秋懷四首少年萬里度關河﹐老遇秋風感慨多。艸聖詩情元未減﹐若無明鏡柰君何。又

園丁傍架摘黃瓜﹐村女沿籬采碧花。城市尙餘三伏熱﹐秋光先到野人家。又

迢迢枕上望明河﹐帳薄簾疏柰冷何。不惜衣篝重換火﹐卻緣微潤得香多。又

詩如水淡功差進﹐身似云孤累轉輕。落葉擁籬門巷晚﹐一枝藤杖且閒行。食新龍鍾好在夢中身﹐剩喜今年又食新。不用更煩人祝鯁﹐輪囷瓜瓠是常珍。予初仕爲寧徳縣主簿而朱孝聞景參作尉情好甚篤後十餘年景參下世今又幾四十年忽夢見之若平生覺而感嘆不已白鶴峯前試吏時﹐尉曹詩酒樂新知。傷心忽入西窗夢﹐同在峬村折荔支。讀書憶昔年少時﹐把卷惟引睡。惰遊過日月﹐自咎輒涕泗。老來百事廢﹐卻覺書多味。豈惟時有得﹐聖域可坐致。譬如入武庫﹐戃怳不暇視。淺陋安能名﹐出門但驚喟。天球及河圖﹐千古所共祕。幸今發其藏﹐𨿽老敢自棄。諭鄰人三首鄰曲有米當共舂﹐何至一旦不相容。爲善何嘗分士農﹐堯民皆當變時雍。又

相攻本出忿與疑﹐能不終訟固已奇。訟端可窒君試思﹐歲時鄰里相諧嬉。又

世通婚姻對門扉﹐禍福饑飽常相依。忿爭得直義愈非﹐不如一醉懷牒歸。示小廝二首偸閒打睡汝何尢﹐罵詈榜笞我所羞。但搢一鞭隨小蹇﹐不妨村路共閒遊。又

晨興略整案頭書﹐十日庭中始掃除。未免下磠惟一事﹐臨池莫釣放生魚。詩集卷六十三一百一首秋雨老火阻餘威﹐賴此一雨洗。一雨豈遽涼﹐涼亦自此始。陂湖菱芡熟﹐小市新酒美。行歌多醉人﹐意溢閭裏。懸知婁丰年﹐絲穀賤如水。呼兒具筆牘﹐作詩識吾喜。江村二首江村一雨喜塵淸﹐隱隱雷車意未平。莽蒼郊原來暮色﹐颼癮林壑起秋聲。書希簡古終難近﹐詩慕雄渾苦未成。白首愈悲知我少﹐從今一技不須名。又

誤著儒冠不更論﹐白頭且喜臥江村。林深棲鳥逐更噪﹐埭近過舟終夜喧。病起日惟翻斷簡﹐愁來時亦倒淸尊。自嫌未絕知聞處﹐尙有僧敲月下門。山行南出柴門卽是山﹐靑鞋踏破白雲間。旋償酒券何時足﹐罷諾僧碑盡日閒。三尺古琴余爨迹﹐一枝禪杖帶湘斑。吾廬北望雲煙裏﹐又伴紛紛宿鳥還。天王寺迪上人房五十年前友人王仲信同題名尙在綠繞靑圍古會稽﹐城東河上古招提。已公茅屋曾遊處﹐渭北山人半醉題。暫憩不妨停畫楫﹐幽尋還得杖靑藜。舊人死盡惟殘屋﹐竹密雲深步步迷。東窗偶書二首東窗終日靜愔愔﹐消盡平生幻妄心。秋气未催羣木脫﹐老懷先感百虫吟。屏風疊邃思廬阜﹐冠子峯髙憶少林。安得吾身且彊健﹐一藤隨處更幽尋。又

萬事何曾有速淹﹐熊蹯魚腹自難兼。山川置掌猶能取﹐日月無膠可得黏。稚子幸堪持幾杖﹐老生元自慣齏鹽。淸晨臨鏡還三嘆﹐雪頷今年無處添。乙丑七月二十九日夜分夢一士友風度甚髙一見如宿昔出詩文數紙語皆簡淡可愛讀未終而覺作長句記之客中得友絕淸眞﹐蓋未傾時意已親。枕冷不知淸夜夢﹐眼明喜見老成人。河傾斗落三傳漏﹐霧散雲歸兩幻身。心亦了然知是妄﹐覺來未免一酸辛。示子遹翁老兒窮不自支﹐此心幸與古人期。勞兼薪水奴初去﹐典到琴書事可知。藥杵無聲工忍病﹐米囷可掃恥言饑。餘年有幾須相守﹐萬里煙霄付異時。小雨赤日炎熇勢未回﹐川云忽起亦佳哉。鴨衝細雨橋陰出﹐蝶弄微風艸際來。櫸柳不禁朝暮久﹐芙蕖猶有二三開。一年光景煩君看﹐何怪昆池有劫灰。舟中作二首蘧蒢作帆三版船﹐漁燈夜泊閶門邊。煙波四萬八千頃﹐造物推排作水仙。又

山蔬藥苗滿箸香﹐超然下視太官羊。更憑語與劉文叔﹐豆粥從來味最長。漁父二首食簞𨿽薄尙羹藜﹐且喜今朝酒價低。一棹每隨潮上下﹐數家相望埭東西。團團篛笠偏宜雨﹐策策芒鞋不怕泥。應笑漆園多事在﹐本來無物更誰齊。又

數十年來一短蓑﹐死期未到且婆娑。敲門賒酒常酣醉﹐舉网無魚亦浩歌。片月又生紅蓼岸﹐孤舟常占白鷗波。人間各自生涯別﹐文叔君房愧汝多。讀書示子遹我生無它營﹐半世隨宦牒。讒波方稽天﹐憂與愁相接。中間稍自覺﹐萬事付馬曹。告歸幸見聽﹐泊與淡相遭。日晏突無煙﹐垢面有爪痕。讀書則未置﹐可笑習气存。造物哀其窮﹐畀之大耳兒。兒亦好古學﹐乃不售有司。謂當鳶瑟縮﹐乃如鶴昂藏。父子共薄飯﹐忍饑講虞唐。丰凶有常數﹐穮蓘當自力。古言不吾欺﹐歲晚於汝食。秋夕西山樵路隔重云﹐溪水微風起谷紋。暑退忽驚秋慚晚﹐夜長已與晝中分。菇蔣入饌渾家喜﹐砧杵催寒並捨聞。新作篝燈學僧樣﹐與兒同策讀書勛。醉中錄近詩因題卷後鵝兒色淺酒醺人﹐雞距鋒圜筆絕倫。滿引一杯書數紙﹐要知林下有閒身。貧甚戲作絕句八首俸祿無餘退卽耕﹐市人指笑太淸生。從今惜取靑鞋底﹐祇向雲邊水際行。又

處窮上策更誰如﹐日晏猶眠爲腹虛。尙闕鄰僧分供米﹐敢煩地主送園蔬。又

貸米東村待不回﹐缽盂過午未曾開。饑腸雷動尋常事﹐但誤生臺兩鵲來。又

北齋孤坐破三更﹐庭戶無人有月明。數種衤誇襦秋未贖﹐羨他鄰巷搗衣聲。又

竈突無煙甑有塵﹐頹垣破屋越溪濱。老鰥狂怪誰嗔責﹐日日行歌獨賣薪。又

行徧天涯等斷蓬﹐作詩博得一生窮。可憐老境蕭蕭夢﹐常在荒山破驛中。又

讀書但覺慚輪扁﹐補吏非能去箭張。白髮歸爲林下叟﹐固應饑不饜糟糠。又

糴米歸遲午未炊﹐家人竊閔乃翁饑。不知弄筆東窗下﹐正和淵明乞食詩。自儆二首出仕每辭榮﹐歸休但力耕。儉勤貧亦足﹐戒懼禍終輕。學自不欺始﹐智由無事行。書紳及銘座﹐勉勉盡吾生。又

經術吾家事﹐躬行更不疑。仁常爲己任﹐淸每畏人知。古訓必三復﹐危途仍十思。兢兢死方已﹐寧論迫期頤。雨後極涼金微未壯長﹐火老尙餘燼。可憐茅舍翁﹐瞑目困藉躪。蕭蕭得一雨﹐天气頗淸潤。豈惟爽襟靈﹐亦足祛疾疢。浮生日月駛﹐老死才一瞬。聖賢邈不嗣﹐利欲以身徇。孰能痛澡雪﹐此道庶少進。閉門君但學﹐妙理天豈吝。醉題來往人間今幾時﹐悠悠日月獨心知。尋僧共理淸宵話﹐掃壁閒尋往歲詩。疋馬秋風入條華﹐孤舟暮雪釣湘漓。只愁又踏關河路﹐荊棘銅駝使我悲。秋感畏塗歷盡百年中﹐老臥窮閻一禿翁。衣杵淒涼常帶月﹐井桐零落不禁風。空文久悔雕虫技﹐大學方施飛射功。萬一死前能少進﹐九原猶可見先公。鼠敗書雲歸雨亦止﹐鴉起窗旣白。秋宵未爲永﹐不寐如歲隔。平明亟下榻﹐亦未暇冠幘。檢校案上書﹐狼籍鼠嚙迹。食簞與果籩﹐攘取初不責。侈然敢四出﹐乃至暴方冊。坐令漢篋亡﹐不減秦火厄。向能畜一貓﹐狡穴詎弗獲。緘藤又蕩然﹐追咎亦何益。惰偸當自戒﹐鼠輩安足磔。秋望千里郊原俯莽蒼﹐三江煙水接微茫。橫林虫鏤無全葉﹐新雁風驚有斷行。神禹祠庭遺劍佩﹐先秦金石古文章。一尊莫恨盤飧薄﹐終勝登樓憶故鄕。秋夕浴罷紗巾出艸堂﹐一枝瘦杖倚桄榔。蟬吟古柳聲相續﹐月入幽扉影正方。頻約僧棋秋漸健﹐稍增書課夜初長。亦知桑落宜酒﹐太息何時辦一觴。出遊八月石帆秋﹐聊爲汗漫遊。本因尋友去﹐卻爲看山畱。小艸題僧壁﹐長吟上驛樓。月能從劇飲﹐天可寄閒愁。髙下評泉品﹐縱橫記酒籌。花開遇門入﹐水長信船流。骯髒人𨿽棄﹐脂韋我自羞。此心君不信﹐試往問沙鷗。病中戲詠八十行加二﹐淸秋住故山。新涼足眠睡﹐農疾害躋攀。雪白紛殘鬢﹐梔黃染病顏。疲牛臥斜日﹐羸馬噍枯菅。貧廢兒孫學﹐慈生僕妾頑。贖衣時已迫﹐貸米歲方艱。齋缽僧嘲薄﹐盤飧客笑慳。從今謝還往﹐惟有掩柴關。喜書欹斜古屋枕江幹﹐恩賜殘骸許掛冠。杵臼有聲聊足食﹐羊牛識路自歸闌。不求客恕陶潛醉﹐肯受人憐範叔寒。兒輩漸還家暖熱﹐預知燈火語團欒。春耕去蜀歸吳會﹐眞成萬里行。窮通竟安在﹐恩怨兩皆平。文字妨求道﹐杯觴害養生。餘年猶有幾﹐買犢事春耕。秋思絕句六首煙艸茫茫楚澤秋﹐牧童吹笛喚歸牛。九衢不是風塵少﹐一點能來此地不。又

榮悴元知豈有常﹐紛紛艸木占年光。霜風一掃知何在﹐楚客從來枉斷腸。又

一片雲生便作陰﹐東軒艸樹共蕭森。秋風豈必關人事﹐自是衰翁感慨深。又

枳棘編籬晝掩門﹐桑麻遮路不知村。平生詩句傳天下﹐白首還家自灌園。又

胸次本來容具區﹐自私盆盎一何愚。片帆忽逐秋風起﹐聊試人間萬里途。又

黃蛺蝶輕停曲檻﹐紅蜻蜓小過橫塘。老人未肯殺風景﹐睡起燻籠重炷香。秋興節物喜更新﹐淸秋最可人。徐行曳藤杖﹐小立岸紗巾。煙雨迷衰艸﹐汀洲老白。鶴巢時托宿﹐猿果每分珍。羽客期燒藥﹐毛人約卜鄰。蘭亭故不遠﹐千載見淸眞。寓嘆五畝煙蕪過半生﹐還山自笑又躬耕。春炊不繼兒啼飯﹐烹飪無方客絮羹。遊宦人間身愈困﹐讀書燈下目幾盲。退之已老當更事﹐猶向時人說善鳴。北窗垂老乞骸骨﹐飄然辭聖朝。竹頭那足用﹐桐尾不禁焦。短褐縫糸束布﹐晨飧采藥苗。風霜徵雁路﹐燈火衲僧寮。隴客詢安否﹐貍奴伴寂寥。北窗鳴落葉﹐愁絕夜迢迢。閒思睡美精神足﹐心空忿欲輕。讀書無定課﹐飲酒不成酲。日日東軒坐﹐時時北渚行。最奇烏桕下﹐側帽聽秋鶯。秋光小圃秋光潑眼來﹐老人隱幾興悠哉。翩翩蝴蝶成雙過﹐兩兩蜀葵相背開。雨足疏籬引荒蔓﹐人稀幽徑長新苔。貧家竈冷炊煙晚﹐待得鄰翁賣藥回。秋夜思南鄭軍中五丈原頭刁鬥聲﹐秋風又到亞夫營。昔如埋劍常思出﹐今作閒雲不計程。盛事何由觀北伐﹐後人誰可繼西平。眼昏不柰陳編得﹐挑盡殘燈不肯明。湖上飄然世外更何求﹐終日橋邊弄釣舟。回視老身猶長物﹐縱無炊米莫閒愁。煙生墟落垂垂晚﹐雁下陂湖處處秋。欲覓髙人竟安在﹐又聞長笛起滄洲。讀王摩詰詩愛其散發晚未簪道書行尙把之句因用爲韻賦古風十首亦皆物外事也我生本江湖﹐歲月不可算。采藥遊名山﹐所歷頗蕭散。一逢巢居翁﹐見謂於我館。酌泉啖松柏﹐每得造膝款。行道不自力﹐殘發日已短。海山故不遠﹐謫限何時滿。又

仕宦五十年﹐所至不黔突。取魚固捨熊﹐挾兔那恨鶻。退歸息厭厭﹐誰敢書咄咄。屋穿每茨艸﹐驢瘦可數骨。秋風忽已厲﹐落葉襯殘月。脫巾坐中庭﹐淸冷入毛髮。又

我愛古竹枝﹐每歌必三反。孤舟上荊巫﹐天末未覺遠。最奇扇子峽﹐恨不遂髙遁。荊棘蜀故宮﹐煙水楚廢苑。至今淸夜夢﹐百丈困牽挽。人生如寄爾﹐勿嘆流年晚。又

往歲著朝衫﹐晨起事如匯。告歸臥孤村﹐枯淡有餘味。閉門絕外慕﹐自謂眞富貴。蕭然畢吾生﹐地下亦增气。裏翁戀兒女﹐小疾輒憂畏。惟窮可賒死﹐我在君亦未。又

萬金築華堂﹐千金教新音。不知憂患場﹐著腳日愈深。今人喜議古﹐後亦將議今。使汝有子孫﹐聞之亦何心。鄧通擅銅山﹐死日無一簪。未死汝勿喜﹐五溪多毒淫。又

往者遊靑城﹐猶及二三老。稽首出世師﹐數語窮至道。妻子眞獘屣﹐棄去恨不早。俯仰才幾時﹐殘骸日衰槁。吾兒有奇骨﹐亦復至幽討。金丹儻可成﹐白髮何足掃。又

稚川師鄭君﹐才及一卷書。書大僅如箸﹐度世蓋有餘。想其所論說﹐妙極軒昊初。內篇今𨿽存﹐亦復飽蠹魚。我欲探其原﹐蹇步空趑趄。安得插兩翅﹐從公遊太虛。又

隱書有三景﹐字字當力行。寸地與尺宅﹐可以久汝生。溯流歸崑虛﹐堅守臨長城。一旦告成功﹐河塞黃金成。笙鶴適緱山﹐貂蟬朝玉京。卽今修行地﹐千古名還嬰。又

行年過八十﹐形悴神則旺。往來江湖間﹐垂老猶疏放。滄波浩無津﹐天遣遂微尙。剡溪掛風帆﹐漁浦理煙榜。奇云出深谷﹐新月生疊嶂。興懷晉諸賢﹐誰能續遺唱。又

二十遊名場﹐最號才智下。蹭蹬六十年﹐亦有茆一把。典衣租黃犢﹐乘雨耕綠野。西成得一飽﹐敢計泥沒踝。住久鄰好深﹐百事通乞假。秋髙小甕香﹐相喚注老瓦。夢行益昌道中有賦朱棧靑林小益西﹐早行遙聽隔村雞。龍門閣畔千尋壁﹐江月亭前十里堤。酒捨胡姬歌折柳﹐江津洮馬惜障泥。倦遊重到曾來處﹐自拂流塵覓舊題。自規忿欲俱生一念中﹐聖賢本亦與人同。此心少忍便無事﹐吾道力行方有功。碎首寧聞怨飄瓦﹐關弓固不慕冥鴻。老翁已落江湖久﹐分付余年一短篷。幽興闌渚前頭湖水淸﹐了無俗事敗幽情。雨淋茅屋隨時補﹐日射油窗特地明。庭樹晚鶯窺戶語﹐鄰園秋筍過籬生。芥菘漸美鹽醯足﹐誰共貧家一釜羹。記前輩語疇昔見諸老﹐從容聞至言。馬非求路寢﹐木豈願犧尊。臥起數椽屋﹐嘯歌三畝園。人生正應爾﹐云夢不須吞。貧居卽事六首筮易常逢坎﹐推星但值箕。老𨿽齊渭叟﹐窮不減湘累。巷月鳴衣杵﹐庖煙爨豆箕。秋深病良已﹐且復彊伸眉。又

地偏人罕到﹐秋晚日猶長。病去筇枝贅﹐家貧菜粥香。流泉通藥壠﹐積雨潤書囊。欲譜幽居事﹐疏慵久未遑。又

月黑梟鳴樹﹐燈殘鼠穴墻。牀空圍紙被﹐室靜爇楓香。不恨言傷直﹐惟憂欲敗剛。回頭顧名利﹐百世永相忘。又

米竭炊煙靜﹐村深客屨稀。庭除荒宿莽﹐籬落帶斜暉。風惡披書卷﹐鷗馴傍釣磯。鄰家殊耐久﹐相伴荷鋤歸。又

意緒喪家狗﹐形骸槁木枝。曲肱𨿽自適﹐縱理固當饑。買絮初寒後﹐畦蔬小雨時。窮途何用卜﹐吾道卽蓍龜。又

守道常違俗﹐存心不愧天。終年饑過半﹐動步謗居前。力倦少行立﹐气昏多睡眠。今宵風月好﹐扶杖到溪邊。自詠素慕巢居穴處民﹐久爲釣月臥云身。經行山市求靈藥﹐物色旗亭訪異人。髙枕靜聽棋剝啄﹐幽窗閒對石嶙峋。吾廬已是桃源境﹐不爲秦人更問津。枕上作一室幽幽夢不成﹐髙城傳漏過三更。孤燈無焰穴鼠出﹐枯葉有聲鄰犬行。壯日自期如孟博﹐殘年但欲慕初平。不然短楫棄家去﹐萬頃松江看月明。秋曉聞禽聲五韻秋曉風露佳﹐天宇曠以淸。鳥雀當此時﹐意樂有和聲。人獨不自喜﹐乃欲鳴不平。世事𨿽萬端﹐但可笑絕纓。君看郊與島﹐徒自殘其生。對酒二首素月度銀漢﹐紅螺斟玉醪。染丹梨半頰﹐斫雪蟹雙螯。詩就吟逾苦﹐杯殘興尙豪。閒愁翦不斷﹐剩欲借並刀。又

密篠持苫屋﹐寒蘆用織簾。彘肩柴熟罨﹐蒓菜豉初添。黃甲如盤大﹐紅丁似蜜甜。街頭桑葉落﹐相喚指靑簾。示鄰里古學陵夷失本原﹐讀書萬卷誤元元。從今相勉躬行處﹐士庶人章數十言。重示篤學仁何遠﹐窮居道亦行。能充气剛大﹐誰蔽性光明。家世艱難業﹐鄕閭宿昔情。歲殘相勞苦﹐惟是語春耕。雨夜起行室中老疾逢秋體自輕﹐披衣暫起繞牀行。隙風不斷燈將滅﹐檐雨如傾階欲平。鰥叟何嘗愁枕冷﹐病夫未免待窗明。拂書洗硯龜堂上﹐幽事誰知日有程。閏月辛酉壬戌連日風雨癸亥早晴殘雨在檐猶點滴﹐斷雲銜日正蒼涼。淸愁偏向暮年覺﹐少睡不禁秋夜長。簾影漸生禽語樂﹐杵聲初動藥塵香。諸兒作吏俱安否﹐那得乘風至汝傍。秋思二首少日猖狂不自謀﹐卽今垂死更何求。簡編不隔聖賢面﹐夢寐時爲河嶽遊。濁酒未傾心已醉﹐長歌欲發涕先流。石帆射的煙嵐晚﹐過雁聲中又一秋。又

十日秋陰滿徑苔﹐蓬門那有客敲推。水邊丹葉已如許﹐籬下黃花猶未開。空見遊僧衡嶽去﹐難逢新雁杜陵來。溪云一片閒舒捲﹐戀著漁磯不肯回。閒遊三首江邊小市舊經過﹐歲月眞如東逝波。茶竈酒壚多識面﹐少畱賣藥買漁蓑。又

溪橋偶與僧遊話﹐艸市來尋逆旅炊。自笑一生爲客慣﹐捉驢小豎訴朝饑。又

祓除情累煙波上﹐放蕩胸懷詩酒中。禹會橋邊潮落處﹐夕陽幾度系孤篷。對鏡面大如盤七尺身﹐珥貂自合上麒麟。詩家事業君休問﹐不獨窮人亦瘦人。幽居書事二首老人初起厭囂喧﹐塵幾從教鼠迹存。赤腳平頭俱遣去﹐倚墻危坐咽朝暾。又

買魚賒酒皆髙興﹐野店溪橋圖畫中。從此衰翁自行耳﹐不須多事喚蠻童。偶與客話峽中舊遊我昔旅遊秋雨細﹐建平城東門欲閉。主人迎勞語蟬聯﹐小婦舂炊縞衣袂。長年三老半醉醒﹐蜀估峽商工算計。須臾燈暗人欲眠﹐泊船卸馱猶相繼。山深水山僉近蠻獠﹐往往居民雜椎髻。卽今屈指四十年﹐懷抱淒涼眞隔世。讀老子次前韻平生好大忽瑣細﹐焚香讀書戶常閉。少年曾預老聃役﹐晚歲欲挹浮丘袂。力探玄門窮眾妙﹐肯學陰謀畫奇計。言狂不獨人共排﹐志大仍憂後難繼。君看淡掃出繭眉﹐豈比一尺春風髻﹐著書勿卹飽蠹魚﹐會有子云生後世。作籬生世八十餘﹐日夜迫衰老。中年所築捨﹐傾壞當官道。每逢風雨夕﹐性命凜莫保。況此蘆竹藩﹐何恃不摧倒。今朝手自葺﹐不暇避塗潦。難豚有限隔﹐門巷得鋤掃。豈惟禦盜竊﹐亦足慰懷抱。陰雲忽四垂﹐見事幸差早。寓嘆老生讀書百絕編﹐日晏忘食夜廢眠。孝經一生行不盡﹐況有六籍陳吾前。華軒玉食非素願﹐廣廈髙墉實郵傳。經營歸計笑時人﹐我老但須書數卷。衡門感舊蒼煙屯不散﹐疋素橫郊原。雨細不濕衣﹐著水始見痕。躊躇意自佳﹐未遽掩衡門。一一送歸鴉﹐楓林猶未昏。念昔壽州歸﹐紹興初紀元。闔門過百口﹐一身今獨存。不死實有命﹐送老三家村。躬耕幸得食﹐萬事不足論。客中作江天雨霽秋光老﹐野气川云淨如掃。投空飛鳥雜落葉﹐極目斜陽襯衰艸。平沙爭渡人鵠立﹐長亭下馬障泥濕。累累紅果絡靑篾﹐未霜先摘猶酸澀。客中𨿽云貪路程﹐買薪糴米常畱行。茆檐獨坐待僮僕﹐不聞人聲聞碓聲。讀書示子遹我性苦愛讀﹐未始去几案。生𨿽後三代﹐意尙卑兩漢。世衰道術裂﹐年往朋友散。澤居貧民骨﹐霜冷衣露骭。獨能樂其樂﹐肯發窮苦嘆。爾來更可笑﹐身糴兒炊爨。一飽輒欣然﹐弦誦等雝泮。望古𨿽天淵﹐視俗亦冰炭。阿遹可憐生﹐相守忘夜旦。狐學當世傳﹐歲月不可玩。老懷老懷常易感﹐秋雨苦難晴。羈枕悲歡夢﹐髙城長短更。榮枯一蟻垤﹐城壞幾棋枰。抱疾茅檐下﹐行人肯寄聲。沈綿沈綿久未平﹐寂寞閉柴荊。危葉先霜墜﹐殘螢冒雨明。記書由默誦﹐得食出躬耕。此事吾親驗﹐方當告後生。遊近村二首行歷茶岡到藥園﹐卻從釣瀨入樵村。半衰半健意蕭散﹐不雨不晴天晏溫。薯蕷傍籬寒引蔓﹐菖蒲絡石瘦生根。參差燈火茆檐晚﹐童稚相呼正候門。又

被髮行歌雪滿膺﹐夕陽顧影亂鬅鬙。乞漿得酒人情好﹐賣劍買牛農事興。社鼓賽秋聞坎坎﹐塔燈照夜望層層。歸來閒指烏藤說﹐个是人間耐久朋。小亭除地編茅作小亭﹐一川風露對靑冥。殘螢欲盡猶穿戶﹐落葉初飛已滿庭。櫟老無心求匠石﹐鬼靈有說拒奴星。餘年默數能多少﹐盡付黃庭兩卷經。記夢二首少日飛揚翰墨場﹐憶曾上疏動髙皇。寧知老作功名夢﹐十萬全裝入晉陽。又

老來百事不關身﹐北陌東阡一幅巾。忽夢行軍太行路﹐不惟無想亦無因。詩集卷六十四九十九首養疾齒耄嬰新疾﹐才衰減舊名。短筇扶蹇步﹐小院愜幽情。卜叟言災退﹐醫翁賀脈平。飯香炊禾罷禾亞﹐羹美馣蕪靑。菊穎寒猶小﹐楓林曉漸赤頁。淸詩披客贄﹐佳著指僧枰。家塾燈前課﹐村陂雨外耕。從今尙何事﹐賴此遣浮生。客從城中來客從城中來﹐相視慘不悅。引杯撫長劍﹐慨嘆胡未滅。我亦爲悲憤﹐共論到明發。向來酣鬥時﹐人情願少歇。及今數十秋﹐復謂須歲月。諸將爾何心﹐安坐望旄節。暮秋中夜起坐次前韻東吳秋令遲﹐得雨亦良悅。中庭有流螢﹐烈風吹不滅。披衣起坐久﹐鼓角參差發。西成𨿽作勞﹐農事亦漸歇。老怯歲律殘﹐俛仰忽九月。蟋蟀鳴壁間﹐愧汝知時節。閒遊白石牀平偶小畱﹐靑芒屨穩復閒遊。微丹點破一林綠﹐淡墨寫成千嶂秋。竹院頻分齋缽飯﹐苔磯時把釣魚鉤。要知此老神通否﹐二十年來不識愁。自規老疾今俱至﹐艱難亦備更。个中無障蔽﹐何處欠光明。一日能用力﹐三年亦有成。修身在我爾﹐勉勉盡餘生。自笑學道功賒歲月馳﹐平居自笑著鞭遲。安心未竟夜饒夢﹐與世𨿽疏秋尙悲。藥圃幽尋芒屨濕﹐棋枰憨戰角巾欹。只愁今夕西窗夢﹐又買長筒到古郫。泛舟至鏡湖旁小市久著朝衫負此湖﹐扁舟剩喜補東隅。市樓合樂醅新熟﹐寺壁殘詩字欲無。常日不堪愁宛轉﹐此行猶得笑須臾。夕陽鷗鷺皆相識﹐更覺人間是畏塗。懷舊身是人間一斷蓬﹐半生南北任秋風。琴書昔作天涯客﹐蓑笠今成澤畔翁。夢破江亭山驛外﹐詩成燈影雨聲中。不須彊覓前人比﹐道似香山實不同。道院述懷二首學道已非生死流﹐極知心外更何求。理窮性盡命亦至﹐气住神全形自畱。大藥一鑪眞度世﹐孤桐三尺可忘憂。故人怪我歸來晚﹐太華峯頭又素秋。又

八十年前一炷香﹐依然余習未全忘。舊緣入靜多扃戶﹐近爲精思別置牀。篝火古鐺煎檜蜜﹐汲泉小甕釀松肪。老翁正似遼天鶴﹐更覺人間歲月長。秋雨二首雨滴何由止﹐人眠不復成。云深無雁影﹐村近有砧聲。艸艸殘年夢﹐寥寥後世名。太山並蟻垤﹐俱向酒中平。又

秋晚兼旬雨﹐雨晴當有霜。頗思遊近縣﹐亦已戒輕裝。珍鯗披綿美﹐寒醅撥雪香。菊花常歲有﹐所喜及重陽。聽雨發已成絲齒半搖﹐燈殘香鑪夜迢迢。天河不洗胸中恨﹐卻賴檐頭雨滴消。畏事畏事偸安百不能﹐飯蔬聊得曲吾肱。舊交夢裏時時見﹐宿疾秋來日日增。遣悶自釒且幽圃藥﹐扶衰猶賴故溪藤。不因顧見鬅鬙影﹐全是深山退院僧。刈獲後書事二首鄰里西成例少蘇﹐貧家生業得徐圖。𨿽非五鼎豈無食﹐未辦復褌猶著襦。牢彘漸肥堪奉祭﹐耕牛已買不求租。卻思流落天涯日﹐要是家居勝道途。又

耄歲誰知困不蘇﹐每虞黠鬼笑狂圖。陶公老去但濁酒﹐管老歸來惟白襦。不逐兒童覓兼味﹐且隨鄰曲了殘租。細思自有欣然處﹐髙謝人間九折途。秋夜五鼓初起坐堂上至旦蒸鬱不可過﹐開門星滿天。身還倚藤杖﹐手自酌巖泉。雞唱猶相續。鴉飛忽已翩。事隨朝日出﹐佳思復茫然。習懶自咎習懶多遺事﹐時能害睡眠。獾驕殘竹筍﹐鼠橫嚙牀氈。猧子巡籬落﹐貍奴護簡編。人間有俊物﹐求買敢論錢。雨夜枕上作雨點滴我心﹐雨气傷我魂﹐但憂艸廬破﹐敢思布被溫。市壚酒如山﹐不濕老瓦盆。天其遂吾心﹐窮死三家村。晚飯後步至門外並溪而歸徐行摩腹出荊扉﹐掠面風尖酒力微。市步空船迎荻去﹐湖堤輕擔賣魚歸。潺潺沙礫鳴殘水﹐莽莽平蕪襯落暉。商略最關詩思處﹐滿村砧杵搗秋衣。文章文章如弈棋﹐分量固有極。學不盡其才﹐識者爲太息。古來名世士﹐亦或墮此域。至今讀其文﹐曷嘗不追惜。士生千載後﹐夙慕當自力。如其不能然﹐歸哉事耕織。枕上白首區區道未明﹐故山悔不蚤歸耕。勇如搏虎但堪笑﹐學似累棋那易成。殘雨墮檐時一滴﹐老雞棲樹已三鳴。村居孤寂知何憾﹐兩耳猶勝聽市聲。乙丑九月三日晚久雨驟晴西南新月如玉鉤重陽以八月置閏菊花粲然滿園喜甚作一絕記之初三新月見如期﹐重九黃花又及時。俱是人間稱心事﹐典衣一醉更何疑。寓嘆蕭疏殘發數莖絲﹐勝負渾如未算棋。萬里旌旗無昨夢﹐一蓑煙雨有新詩。潛消暗換人誰在﹐小醉閒眠我自奇。二十四年能幾許﹐汾陽回首亦成癡。村興結宇楓林下﹐久窮吾所安。村深事自簡﹐累少食差寬。雨暗牛眠屋﹐泥深鴨滿闌﹐呼兒搗粉餌﹐準擬賽鄱官。夜聞埭東賣酒鼓聲嘩甚烏桕森疏照溪赤﹐寒鴉翩翻蔽天黑。鮮鱸出网重兼斤﹐新蟹登盤大盈尺。年年此際淸霜夜﹐飯罷讀書聲滿捨。豈惟父子講家學﹐亦有朋儕結經社。誰令屠沽聚裏中﹐鼓聲終夜聒老翁。嗚呼安得寐無聰﹐不但杜老左耳聾。燈下晚飧示子遹家貧短衣不掩骭﹐空庖淒淒竈不爨。老翁八十忍饑熟﹐兀坐空堂日常旰。今年閏餘九月寒﹐那敢遽議南山炭。艱難幸復致一飧﹐飠甫歠燈前百憂散。遹子挾冊於於來﹐時與乃翁相論難。但令歆向竟同歸﹐門前籍湜何憂畔。秋晚書懷二首七澤三巴日月長﹐卽今萬事付茫茫。結廬窮僻新知少﹐屬疾沈綿舊學荒。中夜飯牛初上阪﹐千年化鶴復還鄕。自憐尙覺身爲累﹐剩蓄荊薪待雪霜。又

頹然兀兀復騰騰﹐萬事惟除死未曾。無柰喜歡閒弄水﹐不勝頑健遠尋僧。喚船野岸橫斜渡﹐問路雲山曲折登。卻笑吾兒多事在﹐夜分未滅讀書燈。初寒久雨重陽後﹐淸寒小雪前。拾薪椎髻僕。賣菜掘頭船。薄米全家粥﹐空牀故物氈。身猶付一歃﹐名字更須傳。黃昏小雨中暫憩蒼頭在傍云初未嘗得瞑予乃甚適若熟寐者作五字記之人看初無寐﹐形勞幸少休。夢魂𨿽栩栩﹐鼻息未齁齁。輕若風中絮﹐浮如水上漚。死生君了否﹐試向此中求。乾道之初卜居三山今四十年八十有一感事抒懷乾道之初結艸廬﹐三朝六見紀元初。年光拋擲𨿽加倍﹐生計蕭條愈不如。目暗欲盲停夜課﹐發殘無幾怯晨梳。市聲風便猶關耳﹐未死終當更徙居。視東臯歸小酌二首築陂下麥晚歸來﹐圍火烘衣始此回。但得諸孫傳素業﹐眞無一事掛靈臺。井桐葉落垂垂盡﹐籬菊花殘續續開。不負初寒蟹螯手﹐牀頭小甕撥新醅。又

少年誤計慕浮名﹐更事方知外物輕。身誓生生辭祿食﹐家當世世守農耕。授時堯典先精讀﹐陳業豳詩更力行。最好水村風雪夜﹐地鑪煙暖歲豬鳴。梅市道中二首去去浮官浦﹐悠悠數客檣。蓼花低蘸水﹐楓樹老經霜。蕭鼓迎神鬧﹐釒且耰小麥忙。城西小市散﹐歸艇滿斜陽。又

雨暗山陂路﹐人喧古渡頭。廟垣新畫馬﹐村笛遠呼牛。買飯諳爭席﹐迎潮競解舟。平生苦吟處﹐又送一年秋。古寺秋艸荒無路﹐來遊感廢興。殘僧僅粥飯﹐古像冷香燈。扶病驚重到﹐題名記昔曾。自量難笑汝﹐一嘆倚枯藤。夢中作二首系馬朱橋上酒樓﹐樓前敷水拍堤流。春風又作無情計﹐滿路楊花輥雪球。又

大慶橋頭春雨晴﹐行人馬上聽鶯聲。祥符西祀曾迎駕﹐惆悵無人說太平。舟行魯墟梅市之間偶賦短髮蕭蕭久掛冠﹐江湖到處著身寬。蓼花不逐花老﹐桐葉常先槲葉殘。未卜柴荊臨峭絕﹐且謀蓑笠釣荒寒。閒人尙愧沙鷗在﹐始信煙波得意難。衰疾衰疾支離負聖時﹐猶能采菊傍東籬。捉衿見肘貧無敵﹐聳膊成山瘦可知。百歲光陰半歸酒﹐一生事業略存時。不妨舉世無同志﹐會有方來可與期。惜昔憶昔髙皇絀柄臣﹐招徠賢雋聚朝紳。寧知遺恨忽千載﹐追數同時無一人。薶骨九原應已朽﹐殘書數帙尙如新。此身露電那堪說﹐也復燈前默愴神。雨後寒甚陂澤連山腳﹐風煙接海濱。孤鴻悲遠客﹐殘菊伴陳人。酒盡瓶枵腹﹐鑪寒客曲身。老翁殊耐事﹐一笑自回春。入冬病體差健而貧彌甚戲作乞骸自喜脫風塵﹐北陌東阡負耒身。夢裹相逢無豎子﹐面間時出有眞人。閒憑曲幾還終日﹐不出衡門動過旬。送老齏鹽君勿笑﹐天教成就一生貧。蜀漢憶昔遨遊蜀漢間﹐駸駸五十尙朱顏。呼鷹雪暗天回路﹐采藥云迷禦愛山。舊事已無人共說﹐徵途猶與夢相關。夕陽不覺憑闌久﹐待得林鴉接翅還。新開小室並檐開小室﹐僅可容一幾。東爲讀書窗﹐初日滿窗紙。衰眸頓淸澈﹐不畏字如蟻。瑯然弦誦聲﹐和答有稚子。餘年猶幾何﹐此事殊可喜。山童報炊熟﹐束捲可以起。初冬絕句二首鱸肥菇脆調羹美﹐蕎熟油新作餅香。自古達人輕富貴﹐例緣鄕味憶還鄕。又

道途冬暖衣裘省﹐村落年丰鼓吹喧。下麥種蕎無曠土﹐壓桑接果有新園。卽事六首雲起山容攺﹐潮生浦面寬。寒鴉先雁到﹐烏桕後楓丹。年邁狐裝帽﹐時新豆搗團。非關嗜溫飽﹐更事耐悲歡。又

遁居無外事﹐白日不勝長。詩爲窮差進﹐琴𨿽老未忘。映窗精試墨﹐閉砫苦畱香。年少無相誚﹐功名事更狂。又

日上小窗東﹐禽鳴髙樹中。樂哉容膝地﹐著此曲肱翁。香迮常遲散﹐兒來亦旋通。所慚貪坐睡﹐鉛槧少新功。又

紙潔晴窗暖﹐粳新午飯香。嗜眠爲至樂﹐省事是奇方。孤蝶弄秋色﹐亂鴉啼夕陽。詩情隨處有﹐信筆自成章。又

井稅無餘負﹐川原已飽犁。樵歌歸市步﹐帆影過河堤。野實丹兼漆﹐村醪蜜與齏。𨿽云有丰約﹐不廢醉如泥。又

還鄕吳語熟﹐伏枕越吟悲。接客寒溫簡﹐過鄰幾杖隨。獨嗟親舊少﹐不覺歲時移。陌上人爭看﹐風欹白接禼。閒吟閒吟可是治愁藥﹐一展吳箋萬事忘。不惜暮年酬倡絕﹐猶能作意答秋光。自遣衣冠尙作閒身祟﹐粱肉終非退士宜。惟有褐裘並豆飯﹐尙能相伴到期頤。記乙丑十月一日夜夢二首夢裏江淮道上行﹐解裝掃榻喜新晴。店門邂逅綈袍客﹐共把茶甌說養生。又

旋糴街頭米數升﹐黃昏看上店身燈。明朝山路聞饒石﹐買得烏騾喜不勝。縱遊人事元知不可諧﹐名山踏破幾靑鞋。百錢掛杖無時醉﹐一鍤隨身到處埋。驛壁讀詩摩病眼﹐僧窗看竹散幽懷。亦知詩料無窮盡﹐燈火蕭疏過縣街。村居書事六首過門車馬誰曾入﹐塞路蓬蒿不復鋤。雨漏日惟支敗屋﹐鼠余時自緝殘書。又

矮釒並煮粥猶難繼﹐小甑蒸糕豈解常。偶得鹽醯便豪侈﹐晨飧滿捨野蔬香。又

架橋築路村翁事﹐裂网伸鉤老嫗心。自笑年來足衰態﹐軒昂故步懶重尋。又

書收鼠嚙猶堪讀﹐柿拾鴉殘亦自甜。動念不如姑省事﹐智謀老健恐難兼。又

修身世世詩書業﹐營利明明市井人。安得後生俱自好﹐百年門戶本來貧。又

文辭苦思徒妨睡﹐官職虛名不療饑。垂老始知安樂法﹐紙鳶竹馬伴兒嬉。湖堤暮歸出郭並湖無十里﹐我歸蟹捨過魚梁。川云蒼白不成雨﹐汀樹靑紅初著霜。俗孝家家供菽水﹐農勤處處築陂塘。樂哉追逐鄕三老﹐半醉行歌詠歲穰。題搨本姜楚公鷹二首憶昔呼鷹塞艸枯﹐妖狐狡兔笑談無。明窗見畫空三嘆﹐恍若霜郊遇獵徒。又

弓面霜寒鬥力增﹐坐思鐵馬蹴河冰。海東俊鶻何由得﹐空看綿州舊畫鷹。書巢五詠右硯滴銅之在人間﹐細大各有境。散爲五銖貨﹐聚作九牧鼎。天祿與辟邪﹐乃復參泓穎。致用孰相須﹐賽泉出金井。右砑蠡古者貝爲貨﹐庶物賴以通。後世貴銅臭﹐退處書幾中。楮生借光輝﹐文字傳亡窮。言利古所羞﹐熟謂汝不逢。右故紙時來偶見收﹐過時自當退。豈惟裁紙尾﹐亦或用牘背。人情有貴賤﹐志士感興廢。庫中九萬張﹐視我猶前輩。右折墨鸞膠搗松煙﹐成此金石姿。𨿽以剛故折﹐挺特終不移。微功在簡冊﹐敢惜身蹈危。𨿽非破硯文﹐永世亦有辭。右空酒壺銅壺受五升﹐中貯太古醇。相從亦已久﹐一朝委流塵。我豈少恩哉﹐白頭刀如新。誰知矮道士﹐亦作斥仙人。感遇六首仕宦五十年﹐終不慕熱官。年齡過八十﹐久已辦一棺。結廬十餘間﹐著身如海寬。此外皆長物﹐簡去心始安。稱意多怒嗔。易可出艱難。我無狐白裘﹐短褐亦禦寒。又

士方貧賤時﹐藜藿苦不足。一朝得富貴﹐奴僕饜粱肉。大胾食亞夫﹐空器饋荀彧。何如茆檐下﹐父子共飠亶粥。我生有至願﹐世世謝寸祿。有子復有孫﹐無榮亦無辱。又

人之所甚患﹐饑渴與寒暑。粗免則已矣﹐過計安用許。自奉非其分﹐三彭將嫉汝。寓形天壤間﹐大抵皆逆旅。但能飽菜根﹐何地不可處。堂堂七尺軀﹐切勿效兒女。又

我以善勉汝﹐汝謂出訾毀。置之不復言﹐意又不能已。爲善如築臺﹐成功由積累。中休猶不可﹐況本無基址。未言破萬卷﹐日且讀十紙。學𨿽在力行﹐要是從此始。又

我初居三山﹐同里數十人。尊酒相勞苦﹐言辭亦諄諄。去來四十年﹐皆成冢中塵。子孫𨿽或存﹐敗屋賣作薪。此亦何罪哉﹐不過坐一貧。我幸未至此﹐亦復拙謀身。無飯可哺汝﹐觸目成悲辛。又

人與人爲徒﹐事我蓋有緣。司晨與警夜﹐異類亦可憐﹐鮺糠啄遺粒﹐要使全其天。人則當教誨﹐見善或能遷。盛怒姑小忍﹐𨿽蒲豈非鞭。事過我亦喜﹐陶然送流年。幽興老向浮生意漸闌﹐飄然俟死水雲間。龜支牀穩新寒夜﹐鶴附書歸舊隱山。無意詩方近乎淡﹐絕交夢亦覺淸閒。一端更出淵明上﹐寂寂柴門本不關。題詹仲信所藏米元暉雲山小幅二首俗韻凡情一點無﹐開元以上立規模。鏡湖老監空揮淚﹐想見楚江淸曉圖。又

一棹朝南暮北風﹐奇峯倒影綠波中。定知漸近三山路﹐認得漁翁是放翁。詹仲信以山水二軸爲壽固辭不可乃各作一絕句謝之二首右春山策蹇渡橋春雨餘﹐亂山缺處艸亭孤。不知何許丹靑手﹐畫我當年入蜀圖。右雪山雪崦梅村一徑斜﹐茆檐煙火兩三家。眼明見此幽棲地﹐卻恨吾廬已太奢。有所懷鏡裏形模日夜衰﹐三峯師友久睽離。芝房又失耘鋤候﹐丹劑常思沐浴時。雷雨未成龍起晚﹐海天無際鶴歸遲。午窗一缽靑精飯﹐揀得香薪手自炊。自嘲老態世念秋毫盡﹐渾如學語兒。得牀眠易熱﹐有飯食無時。紗帽簪花舞﹐盆池弄水嬉。從今轉無事﹐靜坐不吟詩。十月十四夜夢與客分題得早行蓐食寒燈下﹐脂車小市傍。驛門猶澹月﹐街樹正淸霜。觸目關河異﹐興懷道路長。丈夫當自力﹐雙鬢易蒼蒼。紹興中予初仕爲寧徳主簿與同官飲酒食蠣房甚樂後五十年有餉此味者感嘆有賦酒海者大勸杯容一升當時所尙也昔仕閩江日﹐民淳簿領閒。同寮飛酒海﹐小吏擘蠔山。夢境悠然逝﹐羸軀獨爾頑。所嗟晨鏡裏﹐非復舊朱顏。病中雨夜蹭蹬今如此﹐沈綿不復支。心隨形共卒頁﹐年與智俱衰。雨急孤燈暗﹐云深斷雁悲。舊書空滿架﹐惆悵負明時。讀呂舍人詩追次其韻五首士生始從學﹐取友實先務。吾聞諸古人﹐傾蓋有如故。漢宮長生藥﹐至取云表露。治身當何如﹐而受一塵污。又

有過當相規﹐有善當相告。豈惟定新交﹐亦以篤舊好。勢利古所羞﹐置之勿復道。霜萬木凋﹐孰秉歲寒操。又

少壯如昨日﹐忽已及耄期。舊友散莫收﹐亦復少新知。言歸鏡湖上﹐日日醉東籬。自笑如寒蝶﹐裴回殘菊枝。又

道士成金丹﹐靑雲可接翼。小夫豈知此﹐危坐學數息。如持一畚土﹐自謂河可塞。生不遇碩師﹐幾何不自賊。又

三沐復三燻﹐佩玉懷明珠。何至不自珍﹐欲效豕負塗。傳呼𨿽甚寵﹐正可誇羣奴。君看魏徵孫﹐世世爲農夫。庵中晚思小庵摩腹獨彷徉﹐俗事紛紛有底忙。云影忽生鴉蔽日﹐雨聲不斷葉飛霜。經綸正復慚伊傅﹐雜駁猶能陋漢唐。捲盡殘書窗已晚﹐笑呼童子換鑪香。枕上熒熒地鑪火﹐煮藥土牀前。髙帝老朝士﹐長安舊少年。松髙露時滴﹐城遠鼓猶傳。拋擲百年事﹐且安殘夜眠。冬夜鮧菊家風有自來﹐充饑藜糝不盈杯。云迷野渡一聲雁﹐雪暗山村千樹梅。宴坐何妨面庵壁﹐長吟且復畫鑪灰。歲殘尙恨新春遠﹐欲挽天邊斗柄回。雜興二首陋巷無心長艸萊﹐柴門偶自不曾開。餘齡漸迫諸孫長﹐䢐歲將窮積雪來。旦欲燎衣無宿燼﹐暮思赤頁煩但空罍。孰知自有忘憂處﹐繞坐新書山作堆。又

此身漂蕩等流槎﹐又向江村送歲華。急雨遇寒凝作雪﹐明燈無灺結成花。座懸鏡古森毛髮﹐甌聚茶香爽齒牙。況是貧家多樂事﹐阿開漸學手吒叉。詩集卷六十五一百一首稽山行稽山何巍巍﹐浙江水湯湯。千里亙大野﹐勾踐之所荒。春雨桑柘綠﹐秋風粳稻香。村村作蟹椵﹐處處起魚梁。陂放萬頭鴨﹐園覆千畦姜。舂碓聲如雷﹐私債逾官倉。禹廟爭奉牲﹐蘭亭共流觴。空巷看競渡﹐倒社觀戲場。項裏楊梅熟﹐采摘日夜忙。翠盬滿山路﹐不數荔枝筐。星馳入侯家﹐那惜黃金償。湘湖蒓菜出。賣者環三鄕。何以共烹煮﹐鱸魚三尺長。芳鮮初上市﹐羊酪何足當。鏡湖滀眾水﹐自漢無旱蝗。重樓與曲檻﹐瀲灩浮湖光。舟行以當車﹐小傘遮新妝。淺坊小陌間﹐深夜理絲簧。我老述此詩﹐妄繼古樂章。恨無季札聽﹐大國風泱泱。贈論命周云秀才周郎頎然市中隱﹐精神卓犖秋天隼。忽來過我論五行﹐袖出詩卷如束筍。人生一息不自保﹐況我耄期眞待盡。君今盛爲談未來﹐我亦聽之俱可單展。𨿽然此心猶未泯﹐何至死去同蠢蠢。地下不作修文郎﹐天上亦爲京兆尹。受福元無一羽輕﹐豈知造物假餘生。抱眜不死躋髙壽﹐遇亂能全見太平。投渚斷鴻常自閔﹐營巢倦鵲固難成。乘除亦有堪慚處﹐記誦文辭誤得名。自寬兀兀空齋靜掩扉﹐篝鑪香細著秋衣。檐頭殘雨晴猶滴﹐欄角羈云晚未歸。支枕口和心共語﹐挑燈形與影相依。卷書未覺唐虞遠﹐知我何妨舉世稀。唐虞唐虞𨿽遠愈巍巍﹐孔氏如天孰得違。大道豈容私學裂﹐專門常怪世儒非。少林尙忌隨人轉﹐老氏亦尊知我稀。能盡此心方有得﹐勿持糟粕議精微。幽事絕句六首死生歸有命﹐榮悴出無心。苔井閒磨劍﹐松窗自斲琴。又

矮紙來吳下﹐長毫出宛陵。自書霜夜句﹐持寄剡中僧。又

昨夕風掀屋﹐今朝雨壞墻。𨿽知炊米盡﹐不廢野歌長。又

煙畦朝屬藥﹐雪澗夜淘丹。仄徑何曾山僉﹐單袍不覺寒。又

新傳服气訣﹐舊喜步虛吟。兒女不難棄﹐雲山何處深。又

客生聞吠犬﹐艸茂有鳴蛙。日昳方炊飯﹐秋深始采茶。寄題廬陵王晉輔先輩桂堂楚人記艸木﹐桂在椒蘭中。我懷小山句﹐妙絕窮化工。唐人作山水﹐亦以桂配松。丹葩間綠葉﹐錦繡相疊重。不知始何時﹐巖桂開秋風。楚人所稱者﹐委棄等蒿蓬。嗚呼各有時﹐士豈怨不逢。我作桂堂詩﹐廣子云夢胸。寄題王晉輔專春堂三月風光不貸人﹐千紅百紫已成塵。牡丹底事開偏晚﹐本自無心獨占春。鼠屢敗吾書偶得貍奴捕殺無虛日羣鼠幾空爲賦此詩服役無人自炷香﹐貍奴乃肯伴禪房。晝眠共藉牀敷暖﹐夜坐同聞漏鼓長。賈勇遂能空鼠穴﹐策勛何止履胡腸。魚飧𨿽薄眞無愧﹐不向花間捕蝶忙。讀唐書忠義傳志士慕古人﹐忠臣挺奇節。就死有處所﹐天日爲無色。大義孰不知﹐臨𨿽欠健決。我思杲卿發﹐可配嵇紹血。病後作骨相坐一寒﹐仕宦經百謫。晚入文昌省﹐又坐煩言嘖。詔書復收召﹐付以大典冊。期年甫奏篇﹐皇恐亟自劾。歸來稽山下﹐三食新獲麥。艸屨布裙襦﹐徒步老阡陌。今年疾屢作﹐怳若將歸客。道士言犯土﹐拜章安捨宅。巫言神去幹﹐翦紙招魂魄。把臂忽自悟﹐此豈屋漏脈。盡去囊中藥﹐默觀鼻端白。正气徐自還﹐鬼子何足磔。山中艸閣畱云宿﹐溪橋引鶴行。身閒詩曠逸﹐心靜夢和平。石乳無時滴﹐松肪徹夜明。山中足幽趣﹐不是傲公卿。夜思風掃浮雲作快晴﹐窗聲終夜雜簾聲。月明滿院鵲驚起﹐霜冷壓棲雞懶鳴。名字虛稱舊朝士﹐門庭元是老書生。尙餘一事猶堪喜﹐北陌東阡醉太平。晨起晨起梳頭雪滿膺﹐可憐衰與病相乘。浮名何足欺橫目﹐眞樂聊須付曲肱。仕有俸錢渠亦好﹐退無耕壠我何憑。具牛力盡殊堪閔﹐買犢東村恨未能。老態二首破榼愁春近﹐空囷畏日長。頭風便菊枕﹐足痺倚藜牀。冉冉殘年逼﹐悠悠萬事忘。有兒堪晤語﹐無客亦何妨。又

寡欲貧何損﹐無才老更宜。掛墻多漢刻﹐插架半唐詩。飯已頻摩腹﹐兒來暫解頤。尙悲吳蜀遠﹐未免故人思。枕上夜雨一再作﹐燈前獨詠詩。影看孤鶴瘦﹐吟答斷蛩悲。幽夢悠然覺﹐淸笳何足吹。殘年猶幾日﹐已矣愧明時。贈過門道人朝行市塵中﹐奔馬不可及。暮涉淸溪流﹐芒屨了不濕。巖扉一丹竈﹐山路兩書笈。白驢可置掌﹐童子亦絕粒。邂逅安期生﹐電逝不暇揖。太華獨嶷然﹐萬仞道傍立。道院雜興四首江上霜風吹角巾﹐東歸不獨爲吳蒓。掃除長劍華纓夢﹐收拾孤馬風短棹身。勾漏丹砂開竈晚﹐商顏芝艸滿山春。東封敢擬迎鑾仗﹐且作行歌陌上人。又

徵途暗盡舊貂裘﹐歸臥林間喜自由。體倦尙憑書引睡﹐心安不假酒攻愁。丹鑪弄火經年熟﹐竹院聽琴竟日畱。今旦理髯還一笑﹐白間時有黑絲抽。又

早歲知聞久已空﹐巋然猶有灞城翁。東樓誰記傾春碧﹐北嶺空思擘晚紅。冉冉流年霜鬢外﹐累累荒冢綠蕪中。琳房何日金丹熟﹐老鶴猶堪萬里風。又

龜堂有叟富神通﹐白髮何妨兩頰紅。先取山川來掌上﹐卻移天地入壺中。鶯花不老非塵世﹐風月常新奪化工。近作東籬君未見﹐一尊少住莫匆匆。山村經行因施藥五首閒行偶復到山村﹐父老遮畱共一尊。曩日見公孫未晬﹐如今已解牧雞豚。又

耕傭蠶婦共欣然﹐得見先生定有年。掃灑門庭拂牀幾﹐瓦盆盛酒薦豚肩。又

見扶一老候溪邊﹐來告頭風久未痊。不用更求芎芷輩﹐吾詩讀罷自醒然。又

驢肩每帶藥囊行﹐村巷歡欣夾道迎。共說向來曾活我﹐生兒多以陸爲名。又

逆旅人家近野橋﹐偶因秣蹇暫消搖。村翁不解讀本艸﹐爭就先生辧藥苗。嘆老身歷邅回事萬端﹐天教林下養衰殘。文編似是他人作﹐書卷如曾隔世觀。久已悠悠置恩怨﹐況能一一記悲歡。牀頭周易眞良藥﹐不是書生彊自寬。卽事二首禿尾驢嘶小市門﹐側蓬帆過古城村。此生感慨知何隈﹐鬥酒新丰不足論。又

艸衣木食更何求﹐穴處巢居過卽休。尙恨未能全省事﹐一竿風月釣滄洲。自賀胎發茸茸綠映巾﹐歸耕猶是太平民。流觴內史拒同社﹐扛鼎將軍與卜鄰。曾冠六鰲非俗吏﹐已開九秩是陳人。一杯剩約梅花醉﹐又見開禧第二春。天气作雪戲作八十又過二﹐與人風馬牛。深知老當逸﹐孰謂死方休。細衲兜羅襦﹐奇溫吉貝裘。閉門薪炭足﹐雪夜可無憂。家風春耕秋釣舊家風﹐門巷荒寒屋壁空。四海交情殘夢裏﹐一生心事斷編中。買魚日待攜籃女﹐裹藥時從挾簏翁。便廢閒吟亦未可﹐吾徒豈獨坐詩窮。十二月二日夜夢遊沈氏園亭二首路近城南已怕行﹐沈家園裏更傷情。香穿客袖梅花在﹐綠蘸寺橋春水生。又

城南小陌又蓬春﹐只見梅花不見人。玉骨久成泉下土﹐墨痕猶釒巢壁間塵。江幹霜晴忽念到江幹﹐小蹇羸童路已乾。骨相豈能當富貴﹐鬢毛聊喜耐悲歡。客途冬暖衣裘薄﹐村市年丰酒酉戔寬。殘臘卽今無十日﹐剩求芹蓼助春盤。獨行過柳橋而歸寒云覆江幹﹐慘慘雪欲作。艸枯狐兔見﹐鷹隼方縱搏。老翁臥蓬戶﹐疾痛在腰腳。忽覺意稍佳﹐快若解束縛。呼童扶下堂﹐西北度略彴。浮波見鳧雁﹐決起驚烏鵲。籬根迎犬吠﹐碓下雞俛啄。霜餘桑葉積﹐春近柳枝弱。徐行過傍捨﹐醉笑盛酬酢。歲暮農事休﹐羨爾羣飲樂。戲遣老懷五首平生碌碌本無奇﹐況是年垂九十時。阿囝略如郎罷老﹐稚孫能伴太翁嬉。花前騎竹彊名馬﹐階下埋盆便作池。一笑不妨閒過日﹐嘆衰憂死卻成癡。又

淸羸正怯倚闌干﹐紗帽還驚半指寬。日漏云端才欲暖﹐風催梅信又成寒。尋僧竹院逢茶熟﹐引鶴溪橋及雪殘。只道捐書差似達﹐庖丁數紙尙須看。又

兒時萬死避胡兵﹐敢料時淸畢此生。已迫九齡身愈健﹐熟觀萬卷眼猶明。深深小塢梅初動﹐氵斂氵斂淸溪水欲平。安得飄然從此逝﹐緱山風月聽吹笙。又

舊襲家風號散人﹐晚承恩詔賜閒身。放狂泥酒都忘老﹐厚價收書不似貧。霜曉方驚羣木脫﹐春晴又喜一花新。先生偶出人難遇﹐陌上爭先看角巾。又

本意歸來老故丘﹐閉門飯足尙何求。閒雲一片自舒捲﹐幽鳥數聲相應洲。但得有書時到眼﹐正令無酒亦忘憂。東籬逼仄才尋丈﹐已敵徵西萬戶侯。對鏡歲月𨿽遄邁﹐形容未苦臒。發如新沐潤﹐顏似半酣朱。書讀常終捲﹐山行亦卻扶。悠悠隨日過﹐不復嘆頭顱。晨起客枕畏霜气﹐曉窗收月痕。蕓蕓萬物作﹐皎皎一心存。老已忘開卷﹐貧猶力灌園。兒孫能繼此﹐亦足報君恩。吾年過八十二首吾年過八十﹐久已棄朝簪。化蝶有殘夢﹐焦桐無賞音。溪聲喧夜旦﹐野色變晴陰。欲講平生學﹐茫然不可尋。又

八十又過二﹐自言名放翁。斧斤遺壽櫟﹐雲海寄冥鴻。酒掛驢鞍側﹐詩投藥笈中。灞城逢薊叟﹐共語莫匆匆。述志二首椎牛釃酒千人帳﹐破浪淩風萬斛船。常恨書生無此快﹐一生低首短檠前。又

新丰買酒慰無聊﹐衝雪騎驢上灞橋。羆老尙堪吞豸舟子﹐松風何至羨山苗。排悶吹盡梅花了不知﹐化工也誤老人期。離離新艸隨愁出﹐漠漠餘寒與睡宜。古錦一聯吟舊句﹐文楸數著理殘棋。波生澄澗君何怪﹐禪榻從來映鬢絲。舟中作林麓重重霧雨昏﹐扁舟晚過郡南門。鑄金越相遺祠古﹐執玉塗山王气存。官道蒼茫多水驛﹐客遊飄泊厭風飧。剡中此去無多地﹐會約支公聽斷猿。丙寅元日縹緲初聞寺閣鐘﹐霏微零雨兆年丰。家家椒酒歡聲裏﹐戶戶桃符霽色中。春枕方濃從賣困﹐社醅𨿽美倦治聾。從今萬事俱拋擲﹐且作人間百歲翁。新晴夜雨空階滴到明﹐山云忽斂作新晴。門前月淡有檐影﹐墻外泥乾無屐聲。與世日疏愁易遣﹐入春得暖疾差平。便當剩作滄洲趣﹐寄語沙鷗勿敗盟。新歲攺歲鐘馗在﹐依然舊綠襦。老庖供﹐跣婢暖屠蘇。載糗送窮鬼﹐扶箕迎紫姑。兒童欺老聵﹐明燭聚呼盧。簡邢徳允邢子襟靈舊絕塵﹐爾來句法更淸新。淡交喜得山棲友﹐傑作疑非火食人。豈但僕奴看屈子﹐直須塗攺到生民。與君兩世交情厚﹐剩欲燈前對角巾。簡蘇邵叟君家文獻歷十朝﹐魏公莪冕加金貂。孫支得君愈雋發﹐貴名突兀淩煙霄。居吳入蜀三十載﹐諸公孰能折簡招。澗松意气極磊呵﹐天馬毛骨何超遙。鼎來行卷十九首﹐緱山明月聞吹簫。沈香亭畔未須說﹐想見風雪上灞橋。老夫誦之羣玉府﹐學士如堵不敢驕。爾來一編愈妙絕﹐粲若新霽瞻斗杓。出爲龍首子何有﹐老穿豹尾我亦聊。湖邊酒樓無十步﹐胸次懣懣思同澆。東村信腳村墟路﹐歸來日未西。波淸魚隊密﹐風小鵲巢低。白水初平岸﹐靑蕪亦徧犁。市壚多美酒﹐飲具不須齏。新曆嘆新曆在手心怕開﹐日月聊翩相續來。黃金散盡自一快﹐白髮不貸眞可哀。無爲健羨廣成子﹐千二百年終有死。膠不可黏西去日﹐刀何由翦東流水。酒無醇醨但痛飲﹐市醞上尊俱醉耳。堂堂七尺死卽休﹐不飽烏鳶飽螻蟻。雪中二首忽忽悲窮處﹐悠悠感歲華。暮云如潑墨﹐春雪不成花。眼澀燈生暈﹐詩成字半斜。殘尊已傾盡﹐試起問東家。又

春晝雪如﹐淸羸病起時。迹深驚虎過﹐煙絕閔僧饑。地凍萱芽短﹐林寒鳥哢遲。西窗斜日晚﹐呵手斂殘棋。早春出遊二首微云薄靄新晴後﹐小蓋輕輿古道遙。林杪幽禽初學囀﹐墻陰凍雪未全消。酒壚日暮收靑旆﹐市步人歸擁畫橈。欹帽捫髯常半醉﹐逢人誰與話無憀。又

人生何適不艱難﹐賴是胸中萬斛寬。尺宅常朱那待酒﹐上池頻飲自成丹。楚祠花發呼舟去﹐禹穴云生倚杖看。更有新春堪喜事﹐一村簫鼓祭蠶官。東籬三首東籬深僻懶衣裳﹐書卷縱橫雜藥囊。無吏徵租終日睡﹐得錢沽酒一春狂。新營茅舍軒窗靜﹐旋煮山蔬匕箸香。戲集句圖書素壁﹐本來無事卻成忙。又

漫道深居晝掩關﹐東籬栽接不曾閒。每因淸夢遊敷水﹐自覺前身隱華山。花發時時攜綠酒﹐客來往往羨朱顏。藥鑪安著猶無地﹐擬展茅茨一兩間。又

東偏隙地作疏籬﹐遇興無非一笑時。陪客投壺新罰酒﹐與兒鬥艸又輸詩。山桃溪杏栽俱活﹐藥鑱漁竿動自隨。家事猶令罷關白﹐固應黜陟不曾知。村市醉歸明時乞得水雲身﹐白首扶衰又見春。橫木門幽謝來客﹐獨轅車小避行人。湘湖水長蒓絲滑﹐蘭渚泥融箭茁新。處處酒壚皆可醉﹐不辭微雨墊吾巾。村夜入春雨雪無休日﹐雨止猶陰未快晴。萬竅怒號風不定﹐半輪斜照月微明。百年辛苦農桑業﹐五處暌離父子情。但得平安已爲幸﹐孤燈殘火過三更。旅思百病集殘骸﹐閒遊且散懷。旅裝如遠役﹐蔬食似長齋。買藥停山步﹐求醫過縣街。春寒殊未已﹐閉戶夜燃瞜。對酒作憑閣風吹帽﹐穿林雨墊巾。相呼十日飲﹐不負百年身。陌上金羈馬﹐墳前石琢麟。於吾竟何有﹐笑殺武陵人。遊東村露艸衡門曉﹐風松一塢幽。新春有佳日﹐老子得閒遊。鷗爲忘機下﹐魚緣得計浮。歸途無遠近﹐一葉亂漁舟。晨起老境眞無事﹐深居每畏人。喔咿雞失旦﹐婭奼鳥鳴春。過擔飠長飠皇白﹐擎盤粔籹新。出門還可喜﹐一笑語比鄰。夢中作世事何由可控摶﹐故山歸臥有餘歡。澗泉見底藥根瘦﹐石室生云丹竈寒。人遠忽聞淸嘯起﹐山開頻得異書看。一朝出赴安期約﹐萬里煙霄駕紫鸞。春雨四首片片紅梅落﹐纖纖綠艸生。無端夜來雨﹐又礙出門行。又

春陰易成雨﹐客病不禁寒。又與梅花別﹐無因一倚欄。又

胸懷阮步兵﹐詩句謝宣城。今夕俱參透﹐焚香聽雨聲。又

疏點空階雨﹐長明古殿燈。廬山岑寂夜﹐我是定中僧。村店水泛輕搖檝﹐山行穩跨驢。朝晡半晴雨﹐閭裏雜樵漁。野驚浮寒浦﹐饑鴉集老樗。店家看壞壁﹐忽見昔年書。久雨薪炭食飲俱不繼戲作澤國春饒雨﹐書生老益貧。固難誇練炭﹐亦豈擇勞薪。鹽盡才供暮﹐醯微尙惱鄰。人嗤信書誤﹐癡絕望常珍。溪上偶就澄溪照幅巾﹐蘭亭遺韻想淸眞。功名不入山林夢﹐詩酒猶關兒病身。萬事只增思魯嘆﹐百年常愧避秦人。超然聊喜髙情在﹐手挈長條貫細鱗。謝君寄一犁春雨圖求詩爲作絕句二首說著功名我自羞﹐喜君解劍換吳牛。莫將江上一犁雨﹐輕博人間萬戶侯。又

老農𨿽瘠喜牛肥﹐回首紅塵萬事非。耕罷春蕪天欲暮﹐小舟衝雨載犁歸。二月一日夜夢夢裏遇奇士﹐髙樓酣且歌。霸圖輕管樂﹐王道探丘軻。大指如符券﹐微瑕互琢磨。相知殊恨晚﹐所得不勝多。勝算觀天定﹐精忠壓虜和。眞當起莘渭﹐何止復關河。陣法參奇正﹐戎磡相蕩摩。覺來空雨泣﹐壯志已蹉跎。新晴二首寂寂房櫳鳥雀聲﹐燻籠茶竈正施行。繁花滿樹春才半﹐斜日穿雲雨乍晴。引睡書橫猶在架﹐圍棋客散但空枰。病懷莫道傷幽獨﹐小榼芳醪手自傾。又

掛冠湖上遂吾初﹐捫腹消搖適有餘。羹煮野蔬元足味﹐屋茨生艸亦安居。市壚分熟通賒酒﹐鄰捨情深許借驢。更喜新晴滿窗日﹐簽題重整一牀書。望永思陵髙帝中興萬物春﹐靑衫曾忝綴廷紳。仕爲將相卻常事﹐年及耄期能幾人。早幸執殳觀北伐﹐晚叨秉筆記東巡。歸耕況復蒼梧近﹐鬱鬱蔥蔥佳气新。燈下小酌江湖雙鬢禿﹐宇宙一身窮。酒浪搖輕碧﹐燈花落碎紅。交情元易見﹐春事半成空。尙覬身彊健﹐煙畦擷芥菘。春遊二首杏花天气喜新晴﹐白首書生樂太平。小陌秋千𨿽隔世﹐名園祓禊尙關情。山林自古流觴地﹐弦管誰家送酒聲。蒓菜鮆魚初滿市﹐莫將羊酪敵南烹。又

窮愁終日竟胡爲﹐老健人間自一奇。每駕柴車遊古寺﹐間騎竹馬伴羣兒。登臨蘭渚流觴地﹐蕭散狐泉冷眊時。糸束布單衣白羽扇﹐路傍人總道相宜。春日雜賦五首羈懷病思正厭厭﹐詩卷漁竿信手拈。老境何嘗忘一笑﹐春風也解到窮閻。殘花滿地無餘萼﹐新筍掀泥已露尖。轉老轉窮君勿笑﹐熊蹯魚腹豈容兼。又

鬢毛八九已成霜﹐此際逢春只自傷。苦雨不容花抵敵﹐餘寒猶賴酒禁當。退紅衣焙燻香冷﹐古錦詩囊覓句忙。堪笑散人閒事業﹐西窗容易又斜陽。又

江湖放浪水雲人﹐藥物枝梧夢幻身。移竹南窗初試筍﹐掃花北陌旋成塵。窮忙自笑常終日﹐老健猶能不負春。未遂初心惟一事﹐乞薪賒米惱吾鄰。又

乞得身歸剡曲邊﹐衡門茅舍共蕭然。向來誤計守書冊﹐此日遣愁無酒錢。俗客妒閒來衮衮﹐流年欺老去翩翩。梨花楊柳淸明過﹐且向江村剩放顚。又

人生覓飯元多術﹐最下方爲祿代耕。脫卻朝衫猶老健﹐快如苦雨得春晴。鳥聲頻喚五更夢﹐花气頓醒三日酲。最喜晨興聞剝啄﹐吾兒書札到柴荊。悲歌行讀書不能遂吾志﹐屬文不能盡吾才。遠遊方樂歸太早﹐大藥未就老已催。結廬城南十里近﹐柴門正對湖山開。有時野行桑下宿﹐亦或慟哭中途回。檀公畫計三十六﹐不如一篇歸去來。紫眓之峯玄熊掌﹐不如飲豆羹芋魁。腰間累累六相印﹐不如髙臥鼻息轟春雷。安得寶瑟五十弦﹐爲我寫盡無窮哀。梅市暮歸三山日日蠻童佩一壺﹐壺乾時亦復村酤。橫林露塔遠猶見﹐暮靄籠山淡欲無。綠浦例憑菇竹界﹐畫橈常遣鷺前驅。此身元是滄浪客﹐敢學髙人乞鏡湖。龜堂偶題二首文章何物求渠力﹐詩亦安能使汝窮。春水一池花百本﹐此生未易報天公。又

細肋臥沙來左輔﹐巨螯斫雪出東吳。不知一飽摩便腹﹐得似茅檐薺糝無。泛湖白鷺雙飛導我前﹐自疑身是水中仙。放舟漢客樵風裏﹐擲釣秦皇酒甕邊。山寺雲間傳講鼓﹐漁家浦口起炊煙。个中得意君知否﹐買盡煙波不用錢。詩集卷六十六一百二首園中作疏籬圍中庭﹐野水赴方塘。春雨路易乾﹐徐步蹋夕陽。艷艷紅杏梢﹐忽已占年光。我老來日短﹐乃復不自量。接花待其成﹐鄰里共笑狂。萬事孰能料﹐社櫟老不僵。磊磊盤中果﹐安知不獲嘗。作詩遣閒愁﹐一笑無畱觴。寄題求志堂古人不輕出﹐出則堯舜其君民。古人不輕隱﹐隱則坐使風俗淳。孰知後世乃不然﹐唐虞日遠如飛煙。異端欲出六籍上﹐裔夷直居中夏先。窮居求志達行道﹐儻不塞責眞負天。士固不可苟富貴﹐顧亦豈可徒貧賤。如其一念有愧心﹐寧不終身戴慚面。老夫少年鐵鑄硯﹐欲窺聖門終未見。祝君勿恃來日長﹐八九十年如掣電。贈過門道人賣藥人間兩屨輕﹐飄然雲水不論程。曉經浦口亂流渡﹐夜宿山家乘月行。春晚二首門巷蕭條老病侵﹐春晴方快又春陰。啄吞自笑如孤鶴﹐導引何妨效五禽。雨洗杏花紅欲盡﹐日烘楊柳綠初深。雛鶯寧有平生舊﹐也傍茆檐送好音。又

村巷泥深晝掩門﹐倚欄搔首一消魂。花經風雨人方惜﹐士在江湖道更尊。擘浪忽看魚對躍﹐入云時見鶴孤騫。向來莘渭今安在﹐嘆息誰能起九原。梨花三首開向春殘不恨遲﹐綠楊窣地最相宜。徵西幕府煎茶地﹐一幅邊鸞畫折枝。又

粉淡香淸自一家﹐未容桃李占年華。常思南鄭淸明路﹐醉褎迎風雪一杈。又

嘉陵江色嫩如藍﹐鳳集山光照馬銜。楊柳梨花迎客處﹐至今時夢到城南。農桑四首農事初興未苦忙﹐且支漏屋補頹墻。山歌髙下皆成調﹐野水縱橫自入塘。又

水長人家浸稻秧﹐蠶生女手摘桑黃。差科未起身無事﹐鄰曲相過日正長。又

采桑蠶婦念蠶饑﹐陌上匆匆負籠歸。卻羨鄰家下湖早﹐畫船靑傘去如飛。又

蠶如黑蟻稻靑鍼﹐夫婦耕桑各苦心。但得老親供養足﹐不羞布袂與蒿簪。自嘲野叟身常雜傭保﹐茀圃荒庭自鋤掃。小兒耕養堇堇足﹐大兒遊宦垂垂老。朝餐未破百甕齏﹐晚餉猶存兩囷棗。春粳但備翁作糜﹐儲帛才堪孫裂褓。賢愚元自一王尊﹐癡鈍寧論萬馮道。可憐對客猶自矜﹐談道能令君絕倒。春晚二首寂寞又過桃李時﹐東園微雨艸離離。破囷食外有餘粟﹐殘發白中生黑絲。小疾已能忘藥石﹐餘年寧復問蓍龜。飾巾待盡從來事﹐閉戶燒香更不疑。又

正見山陂艸木芽﹐狂風忽掃萬枝花。病懷久已忘春事﹐老眼猶能惜物華。枕上有詩頻自攺﹐尊中無酒不妨賒。昔人漫道傷幽獨﹐野鶴分巢卽是家。閉戶乞身林下養衰殘﹐閉戶寧容外物幹。正使有爲終淡泊﹐未能無疾已輕安。寸陰息念如年永﹐丈室端居抵海寬。老子爾來深達此﹐卻嫌兒女話團欒。晨起初聽髙枝鵯夾鳥鳴﹐旋聞深井轆轤聲。煙籠小閣猶疑雨﹐日射東窗頓作晴。古洗注湯供颒濯﹐春畦摘菜助磢烹。老人頹惰𨿽堪笑﹐終勝胸中懷不平。出遊四首九日陰薶一日晴﹐此行處處是丹靑。斷雲零落江郊路﹐壽木輪囷古驛亭。飠盍婦微行望耕壠﹐漁歌相和起煙汀。拔山意气今何在﹐猶有遺祠可乞靈。又

近過父老遠尋僧﹐病起經行力漸增。織室蹋機鳴軋軋﹐稻陂瀦水築登登。淺深村落時分徑﹐髙下川原自作層。薄暮到家還熟睡﹐隔林鐘鼓報晨興。又

吳地淸明未減寒﹐梨花初動杏花殘。平沙漫漫人爭渡﹐微雨蕭蕭客跨鞍。野寺吹螺作春會﹐山郵糴米具朝餐。已開九帙吾何覬﹐時說金丹彊自寬。又

東阡南陌適逢晴﹐小蹇輕裝短作程。白水滿陂秧馬躍﹐綠陰繞捨緯車鳴。過村小婦憑墻看﹐入寺髙人攬礻戒迎。剩倩東風吹柳絮﹐放翁詩到此時成。曳杖曳杖寄彷徉﹐徐行轉曲廊。病知貪酒害﹐老悔愛花狂。庭樹云收影﹐簾旌雨浥香。悠然有佳處﹐物我兩相忘。自詠曾著鮧菊賦﹐自名桑薴翁。常開羅爵网﹐不下釣魚筒。租稅先期畢﹐陂塘與眾同。士章八十字﹐世世寫屏風。雜興五首謀生在衣食﹐不仕當作農。識字讀農書﹐豈不賢雕虫。婦當娶農家﹐養蠶事炊春。晨耕候春扈﹐夜織驚秋蛩。畦蔬勝肉羹﹐社酒如粥酉農。毋爲慕朝幘﹐諂笑求見容。又

家世本月翟儒﹐自奉至儉薄。肉食固難期﹐間亦闕鹽酪。賓朋飯芋豆﹐時節羹藜藿。偶然設雞豚﹐變色相與作。家居常守此﹐自計豈不樂。蔬園畏蹴蹋﹐切勿思大嚼。又

家本徙壽春﹐遭亂建炎初。南來避狂寇﹐乃復遇彊胡。於時髧兩髦﹐幾不保頭顱。亂定不敢歸﹐三載東陽居。人事固難料﹐今乃八九餘。努力未死間﹐讀我先人書。又

讀詩讀七月﹐治書治無逸。王業與農功﹐事異理則一。此外復何爲﹐齊民有遺術。一飽不啻足﹐切勿爲利訁術。大屋起道傍﹐百鬼闞其室。曷不觀陸翁﹐食菜開九帙。又

三吳气候異﹐開歲固多雨。今年已暮春﹐霽日僅可數。寒气薄腠理﹐沈痛結心膂。遣奴買藥物﹐日夜事炮煮。端居情懷惡﹐欲出泥淖阻。安得平生歡﹐駕言問良苦。雜感六首病臥踐衰境﹐躬耕歸故園。怒蛙號廢沼﹐妖鵬嘯荒村。里巷魚飧薄﹐坊場黍酒渾。相逢欲話舊﹐意極轉忘言。又

道進身垂老﹐方靈病已侵。知難逃死籍﹐猶得遂歸心。星斗開孤劍﹐塵埃拂素琴。妄庸常衮衮﹐誰與論幽深。又

雨霽花無幾﹐愁多酒不支。淒涼數聲笛﹐零亂一枰棋。蹈海言猶在﹐移山誌未衰。何人知壯士﹐擊築有餘悲。又

艸徑才容步﹐茅廬僅庇牀。原貧道尊顯﹐回夭死芬芳。弦誦喧淸曉﹐釒且耰滿夕陽。此風能不墜﹐韋布亦何傷。又

早仕讒銷骨﹐遲歸悔噬臍。短衣猶掩脛﹐窮巷固多泥。婢喜蠶三幼﹐奴貪雨一犁。衡茅明我眼﹐刮膜謝金篦。又

春晚晴還雨﹐村深醉復醒。溪添半篙綠﹐山可一窗靑。藥品隨長鑱﹐花名記小屏。閒身幸無事﹐吟嘯送餘齡。兩獐吾園畜兩獐﹐善驚未易馴。及今才幾時﹐弭耳常依人。饑食園中艸﹐渴飲溝澗濱。時時輟餘糧﹐亦未耗吾囷。吏或無佳政﹐盜賊起齊民。孰能撫以徳﹐坐還三代醇。書感匹馬曾爲塞上游﹐東歸幾見剡川秋。故城廢市古今嘆﹐斷角殘鐘朝暮愁。尺寸無功眞碌碌﹐耄期未死轉悠悠。阿奴尙喜彊人意﹐三日於菟气食牛。書意萬事馬牛風﹐蕭然破屋中。忍貧增力量﹐耐辱見神通。道進天魔散﹐心安客疾空。微言施魚鳥﹐一一脫池籠。讀唐書力行可使金如土﹐篤好能徠馬若龍。斗米三錢本常事﹐風雲千載自難逢。雜題四首貧中得味如飧蔗﹐語下明心似到鄕。對客欲談渾忘卻﹐笑呼童子替燒香。又

半飽半饑窮境界﹐知晴知雨病形骸。軒昂似鶴那求料﹐枯槁如僧不赴齋。又

傳家只要存書種﹐學道當知養聖胎。寧使終身遷比景﹐莫令一物污靈臺。又

大兒都門久棲棲﹐小兒調宮今復西。鄰家父子我所羨﹐泥水沒膝扶耕犁。栽丹牡攜鋤庭下屬刂蒼苔﹐墨紫革呈紅手自栽。老子龍鐘逾八十﹐死前猶見幾回開。夜聞姑惡學道當於萬事輕﹐可憐力淺未忘情。孤愁忽起不可耐﹐風雨溪頭姑惡聲。哭開孫學步漸扶牀﹐乘車已駕牟。虛稱砌臺使﹐不遇玉函方。杳杳天難問﹐茫茫夜正長。寂寥誰伴汝﹐蕭寺閉空房。晚春東園作二首雨餘木葉綠成陰﹐一日身閒直萬金。習气自嫌除未盡﹐鳥啼花落尙關心。又

女郎花開春事闌﹐王孫艸長思婦嘆。蜂釀蜜脾猶未熟﹐雨催梅頰已微丹。禽聲布谷布谷天未明﹐架犁架犁人起耕。宦途不似農家樂﹐東作西成過此生。秦皇酒甕下垂釣偶賦酒甕山邊古釣磯﹐沙鷗與我共斜暉。目前𨿽有小得喪﹐天下豈無公是非。滄海橫流何日定﹐古人復起欲誰歸。道邊醉倒君奚憾﹐豈失風塵一布衣。出遊歸鞍上口占渺渺煙波飛槳去﹐迢迢桑野策驢還。寄懷楚水吳山外﹐得意唐詩晉帖間。每惜好春如我老﹐誰能長日伴人閒。世間自是無兼得﹐勛業元非造物慳。閒詠本志常思退﹐前緣剩得閒。聽猿來剡縣﹐采藥上稽山。超絕風塵表﹐瑩然冰雪顏。向來香火地﹐五綴羽衣班。雨

曉望橫斜映水亭﹐暮看飄灑濕簾旌。不嫌平野蒼茫色﹐實厭空階點滴聲。上策莫如常熟睡﹐少安毋躁會當晴。且將穡事傳童稚﹐未插秧時正好耕。立夏赤幟插城扉﹐東君整駕歸。泥新巢燕鬧﹐花盡蜜蜂稀。槐柳陰初密﹐簾櫳暑尙微。日斜湯沐罷﹐熟練試單衣。孤寂晚境諸兒少在傍﹐書堂孤寂似僧房。家居不減旅懷惡﹐夏夜尙如寒漏長。數箸筍齏甘淡薄﹐半盂麥飯喜丰穰。愚儒幸自元無事﹐日課朱黃自作忙。明日觀孤寂詩不覺大笑作長句自解獨處將如長夜何﹐直將寂寞養天和。愛身不惰如懷璧﹐守气無虧似塞河。塵篋空存獲麟筆﹐煙陂懶和夜牛歌。年來勛業君知否﹐纛下新降百萬魔。初夏出遊三首早緣疏拙遂歸耕﹐晚爲沈綿得養生。藥鑱釣竿緣已熟﹐海村山市眼偏明。安西萬里人何在﹐廣武千年恨未平。但使蓮峯歸路穩﹐亦無閒手揖公卿。又

平生與世曠周旋﹐惟有淸遊意獨便。小竈炊菇山市口﹐束芻秣蹇海云邊。春融恨欠舒長日﹐秋爽已悲搖落天。首夏淸和眞妙語﹐爲君誦此一欣然。又

泥黦睳鞋雨墊巾﹐閒遊又送一年春。長歌聊對聖賢酒﹐羸病極知朝暮人。廢堞荒郊閒弔古﹐朱櫻靑杏正嘗新。桃源自愛山川美﹐未必當時是避秦。自詠龜屋裁小冠﹐鹿皮制短裘。陸駕少遊車﹐水泛淵明舟。山澤與城市﹐有路卽可遊。或時一飯去﹐間亦旬日畱。方見艸木萌﹐忽已天地秋。淘丹云澗冷﹐采藥乳穴幽。逢人亦欣然﹐有問乃不訁州。摩挲金銅人﹐千載寄悠悠。五更聞雨思季長幽叢鳴姑惡﹐髙樹號杜宇。驚回千里夢﹐聽此五更雨。展轉窗未明﹐更覺心獨苦。天涯懷故人﹐安得插兩羽。醉中作小市鐘聲斷﹐髙樓月色新。醉眠當大路﹐狂舞屬行人。有客要元亮﹐無妻諫伯倫。山花信手插﹐不復惜烏巾。溪園跌宕欲忘形﹐溪園半醉醒。靜看猿哺果﹐閒愛鶴梳翎。矮榻水紋簟﹐虛齋山字屏。更須新月夜﹐風露對靑冥。初夏閒居八首雪液初小甕香﹐風漪乍展北窗涼。巢乾燕乳虫供哺﹐花過蜂閒蜜滿房。閉戶不知春已去﹐鈔書但覺日方長。所嗟詩思年來減﹐虛負奚奴古錦囊。又

川云漠漠雨冥冥﹐濁酒閒傾不滿瓶。蠶簇尙寒憂繭薄﹐稻陂初滿喜秧靑。王師護塞方屯甲﹐親詔憂民已放丁。病起自憐猶健在﹐不須求應少微星。又

松棚黯黯接虛堂﹐掃地燒香旋置牀。密葉畱花供淺酌﹐斷雲障日作微涼。髙城薄暮聞吹角﹐小市丰年有戲場。白首史官閒盡歲﹐只將搜句答流光。又

城上朱旗夏令初﹐溪頭綠水蘸菇蒲。花貪結子無遺萼﹐燕接飛虫正哺雛。簫鼓賽蠶人盡醉﹐陂塘移稻客相呼。長安靑蓋金羈馬﹐也有農家此樂無。又

啜茗淸風兩腋生﹐西齋雅具愜幽情。燻衣過後篝鑪冷﹐展卷終時懶架橫。巢燕何曾擇貧富﹐鳴鳩元不爲陰晴。但能與物俱無著﹐小艸新詩取次成。又

野水楓林久寄家﹐慣將枯淡作生涯。小樓有月聽吹笛﹐深院無風看石豈茶。靜岸葛巾穿薈蔚﹐閒拖筇杖入谽谷牙。平居每與兒孫說﹐切勿人前一語誇。又

水邊茆屋兩三間﹐野叟幽人日往還。兩卷硬黃書老子﹐數峯破墨畫廬山。功名會上元須福﹐生死津頭正要頑。試說龜堂得力處﹐向來何啻半生閒。又

煮酒靑梅次第嘗﹐啼鶯乳燕占年光。蠶收戶戶繅絲白﹐麥熟村村搗香。民有衤誇襦知歲樂﹐亭無桴鼓喜時康。未嘗一事橫胸次﹐但曲吾肱夢自長。子坦今秋鹽官市徵當滿作絕句寄之八十老翁頭似雪﹐柯橋送汝淚頻揮。殘年豈料猶彊健﹐卻向柯橋接汝歸。子遹調官得永平錢監待次甚遠寄詩寬其意蓋將與之偕行也黃紙起家陛仕籍﹐靑衫溯闕拜恩光。署銜汝勿憎銅臭﹐就養吾方喜飯香。世事極知多倚伏﹐人生正要小回翔。但令父子常相守﹐斂版扶犁味總長。送韓立道守池州千里江山控上流﹐省郎懷綬去爲州。才華故在諸公右﹐談笑遙分聖主憂。月墮麗譙喧鼓角﹐雨餘綠野徧鋤耰。萬家歌舞春風裏﹐秋浦如今不似秋。野興四首寓館無常地﹐輕裝不宿謀。迷途問耕叟﹐過渡上漁舟。野飯香炊玉﹐村醪滑瀉油。還家亦無事﹐隨處送悠悠。又

小雨迎藜杖﹐微風入葛巾。寧甘結襪系﹐不作拜車塵。施藥鄕鄰喜﹐忘機鳥雀馴。家山又初夏﹐好在不貲身。又

山豁逢孤寺﹐林窮渡小溝。松聲亂僧梵﹐雨點雜魚遊。皂纛三軍帥﹐金章萬戶侯。人生各有願﹐未肯換扁舟。又

去去歷山村﹐行行並廟垣。湍流鱠魚小﹐歹徑鮓花繁。白鷺飛如導﹐靑蘿險可捫。歸途不寂寞﹐迎笑有諸孫。東齋雜書十二首吾廬𨿽甚陋﹐窗扉亦疏明。開卷冬日暖﹐曲肱暑風淸。昨日一鳥鳴﹐今日一木榮。欣然與之接﹐悲慨何由生。又

吾貧無時醒﹐日月忽遄邁。空林春采葚﹐荒壠秋種稗。孤學有自來﹐饑死奚足怪。著書充棟宇﹐一字不肯賣。又

負負無可言﹐上上不須說。天壤大如許﹐我獨身孑孑。苟合不可爲﹐萬事聽瓦裂。年登麥飯足﹐得酒且勤歠。又

有客可劇談﹐有酒可盡醉。老夫老更窮﹐終日惟坐睡。旣無客款門﹐酒亦未易致。頹然北窗下﹐兀兀有餘味。又

下帷聽雨聲﹐開戶延月色。霏霏半篆香﹐湛湛一池墨。徐行舒血脈﹐危坐學踵息。吾聞諸先賢﹐養生莫如嗇。又

門低不通車﹐室隘劣容膝。掩脛無全衣﹐作字用挫筆。親朋孰可望﹐門內自相卹。一笑語吾兒﹐汝馭未須叱。又

區芋常願雨﹐秧菜常願晴。吾兒行渡江﹐晨起愁風生。人生各徇私﹐夫豈造物情。孰能均此意﹐萬里皆春耕。又

吾居魚鱉鄕﹐戒食兼鮮薧。雞鶩以禦客﹐乃者亦一掃。區區仁愛心﹐殆可質蒼昊。物情豈遠哉﹐我亦吝肝腦。又

蓺花恨不茂﹐薙艸欲其盡。心常墮貪愛﹐否則近殘忍。蝶网猶翩翾﹐蚓斷更菌蠢。君其等觀之﹐何者非可閔。又

藥與疾相當﹐何恙不能已。良醫善用藥﹐疾去藥亦止。晨晡節飲食﹐勞佚時臥起。藉臼米長生﹐耄期直易爾。又

養生有妙理﹐省事與寡言。於此能力守﹐眾說皆其藩。擾擾斲汝本﹐訁堯訁堯傷汝魂。要當俱置之﹐息深踵自溫。又

學者學聖人﹐斯須不容苟。百年樂簞瓢﹐千載仰山斗。家庭盛弦誦﹐父子相師友。但令書種存﹐勿愧耕壠畝。梅市沙際人家半掩扉﹐借炊小住不相違。水生溪面大魚躍﹐風定艸頭雙蝶飛。竹院遊僧聞鼓集﹐煙畦老圃荷鋤歸。浩然物外眞堪樂﹐回首浮生萬事非。初夏幽居四首日長巷陌曬絲香﹐雨霽郊原割麥忙。小擔過門嘗冷粉﹐微風解籜看新篁。傍籬鄰婦收魚笱﹐叩戶村醫送藥方。欲到湖邊還懶動﹐悠然扶杖立斜陽。又

虛堂一幅接禼巾﹐竹樹森疏夏令新。瓶竭重招麯道士﹐牀空新聘竹夫人。寒龜不食猶能壽﹐獘帚何施亦自珍。枕簟北窗寧有厭﹐小山終日對嶙峋。又

野艸幽花無歇時﹐一窗終日對東籬。病猶獨醉𨿽堪笑﹐老未全衰亦自奇。古紙硬黃臨晉帖﹐矮箋勻碧錄唐詩。个中疑是忘憂處﹐問著山翁卻不知。又

東園梅熟杏初丹﹐老子披襟每不冠。古硯坡麝煤綠﹐小山蔥蒨石盆寒。移牀剩欲眠松塢﹐鼓枻還思泊蓼灘。未用絲毫辧差等﹐黃塵終勝客長安。泛舟至近村茅徐兩捨勞以尊酒小舸悠颺亦樂哉﹐迢迢故取北村回。山從樹外參差出﹐水自城陰曲折來。樂歲共忘東作苦﹐殘租不待急符催。舊鄰父老暌離久﹐喚取開顏把一杯。再次前韻少壯卽今安在哉﹐輕舟訪舊莫輕回。兒童擁岸迎舟入﹐婦女窺籬喜客來。多難只成雙鬢攺﹐流年更著暮笳催。放懷魚鳥平生事﹐少住茅檐盡此杯。題陳伯予主簿所藏秦少遊像晚生常恨不從公﹐忽拜英姿繪畫中。妄欲步趨端有意﹐我名公字正相同。入梅並序吳俗以芒種後得壬日爲入梅。今年正以此日﹐重云蔽天﹐比夜乃雨。父老以爲有年之候﹐賦詩以識之。今年入梅日﹐云腳垂到地。芬香小麥﹐展轉北窗睡。甲夜聞雨聲﹐起拜造物賜。三登於此卜﹐一飽可坐致。語兒髙爾囷﹐戒婦丰爾饋。擊壤歌太平﹐門無督租吏。北窗雨中作鬱蒸作不解﹐風雨來有信。豈惟窗戶淸﹐更喜艸木潤。簡編旣陳前﹐燈火亦可近。跂予望聖賢﹐傾河洗驕吝。扶衰幸未死﹐吾道其少進。安得平生歡﹐懷抱爲君盡。戲書觸目貍奴閒占燻籠臥﹐燕子橫穿翠徑飛。我亦人間好事者﹐憑欄小立試單衣。四月二十八日作二首四月欲盡五月初﹐九十未及八十餘。開口何曾談世事﹐收身且復愛吾廬。又

行徧人間病不禁﹐鬢毛飽受雪霜侵。茅檐一夜蕭蕭雨﹐洗盡平生幻妄心。詩集卷六十七一百一首倚筇老翁愈老欲安歸﹐歸臥稽山飽蕨薇。未免解牛逢肯綮﹐豈能相馬造精微。靈山有士拈花笑﹐闕裏何人鼓瑟希。我亦倚筇桑竹下﹐白髯蕭颯滿斜暉。薄暑衝夏暑尙薄﹐孤村日尢長。僧坊初施浴﹐行路亦饋漿。老我絕人事﹐終日坐虛堂。南北兩松棚﹐細細吹淸香。堂中無長物﹐獨置湘竹牀。我睡僕亦休﹐睡覺誰在傍。起坐拭兩眥﹐小山郁蒼蒼。安得烏有生﹐俱老無何鄕。晝寢二首倦腕擎書忽墮前﹐心淸無夢腹便便。丹成未要排云去﹐且住人間作睡仙。又

困睫芒羊一欠伸﹐頹然忽已墮紗巾。鼻端雷動君無怪﹐路熟華胥不問津。睡起二首睡起倀倀扇懶搖﹐枕痕著面未全消。山丹石竹俱零落﹐孤蝶飛來伴寂寥。又

蒲萄換葉欲成陰﹐歲月催人感慨深。安得門前無俗客﹐岸巾臨水聽蟬吟。林間書意二首三三兩兩市船回﹐水際柴門尙未開。垂綠筍梢風正惡﹐弄黃梅子雨初來。紅螺杯小傾花露﹐紫玉池深貯麝煤。領取林間閒富貴﹐向來誤計伴鄒枚。又

小山艸木一窗秋﹐團扇江山萬里愁。不讀狐書眞僻學﹐未登鬼磣且閒遊。少隨官牒嗟無策﹐晚脫朝衫喜自由。半嶺嘯聲驚阮籍﹐要知天下有髙流。示子遹吾家太傅后﹐衿佩盛靑靑。我忝殿諸老﹐汝能通一經。學先嚴詁訓﹐書要講聲形。夙夜常相勉﹐諸孫待典刑。追涼小酌綠樹暗魚梁﹐臨流追晚涼。持杯屬江月﹐散發據胡牀。苦蕒腌齏美﹐菖蒲漬蜜香。醉來呼稚子﹐扶我上南塘。暑夜泛舟二首暑气方然一鼎湯﹐聊呼艇子夜追涼。微風忽起髮根冷﹐闕月初升林影長。漸近場中聞笑語﹐卻從堤外看帆檣。超然自適君知否﹐身世從來付兩忘。又

烈暑元知不可逃﹐天將淸夜付吾曹。小舟行處浦風急﹐健鶻歸時山月髙。愚智極知均腐骨﹐利名何啻一秋毫。等閒分得吳松水﹐安用並州快翦刀。短歌行冠一免﹐不可以復冠。門一杜﹐不可以復開。山林兀兀但俟死﹐臺省衮衮吁可哀。巨材倒壑亦已矣﹐萬牛欲挽眞難哉。阿房銅人其重各千石﹐回首變化爲風埃。吾曹浮脆不自悟﹐乃欲冠劍常崔嵬。勸君飲勿用杯酌﹐但當手提北斗魁。挹乾東海見蓬萊﹐安用俛首爲低摧。小江細靄斜陽一片秋﹐數家茅屋小江頭。櫓聲遠入菇蘆夾﹐鳥陣斜飛蘭杜洲。暫住便成閒嘯詠﹐欲歸更復小遲畱。老翁腳力猶能健﹐明日重來倚寺樓。歸興二首輕雷車歷轆斷梅初﹐殘籜縱橫過筍余。飽有期程新買犢﹐睡無厭足久捐書。白滿渚閒揮榜﹐綠樹連村獨跨驢。夏日盡長歸亦暮﹐水邊燈火已疏疏。又

古道迢迢人迹稀﹐羸驂欹帽遠村歸。正看日暮羊牛下﹐又見月明烏鵲飛。僧院疏鐘出林岫﹐漁家微火耿窗扉。閒遊要是幽人事﹐艸露從教濕短衣。自春來數夢至閬中蒼溪驛五月十四日又夢作兩絕句記之騎驢夜到蒼溪驛﹐正是猿啼月落時。三十五年如電掣﹐敗墻誰護舊題詩。又

亭臯敗葉先秋﹐城上驚烏半夜啼。自笑遠遊心未已﹐年年頻夢到蒼溪。自嘲二首長日淡無事﹐虛堂來遠風。愛眠從病蹇﹐厭事懶治聾。貓健翻憐鼠﹐庭荒不責童。爾來添目暗﹐又免送歸鴻。又

身臥孤村日﹐年當大耋時。貧憂償酒券﹐懶悔許僧碑。輸稅質耕犢﹐飯醫烹伏雌。勞生不須嘆﹐隨事且支持。雨霽一雨洗炎蒸﹐危闌偶獨憑。涼祑生萃蔡﹐爽气入鬅鬙。庭下宵遊燐﹐盤中晝掃蠅。絕勝塵土裏﹐馬上嚼寒冰。大雨萬壑風聲遠﹐千林雨腳長。溝盈懸爨竈﹐屋漏徙衣囊。未說丰年喜﹐先便永夜涼。淸秋病小愈﹐起柁上瀟湘。社飲世上升沈一轆轤﹐古來成敗幾樗蒱。試看大醉稱賢相﹐始信常醒是鄙夫。起舞非無垂白伴﹐暮歸仍有髧髦扶。卽今不乏丹靑手﹐誰畫三山社飲圖。采藥有感蒹葭記霜露﹐蟋蟀謹歲月。古人於物理﹐瑣細不敢忽。我少讀蒼雅﹐衰眊今白髮。中間嬰疢疾﹐過日常卒卒。澗毛春可求﹐山藥秋可掘。𨿽云力探討﹐疑義未免闕。屏居朋友散﹐奧妙誰敢發。窮理已矣夫﹐置角黃當自罰。觀邸報感懷六聖涵濡壽域民﹐耄年肝膽尙輪囷。難求壯士白羽箭﹐且岸先生烏角巾。幽谷主盟猿鶴社﹐扁舟自適水雲身。卻看長劍空三嘆﹐上蔡臨淮奏捷頻。送子遹至梅市而歸梅市長堤愴別情﹐魯墟歸路當閒行。日沈菱浦看魚躍﹐煙合菇叢聞獺鳴。蘸水門扉初半掩﹐擁橋炬火已先迎。停橈不柰淸愁得﹐獨倚闌干待月明。述閒披衣按摩罷﹐據榻欠伸余。香暖翻心字﹐茶凝出艸書。客稀門每閉﹐意悶發重梳。賴有盆山樹﹐幽情得少攄。幽居謝病言歸一鹿車﹐短籬數掩護幽居。樹枝南畔有飛鵲﹐蓮葉東邊多戲魚。倦枕續成驚斷夢﹐斜風吹落讀殘書。興來偶曳枯筇出﹐父老逢迎卻未疏。午暑笛材織簟涼如水﹐霧縠縫巾廚薄若空。更著髙安竹根枕﹐不妨專享北窗風。舟過道士莊江蘺芳杜滿沙汀﹐道士莊前酒半醒。上下風煙還竟日﹐往來魚鳥各忘形。歸人薄晚常爭渡﹐病葉先秋亦自零。興欲盡時猶小住﹐北村漁火看靑熒。晨興晨興未櫛盥﹐扶杖並檐立。斷雲方東行﹐庭艸露猶濕。朝饑神益爽﹐淸虛自來入。可憐數雞雛﹐隨母啄遺粒。蝶殘蚍蜉喜﹐鼠腐鴟鴉集。吾當一洗之﹐漱泉開玉笈。對酒斷簡殘編不策勛﹐東自本猶得肆微勤。榮枯一枕春來夢﹐聚散千山雨後雲。煙水幸堪供眼界﹐世緣何得累心君。牀頭小甕今朝熟﹐撥置閒愁且一欣。泛舟水長芳洲沒﹐風生釣艇橫。偶尋東埭去﹐卻作北村行。宿鳥昏方定﹐流螢雨更明。歸來未覺晚﹐傳漏下重城。地僻地僻臨湍瀨﹐門幽長綠苔。客書疑誤達﹐僧刺愧虛來。淸露花坼﹐斜陽燕子回。自憐猶有恨﹐佳日對空罍。東軒終日在東廂﹐閒消百刻香。一枰分黑白﹐雙硯列朱黃。荷气侵簾馥﹐桐陰覆井涼。前知今夕夢﹐孤榜上瀟湘。季夏雜興四首蟻鬥知將雨﹐虫鳴覺近秋。衰翁非愛酒﹐無計柰孤愁。又

巉巉瘦驢嶺﹐莽莽老牛陂。四海均羈旅﹐何人感此詩。又

熟睡一炊頃﹐淸談數刻間。未言能近道﹐要得暫身閒。又

疏泉澆藥壠﹐枕石聽松風。此樂慚專享﹐無因與客同。夏夜暑毒不少解起坐庭中二首窗間有螢過﹐枕上見星流。欲睡不堪熱﹐長歌起飯牛。又

風從髙樹下﹐虫抱短莎鳴。小據胡牀坐﹐還扶拄杖行。素飯放翁年來不肉食﹐盤箸未免猶豪奢。松桂軟炊玉粒飯﹐醯醬自調銀色茄。時招林下二三子﹐气壓城中千百家。緩步橫摩五經笥﹐風鑪更試茶山茶。老態自遣似見不見目愈衰﹐欲墮不墮齒更危。誰令汝年八九十﹐常欲彊健寧非癡。目昏大字亦可讀﹐齒搖猶能決濡肉。若知用短百無憂﹐此理正如夔一足。矇目龍臬危俱有味﹐笑侮莫聽傍人喙。但令孫曾能力耕﹐一飽不妨還美睡。耒陽令曾君寄禾譜農器譜二書求詩歐陽公譜西都花﹐蔡公亦記北苑茶。農功最大置不錄﹐如棄六藝崇百家。曾侯奮筆譜多稼﹐儋州讀罷深咨嗟。一篇秧馬傳海內﹐農器名數方萌芽。令君繼之筆何健﹐古今一一辧等差。我今八十歸抱耒﹐兩編入手喜莫涯。神農之學未可廢﹐坐使末俗慚浮華。雨夜羸軀對影愴餘齡﹐追念平時只自驚。夏木正濃桐葉墜﹐秋風未起艸虫鳴。蠹魚似是三生業﹐汗馬難希百世名。小雨迎涼何所作﹐北窗還對短燈檠。柴門寂莫柴門不徹扃﹐槐花細細糝空庭。晚梅摘得鹽供飣﹐濁酒沽來艸塞瓶。病已廢耕拋衤發襫﹐閒猶持釣愛笭筲。經旬莫恨無來客﹐交舊疏如欲旦星。賽神落日林間簫鼓聲﹐村村倒社祝西成。扶翁兒大兩髦髧﹐漑水渠成千耦耕。家受一廛修本業﹐鄕推三老主齊盟。日聞淮潁歸王化﹐要使新民識太平。菖蒲二首古石間生菖蒲﹐根瘦節蹙密。仙人教我服﹐刀匕蠲百疾。陽狂華陰市﹐顏朱發如漆。歲久功當成﹐壽與天地畢。又

菖蒲古上藥﹐結根已千年。聞之安期生﹐采服可以仙。斯人非世人﹐兩耳長垂肩。松下語未終﹐竦身上靑天。迂拙迂拙宜歸早﹐乘除得死遲。老稀朝市夢﹐窮足道途詩。嘩世無它技﹐忘懷自一奇。故溪幽絕處﹐惟許白鷗知。夏夜六尺筇枝膝上橫﹐中庭岸幘聽鼉更。露零金掌漢宮曉﹐月度銀河秦塞明。菡萏晚花香未減﹐梧桐病葉墮無聲。關河又見新秋近﹐屈指流年一嘆驚。夏末野興二首半世天涯倦遠遊﹐還鄕不減旅人愁。數聲相應鳩呼雨﹐一片初飛頁報秋。山塢風煙僧院路﹐河梁燈火酒家樓。絕知雪鬢宜蓑笠﹐分付貂蟬與黑頭。又

漠漠川云闔復開﹐天公試手挽秋回。參差小市林邊出﹐縹緲疏鐘雨外來。土土畱飯香供晚餉﹐布簾字大賣新醅。歸舟自逐輕鷗去﹐不用城笳抵死催。示子孫茆屋惟須補漏穿﹐家人衣食亦隨緣。豈容一事相關白﹐已過傳家十二年。夜雨藩籬處處蔓牽牛﹐薏苡叢深稗穗抽。只道物生常茂遂﹐一宵風雨又成秋。劇暑六月暑方劇﹐喘汗不支持。逃之顧無術﹐惟望樹影移。或謂當讀書﹐或勸把酒卮。或誇作字好﹐蕭然卻炎曦。或欲溪上釣﹐或思竹間棋。亦有出下策﹐買簟傾家貲。赤腳蹋增冰﹐此計又絕癡。我獨謂不然﹐願子少置思。方今詔書下﹐淮汴方出師。黃旗立轅門﹐羽檄晝夜馳。大將先擐甲﹐三軍隨指揮。行伍未盡食﹐大將不言饑。渴不先飲水﹐驟不先告疲。吾儕獨安居﹐茂林蔭茅茨。脫巾濯寒泉﹐臥起從其私。於此尙畏熱﹐鬼神其可欺。坐客皆謂然﹐索紙遂成詩。便覺窗幾間﹐颯颯淸風吹。六月十夜風月佳甚起坐中庭有作曼膚汗雨不勝揮﹐夜景冷然暫解圍。潄罷寒泉甘齒頰﹐夢回斜月入窗扉。荷翻小浦孤螢度﹐露濕危巢倦鶴歸。我亦馭風思遠適﹐嶽陽樓上酹湘妃。古井道傍有古井﹐久廢無與汲。鄰里共浚之﹐寒泉稍來集。駕言欲潄濯﹐冀遠塵土襲。躊躇復棄去﹐綆短安能及。庵中紀事用前輩韻埽灑一庵躬瑣細﹐蓬戶朝昏手開閉。荒山屬斤藥須長鑱﹐小竈煎茶便短袂。空中咄咄安用書﹐身外悠悠固難計。山僧野叟到卽畱﹐麥飯葵羹貴能繼。久貧奴婢多散去﹐豈有跣足並椎髻。負薪長歌過此生﹐直疑身在鴻荒世。急雨觸熱支離老病增﹐忽看東北片雲興。疾雷載雨輸膏澤﹐茂樹生風洗鬱蒸。采藥喜逢山旻下客﹐說詩曾對剡中僧。坐令身在羲皇上﹐繞坐何煩更設冰。捨東追涼驕陽收火傘﹐淸露貯冰壺。海湧四更月﹐風生千頃蒲。歌狂忘老境﹐意豁失窮途。所恨朋儕盡﹐無人爲攬須。酒藥愁憑酒破除﹐病藉藥枝梧。焦革死已久﹐宋淸今亦無。幽情寄魚鳥﹐小艇雜菇蒲。海上秋風早﹐懸知肺渴蘇。六月十七日大暑殆不可過然去伏盡秋初皆不過數日作此自遣赫日炎威豈易摧﹐火雲壓屋正崔嵬。嗜眠但喜蘄州簟﹐畏酒不禁河朔杯。人望息肩亭午過﹐天方悔禍素秋來。細思殘暑能多少﹐夜夜常占斗柄回。急雨遽涼急雨消殘暑﹐曠然天地秋。露螢矜熠熠﹐風葉送颼颼。涼簟惟添睡﹐明河不洗愁。流年又如此﹐隨處怯登樓。縱遊深山隨所遇記之四首行穿犖確度谽谷牙﹐路跨淸溪一木斜。歷盡艱危到平地﹐壞垣欹屋兩三家。又

山徑欹危細棧通﹐孤村小店夕陽紅。竹郎有廟臨江際﹐木客無家住箐中。又

道逢山客束荊薪﹐口眼睢盱略似人。試問村名瞠不語﹐然長嘯上嶙峋。又

古寺蕭蕭不見僧﹐飛穡滿屋老梟鳴。空房終夜無燈火﹐斷木支門睡到明。感中原舊事戲作蜂兒園裏香塵細﹐燕子樓中寶瑟斜。惟有天知太平事﹐乞傾東海洗胡沙。小涼羸軀一夏困沈綿﹐不在林間卽水邊。髙臥已忘浮世事﹐小涼漸近早秋天。桔橰軋軋鳴幽圃﹐舴艋遙遙入暮煙。餘日無多那諱得﹐逢人自笑說明年。村居人笑無才自笑狂﹐槿籬竹塢得深藏。自從病後辜風月﹐未免愁中讀老莊。行圃數畦秋菜長﹐泛溪十里晚荷香。叢書坐懶無由續﹐且補忠州手錄方。城東出郭溶溶細縠波﹐平生此地幾經過。祭余野廟啼烏樂﹐酒賤村墟醉叟多。亭午疏鐘離石佛﹐斂疏微雨泊曹娥。采蓮艇子愁衣濕﹐不爲人家惜綠荷。初秋露坐作短歌房星縱﹐心星橫﹐鬥牛闌干河漢明。靑天露坐性所樂﹐不覺庭樹秋風生。秋風搖落君勿悲﹐明年花開還滿枝。人生衰謝則已矣﹐寧復鬒發童顏時。池上旋移吟榻並池橫﹐欲出柴門復懶行。樹罅忽明知月上﹐竹梢微動覺風生。貧無醉日惟堅忍﹐疾遇涼秋亦漸平。二尺燈檠元好在﹐便思相伴聽蛩聲。秋稼漸登識喜門外新場滑似油﹐早禾已慶十分收。虹霓不隔郊原雨﹐蜩蚻爭催巷陌秋。人樂風傳迎社鼓﹐路長水濺采蓮舟。老翁自笑無它事﹐欲隱墻東學儈牛。野渡用前韻十里平沙到渡頭﹐溪山合向畫圖收。老僧赴供袈裟古﹐醉叟行歌禾罷禾亞秋。斷岸煙迷耕處艸﹐孤村雨送釣時舟。龍泉不屬刂元無恨﹐莫放神光上鬥牛。秋後一日風雨炎歊數日劇﹐蕩滌及秋初。病葉風吹盡﹐鳴蟬雨打疏。趁涼謀社酒﹐乘潤理園蔬。分喜寧無處﹐蒲中魚。感事曾事髙皇接雋遊﹐君恩天地若爲酬。濟時已負終身愧﹐謀己常從一笑休。在昔風塵馳廐置﹐卽今煙雨暗耕疇。孤愁欲豁寧無地﹐野店逢僧每小畱。久無客至戲作瘦影支離雪鬢繁﹐頻年老病臥孤村。雍容那有客聯騎﹐剝啄尙無僧叩門。濁酒香浮新社甕﹐晚瓜味敵故侯園。茅檐蓬戶風煙晚﹐小酌欣然對子孫。乍涼涼風蘇病骨﹐搖落起詩情。一病輒數日﹐幾時終此生。招呼丹竈客﹐結束玉霄行。預想溪橋路﹐三更待月明。閒趣絕迹市朝外﹐結廬雲水間。心平詩淡泊﹐身退夢安閒。有酒旋尋伴﹐無門那說關。桐江故不遠﹐日暮趁潮還。溪上溪上秋來風露淸﹐蕭然浴罷葛衣輕。看云舒捲了窮達﹐見月虧盈知死生。老去關心惟藥裹﹐閒中消日付棋枰。故人書札頻相問﹐何日芒革奚上赤城。秋詞三首東吳七月暑未艾﹐川云忽興天晝晦。蔽空雨點弩發機﹐平地成渠屋穿背。早禾玉粒自天瀉﹐村北村南喧地碓。大牲如阜酒如江﹐相喚龍祠作秋賽。又

八月暑退涼風生﹐家家場中打稻聲。穗多粒飽三倍熟﹐車軸壓折人肩赤貞。常年縣符鬧如雨﹐道上卽今無吏行。鄕閭老稚疊歌舞﹐竈釜日饜豬羊烹。又

蓐收功成將整駕﹐萬頃黃雲收晚稼。公私逋負一洗空﹐懷抱喜看兒婭奼。從來婚聘不出鄕﹐長自東家適西捨。年丰人樂我作詩﹐朝耕夜織誰能畫。秋思詩人本自易悲傷﹐何況身更憂患場。烏鵲成橋秋又到﹐梧桐滴雨夜初涼。江南江北堠雙只﹐燈暗燈明更短長。安得平生會心侶﹐一尊相屬送年光。老學庵北窗雜書七首本慕修眞謝俗塵﹐中年蹭蹬作詩人。卽今恨養金丹晚﹐且向江湖把釣緡。又

偶住人間遂許時﹐殘骸自笑尙支持。直須消破黃齏盡﹐始是浮生結局時。又

茅齋遙夜養心君﹐靜處工夫自策勛。正喜殘香伴幽獨﹐鴉鳴窗白又紛紛。又

小龍團與長鷹爪﹐桑薴玉川俱未知。自置風鑪北窗下﹐勒回睡思賦新詩。又

定交魚鳥欲忘形﹐獨岸綸巾坐艸亭。不恨囊中無赤仄﹐且欣案上有黃庭。又

松棚接屋得陰多﹐石徑生苔柰滑何。盡道疏籬宜細雨﹐晴時最好曬漁蓑。又

龜常曳尾豈非樂﹐鶴已鍛翎徒自傷。造物今知不負汝﹐北窗夜雨默焚香。親舊見過多見賀彊健戲作此篇偶向人間脫駭機﹐玉池中夜自生肥。據鞍馬援𨿽堪笑﹐彊飯廉頗亦未非。道貌安能希巾卒盎﹐世緣但可付猗違。它年不死君須記﹐會在天津看落暉。小病兩日而愈病骨羸然山澤月翟﹐故應行路笑形模。記書身大似椰子﹐忍事癭生如瓠壺。美酒得錢猶可致﹐髙人折簡孰能呼。不如淨掃茅齋地﹐臥看微香起瓦鑪。秋興二首修蔓叢篁步步迷﹐山村東下近魚陂。釣歸恰值秋風起﹐棋罷常驚日景移。病葉辭枝應有恨﹐候虫吟壁故知時。殘年我亦悲搖落﹐薄暮空囊又有詩。又

八十仍當過二時﹐加餐安寢豈前知。晨梳脫髮𨿽無數﹐社甕新醅已有期。偶爲買花經廢圃﹐時因蹋藕下淸池。尙餘一事終關念﹐安得兒孫少別離。日用四首舊好疏毛穎﹐新知得麯生。幽居無一事﹐枕臂聽松聲。又

舂谷灌園蔬﹐日長閒有餘。何妨忍揮汗﹐合藥施鄕閭。又

貧知藜糝美﹐渴愛粟漿酸。食少從奴去﹐人稀苦屋寬。又

空捨封書篋﹐多年飽蠹魚。還家貧不死﹐讀盡舊藏書。詩集卷六十八一百首七月十一日見落葉葉凋非一日﹐盛夏則已然。一葉復一葉﹐及此搖落天。晨起坐堂上﹐散若飛鳥翩。昔時可藏鴉﹐今欲不庇蟬。顧視庭中艸﹐亦復非阡眠。百谷秋皆成﹐是謂造化權。豈爲艸木計﹐而欲求兩全。物理貴見微﹐勇退差爲賢。龜堂一隅開窗設榻爲小憩之地栟櫚檐卜障斜陽﹐旋置臨階八尺牀。小展窗扉無大費﹐略加苫蓋有餘涼。老來愈覺歲時速﹐夢裏不知途路長。試問神遊向何處﹐月明揮榜上瀟湘。南門晚眺奚奴前負一胡牀﹐門巷楸梧已漸黃。不歷塵埃三伏熱﹐孰知風露九秋涼。蕭蕭浦漵漁歌晚﹐漠漠陂塘稻穗香。勿恨行雲吞素月﹐夢回正愛雨淋浪。進徳進徳工夫在日新﹐正如更歷自知津。迷時誤認毒爲藥﹐定後始知天勝人。四壁不妨身落魄﹐萬夫誰敵膽輪囷。遺經在櫝君毋厭﹐燈火靑熒漸可親。次韻邢徳允見贈人間榮瘁固難窮﹐歲月推遷卽老翁。馬駿初非凡眼識﹐源深終與大川通。細思渭北希髙價﹐終勝淮南誚發蒙。莫學三山頑鈍叟﹐一生空耗太倉紅。秋懷十首居在三家聚﹐門才一木橫。用寬緣歲樂﹐斂薄爲時平。疏樹葉遲落﹐遠村燈更明。題詩𨿽艸艸﹐亦足寫幽情。又

村晚歸牛下﹐林昏宿鳥喧。微升天際月﹐半掩水邊門。衣杵悲邊信﹐漁歌斷客魂。老人交舊盡﹐此意與誰論。又

客思殘荷外﹐農功晚稻前。祭多巫得職﹐稅足吏無權。浦漵家家釣﹐村墟點點煙。歸舟葛衣薄﹐始覺是秋天。又

典琴沽市釀﹐賣劍買吳牛。雞黍隨時具﹐江山到處畱。隨僧日一浴﹐笑吏月三休。安得沅湘客﹐相從賦遠遊。又

心常凝不動﹐形要小勞之。活火閒煎茗﹐殘枰靜拾棋。曬書朝日出﹐丸藥晝陰移。意適還休去﹐悠然到睡時。又

曩得治中俸﹐湖山偶卜居。身嘗著禾譜﹐兒解讀農書。遇事絕欣厭﹐接人均戚疏。乾坤𨿽浩浩﹐等於一蘧廬。又

秋暑𨿽猶在﹐晨興气已淸。蠻童掃荒徑﹐獠婢滌空鐺。病樹有凋葉﹐殘蟬無壯聲。書生守故態﹐已復理燈檠。又

種樹淸陰滿﹐鈔書蠹字穿。老身猶在世﹐屈指不如年。棄紙儲詩稿﹐長筒聚藥錢。一生如一日﹐正可付之天。又

望遠目猶明﹐登髙腳更輕。每思遊赤壁﹐時夢上靑城。燈下書如蟻﹐花前飲似鯨。古仙曾歷考﹐彊半出儒生。又

昨者風雨過﹐浩然天地秋。年光雙雪鬢﹐生計一漁舟。賣藥來查浦﹐聽猿到沃洲。平生畏暑毒﹐八月記初遊。出遊二首來往人間不計年﹐一枝筇竹雪垂肩。掃除身外閒名利﹐師友書中古聖賢。支遁山前饒石水﹐葛洪井畔慘風煙。小癡大黠君無笑﹐買斷秋光不用錢。又

行路迢迢入谷斜﹐系驢來憩野人家。山童負擔賣紅果﹐村女緣籬采碧花。篝火就炊朝甑飯﹐汲泉自煮午甌茶。閒遊本自無程數﹐邂逅何妨一笑嘩。東窗獨坐書懷秋豪外物不關心﹐竹塢梅村惜未深。蓬戶夜涼燈煜爚﹐盆山雨潤木蕭森。潔齋入靜三燻沐﹐宴坐降魔七縱擒。但恨圖書闕調護﹐不勝鼠嚙與虫侵。書嘆齊民困衣食﹐如疲馬思秣。我欲達其情﹐疏遠畏彊聒。有司或苛取﹐兼並亦豪奪。正如橫江网﹐一舉孰能脫。政本在養民﹐此論豈迂闊。我今𨿽退休﹐嘗綴廷議末。明恩殊未報﹐敢自同衣褐。吾君不可負﹐願治甚饑渴。荷鋤五畝畦蔬地﹐秋來日荷鋤。何曾笑爾輩﹐但覺愛吾廬。膽怯沽官釀﹐瞳昏讀監書。區區尙多事﹐未解雜樵漁。病臥老境偏饒臥﹐秋天不肯晴。愁憑書解散﹐病仗藥支撐。果熟鳥烏樂﹐村深雞犬聲。邊頭定何似﹐頗說募新兵。秋夜獨坐聞裏中鼓吹聲收盡浮雲見素娥﹐靑天脈脈映明河。時平里巷吹彈鬧﹐歲熟人家嫁娶多。髙會不知淸夜永﹐散歸想見醉顏酡。小窗燈火晶熒處﹐也有人賡七月歌。老嘆老翁終曰飽還嬉﹐常拾兒童竹馬騎。食爲齒搖艱咀嚼﹐冠因發少易傾欹。烏烏歌罷人誰問﹐咄咄書成自不知。堪笑殘生似蒲柳﹐秋風未到已先衰。艸堂南出湖壖有廢堤﹐艸堂只在鸛巢西。淸風滿榻眠初起﹐落葉平溝路欲迷。新酒已知迎社熟﹐秋鶯猶作傍檐啼。鄰翁相遇饒言笑﹐共喜年丰米價低。齋中讀書罷有感少年學問苦匆匆﹐弦誦光陰轉手空。聖域淵源𨿽自力﹐故交零落與誰同。荒村莫恨身垂老﹐後世元知論自公。但掩齋扉憑曲幾﹐忘憂正在寂寥中。雨欲作步至浦口雨作千山暗﹐風來萬木號。放懷忘世事﹐徐步出亭臯。野處惟知遁﹐心期不復豪。宋淸捐善藥﹐須賈遺綈袍。寧乞陶翁食﹐難飠甫楚客糟。精心窮易老﹐餘力及莊騷。杖屨時行樂﹐鋤耰慣作勞。正令朝夕死﹐猶足遂吾髙。鏡湖有鳥名水鳧鳴於春夏間若曰打麥作飯偶有所感而作人生天地中﹐賦予各有限。所享過所賦﹐鮮不貽後患。玉食害而家﹐此語禹所難。麥飯勿謂薄﹐耕時泥及骭。土土畱竹爲挾﹐鹽酪調藜莧。吾愧人豈知﹐尙以陋見訕。恨亦見事遲﹐失腳墮名宦。千載梁伯鶯﹐巍然言無間。自述早畏危機避巧丸﹐長安未到意先闌。心如老馬𨿽知路﹐身似鳴蛙不屬官。閒駕柴車無遠近﹐旋沽村酒半甜酸。羣兒何足勞情恕﹐胸次從初抵海寬。秋興十二首晨興秋色已淒淒﹐咿喔猶聞隔浦雞。說與應門謝來客﹐要乘微雨理蔬畦。又

村酒甜酸市酒渾﹐猶勝終日對空樽。茅齋不柰秋蕭瑟﹐蹋雨來敲野店門。又

囷儲赤米枝梧飯﹐篋有靑氈準擬寒。政使堆金無處用﹐不須常貯一錢看。又

病起殘骸不自支﹐旋烹藜粥解饑羸。一編蠹簡靑燈下﹐恰似吳僧夜講時。又

莫笑門庭艸棘荒﹐也能隨事答年光。半瓶野店沽醇碧﹐一畚鄰園餉矮黃。又

白頭韭美腌齏熟﹐赤頁尾魚鮮斫魚曾成。卻對盤飧三太息﹐老年一飽費經營。又

淹速從來但信緣﹐襟懷無日不超然。喚船渡口因閒立﹐待飯僧牀得斬足眠。又

懲羹吹齏豈其非﹐亡羊補牢理所宜。白頭始訪金丹術﹐莫笑龜堂見事遲。又

赫赫能令京兆死﹐沾沾正坐魏其愚。何如陸子山行樂﹐臚膊常懸酒一壺。又

放翁老矣欲何之﹐采藥名山更不疑。但入剡中行百里﹐姓名顏狀有誰知。又

樵客髙僧兩斷蓬﹐偶同煙榜泛秋風。棲賢雪夜匆匆別﹐豈意相逢在剡中。又

鼉鼓華鯨響寺廊﹐殘蕪落葉弄秋光。蹇驢系著門前柳﹐閒覓題名拂敗墻。秋夕書事二首秋夕初多露﹐漁家半掩扉。鵲飛山月出﹐犬吠市船歸。影瘦悲形瘁﹐冠偏感發稀。眼中無宿士﹐老我欲疇依。又

寂寂靑楓岸﹐蕭蕭白版扉。端居常懶動﹐偶出欲忘歸。時泰徵科簡﹐師還驛置稀。江村日無事﹐煙火自相依。薄粥薄粥枝梧未死身﹐饑腸且免轉車輪。從來不解周家意。養老常須祝鯁人。拄杖吾嘗評拄杖﹐妙處在輕堅。何日提攜汝﹐同登入峽船。小築二首小築淸溪尾﹐蕭森萬竹蟠。庵廬𨿽逼仄﹐庭戶亦平寬。摘果觀猿哺﹐開龍放鶴盤。澹然還過日﹐無處著悲歡。又

小築隨髙下﹐園池皆自然。鋤山得靈藥﹐屬斤坎遇寒泉。幽檻花房斂﹐深林果帶駢。鄰翁亦好事﹐相伴送流年。一編一編垂首北窗前﹐皎皎寧當逐物遷。道有廢興何與我﹐心無愧怍始知天。昔嘗西戍八千里﹐今復東歸三十年。死去𨿽無勛業事﹐九原猶可見先賢。埭北煙村湖埭北﹐魚市廟壖東。急雨時時作﹐輕舟浦浦通。薪芻聚津口﹐簫鼓鬧林中。烏桕禁愁得﹐來朝數葉紅。風雨殘暑時嘗盡﹐淸風勢自回。重云韞日月﹐大雨挾風雷。老樹不自保﹐毀巢吁可哀。卻愁新雁到﹐暮境更禁催。解嘲心如頑石忘榮辱﹐身似孤云任去畱。酒甕飯囊君勿誚﹐也勝滿腹貯閒愁。識喜本自怕沾京洛塵﹐固應不吐相君茵。偶逃鼉作鯨吞地﹐幸保詩狂酒病身。傲世曾歌楚人鳳﹐著書久絕魯郊麟。山村且試筇枝興﹐風月秋來正一新。寓興窮巷無來客﹐秋風獨浩歌。壯年閒處老﹐佳日病中過。甚欲攜長鑱﹐仍思擁短蓑。逢山皆可隱﹐不必上三峨。老馬行老馬虺阝貴依晚照﹐自計豈堪三品料。玉鞭金絡付夢想﹐瘦稗枯萁空咀噍。中原蝗旱胡運衰﹐王師北伐方傳詔。一聞戰鼓意气生﹐猶能爲國平燕趙。農家吳農耕澤澤﹐吳牛耳濕濕。農功何崇崇﹐農事常汲汲。冬休築陂防﹐丁壯皆雲集。春耕人在野﹐農具已山立。房櫳鳴機杼﹐煙雨暗蓑笠。尺薪仰有取﹐斷屨俛有拾。洪水昔滔天﹐得禹民乃粒。食不知所從﹐汝悔將何及。孩提同一初﹐勤惰在所習。周公有遺訓﹐請視七月什。對酒作齒落不廢嚼﹐足跛尙能履。書生之所遭﹐僥幸有如此。自知窮事業﹐元不直杯水。徒行若車安﹐蔬食如肉美。或時得鬥酒﹐亦復招鄰里。不肯歌烏烏﹐行矣呼起起。秋分後頓淒冷有感今年秋气早﹐木落不待黃。蟋蟀當在宇﹐遽已近我牀。況我老當逝﹐且復小彷徉。豈無一樽酒﹐亦有書在傍。飲酒讀古書﹐慨然想黃唐。耄矣狂未除﹐誰能藥膏肓。卽事示子遹四十已悲非少年﹐耄期何事每歡然。遊山夜雨眠僧院﹐沽酒秋風上釣船。諸友詩章來亹亹﹐小兒筆勢亦翩翩。眼邊不是常蕭索﹐終憶巢居訪老仙。醉中絕句二首有山有水登臨地﹐無病無愁嘯傲身。世念秋毫除未盡﹐麯生應恨白頭新。又

左飧右粥年年飽﹐南陌東阡處處閒。幸免催租敗幽興﹐豈容對酒惜酡顏。種麥墾地播宿麥﹐飯牛臨野池。未能貪佛日﹐正恐失農時。矻矻鋤耰力﹐勤勤祝史辭。嘉平得三白﹐吾飽豈無期。秋晚二首梧桐落井牀﹐蟋蟀在書堂。䢐歲聿雲暮﹐攬衣慨以慷。一生常蹭蹬﹐萬事略更嘗。賴有銘心語﹐南華論坐忘。又

身世呻吟裏﹐園廬寂寞中。家貧憂酒券﹐才盡畏詩筒。陂水瀦猶滿﹐山苗獲欲空。兒孫更力作﹐勿愧禹遺風。秋獲後卽事二首多稼如雲接百城﹐村村鼓樂賽西成。頓寬公賦私逋責﹐一洗兒啼婦嘆聲。社酒粥酉農供晚酌﹐秋菇玉潔芼晨烹。放翁醉飽摩便腹﹐自炙毫甌試雪坑。又

秋獲春耕力尙餘﹐雨中衤發襫種寒蔬。築居正可茨生艸﹐出市何妨借蹇驢。老境朝晡數匙飯﹐腐儒生死一編書。敲門忽有山旻山使﹐慚愧交情未作疏。行飯至湖上行飯消搖日有常﹐靑鞋又到古祠傍。殘蕪滿路無多綠﹐落葉投空不待黃。只道詩書能發冢﹐豈知博亦亡羊。此身只合都無事﹐時向湖橋看戲場。晨出昧爽睡饜足﹐起扶藜杖行。關山開曉色﹐艸木度秋聲。市晚船初發﹐奴勤地已耕。道邊多野菜﹐小摘助晨烹。老境一生幸免踐危機﹐老境還山飽蕨薇。智士固知窮有命﹐達人元謂死爲歸。臨窗蜀紙謄詩艸﹐出戶郿絳系褐衣。堪笑街頭小兒女﹐問予君是伯休非。憶昔憶昔梁州夜枕戈﹐東歸如此壯心何。蹉跎已失邯鄲步﹐悲壯空傳敕勒歌。今日扁舟釣煙水﹐當時重鎧渡冰河。自憐一覺寒窗夢﹐尙想浯溪石可磨。自嘲淸心不醉猩猩酒﹐省事那營燕燕巢。惟有著書殊未厭﹐暮年鐵硯亦成凹。解嘲我生學語卽耽書﹐萬卷縱橫眼欲枯。莫道終身作魚蠹﹐爾來書外有工夫。新寒小雨戒新寒﹐衡茆已怯寬。甑香炊紫角﹐門靜掛黃團。扶杖穿茶塢﹐移舟傍釣灘。欲知秋有信﹐霜鬢不勝繁。夜歸野店晡炊飯﹐溪橋夜據鞍。天回河絡角﹐海闊斗闌干。牧捨牛生犢﹐蔬園犬逐獾。今年時序早﹐九月已淸寒。夢中作萬里行求藥﹐三生誓棄官。鶴巢投暮宿﹐松續朝餐。進火金丹熟﹐淩風玉宇寒。人間日月速﹐歲歷又將殘。自勵中年已懼小人歸﹐況是駸駸耄及時。气惰欲歸思友助﹐學衰不進賴兒規。無功追愧淸時祿﹐有命何憂晚節饑。羸病今年能未死﹐潛心更下董生帷。九月一日未明起坐病骨淸羸八十餘﹐空齋淒冷五更初。忽聞云表新來雁﹐起讀燈前未竟書。坐久屢傳雞喔喔﹐夢殘猶化蝶蘧蘧。農功漸畢身無事﹐約束家童種晚蔬。小疾偶書書生本願致時康﹐自怪秋來疾在牀。胸次豈無醫國策﹐囊中幸有活人方。但知元气爲根本﹐正使長生亦秕糠。豎子何勞一除掃﹐區區猶欲恃膏肓。初寒晨起推枕悠然起﹐寒燈誰與同。曉窗俄已白﹐宿火尙能紅。老境呻吟外﹐年華寂寞中。長饑亦何恨﹐聊復固吾窮。霜降前四日頗寒艸木初黃落﹐風雲屢闔開。兒童鋤麥罷﹐鄰里賽神回。鷹擊喜霜近﹐鸛鳴知雨來。盛衰君勿嘆﹐已有復然灰。題驛壁輪囷古柳驛門前﹐糴米歸遲突未煙。隨計入都今四紀﹐驢寒僕瘦只依然。閒遊大冠長劍已焉哉﹐短褐禿巾歸去來。五世業儒書有種﹐一生任運仕無媒。麥經小雨家家下﹐菊著新霜處處開。自笑閒遊心未歇﹐靑鞋蹋碎白雲堆。貧捨寫興二首深山木食猶堪飽﹐上古巢居亦自安。麥飯艸廬吾已過﹐故應髙臥有餘歡。又

粲粲新霜縞瓦溝﹐離離寒菜入盤羞。贅童擁彗掃枯葉﹐瞶婢挑燈縫破裘。秋晚雨中作新雁南來歲又殘﹐蕭蕭風雨暗江幹。客疏似悉爾來病﹐酒薄不禁如許寒。艸絡籬頭花尙碧﹐樹當浦口葉初丹。醉來且擁黃糸由睡﹐莫問何時后土乾。待旦晨光殘澹月﹐急點殺寒更。歷歷記孤夢﹐悠悠帶宿酲。攬衣推枕起﹐亂髮牀行。嘆息人間事﹐還隨初日生。夜意浮雲掃盡天如水﹐十里疏鐘到野堂。窗紙月明人不睡﹐屋茅霜冷夜初長。歸休固已師沮溺﹐承學猶能陋漢唐。安得子孫常念此﹐不妨世世業耕桑。湖村四十來居湖上村﹐翩翩七見攺初元。風梢解籜竹過母﹐露葉成陰桐有孫。渴鹿出林窺藥井﹐馴鷗掠水傍棋軒。老人不用誇頑健﹐時看孫曾浴畫盆。連夕熟睡戲書投幘塵機息﹐捐書困味長。早眠猶有日﹐晚起已無霜。蝶入三更枕﹐龜搘八尺牀。昏昏君莫笑﹐差勝醉爲鄕。小軒砧杵聲中去日遒﹐小軒風露一簾秋。人間走徧心如石﹐分付寒替說愁。曉寒悠悠殘夢伴殘更﹐萬木風號曉气淸。雞唱欲闌聞井汲﹐月痕漸淺覺窗明。突煙騰碧炊初動﹐衣焙堆紅火已生。小閣翻書裘褐暖﹐早朝霜滑愧公卿。次韻朝陵葉院察見寄憶昨翩然別眾仙﹐秋風吹鬢感凋年。虛齋無復客滿座﹐敗橐空餘詩百篇。髙誼未忘林下約﹐淸吟重結社中緣。不教落在塵埃地﹐萬頃煙波一釣船。書意巢山遠下濕﹐止酒謝中乾。粗得養生妙﹐孰能非意幹。掛冠身始貴﹐屏藥疾方安。自笑猶多事﹐時時把釣竿。九月下旬卽事霜晚知蕎熟﹐山寒喜酒酉農。黃絲聽夜織﹐赤米看晨舂。儲藥扶持老﹐收薪準備冬。兒扶還客拜﹐顧影嘆龍鐘。城南城南亭榭鎖閒坊﹐孤鶴歸來只自傷。塵漬苔侵數行墨﹐爾來誰爲拂頹墻。舟中記夢石帆山下一漁翁﹐風雨蕭蕭臥短篷。幽夢覺時還自笑﹐閬州城北看蠶叢。送周郎我居山陰古大澤﹐四顧茫茫煙水白。平時轍迹所不到﹐玉樹郎君肯來客。衡門僅可俯首過﹐陋室眞成容膝迮。木盤設食菜數箸﹐共飽知君不予責。期年相從無夜旦﹐一日復有千里隔。送君津頭淚如綆﹐老身恨不生羽翮。江湖道山僉非一二﹐觸處兢畏眞良策。從今日望平安書﹐我欲燈前手親拆。村捨得近報有感莫謂山村僻﹐時聞詔令傳。寬民除宿負﹐募士戍新邊。霜重瓦欲裂﹐月明人少眠。殘年抱遺恨﹐終愧祖生鞭。貧嘆老叟年年病﹐書生世世貧。盜寧窺破橐﹐雀亦棄空囷。屋壞須撐拄﹐衣穿厭補紉。今朝風日美﹐且復過比鄰。明日復作一首自解霜寒衣絮薄﹐日暮爨煙微。冀北馬空老﹐遼東鶴幸歸。飄零舊交少﹐衰疾壯心違。每顧兒童笑﹐吾貧未解圍。子虡調官行在寓飠玆團巷初冬遽寒甚作兩絕句寄之歲晚江湖行路難﹐一樽何日共開顏。汝方僵臥飠玆團巷﹐我亦饑吟飯顆山。又

知汝彈冠意易闌﹐苦貧未免覓微官。飠玆團巷口殘燈火﹐愁絕霜風十月寒。詩集卷六十九一百首初冬步至東村八月風吹粳稻香﹐九月蕎熟天始霜。男耕女飠盍常滿野﹐宿麥覆塊皆蒼蒼。丰年比屋喜迎客﹐花底何曾酒杯迮。家人但覓浩歌聲﹐不在東阡在南陌。南門散策二首結宇溪一曲﹐兩山左右之。橫木以爲門﹐斷竹作短籬。本無剝啄客﹐門牡固不施。甃路壞莫補﹐石罅生棘茨。野蔓不知名﹐丹實何累累。村童摘不訶﹐吾亦愛吾兒。又

槐楸陰最茂﹐秋晚惟空枝。今日晴無風﹐散步適其宜。右扶靑溪杖﹐左挾斜川詩。石琢四腰鼓﹐可以休我疲。淸言出正始﹐不雜世論卑。野僧何處來﹐成此一段奇。思北鄰韓三翁西鄰因庵主南鄰章老秀才二首韓翁生不識官府﹐半醉長歌老煙浦。因師老乃學長齋﹐白飯靑蔬自炊煮。二君要是可喜人﹐未嘗一語欺其鄰。有過無過姑置之﹐後生孰能如此眞。又

鄕閭耆宿非復前﹐老章病死今三年。朝來出門爲太息﹐不見此翁催社錢。我比翁𨿽差識字﹐向來推擇嘗爲吏。事功自計無一毫﹐尙不如翁終日醉。二毀茶杯得之久﹐石硯日在前。一朝忽墜地﹐質毀不復全。附著以膠漆﹐入用更可憐。杯猶奉飲歠﹐硯不廢磨研。向使遂破碎﹐亦當歸之天。動心則不可﹐此物何足捐。大風不能出戶昨日欲出病見畱﹐今日可出風復作。室虛窗白鑪火暖﹐閉戶幸有圖書樂。一杯淡粥飽則已﹐下箸豈復思藜藿。山禽念我太寂寥﹐故作叩門聲剝啄。晚菊蒲柳如懦夫﹐望秋已凋黃。菊花如志士﹐過時有餘香。眷言東籬下﹐數株弄秋光。粲粲滋夕露﹐英英傲晨霜。髙人寄幽情﹐采以泛酒觴。投分眞耐久﹐歲晚歸枕囊。捨南雜興三首淅淅暮風生﹐暉暉殘月明。開門喜閒望﹐扶杖得徐行。霜薄樹多綠﹐泉流溝有聲。兒童殊可念﹐畫地作棋枰。又

莎徑依山曲﹐柴扉並水開。不因行藥出﹐卽爲覓詩來。戒婢挑蔬甲﹐催兒屬斤芋魁。隨宜也能飽﹐漂母未須哀。又

麻菽連枝熟﹐柴荊盡日關。臨池驚鷺起﹐倚柱待云還。倦憩石腰鼓﹐行攜銅博山。老人無定意﹐所到卽開顏。自詒二首足蹇須人慣﹐顏衰著黶多。飯遲惟靜臥﹐酒至亦髙歌。蝗死繁蔬甲﹐霜淸長樂窠。經旬鄰父病﹐且喜復來過。又

莫笑幽棲僻﹐謀生亦未疏。殘囷具薄粥﹐半俸補殘書。均節貧無患﹐安恬疾可除。𨿽云苦寒近﹐隨手蓄薪樗。風霜天上風霜慘﹐人間日月遒。江湖南北雁﹐原野雨晴鳩。莽蒼新阡陌﹐凋零舊輩流。惟應赤藤杖﹐伴我送悠悠。十月紅樹平沙十月天﹐放翁今作水中仙。冬冬林外迎神鼓﹐只只溪頭下釣船。世事極知吾有命﹐俗人終與汝無緣。菊花枯盡香猶在﹐又付東籬一醉眠。記夢久住人間豈自期﹐斷砧殘角助淒悲。徵行忽入夜來夢﹐意气尙如年少時。絕塞但驚天似水﹐流年不記鬢成絲。此身死去詩猶在﹐未必無人蠶見知。幽興池水車初滿﹐荊籬補已成。身閒詩簡淡﹐心靜夢和平。雁後寒鴉至﹐楓先桕葉赤貞。居然足幽興﹐未嘆歲崢嶸。夜聞雨聲我似騎驢孟浩然﹐帽邊隨意領山川。忽聞風雨掠窗外﹐便覺江湖在眼前。路過郵亭知幾處﹐身如估客不論年。未妨剩擁寒衾臥﹐嬴取孤吟入斷編。訪山家捨舟步上若耶溪﹐壽櫟修藤路欲迷。僧院倚山馴栗鼠﹐野塘漲水下茭雞。艸侵古路迢迢遠﹐云傍行人故故低。薄暮但尋遺毳去﹐山家正在鶴巢西。自法云回過魯墟故居枳籬數掩閉柴扉﹐臼碓聲中煙火微。雪暗杜陵無雁下﹐云迷遼海有人歸。耕疇且復償初願﹐官路那知脫駭機。更有冬來歡喜事﹐芋魁豆兩不勝肥。旅捨寺鍾吹動四山昏﹐系纜來投江上村。木落不妨生意足﹐水歸猶有漲痕存。鑪紅手暖書差健﹐鼎沸湯深酒易溫。勿爲無年憂寇竊﹐狺狺小犬護籬門。書幾試筆鬢毛蕭颯齒牙疏﹐九十侵尋八十餘。屋小苦寒猶省火﹐窗明新霽倍添書。解梁已報偏師入﹐上谷方看大盜除。藥笈箸囊幸無恙﹐蓮峯吾亦葺吾廬。道室偶書置心常在結繩前﹐縱未登仙亦永年。秦不及期周過歷﹐灼然由我不由天。觀渡江諸人詩中朝文有漢唐風﹐南渡詩人尙數公。正使詞源有深淺﹐病懷羈思亦相同。村居閒甚戲作二首人厭塵囂欲學仙﹐上天官府更紛然。不如嘯傲東籬下﹐且作人間過數年。又

題詩本是閒中趣﹐卻爲吟哦占卻閒。我欲從今焚筆硯﹐興來隨分看靑山。夜投山家四首驀溝上阪到山家﹐牧豎應門兩髻丫。葑火正紅煨芋熟﹐豈知新貴築堤沙。又

夜行山步鼓冬冬﹐小市優場炬火紅。喚起少年巴蜀夢﹐宕渠山寺看蠶叢。又

生艸茨廬荊作扉﹐數家煙火自相依。大兒飼犢捨邊去﹐小兒捕魚溪口歸。又

房櫳深深績火明﹐垣屋蕭蕭礱穀聲。作官覓飽最繆算﹐羨爾爲農過一生。聞西師復華州二首西師驛上破番書﹐鄠杜眞成可卜居。細肋臥沙非望及﹐且炊黍飯食河魚。又

靑銅三百飲旗亭﹐關路騎驢半醉醒。雙鷺斜飛敷水綠﹐孤雲橫度華山靑。舟中捩柂柯橋北﹐維舟艸市西。月添霜气峭﹐天帶斗杓低。浦凍無魚躍﹐林深有鶴棲。不嫌村酒惡﹐也復醉如泥。得趙昌甫寄予及子遹詩去國雙蓬鬢﹐還山一鹿車。壯慚稽古淺﹐老悔養生疏。俗態慵開眼﹐髙吟獨起予。靑燈對餘子﹐並爲問何如。飯後登東山飯已茶未成﹐褰裳步山徑。𨿽云筋力衰﹐持杖猶濟勝。天髙樓塔麗﹐霜落溝港淨。豈惟野實丹﹐已覺林筍迸。井桐亦彊項﹐葉脫枝愈勁。啼鳥久不去﹐將無助幽興。盤紆穿翠谷﹐欹仄下危磴。所嗟無客來﹐誰與持麈柄。東村今日風日和﹐衰病亦少平。出門無所之﹐攜幼東村行。吳地冬未冰﹐濺濺溝水聲。山卉與野蔓﹐結實丹漆並。雞犬亦蕭散﹐如有世外情。舉手叩柴扉﹐病叟喜出迎。從我語蟬聯﹐未寒疇昔盟。解囊付之藥﹐與爾偕長生。石堰村木落山不蔽﹐水縮洲自獻。寒日晚更明﹐村巷曲折見。小婦鳴機杼﹐童子陳筆硯。農家𨿽苦貧﹐終勝異鄕縣。君看宦遊子﹐豈無墳墓戀。生死在故鄕﹐切勿慕乘傳。袖手袖手地鑪傍﹐身閒日自長。窗明蠹簡字﹐簾約篆盤香。道士傳琴譜﹐山僧送藥方。自然塵事遠﹐不用濯滄浪。幽居遣懷三首大患元因有此身﹐正須枵腹對空囷。扶持接客寧嗟老﹐質貸迎醫未厭貧。碓下罕遺雞啄粒﹐席間不掃鼠行塵。時時笑顧兒曹說﹐縱有煙霄莫問津。又

斜陽孤影嘆伶仃﹐橫案烏藤坐艸亭。閒久更知貧有味﹐病多那責藥無靈。農書甚欲從師授﹐忍字常須作座銘。更喜友生能餉酒﹐欣然一醉倒長瓶。又

習气深知要掃除﹐時時褊忿獨何歟。呼童不應自生火﹐待飯未來還讀書。世態詎堪閒處看﹐俗人自與我曹疏。作詩未必能傳後﹐要是幽懷得小攄。湖上晚歸蓬山再別四經秋﹐來日翩翩去日遒。無酒可傾殊省事﹐有詩渾忘亦良籌。梅花遮路如撩客﹐槲葉飄風已滿溝。湖上榜舟歸薄暮﹐斜陽紅入寺家樓。宿村捨驢瘦童僵小作程﹐村翁也復解逢迎。霜林已熟橙相饋﹐雪窖初開芋可羹。土榻圍鑪豆稭暖﹐荻簾當戶布機鳴。解囊自取殘編讀﹐何處人間無短檠。村飲二首雪前雪後梅初動﹐街北街南酒易賒。身健不妨隨處醉﹐有家未必勝無家。又

醉插江梅老更宜﹐猶能卜樹揀繁枝。假令住世十小劫﹐應愛此花無厭時。食野味包子戲作珍餉貧居少﹐寒云萬里寬。疊雙初中鵠﹐牢九已登盤。放箸摩便腹﹐呼童破小團。猶勝瀼西老﹐菜把仰園官。醉中作名醞羔兒坼密封﹐香粳玉粒出新舂。披綿珍魚差經旬熟﹐斫雪雙螯洗手供。吟罷欲沈江渚月﹐夢回初動寺樓鐘。鑪煙裊裊衣篝暖﹐未覺家風是老農。感老人生六十已爲衰﹐況我頹齡及耄期。對酒尙如年少日﹐愛書不減布衣時。遠遊每動辭家興﹐大藥方從出世師。但向靑編觀曩事﹐英雄何代不兒嬉。寺壁偶題斷山支徑得行吟﹐度石間穿林不厭深。雉挾兩雌飛谷口﹐烏將數子下墻陰。前三喜接髙人語﹐方寸寧容俗慮侵。少待新春好風日﹐不妨攜客更相尋。贈道流羽人邂逅飲旗亭﹐自說經年醉不醒。曾伴翰林遊赤壁﹐仍邀內史寫黃庭。古琴蛇蚹評無價﹐寶劍魚腸托有靈。太華何時尋此約﹐九霄風露宿靑冥。冬夕閒詠柳眼梅須漏泄春﹐江南又見物華新。終年幽興遺身世﹐半夜孤吟愴鬼神。客有疏親俱握手﹐酒無賢聖總濡唇。放翁自命君無笑﹐家世從來是散人。飯後自嘲歲熟家彌困﹐天寒酒闕傾。僅能炊稻飯﹐敢望糝藜羹。一榻解腰臥﹐四廊摩腹行。詩人要疏瘦﹐此日愧膨脝。感舊二首憶昔初乘上峽船﹐雪灘云岫過聯翩。匆匆不暇尋髙隱﹐遺恨於今四十年。又

雕鞍送客雙流驛﹐銀燭看花萬里橋。三十三年眞一夢﹐茆檐寒雨夜蕭蕭。村老畱飲乘興出遊眺﹐初不言所之。家人固難求﹐我亦不自知。投杖卻人扶﹐疾步莫能追。荒寒野廟壖﹐枯涸漚菅池。過門爭邀畱﹐具食不容辭。濁醪小甕釀﹐香飯別甑炊。瓦盆進豚肩﹐石臼搗花餈。新冬不易見﹐醉倒理亦宜。舉手謝主人﹐外彊中實衰。一觴可以起﹐它日更爲期。醉歌二首艸書大叫寫成圖﹐博隨聲喝作盧。何似卽今雲海上﹐千鈞彊弩射天吳。又

百騎河灘獵盛秋﹐至今血漬短貂裘。誰知老臥江湖上﹐猶枕當年虎髑髏。力耕力耕歲有一囷米﹐殘俸月無三萬錢。莫怪窮空心不動﹐正緣愚拙气差全。學經亹亹懸車後﹐秉禮拳拳易簀前。猶恨未能忘筆硯﹐小兒收拾又成編。春近開禧忽見第三春﹐身寄楓林野水濱。吾道幸逢天道在﹐物華又與歲華新。郊原處處堪行樂﹐道路人人可問津。剩辦靑革奚並布襪﹐若耶已報綠生鱗。夜坐聞鼓聲村居樂飲鼓冬冬﹐亭障無虞歲屢丰。誰道喧呼妨熟睡﹐老人自愛地鑪紅。小室地褊焚香室﹐窗昏釀雪天。爛炊二龠飯﹐側枕一肱眠。身似嬰兒日﹐家如太古年。貍奴不執鼠﹐同我愛靑氈。老景老死知無日﹐天公偶見寬。疾行逾百步﹐健啖每三餐。身瘦短裁褐﹐發稀低作冠。年來更小黠﹐不據伏波鞍。夜坐地僻少行迹﹐屋低便老人。鑪紅得淸坐﹐酒綠慰孤斟。吠犬驚飄葉﹐棲禽換暗林。人間固多難﹐感慨不須深。晨起小疾蠲除盡﹐閒愁墾辟空。時光雞唱裏﹐生計碓聲中。戒婢儲猿果﹐看奴織鶴籠。老人新得道﹐處處見神通。貧述寒生肌粟苦衣單﹐瘦減頭圍覺帽寬。荒寂在家猶逆旅﹐窮空養老亦蔬餐。柴靑竈突騰煙細﹐膏盡燈缸照字難。猶喜新醅三斗熟﹐半窗梅影助淸歡。自述勃落爲衣隱薜蘿﹐掃空塵抱養天和。過期未死更彊健﹐與世不諧猶嘯歌。野市蕭條殘葉滿﹐酒家零落廢壚多。石帆山下孤舟雨﹐借問君如此老何。十一月廿七日夜分披衣起坐神光自兩眥出若初日室中皆明作詩志之靈府無思踵息微﹐神光出眥射窗扉。大冠長劍竟何有﹐尺宅寸園今始歸。憂患過前皆夢事﹐功名自古與心違。三峯二室煙塵靜﹐要試霜天槲葉衣。歲暮遣興二首昔慕騷人賦遠遊﹐放懷蜀棧楚山秋。橘中尙可著四老﹐海外誰云無九州。薄酒時須澆舌本﹐閒愁莫遣上眉頭。幅巾短褐吾差便﹐實厭衣冠裹沐猴。又

病著愁侵並不支﹐孤村況遇歲殘時。水軒客散成舒嘯﹐山寺僧來得劇棋。銅鴨香生風裊裊﹐竹雞聲斷雨絲絲。新詩煆煉功何似﹐問著衰翁自不知。道室卽事四首看盡吳山看蜀山﹐歸來不減舊朱顏。宣和遺老凋零盡﹐況說祥符景徳間。又

松根茯苓味絕珍﹐甑中枸杞香動人。勸君下箸不領略﹐終作邙山一窖塵。又

徧遊海嶽卻歸秦﹐除卻南山萬事新。長劍髙車何足道﹐金人十二也成塵。又

黃金堆屋無處用﹐甲第連云誰與居。莫笑先生無僕馬﹐風雷萬里跨鯨魚。泛舟過金家埂贈賣薪王翁四首水生浦漵多浮鴨﹐風急汀洲有斷鴻。渺渺江天無限景﹐一時分付與樵翁。又

老人不復事農桑﹐點數雞豚亦未忘。洗腳上牀眞一快﹐稚孫漸長解燒湯。又

賣薪自可了鹽酪﹐治地何妨栽果蔬。我老鈍頑請半俸﹐比渠只有不能如。又

軟炊豆飯可支日﹐厚絮布襦聊過冬。閭巷家家歌聖澤﹐子孫世世業春農。冬晴歲暮常年雪正豪﹐今年暄暖減綈袍。春回山圃梅爭發﹐睡足茆檐日已髙。倉庾家家儲舊谷﹐笙歌店店賣新醪。太平气象方如許﹐寄語殘胡早遁逃。寄隱士乳竇寒猶滴﹐巖扉夜不扃。奇書窺鳥迹﹐靈藥得人形。浩浩天風積﹐冥冥海气淸。儻逢王內史﹐更爲乞黃庭。幽事老大常愁節物催﹐東皇又挽斗杓回。江天慘慘不成雪﹐山驛蕭蕭初見梅。隱士寄雲從地肺﹐遊僧問路上天臺。戲書幽事無時闕﹐古錦詩囊暮暮開。去新春才旬餘霽色可愛宦遊彊半侍仙祠﹐況是懸車耄及時。厚薄人情窮易見﹐陰晴天气病先知。綠樽一醉眞當勉﹐白髮千莖莫自疑。野渡山村梅柳動﹐身閒何處不熙熙。作雪遇大風遂晴雪作風散之﹐雪止風亦定。霽日上窗扉﹐明暖起我病。去春財十日﹐共喜時序正。晨興盥颒罷﹐白髮滿淸鏡。門前無客至﹐默臥弄麈柄。叢竹如有情﹐代我發孤詠。冬夜我生何多艱﹐塌地皆九折。君恩許歸休﹐幸與世俗絕。幽居鄰不覿﹐奚止掃車轍。地鑪淸夜中﹐危坐燈欲滅。開門月滿庭﹐皓皓如積雪。隔溪聞鶴鳴﹐靈府爲澄澈。書意三首飲酒以散愁﹐服藥以去病。區區賴外物﹐豈足語性命。淸晨坐堂上﹐萬事一袖手。愁病初無根﹐孰謂藥與酒。掀髯笑嵇阮﹐舉袂謝和緩。气住則神住﹐時至骨自換。又

解牛悟養生﹐牧羊知治民。通一萬事畢﹐我每思古人。小園財三畝﹐手自藝嘉木。先當培其根﹐又戒無欲速。老松臥澗底﹐千歲陵冰霜。我豈樗櫟哉﹐但取無伐傷。又

唐堯授人時﹐妙用均造化。我讀七月詩﹐周室亦其亞。彼用治四海﹐我斂之一身。至理之所在﹐大山等微塵。煉气以成眞﹐豈復有它術。譬如尊六經﹐百氏當盡黜。山房擾擾人間歲月移﹐山房幾度換茅茨。身遊與世相忘地﹐詩到令人不愛時。老鶴初來未丹頂﹐稚松親種已虯枝。東塗西抹非無意﹐皺面朱鉛太不宜。卽事六首老來百事似嬰兒﹐美睡甘餐只自知。陋屋略如營窟世﹐淳風不減結繩時。又

鴻冥固自辭矰繳﹐樗散猶能謝斧斤。況是溪山幽絕地﹐有人髙臥百重云。又

閒行靜坐樂誰知﹐紅飯靑蔬美有餘。常笑癡人不更事﹐時時愁嘆欲何須。又

有人叩戶皆吾友﹐得屋施牀卽我家。緩步東西行飯耳﹐元非看竹探梅花。又

了事如何省事奇﹐無心始覺有心癡。三更急雨紙窗破﹐正是擁鑪危坐時。又

髙人鬻駱放柳枝﹐豪士駿馬換蛾眉。人間解事誰如我﹐小蹇山童自謂宜。戍兵有新婚之明日遂行者予聞而悲之爲作絕句二首送女匆匆不擇日﹐彩繞羊身花照席。暮婚晨別已可悲﹐猶勝空房未相識。又

夜靜孤村聞笛聲﹐溪頭月落欲三更。不須吹徹陽關曲﹐中有徵人萬里情。夢中作野鶴翩仙啄粒微﹐碧桃縹緲著花稀。海山又見春風到﹐丹竈苔封人未歸。啜茶示兒輩圍坐團欒且勿嘩﹐飯餘共舉此甌茶。粗知道義死無憾﹐已迫耄期生有涯。小圃花光還滿眼﹐髙城漏鼓不停撾。閒人一笑眞當勉﹐小榼何妨問酒家。雨中示鄰里寒風吹細雨﹐白晝見日罕。經旬廢讀書﹐天豈成我懶。比鄰各無聊﹐會面苦不款。未嘗燒茶鐺﹐而況把酒碗。髙談極奇趣﹐散去意亦滿。癡黠未易名﹐要是工用短。記出遊所見我行初無折簡招﹐出門十里未覺遙。憩裝蕭蕭北崦寺﹐策蹇渺渺西村橋。眉頭那可遣愁到﹐舌本正要著酒澆。寒風朝作入裘褐﹐荒祠暮過奠桂椒。平郊煙斂見聚落﹐細路日落逢漁樵。安得丹靑王右轄﹐爲寫此段傳生綃。立春前七日聞有預作春盤邀客者戲作蓼芽蔬甲簇靑紅﹐盤箸紛紛笑語中。一餅不分空恨望﹐暮年知有幾春風。春前六日作夜枕夢回春雨聲﹐曉窗日出春鳥鳴。典衣沽酒莫辭醉﹐自有梅花爲解酲。詩集卷七十九十九首立春後作春不遺窮僻﹐天如念寂寥。鳥鳴知節換﹐池澑覺冰消。冷眊供新薺﹐輕裘換故貂。丰年無疾苦﹐鄰曲遞相招。舟中江天云斷漏斜暉﹐靡迆羣山翠作圍。帆影似經吳赤壁﹐櫓聲如下蜀靑衣。臥聞裂水長魚出﹐起看淩風健鶻飛。禹會橋邊最淸絕﹐憶曾深夜叩漁扉。小園春思二首小軒愁入丁香結﹐幽徑春生豆蔻梢。若論此時吟思苦﹐縱磨鐵硯也成凹。又

重臺諼艸初離土﹐百葉緗梅已滿枝。莫道山家殺風景﹐也能醉倒向東籬。禹祠祠宇嵯峨接寶坊﹐扁舟又系畫橋傍。豉添滿筋蒓絲紫﹐蜜漬堆盤粉餌香。團扇賣時春漸晚﹐夾衣換後日初長。故人零落今何在﹐空弔頹垣墨數行。今年開歲三日上元三夕立春人日皆大晴今歲晴和歷歲無﹐江城歌舞溢通衢。天心只向人心卜﹐不用殷勤問紫姑。題野人壁身如魚鳥出池籠﹐常在陂湖艸莽中。簫鼓相聞村社密﹐桑麻無際歲時丰。市墟買酒何人識﹐僧閣煎茶欠客同。久欲瀟湘寄淸嘯﹐它年一棹莫匆匆。小市春風小市畫橋橫﹐橋北橋南次第行。絕景惟詩號勍敵﹐閒愁賴酒作長城。樓臺到處靈和柳﹐簾幙誰家子晉笙。薄暮歸來漁火鬧﹐放翁自笑欲忘情。柳

春來無處不春風﹐偏在湖橋柳色中。看得淺黃成嫩綠﹐始知造物有全功。見事流光莫恨去聯翩﹐見事還疑勝昔年。細攺新詩須枕上﹐少畱劇飲待花前。陰陰竹塢安茶竈﹐淺淺汀著釣船。物外家風吾豈敢﹐散人名號亦充員。夜雨江邊依舊釣舟橫﹐萬事何曾有一成。空憶廬山風雨夜﹐自吹小竈煮蔓菁。自詒一廛東近會稽城﹐鑿破煙蕪俋俋耕。上藥養神非近效﹐善言銘座要躬行。論書尙欲心先正﹐學道寧容气不平。天付吾儕元自足﹐滿園春薺又堪烹。初春幽居二首滿榼芳醪手自攜﹐陂湖南北埭東西。茂林處處見松鼠﹐幽圃時時聞竹雞。零落斷雲斜鄣日﹐霏微過雨未成泥。老民不預人間事﹐但喜農疇漸可犁。又

小築園林淺鑿池﹐身閒隨事得遊嬉。幽花折得露猶濕﹐嘉木移來根不知。小蝶弄晴飛不去﹐珍禽喜靜語多時。風光未忍輕拋擲﹐聊付詩囊與酒卮。自勉學詩當學陶﹐學書當學顏。正復不能到﹐趣鄕已可觀。養气要使完﹐處身要使端。勿謂在屋漏﹐人見汝肺肝。節義實大閒﹐忠孝後代看。汝𨿽老將死﹐更勉未死間。春遊梅市移舟過古城﹐此行亦未闕逢迎。負薪野老無妻子﹐施藥山人隱姓名。風雨偏宜宿茅店﹐鹽醯不遣到藜羹。宣和版籍今誰在﹐似是天教樂太平。晝坐早春風雨暗江幹﹐羔酒狐裘不敵寒。輸與蒲龕深袖手﹐一鑪眞火養金丹。正月十六日送子虡至梅市歸舟示子遹策府還山白盡頭﹐一廛隨分葺菟裘。看燈𨿽幸新春健﹐無食猶懷卒歲憂。稚子與翁俱衤發襫﹐大兒出塞習兜鍪。它時別作謀生計﹐賣藥惟當學伯休。聞百舌春鳥𨿽儳言﹐春盡能齒昔舌。秋蚓與寒﹐亦各知時節。微物顧能此﹐人乃獨不然。君看甘陵黨﹐作孽非由天。畜一雞報曉聲淸圓而鳴每晚戲書絕句雞鳴平旦未爲遲﹐恰是山房睡覺時。著屐起尋溪上路﹐野梅猶有未殘枝。書村落間事東巷南巷新月明﹐南村北村戲鼓聲。家家輸賦及時足﹐耕有讓畔桑無爭。一村婚聘皆鄰里﹐婦姑孝慈均母子。兒從城中懷肉歸﹐婦滌鐺釜供刀匕。再拜進酒壽老人﹐慈顏一笑溫如春。太平無象今有象﹐窮虜何地生煙塵。行歌孤村小市負薪歌﹐造物其如此老何。靈藥已能驅疾豎﹐醇醪不用戰悲魔。開歲頗思江湖遊適健筆當年賦遠遊﹐卽今局促但堪羞。𨿽爲月下孤舟客﹐未醉天涯七澤秋。丹熟竟當金換骨﹐客來從笑雪蒙頭。龍泉本約同歸隱﹐肯爲春耕欲換牛。憶昨三首入蜀還吳迹已陳﹐蘭亭道上又逢春。諸君試取吾詩看﹐何異前身與後身。又

當年落魄錦江邊﹐物外常多宿世緣。先主廟中逢市隱﹐丈人觀裏識巢仙。又

萬里曾爲汗漫遊﹐豈知白首弄漁舟。會騎一鶴淩風去﹐何處人間無酒樓。排悶抱耒返東臯﹐初非憚作勞。饑寒凜未免﹐老病適相遭。開卷無如懶﹐飛觥豈復豪。不辭窮到死﹐猶足竊名髙。識喜齒搖徐自定﹐發脫卻重生。意適簪花舞﹐身輕捨杖行。僧招決棋戰﹐客讓主詩盟。尙欲瀟湘去﹐煙帆不計程。枕上作謝事還家一老農﹐悠然髙臥聽晨舂。𨿽無客共樽中酒﹐何至僧鳴飯後鐘。采若未能浮楚澤﹐思鱸猶欲釣吳松。自餘萬事慵開眼﹐知結宗門案幾重。近村去去柴車十里中﹐竹林密處路才通。漸聞水石豈知村近﹐遙望禾囷喜歲丰。漁艇往來春浪碧﹐人家髙下夕陽紅。百錢又向旗亭醉﹐自笑吾生亦未窮。讀史二首人間著腳盡危機﹐睡覺方知夢境非。莫怪富春江上客﹐一生不厭釣魚磯。又

榮悴紛紛醉夢中﹐轉頭何事不成空。全家采藥鹿門去﹐我憶襄陽龐徳公。羸臥羸臥將如老景何﹐小園風月且婆娑。茶因春困論交密﹐酒爲家貧作態多。馬上元無聽雞句﹐原頭那有飯牛歌。自憐遠屏猶多事﹐賣藥歸來買釣蓑。春感老厭紛紛懶入城﹐長亭小市近淸明。隴頭下漏初蕓艸﹐陌上吹簫正賣餳。多病更知生是贅﹐九原那恨死無名。但餘一事猶關念﹐萬里唐安闕寄聲。八十三吟石帆山下白頭人﹐八十三回見艸春。自愛安閒忘寂寞﹐天將彊健報淸貧。枯桐已爨寧求識﹐獘帚當捐卻自珍。桑薴家風君勿笑﹐它年猶得作茶神。小園花盛開厭住愁城徙醉鄕﹐春風也肯到山房。鴨頭綠漲池平岸﹐猩血紅深杏出墻。淡薄相遭心已懶﹐修行無力夢猶狂。更嗟著句多塵思﹐慚愧溪藤似截肪。出遊歸臥得雜詩八首江天缺月西南落﹐村路寒雞一再鳴。自笑此身羈旅慣﹐野橋孤店每關情。又

江村何處小茅茨﹐紅杏靑蒲雨過時。半幅生綃大年畫﹐一聯新句少遊詩。又

眼明未了觀山債﹐力在猶能涉水行。莫笑軒然誇老健﹐身存終勝得浮名。又

壯歲經春在醉鄕﹐老來數酌不禁當。正須獨倚蒲團坐﹐領略明窗半篆香。又

兒扶行飯出柴扉﹐傴僂方嗟气力微。道側偶逢耘麥叟﹐倚鋤閒話兩忘歸。又

久讀仙經學養形﹐未容便應少微星。一枝新鍛金雅觜﹐更向名山屬斤茯苓。又

薺花如雪滿中庭﹐乍出芭蕉一寸靑。老子掩關常謝客﹐短蓑鋤菜伴園丁。又

晚交數子多才傑﹐誰肯頻來寂寞鄕。但寄好詩三四幅﹐絕勝共笑億千場。感舊自蜀還吳會﹐先憑劍換牛。掃除狂習气﹐謝絕醉朋搗。去死時猶遠﹐餘生已覺浮。卽今眞憊矣﹐閉戶尙何求。寄龔立道龔子吳中第一流﹐老農何幸接英遊。難逢正似玉杵臼﹐易散便成風馬牛。淸夜話端思滚滚﹐暮年心事恐悠悠。何由喚得閶門棹﹐一醉千巖萬壑秋。寓嘆五福惟無富﹐嗟予得已多。禪房時托宿﹐酒市每酣歌。詩瘦慵看鏡﹐棋鏖恐爛柯。殘年猶有幾﹐切莫負漁蓑。春晚二首客夢初回夜漏殘﹐東村想見杏花繁。未能便逐啼鴉起﹐自掩屏風護曉寒。又

湖上春寒雁已歸﹐宿酲殘夢兩依依。也知晨起元無事﹐窗白鑪紅且攬衣。幽事二首跌宕人間歲月遷﹐賞心幽事故依然。潮通支浦漁舟活﹐露濕繁花醉帽偏。才盡賦詩愁壓倒﹐气衰對弈怯饒先。光陰風月空如昨﹐悵望蘭亭祓禊年。又

塵抱年來盡掃空﹐柴門幽事與誰同。水生初漲一溪綠﹐花落已浮千點紅。愁賴橐泉存舊法﹐困憑顧渚策新功。故人岷下無消息﹐尺素憑誰寄斷鴻。讀李杜詩濯錦滄浪客﹐靑蓮澹蕩人。才名塞天地﹐身世老風塵。士固難推挽﹐人誰不賤貧。明窗數編在﹐長與物華新。煙波卽事十首短髮垂肩不裹巾﹐世人誰識此翁眞。阻風江浦詩成束﹐賣藥山城醉過春。又

煙波深處臥孤篷﹐宿酒醒時聞斷鴻。最是平生會心事﹐蘆花千頃月明中。又

家浮野艇無常處﹐身是閒人不屬官。但有濁醪吾事足﹐浮名不作一錢看。又

落雁沙邊艇子斜﹐分明淸夢上三巴。眼明一點炊煙起﹐不是漁家卽酒家。又

雕胡炊飯芰荷衣﹐水退浮萍尙半扉。莫爲風波羨平地﹐人間處處是危機。又

夢筆橋邊聽午鐘﹐無窮煙水似吳松。前年送客曾來此﹐惟有山僧認得儂。又

浪迹人間數十年﹐年年散發醉江天。嶽陽樓上畱三日﹐聊與瀟湘結後緣。又

煙水蒼茫絕四鄰﹐幽棲無地著纖塵。蕭條雞犬楓林下﹐似是無懷太古民。又

歸老何須乞鏡湖﹐秋來日日飽蒓鱸。正令霖雨稱賢佐﹐未及煙波號釣徒。又

父子團欒到死時﹐漁家可樂更何疑。髙文大策人皆有﹐且聽煙波十絕詩。茅舍茅舍晨雞復暝鴉﹐暮年別自是生涯。貪眠久已遺人事﹐對酒猶能惜物華。出有兒孫持幾杖﹐歸從鄰曲話桑麻。日長亦莫憎春困﹐小竈何妨自煮茶。子遹入城三宿而歸獨坐淒然示以此篇吾兒早自立﹐所懼非饑寒。我歸自仙蓬﹐再疏請掛冠。明恩華其行﹐汝亟忝一官。得祿寧甚遠﹐懼違菽水歡。我年且九十﹐亦覺去汝難。生死要相守﹐豈憚聯徵鞍。但恐老益衰﹐千里愁關山。官期猶累歲﹐言之已辛酸。村醪瀉盎盆﹐山果亦滿盤。春風吹桃李﹐一笑且團欒。暮春新路至湖上示元敏時雨作未成﹐蒸溽思出門。湖塘直東西﹐行人各歸村。翻翻鳥投林﹐杳杳鐘鳴昏。羊牛爭迮路﹐煙火出短垣。吾兒望未到﹐誰與共盤飧。幽獨多惻愴﹐且復攜斯孫。歸來蓬窗下﹐聊可與晤言。閔雨臘雪不濡土﹐春風吹早塵。東吳貴粳稻﹐布種當及晨。千里方囂囂﹐坐視膏澤屯。民孽實自作﹐所賴天公仁。何時見秋獲﹐如山築髙囷。春和初遷坐堂中九月天始霜﹐澤中多烈風。東廂尋丈地﹐聊以安我躬。薪炭南山來﹐地鑪晨暮紅。二月春始和﹐如虫思舊蟄。艸堂𨿽褊小﹐門戶隨事葺。辟窗對小山﹐峯嶂爭岌。筆硯陳橫幾﹐圖書羅矮牀。頡頏燕雀聲﹐左右蘭茞芳。有時苦頑痺﹐杖藜寄相羊。折花與弄水﹐自適亦何常。春晴暄甚花開略無餘矣賦以寓感常年看花時﹐輒苦風雨厄。今年獨異此﹐遊人滿阡陌。翩翩出聯騎﹐往往醉墮幘。轉盼桃杏空﹐遂見辛夷坼。海棠尢可念﹐不耐暖日炙。胭脂成白雪﹐其意亦自惜。曾未淹旬時﹐春事欲掃迹。安得愛花心﹐堅頑如鐵石。春晚南陌東阡自在身﹐黃塵不污接禼巾。無方可染星星鬢﹐有酒能畱盎盎春。下豉已添蒓菜美﹐銜泥又見燕巢新。作公何益辛毗事﹐且是人間九十人。春陰溪上小軒作午醉初醒倚釣軒﹐悠然無與共淸言。風微僅足吹花片﹐雨細才能見水痕。杳杳暝鐘浮遠浦﹐離離煙樹識孤村。故人萬里山旻山下﹐安得書來慰斷魂。散策至湖上民家曳杖翩然入莽蒼﹐人間有此白雲鄕。風傳髙樹珍禽語﹐露濕幽叢藥艸香。農事正看春水白﹐客途漸愛午陰涼。餘年且就無羈束﹐社鼓冬冬樂未央。枕上聞雨聲小雨廉纖不濡土﹐忽聞檐澑喜無窮。斷知不作西山餓﹐多稼如雲在眼中。聞裏中有斗者作此示之老翁無所長﹐惟是更事多。生世與人處﹐烏可傷至和。秋毫不能忍﹐平地尋干戈。唾面聽自幹﹐彼忿自消磨。鄕鄰皆世舊﹐何至誓弗過。勗哉養子壽﹐它年住雞窠。春寒漁艇水流去﹐柴門風自開。餘寒爲醉地﹐多病作慵媒。莎艸鋤還出﹐鷗羣去復來。流年殊衮衮﹐殘鬢不禁催。石帆山下久矣移家住鹿門﹐偶然信腳到桃源。尙嫌名掛東林社﹐那問塵生北海樽。才盡極知詩艸艸﹐睡多常覺气昏昏。舊聞福地多靈藥﹐安得髙人與細論。餘寒漠漠餘寒透客衣﹐江村倍覺失春期。頡頏燕比常年晚﹐開落花爭數日遲。自九里平水至雲門陶山歷龍瑞禹祠而歸凡四日八首桐帽裘擁半酣﹐肩輿咿軋轉城南。牛過野水將新犢﹐女采柔桑起稚蠶。遺老年光重九十﹐故鄕春事及重三。種花築室知難辦﹐借地猶能結艸庵。又

細雨如絲映晚暉﹐店家小憩換徵衣。春農耕罷負犁去﹐村社祭餘懷肉歸。黃犢自依殘照臥﹐白鷗爭傍小灘飛。道邊舊識凋零盡﹐誰記遼天老令威。又

老子無心老尙狂﹐山程隨處寄倀倀。雲歸岫穴初收雨﹐水入陂塘正下秧。野客就林煨燕筍﹐蠶家負籠采雞桑。遠遊萬里知何樂﹐卻喜東歸住故鄕。又

老子山行肯遽回﹐直穿犖確上崔嵬。未誇腳力如平昔﹐且喜眉頭得暫開。廟後故梁龍化去﹐山前遺箭鶴銜來。囊錢已盡君無笑﹐艸艸猶能把一杯。又

我來恰值暮春初﹐晝漏微長小雨餘。苔蝕秦碑亡舊刻﹐龍歸禹穴護遺書。燕巢已壘泥猶濕﹐花片𨿽殘葉尙疏。到處不妨俱可樂﹐詩人爲底愛吾廬。又

輿似雞棲寄兩竿﹐山程三月尙春寒。麥苗吐穗初成實﹐梅子生仁已帶酸。買飯猶勝乞墦客﹐看耕僭學勸農官。還家莫道虛懷袖﹐筍蕨隨宜亦滿槃。又

點點桃花糝綠苔﹐入門倚杖意悠哉。數聲茶飯齋初散﹐一片溪雲雨欲來。老宿龍鐘嗟獨在﹐髙松磊砢憶新栽。世間萬事俱難料﹐未死重遊更幾回。又

我行隨處叩巖扉﹐覓得生薪旋燎衣。道士已驂鸞鶴去﹐山僧初自水雲歸。甕頭酒壓松肪熟﹐盤裏蔬供藥汞肥。老覺論心須世外﹐溪陰回首尙依依。春早得雨二首春早得甘澍﹐村鄰喜欲狂。天公終老手﹐處處出新秧。又

稻陂方渴雨﹐蠶箔卻憂寒。更有難知處﹐朱門惜牡丹。春晚二首窗戶迎新燕﹐階除集乳鴉。欲知春已暮﹐地上亦無花。又

思與春爲別﹐匆匆置一樽。明年尙彊健﹐扶杖候柴門。春晚南堂晨起二首秋風樹瘦勁﹐春露葉扶疏。夙興立堂上﹐短髮未暇梳。髙謝世俗攖﹐遊於物之初。靑黃災斷木﹐三四調羣狙。長生豈有巧﹐要令方寸虛。今年幸差健﹐小雨聊荷鋤。又

春陽染柳條﹐春風落花片。化工本無心﹐誰與催漏箭。俯仰財幾時﹐梁間有雛燕。人亦隨物遷﹐蒼然鏡中面。要當心鐵石﹐先登酣百戰。我豈兒女哉﹐秋風感團扇。見鵲補巢戲作臥看銜枝鵲補巢﹐方知此老懶堪嘲。山村四十餘年住﹐未省曾添一把茅。予素不工書故硯筆墨皆取具而已作詩自嘲我昔生兵間﹐淮洛靡安宅。髦入小學﹐童丱聚十百。先生依靈肘﹐教以兔園冊。僅能記姓名﹐筆硯固不擇。竈煤磨斷瓦﹐荻管隨手畫。稍長遊名揚﹐粗若分菽麥。偶窺文房譜﹐𨿽慕無由獲。筆惟可把握﹐墨取黑非白。硯得石卽已﹐殆可供搗帛。從渠膏粱子﹐竊視笑啞啞。春晚卽事四首桑麻夾道蔽行人﹐桃李隨風旋作塵。煜煜紅燈迎婦擔﹐冬冬畫鼓祭蠶神。又

小時抵死願春畱﹐老大逢春去卽休。今歲禹祠才一到﹐安能分日作邀遊。又

漁村樵市過殘春﹐八十三年老病身。殘虜遊魂苗渴雨﹐杜門憂國復憂民。又

龍骨車鳴水入塘﹐雨來猶可望丰穰。老農愛犢行泥緩﹐幼婦憂蠶采葉忙。懷昔髙皇市网收鳳麟﹐我得定交猶數人。陳山淸眞王逸少﹐李石風流賀季眞。書感一是端能服萬人﹐施行自足掃胡塵。南州不可無髙士﹐東國何妨有逐臣。夜中獨步庭下山月明如晝﹐江風冷似秋。衰遲亦可嘆﹐幽獨自成愁。斗柄垂江渚﹐笳聲下戍樓。我惟詩思在﹐從此亦宜休。詩集卷七十一一百一首憶昔憶昔紹興中﹐束帶陪眾彥。沐浴雨露私﹐艸木盡蔥茜。一朝窮達異﹐相遇忘慶唁。遠官楚蜀間﹐寂寞返鄕縣。於時同捨郎﹐貴者至鼎鉉。數奇益自屏﹐短褐失貧賤。俯仰五十載﹐未愧金百煉。忍饑菇蘆間﹐生理僅如綫。窮交誰耐久﹐晨暮一破硯。嘯歌楓林下﹐萬事付露電。惟有孤舟興﹐所至多勝踐。衡茅無定止﹐何處非郵傳。炊煙起沙際﹐跳魚裂波面。嘔啞緯車鳴﹐隱翳漁火見。簫鼓樂水神﹐鐘梵鬧竹院。我詩𨿽日衰﹐得句尙悲健。巍巍闕裏門﹐未嘗棄狂狷。放浪終餘年﹐造物不汝譴。雜詠十首仕困風波歸可樂﹐生如疣贅死何悲。極知此手終無巧﹐那得隨人盡作癡。又

鏡中顏狀年年攺﹐海內交朋日日疏。一慟寢門生意盡﹐從今無復季長書。又

女郎花樹新移種﹐官長梅園亦探租。作盡人間兒戲事﹐誰知空橐一錢無。又

一日日窮窮不醒﹐一年年老老如期。黃河卻有逢淸日﹐白髮應無返黑時。又

世間萬事本悠悠﹐自古詩人易白頭。莫羨老夫垂九十﹐一年添得一年愁。又

士騎牛著鐵冠﹐往來城市擁途觀。爭如老子無奇怪﹐惟是蓑衣伴釣竿。又

家圃菜肥忘肉食﹐村場酒美勝官壺。終年醉飽無憂責﹐莫怪愚公老不枯。又

官途所至尙偸閒﹐何況湖邊晝掩關。未愛好風吹醉袖﹐且貪微雨養盆山。又

斜風吹雨晚空濛﹐獨立溪邊兩鬢蓬。便過此生何所恨﹐百年彊半水雲中。又

病起淸月翟不自持﹐紗巾一幅倚筇枝。水沈香冷紅蕉晚﹐恰似道山羣玉時。曉思暮年多感愴﹐孤夢久不成。殘燈暗無焰﹐宿雨滴有聲。食少夜常饑﹐展轉空腸鳴。老雞𨿽三號﹐山窗終未明。默誦舊記書﹐更覺負平生。披衣搔短髮﹐壯志浩縱橫。幽居二首策府還家又五年﹐心常無事气常全。平生本不營三窟﹐此日何須直一錢。雨霽桑麻皆沃若﹐地偏雞犬亦翛然。閉門便造桃源境﹐不必秦人始是仙。又

橫艸無功負主恩﹐一生彊半臥衡門。蠹書身世元無憾﹐伏櫪光陰不更論。春雨負薪蘭渚市﹐秋風采藥石帆村。更思旋糴場中麥﹐暖熱塵埃老瓦盆。幽居卽事九首采藥鹿門山﹐釣魚富春渚。君看此气象﹐何止輩伊呂。直令終不偶﹐後人會知汝。亦不妨著書﹐世世祕囊褚。又

野寺促晨裝﹐古驛休破橐。𨿽云行役苦﹐客子心獨樂。家山幸歸來﹐未免嘆拘縛。安得萬里天﹐翩然下孤鶴。又

暮年乞殘骸﹐窮巷事幽屏。晨興食一簞﹐有味敵五鼎。終日無再炊﹐柰此夏晝永。枯腸不禁攪﹐戒婢罷煮茗。又

小石豈落雪花﹐修綆汲牛乳。幽人作茶供﹐爽气生眉宇。年來不把酒﹐杯榼委塵士。臥石聽松風﹐蕭然老桑薴。又

日鑄歲幾何﹐苞苴徧權門。野人求其類﹐金墺實弟晜。超然髙世韻﹐何獨驅睡昏。安得如吾宗﹐坐致顧渚園。又

酒能忘事物﹐不過在醉時。麯糵力旣盡﹐萬緒如盎絲。阿堵雅見疏﹐歡伯難與期。自憐善用短﹐時誦止酒詩。又

薰艾割蜜房﹐荷鋤掘吳術。誰烹彌明鼎﹐來薦維摩室。厚味不臘毒﹐上藥能愈疾。今夕風月佳﹐良會不可失。又

古人在山林﹐躬自事樵汲。我𨿽迫耄期﹐勤愼亦在習。掃地拂幾硯﹐何遽力弗給。卻笑杜陵翁﹐多臥少行立。又

屏居江海涯﹐杳杳菇薄深。俛仰夏令中﹐澤國正多陰。桑椹熟以紫﹐水鳥時遺音。偶得一瓢酒﹐鄰里聊相尋。醉歸二首夜分飲散酒家壚﹐歸路迢迢月滿湖。小豎竊言翁未醉﹐入門猶記露菖蒲。又

烏桕陰中把酒杯﹐山園處處熟楊梅。醉行踸踔人爭看﹐蹋盡斜陽蹋月來。書南堂壁二首數間破屋住郊野﹐暑雨時須自補茅。多病篇章無傑思﹐長閒樵牧有新交。荒唐但向先師愧﹐骯髒寧辭薄俗嘲。偶有會心成獨笑﹐一林春筍放煙梢。又

心混元知面合團﹐愚公骨相卻酸寒。雲山萬疊猶嫌淺﹐茆屋三間已覺寬。菜長何妨供小摘﹐花開聊得助幽歡。今朝忽有西村興﹐著起芒鞋不作難。五月雨空濛五月雨﹐景气一番新。換盡園林葉﹐洗空衢路塵。山郵惱行客﹐野渡滯歸人。獨有龜堂叟﹐涼風吹角巾。蠶麥村村桑暗少桑姑﹐戶戶麥丰無麥奴。又是一年春事了﹐繅絲搗笑相呼。早至園中湖上空濛雨熟梅﹐淸晨岸幘一悠哉。幽花不恨艸埋沒﹐密樹豈知禽去來。舊爲愛茶分水器﹐近緣炊爨得琴材。小丘僅見山如髻﹐尙愧韓公八尺臺。憶雲門諸寺三百六十日﹐安可日日愁。四百八十寺﹐要須寺寺遊。雲門若耶間﹐到處可淹畱。金像古殿﹐霜鐘發重樓。臨澗見魚躍﹐穿林聞鹿呦。亦有疏豁處﹐白鷺下綠疇。僧固非盡佳﹐終勝從公侯。夜闌煎蜜湯﹐豈不賢杯甌。澤居厭溽暑﹐慨思風露秋。晴雨俱可人﹐亦莫占鳴鳩。贛士曾興宗字光祖以其居癱癲谷圖來求詩髙人心虛萬物宗﹐家世常以仕易農。賣山本愛坡上竹﹐手種已偃巖前松。瀑泉三伏凜冰雪﹐谷聲十里酣笙鏞。了知自是一丘壑﹐不與金精爲附庸。以菜茹飲酒自嘲山澤有月翟儒﹐殘年病滿軀。拙疏難救藥﹐貧困不枝梧。海客畱苔脯﹐山僧餉筍枯。衰顏得村酒﹐猶解斬足時朱。五月二十一日風雨大作風雨縱橫夜徹明﹐須臾更覺勢如傾。出門已絕近村路﹐對面不聞髙語聲。銜舳江關多蜀估﹐宿師淮浦飽吳粳。老民願忍須臾死﹐傳檄方聞下百城。寄題栝蒼陳伯予主簿平楚亭琵琶洲上暮山奇﹐五十餘年役夢思。與子定交𨿽可樂﹐念身垂老亦成悲。遠遊倦似風枝鵲﹐愁思多於繭盎絲。安得往尋平楚約﹐一樽相屬醉題詩。卽事歸臥已如狐首丘﹐不妨解劍換吳牛。掃空身外閒榮辱﹐閱盡樽前舊輩流。學道漫希僧坐夏﹐憂時常愧士防秋。一年曆日開彊半﹐嘆息人間歲月遒。梅雨初霽梅雨忽已過﹐松風來颯然。吟多錦囊富﹐影瘦角巾偏。客祝加餐飯﹐兒憂少睡眠。衰骸累人久﹐撫事感餘年。夏日雜題六首東吳五月黃梅雨﹐南浦孤舟白髮翁。貂插朝冠金絡馬﹐多年不入夢魂中。又

午夢初回理舊琴﹐竹鑪重炷海南沈。茅檐三日蕭蕭雨﹐又展芭蕉數尺陰。又

新縫細葛作虫裯﹐簟展風漪凜欲秋。啼鳥一聲呼夢斷﹐依然書卷在牀頭。又

檐前桐影偏宜夏﹐葉底蟬聲漸報秋。莫道衰翁怯風露﹐也能覓醉水邊樓。又

渚蒲經雨送微馨﹐野鶴淩風有墮翎。歸入衡門天薄暮﹐淸溝淺浸雨三星。又

一葉兩葉病木﹐一點兩點疏螢流。水底星河秋脈脈﹐髮根風露夜颼颼。晚興地荒蓬藋與人齊﹐局促何曾厭屋低。村市船歸聞犬吠﹐寺樓鐘暝送鴉棲。山童新斫朱藤杖﹐傖婢能腌白苣齏。政欲出門尋酒伴﹐霏霏小雨又成泥。急雨蝸廬四壁僅容身﹐赫赫炎曦不貸人。正喜風淸三伏暑﹐已看雨壓九衢塵。寒泉不減中癙味﹐貢茗初嘗正焙新。安得淩空雙健羽﹐徑隨猿鶴上嶙峋。聽雨老態龍鐘疾未平﹐更堪俗事敗幽情。紗巾廚笛簟差堪樂﹐且聽蕭蕭暮雨聲。窮居戲詠賦分𨿽云薄﹐謀生亦自疏。但令書有種﹐敢恨食無餘。身病慵行立﹐庭荒廢掃除。寒溫𨿽泛禮﹐猶辱問何如。讀窮居五字慨然有感復作一首自解布褐營身足﹐茅茨置榻寬。食非依漂母﹐菜不仰園官。小蹇鞍韉黑﹐羸僮骨相酸。丹靑能寫此﹐千載尙傳觀。蒙恩封渭南縣伯因刻渭南伯印旋著朝衫拜九天﹐榮光夜半屬星。渭南且作詩人伴﹐敢望移封向酒泉。題門壁四十年來住此村﹐勝衣拜起有曾孫。市壚分熟容賒酒﹐鄰捨情親每饋飧。居似窮邊荒馬驛﹐身如深谷老桑門。幸知歲惡緣陂廢﹐安得農官與細論。雨霽雨霽禽魚樂﹐風生艸木香。老驚時易失﹐閒覺日偏長。閣閣蛙何怒﹐翩翩蝶許忙。閉門眞得計﹐切勿變軒昂。西村晚歸小塢花垂盡﹐平堤艸次迷。日長鶯語久﹐風定絮飛低。子響聞棋院﹐舟橫傍釣溪。歸途不知處﹐依約埭東西。連日云興气濁雨意欲成西南風輒大作比夜月明如晝鳩自呼鳴蚓自歌﹐何時甘澍一滂沱。封姨漫妒陽臺夢﹐卻付長空與素娥。考古考古無長晝﹐憂時少熟眠。偸生迫鐘漏﹐戰死愧兜鞬。莫報乾坤施﹐空驚歲月遷。藜羹安用糝﹐吾事本蕭然。殘春無幾述意二首試筆書盈紙﹐烹茶睡解圍。新蔬冷供麥﹐熟練制單衣。雛燕飛初穩﹐殘花見漸稀。年衰學不進﹐默默訟吾非。又

衰疾來無已﹐流年過若馳。家貧食易美﹐身老夢常悲。艸長增蛙怒﹐花空失蝶期。不堪多難日﹐更賦送春詩。南堂晨坐鏡湖淸絕似瀟湘﹐晨起焚香坐艸堂。日暖遊絲垂百尺﹐花殘新蜜釀千房。綠桑糝箔開蠶食﹐白水翻車浸稻秧。莫道村翁殺風景﹐也能沽酒答年光。記悔我悔不學農﹐力耕泥水中。二月始穡事﹐十月畢農功。我悔不學醫﹐早讀黃帝書。名方手自緝﹐上藥如山儲。不然去從戎﹐白首捍塞壖。最下作巫祝﹐爲國祈丰年。猶勝業文辭﹐志在斗升祿。一朝陪眾雋﹐所望亦已足。豈知賦命薄﹐平地成怨仇。生爲馬伏櫪﹐死爲狐首丘。已矣何所悲﹐但悔始謀錯。賦詩置座傍﹐聊以志吾怍。東園晚興宿葉自脫新葉生﹐東園忽已淸陰成。老夫東行復西行﹐烏藤瘦勁靑鞋輕。竹雞羣號似知雨﹐鵓鴣相喚還疑晴。萋萋幽艸上墻綠﹐氵虢氵虢細水循階鳴。蕭然濯手坐盤石﹐心地平安體舒適。靑山缺處紅日沈﹐杳杳長空送歸翮。晨起行園中晨日未出林﹐庭戶有爽气。僮奴課薪水﹐老子自擁彗。稻陂方閔雨﹐艸木亦焦頁卒頁。羣蛙汝何心﹐尙復作鼓吹。雷雨雲昏失南山﹐雷過撼北戶。天其哀此民﹐畀以三日雨。未言髙下足﹐十已得四五。雨勢殊未已﹐喜色徧農圃。稽首謁龍公﹐願言終有秋。民饑不敢辭﹐懼貽明主憂。戲書燕幾二首平生萬事付天公﹐白首山林不厭窮。一枕鳥聲殘夢裏﹐半窗花影獨吟中。柴荊日晚猶深閉﹐煙火年來只僅通。水品茶經常在手﹐前身疑是竟陵翁。又

飽知此手合鋤犁﹐剩喜東歸老故棲。僧乞新詩題院壁﹐人扶半醉下樓梯。少通朝籍讒銷骨﹐晚畏京塵悔噬臍。尙有遠遊心未死﹐夢攜猿鶴渡敷溪。喜雨一雨洗旱塵﹐吾廬气疏豁。土潤竹萌出﹐水長漁舟活。桑麻郁千里﹐夾道光如潑。憑髙望歸云﹐更覺原野闊。沈憂寬旅食﹐分喜到僧缽。但仰皇天慈﹐不必尢旱魃。閒適閉門萬事不相關﹐飽受人間一味閒。琴薦潤生諳雨至﹐衣篝香冷嘆春殘。早曾寄傲風煙表﹐晚尙鐘情水石間。小市酒旗能喚客﹐試尋鄰曲共開顏。早晴老病常貪睡﹐蕭蕭厭雨聲。翩然兩烏鵲﹐爲我報新晴。翦牡丹感懷雨聲點滴漏聲殘﹐短褐猶如二月寒。閉戶自憐今伏老﹐聯鞍誰記舊追歡。欲持藤榼沽春碧﹐自傍朱欄翦牡丹。不爲掛冠方寂寞﹐宦遊彊半是祠官。偶觀舊詩書嘆吾道運無積﹐何至墮畦畛。醯雞舞甕天﹐乃復自拘窘。外物豈移人﹐子顧不少忍。鶴井與狐妖﹐正可付一哂。繁華夢境鬧﹐零亂空花。可憐憨書生﹐尙學居易稹。我昔亦未免﹐吟哦啄肝腎。落筆過白雨﹐聚稿森束筍。幸能悟差早﹐念念常自憫。安得從碩儒﹐稽首謝不敏。聞蜀盜已平獻馘廟社喜而有述北伐西徵盡聖謨﹐天聲萬里慰來蘇。橫戈已見吞封豕﹐徒手何難取短狐。學士誰陳平蔡雅﹐將軍方上取燕圖。老生自憫歸耕久﹐無地能捐六尺軀。晚雨萬里雙芒﹐終年一布裘。病侵消壯志﹐醉著失閒愁。琴料憑僧問﹐巢居與鶴謀。晚來疏雨過﹐探借北窗秋。雨晴旱暵常思雨﹐沈陰卻喜晴。放船蓮蕩遠﹐岸幘竹風淸。淮浦戎初遁﹐興州道甫平。爲邦要持重﹐恐復議消兵。起晚自嘲辛苦一生何所獲﹐老向東阡與南陌。頭眩眼暗牙齒疏﹐能作人間幾時客。爾來偸惰更可笑﹐臥聽場中打新麥。老雞失旦也似儂﹐引頸一呼窗已白。閒中偶詠二首斷編殘稿本徒勞﹐橫得虛名亦已叨。不識狐書那是博﹐尙分鶴料敢言髙。巢山且欲營丹竈﹐跨海何當看雪濤。與世不諧終自許﹐笑人苦勸學飠甫糟。又

舉世紛紛名利間﹐天公偏賦此身閒。塵衣濯罷滄浪水﹐茅舍歸來會稽山。鄰捨擎盤分麥飯﹐野人曳杖叩柴關。酒逋詩債何時了﹐未死何妨且旋還。晚步湖塘少休民家瓜蔓緣籬竹﹐蘆芽刺岸沙。橫陂浮雁驚﹐古道暗桑麻。適遇扶犁叟﹐同休織屨家。村童亦可念﹐喚客手吒叉。獨酌罷夜坐不見麯生久﹐惠然相與娛。安能論斗石﹐僅可具盤盂。聽雨蒙僧衲﹐挑燈擁地鑪。勿生孤寂念﹐道伴有貍奴。雨中出門閒望有作急雨初來已瀉檐﹐淸香欲散更穿簾。年開九秩尙不死﹐坐對一編殊未饜。人笑黠癡俱得半﹐自憐貧病每相兼。說梅古謂能蠲渴﹐戲出街頭望酒簾。示二子豈不懷榮畏友朋﹐一生凜凜蹈春冰。任眞𨿽笑拘邊幅﹐達節寧容出準繩。自喜殘年如白傅﹐更憐諸子慕崔丞。耄期尙有江湖興﹐頑健人言見未曾。道室秋夜二首江上窮秋日﹐庵中獨夜時。丹靈驅豎子﹐神廟出嬰兒。梁熟猶餘夢﹐柯摧未畢棋。神仙元可學﹐往矣不須疑。又

道室生虛白﹐仙經寫硬黃。晨杯擎石髓﹐夜幾照松肪。眼力新生犢﹐心源百煉鋼。何當登日觀﹐萬里看扶桑。醉題雲棲澗飲未爲髙﹐起舞行歌亦足豪。試問食時觀本艸﹐何如酒後讀離騷。遊山不待飛雙舄﹐翦水無因得快刀。熟睡市壚君勿笑﹐年來隨事學飠甫糟。自詠二首忽忽殘年及耄期﹐淸晨對鏡不須悲。遠行久立𨿽差倦﹐未到人扶見客時。又

食飲從來戒失時﹐衣裘亦復要隨宜。老人最索調停處﹐正在初寒與半饑。秋晴身健心閒百慮輕﹐秋晴未必減春晴。晨窗暖日烘花气﹐午枕微風送鳥聲。韞玉硯凹宜墨色﹐冷金箋滑助詩情。少年風味嗟猶在﹐虛道歸休學力耕。門外獨望離離遠樹傍煙津﹐又見淸秋一歲新。老眼厭看南北路﹐流年暗換往來人。鑄金遺像誰能記﹐執玉來朝適已陳。況我風中斷蓬耳﹐夕陽空復一傷神。貧歌壽居福之首﹐貧爲士之常。造物賦我貧﹐乃以壽見償。處常而受福﹐每恐不得當。掬澗以沃渴﹐屑柏以爲糧。𨿽云未免饑﹐何至死道傍。猶勝遼東丁﹐化鶴還故鄕。秋晚雜興十二首汀樹猶靑未著霜﹐壠間稗穗已先黃。放翁皓首歸民籍﹐爛醉狂歌坐簀牀。又

昔遇髙皇起眾材﹐姓名曾得廁鄒枚。年逾八十猶賒死﹐卻伴鄰翁屬斤芋魁。又

老病侵淩不可當﹐時時攬鏡自悲傷。西風吹散朝來酒﹐依舊衰顏似葉黃。又

冷落秋風把酒杯﹐半酣直欲挽春回。今年菇菜嘗新晚﹐正與鱸魚一並來。又

置酒何由辦咄嗟﹐淸言深愧淡生涯。聊將橫浦紅絲石豈﹐自作蒙山紫筍茶。又

洗耳髙人恥見堯﹐看渠應不受弓招。精神徇物那能久﹐刀礪君看日日銷。又

石帆山下醉淸秋﹐常伴漁翁弄小舟。篛笠照溪吾自喜﹐貂蟬誰管出兜鍪。又

煙波萬頃鏡湖秋﹐淸嘯𨿽聞不可求。自是世間知者少﹐山林何代乏巢由。又

禹巡吾國三千歲﹐陳迹銷沈渺莽中。豈獨江山無定主﹐苔磯知換幾漁翁。又

江東誰復識重瞳﹐遺廟欹斜艸棘中。若比咿嚶念如意﹐烏江戰死尙英雄。又

漠漠漁村煙雨中﹐參差蒼檜映丹楓。古來畫手知多少﹐除卻範寬無此工。又

渺渺風煙接小江﹐牛頭山色滿蓬窗。門前西走錢塘路﹐也有閒人似老龐。霜風霜風近海夜颼颼﹐敢效庸人念褐裘。關吏𨿽通西域貢﹐王師猶護北平秋。黃旗馳癸有三捷﹐金印酬功多列侯。願補顏行身已老﹐區區畎畝亦私憂。贈丐士志士寧聞畢世窮﹐此間從古混蛇龍。尙能忍恥墦間祭﹐安用追慚飯後鐘。贈目眇者達人所遇有生涯﹐髙臥窮閻自一家。閱世正嫌巖下電﹐開樽且看霧中花。詩集卷七十二一百首閒遊所至少畱得長句五首畫橈艇子短驢鞦﹐野店山郵每小畱。瓜蔓水生初抹岸﹐梅黃雨細欲遮樓。遼東邂逅從歸鶴﹐海上逢迎得狎鷗。豈是人間偏好異﹐暮年難復作沈浮。又

垣屋參差桑竹繁﹐意行漫漫不知村。眼明可數遠山疊﹐足健直窮流水源。鷺引釣船經荻浦﹐牛隨牧笛入柴門。試尋髙處休行李﹐淸絕應須入夢魂。又

太平人物自諧嬉﹐及我靑鞋布襪時。丁壯趁晴收早粟﹐比鄰結伴絡新絲。圓鼙坎坎迎神社﹐大字翩翩賣酒旗。唔語豈無黃叔度﹐欲尋幽徑過牛醫。又

已過樵塢到漁村﹐逢著人家卽叩門。僧釜藜羹加糝美﹐市壚黍酒帶醅渾。頹齡更愧才能薄﹐故里方知輩行尊。身迫九原兒亦老﹐一經猶欲教諸孫。又

髙僧宴坐雪蒙頭﹐閒牧從來水牯牛。深院陰陰四檐雨﹐髙堂寂寂一簾秋。光明本自無餘欠﹐夢幻何曾有去畱。我亦翛然五湖客﹐不妨相與試茶甌。晚雨春旱久閔雨﹐夏潦復望晴。米盡薪亦絕﹐漲水與階平。山信得新粟﹐欣然聽舂聲。書生易滿足﹐筆硯還施行。南風柱礎乾﹐西照窗戶明。雨其遂已乎﹐努力趣秋成。翌日早晴澤居傍海壖﹐暑雨困積潦。四顧路俱絕﹐所至泥浩浩。坐臥敗屋中﹐兀若在孤島。得米無束薪﹐端憂令人老。今朝復何朝﹐浮雲散如掃。一蟬鳴髙槐﹐兩蝶點平艸。欣然受涼祑﹐便欲事幽討。呼童羈我駒﹐東走天臺道。一雨二十日一雨二十日﹐雨意殊未闌。我廬大澤中﹐四顧煙水寬。東家有小舟﹐借我不作難。鸕鶿與交鳥靑鳥﹐自是平生歡。更作十日期﹐水淺生小灘。相與極幽賞﹐勿待江月殘。入夏多雨𨿽止復作六月甲寅始大晴兼旬大雨無晝夜﹐積潦深虞敗吾稼。豈惟一飽墮緲茫﹐直恐下濕侵腰胯。南風忽從木未來﹐新月徘徊出云罅。州家出符縣家喜﹐泄水漸空梁可架。放翁亦復扶病起﹐旋築頹墻補茆捨。便合觀身作老禪﹐安心穩坐今年夏。題尊信齋並序吾友陳希眞求序名其書齋﹐予告子曰。韓文公言讀孟軻書﹐然後知孔子之道尊。晚得揚雄書﹐益尊信孟氏。因雄書而孟氏益尊﹐予謂孔子豈待人而尊。孟子亦豈待人而信﹐韓之言則過矣。然尊信孔孟者﹐實學者之本務也。請以名君齋﹐且爲詩以終吾意。於虖孔孟何其卓﹐如天日月地海嶽。正令舉世皆楊墨﹐邪正豈復勞商榷。𨿽然此道久橫流﹐執熱其誰不思濯。魯鄒遺書世皆讀﹐要以尊信爲善學。吾友希眞蓋其人﹐不肯俛首爲齷齪。羹藜飯豆欲老矣﹐功𨿽未竟志則愨。我居山陰子在閩﹐闕然不見千里邈。澤中久雨道路絕﹐叩戶忽聞聲剝啄。尊信二字子所知﹐妙質豈復須斤斲。伏生九十語已訛﹐失旦自慚猶喔喔。夏日雜詠四首閒居自無客﹐況復暑如焚。百折赴溪水﹐數峯當戶云。幽尋窮鹿徑﹐靜釣雜鷗羣。舊愛南華語﹐今方踐所聞。又

兀兀從誰語﹐目荒目荒寄一牀。不嗟頭似葆﹐但苦汗如漿。欹枕風生竹﹐鉤簾日轉廊。非由靜勝熱﹐本體自淸涼。又

蒲葦蕭蕭晚﹐楸梧肅肅陰。山童驚大鼾﹐林鳥伴微吟。蠻硯深瀦墨﹐吳箋熟搗砧。新詩與醉帖﹐自笑尙童心。又

省事心君靜﹐忘情眼界平。食便飧酪美﹐浴試葛衣輕。鶴整千年駕﹐鷗尋萬里盟。秋風卽在眼﹐作意上靑城。夏日四首颼颼風露髮根涼﹐月落菱歌盡意長。分得鏡湖才一曲﹐喫虧堪笑賀知章。又

新辟虛堂痛掃除﹐蕭然終日屏僮奴。此間恐是維摩室﹐除卻藜牀一物無。又

平明一浴汗無餘﹐坐覺胸中合太虛。舂玉作糜天所賜﹐不妨數箸進山蔬。又

艸芝方出峨眉老﹐力比金丹似更多。秦不及期周過歷﹐始知養壽在中和。苦熱炎歊行中天﹐曼膚汗翻水。纖糸希薄如霧﹐不異鎧被體。散發垂兩肩﹐萬事棄不理。寸陰若度歲﹐日暮何可俟。頗聞交廣間﹐暑又烈於此。此如不可耐﹐彼豈皆暍死。聊當扶短策﹐北澗弄淸泚。豈必拜賜冰﹐恩光動閭裏。予頃遊靑城數從上官道翁遊暑中忽思其人往年屢遊丈人祠﹐上官八十如嬰兒。自言少年聾不治﹐芝房松鬣可無饑。叩之不答但解頤﹐徳人之容端可師。我聞學道當精思﹐畢世不可須臾離。公𨿽泯默意可知﹐亡羊要是緣多歧。逝從公遊亦未遲﹐聯杖跨海尋安期。龜堂障日松棚正策功﹐幅巾聊得受微風。蟬聲不斷艸堂靜﹐潦水已歸村路通。拄杖閒行穿犖確﹐孤云時見起。東陽醇酎無由到﹐知負今年幾碧筒。夢中作二首試說山翁事﹐諸君且勿嘩。百年看似夢﹐萬里不思家。夜艾猶添酒﹐春殘更覓花。卻嗤勾漏令﹐辛苦學丹砂。又

平羌江上月﹐伴我故山來。幽興依然在﹐浮雲正爾開。淸秋才幾日﹐黃葉已成堆。未醉江樓酒﹐扁舟可得回。秋近頗有涼意平旦面數箸﹐晡時飯一杯。枝梧長日過﹐悵望早秋來。團扇尋詩寫﹐緇巾借樣裁。惟應水邊坐﹐待得市船回。夜坐中庭涼甚銀漢迢迢夜气澄﹐都忘朝暮困蚊蠅。月從東湧行空闊﹐風自南來洗鬱蒸。渴解似嘗仙掌露﹐魂淸如近玉壺冰。誰知此際超然處﹐不減廬山入定僧。東偏小室去日最遠每爲逃暑之地戲作五字肅肅檐陰轉﹐泠泠筧水鳴。髙墉日气遠﹐方簟午風淸。渴愛飧漿美﹐慵便葛屨輕。新秋忽在眼﹐結束問山程。野寺僧壁題名半闕訛﹐重來嘆息屢摩挲。林蟬欲斷暮復急﹐竹露如傾秋更多。半俸漸償賒酒券﹐故衫已換釣魚蓑。西窗一看枯棋罷﹐歸去還憂爛斧柯。南堂雜興八首車馬無聲畫漏長﹐野人與世已相忘。屏除長物軒楹爽﹐洗濯塵襟肺腑涼。秋近平郊鳴鸛鶴﹐日斜荒徑下牛羊。興來欲喚筇枝去﹐更盡銅鑪一炷香。又

新涼一夜入郊墟﹐晨起衣巾爽有餘。燕欲委巢雛盡去﹐扇猶在手意先疏。題詩又滿牛腰束﹐采藥常攜鴉觜鋤。湖上從今風月好﹐不妨隨處命籃輿。又

蛩聲每續蟬聲起﹐桐葉仍兼柳葉凋。懶惰心情疏筆硯﹐久長生計屬漁樵。鬋茅旋補東廂屋﹐伐石新成北港橋。物外髙人來往熟﹐等閒折簡也能招。又

耄齒東歸息故廬﹐聊持頑健托鄕閭。未忘麈尾淸淡興﹐常讀蠅頭細字書。貧甚尙能耕有犢﹐步輕那嘆出無驢。南堂又見秋風起﹐臥看溪云自捲舒。又

奔走當年一念差﹐歸休別覺是生涯。茆檐喚客家常飯﹐竹院隨僧自在茶。禪欠徧參寧得髓﹐詩緣獨學不名家。如今百事無能解﹐只擬淸秋上釣槎。又

十里城南禾黍村﹐白頭心事與誰論。惰偸已墜先人訓﹐迂拙仍辜聖主恩。病退時時親蠹簡﹐興來往往出柴門。斜陽倚杖君知否﹐收點雞豚及未昏。又

年過八十更應稀﹐又向淸秋聽搗衣。一片雨來書幔黑﹐數聲鐘斷釣船歸。酒墟好事能焚券﹐齏甕無情未解圍。剩欲出門尋一笑﹐故人零落嘆疇依。又

北連大澤驚秋早﹐東限連林覺曉遲。數箸藥苗畱客話﹐一鑪松火約僧棋。人間掃迹𨿽堪笑﹐物外論心頗自奇。有恨未償猶絕嘆﹐靑城交舊待多時。新秋往來湖山間四首車似雞棲舟似葉﹐百里何曾勞步屧。朝遊樵風弄淸泚﹐暮泊石帆登岌。旅飯𨿽舂才脫粟﹐僧羹無菜寧用挾。歸來村落未上燈﹐除卻禦風無此捷。又

會稽山下樵風溪﹐翠屏倒影靑玻璃。尢奇峭壁立千仞﹐行子欲上無階梯。商山坐看紫芝老﹐武陵無柰桃花迷。人間得意妄自喜﹐一哄憐汝眞醯雞。又

禹祠巍巍閱千代﹐廣殿修廊半傾壞。屹然遺窆每摩挲﹐石長苔侵字猶在。去年已愧曳杖來﹐今者更用兒扶拜。聊持一酌薦丹衷﹐衰疾龍鐘神所貸。又

健席髙檣梅市路﹐朱橋綠樹蘭亭步。兒時釣遊略可記﹐不料耄年猶此處。漁歌相和葦間起﹐菱船遠入煙中去。世間萬事等浮雲﹐耐久誰如兩芒屨。北崦毒熱憚輕出﹐新涼尋舊盟。西郊猶近市﹐北崦漸謀耕。松菊有佳色﹐山林無俗情。行行望續火﹐一點隔林明。小室逃暑千頃菇蒲萬里風﹐漁翁散發臥孤蓬。何如此室才尋丈﹐常在冰壺雪窖中。秋雨中作燈前劇論與誰同﹐中歲朋儕亦已空。行道敢希千載上﹐會心聊付一編中。雨侵壞甕新苔綠﹐秋入橫林數葉紅。莫怪又生湖海興﹐此身元自是孤蓬。目昏有感兩眥眵昏八十餘﹐爾來觸事覺空疏。何由四目如蒼頡﹐讀盡當年倚相書。幽居一曲淸溪帶淺山﹐幽居終日臥林間。丹經在昔曾親授﹐死籍從今或可刪。人笑拙疏安淡泊﹐天教彊健享淸閒。秋來漸有佳風月﹐擬與飛仙日往還。初秋卽事二首簾櫳雨過不勝淸﹐秋气依依似有情。髙棟尙餘雙燕宿﹐短莎先放百虫鳴。挑燈剩欲開書帙﹐擘蟹時須近酒角黃。卻愧鄰家常作苦﹐探租黃犢待寒耕。又

老來閱世苦匆匆﹐又見流年入鬢蓬。山徑濕螢黏露艸﹐井牀病葉秋風。鄰翁每共藜羹味﹐稚子能終汗簡功。造物於人元不薄﹐未須抵掌嘆囊空。山庖新舂禾罷禾亞滑如珠﹐旋壓犁祁軟勝酥。更翦藥苗挑野菜﹐山家不必遠庖廚。題道傍壁二首晚境那禁歲月催﹐幽花又見澗邊開。莫辭剩買旗亭酒﹐恐有騎驢李白來。又

湖廢財存十二三﹐拍堤漲水尙如藍。吾廬隱翳初非意﹐頗欲臨流結艸庵。訪野老農事元知要細評﹐野人有舊得尋盟。林深未見果蔬地﹐捨近先聞雞犬聲。春水築塘謀竭作﹐陽坡臥犢約同耕。老來常嘆人情薄﹐深愧今朝倒屣迎。書適架竹苫茅屋數椽﹐推開窗戶卽江天。微饑未遽愁長日﹐小疾何妨度厄年。孤鶴入秋偏警露﹐斷山欲雨自生煙。囊中妙法君知否﹐買斷淸閒不用錢。憶蜀憶昔西遊日﹐山旻峨勝事繁。題詩古柏廟﹐載酒海棠園。世故紛難料﹐年光浩莫論。所欣身尙健﹐短褐醉江村。生涯四首生涯數畦菜﹐心事一溪云。樵擔斜陽下﹐漁歌靜夜聞。門無俗駕到﹐廚有遠泉分。但了麯糵事﹐功名烏足云。又

身世茫如夢﹐門庭冷似冰。逢迎賣藥叟﹐辭謝乞錢僧。羸疾時時劇﹐衰顏日日增。人扶亦可出﹐要是藉烏藤。又

舊業桑麻在﹐頹齡耄耋過。虞卿著書晚﹐伏叟授經訛。井上磨樵斫﹐村東買釣蓑。傾身營一飽﹐自笑又蹉跎。又

殘年端有幾﹐寂寞寄滄洲。鳥宿千林暮﹐虫鳴四壁秋。風廊動砧杵﹐月壠把釒且耰。衣食隨宜具﹐何心復浪求。對食作潦餘多稼猶中熟﹐種晚嘉蔬亦半收。黃耳蕈生殊自喜﹐白頭韭長復何求。比量傍捨慚溫飽﹐誦詠農書儆墮偸。偶有一樽難獨啜﹐過門誰肯小遲畱。曉思昏昏斷夢帶餘酲﹐散發披衣坐待明。城角吹殘河漸隱﹐海氛消盡日初生。老農自得當年樂﹐癡子方爭後世名。莫怪閉門常懶出﹐卽今車蓋爲誰傾。戲書柳下人家枳作籬﹐小姑不畫入時眉。緯車聲出窗扉裏﹐正是新涼夜永時。梅市舟中作漕渠北向小橋通﹐漸入蒼茫大澤中。造物將無知我醉﹐故吹急雨打船篷。孤店孤店門前千萬峯﹐酒濃不抵別愁濃。明朝晴雨吾能卜﹐但聽蘭亭古寺鐘。過魯墟先太傅舊隱桑竹蕭條帶夕陽﹐故居依約古河傍。頹垣壞甕無尋處﹐父老猶言學士莊。步月鷗鷺論交有舊盟﹐越山勝處著柴荊。只思小閣焚香臥﹐偶作長堤蹋月行。湖闊煙鐘來縹渺﹐林疏漁火見分明。店家已賣新酒﹐一醉今宵似可成。拄杖示子遹拄杖相從四十年﹐交情耐久獨依然。西窮巫峽岷江路﹐北抵岐山渭水邊。早已歸休弄泉石﹐老猶緩步歷風煙。會同缽袋並禪版﹐付與兒孫世世傳。讀道書一境有神龍﹐歲不畏枯旱。爲國常得賢﹐百世不可亂。吾讀黃老書﹐掩卷每三嘆。正使未長生﹐去死亦差緩。如何不自力﹐白首猶漫漶。友朋死略盡﹐日月難把玩。豈無獨往願﹐兒孫苦羈絆。安得葛與陶﹐相從明此段。秋日睡起白露已過天益涼﹐練衣初覆篝鑪香。天其閔我老且憊﹐付以美睡聲撼墻。離騷古文傍倦枕﹐砥柱巨刻懸髙堂。睡餘一讀搔短髮﹐萬壑松風秋興長。書意屋漏徙我牀﹐窗破補其罅。衣穿傲狐貉﹐食淡忘膾炙。人生老可哀﹐百事就衰謝。我喜在得歸﹐味美如啖蔗。𨿽云茅茨陋﹐豈不賢傳捨。兒能牧雞豚﹐身自種桑柘。市壚酒易賒﹐鄰廏驢可借。睡任門生嘲﹐醉無官長罵。見書眼先閉﹐惰懶亦自赦。卻後五百年﹐林間作佳話。寄題龔立道崑山樓閒堂我居山陰古大澤﹐出門尙恨風煙迮。欲求曠快舒眼力﹐夢中去作棲閒客。棲閒主人計不疏﹐萬卷讀盡家藏書。平時不喜入城府﹐況肯自屈承明廬。聽雞束帶誰不爾﹐明時可仕君獨止。不妨借地作園林﹐買山豈是巢由事。秋雨書感二首新舂赤米摘靑蔬﹐一飽從來不願余。門外久無溫捲客﹐架中寧有熱官書。濁醪未廢時時歠﹐短髮猶須日日梳。自笑少年風味在﹐滿川煙雨正愁予。又

晨起開門雪滿簪﹐東崗一徑得幽尋。斷雲殘雨歲華晚﹐丹實碧花秋意深。林下已悲身老病﹐人間猶與俗浮沈。牀頭小甕今朝熟﹐又喚鄰翁共淺斟。弄筆少學文章竟不成﹐暮年腕弱字欹傾。抽毫欲下還休去﹐棐幾空憐似砥平。睡覺作二首世言黃帝華胥境﹐千古蓁荒孰再遊。但解消搖化蝴蝶﹐不須富貴慕蚍蜉。又

邯鄲夢事豈關身﹐未熟黃粱迹已陳。輸與烏衣老鈴下﹐日中睡覺一顰伸。秋思十首露濃壓架葡萄熟﹐日嫩登場禾罷禾亞香。商略人生如意事﹐及身彊健得還鄕。又

三三兩兩戲魚行﹐香餌才投去若驚。寄與扁舟五湖客﹐只當遠引過平生。又

一篇舊艸天臺賦﹐六幅新傳太華圖。占盡人間淸絕事﹐紫藤香起竹根鑪。又

村南村北鵓鴣鳴﹐小雨霏霏又作晴。拂枕欹眠不成夢﹐卻拖藤杖出門行。又

出門東行復西行﹐處處人家打稻聲。小甕秫醅𨿽未熟﹐後園楮蕈已堪烹。又

看云廬阜屏風疊﹐采藥嵩山冠子峯。行盡四方心未快﹐不如一棹醉吳松。又

桑竹成陰不見門﹐牛羊分路各歸村。前山雨過雲無迹﹐別浦潮回岸有痕。又

鄰砧落日數聲殘﹐汀樹秋風幾葉丹。冉冉淸愁來不斷﹐無方能使酒腸寬。又

老子齋居罷擊鮮﹐木盤竹箸每隨緣。鄰僧不用分香缽﹐蓮芡猶堪過半年。又

存神止慮自長年﹐黃老遺書漢尙傳。妙語𨿽傳人不省﹐卻從丹竈覓神仙。秋來苦貧戲作閉門髙臥養吾眞﹐說著生涯笑倒人。奴閔囊空辭雇直﹐婢愁爨冷拾炊薪。羹能有糝猶爲泰﹐地到無錐始是貧。一飯不妨支一日﹐讀書常愧聒比鄰。晚晴雨餘殘日入疏籬﹐變化相乘乃爾奇。千嶂暮云收盡後﹐一年秋暑洗空時。如山酒券不相貸﹐隔巷衣砧如許悲。剩欲出門紓滯思﹐交親零落與誰期。對月二首遠客厭徵路﹐流年逢素秋。不知今夜月﹐還照幾人愁。又

艸艸治杯盤﹐三更月露寒。茆檐𨿽隱翳﹐終勝客中看。出近村晚歸二首松枝代如意﹐練布制單衣。出每沾晨露﹐歸當送夕暉。野花當路發﹐沙鳥背人飛。到捨燈初上﹐茅檐聞踏機。又

苦雨秋將晚﹐羈愁酒易醺。百年終腐骨﹐萬事盡浮雲。果熟多猿嗛﹐林疏過鹿羣。亦思書觸目﹐老懶不成文。秋晚雞聲喔喔頻催曉﹐木葉颼颼已變秋。憂患縱多終彊項﹐饑寒未至且優遊。老羆尙欲身當道﹐乳虎何疑气食牛。但有一愁消未得﹐大兒白髮戍邊頭。犬雞小犬一何警﹐日夜吠籬落。老雞則不然﹐平旦方喔喔。勤惰各其性﹐於我何厚薄。糠粞一施之﹐且復慰寂寞。賣藥翁老翁如我老﹐賣藥以代耕。得錢付酒家﹐一毫不自營。浩歌和鄰叟﹐苦語誨後生。我欲爲作傳﹐無人知姓名。書裏中事事近接耳目﹐誕信良易知。頗疑有定數﹐一惑不可移。坐視非所安﹐忠告反取疑。𨿽抱愚直意﹐妄發悔曷追。書室雜興四首秋水淺出灘﹐秋葉落成陣。方喜風露淸﹐已嘆霜霰近。衰疾𨿽向平﹐不死亦堇堇。燈靑地鑪冷﹐吾學其少進。又

衣多藏之笥﹐食餘積之囷。我享旣有限﹐富亦豈勝貧。布褐本自溫﹐筍蕨固已珍。君看梁伯鸞﹐寄食終其身。又

老眼觀細書﹐紛然黑花墜。不如袖手坐﹐嘿誦舊所記。但恨志弗彊﹐編簡頗失次。後身作書生﹐努力究此事。又

學書五十年﹐其進不及寸。未能踐繩墨﹐況敢說豪健。𨿽然亦有用﹐尙足博粗飯。開學教牛經﹐坐市寫驢券。秋感瘦盡腰圍白盡頭﹐悲蛩聲裏落梧秋。短檠且慰經年別﹐豎褐猶懷卒歲憂。天地無私嗟獨困﹐風霜有信又殘秋。頑軀安得常彊健﹐更倚東吳寺寺樓。秋夜二首秋色滿江千﹐江楓已半丹。身閒詩簡淡﹐道勝夢輕安。偃蹇憐腰折﹐淸臒鄙麵團。何妨杵衣夜﹐又見歲將殘。又

落葉鳴遙夜﹐啼送暮秋。不知何許笛﹐故作此時愁。靑海三年戍﹐黃旗萬里侯。何如石帆下﹐煙雨釣滄洲。詩集卷七十三一百首秋日村捨二首會稽城南古大澤﹐霜晴水落煙波迮。寒風蕭蕭凋櫸柳﹐暖日暉暉秀蕎麥。傳聞新詔募新軍﹐復道公車納羣策。忠誠所感金石開﹐勉建功名垂竹帛。又

川云慘慘欲成雨﹐宿麥蒼蒼初覆土。芋肥一本可專車﹐蟹壯兩螯能敵虎。村村婚嫁花簇檐﹐廟廟禱祠神降語。兒孫力稼供賦租﹐千年萬年報明主。村遊閉戶苦無憀﹐行行不覺遙。人稀廢古井﹐水退築新橋。野店聽山雨﹐僧廚饋藥苗。湖中有髙士﹐拆簡恐難招。吳歌勝負兩蝸角﹐榮枯一蟻窠。人情苦翻覆﹐吾意欠蹉跎。困睫憑茶醒﹐衰顏賴酒酡。坐人能聽否﹐試爲若吳歌。秋感二首扶杖龍鐘迫耄期﹐江湖木落更堪悲。醉中光景似得志﹐夢裏朋儕如少時。落筆龍蛇仲蒙帖﹐滿懷風月季長詩。前朝名勝凋零盡﹐百歲關心只自知。又

聖世優容許乞身﹐歸來猶幸齒齊民。漁家那有懸車地﹐蔬食何施祝鯁人。獠婢臨溪漂衣絮﹐蠻童掃葉續炊薪。生涯如此仍秋暮﹐賴是從來慣處貧。紹興辛未至丙子六年間予年方壯每遇重九多與一時名士登髙於蕺山宇泰閣距開禧丁卯六十年憂患契闊何所不有追數同遊諸公乃無一人在者予猶彊健慘愴不能已賦詩識之故里登髙接雋遊﹐卽今不計幾番秋。一樽尙與菊花醉﹐萬事不禁江水流。薄命𨿽多死閭巷﹐逢時亦有至公侯。若論耄歲朱顏在﹐窮達皆當輸一籌。結茅結茆湖曲兩三間﹐客少柴荊盡日關。插架圖書娛晚暮﹐滿灘鷗鷺伴淸閒。壁龕吳晉千年字﹐窗納蓁稽萬疊山。自怪堅頑推不倒﹐時來臨水照蒼顏。老健年垂九十身猶健﹐竹屋荊扉不厭低。挈榼自沽深巷酒﹐擁衾遙聽別村雞。家添豚柵還堪賦﹐路認牛欄每不迷。惟恨窮秋開霽少﹐晚來小雨又成泥。幽居卽事二首壯歲本亡奇﹐頹齡又及斯。極知身有幾﹐惟是醉相宜。燒艸溫新犢﹐編籬護伏雌。謀生未忘念﹐笑語路傍兒。又

晚日照茅茨﹐西風吹接禼。貧思止酒易﹐老悔養丹遲。屬斤地秋畦藥﹐焚香夜揲蓍。呼兒具舟檝﹐吾欲上湘漓。秋晚書感犧象初心豈願才﹐溝中𨿽斷不須哀。吾生自信云舒捲﹐客態誰論燕去來。夕露正看沾艸棘﹐晨霜已見落楸槐。耄年閉戶眞無憾﹐葑火更闌熟芋魁。小市暮歸愛酒行行訪市酤﹐醉中亦有稚孫扶。林梢殘葉吹都盡﹐煙際孤舟遠欲無。野餉每思羹苜蓿﹐旅炊猶得飯雕胡。靑山在眼何時到﹐堪嘆年來病滿軀。寓嘆三首日夕羊牛下﹐月明烏鵲飛。林林皆有托﹐貿貿獨安歸。疾痼方求藥﹐秋髙未制衣。岷峨不遂隱﹐更恨昔謀非。又

交世非初志﹐謀生又絕疏。家貧思辟穀﹐人忌悔知書。門異回軒巷﹐乘無禿尾驢。老頑君勿怪﹐萬事有乘除。又

短髮不禁搔﹐紓悲賴濁醪。潦收溪瀨急﹐木落寺樓髙。善飯餘何欠﹐看云亦足豪。今朝有奇事﹐江浦得霜螯。題僧庵細路穿雲塢﹐危橋渡野塘。人稀土花碧﹐屋老瓦松長。憂患雙蓬鬢﹐裝資一布囊。燒薪藉餘暖﹐今夜有新霜。哭季長二首山旻山剡曲各天涯﹐死籍前時偶脫遺。三徑就荒俱已老﹐一樽相屬永無期。寢門哀慟今何及﹐泉壤從遊後不疑。邂逅子孫能記此﹐交情應似兩翁時。又

我荷鋤時君賜環﹐君歸我復造淸班。無由促席暫握手﹐每得寄聲聊解顏。造物不令成老伴﹐著書猶喜在名山。半年僅得陳蒓鯽﹐白首臨風涕自潸。魔境作頗思遠適賦此自遣夜夜燃燈旦旦香﹐修竹老尙墮微茫。齋居自許塵心盡﹐遇事方知業力彊。兩履生云入灊皖﹐孤舟載月上瀟湘。道人行李君毋笑﹐惟是蓍筒與藥囊。枕上窗紙蕭蕭印月痕﹐數聲新雁過江村。孤愁不與夢俱斷﹐羸老豈知身尙存。世事萬端歸蠹簡﹐秋風百感集淸樽。荷鋤家圃知何憾﹐猶勝生求入玉門。讀豳詩我讀豳風七月篇﹐聖賢事事在陳編。豈惟王業方興日﹐要是淳風未散前。屈宋遺音心尙絕﹐咸韶古奏更誰傳。吾曹所學非章句﹐白髮靑燈一泫然。北窗半世蟬嘶坐北窗﹐耄年依舊守殘缸。買書安得黃金百﹐覓句如求白璧雙。老气尙思吞夢澤﹐壯遊曾是釣巴江。寒生事業秋毫盡﹐筆力終慚鼎可扛。小圃醉中作搖落園林探借春﹐耄期詩酒肯輸人。狂時湖海猶嫌迮﹐達處義農亦未淳。木葉蔽身如盛服﹐藜羹加糝卽常珍。巢由尙隱唐虞代﹐漫道桃源可避秦。秋冬之交雜賦六首蓬戶終年閉﹐靈臺一事無。貧猶能自活﹐衰未藉人扶。兒學無歆異﹐孫啼有啟呱。東鄰麯道士﹐折簡也能呼。又

霽日收殘靄﹐微霜作早寒。桐凋無宿葉﹐水退出新灘。室小才容膝﹐門低每觸冠。平生只此是﹐何物動憂端。又

避俗嫌林淺﹐安貧覺屋寬。地鑪燒葑火﹐土榻藉薄團。稚子誇藜糝﹐髙僧輟芋殘。霜寒固難出﹐不怕笑蹣跚。又

嶺下晨炊黍﹐津頭暮系船。寒潮吞別浦﹐老木慘蒼煙。市徙新山步﹐耕侵古廟堧。閒人不蓄幘﹐散發醉江天。又

霧雨林塘晚﹐風霜聚落寒。衣冠存簡朴﹐農圃備艱難。舂簸蕎供餌﹐蒸炊豆作團。此心如古井﹐無地起濤瀾。又

碓捨臨寒水﹐漁舟弄夕霏。烏將九子過﹐雉挾兩雌飛。浮世萍無蒂﹐流年弩發機。常思南鄭日﹐縣驛跨騾歸。海山補落迦山訪舊遊﹐庵摩勒果隘中州。秋濤無際明人眼﹐更作津亭半日畱。飲村酒湘浦騷人詠啜漓﹐黃州飲濕又增奇。紛紛坐客評淸濁﹐我已昏然睡不知。觀諸將除書百煉剛非繞指柔﹐貂蟬要是出兜鍪。得官若使皆齊虜﹐對泣何疑效楚囚。捫腹身如椰子腹瓠壺﹐三畝荒園常荷鋤。著萬卷書𨿽不足﹐容數百人還有餘。醉歌卻日莫揮戈﹐君當聽我歌。花殘狂有限﹐酒熟悶無多。生理憑長鑱﹐幽情寄短蓑。江湖秋萬里﹐未死且婆娑。自嘆惡殺常根食﹐安貧但縕袍。消極敢言達﹐簡默本非髙。入剡逢飛雪﹐遊吳看怒濤。平生笑漁父﹐苦語勸飠甫糟。村翁不入城門三歲餘﹐亦無車馬過吾廬。食常羹芋已忘肉﹐年迫蓋棺猶愛書。處處叩門尋醉叟﹐時時臨水看遊魚。半生名宦終何得﹐作个村翁計未疏。不寐一竿江渚寄沈冥﹐衰疾侵淩失鬢靑。困睫日中常欲閉﹐夜闌枕上卻惺惺。書志平生不喜作鵬摶﹐常伴寒語夜闌。一碗淖糜支日過﹐數椽破屋著身寬。衰殘𨿽已嘆垂白﹐憂患未容侵渥丹。後五百年吾話在﹐笑君虛坐幾蒲團。東偏紙閣初成蚍蜉占雨解移穴﹐蟋蟀畏寒先近牀。我亦聯屏爲燠室﹐一冬省火又宜香。小豎醉漫道樽中酒不空﹐歌呼誰解和衰翁。可憐小豎如猱玃﹐卻有平陽吏捨風。雜興四首寸陰可惜子所知﹐尺宅治生今未遲。虛費年光作閒事﹐人間信有白頭癡。又

堯舜桀紂皆腐骨﹐王侯螻蟻同丘墟。麥苗覆塊鳩喚雨﹐常恨無人同荷鋤。又

一春妍暖無多日﹐八十康彊有幾人。學不名家空自苦﹐路邊醉倒卻關身。又

詩人肝肺困雕鐫﹐往往壽非金石堅。我獨適情無傑句﹐化工不忌遣長年。示兒孫輩咎忝諸生後﹐初非一世豪。但希卿有秩﹐敢望郡功曹。僉欠版寧爲辱﹐扶犁亦足髙。兒孫勿妄想﹐底處不徒勞。雜賦六首養疾淸溪曲﹐風林幾著霜。細書如助懶﹐薄酒不成狂。老嘆朋儕盡﹐閒知歲月長。柴門偶一出﹐倚杖立斜陽。又

孤學違流俗﹐危機歷畏途。逢人增忄黨怳﹐看鏡失膚腴。閉戶書圍坐﹐移燈影向隅。空懷四方誌﹐泯默死東吳。又

家業貧原憲﹐年齡老伏生。但悲鸞獨舞﹐那羨雁能鳴。釀酒秋常醉﹐驅牛夜亦耕。此身當自貴﹐勿用作投瓊。又

貴固不如賤﹐狂應未勝癡。閉門眞已矣﹐命駕欲何之。碧縷生香袖﹐淸漪漲硯池。是中有佳處﹐不覺晝陰移。又

海上漁鹽聚﹐煙中雞犬聲。耕農叱牛去﹐醉叟策驢行。僉欠薄民差樂﹐烽消盜略平。悠然憩松下﹐我亦有幽情。又

櫛發晨興後﹐寬腰午餉余。講明窮理學﹐校養生書。倚杖聽啼鳥﹐臨池看戲魚。怡然又終日﹐底事解愁予。幽居人間歲月苦駸駸﹐白首幽居不厭深。懶愛舉杯成美睡﹐靜嫌對弈動機心。山村野渡雙芒﹐夜雪晨霜一布衾。不到匡廬三十載﹐夢攜中缽上東林。連日作陰頗有雨雪意十分歷日過八九﹐䢐歲迫人殊可驚。霜木蕭蕭臨古道﹐雪云慘慘冒髙城。山頭噤雀無生意﹐水面饑鳶有墮聲。剩壓新醅供上日蓄﹐從今次第問春耕。山房四紀移家剡曲傍﹐自茨生艸作山房。寒侵夜艾知霜重﹐行徧天涯覺夢長。戒婢無勞事釵澤﹐課奴相率補陂塘。無衣已免豳人嘆﹐數箔春蠶歲有常。梅市暮歸老境惟閉門﹐不與事物接。時逢佳山水﹐尙復快登涉。山程策小蹇﹐水泛搖短楫。今玆稅駕地﹐佳事喜稠疊。云生濕行縢﹐風細掠醉頰。旅羹芼玉糝﹐僧飯敷白氈。葑火煨芋魁﹐瓦甑炊豆莢。經行出幽圃﹐懷抱頗自愜。枯籬絡丹實﹐深澗堆黃葉。白雲橫谷口﹐綠篠穿山脇。還家寧迫暮﹐取路羞徑捷。何當倚蒲龕﹐一坐十小劫。法云寺法云古蘭若﹐西走錢塘路。帆影梅市橋﹐人語柯山聚。吾家昔爲鄰﹐來往無晨暮。十世三百年﹐散徙非復故。修廊與廣殿﹐亦已化煙霧。經營久不倦﹐大體始略具。鐘魚以時鳴﹐軒檻有幽趣。中庭掃蕪穢﹐斷碣起顚僕。老我絕世緣﹐隨身惟兩屨。願言治北窗﹐寂寞同子住。郊居郊居本宴如﹐觸事自多感。況當搖落時﹐云重天慘慘。路窮非通途﹐地偏無遠覽。殘蕪連古道﹐槁葉滿幽坎。老來厭了了﹐萬事付黮暗。地鑪熾生柴﹐喚客烹薺糝。作雪不成獨詠淡日朝穿霧﹐濃云夜護霜。風聲空浩蕩﹐雪意愈微茫。棐幾閒臨帖﹐銅鑪靜炷香。悠然踐殘歲﹐不是傲羲皇。聞雁蜻蜓浦中聞雁聲﹐寒侵短褐客愁生。忽思大散關頭路﹐雪壓蒙氈夜下程。泛舟至蜻蜓浦小泊漁村醉泛蜻蜓浦﹐咿啞一櫓聲。陂塘秋水瘦﹐墟落暮煙生。野店曾畱醉﹐樵翁不記名。相逢𨿽惘惘﹐懷抱已先傾。散策門外鄰叟怪其瘦八十衰翁力旣愆﹐彊扶藤杖出門前。朝晡恃粥何勞嘆﹐齒脫牙搖已數年。書警二首束帶接一客﹐伸紙報一書。未爲甚疲勞﹐已覺不枝梧。惟有袖手坐﹐儼然如齋居。尙懼精神衰﹐藥石以自扶。又

情欲𨿽害人﹐要是自惑溺。吾觀日用事﹐飲食眞勍敵。乃知匕箸間﹐其禍甚衽席。堂堂六尺軀﹐勿爲口腹役。園中殘菊無復花﹐遊蜂抱枯叢。我老復多疾﹐寄迹窮巷中。開門無客至﹐安取樽不空。夕陽掛髙樹﹐此日還匆匆。冬晴行園中二首冬溫光景如春妍﹐暮年彊健勝壯年。手推園門拂石坐﹐豈暇爲客思無氈。殘蕪未死更鬱鬱﹐晚菊欲槁猶鮮鮮。閒愁正得酒彈壓﹐此夕預知當熟眠。又

桔橰灌蔬固已非﹐竹筧澆花宜見譏。杏繁梅瘦種性別﹐一气生殺均天機。細推物理孰不爾﹐摶風未可嘲卑飛。君其置之且共酌﹐白酒方熟黃雞肥。懷靑城舊遊宦途到處不黔突﹐惟有劍南縻歲月。屢遊老澤蒼玉嶂﹐疑是虛皇白銀闕。松肪搗具晨餐﹐槲葉作衣勝短褐。泥飲不容繁杏落﹐浩歌常送寒蟬沒。水邊洞口適有遇﹐握手一言換凡骨。少陵老子未識眞﹐欲倚黃精除白髮。晚立倦憑小豎立柴門﹐殘角疏鐘欲斷魂。傷雁養翎依荻浦﹐渡牛浮鼻望煙村。壯心已覺隨年往﹐孤學何由與俗論。數點雨聲催返舍﹐小窗燈火對壺飧。志喜雪鬢蕭蕭九十翁﹐短檠猶喜策新功。斲輪自得不傳處﹐治水本行無事中。山市兒童隨小蹇﹐江村煙雨宿孤蓬。更知衰疾從今減﹐萬里塵淸蜀藥通。窮居仕宦初何得﹐窮居半士農。淸宵叔夜鍛﹐平旦伯鸞舂。馬磨猶支日﹐牛衣亦過冬。湖中有嘯父﹐何計得相從。冬暖園中萱艸蓊然海棠亦著花可愛作路浚井皆近事也暖景變嚴冬﹐誰知造化功。少畱萱艸綠﹐探借海棠紅。築路橫塘北﹐疏泉小嶺東。欣然得佳處﹐忘卻歲將窮。卽事示兒輩今歲霜遲殊未寒﹐籬東烏柏葉才丹。病輕漸喜免求藥﹐老甚難誇能攄鞍。鄰捨僧貧分米少﹐酒坊人熟督錢寬。晚來笑向兒孫說﹐且得無生一話團。小雨頗寒冬溫初喜一寒新﹐紙閣磚鑪養病身。殘雨已收猶點滴﹐斷雲欲散更輪囷。衣裳可典寧畱笥﹐口腹𨿽饞肯累人。一事明朝差似樂﹐探梅閒岸接禼巾。題捨壁二首身寄瓜牛廬﹐手持科斗書。尙憎駑戀棧﹐肯羨鶴乘車。富貴何加我﹐山林亦宴如。年來常去殺﹐不嘆食無魚。又

艸沒孔明廬﹐塵流倚相書。家居四立壁﹐出駕獨轅車。窮達本無擇﹐死生良自如。鏡湖三百里﹐處處侶禽魚。仲冬書事邊頭無警少鈴聲﹐病得新霜亦已平。赤腳聽蛩勤夜續﹐蒼頭租犢待冬耕。發奩雙兔駢頭臥﹐溢榼芳醪徹底淸。里巷紛紛誇節物﹐春盤儺鼓漸關情。醉舞渭城朝雨不須歌﹐爛醉江頭舞短蓑。自是先生眼根鈍﹐夭狐伎倆本無多。思蜀二首白帝城邊八陣磧﹐靑城山下丈人祠。英雄不生仙又去﹐零落艸間多折碑。又

蜀莊鳴飛隘九區﹐超然豈止山澤臒。荒臺古井無處所﹐行子但覓房公湖。次韻李季章參政哭其夫人七首飛蓋傳呼入省門﹐依然殘夢浣花村。遙知最是傷心處﹐衫袂猶沾掃黛痕。又

焚香黃閣退朝歸﹐道話時時正要提。九十老翁緣底健﹐一生彊半是單棲。又

萬里氈車入鳳城﹐豈知遽已迫斜曛。似聞後院思遺愛﹐掩淚人人說小君。又

佛供齋僧冀萬分﹐幽明路絕竟難論。若爲可慰重泉念﹐觸事平心無怨恩。又

焄蒿一去杳難知﹐數紙遺書手自披。切勿輕爲歸蜀夢﹐竹枝忍復聽吾伊。又

害道無如徇愛嗔﹐養生尢要嗇精神。祝公少置空閨憶﹐天下安危在此身。又

富貴思歸豈坐迂﹐山旻山種芋已成區。獨歸它日公無憾﹐天際煙帆與石俱。試筆人間元無第一手﹐萬事端如屈伸肘。但能看破卽超然﹐何代商山無四叟。老民自視中何有﹐傾身經營一杯酒。此外管城差可人﹐相從且作明窗友。屠希筆屠希一筆價必千﹐紹興初載海內傳。髙皇愛賞登玉几﹐求書蚤暮常差肩。一朝希死子孫弱﹐歲久僅可售百錢。宣城晉陵競聲價﹐外𨿽甚飾中枵然。嗚呼世事每如此﹐使我太息中夕眠。寒夜吟仕宦孰不願美官﹐無如兩膊聳聳寒。可憐誤信紙上語﹐至死功名心未闌。骯髒得倚門﹐矍鑠猶據鞍。何如百年中﹐盡付一魚竿。布襦可以度雪夕﹐麥飯可以支朝餐。但知禪龕著身穩﹐莫和詩人行路難。記夢衣紳飄舉發颼癮﹐一鶴聊爲太華遊。每過名山思小憩﹐天風浩浩不容畱。霜夜二首月淡霜淸夜漏遲﹐疏鐘杳杳度南陂。燈殘有恨欲誰語﹐雞老無聲如我衰。使入蜀川方在道﹐書傳淮浦定何時。若爲可遣閒愁得﹐獨擁寒鑪爇豆萁。又

土牀紙帳臥幽寂﹐枕上細聽城上更。榾柮燒殘地鑪冷﹐喔咿聲斷天窗明。風霜欲透茅茨屋﹐鹽酪不下薺糝羹。猶恨扶犁老無力﹐向來枉是請躬耕。歲暮歲暮風霜慘﹐村深艸棘稠。力衰行每蹇﹐衣薄鼻多鼽。久矣當長往﹐悠然尙小畱。兒童報炊熟﹐得飽且忘憂。與野人散策門外春意侵寒律﹐川云結夕陰。閒人了無事﹐鄰叟偶相尋。廢沼萍黏塊﹐孤村雀滿林。世間眞夢耳﹐何物可關心。十一月十一日夜聞雨聲入冬殊未寒﹐塵土冒原野。溝溪但枯萍﹐不聞淸湍瀉。今夕復何夕﹐急雨鳴屋瓦。豈惟宿麥長﹐分喜到菜把。明朝開衡門﹐想見泥濺踝。丰年儻可期﹐擊壤歌豳雅。自述二首怡然气貌漸還嬰﹐淡飯粗裘過此生。盡道無方能縮地﹐夢中夜夜上靑城。又

齒復牢能咀嚼﹐足攣漸愈可跏趺。短檠非復衰翁事﹐且與兒孫共地鑪。歲暮老懷粥美忘流歠﹐燈孤伴獨吟。衾寒知夜艾﹐身痛卜天陰。薪炭常憂絕﹐杯觴不厭深。故人今已矣﹐三嘆有遺音。書況垂白渭南叟﹐深居湖上村。貧知蔬食美﹐閒覺布衣尊。琴譜從僧借﹐茶經與客論。探梅來直步﹐沽酒到偏門。細織籠安鶴﹐頻求果飼猿。舊書編未絕﹐猶足教諸孫。詩集卷七十四九十九首書道室壁餘生天地一飛蓬﹐學道年來似有功。習气掃除空劫外﹐精神澡雪隱書中。種瓜谿父時時見﹐賣藥壺公處處同。莫謂與人緣苦薄﹐相隨拍手有兒童。書志蓬矢桑弧射四方﹐豈知垂老臥江鄕。讀書𨿽復具隻眼﹐貯酒其如無別腸。疋馬揚鞭遊鄠杜﹐扁舟捩柂上瀟湘。自悲此志俱難豁﹐且復狂歌破夜長。雪夕目視目荒目荒左耳聾﹐吾衰略與昔人同。移登自看立令竮影﹐取酒時澆礧磈胸。東郭稍能師順子﹐北山未取笑愚公。空村雪虐風饕夜﹐袖手悠然政策功。書枕屏四首西域兜羅被﹐南番篤褥香。慣眠三丈日﹐不識五更霜。又

心若冰將釋﹐貌如兒未孩。靑城上官叟﹐時入夢中來。又

甘菊縫爲枕﹐疏梅畫作屏。攺詩眠未穩﹐聞雪醉初醒。又

星斗闌干曉﹐窗扉日龍日匆明。金門與茅店﹐一種是雞聲。二友剩儲名酒待梅開﹐淨埽虛窗候月來。老子幽居得二友﹐人間萬事信悠哉。寄五郎兼示十五郎八十九十老可驚﹐白髮森然憎鏡明。身當遊岱尙少駐﹐書欲藏山殊未成。大兒爲國戍絕塞﹐季子伴翁親短檠。古人已矣不可作﹐夜闌撫幾嘆平生。鄰曲相過鄰曲集山家﹐相看一笑嘩。扶行足踸踔﹐半落齒槎牙。農圃乖生理﹐風霜感歲華。老來情話少﹐更盡此甌茶。東窗臘近寒何薄﹐秋衣著尙宜。年光祈雪見﹐節物賣燈知。川日初沈後﹐樓鐘欲動時。東窗對兒子﹐更與細論詩。曉寒落月銜山口﹐濃霜倒菊叢。靑氈壓衾暖﹐軟火滿鑪紅。起晚書虧課﹐愁多酒策功。杜陵如昔否﹐誰與問徵鴻。小雪檐飛數片雪﹐瓶插一枝梅。童子敲淸磬﹐先生入定回。書感夢裏逢無咎﹐天涯哭季長。吾生亦有幾﹐且復釣滄浪。家釀頗勁戲作千古英雄骨作塵﹐不如一醉卻關身。鼎來𨿽恨王陵戇﹐熟味方知孟子醇。試問浩歌遺世事﹐可如酣枕養天眞。竹林嵇阮𨿽名勝﹐要是淵明最可人。食薺糝甚美蓋蜀人所謂東坡羹也薺糝芳甘妙絕倫﹐啜來恍若在峨岷。蒓羹下豉知難敵﹐牛乳抨酥亦未珍。異味頗思修淨供﹐祕方常惜授廚人。午窗自撫膨脝腹﹐好住煙村莫厭貧。雜興四首鋤艸春愈茂﹐養艸秋亦衰。不如兩置之﹐榮悴渠有時。又

棲雞未旦鳴﹐粒食固宜報。林鳥何預人﹐嘵嘵欲誰告。又

碩果墜池響﹐魚隊散無迹。空弦可落雁﹐此事蓋自昔。又

滌硯欲其潔﹐磨鏡欲其明。願君試思之﹐與己孰重輕。幽情免歸又破六年閒﹐每寄幽情煙水間。淸鏡不藏新白髮﹐芳樽猶惜舊朱顏。一編蠹簡心空在﹐百甕寒齏債未還。莫爲岷峨勞夢想﹐故鄕隨分有名山。醉歌不癡不聾不作翁﹐平生與世馬牛風。無材無徳癡頑老﹐爾來對客惟稱好。相風使帆第一籌﹐隨風倒柂更何憂。亦不求作佛﹐亦不願封侯。亦不須脫裘去換酒﹐亦不須賣劍來買牛。甲第從渠饜粱肉﹐貂蟬本自出兜鍪。燮理陰陽豈不好﹐才得閒管晴雨如鵓鳩。辛苦築壘拂云祠﹐不如吟嘯風月登髙樓。爾作楚舞吾齊謳﹐身安意適死卽休。霜冷梅花消息動江邊﹐漸見新春換故年。莫道孤翁心似鐵﹐夜來霜冷透靑氈。讀書雜言書亦何用於世哉﹐聖人之言如造化。巍巍地辟而天開﹐淵源虞唐至周孔。黃河萬里昆侖來﹐天不使諸儒爲戰國血。又不使六藝爲亡秦灰﹐豁如盲瞽見皦日。快若聾聵聞春雷﹐插空泰華起突兀。垂天云漢森昭回﹐柰何后世獨不省。顧捨夷路趨邛來阝﹐不知開眼蹈覆轍。乃欲歸罪車輪摧﹐福有基。禍有胎﹐一朝產禍吁可哀。東嶺雲罅漏斜日﹐駕言東嶺行。鴉翻半天黑﹐鷺起一川明。小立照溝水﹐欲歸聞角聲。君看浮世事﹐何處異棋枰。書戒我幼事父師﹐熟聞忠厚言。治身接物間﹐要使如春溫。鞭朴不可弛﹐此語實少恩。但能交相愛﹐余亦何足論。家貧賴奴婢﹐炊汲與應門。餘力具茗藥﹐夕飯或至昏。有過尙當貰﹐況可使煩冤。出仕推此心﹐所樂在平反。寧坐軟弱廢﹐促歸駕丘園。吾老死無日﹐作詩遺子孫。書齋壁煙水雲山千萬重﹐散人名號繼吾宗。買雛養就衝霄鶴﹐拾子栽成偃蓋松。父老年年同社酒﹐兒孫世世作春農。晚窗睡覺添幽事﹐臥聽蘭亭古時鐘。雪意風吼江郊雪意濃﹐云如兩陣決雌雄。山寒酒過平時量﹐窗黑書虧半日功。閒話更端茶竈熟﹐淸詩分韻地鑪紅。不須遽覓華胥路﹐更俟天花落坐中。山房何處合題詩﹐山房病起時。晨光鳥先覺﹐春信柳偏知。陋學勤何益﹐虛名悔可追。布衾新絮暖﹐惟與睡相宜。晨起勛業文章謝不能﹐生涯分付一枝藤。身同湘浦孤舟客﹐心羨廬山下版僧。倦枕厭聞窗外雨﹐殘膏猶在壁間燈。艸芝要及淸晨服﹐深愧蠻童爲扣冰。兩雁兩雁東西來﹐合羣以南翔。鏡湖接天臺﹐海闊天茫茫。冥飛遠矰弋﹐長路諳冰霜。君看此气象﹐豈復謀稻粱。正爾下杜陵﹐已復掠瀟湘。超遙萬里程﹐燕雀安能量。書文稿後上蔡牽黃犬﹐丹徒作布衣。苦言誰解聽﹐臨禍始知非。題唐執中書樓吾州唐子他州無﹐閉戶徧讀家藏書。志气頗聞已山立﹐神仙固自多樓居。終日坐忘對燕幾﹐有時出遊騎蹇驢。人生如此自可爾﹐勿羨新貴髙門閭。歲晚六首云暗郊原雪意稠﹐天公似欲富來礡。布衾歲久眞如鐵﹐詎敢私懷一己憂。又

不學空門不學仙﹐端居胸次自超然。絳人甲子君休問﹐新歲吾兒本命年。又

戒殺家庖罷饋魚﹐病脾亦復禁寒蔬。莫慚鄰里嘲枯淡﹐出甑香粳玉不如。又

小岫嶙峋炷寶燻﹐卷書閒對一窗雲。雁聲忽向天邊過﹐起立中庭看斷羣。又

小塢梅開十二三﹐曲塘冰綻水如藍。兒童斗采春盤料﹐蓼茁芹芽欲滿籃。又

久矣功名不上心﹐亦無心要老山林。鹿門采藥悠然去﹐千載龐公是賞音。雀啄粟坡頭車敗雀啄粟﹐桑下餉來烏攫肉。乘時投隙自謂才﹐苟得未必爲汝福。忍饑蓬蒿固亦難﹐要是少遠彈射辱。老農輟耒爲汝悲﹐豈信江湖有鴻鵠。老翁老翁睡少知遙夜﹐貧士衾單怯苦寒。悶裏不嫌村酒薄﹐瘦來偏覺舊衣寬。籬門遇健時能出﹐書卷乘閒亦取看。深愧野人憐寂寞﹐放鋤相喚共朝餐。寄子虡人生恨無年﹐我老已爛熟。退耕鏡湖上﹐風雨有茅屋。事君闕補報﹐得此不啻足。餘年尙幾何﹐裊裊風中燭。大兒戍塞垣﹐馳馬佩矢箙。去家千餘里﹐辛苦就微祿。書來續三紙﹐語悲不忍讀。適弟在我傍﹐亦復淚溢目。門戶嗟日衰﹐持守賴家督。雪云暗淮天﹐念汝方露宿。雜詠四首少日狂疏觸怒嗔﹐每緣憂患喪吾眞。晚收咄咄書空手﹐卻作騰騰任運人。又

得過一日且一日﹐安知今吾非故吾。褎手明窗讀周易﹐不辜香飠卞一齋盂。又

松昉燎火滿鑪紅﹐罌粟煎湯到手空。試問齋居守丹竈﹐何如醉臥聽松風。又

舊聞五嶽多靈藥﹐晚遇髙人得祕文。夢境此身常是客﹐幾時歸臥華山云。曉起折梅織女斜河漏已殘﹐長庚配月夜將闌。小橋幽徑無人見﹐折得梅花伴曉寒。累日濃云作雪不成遂有春意釀雪經旬竟不成﹐一霜卻作十分晴。雲歸岫穴千峯立﹐暖入郊原萬耦耕。菖葉離離丰歲候﹐梅花眷眷故人情。道傍孤店新醅熟﹐已有幽禽一兩聲。晚晴出行近村閒詠景物雪云吹盡木陰移﹐正是先生曳杖時。老牛孛行將新長犢﹐空桑臥出寄生枝。醫翁暮過囊探藥﹐筮叟晨占手布蓍。誰謂人間足憂患﹐未妨古俗自熙熙。道室戲詠道身隱太華﹐壯歲客靑城。采藥何辭遠﹐燒丹久未成。傅生已醉死﹐韓子得狂名。猶有殘詩在﹐他年遺後生。書感三首人生百憂坐一官﹐況與羣飛接羽翰。兩具吳牛給耕足﹐三間茅屋著身寬。焄蒿淒愴會不免﹐簡儉寂默差可安。康莊坦坦不整駕﹐可憐平地生濤瀾。又

舞非得譜拍拍錯﹐行未知津步步危。劫石消磨會當盡﹐太行突兀乃可移。淸晨瓦釜煮藜粥﹐遙夜地鑪燒豆萁。此中正自有佳處﹐區區外慕寧非癡。又

茅檐住穩勝華屋﹐芋糝味甘如大烹。靜觀萬事付一默﹐掃空白髮非黃精。丈人祠西鶴傳信﹐小姑山前鼉報更。興闌卻揮短棹去﹐曉渡淸伊聽玉笙。臘月今冬少霜雪﹐臘月壓重裘。漸動園林興﹐頓寬薪炭憂。山陂泉脈活﹐村市柳枝柔。春眊吾何患﹐嘉蔬日可求。雪作今年冬暖異常時﹐造物收功乃爾奇。平野忽看吹雪片﹐淸池俄復結冰澌。飛蝗掃地無遺種﹐瑞麥連云有兩岐。想見市樓增酒價﹐深居袖手嘆吾衰。卽事云本無心木不材﹐平生得喪信悠哉。釣魚每過桐江宿﹐賣藥新從剡縣回。山圃萵蔓晨灌漑﹐地鑪芋栗夜燔煨。人情萬變吾何預﹐笑口何妨處處開。或遺以兩大瓢因寓物外興檞葉爲衣艸結廬﹐生涯正付兩葫蘆。名山歷徧家何有﹐塵念空來夢欲無。野鶴巢云元自瘦﹐澗松埋雪定非枯。悠然但覓髙樓醉﹐何處人間無酒徒。歲未盡前數日偶題長句五首老向人間迹轉孤﹐參差煙火出菇蒲。數畦綠菜寒猶茁﹐一勺淸泉手自奭斗。穀賤窺籬無狗盜﹐夜長暖足有貍奴。歲闌更喜人彊健﹐小艸書成郁壘符。又

短褐蕭蕭一幅巾﹐明時乞與水雲身。平生不售屠龍技﹐投老眞爲種菜人。釜粥芬香餉鄰父﹐闌豬丰腯祭家神。聯翩節物驚人眼﹐儺鼓停撾又見春。又

栟櫚小弁野人裝﹐八十三年舊話長。眞笑形骸無藉在﹐本知生世不牢彊。茅檐啼鳥初相命﹐煙渚歸鴻漸著行。想得城中盛冠蓋﹐家家來往薦椒觴。又

風號四野雲如墨﹐䢐歲消磨不滿旬。瑞雪便應平地尺﹐野梅又報一年春。長河斷渡冰將合﹐古寺題詩手爲皴。僵臥閉門行路絕﹐安知今代獨無人。又

漸近新年日愈長。不辭扶病舉椒觴。了無一事千靈府﹐只合終身住醉鄕。斗飣春盤兒女喜﹐搗簁臘藥婢奴忙。蜀州白首猶癡絕﹐更爲梅花賦斷腸。余得蘆竹拄杖於捨傍民家似蘆非蘆堅勁輕滑色如栗玉入手錯然微有聲它杖莫及作五字唐律記之輕堅蘆竹杖﹐入用自龜堂。挺節冰霜後﹐論交歲月長。心空無寵辱﹐時異有行藏。老病登臨少﹐何妨日倚牀。八十四吟二首新歲八十四﹐自宜形影孤。睡憑書擯相﹐愁賴酒枝梧。兒問離騷字﹐僧傳本艸圖。孰言生計薄﹐種芋已成區。又

七十人稀到﹐吾過十四年。交遊無輩行﹐懷抱有曾玄。飲敵騎鯨客﹐行追縮地仙。城南春事動﹐小蹇又翩翩。歲暮六首書房偸得蝸廬樣﹐僅僅能容老病身。紙被蒙頭方坐穩﹐卻愁轉眼又新春。又

淺色染成官柳絲﹐水沈燻透野梅枝。客來莫怪逢迎懶﹐正伴曾孫竹馬嬉。又

挹泉石鼎煎崖蜜﹐候火銅鑪炷海沈。一坐便應論十劫﹐不知歲月去駸駸。又

久衰豈是見人時﹐健忘偏於養性宜。啖飯著衣常苦懶﹐爲誰欲理一團絲。又

燕脂斑出古銅鼎﹐彈子窩深湖石山。老去柴門誰復過﹐天教二友伴淸閒。又

少慕浮名百種癡﹐老知世事盡兒嬉。從今春困不須賣﹐睡到日髙三丈時。書感𦇤負客淮穎﹐髧髦逢亂離。中原遂乖隔﹐北望每傷悲。泛渭題新賦﹐遊嵩續舊詩。死生𨿽異世﹐此意未應移。書適細讀養生主﹐長歌歸去來。山僧借水品﹐溪父送琴材。病退稀求藥﹐身閒日探梅。今宵喜無寐﹐山旻下有書回。學道學道知專气﹐尊生得養形。精神生尺宅﹐虛白集中扃。出岫孤云靜﹐淩霜老柏靑。晨興取澗水﹐漱齒讀黃庭。舟中作東浦菇蒲合﹐南莊桑柘繁。潮生無斷港﹐寺廢有頹垣。糴米尋山步﹐移舟泊水村。野人多舊識﹐相對兩無言。得蜀信齒髮凋零志气衰﹐彊臨尊酒只成悲。少年半是投閒日﹐春事常當臥病時。憂患頗疑書作祟﹐功名不似老如期。靑城舊友頻相約﹐歸養金丹尙未遲。送蘇趙叟赴省試關路誰非觀國賓﹐此君肝膽獨輪囷。故家遺俗欲墜地﹐博士議郎方要人。久矣扁舟弄江月﹐往哉駸馬踏京塵。敕中墨色如鴉濕﹐日待東歸一笑新。新春感事八首終篇因以自解九陌風和不起塵﹐平湖冰解欲生鱗。往來朝暮紛如蟻﹐得見新春有幾人。又

興來遊衍不辭遙﹐吹帽風輕過畫橋。猩血未看開露蕊﹐麯塵先已上煙條。又

一年最好早春天﹐風日初和未脫綿。坎坎圓鼙賽神社﹐翻翻小傘下湖船。又

憶到夔門正月初﹐竹枝歌舞擁肩輿。當時光景應如昨﹐綠鬢治中八十餘。又

錦城舊事不堪論﹐回首繁華欲斷魂。繡轂金羈三十里﹐至今猶夢小東門。又

玻璃江上柳如絲﹐行樂家家要及時。只怪今朝空巷出﹐使君人日宴頤。又

梁州陌上女成羣﹐銅綠春衫罨畫裙。相喚遊家園裏去﹐秋千髙掛欲侵云。又

烏藤卽是碧油幢﹐百萬天魔指顧降。酣枕不知霜縞瓦﹐下牀已見日烘窗。自嘆晨興袖手觀空寂﹐飯罷寬腰習按摩。堪嘆一生閒日月﹐爲身時少爲人多。初春二首春入陂湖已折冰﹐流年誰解系長繩。土膏動後麥苗長﹐桑眼綻來蠶事興。稅足了無徵欠吏﹐飯香時有乞齋僧。開正父老頻占候﹐已決今年百稼登。又

漠漠春寒罷對棋﹐霏霏春雨卻催詩。梅花一樹映疏竹﹐茅屋三間圍短籬。醉倒幸無官長罵﹐出遊自有老人期。年光滿眼吾何憾﹐又近吳蠶浴種時。簡傅十八官朋舊凋零盡﹐新交得雋人。文章諧律呂﹐議論足精神。甚欲邀聯騎﹐無如困負薪。蘭亭修禊近﹐爲記永和春。開歲愈貧戲詠謝事貧過筮仕初﹐歸裝僅有一柴車。笥衣盡典仍耽酒﹐囷米無炊尙買書。澗底飽觀苗鬱鬱﹐夢中聊喜蝶蘧蘧。商山幾許功名事﹐老子如今卻笑渠。戊辰立春日二首昨夜風搖斗柄回﹐典衣也復一傳杯。故人久作天涯別﹐新句空從枕上來。淸鏡豈堪看鬢色﹐小園剩欲覓桃栽。頹然卻恨貪春睡﹐不盡城頭畫角哀。又

臥聽城門出土牛﹐羅幡應笑雪蒙頭。但須晨起一卮酒﹐聊洗人間千種愁。處處樓臺多俠客﹐家家船舫待春遊。梅花未徧枝南北﹐定爲餘寒得小畱。早春出遊地鑪久厭撥寒灰﹐一笑眞成病眼開。不恨城笳催日落﹐且欣巷柳報春回。蹇驢破帽人人看﹐南陌東阡處處來。聞道禹祠遊漸盛﹐也謀隨例一持杯。春寒故歲無多雪﹐新春乃爾寒。柴車歸里社﹐茅舍老江幹。客熟沽醨啜﹐孫癡索飯摶。更憐菘芥長﹐殊勝仰園官。園居欲出還中止﹐微陰卻快晴。檻花栽盡活﹐籠鳥教初成。身寄江湖久﹐心知富貴輕。還嬰吾所證﹐手自寫庵名。郊行山色埽石黛﹐江流漲麯塵。春晴不終日﹐老病動經旬。竹密有啼鳥﹐村深多醉人。東阡與南陌﹐處處寄閒身。野望偶攜一小豎﹐徙倚望南山。船笛爲誰怨﹐溪云如我閒。洲長歸雁下﹐天迥暮鴉還。安得一竿去﹐終年煙水間。晨起日髙霜漸釋﹐睡起發猶蓬。小圃經行外﹐新蔬檢校中。水開聞躍鯉﹐天遠看飛鴻。粥熟還歸舍﹐吾生亦未窮。午坐茶杯凝細乳﹐香岫起微云。樹影窗間見﹐禽聲屋角聞。流年易拋擲﹐舊學失鋤耘。師友今零落﹐何人爲運斤。詩集卷七十五一百首自警生世如夢境﹐淹速無定時。少壯不可恃﹐況汝迫耄期。五官及百骸﹐自揣日益衰。客來能送迎﹐要是彊支持。百口皆新人﹐所至無舊知。紹興同朝者﹐掃地靡復遺。𨿽云窮耐久﹐造物豈汝私。餘日眞幾何﹐得酒且伸眉。春雨春陰不肯晴﹐春雨斷人行。慘澹柴荊色﹐蕭條雞犬聲。香分豆子粥﹐美啜芋魁羹。猶勝梁州路﹐蒙氈夜下程。春寒冉冉年華過上元﹐梅花如雪照江村。雲歸翠竇初收雨﹐人怕淸寒懶出門。香鑪已殘鑪未冷﹐客談方劇酒重溫。尙嫌塵境妨幽致﹐過埭船聲暮正喧。自喜二首了了復惺惺﹐蓍龜未是靈。閒中有富貴﹐壽外更康寧。身備鄕三老﹐家傳子一經。春回元不記﹐出戶四山靑。又

身寄人間世﹐心常古鏡如。喚醒狂蝶夢﹐埽盡老狐書。年出鄕閭右﹐貧過仕宦初。村村是桃李﹐豈獨愛吾廬。簡湖中隱者夫子終年醉不醒﹐若爲問我故丁寧。書因遣僕馱黃檗﹐詩許登山屬斤茯苓。疇昔但知悲驥老﹐卽今誰不羨鴻冥。淸宵定許敲門否﹐擬問黃庭兩卷經。短歌示諸稚流年去不還﹐老狀來無那。𨿽甚顏原貧﹐尙勝夷齊餓。再歸又六年﹐疲馬欣解馱。姑幸箠轡空﹐敢復希豆莝。好山懶出遊﹐敗屋得偃臥。饑能儲粟盎﹐病亦有藥裹。酒蟻溢皤罌﹐茗雪落小石靡。香火失惰偸﹐編簡謹程課。豈惟洗幻妄﹐亦以起衰懦。向來名宦事﹐回首如棄唾。義理開諸孫﹐閔閔待其大。賢愚未易知﹐尙冀得一个。如其盡爲農﹐亦未可弔賀。歸耕豈不佳﹐努力求寡過。王子猷謂竹爲此君白樂天謂酒爲此君余野處無客每對竹獨酌得小詩新種疏篁對小軒﹐旋沽薄酒實空尊。門無車轍亦何恨﹐有此兩君堪與言。會稽行我欲遊蓬壺﹐安得身插羽。我欲隱嵩華﹐嘆息非吾土。會稽多名山﹐開迹自往古。豈惟頌刻秦﹐乃有廟祀禹。山形舞鸞鳳﹐泉脈流湩乳。家家富水竹﹐處處生蘭杜。方舟泛曹娥﹐健席拂天姥。朱樓入煙霄﹐白塔臨雲雨。修梁看龍化﹐遺箭遣鶴取。茶可作經﹐楊梅亦著譜。湖蒓山蕨輩﹐一一難遽數。終年遊不厭﹐冰玉生肺腑。誦詩有樵童﹐乞字到俚嫗。況復靑靑衿﹐盛不減鄒魯。古詩三千篇﹐安知闕吳楚。土風聊補亡﹐吾言豈誇詡。野飲春雨行路難﹐春寒客衣薄。客衣薄尙可﹐泥深畏驢弱。溪橋有孤店﹐村酒亦可酌。鳧茈小甑炊﹐丹柿靑篾絡。人生憂患窟﹐駭機日夜作。野飲君勿輕﹐名宦無此樂。作野飲詩後一日復作此篇反之世事如海沙﹐巧歷不能數。身居憂患中﹐殆若墮阱虎。又如住敗屋﹐芨芨日撐拄。中夜風雨至﹐摧壓固其所。孰能知其然﹐徙義以爲主。要於一念間﹐不敢欺仰俯。兢兢日三省﹐寧可自莽鹵。君看昔先師﹐乃愧不若禹。春晴二首雨斷雲歸兩作晴﹐夕陽鼓角動髙城。客愁正得酒排去﹐艸色直疑煙染成。鶯爲風和初命友﹐鷗緣水長欲尋盟。不須苦問春深淺﹐陌上吹簫已賣餳。又

常年春日少春晴﹐拂面今朝暖吹輕。水閣家家橫小舫﹐園亭處處聽新鶯。桃花不管詩人老﹐菖葉空催野叟耕。自笑此生餘幾許﹐銅禫荊棘尙關情。遣興二首莫笑龜堂礌磈胸﹐此中元可貯虛空。尙饒靈運先成佛﹐那計辛毗不作公。采藥偶逢丹井客﹐買蓑因過玉霄翁。不須更問歸何許﹐散發飄然萬里風。又

我是仙蓬舊主人﹐一生常得自由身。退歸自合稱山長﹐變化猶應侍帝晨。得酒不妨開口笑﹐學人難作捧心顰。塵中且復隨緣住﹐又見湖邊艸木新。開歲屢作雨不成正月二十六日夜乃得雨明日行家圃有賦東風催雨破天慳﹐行圃歸來剩解顏。百艸吹香蝴蝶鬧﹐一溪漲綠鷺鷥閒。老來每嘆論心少﹐貧甚方知覓醉艱。猶賴籃輿無恙在﹐呼兒結束入南山。書屋壁二首築室鏡湖濱﹐於今四十春。放生魚自樂﹐施食鳥常馴。士潤觀鋤藥﹐燈淸論養眞。桃源處處有﹐不獨武陵人。又

鳥道經行穩﹐巢居臥起寬。鹿衣裁短褐﹐龜屋制危冠。舊慕嵇中散﹐今師靖長官。蛟龍雲雨上﹐未必勝泥蟠。與兒孫同舟泛湖至西山旁憩酒家遂遊任氏茅庵而歸過埭維舟古柳根﹐卻扶拄杖入煙村。印泥接迹牛羊過﹐投宿爭林鳥雀喧。酒保殷勤邀瀹茗﹐道翁傴僂出迎門。郊居不與人間事﹐惟有耕桑得細論。日暮自大匯村歸筍輿伊軋暮山昏﹐水敗陂塘路僅存。出谷鐘聲知過寺﹐隔林人語喜逢村。廟堧荒寂新犁地﹐堤艸淒迷舊燒痕。兒子念翁霜露冷﹐遙持炬火出柴門。八十四吟八十仍逾四﹐遲畱未告行。筮言災退散﹐醬賀脈和平。耕牧猶能力﹐癡頑每自驚。所嗟經學廢﹐心愧濟南生。晚步至湖上柴車無與駕﹐篷艇亦須人。賴有拄杖子﹐能扶羸病身。雲山翠屏合﹐煙月玉鉤新。蕭散湖塘路﹐微風吹葛巾。春陰窗昏不見字﹐今日罷觀書。迹寄浮生內﹐心遊曠劫初。太山均蟻垤﹐聖域亦蘧廬。兀坐還成倦﹐荒畦去荷鋤。題野店壁斷槁投衣橐﹐殘壺掛馬鞍。寺荒尋店久﹐橋敗涉溪寒。道裏逢人問﹐題名拂壁看。平生慣行役﹐隨處得加餐。題寺壁庵居渾似罷參僧﹐除卻癡憨百不能。意倦有時憑曲幾﹐興來隨處曳枯藤。雲山直去寧須伴﹐蘇磴髙攀不計層。聞道鼉鳴天欲雨﹐松門小住看云興。題幽居壁二首靑山四抱路盤紆﹐天與先生卜艸廬。云冷數聲聞斷雁﹐溪淸百尺見遊魚。新醪薄薄閒尋酵﹐殘發蕭蕭悶憶梳。莫謂躬耕便無事﹐百年京洛尙丘墟。又

聲利場中偶解圍﹐悠然髙枕謝招揮。山前曳杖尋僧去﹐林下收棋送客歸。城市氛埃那許到﹐比鄰煙火自相依。纓冠束帶前身事﹐散發今惟勃落衣。思夔州二首老來百念盡消磨﹐無柰云安入夢何。壯憶公孫劍器舞﹐愁思賓客竹枝歌。又

武侯八陣孫吳法﹐工部十詩韶頀音。遺磧故祠春艸合﹐略無人解兩公心。梅花絕晚有感二首年年踏雪探梅開﹐二月今年始見梅。從此逢春心轉懶﹐小詩不擬覓花栽。又

尋梅不負雪中期﹐醉倒猶須插一枝。莫諱衰遲殺風景﹐卷中今歲欠梅詩。園中晚飯示兒子一飽何心慕萬鐘﹐小園父子自相從。蚍蜉布陣雨將作﹐蛺蝶成團春已濃。澗底束薪供晚爨﹐街頭糴米續晨舂。盤餐莫恨無兼味﹐自繞荒畦摘芥菘。自詰修行力量淺﹐觸事常寡悰。端居本無事﹐柰此百憂攻。今晨默自詰﹐世豈不汝容。漱濯臨淸流﹐嘯歌蔭長松。緩步有夷途﹐遠眺多奇峯。野叟時相尋﹐村酒亦自釀。於道忽少進﹐一埽芥蒂胸。釜本常情﹐寧說飯後鐘。野飲農事未興思一笑﹐春薺可采魚可釣。霏霏小雨忽已晴﹐堤上相攜踏殘照。村場酒薄亦有力﹐把酉戔相娛不辭釂。眼花耳熱言語多﹐霍然已醒如過燒。人生百年會有盡﹐世事萬變誰能料。酒空人散寂無聲﹐爲君試作蘇門嘯。茆亭讀罷楞伽四卷經﹐其餘終日坐茆亭。靜聽溪碓舂雲母﹐細屬斤松根采茯苓。大道粗嘗聞海若﹐髙情未至愧山靈。寒泉新渫甘於乳﹐晨起何妨挈半瓶。身世身世飄然似斷雲﹐時人誤許與斯文。旋償碑債動千里﹐彊理詩情無一分。子美舊悲殘酒炙﹐幼安今老白襦裙。餘生自喜渾無事﹐淸夜銅鑪炷寶燻。家有兩瓢分貯酒藥出則使一童子負之戲賦五字句長物消磨盡﹐猶存兩大瓢。藥能扶困憊﹐酒可沃枯焦。童負來山店﹐人看度野橋。畫工殊好事﹐傳寫入生綃。禹寺禹寺荒殘鐘鼓在﹐我來又見物華新。紹興年上曾題壁﹐觀者多疑是古人。旅遊二首壯志蹉跎雪滿頭﹐久將餘日付滄洲。閒雲不入老人夢﹐鄰笛似知孤客愁。小築聊須傍蘭渚﹐片帆那復到樟樓。生涯艸艸眞堪笑﹐三十年來一破裘。又

本自無心落市朝﹐不妨隨處狎漁樵。螺靑點出暮山色﹐石綠染成春浦潮。縣驛下時人語鬧﹐寺樓倚處客魂消。流年不貸君知否﹐素扇團團又可搖。貧嘆貧到今年極﹐蕭然四壁家。獘袍生蟣虱﹐粗飯雜泥沙。浩浩乾坤大﹐茫茫歲月賒。故鄕煙水窟﹐別擬卜生涯。東窗四首九折危途寸步艱﹐至今回首尙心寒。元來自有安身處﹐茆屋三間似海寬。又

才薄常爲世俗輕﹐還山力不給躬耕。卽今嬴得都無事﹐袖手東窗聽雨聲。又

俗事紛紛意不攄﹐兀如頭垢念爬梳。東窗且復焚香坐﹐閒看微云自捲舒。又

寂寂東窗午夢殘﹐更堪春雨作春寒。蠻童未報煎茶熟﹐一卷南華枕上看。近村家居每思出﹐出亦無與遊。江山豈不佳﹐乃復生我愁。不如適近村﹐家家業農疇。深巷鳴雞犬﹐長陂下羊牛。棗熟稻當獲﹐桑落酒可。寧無賓祭須﹐柿栗良易求。醫翁日過門﹐得藥疾自瘳。婚嫁不出村﹐百世加綢繆。我來每絕嘆﹐恨不終歲畱。人生正應爾﹐底事須王侯。石帆山下作石帆山下古苔磯﹐回首人間萬事非。能飲上池何患死﹐不營尺宅欲安歸。寒龜瑟縮搘牀老﹐倦鶴翩遷帶箭飛。堪笑年來殊省事﹐就憑樵女綻春衣。旦起二首殘燈冷火待窗明﹐稍覺今朝病體輕。已賴林鳩知宿雨﹐更煩檐鵲報新晴。又

地鑪晨起撥寒灰﹐困睫濛濛尙懶開。正倚蒲團覓殘夢﹐一聲啼鳥又驚回。書況自從請老鏡湖濱﹐萬事不關林下人。鴉去鴉歸還過日﹐花開花落又經春。官微也過千重浪﹐身在依然一幅巾。晨突有煙吾事了﹐濁醪不復惱比鄰。閒中戲賦村落景物二首遊宦才能薄﹐還山日月長。買牛捐寶劍﹐取酒解金章。泉脈疏供啜﹐松肪煉按方。北窗貪兀傲﹐南陌喜彷徉。僧過傳蓍法﹐醫來寄藥囊。泛舟輕姥廟﹐策蹇上傖塘。懶似嵇中散﹐癡如顧長康。人間須掃迹﹐隨處是羊腸。又

覆筱初成屋﹐編荊旋作門。孤云生釣瀨﹐微雨過棋軒。柳種來傍縣﹐花栽乞近村。石欹聊可坐﹐地褊不成園。酒榼刳楓癭﹐香鑪斷竹根。海鷗呼可下﹐隴鳥教能言。摶飯迎雙鶴﹐聯絳系小猿。山家𨿽寂寞﹐隨事有盤飧。予好把酒常以小戶爲苦戲述我非惡上日酒﹐好飲而不能。方其臨觴時﹐直欲舉斗升。若有物制之﹐合龠已不勝。豈獨觀者笑﹐心亦甚自憎。正如疾逆虜﹐憤切常橫膺。蹭蹬忽衰老﹐何由效先登。上天無長梯﹐系日無長繩。可嘆固非一﹐壯志空飛騰。春日對花有感夭夭枝頭花﹐鬱鬱地上艸。方春萬物遂﹐我乃獨衰槁。少時喜方藥﹐晚亦學黃老。又非愛名宦﹐壯歲迹已掃。如何過八十﹐尙復未聞道。傴行阡陌間﹐齒搖而發縞。名山可巢居﹐決去恨不早。宴坐精思牀﹐猶能養梨棗。出遊遇雨而返二首柴門方出雨霏霏﹐未到湖邊促駕歸。深炷鑪香掩屏臥﹐誰知不爲濕春衣。又

荒山前頭野水邊﹐東行西行不自憐。天公豈亦哀老子﹐風雨畱教終日眠。記閒白雲堆裏看靑山﹐猿鳥爲鄰日往還。黃綺後身應我是﹐再來依舊一生閒。二感貍奴睡被中﹐鼠橫若不聞。殘我架上書﹐禍乃及斯文。乾鵲下屋檐﹐鳴噪不待晨。但爲得食計﹐何曾問行人。惰得暖而安﹐饑得飽而馴。汝計則善矣﹐我憂難具陳。題柴言山水四首陰陰山木合﹐幽處著柴荊。喧中有靜意﹐水車終日鳴。又

懸水三十仞﹐疾雷聞數里。正暑凜生秋﹐倚杖者誰子。又

髙秋風雨天﹐幽居詩酒地。君看此气象﹐其可折簡致。又

艸亭臨峭絕﹐霜嶂起嶙峋。危磴儻可上﹐老夫思卜鄰。艸亭獨坐掃地垂簾坐艸亭﹐東風吹頰醉初醒。睡蛇死後魔無力﹐疾豎降來藥有靈。在手殘梅香淡泊﹐傍檐幽鳥語丁寧。老人不是神通妙﹐世事元來要飽經。修居室賦詩自警荒園二三畝﹐敗屋八九間。初至如逆旅﹐忽逾四十年。屋日已朽蠹﹐我老不自還。茅可刈之野﹐木可伐之山。尙復不能具﹐日夜憂其顚。況我虛幻身﹐念念隨化遷。齒墮發亦縞﹐鏡中失朱顏。其危甚於屋﹐何恃能牢堅。丰汝梨與棗﹐養汝汞與鉛。防疾如待敵﹐愛气如守關。謀於履霜初﹐懼在橫流前。書紳銘席端﹐𨿽老尙可全。遁迹遁迹荒村慣忍貧﹐秋毫不使喪其眞。家居亦以古爲鑑﹐事過始知天勝人。臨食致思方下箸﹐讀書有得每書紳。放翁耄矣當知幸﹐布褐藜羹畢此身。春晴登小臺不管筇枝破綠苔﹐閒穿萬竹上荒臺。幽花經雨自開落﹐啼鳥喜晴時去來。河岸家家裝彩舫﹐兒曹處處唱靑梅。誰知老子癡頑甚﹐看攺新元十一回。魯墟舟中作春浦南來元不到﹐畫橈偶復入鷗羣。人家遠火林間見﹐船底微波枕上聞。山口正銜初出月﹐渡頭未散欲歸云。錦囊詩艸新寥落﹐得句猶堪寄一欣。貧病戲書二首得米還憂無束薪﹐今年眞欲甑生塵。椎奴跣婢皆辭去﹐始覺廬仝未苦貧。又

頭痛涔涔齒動搖﹐醫驕折簡不能招。亦知客疾無根柢﹐少健還能起負樵。又作二首自解盡日溪邊艇子斜﹐治生不種邵平瓜。已分鄰捨紅蓮米﹐更啜僧房紫筍茶。又

靈府安平四體和﹐經時止酒頰常酡。老生要是常談爾﹐吐納餘閒卽按摩。挾書一卷至湖上戲作買地孤村結艸廬﹐蕭然身世落樵漁。一編在手君無怪﹐曾典蓬山四庫書。謝客相過我力日愈衰﹐人事不敢倡。窮巷春多泥﹐何以稅客鞅。諸君顧何取﹐勤懇問亡恙。賦詩代尺書﹐跂望徒悢悢。書幸土盎常余菜﹐山庖不絕煙。罷醫翻少疾﹐無術自長年。小舫煙波宅﹐閒身陸地仙。東窗最佳處﹐日對坐忘編。書嘆髧髦承學紹興前﹐歷看人間七十年。撲滿終歸棄道側﹐鴟夷猶得載車邊。釣船夜泛吳江月﹐醉眼秋看楚澤天。造物未容書鬼錄﹐殘春又藉落花眠。古興二首各五韻艸衰何預人﹐每起䢐年悲。日月才幾何﹐又見靑靑時。靑靑𨿽滿眼﹐行矣當復衰。盛衰還無端﹐其理可前知。人生死則已﹐千載無還期。又

月出橫林上﹐宿鳥無定枝。物生各畏禍﹐所托輒蹈危。老人倚壁坐﹐大鼾驚羣兒。𨿽云差自適﹐見事亦太遲。猶有一可喜﹐永謝世俗羈。病中有述二首各五韻萬事有常理﹐中智皆能知。禍福如白黑﹐不待諏蓍龜。疾患初萌芽﹐未有旦夕危。每能自省察﹐百鬼安能窺。一怠生百疾﹐速死乃自貽。又

爲國恃久安﹐變起最莫測。釋楚爲外懼﹐此實計之得。吾儕學養生﹐事事當自克。老無聲色娛﹐戒懼在飲食。要須銘盤盂﹐下箸如對敵。黃鴉吟嗟哉黃鴉一何陋﹐性喜隱翳藏荒囿。煙深翅重飛不起﹐鳴聲谷谷知雨候。夜與妖服鳥羣﹐又似惡白晝。羽毛不足辱彈射﹐滋味不足登俎豆。捕之旣無用﹐鬻之又不售。譬之人以支離而全﹐木以擁腫而壽。若予者智不能知農圃﹐學不能舉孝秀。名不嘩世﹐動得嘲詬。是亦天下不材之尢﹐尙何議乎汝後。恩封渭南伯唐詩人趙嘏爲渭南尉當時謂之趙渭南後來將以予爲陸渭南乎戲作長句老向人間久倦遊﹐君恩乞與渭川秋。虛名定作陳驚坐﹐好句眞慚趙倚樓。棧豆十年沾病馬﹐煙波萬里著浮鷗。就封他日輕裘去﹐應過三峯處處畱。幽居宿志在人外﹐淸心遊物初。猶輕天上福﹐那習世間書。薺菜挑供眊﹐槐芽采作菹。朝晡兩摩腹﹐未可笑幽居。肩輿至湖桑埭籃輿隨意出衡門﹐日已沈山野未昏。小市叢祠湖上路﹐短垣髙柳埭西村。麥苗極目無閒土﹐塘水平堤失舊痕。明詔裕民聞屢下﹐老農何以報君恩。半俸自戊辰二月置不復言作絕句二首力請還山又幾年﹐何功月費水衡錢。君恩深厚猶慚懼﹐敢向他人更乞憐。又

俸券新同廢紙收﹐迎賓僅有一裘。日鋤幽圃君無笑﹐猶勝墻東學儈牛。頭風戲作出門處處皆桃李﹐我獨呻吟一室中。只道有詩驅瘧鬼﹐誰知無檄愈頭風。茅齋茆齋𨿽絕小﹐老子策新勛。石豈落霏霏雪﹐鑪生裊裊云。心將鷗共遠﹐巢與鶴中分。幾許人間事﹐吾廬寂不聞。耕桑老病𨿽俱至﹐耕桑亦未遲。兒童誇犢健﹐婦女閔蠶饑。月落梟鳴夜﹐燈殘鼠嚙時。但當尋熟睡﹐萬事不須思。春遊四首方舟衝破湖波綠﹐聯騎蹋殘花徑紅。七十年間人換盡﹐放翁依舊醉春風。又

熟食從來少天色﹐東吳況是足春寒。城南藉艸可痛飲﹐安得酒腸如海寬。又

蘭亭路上換春衣﹐梅市橋邊送夕暉。聞有水仙翁是否﹐輕舟如葉槳如飛。又

沈家園裏花如錦﹐半是當年識放翁。也信美人終作土﹐不堪幽夢大匆匆。蔬飯春事已闌珊﹐山村未褪寒。筍生初入饌﹐薺老尙登槃。僧飯時分缽﹐園蔬不仰官。枯腸更禁攪﹐姑置密雲團。海棠歌我初入蜀鬢未霜﹐南充樊亭看海棠。當時已謂目未睹﹐豈知更有碧雞坊。碧雞海棠天下絕﹐枝枝似染猩猩血。蜀姬艷妝肯讓人﹐花前頓覺無顏色。扁舟東下八千里﹐桃李眞成僕奴爾。若使海棠根可移﹐揚州芍藥應羞死。風雨春殘杜鵑哭﹐夜夜寒衾夢還蜀。何從乞得不死方﹐更看千年未爲足。園中作湖曲舊誅茆﹐松陰近結巢。安閒多熟睡﹐衰退少新交。雨漬丁香結﹐春生豆寇梢。良晨不把酒﹐新燕解相嘲。書意三首整書拂幾當閒嬉﹐時取曾孫竹馬騎。故故小勞君會否﹐戶樞流水卽吾師。又

人生只要常無事﹐忿欲紛紛喜見侵。贈子祕傳安樂法﹐秋毫莫遣動吾心。又

籬角緋桃落漸稀﹐晚風吹去點苔磯。揮金豈必如疏傅﹐二畝春秧也是歸。晚春二首世事紛紛不足論﹐流年去似海濤翻。莫因齒髮悲殘景﹐且喜柴荊是故園。千里桑麻無曠土﹐數家雞犬自成村。鄰翁過我誇秧信﹐雨後春泥一尺渾。又

莫笑花前醉墮巾﹐放翁又看一年春。尋巢燕熟頻穿戶﹐釀蜜蜂喧不避人。楚廟羔豚初散社﹐稽山筍蕨正嘗新。要知不負年光處﹐南陌東阡自在身。詩集卷七十六一百一首湖上綸巾羽扇影翩翩﹐湖上彷徉莫計年。桃李已忘疇昔分﹐禽魚猶結後來緣。山前墟市初多筍﹐江外人家不禁煙。莫恨幽情無與共﹐一雙白鷺導吾前。卽事成敗歸靑史﹐悲付浩歌。病從今歲減﹐詩比去春多。髙枕觀浮世﹐持杯養太和。功名亦易爾﹐難負此漁蓑。東籬雜書四首芳艸初侵路﹐靑梅已破枝。雨來鳩逐婦﹐日出雉求雌。莽莽江湖遠﹐悠悠歲月移。老人觀物化﹐隱幾獨多時。又

桃李成塵土﹐來禽始著花。病夫猶枕上﹐春事又天涯。巷陌秋千夢﹐簾櫳燕子家。野僧來問訊﹐彊把半甌茶。又

老厭人間事﹐閒知造物功。艸生三徑綠﹐花發一窗紅。幽境囂塵外﹐流年嘯傲中。所嗟儕輩盡﹐論舊只春風。又

身與春俱老﹐愁隨日漸長。簾櫳聽語燕﹐澗谷擷幽芳。酒榼常從後﹐詩囊亦在傍。閒行無定處﹐隨意據胡牀。山行山鳥啼孤戍﹐煙蕪入廢亭。堤成陂水白﹐雨細稻秧靑。艸市少行旅﹐叢祠多乞靈。最憐投宿處﹐微火暮晶熒。稻陂白水滿稻陂﹐投種未三宿。新秧出水面﹐已作纖纖綠。年來殘俸絕﹐所望在一熟。見之喜欲舞﹐不復憂半菽。想當西成時﹐載重壓車軸。病齒幸已牢﹐往矣分社肉。雨夜思子虡兀兀過遙夜﹐悠悠擁破衾。峭寒侵病骨﹐殘雨滴愁心。人別易千里﹐書來眞萬金。醉眠差似可﹐誰與伴孤斟。醉中示客四座無嘩聽我歌﹐百年生計一煙蓑。淸尊瀲瀲猶狂在﹐白髮蕭蕭柰老何。遠適安能縮地脈﹐髙眠聊足養天和。吾徒看盡人間事﹐莫愛車前印幾窠。散發散發垂肩懶更簪﹐一窗竹水對蕭森。從來恥作資身策﹐老去終懷報國心。雷起鼻端秋枕石﹐泉鳴指下夜橫琴。不緣羸病愁迎客﹐經歲何人肯見臨。病中觀辛夷花餘生垂九十﹐一病理一衰。旬月不自保﹐敢作期歲期。粲粲女郎花﹐忽滿庭前枝。繁華𨿽少減﹐髙雅亦足奇。持杯酹花前﹐事亦未可知。明年儻未死﹐一笑當解頤。小艇放翁小艇輕如葉﹐只載蓑衣不載家。淸曉長歌何處去﹐武陵溪上看桃花。雜題四首賀公在朝雅吳語﹐莊鳥仕楚猶越吟。我幸歸休在閭巷﹐燈前感慨不須深。又

茆屋三間已太奢﹐柴幹米白喜無涯。非賢敢竊優賢祿﹐願折蒓絲與蕨芽。又

野花紅碧自爭春﹐村酒酸甜也醉人。解放船頭便千里﹐不愁無處著閒身。又

湖堤疏瘦水楊柳﹐村捨殷紅山石橊。推戶本來隨意入﹐乞漿因得片時畱。閒遊柴車去去度橫陂﹐正是春殘入夏時。果熟多藏新密葉﹐鶯啼偏占最髙枝。迷途每就傭耕問﹐薄飯時從逆旅炊。隨意題詩無傑思﹐還家猶足詫吾兒。病起初夏頭風間作已全輕﹐山雨𨿽頻卻快晴。窗外時時度花片﹐林梢處處送鶯聲。地偏無客談閒事﹐麥熟逢人樂太平。不爲衰遲辜節物﹐一甌半酪薦朱櫻。衡門獨立春歸堪笑又匆匆﹐水白秧靑細雨濛。溪鳥低飛畫橋外﹐路人相值綠陰中。宋淸藥券貧來積﹐李賀詩囊病後空。惟有劇談能一洗﹐芳尊那得故人同。雨夜吳中地多雨﹐海角客常愁。羸疾須醫藥﹐殘年憶輩流。解裝孤驛晚﹐捩柁小江秋。莫起瀟湘興﹐無才賦遠遊。山麓艸合路如綫﹐偶隨樵子行。林間遇磐石﹐小憩看春耕。北齋質衣葺北齋﹐欹壞略撐拄。窗扉則虛名﹐聊足度寒暑。獨學無與論﹐推核實勞苦。審觀古人意﹐十亦得四五。無功與子光﹐相可豈待語。一牀寬有餘﹐髙臥聽檐雨。禽言四首架犁架犁﹐南村北村雨淒淒。夜起飯牛雞未啼﹐日暮矻矻行千畦。沒足勿恨一尺泥﹐西成收薄汝噬臍。又

拔筍拔筍﹐入箐不辭風雨窘。養成會見髙拂云﹐取供口腹初不忍。獨持兩把慰倚門﹐慈顏一笑如春溫。又

老翁老尙健﹐打麥持作飯。終歲隴畝間﹐勞苦孰敢怨。人生爲農最可願﹐得飽正如持左券。碓舂樵爨小甑香﹐豈不勝汝耗太倉。又

堂前捉績子﹐力作忘朝餐。鵝黃雪白相照耀﹐插茅作簇髙如山。蠢女采桑至煮繭﹐何暇膏沐梳髻鬟。繅成蜀錦與楚縠﹐舞妹糸廛頭不論束。偶述二首景徳祥符艸野臣﹐登封曾望屬車塵。已經成住壞空劫﹐猶是東西南北人。又

憶在靑城煉大丹﹐丹成垂欲上仙班。飄零未忍塵中老﹐猶待時平隱華山。初夏書感春與人俱老﹐花隨夢已空。遊蜂黏落蕊﹐輕燕接飛虫。桑悴知蠶起﹐牲肥賽麥丰。爲農當自力﹐相戒勿匆匆。贈邢芻甫割愁何處有並刀﹐傾座誰能奪錦袍。堪笑陸翁鄰鬼錄﹐尙推邢友擅人豪。杜門𨿽少客載酒﹐落筆已能奴命騷。安得相從北窗下﹐丐君剩馥與殘膏。昔從戎南鄭日範西叔爲予書小臥屏今三十有八年矣悵然有懷梁州風月今何在﹐每憶朋儔淚濺裾。戎幙已如它世事﹐素屏猶對故人書。小雨川雲疊疊密如鱗﹐山雨霏霏細似塵。未必便爲耕隴喜﹐天公分付與詩人。遣懷二首出澤荒寒外﹐門庭寂寞中。厭聞鳩喚雨﹐常羨鳴知風。逆境嗟行徧﹐閒愁幸埽空。今晨有奇事﹐簫鼓賽年丰。又

風月資吟嘯﹐漁樵約往還。貧猶能釀酒﹐病不廢遊山。亂石臥牛馬﹐流泉鳴珮環。豁除羈旅日﹐猶有半生閒。初夏喜事箕穎元非爭奪場﹐瀟湘自古水雲鄕。采茶歌裏春光老﹐煮繭香中夏景長。斂版早知遊宦惡﹐署門晚悟世情常。茹芝卻粒𨿽無術﹐散發猶當效楚狂。夢蜀自計前生定蜀人﹐錦官來往九經春。堆盤丙穴魚腴美﹐下箸峨眉栮脯珍。聯騎雋遊非復昔﹐數編殘稿尙如新。最憐栩栩西窗夢﹐路入靑衣不問津。閒遊二首一見溪山病眼開﹐靑革奚處處蹋蒼苔。平生長物埽除盡﹐猶帶筆牀茶竈來。又

好事湖邊賣酒家﹐杖頭錢盡慣曾賒。壚邊爛醉眠經日﹐開過紅薇一架花。初夏二首牀有蒲團坐負墻﹐室無童子自燒香。人圖作佛𨿽堪笑﹐我愛逃禪亦太狂。櫻筍久忘晨入省﹐蒓鱸猶喜老還鄕。汗靑未絕茶經筆﹐那暇投文弔戰場。又

梅子生仁已帶酸﹐楝花墮地尙微寒。室無長物惟空榻﹐頭不加巾但小冠。蠶簇倚墻絲盎起﹐稻秧經雨水陂寬。郊原淸潤身差健﹐剩欲閒遊一跨鞍。野興二首東望城十里遙﹐野人生計日蕭條。棋枰棄置機心息﹐肉食蠲除業境消。送藥時時過鄰父﹐放魚日日度溪橋。自憐愛物還成癖﹐門巷春來艸沒腰。又

涉澗穿林信意行﹐翠崖朱棧愜幽情。關關幽鳥將雛語﹐簌簌幽篁解籜聲。藉艸一壺消永日﹐出門幾屐了平生。川云正作遮山計﹐浩蕩南風又快晴。自笑宦途昔似伏轅駒﹐退處今如縱壑魚。手自埽除松菊徑﹐身常枕藉老莊書。郊居本自依農圃﹐社飲何妨逐裏閭。白髮蕭然還自笑﹐風流猶見過江初。喜晴正厭鳩呼雨﹐俄聞鵲噪晴。路開知潦退﹐書展喜窗明。日透疏簾影﹐風傳暮角聲。兒童競相報﹐門有賣朱櫻。過鄰曲黃雲捲盡綠鍼齊﹐夏木陰陰滿古堤。耆老往來無負戴﹐比鄰問道有提攜。暑天漸近便餐酪﹐吳俗相傳尙魚曾。共喜丰年多樂事﹐扶歸先判醉如泥。題蘇虞叟巖壑隱居蘇子飄然古勝流﹐平生髙興在滄洲。千巖萬壑舊卜築﹐一馬二僮時出遊。香斷鐘殘僧閣晚﹐鯨吞鼉作海山秋。極知處處多奇語﹐肯艸吳箋寄我不。縱筆二首騎鶴翩翩過月傍﹐浩然風露九秋涼。忽聞捲地潮聲起﹐始覺江山近故鄕。又

百尺松根結茯苓﹐千年長養似人形。誰知金鼎烹初熟﹐恰值山翁醉欲醒。北窗卽事二首衡茅隨力葺幽居﹐埽地焚香樂有餘。分食時能下檐鵲﹐作洲常悔誑池魚。遊歸又失相尋客﹐睡起重開未了書。袖手悠然便終日﹐不辭世俗笑迂疏。又

北窗最與懶相宜﹐世上紛紛了不知。露井甘寒初浚後﹐小山蔥茜乍晴時。粗餐豈復須鮭菜﹐蓬戶何曾設扊扅。幸有牀頭藤杖在﹐登臨未遽嘆吾衰。感物提壺勸客飲﹐架犁課農耕。鳩方喜婦還﹐蟻又以族行。大化職雨暘﹐我窗更晦明。蕓蕓觀萬物﹐一笑了此生。園中把酒示鄰曲二首畏途半世困風波﹐老返家山得已多。野餉𨿽無食指動﹐村醅也解醉顏酡。夢殘正欲還君枕﹐棋罷那知爛客柯。松菊未荒風月在﹐應容老子且婆娑。又

煮豆烹蔬當果淆﹐固應杯酌盡陶匏。池塘瀲瀲荷浮葉﹐門巷陰陰筍放梢。三畝荒園存故業﹐一編蠹簡得深交。獘廬經雨穿將徧﹐欲向村東自割茅。書憂時人應怪我何求﹐白盡從來未白頭。磅礡昆侖三萬里﹐不知何地可埋憂。門外獨立朝看出市暮看歸﹐數盡行人尙倚扉。要見先生無盡興﹐少須髙樹掛殘暉。感事六言八首老去轉無飽計﹐醉來暫豁憂端。雙鬢多年作雪﹐寸心至死如丹。又

黑犢養來純白﹐睡蛇死後安眠。但有漉籬可賣﹐不妨到處隨緣。又

五尺童知大義﹐三家市有公言。但使一眠得熟﹐自餘萬事寧論。又

麥熟與人同喜﹐虜驕爲國私憂。身似五更春夢﹐家如一宿山郵。又

早歲已歸南陌﹐暮年常在東籬。短衣幸能掩脛﹐長劍何須拄頤。又

髙岸眼看爲谷﹐寸根手種成陰。一卷楚騷細讀﹐數行晉帖閒臨。又

李白嵚崎歷落﹐嵇康潦倒粗疏。生世當行所樂﹐巢山喜遂吾初。又

有飯那思肉味﹐安居敢厭茅茨。未論顏淵陋巷﹐老農自是吾師。幽居記今昔事十首以詩書從宿好林園無俗情爲韻總角入家塾﹐學經至豳詩。治道本耕桑﹐此理在不疑。今玆垂九十﹐謝事居海涯。戴星理農業﹐未嘆筋力衰。四月築麥場﹐五月瀦稻陂。秉火去螟蝗﹐磨刀剪棘茨。西成大作社﹐歌鼓樂聖時。又

上世本爲農﹐輟耕業詩書。我少學不成﹐固應返其初。冥冥不自揣﹐鄕校參羣居。中歲偶拔擢﹐淸班久趑趄。典奏入南宮﹐細書長石渠。及其乞身歸﹐舊業已丘墟。衰疾或小間﹐力尙給荷鋤。寄聲謝故人﹐毋爲笑迂疏。又

我昔揮短楫﹐終年釣吳松。亦嘗攜長鑱﹐采藥玉霄峯。爲計晚大繆﹐朝路偶見容。晨趨大明班﹐夜聽長樂鐘。白髮迫歸休﹐居然鮮歡悰。上恩許乞骸﹐一日收孤蹤。蓬茅略補葺﹐甑碓勤炊舂。故交零落盡﹐歲晚當誰從。又

還鄕老未死﹐舉目少耆宿。邑屋亦或非﹐所餘但喬木。曩時列鼎家﹐今不飽半菽。盛衰疊變遷﹐何者非陵谷。羸然九十翁﹐世故見已熟。偶能達一理﹐萬事等破竹。布縫一稱衣﹐藜煮半釜粥。餘年更何爲﹐枕藉糟與麯。又

癸亥辭修門﹐拜賜散人號。一出非本心﹐歡喜歸祭竈。故鄕多名山﹐幸得遂所好。舟輿𨿽難具﹐信步亦可到。淸溪無塵滓﹐奇峯有云冒。雨墊林宗巾﹐風落孟嘉帽。豈惟狂故在﹐望遠亦未眊。一醉儻可謀﹐敢愛將軍告。又

入蜀過匡廬﹐秋風宿東林。月出斷山口﹐滿窗松竹陰。裊裊一枝燭﹐道人語夜深。亦設眊果供﹐慰此羈旅心。猶恨非遠公﹐無酒遣我斟。明日下山去﹐嘆息難重尋。回首四十年﹐駒隙何駸駸。舊遊不可到﹐悵望空長吟。又

昔戍西陲時﹐憑髙望中原。願欲乘天風﹐往弔綺與園。有志莫能遂﹐悵望商山魂。遙想山中人﹐歲時奠芳蓀。夕陽簫鼓散﹐髙柳擁廟門。老來更事多﹐考古見本根。乃知當時事﹐禍福未易言。千載信悠悠﹐浩嘆掩綠尊。又

客舟掛煙帆﹐千里過楚都。七澤渺無際﹐大不數具區。浪翻出長蛟﹐云拆浮天吳。峨峨來如山﹐碎船不須臾。江行幸已盡﹐三峽尢畏途。槎牙人魚差甕﹐小失卽見屠。叩頭禱鬼神﹐已脫猶號呼。願君勤自勵﹐憂患何時無。又

昔自京口歸﹐卜居得剡曲。地偏無市人﹐民淳有古俗。陋屋僅結茆﹐粗飯財脫粟。典衣以沽酒﹐九月未能贖。寧負翁子薪﹐恥售卞和玉。老身已如此﹐兒子亦碌碌。藏書幸無恙﹐自計不啻足。拾穗且浩歌﹐行矣墮鬼錄。又

少小喜讀書﹐終夜守短檠。其實無甚解﹐不幸誤有聲。勞苦亦何得﹐空失東臯耕。暮年乃小黠﹐告歸學養生。采藥作遠遊﹐把釣適幽情。髙樓笛數曲﹐小軒棋一枰。餘年置勿憂﹐不卿何由烹。喜雨入夏久不雨﹐旱勢已岌岌。蛙蛤徒自喧﹐蛟龍臥如蟄。何由白水滿﹐但守靑秧泣。上天忽悔禍﹐川雲起呼吸。虛檐雨競瀉﹐平野苗盡立。兒停蹋轉車﹐婦免憂谷汲。人言雨非雨﹐乃是傾玉粒。移牀亦細事﹐敢嘆屋漏濕。初夏雜興六首老子今朝不用扶﹐雨涼百病一時蘇。扇題杜牧故園賦﹐屏對王維初雪圖。把釣溪頭蹋湍瀨﹐煎茶林下置風鑪。个中莫謂無同賞﹐逋客能從折簡呼。又

巾脫冠欹八尺牀﹐竹陰槐影有餘涼。隨風花墮殘棋上﹐引睡書拋捲枕傍。水長沙鷗向人熟﹐雨餘巢燕哺雛忙。尙嫌未愜幽情在﹐又喚漁舟渡野塘。又

自斷殘年莫問天﹐吾儕何處不隨緣。家貧卻得身差健﹐夜短何妨晝熟眠。未歷名山采靈藥﹐且從同社樂丰年。賣絲糶麥償逋負﹐猶有餘錢買釣船。又

繆算狂言悔莫追﹐杜門省事不妨奇。欹傾淡墨詩成後﹐縹緲烏巾浴出時。筇杖閒行穿密筱﹐繩牀移坐照淸漪。眼邊好景眞須惜﹐漸近浮生結局時。又

趁雨東園去荷釒且﹐歸庵卻展讀殘書。幸能胸著云夢澤﹐何恨家無擔石儲。水泛時須借篷艇﹐山行亦或命巾車。懶心惟怕遊城市﹐非向交親故作疏。又

終日頹然蠹簡中﹐門前煙水浩無窮。百年等是一枯冢﹐四海應無兩放翁。栗玉長枝挑苦筍﹐胭脂小把翦防風。地偏日永閒無事﹐擬著珍蔬譜一通。對酒作飲酒豪如捲白波﹐遣愁難似塞黃河。多聞只解爲身累﹐後死空令見事多。未試神仙餐玉法﹐且賡壯士入關歌。此心不道無人識﹐雪鬢蕭蕭柰老何。獨坐閒詠二首書生亦有功名願﹐與世無緣每背馳。一寸丹心空許國﹐滿頭白髮卻緣詩。又

深掩柴荊謝世紛﹐南山時看起孤云。殘年所幸身猶健﹐閒事惟求耳不聞。水亭二首水亭不受俗塵侵﹐葛帳筠牀弄素琴。一片風光誰畫得﹐紅蜻蜓點綠荷心。又

莫道山翁老病侵﹐靜中理得舊傳琴。朝來有喜君知否﹐雨展芭蕉二尺心。書興占得溪山卜數椽﹐飽經世故气猶全。入門明月眞堪友﹐滿榻淸風不用錢。便死也勝千百輩﹐少畱更過二三年。湖橋酒美能來醉﹐一棹何妨作水仙。書感二首翟公冷落客散去﹐蕭尹譴死人所憐。輸與桐君山下叟﹐一生散發醉江天。又

驅山不障東逝波﹐一尊莫惜醉顏酡。斜風細雨苕溪路﹐我是後身張志和。暑雨二首欲雨未雨雷車奔﹐欲睡不睡人思昏。蠻童正報煮茶熟﹐忽有野僧來叩門。又

艸茂水長蛙羣鳴﹐涯深路壞人斷行。故侯老退守瓜壠﹐翠蔓黃花偏眼明。池亭夏畫二首造物寧非念老生﹐池亭幽事悉施行。羣魚聚散忽無迹﹐孤蝶去來如有情。小石豈落茶紛雪片﹐寒泉得火作松聲。曲肱假寐翛然寤﹐不爲敲門夢不成。又

茅舍蘆藩枕小灘﹐蕭森那復畏炎官。醉牀酒解香初過﹐懶架書橫夢未殘。饞愛流匙菇米滑﹐渴便滿杓粟漿酸。兒孫幸有團欒樂﹐未覺浮生一笑難。頃歲從南鄭屢往來興鳳間暇日追懷舊遊有賦昔戍蠶叢北﹐頻行鳳集南。烽傳戎壘密﹐驛遠客程貪。春盡花猶坼﹐雲低雨半含。種畬多菽粟﹐藝木雜松柟。婦汲惟陶器﹐民居半艸庵。風煙迷棧閣﹐雷霆起湫潭。城郭秦風近﹐村墟蜀語參。快心逢曠野﹐刮目望浮嵐。考古時興感﹐無詩日每慚。嘉陵最堪憶﹐迎馬柳摻摻。掃除小園未竟歸臥竹葉埽仍落﹐莎根鋤更生。陰陽常代謝﹐今昔各施行。勛業須時至﹐衰榮忌力爭。徑歸差省事﹐髙枕聽蟬聲。暑中北窗晝臥有作禦疾如治河﹐但當導之東。下流旣有歸﹐自然行地中。養生如藝木﹐培植要得宜。常使無天傷﹐自有千云時。我少本多疾﹐屢亦頻危殆。皇天實相之﹐警告意有在。中年棄嗜欲﹐晚歲節飲食。中堅卻外慕﹐魔盛有定力。死生𨿽天命﹐人事常相參。茫茫九衢中﹐百禍起一貪。郊虛暑雨餘﹐巾墮腳不襪。髙臥北窗涼﹐超然寄疏豁。羈懷羈懷不復耐悲歡﹐淸鏡朝朝雪鬢繁。謝傅畏逢親友別﹐龐公思遺子孫安。殘骸累歲歸民伍﹐半俸今春上縣官。閉戶惟須學堅坐﹐不知更敗幾蒲團。自貽四首寒暑衣一稱﹐朝晡飯數匙。錢能禍撲滿﹐酒不負鴟夷。又

家風本韋布﹐生事但漁樵。慣就下鄕食﹐莫煩東閣招。又

癡孫護雀雛﹐饞僕放池魚。懷藥問鄰疾﹐典衣收舊書。又

退士憤驕虜﹐閒人憂旱年。耄期身未病﹐貧困气猶全。詩集卷七十七一百首得雨沾足遂有丰年意欣然口占人事銷沈渺茫中﹐此身元合付天公。儒生可逐惟求忘﹐社酒常辭不怕聾。鬱鬱稻苗欣出穗﹐汪汪陂水告成功。老民莫道渾無用﹐能爲明時祝歲丰。浴罷閒步門外而歸兩扇荊扉數掩籬﹐幽人浴罷得娛嬉。南臨大澤風來遠﹐東限連山月出遲。沙上無泥藤屨健﹐水邊弄影葛巾欹。徑歸卻就東窗臥﹐要及蟬聲未歇時。初晴暑雨初收體爲輕﹐遠山盡出眼偏明。詩憑寫興忘工拙﹐酒取澆愁任濁淸。綠樹有陰休倦步﹐澄溪無滓濯塵纓。老人本少凋年感﹐不柰江城暮角聲。枕上二首靑絲玉井轆轤聲﹐露葉風枝鵯夾鳥鳴。造物未容閒到死﹐又從枕上得詩情。又

冥冥梅雨暗江天﹐汗浹衣裳失夜眠。商略明朝當少霽﹐南檐風珮已鏘然。讀史馬周浪迹新丰市﹐阮籍興懷廣武城。用捨𨿽殊才气似﹐不妨也是一書生。今歲六月望後一日立秋故比常年涼意差早九衢車馬困炎曦﹐正是山中散發時。秋近梧桐已搖落﹐陰生蟋蟀最先知。稻陂水白寧憂旱﹐竈突煙靑幸續炊。誰謂吾廬太岑寂﹐茶瓜亦有野人期。異夢山中有異夢﹐重鎧奮雕戈。敷水西通渭﹐潼關北控河。淒涼鳴趙瑟﹐慷慨和燕歌。此事終當在﹐無如老死何。貧病貧至今年劇﹐眞無地置錐。判愁停貰酒﹐忍病罷迎醫。性懶非關老﹐天窮豈坐詩。秋風還欲到﹐便可數期頤。涉溪揮汗欲成雨﹐聚蟁眞若雷。山翁在何許﹐赤腳步溪來。卽事四首身向人閒閱事多﹐杜門聊得養天和。盛衰莫問蕭京兆﹐壯老空悲馬伏波。日暮城樓傳戍角﹐風生嶺路下樵歌。君知此段神通否﹐豎拂能降百萬魔。又

唐虞千載仰巍巍﹐太息儒生每背馳。經未盡亡君更考﹐古無不死我何悲。釣耕本是求賢地﹐宵旰今逢願治時。寄謝公卿各努力﹐爲吾君築太平基。又

我愛湖山淸絕地﹐抱琴攜鶴住茆堂。藥苗自采盤蔬美﹐菇米新舂缽飯香。南浦風煙無限好﹐北軒雷雨不勝涼。舊交散落無消息﹐借問黃塵有底忙。又

放翁老去未忘情﹐鏡裏森然白髮生。一片常愁見花落﹐三聲最怕聽猿鳴。年年雙只路傍堠﹐夜夜短長城上更。晚悟一條差似可﹐孤舟漁火看潮平。野性野性從來與世疏﹐俗塵自不到吾廬。醉中往往得新句﹐夢裏時時見異書。稚子那偸服藥酒﹐家僮尙護放生魚。今朝更有欣然處﹐引得淸泉灌晚蔬。閒行出戶莽悠悠﹐東西本不謀。阻溪因小涉﹐逢店得中休。鳥沒千山暝﹐蟬吟一院秋。詩成還自笑﹐信筆愧冥搜。伏中熱不可過中夜起坐作詩寄五郎眾星若銀礫﹐老桂臥海底。中夜熱不解﹐病叟推枕起。悲虫號艸根﹐孤螢照野水。樹頭風急生﹐喘汗眞一洗。追憶總角初﹐學古頗自喜。祝身願耆老﹐常恐抱志死。豈知才術疏﹐空自凋髮齒。功名永無期﹐祿不飽妻子。歸耕力又憊﹐得粟半糠秕。詩書不可賴﹐如倚折足幾。大兒逾六十﹐逐食走千里。路途況艱梗﹐累月書一紙。豈不念歸省﹐屢請輒見柅。幸吾未極衰﹐汝行姑少止。暑中自遣名山處處得幽尋﹐破硯時時出苦吟。上藥和平無近效﹐古詩簡淡有遺音。蘇門隱去聞孤嘯﹐栗裏歸來弄素琴。尙恐俗塵除未盡﹐每思雪夜宿東林。夜坐中庭蕭散坐中庭﹐三更月未生。溯風涼醉頰﹐汲井濯塵纓。艸露沾衣冷﹐天河隔樹明。裴回不能睡﹐鼓角下髙城。夜坐門外示子遹秋意遽如許﹐體中殊未佳。灘深無宿鷺﹐艸茂有鳴蛙。棲遁從吾好﹐吟哦與汝偕。雲門漸可到﹐剩判幾靑鞋。夜坐小飲零落槐花已滿溝﹐江湖又見一番秋。冰輪有轍淩空上﹐銀漢無聲接地流。丹荔甘寒勞遠致﹐玉醅醇冽喜新。移牀坐對西南電﹐好雨心知不待求。閒思畢世爲農不復疑﹐還東六見歲陰移。閉門旋了和詩債﹐賣藥不償沽酒資。意倦投牀效龜息﹐齒疏嚼飯類牛口司。兀然過日君無怪﹐一念功名恐過悲。書村店壁裹茶來就店家煎﹐手解驢鞍古柳邊。寺閣重重出山崦﹐漁舟兩兩破溪煙。近秋漸動尋幽興﹐絕俸難營覓醉錢。到處不妨閒著句﹐他年好事或能傳。幽居毒暑流金石﹐吾廬乃爾幽。松棚香帶露﹐竹簟冷生秋。蕩槳花浦﹐垂竿杜若洲。非關遺世事﹐聊以解吾愁。立秋前九日大雨涼甚二首天暑正三伏﹐雨來俄九秋。寒聲入檐戶﹐爽气襲巾眅。山色凝深黛﹐溪流戰怒虯。身輕更何苦﹐處處可閒遊。又

雨暗初疑暮﹐雲開已變秋。有風生枕簟﹐無汗漬衣眅。漉酒嘗浮蟻﹐題詩走黑虯。呼兒治書笈﹐吾欲剡中遊。寄太湖隱者靑松伐作薪﹐白玉碎作塵。𨿽云質已毀﹐見者猶悲辛。磊呵任棟梁﹐溫潤中琮璧。豈以捐空山﹐遂比凡木石。酈生吏髙陽﹐馬周客新丰。從來豪傑士﹐大指亦略同。具區古大澤﹐煙水渺千里。可望不可到﹐中有隱君子。圖書兼河雒﹐成毀窮乾坤。有時跨蛟鯨﹐指扌爲雷雨奔。嗟我獨何人﹐乃許望顏色。逝將從之遊﹐變化那得測。讀史四首緗帙牙簽滿架書﹐流泉決決竹疏疏。人生得志寧無命﹐一室何妨且埽除。又

王侯到底是虛名﹐何物能爲我重輕。徒步出關胡不可﹐向來常笑棄生。又

男子胸中正要奇﹐立談能立大平基。君王玉鉞無窮恨﹐千載茫茫誰復知。又

自古功名亦偶諧﹐胸中要使浩無涯。可憐赫赫丹陽尹﹐數顆檳榔尙系懷。病戒憂身如憂國﹐畏病如畏亂。此身𨿽幸健﹐敢作無事看。禍福在呼吸﹐恐懼兼寢飯。人所忽不省﹐我思嘗熟爛。夜臥不安席﹐晨起寧待旦。𨿽云親藥石﹐得失每參半。人情喜一快﹐往往觸剽悍。收功寧使遲﹐覆敗不可玩。夏夜納涼河漢微茫月漸低﹐風聲正在艸堂西。莎根喞喞虫相弔﹐木末翻翻鵲未棲。屯甲近聞如積水﹐守關不假用丸泥。孤臣報國嗟無地﹐只有東臯更飽犁。銘座身退仍懷退﹐心平更欲平。直嫌繩尙曲﹐重覺鼎猶輕。力學能除翳﹐深居可息黥。聖門初豈遠﹐妙處在躬行。獨坐絕句二首蛙鳴乃是怒﹐服鳥嘯固非妖。獨宿空山夜﹐何妨伴寂寥。輕雷不成雨﹐闕月卻穿雲。獨椅南齋柱﹐長吟到夜分。初秋驟涼我比嚴光勝一籌﹐不教俗眼識羊裘。滄波萬頃江湖晚﹐漁唱一聲天地秋。飲酒何嘗能作病﹐登樓是處可消憂。名山海內知何限﹐準擬從今更爛遊。新涼家住山陰剡曲傍﹐一番風雨送新涼。亦知病得淸秋健﹐無柰愁隨獨夜長。日落川原橫慘淡﹐月明洲渚遠蒼茫。老民無復憂時意﹐齒豁頭童只自傷。書幸才薄無能役﹐窮途不意全。得書娛晚暮﹐遇藥起沈綿。漂母能分食﹐偸兒肯恕氈。不知從此去﹐更度幾流年。獨遊地僻少人迹﹐身閒思獨遊。荒村更阻雨﹐衰鬢不禁秋。斷續呼牛笛﹐橫斜放鴨舟。殘年澹無事﹐隨處送悠悠。記夢夢遊異境不可識﹐翠壁蒼崖立千尺。樓臺縹渺出其上﹐揮手直登無羽翼。門楣扁牓作八分﹐奇勁非復人間迹。主人鹿弁紫綺裘﹐相見歡如有疇昔。探懷示我數紙書﹐妙句玄言皆造極。我卽鈔之雜行艸﹐主人忄黨怳如甚惜。夢中亦復知是夢﹐意恐覺時無處覓。自量彊記可不忘﹐雞唱夢回空嘆息。初秋自述平生偶有愛山僻﹐垂老常無沽酒資。破屋頹垣吾已矣﹐大冠長劍汝爲誰。郵亭歷歷關河遠﹐鬢髮蕭蕭歲月移。殘暑不禁隨手過﹐東籬又近菊花時。秋暑夜起追涼二首漱罷寒泉弄月明﹐浩然風露欲三更。曲闌干畔踟躇久﹐靜聽空廊絡緯聲。又

道士磯邊浪蹴天﹐郎官湖上月侵船。暮年自度無因到﹐且與沙鷗作後緣。小築小築並湖堤﹐茅茨不厭低。引泉澆藥圃﹐砟竹樹雞棲。夕靄山常淡﹐秋蕪路欲迷。平生艸玄手﹐老去學釒且犁。喜雨二首黑雲橫絕天漢津﹐父老僉言候當雨。未論秋稼綿千里﹐且喜滂沱洗殘暑。我起呼兒扶再拜﹐汗垢得涼眞一快。桔橰抱甕兩置之﹐日日齋盂飽菘芥。又

雨聲蕭蕭集庭樹﹐雨气森森入窗戶。玉川茆屋久不葺﹐破漏無復施牀處。我於萬事本悠悠﹐危坐讀書忘百憂。明朝秋水增三尺﹐且復沙邊弄釣舟。秋夜大枕空牀夢不成﹐艸堂悄悄四無聲。月明漸見天窗白﹐風起忽聞檐佩鳴。客子未忘悲故里﹐老人無念到浮名。江村歲歲先涼冷﹐且復尋盟向短檠。白鷗平生崖異每自笑﹐一接俗人三祓除。惟有白鷗眞我客﹐爾來底事向人疏。靜室靜室牀橫一素琴﹐爾來殊覺道根深。喚回倦枕功名夢﹐洗盡浮生幻妄心。兩屨雲煙遊少室﹐一窗風雪宿東林。細思卻是關身事﹐無柰殘年老病侵。秋興秋眠怯簟冷﹐晨飯喜蔬香。寧使衣百結﹐肯儲錢一囊。杜門𨿽局促﹐負气尙軒昂。死去眞無憾﹐曾孫似我長。欲雨二首徙穴中庭蟻﹐爭巢後圃鳩。物情猶慮患﹐人事得忘憂。又

荷鍤決新渠﹐芟茅補舊廬。共知秋必雨﹐有備卽安居。雜感十首以野曠沙岸淨天髙秋月明爲韻呂釣渭水濱﹐說築傅巖野。𨿽曰古盛時﹐得士蓋亦寡。天將啟治亂﹐人才有用捨。向非萬牛力﹐孰與成大廈。又

洙泗日已遠﹐儒術日已喪。學者稱孔墨﹐爲國雜伯王。書生幸有聞﹐力薄不能倡。默默世俗間﹐汝職無乃曠。又

我昔下三峽﹐百丈堆兩車。初發公安城﹐已過長風沙。早知世路惡﹐恨不常浮家。至今淸夜夢﹐雙櫓聞謳啞。又

斗杓運四序﹐寒暑忽已換。人生知幾何﹐去日難把玩。憑髙望煙海﹐靑山忽中斷。秋風肺病蘇﹐爲子巾一岸。又

磨鏡要使明﹐拭幾要使淨。柰何視吾心﹐不若幾與鏡。垢污倘未除﹐秋毫卽爲病。吾曹亦聖徒﹐可卽學顏孟。又

天人本一理﹐禍福常昭然。人眾何足恃﹐妄謂能勝天。適燕當北轅﹐調瑟當解弦。五行未可忽﹐洪範禹所傳。又

鏡湖一何淸﹐稽山一何髙。浙江百里遠﹐夜枕聞驚濤。子胥死吳下﹐千載無人豪。遺魂招不來﹐我欲續楚騷。又

歸耕無衤發襫﹐出戰無兜鍪。已失西疇春﹐空懷北平秋。提攜一束書﹐蹭蹬至白頭。鬲甫中有飯﹐一飽吾何求。又

我昔遊劍南﹐爛醉平羌月。一杯玻璃春﹐萬里望吳越。豈知有天幸﹐故山得歸骨。扁舟小江上﹐夜半看月沒。又

入東多名山﹐天臺連四明。路窮寺門出﹐林闕溪橋橫。豈無一月間﹐結束與子行。會揀最幽處﹐煨芋聽雪聲。秋思十首秋云易簇日常陰﹐西望山村每欲尋。屏掩數峯臨峭絕﹐蛇蟠一徑入幽深。又

山步溪橋入早秋﹐飄然無處不堪遊。僧廊偶爲題詩入﹐魚市常因施藥畱。又

臨海銅燈喜夜長﹐蘄春笛簟怨秋涼。世間生滅無窮境﹐盡付山房一炷香。又

才不才間未必全﹐胸中元自要超然。黃金不博身彊健﹐且醉江湖萬里天。又

牙齒漂浮欲半空﹐此生已付有無中。一杯藜粥楓林下﹐時與鄰翁說歲丰。又

疏泉洗石誇身健﹐試墨燒香破日長。若得三山安樂法﹐不須更覓玉函方。又

傍縣人來涕泗翻﹐蝗災曝虎不堪言。天心似爲衰翁地﹐飽食安眠獨北村。又

閒愁正可資詩酒﹐小疾安能減食眠。一畝旋租畦菜地﹐千錢新買釣魚船。又

眼明尙見蠅頭字﹐暑退初親雁足燈。歷歷胸中千載事﹐莫將輕比住庵僧。又

虛極靜篤道乃見﹐仁至義盡余何憂。名山采藥恐未免﹐策蹇孰能從我遊。雞犬二首鄕村年久競農務﹐秋斂春耕恐失時。我老元無夙興事﹐懶雞啼曉恰相宜。又

貧家也復謹朝昏﹐小犬今年乞近村。糠秕無多深愧汝﹐狺狺終夜護籬門。秋來瘦甚而益健戲作莫笑形羸不自支﹐淸虛正與老人宜。矛頭淅米誰能食﹐甑裏生塵卻自奇。獨釣又逢秋晚後﹐安眠常到日髙時。邇來久雨墻垣壞﹐砟竹東岡自作籬。秋夜岸幘蕭然病體輕﹐雨餘郊館已涼生。微風掠面酒無力﹐明月滿窗眠不成。葉底涓涓秋露滴﹐艸根咽咽暗蛩鳴。屏居未免傷孤寂﹐賴有鄰翁約耦耕。秋興巢燕無情不更回﹐門庭日日落楸槐。新涼漸喜償碑債﹐多病還憂欠藥材。社近家方濁酒﹐客來身自埽蒼苔。道心已熟機心盡﹐寄語鸕鶿莫苦猜。閒詠莫笑結廬魚稻鄕﹐風流殊未減華堂。茶分正焙新開篛﹐水挹中氵靈自候湯。小幾研朱晨點易﹐重簾埽地晝焚香。个中富貴君知否﹐不必金貂侍紫皇。人壽至耄期人壽至耄期﹐如位至王公。非以徳將之﹐往往不克終。非必皆大惡﹐過取固多凶。吾今垂九十﹐追逐羣眾中。筋骸勝拜起﹐耳目未盲聾。彊健天所借﹐正與富貴同。一念愧屋漏﹐一言誑孩童。老無朋友規﹐日夜勤自攻。訪野人我行城西南﹐適玆素秋時。風露𨿽已髙﹐艸木郁未衰。敲門尋野人﹐一笑萬事非。拂榻意何勤﹐酒釅雁驚肥。新涼天所賜﹐盡醉不足辭。擊壤歌堯年﹐瞑目以爲期。燻蟁效宛陵先生體澤國故多蟁﹐乘夜吁可怪。舉扇不能卻﹐燔艾取一快。不如小忍之﹐驅逐吾已隘。寧聞大度士﹐變色爲蜂。吹笛吳江楚澤閒遊徧﹐未豁平生萬里心。醉裏獨攜蒼玉筍﹐嶽陽樓上作龍吟。書幸破屋頹垣鬼笑窮﹐暗中調護賴天公。頻年得疾身猶健﹐百種無營飯不空。感事已醉猩猩猶愛屐﹐入秋燕燕尙爭巢。老夫看盡人間事﹐欲向山僧學打包。晚晴雨如塵點送新涼﹐云作魚鱗襯夕陽。蓬戶淸閒貧亦好﹐筍輿安穩病何傷。農家寂寂江村數掩籬﹐吾廬又及素秋時。橫林未脫色已盡﹐孤鳥欲棲鳴更悲。小釜蒓羹初下豉﹐矮瓶豆粉正燃萁。爲農幸有家風在﹐百世相傳更勿疑。寓嘆二首白首還鄕厭蕨薇﹐倀倀自嘆欲疇依。門庭不埽稀迎客﹐砧杵無聲未贖衣。達士共知生是贅﹐古人嘗謂死爲歸。耕疇幸可期中熟﹐又報殘蝗接翅飛。又

憶昔建炎南渡時﹐兵間脫死命如絲。奉親百口一身在﹐許國寸心孤劍知。坐有客喑堪共醉﹐身今病忘莫求醫。出門但畏從人事﹐臨水登山卻未衰。雨夜病多漸減燈前課﹐老甚都忘枕上愁。一段髙情誰會得﹐臥聽檐雨瀉淸秋。秋懷四首火食非初志﹐衣塵每自哀。危途觸灩澦﹐歸興薄蓬萊。逋客傳琴調﹐髙僧乞藥栽。人間豈不好﹐病眼自慵開。又

苦雨無時止﹐幽人空復情。少眠知夜永﹐入病喜秋淸。螢傍疏簾度﹐蛩依壞甃鳴。流年那可挽﹐又見曉窗明。又

獨立離人境﹐幽居察物情。蟻知軍陣法﹐虫作緯車聲。身老惟貪睡﹐兒癡亦惰耕。騰騰復兀兀﹐何以報時平。又

寓世久成贅﹐忘家生若浮。安能三太息﹐惟有四宜休。屋壞無全堵﹐船輕每信流。鴟夷幸無恙﹐賴爾可消憂。小室窗幾窮幽致﹐圖書發古香。尺池魚﹐拳石樹蒼蒼。老去身猶健﹐秋來日自長。養生吾豈解﹐懶或似嵇康。贈道侶蕊笈人多有﹐惟君獨造微。丹成河自塞﹐吟罷劍俱飛。酒市尋差易﹐雲山覓更非。何時醉攜手﹐爲我發玄機。舟中醉題二首風吹蘆荻聲颼颼﹐晚潮入港浮孤舟。老民已埽市朝迹﹐造物全付江湖秋。項裏廟前是魚市﹐禹會橋邊多酒樓。醉來且復過此日﹐莫爲砧杵悲無裘。又

鮑郎山前煙雨昏﹐疏燈小市愁偏門。上船初發十字港﹐鼓棹忽過三家村。孤鸞對鏡空自感﹐老龜搘牀何足論。但願諸公各戮力﹐上助明主憂元元。出遊暮歸東行西行日暮歸﹐川云漠漠雨霏霏。蝗余場上禾收薄﹐酒貴街頭客醉稀。買犢躬耕空自力﹐灼龜占歲又成非。稚孫索飯殊關抱﹐憐汝何時得瓠肥。園中作紗巾一幅立斜陽﹐本尙無閒況有忙。雞犬往來空自得﹐禽魚翔泳各相忘。欲衰莎艸無多綠﹐未落梧桐已半黃。䢐歲匆匆成絕嘆﹐瓦溝行復見新霜。詩集卷七十八九十九首感舊莫笑山翁老欲僵﹐壯年曾及事髙皇。雕戈北出戍窮塞﹐華表東歸悲故鄕。萬事固難輕忖度﹐百年猶有未更嘗。紛紛謗譽何勞問﹐但覺邯鄲一夢長。東園車馬無聲客到稀﹐荷鋤終日在園扉。斷殘地脈疏泉過﹐穿透天心得句歸。對鏡每悲鸞獨舞﹐繞枝誰見鵲南飛。悠然自遣君無怪﹐文史如山暫解圍。秋夜局促人間每鮮歡﹐秋來病骨愈酸寒。夾衣尙典雁聲過﹐斷簡未收雞唱殘。退士鬢毛紛似雪﹐老臣心事炳如丹。燈前握臂無交舊﹐聊喚淸尊少自寬。驛壁偶題三首累累驛門堠﹐杳杳寺樓鐘。葉落樹陰薄﹐云生山崦重。交親窮未棄﹐父子老相從。惟待新粳熟﹐髙眠聽夜舂。又

去去投山驛﹐悠悠解橐裝。斜陽穿破廏﹐落葉滿空廊。舞簡村巫醉﹐塗朱野女妝。近行吾亦倦﹐假寢據胡牀。又

過市未十里﹐入山知幾重。幽林聞格磔﹐淺瀨見口僉喁。小甕家家酒﹐衡門世世農。班生定癡絕﹐辛苦覓侯封。夜起思子虡我久依耕壠﹐兒方弔戰場。臥聞風浩蕩﹐起視月蒼茫。老境綈袍暖﹐貧家菜粥香。惟愁殺風景﹐無酒作重陽。秋日次前輩新年韻五首孤生𨿽永棄﹐要亦是黎元。渺渺煙中路﹐冥冥海上村。小灘看鷺立﹐平野送鴉翻。卽欲掩關臥﹐南山猶未昏。又

舊交多雋傑﹐離散各何之。騏驥志千里﹐鷦鷯巢一枝。靑雲迷故步﹐白首負明時。幸有殘書卷﹐猶堪付小兒。又

老人常獨處﹐一笑比河淸。終日無來客﹐三年不入城。髙眠聽酒滴﹐危坐對云生。矯首羲皇世﹐吾其享大羹。又

浮家久居蜀﹐下峽晚還東。天際孤帆遠﹐花前百榼空。旅遊渾似夢﹐年運遂成翁。欲話峨眉月﹐無人可與同。又

殘年垂九十﹐雪鬢不勝繁。賣屨糴炊米﹐典衣租廢園。山深云滿屋﹐夜靜月當門。鄰曲時相過﹐扶行賴稚孫。仲秋書事十首秋風社散日平西﹐余胙殘壺手自提。賜食敢思烹細項﹐家庖仍禁擘團臍。又

天心那得與人同﹐牲社家家禱歲丰。料理蝗余猶十五﹐殘年亦未委溝中。又

斷雲歸岫雨初收﹐茅舍蕭條古渡頭。短褐老人垂九十﹐松枯石瘦不禁秋。又

客來深愧裏閭情﹐近爲衰殘罷送迎。旋置風鑪煎顧渚﹐劇談猶得慰平生。又

舉家食粥顏平原﹐坐客無氈鄭廣文。不是有心輕富貴﹐偶然看破是浮雲。又

書生習气盡驅除﹐酒興詩情亦已無。底怪今朝親筆硯﹐村鄕來請辟蝗符。又

靈府不搖神泰定﹐病根已去脈和平。金丹妙處無多子﹐只要先生兩眼明。又

省身要似晨通發﹐止殺先從暮拍蚊。老負明時無補報﹐惟將忠敬事心君。又

杖得輕堅余可略﹐酒能醇勁更何求。二君最是平生舊﹐白首相從萬事休。又

心明始信元無佛﹐气住何曾別有仙。領取三山安樂法﹐蒲團紙帳過年年。步屧名山有志未能酬﹐步屧東岡當出遊。小閣捲簾驚鷺起﹐淸池投餌看魚浮。西風吹葉空多感﹐落日銜山尙小畱。兒老戍邊歸未得﹐淮南新雁又經秋。後死後死非初望﹐餘生只自悲。舊交孤劍在﹐壯志短檠知。行步𨿽依杖﹐光陰未付棋。爲農自當力﹐不爲學豳詩。思剡羸疾無休日﹐淸秋適此時。節存旄盡落﹐帶剩眼頻移。吾興復不淺﹐俗人那得知。會當遊剡去﹐支許有深期。故里漏盡鐘鳴有夜行﹐幾人故里得歸耕。摧傷自喜消前業﹐疾恙天教學養生。鄰曲新傳秧馬式﹐房櫳靜聽緯車聲。芋魁菇首君無笑﹐老子看來是大烹。野意久忝明恩返故鄕﹐全家衣食出耕桑。詩才適意寧求好﹐醉卽成眠不暇狂。小雨荷釒且分藥品﹐乍涼扶杖看優場。此身已作農夫死﹐卻愧時賢獨未忘。意行至神祠酒坊而歸雨收霽色滿川原﹐獨曳枯藤出裏門。陌上微風搖稗溝﹐溝中殘水出籬根。系牲廟柱悲刀幾﹐釃酒村場滿盎盆。興盡還家殊不遠﹐漁燈績火鬧黃昏。訪村老彊健如翁舉世稀﹐夜深容我叩門扉。大兒叱犢戴星出﹐稚子捕魚乘月歸。骨肉團欒無遠別﹐比鄰假貸不相違。人間可羨惟農畝﹐又見秋燈照搗衣。戲題僧巷致虛守靜气當全﹐家付兒孫命委天。夢事只堪髙臥看﹐危途誰校疾行先。獨轅短棹聊乘興﹐野艸幽花自鬥妍。數字漫畱僧壁去﹐與身閒作後身緣。書意二首秋江菇菜喜新嘗﹐鹽酪親調匕箸香。但有長腰吳下米﹐豈須細肋大官羊。靑衫昔悔塵中老﹐白髮今宜靜處藏。一事尙須深自咎﹐街頭兒女識韓康。又

物我年來已兩忘﹐蕭然湖曲一茆堂。身閒自與俗子遠﹐睡美不知秋夜長。余祿正應齏甕在﹐宿酲時臥酒壚傍。老人肘後長生藥﹐檢盡千金無此方。南塘晚步記鄰里語喚舟欲泛湖﹐出門日已暮。顧景遂輟行﹐老病畏風露。不如上南塘﹐蕭然散予步。季子挾書卷﹐仲孫奉杖屨。夏秋多杜門﹐一出驚行路。鄰里相與言﹐穡事凜可懼。羣蝗飛蔽日﹐殘嚙到竹樹。惟玆數里間﹐若有神物護。天菑幸獨薄﹐豈以此老故。老人亦自笑﹐病骨日欲僕。鬼神彼何爲﹐與世殊好惡。相期勤自修﹐此幸豈可屢。稽山道中二首文章事業初何有﹐鐘鼎山林本自同。昨暮釣魚天鏡北﹐今朝采藥石帆東。又

禹陵艸木初沾露﹐謝墅人家已閉門。八十年間幾來往﹐癡頑不料至今存。讀近人詩琢雕自是文章病﹐奇險尢傷气骨多。君看大羹玄酒味﹐蟹螯蛤柱豈同科。琴劍流塵冉冉琴誰鼓﹐漬血斑斑劍不磨。俱是人間感懷事﹐豈無壯士爲悲歌。戲題莫輕凡骨未飛騰﹐要勝人間粥飯僧。山路近行猶百里﹐酒杯一舉必三升。溪上小雨我是人間自在人﹐江湖處處可垂綸。掃空紫陌紅塵夢﹐收得煙蓑雨笠身。晚聞庭樹鴉鳴有感烏鵲棲我庭﹐將旦輒散去。此豈厭所棲﹐亦以飲啄故。一饑能驅人﹐擾擾無晨暮。不然亦已矣﹐豈樂塵土污。我有茆三間﹐自少鮮外慕。力耕自足食﹐雞豚亦可具。晚𨿽誤收召﹐疾走如脫兔。六年楓林下﹐不知歲月度。殘骸幸彊健﹐沽酒徧山步。醉歸每自笑﹐不負此芒屨。平生愛方外﹐𨿽老冀有遇。秋風送片帆﹐更上剡溪路。秋夜齋中二首木落煙深江上村﹐暮秋蕭瑟不堪論。雁如著意頻驚枕﹐月似知愁故入門。營道數峯新石友﹐廣陵一曲古桐孫。亦知長物終安取﹐聊與兒曹洗睡昏。又

殘年冉冉返丘園﹐敗屋蕭蕭長子孫。久悔文辭妨大學﹐偶因憂患得玄門。扶持後死知大幸﹐容養無能荷國恩。急雨打窗秋又晚﹐旋挑野菜助盤飧。識愧幾年羸疾臥家山﹐牧豎樵夫日往還。至論本求編簡上﹐忠言乃在裏閭間。私憂驕虜心常折﹐念報明時涕每潸。寸祿不沾能及此﹐細聽只益厚吾顏。秋雨暮秋木葉已微丹﹐小雨蕭蕭又作寒。目送斷雲歸谷口﹐身隨新雁寄江幹。濁醪易負尋常債﹐退士難叨本分官。謝盡浮名更無事﹐燈前兒女話團欒。秋來益覺頑健時一出遊意中甚適雜賦五字十首旬日雨頻作﹐一年秋又殘。光陰不少貸﹐懷抱若爲寬。小甕聊尋醉﹐疏砧已戒寒。定知淸夜夢﹐又遇石闌干。又

何許是吾廬﹐南臨古鏡湖。園林垂橘柚﹐門巷落楸梧。牀穩龜無息﹐巢新鶴有雛。鄰翁殊耐久﹐有酒卽相呼。又

原野無閒土﹐鄕閭有老人。疾平行已健﹐秋晚醉差頻。啄黍黃雞嫩﹐迎霜紫蟹新。百年元任運﹐一笑卻關身。又

藿食筋骸憊﹐林廬歲月侵。道窮思故友﹐力盡悔初心。浩浩天知我﹐悠悠後視今。飄零君勿嘆﹐古瑟有遺音。又

輕裝兩衣笈﹐假寢一胡牀。喚渡江樓下﹐逢僧縣驛傍。橫林生夕靄﹐孤蝶弄秋光。老慣人間事﹐無詩寄斷腸。又

渡水得魚捨﹐乞漿敲竹扉。地偏花帶恨﹐林暖鳥忘歸。獨往非違世﹐幽居自息機。晚來淸興極﹐更喜雨霏霏。又

窮厄非由命﹐從來作計疏。妄營資鬼笑﹐多愛奪狐書。何事能陶寫﹐惟當盡破除。霜晴宜著屐﹐不敢笑無驢。又

寓世年𨿽往﹐安心疾已平。每思丹竈冷﹐宜覺世緣輕。布被雞催曉﹐蓬窗鵲噪晴。呼兒淨洗硯﹐書帖寄靑城。又

萬古無窮夢﹐頗年欲散云。身𨿽迫衰謝﹐學未廢釒且耘。開卷多新得﹐逢人有舊聞。伏生𨿽九十﹐猶冀與斯文。又

斯世本無事﹐古人誰與歸。屏除閒麈尾﹐收拾舊蓑衣。浩浩觀空劫﹐拳拳訟昨非。雲開天萬里﹐遼鶴正孤飛。遊近山僧庵臥看香穗嘆吾衰﹐起著芒革奚信所之。十里溪山最佳處﹐一年寒暖適中時。眼明竹院如曾到﹐心許沙鷗卜後期。不是詩人托髙興﹐日長眞付一枰棋。喜晴三日雨不止﹐意謂無復晴。泥深不可出﹐臥聽空階聲。事有未易料﹐南風起三更。陣陣浮雲歸﹐杲杲初日明。穡事旣竭作﹐機杼比屋鳴。天天眞老手﹐談笑功皆成。家家有新釀﹐歡言相送迎。蝗孽幸掃空﹐努力謀春耕。阿通自閩中歸甫九歲頗有老成之風作此詩示之通子還家已九齡﹐從師衿佩兩靑靑。長成勉作功名計﹐勿學衰翁老一經。農家六首大布縫袍穩﹐乾薪起火紅。薄才施畎畝﹐朴學教兒童。羊要髙爲棧﹐雞當細織籠。農家自堪樂﹐不是傲王公。又

盜息無排甲﹐兵消不取丁。頻過鬥鷄捨﹐閒學相牛經。江浦漁歌遠﹐人家績火靑。遨遊無定處﹐隨意宿丘亭。又

東捨女乘龍﹐西家婦夢熊。翁誇酒重碧﹐孫愛果初紅。栗烈三冬近﹐團欒一笑同。營生無繆巧﹐百事仰天公。又

租犢耕蕎地﹐呼船取荻薪。蒼頭供井臼﹐赤腳解縫紉。僧乞銘師塔﹐巫邀賽土神。心常厭多事﹐謝病又經旬。又

新作地鑪成﹐蓬窗亦自明。油香蕎餌脆﹐人靜布機鳴。縣吏催科簡﹐豪家督債輕。小康何敢望﹐生計且支撐。又

諸孫晚下學﹐髻脫繞園行。互笑藏鉤拙﹐爭言鬥艸贏。爺嚴責程課﹐翁愛哺飴餳。富貴寧期汝﹐它年且力耕。讀老子有感左史倚相讀皇墳﹐學者尙得窺全渾。孰爲武成二三策﹐寧取道徳五千言。巢居結繩事益遠﹐澆淳散朴忍復論。安得深山老不成﹐坐待古俗還羲軒。鄰人送菇菜張蒼飲乳元難學﹐綺季餐芝未免饑。稻飯似珠菇似玉﹐老農此味有誰知。書喜莫謂家貧厭舊醅﹐一尊聊對桂花開。天菑已過無蝗孽﹐海舶初通有藥材。剩借涼風吹醉頰﹐況逢急雨洗浮埃。入秋腰腳增彊健﹐山麓從今日日來。秋日徙倚門外久之舍前煙水似瀟湘﹐白首歸來愛故鄕。五畝山園郁桑柘﹐數椽茅屋映菇蔣。翻翻小傘船歸郭﹐渺渺長歌月滿塘。卻掩柴荊了無事﹐篆盤重點已殘香。雙蝶庭艸何離離﹐淸晨露猶濕。艸頭兩黃蝶﹐爲我小佇立。秋光亦已晚﹐行見霜霰集。方春不盡狂﹐汝悔尙何及。吾生更堪笑﹐去日如電急。功名竟何在﹐惆悵劍峯澀。法云寺上座求詩老人癡鈍避嫌猜﹐終日柴門閉不開。堪笑山僧能好事﹐乞碑才去覓詩來。詹仲信出示卜居詩佳甚作二絕句謝之十里相望亦未遙﹐何由頻得慰無聊。老來萬事慵開眼﹐獨喜詩盟不寂寥。又

年來阻闊動經時﹐忽見新篇乃爾奇。安得齊紈翦團扇﹐爲君小艸卜居詩。夜雨夜雨有殘滴﹐秋砧無絕聲。得詩旋已忘﹐覓睡固難成。壯志悲垂老﹐歸耕願太平。發春才屬爾﹐歲事又崢嶸。晚秋出門戲詠二首病叟倘徉古澤邊﹐橫林搖落暮秋天。鳴鳩雨後卻呼婦﹐飛雀霜前先著綿。抱被每投僧榻宿﹐卷書時當酒家錢。秋風想象芝房熟﹐北望商山一悵然。又

閒愁那到野人邊﹐萬事元知合付天。盡醉僅能三龠酒﹐新寒未辦一銖綿。鄰僧每欲分齋缽﹐廟史猶來索社錢。無地置錐眞細事﹐不妨胸次日超然。消搖莫笑茆檐陋﹐消搖遂野情。遇魔增道力﹐因病悟浮生。謀食憑長鑱﹐論交得短檠。不知從此去﹐幾見雁南徵。堅頑小市朝行藥﹐明燈夜讀書。𨿽殊帶箭鶴﹐要是脫鉤魚。有飯已多矣﹐無衣亦晏如。堅頑君勿怪﹐豈失遂吾初。遣懷四首息倦登耕隴﹐乘閒弄釣舟。安能書咄咄﹐且復送悠悠。窮巷誰來往﹐村醪自獻酬。何妨晏平仲﹐歲晚一狐裘。又

窮每占周易﹐閒惟讀楚騷。病隨災漸退﹐懶與拙相遭。投枕燈初上﹐披衣日已髙。淸愁亦可剪﹐無處買並刀。又

有志師千載﹐無方起九原。山園菜常瘦﹐村店酒多渾。衰疾形詩句﹐窮愁入夢魂。傍觀任嘲笑﹐吾道始應尊。又

云族初疑雨﹐風生忽快晴。半窗松竹影﹐繞捨鳥烏聲。看劍心猶壯﹐開書眼漸明。餘年眞已矣﹐不復問君平。初寒日月誰能駐﹐風霜忽已髙。公孫分布被﹐範叔共綈袍。禾罷禾亞炊香甑﹐蒲萄壓小槽。所慚才已盡﹐孤詠不能豪。閒行至西山民家秋林半丹葉﹐秋艸多碧花。隔山五六里﹐臨水兩三家。罾魚與伐荻﹐各自有生涯。平池散雁鶩﹐繞捨栽桑麻。客至但舉手﹐土釜煎秋茶。城中不如汝﹐切莫慕浮誇。夜與子遹說蜀道因作長句示之憶自梁州入劍門﹐關山無處不消魂。亞松托宿逢秋雨﹐小柏經行聽曉猿。當日只知悲客路﹐歸來終亦老江村。吾兒生晚那知此﹐聊對靑燈與細論。村捨七首無懷葛天古遺民﹐種畬歸來束澗薪。亭長聞名不識面﹐豈知明府是何人。又

雞鳴犬吠相聞地﹐穴處巢居上古風。飽飯不爲明日慮﹐酣歌便過百年中。又

露艸幹時兒牧羊﹐朝日出時女采桑。一牀絮被千萬足﹐不解城中有許忙。又

山髙正對燒畬火﹐溪近時聞戽水聲。破屋已斜猶可住﹐老牛𨿽瘠尙能耕。又

莫笑山家拙治生﹐正緣亦足得身輕。滿鑪葑火渾家暖﹐一碗松肪徹夜明。又

故絮五更偏覺冷﹐薄糜未午已先饑。誰知人不堪憂處﹐正是降魔奏凱時。又

气全自可忘憂患﹐心動安能敵死生。若論老人眞受用﹐已多稗飯與藜羹。登山西望有懷季長行年垂九十﹐舉世少輩行。敢言貧非病﹐要是老益壯。平時懶書疏﹐有答未始倡。張卿獨所敬﹐夙昔推直諒。迹𨿽隔吳蜀﹐相憶每慘愴。使者交道中﹐萬里問亡恙。忽焉奉赴告﹐斯文豈將喪。腰絰不撫棺﹐執紼不會葬。送子瑉山下﹐想見車百兩。我徒哭寢門﹐淚盡气塞吭。年𨿽不耄期﹐仕誰不將相。神明司禍福﹐於職豈亦曠。霜風九月初﹐憑髙極西望。江原在何許﹐安得鏟疊嶂。山行五尺桄榔杖﹐二寸栟櫚冠。往來山谷中﹐發白面渥丹。初非乳石力﹐所得懷抱寬。入寺不尋僧﹐自愛松風寒。松風晚少靜﹐我意殊未闌。卻尋歸村路﹐白石明靑灘。二樂遊山恨不遠﹐讀書恨不博。天下多名山﹐何處無芒。束書飽蠹魚﹐於汝寧不怍。日月如過燒﹐老病將何若。眼猶給開卷﹐足尙供尋壑。少勞君勿辭﹐是中有眞樂。村女白襦女兒系靑裙﹐東家西家世通婚。采桑餉飯無百步﹐至老何曾識別村。示子遹我初學詩日﹐但欲工藻繪。中年始少悟﹐漸若窺宏大。怪奇亦間出﹐如石漱湍瀨。數仞李杜墻﹐常恨欠領會。元白才倚門﹐溫李眞自鄶。正令筆扛鼎﹐亦未造三昧。詩爲六藝一﹐豈用資狡獪。汝果欲學詩﹐工夫在詩外。聞新雁有感二首才本無多老更疏﹐功名已負此心初。鏡湖夜半聞新雁﹐自起吹燈讀漢書。又

新雁南來片影孤﹐冷云深處宿菇蘆。不知湘水巴陵路﹐曾記漁陽上谷無。山村獨酌腰劍如今不換牛﹐固應萬事一時休。孤舟慣作瀟湘夢﹐駿馬寧思鄠杜遊。毀譽要須千載定﹐功名已向隔生求。石帆山下秋風晚﹐買酒看云自獻酬。小園獨酌橫林搖落弄微丹﹐深院蕭條作小寒。秋气已髙殊可喜﹐老懷多感自無歡。鹿初離母斑猶淺﹐橘乍經霜味尙酸。小酌一卮幽興足﹐豈須落佩與頹冠。詩集卷七十九一百一首秋思四首湖邊一夜霜﹐庭樹無秋聲。懶不近筆硯﹐何以紓幽情。但有一睡耳﹐展轉無由成。起擁地鑪暖﹐坐待天盧明。又

獘衣但故絮﹐糲食惟黃齏。餘年如登山﹐步步勤攀躋。從子念寂寞﹐千里致鹿麑。秋風石帆下﹐伴我扶靑藜。又

稽山九十翁﹐病起無气力。擁杖牧雞豚﹐乃是老人職。一杯芋糝羹﹐孫子喚翁食。旣飽負朝陽﹐自愧爾何徳。又

今日鵲噪檐﹐邢趙別我西。老懷易感慨﹐近別亦慘淒。自我臥孤村﹐海內無輪蹄。垂虹秋愈佳﹐不得同裝賫。覽鏡鏡中老翁誰﹐非復少年我。誦書如布谷﹐拈出無一可。又非富貴逼﹐棄去自不果。無功博一飽﹐有罪當萬坐。老境最堪笑﹐作計日益左。正似鳩拙巢﹐不及蠶自裹。霜寒衣未贖﹐瑟縮附殘火。作詩數十年﹐所得良瑣瑣。弱松困蔓纏﹐何日見磊呵。洞庭可遠遊﹐秋風思木戾柁。雨晴小雨初增气慘淒﹐新晴差解病沈迷。虛廊靜院聽松籟﹐細艸甘泉養鹿麛。寒靄細分山遠近﹐野歌相應路髙低。孰知倦客蕭然意﹐水品茶經手自攜。秋盡自遣二首息駕江湖上﹐推移歲又殘。雨添苔暈紫﹐霜染柏林丹。貧嘆耕疇薄﹐狂依禁网寬。遊山攜一缽﹐到寺卽開單。又

老健非頤攝﹐羈窮爲折除。人情看已慣﹐身在不論余。席下錢𨿽盡﹐瓶中粟有儲。行歌混樵牧﹐吾計未全疏。晝臥我意殊昏然﹐一日三就枕。目前幸未病﹐病勢亦凜凜。偶拈一卷讀﹐美若鳩食葚。𨿽云嗜好篤﹐自計亦已審。聖門未能窺﹐詎敢希在寢。所求養根原﹐常恐躐階品。死期誠已迫﹐尙可支數稔﹐藨蓘不廢功﹐吾其享髙廩。獨坐博山香霧散香非香非﹐袖手何妨靜掩扉。六十年前故人盡﹐八千里外寄書稀。昨朝送客桐江去﹐今日逢僧剡縣歸。欲作小詩還復懶﹐海鷗與我兩忘機。書感衰顏非復昔年朱﹐幾過黃公舊酒壚。成敗只堪三太息﹐是非終付一胡盧。連天煙艸迷歸夢﹐動地風波歷畏途。辛苦一生成底事﹐躬耕猶得補東隅。舟中夜賦問天乞得不貲身﹐常作東阡北陌人。買酒不澆胸礌磈﹐憂時空覺膽輪囷。寓居尙復能栽竹﹐羈宦懸知正憶蒓。那似石帆山下客﹐釣船載月泊煙津。捨傍晚步二首蒲團初起定﹐藤杖偶閒行。鳥語如相命﹐魚浮忽自驚。麥苗經雨綠﹐楓葉得霜赤頁。野老淳風在﹐悠然不送迎。又

養疾便居僻﹐尋幽喜雨晴。偶因將鹿出﹐遂作放魚行。木落塔初見﹐潦收灘自生。霜淸念遊衍﹐漸擬問山程。自詠二首紛紛世態但堪悲﹐一念蕭然我亦奇。醉裏猖狂醒自笑﹐夢中虛幻覺方知。江湖重復風波惡﹐齒髮凋零歲月馳。安得中原路如砥﹐渭川釣伴待多時。又

茅舍蕭條似寶坊﹐老人終日對鑪香。學荒自笑身空在﹐祿盡誰知壽更長。陂水蘸堤常灩灩﹐麥苗覆塊已蒼蒼。經行更有欣然處﹐四野釒且耰滿夕陽。初冬初冬常憶宴梁州﹐百炬如椽滿畫樓。三十七年猶未死﹐茅檐霜冷一燈幽。霜晴萬瓦新霜白﹐一窗朝日晴。破裘身亦暖﹐細字眼猶明。耄喜譫諄語﹐衰常踸踔行。登封書不艸﹐力穡報時平。初寒新雁來時歲又殘﹐丹楓數樹照江幹。前山雲起忽成暝﹐陋屋雨來初變寒。身退已收淸禁夢﹐裏居終出上恩寬。作詩老恨無奇思﹐時取囊中斷稿看。題傳神濕云生兩屨﹐細雨暗孤篷。悔不桐江上﹐從初作釣翁。書感伐性戕生豈一端﹐暮年嬴得是衰殘。齒牙零落畏大胾﹐毛髮蕭疏便小冠。惜日每驚新曆換﹐怯寒尙覺獘廬寬。華山阻絕岷山遠﹐安得冥鴻借羽翰。宋都曹屢寄詩且督和答作此示之古詩三千篇﹐刪取財十一。每讀先再拜﹐若聽淸廟瑟。詩降爲楚騷﹐猶足中六律。天未喪斯文﹐杜老乃獨出。陵遲至元白﹐固已可憤疾。乃觀晚唐作﹐令人欲焚筆。此風近復熾﹐隙穴始難窒。淫哇解移人﹐往往喪妙質。苦言告學者﹐切勿爲所怵。航川必至海﹐爲道當擇術。獨飲肅肅霜風勁﹐蕭蕭木葉聲。殘年如寄爾﹐冷坐太憎生。就市沽新釀﹐呼兒洗破觥。獨斟還獨醉﹐無月配長庚。簡湖中隱者十里隔天鏡﹐一庵依翠屏。甘泉勝牛乳﹐靈藥似人形。處處筇枝健﹐年年鬢色靑。客星猶不作﹐肯應少微星。初冬雜詠八首重陽已過二十日﹐殘菊才存三四枝。對酒插花君勿笑﹐從來不解入時宜。又

古壽書來言得土胥﹐東陽人到報生孫。一家三處俱彊健﹐且撥閒愁近酒尊。又

兒時愛書百事廢﹐飯冷胾乾呼不來。一生被誤終未醒﹐老作蠹魚吁可哀。又

微風蹙水靴文浪﹐薄日烘云卵色天。但恨世間閒客少﹐江湖底處欠漁船。又

書生本欲輩莘渭﹐蹭蹬乃去爲詩人。囊中略有七千首﹐不負百年風月身。又

俗緣已斷寧容續﹐幽事𨿽多不厭增。折簡迎醫看病鹿﹐舂粳炊飯供遊僧。又

夜窗父子共煎茶﹐一點靑燈冷結花。村落盜淸無吠犬﹐園林月上有啼鴉。又

老去胸中百事眞﹐同遊無復白頭新。鵲從熟後頻分食﹐鹿漸馴來不避人。老嘆齒髮衰殘久退休﹐衡茅荒寂更禁秋。一無用力身猶倦﹐百不關心夢亦愁。遠浦臥看鳧泛泛﹐深林時聽鹿呦呦。天臺日有遊僧過﹐白朮黃精不待求。小園誰爲閒愁撥不開﹐小園也復有池臺。淸泉白石皆吾友﹐綠李黃梅盡手栽。衝雨茭雞時上下﹐近人栗鼠不驚猜。自憐兩屨猶輕捷﹐不待兒扶日日來。冬夜思裏中多不濟者愴然有賦大耋年光病日侵﹐久辭微祿臥山林。𨿽無嘆老嗟卑語﹐猶有哀窮悼屈心。力薄不能推一飯﹐義深常願散千金。夜闌感慨殘燈下﹐皎皎孤懷帝所臨。宿近村病齒漂浮短髮稀﹐此身猶墮亂書圍。邯鄲倦枕晨炊熟﹐昌谷空囊晚醉歸。久困厭從人乞貸﹐力耕頻遇歲凶饑。行年九十窮彌甚﹐旅捨燈前自綻衣。梅村野人家小憩正遣淸詩覓菊栽﹐穿雲涉水又尋梅。萬牛不挽新愁去﹐一鳥還驚午夢回。老愧逢人說幽憤﹐窮能隨事學低摧。江邊漂母何爲者﹐無食王孫未易哀。寄陳伯予主簿今年閏餘時令早﹐十月霜風吹客倒。老夫畏寒不出門﹐數步鄰家迹如掃。此時陳子獨何勇﹐饑僮瘦馬長安道。絕知涵養與人別﹐吐气如虹失衰老。孟軻浩然正應爾﹐豈比區區養梨棗。萬鍾於子本何加﹐一官未免從人討。世誰不達子獨窮﹐熟念令人惡懷抱。石渠天祿正須才﹐往乞揚雄太玄艸。夜半憶剡溪早睡苦夜長﹐晚睡意復倦。斂膝傍殘燈﹐拭眥展書卷。時時搔短髮﹐稍稍磨凍硯。更闌月入戶﹐皎若舒白練。便思泛樵風﹐次第入剡縣。名山如髙人﹐豈可久不見。道上見村民聚飲霜風利如割﹐霜葉淨如掃。正當十月時﹐我行山陰道。場功俱已畢﹐歡樂無壯老。野歌相和答﹐村鼓更擊考。市壚酒𨿽薄﹐羣飲必醉倒。雞豚治羹胾﹐魚鱉雜鮮薨。但願時太平﹐鄰里常相保。家家了租稅﹐春酒壽翁媼。小江出郭四十里﹐孟冬天尙和。風生帆力健﹐木落月明多。小市人聲散﹐長橋炬火過。吾生幾來往﹐撫枕獨悲歌。短歌行富貴得意如登天﹐自計一跌理不全。晝食忘味夜費眠﹐渠過一日如一年。春蠶得衣耕得食﹐農功初成各休息。賣酒壚邊紛鼓笛﹐我過一年如一日。二者求兼勢安可﹐與我周旋寧作我。春城桃李豈不妍﹐雪澗未妨松磊砢。人生禍福難遽論﹐廟犧鳥得爲孤豚。君不見獵徒父子牽黃犬﹐歲歲秋風下蔡門。初寒重云蔽白日﹐陂港日夜涸。秋風才幾時﹐已見霜雪作。人生各有分﹐豈必衣狐犭各。吳中冬蔬茂﹐盤箸不寂寞。摶泥治墻屋﹐伐篠補籬落。薄酒亦醉人﹐問子胡不樂。對鏡鏡中衰顏失敷腴﹐綠鬢已作霜蓬枯。兩肩聳聳似山字﹐曳杖更有蠻童扶。自驚何以致此老﹐亟欲修敬問起居。徐徐熟視乃大笑﹐但記昔我忘今吾。今吾𨿽憊頗神王﹐飛仙正可折簡呼。遠遊縱未從谿父﹐醉眼猶能隘具區。書劍書劍當年徧兩川﹐歸來垂釣鏡湖邊。老皆有死豈獨我﹐士固多貧寧怨天。物外勝遊攜鶴去﹐琴中絕譜就僧傳。莫言白首詩才盡﹐讀罷猶能意爽然。城南道中有感行李蕭然一束書﹐城南觸目更愁予。市門乞食僧持缽﹐關路哦詩客跨驢。殘發無多眞已矣﹐名山未去獨何歟。芒革奚可買身猶健﹐紅樹靑霜十月初。寄子虡兼示子遹書生賦命艱﹐舉步得憂患。敢論得意事﹐一笑亦有限。南徵度閩嶺﹐西戍歷蜀棧。吳江聽唳鶴﹐淮浦送歸雁。歸來耕故山﹐暮雨泥沒骭。羣鴉下空陂﹐黃犢鳴絕岸。索飯閔兒啼﹐乞墦虞妾磓。一裘三十年﹐破裂不受綻。欲添一把茅﹐百計亦未辦。大兒急親養﹐辛苦就遠宦。間出冒虜塵﹐短甲中夜擐。小兒奉親﹐野果采溪澗。勉使就微祿﹐未對涕先潸。觀汝兄弟意﹐豈復厭藜莧。兄歸弟不出﹐定省同夜旦。一年老一年一年老一年﹐一日衰一日。譬如東周亡﹐豈復須大疾。懶惰已廢書冊久﹐病來亦復疏杯酒。軔車小住固自佳﹐拂袖便行亦何有。下牀擁火暖有餘﹐咸豆數粒粥一盂。平生常笑愚公愚﹐欲栽墮齒染白髟須。自東岡繚出捨北年光豈不好﹐老境獨無歡。百步未爲遠﹐一尊聊自寬。澤枯波尙綠﹐霜薄葉初丹。矯首問來雁﹐中原應苦寒。有客有客南山至﹐相攜飯野亭。傾籃魚白白﹐出籠菜靑靑。米滑溪舂碓﹐醅渾艸塞瓶。從今同保社﹐日醉不須醒。陳伯予見過喜予彊健戲作寒無氈坐甑生塵﹐此老年來乃爾貧。兩頰如丹君會否﹐胸中原自有陽春。東陽郭希呂呂子益送酒山崦尋香得早梅﹐園丁又報水仙開。獨醒坐看兒孫醉﹐虛負東陽酒擔來。夜坐家家績火夜深明﹐處處新畬雨後耕。常愧老身無一事﹐地鑪堅坐聽風聲。兩日意殊不懌作短歌自遣一月得笑才四五﹐十事敗意常八九。國中謾說無雙士﹐天下元無第一手。平生愛酒恨小戶﹐半世爲文眞獘帚。劫灰處處弔興亡﹐宿艸年年哭交友。君看丈夫得意時﹐大冠如箕印如斗。一朝棄去豈復論﹐衣破何妨露雙肘。有時采藥二室間﹐亦或釣魚五湖口。死來萬古一熟眠﹐安用虛名傳不朽。戲書日用事衰病時時作﹐閒愁日日生。寒添沽酒興﹐困喜石豈茶聲。琴廢還重理﹐詩成更細評。殘年那望進﹐且復暢幽情。獨立上書不上登封書﹐乘車但乘下澤車。夕陽獨立衡門外﹐閒看村童學釣魚。夢中江行過鄕豪家賦詩二首旣覺猶歷歷能記也築屋傍江臯﹐墻垣締結牢。深門蔭楊柳﹐髙架引蒲萄。黍酒歡迎客﹐麻衫旋束絳。兒孫勿遊惰﹐常念起家勞。又

蒲席乘風健﹐江潮帶雨渾。樹余梢纜迹﹐崖有刺篙痕。酒酹湘君廟﹐歌招屈子魂。客途嗟艸艸﹐無處采芳蓀。病中夜思一病輒兼旬﹐百憂集雙鬢。藥裹堆牀滿﹐生意垂欲盡。時聞雀翻更﹐頻看燈落燼。平生學六經﹐白首頗自信。拳拳服仁義﹐念念去驕吝。所覬未死間﹐猶有分寸進。得子虡書言明春可歸白首相依飽蕨薇﹐吾家父子古來稀。春秧出水柔桑綠﹐正是農時望汝歸。雜賦十二首地鑪夜熱麻瞜暖﹐瓦鬲甫晨烹豆粥香。不是有心輕富貴﹐從來吾亦愛吾鄕。又

病叟胸中一物無﹐夢遊信腳到華胥。覺來忽見天窗白﹐短髮蕭蕭起自梳。又

終日才堪米一升﹐生涯略似艸庵僧。濕薪不管晨炊晚﹐畱得松肪代夜燈。又

出門信步作閒遊﹐野廟村坊到處畱。每伴樵夫嘗半捨﹐更隨牧豎采沿溝。又

體不佳時看周易﹐酒痛飲後讀離騷。騎驢太華三峯雪﹐鼓棹錢塘八月濤。又

昔人莽莽荒丘裏﹐陳迹紛紛朽簡中。畢竟是非誰辧得﹐舉杯吾欲問虛空。又

百億須彌理固有﹐八九云夢何足吞。天下廣居君識否﹐一間茆屋寄孤村。又

夢裏曾作南柯守﹐少時元是東陵侯。今朝半醉歸艸市﹐指點靑簾上酒樓。又

七十八十古來稀﹐行年九十固應衰。已興工部耳聾嘆﹐更和文公齒落詩。又

中年畏病杯行淺﹐晚歲修眞食禁多。謝客杜門殊省事﹐一盂香飯養天和。又

齊民讓畔不爭桑﹐和气橫流歲自穰。君看三山百家聚﹐更無一壠有遺蝗。又

得雨郊原已徧耕﹐東家西捨多逢迎。前山雲起樹無影﹐別浦潮生船有聲。散懷小疾便幽翳﹐孤懷抱郁陶。遺文誦史漢﹐奇思探莊騷。談笑寬吟苦﹐經行慰作勞。東岡聊一往﹐突兀古臺髙。書壁二首稻艸髙茨屋﹐繩樞窄作門。漁樵皆結友﹐鄰曲自通婚。畱客秋茶苦﹐醺人社酒渾。餘年尙何嘆﹐一飯亦君恩。又

故里還初服﹐明恩念老農。方蒙鏡湖賜﹐又忝渭川封。炊粟猶支日﹐藏蔬可禦冬。霜天病益減﹐髙枕聽鄰鐘。冬日齋中卽事六首讀書𨿽所樂﹐置之固亦佳。燒香袖手坐﹐自足紓幽懷。我生本從人﹐豈願終不諧。其如定命何﹐生死一茆齋。又

一帚常在傍﹐有暇卽掃地。旣省課童奴﹐亦以平血气。按摩與導引﹐𨿽善亦多事。不如掃地法﹐延年直差易。又

夙興人尙默﹐眾鳥相與言。小語豈不可﹐何至爾啾喧。吾獨擁燎鑪﹐宿火有餘溫。澹然以自適﹐喧寂何足論。又

詰朝澹無營﹐百事付童子。拂我架上書﹐注我硯中水。覓睡不復成﹐取衣乃徐起。卒歲如一朝﹐底處著慍喜。又

我老苦寂寥﹐誰與娛晨暮。貍奴共茵席﹐鹿麑隨杖屨。歲蒲食無餘﹐恨使鳥雀去。安得粟滿囷﹐作粥饋行路。又

東園二畝地﹐重重作藩籬。我豈婦女哉﹐避客門不窺。要當盡徹去﹐來往無它歧。飯罷忌久坐﹐時須曳筇枝。冬日排悶二首老欲躬耕力弗彊﹐但應賣藥似韓康。陳編時見古成敗﹐舊友不知今在亡。已返山林遺世事﹐尙憑詩酒答年光。此身自笑如稊米﹐加損寧能系太倉。又

地鑪微火伴寒灰﹐垂野江云暝不開。欲睡手中書自墮﹐半酣窗外雪初來。渡頭照影聞徵雁﹐籬角吹香得早梅。佛粥春盤俱不遠﹐離離斗柄欲東回。法云寺勾踐舊國古會稽﹐南山擁郭分東西。城門大路引繩直﹐西走百里皆平堤。客行欲曉到梅市﹐喔喔尙聽城中雞。法云古寺臨大澤﹐風皺百頃靑玻璃。迎來送往此其地﹐素壁時見前人題。乖離會合浩莫計﹐歷觀名氏空含淒。山僧慣見爲客嘆﹐榮悴從來如夜旦。明年吾樓插天半﹐世事君須倚闌看。自法雲歸落日疏林數點鴉﹐靑山闕處是吾家。歸來何事添幽致﹐小竈燈前自煮茶。枯菊龍山落帽未多時﹐陳迹依然使我悲。粲粲菊花何似好﹐階前惟見束枯枝。聞吳中米價甚貴二十韻千錢得斗米﹐一斛當萬錢。嗟汝蚩蚩民﹐何恃以自全。我欲告父老﹐食爲汝之天。勿結迎神社﹐勿飾航湖船。築室勿斲削﹐但取垣屋堅。婦女省釵澤﹐野妝何用妍。趨利常處薄﹐眾役常在前。歲時相勞苦﹐盛饌一豚肩。近市可致酒﹐𨿽薄亦醺然。切勿慕公卿﹐早朝妨熟眠。亦勿謀髙貲﹐貪吏不汝憐。有負固吹毛﹐無罪亦株連。豈暇論曲直﹐挺系如登仙。短褐與飯豆﹐溫飽可終年。艸廬掛葦箔﹐乃可數世傳。朱門𨿽赫赫﹐變化如飛煙。爲農最得策﹐本無祿與權。時平自逸樂﹐奉牲祭其先。不幸有散徙﹐均爲寓民編。吾詩不足徵﹐請讀七月篇。寒夜偶懷壯遊書感疇昔西遊萬里還﹐狂吟散落滿人間。買空綠水橋邊酒﹐看徧靑城縣裏山。梅蕊疏疏春欲動﹐川云漠漠雪猶慳。偶思五十年來事﹐顧影燈前自笑頑。夢曾文淸公有道眞爲萬物宗﹐巉然使我嘆猶龍。晨雞底事驚殘夢﹐一夕淸談恨未終。睡覺白日悠悠喜意平﹐夢中歷歷覺魂淸。覺時不落晨雞後﹐靜待天窗一點明。湖邊小聚小聚遠塵囂﹐淳風獨未澆。鳴機燈煜煜﹐飲犢雨蕭蕭。異味常交致﹐新醪亦苦邀。人間交道絕﹐令我慕漁樵。雨二首秋冬久不雨﹐气濁喜云生。麥壠崇朝潤﹐茆檐徹夜聲。初來斷幽徑﹐漸密雜疏更。賴有墻陰薺﹐離離已可烹。又

薄晚初沾灑﹐淸晨更慘淒。魚寒拋餌去﹐鴉濕就檐棲。幽澗濺濺澑﹐長堤淺淺泥。一杯持自賀﹐吾事在鋤犁。雨後快晴步至湖塘齒豁從教道字訛﹐負薪陌上且行歌。古人亦自逢時少﹐吾輩何疑忤俗多。山掃黛痕如尙濕﹐湖開鏡面似新磨。亦知大有掀髯處﹐無柰西流白日何。兩日寒雨作雪不成夜忽大雨遂晴折木翻濤一夜風﹐浮雲吹盡日行空。天公豈是眞慳雪﹐三白畱來付臘中。歲窮困厄身如寄﹐推遷歲忽窮。百年均昨夢﹐萬古一飛鴻。夜甕鳴春酒﹐晨畦擷晚菘。屬饜童子笑﹐便腹負吾翁。凍坐湖海淒涼地﹐風霜慘淡天。吾其去道近﹐無酒亦陶然。古意二首千金募戰士﹐萬里築長城。何時靑冢月﹐卻照漢家營。又

夜泊武昌城﹐江流千丈淸。寧爲雁奴死﹐不作鶴媒生。雪意復作前日作雪風敗之﹐今日濃云雪復作。一寒未暇自爲計﹐宿麥懸知天已諾。灞橋策驢愁露手﹐新丰買酒聊軟腳。胸中正著九云夢﹐廊廟何加一丘壑。上書陣事固可笑﹐服藥求仙亦成錯﹐不如醉踏一劍騰風雲。跨海東謁靑童君﹐醉書天公賦與五湖秋。風月雲煙處處畱﹐損食一年猶可健。無詩三日卻堪憂﹐詩集卷八十九十九首排悶造物冥冥中﹐與我無一面。不知獲罪由﹐動輒被訶譴。又若哀其愚﹐救以藥瞑眩。我亦揣此心﹐安受不敢怨。中間戍蜀漢﹐十載困郵傳。騎壒蒙隴幹﹐陣云暗秦甸。賫糧雜沙土參﹐掬水以三咽。傳烽東駱谷﹐倏忽若流電。歸吳獲小休﹐余喘僅一綫。意言在故鄕﹐終勝客異縣。夫何命大謬﹐魔事每交戰。友仇同一波﹐平地肆蹈踐。麼然性命微﹐日畏讒口煽。舊書不暇視﹐鼠迹上幾硯。負眜不卽死﹐遂作諸老殿。卻觀所更歷﹐殆是金百煉。人誰不愛身﹐悔作靑紫楦。短筇入空翠﹐小艇破江練。漁歌隔浦聞﹐績火傍林見。苦貧𨿽至骨﹐未肯受客唁。君看投林猿﹐終異巢幙燕。有山皆可耕﹐焉往失貧賤。湖山尋梅二首鏡湖渺渺煙波白﹐不與人間通地脈。騎龍古仙絕火食﹐慣住空山嚙冰雪。東皇髙之置度外﹐正似人中巢許輩。萬木僵死我獨存﹐本來長生非返魂。又

小雪湖上尋梅時﹐短帽亂插皆繁枝。路人看者竊相語﹐此老胸中常有詩。歸來靑燈耿窗扉﹐心鏡忽入造化機。墨池水淺筆鋒燥﹐笑拂吳箋作飛艸。作雪寒甚有賦云暝風號得我驚﹐硯池轉盼已生冰。窗間頓失疏梅影﹐枕上空聞斷雁聲。公子皂貂方痛飲﹐農家黃犢正深耕。老人別有超然處﹐一首淸詩信筆成。書懶我性本迂疏﹐養生又無術。憂患自外至﹐疾病由中出。屏居絕造請﹐冀補東隅失。今觀世間事﹐如僧視沐櫛。閒身嶺上云﹐睡味蜂房蜜。惟思茅檐下﹐一席臥朝日。讀唐人愁詩戲作五首少時喚愁作底物﹐老境方知世有愁。忘盡世間愁故在﹐和身忘卻殆應休。又

淸愁自是詩中料﹐向使無愁可得詩。不屬僧窗孤宿夜﹐卽還山驛旅遊時。又

天恐文人未盡才﹐常教零落在蒿萊。不爲千載離騷計﹐屈子何由澤畔來。又

我輩情鐘不自由﹐等閒白卻九分頭。此懷豈獨騷人事﹐三百篇中半是愁。又

飛雪安能住酒中﹐閒愁見酒亦消融。山家有力參天地﹐不放淸尊一日空。讀書至夜分感嘆有賦老人世間百念衰﹐惟好古書心未移。斷碑殘刻亦在櫝﹐時時取玩忘朝饑。推尋點畫到曲折﹐想見落筆縱橫時。豈惟鸞鳳九霄上﹐景鐘大鼎森陸離。𨿽然欲學則曷敢﹐駑馬仰看驊驑馳。正如志士才不稱﹐心慕伊傅終何施。爾來亦復彊點染﹐子不隨意徒嗟咨。懸知明日天將雨﹐中夜云蒸紫玉池。擁鑪急雨狂風暮不收﹐燎鑪薪暖復。傾瀲灩鶴黃酒﹐似擁蒙茸狐白裘。大澤羈鴻來萬里﹐髙城傳漏過三籌。明朝會看稽山雪﹐莫爲衝寒怯上樓。隱趣歸老家山一幅巾﹐俗間那可與知聞。舉杯每屬江頭月﹐贈客時緘谷口云。行采菖蒲緣蘚磴﹐臥浮舴艋入鷗羣。力營隱趣君無怪﹐作得閒人要十分。冬夜舟中作夜榜孤舟掠岸行﹐村墟頻過不知名。繞枝倦鵲寒無影﹐脫网奔魚遠有聲。兩紙忽驚殘歷盡﹐一杯聊慰旅懷情。還家自笑身猶健﹐又付生涯與短檠。湖山九首逐鹿心𨿽壯﹐乘騅勢已窮。終全蓋世气﹐絕意走江東。又

湖上多甘井﹐石豈泉尢得名。何時枕白石﹐靜聽轆轤聲。又

山崦桑麻路﹐柴門鳥雀聲。老巫祈社雨﹐小婦餉春耕。又

坡度小嶺﹐軒豁見平湖。但醉梅花下﹐民家酒可沽。又

淺井供茶竈﹐分流浣布紗。此泉吾所愛﹐百用給山家。又

故堞無遺迹﹐蕭然數十家。茶煙映山起﹐酒旆傍堤斜。又

汀月生眉黛﹐溪梅試額妝。幽閨元不出﹐莫道嫁彭郎。又

城邊小市聚﹐煙水淡秋容。南走蘭亭路﹐迢迢云外鐘。又

東西二十里﹐相望兩平橋。傍水多提釣﹐穿雲有負樵。齒髮暮境侵尋歲月遒﹐齒搖發脫又經秋。此身要是歸衰謝﹐外物何須更固畱。皂白從來憎了了﹐登臨且復送悠悠。嗣宗痛飲圖南睡﹐萬事輸君此一籌。古謂不如意事十常八九𨿽出於好功名者之言閒中亦未免此嘆戲作七字一首歸志初諧老遽催﹐良辰常與病俱來。酒𨿽已熟恨無菊﹐雪苦不成空見梅。朋舊乖離心每折﹐山川悠邈首頻回。人生敗意無窮達﹐莫厭相逢笑口開。幽居歲暮五首冉冉忘年往﹐紛紛厭事來。庭除多艸莽﹐幾硯亦塵埃。園爲畦蔬到﹐門因汲水開。偶聞林鳥語﹐太息又春回。又

卻醫翻少疾﹐辭祿不加貧。嘉木移俱活﹐村醪釀輒醇。悠悠還過日﹐盎盎又逢春。狂舞君毋笑﹐梅花插滿巾。又

老去轉無事﹐室空惟一牀。臥時幽鳥語﹐行處野花香。巷北觀神社﹐村東看戲場。誰知屏居意﹐不獨爲耕桑。又

燃薪代秉燭﹐煮茗當傳杯。但恨朋儕少﹐那知日月催。衣裘任穿穴﹐芋栗且燔煨。不爲殘年迫﹐吾心久矣灰。又

古井年年浚﹐荒疇日日犁。刈茅苫鹿屋﹐插棘護雞棲。閒賴書遮眼﹐愁須酒到臍。斜陽有常課﹐緩步上湖堤。過湖上僧庵西庵每過未嘗開﹐邂逅淸言始此回。陶令巾車尋壑去﹐已公茅屋賦詩來。奇香炷罷云生岫﹐瑞茗分成乳泛杯。便恐從今往還熟﹐入門猿鳥不驚猜。夜坐戲作短歌畏事如畏虎﹐避人如避寇。結廬三家村﹐百事喜寒陋。身閒自爲貴﹐飯足豈非富。素心憎狐妖﹐老愈惡銅臭。視之若寒气﹐可使客膚腠。卽今知免矣﹐終歲塞門竇。始知松倒壑﹐殊勝云出岫。聊持不動心﹐更養未盡壽。夜讀南華篇﹐欣然發吾覆。書嘆二首世事紛紜汝所知﹐欣然領略尙何疑。窮居自是長年術﹐魔境常爲定力資。人但與遊無徳怨﹐酒皆可醉略醇醨。蘭亭賓主今何在﹐修竹依然似曩時。又

尺椽不攺結茅初﹐薄粥猶艱卒歲儲。猧子解迎門外客﹐貍奴知護案間書。深林閒數新添筍﹐小沼時觀舊放魚。自笑從來徒步慣﹐歸休枉道是懸車。日暮自湖上歸我生本亦與人同﹐緣薄才疏剩得窮。細水自鳴沙渚外﹐亂山時出雪雲中。僧歸獨趁殘鐘去﹐人散遙憐晚渡空。造物陳詩信奇絕﹐匆匆摹寫不能工。晚步湖堤裘桐帽野人裝﹐又上湖堤步夕陽。貧甚不爲明日計﹐興來猶作少年狂。殘樽倒酒無餘瀝﹐幽圃尋梅認暗香。時有行人嘆頑健﹐黑絲點破頷間霜。夜寒江云作雪暗郊原﹐竟夜風聲萬馬奔。槁面暫朱知酒釅﹐曲身成直賴鑪溫。幼輿正復宜巖石﹐倚相猶能讀典墳。米貴僅供糜粥用﹐自傷無力濟元元。感舊早參太史筆﹐晚典石渠書。孤立如羈雁﹐微生等蠹魚。虛名眞忝竊﹐定理有乘除。九十稽山下﹐荒畦日荷鋤。小雪夜臥風號野﹐晨興雪擁籬。未言能壓瘴﹐要是欲催詩。跨蹇𨿽堪喜﹐呼舟似更奇。元知剡溪路﹐不減灞橋時。十二月十日暮小雪卽止二首夜來急雪打船窗﹐今夜推窗月滿江。堪恨無情一枝櫓﹐水禽驚起不成雙。又

夜來一雪苦匆匆﹐千里濃云忽來空。換得明月良不惡﹐未須過計慮蝗虫。遣興翳翳魚鹽市﹐迢迢桑麥村。山家薪炭足﹐野叟衤誇襦溫。罝兔殘蕪盡﹐叉魚積水渾。詩書老無效﹐猶擬付兒孫。貧居時一肉食爾戲作身老便居僻﹐山寒喜屋低。時猶賴僧米﹐那惜貸鄰醯。湯餅挑春薺﹐盤飧設凍齏。怪來食指動﹐異味得豚蹄。臘月十四日雨歲晚深居懶出遊﹐小窗終日寄悠悠。雨聲到枕助詩律﹐花气襲衣生客愁。殘齒不堪添臬危﹐瘦肩轉復覺颼癮。春前一雪猶關念﹐安得瓊瑤積瓦溝。節物節物猶關老病身﹐鄕儺佛粥一年新。檐間百舌還多事﹐探借園林十日春。讀書力不扶微學﹐心猶守舊聞。壁間科斗字﹐秦火豈能焚。春近歷授人時後﹐天回斗柄初。農疇興耒耜﹐家塾盛詩書。縹緲雙鳧舄﹐咿啞一鹿車。山翁喜春近﹐隨處狎樵漁。讀陶詩陶謝文章造化侔﹐篇成能使鬼神愁。君看夏木扶疏句﹐還許詩家更道不。夜雨寒甚萬籟號風如戰鼓﹐雪意垂垂先作雨。庭中棲鳥驚屢起﹐窗下殘燈翳還吐。老翁聳膊髙過頂﹐童子觸屏低不語。時聞鄰捨起飯牛﹐亦有歸樵說逢虎。去年雪薄蝗害稼﹐今年望雪如望赦。行當三白兆丰年﹐牲酒如山作秋社。寄趙昌甫杳杳雙鵲鳴庭除﹐東陽吏傳昌甫書。紙窮乃復得傑作﹐字字如刮造化鑪。爾來此道苦寂寞﹐千里一士如鄰居。小兒得祿在傍邑﹐我貧初辦一鹿車。過門剝啄亦奇事﹐拜起幸未須人扶。君看幼安气如虎﹐一病遽已歸荒墟。吾曹𨿽健固難恃﹐相覓寧待折簡呼。餘寒更祝勤自愛﹐時寄新詩來起予。稽山雪髙人采藥來禹穴﹐骨瘦巉然鬢眉白。結茅分得野鹿場﹐一夜北風三尺雪。明朝過午勢愈惡﹐虎兕交迹人聲絕。虛窗縱橫叢竹入﹐幽石間荒寂孤松折。凍冷孰窺袁安戶﹐僵臥禿盡蘇武節。人生饑寒固亦有﹐養气不動眞豪傑。希名後世吾所恥﹐姓字寧與身俱滅。班馬復生無自書﹐我作此歌空激烈。招鄰父啜菜羹老境遺人事﹐窮居砭世盲。茅檐聽雪滴﹐瓦鼎爇松肪。不願封侯印﹐惟求煮菜方。杯羹須及熱﹐剩欲喚君嘗。讀論語壯歲貪求未見書﹐歸常充棟出連車。晚窺闕裏親傳妙﹐數簡方知已有餘。晨起殘夢悠颺不復成﹐槍然已有百禽鳴。山童來報溪流長﹐幽事從今日日生。雪後雪消已斷虛檐澑﹐日暖初催百艸生。射的山前春水綠﹐笙歌又滿會稽城。示福孫並示喜曾北商久不通﹐梨棗罕登盤。山捨惟有橘﹐瑣細如彈丸。此外則柿栗﹐收拾猿鳥殘。𨿽無龐翁話﹐兒孫亦團欒。今歲雨雪晚﹐歲暮始大寒。二稚乃可憐﹐不訴衣襦單。地鑪有微火﹐誦書到更闌。我老多感慨﹐賴汝差自寬。微疾微疾經旬近藥囊﹐往來巷陌未全妨。時時小雨知春近﹐處處閒身覺日長。林外鼓歌聞賽廟﹐懷中茶餅議租桑。兩京梅發今何似﹐送老流年只自傷。簡僧求秦望山拄杖老病龍鐘不自持﹐飽知藤杖可扶衰。明朝欲入天臺去﹐試就髙人乞一枝。遊山步二首蹇驢渺渺過云邊﹐旋了三生物外緣。平日視家眞逆旅﹐此行出戶若登仙。饑從野店烹葵飯﹐困就僧牀借枕眠。所恨暮年交舊盡﹐佳時無與共聯翩。又

南出平橋十里餘﹐湖山處處可成圖。水邊更覺梅花瘦﹐云外誰憐雁影孤。時喚行僧同煮茗﹐亦逢樵叟問迷途。破裘不怕春寒峭﹐小市疏燈有酒壚。雪晴欲出而路濘未通戲作欲覓溪頭路﹐春泥不可行。歸來小窗下﹐袖手看新晴。又

雪消重作雨﹐冰釋又成泥。已敗筇枝興﹐髙眠聽午雞。春日冷餅細生菜﹐老翁殊未衰。仍尋舊幡勝﹐一笑伴諸兒。示兒輩窮居懷抱久無歡﹐猶賴吾兒得少寬。謹視雞豚供老疾﹐力營薪炭備春寒。舊書綴緝編無絕﹐小甕調停味不酸。坐使乃翁無一事﹐髙眠常到日三竿。雪後煎茶雪液淸甘漲井泉﹐自攜茶竈就烹煎。一毫無復關心事﹐不枉人間住百年。夢中作久向人間隱姓名﹐看花幾到武昌城。一壺春色常供醉﹐萬里煙波懶問程。斜日掛帆堤外影﹐便風擊鼓驛前聲。丈夫入手皆勛業﹐廊廟江湖未易評。破屋嘆我年四十時﹐築捨受一廛。歲月不貸人﹐殆將五十年。初非楩楠林﹐旣久理豈全。慘淡窘風雨﹐亦復補破穿。竹椽與繩樞﹐豈敢求牢堅。今朝忽自顧﹐衰疾方沈綿。不知此殘軀﹐與屋誰先顚。粥藥幸粗給﹐兒稚滿目前。斂藏𨿽甚薄﹐猶勝死道邊。一笑推枕起﹐無酒亦陶然。戊辰歲除前五日作新歲八十有五矣灰深火可宿﹐炷小燈耐久。長流故不腐﹐易成必速朽。我昔遊靑城﹐聞道巢居叟。躬行𨿽不力﹐年少過九九。固知適天幸﹐自養亦差厚。傳家六兒子﹐其四今皓首。寧聞澗底松﹐鬱鬱慕蒲柳。晨起復睡衰翁卯飲易上面﹐澤國春寒偏著人。下榻一杯還就枕﹐不嫌鼾睡聒比鄰。梅二首三十三年舉眼非﹐錦江樂事只成悲。溪頭忽見梅花發﹐恰似靑羊宮裏時。又

俗事常妨把一杯﹐等閒開過小園梅。自傷惟有尋春夢﹐百舌無情又喚回。小疾治藥偶書二首禦戎虛上策﹐治疾闕全功。安得如神禹﹐常行無事中。又

揠苗農害稼﹐過劑藥傷人。此理君能造﹐無爲萬。子遹讀書常至夜分作此示之我爲無才老把釒且﹐汝窮亦復坐迂疏。夜燈詠史虫吟艸﹐朝幾陳書獺祭魚。未至苦饑依馬磨﹐不妨相守臥蝸廬。業成自有能知賞﹐家世從來典石渠。歲暮作魚貫長條兔臥盤﹐往來聊續裏閭歡。舊符又擬新年換﹐殘歷都無半紙看。梅影橫斜春尙淺﹐角聲悲壯夜將闌。堅頑敢望今如許﹐戲說期頤彊自寬。除夕熾炭鑪中百藥香﹐屠蘇煎酒代椒觴。明朝賴是無來客﹐雪後泥深一尺彊。己巳元日曾孫新長奉椒觴﹐兒女冠笄各綴行。身作太翁垂九十﹐醉來堪喜亦堪傷。初春裝罷桃符又剪燈﹐新年光景捷飛騰。老翁掃盡兒童事﹐卻學禪牀入定僧。新年書感早歲西遊賦子虛﹐暮年負耒返鄕閭。殘軀未死敢忘國﹐病眼欲盲猶愛書。朋舊何勞記車笠﹐子孫幸不廢菑畬。新年冷落如常日﹐白髮蕭蕭悶自梳。開歲連日大雪開歲大雪如飛鷗﹐轉盼已見平檐溝。村深出門風裂面﹐況復取醉湖邊樓。從來春雪不耐久﹐臥聽點滴無時休。去年久旱綿千里﹐犁不入土蝗虫稠。今年冬春足膏澤﹐天意似欲滋農疇。豈惟養豬大作社﹐更賣寶劍添耕牛。飲酒我酒本小戶﹐痛飲乃有時。意气不相值﹐終日持空卮。醉或能齋莊﹐不醉或狂逸。乃知老子狂﹐非自麯糵出。今日雪始晴﹐行歌官道傍。超然醒醉間﹐非莊亦非狂。詩酒我生寓詩酒﹐本以全吾眞。酒旣工作病﹐詩亦能窮人。每欲兩忘之﹐永爲耕樵民。周旋日已久﹐棄去終無因。齒髮益衰謝﹐肝膽猶輪囷。吟哦撼四壁﹐嵬峨頹烏巾。江上處處好﹐風月年年新。正爾豈不樂﹐浩歌終此身。人日雪病臥江村不厭深﹐貂裘無柰曉寒侵。非賢那畏蛇年至﹐多難卻愁人日陰。裊裊孤云生翠壁﹐霏霏急雪灑靑林。一盂飯罷無餘事﹐坐看生臺下凍禽。春寒二首滔天來洚水﹐震瓦戰昆陽。此敵猶能禦﹐春寒不可當。又

髙樓墜綠珠﹐惡客碎珊瑚。未抵春寒夜﹐貧翁喪故襦。雨雪久無來客亦不能出作長句排悶造物無情豈我私﹐從來不使墮危機。靑雲路近常排去﹐白浪堆髙亦脫歸。殘稿尙存空自許﹐故人略盡欲誰依。新春雪暗山村路﹐且復焚香獨掩扉。書耄我老耄已及﹐終日惟冥行。鄰里少間闊﹐便若昧平生。家人每過前﹐亦或忘其名。昏昏等作夢﹐兀兀如病酲。不知張睢陽﹐何以記一城。愚知各自適﹐得失未易評。初暮遣興閒愁長與病相依﹐晨起梳頭感發稀。春事鼎來風更惡﹐晨光已滿雪猶飛。江梅有恨論年別﹐旅雁無情計日歸。剩欲江邊踏靑去﹐憑誰爲解亂書圍。讀書少從師友講唐虞﹐白首襟懷不少舒。舊謂皆當付之酒﹐今知莫若信吾書。朱黃參錯雞鳴後﹐簽帙從橫月墮初。撫幾欣然時有得﹐此翁作計未全疏。雜興四首灰中火如螢﹐燎原從此始。元气一點存﹐危疾亦不死。又

炷香火要深﹐作墨手當緩。淺士務成速﹐所以多後患。又

庖丁悟養生﹐輪扁議讀書。彼特一技爾﹐聖智有不如。又

鏗爾捨瑟作﹐嚗然放杖笑。浩浩太古音﹐與俗不同調。後雜興四首臘雪瑞我麥﹐春雨嘉我谷。老農無他求﹐一飽萬事足。又

日上明我窗﹐月出縞我庭。朝暮得佳時﹐一榼醉復醒。又

會合惜日短﹐別離愁夜長。人老愛吾廬﹐客歸悲故鄕。又

俚醫刀匕藥﹐老巫半榼酒。拜況不敢忘﹐淡薄最耐久。自詠二首道本治吾身﹐緒餘方及人。神淸緣食少﹐事簡爲家貧。薄酒如重醞﹐寒蔬抵八珍。村村花柳動﹐且復岸綸巾。又

謝事客誰過﹐閒遊吏不訶。家人爭稗粥﹐鄰叟和畬歌。靜夜詩成祟﹐新春睡有魔。年光本無盡﹐未用嘆蹉跎。晚窗一塢梅花已盡空﹐數瓴春雪未全融。晚窗忽有題詩興﹐落筆縱橫半醉中。詩集卷八十一一百一首遠遊二十韻早歲志遠遊﹐萬里攜孤劍。所至必弔古﹐如疾得鍼砭。荒寒過吳宮﹐摧剝觀禹窆。及仕楊潤間﹐掛席度天塹。梁宋不可遊﹐北望每懷歉。會有蜀漢役﹐奇山僉日窺覘。築壇訪遺址﹐燒棧想烈焰。轅門俯淸渭﹐徹底綠可染。舊史所登載﹐一一嘗考驗。胡羊美無敵﹐黍酒實醇釅。枕戈南山下﹐馳獵久不厭。比參劍南幕﹐壯志就收斂。卜鄰揚雄宅﹐遂欲老鉛槧。但愛古柏靑﹐肯顧海棠艷。人生不易料﹐白首東歸剡。稽山秋峨峨﹐鏡水春瀲瀲。餘俸買扁舟﹐月下采菱芡。湖山最奇處﹐容我釣石占。婚嫁幸已畢﹐百事不關念。但當勤醉歌﹐一死不汝欠。對酒社醅又借醉顏酡﹐手挽鄰翁作浩歌。江月偏能照蓬戶﹐京塵終不污漁蓑。苦吟且復欹吾帽﹐對奕眞當爛汝柯。回首紛紛俱夢耳﹐人間何處有天魔。夜雨正看飛雪暗江天﹐不覺新春已粲然。花气襲人娛獨夜﹐雨聲繞捨送丰年。樵風未攺山川舊﹐禊事空悲歲月遷。一榼可營身尙健﹐故應先治下湖船。己巳正月十八九間雪復大作不止早衰常畏雪﹐況復在江幹。三日不能出﹐數年無此寒。捲簾驚滉漾﹐下榻覺蹣跚。稚子應憐我﹐孤吟興未闌。寄子虡汝官南壽春﹐我居東會稽。匹馬護秋塞﹐兩犢翻春泥。淮天沙雁過﹐江村雪云低。舊來動半年﹐相望常愴淒。父子不共耕﹐此悔眞噬臍。明年城西社﹐爛醉相扶攜。書夢我夢舉有司﹐雞唱起裹飯。又夢趁早朝﹐漏捨坐待旦。旣寤兩無有﹐撫枕徒浩嘆。今𨿽去爲農﹐飯牛亦夜半。何曾得放慵﹐美睡到日旰。一笑俱置之﹐浮生固多難。示子虡家貧不學儉﹐物理有固然。要是善用短﹐足以終其年。我家稽山下﹐稟賦良奇偏。敢言中人產﹐日或無炊煙。有兒更耐窮﹐伴翁理遺編。短檠幸能繼﹐竟夜可忘眠。對食有感二首杯酌以助气﹐匕箸以充腹。沾醉與屬饜﹐其害等嗜欲。歠醨有餘歡﹐食淡百味足。養生所甚惡﹐上日酒及大肉。老翁𨿽無能﹐更事嗟已熟。勿嘆茆三間﹐養汝山林福。又

我老𨿽無家﹐其實如客耳。食至舉匕箸﹐飽則捨而起。廚人有勤惰﹐我豈形慍喜。園畦摘靑蔬﹐地碓舂赤米。勞人固已多﹐坐享顙常泚。作詩本自規﹐亦以告閭裏。雪夜三首荒郊貿貿行﹐斷壠俋俋耕。常情所藉躪﹐豈復懷不平。歸來臥破屋﹐中惟一牀橫。且燒生柴火﹐靜聽濕雪聲。又

今年春苦寒﹐風雪塞戶牖。況我窮閻士﹐衤誇敝衣見肘。正須小忍之﹐此事豈得久。努力辦一壺﹐西村看花柳。又

瓦疏雪墮檐﹐窗破風吹燭。短裘不及骭﹐手腳盡皸瘃。猶勝南鄰叟﹐一褐竟未贖。薄酒城中來﹐淸夜聊相屬。初春柳拂朱橋湖水生﹐園林處處聽新鶯。亦知人世當行樂﹐無柰春陰不肯晴。走馬章臺身縱老﹐看花杜曲眼猶明。只應詩思年來減﹐預怯同遊議罰觥。春日雜興十二首方塘盎盎帶泥渾﹐遠艸靑靑沒燒痕。只道雨晴春晝永﹐歸時不覺已黃昏。又

南村北村鼓冬冬﹐刲羊刺豕祭潭龍。一生衣食財取足﹐百世何妨常作農。又

小甔有米可續炊﹐紙鳶竹馬看兒嬉。但得官淸吏不橫﹐卽是村中歌舞時。又

夜夜燃薪暖絮衾﹐禺中一飯直千金。身爲野老已無責﹐路有流民終動心。又

出仕常騎禿尾驢﹐歸休自駕折轅車。今朝偶遇村夫子﹐借得齊民一卷書。又

更事多來見物情﹐世間常恨太忙生。花開款款寧爲晚﹐日出遲遲卻是晴。又

一枝筇杖一山童﹐買酒行歌小市中。莫笑摧頹今至此﹐當年萬里看春風。又

四十餘年學養生﹐誰知所得亦平平。體孱不犯寒時出﹐路濕常尋漧處行。又

攪睡禽聲曉傍檐﹐泥人花气午穿簾。歡情老去年年薄﹐困思春來日日添。又

陰晴不定春猶淺﹐困健相兼病未蘇。見說市樓新酒美﹐杖頭今日一錢無。又

乍晴乍雨忽經旬﹐半醉半醒還過春。春臥不知庵外事﹐閒吟聊適夢中身。又

行人陌上思悠悠﹐十里斜陽古渡頭。一片落花無覓處﹐只教芳艸管閒愁。小霽乘竹輿至柳姑廟而歸殘云斷處漏斜陽﹐艸滿平堤柳著行。畫船來北港﹐翻翻靑傘度南塘。行人相賀新年健﹐逃戶𨿽窮舊業荒。感物興懷空絕嘆﹐才衰無語付詩囊。春曉初見天窗一點明﹐旋看曉色到檐楹。衾裯溫暖畱殘夢﹐鳥雀呼鳴報快晴。𨿽喜心隨年愈老﹐卻愁事與日俱生。平川漫漫煙蕪綠﹐筋力猶堪給耦耕。肩輿歷湖桑堰東西過陳灣至陳讓堰小市抵暮乃歸二首堤遠沙平艸色勻﹐新晴喜得自由身。芋羹豆飯家家樂﹐桑眼楡條物物春。野店茶香迎倦客﹐市街犬熟傍行人。墻頭婦女更相語﹐認到先生折角巾。又

貪看西南一面山﹐不知信步到陳灣。未言散釋經旬病﹐且要消磨半日閒。蔬壠過寒常鬱鬱﹐鳥聲迎暖已關關。斜陽不爲行人駐﹐十里鐘來翠靄間。書適疇昔花前醉放顚﹐卽今不飲亦陶然。太平固自多遺老﹐獨往何妨是斥仙。扶杖每觀南畝飠盍﹐解衣時作北窗眠。人間賢俊方雲集﹐我遇龍蛇豈厄年。陳讓堰市中遇吳氏老自言七十六歲與語久之及歸送予過市猶戀戀不忍去就店煮茶古堰邊﹐偶逢父老便忘年。嗟予空忝十年長﹐聞道慚無一日先。壯子當門能碌碌﹐諸孫承業亦翩翩。熟思遊宦終何事﹐悔不從公曝背眠。午炊江路初晴日﹐煙蕪古廢城。靑鍼秧稻出﹐黑蟻稚蠶生。山際牛羊路﹐林間雞犬聲。午炊聊小憩﹐野老解逢迎。古風二首犧象薦淸廟﹐余材棄溝中。二者𨿽甚遠﹐殘生其實同。人當貴其身﹐豈復論窮通。寧爲原上艸﹐一寸搖春風。又

木生𨿽拱把﹐鮮不困斧斤。枯朽亦可全﹐又以薌故焚。嘉禾終釒至艾﹐豈獨艸見耘。此理講已熟﹐要當尊所聞。肩輿至石堰村偶上籃輿踏夕陽﹐醉魂困思兩倀倀。澗薪旋拾供茶竈﹐詩稿初成寄藥囊。村捨藝麻驅鳥雀﹐牧童隨艸放牛羊。歸來徙倚衡門久﹐始覺中春已日長。睡起遣懷百事不能能荷鋤﹐不鋤菜畦鋤芋區。身存那用十年相﹐陂壞且爲凶歲儲。百事不學學作詩﹐不作白糸寧作竹枝。黃陵廟前風浪惡﹐靑衣渡口行人悲。老病閉門常憒憒﹐芋不復鋤詩亦廢。客來剝啄喚不應﹐一味人間占閒退。今朝一日三倒牀﹐嘆息春晝如年長。摩挲困睫喜湯熟﹐小瓶自折山茶香。春晴柳未吹綿筍未抽﹐春郊風日正淸柔。疏疏簾影供髙臥﹐裊裊輿芋懶出遊。無客共謀良夜醉﹐有花空動故年愁。云生只恐還成雨﹐自向園頭聽鵓鳩。書感鴨子陂頭看水生﹐蜂兒園裏按歌聲。天公用意誰能測﹐未許吾曹醉太平。野興莽莽寬野間﹐悠悠曠達身。气從林下吐﹐言向醉中眞。社櫟元當壽﹐江鷗豈易馴。興來無遠近﹐隨處岸綸巾。野步二首堤上淡黃柳﹐水中花白鵝。詩情隨處有﹐此地得偏多。又

水生已抹堤﹐艸長復侵路。小蝶仍可憐﹐欲下卻飛去。稽山我識康廬面﹐亦撫終南背。平生愛山心﹐於此可無悔。晚歸古會稽﹐開門與山對。奇峯綰髻鬟﹐橫嶺掃眉黛。豈亦念孤愁﹐一日變萬態。風月娛朝夕﹐雲煙閱明晦。一洗故鄕悲﹐更益吾廬愛。東偏得山多﹐寢食鮮不在。寧無度世人﹐談笑見英槪。銜風倘可畱﹐爲我傾玉瀣﹐緋桃開小酌我廬城南村。家無十金產﹐種花𨿽歷歲。名品終有限﹐頗欲及暇時。著譜書之簡﹐今朝緋桃開。歡喜洗酒王戔﹐鄰翁亦喜事。爲我一笑莞﹐但恨首蓿盤。蔬薄欠佳饌﹐往來見已熟。勸揖忘愧赧﹐一事粗可言。似具識花眼﹐夜中獨步春半寒初退。更闌睡不成﹐褰裳偶獨起。曳履得徐行﹐月上鳥未宿。水深蛙亂鳴﹐踟躕忽已久。殘漏下髙城﹐春寒復作春寒已解忽復作。病思不堪當語誰﹐靑燈熒熒耿欲滅。殘雨滴滴休無期﹐故人已死夢中見。壯志未忘心自知﹐靑絲玉井聲車歷轆。又是窗白鴉鳴時﹐大雨排悶二首地潤礎流水。气蒸人脫裘﹐前知暴雨至。孰解老農憂﹐又

三日斷行路。束薪無處求﹐牀頭周易在。且復送悠悠﹐室中屏去長物戲作久從昭代乞殘骸。荷鍤隨行偶未薶﹐四壁盡空君勿怪。才畱一物卽關懷﹐對酒酒非攻愁具。本賴以適意﹐如接名勝遊。所挹在風味﹐庸子墮世紛。但欲蘄一醉﹐麯生絕俗人。笑汝非眞契﹐曝舊畫故篋開緘一愴情。斷縑殘幅尙知名﹐翩翩戲鵲如相語。洶洶驚濤覺有聲﹐柳暗正當煙未斂。花穠仍值雨初晴﹐百年手澤存無幾。虫蠹塵侵只涕橫﹐予以淳熙戊戌歲自蜀歸時年五十四今三十有二年矣猶復彊健得小詩自賀入玉門關到酒泉﹐昔人想望若登天。豈知萬里西徵客﹐歸臥家山三十年。花下小酌二首柳色初深燕子回﹐猩紅千點海棠開。鮆魚蒓菜隨宜具﹐也是花前一醉來。又

雲開太華插遙空﹐我是山中采藥翁。何日胡塵掃除盡﹐穀溪道上醉春風。夜酌我有一瓢酒﹐與君今夕同。鳴檐社公雨﹐捲野沛歌風。閱世花開落﹐觀身劫壞空。北邙丘壠盡﹐太息幾英雄。數日不作詩吾詩郁不發﹐孤寂柰愁何。偶爾得一語﹐快如疏九河。黃流舞浩蕩﹐白雨助滂沱。門外無來客﹐花前自浩歌。幽居示客二首嗜睡疏茶碗﹐逢春愛麯車。聊將枕流耳﹐靜聽屬私蛙。林下閒成癖﹐人間懶莫加。孫登欲長嘯﹐四座且無嘩。又

齒髮𨿽俱獘﹐神明尙有餘。幽扉煉奇藥﹐細字錄仙書。野水鳴苔徑﹐長松蔭艸廬。客來多謝病﹐深愧問何如。春日登小臺西望九十衰翁身尙健﹐流年過眼如奔電。憶昔初來對行在﹐衫鬢靑靑接英彥。中間亦嘗走梁益﹐萬里憑髙望鄕縣。散關驛近柳迎馬﹐駱谷雪深風裂面。東歸卻尋書生事﹐誤長諸儒集賢院。乞身七年罪未除﹐君恩尙許寬嚴譴。癡頑亦復病不死﹐春到故園家釀美。雨餘艸長四野靑﹐日落煙生半山紫。醉賦我疾多自愈﹐初非遇奇方。我生固多難﹐欲慮忽已忘。頹然亂書中﹐不知歲月忙。有時或得意﹐炙冷不暇嘗。乃今又大悟﹐萬事付一觴。書中友王績﹐堂上祠杜康。卽事我本區中士﹐偶來湖上居。時尋一枕夢﹐閒展數行書。得醉常歡甚﹐無炊亦晏如。今朝好天气﹐一笑命柴車。落花山杏溪桃次第開﹐狂風正用此時來。未妨老子憑欄興﹐滿地殘紅點綠苔。春日春來日日困春酲﹐䢐歲如馳得我驚。山寺饋茶知谷雨﹐人家插柳記淸明。登階勃窣晨雞老﹐侵路縱橫野艸生。堪嘆筋骸猶健在﹐彊隨丁壯事深耕。戲詠園中春艸二首離離幽艸自成叢﹐過眼兒童采擷空。不知馬蘭入晨俎﹐何似燕麥搖春風。又

童子爭尋鵓鴿飯﹐醫翁日曝蝦蟆衣。欲賡楚客詠飧菊﹐卻愧周人歌采薇。二月二十四日夜大風異常天靑無雲星錯落﹐大風忽自西南作。壽藤老木不自全﹐門外豈容存略彴。翁媼驚呼兒女泣﹐屋瓦飛空吁可愕。巢傾共閔烏鵲死﹐空黑還疑鬼神惡。南鄰僅有瓜牛廬﹐轉盼捲去無遺余。腐儒自笑獨耐事﹐一燈熒熒猶讀書。雨夜與鄰翁飲用前輩韻老人閱世眞悠哉﹐八十已過九十來。茆檐參差映煙樹﹐蕭條雞犬三家聚。一樽鄰翁疊賓主﹐醉語豈憂多謬誤。我作吳歌君起舞﹐夜雨莫辭泥沒屨。雜感四首壯遊回首海茫茫﹐默數方驚歲月長。舊事莫論齊柏寢﹐殘軀方似魯靈光。又

天際晴雲舒復捲﹐庭中風絮去還來。人生自在常如此﹐何事能妨笑口開。又

射的山前花柳新﹐典衣買酒過殘春。但甘身作噲等伍﹐莫信人間髯絕倫。又

禍福𨿽云不可猜﹐人生要豈願爲才。髑髏正使非王樂﹐犧象何疑是木災。讀史二首蕭相守關成漢業﹐穆之一死宋班師。赫連拓跋非難取﹐天意從來未易知。又

顏良文醜知何益﹐關羽張飛死可傷。等是人間號驍將﹐太山寧比一毫芒。出遊二首社近頻逢雨﹐春深卻喜晴。畬煙傍山起﹐神鼓隔林鳴。客駐觀農飠盍﹐兒歸遺母羹。丰年多樂事﹐何以報時平。又

綠樹魚鹽市﹐靑蕪雉兔場。采桑村女集﹐入學幼童忙。戶賽祈蠶願﹐家藏問孝章。村坊多美酒﹐爛醉答年光。夜興戲作遙夜寂無嘩﹐江城鼓屢撾。傍墻行踸踔﹐脫帽發瞫瞭。詩和玲瓏韻﹐燈開頃刻花。會心有佳處﹐不寐到啼鴉。酒熟書喜小槽春夜壓春醪﹐天與龜堂慰作勞。喜似系囚聞縱釋﹐快如苛癢得爬搔。未陳尊杓心先醉﹐傍睨江山气已豪。久厭膻葷愁下箸﹐眼明湖上得雙螯。湖上寒食初過谷雨前﹐輕衫短帽影翩翩。獨轅碾破新堤路﹐雙耜犁殘古廟壖。萬事不禁劉毅擲﹐諸人誰著祖生鞭。市壚處處誇新釀﹐且就花陰一醉眠。春晚落絮飛花又滿城﹐年光大半付春酲。蹇驢閒後詩情減﹐陣馬拋來髀肉生。少日雕虫眞小技﹐暮年畫餅更虛名。囊中幸有黃庭在﹐安得髙人與細評。食酪南烹北饌妄相髙﹐常笑紛紛兒女曹。未必鱸魚芼菇菜﹐便勝羊酪薦櫻桃。六言六首愛馬能成一癖﹐結髦可忘百憂。我亦時時自笑﹐開編萬事俱休。又

遇合生封萬戶﹐厄窮不直一錢。此是由來事爾﹐正須到處欣然。又

豪士以妾換馬﹐耕農賣劍買牛。我看浮雲似夢﹐卻貪山水閒遊。又

風細飛花相逐﹐林深啼鳥移時。客至旋開新茗﹐僧歸未拾殘棋。又

覓飽如籌大事﹐擁書以墮重圍。誤喜敲門客至﹐出看啄木驚飛。又

香煙觸簾不散﹐燈焰無風自搖。獨倚蒲團寂寂﹐忽聞山雨蕭蕭。書意示子孫我閱人間久﹐深知理惡盈。孳孳訓來裔﹐堇堇作儒生。仕勿卑曹掾﹐書才記姓名。茆茨不啻足﹐此外盡浮榮。暮春龜堂卽事四首風日初和晝漏長﹐蕭然巾屨集茆堂。雨餘千疊暮山綠﹐花落一溪春水香。斷簡櫝中塵委積﹐故人墓上艸荒涼。爾來幸有寬懷處﹐病退牀頭減藥囊。又

躑躅花開照眼明﹐緩扶藤杖繞廊行。流年又見一春過﹐苦雨略無三日晴。覓句未應妨熟睡﹐漱泉聊足解餘酲。鹿麛雉子常追逐﹐誰識山翁及物情。又

日月無根去若馳﹐故園又見落花時。杯中綠酒不肯飲﹐鏡裏蒼顏應自知。千丈新堤湖水滿﹐五更殘漏角聲悲。暮年父子難乖隔﹐淮浦書來苦覺遲。又

東皇促駕又天涯﹐一片難尋墮地花。瘦策穿林數新筍﹐素屏圍枕聽鳴蛙。蠶房已裹淸明種﹐茶戶初收谷雨芽。欲把一杯壺已罄﹐謾搜詩句答年華。莫辭酒勸君莫辭酒﹐酒能解君愁。勸君勤采藥﹐藥可使疾瘳。此外莫廢書﹐書亦豈君誤。古來敗人事﹐正以不學故。愁去疾亦平﹐便腹如瓠壺。努力貯萬卷﹐無此令君愚。懷友酒家旗下分攜久﹐山驛燈前感慨頻。人事已隨雙鬢攺﹐柳條又見一年新。蘭亭道上四首湖上靑山古會稽﹐斷雲漠漠雨淒淒。籃輿晚過偏門市﹐滿路春泥聞竹雞。又

蘭亭步口水如天﹐茶市紛紛趁雨前。烏笠遊僧雲際去﹐白衣醉叟道傍眠。又

陌上行歌日正長﹐吳蠶捉績麥登場。蘭亭酒美逢人醉﹐花塢茶新滿市香。又

箭箙弓弢小獵回﹐壯心自笑未低摧。前身家近盤閶路﹐曾看吳王射雉來。殘年殘年光景易駸駸﹐屏迹江村不厭深。新麥熟時蠶上簇﹐晚鶯啼處柳成陰。短檠已負觀書眼﹐孤劍空懷許國心。惟有雲山差可樂﹐杖藜誰與伴幽尋。春老春色垂垂老﹐山家處處忙。園丁賣菇白﹐蠶妾采桑黃。候雨占秧信﹐催兒築麥場。醉眠官道上﹐人爲護牛羊。睡起睡起披衣弄素琴﹐房櫳槐柳綠成陰。春殘鵯夾鳥如多恨﹐雨惡酴酉縻欲不禁。羸病彊行常踸踔﹐戇愚多慮每噫喑。行年九十獨賒死﹐誰測髙髙厚厚心。自規立志當如塞決河﹐犀編鐵硯未爲過。文難稱意古所恨﹐學不盡才今亦多。四海交朋常隔闊﹐一生光景易蹉跎。耄年尙欲鞭吾後﹐太息無人爲詆訶。夜聞雷雨大作暗空霧雨無時已﹐捲地風雷卻是晴。九十老翁更事久﹐寄言兒女不須驚。詩集卷八十二一百首賞山園牡丹有感洛陽牡丹面徑尺﹐鄜畤牡丹髙丈餘。世間尢物有如此﹐恨我總角東吳居。俗人用意若侷促﹐目所未見輒謂無。周漢故都亦豈遠﹐安得尺箠驅羣胡。山居平生絕愛山居樂﹐老去初心亦漸償。直道本知天可恃﹐曠懷眞與世相忘。徑穿修竹衣巾爽﹐盤設靈苗匕箸香。但恨相逢無魯叟﹐浩歌小試接輿狂。閒詠五首蕭蕭華發映烏巾﹐五十年前故史臣。正使老來無老伴﹐未妨閒處作閒人。按行池水知增耗﹐點檢庭花見故新。更有庵中策勛事﹐投牀鼻息聒比鄰。又

事業無聞負聖時﹐滄波自照角巾欹。養成林下無窮懶﹐占盡人間徹底癡。小麥繞村苗鬱鬱﹐柔桑滿陌椹纍纍。醫翁筮叟眞堪友﹐搜索殘尊與共持。又

謝事歸來一把茅﹐村深樵牧日論交。未言客路塵衣化﹐最恨書窗鐵硯凹。戀戀故袍誰復念﹐便便癡腹敢辭嘲。卜居𨿽僻吾猶悟﹐失卻岷山理鶴巢。又

白頭羈客更堪論﹐身寄城南桑竹村。一榻琴書春寂寂﹐四山霧雨晝昏昏。常情共笑門庭冷﹐好事虛推輩行尊。燒筍炊粳眞過足﹐兒曹不用致魚飧。又

危途九折浩無津﹐晚幸收身作散人。俸祿旣空憂患少﹐酒殽𨿽薄笑歌頻。多添布褐方知老﹐淨掃茆衡不覺貧。南陌東阡元在望﹐柴車懶駕動經旬。讀樂天詩放姬鬻駱初何有﹐常笑香山恨不攄。輸與此翁容易死﹐一身之外更無餘。讀許渾詩裴相功名冠四朝﹐許渾身世落漁樵。若論風月江山主﹐丁卯橋應勝午橋。時鳥日出鳴布谷﹐月落鳴子規。一气之所感﹐彼亦不自知。架犁最晚至﹐適當農事時。丁壯戴星出﹐力作孰敢遲。鳴者旣有警﹐聞者得以思。乃知失時輩﹐彊聒終何爲。百舌亦能言﹐今默乃其宜。我作時鳥篇﹐用繼豳人詩。齒發嘆樂天悲脫髮﹐退之嘆墮齒。吾年垂九十﹐此事已晚矣。發脫妨危冠﹐齒墮廢大嚼。晨興對淸鏡﹐何以慰寂寞。造物本無心﹐豈欲使汝衰。曷不望長空﹐兩曜無停時。送春新葉張翠幄﹐落花作紅茵。山蔬上日且柔﹐家釀淸而淳。以我垂老境﹐送此將歸春。我固惜流年﹐春亦記陳人。江山處處佳﹐風月日日新。蹇驢度松岡﹐短檝橫煙津。蘭亭人已遠﹐遺韻猶淸眞。卻下木柵市﹐天風吹角巾。初夏二首新綠陰中燕子飛﹐數家煙火自相依。童誇犢健浮溪過﹐婦閔蠶饑負葉歸。地暖小畦花汞長﹐泥融幽徑藥苗肥。卻居樂事何勝數﹐一醉旗亭又典衣。又

江鄕初夏暑猶輕﹐霽日園林有晚鶯。聊置尊罍師北海﹐盡除屏障學東平。綠槐露濕單衣爽﹐紅藥風翻病眼明。每感流年成絕嘆﹐白頭自笑未忘情。初夏卽事夏景遽如許﹐先從艸木知。朱纓連帶剪﹐紅藥帶花移。病起單衣怯﹐身閒晝漏遲。空齋無長事﹐簾影看參差。古壽人至聞五郎頗有老態作長句自遣齒落髮斑兒亦老﹐志衰力惰我寧悲。埋盆便可爲池看﹐折竹何妨作馬騎。點誦內篇莊叟語﹐長歌半格白公詩。此身未死須安頓﹐除卻山村百不宜。郊行春郊無處不堪行﹐滿路人家笑語聲。賣劍買牛知盜息﹐乞漿得酒喜時平。西村日落川云暝﹐東嶺虹收海气淸。農事方興戒遊惰﹐爲君來往主齊盟。小園小園艸木手栽培﹐袤丈淸池數尺臺。拄杖倦時閒倚壁﹐芳醪熟後喜傳杯。春蕪滿地鹿忘去﹐夏木成陰鶯自來。堪笑山童慚飽食﹐時時走報一花開。初夏雜興五首隱趣與誰論﹐深居湖上村。避蘭寧攺路﹐惜筍不開園。庭艸饒生意﹐溪沙記漲痕。愁來時淺酌﹐隨時有雞豚。又

避寂諸緣息﹐安貧百慮寬。懶如常抱疾﹐退似本無官。皎潔鶴翎扇﹐嵯峨龜屋冠。何勞問唐舉﹐徹屋是淸寒。又

咄咄無窮事﹐騰騰暫寓身。月生知攺朔﹐花盡覺經春。市哄朝沽酒﹐巫歌夜樂神。興來隨眾出﹐一笑不妨新。又

移花得微雨﹐曬藥遇新晴。悶裏家書到﹐貧時糴價平。身方抱沈疾﹐天乃相餘生。莫恨村醪薄﹐燈前與細傾。又

倦甚惟思睡﹐閒來卻要行。疏泉入幽圃﹐映樹覘流鶯。藥品從僧問﹐琴材就客評。轉頭還一日﹐正爾送餘生。思子虡裏堠迢迢阻問津﹐年光冉冉苦催人。未能免俗予嗟老﹐豈不懷歸汝念親。家釀湖蒓誰共醉﹐江云淮月又經春。新詩題罷無從寄﹐獨倚危闌一愴神。偶思蜀道有賦天回驛畔江如染﹐鳳集城邊柳似搓。萬事已隨流水去﹐一尊將柰夕陽何。是非無定言何益﹐窮達徐觀得孰多。幸有漁蓑歸故里﹐不妨髙枕且酣歌。書意養得山林气粗全﹐此懷無處不超然。日長琴奕茆檐下﹐歲晚江湖篛帽前。天上本令星主酒﹐俗間妄謂世無仙。今年茶比常年早﹐笑試西峯一掬泉。贈倪道士二首羽衣暫脫著戎衣﹐坐定方驚語入微。歸隱玉霄應不出﹐他年容我扣巖扉。又

我坐虛名剩得窮﹐百年身墮畏途中。看君一棹煙波樂﹐悔不常爲采藥翁。哭李孟達舊交多已謝明時﹐孟達奇才最所思。晚歲立朝𨿽小試﹐平生苦學竟誰知。尊前一笑終無日﹐地下相從卻有期。慟絕寢門霜日暮﹐短篇聊爲寫餘悲。送黃文叔守福州黃公天下士﹐遇主紹熙年。議論前修似﹐聲名九牧傳。巨舟夷險濟﹐拱璧始終全。勇退先諸老﹐榮歸總十連。旌旄照關路﹐冠蓋盛離筵。內閣恩光重﹐宸毫墨色鮮。任方分斧鉞﹐歸卽珥貂蟬。病叟難爲別﹐臨期一悵然。初夏雜詠五首揮袖謝人間﹐一窗如海寬。鹿麛爲老伴﹐松屑當朝餐。自悟達生理﹐盡容非意幹。卻嫌孤寂甚﹐支竈學燒丹。又

病退身仍健﹐年侵趣更髙。芳醪溢蠻榼﹐短褐束郿糸舀。本不營三窟﹐何由挫一毫。煙帆幾時掛﹐長嘯破秋濤。又

屐路緣虛壁﹐棋軒枕小灘。玄言不愧藉﹐熟睡卻輸摶。咄咄書常懶﹐便便腹本寬。山園時節好﹐杏子已微丹。又

去日驚鉆燧﹐窮途困負薪。故人天末遠﹐薄俗眼邊新。踽踽飄零客﹐悠悠剩長身。寸心知已矣﹐端欲爲誰陳。又

昔日江湖上﹐飄然無定居。頻傾京口酒﹐亦食武昌魚。北首心空壯﹐東歸憤不攄。豈知齒牙落﹐送老一茆廬。卽事萬里山河拱至尊﹐羽林鐵騎若云屯。羣公先正不復作﹐故國世臣誰尙存。河洛可令終左衽﹐穄蕘何自達修門。王師一日臨楡塞﹐小醜黃頭豈足吞。漁扉蜻蜓浦上一漁扉﹐回首人間萬事非。賣藥山城攜鶴去﹐看碑野寺策驢歸。偶因束帶悲腰減﹐常爲梳頭感發稀。午睡定知無客攪﹐曲肱閒看雨霏霏。山行見三十年前題名悵然有賦百年村落半丘墟﹐垂老經過一枙車。金石闕訛秦漢舊﹐山川絕勝晉唐余。醉題墨淡塵昏壁﹐詩社人亡淚濺裾。名宦半生成底事﹐早時恨不學犁釒且。山房柴門不掩俗人稀﹐成就山房一段奇。木葉最宜新雨後﹐鳥聲更勝暮春時。家貲屢罄緣耽酒﹐宿習猶存爲愛詩。別有一條差自慰﹐木苗芎茁正離離。縱筆四首兀兀一無爲﹐冥冥百不知。倦多惟嗜睡﹐食晚遂忘饑。開卷渾如夢﹐逢人不省誰。何須覓知識﹐木石卽吾師。又

一點湛空明﹐居然萬事輕。菜元勝肉食﹐車豈異徒行。幻境終何在﹐金丹本自成。信能如是解﹐土苴亦長生。又

薙艸除枯葉﹐勞人亦動心。無愁疏把酒﹐習懶罷彈琴。濯垢臨溪水﹐追涼就木陰。常尋省力處﹐外物孰能侵。又

夢事飽曾經﹐靈臺了不驚。冤親同一妄﹐魔佛兩皆平。應物如風過﹐投牀卽鼾聲。晨興拂幾硯﹐猶恨太勞生。窗下戲詠三首飛來山鳥語惺惚﹐卻是幽人半睡中。新竹成陰無彈射﹐不妨同享北窗風。又

三尺淸池鏡面平﹐剪刀葉底戲魚行。吾曹安得如渠樂﹐傍渚跳波過此生。又

何處輕黃雙小蝶﹐翩翩與我共徘徊。綠陰芳艸佳風月﹐不是花時也解來。埭西小聚瓦盎盛蠶蛹﹐沙鬲斗煮麥人。三家小聚落﹐兩姓世婚姻。父老衣冠古﹐閭閻風俗淳。不應陶靖節﹐獨號葛天民。老嘆步遲腰傴僂﹐面瘦骨崢嶸。貧病消前業﹐耕樵樂太平。有歌悲易水﹐無酒醉湖城。何許容身得﹐門前釣艇橫。衰甚書感發殘不勝冠﹐齒墮欲廢嚼。譬如亭臯木﹐秋至葉自落。豈惟形骸變﹐意气已非昨。牀隅倚拄杖﹐壁上掛雙。經旬不出戶﹐薄飯羹藜藿。居然遠霜露﹐因得養腰腳。年衰固應死﹐延促未可度。人之生實難﹐壽終固爲樂。開卷思千載﹐閱世等六博。志士有蹈海﹐儒生亦投閣。何如釀濁醪﹐遇興時獨酌。半酣望靑天﹐萬事付一噱。山行過僧庵不入垣屋參差竹塢深﹐舊題名處懶重尋。茶壚煙起知髙興﹐棋子聲疏識苦心。淡日暉暉孤市散﹐殘云漠漠半川陰。長吟未斷淸愁起﹐已見橫林宿暮禽。山行閒人日日得閒行﹐況值今朝小雨晴。水淺遊魚渾可數﹐山深藥艸半無名。臨溪旋喚罾船渡﹐過寺初聞浴鼓聲。小醉未應風味減﹐滿盤靑杏伴朱櫻。夜窗性中汝本具光明﹐蔽障除時道自成。手刈茆苫數椽屋﹐身釒且菜煮一杯羹。天人疊勝誰能測﹐禍福無常不待評。惟有吾心終可恃﹐夜窗袖手聽松聲。送邢芻甫入閩二首兩窮相值每相憐﹐聞子南遊一愴然。莫道此行非久別﹐衰翁何敢望明年。又

君行正及荔枝丹﹐想見臨觴爲破顏。此外但宜烹茗雪﹐傷生不用擘蠔山。從邢芻甫求桃竹拄杖拄杖當年盛得名﹐一枝尙覺百金輕。老人不復須春艸﹐只要攜渠處處行。老雞老雞擁腫不良行﹐將旦猶能效一鳴。碓下糠粞幸不乏﹐何妨相倚過餘生。還東還東寒暑幾推移﹐漸近黃梅細雨時。窗下興闌初掩卷﹐花前技癢又成詩。囊錢不貯還成癖﹐官事都捐未免癡。賴是病軀差勝舊﹐一杯藜粥且扶衰。行東山下至南巖穿林了不厭崎嶇﹐邂逅幽懷得少攄。昔愧出山成小艸﹐今知流水羨遊魚。呦呦馴鹿隨輕策﹐決決流泉入野渠。坐覺塵襟眞一洗﹐正如頭垢得爬梳。書幸謀身從昔本迂疏﹐豈料餘年卻晏如。盤箸無時闕鮭菜﹐道途隨事有舟車。故衣已敝月三浣﹐短髮𨿽殘日一梳。里巷浮沈亦何憾﹐見賢猶及渡江初。放言酒熟固可喜﹐酒盡亦陶然。有客則劇談﹐無客枕書眠。饑啜羹不糝﹐閒玩琴無弦。摘嗅砌下花﹐掬弄澗底泉。啄木抱蠹皌﹐搏黍鳴桑顚。欣然爲一笑﹐世故何足捐。無人罵鄭虔﹐亦無嘲孝先。回顧三角童﹐吾與汝忘年。晚步門外槐葉已成陰﹐楸花亦離離。日暮門無人﹐迨我消搖時。左持漆園書﹐右挾栗裏詩。風從湖面來﹐成此一段奇。石路𨿽甚狹﹐雅稱拖筇枝。少頃山月明﹐照我角巾欹。夏夜風便更漏明﹐室虛蟁蚋靜。筋骸日益衰﹐厭事樂幽屏。淸燈北窗下﹐突兀寫孤影。進學無新功﹐賦詩聊自警。甕池薶甕東階下﹐灩灩一石水。買魚畜其間﹐三十尾。力微思及物﹐爲惠止於此。無風水不搖﹐得志魚自喜。涵泳藻與蒲﹐永不畏刀幾。飯罷時來觀﹐相娛從此始。種菜四首菜把靑靑間藥苗﹐豉香鹽白自烹調。須臾徹案呼茶碗﹐盤箸何曾覺寂寥。又

老農飯粟出躬耕﹐捫腹何殊享大烹。吳地四時常足菜﹐一番過後一番生。又

白苣黃瓜上市稀﹐盤中頓覺有光輝。時淸閭裏俱安業﹐殊勝周人詠采薇。又

引水何妨藝芥菘﹐圃功自古補三農。恨君不見岷山芋﹐藏蓄猶堪過藏凶。白首白首歸來老故園﹐索居情味更堪論。關河悠邈夢魂到﹐親舊凋零書札存。身病自憐詩思退﹐家貧客笑酒醅渾。昏昏只欲投牀睡﹐兒勸孫扶彊出門。東窗遣興三首巷陌過從少﹐園林景物新。羣魚時戲藻﹐馴雉每依人。映戶槐陰密﹐堆盤麥餌珍。殘春又陳迹﹐撫事一傷神。又

巾屨長閒客﹐簾櫳薄暑天。巢空重乳燕﹐葉密未鳴蟬。壺箭看多算﹐圖書理斷編。悠然已日夕﹐卻上采菱船。又

夏淺淸陰滿﹐村深白日長。言多思寂默﹐酒醒悔猖狂。老馬漫知路﹐鈍錐寧出囊。此翁眞耄矣﹐懶放亦何傷。北窗晏嬰長不滿五尺﹐淳於飲能至一石。老無功名未足嘆﹐滑稽玩世亦非昔。當年交友傾一時﹐誰料蓬門今寂寂。陳山李石千載士﹐早死當爲天下惜。斯文顯晦端有命﹐道悠運促非人力。我今稽山一老農﹐百歲不死知何益。後生可畏要有人﹐誰能隱若一敵國。狂言勿發心自驚﹐歸臥北窗還默默。小酌偶向東園把一杯﹐不辭團坐埽蒼苔。野花經雨自開落﹐山鳥穿林時去來。皂白正非天欲辧﹐靑黃要與木爲災。今年秋後猶能健﹐剩乞梅栽與李栽。夏日十二首暑雨初晴晝漏遲﹐江鄕樂事有誰知。村村壠麥登場後﹐戶戶吳蠶坼簇時。又

齒髮凋零柰爾何﹐年光暗裏易消磨。街槐正喜淸陰密﹐巷柳還驚蠹葉多。又

竹根斷作眠云枕﹐木癭刳成貯酒尊。怪怪奇奇非著意﹐自無俗物到山村。又

動身尙懶那堪事﹐學古無成罷讀書。枕上側眠聽語燕﹐池邊小立看遊魚。又

悶欲遠遊身苦懶﹐病思閒話客誰過。北窗一枕差堪樂﹐無柰茶杯作祟何。又

黃葛蚊廚睡欲成﹐髙槐陰轉暑風淸。倚牀奴子垂頭坐﹐搖手孫兒小步行。又

斮取溪藤便作香﹐煉成崖蜜旋煎湯。蕭然巾履茅堂上﹐不畏人間夏日長。又

謝客捐書日日閒﹐行穿密竹臥看山。巖前恨欠煎茶地﹐安得茆茨一小間。又

生洲渚微風起﹐梅熟園林細雨來。咫尺柴門常懶出﹐不教拄杖損蒼苔。又

側臥橫眠百不知﹐軒窗寂寂雨絲絲。豈無布襪靑鞋興﹐過卻梅天出未遲。又

幽花婭奼開還斂﹐小蝶翩翾去復畱。貪睡畸翁俱不領﹐被人錯喚作閒愁。又

山下柴荊晝不開﹐苔生古井暗楸槐。新詩哦罷閒無事﹐移取藤牀睡去來。睡起不恨無人到野堂﹐惟將美睡答年光。風經荷葉翻翻綠﹐雨濕松枝細細香。薄俗空成士龍笑﹐長歌未盡接輿狂。掬泉弄石翛然晚﹐又得今年一夏涼。雨中作湖曲雨淒淒﹐茆檐觸額低。衡門元少客﹐窮巷況多泥。解渴黃粱粥﹐嘗新白苣齏。吾生眞自足﹐不恨老釒且犁。感物二首物情豈願歲時遒﹐一气潛移不自由。日出鵓鴣還喚雨﹐夏初蟀蟋已吟秋。又

小園淸曉岸綸巾﹐物態年光日日新。綠葉自生黃自落﹐不應秋至始愁人。舟中有賦一枝柔櫓聽咿啞﹐炊稻來依野老家。山寺日中齋鼓動﹐江樓風急酒旗斜。綠梢裊裊搖新竹﹐翠蔓離離熟早瓜。閒客去畱隨所遇﹐不知何處送棲鴉。晨起獨行綠陰間楸槐陰裏漏朝暉﹐芳艸離離露漸稀。不恨過時嘗煮酒﹐且欣平旦著生衣。病逢鍼藥如差減﹐貧比簞瓢尙庶幾。惟是未能忘習气﹐亂書隨日又成圍。獨至遁庵避暑庵在大竹林中二首赤日黃塵厭垢紛﹐竹林深處寄幽欣。如聽嵩雒風前笛﹐似看瀟湘雨後雲。園鹿知時新解角﹐池魚得意自成羣。悠然一笑誰能識﹐坐勝天魔百萬軍。又

世俗元非不汝忘﹐汝歸安取醉爲鄕。藥苗野蔌山家味﹐柏子松房道室香。一卷隱書爲日課﹐數聲啼鳥謝年光。客來莫笑茆茨陋﹐占盡炎天一味涼。短歌行上樽不解散牢愁﹐靈藥安能扶死病。千鈞彊弩無自射虛空﹐六出奇計終難逃定命。人生斯世無別巧﹐要在遇物心不競。憂忘寢食怒裂眥﹐孰若憑髙寄孤詠。炎天一葛冬一裘﹐藜羹飯糗勿豫謀。耳邊閒事有何極﹐正可付之風馬牛。山寺路盡初逢寺﹐行行獨叩扉。民貧稀送供﹐僧老少完衣。日正樓鐘動﹐溪深藥艸肥。吾衰亦久矣﹐捨此欲疇依。明日復欲出遊而雨再用前韻小艇爭浮浦﹐幽人獨倚扉。新泥添燕壘﹐細雨濕鶯衣。葚紫桑新暗﹐秧靑水正肥。欣然語鄰父﹐投老得相依。暇日登東岡雙屨靑芒滑﹐輕衫白薴涼。云生半巖潤﹐麝過一林香。童子持棋局﹐廚人饋粟漿。歸來更淸絕﹐澹月滿林塘。暴雨黑雲如龍爪﹐白雨如博棋。老屋處處漏﹐此夕將何之。豈惟移牀避﹐殆欲懸釜炊。擾擾捨中人﹐具食不以時。兒女乃可憐﹐赤腳啼午饑。語兒姑少忍﹐開霽會有期。幽事二首衰翁喜幽事﹐闖戶不升堂。酒僅三蕉葉﹐琴才一履霜。好遊力不給﹐愛客病相妨。獨有詩情在﹐年來亦漸忘。又

野館多幽事﹐畸人無俗情。靜分書句讀﹐戲習酒章程。藥褚藏難見﹐棋枰算未成。悠然寄孤嘯﹐吾豈固逃名。詩集卷八十三一百二首病起雜言國不可以無菑眚﹐身不可以無疢疾。無菑之國亂或更速﹐無疾之身死或無日。昆夷犭嚴狁無害於周之王﹐辟土富國無救於隋之亡。壯夫一臥多不起﹐速死未必皆羸尪。古來惡疾棄空谷﹐往往更得度世方。我年九十理不長﹐況復三日病在牀。天公念之亦已至﹐儆戒不使須臾忘。起居飲食每自省﹐常若嚴師畏友在我傍。躋民仁壽則非職﹐且爲老憊鍼膏肓。雨後二首小築濤江外﹐微涼暑雨餘。傾囊致歡伯﹐信腳到華胥。芳艸翩翩蝶﹐淸池潑潑魚。此翁𨿽耄矣﹐作計未全疏。又

一夜茅檐雨﹐晨興乃爾涼。禽魚皆遂性﹐艸木自吹香。微潤生琴薦﹐纖塵避筆牀。悠然北窗興﹐眞欲傲羲皇。示客久泛煙波不問津﹐騰騰且復養吾眞。每持杯酒呼江月﹐殊勝徵衣化路塵。半枕何人遊蟻垤﹐立談爲汝脫狐身。掛帆莫恨瀟湘遠﹐是處相逢一笑新。蒸溽作雨排悶柱礎生微潤﹐簾櫳轉薄陰。蟻遷都邑攺﹐鳩逐怨恩深。菡萏新離水﹐芭蕉半展心。掩屏惟熟睡﹐誰與續愁吟。夏中雜興六首梳髮髙舂後﹐投牀甲夜初。語艱愁對客﹐手倦怕催書。美睡那思覺﹐甘餐不願余。更應慚造化﹐無事到幽居。又

小響風吹葉﹐微痕雨點池。興來閒弄笛﹐客散自收棋。忽忽尋殘夢﹐時時足小詩。出門俄已暮﹐忘卻野人期。又

出赴盟鷗社﹐歸尋夢蝶牀。愚爲度世術﹐閒是養生方。休歇書中癖﹐消磨酒後狂。遠遊亦已矣﹐不復解輕裝。又

處世如灰冷﹐持心似砥平。盤飧無宿戒﹐香火有常程。樵父供藜杖﹐陶人售瓦檠。經旬常苦雨﹐嘯傲送餘生。又

心慕羲農世﹐躬行黃老言。采椽聊築捨﹐橫木卽爲門。短髮冠龜屋﹐空牀枕竹根。從來薄世味﹐染指肯嘗黿。又

遣信邀鄰父﹐隨宜具小飧。艸燔豚肉美﹐甕壓酒醅渾。易致商山皓﹐難招楚澤魂。嗟予亦衰矣﹐心事與誰論。卽事八首翁自析薪兒負薪﹐一生不似此年貧。折除卻得常彊健﹐天定方知果勝人。又

楸垂落索槐吐花﹐溪女采蓮童抱瓜。一年光景又將半﹐愈老愈知生有涯。又

煙雨淒迷晚不收﹐疏簾曲幾寄悠悠。一雙蛺蝶來何許﹐點盡靑靑百艸頭。又

生來骨相本酸寒﹐天遣沙頭把釣竿。但稱山人穉耳帽﹐敢希楚客切云冠。又

魚鰍羣出天將雨﹐蛙黽爭鳴艸滿庭。莫道歸休便無事﹐時時衤發襫伴園丁。又

幽鳥飛鳴翠木陰﹐小魚游泳綠波心。滿前好句無人領﹐堪笑寒窗費苦吟。又

小閣憑欄望遠空﹐天河橫貫斗牛中。他年鼓角楡關路﹐馬上遙看與此同。又

幽鳥呼人出睡鄕﹐層層露葉漏朝陽。臨池只欲消殘醉﹐無柰鵝兒似酒黃。夏日幽居赤日黃塵一點無﹐負山臨水是幽居。爽如瑞露零仙掌﹐淸似寒冰貯玉壺。孤艇過時驚宿鷺﹐濕煙深處亂風蒲。翛然欲棄人間去﹐天際聯翩誰與俱。枕上小疾知閒樂﹐微涼與睡宜。瞢騰如欲覺﹐展轉復多時。四壁人聲寂﹐疏簾日影移。詩囊與藥裹﹐一步不相離。題望海亭亭在臥龍絕頂瑞龍千丈何蜿蜒﹐蒼鱗翠鬣翺江邊。路達鏡湖乃下駐﹐玩珠不去知何年。七州元帥權畫戟﹐全家終日樓居仙。霜笳一曲入銀漢﹐碧瓦萬疊浮嵐煙。其間望海最傑觀﹐疏豁坐占蓬萊先。風雲變化幾席上﹐蛟鼉出沒闌干前。手捫心房倚北斗﹐眼中萬象俱森然。尙書喚客共領略﹐遠坊十里聞管弦。從容賦詩出妙思﹐超絕欲拍微之肩。主中有客垂九十﹐追逐無路空自憐。夜闌客散公歸院﹐笙歌隱隱在半天。向來老客今何處﹐菱唱三更起釣船。露坐小飲寂寂柴門閉嫩苔﹐門前有路走天臺。近秋河漢西南落﹐欲雨風雲東北來。旋摘甘瓜靑帶蔓﹐新玉醴冷傳杯。亦知野外無供給﹐且復相逢笑口開。小憩臥龍山亭山髙風浩浩﹐堂豁海冥冥。綠李分猿嗛﹐蒼苔墮鶴翎。松寒詩思健﹐茶爽醉魂醒。安得丹靑手﹐傳摹入素屏。晚涼笛簟平鋪八尺牀﹐脫巾髙臥對疏篁。近村得雨知何處﹐此地無風亦自涼。夏日六言四首退士自應客少﹐幽居不厭椽低。未說盤堆玉膾﹐且看臼搗金齏。又

醉面貪承夕露﹐釣竿喜近秋風。借問孤舟何處﹐深入芙蕖浦中。又

溪漲淸風拂面﹐月落繁星滿天。數隻船橫浦口﹐一聲笛起山前。又

我是百年遺老﹐埽空一夢浮名。未到終南二華﹐且入天臺四明。招客看山今日淸明宜看山﹐約君來上釣魚船。微云點破尙堪恨﹐何況城中塵漲天。舟中作平生剩有煙波興﹐釣瀨時時小艇橫。欲暮山光先慘淡﹐未秋河漢已分明。捕魚時見連江网﹐迎荻遙聞過埭聲。想得今宵淸絕夢﹐又攜猿鶴上靑城。淸暑穿竹淸我魂﹐散發吹我頂。虛窗聽鳴蟬﹐小檻看汲井。埽地長物空﹐漱泉齒頰冷。廚人具漿粉﹐童子鬻山茗。微云未必雨﹐且喜收樹影。殘書置不視﹐樂此淸晝永。旣夕卽搒舟﹐門外綠千頃。世事何足論﹐平生慕箕穎。五月下旬大熱晦日夜得雨明旦涼甚一雨蕭然洗睡昏﹐淸晨屣履自開門。豈惟爽气生山袂﹐坐覺涼祑入髮根。浦口魚多來野鶴﹐林梢果熟下山猿。吾廬淸絕君知否﹐釣雪寒江不足言。黃氏沖和堂沖和堂中和气襲﹐堆笏滿牀羣從集。宜州太史一紙書﹐百年筆墨猶山立。使君所學何超然﹐要是胸中不負天。王畿奉使才廿日﹐忠厚風流天下傳。國家多事民力困﹐正要設施先百郡。但令一念與天通﹐河南南陽亦可問。暴雨蒼龍掛東南﹐夭矯拿萬仞。𨿽然雜雲气﹐爪尾略可認。明日暴雨來﹐繼以雷大震。平地成江河﹐吞捲才一瞬。吾廬久傾壞﹐不壓眞堇堇。所欣焦頁卒頁中﹐一飽天不吝。余功到場圃﹐艸木皆綠潤。蕭然岸角巾﹐三嘆撫庭楯。書意三首策蹇若華駟﹐歠漓如上尊。人皆可堯舜﹐身自有乾坤。逢客亦共語﹐無人還閉門。千年道術裂﹐誰復見全渾。又

養生慕黃老﹐爲治法唐虞。耆壽緣憂懼﹐危亡坐燕娛。大川宜利涉﹐蔓艸戒難圖。退士惟身慮﹐銘膺豈敢無。又

委順天知我﹐經營鬼笑人。定知窮至死﹐敢恨病經旬。愛酒陶元亮﹐還鄕賀季眞。扁舟吾事畢﹐遺世亦遺身。浴罷浴罷淡無事﹐出門隨意行。相如知渴減﹐叔寶覺神淸。新月參差影﹐殘蟬斷續聲。躊躕遂忘去﹐風露欲三更。水鄕泛舟二首終朝流汗浹衣眅﹐悵望何時枕簟秋。作雨未成徒益熱﹐舉杯不醉更添愁。悲歌易水輕燕俠﹐對泣新亭笑楚囚。別有生涯君會否﹐煙波無際弄孤舟。又

赤日黃塵不自聊﹐泛溪且用沃枯焦。隔林犬吠村墟近﹐掠面風來酒力消。遠火微茫知夜績﹐長歌斷續認歸樵。扁舟不盡淩風興﹐卻著靑革奚踏野橋。閒詠平生到處足間關﹐天遣殘年樂故山。社日連村饜酒肉﹐丰年無盜伏茆菅。秋來梁燕將雛去﹐雨過林鳩喚婦還。我亦葛衣新浴罷﹐爲君滿意說淸閒。江樓夜望江樓百尺倚髙寒﹐上盡危梯宇宙寬。秋近漸看河落角﹐天回更覺斗闌干。茫茫浦口煙帆遠﹐坎坎城頭漏鼓殘。要得故人同躡屐﹐一尊相屬話悲歡。連日作雨苦熱天地一气爾﹐陰陽司闔開。鬱蒸以爲雨﹐回薄以爲雷。久郁無所泄﹐造化安在哉。方其欲雨時﹐𨿽天不能回。此豈降自天﹐其實有自來。所以屈宋輩﹐千載有餘哀。門外追涼羽扇綸巾一味涼﹐曠懷非醉亦非狂。橫林點點暮鴉集﹐平壠離離新稻香。山月出時閒弄影﹐水風淸處旋移牀。學仙到此無餘說﹐更覺金丹墮秕糠。夏夜泛溪至南莊復回湖桑歸不求奇骨可封侯﹐但喜枯腸不貯愁。數點殘燈沽酒市﹐一聲柔櫓采菱舟。元知澤國偏宜夜﹐已就天公探借秋。歸過三更風露重﹐紗巾剩覺發颼癮。雨後殊有秋意天地新秋入苦吟﹐詩書萬古付孤斟。愛君憂國孤臣淚﹐臨水登山節士心。只嘆鼻端無妙斲﹐豈知弦外有遺音。剡中勝踐今猶昔﹐安得髙人支道林。寓規三首百疾皆有源﹐𨿽愚猶自知。惟其忽不念﹐所以悔莫追。微隙爲無傷﹐一壞誰能支。宴安比鴆毒﹐先民不吾欺。又

分量各有窮﹐升龠不受斗。滿盈靡懷懼﹐覆敗乃自取。衣笥無復褌﹐食案有三韭。貧狹𨿽可嗤﹐比汝差耐久。又

人生孰無疾﹐治疾惟欲瘳。疾瘳藥不止﹐乃有過劑憂。節食戒屬饜﹐養气常致柔。金丹無此功﹐往哉勤自修。新涼二首盡道新涼好﹐無如晝漏長。奇文窺楚屈﹐妙理玩蒙莊。靜臥貧猶樂﹐髙歌醒亦狂。翩翩雙蝶子﹐也似惜年光。又

月入楸梧徑﹐風生蘆荻林。脫巾涼入發﹐臨水爽披襟。寒暑推移久﹐江湖感慨深。功名𨿽已矣﹐猶得寓孤吟。追涼至安隱寺前枕石何妨更漱流﹐一涼之外豈他求。寺樓無影月卓午﹐橋樹有聲風變秋。殘歷半空心悄愴﹐岸巾徐步發颼癮。定知從此淸宵夢﹐常在沙邊伴白鷗。湖上夜賦二首冉冉秋將至﹐沈沈夜向晨。河隨天漸轉﹐露洗月如新。瘦竹過眉杖﹐輕紗折角巾。漁歌四面起﹐煙水浩無津。又

淸絕追涼地﹐平生得未曾。似嘗仙掌露﹐如嚼玉壺冰。狂學菱舟曲﹐閒尋竹院僧。更思生羽翼﹐散發醉巴陵。書適萬事罷經營﹐悠然心太平。甘餐隨日足﹐美睡等閒成。處處佳風月﹐人人好弟兄。神仙不須學﹐券內有長生。羸老羸老幸未死﹐敢嗟生理微。牛閒牧童臥﹐犬吠市船歸。月落見收网﹐燈靑聞踏機。時時語鄰里﹐井臼幸相依。卽事臯夔無近用﹐芝朮少奇功。上壽當徐致﹐沈屙忌力功。醫傳三世久﹐事歷百年中。畏與庸人說﹐終身托病聾。晚興並檐幽鳥語璁瓏﹐一榻蕭然四面風。客散荼甘畱舌本﹐睡餘書味在胸中。浮雲變態吾何與﹐腐骨成塵論自公。剩欲與君談此事﹐少須明月出溪東。郊行淒風吹雨過江城﹐緩策羸驂並水行。古路初驚秋葉墮﹐荒郊已放候虫鳴。壯心耿耿人誰識﹐往事悠悠恨未平。斜日半竿羌笛怨﹐西陵寂寞又潮生。喜雨雨气侵人暮不休﹐雨聲逼枕冷颼颼。方欣艸木有生意﹐已報溝池無涸流。避濕入檐憐病鶴﹐爭巢逐婦嘆鳴鳩。老農自喜知時節﹐夜半呼兒起飯牛。劉道士贈小葫蘆四首葫蘆𨿽小藏天地﹐伴我雲山萬里身。收起鬼神窺不見﹐用時能與物爲春。又

貴人玉帶佩金魚﹐憂畏何曾頃刻無。色似栗黃形似繭﹐恨渠不識小葫蘆。又

短袍楚制未爲非﹐況得藥瓢相發揮。行過山村傾社看﹐絕勝小劍壓戎衣。又

个中一物著不得﹐建立森然卻有餘。盡底語君君豈信﹐試來跳入看何如。自儆學當盡力去浮華﹐從事文辭但可嗟。造道淺深看應物﹐修身勤惰驗齊家。雨中孤村風雨連三日﹐秋暑如焚一洗空。睡覺房櫳燈漸暗﹐卻尋殘夢雨聲中。書嘆二首遺蝗出境樂秋成﹐多稼登場喜雨晴。暗笑衰翁不解事﹐猶懷萬里玉關情。又

雨夜孤舟宿鏡湖﹐秋聲蕭瑟滿菇蒲。書生有淚無揮處﹐尋見祥符九域圖。題畫薄荷扇二首薄荷花開蝶翅翻﹐風枝露葉弄秋妍。自憐不及貍奴黠﹐爛醉籬邊不用錢。又

一枝香艸出幽叢﹐雙蝶飛飛戲晚風。莫恨村居相識晚﹐知名元向楚辭中。秋興四首誰敢輕他萬戶侯﹐一生賦分在滄洲。屋穿況值雨騎月﹐路惡更堪風打頭。此世極知同逆旅﹐吾身亦自是懸疣。乞錢買取靑芒屨﹐爛醉三條二華秋。又

斂盡殘云見夕陽﹐門前禾罷禾亞漸登場。經年都得幾回醉﹐一雨頓驚如許涼。耐事尙能心似鐵﹐放歌仍忘發成霜。頤生底用從人問﹐此是山翁肘後方。又

五十年來住鏡湖﹐白頭仍是一臞儒。朝眠每恨妨書課﹐秋獲先令入酒逋。江路伶俜形弔影﹐艸庵寂默我忘吾。雨窗忽有髙談興﹐筮叟醫翁亦可呼。又

萬事何曾掛齒牙﹐只將放浪作生涯。有時掬米飼馴鹿﹐到處入林求野花。鄰父築場收早稼﹐溪姑負籠賣秋茶。等閒一日還過卻﹐又倚柴扉數暮鴉。晝睡體中小不佳﹐惟睡可以休。睡笑自成夢﹐去爲萬里遊。萬里遊尙可﹐乃復有得喪。漂搖一葉舟﹐掀舞千重浪。午雞忽驚起﹐向夢安在哉。童子解原夢﹐篝火具茶杯。得子虡濠上書日暮坐柴門﹐懷抱方煩紆。鈴聲從西來﹐忽得濠州書。開緘讀未半﹐喜極涕泗俱。父老子惜別﹐況經患難余。羈旅易生疾﹐霜露行載塗。思歸𨿽甚苦﹐且復忍須臾。庭艸階前西風搖百艸﹐鬱鬱逢秋殊未槁。雪霜要當次第來﹐恰似人生怕衰老。百艸榮悴則有時﹐人於養生當自知。金丹九轉儻未辦﹐簡斂衝默眞吾師。攝調小失豈遽死﹐二豎眉端先溢喜﹐但令神气常守形。莫畏夢中呼起起﹐文章文章本天成。妙手偶得之﹐粹然無疵瑕。豈復須人爲﹐君看古彜器。巧拙兩無施﹐漢最近先秦。固已殊淳漓﹐胡部何爲者。豪竹雜哀絲﹐後夔不復作。千載誰與期﹐秋日遣懷八首離離上藥苗。鬱鬱靈芝榮﹐我昔逢異人。瑣細皆能名﹐擊石以取火。薪桂持前。五云夜覆鼎。談笑得長生﹐又

胸中何所有。世界如河沙﹐區區吞云夢。何至爲客誇﹐初見賣苑冰。靑門已無瓜﹐天河正不遠。秋風乘客槎﹐又

西來浮濤江。東眺俯鏡湖﹐其中綿千里。鬱鬱桑麻區﹐禹葬有遺窆。粵亡無故墟﹐秋風吹短褐。望古空躊躇﹐又

野風聲如潮。溪水色可染﹐浮雲時翳日。亦作雨數點﹐行歌𨿽放浪。未至越繩檢﹐蕭然茅三間。送老此山崦﹐又

秋夜坐東窗。殘雨時一滴﹐四壁無人聲。心境兩虛寂﹐吾方遊物初。超然謝形役﹐一毫儻未盡。何往非勍敵﹐又

自我歸故山。不知歲月䢐﹐念𨿽迫霜露。憂國猶區區﹐老不能上疏。泰階陳六符﹐安得子元子。同歌於穋於﹐又

今年秋气早。風露應時令﹐晨起換熟衣。殘暑已退聽﹐松聲滿庭戶。蕭然失衰病﹐人眾何足言。天固不可勝﹐又

晨幾手作墨。午窗身石豈茶﹐豈惟要小勞。亦以禦百邪﹐兒童不解此。傾心逐紛華﹐君看如山禍。萌在一念差﹐自儆二首惡石從來豈汝仇﹐安居無患卻堪憂。不須更守庚申夜﹐畱取三彭儆惰偸。又

世事如雲日日新﹐瓦盆黍酒卻關身。細思只有窮居好﹐寄語玄翁莫逐貧。生世乾坤成毀由來事﹐生世眞同黍一炊。嗟我已過三萬日﹐餘年有幾自應知。秋雨山深艸木久已荒﹐晝昏風雨殊未止。看書不覺向壁臥﹐煎茶欲罷推枕起。淸心正付竹壚香﹐漱齒每挹巖泉水。與世不諧元有命﹐閉門自適差可喜。少年癡絕晚乃悟﹐束縛珠襦均一死。悠然袖手倚蒲團﹐洗盡玉關心萬里。思蜀西遊陳迹浩無窮﹐回首眞同一夢中。柳拂驛墻思鳳集﹐鼓喧市裏憶蠶叢。故人丘壠秋蕪碧﹐舊隱園林夕照紅。自閔未能忘感慨﹐浩歌彈劍送飛鴻。病思短髮蕭蕭不滿簪﹐更堪衰疾日侵尋。數匙淡飯支殘息﹐一篆淸香印本心。小徑古苔遺鶴毳。堂壞甃有虫吟。悠然更起扁舟興﹐秋水門前。尺深。術家言予今歲畏四孟月而秋尢甚自初秋小疾屢作戲題長句一生彊半臥窮閻﹐糲飯藜羹似蜜甜。耄齒覺衰嗟已晚﹐孟秋屬疾。危途本自難安步。石何妨更痛砭。堅忍莫。蘿猶足待茅苫。秋夕書事二首垂老𨿽堪嘆﹐爲謀亦未疏。悶賒鄰巷酒﹐閒讀後身書。大嚼寧須肉﹐徐行可當車。秋來歡喜事﹐菽粟有新儲。又

點點秋燈晚﹐翻翻宿鳥還。雨添羈枕睡﹐書伴小窗閒。僧閣荒寒外﹐漁村縹緲間。畫工今代少﹐誰爲寫家山。小疾三首小疾有根木氏﹐忽之當日深。養苗先去艸﹐省事在淸心。蟻夢能看破﹐狐妖可坐擒。一杯藜粥罷﹐聽雨擁秋衾。又

老不禁當病﹐經旬臥一牀。亦知非疥癬﹐幸未至膏肓。水落灘初出﹐秋深艸漸黃。非關畏人事﹐晚歲合深藏。又

避人便小疾﹐省事喜閒身。並海魚鹽聚﹐入秋風雨頻。元知器苦窳﹐空有膽輪囷。飯聊同飽﹐知君不笑貧。病中作此事明明在默存﹐一身元有一干坤。不憂豎子居肓上﹐已見眞人出面門。力守誰能發底火﹐深潛自足美。用功若到無功處﹐千載乘雲不足言。縱筆二首天下本無事﹐吾生行且休。關心惟酒盞﹐入眼獨漁舟。雁過三湘曉﹐雲開二華秋。慇懃驛樓柱﹐小艸記曾遊。又

相馬失之瘦﹐知人良獨難。𨿽居環堵室﹐未廢切云冠。暮雨潼關暗﹐秋風渭水寒。深蕪埋壯士﹐千古爲悲歡。詩集卷八十四一百首自立秋前病過白露猶未平遣懷二首門冷荒車轍﹐囊空別醉鄕。懶行眠亦好﹐倦話默何傷。野叟占幽夢﹐山僧送祕方。病懷𨿽忽忽﹐隨事答年光。又

饑能堅志節﹐病可養精神。不動成羆臥﹐微勞學鳥伸。功名知幻境﹐憂患笑前身。藥裹吾何厭﹐秋燈作夢新。聖門聖門妙處不容思﹐千古茫茫欲語誰。晞發庭中新沐後﹐舞雩沂上詠歸時。研求豈足窺微指﹐博約何由遇碩師。小疾埽空身尙健﹐蓬窗更作數年期。書齋壁幅巾短褐野人裝﹐洗盡黃塵早暮忙。地僻漁扉常隱翳﹐身閒靈府自淸涼。雨中鬱鬱垣衣綠﹐澗底纖纖石發長。老憊只思眠蹋壁﹐一尊到手又成狂。病後小健戲題行年九十未龍鍾﹐慚愧天公久見容。醉解病人詩解瘦﹐不如世世作春農。新晴雨葉玲瓏曉日明﹐經旬風雨得初晴。欹眠歇盡人間念﹐時聽幽禽一兩聲。夢中作二首徵途遇秋雨﹐數士集郵亭。酒拆官壺綠﹐山圍艸市靑。劇談猶激烈﹐瘦影各伶俜。四海皆兄弟﹐悠然共醉醒。又

一客若蜀土﹐相逢意气豪。偶談唐夾寨﹐遂及楚城臯。頓洗風塵惡﹐都忘箠轡勞。蟬嘶笑餘子﹐辛苦學離騷。疾小愈縱筆作短章治疾如治盜﹐要使復其常。藉曰用戈矛﹐全之寧欲傷。彼盜皆吾民﹐初非若胡羌。柰何一朝忿﹐直欲事毆攘。毆攘𨿽快心﹐少忍理則長。華陀古神醫﹐煎浣到肺腸。取效𨿽卓犖﹐去死眞毫芒。君審欲除盜﹐惟當法龔黃。撫摩倘有道﹐四境皆耕桑。我亦以治疾﹐不減玉函方。病少愈偶作二首蕭條白髮臥蓬廬﹐虛讀人間萬卷書。遇事始知聞道晚﹐抱屙方悔養生疏。髙門赫赫何關我﹐薄俗紛紛莫問渠。羸疾少蘇思一出﹐夕陽門巷駕柴車。又

病入秋來不可當﹐便從此逝亦何傷。百錢布被斂首足﹐三寸桐棺埋澗崗。但恨著書終艸艸﹐不嫌䢐歲去堂堂。今朝生意才絲髮﹐便擬街頭醉放狂。書生書生事業苦難成﹐點檢常憂害至成。夢寐未能除小忿﹐文辭猶欲事虛名。聖言甚遠當深考﹐古義𨿽聞要力行。漢世陋儒吾所斥﹐若爲靑紫勝歸耕。古驛古驛橋邊艇子橫﹐每因羈旅愜幽情。窗間月落無花影﹐枕上潮來有櫓聲。舊友凋零歸夢想﹐新詩邂逅得天成。今朝有喜君知否﹐秋雨晴時小疾平。夜讀劉伯倫傳戲作生本無心死可知﹐徐徐掩骨未爲遲。一奴僅可供薪水﹐那得閒人荷鍤隨。湖上晚望閒人無處破除閒﹐待得漁舟一一還。峯頂夕陽煙際水﹐分明六幅巨然山。村居卽事三首西成東作常無事﹐婦飠盍夫耕萬里同。但願淸平好官府﹐眼中歷歷見豳風。又

炊甑生塵榻長苔﹐柴門日晏未曾開。載醪問字今牢落﹐猶有鄰翁裹飯來。又

長笛圜鼙曲調新﹐東家西捨送迎神。不因丰歲人情樂﹐淡殺溪頭老病人。夜興夜闌扶策繞中庭﹐云罅三三兩兩星。安得南風捲云盡﹐爛然河白映天靑。夢華山路入河潼喜著鞭﹐華山忽到帽穌邊。洗頭盆上云生壁﹐腰帶革呈前月滿川。丹竈故基誰復識﹐白驢遺迹但相傳。夢魂妄想君無笑﹐尙擬今生得地仙。寓嘆四首窮居諳世故﹐了了不如昏。萬事慵掛眼﹐終年思杜門。雲閒忘出岫﹐葉落喜歸根。熟計惟當醉﹐寧論社甕渾。又

小隱終非隱﹐休官尙是官。早知農圃樂﹐不見道途難。故國雞豚社﹐貧家菽水歡。至今淸夜夢﹐猶覺畏濤瀾。又

事外癡頑老﹐人中剩長身。開顏時賴酒﹐閉口不言貧。淡話常終夕﹐閒遊動歷旬。漁翁偶相遇﹐疑是武陵人。又

老閱市朝久﹐紛紛長厭看。人紆綬紫艾﹐家擁轂朱丹。不羨官曹熱﹐惟憐眼境寒。東塗與西抹﹐感舊一長嘆。嘉定己巳立秋得膈上疾近寒露乃小愈十二首獨立溪橋看落暉﹐殘蕪漠漠蝶飛飛。從來澤國秋常晚﹐嘆息衰翁已衲衣。又

今年病老遂難禁﹐二豎奔逃豈易尋。風雨三更僮僕睡﹐自持殘燭檢千金。又

窮銷壯歲功名志﹐病過新秋賞詠時。自古世間如意少﹐天公寧肯爲君私。又

小詩苦思憑誰賞﹐綠酒盈尊每獨傾。老境情悰例如此﹐不須惆悵感餘生。又

一枕鳥聲殘曉夢﹐半窗竹影弄新晴。屏深室暖秋垂老﹐粥美蔬香疾漸平。又

半饑半飽隨時過﹐無客無書盡日閒。童子貪眠呼不省﹐貍奴戀暖去仍還。又

粥香可愛貧方覺﹐睡味無窮老始知。要識放翁眞受用﹐大冠長劍只成癡。又

小詩閒淡如秋水﹐病後殊勝未病時。自翦矮箋謄斷稿﹐不嫌墨淺字傾欹。又

八月吳中風露秋﹐子鵝可炙酒新。老人病愈鄕閭喜﹐處處邀迎共獻酬。又

淸泉白米山家有﹐鹽酪猶從小市求。寸步須扶本常事﹐細書妨讀卻閒愁。又

束書不觀萬事休﹐誰令識字惹閒愁。胸中作祟知何物﹐不是當年老督郵。又

客疾無根莫浪憂﹐今朝埽盡不容畱。飯囊酒甕非吾事﹐只貯千巖萬壑秋。病中臥聞舂聲二首丘嫂羹存先戛釜﹐山僧齋竟始鳴鐘。孰知造物獨憐我﹐一日未嘗無夕春。又

妄想說梅猶止渴﹐眞聞舂米固忘饑。未論炊熟香生甑﹐已覺杪來雪滿匙。病小減復作三首一身眞剩長﹐兩月抱沈綿。吟作楚人語﹐聳成山字肩。災從季主卜﹐藥欠宋淸錢。彌老彌堪笑﹐藜羹且信緣。又

衛養元無術﹐衰殘只自悲。扶行十步地﹐彊坐一炊時。枕藉漆園語﹐呻吟栗裏詩。災年未易過﹐那敢望期頤。又

晨粥半茶碗﹐秋衣一布裘。酒惟詩裏見﹐山向夢中遊。卜繇兒能測﹐藥方僧爲求。重陽無半月﹐尙泥菊花不。病思六首水碓舂粳滑勝珠﹐地鑪燔芋軟始酥。老來自愛盤飧美﹐安得髙人共破除。又

殺物求君舌本肥﹐是非豈復待深思。卽今不足何時足﹐小甑香粳日兩炊。又

江上秋風蘆荻聲﹐魚蝦日日厭煎烹。病來作意停鮮食﹐畱得靑錢買放生。又

行攜馴鹿寄消搖﹐共飽山蔬與藥苗。本自入山緣服玉﹐不應忘味待聞韶。又

西山雪外巢松客﹐南嶽巖前洗缽僧。平日寄懷常在此﹐秋風剩欲辦行縢。又

窗扉寂寂秋將晚﹐燈火昏昏夜向闌。不是暮年能耐病﹐道人心地本來寬。病中自遣三首孤燈如露螢﹐熠熠北窗下。我亦气僅屬﹐厭厭迫衰謝。平生更事熟﹐生死等晝夜。行年八十五﹐八十九已化。𨿽云病惱侵﹐處此亦閒暇。人扶時出門﹐淸溪帶茆捨。又

一鴉振羽鳴﹐窗色忽已縞。眾鳥次第來﹐各矜語言好。病夫正擁被﹐宛若兒在褓。跣婢職衣襦﹐丫童謹除埽。紅日已入簾﹐吾豈尙恨早。悠然一杯粥﹐頑鈍聊自保。又

少時揣無才﹐一意守貧賤。窮閻依馬磨﹐小石寫驢券。中年更可笑﹐焦頁卒頁客異縣﹐何曾得一飽﹐塵土空滿面。卽今況已病﹐百衰相俱見。𨿽然亦自重﹐未忍悲秋扇。八月二十三夜夢中作道士上天鶴一隻﹐老僧住庵云半間。去來盡向無心得﹐癡黠相除到處閒。江山千里互明晦﹐魚鳥十年相往還。髙巖縹緲人不到﹐醉中爲子題其顏。病少間作身如水有漚﹐病如雲無根。方其未散間﹐妄謂有我存。漚壞水渺然﹐云滅寧遺痕。回首乃可笑﹐妄想生怨恩。念我曩昔時﹐一笏朝帝閽。旣老復何爲﹐釣魚石帆村。今年病臥久﹐慘痛不可言。一念忽超諳﹐二豎皆忙奔。吾居本廣大﹐談笑決其藩。還持一尊酒﹐往酹湘水魂。秋晚幽居吳中秋晚气猶和﹐疾豎其如此老何。鳥語漸稀人睡美﹐木陰初薄夕陽多。埽園日日成幽趣﹐撫枕時時亦浩歌。車轍久空君勿嘆﹐文殊自解問維摩。病中思出遊病境𨿽猶在﹐秋天已自淸。閒思尋酒伴﹐懶畏主詩盟。煙艇桐江去﹐籃輿剡縣行。會心隨處住﹐便足了餘生。九月初作莫笑衡茆陋﹐幽情得細論。客疏慚歠醢﹐僧熟認敲門。杳杳煙中剎﹐昏昏雨外村。登髙負今歲﹐老病易消魂。四日夜雞未鳴起作放翁病過秋﹐忽起作醉墨。正如久蟄龍﹐靑天飛霹靂。𨿽云墮怪奇﹐要勝常憫默。一朝此翁死﹐千金求不得。臥病雜題五首口父咀初成藥﹐咿啞半掩扉。病知身健樂﹐閒覺宦遊非。小澗看猿飲﹐枯筇擁鶴歸。今朝更堪喜﹐書札得淮淝。又

鷗鷺馴亭沼﹐琴書悅性靈。身叨鄕祭酒﹐孫爲國添丁。煙浦收菇菜﹐秋山屬斤茯苓。虛名吾所薄﹐未應少微星。又

陋室施牀迮﹐窮閻問疾疏。加餐惟是粥﹐弄筆不成書。盎盎新酒﹐靑靑小摘蔬。客來邀褫帶﹐聊示小勤渠。又

終日常辭客﹐經秋半在牀。愛窮畱作伴﹐諳病與相忘。竈婢工烹粥﹐園丁習寫方。今朝有奇事﹐久雨得窗光。又

人間跛男子﹐物外病維摩。但可妨趨拜﹐何因廢嘯歌。菜羹醯醬薄﹐村巷棘茨多。舉手謝鄰父﹐非君誰肯過。讀華陀傳六籍𨿽殘聖道醇﹐中更秦火不成塵。華陀老黠徒驚俗﹐吾豈無書可活人。家山鹿食蘋時猶命侶﹐鶴衝霄後尙思歸。家山不忍何山隱﹐稽首虛空懺昨非。九月十一日疾小間夜賦二首淸夜房櫳燈火微﹐此心病起更依依。空驚牀下莎虫語﹐不見梁間巢燕歸。蒼硯有池殘墨在﹐白頭不櫛亂書圍。可憐未遽忘風月﹐猶夢華觴插羽飛。又

病後衣巾盡覺寬﹐挈提裘領喟然嘆。孤燈不焰熒熒碧﹐小雨無聲慘慘寒。只道淸心災自退﹐豈知非意病相干。平生最愛秋搖落﹐惆悵今年怯倚欄。一病七十日一病七十日﹐共疑無復生。堤全河漸復﹐師濟寇將平。縹緲香雲散﹐颼癮藥鼎鳴。庭前有殘菊﹐自笑尙關情。西郊七十辭北闕﹐五畝寄西郊。泳水魚依藻﹐摩云鶴結巢。丐僧時問疾﹐卜叟或論交。社櫟天全汝﹐寧當嘆系匏。蔬食肉食從來意自疑﹐齋盂況與病相宜。老羝昔作春蔬祟﹐斷稿今無晚釣詩。陌上煙苕誰采采﹐墻陰風葉正離離。人生饑飽初何校﹐一斛檳榔笑汝癡。乙巳秋暮獨酌四首孤云系不定﹐野鶴籠難馴。賣藥句曲秋﹐沽酒天臺春。中原幾流血﹐四海一閒人。邀月對我影﹐折花插我巾。花月成三友﹐江海爲四鄰。何敢忘吾君﹐巢由稱外臣。又

安期與羨門﹐秦漢迹已陳。不如東平公﹐一劍隱紅塵。醉歌題市樓﹐墨色粲如新。叱吒興風雲﹐約束山川神。從我者誰歟﹐夜渡黃鶴津。又

山陰老道士﹐寄情魚鳥中。幽戶綠蘿月﹐孤舟白風。豈無小甕熟﹐尊杓誰與同。邂逅得知心﹐一見嘆猶龍。又

湖中有隱士﹐或謂千歲人。大兒嚴子陵﹐小兒賀季眞。姓名莫能知﹐況可得疏親。有竿不釣魚﹐秋晚香粳新。秋晚春將愁並至﹐秋與病相終。過望猶賒死﹐扶衰又入冬。撥香開社甕﹐帶睡聽晨鐘。懶放君無誚﹐天公盡見容。病中遣懷六首人生長短無百歲﹐八十五年行九分。堪笑癡翁作黠計﹐欲將繩子系浮雲。又

放生何足爲愛物﹐施藥因行聊結緣。山捨老翁無事業﹐只將閒事占流年。又

鮮肥莫事膚寸舌﹐蕭散何辜七尺軀。山路豈無孤店宿﹐渡頭亦有小舟呼。又

家貧不與身添業﹐病久寧非天儆予。埽盡世間閒忿欲﹐小園煙雨種春蔬。又

菘芥煮羹甘勝蜜﹐稻粱炊飯滑如珠。上方香積寧過此﹐慚愧天公養病夫。又

開皺紫栗如拳大﹐帶葉黃柑染袖香。天與山家講鄰好﹐江天昨夜有新霜。六言二首滿帽秋風入剡﹐半帆寒日遊吳。問子行裝何在﹐帶間笑指葫蘆。又

不慕生爲柱國﹐何須死向揚州。但願此身無病﹐天臺剡縣閒遊。野興蓍艸晨占大易爻﹐松肪夜借隱書抄。饑時每就猿分果﹐宿處時從鶴寄巢。旋賣荊薪持取醉﹐偶逢野叟卽論交。頹然坐閱人間事﹐耐辱禁愁卻自嘲。遠遊壯年不作故山歸﹐老去方知浪走非。掛日片帆吳赤壁﹐嘶風疋馬蜀靑衣。交遊𨿽廣知心少﹐香火徒勤願力微。堪笑只今成底事﹐靑燈無恙且相依。反遠遊賣卻貂裘買釣舟﹐久將身世付悠悠。行歌西郭紅橋路﹐爛醉東關白塔秋。夜泊驛亭觀月上﹐曉登僧閣聽猿愁。一生身屬官倉米﹐剩喜殘年得自由。病著病著今年劇﹐衰來次第新。茅茨安久處﹐芻豢罷前陳。零落閒邊句﹐逍遙事外身。村東褚艸蕈﹐一笑得常珍。梅市小雨長堤古寺西﹐不容羸馬惜障泥。時平道路鈴聲少﹐歲樂坊場酒價低。煙樹淺深山驛近﹐野歌斷續客魂迷。殘軀不料重來此﹐一首淸詩手自題。梅市書事羸馬孤愁不可勝﹐小詩未忍付瞢騰。一聲客枕江頭雁﹐數點商船雨外燈。病減病減停湯熨﹐身衰賴按摩。書虧平日課﹐睡比故年多。龜卜占休泰﹐醫方較闕訛。有時還一笑﹐隔浦起漁歌。幽居卽事二首山崦可伐薪﹐稻壠可負耒。但令二事集﹐一飽已有在。霜林兩株橘﹐春圃數畦菜。仁哉造物心﹐乞我曾不愛。炊烹付樵靑﹐釒且灌賴阿對。乃翁亦自爲﹐髙枕聽晨碓。又

書幾積流塵﹐硯池漬淺墨。老夫自省事﹐童子豈不力。人生適可爾﹐過計亦何得。胡爲棄梨棗﹐日夜長荊棘。洗汝侈汰心﹐去汝驕吝色。一菜飽有餘﹐奚取萬錢食。羸疾羸疾止還作﹐已過秋暮時。但當名百藥﹐那更謁三醫。彊飯幸如昨﹐淸遊元有期。新霜宜野店﹐行矣不須疑。九月二十五日雞鳴前起待旦堪笑枯腸漸畏茶﹐夜闌坐起聽城笳。鑪溫自撥深培火﹐燈暗猶垂半結花。斷夢不妨尋枕上﹐孤愁還似客天涯。掃塵拾得殘詩稿﹐滿紙風鴉字半斜。秋夕排悶十韻湖海雙歸棹﹐蓬蒿一病翁。幽居天鏡北﹐別墅石帆東。云岫翩孤鶴﹐煙汀渺斷鴻。一從生白髮﹐幾見落丹楓。獨立中庭月﹐欹眠滿院蛩。藜羹晨糝白﹐葑火夜鑪紅。物外緣𨿽薄﹐塵中念已空。放魚從長者﹐累塔伴羣童。野寺觀冬懺﹐叢祠禱歲丰。行歌與坐睡﹐處處現神通。宴坐二首气住卽存神﹐心安自保身。誰歟二豎子﹐卓爾一眞人。气溯如潮上﹐津流若酒醇。幽居幸無事﹐莫玩物華新。又

周流惟一气﹐天地與人同。天道故不息﹐人爲斯有窮。蛟龍上雲雨﹐魚鳥困池籠。宴坐觀玆理﹐吾其若發蒙。小室術淺難醫恙﹐文疏不送窮。詩囊逢厄運﹐藥裹少新功。小室香凝碧﹐明窗日射紅。鄰翁來問疾﹐少話莫匆匆。舟次浦口吾孽本自作﹐此生元有涯。三江去浩蕩﹐一櫓任嘔啞。賣藥村村市﹐炊粳處處家。相逢喜亡恙﹐不敢厭喧嘩。開鑪餘疾三分在﹐閒愁一點無。書能伴孫讀﹐身欲卻人扶。霽日鴉鳴樂﹐淸霜艸蔓枯。南山送僧炭﹐隨事且開鑪。散懷二首東行西行一日過﹐深酌淺酌萬事休。亦知衣食將不繼﹐老甚安能懷百憂。又

中年絕欲不復念﹐今日肉食夫何難。天公賦與本來薄﹐一槪掃空力少安。詩集卷八十五五十首子虡當以十月離淝上喜而有作十月霜侵客子衣﹐片帆計已發淮淝。山林獨往我何敢﹐州縣徒勞兒未非。傳捨方寒索調護﹐裏門終日待來歸。解裝且共燈前語﹐萬事眞當付一欷。病來抱屙𨿽可驗﹐應接每安徐。正使須彈塞﹐寧當快掃除。寡言防禍始﹐省事養災余。一飽吾何欠﹐香粳薦美蔬。舟中晨起天宇淸寒病體輕﹐煙波聊復事宵徵。櫓橫舟尾霜如抹﹐犬走籬根葉有聲。蕭尹威名空赫赫﹐班侯智略本平平。不如歸結迎神社﹐長笛圜鼙送此生。江村江村連夜有飛霜﹐柿正丹時橘半黃。轉枕卻尋驚斷夢﹐撥鑪偶見爇殘香。醫無絕藝空三易﹐死與浮生已兩忘。拈得一書還懶看﹐臥聽孫子誦瑯瑯。兀兀兀兀心非睡﹐惺惺口不言。齒津生頰舌﹐鼻息撼墻垣。書愧兒童問﹐年叨里巷尊。貧家有喜事﹐黍酒帶醅渾。道懷織罷化吾梭﹐棋終爛汝柯。藥靈刀匕足﹐語妙立談多。楂浦吹橫笛﹐桐江買短蓑。白鷗眞可友﹐萬里渺煙波。柯山道上作道路如繩直﹐郊園似砥平。山爲翠螺踴﹐橋作彩虹明。午酌金丸橘﹐晨炊玉粒米亢。江村好時節﹐及我疾初平。病後自詠狂豪埽去得衰殘﹐數啜芳醪興亦闌。閉戶交朋疏索盡﹐捐書日月破除難。盤除鮮食生蔬美﹐衣聳吟肩束帶寬。賴有一條差自慰﹐髙眠常到日三竿。十月九日酒開甕面撲人香﹐菊折霜餘滿把黃。我是化工君信否﹐放遲一月作重陽。三三孫十月九日生日翁翁爲賦詩爲壽正過重陽一月時﹐龜堂喜抱孫枝。棄襦已足驚關吏﹐堆笏寧惟取世資。落筆千言猶細事﹐讀書萬卷要深期。汝翁豪傑非今士﹐不用擔簦更覓師。江路江路最初程﹐飄然兩屨輕。少畱雲際宿﹐徐待月明行。雁起平沙影﹐泉輕斷岸聲。誰知遊剡興﹐不減上靑城。初冬二首落葉紛紛十月時﹐今年霜比去年遲。山猿引子飲幽澗﹐野鵲結巢爭墮枝。嶺北片雲生峭絕﹐橋東殘水漾淪漪。病衰自怪詩情盡﹐造物撩人乃爾奇。又

落葉窗前已作堆﹐地鑪微火撥殘灰。夢中無祟敗蔬圃﹐飯後有歌誇芋魁。裊裊淸笳催日晚﹐蕭蕭新雁帶寒來。更寬十日可閒出﹐會挈一壺尋早梅。夜坐二首餅餌支遙夜﹐薪烝禦早寒。臥聞風浩蕩﹐起視寸闌干。雞怯飛霜重﹐鴉驚出月殘。挑燈搔短髮﹐顧影發吾嘆。又

藥裹關心處﹐篝燈照影時。文書用遮眼﹐棗栗可無饑。素業存農圃﹐頹齡迫耄期。蓋棺萬事已﹐惟負國恩私。殘菊殘菊一枝香未殘﹐夜窗拈起百回看。過時只恐難相笑﹐我是三朝舊史官。久病臥疾閱三時﹐冥冥不自持。婢諳曾制藥﹐犬識舊迎醫。質貸交親厭﹐呻吟里巷知。有時推枕起﹐淸嘯尙能奇。病小愈喜晴雲邊采藥喜身輕﹐燈下觀書覺眼明。擾擾已空浮世事﹐依依還作苦吟聲。又爲天地幾年客﹐頓覺軒窗三日晴。深愧山童憐寂寞﹐風鑪傳法煮蕪菁。租稅占星起飯犢﹐待月出輸租。遇山僉頻呼侶﹐扶轅數戒奴。畏饑懷餅餌﹐愁雪備薪樗。意象今誰識﹐當年賦兩都。初寒雨霽林猶滴﹐泥新路易乾。蕭條山步晚﹐焦頁卒頁客衣單。小女收魚笱﹐童兒放鴨欄。初寒豈不好﹐衰病自無歡。呻吟呻吟半歲掩柴扉﹐性命惟存气力微。夙業豈能逃馬麥﹐窮居賴是慣牛衣。濁淸且復分賢聖﹐今昨誰能論是非。一段光明君記取﹐要知無念是眞歸。山墅煙水煙林老結廬﹐人間用短更誰如。軟蒲穩背供危坐﹐小幟障燈便細書。莫欺衰病歸山墅﹐曾領諸儒上石渠。貞觀開元嗟已遠﹐爲君試說紹興初。十月二十四日夜夢中送廬山道人歸山平生不到三公府﹐晚歲歸來五老庵。夙士極知成殿後﹐吾曹所賴作司南。孤舟夜泊灘聲惡﹐小甕晨香雪意酣。笑語牀隅拄杖子﹐卽今惟汝是同參。病後晨興食粥戲書蝴蝶莊周安在哉﹐達人聊借作嘲詼。不知自此隨緣住﹐更把晨窗粥幾杯。贈僧二首松間數語淡交成﹐不喜將身世上行。安得北窗風雪夜﹐地鑪相對煮蕪菁。又

長明燈下三更雨﹐且過寮前萬里身。止使未能超佛祖﹐也應小勝市朝人。遊山三首一生萬里著行縢﹐抖擻塵埃尙未能。不怕語音時帶剡﹐敢辭生計略如僧。疏梅漸動淸溪曲﹐霽雪遙看古塔層。喚起故年淸絕夢﹐數聲柔櫓下巴陵。又

蕭然破帽伴枯藤﹐逢著靑山不厭憎。家似江淮歸業戶﹐身如湖嶺罷參僧。煨柴夜宿寒鑪火﹐洗鬲甫晨敲古澗冰。果向此中能得趣﹐官途捷徑不須曾。又

九十衰翁心尙孩﹐幅巾隨處一悠哉。偶扶拄杖登山去﹐卻喚孤舟過渡來。酒市擁途觀嵬峨﹐僧廬借榻寄咍臺。吾生淸絕煩君看﹐不枉人間夢一回。農圃歌我不如老農﹐占地畝一鐘。東作𨿽有時﹐力耕在玆冬。張燈觀夜織﹐髙枕聽晨春。時時喚鄰里﹐上日蓄亦可供。我不如老圃﹐父子日相從。一釒且萬事足﹐不求定遠封。春泥剪綠韭﹐秋雨畦靑菘。放箸有餘味﹐豈不烹口僉喁。乃者半年病﹐淸鏡滿衰容。塵生一革兩屐﹐壁倚一枝筇。惟有呻吟聲﹐和合牀下蛩。靑燈照兀兀﹐布衲聊自縫。贈拄杖歷險橫空捷有神﹐得來元自剡溪濱。同爲萬里江湖客﹐共見三生風月身。不怕雲中伴鳧舄﹐只愁雨後長龍鱗。何妨更悟無生理﹐露柱燈籠一話新。贈貓執鼠無功元不劾﹐一簞魚飯以時來。看君終日常安臥﹐何事紛紛去又回。宮詞秋露蕭蕭洗秋月﹐夢斷陳宮白銀闕。臨春結綺底處所﹐回首已成狐兔穴。病中雜詠十首半年不讀書﹐顧影疑非我。乃知百年中﹐如此過亦可。書能作汝祟﹐識字果非福。明年倘未死﹐樂哉駕黃犢。又

伐性無蛾眉﹐腐腸無上日酒。齋居亦得疾﹐果無第一手。才不如嵇康﹐疏懶則過之。𨿽有絕交書﹐不作幽憤詩。又

華陀囊書久已焚﹐思邈玉函祕不聞。從醫火攻固下策﹐遣化飯香方普燻。觸人正自坐愚直﹐學道今當輸拙勤。勿言將智耄已及﹐後死或可與斯文。又

擊壤林間送此生﹐欣欣東作到西成。泥深宿麥苗初長﹐葉落柔桑眼已生。桴鼓無聲盜衰息﹐文書簡出吏淸平。西遊攜得蹲鴟種﹐且共山家玉糝羹。又

身是人間一老樵﹐城南煙水寄迢迢。尋人偶到金家積﹐取米時經杜浦橋。小市孤村雞喔喔﹐斷山幽谷雨蕭蕭。吾曹自養無能爾﹐楚客應無隱可招。又

身似頭陀不出家﹐杜陵歸老有桑麻。茶煎小鼎初翻漫﹐燈映寒窗自結花。殘藥漸離愁境界﹐亂書重理淡生涯。等閒一事還超俗﹐斷紙題詩字亂斜。又

天遠不可問﹐將如此老何。老驚詩思退﹐貧欠藥錢多。剡縣尋僧宿﹐桐江買酒歌。市橋新柳色﹐又是一年過。又

半黃半綠柳滿城﹐欲開未開梅有情。放翁一病又百日﹐回視新春如隔生。又

久病身猶困﹐閒遊性已成。未停湯熨事﹐卽理水雲程。投宿忘街陌﹐論交失姓名。醉憐花塢好﹐恐是牡丹坪。又

自我居湖曲﹐漁樵日往來。只知年屢攺﹐不覺老相催。小浦潮痕長﹐長堤艸色回。逢春心自在﹐莫道已成灰。雪

一夕山陰道﹐眞成白玉京。衰殘失壯觀﹐擁被聽窗聲。自笑左車第二牙辭去﹐團坐無生話又新。堪笑按摩並洗沐﹐未忘貪愛夢中身。絕句山遮水隔重重堠﹐兩練風柔處處花。一病半年能不死﹐又將此恨醉天涯。題藥囊殘暑才屬爾﹐新春還及玆。眞當名百藥﹐何止謁三醫。半夜暾朝日﹐晨興飲上池。金丹有門戶﹐艸木爾何知。未題二首平日尢閒老更閒﹐一毫世事豈相關。孤云不敢來歸岫﹐細水無聲自出山。支徑過僧才百步﹐小樓藏藥可三間。客來不肯通名姓﹐熟視吾廬爲破顏。又

一身只付雞棲上﹐萬卷眞藏椰子中。嘉定三年正月後﹐不知幾度醉春風。病中示兒輩去去生方遠﹐冥冥死卽休。狂思攘鬼手﹐危至服丹頭。有劍知誰與﹐無香可得畱。惟應勤學謹﹐事事鑑恬侯。夢中行荷花萬頃中天風無際路茫茫﹐老作月王風露郎。只把千尊爲月俸﹐爲嫌銅臭雜花香。示兒死去元知萬事空﹐但悲不見九州同。王師北定中原日﹐家祭無忘告乃翁。跋

先君太史。晚自號曰放翁。紹興辛巳間。及事髙宗皇帝。累遷樞密院編修官。孝宗皇帝嗣位之初。召對便殿。賜進士第。時始置編類太上皇帝聖政所。妙柬時髦。先君首預其選。擢檢討官。久之。以忤貴幸自免去。五爲州別駕。西溯僰道。樂其風土。有終焉之志。蜀之名卿巨儒。皆傾心下之。爭共挽畱。晁公子止侍郎欲捐其別墅以捨之。先君諾焉。而未之決也。嘗爲子虡等言蜀風俗厚。古今類多名人。苟居之。後世子孫。宜有興者。宿畱殆十載。戊戌春正月。孝宗念其久外。趣召東下。然心固未嘗一日忘蜀也。其形於歌詩。蓋可考矣。是以題其平生所爲詩卷曰劍南詩稿。以見其志焉。蓋不獨謂蜀道所賦詩也。後守新定。門人請以鋟梓。遂行於世。其戊申己酉後詩。先君自大蓬謝事歸山陰故廬。命子虡編次爲四十卷。復題其簽曰劍南詩續稿。而親加校定。朱黃塗攛。手澤存焉。自此至捐館捨。通前稿。凡爲詩八十五卷。子虡假守九江。刊之郡齋。遂名曰劍南詩稿。所以述先志也。其他雜文論著。季弟子遹亦已刊之溧陽。會子虡上乞骸之請。旦暮且去。故有所未暇。初先君在新定時。所編前稿。於舊詩多所去取。其所遺詩。存者尙七卷。念先君之遺之也。意或有在。且前稿行已久。不敢複雜之捲前。故別其名曰遺稿云。嘉定十三年十二月之望。男朝請大夫知江州軍州事借紫子虡謹書。孝宗一日禦華文閣。問周益公曰。今代詩人。亦有如唐李太白者乎。益公以放翁對。由是人竟呼爲小太白。篇什富以萬計。今古無雙。或評如怒猊抉石。渴驥奔泉。或評如翠嶺明霞。碧溪初月。何足盡其勝槪耶。近來坊刻。寡陋不成帙。劉須溪本子亦十僅二三。甲子秋。得翁子虡編輯劍南詩稿。又吳錢兩先生嚴訂。夭夭者眞名祕本也。亟梓行之。以公同好。其命名次第。具載跋語云。湖南毛晉記。文集卷一表二十首天申節賀表化國之日舒以長﹐運啟千齡之盛。天子有父尊之至﹐心均萬宇之歡。敢卽昌期﹐虔申壽祝。恭惟太上皇帝陛下﹐宅心淸靜﹐受命溥將。協气燻爲太平﹐華夷銜莫報之徳。孫謀以燕翼子﹐宗社侈無疆之休。誕敷錫於下民﹐丕靈承於上帝。臣方馳使傳﹐阻綴朝班。望睟表於雲霄﹐敢恨微蹤之遠。被頌聲於金石﹐尙希薄技之陳會慶節賀表二首有王者興﹐爰啟丕平之運。使聖人壽﹐敢忘胥戴之誠。恭惟皇帝陛下﹐蕩乎無名﹐建其有極。干戈載戢﹐恩加遼碣之區。囹圄一空﹐治格成康之上。斂時百福﹐享國萬年。臣迹滯遐陬﹐心馳魏闕。紀虹渚電樞之慶﹐莫廁諸儒。演龍宮蕊笈之文﹐徒修故事又帝生商而立子﹐有開必先。民戴舜以同心﹐無遠弗屆。乾端肇辟﹐嶽貢交修。臣早以湖海之微生﹐親見唐虞之盛典。蓬轉逾二十年之久﹐每注想於冕旒。嵩呼上千萬壽之時﹐獨阻陪於簪笏。玆膺郡寄﹐復在王畿﹐目瞻佳气之鬱蔥﹐耳聽歡聲之洋溢。永言疏賤﹐已極光榮。恭惟皇帝陛下﹐煥乎其有堯文﹐粲然而興周道。三朝圖籍﹐將還榮河溫洛之都。萬里車書﹐已軼碣石楡林之壤。以仁政廣華夷之徳澤﹐以丰年奉郊廟之牲牷。凡曰含齒戴發之儔﹐均被淪肌浹髓之賜。光禦無疆之歷﹐益培有永之年。臣猥以分符﹐莫遑造闕。簫韶方奏﹐徒傾就日之心。歌頌可陳﹐尙刻齊天之石瑞慶節賀表虹流電繞﹐適當聖作之辰。鰲抃嵩呼﹐共效壽祺之祝。敢傾丹悃﹐仰扣睿聰。恭惟皇帝陛下﹐徳當乾符﹐躬有聖瑞。東漸西被﹐偉聲教之混同。上際下蟠﹐極仁恩之滲漉。帝生商而立子﹐民戴舜以同心。歷考前聞﹐孰逾盛際。臣生逢千載﹐仕歷四朝。嶽貢川珍﹐猥預駿奔之末。鳶飛魚躍﹐永依洪造之中光宗冊寶賀表龜食筮從﹐考廟方嚴於典冊。仗全樂備﹐都人咸覿於禮容。聖教茂昭﹐歡聲旁達。恭惟皇帝陛下﹐道參穹壤﹐徳肖祖宗﹐稽周王小毖之求﹐躬虞帝終身之慕。父傳歸子﹐有光盛舉於兩朝。天定勝人﹐果見太平於今日。乃咨元老大臣之參訂﹐兼采議郎博士之討論﹐勒崇垂鴻﹐極髙蟠厚。臣在列睹龍飛之旦﹐綢書奏麟趾之篇﹐際遇特殊﹐等夷罕及。旣莫預曲臺之議﹐又阻從屬車之塵﹐徒有悃誠﹐形於夢想皇帝禦正殿賀表肅傳淸蹕﹐端禦昕朝﹐徳上際而下蟠﹐澤東漸而西被。恭惟皇帝陛下﹐體天廣覆﹐如日正中。率禮無違﹐永嘆歲月遷流之速。向明而治﹐勉答臣民愛戴之心。諏太史涓吉之辰﹐采奉常綿之議。對揚宗社之福﹐爰舉公卿之觴。兩曜淸明﹐四方抃舞。臣農疇齒耄﹐帝所夢遙。華衮光臨﹐𨿽莫望火龍黼黻之盛。黃麾備設﹐尙想聞金石絲竹之音皇太子受冊賀表明詔建儲﹐永爲宗社之本。正衙發策﹐顯答神祇之心。國勢奠安﹐輿情闓懌。恭惟皇帝陛下﹐若稽古訓﹐駿惠先猷。壽考億年﹐誕膺不蔽之福。本支萬世﹐坐擁無疆之休。存心養性以事天﹐修身齊家而治國。迨舉有邦之慶﹐益昭知子之明。臣迹遠周行﹐心馳魏闕命太史卜日之吉﹐徒聞播告之傳。遣上公持節以行﹐莫預觀瞻之盛。倘未辭於聖代﹐尙自力於聲詩賀明堂表農扈屢丰﹐協气方流於綿宇。合宮大享﹐曠儀遂舉於中天。驛置星馳﹐嵩呼雷動。伏以聖神在禦﹐祈報間行﹐肆嚴長至之祠﹐一舉上辛之典。惟玆宗祀﹐夫在季秋。旣得萬國之歡心﹐宜罄一精之嘉薦。恭惟皇帝陛下﹐範圍元化﹐斧藻太平。采皇祐之舊章﹐茂建中和之極。稽紹興之新制﹐用適古今之宜。上帝顧歆﹐殊休叢委。臣官縻遐徼﹐心系明廷。考漢家汶上之圖﹐嗟莫陪於潤色。繼。周頌。我將。之作﹐尙自力於形容謝明堂赦表明堂總章﹐舉曠儀於路寢。鉤陳羽衛﹐敷大號於端闈。徳協穹祇﹐春回海縣。恭惟皇帝陛下﹐道繩祖武﹐政酌民言。乾文仰法於房心﹐肇稱巨典。解澤默符於雷雨﹐一洗眾愆統和天人﹐空虛囹圄。臣適乘使傳﹐遠在遐陬。奉五百里之驛書﹐徒深鰲抃。上千萬年之聖壽﹐莫綴鳧趨謝赦表宣布仁恩﹐發揚孝治﹐觀人心之鼓舞﹐知天意之協從。恭惟皇帝陛下﹐躬舜禹之資﹐履曾閔之行﹐損又損而至道﹐老吾老以及人。一日三朝﹐𨿽極寧親之大養。四方萬里﹐尙憂庶獄之無辜。內廣惠心﹐旁流霈澤﹐雨露所被﹐囹圄一空。臣適以守藩﹐恭聞孚號。𨿽與民欣戴﹐如瞻咫尺之天。然受命禱祈﹐實勞方寸之地。謝賜歷日表二首春秋。以王而次春﹐丕顯體元之妙。閏月定時而成歲﹐適當班歷之辰。治象一新﹐歡聲四溢。恭惟皇帝陛下﹐道兼倫制﹐化被堪輿。念王業之艱難﹐每急農桑之務。察天心之仁愛﹐尢深水旱之憂。誠意旣孚﹐嘉生並應。呼嵩髙之萬歲﹐幸睹昌期。陳泰階之六符﹐不勝大願。又

詔班新曆﹐𨿽舉彜章。地近淸都﹐獨先下拜。恩光旁燭﹐小己知榮。臣聞堯授人時﹐實前民用。漢得天統﹐克協帝心。方當重熙累洽之盛時﹐宜謹體元居正之大典。恭惟皇帝陛下﹐凝圖丕赫﹐受命溥將。齊七政於璿璣﹐昭示太平之象。調四時之玉燭﹐用待來歲之宜。爰敕有司﹐以幸天下。臣偶叨牧養﹐獲與布宣。職思其憂﹐勸課誓殫於綿力。年運而往﹐功名更感於初心。福建到任謝表咸造在廷﹐甫遂朝宗之願。奉使有指﹐遽叨臨遣之榮。大造難名﹐餘生曷報。伏念臣幺然薄命﹐起自窮閻﹐偶以元祐之黨家﹐獲與紹興之朝士。眞人有作﹐景運方開。適當羑嘆息人才之實難﹐顧一時豪傑號召而未至。首蒙引對﹐面錫殊科﹐遭逢稀闊之知﹐聳動邇遐之聽。豈期蹇薄﹐旋困沈綿﹐卒繄全度之恩﹐俾獲退藏之分。侵尋半世﹐轉徙兩川﹐三爲別乘之行﹐再忝專城之寄。五十之年已過﹐非復壯心。八千之路來歸﹐恍如昨夢。敷陳淺拙﹐應對參差﹐惟譴黜之是宜﹐豈超遷之敢望。此蓋伏遇皇帝陛下﹐道兼倫制﹐澤被堪輿。念臣畱落有年﹐尙未除於狂態。憐臣馳驅無地﹐空竊抱於愚忠。顧𨿽末路之孤蹤﹐猶玷外臺之髙選。臣謹當力思守道﹐深戒瘝官。禮樂遠有光華﹐旣大逾於素望。靖共好是正直﹐庶少答於鴻私。江西到任謝表疏恩趣召﹐靡待一人之言。攺命遣行﹐猶備四方之使。丹衷欲敍﹐雪涕先傾。伏念臣稟資迂愚﹐立身羈藐﹐偶竊犁鋤之餘暇﹐妄窺述作之淵源。累然自力於簡編﹐老之將至。過矣見稱於流輩﹐轉而上聞。頃入對於燕朝﹐實親承於睿獎。然而異恩賜第﹐弗由場屋之選掄﹐特旨造廷。非出公卿之論薦。已分亟投於閒散。豈期重累於生成。此蓋伏遇皇帝陛下。立賢無方。用人惟己。一洗拘攣之積獘。廣收魁傑之遺才。施及妄庸。亦蒙省錄。甫停追詔。還畀使旃。凡曰自結於上知。皆俾無蹈於後害。海嶽之內纖塵墜露。何所用之﹐父母之愛幼子童孫。蔑以加此。驅馳入境。感懼塡膺。重念臣朴學守株。孤身弔影。素乏蚍蜉蟻子之助。孰爲輪囷蟠木之容。愴餘日之安歸。抱微誠而永嘆。方天子建中和之極。用告成功﹐𨿽文史近卜祝之間。亦思自效。尙憑長育。不遂棄捐。所願預艸漢家檢玉之文。未敢遽同堯民擊壤之作。刳肝自訴。伏鑕何辭。疾痛饑寒。仰而呼天。誓靡求於世俗﹐齋戒沐浴。可以事帝。冀終望於淸光嚴州到任謝表穿延和之細仗。面咫尺天﹐佩新定之左符。秩二千石。叨塵過分。感懼交懷。臣聞明主恩深。書生命薄。唐帝之知李白。一官不及於生前﹐漢皇之念相如。遺稿徒求於身後。況如臣輩。莫望昔人。猥羒一技之卑。嘗綴百僚之末。𨿽簪笏久違於昕謁。乃姓名猶在於淵衷。乘傳來歸。兩奉召還之旨﹐懷章欲上。亟蒙趣對之榮。親降玉音。俯憐雪鬢。勞其久別。蓋寵嘉近侍之所宜﹐勉以屬文。實臨遣守臣之未有。玆蓋伏遇皇帝陛下。睿謨冠古。英斷如神。肆筆成書。千載獨髙於聖學﹐刺經作制。諸儒絕企於淸光。以臣夙被化於明時。憐臣未廢書於晚歲。將激昂其素志。故闊略於往愆。臣敢不戴使愚使過之恩。念有社有民之寄。憩棠陰而聽訟。期無墜於家聲﹐及瓜戍而代歸。尙少酬於君賜除寶謨閣待制謝表陪眾雋以登瀛。已慚薄陋﹐扈六飛而上雍。遽踐髙華。恩重命輕。感深涕。伏念臣材非異稟。家本至寒。蒼。雅。遺書。守先臣之孤學。莊。騷。奇作。誦諸老之舊聞竊慕隱居求志之風。尢恥嘩世取名之事。年運而往。道阻且長。仕止爲貧。適遇四朝之盛際﹐老猶不死。遂爲六聖之遺民。豈期垂盡之時。更被非常之遇。置之儒館。命以信書。特寬屍素之重誅。不待汗靑而加賞。玆蓋伏遇皇帝陛下。道兼倫制。學備誠明。體穹穹厚厚之仁。躋蕩蕩巍巍之治。風行雷動。號令靡隔於幽遐﹐魚躍鳶飛。人材不遺於疏賤。𨿽耄期之已迫。尙覆育之愈深。臣敢不口誦訓辭。心銘徳澤。入預甘泉之筆橐。倘效微勞﹐歸尋杜曲之桑麻。終祈洪造轉太中大夫謝表信史奏篇。獲紀兩朝之盛﹐恩書馳驛。躐躋四品之崇。方醲賞之旣行。欲牢辭而弗敢。始終忝幸。俯仰競慚。伏念臣身出窮閻。家承孤學。披肺肝而自力。𨿽有素懷﹐賜骸骨以歸休。已更累歲。昨被出綸之命。起參載筆之遊。彊眊昏廢忘之餘。均筆削討論之責。食常忘事。但憂屍素之當誅﹐成本因人。乃以汗靑而受寵。玆蓋伏遇皇帝陛下。奉先思孝。守位曰仁。夙受命於皇天。克肖其徳﹐肆纂圖於列聖。無疆惟休。永懷弓劍之藏。每切羹墻之慕。爰求遺老。俾誦舊聞。而臣猥以耄期。恭承訓勉。愴大父。詩。書。之業。久已寂寥﹐讀元丰文獻之言。至於感泣。𨿽迫蓋棺之日。敢忘結艸之酬謝致仕表持橐甘泉。已竊逢辰之幸﹐掛冠神武。又叨歸老之榮。加恩俯念於耄年。延賞特頒於申命。伏讀絲綸之語。曷勝犬馬之情。伏念臣家本窮閻。世承孤學。𨿽遇千齡之盛際。初無一日之微勞。白首光陰。躐冠登瀛之選﹐靑雲步武。亟陪上雍之班。屬預奏於信書。遂祈歸於故里。奉祠𨿽佚。竊食靡安。玆洊貢於忱辭。始恭承於兪旨。至於特捐異數。增賁衰門。顧令幺微。獲被榮耀。玆蓋伏遇皇帝陛下。仁參化育。道極範圍。繼粟繼肉以養賢才。祝鯁祝噎以禮耆耋。思正元之朝士。寤寐不忘﹐念山陰之老人。生存無幾。越拘攣於令甲。聳觀聽於薦紳。簡編有光。世類知勸。而臣抱痾牀笫。絕望闕廷。賤息何能。亦忝及親之祿﹐素風未墜。豈無報國之期落職謝表叨榮罪大。念舊恩深。僅鐫筆橐之華。猶保桑楡之景。仰慚鴻造。下愧公言。伏念臣本出故家。初無他技。每自求於遠宦。豈有意於虛名。命之多艱。動輒爲累。彊起僅餘於數月。退歸又閱於六年。齒豁頭童。心剿形瘵。叫閽請命。蒙恩久許其乞骸﹐飾巾待終。視世已同於逆旅。敢謂寬平之邦憲。尙令澌盡於裏居。此蓋伏遇皇帝陛下。勵精大猷。惠養遺老。念臣生當全盛。被六聖之涵濡﹐憐臣仕遇中興。荷三宗之識拔。𨿽名薄責。益示殊私。臣敢不祗誦訓詞。痛懲宿負。尸居餘气。永無再瞻軒陛之期﹐老生常談。莫敍仰戴丘山之意逆曦授首稱賀表天無私覆。實均父母之仁﹐邦有大刑。爰下風雷之令。英斷若神明之速。成功無晷刻之淹。氛祲澄淸。頌聲洋溢。臣伏以髙皇有作。王室中興。方犬戎窺蜀以憑陵。賴驍將奮身而守衛。念功無已。分閫相承。仰累朝寵數之非常。𨿽舉族糜捐而曷報。豈圖小醜。自取參夷。僭服自如。攺元無憚。受封割地。已北通獯鬻之庭﹐置戍奪符。欲東扼瞿唐之險罪不勝於擢發。誅寧貸於闔門。肆推曠蕩之恩。實自聖神之造。恭惟皇帝陛下。徳配天地。功光祖宗。覽圖籍而動容。每念兩京之未復﹐奉廟祧而霣涕。不忘九世之深仇。蠢玆雛卵之微。自投鼎鑊之地。人情共憤。天討遂加。菹醢以賜諸侯。𨿽特寬於漢法﹐頭顱之行萬里。已大震於戎心。遙知羣醜宵遁之餘。無復並塞秋防之警。臣身歸南陌。名寓西淸。馳驛四傳。徒快鯨鯢之戮﹐造朝旅賀。莫趨鵷鷺之班箋七首光宗冊寶賀太皇太后箋諏谷旦於淸臺﹐蓍龜允協。奉鴻稱於考廟﹐典冊有嚴。慶襲重闈﹐歡騰函宇。恭惟太皇太后殿下﹐道同先後﹐徳著累朝﹐閱天下義理之深﹐體坤元光大之盛。密扶睿斷﹐纂修列聖之治功。備述光猷﹐啟迪一人之達孝。舉時大典﹐紹國成規。臣斂迹還東﹐馳心拱北紳糸委雜遝﹐遙瞻濟濟之賀班。宮闕岧山堯﹐徒寄區區之夢境皇帝禦正殿賀皇后箋聖治聿新﹐爰正路朝之禦。邦儀丕舉﹐實繄內助之功。盛典告成﹐函生胥慶。恭惟皇后殿下﹐道隆任姒﹐化洽邦家。方當羑之朝羣臣﹐惟聖時克。宜中壺之介萬壽﹐與天同休內騰六寢之歡﹐外副萬方之望。臣久違近著﹐獲遇昌辰。聽九賓之臚傳﹐莫陪抃舞。望五云之宮闕﹐徒極傾輸皇帝禦正殿賀皇太子箋淸蹕肅九賓之儀﹐方臨當羑。寶觴奉萬壽之祝﹐允屬儲宮。邦家有光﹐華裔同慶。恭惟皇太子殿下﹐道隆孝友﹐性極誠明。以。大學。爲家傳﹐一洗俗儒章句之陋。以密贊爲子職﹐豈獨寢門櫛糸徒之恭。相此多儀﹐實先百辟。某久嬰沈疾﹐已迫頹齡。想廣殿之崇嚴﹐莫陪襜翼。占前星之明潤﹐徒極傾馳皇太子受冊賀皇后箋壺政憂勤﹐協贊上聖登三之治。母慈顧復﹐遂開東宮明兩之祥。汗簡光華﹐函生鼓舞恭惟皇后殿下﹐道光圖史﹐化被宮闈﹐嗣先後之徽音﹐體柔祇之厚載。嬀汭之降二女﹐允謂盛時。周臣之止九人﹐實資內助。迨此建儲之命﹐益知儷極之尊。臣自去通班﹐久安故里。頹齡耄矣﹐莫陪執玉之趨。巨典煥然﹐不勝拭目之喜賀皇太子受冊箋父慈子孝﹐集大慶於我家。日吉時良﹐發正衙之顯冊。國勢重於九鼎﹐歡聲達於四方恭惟皇太子殿下﹐秉徳淳明﹐宅心虛靜。英姿達識﹐事洞照於兒先。彊記博聞﹐言必稽於古訓。躬守累朝仁恕之訓﹐日侍兩宮睟穆之顏﹐歷考古初﹐實爲創見。某夙叨四品﹐垂及九齡。爲國老農﹐莫簉濟濟鵷鸞之列。逢時盛典﹐尙懷區區犬馬之心逆曦授首賀太皇太后箋叛臣干紀﹐敢萌負固之心。密詔行誅﹐不待崇朝之久。慶關宗社﹐喜溢宮庭。臣伏以參井之墟﹐古今重地﹐方髙帝東巡之始﹐實羣胡南牧之秋。爰有驍雄﹐服勞疆圉。惟列聖念功之意﹐每示優隆。度故臣誓報之心﹐豈有窮已。蠢玆微孽﹐亦荷異恩﹐入居宿衛之聯﹐出任師幹之寄。天所助者順﹐乃懷悖逆之圖。人不食其餘﹐自掇殲夷之譴。尙全遺族﹐實出上恩。恭惟太皇太后殿下﹐坤厚資生﹐母儀燕翼﹐每道先朝之家法﹐助成聖主之性仁。慰在天之靈﹐故誅其孥而無赦。廣及物之澤﹐故宥其族而弗疑。臣久屏窮閻﹐猶叨近侍。用三有宅﹐欣逢湯徳之寬。於萬斯年﹐莫預堯封之祝逆曦授首賀皇后箋逆臣負固﹐上貽正羑之憂。密詔行誅﹐不待靈旗之指。勛髙古昔﹐喜溢宮庭。伏以分閫專徵﹐本倚世臣之舊。野心叵測﹐輒幹邦憲之嚴。妖禽自取於覆巢﹐靡艸獨枯於長夏。尙加矜貸﹐曲示涵容。故𨿽同產之親﹐止用徙鄕之典。恭惟皇后殿下﹐道光嬀汭﹐徳配坤元侍膳慈闈﹐克謹晨昏之奉。焦心中壺﹐每分宵旰之勞。及此成功﹐允爲大慶。聳裔夷之觀聽﹐增竹帛之光華。臣久已歸耕﹐莫陪入賀。身修家齊國治﹐實由內助之功。天時地利人和﹐行睹外攘之烈文集卷二南宮表箋二十五首丞相率文武百僚請建重明節表三首一

飛龍在天﹐方仰君臨之徳。流虹繞渚﹐實開聖作之祥。宜紀昌辰﹐用彰盛際。恭惟皇帝陛下﹐承謨丕顯﹐受命溥將。致養三宮﹐備本朝之家法。參決萬務﹐得率土之民心。正羑初臨﹐積陰頓解﹐於赫明離之象﹐益昭出震之符。臣等不勝大願﹐請以九月四日爲重明節﹐伏望皇帝陛下﹐俯察羣情﹐亟頒兪旨。施尊名﹐建顯號﹐侈穹昊發祥之期。披皇圖﹐稽帝文﹐伸臣民歸美之報。著之令甲﹐副仕有司。邦家增光﹐天下幸甚二受命若帝之初﹐宜邦彜之悉舉。盛徳如天之覆﹐豈人欲之或違。比罄忱辭﹐願標令節﹐未回聰聽﹐曷慰羣情。伏以紀千秋之名﹐𨿽由唐舊。允長春之請﹐則在宋興。況今非獨循累代之成規﹐蓋亦以此侈重華之大慶。顯號缺而未講﹐盛旦郁而弗彰﹐謙𨿽益光﹐禮則未稱。伏望皇帝陛下﹐茂昭巨典﹐亟發徳音。漢殿尊榮﹐親奉玉卮之壽。周行抃蹈﹐各陳金鑑之書。豈惟光簡冊之傳﹐實以副天下之望三淵聽未回﹐確爾執謙之意。忱辭屢叩﹐歉然歸美之誠。彜典不可以久稽﹐眾心不可以婁咈。敢控喁喁之請﹐再幹穆穆之光。竊以民之戴君﹐自古有訓。禮之飾治﹐後世尢詳。惟大徳得其名﹐故因誕彌而紀節。𨿽先王未之有﹐亦容增益之隨時。當渚虹樞電之辰﹐受嶽貢川珍之集﹐乃同常日﹐夫豈人情。今者博士議郎﹐固執於廷。秩宗奉常﹐各揚其職。必期得請﹐疇敢自安。伏望皇帝陛下﹐聖度兼容﹐大明委照。帝辭三祝﹐足昭挹損之懷。臣同一心﹐終冀允兪之命立皇后丞相率文武百僚稱賀壽皇表北宮移仗﹐方瞻與子之明。中禁正名﹐復奉齊家之訓。化行綿宇﹐歡動羣心。恭惟至尊壽皇聖帝陛下﹐盛徳日新﹐聖圖天廣。𨿽名持守﹐躬創業垂統之艱。不憚憂勤﹐示詒謀燕翼之法﹐乃者獨觀道妙。將就葆頤。猶崇朝親發於徳音。謂初政莫先於內治﹐茂建壺則。所以垂萬世之典常。大明人倫。所以移四方之風俗﹐臣等獲塵朝著。親奉睿謨﹐發冊昕廷。共仰光華之典。稱觴廣殿。益深抃舞之情﹐賀皇帝表寶運紹開。椒塗首建。典冊以時而告其。蓍龜協吉而弗違﹐慶集宮庭。歡傳海宇﹐伏以聖人有作。追參堯舜禹之盛時。壺範增光。上配姜任姒之至徳﹐矧惟內助。始自初潛﹐稽女史彤管之言。廣。周南。關雎。之化﹐玆正中宮之位號。實出壽皇之訓謨﹐玉音誕敷。汗簡登載﹐求於前世。邈矣未聞﹐顧家國之榮懷。宜神祇之安樂﹐恭惟皇帝陛下。仁參蒼昊。徳被黔黎﹐永惟。大學。齊家之端。先誠其意。推原。春秋。謹始之義。以禦於邦﹐故當天臨之初。務先坤載之厚﹐臣等身逢華旦。目覿彌文﹐燕至祀禖。行慶則百男之祐。雞鳴問寢。敢祝於萬年之休﹐賀皇太后箋聖子問安。方極蘭陔之養。神孫正內。肇新椒掖之華﹐母道彌尊。人情溢喜﹐恭惟皇太后殿下。抱神以靜。藏心於淵。徳修蜵蜎蠖濩之中。化行昆侖磅礡之外﹐唐虞盛際。乃出一家父子之親。任姒徽音。仍見三朝婦姑之法﹐方且享宗社尊安之福。視本支蕃衍之祥。於古有光。與天無極﹐臣等幸逢熙運。獲綴淸班﹐至哉坤元。實首彜倫之敍。養以天下。益觀孝治之隆﹐賀壽成皇后箋盛徳繼承。爰本親傳之妙。中宮崇建。式光就養之尊﹐慶集禁庭。歡傳海宇﹐恭惟壽成皇后殿下。婦功飭備。母道含洪。躬老氏之儉慈。享周家之福祿﹐密贊乾剛之斷。神器有歸。助成離照之明。天心允答﹐惟每思於靜順。故備極於安榮﹐衮龍兼彩服之紆。褕翟煥玉卮之奉。貴無倫敵。日以舒長。簡冊燁其有光。風俗爲之丕變﹐臣等偶逢熙運。獲相多儀﹐坤順承天。喜徽音之克嗣。孫又有子。知壽祉之無窮﹐賀皇后箋誕受丕基。方正羑凝旒之始。協修陰教。舉路朝發冊之儀﹐厚載有光。羣情咸悅﹐恭惟皇后殿下。慶鐘勛閥。道媲皇家﹐輔佐積勤。實自龍潛之日。休祥有衍。早符熊夢之占﹐壽皇所以親發於徳音。聖主所以深資於內助﹐副筓奉三殿之養。大練受六宮之朝﹐震耀簡編。感移風俗﹐臣等預聞巨典。實激歡悰﹐法地所以法天。仰戴坤儀之至徳。事母同之事父。曷勝鰲抃之微誠﹐文武百僚謝春衣表寶運紹開﹐方謹人時之授。寵光下逮﹐俾均春服之成。榮被簪紳﹐歡騰拜舞。恭惟皇帝陛下﹐凝圖丕赫﹐撫運重熙。租稅所儲﹐靡專一己之奉。寒暑有賜﹐式厚羣臣之恩。所以卹其浣濯之私﹐蓋將責其忠嘉之報。𨿽舊章之是舉﹐實初政之當先。臣等獲綴班聯﹐恭承錫予。去女工之蠹﹐已觀府庫之充。遺天下之衣﹐願廣乾坤之施重明節明慶寺丞相率百僚啟建道場疏三首開起乾端澄肅﹐時爰及於杪秋。離照光明﹐運方隆於中夏。敢輸誠悃﹐仰祝壽齡。皇帝陛下﹐恭願宜君宜王﹐時萬時億。泰元增漢帝之策﹐配天其休。洪範。錫神禹之疇﹐與民同福滿散肅霜協令﹐方觀萬寶之成。繞電告祥﹐實契千齡之會。飭供旣周於月律﹐殫誠爰集於廷紳。冀憑薰祓之勤﹐仰報照臨之徳。皇帝陛下﹐恭願政敷有截﹐壽格無疆。天地人之三才﹐共扶興運。堯舜禹之一道﹐永芘函生進疏大易明兩作離﹐允符繼照之盛。太極函三爲一﹐誕擁無疆之休。壽何待於禱祠﹐運自臻於熙洽。恭演仙眞之祕旨﹐實輸臣子之至情。皇帝陛下﹐恭願化冒羣倫﹐治偕邃古﹐奉親備天下之養﹐履位處域中之尊。至誠之道﹐可以前知﹐方卜億萬年之永命。諸福之物﹐莫不畢至﹐豈止百千所之上聞會慶節明慶寺丞相率百僚啟建道場疏三首開起有開必先﹐天地肇興於景運。無遠弗屆﹐華夷畢效於貢琛。況在周行﹐敢稽壽祝。至尊壽皇聖帝陛下﹐伏願道超古昔﹐化洽黔黎。端居無黃屋之心﹐旣髙揖遜。萬乘致彩衣之養﹐彌極尊榮滿散電樞肇紀﹐適逢震夙之期。月琯告周﹐洊罄延鴻之禱。𨿽嘉祥之自至﹐顧歸美之敢稽至尊壽皇聖帝陛下﹐伏願福等河沙﹐壽逾劫石。堯仁舜孝﹐治功永煥於靑編。天大佛尊﹐睟表長臨於黼扆進疏天爲羣物之祖﹐可謂極尊。壽居五福之先﹐實歸上聖。脫屣親傳於大寶﹐頤神方禦於殊庭。敢率羣倫﹐恭培睿算。至尊壽皇聖帝陛下﹐伏願誕膺戩谷﹐端拱穆淸。以八千歲而爲春﹐永享舒長之景。卜七百年而過歷﹐茂隆貽燕之祥文武百僚謝冬衣表霜露旣降﹐著孟冬始裘之文。法制具存﹐舉九月授衣之令。進趨襜翼﹐拜舞光華。恭惟皇帝陛下﹐大度並包﹐至仁滲漉。及是月也﹐初有祁寒之虞。念無衣兮﹐俾膺好賜之厚疏恩榮於在列﹐斥府庫之餘藏。臣等誤荷選掄﹐獲沾錫予。睹萬里農桑之業﹐共樂時平。誦羣臣幣帛之詩﹐誓圖忠報會慶節丞相率文武百僚賀壽皇表錫羨無疆﹐丕顯生商之旦。成功不處﹐適當命禹之時。熙運親逢﹐羣情胥慶。恭惟至尊壽皇聖帝陛下﹐仁涵動植﹐道配堪輿。詩。書。所稱何有加﹐卓爾規模之大。唐虞之際斯爲盛﹐超然揖遜之風。積勤致王業之成﹐端拱視天民之阜。豈特極髙而蟠厚﹐固已勒崇而垂鴻。臣等誤置周行﹐久陶聖化。蓬萊隔弱水三萬里﹐獲進謁於殊庭。上古有大椿八千秋﹐冀默符於睿算丞相率文武百僚賀至尊壽皇聖帝冬至表化國之日舒以長﹐一陽初復。天子之父尊之至﹐萬壽維祺。亞歲肇新﹐羣心胥悅。恭惟至尊壽皇聖帝陛下﹐道兼倫制﹐化極範圍。剛長而亨﹐周測土圭之景。功成則退﹐堯無黃屋之心。薰然慈孝之兼隆﹐允矣古今之莫及。方且內享視膳問安之大養﹐外騰重熙累洽之頌聲﹐風動華夷﹐光昭竹帛。臣等幸逢盛際﹐獲造昕廷。斗建子以定時﹐是爲嘉會。星拱辰而在列﹐同罄丹誠丞相率文武百僚賀皇帝冬至表一之日以授時﹐黃鐘合律。萬斯年而介福﹐赤伏膺符。慶集邦家﹐歡騰海宇。恭惟皇帝陛下﹐仁同乾覆﹐道協時乘。旦復旦以重光﹐邦圖有永。新又新而不倦﹐帝徳難名。默觀造化之機﹐自得財成之妙。淸心省事﹐成歸根反本之功。任賢去邪﹐體進陽消陰之象。臣等幸逢熙運﹐獲邇威顏。和气先回﹐豈待葭灰之應。丰年已兆﹐敢陳雲物之占丞相率文武百僚請皇帝聽樂表祖廟寧神﹐歲洊更於燧火。禮。經有制﹐時當備於簫韶。敢控微衷﹐上干淵聽。伏以中月而禫﹐壽皇已循不易之規。逾年攺元﹐聖主方受惟新之命。倘未舉鈞天之奏﹐何以慰率土之懷。伏望皇帝陛下﹐俯察忱辭﹐仰稽故典。欲聞五聲八音六律﹐以復朝廷之常。親帥三公九卿諸侯﹐共致慈闈之請。笙鏞以間而人神喜﹐琴瑟在禦而心體安。茂昭庶政之惟和﹐孰謂太平之無象。奉萬年之觴於廣殿﹐及此首春。撞千石之鐘於大庭﹐震於四海丞相率文武百僚賀皇太后受冊箋獻歲發春﹐太史奏元龜之吉。展寀錯事﹐東朝慶大典之成。佳气一新﹐歡聲四溢。恭惟壽聖皇太后殿下﹐聰明睿智﹐壽富康寧。踐履艱難﹐佐髙廟廓淸之烈。遵行恭儉﹐啟壽皇詒燕之圖。肆因初元﹐祗奉顯冊﹐璽篆虫魚之古﹐樂陳鐘磬之和。內而百官有司﹐方屏息而觀盛事。外則萬方黎獻﹐咸拜手而頌閎休。載稽前聞﹐可謂盡美。臣等偶叨在列﹐獲際升平。有子而又有孫﹐共仰本支之盛。視今猶之視昔﹐前知竹帛之傳丞相率文武百僚賀壽成皇后受冊箋宮壺塗椒﹐徳配重華之盛。冊書鏤玉﹐禮行路寢之嚴。聖孝益隆﹐輿情交慶。恭惟壽成皇后殿下﹐儉慈性稟﹐柔順躬行。至哉坤元﹐象服早光於內治。養以天下﹐寢門方奉於母儀。今者稽參六籍之文﹐博盡諸儒之議。建此顯號﹐邁於前聞。仰惟貴無敵而富無倫﹐是謂仁之至而義之盡。臣等偶緣在列﹐獲遂逢時。紀嬀汭塗山之興﹐幸窺簡牘。繼。生民。思齊。之作﹐尙播聲詩丞相率文武百僚上皇帝賀三殿受冊表重慶有光﹐仰東朝之慈愛。雙親並奉﹐極北內之尊榮。正歲肇新﹐彌文告備﹐邦家之喜﹐夷夏所同。伏以堯舜禹之相承﹐蓋非一姓。姜任姒之善繼﹐又不同時。參稽前聞﹐孰擬昭代。恭惟皇帝陛下﹐奄有萬宇﹐統和三靈。由至公大義﹐膺寶運之傳。講祲威盛容﹐伸天下之養。太史灼龜而獻兆﹐曲臺綿而具儀。黃麾之仗夙陳﹐簪紳在列。白玉之冊時舉﹐金石充庭。旣已隆孝道而通神明﹐固將禮髙年而厚風俗。新又新而進徳﹐老吾老以及人。臣等誤被選掄﹐獲塵班著。𨿽潤色討論於大典﹐每慚稽古之疏。然登降跪拜於路朝﹐實竊逢辰之幸丞相率文武百僚賀壽皇正旦表道妙混成﹐太極著兩儀之本。天端更始﹐三朝受萬國之歸。慶集有邦﹐歡騰率土。恭惟至尊壽皇聖帝陛下﹐浚哲稽古﹐淸明在躬。握乾符﹐闡坤珍﹐難名蕩蕩之徳。系唐統﹐接漢緒﹐誕受丕丕之基。以海宇之富﹐而蹈巢由髙世之風。以父子之親﹐而行堯舜曠代之事迨此獻歲發春之日﹐實繄考圖數貢之時。史冊增華﹐搢紳太息。臣等幸承睿獎﹐獲睹昌期鵷行畢集於大庭﹐共喜威顏之近。龍衮恪趨於小次﹐更知榮養之尊丞相率文武百僚賀皇帝正旦表堯授舜﹐舜授禹﹐方瞻繼照之明。正次王﹐王次春﹐茂舉履端之慶。乾坤開辟﹐日月光華。恭惟皇帝陛下﹐徳上際而下蟠﹐化東漸而西被。攺元定號﹐稽列聖之舊章。發政施仁﹐撫重熙之景運。內有可封之俗﹐外無不訁惠之戎。方且采諸儒之議﹐以制朝儀。陳九奏之音﹐以爲親壽。頒朔靡殊於遐邇﹐受圖髙拱於穆淸﹐治功卓然﹐海內幸甚。臣等誤膺睿獎﹐獲綴通班。戮力同心﹐永惟。春秋。五始之義。拜手稽首﹐敢奏。天子萬年。之詩文集卷三札子十首蠟彈省札朝廷今來惇大信﹐明大義於天下。依周﹐漢諸侯及唐藩鎭故事。撫定中原。不貪土地。不利租賦。除相度於唐﹐鄧﹐海﹐泗一帶置關依函谷關外。應有據以北州郡歸命者。卽其所得州郡。裂土封建。大者爲王。帶節度鎭撫大使。賜玉帶金魚。塗金銀印。其次爲郡王。帶節度鎭撫使。賜笏頭金帶金魚。塗金銅印。仍各賜鐵券旌節門戟從物。元系蕃中姓名者。仍賜姓名。各以長子爲節度鎭撫畱後。世世襲封。永無窮已。餘子弟聽奏充部內防團刺史。亦令久任。將佐比類金人官制。升等換授。其國置國相一員。委本國選擇保奏。當降眞命余官準此。七品以下聽便宜辟除。土地所出。並許截畱。充賞給軍兵祿養官吏等用。更不上供。每歲正旦一朝。三年大禮一助祭。如有故。聽遣畱後或國相代行。天申﹐會慶節。止遣國官一員將命。應刑獄生殺。並委本國照紹興敕令。參酌施行。更不奏案。合行軍法者。自從軍法。四京各用近畿大國兼充畱守。朝廷惟於春季遣使朝陵。余時止用本處官吏侍祠每遇朝貢。當議厚給茶彩香藥等充回賜。以示撫存。遇一國有警急。諸國疊相救援。如開斥生地。俘獲金寶。並就賜本國。仍永不置監司帥臣及監軍等官。候議定。各遣子弟一人入覲。當特賜燕勞畢。卽時遣回。機會之來。時不可失。各宜勇決。以稱朝廷開納之意論選用西北士大夫札子臣伏聞天聖以前。選用人才。多取北人。寇準持之尢力。故南方士大夫沈抑者多。仁宗皇帝照知其獘。公聽並觀。兼收博采。無南北之異。於是範仲淹起於吳。歐陽修起於楚。蔡襄起於閩。杜衍起於會稽。余靖起於嶺南。皆爲一時名臣。號稱聖宋得人之盛。及紹聖﹐崇寧間。取南人更多。而北方士大夫復有沈抑之嘆。陳瓘獨見其獘。昌言於朝曰。重南輕北。分裂有萌。嗚呼。瓘之言。天下之至言也。臣伏睹方今。𨿽中原未復。然往者衣冠南渡。蓋亦眾矣。其間豈無抱才術蘊器識者。而班列之間北人鮮少。甚非示天下以廣之道也欲望聖慈命大臣近臣各舉趙﹐魏﹐齊﹐魯﹐秦﹐晉之遺才。以漸試用。拔其尢者而任之。庶上遵仁祖用人之法。下慰遺民思舊之心。其於國家。必將有賴。伏惟畱神省察。取進止。代乞分兵取山東札子臣等恭睹陛下特發英斷﹐進討京東﹐以爲恢復故疆﹐牽制川陜之謀。臣等獲侍淸光﹐親奉睿旨﹐不勝欣抃。然亦有惓惓之愚﹐不敢隱默者。竊見傳聞之言﹐多謂虜兵困於西北﹐不復能保京東﹐加之苛虐相承﹐民不堪命﹐王師若至﹐可不勞而取。若審如此說﹐則弔伐之兵﹐本不在眾﹐偏師出境﹐百城自下。不世之功﹐何患不成。萬一未至盡如所傳﹐虜人尙敢旅拒﹐遺民未能自拔﹐則我師𨿽眾﹐功亦難必﹐而宿師於外﹐守備先虛。我猶知出兵京東以牽制川陜﹐彼獨不知侵犯兩淮荊襄以牽制京東耶爲今之計﹐莫若戒敕宣撫司﹐以大兵及舟師十分之九固守江淮﹐控扼要害﹐爲不可動之計。以十分之一﹐遴選驍勇有紀律之將﹐使之更出疊入﹐以奇制勝。俟徐。鄆。宋。亳等處撫定之後﹐兩淮受敵處少﹐然後漸次那大兵前進。如此﹐則進有辟國拓土之功﹐退無勞師失備之患﹐實天下至計也。蓋京東去虜巢萬里﹐彼𨿽不能守﹐未害其疆。兩淮近在畿甸﹐一城被寇﹐尺地陷沒﹐則朝廷之憂復如去歲。此臣所以夙夜憂懼﹐寢不能瞑﹐而爲陛下力陳其愚也。且富家巨室﹐未嘗不欲利也﹐然其徒欲賈於遠者﹐率不肯以多貲付之。其意以爲山行海宿﹐要不可保﹐若傾囊而付一人﹐或一有得失﹐悔其可及哉。此言𨿽小﹐可以諭大。願陛下畱神察焉。臣等誤蒙聖慈﹐待罪樞筦﹐攻守大計﹐實任其責。伏惟陛下照其愚忠﹐臣等不勝幸甚。取進止。上二府論事札子某伏見大理寺奏北界蒙城縣官邢珪罪狀﹐竊緣有司之議﹐據其侵犯邊城﹐殺害義旅﹐𨿽置極典﹐未足當罪。然旣已具奏﹐則當有特旨﹐恐與有司之議不可同日而語。何者。有司謹守律令﹐朝廷當斷以大義故也。按邢珪生於涿易﹐非祖宗涵養之人。仕於僞界﹐非國家祿使之吏。身有官守﹐一旦危急﹐力𨿽不及﹐猶能死守﹐𨿽懵於逆順﹐不知革面﹐然。春秋。之義﹐天下之善一也。若遂誅之﹐恐非所以勸天下之爲人臣者。奏陳之際﹐倘爲一言﹐貸其艸芥微命﹐以示中國禮義﹐實非小補。又慮議者以謂張安國殺耿京事與此略同﹐恐啟寬貸之路﹐無以慰歸附之人。則某謂不然﹐張安國中國人﹐又嘗受旗榜招安﹐見利而動﹐賊殺耿京﹐反覆姦猾﹐罪惡明白﹐與珪實爲不類。兼邢珪所犯﹐在未被大赦蕩滌之前。張安國所犯﹐在已受旗榜招安之後。伏乞鈞察。上殿札子三首一

臣恭惟陛下天縱聖智﹐生知文武﹐禦極之初﹐內出大號﹐所以加惠於海內甚渥﹐猶以爲未足也。乃八月戊子寬卹之令繼下﹐至誠惻怛﹐纖悉備具﹐歡欣之聲﹐達於遠邇﹐可謂盛矣。然今旣累月﹐不知有司皆已推而致之民乎。若猶未也﹐是不免爲空文而已﹐無乃不可乎。又有大不可者﹐陛下初卽大位﹐乃信詔令以示人之時﹐前日數十條﹐或曰當置典憲﹐或曰當議根治﹐或曰當議顯戮﹐可謂丁寧切至﹐赫然非常之英斷也。若復爲官吏將帥一切玩習﹐漫不加省﹐一旦國家有急﹐陛下詔令戒敕之語﹐將何加此﹐而欲使人捐肝腦以衛社稷乎。周官冢宰﹐以正月之吉始和﹐布治於邦國都鄙﹐垂象之法﹐徇以木鐸﹐曰。不用法者﹐國有常刑。正月﹐周正﹐今之十一月也。正歲﹐夏正﹐今之正月也。自十一月至正月﹐若未甚久﹐而申敕告戒﹐俟以刑辟﹐已如此其嚴。今命下累月﹐而有司或恬然不以爲意﹐臣竊惑之。欲望聖慈以所下數十條者申諭中外﹐使恪意奉行﹐毋或失墜。仍命諫官禦史及外臺之臣精加考核﹐取其尢沮格者與眾棄之。不惟聖澤速得下究﹐亦使文武小大之臣﹐聳然知詔令之不可慢如此﹐實聖政之所當先也。伏惟畱神省察。取進止。二

臣聞夏尙忠﹐商尙質﹐周尙文﹐三者疊用﹐非以爲異﹐因時制宜﹐有不得不然者。臣竊觀太祖太宗之世﹐法度典章﹐廣大簡易﹐律令可以禁姦﹐無滋彰之患﹐文移可以應務﹐無叢委之獘﹐君臣上下﹐如家人父子﹐論說徑直﹐誠意洞達﹐所詳者大﹐所略者小﹐事易舉﹐功易成﹐其气象風俗﹐人物議論﹐至於今可考也。太平旣久﹐日趨於文﹐放而不還﹐末流愈遠﹐浮虛失實﹐華藻害道。𨿽號爲粲然備具﹐而文移書判增至數倍﹐居官者窮日之力﹐實不暇給﹐猾吏姦人乘隙以逞。其始也﹐所詳者小﹐所略者大。其極也﹐並小者不復能詳﹐則一切鹵莽﹐聽吏之所爲而已。太上皇帝中興大業﹐當羑嘆息﹐思有以救之。於是漸加訂正﹐以還其舊﹐兩省復通爲一﹐以革迂滯之風﹐寺監幾省其半﹐以去支離之害﹐簡禮容﹐刪律令﹐規模措置﹐蓋欲悉除繁文﹐復從祖宗之質而後已。有司奉承﹐未能盡如本指。此陛下今日所當力行不可緩也。臣愚欲望聖慈明詔輔臣﹐使帥其屬﹐因今六曹寺監百執事所掌﹐講求祖宗舊制﹐以趨於廣大簡易之域。繁碎重復﹐無益實事者﹐一皆省去﹐使小大之臣﹐咸有餘力以察姦去蠹﹐修舉其職﹐則太平之基﹐自此立矣。元祐中﹐司馬光請攺三省職事﹐一如昔日中書之制。蘇轍亦請收昔日三司之權﹐悉歸戶部。則臣所謂因今所掌﹐以求祖宗舊制﹐誠不爲難﹐顧陛下力行何如爾。干冒天聽﹐伏深戰栗。取進止。三

臣竊觀周自后稷。公劉以來﹐積徳深遠﹐卜世長久。爲之子孫者﹐宜皆取法焉。然而獨曰。儀刑文王。又曰。儀式刑文王之典。漢自髙帝創業﹐其後嗣亦多賢君﹐然史臣獨曰。漢言文。景﹐美矣。至武帝之功烈﹐猶以不遵文。景之恭儉爲恨。唐三百年﹐一祖三宗﹐皆號盛世﹐而太宗。正觀政要。之書獨傳寶以爲大訓。元祐中﹐學士範祖禹亦曰。祖宗畏天愛民﹐子孫皆當取法。惟仁宗在位最久﹐徳澤深厚﹐結於天下﹐誠能專法仁宗﹐則成康之隆﹐不難致也。嗚呼。祖禹之言﹐天下之至言也。迨我太上皇帝﹐躬履艱難﹐慨然下詔﹐專法仁祖之政﹐且竊聞燕閒惟考觀仁祖政事﹐是以於萬斯年﹐無疆惟休﹐亦享仁祖垂拱之福﹐可謂盛矣。陛下紹休聖緒﹐正當師太上專法仁祖之意﹐申命邇英進讀之臣﹐日以寶訓反覆敷繹﹐以究微意。仍命輔臣﹐政事法度﹐一以仁祖爲法。臣將見陛下福祿川至﹐治效日見﹐年谷屢丰﹐四夷率服﹐慶曆。皇祐之盛﹐復見於今﹐𨿽遐方絕壤﹐皆當梯航而至矣。況中原故地﹐其有不復者哉。臣不勝至願﹐伏惟聖慈畱神省察。取進止。

擬上殿札子臣觀﹐小毖。之詩。見成王孜孜求助。特在初載。意其臨天下之久。閱義理之多。則當默識獨斷。𨿽無待於羣臣可也。及考之書。然後知其不然。舜伐三苗。年九十有三。聞伯益一言。則退而敷文徳。舞干羽。無一毫自用之意。武王受貢獒。年九十有一。召公作訓。累數百言。武王納之。不以爲過。嗚呼。爲人臣而不以舜。武王望其君者。不恭其君也。伏以陛下生知之聖。度越百王。稽古之學。博極墳典。歷試諸難。身濟大業。更事閱理多矣。自公卿大臣。皆陛下四十年教養所成。況於小儒賤士。見聞淺陋。曾何足以仰淸光。備顧問哉。然其所陳。則未必無尺寸之長。何者。舉吏部之籍。搢紳之士幾人。其得見君父者幾人。白首州縣而不得一望闕門者多矣。則凡進見之人。固宜夙夜殫思竭誠。以幸千載之遇。𨿽其間有論事梗野不達大體者。究其設心。亦願際會。犯威顏以徇俗。捨富貴以取名。臣竊謂無是理也。欲望陛下昭然無置疑於聖心。克己以來之。虛心以受之。不憚捨短而取長。以求千慮之一得。庶幾下情得以畢達。羣臣無伯益。召公之賢。陛下以舜。武王之心爲心。則是聖徳巍巍。過於舜。武王矣。如其屈萬乘之尊。躬日昃之勞。顧於疏遠之言。無大施用。姑以天地之度容之而已。是獨言者一身之幸也。干冒天威。臣無任惶怖俟罪之至。上二府乞勿受慶雲圖札子伏睹尙書省札子。知閬州呂遊問奏慶雲見。並圖一軸。奉聖旨降付編類聖政所。仰見主上聖孝。推美太上皇帝之心。然竊聞太上皇帝建炎之初。京東進芝艸。親詔卻之。盛徳煌煌。光映簡冊。今乃以慶雲見爲聖政。恐非太上皇帝之本意。兼閬州所奏。專以慶雲見於普安郡。及在主上卽位前一日。爲受命之符。諛佞牽合。不識大體。政與京東芝艸相類。若受而不卻。𨿽不報行。其誰不知。深恐自此艸木之妖。氛气之怪。緯候之說。歌頌之文紛紛來上。卻之則自啟其端。不卻則遂將成俗。欲望鈞慈以太上皇帝卻芝艸故事。委曲奏陳。主上剛明英斷。必有以處此矣。干冒鈞嚴。不勝恐怖之至。上二府論都邑札子某自頃奏記。迨今累月。自顧賤愚不肖。無尺寸可以上補聰明。而徒以無益之事上勤省閱。實有罪焉。故久不敢以姓名徹左右。今者偶有拳拳之愚。竊謂相公所宜聞者。伏冀少畱觀覽。幸甚幸甚。伏聞北虜累書請和。仰惟主上聖武。相公威名。震疊殊方。足以致此。而天下又方厭兵。勢且姑從之矣。然某聞江左自吳以來。未有捨建康他都者。吳嘗都武昌。梁嘗都荊渚。南唐嘗都洪州。當時爲計。必以建康距江不遠。故求深固之地。然皆成而復毀。居而復徙。甚者遂至於敗亡。相公以爲此何哉。天造地設。山川形勢。有不可易者也。車駕駐蹕臨安。出於權宜。本非定都。以形勢則不固。以饋餉則不便。海道逼近凜然常有意外之憂。至於讖緯俗語。則固所不論也。今一和之後。盟誓已立。動有拘礙。𨿽欲營繕﹐勢將艱難。某竊謂及今當與之約﹐建康。臨安﹐皆系駐蹕之地﹐北使朝聘﹐或就建康﹐或就臨安。如此﹐則我得以閒暇之際建都立國﹐而彼旣素聞﹐不自疑沮。黠虜欲借以爲辭﹐亦有不可者矣。今不爲﹐後且噬臍。至於都邑措置﹐當有節目﹐若相公以爲然﹐某且有以繼進其說﹐不一二年﹐不拔之基立矣。某智術淺短﹐不足以議大計﹐然受知之深﹐不敢自以疏遠爲疑。干冒鈞聽﹐下情恐懼之至。文集卷四札子十二首上殿札子三首一

臣聞善觀人之國者無他﹐惟公道行與否爾。書。曰。毋虐煢獨而畏髙明。詩。曰。柔亦不茹﹐剛亦不吐。此爲國之要也。若夫虐煢獨﹐畏髙明﹐茹柔吐剛﹐而能使天下治者﹐自古未之有也。朝廷之體﹐責大臣宜詳﹐責小臣宜略。郡縣之政﹐治大姓宜詳﹐治小民宜略。賦斂之事﹐宜先富室。徵稅之事﹐宜核大商。是之謂至平﹐是之謂至公。行之一邑則一邑治﹐行之一郡則一郡治﹐行之天下而治不逮於古者﹐萬無是理也。伏見朝廷頃因人言﹐必顯有功狀﹐乃畀職名。行之數年﹐而大臣近侍不得職者幾人﹐帥臣監司之加職者又比比而有﹐至於銓曹格法所以厄小官者﹐則未嘗少弛張也。慶典之行﹐所及至廣﹐貼職以上﹐例皆甄復﹐𨿽阿附秦氏得罪者亦在焉。至於常調孤遠﹐固多久糸圭刑憲者﹐今更赦令﹐𨿽使皆得沾被﹐銓法拘攣﹐必不如是之曠蕩也。無乃責大吏反略而責小臣反詳乎。郡縣之吏﹐不能自立﹐觀望揣摩﹐惟彊是畏。豪右𨿽犯重辟﹐官吏貪者黠者則公與之爲市﹐廉者懦者則又自營曰﹐得無反爲所害乎。凡嫁禍平民諉罪僮奴者﹐皆有司爲之道地也。凶年饑歲﹐𨿽貧富俱病﹐然富者利源至多﹐貧者惟守田畝﹐孰爲當卹。視郡縣之庭﹐鞭笞流血杻械被體者﹐皆貧民也。吳蜀萬里﹐關徵相望﹐富商大賈﹐先期遣人懷金錢以賂津吏﹐舸重載﹐通行無苦。終更小官﹐造廷進士﹐垂橐蕭然﹐賫糧有限﹐而稽畱苛暴﹐略不之卹。如是﹐謂之平可乎。謂之公可乎。臣昧死伏望陛下推至平至公之道﹐自朝廷始﹐然後下詔戒敕四方﹐而繼之以誅賞。不過歲月﹐治效自見﹐惟在陛下執之重如山嶽堅若金石爾。荀卿論辟國之說曰。兼並易能也﹐堅凝之難。夫豈獨兼並哉﹐凡爲政﹐施行之甚易﹐堅凝之甚難。臣區區之言﹐陛下或以爲萬有一可采焉﹐敢並以堅凝爲獻。取進止。二

臣伏讀禦制。蘇軾贊。有曰。手抉云漢﹐斡造化機﹐气髙天下﹐乃克爲之。嗚呼。陛下之言﹐典謨也。軾死且九十年﹐學士大夫徒知尊誦其文﹐而未有知其文之妙在於气髙天下者。今陛下獨表而出之﹐豈惟軾死且不朽﹐所以遺學者顧不厚哉。然臣竊謂天下萬事﹐皆當以气爲主﹐軾特用之於文爾。趙普气蓋諸國﹐故能成混一之功。寇準气吞醜虜﹐故能

成卻敵之功﹐範仲淹气壓靈夏。故西討而元昊款伏﹐狄靑气懾嶺海。故南徵而智髙殄滅。至於韓琦。富弼。文彥博之勛勞。唐玠。包拯。孔道輔之風節。大抵以气爲主而已。蓋气勝事則事舉。气勝敵則敵服。勇者之斗。富者之博。非有他也。直以气勝之耳今天下才者眾矣。而臣猶有憂者。正以任重道遠之气。未能盡及古人也。方無事時。亦何所賴此。一旦或有非常。陛下擇羣臣。使之假鉞而董二軍。擁節而諭萬里。𨿽得賢厚篤實之士。气不素養。臨事惶遽。心動色變。則其舉措豈不誤陛下事耶。伏望萬機之餘。畱神於此。作而起之。毋使委靡。養而成之。毋使沮折。及乎人才爭奮。士气日倍。則緩急惟陛下所使而已。且吳。蜀。閩。楚之俗。其渾厚勁朴。固已不及中原矣。若夫日趨於拘窘怯薄之域。臣實懼國勢之弱也。不勝私憂。犯分獻言。恭惟陛下裁赦。取進止三臣聞天下有無窮之變。而有必然之理。惟默觀陰察。能得其理。則事變之來。𨿽千態萬狀。可以坐制而無虞矣。天下之變。最幽眇倉卒不可測知者。莫如雷霆鬼物。然雷霆冬伏而春作。鬼物晝隱而夜見。則其理之必然。有不待智者而知之矣今朝廷內無權家世臣。外無彊潘悍將。所慮之變。惟一金虜。虜。禽獸也。譎詐反覆。𨿽其族類。有不能測。而臣竊以謂是亦有可必智者。夫何故。寬猛之相繼。如寒暑晝夜之必相代也。故自金虜猖獗以來。靖康。建炎之間。窮凶極暴。則有紹興之和﹐通和旣久。則有辛巳之寇﹐寇而敗亡。則又有隆興之和。今邊陲晏然。桴鼓不作。逾二十年。與紹興通和之歲月略相若矣。不知此虜終守和約。至數十百年而終不變耶。將如晝夜寒暑必相代也。且虜非中國比也。無君臣之禮。無骨肉之恩。惟制之以力。劫之以威。則粗能少定。今力憊勢削有亂而已。其亂不起於骨肉相殘。則起於權臣專命。又不然。則姦雄襲而取之耳。三者有一焉。反虜酋之政。以悅其國人。且何爲哉。𨿽陛下聰明英睿。自有所處。然臣竊觀士大夫之私論。則往往幸虜之懦以爲安。不知通和已二十餘年。如歲且秋矣。而謂衣裘爲不必備。豈不殆哉。大抵邊境之備。方無事時觀之。事事常若有餘。一旦有變。乃知不足。伏望陛下與腹心之臣。力圖大計。宵旰弗怠。繕修兵備。搜拔人才。明號令。信賞罰。常如羽書狎至。兵鋒已交之日。使虜果有變。大則掃淸燕代。復列聖之仇﹐次則平定河洛。慰父老之望。豈可復如辛巳倉卒之際。斂兵保江。凜然更以宗社爲憂耶。臣世食君祿。且蒙陛下省錄姓名。已二十餘年。念無以報天地父母之大恩。故其陳於陛下者。惟懼不盡。而不知狂愚之爲大罪也。取進止乞祠祿札子照對某昨任主管成都府玉局觀。將滿。陳乞再任。蒙恩差知嚴州。於淳熙十三年七月三日到任。郡政乖剌。雨澤不時。上勞宵旰。死有餘責。賴蒙朝廷哀矜。山郡瘠土之民。重賜蠲放。廣行賑卹。上格和气。下安眾心。入秋得雨。陸種倍收。六縣並無流徙人戶。今春以來。雨暘尢爲調適。二麥繼熟。民間亦以爲所收倍於常年。賑濟訖事。稍紓吏責。某𨿽去替不遠。實際年齡衰邁。气血凋耗。夏秋之際。痼疾多作。欲望鈞慈特賜矜憫。許令復就玉局微祿。養痾故山。及天气尙涼。早得就道。實爲至幸上殿禮子二首臣恭惟陛下躬聖人之資﹐履天子之位﹐而致養三宮﹐承顏左右﹐盛事赫奕﹐冠映千古﹐尙何待塵露之增山海哉。顧臣竊抱惓惓之愚﹐不敢輒默。伏惟陛下聖孝純至﹐稟於天性﹐昔在潛邸﹐及登儲宮以來﹐夙夜孜孜﹐何嘗頃刻不以壽皇爲心。壽皇罷朝而悅﹐進膳而美﹐則陛下欣然喜動於色。壽皇罷朝而不悅﹐進膳而少味﹐則陛下愀然憂見於色。方是時﹐徒能喜之憂之而已。今則致親之悅者﹐責在陛下﹐其可以不深念乎。所謂悅親之道﹐非薦旨甘。奉輕暖也﹐非晨昏定省。冬夏溫凊也﹐非千門萬戶之宮。鈞天簫韶之樂也﹐惟在陛下得天下之愛戴﹐以寧壽皇之心而已。雞鳴而攬衣﹐辧色而視朝﹐必曰此昔者問安之時也。今以萬機之繁﹐不能日朝重華﹐歉然於懷﹐豈有限極。然闕問安之常﹐禮之小也﹐致天下之治﹐孝之大也。吾其力爲其大者乎﹐此固壽皇所望於陛下﹐亦天下所望於陛下也。治功已成﹐中外無事﹐陛下時備法駕﹐率羣臣上萬年之觴豈非天下之大慶。不然﹐太史或以災異上聞﹐四方或以寇盜來告﹐壽皇聞之﹐萬分有一微輟玉食﹐陛下𨿽居萬乘之貴﹐孰與解憂哉。臣昧死願陛下於進退人才罷行政事之際﹐率以是爲念。自三思十思以至百思﹐不爲過也。自一日五六日至於旬日﹐不爲緩也。謀及卜筮﹐謀及卿士﹐謀及庶人﹐不爲廣也。一有小失﹐豈獨上勞宵旰﹐壽皇亦與焉。故陛下今日憂勤恭儉﹐百倍於古帝王﹐乃僅可耳。譬如臣民之家﹐上有尊親﹐則所以交四鄰﹐訓子弟﹐備饑饉﹐禦盜賊﹐比之他人自當謹戒百倍。何則。彼亦懼憂之及其親也。犬馬小臣﹐貪於增廣聖孝﹐不知言之涉於狂妄﹐冒犯天威﹐伏候斧鉞。又

臣聞。詩。曰。上天之載﹐無聲無臭。人君與天同徳﹐惟當淸心省事﹐淡然虛靜﹐損之又損﹐至於無爲。大臣不得而窺所好﹐則希合苟容之害息。小臣不得而窺所好﹐則謅諛側媚之風止。不以從其所好而加賞﹐則忄僉人伏。不以逆其所好而加罪﹐則端士進。玩好無益之物不好﹐則不接於目。詼諧敗度之言不好﹐則不聞於耳。大抵危亂之根本﹐讒巧之機牙﹐姦邪之罅隙﹐皆羒所好而生。臣下𨿽有所偏好﹐而或未至大害者﹐無奉之者也。人君則不然﹐絲毫之念形於中心﹐𨿽未嘗以告人﹐而九州四海。已悉向之矣。況發於命令﹐見於事爲乎。且嗜好之爲害﹐不獨聲色狗馬宮室寶玉之類也。好儒生而不得眞﹐則張禹之徒足以爲亂階。好文士而不責實﹐則韋渠牟之徒足以敗君徳。其他可推而知矣。昔者漢文帝及我仁宗皇帝所以爲萬世帝王之師者﹐惟無所嗜好而已。恭惟陛下龍飛禦極之初﹐天下傾耳拭目之時﹐所當戒者﹐惟嗜好而已。無有作好﹐遵王之道。天之所以錫神禹也。伏惟陛下畱神省察﹐實天下幸甚。取進止。上殿札子二首臣聞王者以一人之身﹐臨制四海﹐人情錯出﹐事變遝至﹐惟靜以俟之﹐則心虛而明﹐惟重以持之﹐則體大而正﹐無偏聽之過﹐無輕舉之失。天何言哉。舜何爲哉。後世士大夫學

術卑陋﹐識慮褊淺﹐顧謂王者得位﹐必有以聳動天下﹐於是厭常喜新之論興﹐飾智駭俗之政作﹐眾人之所喜﹐而君子之所深憂也。臣伏見陛下自在潛邸﹐以至龍飛禦宇﹐三十年間﹐天下之事﹐何所不習﹐𨿽日出百令﹐固亦易爾。乃謙恭退托﹐而安靜無爲﹐沈潛淵默﹐而聰明不作。上則承壽皇之睿謨﹐下則盡羣臣之公議﹐及乎議有未決﹐徐而斷之﹐政有當行﹐從而舉之﹐理愜事允﹐出臣下思慮之表﹐有心者誠服﹐有口者頌嘆﹐則所謂靜與重者﹐陛下旣得之矣。嗚呼。一郡一邑之長﹐視事之始﹐尙且以新奇眩眾﹐以敏速釣名。陛下有天下之利勢而不用﹐有聖智之絕識而不施﹐超越羣倫﹐奚啻萬億。而或者方以聳動天下爲獻﹐此固兒童之見而陛下所不取也。竊恐羣臣獻此說者多﹐𨿽陛下決不取﹐然臣不勝惓惓愛君之愚忠﹐思有以堅聖心而廣初政。昔魏鄭公憂正觀之政漸不克終﹐蘇轍亦謂但如元祐之初足矣。若夫進銳退速﹐能動耳目之觀聽﹐而無至誠惻恆之心以終之﹐如明皇之焚錦繡﹐徳宗之放馴象﹐實陛下之龜鑑也。故臣願陛下圖事揆策﹐不厭於從容﹐行賞議罰﹐無取於快意﹐兢兢業業常如此﹐三月之間﹐則成。康。文。景之盛﹐復見於今日矣。犬馬小臣﹐出位妄言﹐冒犯天威﹐臣無任。又

臣聞天下有定理決不可易者﹐饑必食﹐渴必飲﹐疾必藥﹐暑必箑﹐豈容以他物易之也哉。臣伏觀今日之患﹐莫大於民貧﹐救民之貧﹐莫先於輕賦。若賦不加輕﹐別求他術﹐則用力𨿽多﹐終必無益﹐立法𨿽備﹐終必不行。以臣愚計之﹐朝廷若未有深入遠討犁庭掃穴之意﹐能於用度之間事事裁損﹐陛下又躬節儉以勵風俗﹐則賦於民者﹐必有可輕之理。緩急之備﹐固不可無﹐姑以歲月徐爲之可也。如是﹐則和气浹洽﹐必無水旱之災﹐歡聲洋溢﹐必無盜賊之警﹐何慮國用之不足耶。設使裔夷弗賓﹐侵犯王略﹐所謂率其子弟﹐攻其父母﹐直可舞干羽而格之爾。頃者建炎。紹興戡定變亂之日﹐一切賦斂﹐有非承平之舊者。髙宗皇帝宵旰焦勞﹐每欲俟小定而悉除之﹐故詔令布告天下曰。惟八世祖宗之澤﹐豈汝能忘。顧一時社稷之憂﹐非予獲已。止俟捍防之隙﹐首圖蠲省之宜。臣幼年親見民誦斯詔﹐至於感泣﹐𨿽傾貲以助軍興﹐而不敢愛。旋屬國家多故﹐逆亮畔盟﹐𨿽所蠲已多﹐終未仰稱聖意。壽皇聖帝臨禦以來﹐所以節用裕民者﹐皆繼承髙宗蠲省之指也﹐則陛下今日豈可不以爲先務哉。臣昧死欲望聖慈恢大度﹐明遠略﹐詔輔臣計司﹐博盡論議﹐量入而用﹐量用而取﹐可蠲者蠲﹐可省者省。富藏於民﹐何異府庫﹐果有非常﹐孰不樂輸以報君父淪肌浹髓之恩哉。若有事之時﹐旣竭其財矣。幸而無事﹐又曰儲積以爲他日之備也。𨿽恢復中原﹐又將曰邊境日廣矣﹐屯戍日眾矣。則斯民困獘﹐何時而已耶。瀆犯天威﹐罪當萬死﹐惟陛下裁赦。取進止。除修史上殿札子臣伏見眞宗皇帝至道三年冬修。太宗實錄。至明年咸平元年八月而畢﹐甫九閱月。修書者﹐錢若水。柴成務。宗度。吳淵。楊億五人而已。書成﹐又詔重修。太祖實錄。至明年六月而畢﹐亦甫九閱月。修書者﹐王元之。梁灝。趙安仁。李宗諤四人而已。臣竊考之﹐太祖討澤潞﹐取揚州﹐平吳滅蜀﹐定荊楚﹐下五嶺﹐太宗撫有吳越﹐蕩定汾晉﹐用師薊門﹐問罪夏臺﹐皆大舉動。業廣事叢﹐議論煩委﹐兵機戎政﹐攻守饋餉﹐功罪黜陟之事﹐可謂夥矣。至於制禮作樂﹐明刑治歷﹐修廢官﹐舉墜典﹐革五季之獘﹐復漢唐之盛﹐側席求治﹐可謂勤矣。宜其摹寫日月﹐形容造化﹐𨿽累歲不成。而奏書之速﹐不淹三時﹐上足以慰羹墻之思﹐下足以厭薦紳之望﹐非獨此數人者畢精竭思之力也。意者當時命令重﹐刑賞必﹐尊君體國之俗成﹐凡史官糸由繹之所須者﹐上則中書密院﹐下則百司庶府﹐以至四方萬里郡國之遠﹐重編累牘﹐如水赴海﹐源源而集。然後以耳目所接﹐察隧碑行述之諛辭﹐以眾論所存﹐刊野史小說之謬妄﹐取天下之公﹐去一家之私﹐而史成矣。九閱月而奏書﹐臣誠未見其爲速也。臣乞身累年﹐忽蒙聖恩﹐起之山澤之間﹐使與聞大典﹐旣不累以他職﹐又特寬其朝謁﹐責委之意可謂重矣。然臣之愚慮有欲陳者﹐未敢遽以仰瀆天聽﹐而略具梗槪於前﹐欲乞聖慈明詔大臣﹐俟臣供職﹐有所陳請﹐擇其可者﹐出自朝廷主張施行。如臣不能自力﹐曠職守﹐負聖知﹐則竄殛之刑﹐所不敢避。取進止。乞致仕札子三首一

臣輒冒重誅﹐仰幹洪造。伏念臣生逢千載﹐仕歷四朝﹐晚蒙旒扆之知﹐爰錫弓旌之召。濫司汗簡﹐擢長仙蓬﹐曾未幾時﹐亟躋近列。𨿽願輸於塵露﹐顧已迫於桑楡。記問荒疏﹐文辭衰退﹐重負夜行之責﹐難貪晝接之榮。又況與奏成書﹐獲經睿覽。時則可矣﹐敢少緩於控陳。天實臨之﹐冀俯從於懇款。伏望聖慈許臣守本官職﹐依前致仕。二

臣近羒實錄院進書已畢﹐具奏乞守本官職﹐依前致仕。準尙書省札子﹐奉聖旨不允者。伏念臣學羒病廢﹐志與年衰﹐步蹇弗支﹐發存無幾。出入鵷行之內﹐惕然有面見於面顏。追參豹尾之間﹐觀者亦爲之指目。豈容冒昧﹐久竊寵榮。敢幹咫尺之威﹐洊貢再三之請。萬簽黃卷﹐悵已負於初心。十具烏犍﹐冀獲安於故里。伏望聖慈﹐特賜開允。三

臣輒傾愚懇﹐仰達聖聰。伏念臣衰悴餘齡﹐已開九秩。遭逢盛際﹐逮事四朝。擢置周行﹐初出髙皇之獨斷。進登法從﹐晚蒙陛下之異知。朝歲彊顏﹐秋毫無補﹐及瀝乞身之請﹐更蒙優老之除。久此叨塵﹐豈勝危懼。𨿽天地之恩未報﹐而犬馬之力已窮。杜曲桑麻﹐倘遂扶犁之初願。灞橋風雪﹐更尋策蹇之舊遊。誓教訓於子孫﹐用報酬於君父。伏望聖慈許臣守本官職致仕。文集卷五奏狀八首天申節進奉銀狀效頌祝於萬年﹐適逢盛際。備貢輸於九牧﹐敢竭微誠。前件銀﹐祗率典章﹐獲參包篚大庭旅百﹐愧非梯山航海之琛。神嶽呼三﹐但切就日望云之意辭免賜出身狀二首一

準尙書省札子﹐奉聖旨﹐賜進士出身者。孤遠小臣﹐比蒙召對﹐從容移刻﹐褒稱訓諭﹐至於再三。仰惟天地父母之恩﹐固當誓死圖報。惟是科名之賜﹐近歲以來﹐少有此比﹐不試而與﹐尢爲異恩﹐揣分量材﹐實難忝冒。欲望敷奏﹐特賜追寢﹐以安冗散之分二近蒙恩賜進士出身﹐嘗具狀乞行追寢。以謂科名之賜﹐近歲以來﹐少有此比﹐不試而與﹐尢爲異恩﹐揣分量材﹐實難忝冒。今月六日﹐準尙書省札子﹐奉聖旨﹐不許辭免。螻蟻至微﹐曲煩申諭。雷霆在上﹐其敢飾辭。然義有未安﹐若不自列﹐彊顏冒寵﹐獲罪愈大蓋特賜科名﹐𨿽有故事﹐必得非常之人﹐乃副非常之舉﹐甚非所以重儒科。杜幸門也。重念某一介疏賤﹐行能無取﹐比蒙召對﹐面加訓獎﹐退而感激﹐至於涕泗。今者但使獲安冗散之分﹐以效尺寸之勞﹐則於上報主恩﹐不敢憚死條對狀準今月六日詔書節文﹐令侍從臺諫取當今獘事﹐悉意以聞﹐退率其屬﹐極言毋諱。臣恭依詔旨﹐條具下項。一。有國之法﹐當防其微。人臣之戒﹐尢在於逼。異姓封王﹐逼之尢者也。蓋封王始於漢初﹐天下未定﹐權宜之制。然韓。彭。英。盧﹐皆以此敗﹐漢亦幾至大亂。遂與羣臣盟曰。非劉氏不王。後世懲創其失﹐魏。晉。隋。唐﹐皆起艸昧﹐有天下﹐豈無功臣﹐止於公侯而已。國初﹐趙普有社稷大功﹐亦未嘗生加王爵也。唐將封王﹐始於安祿山﹐而本朝則始於童貫。此豈可法。而比年以來﹐寖以爲常﹐識者莫不憂之。欲乞聖慈明詔有司﹐自今非宗室外家﹐𨿽實有勛勞﹐毋得輒加王爵。藏之金匱﹐副在有司﹐永爲甲令﹐實宗社無疆之福。一。伏見比來朝廷間遣小臣幹辦於外﹐旣銜專命﹐又無統屬﹐造作威福﹐矜詫事權﹐所在騷然﹐理有必致。如措置酒坊﹐招捕海賊﹐未有毫髮成效﹐而擾害之事﹐已饜滿聞聽。則此事害多利少﹐可以無疑。若以輕君命。失國體言之﹐則𨿽有厚利﹐亦不可行。臣謂如此二事之類﹐止當專委戶部長貳。轉運司及安撫使。提點刑獄措畫。如其不職﹐自有典憲﹐誠不足一一上煩聖慮。昔祖宗置走馬承受﹐本欲便於奏報耳﹐而小人恃勢﹐日增歲長。及攺稱廉訪使者﹐則監司帥守反出其下﹐敗亂四方﹐危及社稷﹐實走馬承受之末流也。可不畏哉。此事乞陛下與輔臣長慮遠計﹐亟行廢罷。若止如近日攺易其人﹐及令聽安撫使節制之類﹐根本未除﹐終必爲害。若朝廷或有大事﹐勢須遣使﹐卽乞於廷臣中遴選材望﹐庶兒不負任使﹐不啟獘端﹐實天下之幸。一。自古有國﹐設官分職﹐非獨下不得僭上﹐上亦不得侵下﹐所以正名分也。公師之官﹐將相之位﹐人臣之至貴﹐天子所尊禮﹐非百官有司比也。方宣和間﹐王黼以太宰而行應奉司﹐蔡攸以三孤而直保和殿﹐紊亂之事﹐遂爲禍萌。中興以來﹐所宜痛革。而頃者遂有以師傅而領殿前都指揮使者﹐天下固已怪矣。近復有以太尉而領睸門事者。睸門﹐古之中涓﹐太尉服章班列﹐蓋視二府﹐瀆亂名器﹐莫此爲甚。欲乞聖慈詔輔臣議之﹐例加訂正﹐著爲定制﹐亦革獘所當先也。一。伏睹詔書委監司條具部內知州治行﹐仰見陛下撫卹百姓欲使各安田裏之意。然臣竊謂惟賢乃可以知賢﹐而無瑕者乃可以議人。不審今之監司皆已賢乎﹐若猶未也﹐旦夕臧否來上﹐而按行黜陟﹐無乃未可乎。𨿽使諫官禦史劾奏其不當者﹐然人之識見﹐自有分限﹐若本無才智﹐又無學術﹐乃使品藻賢否﹐而劾其不當﹐是猶彊盲者使察秋毫﹐而責其不見也。臣欲望聖慈令三省具諸路監司姓名﹐精加討論﹐其不足當委寄者﹐例皆別與差遣﹐選有才智學術之士代之。則前日之詔不爲空文﹐旣一淸監司之選﹐又審知郡守之政﹐實今日先務也。一。伏睹律文﹐罪𨿽甚重﹐不過處斬。蓋以身首異處﹐自是極刑﹐懲惡之方﹐何以加此。五季多故﹐以常法爲不足﹐於是始於法外特置淩遲一條。肌肉已盡﹐而气息未絕。肝心聯絡﹐而視聽猶存。感傷至和﹐虧損仁政﹐實非聖世所宜遵也。議者習熟見聞﹐以爲當然﹐乃謂如支解人者﹐非淩遲無以報之。臣謂不然﹐若支解人者必報以淩遲﹐則盜賊蓋有滅人之族者矣﹐蓋有發人之丘墓者矣﹐則亦將滅其族發其丘墓以報之乎。國家之法﹐柰何必欲稱盜賊之殘忍哉。若謂斬首不足禁姦﹐則臣亦有以折之。昔三代以來用肉刑﹐而隋唐之法杖背﹐當時必亦謂非肉刑杖背不足禁姦矣。及漢文帝。唐太宗一日除之﹐而犯法者乃益稀少﹐幾致刑措。仁之爲效﹐如此其昭昭也。欲望聖慈特命有司除淩遲之刑﹐以明陛下至仁之心﹐以增國家太平之福﹐臣不勝至願。一。臣恭以陛下仁心惻怛﹐聖澤深廣﹐四方萬里之遠﹐昆虫艸木之微﹐生成長養﹐惟恐或傷。近者天下奏獄﹐𨿽盜賊姦蠹﹐罪狀已明﹐一毫可寬﹐悉蒙原減﹐豈有無辜就刑而不加卹者。臣是以不量疏賤﹐敢昧死有請。夫宦侍之臣﹐自古所有﹐然晚唐以來﹐始進養子。童幼何罪﹐橫罹刀鋸。古制宮刑之慘﹐才下大辟一等﹐是𨿽顯有負犯﹐猶在所矜﹐而況於童幼乎。向使宿衛不足﹐供奉闕人﹐暫開禁防﹐尙爲有說。今道路之言﹐咸謂員已倍冗﹐司局皆溢﹐而日增歲加﹐未聞限止﹐誠恐非陛下愛人卹物蕃育羣生之意也。臣伏睹太祖皇帝開寶四年﹐詔內侍官年三十無養父﹐聽養一子﹐並以名上宣徽院﹐違者抵死。眞宗皇帝咸平中﹐復申前詔。仁宗皇帝嘉祐四年﹐又詔入內內侍省權罷進養子。三聖詔令﹐炳如丹靑﹐遵而行之﹐實在陛下。且方今聖政日新﹐入無苑囿之觀﹐出無逸遊之好﹐諸軍無承受﹐諸路無走馬﹐中人所領﹐不過兩宮掃除之職而已。顧久弛成憲﹐以從其私﹐干犯至和﹐虧損仁政﹐臣𨿽甚愚﹐猶知其不可也。伏惟聖慈少畱聽焉。一。自古盜賊之興﹐若止因水旱饑饉﹐迫於寒餓﹐嘯聚攻劫﹐則措置有方﹐便可撫定﹐必不能大爲朝廷之憂。惟是妖幻邪人﹐平時誑惑良民﹐結連素定﹐待時而發﹐則其爲害﹐未易可測。伏羒此色人處處皆有﹐淮南謂之二礻會子﹐兩浙謂之牟尼教﹐江東謂之四果﹐江西謂之金剛禪﹐福建謂之明教。揭諦齋之類﹐名號不一﹐明教尢甚。至有秀才吏人軍兵亦相傳習﹐其神號曰明使。又有肉佛。骨佛。血佛等號﹐白衣烏帽﹐所在成社。僞經妖像﹐至於刻版流布﹐假借政和中道官程若淸等爲校勘﹐福州知州黃裳爲監雕。以祭祖考爲引鬼﹐永絕血食﹐以溺爲法水﹐用以沐浴。其他妖濫﹐未易槪舉。燒乳香﹐則乳香爲之貴。食菌蕈﹐則菌蕈爲之貴。更相結習﹐有同膠漆。萬一竊發﹐可爲寒心。漢之張角﹐晉之孫恩﹐近歲之方臘﹐皆是類也。欲乞朝廷戒敕監司守臣﹐常切覺察﹐有犯於有司者﹐必正典刑﹐毋得以習不根經教之文﹐例行闊略。仍多張曉示﹐見今傳習者﹐限一月﹐聽賫經像衣帽赴官自首﹐與原其罪。限滿﹐重立賞﹐許人告捕。其經文印版﹐令州縣根尋﹐日下焚毀。仍立法﹐凡爲人圖畫妖像及傳寫刊印明教等妖妄經文者﹐並從徒一年論罪。庶可陰消異時竊發之患。奏筠州反坐百姓陳彥通訴人吏冒役狀臣近因民間詞訴﹐勘會到本路筠州百姓陳彥通﹐因訴事夾帶﹐稱髙安縣押錄陳諒﹐經兩次徒杖罪斷罷﹐不合冒役事。其本州於淳熙六年十月內﹐以爲陳彥通所論冒役不實﹐遂引用乾道六年八月二日臣僚陳請妄訴冒役科反坐刑名﹐仍引在法諸州縣公人曾因犯罪勒停﹐放罷編配﹐再行投募充役者﹐許人告。諸州縣收敍公人於令格有違者﹐徒二年。公人依法不該收敍﹐而隱落過犯或攺易姓名別行投募者﹐準此﹐將百姓陳彥通決脊杖十三。臣竊詳反坐之法﹐本謂如告人放火﹐而實不曾放火。告人殺人﹐而實不曾殺人﹐誣諂善良﹐情理重害﹐故反其所坐。然有司亦不敢卽行﹐多具情法﹐奏取聖裁。今愚民無知﹐方其爲姦胥猾吏之所屈抑﹐中懷冤憤﹐訴之於官。但聞某人曾以罪勒罷﹐又有許告指揮﹐則遂於狀內夾帶冒役之語。村野小民﹐何由身入官府﹐親見案牘﹐小有差誤﹐亦當末減﹐以通下情。縱使州郡欲治其虛妄驀越之類﹐亦自有見行條法﹐笞四十至杖八十極矣﹐與反坐之法有何干涉。若一言及吏人冒役﹐便可捃摭﹐置之徒罪﹐則百姓被苦﹐豈復敢訴。吏何其幸﹐民何其不幸也。自昔善爲政者﹐莫不嚴於馭吏﹐厚於愛民。今乃反之﹐事屬倒置。兼見今諸處冒役吏人﹐𨿽究見是實﹐亦不過從杖罪科斷罷役而已﹐未有卽置之徒罪者。豈有百姓訴吏人冒役﹐卻決脊杖之理。臣本欲卽按治筠州官吏﹐又羒有上件乾道六年八月二日臣僚陳請到指揮﹐顯見因此陳請﹐致得州郡憑借﹐用法深刻。臣蒙恩遣使一路﹐出自聖知拔擢﹐苟有所見﹐不敢隱默﹐欲望聖慈﹐更賜詳酌。如以臣所奏爲然﹐卽乞特降睿旨﹐寢罷乾道六年八月二日因臣僚陳請所降指揮﹐庶使百姓不致枉被深重刑責。且下情獲通﹐胥吏稍有畏憚﹐天下幸甚。除寶謨閣待制舉曾黯自代狀準令﹐侍從授告訖﹐限三日內舉官一員充自代者。右臣伏睹從政郎總領淮東軍馬錢糧所準備差遣曾黯﹐克承家學﹐早取世科﹐操行可稱﹐文詞有法。臣實不如﹐舉以自代。辭免轉太中大夫狀中大夫充寶謨閣待制提舉江州太平興國宮陸某狀奏﹐臣以修進兩朝實錄﹐今月二十三日伏準告命授臣太中大夫﹐依前充寶謨閣待制。提舉江州太平興國宮者。序進一階﹐𨿽循故事。擢登四品﹐實出殊私。勞薄賞酉農﹐人微恩重。而況臣遭逢頗異﹐涉歷浸深﹐四朝嘗綴於廷紳﹐八十更持於從橐。惟寵光之永絕﹐庶視息之少延。敢控愚衷﹐冀回鴻造。薦舉人材狀太中大夫充寶謨閣待制致仕臣陸某﹐近承紹興府牒﹐備承尙書吏部符﹐準都省札子﹐奉聖旨節文﹐令前侍從各舉人材三兩人。臣爲已致仕累年﹐竊慮與在外侍從見任藩郡及宮觀人事體不同﹐遂具申審。今準都省札子﹐照得寶謨閣待制致仕兪澄薦舉萬夢實等訖札送臣照會者。臣切見宣教郎知臨安府臨安縣鞏丰﹐材識超卓﹐文辭宏贍。從政郎前隨州州學教授王田﹐學問淹貫﹐議論開敏。以上並可備文字之職。文林郎監潭州南嶽廟趙蕃﹐力學好修﹐杜門自守﹐入仕以來﹐惟就祠祿﹐今已數任﹐若將終身。或蒙朝廷稍加識拔﹐足以爲靜退之勸﹐抑躁競之風﹐於聖時不爲無補。如或不如所舉﹐甘坐責罰。文集卷六啟十二首謝解啟倦遊場屋﹐分已歸耕。首置賢書﹐出於過聽。得非其分﹐榮不蓋慚。伏念某行己迂疏﹐稟資窮薄。生逢聖代﹐豈願老於漁樵。性嗜古文﹐了不通於世俗。因息四方之志﹐專爲一壑之謀。比遊都城﹐適睹明詔﹐復踴躍而自獻﹐信習气之難除﹐內負初心﹐外慚舊友。然而廢放已久﹐盡忘科舉之章程。得失旣輕﹐頗有山林之气象。譬之進昌歜於玉食﹐陳侏儒於燕朝﹐方以怪而見珍﹐故𨿽朴而不廢。恭惟某官行爲世表﹐經爲人師。早學長安﹐識子云之奇字。晚遊吳會﹐得中郎之異書。心術正而無邪﹐文章簡而有法﹐憤雕虫之積獘﹐疑艸野之可收﹐遂致庸虛﹐輒先豪俊。自知不稱﹐敢辭同進之爭名。所懼流言﹐竊謂主司之好異。其爲愧悚﹐實倍尋常賀臺州曾直閣啟恭審寵辭使節﹐移鎭便藩。上待老成﹐惟恐弗當其意。士聞靜退﹐自消競進之心。凡有識知﹐誰不歡喜。恭惟某官淵乎似道﹐淸而有容。古學名家﹐郁爲諸儒之領袖。髙文擅世﹐坐還兩漢之風流。早踐淸華﹐屢當要劇。民依愷悌之政﹐吏畏道徳之威﹐不言而令已行﹐寡欲而人自化﹐好直無矯枉之過﹐爲善無近名之嫌。歷考平生﹐追配古人而奚愧。中更俗吏﹐益知儒者之有功。比由眞館之宴閒﹐起奉外臺之委寄﹐翔而後集﹐泛然敢辭。子房避三萬戶之封﹐曼容至六百石而去。當羑爲之太息﹐舉朝仰其髙風﹐故擇名邦﹐示優耆徳。然而公議所屬﹐久安實難﹐第恐賜環之來﹐弗容坐席之暖。某早嘗問道﹐晚益受知。春服方成﹐悵又違於師範。郡齋猶冷﹐冀深衛於生經賀曾祕監啟恭審趣登文陛﹐進冠蘭臺。簡冊光華﹐孰謂太平之無象。薦紳嘆息﹐共欣大老之來歸誠爲中外之榮觀﹐非復門闌之私慶。竊嘗聞諸耆舊﹐昔在祖宗﹐朝有道徳魁偉之臣﹐士鄙刑名功利之學﹐政術旣斥夫卑陋﹐國勢自極於尊安。豈惟右文飾治之方﹐是亦折衝消萌之要。至於主盟儒道﹐典領書林﹐必求名勝之宗﹐尢極淸華之選。不圖近歲﹐頓異前規。老吏亦驚﹐玆豈膏粱之地。遺編何罪﹐至遭鋒鏑之腥。廷範之污淸流﹐哥奴之非時望﹐較之於此﹐誠何足言。天未墜於斯文﹐上眷求於舊徳。恭惟某官﹐文貴乎道﹐气合於神﹐學稽古以知天﹐心集虛而應物。舊聞入洛之盛事﹐疑於古人。追數過江之諸賢﹐屹然獨在。𨿽身居湖海之遠﹐而名滿覆載之間。友化人而遊帝居﹐顧肯復求於外物。登泰山而小天下﹐蓋嘗俯陋於諸儒。昨者法宮決事之初﹐起於琳館燕居之際﹐力歸使節﹐自乞守符。觀其勇退於急流﹐眞若無意於斯世﹐迫功名之不赦﹐凜風節之愈髙。姑復領袖館閣之遊﹐行卽幾杖廟堂之上。某自惟幸會﹐最辱知憐。識度關之云﹐距今十載。從浴沂之樂﹐終後諸生。孤蹤愈遠於師門﹐精意空馳於夢想。賀謝提舉啟伏審顯膺帝制﹐起擁使華。𨿽輿論歉然﹐謂未究大賢之蘊。然用人如此﹐誰不知公道之行。恭惟某官﹐躬眞獨簡貴之資﹐蘊篤實誠明之學﹐早並遊於洛下﹐晚獨步於江東﹐談笑多聞﹐文章爾雅。履常應變﹐𨿽與時而偕行。據古守經﹐蓋絕世而獨立。風采聞於天下﹐勞烈簡於上心。自去淸班﹐久安眞館。付功名於昨夢﹐若無意然。顧富貴之迫人﹐恐不免耳。迨法宮之決事﹐付便郡以優賢﹐曾未逾年﹐已聞報政﹐入膺三接之寵﹐出臨千里之畿。明詔始傳﹐吾黨相慶﹐以謂名流之施設﹐當有前輩之規摹。班超之策平平﹐陽城之考下下﹐至於俗吏﹐乃求奇功。所願一洗簿書之塵﹐庶幾少稱臺閣之望。此自明公之所及﹐豈須賤子之具陳。冒瀆之深﹐慚惶無措。賀禮部曾侍郎啟恭審顯奉制書﹐進司邦禮。所養旣厚﹐萬鐘亦何足言。眾望所歸﹐九遷猶以爲緩。惟是老成之用﹐式昭至治之符﹐凡有識知﹐誰不歡喜。竊考六官之制﹐本皆三代之餘。惟宗伯之淸華﹐極近臣之遴選。誠使此地常得其人﹐則朝廷日尊﹐自弭未形之患。論議守正﹐亦折羣邪之萌。一昨多艱﹐寖忘大體。刑名錢谷﹐獨號劇曹。文物典常﹐僅同虛器。蓋道由時而升降﹐官以人而重輕﹐苟凡材非據於其間﹐則舊章何恃而不廢。孰謂斯文之幸﹐復聞公議之伸。恭惟某官直哉惟淸﹐淵乎似道﹐心至虛而善應﹐名弗求而愈髙。糸由繹六經﹐推明上世之絕學。度越兩漢﹐追配先秦之古文。早並遊於洛中﹐晚獨步於江左﹐人誦其徳﹐家有其書。使少貶於諸公﹐已亟升於華貫。顧久幽而彌厲﹐凜自信之不回。上屢興見晚之嗟﹐公猶懷勇退之志﹐勉收功業於無復意之後﹐起踐富貴於不得已之餘。黃髮皤然﹐徳容穆若。昔者慶曆之盛﹐側席而致眾賢。元祐之初﹐加璧而聘諸老。今玆盛事﹐可謂無慚。然猶漸進於省中﹐未足大慰於天下。竊謂徳齒之貴﹐宜登師保之崇﹐入則幾杖三雍之間﹐出則捲繡百工之上。使勛貴斂衽﹐畏楊綰之淸。朝野洗心﹐化毛公之儉。紀話言於竹帛﹐肖形像於丹靑。垂之無窮﹐然後爲稱。某頃陶善誘﹐嘗辱異知。𨿽借勢於王公大人﹐非迂愚之敢及。惟侍坐於先生長者﹐尙夢寐之不忘。逖聞綸紼之傳﹐獨阻門闌之慶。仰懷曩遇﹐不勝下情。賀辛給事啟恭審光奉制書﹐就升巨鎭。用人惟己﹐上方詢事而考言。知我其天﹐公豈枉尋而直尺。世不容而何病﹐道有命而後行。𨿽殿藩猶屈於經綸﹐然親擢益知於眷注。縉紳頌嘆﹐道路歡欣。伏聞先王相我後人﹐上天爲生賢佐﹐若時大任之降﹐將啟非常之元。故必雍容回翔﹐以養其康濟之才。排擯斥疏﹐以積夫邇遐之望。遺之險艱以勵其志﹐待之耆老以全其能。周公居東﹐歸相成王之善治。謝傅髙臥﹐晚爲江表之宗臣。勛名卒至於偉然﹐物理殆非於偶爾。恭惟某官气守剛大﹐性資方嚴。其在朝廷﹐有金玉王度之益。其位嶽牧﹐有股肱帝室之勞。指朋黨於蔽蒙膠漆之時﹐發姦蠹於潛伏機牙之始﹐庭叱義府﹐面折公孫﹐可否一語而不移﹐利害十年而後驗。人服其識﹐家誦其言。皓首來朝﹐方共推於宿望。丹心自信﹐寧少貶於諸公。洗鄙夫患失之風﹐增善類敢言之气﹐俯仰無愧﹐進退兩髙。不可誣者忠邪之情﹐不可掩者是非之實﹐出守未幾﹐見思已深。惟是謀帥之難﹐孰先舊徳之舉。然而方政機之虛席﹐宜召節之在途﹐開慰斯民﹐始自今日。某迂愚不肖﹐窮薄多奇﹐𨿽道徳初心之已非﹐猶節義大閒之可勉。側聞休命﹐深激懦衷﹐輒忘奏記之狂﹐蓋出執鞭之慕。仰祈閎量﹐曲貸嚴誅。答福州察推啟識面卜鄰﹐固常懷於鄙志。杜門掃軌﹐殊未接於英遊。於此相逢﹐慨然永嘆。恭惟某官城南舊望﹐江左名流﹐髙韻照人﹐淸言絕俗。過眼不再﹐眞讀五車之書。落筆可驚﹐倒流三峽之水。豈有如公之人物﹐猶令隨牒於海邦。政恐驛召之行﹐弗容席暖之久。某奔馳斗粟﹐流落二年﹐久親柱後之惠文﹐髙束牀頭之。周易。政須名理之語﹐一洗簿書之塵。賀何正言除左司諫啟恭聞親詔﹐登用大賢﹐以白首魁偉之臣﹐膺明時諫諍之任﹐善類相慶﹐公道遂行。竊以逆指犯顏﹐人疑於甚難﹐而君子謂之易。盛朝治世﹐眾安於無事﹐而識者以爲憂。然非身居獻替之官﹐與夫素著中外之望﹐𨿽抱此識﹐何自而言。邈乎太平之難逢﹐考之前史而可見。以正人遺聖主﹐實惟祖宗敷佑之心。而公議在朝廷﹐豈非廟社無疆之福。恭惟某官心潛百聖﹐學貫羣經。老成之風﹐師表一世。直養之气﹐充塞兩儀。立朝寬大而持平﹐論事雍容而守正。虛舟觸物﹐此自信其無心。怒髮衝冠﹐彼安知夫有體。居多聖政之助﹐始明儒者之功﹐非獨誠僞不可以欺﹐要之忠邪久而自判。上眷旣厚﹐人望又歸﹐遂當登四輔之聯﹐豈久置七人之列。某頃以朴學﹐嘗預諸生。𨿽在泥塗﹐猶是門闌之舊物。竟無名第﹐亦竊場屋之虛聲。敢俟明公勛業之成﹐勉繼輿人歌頌之作。不足爲報﹐姑盡此心。賀湯丞相啟恭審顯膺典冊﹐進冠公臺。廷告未終﹐搢紳相慶。郵傳所及﹐夷夏歸心。煥君臣嘉會之逢﹐侈廟社無疆之福。恭惟某官民之先覺﹐國之宗臣﹐精義探系表之微﹐英辭鼓天下之動。至誠貫日﹐歷萬變而志意愈堅。屹立如山﹐決大事而喜慍不見。一昨力辭重任之降﹐屈居次輔之聯﹐三年有成﹐九功惟敍﹐方當詔令之誕布﹐孰測謀謨之所從。凡有大政事之慰斯民﹐咸曰右丞相之告於上。𨿽家置一喙以頌徳﹐士予千金而示恩﹐竊揆其情﹐未至於此。蓋廟堂之寄﹐代天而理物。帷幄之算﹐經遠而折衝。平居用小大之材﹐欲其披肝膽以自盡一旦付疆場之事﹐欲其捐性命而不辭。自非有以素服眾心﹐則將誰與共濟大業。晉文側席於子玉﹐回紇下拜於汾陽。王商以忠謇立朝﹐則單於不敢仰視。平津以媕婀充位﹐則淮南謂若發蒙。自昔論世之盛衰﹐莫如置相之當否。譬猶震風淩雨之動地﹐夏屋愈安。鴻流巨之稽天﹐方舟獨濟。人望所屬﹐國體自尊。今者大明弼亮之勛﹐正席辯章之任。守文致理﹐將見隆古極治之時。應變制宜﹐必有仁人無敵之勇。聖主以此屬元輔﹐學者以此望眞儒﹐行或使之﹐天所命也。某猥以孤遠﹐辱在記憐。如其少逭衣食之憂﹐猶能頌中興之盛徳。必也遂老江湖之外﹐亦自號太平之幸民。窮達皆出於恩私﹐生死不忘於報稱。除刪定官謝丞相啟收置鈞陶﹐固已逾於素望。責功鉛槧﹐仍俾效其寸長。神觀頓還﹐塵埃一洗﹐欲敍丹衷之感﹐不知危涕之橫。伏念某獨學寡聞﹐倦遊不遂。瀾翻記誦﹐愧口耳之徒勞。跌宕文辭﹐顧雕虫而自笑。低回久矣﹐感嘆淒然。使有一人之見知﹐亦勝終身之不遇。然而稟資至薄﹐與世寡諧﹐在鄕閭則裏胥亭長之所叱訶﹐仕州縣則書佐鈴下之所蹈藉﹐聲名湮晦﹐衣食空無﹐方所向而輒窮﹐已分甘於永棄。侵尋末路﹐邂逅殊私﹐招之於眾人鄙遠之餘﹐挈之於半世浮沈之後﹐旣賞音於一旦﹐又誦句於諸公。豈料前史之美談﹐乃獲此身之親見。玆蓋伏遇某官斯民先覺﹐吾道宗師。大學誠明﹐上下同流於天地。至仁溥博﹐遠近一視於華夷。和气行禮樂之間﹐治道出政刑之外﹐惟公故無所不取﹐惟大故無所不容﹐訖令頑鈍之資﹐亦預甄收之數。重念某家世儒學﹐非有旂常鐘鼎之勛。交友漁樵﹐又無金張許史之助。特羒薄技﹐獲齒諸生﹐形顧影以知歸﹐口語心而誓報。死而後已﹐天實臨之。謝內翰啟來自遠方﹐驟參要局。知其愛閒而多病﹐故爲湔俗吏之塵。勇於悼屈而哀窮﹐故使污淸流之末。繄禁近吹噓之過﹐蒙廟堂選拔之優﹐俯仰以思﹐愧懼交至。伏念某讀書有限﹐識字不多﹐歲月供簿領之勞﹐衣食奪山林之志﹐窮𨿽已甚﹐狂不自懲。性本懦孱﹐輒妄希於骨鯁。仕由資蔭﹐乃深惡於膏粱。坐此湮厄而莫收﹐未忍依違而少貶﹐比遊輦轂﹐久困氛埃。望見車騎之雍容﹐傳誦文章之閎麗﹐不勝慕向﹐求備使令﹐門墻才許其一登﹐聲價已增於十倍。夫富貴外物﹐惟事賢可謂至榮。父子𨿽親﹐然相知猶或不盡。曾是疏遠至孤之迹﹐又無瓖奇可喜之能﹐不自省其何由﹐乃遽叨於斯遇。非常之幸﹐從古罕聞。此蓋伏遇某官自明而誠﹐養气以直﹐行著四方之防範﹐文專一代之統盟。勤於教人﹐務傳聖師之道廣於求士﹐用報睿主之知。豈謂孤生﹐亦蒙至意。稱於天下曰知己﹐誰復間然。𨿽使古人而復生﹐未易當此。惟誓堅於名節﹐庶不辱於恩私。謝諫議啟來自遠方﹐驟參要局。因書生鉛槧之業﹐使效尺寸之長。脫俗吏簿領之煩﹐曲從疏野之性。倘非恩舊﹐每賜揄揚。自顧缺然﹐何以得此。伏念某讀書有限﹐識字不多﹐歲月供道路之勞﹐衣食奪山林之志﹐窮𨿽已甚﹐狂不自懲。林本懦庸﹐輒妄希於骨鯁。仕由資蔭﹐乃深嫉於膏粱。眾惡所叢﹐孤生餘幾。自頃並遊於場屋﹐亦嘗辱遇於宗師﹐徒竊虛聲﹐莫酬眞賞﹐一斥遂甘於蹭蹬﹐殘年絕望於騫騰。此在常情﹐所宜顯棄﹐豈謂並容之度﹐未移宿昔之私。旣許瞻君子盛徳之容﹐淵乎似道。又使知大人接物之際﹐歡然有恩。訖致庸虛﹐誤蒙甄錄。此蓋伏遇某官養气以直﹐自誠而明。大學。中庸。發揮千歲之旨。生民。淸廟。主盟一代之文。吾道由此而復傳﹐善人有恃而不恐﹐施及區區之舊物﹐不忘眷眷之深情。求粗稱於門墻﹐惟益堅於名節。死而後已﹐天實臨之。文集卷七啟十六首謝曾侍郎啟結綬彈冠﹐旣過尋常之望。懷鉛抱槧﹐獲輸尺寸之長。永言卵翼之恩﹐忽焉涕淚之集伏念某讀書有限﹐與世無羒﹐吟。梁甫。於艸廬﹐倒天吳於短褐。借助於金張許史﹐旣家世之不爲。從事於米鹽簿書﹐又生平之未學。一昨奔馳薄宦﹐流落殊方﹐土風頓異於中州﹐宿疾遽侵於壯歲﹐食有蛙蛇之異﹐醫無鍼石之良﹐凜然懷性命之憂﹐不暇計饑寒之迫。毀車殺馬﹐逝從此以徑歸。賣劍買牛﹐分餘生之永已。豈謂始終之不棄﹐俯憐緩急之誰投﹐出泥塗而濯淸風﹐披泉扃而起白骨。稱於天下曰知己﹐顧豈在於他門。𨿽使古人而復生﹐亦難勝於此賜。玆蓋伏遇某官盡心知性﹐惟道集虛﹐气塞天地之間﹐辭編。詩。書。之策授業解惑﹐務廣先師之傳。揚善進賢﹐用爲聖主之報。廣則或至於雜﹐恕則不責其全﹐是致庸虛﹐亦污題品。然而仰觀明公之勇退﹐每蹈前哲之難能﹐超軼絕塵﹐優遊卒歲。𨿽賢愚之甚遠﹐顧師慕之敢忘﹐誓當力戒它歧﹐益堅素守。禍福有命﹐豈其或置於胸中。名節倘全﹐是則不辱於門下。終期末路﹐可復斯言刪定官供職謝啟拔茅以徵﹐冒處淸流之末。及瓜而往﹐曾無累月之淹。恩重如山﹐感深至骨。伏以刑措不用﹐邈矣成康之隆。法家者流﹐肆於秦漢之際。以吏爲師﹐而先王之澤熄。以律爲書﹐而聖人之道微。是以鄙夫深文而不知還﹐儒者髙談而靡適用。惟我國家之制﹐克合古今之宜﹐置局而總以弼臣﹐拔材而列之官屬。必有遠關盛衰之法﹐以授有司。故非深達體要之人﹐不預此選。豈容懵甚﹐亦在數中。玆蓋伏遇某官學極誠明﹐才全經緯。道樞善應﹐萬變不外於吾心。仁風遠翔﹐庶物悉陶於和气。矜憐墜緒﹐收恰遺材﹐致玆流落之餘﹐被此生成之賜。某敢不討尋廢忘﹐激勵懦庸。念彼三尺法安出哉﹐要必通於古誼。否則一獄吏所決耳﹐尙奚取於諸生。冀收毫髮之勞﹐庶逃俯仰之愧賀黃樞密啟恭審顯膺制書﹐進貳樞府﹐威望之重﹐宗社所憑﹐天其相有永之圖﹐日以冀中興之治竊以朝廷之政﹐屬在帷幄之臣。方無事之時﹐雍容坐談﹐則夫人而皆可。應一旦之變﹐酬酢曲當﹐非有道者不能。歷觀昔人﹐蓋鮮全美。王導之襟量而學不至﹐徳裕之術略而器未優﹐故晉卒安於江東﹐唐莫追於正觀。有志之士﹐太息於斯。恭惟某官心正意誠﹐任重道遠﹐躬卓行於苟且自恕之俗﹐推絕學於散缺不全之經﹐凜然一家之言﹐發乎千載之。加之博極墳史﹐得興亡治亂之由。綜練典章﹐識沿革始終之際。气足以懾姦慝﹐明足以察忽微。其在掖垣﹐惟公議是達。其侍經幄﹐惟王道是陳。果由師錫之同﹐入總本兵之寄。然而方時多故﹐爲計實難。夷狄鴟張﹐肆猖狂不遜之語。邊障狼顧﹐懷震擾弗寧之心。東有淮江之衝﹐西有楚蜀之塞。降附踵至﹐人心𨿽歸而彊弱尙殊。踴躍請行﹐士气𨿽揚而勝負未決。堅壁保境﹐則曷慰後來之望。辟國復土﹐則又有兵連之虞。竊惟明公﹐素已處此。某頃聯官屬﹐獲侍燕居﹐每妄發其戇愚﹐輒誤蒙於許可。𨿽輟食竊憂於謀夏﹐而荷戈莫效於防秋。敢誓糜捐﹐以待驅策。除編修官謝丞相啟揆才無似﹐得祿已優﹐不知何取於聖時﹐顧使輒塵於淸選。旣難稱塞﹐但有慚惶。伏念某學術空疏﹐文詞朴拙。頃遊場屋﹐未能絕出於原夫。久返山林﹐但欲追酬於欸乃。至於手編簡冊﹐身綴鵷鸞﹐豈惟忘魏闕之心﹐固已息邯鄲之夢。敢圖一旦﹐輒越稠人﹐與聞國典之權輿﹐猥備樞廷之掾史。此蓋伏遇某官斯民先覺﹐盛世元臣﹐亮天以格物之誠﹐化俗用修身之道。𨿽江海至廣﹐固無待於細流。念燕雀兼容﹐亦何傷於大廈。故令濫進﹐以廣旁求。然而某天賦甚窮﹐自量尢審。層臺起於累土﹐𨿽深知獎拔之心。浮屠成於合尖﹐冀終遂迂愚之分。敢忘惕勵﹐用對陶成。謝參政啟揆才無似﹐得祿已優﹐不知何取於聖時﹐顧使輒塵於淸選。旣難稱塞﹐但有慚惶。伏念某至拙無能﹐下愚不肖。分章析句於蓬樞甕牖之下﹐學但慕於俚儒。娛憂紓悲於山巓水涯之勞﹐文不供於世用。比坐啼號之迫﹐浪爲衣食之謀。投檄無羒﹐彊顏可笑。橘逾淮而爲枳﹐竊自慨然。泥出井而作塵﹐望胡及此。手編簡冊﹐身綴鵷鸞﹐筆硯重尋﹐氛埃一洗。玆蓋伏遇某官至仁無間﹐大徳有容﹐文兼眾作而不以窮人﹐識髙一代而樂於成物。𨿽江海至廣﹐本無待於細流。念燕雀兼容﹐亦何傷於大廈。致玆久困﹐遂得少通。然而某天賦甚窮﹐自量尢審。層臺起於累土﹐𨿽深知獎拔之心。浮圖成於合尖﹐冀終遂迂愚之分。敢忘惕勵﹐用對陶成。謝賜出身啟明廷錫對﹐晨趨甲帳之嚴。親札疏恩﹐暮拜丙科之寵。感深涕隕﹐愧極汗流。竊以國家取士之方﹐固非一路。學者進身之始﹐又惡多歧。故祖宗非私於俊造之科﹐而公卿罕出於選舉之外。至膺特詔﹐尢號異人。頌詩足以配弦歌﹐則梅堯臣出於皇祐。文章足以垂竹帛﹐則王安國起於熙寧。或友朋借譽而不以爲私﹐或兄弟當途而莫之或議。厥由至當﹐故可無慚。如某者﹐才朴拙而無奇﹐學迂疏而寡要﹐自悲薄命﹐久擯名場﹐敢謂一朝﹐遂叨賜第﹐門外之袍立鵠。恍記少時。詔中之字如鴉。猶疑夢事﹐玆蓋伏遇某官股肱王室。領袖儒林﹐以謂設一目之羅。蓋非得雀之道。至於售千金之骨。抑明市駿之心﹐寧借妄庸以風四方。不忍拘攣而廢一士﹐某敢不討尋舊學。企慕前修﹐儒者之獘。勞而無功。誓少求於實效。聖君所行。卽是故事。將時得於遺材﹐敢仰賀公道之興。非獨敍私情之謝﹐答人賀賜第啟比對明廷。猥塵特舉﹐兩章控避。莫回天地之恩。一紙來臨。復拜友朋之賜﹐未知稱塞。積有慚惶﹐伏念某才本迂疏。識尢淺暗。頃遊場屋。首犯貴權。旣憎糠播之偶前。復惡瓦樞之輒巧﹐訟劉之下第。空辱公言。與李賀而爭名。幾成奇禍﹐敢期末路。復齒淸流﹐晨趨甲帳之嚴。暮拜丙科之寵﹐此蓋伏遇某官學窮遊夏。文媲卿云﹐槐花黃而並遊。每記帝城之舊。荔子丹而共醉。未忘閩嶺之歡﹐特假溢言。俾膺異選﹐千名記佛。𨿽叨學者之光榮。一日看花。寧復少年之意气﹐但懷感佩。未易敷陳﹐賀張都督啟恭審誕膺冊書。首冠樞府﹐運籌決帷幄之勝。遂定廟謨。假鉞督中外之軍。仍專閫寄﹐傳聞所逮。欣抃惟均﹐恭惟某官降命應期。自天生徳。許國本事親之孝。化民用克己之仁。早際聖神。徧居將相﹐書虞淵取日之績。恍若古人。詠東山零雨之詩。適當初政﹐屬邊烽之尙警。煩幕府之親臨﹐玄黃之篚爭歸。赤白之囊幾息﹐果洊膺於徽數。用卒究於宏規。仰惟列聖之恩。實被中原之俗﹐耕田鑿井。舉皆涵養之餘。寸地尺天。莫匪照臨之舊﹐豈無必取之長算。要在熟講而緩行﹐顧非明公。誰任斯事﹐不惟眾人引頸以歸責。固亦當羑虛心而仰成﹐某獲預執鞭。欣聞出糸孛﹐斗以南仁傑而已。知徳望之素尊。陜以東周公主之。宜勛名之益大﹐𨿽不敢紀殊尢於竹帛。尙或能被一二於弦歌﹐冒瀆之深。震惶無措﹐問候洪總領啟借勢於王公大人。夙懷志願。侍坐於先生長者。適有夤羒﹐仰偉度之兼容。撫孤蹤而知幸﹐伏念某至愚不肖。甚拙無能。一官初迫於饑寒。百慮更成於疾疢﹐綴鴛鷺會朝之列。自傷倦鶴之摧頹。望魚龍變化之途。獨類寒龜之藏縮﹐比求祠廟。歸掃丘墳。猶出佐於近藩。實大逾於素望﹐始終僥幸。進退慚惶﹐恭惟某官材擅國華。徳推世美﹐崇論谹議。質諸鬼神而不疑。大冊髙文。編之。詩。書。而無愧﹐歷風波並起之險。挺金石可開之誠﹐雍容回翔。而愈髙康濟之資。排擯斥疏。而彌積邇遐之望﹐天將降於大任。上惟圖於舊人﹐荷從橐於西淸。方俟論思之益。擁使旜於北固。猶煩道徳之威﹐某竊覬須臾。欽承約束﹐快威鳳景星之睹。幸孰過焉。辱髙山流水之知。倘其自此﹐答鈐轄啟列屬樞廷。自不安於淸選。佐州京峴。猶誤被於明恩﹐方修候問之恭。已拜緘縢之賜﹐情文甚寵﹐感愧兼深。伏惟某官冑出山西﹐書傳圯上。綠沈金鎖﹐𨿽勇略之無前。緩帶輕裘﹐亦風流而自命。玆膺帝眷﹐暫總兵符﹐遂容憔悴之餘﹐獲廁遊從之末。春容方麗﹐戎幕多閒﹐冀加衛於寢興﹐用大符於頌禱。問候葉通判啟列屬樞廷﹐自不安於淸選。佐州京峴﹐猶誤被於明恩。敢謂窮途﹐獲親耆徳。恭惟某官性資直諒﹐學術淵源。愷悌宜民﹐固已髙於治績。忠誠許國﹐曾未究於遠猷。行膺召節之嚴﹐趣上禁途之峻。𨿽仰觀翔翥﹐鳳凰方覽於徳輝。然猶幸須臾﹐虎鼠同稱於相屬。春容方麗﹐燕寢多閒﹐冀調興止之宜﹐用副傾依之素。答吳提宮啟伏蒙講修拜禮﹐惠示函書﹐溫乎其容若加親﹐粲然有文以相接。𨿽快景星之睹﹐終慚明月之投。伏惟某官華國英材﹐通家舊好﹐未嘗少貶於公卿勢位之地﹐顧乃獨厚於江湖憔悴之人。賣劍買牛﹐念卽歸於農畝。乘車戴笠﹐尙永記於交盟。賀葉提刑啟伏審顯奉璽書﹐攺臨畿服。坐於廟朝而施利澤﹐𨿽尙郁於遠猷。送以禮樂而有光華﹐實隆於睿眷。傳聞之始﹐開慰實深。恭惟某官學造宮庭﹐行尊防範﹐閎議兩朝之望﹐髙文百世之師。入踐掖垣﹐有斧藻聖謨之益。出乘使傳﹐有宣道王意之勞。周旋百爲﹐終始一節。鳳凰之翔千仞﹐𨿽瞻仰詠嘆之實同。虎豹之守九關﹐終排擯斥疏而莫進。竊惟大任之降﹐將啟非常之元﹐必使備歷於阻難﹐所以終成其器業。今者承邊鄙宿兵之後﹐加夏秋積潦之餘﹐疾癘相燻﹐流逋未止﹐憂軫上煩於宵旰﹐撫摩方屬於忠賢。伏聞親奉尺一之書﹐下慰億兆之望﹐坐席未暖﹐握節遽行。蓋將訪災沴之由﹐施寬平之政﹐挈之溝壑之內﹐厝諸衽席之安﹐老稚聚觀﹐感涕相屬。迨及嘉猷之告﹐宜膺共政之求。某久去門墻﹐疏箋牘。摳衣函丈﹐每懷問道之誠。負弩前驅﹐卽下望塵之拜。其爲欣抃﹐未易敷陳。賀呂知府啟恭審光膺中詔﹐洊畀左符﹐協於師言﹐出自上意。凡在部封之內﹐舉同抃舞之情。恭惟某官襟量恢閎﹐文辭卓偉。飛書走檄﹐名早震於華夷。仗節擁旄﹐功每書於竹帛。比屬邊烽之靜﹐力辭宮鑰之嚴。𨿽北闕之書﹐至於屢上。然東山之志﹐寧許遽從。果被睿知﹐復膺重寄。仁風穆若﹐方回比屋之春。威望凜然﹐先破巨姦之膽。某自欣末路﹐得附餘光。不汝疵瑕﹐固荷包荒之度。令公喜怒﹐敢招越分之尢。惟殫惕勵之誠﹐用對眷知之舊。上陳安撫啟佐州北固﹐麥甫及於再嘗。易地南昌﹐瓜未期而先代。𨿽千里困奔馳之役﹐幸一官托覆護之私。伏念某孤學背時﹐褊心忤物﹐方牽聯而少進﹐已恐懼而遽歸。偶充振鷺之廷﹐自知非稱。不失屠羊之肆﹐其又奚言。比自列於私嫌﹐遂再污於除目﹐始終僥幸﹐俯仰漸惶恭惟某官道極誠明﹐器函康濟﹐閎議兩朝之望﹐髙名百世之師。經術淵源﹐造。大學。中庸。之妙。文章簡古﹐在先秦兩漢之間。久以臺省之英﹐出試蕃宣之績。𨿽弗容而君子乃見﹐公初無欣戚之殊。然必進而朝廷始尊﹐國實系安危之重。佇聞休命﹐大慰眾心。某再掃余塵﹐增光末路﹐顧才能之有限﹐加疾疢之未平。先生琴瑟書冊在前﹐願卒門人之業。小子灑掃應對則可﹐敢睎別駕之功上史運使啟佐州北固﹐麥甫及於再嘗。易地南昌﹐瓜未期而先代。𨿽千里困道途之役﹐幸一官在部封之中。伏念某學本小知﹐器非遠用﹐昨侵尋於薄宦﹐偶比數於諸公。除目𨿽頻﹐不出百僚之底。駭機忽發﹐首居一网之中。謂宜永放於窮閻﹐猶得出丞於近郡。復羒私請﹐更冒明恩。超超空凡馬之羣﹐實非能辦。默默反屠羊之肆﹐其又奚言。僥幸非常﹐慚惶莫諭恭惟某官英姿山立﹐大度淵渟。不愧於天而不怍於人﹐卓矣誠身之學。有考於前而有驗於後﹐大哉致主之言。顧自信之甚明﹐𨿽不容而何病。使事有指﹐姑少試於澄淸。治具畢張﹐要終煩於經濟。某小舟已具﹐漫刺將前。𨿽多病懷歸﹐徒費噓枯之力。然至仁逮下﹐實寬束濕之憂文集卷八啟十六首答發解進士啟都騎來臨﹐方快景星之先睹。雄文授贄﹐更慚明月之暗投。藏去爲榮﹐幸甚過望。伏惟解元先輩﹐材髙眾雋﹐學富三餘﹐將鴻漸於天廷﹐姑龍驤於學海。豈圖羈宦﹐適與榮觀萬里摶風﹐莫測雲程之遠。一第混子﹐行聞桂籍之傳。欣佩兼懷﹐敷宣罔旣答廖主簿發解啟都騎來臨﹐方快景星之先睹。雄文授贄﹐更慚明月之暗投。藏去爲榮﹐幸甚過望。伏惟某官文髙藝圃﹐行著鄕評﹐𨿽數奇如李廣之封﹐猶彊飯有廉頗之志。賈勇千人之敵﹐策勛百戰之餘。豈意羈遊﹐與觀盛事。故將軍羨妄校尉﹐知久郁於壯圖。新天子用老舍人﹐宜卽膺於顯擢。其爲贊喜﹐莫究占言上二府乞宮祠啟白首而困下吏﹐久安佐郡之卑。黃冠而歸故鄕﹐輒冀奉祠之樂。恃廊廟並容之度﹐忘江湖遠屏之蹤。敬布忱誠﹐仰乾造化。伏念某讀書有限﹐與世無緣﹐歲月供簿領之勞﹐衣食奪山林之志。拊心自悼﹐顧影知慚﹐倘少逭於饑寒﹐誓永投於閒散。頃以牽聯而少進﹐惕然恐懼而弗寧﹐亟辭振鷺之廷﹐徑返屠羊之肆。優遊食足﹐敢陳楚些之窮。衰疾土思﹐但抱越吟之苦。伏望某官因材授任﹐與物爲春。察其愚無所能﹐乏細木侏儒之用。哀其窮不自活﹐捐太倉紅腐之餘。特假閒官﹐使安晚節。棄竇憲如孤雛死鼠﹐寧足矜憐。譬杜牧以白骨遊魂﹐少加卹養。某謹當收身末路﹐沒齒窮山﹐玩仙聖之微言﹐樂唐虞之盛化。杜門掃軌﹐固莫望於功名。卻粒茹芝﹐冀粗成於道術。𨿽無以報﹐猶不辱知賀吏部陳侍郎啟恭審顯膺帝眷﹐進貳天官﹐成命甫行﹐羣情交慶。若用人每皆如此﹐則公論寧復間然竊以自昔撫運而有邦﹐孰不好賢而願治。然賢能之進﹐常齟齬而不合。治安之會﹐亦稀闊而難遭。京房事漢﹐則見謂小忠。孔子去魯﹐則自以微罪。有志之士﹐太息於斯。方今主上嗣無疆之慶基﹐恢有爲之遠略﹐思求人傑﹐俾代天工。當饋嘆無蕭曹﹐共傳斯訓。恥君不及堯舜﹐今得其人。采四海之公言﹐置六卿之要地﹐將期共政﹐以責奮庸。恭惟某官道大而气剛﹐才全而業巨。方登臺閣﹐則已挺然稱輔相之器。及試嶽牧﹐則又卓爾著藩垣之勞。福及京師﹐名震天下﹐使能少貶﹐久已趣還。顧乃周旋四鎭之間﹐淹歷五年之久﹐積排擯斥疏而莫置﹐殆艱難險阻之備更。道之將興﹐理不輕畀。豈惟論思獻納﹐陳萬世之策遂將經綸康濟﹐致三代之隆。某早出門墻﹐晚依幕府﹐誨言在耳﹐盛徳銘心。駕下澤之車﹐𨿽已安於微分。磨浯溪之石﹐尙擬頌於中興。賀莆陽陳右相啟恭審廷揚大號﹐位冠羣公。識者咨嗟﹐益信道行之有命。聞而興起﹐共知天定之勝人。某嘗因故老之言﹐竊考昭陵之治。乾坤大度﹐固兼容而罔間。日月之照﹐實無隱而弗臨。小人𨿽有幸進﹐而善類常多。訁皮論亦或抵巇﹐而公議終勝。故士气屢折而復振﹐邦朋旣久而自消。諤諤昌言﹐天下誦道輔。仲淹之直。巍巍成績﹐史臣書韓琦。富弼之賢。固嘗端拜於遺風﹐豈意親逢於盛旦。恭惟某官名蓋當代﹐材髙古人。瑰偉之器﹐足以遺大而投艱。精微之學﹐足以任重而道遠。方孤論折羣邪之銳﹐蓋一身爲眾正之宗。徇國忘家﹐惟天知我。論去艸者絕其本﹐宜無失於事機。及驅龍而放之菹﹐果不動於聲气。卓矣回天之力﹐孰曰拔山之難﹐積此茂勛﹐降時大任。豈獨明公視嘉祐之良弼﹐初無間然。亦惟聖主享仁祖之治功﹐殆其自此。某孤遠一介﹐違離累年。登李膺之舟﹐恍如昨夢。遊公孫之閣﹐尙覬玆時。敢誓糜捐﹐以待驅策。謝王宣撫啟杜門自屏﹐誤膺物色之求。開府有嚴﹐更辱招延之指。銜恩刻骨﹐流涕交頤。伏念某獨學寡聞﹐倦遊不遂。瀾翻誦說﹐愧口耳之徒勞。跌宕文辭﹐顧雕虫而自笑。頃預朋來之列﹐適逢聖作之辰。玉音親錫於儒科﹐奎翰特嘉於朴學。曾未幹於詔墨﹐已亟遠於周行。病骨支離﹐邅途顚沛﹐駑馬空思於十駕﹐沈舟坐閱於千帆。方所向而輒窮﹐已分甘於永棄。侵尋末路﹐邂逅賞音﹐招之於眾人鄙遠之餘﹐挈之於半世奇窮之後。夫富貴外物﹐惟事賢可謂至榮。父子𨿽親﹐然相知猶或不盡。曾是疏遠至孤之迹﹐又無瓖奇可喜之能﹐不知何由﹐坐竊殊遇。稱於天下曰知己﹐誰或間然。𨿽使古人而復生﹐未易當此。此蓋伏遇某官民之先覺﹐國之宗臣﹐精義探系表之微﹐英辭鼓海內之動。至誠貫日﹐踐危機而志意愈堅。屹立如山﹐決大事而喜慍不見。𨿽裴相請行於淮右﹐然蕭公宜在於關中。姑訖外庸﹐卽登魁柄。凡一時之薦寵﹐極多士之光華。豈謂迂疏﹐亦加采錄。某敢不急裝俟命﹐碎首爲期。運筆颯颯而艸軍書﹐才𨿽盡矣。持被刺刺而語婢子﹐心亦鄙之。尙力著於微勞﹐庶少伸於壯志。通判夔州謝政府啟貧不自支﹐食粥已逾於數月。幸非望及﹐彈冠忽佐於名州。孰知罪戾之餘﹐猶在憫憐之數﹐銜恩曷報。撫己知慚﹐伏念某少也畸人。長而獨學﹐好莊周。齊物。之說。樂以忘憂。讀嵇康。養生。之篇。慨然有志﹐秉心不固。涉世深。兒女忽其滿前。藜藿至於並日﹐屢求吏隱。冀代躬耕﹐亦嘗辱記其姓名。固欲稍畀之衣食﹐費元化密移之力。不知幾何。悼孤生一飽之艱。乃至如此﹐卒叨薄祿。實謂殊私﹐此蓋伏遇某官黼黻帝猷。權衡國論﹐開公孫之東閣。共欣多士之匯徵。解晏子之左驂。不忍一夫之獨廢﹐召來和气。力致隆平﹐惟是魚復之故城。𨿽號烏蠻之絕塞﹐乃如別駕。實類閒官﹐況惸惸方起於徒中。宜凜凜過虞於意外。固弗敢視馬曹而不問。亦每當占紙尾而謹書﹐豈有功勞。能自表見﹐念昔並遊於英俊。頗嘗抒思於文辭。旣嗟气力之甚卑。復恨見聞之不廣﹐今將窮江湖萬里之險。歷吳楚舊都之雄﹐山巓水涯。極詭異之觀。廢宮故墟。弔興廢之迹﹐動心忍性。庶幾或進於豪分。娛憂紓悲。亦當勉見於言語﹐倘粗傳於後世。猶少答於深知﹐過此以還。未知所措﹐謝洪丞相啟薄技效官。曾是靑袍之朝士。明恩起廢。更爲朱綬之山人﹐𨿽莫與於鴻鈞。猶竊陶於盛化﹐敢修尺牘。敬布寸心﹐伏念某承學孤生。輟耕漫仕。頃輸勞於鉛槧。嘗廁迹於紳糸委﹐再歲京華。每有鳧雁少多之嘆。一時士類。或爲艸木臭味之同﹐因遭眾口之鑠金。孰信淡交之如水﹐訖由寬貸。得遂退藏。幸未抵於投荒。乃復污於除吏﹐玆蓋伏遇某官應期降命。同徳格天﹐以淵源之學。潤色皇猷。以直大之气。折衝世變﹐彜鼎方書於偉績。濤瀾忽起於畏途﹐際嘉會之風雲。將開平治。畀凶人於豺虎。亟正讒誣﹐乃顧近藩。暫勞臥護﹐鋤耰競勸。流逋已見於四歸。弦誦相聞。風俗殆期於一變﹐俯念編氓之賤。嘗居部吏之間。假之餘光。使不終廢﹐而某自安隱約。久困沈綿﹐和堯民擊壤之歌。徒欣末路。刻唐士齊天之頌。尙俟他時﹐上王宣撫啟薄命邅回。阻並遊於簪履。丹誠精確。猶結戀於門墻﹐敢辭蹈萬死於不測之途。所冀明寸心於受知之地﹐伏念某稟資凡陋。承學空疏﹐𨿽肝膽輪囷。常慕昔賢之大節。乃齒牙零落。猶爲天下之窮人﹐撫劍悲歌。臨書浩嘆。每感歲時之易失。不知涕泗之橫流﹐昨屬元臣。暫臨西鄙。獲廁油幕眾賢之後。實輕玉關萬里之行﹐奮厲欲前。駑馬方思於十駕。羈窮未憗。沈舟又閱於千帆﹐傷弱植之易搖。悼鴻鈞之難報。心危欲折。發白無餘﹐如輸勞效命之有期。顧隕首穴胸而何憾﹐玆從剡曲。來次夔關。𨿽未覘於光躔。已少紓於志願﹐此蓋伏遇某官應期降命。生徳自天﹐器宇魁閎。鐘太行。黃河溫厚之气。文章巨麗。有慶曆。嘉祐太平之風﹐取人不棄於小材。論事每全於大體﹐念玆虛薄。奚足矜憐﹐然遭遇異知。業已被扆前之薦。使走趨遠郡。豈不爲門下之羞﹐倘回曩昔之恩。俾叨分寸之進﹐窮子見父。可量悲喜之懷。白骨成人。盡出生全之賜﹐過此以往。未知所裁﹐謝晁運使啟救火後發舉狀事出權宜﹐弗及先言而後救。恩加慰藉﹐乃煩並蓄而兼收。甫定驚魂﹐已橫感涕。伏念某灰心賤士﹐焦尾餘生﹐學才比於聚螢﹐智莫階於束縕。偶羒羈宦﹐獲托餘光。別駕治中﹐已負曠瘝之責。祝融回祿﹐更慚奮禦之疏。方炎官熱屬之鼎來﹐實杯水輿薪之弗救。煙埃蔽日﹐綆缶交途﹐郁攸遽駭於黔廬﹐倉卒僅知於顧府。焦頭爛額﹐本資眾力之同。露蓋暴衣﹐至屈使華之重。惟當治罪﹐寧可論功。此蓋伏遇某官造道精深﹐宅心誠敬﹐曲記熒熒之迹﹐特收赫赫之威﹐憐巢燕之幾焚﹐脫池魚於必死。弗用玉瓚﹐方勤人事之修。等與牛車﹐俾離火宅之怖。某敢不仰思難稱﹐俯愧無勞。深念客言﹐更謹徙薪之戒。廣儲水器﹐常如濡幕之時。過此以還﹐未知所措謝夔路監司列薦啟意象累然﹐揣分方安於下吏。寵光異甚﹐交章遽上於公車。莫測何由﹐但知難稱。伏念某久嬰瞀病﹐見謂散材﹐偶從諸老先生之遊﹐粗得前言往行之略。可咨今事﹐少年誤竊於虛名。力洗陳言﹐晚節方慚於大學。一來楚硤﹐再閱王春﹐惟體重於藩方﹐故職均於曹掾。占名惟謹﹐幸逃有蟹之嘲。竊祿甚微﹐屢起無魚之嘆。豈期僉論﹐驟及孤蹤﹐遂令枯槁之餘﹐漸有敷榮之望。此蓋伏遇某官器函魁磊﹐議極崇谹﹐𨿽持秋霜夏日之嚴﹐每廓滄海洪河之量。大呼相和﹐或容醉吏之狂。重聽何傷﹐曲恕聾丞之老。𨿽深知其無用﹐亦並采而不遺。某敢不彊恕求仁﹐質直好義。庶幾夙夜﹐或免小人之歸。猶有鬼神﹐尙圖國士之報答薛參議啟伏審光奉制書﹐來參戎幕。山川信美﹐久嗟人物之寂寥。車騎甚都﹐一聳吏民之瞻視極知趣召之在邇﹐猶幸小畱而後東。恭惟某官器度淸眞﹐風規髙亮。驥行千里﹐騰驤本結於主知。虎拒九關﹐排斥遂收於朝迹。惟是雄豪之气﹐寓於巨麗之文。南弔沈湘﹐西賡諭蜀﹐顧臥龍之遺磧﹐有化鶴之故城。𨿽左官共嘆於滯淹﹐然絕景政煩於彈壓。某久疏麈尾之誨﹐喜聞益鳥首之來。聯遠遊之詩﹐固莫追於大手。續郊居之賦﹐猶小異於庸人答衛司戶啟彈冠巫硤﹐早欽三語之賢。捩舵蜀江﹐首拜尺書之寵。情文兩厚﹐感怍兼深。伏惟某官自立修名﹐早收上第。千人所見﹐共推髙明練達之才。一座盡傾﹐行接醞藉雍容之論。豈獨有光於吾黨﹐固將增重於此州。至於痛懲文法之疏﹐一振廉隅之壞﹐非俗吏所爲也﹐微君子其能乎。願疾其驅﹐用諧所冀與何蜀州啟漂流萬里﹐可知已老之頭顱。贊貳一城﹐復得本來之面目。將就脂車之役﹐敢稽削牘之恭。伏念某小智自私﹐大惑莫解﹐自收朝迹﹐久困宦遊﹐冒別駕治中者三州﹐假軍諮祭酒者數月。老驥伏櫪﹐𨿽未歇於壯心。逆風撐船﹐終不離於舊處。忘棲棲之可笑﹐復挈挈以此來。恭惟某官曠度淸眞﹐髙標峻潔。體道自得﹐有見於參倚之間。受气至剛﹐不移於毀譽之際。顧公言之允穆﹐知追詔之方行。敢意窮途﹐猥塵上佐。然某比羒多病﹐深願少閒。歲計之有餘﹐當守平生之素志。治行其無事﹐更歸長者之餘風答交代楊通判啟瓜戍及期﹐幸仁賢之爲代。萍蹤無定﹐悵候問之未遑。敢謂勞謙﹐特先榮翰。伏惟某官淵乎似道﹐直哉惟淸。風致𨿽髙﹐不廢應酬於眾務。文詞甚麗﹐要皆原本於六經。所宜問津於黃扉靑瑣之間﹐何至涉筆於赤甲白鹽之下。卽聞號召﹐遂陟淸華。某猥以陳人﹐偶叨末契。道途迫遽﹐僅能占報於記曹。舟艑軻峨﹐弗獲往迎於市曁。歸依之素﹐敷敍奚殫與趙都大啟洊被臺移﹐攝陪幕辯﹐方剡章而俟報﹐輒懷檄以徑前。迫於奇窮﹐作此頑鈍﹐冒世俗之所憫笑﹐賴門下以爲依歸。伏念某下愚無知﹐大惑不解。罪宜永斥﹐朝迹已收者十年。身困遠遊﹐車轍幾環於萬里。比官巴硤﹐旋客塞垣。歲月不知其再周﹐形影相顧而自悼。支離病骨﹐無毀而亦消。羈旅危魂﹐𨿽招而未返。念煢煢之安往﹐復挈挈以此來。豈忘慚羞﹐實恃矜惻。老馬已甘於伏櫪﹐敢望長途。窮猿方切於投林﹐況依茂蔭。斯蓋伏遇某官資函英達﹐學蘊淵源。早奮奇謀﹐蓋處囊而立見。晚更劇任﹐眞遊刃以無前。寶儲直中禁之嚴﹐玉節寄西陲之重﹐曲憐狂簡﹐自致漂流。每假借於余談﹐爲經營其一飽﹐致玆小憩﹐盡出大恩。某敢不痛洗昨非﹐姑休疲役。松陵笠澤﹐𨿽賒故國之歸期。錦江艸堂﹐聊竊老師之補處文集卷九啟十六首與成都張閣學啟薄遊萬里﹐最爲天下之窮。攝守一官﹐猥與幕中之辯。將攜孥而就食﹐敢削牘以告行伏念某下愚難移﹐大惑莫解。光陰晼晚﹐已逾不惑之年。簿領沈迷﹐猶在無聞之地。嗟徵途之可厭﹐捨舊館而疇依。爲晏平仲執鞭﹐旣云素願。就謝仁祖乞食﹐寧復自疑。玆承行省之移﹐遣備大藩之屬。𨿽剡章之未報﹐輒懷檄以徑前﹐冒行世俗之譏訶﹐實恃門闌之知獎。老馬已甘於伏櫪﹐敢望長途。窮猿方切於投林﹐況依茂蔭。恭惟某官學函經濟﹐洞極誠明。秉心無邪﹐不愧於俯仰之際。體道自得﹐有見於參倚之間。學倡諸儒﹐惠加多士﹐𨿽困窮之自取﹐亦提挈而不遺。照隱察微﹐每能得之濠上。哀窮悼屈﹐幾若推之溝中。施及孤生﹐亦叨異顧。某敢不暫休疲役﹐痛洗昨非。陪蓮幕之英遊﹐𨿽知遲暮。居艸堂之補處﹐尙竊光華答勾簡州啟近被臺移﹐來陪幕辯﹐以海內孤寒之迹﹐假天涯獨冷之官。但虞譏訶﹐誰肯慰藉。忽奉華箋之貺﹐豈勝末路之榮。伏念某性資冥頑﹐問學衰廢﹐畱落殊方者累歲﹐奇窮舉世而一人。𨿽夢寐思歸﹐類澤國春生之雁。而巾瓶無定﹐如雲堂旦過之僧。比叨閫屬之招﹐實過野人之分。方剡章而待報﹐忽捧檄以徑前。久矣倦遊﹐幸玆小憩。此蓋伏遇某官風猷凝粹﹐志節淸眞﹐念倀倀浪迹之安歸﹐假亹亹余談而借助。遂容萍梗﹐暫息道途。惟此意之甚恩﹐實衰俗之創見。而某自侵晚景﹐久歇壯心。理剡曲之歸舟﹐方從此日。卜浣花之絕境﹐敢效先賢與蜀州同官啟去國十年﹐飽作江湖之夢。佐州萬里﹐又寬溝壑之憂。伏惟某官材術淸通﹐風猷凝粹﹐𨿽小試尙淹於遠業﹐而盛名已著於僉言。俯念孤蹤﹐方厄黃楊之閏。特詒妙翰﹐俾生枯木卉之春。靖言畱落之餘﹐曷副吹噓之意。感慚交集﹐敷敍奚殫賀薛安撫兼制置啟恭審璽封綠底﹐疏恩遙下於霄宸。幕建碧油﹐開府全臨於井絡。周邦咸喜﹐舊觀復還﹐民望息肩之期﹐士知托命之所。竊以江淮駐蹕﹐勝人在天定之時。梁益宿兵﹐擊首有尾應之勢。倘事權之少削﹐則脈絡之不通。宜得股肱之良﹐用增臂指之重。至於旁連荊豫﹐外撫戎蠻。亭障騫騰﹐東軼巴渝之阻。關河重復﹐西當秦隴之衝。蓋有應變於立談之間﹐豈容稟令於千里之外。維時詔旨﹐實契事機。恭惟某官淵博有傳﹐方嚴不撓。谹言崇議﹐卓爲百世之師。傑作雄辭﹐散落四夷之遠。入則首處六官之長﹐出而徧膺十乘之華。進用𨿽速﹐而人猶恨其滯淹。位望愈崇﹐而心益持於挹損。涵湖海胸懷之大﹐負廟堂器業之優。將究顯庸﹐果膺隆委。關中旣畱蕭丞相﹐上遂寬西顧之憂。江左自有管夷吾﹐人共望中興之盛。而況絲綸之命﹐適前弧矢之期。維嶽降神而生申﹐丕應風雲之會。夢帝賚弼而得說﹐遄觀繡之歸。某去國十年﹐佐州萬里。縛褲服弓刀之役﹐𨿽恨迫於衰遲。曳裾陪簪履之塵﹐尙欣承於閒燕。歸依之至﹐敷繹奚殫與李運使啟伏審抗章力請﹐優詔曲從﹐𨿽暫勞諭蜀之行﹐然益見回天之力。恭惟某官致知格物﹐學道愛人﹐親承西洛之正傳﹐獨殿中朝之諸老。至於盤礡遊戲之翰墨﹐嬉笑怒罵之文章﹐過黃初而有餘﹐嗟正始之復見。飛騰捷路﹐恥煩狗監之吹噓。散落遐荒﹐寧付雞林之鑑裁。比下九天之號召﹐已傾四海之觀瞻。不俟駕行﹐命義𨿽存於大戒。可以理奪﹐忠孝果得而兩全。方帥閫之猶虛﹐以計司而兼蒞。仰惟臺省淸華之宿望﹐加以山林髙逸之雅懷。一琴一龜﹐預想鈴齋之靜。三燻三沐﹐尙陪藥市之遊。過此以還﹐未知所措上鄭宣撫啟伏審顯膺大號﹐出董成師。自陜以西﹐咸舞歌於徳化。從天而下﹐卽震疊於威靈。豈惟翰海玉關馳奏捷之音﹐將見博士議郎上策勛之典。士心闓懌﹐國勢尊安。竊以當今秦蜀之權﹐重無與比。中原祖宗之地﹐久猶未歸。旣天定而勝人﹐宜王明之受福。非得太行。黃河山川所鐘之傑﹐誰復慶曆。嘉祐華夏太平之基。先王克相後人﹐上帝爲生賢佐。𨿽遠猷辰告﹐暫違帳殿之深嚴。然大臣暑行﹐式慰轅門之徯望。復河關其自此﹐知龜筮之悉從。恭惟某官气壓羣公﹐才周萬務﹐識若蓍龜之先見﹐論如山嶽之不搖。湖海襟懷﹐正在大牀之獨臥。廟堂風采﹐未妨一壑之初心。玆輟近司﹐來恢遠略。弼臣同徳﹐何難運帷幄之籌。眞儒爲邦﹐寧止學俎豆之事。已慶登壇而授鉞﹐遄觀推轂而出師。先天下而深憂﹐方遠同於文正。卽軍中而大拜﹐豈專美於熙寧。某流落無歸﹐棲遲可嘆。靑衫去國﹐十載於玆。白首佐州﹐一人而已。顧尙賒於委骨﹐猶復覬於伸眉。仰跂光躔﹐𨿽阻服弓刀之役。鋪張勛業﹐或能助金石之傳。過此以還﹐未知所措賀葉樞密啟恭審顯膺明詔﹐進貳鴻樞。道大材全﹐固視功名爲餘事。任隆位重﹐蓋倚精神之折衝。眾志交孚﹐太平可冀。伏聞今昔有不移之形勢﹐華夷有一定之土疆。故彼不可越燕薊而南侵﹐猶我不能跨遼碣而北守。堯舜尙無冠帶百蠻之理﹐天地豈忍膻腥諸夏之區。又況以本朝積累﹐而當荒陋崛起之小夷。以陛下神武﹐而討衰弱僅存之孱虜。重以軍民之憤切﹐加之廟祏之威靈。當一震於雷霆﹐宜坐消於氛祲。夫何玩寇﹐久使逋誅。九聖故都﹐視同棄屣。兩河近地﹐進若登天。莫宣方叔之壯猷﹐更類棘門之兒戲。坐殫民力﹐孰奮士心。上方撫髀而喟然﹐公宜出身而任此。恭惟某官負沈雄邁往之略﹐躬英發絕人之姿。撫捲慨慷﹐夙有四方之大志。立朝開濟﹐晚收九牧之重名。果副簡求﹐肆當柄任﹐以元龍湖海之气﹐參子房帷幄之籌。北斗以南一人﹐誰其倫擬。長安之西萬里﹐行矣淸夷。某識面莫先﹐托身最早﹐側聽延登之渥﹐自悲淪落之餘。𨿽意气摧藏﹐非復雕鶚離風塵之望。然饑寒蹙迫﹐猶懷駑馬戀棧豆之思。敢敬布於微誠﹐覬少回於曩眷。除制司參議官謝趙都大啟攝郡壘之左符﹐已逾素望。備賓僚之右席﹐復玷明恩。𨿽可知已老之頭顱﹐猶幸得本來之面目。伏念某下愚不肖﹐至拙無能。陪蓬嶠之後塵﹐最爲薄命。省桃源之昨夢﹐恍若前身。泛然不系之舟﹐莫知稅駕之地。豈圖末路﹐更污除書。蓋將問道質疑﹐求備老聃之役。豈獨擘箋染翰﹐預賡嚴武之詩。樂哉斯行﹐幸甚過望。玆蓋伏遇某官學窺聖域﹐望冠時髦﹐根於髙明﹐用以忠恕﹐執。詩。書。之正印﹐司翰墨之眾盟。富貴不驕﹐有偉周宗之百世。誠明自得﹐屢班漢詔之六條。方當日有九遷之榮﹐何難身兼數器之地。施及萍蓬之孤迹﹐亦叨俎豆於羣英﹐但不稱之是虞﹐豈辱知之敢望。已遵臺檄﹐卽發山城。紀文饒戎幕之談﹐當從玆日。窺逸少蘭亭之帖﹐或在暮春。過此以還﹐未知所措。賀葉丞相啟恭審誕告大廷﹐延登眞相。永惟夷夏戴宋之舊﹐思見太平。時則祖宗在天之靈﹐爲生賢佐。海內幸甚﹐國勢巋然。某少從史氏之遊﹐粗習星官之說。去歲之杪﹐垂象有開。太微紫垣﹐忽一新於景气。神州赤縣﹐將復於提封。曾未閱時﹐遽聞休命。昭哉天人精祲之際﹐見於君臣會遇之初。恭惟某官鐘河嶽英靈之姿﹐應乾坤開泰之運﹐器函魁碩﹐論極崇谹。萬卷讀書﹐盡是經綸之蘊。十年遇主﹐獨髙康濟之功。比遄井絡之歸﹐式贊斗樞之重。俄進陪於大政﹐果首建於永圖。股肱良哉﹐恥君不及堯舜。期月可也﹐致治庶幾成康。方將修未央。長樂之故宮﹐築馬邑。雁門之絕塞﹐興植禮樂於僵僕之後﹐整齊法制於搶攘之餘。威憺殊鄰﹐玉輦受渭橋之謁。治偕邃古﹐金泥增岱嶽之封。然後遨遊謝傅之東山﹐偃息蕭何之甲第﹐委成功而不處﹐享眉壽於無窮。某遠寄殊方﹐久孤隆眷。驥老伏櫪﹐知難效命於馳驅。狐死首丘﹐但擬祈哀於造化。賀龔參政啟恭審光膺明詔﹐進貳政機。爲治不難﹐其道顧何如耳。用人若此﹐吾國其庶幾乎。傳聞四方﹐歡喜一意。某聞公論未嘗盡廢﹐常恐不在於朝廷。小人豈必無材﹐惟患與聞於國事。誠使元臣大老﹐守紀綱而不紊。近習外戚﹐保富貴而有終。政一出於廟堂﹐權弗移於貴幸。豈獨坐消於外侮﹐固將馴致於太平。孰成伊尹格天之功﹐其在孟子敬王之學。恭惟某官材負超軼﹐器局恢閎。造道深﹐故能泛應而不窮。進身正﹐故敢盡言而無諱。建久安之勢﹐成長治之業﹐已收效於立談。開眾正之路﹐塞羣枉之門﹐曾不勞於變色。薦紳相賀﹐史冊有光。然而仁人先天下而憂﹐重矣自任。賢者備。春秋。之責﹐艱哉克終。某十年獨荷於異知﹐萬里敢虛於忠告﹐輒因尺牘﹐罄寫寸誠。未死殊方﹐或見丕天之偉績。猶期末路﹐終爲盛世之幸民。答交代陳太丞啟撫銅人而嘆息﹐方感舊遊。拾竹馬之棄遺﹐偶叨新命。曾馳書之未暇﹐愧飛翰之鼎來。恭惟某官鴻漸賢關﹐鳳儀朝著。傑作紀永和之會﹐邈矣風流。淸言繼正始之音﹐超然名勝。初叱乘軺之馭﹐已勤側席之思。峻陟容臺﹐階淸禁。某自憐末路﹐獲踵後塵。君遣使而有光華﹐卽載驅於原野。匠誨人而以規矩﹐尙竊望於門墻。與錢運使啟奔走九年﹐僅補州麾之選。來歸萬里﹐遽叨使傳之華。逾分已多﹐置慚無所。伏念某稟資甚陋﹐賦命多艱。跌宕文辭﹐本是書生之常態。蹉跎名宦﹐獨爲天下之疇人。比由西蜀之歸﹐獲俟東華之對﹐進趨梗野﹐占奏空疏﹐謂擯斥之是宜﹐豈超逾之敢望。此蓋伏遇某官道參聖域﹐學擅經郛。愛惜人材﹐每陰借之餘論。維持公道﹐尢深憫於窮途。致此妄庸﹐亦叨臨遣。某服膺已久﹐擁彗有期。大匠之規矩可師﹐方日親於函丈。小夫之竿牘自見﹐姑少述於萬分。答南劍守林少卿啟比解邊城﹐猥叨使傳﹐顧煢煢之寡助﹐宜挈挈而亟行。揣分已逾﹐置慚靡所。伏念某百罹薄命﹐九折窮途。跌宕文辭﹐已困諸生之小技。沈迷簿領﹐又無俗吏之能聲。乃者來歸﹐頹然遲暮﹐進趨梗野﹐占奏空疏﹐宜居擯斥之科﹐敢辱光華之命。玆蓋伏遇某官道該聖蘊﹐學擅經郛。獨倡諸儒﹐躬伊尹天民之先覺。興憐末路﹐念正元朝士之無多。致此妄庸﹐亦叨臨遣。某方圖馳問﹐已辱詒書。墨妙筆精﹐𨿽喜窺於近制。頭童齒豁﹐更自感於殘年。與建寧蘇給事啟奔走九年﹐僅補州麾之選。來歸萬里﹐遽叨使傳之華。忝冒過優﹐慚惶莫諭。伏念某多奇薄命﹐孑立孤生。小智自私﹐守紙上區區之糟粕。大惑不解﹐蹈人間洶洶之風波。比由隴蜀之歸﹐獲奉宣溫之對。朴學不足以恭承淸問﹐蕪辭不足以罄寫丹衷。謂擯斥之是宜﹐何超逾之敢望。此蓋伏遇某官材髙而善下﹐道峻而兼容。哀元祐之黨家﹐今其餘幾。數紹興之朝士﹐久矣無多。曲借餘光﹐少伸末路。某逖違燕語﹐喜望提封。大匠之規矩可師﹐方亟趨於函丈。小夫之竿牘自見﹐姑少述於萬分與本路郡守啟比奉宸綸﹐躐乘使傳﹐方懼誤恩之及﹐敢勤流問之先。伏念某潦倒寒生﹐沈迷薄宦。曲江禁柳﹐早旅食於京華。東閣官梅﹐晚狂吟於蜀道。偶然不死﹐復此來歸。豈期憔悴之餘﹐亦玷光華之選。此蓋伏遇某官天資甚茂﹐朝望素髙。俯憐萍梗之孤蹤﹐每借齒牙之餘論﹐遂令畱落﹐忽有超逾。某弛擔云初﹐登門尙阻。川途悠邈﹐敢辭叱馭之行。風度淸眞﹐先想凝香之地福建謝史丞相啟大鈞播物﹐萬化悉付之無心。小己便私﹐一宦獲從於所欲。可謂難遭之會﹐空懷莫報之恩。伏念某早出門闌﹐嘗塵班綴。士於知己﹐寧無管鮑之情。人之多言﹐誣爲牛李之黨旣逡巡而自引﹐因委棄而莫收。晚參戎幕之遊﹐始被邊州之寄。知者希則我貴矣﹐何嫌流俗之見排。加之罪其無詞乎﹐至以虛名而被劾。甫周歲律﹐復畀守符﹐曾未綰於印章﹐已遽膺於號召。行能無取﹐資望尙輕﹐便朝才畢於對揚﹐使指遂叨於臨遣。此蓋伏遇某官兩朝元老﹐千載眞儒﹐以道徳性命訓迪人材﹐以禮義廉恥維持國勢。哀窮悼屈﹐如伐木故舊之不遺。懷昔感今﹐異積薪後來之居上。遂容孱瑣﹐猶被甄收。某敢不斂散視丰凶之宜﹐阜通去農末之病。觀近臣以其所主﹐期無負於深知。非俗吏之所能爲﹐或粗施於素學。過此以往﹐未知所裁文集卷十啟十七首上趙參政啟造於王廷﹐旣盡除於宿負。試以使事﹐復躐被於明恩。豈惟寬溝壑之憂﹐遂亦有桑楡之望。大鈞難報﹐末路知榮。伏念某固陋不通﹐迂疏寡合﹐𨿽抱宿道鄕方之志﹐了無赴功趨事之能。迨從幕府之遊﹐始被邊州之寄。方漂流於萬里﹐望飽暖於一麾。豈圖下石之交﹐更起鑠金之謗。素無實用﹐以爲頹放則不敢辭。橫得虛名﹐𨿽曰僥幸而非其罪。甫周歲律﹐再畀守符﹐曾未綰於印章﹐已遽膺於號召。遂以羈旅入朝之始﹐首預光華遣使之行。此蓋伏遇某官造徳精微﹐宅心忠厚。念錦裏十年之卜築﹐已是蜀人。憐萍蹤萬里之來歸﹐特捐漢節。苶然遲暮﹐被此恩榮。某敢不斂散視丰凶之宜﹐阜通去農末之病。觀近臣以其所主﹐期無負於深知。非俗吏之所能爲﹐或粗施於素學。過此以往﹐未知所裁上安撫沈樞密啟造於王廷﹐旣盡除於宿負。試以使事﹐復躐被於明恩。豈惟寬溝壑之憂﹐遂亦有桑楡之望。慚汗爲之浹背﹐感涕至於交頤。伏念某固陋不通﹐迂疏寡合﹐𨿽抱宿道鄕方之志﹐了無赴功趨事之能。自屏迹於寬閒﹐已頹心於榮進。徒中起廢﹐方蒙僰道之除。望外召還﹐忽奉燕朝之對。然而進趨梗野﹐論奏空疏﹐徒叨三接之榮﹐莫陳一得之慮。循名責實﹐所宜伏司敗之誅。含垢匿瑕﹐特俾玷外臺之寄。玆蓋伏遇某官望隆而善下﹐道峻而兼容。哀元祐之黨家﹐今其餘幾。數紹興之朝士﹐久矣無多。曲借餘光﹐少伸末路。某敢不求民疾苦﹐絕吏並羒。斂散視時﹐益廣倉箱之積。阜通助國﹐庶無農末之傷。過此以還﹐未知所措賀泉州陳尙書啟恭審顯奉璽書﹐起臨藩府。廟堂虛位﹐固宜大老之遂歸。嶽牧得人﹐聊見太平之有象恭惟某官道參聖域﹐徳冠民彜。下視諸公﹐負元龍湖海之豪气。獨尊九牧﹐擅諸葛宇宙之大名。風雲自際於明時﹐金石靡渝於素履。超然去國之久﹐綽有髙世之風。𨿽力避寵名﹐亟欲急流而勇退。顧眷求舊徳﹐未容袖手而旁觀。姑暫起於名邦﹐卽延登於政路。某久違徳宇﹐喜聽除音。承顏接辭﹐恍不殊於曩日。質疑問道﹐尙自慰於窮途答建寧陳通判啟伏審顯膺新渥﹐出貳潛藩。逖聞旌旆之臨﹐宜有神明之相。伏惟某官風規髙秀﹐徳宇粹夷。含英咀華﹐早預蓬萊道山之選。飛英騰茂﹐暫爲治中別駕之行。𨿽澹然克守於家風﹐顧籍甚難淹於國器。卽聞追詔﹐遂陟顯途。某托契至深﹐開緘竊喜。自憐下客﹐久孤國士之知。猶冀殘年﹐及見郎君之貴。答漳州石通判啟伏審被命佐州﹐涓辰視印。士心甚郁﹐謂斂經濟以惠小邦。天意孰知﹐蓋儲名望而須大用。伏惟某官好是正直﹐擇乎中庸。崇論谹言﹐挺松柏貴四時之操。髙文大冊﹐擅江河流萬古之名。謂宜淩厲以橫翔﹐乃復逡巡而小卻。使爲治中﹐乃展驥耳﹐𨿽暫試於外庸。不有君子﹐其能國乎﹐當亟還於近列。某未遑馳問﹐先辱寄聲。祭竈而請比鄰﹐嘆髙懷之莫測。烹魚而得尺素﹐藏妙語以爲榮。江西到任謝史丞相啟詣行在所﹐方承命以北馳。駕使者車﹐復攺轅而西上。訓詞甚寵﹐地望加優。本宜使之省循﹐乃更增其僥幸。伏念某性資鄙陋﹐學問荒唐﹐𨿽慕長者之餘風﹐豈聞君子之大道。早親函丈﹐偶竊緒餘﹐曾未免於鄕人﹐乃見待以國士。知憐覆護﹐殆塵沙曠劫之難逢。頹墮摧藏﹐無絲髮微勞之上報。昨者甫還吳會﹐卽使甌閩﹐超躐旣多﹐便安尢極。徒以久違於公﹐悵然願事於師門。山川間之﹐日月逝矣。方坐馳於夢想﹐忽祗奉於詔追﹐深惟幸會之非常﹐但懼奔馳之弗及。夫何奇蹇﹐更累生成。方仇怨造言﹐投鼠不思於忌器。乃保全極力﹐捨牛寧廢於釁鐘。此蓋伏遇某官偉量包荒﹐深仁篤舊。念招之來而麾之去﹐若匪近於人情。謂捨其短而取其長﹐猶可勝於官使。故推餘潤﹐以及枯荄。而某筋力疲於往來﹐疾恙成於憂畏。質疑問道﹐自憐卒業之何時。訟過戴恩﹐尙冀收身於末路。謝趙丞相啟詣行在所﹐方承詔以北馳。駕使者車﹐復攺轅而西上。仰戴公朝之寬大﹐重爲遠吏之光華。伏念某拳曲散材﹐聱牙末學。衣食不繼﹐自竄夔楚之邦。齒髮衰﹐倦遊隴蜀之境。惟習气未忘於筆硯﹐每苦心自力於文詞。藏之名山﹐本欲粗傳於後世。待以國士﹐豈期親遇於巨公。記憶不忘﹐詔除屢下﹐𨿽復顚阝齊於薄命﹐要爲比數於明時。而況仍皇華臨遣之榮﹐易江表淸閒之處﹐優遊甚適﹐僥幸難名。此蓋伏遇某官誕保民彜﹐堅持國是。致君密勿﹐偉治具之必張。望古慨慷﹐閔道術之將裂。務廣人文之化﹐仰扶主斷之明。念此窮途﹐爲之擇地。更令破萬卷之讀﹐或可成一家之言。某敢不開益舊聞﹐激昂懦意﹐稍竊簿書之暇日﹐試求學問之新功。欂櫨侏儒﹐倘未捐於大匠。雕虫篆刻﹐尙少進於故時。庶仰答於聖知﹐亦粗酬於鈞播。過此以往﹐未知所裁。謝王樞使啟詣行在所﹐方承詔以北馳。駕使者車﹐復攺轅而西上。訓詞甚寵﹐地望加優。伏念某拳曲散材﹐邅回末路。浪遊山澤﹐不知歲月之屢遷。篤好文辭﹐自是書生之一癖。斐然妄作﹐本以自娛﹐流傳偶至於中都﹐鑑賞遂塵於乙夜。旣閱期年之久﹐兩膺召節之頒。𨿽攺命於半途﹐尙乘軺於名部。始佟僥幸﹐進退光榮。玆蓋伏遇某官謨明弼諧﹐任重道遠。以國士待我﹐卓爲特達之知。於古人求之﹐每極吹噓之論。詔除屢下﹐器使不遺。𨿽云薄命之顚阝齊﹐要是公朝之記省。某敢不竊簿書之暇日﹐求學問之新功。欂櫨侏儒﹐倘未捐於大匠。雕虫篆刻﹐尙少進於曩時。庶仰答於上恩﹐亦粗酬於鈞播。過此以往﹐未知所裁謝錢參政啟詣行在所﹐方承詔以北馳。駕使者車﹐復攺轅而西上。訓詞甚寵﹐地望加優。伏念某少苦賤貧﹐長更憂患。名場蹭蹬﹐幾白首以無成。宦海漂流﹐顧靑衫而自笑。不圖遠戍﹐乃誤明恩。一麾在巴蜀之間﹐萬里促宣溫之對﹐淸光咫尺﹐睿獎再三。略有司資格之常﹐備奉使詢謀之選。方虞官謗﹐又辱詔追。半道遣行﹐𨿽嘆棲遲之薄命。頻年記錄﹐要爲比數於公朝。玆蓋伏遇某官培植眾材﹐主張公論。憐其跋前疐後﹐姑令全進退之宜。謂其尺短寸長﹐或可責馳驅之效。曲加抆拭﹐俾竊便安。某謹當增所不能﹐修其可願。侵尋遲暮﹐𨿽嗟已失於東隅。激勵衰疲﹐尙及未先於朝露謝侍從啟祈天請命﹐冀循省於叢祠。便道之官﹐復馳驅於近甸。始終僥幸﹐俯仰兢慚。伏念某鄙朴不材﹐荒唐寡學。生逢盛際﹐無尺寸之可稱。久戍遠方﹐乞斗升而自活。昨蒙臨遣﹐已劇超逾。但虞薄祐之難勝﹐寧復異恩之敢望。未溫坐席﹐遽辱賜環﹐初疑誤報者再三﹐俄乃眞承於尺一。文詞吏事﹐何者粗堪。物論人情﹐居然不允。非賴密加於覆護﹐固難終逭於顚阝齊。此蓋伏遇某官義薄九天﹐量容百輩。念器盈則覆﹐推轂無所復施。然令出惟行﹐反汗豈其得已。遂容末路﹐獲忝優除。𨿽愧招麾之頻﹐亦驚弔賀之速。而某昨羒奔走﹐積困沈綿。顧影獨悲﹐豈久堪於從宦。服勤不怠﹐尙少贖於空餐謝臺諫啟祈天請命﹐冀循省於窮閻。便道之官﹐復馳驅於近甸。始終僥幸﹐俯仰兢慚。伏念某鄙朴不材﹐荒唐寡學。生逢盛際﹐無尺寸之可稱。久戍遠方﹐賴斗升而自活。昨蒙臨遣﹐已劇超逾。但虞薄祐之難勝﹐寧復異恩之敢望。未溫坐席﹐遽辱賜環﹐初疑誤報於姓名﹐俄乃眞承於詔命。人才吏事﹐何者粗堪。自計旁觀﹐居然不允。敢謂並包之廣大﹐更令進退之從容。此蓋伏遇某官山立英姿﹐海涵偉量。盡言劇論﹐𨿽震聳於朝端。用恕持平﹐每保全於士類。遂容末路﹐獲忝優除。俯伏以思﹐論報何所。而某昨羒奔走﹐積困沈綿。顧影獨悲﹐豈久堪於從宦。服勤不怠﹐尙少贖於空餐與本路監司啟詣行在所﹐方奉詔以北歸。駕使者車﹐復攺轅而西上。稍息道途之役﹐獲全溝壑之身揣分已逾﹐置慚靡所。伏遇某頹然遲暮﹐久矣漂流。戍隴十年﹐形容盡變。還吳萬里﹐交舊半空。騎馬而聽朝雞﹐已冥心於昨夢。賣刀而買耕犢﹐將掃軌於窮閻。敢謂頻年﹐屢膺嚴召﹐旣眾知其不可﹐亦自揆之甚明。所期獨往於山林﹐乃得本來之面目。此蓋伏遇某官英姿玉立﹐大度海涵。愛惜人材﹐每陰借之餘論。維持公道﹐尢深憫於窮途。施及妄庸﹐未忘記省。某登門維舊﹐擁篲有期。大匠之規矩可師﹐卽趨函丈。小夫之竿牘自見﹐姑致萬分答本路郡守啟末路賜環﹐本出聖知之舊。半途畀節﹐尙承寵命之新。揣分實逾﹐置慚靡所。伏念某易搖弱植﹐無用散材。轍環天下而老於行﹐寧非薄命。舟近神山而引之去﹐殆有宿羒。方力丐於退藏﹐乃更叨於臨遣。此蓋伏遇某官指南公議﹐推轂時髦﹐顧𨿽流落之餘﹐亦在揄揚之末。某方勤馳傳﹐未卜登門。頌詠之私﹐敷宣罔旣答寄居官啟賜環半道﹐易節回轅﹐去閩中瘴癘之區﹐得江表淸閒之地。優遊甚適﹐僥幸難名。此蓋某官義重噓枯﹐情深推轂﹐每假揄揚之助﹐俾叨臨遣之榮。老夫耄矣而無能﹐寧有澄淸之效。君子居之而何陋﹐尙陪名理之餘。尺素驚傳﹐喜論交之未替。一樽相屬﹐悵道舊之何由。汨沒簿書﹐敢冀澄淸之效。從容談笑﹐尙爲衰晚之光賀葛正言啟恭審彳暴直北扉﹐方演出綸之命。拾遺西省﹐遂輸補衮之忠。上虛佇於嘉言﹐士共歸於碩望。恭惟某官英辭擅世﹐偉識絕人﹐諸老先生聞名而願交﹐學士大夫望風而知敬。讎書羣玉之府﹐視艸承明之廷﹐比傳夜對之從容﹐屢動天顏之忻懌。主聖臣直﹐共知千載之逢。言聽諫行﹐獨任七人之責。木從繩而必正﹐石投水以奚難。某屬以乘軺﹐阻陪賀廈。比年十漸﹐必盡告於吾君。一日九遷﹐將孰先於門下。其爲抃躍﹐罔罄敷陳賀周參政啟恭審顯奉廷揚﹐進陪國論。號令渙焉可述﹐乃專討論潤色之功。疇咨若時登庸﹐遂處輔弼疑丞之位。國有隆儒之盛﹐士知稽古之榮。伏以典謨實列於六經﹐臣主難逢於千載。髙文大冊﹐或托之不得其人。老師宿儒﹐有死而莫見於世。維時鴻碩之彥﹐早冠淸華之途。成功告於神明﹐大業刻之金石。發徳音﹐下明詔﹐大哉王言。建顯位﹐施尊名﹐震於方外。一變猥釀枝駢之體﹐復還雄深灝噩之風。縉紳竊誦而得師﹐夷狄傳觀而動色。顧於昭代﹐可謂殊勛。𨿽箕潁之志屢陳﹐然莘渭之求焉往。恭惟某官任重而宏毅﹐謨明而弼諧。以窮深測遠之才﹐坐酬眾務。以極髙蟠厚之气﹐陰折遐衝。至於擅世之英辭﹐本皆全徳之餘事﹐僅少施於一二﹐已見謂於崇谹。豈容捲懷經濟之圖﹐遂欲袖手寬閒之地。公毋困我﹐初誦畱行之言。上誠知人﹐亟下延登之命。然易間者聖君之眷﹐難居者天下之名。方仰對於寵光﹐願益思於挹損﹐茂迪謙尊之吉﹐永爲善類之依。賀謝樞密啟恭審顯膺出糸孛﹐進貳本兵。蠻夷奪气而息謀﹐朝野動容而相慶。恭惟某官英猷經遠﹐敏識造微﹐秉心如金石之堅﹐論事若權衡之審。主知千載﹐際聖世之風雲。言責三年﹐極人才之涇渭。士恃公平而不恐﹐上嘉孤直之無朋。遂由常伯之聯﹐進貳中樞之任。較一時之同進﹐得喪孰多。付四海之僉言﹐忠邪自見。固將力回薄俗﹐盡見明謨。网漏吞舟﹐示太平之寬大。云興膚寸﹐澤庶物之焦枯。豈惟康濟於玆時﹐固足儀刑於後世。某早迂記省﹐晚荷甄收。𨿽知薄命之多奇﹐猶復誦言而不置﹐使駑馬妄思於十駕﹐而沈舟未羨於千帆。求之古人﹐可謂曠世難逢之會。報以國士﹐敢忘終身自勵之心。

文集卷十一啟二十三首賀禮部鄭侍郎啟恭審筆橐升華﹐資論思於禁路。絲綸出令﹐兼潤色於皇猷。共知儒術之益尊﹐孰謂太平之無象。恭惟某官好是正直﹐擇乎中庸。大冊髙文﹐固已寫之琬琰。崇言谹議﹐皆可質於鬼神。殆將與日月而爭光﹐奚止當雷霆而獨立。惟上聖克勤於總攬﹐察羣臣各盡於才能謂其代予言旣久煩於鴻碩﹐求能典朕禮宜無易於老成。況以南省之要司﹐仍寓西垣之舊直﹐惟時異數﹐實冠淸途。然而文關國之盛衰﹐官以人而輕重。吁俊尊上帝﹐豈止在玉帛鐘鼓之間。斂福錫庶民﹐其必有典謨訓誥之盛。視古無愧﹐非公而誰。所冀復如三代禮樂大備之時﹐抑亦追還兩漢文辭爾雅之體。顧𨿽老矣﹐尙及見之答撫州發解進士啟士論推賢﹐方恨定交之晚。鄕書擢秀﹐遽勤授贄之恭。恭惟某官奧學海涵﹐英姿玉立山川信美﹐生大儒名世之邦。弦誦相聞﹐陶聖主右文之化。將鵬摶於宦海﹐姑鴻漸於名場某偶此乘軺﹐遂叨勸駕。宸廷射策﹐豈惟慶榜帖之馳。藏室讎書﹐尙及見雲霄之舉賀施中書啟伏審蓬壺淸﹐早冠羣仙之遊。詞掖髙華﹐旋觀一佛之出。得人之盛﹐吾道有光。恭惟某官秉徳醇明﹐宅心夷粹。髙文大冊﹐非復騷人墨客感寓之詞。崇論谹言﹐盡得宗廟朝廷嚴重之體。久矣絕世而獨立﹐固難袖手而旁觀。況今聖政之新﹐方建太平之業﹐推明天子惻怛愛民之指﹐開慰海內奔走鄕化之心。徳意達於四夷﹐號令媲乎三代。淸議所屬﹐匪公而誰。且甘泉均號於從臣﹐而西省獨稱於政本。國僑潤色﹐𨿽槪取儒學之長。山甫將明﹐必深通天下之務。正官名者蓋已百祀﹐稱職業者凡有幾人﹐戛乎其難﹐理若有待。動心駭目﹐自玆觀大手筆之傳。削牘濡毫﹐又當慶眞學士之拜上丞相參政乞宮觀啟年運而往﹐益知涉世之艱。職思其憂﹐獨幸侍祠之樂。惓惓微志﹐懇懇自陳。伏念某擁腫凡材﹐聱牙曲學﹐旣無甚髙論足以嘩世﹐豈有它繆巧用以致身。隨牒半生﹐問津萬里。𨿽誓圖微報﹐不勝狗馬之心。而俯迫頹齡﹐已罹霜露之疾。壯志累然而欲盡﹐殘骸悴爾以難支。拉朽摧枯﹐競爲排陷。哀窮悼屈﹐孰借聲光。敢圖廊廟之尊﹐未棄門闌之舊。曲憐不逮﹐力謂無他。至於跌宕之文﹐辱在褒稱之域。二百年無此作矣﹐固難稱愜於獎知。萬戶侯豈足道哉﹐私亦激昂於衰懦。然而揣數奇之薄命﹐懼徒費於鴻鈞。與其度越羣材﹐畱朱云於東閣。曷若稍捐薄祿﹐置陶令於北窗。伏望某官仁風翺及物之恩﹐赫日照覆盆之陋。念前跋胡而後疐尾﹐惟當自屏於江湖。方上昭天而下漏泉﹐忍使獨擠於溝壑。假以毫端之潤﹐寵其林下之歸。某謹當刻骨戴恩﹐刳心慕道。誦丹臺之蕊笈﹐少慰素懷。拜玉局之冰銜﹐用華晚景。知嚴州謝王丞相啟故里浮沈﹐竊玉局再期之祿。公朝抆拭﹐付桐江千里之民。瓜戍非遙﹐竹符甚寵﹐感淪病骨﹐愧溢衰顏。伏念某元祐黨家﹐紹興朝士。池魚瀺灂﹐本思自放於江湖。社櫟支離﹐久已難施於斤斧。由治生之素拙﹐因從宦以忘歸。頃自吳中﹐久畱劍外。顧彼衣冠之所萃﹐頗以文字而相從。方深去國之悲﹐敢有擇交之意。流偶殊於涇渭﹐風自隔於馬牛。睚眥見憎﹐本出一朝之忿。排擠盡力﹐幾如九世之仇。藐是羈孤﹐孰爲別白。縱免投荒之大罰﹐亦宜置散以終身。且定遠未歸﹐惟望玉關之生入。輕車已老﹐猶護北平之盛秋。豈有朝爲閭閻廢斥之人﹐暮竊畿輔承宣之奇。玆蓋伏遇某官學窮穾奧﹐勛塞堪輿。南山巖巖﹐冠公師之重任。赤舄幾幾﹐同宗社之閎休。念人才之實難﹐悼士气之不振﹐埏陶至廣﹐收拾無遺。方與物以皆春﹐憫向隅之獨泣。燮和輿論﹐闊略彜章。起安國於徒中﹐較恩未大。還管寧於海外﹐爲力尙輕。而某少非列於通才﹐晚徒專於朴學。棄雞肋而猶惜﹐𨿽仰戴於深仁。續鳧脛則自悲﹐恐難逃於薄命。謝梁右相啟故里投閒﹐久竊奉祠之祿。淸時起廢﹐遽叨出守之榮。挈於九折之途﹐置之一飽之地。感深至骨﹐涕溢交賾。伏念某鄕校孤生﹐京塵下吏。學徒盡力﹐徐而察之則益鳥退飛。仕已冥心﹐非敢後也而馬不進。頃者南遊七澤﹐西上三巴﹐繆見推於文辭﹐因頗交其秀傑。愛憎遂作﹐譽毀相乘﹐肆爲部黨之讒﹐規動朝端之聽。𨿽漸能忍事﹐聽唾面之自幹。猶競起浮言﹐至擢發而莫數。癆洞風波之上﹐流離道路之旁。幸逢皦日之中天﹐固宜潦水之歸壑。矧此江山之郡﹐介於吳越之間。先世嘗臨﹐尙有召伯憩棠之愛。提封甚邇﹐僅同買臣衣繡之歸。蕞爾何堪﹐居然非稱。此蓋伏遇某官身扶昌運﹐手斡化鈞。一气鳶魚﹐鹹遂飛潛之性眾材杗桷﹐各安小大之宜。俯憐爨下之餘﹐嘗沐筆端之潤﹐摧頹𨿽久﹐省錄未忘。謂人士捨之則藏﹐固當慕昔賢顯晦之節。然朝廷養非所用﹐何以待異時緩急之求。旣啟迪於淵衷﹐遂燮和於輿論。而某年齡抵此﹐意气蕭然。律召東風﹐𨿽幸春回於寒谷。手遮西日﹐敢希身到於修門。謝周樞使啟起由散地﹐付以名州。朝迹久疏﹐忽喜長安之近。戍期未及﹐先寬方朔之饑。靖言孤蹤﹐可謂過望。伏念某簞瓢窮巷﹐土木殘骸。早已孤危﹐馬一鳴而輒斥。晚尢顚沛﹐龜六鑄而不成。羽翮摧傷﹐風波震蕩。薄祿作無窮之崇﹐虛名結不解之仇。酈生自謂非狂﹐甚矣見知之寡。韓愈何恃敢傲﹐若爲敢怒之深。乘下澤之車﹐忽過半生。掛神武之冠﹐今無多日。偶然未死﹐得此少伸。制出西垣﹐地連右輔。顧視必恭之梓﹐阡陌相望。封培勿剪之棠﹐鄕閭太息。此蓋伏遇樞使丞相學優聖域﹐道覺民先﹐卓爾爲眾正之宗﹐毅然開孤進之路。自太公已久望子﹐仰關宗廟之靈。有夷吾可無復憂﹐盡釋薦紳之慮。方廣求於雋傑﹐乃首記其姓名。生物功深﹐奚啻吹律召東風之妙。回天力大﹐未覺挾山超北海之難。而某少頗激昂﹐老猶瞿鑠。志士弗忘在溝壑﹐固當堅馬革裹尸之心。薄福難與成功名﹐第恐有猿臂不侯之相。謝黃參政啟病餘揣分﹐蘄續食於叢祠。望外疏恩﹐俾牧民於近郡。感深雪涕﹐慚劇盨顏。伏念某早歲多艱﹐晚途益困。岷嶓巉絕﹐身行。禹貢。之書。云夢蒼茫﹐口誦楚。騷。之句。未葬支離之骨﹐辱招羈旅之魂。八千之路𨿽還﹐五十之年已過。視荒荒而益廢﹐發種種以堪哀。斷港絕潢﹐徒有朝宗之願。朽株枯木﹐何施造化之功。𨿽存溝壑之餘生﹐已是簪紳之棄物。驚宿愆之盡洗﹐知孤迹之少安。如絲如綸﹐命出西垣之潤色。有民有社﹐地連右輔之封圻。矧復巖瀨遺祠﹐桐山故隱﹐企髙風之如在﹐顧俗狀以自慚。此蓋伏遇參政相公黼黻皇猷﹐權衡國是﹐眾仰規模之大﹐天知議論之公。謂設廉恥以遇羣臣﹐士斯自好。且蹈仁義則爲君子﹐人亦何常。務與惟新﹐不求其備。某謹當銘膺感徳﹐擢發思愆。弱羽繞枝﹐姑低回於晚景。靈丹點礫﹐倘邂逅於初心。謝施參政啟起由散地﹐畀以專城。命出詞垣﹐仰戴絲綸之寵。名居節鎭﹐俯慚章綬之華。傴僂拜恩﹐譫諄敍感。伏念某薄才綿力﹐多病早衰。竊慕長者之餘風﹐每思砥礪。未聞君子之大道﹐徒益顚危。零丁稷下之遊﹐寂寞漳濱之臥﹐尙無漂母哀王孫而進食﹐況有故人憐範叔而贈袍。牛欲釁鐘﹐誰其弗忍。婦非束縕﹐何以自還。敢期累年不振之蹤﹐忽有一旦殊常之遇﹐光生分表﹐喜溢情涯。惟玆山水之邦﹐自昔。詩。書。之俗。修門在望﹐曾無日近之嗟。先世嘗臨﹐獲慰露濡之感。此蓋伏遇參政相公至仁善下﹐盛徳兼容。一引坐﹐一解顏﹐士托終身之重。三吐哺﹐三握發﹐野無片善之遺。賢能借勢以騫騰﹐孤遠望風而傾屬。自悲蓬梗﹐獨遠門闌。向使不爲萬里之行﹐固亦久在諸生之末。誦文章於方冊﹐竊喜得師聞道義於薦紳﹐亦嘗願學。旣積精誠之至﹐果歸甄冶之公。旅進無階﹐嘆空馳於淸夢。餘年有幾﹐懼終負於初心。謝臺諫啟貧念代耕之祿﹐懇乞奉祠。恩開使過之門﹐復令治郡。方窮閻之待盡﹐非公議而疇依慚極盨顏﹐感深雪涕。伏念某邅回薄命﹐憔悴餘生。肄業荒唐﹐小學僅通於。蒼。雅。屬辭卑弱﹐奇文徒慕於。莊。騷。發種種以將童﹐心搖搖而欲折。食粥動逾於累月﹐陳癐或至於隆冬。不能引分以掛冠﹐廉隅已喪。更復貪榮於懷綬﹐愧懼可知。況此名城﹐今爲近輔。九霄嘉气﹐日未邇於長安。千載遺祠﹐星嘗從於帝座。孰爲之地﹐使有此行。玆蓋伏遇某官偉量海涵﹐英姿山立。眾惡之而必察﹐俯憐久困於風波。今老矣而無能﹐尙使少紓於溝壑。爲國廣旁求之路﹐示人無終棄之才。曾是妄庸﹐曲蒙全護。除書已下﹐徒叨湔洗之恩。羸疾益侵﹐無復激昂之日謝葛給事啟杜門訟六十年之非﹐久安散地。起家二千石之重﹐忽奉明恩。驚釁垢之漸除﹐扶衰殘而下拜。伏念某學由病廢﹐仕以罪歸﹐冥心鵷鷺之行﹐投迹雞豚之社。海三山之縹緲﹐釣鰲已愧於初心。楚七澤之蒼茫﹐殪兕亦成於昨夢。但欲負耒慕許行之學﹐豈復叩角歌寧戚之詩。偶逢公朝使過之時﹐躐畀近郡承流之寄。所蒙過矣﹐自揆茫然。天際鬱蔥﹐望九重之雲气。道周蔽芾﹐掃四世之棠陰。得遂此行﹐孰爲之地。此蓋伏遇侍講給事道本文王之正﹐學師孟氏之醇。騰茂實而蜚英聲﹐久隆上眷。息邪說而距訁皮行﹐遂擅儒宗。方與萬物而皆春﹐不忍一夫之獨泣。某偶階末契﹐遂借餘光。𨿽飯豆羹藜﹐不敢望功名於老大。然書紳銘座﹐尙思復玷缺之艱難答交代陳判院啟病求玉局﹐但懷優遊卒歲之心。恩畀桐廬﹐獲繼超軼絕塵之迹。方自嫌於通問﹐乃遽辱於移書。公眞快哉﹐我則陋矣。伏念某少而落魄﹐老益迂疏。憔悴關河﹐萬里客岷嶓之境。馳驅節傳﹐三年使閩楚之郊。迨此退歸﹐頹然遲暮。投幘已安於蟹捨﹐起家忽奉於魚符。此蓋伏遇某官秉節以貫四時﹐瑞世而翔千仞﹐經行早推於庠序﹐謀猷晚著於朝廷。謠誦上聞﹐豈獨最列城之課。規模甚遠﹐又足爲來者之師。某偶幸懷章﹐遂將接武。𨿽取棄竹馬﹐望英躅以增慚。然獲舊靑氈﹐在衰門而甚寵。發春伊始﹐坐嘯多閒﹐願遵輔養之宜﹐卽慶禁嚴之拜嚴州到任謝王丞相啟懇求祠祿﹐乃叨便郡之除。甫及戍期﹐亟奉燕朝之對。身旣復歸於鈞播﹐眾知未棄於明時。伏念某淺智褊能﹐薄才綿力。棲遲屏迹﹐但欲射猛虎以終殘年。辛苦著書﹐不足藏名山而俟後世。偶爲貧而求仕﹐旋觸罪以免歸。雁食無儲﹐鶉衣不補。凡百君子﹐悠悠非特達之知。平生故人﹐往往處嫌疑之際。欲言誰聽﹐投老奚歸。豈期廟堂任使之公﹐挈出溝壑漂流之地﹐此蓋伏遇某官孟韓道統。伊呂王功﹐黼黻聖猷。謂言之不文則行之不遠。甄陶士類。每捨其所短而取其所長﹐慨念孤生。已侵暮境﹐倘使抱所聞而不試。則將賫遺恨於無窮﹐何止屢陳於斧扆之前。蓋亦昌言於搢紳之上﹐故𨿽久斥。亦復漸收﹐而某已知悔童子之雕虫。未免守古人之糟粕﹐決無可用。寧不自知﹐續鐘釜之祿以待掛冠。嘗面祈於大造。效尺寸之勞而垂汗簡。悵永負於初心﹐謝梁右相啟玉局二年。已竊代耕之祿。桐廬千里。復叨起廢之恩﹐望睟表之顒昂。撫編氓之繁夥﹐退惟冒。徒積兢慚﹐伏念某四壁寒家。一簞賤士﹐刻舟求劍。固匪通材。懲羹吹齏。已消壯志﹐比由蟹捨。起領魚符。永言久斥之餘。亦有少伸之望﹐然而察簿領稽違之細。擿吏胥隱伏之微。一皆非其素知。又不可以遽習﹐淵明之寄事外。已迫頹齡。安國之擢徒中。曷勝煩使﹐此蓋伏遇某官才全經緯。气塞堪輿﹐博取眾材。屢抗延英之論。宏開公道。靡須光範之書﹐施及妄庸。未忘夙昔﹐溫飽一門之衣食。洗湔累歲之罪愆。使爲全人。以畢餘日﹐某敢不好是正直。擇乎中庸﹐戒舞智以賊民。寧取椎魯少文之誚。務盡心於折獄。庶無冤枉失職之嗟﹐苟不辱知。其敢言報﹐謝周樞使啟入望淸光。出臨近郡﹐天威不違咫尺。旣諧就日之心。父命惟所東西。況被牧民之寄﹐感恩至矣。揣分茫然﹐伏念某下愚難移。大惑莫解﹐不能髙飛遠舉。求避橫目之民。乃復直情徑行。自掇噬臍之悔﹐永言窮薄。數蹈邅回﹐毀靡待於徳髙。災非由於福過﹐斷雲零落。敢懷出岫之心。病鶴瞲褷。忽乘軒之寵﹐此蓋伏遇某官道窮穾奧。气塞堪輿﹐南山之石巖巖。帝資宿望。綈袍之意戀戀。士感誠言﹐哀細徳之險微。開鴻鈞之坱圠﹐念玆積譴。𨿽擢發而有餘。察彼眾讒。亦吹毛之已甚﹐未加顯棄。聊復少收﹐𨿽不在於英材樂育之中。實創見於薄俗相挺之際﹐而某扶衰自笑。迫老宜歸﹐無復入關。西日舉釣竿之手。惟希度世。東封謁玉輅之塵﹐傾倒具陳。慚惶無措﹐謝臺諫啟掛洪景之衣冠。宜還故里。懷買臣之印綬。尙冒明恩﹐觸熱卽途。扶衰領郡﹐伏念某身常短褐。家本衡門。一官惟妻子之謀。萬里極關河之遠﹐景翳翳以將入。餘日幾何。芳菲菲其彌章。素心空在﹐比者竊冰銜於玉局。築云屋於鏡湖。惟俟引年。遂將沒齒﹐散地方蘄於因任。除書忽畀於專城﹐宮闕中天。有就日望云之幸。鄕閭接壤。逾過家上冢之榮﹐此蓋伏遇某官望重朝綱。學通國體﹐收眞才於水落石出之後。坐銷浮僞之風。察定理於舟行岸移之時。盡黜讒誣之巧﹐稍收久廢。用示至公﹐某謹當勉效微勤。堅持素守﹐吏犯法而法在。先務去姦。政近民則民歸。敢忘用恕﹐或粗逃於大譴。庶少答於深知﹐謝監司啟掛洪景之衣冠﹐宜還故里。懷買臣之印綬﹐尙冒明恩。觸熱卽途﹐扶衰領郡。伏念某身常短褐﹐家本衡門﹐一官惟妻子之謀﹐萬里極關河之遠。景翳翳以將入﹐餘日幾何。芳菲菲其彌章﹐素心空在。比者竊冰銜於玉局﹐築云屋於鏡湖﹐惟俟引年﹐遂將沒齒。散地方蘄於因任﹐除書忽畀於專城。宮闕中天﹐有就日望云之幸。鄕閭接壤﹐逾過家上冢之榮此蓋伏遇某官學貫經郛﹐望隆國器。繡衣持斧﹐姑小試於使軺。豹尾屬車﹐卽超登於禁路尙容衰悴之迹﹐暫托澄淸之餘。某謹當勉效微勤﹐堅持素守。吏犯法而法在﹐先務去姦。政近民則民歸﹐敢忘用恕。或粗逃於大譴﹐庶少答於深知答方寺丞啟年運而往﹐悵久隔於英遊。道阻且長﹐忽恭承於榮問。情文甚寵﹐衰晚增光。伏念某笠澤漁家﹐紹興朝士。捫參歷井﹐久困客遊。煮海摘山﹐屢乘使傳。旣罪愆之未洗﹐復衰疾之相乘。骨相宜窮﹐頭顱可揣。穿延和之細仗﹐恍若隔生。分新定之左符﹐更叨起廢。此蓋伏遇某官義存推轂﹐徳重匿瑕﹐哀其憔悴之百罹﹐借以揄揚之一諾。遂叨共理之寄﹐亦及歸耕之餘。而某緣病廢書﹐迫貧隨牒。能古文何用於今世﹐徒慚長者之見知。居是邦不非其大夫﹐殊匪小人之所望。佇奉丁寧之誨﹐用寬瘝曠之虞賀王提刑啟恭審繡衣玉節﹐肅王幾風憲之嚴。寶畫奎文﹐新內閣圖畫之直。方攬澄淸之轡﹐已騰謠誦之聲。恭惟某官學道愛人﹐至誠格物﹐徳秉民彜之粹﹐才推國器之英。中外踐揚﹐自際風雲之會。始終操履﹐靡移金石之堅。將階言語侍從之除﹐洊被禮樂光華之遣。欽卹副九重之指﹐平反奉一笑之春。始訖外庸﹐卽躋近列﹐計乘軺之未幾﹐旋頒詔以趣歸。某意廣才疏﹐心勞政拙。伏櫪志在千里﹐悵暮景之已侵。巢林不過一枝﹐幸卑棲之有托與汪郎中啟去蜀歸吳﹐已侵尋於晚境。乞祠得郡﹐尙記錄於明時。夙戒行艫﹐已臨獘邑。方竊依仁之幸﹐敢稽告至之恭。伏念某笠澤農家﹐紹興朝士。捫參歷井﹐久困客遊。煮海摘山﹐屢乘使傳。旣罪愆之未洗﹐復衰疢之相乘。骨相宜窮﹐頭顱可揣。穿延和之細仗﹐恍若隔生。分新定之左符﹐更叨起廢。恭惟某官義存推轂﹐徳重匿瑕﹐哀其憔悴之百罹﹐借以揄揚之一諾。遂容共理之寄﹐亦及歸耕之餘。而某扶憊以來﹐罔功是懼。快景星之先睹﹐𨿽尙阻於瞻承。分鄰燭之餘光﹐遂密依於覆護。其爲慰幸﹐曷究敷陳與沈知府啟乘傳江臯﹐偶同一道。分符畿內﹐復幸鄰邦。公將假道於虞﹐僕其得禦於李。胡交臂而失此﹐亟削牘而布之。恭惟某官厚徳鎭浮﹐英姿邁往。富貴固有命矣﹐未嘗枉尺以自謀。將相豈無種哉﹐方且摶風而直上。𨿽仰急流之勇退﹐寧容袖手而旁觀。果奉明綸﹐起臨近甸。丰年髙廩﹐想謠誦之已聞。燕寢淸香﹐知文書之益簡。願精調於列鼎﹐卽歸覲於凝旒瞻詠之私﹐敷宣曷旣賀畱樞密啟恭審行玉關之萬里﹐方喜遄歸。陳泰階之六符﹐亟聞殊眷。地禁處承明之邃﹐任崇參宥密之嚴。成命誕揚﹐師言允穆。切以藝祖鑑五代之獘﹐不偏重於中書。裕陵新六官之名﹐亦旁開於西府。豈獨並隆於文武﹐固將兼注於安危。至以明詔特預於訁於謨﹐尢爲本朝久虛之盛舉。中原多故﹐首用種忠憲之偉人。聖政方新﹐則有虞雍公之近事。或名光於竹帛﹐或位極於廟堂。恭惟某官躬閎深魁碩之資﹐負剛大直方之气﹐早推雅望﹐歷近班。以至公服小人﹐故𨿽疏而不怨。以大節事明主﹐故旣去而見思。世方譾譾以自營﹐公固落落而難合。迨此寵光之自至﹐益知巇險之徒勞。淵乎一心﹐應彼萬事。七擒七縱﹐已成服遠之功。三起三畱﹐果有處中之命。方且端委冠鈞衡之位﹐挽河洗夷虜之塵﹐復列聖在天之仇﹐攄遺民泣血之憤。某幸身未死﹐見國中興。材館旁招﹐𨿽莫陪於下士。浯溪深刻﹐尙自力於斯文賀蔣中丞啟伏審顯膺帝制﹐進總臺評。公道大開﹐在廷爲之相賀。正人益進﹐吾國殆其庶幾。仰惟廟社之休﹐非復門闌之慶。某聞人情不遠﹐立朝誰樂於抨彈。仕者自謀﹐幹世本求於遇合。皆使從容而徐進﹐自非怨嫉之所歸。一居三院七人之官﹐遂任四海九州之責。至於諫大夫之助成主徳﹐中執法之振肅朝綱﹐知不可以不言﹐言不可以不盡。雷霆在上﹐獨立自如。鼎鑊當前﹐直趨不避。始也負當世之名﹐而人不我捨。今也居得言之地﹐則責將誰歸卓乎偉人﹐更此重任。恭惟某官英姿邁往﹐奧學造微。論必盡忠﹐得堪輿剛大之气。仕常思退﹐有耕釣髙逸之風。位逾達而謙有加﹐權益隆而量莫測。姑小煩於繩肅﹐卽進與於弼諧。豈惟斯民被化於春風和气之中﹐亦使多士吐气於靑天白日之下。今其始矣﹐幸孰甚焉某嘗辱王翰卜鄰之榮﹐妄懷貢禹彈冠之喜。崇言谹議﹐已觀魁磊光信史之傳。過計私憂﹐妄有一二爲執事之獻。倘少寬於斧鑕﹐尙嗣布於腹心文集卷十二啟十五首賀賈大諫啟恭審顯膺一札之攽﹐首冠七人之選。主賢臣直﹐國勢巋然。言聽諫行﹐天下幸甚。某聞昔在本朝之官制﹐參稽前代之舊章。南臺不置大夫﹐中憲任紀綱之重寄。北省久虛常侍﹐諫坡率遺補以盡規。選求旣艱﹐畀托尢重。故政在中書﹐而常開言路。事由獨斷﹐而不廢爭臣。仰觀十一聖家法之傳﹐玆爲三百年治功之本。繼昔之盛﹐非公而誰。恭惟某官學造精微﹐器函閎遠﹐許國弗渝於夷險﹐憂時如抱於渴饑。造膝告猷﹐浩浩江河之決。傾心愛士﹐拳拳涇渭之分。慨然死生禍福不入於中﹐常若天地鬼神實臨其上。以今日陳善閉邪之效﹐成異時贊元經體之功﹐同出此心﹐夫孰能禦。某侵尋暮景﹐蹭蹬孤生。迹本甚疏﹐妄欲依歸於公道。分當永棄﹐特蒙抆拭於窮途。何以仰答門闌特達之知﹐惟有稍陳郡縣利病之實。倘少寬於斧鑕﹐尙嗣布於腹心。賀謝殿院啟恭審顯膺帝制﹐進貳臺端。手縮袖以逡巡﹐久已抱獨立無朋之操。發衝冠而憤切﹐自玆皆盡言不諱之時。在庭聳觀﹐有識相慶。伏以禦史分職﹐本以論事任耳目之司。忠臣設心﹐蓋欲去邪爲宗社之福。抗雷霆而獨立﹐凜山嶽之不搖﹐非以近名﹐固將竭節。天子爲之攺容而垂聽﹐大臣不敢持必而自私。國有紀綱﹐治自形於四海九州之遠。士篤名義﹐效或見於數世百年之餘。今玆孰配於古人﹐識者固歸於門下。恭惟某官道徳醇備﹐議論正堅﹐灰寒木槁而譽益髙﹐鯤擊鵬摶而才乃見。默究朝廷之利病﹐盡得源流。徐觀天下之是非﹐若指白黑。放斥者有愧心而無怨﹐更革者𨿽害己而謂然。太平之功﹐指日可待。某侵尋暮景﹐蹭蹬孤生。迹本甚疏﹐妄欲依歸於公道。分當永棄﹐特蒙抆拭於窮途。何以仰答一見特達之知﹐惟有稍陳千里利病之實。倘少寬於斧鑕﹐尙嗣布於腹心。賀周丞相啟恭審夢卜襲祥﹐揚王庭而渙號。典冊備物﹐熙帝載以宅師。國其庶幾﹐民以寧壹。實惟宗社無疆之佑﹐非復門闌旅賀之常。竊以時玩久安﹐輒生天下之患。國無遠略﹐必有意外之虞。方今風俗未淳﹐名節弗勵﹐仁聖焦勞於上﹐而士夫無宿道向方之實。法度修明於內﹐而郡縣無赴功趨事之風。邊防弛於通和﹐民力坐窮於列戍﹐每靜觀於大勢﹐懼難待於非常。至若靖康喪亂﹐而遺平城之憂。紹興權宜﹐而蒙渭橋之恥。髙廟有盜環之逋寇﹐乾陵有斧柏之逆儔。江淮一隅﹐夫豈仗衛久畱之地。梁益萬里﹐未聞腹心不貳之臣。文恬武嬉﹐戈朽鉞鈍。謂宜博采眾謀之同異﹐然後上咨廟論之崇嚴﹐非素望之偉然﹐誰出身而任此。恭惟某官降神維嶽﹐生徳自天。居安資深﹐學洞六經之韞。探賾索隱﹐識窮萬務之微。蓋嘗獨立以當雷霆﹐何止貴名之揭日月。運籌帷幄﹐每當上心。端委廟堂﹐遂持國柄。玉燭肇時和之慶﹐雲龍協聖作之辰。淸未央長樂之宮﹐將肅六飛之禦。築碣石楡林之塞﹐永奠四夷之封。於古有光﹐自今以始。某側聞盛舉﹐實抃歡悰。卹百口之饑寒﹐豈無竊覬。拔四方之英俊﹐願付至公。庶未死之餘生﹐睹太平之盛際。賀施知院啟恭審誕布明綸﹐進專籌幄。用眞儒而無敵﹐翊扶宗社之基。得大老以來歸﹐開慰華夷之望。恭惟某官英姿邁往﹐精識造微。居安資深﹐韞六藝淵源之學。任重道遠﹐炳兩朝開濟之心。明辯足以折遐衝﹐果敢足以斷幾事。自初拔用﹐迄此延登。大節全名﹐松柏挺歲寒之操。同心一徳﹐風雲協聖作之期。堪輿淸夷﹐星緯明潤﹐致太平其自此﹐將魁柄之焉歸。曩暫入於修門﹐竊有聞於行路﹐謂明公之得政﹐以人物爲最先。自隆師尹南山之瞻﹐復見平津東閣之盛。揚庭薦拔﹐造膝開陳﹐凡人所難﹐以身獨任。今𨿽總本兵之地﹐願益屍善類之盟。公能以士而報國家﹐士亦以身而歸門下。某侵尋暮境﹐憔悴偏州。志气已衰﹐無復獻狗盜雞鳴之技。文辭自力﹐尙能助稗官野史之傳。過此以還﹐未知所措。賀丘運使啟恭審上印帥藩﹐乘軺畿甸。得人若是﹐則吾國其庶幾乎。先聲隱然﹐非俗吏之所能也。公論爲之慰愜﹐大用此其權輿。伏以寬猛異施﹐古今莫一。子產號眾人之母﹐用於鄭而弗救陵夷。申商爲法家者流﹐獘至秦而卒以顚覆。歷考簡編之迹﹐莫先儒術之功。惟蹈君子之時中﹐斯得古人之大體。方其尊瞻視。正顏色﹐教化固已有成。𨿽使空囹圄。畫衣冠﹐法令其誰敢犯。恭惟某官英姿邁往﹐敏學造微﹐夷途早踐於髙華﹐隆委徧當於繁劇。所臨輒治﹐𨿽千變萬化而不窮。自守弗阿﹐終特立獨行之如此。上將引而自近﹐公其有以告猷。某早陪談燕之餘﹐誤辱賞知之異﹐敢圖暮境﹐獲備屬城。閭裏無聊﹐每攬涕下催科之筆。事功靡著﹐更忍慚修候問之箋。尙加惠於始終﹐俾粗全於進退。歸依之切﹐敷繹奚殫。賀蔣尙書出知婺州啟恭審解中執法以暫均勞佚﹐拜大宗伯而入侍禁嚴。𨿽若不得其言﹐固亦未爲弗用。乃抗投閒之請﹐力蘄就養之榮。詔諭靡從﹐藩條初布。上倚承宣之績﹐士髙廉退之風。恭憔某官直哉惟淸﹐淵乎似道。懇款許國﹐肝膽凜其輪囷。慷慨疾邪﹐山嶽爲之震動。進率由於獨斷﹐節早見於盡言。未移桑蔭之淹﹐入總柏臺之峻。國方增九鼎之重﹐身已如一葉之輕。魯人獲麟以爲不祥﹐𨿽愛憎之叵測。塞翁失馬未必非福﹐抑倚伏之何常。某幸托裏門﹐獲趨賓席﹐身世等蒯菅之棄。孰閔餘生。姓名托甄冶之公。尙須異日﹐除直華文閣謝丞相啟秩視大蓬。已竊垂車之寵。恩加邃閣。更叨出糸孛之榮﹐初聞道路之傳。猶謂姓名之誤﹐迨玆被命。重以懷慚﹐伏念某承學迂疏。稟資蕞陋﹐幼生京洛。尙爲全盛之編氓。長綴班聯。曾是中興之朝士﹐福未容於盈眥。祟已駭於燒城﹐西徵至岐鳳之間。南戍掠甌閩之境﹐晚僅升於省闥。旋卽返於鄕關﹐鶴歸遼天。狐死丘首﹐蓬戶十移於歲律。幔亭四閱於祠官﹐久遂屏居。非始掛冠之日。盡捐半俸。眞爲納祿之人﹐豈期垂盡之光陰。忽玷殊常之惠澤﹐復緣詔札。並竊身章﹐里巷聳觀。共仰恩光之下燭。兒孫扶拜。不知衰涕之橫流﹐玆蓋伏遇某官降命應期。奮庸熙載﹐神無方。易無體。心獨運於道樞。尺有短。寸有長。士悉歸於鈞播﹐𨿽迫崦嵫之景。亦歸坱圠之公﹐而某意气空存。筋骸已憊﹐艸具明堂辟雍之禮。𨿽遭甚盛之時。塗竄。淸廟。生民。之詩。其在方來之雋﹐修史謝丞相啟七十告老。誓待盡於山林。尺一召還。恍復瞻於觀闕﹐內祠祿厚。信史事嚴﹐容孤迹於其間。知鴻鈞之有自﹐恭以髙皇之盛徳大業。𨿽號中興。而實同開創之難。孝廟之內修外攘。躬享太平。而不忘恢復之志﹐治躋古昔。威震裔夷﹐俄屬鼎成之悲。肆修麟止之緒﹐固已网羅軼事。潤色皇猷。備述巍巍蕩蕩之功。曲盡業業兢兢之指﹐豈繄遲暮。能與討論﹐伏念某天予散材。家承孤學﹐生逢盛旦。蒙六聖之涵濡。身綴淸班。被四朝之識拔﹐常恐倏先於朝露。遂將莫報於秋毫﹐豈期及耄之餘齡。猥得效勤於大典﹐玆蓋伏遇某官材全經緯。气塞堪輿﹐平生陳謨決策之言。煥乎可誦。十載知人安民之績。底於有成﹐殊鄰款塞而奉琛。多士鄕風而釋﹐內而臺閣。極稽古禮文之選。外而郡縣。有宜民愷悌之風﹐肇辟大公至正之途。不棄偏能一曲之士﹐故如某輩。亦在數中﹐謹當益廣見聞。更勤采掇﹐老驥伏櫪。修途已非其所堪小艸出山。薄效尙期於自見﹐賀謝丞相除少保啟恭審命出淵衷。廷揚顯冊﹐人主之論一相。方寄腹心。少保玆爲三公。益隆體貌﹐傳聞所逮。歡頌惟均﹐恭以某寶謨明弼諧。任重道遠﹐協天心於昆侖旁魄之際。動必有成。隆主眷於蜙蜎蠖濩之中。言無不用﹐自登沂輔。允迪大猷﹐疇咨𨿽首於羣公。謙畏不殊於一日。每稽首而遜稷契。終選眾而舉伊臯﹐三年有成。四海用乂﹐農扈告丰登之候。戎韜臻偃息之期﹐熙運方興。周召並爲於師保。眾心所系。平勃均任於安危﹐是宜大號之繼敷。昭示元臣之同體﹐羣生咸遂。協气橫流﹐謹乃憲而屢省則成。孰測化鈞之妙。个無事而庸人實擾。始知靜治之功﹐某獲綴淸班。欣逢盛事﹐無好無惡而遵王路。共欣聖政之大成。不不忘而由舊章。更冀廟謨之無倦﹐敢效涓塵之助。輒幹砧斧之誅﹐冒瀆實深。兢惶罔措﹐賀張參政修史啟恭審誕布明綸﹐總提巨典。固已動鵷鷺行之喜色﹐而況在牛馬走之後塵﹐不能自已於寸誠﹐是敢冒陳於尺牘。恭惟某官自天生徳﹐降命應期。闡溫厚爾雅之文﹐經緯萬象。蘊超軼絕塵之識﹐鎭撫四夷。位居臺鼎﹐而有山澤淸臞之容。禮絕搢紳﹐而無王公驕泰之意。心虛靜而觀復﹐道衝用而不盈。周公太公﹐方隆夾輔之望。堯典。舜典。更專點竄之功。實以衮衣黃閣之尊﹐下兼蘭臺石室之事。在天三後﹐巍乎下臨。作宋一經﹐信矣無憾。某偶蒙簡拔﹐獲預討論﹐已侵投老之殘年﹐何補不刊之信史。仰傅巖之霖雨﹐幸預在廷。歸杜曲之桑麻﹐尙勞洊筆。策勵。除寶謨閣待制謝丞相啟冊府秩淸﹐偶至鰲峯之頂。禁途地密﹐遂穿豹尾之中。𨿽造化之至公﹐實恩憐之曲被。欲敍丹衷之感﹐莫知雪涕之橫。伏念某𨿽起耕疇﹐粗傳家學。書藏屋壁﹐尙擯斥而不容。迹遁園廬﹐豈榮華之敢望。虛名作祟﹐聚謗成雷﹐幸於先狗馬塞溝壑之前﹐遂其賜骸骨歸卒伍之請﹐任子以世其祿﹐寓直以華其行。固已負耒學耕﹐飾巾待盡﹐身還民服﹐口誦農書﹐從故里漁樵之遊﹐拜髙年羊酒之賜。忽從廏置﹐逖奉詔除。所愧忝大門之官﹐敢竟奪匹夫之志。惟俟奏篇之禦﹐卽伸告老之誠。簡牘未終﹐絲綸已降。半生淹泊﹐沈舟眞閱於千帆一旦遭逢﹐開印適當於三日。已扶衰而拜命﹐旋曳蹇以造庭。玆蓋伏遇某官徳懋忱恂﹐化均坱圠。作成士類﹐兼小大而不遺。勱相皇家﹐泯異同於無迹。澤東漸而西被﹐功上際而下蟠。才或取於寸長﹐罪不捐於一眚。故𨿽幺麼﹐亦被生成。某敢不頂踵知恩﹐冰霜勵節。少不自力﹐坐沈廢者半生。老當告休﹐悵報酬之無地。謝費樞密啟猥被恩綸﹐躐持從橐﹐處內閣諏咨之地﹐繼大門揚歷之榮。揣分奚堪﹐置慚靡所。伏念某百罹薄命﹐九折窮途﹐迹久困於多言﹐年已侵於大耋。都門屢入﹐壯遊恍似於前身。冊府再來﹐眾吏多非其舊識。扶衰殘而就列﹐刮矻膜以糸由書。非徒莫掩於旁觀﹐每亦不勝其自愧。惟俟奏篇之禦﹐卽伸請老之誠。敢謂遭逢﹐曲蒙識拔。玆蓋伏遇某官道尊皇極﹐學統聖傳。𨿽吐哺握發之勞﹐曾靡遺於一士。然引坐解顏之遇﹐顧豈在於他人。每屈崇嚴﹐不移疇昔。爰自東壁圖書之府﹐俾躋西淸鵷鷺之班。驥伏櫪以悲鳴﹐曩誰念者。犬舐丹而仙去﹐今乃似之。某燈火尙親﹐簞瓢未厭。修世官而不墜﹐益體上恩。繼家學於衰﹐或傳來裔。庶幾瞑目﹐無愧初心。致仕謝丞相啟優詔許歸﹐已荷乾坤之造。異恩及幼﹐更沾雨露之私。非公臺力假於敷陳﹐則艸野何從而甄錄。感銘刻骨﹐涕泗交頤。伏念某少乏通材﹐晚嬰羸疢。史闈八月﹐常懷愒日之慚祠祿三時﹐洊上引年之請。初但虞於煩瀆﹐旋曲被於矜從。而況從中明降於徳音﹐任子特逾於常制。桑楡已迫﹐俾華垂白之年。豚犬何能﹐遽有拾靑之幸。裏閭嘆息﹐門戶敷榮。玆蓋伏遇某官降命應期﹐奮庸熙載。告猷於內﹐時已措於太平。祝鯁在前﹐禮每加於諸老。亹亹誠明之學﹐巍巍忠厚之風﹐坐格華裔之寧﹐有光簡冊之載。故推余澤﹐俯及衰門。重念稚兒﹐𨿽非異稟。善和之書幸在﹐敢虛棄於光陰。太常之第可收﹐尙仰酬於長育。答權提刑啟伏審抗章請外﹐攬轡入東﹐謂宜因對而復畱﹐故欲馳書而未敢。遽先垂問﹐莫諭愧心。恭惟某官英識造微﹐宏材經遠﹐學術得前言往行之要﹐議論有羣公先正之風。踐揚早歷於淸華﹐錐能自見。寄任靡辭於叢委﹐刃每有餘。玆乃勇退急流﹐旁觀袖手﹐明刑以弼五教﹐誦詩而使四方。𨿽暫試於外庸﹐顧豈符於僉矚。還節旄於少府﹐行被詔追。司筆橐於甘泉﹐孰居公右。某退依耕隴﹐密邇臺綱。躬愷悌以宜民﹐旣蒙賜矣。用。春秋。而決獄﹐行且見之。頌詠惟深﹐敷陳罔旣。答胡吉州啟伏以累疏乞歸﹐旣拜賜骸之命。華箋贊喜﹐更煩洊筆之勞。異書憐老學之勤﹐厚幣篤嘉賓之禮。顧惟衰悴﹐曷稱眷私。伏惟某官絕識超然﹐英聲籍甚。簡編插架﹐早推師友之淵源。紳佩在廷﹐旋慶君臣之際遇。玆暫煩於共理﹐卽歸告於嘉猷。而某已返農疇﹐愈賒門戟。噓枯甚寵﹐徒藏櫝以爲榮。詠徳𨿽深﹐愧占辭之莫旣。文集卷十三書九首代二府與夏國主書隆興元年正月二十二日﹐特進尙書左僕射同中書門下平章事兼樞密使信國公陳康伯等﹐謹致書夏國主殿下。昔我祖宗與夏世修盟好﹐豈惟當無事時﹐共享安平之福﹐亦惟緩急同休戚﹐卹災患﹐相與爲無窮之托。中更變故﹐壤地阻絕﹐𨿽玉帛之聘弗克往來﹐然朝廷未嘗忘祖宗之志也。乃者皇天悔禍﹐輿圖歸﹐會今天子紹登寶位﹐慨然西顧﹐宣諭大臣曰。夏﹐二百年與國也﹐豈其不念舊好而忘齊盟哉。某等恭以國主英武聰哲﹐聞於天下﹐是敢輒布腹心於執事﹐願畱神圖之。惠以報音﹐當告於上﹐議所以申固歡好者。同心協慮﹐義均一家﹐永爲善鄰﹐傳之萬世﹐豈不美歟。有少幣儀﹐具如別幅﹐伏惟照察不宣。某等謹白貼黃上執政書某官閣下。文人之在天下﹐用之﹐徒以爲治世之觀。大平之飾。不用﹐則亦已耳。非如兵刑錢谷之吏﹐不可一日無也。然爲國者﹐每每收取﹐不忍棄去﹐豈固爲是不急哉。蓋天下之事﹐惟此爲最難。非誠好之﹐捐三二十年之勤﹐耗心疲力﹐凋瘁齒髮﹐飲食寢夢﹐悲歡得喪﹐一在於是者﹐殆未易可以言工。信工矣﹐然且髙不足以爲功名﹐下不足以得財利﹐塵編蠹簡﹐束而藏之﹐幸世有知此道者﹐嘆息稱工。嗚呼﹐可謂鈍哉。以天下之至勤苦﹐爲天下之至鈍﹐待千萬中一二人之知﹐此賢公卿以人物爲己任者﹐所以不忍棄也某小人﹐生無他長﹐不幸束髮有文字之愚﹐自上世遺文﹐先秦古書﹐晝讀夜思﹐開山破荒﹐以求聖賢致意處﹐𨿽才識淺暗﹐不能如古人迎見逆決﹐然譬於農夫之辧菽麥﹐蓋亦專且久矣。原委如是﹐派別如是﹐機杼如是﹐邊幅如是﹐自。六經。左氏。離騷。以來﹐歷歷分明﹐皆可指數。不附不絕﹐不誣不紊﹐正有出於奇﹐舊或以爲新﹐橫騖別驅﹐層出間見。每考觀文詞之變﹐見其雅正﹐則纓冠肅衽﹐如對王公大人﹐得其怪奇﹐則脫帽大叫﹐如魚龍之陳前﹐梟盧之方勝也。間輒自笑曰。以此娛憂舒悲﹐忘其貧病﹐則可耳。持以語人﹐幾何其不笑且罵哉。誠不自意﹐諸公聞之﹐或以爲可。書生所遭如此﹐𨿽窮死足以無憾矣。然師慕下風﹐而未得一望履﹐此心歉然﹐不敢遑寧恭惟明公道徳風節﹐師表一世﹐當功名富貴之會而不矜﹐踐山林鐘鼎之異而不變﹐非

大有得於胸中﹐其何以能此。夫文章﹐小技耳﹐然與至道同一關捩。惟天下有道者﹐乃能盡文章之妙﹐此某所以忘其賤且愚﹐而願有聞於左右也。上虞丞相書某聞才而見任﹐功而見錄﹐天下以爲當。君子曰。是管仲相齊。衛鞅相秦之法耳。有人於此﹐才不足任﹐功不足錄﹐直以窮故哀之﹐天下且以爲過。君子則曰。是三代之俗﹐周公。孔子之政也。何也。彼有才﹐吾賴其才﹐因以髙位處之。彼有功﹐吾借其功﹐因以厚祿報之。上持祿與位以禦其下﹐下挾才與功以望其上﹐非市道乎。故齊秦用之﹐𨿽足濟一時之急﹐而俗以大壞﹐君子羞稱焉。若夫三代之俗﹐周公。孔子之政則不然。無才也﹐無功也﹐是直無所用也。無所用之人﹐𨿽窮而死者百千輩﹐何損於人之國哉。自薄者視之尙奚卹。君子顧深哀之﹐視其窮﹐若自我推以與之之不敢安也﹐矜憐撫摩﹐衣之食之﹐曰。彼有才有功者﹐何適而不遇。吾所急者﹐其惟無所用而窮者乎。此心父母也。推父母之心﹐以及於天下無所用之人﹐非聖賢孰能哉。謂之三代之俗﹐周公。孔子之政﹐則宜。故王霸之分﹐常在於用心之薄厚﹐而昧者不知也。恭惟大丞相道學精深﹐力量廣大﹐庶幾以周公。孔子之政﹐而復三代之俗者﹐渾渾巍巍﹐不可窺測。平時挾功恃才。錙銖較計者﹐皆自失退聽。若某之愚﹐不才無功﹐畱落十年﹐乖隔萬里﹐而終未敢自默﹐特曰身之窮﹐大丞相所宜哀耳。某行年四十有八﹐家世山陰﹐以貧悴逐祿於夔。其行也﹐故時交友醵緡錢以遣之。峽中俸薄﹐某食指以百數﹐距受代不數月﹐行李蕭然﹐固不能歸。歸又無所得食﹐一日祿不繼﹐則無策矣。兒年三十﹐女二十﹐婚嫁尙未敢言也。某而不爲窮﹐則是天下無窮人。伏惟少賜動心﹐捐一官以祿之﹐使粗可活﹐甚則使可具裝以歸﹐又望外則使可畢一二婚嫁。不賴其才﹐不借其功﹐直以其窮可哀而已。此气象﹐自秦以來﹐世以功利相髙﹐沒不見者累二千年﹐今始見於門下。所願持之不搖﹐行之不疑﹐則豈獨某之幸哉。上辛給事書某官閣下。君子之有文也﹐如日月之明﹐金石之聲﹐江海之濤瀾﹐虎豹之炳蔚﹐必有是實﹐乃有是文。夫心之所養﹐發而爲言﹐言之所發﹐比而成文。人之邪正﹐至觀其文﹐則盡矣決矣﹐不可復隱矣。爝火不能爲日月之明﹐瓦釜不能爲金石之聲﹐潢污不能爲江海之濤瀾﹐犬羊不能爲虎豹之炳蔚﹐而或謂庸人能以浮文眩世﹐烏有此理也哉。使誠有之﹐則所可眩者﹐亦庸人耳。某聞前輩以文知人﹐非必巨篇大筆﹐苦心致力之詞也。殘章斷稿﹐憤譏戲笑﹐所以娛憂而舒悲者﹐皆足知之。甚至於郵傳之題詠﹐親戚之書牘﹐軍旅官府倉卒之間﹐符檄書判﹐類皆可以洞見其人之心術才能﹐與夫平生窮達壽夭。前知逆決﹐毫芒不失﹐如對棋枰而指白黑﹐如觀人面而見其目衡鼻縱﹐不待思慮搜索而後得也。何其妙哉。故善觀晁錯者﹐不必待東市之誅﹐然後知其刻深之殺身。善觀平津侯者﹐不必待淮南之謀﹐然後知其阿諛之易與。方發策決科時﹐其平生事業﹐已可望而知之矣。賢者之所養﹐動天地﹐開金石﹐其胸中之妙﹐充實洋溢﹐而後發見於外﹐气全力余﹐中正閎博﹐是豈可容一毫之僞於其間哉。

某束髮好文﹐才短識近﹐不足以望作者之籓籬﹐然知文之不容僞也﹐故務重其身而養其气。貧賤流落﹐何所不有﹐而自信愈篤﹐自守愈堅﹐每以其全自養﹐以其餘見之於文。文愈自喜﹐愈不合於世。夫欲以此求合於世﹐某則愚矣。而世遂謂某終無所合﹐某亦不敢謂其言爲智也。恭惟閣下以臯陶之謨﹐周公之誥。淸廟。生民。之詩﹐啟迪人主而師表學者﹐𨿽鄕殊壤絕﹐百世之下﹐猶將想望而師尊焉。某近在屬部﹐而不能承下風﹐望餘光﹐則是自絕於賢人君子之域矣。𨿽然﹐非敢以文之工拙爲言也。某心之爲邪爲正﹐庶幾閣下一讀其文而盡得之。唐人有曰。士之致遠﹐先器識而後文藝。是不得爲知文者。天下豈有器識卑陋﹐而文詞超然者哉。狂率冒犯﹐死有餘罪。答邢司戶書五月二十六日﹐笠澤陸某頓首再拜復書司戶迪功足下。某辱賜書﹐及聖人之道與古作者之文章﹐又以世之稱師弟子﹐而徒事科舉。求利祿者爲羞。卓乎偉哉。非某所敢仰望萬一也。某少之日﹐學文而不工。及其老﹐妄意於道﹐亦未敢謂得也。身且弗給﹐而何以及人。及庸眾人且弗能﹐其況有以助足下乎。惶恐惶恐。𨿽然﹐足下顧我厚﹐某其敢有所弗盡。吾曹有衣食祭祀婚嫁之累﹐則出而求祿﹐恐未爲非。旣不免求祿﹐則從事於科舉﹐恐亦未爲可憾。科舉之文﹐固亦尊王而賤霸﹐推明六藝而誦說古今。𨿽小出入﹐要其歸亦何負於道哉。若言之而弗踐﹐區區於口耳﹐而不自得於心﹐則非獨科舉之文爲無益也。近時頗有不利場屋者﹐退而組織古語﹐剽裂奇字﹐大書深刻﹐以眩世俗﹐考其實﹐更出科舉下遠甚﹐讀之使人面熱。足下謂此等果可言文章乎。尙不可欺僕輩﹐安能欺足下哉。故自科舉取士以來﹐如唐韓氏。柳氏﹐吾宋歐氏。王氏。蘇氏﹐以文章擅天下者﹐莫非科舉之士也。此無他﹐徒以在場屋時﹐苦心耗力﹐凡陳言淺說之可病者﹐已知厭棄﹐如都市之玉工﹐瑉玉雜治﹐積日旣久﹐望而識之矣﹐一旦取荊山之璞﹐以爲黃琮蒼璧萬乘之寶﹐瑉其可復欺耶。凡今不利場屋而名古之文者﹐往往多未嘗識瑉者也﹐又安知玉哉。乃如足下識之可謂精矣﹐當棄瑉剖玉而已。至於聖人之道﹐足下往昔朝夕所講習者﹐豈外於是。言之而必踐焉﹐心之而不徒口耳焉﹐無餘道矣。其文旣不工﹐聞道又甚淺﹐則今所以進於左右者﹐其果近乎。一讀置之﹐無重吾過。不宣。答劉主簿書某才質愚下﹐又兒童之歲﹐遭罹多故﹐奔走避兵﹐得近文字最晚。年幾二十﹐始發憤欲爲古學。然方是時﹐無師友淵源之益﹐凡古人用心處﹐無所質問﹐大率以意度﹐或中或否。或始疑其非﹐終乃大信﹐或初甚好之﹐已而徐覺不可者﹐多矣。然亦竟不知所謂是且非者卒何如也。方竊愧嘆﹐不自意如足下學術文章足以雄長一世者﹐乃不鄙其愚﹐而欲與之交﹐惠然見臨﹐賜之以言﹐以爲可與言古學者。文詞偉麗﹐讀之惕然。夫道遇乞人﹐責之千金﹐足下固過矣﹐然遂謂足下爲非則不可。往者前輩之學﹐積小以成大﹐以所有易所無﹐以能問於不能。故其久也﹐汪洋浩博﹐該極百家﹐而不可涯氵矣。如足下所稱諸公﹐蓋

皆如是也﹐至中原喪亂。諸名勝渡江。去前輩尙未甚遠。故此風猶不墜﹐不幸三二十年來。士自爲畦畛甚狹。己所未知者。輒訕薄之。以爲不足學。排抑沮折。惟恐不力﹐詆窮經者。則曰傳注已盡矣。詆博學者。則曰不知無害爲君子﹐嗚呼陋哉。夫世旣未有仁智之足如孔孟而師焉。則亦各出所長。相與講習。從其可者。去其不可者﹐自六經百氏歷代史記。與夫文詞議論。禮樂耕戰。鐘律星歷。官名地誌。姓族物類之學。今四方之士。亦不可謂無人﹐𨿽不能兼該眾長。要爲各有所得。往往皆捐數十年之功。耗心疲力。凋悴齒髮而爲之。豈可易哉。如足下之所已得者。某願就學焉﹐某未者。頗願與足下從諸君子歷探其所有﹐足下亦宜盡發所渟蓄。以與朋友共之﹐某所聞誠最淺薄。亦願再拜以進。惟足下與諸君子之所決擇﹐使前輩風俗。由吾輩復少振。而狹陋之病。不遂沈痼。豈細事哉。屬兩日苦眩。未得面陳。而先以書布謝。惶恐惶恐﹐與尉論捕盜書某昨暮聞以逐盜遽出。𨿽小事。亦有難處置者﹐此十許人皆負重辟。相與竄伏山林中。昏夜伺便小劫﹐比官知之。則已分散跳匿。無次捨旗鼓可以物色求。無褊裨部伍可以策畫破。無糧可燒。無巢穴可窮。驟集忽散。如鬼物然﹐又實小盜。官兵計其不能爲甚害。所以久不獲也﹐今未言能萬一馴至大盜。但無辜之民。時時遭劫。亦不可云細事﹐方其劫時。執縛恐迫。計民之冤。與遭大盜亦有何異﹐今日偶見一退卒說此事。頗若可采﹐不敢效庸人以非職事故。默默不以告﹐卒言。此十許人𨿽出沒合散不常。似難遽獲。然晝必食。夜必息。得金帛必賣。劫掠往來。至近亦須行四五里。豈有都無一人見之之理﹐蓋自頃民言見賊。官輒意其與賊通。捕系笞掠。久之無所得。始釋去。是官自塞耳目。爲賊計則多。爲捕賊計則疏矣﹐一二年來。民間懲創此事。𨿽與賊交臂而過。歸家噤默。不敢以語比鄰。而況於告官乎。故官兵動息。賊皆先知。而賊𨿽近在十步內。官兵終不得知。某思其言。實中事情。亦嘗竊度之。環三縣弓手士兵。爲人幾何。逐捕十許賊。連歲弗獲。不可不思其故也﹐四境無事。秋稼如雲。誰肯爲賊囊橐者﹐縱有。亦不應人人皆然﹐吾輩儒者。當有大略﹐願足下曠然無疑於胸中。不當效武夫俗吏但知守故常也﹐夫戰而獻馘。自三代以來用之。不可謂非古﹐然近世至賊殺平人以爲功﹐靖康。建炎間。不勝其獘。始更制凱還勿獻馘。使將校列上功最而已﹐由是妄殺之禍十去八九﹐然則三代聖人之遺法。尙可攺以便事。而況近歲妄庸者所爲乎﹐自今有言見盜者。當一切慰藉遣去。卽度其不妄。或粗有補。則又稍旌別之﹐𨿽目前未得力。但使人人敢言見賊。賊蹤迹益露。勢益窮蹙。遠不過數月。獲矣﹐足下試熟策之﹐秋暑野次自愛﹐答陸伯政上捨書九月六日。某再拜復書伯政學士宗友兄閣下。卽日初寒。伏惟尊候萬福﹐春中蒙見顧。衰疾無聊。不得款承絕塵邁往之論。至今悒悒﹐忽賢郎上捨攜所貺書及新詩來。已深開慰。又得雜著詩文一編。置百事讀之。所以開益。殆非一端﹐古聲不作久矣。所謂詩者。遂成小技﹐詩者果可謂之小技乎。學不通天人。行不能無愧於俯仰。果可以言詩乎。

僕紹興末在朝路偶與同捨二三君至太一宮﹐聞中有髙士齋﹐皆名山髙逸之士。欣然訪之﹐則皆扃戶出矣。徘徊老松流水之間﹐久之﹐一丫髻童負琴引鶴而來﹐風致甚髙。吾輩相與言曰。不得見髙士﹐得見此童﹐亦足矣。及揖而問之﹐則曰。今日董禦藥生日﹐髙士皆相率往獻香矣。吾輩遂一笑而去。今世之以詩自許者﹐大抵多太一髙士之流也。不見笑於人幾希矣﹐而望共有陶淵明。杜子美之餘風﹐果可得乎。雜文數篇﹐多甲寅以來所著﹐言論風旨﹐皆非同乎俗合乎世者。與平甫書﹐用意尢至﹐則石守道。李泰伯气格相上下﹐而師友淵源﹐未可以望吾伯政也。然所以告平甫者﹐尙恐有所含蓄﹐不欲盡發。此非面莫究。昨日兒子自城中來﹐知方伯謨已卒。天乎﹐有是哉。計老兄亦同此哀也。賢子表表超絕﹐當爲名士﹐不止取科第而已。奉爲宗家﹐贊喜無已。黃精奇妙﹐感激千萬。匆匆不旣所欲言者﹐亦坐老憊耳。漸寒﹐珍重珍重。答王樵秀才書十一月二日﹐山陰陸某再拜復書先輩足下。貢舉之法﹐擇進士入官者爲考試官。官以考試名﹐當日夜專心致志以去取士﹐不可兼蒞他事。則又爲設一官﹐謂之監試。監試粗官不復擇﹐蓋夫人而可爲也﹐甚至法吏流外﹐平日不與淸流齒者﹐亦得爲之。故又設法曰﹐監試毋輒與考校﹐則所以待監試可知矣。某鄕佐洪州﹐適科舉歲﹐當以七月到官﹐遂泊舟星子灣﹐幾月﹐聞已鎖院﹐乃敢進﹐非獨畏監試事煩﹐實亦羞爲之。今年在夔府﹐府以四月試。試前嘗白府帥﹐願得移疾﹐已見許矣﹐會部使者難之。某駑弱﹐畏以避事得罪﹐遂黽勉入院。某與諸試官皆不相識﹐惴惴恐其以侵官犯律令見詬﹐自命題至揭榜﹐未嘗敢一語及之。不但不與也﹐間偶見程文一二可愛者﹐往往遭塗抹疵詆﹐令人气湧如山。然歸臥室中﹐財能向壁嘆息。蓋再三熟計﹐𨿽復彊聒﹐彼護短者決不可回﹐但取詬耳﹐若可回﹐𨿽詬固不避也。如足下之文﹐又不止可愛﹐誠可敬且畏者。而一旦以疑黜﹐此豈獨足下不能無言﹐𨿽試官與拔解諸人﹐亦嘖嘖稱屈。某至是直欲以粗官不與考試自恕﹐其可乎。將因紹介再拜請罪於門墻而未敢也。不圖足下容之察之﹐更辱賜書﹐講修朋友之好﹐而以前者不能無言爲悔。方是時﹐使足下遂能無言﹐固大善。然士以功名自許﹐非得一官﹐則功名不可致。𨿽決當黜﹐尙悒悒不能已﹐況以疑黜乎。某往在朝﹐見達官貴人免去﹐不憂沮者蓋寡。彼已貴﹐𨿽免﹐貴固在﹐其所失孰與足下多﹐然猶如此。今乃責足下以不少動心﹐亦非人情矣。前輩有錢希白﹐少時試開封﹐得第二。希白豪邁﹐自謂當第一﹐乃詣闕上書詆主司。當時不以爲大過﹐希白卒爲名臣。夫科舉得失爲重﹐髙下細事耳﹐希白不能忍其細﹐而責足下默默於其重者﹐可不可耶。是皆已往事﹐不足復言。區區仰嘆足下才气﹐思有以奉廣﹐故詳及之。某吳人﹐凡吳之陸皆同譜﹐所謂四十九枝譜是也。如龍圖公𨿽差遠﹐顧尙可紀﹐則於足下亦有瓜葛。蒙孰篤﹐尢感。旦暮詣見﹐先此爲謝。

文集卷十四序十七首容齋燕集詩序廉宣仲葺其燕居之室曰容齋﹐旣成。置酒落之。舉觴屬客。曰。吾聞東郭順子之爲人。人貌而天。淸而容物﹐吾𨿽不能。而竊慕焉﹐諸君以爲何如。或曰。方公盛壯時。以郡文學髙第入爲博士。公卿盡傾。名流彥士執贄求見者肩摩而袂屬。車騎雍容。行者趨避。議論英發。聞者傾聽。傲色不至於目。嫚言不接於耳﹐方是時。容物固無甚難也﹐及轉徙江湖。白首下吏。捨於邸者爭席。遇於途者相誰何。則公之容固難矣﹐至於罹口語。糸圭吏議。少年之喜謗前輩者。哄然成市。公猶容之。則豈不甚難哉。敢問所以能此者。何也。宣仲笑曰。是亦有道焉﹐可容者吾以其情容之。不可容者吾以其人容之﹐故吾遇客而歡然。遇酒而醺然。遇怒罵姍侮。如風葉之過吾前。候虫之鳴吾旁也﹐子欲聞其說乎。方子之飲酒也。俳諧者箕倨。角抵者裸裎。子何以不怒。豈不以其爲此者非嫚耶﹐此吾所謂以其情容之也﹐世有服讒搜慝。習於爲惡。勇於爲不義者。誠若可疾矣﹐吾則徐思之。曰。彼君子耶。固不至此﹐彼小人耶。此固小人之常﹐而吾以動心。則去彼亦無幾何耳﹐此又吾所謂以其人容之也﹐二者可容。何所不容。而子獨何怪於是。坐客愧且嘆曰。吾儕誠小人哉。某在眾人中。尢號褊率。蓋屢嘆也﹐酒酣。客皆賦詩。而屬某爲敍﹐旣不得辭。則因以識其愧。將覽觀之。以自儆焉﹐京口唱和序隆興二年閏十一月壬申。許昌韓無咎以新番陽守來省太夫人於潤﹐方是時。予爲通判郡事。與無咎別蓋逾年矣。相與道舊故。問朋遊。覽觀江山。舉酒相屬。甚樂﹐明年。攺元乾道。正月辛亥。無咎以考功郎徵。念別有日。乃益相與遊﹐遊之日。未嘗不更相和答。道羣居之樂。致離闊之思。念人事之無常。悼吾生之不畱﹐又丁寧相戒以窮達死生毋相忘之意﹐其詞多宛轉深切。讀之動人﹐嗚呼。風俗日壞。朋友道缺。士之相與如吾二人者。亦鮮矣﹐凡與無咎相從者六十日。而歌詩合三十篇﹐然此特其略也。或至於酒酣耳熱。落筆如風雨。好事者從旁掣去。他日或流傳樂府。或見於僧窗驛壁。恍然不復省識者。蓋又不可計也﹐潤當淮江之衝。予老。益厭事。思自放於山巓水涯。與世相忘﹐

而無咎又方用於朝﹐其勢未能遽合。則今日之樂﹐豈不甚可貴哉。予文𨿽不足與無咎並傳﹐要不當以此廢而不錄也。二月庚辰﹐笠澤陸某務觀序。送關漕詩序李固。杜喬。臧洪之死﹐士以同死爲榮。範文正之貶﹐士以不同貶爲恥。今著作之免歸也﹐禦史以風聞言之﹐天子以無心聽之﹐與前事固大異﹐而坐客賦詩﹐或危之何也。風俗異也。某旣列名眾詩之次﹐又承命作序﹐二罪當並按矣。乾道六年十二月七日﹐笠澤陸某序。云安集序濟南治歷城﹐漢故縣也﹐帶濼水而表歷山﹐其山川雜見於。春秋。孟子。史記。諸書。舜之遺迹﹐蓋至於今可考。士生其間﹐多通儒名卿秀傑之士﹐而以筆墨馳騖相髙﹐往往多淸麗雄放警絕之詞﹐與山川稱﹐若今夔府連帥王公是已。公自少時寓祕閣直﹐晚由尙書郎長三院禦史﹐出牧於夔﹐實督峽中十五郡。資忠厚故政令簡﹐心樂易故民夷親。乃因暇日﹐登臨矚望﹐徘徊太息﹐弔丞相之遺祠﹐想拾遺之髙風﹐醉墨淋漓﹐放肆縱橫﹐實爲一代傑作。顧夔𨿽號大府﹐而荒絕瘴癘﹐戶口寡少﹐曾不敵中州一下郡。如某輩又以憂患畱落﹐九死之餘﹐才盡志衰﹐欲彊追逐公後而不可得。向使公當承平時﹐爲並爲雍﹐爲鎭爲定﹐盡得四方賢士大夫以爲賓客﹐相與覽其河關之勝﹐以騁筆力﹐則公眾作森列﹐豈特此而已哉。𨿽然﹐是猶未也。必極公之文﹐弦歌而薦郊廟﹐典冊而施朝廷﹐然後曰宜。今乃猶嘯詠於荒山野水之濱﹐追前世放逐羈旅之士而與之友﹐𨿽小夫下吏﹐或幸得之。嗚呼﹐是可嘆歟公以乾道七年八月移牧永嘉﹐行有日﹐奉節令右從政郎普慈安裒公在郡文章若干篇爲。云安集。且屬通判州事左承議郎山陰陸某爲序。十月二十六日序。送範西叔序乾道壬辰二月﹐予道益昌﹐始識範東叔。後月餘﹐遂與東叔兄西叔爲僚於宣威幕府。又三月﹐西叔以樞密使薦﹐趣召詣行在所。二君皆中書侍郎榮公孫也。昔榮公對制策於治平﹐爭詔獄於熙寧﹐論河事邊事刑名赦令於元祐﹐𨿽用捨或小異﹐而要皆不合﹐故用不極其材以沒。沒又列黨籍﹐其門戶爲世排詆諱惡者幾四十年。又四十年﹐而西叔兄弟始復奮發﹐爲蜀知名士。世之論盛衰者﹐謂人眾勝天﹐天定亦勝人。予獨鄙此說。夫盛衰皆天也﹐人何與焉。天將禍人之國﹐則小人得志而君子廢。其將福之也﹐則君子見用而小人絀。國有禍福﹐而君子無屈伸。彼區區者﹐乃誠謂天與人以眾寡疾徐爲勝負﹐豈不可悲也哉九月丁丑﹐西叔始東下﹐同捨相與臨漾水﹐置酒賦詩﹐而屬予爲序。夫吾曹之望於西叔所以繼榮公者﹐豈獨爵位隆赫﹐文辭行中朝而已哉。𨿽然﹐予與西叔﹐皆黨籍家也。旣以勵西叔﹐亦以自勵﹐且勵吾東叔云。

東樓集序余少讀地誌﹐至蜀漢巴僰﹐輒悵然有遊歷山川。攬觀風俗之志。私竊自怪﹐以爲異時或至其地以償素心﹐未可知也。歲庚寅﹐始溯峽至巴中﹐聞竹枝之歌。後再歲﹐北遊山南﹐憑髙望鄠。萬年諸山﹐思一醉曲江渼陂之間﹐其勢無由﹐往往悲歌流涕。又一歲﹐客成都唐安﹐又東至於漢嘉﹐然後知昔者之感﹐蓋非適然也。到漢嘉四十日﹐以檄得還成都。因索在笥﹐得古律三十首﹐欲出則不敢﹐欲棄則不忍﹐乃敍藏之。乾道九年六月二十一日﹐山陰陸某務觀序範待制詩集序石湖居士範公待制敷文閣來帥成都﹐兼制置成都。潼川。利。夔四道。成都地大人眾﹐事已十倍他鎭﹐而四道大抵皆帶蠻夷﹐且北控秦隴﹐所以臨制捍防﹐一失其宜﹐皆足致變故於呼吸顧盼之間。以是幕府率窮日夜力﹐理文書﹐應期會﹐而故時巨公大人﹐亦或不得少休。及公之至也﹐定規模﹐信命令﹐弛利惠農﹐選將治兵。未數月﹐聲震四境﹐歲復大登。幕府益無事﹐公時從其屬及四方之賓客飲酒賦詩。公素以詩名一代﹐故落紙墨未及燥﹐士女萬人﹐已更傳誦﹐被之樂府弦歌﹐或題寫素屏團扇﹐更相贈遺﹐蓋自蜀置帥守以來未有也或曰。公之自桂林入蜀也﹐舟車鞍馬之間﹐有詩百餘篇﹐號。西徵小集。尢雋偉﹐蜀人未有見者﹐盍請於公以傳。屢請而公不可﹐彌年乃僅得之。於是相與刻之﹐而屬某爲序淳熙三年上巳日﹐朝奉郎成都府路安撫司參議官兼四川制置使司參議官山陰陸某序持老語錄序持禪師﹐明州鄞人﹐世爲士。一旦﹐棄髮須﹐學佛﹐得法於白牛卿。初住余姚法性﹐數年忽謝去。越牧欲以雍熙邀致﹐疑不就﹐試一問之﹐師欣然曰。願卽得檄。牧大喜。師懷負包笠﹐卽日徒步入院﹐秉節如金石﹐說法如雷霆﹐𨿽從之遊者不過四五十輩﹐而名震吳越﹐盡交一世名卿賢大夫。予先君會稽公知之最深。予時甫數歲﹐侍先君旁﹐無旬月不見師﹐至今想其抵掌笑語﹐瞭然在目前﹐夷粹眞率﹐眞山林間人也。後又徙居雪竇﹐護聖二山﹐年徳益髙﹐如徑山杲公輩﹐皆以丈人行尊事之。其滅也﹐談笑如平時﹐蓋以眞率爲佛事者耶。得法弟子子詢行光。如寂廣懃﹐或出世說法﹐或遁迹眾中﹐皆不幸早逝去。而法揚用璋獨在揚﹐於是亦住護聖﹐巋然爲叢林耆宿。璋老且病﹐猶自力刻師語錄﹐且合辭屬予爲序。師可謂有子矣。予以先君故﹐不敢辭。淳熙六年五月二十五日﹐山陰陸某序師伯渾文集序乾道癸巳﹐予自成都適犍爲﹐識隱士師伯渾於眉山。一見﹐知其天下偉人。予旣行﹐伯

渾餞予於靑衣江上﹐酒酣浩歌﹐聲搖江山﹐水鳥皆驚起。伯渾飲至斗許﹐予素不善飲﹐亦不覺大醉。夜且半﹐舟始發﹐去至平羌﹐酒解﹐得大軸於舟中﹐則伯渾醉書﹐紙窮墨燥﹐如春龍奮蟄﹐奇鬼搏人﹐何其壯也。後四年﹐伯渾得疾不起。子懷祖集伯渾文章﹐移書走八千里﹐乞余爲序。嗚呼。伯渾自少時名震秦蜀﹐東被吳楚﹐一時髙流皆尊慕之﹐願與交。方宣撫使臨邊﹐圖復中原﹐制置使並護梁益兵民﹐皆巨公大人﹐聞伯渾名﹐將聞於朝﹐而卒爲忌者所沮。夫伯渾旣決不肯仕﹐卽無沮者﹐不過有司歲時奉粟帛牛酒勞問﹐極則如孔旻。徐復輩﹐賜散人號﹐書其事於史而已。於伯渾何失得﹐而忌已如此。鄕使伯渾出而事君﹐爲卿爲公﹐則忌者當益眾﹐排擊沮撓﹐當不遺力﹐徙比景﹐輸左校﹐殆未可知。安得如在眉山﹐躬耕婦織﹐放意山水﹐優遊以終天年耶。則伯渾不遇﹐未見可憾。或曰。伯渾之才气﹐空海內無與比﹐其文章英發巨麗﹐歌之淸廟﹐刻之彜器﹐然後爲稱。今一不得施﹐顧退而爲山巓水涯娛憂紓悲之言﹐豈不可憾哉。予曰。是則有命。識者爲時惜﹐不爲伯渾嘆也。淳熙某月某日山陰陸某序。晁伯咎詩集序傳密居士東裏晁公伯咎詩四百六十有一篇﹐其孫教授君百談集爲四卷以授予﹐請序卷首。伯咎少以文學稱﹐自其諸父景迂具茨先生皆嘆譽之。諸公貴人亦往往聞其名﹐顧黨家不敢取。靖康之元﹐黨禁解﹐伯咎召爲開封掾﹐且顯用矣﹐阻兵不能造朝。比乘輿過江﹐中原方兵連不解﹐士大夫多以甲兵錢谷進。故家名流﹐乃見謂不切事機﹐伯咎落江湖者數年。久之﹐𨿽起﹐乘傳嶺海﹐復坐微文斥﹐卒棄不用以死。而伯咎傲睨憂患﹐不少動心﹐方扁舟往來吳松﹐嘯歌飲酒﹐益放於詩。其名章秀句﹐傳之士大夫﹐皆以爲有承平臺閣之風。蓋晁氏自文元公以大手筆用於祥符。天禧間﹐方吾宋極盛時﹐封泰山﹐禮百神﹐歌頌徳業﹐冶金伐石﹐極文章翰墨之用。汪洋渟暊﹐五世百餘年﹐文獻相望﹐以及建炎。紹興﹐公獨殿其後。又少時所交﹐皆中州名勝﹐講習磨礱之益深矣。是豈寠書生聞見局陋者敢望其涯哉伯咎學問贍博﹐胸中恢疏﹐勇於爲義﹐視死生禍福無如也。至他文亦皆豪奇﹐不獨其詩可貴﹐尙力求而盡傳之。伯咎諱公邁﹐仕至某官。淳熙七年十一月十七日﹐山陰陸某序。長短句序雅正之樂微﹐乃有鄭衛之音。鄭衛𨿽變﹐然琴瑟笙磬猶在也。及變而爲燕之築﹐秦之缶﹐胡部之琵琶箜篌﹐則又鄭衛之變矣。風。雅。頌之後﹐爲騷。爲賦。爲曲。爲引。爲行。爲謠。爲歌﹐千餘年後﹐乃有倚聲制辭﹐起於唐之季世。則其變愈薄﹐可勝嘆哉。予少時汨於世俗﹐頗有所爲﹐晚而悔之。然漁歌菱唱﹐猶不能止﹐今絕筆已數年﹐念舊作終不可掩﹐因書其首以識吾過。淳熙己酉炊熟日﹐放翁自序。

徐大用樂府序古樂府有﹐東武吟。鮑明遠輩所作。皆名千載。蓋其山川气俗。有以感發人意。故騷人墨客。得以馳騁上下。與荊州。邯鄲。巴東三峽之類。森然並傳。至於今不泯也。吾友徐大用家本東武。呼吸食飲於邞淇之津。蓋有以相其軼思者。故自少時。文辭雄於東州。比南歸。以政事議論。顯聞薦紳。顧不肯輕出其文以沽世取富貴。三十年猶屈治中別駕。澹然莫測涯氵矣。獨於悲歡離合。郊亭水驛。鞍馬舟楫間。時出樂府辭。贍蔚頓挫識者貴焉。或取共數百篇。將傳於世。大用復不可。曰。必放翁以爲可傳。則幾矣。不然姑止。予聞而嘆曰。溫飛卿作﹐南鄕。九闋。髙勝不減夢得﹐竹枝。訖今無深賞音者。予其敢自謂知君哉。獨感東武山川旣墮胡塵中。而大用之才久伏不耀。故爲之一言。紹熙五年三月庚寅。笠澤陸某務觀序。呂居仁集序天下大川莫如河江。其源皆來自蠻夷荒忽遼絕之域。累數萬里。而後至中國。以注於海。今禹之遺書。所謂岷積石者。特記禹治水之迹耳。非其源果止於是也。故﹐爾雅。謂河出昆侖虛。而傳記又謂河上通天漢。某至蜀。窮江源。則自蜀岷山以西。皆岷山也。地斷壤絕。不復可窮。河江之源。豈易知哉。古之學者蓋亦若是。惟其上探伏羲唐虞以來。有源有委。不以遠絕。不以難止。故能卓然布之天下後世而無愧。凡古之言者皆莫不然。自漢以下。𨿽不能如三代盛時。亦庶幾焉。宋興。諸儒相望。有出漢唐之上者。迨建炎。紹興間。承喪亂之餘。學術文辭。猶不愧前輩。如故紫微舍人東萊呂公者。又其傑出者也。公自少時。旣承家學。心體而身履之幾三十年。仕愈躓。學愈進。因以其暇盡交天下名士。其講習探討。磨礱灌。不極其源不止。故其詩文。汪洋閎肆。兼備眾體。間出新意。愈奇而愈渾厚。震耀耳目。而不失髙古。一時學士宗焉。晚節稍用於時。在西掖。嘗兼直內庭。艸趙丞相鼎制。力排和戎之議忤秦丞相檜。秦公自艸日曆。載公制辭以爲罪。而天下益推公之正。公平生所爲詩。旣已孤行於世。嗣孫祖平又盡裒他文凡若干首爲若干捲。而屬某爲序。某自童子時。讀公詩文。願學焉。稍長。未能遠遊。而公捐館捨。晚見曾文淸公。文淸謂某。君之詩淵源殆自呂紫微。恨不一識面。某於是尢以爲恨。則今得托名公集之首。豈非幸歟。慶元二年九月旣望。中大夫提舉建寧府武夷山衝佑觀山陰陸某謹序。佛照禪師語錄序拙庵禪師以佛法際遇孝宗皇帝。問答之語。旣刻金石。傳天下。久矣。晚。庵居阿育王山中。其徒相與盡裒五會所說法。凡數萬言。爲五卷。遣侍者正球走山陰澤中。請某作序。某曰。拙庵之道。棟梁大法。無語可也。拙庵之語。雷霆百世。無錄可也。又何以序爲哉。然五會之外。別有一會。數萬言之外。別有一句。是可錄。是不可錄。諸人試下語。若也道得。老農贊嘆有分。慶元三年九月壬子。陸某謹序。

趙祕閣文集序漢孝武帝好文﹐淮南王安以髙帝孫爲諸侯王﹐而學問文辭在漢庭諸儒甲乙中。其所著大小山﹐至與。雅。頌。離騷。並。魏陳思王﹐唐太白。長吉﹐則又以帝子及諸王孫﹐落筆妙古今﹐冠冕百世。河出昆侖虛﹐首四瀆﹐經天下以入於海。彼源委固自不同﹐無足異也。宋興﹐宗室深居宮中﹐不與外庭接﹐故𨿽博學軼材﹐不得著見。然以詩文飛白書詔藏祕府者﹐亦不乏人。熙寧。元丰間﹐始與羣臣並進於朝﹐積數十年﹐而徳麟伯山﹐屬文英妙﹐寖見推於諸公間矣。漢王五世孫祕閣公﹐諱不拙﹐字若拙﹐少以進士奮﹐主司及流輩皆伏其工。初苦貧無以養﹐乃教授諸生以自給﹐其勤苦殆有非寠人子所堪者。旣得第﹐猶不廢也。晚﹐入蜀爲州﹐遂持使者節﹐學益不厭﹐文益妙。予行南充。閬中。小益至成都﹐歷山郵津亭﹐及浮屠老子之廬﹐見穹碑巨板﹐多公遺文﹐每觀之至忘食。已而故尙書孫公仲益。端明汪公聖錫。侍禦王公龜齡文益出於世﹐往往見公名字於其間﹐許與甚至﹐然後知天下自有公論也。公之子善發。善零﹐皆取世科。善發字正己﹐尢以文學稱。其爲漢州判官也﹐囊公之文﹐萬里請予於山陰澤中﹐曰。願有以冠篇右。顧公平生知己﹐久已凋落﹐予材下﹐徒以後死不得讓﹐愧可量哉。慶元六年三月丁巳﹐中大夫直華文閣致仕賜紫金魚袋山陰陸某序。方徳亨詩集序詩豈易言哉﹐才得之天﹐而气者我之所自養。有才矣﹐气不足以禦之﹐淫於富貴﹐移於貧賤﹐得不償失﹐榮不蓋愧﹐詩由此出﹐而欲追古人之逸駕﹐詎可得哉。予自少聞莆陽有士曰方徳亨﹐名丰之﹐才甚髙﹐而養气不撓。呂舍人居仁。何著作搢之皆屈行輩與之遊。徳亨晚愈不遭﹐而气愈全﹐觀其詩﹐可知其所養也。旣歿若干年﹐待制朱公元晦﹐以書及徳亨之詩示予於山陰﹐曰。子爲我作徳亨集序。往時﹐有方畇者﹐與徳亨同族﹐爲予言。徳亨遇疾﹐卒於臨安逆旅。垂困﹐猶能起坐﹐正衣冠﹐手自作書﹐與其族人官臨安者﹐使買棺。棺至﹐乃歿﹐色辭不異平日。非養气之全﹐能如是乎。請以是爲序。慶元六年四月丁酉﹐山陰陸某序。會稽志序昔在夏禹﹐會諸侯於會稽。歷三千歲﹐而我髙宗皇帝禦龍舟﹐橫濤江﹐應天順動﹐復禹之迹。駐蹕彌年﹐定中興之業﹐羣盜削平﹐彊虜退遁。於是用唐幸梁州故事﹐升州爲府﹐冠以紀元。大駕旣西幸﹐而府遂爲股肱近藩﹐稱東諸侯之首。地望蓋視長安之陜洛﹐汴都之陳許﹐所命牧守﹐皆領浙東安撫使。其自丞相執政來﹐與去而拜丞相執政者﹐不可遽數。而又昭慈聖烈皇后及永祐以來﹐四陵攢殿﹐相望於鬱蔥佳气中。朝謁之使﹐艫銜轂擊。中原未淸﹐今天下巨鎭﹐惟金陵與會稽耳。荊。揚。梁。益。潭。廣皆莫敢望也。則山川圖

牒﹐宜其廣載備書﹐顧未暇及者﹐綿數十年。大卿沈公作賓。待制趙公不迹繼爲守﹐皆慨然以爲己任。乃與通判軍事施君宿。安撫司幹辦公事李君兼。韓君茂卿及郡士馮景中。邵持正。陸子。王度。朱鼐等﹐上參。禹貢。下考太史公及歷代史金匱石室之藏﹐旁及爾雅。本艸。道釋之書﹐稗官野史所傳﹐神林鬼區幽怪恍惚之說﹐秦漢晉唐以降金石刻﹐歌詩賦詠﹐殘章斷簡﹐靡有遺者。若父老以口相傳﹐不見於文字者﹐亦間見層出。積勞累月﹐乃成。是𨿽本之圖經﹐圖經出於先朝﹐非藩郡所可附益﹐乃用長安。河南。成都相臺之比﹐名。會稽志。會稽爲郡﹐𨿽遷徙靡常﹐而郡本以山得名﹐又禹所巡也﹐故卒以名之﹐而屬某爲之序。嘉泰元年二月庚子﹐中大夫直華文閣致仕陸某謹序。文集卷十五序十七首施司諫注東坡詩序古詩唐虞賡歌﹐夏述禹戒作歌。商周之詩﹐皆以列於經﹐故有訓釋。漢以後詩﹐見於蕭統。文選。者﹐及髙帝。項羽。韋孟。楊惲。梁鴻。趙壹之流歌詩見於史者﹐亦皆有注。唐詩人最盛﹐名家者以百數﹐惟杜詩注者數家﹐然槪不爲識者所取。近世有蜀人任淵﹐嘗注宋子京。黃魯直。陳無己三家詩﹐頗稱詳贍。若東坡先生之詩﹐則援據閎博﹐指趣深遠﹐淵獨不敢爲之說。某頃與範公至能會於蜀﹐因相與論東坡詩﹐慨然謂予。足下當作一書﹐發明東坡之意﹐以遺學者。某謝不能。他日﹐又言之。因舉二三事以質之曰。五畝漸成終老計﹐九重新掃舊巢痕。遙知叔孫子﹐已致魯諸生。當若爲解。至能曰。東坡竄黃州﹐自度不復收用。故曰。新掃舊巢痕。建中初﹐復召元祐諸人﹐故曰。已致魯諸生。恐不過如此耳。某曰。此某之所以不敢承命也。昔祖宗以三館養士﹐儲將相材﹐及官制行﹐罷三館。而東坡蓋嘗直史館﹐然自謫爲散官﹐削去史館之職久矣﹐至是史館亦廢﹐故云。新掃舊巢痕。其用字之嚴如此。而。鳳巢西隔九重門。則又李義山詩也。建中初﹐韓曾二相得政﹐盡收用元祐人﹐其不召者亦補大藩。惟東坡兄弟猶領宮祠。此句蓋寓所謂不能致者二人﹐意深語緩﹐尢未易窺測。至如。車中有布乎。指當時用事者﹐則猶近而易見。白首沈下吏﹐綠衣有公言。乃以侍妾朝云嘗嘆黃師是仕不進﹐故此句之意﹐戲言其上僭。則非得於故老﹐殆不可知。必皆能知此﹐然後無憾。至能亦太息曰。如此﹐誠難矣。後二十五六年﹐某告老居山陰澤中﹐吳興施宿武子出其先人司諫公所注數十大編﹐屬某作序。司諫公以絕識博學名天下﹐且用工深﹐歷歲久﹐又助之以顧君景蕃之該洽﹐則於東坡之意﹐蓋幾可以無憾矣。某𨿽不能如至能所托﹐而得序斯文﹐豈非幸哉。嘉泰二年正月五日﹐山陰老民陸某序。達觀堂詩序朝請郎致仕吳公景先﹐少嘗從洛川先生朱公希眞問道﹐朱公爲名所居堂曰達觀﹐手書以遺之。且賦詩一章﹐屬之﹐曰。子爲人深靜簡遠﹐不富貴﹐必壽考﹐故吾以此事相期。景先出仕五十年﹐不求速化﹐不治生產﹐位僅至二千石。晚爲東諸侯客﹐遂引年以歸﹐距八十不遠﹐望其容貌﹐不腴不瘠﹐視聽步趨如五六十人﹐非得朱公密傳親付﹐殆不能爾。朱公之逝甚異﹐世以爲與尹先覺。譙天授。蘇養直俱解化仙去﹐則吾景先亦其流亞歟。自朱公賦詩後﹐士大夫繼作凡若干篇﹐屬予爲序。嘉泰二年十一月癸丑﹐放翁陸某務觀序。梅聖兪別集序宛陵先生遺詩及文若干首﹐實某官李兼孟達所編緝也。先生當吾宋太平最盛時﹐官京洛﹐同時多偉人巨公﹐而歐陽公之文﹐蔡君謨之書﹐與先生之詩﹐三者鼎立﹐各自名家。文如尹師魯﹐書如蘇子美﹐詩如石曼卿輩﹐豈不足垂世哉﹐要非三家之比﹐此萬世公論也。先生天資卓偉﹐共於詩﹐非待學而工。然學亦無出其右者。方落筆時﹐置字如大禹之鑄鼎﹐練句如後夔之作樂﹐成篇如周公之致太平﹐使後之能者欲學而不得﹐欲贊而不能﹐況可得而譏評去取哉。歐陽公平生常自以爲不能望先生﹐推爲詩老。王荊公自謂。虎圖詩。不及先生包鼎畫虎之作﹐又賦哭先生詩﹐推仰尢至。晚集古句﹐獨多取焉。蘇翰林多不可古人﹐惟次韻和陶淵明及先生二家詩而已。𨿽然﹐使本無此三公﹐先生何歉。有此三公﹐亦何以加秋毫於先生。予所以論載之者﹐要以見前輩識精論公﹐與後世妄人異耳。會李君來請予序﹐故書以予之。嘉泰三年正月己卯﹐山陰陸某序。楊夢錫集句杜詩序文章要法﹐在得古作者之意。意旣深遠﹐非用力精到﹐則不能造也。前輩於。左氏傳。太史公書。韓文。杜詩﹐皆熟讀暗誦﹐𨿽支枕據鞍間﹐與對捲無異。久之﹐乃能超然自得。今後生用力有限﹐掩卷而起﹐已十亡三四﹐而望有得於古人﹐亦難矣。楚人楊夢錫才髙而深於詩﹐尢積勤杜詩﹐平日涵養不離胸中﹐故其句法森然可喜。因以暇戲集杜句。夢錫之意﹐非爲集句設也﹐本以成其詩耳。不然﹐火龍黼黻手﹐豈補綴百家衣者耶。予故爲表出之﹐以告未深知夢錫者。嘉泰三年正月丁亥﹐笠澤陸某務觀序。陸伯政山堂類稿序古之學者﹐始於家塾鄕校﹐而貢於天子之辟雍。始於抱關擊柝﹐而至於公卿。始於賦物銘器。師旅會盟之辭﹐而至於陳謨作誥。其所遇𨿽不同﹐然於明聖人之道﹐闡性命精微之理﹐則一也。周衰﹐道術裂於百氏﹐士各以所見著書授徒﹐於是稽之堯。舜。禹。文王。周公。孔子之遺書﹐始有大不合者。今六經散缺不全﹐而諸子之書﹐則往往具在。又其辭怪偉辯麗﹐足以動蕩世之耳目﹐乃欲學者之文辭一合於道﹐而不悖戾於經﹐可謂難矣。吾宗伯政﹐諱煥之﹐唐丞相文公希聲之九世孫。文公上距丞相元方五世﹐中間子孫遇五季之亂﹐獨不失譜﹐至今世次﹐皆可序述。伯政家世爲儒﹐力學篤行﹐至老不少衰。所爲文﹐皆本六經﹐無一毫汨於釋老。𨿽其徒有從之求文者﹐伯政尊所聞﹐猶毅然不爲之貶。至如楊公時﹐近世名儒﹐獨以立論少入釋老﹐伯政正色斥之﹐不遺餘力。使死而有知﹐吾伯政有以見周公。孔子矣。其孤集遺文爲二十卷﹐來請余爲序。伯政之文﹐可稱述者眾﹐余獨言其學術文辭之正以序之﹐尙不失斯人之本意﹐又進其子孫云。嘉泰四年二月丁巳﹐笠澤陸某謹序。

普燈錄序粵自曠大劫來﹐至神應迹﹐開示天人﹐未有不以文字語言相授者。今七佛偈﹐是其一也。至於中夏﹐則三十萬年之前﹐包犧氏作﹐已畫八卦造書契矣。釋迦之興﹐固亦無異。今一大藏教﹐可謂富矣﹐乃獨於最後舉華示其上足弟子迦葉﹐迦葉欣然一笑﹐不立文字﹐不形言語﹐謂之正法眼藏。師舉華而傳﹐弟子一笑而受﹐旣書之木葉旁行之間矣﹐亦未見其與古聖異也。豈謂之文而非文﹐謂之言而非言耶昔有。景徳傳燈。三十卷者﹐蓋非文之文﹐非言之言也。此門一開﹐繼者相望﹐其尢傑立者。續燈。廣燈。二書也。然皆艸創簡略﹐自爲區別﹐𨿽聖君賢臣之事﹐有不能具載者。獨旁見間出於諸祖章中﹐識者以爲恨。吳僧正受始著。普燈。凡十有七年﹐成三十卷﹐前日之恨﹐毫髮無遺矣。而尢爲光明崇顯者﹐我祖宗之明詔睿藻﹐裒集周悉﹐一一皆有據依﹐足以傳示萬世﹐寶爲大訓﹐其有功於釋門最大。方且上之禦府﹐副在名山﹐而又以其副示某﹐俾得紀述梗槪於後。某自隆興距嘉泰﹐五備史官﹐今𨿽告老﹐待盡山澤﹐猶於祖宗遺事﹐思以塵露之微﹐仰足山海﹐不自知其力之不逮也。嘉泰四年三月乙酉﹐太中大夫充寶謨閣待制致仕山陰縣開國子食邑五百戶賜紫金魚袋陸某謹序。澹齋居士詩序詩首國風﹐無非變者﹐𨿽周公之。豳。亦變也。蓋人之情﹐悲憤積於中而無言﹐始發爲詩。不然﹐無詩矣。蘇武。李陵。陶潛。謝靈運。杜甫。李白﹐激於不能自已﹐故其詩爲百代法。國朝林逋。魏野以布衣死﹐梅堯臣。石延年棄不用﹐蘇舜欽。黃庭堅以廢絀死。近時﹐江西名家者﹐例以黨籍禁錮﹐乃有才名﹐蓋詩之興本如是。紹興間﹐秦丞相檜用事﹐動以語言罪士大夫。士气抑而不伸﹐大抵竊寓於詩﹐亦多不免。若澹齋居士陳公徳召者﹐故與秦公有學校舊﹐自揣必不合﹐因不復與相聞﹐退以文章自娛。詩尢中律呂﹐不怨不怒﹐而憤世疾邪之气﹐凜然不少回撓。其不坐此得禍﹐亦僅脫爾。及秦氏廢﹐始稍起﹐爲吏部郎﹐爲國子司業。祕書少監﹐遽沒於官。後四十餘年﹐有子知津爲髙安守﹐最其詩﹐得三卷﹐屬某爲序。某少識公於山陰﹐方公召還﹐嘗以詩贈別。及公爲郎時﹐故相湯岐公一日語公曰。陸務觀別君詩方傳世。非公之賢﹐何以發其語如此。時紹興己卯歲也。因髙安之請﹐重以感欷﹐某於是年八十有一矣。開禧元年九月﹐太中大夫寶謨閣待制致仕山陰縣開國子食邑五百戶賜紫金魚袋陸某序。傅給事外制集序國家自崇寧來﹐大臣專權﹐政事號令﹐不合天下心﹐卒以致亂。然積治已久﹐文風不衰﹐故人材彬彬﹐進士髙第及以文辭進於朝者﹐亦多稱得人﹐祖宗之澤猶在。黨籍諸家爲時論所貶者﹐其文又自爲一體﹐精深雅健﹐追還唐元和之盛。及髙皇帝中興﹐𨿽披荊棘﹐立朝廷﹐中朝人物﹐悉會於行在。𨿽中原未平﹐而詔令有承平風﹐識者知社稷方永。太平未艾也。

故給事中傅公以是時典西省文書﹐得名尢盛。公天資忠義絕人。自東夷寇逆滔天﹐建炎中大駕南渡﹐虜吞噬不遺力﹐幾犯屬車之塵。公眇然書生﹐位未通顯﹐獨涕泗感激﹐請提孤軍﹐橫遏虜衝﹐衛乘輿﹐論功埒諸大將。及駐蹕會稽﹐公遂爲浙東帥﹐始隱然有大臣望﹐𨿽擯斥不容﹐而士論愈歸。及在東省﹐禦史力詆去之﹐然猶知公爲一代大儒﹐蓋公論不可掩如此。公遺文百餘卷﹐嗣孫稚貧甚﹐手自鈔錄﹐以傳後世。未能竟﹐乃先緝外制數百篇﹐屬某爲序。公之文﹐固天下所願見而取法。某未成童時﹐公過先少師﹐每獲出拜侍立﹐被公教誨﹐詎今七十餘年﹐幸猶後死﹐得論序公文﹐亦幸矣。某聞文以气爲主﹐出處無愧﹐气乃不撓﹐韓柳之不敵﹐世所知也。公自政和訖紹興﹐閱世變多矣﹐白首一節﹐不少屈於權貴﹐不附時論以苟登用。每言虜﹐言畔臣﹐必憤然扼腕裂眥﹐有不與俱生之意。士大夫稍有退縮者﹐輒正色責之若仇。一時士气﹐爲之振起。今觀其制告之詞﹐可槪見也。公諱崧卿﹐字子駿。嗚呼賢哉。開禧元年九月某日﹐太中大夫充寶謨閣待制致仕山陰縣開國子食邑五百戶賜紫金魚袋陸某謹序。聞鼙錄序元丰初﹐置武學﹐先太師以三館兼判學事。今學制規模多出於公﹐而策問亦具載家集中。後百餘年﹐某從子朴作。聞鼙錄。若干篇﹐論孫吳遺意﹐欲上之朝﹐且乞序於某。某懦且老﹐非能知武事者。朴許國自奮之志﹐亦某所愧也﹐乃從其請。開禧元年十一月丁卯﹐陸某序。周益公文集序天之降才固已不同﹐而文人之才尢異。將使之發冊作命﹐陳謨奉議﹐則必畀之以閎富淹貫溫厚爾雅之才﹐而處之以帷幄密勿之地。故其位與才常相稱﹐然後其文足以紀非常之事﹐明難諭之指﹐藻飾治具﹐風動天下﹐書黃麻之詔﹐鏤白玉之牒﹐藏之金匱石室﹐可謂盛矣。若夫將使之闡道徳之原﹐發天地之祕﹐放而及於鳥獸虫魚艸木之情﹐則畀之才亦必雄渾卓犖﹐窮幽極微﹐又畀以遠遊窮處﹐排擯斥疏﹐使之磨礱齟齬﹐瀕於寒餓﹐以大發其藏﹐故其所賦之才﹐與所居之地﹐亦若造物有意於其間者。𨿽不用於時﹐而自足以傳後世。此二者﹐造物豈眞有意哉。亦理之自然﹐古今一揆也。大丞相太師益公﹐自少壯時﹐以進士博學宏詞疊二科起家。不數年﹐歷太學三館。予實定交於是時。時固多豪雋不羣之士﹐然落筆立論﹐傾動一座﹐無敢嬰其鋒者﹐惟公一人。中𨿽暫斥﹐而玉煙劍气三秀之芝﹐非窮山腐壤所能湮沒﹐復出於時﹐極文章禮樂之用。絕世獨立﹐遂登相輔﹐𨿽去視艸之地﹐而大詔令典冊﹐孝宗皇帝猶特以屬公。嗚呼。聖主之心﹐亦如造物﹐非私公以富貴。蓋大官重任﹐不極不久﹐則無以盡公之才也。公旣薨逾年﹐公之子綸以公遺文號。省齋文稿。者﹐屬予爲之序。公在位久﹐崇論宏議﹐丰功偉績﹐見於朝廷﹐傳之夷狄者﹐何可勝數。予獨論其文者﹐墓有碑﹐史有傳﹐非集序所當及也。開禧元年十二月甲子﹐太中大夫寶謨閣待制致仕山陰縣開國子食邑五百戶賜紫金魚袋陸某謹序。宣城李虞部詩序宣之爲郡﹐自晉唐至本朝﹐地望常重。來爲守者不知幾人﹐而風流吟詠﹐謝宣城實爲之冠。生其鄕者幾人﹐而歌詩復古﹐梅宛陵獨擅其宗。此兩公蓋與敬亭之山俱不磨矣。故宣之士多工於文﹐而五七字爲尢工。唐有李推官﹐以詩名當代。其家傳遺詩得數百篇﹐以詩考之﹐蓋與皮陸同時歟。自推官後﹐世世得能詩聲。當元丰間﹐有虞部公作詩益工。推官淸新警邁﹐極鍛煉之妙。而虞部則規模思致﹐宏放簡遠﹐自宛陵出。如劉子駿文學﹐不盡與父同﹐議者亦不能優劣之也。予得其兩世遺編於虞部之曾孫臨海太守兼﹐字孟達。孟達固詩人﹐蓋淵源二祖而能不愧者。推官。虞部之家世諱字與其學術行治﹐蓋各見於其墓刻家牒﹐予獨志其詩云。開禧三年六月丙午﹐太中大夫寶謨閣待制致仕渭南縣開國伯食邑八百戶賜紫金魚袋陸某謹序。曾裘父詩集序古之說詩曰言志。夫得志而形於言﹐如臯陶。周公。召公。吉甫﹐固所謂志也。若遭變遇讒﹐流離困悴﹐自道其不得志﹐是亦志也。然感激悲傷﹐憂時閔己﹐托情寓物﹐使人讀之﹐至於太息流涕﹐固難矣。至於安時處順﹐超然事外﹐不矜不挫﹐不誣不懟﹐發爲文辭﹐衝澹簡遠﹐讀之者遺聲利﹐冥得喪﹐如見東郭順子﹐悠然意消﹐豈不又難哉。如吾臨川曾裘父之詩﹐其殆庶幾於是乎予紹興己卯。庚辰間﹐始識裘父於行在所。自是數見其詩﹐所養愈深﹐而詩亦加工。比予來官臨川﹐則裘父已沒。欲求其遺書﹐而予蒙恩召歸﹐至今以爲恨。友人趙去華彥禾兼寄裘父。艇齋小集。來﹐曰。願序以數十語。然裘父得意可傳之作﹐蓋不止此。遺珠棄璧﹐識者興嘆。去華爲郡博士﹐尙能博訪之﹐稍增編帙﹐計無甚難者﹐敢以爲請。裘父諱季貍﹐及與建炎過江諸賢遊﹐尢見賞於東湖徐公。嘉定元年二月丁酉﹐山陰陸某序。送巖電道人入蜀序王衍一生酣豢富貴﹐乃以口不言錢自髙。巖電本張氏子﹐施藥說相﹐不受人一錢﹐乃自稱姓錢﹐以滑稽玩世。古今相反有如此者。忽來告放翁﹐言將西入蜀﹐乃書以遺之。他日到靑城。大峨。霧中。鵠鳴諸名山﹐見孫思邈。朱桃椎。張四郎。爾朱先生。姚小太尉。譙天授。尹先覺輩﹐有問放翁安否者﹐可出此卷﹐相與一笑。邢芻甫字序衛詩美武公之徳一章曰。瞻彼淇澳﹐綠竹猗猗。終之曰。有匪君子﹐終不可諼兮。淇﹐大川也﹐見淇而思武公﹐可也。王芻。矹竹﹐艸之微者﹐亦見而思焉﹐則思之至矣。此所謂。終不可諼兮。者歟。吾友邢子名淇﹐請字於予。予復之曰。士之仕者﹐能使一國一邑之人安其政而無怨疾嘲譏﹐亦已難矣。況見其鄕閭而咨嗟追慕﹐豈不甚難哉。今衛人於

武公﹐見其地而思之﹐見其艸木而思之﹐見其艸之微者如王芻。矹竹而思之﹐況遇其子孫﹐又將何如哉。人不我忘﹐於我何加。然使人不怨疾嘲譏﹐又咨嗟追慕﹐久而不忘﹐必有以得之矣。故爲士者於此不可不知勉也。請字子曰芻甫﹐芻甫勉之。仕而使一國一邑之人不忘﹐相處而使鄕閭黨友不忘﹐相與記其行事以爲法﹐傳其言論風指﹐誦習而勉於善﹐豈不美哉。嘉定元年四月己未﹐山陰陸某序。曾溫伯字序堯舜去今遠矣﹐其言傳於今者蓋寡﹐惟直而溫與寬而栗之言再見焉。方是時﹐教化之所覃﹐人才之所慕﹐全徳如夔。臯陶所言﹐是豈戒其不足哉。至商周之間﹐始有得聖人之淸。聖人之和者。淸近直﹐和近溫﹐則旣分而爲二矣。若漢汲長孺事君無隱﹐天下謂之直﹐然去古之全徳﹐又益以遠。贛川曾君黯﹐方其入家塾也﹐大父大卿公用蘇子由。張蕓叟字其子孫例﹐字之曰溫伯﹐蓋以古全徳訓之。有其義而亡其說。溫伯請於予曰。願有以補之﹐以終大父之意。予慨然嘆曰。自大卿至溫伯﹐三世傳嫡﹐徳亦克肖﹐其有以承此訓矣。序其敢辭。嘉定元年五月辛酉﹐山陰陸某序。天童無用禪師語錄序伏羲一畫﹐發天地之祕。迦葉一笑﹐盡先佛之傳。淨名一默﹐曾點一惟﹐丁一牛刀﹐扁一車輪﹐臨濟一喝﹐徳山一棒﹐妙喜一竹篦子﹐皆同此關捩﹐但恨欠人承當。天童無用禪師蓋卓爾能承當者。未見妙喜大事已畢﹐豈有住山示眾之語可累編簡哉。放翁謂若不投之水火﹐無有是處。惟韓退之所云。火其書。其語差似痛快﹐又恐退之亦止是說得耳。五百年後﹐此話大行﹐方知無用﹐與放翁卻是同參。嘉定元年秋九月丙辰序。陳長翁文集序漢之文章﹐猶有六經餘味。及建武中興﹐禮樂法度﹐粲然如西京時﹐惟文章頓衰。自班孟堅已不能望太史公之淳深﹐崔蔡晚出﹐遂墮卑弱﹐識者累欷而已。我宋更靖康禍變之後﹐髙皇帝受命中興﹐𨿽艱難顚沛﹐文章獨不少衰。得志者司詔令﹐垂金石。流落不偶者﹐娛憂紓憤﹐發爲詩騷﹐視中原盛時﹐皆略可無愧﹐可謂盛矣。久而微﹐或以纖巧摘裂爲文﹐或以卑陋俚俗爲詩﹐後生或爲之變而不自知。方是時﹐能居今行古卓然傑立於頹波之外﹐如吾長翁者﹐豈易得哉。其子師文來乞予爲長翁集序﹐乃寓吾嘆以慰其子﹐且以慰長翁於地下云。長翁﹐髙郵陳氏﹐諱造﹐字唐卿。嘉定二年三月丁巳﹐渭南伯陸某務觀序。

文集卷十六碑六首成都府江瀆廟碑自古水土之功﹐莫先乎禹﹐紀其事莫備乎。禹貢。之篇。禹貢。之所載﹐莫詳乎江漢﹐曰。岷冢導漾。東流爲漢﹐又曰。岷山導江。某嘗登嶓冢之山﹐有泉涓涓出兩山間﹐是爲漢水之源﹐事與經合。及西遊岷山﹐欲窮江源﹐而不可得。蓋自蜀境之西﹐大山廣谷﹐谷合谷牙起伏﹐西南走蠻夷中﹐皆岷山也。則江所從來﹐尢荒遠難知。而漢過三澨﹐至大別之麓﹐亦卒附江以達於海。故江爲四瀆之首。三代典祀﹐秩視諸侯﹐而楚大國﹐亦以爲望﹐有事必禱祠焉﹐可謂盛哉。成都自唐有江瀆廟﹐其南臨江。唐末﹐節度使髙駢大城成都﹐廟與江始隔。歷五代之亂﹐淫昏割裂﹐神弗受職﹐廟亦弗治。宋興﹐乾徳三年﹐平蜀。越八年﹐當開寶六年﹐有詔自京師繪圖遣工﹐侈大廟制。傑閣廣殿﹐修廊邃宇。聞於天下。慶曆七年﹐故太師忠烈潞公以樞密直學士來作牧﹐則又築大堂﹐並廟東南﹐以爲徹祭飲福之所﹐而廟益宏麗矣。厥後𨿽屢繕治﹐有司不力﹐以大壞。上漏旁穿﹐風雨入屋﹐支傾苴罅﹐苟偸歲月。淳熙二年六月﹐今尹敷文閣待制範公之始至也﹐躬執牲幣﹐祗肅祀事。旣退﹐讀開寶中修廟碑﹐惕然攺容﹐曰。此太祖皇帝之詔﹐敢弗虔。南出登堂﹐見忠烈公之識﹐則又嘆曰。潞國予自出也﹐敢弗嗣。始有葺廟意矣。會歲旱﹐公潔齋以禱﹐曰。三日而雨﹐且大治祠宇以報。如期﹐髙下洽足﹐歲以大穰﹐公饒私余﹐蠻夷順服。乃自三年某月庀工﹐訖四年五月﹐廟成。總其費﹐木以章計者八千一百二十有八﹐竹以个計者四萬九千四百七十﹐磚甓釘以枚計者十八萬七千七百二十有四﹐丹靑黝堊以斤計者一萬八十有七﹐梓匠役徒以口計者二萬三千八百﹐爲屋二百有九間﹐墻六千八百七十尺。廟之制度﹐復還開寶。慶曆之盛而有加焉。於是府之屬吏來請其刻文麗牲之石﹐且系以詩。詩曰。井絡之躔﹐下應岷山。蟠踞華夷﹐江出其間。奔蹴三峽﹐放於荊揚。我考禹迹﹐九州茫茫。千礎之宮﹐肇自開寶。吏靡嚴恭﹐庭有茀艸。範公來止﹐事神是力。廟未克成﹐當食太息。江流東傾﹐於海朝宗。廟成公歸﹐與江俱東。壯哉湯湯﹐環我蜀城。萬古不竭﹐亦配公名。行在寧壽觀碑紹興二十年十月﹐詔賜行在三茅堂名曰寧壽觀﹐因東都三茅寧壽院之舊也。初﹐章聖

皇帝﹐建會靈觀﹐實爲崇奉之始。至是﹐髙宗皇帝方躋天下於仁壽之域﹐尢垂意焉。乃命道士蔡君大象知觀事﹐蒙君守亮副之。許其徒世守﹐又命中貴人劉君敖典領﹐置吏胥﹐給淸衛兵﹐略用大中。祥符故事。後十年﹐敖遂請棄官﹐專奉寧壽香火﹐詔如所請﹐賜名能眞﹐攺左右街都道錄﹐仍領觀事﹐實又用至道中內侍洪正一故事。上心眷顧﹐每示優假如此。然迨今歲月久﹐未有紀之金石以侈上賜者。紹熙五年六月﹐知觀事衝素大師邵君道俊﹐始礱石來請某爲文﹐傳示後世。某實紹興朝士﹐屢得對行殿﹐同時廷臣﹐零落殆盡﹐某適後死﹐獲以艸野之文﹐登載盛事﹐顧不幸歟。伏觀寧壽觀實居七寶山之麓﹐表裏湖江﹐拱輔宮闕﹐前帶馳道﹐後枕崇阜﹐盡得都邑之勝。廣殿中峙﹐修廊外翼﹐云章寶室﹐簽帙富麗﹐浩浩乎道山蓬萊之藏也。鐘經二樓﹐斝飛霄漢﹐飄飄乎化人中天之居也。金符象簡﹐羽流畢集﹐進趨有容﹐肅恭齋法﹐濟濟乎茹靈芝飲沆瀣之眾也。導以霓旌﹐節以玉磬﹐侍者翼從﹐以登講席﹐瑯瑯乎徹九天震十方之音也。祐陵之禦畫﹐徳壽。重華之宸翰﹐煥乎河洛之圖書也。鴻鐘大鼎﹐華蓋寶劍﹐褚遂良。吳道子之遺迹﹐卓乎祕府之怪珍也。榮光異气﹐夜燭天半﹐所以扶衛社稷﹐安鎭夷夏者﹐於是乎在﹐非他宮館壇宇可得而比。永惟我髙宗皇帝﹐實與三茅君﹐自渾沌溟涬開辟之初﹐赤明龍漢浩劫之前﹐俱以願力﹐應世濟民。𨿽時有古今﹐迹有顯晦﹐其受命上帝以福天下﹐則合若符券。及夫風禦上賓﹐威神在天﹐與三十六帝翺翔太虛﹐三茅君亦與焉。時臨熙壇﹐顧享明薦﹐用敷佑於我聖子神孫﹐降福發祥﹐時萬時億﹐嗚呼休哉。某旣述觀之所由興﹐且系之以銘﹐曰。炎祚中否開眞人﹐以大誓願濟下民﹐左右虛皇友三眞﹐坐令化國風俗淳。乃營斯宮示宿因﹐丹碧岌嶪天與鄰﹐神君龍虎呵重﹐鯨鐘橫撞震無垠﹐錦幡寶蓋髙嶙峋﹐天華龍燭晝夜陳。歷載九九符堯仁﹐超然脫屣侍帝晨﹐遺澤滲漉萬宇均﹐歲丰兵偃無吟呻。咨爾眾士嚴冠巾﹐以道之眞治子身﹐服膺聖訓常如新﹐衝霄往從龍車塵。嚴州烏龍廣濟廟碑山川之祀﹐自。虞書。以來﹐見於載籍﹐與天地宗廟並。或謂山川興雲雨﹐澤枯槁﹐宜在秩祀﹐非必有神主之。以予考之﹐殆不然。維嶽降神﹐生甫及申。山川之神﹐降而爲人﹐與人死而爲山川之神﹐一也。豈幸而見於經則可信﹐後世則舉不可信耶。柳宗元死爲羅池之神﹐其傳甚怪﹐而韓文公實之。張路斯自人爲龍﹐廟於潁上﹐其傳尢怪﹐而蘇文忠公實之。蓋二神者﹐所傳𨿽不可知﹐而水旱之禱﹐卓乎偉哉﹐不可泯沒﹐則二公亦不得而掩也。予適蜀﹐見李冰。張惡子廟於離堆。梓潼之山﹐皆血食千載﹐非獨世未有疑者﹐蓋其靈響暴著﹐亦有不容置疑者矣。嚴州烏龍山廣濟廟之神曰忠顯仁安靈應昭惠王﹐舊碑以爲唐貞觀中人﹐姓邵氏﹐所記甚詳。𨿽幽顯殊隔﹐不可盡質﹐然神靈動人如羅池﹐變化不測如潁上﹐歷數百年未嘗少替。而朝廷之所褒顯﹐吏民之所奉事﹐亦猶一日。此烏可以幸得哉。至於紹興辛巳東海之師﹐羣胡見巨人皆長丈餘﹐弋戟麾旄﹐出沒煙雲間﹐則相告曰。烏龍神兵至矣。或降或遁去﹐無敢枝梧者。是又與東晉八公山及慶曆嘉嶺神之事相埒。然彼皆在近境﹐而此獨見於山海阻絕數千里之外﹐豈不尢異也哉。不得韓蘇之文以侈大其傳﹐而邦人進士沈奐顧以屬筆於某。辭卑事偉﹐有足恨者﹐乃作送迎神詩一章﹐使並刻之﹐實慶元五年十月甲子也。其辭曰。

王之生兮值唐初基﹐龍翔於天兮英雄是資。獨沈艸萊兮默不得施﹐巉然萬仞兮胸中之奇。使得小試兮冒白刃而搴朱旗﹐丈夫戰死兮固亦其宜。死於不遭兮精神曷歸﹐王亦何懟兮人則爲悲。烏龍之山兮跨空巍巍﹐築傑屋兮奉祠﹐釀桂兮羞芝﹐彈箜篌兮吹參差﹐王捨斯民兮逝何之。錫以祉兮燕及煢嫠﹐歲屢丰兮長無凶饑﹐擁羽蓋兮駕玉螭﹐時節來饗兮民之依。國有徵誅兮克相王師﹐長戈大纛兮肅肅陰威﹐掃平河洛兮前功弗隳﹐隆名顯爵兮永世有辭。徳勛廟碑自古王者經綸艸昧﹐戡定亂略﹐必有熊羆之士﹐不貳心之臣﹐內任心膂之寄﹐外宣股肱之力。而廟謨國論﹐密賴以決﹐實兼將相之任者﹐在我髙宗皇帝時﹐有若太師循忠烈王張公﹐實維其人。粵自髙宗﹐歷試於外﹐開大元帥府﹐總天下兵﹐首以山西豪傑﹐入侍帷幄。龍飛順動﹐避狄南渡﹐公則有扶天夾日之功。蕭墻釁起﹐羣公喑拱﹐公則倡勤王復辟之大策。氛祲內侵﹐戎馬豕突﹐公則奮卻敵禦侮之奇略。巨盜乘間﹐羣凶和附﹐公則建剪除安輯之成績。由是不數年間﹐國勢安彊﹐夷虜奪气請和。而一二重將﹐未還宿衛﹐論者咸以爲非長久計﹐公則率先請罷宣撫使事﹐奉朝請﹐章再上﹐引義懇款﹐於是議始定。士大夫咸謂其得大臣體﹐而髙宗亦每謂之腹心舊將。又曰。從來待卿如家人。又曰。是人與他功臣相去萬萬。蓋髙宗蹈履艱危﹐身濟大業﹐沈機獨智﹐燭微察遠﹐以爲方海內橫流﹐巡幸四方﹐暴衣露蓋﹐周衛單寡﹐非如中都髙拱﹐蜵蜎蠖濩之居﹐江流阻艱﹐海道阽危﹐非如平時安行淸蹕馳道之中﹐不有如公者﹐協心同徳﹐均禍福﹐共安危﹐譬之一家﹐父兄有急﹐子弟不召而自至﹐譬之一身﹐頭目有患﹐手足不令而自力﹐則天下之計﹐將以誰諉。袁盎謂絳侯功臣非社稷臣﹐則社稷臣與功臣果異。建炎以來﹐功臣則有矣﹐至可名社稷臣者﹐非公而誰。故國家所以褒表崇異﹐常出等夷之上﹐非私恩也。及配享髙宗廟庭﹐其次偶居其後﹐或者疑焉。是不然﹐唐名將前曰英衛﹐後曰李郭。衛公。汾陽之勛徳﹐巍如泰山﹐終不以姓名次序爲歉。欽宗皇帝下詔褒顯故老﹐而範文正實次司馬文正之下。司馬公之賢不肖﹐不過與範公等。範公輔政先數十年﹐聲詩所載﹐以配夔﹐而顧乃居次﹐世豈以此爲有抑揚之意哉。公之曾孫釒玆三世傳嫡長﹐始築廟於居第之東。廟成﹐以髙宗禦書。徳勛。二大字爲廟之名。自忠烈以下爲三室﹐忠烈之配曰秦國夫人魏氏﹐漢國夫人章氏。第二室曰少傅公諱子厚﹐配曰漢國夫人蕭氏。第三室曰少師公諱宗元﹐配曰楚國夫人劉氏。維忠烈王勛業之詳﹐與夫世諱字系官爵﹐葬有碑﹐謚有誥﹐史有傳﹐此不復載。顧廟祭宜有歌詩﹐刻於麗牲之碑﹐乃作詩曰宋傳九聖﹐髙宗是承﹐化龍渡江﹐天開中興。維忠烈王﹐翼從帝旁﹐捐身棄孥﹐獨當豺狼﹐煙塵未息﹐變生肘腋﹐首倡義師﹐气沮金石。大業復隆﹐退不矜功﹐雪涕引罪﹐身衛行宮。國有大難﹐我則出捍﹐功成愈謙﹐將士畏嘆。旣空盜藪﹐鏖虜淮右﹐柘臯之捷﹐梁楚無寇。河洛將平﹐虜畏乞盟﹐亟上虎符﹐就第王城。茂勛明徳﹐爛然史冊﹐燕及家國﹐匪王孰克。築廟作主﹐三室同宇﹐歲時奉享﹐丰豆碩俎。國有世臣﹐家有元孫﹐咨爾後人﹐祗栗廟門。

泰州報恩光孝禪寺最吉祥殿碑天下無不可舉之事﹐亦無不可成之功。始以果﹐終以不倦﹐此事之所以舉﹐而功之所以成也。海陵通川之間﹐自建炎後爲盜區戰場﹐中𨿽息兵﹐然猶鬼嘯狐嗥於藜莠瓦礫中﹐自官寺民廬﹐皆略具爾。未幾﹐復有紹興辛巳虜禍﹐前日之略具者﹐又踐蹂燔燒﹐滌地而盡。乾道。淳熙以來﹐中外無事﹐函養滋息﹐且以國力興葺之。迨今四十年﹐而城郭邑屋﹐尙未能復承平之舊。至於浮圖之廬﹐又非郡縣所急﹐或盛或衰﹐皆在仕者所不問﹐則其舉事若尢難者。嗚呼。是特不遇浮圖之傑耳。信有之﹐未見其果難也。泰州報恩光孝禪寺是已。寺始爲天寧萬壽寺﹐今名蓋用紹興詔書攺賜﹐亦火於辛巳之變。有祖彥師者復葺之﹐未成而化。中間屢易主者﹐至紹熙中﹐今長老徳範師應轉運陳公損之之請而至。寺𨿽粗建﹐而大役多未之舉。有巨鐘千石﹐方寺壞於兵時﹐樓焚﹐鐘墮扁而不壞。範始至﹐奮曰。鐘不壞﹐寺將興之符也。吾舉事﹐將自鐘始。乃建樓百尺以棲鐘。鐘始鑄﹐歲在乙卯﹐至是三乙卯矣﹐而樓成。人咸異之。遂議佛殿﹐殿之役最大﹐度費錢數千萬﹐見者縮頸曰。使可爲﹐豈至今日耶。範曰。不然。吾當與有羒者力成之﹐不敢以難故止。已而有居士劉洪首施錢五百萬﹐施者不勸而集﹐積爲四千萬有奇。乃伐木於黃岡﹐蔽流而下。方役之興﹐以關徵爲懼。常平使者王公寧聞之﹐曰。斯殿以資永祐陵在天之福﹐孰敢議者。吾當任其事。於是所至皆爲弛禁。殿以崇成﹐爲重屋八楹﹐東西百三十六尺﹐南北九十六尺﹐髙百一十尺﹐佛菩薩阿羅漢三十有一軀。會王公去﹐而後使者韓公挻取華嚴經。語﹐書殿之顏﹐曰最吉祥殿。範又爲閣六楹﹐以奉今天子昔在潛邸賜前住持覺深碧雲。二大字。閣之廣袤雄麗﹐亦略與殿稱。余若方丈寢堂廚庫水陸堂兩廡﹐累數十年不能成者﹐皆不淹歲而備。最其費﹐爲緡錢二十萬。在它人若寢食不遑暇﹐範獨終日從容﹐倡道以進。其徒一謦咳﹐一顧視﹐皆具第一義﹐學者往往得入。而其師別峯之法﹐遂盛行於江淮間矣。凡一寺內外﹐莫不粲然復興﹐是殿實爲之冠。慶元六年夏四月﹐範使其書記蜀僧祖興來﹐求予作碑。予旣盡述其始末﹐且爲之銘﹐銘曰。海陵奧區名寰中﹐長淮大江爲提封。於皇徽祖禦飛龍﹐臣民薦福遐邇同。是邦巍然千柱宮﹐中有廣殿奉大雄。瓖材蔽江西䢐東﹐波神呵護如雲從。璇題藻井翔虛空﹐丹碧髹堊無遺工。劫火不能壞鴻鐘﹐雷震鯨吼聲隆隆。層閣奉龍鸞蹤﹐榮光夜起騰長虹。徽祖聖徳齊天崇﹐澤覃艸木函昆虫。咨爾梵眾極嚴恭﹐熙運共慶千載逢。餘福漸被兼華戎﹐長佑農扈消兵烽。洞霄宮碑造化之初﹐昆侖旁薄。一气旣分﹐天積气於上﹐地積塊於下﹐明爲日月﹐幽爲鬼神﹐聚爲山嶽海瀆﹐散爲萬物。萬物之最靈爲人﹐人之最靈爲聖哲﹐爲仙眞。而道爲天地萬物之宗﹐幽明巨細之統﹐此伏羲。黃帝。老子所以握乾坤司變化也。其書爲。易。六十四卦﹐道徳。五千言﹐陰符西升度人生神之經﹐列禦寇。莊周。關喜之書。其學者必謝去世俗﹐練精積神﹐棲於名山喬嶽﹐略與浮圖氏同。而篤於父子之親﹐君臣之義﹐與堯。舜。周公孔子遺書無異﹐浮屠氏蓋有弗及也。

臨安府洞霄宮﹐舊名天柱觀﹐在大滌洞天之下﹐蓋學黃老者之所廬﹐其來久矣。至我宋﹐遂與嵩山崇福宮獨爲天下宮觀之首﹐以寵輔相大臣之去位者﹐亦有以提舉洞霄召拜左相者。則其地望之重﹐殆與昭應。景靈。醴泉。萬壽。太一。神霄。寶籙爲比﹐它莫敢望。在眞宗皇帝時﹐始制詔攺宮名﹐賜金寶牌﹐又賜仁和縣田十有五頃奉齋醮﹐悉除其租賦。至政和間﹐宮以歷歲久﹐穿壞漫漶﹐徽宗皇帝降度牒三百﹐命兩浙轉運司復興葺之﹐歲度童子一人爲道士。建炎中﹐又廢於兵火。髙宗皇帝中興大業﹐聞之當宣太息﹐乃紹興二十五年以皇太后之命﹐建昊天殿﹐鐘樓經閣﹐表以崇閎﹐繚以修廡。費出慈寧宮﹐梓匠工役﹐具於修內步軍司﹐中使臨護﹐犒賜踵至。旣不以命有司﹐而山麓之民﹐亦晏然不知有役。一旦告成﹐金碧之麗﹐光照林谷﹐鐘磬之作﹐聲摩雲霄﹐見者疑其天降地湧而神運鬼輸也。可謂盛矣。及上脫屣萬幾﹐頤神物表﹐遂以乾道二年﹐自徳壽宮行幸山中﹐駐蹕累日。敕太官進蔬膳﹐親禦翰墨﹐書。度人經。以賜。自有天地﹐卽有此山﹐殊尢之迹﹐未有若此者。慶元六年九月﹐葆光大師宮都監潘三華與知宮事髙守中。同知宮事水丘居仁以告山陰陸某﹐曰。願有紀以爲無窮之傳。某以疾未能屬稿。後三年﹐同知宮事王思明與其徒李知柔﹐航濤江入東﹐繼以請﹐乃敍載其本末如此﹐且爲之銘曰。在宋祥符﹐帝錫之書。乃作昭應﹐比隆羲圖。元丰景靈﹐列聖攸居。元祐上淸﹐以祝帝儲。棟宇煌煌﹐煥於天衢。徽祖神霄﹐誕彌九區。迨我髙皇﹐東巡於吳。眷言天柱﹐鎭玆行都。警蹕來臨﹐神明翊扶。乃禦幄殿﹐穆淸齋居。天日下照﹐雨露普濡。迨今遺民﹐注望屬車。三聖嗣興﹐光紹聖謨。千礎之宮﹐騫騰太虛。寶磬鴻鐘﹐震於江湖。肆作頌詩﹐用紀絕殊。

文集卷十七記十三首雲門壽聖院記雲門寺自晉唐以來名天下﹐父老言昔盛時﹐繚山並溪﹐樓塔重復﹐依巖跨壑﹐金碧飛踴﹐居之者忘老﹐寓之者忘歸﹐遊觀者累日乃徧﹐往往迷不得出﹐𨿽寺中人或旬月不相覿也。入寺﹐稍西石壁峯爲看經院﹐又西爲藥師院﹐又西繚而北爲上方。已而少衰﹐於是看經別爲寺曰顯聖﹐藥師別爲寺曰雍熙﹐最後上方亦別曰壽聖﹐而古雲門寺更曰淳化。一山凡四寺﹐壽聖最小﹐不得與三寺班﹐然山尢勝絕。遊山者自淳化﹐歷顯聖。雍熙﹐酌煉丹泉﹐窺筆倉﹐追想葛稚川。王子敬之遺風﹐行聽灘聲﹐而坐蔭木影﹐徘徊好泉亭上﹐山水之樂﹐饜飫極矣。而亭之旁﹐始得支徑﹐逶迆如綫﹐修竹老木﹐怪藤醜石﹐交覆而角立﹐破崖絕澗﹐奔泉迅流﹐喊呀而噴薄﹐方暑﹐凜然以寒﹐正晝仰視﹐不見日景。如此行百餘步﹐始至壽聖﹐嶄然孤絕。老僧四五人﹐引水種蔬﹐見客不知拱揖﹐客無所主而去﹐僧亦竟不知辭謝。好奇者或更以此喜之。今年﹐予來南﹐而四五人者相與送予至新溪﹐且曰。吾寺舊無記﹐願得君之文﹐磨刻崖石。予異其朴野而能知此也﹐遂與爲記。然憶爲兒時往來山中﹐今三十年﹐屋益古﹐竹樹益蒼老﹐而物色益幽奇﹐予亦有白髮久矣﹐顧未知予之文辭亦能少加老否。寺得額以治平某年某月﹐後九十餘年﹐紹興丁丑歲十一月十七日﹐吳郡陸某記。寧徳縣重修城隍廟記禮不必皆出於古﹐求之義而稱﹐揆之心而安者﹐皆可舉也。斯人之生﹐食稻而祭先嗇﹐衣帛而祭先蠶﹐飲而祭先酒﹐畜而祭先牧。猶以爲未﹐則凡日用起居所賴者皆祭﹐祭門。祭竈。祭中澑之類是也。城者以保民禁姦﹐通節內外﹐其有功於人最大﹐顧以非古黜其祭﹐豈人心所安哉。故自唐以來﹐郡縣皆祭城隍﹐至今世尢謹﹐守令謁見﹐其儀在他神祠上。社稷𨿽尊﹐特以令式從事﹐至祈禳報賽﹐獨城隍而已。則其禮顧不重歟。寧徳爲邑﹐帶山負海。雙巖白鶴之嶺﹐其髙摩天﹐其險立壁﹐負者股栗﹐乘者心掉。飛鸞關井之水﹐濤瀾洶湧﹐蛟鱷出沒﹐登舟者涕泣與父母妻子別﹐已濟者同舟更相賀。又有气霧之毒﹐蛙黽蛇蠶守宮之蠱﹐郵亭逆旅﹐往往大署墻壁﹐以道出寧徳爲戒。然邑之吏民獨不得避﹐則惟神之歸。是以城隍祠比他邑尢盛。祠故在西山之麓﹐紹興元年﹐知縣事趙君訁先之始遷於此。二十八年五月﹐權縣事陳君攄復增築之﹐髙明壯大﹐稱邑人尊祀之意。旣成﹐屬某爲記。某曰。幽顯之際遠矣。惟以其類可感﹐故古之祭者﹐必思其所嗜好。夫神之所以爲神惟正直﹐所好亦惟正直。君倘無愧於此﹐則擷澗溪之毛﹐挹行潦之水﹐足以格神。不然﹐丰豆碩俎﹐是諂以求福也﹐得無與神之意異耶。旣以勵君﹐亦以自勵﹐又因以勵邑人。八月一日﹐右迪功郎主簿陸某記。灊亭記灊山道人廣勤廬於會稽之下﹐伐木作亭﹐苫之以茅﹐名之曰灊亭﹐而求記於陸子。吾聞鄕居邑處﹐父兄子弟相扶持以生﹐相安樂以老且死者﹐民之常也。士大夫去而立朝﹐散之四方﹐功名富貴﹐足以老而忘返矣﹐猶或以不得車騎冠蓋﹐雍容於途﹐以誇其鄰里﹐而光耀其族姻爲憾。惟浮屠師一切反此﹐其出遊惟恐不遠﹐其遊之日惟恐不久﹐至相與語其平生﹐則計道裏遠近。歲月久暫以相髙。嗚呼。亦異矣。勤公之心獨不然。言曰。吾出遊三十年﹐無一日不思灊。而適不得歸﹐未嘗以遠遊誇其朋儕。其在灊亭﹐語則灊也﹐食則灊也。煙雲變滅﹐風雨晦冥﹐吾視之若灊之山。樵牧往來﹐老稚嘯歌﹐吾視之若灊之人。疏一泉﹐移一石﹐蓺一艸木﹐率以灊觀之﹐恍然不知身之客也。夫人之情無不懷其故者﹐浮屠師亦人也﹐而忘其鄕邑父兄子弟﹐無乃非人之情乎。自堯。舜。周。孔﹐其聖智千萬於常人矣﹐然猶不以異於人情爲髙﹐浮屠師獨安取此哉。則吾勤公可謂篤於自信﹐而不移於習俗者矣。故與爲記。紹興三十年十二月十二日記。煙艇記陸子寓居得屋二楹﹐甚隘而深﹐若小舟然﹐名之曰煙艇。客曰。異哉。屋之非舟﹐猶舟之非屋也。以爲似歟﹐舟固有髙明奧麗逾於宮室者矣﹐遂謂之屋﹐可不可耶。陸子曰。不然﹐新丰非楚也﹐虎賁非中郎也﹐誰則不知。意所誠好而不得焉﹐粗得其似﹐則名之矣。因名以課實﹐子則過矣﹐而予何罪。予少而多病﹐自計不能效尺寸之用於斯世﹐蓋嘗慨然有江湖之思。而饑寒妻子之累﹐劫而畱之﹐則寄其趣於煙波洲島蒼茫杳靄之間﹐未嘗一日忘也。使加數年﹐男勝鋤犁﹐女任紡績﹐衣食粗足﹐然後得一葉之舟﹐伐荻釣魚﹐而賣芰芡﹐入松陵﹐上嚴瀨﹐歷石門沃洲﹐而還泊於玉笥之下﹐醉則散發扣舷爲吳歌﹐顧不樂哉。𨿽然﹐萬鐘之祿﹐與一葉之舟﹐窮達異矣﹐而皆外物。吾知彼之不可求﹐而不能不眷眷於此也。其果可求歟。意者使吾胸中浩然廓然﹐納煙雲日月之偉觀﹐攬雷霆風雨之奇變﹐𨿽坐容膝之室﹐而常若順流放棹﹐瞬息千里者﹐則安知此室果非煙艇也哉。紹興三十一年八月一日記。復齋記仲髙於某爲從祖兄﹐某蓋少仲髙十有二歲。方某爲童子時﹐仲髙文章論議已稱成材﹐冠峨帶博﹐車騎雍容﹐一時名公卿皆慕與之交。諸老先生不敢少之﹐皆謂仲髙仕進且一日千里。自從官禦史﹐識者惟恐不得如仲髙者爲之。及其丞大宗正﹐出使一道﹐在他人亦足稱

美仕﹐在仲髙則謂之蹉跌不偶可也。顧曾不暖席﹐遂遭口語﹐南遷萬里﹐凡七閱寒暑﹐不得內徙。與仲髙親厚者﹐每相與燕遊﹐輒南望嘆息出涕﹐因罷酒去﹐如是數矣。然客自海上來﹐言仲髙初不以遷謫瘴癘動其心﹐方與學佛者遊﹐落其浮華﹐以反本根﹐非復昔日仲髙矣。聞者皆悵然﹐自以爲不足測斯人之淺深也。隆興元年夏﹐某自都還裏中﹐始與兄遇﹐視其貌﹐淵乎似道﹐聽其言﹐簡而盡﹐所謂落浮華﹐反本根者﹐乃親見之。嘗對榻語至丙夜﹐謂某曰。吾名吾燕居之室曰復齋﹐子爲我記。某自念少貧賤﹐仕而加甚﹐凡世所謂利欲聲色﹐足以敗志汨心者﹐一不踐其境﹐兀然枯槁﹐似可學道者。然從事於此數年﹐卒無毛髮之得。若仲髙馳騁於得喪之場﹐出入於憂樂之域﹐而自得者乃如此﹐非深於性命之理﹐其孰能之。某蓋將就學焉。敢極道本末﹐以爲。復齋記。靑州羅漢堂記隆興攺元秋九月﹐某訪故人奕公於靑山之下。與奕公別﹐蓋十有餘年矣﹐聞某至﹐曳杖出迎松間﹐黔瘠臘如殘雪覆頂﹐相與握手﹐訪問朋舊﹐且悲且喜。旣至其居﹐修廊邃屋﹐曲折皆有意。已而入法堂之東室﹐忽見澗壑巖竇﹐飛泉迅流﹐菩薩阿羅漢﹐翔遊其中﹐使人如身在峨眉。天臺﹐應接不暇。奕公從旁笑曰。此吾使工人幻爲之者也。始王君某築是庵於墓左﹐以資其先人之福﹐而請吾居焉。王君閉門讀書﹐未嘗少貶於世﹐顧於吾獨委曲周盡。吾亦感其意﹐爲之畱而弗去者十年。凡此土木金碧以爲像﹐設供養之具者﹐積費千金﹐王君無絲毫計惜﹐而吾之心志亦竭於是矣。子爲我記。嗚呼。某不天﹐少罹閔凶﹐今且老矣﹐而益貧困。每遊四方﹐見人之有親而得致養者﹐與不幸喪親而葬祭之具可以無憾者﹐輒悲痛流涕﹐愴然不知生之爲樂也。聞王君之事﹐旣動予心﹐又況奕公勤勤之意乎。記其可辭。明年七月一日﹐甫裏陸某記。鎭江府城隍忠祐廟記漢將軍紀侯以死脫髙皇帝於滎陽之圍﹐而史失其行事﹐司馬遷。班固作列傳﹐弗載也。維宋十一葉天子駐蹕吳會﹐攺元乾道﹐正月甲子﹐右中奉大夫直敷文閣知鎭江府方滋言。府當淮江之衝﹐屏衛王室﹐號稱大邦﹐自故時祠紀侯爲城隍神﹐莫知其所以始。然實有靈徳﹐以芘其邦之人。禱祈礻會禳﹐昭答如響。紹興。隆興之間﹐虜比入塞﹐金鼓之聲﹐震於江堧﹐吏民不知所爲﹐則惟神之歸。𨿽虜畏天子威徳﹐折北不支﹐退舍請盟﹐府以無事。至於流徙蔽野﹐兵民參錯﹐而居處弗驚﹐疾癘以息﹐則神實陰相之﹐吏其敢貪神之功以爲己力乎。謹上尙書﹐願有以褒顯之﹐以慰父兄子弟之心。越三月﹐癸丑﹐有詔賜廟額曰忠祐。詔下﹐而方公爲兩浙轉運副使﹐右朝散大夫直徽猷閣呂公擢來知府事﹐侈上之賜。五月癸亥﹐大合樂﹐盛服齊莊﹐躬致上命。神人協心﹐霧雨澄霽﹐靈風肅然﹐來享來臨。於是呂公以屬某曰。願有紀焉。某惟紀侯忠奮於一時﹐而暴名於萬世。功施於漢室﹐而見褒於聖宋。身隕於滎陽﹐而血食於是邦。士惟力於爲善而已﹐豈有有其善而不享其報者乎。吏之仕乎是邦者﹐必將有事於廟﹐有事於廟者﹐必將有考於碑﹐其尙知所勉焉﹐毋爲神羞。六月癸未記。

黃龍山崇恩禪院三門記自浮屠氏之說盛於天下﹐其學者尢喜治宮室﹐窮極侈靡﹐儒者或病焉。然其成也﹐無政令期會﹐惟太平久﹐公私饒余﹐師與弟子四出丐乞﹐積累歲月而後能舉。其壞也﹐無衛守誰何﹐一日寇至﹐則立爲艸莽丘墟。故天下亂則先壞﹐治則後成。予於是蓋獨有感焉。黃龍山方南公時﹐學者之盛名天下﹐而其居亦稱焉。中更夷狄盜賊大亂之後﹐學者散去﹐施者弗至﹐昔之閎壯巨麗者﹐嘗委地矣。自庚申訖於亥﹐二十餘年之間﹐乃能粲然復興﹐樓塔殿閣﹐空翔地踴﹐鐘魚之聲﹐聞十餘里﹐法席之盛﹐殆庶幾南公時。是非兵革之禍不作﹐遠方之氓蕃息阜安﹐得以其公賦私養之餘及於學佛者﹐則此山且爲虎狼魑魅之所宅矣﹐而安能若是哉禪師升公於其寺門之成也﹐屬予爲記。予謂升公方以身任道﹐起其法於將墜﹐門蓋未足言﹐獨書予所感。使凡至山中者﹐皆知前日之禍亂嘗如此﹐而國家之覆燾函育斯民﹐若是其深﹐吏勤其官﹐民力其業﹐相與思報上之施焉﹐升公豈不得所願哉。乾道三年正月十四日﹐左通直郎陸某記。王侍禦生祠記乾道七年二月﹐知夔州濟南王公新作貢院成。越三月夔。歸。萬。施。梁山。大寧六郡之士﹐不謀同辭﹐曰。夔𨿽號都督府﹐而僻在巴峽﹐無贏財羨工。公之爲是役也﹐寸寸銖銖﹐心計而手度之﹐累月乃成﹐形容爲臒﹐發爲盡白﹐其徳於士﹐豈有旣耶。盍思所以報者。乃相與築祠於院之東堂﹐畫像惟肖﹐又相與屬予記之。予曰。公之施厚矣﹐祠未足報也。士則曰。吾等將日夜勉於學﹐父兄詔子弟於家﹐長老先生訓諸生於鄕﹐期有以應有司之求﹐如是足乎。予曰。未也。郡國貢士於天子﹐天子命近臣與館閣文學之士選其尢者﹐而親策之於廷。策旣上﹐天子爲親第其名﹐謂之進士。進士﹐將相儲也。自是而起於朝﹐其任政事﹐毋伏嘉言﹐毋醜眾正。其任言責﹐毋比大吏﹐毋置宵人。其任百執事﹐守節秉誼﹐宿道鄕方﹐毋懷諼﹐毋服讒。使天下稱之﹐史臣書之﹐曰。是夔州所貢士也。士以是報公﹐公以是報天子﹐乃可無愧﹐而予於記亦無愧辭矣。若何。皆曰。惟。敢不力。乾道七年三月十五日﹐左奉議郎通判軍州主管學事兼管內勸農事陸某記。東屯髙齋記少陵先生晚遊夔州﹐愛其山川不忍去﹐三徙居皆名髙齋。質於其詩﹐曰次水門者﹐白帝城之髙齋也。曰依藥餌者﹐瀼西之髙齋也。曰見一川者﹐東屯之髙齋也。故其詩又曰。髙齋非一處。予至夔數月﹐弔先生之遺迹﹐則白帝城已廢爲丘墟百有餘年﹐自城郭府寺﹐父老無知其處者﹐況所謂髙齋乎。瀼西﹐蓋今夔府治所﹐畫爲阡陌﹐裂爲坊市﹐髙齋尢不可識。獨東屯有李氏者﹐居已數世﹐上距少陵﹐財三易主﹐大歷中故券猶在。而髙齋負山帶溪﹐气象良是。李氏業進士﹐名襄﹐因郡博士雍君大椿屬予記之。

予太息曰。少陵。天下士也。早遇明皇。肅宗。官爵𨿽不尊顯。而見知實深。蓋嘗慨然以稷自許。及落魄巴蜀。感漢昭烈諸葛丞相之事。屢見於詩。頓挫悲壯。反覆動人。其規模志意豈小哉。然去國寖久。諸公故人熟睨其窮。無肯出力。比至夔。客於柏中丞。嚴明府之間。如九尺丈夫。俯首居小屋下。思一吐气而不可得。予讀其詩。至。小臣議論絕老病客殊方。之句。未嘗不流涕也。嗟夫。辭之悲乃至是乎。荊卿之歌。阮嗣宗之哭。不加於此矣。少陵非區區於仕進者。不勝愛君憂國之心。思少出所學佐天子。興正觀開元之治。而身愈老。命愈大謬。坎壈且死。則其悲至此。亦無足怪也。今李君初不踐通塞榮辱之機。讀書弦歌。忽焉忘老。無少陵之憂而有其髙。少陵家東屯不浹歲。而君數世居之。使死者復生。予未知少陵自謂與君孰失得也。若予者。仕不能無愧於義。退又無地可耕。是直有慕於李君爾。故樂與爲記。乾道七年四月十日。山陰陸某記。樂郊記李晉壽一日圖其園廬持示余。曰。此吾荊州所居名樂郊者也。荊州故多賢公卿。名園甲第相望。自中原亂。始以吳會上流。常宿重兵。而衣冠亦遂散去。太平之文物。前輩之風流。蓋略盡矣。獨吾樂郊日加葺。文竹。奇石。蒲萄。來禽。芍藥。蘭。茞。菱。芡。矺萏之富。爲一州冠。其尢異者。往往累千里致之。子幸爲我記。予官峽中。始與晉壽相識。長身鐵面。音吐鴻暢。遇事激烈奮發。以全軀保妻子爲可鄙。其意气豈不壯哉。及爲客置酒。出佳侍兒。陳書畫琴弈。相與娛嬉。則雍容都雅。風味乃甚可愛。𨿽梁宋間少年貴公子不能過。蓋其多材藝知弛張如此。然自少時。不喜媒聲利。有官不仕。窮園林陂池之樂者。且三十年。每自謂泉石膏肓。及來夔州。諸公始大知之。合薦於朝。議者謂晉壽當以少伸於世爲喜。而晉壽顧不然。獨眷眷於樂郊。不忍暫忘。嗚呼。出處一道也。仕而忘歸。與處而不能出者。俱是一癖。未易是泉石非鐘鼎。諸公之薦。蓋砭晉壽膏肓。而使爲世用。異時晉壽成功而歸。髙牙在前。千兵在後。擅晝繡之榮以賁斯園。荊楚多秀民。尙有能賦其事者乎。乾道七年六月十日。笠澤陸某記。對云堂記巫故郡。自秦以來見於史。其後罷郡。猶爲壯縣。杜少陵扁舟下白帝。過焉。爲賦歸字韻五字詩。詩傳天下。由是巫縣名益重。宋建中靖國之元。黃太史始脫鉤黨。自蜀之荊訪少陵遺迹。客縣治之東堂。畱字壁間。有坐臥對南陵雲山陰晴變態之語。距乾道辛卯。逾一甲子。無舉出者。鄄城李徳修來爲令。風流儒雅。翩翩佳公子。因廢址作堂。與客落之。舉酒屬山陰陸務觀曰。子爲予名。且記復興之歲月。務觀旣取太史語名之。且曰。僕行年五十。閱世故多矣。所謂朝夕百變者。奚獨雲山哉。一日。進此道。幻矻消。情塵滅。眞實相見。𨿽巍乎天地。浩乎古今。變壞不停。與浮雲遊塵。空華眚暈。初無少異也。徳修方吏退時淸坐堂上。試以僕言觀之。徳修名普。務觀名某。臘月乙卯之夕。大醉中。秉燭梅花下記。

靜鎭堂記四川宣撫使故治益昌﹐樞密使淸源公之爲使也。始徙漢中。卽以郡治爲府﹐郡自兵火滌地之後。一切艸創﹐公至未幾。凡營壘廏庫吏士之廬。皆築治之。使堅壯便安。可以支久。而府獨仍其故﹐西偏有便坐。日受羣吏謁見。與籌邊治軍。燕勞將士。靡不在焉。而其壞尢甚﹐公旣畱三年。官屬數以請。始稍加葺。易其傾撓。徹其蔽障。不費不勞。挾日而成﹐會上遣使持親詔。賜黃金奩寶燻珍劑。以彰殊禮﹐公遂摭詔中靜鎭坤維之語。名新堂曰靜鎭。而命其屬陸某記之﹐某辭謝不獲命。則再拜言曰。以才勝物易。以靜鎭物難﹐以靜鎭物。惟有道者能之﹐泰山喬嶽之出雲雨。明鏡止水之照毛髮。則靜之驗也﹐如使萬物並作。吾與之逝。眾事錯出。吾爲之變。則𨿽獘精神。勞思慮。而不足以理小國寡民。況任天下之重乎。歲庚寅。某自吳適楚。過廬山東林。山中道人爲某言。公嘗憩此院。閉戶面壁。終夏不出。老宿皆愧之﹐則公之刳心受道。蓋非一日矣﹐世徒見公馳騁於事功之會。而不知公枯槁淡泊。蓋與山棲谷汲者無異。徒見公以才略奮發。不數歲取公輔。而不知公道學精深。尊徳義。斥功利。卓乎非世俗所能窺測也﹐而上獨深知之。故詔語如此﹐傳曰。知臣莫若君。詎不信哉。𨿽然。某以爲今猶未足見公也﹐虜暴中原久。腥聞於天。天且悔禍。盡以所覆畀上﹐而公方弼亮神武。紹開中興。異時奉鑾駕。奠京邑。屏符瑞之奏。抑封禪之請。卻渭橋之朝。謝玉關之質。然後能究公靜鎭之美云﹐乾道八年七月二十五日。門生左承議郎權四川宣撫使司幹辦公事兼檢法官陸某謹記﹐

文集卷十八記十一首藏丹洞記漢嘉郡治之西偏望雲樓東有石穴﹐天將雨﹐輒出雲气。予疑而發之﹐則石室屹立﹐室之前﹐地中獲瓦缶矲矮﹐貯丹砂雲母奇石﹐或爛然類黃金。意其金丹之餘也﹐悉斂而櫝藏﹐輸諸府庫﹐緘識惟謹。予嘗讀丹經言﹐古得道至人﹐藏丹畱於名山﹐非當仙者輒不見﹐𨿽見亦輒變化。今是丹不藏名山﹐而近在官寺之側﹐予以塵垢衰病之餘﹐又輒見之﹐是與丹經之說大異。或謂丹藏於此遠矣﹐方上古未爲城邑時﹐西望三峨﹐東帶大江﹐山川秀傑﹐蓋宜爲仙眞煉藥騰舉之地。至予輒見之者﹐豈神物隱見有時﹐而予適逢其時與。丹之伏而不見者常多﹐見者常寡﹐𨿽嵇叔夜。葛稚川不免賫恨以蛻﹐而予顧得見焉﹐玆非幸與。乾道九年秋八月辛未﹐出陰陸某記。籌邊樓記淳熙三年八月旣望﹐成都子城之西南﹐新作籌邊樓。四川制置使知府事範公﹐舉酒屬其客山陰陸某曰。君爲我記。按史記及地誌﹐唐李衛公節度劍南﹐實始作籌邊樓。廢久﹐無能識其處者。今此樓望犍爲。僰道。黔中。越雋諸郡﹐山川方域﹐皆略可指﹐意者衛公故趾﹐其果在是乎。樓旣成﹐公復按衛公之舊圖﹐邊城地勢險要﹐與蠻夷相入者﹐皆可考信不疑。𨿽然﹐公於邊境﹐豈眞待圖而後知哉。方公在中朝﹐以洽聞彊記﹐擅名一時。天子有所顧問﹐近臣皆推公對﹐莫敢先者。其使虜而歸也﹐盡能道其國禮儀。刑法。職官。宮室。城邑。制度﹐自幽薊以出居庸松亭關﹐並定襄。五原。以抵靈武。朔方﹐古今戰守離合﹐得失是非﹐一皆究見本末﹐口講手畫﹐委曲周悉﹐如言其閾內事。𨿽虜耆老大人﹐知之不如是詳也。而況區區西南夷﹐距成都或不過數百里﹐一登是樓﹐在目中矣﹐則所謂圖者﹐直按故事而已。請以是爲記。公慨然曰。君之言過矣。予何敢望衛公﹐然竊有幸焉。衛公守蜀﹐牛奇章方居中每排沮之﹐維州之功﹐旣成而敗。今予適遭淸明寬大之朝﹐論事薦吏﹐奏朝入而夕報可。使衛公在蜀﹐適得此時﹐其功烈壯偉﹐詎止取一維州而已哉。某曰。請並書公言﹐以詔後世﹐可乎。公曰。唯唯。九月一日記。

銅壺閣記天下郡國﹐自譙門而入﹐必有通逵﹐達於侯牧治所。惟成都獨否。自劍南西川門以北﹐皆民廬市區軍壘﹐折而西﹐道北爲府﹐府又無臺門﹐與他郡國異。考其始﹐蓋自孟氏國除﹐矯霸國之僭侈而然。至蔣公堂來爲牧﹐乃南直劍南西川門西北﹐距府五十步﹐築大閣曰銅壺﹐事書於史。崇寧初﹐以火廢。政和中﹐吳公拭因其矩復侈大之﹐雄傑閎深﹐始與府稱。淳熙二年夏六月﹐今敷文閣直學士範公以制置使治此府。始至﹐或以閣壞告﹐公曰。失今不營﹐後費益大。於是躬自經畫﹐趣令而緩期﹐廣儲而節用﹐急吏而寬役。一旦崇成﹐人徒駭其山立斝飛﹐嶪然摩天﹐不知此閣已先成於公之胸中矣。夫豈獨閣哉﹐天下之事﹐非先定素備﹐欲試爲之﹐事已紛然﹐始狼狽四顧﹐經營勞獘﹐其不爲天下笑者鮮矣。方閣之成也﹐公大合樂﹐與賓佐落之。客或舉觴壽公曰。天子神聖英武﹐蕩淸中原。公且以廊廟之重﹐出撫成師﹐北舉燕趙﹐西略司並﹐挽天河之水﹐以洗五六十年鮏羴之污﹐登髙大會﹐燕勞將士﹐勒銘奏凱﹐傳示無極﹐則今日之事﹐蓋未足道。識者以此知公舉大事不難矣﹐其可闕書。四年四月己卯﹐朝奉郎主管臺州崇道觀陸某記。彭州貢院記國家三歲一貢士﹐天子先期爲下詔書﹐與郊祀天地埒。及試於禮部﹐旣中選矣﹐天子親禦殿發策﹐詢天下事﹐第其髙下﹐又親禦殿﹐賜以科名﹐其禮可謂重矣。蓋以爲所與共代天理物﹐而守宗廟社稷於無窮者﹐實在是也。然則郡國貢士﹐顧可不重耶。彭州舊無貢院﹐每科舉﹐輒寓佛祠。祠乃在城外﹐士不以爲便。淳熙三年﹐知州事王公惇詩﹐通判州事鄧公樞﹐始采進士穆滂。陳仲山。楊倫。蘇松等議﹐取廢驛故地爲貢院。凡郡之士﹐奔走後先﹐肩袂相屬﹐甓堅材良﹐山積云委。自正月壬子﹐至七月癸亥訖事﹐用緡錢萬五千六百有奇﹐役工稱是。重門大堂﹐髙閎邃深﹐繚以修廡﹐沈沈翼翼﹐分職庀事﹐各有攸處。旣成﹐王公徙利州路轉運判官﹐書來屬予爲記。鄧公又繼以請。明年正月﹐朝奉大夫王公序來知州事﹐則又以請。予發書嘆曰。俗壞久矣﹐上下相戾﹐後先相傾者﹐天下皆是也。今彭之士大夫﹐與王公。鄧公謀同心協﹐若出一人﹐固已異矣。後王公事不出己﹐而不忌其成﹐不掩其能﹐惟懼後之無傳﹐可不謂賢哉。使士之貢於朝而仕者﹐揆時之宜﹐從人之欲﹐以舉萬事﹐如王公。鄧公﹐視人之善﹐若己有之﹐如後王公﹐則利澤被元元﹐勛業垂竹帛﹐將孰禦焉。士尙知所勉哉。四年五月丁未﹐朝散郎主管臺州崇道觀陸某記。撫州廣壽禪院經藏記淳熙己亥冬十二月﹐予使江西﹐治在撫州。其東是爲廣壽禪院﹐每出﹐輒過焉。僧守璞方爲輪藏。予之始至也﹐才屹立十餘柱﹐其上未瓦﹐其下未甃﹐其旁未垣﹐經未匭角戢戢﹐其止山立﹐其作雷動﹐神呵龍負﹐可怖可愕﹐丹堊金碧﹐殆無遺功。而守璞儼然燕坐﹐爲其徒說出世間法﹐土木梓匠之問﹐不至丈室﹐若未嘗有是役者。

比明年冬十一月﹐予被命詣行在所﹐璞乃礱石乞予爲記﹐予慨然語之曰。子棄家爲浮屠氏﹐祝發壞衣﹐徒跣行乞﹐無冠冕軒車府寺以爲尊也﹐無官屬胥吏徒隸以爲奉也﹐無鞭笞刀鋸囹圄桎梏與夫金錢粟帛爵秩祿位以爲刑且賞也﹐其舉事宜若甚難。今顧能不動聲气﹐於期歲之間﹐成此奇偉壯麗百年累世之迹。予切怪士大夫操尊權﹐席利勢﹐假命令之重﹐耗府庫之積﹐而玩歲愒日﹐事功弗昭﹐又遺患於後﹐其視子豈不重可愧哉。旣諾其請﹐又具載語守璞者﹐以勵吾黨云。是月十九日﹐朝請郎提舉江南西路常平茶鹽公事賜緋魚袋陸某記。成都犀浦國寧觀古楠記予在成都﹐嘗以事至沈犀﹐過國寧觀﹐有古楠四﹐皆千歲木也。枝擾云漢﹐聲挾風雨﹐根入地不知幾百尺﹐而陰之所庇﹐車且百兩。正晝﹐日不穿漏。夏五六月﹐暑气不至﹐凜如九秋。成都固多壽木﹐然莫與四楠比者。予蓋愛而不能去者彌日。有石刻立廡下﹐曰是仙人蘧君手植。予嘆曰。神仙至人﹐手之所觸﹐气之所呵﹐羸疾者起﹐盲聵者愈﹐榮茂枯朽﹐而金玉瓦石不難﹐況其親所培植哉。久而不槁不死﹐固宜。欲爲作詩文﹐會多事﹐不果﹐嘗以語道人蘧昌老眞叟以爲恨。予旣去蜀三年﹐而昌老以書萬里屬予曰。國寧之楠﹐幾伐以營繕﹐郡人力全之﹐僅乃得免。懼卒不免也﹐君爲我終昔意。予發書﹐且嘆且喜。夫勿剪憩棠﹐恭敬桑梓﹐愛其人及其木﹐自古已然。姑以蜀事言之﹐則唐節度使取孔明祠柏一小枝爲手板﹐書於圖志﹐今見非詆。蔣堂守成都﹐有美政﹐止以築銅壺閣﹐伐江瀆廟一木﹐坐謠言罷﹐亦書國史。且王建。孟知祥父子﹐專有西南﹐窮土木之侈﹐沈犀近在國城數十里間﹐而四楠不爲當時所取﹐彼猶有畏而不敢者。況今聖主以恭儉化天下﹐有夏禹卑宮室。漢文罷露臺之風﹐專閫方面﹐皆重徳偉人﹐豈其殘滅千歲遺迹﹐侈大棟宇﹐爲王。孟之所難哉。意者特出於吏胥梓匠﹐欺罔專恣﹐以自爲功而已。使有以吾文告之者﹐讀未終篇﹐禁令下矣。然則其可不書。淳熙九年六月一日﹐朝奉大夫主管成都府玉局觀山陰陸某記。書巢記陸子旣老且病﹐猶不置讀書﹐名其室曰書巢。客有問曰。鵲巢於木﹐巢之遠人者。燕巢於梁﹐巢之襲人者。鳳之巢﹐人瑞之。梟之巢﹐人覆之。雀不能巢﹐或奪燕巢﹐巢之暴者也。鳩不能巢﹐同鵲育雛而去﹐則居其巢﹐巢之拙者也。上古有有巢氏﹐是爲未有宮室之巢。堯民之病水者﹐上而爲巢﹐是爲避害之巢。前世大山窮谷中﹐有學道之士﹐棲木若巢﹐是爲隱居之巢。近時飲家者流﹐或登木杪﹐酣醉叫呼﹐則又爲狂士之巢。今子幸有屋以居﹐牖戶墻垣﹐猶之比屋也﹐而謂之巢﹐何耶。陸子曰。子之辭辯矣﹐顧未入吾室。吾室之內﹐或棲於櫝﹐或陳於前﹐或枕藉於牀﹐俯仰四顧﹐無非書者。吾飲食起居﹐疾痛呻吟﹐悲憂憤嘆﹐未嘗不與書俱。賓客不至﹐妻子不覿﹐而風雨雷雹之變﹐有不知也。間有意欲起﹐而亂書圍之﹐如積槁枝﹐或至不得行﹐則輒自笑曰。此非吾所謂巢者耶。乃引客就觀之。客始不能入﹐旣入又不能出﹐乃亦大笑曰。信乎其似巢也。

客去﹐陸子嘆曰。天下之事﹐聞者不如見者知之爲詳﹐見者不如居者知之爲盡。吾儕未造夫道之堂奧﹐自藩籬之外而妄議之﹐可乎。因書以自警。淳熙九年九月三日﹐甫裏陸某務觀記。景迂先生祠堂記明州船場﹐新作故侍讀晁公祠成﹐監場事襄陽王君鉛因通判州事丹陽蘇君玼移書某爲之記。自春䢐秋﹐凡十許書﹐請不倦。某於公爲彌甥﹐方踉蹌學步時﹐已獲拜公﹐則今於爲記﹐誠不當以薄陋辭。謹按公諱說之﹐字以道﹐一字伯以父﹐自號景迂生。元丰。元祐間﹐已爲知名士。崇寧後﹐坐上書邪等﹐斥不得立朝臨民﹐故連爲祠廟筦庫吏。其爲船場﹐則大觀政和間也。寓捨直桃華渡﹐而官寺有亭曰超然。公方爲世僇人﹐士夫遇諸途﹐噤莫敢語﹐況有拜牀下者。簿書稍暇﹐則以讀書爲樂﹐時時見於文章﹐如。汪伯更哀辭。祭鄒忠公文。皆傳天下。亦間與爲佛學者延慶明智師遊﹐論著所謂天臺教﹐至今其徒以爲重。𨿽然﹐此猶未足言公也。公之學深且博矣﹐於。易。自商瞿下至河南邵先生﹐於。書。自伏生下至泰山姜先生﹐於。詩。雜以齊。魯。韓三家﹐不梏於毛。鄭﹐於。春秋。老至賈誼。董仲舒﹐不膠於啖。趙。其所引據﹐多先秦古書﹐藏山埋冢之祕﹐卓乎獨立﹐確乎自信﹐𨿽引天下而與之爭﹐不能奪。卒成一家之說﹐與諸儒並傳。向非擯斥疏置於荒遠寂寞之地﹐如在船場時﹐則𨿽公之敏﹐此功未易成也。嗚呼。士之棄日﹐豈皆馳騖於富貴功名哉。獘精神於事爲之末﹐謀衣食於涯分之外﹐忽焉不知老之至者多矣。登堂而望公之風采﹐讀記而稽公之學術﹐其亦可自省哉。公之文章﹐本二百卷。中原喪亂後﹐其家復集之﹐益以南渡至歿時所作﹐才得六十卷﹐而士大夫猶未盡見也。郡人能言公舊事者曰。一日﹐部使者來治船事﹐詬責甚峻。公從容對曰。船待木乃成﹐木非錢不可致。今無錢致木﹐則無船適宜。使者爲發愧去。觀公平生大節﹐一言折庸人之驕﹐蓋不足書﹐而郡人所願書﹐故亦不敢略云。淳熙十年九月丁丑﹐朝奉大夫主管成都府玉局觀山陰陸某記並書。圓覺閣記淳熙十年某月某日﹐徑山興慶萬壽禪寺西閣落成。會是歲某月某日﹐詔賜住持僧寶印禦注圓覺經﹐且命某爲之序。於是道俗咸曰。賜經與閣成同時﹐宜榜曰圓覺之閣﹐且刻石以侈盛事。於是又咸曰。陸某宜爲記。寶印以眾言來諭某於山陰大澤中﹐某蹴然不敢辭。恭惟聖天子以聰明睿智之資﹐體堯蹈舜﹐深造道妙﹐悟一心於萬法之中﹐旣已博極皇墳帝典羲圖魯史之祕﹐而象胥所傳﹐木葉旁行﹐亦莫不究極。以大圓覺爲我世界﹐悼士之陋﹐多岐私智﹐味乎大同﹐乃以萬機之餘﹐親禦訓釋。凡十二士之所問﹐調禦之所說﹐佛陀波羅之所譯﹐宗密之所注﹐裴休之所言﹐皆冰釋縷解於宸筆之下。十日並照﹐物無遁形﹐百川東歸﹐海無異味﹐如旣望月﹐無有缺減﹐如大寶鏡﹐莫不照了。東夷南蠻﹐西戎北狄﹐霜露所墜﹐日月所照﹐莫不共此大圓覺中。魯之逢掖﹐楚之黃冠﹐竺乾之染衣祝發﹐平時相與爲矛盾爲冰炭者﹐亦莫不共在此大圓覺中。不偏不欠﹐不迷不謬﹐垂之千萬億世﹐亦莫不然。而寶印以山林枯槁之士﹐名徹九重﹐得以大覺禪師懷璉入侍仁宗皇帝故事﹐覲淸光﹐承聖問﹐受好賜﹐序巨典﹐又此閣壯麗﹐首冠一山﹐費至三十萬錢。其落成也﹐適當賜經之時﹐山川動色﹐神龍踴躍﹐嗚呼盛哉方閣之未建也﹐東偏有千僧閣。紹興中﹐大慧禪師宗杲﹐法門之傑﹐方住山時﹐眾溢千數﹐故以是名閣。然自今觀之﹐𨿽阿僧只眾﹐猶爲有限量也﹐豈若圓覺之廣大無邊也哉顧某衰且病﹐學問廢落﹐文思局澀﹐而名山盛事﹐本末閎闊﹐非區區筆力所能演述﹐實以爲愧懼云。淳熙十年十一月十四日﹐朝奉大夫主管成都府玉局觀陸某記。能仁寺捨田記淳熙十三年三月乙巳﹐承節郎河東薛純一詣紹興府﹐自言生長太平﹐蒙被徳澤﹐念無益縣官﹐不勝慺慺報國之心﹐願以家所有山陰田千一百畝﹐歲爲米千三百石有奇﹐入大能仁禪寺﹐祝兩宮聖壽。安撫使龍圖丘公視牒異之﹐問所以然。純一曰。昔漢卜式上書﹐願輸家財半助邊﹐且曰。天子誅匈奴﹐愚以爲賢者宜死節﹐有財者而輸之﹐如此可滅也。今天子垂拱穆淸﹐北虜龍言服﹐歲時奉貢﹐純一弗獲傾貲備軍興一日費﹐故因象教爲兩宮祈年﹐誠愚戇不識法令﹐罪死不宥。願言之朝﹐卽伏斧鑕﹐不敢悔。於是龍圖公嘉其意﹐爲上尙書戶部。純一乃因寺之住持僧子昕來告予﹐請撰次本末爲記。予辭謝不可﹐則語之曰。子𨿽列在男爵﹐曩嘗舉進士﹐試禮部﹐繼今能益修其業﹐以自致於顯榮﹐則所以報國者﹐豈若是而已。𨿽然﹐是已足以勵風俗﹐助教化﹐使貪冒者廉﹐怠忽者奮﹐享祿賜而忘報者愧﹐豈不可書也哉。田之頃畝賦役﹐及別以錢權其子本﹐以待凶歲﹐則具書於碑陰﹐俾後有考焉。五月十三日記。常州開河記隋疏大渠﹐自今京口。毗陵。姑蘇。嘉興以抵於臨安﹐初以備巡幸﹐而後世因爲漕運大利﹐故得不廢。渠貫毗陵城中﹐徐行東注﹐獨南水門受荊溪之水﹐爲惠明河﹐釃爲二股﹐皆會於金斗門。慶曆中﹐太守國子博士李公餘慶﹐始疏顧塘河﹐益引惠明水注之漕渠。顧塘地勢在漕渠後﹐故俗又謂之後河。崇寧初﹐太守給事中朱公彥復增浚之。方是時﹐毗陵多先生長者﹐以善俗進後學爲職﹐故儒風蔚然爲東南冠。及余公中。霍公端友﹐皆策名天下士第一﹐則說者遂歸之後河。曰。是爲東南文明之地。鄒忠公方居鄕﹐士所尊事而化服者﹐忠公避不敢居﹐因以後河實之﹐而爲作記。淳熙十四年﹐今太守林公下車逾年﹐旣尊禮其諸老先生﹐延見其秀民﹐所以表勵風俗而激勸儒學者﹐日夜不敢少怠。弦歌之盛﹐殆軼於承平時矣。而或以後河告者﹐亦不廢也。後河自崇寧後﹐不治者積數十年﹐中更兵亂﹐民積瓦礫﹐及冶家棄滓﹐故地益堅確。夏六月﹐林公乃搜閒卒﹐捐羨金﹐分命其屬治之。不淹旬﹐渠復故道﹐袤若干﹐深若干﹐修若干。乃以書屬予曰。願記其事。予謂渠之興﹐自爲一郡之利﹐不必爲士之舉有司者設。然城南衣冠﹐以杜固鑿而頓減﹐則後河成廢﹐與士之舉有司者相爲盛衰﹐亦自有理。太王遷

岐﹐成王都洛﹐皆觀川原﹐咨卜筮﹐其由來蓋尙矣。則林公兼取焉﹐顧不可哉。士益勉之﹐以毋負公之意。公名祖洽﹐字子禮﹐明州鄞人﹐世以經行顯云。渠成之歲﹐十二月二日記。文集卷十九記十首明州阿育王山買田記紹興元年﹐髙皇帝行幸會稽﹐詔明州阿育王山廣利禪寺上仁宗皇帝賜僧懷璉詩頌親札﹐念無以鎭名山﹐慰眾志﹐乃書佛頂光明之塔以賜。又申以手詔﹐特許買田贍其徒。逾五十年﹐未能奉詔。佛照禪師徳光﹐以大宗師自靈隱歸老是山﹐慨然曰。僧寺毋輒與民質產﹐令也。今特許勿用令﹐髙皇帝恩厚矣﹐其可弗承。且昔居靈隱時﹐壽皇聖帝召入禁闥﹐顧問佛法﹐屢賜金錢﹐其敢爲他費。乃盡以所賜及大臣長者居士修供之物買田﹐歲入谷五千石。而遣學者義銛求記於陸某。某方備史官﹐其紀髙皇帝遺事﹐職也﹐不敢辭。惟玆四明﹐表海大邦﹐自嘉祐。紹興﹐兩賜宸翰﹐云漢之章﹐下飾萬物。於是山君波神﹐效珍受職﹐黿鼉蛟鱷﹐弭伏退聽﹐惡气毒霧﹐收斂澄廓﹐萬里之舶﹐五方之賈﹐南金大貝﹐委積市肆﹐不可數知﹐陂防峭堅﹐年谷登稔。嗚呼盛哉。今徳光又廣上賜﹐蘄兩宮之壽﹐植天下之福﹐無疆惟休﹐時萬時億﹐刻之金石﹐於是爲稱。咨爾學者﹐安食其間﹐明己大事﹐傳佛大法﹐報上大恩﹐將必有在。不然﹐不耕而食﹐旣飽而嬉﹐厲民以自養﹐豈不甚可愧哉。淳熙十六年十一月二十四日﹐朝議大夫尙書禮部郎中兼實錄院檢討官陸某記。建寧府尊勝院佛殿記建寧城東永安尊勝禪院﹐成於唐僖昭間﹐壞於建炎之末﹐稍葺於紹興之庚申﹐自佛殿始。方是時﹐院大壞塗地﹐趣於復立﹐以慰父老心﹐故不暇爲支久計。未四十年﹐遽復頹圮。適懷素者來﹐爲其長老﹐乃慨然曰。殿大役也﹐捨是弗先﹐吾則不武。乃廣其故基北南西東各三尺﹐意气所感﹐助者四集﹐瓖材珍產﹐山積云委。其最巨者﹐石痕村之杉﹐修百有三十尺﹐圍十有五尺﹐其餘蓋稱是。凡費錢三百萬有奇﹐而竹木磚甓黝堊之施者﹐工人役夫之樂助者﹐不在是數。其成之歲月﹐淳熙戊申冬十一月庚子也。越四年﹐紹熙辛亥五月﹐予友人方君伯謨移書爲懷素求文爲記。予爲之言曰。世多以浮屠人之舉事﹐誚吾士大夫﹐以爲彼無尺寸之柄﹐爲其所甚難﹐而舉輒有成。士大夫受天子爵命﹐挾刑賞予奪﹐以臨其吏民﹐何往不可﹐而熟視蠹獘﹐往往憚不敢舉﹐舉亦輒敗﹐何耶。予謂不然。懷素之來爲是院﹐固非有積累明白之效﹐佛殿方壞﹐而院四壁立﹐今日食已﹐始或謀明日之食。懷素坐裂瓦折桷腐柱頹垣之間﹐召工人﹐持矩度﹐謀增大其舊﹐計費數百萬﹐未有一錢儲也。使在士大夫﹐語未脫口﹐已得狂名﹐有心者疑﹐有言者謗﹐逐

而去之久矣﹐浮屠人則不然。方且出力爲之先後。爲之輔翼。爲之禦侮。歷十有四年如一日。此其所以巋然有所成就。非獨其才異於人也﹐以十四年言之。不知相之拜者幾人。免者幾人。將之用者幾人。黜者幾人﹐禮樂學校。人主所與對越天地。作士善俗。與夫貨財刑獄足用而弼教藩翰之臣。古所謂侯國者。大抵倏去忽來。吏不勝紀﹐彼懷素固自若也。則其有成。曷足怪哉。且懷素之爲是院。不獨致力於佛殿。凡所謂堂寢之未備者。廊廡之朽敗者。皆一新之﹐今老矣。無他徙意﹐使不死。復十四年。或過十四年。皆未可知也﹐則是院之葺。又可前知耶。而士大夫凜凜拘拘。擇步而趨。居其位不任其事。護藏蠹萌。傳以相諉。顧得保祿位。不蹈刑禍。爲善自謀。其知恥者。又不過自引而去爾﹐天下之事。竟孰任之。嗚呼。是可嘆也已﹐懷素。三衢人。少從道行禪師遊。能得其學﹐伯謨名士繇。莆陽人﹐六月甲申。中奉大夫提舉建寧府武夷山衝佑觀陸某記﹐紹興府修學記八卦有畫。三墳有書。經之原也﹐典教有官。養老有庠。學之始也﹐歷世𨿽遠。未之或異﹐不幸自周季以來。世衰道微。俗流而不返。士散而無統。亂於楊墨。賊於申韓。大壞於釋老。爛漫橫流。不可收拾﹐始有重編累簡。棲以巨輪。象龍寓人。飾黃金珂璧怪珍之物。誘駭愚稚。而六經寖微﹐穹閣傑屋。上摩霄漢。黝堊髹丹。窮極工技。其費以億萬計。而學校弗治﹐自周衰至五代。幾二千歲。而後我宋誕受天命。崇經立學。以爲治本﹐十二聖一心。罔或怠忽﹐然竊嘗考之。方周盛時。天子所都。旣並建四代之學。而又黨有庠。遂有序。畿內六鄕。鄕有黨。百五十六遂。遂有鄙。如黨之數﹐遂序黨庠。蓋互見之﹐則是千里之內。爲序十有二。爲庠三百。何其盛也。今畿內之郡。皆僅有一學。較於周不及百之二。而又不治﹐則爲之牧守者。得無任是責耶會稽拱行在所。爲東諸侯之冠。宜有以宣聖化。倡郡國。而學未稱﹐給事中括蒼王公信來爲是邦。政成令行。民物和樂。臺榭弗崇。陂池弗廣。而惟學校是先﹐燕遊弗親。廚傳弗飾。而惟養士是急﹐下車未久。奧殿崇閣。邃宇修廊。講說之堂。弦誦之舍。以葺以增。不日訖事﹐以其饔飧未足也。則爲之售常平之田。以其見聞未廣也。則爲之求四方之書﹐食有餘積。書罕未見。然公猶以爲慊。曰。上丁之禮。服器未復古也。又爲之新冕弁衣裳帶紳佩之屬﹐自邦侯至諸生。各以其所宜服﹐鼎俎尊彜豆籩簠簋之屬。自始奠至受胙。各以其所宜用﹐無一不如禮式﹐公乃齋心修容。來宿於次﹐質明陟降揖遜。進退跪起。俯首屏气。如懼弗克﹐禮成。士僉曰。公以躬行先我。我處於鄕。弗篤於孝悌忠信。出而仕。弗勉於廉淸正直。不獨不可見公。仰天俯地其何心。見父兄長老其何辭。教授陳君自彊與諸生以其言來告曰。願有紀。某老病。不獲奉俎豆以從公後。喜士之能承公也。於是乎書﹐紹熙二年九月癸酉。中奉大夫提舉建寧府武夷山衝佑觀陸某記﹐重修天封寺記淳熙丙午春。予以新定牧入奏行在所。館於西湖上。日與物外人遊。多爲予言淨慈有慧明師者。歷抵諸方。如汗血駒。所至蹴踏。萬馬皆空﹐方是時。知其得法。而不知其能

文﹐後四年。予屏居鏡湖上。明來訪予﹐談道之餘。縱言及文辭。卓然俊偉。非凡子所及﹐方是時。知其能文。而不知其有才﹐明旣從予遊累日。乃曳杖負笠。入天臺山。爲天封主人﹐是山也。巖嶂嶄絕。爲天臺四萬八千丈之冠。林麓幽邃。擅智者十二道場之勝﹐然地偏道遠。遊者旣寡。施者益落﹐明居之彌年。四方問道之士。以天封爲歸﹐植福樂施者。踵門遝至。𨿽卻不可﹐於是自佛殿經藏。阿羅漢殿。鐘經二樓。云堂庫院。莫不畢葺﹐敞爲大門。繚爲髙垣。周爲四廡。屹爲二閣。來者以爲天宮化成。非人力所能也﹐又裒其餘。作二庫。曰資道。曰博利。以供僧及童子紉浣之用﹐彼庸道人日夜走衢路。丐乞聚畜。蓋未必能辦此﹐明方爲其徒發明大事因緣。錢帛谷粟之問。不至丈室。而其所立。乃超卓絕人如此。豈非一世奇士哉。予嘗患今世局於觀人。妄謂長於此者必短於彼。工於細者必略於大﹐自天封觀之。其說豈不淺陋可笑也哉。會明以書來求予文。記其寺之廢興。因告以予說。使並刻之。庶幾覽者有所儆焉﹐紹熙三年三月三日。中奉大夫提舉建寧府武夷山衝佑觀山陰縣開國男食邑三百戶陸某記﹐嚴州重修南山報恩光孝寺記浙江自富春溯而上。過七里瀨桐君山。山益秀。水益淸﹐烏龍山崛起千仞。鱗甲爪鬣。蜿蜒盤踞﹐嚴州在其下。有山直州之南。與烏龍爲賓主﹐烏龍以雄偉。南山以秀邃﹐形勢壯而風气固。是爲太宗皇帝。髙宗皇帝受命賜履之邦﹐登髙四望。則樓觀雉堞。騫騰縈帶。在鬱蔥佳气中。兩山對峙。紫翠重復。信天下名城也﹐南山報恩光孝禪寺。實爲諸剎之冠﹐質於地誌及父老之傳。唐末有僧結廬於山之麓。名廣靈庵﹐慶曆中。始斥大之爲廣靈寺﹐紹聖中。易禪林佛印大師希祖實爲第一代。始徙寺於山巓。今寺是也﹐崇寧中。賜名天寧萬壽﹐紹興中。易今名﹐初。郡長者江氏爲塔七級。與寺俱毀於宣和之盜﹐厥後文則來居而寺復。法琦來助而塔建。及得智廓。仲王巳而學者雲集﹐廓不期年示滅。凡今之營繕崇成者。皆王巳也﹐如來大士有殿。演法會齋有堂。安眾有寮。棲鐘有樓。寢有室。遊有亭。浴有泉﹐又以餘力爲門。爲廡。爲庫。爲垣。爲磴路。爲禦侮力士之像﹐未五六年。百役踵興。無一弗備﹐郡人童天祐。天錫。方珍出資爲最巨。老僧智貴傾其衣囊助施爲尢難﹐若夫以宿世願力。來爲外護。取郡之積木以終成之者。太守殿中侍禦史冷公世光也﹐寺之役旣成。冷公適有歸志。遂奉祠以去﹐豈非緣法哉。予亦嘗來爲守。廓及王巳皆予所勸請。則於是山不爲無夙昔緣﹐故王巳來求予爲記﹐予行天下多矣。覽觀山川形勝。考千載之遺迹。未嘗不慨然也﹐晚至是邦。觀烏龍似赤甲白鹽。南山似錦屏。一水貫其間。紆余澄澈似渭水。而南山崇塔廣殿。層軒修廊。山光川靄。鐘鳴鯨吼。遊者動心。過者駭目。又甚似漢嘉之淩雲。蓋兼天下之異境而有之﹐騷人墨客。將有徙倚太息援筆而賦之者﹐予未死。尙庶幾見之﹐紹熙四年二月庚申記﹐會稽縣重建社壇記古者侯國。地之別三。爵之等五。皆有宗廟社稷﹐秦黜封建。置郡守縣令。於是古之命祀。惟社稷尙存﹐陵夷千餘載。士不知學古。吏不知習禮。其祀社稷。徒以法令從事。畿封壇土遺﹐服器牲幣﹐一切苟且取便於事﹐無所考法。宋興﹐文物盛﹐自朝廷達於下州蕞邑﹐社稷之祀﹐略皆復古。不幸中更犬戎之禍﹐兵氛南被吳楚﹐中興七十年﹐郡縣之吏﹐往往惟餉軍弭盜﹐簿書訟獄爲急。及吏以期告﹐漫應曰如令。至期﹐又或移疾弗至。𨿽朝廷所班令式﹐或未嘗一視﹐況三代之舊典禮乎會稽之爲邑﹐實奉陵寢﹐且在安撫使提點刑獄。提舉常平治所﹐有將迎造請之役﹐有符檄期會之煩﹐敕使內家及宗室近屬﹐一歲屢至。亭傳道路﹐舟車徒役﹐一有不治﹐責在會稽者十居七八。故令於祀事﹐尢不遑暇。縣社在禮神坊﹐曰社﹐曰稷﹐曰風師﹐曰雨師﹐曰雷神﹐凡五壇﹐皆茀不治﹐祀則茇捨以爲次。凡祀之費﹐一出於吏。雨則寓於吳越王祠之門。承議郎四明王君時會之來爲令﹐始至﹐周視壇所﹐喟然嘆曰。幸爲政於此﹐得有人民社稷﹐事孰大於是者。乃卽其地爲垣八十丈﹐築屋四楹﹐有門以時其啟閉﹐有庫以儲其器物﹐用宋之櫟。丰之枌楡故事﹐藝松五十。又稽合制度﹐稿稭莞席﹐幣篚樽俎﹐豆籩。簠簋。勺冪﹐莫不如式﹐粢盛。酒醴。牲牢﹐莫不共給。獻有次﹐祝有位﹐齋有禁﹐省饌。食爵。奠幣。飲福。望燎。望瘞有儀﹐祝事各以其日。王君祗敬齋栗﹐與其僚從事﹐禮成而退﹐無違者。會稽歲比不登﹐及是雨暘時若﹐歲以大丰。民歌於途﹐農抃於野﹐皆曰。吾令致力於神﹐神實響答﹐吾其可忘。於是父老子弟相與告予﹐請記其事。予曰。爲政之道無他﹐知先後緩急之序而已。王君設施﹐知所先急如此﹐𨿽欲不治﹐得乎。𨿽然﹐是皆朝廷以班郡縣者﹐王君特能舉之爾。後來者顧獨不能耶。故予詳記始末﹐所以告無窮也。慶元二年五月二十日﹐中大夫提舉建寧府武夷山衝佑觀山陰縣開國男食邑三百戶陸某記。廣徳軍放生池記古者臣之愛其君﹐何其至也。其禱祈之辭曰。受天百祿。曰。子孫千億。曰。如南山之壽。一話言﹐一飲食﹐未嘗忘君。然不聞有以羽毛鱗介之族﹐祈其君之福者。蓋先王盛時﹐山澤有虞﹐川林有衡﹐漁獵有時﹐數罟有禁﹐洋洋乎﹐浩浩乎﹐物各遂其生養之宜。所謂漉陂竭澤者﹐蓋無有也。所謂相昫以濕。相濡以沫者﹐蓋未見也。至於後世徳化弗行﹐厲禁弗施﹐廣殺厚味﹐暴殄天物﹐放而不知止﹐捨耒耜而事网罟者﹐日以益眾﹐於是有以放生名池﹐用祝壽祺者﹐而唐顏眞卿之石刻﹐始傳於世。宋興﹐十三聖相繼﹐以深仁盛徳﹐極髙蟠厚﹐鳥獸魚鱉咸若矣。而四方郡國﹐猶相與築陂儲水﹐修放生故事﹐所以廣聖澤之餘﹐有不敢忽者。惟廣徳軍舊以郡圃後池爲之﹐地隘﹐水泉淺涸﹐不與事稱。承議郎曾侯矼﹐以慶元二年來領郡事﹐顧而太息。會以事至子城西稍南﹐得亙溪者﹐延袤百步﹐泓渟澄澈﹐蒲柳列植﹐藻荇縈帶﹐水光天影﹐蕩摩上下﹐爲一郡絕景。侯因其故而加治焉。築屋於其會﹐名曰溪堂。民不勞﹐財不費﹐煥然告成。重明節﹐率僚吏放鱗介千計﹐望行在拜手稽首﹐禮成而退。父老童稚縱觀興嘆﹐以爲廣徳爲郡以來﹐逾二百年所未之有。侯移書笠澤陸某俾爲記。某復之曰。侯奉天子詔﹐來爲守於此﹐一賦役非其時﹐一訟獄非其情﹐窮僻下裏匹夫匹婦有一愁嘆﹐侯之責也。能不負此責﹐然後足以對揚天子休命﹐而致歸美報上之意。放生之舉﹐蓋賢守善其職之一事爾﹐豈特是而止哉。期年政成﹐將屢書之。中大夫提舉建寧府武夷山衝佑觀山陰縣開國男食邑三百戶陸某記。

鎭江府駐紮禦前諸軍副都統廳壁記鎭江府駐紮禦前諸軍副都統武功大夫和州防禦使淄川夏侯君﹐書來諗予於山陰澤中曰。吾軍有都統﹐爲一軍大將﹐內以屏衛行在﹐外以控扼梁楚﹐隱然一長城也。又置副都統一員﹐以佐其長﹐智勇相資﹐寬猛相濟﹐有事則或居或行﹐更出疊歸﹐無事則同籌共畫於帳中﹐而制敵於千里之外﹐其任可謂重矣。而副都統自設官以來﹐今三十有八年﹐歷官十人﹐再至者一人﹐未有壁記﹐後將無所考質。子爲我書而刻其姓名﹐可乎。予與夏侯君南北異鄕﹐東西異班﹐出處壯老異致﹐然每見其撫劍抵掌﹐談中原形勢﹐兵法奇正﹐未嘗不太息﹐恨不與之周旋於軍旅間也。君亦謂予非齪齪老書生﹐以兄事予﹐甚敬。則今日之請﹐尙何辭。然今天子神聖文武﹐承十二聖之傳﹐方且拓定河洛﹐規恢燕趙﹐以卒髙皇帝之武功﹐則宿師江淮﹐蓋非久計。夏侯君亦且與諸將移屯玉關之西。天山之北矣。予𨿽老﹐尙庶幾見之。慶元四年正月甲子﹐陸某記。法云寺觀音殿記浙東之郡﹐會稽爲大。出會稽城西門﹐循漕渠行八里﹐有佛剎曰法云禪寺。寺居錢塘會稽之衝﹐凡東之士大夫仕於朝與調官者﹐試於禮部者﹐莫不由寺而西﹐餞往迎來﹐常相屬也。富商大賈﹐捩舵掛席﹐夾以大櫓﹐明珠大貝翠羽瑟瑟之寶﹐重載而往者﹐無虛日也。又其地在鏡湖下﹐灌漑滀泄﹐最先一邦﹐富比封君者﹐家相望也。故多施者﹐寺易以興。然建炎庚戌胡虜之禍﹐亦以近官道﹐首廢於火﹐一瓦不遺。主僧曰道亭﹐爲一方所信﹐度弟子三十二人﹐慨然自任以興復之事﹐未成者十七而沒。其後有自修者﹐始爲三門法堂經藏等﹐予適得華嚴。般若。涅槃。寶積數百卷以施之。艸創未畢﹐而修謝去。自是寺以不得人又廢﹐木剪竹伐﹐鐘鼓不鳴﹐白衣攘居之﹐屠牛牧豕﹐莫敢孰何。初先楚公爲尙書左丞﹐請於朝﹐以證慈及法云爲功徳院﹐歲度僧一人﹐三年間證慈得其二﹐法云得其一。故太傅與楚公祠堂肖像具存。予自蜀歸﹐始言於府﹐請逐白衣﹐而命契彜者主之。彜與亨俱東陽人﹐人固已喜。而彜又有器局才智﹐居之且二十年﹐創佛殿及像設﹐費甚厚﹐談笑而成。重建三門﹐翼以兩廡﹐巍然大剎矣。彜沒﹐予以告府牧尙書葉公﹐以其弟子道澤繼之。澤少年﹐志節淸苦﹐言議英發。人皆畏其嚴而服其公。於是予以大屋四楹﹐施以爲觀音大士殿。𨿽然﹐尙未易成也。澤卽日走四方謀之。三年﹐遂建殿。殿之雄麗﹐冠於一剎。予又施以禪月所畫十六大阿羅漢像龕於兩壁﹐觀者起敬﹐施者踵至。自火於庚戌﹐及今庚申﹐實七十載﹐殆若有數然。卒成之者﹐繄彜與澤父子積勤不懈之力也。予嘗謂事物廢興﹐數固不可逃﹐而人謀常參焉。予遊四方﹐凡通都大邑﹐以至遐陬夷裔﹐十家之聚﹐必有佛剎﹐往往歷數百千歲﹐𨿽或盛或衰﹐要皆不廢。而當時朝市城郭﹐邑裏官寺﹐多已化爲飛埃﹐鞠爲茂艸﹐過者弔古興懷於狐嗥鬼嘯之區﹐而佛剎自若也。豈獨因果報應之說﹐足以動人而出其財力﹐亦其徒堅忍彊毅﹐不以丰凶難易變其心﹐子又有孫﹐孫又有子﹐必於成而後已。彼之不廢固宜。予因彜與澤之事而有感焉﹐並載其說。士大夫過而稅駕者﹐讀之其亦有感也夫。慶元五年秋七月庚午記。會稽縣新建華嚴院記會稽五云鄕有山曰黃琢﹐山之麓。原野曠。水泉冽。岡巒抱負。巖嶂森立。而地茀不治者。不知幾何年﹐或謂古嘗立精舍。以待天衣雲門遊僧之至者。有石刻具其事﹐其後寺廢石亡。獨龜趺猶在。父老類能言之﹐慶元三年。有信士馬君正卿聞而太息。乃與其弟崧卿。以事親收族之餘貲。買地築屋。擇僧守之﹐凡僧若士民之道出於此者。皆得就憩﹐猶以爲未廣也。則爲堂殿門廡。倉砃庖湢。凡僧居之宜有者悉備。而殖產使足以贍足其徒﹐猶懼其不能久也。告於府牧丞相葛公。以華嚴院額徙置焉﹐可謂盡矣。而其意猶未已也。曰。年運而往。或者欺有司而寓其孥。則院廢矣﹐家世隆替不可常。萬分一有子孫以貧故。規院之產。侵院之事。則僧散矣。於是因其同學於佛者朝奉郎致仕曾君迅叔遲。來請予文刻之石。庶來者知此院經理之艱勤。則不忍寓其孥。子孫知乃祖乃父志願之堅確。則不忍規其產。侵其事﹐設若有之。而至於有司。則賢守善令必有以處此﹐𨿽至於數百千歲。此院猶不廢也﹐予報之曰。僧居之廢興。儒者或謂非吾所當與﹐是不然﹐韓退之著書。至欲火其書。廬其居。杜牧之記南亭。盛贊會昌之毀寺。可謂勇矣﹐然二公者卒亦不能守其說﹐彼。浮圖突兀三百尺。退之固喜其成。而老僧挈衲無歸。寺竹殘伐。牧之亦賦而悲之﹐彼二公非欲納交於釋氏也。顧樂成而惡廢。亦人之常心耳﹐則君之志。叔遲之請。與予之記之也。皆可以無愧矣﹐慶元五年八月甲子。中大夫致仕山陰縣開國男食邑三百戶陸某撰並書丹﹐文集卷二十記十首居室記陸子治室於所居堂之北﹐其南北二十有八尺﹐東西十有七尺。東西北皆爲窗﹐窗皆設簾障﹐視晦明寒燠爲舒捲啟閉之節。南爲大門﹐西南爲小門。冬則析堂與室爲二﹐而通其小門以爲奧室﹐夏則合爲一﹐而辟大門以受涼風。歲暮必易腐瓦﹐補罅隙﹐以避霜露之气。朝晡食飲﹐丰約惟其力﹐少飽則止﹐不必盡器。休息取調節气血﹐不必成寐。讀書取暢適性靈﹐不必終捲。衣加損﹐視气候﹐或一日屢變。行不過數十步﹐意倦則止。𨿽有所期處﹐亦不復問。客至﹐或見或不能見。間與人論說古事﹐或共杯酒﹐倦則亟捨而起。四方書疏﹐略不復遣﹐有來者﹐或亟報﹐或守累日不能報﹐皆適逢其會﹐無貴賤疏戚之間。足迹不至城市者率累年。少不治生事﹐舊食奉祠之祿﹐以自給。秩滿﹐因不復敢請﹐縮衣節食而已。又二年﹐遂請老。法當得分司祿﹐亦置不復言。捨後及旁﹐皆有隙地﹐蒔花百餘本。當敷榮時﹐或至其下﹐方羊坐起﹐亦或零落已盡﹐終不一往。有疾﹐亦不汲汲近藥石﹐久多自平。家世無年﹐自曾大父以降﹐三世皆不越一甲子﹐今獨幸及七十有六﹐耳目手足未廢﹐可謂過其分矣。然自記平昔於方外養生之說﹐初無所聞﹐意者日用亦或默與養生者合﹐故悉自書之﹐將質於山林有道之士云。慶元六年八月一日﹐山陰陸某務觀記。邵武縣興造記太平興國五年﹐詔卽建州邵武縣置邵武軍﹐而縣爲屬﹐其治在軍之東。建炎三年﹐盜起閩縣﹐邵武亦被兵﹐焚官寺民廬略盡。紹興十年﹐作譙門﹐十六年﹐作守丞治所。於是學宮軍壘﹐囹圄倉砃﹐以次皆復其舊。獨縣故地廢爲教場﹐而縣寓尉廨。至二十一年﹐知縣事葉邃始復縣治﹐未及成﹐安撫使用兵官王存之請﹐卽日撤除﹐滌地皆盡﹐而縣徙寓武陽驛。乾道六年﹐知縣事尢昂始作縣門﹐他猶未暇及。慶元四年﹐宣義郎史君定之來爲縣﹐始至而嘆曰。縣﹐古子男國也。因時之治忽﹐政之善否﹐以爲盛衰。自建炎己酉﹐訖今歲在戊午﹐凡七十年。自髙宗皇帝至今天子﹐歷四聖﹐寬賦薄徵﹐休養元元﹐歲且屢丰﹐公饒私余﹐生齒繁滋﹐考之九域圖﹐郡戶八萬七千九百有奇﹐今增五萬四千二百有奇﹐爲戶十四萬二千一百有奇﹐可謂盛矣。而邵武一邑﹐獨當戶五萬六千四百有奇﹐爲郡境十之四﹐則吾邑顧不又盛哉。而反寓其治於傳捨﹐詔敕法令﹐圖志符檄﹐護藏不嚴﹐棲列無所﹐決訟問囚﹐延見丞佐與賓客之來者﹐其地皆褊迫庳陋﹐仰漏旁穿﹐非所以宣布徳澤。示民以上下之分也。念非所先﹐姑置弗議比爲政期年﹐家無弗伸之冤﹐庭無弗直之訟﹐善無濫刑﹐惡無佚罰。太守趙侯不譾知君爲深﹐君所設施﹐郡未嘗以勢撓焉。以故君之政成﹐民之俗變﹐有所爲﹐輒共成之。於是始有意於新縣治矣。會得吏蠹與用度之餘﹐爲錢百餘萬。自五年七月甲午鳩工﹐至十月己巳落成﹐出令有所﹐燕息有次﹐勞賓有館﹐胥吏徒役﹐咸有寧宇﹐貨布器物﹐各司其局﹐事立令行﹐老稚舞歌﹐視承平舊觀有加焉。而木章竹个﹐瓦甓髹丹﹐悉視時低昂﹐交手畀予。梓匠木虧鏝百工之來者﹐得直皆如私家。訖事﹐民不及知﹐吏不得沿以爲姦﹐非君之才有餘﹐顧能若是哉。堂之名有九。曰晝簾﹐曰無私﹐曰近民﹐曰仁平﹐曰居敬樓﹐曰瞻云軒﹐曰讀書﹐曰如水亭﹐曰海棠。其扁榜多君自書﹐有筆法。其命名之意﹐卽其地可知﹐故不詳著君蓋故丞相太師魏公之孫。予魏公客也﹐故君與趙侯皆以記縣之興造爲請。予受知魏公時﹐甫壯歲爾。俯仰四十餘年﹐同時賓客﹐凋喪略盡﹐而予偶獨後死﹐見君以才稱於世﹐且猶能秉筆有所紀述﹐亦可謂幸矣。故不復辭。慶元六年九月癸酉﹐中大夫直華文閣致仕陸某記並書諸曁縣主簿廳記建炎。紹興間﹐予爲童子﹐遭中原喪亂﹐渡河沿汴﹐涉淮絕江﹐間關兵間以歸。方是時﹐天子暴衣露蓋﹐櫛風沐雨﹐巡狩四方﹐曾不期月休也。大臣崎嶇於山海阻險之地﹐艸行露宿﹐不敢告勞﹐亦宜矣。況於州牧郡守以降﹐籧篨一廈以治其事者相望﹐又況降而爲縣令丞簿者哉。及王室中興﹐內外粗定﹐然郡縣吏寓其治於郵亭民廬僧道士捨者﹐尙比比皆是。積累六七十年﹐四聖相授﹐天下日益無事﹐兵寢歲登﹐用度饒余﹐然後皆得稍復承平之舊至於縣﹐則有迨今苟且因循者。主簿在縣官中﹐卑於令丞﹐而冷於尉﹐非甚有才﹐則其舉事爲尢難。若諸曁主簿丁君崇者﹐可謂才矣。君海陵人也﹐今居吳﹐世有顯人﹐爲吏精察而平恕﹐學工文辭﹐而不忽簿書期會之事。嘗兼攝丞﹐久之﹐得添給﹐不取一錢﹐皆用以新主簿之廨。諸曁舊無丞﹐元丰間置丞﹐徙主簿以居之。而主簿更得廨﹐乃故鹽砃﹐藉濕支傾﹐殆不可居。然閱百二十年﹐爲主簿者凡幾人﹐至君乃更新之﹐不亟不徐﹐不侈不陋﹐不費於公﹐不斂於民﹐竹个木章﹐瓦甓丹堊﹐不蠹﹐不苦窳﹐不漫漶。堂後舊有池﹐自君來﹐比二歲﹐產異蓮駢跗﹐邑人讓傳﹐以爲君且通貴之祥﹐相與名其池上之亭曰雙蓮。君故不喜怪﹐而邑人之意如此﹐亦足知其得民也。君與予之子子虡遊﹐乃因子虡請記歲月﹐予不得辭也昔我藝祖肇造區夏﹐當乾徳六年二月癸亥﹐嘗詔郡縣吏代歸者﹐皆上其官舍敝壞﹐或興葺之數於有司﹐以爲殿最。嗚呼。祖宗明詔﹐具在汗簡﹐而近世乃有相戒以爲非急務﹐且徒速謗者﹐獨安取此哉。予嘗備太史牛馬走﹐獲窺金匱石室之藏﹐故敢並記之﹐以曉他在仕者。嘉泰元年十月二十七日﹐中大夫直華文閣山陰縣開國男食邑三百戶致仕陸某記婺州稽古閣記大觀二年九月乙丑﹐天子旣大興學校﹐舉經行之士。於是詔天下州學經史閣﹐皆賜名稽古。婺州稽古閣者﹐本以閣之下爲講堂﹐而閣用大觀詔書易名。紹興中﹐學廢於火﹐及再建講堂﹐𨿽復其故﹐不暇爲閣。至嘉泰元年﹐太守丁公逢﹐乃卽講堂後得舊直捨地以爲閣﹐而請於今參知政事許公大書其顏。公書宏偉有漢法﹐於是閣一日而傳天下。丁公旣代去﹐曾公矼來爲郡﹐閣之役尙未旣也。於是窗戶闌楯﹐瓦甓髹丹﹐粲然皆備。又爲兩廡﹐達於講堂﹐髙廣壯麗無遺力。南山在其上﹐雙溪繚其下﹐煙雲百變﹐朝暮獻狀。閣之後有仰髙堂﹐舊祠資政宗公澤。尙書梅公執禮。中書舍人潘公良貴。三公皆郡人﹐有忠義大節﹐而祠庳陋﹐且弗葺。曾公徹而大之﹐始奕奕與閣稱。曾公以邦人之請﹐及州學教授潘君夢得所敍﹐移書史官山陰陸某﹐願記其始末。時方修孝宗。光宗兩朝實錄﹐業大事叢﹐而奏篇有程﹐久乃能如曾公之請。夫堯。舜。禹。臯陶﹐書紀其事𨿽不同﹐然未嘗不同者﹐稽古也。稽古必以書﹐前乎堯舜之書﹐其。易。之始畫與典墳乎。易。之畫幸在至今﹐而三墳五典﹐自楚倚相以後﹐不聞有能盡讀者﹐世所共嘆也。𨿽然﹐今讀。易。不能知伏羲之心﹐讀典謨不能知堯。舜禹。臯陶之心﹐𨿽典墳盡在﹐亦何益於稽古。故予以爲士能玩。易。之畫﹐與身親見伏羲等。反覆盡心於典謨﹐與身親見堯。舜。禹。臯陶等。能親見聖人﹐而不能佐其君﹐興聖人之治理﹐豈有是哉。士之放逸惰偸﹐不力於學者﹐固所不論。學而不親見聖人﹐猶未學也。親見不疑﹐而不用於天下﹐則有命焉。進則不負所學﹐退則安吾命而無慍﹐斯可仰稱大觀詔書﹐與賢守復閣之意矣。士尙勉之。嘉泰二年閏月二十五日﹐中大夫直華文閣提舉佑神觀兼實錄院同修撰兼同修國史陸某謹記。智者寺興造記婺州金華山智者廣福禪寺﹐浮圖氏所謂梁樓約法師道場﹐國朝開寶九年﹐始爲禪寺。自淨悟禪師全肯傳三十七代﹐二百餘年﹐至慶元之五年﹐而仲王巳實來。方是時﹐事廢不舉﹐地茀不糞﹐棟橈柱腐﹐垣斷甃缺﹐若不可復爲者。王巳植杖而四顧曰。智者之爲寺﹐天造地設者至矣﹐而人事不能充焉﹐故壞至於此。天其使我興此地歟。乃諏諸爲地理學者﹐則其言與王巳略合。蓋寺在金華山之麓﹐峯嶂屹立﹐林岫間出﹐日月映蔽﹐風雲吞吐﹐而前之形勢無以畱之。如王公大人南向坐帷幄中﹐宜其前有列鼎大牲之養﹐盛禮備樂之奉﹐賓客進趨﹐儐相襜翼﹐將吏武士﹐執木過孰何﹐然後爲稱。今乃巍然獨坐﹐而侍衛者皆奔趨而去﹐則其威重無乃少損乎。於是始議鑿大池﹐瀦水於門﹐梁其上通大路﹐而增門之址﹐髙於故三之二﹐異時所謂奔趨而去者﹐皆肅然就列﹐恪然執事﹐則王公大人之尊﹐於是始全。則其施置建立﹐號令賞罰﹐亦何可少訾耶。方議之初﹐或謂門有大木數十﹐必盡去乃可興池役﹐而木所從來久﹐以是未決。忽一夕大風﹐木盡拔﹐若有鬼神相其役者﹐其亦異矣。王巳之來﹐百役皆作﹐修廊傑閣﹐虛堂廣殿﹐至於棲眾養老之室﹐庖湢帑庾之所﹐繚爲垣墻﹐引爲道路﹐莫不美於觀而便於事。後𨿽有能者﹐無以加焉。

王巳有道行﹐爲其徒所宗﹐而才智器局﹐又卓然不凡如此﹐故薦紳多喜道之。予又與有夙昔﹐且嘗記其嚴州南山興造之盛。故王巳今又從予求作王巳智者興造記﹐而予友人寧遠軍節度使提舉佑神觀姜公邦傑﹐復以手書助之請。未及屬稿﹐而邦傑歿﹐予尢感焉。𨿽耄﹐不敢辭也。今玆之役池爲大﹐故書之特詳。嘉泰三年十月二十九日記。常州奔牛閘記岷山導江﹐行數千里﹐至廣陵。丹陽之間﹐是爲南北之衝﹐皆疏河以通食軍餉。北爲瓜州閘﹐入淮汴以至河洛。南爲京口閘﹐歷吳中以達浙江。而京口之東﹐有呂城閘﹐猶在丹陽境中。又東有奔牛閘﹐則隸常州武進縣。以地勢言之﹐自創爲食軍河時﹐是三閘已具矣。蓋無之﹐則水不能節﹐水不節﹐則朝溢暮涸﹐安在其爲食軍也。蘇翰林嘗過奔牛﹐六月無水﹐有仰視古堰之嘆。則水之苦涸固久﹐地誌槪述本末而不能詳也。今知軍州事趙侯善防﹐字若川﹐以諸王孫來爲郡﹐未滿歲﹐政事爲畿內最。考古以驗今﹐約己以便人﹐裕民以束吏﹐不以難止﹐不以毀疑﹐不以費懼。於是郡之人僉以閘爲請﹐侯慨然是其言。會知武進縣丘君壽雋來白事﹐所陳利病益明。侯旣以告於轉運使﹐且亟以其役專畀之丘君。於是凡閘前後左右受水之地﹐悉伐石於小河元山﹐爲無窮計﹐舊用木者皆易去之。凡用工二萬二千﹐石二千六百﹐錢以緡計者八千﹐米以斛計者五百﹐皆有奇。又爲屋以覆閘﹐皆宏傑牢堅﹐自鳩材至訖役﹐閱三時。其成之日﹐蓋嘉泰三年八月乙巳也。明年正月丁卯﹐侯移書來請記。予謂方朝廷在故都時﹐實仰東南財賦﹐而吳中又爲東南根柢。語曰。蘇常熟﹐天下足。故此閘尢爲國用所仰。遲速丰耗﹐天下休戚在焉。自天子駐蹕臨安﹐牧貢戎贄﹐四方之賦輸﹐與郵置往來﹐軍旅徵戍﹐商賈貿遷者﹐途出於此﹐居天下十七。其所系豈不愈重哉。𨿽然﹐猶未盡見也。今天子憂勤恭儉﹐以撫四海﹐徳教洋溢﹐如祖宗時。齊。魯。燕。晉。秦。雍之地﹐且盡歸版圖﹐則龍舟仗衛﹐復溯淮汴以還故都﹐百司庶府﹐熊羆貔虎之師﹐翼衛以從﹐戈旗蔽天﹐舳艫相銜﹐然後知此閘之功﹐與趙侯爲國長慮遠圖之意﹐不特爲一時便利而已。侯﹐吾甥也﹐請至四五不倦﹐故不以衰耄辭。三月丙子﹐太中大夫充寶謨閣待制致仕山陰縣開國子食邑五百戶賜紫金魚袋陸某記。盱眙軍翠屏堂記國家故都汴時﹐東出通津門﹐舟行歷宋。亳。宿。泗﹐兩堤列植楡柳槐楸﹐所在爲城邑。行千有一百里﹐汴流始合淮以入於海。南舟必自盱眙絕淮﹐乃能入汴。北舟亦自是入楚之洪澤﹐以達大江。則盱眙實梁。宋。吳。楚之衝﹐爲天下重地﹐尙矣。粵自髙皇帝受命中興﹐駐蹕臨安﹐歲受朝聘﹐始詔盱眙進郡﹐除館治道﹐以爲迎勞宿餞之地。而王人持尺一牘﹐懷柔殊鄰者﹐亦皆取道於此。於是地望益重﹐城郭益繕治﹐選任牧守﹐重於曩歲。及吳興施侯之來爲知軍事也﹐政成俗阜﹐相地南山﹐得異境焉。前望龜山﹐下臨長淮﹐髙明平曠﹐一目千里﹐艸木蔽虧﹐鳧雁翔泳﹐蓋可坐而數也。乃築傑屋﹐衡爲四楹﹐縱爲七架﹐前爲陳樂之所﹐後有更衣之地﹐而傍又有麗牲擊鮮﹐與夫吏士更休之區。翼室修廊﹐以陪以擁﹐斬削髹丹﹐皆極工致﹐最二十有六間而堂成。旣取米禮部芾之詩﹐名之曰翠屏﹐且疏其面勢於簡﹐繪其棟宇於素﹐走騎抵山陰澤中﹐請記於予。

侯與予故相好也﹐予聞方國家承平時。其邊郡遊觀。有雅歌之堂。萬柳之亭。以地勝名天下。𨿽區脫間。猶能詠嘆。以爲盛事﹐然嘗至其地者。皆謂不可與淮水南山爲比﹐翠屏之盛。又非雅歌。萬柳可及。則亦宜有雄文傑作以表出之。而予之文不足稱也﹐𨿽彊承命。終以負愧﹐侯名宿。字武子。於是爲朝散郎直祕閣﹐開禧元年春正月癸酉記﹐上天竺復庵記嘉泰二年。上天竺廣慧法師築退居於寺門橋南。名之曰復庵﹐後負白雲峯。前直獅子乳竇二峯。帶以淸溪。環以美箭嘉木。凡屋七十餘間﹐寢有室。講有堂。中則爲殿。以奉西方像設﹐殿前辟大池。兩序列館。以處四方學者﹐炊爨湢浴。皆有其所。牀敷巾缽。云布鱗次﹐又以爲傳授講飛梵唄之勤。宜有遊息之地。以休其暇日。則又作園亭流泉。以與學者共之。旣成。命其弟子了懷走山陰鏡湖上。從予求文。以記歲月﹐予告之曰。進而忘退。行而忘居。知趨前而昧於顧後者。士大夫之通患也﹐故朝廷於士之告歸。每優禮之﹐而又命有司察其尢不知止者。以勵名節而厚風俗。士猶有不能決然退者﹐又況物外道人。初不踐是非毀譽之途。名山大眾。以說法爲職業。愈老而愈尊。愈久而人愈歸之。𨿽一坐數十夏。何不可者。如法師道遇三朝。名蓋萬衲。自紹熙至嘉泰十餘年間。詔書褒錄。如日麗天。學者歸仰。如泉赴壑。非有議其後者﹐而法師慨然爲退居之舉。傾竭橐裝。無所顧惜﹐𨿽然。以予觀之。師非獨視天竺之眾。不啻獘屣。加以歲年。功成行著。遂爲西方之歸。則復庵又一獘屣也﹐死生去來無常。予老甚矣。安知不先在寶池中。俟師之歸。語今日作記事。相與一笑乎。開禧元年三月三日記﹐東籬記放翁告歸之三年。辟捨東茀地。南北七十五尺。東西或十有八尺而贏。或十有三尺而縮。插竹爲籬。如其地之數﹐埋五石甕。瀦泉爲池。植千葉白芙蕖。又雜植木之品若干。艸之品若干。名之曰東籬﹐放翁日婆娑其間。掇其香以臭。擷其穎以玩。朝而灌。暮而鋤﹐凡一甲坼。一敷榮。童子皆來報惟謹﹐放翁於是考。本艸。以見其性質。探。離騷。以得其族類。本之。詩。爾雅。及毛氏。郭氏之傳。以觀其比興。窮其訓詁﹐又下而博取漢。魏晉。唐以來。一篇一詠無遺者。反覆研究古今體制之變革。間亦吟諷爲長謠短章。楚調唐律。酬答風月煙雨之態度﹐蓋非獨娛身目。遣暇日而已﹐昔老子著書。末章自小國寡民。至甘其食。美其服。安其居。樂其俗。鄰國相望。雞犬之聲相聞。民至老死不相往來。其意深矣﹐使老子而得一邑一聚。蓋眞足以致此﹐嗚呼。吾之東籬。又小國寡民之細者歟。開禧元年四月乙卯記﹐嚴州釣臺買田記嘉泰四年。詔以嚴州久不治。命朝散郎直祕閣浙西路安撫司參議孫公叔豹爲知州事﹐公至數月。州以大治聞﹐獄無淹系。庭無滯訟。幕府閒暇。符檄簡少。榜笞之聲不聞於屏外﹐向之逋賦佚罰。皆以時舉﹐倉有餘粟。府有餘帛﹐公天資近道。不樂燕遊歌舞優戲之奉。又

不喜以土木無益之事勞其民﹐治事少休﹐則宴坐別室﹐自夜至旦﹐盥面貴而出﹐終歲如一日。獨念初赴郡過七里瀨漢嚴先生釣臺下﹐讀唐興元中崔儒。釣臺記。以爲上有平田百畝﹐足以力耕﹐下臨淸流﹐足以垂釣。今投釣之地具在﹐而田則無有。乃以屬縣令訪之﹐則田亦具在。旁有流泉﹐𨿽大旱不竭﹐可給灌漑。而或者輒有之。公乃遣語以當歸田直﹐而取田以爲先生歲時祭享之奉﹐其人難之。公嘆曰。光武欲與先生共天下﹐而先生不屑也。千有餘歲後﹐吾乃欲必取百畝之田以奉祀事乎。且吾教化未孚﹐而遽望人以輟耕遜畔﹐難矣。因置不問。會有沒官田﹐又從傍買民田足百畝﹐除其泛科斂﹐以畀浮屠之奉祠者。又卽祠之右﹐創爲佛院﹐棲鐘於樓﹐匵經於室﹐僧廬客館﹐略皆有所。度歲入可以食其徒七人﹐而樵汲之役﹐又在其外。則先生之祠﹐可以永世不廢。乃礱美石﹐請記於予。予曰。嚴﹐名城也。自大駕巡幸臨安﹐以朝士出守者﹐與夫入對行殿被臨遣而來者﹐大抵多取道於富春。入謁祠下﹐有髙山仰止之嘆﹐而恨祠屋獘壞﹐椒桂不以時薦﹐往往咨嗟躊躕﹐久而後去。及其下車﹐則日困於簿書米鹽將迎燕勞之事﹐忽焉忘前日之言。寒暑再更﹐復上車去﹐則又過祠下﹐負初心戴愧面而去者﹐袂相屬也。聞孫公之舉﹐得無少自咎哉。予二十年前﹐蓋嘗來爲此邦﹐亦自咎者之一也。故喜道孫公之舉﹐且以勵來者云。開禧元年十二月辛未﹐太中大夫寶謨閣待制致仕山陰縣開國子食邑五百戶賜紫金魚袋陸某記。

文集卷二十一記十首仁和縣重修先聖廟記聖人之道﹐位天地﹐育萬物﹐可謂大矣。然常寓之於宮室。祭祀。器服。度數之間﹐非如後世佛。老子﹐廢禮棄樂﹐掃除名分﹐務爲玄默寂滅﹐浩然不可致詰也。夫子生於周﹐故其尊以爲師者﹐文王。周公也。使夫子生於今﹐有不奉孔子。顏子。孟子以爲先聖先師者乎。則今之卽學校以春秋捨奠於先聖先師者﹐非獨甲令也。方先朝學校盛時﹐縣有學﹐與郡等。後以海內多事﹐縣學往往廢壞﹐而所以奉先聖先師者﹐亦苟而已。知臨安府仁和縣事謝君庭玉﹐獨慨然以爲急務重責﹐寢食不敢安﹐捐己之公租錢二十萬以經始。會得廢寺﹐當沒官錢﹐以佐其費﹐又取吏捨以益其址。自開禧元年十二月﹐至二年正月﹐廟乃告成。最其費爲錢五十萬。吾夫子被衮服冕﹐巍然當坐﹐旣悉如舊制﹐配享從祀﹐亦皆就列。出入有門﹐陟降有階﹐設燎有庭﹐三獻及受胙瘞幣皆有位﹐儲峙祭器則又有庫。是歲二月上丁﹐將有事於廟。吏言異時惟丞以下執事﹐令以剸劇﹐率不行。謝君曰。豈有是哉。於是告於府﹐肅恭齋明﹐以時訖事﹐且來告﹐請記其始末。天子中興大業﹐講太平典禮﹐方自學校始。學校之設﹐方自兩赤縣始﹐則砄廟又學校之權輿也。其可闕書。三年正月戊寅﹐太中大夫寶謨閣待制致仕渭南縣開國伯食邑八百戶賜紫金魚袋陸某記。湖州常照院記昔在髙宗受命中興﹐全功至徳聖神武文昭仁憲孝皇帝龍興河朔﹐克濟大業﹐祀宋配天﹐三十有六年。涵養生齒﹐其數無量。遺弓故劍﹐羣臣皆當追慕號泣﹐思所以報在天之靈﹐至千萬世﹐無怠無矯。而況山林外臣﹐以道藝供奉仗內﹐嘗被異禮厚賜者乎。鎭江府延慶寺僧梵隆﹐以異材贍學﹐髙操絕藝﹐自結上知﹐不由先容﹐得對內殿。先是﹐隆師固已結廬於湖州菁山﹐號無住精舍。一時名士﹐如葉左丞夢得。葛待制勝仲。汪內翰藻。陳參政與義﹐皆爲賦詩勒銘﹐傳於天下矣。至是詔賜庵居於萬松嶺金地山﹐江濤湖光﹐映帶幾席﹐壽藤老木﹐岑蔚夭矯。隆師方力辭﹐願歸故巢。旣至﹐悅其地﹐且侈上賜﹐幡然願畱。久之示化﹐上爲悵然不懌。賜金﹐歸葬故山。及孝宗皇帝嗣位﹐又命創常照院於無住故址﹐以隆師弟子上首至葉嗣其事﹐賜田以贍其徒。又命充丁亥丁未本命道場﹐以祈兩殿之福。髙宗皇帝禦徳壽宮﹐賜禦書。寂而常照﹐

照而常寂﹐八字。以示名院本指。且賜天申金剛無量壽閣扁榜及紫檀刻佛號如來閣榜。悉禦書也。又一再賜萬機暇日所臨晉王羲之帖二十二紙。唐陸柬之蘭亭詩一卷及米芾史略帖一卷。題團扇二柄。又賜白金助建立。於是院悉崇成。有釋迦。文殊。普賢。十六阿羅漢殿。左則觀音大士道場。右則法輪藏室。食息有堂。鐘經有樓。燻浴炊爨儲積各有其所。犍椎鼓鐘。器亦備足。至於遊息臨眺。種疏鑿。莫不極思致區處之妙。而西巖尢爲勝絕曠快之地。葉師以老疾請罷院事。屏居西巖。今皇帝詔從之。且命攺院爲禪院。專以仰薦髙宗神遊。世擇其徒有道行者嗣住持事。而本澄首被是選。實嘉泰四年甲子歲之四月也葉師乃來告曰。願有述焉。某實紹興朝士。歷事四朝。三備史官。名列策府諸儒之右。則與隆師及其子孫。𨿽道俗迹異。而被遇則同。今葉。澄父子晨香夜燈。梵唄禪定。𨿽世外枯槁。亦有以伸其圖報萬一之意。某則不然。飽食而安居。日復一日。飾巾待終而已視葉。澄豈不有愧哉。故遂秉筆而不敢辭。上以紀三朝眷遇山林學道者之盛徳。不以識某愧云。開禧三年二月壬子謹記法慈懺殿記東出慶元府五十里曰小溪。有僧捨曰法慈院。院創於唐咸通中。舊號鳳山院。歷五季至宋興。院常不廢。治平二年。始賜今名。𨿽世以院僧主之。然其徒多出遊四方。學經論。問祖師第一義。或終其身不歸。淳熙十四年。老宿及後來者始議作懺殿。而如戒等十輩。願盡力營之。久而不成。十人或死或羒不偶。獨如戒。智玻。行慈。誓不怠廢。必遂其始願。行乞勞苦。積細微以成髙大。於是施者墻立。助者麇至。聞者興嘆。見者起敬。木章竹个。山積云委。伐石於山。陶甓於竈。丹漆黝堊。致於四方。以紹熙壬子三月癸酉始土工。明年八月庚申始匠事。十一月土林皆告成。南北八丈六尺。東西五丈八尺。而棟之髙四丈一尺。耽耽奕奕。窮極藝巧。𨿽慶元多名山巨剎。然懺堂之盛。未有加法慈者。奉釋迦於中。而左則彌勒。右則無量壽。又以天地鬼神之像陪擁四旁。嗚呼。亦盛矣。院僧因余姚普明院僧則華求予爲記。則華嘗遊蜀。予識之於成都。今三十餘年。以故舊不忍拒也。乃爲之書。而刻施者姓名於碑陰雲東陽陳君義莊記東陽進士陳君徳髙。因吾友人呂君友徳來告曰。徳髙不幸。早失先人。舉進士又輒斥念昔先人進徳髙輩於學。蓋將使之事君。使之字民。以廣我先人之志。今𨿽自力。而不合於有司之繩尺。如其遂負所期望付托。生何面以奉祭享。死何辭以見吾親於地下。不獲施於仕進。爲時雨爲丰年矣。獨不可退而施於宗族乎。於是欲爲義莊。略用範文正公之矩度。而稍增損之。以適時變。敢求文於執事者。且載其凡於碑陰。子復之曰。美哉吾子之志也。人之情。於其宗族。遠則疏之。彌遠則益疏。而至於忘之。蓋以身爲親疏。而不以先人爲親疏也。視兄之子。已或不若己之子。己之子與兄之子。自吾父視之。有異乎。能以父之心爲心。則己之子與兄之子。且不知其同異矣。推而上之。大父之孫爲從父兄弟。曾大父之曾孫爲從祖兄弟。又推而上之。至於無服。𨿽天下長者。不能無親疏之殺矣。嗚呼。制服不得不若是也。若推上世之心。愛其子孫。欲使之衣食給足。

婚嫁以時﹐欲使之爲士﹐而不欲使之流爲工商﹐降爲皂隸﹐去爲浮圖老子之徒﹐則一也。死而有知﹐豈以遠而忘之哉。義莊之設﹐蓋基於是。然舉天下言之﹐能爲是者有幾。非以爲不美而不爲也﹐力不足也。若陳君者﹐自其先人勤勞節約以致饒余﹐而陳君不敢私有之。其地在塍頭昭福寺之傍﹐初期以千畝﹐今及十之七﹐而吾地在塍頭者止此。比鄰感其義﹐皆欲期年間貿易以成之。又植桑畜牛築陂﹐以丰衣食之源﹐其詳見碑陰。又有最當慮者﹐吾子之心則盡矣﹐後人或貪而專利﹐或嗇而吝出﹐或誇而廣費﹐或挾長挾仕挾有力之助而敗約﹐非有司者別白之﹐則莊且壞不支。府牧邑長丞掾曹吏及鄕之卿大夫先生處士﹐其必綱維主張之﹐使久而如一日。陳氏布衣也﹐其貲產非能絕出一鄕之上﹐而義倡於鄕如此。吾徒仕於朝於四方﹐𨿽未必皆厚祿﹐然聞陳氏之風而不知愧且慕者﹐豈人情也哉。於是並書以遺焉。君之先君子﹐蓋諱士澄﹐字彥淸云。開禧三年七月辛丑記。廬帥田侯生祠記開禧二年八月﹐詔以開封田侯琳爲淮南西路安撫使﹐兼知廬州﹐節制淮西軍馬。時虜方入塞﹐侯旣受命﹐謂廬州爲淮西根本﹐而古城又爲州之襟要。堅守廬州﹐則淮西有太山之安。修復古城﹐則廬州有金城湯池之固。異時議者知守南城而已﹐古城不復繕治﹐一日有警﹐如有太阿之利而不持釒尊柄﹐七尺之軀而授人腰領﹐幾何其不敗也。古城𨿽不甓﹐而其實峭堅﹐利以禦寇。且西北堅城﹐多止用土﹐𨿽潼關及赫連氏統萬城﹐亦土爾。乃躬臨視之﹐芟夷艸棘﹐則城果屹如石壁﹐戈戟皆廢﹐眾始駭服。於是增陴浚濠﹐大設樓櫓。又有月城﹐亦得地利﹐而卑不可恃。則又爲築羊馬城﹐厚六尺﹐髙倍之﹐且爲重塹﹐設釣橋﹐而月城亦不可復犯矣。然自興役至訖事﹐不三閱月﹐將士爭奮﹐民不與知﹐一旦巍然﹐若役鬼神﹐可謂奇偉不世之功矣。城甫畢﹐虜果大入﹐道執鄕民﹐問知侯在是﹐相顧曰。殊不知乃鐵面將軍也。蓋虜自王師攻蔡州時﹐已習知侯名﹐未戰﹐气先奪矣。乘城拒守甚力﹐夜遣偏將自屯所攻其營﹐殺傷數千人﹐萬戶死者二人。侯聞捷﹐曰。是且伏兵東門﹐夜攻吾水柵﹐以幸一勝。乃提親兵隨所向禦之﹐莫不摧破。虜知廬州不可近﹐遂解而趨和州。侯又亟遣親信間道督光州戍將﹐斷橋梁﹐燒賊艦﹐絕其餉道﹐奪俘虜﹐復取安丰軍。又遣萬騎由梁縣援和州﹐會和州亦堅壁﹐虜窮﹐乃盡遁。侯又出兵濠州﹐以戰車敗虜屯兵。戰車久不用﹐侯以意爲之﹐果取勝。策勛眞拜達州刺史﹐且以車制頒之諸軍。侯猶不敢自以爲功﹐方益修水門之備﹐浚河深二丈﹐乃得昔人撒星樁﹐橫亙兩城間。始知昔固有此舉﹐遂益植新樁而城之。其崇五丈有奇﹐樓櫓稱焉。將吏士民聚而謀曰。侯之所立如此﹐郡人無以報萬一﹐則不可。相與築生祠於城中﹐而移書於予﹐請書歲月。予以衰疾辭。比書復來﹐則侯捐館捨矣。請旣益堅﹐予亦痛若人之不淑﹐而不獲卒大勛業也﹐故采之僉論﹐以敍其始末。昔劉滬城水洛﹐趙立城山陽。滬所遇非堅敵﹐立𨿽死事﹐而不能全其城﹐猶皆廟食﹐載在祀典。況如侯之功﹐光明卓絕如此﹐則祀典之請﹐必有任其事者。尙繼書之﹐以垂示後世﹐爲忠義之勸云。嘉定元年春二月己巳謹記。

吳氏書樓記天下之事﹐有合於理而可爲者﹐有𨿽合於理而不可得爲之者。士於可爲者﹐不可不力力不足﹐則合朋友鄕閭之力而爲之。又不足﹐告於在仕者以卒成之。成矣﹐又慮其壞﹐則吾有子﹐子又有孫﹐孫又有子﹐𨿽數十百世﹐吾之志猶在也﹐豈不賢哉。彼不可得爲之者﹐則有命焉﹐有義焉﹐不知命義﹐徒呶呶紛紛﹐奚益。故君子不爲也。然爲此者寡也﹐或易之爲彼者輒可以得名於流俗﹐故士之爲此者寡也。吾友南城吳君伸與其弟倫﹐初以淳熙之詔﹐建社倉﹐其詳見於侍講朱公元晦所爲記。其後又以錢百萬創爲大樓﹐儲書數千卷﹐會友朋﹐教子弟﹐其意甚美。於是朱公又爲大書書樓。二字以揭之。樓之下曰讀書堂﹐堂之前又爲小閣﹐閣之下曰和丰堂。旁復有二小閣﹐左則象山陸公子靜書﹐其顏曰南窗﹐右則艮齋謝公昌國書﹐其顏曰北窗。堂之後榮木軒﹐則又朱公實書之。嗚呼。亦可謂盛矣。蓋吳君未命之士爾﹐爲社倉以惠其鄕﹐爲書樓以善其家﹐皆其力之所及。自是推而上之﹐力可以及一邑一郡一道﹐以至謀謨於朝者﹐皆如吳君自力而不愧﹐則民殷俗﹐兵寢刑厝﹐如唐虞三代﹐可積而至也。吳君兄弟爲是﹐迨今已十五六年﹐使皆壽考康寧﹐則倉與樓皆當益治﹐鄕之民生業愈給足安樂﹐日趨於壽富﹐而君之子弟孝悌忠信﹐亦皆足以化民善俗﹐是可坐而俟也。然年運而往﹐天人之際﹐有不可常者﹐則又當有以垂訓於無窮。予讀唐李衛公文饒。平泉山居記。有曰。鬻平泉者﹐非吾子孫也。以平泉一木一石與人者﹐非佳子弟也。平泉特燕遊地﹐木石之怪奇者﹐亦奚足道。而其言且如此﹐況義倉與書樓乎。後之人讀吾記至此﹐將有渙然汗出﹐霰然涕下者。𨿽百世之後﹐常如吳君時﹐有不難者矣。嘉定元年五月甲子記。靈祕院營造記出會稽城西門﹐舟行二十五里﹐曰柯橋靈祕院。自紹興中﹐僧海淨大師智性築屋設供﹐以待遊僧﹐名接待院﹐久而成﹐始徙廢寺故額名之。海淨年九十﹐坐八十三夏而終﹐以其法孫徳恭領院事。恭少嘗學於四方﹐有器局﹐迨今二十年﹐食不過一簟﹐衣不加一稱﹐而惟眾事是力。夕思晝營﹐心揆手畫﹐施者自至﹐魔事不作﹐用能於二十年間﹐或攺作﹐或增葺﹐光明偉麗﹐毫髮無憾。上承先師遺志﹐下爲子孫基業。閎堂傑閣﹐房奧廊序﹐棲鐘之樓﹐櫝經之堂﹐館客之次﹐下至庖廚湢浴﹐無一不備。爲屋僅百間﹐自門而出﹐直視旁覽﹐道路繩直﹐而原野砥平。一遠山在前﹐孤峭奇秀﹐常有煙雲映帶其傍。卜地者以爲在法百世不廢﹐且將出名僧。今院才一傳﹐其興如此﹐後烏可量哉。院之崇成也﹐恭來請記曰。先師之塔﹐公實與之銘。今院當有記﹐非公誰宜爲哉。予報之曰。子廬於此﹐凡東之會稽。四明與西入臨安者﹐風帆日相屬也。彼其得志於仕宦﹐獲利於商賈者﹐寧可計耶。有能家世相繼﹐支久不壞﹐如若之爲父子者乎。有能容眾聚族﹐燮和安樂﹐如若之處兄弟者乎。至於度地築室﹐以奢麗相誇﹐斤斧之聲未停﹐丹堊之飾未幹﹐而盛衰之變已遽至矣。亦有如若之安居奠處﹐子傳之孫﹐孫又傳之子者乎。此無他﹐彼其初與若異也。𨿽曰有天數﹐然人事常參焉。人事不盡﹐而諉之數﹐嗚呼﹐其可哉。嘉定

元年夏五月庚申記﹐橋南書院記吾友西安徐載叔。豪雋人也。博學。善屬文。所從皆知名士﹐方其少壯時。視功名富貴猶券內物。一第直浼我爾﹐然出遊三十年。蹭蹬不偶。異時知己。零落且盡﹐家資本不薄。載叔常糞壤視之。權衡仰俯。算籌衡縱。一切不能知。惟日夜從事於塵編蠹簡中。至食不足。不問也﹐中年。卜居城中。號橋南書院。地僻而境勝。屋庳而人傑。淸流美竹。秀木芳艸。可玩而樂者。不一而足﹐載叔髙臥其中。裾不曳。刺不書。客之來者日益眾﹐行者交迹。乘者結轍。呵殿者籠坊陌。𨿽公侯達官之門不能過也﹐名不可妄得。客不可彊致。載叔蓋有以得此於人矣﹐乃者數移書於予。請記所謂橋南書院者﹐嗟乎。漢梁伯鸞入吳。賃舂於臯伯通廡下。至今吳有臯橋。蓋以伯鸞所寓得名﹐載叔之賢。不減伯鸞。而橋南乃其居。則後世不埋沒決矣。尙何待記。然載叔之請。不可終拒也。乃爲之書﹐嘉定元年夏六月庚寅山陰陸某務觀記﹐心遠堂記大卿朱公以開禧元年築第於昭武城東。取陶淵明詩語。名其堂曰心遠﹐旣成。與士大夫落之。而以書來告。曰。子爲我記。始嘉泰壬戌。予蒙恩召爲史官。朱公丞祕書。日相從甚樂﹐公去爲禦史。予領監事。閒劇異趣。會見甚疏﹐然每與同捨焚香煮茶於圖書鐘鼎之間。時時言及公。未嘗不相與興懷絕嘆也﹐明年。國史奏禦之明日。予乞骸骨而歸﹐俄而公亦自寺卿得請外補。不復相聞者累歲﹐比書來。予方臥病。作而言曰。朱公眞可人哉。士得時遇主。施其才於國﹐退居閭裏。閒暇之日爲多。樽俎在前。琴弈疊進。欣然自得。悠然遐想﹐問饋宴樂。以修親舊夙昔之好。講解誦說。以垂後進無窮之訓﹐進退兩得。可謂賢矣﹐予獨相望累千里。不得持一觴爲公壽且慶斯堂之成。顧方以爲歉﹐今乃得以不腆之文。自托於後世。亦可謂幸矣夫嘉定元年秋七月甲子記﹐萬卷樓記學必本於書﹐一卷之書。初視之若甚約也﹐後先相參。彼是相稽。本末精粗。相爲發明。其所關涉。已不勝其眾矣﹐一編一簡。有脫遺失次者。非考之於他書。則所承誤而不知﹐同字而異詁。同辭而異義。書有隸古。音有楚夏。非博極羣書。則一卷之書。殆不可遽通﹐此學者所以貴夫博也﹐自先秦兩漢。訖於唐五代以來。更歷大亂。書之存者旣寡。學者於其僅存之中。又鹵莽焉以自便其怠惰因循。曰。吾懼博之溺心也。豈不陋哉。故善學者通一經而足。藏書者𨿽盈萬卷。猶有憾焉﹐而近世淺士。乃謂藏書如鬥艸。徒以多寡相爲勝負。何益於學﹐嗚呼。審如是說。則秦之焚書。乃有功於學者矣﹐昭武朱公敬之。粹於學而篤於行。早自三館爲禦史。爲寺卿。出典名藩。尊所聞。行所知。亦無負於爲儒矣﹐然每悒然自以爲歉。益務藏書。以棲於架藏於櫝爲未足。又築樓於第中。以示尊閣傳後之

意﹐而移書屬予記之。予聞故時藏書如韓魏公萬籍堂﹐歐陽兗公六一堂﹐司馬溫公讀書堂﹐皆實萬卷﹐然未能絕過諸家也。其最擅名者﹐曰宋宣獻。李邯鄲。呂汲公。王仲至﹐或承平時已喪﹐或遇亂散軼﹐士大夫所共嘆也。朱公齒髮尙壯﹐方爲世顯用﹐且澹然無財利聲色之奉﹐倘网羅不倦﹐萬卷豈足道哉。予聞是樓南則道人三峯﹐北則石鼓山﹐東南則白渚山﹐煙嵐云岫﹐洲渚林薄﹐更相映發﹐朝暮萬態﹐公不以登覽之勝名之﹐而獨以藏書見志。記亦詳於此略於彼者﹐蓋朱公本志也。嘉定元年秋七月甲子記。文集卷二十二銘七首梅子眞泉銘距會稽城東北七里有山﹐曰梅山。山之麓有泉﹐曰子眞泉。遊者或疑焉﹐智者及道人求笠澤漁父爲之銘。銘曰梅公之去漢﹐猶鴟夷子之去越也。變姓名﹐棄妻子﹐舟車所通﹐何所不閱﹐彼吳市門人偶傳之﹐而作史者因著其說。倘信吳市而疑斯山﹐不幾乎執一而廢百。梅公之去﹐如懷安於一方﹐則是以頸血丹莽之斧鉞也。山麓之泉﹐甘寒澄澈﹐珠琲玉雪﹐與子徊徘。酌泉飲之﹐亦足以盡公之髙而嘆其決也。司馬溫公布被銘公孫丞相布被﹐人曰詐。司馬丞相亦布被﹐人曰儉。布被可能也﹐使人曰儉不曰詐﹐不能也。金崖硯銘我遊三峽﹐得硯南浦。西窮梁益﹐東掠吳楚。揮灑淋漓﹐鬼神風雨。百世之下﹐莫予敢侮。延平硯銘延平雙龍去無迹﹐收斂光气鐘之石﹐聲如浮磬色蒼璧﹐予文日衰愧匪敵。蠻溪硯銘斯石也﹐出於漢嘉之蠻溪﹐蓋夷人佩刀之礪也。琢於山陰之錢湖﹐則放翁筆墨之瑞也。質如玉﹐文如縠﹐則黟龍尾之羣從﹐而澑韞玉之仲季也。錢侍郎海山硯銘雲濤三山﹐飾此怪珍。誰其寶之﹐天子侍臣。煌煌繡衣﹐福我遠民。一字落紙﹐活億萬人。勿謂器小﹐其重千鈞。從公遄歸﹐四海皆春。桑澤卿磚硯銘古名硯以瓦﹐今名硯以磚。瓦以利於用﹐磚以全其天。磚乎磚乎﹐寧用之鈍而保其全乎。尙無愧之﹐日陳於前。贊二十四首崔伯易畫像贊崔公名公度﹐字伯易﹐髙郵人。劉相沆舉賢良方正﹐不赴﹐以任爲三班差使。韓魏公薦之﹐詔易文資﹐爲國子監直講﹐亦辭。元祐中﹐再召爲郎﹐又皆固辭。補外郎﹐諸公力白於朝﹐彊起爲國子司業﹐訖不肯。復出爲郡﹐以起居郎祕書少監召﹐亦不肯起。紹聖中﹐復以爲祕書少監﹐辭如初。遂請宮觀﹐尋致仕。予喜其白首一節﹐乃求畫像於髙郵﹐而爲贊曰。古之君子﹐學以爲己。可行則行﹐可止則止。仕以行義﹐止以遠恥。世衰道微﹐豈復知此。砕砕始學﹐靑紫思拾。萬馬並馳﹐孰能獨立。始𨿽弗急﹐後亦汲汲。我思崔公﹐涕泗橫集。東坡像贊我遊鈞天﹐帝之所都。是老先生﹐玉色敷腴。顧我而嘆﹐閔世垢濁。笑謂侍仙﹐畀以靈藥。稽首徑歸﹐萬里天風。碧山巉然﹐月墮江空。王仲信畫水石贊亡友王仲信爲予作水石一壁﹐仲信下世二十年﹐乃爲之贊﹐恨仲信之不及見也。其詞曰。導江三峽﹐神禹之迹。王子寫之﹐洶洶撼壁。後三十年﹐塵暗苔蝕。淡墨色之欲盡﹐尙觀者之慘栗。或曰。是學蜀兩孫者非耶。放翁曰。吾但見其有歐陽信本。柳誠懸之筆力也。鐘離眞人贊五季之亂﹐方酣於兵。叱嗟風雲﹐卓乎人英。功𨿽不成﹐气則莫奪。煌煌金丹﹐秕糠陶葛。呂眞人贊二首一粒之粟﹐有國有民。二升之釜﹐浩渺嶙峋。我遊巴陵﹐始識公面。靑蛇鏗然﹐求之不見。又

天下家家畫呂公﹐衣冠顏鬢了無同。勸君莫被丹靑誤﹐那有長繩可系風。僧師源畫觀音贊三世如來同一哄﹐大士亦作補陀夢﹐佛子無財可修供﹐尺紙寸毫俱妙用。寶纓天冠儼四眾﹐長年造極筆愈縱﹐惟師魯公爲作頌﹐十方世界俱震動。宏智禪師眞贊死諸葛走生仲達﹐死姚崇賣生張說。看渠臨了一著子﹐諸方倒退三十里。大慧禪師眞贊平生嫌遮老子﹐說法口巴巴地。若是靈利阿師﹐參取畫底妙喜。庵禪師眞贊爲處良長老作灑灑落落五十年﹐一句不說祖師禪。妙喜堂中正法眼﹐等閒滅在瞎驢邊。塗毒策禪師眞贊二首骨相奇﹐風神蕭散。貌肅而和﹐語盡而簡。畫得者英气逼人﹐畫不得者頂門上一隻眼。又

塗毒不自贊﹐畱待三山老。試問卿上人﹐贊好莫贊好。海中忽起劫初風﹐北斗柄折須彌倒。佛照禪師眞贊名動三朝﹐話行四海。撒手歸來﹐雲山不攺。人言大覺同龕﹐師云老僧掩彩。大洪禪師贊發長無心剃﹐衣破無心補。大洪山上有賊﹐大洪山下有虎。非但白刃殺盡兒孫﹐更能一口吞卻佛祖。中巖圜老像贊我遊中巖﹐拜師於牀﹐巍巍堂堂﹐鳳舉龍驤。公住無爲﹐訪我成都﹐雄辯縱橫﹐玉色敷腴。別未十日﹐梁木告摧﹐我如飛蓬﹐萬里南來。孰謂窮山﹐乃瞻儀形﹐墻壁說法﹐況此丹靑。奉聖淳山主年八十有四放翁爲作眞贊兩住名山一老禪﹐目光如電照人天。行藏不用占蓍艸﹐卦气全來二十年。芋庵宗慧禪師眞贊煨懶殘芋﹐打塗毒鼓。舌本雷霆﹐毫端風雨。廣慧法師贊東土震旦﹐西方極樂。一糸兩艸鞋﹐到處行腳。敷淨人求僧贊光剃頭﹐淨洗缽﹐頭頭拈起頭頭活。有時與﹐有時奪﹐受用現前活。敷道者﹐一短褐﹐欠个什麼更要惡水潑。將錯就錯也不妨﹐只在檀那輕手撥。錢道人贊栟櫚冠﹐靑芒﹐上天下天不騎鶴。喚作神仙渠不肯﹐道是凡人我又錯﹐會稽城中且賣藥。放翁自贊四首一

遺物以貴吾身﹐棄智以全吾眞。劍外江南﹐飄然幅巾。野鶴駕九天之風﹐澗松傲萬木之春。或以爲跌宕湖海之士﹐或以爲枯槁隴畝之民。二者之論𨿽不同﹐而不我知則均也。二

名動髙皇﹐語觸秦檜。身老空山﹐文傳海外。五十年間﹐死盡流輩。老子無才﹐山僧不會。三

皮葛其衣﹐巢穴其居﹐烹不糝之藜羹﹐駕禿尾之蹇驢。聞雞而起﹐則和寧戚之牛歌。戴星而耕﹐則稽泛勝之農書。謂之瘁則若腴﹐謂之澤則若臒。𨿽不能艸泥金之檢﹐以紀治功其亦可挾兔園之冊﹐以教鄕閭者乎。四

進無以顯於時﹐退不能隱於酒﹐事刀筆不如小吏﹐把鋤犁不如健婦。或問陳子何取而肖其像﹐曰。是翁也﹐腹容王導輩數百﹐胸吞云夢者八九也。記事一首記太子親王尹京故事隋齊王暕尹河南﹐唐秦公世民尹京兆﹐衛王重俊爲洛州牧﹐皆親王尹京故事也﹐然尙未甚以爲重。後唐秦王從榮以長子爲河南尹﹐又爲天下兵馬大元帥﹐故當時遂以尹京爲儲貳之位。至晉天福中鄭王重貴。周廣順中晉王榮﹐皆尹開封﹐用秦王故事也。國朝太祖皇帝建隆二年七月﹐以太宗皇帝爲開封尹。開寶末﹐太宗嗣位才八日﹐卽以齊王廷美爲開封尹。太平興國七年﹐秦王出爲西京畱守。自是開封不置尹﹐止命近臣權知府而已。雍熙二年﹐始以陳王元僖爲開封尹﹐蓋是時太宗元子楚王元佐被疾廢﹐則陳王亦儲君也。淳化三年薨。後二年﹐眞宗皇帝自襄王爲開封尹﹐至道元年正東宮。議者謂尹有品秩﹐非太子所宜兼領﹐乃攺判府事。自後唐以來﹐𨿽以尹京陰爲儲副之位﹐然皆藩王。以太子判京府﹐則自至道始也。故事﹐開封尹之上有牧﹐𨿽具員﹐而初未嘗置。國朝惟親王乃除尹﹐余但爲權知府事。自太祖至徽宗﹐八朝百七十年﹐未嘗攺。蔡京爲相﹐始建議置尹。尹非獨故事須親王乃除﹐又太宗。眞宗潛藩所領﹐人臣所宜避﹐天下皆罪京之不學。其後宣和末﹐欽宗皇帝自東宮爲開封牧﹐是時已有尹。尹之上惟有牧。故以命之﹐然牧故事序位在太子少保之下。禦史大夫六曹尙書之上。亦非太子所宜兼。蓋有司失考至道判府之制也﹐尹之下。故事有少尹。位在少府將作少監之下。太子少詹事之上﹐後唐秦王時。嘗以劉陟爲之﹐而建隆以來。率不置。惟置判官推官各一員或二員。通掌府事。並以常參官充﹐親王爲尹。則判官以給諫充。推官差降焉﹐眞宗爲尹時。判官二員。推官三員。蓋特置也﹐或問太宗以來。尹京則謂之南衙。何也。曰。開封府治所。本在正陽門南街東﹐然太宗爲尹。乃就晉邸視事。晉邸又在大內及府治之南。故曰南衙。亦曰南宮﹐秦王。許王因之﹐及眞宗爲尹。太宗以秦王。許王皆不利。始命還就府治焉﹐文集卷二十三傳三首姚平仲小傳姚平仲﹐字希晏﹐世爲西陲大將。幼孤﹐從父古養爲子。年十八﹐與夏人戰臧底河﹐斬獲甚眾﹐賊莫能枝梧。宣撫使童貫召與語﹐平仲負气不少屈﹐貫不悅﹐抑其賞﹐然關中豪傑皆推之﹐號小太尉。睦州盜起﹐徽宗遣貫討賊。貫𨿽惡平仲﹐心服其沈勇﹐復取以行。及賊平﹐平仲功冠軍﹐乃見貫曰。平仲不願得賞﹐願一見上耳。貫愈忌之。他將王淵。劉光世皆得召見﹐平仲獨不與。欽宗在東宮知其名﹐及卽位﹐金人入寇﹐都城受圍﹐平仲適在京師﹐得召對福寧殿﹐厚賜金帛﹐許以殊賞。於是平仲請出死士石斥營擒虜帥以獻。及出﹐連破兩寨﹐而虜已夜徙去。平仲功不成﹐遂乘靑騾亡命﹐一晝夜馳七百五十里﹐抵鄧州﹐始得食。入武關﹐至長安﹐欲隱華山﹐顧以爲淺﹐奔蜀﹐至靑城山上淸宮﹐人莫識也。畱一日﹐復入大面山﹐行二百七十餘里﹐度采藥者莫能至﹐乃解縱所乘騾﹐得石穴以居。朝廷數下詔物色求之﹐弗得也。乾道。淳熙之間﹐始出﹐至丈人觀道院﹐自言如此。時年八十餘﹐紫髯郁然長數尺﹐面奕奕有光﹐行不擇崖塹荊棘﹐其速若奔馬。亦時爲人作艸書﹐頗奇偉。然祕不言得道之由云。族叔父元燾傳族叔父元燾﹐名砙﹐一字居安﹐自山陰徙家余姚。性恭謹純厚﹐閉門力學﹐不妄與人交。尢好樂律﹐每言樂所以成人才﹐今世所用皆胡部﹐𨿽鄭衛亦不得聞﹐況韶濩乎。因考按古。關睢。鹿鳴。諸詩﹐抑揚皆合音律﹐時時自歌之﹐中正簡古﹐聞者興起。欲上書請用之鄕飲酒﹐會疾病不果。所居瀕江﹐一室蕭然﹐數十年間﹐幾席書冊琴樽之屬﹐皆未嘗易。好飲酒﹐然不肯自釀﹐或饋以家所醞﹐亦辭不取﹐曰。法不可也。其謹如此。有子洙﹐登進士第﹐爲鹽官尉﹐迎養官舍。期年洙卒﹐元燾護其喪歸﹐亦能自釋。久之﹐以疾卒﹐年七十。與元燾同時有鄭從革者﹐名鼎之﹐丹徒人﹐自三捨法行﹐已在鄕校。能自刻苦﹐口誦手鈔﹐日常兼數人﹐然試有司輒黜。從革亦不以黜故少怠﹐終始如一日。事父篤孝。建炎中﹐客山陰﹐遇寇﹐從革欲奉父避之﹐父不聽。從革乃束帶立牀前﹐煮糜粥﹐奉湯液﹐悉如平時。寇至﹐則迎門拜泣曰。父老不能去﹐惟哀憐之。寇爲感動﹐乃署其門﹐使其屬勿犯。終亂定﹐父子俱得全。年六十餘﹐貧益苦﹐比卒﹐衣衾不能具﹐而一鄕皆推其賢云。

陳氏老傳會稽五云鄕陳氏老﹐年近八十﹐生三子﹐有孫數人﹐皆業農。惟力耕致給足﹐凡兼並之事﹐抵質賈販以取贏者﹐一切不爲。耕桑之外﹐惟漁樵畜牧而已。子孫但略使識字﹐不許讀書爲士。婚姻悉取農家﹐非其類皆拒不與通。室廬不妄增一椽﹐器用皆朴質堅壯﹐不加漆飾﹐衣惟布襦裙﹐取適寒暑之宜。行之四五十年如一日﹐子孫亦皆化之無違。陳氏所居﹐在刺涪山下﹐地名曰南溪云。陸子曰。予嘗悲士之仕者﹐若苟名位而已﹐則爲負國。必無負焉﹐則危身害家﹐憂其父母﹐有所不免。耕稼之業﹐一捨而去之﹐復其故甚難。予先世本魯墟農家﹐自祥符間去而仕﹐今且二百年﹐窮通顯晦所不論﹐竟無一人得歸故業者。室廬桑麻果樹溝池之屬﹐悉已蕪沒。族黨散徙四方﹐蓋有不知所之者。過魯墟﹐未嘗不太息興懷﹐至於流涕也。聞陳氏事﹐因爲述其梗槪傳之﹐庶觀者有感焉。靑詞六首紹興府眾會黃籙靑詞上帝福善禍淫﹐𨿽各由於類應。大道回骸起死﹐或俯徇於哀祈。敢露忱詞﹐仰幹聰鑑。伏念臣等所居紹興府﹐地連三輔﹐人雜五方。任職居官﹐當閭閻之太半。鮮衣美食﹐昧稼穡之所從。習俗莫還﹐神明積譴﹐方凶饑之薦至﹐加疫癘之相乘。疾痛呻吟﹐未及三醫之謁。焄蒿淒愴﹐已悲萬鬼之鄰。念升濟之無方﹐敢號呼而有請。伏望少回洪造﹐一洗眾辜﹐逝者脫泉路之冥冥﹐生者安王民之。天職生覆﹐地職形載﹐敢忘夙夜之歸。冬無愆陽﹐夏無伏陰﹐永冀生成之賜。江西祈雨靑詞天惟至仁﹐久寬水旱之譴。吏實有罪﹐仰累陰陽之和。旣閔雨之歷時﹐敢叩閽而請命。伏念臣濫膺上指﹐出使近畿﹐深惟冥頑固陋之資﹐莫副惻怛丁寧之訓﹐徒積勤於夙夜﹐冀無負於幽明。然而風采不足以龍言服豪彊﹐惠愛不足以撫綏鰥寡。政偸忄曷日﹐田疇曠陂澤之修。訟積淹時﹐囹圄困桁楊之系。務均力役﹐而或蔽於所見。思廣賑卹﹐而或緣以爲姦。旣莫致於善祥﹐懼卒罹於饑饉。是用諏辰之吉﹐稽首以陳﹐伏望推善貸之慈﹐霈曲成之惠。𨿽有司曠職﹐宜伏雷霆之誅。然比屋何辜﹐流爲溝壑之瘠。若復未回於洪造﹐遂將絕望於有秋。敢殫皇皇哀迫之誠﹐冒貢懇懇吁嗟之禱﹐庶格九霄之澤﹐少紓一道之憂。稼穡順成﹐倘僅蒙於中熟。裏閭疾苦﹐誓靡壅於上聞。謝雨靑詞旱大甚以是虞﹐不遑啟處。天蓋髙而可叩﹐思罄精誠。方祗祓於齋場﹐已亟沾於膏澤尙懼丰凶之未決﹐敢忘祈報之交修。仰企叢霄﹐少回衝馭。伏願哀黎民之匱食﹐宥眾吏之官﹐申敕有神﹐更終大惠。一谷不升謂口兼﹐豈勝夙夜之憂。三日以往爲霖﹐實賴乾坤之造嚴州祈雨靑詞歲律肇新﹐農功伊始。居者慮陰淫陽伏之寇﹐耕者懷旱漧水溢之虞。仰惟上穹﹐職是元化﹐俯遂羣黎之育﹐式均六气之平。敢卽熙壇﹐恭陳薄薦。所冀歲丰民樂﹐寬九重宵旰之憂。賦足刑淸﹐逭眾吏簡書之責。敢忘惕勵﹐仰對生成謝雨靑詞天九關之在上﹐精誠可以徹聞。雨三日而成霖﹐枯槁爲之盡起。恭陳薄薦﹐冒貢丹衷伏念臣領此偏州﹐迨今累月。上無以布宣寬大﹐而逭屯膏之咎。下不能撫摩凋瘵﹐而格解澤之施。局蹐靡遑﹐吁嗟上訴。敢謂叢霄之應﹐曾無挾日之淹。月離畢以示期﹐山出云而效職﹐風霆下擊﹐澗壑交流。井汲如初﹐家享一瓢之樂。粟儲可繼﹐士寬半菽之憂。商旅通行﹐道途鼓舞。彼有遺秉﹐此有滯穗﹐方將均惠於煢嫠。冬無愆陽﹐夏無伏陰﹐更冀默消於疾癘。敢忘兢惕﹐仰對生成保安靑詞道垂光而下濟﹐罔不興慈。情至敬則無文﹐惟當直訴。伏念臣少多罪垢﹐晚乏功能﹐寓形迫於九齡﹐定著遂階於四品。先世被追榮之典﹐已冠三孤。諸兒荷延賞之恩﹐例沾寸祿。首坐滿盈之久﹐自挻災釁之來。時涉夏秋﹐疾生經絡﹐有藥必試﹐靡神不祈﹐呻吟之聲﹐晨暮不絕。惟歸誠於洪造﹐或少逭於往愆。幺然微衷﹐亟以自列。伏望曲回聰聽﹐俯佑殘軀﹐俾耄及之餘生﹐獲奠居於故社﹐耕桑安樂﹐父子團欒。天實無私﹐敢汲汲希望外之福。人誰不死﹐願熙熙須數盡之期疏二十一首天申節樞密院開啟道場疏得道者上爲皇﹐啟帝圖之廣大。有徳者得其壽﹐當化日之舒長。率吁眾情﹐虔伸善祝光堯壽聖太上皇帝﹐伏願三靈介祉﹐九廟儲休。無黃屋之心﹐𨿽退藏於淵默。如南山之壽﹐冀茂對於天祺滿散道場疏惟天其申命用休﹐誕禦無疆之歷。有徳者必得其壽﹐共輸歸美之誠。敢叩梵宮﹐仰申善頌。光堯壽聖太上皇帝陛下﹐伏願頤神物外﹐布澤寰中。福祿萬年﹐丕介厖鴻之祉。本支百世﹐永奉詒燕之謀天申節功徳疏二首得吾道而上爲皇﹐算自齊於箕翼。有天下而傳之子﹐福方於華夷。敢因震夙之期﹐申致延鴻之祝。恭惟光堯壽聖太上皇帝陛下﹐聰明時憲﹐淸淨無爲。黃屋非心﹐共仰堯仁之大。玉卮爲壽﹐益瞻漢殿之尊。光堯壽聖太上皇帝﹐恭願茂對昌辰﹐丕承景貺。以聖傳聖﹐增光奕世之休。爲天中天﹐永享萬方之奉又得道上爲皇﹐誕受泰元之冊。重華協於帝﹐光臨孝治之朝。敢殫向日之誠﹐仰祝後天之算。尊號陛下﹐恭願又新湯徳﹐丕顯文謨。日舒以長﹐燕處益探於眾妙。道衝而用﹐陰功廣被於羣生瑞慶節功徳疏七首一

有開必先﹐天地肇開於景運。無遠弗屆﹐華夷畢效於貢珍。矧備邇聯﹐敢稽壽祝。皇帝陛下﹐伏願誕膺晉戈谷﹐端拱穆淸。以八千歲而爲春﹐永禦舒長之景。卜七百年而過歷﹐用符愛戴之誠二誕彌厥月﹐丕昭震夙之期。長髮其祥﹐共致厖鴻之祝。皇帝陛下﹐恭願後天難老﹐如日正中﹐紹十二聖之睿謨﹐開三百年之景運。金泥玉檢﹐肇修稀闊之儀。楛矢石砮﹐永享貢輸之盛。三

叨榮禁路﹐千齡獲遇於聖明。歸老故山﹐一飯敢忘於君父。敬修梵供﹐仰祝堯年。皇帝陛下﹐恭願光照大千﹐壽逾時萬﹐繼統燕無爲之治﹐禦邦躋有道之長。上際下蟠﹐永享化國舒長之日。東封西祀﹐嗣修太平稀闊之儀。四

節紀千秋﹐實踵開元之盛。神呼萬歲﹐洊膺嵩嶽之祥。顧𨿽遁迹於丘園﹐敢怠馳誠於軒陛。皇帝陛下﹐伏願道極髙而蟠厚﹐治咸五而登三。碣石河源﹐盡復輿圖之舊。泰山梁甫﹐嗣修檢玉之儀。五

惟皇之極﹐欣逢熙洽之辰。於萬斯年﹐共效厖鴻之祝。敢趨淨域﹐薦控丹衷。皇帝陛下﹐伏願允葉帝心﹐誕膺神策﹐化東漸而西被﹐功上際而下蟠。降徳於眾兆民﹐坐致唐虞之治。上瑞至千百所﹐永符箕翼之祥。六

聖恩念舊﹐猶叨四品之崇。景運開先﹐敢後萬年之祝。皇帝陛下﹐恭願當羑撫盈成之業﹐垂衣紹積累之休。朔易南訛﹐綿鋤耰於率土。東漸西被﹐會玉帛於中朝。七

恩沾遺老﹐幸聯上雍之班。身遇明時﹐敢後祝堯之請。皇帝陛下﹐恭願乾端廣大﹐日轂正中﹐髦蠻奉九譯之琛﹐農扈告三登之候。應帝王之運﹐故聰明睿智足以有臨。集天地之祥﹐皆算數譬諭所不能及。祈雨疏九秋伊始﹐百谷將登﹐念零雨之稍愆﹐率羣情而致禱。仰惟慈蔭﹐曲鑑丹誠。三日爲霖﹐俯慰云霓之望。大田多稼﹐上寬宵旰之憂。謝雨疏諸佛願心﹐本常存於澤物。眾生業果﹐或自召於凶年。民愚無良﹐吏惰不職。駭驕陽之作害﹐閔零雨之弗時。內罄寸誠﹐方吁嗟而徧禱。起瞻四野﹐已枯槁之一蘇。自惟莫格於太和﹐乃至上勤於慧力。敢忘祗報﹐用答鴻慈。道宮謝雨疏上帝至仁﹐本不忘於澤物。下民胡罪﹐幾坐致於凶年。由官吏之惰偸﹐致政刑之疵癘驕陽作害﹐零雨弗時。內罄寸誠﹐方吁嗟而仰禱。起瞻四野﹐已枯槁之一蘇。自惟莫格於太和﹐乃至輒幹於鴻造。敢忘祗報﹐用答好生嚴州祈雨疏三首一

倬彼云漢﹐尙愆霖雨之期。害於粢盛﹐俯劇淵冰之懼。敢輸丹悃﹐仰叩眞。覺。慈﹐冀占離畢之祥﹐少逭屯膏之咎二時雨少愆﹐上勞宵旰。詔音亟下﹐恭致禱祈。敢冀覺慈。洪恩。誕敷惠澤三龜占墨而尙違﹐凜有屯膏之懼。龍蟠泥而未舉﹐方繄解澤之施。冀軫鴻慈﹐曲成樂歲﹐俯慰闔境云霓之望﹐上寬淵衷宵旰之憂嚴州施大斛疏旱魃爲虐﹐念莫釋於眾憂。飯香普燻﹐敢恭陳於淨供。伏願雲從龍而效職﹐月離畢以告祥﹐解澤亟行﹐屯膏一洗。如來施無量食﹐旣靡間於聖凡。史臣書大有年﹐庶上寬於宵旰嚴州謝雨疏時雨愆期﹐方軫焦勞之慮。天心。佛慈。從欲﹐遽蒙霈澤之施。敢擇良辰﹐敬伸昭報嚴州謝雪疏萬邦屢丰﹐幸際中天之熙運。平地尺雪﹐郁爲嗣歲之嘉祥。敢忘薄薦之陳﹐少謝叢霄之貺。尙祈洪造﹐益介純禧嚴州久雪祈晴疏時雪屢應﹐已占嗣歲之登。春气未和﹐寧免祈寒之怨。敢趨祕。梵。宇﹐仰叩眞覺。慈﹐冀日麗於層霄﹐俾民安於比屋。上寬旰食﹐俯慰輿情文集卷二十四疏二十九首法云寺建觀音藏殿疏補落伽之道場﹐蓁蕪已久。修多羅之妙典﹐函匭僅存。先師每志於經營﹐四眾亦思於協助。天時默定﹐佛事將成。伏望巨公大人﹐居士長者﹐深戒著鞭之後﹐共合浮圖之尖。庶得萬瓦鱗差﹐修梁虹舉﹐紺容輝日﹐梵唄陵云﹐結難值之勝因﹐作無窮之壯觀開元寺重建三門疏巍然古剎﹐實居大府之喉衿。卓爾髙閎﹐復爲一寺之眉目。歷數百載﹐極只園之盛。乃七十年﹐猶劫火之殘。伏望大發積藏﹐亟成巨麗﹐粲髹丹於久廢﹐偉扁榜之一新。雨霽塵淸﹐碧瓦勢淩於霄漢。霧開日出﹐金鋪光射於康莊。還壯觀於承平﹐垂美名於不朽安隱寺修鐘樓疏金鐘大鏞﹐蓋以聲爲佛事。雄樓傑閣﹐宛在水之中央。歷歲旣深﹐須人乃復。敢徧投於信士﹐祈同結於勝緣。浮翠流丹﹐倘復還於巨麗。撞昏擊曉﹐實大警於沈冥重修光孝觀疏天覆地載之間﹐飲啄皆由於道蔭。跂行喙息之類﹐涵濡悉荷於國恩。豈獨忠義之心﹐人人具有。抑亦生成之賜﹐物物皆同。永惟光孝之道場﹐實薦徽皇之飆禦。神祠佛剎﹐尙營繕之相望。琳館珍臺﹐豈修崇之可後。某等叨恩冠褐﹐庀職宮庭﹐敢忘夙夜之勤﹐冀復規模之舊。旣侈先朝之遺迹﹐遂新大府之榮觀圓通寺建僧堂疏如來香飯﹐取時已遣化人。開士缽單﹐展處又須得所。營玆華屋﹐延我勝流。念非極棟宇之功﹐何以稱龍象之眾。木魚哮吼﹐千僧閣也在下風。露柱證明﹐九梁星直須退步重建大善寺疏劫火之壞大千﹐𨿽云有數。長者之施億萬﹐要豈無時。倘阿練若獲了大羒﹐則窣堵波亦還舊觀。可謂非常之舉﹐惟須不退之心道像五藏疏道𨿽與貌﹐固非耳目口鼻之施。天本無心﹐尙何肝膽肺腸之有。旣云肖像﹐蓋亦同人願共發於信心﹐不須疑著。庶亟成於盛事﹐垂示無窮鷲峯寺重建三門疏建寺年深﹐築門役巨。𨿽不下禪牀相接﹐用此何爲。然倒騎佛殿出來﹐少它不得。伏望念古阿蘭若之勝地﹐結檀波羅密之大羒。或備土木磚甓之材﹐或施黝堊髹丹之費。初發心處﹐已有諸聖證明。一落筆時﹐自然大地震動重修大慶寺疏佛出本爲一大羒﹐初無差別。越城昔有六尼寺﹐五已丘墟。惟大慶之名藍﹐實故唐之遺址。玆蒙賢牧﹐命復舊規。方廣募於眾財﹐冀亟成於偉觀。魔王魔民魔女﹐盡空蜂蟻之區。法鼓法炬法幢﹐一新龍象之眾。倘承金諾﹐敢請冰銜福州請仁王堅老疏勇退急流﹐𨿽具衲子參尋之眼。旁觀袖手﹐要非邦人向慕之誠。爰擇名藍﹐往迎髙士某人芙蓉正派﹐眞歇諸孫﹐默觀已得於本心﹐自重每輕於外物。不合則去﹐蹈儒士之難能。知我者希﹐得老氏之所貴。付越山於昨夢﹐聽石嶺之倘來。野鶴溪云﹐豈有去畱之迹。齋魚粥鼓﹐一隨宿昔之羒福州請九峯圓老疏鬧籃裏入頭﹐不妨奇特。懸崖邊撒手﹐只要承當。須遇作家﹐方了此事。某人參臨濟正法眼﹐得補陀大辯才。𨿽則跛跛挈挈走諸方﹐不認昭昭靈靈作自己。伏請如雲出岫﹐似月印潭﹐放下缽袋衣囊﹐打起齋魚粥鼓。直到佛祖不知處﹐猶是半途。且向父母未生前﹐試道一句福州請聖泉穎老疏少室玄機﹐陽岐正脈。最端的處﹐只要言下承當。有多少人﹐盡向面前蹉過。某人談鋒峻峭﹐心地圓明。當初向竹篦子頭﹐偶然築著磕著。而今踞寶華王座﹐選甚胡來漢來。便須拈起鉗錘﹐打開窠臼﹐以鐵酸豆兼普供大眾﹐與木上座同演宗風﹐鐘鼓鏗釒訇﹐幡幢炳煥。豈惟流輩﹐知不由兔徑之髙。要使師翁﹐發撞破煙樓之嘆。能仁請昕老疏視世如庵摩勒果﹐𨿽外物之本輕。說法如優曇缽華﹐要應時而出現。久已名行於海內﹐豈容身隱於云根。敬虛金布之園﹐往致空飛之錫。某人材髙龍象﹐辯震雷霆﹐潛閩嶺者十年﹐遇寒巖而一笑。始初嘆賞﹐明窗下特地安排。最後殷勤﹐缽子親自分付。幸念先師之遺語﹐亟爲故人而遠來。要傳無盡燈﹐當觀第一義。雍熙請最老疏山陰道中萬壑水﹐依舊潺湲。雲門寺裏一鑪香﹐久成寂寞。忽於旁邑﹐得此髙人。某人立雪飽參﹐隔江大悟﹐通威音以前消息﹐踏毗盧向上機關。血指汗顏﹐諸方不供一笑。摶風擊水﹐萬里始自今朝。豈惟續且庵家傳﹐更喜得可齋道伴。鄕士請妙相講主疏雜華設教﹐猶日照山。大士應羒﹐如雲出岫。某人英姿邁往﹐雋辯絕倫﹐早集布金之園﹐久造笑云之室。伏望俯從眾志﹐來繼道場。且要於談笑間﹐取上方香積之飯。然後以神通力﹐成夜摩睹史之宮。千秋觀修造疏一曲澄湖﹐千秋古觀。瓊樓玉宇﹐正須月斧之修。蕊笈瑯函﹐未極云章之奉。至於傑閣翚飛於天半﹐長橋虹臥於波心﹐皆擬繕營﹐用成絕勝。況丞相肇新於眞館﹐與邦人仰禱於帝齡。覆載之間﹐共陶化日。發膚之外﹐皆是聖恩。願垂不朽之名﹐更效無疆之祝。光孝請廓老疏孤峯頂上﹐一口吞三世如來。七里瀨邊﹐只手接十方衲子。旣是隨羒自在﹐便須信手承當。某人號眞作家﹐有大力量。拈起拂子﹐且與陸大夫同舉宗風。放下缽囊﹐不妨陳尊宿暫爲鄰捨。雍熙請機老疏諸方到處﹐只解抱不哭孩兒。好漢出來﹐須會打無面。舉起一枝拂子﹐勘破四海禪和。某人心地超然﹐談鋒甚。最初遊歷﹐倒卻門前剎竿。末後承當﹐分付先師缽袋。十年涵養﹐一旦闡揚。請木上座作先馳﹐拈鐵酸豆兼施大眾。鯨鐘鼉鼓﹐無非塗毒家風。蘿月溪云﹐盡是放翁供養雍熙請錫老疏瞿唐峽。灩澦堆﹐萬里不生寸艸。若耶溪。雲門寺﹐三人卽是叢林。要看云居錫上座點檢諸方﹐須與宣城陸大夫激揚此事。某人得來孤峻﹐用處縱橫﹐巍巍堂堂﹐灑灑落落﹐半月砛戴起砞子﹐好泉亭脫下艸鞋。水宿山行﹐平日只成露布。刀耕火種﹐從今別是生涯求僧疏二首掀禪牀﹐拗拄杖﹐𨿽屬具眼廝兒。搭袈裟﹐展缽盂﹐卻要護身符子。伏望尊官長者﹐達士通人﹐共燃續慧命燈﹐不惜判虛空筆﹐起難遭想﹐結最勝羒。向僧堂前喝參﹐幸離俗諦。以比丘身得度﹐敢負厚恩又佛有八萬四千法門﹐出家最勝。僧受二百五十大戒﹐利物無邊。方今雲門諸山﹐莫如淨智一境。必度優婆塞﹐俾成比丘僧。巍巍堂堂﹐聿觀龍象之眾。雍雍肅肅﹐不愧旃檀之林。倘許結羒﹐願垂涉筆紫霄宮女童徐居慶求披戴疏雲山棲隱﹐𨿽從金門羽客之遊。冠佩焚修﹐尙欠白水眞人之力。敢輸微懇﹐仰叩髙閎伏望推博施之心﹐植眾妙之本。仙槎乞得支機石﹐旣遇有羒。天風飄下步虛聲﹐是爲報徳成都大聖慈寺念經院僧法慧爲行者雷印定求度牒疏拈華會上﹐正法眼𨿽是自明。鏟艸殿前﹐護身符少伊不得。故鄕逾八千里路﹐空手要七十萬錢。欲辦大羒﹐莫嫌俗气。從此缽盂兩度濕﹐受賜不資。忽然平地一聲雷﹐酬恩有在雍熙請倫老疏修竹茂林﹐久作蘭亭之客。靑鞋布襪﹐忽尋秦望之盟。此有宿因﹐寧容力避。某人渡河香象﹐跋浪長鯨。初得法於室中﹐耳聾三日。晚抽身於林下﹐壁觀九年。道價𨿽髙﹐世羒未契﹐方公言之共嘆﹐亦勝地之將興。百艸頭祖師﹐本來知見。一毫端寶剎﹐今日神通。但辦肯心﹐必無難事。梁氏子求僧疏名家有千里駒﹐本意折一枝桂。忽厭魯章甫﹐擬著僧伽黎。可謂人英﹐堪承佛種。長者若能成就﹐放翁爲作證明。孫餘慶求披戴疏孤云野鶴﹐山林自屬閒身。布襪靑鞋﹐巾褐本來外物。伏念心久遊於塵外﹐迹尙寄於人間﹐傅翕𨿽然頭戴道冠﹐王恭終要身披鶴氅。直須白水眞人力﹐共了靑溪道士羒。陶山庵行者求化度牒疏昔於如來所發心﹐蓋非一世。今以比丘身得度﹐夫豈小羒。況貞白先生升仙之區﹐實文昌左轄植福之地。徧投信施﹐庶獲圓成。七條九條二十五條﹐倘無魔障。一佛二佛百千億佛﹐當共證明。傅妙和求僧疏四十劫前記作佛﹐已定出家。百尺竿頭坐底人﹐正須進步。玆述慺慺之請﹐敬趨赫赫之門。伏望王公大臣﹐長者居士﹐揮雲煙於紙上﹐運財寶於庫中﹐出現優缽曇花﹐成就僧伽黎相。十方諸佛同聲贊﹐可謂勝羒。一日缽盂兩度開﹐敢忘大施。葉可忻求僧疏七寶布施作福﹐止屬有爲。一人發心歸源﹐方名大事。非賴賢豪之助﹐曷弘淸淨之羒。所冀見聞﹐各懷喜捨。續佛壽命﹐成砠芻不壞之身。爲國焚修﹐效芥石無疆之祝。祝文二十三首鎭江謁諸廟文某以隆興攺元夏五月癸巳﹐自西府掾出佐京口﹐明年春二月己卯至郡。洪惟上恩﹐不可量數。敢不夙夜祗惕﹐圖稱所蒙。區區之心﹐神其監之。祭富池神文某去國八年﹐浮家萬里﹐徒慕古人之大節﹐每遭天下之至窮。登攬江山﹐徘徊祠宇。九原孰起﹐孤涕無從。𨿽薄奠之不丰﹐冀英魂之來舉。福建謁諸廟文某聞聰明正直﹐神之所以爲神也。靖共爾位﹐好是正直﹐吏之所以事神也。一戾於此﹐神且殛之﹐其何福之敢望。某蒙恩出使一道﹐告至之始﹐祗栗於祠下。福州城隍昭利東嶽廟祈雨文閩之風俗﹐祭祀報祈﹐比他郡國最謹。以故祠廟之盛﹐甲於四方。斧斤丹堊﹐靡有遺巧﹐重門傑閣﹐煥然相望。則神之所以福其人者﹐亦宜與他郡國異。而自夏訖秋﹐驕陽爲害﹐水泉淺涸﹐艸木焦捲﹐多稼彌野﹐將茂而槁。夫幽顯之際𨿽遠﹐然豈有享其奉而不卹其害者。惟神聰明﹐宜動心焉。福州謝雨文吏受命天子﹐牧養百姓﹐神受命上帝﹐保衛一方﹐其責則均。然而祠宇貌像﹐孰與府寺之雄。犧牲醪幣﹐孰與廩餼之厚。巫覡屍祝﹐孰與官屬之盛。吏惰政紕﹐無以格丰年之祥。不自責而望神﹐宜拒而弗享矣。區區之禱﹐曾未信宿﹐云興東山之麓﹐雨被千里之內﹐雷發而不怒﹐風行而不疾﹐祁祁砡砡﹐如哺如乳。起視四野﹐莫不沾足﹐愁嘆之聲﹐變爲歡謠。嗚呼。吏之愧於神多矣。酒冽牲肥﹐樂歌送迎﹐匪報也﹐以識吏之愧也。福州準赦禱諸廟文乙未詔書﹐慈寧殿服藥﹐敷大宥於四方﹐分命郡國﹐禱山川神示之在典祀者。惟神受職﹐欽承上意。福州歐冶池龍溪河口五龍祈雨祝文代繚垣癝宇﹐瀦水灌木﹐窈然而幽陰者﹐龍之神也。升天禦云﹐濟世澤物﹐霈然而成功者﹐龍之仁者也。聰明正直﹐有禱必應者﹐又其所以食於民也。歷時不雨﹐粢盛將害﹐則龍亦何心視民之窮﹐如越人之視秦也。變化呼吸﹐轉災爲丰﹐在龍之力﹐其易如指之屈伸也。犧牲醪幣﹐吏之所以報龍者﹐其敢怠而弗親也。福州閩王閩忠懿王祈雨祝文維神之生﹐禦災捍患﹐有功徳於此邦之人。沒而祀之﹐非獨父老子弟不忘神之功徳﹐意者神亦眷眷於此邦﹐沒而不已也。歷時不雨﹐稼穡將害﹐吏𨿽不言﹐神其忍安視弗救耶。𨿽然﹐敢不以告。嚴州謁諸廟文新定爲郡﹐地狹民貧﹐而回祿馮夷﹐數見譴告。市邑蕭然﹐至今未復。某蒙恩來守是邦﹐宜知所報。如或黷貨以厲民﹐淫刑以飾怒﹐事燕遊以廢政﹐納請謁以橈法﹐是宜卽罪於有神﹐死不敢悔。使其能粗踐今玆之言﹐則神亦宜哀矜之﹐調節雨暘﹐驅逐癘疫﹐使與吏民仰戴明神之休﹐牲酒鼓歌﹐以時來報﹐豈不幽顯各得其職哉。謁大成殿文某聞之夫子曰。言不忠信﹐行不篤敬﹐𨿽州裏行乎哉。某家世山陰﹐被命來守﹐不三捨而至﹐殆與古之仕於其國者無以異。然一於忠敬有所不力﹐則吏與民且合其智詐澆浮以欺其守﹐豈不殆哉。視事之始﹐款謁先聖先師﹐非獨以令甲也﹐敢告夙夜祗懼之意。謁社稷神文某蒙上恩﹐來守新定。邦𨿽小﹐有社稷焉﹐其敢不恪﹐以獲戾於神。敬以到郡之三日﹐周視壇土遺。嚴州秋祭祝文秋有祀﹐國之典也。筮日之良﹐爰舉祀事﹐牲酒樂歌﹐靡敢不飭。惟爾有神﹐來格來歆﹐惠我吏民﹐神亦永饗典祀。嚴州祈雨祝文三首一

新定爲郡﹐介於溪山之間﹐雨暘少愆﹐輒能病稼。戊申水溢﹐方禱於神﹐曾未再旬﹐復以旱告。吏政無以格陰陽之和﹐而惟神之瀆﹐羣趨廟庭﹐僕僕亟拜。神固不以吏罪而棄斯民﹐吏獨無愧於神乎。尙力厥事﹐以蓋玆愧﹐神其監臨之。二

甲辰﹐詔旨以閔雨命郡守致禱。惟神受職﹐欽承上命。三

某被命來守﹐幸及終更﹐不敢以去郡有期﹐怠荒厥事。屏逐暴吏﹐慰安疲民﹐稽於幽明﹐倘逭咎責。而嘉谷方秀﹐時雨未渥﹐維神正直﹐宜監於玆。敢列忱辭﹐恭俟嘉澤。嚴州馬目山祈雨祝文二首維神有祠﹐玆山尙矣。唐刺史韓泰﹐以禱雨獲應﹐載新廟貌。今又四百餘年﹐而未列命祀﹐無以慰父老祝史之心。今玆旱勢已極﹐某𨿽愚﹐蒙恩假守﹐得以專達於朝。敢與爾神期以三日﹐甘澤沾足﹐槁苗復興﹐當列奏乞封﹐以侈神之威靈。顧以守郡﹐不獲親行﹐謹遣迪功郎建徳縣主簿汪仲儀卽事祠下﹐而某帥郡僚﹐望拜於軍門﹐傴以俟命。又

考於圖志﹐得神之威靈而致禱焉。旣累日矣﹐誠弗能格﹐𨿽間得小雨﹐地不及濡﹐塵不及斂﹐而赫日復出矣。然父老之言﹐以爲比夕云物﹐多起神之祠傍﹐意者神哀憫斯民﹐終有以活之也。敢復以請。慺慺之誠﹐神尙鑑之。嚴州祈晴祝文雨勢未止﹐溪流暴溢。民廬官寺﹐倉庾獄戶﹐皆有意外之憂。惟神聽相﹐亟俾開霽﹐約束漲水﹐以時返壑。某與吏民﹐其敢忘報。嚴州謝雪祝文四時冬爲元英﹐閭裏毋虞於癘疫。平地尺爲大雪﹐麥禾預卜於丰穰。敢忘薄薦之陳﹐少答明神之賜。尙祈孚佑﹐永保安寧。嚴州久雪祈晴祝文雪𨿽嘉瑞﹐過則爲災。春气未和﹐民屢告病。郡政乖刺﹐惟神之歸。尙祈興哀﹐以卒大賜。牲酒之報﹐其敢弗虔。嚴州廣濟廟祈雨祝文不雨且再旬矣﹐井泉涸竭﹐蔬菽告病﹐閭巷講救焚之備﹐郡庭決爭汲之訟。秋陽益熾﹐疾癘將作。吏𨿽愚﹐猶知恐懼﹐豈神之聰明而忘之乎。出雲興雨﹐以一洗之﹐神之徳於斯民﹐豈有旣哉。嚴州謝雨祝文比承詔旨﹐致禱靈祠﹐果遂感通﹐沛然甘澤。敢涓吉日﹐祗報靈休。嚴州戊申謝蠶麥祝文乃者蠶老而未繭﹐麥秋而未獲﹐天作霪雨﹐將害於成。惟神降康﹐陰沴消弭﹐牲登於俎﹐酒湛於觴。維以薦誠﹐匪敢言報。文集卷二十五勸農文三首夔州勸農文仰惟天子臨遣牧守﹐每以務農勸課之指﹐丁寧訓敕。𨿽遐陬僻邑﹐如在畿甸﹐惟懼一谷之不登﹐一夫之失職也。峽中之郡夔爲大﹐其於奉明詔﹐以倡屬郡。慰齊民者﹐尢不敢不勉。繼自今﹐不縱掊克﹐不長嚚訟﹐不傷爾力﹐不奪爾時。爾父兄子弟﹐其亦恭承天地惠澤﹐毋爲惰遊﹐毋怠東作﹐毋失收斂﹐毋嫚蓋藏﹐勤以殖產﹐儉以足用。有司與民﹐交致其愛﹐使公私之蓄﹐日以富饒﹐無貽朝廷宵旰之憂﹐豈不韙哉。丁未嚴州勸農文蓋聞農爲四民之本﹐食居八政之先﹐丰歉無常﹐當有儲蓄。吾民生逢聖世﹐百谷順成﹐仰事俯育﹐各遂其性。太守幸得以禮遜相與從事於此﹐故延見髙年﹐勞問勸課﹐致誠意以感眾心﹐非特應法令﹐爲文具而已。今玆土膏方動﹐東作維時﹐汝其語子若孫﹐無事末作﹐無好終訟﹐深砵廣耜﹐力耕疾耘﹐安丰年而憂歉歲。太守亦當寬期會﹐簡追胥﹐戒興作﹐節燕遊﹐與吾民共享無事之樂﹐而爲後日之備﹐豈不美哉。戊申嚴州勸農文蓋聞爲政之術﹐務農爲先。使衣食之粗充﹐則刑辟之自省。當職自蒙朝命﹐來剖郡符﹐𨿽誠心未格於丰穰﹐然拙政每存於撫字。觴酒豆肉﹐曷嘗妄蠹於邦財。銖漆寸絲﹐不敢輒營於私利。所冀追胥弗擾﹐墾辟以時﹐春耕夏耘﹐仰事俯育。服勞南畝﹐各終藨蓘之功。無犯有司﹐共樂舒長之日。今者土膏旣動﹐穡事將興﹐敢延見於耆年﹐用布宣於聖澤。淸心省事﹐固守令之當爲。曠土遊民﹐亦父兄之可恥。歸相告戒﹐恪務遵承。上以寬當羑之深憂﹐下以成提封之美俗。雜書十二首書通鑑後二首司馬丞相曰。天地所生。財貨百物。止有此數。不在民則在官。其說辯矣。理則不如是也。自古財貨。不在民又不在官者。何可勝數。或在權臣。或在貴戚近習。或在彊藩大將。或在兼並。或在老釋。方是時也。上則府庫殫乏。下則民力窮悴。自非治世。何代無之。若能盡去數者之獘。守之以悠久。持之以節儉。何止不加賦而上用足哉。𨿽捐賦以予民。吾知無不足之患矣。彼桑弘羊輩。何足以知之。然遂以爲無此理。則亦非也。又

周世宗旣服江南。諭使修守備。通鑑。以爲近於大邦畏其力。小邦懷其徳。是比之文王也。方是時。世宗將有事於燕晉。其謀以爲若南方有變。𨿽不能爲大害。然北伐之師。勢亦不得不還。故先思有以安江南之心。又疲其力於大役。使不得動。比北伐成功。江南折簡可致矣。此世宗本謀也。遽謂之近於文王。豈不過哉。然世宗之謀。則誠奇謀也。蓋先取淮南。去腹心之患。不乘勝取吳。蜀。楚。粵。而舉勝兵以取幽州。使幽州遂平。四方何足定哉。甫得三關。而以疾歸。則天也。其後中國先取蜀。南粵。江南。吳越。太原。最後取幽州。則兵已獘於四方。而幽州之功卒不成。故𨿽得諸國。而中國之勢終弱。然後知世宗之本謀爲善也。書賈充傳後言一也。情則三也。其惟論兵乎。自古惟用兵最多異論。以其有是三者也。禍機亂萌伏於隱微。人知兵之利。不知其害。有識者焉。逆見而力止之。王猛之於秦是也。投機之會。轉眄已移。而常人暗於事機。私憂過計。馮道之於周是也。猛固賢矣。道𨿽暗。猶有憂國之心焉。至於賈充。當晉武時。力沮伐吳之舉。至請斬張華。則何說哉。自漢之季。百數十年間。庸人習見南北分裂。謂爲故常。赤壁之役。以魏武之雄。乘破竹之勢。而大敗塗地。終身不敢南鄕。充之心。蓋竊料吳未可下。因爲先事之言。以徼後日之福。而不料天下之遂一也。要之。戰危事也。以舜爲君。禹出師。不能一舉而定三苗。以唐太宗自將李責力在行。不能遂平區區之髙麗。故爲充之說者。常有利焉。此人臣之陰爲身計者。所以多出於此也。馮道不足言矣。王猛。賈充之論。所謂差毫釐而謬千里者。可不察哉。書郭崇韜傳後後唐莊宗初得天下。欲立愛姬劉氏爲後。而韓夫人正室也。伊夫人位次在劉氏上。莊宗𨿽出夷狄。又承天下大亂。禮樂崩壞之際。然顧典禮人情。亦難其事。未知所出。羣臣

𨿽往往阿諛﹐亡學術﹐然亦無敢當其議者。豆盧革爲相﹐郭崇韜爲樞密使﹐崇韜功髙迹危﹐思爲自安計﹐而革庸懦無所爲﹐惟諂崇韜以自安﹐因相與上章言劉氏當立。於是莊宗遂立劉氏爲後。劉氏旣立﹐黷貨蠹政﹐殘賊忠良﹐天下遂大亂。莊宗以弒崩﹐李氏之子孫殲焉。嗚呼。革不足言矣﹐崇韜佐命大臣﹐忠勞爲一時冠﹐其請立劉氏﹐非有他心也﹐不過謂天子所寵暱而自結焉﹐將賴其助以少安而已。然唐之亡﹐實由劉氏﹐是亡唐者崇韜也。後唐之先﹐皆有勛勞於帝室﹐晉王克用百戰以建王業﹐莊宗因之遂有天下。同光之初﹐海內震動﹐幾可指麾而定矣。而崇韜顧區區之私﹐引劉氏以覆其社稷﹐而滅其後嗣。宗廟之靈﹐其肯赦之乎。崇韜卒以盡忠赤其族﹐革亦無罪誅死﹐豈非天哉昔唐髙宗欲立武昭儀爲後﹐大臣褚遂良等力爭以爲不可者﹐皆得禍。獨李責力勸成之﹐窮極富貴而死﹐自謂得計矣。及武氏得志﹐唐髙祖。太宗之子孫﹐誅戮幾盡﹐而責力𨿽已死﹐亦卒以孫敬業故﹐發墓剖棺﹐夷其宗族。遂良等𨿽得禍﹐不至此也﹐天理之不可逃如此。𨿽然﹐豈獨天理哉﹐彼責力與崇韜﹐皆武夫烈士﹐勇於報徳﹐乃以此心揣婦人﹐以爲自安之奇策。安知婦人之性﹐陰忮忍毒﹐果於背徳﹐方其得志自肆﹐若豺虎然﹐豈復思得立之所自哉。然則二人之禍𨿽微﹐天理固有不可逃者矣。悲夫書安濟法後當安濟坊法行時﹐州縣醫工之良者﹐憚於入坊。越州有庸醫曰林彪﹐其技不售﹐乃冒法代它醫造安濟。今日傅容平當來﹐則林彪也。明日丁資當來﹐又林彪也。又明日僧寧當來﹐亦林彪也。其治疾亦時效﹐遂以起家﹐然里巷卒不肯用。比安濟法罷﹐林彪已爲溫飽家矣。年八十餘乃終。開禧乙丑四月七日﹐務觀書。書空靑集後建中靖國元年﹐景靈西宮成﹐詔丞相曾公銘於碑﹐以詔萬世。碑成﹐天下傳誦﹐爲宋大典﹐且嘆曾公耆老白首﹐而筆力不少衰如此。建炎後﹐仇家盡斥﹐曾公文章﹐始行於世﹐而獨無此文。或謂中更喪亂﹐不復傳矣。淳熙七年﹐某得曾公子寶文公遺文於臨川﹐然後知其寶文公代作。蓋上距建中八十年矣。嗚呼。文章巨麗閎偉至此﹐使得用於世﹐代王言﹐頌成功﹐施之朝廷﹐薦之郊廟﹐孰能先之。而終寶文公之世﹐士大夫莫知也。汪翰林平生故人﹐及銘其墓﹐惟曰。始爲家賢子弟﹐中爲時勝流﹐晚爲能吏。是豈足以言公哉。公家世固以文章名天下﹐又自少時所交﹐皆諸父客﹐天下偉人﹐出入試用﹐亦數十年﹐朋舊滿朝。然世猶不盡知之如此。況山林之士﹐老於布衣﹐所交不出閭巷﹐其埋沒不耀﹐抱材器以死者﹐可勝數哉。可勝嘆哉。九月十九日﹐山陰陸某書。書浮屠事浮屠師宗杲﹐宛陵人。法一﹐汴人。相與爲友。資皆豪傑﹐負气好遊﹐出入市裏自若﹐已乃折節﹐同師蜀僧克勤。相與磨礱灌﹐至忘寢食。遇中原亂﹐同舟下汴﹐杲數視其笠。一怪之﹐伺杲起去﹐亟視笠中﹐果有一金釵﹐取投水中。杲還﹐亡金﹐色頗動﹐一叱之曰。

﹐吾期汝了生死。乃爲一金動耶。吾已投之水矣。杲起。整衣作禮曰。兄眞宗杲師也。交益密。嗚呼。世多詆浮屠者。然今之士有如一之能規其友者乎。藉有之。有如杲之能受者乎。公卿貴人。謀進退於其客。客之賢者不敢對。其不肖者則勸之進。公卿亦以適中其意而喜。謀於子弟亦然。一旦得禍。其客其子弟。則曰。使吾公早退。可不至是。而公卿亦嘆曰。向有一人勸吾退。豈至是哉。然亦晚矣。書渭橋事中大夫賈若思。宣和中知京兆櫟陽縣。夏夜。以事行三十里。至渭橋。夜漏欲盡。忽見二三百人馳道上。衣幘鮮華。最後車騎旌旄。傳呼甚盛。若思遽下馬。避於道傍民家。且使從吏詢之。則曰。使者來按視都城基。漢唐故城。王气已盡。當求生地。此十里內已得之。而水泉不壯。今又捨之矣。語畢。馳去如飛。時方承平。若思大駭。明日還縣。亟使人訪諸府。則初無是事也。若思。河朔人。自櫟陽從蔡靖辟爲燕山安撫司管勾機宜文字。靖康中。自燕遁歸。入尙書省。爲司封郎而卒。陸某曰。河渭之間。奧區沃野。周。秦。漢。唐之遺迹隱轔故在。自唐昭宗東遷。廢不都者三百年矣。山川之气。郁而不發。藝祖。髙宗。皆嘗慨然有意焉。而羣臣莫克奉承。予得此事於若思之孫逸祖。豈關中將復爲帝宅乎。虜暴中原。積六七十年。腥聞於天。王師一出。中原豪傑必將響應。決策入關。定萬世之業。玆其時矣。予老病垂死。懼不獲見。故私識若思事以示同志。安知士無脫挽輅以進說者乎書包明事包明者。不知其鄕裏。少爲兵。事湯岐公。自樞密至左相。明常在府。紹興末。岐公以禦史論罷。故例。一府之人皆罷。遇拜執政。則往事焉。久之。禦史中丞汪公澈拜參知政事。一府皆往。汪公。蓋前日劾岐公者也。於是明獨不肯往。曰。是嘗論擊吾公者。持何面目事之。𨿽妻子饑寒。不之顧。未幾。以病死。方岐公貴時。所薦達士大夫多矣。至其失勢。不反噬以媚權門者幾人。且岐公平日待明。非有異於眾人也。汪公之拜。一府俱往。非獨明也。明而往事汪公。非有負也。泥塗賤隸。又非淸議所及。而其自信毅然不移如此。蓋有古烈士之風矣。書其始末。使讀者有感焉。書神仙近事昔道士侯道華喜讀書。或問其意。答曰。天上無凡俗神仙。後果騰舉而去。呂洞賓。陳摶。賀元。施肩吾皆本書生。近歲有譙定。雍孝聞。尹天民。亦皆以儒士得道。定今百二十餘歲。故在靑城山中。采藥道人有見之者。讀。易。尙不輟也。孝聞或自稱木先生。往來沔鄂間。天民客靑城儲福宮。一日。大罵所與往來道士。卽閉門睡。道士明旦相率謝之。而門不啟。壞壁視之。危坐死矣。方相與驚嘆。俄失所在。此三人者皆顯人。故其事傳閭巷。山澤之士。名迹湮晦。本不爲人知者。又可悉數哉。予從子慧綽爲浮屠﹐爲予言豫章西山香城寺之傍﹐有野人身被綠毛﹐每雨霽﹐多坐石上暴日﹐見人輒避去﹐追之不可及。有識者曰。此馬祖弟子亮座主者。乃知長生久視之道﹐人人可以得之﹐初不必老氏之徒也。因書置座右以自勵云。書屠覺筆建炎。紹興之間﹐有筆工屠希者﹐暴得名。是時大駕在宋﹐都在廣陵﹐又南渡幸會稽錢塘﹐希嘗從駕。自天子公卿朝士﹐四方士大夫﹐皆貴希筆﹐一筒至千錢﹐下此不可得。晁侍讀以道作詩稱譽之。有吳先生師中﹐字茂先﹐得其筆﹐以一與先少師。希之技誠絕人﹐入手卽熟﹐作萬字不少敗﹐莫能及者。後七十餘年﹐予得其孫屠覺筆﹐財價百錢﹐入手亦熟可喜﹐然不二百字﹐敗矣。或謂覺利於易敗而速售。是不然﹐價旣日削矣﹐易敗則人競趨它工。覺固不爲書者計﹐獨不自爲計乎。乃書希事﹐庶覺或見之。書二公事鄭介夫﹐名俠﹐以剛直名天下。晚居福淸﹐自號一拂居士﹐布衣糲食﹐而雜植華木於捨傍﹐觴詠自適。客至﹐必與飲﹐多不過五爵﹐蔬果之外﹐一肉而已。遇貧士過者﹐亦薄贐之﹐止於千錢。飲具皆白錙﹐或遺以銀杯﹐辭不取。好彊客弈棋﹐有辭不能者﹐則畱使旁觀﹐而自以左右手對局。左白右黑﹐精思如眞敵。白勝則左手斟酒﹐右手引滿﹐黑勝反是。如是幾二十年如一日。謝昌國﹐名諤﹐嘗聞道於頤正郭先生。居臨江﹐名其廬曰艮齋。晨興﹐烹豆腐菜羹一釜﹐偶有肉﹐則縷切投其中。客至﹐亦不問何人﹐輒共食。有貧士及醫卜之類﹐飯已﹐輒語之曰。吾無錢予君﹐豈欲詩乎。取幅紙作絕句贈之﹐以爲常。二公﹐皆予所鄕慕也。予貧甚﹐欲學介夫辦五杯千錢﹐亦復未易﹐又不解弈棋﹐或可力貧學昌國耳。書之座右﹐當徐圖之。紹熙之元十二月八日﹐九曲老樵書。文集卷二十六跋三十九眞廟賜馮侍中詩某家舊藏孝嚴殿繪像﹐先正侍中馮公在焉。冠劍偉然﹐與太行黃河气象相埒。每稽首嘆曰。侍中輔相兩朝﹐更天下大變﹐而社稷奠安﹐夷狄龍言服﹐鋤耰萬里﹐無犬吠之警﹐有以也夫。晚待罪新定﹐公之孫頎﹐出示章聖皇帝賜詩﹐又以想見一時盛事﹐恨不生其時﹐俯伏沙堤旁﹐窺望風采云。髙宗聖政艸某被命修光堯皇帝聖政﹐艸創凡例﹐网羅放逸﹐𨿽寢食間﹐未嘗置也。然不敢以稿畱私篋。暇日偶追記得此﹐命兒輩錄之。隆興二年十月一日﹐左通直郎通判鎭江軍府事陸某記。髙宗賜趙延康禦書右知金壇縣趙君師砶錄髙宗賜其大父延康公書﹐及延康移僞楚書﹐共爲一編﹐以示史官陸某。某曰。延康在宣和。靖康間﹐聲望風采﹐震曜一時。及守宛丘﹐百戰禦狂虜﹐卒全其城﹐視唐代張巡。許遠。顏眞卿皆過之。來朝行在﹐髙皇蓋欲以左轄命之﹐議者謂宗室輔政非故事﹐遂止。方公之南徙也﹐謝表有云。臣本支百世﹐侍從三朝。又云。堅壁以保近畿﹐慨前功之俱廢。登壇而陪盛禮﹐懷曩遇以自憐。讀者悲之。某又嘗於公從孫師嚴有翼家﹐見公建炎奏議稿一編﹐皆人所至難言者。不知此稿皆在鑑堂集中否。或可訪於有翼院中﹐以補逸遺。敢並以告。嘉泰癸亥歲三月丙申﹐臣某謹識。髙皇禦書二首臣某少時與胡尙書之子鮧﹐同學於雲門山中﹐見髙皇帝賜尙書禦題扇曰。文物多師古﹐朝廷半老儒。蓋黃體也﹐與此手詔絕相類。後數年﹐蒙收召﹐得面天顏﹐距今四十四年矣。伏讀涕﹐不知所云。嘉泰癸亥五月一日﹐史官臣陸某謹題。

又臣某伏睹髙皇帝禦天下幾三十年﹐進用諫官禦史﹐皆出聖選﹐故往往躐至相輔。其不合者﹐猶爲侍從乃去。如施公才任遺補﹐卽出守小郡﹐蓋無幾人。則其犯顏咈指﹐不撓於權幸﹐可以想見。而上之知人受盡言﹐有仁祖用範仲淹。唐介之風矣。惜乎施公遽逝去﹐不及召用。嗚呼悲夫。開禧乙丑九月一日﹐故史官陸某謹書。今上皇帝賜包道成禦書崇道庵額開禧某年某月甲子﹐皇帝親禦翰墨﹐書崇道庵三字﹐賜妙行先生臣包道成﹐以示故史官臣陸某。將刻之石﹐具載歲月及被賜之由﹐示天下後世。臣某竊聞臣道成實晉陵人﹐少學黃老之說﹐以劬身濟眾爲事﹐寓迹都城三十餘年﹐築堂以居。凡以黃冠褐衣至者﹐靡不館之。往來千人﹐蓋嘗有神仙異人混於眾中﹐道成獨默識之而不言。會稽光孝觀﹐故名乾明﹐天聖間章獻明肅皇后遣中使築之﹐久壞不葺﹐道成談笑復其舊。凡都城橋梁道路﹐皆力治之﹐費至緡錢百餘萬。建東嶽廟吳山上﹐旣成﹐又卽其傍築室以奉眞武﹐左江右湖﹐气象雄麗﹐而道院屹立於廡外﹐鐘磬步虛之聲﹐在雲霄間﹐都人爲之心駭神竦。於是皇帝聞而異之﹐故有扁榜之賜。臣某犬馬之年﹐駸駸九十﹐獲在聖主仁壽域中﹐且嘗獲糸由繹三朝金匱石室之藏﹐今𨿽篤老﹐猶幸未病廢﹐得以紀稀闊盛事﹐豈非幸哉。開禧二年﹐歲在丙寅﹐三月某日﹐太中大夫充寶謨閣待制致仕山陰縣開國子食邑五百戶賜紫金魚袋臣陸某昧死稽首再拜謹書。跋尹耘師書劉隨州集傭書人韓文持束紙支頭而睡﹐偶取視之﹐劉隨州集也。乃以百錢易之﹐手加裝褫。紹興二十五年正月八日﹐陸某記。尹耘師耕﹐鄕裏前輩﹐與九伯父及先君遊。此集蓋其手抄云。紹熙元年七月望﹐某再跋。跋唐禦覽詩右。唐禦覽詩。一卷﹐凡三十人﹐二百八十九首﹐元和學士令狐楚所集也。按盧綸墓碑云。元和中﹐章武皇帝命侍臣采詩﹐第名家得三百一十篇。公之章句奏禦者居十之一。今。禦覽。所載綸詩﹐正三十二篇﹐所謂居十之一者也。據此﹐則。禦覽。爲唐舊書不疑。然碑云三百一十篇﹐而此才二百八十九首﹐蓋散逸多矣。姑校定訛謬﹐以俟完本。禦覽。一名。唐新詩。一名。選集。一名。元和禦覽。云。紹興乙亥十一月八日﹐吳郡陸某記。跋文武兩朝獻替記學者當以經綸天下自期﹐此書不可不見也。但傳本繆誤﹐幾不容讀。以它書尋繹之﹐十

得四五云﹐紹興丙子臘日。務觀題﹐跋杲禪師蒙泉銘右妙喜禪師爲良上人所作。蒙泉銘。一首﹐往予嘗晨過鄭禹功博士。坐有僧焉。予年少气豪。直據上坐﹐時方大雪。寒甚。因從禹功索酒。連引徑醉﹐禹功指僧語予曰。此妙喜也。予亦不辭謝。方說詩論兵。旁若無人。妙喜遂去﹐其後數年。予老於憂患。志气摧落。念昔之狂。痛自悔責。然猶冀一見。作禮懺悔。孰知此老遂棄世而去耶。𨿽然。良公蓋一世明眼衲子。不知予當時是。卽今是。試爲下一轉語﹐隆興攺元十一月五日。笠澤漁隱陸某書﹐跋修心鑑右髙祖太傅公。修心鑑。一篇﹐初。公生七年。家貧未就學。忽自作詩。有神仙語。觀者驚焉﹐晚自號朝隱子。嘗退朝。見異人行空中。足去地三尺許﹐邀與俱歸。則古仙人嵩山棲眞施先生肩吾也﹐因受煉丹辟穀之術。尸解而去﹐然其術祕不傳。今惟此書尙存﹐某旣刻版傳世。並以七歲吟及自贊附卷末。庶幾篤志方外之士讀之。有所發焉。亦公之遺意也﹐隆興二年七月二日。元孫某謹書﹐跋邵公濟詩先子入蜀時。與邵子文遇於長安。同遊興慶池。有詩倡酬。相得歡甚﹐夜讀公濟詩。超然髙逸。恨未嘗得講世舊與文盟也﹐乾道元年五月十八日。笠澤漁隱陸某書﹐跋坐忘論司馬子微師體玄先生潘師正。體玄師升玄先生王遠知。升玄師貞白先生華陽隱居陶弘景﹐故體玄語子微曰。吾得陶隱居正一法。逮汝四世矣。乾道二年天慶節。借玉隆藏室本傳﹐漁隱子手記﹐跋查元章書李份事士大夫謹。以故得書帖多不可數﹐然其書。至不敢與他札偕藏者。元章吏部一人而已﹐份一吏耳。知敬元章如此﹐豈知元章仕於朝。旣不容。去而居幕府。又不容。自引於數千里外赤甲白鹽之間。乃少安﹐嗚呼。亦可嘆也夫。丙戌上元後三日。漁隱書﹐跋髙象先金丹歌二首右玉隆萬壽觀本﹐序言有注解而不傳。亦不知序者爲何人也﹐丙戌二月八日。務觀書﹐

又國初﹐有髙象先﹐淳化中爲三司戶部副使﹐少從戚同文學﹐與宗度。許驤。陳象輿。郭成範。王礪。滕涉齊名﹐不言其所終﹐亦不知其鄕裏﹐恐卽此人。然序言名先﹐字象先﹐又似別一人。神仙隱顯﹐不可必知﹐聊記之耳。辛亥炊熟日書跋天隱子最後易簡漸門二說﹐非天隱子本語﹐他日錄本當去之。丙戌三月中休傳本於玉隆萬壽宮。漁隱。東坡先生以爲天隱子眞司馬子微所著也。傳本後二十五年﹐紹熙庚戌冬至日書跋造化權輿先楚公著。埤雅。多引是書﹐然未之見也。乾道三年孟夏十八日﹐傳自玉隆藏室。甫裏陸某謹題跋老子道徳古文右漢嚴君平著。道徳經指歸。古文。此經自唐開元以來﹐獨傳明皇帝所解﹐故諸家盡廢。今世惟此本及貞觀中太史令傅奕所校者尙傳﹐而學者亦罕見也。予求之逾二十年﹐乃盡得之。玉笈藏道書二千卷﹐以此爲首。漁隱陸某題。乾道二年十月十日跋庵語乾道庚寅十月入蜀﹐舟過公安二聖﹐見祖珠長老﹐得此書。珠自言南平軍人﹐得法於卍庵云跋武威先生語錄丰淸敏公爲中執法﹐論事上前﹐曰。司馬光。呂公著皆忠賢﹐何爲引赦復官。赦當及有罪耳﹐無罪何赦也。徽祖曰。光等變先帝法度﹐非罪乎。淸敏公頓首曰。誠當變﹐無可罪者。方元符。建中間﹐眾正畢集於朝﹐天下喁喁﹐想望太平。淸敏公與陳忠肅公﹐俱極諫官禦史之選﹐而所以言則有婉直之異。吾先大父楚公﹐每以爲二公之論皆不可廢。蓋忠肅似孟子說齊﹐而淸敏似伯夷諫周﹐其歸一也。今觀武威先生之論﹐又甚似淸敏。百世之下﹐志士仁人﹐得此書讀之﹐當有太息流涕者矣。乾道七年立秋日﹐山陰陸某書跋關著作行記著作關公出使峽中﹐風采峻甚﹐仕者人人震栗﹐莫敢仰視。某以孤生起罪籍﹐萬里佐

州﹐淺暗滯拙﹐自期且汰去。而關公獨厚遇之﹐舉酒賦詩﹐談臺閣舊事﹐忘其位之重也。公免歸之明年﹐某以事至臥龍山咸平寺﹐長老惠璉言﹐公往有行記﹐今將刻之石﹐因屬某書其末。某曰。方關公之門可炙手時﹐此書伏不出。今公歸臥靑城山中﹐賓客解散﹐形勢一變﹐而璉方刻其書﹐爲不朽計。嗟乎。足以愧士大夫矣。乾道七年七月七日﹐左奉議郎通判夔州軍州主管學事陸某謹識。跋司馬子微餌松菊法乾道初﹐予見異人於豫章西山﹐得司馬子微。餌松菊法。文字古奧﹐非妄庸所能附托。八年﹐又得別本於蜀靑城山之丈人觀﹐齋戒手校﹐傳之同志。十二月六日﹐笠澤漁翁陸務觀書於玉華樓。跋周茂叔通書濂溪之生也﹐世但以佳士許之耳。旣死﹐蒲左轄作志﹐黃太史作詩﹐其稱述亦不過如此。向使無二程先生﹐後世豈知濂溪爲大儒﹐傳聖人之道者耶。以此知士之埋沒無聞者﹐何可勝計。乾道壬辰十二月十五日﹐成都驛南窗書。跋岑嘉州詩集予自少時﹐絕好岑嘉州詩。往在山中﹐每醉歸﹐倚胡牀睡﹐輒令兒曹誦之﹐至酒醒﹐或睡熟﹐乃已。嘗以爲太白。子美之後﹐一人而已。今年自唐安別駕來攝犍爲﹐旣畫公像齋壁﹐又雜取世所傳公遺詩八十餘篇刻之﹐以傳知詩律者﹐不獨備此邦故事﹐亦平生素意也。乾道癸巳八月三日﹐山陰陸某務觀題。跋二賢像右孟貞曜。歐陽率更二像﹐皆唐人筆墨。北湖者﹐吳則禮子傅也。無悔者﹐劉燾無言也。最後實先君會稽公。茶山先生曾文淸公書。萬里羈旅﹐不自意全﹐撫捲流涕。乾道九年九月旣望﹐刻石置漢嘉月榭上﹐山陰陸某識。跋山谷先生三榮集予集黃帖﹐得贈元師及王周彥三詩﹐甚愛之。有黃淑者﹐家三榮﹐見而笑曰。紹興中再刻本也﹐舊石方黨禁時已磨毀矣。乃出此卷曰。是舊石本。其筆力精勁蓋如此。因錄藏之。淳熙之元二月二日﹐務觀書。

跋硯錄香法﹐硯錄。舊有本而亡之。香法。蓋未之見。師房者。濟南衛昂也。娶婆娑先生崔徳符女。晚官巴峽。死焉。乾道辛卯冬。予得此編於巫山縣。師房手鈔也。已腐敗不可讀。乃錄藏之。後三年。淳熙之元二月三十日。蜀州漱玉南窗務觀書。跋唐修撰手簡某之曾外大父質肅唐公守並州。故給事中呂公實爲幕客。質肅爲人方嚴。少許可。或面折人。臨川王和甫同時在幕中。每言。見唐公退。輒汗滿握。然遇呂公特歡。他客莫敢望也。淳熙元年。某在蜀州。得質肅仲子修撰公與給事手帖讀之。蓋元祐初。修撰使河北給事爲禦史時也。書論黃河市易。辭指激烈。無一語及其私。與世俗責報父客。至有違言者。何其遠哉。修撰字君益。元祐中。建議棄渠陽城。紹聖初。坐貶團練副使。元符。建中之間。起守許昌。方治事。得報召蔡京。撫案憤吒。卽日疽發背卒。某不及拜公。而先夫人爲言公大節如此。敢並記之。以遺給事之孫教授君云。七月二十三日。山陰陸某謹書。跋蔡君謨帖近歲蘇。黃。米芾書盛行。前輩如李西臺。宋宣獻。蔡君謨。蘇才翁兄弟書皆廢。此兩軸。君謨眞行艸隸皆備。石在仙井。可寶也。淳熙元年九月八日。蜀州手裝。跋瘞鶴銘﹐瘞鶴銘。子親至焦山摹之。止有此耳。殘璋斷玦。當以眞爲貴。豈在多耶。淳熙之元九月一日。蜀州重裝。跋西昆酬唱集通直郎張玠。河陽人。呂汲公家外甥。藏書甚富。淳熙二年正月八日夜讀此集。燈架忽僕。壞書。時傳畢方一日。豈歐尹諸人亦有靈耶。記之爲異時一笑。跋歷代陵名三榮守送來。近世士大夫所至。喜刻書版。而略不校讎。錯本書散滿天下。更誤學者不如不刻之愈也。可以一嘆。淳熙乙未立冬。可齋書。

跋溫庭筠詩集先君舊藏此集﹐以。華淸宮。詩冠篇首﹐其中有。早行。詩﹐所謂。雞聲茅店月﹐人迹板橋霜。者﹐久已墜失。得此集於蜀中﹐則不復見。早行。詩矣。感嘆不能自己。淳熙丙申重陽日﹐某識。跋王君儀待制易說王公。易。學﹐𨿽出於葆光張先生﹐然得於心者多矣。建炎間﹐胡騎在錢塘﹐明越俱陷﹐王公端居於嚴﹐曰。。虜決不至此﹐且狼狽而歸﹐自此窮天地不復渡江矣。其妙於易。數蓋如此。淳熙丁酉元日﹐山陰陸某書於錦官閣下。跋崔正言所書書法要訣徳符詩名一代﹐書則未之見也。觀此編中字﹐瘦健有神采﹐亦類其詩。乃知前輩未易以一技名也。戊戌重午﹐務觀書。跋後山居士詩話談叢。詩話。皆可疑。談叢。尙恐少時所作。詩話。決非也。意者後山嘗有。詩話。而亡之﹐妄人竊其名爲此書耳。後山二子﹐丰。登。登過江爲會稽曹官﹐李鄴降虜﹐登亦被驅以北。悲夫。淳熙戊戌十月二十四日﹐可齋。跋佛智與升老書此一編﹐佛智禪師與其法子寒巖升公書也。議論超卓﹐殆非世儒所及。三復嘆仰。淳熙己亥三月九日﹐建安雙淸堂書。跋古柏圖此圖吾家舊藏。予居成都七年﹐屢至漢昭烈惠陵﹐此柏在陵旁廟中﹐忠武侯室之南﹐所謂。先主武侯同宮。者﹐與此略無小異﹐則畫工亦當時名手也。淳熙六年龍集己亥六月一日﹐陸某識。

文集卷二十七跋四十九首跋中和院東坡帖此一卷﹐皆蘇仲虎尙書所藏。鑑定精審﹐無一帖可疑者。刻石在成都大聖慈寺中和勝相院。淳熙六年六月十七日﹐陸務觀題。跋漢隸漢隸。十四卷﹐皆中原及吳蜀眞刻。淳熙己亥﹐集於建安公署﹐友人莆陽方士繇伯謨﹐親視裝褾﹐故無一字差謬者。六月二十一日﹐山陰陸某書。跋晁百谷字敍名者士所願也﹐而或懼太早。何哉。吾測之審矣﹐少而得名﹐我不能不矜﹐人不能不忌。以滿假之心﹐來讒慝之口﹐幾何其不躓也。吾元歸年甫二十﹐筆力扛鼎﹐不患無名﹐患太早耳。𨿽然﹐洪道方力張其名﹐而吾獨欲其退避掩覆﹐元歸未必樂也。異時出入朝廷﹐更歷世故﹐會當思吾言也夫。淳熙庚子二月三日﹐山陰陸某書。跋陵陽先生詩艸右陵陽先生韓子蒼詩艸一卷﹐得之其孫籍。先生詩擅天下﹐然反覆塗乙﹐又歷疏語所從來﹐其嚴如此﹐可以爲後輩法矣。予聞先生詩成﹐旣以予人﹐久或累月﹐遠或千里﹐復追取更定﹐無毫髮恨乃止。則此艸亦未必皆定本也。大歇庵詩。一章﹐徐師川作﹐而先生手錄之﹐亦足見其無昔人爭名之病矣。故附見卷中。淳熙庚子四月二十二日﹐笠澤陸某書。跋荊公詩右荊公手書詩一卷。前六首﹐贈黃慶基。後七首﹐贈鄧鑄。石刻皆在臨川。淳熙七年七月十七日﹐陸某謹題。

跋續集驗方予家自唐丞相宣公在忠州時﹐著。陸氏集驗方。故家世喜方書。予宦遊四方﹐所獲亦以百計﹐擇其尢可傳者﹐號。陸氏續集驗方。刻之江西倉司民爲心齋。淳熙庚子十一月望日﹐吳郡陸某謹書。先左丞使遼語錄右先楚公。使遼錄。一卷﹐三十八伯父手書。伯父自幼被疾﹐以左手書﹐然筆力淸健如此。平生凡鈔書至數十百卷云。淳熙八年四月五日﹐某謹識。跋朝制要覽先君會稽公晚歲喜觀此書﹐間爲子弟講論因革﹐率至夜分。先君捐館捨三十有四年﹐統得此於故廬﹐伏讀悲哽﹐敬識卷末。淳熙八年龍集辛丑十一月二十五日﹐山陰陸某書。跋東坡問疾帖東坡先生憂其親黨之疾﹐委曲詳盡如此﹐則愛君憂國之際可知矣。其曰勿使常醫弄疾﹐天下之至言﹐讀之使人感嘆彌日。淳熙九年五月乙未﹐甫裏陸某書。跋東坡詩艸東坡此詩云。淸吟雜夢寐﹐得句旋已忘。固已奇矣。晚謫惠州﹐復出一聯云。春江有佳句﹐我醉墮渺莽。則又加於少作一等。近世詩人﹐老而益嚴﹐蓋未有如東坡者也。學者或以易心讀之﹐何哉。淳熙九年五月二十六日﹐玉局祠吏陸某書於鏡湖下鷗亭。跋孫府君墓志銘方五代割裂時﹐自一郡以上﹐非其國子弟﹐則大將功臣也。士大夫仕爲令掾者﹐已爲達官。錢氏土境尢蹙﹐而孫公至專城﹐蓋其國顯人也。觀杜公所述﹐亦誠有以得之矣。淳熙壬寅立秋日﹐甫裏陸某。跋蘇魏公百韻詩右首一卷﹐丞相魏公謝事歸第且八十時所作也。蘇端明賀趙淸獻公﹐得謝啟云。念平生之百爲﹐一無可恨。某於魏公亦云。淳熙壬寅立秋日﹐吳郡陸某謹識。

跋家藏造化權輿右﹐造化權輿。六卷。楚公舊藏。有九伯父大觀中題字。淳熙壬寅。得之故第廢紙中用別本讎校。而闕其不可知者。兩本俱通者。亦具疏其下。六月四日。山陰陸某謹記。後十有四年慶元元年八月十二日重校。凡三日而畢。時年七十一。跋三蘇遺文此書蜀郡呂商隱。周輔所編。周輔入朝爲史官。得唐安守以歸。未至家。暴卒。可悲也。淳熙十一年正月十一日。務觀識。跋兼山先生易說二郭立之從程先生遊最久。程先生病革。猶與立之有問答語。著於語錄。而尹彥明獨謂立之自黨論起。卽與程先生絕。死亦不弔祭。蓋愛憎之論也。立之子雍。字子和。屏居峽中。屢聘不起。亦著﹐易說。得其家學。蓋程氏﹐易。學。立之父子實傳之。淳熙甲辰二月三十日。甫裏陸務觀云。後六年。得謝昌國所贈頤正先生辧尹公說。乃知予此言粗合也。頤正。卽雍也。己酉八月二十八日某書。跋鄭虞任昭君曲自張文潛下世。樂府幾絕。吾友鄭虞任作﹐昭君曲。如。羊車春艸空芊芊。及。重瞳光射搔頭偏。之類。文潛殆不死也。但願夕烽長不驚甘泉。妾身勝在君王前。能道昭君意中事者。淳熙甲辰三月二十三日。甫裏陸某書。跋傅正議至樂庵記伏波將軍困於壺頭。曳病足土室中。以望夷賊。左右哀之。莫不爲流涕。定遠侯在西域三十年。年老思土。上書自言願生入玉門關。詞指甚哀。彼封侯富貴矣。然戚戚無聊乃如此。其他盈滿臬危兀危。畏禍憂誅。願爲布衣不可得者。又何可勝嘆。然則富貴果不如貧賤之樂耶。曰。此自富貴者言之耳。貧賤之士。仕則無路。處則無食。自非有道君子。其憂又有甚者矣。正議傅公在學校二十年。聲震京師。同捨生去爲公卿者袂相屬。而公始僅得一弟。旣仕矣。適時艱難。妄男子往往起閭巷。取美官。公又棄不用。則亦何自樂哉。及讀所作﹐至樂庵記。自道其胸中恢疏磊落。所以樂而忘憂者。文辭辯麗動人。有列禦寇。莊周之遺風。然後知公蓋有道者。或曰。使天以富貴易公之樂。公其許之乎。予曰。公所以處貧賤者。則其所以處富貴也。顏回之簞瓢。周公之衮繡。一也。觀斯文者盍以是求之。淳

熙十一年七月十六日﹐山陰陸某謹書。跋中興間气集二髙適字仲武﹐此乃名仲武﹐非適也。評品多妄﹐蓋淺丈夫耳﹐其書乃傳至今。天下事出於幸不幸固多如此﹐可以一嘆。淳熙甲辰八月二十九日﹐放翁書。髙適字仲武﹐此集所謂髙仲武﹐乃別一人名仲武﹐非適也。議論凡鄙﹐與近世。宋百家詩。中小序可相甲乙。唐人深於詩者多﹐而此等議論乃傳至今﹐事固有幸不幸也。然所載多佳句﹐亦不可以所托非其人而廢之。跋齊驅集此集刻版於宣和三年。方是時﹐黨禁猶未解﹐文士蓋僅有見者﹐故本多誤。然好事者冒法刻之﹐亦奇矣。淳熙甲辰重午日﹐陸務觀書。跋柳柳州集此一卷集外文﹐其中多後人妄取他人之文冒柳州之名者﹐聊且裒類於此。子京。右三十一字﹐宋景文公手書﹐藏其從孫晸家。然所謂集外文者﹐今往往分入卷中矣。淳熙乙巳五月十七日﹐務觀校畢。跋說苑李徳芻云。館中。說苑。二十卷﹐而闕。反質。一卷。曾鞏乃分。修文。爲上下﹐以足二十卷。後髙麗進一卷﹐遂足。淳熙乙巳十月六日﹐務觀書。跋章氏辧誣錄徽宗皇帝盛徳大度﹐自秦漢以來﹐人主莫能及者﹐尢在友愛蔡王﹐寬貸章惇。而史臣不能發明﹐可爲太息。淳熙丙午十月望﹐陸某謹題。跋釣臺江公奏議某干道庚寅夏﹐得此書於臨安。後十有七年﹐蒙恩守桐廬﹐訪其家﹐復得三表及贈告墓志﹐因並刻之﹐以致平生尊仰之意。淳熙十三年十一月十有六日﹐笠澤陸某書。先太傅遺像先太傅皇祐中﹐以吏部郎中直昭文館﹐自會稽移守新定﹐期年﹐請老﹐得分司西京以

歸﹐迨今百四十年。而某自奉祠玉局。起爲是邦。實繼遺躅﹐於是知建徳縣事蘇君林以父老之請。築祠宇於兜率佛寺﹐淳熙十四年春正月丙辰。備車旗儀物。大合樂。奉遺像於祠。且以公自贊道帽羽服像。刻之堅瑉。慰邦人無窮之思﹐朝隱子。蓋公自號云﹐元孫朝請大夫權知嚴州軍州事陸某謹書﹐跋髙康王墓志王岐公文章閎麗。有西漢風。而宋常山公書法森嚴。實傳鐘張古學﹐方裕陵致孝寶慈。極天下養。故並命兩公彰顯髙氏先王功烈。以詔萬世。可以爲寵光矣﹐中更亂離。而墨本寶藏如新。殆有神物護持云﹐淳熙十四年二月三日。笠澤陸某謹識﹐跋半山集右。半山集。二卷。皆荊公晚歸金陵後所作詩也﹐丹陽陳輔之嘗編纂刻本於金陵學捨。今亡矣﹐淳熙戊申上巳日。笠澤陸某書﹐跋李深之論事集唐丞相司空李公深之。論事集。有兩本﹐其一本七卷。無序。其一本一卷。史官蔣偕作序﹐然以序考之。則偕所序蓋七卷者也﹐淳熙戊申四月十九日。笠澤陸某識﹐跋李莊簡公家書李丈參政罷政歸鄕裏時。某年二十矣﹐時時來訪先君。劇談終日。每言秦氏。必曰咸陽。憤切慨慷。形於色辭﹐一日平旦來。共飯。謂先君曰。聞趙相過嶺。悲憂出涕﹐僕不然。謫命下。靑鞋布襪行矣。豈能作兒女態耶。方言此時。目如炬。聲如鐘。其英偉剛毅之气。使人興起﹐後四十年。偶讀公家書。𨿽徙海表。气不少衰﹐丁寧訓戒之語。皆足垂範百世。猶想見其道靑鞋布襪時也﹐淳熙戊申二月己未。笠澤陸某題﹐跋之罘先生稿肩吾。文忠公四世孫。博學。工文章。與予蓋莫逆也﹐晚來行在。諸公貴人頗知之。欲引置要津。有毀之者﹐肩吾旣不偶。乃調桂陽令去﹐客姑蘇。未系舟。暴疾。一夕死﹐哀哉。嘉父。犍爲人。肩吾沒後數年。始以進士起家﹐淳熙戊申秋社日。放翁書﹐跋吳夢予詩編山澤之气爲云。降而爲雨。勾者伸。秀者實。此云之見於用者也﹐子嘗見旱歲之云乎。嵯峨突兀。起爲奇峯。足以悅人之目。而不見於用。此云之不幸也﹐君子之學。蓋將堯舜

其君民﹐若乃放逐憔悴。娛悲舒憂。爲風爲騷。亦文之不幸也﹐吾友吳夢予。橐其歌詩數百篇於天下名卿賢大夫之主斯文盟者。翕然嘆譽之﹐末以示余。余愀然曰。子之文。其工可悲。其不幸可弔。年益老。身益窮。後世將曰是窮人之工於歌詩者﹐計吾吳君之情。亦豈樂受此名哉。余請廣其志曰。窮當益堅。老當益壯。丈夫蓋棺事始定﹐君子之學。堯舜其君民。余之所望於朋友也﹐娛悲舒憂。爲風爲騷而已。豈余之所望於朋友哉。淳熙十五年十一月二十六日。甫裏陸某書﹐跋松陵集三淳熙十六年四月二十六日。車駕幸景靈宮﹐予以禮部郎兼膳部檢察。賜公卿食。訖事作假﹐會陵陽韓籍寄此集來。云東都舊本也﹐欣然讀之。時寓磚街巷街南小宅之南樓﹐山陰陸某務觀手識﹐此集。蔡景繁舊物。復嘗歸韓子蒼﹐子蒼之孫籍以遺予。蓋百年前本也﹐景繁元丰中嘗爲開封推官。此所題開封南司者是也﹐景繁二子。居厚。居易﹐此題居厚者。其長也﹐景繁。臨川人。而韓子蒼居臨川。故得此書﹐務觀手記﹐跋王仲言乞米詩仲言貸米。本自欲就魯肅輩人。而艮齋又戒以勿取陶胡奴米﹐仲言治己可謂嚴。而艮齋告之亦可謂忠矣﹐數年來。仲言以貧甚。客長安中﹐豪子資給殊厚。今春。忽捨去。主人叩首乞少畱。不可﹐豈獨能踐初言。亦不負艮齋期待矣﹐淳熙己酉四月二十七日。陸某務觀書﹐跋金奩集飛卿。南鄕子。八闋。語意工妙。殆可追配劉夢得。竹枝。信一時傑作也﹐淳熙己酉立秋。觀於國史院直廬﹐是日風雨。桐葉滿庭﹐放翁書﹐跋韓非子右。韓非子。一卷。紹興丁卯。先君年六十時。傳吳棫才老本﹐後四十有二年。淳熙己酉。某重裝而藏之。時年六十有五﹐十月九日。史院東閣手識﹐跋卻掃編此書之作。惇立猶少年。故大抵無紹興以後事﹐淳熙己酉十一月十四日。書於儀曹直廬﹐

跋彩選紹興甲戌七月三日﹐子宅過此﹐彩選畢景。丙子二月五日﹐同季思訪務觀雲門山艸堂﹐復爲此戲。子宅記。紹興十九年正月十有七日﹐友人王仲言父自京江來﹐以是書爲贈。酴醾庵記。官制﹐左右丞不爲平章事﹐自侍郎拜者﹐皆躐遷尙書。此書蓋失之。子宅。季思下世﹐忽已數年。予今年六十有七﹐覽此太息。然予方從事金丹。丹成﹐長生不死直餘事耳。後五百年﹐過雲門艸堂故址﹐思昔作彩戲﹐豈非夢耶。紹熙元年上元日﹐放翁書﹐去子宅題字時三十年矣。跋陜西印章二紹熙庚戌正月十九日﹐夜閱故書﹐得此。追思在山南時﹐已二十年。同幕惟周元吉。閻才元。章徳茂。張季長及餘五人﹐尙無恙爾。拊捲累欷。放翁題。又十有五年﹐當嘉泰之四年﹐歲在甲子﹐因暴書再觀。則元吉。才元。徳茂又皆物故數年矣。季長在蜀﹐累歲不得書﹐存亡有不可知者。而予年已八十﹐感嘆不能已。八月十六日﹐務觀書。跋詩稿此予丙戌以前詩二十之一也。及在嚴州再編﹐又去十之九。然此殘稿﹐終亦惜之﹐乃以付子聿。紹熙攺元立夏日書。跋祕閣續帖張長史率意帖此一帖﹐在故簽書樞密王倫家。倫出使時﹐得之故都﹐予少日嘗見之。紹熙攺元五月甲子﹐甫裏陸某識﹐時年六十有六﹐距初見時四十有五年矣。跋王深甫先生書簡二深甫先生以治平二年七月二十八日卒﹐而此卷末答其弟容季書﹐是年六月一日﹐相距無兩月矣。悲夫。紹熙元年六月望﹐陸某書。此書﹐朝夕觀之﹐使人若居嚴師畏友之間﹐不敢萌一毫不善意。跋郭徳誼墓志銘二仲晦先生識郭公墓﹐或恨其太簡。然吾夫子銘季札曰。嗚呼。有吳延陵季子之墓。才十字耳﹐至今傳以爲寶。彼賣菜求益之論﹐可付一嘆。紹熙二年正月二十三日﹐陸某謹書。

又顏魯公﹐麻姑壇記。東坡先生﹐經藏記。皆有大字小字兩本。蓋用羊叔子峴山故事。千載之後。陵谷變遷。尙冀其一存爾。徳誼之名。固自不朽。然吾元晦爲斯人計亦至矣。豈希呂兄弟孝愛篤至。有以發之耶。紹熙二年正月壬申。笠澤陸某識。跋郭徳誼書予童子時。嘗避兵東陽山中。距今六十年。予長徳誼三歲。計其年可以相從而不及也。觀此遺墨。爲之太息。紹熙二年正月二十三日。笠澤老漁陸某謹書。文集卷二十八跋四十一首跋後山居士長短句唐末﹐詩益卑﹐而樂府詞髙古工妙﹐庶幾漢魏。陳無己詩妙天下﹐以其餘作辭﹐宜其工矣。顧乃不然﹐殆未易曉也。紹熙二年正月二十四日雪中試朱元亨筆﹐因書。跋蘇氏易傳此本﹐先君宣和中入蜀時所得也。方禁蘇氏學﹐故謂之毗陵先生云。紹熙辛亥七月二十日﹐陸某識。跋資暇集吾家舊有此本﹐先左丞所藏﹐書字簡朴﹐疑其來久矣。首曰。隴西李匡文濟翁編。匡。字猶成文也。久已淪墜。忽尢延之寄刻本來﹐爲之愴然。紹熙二年十一月二十九日﹐陸某識。跋法帖二首此本嘗見之﹐淸勁可受﹐及移之石﹐乃爾失眞﹐拙工誤人如此。乾符元年十一月乃攺元﹐此云三月﹐何耶。蔡君謨用虫葛字穎字俱非是﹐又何耶。紹熙三載正月二十二日﹐三山下漚亭書。又

魯公書殊不類。紙乃煙燻﹐周副之語尢俚俗。羅紹威用羅氏世寶印﹐犯唐諱﹐益可疑。跋語詩句亦鄙甚也。君謨豈至是哉。惟錢希白字奇古可喜﹐然非題顏帖﹐乃剪它軸附捲後耳。跋蘭亭樂毅論並趙岐王帖某恭聞太宗皇帝﹐天縱聖學﹐跨軼百王﹐萬幾之餘﹐尢畱神翰墨。文昭武穆﹐世受筆法﹐有若岐簡獻王得稿書之妙。蓋其爲學﹐上稽三代兩漢﹐以象其髙古﹐下專以晉右將軍王羲之爲法﹐以極其變化。所藏魯公作文王尊彜﹐伯禽祀文王之器﹐紹聖間詔取藏祕閣﹐宣和博古圖。亦列於他周器上。又政和中﹐關中發地得竹簡﹐皆東漢討羌書檄﹐字作章艸﹐好事者爭取﹐而王獨多獲之。則王之窮深造微﹐豈寒寠書生所及哉。至。蘭亭修禊序。樂毅論。又王所愛玩﹐天下名本。王之於書﹐名尊一代﹐固無足異。今周器漢札﹐𨿽不可復見﹐而。修禊序。樂毅論。如魯靈光巋然獨存﹐意有神物護持﹐非適然也。王遺墨藏家廟者﹐今𨿽僅存﹐某嘗獲觀﹐皆奇麗超絕﹐動心駭目。往時﹐米芾於書少許可﹐獨推王以爲能學古人。語在芾所著書畫史。王之孫不流﹐以從官長東諸侯﹐懼書家不能盡見是奇迹﹐乃諏良工﹐並刻樂石﹐置會稽郡齋﹐而屬某書其後。惟王歷事累朝﹐典司宗盟﹐嘉言善行﹐不可勝載﹐文章尢長於詩﹐有唐人余風﹐此特論其書而已。紹熙四年正月辛卯﹐中奉大夫提舉建寧府武夷山衝佑觀山陰縣開國男食邑三百戶陸某謹書。跋蔡肩吾所作蘧府君墓志銘蔡迨肩吾﹐與予同官犍爲郡﹐文辭字畫皆過人﹐自蜀入吳﹐持予書見友人許昌韓無咎。無咎時爲吏部侍郎﹐薦之甚力。且有除命矣﹐蜀士有排之者。肩吾遂從銓部得桂陽令﹐行至吳門﹐暴死舟中。每念之﹐未嘗不流涕也。不識肩吾者﹐讀此文﹐亦足知其不凡矣。蘧昌老字眞叟﹐亦佳士﹐蓋與肩吾爲方外友云。紹熙癸丑立夏日﹐笠澤陸務觀書。跋原隸故吏部郎宇文卷臣所著。捲臣爲郎數月﹐坐口語﹐亟去。晚守臨邛。廣漢﹐有能名﹐然亦以謗絀﹐遂卒於家﹐可哀也。紹熙癸丑四月二十一日﹐老學庵書。跋京本家語本朝藏書之家﹐獨稱李邯鄲公。宋常山公﹐所蓄皆不減三萬卷。而宋書校讎尢爲精詳﹐不幸兩遭回祿之禍﹐而方策掃地矣。李氏書﹐屬靖康之變﹐金人犯闕﹐散亡皆盡。收書之富﹐獨稱江浙。繼而胡騎南騖﹐州縣悉遭焚劫﹐異時藏書之家﹐百不存一。縱有在者﹐又皆零落不全。予舊收此書﹐得自京師﹐中遭兵火之餘﹐一日於故篋中偶尋得之﹐而虫齕鼠傷﹐殆無全幅。綴緝累日﹐僅能成帙。乃命工裁去四周所損者﹐別以紙裝背之﹐遂成全書。嗚呼。予老懶目昏﹐𨿽不復讀﹐然嗜書之心﹐固未衰也。後世子孫知此書得存之如此﹐則其餘諸書幸而存者﹐爲予寶惜之。紹興戊午十月七日﹐雙淸堂書。後五十有七年﹐復脫壞不可挾。子聿亟裝緝之﹐持以相示。方先少保書此時﹐某年十四﹐今七十矣﹐不覺老淚之濡睫也。紹熙甲寅閏月四日﹐第三男中大夫某謹識。跋李䢐徠集中野去魯歸周三詩﹐可以追砽退之。琴操。而世不甚傳。使予得見李公﹐當百拜師之﹐不特願爲執鞭而已。紹熙甲寅六月二日書。跋劉文老使君義居遺戒祥符中﹐天子封禪﹐講墜典﹐以文太平。詔求孝義之門﹐於是天下以名聞者數十家﹐遠不過十世。獨吾鄕裘承詢﹐自齊梁以來﹐十九世如一日﹐郡國莫先焉。吾亡友劉文老歿﹐當上一子世其祿﹐而長子復辭﹐以予其季﹐蓋文老所未嘗命者。於未嘗命者如此﹐況其所命者乎。將見世世守遺訓不墜﹐十九世豈足道哉。紹熙甲寅中秋日﹐陸某識。跋無逸講義按實錄﹐元祐五年二月壬寅﹐邇英閣講畢。無逸。篇﹐詔詳錄所講以進﹐今後具講義﹐次日別進。壬寅﹐是月七日也。與此卷首所云面奏乞候講畢錄進﹐乃不同﹐恐當以此爲正。紹熙五年八月十日﹐陸某謹識。跋東坡帖此碑﹐蓋所謂橫石小字者耶。頃又嘗見豎石本﹐字亦不絕大﹐數簡行筆﹐尢奇妙可貴。與成都西樓十卷中所書郭熙山水詩﹐頗相甲乙也。紹熙甲寅十月二十三日﹐務觀題。跋東坡祭陳令舉文東坡前後集祭文凡四十首﹐惟祭賢良陳公辭指最哀﹐讀之﹐使人感嘆流涕。其言天人予奪之際﹐𨿽若出憤激﹐然士抱奇材絕識﹐沈壓擯廢﹐不得少出一二﹐則其肝心凝爲金石﹐精气去爲神明﹐亦烏足怪。彼憒憒者固不知也。紹熙甲寅十二月二十九日﹐笠澤陸某謹書。跋劉凝之陳令舉騎牛圖公卿貴人﹐方黃金絡馬﹐傳呼火城中時﹐欲如二公騎牛山谷﹐蕭散遺物﹐固不可得。若予者﹐仕旣齟齬﹐及斥歸﹐欲買一黃犢代步﹐其費二萬有畸﹐作欄蓄童﹐又在此外﹐遂一笑而止﹐徒有此生猶著幾兩屐之嘆。乃知二公風流﹐亦未易追也。紹熙甲寅十二月二十九日﹐陸某識。跋東坡七夕詞後昔人作七夕詩﹐率不免有珠櫳綺疏惜別之意。惟東坡此篇﹐居然是星漢上語﹐歌之曲終﹐覺天風海雨逼人。學詩者當以是求之。慶元元年元日﹐笠澤陸某書。跋張監丞雲莊詩集虜覆神州七十年﹐東南士大夫視長淮以北﹐猶傖荒也。以使事往者﹐不復黍離麥秀之悲﹐殆無以慰答父老心。今讀張公爲奉使官屬時所賦歌詩數十篇﹐忠義之气郁然﹐爲之悲慨彌日。慶元攺元九月二十七日﹐陸某書。跋淵明集吾年十三四時﹐侍先少傅居城南小隱﹐偶見藤牀上有淵明詩﹐因取讀之﹐欣然會心。日且暮﹐家人呼食﹐讀詩方樂﹐至夜﹐卒不就食。今思之﹐如數日前事也。慶元二年﹐歲在乙卯﹐九月二十九日﹐山陰陸某務觀書於三山龜堂﹐時年七十有一。跋陸史君廟簽昔者龐徳公﹐未曾入州府。襄陽耆舊間﹐處士節獨苦。豈無濟時策﹐終竟畏罹罟。林茂鳥有歸﹐水深魚知聚。舉家隱鹿門﹐劉表焉得取。射洪陸史君廟﹐以杜詩爲簽﹐極靈。余自蜀被召東歸﹐將行﹐求得此簽。後十四年﹐乃決意不復仕宦﹐愧吾宗人多矣。紹熙辛亥十二月十日﹐山陰陸務觀書。跋巴東集予自乾道庚寅入蜀﹐至淳熙戊戌東歸。九年間﹐兩過巴東﹐登秋風。白雲二亭﹐觀萊公手植檜﹐未嘗不悵然流涕﹐恨古人之不可作也。又十有七年﹐慶元丙辰六月二十四日﹐山陰陸某書﹐時年七十二。跋呂侍講歲時雜記承平無事之日﹐故都節物及中州風俗﹐人人知之﹐若不必記。自喪亂來七十年﹐遺老凋落無在者﹐然後知此書之不可闕。呂公論著﹐實崇寧。大觀間﹐豈前輩達識﹐固已知有後日耶。然年運而往﹐士大夫安於江左﹐求新亭對泣者﹐正未易得。撫捲累欷。慶元三年二月乙卯﹐笠澤陸某書。跋許用晦丁卯集許用晦居於丹陽之丁卯橋﹐故其詩名。丁卯集。在大中以後﹐亦可爲傑作。自是而後﹐唐之詩益衰矣。悲夫。慶元丁巳六月四日﹐放翁識。跋李涪刊誤王行瑜作亂﹐宗正卿李涪盛陳其忠必悔過。及行瑜傳首京師﹐涪亦放死嶺南﹐疑卽此人也。丁巳七月十六日識。跋歸去來白蓮社圖予在蜀得此二卷﹐蓋名筆﹐規模龍眠﹐而有自得處。季子子聿手自裝褫藏之。慶元丁巳中秋前三日﹐放翁識。跋釋氏通紀予少時避兵東陽山中﹐有沈師者﹐丞相恭惠公之裔。近有僧來往天衣山﹐自言歐陽文忠公家。今又得修公所著。釋氏通紀。觀之﹐則建炎樞臣盧公諸孫也。近世不以世類求人﹐名門大家﹐散而爲方外道人者多矣。如修公旣棄衣冠﹐猶能博學彊記﹐寓史氏法於是書﹐亦賢矣夫。慶元丁巳重九日﹐放翁陸某務觀識。跋毛仲益所藏蘭亭龍乘雲气而上天﹐鳳凰翔於千仞。吾見舊定本。蘭亭。其猶龍鳳耶。慶元丁巳十一月二十日﹐笠澤陸某務觀書。跋魏先生艸堂集按國史﹐野﹐陜人。沈存中。筆談。以爲蜀人﹐居陜州﹐不知何所據也。予在蜀十年﹐亦不聞野爲蜀人。筆談。蓋誤也。慶元戊午﹐得之書肆。十月十九日﹐龜堂病叟手識﹐時年七十有四矣。跋王輔嗣老子晁以道謂王輔嗣。老子。題曰。道徳經。不析乎道徳而上下之﹐猶近於古。此本乃已析矣﹐安知其他無妄加竄定者乎。慶元戊午十月晦書。跋前漢通用古字韻編古人讀書多﹐故作文時偶用一二古字﹐初不以爲工﹐亦自不知孰爲古。孰爲今也。近時乃或鈔綴。史。漢。中字入文辭中﹐自謂工妙﹐不知有笑之者。偶見此書﹐爲之太息﹐書以爲後生戒。己未三月二十四日﹐龜堂識跋胡少汲小集少汲之兄﹐名僧孺﹐字唐臣﹐在元祐。紹聖間﹐亦知名士也。少汲十詩中一篇所謂阿兄驚世才。者是也。周秀實﹐名蔚﹐予亡姑之子﹐及與元祐前輩遊﹐紹興十六七年﹐猶亡恙﹐有文集數十卷﹐王性之作序。少汲倡酬最多﹐班班見於此集。秀實有子名曇文者﹐乃翁每稱其穎異。自先少師捐館﹐兩家相去地遠﹐不復相聞﹐每爲之惻愴於懷也。因讀少汲小集﹐並書之。慶元己未七月一日﹐老學庵書跋曉師顯應錄法華。之爲書﹐天不足以諭其大﹐海不足以諭其深。利根之士﹐一經目﹐一歷耳﹐自不能捨﹐𨿽舉天下沮之﹐彼且不動﹐尙何勸相之有哉。然人之根性利鈍﹐蓋有如天淵者。善知識諄諄告語﹐誘之以福報﹐懼之以禍罰﹐亦有不得已者。譬之世法﹐道徳風化﹐固足坐致唐虞三代之治矣﹐而賞以進善﹐罰以懲惡﹐亦烏可廢哉。觀曉師。顯應錄。者﹐當作是觀。慶元己未立秋日﹐山陰陸某書跋範巨山家訓人莫不愛其子孫﹐愛而不知教之﹐猶弗愛也。人莫不思其父祖﹐思而不知奉其教﹐猶弗思也。使爲人父祖者﹐皆如範氏之先﹐爲人子孫者﹐皆如吾友巨山﹐世其有不興者乎。吾所謂興者﹐天地鬼神與之﹐鄕人慕之﹐學者尊之﹐是爲興。不然﹐𨿽門列戟﹐牀堆笏﹐徳弗稱焉﹐何興之有。巨山之子﹐旣以文章擢髙科﹐公卿將相之儲也。故予思廣其意﹐而書其家訓後如此﹐巨山父子不以予爲老悖﹐則將有感也夫。巨山名中立﹐其子名薰。慶元己未八月晦﹐山陰陸某謹書跋張安國家問東坡先生書徧天下﹐而黃門公所藏至寡﹐蓋常以爲易得﹐𨿽爲人持去﹐不甚惜也。紫微張舍人書帖﹐爲時所貴重﹐錦囊玉軸﹐無家無之。今大宗伯兄弟﹐自爲知己﹐家書往來﹐蓋以百計矣﹐相稱相勉期以遠者﹐亦何可勝計﹐而今所存才五紙耳。方紫微無恙時﹐豈亦以爲易得﹐故多散逸耶。某昔者及爲紫微客﹐今老病臥家﹐而大宗伯猶以世舊寄此卷﹐命寓姓名於後。某自浮玉別紫微﹐三十六年之間﹐摧頹抵此。紫微若尙在而見之﹐且不能識﹐

則大宗伯尙何取哉﹐援筆至此。慨然不知衰涕之集也。慶元五年十一月戊申。笠澤陸某書跋坐忘論此一篇。劉虛谷刻石在廬山。以予觀之。司馬子微所著八篇。今昔賢達之所共傳。後學豈容置疑於其間。此一篇𨿽曰簡略。詳其義味。安得與八篇爲比。兼旣謂出於子微。乃復指八篇爲道士趙堅所著。則堅乃子微以前人。所著書淵奧如此。道書仙傳。豈無姓名。此尢可驗其妄。予故書其後。以祛觀者之惑。己未十一月二十一日。放翁書跋唐盧肇集子發嘗謫春州。而集中誤作靑州。蓋字之誤也。題淸遠峽觀音院。詩。作靑州遠峽。則又因州名而妄竄定也。前輩謂印本之害。一誤之後。遂無別本可證。眞知言哉。病馬。詩云。。塵土臥多毛已暗。風霜受盡眼猶明。足爲當時佳句。此本乃以。已。爲。色。猶。爲。光。壞盡一篇語意。未必非妄校者之罪也。可勝嘆哉。慶元庚申二月三日。放翁燈下書跋居家雜儀王性之言。熙寧初。有朝士集於相藍之燒朱院。俄有一人末至。問之。則王元澤也。時荊公方有召命。眾人問舍人不堅辭否。元澤言。大人亦不敢不來。然未有一居處。眾言居處固不難得。元澤曰。不然。大人之意。乃欲與司馬十二丈卜鄰。以其修身齊家。事事可爲子弟法也。某聞此語六十年矣。偶讀。居家雜儀。遂識之。慶元庚申五月四日書跋皇甫先生文集右一詩。在浯溪。中興頌。傍石間。持正集中無詩。詩見於世者。此一篇耳。然自是傑作。近時有。容齋隨筆。亦載此詩。乃云風格殊無可采。人之所見。恐不應如此。或是傳寫誤爾。慶元六年五月十七日。龜堂書跋南堂語予入蜀時。南堂入滅已久。獨有一二弟子在。然皆破齋犯律。諸禪皆詆訾之。予亦以眾毀意薄其爲人。及其死也。乃卓然穎脫。人亦不得而議。是誠未易測也。庚申五月壬戌書於龜堂跋注心賦世之未通佛說者。觀此。亦得其梗槪矣。慶元庚申七月庚申。龜堂老人書。跋朱新仲舍人自作墓志秦丞相擅國十九年﹐而朱公竄嶠南者十有四年﹐僅免僵僕於炎瘴中耳。以此﹐胸中浩然無愧﹐將終﹐自識其墓﹐辭气山立。向使公諂附以苟富貴﹐至暮年世事一變﹐方憂愧內積﹐惟恐聞人道其平日事﹐其能慨然奮筆自敍如此乎。慶元六年秋社日﹐笠澤陸某謹書。跋黃魯直書老子曰。豫兮若冬涉川﹐猶兮若畏四鄰。山谷此卷﹐蓋有得於此。慶元庚申重九日﹐笠澤陸某書。文集卷二十九跋四十一首跋蘭亭序觀﹐蘭亭。當如禪宗勘辧。入門便了。若待渠開口。堪作什麼。識者一開卷已見精粗或者推求點畫。參以耳鑑。瞞俗人則可。但恐王內史不肯爾。余平生見佳本亦多。然如武子所藏。不過三四。眞可寶也。慶元庚申重九日。笠澤陸某書。跋李少卿帖宣城李氏。自推官至今八九世。詩人不絕。蓋時有如少卿者振起之也。慶元庚申九月二十日。笠澤陸某書。跋樂毅論﹐樂毅論。橫縱馳騁。不似小字。瘞鶴銘。法度森嚴。不似大字。此後世作者所以不可仰望也。庚申重九。陸某書。跋李朝議帖胡唐臣僧孺。少汲直孺兄弟。爲江西名士。其朋友亦皆知名。朝議公。蓋其一也。慶元庚申重九日。陸某書。跋東方朔畫贊元丰間。有徳州士人攜畫贊示東坡。自言二百年前本。家藏數世矣。東坡爲題之曰。畫贊世多本。惟徳州者第一。君所藏又爲徳州第一。或曉之曰。此言君是徳州人耳。其人𨿽不伏。亦大笑止。因觀武子所藏。聊識卷末。慶元六年九月甲子。陸某務觀書。

跋李虞部與範忠宣公啟某家藏先大父遺書﹐其櫝背多當時士大夫箋啟﹐刺字不過曰尙書左丞﹐或曰左丞中大而已﹐數十百人無一人異者﹐此建中靖國之元也。上距元祐又十餘年﹐風俗淳厚可知。況丞相忠宣公與虞部李公之相與親厚者乎。宜其不爲諂也。諸公或以今日耳目求之﹐過矣夫。慶元庚申九月二十一日﹐陸某書。跋範文正公書觀文正範公書札﹐如欲與韓魏公同薦李泰伯﹐見其進賢之誠﹐戒余安道。石守道避禍﹐見其愛惜人材之意。嗚呼賢哉。然泰伯卒棄不用﹐安道。守道俱陷患難﹐或至死不解﹐志士仁人至今以爲嘆。信乎明哲保身之難也。慶元庚申九月二十九日﹐笠澤病叟陸某書。跋東坡帖成都西樓下有汪聖錫所刻東坡帖三十卷﹐其間與呂給事陶一帖﹐大略與此帖同﹐是時時事已可知矣。公不以一身禍福﹐易其憂國之心﹐千載之下﹐生气凜然﹐忠臣烈士﹐所當取法也。予謂武子當求善工堅石刻之﹐與西樓之帖並傳天下﹐不當獨私囊褚﹐使見者有恨也。跋盧衷父絕句客懷耿耿自難寬﹐老傍京塵更鮮歡。遠夢已回窗不曉﹐杏花同度五更寒。盧衷父絕句﹐衷父名蹈﹐靑社人﹐今寓犍爲郡夾江縣﹐佳士也。跋四三叔父文集先楚公捐館時﹐叔父未成童﹐已從章貢黃先生安時學喪禮﹐覆講無小差﹐蓋天資精敏如此。謹附書於遺文之後﹐以示後人。跋王右丞集余年十七八時﹐讀摩詰詩最熟。後遂置之者幾六十年。今年七十七﹐永晝無事﹐再取讀之﹐如見舊師友﹐恨間闊之久也。嘉泰辛酉五月六日龜堂南窗書。跋歐陽文忠公疏艸慶曆之盛﹐蓋庶幾漢文景矣﹐而賢人君子猶如是之難。文忠公之奏議﹐非獨不明諸公之讒也﹐身亦墮排陷中﹐滁州之謫是已。嗚呼悲夫。嘉泰二年人日﹐笠澤陸某書。跋盤澗圖紹興己卯。庚辰之間﹐予爲福州決曹﹐延平張仲欽爲閩縣大夫﹐朝暮相從。後四年﹐予佐京口﹐仲欽佐金陵﹐數以檄往來於鐘阜浮玉間﹐把酒道舊甚樂。又二十年﹐予使閩中﹐仲欽間居延平﹐數相聞。方約相過﹐而予蒙恩召還﹐遂有死生之異。言之悵然。仲欽之子爲西和守﹐寄此軸來求詩﹐蓋又二十餘年﹐予年七十有七矣。嘉泰攺元歲辛酉五月十九日﹐陸某書﹐時予納祿已三年﹐居會稽山陰之三山。跋爲琛師書維摩經鄕僧琛上座求予書維摩詰所說法﹐欲刻石施四眾﹐以薦其母。會予病﹐不能卽如其請。琛十返不厭﹐孝哉此僧﹐吾徒所樂從也。乃力疾爲書。嘉泰壬戌正月二十一日﹐放翁書。跋東坡諫疏艸天下自有公論﹐非愛憎異同能奪也。如東坡之論時事﹐豈獨天下服其忠﹐髙其辯﹐使荊公見之﹐其有不撫幾太息者乎。東坡自黃州歸﹐見荊公於半山﹐劇談累日不厭﹐至約卜鄰以老焉。公論之不可掩如此﹐而紹聖諸人乃遂其忮心﹐投之嶺海必死之地﹐何哉。此疏藏馮氏三世八十年矣﹐眞可寶哉。嘉泰壬戌二月七日﹐笠澤陸某謹書。跋東坡代張文定上疏艸張安道實一時偉人﹐以其論新法﹐諫用兵﹐則不得不爲忠。以其力排吳育﹐深惡石介﹐歐陽文忠公。司馬文正公斥之於前﹐呂正獻公抑之於後﹐則似有可議者。然東坡此疏﹐則自與日月爭光﹐安道之爲人不與焉。元祐初﹐盡起舊老﹐安道獨置不問﹐近臣請加恩禮﹐亦不報﹐更奪其宣徽使﹐議者以爲多出正獻公之意云。嘉泰壬戌二月七日﹐笠澤陸某謹書。跋楊處士村居感興一壺村酒膠牙酸﹐十數胡皴徹骨榦。隨著四婆裙子後﹐杖頭挑去賽蠶官。右畢仲荀景儒所記楊處士詩也。四婆﹐卽處士之配也。蘇嶠季眞家有處士夫妻像﹐野逸如生﹐恨不曾傳摹得之。它日見蘇氏子孫﹐尙可畢此志也。嘉泰癸亥﹐放翁書於三山老學庵北窗。跋朱氏易傳易。道廣大﹐非一人所能盡﹐堅守一家之說﹐未爲得也。元晦尊程氏至矣﹐然其爲說

亦已大異﹐讀者當自知之。嘉泰壬戌四月十二日﹐老學庵識。跋晁以道書傳晁以道著書﹐專意排先儒﹐故其言多而不通﹐然亦博矣。凡予家所錄本﹐多得於以道孫子闔。子闔本自多誤﹐予方有吏役﹐故所錄失誤又多﹐不暇校定。及謝事居山陰﹐欲得別本參考﹐又不能致﹐可恨也。壬戌四月十八日﹐老學庵記﹐時年七十八。跋嵩山景迂集景迂。鄜畤排悶。詩云。莫言無妙麗﹐土稚動金門。蓋鄜人善作土偶兒﹐精巧﹐𨿽都下莫能及﹐宮禁及貴戚家爭以髙價取之。喪亂隔絕﹐南人不復知﹐此句遂亦難解。可嘆。嘉泰壬戌四月二十四日﹐放翁識。跋任徳翁乘桴集徳翁。感遇篇。云。言行身不用﹐無乃我所欲。長沙地卑濕﹐正可髙閣足。其議賈生﹐可謂善矣。所抱如此﹐排擯至死﹐天下之不幸也。壬戌五月一日﹐老學庵書。跋洪慶善帖某兒童時﹐以先少師之命﹐獲給掃灑丹陽先生之門。退與子威講學﹐則兄弟如也。每見子威言洪成季。慶善學行﹐然皆不及識。今獲觀慶善遺墨﹐亦足少慰。衰病廢學﹐負師友之訓﹐如愧何。嘉泰二年五月丁卯﹐陸某謹題。跋蒲郎中易老解易。學自漢以後微﹐自晉以後與。老子。並行﹐其說愈髙﹐愈非。易。之舊。宋興﹐有酸棗先生以。易。名家。同時﹐種豹林亦開門傳授﹐傳至邵康節﹐遂大行於時。然康節欲以授伊川程先生﹐乃拒弗受﹐而伊川每稱胡安定。王荊公。易傳。以爲今學者所宜讀﹐惟此二家。王公乃自毀其說﹐以爲不足傳﹐著論悔之。易。之難知如此。夜讀蜀蒲公。易傳。老子解。喟然嘆曰。公於。易。與。老子。蓋各自立說﹐迹若與晉諸人同而實異也。書以遺其族孫申仲﹐試以予言請問﹐信何如也。嘉泰二年九月丁卯﹐笠澤陸某書。跋陸子彊家書吾友伯政持其先君子家問來﹐讀之﹐累日不厭﹐使學者皆能如此﹐孰得而訾病之。𨿽有訾者﹐吾可以無愧矣。乃令子聿鈔一通﹐置篋中﹐時覽觀焉。嘉泰壬戌十月二十三日﹐宗人某書。

跋子聿所藏國史補子聿喜蓄書﹐至輟衣食﹐不少吝也。吾世其有興者乎。嘉泰壬戌閏月幾望﹐放翁記。時年七十有八﹐以同修國史兼祕書監居六官宅第六位。跋火井碑予昔在徵西幕府﹐嘗得小校言火山軍地枯燥﹐不可耕﹐鋤犁入地不及尺﹐烈火隨出。今江吳間﹐穿地尺餘則見水﹐北人聞之﹐亦未必信也。夜讀蜀彭君。火井碑。乃知天地間何所不有﹐亦喜彭君之善記事也。嘉泰壬戌閏月十有五日﹐山陰陸某務觀書。跋韓晉公牛予居鏡湖北渚﹐每見村童牧牛於風林煙艸之間﹐便覺身在圖畫。自奉詔綢史﹐逾年不復見此﹐寢飯皆無味。今行且奏書矣﹐奏後三日﹐不力求去﹐求不聽輒止者﹐有如日。嘉泰癸亥四月一日﹐笠澤陸某務觀書。跋畫橙嘉泰癸亥四月十六日﹐兩朝實錄將進書﹐予以史官兼祕書監﹐宿衛於道山堂之東直捨﹐茶罷取此軸摩挲久之﹐覺香透指爪。此物著霜時﹐予歸鏡湖小園久矣。山陰陸某務觀書。跋臨帖此書用筆﹐靄靄多態度﹐如雙鉤鐘王遺書﹐可寶藏也。笠澤陸務觀跋。時年七十九﹐當嘉泰癸亥四月二十八日﹐居於六官宅老學行庵。跋米老畫畫自是妙迹﹐其爲元章無疑者。但字卻是元暉所作﹐觀者乃並畫疑之﹐可嘆也。嘉泰癸亥四月二十九日﹐陸務觀書。跋潘豳老帖潘豳老詩妙絕世﹐恨不見其字。今見此卷﹐無復遺恨矣。癸亥五月一日﹐笠澤陸某書。跋薌林帖先少師使淮南﹐實與薌林向公爲代。薌林作雍熙堂於廨中﹐堂之前有井﹐泉甘寒﹐宜茶。洪駒父聞之﹐寄詩云。何如喚取陸鴻漸﹐石鼎風鑪來試茶。詩與除代堂帖同日到﹐薌林大以爲異﹐手書報先少師﹐今尙在也。伏觀公移文奏牘稿﹐大節貫金石﹐然諸公所書﹐已可傳世﹐贅書之亦屋下架屋耳。而某家世所傳﹐足補薌林逸事者﹐則不可不書以遺後人。嘉泰三年五月十日﹐陸某謹書。跋陳魯公所艸親徵詔紹興辛巳。壬午之間﹐某由書局西府掾﹐親見丞相魯公經綸庶務﹐鎭服中外﹐有人所不可及者﹐然猶不知此詔爲出於公也。後四十有三年﹐某行年且八十﹐偶幸未先犬馬﹐獲見公手稿。嗚呼。公之謙厚不伐﹐與露才揚己者﹐相去何啻千萬哉。追懷盛徳大度﹐如巨山喬嶽﹐凜然猶在目前﹐爲之涕。嘉泰三年五月十二日﹐門人前史官陸某謹書。跋蔡忠懷送將歸賦予讀送將歸之賦﹐爲之流涕﹐不爲蔡氏也。宋興百餘年﹐累聖致治之美﹐庶幾三代。熙寧元祐所任大臣﹐蓋有孟楊之學﹐稷之忠﹐而朋黨反因之以起﹐至不可復解。一家之禍福曲直﹐不足言也﹐爲之子孫者﹐能力學進徳﹐不爲偏訁皮﹐則承家報國﹐皆在其中矣。嘉泰三年五月十五日﹐山陰陸某書於浙江亭。跋東坡書髓成都西樓下石刻東坡法帖十卷﹐擇其尢奇逸者爲一編﹐號。東坡書髓。三十年間﹐未嘗釋手。去歲在都下﹐脫敗甚﹐乃再裝緝之。嘉泰三年歲在癸亥九月三日﹐務觀老學庵北窗手記。跋範元卿舍人書陳公實長短句後紹興庚申辛酉間﹐予年十六七﹐與公實遊。時予從兄伯山。仲髙。葉晦叔。範元卿皆同場屋﹐六人者蓋莫逆也。公實謂予小陸兄。後六十餘年﹐五人皆已隔存歿﹐予年七十九﹐而公實郎君砙字伯廣者出此軸﹐恍然如與公實。元卿聯杖屨。均茵憑也。爲之太息彌日﹐因識其末。𨿽然﹐使死而有知﹐吾六人者安知不復相從如紹興間乎。會當相與挈手一笑﹐尙何嘆。嘉泰癸亥十月二十九日﹐笠澤釣叟陸某書。

跋謝師厚書謝師厚早歲與歐陽砿公﹐王荊公﹐梅直講﹐江記注諸人遊。名甚盛。晚更蹭蹬。居穰下二十餘年。學愈進。文章愈成。獨後諸公死。子忄音﹐悰。甥黃魯直。皆知名天下。然年運而往。士大夫鮮能知師厚者。今觀吾友傅漢孺所藏其上世墓刻。實師厚遺文。至。送行。詩。雜之宛陵詩中。殆不可辧。字則宋宣獻父子之流亞也。爲之太息。嘉泰癸亥立春後四日。笠澤陸某書。時年七十九跋云丘詩集後宋興詩僧不愧唐人。然皆因諸巨公以名天下。林和靖之於天臺長吉。宋文安之於淩雲惟則。歐陽文忠公之於孤山惠勤。石曼卿之於東都祕演。蘇翰林之於西湖道潛。徐師川之於廬山祖可。蓋不可殫紀。潛﹐可得名最重。然世亦以蘇﹐徐兩公許之太過爲病。余則徒得所附托。故聞後世。非能巋然自傳也。予觀云丘詩。平淡閒暇。蓋庶幾可以自傳者。政使不遇呂居仁﹐蘇養眞﹐朱希眞﹐王性之﹐範至能。亦決不泯沒。況如予者。烏足爲斯人重哉。其徒覺淨以遺稿來。求題其後。十款吾門不厭。故爲之書。嘉泰四年二月乙巳。笠澤陸某書跋呂舍人九經堂詩前輩以文章名世者。名愈髙。則求者愈眾。故其間亦有徇人情而作者。有識之士。多以爲恨。如呂公。九經堂詩。蓋自少時與昭徳尊老諸公。師友淵源。講習漸漬所得。又爲其子孫而發。故雄筆大論如此。嗚呼。凜乎其可敬畏也哉。嘉泰四年六月庚子。陸某書跋韓忠獻帖方曩霄犯邊時。忠獻王首當禦戎重任。功冠諸公。後入輔帷幄。陳謨畫策。駕馭人材。鎭服虜情。自曾集賢以降。皆協贊而已。觀此帖。可槪見也。嘉泰四祀六月辛丑。故史官山陰陸某謹識跋髙大卿家書子長大卿娶予表從母之女。故自少時相從。後又同入徵西大幕。情分至厚。讀此數書。如見其長身蒼髯。意象軒舉也。嘉泰甲子歲夏六月壬寅。放翁陸某書文集卷三十跋四十首跋諸晁書帖某之外大母淸丰君﹐實巨茨先生女兄﹐而墓刻則景迂先生所作。故某每見昭徳及東眷中表﹐每感愴也。況今行年八十﹐飾巾待盡﹐伏讀此卷﹐其情可知。嘉泰甲子六月旣望﹐山陰陸某謹識。跋南城吳氏社倉書樓詩文後南城吳君子直兄弟作社倉﹐略仿古者斂散之法。築書樓﹐用爲子孫講習之地。其設意深遠﹐流俗殊未易測也。或者乃謂吳氏捐貲以爲社倉﹐凶歲免民於死徙﹐其有徳於人甚大﹐後世當有興者。子孫不學﹐則不足以承之﹐此其築書樓之意。使吳氏之意信出此﹐乃市道也。市道不可以交鄕黨自好之士﹐其可以與天交乎。吳君之意蓋曰。吾爲是舉﹐非一世也。吾兄弟他日﹐要當付之後人。人不可知﹐吝則嗇出﹐貪則漁利﹐怠荒則廢事﹐𨿽面命之﹐或不聽﹐於遺言何有。惟學則免是三者之患﹐而社倉𨿽百世可也。此吾兄弟之本指。若夫富貴貧賤﹐我且不能自知﹐乃爲後人謀﹐而責報於荒忽不可致詰之地﹐亦愚矣。吳君遣書行千餘里﹐示予以社倉本末﹐因及諸公書樓紀述。予慨然嘆以爲知吳君兄弟心者﹐莫予若也﹐故書之。嘉泰四年六月某日﹐山陰陸某書。跋六一居士集古錄跋尾始予得此本﹐刻畫精致﹐如見眞筆。會有使入蜀﹐以寄張季長。及再得之﹐才相距數年﹐訛闕已多﹐知古人欲傳遠者﹐必托之金石﹐有以也夫。嘉泰甲子六月二十二日﹐笠澤陸某謹識。跋林和靖詩集和靖人物文章﹐初不賴東坡公以爲重﹐況黃。秦哉。若李端叔者﹐尢不足錄。讀竟使人浩嘆﹐書之﹐所以慰和靖於泉下也。嘉泰甲子六月二十四日﹐放翁識。

跋米元暉書先左丞海岱樓詩右米侍郎元暉書先大父﹐題海岱樓。詩一首。春秋公羊傳。曰。山川有能潤於百里者。天子秩而祭之。觸石而出。膚寸而合。不崇朝而徧雨乎天下者。惟泰山爾。故大父云。起爲霖雨從膚寸。蓋言徧雨天下之澤。自膚寸而始也。米所書。誤以從爲成。遂失本意。可爲太息。嘉泰四年秋八月壬寅。山陰陸某書於三山老學庵跋蘇丞相手澤某之先大父左丞。平生所尊事願學者。惟丞相魏公。每爲門生言國朝輔相。徳量巋然。莫如魏公與王文貞公旦。所謂築太平之基。壽宗社之脈。養天下之气者。他相𨿽賢。莫敢望。觀此奏稿。可槪見也。嘉泰四年秋八月丙辰。山陰陸某謹識跋韓幹馬大駕南幸。將八十年。秦兵洮馬。不復可見。志士所共嘆也。觀此畫。使人作關輔河渭之夢。殆欲涕矣。嘉泰甲子十月二十一日。山陰陸某書跋義松黃子邁之爲蓮城。以最聞。予以相距遠。不能知其詳。然艸木無知。造物無心。太平無象。其所感猶如此。則是邑之民。其有以不友不敬至庭造獄者乎。予將求諸邑人而紀之。未暇也。嘉泰甲子歲十一月甲子。山陰陸某書跋林和靖帖祥符。天禧間。士之風節文學名天下者。陜郊魏仲先。錢塘林君復二人。又皆工於詩方是時。天子修封禪。告太平。有二人在。天下麟鳳芝艸不足言矣。君復書法又自髙勝絕人。予每見之。方病。不藥而愈。方饑。不食而飽。忽得觀上竺廣慧法師所藏二帖。不覺起敬立。法師能捐一石。刻之山中。使吾輩皆得墨本。以刮目散懷。亦一奇事也。嘉泰甲子歲十二月丁卯。山陰陸某務觀書跋東坡集此本藏之三十年矣。嘉泰甲子歲十二月。遺燼幾焚之。予緝成編。比舊本差狹小。乃可愛。遂目之曰焦尾本云。十四日。山陰陸某書。跋陶靖節文集張糸寅季長學士自遂寧寄此集來﹐道中失調護﹐前後皆有壞處﹐遂去之﹐而存其偶全者。末有年譜辧正﹐別緝爲編云。開禧元年正月四日﹐務觀書。跋三近齋余錄右外兄元城王正夫所作。正夫名從﹐元丰中書舍人震字子發之子﹐仕至上饒守云。開禧攺元正月庚申﹐務觀識。跋望江君集徐常侍鼎臣送望江張明府詩云。無使千年後﹐空傳眆令名。則眆令之名﹐在唐著矣。開禧攺元歲乙丑二月二十七日﹐山陰陸務觀書﹐時年八十有一。跋吳越備史二首錢氏諱佐﹐故以左爲上﹐凡官名左字者﹐悉攺爲上。此書所謂上右者﹐乃左右也。又

吳越在五代及宋興﹐最爲安樂少事﹐然廢立誅殺猶如此。方斯時﹐吾家先世守農桑之業於魯墟梅市之間﹐無一人仕於其國者﹐眞保家之法也。開禧乙丑九月四日﹐山陰陸某書於三山書巢。跋僧帖方外之士﹐發揚其先徳﹐累世不懈﹐吾輩亦可少愧矣。開禧乙丑九月五日﹐陸某書贈觀師。余年八十一﹐識其家四世矣﹐安得不爲陳人乎。因以寓嘆。跋卿師帖本朝小楷﹐至宋宣獻後﹐僅有道士陳碧虛一人。今見吾裏中前輩卿師所書﹐則蕭散小不逮碧虛﹐而法度森嚴無愧者﹐亦名筆也。後人善藏之。開禧元年乙丑歲九月丁亥﹐山陰陸某務觀題﹐時年八十有一。跋松陵倡和集皮襲美當唐末遁於吳越﹐死焉。有子光業爲吳越相﹐子孫業文﹐不墜家聲。至襲美四世孫公弼﹐以進士起家﹐仕慶曆。嘉祐間﹐爲韓魏公所知﹐𨿽不甚貴顯﹐亦當世名士也。方吳越時﹐中原隔絕﹐乃有妄人造謗﹐以謂襲美隳節於巢賊﹐爲其翰林學士。新唐書。喜取小說﹐亦載之。豈有是哉。比。唐書。成時﹐公弼已死﹐莫與辧者。可嘆也。開禧元年九月十四日﹐山陰陸某務觀書於。松陵倡和集。之後跋潛虛學者必通。易。乃能以其緒餘通。玄。玄。旣通矣﹐又以其餘及。虛。非可以一旦驟得也。劉君談。虛。如此﹐則其於。易。與。玄。可知矣。司馬丞相乃謂己學不足知易。故先致力於。玄。蓋謙云耳。開禧乙丑十一月十八日﹐笠澤陸某書跋呂成叔和東坡尖叉韻雪詩古詩有倡有和﹐有雜擬追和之類﹐而無和韻者。唐始有之﹐而不盡同。有用韻者﹐謂同用此韻耳。後乃有依韻者﹐謂如首倡之韻﹐然不以次也。最後始有次韻﹐則一皆如其韻之次。自元白至皮陸﹐此體乃成﹐天下靡然從之。今蘇文忠集中﹐有。雪詩。用。尖。叉。二字。王文公集中﹐又有次蘇韻詩。議者謂非二公莫能爲也。通判澧州呂文之成叔﹐乃頓和百篇﹐字字工妙﹐無牽彊湊泊之病。成叔詩成後四十餘年﹐其子栻乃以示予。予固好詩者﹐然讀書有限﹐用力鮮薄﹐觀此集﹐有愧而已。乃書集後﹐而歸其本呂氏。開禧元年乙丑十一月丙申﹐笠澤陸某務觀書跋花間集二首花間集。皆唐末五代時人作。方斯時﹐天下岌岌﹐生民救死不暇﹐士大夫乃流宕如此﹐可嘆也哉。或者亦出於無聊故耶。笠澤翁書又唐自大中後﹐詩家日趣淺薄。其間傑出者﹐亦不復有前輩閎妙渾厚之作﹐久而自厭﹐然梏於俗尙﹐不能拔出。會有倚聲作詞者﹐本欲酒間易曉﹐頗擺落故態﹐適與六朝跌宕意气差近﹐此集所載是也。故歷唐季五代﹐詩愈卑﹐而倚聲者輒簡古可愛。蓋天寶以後﹐詩人常恨文不迨﹐大中以後﹐詩衰而倚聲作。使諸人以其所長﹐格力施於所短﹐則後世孰得而議。筆墨馳聘則一﹐能此不能彼﹐未易以理推也。開禧元年十二月乙卯﹐務觀東籬書跋韓晉公子母犢予平生見三尢物﹐王公明家韓幹散馬﹐吳子副家薛稷小鶴及此子母牛是也。不知未死間﹐尙復眼中有此奇偉否。開禧二年四月甲子﹐陸務觀老學庵北窗書。跋韓立道所藏蘭亭序觀此本﹐蘭亭。如見大勛業巨公於未央庭中。大冠若箕。長劍拄頤。風采凜凜。𨿽單於不覺自失。況餘子有不汗洽股栗者哉。開禧丙寅歲四月十有三日。陸某年八十二。跋龔氏金花帖子右龔氏家藏其先世金花帖子。嘉泰中。陳翰林考質史諜。以爲先書姓名散報。始於端拱中。宋太素尙書知貢舉時。自建隆至端拱。取士已久。始克舉此故事。然予按宋公有追念策名時詩。凡千言。略云。吉音來碧落。帖子報紅箋。淸夜驚神王。日龍明到省前。風中宮漏盡。日出榜繩懸。宋公蓋建隆二年進士。則國初已有前一夕報帖之事。唐制初未嘗廢。若曰五代艸創。止用紅箋。至端拱初乃加金華如唐時。則亦細事耳。不得云始舉唐故事也。世必有知者。予復書此於後。以待博洽君子云。開禧丙寅夏四月丙寅。山陰陸某書。跋曾文淸公奏議稿紹興末。賊亮入塞。時茶山先生居會稽禹迹精舍。某自敕局罷歸。略無三日不進見。見必聞憂國之言。先生時年過七十。聚族百口。未嘗以爲憂。憂國而已。後四十七年。先生曾孫黯以當日疏稿示某。於今某年過八十。仕忝近列。又方王師討殘虜時。乃不能以塵露求補山海。眞先生之罪人也。開禧二年歲在丙寅五月乙巳。門生山陰陸某謹書。跋曾文淸公詩稿河南文淸公早以學術文章擅大名。爲一世龍門。顧未嘗輕許可。某獨辱知。無與比者。士之相知。古蓋如此。方西漢時。專門名家之師。眾至千餘人。然能自見於後世者寡矣。揚子惟一侯芭。至今誦之。故識者謂千人不爲多。一人不爲少。某何足與乎此。讀公遺稿。不知衰涕之集也。開禧丙寅歲五月乙巳。門生笠澤陸某謹識。跋魚計賦某恭聞徽祖宣和末。將下罪己詔。學士王孝迪當直。不召。顧謂輔臣曰。非小宇不能作。遂召肅湣公。公初不在北門。旣至。辭以非職守。不許。遂授以聖意。下筆亹亹。不數刻進禦。今載在國史。與三代訓誥並驅。蓋千百年間詔令所未有也。晚讀﹐魚計堂賦。贍麗超軼如此。則施之大手筆。固宜絕人遠甚。某嘗見公遺像於友人趙恬家。英气如生。恨不得獨拜牀下。致欣慕之意。今得記所聞於賦後。亦幸矣。開禧二年六月己巳。笠澤老民陸某謹書。

跋徐待制詩稿予以乾道庚寅入蜀﹐幾十年而歸。故人在朝者﹐惟許昌韓無咎﹐握手道舊﹐因相與論當世知名士。無咎獨稱待制徐公﹐以爲文辭辧論﹐有貞元。元和間諸賢之遺風。恨予不及識﹐因誦其詩句﹐信奇作也。後三十年﹐徐公之子植﹐以遺稿一編示予﹐屬以序引。予與待制𨿽出處不同時﹐然嘗嘆愛其筆墨﹐則亦願托名卷首。而待制之文厄於火﹐所餘財百之二﹐則序亦無自作﹐乃姑書此附於後。它日得全書﹐綢繹其妙處而論載之﹐尙未晚也。開禧二年六月某日﹐山陰陸某書。跋周益公詩卷紹興辛巳﹐予與益公相從於錢塘﹐去題此詩時十一年﹐予年三十七﹐益公少予一歲。後二年﹐相繼去國﹐自是用捨分矣。今益公捨我去﹐所不知者﹐相距幾何時耳。開禧丙寅九月二十五日﹐山陰陸某謹識。跋樊川集唐人詩文﹐近多刻本﹐亦多經校讎﹐惟牧之集誤繆特甚。予每欲求諸本訂正﹐而未暇也。書以示子遹﹐尙成吾意。開禧丙寅十一月二十七日﹐放翁書。跋周侍郎奏稿某生於宣和末﹐未能言而先少師以畿右轉輸飠襄軍﹐畱澤潞﹐家寓滎陽。及先君坐禦史徐秉哲論罷﹐南來壽春﹐復自淮䢐江﹐間關兵間﹐歸山陰舊廬﹐則某少長矣。一時賢公卿與先君遊者﹐每言及髙廟盜環之寇﹐乾陵斧柏之憂﹐未嘗不相與流涕哀慟。𨿽設食﹐率不下咽引去。先君歸﹐亦不復食也。伏讀侍郎周公論事榜子﹐猶想見當時忠臣烈士憂憤感激之餘風。嗚呼。建炎。紹興間﹐國勢危蹙如此﹐而內平羣盜﹐外捍彊虜﹐卒能披艸莽﹐立社稷者﹐諸賢之力爲多。某故具載之﹐以勵士大夫。倘人人知所勉﹐則北平燕趙﹐西復關輔﹐實度內事也。開禧丁卯歲正月丁亥﹐故史官陸某謹書。跋周侍郎尋姊妹帖方建炎多故﹐羣盜如林﹐士大夫家罹禍﹐有盡室不知在亡者。觀周公所書﹐可爲流涕。六七十年來﹐在仕在野﹐皆安其生。養老者﹐字幼者﹐藏死者﹐可不知所自耶。尙勉思所以報。開禧三年正月丁亥﹐山陰陸某書。跋鮑參軍文集鮑明遠﹐宋元嘉中人﹐比陶淵明。謝靈運差爲晚出﹐然與靈運詩名相埒﹐體制亦頗相類﹐故世稱鮑謝云。開禧三正九﹐放翁書跋南華眞經南華眞經。並音二冊﹐簽題皆友人莆陽方伯謨書。伯謨下世已二年矣﹐哀哉。開禧丁卯二月四日﹐老學庵識跋與周監丞書某頃得監丞公書﹐作報如此。後二十餘年﹐公家持以來﹐屬以題數字於後﹐乃爲記歲月。公諸子多賢﹐不幸有早世者﹐今惟主簿君以力學承其緒。他日仕途有嶄然頭角者﹐必吾主簿君。恨耄期已迫﹐不及見之耳。開禧三年三月丙子﹐渭南伯陸某書於山陰澤中老學庵再跋皇甫先生文集後司空表聖論詩有曰。愚嘗覽韓吏部詩﹐其驅駕气勢﹐掀雷決電﹐撐抉於天地之垠﹐物狀其變﹐不得鼓舞而徇其呼吸也。其次﹐皇甫祠部文集外所作﹐亦爲遒逸﹐非無意於深密﹐蓋或未遑爾。據此﹐則持正自有詩集孤行﹐故文集中無詩﹐非不作也。正如張文昌集無一篇文﹐李習之集無一篇詩﹐皆是詩文各爲集耳。表聖直以持正詩配退之﹐可謂知之。然猶云未遑深密﹐非篤論也。予讀之﹐蓋累嘆云。開禧丁卯四月二十一日﹐某再書跋漢文帝後元年三月詔漢文此詔﹐與。詩。之。七月。書。之。無逸。何異。吾以此知文景太平之有自也𨿽然﹐豈獨爲天下哉﹐十室之邑﹐十金之產﹐倘能思是言﹐其有至於喪敗者乎。庚申五月十七日﹐陸某書跋張魏公與劉察院帖與人同功﹐人用而己捨﹐君子不敢言勞。與人同罪﹐人免而己窮﹐君子不敢逃責。非能異夫人也﹐理固如是也。不然﹐則無恥已。使禦史公無恙﹐得予此說﹐其將以爲能知言乎。

跋世父大夫詩稿世父大夫公自幼得末疾﹐以左手作字﹐性喜鈔書﹐嘗鈔王岐公。華陽集。百卷﹐筆筆無倦意。豈特其書可貴重哉﹐亦可見其爲人矣。文集卷三十一跋四十七首跋魯直書大戴踐阼篇上古之文﹐幸不泯者﹐率非後世所可及﹐不必壞魯壁發汲冢而得之﹐乃可信也。丹書之辭如此﹐武王之銘如此﹐𨿽微。大戴禮。載之﹐可置疑哉。某鄕先生傅公子駿爲學者言。洪範。自。無偏無黨。至。歸其有極。三十二字﹐皆古所傳爲人君之常訓﹐箕子申以告武王。吳棫才老著。尙書裨傳。以爲得此說於虞仲琳少崔﹐少崔學於傅公。此三十二字﹐與丹書三十九字﹐一傳於箕子﹐一傳於師尙父﹐武王敬受力行之﹐卜世卜年之永﹐有所自矣。開禧三年五月辛卯﹐故史官陸某識於黃太史所書。踐阼篇。後﹐以遺廬陵彭君孝求。跋唐昭宗賜錢武肅王鐵券文某按。唐昭宗乾寧四年﹐遣中使焦楚鍠賜吳越武肅王鐵券﹐以八月壬子至國。是歲﹐武肅始兼領鎭東節﹐出師大敗淮南兵十八營﹐定婺。睦。蘇。湖州﹐而鐵券適至﹐蓋其國始盛時也。及忠懿王入朝﹐以其先王所藏玉冊鐵券﹐置之祖廟﹐不敢以自隨。淳化元年﹐杭州悉上之於朝。時忠懿王已薨﹐太宗皇帝復以冊券賜王之子安僖王惟浚。安僖王薨﹐券歸文僖公惟演。文僖公薨﹐券傳仲子霸州防禦使晦。霸州侍仁宗皇帝燕間﹐帝問先世所賜鐵券﹐欲見之。霸州並三朝禦書以進﹐帝爲親識禦書之末﹐復賜焉。文僖之孫開府公景臻﹐尙秦魯國大長公主。某年十二三時﹐嘗侍先夫人﹐得謁見大主﹐鐵券實藏臥內﹐狀如筒瓦。今七十餘年﹐乃得見錄本於武肅諸孫槱家。後十字﹐蓋文僖手書。某家舊藏文僖書帖﹐亦有押字﹐皆與此同。武勝軍節度使印﹐則文僖尹洛時所領鄧州節鉞也。開禧三年六月乙巳﹐山陰陸某謹書。跋司馬端衡畫傳燈圖司馬六十五丈﹐抱負才气﹐絕人遠甚。方少壯時﹐以黨家不獲施用於時。欲有以寓其胸中浩浩者﹐遂放意於畫﹐落筆髙妙﹐有顧陸遺風。某嘗以通家之舊﹐親聞其論畫﹐衮衮終日﹐如孫吳談兵﹐臨濟趙州說禪﹐何其妙也。每恨是時不能記錄一二﹐以遺後之好事者。今獲觀。傳燈圖。恍如接言論風指﹐時稽首太息﹐不能自己。開禧丁卯歲十月丁未﹐山陰陸某謹題。

跋呂伯共書後紹興中﹐某從曾文淸公遊。公方館甥呂治先﹐日相與講學。治先有子未成童﹐卓然穎異﹐蓋吾伯共也。後數年﹐伯共有盛名﹐從之學者以百數﹐不幸中道奄忽。而予幾九十尙未死﹐攬其遺墨﹐大抵忠信篤敬之言也﹐爲之涕下。開禧丁卯歲十二月乙巳﹐山陰陸某書。跋張敬夫書後隆興甲申﹐某佐郡京口﹐張忠獻公以右丞相督軍過焉。先君會稽公﹐嘗識忠獻於掾南鄭時﹐事載髙皇帝實錄﹐以故某辱忠獻顧遇甚厚。是時敬父從行﹐而陳應求參贊軍事﹐馮圜仲。查元章館於予廨中﹐蓋無日不相從。迨今讀敬父遺墨﹐追記在京口相與論議時﹐眞隔世事也。開禧丁卯十二月乙巳﹐山陰陸某書。跋劉戒之東歸詩乾道中﹐予與戒之同在宣撫使幕中﹐同捨十四五人。宣撫使召還﹐予輩皆散去。範西叔。宇文叔介最先下世﹐其餘相繼凋落。至開禧中﹐獨予與張季長猶存。今春﹐季長復考終於江原。予年開九秩﹐獨幸未書鬼錄﹐偶得戒之郎君市徵君所藏送行詩﹐觀之﹐恍然如隔世事也﹐爲之流涕。丁卯十二月乙丑﹐渭南伯陸某書於山陰老學庵。跋秦淮海書黃豫章。秦淮海﹐皆學顏平原眞行。豫章晚尢自稱許﹐淮海則退避﹐不肯以書自名﹐亦各行其志也。嘉定攺元四月己酉﹐山陰陸某書。跋柳書蘇夫人墓志近世注杜詩者數十家﹐無一字一義可取。蓋欲注杜詩﹐須去少陵地位不大遠﹐乃可下語。不然﹐則勿注可也。今諸家徒欲以口耳之學﹐揣摩得之﹐可乎。書家以鐘王爲宗﹐亦須升鐘王之堂﹐乃可置論耳。爾來書法中絕﹐求柳誠懸輩﹐尙不可得﹐書其可遽論哉。然予爲此言﹐非獨觸人﹐亦不善自爲地矣。覽者當粲然一笑也。嘉定元年四月己酉﹐陸某書。跋朱希眞所書雜鈔朱先生與諸賢﹐當建炎間裔夷南牧。羣盜四起時﹐猶相與講學如此。吾輩生平世﹐安居鄕裏﹐乃欲飽而嬉﹐可乎。嘉定之元四月乙酉﹐陸某書於山陰老學庵﹐時年八十有四。跋爲子遹書詩卷後子遹持匹紙求錄詩﹐期年矣﹐以乃翁衰疾﹐不忍迫蹙。予更以此念之﹐爲寫終此卷。然此兒近者時時出所作﹐皆大進﹐論建安。黃初以來至元和後詩人﹐皆有本末﹐歷歷可聽﹐吾每爲汗出﹐因並記之。嘉定戊辰歲五月乙巳﹐放翁書﹐時年八十有四。跋呂文靖門銘一言可以終身行之者﹐其恕乎。此聖門一字銘也。詩三百﹐一言以蔽之﹐曰。思無邪。此聖門三字銘也。其簡且盡如此。學者苟能充之﹐𨿽入聖域不難矣。丞相申國文靖呂公作門銘﹐自忠孝十有八字﹐廣吾夫子之訓﹐以遺後人。某得本於公元孫祖平﹐敢再拜書其後﹐致願學之意。嘉定元年夏五月辛亥﹐山陰陸某謹識。跋傅給事竹友詩稿王逸少寫經換鵝﹐給事傅公籠鵝換竹﹐二者皆山陰勝絕事。然換鵝事﹐人皆能道之。換竹事﹐未甚著﹐鄕人以爲恨。獨某曰。是不足怪也。逸少志在物外﹐不肯輕爲世用﹐故換鵝事易傳。給事方南渡之初﹐忠義大節﹐爲一時稱首﹐𨿽困於讒誣﹐用之不盡﹐然至今聞其風者﹐可立衰懦。則換竹事﹐固應不傳﹐蓋所見於世者大也。給事遺文百卷﹐今藏祕閣﹐某領策府時見之。嘉定元年七月庚申﹐陸某謹識。跋陳伯予所藏樂毅論世傳中山古本。蘭亭。之。流。帶。右。天。五學﹐有殘闕處﹐於是士大夫所藏蘭亭。悉然。又謂。樂毅論。古本至一。海。字止﹐於是凡。樂毅論。亦至。海。字而亡。其餘妄僞亂眞﹐大抵如此。今伯予此軸皆佳﹐後一本尢敷腴可愛﹐未可以。海。字爲定論也。嘉定戊辰歲七月己未﹐山陰陸某務觀書﹐時年八十有四。跋伯予所藏黃州兄帖某之從父兄故黃州使君遺墨﹐伯予書其後﹐發揚大節至矣。伏讀感涕﹐不知所云。先兄諱沇﹐字子東﹐仕至朝奉大夫。嘉定元年七月己未﹐山陰老民陸某謹書。跋詹仲信所藏詩稿予平生作詩至多﹐有初自以爲可﹐他日取視﹐義味殊短﹐亦有初不滿意﹐熟觀乃稍有可喜處﹐要是去古人遠爾。詹仲信何處得予斷稿以見示﹐爲之屢嘆﹐乃題其後歸之。嘉定攺元六月壬辰﹐山陰陸某務觀書於三山老學庵﹐年八十四。跋陳伯予所藏蘭亭帖予監定此本﹐自是絕佳﹐然亦不必云唐舊刻也。卷末數跋﹐皆吾友王君玉所錄黃太史魯直語﹐竊恐未必然。蓋周孔無過。蘭亭。筆法亦無過﹐學者步亦步﹐趨亦趨﹐猶或失之﹐豈可以輕心慢心觀之哉。若以夫子嘗自謂有過﹐孟子云周公之過﹐遂據以爲周孔有過﹐乃醉夢中語也。嘉定攺元十月庚午﹐陸某書。跋坡谷帖先大父左轄﹐元祐中自小宗伯自請守潁﹐逾年﹐移南陽。而蘇公自北扉得潁﹐與大父爲代。此當時往來書也。書三幅。前後二幅﹐藏叔父房。其一幅﹐則從伯父彥遠得之。亡兄次川又得於伯父﹐此是也。傳授明白﹐可以不疑﹐而或者疑其出於摹仿﹐識眞者寡﹐前輩所嘆。嘉定元年十二月乙亥﹐山陰陸某謹識。跋山谷書陰眞君詩此石刻在夔州漕司白雲樓下﹐黃書無出其右者。嘉定己巳四月辛卯﹐放翁書。跋呂尙書帖右尙書呂公。給事傅公往來書二卷。書。曰。昔先正保衡﹐作我先王。語曰。起予者商也。蓋臣當有以作其君﹐弟子當有以起其師﹐而況朋友之際乎。二公可謂無負於古道矣。使此書廣傳﹐安知百世之下無興起者。嘉定己巳秋七月辛亥﹐山陰陸某謹識。跋傅給事帖紹興初﹐某甫成童﹐親見當時士大夫﹐相與言及國事﹐或裂眥嚼齒﹐或流涕痛哭﹐人人自期以殺身翊戴王室。𨿽丑裔方張﹐視之蔑如也。卒能使虜消沮退縮﹐自遣行人請盟。會秦丞相檜用事﹐掠以爲功﹐變恢復爲和戎﹐非復諸公初意矣。志士仁人﹐抱憤入地者﹐可勝數哉。今觀傅給事與呂尙書遺帖﹐死者可作﹐吾誰與歸。嘉定二年七月癸丑﹐陸某謹識。跋熊舍人四六後裕陵見伯通外制﹐手批付中書曰。熊本文詞﹐朕自知之。荊公亦曰。讀熊君奏報﹐如面相語。

跋臨汝志歐陽澈字徳明﹐撫州臨川人﹐徙崇仁﹐金虜犯闕﹐上書請身使虜庭﹐馭親王以歸﹐不報。建炎初﹐伏闕上書論大臣誤國。太學生陳東亦上書﹐所言略同。遂並誅二人。年三十一。車駕渡江﹐贈承事郎。紹興初﹐贈朝奉郎祕閣修撰﹐官其三子﹐賜田十頃。跋尼光語錄予登豫章西山﹐其上蓋有光禪師塔焉。及來成都﹐又得師所說法要﹐博辯奇偉﹐雷霆一世﹐猶有蜀忠文公立朝堂堂﹐不橈於死生禍福之遺風﹐信其爲範氏女子也。笠澤漁隱陸某。跋程正伯所藏山谷帖此卷不應攜在長安逆旅中﹐亦非貴人席帽金絡馬傳呼入省時所觀。程子他日幅巾筇杖﹐渡靑衣江﹐相羊喚魚潭瑞艸橋淸泉翠樾之間﹐與山中人共小巢龍鶴菜飯﹐掃石置風鑪﹐煮蒙頂紫茁﹐然後出此卷共讀﹐乃稱爾。跋張待制家傳待制公躓於仕宦﹐晚途僅得一郎吏﹐而感激國難﹐冒兵渡河北行。忠義之气﹐可沮金石。方其客死靈丘﹐寓骨雲中時﹐𨿽夷狄異類﹐亦爲涕也。今其家微﹐一孫未去天官侍郎選﹐公卿大夫乃未有表出之以爲忠義勸者﹐誠某所不識也。跋柳氏訓序方玼之爲是書也﹐璨已長矣﹐詩曰。誨爾諄諄﹐聽我藐藐。悲夫。跋祠部集祠部叔祖詩文至多﹐今皆不傳。此小集﹐得之書肆﹐蓋石氏所藏也。某謹識。跋消災頌髙道傳。言。此頌蓋武陵張尊師作。尊師亦號白雲子﹐豈以此故﹐遂誤爲子微乎。玉笈齋書。

跋肇論﹐髙僧傳。肇公化時。年三十一耳。所著書乃傳百世。吾曹老而無聞。可愧也。先楚公奏檢舊有海陵時錄白元本。巨編大字。有先左丞親書更定處。今不復存。此本紹興中先少師命筆史傳錄者。某識。跋宗元先生文集宗元先生吳貞節。唐史有傳。以歌詩名天寶中。此一卷。蓋見云章寶室云。放翁書。跋韓子蒼語錄此故人範季隨周士所記也。周士沒後數年。得之於其子。然余舊聞周士道韓公語極多。尙恐所記不止於此。當更訪之。跋孟浩然詩集此集有示孟郊詩。浩然。開元。天寶間人。無與郊相從之理。豈其人偶與東野同姓名耶。晁伯以謂嶽陽樓止有前四句。亦似有理。續考之。伯以之說蓋不然。大抵浩然四十字詩。後四句率覺气索。如﹐洞庭寄閻九。﹐歲暮歸南山。之類皆然。杜少陵評浩然詩云。新詩句句盡堪傳。豈當時已有此論。故少陵爲掩之耶。﹐適越畱別譙縣張主簿。詩。初云。得與故人會。後云。浮雲去吳會。此亦是吳與會稽也。跋出疆行程此一書。蓋陳魯公出使時官屬所記。不知爲何人也。文詞𨿽鄙淺。事頗詳洽。故錄之。淳熙己酉秋。錢愷之子端忠爲金部外郎。予在儀曹。與之同廊。日會食。嘗問此書誰所作。端忠云。刁廱也。廱字文叔。頗有文。不應鄙淺如此。恐未必然也。放翁書。跋李衛公集韋執誼之爲人。順宗實錄。及﹐唐書。載之甚詳。正人所唾罵也。今觀李衛公祭文。稱譽之乃如此。衛公之言固過矣。史官所書無乃亦有溢惡者乎。毀譽之可疑如此者多矣。可

勝嘆哉﹐執誼作相時。實錄言嘗遷中書侍郎同平章事。而史不書。衛公又以爲僕射。𨿽小節。亦聊附見於此跋徐節孝語仲車名在天下。孰不知尊仰者。𨿽無蘇公所云可也。況它人乎。此集前後所載。悉當削去。陸某識跋趙渭南詩集唐人如韋蘇州五字。趙渭南唐律。終身所作多出此。故能名一代云跋石鼓文辧予紹興庚辰。辛巳間。在朝路。識鄭漁仲。好古博識。誠佳士也。然朝論多排詆之。時許至三館借書。故館中尢不樂云跋西昆酬唱集祥符中。嘗下詔禁文體浮艷。議者謂是時館中作宣曲詩。宣曲見。東方朔傳。其詩盛傳都下。而劉楊方幸。或謂頗指宮掖。又二妃皆蜀人。詩中有。取酒臨邛遠。之句。賴天子愛才士。皆置而不問。獨下詔諷切而已。不然。亦殆哉跋兼山家學予始得此書時。猶未識昌國。後五年。始同朝。詳觀其爲人。誠法度之士。間相與論學。輒忘昏旦。乃知其得於子和先生者深矣。昌國名其所居曰艮齋。亦以嗣兼山之學歟。跋淮海後集悼王子開五詩。賀鑄方回作也。子開名蘧。居江陰。旣死。返葬趙州臨城。故有和氏幹將之句。方回詩。今不多見於世。聊記之以示後人。放翁跋張季長中庸辧擇此書大槪似陳瑩中初著。尊堯集。識者當自得之。跋法書後法書一編付子遹﹐能熟觀之﹐亦可得筆法之梗槪矣。跋李太白詩此本頗精。今當塗本𨿽字大可喜﹐然極謬誤﹐不可不知也。跋重廣字說字說。凡有數本﹐蓋先後之異﹐此猶非定本也。跋巖壑小集朱希眞。夜熱坐寺庭。五字一篇及。病虎過酒樓。二古詩﹐皆出同時諸人上。跋王元澤論語孟子解元澤之歿﹐詔求遺書。荊公視篋中﹐得。論語孟子解。皆細字書於策之四旁﹐遂以上之。然非成書也。文集卷三十二墓志銘四首右朝散大夫陸公墓志銘陸氏自漢以來﹐爲天下名族﹐文武忠孝史不絕書。比唐亡﹐惡五代之亂﹐乃去不仕。然孝弟行於家﹐行義修於身﹐獨有古遺法﹐世世守之﹐不以顯晦易也。宋興﹐歷三朝數十年﹐秀傑之士畢出。太傅始以進士起家﹐楚公繼之﹐陸氏衣冠之盛﹐復如晉唐時﹐往往各以所長見於世。而材略偉然可紀者﹐如公是也。公諱硜﹐字元珍。曾祖吏部郎中﹐直昭文館﹐贈太傅﹐諱軫。太傅兩子。伯曰萬載縣令諱琪﹐縣令生宿州符離縣主簿贈朝奉大夫儼。仲曰國子博士贈太尉諱珪﹐實生楚公﹐仕至尙書左丞﹐諱佃。公﹐楚公第五子。大夫早卒無嗣子﹐楚公命公後焉。任爲假承務郎﹐調臺州寧海縣丞﹐行令事﹐遇事立決﹐老吏宿姦﹐畏懾縮栗﹐不敢輒動。巫以淫祀惑民﹐悉捕置於法。習俗爲變。會省丞官﹐父老送公出境﹐爭贐金帛﹐公拒之不可﹐至或泣下﹐乃取絲一鉤。歷杭州仁和縣尉。越州司工曹﹐事以舉。爲蘇州長洲縣﹐縣號繁劇﹐且久不治﹐公至﹐從容如無事﹐而縣以大治。以最遷郎﹐就命通判眞州事。發姦伏﹐申冤枉﹐號稱神明。州多大陂澤﹐用事者方興水利﹐官吏人人懷希望﹐意謂且得厚賞。公獨不肯與﹐人莫測也。而覆核多誕謾﹐遂置詔獄﹐惟公獨免。盜起靑溪﹐張甚﹐至出大兵﹐監司知公長於治劇﹐共薦爲隨軍勘計官。軍食漕浙江﹐公建議﹐潮汐贏縮不可必﹐請令士卒各持三日糧。舟至龍山﹐果失期﹐賴以無乏﹐而主將怒護舟吏﹐欲立斬之。莫敢爭者﹐公獨慨然曰。江行與平地異﹐非吏罪。且戮一人﹐眾必大駭﹐怯者求死﹐彊者委舟竄﹐立敗事矣。乃議分所載﹐募民陸輦以行﹐舟遂輕﹐皆以時會﹐𨿽沙磧湍瀨無害也。眾多其謀﹐而主將終以戾其意不悅。凡與軍事者皆超擢﹐獨公更爲通判登州﹐徙制置發運司幹當公事。未赴﹐除江南東路轉運判官﹐實代兄中散公寘﹐當時以爲榮。部中饑﹐公便宜畱上供米六十萬石﹐損直予民﹐而糴於他郡﹐官無所亡失﹐而民賴以濟。避親嫌﹐移提舉京畿常平等事﹐與轉運。提點刑獄皆置司陳畱。會金人犯京師﹐遊騎突至﹐轉運。提點刑獄倉卒避去。故事﹐兩司皆兼提舉將兵及保甲﹐而常平司弗與也。及是﹐公獨不動﹐以便宜招集燕山戍卒數千﹐雜以保甲﹐日夜部勒習教﹐命舊將張憲統之﹐扼據要害。虜旣不能犯﹐而潰卒亦不爲亂。措置號令﹐赫然有大將風采﹐因間道上章自劾﹐且乞犒軍。詔釋罪﹐從所請。方是時﹐虜剽掠四出﹐陳畱適當其衝﹐微公幾殆。議者謂宜出入兵間以盡其材﹐而公罷歸矣﹐屏居常州無錫縣。讀書賦詩以自適﹐初甚貧約。公才具髙。旣不仕。因治產業。甫數年。家大贍足﹐然取予有大略。不務苛碎﹐凶年賑貸。至傾倉庾。無少計惜﹐鄰里疾病嫁娶喪葬。有弗給者。不待告而賙之。然必以暮夜。曰。吾畏人知也。蓋公𨿽退而家居。然有所爲。猶卓卓如此﹐使得盡其材於多故時。視古所謂功名之士。豈遠哉。初。太傅遇異人。得祕訣。服气仙去﹐公晚而嗣其學。起居康寧。齒髮不衰﹐疾已革。猶不亂﹐以紹興十八年閏八月四日卒。年六十有一﹐官至右朝散大夫﹐遺命葬太湖之東大浮山之原。以宜人徐氏礻付﹐宜人。尙書禮部員外郎君平之女。有賢徳。善筆札文辭。先公二十有九年卒﹐四男子。演。某官。仕以廉直稱。亦以故不得志。後公十一年卒﹐淙。某官﹐氵安。某官﹐氵安。某官﹐一女子。適某官段彬﹐孫若﹐公旣葬十有五年。淙等始屬公從子某爲銘﹐銘曰以公之材。遭時艱虞﹐馳騁功名。公蓋有餘﹐世方尙法。豪傑斥疏﹐亦或知之。旁睨欷歔﹐卒斂智略。老於裏閭﹐二十三年。燕及煢孤﹐大浮之原。其下震澤﹐春秋奉祠。世世無矯﹐陳君墓志銘建炎四年。先君會稽公奉祠洞霄﹐屬中原大亂。兵祲南及吳楚。謀避之遠遊。而所在盜賊充斥。莫知所鄕﹐有惟悟道人者。東陽人。爲先君言同邑有陳彥聲。名宗譽。其義可依。其勇可恃﹐彥聲事親孝。父死。貲百萬。悉推以予弟。脫身躬耕。復致富饒﹐宣和中。盜發旁郡。東陽之民有將應之者。賴彥聲爲言逆順禍福。得不從亂﹐安撫使劉忠顯公因命悉將其鄕之兵﹐彥聲設方略。明部伍。盡出家貲。激使用命者﹐有潰卒阻林莽。且數百人。彥聲馳一馬自往招之。皆感泣。願效死﹐東陽當橫潰中。而能獨全不爲盜區者。彥聲之力也﹐劉公奇其材。欲官之。辭不肯受﹐至建炎初。羣盜四合。州縣復以禦賊事屬彥聲﹐方是時。所立尢壯偉。及論賞。則又固辭﹐先君聞之大喜曰。是豪傑士。眞可托死生者也。於是奉楚國太夫人間關適東陽﹐彥聲越百里來迎。旗幟精明。士伍不嘩﹐旣至。屋廬器用。無一不具者。家人如歸焉﹐居三年乃歸﹐彥聲復出境餞別。泣下沾襟﹐已而先君捐館捨。予兄弟遊宦四方。念無以報之。每惕然不自安﹐乾道二年。予歸自豫章﹐一日。有衰絰來見者。則彥聲之子忄音也﹐泣曰。先君晚歲竟以前功補承信郎。遇登極恩。遷承節郎。盱眙軍守嘗奏爲沿淮巡檢。不赴﹐不幸以去年三月某日歿矣﹐享年七十四﹐將以今年十一月某日葬於猿騰山之原﹐遺言求銘。嗚呼。是蓋嘗有徳於予家者。義不可辭﹐彥聲曾大父用之。大父希觀。父奓。娶羅氏。以子回授恩封孺人﹐六男子。恂。忱。惲。懌。忄音。恪﹐恂。忱皆吉州助教。懌成忠郎。新差監光化軍。在城都酒稅﹐女一人。適貴州助教盧敏求﹐孫男二十二人。溥。泳。源。淮。汜。湜。深。潛。沿。澹。淳。浚。汲。氵肅。涓皆業進士。滋。汪。潭。準。淇。濤。洋尙幼﹐孫女二十人。適進士王宧。範庭艾。胡詠。保義郎路光祖。進士葛少伊。晏剛中。左迪功郎婺州武義尉應振﹐曾孫男女三十二人。元孫一人﹐予聞彥聲旣得官。赴銓。離立庭中。吏操牘唱姓名。彥聲大不樂。卽日棄

去﹐其自愛重。又有士大夫所愧者﹐則其得銘。亦不獨以與之有雅素而已﹐銘曰亂能全其鄕。功名非其願也﹐富能燕其族。公侯非其羨也﹐一辱於銓吏。而掩耳疾走。終身弗見。則吾儕區區釋耕而幹祿者。非可賤也夫。費夫人墓志銘故建平守蜀費公樞。有女子子曰法謙。字海山。年十有七。歸於今右宣教郎晉張君珖三十有八年。年五十五而沒。沒百二十三日而葬。葬再歲而銘﹐銘之歲。實乾道八年﹐而作銘者。君之友吳陸某也﹐君少爲進士。有場屋聲﹐旣壯。屢屈於禮部。乃以從父任入官﹐又蹭蹬幾二十年﹐故時同爲進士者。今丞相葉公。自大司馬使西鄙。奏君爲其屬﹐君顧太夫人春秋髙。將辭不行﹐夫人曰。行矣﹐妾在側。君奚憂。於是盡斥奩中之藏。具滫髓滑甘。以時進饋。奉盥授帨。比平日加謹﹐𨿽有疾。彊自持不怠。至疾平。太夫人或終不知﹐君得夙夜王事。而無內憂者。夫人力也﹐君嘗自楚歸蜀。上忠州獨珠灘。觸石舟敗。舟人皆失魂魄。夫人獨不動。徐謂君曰。與君平生皆俯仰無愧。何至溺死。已而果全﹐上下交慶。而夫人乃澹然無甚喜色﹐某曰。夫人篤孝君姑。以成其夫之賢。蓋有古列女風﹐至臨死生之變。而不以動心。則𨿽學士大夫。有弗及者﹐然求其所以能至是者。亦自孝敬始而已﹐夫人生四子。男曰宗望。宗康。女曰海月。海云﹐海云先夫人四十餘日卒﹐孫祖義﹐銘曰。嗚呼。有宋孝婦費夫人之墓﹐曾文淸公墓志銘公諱幾。字吉父﹐其先贛人。徙河南之河南縣﹐曾祖識。泰州軍事推官﹐妣祖氏。寧晉縣君李氏﹐祖平。衢州軍事判官。贈朝散大夫﹐妣慈利縣君劉氏﹐考準。朝請郎。贈少師﹐妣魏國太夫人孔氏﹐公有器度。舅禮部侍郎孔武仲。祕閣校理平仲。嘆譽以爲奇童﹐未冠。從兄官鄆州。補試州學爲第一﹐教授孫勰亦贛人。異時讀諸生程試。意不滿。輒曰。吾江西人屬文不爾。諸生初未諭﹐及是。持公所試文。矜語諸生曰。吾江西人之文也。乃皆大服﹐已而入太學。屢中髙等。聲籍甚﹐會兄弼提舉京西南路學事。按部。溺死。無後。特恩補公將仕郎﹐公以太夫人命。不敢辭。試吏部。銓中優等。賜上捨出身。擢國子正。兼欽慈皇后宅教授。遷辟雍博士。兼編修道史檢閱官﹐時禁元祐學術甚厲。而以剽剝頹熟爛爲文﹐博士弟子。更相授受。無敢異﹐一少自激昂。輒擯弗取。曰。是元祐體也。公獨憤嘆。思一洗之﹐一日。得經義絕倫者。而他場已用元祐體見黜。公爭之。不可﹐明日。會堂上。出其文誦之。一坐聳聽稱善。爭者亦奪气﹐及啟封。則內捨生陳元有也﹐元有遂釋褐﹐文體爲少變。學者相賀﹐攺宣義郎。入祕書。爲校書郎﹐道士林靈素。以方得幸。尊寵用事。作符書。號神霄籙﹐自公卿以下。羣造其廬拜受﹐獨故相李綱。故給事中傅崧卿及公。俱移疾不行﹐出爲應天少尹﹐尹故相徐處仁敬待公。公嘗決疑獄。徐公謝曰。始徒謂君儒者。乃精吏道如是耶。一日。有中貴人傳中旨取庫金。而不賫文書﹐徐公用府寮議。將姑許之﹐公力爭。

至謁告不出﹐徐公𨿽不果用。而尢以此服公﹐丁內艱。服除。主管南外宗室財用﹐靖康初。提舉淮南東路茶鹽公事﹐女眞入寇。都城受圍。太府鹽鈔無自得。商賈不行﹐公乃便宜爲太府鈔給之﹐比賊退。得緡錢六十萬﹐喪亂之餘。國用賴是以濟。而公不自以爲功也﹐攺提舉荊湖北路茶鹽公事﹐羣盜大起。湖北諸郡皆破。獨辰。沅。靖三州僅存﹐有封硂鹽。公以與蠻獠貨易。得錢數巨萬。間道上行在所﹐賊孔彥舟據鼎州。川陜宣撫使司幕官有傅雱者。輒假彥舟湖北副總管﹐彥舟因自稱官軍。而殺掠四出自若也。俄以總管檄。檄公求鹽給軍食﹐官屬震恐。請與以紓禍﹐公卒拒不予﹐其後。有爲鼎澧鎭撫使者。怙權暴橫。復欲得鹽﹐公曰。使吾畏死。則輸彥舟矣。亦卒不予﹐以疾乞閒。主管臨安府洞霄宮﹐起爲福建路轉運判官。未赴。攺廣南西路﹐廣南支郡賦入。悉隸轉運司。歲度所用給之﹐吏羒爲姦。公獨親其事。吏不得與﹐文書下。諸郡愜服﹐徙江南西路提點刑獄公事。攺兩浙西路﹐故太師秦檜用事。與虜和。士大夫議其不可者。輒斥﹐公兄爲禮部侍郎。爭尢力。首斥。而公亦罷﹐時秦氏專國柄未久。猶憚天下議。復除公廣南西路轉運副使。以慰士心﹐徙荊湖南路﹐賊駱科起郴州宜章縣。郴道桂陽皆警。且度嶺。詔湖北宣撫司遣將逐捕。賊引歸宜章之臨武峒。宣撫司遂以平賊聞。公獨奏其實﹐朝廷始命他將討平之﹐主管臺州崇道觀﹐起提舉湖北茶鹽。未赴。攺廣西轉運判官﹐公𨿽益左遷。然於進退。從容自若。人莫能窺其涯﹐復主管崇道觀。寓上饒七年。讀書賦詩。蓋將終焉﹐紹興二十五年。檜卒。太上皇帝當羑。慨然盡斥其子孫姻黨而收用耆舊與一時名士﹐十一月。起公提點兩浙東路刑獄﹐公老矣。而精明不少衰。去大猾吏張鎬。一路稱快﹐明年。知臺州﹐公娶錢氏。有郡酒官者。夫人族子也。大爲姦利。且恣橫。患苦裏閭。公亟捕系獄。奏廢爲民﹐黃巖令用兩吏爲囊硄以受賕。吏持之。令不勝怒。械吏置獄。一夕皆死﹐公發其罪﹐或以書抵公曰。令。左丞相客也。公治益急。亦坐廢﹐逾年。召赴行在所。力以疾辭﹐除直祕閣。歸故官。數月。復召﹐旣對。太上皇帝勞問甚渥。曰。聞卿名久矣。公因論士气不振旣久。陛下興起之於一朝。矯枉者必過直。𨿽有折檻斷鞅。牽裾還笏。若賣直沽名者。願皆優容獎激之﹐時太上懲秦氏專政之後。開言路獎孤直。應詔論事者眾。公懼或有以激訐獲戾者。故先事反覆極論。以開廣上意﹐太上大悅﹐除祕書少監﹐先是少監選輕。士至不樂入館﹐公旣以老臣自外超用。名震京都。及入朝。鬢須皓然。衣冠甚偉﹐𨿽都人老吏。皆感欷。以爲太平之象﹐於是公去館中三十有八年矣。舉故事與同捨賦詩飲酒。縱談前輩言行。臺閣典章。從容每竟日﹐故相湯思退嘗語客曰。恨進用偶在前。不得當斯時從曾公遊也。其爲薦紳歆慕如此﹐擢尙書禮部侍郎﹐初。公兄楙。歷禮部侍郎至尙書﹐兄開。亦爲禮部侍郎﹐至是公復繼之。衣冠尢以爲盛事﹐二十七年。吳越大水。地震。公極論消復災變之道。及言賑濟之令當以時下。太上皆嘉納﹐時將郊祀。公力請對。言臣老筋力弗支矣。陛下郊天。若禮官失儀。亦足辱國﹐太上曰。卿气貌不類老人。姑爲朕畱。公再拜謝曰。臣無補萬分一。惟進退有禮。尙不負陛下拔擢﹐不然。且爲淸議罪人。乃以集英殿修撰。提舉洪州玉隆觀﹐又三歲。除敷文閣待制﹐元顏亮盜塞。下詔進討。已而虜大入。或欲通使以緩其來﹐公方病臥。聞之奮起。上疏曰。遣使請和。增幣獻城。終無小益。而有大害﹐爲朝廷計。當嘗膽枕戈。專務節儉。整軍經武之外。一切置之﹐如是。𨿽北取中原可也﹐且前日陛下降詔。諸將傳檄。數金人君臣﹐如罵奴耳﹐何詞復和耶。今上初受內禪﹐公又上疏累數千言﹐大槪如前疏而加詳。旣封奏﹐具衣冠溯闕再拜﹐乃發。公自宣義郎十一遷爲左中大夫﹐至是以卽位恩﹐遷左太中大夫﹐執政欲起公入侍經筵﹐度不可致﹐乃以公子逮爲提點浙西刑獄以便養。隆興二年﹐公上章謝事﹐遷左通議大夫﹐致仕。莊文太子立﹐羣臣爲父後者﹐得加封其親。公子逢請於朝﹐而有司疑公官髙﹐詔特遷左通奉大夫。乾道二年﹐五月戊辰﹐卒於平江府逮之官舍﹐享年八十三﹐爵至河南縣開國伯﹐食邑至七百戶。公平生燕居莊敬如齋﹐至沒不少變。九月辛酉﹐逢等葬公於紹興府山陰縣鳳凰山之原。詔贈左光祿大夫﹐有司謚曰文淸。娶故翰林學士錢勰之孫﹐朝請郎東美之女﹐封魯國太夫人。男三人。逢﹐朝散大夫﹐尙書左司郎中。逮﹐朝奉大夫﹐充集英殿修撰﹐知湖州。迅﹐通直郎﹐主管臺州崇道觀。女一人﹐嫁右朝散郎知吉州呂大器。孫男七人。槃﹐迪功郎﹐監戶部贍軍烏盆酒庫。矼﹐承務郎﹐新知平江府長洲縣。梁﹐從政郎﹐監戶部贍軍諸曁酒庫。眪﹐迪功郎﹐監建康府提領所激賞酒庫。槪﹐宣教郎。棐﹐修職郎﹐監明州支鹽倉。棠﹐迪功郎﹐新湖州長興縣尉。孫女九人。長適從事郎衢州江山縣丞李孟傳﹐次適通直郎新通判揚州軍州事朱輅﹐次適宣義郎新浙東提舉常平司幹辦公事詹徽之﹐次適從政郎新婺州金華縣丞邢世材﹐次適宣教郎幹辦行在諸軍審計司葉子彊﹐次適修職郎呂祖儉﹐次適文林郎湖州長興縣丞丁松年﹐次適迪功郎前明州慈溪縣主簿王中行﹐次適迪功郎監衢州比較務張震。曾孫男女十三人。公貫通六經﹐尢長於。易。論語。夙興﹐正衣冠﹐讀。論語。一篇﹐迨老不廢。孝悌忠信﹐剛毅質直﹐篤於爲義﹐勇於疾惡﹐是是非非﹐終身不假人以色詞。少師捐館捨﹐公才十餘歲﹐已能執喪如禮﹐終喪不肉食。及遭內艱﹐則旣祥猶蔬食﹐凡十有四年﹐至得疾顚眴乃已。每生日﹐拜家廟﹐未嘗不流涕也。平生取與﹐一斷以義。三仕嶺外﹐家無南物﹐或求沈水香者﹐𨿽權貴人不與。守臺州﹐以屬縣並海﹐產蚶菜﹐比去官﹐終不食。初佐應天時﹐元祐諫臣劉安世無恙﹐黨禁方厲﹐仕者不敢闖其門﹐公獨日從之遊﹐論經義及天下事﹐皆不期而合。避亂寓南嶽﹐從故給事中胡安國推明子思。孟子不傳之絕學。後數年﹐時相倡程氏學﹐凡名其學者﹐不歷歲取通顯﹐後學至或矯托干進。公源委實自程氏﹐顧深閉遠引﹐務自晦匿。及時相去位﹐爲程氏學者益少﹐而公獨以誠敬倡導學者。吳越之間﹐翕然師尊﹐然後士皆以公篤學力行﹐不嘩世取寵爲法。公治經學道之餘﹐發於文章﹐雅正純粹﹐而詩尢工。以杜甫。黃庭堅爲宗﹐推而上之﹐由黃初建安﹐以極於。離騷。雅。頌。虞。夏之際。初與端明殿學士徐俯。中書舍人韓駒。呂本中遊。諸公繼沒﹐公巋然獨存。道學旣爲儒者宗﹐而詩益髙﹐遂擅天下。有文集三十卷。易釋象。五卷﹐他論著未詮次者尙數十卷。某從公十餘年﹐公稱其文辭有古作者余風﹐及疾革之日﹐猶作書遺某﹐若永訣者﹐投筆而逝。故公之子以銘屬某。會某客巴蜀﹐久乃歸﹐銘之歲﹐實淳熙五年﹐去公之歿十二年矣。銘曰。聖人旣沒﹐道裂千歲﹐士誦遺經﹐用鮮弗戾。孰如文淸﹐得於絕傳﹐耄期躬行﹐知我者天。秉禮蹈義﹐篤敬以終﹐病不惰偸﹐大學之功。仕豈不逢﹐施則未究﹐刻銘於丘﹐維以詔後。

文集卷三十三墓志銘五首靑陽夫人墓志銘有宋蜀人天池先生譚公諱篆字拂云之夫人靑陽氏﹐井硍人。大父知歸州事泰﹐實生五丈夫子﹐以幼子古繼其弟春﹐是爲夫人之考。夫人歸譚氏﹐不及事舅﹐獨事君姑太安人。太安人則歸州之女子子﹐於夫人爲姑﹐夫人夙夜婦道﹐不以親故少懈。天池與其考隆山先生諱望字勉翁﹐皆以文章名一代﹐取友皆天下士﹐亦繼以進士起家﹐然得年皆不盈五十﹐志遠年局﹐未嘗問家人產業。方天池歿時﹐一子曰季壬﹐甫生十年﹐煢然獨立。而天池亦無兄弟﹐譚氏不絕如綫。太安人傳家事已久﹐夫人幼讀書﹐了大義﹐於是行其所知。自處儉薄﹐而不以貧憂其姑。躬履艱難﹐而不以事累其子。外父母家﹐而一意立譚氏門戶。太安人膳服﹐非其手調芼縫紉﹐不以進。親客至﹐夫人視庖廚刀匕惟謹。及卽席﹐則立侍姑側﹐終日不休。酒肴潔丰﹐果蔬芳甘﹐奉盥授帨﹐肅祗無嘩。客歸﹐皆太息﹐祝其女婦願庶幾夫人萬一﹐而夫人歉然常愧力不足也。斥賣簪襦﹐遣季王就學﹐夜課以書﹐必漏下三十刻乃止。間則爲道隆山。天池言行以磨礪之。及季壬稍長﹐與人交﹐則誨之曰。某可師﹐某可友﹐某當絕勿與通。故季壬名其堂曰願學﹐室曰勝己私﹐皆夫人所以訓也。夫人享家廟如養姑之孝﹐字孤嫠如愛子之恩﹐蓋其節行法度﹐士君子莫能加焉。季壬舉進士﹐拔解﹐太安人尙無恙﹐夫人不自喜﹐而爲太安人喜。及擢第拜廟﹐夫人猶涕泣曰。先姑不及見矣。觀者皆感動惻愴。後以徳壽宮慶壽恩得封﹐亦以是不敢樂也。初﹐季壬解褐爲崇慶府府學教授﹐凡四年﹐徙成都府﹐吏部以僑寓格不下。執政爲奏﹐復還崇慶﹐以便養。命至﹐而夫人棄其孤矣。初﹐命教成都﹐今樞密使周公貳大政﹐知予與季壬友﹐以書來告曰。石室得人矣。季壬有學行﹐爲諸公大人所知蓋如此﹐以故士皆慕與之交。而夫人墓道之碣﹐乃萬里來屬予於山陰鏡湖上﹐義不可辭。夫人諱字及年﹐與其他在法當書者﹐皆已見內志﹐懼於再告﹐故獨述其大節而已。自周以降﹐禮教日衰﹐爲女子者﹐不聞姆師之訓﹐圖史之戒﹐閭巷尼媼﹐交煽其間﹐非天資淑柔﹐則悖驁嚚昏﹐貪黷悍驕﹐不復知供養祭祀爲婦職者﹐固其所也。夫人奮乎千載之下﹐獨不移於俗﹐矯矯自立如此。嗚呼賢哉。予與季壬﹐實兄弟如也﹐故述孝子之意以作銘。其辭曰。淳熙十祀﹐冬十月丙申﹐孤季壬奉先夫人之柩﹐硋於天池先生之藏。平生相倚爲命兮﹐未嘗輕去吾親之傍。日將夕而未返﹐則倚門其皇皇。今也山空無人﹐凜乎欲霜。鳥獸紛其

號鳴﹐木葉兮艸黃。吾親不見其孤兮﹐悲生死之茫茫。兒不能奉養於泉塗兮﹐肝心裂而涕滂。茹哀忍死兮﹐庶其顯揚。維友予銘兮﹐後百世而彌芳。陸孺人墓志銘孺人山陰陸氏。曾大父某﹐國子博士﹐贈太尉。大父某﹐承奉郎。考某﹐迪功郎﹐明州司法參軍。母同郡齊氏。孺人年若干﹐嫁爲承議郎知梧州髙郵桑公莊之妻。端靖淑柔﹐讀書略知大義﹐自其在父母家﹐已得孝名﹐見治絲枲﹐輒趨與共事﹐法曹與齊夫人皆異之。建炎間﹐法曹避兵天臺﹐而承議適攝縣主簿事﹐故時兩家已繼爲婚姻﹐情好甚篤﹐因以孺人歸焉。承議旣罷主簿﹐以亂故﹐不克北歸﹐因寓近縣山中﹐凡四十年。間𨿽出仕﹐歲滿輒歸。居山之日多於在官﹐衣食嘗不足﹐孺人處之超然。自幼奉佛法﹐戒擊鮮﹐終身不犯。嘗舟行溯汴﹐遇老桑門丐錢﹐孺人亟施之﹐且問曰。師何許人。老如此﹐尙行乞耶。對曰。居天臺﹐兄弟十八人﹐我獨好遠遊﹐故抵此。汝與我有宿契﹐他日當爲鄰。及是﹐寓居適近石橋。一日﹐登應眞閣﹐修茶供﹐至第三尊者﹐驚嘆曰。此吾汴舟所見也。承議嘗爲西安令﹐有娠婦以事系獄﹐念釋之﹐未果。孺人夢白衣人告曰。囚且字子矣。旦以告承議﹐呼乳醫視之而信﹐卽脫械﹐予假使歸。果以是夕產。孺人事佛之驗至如此。然奉家廟盡孝盡敬﹐朝夕定省如事生﹐凡祭祀烹飪滌濯皆親之﹐至累夕不寐。承議平生所與遊﹐多知名士﹐每客至﹐輒信宿畱。孺人執刀匕﹐白首無倦色﹐曰。此婦職也。近世閨門之教略﹐妄以學佛自名﹐則於祭祀賓客之事皆置不顧﹐惟私財賄以徇其好﹐曰。吾徼福於佛也。嗚呼。娶婦所以承先祖﹐主中饋﹐顧乃使之徼佛福而止耶。安得以孺人之事告之。承議有兄之子﹐妻士人陳汝翼﹐貧無以生。孺人力贊承議挈之歸﹐同爨十五年﹐使其子與己子俱就學﹐遂中名第。而孺人諸子皆好修﹐世昌從諸公問學﹐不以貧奪其志﹐人以爲積善之報。孺人得年七十有四﹐以淳熙十二年正月己丑卒。丈夫子三人。長之瑞﹐早卒。次則世昌。次世茂。女子子四人。徐廷煥。顧淵。陳寬。吳植﹐其甥也。明年﹐某月甲子﹐葬於天臺之太平鄕朴土奧﹐硋承議之墓。世昌實來請銘﹐孺人於予爲從祖姊﹐其敢辭。銘曰廟祭賓享﹐維婦之職。嫚驁狠驕﹐蠹我壺則。孰如孺人﹐耆老益恭。名山崇崇﹐此幽宮。浙東安撫司參議陸公墓志銘紹興初﹐詔修元祐故事﹐命大臣近侍以十科舉士。翰林學士承旨知制誥孫公近﹐首舉右迪功郎陸靜之文章典麗﹐可備著述科。方詔之下也﹐孫公一時辭宗﹐主盟翰墨﹐自三館諸儒與進士髙第﹐願得一言者﹐袂相屬也。公年才二十餘﹐以門蔭入官﹐初未爲人知﹐而孫公獨嘆譽稱薦之。一旦出千百人右﹐於是中朝名勝士﹐莫不知陸伯山﹐慕與之交。而公仲弟升之仲髙﹐亦以文章有名﹐號二陸。仲髙遂登進士丙科。公業。春秋。及賦﹐再試禮部﹐乃輒斥﹐因不復踐名場﹐而一意欲以才略致通顯。然愈不偶以老﹐豈非命耶。公會稽山陰人。曾大父珪﹐國子博士﹐贈太尉。大父亻必﹐中大夫。考長民﹐左朝請大

夫﹐尙書右司員外郎。兩世皆贈金紫光祿大夫。公以父任補將仕郎。調信州上饒縣﹐臺州天臺縣主簿。皆不赴。監潭州南嶽廟。徙措置戶部贍軍酒庫所幹辦公事。又不赴。徙江南東路轉運司淮南西路轉運司幹辦公事。知臺州寧海縣。部使者挾私憾。中公以法。鍛煉累月。無所得。然猶坐微文衝替。起知臨安府臨安縣。主管臺州崇道觀。通判隆興府建康府資當守郡。會得重聽疾。不能奉臨遣。乃爲浙東路安撫司參議官。官至朝散大夫。服三品。淳熙十四年六月癸酉卒。享年七十七。娶季氏。先公二十年卒。贈宜人。子二人。子墨。前臺州寧海縣主簿。子野。當以公納祿恩補官。女子二人。長適承議郎新權知臺州軍州事司馬僖。次適從政郎趙善價。孫男三人。立達﹐立言﹐立柔。孫女五人。長適鄕貢進士石正大。余尙幼。子墨﹐子野將以九月丙午葬公於會稽縣上臯尙書塢。以季宜人硋。實來請銘。公平生不大試於事。故可傳載者少。然在寧海。有嫗訴子不孝二十條。公遽呼嫗問之懵不能置一辭。逮問爲書者。則嫗之女婿實爲之。案驗辭服。一邑驚以爲神。佐建康。會久旱。力請於府爲火備。已而火屢作。皆以有備不爲災。士民至今誦之。晚。旣久不仕。日誦。左氏傳。史記。前漢書。率盡兩卷。不以寒暑疾恙少廢。有疑義。客至。輒講之。前五年。忽作治命百餘言。戒家人勿用浮屠法及厚葬。比終。無大疾。疾已亟。猶起坐堂上觀書如平生。徐闔書危坐。遂逝。嗚呼。亦奇矣。銘曰。士患不材。材患莫知。旣或之知。又弗克施。在昔所嘆。天嗇其壽。耄耋不試。將孰歸其咎。山陰陸氏女女墓銘淳熙丙午秋七月。予來牧新定。八月丁酉。得一女。名閏娘。又更名定娘。予以其在諸兒中最稚。愛憐之。謂之女女而不名。姿狀瑰異凝重。不妄啼笑。與常兒絕異。明年七月。生兩齒矣。得疾。以八月丙子卒。菆於城東北澄溪院。九月壬寅。卽葬北岡上。其始卒也。予痛甚。灑淚棺衾間。曰。以是送吾女。聞者皆慟哭。女女所生母楊氏。蜀郡華陽人。銘曰。荒山窮谷。霜露方墜。被荊榛兮。嗚呼吾女。孤冢巋然。四無鄰兮。生未出房奧。死棄於此。吾其不仁兮。傅正議墓志銘公諱某。字凝遠。其先爲北地淸河著姓。後徙光州。爲固始人。唐廣明之亂。光人相保聚。南徙閩中。今多爲大家。而傅氏之祖曰府君。實與其夫人林氏。始居泉州晉江縣。生五子。長子卒。謀葬。有異人告以葬聖姑山之右。而徙其居仙遊羅山之麓。林夫人有髙識悉用其言。宋興。仙遊隸興化軍。而傅氏巨公顯人始繼出矣。若夫徳修於家。教行於鄕。而身不及用者。亦在其子孫。如公是也。公之大父程。父嵩。以累舉進士推恩。閉門教子。不肯仕。累贈奉直大夫。公。奉直第二子。幼有美質。讀書日數千言。學爲文。輒驚其長老。崇寧中。甫年十八。入大學。聲名籍甚。試中髙等。然猶幾二十年。乃以上捨登第。調滄州無棣縣主簿。

會女眞陷全燕﹐乘虛南下﹐兩河皆震﹐吏士相顧無人色﹐或委官去。郡檄公餉軍﹐公南方書生﹐平生不習金鼓﹐初咸意公難之。而公得檄卽行﹐不暇秣馬﹐冒兵往來﹐軍賴以無乏。虜出塞﹐會公亦遭奉直憂﹐始南歸。終喪﹐得南劍州順昌縣尉。時所在盜起﹐縣民亦相挻爲亂﹐公素得士心﹐徐設方略﹐窮其窟穴﹐未幾悉平。部使者欲言之朝﹐公辭而出。弓手有謀叛者﹐語其徒曰。柰累傅公何。比公罷去﹐盜遂作﹐殺掠暴甚﹐邑人以不畱公爲悔。調泉州安溪縣丞﹐攺宣教郎﹐猶安其官﹐不求徙。有自吏部擬注來代者﹐始徙南安縣丞。其恬於仕進如此。南安大饑﹐民棄子者相屬﹐公請於州﹐出常平錢米﹐設安養院於延福僧捨﹐乳糜粥湯液﹐皆不失其宜。明年﹐歲丰﹐悉訪其所親歸之。曩時﹐縣之貧民鬻業者﹐輒減其戶產﹐以求速售。或業盡而賦獨存﹐官責之急﹐至死徙相踵。公旣得其獘﹐一切以肥磽定賦﹐民之冤失職者皆得直﹐治最一路。遷知晉江縣。會詔造戰艦﹐他郡縣吏多並羒煩擾﹐事亦不時集。公獨不以諉吏﹐躬督其役﹐勞費視他邑省殆半﹐而事獨先期辦。安撫使張忠獻公聞於朝﹐特減磨勘年﹐遂爲茶事司幹辦公事。公於是行能已爲時所知。秩滿﹐造行在所﹐顧不數見公卿。赴銓﹐得通判南劍州而歸。將之官﹐以紹興二十一年六月十一日感疾不起﹐享年六十有八。積寄祿官至左朝奉大夫﹐累贈正議大夫。公無恙時﹐自發書卜葬於白石之南﹐𨿽月日莫不有治命。至歿﹐悉遵用焉。娶林氏﹐正議大夫豫之女﹐封宜人﹐今累封太淑人。六子。漺﹐奉議郎﹐知漳州漳浦縣。汶﹐朝散郎﹐江南西路提舉常平茶鹽公事。淇﹐朝散大夫直龍圖閣﹐兩浙西路提點刑獄公事。氵勻。淩。洧﹐舉進士。奉議蒞官有家法﹐不幸與氵勻。淩皆早世。常平以材望擢使一道﹐而龍圖嘗位列卿﹐實中朝宿徳﹐皆且柄用矣﹐士大夫以爲公積行累功之報。四女。長適進士林維﹐次適龍溪縣尉陳希錫﹐次適進士林若思﹐次適進士林若公。初﹐龍圖使浙東﹐實治會稽﹐而某爲郡人﹐始從龍圖遊﹐獲觀公文章﹐豪邁絕人﹐而其詩尢工。龍圖又爲某言﹐公當官至廉﹐爲縣時﹐有小吏持官燭入中閾﹐公顧見﹐立遣出。仕官三十年﹐先疇無一壠之增。老猶力學不厭﹐行其所知﹐未嘗以窮達累心。饑者輟食濟之﹐病者治藥療之。所居之傍﹐有路達泉州﹐而林谷阻險者四十餘里﹐行旅告病﹐公率親黨﹐塹山伐石﹐易爲夷途﹐人至今誦焉。疾革﹐猶戒諸子曰。吾平生無愧俯仰﹐歿後﹐汝曹居官主淸﹐治家主嚴﹐奉先主敬﹐收族主恩﹐造次顚沛﹐必主忠信。能用吾言﹐𨿽貧賤猶爲有徳君子。不然﹐獵取光顯﹐奚爲哉。語終﹐遂瞑。方龍圖言此時﹐固已屬某以發揚潛徳。會徙節浙西﹐後逾年﹐乃以狀來請銘。銘曰築野肖夢相武丁﹐死不泯亡騎列星。後世繼起三千齡﹐峨冠相望立漢廷。公入太學奮由經﹐蹭蹬晚乃駕硓硔。抱才不試歸泉扃﹐二妙山立尙典刑。公𨿽埋玉有餘馨﹐印綬三品告諸冥。馬鬣之封柏靑靑﹐咨爾云來視斯銘。

文集卷三十四墓志銘四首尙書王公墓志銘寶謨閣直學士正議大夫致仕贈銀靑光祿大夫王公旣葬之二年﹐孫宿來請於公之里人陸某﹐願次公出處﹐請謚於有司。某辭不獲﹐旣以狀授其家﹐宿復來﹐泣且言曰。古之葬以碑封﹐因識於碑﹐則碑固在墓外。後世隧葬﹐識於隧中﹐非古也。吳會稽之葬弗隧﹐則𨿽已葬﹐刻石墓旁﹐實爲近古。惟丈人予之銘。某辭以旣嘗狀公之行﹐願更求名卿巨人以信後世。宿復泣言﹐近世固有旣爲狀﹐而復爲之碑者﹐丈人何獨謂謙。某用是不果固辭。惟公諱佐﹐字宣子﹐會稽山陰人。曾大父諱仁﹐大父諱忠﹐世有隱徳。考諱俊彥﹐以進士起家﹐經行尊顯﹐爲時醇儒﹐仕至左宣義郎﹐太平州州學教授﹐贈至特進。兩娶同郡葉氏﹐追贈同安。永寧郡夫人。同安實生公﹐幼而穎異不羣﹐七歲﹐特進爲講。孟子。卽能復講﹐不遺一言﹐退無矜色。特進嘆曰。吾家積善百年﹐當有興者﹐是子其當之乎。十八﹐補太學生。二十有一﹐以南省髙選奉廷對爲第一。方唱名時﹐趨拜進止﹐詳華中度。髙宗皇帝喜動玉色﹐授承事郎﹐簽書平江軍節度判官廳公事。未赴﹐召爲祕書省校書郎。時秦丞相檜專政﹐其子熺前執政提舉祕書省﹐館中或趨附以爲捷徑。公獨簡默嚴重﹐未嘗妄交一語﹐嘗語同捨曰。唐三館故事﹐丞相與赤縣尉均爲學士﹐安得妄自屈哉。熺聞不能平﹐嗾言者論去之。逾年﹐請祠祿﹐爲主管臺州崇道觀。丁特進憂﹐服除﹐會秦丞相死﹐熺亦斥逐﹐起家拜祕書郎﹐兼玉牒所檢討官﹐遷尙書吏部員外郎。右司郎闕﹐以公兼領。秦丞相夫人王氏﹐陳乞舊所得恩數之未用者﹐自稱衝眞先生。公持白執政曰。婦人安得此名。向者誤恩﹐有司不能執﹐爲失職﹐今當追正。然王氏封兩國夫人﹐蓋祖宗以寵親王之配及外家尊屬者﹐何可輒引以階僭紊﹐當並奪之。執政不能聽﹐但寢其請而已。後王氏死﹐卒奪先生號﹐識者猶恨不盡用公初議。同安夫人墓在山陰﹐爲盜所發﹐公卽日不待命﹐奔赴至墓。一日獲盜﹐公與母弟左司公公衮欲手殺之﹐親戚爲言﹐此在法固當死﹐不患仇恥不雪﹐乃告於有司。公旣斂葬﹐猶不忍去墓所。朝旨趣還﹐不得已﹐造朝。逾月獄成﹐盜不死﹐左司公憤切﹐手戮盜﹐挈其首詣郡﹐自系待罪。公乃乞盡納官以贖弟罪﹐詔給捨議﹐給事中楊公椿等共議曰。春秋。之義﹐義復仇。公衮無罪。佐納官之請﹐可勿許。詔曰。給捨議是。於是趣公就職如初。紹興二十九年二月﹐拜起居郎﹐遇事直前獻納﹐多所裨益。未兩月﹐以臺評罷。然言者詆公甚峻﹐至請投竄﹐而上終保全之﹐命守外郡。遂知永州。公自初仕﹐卽在館閣﹐未

嘗一日曆州縣﹐到郡。每決事。吏皆抱牘立數步外。不呼。不敢輒進﹐公親與民語。有冤者得盡其言﹐誕謾者一再詰。皆詞窮折服。自謂當受罰﹐公乃延見諸生。勞問耆年。凡可美民俗。勵士節者。舉之無遺﹐又言。永之士眾於道州。而解名才及道四之一。願詔有司稍均之。庶無失士﹐徙知吉州。廬陵號江西劇郡。人疑公且困於事。不得復閒暇﹐公至。爲政如零陵時。不知有閒劇之異。而事亦頓省﹐治聲聞於行在。詔直寶文閣﹐逾年。徙知明州。仍命入奏﹐而張丞相浚力薦公及王侍郎十朋。張舍人孝祥。以爲可大用﹐旣對。壽皇聖帝諭以且有親擢。旣退。除中書門下省檢正諸房公事。兼權戶部侍郎﹐公力辭。且言。臣昨面奏。乃者戶部以江東歲歉。有江西和糴之令﹐臣在江西。實見一路決不能獨出百五十萬石。而關子茶藥乳香之屬。旣不能售。必至抑配。其爲民病。且甚於江東之饑﹐今臣若不自揆。貪榮冒受。而實未有以爲策﹐他日固不敢逃譴。然民力國計。將何以支﹐願復補外。或止供檢正職事。詔不允。仍兼侍講﹐湯丞相思退以首相領江淮都督。請公參其軍謀﹐公爲湯公言。虜方議和。而以兵入吾境。此非其酋本旨。蓋用事者幸一勝以遂所求﹐當選驍將精卒。乘其驕惰。急擊之﹐彼以敗聞。則用事者且得罪。吾可從容制之矣。會湯公去位。公亦罷參謀﹐方是時。疆場未靖。調兵遣戍。用度日窘。且諸路歲頗不登﹐公從容應變。窒漏察欺。事無不集。而民間泰然如無事時﹐會永寧夫人臥疾。懇求奉祠。攺權吏部侍郎。請不已。乃復以直寶文閣知宣州。徙知建康府行宮畱守﹐建康自車駕行幸。建爲別都。居守多執政及侍從久次者。惟公以威望被親擢﹐中外皆知上任屬之意﹐妖人朱端明。崔先生。挾左道。與軍中不逞輩謀不軌且久﹐及公至。相與謀曰。是不可欺﹐少緩必敗。不如先事發。乃共約以春大閱日起事。𨿽極詭祕。而公已盡得其陰謀﹐一日。坐帳中決事。命捕爲首者至前。略詰數語。卽責短狀。判斬之。而流其徒數人於嶺外。余置不問﹐僚屬方候見於客次。無一人知者。見公擲筆。乃異之。而妖人已誅矣﹐公方閱案牘。治他事。如平時﹐良久。延見賓僚。乃退。無一毫異於常日﹐又徙知平江。隆興二府﹐未赴。會知上元縣李允升坐賄。前事未作。已丐尋醫去。而讒者謂公縱有罪。坐削官。居建昌軍﹐讒者去。上察守臣連坐。未有公比。且數思其才。復官。主管臺州崇道觀﹐俄起知饒州。又復直寶文閣。知揚州﹐入對。勞問甚渥。畱爲宗正少卿。兼權戶部侍郎﹐上祀南郊。命公玉輅執綏。凡所顧問。占對贍敏。上甚悅。有嘉褒語﹐於是疾公者益眾﹐史侍郎正志爲發運使。坐奏課不實謫。有欲爲史分謗者。乃並罷公﹐而發運司事。公始末未嘗與。且嘗論其徒擾無補。至是乃並得罪﹐逾年。主管臺州崇道觀。起爲福建路轉運判官。徙知潭州。連進祕閣修撰。集英殿修撰﹐淳熙六年正月。彬州宜章縣民陳峒竊發。俄破道州之江華。桂陽軍之藍山臨武。連州之陽山縣﹐旬日。有眾數千﹐彬。道。連。永。桂陽軍皆警。公奏乞荊鄂精兵三千。未報﹐公度不可待。而見將校無可用者。流人馮湛適在州。公召與語曰。君能有功。不特雪前罪。且遂爲朝廷用。北鄕恢復。自此始矣。湛請行﹐公曰。請行易耳﹐今當不俟奏報。以兵相付﹐旣受此命。卽以羣盜授首爲期。一有弗任。軍法非某敢貸也。遂檄湛帶元管權湖南路兵馬鈐轄。統制軍馬﹐卽日令湛自選潭州廂禁軍及忠義寨。凡八百人。卽教場誓師遣行﹐仍命凡兵之分屯諸州縣者。皆聽湛調發。違慢皆立誅﹐又出軍令牌付湛。軍士所過。秋毫擾民。及臨敵不用命。或旣勝而攘賊金帛。使得竄逸者。皆必行軍法﹐上奏以擅遣湛待罪。且請亟發荊鄂軍﹐又私念湛有善戰名﹐賊必遁入廣南。思得勁兵遏其衝﹐而廣南非所部﹐未有以爲計。會受命節制討賊軍馬﹐而前一日﹐又奉詔會合諸路兵﹐乃合二命爲一﹐稱節制會合諸路兵馬﹐檄廣南摧鋒軍兵官黃進。張喜﹐分屯要害。賊知湛至﹐而廣南守備己嚴﹐乃驅載所掠輜重﹐由間道歸宜章。轉運司聞之﹐卽移諸州﹐以爲賊已窮蹙﹐自守巢穴﹐毋以備禦妨農。公得報曰。是不獨害捕寇﹐且必惑朝廷。乃檄轉運司及諸州﹐以爲賊未嘗敗﹐何謂窮蹙。其巢穴旁接三路七郡﹐林菁深阻﹐出入莫測﹐何謂自守。復奏言。遣馮湛之後﹐事方有緒﹐若遽弛備﹐賊必更猖獗﹐愚民且有附和而起者﹐非細事也。因堅乞前所請荊鄂軍﹐從之。已而果聞賊方作箭鏃甚盛﹐遣入溪峒買毒藥之可爲藥箭者。公赫然以蕩滅爲期﹐且奏向者連州受賊首李晞降﹐賞犒備足﹐未幾復亡去爲賊﹐今陳峒之次首領是也。以此知不一意討捕﹐容其不死﹐湖廣之憂未艾。俟誅賊首而貸脇從﹐未爲晚也。樞密院猶謂當先招降﹐上獨是公策﹐命公躬至軍前節制。公卽日戒行﹐師徒不嘩﹐耕隴市肆之人﹐莫有知者。旣至宜章﹐命湛以四月二十三日移屯何卑山。湛請進兵日﹐不答﹐惟給以合符曰。符至﹐卽行耳。二十九日夜半﹐始發兵符﹐命湛及鄂州軍統領夏俊五月朔日詰旦﹐分五路進兵。賊初詐降﹐實欲繕治寨柵﹐阻險以抗官軍。公得其情﹐督兵甚峻﹐及馳入隘口﹐賊果立寨柵﹐未及成﹐聞官軍至﹐狼狽出戰。旣敗﹐又退失所憑﹐乃皆潰走。是日﹐奪空岡寨﹐駐兵十二渡。賊之起也﹐假唐源淫祠﹐以誑其下﹐日殺所虜一人祭神。至是斬像﹐焚其祠。湛遂誅陳峒﹐函首來獻。已而李晞以下﹐誅獲無遺。宥其脇從﹐發倉粟振貸安輯之。案功行賞﹐悉如初令。且上其事於朝﹐振旅而還。詔以公忠勞備著﹐起拜顯謨閣待制。湛亦由此復進用。俄徙公知揚州。平江﹐遂知臨安府﹐公力辭曰。人各有能有不能。天府﹐臣所不能爲也。方祖宗時﹐用人莫重於三司開封﹐髙選賢傑﹐號將相之儲﹐豪右憚其威望﹐莫不斂避﹐故得人爲多。巡幸以來﹐用人益輕﹐惟能媚奉權貴﹐則爲稱職﹐沿襲非一日矣。若使方拙自守者爲之﹐猶推舟於陸﹐決不可行。縱臣欲降心下气﹐周旋其間﹐賦性旣定﹐如燥濕之不可移﹐終有不能自抑者﹐徒速顚阝齊而已。奏三上﹐不得請﹐遂就職。入對﹐上褒勉甚寵﹐特賜金帶﹐進工部侍郎﹐兼知臨安府。進權工部尙書﹐而尹京猶如故﹐兼侍講。久之﹐進侍讀﹐遂權戶部尙書﹐知淳熙十一年貢舉。公尹京逾三年﹐又兼版曹﹐故時以冗劇﹐日夜不得休。公處之超然閒暇﹐事皆立辦。貴臣權家﹐斂手不敢幹以私。民間利病﹐無巨細﹐罷行之。或可施於四方者﹐則疏其事以聞﹐多見施行。歲饑﹐畿內小民﹐或以農器蠶具抵粟於大家﹐苟紓目前﹐明年皆有失業之憂。公乃出令﹐繼自東作之日﹐先以還之。俟蠶麥訖事﹐而歸其子本。大家不遵令﹐小民負約不以時償﹐皆坐罪。令下﹐農家相慶。識者以爲與呂文靖公建請不稅農器事相埒﹐他日且爲名相。上亦自器異之﹐嘗因夜直﹐召對﹐出禦書。三都賦序。以賜﹐蓋倚以拓定中原之事。會長子病卒﹐公力乞奉祠﹐上察其不可畱﹐命以寶文閣直學士出守。公復力申前請﹐得提舉江州太平興國宮以歸﹐執永寧夫人喪。服除﹐提舉隆興府玉隆萬壽觀。鳳翔府上淸太平宮。紹熙元年八月﹐自制壙記﹐又爲治命﹐凡沐浴斂葬之節﹐莫不備具。時公方康彊無疾﹐人或怪之。二年二月十一日﹐晨起﹐猶讀書理家事如平時﹐俄暴感風眩﹐遂卒﹐享年六十有六。寄祿官﹐自承事郎積遷至正奉大夫﹐封自山陰縣開國男至開國伯﹐食邑自三百戶至九百戶﹐致仕﹐進正議大夫。遺表上﹐贈銀靑光祿大夫。以卒之歲十一月四日﹐葬於山陰縣天樂鄕竺裏峯之原。

公娶同郡髙氏﹐早卒。繼室括蒼季氏﹐亦先公若干年卒。皆追封碩人。子男二人。履常﹐承奉郎﹐監淮西總領所建康府西酒庫。克常﹐承奉郎﹐知臺州天臺縣丞﹐皆前卒。女四人。長適溫州平陽縣主簿梁叔括。叔括卒﹐再適提舉湖北路常平茶鹽張孝曾。次適通判建康府曾槪。今存者﹐惟適曾氏女﹐而槪卒矣。孫男二人。宿﹐承務郎。某﹐某官。孫女二人。尙幼。公以英傑邁往之資﹐自學校科舉時﹐已卓然出千萬人上。仕𨿽至侍從﹐所施設曾未究一二。閒居九年﹐憂患或出意表﹐而公所養愈剛大﹐不爲事變之所折困﹐人莫窺其涯。一日﹐嘗語某曰。裏中或謂僕以誅殺眾﹐故多難。不知僕爲人除害也。湖湘鄕者盜相踵﹐今遂掃迹者二十年﹐綿地數州﹐深山窮谷之氓﹐得以滋息。而僕以一身當禍譴﹐萬萬無悔。嗚呼。公何謂知命者。銘曰維宋中興﹐三聖相承﹐公聽並觀﹐以出賢能。公奮於幽﹐有徳有勛﹐知我者天﹐用我者君。蹈義秉節﹐迄至耆艾﹐出立在庭﹐以道進退。大夏方建﹐拱把毓材﹐豈玆棟梁﹐萬牛莫回。生或忌之﹐亦嘆其死﹐我銘弗誣﹐用諗太史。楊夫人墓志銘鄆爲東方大邦﹐宋興以來多名公卿﹐𨿽擯不仕及仕而不顯者﹐如穆參軍修。士兵部建中。學易劉先生跂﹐皆旣死而言立﹐化行於家﹐至今學者尊焉。建炎南渡﹐人物衰矣。而山堂鞏先生﹐諱庭芝﹐經爲人師﹐行爲世範﹐徳義之化﹐自家人始﹐凜然克配前數公。先生之仲子處士諱法之夫人﹐曰武義楊氏﹐年二十有一而嫁﹐二十有三而字﹐二十有六而寡。寡四十有三年﹐年六十有八而卒﹐卒一年而葬﹐望處士之墓﹐實紹熙五年十一月丙申也。夫人自爲鞏氏婦﹐事山堂及君姑錢夫人﹐一步趨﹐一話言﹐悉皆鞏氏家法。耳目濡染﹐又皆天下長者事。故行成徳進﹐山堂以爲稱吾家婦﹐宗黨姻戚鄰里皆取法焉。處士先山堂不祿。當是時﹐夫人尙盛年也﹐遂誓不再行。二子。伯始學步﹐踉蹌不逾閾﹐仲尙𦇤褓。及能言﹐夫人皆親授以。孝經。論語。毛詩。國風。爲之講聲形﹐正章句﹐具有師法。二子未從外塾﹐而於幼學之事﹐各已通貫精習﹐卓然爲奇童矣。其後子益長﹐夫人身任家事﹐不以荒其子之業。故皆舉進士﹐中其科﹐然夫人不喜子之得祿﹐所以教而進之者﹐父師莫加焉。嗚呼。非是母固不能成其子﹐非鞏氏家法﹐亦不能成是婦也。予少時﹐猶及見趙。魏。秦。晉。齊。魯士大夫之渡江者﹐家法多可觀。𨿽流離九死中﹐長幼遜悌﹐內外嚴正﹐肅如也。距今未五十年﹐散處四方﹐不能如故時。久而不變如鞏氏者﹐蓋鮮矣。夫人曾大父瓊﹐大父彬﹐父伸卿﹐皆不仕。子曰丰﹐從事郎﹐江南東路提點刑獄司幹辦公事。嶸﹐奉議郎﹐知徽州歙縣事。孫復亨。慈孫。陽孫。耦孫。孫女七﹐皆處。丰來請銘。銘曰鞏氏之先﹐化行閨門﹐我觀夫人﹐典則具存。夫人之賢﹐實應圖史﹐有如不信﹐視其二子。東有茂木賈﹐處士所藏﹐𨿽不克硋﹐郁乎相望。

陸郎中墓志銘公諱沅﹐字子元﹐會稽山陰人。曾大父珪﹐國子博士﹐贈太尉。大父佃﹐中大夫﹐尙書左丞﹐贈太師楚國公。考寘﹐右中散大夫﹐贈少師。公於某爲從父兄﹐某蓋少公十五歲。方爲童子時﹐公已學成行著﹐以兩浙轉運司進士﹐試禮部不中﹐試博學宏詞﹐又不中﹐乃以世賞試吏部﹐再爲第一人。所與交﹐多一時知名士。每見某﹐必諄諄道其所與共學﹐日夜磨礱灌﹐以希古人者﹐曰時然。進之。時然莊氏﹐名革﹐早死不顯。而進之則故相湯岐公也。及岐公以文章事業相髙皇帝﹐公猶沈浮州縣。久之﹐乃得監行在都進奏院﹐監尙書六部門。岐公每見﹐必畱公道往昔相從講習時事﹐抵掌笑語﹐公輒俯首踧踖自引去。岐公亦嘆息﹐以爲不可親疏。後輩躐進至大官者相望﹐公顧處百僚底﹐自若也。岐公免相﹐門下士多牽聯以罪斥﹐未去者亦不自安。公獨澹然如平時﹐人亦莫指議者。初﹐少師自山陰徙四明﹐已數十年﹐婚姻皆在焉﹐蓋四明人也。會史魏公入爲參知政事﹐爲右丞相﹐與公實姻家﹐少相從﹐魏公亦器待公﹐而公未嘗數謁見﹐朝士亦莫知其相國親且厚也。監門歲滿﹐遷太府寺丞﹐權尙書戶部郎。久次當爲眞矣﹐而公亟求歸養﹐得提舉兩浙市舶﹐權知舒州﹐提舉福建市舶﹐遭母益國夫人憂以歸。初﹐通判泉州者﹐嘗有所請﹐以法拒之。公去﹐而提點刑獄兼權舶司事﹐通判者因訁術提點刑獄﹐以危法中公。公平日以恭謹聞﹐又方以舉職被賞遷一官﹐朝論右之。公𨿽得罪﹐猶傅輕比。於是公度攵門絕交遊﹐誦佛書﹐以夜繼日﹐多至萬卷﹐不復言再仕﹐亦絕口不及仇家﹐對客淸談而已。自束髮至老﹐無一日廢書﹐尢長於詩﹐閒澹有理致。在場屋時﹐以賦稱﹐老猶自喜﹐子孫及族黨從之講貫﹐皆有師法。公爲人夷雅曠遠﹐與人言﹐惟恐傷之。然遇事必力行所知﹐無所撓屈。嘗爲丹徒丞﹐朝廷用言者﹐遣使籍江上沙田﹐立稅額﹐使指甚厲﹐吏莫敢違﹐亦或從而張虛數以爲功。使者至郡﹐聞人人稱公詳練﹐乃檄與偕往﹐公旣極論其不可﹐又爲詩陳民情。詩流傳至朝廷﹐遂止不行。沙人礱石刻其詩﹐今猶可考。其使福建也﹐有中貴人所親皇甫甲者﹐輒諷公以珍貨別進﹐公正色拒之﹐戒典客者﹐他日謁至勿復通。其不阿類如此。公仕自修職郎至朝奉大夫而廢。二十三年﹐以紹熙五年四月六日卒﹐享年八十有五。娶盧氏﹐封宜人﹐先公十二年卒﹐享年亦八十有五。六子。曰梓﹐通直郎﹐知寧國府宣城縣﹐先公十二年卒。曰格﹐舉進士。曰之瑞﹐國學免解進士。曰橦﹐曰檍﹐曰之詳﹐皆舉進士。一女﹐適文林郎監淮東總領所糴場樓鈞。六孫。曰炳﹐曰煥﹐曰炎﹐曰熺﹐曰燮﹐曰熨。四孫女。諸孤以慶元元年九月二十五日﹐遵治命返葬於會稽湴塢﹐望少師墓百步﹐且來屬某爲銘。銘曰。仕硘於時﹐年登耄期。孰奪孰與﹐理莫可推。銘識於幽﹐孰知我悲。知興化軍趙公墓志銘慶元二年八月辛亥﹐朝請郎新知興化軍事趙公以疾卒於第。越十月庚午﹐葬於會稽會稽五云鄕湯家畈之原。明年九月乙卯﹐諸孤磑夫等墨其衰﹐見予於郡西南澤中﹐泣且言曰。先君之葬﹐將請銘於執事。以大事之日迫﹐方伏苫塊間﹐不能自通。今幸逾年﹐未卽死﹐敢以承事郎簽書平江軍節度判官廳公事莫君子純之狀來告﹐惟公幸許之﹐某等卽死無憾。予以老疾辭﹐請益牢。維公文學治行﹐皆應銘法。而磑夫實娶予從孫女﹐與其弟同時中進士科﹐爲鄕裏後來之秀。乃卒與銘。謹按公諱彥眞﹐一名彥能﹐以淳熙新制攺今名。冑出宣祖昭武皇帝之後。曾大父諱叔澹﹐贈武康軍節度使洋川郡公。大父諱賚之﹐武經大夫﹐浙東路兵馬鈐轄﹐贈右朝請大夫。考諱公懋﹐左朝請大夫﹐知臨江軍﹐贈太中大夫。公少純篤﹐從故侍禦史王公十朋學。王公嘗得中書舍人張公孝祥書不欺室榜﹐持以遺公﹐所以期公者甚遠。公益自奮﹐𨿽舉進士﹐蓋不止爲科舉而已。然同時爲進士﹐亦皆推之﹐遂中其科。調撫州錄事參軍﹐以太中公喪解官歸。除喪﹐起爲信州弋陽縣丞。終﹐更調建寧府觀察推官。薦者如格﹐攺宣教郎﹐知寧國府宣城縣。未赴﹐以內艱罷。除喪﹐知平江府吳縣﹐通判袁州﹐知興化軍。朝廷知公者多﹐謂且用矣﹐而得郡未及赴﹐遽至大故。公之將赴撫州錄事參軍也﹐太中公戒之曰。汝任治獄﹐人死生所系也﹐可不勉乎。公再拜受教。旣就職﹐束吏甚嚴﹐視囚之寒暑饑渴﹐慘然不啻在己。囚以故皆輸其情﹐曰。不忍欺吾父也。會部使者以事付獄﹐有冤狀﹐而使者方怒﹐風指甚厲﹐人皆謂乖其意且得譴﹐吏尢惶恐﹐卽欲捶掠成之。公叱吏去﹐具列其冤﹐使者爲屈﹐因欲薦公﹐公亦終不就也。太中聞之﹐太息曰。吾有子矣。及在建寧幕﹐南劍州將樂。沙縣諸寨﹐軍食不時給﹐羣卒空壘來訴於轉運司。趙公公碩。謝公師稷爲使﹐乃檄公行。公馳至沙縣﹐與其令調財得三千緡。明日召卒於庭﹐閱籍﹐自下給之﹐軍吏及卒長﹐皆不得一搖手﹐眾乃大服。比至將樂﹐給之如沙縣。亦皆大服。於是議者謂公所試者小﹐然猶能表表如此﹐他日功名事業﹐詎可測哉。郡守鄭公伯熊知公最深﹐有疾﹐不以郡事屬其貳﹐而言於使者﹐請檄公攝守。疾革﹐獨延公至臥內﹐屬以艸乞致仕奏﹐其知之如此。髙宗皇帝永思陵木贊宮事興﹐公適爲吳縣轉運司﹐調取洞庭靑石﹐期會迫﹐不可遽辦﹐公卽日涉湖至其地﹐召石工泣諭之曰。先皇帝櫛風沐雨﹐惡衣菲食﹐爲天下攘彊虜﹐除大盜﹐輕賦薄役。汝曹數十年安居樂業﹐亦知所自乎。今官取此石欲何用﹐而汝曹尙可顧望不竭力哉。於是民趣役﹐不待督責﹐先期告畢。使者欲上其勞於朝﹐公力辭曰。此臣子職也。袁州積凋獘﹐公佐其守﹐窮利病根源﹐一切罷行之﹐郡爲一振。民困於坊場﹐官獘於護運﹐皆久不能革。公奮曰。小民知目前之利﹐不知後日之害﹐一陷於坊場﹐則富者貧﹐貧者大壞﹐非死徙不得免。乃取尢者白守﹐請於戶部﹐蠲除之﹐挺系收檄﹐一旦幾空。郡人歡呼﹐以爲昔所未有。護運異時多以所遣官非其人﹐故多蠹害。公一切精擇才吏﹐其以權貴請托來者﹐皆力拒絕之。抵公去﹐所發漕運四十萬緡﹐不費一錢。造朝﹐得知興化軍﹐未及到郡而卒﹐享年五十有四。公篤學﹐工文辭﹐有集五卷。易集解。五卷。他所著未成編者尙多。初﹐太中通判饒州﹐有江州統軍官王益者﹐坐事下吏﹐更江州。鄂州鞠治﹐獄成﹐而家以冤聞。由是復命太中鞠之﹐得冤狀明白﹐益賴以不死。而太中以決疑獄進秩除郡。未幾﹐捐館捨﹐益之家人懷太中之徳無已﹐乃厚載金帛以助葬爲請。公固辭不受曰。非吾先人之志也。益家人泣而去。蓋公之淸徳類此。然常畏人知﹐故予亦不得而悉書也。公娶李氏。馮氏﹐皆早世﹐贈安人﹐今皆從葬。徐氏﹐封安人。四子二女﹐皆李出。硚夫﹐迪功郎﹐隆興府武寧縣主簿﹐先公十一年卒。磑夫﹐從政郎﹐隆興府南昌縣丞。夫﹐

從政郎﹐臨安府於潛縣尉。夫﹐未仕。女長嫁從事郎新平江府常熟縣尉劉祖邁﹐次未行。二孫。時敏﹐時哲。銘曰以公之才﹐何適不宜。晚始專城﹐政弗克施。天嗇其報﹐子孫是貽。匪筮匪龜﹐視我銘詩。文集卷三十五墓志銘三首夫人孫氏墓志銘夫人孫氏﹐會稽山陰人。四世祖沔﹐觀文殿學士戶部侍郎﹐謚威敏﹐有傳國史。曾祖之文﹐朝議大夫﹐主管杭州洞霄宮﹐累贈正奉大夫。祖延直﹐奉議郎﹐通判盱眙軍﹐贈朝散郎。考綜﹐宣義郎致仕。母﹐同郡梁氏。夫人幼有淑質﹐故趙建康明誠之配李氏﹐以文辭名家﹐欲以其學傳夫人﹐時夫人始十餘歲﹐謝不可﹐曰。才藻非女子事也。宣義奇之﹐乃手書古列女事數十授夫人。夫人日夜誦服不廢。旣笄﹐歸今文林郎寧海軍節度推官蘇君瑑﹐逮事舅姑左右﹐就養惟謹。凡組織縫紉烹飪調絮之事﹐非出其手﹐舅姑弗悅。舅姑歿﹐夫人執喪哀。終喪﹐事家廟如生﹐祭薦丰潔中度。疾已革﹐猶修秋祭﹐不知其力之憊。推官女兄﹐實朝議大夫直顯謨閣呂公正己之夫人﹐性堅正﹐善持家法﹐凡家人必責以法度﹐不知者以爲過嚴﹐至夫人能事之﹐則終身怡怡﹐未嘗少忤。宗黨間旣稱譽夫人之賢﹐又以知呂夫人非難事者也。紹熙四年﹐從推官官臨安﹐以其年七月辛巳﹐疾終於官舍。夫人平生奉浮圖氏﹐能信踐其言﹐及處生死之際﹐盥濯易衣﹐泰然不亂﹐世外道人有所不逮﹐亦賢矣。享年五十有三。五子。瀛﹐太學生。汭。泂。濱。潞。皆卓然自立﹐能世其家﹐蓋推官與夫人善訓督之力也。二女。長適修職郎通州錄事參軍王易簡﹐次尙幼。孫男二人。曰暹﹐幼未名字。予世家山陰﹐先太尉邊夫人﹐實與威敏夫人爲女兄弟。予與宣義﹐外兄弟也﹐少時交好甚篤。今夫人年逾五十而歿﹐予乃及銘其隧﹐則予安得不老。銘曰猗與夫人﹐率徳不惰﹐舅姑宜之﹐曰善事我。移其事姑﹐以奉女公﹐雍雍肅肅﹐旣和且恭。相夫以正﹐教子以嚴﹐施於先後﹐以遜以謙。一病不復﹐奄其告終﹐我作銘詩﹐用詔無窮。奉直大夫陸公墓志銘吳郡陸氏﹐方唐盛時﹐號四十九枝﹐太尉枝最盛。唐末﹐自吳之嘉興﹐東徙錢塘。吳越王時﹐又徙山陰魯墟。宋祥符中﹐贈大傅諱軫以進士起家﹐仕至吏部郎中﹐直昭文館。太傅生國子博士贈太尉諱珪﹐太尉生尙書左丞贈太師楚國公諱佃﹐太師生中散大夫贈少師諱寘。少師八子﹐皆以文學政事自奮。公諱洸﹐字子光﹐少師第四子。紹興初﹐以蔭補登仕郎﹐調右迪功郎﹐浦江縣尉﹐歷筠州司法參軍﹐徽州司法參軍﹐湖北路轉運司幹辦公事﹐知

玉山縣﹐江淮等路坑冶司主管文字﹐通判通州﹐知荊門軍﹐提舉江南西路常平茶鹽公事﹐江南西路提點刑獄公事﹐主管建寧府武夷山衝佑觀﹐遂致仕。積官至奉直大夫﹐賜紫金魚袋﹐封陳畱縣開國男﹐食邑三百戶。以慶元元年十月丙寅卒於私第﹐享年七十有二。初﹐少師避建炎之亂﹐益東徙居明州鄞縣之橫溪﹐猶返葬山陰。至公兄弟﹐遂有卽葬鄞縣者。故公以三年十二月庚午﹐葬於縣之丰樂鄕西山奧之原。諸孤請銘於公從弟某。某則少公一歲﹐兒時分梨共棗﹐稍長﹐同入家塾﹐實知公比他人爲詳。公天資穎異﹐數歲能屬文﹐舉進士﹐連拔兩浙轉運司解﹐又爲江東轉運司解首。然卒不第。公不以懟有司﹐治經考古﹐益不少懈。爲吏窮日夜勤其官﹐未嘗事燕遊。所至﹐上官委以事﹐公至忘寢食寒暑以趨事赴功。在玉山時﹐刳剔蠹獘﹐根原窟穴﹐毫髮必盡。正俸外﹐他增給悉棄不取。比代去﹐計其數凡六十餘萬。故諫官尹穡有別業在縣﹐歲往來邑中。尹爲人喜議論﹐仕者多憚之﹐公不爲動。尹顧敬公﹐每曰。子光淸足以肅吏﹐惠足以養民﹐諸邑求其比﹐殆未見也。自荊門回﹐奏事殿上﹐所陳合指﹐皆卽日施行。明日﹐孝宗皇帝對輔臣稱公之才﹐丞相王魯公力薦之﹐遂擢江西常平使者。到官﹐治便坐於廳事之後﹐治事退﹐足迹不履中閾。揭所治錢谷出納之最於壁。列案皆簿書﹐終日坐臥其間﹐目閱手披﹐窒罅漏﹐嚴期會﹐官屬吏胥﹐奔走承命不暇﹐不旬月﹐事大治﹐一道肅然。歲旱﹐公一先事爲備﹐得米百萬斛﹐吏不能一毫爲姦﹐五州之民﹐訖無流殍。於是特進一官﹐遂除提點刑獄﹐且進用於朝。會有臨江軍民習儀卿﹐爲其奴所殺﹐獄成﹐則謂儀卿弟宣卿實使之。宣卿旣服﹐復以冤告﹐凡八移鞫﹐皆然。最後特以命公﹐公始得其情﹐宣卿實無使迹﹐奴亦無異辭﹐遠近稱神明。事上刑部﹐刑部以爲疑﹐言諸朝﹐移大理寺窮治久﹐自卿以下﹐亦不能與公異﹐宣卿竟不死。公旣以自請得奉祠而歸矣﹐於是益知奉法守官之難﹐不復有仕進意﹐甫七十﹐卽上書告老。始終進退之際﹐可謂無愧矣。公娶林氏﹐吏部侍郎保之女。三男子。桂﹐修職郎﹐監秀州蘆瀝鹽場﹐已卒。椿﹐迪功郎﹐臨安府臨安縣主簿。棣﹐迪功郎﹐徽州歙縣西尉。二女子。長適迪功郎平江府司戶參軍詹騏﹐次女適從政郎監楚州鹽城縣鹽場耿開。孫男。焯。燂。煒。燠﹐皆進士。孫女適文林郎新監臺州支鹽倉宋安雅。余尙幼。銘曰邅余道兮晚乃逢﹐握使節兮撫困窮。發積勸分兮忘歲凶﹐以經決獄兮平反之功。人不我知兮道則通﹐歸築室兮老於東。位列卿兮善始終﹐服三品兮五等之封。植木賈鬱鬱兮起墳崇崇﹐閱百世兮過者心恭。中丞蔣公墓志銘公諱繼周﹐字世修。初﹐周公相成王﹐封元子伯禽於魯﹐是爲魯公。別子伯齡封於蔣﹐其後子孫因以國爲氏。至漢﹐有蔣詡﹐十世孫休自樂安徙義興陽羨縣﹐始爲吳人。裔孫伸﹐相唐宣宗。僖宗﹐故蔣氏益大。宋興﹐有堂爲仁宗侍臣﹐之奇執政徽宗初﹐芾相孝宗﹐皆不去陽羨。而公之先獨益東徙﹐家處州靑田縣。曾祖球﹐贈通奉大夫。祖禋﹐父仔﹐宣教郎致仕﹐贈中散大夫。公天資警邁﹐七歲賦。牧童。詩﹐有奇思﹐遂精詞賦。十四棄其業﹐習。戴氏禮。期年輒通貫﹐諸老先生自謂莫及。一日﹐先生有欲勉成之者﹐期以間處﹐曰。吾將有以發子。公先時往﹐俟之甚謹﹐先生喜曰。子誠可教。士當務學﹐才不足恃也。子於書﹐能博觀而

得要﹐則善。如其未也﹐當勉之﹐毋以才自足﹐蹈吾所悔。公再拜謝。自是窮日之力﹐無所不讀﹐人罕見其面。遂舉進士﹐中其科﹐調衢州常山縣主簿﹐試教官中選﹐歷太平州州學。臨安府府學教授﹐攺宣教郎﹐入爲太學正。會省官﹐添差簽書鎭東軍節度判官廳公事﹐復入爲司農寺主簿﹐召試館職﹐擢祕書省正字﹐進校書郎。祕書郎﹐兼國史院編修官。實錄院檢討官。遭中散公憂﹐服除﹐起知舒州。陛辭﹐攺宗正丞。初﹐公在館中得對﹐所論甚眾﹐其間因論和糴省運﹐孝宗皇帝大悅曰。卿文絕類陸贄﹐省運誠不難行。又曰。朕將用卿﹐卿果有趨事赴功之意乎。公逡巡退避﹐久之﹐上亦默然。方是時﹐士大夫銳於進取者眾﹐得上一語﹐自謂結主知﹐往往遂投合以取大官。公獨若不敢當上意者﹐故至是才得補郡﹐然上終賢之。辭日﹐上問。卿往年論事﹐朕謂似陸贄。今七年矣﹐卿尙能記否。舒州待次幾年。公以三年對。上曰。卿家貧母老﹐豈得待遠次﹐當除卿行在職事官。公謝曰。臣事君﹐猶子事父﹐固願朝夕膝下。然幹蠱於外﹐亦子職也﹐敢有所擇。上益察公靜退﹐乃大悅﹐卽有是命。攺祕書丞﹐兼國史院編修官﹐權吏部郎官。公還朝逾二年﹐杜門絕造請﹐諸公貴人以爲簡我﹐將假他事出之。會熒惑犯氐﹐公因對言。氐者﹐邸也﹐驛傳宜備非常。不淹旬﹐都進奏院果災﹐上諭輔臣曰。蔣某博學善論事﹐卿知其人否。皆對以不詳知。上乃自禁中索班簿閱之﹐將作監闕﹐卽命除公。已而命下﹐則少監也﹐蓋有密以資淺爲言者。上終不快。未幾﹐遷將作監﹐遂兼太子侍讀。然所以屬公者﹐顧不在是。方試太學諸生﹐未出院﹐除右正言﹐實淳熙十年九月也。十一年正月﹐同知貢舉﹐有。禮記。義﹐絕出流輩﹐已見黜﹐公力主之﹐拔置髙等﹐及啟封﹐則吳人衛涇也。已而廷對﹐遂爲第一。十二年二月兼侍講﹐八月遷右諫議大夫﹐十三年九月遷禦史中丞。公任諫官中執法凡五年﹐知無不言。初﹐上受內禪﹐收召四方名士﹐舉集於朝。其間議論﹐或過爲激昂﹐貴近不便之﹐於是妄言方秦檜當國時﹐遴於除授﹐一人或兼數職﹐亦未嘗廢事﹐又可省縣官用度。於是要官多不補﹐而收召絕稀。公首論之曰。往者權臣用事﹐專進私黨﹐廣斥異己﹐故朝列多闕﹐至有一人兼數職者。今獨何取此。朝臣俸祿有限﹐侍從卿監郎中以至百司﹐月計其俸﹐乘除百緡而已。假使省二十員﹐不過月省二千緡﹐是特一二節度使俸耳﹐其省幾何﹐而遺才乏事﹐上下交病。且一官治數司﹐而收其稟﹐裴延齡用以欺唐徳宗也。孰倡此議者﹐請得其人詰之。其言蓋指貴臣。人服其敢言。時著令﹐贓吏必坐舉官﹐旣屢施行矣。有蔣億者﹐以贓坐罪﹐而舉官獨置不問。公劾之曰。此非有所避﹐則有所芘耳。同罪異罰﹐法且由是廢。上悅﹐命有司舉行如初詔。進士黃光大上書﹐送臺州聽讀﹐公極論其不可﹐且曰。臣旣朴愚﹐不長於言﹐人之有言﹐又不能開導以廣言路﹐實有愧焉。太史奏日中有黑子﹐公言。日象君徳﹐豈容陰慝乘之。大臣之蒙蔽﹐外夷之侵軼﹐後宮之私謁﹐宦者之用事﹐下民之困窮﹐皆其應也。願陛下仰觀天文﹐俯察人事﹐以消羣陰之萌。會地震﹐公復反復論奏﹐而加詳焉。將行郊禮﹐上春秋髙﹐或以陟降拜跪爲勞﹐公言。今距冬至則逾半年﹐願陛下淸心省事﹐養性導和﹐毋彊疲勞﹐毋過燕樂。飲酒以和气﹐不可以無節而飲過度之酒。服藥以養生﹐不可以無疾而服伐性之藥。自今以往﹐宜若神祇在其上下﹐祖宗臨其左右﹐誠意所加﹐幽明並助﹐將不勞而成禮矣。上悉嘉納。議者亦翕然﹐以爲得耳目之體。有女冠請於皇太子妃﹐以久廢上淸宮額﹐徙置其居﹐因爲住持﹐祝妃本命。女冠入謝

禁奧﹐適有他女冠祝中宮本命者﹐同列庭中﹐爭長。舊例﹐以住持者爲首。事聞﹐上取文書毀之﹐初不知有舊額也。皇太子皇恐不敢入朝﹐羣臣不知所爲。公乃抗言。徙廢額置他寺觀﹐天下皆有之。然女冠自不應入宮﹐今當一切禁絕僧尼道士女冠﹐勿使得入而已。上悅曰。卿此奏﹐善處朕父子間矣。封以付東宮。明日﹐皇太子入謝﹐上歡甚。皇太子﹐今太上皇帝也﹐亦遣人謝曰。非公慮不及此。方是時﹐上以暇日﹐時禦佛書﹐間召其徒入對﹐或自內東門賜肩輿以入﹐故公因以爲諫。自是遂無所召﹐士論歸重。都下喧傳遊奕軍統制官笞百姓娠婦﹐至墮胎。公上章彈之﹐詔大理寺鞫治。同時又有故內人陸靚姬者﹐訴其夫恃爲砫門官﹐無故棄逐﹐且據有其貲。公請窮治﹐其人自計下吏﹐詞且窮﹐乃遣人妄訁術公曰。旦暮且除簽書樞密矣。公叱遣之﹐論愈力。會考殿試進士﹐此兩人者﹐相與合力﹐於是大理具獄﹐以爲所笞乃軍妻﹐公爲風聞不實。卽日統制官者復還故官﹐且賜金帶。而靚姬所訴﹐亦得不治。考試畢﹐公方再抗章﹐詔遷禮部尙書﹐辭不拜﹐出知婺州。未幾﹐以母喪解。紹熙元年﹐除喪復還﹐徙寧國府﹐加煥章閣待制﹐徙太平州。比四年﹐易三郡。適遇水旱﹐公力行賑卹之政﹐寢食不置。所條上者﹐皆盡利害之實。其大略曰。臣夙夜訪求荒政﹐言者萬端﹐然大指不過廣儲畜一事爾。有備﹐則拙者亦能集事。不然﹐𨿽智何益。中外服其論﹐故奏多見聽。其以常平樁管﹐通融賑民﹐蓋得請乃行﹐又旋已補足﹐且災傷五分﹐許賑糶﹐方髙宗時已屢著之春秋頒矣。常平使者顧劾以爲罪。或曰。是爲其所親報宿怨﹐公盍自言於朝。公曰。吾初不計此。人臣奉行寬大詔令﹐寧過無不及﹐天下豈無公論。會使者召用﹐公卒以口語罷歸。卜居嚴州﹐得屋僅庇風雨﹐頹垣壞甃﹐悠然自適﹐讀書旦暮不輟。時從其耆老而訓其子弟﹐若未嘗貴達者。初﹐公任言責累年﹐排擊不避權豪﹐至士大夫有以誣得謗傷者﹐輒語同捨曰。夷考其人平日﹐恐不至此。及廣詢之﹐果不合。故一時在朝寒遠孤進之士﹐得以自保。而四方賢牧伯﹐皆得究其設施﹐不爲怨仇所搖。及公治郡﹐善政爲一路最﹐所遭乃如此。人爲公憤悒﹐而公未嘗見之色辭。嗚呼。非學問之力﹐疇克至此。居嚴逾年﹐稍起﹐提舉江州太平興國宮。俄感疾﹐以通議大夫致仕﹐遂卒﹐實慶元二年十一月二十一日也。享年若干。娶梁氏﹐故戶部尙書汝嘉之孫﹐封碩人。五男子。綸﹐修職郎﹐臺州司法參軍。緯﹐宣義郎﹐知徽州休寧縣丞。繹﹐承奉郎。維﹐將仕郎。紳﹐承務郎。二女子﹐朝散郎通判溫州湯宋彥﹐進士梁至﹐其婿也。五孫男﹐一孫女﹐皆幼。諸孤將以某年某月某日﹐葬公於處州某縣某原﹐以某獲從公遊﹐屬以銘﹐不敢以衰耄辭。銘曰孝宗龍興﹐大哉爲君。聖意圖回﹐羣才駿奔。於時語公﹐爾朕自知﹐今且巨用﹐欽哉勿違。公屹如山﹐卻立弗前﹐曰臣實愚﹐敢先眾賢。帝初不怡﹐久乃太息﹐是予所求﹐忠厚諒直。乃長諫垣﹐乃丞禦史﹐陳謨諤諤﹐國論所倚。一去不復﹐白首外藩﹐晚躓於讒﹐浩然丘園。維始及終﹐進徳彌劭﹐勒銘墓隧﹐萬世是詔。

文集卷三十六墓志銘六首呂從事夫人方氏墓志銘維申國呂氏﹐自五代至宋﹐歷十二聖﹐常有顯人。忠孝文武﹐克肖先世﹐婚姻多大家名冑﹐婦姑相傳以徳﹐先後相勉以義﹐富貴不驕汰﹐𨿽甚貧﹐喪祭猶守其舊﹐養上撫下﹐恩意曲盡﹐𨿽寓陋巷環堵之屋﹐鄰里敬化服之﹐猶在京師故第時。嗚呼盛哉。從事郎諱大同之夫人方氏﹐嚴州桐廬人。曾大父楷﹐尙書駕部員外郎。大父蒙﹐朝散郎尙書屯田員外郎。父元矩﹐朝散郎知建州。建州之歿﹐夫人尙幼﹐事母已爲宗黨所稱。年二十有一來歸﹐生一男一女﹐而從事不祿。夫人能篤禮好義﹐哀死字孤﹐爲子求師擇友﹐日夜進其業﹐而教其女以婦事﹐皆訖於成。不幸得年不長﹐四十有九而卒於淳熙三年﹐祖平猶未仕也。及祖平通朝籍﹐以宗祀恩﹐贈從事通直郎﹐夫人亦追封孺人。故祖平每言﹐輒涕曰。祖平不天﹐不得以斗升之祿養吾親﹐視斯世尙何聊。惟圖所以慰親於九原者﹐在墓隧之文乎。遂來告某於山陰澤中﹐曰。願有述。某亦早失先親﹐與吾子之憾無異也。行年八十﹐每思之﹐殆欲忘生﹐則吾子之悲哀﹐某實能深知之。其敢愛一日之勞﹐不以成吾子之悲乎。初從事葬於信州上饒縣明遠鄕之徳源山﹐以潦水嚙墓趾﹐攺卜於舊墓少東二百步﹐實慶元二年十二月庚申。而夫人初沒時﹐祖平寠不能以柩硋從事墓﹐乃卽婺州武義縣明招山祖墓之旁葬焉。自攺葬從事﹐諏日奉夫人歸硋﹐而筮未得吉。祖平於是爲承議郎﹐知興化軍仙遊縣事。女嫁朝請郎添差通判鎭江府曾棐。孫男樗年﹐孫女萊孫。銘曰。維呂世世有令徳﹐繄女父母皆得職。夫人燻陶成厥質﹐行則尊矣壽胡嗇。歸柩同穴慰存歿﹐先刻此銘俟卜吉。夫人陳氏墓志銘紹熙。慶元之間﹐予以故史官屏居鏡湖上﹐有東陽進士呂友徳自太學來與予遊﹐問學﹐論議文辭﹐皆有源流﹐而衣冠進趨甚偉。予固異之﹐訪於東陽人﹐則曰。是淸潭呂君紹義之子。呂君蓋賢有徳﹐而其配陳夫人又賢﹐生三子﹐孟則友徳﹐仲定夫﹐季友之。孟固奇士﹐仲季亦有聲學校場屋間﹐能稱其兄者也。自是友徳不閱歲必一過予﹐過必見其進。予老病謝客﹐無貴賤﹐多不能接。獨友徳來﹐欣然倒屣﹐不知疾痛之在體也。歲戊午十月壬午﹐忽墨其衰絰﹐叩予門哭。且言母夫人不幸﹐以八月戊子歿矣﹐得年六十有五﹐卜用十二月壬申﹐葬於孝順鄕蟠谷之原。以其家君之命﹐徵銘於予。予方病﹐亦不勝悲﹐不敢以

病爲解﹐乃按從事郎陳君黼狀﹐序次爲銘。夫人與呂君同邑人﹐曾大父懿﹐大父嚴﹐父子淵﹐皆鄕長者。夫人幼孤﹐女功不待教而能。稍長﹐佐其母經紀家事如成人。大父猶無恙﹐奇之﹐爲擇所歸﹐得呂君。旣嫁﹐事舅姑以孝聞。女妹適人﹐傾其嫁時橐裝無少靳。積勤儉以裕財﹐隆祭享以盡孝﹐厚振施以立義。呂氏之興﹐夫人之助爲多。處事明果﹐𨿽呂君有不能回者。諸子獻疑﹐亦堅守初意不爲變﹐曰。後當如是。及事定﹐一如夫人言﹐人人嘆服。其後呂氏家益康﹐大第千礎﹐堂寢尢宏麗。而夫人顧自挹損﹐齊居玩道﹐卽東偏汛掃一室﹐蕭然如老釋之廬﹐或終日不出閾。如是歷十餘年﹐呂君與諸子屢勸其歸堂中﹐皆不可。然絲枲鍼縷之事﹐至老猶自力﹐暇日勉諸子以學﹐授諸婦以家事﹐諄諄不惰。𨿽古賢婦﹐殆無以加。不幸一日不疾而臥﹐醫藥至﹐皆卻之﹐曰。吾固無疾也。已而遂不復語。諸子方就試﹐馳歸省疾﹐頷之而已﹐神宇泰定﹐超然就蛻。及有司以友徳名上禮部﹐報至﹐夫人不及見矣。可哀也已。夫人三女﹐嫁吳一夔。徐僑。徐鼐﹐皆良士。孫男四人。銘曰山盤水紆﹐龜食筮從﹐吉日壬申﹐宅是幽宮。表表三子﹐奮由。詩。書。維夫人之賢﹐有以基之。承議張君墓志銘君諱釒其﹐字深父﹐年三十有八﹐慶元三年十一月壬辰病卒。以四年九月庚申﹐孤某葬君於臨安府西湖佛首山之原。因其伯父寺丞功父釒玆﹐以君之友太學內捨生陳公道原狀﹐請銘。予與功父交二十年﹐信重其言﹐而陳君所敍文﹐亦甚美﹐可考據﹐遂與爲銘。君家秦之三陽﹐曾大父安民靖難功臣﹐太師﹐靖江寧武靜海軍節度使﹐淸河郡王﹐追封循王﹐謚忠烈﹐配饗髙宗皇帝廟庭。大父諱子厚﹐左武大夫﹐康州刺史﹐帶禦器械﹐贈少傅。考諱宗元﹐通議大夫﹐敷文閣待制﹐贈少師。君幼而穎異﹐彊記好學。少師遇郊祀恩﹐任爲承事郎﹐稍長﹐主管建昌軍仙都觀。遭少師憂﹐未除﹐而母夫人繼卒。君執喪累年﹐毀瘠幾不可識﹐族人以不勝喪爲憂﹐共諭勉之﹐始稍自抑﹐然終喪猶羸甚。歷兩浙轉運司明州造船場﹐簽書安丰軍判官廳公事﹐江淮荊浙福建廣南路都大提點坑冶鑄錢司檢踏官監﹐總領淮西江東軍馬錢糧所太平惠民局﹐積官承議郎。君之爲船場﹐人或唁其非勛閥所宜處﹐君謝之曰。景迂晁以道先生所嘗爲也﹐吾處之﹐懼弗稱﹐敢薄之耶。訖代去﹐不以卑冗怠其事。自守以下﹐皆嘆譽之。晚官藥局﹐尢號閒冷﹐顧無所施其才。又素簡儉﹐遠聲色﹐獨以書自娛﹐時屬文辭見志﹐然未嘗妄出以示人。所居帷屏壁門﹐皆有銘以自警戒。其文尢髙﹐沒後﹐始或見之。皆驚其才﹐服其識﹐以爲使未死﹐得享中壽﹐其所至詎可量哉。孰謂不幸年止於此。君嘗以進士試禮部﹐見黜﹐不以懟有司﹐亦遂不復踐場屋。諸公貴人多知之﹐然仕常從銓﹐與寒士並進﹐至終其身。其靜退乃天性。娶楊氏﹐太師和王存中之孫。繼室以潘氏﹐少保安慶軍節度使邵之孫。皆封孺人。子男一人﹐渥﹐將仕郎﹐有賢稱。女一人﹐與孫伯東皆幼。銘曰君家勛徳奕世傳﹐圖像麟閣侍甘泉。佳哉公子何翩翩﹐才當用世不永年。有美樂石可磨鐫﹐百世之下知此賢。

朝奉大夫石公墓志銘公諱繼曾﹐字興宗。周武王之弟康叔封於衛﹐五世生靖伯﹐邑於石﹐是爲石氏之始祖。而會稽新昌之石實自靑之樂陵南徙﹐距公二十三世﹐其詳見於世譜。左朝議大夫累贈正奉大夫諱端﹐中朝散大夫大理正出爲福建路參議諱邦哲﹐迪功郎溫州平陽縣主簿累贈朝奉大夫諱祖仁﹐公之三代也。公幼穎異﹐入家塾﹐日誦千言﹐過目不再。寺正築堂﹐名博古﹐藏書二萬卷﹐每撫公嘆曰。吾是書以遺爾﹐無恨矣。客至﹐侍左右﹐進退應對惟謹。客悚然不敢童子視之﹐曰。石氏興未艾也。朝議捐館捨時﹐公尙未生﹐遺言吾致仕得任子恩﹐當以予適曾孫。公旣生﹐補明州文學﹐調黃州黃陂縣尉﹐以便養親。監潭州南嶽廟﹐歷臨安縣。新城縣主簿﹐楚州司理參軍﹐監行在編估打套局門﹐監建康府戶部贍軍西酒庫﹐知饒州徳興縣﹐兩浙轉運司主管文字﹐提轄行在文思院。未及造朝﹐以疾卒於家﹐享年五十有八。自迪功郎十遷至朝奉大夫。公事親孝﹐執喪如禮﹐毀瘠幾不可識。除喪﹐久之﹐乃復居官。守家法﹐以廉自勵。俸入可以受﹐可以無受﹐必辭。饋贐可以取﹐可以無取﹐必卻。徇公而忘私﹐約己而裕物﹐捐利而篤義。爲主簿新城時﹐謹簿書﹐扌尼吏姦﹐以善其職聞。移於潛丞﹐邑民於境上曰。柰何奪我主簿。久乃涕泣辭去。在楚州﹐治獄尢詳明。屬縣尉一日獲盜十輩﹐意且得酉農賞﹐同僚爲言。君𨿽恕﹐然不可縱盜。公正色對曰。盜誠不可縱﹐罪亦不可入﹐囚辭亦不可不盡。同僚退相顧曰。尉賞不諧矣。然憚其正﹐不敢復言。獄成﹐眞盜才伍人﹐余破械遣去。部使者趙公思尢賢公﹐一路有疑獄滯訟﹐輒以委公。公治之無遺察﹐𨿽受罰者﹐皆稱其平。徳興壯縣﹐俗喜負气﹐健斗而終訟。公始下車﹐嘆曰。是不可以柱後惠文治也。於是爲政一本於教化﹐有兄弟宗族爭訟者﹐輒對之泣下﹐多感愧而去。俗爲一變。繕治學宮﹐聚經史﹐丰膳羞﹐尊延耆老﹐而賓友其秀民﹐又創小學以誘進其童子﹐誦書之聲﹐聞於行路。會科詔下﹐徳興與薦送者二十有三人﹐比他邑爲最盛。縣之遠郊﹐貧民憚多子﹐或不能全﹐公舉行胎養之令。置保伍以察之甚悉﹐而盜攘因不得輒發。其政大抵類此。郡以上聞﹐勢孤無爲援者﹐不報。還朝﹐從吏部得兩浙漕司屬官﹐公澹然無滯畱色。浙江西陵渡﹐舊設官護舟楫﹐歲久不復擇人﹐其獘叢出﹐歲有覆溺。公建言﹐請各命文臣一員﹐察其勤惰﹐以爲升黜。且渡舟一﹐置備舟二以翼之﹐𨿽有惡風怒濤﹐可無大害。江之津﹐官舊爲築捨數十區爲待渡之所﹐後輒廢﹐往來有暴衣露蓋之患﹐公亦請以官廢房復之。事有施行者﹐皆至今爲利﹐而議者惜其不盡用也。公𨿽以任子入仕﹐然志在繼世科﹐嘗貢禮部﹐不合有司﹐退而力學著書。比卒﹐遺稿可次第者數十卷﹐多可行世。娶郭氏﹐封安人﹐先公一歲卒。丈夫子三。曰正大。正誼。正權﹐皆舉進士。而正大亦嘗至禮部。女子子九﹐已嫁者五。鄕貢進士郭溪。修職郎新邵武軍司戶參軍趙善。從政郎新隆興府府學教授王益之。國學進士孫之淵。國學進士劉敏文﹐其婿也。諸孤將以卒之明年﹐慶元六年正月丙午﹐葬於山陰縣謝墅之原﹐以安人硋前葬﹐來請銘。銘曰噫大夫﹐秀而文。學自彊﹐仕有聞。秩中郎﹐返蒿焄。我作銘﹐賁其墳。後百世﹐仰遺芬。

方伯謨墓志銘伯謨甫﹐姓方氏﹐名士繇﹐一名伯休﹐莆陽人。曾大父會﹐事徽宗皇帝﹐出入榮顯﹐顯謨閣待制﹐贈少師。大父昭﹐左朝請大夫﹐嘗入尙書省﹐爲駕部郎中。父丰之﹐右迪功郎﹐監建州丰國監﹐中書舍人呂公居仁。著作郎何公晉之﹐皆屈年輩與之遊﹐紹興間有名士方徳亨者是也。予嘗序其文﹐今行於世。伯謨甫所自出﹐曰兵部尙書呂公安老﹐尙書以臨大節不撓﹐死淮西之難﹐載在國史。伯謨甫遭父憂﹐時才十二歲﹐從太夫人依外家﹐居邵武軍。執喪﹐已能無違禮﹐而事太夫人及庶祖母以孝謹稱。入小學﹐與他童子從師授經﹐旣退﹐意不滿﹐爲朋儕剖析義理。師聞之﹐悚然自失。旣冠﹐遊鄕校﹐試屢在髙等。聞侍講朱公元晦倡道學於建安﹐往從之。朱公之徒數百千人﹐伯謨甫年尙少﹐而學甚敏﹐不數年﹐稱髙第。因徙家從之於崇安五夫籍溪之上。所以燻陶器質﹐涵養徳業﹐磨礱漬﹐以至於廣大髙明者﹐蓋朱公作成之妙﹐而伯謨甫有以受之也。伯謨甫旣見朱公﹐卽厭科舉之習﹐久之﹐遂自廢﹐不爲進士﹐專以傳道爲後學師。六經。皆通﹐尢長於。易。亦頗好。老子。嘗嘆曰。老子之言﹐蓋有所激者。生於衰周﹐不得不然﹐世或黜之﹐以爲申韓慘刻﹐原於道徳﹐亦過矣。又曰。釋氏固夷也﹐至於立志堅決﹐吾亦有取焉。其博學兼取﹐不以百家之駁掩所長如此﹐亦足見其資之寬裕忠厚﹐與世俗異也。伯謨甫晚得脾弱之疾﹐春夏之交輒作﹐不能食者彌月乃已。慶元五年夏﹐病如常歲。至五月庚申﹐忽命家人爲之總發﹐旣畢﹐取鏡自照﹐正冠危坐而歿﹐得年五十有二。娶黃氏曹氏。男女各三。男曰丕。曰立。曰平。女嫁張崟。劉學稼﹐幼未行。明年﹐卜葬於武夷山石門寺之原。六月﹐丕書來請銘﹐其辭指甚哀。予𨿽老病昏眊﹐亦重違孝子之意。且伯謨甫之賢﹐固願有所述﹐遂不敢辭。初﹐徳亨之文﹐豪邁警絕﹐人莫能追及。而伯謨甫之作﹐則閒澹簡遠﹐有一唱三嘆之音﹐世莫能優劣之也。工於書﹐自篆籀分隸行艸諸體﹐皆極其妙。又能講其時世之變﹐與圓方腴瘠之法﹐聽之終日忘倦。遺稿數百篇﹐與它著書甚眾。丕等方輯之未成。好方技﹐治疾有奇驗﹐能逆決生死﹐著。傷寒括要。亦未成。嘗謂予曰。士貧﹐惟賣藥可爲。然子孫繼爲之﹐有怠且欺﹐則不免害人﹐不若不爲之愈也。大抵伯謨甫多才藝﹐所能輒過人﹐其思慮精詣又若此。然在伯謨甫﹐皆不足言﹐故不詳著。銘曰。方氏三徙﹐而不出閩﹐君從朱公﹐始爲建人。武夷山麓﹐郁有封樹﹐車過必式﹐曰是爲伯謨甫之墓。畱夫人墓志銘慶元六年十月﹐余之友信安徐賡赴告其母夫人之喪於山陰澤中曰。賡不天﹐早失先人。先人無他子﹐賡與母氏﹐相恃爲命。稍長﹐娶婦韓。賡出遊﹐獲從一時知名士學問。母氏與婦韓﹐治家事以待賡歸。賡𨿽遊﹐不敢甚遠。母氏壽而康﹐間有小疾﹐則馳歸省﹐到家﹐往往已愈。母氏見賡所與諸公論議辧質文章﹐則大喜曰。使汝嘗在吾傍﹐詎有是哉。今年六月﹐賡客都下﹐得報母氏有疾﹐賡卽日歸﹐行二日而遭大變。至家﹐已無及矣。俯仰

天地﹐豈能生存。大事未終﹐不敢致毀﹐惟是幽隧之銘﹐敢請於執事。賡忍死以須﹐執事忍卻乎。按狀。夫人姓畱氏﹐常山之馬人。曾大父唐﹐大父永﹐父師古﹐世爲儒。夫人適西安人徐君諱國潤。徐君﹐一鄕善士。其卒也﹐故尙書謝公諤狀其行﹐而內相洪公邁志其葬不知徐君者﹐以二公許與﹐可信其賢。夫人資端重﹐色莊言厲﹐然遇慢己者﹐輒退自省曰。吾其有以致之。舅姑禦家嚴﹐夫人左右無違。嫁女妹﹐凡己嫁時服飾妝澤無所惜。與先後處﹐自始逮終﹐歡如一日。凡徐君行事﹐見稱於族黨閭裏者﹐多夫人相之。而賡之學識卓然聞於世者﹐抑又夫人教誨之力也﹐是可以得銘矣夫人享年七十。生丈夫子一﹐賡也。女子子三﹐知武當縣劉釒官。新知樂安縣劉王壽。前監太平縣稅韓朴﹐其甥也。孫男曰魯。孫女長適進士翁時敏﹐餘二尙處。卒之歲﹐某月某日﹐葬於淸平鄕官山﹐硋徐君之墓。銘曰。三代益遠﹐世廢女史﹐豈無淑人﹐曾莫之紀。玉埋於泉﹐孰知貞堅﹐我文尙傳﹐夫人與焉。文集卷三十七墓志銘五首朝議大夫張公墓志銘嗚呼﹐士有才足以任重責成。謀足以折衝經遠。而不見知於人。不獲用於時者。世固有矣。人猶未以爲憾也。至於知之而不盡。用之而不極。利安元元之功。卒不克見。則後世讀其事。至於悲傷嘆息。有不能自已者。某自壯歲客遊四方。獲識其豪傑。如朝議大夫張公。其殆是已公諱郯。字知彥。和州烏江人。曾大父諱延慶。大父諱補。蓄徳深厚。然皆不仕。父諱幾。才尢髙。以子貴。贈金紫光祿大夫。公少用兄待制邵出使恩。授右迪功郎。調開化尉。兼主簿。歷平江府西比較務。監南嶽廟。平江府錄事參軍。全椒令。復監南嶽廟。監行在激賞酒庫所糯米場。樞密院編修官。通判建康府。主管臺州崇道觀。主管淮西轉般倉。監登聞檢院。太府寺丞。知眞州。鄂州。提舉江南東路常平茶鹽公事。復主管崇道觀。建寧府武夷山衝佑觀。積九遷至朝奉大夫。遂請老。以子遇郊祀恩。積四封至朝議大夫公爲人魁磊不凡。學問識其大者。臨事前見逆決。若燭照龜卜。無秋毫疑滯。他人極思慮不能可否者。公一言處之。常有餘裕。初爲編修官。公府吏素容養。習爲姦利。無所畏忌。視掾屬無如也。公因事時白髮其甚不可者。羣吏縮栗。至相語以公白事爲憂。未幾。坐臺評免歸孝宗皇帝受內禪。虜猶窺江淮。上慨然思卻虜復中原。廟堂共謀拔擢人材。分任兩淮事。築城浚隍。什伍民兵。漕上江之粟。以儲兵食。乃自散地起公主管淮西轉般倉。然初議乃欲槪付以淮西邊事。不獨治倉庾也。會更用大臣。所議不果行。乃以公監匭院丞。大府無深知公者。求試外。出守儀眞。得對。言。臣疏賤。歷州縣。頗熟民間事。今蒙恩使治郡。不敢不力。惟淮南新被虜禍。民散徙未還。臣當體聖意。安輯撫摩。察其蠹獘。一皆上聞。惟陛下省察。如臣不任職。固不敢逃罪。前守員琦。獻羨緡八萬。皆文具。實不有一金。公到郡。悉以實聞。訖得免輸俄詔兩淮郡守及部使者。各上用錢券利害。公力言。券用於四蜀全盛之地。故能流轉。然猶有獘。今兩淮凋瘵如此。諸郡賴以給用度者。不過酒稅。新爲戰場。無復土產可以貿易。獨賴錢幣而已。若用券。商賈且不行。何以爲郡。時議者多妄揣時事。謀開邊隙。公密奏虜盟固不足恃。然其主孱懦。懲故酋敗盟之失。方幸無事。其任事之臣。又皆齪齪。日事琴弈。無遠略可知。我若惑浮言遽動。不惟力有未給。又激彼使生事。朝廷且旰食矣。上頗采用其說公因言。眞爲揚楚之衝。當城此郡。以固人心。度費緡錢十萬。米三千斛。而郡有上供與經制羨數。可得大半。止乞給降三萬緡。發傍近屯兵二千人。臣身自督役。不再閱月可成。旣得請。果以四十有四日告畢。樓櫓屹立。而民不與知。上聞。益知公可用。代歸入對。所陳又合上指。乃有武昌之命。入辭。上慰諭曰。卿眞州之政不苟。鄂上游重地是以委卿。卿便宜體此意。到郡。有事第奏來禦前。當遣金字牌報卿。公感奮。益盡力。鄂爲江湖間一都會。總領轉運及都統制。三司鼎立。異時多縱肆。𨿽幕府僚屬。皆下視郡守。公素剛介難犯。人固已震畏其名。及視事。衣冠視瞻甚偉。號令設施皆當人心。由是莫不敬憚。而軍中猶倔彊自如。縱羣卒入市。視民及郡兵有長身中度程者。輒驅以往。公捕至郡庭。呼吏作奏。軍吏羅拜。請後不敢。自是訖公去。無敢犯。都統入朝。有營卒夜挾刃貸於富室。脇使不敢言。公廉得之。馳入提舉軍事張平家。平素以兄事公。呼家人置酒。公曰。我來正欲飲。但當得劫富民者。行軍法。乃快飲爾。平惶恐。立捕治如公言。妖人吳興居屬邑。有詔名捕。公求得善捕盜者唐靑。厚資給之。且授以方略。遣行。而方士皇甫坦挾禁奧勢。爲私請。公弗聽。俄獲興以獻。及公還朝。上首問獲興之狀。公謝曰。妖人在郡境。不卽置法。至煩詔命。臣乃有罪。然唐靑實盡力。賞未償勞。敢昧死以爲請。蜀士以喪歸。遇名盜破舟殺人。又欲斲其棺。公厚賞捕之。竟伏法。由是江路淸夷。有誤觸舟者。舵師大言曰。今張公在此。汝尙敢爾耶。歲大疫。公爲之營醫藥。以全否爲醫殿最。餓給之食。死予之槥。民家一牛死。貸錢三萬以買犢。治聲聞於行在。及使江東。公言部中旱。饒南康尢甚。濟之當如救焚拯溺。今當奏事。往返且兩月。請先馳至部。議所以賑卹者。又條上其事甚悉。上皆從其請。事略定。乃入對。且以聞。上惻然曰。何以使吾民得食至麥熟耶。公又具以計畫對。上勞勉遣行。會詔諸路諸郡陳事之不便於民者。公因言。歲饑民流。去年渡江而北者殆數百萬。至淮南。亦無所得食。死者相枕藉。今僅中熟。而郡縣不度民力。督常賦及私負甚厲。加之造寨屋。教民兵。行和糴。創馬棚。鑄錢幣。未見其利。已不勝其擾。願發徳音。一切罷之。此數事。有主之者施行方力。而公盡言乃如此。武臣提點刑獄。怙權侵官。公略不爲屈。職業所及。必力爭得直乃已。至甚不可者。又以互察法劾上之。其人懼。乃與池州守相附結。排公。賴上素知公。譖不得行。歲滿。請奉祠而歸。初。待制治命。以遺恩官諸侄。仲兄祕閣公祁辭不取。以予公之子。初不告也。公聞亦固辭。而乞官孤侄孝嚴。寓家蕭山。收養孤嫠。與同甘苦。視所居之鄕。如其宗黨。進善人。誨責其有過者。俗爲一變。門當吳越大道。有病於旅。死於行。公以私財療治斂瘞之。無遺力。歲惡。饑民爭歸公。公爲設食。不可數計。然用度初不給足。食或不肉也。間無事。時出門徜徉。扶一童立里巷。老稚遙見。稽首祝之曰。願吾父壽百千歲。爲窮民歸。淳熙十六年八月七日晨辟戶。有方外士二人來謁。公接之如平時。將食。曰。吾今日病不能同汝食。家人請命醫。公不許。且麾使去。家人行數步。回視之。奄然逝矣。享年八十有七。娶余氏。進士芾之女。封恭人。贈碩人。先公三年卒。諸孤以公捐館之明年十月二十有八日。奉公之喪。與碩人合葬於慶元府鄞縣桃源鄕西山之原。子六人﹐孝伯。朝請大夫權禮部尙書。兼侍講。兼實錄院同修撰。孝仲。承議郎。京西南路安撫司幹辦公事。孝叔。孝季。未官而卒。孝稚。從事郎。監嚴州神泉監。孝聞。從事郎。新差管押紹興府石堰。慶

元府鳴鶴鹽場袋鹽﹐女四人。修職郎髙得中。進士王孝友。其婿也﹐其二早卒﹐孫六人。守之。宜之。約之。及之。卽之。能之﹐孫女十有五人﹐初。公兄弟皆負異材。惟待制稍顯榮。然皆不得盡行其志﹐祕閣之子中書舍人孝祥。以進士第一起家。出入朝廷二十年。文學議論政事。隱然號中興名臣。亦未四十而卒﹐公晚遇主。又壽最髙。亦竟不用﹐識者謂天嗇其報。將大興張氏後。而公之陰徳在人。其後亦當大﹐今尙書公忠孝文武。方極柄用﹐公旣以通議大夫告第矣。追榮且繼下。然後知識者之言爲驗﹐某生晚。不及拜待制之門。若祕閣及中書。則辱知厚甚﹐晚始識公於武昌。公又特期之遠。不惟以祕閣中書故也﹐時方葺南樓。公朝夕召與燕飲。慨然語曰。吾南樓。天下壯觀。要得如子者落之﹐子之來。造物以厚我也。謝不敢當﹐今尙書之客。皆一時賢傑。其巨筆鴻藻。皆足以慰公於九泉。而尙書獨以志墓屬某。豈猶以公遺意耶。用是不敢辭﹐銘曰。世患無才。才大輒棄﹐萬里之途。方駕而稅﹐若時張公。表表國器﹐入掾樞庭。謗讒亟至﹐兩城一節。所至大治﹐抱負萬億。出微一二﹐猶或忌之。竟以讒躓﹐言歸江濱。風雨才蔽﹐聃然耄期。化被閭裏﹐天其知我。報在嗣子﹐教忠之榮。四品告第﹐尙有寵褒。震耀一世﹐爰勒斯銘。式賁幽隧﹐王季嘉墓志銘予自尙書郎罷歸。屏居鏡湖上。郡牧部使者多不識面。至縣大夫以耕釣所寄。尢避形迹。弗敢與通﹐惟兩人。曰山陰張君橐。會稽王君時會。相從歡然如故交﹐張君端亮英達。不幸卒於官﹐王君尢淵粹有守。官滿造朝。來別予。悵然語之曰。贈行當以言。願足下自愛。毋以用捨愧初心。敗晚節。君曰。是我志也。及見除書。從天官銓調湖南轉運司主管文字以去﹐方是時。大臣多知君賢。近臣或奏疏薦君。而揚歷久。且嘗爲邑以最聞。近比當得美官﹐君一不顧。方上書論進退人才當考實。不宜以近似斥善士﹐已而迂道來過予。喜津津見眉宇曰。某於是粗能不負公所期矣。予作而答曰。僕不失言。足下不失己。皆可賀也。及卒。予聞訃嘆驚。爲朝廷惜此一士。亦竊喜君仕𨿽躓而志達也﹐會其子前葬來求銘。因敍而銘之﹐君字季嘉。慶元府奉化縣人﹐曾大父起。大父元發。皆布衣﹐考中立。以君有列於朝。再贈至宣教郎﹐君自少時事親孝。事兄悌。處鄕裏學校。從師擇友甚嚴。言語舉動。忠敬有法。與兄時敍同登乾道五年進士第﹐仕自臺州司戶參軍。歷袁州州學教授。監行在左藏西庫。知紹興府會稽縣。最後終於長沙﹐自迪功郎七遷至朝散郎。賜緋魚袋﹐初。魏惠憲王判明州累年。君移書丞相史魏公。言國家早建儲宮。以定天下之本。而魏王偃藩在外。天下皆以爲當然者。父子異宮。天下爲家。東藩之守。猶異宮也﹐然父子兄弟之情。終若有間﹐𨿽曲加恩禮。豈若用故事。使得日奉朝謁。外庭濟濟。示天下以公。內庭熙熙。從家人之樂哉。史公讀之。太息稱善﹐會魏王薨。言不果行﹐觀君此事。使得居中任用。其補國家。化天下。必有大過人者矣﹐有識之士。恨君之不遇也﹐會稽歲霖潦。郡方督已蠲之賦甚急。君持不可﹐守不聽。乃袖告身。易服。立庭中力爭。守爲之奪气。民賴以紓﹐遂修社倉之政。因立保五。以察不孝不悌惰遊不逞者。風俗一變﹐會營奉永阜陵。吏按舊比。抱文檄如山。環案立﹐君徐視。去十之七。余不可已者。召民面給錢粟。與爲期會﹐於是民不知役。而事悉集﹐君所至設施。多可稱述。論事亦多

識大體﹐予所書。特其章章可備史官之求者﹐若廉於貸財。簡於自奉。不納妄饋。不受羨俸。此在君爲不足言。故皆略之﹐君銳意經學。有。易。詩。書。論語。訓傳。鄕飲酒辧疑。凡數十百卷﹐文辭簡古。尢喜爲詩。與範文穆公及尢延之。楊廷秀倡酬。諸公皆推之。有。泰庵存稿。三十卷﹐病已亟。猶彊起。拱手端坐。無惰容。顧家人曰。吾學。易。晝夜之理甚明。遂卒。享年六十有四。慶元六年正月丙申也﹐娶楊氏。封安人。淑柔孝恭。晚益好靜。安於死生。有學士大夫所難者。先君一歲卒﹐男女各五﹐男宗廣。以君遺恩入官﹐宗大。太學生﹐宗朴。早卒﹐宗野。宗愚﹐女長嫁進士楊琪。迪功郎沈黯。進士杜思問。進士孫之穎。幼尙處﹐孫男五人。與點。與回。與賜。與文。與求﹐孫女七人。皆尙處﹐諸孤將以十二月甲午。奉君及安人之柩合葬於某地之原﹐銘曰。君才雋偉天所授。早篤於學晚益富﹐年過六十是亦壽。道悠運促志弗究﹐子孫森然敏而秀。如芝在庭驥在廏﹐築丘植木賈日髙茂。盛徳表表宜有後﹐石君墓志銘會稽之姓石爲大﹐君諱允徳。字迪之。會稽剡人﹐梁開平中。分剡爲新昌。君之籍在焉。爲新昌人﹐五世祖開府儀同三司待旦。以學行爲範文正公所禮﹐子孫又多賢爲聞人。而石氏益爲名家﹐君曾祖景恭。祖端怡。父圖南。獨皆不列仕籍。然邑人皆推以爲賢長者﹐至君。繼以好學謹行。事後母至孝。舉鄕進士。亦每在選中。然卒不遇以死﹐吾嘗觀一邦一邑之士。其犯法觸禁。流離困踣者。非必皆其身不善也﹐問其先。往往喪節而貴者也。否則不義而富者也。否則養交黨。事頰舌。飾詐售僞。以取名譽者也﹐其仕而達。處而給足。且有才子令孫者。非必皆其身之賢也﹐問其先。往往正直而不遇者也。否則廉讓而貧者也。否則篤學守道。而不爲人知者也﹐若君之家世。庶幾於正直廉讓篤學守道者歟。君又能繼之。而滋不遇﹐初。君先世寡兄弟。至君亦孑立﹐而君乃生四子。皆不墜。詩。書。之業。天之報將有在矣﹐君薄於自奉。厚於賓友。所居財蔽風雨。而作東園。有大堂方池。爲宴客之地﹐客至。把酒賦詩。弈棋投壺。或終日乃休﹐平居尢樂施惠。嘗葬不舉之喪。遣失時之女﹐晚與族人吏部公晝問議同作義莊。以給族之貧者﹐會吏部下世。君乃與其子提刑宗昭將終爲之﹐而君又歿。提刑亦歿﹐善之鮮克舉如此﹐嗚呼悲夫。君歿以慶元六年四月癸丑。享年四十九﹐娶許氏。朝散郎知辰州從龍之女﹐子孝本。孝施。孝聞。孝積。皆進士﹐女孟嫁太平州司戶參軍趙時儒。仲季未行﹐諸子將以嘉泰元年十二月甲申葬君於仙桂鄕大姥山之原。實硋大墓。來請銘﹐銘曰。維石畜徳世克嗣。至君宜顯乃復躓﹐報不在身在後裔。天之昭昭其可恃﹐夫人陸氏墓志銘夫人陸氏。吳興人﹐曾大父某。大父某。皆爲薦紳士大夫﹐父某。有學行。爲進士﹐母劉氏。同郡戶部侍郎劉公岑之女﹐劉公蓋與進士君遊甚久﹐夫人幼有美質懿行。旣笄。嫁

金溪人故通直郎黃君齊﹐黃君仕至靖州軍事判官以歿﹐夫人持家教子有法度。廟享賓燕合禮。嫁娶不苟。裏中多稱之﹐遇疾𨿽篤不亂。起坐盥櫛。正衣冠。乃歿﹐其歿以慶元六年十一月己未。享年六十七。上距黃君捐館捨三十六年﹐初葬以嘉泰二年十月壬午。實硋黃君之墓﹐夫人三男子。曰甲。曰庚。曰丙﹐一女嫁陸糸其﹐四孫。自勉。自得。自立。自防﹐一孫女﹐予與夫人皆吳人。夫人之先徙吳興。而予家徙山陰。其實一族也。而糸其又予從子﹐故其孤以朝奉郎通判江州黃君榮之狀來請銘﹐銘曰生苕溪。嫁汝水﹐夫善士。又有子﹐家方興。孫嶷嶷﹐葬得銘。永弗毀﹐程君墓志銘君諱宏濟。字志仁。兵部尙書諱瑀之子﹐尙書鄕裏世次。家有譜。墓有碑。國史有傳﹐君生於宣和六年。客有得古劍於武夷山中。以獻尙書﹐已而君生。遂以劍命之﹐幼讀書。記誦博敏。號奇童﹐十二能爲詩。有老成气﹐紹興初。尙書以給事中勸講邇英殿。敷繹古義。開廣上聽。以濟中興之業者甚眾﹐君槪聞其說。輒嘆息不已﹐一夕。夢道君皇帝大駕南還。且以告尙書﹐尙書悲慨。爲賦詩﹐他日。以示中書舍人傅公崧卿﹐傅公抱負大節。常思捐肝腦。死國家。與尙書尢厚。讀詩感欷曰。忠義出天資。非勉彊可至﹐吾輩老矣。使後生皆如此兒。寤寐不忘國事。尙何慮仇恥之不雪哉。十年。以宗祀恩授右承務郎。久之不調官﹐或勸之仕。皆不從﹐秦丞相檜亦嘗以問尙書。君尢不謂可﹐凡再爲監南嶽廟。法不許復請。乃命以江南西路安撫司屬官﹐尙書壽終。君哀慕過人﹐除喪。監通州金沙鹽場﹐秦丞相用事久。數起羅織獄。士大夫株連被禍者。袂相屬也﹐廉得尙書所著。論語說。擿近似語。以爲訕。禍且叵測﹐母夫人憂懼。不知所爲﹐君侍左右。無俄頃捨去。且慰解。言先人逮事三朝。上所眷禮。必且蒙矜宥。願毋戚戚﹐母夫人賴以少安﹐君𨿽竟坐罷官。然母子居家如平日﹐同時得罪。莫得與比﹐蓋髙宗皇帝終保全之。如君所料﹐久之。起家爲江南西路轉運司幹辦公事﹐時李莊簡公光自海南歸。舟下瀟湘而病。君曰。吾先友也。且兒時蒙公知。得一見。死不恨。亟謁告往迓。兼程抵江州。則李公至蘄州薨矣。君弔祭盡哀﹐歷江南西路提舉常平司幹辦公事。遭內艱。除喪。監建康府榷貨務﹐乾道元年六月丙戌。以疾卒。年才四十有二。官止通直郎﹐明年五月庚申。葬於番陽縣鑑山之原﹐夫人臨川黃氏。吏部郎季岑之女﹐六男子。有功。宣教郎。故通判秀州﹐有孚。朝散郎。戶部犒賞酒庫所主管文字﹐有元。進士﹐有徽。太學內捨生。充國子監小學教諭。當赴殿試正奏名﹐有初。有大。皆進士﹐二女子。長適進士鮑庭扌炎。次適黃州黃岡縣尉臧誨﹐一孫碪﹐始予自蜀召歸。出爲江南西路常平使者。進士程君有章。字文若。以五字詩爲贄。卓然有元和遺風。予刮目視之﹐自是二十餘年間。數相見﹐及見於臨安。程君已入太學。更名有徽。字晦之。才名動一時。卽君第四子也﹐來屬予銘君墓。不獲以衰病辭﹐銘曰古士奚學。惟忠曁孝﹐君𨿽不試。志弼名教﹐中蹈險艱。凜不回撓﹐咨爾後人。是則是效﹐

文集卷三十八墓志銘四首朝奉大夫直祕閣張公墓志銘公諱琯﹐字子律﹐寧州眞寧縣人。其先爲邠寧望族﹐世以學行著﹐或居邠﹐或居寧。居邠之後﹐故吏部侍郎兼侍讀舜民﹐爲元祐名臣。居寧者﹐則公之大父太中大夫也﹐諱居﹐擢元祐六年進士第。元符三年﹐徽宗皇帝嗣位﹐下詔求言。太中時爲黔州彭水令﹐上疏切直﹐出數百人上。而數百人者得其副﹐亦嘆以爲不可及。會蔡京入相﹐取奏疏次第之﹐置姦黨上等﹐特降官衝替﹐永不許攺官。數年﹐遂卒於沈廢。後以子仕登朝﹐累贈至今官﹐實生朝請大夫通判永州事諱遹﹐則公之考也﹐亦累贈至中奉大夫。中奉遭亂南渡﹐從大將嶽少保飛﹐爲之屬﹐身先將士﹐屢與金虜鏖戰﹐走其名王大酋﹐策功進官。方慨然以功名自許﹐會朝廷與虜和﹐中奉去幕府﹐調知嶽州巴陵縣﹐有異政。久之﹐佐永州以歿。識者謂用不究其才﹐後當有興者。公始以郊祀恩入官﹐調贛州會昌縣主簿。未幾﹐以材選攝事興國丞。信丰令﹐皆閱歲。會昌與梅州比境﹐梅移文捕逃卒﹐卒巳亡去﹐巡檢司乃發卒圍其所親李鮧捨。鮧雄其鄕﹐以爲恥詬﹐聚謀亂。令托辭委縣去﹐以印屬公。公不爲動﹐械巡檢卒系獄﹐親爲檄﹐諭鮧以禍福。鮧皇恐聽命﹐縣賴以無事。興國有婚訟﹐久不決﹐公察其婦人不類良家﹐一問引服。信丰俗悍﹐輸賦率不以時﹐吏亦以此擾之﹐至相率抱險自固。吏計窮﹐卽以民拒官爲言。公曰。豈有是哉。馳至近村﹐憩僧廬中﹐以善言招其鄕之爲士者及父老﹐與之酒食﹐從容曰。稅賦豈可終負。然已失時﹐姑使吾得十二藉手若何。皆踴躍而去。更相告﹐卽日皆集如約。公去而之他鄕﹐悉如之﹐旬日歸報。太守洪公邁異其能﹐方薦於朝﹐而忌者間之於部使者﹐遂止。調潭州右司理參軍。有老卒夫婦居牙城中﹐白晝爲何人所屠﹐而掠其貲。卒有義子﹐兵官疑之﹐執送州﹐且以同處之卒及牧羊兒爲證。旣系獄﹐公親詰之﹐皆詞服。公察其冤﹐他日﹐取牧羊兒置壁間﹐引義子者與他重囚雜立庭中﹐出兒問孰爲殺老卒者﹐懵無以對。乃入白州﹐請揭厚賞﹐募告眞盜﹐不閱日獲之﹐則卒王靑也。捕至具伏﹐且得其貲於市庫﹐無遺。卽日釋義子去。湘鄕縣械鋪卒張徳上州﹐以爲手刃其叔祖。公引至前﹐語之曰。玆罪十惡﹐赦宥所不及。汝兄與叔祖同居﹐汝暫自外來﹐有何憾而戕之。徳泣曰。囚來省叔祖﹐不得見﹐兄以疾告﹐就視則死﹐而非疾也。方愕視﹐兄與里正及鄰人共謀執誣之﹐且以言脇誘﹐謂決不死﹐今乃知死矣。因稱冤不已。公亟呼其兄與對﹐兄情得語塞﹐遂伏辜。他死囚類此得不死者﹐十有七人﹐終不言賞。

府帥林公栗以直得名﹐臨事剛果﹐小人揣知之﹐有榜於州治門﹐言提轄官者爲帥謀﹐將稱兵。林公怒﹐闔門徧呼吏卒﹐驗其書﹐一兵典者﹐與榜出一手﹐親詰不服﹐乃以付僉廳﹐苛慘𨿽至﹐終不服。乃屬公卽僉廳鞫問﹐公寬之﹐而諭使以情言﹐且許以不死。始具言提轄官橫甚﹐爲所患苦之狀﹐度不可訴﹐故出下策﹐爲此榜﹐以爲不及帥﹐則無以激其怒﹐不知乃陷重辟。公問於六局兵﹐人人言同。公乃白帥﹐且求寬其罪。林公大怒嘻笑﹐必誅之。公一日凡十餘進﹐力爭曰。帥所以屬某者﹐欲得其情也。今得其情而失信﹐則有司自是不復可鞫獄矣。爭至暮﹐林公亦悟﹐黥隸嶺外而已。民有訴一冤死而十年不見理者﹐訴於提點刑獄馬公大同。馬公以屬公﹐公閱其獄﹐皆謂震死﹐公獨得其死狀﹐實以鬥毆﹐非震也。公曰。罪固有所歸。然歲月久﹐屢更赦令﹐當從末減。馬公彊果自信﹐下吏莫敢與爭﹐公獨不爲屈。又有訟者﹐馬公直判委公勘某罪﹐公力陳其不可。馬公皆霽威嚴﹐如公請。識者兩善之。公每白事﹐姓名歲月﹐及事之名數曲折﹐皆成誦在口﹐無一遺者。馬公始亦疑﹐因彊記一條驗之牘皆合﹐乃大嘆服﹐自謂不逮。又調常徳府武陵縣丞﹐政事益明習﹐攝縣及府從事者﹐凡再閱歲。紹熙中﹐武陵大水﹐犯縣城﹐不沒者三版﹐門不得闔﹐水且入城。公時方攝縣﹐亟命實土於布囊以窒門。俄而水定﹐乃設方略﹐募舟救民﹐且親載粟﹐戶給之﹐泥行露宿無所憚。蠲閣賦輸﹐一切必以實﹐吏不得一搖手﹐民忘其災。縣三里港﹐灌漑甚廣﹐久弗治﹐數遇枯旱﹐公爲築之﹐不愆期訖事。因治他陂塘﹐無遺利﹐迨今賴焉。以薦者及格﹐攺宣教郎﹐知隆興府奉新縣。縣有營田﹐徵賦比他爲最薄﹐民競耕之。久而營田罷﹐以鬻於民﹐履畝取稅﹐比舊已增﹐俄而復命折粟帛以緡錢﹐其低昂或至十百﹐民皆破家不能輸。令屢以病告﹐不見聽。公力請﹐又不聽﹐則欲棄官去。會帥張公杓來﹐是公言﹐始奏蠲之。戶千有九十﹐皆若更生﹐楊公萬里記其事。他興除利害﹐勸農桑﹐築陂防﹐興學校﹐不可勝載。所部及府﹐俱以其事論薦於朝。而王公大人﹐亦自知公﹐乃命主管官告院﹐進將作監主簿﹐太府寺丞。方公在朝﹐子右史舍人翺翔三館﹐俄擢從班﹐父子相望於班列中。客至門見公﹐便坐從容﹐聞國朝故事﹐前輩履行﹐後生所未聞者﹐人人饜足。退而見舍人﹐碩大雋傑之資﹐同時進用﹐爲國光華﹐史冊所載﹐殆無以進焉。而公了不以自滿﹐方勤其官﹐如仕州縣時。文思院火﹐告身綾無在者﹐士大夫不以時得告身。公時在告院﹐建言援故例﹐便宜以雜華綾紓目前﹐從之。藥局舊隸太府﹐積姦獘至眾﹐公日夜窮極獘原﹐發櫛而縷析之﹐都人無貴賤﹐皆得善藥。方擢置要官﹐而近比厄於未爲郡﹐公亦小疾﹐思彷徉外藩﹐力請去。乃知嘉興府。中貴人藍氏﹐殖產於崇徳縣﹐名田過制而役不及﹐有鐘淳者糾之。藍迫期去產以規免﹐官吏欲許之。公判曰。兩家物力﹐相去遠甚。而藍又白腳﹐必如法乃可。一郡稱快。故人子乘舟方醉﹐縱從者與將官朱樗年忿爭﹐交訴於府。公察故人子不直﹐治其從者不少貸。民張王晉得臨安營妓﹐與之歸﹐遂欲棄妻出子。其兄止之﹐復悖兄。兄以告官﹐公爲逐妓歸臨安﹐且以大義開諭之﹐於是王晉爲兄弟夫婦父子如初。其爲政有古循吏風﹐類如此。且摘發隱伏﹐照了如神。良民𨿽相與化服﹐而姦豪之讒作矣。攺主管建寧府武夷山衝佑觀﹐公怡然命駕去。郡人錢公孜﹐鄕之老成人﹐嘗以書抵其舅婁公機曰。張公廉直有守﹐近時鮮及﹐今乃遽去。此無他﹐吾鄕士民福薄耳。歸過國門﹐右史方請外﹐乃艤舟北關﹐需同載而歸。會右史被命使金國﹐右史將懇奏辭行﹐公不許曰。使事不可辭。我畱此待汝自薊門回﹐乃偕去﹐未晚也。遂寓錢塘門外張氏園。甫再旬﹐右史旣渡淮而北﹐公女孫丑老生十歲﹐暴得疾。醜老慧而孝﹐公甚愛之﹐朝暮親撫視﹐因亦感疾。比其夭﹐家人不敢告﹐而公揣知之曰。吾與此孫偕逝矣。遂卒﹐享年六十有四。上始聞公疾革﹐以子方遠使﹐加直祕閣﹐蓋異恩也。公自宣教郎七遷至朝奉大夫﹐賜緋魚袋。娶韓氏﹐魏忠獻王元孫通直懿冑之女﹐封恭人。三子。嗣眞﹐從事郎﹐新新州新興縣尉﹐先公七年卒。嗣祖﹐苦學得心疾﹐未能仕。其季﹐則朝散大夫侍立修注官﹐兼實錄院檢討官﹐國史院編修官﹐資善堂小學教授嗣古也。一女適宣教郎新知太平州蕪湖縣趙汝鍔。三孫。煜。煜舉進士﹐幼未名。公資磊落恢疏﹐與人交﹐洞然無城府﹐而默察其賢否邪正﹐無能遁者。善則稱之不遺餘力﹐不善則苦言規之﹐𨿽慍不卹也。初﹐中奉公遭亂去秦﹐生公於襄陽﹐遂卜居宜春。公仕宦五十年﹐先疇之外﹐不增一壠。比右史奉公喪歸﹐至無屋可廬﹐其淸約如此。右史卜以開禧元年八月丙申﹐葬公於袁州宜春縣歸化鄕宜化裏大富嶺趙家衝之原。以王君克勤之狀﹐來屬某爲銘。某與舍人同爲史官﹐因得從公遊﹐義不可以耄疾辭。銘曰。彭原之張﹐與邠相望。邠遷杜城﹐元祐之英。彭原綿綿﹐獨處不遷。至太中公﹐得譴以忠。中奉履艱﹐有功兵間。傳家禾興﹐益以才稱。剛不容世﹐方用而躓。是生記注﹐麟儀鳳翥。父子在廷﹐國有典刑。子聘於幽﹐公逝不畱。上聞嘆息﹐加錫祕職。生誰不終﹐賁耀無窮。刻銘隧道﹐百世是告。山堂陸先生墓志銘陸氏之遺譜曰。漢太中大夫賈﹐生仕﹐爲豫章都尉﹐葬於吳胥屏亭﹐始爲吳人。至晉侍中贈太尉玩﹐生始。始生萬載﹐萬載生子眞﹐子眞生惠澈﹐惠澈生閒﹐閒生貌﹐貌生丘公﹐丘公生探﹐探生山仁﹐山仁生玄之﹐玄之生元生﹐元生生景融。景融後四世曰文公希聲﹐仕唐﹐爲戶部侍郎﹐同中書門下平章事。文公生崇﹐崇生徳遷﹐猶居吳。遭唐季之亂﹐始徙家撫州之金溪。徳遷生有程﹐有程生演﹐演生處士諱戩﹐配曰周氏。處士生贈宣教郎諱賀﹐配曰孺人饒氏。宣教生從政郎諱九思﹐配曰孺人賜冠帔彭氏。從政生山堂先生諱煥之﹐字伯章﹐一字伯政﹐生而穎異端重﹐五歲入家塾﹐坐立語默﹐悉有常度﹐讀書自能質問﹐出長者意表。與季父象山先生九淵﹐生同年﹐學同時﹐先生不敢以年均狎季父﹐象山則朋友視之﹐磨礱灌甚至。十三學爲進士﹐卽有聲。十六諸父開以。大學。先生一聞﹐輒窮深造微﹐極其指趣。而文章機杼﹐自成一家﹐宿士見之﹐多自貶以爲不可及。屢貢禮部﹐皆不合。學益成﹐文章益奇﹐閔世學多淪於異端﹐尢務自拔出﹐以張吾道。意所不可﹐𨿽名儒顯人爲時所宗者﹐必力斥之﹐恨力之不足也。諸父𨿽繼以進士起家﹐亦不用於時。象山晚爲朝士﹐陸陸百寮底﹐旋復斥死。先生滋信其道之窮﹐蓋將退耕於野﹐著書傳世﹐而未及也﹐以嘉泰三年十月戊子卒﹐年六十有四。諸孤以是年十二月乙酉﹐葬先生於某鄕之福林。娶陳氏﹐鄱陽人﹐有賢行﹐先十八年卒。子男三。洽。浚。浹。洽篤於養﹐先生出遊﹐賴以經理家事﹐無後憂。浚遊太學﹐有雋才﹐而器度淵粹可喜。浹方就學。女五。項點。朱曰邁。鄧文子﹐其婿也﹐皆良士。餘二尙處。

先生葬日迫﹐幽隧之銘未刻。旣葬二年﹐浚以先生之友晁君百談之狀來請銘﹐某以旣嘗序先生文章所謂山堂集者﹐而先生多朋遊﹐不應並以銘見屬﹐因辭焉。連三年﹐請益勤﹐乃敍而銘之。銘曰陸姓入漢﹐祖好畤兮。迨及豫章﹐始南徙兮。吳晉至唐﹐世見史兮。斷自文公﹐三百祀兮。傳世八九﹐皆可紀兮。𨿽不公卿﹐世爲士兮。後乃大﹐名實偉兮。培養旣久﹐產鮧梓兮。維時伯章﹐繼以起兮。白首篤學﹐未見止兮。攘斥異端﹐正而不詭兮。天不少畱﹐使耄齒兮。伯章之志﹐在其子兮。我銘於隧﹐亦以誄兮。監丞周公墓志銘公諱必正﹐字子中。曾祖諱﹐朝奉郎。祖諱詵﹐左朝散大夫。皆贈太師秦國公。曾祖妣郭氏﹐祖妣潘氏。李氏。張氏﹐俱贈秦國夫人。考諱利見﹐左朝請郎﹐贈金紫光祿大夫。妣尙氏﹐贈鄴郡夫人。世居鄭州管城縣。祖秦公通判吉州﹐遇亂﹐不能北歸﹐因家焉。光祿與弟秦公諱利建﹐皆世以進士擢第。公與從父弟丞相益公諱必大﹐成童俱入家塾﹐學行修立﹐俱以世科自期。已而益公策名﹐又舉博學宏詞﹐如其志。公乃不偶﹐始以祖遺澤﹐補將仕郎﹐易迪功郎﹐監潭州南嶽廟。亦嘗貢至禮部﹐久之﹐調袁州司戶參軍。適歲旱盜起﹐分宜尉巡檢捕之﹐皆不能獲。安撫龔公茂良聞公至﹐召問計﹐公曰。此皆饑民﹐羣聚貸粟以自活耳。桀黠爲之倡者﹐才一二輩﹐可以計取﹐余必自散。龔公乃檄公往捕﹐至則諭以禍福﹐解散其黨﹐而陰募鄕豪﹐授之策﹐俾擒致盜首。於是盜盡得﹐坐誅者二人而已。龔公復委公以荒政。當是時﹐自郡至屬邑﹐流民坌集。公日夜行視﹐凡累月﹐全活巨萬。諸司共薦於朝﹐孝宗皇帝召對便殿﹐論奏合上指﹐諭以將褒用﹐遂攺宣教郎﹐知建昌軍南丰縣。南丰﹐劇邑也。公遇事明敏﹐常若有餘。民柏氏夜被盜﹐並殺守藏奴。賊逸去﹐公物色求之﹐果獲。面詰猶不承﹐搜其家﹐得白金器一篋。旣至﹐倒奩出之﹐囚聞其聲﹐卽引服。淨梵寺有盜﹐夜斬關入﹐旣獲﹐公察其非盜﹐挺出之﹐立賞捕眞盜。僧恨甚﹐以公爲故出﹐訴之郡。郡方以他事怒公﹐卽逮所縱囚﹐系鞫甚峻﹐囚不能自伸﹐並邑吏皆重坐。未幾﹐獲眞盜送郡﹐拒不肯治。公乃以白諸司﹐𨿽治﹐猶久不決。禦史聞之﹐奏徙大理﹐乃得實﹐如公所言。邑賦色目極繁﹐以入償出﹐不足者猶四方緡﹐率苛徵預借﹐苟逭吏責。公至﹐一切罷之。且以其實言於轉運司﹐得稍朘﹐邑賴以蘇。鄕校久不治﹐公凡可以補獘起僕者﹐一切爲之。甫滿秩﹐詔赴都堂審察﹐除主管官告院﹐進軍器監丞。會益公參政事﹐公請外﹐知舒州。陛辭﹐所陳又合指﹐命公血阝民隱﹐修武備﹐辟田萊﹐並究鼓鑄利害。先是同安。宿松兩監﹐歲鑄鐵錢三十萬緡﹐言者以爲擾。旣損其半﹐而監亦遽廢。亟復﹐會歲薦饑﹐又命罷鑄﹐故臨遣及之。公至郡﹐乃知地產鐵炭﹐民以不售爲患。而兵工失業﹐亦或轉而爲盜。故當饑歲﹐尢宜鼓鑄以聚民。條上便宜﹐詔命復鑄﹐且省宿松監入同安。公奉行尢有術﹐公私皆便。又奏。自昔鼓鑄﹐未始淆以鉛﹐止因議者謂入鉛之錢﹐不可爲兵﹐始淆鉛以鑄。臣嘗親視之﹐鉛之精者爲飛煙﹐其滓惡下墜鑪底﹐與鐵初不相爲用。亦嘗以入鉛不入鉛錢﹐較其堅脆﹐及冶爲兵﹐初無異。徒使處信兩州歲歲挽運。謂宜廢夾鉛之制。又奏。郡歲輸上供緡錢五萬八千﹐舊皆倚辦於常賦﹐不足﹐則取徵榷之贏以補之。乾道間﹐守臣偶以羨余爲民代輸租稅一年﹐而來者因踵爲例。會徵榷之贏不能當其半﹐餘三萬﹐趣辦於坊渡二十九所。今諸場舊余鐵炭及民所貸錢﹐凡一萬五千緡﹐若取以爲鑄本﹐可歲得三萬緡﹐代舒民上供。悉罷坊渡之徵﹐百世利也。事俱施行。大修學宮﹐如在南丰時。又立文翁廟於學﹐立周將軍廟於城南﹐皆舒人也。復故堤城北﹐以禦溪漲溢。民田數千畝﹐復爲膏腴﹐因作四橋於北西東門之外。其一﹐公自捐俸爲之﹐州民號周公橋。郡東南有烏石陂﹐分其流﹐旁則爲石塘陂。烏石之民﹐欲專其利﹐乃壅水使不得行。石塘之田﹐歲以旱告。公命懷寧令丞視之﹐得實﹐圖上於州﹐公按圖自以意定水門髙下﹐甫去壅水未尺餘﹐得古舊迹﹐與所髙下不少差。陂利始均﹐石塘民喜至感泣﹐乃歌曰。烏石陂﹐石塘陂﹐流水濺濺有盡時﹐思公無盡時。徙知贛州。過闕﹐上諭曰。聞贛兵悍驕﹐死徙之餘﹐今亦無幾﹐可勿復補。倘尙循故習﹐卿當便宜行事。朕將以他郡兵更戍。公對。守臣古號郡將﹐今結銜云知軍州事﹐苟有過﹐臣自當臨幾應變﹐不敢勞聖慮。上喜。明日語宰相曰。周必正有器識似其弟。謂益公也。至郡﹐江西副總管錢卓﹐本起行伍﹐暴人也。入境﹐下令諸校將﹐以翼日部肄其子弟﹐選補軍額﹐初不以告郡。會卓請見﹐公詰其率意﹐力止之﹐且微諭以上指。錢驚謝﹐然意不悅﹐乃漏公言於諸校將﹐激使詣郡訴。公徐曉之﹐如所以告卓﹐辭指明辯﹐卒皆帖服﹐無敢者。章貢二水﹐來自郡南﹐夾城東西流﹐皆有浮梁以濟﹐而城南獨以舟渡。溪惡﹐或至覆溺。公始作南橋﹐又治道路﹐以石易甓﹐最數百丈。興國縣之安陂﹐漑田六十頃﹐水勢自上奔突﹐故難築而易壞﹐壞且五十年。公命復之﹐費不及民。擢提舉江東常平茶鹽公事。入奏﹐還道玉山縣。縣有徐田陂﹐其渠瀕江﹐數決。將徙渠﹐則地主不可。將徙陂而下﹐則柘陂居下流﹐懼爲己害﹐復不可。交訟於公。公諭徐田民買地鑿渠﹐倍讎其直。柘陂民遂幡然無靳色。不三日﹐渠成﹐漑田三百餘頃﹐民大感悅。江自陂而下﹐避礙析爲兩支﹐其一掠縣堧而去。歲久岸潰﹐民居其濱者﹐聞公修渠以利民﹐乃遮道自言。公爲相水之衝﹐爲石堤。民欣賴之﹐相與繪公像﹐祠於玉虹橋側﹐歲時奉牲酒﹐抵今不懈。舊法沒官之產以畀民耕﹐而歸其租於常平。及是﹐議臣請鬻田﹐以價充糴本。公言。如此﹐則常平儲愈匱﹐請除新令。光宗皇帝從之﹐因並行於諸路。池州舊試貢士﹐率寓景徳寺﹐隘不能容﹐士病之。會闕守﹐公兼領郡事﹐始作貢院﹐植八桂於門﹐名其門曰擢桂。是歲﹐貢士五人而三奏名﹐士以爲公之賜。言者訁術於間言﹐誣玉山之役以爲擾。罷歸﹐主管建寧府武夷山衝佑觀。上章納祿﹐不許。再命武夷祠﹐而公歸志已決﹐告老益力﹐乃許致仕。公自江東還﹐闔門屏外事﹐讀書賦詩者累年。益公少公一歲﹐亦謝事歸第﹐相與置酒髙會無少間﹐時人比漢二疏。益公薨﹐公哭之慟﹐不復有世間意。開禧元年十一月旦﹐感疾不起﹐享年八十一。娶向氏﹐文簡公五世孫﹐封恭人﹐前公一年卒。男二人。糸延﹐早夭。綱﹐今爲修職郎﹐前潭州醴陵主簿。一女﹐適進士胡楡。孫男二人﹐頌。穎﹐皆將仕郎。孫女一人﹐尙幼。恭人之歿也﹐葬廬陵縣膏澤鄕金鳳山﹐硋大墓之東。至是﹐乃以十二月庚申﹐奉公柩合葬焉。維公仕自迪功郎﹐積遷至奉直大夫﹐爵管城縣開國男﹐服三品。公孝友最篤﹐歸自龍舒﹐築第於永和鎭﹐聚族共爨。弟侄早世﹐育其孤如己子。伯氏宜春守出妾之子世修﹐流落贛境﹐公訪得之﹐爲治產築室於永丰﹐蓋伯氏志也。其處閨門率如此。鄭人有寓旁近者﹐皆歲饋之。剛介有守﹐不以進退累心。方家居時﹐前後當國數公﹐多與公有雅故﹐數問公安否﹐公應之泊然。益公屢推恩數以貝也公﹐亦辭不受。善屬文﹐

尢長於詩﹐孝宗皇帝嘗訪當代詩人於胡忠簡公銓。忠簡首稱公﹐敷文閣直學士程公大昌。亦稱公文學操行之美﹐晚取莊周息鯨補劓之說。名其堂曰乘成。因以自號﹐有文集三十卷﹐書有古法。四方丰碑巨扁。多出公筆﹐旣葬。綱以朝奉大夫新知眞州郭君之狀來求銘﹐某與益公定交五十年。且嘗遇公於臨川。適重九日。同集擬峴臺。風度話言。尙可想也﹐而女孫又歸公之從子紀﹐情好厚矣。銘其敢辭﹐銘曰仕不爲不逢。人不以爲通﹐年不爲不究。人不以爲壽﹐有愛在民。百世不泯﹐有嶪其丘。利爾後之人﹐夫人樊氏墓志銘廬陵隱君子宣溪王英臣之夫人樊氏。同郡永新人﹐曾大父佐。大父仲文。學行皆見推於其裏中﹐父才。字子明。尢以賢著聞。敬其裏之長老。而教其子弟。環數縣從之決曲直﹐𨿽所不與。亦皆厭服。往往內省而徙義爲善士矣﹐二男五女。獨奇夫人。以爲吾門亦將賴焉﹐及少長。女工婦儀。未習而能。事親左右無違﹐及笄。歸英臣君﹐舅南鵬。交友傾一世。食客塞門﹐君姑不幸早沒。二長子亦不得年。冢婦居。悲傷齋居。不能與賓祭事﹐亞婦又父母奪志﹐獨夫人佐英臣。仰事俯育。凡祭祀燕享將迎慶弔婚姻之事。一皆身任之﹐英臣隱操達識。見於楊公廷秀志銘。先夫人十五年捐館捨﹐夫人不以家事累諸子。使皆得用其力於學。暇則勉以道義名節。不獨責其仕進起家也﹐及琳以進士策名。又嘗有列於朝。出爲大縣。文章得盛名。然後薦紳間愈知英臣及夫人之賢﹐夫人母壽百歲。夫人無一日不遣人問起居。珍膳良劑。必出其手。終身不少怠﹐又請於朝。得封。卒如子明之言﹐夫人以宣和五年五月某日生。以開禧二年十一月甲辰卒。享年八十有四﹐卒之明年三月甲申。葬於廬陵縣膏澤鄕山寺岡之原﹐子男四人。長卽琳也。宣教郎。新知潭州衡山縣﹐次揚某。揚烈。揚暉。皆進士﹐女二人。迪功郎辰州敍浦縣主簿張履。免解進士曾需﹐二女及履皆已卒﹐孫男八人。霽之。彬之。勝之。濛之。得之。衝之。隆之。丰之。嘗試吏部﹐孫女九人。婿則迪功郎新道州江華縣主簿張淵。進士左利見。戴元崇。曾克寬。易應龍。彭舜牧。劉侃。劉治元。曾克願﹐利見。克寬亦皆嘗貢禮部﹐曾孫女各七人。尙幼﹐琳。予友也。遣一介行千七百里。持書抵予於山陰澤中。以臨安府府學教授危君稹之狀來求銘﹐予年八十三。不敢以老疾辭﹐銘曰女也而行則士。耄也而志不惰﹐敏而好修。靜以寡過﹐持身如畏。趨義則果﹐我銘之悲。維以代些﹐文集卷三十九墓志銘二首求志居士彭君墓志銘廬陵太和有士曰彭君惟孝﹐字孝求。曾大父述﹐大父琮﹐父汝弼﹐三世皆篤於爲善。鄕人過其門﹐乘車者式﹐放驁者肅﹐忿爭者解去。蓋古所謂一鄕之善士﹐歿而可祭於社者。至君不幸﹐甫冠而孤﹐服喪致毀。族姻憂其不勝喪﹐共以大義寬譬之﹐乃少自抑﹐而事母盡子道。鄕人皆喜曰。是稱其家子也。稍長﹐力於學﹐聚書萬餘卷﹐號彭氏山房﹐延老師宿士主講說﹐命子侄執弟子禮惟謹。君亦造其席﹐旦暮不懈﹐每自勵曰。學而不施於事﹐猶不學也。於是賙鄕閭之急﹐赴公上之難﹐必行其志乃已。鄕士當試禮部﹐而以道遠食貧未能駕者﹐君不待其求﹐亟饋之﹐蓋非一人。其他館寓客﹐藥疾癘﹐藏死字孤﹐多至不可數。造梁以濟涉﹐甃甓以夷途﹐周其鄕百里﹐無不以身任之。退無誇辭矜色﹐以人不知爲喜。識者謂且享天報﹐然舉進士﹐輒厄於命。乃浮江東遊﹐遂詣行在所﹐上書言天下事﹐自丞相以下﹐多稱其言議英發﹐將推挽之﹐而卒報聞。公卽日南歸﹐自誓老於故鄕﹐築第閎壯﹐園林臺沼爲一邦之盛。自號求志居士﹐或曰玉峯老人﹐日置酒觴客﹐笑談不倦﹐間則賦詩﹐多警邁之思。以開禧三年五月癸未﹐考終於新第﹐享年七十有三。明年嘉定攺元﹐正月甲申﹐葬於石陂矼岡之原。初﹐君從艮齋。平園。誠齋三先生遊。君之卜築也﹐三先生賦詩屬文以表之﹐一日而傳天下﹐由是無遠近皆知彭孝求國士也。及君之葬﹐將求銘﹐而三先生皆已歿。於是諸孤與君之友曾君之謹謀曰。然則捨陸渭南將安歸。乃以曾君之狀來請銘。君之配倪氏﹐婉嫕有法度﹐先君九年卒。丈夫子五。一飛前卒。一鳴。一徳﹐太學生。一愚﹐禮部進士。一遵。皆有學行。女子子二﹐周環。曾煒﹐其婿也。孫模。果。楶。榘。寀。棐。矼。。棻。槪。榮﹐模。槪皆繼君卒。女孫七﹐已嫁者二﹐其婿曰吳克勤。李憲周。銘曰有蘊不逢﹐以布衣終﹐世嘆其窮。孝以事親﹐惠以及人﹐世與其仁。冠弁峨峨﹐後從前訶﹐憂愧則多。櫝書充宇﹐行必羐古﹐孰予敢侮。嗚呼孝求﹐學講行修﹐言歸於丘。我作銘詩﹐百世是貽﹐匪君之私。吏部郎中蘇君墓志銘公諱玭﹐字訓直﹐泉州同安人。其髙大父翰林侍讀學士諱某﹐曾大父觀文殿大學士太子太保諱某﹐兩世皆贈太師﹐封魏國公。大父諱某﹐朝請郎﹐贈金紫光祿大夫。考諱某﹐中散大夫﹐贈正議大夫。兩魏公皆厚徳重望﹐仕至公卿﹐登載國史。至光祿。正議﹐仕𨿽不甚通顯﹐而學術風節﹐皆挺挺爲時聞人。遊公定夫銘光祿墓﹐而正議之銘﹐則韓公無咎作﹐兩公皆重許可﹐然於稱述﹐猶歉然若不能盡者。正議三子﹐公最長﹐而正議之配碩人歐陽氏﹐實文忠公之孫。公生出旣異於人﹐又天資嗜學﹐恂恂孝悌﹐才𨿽髙而不以驕人﹐處羣眾中﹐退然若不能者。及遇事奮發﹐切中事機﹐於古有考﹐於後可傳﹐而公色辭愈謙下﹐眾或不知其出於公也。初以叔祖待制致仕恩﹐補將仕郎﹐調右迪功郎﹐嚴州遂安尉。會正議通判平江府。正議嘗爲樞密院計議官﹐同僚胡公銓上書詆斥時相﹐胡公旣貶竄﹐正議亦株連去國﹐不調者久之。及來平江﹐適王晌爲守﹐揣時相意﹐日窺伺正議。正議廉且公﹐無所肆毒。旣去﹐而正議權府事﹐適中丞常公同卒於海鹽﹐公爲文歠之﹐語頗及時相。晌得之曰。此奇貨﹐可以逞。卽爲告密之舉。時相大忿﹐嗾禦史劾奏﹐且曰。常同﹐師徳之友婿﹐且其子玭之婦翁。遣玭致祭﹐以庫金二千緡賻之。𨿽究得誣狀﹐正議猶徙汀州﹐公坐停官。及時相死﹐正議起於久廢﹐公亦復官﹐調臺州黃巖縣主簿。臺四邑﹐黃巖爲大﹐綿地百萬畝﹐吏與豪民爲市﹐戶籍惟出鄕有秩手﹐官莫能羐考。公日夜糸由繹﹐吏不得欺﹐𨿽數十年蠹獘皆洞見﹐貧下始得職。徙淮西安撫司﹐書寫機宜文字。又以辟書從舅侍郎方公某使金國﹐裨助旣多﹐又以其暇系日爲書﹐凡山川城邑人情風俗﹐登載詳密﹐史官蓋有取焉。歸而知衢州常山縣﹐其治抑豪右﹐伸貧弱﹐下令簡而信﹐用刑明而寬。前日輸公上不以時者﹐皆期而至。又因定陽一鄕民病於役﹐與義役厝置﹐井井有理﹐至今爲利﹐它鄕人不病者亦置之﹐其虛心裕民如此。歲饑﹐出倉粟振糶﹐不待上命﹐民賴以不死徙。徐遣吏市米於吳﹐視常平舊藏﹐悉如其故。政旣成﹐顧縣學久茀不治﹐乃力葺之。進秀民於學﹐以禮延鄕老先生爲之表倡﹐士亦自知勉勵﹐儒風益盛。至於橋梁道路﹐廏置委積﹐產醫藥﹐莫不爲之經理﹐而於掩骼歹堇死﹐長養孩幼﹐尢篤。後數十年﹐士民追論之﹐猶感涕也。召赴都堂審察﹐監行在榷貨務都茶場。公事親盡孝﹐惟恐毫髮不當親意。繼遭家難﹐執喪﹐毀瘠注血﹐食米不鑿﹐鹽酪蔬果皆不禦﹐終喪期如一日。朋友規以於禮爲過﹐輒痛哭以對﹐規者亦爲慘愴。至除喪久之﹐容貌猶不能復故。通判明州﹐在官二年﹐歷兩守﹐政事獄訟不苟合﹐亦不爲崖異。然有一事﹐士民輒嘩曰。此出於蘇公也。城東有造船場﹐晁公以道坐元符上疏﹐錮不許親民﹐來爲船官﹐所著書及文章最多﹐邦人至今言晁朝散。公慨然爲築祠立碣﹐致其師尊之意。陳忠肅公嘗謫於明﹐而丰淸敏公明人也﹐公又言於郡﹐立二公祠於學宮﹐風勵學者。其所建類非庸眾人所及如此。會歲歉﹐常平使者朱公元晦檄公﹐屬以一郡荒政。客米自海道至者多﹐公請於朱公﹐請發積錢廣糴﹐以爲後備。朱公爲聞於朝﹐如其請。又建築定海縣崇丘河﹐灌四千頃﹐公爲之親駕﹐不避風雨﹐歷五月而後成。還朝﹐除知衡州。大臣薦公才可用﹐乃攺常州。常﹐股肱郡﹐守符蓋不輕畀。及入對﹐所陳皆當上意。且行矣﹐會有間言﹐乃攺知泰州。泰亦名城也﹐公下車已六十﹐殊無倦意﹐祀社稷﹐陟降盥薦﹐恪敬不懈。學校釋奠﹐器服有不如禮令者﹐一皆正之。盡買國子監書﹐以惠諸生。王公明叟墓在郡境﹐遣郡僚致奠﹐人士爲之興起。旣擢爲尙書吏部郎﹐分職侍郎西銓﹐吏畏縮不敢肆。孤遠微眇﹐悉得自伸。譽望日著。以紹熙三年五月某甲子﹐遇疾捐館捨﹐享年六十有四﹐寄祿至朝請大夫。八月庚申﹐葬於會羐陶山西塢﹐硋正議墓。娶常氏﹐封宜人﹐以賢稱於族黨﹐先公一年卒。丈夫子二人溱﹐文林郎﹐新知衢州常山縣﹐有志節﹐執喪如公喪考妣時。濂﹐將仕郎。女子二人。長嫁承直郎常州晉陵縣丞徐邦傑﹐次尙處。孫男女二人。男曰隨﹐與其妹皆尙幼。公家世顯於累朝﹐天資穎異﹐讀書一過目﹐輒不忘。尢長考訂異同﹐其於官名。地裏。軍制。民賦﹐𨿽甚細微﹐皆能講畫窮盡﹐無所放軼。屬文有體制﹐筆法簡遠﹐其尺牘尢爲時所珍愛﹐往往藏去。少從張公子韶。徐公端立。汪公聖錫遊﹐皆期之甚遠。晚學於朱公元晦﹐盡門人禮﹐元晦亦稱其善學。初﹐公從父有著。魏公談訓。者﹐未及成﹐或附益之。正議嘗以爲有可更定者﹐而未及書﹐公卒成之﹐藏之家塾。又著。魏公年譜。一卷﹐累歲及成﹐識者貴之。公旣歿之年﹐溱乃以呂君祖儉狀來請銘。某曾大父太尉隧銘﹐實出魏公。而正議之銘﹐則某實書之。又少時﹐獲獨拜正議於牀下﹐退而與公相從甚久。山陰之居﹐又俱在城西南﹐相望煙水間﹐扁舟往來﹐交好不薄﹐故爲之銘。銘曰維相魏公﹐克有全徳﹐菑畬三世﹐是生訓直。事賢友仁﹐政則宜民﹐晚才爲郎﹐志不盡信。陶山之腋﹐松栝孔碩﹐峨峨髙丘﹐過者必式。墓表五首陸氏大墓表山陰陸氏大墓﹐九里袁家山奧﹐曰二評事諱忻﹐配李氏硋﹐是爲某之七世祖。九評事諱郇﹐配範氏硋﹐是爲某之六世祖。光祿卿贈太子太保諱昭﹐配福昌縣君﹐贈昌國夫人李氏硋﹐是爲某之五世祖。九評事冢前少右﹐有小冢﹐或以爲殤子。昌國冢傍﹐又有冢差小﹐或以爲其娣﹐不可考也。四世祖太傅公﹐始別葬焦塢﹐而元配靖安縣君贈崇國夫人吳氏﹐猶硋大墓。紹聖九年﹐先大父楚公﹐懼遠失傳﹐墓上皆立石表。自是距今又九十五年﹐中更兵亂﹐惟太保冢可識﹐餘皆迷不知處﹐歲時祭於太保冢前而已。淳熙十二年三月﹐或爲某言﹐鄕民鋤麥﹐得石表艸間﹐蓋陸氏祖某。亟往視﹐則二評事冢也﹐幸不毀。乃從父老參訂﹐不三日﹐盡得之﹐石表皆在﹐封識如新﹐而地多爲人冒沒。聞某至﹐疊相質證﹐於是侵地皆歸﹐培冢築垣﹐辟道藝木﹐而陸氏大墓皆復其故。某老矣﹐羣從有曾孫行﹐其視二評事已十世。世益遠﹐則大墓守護或益怠﹐故具書始末於石﹐以告後之人。淳熙十五年正月日﹐朝請大夫權知嚴州軍州事某謹書。詹朝奉墓表新定遂安縣詹氏﹐爲郡望族。自光祿公諱良臣﹐以死勤事﹐被褒顯﹐書其事於國史。少保公諱大方﹐純誠質厚﹐爲中興賢輔。燻陶漸漬﹐子孫皆以學行顯聞﹐𨿽未必皆至貴仕﹐而學行淵粹﹐論議堅正﹐師友稱其賢﹐鄕閭服其化﹐身歿而不泯。若故朝奉郎諱靖之﹐字康仲﹐及其子承奉郎諱長民﹐字子齊者﹐是矣。某謹按家傳﹐及質之鄕人所傳﹐朝奉公以少保遇郊祀恩﹐補承務郎﹐歷漸東安撫司主管機宜文字﹐監潭州南嶽廟﹐婺州金華。常州宜興縣丞﹐浙東提舉常平司幹辦公事﹐通判靖州﹐卒於官舍﹐年五十二﹐葬淳安縣仁壽鄕拜山之陽初﹐將赴金華﹐而代者以私故﹐欲遷延﹐而重於自言﹐旣遣吏來迓﹐公始聞之﹐亟出避。吏至﹐家人告以適他郡﹐後數月﹐乃往。郡委以受輸﹐而公所親有居部內者﹐貧不能及期﹐公亟代之輸。民聞之﹐莫敢後。嵊有筮者徐生﹐嘗倉卒系獄﹐無妻孥﹐有田數畝﹐預書券﹐屬其友鬻之。友鬻而有其直﹐徐生出訟於有司﹐久不決。公詰以數語﹐得其情。宜興到官﹐才再閱月﹐會兄得疾甚篤﹐丐歸視疾﹐郡不許﹐乃棄官歸。郡督還甚厲﹐公卒不可﹐曰。寧坐法﹐不忍有負於孝悌也。人服其決﹐郡亦卒無以罪。浙東茶鹽司同僚有慢公者﹐公置不較。及其人遇疾卒﹐妻前死﹐男女皆幼稚﹐貧甚﹐斂具歸裝﹐一切皆出公力又爲營其葬﹐及嫁孤女之費﹐無憾而後已公𨿽閒居﹐無厚積余藏﹐然勇於爲義﹐有婚姻不能舉﹐及疾病死喪之急﹐慨然助之﹐忘其力之不足也。所親鄭椿年官於嚴﹐公以嫌不數見。一日椿年卒﹐有子在外﹐名以似宗﹐而未及以歸。及卒﹐有致仕恩﹐族子自其鄕來﹐衰絰而入﹐將冒取官﹐公力排出之﹐求得似宗﹐卒官之。公所爲大率類此﹐不可槪舉。古所謂可以屬孤托死者﹐公眞其人也公娶王氏﹐封安人﹐賜冠帔﹐後公四年卒。子七人。長民﹐承奉郎﹐前公三年卒。阜民﹐文林郎﹐新寧海軍節度推官。表民﹐出繼公弟徽之﹐仕至從事郎。常州無錫縣丞﹐卒定民﹐少有疾﹐亦已卒。民﹐從事郎﹐前楚州司戶參軍。養民。仁民未仕。女子二人。朝請郎前通判湖州曾槃。朝散大夫直華文閣前淮南轉運副使石宗昭﹐其婿也。孫七人。彊學。好學。好問。好禮。好謙。好修。好信承奉君以少保遺表恩﹐補承務郎﹐遷承奉郎﹐歷監紹興府都稅院﹐鎭江府排岸兼拆船公事﹐卒於家﹐享年二十七﹐葬硋世墓之次。君所至勤其官﹐在紹興時﹐府遣官檢察﹐所遣者無以爲功﹐則肆爲侵刻﹐行道爲之咨嗟。君與爭﹐不聽﹐卽自劾去。故時鎭江排岸官兼掌總領所逋欠綱運官吏﹐君至﹐閱視﹐凡八九十輩﹐皆饑寒疾病﹐或父死而督其子﹐君慨然爲之言﹐皆得挺系以去。未幾屬疾﹐謁告歸省﹐郡持不可。比得請﹐則疾已篤矣。朝奉公見其臒瘠﹐驚問故﹐以實告。且曰。懼爲親憂﹐故不敢左右。聞者皆感欷。自是疾遂不可爲﹐而君每見父母﹐輒以有瘳告。痛楚則忍不發聲﹐懼親之聞也。君從吾友呂祖謙伯恭學。伯恭門人數百﹐君以孝謹好學﹐屢見稱嘆。比卒﹐伯恭哀之﹐見於歠辭。𨿽位下而年不遐﹐亦可不泯矣。娶馮氏﹐子一人﹐彊學初﹐朝奉公之子阜民﹐以父兄遺事屬予爲墓表﹐且曰。願共爲一碑﹐而疑古未有比。予謂石元懿公熙載﹐及其子文定公中立﹐實同一碑﹐故相蘇魏公所爲也﹐是爲比﹐後世尙有考焉。慶元某年某月某日﹐中大夫直華文閣致仕山陰縣開國男食邑三百戶賜紫金魚袋陸某撰孫君墓表會羐余姚縣﹐有士曰孫君﹐名椿年﹐字永叔﹐其先山陰人。當仁宗皇帝時﹐有諱沔者﹐仕至樞密副使﹐有忠直名﹐謚威敏。威敏之弟曰洞﹐洞生儼﹐始東徙余姚。儼生璣﹐璣生繹﹐繹生逑﹐君之考也。以君貢南省﹐遇慶壽﹐恩補修職郎。實始聚書館士人﹐以善其子弟。子弟多自奮於學﹐而君尢知名﹐間遊四方﹐從老師宿儒受學﹐尢好。左氏春秋。班氏

﹐漢書。司馬氏﹐通鑑。平居至忘寢食。遇其得意。時時著說。以發明三家奧指。多世儒所不及。又從長老及有識者。講國家兵興以來。理亂得失之故。某事可法。某事可戒。至於淮江以北。極於司。並。幽。薊。山川險要。及前代用師饋糧道路所出。言之莫不詳盡。聽者忘倦。使君得至人主前。口論手畫。極利害是非之實。以感悟上聽。安知不見拔用而成功名哉。士固有幸不幸。未易以成敗論也。晚預特奏名。人皆謂公且遇合。乃復以不合有司意入下第。時有詔倒補嶽祠。君辭焉。然君年未六十。識者以爲學識如此。安知終不合。而君不幸死矣。君𨿽終不合以死。然君家可紀者多。尢篤於孝友。兄早死。諸孤猶𦇤負。父母哀之。君曰。某在。兄不亡也。父母爲損哭泣。君於是奉嫂。撫孤侄。盡敬盡愛。父母旣終。視平日加篤。立義居。法度寬裕而密察。可久不廢。兩院子弟。分授諸經。擇名師。遣從學。朋遊亦謹擇。以故皆有學行可稱。姊適裏中胡氏。夫婦皆早卒。君撫孤。恩意甚備。不幸其孤又早夭。君益哀憐之。復爲立後。胡氏之祭。繄君力得不絕。晚仿範文正公義莊之制。贍其族。長幼親疏。咸有倫序。歲以爲常。有餘。又以及姻戚故舊。無遺力。紹熙中。歲旱。米價日翔。君悉發廩貸里人。明年。稼登糶賤。來償者止受其米如初貸之數。有鬻屋廬。將散而之四方者。君必貸之以錢如鬻屋之數。曰。所得幾何。柰何捨鄕裏而去。以此旁近無流徙者。縣並海。堤防數決。在仕者欲泆湖。募人耕其中。積粟爲築堤費。君爭不可。曰。捍海固利矣。泆湖則無以灌漑。歲且饑。利不補害。請出私金。率鄕裏共營之。堤可成。卒如君言。而湖利亦得不廢。君之所爲。大槪類此。觀者可知其磊落不凡矣。君享年五十有九。以慶元五年二月壬申卒。卜以明年十二月甲申。葬於龍泉鄕澄淸之原。娶吳氏。子四人。之宏。之亮。之望。之穎。皆有學行。之宏。之亮嘗同試禮部。女一人。歸迪功郎衢州州學教授史彌忠。亦知名士。旣納銘竁中。又來請文以表墓上。嗚呼。義修而命窒。施丰而報嗇。維報不忒。亦不在亟。尙其後人。克肖君徳。慶元六年十月中大夫直華文閣致仕陸某表。何君墓表詩豈易言哉。一書之不見。一物之不識。一理之不窮。皆有憾焉。同此世也。而盛衰異。同此人也。而壯老殊。一卷之詩有淳漓。一篇之詩有善病。至於一聯一句。而有可玩者。有可疵者。有一讀再讀至十百讀。乃見其妙者。有初悅可人意。熟味之使人不滿者。大抵詩欲工。而工亦非詩之極也。鍛煉之久。乃失本指。斲削之甚。反傷正气。𨿽曰名不可幸得。以名求詩。又非知詩者。纖麗足以移人。誇大足以蓋眾。故論久而後公。名久而後定。嗚呼艱哉。予固不足爲知此道者。亦致其意久矣。顧每不敢易於品藻。蓋彼皆廣求約取。極數十年之力。僅得其所謂自喜者以示人。而我乃欲一覽而盡。其可乎。何君名逮。字思順。能詩。終身不自足而卒。卒後。予友人曾樂道鞏仲至。始介思順之子羨。以遺稿屬予表墓。且言思順平生欲見予而不果。故有斯請。予年近九十。病臥鏡湖上。凡以文章來者。積架上。不能省。一日。取思順詩讀之。不覺起坐太息曰。今世豈無從事於此者。如思順蓋未易得也。不以字害其成句。不以句累其全篇。超然於世俗毀譽之外。予之恨不一見其人。甚於其人之願見予也。思順曾大父諱粹中。大父諱汝能。父諱松。東陽東陽人。以嘉泰三年九月十一日卒。年五十有一。兩娶郭氏。皆先卒。以開禧元

年十一月二十日﹐合葬於仁壽鄕陂頭山之原。子一人。女長適進士郭槪﹐次尙幼。開禧二年四月戊寅﹐太中大夫寶謨閣待制致仕山陰縣開國子食邑五百戶賜紫金魚袋陸某表。孺人王氏墓表孺人王氏﹐名中﹐字正節﹐濰州北海人。曾大父諱競﹐朝議大夫直祕閣。大父諱愼修﹐迪功郎﹐贈中奉大夫。父諱嵎﹐贈承事郎﹐字季夷﹐負天下才名。孺人嫁司馬文正公元孫龍圖閣待制諱亻及之仲子﹐通直郎﹐新權發遣信州軍州事遵。司馬君亦有文學政事稱其家﹐登用於朝﹐孺人實相之。人謂季夷𨿽坎壈不偶以死﹐而三子皆知名士﹐夫人復以賢婦稱﹐天所以報善人﹐亦昭昭矣。司馬君簽書寧海軍節度判官公事﹐孺人不幸遇疾卒﹐時嘉泰三年二月初二日也﹐得年四十有四。司馬君來赴告曰。亡婦不逮事君姑﹐其事舅及少姑﹐皆盡孝。執喪中禮﹐而哀有餘。至除喪﹐猶不能自抑。司馬大族也﹐孺人承上接下﹐肅敬慈恕。旣歹殳﹐哭之皆哀。以開禧二年十二月壬申葬於會羐山陰淸巒北塢之原。三子。拓。扌秉。操﹐二女尙幼。予與待制及季夷少共學﹐情好均兄弟。兩公又皆娶予中表孫氏。則表孺人之墓﹐宜莫如予﹐乃泣而書之。太中大夫寶謨閣待制致仕山陰縣開國子食邑五百戶賜紫金魚袋陸某書。壙記一首令人王氏壙記嗚呼。令人王氏之墓。中大夫山陰陸某妻蜀郡王氏﹐享年七十有一﹐封令人﹐以宋慶元丁巳歲五月甲戌卒。七月己酉葬﹐硋君舅少傅。君姑魯國夫人墓之南岡。有子子﹐烏程丞。子龍﹐武康尉。子忄炎。子坦。子布。子聿。孫元禮。元敏。元簡。元用。元雅。曾孫阿喜﹐幼未名。

文集卷四十塔銘八首祖山主塔銘嘉州天王禪院景倫師﹐有二弟子﹐孟曰紹覺﹐仲曰紹祖。倫且老﹐嘆曰。孰能問法南方﹐以大吾門者乎。於是覺請行﹐曰。不可使師有恨。祖請畱﹐曰。老人不可以莫養也。覺南遊得法﹐居蘄州五祖山。而祖左右就養﹐先意承志﹐終身不去。倫欲新其廬﹐祖則雨濡日炙﹐出入閭巷﹐累年崇成﹐郁爲寶坊。倫飲食往來者﹐祖則髙囷大庖﹐牀敷潔溫﹐凡至者如歸焉。皆曰。倫師可謂有子矣。祖旣老﹐亦有二弟子﹐曰海慧。海澄。慧萬里走閩中﹐求。大藏經。以歸。祖不及待﹐而澄實送終。其撰次祖行實以求予銘者﹐慧弟子法琳也。是倫師不獨有子﹐子又有孫﹐何其盛哉。世所謂學士大夫﹐蹈義秉禮﹐終其身者﹐或鮮矣。況至四世﹐閱百年而不失者乎。予於是有感焉。祖姓楊氏﹐字繼遠﹐世居龍遊﹐歹殳以乾道四年十月某甲子﹐年七十五。葬以五年二月某甲子。銘曰峨嵋之麓﹐鬱鬱方墳。維爾有承﹐以弋吾文。定法師塔銘淳熙四年﹐予自梁益還吳﹐蓋西遊九年矣。耆老凋落﹐朋舊散徙﹐無與晤語。而少年學問日新﹐議論鋒出﹐亦莫與顧。爲之惝忄兄不樂。一日﹐有叩戶者﹐攝衣迎之﹐則所謂惠定法師也。風骨巉巉﹐如太華之立云表。議論衮衮﹐如黃河之行地中。爲予談諸經﹐辭指精詣﹐往輒破的﹐窮日夜不休。予作而曰。公生肇一輩人﹐予懼不足以辱公友也。會予復出仕﹐又三年﹐乃還﹐屏居鏡湖之西﹐略無十日不過予﹐霰雪風雨﹐往往畱不去。予方以譴斥退﹐亦安於不遇﹐意者相從湖山間以老﹐而師不幸死矣。其徒來乞銘。師字寧道﹐姓王氏﹐世爲紹興山陰人。幼歲﹐從錢淸保安院子堯道人得度﹐出遊四方﹐從道隆。師會。景崇三師﹐授。華嚴。義﹐盡得其說。至超然自得﹐出入古今﹐不妄隨﹐不苟異﹐三師蓋莫能屈也。眾請住戒珠省院﹐未幾棄去。時大慧禪師宗杲說法阿育王山﹐師慨然往造其居﹐所聞益廣﹐學者宗之。起住妙相﹐徙觀音﹐復還省院﹐皆蕭然小剎﹐羹藜飯豆﹐人不堪其枯槁﹐然著書不少輟。若。金剛般若經解。法界觀圖會。三歸一章。莊嶽論。已盛行於世﹐余在稿者猶數十百篇。以淳熙八年十二月二十四日﹐焚香說偈示滅﹐年六十八﹐僧夏四十八。九年十二月十八日﹐葬於錢淸。得法弟子妙定。了洪。了悅﹐

得度弟子了知﹐了端﹐了達。初。師著。金剛解。成。持以示予。語之曰。昔徳山見龍潭。言下悟。盡焚。金剛疏鈔。公見大慧而歸。更著此解。與徳山孰優。師笑不答。豈魯之善學柳下惠者歟。銘曰。木葉旁行。九譯而東。維此雜華。眾經之宗。肇自有唐。世以名家。師如巨舟。極其津涯。著書至死。此亦奚求。承其師傳。以絕爲羞。我䢐弔之。遺書滿室。喟然作銘。用愧逢掖。良禪師塔銘禪師處良。字遂翁。會稽山陰劉氏子。紹興五年。甫九歲。以童子得度。十三歲遊諸方。僅勝衣笠。路人爲之驚嘆。初爲妙喜禪師宗杲侍者。又從卍庵禪師道顏爲書記。遂翁英邁玉立。遊二師間。皆受記。餘事能文詞。善筆札。諸方翕稱良書記。然亦以議論皦核。不少假借。不爲諸方所容。妄一比丘。輒得名山壯剎。遂翁獨陸陸眾中。嘗居嘉興法喜院。舉香爲卍庵嗣。蕭然數僧。食才半菽。再歲。退廬會稽海上。今太常尢公延之守臨海。起遂翁領紫櫜。復以縣大夫不樂。棄去。久之。領昆山薦嚴資福寺。遂以疾逝。淳熙十四年六月戊寅也。遺言藏骨廬山智林寺。寺。卍庵與遂翁所同建也。逝之日。手書求銘於予。銘曰。山棲谷汲。利欲靡及。孰擠使躓。道成謗集。廬阜峨峨。浮屠岌岌。吾識其封。身沒名立。髙僧猷公塔銘宋山陰有髙僧曰子猷。字修仲。晚自號笑云老人。宏材博學。髙行達識。卓然出一世之表。𨿽華嚴其宗。而南之天臺。北之慈恩。少林之心法。南山之律部。莫不窮探歷討。取其妙以佐吾說。𨿽浮屠其衣。百家之書。無所不讀。聞名儒賢士。𨿽在千里之遠。必往交焉。篤行義。勵風操。嚴取與。一得喪。接物簡而峻。不屈於富貴。有以供施及門者。苟禮不足。𨿽累百金。輒拒不取。嗚呼賢哉。修仲出陳氏。生七歲。從同郡大善寺晏時爲童子。十有二歲。祝發受具。習。華嚴經論。於廣福院。擇交得其學。又遊錢塘。見惠因院師會。博盡所疑。二師皆自以爲弗迨。遂還山陰。說法於城東妙相院。僅二十年。學者常百餘人。修仲厭其近城市。思居山林。乃捨眾遁於梅山。上方學者不肯散去。而院隘不能容。相與言於府。願迎修仲還妙相。於是法席加盛於昔。所著書大行於世。院亦益葺。號爲壯剎。大慧禪師宗杲過而異之。爲畱偈壁間。然修仲竟棄去。學者猶不捨。又說法者三。最後住姜山。閱三年。喟然嘆曰。老矣將安歸耶。亟橐書歸梅市。結庵以老。淳熙十六年八月二十有六日。忽命舟徧別平日所往來者。明日晨起說法。遂坐逝。壽六十有九。又三日。火化。得舍利。五色粲然。弟子卽庵之西建塔。奉靈骨及舍利以葬。修仲度弟子四人。戒海﹐戒先﹐戒明﹐戒堅。戒先傳家學。而四方之學者。得法出世又十有七人。隱於眾者。蓋以百數。修仲之道。其傳又可涯哉。戒明來乞銘。銘曰。予嘗觀古髙僧。窮幽闡微。能信踐之。不爲利訁術。不爲勢撓。未嘗不與學士大夫同也。

考修仲之爲人﹐可謂有古髙僧之風矣。吾予之銘﹐非獨以厚故人﹐蓋亦天下之公也。別峯禪師塔銘南山自長安秦中西南馳﹐爲嶓爲。東行﹐紆余起伏﹐歷蠻夷中﹐跨軼且千里﹐然後秀偉特起﹐爲三峯﹐摩星辰﹐蓄雲雨﹐龍蟠鳳翥﹐是名峨嵋山。通義。犍爲二郡﹐實在其下﹐人鐘其气﹐爲秀民傑士。出而仕者﹐固多以功業文章﹐擅名古今。至於厭薄紛華﹐棄捐衣冠﹐木食澗飲﹐自放於塵垢聲利之外﹐而不幸爲人知﹐不能遂其隱操﹐亦卒至於光顯榮耀者﹐如別峯禪師是也。師名寶印﹐字坦叔﹐生爲龍遊李氏子﹐世居峨嵋之麓。少而奇警﹐日誦千言﹐然不喜在家﹐乃從徳山院淸遠道人得度。自成童時﹐已博通。六經。及百家之說﹐至是復從華嚴起信諸名師﹐窮源探賾﹐不髙出同學不止﹐論說云興泉湧。眾請主講席﹐謝不可。圜悟克勤禪師有嗣法上首安民﹐號密印禪師﹐說法於中峯道場﹐乃挈一笠往從之。一日﹐密印舉僧問巖頭。起滅不停時如何。巖頭叱曰。是誰起滅。師豁然大悟。自是室中鋒不可觸﹐密印恨相得之晚。會圜悟自南歸成都昭覺﹐乃遣師往省﹐因隨眾入室。圜悟舉從上諸聖﹐以何法接人。師舉起拳﹐圜悟曰。此是老僧用者。孰爲從上諸聖用者。師卽揮拳。圜悟亦舉拳相交﹐大笑而罷。圜悟嘆異之曰。是子他日必類我師。畱昭覺三年﹐密印猶在中峯﹐以堂中第一座致師。師辭﹐密印大怒曰。我以法得人﹐人不我傳﹐尙何以說法爲。欲棄眾去。眾皇恐﹐亟趨昭覺﹐羅拜懇請﹐圜悟亦助之請﹐始行。道望日隆﹐學者爭歸之﹐𨿽圜悟。密印不能掩也。久之﹐南遊﹐見潙山佛性泰。福嚴月庵果。疏山艸堂淸﹐皆目擊而契。或以第一座畱之﹐師潛遁以免。最後至徑山﹐見大慧杲。大慧問曰。上座從何處來。師曰。西川來。大慧曰。未出劍門關﹐與汝三十棒了也。師曰。不合起動和尙。時徑山眾千七百﹐𨿽耆宿名衲﹐以得棲笠地爲幸﹐顧爲師獨掃一室﹐堂中皆驚。大慧南遷﹐師亦西歸。始住臨邛鳳皇山﹐舉香嗣密印。歷住廣漢崇慶。武信東禪。成都龍華。眉山中巖﹐復還成都﹐住正法。道旣盛行﹐士大夫亦喜從之遊。築都不會庵﹐松竹幽邃。暇日﹐名勝畢集﹐聞師一言﹐皆自謂意消。稍或間闊﹐輒相語曰。吾輩鄙吝萌矣。其道徳服人如此。俄復下硤﹐抵金陵。應庵華方住蔣山﹐館師於上方﹐白畱守張公燾﹐舉以代己。師聞﹐卽日發去。會陳丞相俊卿來爲金陵﹐以保寧延師﹐俄徙京口金山﹐學者傾諸方。金山自兵亂後﹐𨿽屢葺﹐莫能成﹐至是始復大興﹐如承平時而有加焉。異時﹐居此山鮮逾三年者﹐師獨安坐十五夏。潭帥張公孝祥﹐嘗延以大潙山。師與張公雅故﹐念未有以卻﹐而京口之人﹐自郡守以降﹐力爭之﹐卒返潭使。魏惠憲王牧四明﹐虛雪竇來請﹐師度不可辭﹐乃入東。凡住四年﹐樂其山林﹐有終老之意﹐而名益重。被敕住徑山﹐淳熙七年五月也。七月﹐至行在所﹐至尊壽皇聖帝降中使﹐召入禁中。以老病足蹇﹐賜肩輿於東華門內﹐賜食於觀堂﹐引對於選徳殿﹐特賜坐﹐勞問良渥。師因舉古宿云。透得見聞覺知﹐受用見聞覺知﹐不墮見聞覺知。上悅曰。此誰語。師曰。祖師皆如此提倡﹐亦非別人語。上爲微笑。時秋暑方熾﹐師再欲起﹐上再畱﹐使畢其說﹐乃退。後十餘日﹐又命開堂於靈隱山﹐中使賫賜禦香﹐恩禮備至。十年二月﹐上制。圓覺經注。遣使馳賜﹐且命作序。師乃築大閣祕奉﹐以侈上恩。師老﹐益厭住持事﹐門人懼其遠遊不返﹐相與築庵於山北﹐俟其

歸﹐今上在東宮。書。別峯。二大字榜之﹐十五年冬。奏乞養疾於別峯。得請﹐明年。上受內禪。取向所賜宸翰。識以禦寶。復賜焉﹐紹熙元年冬十一月。忽往見今住山智策告別﹐策問行日。師曰。水到渠成。歸取幅紙。大書曰。十二月七日夜雞鳴時。如期而化﹐奉蛻質返寺之法堂。畱七日。顏色精明。須髮皆長。頂溫如沃湯﹐是月十四日。葬於別峯之西岡﹐壽八十有二。臘六十有四﹐得法弟子梵牟。宗性。道奇。智周。慧海。宗璨等。得度弟子智穆。慧崇等百四十有七人﹐有慧綽者。山陰陸氏子。當以蔭得官。辭之。從師祝發。又得記。遁迹巖岫。終身不出﹐師旣示寂。上爲敕有司。定謚曰慈辯。且名其塔曰智光。庵曰別峯。極方外之寵﹐師說法數十年。所至。門人集爲語錄﹐晚際遇壽皇。被宸翰。咨詢法要。皆對使者具奏﹐將化。說偈尢奇偉。已別行於世。此不悉著﹐三年三月。法孫宗願走山陰鏡湖。屬某銘師之塔﹐某與師交最久。嘗相約還蜀。結茅靑衣喚魚潭上﹐今𨿽老病。義不可辭﹐銘曰。圜悟再傳。是爲別峯﹐坐十道場。心法之宗﹐淵識雄辯。震驚一世。矯乎人中龍也﹐海口電目。旄期稱道。卓乎澗壑松也﹐叩而能應。應已能默。渾乎金鐘大鏞也﹐師之出世。如日在空﹐升於暘谷不爲生。隱於崦嵫其可以爲終乎。海淨大師塔銘乾道中。史魏公以故相牧會稽。嚴重簡貴。士大夫非素負才望。莫得登其門﹐顧每召靈祕院僧智性與語。有大興造。輒以付之﹐性公時年且七十。亦輒受命不辭﹐已而事皆井井有條理。邦之人。始服魏公之知人。𨿽方外道人。任之亦能舉其事如此。又嘆性公之不負所知也﹐及淳熙末。予還朝。典南宮箋奏。兼領祠部﹐而會稽守言靈祕院本蘧篨袤丈地。智性以孤身力成之。今爲名剎。請以其徒世守之﹐報可﹐予𨿽會稽人。然自魏公去。不復見性公。乃驚嘆曰。是道人尙在耶。又五年。予臥疾鏡湖上。性公法孫徳恭來告曰。公以紹熙三年六月五日示化。將奉遺骨塔於小夾山。且來請銘﹐性公本會稽山陰蔡氏子。七歲從廣福院崇教大師慧超祝發。九歲賜紫方袍。號海淨大師。坐八十三夏。住靈祕五十一載。年九十﹐度弟子七人。覃永。宗慶。宗亮。宗振。宗懋。宗寶。宗一﹐孫四人。徳和。徳恭。徳興。徳椿﹐曾孫二人。行昭。行聞﹐銘曰。龜食筮從。宅此山阿。陵谷有遷。吾銘不磨﹐松源禪師塔銘松源禪師名崇嶽。生於處州龍泉之松源吳氏。故因以自號﹐自幼時。已卓犖不羣。處羣兒中。未嘗嬉宕﹐稍長。聞出世法。慕向之﹐年二十三。棄家。衣掃塔服。受五戒於天明寺首造靈石妙禪師﹐繼見大慧杲禪師於徑山。久之。大慧升堂。稱蔣山應庵華公爲人徑捷﹐師聞之。不待旦而行﹐旣至。入室未契。退愈自奮勵﹐中夜。自舉狗子無佛性話。豁然有得。卽以扣應庵。舉庵世尊有密語。迦葉不覆藏。師云鈍置和尙。應庵厲聲一喝﹐自是朝夕咨請。應庵大喜。以爲法器。說偈勸使祝發。棟梁吾道﹐隆興二年。師始得度於臨安西湖白蓮精舍﹐自是徧歷江浙諸大老之門。罕當其意。乃

浮海入閩﹐見乾元木庵永禪師。一日辭木庵﹐欲往黃檗。木庵舉有句無句﹐如藤倚樹。師云。裂破。木庵云。瑯琊道好一堆爛柴。師云。矢上加尖。如是應酬數反﹐木庵云。老兄下語老僧﹐不過如此﹐只是未在。他日拂柄在手﹐爲人不得﹐驗人不得。師云。爲人者﹐使博地凡夫﹐一超入聖域﹐固難矣。驗人者﹐打向面前過﹐不待開口﹐已知渠骨髓﹐何難之有。木庵舉手云。明明向汝道﹐開口不在舌頭上﹐後當自知。逾年﹐見密庵於衢之西山﹐隨問卽答。密庵微笑曰。黃楊禪爾。師切於明道﹐至忘寢食。密庵移住蔣山。華藏。徑山﹐皆從之。一日﹐密庵入室次問傍僧﹐不是心﹐不是佛﹐不是物。師侍側﹐豁然大悟。乃云。今日方會木庵道﹐開口不在舌頭上。自是機辯縱橫﹐鋒不可觸。木庵又遷靈隱﹐遂命師爲堂中第一座。旋出世於平江澄照﹐爲密庵嗣﹐遷江陰之光孝﹐無爲之冶父﹐饒之薦福﹐明之香山﹐平江之虎丘﹐皆天下名山。惟冶父最寂寞﹐又以火廢﹐師一臨之﹐四方名衲踵至﹐棟宇亦大興﹐人謂師能使所居山大。慶元丁巳年﹐適靈隱虛席﹐僉曰。安得嶽公來乎。果被旨以畀師﹐歡聲如潮。居六年﹐道盛行﹐得法者眾﹐法席爲一時冠。而師有棲隱之志﹐卽上章乞罷住持事。上察其誠﹐許之。退居東庵。俄屬微疾﹐猶不少廢倡道﹐忽垂一則語以驗學者曰。有力量人﹐爲甚麼擡腳不起﹐開口不在舌頭上。又貽書嗣法香山光睦。云居善開﹐傳以大法。因書偈曰。來無所來﹐去無所去。瞥轉玄關﹐佛祖罔措。跏趺而寂﹐實嘉泰二年八月四日也。得年七十有一﹐坐夏四十﹐奉全身塔於北髙峯之原。塔成之四年﹐香山遣其侍者道孚以銘屬某。某方謝事居鏡湖上﹐年過八十﹐病臥一榻﹐得書﹐不覺起立曰。亡友臨川李徳遠浩實聞道於應庵﹐蓋與密庵同參。李徳遠每與某談參問悟入時機羒言句﹐率常達旦。今讀師語﹐峻峭崒﹐下臨雲雨﹐如立千仞之華山。蹴天駕空﹐駭心眩目﹐如錢塘海門之濤。虎豹股栗﹐屋瓦震動﹐如漢軍昆陽之戰。追思徳遠所言﹐然後知師眞臨濟正宗﹐應庵。密庵之眞子孫也。銘曰。臨濟一宗﹐先佛正傳。應庵父子﹐以一口吞。金圈栗蓬﹐晚授松源。松源初心﹐論劫參禪。於一笑中﹐疾雷破山。坐八道場﹐眾如濤瀾。金鏃脫手﹐碎首裂肝。彼昏何智﹐萬里鐵關。後十大劫﹐摧山湮川。法力所持﹐此塔巋然。退谷云禪師塔銘佛照禪師有嗣子曰淨慈報恩光孝退谷禪師﹐名義云﹐生於福州閩淸黃氏﹐世爲士。禪師幼入家塾﹐成童入鄕校﹐穎異有聲。旣冠﹐遊國學﹐因讀。論語。中庸。有所悟入。後聞龜峯山堂淳禪師說法﹐遂自斷出家﹐從山堂祝發﹐徧遊江湖。至吳﹐見鐵庵一大禪﹐爲侍者。一日室中問國師三喚侍者話﹐師亟舉手掩其口﹐又問曰。侍者三應﹐又作麼生。師拂袖徑出。鐵庵大喜。時佛照倡道靈隱﹐師往依之。及佛照移育王﹐師從其行﹐歷十年﹐爲堂中第一座。佛照聞其說法﹐嘆曰。此子提倡﹐宛如雪堂行和尙﹐吾缽袋有所付矣。遂出住香山。居五年﹐徙臺州光孝﹐又徙鎭江甘露﹐會平江虎丘。萬壽皆欲延師﹐師聞萬壽頗廢﹐卽欣然就之。淮南轉運使虞公儔﹐又以長蘆來招。師與虞公有雅故﹐又從之。會育王虛席﹐朝命師補其處。時佛照方居東庵﹐父子日相從﹐發明臨濟正宗﹐學者雲集。會有魔事﹐師卽捨眾退居香山﹐蓋將終焉。而朝命又起師說法淨慈﹐恩光赫奕﹐都邑聳動。一日﹐領眾持缽畿邑﹐是夕﹐寺災無遺宇。比師歸﹐獨三門巋然在瓦礫中﹐師不動容曰。成

壞相尋﹐亦豈有常。今日之壞﹐安知不爲四眾作福之地哉。天子聞之﹐出內庫金以賜。自重臣貴戚以下﹐傾橐輦金﹐惟恐居後。未期年﹐廣殿邃廡﹐崇閎傑閣﹐蓋愈於前日矣。於是上爲親禦翰墨﹐書。慧日閣。三大字賜之。開禧二年五月師示微疾﹐六月朔旦辛亥﹐作偈別眾曰。意烏猝嗟﹐萬人气索。佛法向上﹐何曾踏著。臨行業識茫茫﹐一任諸方卜度。遂寂。後九日﹐弟子處約等奉全身塔於寺之東北隅。世壽五十八﹐僧夏三十五﹐住山十九載﹐度弟子四十有畸。學者集師語爲。七會錄。行於世。師初欲以復佛殿屬予記之﹐未及而棄世。於是處約等以西堂可宣禪師之狀來求予銘。適予老疾﹐弗克就。宣公又以書來固請﹐而師之侍僧處訥者﹐畱逾年不肯去﹐辭指懇款。予爲之嘆曰。師之在育王也﹐將新僧堂﹐而陰陽家以爲法所禁﹐將不利於主人。師奮不顧﹐排眾說﹐力爲之。堂成而魔果作﹐遂去。陰陽家之說﹐使人拘而多畏﹐然其法本出流俗﹐不待師之明﹐知其妄決矣。𨿽或適中﹐終爲不足信也。又師在淨慈﹐遭火患﹐滌地皆盡﹐度非金錢累億萬﹐且假以歲月﹐必不能成﹐師談笑盡復舊觀。議者或以爲師之才用絕人﹐見於此者﹐則亦陋矣。此事若澄觀輩﹐則可稱大善知識﹐直遊戲爾。師所以獨立一世者﹐豈直以此哉。師示眾有曰。鳥道孤危﹐玄關妙密﹐在曹洞宗旨亦奇矣﹐若較臨濟﹐直是天地懸隔。此足以知師能繼圜悟。妙喜。佛照之大作用者﹐自有所在也。銘曰。猗歟云公﹐自儒衣奮。爲東庵子﹐無示無問。上距圜悟﹐四世而近。龍象蹴踏﹐獅子奮迅。或造其室﹐目不容瞬。丹碧南山﹐蓋其遊刃。於談笑頃﹐變化煨燼。以此論師﹐其殆未盡。譬如觀海﹐測以尺寸。我銘不磨﹐百世其信。

文集卷四十一祭文二十一首皇太后靈駕發引祭文風禦上賓﹐玉衣永。生堯鉤弋﹐尙懷帝武之祥。從禹會稽﹐遽奉寢園之卜。母慈罔極﹐坤載無疆。方同軌之畢來﹐悵東朝之已遠。然而艱難契闊﹐歸慰聖主問安之誠。壽考康寧﹐躬享先後莫致之福。陰功陽徳﹐上際下蟠﹐歷邃古而罕聞﹐知聖心之無憾。臣藩維有守﹐愴慕徒深﹐目斷柏城﹐神馳翣禦﹐敢修饋奠之禮﹐少致攀號之心。祭梁右相文人之生世﹐如雲之出於山川。云不自用﹐用之者天﹐降爲甘澤﹐散爲丰年。抑有時而弗用﹐則輪囷磅礡﹐或捲或舒﹐以自適於野水之涯﹐荒山之巓。彼云無心﹐豈有用捨之異﹐出處之偏哉。公之在朝﹐道大材全。不爲世變﹐不爲物遷。顯相廟郊﹐華衮金蟬。太平之功﹐溢於簡編。謝病而歸﹐大節愈堅。從容邇英﹐抗議慨然。曰我非堯舜之道﹐不敢以陳於前。孰謂萬鐘之祿﹐不足顧畱﹐遂委之而仙乎。抑公之學﹐得聖所傳﹐視生死爲一區﹐等華屋於荒阡乎。又豈如雲之旣散﹐廓然太虛﹐則前日用捨﹐初不足以爲愚賢乎。酒不盈觴﹐肉不掩豆﹐獨區區之詞﹐寫其肺肝者﹐公豈捐之乎。祭龔參政文某官劍南﹐公在廊廟。書從驛來﹐如奉色笑。哀窮悼屈﹐忘其不肖。歲戊戌春﹐某辱號召。歸未及都﹐公歿荒徼。山川阻修﹐萬里孤旐。官事有守﹐不遑往弔。寓哀一觴﹐公乎來釂。祭魯國太夫人文嗚呼。昔先太師﹐遁世懷寶﹐播慶於家﹐生我元老。維少傅公﹐秉徳逢辰﹐長養成就﹐則繄夫人。少傅在朝﹐衮衣繡裳﹐帝錫夫人﹐禦醴宸章。少傅在藩﹐豹尾玉節﹐帝錫夫人﹐兼金重帛。僉曰盛哉﹐其榮則多﹐夫人曰嘻﹐其報伊何。帝虛元弼﹐方屬少傅﹐於時夫人﹐以疾卽路。煌煌安輿﹐少傅實從﹐天祐徳人﹐華其初終。某受恩門闌﹐義均子姓﹐晚偕婦息﹐升堂修敬。萬里羈宦﹐忽承哀音﹐東望永懷﹐碎裂寸心。送車轔轔﹐傾動鄕黨﹐隕涕羞奠﹐形畱神往。祭王侍禦令人文惟靈生自大家﹐來嬪徳門。象服有燁﹐娣媵如雲。相我禦史﹐克勤蘋藻。諸子甚材﹐頎然薦紳。世所願懷﹐孰如夫人。惟是孤生﹐實忝外姻。萬里焉依﹐如在鄕鄰。遭此不淑﹐慘然酸辛。蒓鯽之微﹐侑以斯文。祭祝永康文嗟我與公﹐萬里羈單。人孰知之﹐所恃者天。庶幾白首﹐相從鄕關。追談梁益﹐把酒笑歡。云胡不淑﹐一病莫還。遺孤孑立﹐未逮冠婚。謂天可恃﹐公宜百年。玉裂竹折﹐喟其永嘆。公守導江﹐嚙蘗飲泉。凜凜色詞﹐請謁莫幹。人或謗嘲﹐公守益堅。𨿽昔君子﹐終此實難。云持此歸﹐何憾九原。公喪之東﹐丹旐翩然。我病莫興﹐撫枕涕潸。矢辭羞奠﹐尙慰營魂。祭劉樞密文嗚呼公乎。有文有武﹐有仁有智﹐立朝無助﹐以直自遂。聲气不動﹐而折萬里之衝。從容一言﹐而決盈庭之議。蓋人所難﹐公之所易。仰天俯地﹐一念不愧。秋毫未安﹐寢食忘味。輕失富貴﹐而重朋友之責。自屈達尊﹐而伸白屋之士。蓋人之所忽﹐公之所畏。昔歲癸未﹐某始去國﹐見公西省﹐凜然正色。顧𨿽不肖﹐竊師公直。流落得歸﹐公與有力。舟過金陵﹐公疾已亟。命之不淑﹐旋聞易簀。祭不及時﹐實負盛徳。尙想平生﹐出涕橫臆。祭蔣中丞夫人文維靈出由徳閥﹐克配儒先﹐從容圖史之規﹐肅敬蘋蘩之薦。是生耆哲﹐來瑞明時。大邦開賜沐之封﹐列鼎極循陔之養。奄聞不淑﹐靡究遐齡。窀穸有期﹐川途云邈。𨿽莫綴千車之盛﹐顧敢羐一之碕恭。仰冀靈魂﹐俯歆誠意。祭趙提刑文惟靈早以茂異﹐起膺簡求﹐逢時休明﹐爲國壽雋。建牙淮服﹐擁節王畿。方期來朝﹐遽以疾諗。掛冠決去﹐共髙靜退之風。易簀亟聞﹐何勝殄瘁之感。某早托通家之好﹐晚逢攬轡之行。揮塵軒昂﹐恍如昨日。拊棺摧痛﹐莫諭孤懷。敢陳一奠之恭﹐少敍九京之訣。祭勤首座文我之與公﹐義則師友﹐情骨肉也。相從十年﹐談道賦詩﹐松菊也。別𨿽數月﹐使來自東﹐書相續也。比獨怪公﹐書詞諄諄﹐若予屬也。嗟哉已矣﹐頎然野鶴﹐尙在目也。卵塔告成﹐欲往不果﹐身桎梏也。上愧道義﹐下負交情﹐淚可掬也。龍文之茗﹐沈水之薰﹐薦甘馥也。懷舊之心﹐有如丘山﹐此一粟也。祭許辰州文惟靈美操懿行﹐達識英辭。筆陣掃千人軍﹐早擢太常之第。胸中吞九云夢﹐恥裁光範之書。抱沈英之嘆者十年﹐分共理之憂者兩郡。人之不淑﹐生也有涯。旅館招魂﹐一朝今古。孤舟反葬﹐萬里風濤。豈知故里之交﹐遽作夜臺之別。魂兮未遠﹐鑑此哀誠。嗚呼哀哉。祭韓無咎尙書文兄之初載﹐甚躓而艱。逢亂客吳﹐萬里孤騫。文方日衰﹐蕩爲狂瀾。組織纖弱﹐各自謂賢。士睨莫救﹐兄勇而前。陋巷一室﹐日旰未飠亶。誦書鼓琴﹐志操益堅。落筆天成﹐不事雕鐫。如先秦書﹐气充力全。壯年相從﹐顧憫我孱。曰是有志﹐許以周旋。我自蜀歸﹐兄典三銓。邂逅都門﹐挈手歡然。兄牧東陽﹐我走閩山。曠不相值﹐今五六年。我病早衰﹐顧未及泉。兄之壽康﹐一朝先顚。餉酒踵門﹐乃碕柩前。嗟嗟造物﹐孰屍此權。豈其好惡﹐亦與俗遷。微官有守﹐喪車莫攀。蒓鯽之奠﹐敍訣終天。祭胡監丞文惟公文學足以發身﹐政事足以宜民。人則不合﹐何罪於神。乃者起家﹐往守宜春。臨別慨然﹐握手江津。曾未逾月﹐乃以訃聞。舟載銘旐﹐返其鄕枌。臺省衮衮﹐公獨逡巡。室家嘻嘻﹐公獨悲辛。我𨿽晚交﹐甚知公眞。適苦骭瘍﹐奠弗及親。尙想平生﹐寓哀斯文。祭丘運使母夫人文昔先大夫﹐懷寶裏閭﹐沒世不耀。乃以其孤﹐屬之夫人﹐道徳是詔。故河圖公﹐文學政事﹐望在廊廟。榮養五鼎﹐眉壽百年﹐其徳彌劭。髙識超然﹐朱門畫戟﹐視若蓬藋。再入都城﹐曾未溫席﹐翩其歸旐。方歲之惡﹐公私交病﹐冀寬賦調。而河圖公﹐遽以憂歸﹐道路相弔。我登門闌﹐情均甥侄﹐宜送宅兆。官守所縻﹐矢辭傷悲﹐薦此淸醥。祭曾原伯大卿文惟靈淵乎似道﹐敏而好學。韋編鐵硯﹐雪窗螢幾﹐不足以言其勤。冢書壁簡﹐銅墻鬼炊﹐不足以名其博。文辭典奧﹐論議超卓﹐不使直承明之庭﹐猶當置諸天祿之閣。時方越拘攣以用人﹐公奚彼之不若﹐而乃老於惠文之冠﹐弗預甘泉之橐。痛結慈闈﹐悲纏華萼。凡閭巷之故交﹐想話言之如昨。聞訃相弔﹐摧然涕落。羞一醊以祖行﹐冀九原之可作。祭大侄文汝實先少傅之長孫﹐嶽州使君之嫡子。早列仕籍﹐垂五十年。夫婦二人﹐更相爲命。嶺海萬里﹐淪謝不還。收骨於灰燼之中﹐藏槥於松楸之次。煩冤痛酷﹐涕何言。歿而有靈﹐歆此薄醊。祭十郎文自汝不幸早世﹐將二十年﹐乃克硋葬於先少師魯國夫人塋兆之南碖﹐距汝母令人墓尢邇。汝而不泯﹐豈不得所願哉。感念疇昔﹐悲痛何言。祭朱元晦侍講文某有捐百身起九原之心﹐有傾長河注東海之淚。路修齒耄﹐神往形畱。公歿不亡﹐尙其來饗。祭方伯謨文予與伯謨別於武夷﹐予五十有五﹐齒髮未衰﹐伯謨蓋方壯耳。顧後日猶長﹐未知別之悲也。俯仰二十有一年﹐卒不相遇﹐而伯謨遂捨我而何之乎。予年垂八十﹐如朝露之將晞。與伯謨別﹐尙復幾時。生也相遇﹐猶不可必﹐死遊地下﹐果可期乎。予言之及玆﹐涕不可止。伯謨尙能有知也乎。祭張季長大卿文嗚呼。世之定交有如某與季長者乎。一產岷下﹐一家山陰。邂逅南鄭﹐異體同心。有善相勉﹐闕遺相箴。公醉巴歌﹐我病越吟。大笑劇談﹐坐客皆喑。公旣造朝﹐眾彥所欽。我南入蜀﹐九折嵚崟。公以憂歸﹐我亦陸沈。久乃相遇﹐垂涕沾襟。宿好未遠﹐舊盟復尋。駕言造公﹐公已來臨。我倡公和﹐如鼓瑟琴。送我東歸﹐握手江潯。欲行復尼﹐頓足噫喑。是實古道﹐乃見於今。公還爲卿﹐華路駸駸。我方畏讒﹐潛恐不深。公去我召﹐如商與參。渺邈天涯﹐一書萬金。我自史闈﹐進長書林。迫老亟退﹐突不暇黔。亦嘗挽公﹐力微弗任。比乃聞公﹐請投華簪。旋又聞訃﹐天乎難諶。玉樹永﹐壠柏已森。何時復聞﹐正始遺音。漬酒絮中﹐不及手斟。英魂如生﹐豈忘來歆。嗚呼哀哉祭周益公文某紹興庚辰﹐始至行在。見公於途﹐欣然傾蓋。得居連墻﹐日接嘉話。每一相從﹐脫帽褫帶。從容笑語﹐輸寫肝肺。鄰家借酒﹐小圃鋤菜。熒熒靑燈﹐瘦影相對。西湖弔古﹐並轡共載。賦詩屬文﹐頗極奇怪。淡交如水﹐久而不壞。各謂知心﹐絕出流輩。別二十年﹐公位鼎鼐。我方西遊﹐荷戈窮塞。歸得臺郎﹐旋又坐廢。公亦策免﹐久處於外。見不可期﹐使我形瘵。斯文日卑﹐公則崧岱。士昏於智﹐公則蓍蔡。公老不衰﹐雷霆百代。每得手書﹐字細如芥。癡兒馬矣女﹐問及瑣碎。孰爲一病﹐良醫莫差。赴告鼎來﹐震動海內。奔赴不遑﹐涕泗澎湃。豈無蒓鯽﹐致此薄碕。辭則匪工﹐聊寄悲慨。哀辭二首尢延之尙書哀辭帝藝祖之初造兮紀號建隆﹐煥乎文章兮躡揖遜之遐蹤。詔冊施於朝廷兮萬里雷風﹐灝灝噩噩兮始掃五季之雕虫。閱世三傳兮車書大同﹐黃麾繡仗兮駕言東封。繼七十二後於邃古兮勒崇垂鴻﹐吾宋之文抗漢唐而出其上兮震耀無窮。柳。張。穆。尹。歐。王。曾。蘇﹐名世而間出兮巍如華嵩。𨿽宣和之蠱獘與建炎之軍戎﹐文不少衰兮殷殷窿窿。太平之象兮與六龍而俱東。余自梁益歸吳兮愴敵人之莫逢﹐後生成市兮摘裂剽掠以爲工。遇尢公於都城兮文气如虹﹐落筆縱橫兮獨殿諸公。晚乃契遇兮北扉南宮﹐塗攺雅頌兮蹈碙軻雄。余久擯於世俗兮公顧一見而攺容﹐相期江湖兮斗粟共舂。別五歲兮晦顯靡同﹐書一再兮奄其告終。嗚呼哀哉。孰抗衣而復公兮呼伯延甫於長空。孰誦些以招公兮使之舍四方而歸徠乎郢中。孰碕荒丘兮露艸霜蓬。孰闖虛堂兮寒燈夜蛩。文辭益衰兮奇服碝茸﹐天不憗遺兮黻黻火龍。嗟局淺之一律兮彼寧辧夫瓦釜黃鐘﹐話言莫聽兮孰知我衷。患難方殷兮孰卹我躬。焄蒿不返兮吾黨孰宗﹐死而有知兮惟公之從。沈子壽母趙夫人哀詞嗚呼。人孰無母。母孰無子。母以壽終﹐子克終養﹐亦可紓無窮之悲矣。維吾子壽﹐自初遭艱﹐晝夜號泣﹐匪淚伊血﹐羸乎莫支。升堂弔祭者不忍聞其聲﹐得書赴告者不忍觀其辭。子壽蓋曰。不孝孤少罹閔凶﹐父喪母嫠﹐無壠可耕﹐母子相依﹐及遊太學﹐母客京師。冬兮母寒﹐晝兮母饑。饑無一囊之粟﹐寒無一襲之衣。不孝孤𨿽食於學官﹐羹炙在前﹐嘆息而麾﹐撫所讀書﹐而與之誓曰。編絕則輯﹐字渝則補﹐寧死於書傍﹐不敢畏難苟止﹐以負吾母之慈。如是十年﹐幸賜第於太常。歸而拜母﹐相持以泣﹐淚盡目萎﹐母前子後﹐告於先墓﹐庶幾吾父聞之﹐而寬其九泉之思也。嗚呼。此子壽之旣言﹐而其未言者﹐蓋可推矣。奉身以道義﹐發身以。書。詩。文章傳於不朽﹐節行全而無虧。士患無志﹐不患無位。士患無才﹐不患無恃。子壽之志﹐所以事親者﹐蓋其所以事君。子壽之才﹐顧猶屈而未施。親則日遠﹐時節奉祀﹐如將見之﹐一言一行﹐足以顯揚吾親者﹐苟有怠忽﹐是以吾親爲歿而無知也。子壽之令名﹐與天壤同獘﹐則親實與焉。刻誄千字﹐置守萬家﹐蓋不足進於斯也。子壽之存於胸中而未言者﹐予得陳之。非獨慰吾子壽﹐蓋以爲天下孝子之詒。哀哉文集卷四十二天彭牡丹譜三首花品序第一牡丹在中州﹐洛陽爲第一。在蜀﹐天彭爲第一。天彭之花﹐皆不詳其所自出。土人云曩時永寧院有僧﹐種花最盛﹐俗謂之牡丹院。春時﹐賞花者多集於此。其後花稍衰﹐人亦不復至。崇寧中﹐州民宋氏。張氏。蔡氏﹐宣和中﹐石子灘楊氏﹐皆嘗買洛中新花以歸。自是洛花散於人間﹐花戶始盛﹐皆以接花爲業。大家好事者﹐皆竭其力以養花﹐而天彭之花﹐遂冠兩川。今惟三井李氏。劉村毋氏。城中蘇氏。城西李氏花特盛。又有餘力治亭館﹐以故最得名。至花戶連畛相望﹐莫得而姓氏也。天彭三邑皆有花﹐惟城西沙橋上下﹐花尢超絕。由沙橋至堋口。崇寧之間﹐亦多佳品。自城東抵濛陽﹐則絕少矣。大抵花品近百種﹐然著者不過四十。而紅花最多﹐紫花黃花白花﹐各不過數品﹐碧花一二而已。今自狀元紅至歐碧﹐以類次第之。所未詳者﹐姑列其名於後﹐以待好事者。狀元紅祥雲紹興春燕脂樓金腰樓玉腰樓雙頭紅富貴紅一尺紅鹿胎紅文公紅政和春醉西施迎日紅彩霞疊羅勝疊羅瑞露蟬乾花大千葉小千葉右二十一品紅花紫繡球乾道紫潑墨紫葛巾紫福嚴紫右五品紫花禁苑黃慶雲黃靑心黃黃气球右四品黃花玉樓子劉師哥玉覆盂右三品白花歐碧右碧花轉枝紅朝霞紅灑金紅瑞云紅壽陽紅探春球米囊紅福勝紅油紅靑絲紅紅鵝毛粉鵝毛石橊紅洗妝紅蹙金球間綠樓銀絲樓六對蟬洛陽春海芙容膩玉紅內人嬌朝天紫陳州紫袁家紫禦衣紫靳黃玉抱肚勝瓊白玉盤碧玉盤界金樓樓子紅右三十三品未詳花釋名第二洛花見紀於歐陽公者﹐天彭往往有之﹐此不載﹐載其著於天彭者。彭人謂花之多葉者京花﹐單葉者川花。近歲尢賤川花﹐賣不復售。花之舊栽曰祖花。其新接頭﹐有一春兩春者﹐花少而富。至三春﹐則花稍多。及成樹﹐花𨿽益繁﹐而花葉減矣。狀元紅者﹐重葉深紅花﹐其色與革呈紅潛緋相類﹐而天姿富貴﹐彭人以冠花品。多葉者謂之第一架﹐葉少而色稍淺者謂之第二架。以其髙出眾花之上﹐故名狀元紅。或曰。舊制進士第一人﹐卽賜茜袍﹐此花如其色﹐故以名之。祥雲者﹐千葉淺紅花﹐妖艷多態﹐而花葉最多。花戶王氏謂此花如朵雲狀﹐故謂之祥雲。紹興春者﹐祥雲子花也﹐色淡佇而花尢富﹐大者徑尺﹐紹興中始傳。大抵花戶多種花子﹐以觀其變﹐不獨祥雲耳。燕脂樓者﹐深淺相間﹐如燕脂染成﹐重趺累萼﹐狀如樓觀。色淺者﹐出於新繁勾氏。色深者﹐出於花戶宋氏。又有一種﹐色稍下﹐獨勾氏花爲冠。金腰樓。玉腰樓﹐皆粉紅花﹐而起樓子﹐黃白間之﹐如金玉色﹐與燕脂樓同類。雙頭紅者﹐並蒂駢萼﹐色尢鮮明﹐出於花戶宋氏。始祕不傳﹐有謝主簿者﹐始得其種。今花戶往往有之。然養之得地﹐則歲歲皆雙﹐不爾則間年矣。此花之絕異者也。富貴紅者﹐其花葉圓正而厚﹐色若新染未幹者。他花皆落﹐獨此抱枝而槁﹐亦花之異者。一尺紅者﹐深紅頗近紫色﹐花面大幾尺﹐故以一尺名之。鹿胎紅者﹐鶴領紅子﹐花色紅﹐微帶黃﹐上有白點﹐如鹿胎﹐極化工之妙。歐陽公花品有鹿胎花者﹐乃紫花﹐與此頗異。文公紅者﹐出於西京潞公園﹐亦花之麗者。其種傳蜀中﹐遂以文公名之。政和春者﹐淺粉紅花﹐有絲頭﹐政和中始出。醉西施者﹐粉白花﹐中間紅暈﹐狀如酡顏。迎日紅者﹐與醉西施同類﹐淺紅花中特出深紅花﹐開最早﹐而妖麗奪目﹐故以迎日名之。彩霞者﹐其色光麗﹐爛然如霞。疊羅者﹐中間瑣碎﹐如疊羅紋。勝疊羅者﹐差大於疊羅。此三品﹐皆以形而名之。瑞露蟬﹐亦粉紅花﹐中抽碧心﹐如合蟬狀。幹花者﹐粉紅花﹐而分蟬旋轉﹐其花亦富。大千葉。小千葉﹐皆粉紅花之傑者。大千葉無碎花﹐小千葉則花萼瑣碎﹐故以大小別之。此二十一品﹐皆紅花之著者也。紫繡球﹐一名新紫花﹐蓋魏花之別品也。其花葉圓正如繡球狀﹐亦有起樓者﹐爲天彭紫花之冠。乾道紫﹐色稍淡而暈紅﹐出未十年。潑墨紫者﹐新紫花之子花也﹐單葉深黑如墨。歐公記有葉底紫近之。葛巾紫﹐花圓正而富麗﹐如世人所戴葛巾狀。福嚴紫﹐亦重葉紫花﹐其葉少於紫繡球﹐莫詳所以得名。按歐公所紀﹐有玉版白﹐出於福嚴院。土人云此花亦自西京來﹐謂之舊紫花﹐豈亦出於福嚴邪。禁苑黃﹐蓋姚黃之別品也。其花閒淡髙秀﹐可亞姚黃。慶雲黃﹐花葉重復﹐郁然輪囷﹐以故得名。靑心黃者﹐其花心正靑。一本花往往有兩品﹐或正圓如球﹐或層起成樓子﹐亦異矣。黃气球者﹐淡黃檀心﹐花葉圓正﹐向背相承﹐敷腴可愛。玉樓子者﹐白花﹐起樓﹐髙標逸韻﹐自然是風塵外物。劉師哥者﹐白花帶微紅﹐多至數百葉﹐纖妍可愛﹐莫知何以得名。玉覆盂者﹐一名玉炊餅﹐蓋圓頭白花也。碧花止一品﹐名曰歐碧。其花淺碧﹐而開最晚。獨出歐氏﹐故以姓著。大抵洛中舊品﹐獨以姚魏爲冠﹐天彭則紅花以狀元紅爲第一。紫花以紫繡球爲第一。黃花以禁苑黃爲第一。白花以玉樓子爲第一﹐然花戶歲益培接。新特間出。將不特此而已﹐好事者尙屢書之﹐風俗記第三天彭號小西京。以其俗好花。有京洛之遺風﹐大家至千本﹐花時。自太守而下。往往卽花盛處張飲。幕車馬。歌吹相屬﹐最盛於淸明寒食時﹐在寒食前者。謂之火前花。其開稍久﹐火後花則易落﹐最喜陰晴相半時。謂之養花天﹐栽接碞治。各有其法。謂之弄花﹐其俗有弄花一年。看花十日之語﹐故大家例惜花。可就觀。不敢輕剪﹐蓋剪花。則次年花絕少﹐惟花戶則多植花以侔利﹐雙頭紅初出時。一本花取直至三十千﹐祥雲初出。亦直七八千。今尙兩千﹐州家歲常以花餉諸臺及旁郡﹐蠟蒂筠籃。旁午於道﹐予客成都六年。歲常得餉。然率不能絕佳﹐淳熙丁酉歲。成都帥以善價私售於花戶。得數百苞。馳騎取之﹐至成都。露猶未晞﹐其大徑尺﹐夜宴西樓下。燭焰與花相映發。影搖酒中。繁麗動人﹐嗟乎天彭之花。要不可望洛中。而其盛已如此﹐使異時復兩京。王公將相。築園第以相誇尙。予幸得與觀焉﹐其動蕩心目。又宜何如也。明年正月十日。山陰陸遊書﹐致語六首天申節致語三首得吾道而上爲皇。方探眞詮之妙。有天下而尊歸父。適當孝治之隆﹐肆均湛露之恩。用侈流虹之瑞﹐恭惟皇帝陛下。徳髙邃古。澤被綿區﹐神武應期。三紀撫紹開之運。希夷玩志。兆民傾愛戴之誠﹐爰輯上儀。式彰華旦﹐山呼萬歲。歡已浹於神人。花覆千官。慶更同於中外﹐臣獲預梨園之法部。遙瞻鳳闕於丹霄。敢采民謠。恭陳口號﹐宮殿紅雲捧紫皇。河淸電繞擁休祥﹐壺中常占靑春在。物外方知浩劫長﹐晝立龍旗風不動。曉開瓊笈遠飄香﹐堯年豈特封人祝。動地歡聲徧萬方﹐又

樞電效祥。丕顯生商之旦。需云示惠。肆均在鎬之恩﹐喜溢鵷鸞。光生俎豆﹐伏惟皇帝陛下。聖神廣運。垂拱無爲。躬堯舜之性仁。致成康之刑措﹐克肖其徳。天惟申命﹐用休非求於民。人皆同心以戴﹐號令雷風之鼓舞。文章日月之昭明﹐侈甲觀之昌期。疏瑤池之廣宴﹐山呼萬歲。花覆千官﹐瀲灩上樽。味挹金莖之露。悠揚法曲。聲畱玉宇之云﹐臣等生值聖時。身參樂府。敢羒歸美之義。賡載太平之詩﹐廣殿遙聞警蹕音。觚稜曉色尙沈沈﹐半空瑞靄鑪香馥。一點紅雲黼座深﹐夷夏歡聲歸羽舞。乾坤和气入薰琴﹐欲知聖徳齊堯舜。溯闕爭傾萬國心﹐又

有王者興﹐應繞電流虹之瑞。使聖人壽﹐實敷天率土之心。欣逢震夙之期﹐恭致龐鴻之祝。伏惟皇帝陛下﹐聰明稽古﹐歷數在躬﹐聖澤上際而下蟠﹐睿化東漸而西被。追景徳祥符之治﹐萬宇丕平。禦紫宸垂拱之朝﹐四夷入貢。爰錫需云之宴﹐用均湛露之恩。臣等端遇淸時﹐遙瞻丹闕。聽虞帝簫韶之奏﹐同極歡情。綴漢家樂府之詩﹐敢陳薄技嘉會千齡豈易逢﹐佩聲俱集未央宮。九重鳳闕曈日龍日﹐百尺龍旗掩苒風。奇瑞屢書圖牒上﹐太平長在詠歌中。區區擊壤𨿽無取﹐意與生民旣醉同徐稚山給事慶八十樂語伏以就第而賜安車﹐爰及常珍之歲。爲酒以介眉壽﹐宜伸善頌之誠。恭惟致政龍學給事﹐東省近臣﹐西淸宿望。體鐘和气﹐生元祐之盛時。道合聖君﹐贊隆興之初政。抗議每先於諸老﹐遺榮靡顧於萬鐘。𨿽容疏傅之歸﹐行見謝公之起。至若籯金比訓﹐庭玉生輝。出將使指之榮﹐入奉色難之養。膺玆全福﹐屬我耆英。維降嶽之嘉辰﹐當發春之令月。廟堂舊弼﹐紆華衮以臨觴。臺閣名卿﹐煥繡衣而在席。式歌且舞﹐俾熾而昌。上對臺顏﹐敢陳口號欲知主聖本臣忠﹐傾盡嘉謨沃舜聰。同載方如周呂尙﹐安車不數漢申公。日烘盎盎花光暖﹐燭映鱗鱗酒浪紅。白首同朝各彊健﹐莫辭爛醉答春風致語二首伏以碧油紅旆﹐有嚴幕府之容。雕俎華觴﹐用飾與情之喜。恭惟某官﹐西淸禁從﹐東省名臣。據古守經﹐凜北斗泰山之望。黜浮崇雅﹐粲銘鐘篆鼎之辭。行表縉紳﹐言書簡冊𨿽弗容然後見君子﹐顧未起何以慰蒼生。適玆謀帥之辰﹐誰處耆英之右。佩麟符而就鎭﹐獨屈經綸。穿豹尾以還朝﹐佇聞趣召。某官爰申宴樂﹐式奉笑談。士民踴躍而仰瞻﹐將吏奔馳而卽事。諧金石鏗鏘之奏﹐盛魚龍曼衍之觀。上對臺階﹐敢陳口號曾立蛾眉禁省班﹐至今風采照金鑾。縱橫筆陣千人廢﹐浩蕩辭源萬頃寬。落紙煙雲紛態度﹐照人冰玉峙髙寒。從容坐嘯香凝寢﹐說與賓僚拭目觀又西顥司辰﹐素商紀節﹐涓日初開於幕府﹐肆筵式奉於皇華。恭惟某官﹐節槪淸眞﹐風規簡亮。過眼不再﹐盡讀五車之書。落筆可驚﹐早冠萬人之勇。文久傳於後學﹐名疑睹於昔賢。凜臺柏之生風﹐煥使星之下燭。繡衣持斧﹐威聲方肅於列城。豹尾屬車﹐趣召行參於法從。某官爰開燕豆﹐款奉談犀。畫株珠簾﹐納九秋之爽气。金樽玉酒﹐醉一道之歡聲仰對臺階﹐敢陳口號涼月參差白露氵專﹐請看賓主罄淸歡。麟符玉節交相映﹐鳳竹鸞絲殊未闌。百谷方登倉庾足﹐七州無事裏閭安。樽前莫惜山頹玉﹐四者能兼自古難文集卷四十三入蜀記第一干道五年十二月六日﹐得報差通判夔州。方久病﹐未堪遠役﹐謀以夏初離鄕裏。六年閏五月十八日﹐晚行﹐夜至法云寺。兄弟餞別﹐五鼓始決去。十九日黎明﹐至柯橋館﹐見送客。巳時至錢淸﹐食亭中﹐涼爽如秋。與諸子及送客﹐步過浮橋。橋堅好非昔比﹐亭亦華潔﹐皆史丞相所建也。申後﹐至蕭山縣﹐憩夢筆驛。驛在覺苑寺旁﹐世傳寺乃江文通舊居也。有大碑﹐葉道卿文。寺額及佛殿榜﹐皆沈睿達所書﹐有碑亦睿達書﹐尢精古。又有毗陵人戚舜臣所畫水﹐蓋佛後座大壁也﹐卒然見之﹐覺濤瀾洶湧可駭﹐前輩或謂之死水﹐過矣。縣丞權縣事紀旬。尉曾槃來。曾原伯逢招飲於其子槃廨中﹐二鼓歸﹐原伯復來﹐共坐驛門﹐月如晝﹐極涼。四鼓﹐解舟行﹐至西興鎭。二十日黎明﹐渡江﹐江平無波。少休仙林寺﹐寺僧爲開館設湯飲。遂買小舟出北關﹐登漕司所假舟於紅亭稅務之西﹐夜無蚊。二十一日﹐省三兄。二十二日至二十四日﹐皆畱兄家。二十五日晚﹐葉夢錫侍郎衡招飲﹐案間設礬山數盆﹐望之如雪。二十六日晚﹐芮國器司業曄招飲﹐同集仲髙兄。詹道子大著亢宗。張叔潛編修淵。坐中﹐國器云。頃在廣東作漕﹐有提舉茶鹽石端義者﹐性殘忍﹐每捕官吏系獄﹐輒以石鹽木枷枷之。蓋木之至堅重者﹐每曰。木名石鹽﹐天生此爲我用也。其後﹐石坐罪﹐竟荷校云。二十七日。二十八日﹐同仲髙出暗門﹐買小舟泛西湖﹐至長橋寺。予不至臨安八年矣﹐湖上園苑竹樹﹐皆老蒼﹐髙柳造天﹐僧寺益葺﹐而舊交多已散去﹐或貴不復相通﹐爲之絕嘆。二十九日﹐沈持要檢正樞招飲﹐邂逅趙徳莊少卿彥端﹐晚出湧金門﹐並湖繞城﹐至舟中。三十日。六月一日早﹐移舟出閘﹐幾盡一日﹐始能出三閘。船舫櫛比。熱甚﹐午後小雨﹐熱不解﹐泊糴場前。二日﹐禺中解舟。鄕僕來言﹐鄕中閔雨﹐村落家家車水。比連三年頗稔﹐今春父老言﹐占歲可憂﹐不知終何如也。過赤岸班荊館﹐小休前亭。班荊者﹐北使宿頓及賜燕之地﹐距臨安三十六里。晚﹐急雨﹐頗涼。宿臨平。臨平者﹐太師蔡京葬其父準於此﹐以錢塘江爲水﹐會稽山爲案﹐山形如駱駝﹐葬於駝之耳﹐而築塔於駝之峯。蓋葬師云。駝負重則行遠也。然東坡先生樂府固已云。誰似臨平山上塔亭亭﹐迎客西來送客行。則臨平有塔亦久矣。當是蔡氏葬後增築﹐或遷之耳。京責太子少保制云。托祝聖而飾臨平之山。是也。夜

半解舟﹐三日黎明。至長河堰。亦小市也。魚蟹甚富﹐午後。至秀州崇徳縣。縣令右從政郎吳道夫。丞右承直郎李植。監秀州都稅務右從政郎章湜來﹐舊聞戴子微云。崇徳有市人吳隱。忽棄家寓旅邸。終日默坐一室﹐室中惟一臥榻。客至。共坐榻上﹐或載酒過之。亦不拒。淸談竟日﹐隱初不學問。至是間與人言易數。皆造精微。亦能先知人吉凶壽夭。見者莫能測也。因見吳令問之。云皆信然。今徙居村落間矣﹐是晚行十八里。宿石門。火雲如山。明日之熱可知也﹐四日。熱甚。午後始稍有風﹐晚泊本覺寺前。寺故神霄宮也。廢於兵火。建炎後再修。今猶甚艸創﹐寺西廡有蓮池十餘畝。飛橋小亭。頗華潔﹐池中龜無數。聞人聲。皆集。駢首仰視。兒曹驚之不去﹐亭中有小碑。乃郭功甫元祐中所作。醉翁操。後自跋云。見子瞻所作未工。故賦之。亦可異也﹐五日早。抵秀州。見通判權郡事右通直郎朱自求。員外通判右承事郎直祕閣趙師夔。方務徳侍郎滋﹐務徳畱飯﹐飯罷。還舟小憩。極熱﹐謁樊自彊主管。樊自牧教授。聞人伯卿教授﹐二樊居城外。居第頗壯。茂實晚歲所築。尙未成也﹐隔水有小園。竹樹修茂。荷池渺彌可喜﹐池上有堂曰讀書堂﹐遊寶華尼寺。拜宣公祠堂。有碑。缺壞磨滅之餘。時時可讀。蘇州刺史於由頁書﹐大略言祕書監陸公齊望。始作尼寺於此。其後灞。滻。灃兄弟又新之﹐後又有賢妹字意者。陸氏嘗有女子爲尼云﹐然不言宣公所以有祠者﹐老尼妙濟。大師法淳及其弟子居白畱啜茶。且言方新祠堂也﹐移舟北門宣化亭。晚復過務徳飯﹐六日。右奉議郎新通判荊南呂援來。援字彥能﹐進士聞人綱來。綱字伯紀。方務徳館客。自言識毛徳昭﹐徳昭名文。衢州江山縣人。居於秀。予兒時從之甚久﹐徳昭極苦學。中年不幸病盲而卒。無子﹐綱言其盲後。猶終日危坐。默誦。六經。至數千言不已﹐可哀也﹐赴郡集於倅廨中﹐坐花月亭。有小碑。乃張先子野。云破月來花弄影。樂章。云得句於此亭也﹐晚赴方夷吾導之集於陳大光縣丞家。二樊。呂倅皆在﹐大光字子充。瑩中諫議孫。居第潔雅。末利花盛開﹐七日早。徧辭諸人。赴方務徳素飯﹐晚。移舟出城。泊禾興館前﹐館亦頗閎壯﹐終日大雨不止。招姜醫視家人及盞﹐八日。雨霽。極涼如深秋﹐遇順風。舟人始張帆﹐過合路。居人繁夥。賣鮓者尢眾﹐道旁多軍中牧馬﹐運河水泛溢。髙於近村地至數尺﹐兩岸皆車出積水。婦人兒童竭作。亦或用牛﹐婦人足踏水車。手猶績麻不置﹐過平望。遇大雨暴風。舟中盡濕﹐少頃。霽﹐止宿八尺。聞行舟有覆溺者﹐小舟叩舷賣魚。頗賤﹐蚊如蜂蠆可畏﹐九日。晴而風。舟人懲昨夕狼狽。不敢解舟。日髙方行﹐自至崇徳。行大澤中。至此。始望見震澤遠山﹐午間。至吳江縣﹐渡松江。風極靜﹐臒庵竹樹益茂。而主人死矣﹐知縣右承議郎管釒允。尉右迪功郎周延阝來﹐縣治有石刻曾文淸公漁具圖詩。前知縣事柳楹所刻也﹐漁具比。松陵倡和集。所載又增十事云﹐托周尉招醫鄭端誠。爲統。盞診脈。皆病暑也﹐市中賣鮓頗珍﹐晚解舟中流。回望長橋層塔。煙波渺然。眞若圖畫﹐宿尹橋。登橋觀月﹐十日。至平江。以疾不入﹐沿城過盤門。望武丘樓塔。正如吾鄕寶林。爲之慨然﹐宿楓橋寺前。唐人所謂。半夜鐘聲到客船。者﹐十一日五更。發楓橋﹐曉過許市。居人極多﹐至望亭小憩﹐自是夾河皆長岡髙壠。多陸種菽粟。或灌木叢筱。气象窘隘。非楓橋以東比也﹐近無錫縣。始稍平曠﹐夜泊縣驛﹐近

邑有錫山﹐出錫。漢末讖記云。有錫天下兵﹐無錫天下淸。有錫天下爭﹐無錫天下寧。至今錫見輒掩之﹐莫敢取者。十二日早﹐謁諭子材郎中樗。子材來謝﹐以兩夫荷轎﹐不持胡牀﹐手自授謁云。知縣右奉議郎吳灃來。晚行﹐夜四鼓﹐至常州城外。十三日早﹐入常州﹐泊荊溪館。夜月如晝﹐與家人步月驛外。盞始小愈。十四日早﹐見知州右朝奉大夫李安國。通判右朝奉郎蔣誼。員外亻卒左朝散郎張堅。堅﹐文定公綱之子。教授左文林郎陳伯達。員外教授左從政郎沈瀛。司戶右從政郎許伯虎來。伯達字兼善﹐瀛字子壽﹐皆未識。子壽仍出近文一卷。伯虎字子威﹐余兒時筆硯之舊也。至東嶽廟觀古檜﹐數百年物也。又小憩崇勝寺納涼﹐遂解舟。甲夜﹐過奔牛閘。宋明帝遣沈懷明擊孔覬﹐至奔牛築壘﹐卽此也。閘水湍激﹐有聲甚壯。遂抵呂城閘。自祖宗以來﹐天下置堰軍止四處﹐而呂城及京口二閘在焉。十五日早﹐過呂城閘﹐始見獨轅小車。過陵口﹐見大石獸﹐偃僕道傍﹐已殘缺﹐蓋南朝陵墓。齊明帝時﹐王敬則反﹐至陵口﹐慟哭而過﹐是也。余頃嘗至宋文帝陵﹐道路猶極廣﹐石柱承露盤及麒麟辟邪之類皆在﹐柱上刻。太祖文皇帝之神道。八字。又至梁文帝陵﹐文帝﹐武帝父也﹐亦有二辟邪尙存。其一爲藤蔓所纏﹐若縶縛者。然陵已不可識矣。其旁有皇業寺﹐蓋史所謂皇基寺也﹐疑避唐諱所攺。二陵皆在丹陽﹐距縣三十餘里。郡士蔣元龍子云謂予曰。毛達可作守時﹐有賣黃金石橊來禽者﹐疑其盜﹐捕得之﹐果發梁陵所得。夜抵丹陽。古所謂曲阿﹐或曰云陽。謝康樂詩云。朝日發云陽﹐落日到朱方。蓋謂此也。十六日早﹐發丹陽﹐汲玉乳井水。井在道旁觀音寺﹐名列水品﹐色類牛乳﹐甘冷熨齒。井額陳文忠公所作﹐堆玉八分也。寺前又有練光亭﹐下闞練湖﹐亦佳境﹐距官道甚近﹐然過客罕至。是日﹐見夜合花方開。故山開過已月餘﹐气候不齊如此。過夾岡﹐有二石人﹐植立岡上﹐俗謂之石翁石媼﹐其實亦古陵墓前物。自京口抵錢塘﹐梁陳以前不通漕﹐至隋煬帝始鑿渠八百里﹐皆闊十丈。夾岡如連山﹐蓋當時所積之土。朝廷所以能駐蹕錢塘﹐以有此渠耳。汴與此渠﹐皆假手隋氏﹐而爲吾宋之利﹐豈亦有數邪。過新丰﹐小憩。李太白詩云。南國新丰酒﹐東山小妓歌。又唐人詩云。再入新丰市﹐猶聞舊酒香。皆謂此﹐非長安之新丰也。然長安之新丰﹐亦有名酒﹐見王摩詰詩。至今居民市肆頗盛。夜抵鎭江城外。是日立秋。十七日﹐平旦﹐入鎭江﹐泊船西驛。見知府右朝散郎直祕閣蔡洸子平。都統慶遠軍節度使成閔。通判右朝奉大夫章汶。右朝奉郎陶之眞。府學教授左文林郎熊克。總領司幹辦公事右承奉郎史彌正端叔。十八日﹐右奉議郎簽書節度判官廳公事葛郇。觀察推官右文林郎徐務滋。司戶參軍左迪功郎楊衝。焦山長老定圜。甘露長老化昭來。十九日﹐金山長老寶印來﹐字坦叔﹐嘉州人。言自峽州以西﹐灘不可勝計﹐白傅詩所謂。白狗到黃牛﹐灘如竹節稠。是也。赴蔡守飯於丹陽樓。熱特甚﹐堆冰滿坐﹐了無涼意。蔡自點茶頗工﹐而茶殊下。同坐熊教授﹐建寧人﹐云。建茶舊雜以米粉﹐復更以薯蕷﹐兩年來﹐又更以楮芽﹐與茶味頗相入﹐且多乳﹐惟過梅則無復气味矣。非精識者﹐未易察也。申後﹐移舟出三閘﹐至潮閘而止。二十日﹐遷入嘉州王知義船。微雨﹐極涼。二十一日。

二十二日﹐郡集衛公堂後圃。比舊惟增染香亭。飲半﹐登壽丘普照寺終宴。壽丘者﹐宋髙祖宅﹐有故井尙存。寺本名延慶﹐隆興中﹐復泗州﹐有普照寺僧奉僧伽像來歸﹐寓焉﹐因賜名普照寺﹐僑置僧伽道場。東望京山﹐連亙抱合﹐勢如繚墻﹐官寺樓觀如畫﹐西闞大江﹐气象極雄偉也。二十三日﹐至甘露寺﹐飯僧。甘露蓋北固山也﹐有狠石﹐世傳以爲漢昭烈吳大帝嘗據此石共謀曹氏。石亡已久﹐寺僧輒取一石充數﹐遊客摩挲太息﹐僧及童子輩往往竊笑也。拜李文饒祠。登多景樓﹐樓亦非故址﹐主僧化昭所築。下臨大江﹐淮南艸木可數﹐登覽之勝﹐實過於舊。邂逅左迪功郎新太平州教授徐容﹐容字子公﹐泉州人。此山多峭崖如削﹐然皆土也﹐國史以爲石壁峭絕﹐誤矣。二十四日。二十五日早﹐以一豨壺酒﹐謁英靈助順王祠﹐所謂下元水府也。祠屬金山寺﹐寺常以二僧守之﹐無他祝史。然榜云。賽祭豬頭﹐例歸本廟。觀者無不笑。初﹐紹興末﹐元顏亮入寇﹐樞密葉公審言督視大軍守江﹐禱於水府祠﹐請事平奏加帝號。旣而不果。隆興中﹐虜再入﹐有近臣申言之﹐議者謂四瀆止封王﹐水府不應在四瀆上﹐乃但加美稱而已。廟中遇武人王秀﹐自言博州人﹐年五十一﹐元顏亮寇邊時﹐自河朔從義軍﹐攻下大名﹐以待王師﹐旣歸朝﹐不見錄。且自言孤遠無路自通﹐歔欷不已。是晚﹐欲出江﹐舟人辭以潮不應﹐遂宿江口。二十六日﹐五鼓發船。是日﹐舟人始伐鼓。遂遊金山﹐登玉鑑堂。妙髙臺﹐皆窮極壯麗﹐非昔比。玉鑑蓋取蘇儀甫詩云。僧於玉鑑光中坐﹐客踏金鰲背上行。儀甫果終於翰苑﹐當時以爲詩讖。新作寺門亦甚雄﹐翟耆年伯壽篆額﹐然門乃不可泊舟。凡至寺中者﹐皆由雄跨閣。長老寶印言。舊額仁宗皇帝禦飛白﹐張之﹐則風波洶湧﹐蛟鼉出沒﹐遂藏之寺閣﹐今不復存矣。印住山近十年﹐興造皆其力。寺有兩塔﹐本曾子宣丞相用西府俸所建﹐以薦其先者。政和中﹐寺爲神霄宮﹐道士乃去塔上相輪而屋之﹐謂之郁羅霄臺。至是五十餘年﹐印始復爲塔﹐且增飾之﹐工尙未畢。山絕頂有吞海亭﹐取气吞巨海之意﹐登望尢勝。每北使來聘﹐例延至此亭烹茶。金山與焦山相望﹐皆名藍﹐每爭雄長。焦山舊有吸江亭﹐最爲佳處﹐故此名吞海以勝之﹐可笑也。夜﹐風水薄船﹐革堂有聲。二十七日﹐畱金山﹐極涼冷。印老言蜀中梁山軍鷺鷥﹐爲天下第一。二十八日﹐夙興﹐觀日出﹐江中天水皆赤﹐眞偉觀也。因登雄跨閣﹐觀二島。左曰鶻山﹐舊傳有棲鶻﹐今無有。右曰云根島﹐皆特起不附山﹐俗謂之郭璞墓。奉使金國起居郎範至能至山﹐遣人相招食於玉鑑堂。至能名成大﹐聖政所同官﹐相別八年﹐今借資政殿大學士提舉萬壽觀侍讀﹐爲金國祈請使云。午間﹐過瓜洲﹐江平如鏡。舟中望金山﹐樓觀重復﹐尢爲巨麗。中流風雷大作﹐電影騰掣﹐止在江面﹐去舟才丈餘﹐急系纜。俄而開霽﹐遂至瓜洲。自到京口無蚊﹐是夜蚊多﹐始復設巾廚。二十九日﹐泊瓜洲﹐天气澄爽。南望京口月觀。甘露寺。水府廟﹐皆至近。金山尢近﹐可辧人眉目也。然江不可橫絕﹐放舟稍西﹐乃能達﹐故渡者皆遲回久之。舟人以帆獘﹐往姑蘇買帆﹐是日方至。兩日間﹐閱往來渡者﹐無慮千人﹐大抵多軍人也。夜﹐觀金山塔燈。文集卷四十四入蜀記第二七月一日黎明﹐離瓜洲﹐便風掛帆。晚至眞州﹐泊鑑遠亭。州本唐揚州揚子縣之白沙鎭。楊溥有淮南﹐徐溫自金陵來覲溥於白沙﹐因攺曰迎鑾鎭。或謂周世宗徵淮時﹐諸將嘗於此迎謁﹐非也。國朝乾徳中﹐升爲建安軍。祥符中﹐建玉淸昭應宮。卽軍之西北小山置冶﹐鑄玉皇。聖祖。太祖。太宗四聖像。旣成﹐遣丁謂。李宗諤爲迎奉使副。至京﹐車駕出迎﹐肆赦﹐建軍曰眞州﹐而於故冶築儀眞觀。政和中﹐修。九域圖志。又名曰儀眞郡。舊以水陸之衝﹐爲發運使治所﹐今廢。二日﹐見知州右朝奉郎王察。市邑官寺﹐比數年前頗盛。攜統遊東園﹐園在東門外裏余﹐自建炎兵火後﹐廢壞滌地﹐漕司租與民﹐歲入錢數千。昔之閎壯巨麗﹐復爲荊棘荒墟之地者四十餘年﹐乃更葺爲園。以記考之﹐惟淸宴堂。拂云亭。澄虛閣粗復其舊﹐與右之淸池。北之髙臺尙存。若所謂流水橫其前者﹐湮塞僅如一帶﹐而百畝之園﹐廢爲蔬畦者﹐尙過半也﹐可爲太息。登臺﹐望下蜀諸山﹐平遠可愛﹐徘徊久之。過報恩光孝寺﹐少畱。辛巳之變﹐儀眞焚蕩無餘﹐而此寺獨存。堂中僧百人﹐長老妙湍﹐常州人。三日﹐右迪功郎監稅務聞人堯民來。堯民﹐茂徳刪定之兄子﹐以恩科入官。北山永慶長老蘊常來。郡集於平易堂﹐徧遊澄瀾閣。快哉亭﹐遂至壯觀以歸。壯觀舊有米元章所作賦石刻﹐今亡矣。初問王守儀眞觀去城遠近﹐云在城南里許。方怪與國史異﹐旣歸﹐亟往遊﹐則信城南也。有老道士出迎﹐年七十餘﹐自言廬州人﹐能述儀眞本末。云舊觀實在城西北數里小土山之麓﹐祥符所鑄乃金銅像﹐並座髙三丈﹐以黃麾全仗道門幢節迎赴京師﹐皆與國史合。故當時樂章曰。範金肖像申嚴奉﹐宮館狀翚飛。萬靈拱衛瑞煙披﹐堤柳映黃麾。道士又言賜號瑞應福地﹐則史所不載也。今所謂儀眞觀者﹐昔黃冠入城休憩道院耳。晚大風﹐舟人增纜。四日﹐風便﹐解纜掛帆﹐發眞州。岸下舟相先後發者甚眾。煙帆映山﹐縹渺如畫。有頃﹐風愈厲﹐舟行甚疾。過瓜步山﹐山蜿蜒蟠伏﹐臨江起小峯﹐頗巉峻。絕頂有元魏太武廟﹐廟前大木可三百年。一井已眢﹐傳以爲太武所鑿﹐不可知也。太武以宋文帝元嘉二十七年南侵至瓜步﹐建康戒嚴。太武鑿瓜步山爲蟠道﹐於其上設氈廬﹐大會羣臣﹐疑卽此地。王文公詩所謂。叢祠瓜步認前朝。是也。梅聖兪題廟云。魏武敗忘歸﹐孤軍駐山頂。按太武初未嘗敗﹐聖兪誤以佛貍爲曹瞞耳。山出瑪瑙石﹐多虎豹害人﹐往時大將劉寶﹐每募人捕虎於此。周世宗伐南唐﹐齊王景達自瓜步渡江﹐距六合二十里設柵﹐亦此地也。入夾行數里﹐沿岸園疇衍沃﹐廬舍竹樹極盛﹐大抵多長蘆寺莊。出夾望長蘆﹐樓塔重復。自江淮兵火﹐官寺民廬﹐莫不殘壞﹐獨此寺之盛﹐不減承平﹐至今日常數百眾。江面渺彌無際﹐殊可畏。李太白詩云。維舟至長蘆﹐目送煙雲髙。是也。晚泊竹筱港﹐有居民二十餘家﹐距金陵三十里。

五日﹐大風﹐將曉﹐覆衤夾衾﹐晨起淒然如暮秋。過龍灣﹐浪湧如山﹐望石頭山不甚髙﹐然峭立江中﹐繚繞如垣墻。凡舟皆由此下至建康﹐故江左有變﹐必先固守石頭﹐眞控扼要地也。自新河入龍光門。城上舊有賞心亭。白鷺亭﹐在門右﹐近又創二水亭在門左﹐誠爲壯觀。然賞心爲二亭所蔽﹐頗失往日登望之勝。泊秦淮亭。說者以爲鍾阜艮山﹐得庚水爲宗廟水。秦鑿淮﹐本欲破金陵王气﹐然庚水反爲吉。天下事﹐信非人力所能勝也。見畱守右朝請大夫祕閣修撰唐瑑。通判右朝散郎潘恕。建康行宮﹐在天津橋北﹐橋琢靑石爲之﹐頗精致﹐意其南唐之舊也。晚﹐小雨。右文林郎監大軍倉王火亙來。王言京口人用七月六日爲七夕﹐蓋南唐重七夕﹐而常以帝子鎭京口﹐六日輒先乞巧﹐翌旦﹐馳入建康赴內燕﹐故至今爲俗云。然太宗皇帝時﹐嘗下詔禁以六日爲七夕﹐則是北俗亦如此。此說恐不然。六日﹐見左朝散大夫太府少卿總領兩淮財賦沈夏。武泰軍節度使建康諸軍都統郭振。右宣教郎知江寧縣何作善。右文林郎觀察推官褚意來。作善字百祥﹐意字誠叔。晚﹐見秦伯和侍郎。伯和名塤﹐故相益公檜之孫﹐延坐畫堂﹐棟宇閎麗﹐前臨大池﹐池外卽禦書閣﹐蓋賜第也。家人病創﹐托何令招醫劉仲寶視脈。七日早﹐遊天慶觀﹐在冶城山之麓。地理家以爲此山脈絡自蔣山來﹐不可知也。吳晉間城壘﹐大抵多因山爲之。觀西有忠烈廟﹐卞壺廟也﹐以嵇紹及壺二子眕。盱配食。紹死於惠帝時﹐在壺前﹐且非江左事﹐而以配壺﹐非也。廟後叢木甚茂﹐傳以爲壺墓。墓東北又有亭﹐頗疏豁﹐曰忠孝亭。亭本南唐忠貞亭﹐後避諱攺焉。忠貞﹐壺謚﹐今曰忠孝﹐則並以其二子死父難也。云堂道士陳徳新﹐字可久﹐姑蘇人﹐頗開敏﹐相從登覽。久之﹐遂出西門﹐遊淸涼廣慧寺。寺距城裏余﹐據石頭城﹐下臨大江﹐南直牛頭山﹐气象甚雄﹐然壞於兵火。舊有徳慶堂﹐在法堂前﹐堂榜乃南唐後主撮襟書﹐石刻尙存﹐而堂徙於西偏矣。又有祭悟空禪師文曰。保大九年﹐歲次辛亥九月﹐皇帝以香茶乳藥之奠﹐致祭於右街淸涼寺悟空禪師。按南唐元宗以癸卯歲嗣位﹐攺元保大﹐當晉出帝之天福八年﹐至辛亥﹐實保大九年﹐當周太祖之廣順元年。則祭悟空者元宗也。建康志。以爲後主﹐非是。長老寶余﹐楚州人﹐畱食﹐贈徳慶堂榜墨本。食已﹐同登石頭﹐西望宣化渡及歷陽諸山﹐眞形勝之地。若異時定都建康﹐則石頭當仍爲關要。或以爲今都城徙而南﹐石頭𨿽守無益﹐蓋未之思也。惟城旣南徙﹐秦淮乃橫貫城中﹐六朝立柵斷航之類﹐緩急不可復施。然大江天險﹐都城臨之﹐金湯之勢﹐比六朝爲勝﹐豈必依淮爲固邪。左迪功郎新湖州武康尉劉煒。右迪功郎監比較務李膺來。煒﹐秦伯和館客也﹐言秦氏衰落可念﹐至屢典質﹐生產亦薄。問其歲入幾何﹐曰米七萬斛耳。八日晨﹐至鐘山道林眞覺大師塔焚香。塔在太平興國寺﹐上寶公所葬也。塔中金銅寶公像﹐有銘在其膺﹐蓋王文公守金陵時所作。僧言古像取入東都啟聖院﹐祖宗時每有祈禱﹐啟聖及此塔皆設道場﹐考之信然。塔西南有小軒﹐曰木末。其下皆大松﹐髯甲夭矯如蛟龍﹐往往數百年物。木末﹐蓋後人取王文公詩。木末北山云冉冉。之句名之。建康志。謂公自命此名﹐非也。塔後又有定林庵。舊聞先君言﹐李伯時畫文公像於庵之昭文齋壁﹐著帽束帶﹐神彩如生。文公沒﹐齋常扃閉﹐遇重客至﹐寺僧開戶﹐客忽見像﹐皆驚聳﹐覺生气逼人﹐寫照之妙如此。今庵經火﹐尺椽無復存者。予乙酉秋﹐嘗雨中獨來遊﹐畱字壁間﹐後人移刻崖石﹐讀之感嘆﹐蓋已五六年矣。歸途過半山﹐少畱。半山者﹐王文公舊宅﹐所謂報寧禪院也。自城中上鐘山﹐此爲中途﹐故曰半山﹐殘毀尢甚。寺西有土山﹐今謂之培塿﹐亦後人取文公詩所謂。溝西顧丁壯﹐擔土爲培塿。名之也。寺後又有謝安墩。文公詩云

﹐在冶城西北。卽此是也。九日。至保寧。戒壇二寺。保寧有鳳皇臺。攬輝亭。臺有李太白詩云。三山半落靑天外。二水中分白鷺洲。今已廢爲大軍甲仗庫。惟亭因舊址重築。亦頗宏壯。寺僧言。亭榜本朱希眞隸書。已爲俗子易之。法堂後有片石。瑩潤如黑玉。乃宋子嵩詩。題云。鳳臺山亭子。陳獻司空。鄕貢進士宋齊丘。司空者。徐知誥也。後攺姓名曰李碠。是爲南唐烈祖。而齊丘爲大臣。後又有題字云。升元三年奉敕刻石。蓋烈祖旣有國。追念君臣相遇之始而表顯之。碠。齊丘𨿽皆不足道。然當攘奪分裂橫潰之時。其君臣相遇。不如是亦不能粗成其功業也。戒壇額曰崇勝戒壇寺。古謂之瓦棺寺。有閣。因岡阜。其髙十丈。李太白所謂﹐鐘山對北戶。淮水入南榮。者。又。橫江詞。一風三日吹倒山。白浪髙於瓦棺閣。是也。南唐後主時。朝廷遣武人魏丕來使。南唐意其不能文。卽宴於是閣。因求賦詩。丕攬筆成篇。末句云。莫教雷雨損基扃。後主君臣皆失色。及南唐之亡。爲吳越兵所焚。國朝承平二百年。金陵爲大府。寺觀競以崇飾土木爲事。然閣終不能復。紹興中。有北僧來居。講。惟識百法論。誓復興造。求偉材於江湖間。事垂集者屢矣。會建宮闕。有司往往輒取之。僧不以此動心。愈益經營。卒成盧捨那閣。平地髙七丈。雄麗冠於江東。舊閣基相距無百步。今廢爲軍營。秦伯和遣醫柴安恭來視家人瘡。柴。邢州龍岡人。晚。褚誠叔來。誠叔嘗爲福州閩淸尉。獲盜應格。當得京官。不忍以人死爲己利。辭不就。至今在選調。又有爲它邑尉者。亦獲盜。營賞甚力。卒得京官。將解去。入郡。過刑人處。輒掩目大呼。數日神志方定。後至他郡。見通衢有石幢。問此何爲。從者曰﹐法場也。亦大駭叫呼。幾墜車。自此所至皆迂道以避刑人之地。人之不可有愧於心如此。移舟泊賞心亭下。秦伯和送藥。十日早。出建康城。至石頭。得便風。張帆而行。然港淺而狹。行亦甚緩。宿大城岡。金陵岡隴重復。如梅嶺岡。石子岡。佘。婆岡。尢其著者也。居民數十家。亦有店肆。十一日早。出夾。行大江。過三山磯。烈洲。慈姥磯。采石鎭。泊太平州江口。謝玄暉登三山還望京邑。李太白登三山望金陵。皆有詩。凡山臨江。皆曰磯。水湍急。篙工並力撐之。乃能上。然今年閏餘秋早。水落已數尺矣。則盛夏可知也。三山自石頭及鳳凰臺望之。杳杳有無中耳。及過其下。則距金陵才五十餘里。晉伐吳。王浚舟師過三山。王渾要浚議事。浚舉帆曰。風利不得泊。卽此地也。是日便風。擊鼓掛帆而行。有兩大舟東下者。阻風泊浦漵。見之大怒。頓足詬罵不已。舟人不答。但撫掌大笑。鳴鼓愈厲。作得意之狀。江行淹速常也。得風者矜。而阻風者怒。可謂兩失之矣。世事蓋多類此者。記之以寓一笑。烈洲在江中。上有小山曰烈山。艸木極茂密。有神祠在山巓。慈姥磯。磯之尢巉絕峭立者。徐師川有。慈姥磯詩。序云。磯與望夫石相望。正可爲的對。而詩人未嘗掛齒牙。故其詩云。離鸞只說閨中恨。舐犢誰知目下情。然梅聖兪。護母喪歸宛陵發長蘆江口。詩云。南國山川都不攺。傷心慈姥舊時磯。師川偶忘之耳。聖兪又有。過慈姥磯下。及。慈姥山石崖上竹鞭。詩。皆極髙奇。與此山稱。采石一名牛渚。與和州對岸。江面比瓜洲爲狹。故隋韓擒虎平陳及本朝曹彬下南唐。皆自此渡。然微風輒浪作不可行。劉賓客云﹐蘆葦晚風起。秋江鱗甲生。王文公云﹐一風微吹萬舟阻。皆謂此磯也。磯卽南唐樊若冰獻策。作浮梁渡王師處。初若冰不得志於李氏。詐祝發爲僧。廬於采石山。鑿石爲竅。及建石浮圖。又月夜系繩子浮圖。棹小舟急渡。引繩至江北。以度江面。旣習知不謬。卽亡走京師上書。其後王師南渡。浮梁果不差尺寸。予按隋煬帝徵遼。蓋嘗用此策渡

遼水﹐造三浮橋於西岸。旣成﹐引趨東岸﹐橋短丈餘不合。隋兵赴水接戰﹐髙麗乘岸上擊之﹐麥鐵杖戰死﹐始斂兵。引橋復就西岸﹐而更命何稠接橋﹐二日而成﹐遂乘以濟。然隋終不能平髙麗﹐國朝遂下南唐者﹐實天意也﹐若冰何力之有。方若冰之北走也﹐江南皆知其獻南徵之策﹐或請誅其母妻。李煜不敢﹐但羈置池州而已。其後若冰自陳母妻在江南﹐朝廷命煜護送﹐煜𨿽憤切﹐終不敢違﹐厚遺而遣之。然若冰所鑿石竅及石浮圖﹐皆不毀﹐王師卒用以系浮梁﹐則李氏君臣之暗且怠﹐亦可知矣。𨿽微若冰﹐有不亡者乎。張文潛作平江南議。謂當縛若冰送李煜﹐使甘心焉﹐不然﹐正其叛主之罪而誅之﹐以示天下﹐豈不偉哉。文潛此說﹐實天下正論也。予自金陵得疾﹐是日方小愈﹐尙未能食。夜雨。十二日早﹐移舟泛姑熟溪五里﹐泊閱武亭。初詢舟入﹐云。江口泊船處﹐距城二十里﹐須步乃可入。及至閱武﹐乃止在城闌之外。徽猷閣直學士左朝請郎知州周元特操﹐聞予病﹐與醫郭師顯俱來視疾。自都下相別﹐迨今八年矣。太平州﹐本金陵之當塗縣﹐周世宗時﹐南唐元宗失淮南﹐僑置和州於此﹐謂之新和州﹐攺爲雄遠軍。國朝開寶八年﹐下江南﹐攺爲平南軍﹐然獨領當塗一邑而已。太平興國二年﹐遂以爲州﹐且割蕪湖。繁昌來屬﹐而治當塗﹐與興國軍同時建置﹐故分紀年以名之。十三日﹐通判右朝請郎葉棼。員外通判左朝奉郎錢同仲耕。軍事判官左文林郎趙子冥見。知當塗縣右通直郎王權來。午後﹐入州見元特﹐呼郭醫就坐間爲予切脈﹐且議所用藥。州正據姑熟溪北﹐土人但謂之姑溪﹐水色正綠﹐而澄澈如鏡﹐纖鱗往來可數。溪南皆漁家﹐景物幽奇。兩浮橋悉在城外﹐其一通宣城﹐其一可至浙中。姑熟堂最號得溪山之勝。適有客寓家其間﹐故不得至。又有一酒樓﹐登望尢佳﹐皆城之南也。往時溪流分一支貫城中﹐湮塞已久。近歲嘗浚治﹐然惟春夏之交暫通﹐今七月已絕流矣。李太白集有。姑熟十詠。予族伯父彥遠嘗言東坡自黃州還﹐過當塗﹐讀之撫手大笑曰。贗物敗矣﹐豈有李白作此語者。郭功父爭以爲不然﹐東坡又笑曰。但恐是太白後身所作耳。功父甚慍。蓋功父少時﹐詩句俊逸﹐前輩或許之﹐以爲太白後身﹐功父亦遂以自負﹐故東坡因是戲之。或曰。十詠。及歸來乎。笑矣乎。僧伽歌。懷素艸書歌。太白舊集本無之﹐宋次道再編時﹐貪多務得之過也。十四日﹐晚晴﹐開南窗觀溪山。溪中絕多魚﹐時裂水面躍出﹐斜日映之﹐有如銀刀。垂釣挽罟者彌望﹐以故價甚賤﹐僮使輩日皆饜飫。土人云。此溪水肥宜魚。及飲之﹐水味果甘﹐豈信以肥故多魚耶。溪東南數峯如黛﹐蓋靑山也。十五日早﹐州學教授左文林郎吳博古敏叔。員外教授左文林郎楊恂信伯來。飯已﹐遊黃山東嶽廟廣福寺﹐遂登淩歊臺﹐嶽廟棟宇頗盛﹐本謂之黃山大監廟。大監者﹐不知何神﹐蓋淫祠也。今旣爲嶽廟﹐而大監反寓食廡下。廣福本壽聖寺﹐以紹興壬午﹐詔書攺額。敗屋二十餘間﹐殘僧三四人﹐蕭然如古驛。主僧惠明﹐溫州平陽人。淩歊臺﹐正如鳳凰。雨花之類﹐特因山巓名之。宋髙祖所營﹐面勢虛曠﹐髙出氛埃之表。南望靑山。龍山。九井諸峯﹐如在幾席。龍山﹐卽孟嘉登髙落帽處。九井山﹐有桓玄僭位壇。稍西江中二小山相對﹐云東梁西梁也。北戶臨和州新城﹐樓櫓歷歷可辧﹐蓋自絕江至和州﹐才十餘里。李太白有。黃山淩歊臺送族弟泛舟赴華陰。詩﹐卽此地也。臺後有一塔。塔之後﹐又有亭曰懷古云。余初至當塗﹐飲姑熟溪水﹐喜其甘滑。已而徧飲城中水皆甘﹐蓋泉脈佳也。十六日﹐郡集於道院﹐歷遊城上亭榭﹐有坐嘯亭﹐頗宜登覽。城濠皆植荷花。是夜﹐月白如晝﹐影入溪中﹐搖蕩如玉塔﹐始知東坡。玉塔臥微瀾。之句爲妙也。

文集卷四十五入蜀記第三十七日﹐郡集於靑山李太白祠堂。二教授同集。祠在靑山之西北﹐距山尙十五里。墓在祠後﹐有小岡阜起伏﹐蓋亦靑山之別支也。祠莫知其始﹐有唐劉全白所作墓碣及近歲張眞甫舍人所作重修祠碑。太白烏巾白衣錦袍。又有道帽氅裘﹐侑食於側者﹐郭功甫也。早飯罷﹐遊靑山。山南小市有謝玄暉故宅基﹐今爲湯氏所居。南望平野極目﹐而環宅皆流泉奇石﹐靑林文筱﹐眞佳處也。遂由宅後登山﹐路極險巇﹐凡三四里﹐有兩道人持湯飲迎勞於松石間。又里許﹐至一庵﹐老道人出迎﹐年七十餘﹐姓周﹐濰州人﹐居此山三十年﹐顴頰如丹﹐須鬢無白者。又有李媼﹐八十矣﹐耳目聰明﹐談笑不衰﹐自言嘗得異人祕訣。庵前有小池曰謝公池﹐水味甘冷﹐𨿽盛夏不竭。絕頂又有小亭﹐亦名謝公亭。下視四山﹐如蛟龍奔放﹐爭赴川谷﹐絕類吾鄕舜山。但舜山之巓﹐丰沃夷曠﹐無異平陸﹐此所不及也。亭北望正對歷陽。周生言﹐元顏亮入寇時﹐戰鼓之聲﹐震於山中云。夜歸舟次﹐已一鼓盡矣。坐間﹐信伯言桓溫墓亦在近郊﹐有石獸石馬﹐制作精妙﹐又有碑﹐悉刻當時車馬衣冠之類﹐極可觀﹐恨不一到也。十八日﹐小雨﹐解舟出姑熟溪﹐行江中。江溪相接﹐水淸濁各不相亂。挽行夾中三十里﹐至大信口泊舟。蓋自此出大江﹐須風便乃可行﹐往往連日阻風。兩小山夾江﹐卽東梁西梁﹐一名天門山。李太白詩云。兩岸靑山相對出﹐孤帆一片日邊來。王文公詩云。崔嵬天門山﹐江水繞其下。梅聖兪云。東梁如仰蠶﹐西梁如浮魚。徐師川云。南人北人朝暮船﹐東梁西梁今古山。皆得句於此也。水滸小兒賣菱芡蓮藕者甚眾。夜行堤上﹐觀月大信口。歐陽文忠公。於役志。謂之帶星口﹐未詳孰是。於役志。蓋謫夷陵時所著也。十九日﹐便風﹐過大小褐山磯。奇石巉絕﹐漁人依石挽罾﹐宛如畫圖間所見。過梟磯﹐在大江中﹐聳拔特起。有道士結廬其上﹐政和中﹐賜名寧淵觀。舊說梟磯有梟能害人﹐故得名。方郡縣奏乞觀額時﹐惡其名﹐因曰磯在水中﹐水常沃石﹐故曰澆磯。今觀屋亦二十餘間﹐然止一道人居之。相傳有二人﹐則其一輒死﹐故無敢往者。至蕪湖縣﹐泊舟吳波亭。知縣右通直郎呂昭問來。按漢丹陽郡有蕪湖縣﹐吳陸遜屯蕪湖﹐又杜預注。春秋。楚子伐吳克鳩玆﹐亦云在蕪湖。至東晉﹐乃攺名於湖﹐不知所自。王惇反﹐屯於湖﹐今故城尙存。又有玩鞭亭﹐亦當時遺迹。唐溫飛卿有。湖陰曲。敍其事。近時張文潛以爲。晉書。所云帝至於湖﹐陰察營壘﹐當以於湖爲句﹐飛卿蓋誤讀也。作。於湖曲。以反之。劉夢得。歷陽書事。詩﹐敍道中事云。望夫人化石﹐夢帝日環營。蓋夢得自夔州移牧歷陽﹐過此邑也。邑人云﹐數年前﹐邑境有盜﹐發大墓﹐棺槨已壞﹐得鏡及刀劍之屬甚眾﹐甃磚有。大將軍墓。四字﹐或疑爲惇墓云。二十日﹐寧國太平縣主簿左迪功郎陳炳來見﹐泛小舟往謝之。則寓寧淵觀下院﹐以提刑司檄來督大禮錢帛。寧淵在梟磯﹐隔大江﹐故置下院於近邑。道流十餘﹐壇宇像設甚盛﹐有觀主何守誠者﹐今選居太一宮矣。炳字徳先﹐婺州義烏人﹐自言其從姑得道徽宗朝﹐賜號妙靜練師﹐結廬葛仙峯下﹐平生不火食﹐惟飲酒﹐啖生果﹐爲人言禍福死生﹐無毫釐差。每風日淸和時﹐輒掩關獨處﹐或於戶外竊聽之﹐但聞若二嬰兒聲﹐或歌或笑﹐往往至中夜方止﹐莫有能測者。年九十﹐正旦﹐自言四月八日當遠行﹐果以是日坐逝。每爲徳先言汝有仙骨﹐當遇異人。後因得疾委頓﹐有皖山徐先生來餌以藥﹐卽日疾平。徐因畱﹐教以絕粒訣﹐徳先父母方望其成名﹐固不許。然自是絕滋味﹐日食淡湯餅及飯而已。如此者六年﹐益覺身輕﹐能日行二百里。會中第娶妻﹐復近葷血﹐徐遂告別。臨行﹐語徳先曰。汝二紀後當復從我究此事。徳先送至溪上﹐方呼舟欲渡﹐徐褰裳疾行水上而去﹐呼之不復應。徳先至今悵恨﹐有棄官入灊皖之意。予遂遊東寺﹐登王惇城以歸。城並大江﹐气象宏敞。邑出綠毛龜﹐就船賣者﹐不可勝數。將午﹐解舟﹐過三山磯。磯上新作龍祠。有道人半醉立蘚崖峭絕處﹐下觀行舟﹐望之使人寒心﹐亦奇士也。江中江豚十數﹐出沒﹐色或黑或黃﹐俄又有物長數尺﹐色正赤﹐類大蜈蚣﹐奮首逆水而上﹐激水髙三二尺﹐殊可畏也。宿過道口。二十一日﹐過繁昌縣﹐南唐所置﹐初隸宣城﹐及置太平州﹐復割隸焉。晚泊荻港﹐散步堤上﹐遊龍廟﹐有老道人守之﹐臺州仙居縣人。自言居此十年﹐日伐薪二束賣之以自給。雨雪﹐則從人乞﹐未嘗他營也。又至一庵﹐僧言隔港卽銅陵界。遠山嶄然﹐臨大江者﹐卽銅官山﹐太白所謂。我愛銅官樂﹐千年未擬還。是也。恨不一到。最後至鳳凰山延禧觀﹐觀廢於兵燼者四十餘年﹐近方興葺。羽流五六人。觀主陳廷瑞﹐婺州義烏縣人﹐言此古靑華觀也。有趙先生﹐荻港市中人﹐父賣茗﹐先生幼名王九﹐年十三﹐疾亟﹐父抱詣靑華﹐願使入道。是夕﹐先生夢老人引之登髙山﹐謂曰。我陰翁也。出柏枝啖之﹐及覺遂不火食。後又夢前老人﹐教以天篆數百字﹐比覺﹐悉記不遺。太宗皇帝召見﹐度爲道士﹐賜冠簡﹐易名自然﹐給裝錢遣還﹐遂爲觀主。祥符間﹐再召至京師﹐賜紫衣﹐攺靑華額曰延禧。先生懇求還山養母﹐得歸﹐一日﹐無疾而逝。門人葬之山中﹐行半途﹐棺忽大重不可舉。其母曰。吾兒必有異。命發棺﹐果空無屍﹐惟劍履在耳。遂卽其處葬之。今冢猶在﹐謂之劍冢。自然﹐國史有傳﹐大槪與廷瑞言頗合﹐惟劍冢一事無之。荻港蓋繁昌小墟市也。歸舟已夜矣。二十二日﹐過大江﹐入丁家洲夾﹐復行大江。自離當塗﹐風日淸美﹐波平如席﹐白雲靑嶂﹐相遠映帶﹐終日如行圖畫﹐殊忘道途之勞也。過銅陵縣不入。晚泊水洪口。江湖間謂分流處爲洪﹐王文公詩云。東江木落水分洪。是也。二十三日﹐過陽山磯﹐始見九華山。九華本名九子﹐李太白爲易名。太白與劉夢得皆有詩﹐而劉至以爲可兼太華女幾之奇秀。南唐宋子嵩辭政柄﹐歸隱此山﹐號九華先生﹐封靑陽公﹐由是九華之名益盛。惟王文公詩云。盤根𨿽巨壯﹐其末乃修纖。最極形容之妙。大抵此山之奇﹐在修纖耳。然無含蓄惇大气象﹐與廬阜。天臺異矣。岸傍荻花如雪﹐舊見天井長老彥威云﹐廬山老僧用此絮紙衣。威少時在惠日﹐亦爲之﹐佛燈珣禪師見而大嗔云﹐汝少年﹐輒求溫暖如此﹐豈有心學道邪。退而問兄弟﹐則堂中百人﹐有荻花衣者才三四﹐皆年七十餘矣。威愧恐﹐亟除去。泊梅根港。巨魚十數﹐色蒼白﹐大如黃犢﹐出沒水中﹐每出﹐水輒激起﹐沸白成浪﹐眞壯觀也。二十四日﹐到池州﹐泊稅務亭子。州唐置﹐南唐嘗爲康化軍節度﹐今省。又嘗割靑陽隸建康﹐今復故。惟所置銅陵。東流二縣及攺秋浦爲貴池﹐今因之。蓋南唐都金陵﹐故當塗。蕪湖。銅陵。繁昌。廣徳。靑陽並江寧。上元。溧陽。溧水。句容凡十一縣﹐皆隸畿

內﹐今建康爲行都。而才有江寧等五邑。有司所當議也﹐李太白往來江東。此州所賦尢多﹐如。秋浦歌。十七首及。九華山。靑溪。白笴陂。玉鏡潭。諸詩是也。秋浦歌。云。秋浦長似秋。蕭條使人愁。又曰。兩鬢入秋浦。一朝颯已衰﹐猿聲催白鬢。長短盡成絲。則池州之風物可見矣﹐然觀太白此歌。髙妙乃爾。則知。姑熟十詠。決爲贗作也﹐杜牧之池州諸詩正爾﹐觀之亦淸婉可愛。若與太白詩並讀。醇醨異味矣﹐初。王師平南唐。命曹彬分兵自荊州順流東下。以樊若冰爲鄕導。首克池州。然後能取蕪湖。當塗。駐軍采石。而浮橋成﹐則池州今實要地。不可不備也﹐二十五日。見知州右朝議大夫直祕閣楊師中。通判右朝奉郎孫徳芻﹐遊光孝寺。寺有西峯聖者所畱鐵笛﹐聖者生當吳武王楊行密時。陽狂不羈。好吹笛。能役鬼神蛟龍﹐嘗寓池州乾明寺。乾明卽光孝也。及去。畱笛付主事僧﹐笛似銅鐵而非。色綠。而瑩潤如綠玉。不知何物﹐僧懼爲好事者所奪。郡官求觀之。輒出一凡鐵笛充數﹐予偶與監寺僧有舊。獨得一見﹐有石刻沈睿達所作西峯銘。文辭古雅可愛。恨非其自書也﹐僧言貴池去城八十里。在秀山下。江之一支。別匯爲池。四隅皆因山石爲岸。產鯉魚。金鱗朱尾。味極美。本以此得貴池之目﹐秀山有梁昭明太子墓。拱木森然。今池州城西。有神甚靈者。曰九郎。或云九郎卽昭明﹐晚登弄水亭。杜牧之所賦詩也。亭殊不葺。然正對淸溪齊山。景物絕佳﹐州𨿽瀕江。然據岡阜上。頗難得水﹐二十六日。解舟。過長風沙羅剎石﹐李太白。江上贈竇長史。詩云。萬里南遷夜郎國。三年歸及長風沙。梅聖兪。送方進士遊廬山。云。長風沙浪屋許大。羅剎石齒水下排﹐歷此二險過湓浦。始見瀑布懸蒼崖。卽此地也﹐又太白。長干行。云。早晚下三巴。預將書報家﹐相迎不道遠。直到長風沙。蓋自金陵至此七百里。而室家來迎其夫。甚言其遠也﹐地屬舒州。舊最號湍險﹐仁廟時。發運使周湛役三十萬夫。疏支流十里以避之。至今爲行舟之利﹐羅剎石。在大江中。正如京口鶻峯而稍大。白石拱起﹐其上叢筱喬木。亦有小神祠幡竿。不知何神也﹐西望羣山靡迆。巖嶂深秀。宛如吾廬南望鏡中諸山。爲之累欷﹐宿懷家洑。懷姓也。吳有尙書郎懷敍。見顧雍傳﹐二十七日五鼓。大風自東北來。舟人不告。乘便風解船﹐過雁翅夾。有稅場。居民二百許家。岸下泊船甚眾﹐遂經皖口至趙屯。未朝食。已行百五十里。而風益大。乃泊夾中﹐皖口卽王師破江南大將朱令水軍處﹐趙屯有戍兵。亦小市聚也﹐是日大風。至暮不止。登岸。行至夾口。觀江中驚濤駭浪。𨿽錢塘八月之潮不過也﹐有一舟掀簸浪中。欲入夾者再三。不可得。幾覆溺矣。號呼求救。久方能入﹐北望正見皖山﹐太白。江上望皖公山。詩云。巉絕稱人意。巉絕。二字。不刊之妙也﹐南唐元宗南遷豫章。舟中望皖山。愛之。謂左右曰。此靑峭數峯何名。答曰。舒州皖山。時方新失淮南。伶人李家明侍側。獻詩曰。龍舟千里揚東風。漢武潯陽事正同﹐回首皖公山色好。日斜不到壽杯中。元宗爲悲憤欷歔﹐故王文公詩云。南狩皖山非故地。北師淮水失名王。計其處。當去此不遠也﹐夜雨﹐二十八日。過東流縣不入﹐自雷江口行大江。江南羣山。蒼翠萬疊。如列屏障。凡數十里不絕﹐自金陵以西。所未有也﹐是日。便風張帆。舟行甚速﹐然江面浩渺。白浪如山。所乘二千斛舟。搖兀掀舞。才如一葉﹐過獅子磯。一名佛指磯。蘚壁百尺。靑林綠筱。倒生壁間。圖畫有所不及﹐猶恨舟行北岸。不得過其下﹐旁有數磯。亦奇峭。然皆非獅子此也﹐至馬當。所謂下元水府﹐山勢尢秀拔。正面山腳。直插大江﹐廟依峭崖架空爲閣。登

降者﹐皆自閣西崖腹小石徑﹐捫夢側足而上﹐宛若登梯。飛甍曲檻﹐丹碧縹緲﹐江上神祠﹐惟此最佳。舟至石壁下﹐忽晝晦﹐風勢橫甚﹐舟人大恐失色﹐急下帆﹐趨小港﹐竭力牽挽﹐僅能入港。系纜同泊者四五舟﹐皆來助牽。早間同行一舟﹐亦蜀舟也﹐忽有大魚正綠﹐腹下赤如丹﹐躍起舵旁﹐髙三尺許﹐人皆異之。是晚﹐果折檣破帆﹐幾不能全﹐亦可怪也。入夜﹐風愈厲﹐增十餘纜。治曉﹐方少定。二十九日﹐阻風馬當港中﹐風雨淒冷﹐初禦衤夾衣。有小舟冒風濤來賣薪菜豨肉﹐亦有賣野彘肉者﹐云獵蘆場中所得。飯已﹐登南岸﹐望馬當廟﹐北風吹人勁甚﹐至不能語。旣暮﹐風少定﹐然怒濤未息﹐擊船終夜有聲。八月一日﹐過烽火磯。南朝自武昌至京口﹐列置烽燧﹐此山當是其一也。自舟中望山﹐突兀而已。及拋江過其下﹐嵌巖竇穴﹐怪奇萬狀﹐色澤瑩潤﹐亦與它石迥異。又有一石﹐不附山﹐傑然特起﹐髙百餘尺﹐丹藤翠蔓﹐羅絡其上﹐如寶裝屏風。是日風靜﹐舟行頗遲﹐又秋深潦縮﹐故得盡見杜老所謂。幸有舟楫遲﹐得盡所歷妙。也。過澎浪磯。小孤山﹐二山東西相望。小孤屬舒州宿松縣﹐有戍兵﹐凡江中獨山﹐如金山。焦山。落星之類﹐皆名天下﹐然峭拔秀麗﹐皆不可與小孤比。自數十里外望之﹐碧峯巉然孤起﹐上干雲霄﹐已非它山可擬﹐愈近愈秀﹐冬夏晴雨﹐姿態萬變﹐信造化之尢物也。但祠宇極於荒殘﹐若稍飾以樓觀亭榭﹐與江山相發揮﹐自當髙出金山之上矣。廟在山之西麓﹐額曰惠濟﹐神曰安濟夫人。紹興初﹐張魏公自湖湘還﹐嘗加營葺﹐有碑載其事。又有別祠在澎浪磯﹐屬江州彭澤縣﹐三面臨江﹐倒影水中﹐亦占一山之勝。舟過磯﹐𨿽無風﹐亦浪湧﹐蓋以此得名也。昔人詩有。舟中估客莫漫狂﹐小姑前年嫁彭郎。之句﹐傳者因謂小孤廟有彭郎像﹐澎浪廟有小姑像﹐實不然也。晚泊沙夾﹐距小孤一里。微雨﹐復以小艇遊廟中﹐南望彭澤都昌諸山﹐煙雨空濛﹐鷗鷺滅沒﹐極登臨之勝﹐徙倚久之而歸。方立廟門﹐有俊鶻摶水禽﹐掠江東南去﹐甚可壯也。廟祝云﹐山有棲鶻甚多。二日早﹐行未二十里﹐忽風雲騰湧﹐急系纜。俄復開霽﹐遂行。泛彭蠡口﹐四望無際﹐乃知太白。開帆入天鏡。之句爲妙。始見廬山及大孤。大孤狀類西梁﹐𨿽不可擬小姑之秀麗﹐然小孤之旁﹐頗有沙洲葭葦﹐大孤則四際渺彌皆大江﹐望之如浮水面﹐亦一奇也。江自湖口分一支爲南江﹐蓋江西路也。江水渾濁﹐每汲用﹐皆以杏仁澄之﹐過夕乃可飲。南江則極淸澈﹐合處如引繩﹐不相亂。晚抵江州﹐州治徳化縣﹐卽唐之潯陽縣。柴桑。栗裏﹐皆其地也。南唐爲奉化軍節度﹐今爲定江軍。岸土赤而壁立﹐東坡先生所謂。舟人指點岸如赤貞。者也。泊湓浦﹐水亦甚淸﹐不與江水亂。自七月二十六日至是﹐首尾才六日﹐其間一日阻風不行﹐實以四日半溯流行七百里云。三日﹐移泊琵琶亭﹐見知州左朝請郎周碠彊仲。通判左朝散郎胡羮。發運使戶部侍郎史正志志道。發運司幹辦公事程坦履道。察推左文林郎蔡戡定夫。始得夔州公移。四日﹐遊天慶觀﹐李太白詩所謂。潯陽紫極宮。也。蘇黃詩刻﹐皆不復存。太白詩有一石﹐亦近時俗書。見觀主李守智﹐問玉芝﹐亦不能答。觀皆古屋﹐初不更兵燼﹐而遺迹掃地﹐獨太淸殿老君像﹐乃唐人所塑﹐特爲奇古。眞人。女眞。仙官。力士。童子各二軀﹐又有唐明皇帝金銅像﹐衣冠如道士﹐而气宇粹穆﹐有五十年安享太平富貴气象。李守智者﹐滁州來安人﹐自言家故富饒﹐遇亂棄家爲道人﹐大將嶽飛以度牒與之﹐始爲道士。至今畫嶽氏父子事之﹐史誌道招飲於發運廨中。登髙遠亭﹐望廬山﹐天气澄霽﹐諸峯盡見。志道出新鼓鑄鐵錢。五日﹐郡集於庾樓。樓正對廬山之雙劍峯﹐北臨大江﹐气象雄麗。自京口以西﹐登覽之地多矣﹐無出庾樓右者。樓不甚髙﹐而覺江山煙雲﹐皆在幾席間﹐眞絕景也。庾亮嘗爲江荊豫州刺史﹐其實則治武昌。若武昌南樓名庾樓﹐猶有理﹐今江州治所﹐在晉特柴桑縣之湓口關耳﹐此樓附會甚明。然白樂天詩固已云。潯陽欲到思無窮﹐庾亮樓南湓口東。則承誤亦久矣。張蕓叟。南遷錄。云。庾亮鎭潯陽﹐經始此樓。其誤尢甚。六日甲夜﹐有大燈球數百﹐自湓浦蔽江而下﹐至江面廣處﹐分散漸遠﹐赫然如繁星麗天。土人云﹐此乃一家放五百碗以禳災祈福﹐蓋江鄕舊俗云。七日﹐往廬山﹐小憩新橋市﹐蓋吳蜀大路。市肆壁間﹐多蜀人題名﹐並溪喬木﹐往往皆三二百年物﹐蓋山之麓也。自江州至太平興國宮三十里﹐此適當其半。是日﹐車馬及徒行者憧憧不絕﹐云上觀﹐蓋往太平宮焚香﹐自八月一日至七日乃已﹐謂之白蓮會。蓮社本遠法師遺迹﹐舊傳遠公嘗以一日借道流﹐故至今太平宮歲以爲常。東林寺亦自作會﹐然來者反不若太平之盛﹐亦可笑也。晚至淸虛庵。庵在撥雲峯下﹐皇甫道人所居。皇甫名坦﹐嘉州人﹐出遊旁郡﹐獨見其弟子曹彌深。登紹興煥文閣﹐實藏光堯皇帝禦書。又有神泉淸虛堂﹐皆宸翰題榜。宿淸虛西室﹐曹君置酒堂中﹐炙鹿肉甚珍﹐酒尢淸醇。夜寒﹐可附火。

文集卷四十六入蜀記第四八日早﹐由山路至太平興國宮﹐門庭气象極閎壯。正殿爲九天采訪使者像﹐衮冕如帝者。舒州灊山靈仙觀﹐祀九天司命眞君﹐而采訪使者爲之佐﹐故南唐名靈仙曰丹霞府﹐太平曰通玄府﹐崇奉有自來矣。至太宗皇帝時﹐嘗遣中使送泥金絳羅云鶴帔﹐仍命三年一易。神宗皇帝時﹐又加封應元保運眞君及賜塗金殿額。兩壁圖十眞人﹐本吳生筆。建炎中﹐李成。何世淸二盜以廬山爲巢﹐宮屋焚蕩無餘。先是山中有太一宮﹐摹吳筆於殿廡。及太平再興﹐復摹取太一本﹐所托非善工﹐無復仿佛。憩於云無心堂﹐蓋冷翠亭故址也。溪聲如大風雨﹐至使人毛骨寒栗﹐一宮之最勝處也。采訪殿前有鐘樓﹐髙十許丈﹐三層﹐累磚所成﹐不用一木﹐而碩桷翚飛﹐𨿽木工之良者﹐不能加也。但鐘爲磚所掩蔽﹐聲不甚揚﹐亦是一病。觀主胡思齊云。此一樓爲費三萬緡﹐鐘重二萬四千餘斤。又有經藏亦佳﹐扁曰云章瓊室。太平規模﹐大槪類南昌之玉隆。然玉隆不經焚﹐尙有古趣﹐爲勝也。遂至東林太平興龍寺。寺正對香鑪峯。峯分一支東行﹐自北而西﹐環合四抱﹐有如城郭﹐東林在其中﹐相地者謂之倒掛龍格。寺門外虎溪﹐本小澗﹐比年甃以磚﹐但若一溝﹐無復古趣。予勸其主僧法才去磚﹐使少近自然﹐不知能用吾言否。食已﹐煮觀音泉啜茶。登華嚴羅漢閣。閣與盧捨閣鐘樓鼎峙﹐皆極天下之壯麗﹐𨿽閩浙名藍﹐所不能逮。遂至上方。五杉閣。舍利塔。白公艸堂。上方者﹐自寺後支徑﹐穿松陰﹐躡石磴而上﹐亦不甚髙。五杉閣前﹐舊有老杉五本﹐傳以爲晉時物﹐白傅所謂大十尺圍者﹐今又數百年﹐其老可知矣。近歲﹐主僧了然輒伐去﹐殊可惜也。塔中作如來示寂像﹐本宋佛馱跋陀尊者﹐自西域持舍利五粒﹐來葬於此。艸堂﹐以白公記考之﹐略是故處。三間兩注﹐亦如記所云。其他如瀑水蓮池﹐亦皆在。髙風逸韻﹐尙可想見。白公嘗以文集畱艸堂﹐後屢亡逸﹐眞宗皇帝嘗令崇文院寫校﹐包以斑竹帙﹐送寺。建炎中又壞於兵。今獨有姑蘇版本一帙﹐備故事耳。艸堂之旁﹐又有一故址﹐云是王子醇樞密庵基。蓋東林爲禪苑﹐始於王公﹐而照覺禪師常總﹐實第一祖。總公有塑像﹐嚴重英特人也。宿東林。九日﹐至晉慧遠法師祠堂及神運殿焚香。憩官廳堂中。有耶捨尊者劉遺民等十八人像﹐謂之十八賢。遠公之側﹐又有一人執軍持侍立﹐謂之辟蛇童子。傳云。東林故多蛇﹐此童子盡拾取﹐投之蘄州。神運殿本龍潭﹐深不可測﹐一夕﹐鬼神塞之﹐且運良材以作此殿。皆不知實否也。然神運殿三字﹐唐相裴休書﹐則此說亦久矣。官廳重堂邃廡﹐廚廏備設。壁間有張文潛題詩。寺極大﹐連日遊歷﹐猶不能徧。唐碑亦甚多。惟顏魯公題名﹐最爲時所傳。又有聰明泉﹐在方丈之西。卓錫泉﹐在遠公祠堂後。皆久廢不汲﹐不可食﹐爲之太息。食已﹐遊西林乾明寺。西林在東林之西。二林之間﹐有小市曰雁門市﹐傳者以爲遠公雁門人﹐老而懷故鄕﹐遂仿佛雁門邑裏作此市﹐漢作新丰之比也。西林本晉江州刺史陶範捨地建寺。紹興十五六年間﹐方爲禪居﹐褊小非東林比﹐又絕獘壞。主僧仁聰﹐閩人﹐方漸興葺﹐然流泉泠泠。環繞庭際。殊有野趣﹐正殿釋迦像。著寶冠。他處未見。僧云唐塑也﹐殿側有慧永法師祠堂。永公蓋遠公之兄﹐像下一虎偃伏。又有一居士立侍。不知何人﹐方丈後有磚塔。不甚髙。制度古朴﹐予登二級而止﹐東廂有小閣曰待賢。蓋往時館客之地。今亦頹獘﹐東西林寺舊額。皆牛奇章八分書。筆力極渾厚﹐西林亦有顏魯公題名﹐書家以爲二林題名。顏書之冠冕也﹐舊聞廬山天池磚塔初成。有僧施經二匣﹐未幾。塔震一角。經亦失所在﹐是日。因登望以問僧。僧云誠然﹐或謂經乃刺血書。故致此異﹐又云今年天池火。尺椽不遺。蓋旁野火所及也﹐晚復取太平宮路還江州。小憩於新亭。距州二十五里﹐過董眞人煉丹井。汲飲。味亦佳﹐董眞人者。奉也﹐十日。史誌道餉谷簾水數器。眞絕品也。甘腴淸冷。具備眾美﹐前輩或斥水品以爲不可信﹐水品固不必盡當。然谷簾卓然非惠山所及。則亦不可誣也﹐水在廬山景徳觀﹐晚別諸人。連夕在山中。極寒。可擁鑪﹐比還舟。秋暑殊未艾。終日揮扇﹐十一日。解舟。吳發幹約待夔州書。因小畱江口。望廬山﹐自到江州。至是凡十日。皆晴﹐秋髙气淸。長空無纖雲。甚宜登覽。亦客中可喜事也﹐泊赤沙湖口。東北望。猶見廬山﹐老杜。潭州道林。詩云。殿腳插入赤沙湖。此湖當在湖南。然嶽州華容縣及此。皆有赤沙湖。蓋江湖間地名多同。猶赤壁也﹐十二日。江中見物。有雙角。遠望正如小犢。出沒水中有聲﹐晚泊櫓臍洑。隔江大山中。有火兩點若燈。開闔久之﹐問舟人。皆不能知﹐或云蛟龍之目。或云靈芝丹藥光气。不可得而詳也﹐十三日。至富池昭勇廟。以壺酒特豕。謁昭毅武惠遺愛靈顯王神﹐神。吳大帝時折衝將軍甘興霸也﹐興霸嘗爲西陵太守。故廟食於此﹐開寶中。旣平江南。增江淮神祠封爵。始封褒國公﹐宣和中。進爵爲王﹐建炎中。大盜張遇。號一窩蜂。擁兵過廟下。相率卜珓。一珓騰空中不下。一珓躍出戶外。羣盜惶恐引去。未幾遂敗﹐大將劉光世以聞。復詔加封﹐嶽飛爲宣撫使。大葺祠宇。江上神祠。皆不及也﹐門起大樓曰捲雪﹐有釘洲正對廟。故廟𨿽俯大江。而可泊舟﹐釘洲者。以銳下得名﹐神妃封順懿夫人﹐神二子。封紹威。紹靈侯﹐神女封柔懿夫人﹐皆有像﹐而後殿復有王與妃像偶坐﹐祭享之盛。以夜繼日﹐廟祝歲輸官錢千二百緡。則神之靈可知也﹐舟人云。若精虔致禱。則神能分風以應往來之舟。廡下有關雲長像﹐雲長不應祀於興霸之廟者。豈各忠所事。神靈共食。皆可以無愧耶。徹奠。自祠後步至旌教寺﹐寺爲酒務及酒官廨。像設斂置一屋。盡逐去僧輩。亦事之已甚者﹐富池蓋隸興國軍﹐十四日。曉雨﹐過一小石山。自頂直削去半。與余姚江濱之蜀山絕相類﹐拋大江。遇一木筏。廣十餘丈。長五十餘丈﹐上有三四十家。妻子雞犬臼碓皆具。中爲阡陌相往來。亦有神祠。素所未睹也﹐舟人云。此尙其小者耳。大者於筏上鋪土作蔬圃。或作酒肆。皆不復能入夾。但行大江而已﹐是日。逆風挽船。自平旦至日昳。才行十五六里﹐泊劉官磯旁。蘄州界也﹐兒輩登岸。歸云。得小徑。至山後﹐有陂湖渺然。蓮芰甚富。沿湖多木芙蕖﹐數家夕陽中。蘆藩茅舍。宛有幽致。而寂然無人聲﹐有大梨。欲買之。不可得﹐湖中小艇采菱。呼之亦不應﹐更欲窮之。會見道旁設機。疑有虎狼。遂不敢往﹐劉官磯者。傳云漢昭烈入吳。嘗艤舟於此﹐晚。觀大黿浮沈水中﹐十五日。微陰。西風益勁。挽船尢艱﹐自富池以西。沿江之南。皆大山起伏如濤頭﹐山麓時有居民。往往作棚。持弓矢。伏其上以伺虎﹐過龍眼磯。江中拳石耳﹐磯旁山上有龍

祠﹐晡後。得便風。次蘄口鎭。居民繁錯。蜀舟泊岸下甚眾﹐監稅秉義郎髙世棟來。舊在京口識之﹐言此鎭歲課十五萬緡。雁翅歲課二十六萬緡﹐夜與諸子登岸。臨大江觀月﹐江面遠與天接。月影入水。蕩搖不定。正如金虯。動心駭目之觀也﹐是日。買熟藥於蘄口市﹐藥貼中皆有煎煮所須。如薄荷。烏梅之類。此等皆客中不可倉卒求者﹐藥肆用心如此。亦可嘉也﹐十六日。過新野夾。有石瀨茂林﹐始聞秋鶯﹐沙際水牛至多。往往數十爲羣。吳中所無也﹐地屬興國軍大冶縣。當是土產所宜爾﹐晚過道士磯。石壁數百尺。色正靑。了無竅穴。而竹樹迸根。交絡其上。蒼翠可愛。自過小孤。臨江峯嶂無出其右﹐磯一名西塞山。卽玄眞子。漁父辭。所謂。西塞山前白鷺飛。者﹐李太白。送弟之江東。云。西塞當中路。南風欲進船。必在荊楚作。故有中路之句﹐張文潛云。危磯插江生。石色擘靑玉。殆爲此山寫眞﹐又云。已逢嫵媚散花峽。不泊艱危道士磯。蓋江行惟馬當及西塞最爲湍險難上﹐拋江泊散花洲。洲與西塞相直﹐前一夕。月猶未極圓。蓋望正在是夕﹐空江萬頃。月如紫金盤。自水中湧出。平生無此中秋也﹐十七日。過回風磯。無大山。蓋江濱石磧耳﹐然水急浪湧。舟過甚艱﹐過蘭溪。東坡先生所謂。山下蘭芽短溪。者﹐買鹿肉供膳﹐晚泊巴河口。距黃州二十里。一市聚也﹐有馬祈寺。吳大帝刑馬壇。傳云吳攻壽春。刑白馬祭江神於此﹐自蘭溪而西。江面尢廣。山阜平遠﹐兩日皆逆風。舟人以食盡。欲來巴河糴米。極力牽挽。日皆行八九十里﹐蘇黃門謫髙安。東坡先生送至巴河。卽此地也﹐張文潛亦有。巴河道中。詩云。東南地缺天連水。春夏風髙浪捲山。十八日。食時方行。晡時至黃州﹐州最僻陋少事。杜牧之所謂。平生睡足處。云夢澤南州。然自牧之。王元之出守。又東坡先生。張文潛謫居。遂爲名邦﹐泊臨臯亭。東坡先生所嘗寓。與秦少遊書所謂。門外數步卽大江。是也﹐煙波渺然。气象疏豁﹐見知州右朝奉郎直祕閣楊由義。通判右奉議郎陳紹復﹐州治陋甚。廳事僅可容數客。倅居差勝﹐晚移舟竹園步。蓋臨臯多風濤。不可夜泊也﹐黃州與樊口正相對。東坡所謂。武昌樊口幽絕處。也﹐漢昭烈用吳魯子敬策。自當陽進駐鄂縣之樊口。卽此地也﹐十九日早。遊東坡﹐自州門而東。岡壠髙下。至東坡。則地勢平曠開豁。東起一壠頗髙﹐有屋三間。一龜頭。曰居士亭﹐亭下面南一堂。頗雄。四壁皆畫雪﹐堂中有蘇公像。烏帽紫裘。橫按筇杖。是爲雪堂﹐堂東大柳。傳以爲公手植﹐正南有橋。榜曰小橋。以。莫忘小橋流水。之句得名﹐其下初無渠澗。遇雨則有涓流耳﹐舊止片石布其上。近輒增廣爲木橋。覆以一屋。頗敗人意﹐東一井曰暗井。取蘇公詩中。走報暗井出。之句﹐泉寒熨齒。但不甚甘﹐又有四望亭。正與雪堂相直。在髙阜上。覽觀江山。爲一郡之最﹐亭名見蘇公及張文潛集中﹐坡西竹林。古氏故物。號南坡﹐今已殘伐無幾。地亦不在古氏矣﹐出城五里。至安國寺。亦蘇公所嘗寓﹐兵火之餘。無復遺迹。惟繞寺茂林啼鳥。似猶有當時气象也﹐郡集於棲霞樓。本太守閭丘孝終公顯所作﹐蘇公樂府云。小舟橫截春江。臥看翠壁紅樓起。正謂此樓也﹐下臨大江。煙樹微茫。遠山數點。亦佳處也﹐樓頗華潔﹐先是郡有慶瑞堂。謂一故相所生之地。後毀以新此樓﹐酒味殊惡。蘇公齏湯蜜汁之戲不虛發﹐郡人何斯舉詩亦云。終年飲惡酒。誰敢憎督郵。然文潛乃極稱黃州酒。以爲自京師之外無過者﹐故其詩云。我初謫官時。帝問司酒神。曰此好飲徒。聊給酒養眞﹐去國一千里。齊安酒最醇﹐失火而得雨。仰戴天公仁。豈文潛謫黃時。適有佳匠乎。循小徑繚州宅之後。至竹樓。

規模甚陋﹐不知當王元之時﹐亦止此邪。樓下稍東﹐卽赤壁磯﹐亦茅岡爾﹐略無艸木。故韓子蒼待制詩云。豈有危巢與棲鶻﹐亦無陳迹但飛鷗。此磯﹐圖經及傳者皆以爲周公瑾敗曹操之地﹐然江上多此名﹐不可考質。李太白。赤壁歌。云。烈火張天照雲海﹐周瑜於此敗曹公。不指言在黃州。蘇公尢疑之﹐賦云。此非曹孟徳之困於周郎者乎。樂府云。故壘西邊﹐人道是當日周郎赤壁。蓋一字不輕下如此。至韓子蒼云。此地能令阿瞞走。則眞指爲公瑾之赤壁矣。又黃人實謂赤壁曰赤鼻﹐尢可疑也。晚復移舟菜園步﹐又遠竹園三四里。蓋黃州臨大江﹐了無港澳可泊。或云舊有澳﹐郡官厭過客﹐故塞之二十日曉﹐離黃州。江平無風﹐挽船正自赤壁磯下過。多奇石﹐五色錯雜﹐粲然可愛﹐東坡先生怪石供是也。挽行十四五里﹐江面始稍狹。隔江岡阜延袤﹐竹樹蔥茜﹐漁家相映﹐幽邃可愛。復出大江﹐過三江口﹐極望無際。泊戚磯港二十一日﹐過雙柳夾。回望江上﹐遠山重復深秀。自離黃﹐𨿽行夾中﹐亦皆曠遠﹐地形漸髙﹐多種菽粟蕎麥之屬。晚泊楊羅洑﹐大堤髙柳﹐居民稠眾﹐魚賤如土﹐百錢可飽二十口﹐又皆巨魚。欲覓小魚飼貓﹐不可得二十二日﹐平旦微雨。過靑山磯﹐多碎石及淺灘。晚泊白楊夾口﹐距鄂州三十里﹐陸行止十餘里。居民及泊舟甚多﹐然大抵皆軍人也二十三日﹐便風掛帆。自十四日至是﹐始得風。食時至鄂州﹐泊稅務亭﹐賈船客舫﹐不可勝計﹐銜尾不絕者數里。自京口以西﹐皆不及。李太白。贈江復韋太守。詩云。萬舸此中來﹐連帆過揚州。蓋此郡自唐爲衝要之地。夔州迓兵來參。見知州右朝奉郎張郯之彥。轉運判官右朝奉大夫謝師稷。市邑雄富﹐列肆繁錯﹐城外南市亦數里﹐𨿽錢塘。建康不能過﹐隱然一大都會也。吳所都武昌﹐乃今武昌縣。此州在吳名夏口﹐亦要害﹐故周公瑾求以精兵進住夏口。而晉武帝亦詔王浚。唐彬﹐旣定巴丘﹐與胡奮。王戎共平夏口。武昌﹐順流長騖也。自江州至此七百里﹐溯流﹐𨿽日得便風﹐亦須三四日。韓文公云。盆城去鄂渚﹐風便一日耳。過矣﹐蓋退之未嘗行此路也二十四日﹐早﹐謝漕招食於漕園光華堂。依山亭館十餘﹐不甚葺。晚﹐郡集於奇章堂﹐以唐牛思黯嘗爲武昌節度使也二十五日﹐觀大軍教習水戰。大艦七百艘﹐皆長二三十丈﹐上設城壁樓櫓﹐旗幟精明﹐金鼓革堂﹐破巨浪往來﹐捷如飛翔﹐觀者數萬人﹐實天下之壯觀也二十六日﹐與統。紓同遊頭陀寺。寺在州城之東隅石城山。山繚繞如伏蛇﹐自西亙東﹐因其上爲城﹐缺壞僅存。州治及漕司﹐皆依此山。寺毀於兵火﹐汴僧舜廣﹐住持三十年﹐興葺略備。自方丈西北躡支徑﹐至絕頂﹐舊有奇章亭﹐今已廢。四顧江山井邑﹐靡有遺者。李太白。江夏贈韋南陵。詩云。頭陀云外多僧气。正謂此寺也。黃魯直亦云。頭陀全盛時﹐宮殿梯空級。藏殿後有南齊王簡棲碑﹐唐開元六年建﹐蘇州刺史張庭圭溫玉書。韓熙載撰碑陰﹐徐鍇題額﹐最後云。唐歲在己巳﹐武昌軍節度觀察畱後知軍州事楊守忠重立﹐前鄂州唐年縣主簿祕書省正字韓夔書。碑陰雲。乃命猶子夔﹐正其舊本﹐而刊寫之。以是知夔爲熙載兄弟之子也。碑字前後一手﹐又作溫字不全﹐蓋南唐尊徐溫爲義祖﹐而避其名﹐則此碑蓋夔重書也。碑陰又云。皇上鼎新文物﹐教被華夷﹐如來妙旨﹐悉已徧窮﹐百代文章﹐罔不備舉﹐故是寺之碑﹐不言而興。按此碑立於己巳歲﹐當皇朝之開寶二年﹐南唐危蹙日甚﹐距其亡六年爾。熙載大臣﹐不以覆亡爲懼﹐方且言其主鼎新文物﹐教被華夷﹐固已可怪。又以窮佛旨。舉遺文﹐及興是碑爲盛﹐誇誕妄謬﹐眞可爲後世發笑。然熙載死﹐李主

猶恨不及相之﹐君臣之惑如此。𨿽欲久存。得乎。唐制。節度使不在鎭。而以副大使或畱後居任。則云知節度事。此云知軍州事。蓋漸變也﹐唐年縣。本故唐時名。梁攺曰臨夏。後唐復。晉又攺臨江。然歷五代。鄂州未嘗屬中原。皆遙攺耳。故此碑開寶中建。而猶曰唐年也﹐至江南平。始攺崇陽云﹐簡棲爲此碑。駢儷卑弱。初無過人。世徒以載於。文選。故貴之耳﹐自漢魏之間。駸駸爲此體。極於齊梁。而唐尢貴之。天下一律。至韓吏部。柳柳州。大變文格。學者翕然慕從﹐然駢儷之作。終亦不衰﹐故熙載。鍇號江左辭宗。而拳拳於簡棲之碑如此﹐本朝楊。劉之文擅天下。傳夷狄。亦駢儷也﹐及歐陽公起。然後掃蕩無餘﹐後進之士。𨿽有工拙。要皆近古﹐如此碑者。今人讀不能終篇。已坐睡矣。而況效之乎。則歐陽氏之功。可謂大矣﹐若魯直云。惟有簡棲碑。文章巋然立。蓋戲也﹐

文集卷四十七入蜀記第五二十七日﹐郡集於南樓。在儀門之南石城上﹐一曰黃鶴山。制度閎偉﹐登望尢勝。鄂州樓觀爲多﹐而此獨得江山之要會﹐山谷所謂。江東湖北行畫圖﹐鄂州南樓天下無。是也。下闞南湖﹐荷葉彌望。中爲橋﹐曰廣平。其上皆列肆﹐兩旁有水閣極佳﹐但以賣酒﹐不可往。山谷云。憑欄十里芰荷香。謂南湖也。是日早微雨﹐晚晴。二十八日﹐同章冠之秀才甫﹐登石鏡亭﹐訪黃鶴樓故址。石鏡亭者﹐石城山一隅﹐正枕大江﹐其西與漢陽相對﹐止隔一水﹐人物艸木可數。唐沔州治漢陽縣﹐故李太白。沔州泛城南郎官湖詩序。云。白遷於夜郎﹐遇故人尙書郎張謂出使夏口﹐沔州牧杜公。漢陽令王公觴於江城之南湖。其後沔州廢﹐漢陽以縣隸鄂州。周世宗平淮南﹐得其地﹐復以爲軍。太白詩云。誰道此水廣﹐狹如一匹練。江夏黃鶴樓﹐靑山漢陽縣﹐大語猶可聞﹐故人難可見。形容最妙。黃魯直。宵徵江夏縣﹐睡起漢陽城。亦此意。老杜有。公安送李晉肅入蜀餘下沔鄂。及。登舟將適漢陽。詩﹐而卒於耒水﹐可恨也。漢陽負山帶江﹐其南小山有僧寺者﹐大別山也。又有小別﹐謂之二別云。黃鶴樓﹐舊傳費礻韋飛升於此﹐後忽乘黃鶴來歸﹐故以名樓﹐號爲天下絕景。崔灝詩最傳﹐而太白奇句﹐得於此者尢多。今樓已廢﹐故址亦不復存。問老吏云﹐在石鏡亭南樓之間﹐正對鸚鵡洲﹐猶可想見其地。樓榜李監篆﹐石刻獨存。太白登此樓。送孟浩然。詩云。孤帆遠映碧山盡﹐惟見長江天際流。蓋帆檣映遠山﹐尢可觀﹐非江行久﹐不能知也。復與冠之出漢陽門遊仙洞﹐止是石壁數尺﹐皆直裂無洞穴之狀。舊傳有仙人隱其中﹐嘗啟洞出遊﹐老兵遇之﹐得黃金數餅﹐後化爲石。東坡先生有詩紀其事。初不云所遇何人﹐且太白固已云。頗聞列仙人﹐於此學飛術。一朝向蓬海﹐千載空石室。今鄂人謂之呂公洞﹐蓋流俗附會也。有道人﹐澶州人﹐結廬洞側﹐設呂公像其中。洞少南﹐卽石鏡山麓﹐粗頑石也﹐色黃赤皴駁﹐了不能鑑物﹐可謂浪得名者。由江濱堤上還船﹐民居市肆﹐數里不絕。其間復有巷陌﹐往來憧憧如織。蓋四方商賈所集﹐而蜀人爲多。二十九日早﹐有廣漢僧世全。左綿僧了證來附從人舟。日昳﹐移舟江口﹐回望堤上﹐樓閣重復﹐燈火歌呼﹐夜分乃已。招醫趙隨爲靈照視脈。三十日﹐黎明離鄂州﹐便風掛帆﹐沿鸚鵡洲南行。洲上有茂林神祠﹐遠望如小山。洲蓋禰正平被殺處﹐故太白詩云。至今芳洲上﹐蘭蕙不敢生。梁王僧辯擊邵陵王綸軍至鸚鵡洲﹐卽此地也。自此以南爲漢水。禹貢。所謂。嶓冢導漾﹐東流爲漢。者。水色澄澈可鑑。太白雲。楚水淸若空。蓋言此也。過謝家磯。金雞洑﹐磯不甚髙﹐而石皆橫裂﹐如累層甓。得縮項鯿魚﹐重十斤。洑中有聚落﹐如小縣。出鱘魚﹐居民率以賣鮓爲業。晚泊通濟口﹐自此入沌。沌讀如篆﹐字書雲﹐水名﹐在江夏。過九月﹐則沌涸不可行﹐必由巴陵至荊渚。九月一日﹐始入沌﹐實江中小夾也。過新潭﹐有龍祠﹐甚華潔。自是遂無復居人﹐兩岸皆葭葦彌望﹐謂之百里荒。又無挽路﹐舟人以小舟引百丈﹐入夜才行四五十里﹐泊叢葦中。平時行舟﹐多於此遇盜﹐通濟巡檢持兵來警邏﹐不寐達旦。二日﹐東岸葦稍薄缺﹐時見大江渺氵彌﹐蓋巴陵路也。晡時﹐次下郡﹐始有二十餘家﹐皆業漁釣﹐蘆藩茅屋﹐宛有幽致。魚尢不論錢。自此始復有挽路﹐登舟背望竟陵遠山。泊白臼﹐有莊居數家﹐門外皆古柳侵云。三日﹐自入沌﹐食無菜。是日﹐始得菘及蘆服﹐然不肯屬刂根﹐皆刈葉而已。過八疊洑口﹐皆有民居。晚泊歸子保﹐亦有十餘家﹐多桑柘楡柳。四日﹐平旦﹐始解舟。舟人云﹐自此陂澤深阻﹐虎狼出沒﹐未明而行﹐則挽卒多爲所害。是日早﹐見舟人焚香祈神﹐云﹐告紅頭須小使頭長年三老﹐莫令錯呼錯喚。問何謂長年三老﹐云梢工是也。長讀如長幼之長﹐乃知老杜。長年三老長歌裏﹐白晝攤錢髙浪中。之語﹐蓋如此。因問何謂攤錢﹐云。博也。按梁冀能意錢之戲﹐注云﹐卽攤錢也。則攤錢之爲博﹐亦信矣。過綱步﹐有二十餘家﹐在夕陽髙柳中﹐短籬曬罾﹐小艇往來﹐正如畫圖所見﹐沌中之最佳處也。泊畢家池﹐地勢爽塏﹐居民頗眾。有一二家﹐𨿽茅荻結廬﹐而窗戶整潔﹐藩籬堅壯﹐捨傍有果園甚盛﹐蓋亦一聚之雄也。與諸子及二僧步登岸﹐遊廣福永固寺﹐闃然無一人。東偏白雲軒前﹐橙方結實﹐𨿽小而極香﹐相與烹茶破橙。抵暮乃還舟中。畢家池﹐蓋屬復州玉沙縣滄浪鄕云。五日﹐泊紫湄。六日﹐過東場。並水皆茂竹髙林﹐堤淨如掃﹐雞犬閒暇﹐鳧鴨浮沒。人往來林樾間﹐亦有臨渡喚船者。使人恍然如造異境。舟人云﹐皆村豪園廬也。泊雞鳴。七日﹐泊湛江。八日早﹐次江陵之建寧鎭﹐蓋沌口也。晉王澄棄荊州﹐別駕郭舒不肯從澄東下﹐乃畱屯沌口。陳侯安都討王琳至沌口。皆此地也。阻風﹐大魚浮水中無數。凡行沌中七日﹐自是泛江﹐入石首縣界。夜觀隔江燒蘆場﹐煙焰亙天如火城﹐光照舟中皆赤。九日早﹐謁后土祠。道旁民屋﹐苫茅皆厚尺餘﹐整潔無一枝亂。掛帆拋江行三十里﹐泊塔子磯﹐江濱大山也。自離鄂州﹐至是始見山。買羊置酒﹐蓋村步以重九故﹐屠一羊﹐諸舟買之﹐俄頃而盡。求菊花於江上人家﹐得數枝﹐芬馥可愛。爲之頹然徑醉。夜雨極寒﹐始覆絮衾。十日﹐阻風雨。遣小舟橫絕江面﹐至對岸買肉食﹐得大魚之半﹐又得一烏牡鷄﹐不忍殺﹐畜於舟中。俄有村翁持茭萌一束來餉﹐不肯受直。遣人先之夔。晚晴﹐開船窗觀月。十一日﹐舟行。望西南一角﹐水與天接。舟人云﹐是爲潛軍港﹐古嘗潛軍伺敵於此。遙見港中有兩點正黑﹐疑其遠樹﹐則下不屬地﹐久之﹐漸近可辧﹐蓋二千五百斛大舟也。又有水禽雙浮江中﹐色白類鵝而大﹐楚人謂之天鵝﹐飛絕髙。有弋得者﹐味甚美﹐或曰卽鵠也。泊三江口。水淺﹐舟行甚艱。自此遂不復有山。太白詩。山隨平野盡﹐江入大荒流。蓋荊渚所作也。十二日﹐過石首縣﹐不入。石首自唐始爲縣﹐在龍蓋山之麓﹐下臨漢水﹐亦形勝之地。杜子美有。送石首薛明府。詩﹐卽此邑也。泊藕池。十三日﹐泊柳子。夜過全。證二僧舟中﹐聽誦梵語。般若心經。此經惟蜀僧能誦。十四日﹐次公安﹐古所謂油口也。漢昭烈駐軍﹐始更今名。規模气象甚壯。兵火之後﹐

民居多茅竹﹐然茅屋尢精致可愛﹐井邑亦頗繁富。米斗六七十錢﹐知縣右儒林郎周謙孫來。湖州人﹐遊二聖報恩光孝禪寺。二聖謂靑葉髻如來。婁至徳如來也﹐皆示鬼神力士之形。髙二丈餘。陰威凜然可畏﹐正殿中爲釋迦。右爲靑葉髻。號大聖。左爲婁至徳。號二聖。三像皆南面﹐予按藏經駒字函。娑羅浮殊童子成道。爲靑葉髻如來﹐靑葉髻如來再出世。爲樓至如來﹐則二如來本一身耳﹐有碑言邑人一夕同夢二神人。言我靑葉髻。婁至徳如來也。有二巨木。在江幹。我所運者。俟鄯行者來。令刻爲我像﹐已而果有人自稱鄯行者。又善肖像。邑人欣然請之﹐像成。人皆謂酷類所夢﹐然碑無年月。不知何代也﹐長老祖珠。南平軍人﹐寺後有廢城。仿佛尙存。圖經謂之呂蒙城﹐然老杜乃曰。地曠呂蒙營。江深劉備城。蓋玄徳。子明皆屯於此也﹐老杜。曉發公安。詩注云。數月憩息此縣。按公。移居公安。詩雲。水煙通徑艸。秋露接園葵。而。畱別公安太易沙門。詩云。沙村白雪仍含凍。江縣紅梅已放春。則是以秋至此縣。暮冬始去﹐其曰數月憩息。蓋爲此也﹐泊弭節亭﹐馴鷗低飛往來。竟日不去﹐十五日。周令說縣本在近。北枕漢水﹐沙虛岸摧。漸徙而南。今江流乃昔市邑也﹐又云。縣有五鄕。然共不及二千戶﹐地曠民寡如此。民耕尢苦﹐堤防數壞。歲歲增築不止﹐晚攜家再遊二聖寺。眾寮有維摩刻木像。甚佳。雲沙市工人所爲也﹐方丈西有竹軒。頗佳﹐珠老說五祖法演禪師。初住四面山。孑然獨處﹐凡二年。始有一道士來問道。乃請作知事﹐又三年。僧寶良來與道士朝夕參叩。皆得法﹐於是演公之道。爲人知。而四方學者。始稍有至者﹐𨿽其後門人之盛稱天下。然終身不過數十眾﹐珠聞此於其師卍庵顏禪師﹐荊州絕無禪林。惟二聖而已﹐然蜀僧出關。必走江浙。回者又已自謂有得。不復參叩﹐故語云。下江者疾走如煙。上江者鼻孔撩天﹐徒勞他二佛打供。了不見一僧坐禪。十六日。過白湖。渺然無津。拋江至升子鋪﹐有天鵝數百。翔泳水際﹐日入。泊沙市﹐自公安至此六十里。自此至荊南陸行十里。舟不復進矣﹐老杜詩云。買薪猶白帝。鳴櫓已沙頭。劉夢得云。沙頭檣幹上。始見春江闊。皆謂此也﹐十七日日入後。遷行李過嘉州趙靑船。蓋入峽船也﹐沙市堤上居者。大抵皆蜀人﹐不然。則與蜀人爲婚姻者也﹐十八日。見知府資政殿學士劉恭父珙。通判右奉議郎權嗣衍。左宣教郎陳孺﹐荊南。圖經以爲楚之郢都。梁元帝亦嘗都焉﹐唐爲江陵府荊南節度。今因之﹐然牧守署銜但云知荊南軍府。與永興河陽正同。初無意義。但沿舊而已﹐十九日。郡集於新橋馬監﹐監在西門外四十里﹐自出城。卽黃茅彌望。每十餘里。有村疃數家而已﹐道遇數十騎縱獵。獲狐兔皆系鞍上。割鮮藉艸而飲。云襄陽軍人也﹐是日極寒如窮冬﹐土人云。此月初已嘗有雪﹐二十日。倒檣竿。立櫓牀。蓋上峽惟用櫓及百丈。不復張帆矣﹐百丈以巨竹四破爲之。大如人臂﹐予所乘千六百斛舟。凡用櫓六枝。百丈兩車﹐二十一日。劉帥丁內艱。分迓兵之半負肩輿。自山路先歸夔州﹐是日。重霧四塞﹐二十二日五鼓。赴能仁院。建會慶節道場﹐中夜後。舟人祀峽神。屠一豨﹐二十三日。奠劉帥母安定郡太夫人卓氏﹐劉帥受弔禮。與吳人同﹐二十四日。見左朝奉郎湖北安撫司主管機宜文字牛達可。右奉議郎安撫司幹辦公事湯衡。右朝奉郎安撫司幹辦公事趙蘊﹐二十五日。右文林郎知歸州興山縣髙祁來﹐

二十六日﹐修船始畢。骨肉入新船。祭江瀆廟﹐用壺酒特豕。廟在沙市之東三四里﹐神曰昭靈孚應威惠廣源王﹐蓋四瀆之一﹐最爲典祀之正者。然兩廡淫祠尢多﹐蓋荊楚舊俗也。司法參軍右迪功郎王師點﹐錄其叔祖君儀待制。訟。卦講義來。君儀﹐嚴州人﹐師事先大父﹐精於。易。然遺書不傳﹐講義止存一篇而已﹐然亦其少作也。二十七日﹐解舟﹐擊鼓鳴櫓﹐舟人皆大噪﹐擁堤觀者如堵墻。泊新河口﹐距沙市三四里﹐蓋蜀人修船處。二十八日﹐泊方城。有嘉州人王百一者﹐初應募爲船之招頭。招頭﹐蓋三老之長﹐顧直差厚﹐每祭神﹐得胙肉倍眾人。旣而船戶趙淸﹐攺用所善程小八爲招頭。百一失職怏怏﹐又不決去﹐遂發狂赴水。予急遣人拯之﹐流一里餘﹐三沒三踴﹐僅得出。一招頭得喪﹐能使人至死﹐況大於此者乎。二十九日﹐阻風。十月一日﹐過瓜洲壩倉頭百里洲﹐泊沱氵邕。皆聚落﹐竹樹郁然﹐民居相望。亦有村夫子聚徒教授﹐羣童見船過﹐皆挾書出觀﹐亦有誦書不輟者。沱﹐江別名。詩。江有沱。禹貢。岷山導江﹐東別爲沱。是也。氵邕﹐則。爾雅。所謂春秋夏有水﹐冬無水曰氵邕也。二日﹐泊桂林灣。全。證二僧陸行來云﹐沿路民居﹐大抵多四方人﹐土著才十一也。舟人殺豬十餘口祭神﹐謂之開頭。三日﹐舟人分胙﹐行差晚。與兒輩登堤觀蜀江﹐乃知李太白。荊門望蜀江。詩。江色綠且明。爲善狀物也。自離塔子磯﹐至是始望見巴山。山在松滋縣。泊灌子口﹐蓋松滋。枝江兩邑之間。松滋晉縣﹐自此入蜀江。枝江唐縣﹐古羅國也﹐江陵九十九洲在焉。晉柳約之。羅述。甄季之聞桓玄死﹐自白帝至枝江﹐卽此地也。歐陽文忠公有。枝江山行。五言二十四韻。蓋文忠赴夷陵時﹐自此陸行至峽州﹐故其。望州坡。詩云。崎嶇幾日山行倦﹐卻喜坡頭見峽州。灌子口﹐一名松滋渡。劉賓客有詩云。巴人淚應猿聲落﹐蜀客船從鳥道回。四日﹐過楊木寨。蓋松滋有四寨﹐曰楊木。車羊。髙平。稅家云。泊龍灣。五日﹐過白羊市﹐蓋峽州宜都縣境上。宜都﹐唐縣也。謁張文忠公天覺墓﹐殘伐墓木橫道﹐幾不可行。天覺之子直龍圖閣茂已卒。二孫﹐一有官﹐病狂易﹐一白丁也。初作墓江濱﹐已而不果葬﹐攺葬山間﹐今墓是也。而舊墓亦不復毀。啟隧道出入﹐中可容數十人坐。有道人結屋其旁守之。道人出一石刻艸書云。莫將外物尋奇寶﹐須問眞師決汞鉛。寄八瓊張子髙。鐘離權始自王屋遊都下﹐弟子浮玉山人來乞此字。今又將西還﹐丹元子再請書卷之末。紹聖元年仲冬望日。權﹐卽世所謂鐘離先生。子髙卽天覺﹐丹元子卽東坡先生與之酬倡者。後有魏泰道輔跋云。天覺修黃籙醮法成﹐浮玉山人謂之曰。上天錄公之功﹐爲須彌山八瓊洞主﹐宜刻印謝帝而佩之。天覺不以爲信﹐故浮玉又出鐘離公書爲證。後丹元子又爲天覺求書卷末。又有徐注者跋云。天覺舟過眞州﹐方出謁﹐有布衣幅巾者﹐徑入舟中﹐索筆大書。閒人呂洞賓來謁張天覺。十字﹐擲筆卽去。而天覺適歸﹐墨猶未漧。注﹐眞州人﹐云親見之。墳前碑樓壁間﹐有詩一篇云。秋風十驛望臺星﹐想見冰壺照坐淸。霖雨已回公旦駕﹐挽須聊聽野王箏。三朝元老心方壯﹐四海蒼生耳已傾。白髮故人來一別﹐卻歸林下看升平。蓋魏道輔贈天覺詩﹐後人所題者。唐立夫舍人亦有一詩﹐末句云。無碑堪墮淚﹐著句與招魂。宜都知縣右文林郎呂大辧來。泊赤崖。

文集卷四十八入蜀記第六六日﹐過荊門十二碚﹐皆髙崖絕壁﹐嶄巖突兀﹐則峽中之險可知矣。過碚﹐望五龍及雞籠山﹐嵯峨正如夏云之奇峯。荊門者﹐當以險固得名。碚上有石穴﹐正方﹐髙可通人﹐俗謂之荊門﹐則妄也。晚至峽州﹐泊至喜亭下。峽州在唐爲硤州﹐後攺峽﹐而印文則爲陜州。元丰中﹐郎官何洵直建言﹐陜與陜相亂﹐請攺鑄印文從山。事下少府監﹐而監丞歐陽發言﹐湖北之陜州﹐從阜從夾。陜西之陜州﹐從阜從夾。偏旁不同﹐本不相亂﹐恐四方謂少府監官皆不識字。當時朝士之議皆是發﹐而卒從洵直言攺鑄云。至喜亭記。歐陽公撰﹐黃魯直書。七日﹐見知州右朝奉大夫葉安行字履道。以小舟遊西山甘泉寺﹐竹橋石磴﹐甚有幽趣﹐有靜練。洗心二亭﹐下臨江﹐山頗疏豁。法堂之右﹐小徑數十步﹐至一泉﹐曰孝婦泉﹐謂姜詩妻龐氏也。泉上亦有龐氏祠﹐然歐陽文忠公不以爲信﹐故其詩曰。叢祠已廢姜祠在﹐事迹難尋楚語訛。又此篇首章云。江上孤峯蔽綠蘿。初讀之﹐但謂孤峯蒙藤蘿耳﹐及至此﹐乃知山下爲綠蘿溪也。又至漢景帝廟及東山寺﹐景帝不知何以有廟於此。歐陽公爲令時﹐有祈雨文﹐在集中。東山寺﹐亦見歐陽公詩。距望京門五里﹐寺外一亭﹐臨小池﹐有山如屏環之﹐頗佳。亭前冬靑及柏﹐皆百餘年物。遂至夷陵縣﹐見縣令左從政郎胡振。廳事東至喜堂﹐郡守朱虞部爲歐陽公所築者﹐已焚壞。柱礎尙存﹐規模頗雄深。又東﹐則祠堂﹐亦簡陋﹐肖像殊不類﹐可嘆。廳事前一井﹐相傳爲歐陽公所浚﹐水極甘寒﹐爲一郡之冠。井旁一楠﹐合抱﹐亦傳爲公手植。晚﹐郡集於楚塞樓﹐徧歷爾雅臺。錦嶂亭。亭前海棠二本﹐亦百年物。爾雅臺者﹐圖經以爲郭景純注。爾雅。於此。又有絳雪亭﹐取歐陽公千葉紅梨詩﹐而紅梨已不存矣。八日﹐五鼓盡﹐解船﹐過下牢關。夾江千峯萬嶂﹐有競起者﹐有獨拔者﹐有崩欲壓者﹐有危欲墜者﹐有橫裂者﹐有直坼者﹐有凸者﹐有窪者﹐有罅者﹐奇怪不可盡狀。初冬艸木皆靑蒼不凋﹐西望重山如闕﹐江出其間﹐則所謂下牢溪也。歐陽文忠公有。下牢津。詩云。入峽山漸曲﹐轉灘山更多。卽此也。系船與諸子及證師登三遊洞﹐躡石磴二里﹐其險處不可著腳。洞大如三間屋﹐有一穴通人過﹐然陰黑峻險尢可畏。繚山腹﹐傴僂自巖下﹐至洞前﹐差可行。然下臨溪潭﹐石壁十餘丈﹐水聲恐人。又一穴﹐後有壁﹐可居。鐘乳歲久垂地若柱﹐正當穴門。上有刻云。黃大臨弟庭堅﹐同辛癠子大方﹐紹聖二年三月辛亥來遊。旁石壁上刻云。景祐四年七月十日﹐夷陵歐陽永叔。下缺一字。又云。判官丁。下又缺數字。丁者﹐寶臣也﹐字元珍。今丁字下二字﹐亦仿佛可見﹐殊不類元珍字。又永叔但曰夷陵﹐不稱令。洞外溪上又有一崩石偃僕﹐刻云。黃庭堅弟叔向子相侄檠同道人唐履來遊﹐觀辛亥舊題﹐如夢中事也。建中靖國元年三月庚寅。按魯直初謫黔南﹐以紹聖二年過此﹐歲在乙亥﹐今云辛亥者誤也。泊石牌峽。石穴中﹐有石如老翁持魚竿狀﹐略無少異。

九日﹐微云﹐過扇子峽。重山相掩﹐政如屏風扇﹐疑以此得名。登蝦蟆碚﹐水品所載第四泉是也。蝦蟆在山麓﹐臨江﹐頭鼻吻頷絕類﹐而背脊皮包處尢逼眞。造物之巧﹐有如此者自背上深入﹐得一洞穴﹐石色綠潤﹐泉泠泠有聲﹐自洞出﹐垂蝦蟆口鼻間﹐成水簾入江。是日極寒﹐巖嶺有積雪﹐而洞中溫然如春。碚洞相對。稍西有一峯﹐孤起侵云﹐名天柱峯。自此山勢稍平﹐然江岸皆大石堆積彌望﹐正如浚渠積土狀。晚次黃牛廟﹐山復髙峻。村人來賣茶菜者甚眾。其中有婦人﹐皆以靑斑布帕首﹐然頗白晰﹐語音亦頗正。茶則皆如柴枝艸葉﹐苦不可入口。廟曰靈感﹐神封嘉應保安侯﹐皆紹興以來制書也。其下卽無義灘﹐亂石塞中流﹐望之可畏。然舟過乃不甚覺﹐蓋操舟之妙也。傳云﹐神佐夏禹治水有功﹐故食於此。門左右各一石馬﹐頗卑小﹐以小屋覆之。其右馬無左耳﹐蓋歐陽公所見也。廟後叢木﹐似冬靑而非﹐莫能名者。落葉有黑文﹐類符篆﹐葉葉不同﹐兒輩亦求得數葉。歐詩刻石廟中﹐又有張文忠一贊﹐其詞曰。壯哉黃牛﹐有大神力。輦聚巨石﹐百千萬億。劍戟齒牙﹐磥硊江側。壅激波濤﹐險不可測。威脇舟人﹐駭怖失色。刲羊釃酒﹐千載廟食。張公之意﹐似謂神聚石壅流以脇人求祭饗。使神之用心果如此﹐豈能巍然廟食千載乎。蓋過論也。夜﹐舟人來告﹐請無擊更鼓﹐云廟後山中多虎﹐聞鼓則出。十日早﹐以特豕壺酒﹐祭靈感廟﹐遂行。過鹿角。虎頭。史君諸灘﹐水縮已三之二﹐然湍險猶可畏。泊城下﹐歸州秭歸縣界也。與兒曹步沙上﹐回望﹐正見黃牛峽。廟後山如屏風疊﹐嵯峨插天﹐第四疊上﹐有若牛狀﹐其色赤黃。前有一人﹐如著帽立者。昨日及今早﹐云冒山頂﹐至是始見之。因至白沙市慈濟院﹐見主僧志堅問地名城下之由。云院後有楚故城﹐今尙在﹐因相與訪之。城在一岡阜上﹐甚小﹐南北有門﹐前臨江水﹐對黃牛峽。城西北一山﹐蜿蜒回抱。山上有伍子胥廟﹐大抵自荊以西﹐子胥廟至多。城下多巧石﹐如靈壁湖口之類。十一日﹐過達洞灘。灘惡﹐與骨肉皆乘轎陸行過灘。灘際多奇石﹐五色粲然可愛﹐亦或有文成物象及符書者。猶見黃牛峽廟後山。太白詩云。三朝上黃牛﹐三暮行太遲。三朝又三暮﹐不覺鬢成絲。歐陽公云。朝朝暮暮見黃牛﹐徒使行人過此愁。山髙更遠望猶見﹐不是黃牛滯客舟。蓋諺謂。朝見黃牛﹐暮見黃牛。一朝一暮﹐黃牛如故。故二公皆及之。歐陽公自荊渚赴夷陵﹐而有下牢。三遊及蝦蟆碚。黃牛廟詩者﹐蓋在官時來遊也。故。憶夷陵山。詩云。憶嘗祗吏役﹐巨細悉經覯。其後又云。荒煙下牢戍﹐百仞塞溪漱。蝦蟆噴水簾﹐甘液勝飲酎。亦嘗到黃牛泊舟聽猿狖也。晚泊馬肝峽口。兩山對立﹐修聳摩天﹐略如廬山。江岸多石﹐百丈縈絆﹐極難過。夜小雨。十二日早﹐過東碯灘﹐入馬肝峽。石壁髙絕處﹐有石下垂如肝。故以名峽。其傍又有獅子巖﹐巖中有一小石﹐蹲踞張頤﹐碧艸被之﹐正如一靑獅子。微泉泠泠﹐自巖中出﹐舟行急﹐不能取嘗﹐當亦佳泉也。溪上又有一峯孤起﹐秀麗略如小孤山。晚抵新灘﹐登岸宿新安驛﹐夜雪。十三日﹐舟上新灘﹐由南岸上。及十七八﹐船底爲石所損﹐急遣人往拯之﹐僅不至沈。然銳石穿船底﹐牢不可動﹐蓋舟人載陶器多所致。新灘兩岸﹐南曰官漕﹐北曰龍門。龍門水尢湍急﹐多暗石。官漕差可行﹐然亦多銳石﹐故爲峽中最險處﹐非輕舟無一物﹐不可上下。舟人冒利﹐以至此﹐可爲戒云。遊江瀆北廟﹐廟正臨龍門。其下石罅中﹐有溫泉﹐淺而不涸﹐一村賴之。婦人汲水﹐皆背負一全木盎﹐長二尺﹐下有三足﹐至泉旁﹐以杓挹水﹐及八分﹐卽倒坐旁石﹐束盎背上而去。大抵峽中負物率著背﹐又多婦人﹐不獨水也。有婦

人負酒賣﹐亦如負水狀﹐呼買之﹐長跪以獻。未嫁者﹐率爲同心髻﹐髙二尺﹐插銀釒義至六隻﹐後插大象牙梳﹐如手大。十四日﹐畱驛中。晚﹐以小舟渡江南﹐登山﹐至江瀆南廟。新修未畢﹐有一碑﹐前進士曾華旦撰。言因山崩石壅﹐成此灘﹐害舟不可計﹐於是著令﹐自十月至二月禁行舟。知歸州尙書都官員外郎趙誠聞於朝﹐疏鑿之﹐用工八十日﹐而灘害始去﹐皇祐三年也。蓋江絕於天聖中﹐至是而復通。然灘害至今未能悉去﹐若乘十二月正月水落石盡出時﹐亦可並力盡鑱去銳石。然灘上居民﹐皆利於敗舟﹐賤賣板木﹐及滯畱買賣﹐必搖沮此役。不則賂石工﹐以爲石不可去。須斷以必行﹐乃可成。又舟之所以敗﹐皆失於重載。當以大字刻石置驛前﹐則過者必自懲創。二者皆不可不講﹐當以告當路者。十五日﹐舟人盡出所載﹐始能挽舟過灘。然須修治﹐遂易舟。離新灘﹐過白狗峽﹐泊舟興山口。肩輿遊玉虛洞。去江岸五里許﹐隔一溪﹐所謂香溪也。源出昭君村﹐水味美﹐錄於水品﹐色碧如黛。呼小舟以渡﹐過溪﹐又裏余﹐洞門小才袤丈。旣入﹐則極大可容數百人﹐宏敞壯麗﹐如入大宮殿中。有石成幢蓋幡旗芝艸竹筍仙人龍虎鳥獸之屬﹐千狀萬態﹐莫不逼眞。其絕異者﹐東石正圓如日﹐西石半規如月﹐予平生所見巖竇﹐無能及者。有熙寧中謝師厚。岑巖起題名﹐又有陳堯咨所作記﹐敍此洞本末﹐云唐天寶中﹐獵者始得之。比歸﹐已夜﹐風急不可秉獨炬﹐然月明如晝﹐兒曹與全師皆杖策相從﹐殊不覺崖谷之險也。十六日﹐到歸州﹐見知州右奉議郎賈選子公。通判左朝奉郎陳端彥民瞻。館於報恩光孝寺﹐距城一里許﹐蕭然無僧。歸之爲州﹐才三四百家﹐負臥牛山﹐臨江。州前卽人鮓甕。城中無尺寸平土﹐灘聲常如暴風雨至。隔江有楚王城﹐亦山谷間﹐然地比歸州差平。或云﹐楚始封於此。山海經。夏啟封孟除於丹陽城。郭璞注云在秭歸縣南。疑卽此也。然。史記。成王封熊繹於丹陽。斐馬因乃云在枝江。未詳孰是。十七日﹐郡集於望洋堂玩芳亭﹐亦皆沙石犖確之地。賈守云。州倉歲收秋夏二料﹐麥粟粳米﹐共五千餘石﹐僅比吳中一下戶耳。十八日﹐初得艬船﹐差小﹐然底闊而輕﹐於上灘爲便。十九日﹐郡集於歸鄕堂。欲以是晚行﹐不果。訪宋玉宅﹐在秭歸縣之東﹐今爲酒家。舊有石刻宋玉宅三字﹐近以郡人避太守家諱﹐去之。或遂由此失傳﹐可惜也。二十日早﹐離歸州﹐出巫峯門﹐過天慶觀﹐少畱。觀唐天寶元年碑﹐載明皇夢老子事﹐巴東太守劉王舀所立。字畫頗淸逸﹐碑側題當時郡官吏胥姓名﹐字亦佳。又有周顯徳中荊南判官孫光憲爲知歸州髙從讓所立碑。從讓﹐蓋南平王家子弟。光憲亦知名﹐國史有事迹。蓋五代時歸峽皆隸荊渚也。殿前有柏﹐數百年物。觀下卽吒灘﹐亂石無數。飯於靈泉寺。遂登舟過業灘﹐亦名灘也。水落舟輕﹐俄頃遂過。二十一日﹐舟中望石門關﹐僅通一人行﹐天下至險也。晚泊巴東縣。江山雄麗﹐大勝秭歸。但井邑極於蕭條﹐邑中才百餘戶﹐自令廨而下﹐皆茅茨﹐了無片瓦。權縣事秭歸尉右迪功郎王康年。尉兼主簿右迪功郎杜徳先來﹐皆蜀人也。謁寇萊公祠堂﹐登秋風亭﹐下臨江山。是日重陰微雪﹐天气碵飄。復觀亭名﹐使人悵然﹐始有流落天涯之嘆。遂登雙柏堂。白雲亭。堂下舊有萊公所植柏﹐今已槁死。然南山重復﹐秀麗可愛。白雲亭則天下幽奇絕境。羣山環擁﹐層出間見﹐古木森然﹐往往二三百年物。欄外雙瀑瀉石澗中﹐跳珠濺玉﹐冷入人骨。其下是爲慈溪﹐奔流與江會。予自吳入楚﹐行五千餘里﹐過十五州﹐亭榭之勝﹐無如白雲者﹐而止在縣廨聽事之後。巴東了無一事﹐爲令者可以寢飯於亭中﹐其樂無涯﹐而闕令。動輒二三年無肯補者。何哉二十二日。發巴東﹐山益奇怪。有夫子洞者。一竇在峭壁絕髙處。人迹所不可至。然仿佛若有欄楯。不知所謂夫子者何也﹐過三分泉。自山竇中出。止兩派﹐俗云。三派有年。兩派中熟。一派或絕流饑饉﹐泊疲石﹐夜雨﹐二十三日。過巫山凝眞觀。謁妙用眞人祠﹐眞人。卽世所謂巫山神女也﹐祠正對巫山。峯巒上入霄漢。山腳直插江中﹐議者謂太華衡廬。皆無此奇﹐然十二峯者。不可悉見﹐所見八九峯。惟神女峯最爲纖麗奇峭。宜爲仙眞所托﹐祝史云。每八月十五夜月明時。有絲竹之音。往來峯頂。山猿皆鳴。達旦方漸止﹐廟後山半。有石壇平曠﹐傳云夏禹見神女。授符書於此﹐壇上觀十二峯。宛如屏障﹐是日。天宇晴霽。四顧無纖翳。惟神女峯上有白雲數片。如鸞鶴翔舞徘徊。久之不散。亦可異也﹐祠舊有烏數百。送迎客舟。自唐夔州刺史李貽詩已云。羣烏幸胙余。矣﹐近乾道元年。忽不至﹐今絕無一烏。不知其故﹐泊淸水洞﹐洞極深。後門自山後出。但黮暗。水流其中。鮮能入者﹐歲旱祈雨頗應﹐權知巫山縣左文林郎冉徽之。尉右迪功郎文庶幾來﹐二十四日早。抵巫山﹐縣在峽中。亦壯縣也﹐市井勝歸。峽二郡﹐隔江南陵山極髙大。有路如綫。盤屈至絕頂。謂之一百八盤。蓋施州正路﹐黃魯直詩云。一百八盤攜手上。至今歸夢繞羊腸。卽謂此也﹐縣廨有故鐵盆。底銳似半甕狀。極堅厚。銘在其中。蓋漢永平中物也﹐缺處鐵色光黑如佳漆。字畫淳質可愛玩﹐有石刻魯直作盆記。大略言建中靖國元年。予弟叔向嗣直。自涪陵尉攝縣事﹐予起戎州。來寓縣廨。此盆舊以種蓮。余洗滌乃見字云﹐遊楚故離宮。俗謂之細腰宮﹐有一池。亦當時宮中燕遊之地。今湮沒略盡矣﹐三面皆荒山。南望江山奇麗﹐又有將軍墓。東晉人也﹐一碑在墓後。趺陷入地。碑傾前欲壓。字才半存﹐二十五日。晡後至大溪口泊舟﹐出美梨。大如升﹐二十六日。發大溪口。入瞿唐峽﹐兩壁對聳。上入霄漢。其平如削成﹐仰視天。如匹練然﹐水已落。峽中平如油盎﹐過聖姥泉。蓋石上一罅。人大呼於旁。則泉出。屢呼則屢出。可怪也﹐晚至瞿唐關。唐故夔州。與白帝城相連﹐杜詩云。白帝夔州各異城。蓋言難辧也﹐關西門正對灩預堆。堆碎石積成。出水數十丈﹐土人云。方夏秋水漲時。水又髙於堆數十丈。肩輿入關。謁白帝廟﹐气象甚古。松柏皆數百年物﹐有數碑。皆孟蜀時所立﹐庭中石筍。有黃魯直建中靖國元年題字﹐又有越公堂。隋楊素所創。少陵爲賦詩者。已毀﹐今堂近歲所築。亦甚宏壯﹐自關而東。卽東屯。少陵故居也﹐二十七日早。至夔州﹐州在山麓沙上。所謂魚復永安宮也﹐宮今爲州倉。而州治在宮西北。甘夫人墓西南。景徳中轉運使丁謂。薛顏所徙﹐比白帝頗平曠。然失關險。無復形勢﹐在瀼之西。故一曰瀼西﹐土人謂山間之流通江者曰瀼云﹐州東南有八陣磧。孔明之遺迹。碎石行列如引繩﹐每歲江漲。磧上水數十丈。比退。陣石如故﹐文集卷四十九詞六十七首赤壁詞招韓元咎遊金山禁門鐘曉﹐憶君來朝路﹐初翔鸞鵠。西府中臺推獨步﹐行對金蓮宮燭。蹙繡華韉﹐仙葩寶帶﹐看卽飛騰速。人生難料﹐一樽此地相屬。回首紫陌靑門﹐西湖閒院﹐鎖千梢修竹。素壁棲鴉應好在﹐殘夢不堪重續。歲月驚心﹐功名看鏡﹐短鬢無多綠。一歡休惜﹐與君同醉浮玉。浣沙溪二首其一和無咎韻懶向沙頭醉玉瓶﹐喚君同賞小窗明。夕陽吹角最關情。忙日苦多閒日少﹐新愁常續舊愁生。客中無伴怕君行。其二南鄭席上浴罷華淸第二湯﹐紅綿撲粉玉肌涼。娉婷初試藕絲裳。鳳尺裁成猩血色﹐螭奩燻透麝臍香。水亭幽處捧霞觴。靑玉案與朱景參會北嶺西風挾雨聲翻浪﹐恰洗盡黃茅瘴。老慣人間齊得喪。千巖髙臥﹐五湖歸棹﹐替卻淩煙像。故人小駐平戎帳﹐白羽腰間气何壯。我老漁樵君將相。小槽紅酒﹐晚香丹荔﹐記取蠻江上。水調歌頭多景樓江左占形勝﹐最數古徐州。連山如畫佳處﹐縹渺著危樓。鼓角臨風悲壯﹐烽火連空明滅﹐往事憶孫劉。千里曜戈甲﹐萬竈宿貔貅。露沾艸﹐風落木﹐歲方秋。使君宏放﹐談笑洗盡古今愁。不見襄陽登覽﹐磨滅遊人無數﹐遺恨黯難收。叔子獨千載﹐名與漢江流。浪淘沙丹陽浮玉亭席上作綠樹暗長亭﹐幾把離樽。陽關常恨不堪聞。何況今朝秋色裏﹐身是行人。淸淚浥羅巾﹐各自消魂。一江離恨恰平分。安得千尋橫鐵鎖﹐截斷煙津。定風波進賢道上見梅贈王伯壽欹帽垂鞭送客回﹐小橋流水一枝梅。衰病逢春都不記。誰謂﹐幽香卻解逐人來。安得身閒頻置酒﹐攜手。與君看到十分開。少壯相從今雪鬢。因甚。流年羈恨兩相催。南鄕子二首其一歸夢寄吳檣﹐水驛江程去路長。想見芳洲初系纜﹐斜陽。煙樹參差認武昌。愁鬢點新霜﹐曾是朝衣染禦香。重到故鄕交舊少﹐淒涼。卻恐它鄕勝故鄕。其二早歲入皇州﹐樽酒相逢盡勝流。三十年來眞一夢﹐堪愁。客路蕭蕭兩鬢秋。蓬嶠偶重遊﹐不待人嘲我自羞。看鏡倚樓俱已矣﹐扁舟。月笛煙蓑萬事休。滿江紅二首其一危堞朱欄﹐登覽處一江秋色。人正似徵鴻社燕﹐幾番輕別。繾綣難忘當日語﹐淒涼又作它鄕客。問鬢邊都有幾多絲﹐眞堪織。楊柳院﹐秋千陌。無限事﹐成虛擲。如今何處也﹐夢魂難覓。金鴨微溫香縹渺﹐錦茵初展情蕭瑟。料也應紅淚伴愁霖﹐燈前滴。其二夔州催王伯禮侍禦尋梅之集疏蕊幽香﹐禁不過晚寒愁絕。那更是巴東江上﹐楚山千疊。欹帽閒尋西瀼路﹐享單鞭笑向南枝說。恐使君歸去上鑾坡﹐孤風月。淸鏡裏﹐悲華發。山驛外﹐溪橋側。淒然回首處﹐鳳凰城闕。憔悴如今誰領略﹐飄零已是無顏色。問行廚何日喚賓僚﹐猶堪折。感皇恩二首其一伯禮立春日生日春色到人間﹐彩幡初戴。正好春盤細生菜。一般日月﹐只有仙家偏耐。雪霜從點鬢﹐朱顏在。溫詔鼎來﹐延英催對。鳳閣鸞臺看除拜。對衣栽穩﹐恰稱球紋新帶。个時方旋了﹐功名債。其二小閣倚秋空﹐下臨江渚。漠漠孤云未成雨。數聲新雁﹐回首杜陵何處。壯心空萬里﹐人誰許。黃閣紫樞﹐築壇開府。莫怕功名欠人做。如今熟計﹐只有故鄕歸路。石帆山腳下﹐菱三畝。好事近十二首其一寄張眞甫羈雁未成歸﹐腸斷寶箏零落。那更凍醪無力﹐似故人情薄。瘴雲蠻雨暗孤城﹐身在楚山角。煩問劍南消息﹐怕還成疏索。其二風露九霄寒﹐侍宴玉華宮闕。親向紫皇香案﹐見金芝千葉。碧壺仙露醞初成﹐香味兩奇絕。醉後卻騎丹鳳﹐看蓬萊春色。其三次子文卷臣韻客路苦思歸﹐愁似繭絲千緒。夢裏鏡湖煙雨﹐看山無重數。樽前消盡少年狂﹐慵著送春語。花落燕飛庭戶﹐嘆年光如許。其四歲晚喜東歸﹐掃辰民市朝陳迹。揀得亂山環處﹐釣一潭澄碧。賣魚沽酒醉還醒﹐心事付橫笛。家在萬重云外﹐有沙鷗相識。其五華表又千年﹐誰記駕雲孤鶴。回首舊曾遊處﹐但山川城郭。紛紛車馬滿人間﹐塵土污芒。且訪葛仙丹井﹐看巖花開落。其六揮袖別人間﹐飛躡峭崖蒼壁。尋見古仙丹竈﹐有白雲成積。心如潭水靜無風﹐一坐數千息﹐夜半忽驚奇事。看鯨波數日﹐其七湓口放船歸。薄暮散花洲宿﹐兩岸白蘋紅蓼。映一蓑新綠﹐有沽酒處便爲家。菱芡四時足﹐明日又乘風去。任江南江北﹐其八登梅仙山絕頂望海揮袖上西峯。孤絕去天無尺﹐柱杖下臨鯨海。數煙帆歷歷﹐貪看雲气舞靑鸞。歸路已將夕﹐多謝半山松吹。解殷勤畱客﹐其九小倦帶餘酲。淡淡數樗斜日﹐驅退睡魔十萬。有雙龍蒼璧﹐少年莫笑老人衰。風味似平昔﹐扶杖凍雲深處。探溪梅消息﹐其十覓个有羒人。分付玉壺靈藥﹐誰向市塵深處。識遼天孤鶴﹐月中吹笛下巴陵。條華赴前約﹐今古廢興何限。嘆山川如昨﹐其十一平旦出秦關。雪色駕車雙鹿﹐借問此行安往。賞淸伊修竹﹐漢家宮殿劫灰中。春艸幾回綠﹐君看變遷如許。況紛紛榮辱﹐其十二秋曉上蓮峯。髙躡倚天靑壁﹐誰與放翁爲伴。有天壇輕策﹐鏗然忽變赤龍飛。雷雨四山黑﹐談笑做成辛歲。笑禪龕木郎栗﹐鷓鴣天七首其一送葉夢錫家住東吳近帝鄕。平生豪舉少年場﹐十千沽酒靑樓上。百萬呼盧錦瑟傍﹐身易老。恨難忘﹐樽前贏得是淒涼﹐君歸爲報京華舊。一事無成兩鬢霜﹐其二葭萌驛作看盡巴山看蜀山。子規江上過春殘﹐慣眠古驛常安枕。熟聽陽關不慘顏﹐慵服气。懶燒丹﹐不妨靑鬢戲人間﹐祕傳一字神仙訣。說與君知只是頑﹐其三梳髮金盤剩一窩。畫眉鸞鏡暈雙蛾﹐人間何處無春到。只有伊家獨占多﹐微步處。柰嬌何﹐春衫初換曲塵羅﹐東鄰鬥艸歸來晚。忘卻新傳子夜歌﹐其四家住蒼煙落照間。絲毫塵事不相關﹐斟殘玉瀣行穿竹。捲罷黃庭臥看山﹐貪嘯傲。任衰殘﹐不妨隨處一開顏﹐元知造物心腸別。老卻英雄似等閒﹐其五插腳紅塵已是顚。更求平地上靑天﹐新來有个生涯別。買斷煙波不用錢﹐沽酒市。采菱船﹐醉聽風雨擁蓑眠﹐三山老子眞堪笑。見事遲來四十年﹐其六懶向靑門學種瓜。只將漁釣送年華﹐雙雙新燕飛春岸。片片輕鷗落晚沙﹐歌縹渺。櫓嘔啞﹐酒如淸露鮓如花﹐逢人問道歸何處。笑指船兒此是家﹐其七薛公蕭家席上作南浦舟中兩玉人。誰知重見楚江濱﹐憑教後苑紅牙版。引上西川綠錦茵﹐才淺笑。卻輕口頻﹐淡黃楊柳又催春﹐情知言語難傳恨。不似琵琶道得眞﹐驀山溪二首其一送伯禮元戎十乘。出次髙唐館﹐歸去舊鵷行。更何人齊飛霄漢。瞿唐水落。惟是淚波深。催疊鼓。起牙檣。難鎖長江斷﹐春深鰲禁。紅日宮磚暖﹐何處望音塵。黯消魂層城飛觀﹐人情見慣。不敢恨相忘。梅驛外。蓼灘邊。只待除書看﹐其二遊三榮龍洞窮山孤壘。臘盡春初破﹐寂寞掩空齋。好一个無聊底我﹐嘯臺龍岫。隨分有雲山。臨淺瀨。蔭長松。閒據胡牀坐﹐三杯徑醉。不覺紗巾墮﹐畫角喚人歸。落梅村籃輿夜過﹐城門漸近。幾點妓衣紅。官驛外。酒壚前。也有閒燈火﹐木蘭花立春日作三年流落巴山道。破盡靑衫塵滿帽﹐身如西瀼渡頭云。愁抵瞿唐關上艸﹐春盤春酒年年好。試戴銀幡判醉倒﹐今朝一歲大家添。不是人間偏我老﹐朝中措三首其一梅幽姿不入少年場﹐無語只淒涼。一个飄零身世﹐十分冷淡心腸。江頭月底﹐新詩舊夢﹐孤恨淸香。任是春風不管﹐也曾先識東皇。其二怕歌愁舞懶逢迎﹐妝晚托春酲。總是向人深處﹐當時枉道無情。關心近日﹐啼紅密訴﹐剪綠深盟。杏館花陰恨淺﹐畫堂銀燭嫌明。其三代譚徳稱作冬冬儺鼓餞流年﹐燭焰動金船。彩燕難尋前夢﹐酥花空點春妍。文園謝病﹐蘭成久旅﹐回首淒然。明月梅山笛夜﹐和風禹廟鶯天。臨江仙離果州作鳩雨催成新綠﹐燕泥收盡殘紅。春光還與美人同。論心空眷眷﹐分袂卻匆匆。只道眞情易寫﹐那知怨句難工。水流雲散各西東。半廊花院月﹐一帽柳橋風。蝶戀花三首其一陌上簫聲寒食近。雨過園林﹐花气浮芳潤。千里斜陽鐘欲暝﹐憑髙望斷南樓信。海角天涯行略盡。三十年間﹐無處無遺恨。天若有情終欲問﹐忍教霜點相思鬢。其二離小益作桐葉晨飄蛩夜語。旅思秋光﹐黯黯長安路。忽記橫戈盤馬處﹐散關淸渭應如故。江海輕舟今已具。一卷兵書﹐嘆息無人付。早信此生終不遇﹐當年悔艸長楊賦。其三水漾萍根風捲絮。倩笑嬌顰﹐忍記逢迎處。只有夢魂能再遇﹐堪嗟夢不由人做。夢若由人何處去。短帽輕衫﹐夜夜眉州路。不怕銀缸深繡戶﹐只愁風斷靑衣渡。釵頭鳳紅酥手﹐黃縢酒。滿城春色宮墻柳。東風惡﹐歡情薄。一杯愁緒﹐幾年離索。錯錯錯﹐春如舊。人空瘦﹐淚痕紅浥蛟綃透﹐桃花落。閒池閣﹐山盟𨿽在。錦書難碶﹐莫莫莫﹐淸商怨葭萌驛作江頭日暮痛飲﹐乍雪晴猶凜﹐山驛淒涼。燈昏人獨寢﹐鴛機新寄斷錦﹐嘆往事。不堪重省﹐夢破南樓。綠云堆一枕﹐水龍吟榮南作樽前花底尋春處。堪嘆心情全減﹐一身萍寄。酒徒雲散。佳人天遠﹐那更今年。瘴煙蠻雨。夜郎江畔﹐漫倚樓橫笛。臨窗看鏡。時揮涕。驚流轉﹐花落月明庭院﹐悄無言。魂消腸斷﹐憑肩攜手。當時曾效。畫梁棲燕﹐見說新來。网縈塵暗。舞衫歌扇﹐料也羞憔悴。慵行芳徑。怕啼鶯見﹐秋波媚二首其一七月十六日晚登髙興亭望長安南山秋到邊城角聲哀。烽火照髙臺﹐悲歌擊築。憑髙碕酒。此興悠哉﹐多情誰似南山月。特地暮雲開﹐灞橋煙柳。曲江池館。應待人來﹐其二曾散天花蕊珠宮。一念墮塵中﹐鉛華洗盡。珠璣不禦。道骨仙風﹐東遊我醉騎鯨去。君駕素鸞從﹐垂虹看月。天臺采藥。更與誰同采桑子寶釒義樓上妝梳晚。懶上秋千﹐閒撥沈煙。金縷衣寬睡髻偏﹐鱗鴻不寄遼東信。又是經年﹐彈淚花前。愁入春風十四弦﹐卜算子詠梅驛外斷橋邊。寂寞開無主﹐已是黃昏獨自愁。更著風和雨﹐無意苦爭春。一任羣芳妒﹐零落成泥碾作塵。只有香如故﹐沁園春三首其一三榮橫溪閣小宴粉破梅梢﹐綠動萱叢﹐春意已深。漸珠簾低捲﹐筇枝微步﹐冰開躍鯉﹐林暖鳴禽。荔子扶疏﹐竹枝哀怨﹐濁酒一樽和淚斟。憑欄久﹐嘆山川冉冉﹐歲月駸駸。當時豈料如今﹐漫一事無成霜鬢侵。看故人彊半﹐沙堤黃閣﹐魚懸帶玉﹐貂映蟬金。許國𨿽堅﹐朝天無路﹐萬里淒涼誰寄音。東風裏﹐有灞橋煙柳﹐知我歸心。其二一別秦樓﹐轉眼新春﹐又近放燈。憶盈盈倩笑﹐纖纖柔握﹐玉香花語﹐雪暖酥凝。念遠愁腸﹐傷春病思﹐自怪平生殊未曾。君知否。漸香消蜀錦﹐淚漬吳綾。難求系日長繩﹐況倦客飄零少舊朋。但江郊雁起﹐漁村笛怨﹐寒缸委燼﹐孤硯生冰。水繞山圍﹐煙昏云慘﹐縱有髙臺常怯登。消魂處﹐是魚箋不到﹐蘭夢無憑。其三孤鶴歸飛﹐再過遼天﹐換盡舊人。念累累枯冢﹐茫茫夢境﹐王侯螻蟻﹐畢竟成塵。載酒園林﹐尋花巷陌﹐當日何曾輕負春。流年攺﹐嘆圍腰帶剩﹐點鬢霜新。交親散落如雲﹐又豈料﹐如今余此身。幸眼明身健﹐茶甘飯軟﹐非惟我老﹐更有人貧。躲盡危機﹐消殘壯志﹐短艇湖中閒采蒓。吾何恨﹐有漁翁共醉﹐溪友爲鄰。憶秦娥玉花驄﹐晚街金轡聲璁瓏。聲璁瓏﹐閒欹烏帽﹐又過城東。富春巷陌花重重﹐千金沽酒酬春風。酬春風﹐笙歌圍裏﹐錦繡叢中。漢宮春二首其一張園賞海棠作﹐園故蜀燕王宮也浪迹人間﹐喜聞猿楚峽﹐學劍秦川。虛舟泛然不系﹐萬里江天。朱顏綠鬢﹐作紅塵無事神仙。何妨在﹐鶯花海裏﹐行歌閒送流年。休笑放慵狂眼﹐看閒坊深院﹐多少嬋娟。燕宮海棠夜宴﹐花覆金船。如椽畫燭﹐酒闌時百炬吹煙。憑寄語﹐京華舊侶﹐幅巾莫換貂蟬。其二初自南鄭來成都作羽箭雕弓﹐憶呼鷹古壘﹐截虎平川。吹笳暮歸野帳﹐雪壓靑氈。淋漓醉墨﹐看龍蛇﹐飛落蠻箋。人誤許﹐詩情將略﹐一時才气超然。何事又作南來。看重陽藥市﹐元夕燈山。花時萬人樂處﹐欹帽垂鞭。聞歌感舊﹐尙時時流涕樽前。君記取﹐封侯事在﹐功名不信由天。月上海棠二首其一斜陽廢苑朱門閉。弔興亡遺恨淚痕裏。淡淡宮梅﹐也依然點酥剪水。凝愁處﹐似憶宣華舊事。行人別有淒涼意。折幽香誰與寄千里﹐佇立江臯﹐杳難逢隴頭歸騎。音塵遠﹐楚天危樓獨倚。其二蘭房繡戶厭厭病。嘆春酲和悶甚時醒。燕子空歸﹐幾曾傳玉關邊信。傷心處﹐獨展團窠瑞錦。燻籠消歇沈煙冷。淚痕深展轉看花影。漫撥餘香﹐怎禁他峭寒孤枕。西窗曉﹐幾聲銀瓶玉井。烏夜啼八首其一金鴨餘香尙暖﹐綠窗斜日偏明。蘭膏香染雲鬟膩﹐釒義墜滑無聲。冷落秋千伴侶﹐闌珊打馬心情。繡屏驚斷瀟湘夢﹐花外一聲鶯。其二檐角楠陰轉日﹐樓前荔子吹花。鷓鴣聲裏霜天晚﹐疊鼓已催衙。鄕夢時來枕上﹐京書不到天涯。邦人訟少文移省﹐閒院自煎茶。其三我校丹臺玉字﹐君書蕊殿云篇。錦官城裏重相遇﹐心事兩依然。攜酒何妨處處﹐尋梅共約年年。細思上界多官府﹐且作地行仙。其四世事從來慣見﹐吾生更欲何之。鏡湖西畔秋千頃﹐鷗鷺共忘機。一枕蘋風午醉﹐二升菇米晨炊。故人莫訝音書絕﹐釣侶是新知。其五素意幽棲物外﹐塵羒浪走天涯。歸來猶幸身彊健﹐隨分作山家。已趁餘寒泥酒﹐還乘小雨移花。柴門盡日無人到﹐一徑傍溪斜。其六園館靑林翠樾﹐衣巾細葛輕紈。好風吹散霏微雨﹐沙路喜新幹。小燕雙飛水際﹐流鶯百囀林端。投壺聲斷彈棋罷﹐閒展道書看。其七從宦元知漫浪﹐還家更覺淸眞。蘭亭道上多修竹﹐隨處岸綸巾。泉冽偏宜雪茗﹐禾亢香雅稱絲蒓。翛然一飽西窗下﹐天地有閒人。其八紈扇嬋娟素月﹐紗巾縹渺輕煙。髙槐葉長陰初合﹐淸潤雨餘天。弄筆斜行小艸﹐鉤簾淺醉閒眠。更無一點塵埃到﹐枕上聽新蟬。眞珠簾山村水館參差路。感羈遊﹐正似殘春風絮。掠地穿簾﹐知是竟歸何處。鏡裏新霜空自憫﹐問幾時﹐鸞臺鰲署。遲暮。謾憑髙懷遠﹐書空獨語。自古﹐儒冠多誤。悔當年﹐早不扁舟歸去。醉下白蘋洲﹐看夕陽鷗鷺。菇菜鱸魚都棄了﹐只換得靑衫塵土。休顧。早收身江上﹐一蓑煙雨。好事近混迹寄人間﹐夜夜畫樓銀燭。誰見五云丹竈﹐養黃芽初熟。春風歸從紫皇遊﹐東海宴暘谷。進罷碧桃花賦﹐賜玉塵千斛。文集卷五十詞六十三首柳梢靑二首其一故蜀燕王宮海棠之盛爲成都第一﹐今屬張氏錦裏繁華﹐環宮故邸﹐疊萼奇花。俊客妖姬﹐爭飛金勒﹐齊駐香車。何須幕障帷遮。寶杯﹐紅雲瑞霞。銀燭光中﹐淸歌聲裏﹐休恨天涯。其二乙巳二月西興贈別十載江湖﹐行歌沽酒﹐不到京華。底事翩然﹐長亭煙艸﹐衰鬢風沙。憑髙目斷天涯。細雨外﹐樓臺萬家。只恐明朝﹐一時不見﹐人共梅花。夜遊宮二首其一記夢寄師伯渾雪曉淸笳亂起。夢遊處不知何地。鐵騎無聲望似水。想關河﹐雁門西﹐靑海際。睡覺寒燈裏﹐漏聲斷月斜窗紙。自許封侯在萬里。有誰知﹐鬢𨿽殘﹐心未死。其二宮詞獨夜寒侵翠被﹐柰幽夢不成還起。欲寫新愁淚濺紙。憶承恩﹐嘆餘生﹐今至此。蔌蔌燈花墜﹐問此際報人何事。咫尺長門過萬里。恨君心﹐似危欄﹐難久倚。安公子風雨初經社﹐子規聲裏春光謝。最是無情﹐零落盡薔薇一架。況我今年﹐憔悴幽窗下。人盡怪詩酒消聲價。向藥鑪經卷﹐忘卻鶯窗柳榭。萬事收心也。粉痕猶在香羅帕。恨月愁花﹐爭信道如今都罷。空憶前身﹐便面章臺馬。因自來禁得心腸怕。縱遇歌逢酒﹐但說京都舊話。玉蝴蝶王忠州家席上作倦客平生行處﹐墜鞭京洛﹐解佩瀟湘。此夕何年﹐來賦宋玉髙唐。繡簾開﹐香塵乍起﹐蓮步穩銀燭分行。暗端相﹐燕羞鶯妒﹐蝶擾蜂忙。難忘。芳樽頻勸﹐峭寒新退﹐玉漏猶長。幾許幽情﹐只愁歌罷月侵廊。欲歸時司空笑問﹐微近處丞相嗔狂。斷人腸﹐假饒相送﹐上馬何妨。木蘭花慢夜登靑城山玉華樓閱邯鄲夢境﹐嘆綠鬢﹐早霜侵。柰華嶽燒丹﹐靑溪看鶴﹐尙負初心。年來向濁世裏﹐悟眞詮祕訣絕幽深。養就金芝九畹﹐種成琪樹千林。星壇夜學步虛吟﹐露冷透瑤簪。對翠鳳披云﹐靑鸞溯月﹐宮闕蕭森。瑯函一封奏罷﹐自鈞天帝所有知音。卻過蓬壺嘯傲﹐世間歲月駸駸。蘇武慢唐西安湖淡靄空濛﹐輕陰淸潤﹐綺陌細塵初靜。平橋系馬﹐畫閣移舟﹐湖水倒空如鏡。掠岸飛花﹐傍檐新燕﹐都似學人無定。嘆連年戎帳﹐經春邊壘﹐暗凋顏鬢。空記憶﹐杜曲池臺﹐新丰歌管﹐怎得故人音信。羈懷易感﹐老伴無多﹐談麈久閒犀柄。惟有翛然﹐筆牀茶竈﹐自適筍輿煙艇。待綠荷遮岸﹐紅蕖浮水﹐更乘幽興。齊天樂二首其一左綿道中角殘鐘晚關山路﹐行人乍依孤店。塞月徵塵﹐鞭絲帽影﹐常把流年虛占。藏鴉柳暗。嘆輕負鶯花﹐謾勞書劍。事往關情﹐悄然頻動壯遊念。孤懷誰與彊遣﹐市壚沽酒﹐酒薄怎當愁釅。倚瑟妍詞﹐調鉛妙筆﹐那寫柔情芳艷。徵途自厭。況煙斂蕪痕﹐雨稀萍點。最是眠時﹐枕寒門半掩。其二三榮人日遊龍洞作客中隨處閒消悶﹐來尋嘯臺龍岫。路斂春泥﹐山開翠霧﹐行樂年年依舊。天工妙手。放輕綠萱牙﹐淡黃楊柳。笑問東君﹐爲人能染鬢絲否。西州催去近也﹐帽檐風軟﹐且看市樓沽酒。宛轉巴歌﹐淒涼塞管﹐攜客何妨頻奏。徵塵暗袖。漫禁得梅花﹐伴人疏瘦。幾日東歸﹐畫船平放澑。望梅壽非金石﹐恨天教老向﹐水程山驛。似夢裏來到南柯﹐這些子光陰﹐更堪輕擲。戍火邊塵﹐又過了﹐一年春色。嘆名姬駿馬﹐盡付杜陵﹐苑路豪客。長繩漫勞系日﹐看人間俯仰﹐俱是陳迹。縱自倚﹐英气淩雲﹐柰回盡鵬程﹐鎩殘鸞翮。終日憑髙﹐悄不見﹐江東消息。算沙邊﹐也有斷鴻﹐倩誰問得。洞庭春色壯歲文章﹐暮年勛業﹐自昔誤人。算英雄成敗﹐軒裳得失﹐難如人意﹐空喪天眞。請看邯鄲當日夢﹐待炊罷黃粱徐欠伸。方知道﹐許多時富貴﹐何處關身。人間定無可意﹐怎換得玉鱠絲蒓。且釣竿漁艇﹐筆牀茶竈﹐閒聽荷雨﹐一洗衣塵。洛水秦關千古後﹐尙棘暗銅駝空愴神。何須更慕封侯定遠﹐圖像麒麟。漁家傲寄仲髙東望山陰何處是﹐往來一萬三千里。寫得家書空滿紙﹐流淸淚。書回已是明年事。寄語紅橋橋下水﹐扁舟何日尋兄弟。行徧天涯眞老矣﹐愁無寐。鬢絲幾縷茶煙裏。繡停鍼嘆半紀﹐跨萬里秦吳﹐頓覺衰謝。回首鵷行﹐英俊並遊﹐咫尺玉堂金馬。气淩嵩華﹐負壯略縱橫王霸。夢經洛浦梁園﹐覺來淚流如瀉。山林定去也。卻自恐說著﹐少年時話。靜院焚香﹐閒倚素屏﹐今古總成虛假。趁時婚嫁﹐幸自有湖邊茅舍。燕歸應笑﹐客中又還過社。桃源憶故人五首其一並序三榮郡治之西﹐因子城作樓觀﹐曰髙齋。下臨山村﹐蕭然如世外。余畱七十日﹐被命參成都戎幕而去﹐臨行﹐徙倚竟日﹐作。桃源憶故人。一首。斜陽寂歷柴門閉﹐一點炊煙時起。雞犬往來林外﹐俱有蕭然意。衰翁老去疏榮利﹐絕愛山城無事。臨去畫樓頻依﹐何日重來此。其二應靈道中欄幹幾曲髙齋路﹐正在重云深處。丹碧未幹人去﹐髙棟空畱句。離離芳艸長亭暮﹐無柰徵車不住。惟有斷鴻煙渚﹐知我頻回顧。其三一彈指頃浮生過﹐墮甑元知當破。去去醉吟髙臥﹐獨唱何須和。殘年還我從來我﹐萬里江湖煙舸。脫盡利名韁鎖﹐世界元來大。其四城南載酒行歌路﹐冶葉倡條無數。一朵革呈紅凝露﹐最是關心處。鶯聲無賴催春去﹐那更兼旬風雨。試問歲華何許﹐芳艸連天暮。其五題華山圖中原當日三川震﹐關輔回頭煨燼。淚盡兩河徵鎭﹐日望中興運。秋風霜滿靑靑鬢﹐老卻新丰英俊。云外華山千仞﹐依舊無人問。極相思江頭疏雨輕煙﹐寒食落花天。翻紅墜素﹐殘霞暗錦﹐一段淒然。惆悵東君堪恨處﹐也可念冷落樽前。那堪更看﹐漫空相趁﹐柳絮楡錢。一叢花二首其一樽前凝佇漫魂迷﹐猶恨負幽期。從來不慣傷春淚﹐爲伊後滴滿羅衣。那堪更是﹐吹簫池館﹐靑子綠陰時。回廊簾影晝參差﹐偏共睡相宜。朝云夢斷知何處﹐倩雙燕說與相思。從今判了十分憔悴﹐圖要个人知。其二仙姝天上自無雙﹐玉面翠蛾長。黃庭。讀罷心如水﹐閉朱戶﹐愁近絲簧。窗明幾淨﹐面臨唐帖﹐深炷寶奩香。人間無藥駐流光﹐風雨又催涼。相逢共話淸都舊﹐嘆塵劫生死茫茫。何如笄我﹐綠蓑靑篛﹐秋晚釣瀟湘。隔浦蓮近拍二首其一飛花如趁燕子﹐直度簾櫳裏。帳掩香雲暖﹐金籠鸚鵡驚起。凝恨慵梳洗。妝臺畔﹐蘸粉纖纖指。寶釵墜。才醒又困﹐厭厭中酒滋味。墻頭柳暗﹐過盡一年春事。罨畫髙樓怕獨倚。千里﹐孤舟何處煙水。其二騎鯨雲路倒景﹐醉面風吹醒。笑把浮丘袂﹐寥然非復塵境。震澤秋萬頃。煙霏散﹐水面飛金鏡。露華冷。湘妃睡起﹐鬟傾釵墜慵整。臨江舞處﹐零亂塞鴻淸影。河漢橫斜夜漏永。人靜﹐吹簫同過緱嶺。昭君怨晝永蟬聲庭院﹐人倦懶搖團扇。小景寫瀟湘﹐自生涼。簾外蹴花雙燕﹐簾下有人同見。寶篆拆官黃﹐炷燻香。雙頭蓮呈範至能待制華鬢星星﹐驚壯志成虛﹐此身如寄。蕭條病驥﹐向暗裏﹐消盡當年豪气。夢斷故國山川﹐隔重重煙水。身萬里。舊社凋零﹐靑門俊遊誰記。盡道錦裏繁華﹐嘆官閒晝永﹐柴荊添睡。淸愁自醉。念此際﹐付與何人心事。縱有楚舵吳檣﹐知何時東逝。空悵望﹐鱠美菇香﹐秋風又起。南歌子送周機宜之益冒異縣相逢晚﹐中年作別難。暮秋風雨客衣寒﹐又向朝天門外話悲歡。瘦馬行霜棧﹐輕舟下雪灘。烏奴山下一林丹﹐爲友三年常寄夢魂間。豆葉黃二首其一春風樓上柳腰肢﹐初試花前金縷衣。裊裊娉娉不自持。曉妝遲﹐畫得蛾眉勝舊時。其二一春常是雨和風﹐風雨晴過春已空。誰惜泥沙萬點紅。恨難窮﹐恰似衰翁一世中。醉落魄江湖醉客﹐投革肖起舞遺烏巾責。三更冷翠沾衣濕。裊裊菱歌﹐催落半川月。空花昨夢休尋覓﹐雲臺麟閣俱陳迹。元老只有閒難得。靑史功名﹐天卻無心惜。鵲橋仙三首其一華燈縱博﹐雕羚鴕射﹐誰記當年豪舉。酒徒一一取封侯﹐獨去作江邊漁父。輕舟八尺﹐低篷三扇﹐占斷蘋洲煙雨。江湖元自屬閒人﹐又何必君恩賜與其二一竿風月﹐一多煙雨﹐家在釣臺西住。賣魚生怕近城門﹐況肯到紅塵深處。潮生理棹﹐潮平系纜﹐潮落浩歌歸去。時人錯把比嚴光﹐我自是無名漁父其三夜聞杜鵑茅檐人靜﹐蓬窗燈暗﹐春晚連江風雨。林鶯巢燕總無聲﹐但月夜常啼杜宇。催成淸淚﹐驚殘孤夢﹐又揀深枝飛去。故山猶自不堪聽﹐況半世飄然羈旅長相思五首其一云千重﹐水千重﹐身在千重雲水中。月明收釣筒。頭未童﹐耳未聾﹐得酒猶能雙臉紅。一樽誰與同。其二橋如虹﹐水如空﹐一葉飄然煙雨中。天教稱放翁。側船篷﹐使江風﹐蟹捨參差漁市東。到時聞暮鐘其三面蒼然﹐鬢皤然﹐滿腹詩書不直錢。官閒常晝眠。畫淩煙﹐上甘泉﹐自古功名屬少年。知心惟杜鵑其四暮山靑﹐暮霞明﹐夢筆橋頭艇子橫。蘋風吹酒醒。看潮生﹐看潮平﹐小住西陵莫較程。蒓絲初可烹其五悟浮生﹐厭浮名﹐回視千鐘一發輕。從今心太平。愛松聲﹐愛泉聲﹐寫向孤桐誰解聽。空江秋月明菩薩蠻二首其一江天淡碧雲如掃﹐蘋花零落蒓絲老。細細晚波平﹐月從波面生。漁家眞个好﹐悔不歸來早。經歲洛陽城﹐鬢絲添幾莖。其二小院蠶眠春欲老﹐新巢燕乳花如掃。幽夢錦城西﹐海棠如舊時。當年眞艸艸﹐一棹還吳早。題罷惜春詩﹐鏡中添鬢絲。訴衷情二首其一當年萬里覓封侯﹐匹馬戍梁州。關河夢斷何處。塵暗舊貂裘。胡未滅﹐鬢先秋﹐淚空流。此生誰料﹐心在天山﹐身老滄洲。其二靑衫初入九重城﹐結友盡豪英。蠟封夜半傳檄﹐馳騎諭幽並。時易失﹐志難成﹐鬢絲生。平章風月﹐彈壓江山﹐別是功名。生查子二首其一還山荷主恩﹐聊試扶犁手。新結小茅茨﹐恰占淸江口。風塵不化衣﹐鄰曲常持酒。那似宦遊時﹐折盡長亭柳。其二梁空燕委巢﹐院靜鳩催雨。香潤上朝衣﹐客少閒談麈。鬢邊千縷絲﹐不是吳蠶吐。孤夢泛瀟湘﹐月落聞柔櫓。破陣子二首其一仕至千鐘良易﹐年過七十常稀。眼底榮華元是夢﹐身後聲名不自知。營營端爲誰。幸有旗亭沽酒﹐何妨繭紙題詩。幽谷云蘿朝采藥﹐靜院軒窗夕對棋。不歸眞个癡。其二看破空花塵世﹐放輕昨夢浮名。蠟屐登山眞率飲﹐筇杖穿林自在行。身閒心太平。料峭餘寒猶力﹐廉纖細雨初晴。苔紙閒題溪上句﹐菱唱遙聞煙外聲。與君同醉醒。上西樓各相見歡江頭綠暗紅稀﹐燕交飛。忽到當年行處恨依依。灑淸淚﹐嘆人事﹐與心違。滿酌玉壺花露送春歸。點絳唇采藥歸來﹐獨尋茅店沽新釀。暮煙千嶂﹐處處聞漁唱。醉弄扁舟﹐不怕粘天浪。江湖上﹐遮回疏放﹐作个閒人樣。謝池春三首其一壯歲從戎﹐曾是气吞殘虜。陣云髙狼烽夜舉。朱顏靑鬢﹐擁雕戈西戍。笑儒冠自來多誤。功名夢斷﹐卻泛扁舟吳楚。漫悲歌傷懷弔古。煙波無際﹐望秦關何處。嘆流年又成虛度。其二賀監湖邊﹐初系放翁歸棹。小園林時時醉倒。春眠驚起﹐聽啼鶯催曉。嘆功名誤人堪笑。朱橋翠徑﹐不許京塵飛到。掛朝衣東歸欠早。連宵風雨﹐捲殘紅如掃。恨樽前送春人老。其三七十衰翁﹐不減少年豪气。似天山淒涼病驥。銅駝荊棘﹐灑臨風淸淚。甚情懷伴人兒戲。如今何幸﹐作个故溪歸計。鶴飛來晴嵐暖翠。玉壺春酒﹐約羣仙同醉。洞天寒露桃開未。一落索二首其一滿路遊絲飛絮﹐韶光將暮。此時誰與說新愁。有百囀流鶯語。俯仰人間今古﹐神仙何處﹐花前須判醉扶歸。酒不到劉伶墓其二識破浮生虛妄。從人譏謗。此身恰似弄潮兒。曾過了千重浪。且喜歸來無恙。一壺春釀。雨蓑煙笠傍漁磯。應不是封侯相杏花天老來駒隙駸駸度。算只合狂歌醉舞。金杯到手君休訴。看著春光又暮。誰爲倩柳條系住﹐且莫遣城笳催去。殘紅轉眼無尋處。盡屬蜂房燕戶太平時竹裏房櫳一徑深。靜愔愔。亂紅飛盡綠成陰。有鳴禽。臨罷。蘭亭。無一事。自修琴。銅鑪裊裊海南沈。洗塵襟戀繡衾二首其一不惜貂裘換釣篷。嗟時人誰識放翁。歸棹借樵風穩。數聲聞林外暮鐘。幽棲莫笑蝸廬小。有雲山煙水萬重。半世向丹靑看。喜如今身在畫中其二無方能駐臉上紅。笑浮生擾擾夢中。平地是衝霄路。又何勞千日用功。飄然再過蓮峯下。亂雲深吹下暮鐘。訪舊隱依然在。但鶴巢時有墮松風入松十年裘馬錦江濱。酒隱紅塵。萬金選勝鶯花海。倚疏狂驅使靑春。吹笛魚龍盡出。題詩風月俱新。自憐華發滿紗巾。猶是官身。鳳樓常記當年語。問浮名何似身親。欲寄吳箋說與。這回眞个閒人眞珠簾燈前月下嬉遊處。向笙歌錦繡叢中相遇。彼此知名。才見便論心素。淺黛嬌蟬風調別。最動人。時時偸顧。歸去。想閒窗深院。調弦促柱。樂府初翻新譜。漫裁紅點翠。閒題金縷。燕子入簾時。又一番春暮。側帽燕脂坡下過。料也記前年崔護。休訴。待從今須與。好花爲主風流子一名內家嬌佳人多命薄﹐初心慕徳耀嫁梁鴻。記綠窗睡起﹐靜吟閒詠﹐句翻離合﹐格變玲瓏。更乘興﹐素紈畱戲墨﹐纖玉撫孤桐。蟾滴夜寒﹐水浮微凍﹐鳳箋春麗﹐花砑輕紅。人生誰能料﹐堪悲處身落柳陌花叢。空羨畫堂鸚鵡﹐深閉金籠。向寶鏡鸞釒義﹐臨妝常晚﹐繡茵牙版﹐催舞還慵。腸斷市橋月笛﹐燈院霜鐘。雙頭蓮風捲徵塵﹐堪嘆處﹐靑驄正搖金轡。客襟貯淚﹐漫萬點如血﹐憑誰持寄。佇想艷態幽情﹐壓江南佳麗。春正媚﹐怎忍長亭﹐匆匆頓分連理。目斷淡日平蕪﹐煙濃樹遠﹐微茫如薺。悲歡夢裏﹐柰倦客又是關河千里。最苦唱徹驪歌﹐重遲畱無計。何限事﹐待與丁寧﹐行時已醉。鷓鴣天杖屨尋春苦未遲﹐洛城櫻筍正當時。三千里外歸初到﹐五百年前事總知。吹玉笛﹐渡淸伊。相逢休問姓名誰。小車處士深衣叟﹐曾是天津共賦詩。蝶戀花禹廟蘭亭今古路。一夜淸霜﹐染盡湖邊樹。鸚鵡杯深君莫訴﹐他時相遇知何處。冉冉年華畱不住。鏡裏朱顏﹐畢竟消磨去。一句丁寧君記取﹐神仙須是閒人做。原序先太史之文﹐於古則。詩。書。左氏。莊。騷。史。漢。於唐則韓昌黎﹐於本朝則曾南丰﹐是所取法。然稟賦宏大﹐造詣深遠﹐故落筆成文﹐則卓然自爲一家﹐人莫測其涯涘。蓋今學者﹐皆熟誦。劍南。之詩﹐續稿𨿽家藏﹐世亦多傳寫。惟遺文自先太史未病時﹐故已編輯﹐而名以。渭南。矣﹐第學者多未之見。今別爲五十卷。凡命名及次第之旨﹐皆出遺意。今不敢紊﹐乃鋟梓溧陽學宮﹐以廣其傳。渭南者﹐晚封渭南伯﹐乃自號爲陸渭南。嘗謂子遹曰。。劍南。乃詩家事﹐不可施於文﹐故別名。渭南。如。入蜀記。牡丹譜。樂府詞﹐本當別行﹐而異時或至散失﹐宜用廬陵所刊歐陽公集例﹐附於集後。此皆子遹嘗有疑而請問者﹐故備著於此。嘉定十有三年十一月壬寅﹐幼子承事郎知建康府溧陽縣主管勸農事子遹謹書。

逸稿卷上賦七首禹廟賦世傳禹治水﹐得玄女之符。予從鄕人以暮春祭禹廟﹐徘徊於庭﹐思禹之功﹐而嘆世之妄﹐稽首作賦。其辭曰。嗚呼。在昔鴻水之爲害也﹐浮乾端﹐坤軸。裂水石﹐捲艸木。方洋徐行﹐氵彌漫平陸。浩浩蕩蕩﹐奔放洄洑。生者寄丘阜﹐死者葬魚腹。蛇龍驕橫﹐鬼神夜哭。其來也組練百萬﹐鐵壁千仞。日月無色﹐山嶽俱震。大堤堅防﹐攻齕立盡。方舟利楫﹐辟易莫進。勢極而折﹐千里一瞬。莽乎蒼蒼﹐繼以饑饉。於是舜謀於庭﹐堯咨於朝。窘義和﹐憂臯陶。伯夷莫施於典禮﹐後夔何假乎簫韶。禹於是時﹐惶然孤臣。耳目手足﹐亦均乎人。張天維於已絕﹐極救命於將湮。九土以奠﹐百谷以陳。阡陌鱗鱗﹐原隰畇畇。仰事俯育﹐熙熙終身。凡人之類至於今不泯者﹐禹之勤也。孟子曰。禹之行水也﹐行其所無事也。天以水之橫流﹐浩莫之止﹐而聽其自行﹐則冒汝之害﹐不可治已。於傳有之﹐禹手胼而足胝﹐官卑而食菲﹐娶塗山而遂去腎﹐不暇視其呱泣之子﹐則其勤勞亦至矣。然則孟子謂之行其所無事﹐何也。曰。世以己治水﹐而禹以水治水也。以己治水者﹐己與水交戰﹐決東而西溢﹐堤南而北圮。治於此而彼敗﹐紛萬緒之俱起。則溝澮可以殺人﹐濤瀾作於平地。此鯀之所以殛死也。以水治水者﹐內不見己﹐外不見水﹐惟理之視。避其怒﹐導其駛﹐引之爲江爲河爲濟爲淮﹐匯之爲潭爲淵爲沼爲沚。蓋滀性之所安﹐而行乎勢之不得已。方其懷山襄陵﹐駕空滔天﹐而吾以見其有安行地中之理矣。𨿽然﹐豈惟水哉﹐禹之服三苗﹐蓋有得乎此矣。使禹有勝苗之心﹐則苗亦悖然有不服之意。流血漂杵﹐方自此始﹐其能格之干羽之間﹐談笑之際耶。夫人之喜怒憂樂﹐始生而具。治水而不憂﹐伐苗而不怒﹐此禹之所以爲禹也。禹不可得而見之矣﹐惟澹然忘我﹐超然爲物者﹐其殆庶乎。虎節門觀雨賦南方旣秋兮暑弗歸。老火幹時兮秋金微。赫赫炎炎兮炮烙之威。赤云如山兮其髙巍巍。陽烏三足兮中天流輝。吳牛喘臥兮海鳥勸飛。水泉枯竭兮桔碷息機。禾欲茂而槁死兮婦泣而子欷。曾纖糸希之不禦兮如被裘衣。吾一夕而三起兮汗如寫其屢揮。昏然投牀兮飲饞蚊之方饑。倏淸風之颯來兮視庭日其蒼蒼。乃命吾駕兮登古城以徜徉。云興東山兮氵彌漫八荒。披吾襟而脫吾帽兮受萬里之涼。雨勢飄忽兮其陣堂堂。甚銳且整兮遇者辟易而莫當。翻江倒海兮沃除驕陽。天地晦冥兮日月翳光。如天戰之初酣兮壯士顏行。飛白羽之箭兮攢綠沈之槍﹐旣散復合兮奇正靡常﹐乘髙督戰兮吾气甚揚﹐俄碸霈之霽止兮煙斂雲藏﹐海山呈嫵兮天水蒼茫﹐泉流泱泱兮塵淸土香﹐艸木蘇醒兮興起僕僵﹐晨夫起舞兮歲以大穰﹐九衢行歌兮厥聲洋洋。又如旣勝兮底定一方﹐氛翳廓淸兮寇戎披攘﹐岡巒靡迆兮亭障翔﹐奏凱而歸兮竹帛煒煌﹐嗟夫。世有絕景。然後發馳騁怪偉之辭。士有奇志。然後悟超絕詭特之觀﹐昔人文章之妙兮固與造化者同夫一端﹐風霆之奔掣兮震薄九關﹐追寫以筆墨兮固知其難﹐彼黃塵赤日兮車馬衣冠﹐得斯賦而讀之兮亦足以發胸中之髙寒也﹐紅枙子華賦余讀五嶽之書。始知蜀之靑城﹐歲癸巳之仲冬。天畀予以此行﹐極山中之奇觀。乃稅駕乎云扃﹐挹瀑泉之甘寒。味芝術之芳馨﹐濯肺肝之塵土。凜毛骨其淒淸﹐乃步空翠之間。而聽風松之聲﹐睹一童子。衿佩靑靑﹐手持異華。六出其英﹐以爲薝卜則色丹。蓋莫得而彊名﹐方就視而愛嘆。已絕馳而莫及﹐忽矯首而淸嘯。猶舉袂而長揖﹐援修蔓而上騰。擘峭壁而遽入﹐敬變滅於轉盼。久惝怳而佇立﹐有老道士。笑而語予﹐人皆可以得道。求諸己而有餘﹐顧捨是而外慕。宜見欺於猿狙﹐嗟予好學而昧道。有書而無師﹐𨿽粗遠於聲利。實未免夫喜奇﹐請書先生之言。用爲終身之規﹐丰城劍賦在晉太康。觀星者曰。夕有異气。見於牛斗之躔﹐時方伐吳。或曰。吳未可平。彼方得天﹐獨張華之博識。排是說之不然﹐迨孫皓之銜璧。气益著而不騫﹐於是雷煥附華之說曰。是寶劍之精。維太阿與龍泉﹐卒之屬刂獲於丰城之獄。變化於延平之川﹐世皆以爲是矣﹐千載之後。有陸子者。喟其永嘆。夫占天知人。本以考驗治忽。卜運祚之促延﹐彼區區之二劍。曾何與於上玄。若吳亡而气猶見。其應晉之南遷﹐有識已悲宗廟之丘墟。與河洛之鮏羴矣﹐華不此之是懼。方飾智而怙權﹐嗚呼。負重名。位大吏。俯仰羣枉之間﹐禍敗不可以旋踵。而顧自謂優遊以窮年﹐夫九鼎不能保東周之存。則二劍豈能救西晉之顚乎。使華開大公。進眾賢﹐徙南風於長門。投賈謐於羽淵﹐則身名可以俱泰。家國可以兩全﹐彼三尺者。尙何足捐乎。煥輩非所責。予將碕卮酒。賦此以弔吾茂先也﹐焚香賦陸子起玉局。牧新定﹐至郡彌年。困於簿領﹐意不自得。又適病眚﹐厭喧嘩。事幽屏﹐卻文移。謝造請﹐閉閣垂帷。自放於宴寂之境﹐時則有二趾之幾。兩耳之鼎﹐明窗之寶炷。消晝漏之方永﹐其始也。灰厚火深。煙𨿽未形。而香已發聞矣﹐其少進也。綿綿如臯端之息。其上達也。靄靄如山穴之云﹐新鼻觀之異境。散天葩之奇芬﹐旣捲舒而縹緲。復聚散而輪囷﹐傍琴書而變滅。畱巾袂之氤氳﹐參佛龕之夜供。異朝衣之晨燻﹐余方將上疏掛冠。誅茅築室﹐從山林之故友。娛耄耋之餘日﹐暴丹荔之衣。莊芳蘭之茁﹐徙秋菊之英。拾古柏之實﹐納之玉兔之臼。和以檜華之蜜﹐掩紙帳而髙枕。杜荊扉而簡出﹐方與香而爲友。彼世俗其奚卹﹐潔我壺觴。散我簽帙﹐非獨洗京洛之風塵。亦以慰江漢之衰疾也﹐自閔賦余有志於古兮騁自壯歲﹐慕殺身以成仁兮如自力於弘毅﹐視暗室其猶康莊兮凜昭昭之可畏﹐敢以不貲之身兮差冒沒於富貴﹐嗟止不自推兮艸奮如翚﹐余旁睨而竊怪兮抵掌戲欷﹐吐狂喙之三尺兮論極涇渭﹐徒祓齋而潔芳兮蹈道則未﹐念國中孰知我兮去而遠遊﹐窮三江而浮七澤兮莫維余舟﹐赤甲崇崇兮白鹽酋酋﹐東屯之下兮淸泉美疇﹐是可以置家兮予卽而謀﹐忽馳騁而北首兮道阻且悠﹐宕渠葭萌兮石摧車車舟﹐云棧劍閣兮險名九州﹐遂戍散關兮北防盛秋﹐登髙以望兮慷慨涕流﹐畫策不見用兮寧鐘釜之是求﹐歸過蜀而少休兮卜城南之丘﹐築室鑿井兮六年之畱﹐或挽而出兮遺以百憂﹐奚觸而忿兮起爲寇仇﹐惟節士以見疑兮趨以卽死﹐豈摧辱之不置兮尙馳騖而弗止﹐彼賤丈夫之希世兮頑鈍無恥﹐𨿽鉗於市其猶安受兮何有於詆訾﹐毀吾車兮殿門。逝將老於故里﹐思故山賦陸子爲嚴州逾年。困於吏役。悒然不樂。日有秦稽之思。乃作。思故山賦。其詞曰。仲秋之杪。木葉旣落﹐殘暑告歸。霪雨未作﹐川原奇麗。天宇澄廓﹐風蕭蕭而未厲。日暉暉而薄﹐陸子於是被白葛之單衣。躡靑蕓之雙﹐抱嶧陽之寶琴。引華亭之雛鶴﹐出衡茅。度略彴﹐榜一葉之輕舟。淩浮天之大壑﹐白鷺下渚。文魚出躍﹐荷蓋摧柄。竹枝隕籜﹐松翳翳以藏寺。柳疏疏而帶郭﹐行欲盡而更賒。望若邇而逾邈﹐俄而披煙霞。觀嵚確﹐千峯嶪峨。萬嶂聯絡﹐或聳起而鳥。或怒奮而獸搏﹐或雍容而暇豫。或峭厲而刻削﹐或方行而嶷立。或將前而復卻﹐連者如堤。斷者如笮﹐廣者如屋。銳者如槊﹐泄云如甑。蓄雨如﹐或平如燕居之幾。或壯如行軍之幕﹐或筋脈奇瘦。如夔魈之炎見見。或竅穴穿空。如渾沌之初鑿﹐豈惟西壓靑城。北掩紫閣﹐固已擅雄秀於三。邁。裏之旁礡矣﹐予乃涉淺澗之淙潺。步蒼崖之犖確﹐擷幽蹊之凋蘭。掇孤洲之芳若﹐歷市聚之雞犬。望塔廟之丹碽﹐耕壠參差。蔬畦交錯﹐則有野父樵童。迎揖而勞苦。道翁藥叟。一笑而相握﹐拂藜牀以延坐。持黍酒而請酌﹐秫飠亶粟餌。牛醢雉臛﹐陳升果蔬。調燮鹽酪﹐超世俗之澆僞。有太古之簡朴﹐或驚齒髮之衰殘。或喜精神之矍鑠﹐或譏宿志之久負。或誚浮名之奚樂﹐嗟餘日之幾何。將捨此而焉托﹐予仰而嘆。俯而怍﹐蹴然而起謝曰。僕所謂自用而愚。寡要而博﹐貌智而中粗。類彊而實弱者也﹐凡子言者。敢不敬諸。請謝曩昔之過。更堅後日之約。可乎。今予年過六十。血气已索﹐春憂重膇。秋畏癉瘧﹐飲不醮觚。食不加勺﹐衣食之奉。減於市藥﹐𨿽富貴而孰享。矧刑禍之可愕﹐冒平地之濤瀾。忽闖首之蛟鱷﹐以吾身之至貴。就華纓而自縛﹐旌搖搖而靡定。舟泛泛而安泊﹐逝將歸而卽汝。尙農圃之可學﹐指白日以爲盟。挽天河以自濯﹐冀晨舂之相聞。亦社酒之共醵﹐春原出而耦耕。秋場築而偕獲﹐僕之念歸。如寒魚之欲就箔也﹐若曰金棄於躍治。足刖於獻璞﹐退居之言。困而後酢﹐識謝獨見。機昧先覺﹐則敢不斂衽正容。以拜父老之罰爵﹐

記二首閱古泉記太師平原王韓公府之西﹐繚山而上﹐五步一磴﹐十步一壑﹐崖如伏黿﹐徑如驚蛇。大石礧礧﹐或如地踴以立﹐或如翔空而下﹐或翩如將奮﹐或森如欲搏。名葩碩果﹐更出互見﹐壽藤怪蔓﹐羅絡蒙密。地多桂竹﹐秋而華敷﹐夏而籜解。至者應接不暇﹐及左顧而右盼﹐則呀然而江橫陳﹐豁然而湖自獻。天造地設﹐非人力所能爲者。其尢勝絕之地曰閱古泉﹐在澑玉亭之西﹐繚以翠麓﹐覆以美蔭。又以其東向﹐故浴海之日﹐旣望之月﹐泉輒先得之。袤三尺﹐深不知其幾也。霖雨不溢﹐久旱不涸﹐其甘飴蜜﹐其寒冰雪﹐其泓止明靜﹐可鑑毛髮。𨿽遊塵墮葉﹐常若有神物呵護屏除者。朝暮雨暘﹐無時不鏡如也。泉上有小亭﹐亭中置瓢﹐可飲可濯﹐尢於烹茗釀酒爲宜。他石泉皆莫逮。公常與客倘佯泉上﹐酌以飲客。遊年最老﹐獨盡一瓢。公顧而喜曰。君爲我記此泉﹐使後知吾輩之遊﹐亦一勝也。遊按泉之壁﹐有唐開成五年道士諸葛鑑元八分書題名﹐蓋此泉湮伏弗耀者幾四百年﹐公乃復發之。時閱古蓋先忠獻王以名堂者﹐則泉可謂榮矣。遊起於告老之後﹐視道士爲有愧﹐其視泉尢有愧也。幸旦暮得復歸故山﹐幅巾裋褐﹐從公一酌此泉而行﹐尙能賦之。嘉泰三年四月乙巳山陰陸遊記。南園記慶元三年二月丙午﹐慈福有旨﹐以別園賜今少師平原郡王韓公。其地實武林之東麓﹐而西湖之水匯於其下﹐天造地設﹐極山湖之美。公旣受命﹐乃以祿入之餘﹐葺爲南園。因其自然﹐輔以雅趣。方公之始至也﹐前瞻卻視﹐左顧右盼﹐而規模定。因髙就下﹐通窒去蔽﹐而物象列。奇葩美木﹐爭效於前。淸流秀石﹐若顧若揖。於是飛觀傑閣﹐虛堂廣廳﹐上足以陳俎豆﹐下足以奏金石者﹐莫不畢備。髙明顯敞﹐如蛻塵垢而入窈窕﹐邃深疑於無窮。旣成﹐悉取先得魏忠獻王之詩句而名之。堂最大者曰許閒﹐上爲親禦翰墨以榜其顏。其射廳曰和容﹐其臺曰寒碧﹐其門曰藏春﹐其關曰淩風﹐其積石爲山﹐曰西湖洞天﹐其瀦水藝稻﹐爲囷爲場﹐爲牧羊牛畜雁鶩之地﹐曰歸耕之莊。其它因其實而命之名﹐則曰夾芳﹐曰豁望﹐曰鮮霞﹐曰矜春﹐曰歲寒﹐曰忘機﹐曰照香﹐曰堆錦﹐曰淸芬﹐曰紅香。亭之名則曰遠塵﹐曰幽翠﹐曰多稼。自紹興以來﹐王公將相之園林相望﹐莫能及南園之仿佛者。公之志﹐豈在於登臨遊觀之美哉。始曰許閒﹐終曰歸耕﹐是公之志也。公之爲此名﹐皆取於忠獻王之詩﹐則公之志﹐忠獻之志也。與忠獻同時﹐功名富貴略相埒者﹐豈無其人。今百四五十年﹐其後往往寂寥無聞。韓氏子孫﹐功足以銘彜鼎。被弦歌者﹐獨相踵也。逮至於公﹐勤勞王家﹐勛在社稷﹐復如忠獻之盛。而又謙恭抑畏﹐拳拳志忠獻之志﹐不忘如此。公之子孫﹐又將嗣公之志而

不敢忘﹐則韓氏之昌。將與宋無極。𨿽周之齊魯。尙何加哉。或曰。上方倚公如濟大川之舟。公𨿽欲遂其志。其可得哉。是不然。知上之倚公。而不知公之自處。知公之勛業。而不知公之志。此南園之所以不可無述﹐遊老病謝事。居山陰澤中。公以手書來曰。子爲我作南園記。遊竊伏思公之門。才傑所萃也。而顧以屬遊者。豈謂其愚且老。又已掛衣冠而去。則庶幾其無諛辭。無侈言。而足以道公之志歟。此遊所以承公之命而不獲辭也﹐中大夫直華文閣致仕賜紫金魚袋陸遊謹記﹐辭五首水龍吟摩訶池上追遊客。紅綠參差春晚﹐韶光妍媚。海棠如醉。桃花欲暖﹐挑菜初閒。禁煙將近。一城絲管﹐看金鞍爭道。香車飛蓋。爭先占。新亭館﹐惆悵年華暗換﹐黯銷魂。雨收雲散﹐鏡奩掩月。釵梁拆鳳。秦箏斜雁﹐身在天涯。亂山孤壘。危樓飛觀﹐嘆春來只有。楊花和恨。向東風滿﹐夜遊宮宴罷珠簾半捲。畫檐外﹐蠟香人散﹐翠霧霏霏漏聲斷﹐倚香肩。看中庭。花影亂﹐宛是髙堂館﹐寶奩炷。麝煙初暖﹐璧月何妨夜夜滿﹐擁芳柔。恨今年。寒尙淺﹐月照梨花二首霽景風軟。煙江春漲﹐小閣無人。繡簾半上﹐花外姊妹相呼。約樗蒲﹐修蛾忘了章臺樣。細思一餉﹐感事添惆悵﹐胸酥臂玉消減。擬覓雙魚。倩傳書﹐又

悶已縈損。那堪多病﹐幾曲屏山。伴人晝靜﹐梁燕催起猶慵。換燻籠﹐新愁舊恨何時盡。漸凋綠鬢﹐小雨知花信﹐芳箋寄與何處。繡閣珠櫳。柳陰中﹐如夢令獨倚博山峯小。翠霧滿身飛繞﹐只恐學行雲。去作陽臺春曉﹐春曉。春曉。滿院綠楊芳艸﹐渭南文集。皆放翁未病時手自編輯者。其不入韓侂冑園記。亦董狐筆也﹐予已梓行久矣。牧齋師復出賦七篇相示。皆集中所未載﹐又云。閱古。南園。二記。𨿽見疵於先輩。

文實可傳﹐其飲靑衣泉。獨盡一瓢。且曰視道士有愧。視泉尢有愧。已面唾侂冑﹐至於南園之亂。惟勉以忠獻事業。無諛詞。無侈言。放翁未嘗爲韓辱也﹐因合鐫之。並載詩餘幾闋。以補。渭南。之遺云﹐湖南毛晉識﹐逸稿卷下成材將還盱江幕以詩四章爲貺次韻其二以識別歲在攺元孟夏二十有三日書於臥龍方丈之西壁二首漂泊干戈到粵山﹐不妨還正七云冠。乾坤策內窺眞象﹐龍虎鑪中養舊丹。靜愛白雲歸遠岫﹐時邀明月下層巒。此身已作長閒計﹐只願朝廷四海安。又

文場妙譽古推髙﹐卜仕尢從州縣勞。野鶴未應羣雁鶩﹐幽蘭終不敝蓬蒿。歲寒挺節無霜霰﹐海運摶風有羽毛。好去江南吐奇策﹐從來功業屬吾曹。送李舍人赴闕執簡曾聞侍玉螭﹐謫仙才調盡推奇。能將苦語康時病﹐更遣丹誠動主思。北闕親朋瞻舊徳﹐東吳山水入新詩。知公自有經綸術﹐會見飛翔集鳳池。寄鄧志宏五首三徑從來半艸萊﹐席門那爲故人開。自慚不是梧桐樹﹐安得朝陽鳴鳳來。又

彭澤思歸意未成﹐折腰五斗謾勞生。何如張翰秋風起﹐便憶鱸魚蒓菜羹。又

厭從薄宦思蓮幕﹐思見故人映玉山。須信人生貴適志﹐相逢樽酒且開顏。又

筆下文章信有神﹐西來避地不無因。要看銀漢從天落﹐一洗人間萬古塵。又

中原回首涕沾裳﹐誰是當時柱石彊。會喚謫仙天上去﹐扶將日轂出扶桑。大溪灘折舵二首溪流亂石似牛毛﹐雨過狂瀾勢轉豪。寄語河公莫作戲﹐從來忠信任風濤。又

暮江初漲浪翻狂﹐一葉輕舟泛渺茫。我愧人非跛男子﹐安能與世作津梁。羅山平云閣上方髙閣與云齊﹐臘屐穿雲步步躋。卻恐此身生羽翼﹐不從平地作階梯。九門路接靑霄近﹐四望山連碧海低。徙倚闌干重回首﹐疏林煙暝野猿啼。中閣萬仞仙山插太空﹐山腰依約見蓮宮。人寰隔絕無人到﹐洞府深沈有路通。石隙生云埋柱礎﹐海光浮日映簾櫳。野僧齋罷憑闌久﹐千里秋毫入望中。沖虛宮林館松門白晝扃﹐參鸞人去已千齡。基存舊宅樓臺古﹐地有遺丹艸木靈。滿洞曉云春釀雨﹐一池秋水夜涵星。麻姑仙馭今何在﹐檻外孤峯晚更靑。羅浮山十里山光翠障開﹐重遊何事意徘徊。石樓自向雲中見﹐仙島誰知海上來。丹竈尙能含日月﹐龍潭還解起風雷。天涯爲郡空華發﹐十二年間到兩回。寶積寺偶來遊古寺﹐景逐眼前生。巖上髙僧坐﹐林間野客行。望窮滄海遠﹐吟久暮云平。此境眞難到﹐登臨暫適情。祈雨二首折腰爲米顏常面見﹐負耒躬耕意自甘。積谷千牛多骨相﹐年年禱雨到雲庵。又

至徳無私不我欺﹐精祈未效莫輕疑。但令葵藿勤傾向﹐會有風雲感會時。秋日山居四首晏起年年睡債苦相關﹐好夢長隨苦角殘。作意歸來償宿負﹐透窗遮莫已三竿。野步漠漠秋園暮景孤﹐綸巾羽服從奚奴。風流畫手無摩詰﹐寫作龍山野步圖。午枕茗碗兵休戒老兵﹐客來剝啄急須應。爲言余正理公事﹐半落烏紗枕曲肱。夜坐老懶開編早欠伸﹐彊搔短髮照靑熒。虀鹽二十年前夢﹐尙想長郎撼夜鈴。戲作三首颼颼松韻生魚眼﹐洶洶雲濤湧兔毫。促膝細論同此味﹐絕勝痛飲讀。離騷。又

束書舊隱棋巖下﹐慣碾春風傲北窗。喚起。生塵土夢﹐賴君圭璧一雙雙。又

建苑誇豪如貴冑﹐棋巖晦迹類臞仙。倘憑閥閱定人物﹐耕野釣溪難自賢。余邦英惠小山新芽作小詩三首以謝家園破社得鷹爪﹐舌本初參便到眉。忽喜云腴來建苑﹐坐令渴肺生華滋。又

正焙如觀。詩。大雅。小山當似變風論。脫今風格不類古﹐終有先王禮義存。又

平時共語不成些﹐癡坐空雕藜莧腸。誰遣春風入牙頰﹐詩成忽帶小山香。寄彥成交舊天涯曉宿稀﹐年來獨子付心期。滿牀文史對談處﹐萬里風霜並轡時。雨滴空階憐夜榻﹐吟牽芳艸夢春池。合沙橋下東流水﹐雙鯉何時上釣絲。榮歸車馬塡門撥不開﹐吾宗得雋凱歌回。折將蟾苑一枝桂﹐泛入萱堂百歲杯。雅望素欽山竦嶽﹐芳名中占斗中魁。先登賴子光邦族﹐繼踵行看衮衮來。翠微堂萬頃靑山只一溪﹐此中聊欲效眞棲。尋深巧被閒雲到﹐破靜時聞幽鳥啼。羞有卑功追管晏﹐慚無髙節比夷齊。困眠饑食眞吾事﹐寶篆香殘日又西。閒居七首小隱輕華屋﹐深山自結茅。亂苔侵石磴﹐疏竹映花梢。泉瀨含淸韻﹐風來慰淡交。閉門燒柏子﹐好把道書抄。又

溪透桃源路﹐門連小華峯。虹霓橫水檻﹐羽蓋偃巖松。日月詩魂迥﹐煙霞道气濃。欲尋鐘呂去﹐世外說從容。又

廚給胡麻粒﹐山供鹿脯盤。掃門遲客至﹐入郭借書看。種竹添風韻﹐畱松老歲寒。一生無別事﹐雞犬戀劉安。又

自得窮通樂﹐而無寵辱驚。韜光聊混俗﹐去知默陶情。毛竹蒼龍瘦﹐云衣白鶴輕。時敲朝斗磬﹐林外玉聲淸。又

野水明窗幾﹐通渠繞屋流。鷺衝煙織素﹐魚避月沈鉤。艸鬧蚊虻市﹐林昏蝙蝠秋。開懷覺淸曠﹐萬象入冥搜。又

生計淡無味﹐終焉樂有餘。灌畦親抱甕﹐種秫學拈鋤。擇木翔歸鳥﹐臨淵聚戲魚。地偏心更遠﹐靖節愛吾廬。又

剪葉霜風勁﹐關門謝遠遊。深村梅映雪﹐前浦水明樓。蜜熟蜂衙放﹐膻殘蟻陣收。地鑪無獸炭﹐炙背補衣裘。夜坐懷抱何蕭爽﹐涼風掃鬱蒸。寒蛩喧敗艸﹐饑鼠嚙枯藤。蝶入誰家夢﹐花殘半夜燈。無人論道徳﹐長嘯愧孫登。新秋晚歸玉粒嘗新稻﹐金風作好秋。雁回沙漠信﹐蟬噪夕陽愁。立久云生岫﹐歸遲月滿樓。吟余露華冷﹐砧杵起江頭。懷王美理髮侵霜白﹐酡顏借酒紅。故人千里別﹐何日一樽同。魂夢徒勞蝶﹐音書不見鴻。抱琴𨿽有意﹐無語倚西風。感事今古成何事﹐興亡迹已陳。幹時無上策﹐避世且全眞。就日思明主﹐看云憶老親。到頭垂白早﹐徑醉曲生春。客捨對梅野迥林寒一水傍﹐密如疏蕊正商量。半霜半雪相仍白﹐無蝶無蜂自在香。月過曉窗移影瘦﹐風傳殘角引聲長。還憐客路龍山下﹐未折一枝先斷腸。春日平生過眼萬芳菲﹐晚景收心與世違。枯槁形骸元自瘦﹐膏腴田土爲誰肥。據放翁子子跋云。先君編前稿﹐於舊詩多所去取﹐其遺存者尙七卷﹐別名。遺稿。惜今不傳。余刻。劍南詩稿。成﹐復從牧齋師案頭見續稿二冊﹐又得未刻律詩八句者二十三首﹐四句者二十首﹐但。春日。一章﹐𨿽編入斷句﹐而語意未了﹐疑亦八句而缺其後。遂詮次作。逸稿。下卷﹐聊補。劍南。之遺云。湖南毛晉識。逸稿續添古詩六首聞婆餅焦黃泥嶺﹐松森森﹐幽鳥穿枝時一吟。汝聲一何悲﹐汝語惻我心。連村麥熟餅餌香﹐我母九泉那得嘗種桑孔明百畝桑﹐景略十具牛。豈無子孫念﹐飽暖自可休。種桑吾廬西﹐微徑出南陌。三月葉暗園﹐四月椹可摘。戴勝枝上鳴﹐倉庚葉間飛。飛鳴各自。人生。不歸。歸家力農桑﹐愼莫愁貧賤﹐婚嫁就比鄰﹐死生長相見。夜聞櫓聲咿啞雙櫓聲﹐淒切遊子情。豈無一杯酒﹐孤舟誰與傾。淸愁不可耐﹐霜月照潮平。離家示妻子明日當北徵﹐竟夕起復眠。悲虫號我傍﹐靑燈照我前。婦憂衣裳薄﹐紉綫重敷綿。兒爲檢藥籠﹐桂姜手炮煎。墩堠默可數﹐一念已酸然。使憂能傷人﹐我得復長年。同生天壤間﹐人誰無一廛。傷哉獨何辜﹐遑遑長可憐。破屋不得住﹐風雨走道邊。呼天得聞否﹐賦與何其偏。黃山塔風吹旗腳西南開﹐掛帆捶鼓何快哉。轉頭已失望如石﹐黃山孤塔迎人來。黃山勸汝一杯酒﹐送往迎來殊耐久。明年我作故鄕歸﹐還對黃山一搔首。送三兄赴秦邸兄年十七弟始生﹐弟今白髮森千莖。所期相就畢此世﹐一樽濁酒得共傾。往年𨿽窮猶半菽﹐兩年糠核苦不足。書生志欲及天下﹐貧賤不得收骨肉。過悲復恐兄意傷﹐忍涕不覺涕已滂。早朝霜露戒衣薄﹐願書此語歡或忘。閉門病衰百無用﹐日望兄歸有餘俸。早從丞相乞湖州﹐莫待異時思少遊。律詩十四首聞角小閣柴門近﹐黃昏畫角聲。時時逐風散﹐裊裊伴愁生。天地淸秋暮﹐關河歲月明。湖南賊未破﹐獨立久含情。寄楊濟伯聞道皇華使﹐來從萬里回。五溪春薺老﹐三峽暮猿哀。昔日文昌省﹐頻年灩澦堆。問君何地險﹐斟酌寄聲來。幽事日日營幽事﹐時時有好懷。雨園殘竹粉﹐風砌落花釵。伴蝶行苔徑﹐聽蛙傍水涯。窮通了無謂﹐不必更安排。葺圃種樹書頻讀﹐齊民術屢窺。曾求竹醉日﹐更問柳眠時。盧橘初非橘﹐蒲葵不是葵。因而辧名物﹐甘作老樊遲。幽事幽事春來早﹐晨興卽啟閽。掃梁迎燕子﹐插楦護龍孫。數日招賓友﹐先期辦酒樽。淋漓衣袖濕﹐不管漬春痕。北檻北檻近中堂﹐綠階物自芳。晨淸花拱露﹐地僻蘚侵廊。坐久時開卷﹐吟余或炷香。終朝無客至﹐一枕到羲皇。贈徐相師許負遺書果是非﹐子憑何處說精微。使君豈必如椰大﹐丞相元來要瓠肥。袖闊日常籠短刺﹐肩寒春未換單衣。半頭布袋挑詩卷﹐也道遊京賣術歸。寄姜梅山雷字詩章臺官柳映宮槐﹐寶馬蹄輕不動埃。只怪好詩無與敵﹐誰知古學有從來。江山常逐客帆遠﹐歲月不禁衙鼓催。剩約東林投淨社﹐髙情千載有宗雷。采菊秋花莫插鬢﹐𨿽好亦淒涼。采菊還挼卻﹐空餘滿袖香。吳娃曲四首滿地花陰不閉門﹐琵琶抱恨立黃昏。妾身不似天邊月﹐此夜此時重見君。又

忘憂石橊深淺紅﹐艸花紅紫亦成叢。明年開時不望見﹐只望郎君不著儂。又

二月鏡湖水拍天﹐禹王廟下鬥龍船。龍船年年相似好﹐人自今年異去年。又

臂上燒香拜佛前﹐願郎安穩過新年。多情已是長多病﹐莫要畱心在妾邊。過江至蕭山縣驛東軒海棠已謝星星兩鬢怯年華﹐幽館無人江月斜。惆悵過江畱一夕﹐曉風吹盡海棠花。先君刻。逸稿。後六十餘年﹐購得別本。渭南集。五十二卷﹐其前後與家刻略同﹐只少。入蜀記。六卷而多詩八卷。細檢。劍南集。中﹐除其重復﹐又得未刻詩二十首﹐並續添於後云。汲古後人毛識。附錄﹐佚著輯存九十九首甲。詩詞訪僧支提寺髙名每慣習鑿齒。巨眼悉。按。悉。當作。忽。逢支道林。共夜不知紅燭短。對牀空嘆白雲深。滿前鐘鼓何曾忍。匝地毫光不用尋。欲識天冠眞面目。鳥啼猿嘯總知音。按。放翁集外詩。原輯者謂﹐此詩爲紹興二十八年陸遊任寧徳縣主簿時所作。石門洞昔讀康樂詩。夢到石門山。中有醉道士。倒佩落其冠。來遊一一是。嵌巖如屋寬。噴薄三百尺。萬珠落珊珊。峭壁天削成。磐石容投竿。摩挲蒼蘚字。喟發千載嘆。老洪夢中舊。兩臉依然丹。語我君小畱。山瓢勿嫌酸。澗果四時有。收拾苦不難。旋炊胡麻飯。薦以枸鮧槃。手摘石上茶。風鑪煮甘寒。擾擾塵土中。未易得此歡。濯足山下潭。戲驚蛟龍蟠。醉面索吹醒。坐待風雷翻。按﹐原輯者謂﹐此詩乃紹興三十年春陸遊自福州北歸途中。作於靑田。又謂。劍南詩稿。卷十五有。紹興庚辰。余遊謝康樂石門。與老洪道士痛飲賦詩。旣還山陰。王仲信爲予作石門瀑布圖。今二十有四年。開圖感嘆作。詩。題中所云。賦詩。卽是此篇。放翁集外詩。題此詩爲。石門山。查。古今圖書集成。卷一千二十七。謂石門山卽道書所載石門洞天。據。永樂大典。此詩詩題作。石門洞。較妥。南園四首曉鶯催系柳邊舟。老陌東風拂面柔。客裏又驚春事晚。夢中重續栝蒼遊。歡情飲量年年減。古寺名園處處畱。卻羨少年輕歲月。角聲如此不知愁。南遊雲海嘆茫茫。又泛歸舟到栝蒼。城郭淒涼嘆遼鶴。鬢毛蕭颯點吳霜。酴酉糜可把春無幾。弦索初陳燕未央。樓下淸溪三百里。溪流不似客愁長。安用移封向酒泉。醉鄕只擬乞南園。更添小閣臨灘石。一洗人間歌吹喧。

春來歸路閱三州﹐是處跏趺懶出遊。一到南園便忘返﹐亭邊綠琵琶洲。按。紹興二十八年﹐陸遊任寧徳主簿﹐二十九年爲福州決曹。劍南詩稿。卷一有。自來福州﹐詩酒殆廢﹐北歸﹐始稍稍復飲﹐至永嘉。栝蒼﹐無日不醉﹐詩亦屢作﹐此事不可不記也。詩。此四詩﹐當作於自福州北歸經栝時﹐時在紹興三十年春。食江西筍色如玉版貓頭筍﹐味抵駝峯牛尾貍。歸向妻孥誇至夕﹐書生寒乞定難醫。按。據。省齋文稿。目錄﹐知周詩作於紹興三十二年。陸詩之作﹐當在同時。鶯花亭沙上春風柳十圍﹐綠陰依舊語黃鸝。故應畱與行人恨﹐不見秦郎半醉時。按。範成大。石湖居士詩集。卷十有。次韻徐子禮提舉鶯花亭。詩。其小序云。秦少游水邊沙外之詞﹐磀在栝蒼監徵時所作。予至郡﹐徐子禮提舉按部來過﹐勸予作小亭﹐記少遊舊事。又取詞中語名之曰鶯花﹐賦詩六絕而去。明年﹐亭成﹐次韻寄之。陸遊此詩之韻﹐卽其第五首之韻。成大於乾道四年八月至乾道五年五月知處州。參周必大。平園續稿。卷二十二。範成大神道碑。南宋館閣錄。卷八。崇禎。處州府誌。陸詩之作﹐當在範詩前後。徐子禮較陸遊爲長﹐曾幾。茶山集。有詩及之。陸遊。劍南詩稿。卷二亦有詩及之。徐詩出時﹐遊或和之也。題臥龍山涪翁幾日客﹐遺墨徧蒼崖。作吏今三月﹐偸閒始一來。雲歸就檐宿﹐江怒觸山回。更欲窮幽賞﹐城頭疊鼓催。按。原輯者謂。臥龍山在夔州府城東北五里。此詩乃乾道七年春陸遊任夔州通判時作。奪錦軒奪錦軒中醉倚欄﹐錦屏紫翠插云端。平生不喜言爭奪﹐付與遊人自在看。按。奪錦軒在閬州。陸遊乾道八年嘗經其地。劍南詩稿。卷三有。閬中作。遊錦屏山謁少陵祠堂。自閬復還漢中次益昌。壬辰十月十三日﹐自閬中還興元﹐遊三泉龍門﹐十一月二日﹐自興元適成都﹐復攜兒曹往遊﹐賦詩。諸詩。此詩之作﹐當在其時。虎洞空山秋髙木葉黃﹐茫茫百艸凋秋霜。逶迆深谷白晝靜﹐羣鴉競噪眾鳥翔。洞中有虎何猛烈﹐牙如利刀爪如鐵。奮髯掉尾初出穴﹐昂頭四顧吐其舌。雙睛忽動飛電回﹐層崖長嘯陰風來。山中藜藿誰敢采。野外狐兔皆悲哀。嗟虎之猛有如此。自是貪殘日無已。豈無壯士裴將軍﹐彎弓射之殄其類。方今上有明聖君﹐廣愛民物懷深仁。推誠不但祝羅网﹐登用牧守需賢人。四郊無事民安靜﹐有若劉昆多善政。嗟虎𨿽猛當如何﹐胡爲飲泉捲之阿。明當負子東渡河。按。原輯者謂。虎洞在榮縣城東。此詩乃陸遊淳熙元年攝知榮州事時作。1。致爽軒黃塵赤日汗沾裾﹐竹裏煎茶喜有餘。堪笑放翁窮意巧﹐就君池館讀君書。按。原輯者謂此詩乃淳熙四年六月陸遊送範成大東歸途經靑城時作。並謂。石湖居士詩集。卷十八有。範氏莊園。詩﹐陸詩卽次其韻﹐又證以。吳船錄。攺題爲。和範至能範氏莊園韻。查。輿地紀勝。卷一百五十一永康軍下。致爽軒。欄內﹐首引範詩﹐次引陸詩。與方輿勝覽。同。靑城縣當時屬永康軍﹐原書題作。致爽軒。不誤。郭氏山林十六詠淸曠亭勝遊謝車馬﹐從此始靑鞋。俗士洗褊心﹐達人增曠懷。桂壑小山有桂枝﹐名自騷人傳。我欲辧其族﹐衰病空慨然。月峽我昔溯三峽﹐仰天匹如練。安得中天月﹐正用此時見。小爛柯山中一枰棋﹐塵世底事無。若復計勝負﹐與彼亦何殊。傾月種梧待鳳雛﹐此計乃可笑。不如看月墮﹐與子舒淸嘯。髙壁巖我誦明逸詩﹐豹林不可到。斯山幸不遠﹐何日欹紗帽。云關白雲如髙人﹐擇友尙傲世。朱門客三千﹐一點不可致。壺天閣吾廬在目中﹐日可理輕策。乃知壺中天﹐端勝縮地脈。石井酌泉咽冰玉﹐肺腑生慘凜。老夫桑薴家﹐頗欲續水品。玉泉摘玉毀珠璣﹐蒙莊有深指。向郭不能傳﹐千載付吾子。

飛雪我昔遊靑城﹐六月對雪山。吳蜀渺萬里﹐安得在此間玉佩羣仙停鶴馭﹐玉佩搖空山。金丹定分子﹐往綴通明班。韞玉巖蒼崖韞白璧﹐欲上渺無路。但照太史占﹐虹气貫寶婺。笙鶴亭玆山多異境﹐飛仙亦稅駕。勿遣俗客來﹐恐妨笙鶴下。倚劍懸瀑若劍立﹐空潭如鏡平。未能照魑魅﹐且用斬長鯨。藥圃采芝夏黃公﹐賣藥韓伯休。吾友子郭子﹐髙趣可與侔。按。郭欽止﹐字徳誼﹐東陽人﹐陸遊友。子津﹐字希呂﹐亦同遊往來甚密。曹彥約昌谷集。卷十七有。跋東陽郭氏石洞書院記。劉過。龍洲集。亦有。遊郭希呂石洞二十詠。葉適。陳傅良均有吟詠。韓幹馬圖唐人畫馬如相馬。不在驪與黃。天機入神卽揮灑﹐气脫毫素先騰驤。昔年曾畫穆王遊八極﹐八龍之駿云五色。後來又寫越影超光脫丹碧。後來又寫漢武窮渥窪﹐復見神駒來漢家﹐勢走滅沒開風沙。壯哉此馬健且雄﹐玉花徧身云滿鬉。首如渴烏眼如電﹐皎如匹練橫晴空。使之陷陣當破敵﹐萬馬不敢先秋風。如何解鞍脫其磆﹐縱爾俶儻如遊龍。君不見四海罷徵戰﹐九夷盡梯航。方將卻爾宛水之西﹐歸爾華山之陽。幸逢韓供奉寫爾神﹐杜拾遺歌爾良。贈爾支道林﹐愛爾神駿懸髙堂。古詩能自得我心﹐無人不自得。靈府長優閒﹐蕉鹿烏能惑。濁醪吞數升﹐浩气漫漫塞。醉來隱幾酣﹐屢到華胥國。人生貴適情﹐何當調語默。戀繡衾贈別雨斷西山晚照明﹐悄無人﹐幽夢自驚。說道去多時也﹐到如今﹐眞个是行。遠山已是無心畫﹐小樓空﹐斜掩繡屏。你嚎早收心呵﹐趁劉郎雙鬢未星。按。陳鵠謂此爲官南昌日代還時作﹐時爲宋孝宗乾道二年。

大聖樂詞電轉雷驚﹐自嘆浮生﹐四十二年。試思量往事﹐虛無似夢﹐悲歡萬狀﹐合散如煙。苦海無邊﹐愛河無底﹐流浪看成百漏船。何人解﹐問無常火裏﹐鐵打身堅。須臾便是華顚﹐好收拾形體歸自然。又何須著意﹐求田問舍﹐生須宦達﹐死要名傳。壽夭窮通﹐是非榮辱﹐此事由來都在天。從今去﹐任東西南北﹐作个飛仙。按。據。自嘆浮生﹐四十二年。句﹐知本詞亦作於乾道二年﹐時陸遊四十二歲。解連環淚掩妝薄﹐背東風佇立﹐柳綿池閣。漫細字﹐書滿芳箋﹐恨釵燕箏鴻﹐總難憑托。風雨無情﹐又顚倒綠苔紅萼。仗香醪破悶﹐怎禁夜闌﹐酒酲蕭索。劉郎已忘故約。柰重門靜院﹐光景如昨。盡做它﹐別有畱心﹐便不念當時﹐兩意初著。京兆眉殘﹐怎忍爲新人梳掠。盡今生﹐拚了爲伊﹐任人道錯。乙。題跋題蘭亭帖自承平時﹐中山石刻屢爲好事者負去。如此本固已不易得﹐況太行北嶽﹐墮邊塵中已五十年乎。撫捲太息。陸遊。按。此當爲淳熙三年左右作。時距靖康之變約五十年。跋北齊校書圖髙齊以夷處遺種﹐盜據中原﹐其所爲皆虜政也。𨿽彊飾以稽古禮文之事﹐如犬著方山冠。而諸君子乃挾書從之遊﹐塵土蓋膻腥﹐污我筆硯﹐余但見其可恥耳。淳熙八年九月廿日陸遊識。跋世說新語郡中舊有。南史。劉賓客集。版皆廢於火。世說。亦不復在。遊到官始重刻之﹐以存故事。世說。最後成﹐典並識於卷末。淳熙戊申重五日新定郡守笠澤陸遊書。跋黃山谷三言詩卷此帖與漢嘉安樂園題名絕相類﹐豈亦謫僰時所書耶。淳熙癸卯二月二十三日﹐甫裏陸遊識。跋蘭亭帖五首蘭亭刻石﹐𨿽佳本皆不免有可恨。此唐人響拓﹐乃獨縱橫放肆﹐不爲法度拘窘﹐猶可想見繭紙故書之超軼絕塵也。其後書乾符元年三月﹐而觀者或以不與史合爲疑﹐予按歐陽公。集古錄。率以石本證史家之誤﹐此獨不可據以爲證乎。陸遊。

又近見馮達道所藏蘭亭﹐使人欲起拜﹐畱觀百餘日﹐乃歸之。今又得觀孟達本﹐淸瘦勁拔﹐亦其流亞也。陸遊務觀嘉泰二年重午日。同上卷七。按。孟達﹐李兼字。詩稿。卷八十二有。哭孟達詩。又

王逸少一不得意﹐誓墓不出﹐遂終其身。子敬答殿榜之請﹐辭意峻甚﹐豈知世間有得喪禍福哉。以此學二王書﹐庶幾得之。若不辦此﹐𨿽家藏昭陵繭紙眞迹﹐字字而講之﹐筆筆而求之﹐去蘭亭愈遠矣。謂予不信﹐有如大江。同上。又

馮氏所藏蘭亭二本﹐得之昭徳晁氏。端彥字美叔﹐說之字伯以﹐公耄字武子。其三世也。嘉泰二年二月六日﹐陸遊﹐年七十八題。同上卷十。按。是跋前有詩。詩云。堂堂淮陰侯﹐夫豈噲等伍。放翁評此本﹐可作蘭亭祖。是詩亦見。劍南詩稿。卷四十九﹐題作。跋馮氏蘭亭。又

右定武舊本蘭亭﹐骨气卓然可見﹐不以流。湍。帶。右。天五字定眞贗也。陸遊識。同上。按。是跋前有詩。詩云。繭紙藏昭陵﹐千載不復見。此本得其骨﹐殊勝蘭亭面。是詩亦見。劍南詩稿。卷四十九﹐緊次。堂堂淮陰侯。詩後﹐題作。又。當爲同時作。丙。序。記。銘。題名頤庵居士集序文章之妙﹐在有自得處﹐而詩其尢者也。捨此一法﹐𨿽窮工極思﹐直可欺不知者。有識者一觀﹐百敗並出矣。四明劉良佐先生﹐盡力於詩﹐惟石湖範至能獨深賞之﹐每爲客言﹐客未必領也。予曩時數遊四明﹐獨不識良佐﹐近乃見其詩百篇﹐卓然自得者﹐何其多也。如頗識造物意﹐長容吾輩閒。日晏猶便睡﹐犬鳴知有人。世事不復問﹐舊書時一看。一夜催花雨﹐數家鄰水村。靑山空解供望眼﹐濁酒不能澆別愁。覓句忍饑貧亦樂﹐鈔書得味老何傷。𨿽前輩以詩得名者﹐何以加焉。因書其右﹐他日有賞音如石湖者﹐當知予言不妄云。慶元六年四月己亥山陰陸遊序。半隱齋記邯鄲賈逸祖元放﹐作半隱齋﹐屬會稽陸遊務觀爲之記。務觀曰。天下之名﹐常晦於有餘﹐而著於不足。彼眞隱者﹐山巓水崖。崖。疑爲。涯。之誤。艸衣木食﹐其身且不欲見於世矣﹐又何自得而名。故常謂自漢。魏以來﹐以隱名世者﹐非隱之至也﹐而況若元放者﹐方且不屑下吏身﹐雜鈴下五百之間﹐折腰抑首﹐以冀斗升﹐而顧自謂﹐誰則許之。務觀曰。不然﹐人之出處﹐視其所存何如耳。審能羞世利﹐薄富貴﹐折腰抑首﹐何害爲隱。否則﹐終南少室﹐是仕宦捷徑也。按。同上志卷七有。賈逸祖傳。陸遊。渭南文集。卷二十五。書渭橋事。記逸祖之祖若思宣和間事﹐其事卽得之逸祖。題近詩近詩一卷﹐爲五七郎書。嘉泰甲子歲正月庚午﹐用郭端卿所贈猩猩毛筆。時年八十矣。下有二章。上爲。山陰始封。下爲。放翁。按。近詩爲。記東村父老言。訪隱者不遇。遊近村。癸亥初冬作。美睡。渡頭。雜書。二首。均見。劍南詩稿。卷五十五。據於北山。陸遊年譜。轉引。山陰陸氏族譜。。子約。行四十。子約爲遊第五子﹐亦稱十郎﹐見於引。族譜。及文集。五七郎。當爲其弟子遹﹐以叔伯兄弟排次相稱也。劍南詩稿。卷七四有。寄五郎兼示十五郎。詩﹐五郎指長子子﹐十五郎亦指子遹﹐此當是叔伯兄弟另一種排次法﹐如子約例。素心硯銘端溪之穴﹐毓此美質。旣堅而貞﹐亦潤而澤﹐澀不拒筆﹐滑不畱墨。希世之珍那可得﹐故人贈我情何極。素心交﹐視此石﹐子孫保之永無失。老學庵主人。浮玉巖題名陸務觀。何徳器。張玉仲。韓無咎﹐隆興甲申閏月二十九日﹐踏雪觀。瘞鶴銘。置酒上方。烽火未息﹐望風檣戰艦在煙靄間﹐慨然盡醉。薄晚泛舟﹐自甘露寺以歸。明年二月壬午﹐圜禪師刻之石﹐務觀書。按。何徳器﹐名侑﹐雍正。處州府誌。卷十一有傳。無咎﹐元吉字﹐陸遊至友。鐘山題名乾道乙酉七月四日﹐笠澤陸務觀﹐冒大雨﹐獨遊定林。按。時陸遊赴隆興通判任﹐過此。丁。書。札。啟與曾逮書遊惶恐再拜﹐上啟仲躬戶部老兄臺座。苦寒﹐恭惟省中雍容﹐臺候神相萬福。尊眷聞已入都﹐必定居久矣。第聞在百官宅﹐無乃迫隘乎。遊村居凡百遲鈍﹐數日前﹐方能作賀丞相一箋﹐托無咎投之﹐然不敢及昨來所諭也。節後度亦嘗見之﹐不至中悔否。此公於賤子實不薄﹐然姓名不祥﹐正恐終難拈出﹐柰何。柰何。不入城七十餘日矣﹐以此亦自久不見原伯﹐不論它人也。累日作雪竟未成。都城何似生。惟萬萬保護。卽登嚴近﹐不宣。十一月二十六日﹐遊惶恐再拜﹐仲躬戶部老兄臺座。1。按﹐仲躬。名逮。曾幾季子。本書當作於孝宗乾道四年。是年十月。陳俊卿除右相。陸遊有。賀莆陽陳右相啟。見。文集。卷八與曾逢書遊惶恐再拜。上啟原伯知府判院老兄臺座﹐拜違言侍。遂四閱月。區區懷仰。未嘗去心。卽日秋淸。恭惟典藩雍容。神人相助。臺候萬福。遊八月下旬。方能到武昌。道中勞費百端。不自意達此。惟時時展誦送行妙語。用自開釋耳。在當塗見報。有禾興之除。今竊計奉版輿西來。開府久矣。不得爲使君樽前客。命也。鄭推官佳士。當辱知遇。向經由時。府境頗苦潦。後來不至病歲否。伯共博士想已造朝久。舟中日聽小兒輩誦。左氏博議。殊嘆仰也。末由參覲。惟萬萬珍護。卽膺嚴近之拜。不宣。遊惶恐再拜。上啟原伯知府判院老兄臺座按﹐本書作於孝宗乾道六年。赴蜀道中。原伯。名逢。曾幾長子。伯共。卽呂祖謙。途經禾興苦潦情況。可參。入蜀記。六月五日。七日記事與曾逮書遊頓首再拜。上啟仲躬侍郎老兄臺座﹐拜違言侍。又復累月。馳仰無俄頃忘。顧以野處窮僻。距京國不三驛。邈如萬里。𨿽聞號召登用。皆不能以時修慶。惟有愧耳。東人流殍滿野。今距麥秋尙百日。柰何。如僕輩旣憂餓死。又畏剽劫。日夜凜凜。而霪雨復未止。所謂麥。又已墮可憂境中矣。朱元晦出衢。婺未還。此公寢食在職事。但恐儒生素非所講。又錢粟有限。事柄不顓。亦未可責其必能活此人也。遊去臺評歲滿尙兩月。廟堂聞亦哀其窮。然賦予至薄。斗升之祿。亦未知竟何如。日望公共政。如望歲也。無階參省。所冀以時崇護。卽慶延登。不宣。遊頓首再拜上啟。正月十六日按﹐孝宗淳熙八年十二月。朱熹到浙東常平茶鹽公事任。見。寶慶會稽續志。卷二。本書當作於淳熙九年與明遠書遊頓首。間闊頃叩甚至。忽奉手帖。欣重。秋雨。尊候輕安。卿禪師遺墨甚妙。恨見之晚。輒題數行。不足稱發揚之意。皇恐。得暇見過。不宣。奉簡明遠老友文字共四軸。又五冊。納去。五派圖四軸。數日前已就付來人去矣。遊按﹐陸遊交遊中。字明遠者。有汪澈。澈事迹詳。宋史。本傳及周必大。省齋文稿。卷三十神道碑卿禪師。善書。見。渭南文集。卷三十。跋卿師帖。又有沈明遠。名作磈。吳興人曾幾。茶山集。卷一有。沈明遠作磈教授。用東坡。仇池石。韻。賦予所蓄英石。次其韻。次綠字韻。二詩。中有。嵚磌庾嶺南。美者色蒼玉。賞音無東坡。尢物多跧伏。之句韓元吉。南澗甲乙稿。有與沈明遠倡酬詩多首。中有。妙筆眞堪賦洛神。之句。卷十四又有。送沈明遠序。本書似明遠以卿禪師遺墨貽陸遊。陸遊恨見之晚。其人藝術素養可知本書中之明遠。當卽其人。然以陸遊現存文字中。無及沈明遠者。無其他文字資料可證。姑志於此。以待考。又沈明遠事迹。見陳振孫。直齋書錄解題。卷二十。韋居安。梅磍詩話。著作傳於今者。有。寓簡。十卷。與仲信書遊頓首再拜仲信學士老友兄﹐卽日秋气淸。伏惟尊候神相萬福。兒子婚事。甚荷畱念。初正以吾輩气類。故敢有請。已令媒氏具道其情。尙何疑哉。今又蒙垂誨。已抵龜而決矣。余令媒氏稟白。自此遂忝瓜葛。何幸如之。羸控敍。艸艸。不宣。遊頓首拜仲信卽省元學士友兄。同上。按﹐陸遊交遊中。據現有資料。有兩仲信。一爲王廉淸。遊老友。揮麈錄。作者王明淸之兄。一爲詹仲信。陸遊後輩。未知孰是。抑或爲其他人。姑志存疑與親家書遊皇恐再拜。拜違道義。忽復許時。仰懷誨益。未嘗一日忘也。桐江戍期忽在目前。盛暑非道途之時。而代者督趣甚切。不免用此月下浣登舟。愈遠門闌。心目俱斷。然親家赴鎭。亦不過數月間。彼此如風中蓬。未知相遇復在何日。憑紙黯然。惟日望召歸。遂躋禁途。爲親舊之光爾。遊皇恐再拜按﹐本書當作於宋孝宗淳熙十三年。是年七月三日。陸遊到嚴州。桐江。任。見。嚴州圖經。與友人書遊皇恐拜問契家。尊眷。共惟並擁壽祺。鏡中有委敢請﹐子聿亦粗能勤苦。但恨不得卒業。函丈若不棄遣。尙未晚也。張七三哥苦貧可念。官期尙遠。柰何。每爲之心折。顧無所置力耳。三丈亦念之否。遊皇恐再拜。按﹐子聿。一作子遹。子糸聿。陸幼子與明老帖有人兮山陘。云捲兮霞瓔。秉芳兮欲寄。路漫兮難徵。心惆悵兮狐疑。蹇獨立兮忠貞此寒山子所作楚辭也。今亦在集中。妄人竄攺附益。至不可讀。放翁書寄天封明公。或以刻之此中也按﹐影宋本。寒山集。中所載楚辭仍多八字。辭云。有人坐山徑。云捲兮霞瓔。秉芳兮欲寄。路漫兮難徵。心惆悵狐疑。年老已無成。眾喔咿斯。蹇獨立兮忠貞。日人苞印跋語謂爲。未得帖之前已刻。並謂。足以見古人於事物一一致意之槪。明老。卽慧明。能文。天封。在天臺山。見。渭南文集。卷十九。重修天封寺記。與杜思恭書正月廿四日。遊頓首再拜復書敬叔法曹學士友兄執事﹐卽日春寒。伏惟尊候神相萬福前歲冬初。聞從者西徵。適臥病沈綿。無由追路。一道珍重語。旣益鳥首日遠。而遊僻居澤中。不與人接。例不能通四方書問。惟有念吾至交之心。朝暮不止耳。忽有遠使到門。出誨帖。諄諄累紙。相與之意。加於在傍邑時。不以老病爲可絕。不以疏怠爲可罪。此古人事。今於左右見之。幸甚過望。幸甚過望。錄示近詩。超勝妥帖。殆兩得之。人之所難。敬叔何獨得之易也。大抵此業在道途則愈工。𨿽前輩負大名者。往往如此。願舟楫鞍馬間。加意勿輟﹐他日絕塵邁往之作﹐必得之此時爲多。益公今龍門﹐又喜接晚進﹐敬叔得所歸矣。旦夕乘馬日造朝﹐又當過廬陵﹐必復從容於天香堂上。遊與益公四十年舊交﹐窮達𨿽殊﹐情好不替如一日﹐輒有一緘﹐告爲轉達。又有楊廷秀待制書﹐亦煩送之。不罪。千扣。諭及拙稿﹐見托一二友人編輯﹐未成次第。若可出﹐自當以一帙歸之敬叔。今更當督之矣。手鈔近詩﹐卻如來教﹐寫得數篇封納﹐臂力弱不能多寫﹐負見索之勤﹐積愧如山矣。相望天末﹐臨書悢悢﹐惟幾爲臺家倍加保輔﹐卽膺嚴召﹐不宣。遊頓首再拜。友杜敬叔自嶠南寄書來﹐索余手錄。七十三翁﹐豈復能。筆硯﹐欹斜跌宕。讀之自不能識﹐敬叔以意求之可也。慶元丁巳正月二十四日﹐笠澤陸遊務觀書。按。杜敬叔﹐名思恭﹐淳熙十四年進士。事迹詳光緒。上虞縣誌。與仲王已書一

遊頓首。伏被手帖﹐獲聞動靜﹐深以爲慰。開諭院記﹐謹已具稿。今遣優婆塞歸拜呈﹐不知可用否。老病無復佳思﹐皇恐﹐皇恐。此乃令人寫本﹐若欲惡札﹐卻須示及﹐當爲作之﹐仍告寫及題額人銜位。姓名。若要寫守。倅銜﹐亦須示及﹐當爲一手寫去﹐切不可令他人書。向來南山只爲如此﹐故曾致慮﹐不免重刻﹐切望少畱神﹐仍丁寧知事也。未卽會聚﹐萬萬爲道珍厚。不宣。遊頓首。智者王已公禪師友舊。十一月八日。按。自此以下八書﹐俱刻金華智者寺。渭南文集。卷十九有。智者寺興造記。作於宋寧宗嘉泰三年十月二十九日。本書。謹已具稿。當指是文。二

遊頓首。啟智者禪師老友。卽日春寒﹐伏惟法候萬福。寺記本是老夫自欲書丹﹐意爲不過數日可了。不料忽得齒疾﹐沈綿歲月﹐又值攺歲﹐一番應接﹐遂失初約﹐畱滯淨人。昨法云忽過﹐良以爲愧。碑顏不欲更托人﹐並爲寫去。前輩此例甚多。碑上切不須添一字。尋常往往添字﹐壞卻。家有獘帚﹐享之千金。幸痛察。余惟爲佛囑自愛﹐不宣。遊頓首。正月四日。三

監寺首座以次不及別上狀﹐刻碑時且告與點檢﹐碑樣只依明州宸奎閣碑最妙。僭率﹐皇恐﹐皇恐。遊頓首。按。二書當作於嘉泰四年。後書當是前書附言。四

遊頓首。智者堂頭禪師。卽日春殘﹐伏惟法候勝。原注。缺數字。別卻不知瓶錫所寓。無遣一紙問﹐動靜不可得﹐惟有馳心爾。忽法云送翰札來﹐乃知說法名山﹐玉煙珠气﹐要是不可埋沒也。遊去春已請老﹐一生擾擾﹐遂得結局。盡出余芘。正月﹐忽被命寓直內閣﹐殊非野人所宜﹐一味慚恐耳。崖蜜蠟燭分寄﹐足見舊好不替﹐感激﹐感激。末由握臂﹐惟萬萬爲大法自重﹐不宣。遊頓首。四月六日。1。五

遊頓首﹐忽奉誨帖。欣承﹐苦寒。法候萬福﹐老病日侵。度不能久住世間。且隨緣過日耳。下諭法衣。急作字澤師。幾爲九峯所取﹐幸稍早數日。已令徑附來使納去﹐想便升座於人天眾前分以披掛也﹐崖蜜石芥佳惠。然自此切罷信物。庶全道气。巳屢咨。原作姿。據民國何氏刊本攺。白矣﹐春事鼎來。爲道自重。不宣﹐遊再拜南山禪師老友侍者﹐按。南山。卽仲王已﹐陸遊嘗應仲王已請。作。嚴州重修南山報恩光孝寺記。文集。卷十九。時仲王已在南山。主持修寺事﹐六

遊頓首﹐適承臨訪。荷千里命駕之意。殆不勝言﹐晚刻。伏惟道體萬福﹐來日輒具湯餅。相屈少款誨益。切勿拒也﹐勿匆不宣﹐遊再拜南山禪師故人足下﹐七

遊頓首﹐秋暑正。原注。缺。法候萬福﹐久不。原注。缺。問。徒有馳系﹐日來衲子必更雲集﹐夏中。有幾人打發﹐老拙。原注。缺。衰。不能響磎修廊。炷香丈室也﹐偶丘子行。原注。缺三字。候動靜。惟冀爲法珍重。不宣﹐遊頓首智者禪師老兄﹐七月十三日八

遊頓首啟﹐伏被誨墨。欣承﹐卽日尊候萬福﹐名山大乘師。宜得大筆登載。然後宜稱﹐事偉辭貧。但深愧負﹐風土之宜。敬已下拜矣。以。原注。疑脫一字。不必講此。白頭尙如新耶。石工亦甚佳﹐小簡尢不足傳﹐讀之赧然﹐正暑。萬萬爲道。原注。缺。重。不宣﹐遊頓首﹐上智者禪師老友侍者﹐嚴州子遊近者奏記。方以艸率爲愧﹐專使奉馳翰。所以動問甚寵。感激未易名也﹐暫還展省。此固龍圖丈襟懷本趣﹐道中春寒。不至衝冒否。詔追度不遠旬挾。或已被新渥矣﹐下諭舊貢院。已爲中丞蔣丈所先﹐新定驛舍見空閒。或可備憩泊已﹐今揚灑矣﹐它委遙候面請﹐遊蒙賜香墨。皆珍絕。足爲蓬戶之光。下情感荷之至﹐它候續上﹐狀次﹐又拜具呈﹐朝請大夫權知嚴州軍州事陸遊札子﹐按。蔣中丞。名繼周。渭南集。中有。蔣中丞墓志銘。回江西王倉光膺宸命。出擁使華。逖聞新渥之傳。莫諭故人之喜﹐伏惟某官。器姿開敏。學術淵深﹐淸節凜然。風髙嶺嶠之政。先聲籍甚。已震江淮之間﹐自顧衰遲。常交英俊﹐雙魚遠至。荷舊好之不忘。倚馬少畱。慚報書之良邃﹐惟祈珍嗇。用慰願言﹐按。王倉疑爲王回﹐回。宋孝宗淳熙中提舉江南西路常平茶鹽公事。與陸遊有交往﹐參楊萬里。誠齋集。卷一百二十五。王回墓志銘。淸同治。臨川縣誌。卷三十二。職官題名。1。戊﹐殘稿詩二句窮達得非吾有命。吉凶誰謂汝前知按。此詩傳爲陸遊七歲時。其父指烏命賦。說見上引書詩二句使君何所樂。樂在南湖濱按。原詩題作。題育王山明月堂。育王山在慶元府鄞縣。劍南詩稿。卷一有和曾待制遊兩山詩。其一爲。題育王山明月堂。待制。乃曾幾。和曾詩。作於紹興末。此詩是否此時作。無佐證。姑系於此詩二句歌呼宛轉連漁市。燈火靑熒擁郡樓按。原詩題作。七夕登譙樓。乾道九年夏。陸遊攝知嘉州。此詩之作。當在其時。參。輿地紀勝。及於北山。陸遊年譜。詩二句我老詩不工。非復薛與岑按。詩下王象之有注。陸遊詩。指薛能﹐岑參。詩題失去。薛能﹐岑參嘗官嘉州。詠嘉州詩有名。陸遊亦官嘉州。以薛﹐岑相比。此詩當作於嘉州詩一句南酒應憐未歸客詩一句更就髙僧學白羹按。浩然齋雅談。卷中云。嘉州用南中法釀酒。及僧用糝加菜。不施鹽酪。故名白羹。據。南酒。更就。云云。當作於蜀中詩四句一錢不值程衛尉。萬事稱好司馬公。白髮永無懷橘日。三年惆悵荔枝紅按。蜀中產荔枝。陸遊在蜀詩嘗及之。如。劍南詩稿。卷五。江瀆池醉歸馬上作。有滿街丹荔不論錢。之句。出蜀後亦屢及之。如。劍南詩稿。卷十一。莆陽餉荔子。有。終憶戎州綠荔枝。之句。據。白髮。三年。云云。此詩當作於蜀中詩二句厚味無人設佞湯。微芬時自炷廉香。詩六句是邦山水窟﹐領會得佳處。山回如可招﹐水集若來赴。竹葉溯江船﹐春薺隔煙樹。按。輿地紀勝。古今圖書集成。詩題均爲。競秀亭。競秀亭在嘉州﹐此詩當爲陸遊在蜀中作。詞半闋。采桑子。三山山下閒居士﹐巾屨蕭然﹐小醉閒眠﹐風引飛花落釣船。按。淸抄本。耆舊續聞。云。陸遊。閒居三山日﹐方務得。得。他書作。徳。侍郎攜伎訪之﹐公有詞云。務得﹐名滋﹐嘗知紹興。詞一句飛上錦茵紅縐。按。據。四朝聞見錄。知此詞作於嘉泰二年。題詩稿七月十一日至九月二十九日﹐計七十八日﹐得詩百首。與曾逢書主司劉某﹐天下偉人也﹐故足以得之。按。元伯卽原伯﹐曾逢之字。原跋云。余大父著作爲京教﹐考浙漕試。明年考省試。呂成公卷子﹐皆出本房。呂成公﹐卽祖謙﹐以紹興三十二年得薦。見。東萊集。附年譜。本書之作﹐當在此時。劉某。卽劉夙﹐克莊祖父。以言論風節聞天下。見。後村集。卷一九五。後村先生墓志銘。與韓元吉書平生未行江也﹐葭葦之蒼茫﹐鳧雁之出沒﹐風月之淸絕﹐山水之夷曠﹐疇昔嘗寓於詩﹐而未盡其仿佛者﹐今幸遭之﹐必毋爲我戚戚也。按。陸遊以宋孝宗乾道元年七月﹐離鎭江﹐取江道往隆興﹐就隆興通判任。書當作於到隆興不久。與王質書吾登孺子亭﹐見子以詩道南州髙士之神情﹐奇哉。吾巢會稽﹐築卑棲﹐號漁隱﹐子爲我詩之。按。書作於乾道元年﹐見王詩小序。與朱熹書法楊者﹐讀書至老不輟﹐持論甚正。常云農家有百錢斗粟之贏﹐必謹藏之﹐與僧乃已﹐民安得不貧。故其住山不營土木﹐不遣其徒出勾﹐曰。吾不忍助民蠹也。權貴人有1。所求﹐一毫不予﹐而凶年作糜粥以活人餓者。豈易得哉﹐豈易得哉。願公並書之﹐可乎。原注。此乃陸倉與先生書。按。朱熹。跋周元翁帖。云。明州大梅老法楊者﹐故龍圖閣學士鄭公向之曾孫也﹐藏周元翁帖與其先世手書一軸﹐嘗屬山陰陸務觀求予跋尾﹐未及遣而下世。務觀乃以書致之﹐且言楊旣死﹐此軸無所付﹐寫畢﹐願爲送濂溪書堂藏之。陸遊淳熙五年冬﹐提舉福建常平茶鹽公事。六年冬至七年冬﹐又提舉江西。稱。陸倉。以是。本書之作﹐或在其時。與姜特立書。繭庵記。及。初營。落成。二詩﹐大老手筆﹐超然絕俗。明公富貴壽考﹐皆未易測﹐於此可卜。按。繭庵。落成於寧宗慶元元年乙卯﹐見。梅山續稿。卷七。乙卯之秋。陸書之作﹐當在此時。特立﹐字邦傑。宋史。有傳。與楊萬里書陶朱。猗頓之富﹐汾陽。平西之貴﹐世俗羨女冒者可笑。壽考富貴皆出偶然。按。楊書謂。時年七十六。陸遊長二歲。此書爲嘉泰二年作。王時敍誄學道愛人﹐正心誠意。悃愊無華﹐儒雅飭吏。子之自著﹐古人何愧。按。時敍事迹﹐見。詩萃。及。通誌。小傳。己。附錄老學庵續筆記。輯佚叔黨﹐宣和辛丑歲得隙地於許昌之西湖﹐葺爲園亭。是年叔黨甫五十﹐嘗曰。陶淵明以辛丑歲遊斜川﹐而詩云。開歲忽五十。是吾與淵明同甲子也。今吾得園之歲﹐與淵明遊斜川之歲適同。因以小斜川名之。或者謂叔黨家本川人﹐而在元祐邪籍﹐故名斜川﹐恐不然也。東都定力院井泉﹐甘寒﹐可亞閣門井。佛殿庭下有七葉樹﹐一名莎。莎。原作沙。據。永樂大典。卷一四五三六引文攺。羅樹﹐亦他處所無。朝士使人汲泉﹐輒令取樹一葉爲驗。今燕俗於公服下著二襜﹐故軀幹夭矯﹐便於乘馬。或笑以爲似一大棕﹐然故事重吾輔臣﹐賜公服衫襜外﹐以紅繡直系及三襜﹐但不知其制何如耳。1。庚﹐佚著考目一。劍南詩稿遺稿陸遊長子子。嘉定十三年刊行。劍南詩稿。跋謂。先君在新定時。所編前稿。於舊詩多所去取。其所遺詩。存者尙七卷。故別其名曰。遺稿。遺稿。早失傳。然尙可從。須溪精選陸放翁詩集。中略窺端倪。是書卷三。黃山塔。送三兄赴秦邸。卷五。聞婆餅焦。種桑。夜聞櫓聲。離家示妻子。卷八。聞角。寄楊濟伯。采菊。吳娃曲。四首。過江至蕭山縣驛東軒海棠已謝。皆不見。劍南詩稿。須溪共選陸詩一百九十六首。未見。劍南詩稿。者達十四首。其中七絕五十九首。未收者達五首。五絕三首。未收者一首。細味未收詩之內容與風格。與陸遊晚期詩不類。其來源於。遺稿。也甚明。以下所舉散佚零篇詩目中之詩。京口唱和。中之詩。其中或有入。遺稿。者。又檢宋人王象之所編。輿地紀勝。得陸遊佚詩六首。首尾完整者二首﹐殘句四首。皆陸遊在新定。卽嚴州。編詩前之作。其中卷一百四十六引陸遊詩句凡七。未見。劍南詩稿。者凡三。王氏當亦見。遺稿。者。二﹐散佚零篇詩目曾幾。茶山集。卷一。還守臺州次陸務觀贈行韻。卷五。雪中陸務觀來問訊。用其韻奉贈。陸務觀效孔方四舅氏體。倒用二舅氏題雲門艸堂韻。某亦依韻。這些原韻。未見劍南詩稿。周必大。省齋文稿。卷二。陸務觀病彌旬。僕不知也。佳篇謝鄰里。次韻自解。務觀得曾吉甫茶。以詩見遺。因次其韻。招陸務觀食江西筍。歸有絕句云。戲和。卷三次韻陸務觀送行二首。病中次陸務觀通判韻。原韻皆未入。劍南詩稿。範成大。石湖詩集。卷十八有。次韻陸務觀慈姥巖酌別二絕。原詩。劍南詩稿。無。又同捲有。次韻陸務觀編修新津遇雨不得登修覺山。經過眉州三絕。詩稿。有二絕。無愁字韻。韓元吉。南澗甲乙稿。卷六有。次韻務觀城西書事二首。原韻未見。史浩。貿阝峯眞隱漫錄。卷四。次韻陸務觀遊四明洞天。卷五。阿育王山有松萬株。乞亭名於眞隱居士。榜曰。構風。陸務觀作詩。因次韻。原韻無。宋詩紀事卷五十有程大昌。次韻陸務觀海棠。今原韻無。劍南詩稿。卷十九有。余年二十時。嘗作菊枕詩。未傳。陸遊於詩律己嚴。文集。卷二十七。跋詩稿。謂。此予丙戌以前詩二十之一也。及在嚴州。再編。又去十之九。以上所及之詩目。大半爲乾道丙戌以前之作。三。京口唱和隆興二年閏十一月壬申至乾道元年正月辛亥。陸遊與其至友韓元吉皆在京口。唱酬頗

樂﹐共賦歌詩三十篇﹐陸遊爲作序﹐序見。文集。卷十四。今檢陸遊詩詞﹐惟得。無咎兄郡齋燕集有詩末章見及﹐敬次元韻。詩稿卷一。元韻卽韓元吉。南澗甲乙稿。卷二。方務徳元夕不張燈﹐畱飲賞梅﹐務觀索賦古風。赤壁詞。調下原注。招韓無咎遊金山。見文集。卷四十九。南澗甲乙稿。卷七。念奴嬌。詞第二首調下原注。次陸務觀見貽念奴嬌韻。卽次此詞韻。浣溪沙。調下注。和無咎韻。和韻﹐韓集未見。詞中有。客中無伴怕君行。之語。三首﹐知亡佚甚多。四。東樓集乾道九年陸遊自編﹐收古律三十首﹐並有序﹐見。渭南文集。卷十四。序謂乾道八年在王炎幕府。憑髙望鄠。思一醉曲江。渼陂之間﹐其勢無由。及發而爲詩。欲出則不敢﹐欲棄則不忍。遂。敍藏。之。據此序檢。劍南詩稿。似此集所收之詩已大部失傳。五。山南雜詩此乃陸遊乾道八年。匹馬戍梁州。時生活記錄。收詩百餘篇﹐在舟行過望云灘時﹐墜落水中。見。詩稿。卷三十七。感舊。第一首。劍南詩稿。卷三有。予行蜀漢間道出潭毒關下。詩。讀史方輿紀要。卷六十八廣元縣潭毒關下小注。望云關﹐在縣北五十五里。望云灘﹐當在望云關下。其失落時間﹐當爲乾道八年冬自山南還成都途中。六。散佚零篇文目同王廉淸。仲信。在天王寺迪上人房。題名。。劍南詩稿。卷六十三提到。周必大平園續稿。卷二十。杜氏隋光堂記。提到杜思恭父母墓志銘﹐爲陸遊作。元袁桷。淸容居士集。卷四十六。陸放翁答杜賢良求試牒書。之答書。元陸文奎。墻東類稿。卷九。跋放翁與文定札子。之札子。皆不見。七。髙宗聖政艸。一卷陳振孫。直齋書錄解題。卷五雜史類著錄。宋史。著錄。景定。嚴州續志。卷四郡存書籍中﹐亦有。聖政艸。八。陸氏續集驗方陸遊官江西倉司時刻。見。渭南文集。卷二十七。跋續集驗方。宋史。著錄。九。孝宗實錄。五百卷寧宗嘉泰間與傅伯壽同修。直齋書錄解題。卷四起居注類著錄。宋史。著錄。十。光宗實錄。一百卷寧宗嘉泰間與傅伯壽同修﹐見。南宋館閣續錄。卷四。宋史。著錄。十一。禾譜。劍南詩稿。卷六十八。秋懷。第六首。身嘗著。禾譜。以上皆有目可考者﹐無目可考者尙多﹐如詞。陸遊以爲少時。頗有所爲。是。汨於世俗。故。晚而悔之。散佚當不少﹐南宋末黃升編選。中興以來絕妙詞選。選陸詞二十首。其中。水龍吟。等五首。渭南文集。未收。該五詞。毛晉已輯入。放翁佚稿。趙聞禮陽春白雪。選陸詞四首。其中。解連環。一詞不見於。文集。比例如是。散佚之數可想﹐辛。現存陸遊著作渭南文集。五十卷﹐劍南詩稿。八十五卷﹐老學庵筆記。十卷﹐南唐書。十八卷﹐家世舊聞。二卷﹐瞿氏。鐵琴銅劍樓藏書目。卷十六謂此書乃。舊鈔本。原書出六俊袁氏所藏。義門何氏所得﹐系從放翁初稿本傳錄。後或采之入筆記﹐故較今刊本附集後者不同。此鈔本。北京圖書館。北京大學圖書館。中國科學院圖書館均藏有﹐陸氏家訓。原見明葉盛。水東日記。淸鮑廷博輯入。知不足齋叢書。涵芬樓鉛印本。宛委山堂本。說郛。收三則。題。陸氏緒訓。老學庵續筆記。四庫全書總目提要。卷一百二十一著錄二卷。無書﹐涵芬樓本。宛委山堂本。說郛。均收十七則﹐今從影印本。永樂大典。輯補三則﹐感知錄。一卷﹐涵芬樓本。說郛。收二則﹐齋居紀事。見汲古閣刊本。陸放翁集。放翁佚稿。上下兩卷﹐毛晉。毛輯。在汲古閣刊本。陸放翁集。內﹐其中有原非陸遊作品而誤收者﹐玆略考於後﹐毛晉輯佚詩中有李綱。鄧祚作品﹐屬李綱之作有。成材將還盱江幕。以詩四章爲貺。次韻其二以識別。歲在攺元孟夏二十有三日。書於臥龍方丈之西壁。二首﹐該詩見李綱。梁溪先生文集。卷二十八。題作次韻奉酬鄧成材判官二首。鄧肅。栟櫚集。卷二十。跋李丞相贈鄧成材判官詩。敍及寫詩時狀況。詩題中所云。攺元。乃指宋髙宗紹興元年﹐屬鄧祚。栟櫚集。卷二十。跋李丞相贈鄧成材判官詩。作。祚。康熙。南安縣誌。同﹐康熙。道光。沙縣誌。均作。柞。之作有。寄鄧志宏五首。志宏。鄧肅字。宋史。卷三百七十五有傳。南劍沙縣人﹐鄧肅。栟櫚集。卷一有。和鄧成材五絕。韻與。寄鄧志宏五首。同﹐鄧祚。字成材。亦沙縣人。康熙。道光。沙縣誌。均有傳﹐毛晉輯佚詩。羅山平云閣。中閣。沖虛宮。羅浮山。寶積寺。五首。亦可能爲鄧祚作﹐羅浮山乃羅。浮二山總稱。涵芬樓本。說郛。卷四。羅浮山記。在今廣東境內﹐沖虛宮。寶積寺。皆在羅浮山。李綱亦嘗遊之。見李綱。梁溪先生文集。卷一百三十三。遊羅浮山記。亦嘗賦詩。見。梁溪先生文集。卷二十二。羅山平云閣。等五詩。乃遊羅浮山組詩﹐陸遊一生足迹。未及今廣東﹐而鄧祚之經歷。適與之合﹐。羅浮山。詩。天涯爲郡空華發。十二年間到兩回。一回乃李綱宣撫湖廣。辟祚爲屬。祚復判靜江。一回乃除直祕閣廣東經略。見。沙縣誌。鄧祚傳。毛晉輯其他佚詩。亦有可疑處﹐毛晉輯佚詩所及之人﹐除鄧志宏外﹐尙有李舍人等。李舍人。鄧肅。栟櫚集。卷四有。寒梅上李舍人。卷十有。謝李舍人題額。李綱梁溪先生文集。卷三十二亦有詩及李舍人。徳夫。見。大溪灘折柁。梁溪先生文集。卷十三有。謝徳夫約遊開平寺詩。卷二十八有。宿開平寺。曩與郡守謝徳夫同遊﹐今又一紀矣。徳夫或卽謝徳夫。彥成。見。寄彥成。栟櫚集。卷二有。戲彥成。端友。詩。兩彥成或爲一人。余邦英。見。余邦英惠小山新芽﹐作小詩三首以謝。王美。見。懷王美。余邦英惠小山新芽。詩中提及。建苑。疑餘乃建安人﹐李。鄧皆福建人﹐或者有淵源。以上數人﹐陸遊作品從未提及。其他如。榮歸。乃賀族中人得第歸來之作。陸遊嘗試禮部﹐遭秦檜顯黜﹐平情而論﹐當不作如是再如。翠微堂。詩中有。羞有卑功追管。晏。之句﹐與陸遊經歷殊不合。毛晉輯佚詩﹐如細加推敲﹐尙有疑點可尋﹐俟再考。毛輯佚詩中。贈徐相師。一首﹐有可能乃劉克莊之作。該詩見劉克莊。後村先生大全集。卷四。劉克莊贈相士詩甚多。後村先生大全集。卷二十二有。贈楊相士。卷二十六有。贈天臺陳相士。卷三十一有。贈崇安劉相士。卷三十四有。贈碧眼相士。卷四十六有。相法。此外﹐尙有贈術者。爲術者日者所寫詩文。陸遊詩﹐從未有直接贈相師者。毛所輯之佚詩﹐乃自五十二卷本之。渭南集。別本輯來。而此別本又自。須溪精選陸放翁詩集。黃山塔。送三兄赴秦邸。聞婆餅焦。種桑。夜聞櫓聲。離家示妻子。聞角。寄楊濟伯。采菊。吳娃曲。四首。過江至蕭山縣驛東軒海棠已謝。瀛奎律髓。幽事。葺圃。幽事。北檻。贈徐相師。寄姜梅山雷字詩。輯得。尋源究本﹐或。瀛奎律髓。編撰者方回之誤。

