

欽定四庫全書

集部四

提要

蘆川歸來集十卷

別集類三【宋】

臣等謹案蘆川歸來集十卷宋張元幹撰元幹字仲宗自號眞隠山人又曰蘆川老隠周必大防其送胡銓詞稱長樂張元幹睢陽王浚明防其幽嵓尊祖錄則稱永福張仲宗皆宋人之詞莫詳孰是也王明淸揮麈錄紀其以作詞送胡銓得罪除名考卷末其孫欽臣防語稱得賀新郎詞二首眞迹於銓之子其說當信然銓貶於紹興戊午而集中上張丞相詩稱罪放丙午末歸來辛亥初又自防祭祖母劉氏文後稱宣和元年八月獲緣職事道過墓下則徽宗時已仕宦欽宗時已貶謫但不知嘗爲何官耳元幹及識蘇軾見所作蘇黃門帖防又從陳瓘遊頗久見所作了堂文集序其結詩社同唱和者則洪芻洪琰蘇堅蘇庠潘淳呂本中汪藻向子諲見所作蘇飬直詩帖防而江端友王銍諸人皆有贈答之作劉安世遊酢楊時李綱朱松諸人皆爲題幽嵓尊祖錄故其學尊元祐而詆熈寜詩文亦皆有淵源其集今有鈔本稱嘉定己夘其孫欽臣所鋟然防稱誦上陳侍郎詩序知掛冠之年甫四十一鈔本無此篇又曽季貍艇齋詩話載元幹題瀟湘圖詩鈔本亦無此篇考胡仔苕溪漁隠叢話稱嘗錄元幹之詩一卷而元幹不自憶則當時已不自收拾疑欽臣所錄本有佚失然鈔本但五言律詩一卷七言律詩一卷而無古體及絕句知非完書又防米元暉瀑布軸防蘇飬直絕句後防江天暮雨圖防江貫道古松絕句反收之題防類中亦似後人所竄亂非其原本及考永樂大典所載則所佚諸篇釐然具在今裒集成帙與鈔本互相勘校刪其重復補其殘缺定爲十卷元幹詩格頗遒雜文題防諸篇具有蘇黃遺意蓋耳目漸染之故也鈔本末有遵祖錄一卷乃記其爲祖母外家置祭田事附以同時諸人題防中多元祐名臣之筆亦仍其舊第並附錄焉乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

蘆川歸來集原序

士君子處世不以富貴貧賤累其心者其所養可知也所養旣厚則所言者必勁正淸峭而無輕懦衰憊之气前哲之士以文詞鳴者此也孟子曰我知言我善養吾浩然之气孟子之知言自其所養者充之也韓子曰气水也言浮物也水大而物之浮者大小畢浮韓子所學獨以孟子之傳得其宗者蓋謂是也故直而不倨曲而不屈孟子之書可與風雅並傳而汗瀾卓焯奫沄澄深李氏之以大振頹風序韓文後之作者蔑以加於此矣蘆川老隱之爲文也蓋得江西師友之傳其气之所養實與孟韓同一本也自其爲太學生也嘗裒其亡友唐慤生詩帖軸而藏之則公之气槪固已蜚揚於學校中矣及其仕於朝也又以幽巖尊祖一節直述其忠厚悃愊之誠公之孝友性成皆是气之所形見也宣和諸公或言其近作殊有老成之風無復少年書生之气或言其平昔絕俗之文今又見髙世之行是猶未覩其全集也公以彊仕之年遂掛冠之請玆蓋不以富貴貧賤累其心者所養者大所言者眞表裏相符聲實相應夫豈嘲風詠月者所可同日語宜乎近世名公勉其孫以文集行於世欲以見公之節也卽公之文驗公之行其作也古其傳也宜噩里人也敬慕三張之聲價久矣館寓家塾復得斂袵以受教於公之文集凡裒集書啟古詩律詩贊序等作共十五卷幽巖尊祖錄一卷附於其後樂府二卷見於別集於是乎有考焉公諱元幹字仲宗任將作少監年方四十一已致仕後贈正議大夫邑人曽噩序

少監張公早歲問道於了齋先生學詩於東湖居士凡所逰從皆名公勝流年未彊仕掛神武冠徜徉泉石浮湛詩酒又喜作長短句其憂國愛君之心憤世嫉邪之气間寓於歌詠紹興議和今端明胡公銓上書請劍欲斬議者得罪權臣竄謫嶺海平生親黨避嫌畏禍惟恐去之不速公作長短句送之微而顯哀而不傷深得三百篇諷刺之義非若後世靡麗之詞狎邪之語適足勸淫不可以訓公博覽羣書尢好韓集杜詩手之不釋故文詞雅健气格豪邁有唐人風公之子靖裒公長短句篇屬余爲序某晚出恨不及見前輩然誦公詩文久矣竊喜載名於右因請以送別之詞冠諸篇首庶幾後之人嘗鼎一臠知公此詞不爲無補於世又豈與柳晏輩爭衡哉公諱元幹字仲宗自號蘆川居士云蔡戡序叔祖蘆川老人張公仲宗諱元幹以文章學問馳譽宣政間官將作大匠志尙林壑方少壯時掛冠謝事靖康之元上卻敵書見了翁談世事於廬山之上了翁曰猶有李伯紀在子擇而交之公敬受教從之防激昻奮發作爲歌詞有人間鼻息鳴鼉鼓遺恨琵琶舊語之句此志耿耿殊非茍竊祿養阿附時好者之比逮紹興末忤時相意語及譏刺者悉搜去掇拾其餘得二百餘首先叔提舉鋟木於家廣追念先志之不可不述因得私識其略尙有文集數百篇姑俟作者並爲之序云紹熙甲寅侄孫朝議大夫端溪張廣謹序

欽定四庫全書

蘆川歸來集卷一

宋張元幹撰四言詩

紫巖九章章八句上壽張丞相

紫巖大丞相張公生朝善頌也公帥閩之二年歳在作噩秋九月中澣有客作是詩以獻焉

赫赫紫巖白虹貫淵玉生其中匪雕匪鐫登於廊廟圭璋渾全溫如之質所寶象賢

紫巖赫赫眾山維則秉國之鈞百僚是式志殄仇方力復明辟時方中興勲冠今昔

紫巖髙兮上摩穹窿露潤澤風雲防同表宋宗臣禮泰智崇皇以昭之簡在帝

紫巖廣兮作鎭坤位盡臣之道厚徳以載開國南陽厥緒光大是似是續福祿未艾

瞻彼紫巖降神所儲進退有度威儀甚都粵自己未帥於無諸以忠以孝奉承安輿

北堂之尊命婦稱首逢是谷旦酌以大斗公如老萊衣衮裳繡式歌且舞以介眉壽

土宇未復繄公辟之士風未變繄公革之軍律未振繄公鼔之國論未定繄公斷之

來朝伊何築隄於沙對敭伊何言宣其麻明明天子坐於正衙徯公來歸相我邦家

紫巖之松在澗之沚下有茯苓兔絲蔓只結爲琥珀深根固柢願公難老受玆燕喜

五言古詩

雒陽陳去非自符寶郎謫陳畱酒官予時作丞澶淵舊僚友也有詩次韻

寒水繞近郭棲鴉蔽髙原映帶幽人居暝色起艸根衡門東南開濁河日夜奔所喜古堤月初出煙江村不入城市久懶訪亡與存羨子了萬事坐以一气春

丁未歳春過西湖寶藏寺作

湖垠取微徑窈窕松門深中有古佛屋閴無人足音春云帶飛雨冷色來蒼岑孰知戎馬盛但見藤蘿陰平生云臥想正欲幽夢尋不減避世士契此太古心

乙夘秋奉送王周士龍閣自貶所歸鼎州太夫人侍下

語離三秋風念子萬里客我獨憂患餘幾爲死生隔相逢忽眼明照影俱頭白蘭若淸夜長連牀話疇昔如何功名心一旦乃冰釋賣藥眞徉狂穿雲忘遷謫不然蔬筍腸寜無瘴煙色良由火棗成內景充尺宅下視陋九州槐安等稱國絕憐蠻觸爭亦復弄兵革亂來更多事老去覺世窄歸歟桃花源斑衣作兒劇此樂人所稀今我那能得他時南山南寄書北山北

奉和希道新句兼簡祖穎漕使

秋來乏鄰酤近事采塗說愁多費陶寫戶小輒敗闕誰能空隱憂判飲最良防両公俱世豪風味奪佳節手釀罋中春香浮玉丹色相餉走鴟夷芳辛眞妙絕共賦醉鄕詩銷磨閒日月頗聞鎖娉婷回風舞流雪何妨出房櫳滿引快關膈此念想當然淸尊可虛設我老畱甌閩感時夢淮浙公其招故人亦記未歸客

送舒希古

老舒古君子送客皆善類觴行頗軒渠一斗輒徑醉涼颸生白蘋落日照紫翠驪駒𨿽在門不下兒女淚儻復逢湘累更與問憔悴【謂胡邦衡】

過白彪訪沈次律有感十六韻

天驕毒中原國勢苦日削一爲虛聲搖顚沛幾失腳翠華棲海隅此戱亦太虐忽聞哀痛詔迸淚向寥寞何當速悔旤四海安耕鑿乃者浙西帥望風先卽卻坐令臨安城開關猶白著只今鋒鏑余寃鬼號防漠賞罰二大柄倒持示微弱豈無英雄人戴宋心未薄有如沈使君忠義等籌略始終誓復仇志願久已確浮家來水村避亂畏矰繳行矣收功名逺過麒麟閣气投平生歡事付今夕噱吾衰世無用鼓勇徒矍鑠

七月三日雨不止後一日作

暝色復已夕雨聲全未疎掩關頗嗜臥篝燈空照書防滴聞瓦溝決澑鳴堦渠試作華屋想未減嚴城居大江洶波浪曠野風號呼那知三家村有此一腐儒是身在宇宙何適非蘧廬陵谷儻遷變樓觀皆空虛安心無祕法絕念忘畏途生死尙可處此境固有餘

題王巖起樂齋

宦遊適樂土宴坐名樂齋問君何獨樂胸中髙崔嵬軒裳儻來物世途吁可哀紛然雞鶩爭陷穽成禍胎不如尋蠧魚簡編閱興衰萬事付杯酒百年俱刼灰搘頤忽長嘯妙想從天回人生行樂耳勿爲華發催

陪李仲輔昆仲宿惠山寺

蒼山崒中殿古起野色仰空象緯髙撫事戎馬隔三子俱人豪語黙有典則安知今夕遊值此老賓客危言驚鬼神懷舊痛京國寄書白帝城問道屈原宅三春聞竹枝萬里共淒惻風來松柏悲月落世界黒相看炯不寐袖手了無防去去更酌泉吾生易南北

和韻奉酬王原父集福山之什

平生契所崇晚得故人語驚呼追曩防世道今如許中原鞠茂艸萬里盡豺虎天王巡江濆對壘眺淮楚未聞誅叛亡快憤斷腰膂上復九廟讐下寛四民苦胸中有成奏無路不容吐天髙雲霧深灑泣逃罪罟朅來陪勝集人物良可數髙氏父子賢王甥兄弟窶相過茶酒間窮年簡編處喪亂共傷時興衰更懷古假日聊銷憂信美非吾土夜闌然薪歸被酒踏寒雨買山結茅茨我老竟何所要當喬松根白石仍同煮

奉送眞歇禪師往住阿育山兼簡黃檗雲峯諸老

時流罕識眞特立取眾忌不有明眼人誰止萬口沸古今冠蓋場毀譽固一致胡爲空門中生滅亦滋熾更憐晚學徒徧防反諛媚妄將宗分未必盡師志要是鷹犬姿乃出蛇防計堂堂眞歇師的的示大意所向古道場衲子悉傾至往年入吳閩宴坐走檀施繼踵幾尊宿建立各超詣南方祖令行山川久增气乃知羣魔怖不樂佛住世休歇云臥庵謗焰息氛翳歘然天門開黃紙書廣利萬態復現前頗似厭權勢去來初何心緣感夲自契憫玆象眾衰願力捄深維師法梁棟世道貴相濟露風吹海云瘴嶺發巖桂欲挽衣裓畱意已萬里外我老卜後期夜話炯不寐

送言上人往見徑山老十四韻

忽辭皷山行便作徑山去道人孤飛雲腰包咄嗟具兩邊兄弟間楊岐一條路禪許眾人防院要大家住無是亦無非何喜復何怒同粥皷齋鐘等燈籠露柱佛眼接竹庵雲門透圓悟爾則有師承心共成佛祖可笑世上兒妄念分毀譽石火電光中畢竟什麼處所得能幾多造業不知數生死到頭來請問末後句窮漢未必窮富漢豈眞富入門相見時此話莫錯舉

建炎感事

乾坤忽震蕩土宇遂分裂殺气西北來遺毒成僭竊議和其禍胎割地亦覆轍儻從種將軍用武寨再刼不放匹馬回安得兩宮說巍巍開國初眞宰創鴻業一統包八荒受降臨觀闕並州稍稽命駢頭亟膏鉞於今何勢殊天王狩明越諸鎭本藩翰楚破闔城血翠輿欲東巡蹈海計愈切詔下散百司恩許保妻妾瞻彼亷陛尊孰與壯班列肉食知謀身未省肯死節檢校輿地圖寜復見施設三吳素輕浮傷弓更心折四顧皆驚波蒼黃共嗚咽維玆艱危秋貧士轉疎拙明年谷增貴賢愚罔分別何處置我家患在建午月故山盍早歸豈憂踐霜雪作意海邊來初非事干謁責我賣屋金流言尙爲孽汪公徳甚大遊說情激烈力救歸裝貧一洗肝肺熱如公趨急難正似古豪俠行藏道甚明親養志先決去矣茅三間無問衣百結他時期卜鄰此日尢惜別請以兄事公尺書未宜綴

奉同黃檗慧公秀峯昌公丁巳上元日訪鼓山珪公遊臨滄亭爲賦十四韻

孤雲乘天風飛入海上山松聲發鼔吹導我登層巒平生煙霞想政在巖壑間及玆百事懶作意三日閒聊將燒燈夜付與兒輩看來陪老禪伯杖履同躋攀曲折幾蘚磴竹引春斕斑竇口咽細泉崖腹鳴飛瀾足疲眼界逺語樂心地安倒景射西崦晃蕩雲海寛十年戎馬后集此蘭若難未必支許遊能盡賓主歡暝色到峯頂月光散林端摩挲忘歸石告以幽遐觀

九月一日與王季夷酌別爲賦十六韻

黃鵠摶秋風一舉輒萬里飛鳴蓬蒿間燕雀徒爲爾王郎志淩雲英妙良可喜片言隻字奇采掇殊未已樂從長者遊論事亦亹亹知我中原時早與大門齒流落天南端相過不相鄙乃翁四男兒君蓋處其季家世賢弟兄自立要如是古學儻有成終身保無愧陋哉斗筲人惟見目前利玆焉入三吳索詩餞行李何補僕馬饑聊復慰深意可同洪喬書盡付淛江水今夕燈燭涼便當茱菊醉畏途重語離缾臥莫遽起

訪周元舉菁山隱居

胸次飽丘壑乃覺軒裳輕舉世沈湎時勇退公早醒十年煙雨簔手種松杉成蒼根郁寒霧老色入戶庭棲心不爭地似欲畢此生那知戎馬際亦使山房驚四海方蕩潏積骸盈破城公豈失防者獨畱枯槁形賊舟防稍逺請復安柴荊暗泉雜夜雨稚筍肥晨烹起予歸去來故山今可行胡爲困羇旅浩嘆常吞聲

七言古詩

次仲彌性所和陳丈大卿韻

伏波晚歳思少遊萬事過眼如雲浮我生不樂城市隘受性但愜林泉幽稍同臭味自投合肯與流俗相對酬旅懷久已乏佳趣白日政覺多閒愁舂容大篇忽旁及气象楚澤涵新秋律嚴𨿽許彊續尾韻險豈復能畫籌逍遙一舸白太傅蹴踏五字韋蘇州主人頻誇小鬟舞勸客且聽吳娃謳從來誰數折巾郭重到似是栽桃劉夢入江湖渺春水何如此念隨輕鷗【林宗自況也】

東平劉左車坎止春歌

先朝相國今幾家我嗟夫子鬢已華瓊艘頗慣倒膏乳老來手釀尊仍窪百年彈指法界觀萬事過眼天女花聊學兒曹作春甕喚客取醉無等差夜眠不覺體平粟夘頰共朝蒸霞養生妙處本無說我輩豈解燒丹砂糟牀正可珠的皪石鼎莫放聲咿啞東風遮幕雪埋屋坎止齋中酒初熟

送髙集中赴漳浦宰

三年烏石僧房居忍饑待次眞臞儒有意載酒問奇字無事閉門抄異書一行作吏去漳水斂版趨廊參刺史胸中豪气半銷磨稍覺風波生眼底髙郎髙郎君莫嗔舉世未有如君貧毀官不復謁時宰老大甘爲行路人君今業巳臨民社辦取催科時下下不然彭澤歸去來簿領笞榜何爲哉男兒防勲有時節家世況自圖雲臺信中居仁叔正皆有詩訪梅於城西而獨未暇載酒分付老拙其敢不承

關山往歳曽冰裂跋馬平坡千樹雪疎枝冷蘃最撩人雪後生香微帶月醉中不數長短亭狐裘擁鼻風前醒十年防亂豈記憶一見新詩心目驚平生公輩眞豪友意气相投共杯酒只今流落天南端悵望中原莫回首及身彊健頻看梅此花到眼春光催玉人風味正淸絕但欠雪月相裴回欲訪城西尋醉語竹籬茅舍知何許擕壺借艸儻不嗔便與此花長作主

希道使君見遺古風謹次嚴韻

君侯气挾飛仙骨挿腦伏犀髙崪屼榮枯過眼海一漚出處何心兔三窟養生得趣喜按摩子夜不眠頻叱咄枕中玉函妙以微肘後金精恍兮惚我眞蒲栁欲師承刻畫無鹽恐唐突似聞有意贈刀圭倒捲逆流翻澥渤世間萬態古今同政可忘言佯喫訥杖藜未辦飲菊潭且看防鴻秋滅沒

葉少蘊生朝

先生早貴當天升文章爾雅傳六經腹包萬卷書縱橫玉堂艸制羣公驚繡韀緑發趨承明意气已向沙堤行出入四紀更寵榮聲華摩空郁崢嶸坐嘯十郡歷九卿視公進退爲重輕聖神天子開延英丞轄政地思儀型中開香火祠殊庭石林髙臥憂蒼生五載筦鑰司陪京貔貅百萬環屯營大江千里依長城控制勍敵堅其盟詔書移鎭來斾旌山川艸木知威名潢池桴鼓令不鳴盡歸戱下息鬭爭維師鷹揚宇宙淸指顧號令驅風霆小試擒縱孰敢攖部曲愛戴如父兄太阿龍泉發新硎逆順之勢如建瓴綸巾羽扇寛作程韜略堂堂時俗評乞師未用牛酒迎胸次自有堂上兵姦宄革面輸忠誠碧海不復鱷鯢腥細數前輩存典刑爛爛伴月惟長庚歳時建已嶽降靈三奇天運乙丙丁良辰樂事非難並香凝燕寢合鼓笙舞翻流雪歌囀鶯兒孫繞膝奉兕觥安輿防服壽且寜五福共應南極星龎眉鶴骨超籛鏗淸都絳闕吞蓬瀛明年正拜居阿衡鑪錘造化推至誠黼藻王度重丹靑雲龍防遇眞千齡羲和日馭無虧盈永佐火徳輝炎精

賦漳南李幾仲安齋詩

羔豚蒸乳活臠牛口腹造業誇炰羞儻知晚食足當肉一飽何苦多營求先生睡美黒甜處那聞鐘鼓朝鳴樓布衾竹枕自穩暖此念灰冷百不憂世間寢食乃日用眾生擾擾如蚍蜉昔年我亦走南北往反萬里無停輈胸中不作異鄕縣有似坐閱十數州雲山渾如舊過眼歳月不覺春已秋宿君齋屋亦偶爾更僕笑語久未休夜闌各困且打睡明日饑飽臨時謀

次韻奉酬楞伽室老人歌寄懷雲門佛日兼簡乾元老珪公並敍鐘山二十年事可謂趁韻也

雲門道價傾緇白一去如何絕書尺幹竺宗防超隱峯客至不鳴齋後鐘楊岐兒孫眞鐵脊二子等是僧中龍平生我如拆韈綫老來要認本來面憶昨二老初相知竹鑪擁衲淸夜圍佛眼霜顱象懶瓉圜悟辧口吞韓非鐘山往事無人識我識二子因師得楞伽一句作麼生請問同參俱本色

贈慶紹上人

上人久住湖外遊辛亥春陷孔彥舟長沙城中就驅掠七十七日遭拘畱眼看殺人等螻蟻劍血洗盡湘川流張帆方離道林岸鼓枻已過巴陵樓兵纒妖气艸木暗火熾凶焰雲煙愁衣冠子女半同載俛首悲泣猶驚羞防衝頗諳大風浪舴艋或掛長戈矛兩舷矢集閙如雨勢欲欹側爭先投相牽浮湛狀菱荇乍墜出沒眞鳬鷗眾生流浪幾生死愛河苦海何時休曹成馬友互屠滅偶爾不殺老比丘枯顱茁發蟣虱滿得脫性命非人謀孰知賊黨亦方便日供齋鉢仍茶甌南歸數年閉戶臥故山精舍松颼颼灰心一切本夢幻返照逆照無人牛細聽此語重嘆息羣盜掃迹夫何憂吾閩目前豈不樂禾稻未獲先麥秋師來訪我問居士我若訪師尋淨頭

西峽行

西峽門東晚潮上濤頭駕風髙數丈絕江艇子更揚防風水相吞兩岸壯中流蕩潏思慮深欲濟未竟愁夕陰賈客胡商數航海忍死射利誠何心不如遵陸困輿皁九折羊腸復相惱下臨湍瀨千仭淵胥靡輕生履危道我曹過計常私憂埀堂之戒寜自尢經營一飽亦細事世亂畏塗歸罷休少年新進眞兒劇浪喜功名不量力殺身無補誤朝廷天下英雄古難得

奉送李叔易博士被召赴行在所

君嘗手校輿地圖上下千載鈆黃朱斯人魁磊豈假此願見尅復東西都胸中逺略指諸掌表裏拄腹撐腸書深知禍起取幽薊頗覺气王吞靑徐眼看僭僞忽亡滅逆黨未足勞誅鋤萬方助順事可卜火運要是穹蒼扶興衰撥亂戴眞主防掃氛祲開云衢於今荊淮付諸將控帶川陜襟江湖儻能倒用進築法更許世襲宏規模兩河境土不難辦狡冦膽落遊魂孤古今徒聞作戎首中國禮義終如初公家自有中興相雅意泰階光六符難兄難弟實間出直欲並駕仍齊驅承明入謁一見決三遷故事登元樞整頓乾坤賴公等我病只合山林居殘年正爾甚易與不過二頃鄰一區平生故人半廊廟老僧何患無門徒與君痛飲遽成別努力彊飯供時須男兒富貴亦細事否泰相反分賢愚酒酣起舞莫作惡行矣自愛千金軀本朝再造舊基業速拯塗炭疲氓蘇勿令毫髮有遺恨文章爾雅華國猶其餘

拜顏魯公像

吳興祠堂祀百世凜凜英姿有生意坐令異代幹沒兒莫敢徜徉來仰視唐家綱紀日陵遲僭竊相連益昌熾我公人物第一流皇天后土明忠義屹然砥柱立頹波未覺羊腸隳坦履欲回希烈叛逆心老夫但知朝覲禮年埀八十位太師平生所欠惟死耳死重泰山古所難杞鬼竊柄猶偸安安知我公本不死汝曹有知當骨寒丰碑法書屋漏雨政與丹靑照千古天遣神物常守防要使亂臣賊子懼

祥符陵老許作先馳歸閩因成伽陀贈別紹興甲戌秋七月書於鶴林山

無量刼來幾相見莫話南州與北縣居士向來業風吹自合失卻本來面今年坐夏在鶴林許我先馳海舟便三山到日已秋深且看山門騎佛殿

欽定四庫全書

蘆川歸來集卷二

宋張元幹撰五言律詩

次韻唐彥猷所題顧野王祠與霍子孟廟對

蘭若黃門像相望博陸居衣冠塵亦暗簫鼓祭全疎艸色侵荒逕潮聲過夕墟遺風猶可想弔古一觴余

過宿趙次張郊居二首

北客多流落東村更寂寥肯同淸夜夢不待故人招月掛荒園竹霜飛獨木橋聽雞休起舞且共論天驕莫嘆交遊晚相期嵗月深秋來初識面老去要知心燈火須更僕杯盤取自斟平生王霸術袖手有微吟

次韻奉和平叔亭林至日之什

云物果何好客愁今更新坐來江月白興在雪籬春我輩且同酌公詩殊出塵莫思淮海上黒幟雜黃巾

花飛

雨暗連兵气花飛防客愁寓居皆野寺相過只扁舟不作新塘去還爲後泖遊盤飱𨿽杞菊得飽勝椎牛

送江子我歸嚴陵

久客驚秋晚懷歸更送君亂來俱避地老去惜離羣山閣杯浮菊江城鴈度云行行經釣瀬時事不須聞

亂後

亂後今誰在年來事可傷云深懷故里春老尙他鄕寧復論秦過終當作楚狂維舟短籬下聊學捕魚郎

返正

諸將爭傳檄羣凶尙阻兵天旋黃屋正日轉赤墀明喪亂多妖孽經綸貴老成鯨鯢終必戮艸木已知生

冬夜有懷柯田山人四首

聞說新居好山樊卜築深藥囊能濟物防少知音四海憂黔首中原盡緑林直須期雪屋夜棹去相尋坐閱干戈擾輸公已定居生涯今易足世態莫嗔渠晷短全疎客窓晴好對書故山常入夢何日到吾廬客裏了無況亂來何止貧淹畱頻換嵗老大更思親泥飲思田父供糧乏故人自憐歸未得不是白頭新雅欲賦招隱何堪弔戰場獨看星錯落久立夜蒼茫羽檄來東越風煙隔下塘安閒隨處有冠蓋莫相望

登埀虹亭二首

一別三吳地重來二十年瘡痍兵火後花石稻粱先山暗松江雨波吞震澤天扁舟莫浪發蛟鱷正埀涎熠熠流螢火埀埀倒飲虹行雲吞皎月飛電掃長空壯觀江邊雨醒人水上風須防風雨過萬事笑談中

送趙公逺往建康

王孫朝謁去功業嘆流年彊項今三已棲遲未九遷笑談曾撃賊謀略合臨邊秋雨長幹路歸時且著鞭

偶成寄友人

萬里天南客三年日至歸羣陰𨿽久否吾道豈終微顧我民稱逸如君遁正肥鯨魚波浪穩云翼有時飛

感事四首丙午冬淮上作

國步何多難天驕據孟津焦勞惟聖主遊說盡姦臣再造今誰力重圍忌太頻風吹遷客淚爲灑屬車塵血灑三城渡心寒兩路兵洛師聞已破陵邑得無驚憤切吞妖孽悲涼托聖明本朝仁澤厚防復見承平戎馬環京洛朝廷尙議和傷心聞徇地痛恨競投戈始望全三鎭誰謀棄兩河羣凶未葅醢吾合老江波肉食貪謀已幾成國與人珠旒輕遺賊玉冊忍稱臣四海皆流涕三軍盍奮身不堪宗社辱一戰靖邊塵

丙午春京城圍解口號

戎馬來何速春壕綠自深要知龍鳳聚不受虎狼侵九廟安全日三軍死守心儻爲襄漢幸按堵見於今

漫興

老答書題嬾貧營口腹忙未能忘壯志詎肯變剛腸晷短催寒急燈明伴漏長牀頭褚衾在不怕滿檐霜

奉送富修仲赴南昌尉

吏道𨿽餘事人情要飽諳家風端自守句法有同參南浦翻云浪西山滴翠嵐折腰與趨走政恐未能堪

夜宿宗公丈室求詩甚勤爲賦五字

林表登層閣秋聲隱暮鐘鵶歸苦竹寺雨闇亂雲峯屢乞畱新句重來訪舊蹤松門罕車馬似喜老夫逢範才元參議求酒於延平使君邀予同賦謹次其韻

桑落冷篘玉菊籬霜著天飄零河朔飲悵望竹林賢烏有防前轍靑州貴下田使君能遣騎端爲喚魚

次韻晁伯南飲董彥達官舍心逺堂

今夕知何夕眞成累十觴鑪薰飄月影蜜炬剪花香政嬾還詩債無從發酒狂故人憐久客舞袖要須長

喜錢申伯病起二首

一室維摩老長年法喜遊苦心翻貝葉癡坐寫蠅頭可是文園病何堪杞國憂我知公健在骨相合封侯花飛傷宿雨山潤照淸晨念子經時臥嗟予一味貧稍聞疎藥餌遐想整衣巾何日扶藜出相陪醉晚春叔易自三吳歸同赴竹庵茘子之集二首

惜別梅花雨來歸茘子秋江帆成昨夢云嶠忽重防共喜身長健寧論客久愁慇懃老居士更爲寶峯畱客去云俱防山空月正圎不參藤樹句自透竹庵禪骨法淩煙像家聲鼓瑟篇直須陪叔季急佐中興年

寄錢申伯二首

子去客昭武今儂懷舊防靑山渾在眼白髮暗添頭旅食今安好歸程儻滯畱谿邊因野步試覓水明樓一防照今古胸中殊了然不妨爲漫吏可但號臞僊丹茘盟猶在凝香句未傳秋風稍涼冷速辦下灘眞歇老人退居東庵予過雪峯特訪之爲畱再宿仍賦兩詩

云臥孤峯頂齋余閉戶眠時容龍象眾來說葛藤禪此日輸眞歇平生最信緣從渠魔起謗把火澷燒天山月轉松影澗泉鳴夜淸談虎溪逺癡坐鹿門龎敵國終亡滅邊城合受降晨鐘發秋思同夢繞三江

解嘲示眞歇老人二首

不作市朝夢生憎城郭居前身眞衲子妄念入儒書丘壑無疑老軒裳久已疎世人多大屋爭笑賣吾廬毀譽何時了雞虫事可知不妨遭防檢好在莫相疑髙爵非吾性奇勲任爾爲道人元具眼批判亦慈悲

申伯有行色防宿東禪次元韻

眞成風雨夜精舍對牀眠去住非無數行藏莫問天十年瀕瘴海一棹破春煙君自足歸興不妨啼杜防

次折樞畱題雪峯韻

軒冕本無意煙霞如有期故人容野老勝餞見新詩誰辦兼忘世公當急濟時春歸仍送別好在出山遲

次韻範才元中秋不見月

不見中秋月長吟五字城浮雲有底急淸影可憐生殘夜四更句故人千里情與君同悵望天上自分明

次呂居仁見寄韻

老去猶爲客誰人念退居相望千里路賴有數行書白曬猶堪寄烏牛政憶渠何時聞枉駕竹裏喚行廚

次韻劉希顏感懷二首

春光埀老日北騎欲歸時王气如三防懽聲定四馳山河還舊貫艸木有餘悲擬頌中興業孤忠只自知避謗疎毛頴推愁賴索郎坐來春漏促夢去畏途長故國書題冷新詩齒頰香湖山𨿽好在嵗月已相忘郭從範示及張安國諸公酬唱輒次嚴韻

登樓乘暇日喚客共澆愁春去花猶發陰濃雨未休和詩眞冷澹得句總風流能遣西鄰老殊無陋巷憂

上張丞相十首

閩粵諸侯地春風盡去思三年歌徳政萬戶繪生祠位極聊方伯謀深必帝師待公安社稷四海被恩私廣漢家山逺臨川道路旁安輿懷故壘同气聽甘棠雪後風煙潤春歸艸木香丹心馳魏闕夢想萬年觴活國勲奇甚平戎志未衰肯從時論屈自許世人知豹尾遙臨鎭蟬冠暫祝釐天將擒頡利露布捨公誰百六古今有兩宮開辟無興師誠刷恥奮袂競捐軀必挾三靈助能令萬國孚九宮敺六甲何患五單於擾攘干戈際中原旤太深野心殊叵測內地任頻侵日昃那常晦陽生自剝陰徳光非不僣終識殺狐林國士多孤憤君侯特長雄玉墀曾復辟鐵券防論功宇宙尊文物關山界土風力扶炎運正此意合蒼穹衮繡春秋富旂常事業新三遷推孟母一徳表商臣任重能知止功成合保身儻容陪幾杖同訪赤松人賤子居閭裏明公總帥權姓名誰比數禮遇毎周旋老去無三窟閒中有二天知音何日報願見中興年罪放丙午末歸來辛亥初不談天下事猶誦古人書利病明諸掌危疑儆後車他時果無悔載籍定欺予簮紱久已棄行裝今甚疲買山如略辦畢娶更奚爲小築開三徑躬耕趂一犁賴公霖雨手忍賦語離詩

送李文中主簿受代歸庭闈

豹隱猶遮霧鸞棲遂及瓜緑林方在境防服徑還家世路久來險人情何用嗟胸中自丘壑樂處是生涯戊辰春二月晦日同棲鸞子送所親過寶積題壁間

春江因送客云嶠更登臨精舍經行地徵人去住心猿啼淸夢斷花落曉陰勝踐成三宿俱來此意深

代上張丞相生朝四首

上相生坤位中興運泰開徳威加異域文武屬全才南極星躔煥東方騎气來下車逢誕日喜色照罇罍奇勲施社稷萬世許忠嘉賔日扶神器回天坐正衙貂蟬峩上衮鞀鼔擁髙牙暫屈臨閩粵重聞降白麻坤維標厚載任重出宗臣眉宇如虹气儀形似玉人中興眞有相命世必逢辰霖雨聊均逸餘波潤七閩將相兼文武謙光接下僚輿情爭快覩善頌適生朝勲業當興宋謀猷永佐堯千秋迎壽母忠孝稱金貂

李丞相綱生朝三首

炎景生賢佐三朝火王時徳威𨿽敵畏忠藎只天知安國驚何久收功防有期他年調鼎地黃髮屬公師【又作去國驚華發爲霖在赤墀十年門下士方獻此篇詩】

戡亂登廊廟羣公數靖康一身輕去就百口恃安彊天意非難見人情漫自涼慇懃酌周斗矍鑠更鷹揚希世推英偉行藏孰是非橫流曽砥柱袖手且深衣槐影揺黃閤星躔煥紫微山林愚已老衮繡看公歸

挽少師相國李公

望表公師位身兼將相權三朝更出入一徳奉周旋盍爲蒼生起曽扶大廈顚何知老賔客擁篲掃新阡往在東都日傷心丙午年不從三鎭割安得兩宮遷抗議行營上排姦禦榻前英風成昨夢遺恨落窮邊城守麾彊弩諸班果翕然云梯攻正急雨箭勇爭先中夜飛雷礮平明破火船如公眞徇國繪像冠淩煙壯志深憂國丹心篤愛君謗書興眾枉諫疏在奇勲風咽梁谿水山悲湛峴云空餘防舞鶴鼓吹不堪聞淚盡西州路碑畱峴首名買山緣茘子爲圃養黃精所至登臨地猶疑步履聲堂堂眞漢相天忍閟佳城

挽寺丞許子如

盛世黃門嗣輕裘緑髮時傷心來故里刮膜訪良醫春雨銘旌暗東郊薤露悲人生得意早遺恨在孤嫠

挽夢錫機宜寺簿

零落梁谿客何堪鄭子悲閉門専學易擁鼻愛哦詩臭味方投合行藏罕遇知他年鄕飲酒揚觶想威儀太府堅辭掾平陽頃著功淸貧名教樂靜退昔賢風俛首稠人裏甘心正論中胡然成鬼錄骨相本三公問疾方旬浹殊驚不起傳所欽期異日何意遽終天圗籍嗟空富生涯眾漫憐保家宜有後一角儻稱賢

挽林天和

嘆息宜春守抽簮未亂歸不應徒告老要是久知幾築室聊遮雨耘田止療饑杜門何悔吝牖下斂朝衣行配古君子齒尊鄕丈人儻來名位晚長往誄文新薤露空悲臘芻靈不見春諸郎無過毀壽考沒元身

挽李仲輔三首

畫省何心入軺車隨分行急難頻太息交友舊馳聲素月墮江影白雞悲夜鳴繡衣無復出部曲把銘旌貌古期驚世心夷合享年交遊稱長者風味配先賢鴈序飄零地龍門寂寞邊不知誰作誄著意翠瑉鐫人生眞寄爾天問竟悠哉三載重凶釁一門皆異材尙疑書未報遽有訃先來淚盡余靑血秋風萬壑哀

彭徳器北堂太夫人挽詩

蚤嵗嫠居久儒家守志貧白頭躬祭祀老眼喜縫紉哭婦無遺恨憐孫不忍嗔一朝違孝養力疾叫蒼旻

劉建州母夫人難氏挽章

慈顏推壽相懿範在吾鄕不待黃堂養空遺紫誥藏板輿悲騎省鶴客弔龍驤風捲銘旌去松岡閟夜長

五言排律

李丞相生朝

柱史生周室仙源譜系崇儲星昭昴宿降嶽表神嵩間气憑家世宗臣挺祖風夢求終作楫獵卜果非熊感遇雲龍防恩深雨露丰折衝淵聖日輝赫靖康功社稷欹傾際乾坤震蕩中力扶神器正堅守帝都雄割地爭三鎭回天定兩宮壯圖期敉難大節恥和戎去國孤舟逺憂時百雉空建炎欣翊戴鴻慶襲光融相印機衡重兵權號令通安危繄禮貌進退肯雷同巨屛頻循撫眞祠示眷防歡聲逢谷旦善頌達蒼穹弼亮需元老平章合上公五行推有本六甲混無窮再造邦基固中興大運隆保民躋壽域千載簡宸衷

張丞相生朝二十韻

鳯歷推炎徳宗臣系重輕神開丹扆夢人向紫巖生昴宿秋旻迥坤維玉露淸風雲符感遇艸木畏威名不有三靈助寧無四海驚大江元帝渡細柳亞夫營勁气吞妖孽深謀厲甲兵天旋黃屋正日轉赤墀明茅土宜班數山河舊著盟濟時登衮職命世屬阿衡社稷扶持了乾坤整頓成勲庸多部曲陶冶徧公卿牙帳羅旌棨萱堂合鼔笙誕辰尊壽母善頌及難兄慶積基墉固源長福祿幷欲知貂珥貴倍覺防衣榮象闕鋒車召沙堤相印迎指麾烽燧靜翊戴泰階平老鶴三千歳飛鵬九萬程百川浮巨斚快飲吸長鯨

欽定四庫全書

蘆川歸來集卷三

宋張元幹撰七言律詩

次韻送友人過山陰郡時夜別於舟中

艸艸杯盤燦燭光故人相對水雲鄕濤江君去訪秦望丘壑我歸爲楚狂活國未逢三折臂憂時空轉九回腸絕憐明發成南北夢寐全無夜太長

喜王性之見過千金村

春來書札已西東喜復相逢亂世中萬事變更惟舌在三年流落轉塗窮云收野寺侵廊水月掛孤防送客風剰欲畱君明日住夜防難得一罇同

次江子我遷居韻

平生自省宜三黜老去何心望九遷避地湖山聊復爾脫身兵火想當然浮家泛宅非無計坎止流行本信緣猶恐驚濤翻四海直須化鶴作飛仙

次趙次張見遺之什韻

海邊遊子日思歸新句勞君更置規莫問人間多貝錦正如天上有參旗寄書只欲憑黃耳去路誰能畏赤眉定與故巢猿鶴老此生無愧北山移

過雲間黃用和新圃

繚池剰欲開花徑傍舎先須作艸堂雨後不妨頻檢校客來畱得共徜徉故園怪我歸何晚避地輸君樂未央待得功成方卜築豈如彊健享風光

蘭溪舟中寄蘇粹中

气吞萬里境中事心老經年江上行三徑已荒無蟻夢一錢不直有鷗盟云收逺嶂晚風熟浪打寒灘春水生鴻鴈北飛知我意爲傳詩句濮陽城

別綬老

無端流落迫殘年三十南山訪老禪未契安心了難覓不如同世且隨緣頻移竹幾負寒日旋拾松梢炊晚煙珍重孤云出山去東西南北一靑天

次江子我聞角韻

夫差故國縈寒水鐵馬南來忽振纓城上昬鴉爭接翅舟中逐客謹逃名悲笳怨處風微起濁酒醒時夢易驚飄泊似聞山寺近眞成夜半聽鐘聲

次韻奉呈公澤處士

屛迹苕溪少往還時危尢覺故人歡相期臘盡屠蘓酒速享春來苜蓿盤雪夜劇談烽火急風江絕嘆鐵衣寒何年塞上煙氛靜薄海蒼生慶乂安

次友人寒食書懷韻二首

往昔升平客大梁新煙然燭九衢香車聲馳道內家出春色禁溝宮栁黃陵邑秖今非漢土衣冠誰復問唐裝傷心寒食當時事夢想流鸎下苑墻

孤生投老急菟裘萬里雲山已勌遊共喜石交逢異縣更陪防筆賦春愁無心俯仰猶多事與世浮湛已拙謀冷雨吹花作寒食三杯軟飽且眠休

訪親於連江因過筠溪叩門循行嘆其荒翳不治有懷普現居士口占此章

筠莊主人何未歸溪畔長林穿翠微此去功名時欲至个中車馬迹全稀茅茨漏久蝸涎篆籬落欹多蛛网圍公肯借庵容我老爲公朝夕掃柴扉

奉同公直圮老過應夫石友齋

王郎胸次郁崢嶸鑿牖開軒不浪名疾世政須論石友絕交今已見方兄我曹自笑眞同病吾道誰當爲主盟但得此心如此老故人寧復負平生

宮使樞宻富丈和篇髙妙所謂壓倒元白末句許予尢非所敢承謹用前韻敍謝

修門一出十經春相業時來自奮身袖手深謀終活國揮毫佳句且驚人話言每許聞前輩賔客何堪接後塵待掃欃槍洗兵馬兩翁元語記天津

子立昆仲埀和遊天宮詩旣工且敏義不虛辱再此見意

華裾緑髮等靑春詩似機云定後身家學乃翁眞具眼祖風當代豈凡人字中仙爪便搔癢句裏靈犀解辟塵萬壑爭流君看取西興從此是通津

端常觀察被防入蜀迎母夫人所得贈行詩文成巨軸矣臨別亦辱見索匆遽中愧乏好語掇拾諸公餘意勉成四韻

髫齔分攜防見春它時有恃獨常顰何期萬里漂零後忽報三巴信息眞素髮輕安膺晚福逺懷悲喜望徵人王孫盛事今雙美及早歸來奉紫宸

次韻文老使君宗兄見贈近體佳什兩篇僕與公別四十餘年一旦邂逅情著於辭

使君元自錦官來百丈重尋灔澦回化閱行年如伯玉心成全徳過王駘把麾政爾人生貴持槖終期間世才莫問桃花今老矣劉郎去後任渠栽

舊遊蘭若盡英才坐上髙談亦壯哉老去語音𨿽記憶眾中容貌各驚猜津亭夜雨故人少樽酒燈花鄕信來茂苑相逢話京洛柂樓猶喜待春回

冬夜書懷呈富樞宻

耳聾無用問新聞矯首何妨目作昬癡絕已甘投老境背馳寧受乞憐恩難陪年少從渠薄賴得春回爲我溫京洛交遊頻檢校渡江今有防人存

次韻趙元功贈李季言之什

赤縣飄零未易逢那知今夕一樽同好招明月共淸影托與白雲行太空戃恍舊遊如隔世蹉跎壯志莫論功兩公秉燭還相對情話從渠半醉中

次韻元功才友道中見貺因以解嘲

當時勇決徑歸休更有人愚似我不何許置錐寧免累直須畢娶始無憂頻遭白眼傷流俗誰向靑門念故侯客裏題詩相慰藉羨君椽筆合螭頭

奉送晁伯南歸金谿

君家諸父多人傑半是平生親舊間莫話故園空矯首相従逆旅足開顏文元勲業金甌字昭徳風流玉筍班此去騰驤吐虹气何由來伴老夫閒

奉簡才元探梅有作兼懷舊遊

遮莫胡僧問劫灰且陪東閣賦官梅春梢慣識宮妝樣花信偏隨驛使回痛飲我曺身總健浩歌誰怕老相催疎枝气壓羣芳盡羞殺墻陰錦被堆

才元思如湧泉愈和愈好晨興遣騎扣門披衣疾讀走筆再酬嚴韻

陽和生發驗葭灰但見江梅欠蠟梅風味向人忘冷落歳寒乘月重徘徊従來對酒遭花惱何獨題詩被雨催公子唾珠無限思更看鐵畫寫離堆

奉酬才元席上所賦前韻

夜飲華堂燭屢灰暗香浮處數枝梅坐中一笑對三粲客裏此歡能防回醉後不知歌扇去歸時還是曉鐘催露濃月白溪橋路但記羣山翠作堆

冬夜癡坐似聞才元作集有日矣因和前韻奉呈

擁鑪書帙易塵灰覽古臨窓獨對梅未寤徑須呼子愼常奴何得比方回虛名到底將安用能事從來不受催似許相過陪客醉胸中那復有愁堆

遊東山二詠次李丞相韻

寒木髙蘿防曲溪斷碑零落臥荒祠澄潭想象雲頭湧懸瀑依稀腳埀地軸漫煩龍虎戰天符那得鬼神私茫茫造物殊難曉要是爲霖自有時

右鱣溪

公如謝傅暫閒身我亦歸來效季眞山屐數陪銷暇日詩篇常許和陽春虛懷寄傲三休外洗眼旁觀萬態新谷口橊花解迎客騎鯨端爲謫仙人

右橊花谷

畱寄黃檗山妙湛禪師

晨發薌城越數峯我來師出失從容白雲遮日蔽秋寺靑嶂聞猿驚暮鐘世亂可無閒地隠山深偏覺老僧慵他年芋火談空夜雪屋松窓約過冬

用折樞韻呈李丞相二首

參陪仍許瘦笻支長者登臨敢後期鐘斷白雲飛雨過月生靑嶂夜涼時心知勝地都忘睡喜聽連牀共和詩蓮社風流增茘子餘生長健更何爲

莫問蒲萄出月支不緣瓜棗訪安期輕紅滿地人慵掃空翠霑衣雨足時松防晴泉聽落澗蟬嘶晚吹助裁詩公乎此去歸廊廟無用山中怨鶴爲

再和李丞相遊山

海山幻出化人宮樓觀新崇萬指容雲霧入檐銀色界藤蘿昬妙髙峯放懷久已參黃檗雅志無疑伴赤松欲去更聞獅子吼忘歸橋下興猶濃

次錢申伯遊東山韻二首

東麓坡陁盡梵宮我來泉上照衰容解衣又作茶瓜客倚檻同看煙雨峯何用苦吟淩鮑謝要須髙節配喬松海冰永閟錐沙畫絕嘆故人遺墨濃

掃榻開軒走寺宮吾曺終日得從容夕陽初落鱓溪路雲气半遮獅子峯試問丹砂回白髮何如瀑布煮枯松暮年縱有壯心在歸意已勝山色濃

次韻錢申伯遊東山旣歸述懷之章

山人不省大明宮懷昔幽尋自攺容廬阜東西二林寺錢塘南北兩髙峯百年有盡雲歸壑萬事無邊月掛松滿院蒼苔重到日秋光欲滴向人濃

哭鄒徳久二首用前韻

出守眞成夢蟻宮天臺云色亦愁容時來盍錫萬釘帶仙去俄歸羣玉峯川上可驚如逝水嵗寒徒有後凋松煩將老眼銀河淚共灑西風絮酒濃

窮逹那知十二宮由來與世不相容乃翁極諌牽龍衮百謫同愁割劍峯前輩品題推玉樹平生憂患挺蒼松傷心身後誇君賜泉路恩光底事濃

再用前韻哭徳久

女無美惡妬深宮盛徳如公果不容何遽蓋棺臨禹穴未應藏骨在秦峯論文平日樽中酒掛劍它年冢上松防檢交親秪解少存亡悲感老情濃

再用前韻重哭徳久賢使君

風撼棠梨對殯宮中郎談笑孰形容不居上界神仙府當在補陁孤絕峯至論每符磁石鐵長生空問茯苓松九原可作還知否底處返魂香最濃

與富樞宻

和气従容一笑春如公今是暫閒身伊蒲饌設無多客薝卜花繁正惱人已遣鑪燻通鼻觀更分茗盌瀹心塵僧房長夏宜幽僻杖屨頻來願問津

止戈堂

譙門直北望燕山乙巳年來例破殘可但中原仍禍結誰令東粵獨偸安西師有請君侯力南顧無憂聖慮寛惡少至今猶膽落雲臺須入畫圖看

八州賢牧喜休兵千騎重來竹馬迎萬瓦連甍存比屋十年回首賴長城舉觴談笑精明甚緩帶登臨步武輕多是門墻舊賔客願公黃髮佐升平

次友人書懷

此生無意入修門觕飽雞豚短褐溫卜築幾椽臨水屋經營數畆傍山園酒杯賸喜故人飲書帙能遮老眼昬身世頗同猿擇木功名誰問鶴乘軒

腸斷春風楊栁花中原何日再京華將軍未報歌三箭樂府徒傳舞兩娃防見敵營如竹破不應淮甸又兵加頻年寒食常爲客彊索芳樽樂有涯

布谷催春惜雨幹白鷗江上未盟寒且傾客子酴醿酒共享先生苜蓿盤我已懸車羞公當鳴佩稱珊珊休文才思𨿽多病可是空吟紅藥防

和楊聰父聞雨書懷

坎防如公莫怨天謫居端是坐無氊時來要自有歸路客散不妨頻醉眠雲气久能浮蜃屋雨聲殊未透田回思風雪圍鑪夜何處聯裘擁木綿

筠谿居士跳出隨順境界把住放行自在神通縱橫妙用已是摸索不著妙現老子猶眨句中眼可謂善知識用心謹次嚴韻上呈

珍重筠谿舊主人我知明水是前身如何一念初無過便有多生未了因止酒裠襦成厭雜逃禪槌拂要比鄰云居嫡子重拈出流布諸方此話新

次韻聰父見遺二首

十年遷客北歸時旁海相逢嘆渺彌枝上煙光忙蛺蝶尊中風味奪酴醿老來詩思眞枯井別後心情似亂絲喜故將軍殊矍鑠家山小築未爲遲

雞嶼洋邊桃李穠岸沙遮海暮云重乘槎我自犯牛斗掘獄誰何藏劍鋒世路肯遵前覆轍交遊誰識後雕松此生但得長相見一笑能輕祿萬鐘

次聰父見遺韻

拙速還知勝巧遲男兒功業要逢時不妨唾面辱髙馬似有泥坑規病防老去尙堪蘇子印興來須到習家池此心畢娶無餘事且向春江理釣絲

李丞相綱生朝三首

梁谿萬折必流東間气英姿葉夢熊出入三朝推大老險夷一節合蒼穹守闗虎豹徒窺闖得雨蛟龍定長雄衮繡未歸聊袖手不妨閒作黒頭公

將壇丙午贊親徵相印元年佐聖明賊子亂臣俱破膽皇天后土實同盟扶持更系民休戚進退元知勢重輕捨我其誰公健在乞身贏得見升平

濟世功名肯力爲風雲遇合貴逢時欲知辟穀師黃石便是扁舟號子皮後進忌能逾日月敵人用間果蓍福城東際笙歌地且祝千齡醉荔支

代上折樞彥質生朝二首

天扶王室挺生申瑞啟中興社稷臣樽俎折衝常自任廟堂康濟更何人秋風玉帳軍容肅冷月鈴齋夜宴新願掃妖氛開壽域衮衣端爲轉洪鈞

秋水爲神吉夢隨上公冠佩儼朝儀風雲感遇千齡防日月依光四海知筆陣詞鋒明藻色龍韜豹略系安危頑金從此歸鑪錘歳歳門防獻壽詩

福帥生朝二首

玉帳生朝香霧飛秋風欲到碧梧枝回思十載折衝地還鎭八州安靜時淇澳防須歌緑竹渭濵猶待獵非羆止戈堂上多珠履爭獻龎眉春酒詩

金貂赫奕照來仍雅意諸郎以壽稱矍鑠儀形千歳鶴扶搖風力九霄鵬黃雲防防人皆醉丹荔芳敷俎正登請看君侯髙閣宴層梯無用一枝藤

葉少蘊生朝三首

絳節霓旌下九天括蒼初識地行仙桃華海上三千歳鳳歷人間五百年可但彤弓尋節制要知黔首望陶甄香凝燕寢森蘭玉防見貂冠總附蟬

緑髮翺翔翰苑春升平三輔已朱輪詩成山谷句中眼名應石林天上人耆舊政須廊廟具蕃宣聊寄股肱臣生朝賸欲爲公壽醉裏蘋花度曲新

元戎玉帳凜霜威談笑何妨羽扇揮平日丹心馳象闕長年防服奉慈闈誰無五馬人生貴獨有三奇命世稀志在麟經成事業頗聞天子詔公歸

題企疏堂

出處當師漢大夫立朝常擬賦歸歟賜金端爲供行樂燕客猶疑是送車欲識吳門重解組要符潭府向移書聞知賸有閒風月宅相須畱待小疏

左舉善人物髙妙才具敏特要當爲世用而乃防孥撫孤以不二價從事丹壺中其胸次詎可窺耶一日出示諸公篇軸邀老夫同賦義不可辭

小隠丹壺時憑欄它年興在跨黃斑不妨遊戱橘中樂政爾經營湖上山誰識胸懷容萬頃聊將身世寓三間故人有子猶流落我輩逢渠轉厚顏

病中示彭徳器

老病無堪正坐貧交遊相見賴情親從渠造物小兒戲不礙維摩老子神三顧九遷成底事一區二頃合由人君侯論議髙千古略假毫端問大鈞

挽李丈然明

眼看流輩上靑雲拂袖歸來晝掩門心計豈容生事拙時名長與故山存不妨開徑栽花卉政復藏書遺子孫八十光陰無可恨聊歌楚些爲招魂

再次前韻卽事

太一遊行徧九宮世間無地可寛容坤維莫傍劍門閣衡嶽何依天柱峯睨柱儻能回趙璧思鱸安用過吳松羣羊競語遽如許欲息兵戈气甚濃

再用韻奉畱聰父

長饑方朔笑侏儒歳晚還驚大小餘客裏論文聊把酒閒來防面勝通書薄寒欺醉悲淸夜孤月流光悵碧虛何苦相逢又相別不如供米寓僧居

辛酉別楊聰父

春風著意送將歸爲賦淸江落日低惜別更畱烹玉鱠寓居長記對靑猊家山彼此歸心速岐路東西客夢迷重把一樽成悵望鶯啼緑暗艸淒淒

次韻陳徳用明府贈別之什

人欺季子貂裘誰信班生萬里侯小隠故山今去好中原遺恨防時休春爭殘臘寒梅早雨澀晴冬宿麥憂老眼相看炯無語濁醪何日更澆愁

希道使君弭節合沙館奉太夫人遊鼓山乃防封示所和夢錫贈行佳句輒次嚴韻少敍別懷

淮海元龍公輩流何勞老手鎭方州雍容行色自登覽邂逅故人仍倡酬眼界蚤驚云子熟官期能爲茘枝畱臨分莫話中原事想見家山只夢遊

希道使君入山再有佳句見及復次元韻因簡老禪

古澗寒泉可枕流從渠庚伏在炎州杖藜端欲事幽討杯酒未容相勸酬坐上縱無居士客山間聊爲老禪畱臨滄亭外忘歸路他日逢君望舊遊

欽定四庫全書

蘆川歸來集卷四

宋張元幹撰五言絕句

龍眠墨梅

江南一枝春歳久暗香滅怪得深夜寒荒村映殘雪

歳寒三友圖

蒼官森古鬛此君挺剛節中有調鼎姿獨立傲霜雪

墨菊

老眼驚花暗斜枝落紙愁晚來聞冷雨幻出一籬秋

六言絕句

次韻王性之題篠叢枯木

犖確有岱華勢輪囷無斤斧痕我來翻君古錦老眼洗盡眵昏

七言絕句

上平江陳侍郎十絕【並序】

先生儒門老尊宿也立朝行已三十年間堅忍對峙略不退轉直與古人爭衡自有淸議不復贊嘆頃在宣和庚子年獲拜先生於南康畱山中者久之防跋大父手澤某佩服訓誨自知無用辛亥休官忽忽二十九載行年七十矣日暮塗逺恐懼失墜輒追記平昔所得先生話言裁爲十絕句書以獻於蘇州使君待制公克肖以是謹守一家法庶幾流傳不泯俾天下後世尊其所聞常仰之如泰山北斗則小子與有榮焉

了堂先生古遺直貶剝私史専尊堯二蔡懷姦首【首一作力】排擊始終大節不同朝

灼見禍機寜有死剖心立敵肯忘言向來逆料無遺恨徹底孤忠抱至寃

前賢一節皆名世此道終身公獨行毎見遺編須掩泣晚生期不負先生

南荒百謫愈不屈便道忽聞天遣來峩帽焚香姑拱立果無片楮可成災【此事實親得於先生其說如此】

酒酣怒發上衝冠四十年前廬阜南杖履周旋痛開警爲言小子頗嘗參

英靈精爽平生話尙記先生苜蓿槃僊去星辰終不滅至今夢想骨毛寒

功名啐啄與時同譬似靑天白日中不覺片雲隨雨雹適從何處運神通【先生嘗云丈夫建立功名要當坐進此道】

常佩了堂一則語睢陽舉似劉潞州大期不復見丙午二老信然成古丘【先生嘗委逹意於器之待制劉公云】

先生許可能尊祖詞采今存幹蠱身碑版燦然埀世譽要知忠肅有門人

傷心頃拜公牀下一气飄零餘幾人七十衰翁誰信及話言端欲廣書紳

甲戌正月十四日書所見來日驚蟄節

老去何堪節物催放燈中夜忽奔雷一聲大震龍蛇起蚯蚓蝦防也出來

走筆次廷藻韻二絕

風雨聲中過半春泥深郊水阻遊人老夫不出渾閒事但覺年來白髮新

小蘓一物絕風流竹杖芒鞵愛討幽招隠歸來吐佳句何時一笑共重遊

髙尙居士

卜室髙垣桑柘邊空中來往盡飛仙似聞一舉三千里更待成功上九天

往在澶淵過我家自憐凡骨走天涯丹靑始識先生面防化何時一粒砂

祖頴漕使希道使君以絕句相酬答聊成二章解嘲並發一笑

從渠冷蘂籬邊少未放浮蛆甕面空髙燭幾時催夜飲隔簾度曲也英雄

薰鑪玉暖云生岫曉鑑鸞窺翠掃空未許尊前聽金縷兩公新句漫爭雄

次韻奉送李季言四首

向來敵帥窺吳越穏泛樓船捨騎兵開辟所無顚倒事可能今日獨橫行

藩鎭各傳新號令山河那復舊提封歸時賸語騎鯨老堅臥無如澗底松

幾年脫迹冠冕窟一味偸生兵火中不見君家好兄弟何人憐我最奇窮

我輩避防過避賊此行能飽卽須歸山川久有眞消息世上從渠閒是非

範才元道中雜興

遐想吳門人姓梅髙蹤千古共徘徊橘中儻有商山樂不必胡僧問刼灰

山晚江寒春雨疏比來消息定何如竹輿行勌異鄕縣賴得金樓引睡書

防處煙林飛伯勞春生詩思賸揺毫歸來凖擬扶頭醉日射花梢三丈髙

君家鼻祖大範老气壓賀蘭威鳯鳴文采風流今未泯耳孫胸次似冰淸

名姓未能隨老變政須卜宅近前峯看君決防上封事攬取奇勲銘鼎鐘

圓通秀禪師送遜公首座赴明水請【元丰二年也遜乃閩淸黃氏子】

捲衲和云離五老分三峽濟臨川興波作浪從風鼓莫學世流空度緣

伽陀二首送了可首座歸四明

淨因曾識楷山東擔板因緣古佛風後代兒孫仰孤硬能超五位見芙蓉

問訊天童今老子偶同庚甲事如何他時要向山中去容我一庵遮薜蘿

病起枕上口占三絕句奉呈公實嶠之賢伯仲一笑

天上寶無盡藏向來密賜被先王自憐門下老賓客燕寢飽曾聞妙香

素馨茉莉及瑉瑰淸馥渾同雪裏梅六入不分初病起眼前欠此共裴回

海外緑洋來萬里齊驅黎母鷓鴣斑肯分種種篋中富不用公家金博山

題忠上人墨梅

寒梢的皪防昬鴉雪後風前皎月華結習未除羞老眼更看淡墨幻空花

岷山萬松圖

疊嶂連娟入翠微喬松蔽日有孫枝江流不盡松聲逺云棧行人力困時

江梅

宻雪飛花萬木僵南枝的皪待朝陽還知百果輸先手政爲孤根壓眾芳

菊

秋風著意菊叢黃不怕東籬五夜霜曾記南陽飲潭水要令道骨合仙方

桂井

移根一戶蟾光溢分派銀河地靈定與蘇僊雙橘井他年續入酈元經

艅艎齋

人間日日有風波不系虛舟柰若何袖取平生濟川手行藏終與爾同科

麥秋亭

東坡喜雨事如此吾舅名亭思不羣不問兩岐何許秀且看十頃捲黃雲

題獨愛軒

此君風味極不淺戶外俗人來未曾老石寒藤同一笑我知公是在家僧

寄題悠然閣三絕句

林端結閣小躋攀四面嵐光繞曲欄佛法本來南北異个中北望見南山【此閣面北卻有南山景】

登臨巧處屬僧家隨分生涯度歳華莫待藤蘿滿山月時來倚杖數昏鵶

誰標此閣作悠然萬事無非信手拈參得東籬把菊意不妨老逺引陶潛

跋趙唐卿所藏訪戴圖

萬壑千巖一剡溪漫天云凍雪風飛人蹤鳥迹俱沈絕獨有扁舟興盡歸

王孫胸次足丘壑幻出山陰訪戴圖艸屋柴扉閉風雨客來空去得知無

跋東坡木石

玉局老仙天下人平生愛與石傳神長江絕島風濤裏千古常令墨色新

題六代祖師畫像

一葦浮江雙履歸花開震旦共傳衣本來心印無文字畫到盧能足是非

呂公像

巾裹唐裝本布衣平生惟識一鐘離此中養得嬰兒就世上行屍有許悲

秋空一劍嶽陽樓醉裏乾坤日夜浮五百年間興廢事不知誰是赤松遊

瀟湘圖

落日孤煙過洞庭黃陵祠畔白蘋汀欲知萬里蒼梧眼淚盡君山一防靑【按此詩據艇齋詩話增】

欽定四庫全書

蘆川歸來集卷五

宋張元幹撰詞

賀新郎【送胡邦衡待制赴新州】

夢繞神州路悵秋風連營畫角故宮離黍底事昆侖傾砥柱九地黃流亂注聚萬落千村狐天意從來髙莫問況人情老易悲難訴更南浦送君去涼生岸柳催殘暑耿斜河疏星澹月斷雲微度【一作雨】萬里江山知何處回首對牀夜語雁不到書成誰與目盡靑天懷今古肯兒曹恩怨相爾汝舉大白唱金縷

前調【寄李伯紀丞相】

曳杖危樓去鬥埀天滄波萬頃月流煙渚埽盡浮雲風不定未放扁舟夜渡宿雁落寒蘆深處悵望關河空弔影正人間鼻息鳴鼉鼓誰伴我醉中舞十年一夢揚州路倚髙寒愁生故國淚濺禾黍要斬樓蘭三尺劍遺恨琵琶舊語漫暗澁【一作拭】銅華塵土喚取謫仙平章防過苕溪尙許垂綸否風浩蕩欲飛【一作輕】舉

滿江紅【自豫章阻風吳城山作】

春水迷天桃花浪防番風惡云乍起逺山遮盡晚風還作緑捲芳洲生杜若數帆帶雨煙中落傍向來沙嘴共停橈傷飄泊寒猶在衾偏薄腸欲斷愁難著倚篷牕無寐引杯孤酌寒食淸明都過卻最憐輕負年時約想小樓終日望歸舟人如削

蘭陵王【春恨】

捲珠箔朝雨輕陰乍閣防幹外煙桞弄晴芳艸侵堦映紅藥東風妬花惡吹落梢【一作枝】頭嫩萼屏山掩沈水倦燻中酒心情怕杯勺尋思舊京洛正年少疏狂歌笑迷著障泥油壁催梳掠曽馳道同載上林攜手燈夜初過早共約又爭信飄泊寂寞念行樂甚粉淡衣襟音斷索瓊枝璧月春如昨悵別後華表那回雙鶴相思除是向醉裏暫忘卻

前調

綺霞散空碧畱晴向晚東風裏天气困人時節秋千閉深院簾旌翠波颭牕影殘紅一綫春光巧花臉桞腰勾引芳菲鬧鸎燕閒愁費消遣想蛾緑輕暈鸞鑑新怨單衣欲試寒猶淺羞衾鳯空展塞鴻難托誰問潛寛舊帶眼念人似天逺迷戀畫堂宴看最樂王孫濃艷爭勸蘭膏寶篆春宵短擁檀板低唱玉杯重暖眾中先醉漫倚檻早夢見

念奴嬌

江天雨霽正露荷擎翠風槐揺緑試問秦樓今夜裏愁到防幹防曲笑撚黃花重題紅葉無柰歸期促暮云千里桂花初綻寒玉有誰伴我淒涼除分付與杯中醽醁水本無情山又逺回首煙波云木夢繞西園魂飛南浦自古情難足舊遊何處落霞空映孤鶩

前調【丁邜上已燕集葉尙書蕊香堂賞海棠卽席賦之】

蕋香深處逢上已生怕花飛紅雨萬防胭脂遮翠袖誰識黃昏凝佇燒燭呈籹傳杯繞檻莫放春歸去埀絲無語見人卻似羞妒修禊當時今日羣賢管裏英姿如許寶靨羅衣應未有許多陽臺神女气湧三山醉聴五鼓休更分今古壺中天地大家著意畱住

前調【代洛濵次石林韻】

吳淞初冷記垂虹南望殘日西沈秋入靑防三萬頃蟾影吞盡湖陰玉斧爲誰冰輪如許宮闕想寒深人間奇觀古今豪士悲吟蒼弁丹頰仙翁淮山風露底曽賦幽尋老去專城仍好客時擁歌吹登臨坐揖龍江舉杯相屬桂子落波心一聲猿嘯醉來虛籟千林

前調【題徐明叔海月吟笛圖】

秋風萬里湛銀潢淸影冰輪寒色八月靈槎乘興去織女機邊爲客山擁雞林江澄鴨緑四顧滄溟窄醉來橫吹數聲悲憤誰測飄蕩貝闕珠宮羣龍驚睡起馮夷波激雲气蒼茫吟歗處鼉吼鯨奔天黒回首當時蓬萊方丈好个歸消息而今圖畫漫教千古傳得

前調【翫月】

寒綃素壁露華濃羣玉峯巒如洗明鏡池開秋水淨冷浸一天空翠荷芰波生菇蒲風動驚起魚龍戱山河影裏十分光照人世誰似老子癡頑胡牀欹坐自引壺觴醉醉裏悲歌歌未徹屋角烏飛星墜對影三人停杯一問誰觧騎鯨意玉京何處翠樓空鏁十二

前調【己卯中秋和陳丈少卿韻】

埀虹望極埽太虛纎翳明河翻雪一碧天光波萬頃湧出廣寒宮闕好事浮家不辭百里俱載如花頰琴髙雙鯉鼎來同醉孤絕浩蕩今夕風煙人間天上別似尋常月陶冶三髙千古恨賞我中秋淸節八十仙翁雅冝圖畫寫取橫江檝平生奇觀夢回猶竦毛髮

石州慢

寒水依痕春意漸回沙際煙濶溪梅晴照生香冷蕋數枝爭發天涯舊恨試防防許消魂長亭門外山重疊不盡眼中靑是愁來時節情切畫樓深閉想見東風暗消肌雪辜負枕前雲雨樽前花月心期切處更有多少淒涼慇懃畱與歸時說到得再相逢恰經年離別

前調【己酉秋吳興舟中作】

雨急雲飛驚散暮鴉微弄涼月誰家疏柳低迷防防流螢明滅夜帆風駛滿湖煙水蒼茫菇蒲零亂秋聲咽夢斷酒醒時倚危檣淸絕心折長庚光怒羣盜縱橫敵人猖獗欲挽天河一洗中原膏血兩宮何處塞垣秪隔長江唾壺空擊悲歌缺萬里想龍沙泣孤臣吳越

永遇樂【宿鷗盟軒】

月仄金盆江縈羅帶涼飈天際摩詰丹靑營丘平逺一望窮千里白鷗盟在黃粱夢破投老此心如水耿無眠披衣顧影乍聞繞堦絡緯百年倦客三生習气今古到頭誰是夜色蒼茫浮雲滅沒舉世方熟寐誰人著眼放神八極逸想寄塵寰外獨憑防雞鳴日上海山霧起

前調【爲洛濵橫山作】

飛觀橫空眾山繞甸江面相照曲檻披風虛檐掛月據盡登臨要有時巾屨訪公良夜坐我半天林杪攬浮丘飄飄衣相與似逰蓬島主人勝度文章英妙合住北扉西沼何事十年風灑露沐不厭江山好曲屏端有吹簫人在同倚暮云淸曉乘除了人間寵辱付之一笑

八聲甘州【陪筠翁小酌橫山閣】

倚淩空飛觀展營丘臥軸恍移時漸防云防綴參橫斗轉野濶天埀艸樹縈回島嶼杳靄數峯低共一樽明月顧影爲誰俛仰乾坤今古正嫩涼生處濃露初霏據胡牀殘夜惟我與公知念老去風流未減見向來人物防興衰身常健何妨逰戱莫問棲遲

前調【西湖有感寄劉睎顏】

記當年共飲醉畫船揺碧罥花釵問蒼顏華髮煙簔雨笠何事重來看盡人情物態冷眼只堪咍賴有西湖在洗我塵埃夜久波光山色閒澹妝濃抹冰鑑雲開更潮頭千丈江海兩崔嵬曉涼生荷香撲面灑天邊風露逼襟懷誰同賞通宵無寐斜月低回

水調歌頭【同徐師川泛太湖舟中作】

落景下靑嶂髙浪捲滄洲平生頗慣江海掀舞木蘭舟百二山河空壯底事中原塵漲防亂防時休澤畔行吟處天地一沙鷗想元龍猶髙臥百尺樓臨風酹酒堪笑談話覓封侯老去英雄不見惟與漁樵爲伴回首得無憂莫道三伏熱便是五湖秋

前調【和薌林居士中秋】

閏餘有何好一歳兩中秋滕王髙閣曽醉月湧大江流今夜釣龍臺上還是當時逢閏佳句記英遊看山兼看月登閣復登樓別離久今古恨大刀頭老來常是淸夢宛在舊神州遐想薌林風味甕裏自傾春色不用貫貂裘笑我成何事搔首漫私憂

前調【陪福帥防集口占以授官奴】

縹緲九重閣壯觀在人間涼飈乍起四圍晴黛入防幹已過中秋時便是菊花重九爲壽一樽歡今古登髙意玉帳正淸閒引三巴連五嶺控百蠻元戎小隊舊逰曽記並龍山閩嶠尢寛南顧聞道天邊雨露持橐詔新頒且擁笙歌醉廊廟更徐還

前調

平日防經過重到更防連黃塵烏帽覺來眼界忽醒然望見如雲秋稼莫問雞虫得失鴻鵠下翩翩四海九州大何處著飛仙吸湖光吞蟾影倚天圓胸中萬頃空曠淸夜炯無眠要識世間閒處自有樽前深趣且唱釣魚船調鼎他年事妙手看烹鮮

前調

雨斷翻驚浪山暝擁歸云麥秋天气聊泛徵棹泊江村不羨腰間金印卻愛吾廬髙枕無事閉柴門搔首煙波上老去任乾坤白綸巾玉麈尾一杯春性靈陶冶我輩猶要个中人莫變姓名吳市且向漁樵爭席與世共浮沈目送飛鴻去何用畫麒麟

前調

露下菱歌逺螢傍藕花流臨溪堂上望中依舊栁邊洲晚暑冰肌沾汗新浴香綿撲粉湘簟月華浮長記開朱戶不寐待歸舟恍重來思往事攪離愁天涯何處未應容易此生休莫問吳霜防鬢細與蠻牋封恨相見轉綢繆雲雨陽臺夢河漢鵲橋秋

前調【癸酉虎丘中秋】

萬里冰輪滿千丈玊盤浮廣寒宮殿西望湖海冷光流掃盡長空纎翳散亂疎林淸影風露迫人愁徐步行歌去危坐【闕】眠休問孤篷緣底事苦淹畱倦逰回首向來云臥兩星周此夜此生長好明月明年何處歸興在南州老境一傖父異縣四中秋

前調【贈汪秀才】

袖手看飛雪髙臥過殘冬飄然底事春到先我逐孤鴻挾取筆端風雨快寫胸中丘壑不肯下樊籠大笑了今古乘興便西東一樽酒知何處又相逢奴星結栁與君同送五家窮好是橘封千戶正恐樓髙百尺湖海有元龍目光在牛背馬耳射東風

前調

今夕定何夕秋水滿東甌悲涼懷抱何事還倍去年愁萬里碧空如洗寒浸十分明月捲玉波流非是經年別一歳兩中秋坐中庭風露下冷颼颼素娥無語相對樽酒且遲畱琴罷不堪幽怨遙想三山影外人倚夜深樓矯首望霄漢雲海路悠悠

前調【爲趙端禮作】

最樂賢王子今歳好中秋夜深珠履舉杯相屬盡名流宿雨乍開銀漢洗出玉蟾秋色人在廣寒逰浩蕩山河影偏照嶽陽樓露華濃君恩重判扶頭霓旌星節已隨絲管下皇州滿座燭光花艷笑罥烏巾同醉誰問負薪裘月轉檐牙曉髙枕更無憂

前調【追和】

舉手釣鼇客削迹種侯重來吳防三伏行見五湖秋耳畔風波揺蕩身外功名飄忽何路近螭頭孤負男兒志悵望故園愁夢中原揮老淚徧南州元龍湖海豪气百尺臥髙樓短髮霜黏兩鬢淸夜盆傾一雨喜聴瓦鳴溝猶有壯心在付與百川流

前調【罷秩後漫興】

放浪形骸外憔悴山澤臒倒冠落佩此心不待白髭須聊復脫身鵷鷺未暇先尋水竹矯首漢廷疏長夏啖丹荔兩紀傲閒居忽風飄連雨打向西湖藕花深處尙能同載麯生無聴子談天舌本澆我書空胸次醉臥踏冰壺畢竟淩煙像何似輞川圖

前調【丁卯春與鐘離少翁張元鑑登垂虹】

拄策松江上舉酒酹三髙此生飄蕩往來身世兩徒勞長羨五湖煙艇好是秋風鱸鱠笠澤久蓬蒿想象英靈在千古傲雲濤俯滄波吞空曠恍神交觧衣盤礡政須一笑屬吾曹洗盡人間塵土掃去胸中冰炭痛飲讀離騷縱有垂天翼何用釣連鰲

前調【送呂居仁召赴行在所】

戎馬蹂中夏星歷一周天干戈未定悲吒河洛尙顚連萬里兩宮無路政仰君王神武願數中興年吾道尊洙泗何暇議伊川呂公子三世相在淩煙詩名獨步焉用兒輩更毛箋好去承明讜論照映金絨帯穏恩與荔枝偏回首東山路池閣醉雙蓮

風流子【政和間過延平雙谿閣落成席上賦】

飛觀挿雕梁虛起縹緲五云鄕對山滴翠嵐兩眉濃黛水分雙滿眼波光曲欄外汀煙輕冉冉莎艸細茫茫無數釣舟最宜煙雨有如圖畫渾似瀟湘使君行樂處秦箏弄哀怨雲鬢分行心醉一缸春色滿座凝香有天涯倦客罇前回首聴徹伊州惱損柔腸不似碧潭雙劍猶觧相將

魚遊春水

芳洲生蘋芷宿雨收晴浮暖翠煙光如洗防片花飛防淚淸鏡空餘白髮添新恨誰傳紅綾寄溪漲岸痕浪吞沙尾老去情懷易醉十二防幹慵徧倚雙鳬人慣風流功名萬里夢想濃妝碧雲邊目斷歸帆夕陽裏何時送客更臨春水

寶鼎現【筠翁李似之作此詞見招因賦其事使歌之者想象風味如到山中】

山莊圖畫錦吟詠胸中丘壑年少日如虹豪气吐鳯詞華渾忘卻便袖手向巖前溪畔種滿煙梢霧籜想別墅平泉當時艸木風流如昨瘦藤閒倚看鋤藥雙芒鞋雨後常著目送處飛鴻滅沒誰問蓬蒿爭燕雀乍霽月望松雲南渡短艇欹沙夜泊正萬里靑防千林虛籟從渠矰繳攜防尙有筠丁誰防得人生行樂岸幘綸巾歸去深戶香迷翠幕恐未免上淩煙閣好在秋天鶚念小山叢桂今宵狂客不勝杯勺

祝英臺近

枕霞紅釵燕墜花露殢云髻粉淡香殘猶帶宿酲睡畫檐紅日三竿慵窺鸞鑑長是倚春風無力又經歳玉腕條脫輕松羞郎見憔悴何事秋來容易又分袂可堪疏雨梧桐空階絡緯背人處偸彈珠淚

朝中措【次聰父韻】

花陰如坐木蘭舩風露正涓涓翠蓋匝庭芳影靑蛟平地飛涎春撩狂興香迷痛飲中聖中賢攜取一枝同夢從他五夜如年

蝶戀花

窗暗窗明昏又曉百歳光陰老去難重少四十歸來猶賴早浮名浮利都經了時把靑銅閒自照華髮蒼顏一任旁人笑不防參禪並學道但知心下無煩惱

前調

燕去鶯來春又到花落花開防度池塘艸歌舞筵中人易老閉門打坐安閒好敗意常多如意少著甚來由入鬧尋煩惱千古是非渾忘了有時獨自掀髯笑

沁園春【紹興丁巳五月六夜夢與一道人對歌數曲遂成此詞】

神水華池汞鈆凝結虎龍往來問子前午後陽銷陰長自然鑪鼎何用安排靈寶門煙蘿眞境三日庚生兌戶開泥丸透盡周天火平步仙階蓬萊直上瑤臺看海變桑田飛暮埃念塵勞良苦流光易度明珠誰得白骨成堆位極人臣功髙今古緫蹈危機吞禍胎爭知我辦靑鞵布韈鴈蕩天臺

前調【漫興】

欹枕深軒散帙虛堂畏景屢移漸披襟臨水搘牀就月蓮香拂面竹色侵衣壓玉爲醪折荷當醆臥看銀潢星四垂人歸後任饑蟬自嘯宿鳥相依癡兒莫蹈危機悟三十九年多盡非任紆朱拖紫圍金佩玉靑錢流地白璧如坻富貴浮雲身名零露事事無心歸便歸秋風動正吳淞月冷蒓長鱸肥

臨江仙【送王叔濟】

玉立淸標消晚暑胸中一冰壺畫船歸去醉歌姝微云收未盡殘月炯如初鴛鷺行間催濶步秋來乘興鳬趨煩君爲我問西湖不知疎影畔許我結茅無

前調【荼防有感】

鶯喚屏山驚睡起嬌多須要郎扶荼防斗帳罷薰鑪翠穿珠落索香泛玉流蘇長記枕痕銷醉色日髙猶倦妝梳一枝春瘦想如初夢迷芳艸路望斷素鱗書

前調【趙端禮重陽後一日置酒坐上賦】

十日籬籩猶袖手天教冷地藏香王孫風味最難忘逃禪畱坐客度曲出宮妝判卻爲花今夜醉大家且泛鵝黃人心休更問炎涼從渠簮髮短還我引杯長

前調【送宇文徳和被召赴行在所】

露坐榕陰須痛飲從渠疊鼓頻催暮山新月兩徘徊離愁秋水逺醉眼曉帆開泛宅浮家逰戱去流行坎止忘懷江邊鷗鷺莫相猜上林消息好鴻雁已歸來

醉落魄

浮家泛宅舊逰記霅溪縱迹此生已是天涯隔投老誰知還作三吳客故人怪我疏髯黑醉來猶似丁年日光陰未肯成虛擲蜀魄聲中著處有春色

前調

緑枝紅萼江南芳信年年約竹輿路轉溪橋角晴日烘香的皪疏籬落玉臺粉面鉛華薄畫堂長記深羅幕惜花老去情猶著客裏驚春生怕東風惡

前調

一枝冰萼鬢云低度橫波約醉扶曽罥烏巾角長是春來腸斷寶釵落羅衣乍怯春風薄夜深花困遮垂幕不堪往事尋思著休問尊前客惡主人惡

前調

云鴻影落風吹小艇欹沙泊津亭古木濃陰合一枕灘聲客睡何曽著天涯萬里情懷惡年蕐埀暮還離索佳人想見猜疑錯莫數歸期已負當年約

欽定四庫全書

蘆川歸來集卷六

宋張元幹撰詞

南歌子【中秋】

涼月今宵滿晴空萬里寛素娥應念老夫閒特地中秋著意照人間香霧雲鬟濕淸輝玉臂寒休教凝佇向更防飄下桂花開早大家防

前調

逺樹防殘雪寒江照晚晴分明江上數峯靑倚檻舊愁新恨一時生春意來無際歸舟去有程道人元自沒心情楚夢只因沈醉等閒成

前調【秋夜懷歸】

玉露寒菊秋風入敗荷繚墻南畔曲池渦天迥遙岑倒影落層波月轉檐牙短更傳漏箭多醉來歸去意如何只爲地偏心逺慣歌

前調

桂魄芬餘暈檀香破紫心髙鬟松綰鬢云侵又被蘭膏香染色沈沈指印纎纎粉釵橫隠隠金更防雲雨鳯帷深長是枕前不見殢人尋

卜算子【梅】

的皪數枝斜冰雪縈余態燭外尊前滿眼春風味年年在老去惜花深醉裏愁無賴冷蕊孤芳底防愁少个人兒戴

前調

涼气入燻籠暗影欹花砌紫玉誰人三防寒吹斷江梅意花底濕春衣隔坐風輕遞卻笑笙簫緱嶺人明月偸埀淚

前調

風露濕行雲沙水迷歸艇臥防明河月滿空斗掛蒼山頂萬古只靑天多事悲人境起舞聞雞酒未醒潮落秋江冷

前調

芳信防寒梢影入花光畫玉立風前萬里春雪艷江天夜誰折暗香來故把新篘防記得偎人並照時鬢亂斜枝惹

浣溪沙【夜坐】

曲室明牕燭吐光瓦鑪灰暖炷飄香夜防茗椀間飛觴坐穏蒲團慿棐幾燻余紙帳掩藜牀个中風味更難

防

前調

一枕秋風兩防涼雨聲初歇漏聲長池塘零落藕花香歸夢等閒歸燕去斷腸分付斷雲行畫屏今夜更思

量

前調【王仲時席上賦木樨】

翡翠釵頭綴玉虫秋蟾飄下廣寒宮數枝金粟露華濃花底淸歌生皓齒燭邊疎影映酥胸惱人風味冷香

中

前調【武林送李似表】

燕掠風檣欵欵飛艷桃濃李鬧長堤騎鯨人去曉鶯啼可意湖山畱我住斷腸煙水送君歸三春不是別離

時

前調【夏日雨後漫興】

雲气吞江捲夕陽白頭波浪電飛忙奔雷驚雨濺胡牀玉節故人同壯觀錦囊公子更平章榕陰歸夢十分

涼

前調

山繞平湖波撼城湖光倒影浸山靑水晶樓下欲三更霧栁暗時云度月露荷翻防水流螢蕭蕭散髮到天

明

前調

目送歸舟鐡甕城隔江想見蜀山靑風前團扇僕頻更夢裏有時身化鶴人間無數艸爲螢此時山月下樓

明

前調【薔薇水】

月轉花枝淸影疏露華濃防滴眞珠天香遺恨罥花須沐出烏雲多態度暈成蛾緑費工夫歸時分付與妝

梳

前調【篤耨香】

花气天然百和芬仙風吹過海中春龍涎沈水摠銷魂淸潤巧縈金縷細氤氳偏傍玉肌溫別來長是惜余

薫

前調【範才元自釀色香並妙直與緑萼梅同調宛然京洛气味也因名曰萼緑春且作一首】

萼緑華家萼緑春山瓶何防下靑雲濃香气味已醺人竹葉傳杯驚老眼松醪題賦倒綸巾須防銀字暖朱

唇

前調【戲簡宇文徳和求拈香】

花气蒸濃古鼎煙水沈春透露華鮮心淸無暇數龍涎乞與病夫僧帳座不妨公子醉茵眠普薫三界埽塵

緣

前調【求年例貢餘香】

花气薫人百和香少陵佳句是仙方空教蜂蝶爲花忙和露摘來輕換骨傍懷聞處惱回腸去年時候入思

量

前調

殘臈晴寒出眾芳風流勾引破春光年年長爲此花忙夜久莫教銀燭灺酒邊何似玉臺妝冰肌溫防覓余

香

前調

棐幾明牕樂未央薰鑪茗椀是家常客來長揖對胡牀蟹眼湯深輕泛乳龍涎灰暖細烘香爲君行艸寫秋

陽

前調【書大同驛壁】

榕葉桄榔驛枕谿海風吹斷瘴云低薄寒初覺到徵衣嵗晚可堪歸夢逺愁深偏恨得書稀荒庭日腳又埀

西

栁梢靑

海山浮碧細風絲雨新愁如織慵試春衫不禁宿酒天涯寒食歸期莫數芳辰誤幾度回廊夜色入戶飛花隔雙燕有誰知得

前調

小樓南陌翠軿金勒誰家春色冷雨吹花禁煙怯栁傷心行客少年百萬呼盧擁越女吳姬共擲被底香濃樽前燭滅如今消得

醉花陰

紫樞澤笏趨龍尾平入鈞衡位春殿聴宣麻爭喜登庸何似今畨喜昆臺宜有神仙裔奕世貂蟬貴玉砌長蘭芽好擁笙歌長向花前醉

前調【春日思歸】

翠箔陰陰籠畫閣昨夜東風惡芳徑滿香泥南陌東郊惆悵妨行樂傷春比似年時惡潘鬢新來薄何防不禁愁雨滴花腮和涙胭脂落

長相思

香暖幃玉暖肌嬌臥嗔人來睡遲印殘雙黛眉虫聲低漏聲稀驚枕初醒燈暗時夢歸人未歸

前調【感別】

花下愁月下愁花落月明人在樓斷腸春復秋從他休任他休如今靑鸞不自由防防天盡頭

如夢令【七夕】

雨洗靑冥風露云外雙星初度乞巧夜樓空月妬回廊私語凝佇凝佇不似去年情緒

前調

潮退江南晚渡山闇水西煙雨天气十分涼斷送一年殘暑歸去歸去香霧曲屏深防

前調

臥防西湖煙渚緑蓋紅妝無數簾卷曲欄風拂面荷香吹雨歸去歸去笑損花邊鷗鷺

春光好

疏雨洗細風吹淡黃時不分小亭芳艸緑映檐低樓下十二層梯日長影裏鶯啼倚徧防幹防盡栁憶腰肢

前調

吳綾窄藕絲重一鉤紅翠被眠時要人暖著懷中六幅裙窣輕風見人遮盡行蹤正是踏靑天气好憶弓弓

虞美人

開殘桃李春方到誰送東風早搘藜幽徑踏餘花卻對緑陰靑子問年華迢迢雲水橫淸淺不遣愁眉展數竿修竹自橫斜猶有小牕朱戶似儂家

靑玉案【防趙端禮堂成】

華裾玉轡靑絲鞚記年少金吾從花底朝回珠翠擁曉鐘初斷宿酲猶殢緑鏁牕中夢天涯相遇鞭鸞鳯去去堂成更情重月轉檐牙云繞棟涼吹香霧酒迷歌扇春筍傳杯送

前調【再和】

王孫陌上春風鞚蘂珠宴云軿從歸去笙歌常醉擁蠟殘花炬月侵冰簟慣作涼堂夢玉人勸客釵斜鳯條脫擎杯腕嫌重燕子入飛畫棟雨餘深院漏催淸夜更軋秦箏送

前調【生朝】

花王獨占春風逺防百卉芳菲徧五福長隨今日宴粉光生艷寶香飄霧方響流蘇顫壽祺堂上修篁畔乳燕雙雙賀新院玉斚明年何防勸旌幢滿路貂蟬宜面歸覲黃金殿

前調【筠翁生朝】

水芝香逺揺紅影泛瑞靄橫山頂縹緲笙歌云不定玉鉤斜掛素蟾初滿醉愜浮冷庭蘭戲防金鼎小防靑衫更輝映誰道筠溪歸計近秋風催去鳯池難老長把中書印

前調【生朝】

銀潢露洗冰輪皎謫仙下蓬萊島簾捲橫山珠翠繞生朝香霧玳筵絲管長醉壺天曉金鑾夜鏁麻新艸入輔明光拜元老防取明年人總道中興賢相太平時世分外風光好

前調

月華冷沁花梢露芳意戀香肌住心字龍涎饒濟楚素馨風味碎瓊流品別有天然防圍鑪屈曲宜深炷畱取春光向朱戶緑綺聲中誰暗許小牕歸去夢回猶記金鼎分云縷

前調【賀方回所作世間和韻者多矣余經行松江何啻百回念欲下一轉語了無好懷此來偶有得當與吾宗椿老輩載酒浩歌西湖南山間寫我帶思公等不可不入社也】

平生百繞埀虹路防萬頃翻云去山澹夕暉帆影度菱歌風斷襪羅塵散總是闗情防少年陳迹今遲暮走筆猶能醉時句花底目成心暗許舊家春事覺來客恨分付疏篷雨

防絳唇【丙寅秋社前一日溪光亭大雨作】

山暗秋云暝鴉接翅啼榕樹故人何防一夜溪亭雨夢入新涼只道消殘暑還知否燕將雛去又是流年度

前調【送別】

水驛凝霜夜帆風駛潮生曉酒醒寒峭枕底波聲小好去歸舟有个人風調君行了此歡應少索共梅花笑

前調

春曉輕雷采蘋洲上淸明雨亂雲遮樹黯澹江村路今夜歸舟緑潤紅香防遙山暮畫樓何許喚取潮回去

前調

畵閣深圍暖紅光裏芳林影暗香成陣上下花相映倒掛疏枝月落參橫冷休裝景要人酒醒除是花枝並

前調【生朝】

嵩洛雲煙間生眞相耆英裔要知鮐背難老中和气報道玉堂已艸調元制華夷喜繡裳貂珥便向東山起

前調【呈洛濵筠谿二老】

淸夜沈沈暗蛩啼防檐花落乍涼幙香繞屏山角堪恨歸鴻情似秋云薄書難托盡教寂寞忘了前時約

前調

醉泛吳淞小舟誰怕東風大舊時經過曽向埀虹臥月淡霜天今夜空淸坐還知麼滿斟髙和只有君知我

前調

減塑冠兒寶釵金縷雙緌結怎教寜帖眼兒惱裏劣韻底人人天與多磨折休分說放燈時節閒了花和月

前調

水鷁風帆兩眉只解相思皺悄然難受教我怎喞澑待得書來不管歸時瘦嬌癡後是事撋就只這難依口

虞美人

廣寒蟾影開雲路目斷愁來防菊花輕泛玉杯空醉後不知星斗亂西東今宵入夢陽防雨誰忍先歸去酒醒長是五更鐘休念舊逰吹帽幾秋風

前調

西郊追賞尋芳防聞道衝寒去雨肥紅綻向南枝嵗晚才開應是恨春遲天涯樂事王孫貴花底還須醉有人風味勝疏梅醉裏折花歸去更傳杯

前調

菊坡九日登髙路往事知何處陵遷谷變總成空回首十年秋思吹防東西牕一夜蕭蕭雨夢繞中原去覺來依舊畵樓鐘不道木樨香撼海山風

漁家傲【題元眞子圖】

釣笠披云靑嶂繞橛頭雨細春江渺白鳥飛來風滿棹收綸了漁童拍手樵靑笑明月太虛同一照浮家泛宅防昏曉醉眼冷防城市鬧煙波老誰能惹得閒煩惱【苕溪漁隠云張仲宗有漁家傲詞余往嵗在錢塘與仲宗従防甚久仲宗手冩此詞相示云舊所作也其詞第二句元是橛頭雨細春江渺余謂仲宗曰橛頭𨿽是船名今以雨襯之語晦而病因爲攺作緑簔雨細仲宗笑以爲然】

前調

樓外天寒山欲暮溪邊雪靄藏雲樹小艇風斜沙嘴露流年度春光已向梅梢住短夢今宵還到否葦村四望知何防客裏從來無意緒催歸去故園正要鶯花主

前調【奉陪富公季申探梅有作】

寒食西郊湖畔路天低野濶山無數路轉岡斜花滿樹絲吹雨南枝占得春光住借艸攜壺花底去花飛酒面香浮處老手調羮當獨步須記取坐中都是芳菲侶

謁金門【或刻秦處度】

鴛鴦渚春漲一江花雨別岸數聲初過櫓晚風生碧樹艇子相呼相語載取暮愁歸去寒食煙村芳艸路愁

來無著處

前調【道山亭餞張椿老赴行在】

風露底石上岸巾愁起月到房心天似水亂峯淸影裏此去登瀛須記今夕道山同醉春殿明年人共指玉

皇香案吏

前調【送康伯檜】

淸光溢影轉畵檐涼入風露一天星斗濕無雲天更碧滿引送君何惜記取吾曹今夕目斷秋江君到日潮

來風正急

瑞鷓鴣

雛鶯初囀鬭尖新雙蕋花嬌掌上身總解滿斟偏勸客多生俱是綺羅人回波偸顧輕招拍方響低敲更合箏荳蔲梢頭春欲透情知巫峽待爲云

前調【彭徳器出示胡邦衡新句次韻】

白衣蒼狗變浮雲千古功名一聚塵好是悲歌將進酒不妨同賦惜餘春風光全似中原日臭味要須我輩人雨後飛花知底數醉來贏取自由身

好事近

老去更思歸芳艸正薫南陌上已又逢寒食嘆三年爲客吹花小雨濕秋千閒卻好春色天甚不憐人老早教人歸得

前調

梅潤乍晴天簾捲畵堂風月珠翠共迷香霧是長年時節瑤池淸夜宴羣仙鸞笙未吹徹西母醉中防笑看蟠桃初結

前調

春色到花房芳信一枝偏好勾引萬紅千翠爲化工呈巧花姑玉貌笑東風今朝放春早防取鬢邊幡勝永宜春難老

前調

斗帳炷鑪薫花露裛成薌澤縈透雪兒金縷醉玉壺春色非煙非霧鏁牕中王孫倦逰客不道粉墻南畔也有人聞得

怨王孫【海棠】

小院春晝晴牕霞透著雨胭脂倚風翠袖芳意惱亂人多暖金荷多情不分羣葩後傷春瘦淺黛眉尖秀紅潮醉臉半掩花底重門怨黃昏

前調【紹興乙丑春二月旣望李文中置酒溪閣日暮雨過盡得雲煙變態如對營丘著色山坐客有歌怨王孫者請予賦其情抱葉子謙爲作三弄吹云裂石旁若無人永福前此所未見也老子於此興復不淺】

霽雨天迥平林煙暝燈閃沙汀水生釣艇樓外栁暗誰家亂昏鴉相思怪得今畨甚寒食近小砑魚牋信屏山半掩防醉獨倚防幹恨春寒

喜遷鶯令【送何晉之大著兄趨朝歌以侑酒】

文倚馬筆如椽桂殿蚤登仙舊遊冊府記當年衮繡合貂蟬慶天申瞻玉座鵷鷺正陪班防君穏步過花甎歸院引金蓮

鶴衝天【呈富樞宻向亦作喜遷鶯令誤】

云葉亂月華光羅幕捲新涼玉醅初泛嫩鵞黃花露滴秋香地行仙天上相風度世間人樣懸知洗盞徑開甞誰醉伴禪牀

喜遷鶯慢【鹿鳴宴作】

雁塔題名寶津朌宴盛事簮紳常說文物昭融聖代搜羅千里爭趨丹闕元侯勸駕鄕老獻書發軔前列山川秀圜觀眾多無如閩越豪傑姓標紅紙帖報泥金春信歸來俱捷驕馬蘆鞭醉埀藍綬吹雪芳【原闕二字】月素娥情厚桂花一任郎君折須滿引南防又是合沙時節

鷓鴣天

不怕防霜防玉肌恨無流水照冰姿與君著意從頭看初見東南第一枝人散後雪晴時隴頭春色寄來遲使君本是花前客莫怪殷勤爲賦詩

憶秦娥

桃花萼雨肥紅綻東風惡東風惡長亭無寐短書難托徵衫辜負深閨約禁煙時候春羅薄多應消瘦可忺

梳掠

欽定四庫全書

蘆川歸來集卷七

宋張元幹撰詞

明月逐人來【燈夕趙端禮席上】

花迷珠翠香飄羅綺簾旌外月華如水暖紅影裏誰防王孫意最樂升平景致長記宮中五夜春風鼓吹遊仙夢輕寒半醉鳯幃未暖歸去薫濃被更問陰晴天气

小重山

誰向晴窻伴素馨蘭芽初秀發紫檀心國香幽艷最情深歌白雪秖少一張琴新月冷光侵醉時花近眼莫頻斟薛濤箋上楚妃吟空凝睇歸去夢中尋

上西平【一作金人捧露盤】

臥扁舟聞寒雨數佳期又還是輕誤仙姿小樓夢冷覺來應恨我歸遲鬢雲松處枕檀斜露泣花枝名與利空縈系添憔悴漫孤恓得見了說與教知偎香倚暖夜鑪圍定酒溫時任他飛雪灑江天莫下層梯

春光好【爲楊聰父侍兒切鱠作】

花恨雨栁嫌風客愁濃坐久霜刀飛碎雪一罇同勞煩玉指春蔥未放筯金盤已空更與个中尋尺素兩情通

前調

寒食近踏靑時畵堂西可是春來偏倦繡乍生兒香綿輕拂胭脂加文褓初試斑衣悄沒工夫存問我且憐伊

淸平樂【雪晴送別】

亂山深處雪擁溪橋路曉日乍明催客去驚起玉鴉翻樹翠衾香暖檀灰一枝想見疏梅憑仗東風說與畵眉人共春回

前調

明珠翠羽小綰同心縷好去吳淞江上路寄與雙魚尺素蘭橈飛取歸來愁眉待得伊開相見嫣然一笑眼波先入郎懷

菩薩蠻【見芙蓉】

天涯客裏秋容晚妖紅聊戱思鄕眼一朶醉深妝羞渠照鬢霜開時誰斷送不待司花共有腳號陽春芳菲屬主人

前調【戱呈周介卿】

拍堤緑漲桃花水畵船穏泛東風裏絲雨濕苔錢淺寒生禁煙江山畱不住卻載笙歌去醉倚玉搔頭幾曽知旅愁

前調【三月晦送春有集坐中偶書】

春來春去催人老老夫爭肯輸年少醉後少年狂白髭殊未妨挿花還起舞管領風光處把酒共畱春莫教花笑人

前調

雨餘翠袖瓊膚潤一枝想象傷春困老眼見花時惜花心未衰釀成誰與醉應把流蘇綴淚沁枕囊香惱儂歸夢長

前調【政和壬辰東都作】

黃鶯啼破紗窻曉蘭缸一防窺人小春淺錦屏寒麝煤金博山夢回無處覓細雨梨花濕正是踏靑時眼前偏少伊

前調

芳林玉蘂生香霧逰蜂爭采淸晨露芳意著人濃微烘曲室中春來瀛海外沈水迎風碎好事付余薫頻分幾縷云

樓上曲

樓外夕陽明逺水樓中人倚東風裏何事有情怨別離低鬟背立君應知東望雲山君去路斷腸迢迢盡愁處明朝不忍見雲山從今休傍曲欄幹

前調

淸夜燈前花報喜心隨社燕涼風起雲路修成寶月時東樓悵望君先歸沆瀣秋香生玉井畫檐深轉梧桐影看君西去侍明光杯中丹桂一枝芳

豆葉黃【爲伯南賦早梅復和韻】

冰溪疏影竹邊春翠袖天寒迥暮云雪裏精神澹佇人隔重門寶粟生香玉半溫

前調

疏枝冷蘂忽驚春一防芳心入鬢云風韻情知似玉人笑迎門香暖紅鑪酒未溫

前調【見艸堂別集】

輕羅團扇掩防羞酒滿玻瓈花滿頭小板齊聲唱石州月如鉤一寸橫波入鬢流

滿庭芳【壽】

梁苑春歸章街雪霽栁梢華萼初萌非煙非霧新嵗樂升平京兆雍容報政金狨過九陌塵輕朝回處靑霄路穏黃色起天庭東風吹緑鬢薄羅剪防小綰流鶯比渭濵甲子尙父難兄滿泛椒觴獻壽斑衣侍雲母分屏明年防雙衣對引談笑秉鈞衡

前調【壽富樞宻】

韓國殊勲洛都西內名園甲第相連當年緑鬢獨占地行仙文彩風流瑞世延朱履絲竹喧闐人皆仰一門相業心許子孫賢中興方慶防再逢甲子重數天元問千齡誰比五福俱全此去沙隄步穏調金鼎七葉貂蟬香檀緩杯傳鸚鵡新月正娟娟

前調【爲趙西宗壽】

玉葉聯芳天潢分潤壽筵長對薫風間平襟度濮邸行尊崇忠孝家傳大雅無喜慍一種寛容芝蘭盛防衣嬉戱親睦冠西宗絲綸膺重寄遙防遷美本鎭恩隆應萱堂齊福誕月仍同花蘂香濃气暖凝瑞露滿酌金鐘龍光近星飛驛馬宣入嗣王封

前調

三十年來雲遊行化艸鞵踏破塵沙徧參尊宿曾記到京華衲子如麻似粟誰【闕】笑瞿老拈花經離亂靑山盡處海角又天涯今宵閒打睡明朝粥飯隨分僧家把木佛燒卻除是丹霞撞著門徒施主驀然个喜捨由他廬陵米還知價例毫髮更無差

瑞鶴仙【壽】

喜西園放鑰對燕寢香潤棠陰寒薄東風夜來惡禁煙時天气鶯啼花落新晴共約怕韶光容易過卻把銅壺緩泛金杯祓禊嬉遊行樂索笙簧聲裏還記蘭房正垂羅幕初眠栁弱梅如豆玉如琢向鳯凰池上鴛鴦影裏他年何啻紫橐看流芳繼踵韋平盛傳鞏洛

瑤臺第一層

江左風流鐘間气洲分二水長鳯凰臺畔投懷玉燕照社神光豆花初秀雨散暑空洗出秋涼慶生旦正圓蟾呈瑞仙桂飄香肝腸掞文摛錦駕雲乘鶴下鵷行紫樞將命紫微如綍常近君王舊山同梓裏荷月旦久已平章九霞觴薦刀圭丹餌衮繡朝裳

望海潮【癸夘冬爲建守趙季西賦碧雲樓】

蒼山煙澹寒谿風定玉簮羅帶綢繆輕靄暮飛靑防逺淨珠星璧月光浮城際湧層樓正翠髙捲緑瑣低鉤影落尊罍气和歌管共淸逰使君冠世風流擁香鬟憑檻霧凝眸銀燭暖宵花光照席譙門莫報更籌逸興醉無休賦探梅芳信翻曲新謳想見疏枝冷蘂春意到沙洲

前調【爲富樞宻生朝壽】

麒麟圖畫貂蟬冠冕靑氊自屬元勲綠野舊逰平泉雅詠霞舒煙捲朝昏風月小陽春照玳筵珠履公子王孫云度崧髙影橫伊水慶生申早梅長醉芳樽況中興盛際宥宻宗臣琳館奉祠金甌覆字和羮妙手還新光射紫微垣看五云朝斗千載逢辰開取八荒壽域一气轉洪鈞

十月桃

年華催晚聴樽前偏唱衝暖欺寒樂府誰知分付防化金丹中原舊逰何在頻入夢老眼空澘撩人冷蘂渾似當時無語低鬟有多情多病文園向雪後尋春醉裏憑欄獨步羣芳此花風度天然羅浮淡妝素質呼翠鳯飛舞斕斑參橫月落畱恨醒來滿地香殘

前調【爲富樞宻壽】

蟠桃三熟正淸霜吹冷愛日烘香小試芳菲時無限風光洛濵老人星見【闕】少室云物開祥丹靑萬彚熊兆昆臺鳯舉朝陽向元樞曽輔巖廊記名著金甌位入中堂夢熟鈞天屢驚顚倒衣裳黃髮更宜補衮歸去定軍國平章管珠翠蘭玉簮纓嵗嵗稱觴

感皇恩【壽】

綠髮照魁星平康爭看錦繡肝腸五千卷出逢熙運蚤侍玉皇香案禁塗揚歷徧紆宸眷安養老成十年蕭散天要中興相公健生朝開宴長是通宵管藕花香不斷南風逺

前調【壽】

年少太平時名園甲第談笑雍容萬鐘貴姚黃重綻長對小春天气綺羅叢裏慣今朝醉臺衮象賢元樞虛位壯嵗靑雲自曽致流霞麟脯難老洛濵風味謝公須再爲蒼生起

前調【壽】

荔子著華繁淸微庭院賀廈雙飛畵梁燕綺羅叢裏百和鑪香祝願願從今日去身長健檀板競催榕陰初轉舞袖風前翠翹顫明年開府錫宴金鐘宣勸壽星朝北斗君王眷

前調【壽】

豹尾引黃旛宣麻金殿雨露恩濃自天遣搢紳交譽最樂至誠爲善信知宗姓喜君王眷寶炬蜜香玉巵波灔醉擁笙歌夜深院西淸班近雅稱元戎同燕要看茅土相貂蟬面

夏雲峯【丙寅六月爲筠翁壽】

湧冰輪飛沆瀣霄漢萬里雲開南極瑞占象緯壽應三臺錦腸珠唾鐘間气卓犖天才正暑月祥光照社玉燕投懷新堂深處捧杯乍香泛水芝空翠風回涼送艶歌緩舞醉墮瑤釵長生難老都道是栢葉仙階笑傲且山中宰相平地蓬萊

千秋嵗【壽】

相門出相和气濃春釀傳家冠佩雲臺上龎眉扶壽杖綠髮披仙氅星兩兩泰階已應升平象玉砌蘭芽長定向東風賞添防袖褰羅幌絲簧俱妙手珠翠爭宮樣江海量年年醉裏翻新唱

水龍吟【周總領生朝】

水晶宮映長城藕花萬頃開浮蘂紅妝翠蓋生朝時湖山揺曳珠露爭圓香風不斷普燻沈水似瑤池侍女霞裾緩步壽煙光裏霖雨已沾千里兆丰年十分和气星郎綠鬢錦波春釀碧筩冝醉荷橐還朝靑氊奕世除書將至看巢戱葉蟠桃著子祝三千嵗

南鄕子【壽】

山寺輞川圖霜葉雲林錦繡居壽斚浮春珠翠擁歡娛滿院流泉繞綺防道气自膚腴幾席輕塵一防無天要耆英修相業淸都已有泥書降玉除

捲珠簾【壽】

祥景飛光盈衮繡流慶昆臺自是神仙冑誰遣陽和放春透化工重入丹靑手云璈錦瑟爭爲壽玉帶金魚共願人長久偸取蟠桃薦芳酒更看南極星朝斗

醉蓬萊【壽】

對小春桃艶曲室鑪紅乍寒天气七葉蓂開應金張通貴夢艸銀鉤燦花珠唾是素來風味滿腹經綸回天議論昆臺仙裔祕殿陞華紫樞勲舊退步眞祠簡心端扆迎日天元聽正衙宣制盡洗中原徧爲霖雨宴後堂歌吹栢子千秋丹砂九轉今宵長醉

隴頭泉

少年時壯懷誰與重論視文章眞成小技要知吾道稱尊奏公車治安祕計樂油幕談笑從軍百鎰黃金一防白璧坐看同輩上靑雲事大謬轉頭流落徒走出修門三十載黃粱未熟滄海揚塵念向來浩歌獨往故園松菊猶存送飛鴻五弦寓目望爽气西山忘言整頓乾坤廓淸宇宙男兒此志防須伸更有幾渭川埀釣投老策奇勛天難問何妨袖手且作閒人

天仙子【三月十二日奉同蘇子陪富丈訪筠翁於舊居遂爲杏花畱飲懽甚命賦長短

句乃得天仙子寫呈兩公末章並發一笑】

樓外輕陰春澹佇數防杏梢寒食雨少年油壁記尋芳梁苑路今何處千樹紅雲空夢去驚見此花須折取明日滿城傳侍女情知醉裏惜花深畱春住聴鶯語一段風流天付與

鵲橋仙

靚妝艷態嬌波流眄雙靨橫渦半笑樽前燭畔粉生光更低唱新翻轉調花房結子冰枝淸瘦醉倚香濃寒峭雛鶯新囀上林聲驚夢斷池塘春艸

漁父家風

八年不見荔枝紅腸斷故園東風枝霧葉誰新采悵望冷香濃冰透骨玉開容想筠籠今宵歸夢滿頰天漿更禦泠風

生查子

天生幾種香風味因花見旖旎透香肌髣髴飛花片雨潤惜余薫煙斷猶相戀不似薄情人濃淡分深淺

減字木蘭花

客亭小防可惜無歡容易醉歸去更防細雨鳴窻一夜寒昏然獨坐舉世疏狂誰似我彊撥鑪煙也道今宵是上元

眼兒媚【秋閨】

蕭蕭疏雨滴梧桐人在綺牕中離愁徧繞天涯不盡卻在眉峯嬌波暗落相思淚流破臉邊紅可憐瘦似一枝春栁不柰東風

昭君怨【春晚】

春院深深鶯語花怨一煙雨禁火已銷防更黃昏衾暖麝燈落地雨過重門深夜枕上百般猜未歸來

夜逰宮

半吐寒梅未折雙魚洗冰澌初結戶外明簾風任揭擁紅鑪灑窻間惟稷雪比去年時節這心事有人忻說斗帳重薫鴛被疊酒微醺管燈花今夜別

楊栁枝【席上次韻曽頴王】

深院今宵枕簟涼燭花光更籌何事促行觴惱剛腸老去一簔煙雨裏釣滄浪看君鳴鳯向朝陽且腰黃

防鸞歸令【爲張子安舞姬作】

珠履爭圍小立春風趂拍低態閒不管樂催伊整朱衣粉融香潤隨人勸玉困花嬌越樣宜鳯城燈夜舊家時

數他誰

江神子

夢中北去又南來飽風埃鬢華衰浮水飛蓬蹤迹爲誰催自笑自悲還自語一杯酒鼻如雷曉輿行處覺春回屑瓊瑰糝莓苔病眼衝寒欲閉又還開水近人家籬落畔遙認得一枝梅

西江月【和蘇庭藻】

小閤劣容老子北窓仍遞南風維摩丈室久空空不與散花同夢且作太眞逰戲未甘金粟龍鐘憐君病後頰顴隆識取小兒戱弄

訴衷情【余兒時不知有荔子自呼爲紅蕋父母賞其名新昔所未聞殊盡形似之美久欲記之而因循比與諸公和長短句故及之以訴衷情蓋裏中推星毬紅鶴頂紅皆佳品海舫便風數日可到】

兒時初未識方紅學語問西東對客呼爲紅蕋此興已偏濃嗟白首抗塵容費牢籠星毬何在鶴頂長丹誰寄南風

采桑子【奉和秦楚村使君荔枝詞】

華堂淸暑榕陰重夢裏江寒火齊星繁興在冰壺玉井防風枝露葉誰新采欲飽防慳遺恨空槃畱取香紅滿地看

菩薩鬘【送友人還富沙】

山城何嵗無風雨樓臺底事隨波去歸棹望譙門沙痕炯斷雲詩成空弔古想象經行處陵谷有餘悲舉觴澆別離

前調

微云紅襯餘霞綺明星碧浸銀河水欹枕畵檐風愁生艸際蛩鴈行離塞晚不道衡陽逺歸恨隔重山樓髙莫憑欄

浣溪沙【詠木香】

睡起中庭月未蹉繁香隨影上輕羅多情肯放一春過比似雪時猶帶韻不如梅處卻緣多酒邊枕畔柰愁

何

好事近

華燭炯離觴山吐四更寒月公子唾花枝玉盡一時豪傑三冬蘭若讀書燈想見太淸絕紙帳地鑪香暖傲一牕風月

南歌子

玉斧修圓了冰輪分外淸共看星向繡衣明元是生朝爲壽對難兄鴻鴈翻秋影塤箎和笑聲他年中令防衣榮記取今宵丹荔醉瑤觥

醉花陰【詠木犀】

紫菊紅茰開犯早獨占秋光老醖造一般淸比著芝蘭猶自爭多少霜刀剪葉呈纎巧手撚迎人笑雲鬢一枝斜小閣幽窓是處都香了

防綘唇

小雨忺晴坐來池上荷珠碎掉眉濃翠怎不教人醉美眄流觴白鷺窺秋水天然媚大家休睡笑倚西風裏

花心動【七夕】

水館風亭晚香濃一番芰荷新雨簟枕乍閒襟裾初試散盡滿天溽暑斷雲卻送輕雷去疏林外玉鉤微吐夜漸永秋驚敗葉涼生庭戶天上佳期久阻銀河畔仙車縹緲雲路舊怨未平幽懽【闕】駐恨入半天風露綺羅人散金猊冷醉魂到華胥深處洞戶悄南樓畵角自語

驀山溪

一番小雨覺添秋色桐葉下銀牀又送个淒涼消息故鄕何處搔首對西風衣綫斷帶圍寛衰鬢添新白錢塘江上冠蓋如雲積騎馬傍朱門誰肯念塵埃墨客佳人信杳日暮碧雲深樓獨倚鏡頻防此意無人識

踏莎行【別意艸堂別選】

芳艸平沙斜陽逺樹無情桃葉江頭渡醉來扶上木蘭舟將愁不去將人去薄劣東風天斜飛絮明朝重覓吹笙路碧雲香雨小樓空春光已到銷魂處

欽定四庫全書

蘆川歸來集卷八

宋張元幹撰表

代謝禦書卿大夫章表

玉振金聲允邁開元之孝治龍蟠鳳翥還追內史之奇蹤降自雲霄光生蓬蓽中謝伏念臣蚤緣際防中乃邅逥𨿽增戀闕之心敢起瞻天之望荷俯憐簪履之舊俾再依日月之光駑駘無補於事功露頻霑於眷渥登牀躐取每懷唐室之名卿錫宴寵頒欲誦國朝之典故敢圗珍賜下逮防臣此蓋伏遇皇帝陛下道本生知聖由天縱學已探於孔孟書宛冠於鐘張四篆髙山徒紀穆王之告千文小艸漫稱章帝之工顧惟遭遇之難遂獲顯榮其老爲訓以埀歷代用永傳於子孫匪懈以事一人誓盡忠於夙夜

代知湖州謝表

時方多事奚堪假守之權世不乏人輒預維城之選宵徵赴治夕惕臨民中謝伏念臣筋力未衰而心志已疲於患難規模素拙而施設無補於艱危粵若吳興旁瞻越紀𨿽今日股肱之郡乃古來魚稻之鄕有此目前之便安實爲己私之僥幸此蓋伏遇皇帝陛下建中興之業將恢復於舊邦求共理之良亦廣搜於屬籍臣敢不撫綏千里謹防賊盜之憑陵經畫一城更賴山河之險固

啟

賀張丞相浚復特進啟

申命九年升華一品望著羣公之表班聨三事之崇寵數薦加忠猷益壯恭以某官經綸宻勿蚤感遇於風雲燮理協和嘗寅亮於天地出入將相勤勞國家眷是殊勲臨玆巨屏體貌優而均逸威令信而底寕屈禦侮折衝之謀施坐嘯畫諾之政元戎十乘聊作鎭於甌閩防階六符忽騰輝於宸極思萬方之助順轉一气於洪鈞允屬具瞻式昭簡注服蒼玉之佩宛是靑氊歌繡裳之詩定歸赤舄佐君王之神武拯塗炭之生靈駕馭英雄削平禍亂霆驚冦盜以必滅電掃寰區而盡收卜中興年宻邇上元之甲子趨行在所雍容今代之崇臣社稷之盤石再安帶礪之山河永賴某自嗟旅次徒調制詞企踵恩門莫厠登龍之後馳心廣廈尢增賀燕之私欣幸交深敷宣罔罄

賀張參政啟

光奉冊書入參魁柄老成登用愈增重於廟堂康濟設施副具瞻於海防士林胥慶公議僉諧恭惟某官名教主盟薦紳師表學允臻於聖域譽蚤播於賢關卓爾儒宗襃然舉首積年次對談王道於畎畝之中一旦貳卿起相業於江湖之上受知黼扆宻簡金甌果膺補衮之求佇正秉鈞之任眷遇素隆於體貌精神克壯於折衝國有蓍民思霖雨黃髮臺背顧備福以方興衮衣繡裳宜大器之成晚蠻戎率服宗社同休某庠序諸生門防舊物執經甞出於模範投迹儻在於甄陶實倍欣愉敢稽慶賀

又一首

祗奉明綸入參大政仰老成之登用抗正論以設施朝野觀士夫胥慶竊以相業在深眀於治體邦家宜圖任於舊人遇聖主廼得賢臣知寧國必有君子折衝樽爼增重廟堂恭惟某官道妙經綸文光黼黻眞儒學之師表擅名教之主盟爰陞丞轄之司式副公輔之望某甞陪法從最荷防謙顧林壑之餘齡杜門省事賴金蘭之末契托迹偸安佇聞進位於鈞衡拭目防勲於彞鼎商飈淸肅萬寶順成覬善防以節宣益迎茂於福履私心虔頌徳宇永依卜晤對以方賖積瞻馳而彌切

賀翟參政啟

祗奉眀綸聿參魁柄朝廷增重繄政事之得人夷夏聳觀蓋徳威之足畏竊以天啟豪傑必有用而廼生時際艱危非大賢而罔濟古今共貫治亂殊科儻功業每成於無心則進退自然而可度奮身不顧處君臣一體之間直道是行陋左右遊談之助凡登庸者審皆若此彼朋附者亦何能爲恭惟某官經術通以佐王推先儒之領袖文章掞而華國具先輩之典型歷事三朝馳聲四海妙彌綸於胸次當相中興斡造化於筆端合居上宰𨿽負英偉不羣之气常存正直在位之風眀目張膽而啟沃滋多正笏埀紳而折衝未艾載安社稷恢復輿地之山河一洗乾坤大明普天之日月永作元老昭示奇勲某罪戾孤蹤流離末路曽預登門之舊莫陪賀廈之私舉世皆驚公爲蒼生而果起吾徒相慶象占君子以彚徵佩服題評尢加喜抃

賀陳都丞除刑部侍郎啟

顯膺中制榮陟貳卿公朝登用於正人羽儀增重淸議依歸於直節班列生輝舉善類以起子覺斯民而向化仰窺親擢果屬老成竊以世祿象賢源流蓋有所自異材間出被遇貴得其時求忠臣於孝子之門采令譽於名徳之後理應一揆進或殊塗粵若了堂眞儒長雄諫垣耆舊平生剛烈論姦邪於交結之初先見著明力排擊於變更之際去國而分甘百謫篤信奚疑尊君而獨奮孤忠始終盡瘁躬履踐不欺闇室視富貴如彼浮雲曠千古以靡儔有死無貳捨百身而莫贖卒老於行推天定勝人之機緘觀否極泰來之卦象然好還者𨿽遲亦驗顧忍窮者惟恐弗堅宜在子孫復興門戶恭惟某官資性端亮胸次坦夷通六藝以經綸循五常而允蹈夙奉過庭之訓克遵良冶之傳佩服話言罔愆先志發揮事業是似乃翁受知負扆之眀爰拜司冦之命想對揚於宻勿深啟沃於淵衷雲龍之防難逢日月之光必照聊煩持槖佇慶秉鈞某衰退何能嵚﨑可笑蚤侍先生之杖屨轉頭埀四十年與聞逺識之蓍倒指無二三子題評甚寵詞翰永藏自憐憂患之餘齡獲覩衣冠之盛事伸吾道英靈之气慰前人忠憤之心敢希防茅以茹連徒誦茂松而柏悅私相欣幸倍萬等倫

賀泉州汪內翰藻啟

光奉制恩寵移防府商飈肅駛壯徒禦以遄徵海气澄開飭陰靈而奔衛諒諏辰之筮吉宜考履以膺祥恭惟某官道總四科材通八凱専良史之直筆東觀著書掞大冊以髙文北門視艸爰分符竹屢擁駟車推爲二千石吏師懋乃五百年賢業尊儒稽古決事據經治行必以首稱威聲聞而股栗黃堂坐嘯方來傳徳政之碑皂蓋行春所至立生祠之象古由太守入拜上公載瞻當寧之眷賢式際中興之盛典某夙防知遇自愧迃愚思逺引於舊山未能畢娶顧滯畱於逆旅猶及掃門儻加三沐三燻之仁遂忘一貴一賤之勢獲依巨防輒敍牢愁佇接武於賔階敢通名於記室永言欣幸實倍等夷

問候馬漕啟

中州望族推舊徳猶曉星先世締交仰餘波若時雨念暌違之歳久致修詗之禮疎敢以夤緣伸玆慕向恭惟某官行尊前輩名重本朝蚤揚歷於升平全盛之秋合飛騰於法從雍容之地奉祠自佚持節素優閱萬事以鑑明更百爲而山立力扶正論綽有古風迨簡防於外臺煩老成於近服眾欽威采益著茂庸諒暖席之未遑遂賜環而遷入某丘樊屏迹徒引領於賔閎竿牘寫誠輒通名於記室

上範漕啟

場屋舊遊忝盍簮於伯仲江湖巨鎭甞投贄於丞疑念先世之交明系同朝之仕契昔人所重此風久衰敢憑藉以夤緣輒講修於詗候恭惟某官徳盛濟美材通拔尢傳家以文物相髙奉法以吏師自任蚤踐於中外爰刺舉於東南事迎刃以撥煩智臨機而燭理姦吏爲之防膽威采凜然後進式是服膺聲猷久矣宜升華於禁從益茂著於勲庸某潦倒山林奔波塗路輒喜故家之臭味願親雅望之話言欣頌交深敷陳罔旣

上趙漕啟

升沈殊況全疏奏記之緘幐合並未期久廢登門之刺謁聞當路之使者廼平生之故人霏鋸屑以劇談將忘疲於終日擊鉢音而髙詠固景服於下風喜浹山居情親眉宇恭惟某官懷致君之逺業負經世之長才道合中庸文深爾雅聳孤標而嶽立恢偉量以波澄風流居晉宋之間臭味踵蘇黃之後𨿽持節屢回翔於外補然峩冠數獻納於上前賢宗室未足以盡之名公卿於是乎在矣通班籍甚寵加黃閤之華大筆推先行趣鑾坡之召何止家聲之不墜要同國勢以中興某多病早衰安貧處順向來五字頗防先徳之吹噓老去三休猶冀餘光而盼睞屬寒暄之未定祈寢餗之具宜瞻頌所歸敷宣罔旣

賀福帥啟

欽奉兪音曲從避牘擇剛辰而命帥誕孚號以揚庭作屏行宮廼眷全閩之盛虛班宥府允符分陜之雄自顧郊居罕窺邸報逮傳聞於父老均懽喜於兒童恭惟某官躬文武之兼資系安危而獨任望隆廊廟勲著旂常被遇一人蚤擁節旄之重咨詢四嶽爰加茅土之封位甞冠於西樞道已尊於亞傅宜赤舄而備五福果黒頭而爲三公蒼佩奉觴比上東朝之壽黃堂坐嘯更寛南顧之憂崇體貌以偃藩閔勤勞而息駕聊煩共理迎皂蓋以班春竚復疇庸錫介圭而入覲姑覽海山之形勝必樽爼以登臨某久處丘園願見元戎之小隊竊觀衮繡似是平生之故人敢希解榻之情文第講維桑之禮數凝嚴適序跋履遵塗冀妙防於鼎茵副具瞻於巖石永言欣幸實倍等夷

賀薛帥移閩啟

肅膺眀制寵易近藩捨五嶺之炎方臨三山之樂土旌旄攺色鼔角增雄士論所歸宸防尢重恭惟某官天資渾厚徳宇粹溫藏利器以變通蘊逺猷而康濟宜處名卿鉅公之位固多君子長者之風事不辭難蚤飛騰於要路人惟求舊爰登用於熈朝甞撫荊渚之上游薦鎭贛川之劇郡懋昭異績益著先聲玆聞成命之初頒式慰羣情之素服寇攘欲殄師旅方屯咸責備於韜鈐佇召還於樞筦非徒報政當見防勲某自棄蒿萊久棲雲壑從大將軍之幕府曩𨿽預乎同僚望都督府之防門念將陪於下客詎敢恃金蘭之契聊復伸桑梓之恭欣幸交深敷陳罔旣

代上泉州汪守啟

顯膺眀命寵易名藩聞威令之素行竦官僚而攺觀恭惟某官徳盛不侮禮卑有恭力取巍科馳英聲於庠序寖登華貫著偉望於朝廷輟自禁林屢分符竹文章富以儒學政事蔚爲吏師傳黟水之去思棠陰正茂卜溫陵之善政騎气來臨某已迫瓜期尙依蓮幕重有簡書之畏敢忘竿牘之修諒非晚而賜環定不容於暖席臺躔在望商律屆涼仰冀上爲邦家精調饔寢

賀邵武江守啟

顯被制書寵紆郡紱父老傾心於豈弟官僚側足於嚴明惟時共理之良允屬承流之化恭惟某官徳盛不侮禮卑有恭奉三尺以周旋惟聞疾惡遵六條而戒飭所在至公矧鄰梓裏之封式布棠陰之政雙旌上塜榮先世以孝思一舎下車等故鄕而均逸人生之五馬尢貴刺史之二天可依奏最課以報成錦衣行晝據要津而驟用荷槖還朝某投老無堪倦遊滋甚敢期防晤忝居賢伯仲半面之間方嘆滯畱獲厠眾賔客差肩之列永言欣幸奚究敷宣

代上吳倅啟

川途修阻𨿽夙仰於下風竿牘交馳顧久稽於公府偶出廟堂之過聽遽膺戎旅之虛名獲托帡幪用伸悰悃恭惟某官徳盛無侮禮卑有恭堂堂七尺之軀凜凜萬夫之望初不畏其彊禦欲盡殄夫寇攘惟玆千里之提封允賴貳車之闗決吏民何幸僚屬攸歸行當嚴召以造朝入據要津而壯國某宦遊衰晚材力疲庸坐糜良愧於斗升立效難施於尺寸幸披云之伊邇許卜日以參承

書

代洪仲本上徐漕書

某家世豫章豫章之爲郡襟帶江湖控引夷越乃東南一都防冠蓋往來方軌撃轂連檣銜尾皆川途所必經行非僻在寒陋少見聞之地而諸父外舅俱山谷老人甥也一時交遊多當世知名士某方爲兒童已竊聽前輩論議耳根熟矣其論曰部使者號爲外臺布在海內皆天子耳目之官一路休戚所系至重委任要當得人若新進少年往往邀功生事私喜怒而作聰眀必也老成重厚者則精練詳盡凡百舉措無不中理能使列城望風知畏所務斬然政不用妄作威福故其所汲引莫非異才誠以類進也粵自束髮試吏四方如九江三吳迨今七閩又皆士夫淵藪是非毀譽歷歷齒牙間二十年來從事州縣所閱部使者多矣繹思前言如成都費孝先揲蓍寫影吉凶禍福久而悉驗始信先生長者之語果可書紳以是某持不妄干舉將之戒寧書下下考老銓調頗不願濫爲人門生殆癡絕爾恭惟某官珪璋國器鄒魯名儒設心甚公而行事以正深得夫前輩典刑眞所謂賢部使者其爲屬吏亷貪勤惰不逃鑑裁固已破肝膽矣某復何言然土風亦不可不試論也閩有八州而福爲大府負郭之邑鼎立焉官處三者中跨疆接境戶口星散最號多事聽覽貴審而決遣未竟輒越訴矣其好訟如此且喜請求於形勢家名曰闗節將一切拒之歟則爲縣令者未免遭謗所謗忽起於無根𨿽辯士不能自解也某於斯惴惴焉初未始絕其來借使胸中先置纎芥疑蓋又慮是間豈無抑屈非辜誠可信者盍爲直而申之歟某愚且暗平日執守但顧三尺法如何耳他不遑卹閣下儻已知其土風則某定獲預門下士之列不然積以歳月是非毀譽雜然並進於執事者之前恐未易批判也冒凟髙明悸汗之至

欽定四庫全書

蘆川歸來集卷九

宋張元幹撰序

亦樂居士文集序

文章名世自有淵源殆與天地元气同流可以斡旋造化闗鍵顧在人所鐘稟及師授爲如何譬猶一身五官百骸各隨形模萬態不同至扵上下左右則難以倒置必也精神發揮乃中儀矩不然土木偶爾前輩嘗云詩句當法子美其他述作無出退之韓杜門庭風行水上自然成文俱名活法金聲玉振正如吾夫子集大成蓋確論也國初儒宗楊劉數公防襲五代衰陋號西昆體未能超詣廬陵歐陽文忠公初得退之詩文扵漢東篋故書中愛其言辧意深已而官扵洛乃與尹師魯講習文風丕變寖近古矣未防丈安先生蘇明允起扵西蜀父子兄弟俱文忠公門下士東坡之門又得山谷檃栝詩律扵是少陵句法大振如張文潛晁無咎秦少防陳無已之流相望輩出世不乏才是豈無淵源而然耶故尙書戶部侍郎豫章王公承可人品髙妙其文章深造少陵閫域一時聲名籍甚薦紳間惜乎天不假年位未稱徳善類防傷後六年公之第三子湑叔濟手裒先人平生所著總若干篇離爲六卷名曰亦樂居士文集子職也叔濟賢而有文克世其家一日屬予序之將鏤板傳扵世予晚生𨿽不及見東坡山谷而少時在江西實從東湖徐公師川授以句法東湖山谷甥也貳卿視東湖裏中丈人行也東湖昂藏嚴毅不妄許可集中多有贈答斯已可見然而今代鴻儒以文鳴要路能軒輊人者頗多叔濟不他求反取信扵退閒無聞之老何耶得非以皇祐中【原本闕四字】與先祖同年進士迨宣和初少師公帥廣陵予以年家孫展拜牀下復齒長貮卿三嵗輩行旣同情義不啻手足景服言行之詳誠莫予若也叔濟用予蕪纇之語俾冠編帙獲托名不朽幸矣尙何敢辭貳卿在朝廷則獻納論思書扵史官在方鎭則撫綏智略碑扵徳政固不待予言姑推其淵源所自來追古作者如此後之君子必有處之矣紹興二十四年九月晦日

記

福州連江縣潘渡石橋記

閩中統八州之地重山復嶺綿亙聨屬而傍海城邑亦居其半大抵谿壑之交防潮汐之吐吞或匯爲深淵或激爲犇湍必曰蛟螭窟穴存焉設有舟楫乘險可虞惡少椎埋得以邀畱行旅自夏䢐秋颶母飄烈瞬息暴至固使人惴栗震掉一旦雷雨晦冥莫辧咫尺凡問津者皆病涉也皇朝嘉祐間莆陽蔡公君謨守溫陵始作石橋萬安渡雄盛冠扵東南丰碑巋然大書深刻邦人至今祠之其墨本流傳常在人耳目自爾所至多取規橅然世間假修頭陁行之流往往借此爲姦利囊橐徒費嵗月迄無成功如連江潘渡本以姓著先是里人林道夫等權輿其事嵗在乙夘歷四載僅能鑿石庀材已而僧資逸輩嗣之旣再期防計所醵金共不滿二百萬皆廢扵索址隨築屢毀沙水蕩潏漲落崩騰莫之禦也道夫資逸心志俱怠輒棄去又再期矣前安撫使程進道適由永嘉移鎭此邦壬戌春二月也渡有館公少休焉謂此渡實羅源寜徳長溪三邑塗所自出而車馬如浙東廣右者絡繹往來念當積潦之患與夫向所謂凡問津病涉者誠不可無橋以濟鋭意是舉召知縣事阮侯朝瑞俾經營之侯思慮精密善揣摩用鉤距略不畀付胥徒陰擇所治號能住持僧數人者董其役又得淨安之思顯授以程度思顯堅忍通練出納惟謹而畏督責常踧踖救過不暇予竊怪侯乃能從容三尺之間獨仰眾人樂從有成如此不其難哉然則是非毀譽果可卜矣時當終更夤緣以書來求予爲之記甚力予將何辭姑綴緝本末阮侯名珪朝瑞蓋其字是亦莆陽人云

題防

題防了堂先生文集

某愚且戇不學無術卒老扵行然少時有志從前輩長者遊擔簦竭蹶不捨晝夜宣和庚子春拜忠肅公扵廬山之南陪侍杖屨幽尋雲煙水石間者累月與聞前言往行商防古今治亂成敗夜分乃就寐先生嘗謂孺子可教賜以大父手澤題防曰爲士而能尊其祖爲子而能乾父之蠱此可久之習也辭采燦然足以有譽扵世矣某書紳佩服終身弗忘且刋之碑版永藏扵家貽訓子孫墨猶未漧也顧某何人乃獲先生知遇期待如此玆者又辱次對貳卿崇篤先契不鄙荒唐容許校讎了堂文集得非目前賢士大夫及識先生者所存無防耶扵是自夏涉秋手加審訂凡字畫之訛舛倫序之失次是非之去取分部卷帙各適其當具如別錄儻或其說可采邵州舊版扵理當捐且並刻易說諫槁合而爲一始克盡善庶防後學知所師承不爲異端所惑扵道豈小補也哉昔韓文公爲唐室一代儒宗而門人李漢趙徳實爲之編次且序冠其首遂托名以埀不朽某晚生固不敢序先生之文幸從事扵編次似無愧扵李趙嗚呼自王氏网羅六藝斷以己意力行新法變亂舊章天下遂多事已而子壻兄弟表裏祖述遺禍無窮先生獨知尊堯愛君憂國先見之明肇扵欲萌逆料其獘甚扵中的視之若仇敵甘心犯難𨿽百謫瀕九死而弗悔孟軻氏曰富貴不能滛貧賤不能移威武不能屈此之謂大丈夫又曰我善養吾浩然之气至大至剛以直養而無害則塞乎天地之間合而言之愚扵先生平日立朝行已信無疑矣百世之下凜凜英气義形扵色如砥柱之屹頽波如泰華之挿穹昊如萬折必東之水如百錬不變之金捨吾先生其誰哉死而不亡者予扵先生見之

防曳尾圖贊

水鳴蘆根闖首吐气彼靈扵人正以自累我寜無知言曳其尾千嵗之中君子所履

郭索圖贊

螯橫兩戈怒目稍眊寒蒲是依下有積潦以火誘之郭索可悼彼鼎食者戒之在躁

醉道士圖

黃冠師未用事時見之圖畫自有蕭散出塵之想今日盜賊徧天下𨿽使此曹骨碎未快人憤

倚竹圗

楚辭凡稱美人與古樂府所謂妾薄命蓋皆君子傷時不遇以自況也好事者用少陵天寒翠袖薄日暮倚修竹便入圖畫工則工矣視小姑嫁彭郎抑何以異

深谷戲猿圖

自荊州上峽江深麓茂林間猿猱甚多常十百爲羣反玩行旅此余所見者觀紙上通臂攫拏之狀茍得忘危亦可爲愛官職者戒

飛泉圖

頃在龍舒夏六月與客防山天休觀飛瀑當戶聲如轟霆落蒼壁萬仞下使人骨毛竦寒防欲挾纊今觀此圖自可卻暑

牧童牛渡圖

牛用扵世多矣寧戚扣而歌田單火之戰丙吉問其喘不獨爲耕具也與權所藏牧童牛渡圖放浪扵春陂平阪間了無觳之狀將收稼穡之功孰謂太平無象今日見之不覺涕流

防野次孤峯圖

蓋自玉局老僊作枯槎怪石後人宗師之至有眞贗莫辧者此爲庶防

防少防帖

吾家頃嵗藏少防訪龍井辯才師行記手槁字畫遒媚深有二王楷法建炎丁未寓居西湖秋八月兵亂亡去今逾一紀矣忽見史侯持正所攜帖念之惘然紹興庚申初夏五日眞隠山人書扵水口精舍

防蘇黃門帖

蘇黃門頃自海康歸許下安居云久政和二年晚生猶及識之衣冠儼古語簡而色莊眞元祐鉅公也已而與其外孫文驥徳稱相遇澶淵出書帖富甚今觀史侯所藏數幅蓋中年筆札也兵火之餘豈易得哉是宜什襲遺諸子孫不妨模以墨本流傳扵世

防東坡枯木

盤根錯節無藤蘿之蔓衍而深根固柢非霜雪之雕枯類婆娑之桂影或扶疏之瑚豈陋人者能爲此圗

老燕墨戲二鬼

議者多謂鬼無形似畫師易工予不然之觀此戲筆自有情狀宜爲好事者所愛

防龍眠佛祖因地

釋典開卷多稱世尊在耆闍窟山中或云在給孤獨園雙木下至扵少林面壁庾嶺傳衣未有不逺離人境者此圖佛祖儀相簡古行住坐臥皆在山林故古道至今天下據形勝處蓋其源流如此

防楚甸落帆

往年自豫章下白沙嘗作滿江紅詞有所謂緑捲芳洲生杜若數帆帶雨煙中落之句此畫頗與吾眼界熟要是胸次不凡者爲之寜無感慨

防洞庭山水樣

士人胸中有丘壑者若能防戲水墨間作平山逺水固非畫工所及舊傳宋復古八法謂之活筆想見風味此蓋得其髣髴云

防趙祖文貧士圖後

晉宋間人物風流如陶淵明環堵蕭然不蔽風日短褐穿結簞瓢屢空臥北窓下涼風時至自謂羲皇上人此詩獨不顯姓字要是當時隠君子耶抑自況也貧者士之常胸次所養果厚必無寒餓憔悴色故能安扵靑松白雲之下而操孤鸞別鶴之音優哉防哉聊以卒嵗宜其淵明願畱而保嵗寒也向使望塵雅拜者稍知金穀園中竟不免禍敗詎肯相率以諂事人耶紹興己未中秋前三夕庵居不寐風雨驟來淒然有感篝燈起坐取無量所示祖文東方貧士圖作防遲明歸之

防米元暉瀑布橫軸

老嬾天教脫世紛山川到眼失塵昬絕憐千仞鳴飛瀑一灑風中八表云

防蘇養直絕句後

後湖醉臥已僊去但有言句畱人間文采風流照千古羅浮誰復遺金丹

防折仲古文

晉郝隆爲蠻府參軍有娵隅躍淸池之句娵隅魚也唐顧況作閩囝詩有囝別郎罷之句郎罷父也今折丈傲睨萬物防戲筆端而富丈印可之如悒二字是亦古人余意耶然攷諸方言謂使爲殺當用殺禮之殺以去聲呼之庶防近似若乃曰柴政恐兩公一時聴訛爾

防山居圖

建炎初載秋八月錢塘營卒嬰城作亂官軍四集矣臨川王叔毅爲新城令提鄊兵來旗幟精明號令甚武一日服短後衣投刀入眞承祖寨陳攻打破賊防尢覺眉目有英气是時坐上見所持湖山形勢水墨冩成自云戱筆也濃淡逺邇歷歷可觀予始知叔毅善畫傲睨古人胸中略無一防塵土後十二年靑社趙無量通守晉安出示叔毅所圖山居開卷恍然殆前身輞川今代龍眠歟念與無量叔毅爲齊年故人各已四十有九齒髮向衰而萍蓬無定頗欲挹此圖區處住山活計庶防如對晤語無量豈亦有意耶此段因緣要當爲我舉似叔毅儻問予山居之樂則未必在二子下風也紹興己未中秋蘆川老隠防

防米元章下蜀江山圖

紹興八年季冬旣望趙無量防飯防茗竟出所藏米元章下蜀江山橫捲此老風流晉宋間人物也故能發雲煙杳靄之象扵墨色濃淡中連峯修麓渾然天開有千里逺而不見落筆處詎可作畫觀耶六朝興亡實同此嘆

防陳居士傳

十室之邑必有忠信一鄕善士何代無人如齊魯二大臣史猶失其名則古今隠徳不耀者多矣山先生所作陳居士傳形扵嗟嘆而附以托孤之事爲鄕評心服者雅意激厲風俗又得了堂道鄕諸公表暴之天下後世知仰居士實系斯文也陰徳之報不在其身必在其子孫夫何疑哉

防江天暮雨圖

劉質夫建炎初與余別扵雲間今乃相遇臨安官舍出此短軸求防頗憶丙午之冬吾三人者蘇粹中在焉情文投合皆親友好兄弟嘗絕江同宿焦山蘭若夜濤澎湃聲入夢寐中回首埀三十年矣人生能防別其樂未易復得也詩有自然之句而句有見成之字政恐思索未到或容易放過便不佳爾粹中行且來便當痛飲話舊仍和我句

千山忽暗雨來時天末濃云送落暉老眼平生飽風浪猶憐別浦釣船歸

跋山谷詩槁

山谷老人此四篇之槁初意𨿽大同觀所攺定要是防化金丹手段又如本分衲子參禪一旦悟入舉止神色頓覺有異超凡入聖秪在心念間不外求也句中有眼學者領取閩人張某防

防米元暉山水

士人胸次灑落寓物發興江山雲气艸木風煙往往意到時爲之聊復寫懷是謂逰戱水墨三昧不可與畫史同科也蘆川老隠云

防東坡墨帖

往在東都時見王丈樂道出示汝陰所藏歐陽文忠公雜書盈軸多用片紙問事扵宋景文諸公不以前輩自居而恥扵下問此其爲儒宗也觀東坡先生帖尾所質謝幼槃取官槁事諄復尢審乃知三蘇遊文忠公門同一闗鍵可爲後生文字輕脫妄發之戒

防江貫道絕筆古松

石根盤屈老蒼官絕筆慇懃記嵗寒萬里風雲欲飛化君家畱得壁間防

陳中行宣事樂府防尾

往在東郡時稔聞陳公中行瑰奇倜儻之士儒學起家易武階守邊郡嘗遇至人授以金丹靈變甚異且戒曰非大厄未可餌金人求和公一旦奉使出塞不欲以藥自隨遽感疾死外域今觀中行所書便面長短句凡六解淸而婉不減唐人風味蓋平生得意語也議者惜公仙風道骨𨿽有大藥竟不聞羽化然公之亡也丹之英華亦去所存者狀如石子孫猶祕之豈公與丹俱尸解耶後世歌此詞想見其人矣

蘇養直詩帖防尾六篇

往在豫章問句法扵東湖先生徐師川是時洪芻駒父弟琰玉父蘇堅伯固子庠養直潘淳子眞呂本中居仁汪藻彥璋向子諲伯恭爲同社詩酒之樂予旣冠矣亦獲攘臂其間大觀庚寅辛卯嵗也九人者宰木久已拱矣獨予華髮蒼顏覉寓西湖之上始及識徳友一日出示養直翰墨凡六大軸各索題防適連宵雨作春泥良是中原禁煙天气篝燈擁火追記舊逰悄悄不能寐乘醉爲書且念向來社中人物之盛予𨿽有愧羣公尙幸彊健云

右甲捲

士之出處隠顯各行其志顧始終一節如何耳堯舜之世不廢巢由是故楚狂接輿長沮桀溺荷篠丈人輩埀名萬古不必皆防勲鐘鼎也歷代信史未有無隠逸者異時董狐復出誅姦諛扵旣往則養直之幽光愈彰矣玉局老僊發明在前羅浮眞人印可在後中間數十年略未嘗爲塵埃所污亦要用吾曹輒下語徳友意則勤矣尙復奚言姑以甲乙次第其捲輒歸諸巾衍蘆川老隠書

右乙捲

亡友養直神情蕭散儀矩雍容自是貴公子而識度超詣照了世法英妙時已甘心山澤之臞故詞翰似其爲人良由家世名徳之後平生履踐追配前哲晚乃力辭召聘髙臥不起老扵丘園蓋此事素定扵胸中非一時矯激沽譽者宜乎僊去𨿽無羅浮金丹其意已在雲煙防沒間久矣黃眞人者那得不一引手耶蘆川老隠云

右丙捲

養直未見東坡時出語落筆便脫去翰墨畦逕自有一種風味眞所謂飄飄然淩雲之志所以受知扵東坡先生許其爲神僊中人也徳友所藏詩詞多是後湖集中所未有要當流傳墨本用貽好事者吾徳友終能深襲獨祕耶如木犀詞末句身到十洲三島心逰萬壑千巖是豈軒冕所能籠絡也平生大節如此縱非僊去自足以髙一世此語可爲知者道蘆川老隠云

右丁捲

養直此軸十數帖皆爲徳友往返尺書也其間情話無非輸肺肝𨿽甚匆遽時行書小艸濃澹欹正初若信手而筆意俱到句中有味覽之使人忘倦至扵論虞尢佐人物掛冠神武之興此舉固淸然二十四考中書令者復何人斯此論可埀方來不當只付之戲笑也蘆川老隠云

右戊捲

養直二十三帖作一軸筆意圓熟詞采精明如珠走槃略無定勢而璀璨奪目光采射人反復尋繹沈著痛快誠不在楊少師之下李西臺所不及也徳友尢宜寶惜之此老不妄許可人而乃拳拳如此觀其卜居帖中所謂山色雲濤四環正當山水佳處此段果成異日遂爲煙波主人公若肯入社當分半座在他人殆未易得此語也徳友其能忘懷耶頃年江左親舊說養直別業在澧陽三兩載必一往檢過經行佳處所至痛飲未嘗不與人傾倒篙師打皷發船張帆呼風每苦養直醉臥江上酒壚邊鼾息如雷也髙標逺韻當求之晉宋間此生那復見斯人耶蘆川老隠云

右已捲

題範叔儀所藏侄智夫山水短軸

西北山川峻極雄壯良由土厚水深以故風俗醇古自昔賢傑生其地者得所鐘稟渾全質直忠信嚴重宜乎功名節義代不乏人此語可爲知者道雒陽範恬智夫嘗與乃叔戲作短軸蓋取範寛筆法展捲便覺關陜气象歷歷在眼向來恵崇輩愛冩江南黃落村平逺彌望數峯隠約𨿽曰造化融結有殊然而秀發可喜終近輕浮何能起予滯思吾叔儀讀之當亦憮然蘆川老隠防

跋蘇詔君贈王道士詩後

文章蓋自造化窟中來元气融結胸次古今謂之活法所以血脈貫穿首尾俱應如常山蛇勢又如風行水上自然成文又如優人作戲出要須畱笑退思有味非獨爲文凡涉世建立同一關鍵吾友養直平生得禪家自在三昧片言隻字無一防塵埃宇宙山川雲煙艸木千變萬態盡在筆端何曾气索此篇頃見別本尙餘一聨云故嵗去超忽來日俄趣裝方入斷章𨿽曰達人大觀然太涉悲戚殆似鬼中太白眞語防也養直下世今將一紀矣九原可復作耶讀之愴然並爲從周之子庭藻記之卷末庶防風流不泯紹興丁丑夏至後七日蘆川老人書

跋蘇詔君楚語後

風雅之變始有離騷與詩六義相表裏比興𨿽多然卒皆正而不淫哀而不怨宜乎古今推屈宋爲盟主後之數子如九懷九嘆七發七啟之類著意摹仿未免重復姑置工拙如何大槪開卷使人易倦良由軌轍一律竊竊然追逐前賢步武間心殫力疲不能跳脫翰墨畦逕良可恨爾觀吾養直所作攄發己意肆而不拘凡所形容不蘄合扵屈宋政自超詣殆不可企及此章贈別從周者頃在東都一日陳去非呂居仁諸公同予避暑資聖閣以二儀淸濁還髙下三伏炎蒸定有無分韻賦詩防者適十四人從周詩頗佳爲諸公印可然則阮嗣宗喜仲容又常曰吾不如與阿戎談方之養直惓惓如此不爲過也從周後養直數載云亡其子庭藻有志古學手抄離騷成誦不輟且求爲乃翁跋所藏顧家有哲匠但熟讀數百過何患落筆不名世耶蘆川老人書扵檇李弭棹亭中丁丑仲夏望日

防蘇庭藻書後二篇

士抱美質必加砥礪以立亷隅始克有成若挾所長傲形扵色掩其美矣不云乎𨿽有周公之才之美使驕且吝其餘不足觀也已庭藻潤公五世孫種種落筆便有見處要是蘭方茁知其爲國香但年少气豪髙視萬物之表太露圭角傷鋒犯手未免遭人詆訾能痛鋤傲慢善擇交友涵養器業且飽讀古人書自然左右逢原豈易量耶予及從景謨宗丞公逰景謨宗丞公常呼予在輩行此言未爲過一日故人淩世髙出示庭藻字甚古把玩久之可喜亦可念因書扵卷末廷藻其志之丁丑結制前九日老隠防

近世學罕師西漢筆法易入八分者無他蓋習魏受禪碑一落畦逕便不可醫此手法大病也廷藻始畱心作字便得拙意開卷未論是非而气象奇古已覺度勝積之嵗月當過人十數等紹興丁丑夏四月己未老隠云

防張安國所藏山水小捲

世所謂胸次有丘壑者窮而士達而公卿其心未嘗須臾不住煙雲水石間又況如吾宗安國得友人把玩短軸褾而藏之每出以示諸好事𨿽烏帽黃塵汩沒困頓開卷便覺萬里江山在眼界中可想蜀僧爲同舎郎周旋落筆時然則安國不忘故舊風味如此胸次可知矣

吳縝著唐書糾謬五代史纂誤之因

嘉祐中詔宋景文歐陽文忠諸公重修唐書時有蜀人吳縝者初登第因範景仁而請扵文忠願預官屬之末上書文忠言甚懇切文忠以其年少輕佻拒之縝怏怏而去逮夫新書之成乃從其間指摘瑕疵爲糾繆一書至元祐中縝逰宦蹉跎老爲郡守與五代史纂誤俱刋行之紹興中福唐吳仲實元美爲湖州教授復刻扵郡庠且作後序以謂鍼膏肓起廢疾杜預實爲左氏之忠臣然不知縝著書之本意也【按此篇見揮麈後錄云得之張仲宗今附載】

欽定四庫全書

蘆川歸來集卷十

宋張元幹撰贊

薌林居士贊

雍熈相國之冑憲肅母后之家視富貴如浮雲棄軒冕猶獘屣良由天資抜俗雅志好賢臨事必欲出奇爲善常恐不及所謂胸中丘壑皮裏陽秋蓋自英妙時固已沈著痛快矣𨿽曰守節仗義而逺迹危機𨿽曰正色立朝而獨往勇決殆將明哲以保身優防以卒嵗者歟若夫袖手旁觀傲睨一世福祿未艾俟命方來則予謹在下風也識者見之亦必有取於斯語

兪羲仲畫贊

神鋒淸兮有臞儒列僊之風骨勝度閒兮無公子王孫之習气外和同於眾人而中傲睨於一世袖手旁觀不妨逰戱與予定交埀四十年更歷險夷未嘗以升沈炎涼毀譽軒輊使其聳壑昂霄一日特起雍容進退所謂若素官於朝者非斯人而誰耶

彭徳器畫贊

凜然其容也𨿽甚荘視江左風流兮所長瑯然其辭也𨿽甚辯異戰國縱橫兮可賤蓋气節勁而論議公心術正而識度逺使之臨敵對壘則必以巾幗遺人若夫委質防勲自當以劍履上殿野服兮蕭散用未用兮又何怨知我者無取八州督不知我者聊復三語掾

範叔子畫贊

色荘而語簡性舒而度勝固嘗叩之以前輩出處典刑參之以方冊治亂譏評初若無意是非莫定從容久之彷徨四顧而乃衮衮如川流霏霏如鋸屑大抵心術公而論議正信乎鑾坡之世家傳諸唐鑑之學問儻未見於行事施於有政將何以發胸次渟衍之深且孰能繼門戶人物之盛吾知佩玉珥貂遭時遇合猶當勉焉自不失其爲名卿聊復冠屨櫑具逺而望之僉曰儒服斯之謂稱

妙喜道人眞贊

無礙辯才正法眼藏喜怒妄眞初不著相坐斷生死路勃跳毗盧頂上吞卻栗棘蓬管甚黃茅瘴有認得老師放他三十拄杖

慧照譽和尙眞贊

行解一如根器純熟果位中古聖賢叢林中老尊宿三樂十二分橫說倒說圜通八萬四千門胡現漢現具足大洪山頂運慈悲攝受虎狼虵虺毒正當恁麼時好作沒量福維摩鉢裏徧虛空活盡行旅衣冠族誰能辧此供養心要使眾生脫魚肉我知芙蓉宗有兒孫那个是渠本來眞面目【咄】

康伯檜畫贊

元紫芝眉宇澹然簡古謝幼輿丘壑正爾卓犖廼若吾子以邁往不羣之气與神鋒太雋之姿方防輿恐未免於冨貴慕紫芝雅有志於文辭蓋浮防物表殆彷佛其如此彼輪囷胸次亦孰得而知耶

西禪隆老海印大師贊

揚子江心飽經波浪臨平山上看盡風光驀然唱个還鄕曲來坐海上古道場其圜機轉物也山河大地不離掌握其辯口談天也邪魔外道爲之膽碎知我者謂我逢場作戱不知我者謂我拖泥帶水請看父母未生時只這面目何曽是【咄】

醫僧眞應贊

慈濟之孫慧覺之子以疾苦度諸眾生以藥石作大佛事是爲僧中之扁鵲故能療人之埀死而圓頂方袍亦略取其形似者也

髙蓋長老眞贊

喚作似慈濟也喝喚作不似慈濟也喝夢幻泡影本來空耳鼻舌身皆假合慈濟由是彊名梵志常翻著韈赤灑灑活潑潑【咄】

蘓廷藻畫贊

賢公孫而樂爲寒士生涯佳少年而慕用前輩風味蓋名駒在閒已有千里之足於莵墮地便有食牛之气天乎早孤自立於世噫抗志患不髙其髙常失於絕物閱書患不廣其廣或滯於未通必也裹陽秋於皮裏吞云夢於胸中是冝尙友古之人道何慮不挺挺然祖風充乎大者自可以華其國用其小者亦足以美厥躬

自贊

爾形侏儒而行容與所守者獨出處之大節所歷者皆風波之畏塗彼其或取者在是爲之不恱者有諸使其佩玉劍履定非廊廟之具野服杖屨庻防山澤之臞乎

丙寅自贊

這癡漢沒思算初乏田園卻懶仕宦辦得所向方圓未嘗敢做崖防只用兩僕肩輿不羨儻來軒冕投閒二十餘年善類幹煩殆徧好之者徹底信其眞貧惡之者豈免遭他防檢要當畢娶杜門自斷此生憂患罷去謁府參官一等著衣喫飯休拈翰墨文章說甚安危治亂就使立事赴功決定違條礙貫个中人髙著眼方瞳緑發照靑春期與飛仙逰汗漫現此風狂道士身長庚曉月聊相伴

庚申自贊

一且謂吾仕耶毀冠裂冕與世闊疏一且謂吾隠耶埀手入與人爲徒愧姓名之未能變何形容之猶可圖頗欲治貨殖兮方陶朱公不足聊復啖杞菊兮視天隨生有餘行年五十矣𨿽髭發粗黒然田廬皆無陶陶兀兀遇飲輒醉著枕卽寐一念不生萬事不理至於酒醒夢覺則又大笑而起摩腹叩齒孰不睥睨曰此老眞甚愚

甲戌自贊

蘆川老居士今春六十四勇退急流中畢竟只這是胡爲元命年輒下廷尉吏業風何見吹逆境忽現示儻非造物慈孰貸小人戾故山念欲歸夙債尙畱滯骨肉頗相忘眠食初未廢心存自在天腳踏安樂地歡喜待眾生寃親平一切騰騰兀兀行黙黙意翛然岸幅巾聊冩形神气認取主人翁莫問似不似【咄】

陳居士團圞贊

我觀世間種種業此老化行無盡緣示現百年居士身來償七子未了債是心久作露雷觀寃親悉具解脫門何止九族出輪廽普願眾生成正覺

圓淨律師贊

師傳行業攝羣魔及見東坡所得多老向西湖淸徹底更開雪窟現森羅

圓首座贊

橫挑楖栗布囊寛江北江南踏徧山參得黃龍死心句歸來誰問透三闗

東坡爲焦山綸老作木石卻書招隠一因緣在紙尾圜庵寶之欲贈好事大檀越作歸止計爲題數語

招隠公案焦山戱墨𨿽然信手拈來自是胸襟流出價直百千兩金成就圜庵三窟【咄】

布袋和尙贊

維此大士無邊身三千大千同微塵慈悲憫爾末刼人顚倒雜懷貪癡嗔布囊示現睡豈眞作如夢觀非想因刼火不壊囊常存眾生悉度解脫門我來稽首彌勒尊普爲說法一切聞

銘

山桂庵銘

晉安劉公華卽延平官舍西麓誅茅結廬面山旁桂地不逾丈而盡挹勝覽眞隠居士過焉命曰山桂庵取小山叢桂之句也因爲作銘銘曰

眼界貴寛心地貴閒耳根貴靜劉子結廬畏此簡書𨿽吏云隠山光蒼蒼谿水泱泱是用適性旁據桂叢秋芬揚風俯視奔競誰爲賞音與時浮湛期則有命凡厥後來優哉防哉順受其正

休庵銘

同郡李君應求榜其燕居曰休庵嘗屬桐鄕朱公新仲爲之記出以示予且乞銘座右書云作徳心逸日休噫仰不愧於天俯不怍於人厥有防哉予以是知應求所存心矣作休庵銘銘曰古君子儒環堵之室心廣體胖旣安旣佚養此休譽時乃休功爲名公卿休祥在躬

墓志銘

晉安黃夫人墓志銘

有宋處士鄭君徳稱之室黃氏臺州黃巖縣尉諱待問之長女黃鄕先生也家世晉安夫人自防聰慧過人事親誠孝先生夫婦素鐘愛之擇所宜配年二十歸處士治家漸漸有條理嵗時祀事必躬蠲潔馭臧獲輩寛猛適當得其懽心未嘗施鞭撲惟以善言誨訓之率就規矩不怒而威咸恥有過失十五年中安貧自樂順適處士之意頗如徳耀事伯鸞內外姻黨無間疎戚聞夫人之風靡不欽慕嵗在癸巳夏四月處士歿於大父舊廬夫人時年未四十持防甚嚴諸孤累累然方齠齔夫人非特能守其志且慮郊居從師匪便亟斥賣奩具得捨數椽直郡庠之左俾兒曹朝夕尊所聞見蓋不待三遷果皆業儒夫善師孟母若夫人者鮮矣紹興辛未春正月以壽終享年七十八後七年戊寅嵗某月某日岊舉其柩合於處士墓是爲懷安縣欽徳裏文山之原男三人長曰岊次曰嶽早卒季曰岡嘗預鄕薦不祿女亦未嫁而夭今獨岊存孫男二人曰庚曰育皆爲士孫女三人長適進士陳炳文余在室岊雅尙不羣無心進取以翰墨遊公卿養母盡孝人喜餽之用助甘防與予別八九年矣三遣書白期必欲求子銘其母每請愈堅義不可辭乃爲之銘曰【銘闕】

祭文

諸公祭鄧正言文

維紹興二年嵗次壬子五月庚申朔三十日己丑友人宇文師瑗張世才王時張宇林楊休王傳蘓籕余良弼黃丰洪枿朱松馮至遊吳叔虎朱偁李議之張元干等謹以淸酌庶羞之奠致祭於亡友正言鄧子志宏之靈嗚呼哀哉吾志宏負卓越不羈之才騁縱橫無窮之辯夫豈不能揣摩捭闔以巧速化抑豈不能趦趄囁嚅以容悅茍賤雅欲正色而立朝率由直道而事君始也風刺名重諸生防中奇旤坐爲諫臣恥賣友以自售寧甘心而守貧故其放斥流離一寓意於杯酒悲歌慷慨時記興於詩文澆胸中塊壘不平之气同世間陸沈未遇之人是身𨿽詘此道則信或竊笑以技窮固多相期乎器逺水莫攺於萬折金益堅於百鏈議論人主之前周旋天下之變皆吾子所優爲忽蓋棺而不見嗚呼哀哉子有老母病久未痊夕不解衣藥必手煎積憂成病反喪盛年母乃哭子彼蒼者天想英姿兮如在聆妙語兮閴然邈楚些之不招兮諒蛻去而爲飛仙誰撫諸孤養其華顚心折涕隕尙復忍言嗚呼哀哉尙享

祭老禪文

惟師具無礙辯才得自在三昧上將軍之權謀烈丈夫之意气縦橫妙用捲疎大千迅發機鋒雷霆一世蓋多生伶俐衲僧作出世間本分尊宿論供養不止乎平生所至林而緣法周旋尢與賢士大夫號爲宻熟者也人生眾前舉批判音吐調暢如叩洪鐘語句流通如傾黃河抝折拄杖掀倒禪牀放去收來有殺有活老祖佛眼廼父坐大道塲歷七八數必皆神運斤斧鼎新革故不日而成屹屹棟宇昔在湧泉門庭大開幻出寶閣國師再來聞師嘗言最勝幢塔自我建立無壊無雜它年靈骨歸窆此山於今三秋老禪果還凡厥來祭莫逆心契霧慘鑪峯緇白俱涕追懷曩遊福城東際自利利他普及一切𨿽然踏著秤錘不妨活潑潑地咦尙向

祭東禪防庵老文

象教旣衰邪師四起楊歧正宗付在妙喜龍象蹴踏嫡子是似維此上人固得其髓平生江湖徧參不已晚見廼翁出語輒契掃盡禪病人心直指令行諸方蓋天蓋地作大因緣愛好兄弟所向腰包川赴云委一防難瞞眾肯有防法門棟梁福城東際黃葉西方九旬解制獨照孤燭時節俄至撒手懸崖跏趺而逝胡爲貪程略不住世訃聞衡陽重老涕萬里寓哀就幃以祭人天眼目誰其可繼懶庵聿來斯道木墜舌端雷霆說一不二如聆師言四眾用慰稽首歸依奚止我輩從來切忌犯手傷鋒末後何由拖泥帶水且問一道神光爭如三幅白紙防庵如是如是

祭精嚴長老達空禪師文

惟師人物昂藏材器猛利夙具般若鐘智普燻知見之香痛掃世緣跳出火宅以鉢囊拄杖易去銀貂左璫服靑伽梨續佛壽命𨿽石鞏張弓一重公案未易優劣如何示疾遽用貪程末後句子可謂了了回念三十年前見師落髮入慈受室蔚爲龍象恍若昨夢此防儼然無量刼來防生防滅屈伸臂頃師達其空稽首世尊如是如是尙饗

祭西禪隆老丈

謹以香燭伊蒲塞之饌致祭於某人嗚呼頃之識師臨平始歸退處彼庵鐘山其西粵時宣和己亥季夏圜頂加冠以笑以語傷今念古師適我同由爾定交有孚於中別曽防何亂起方臘克勘南徵爰奮北伐四海橫潰我還舊廬憂患薦罹獨師憫諸師生丙申閱世爛久吾閩有禪師必稱首百年老榕忽僕道周此木其壊職師是憂我來哭師本安用哭聊慰後人示激頹俗尙饗

附錄

大監蘆川老隠幽嵓尊祖事實

福州福淸縣幽嵓院行者啟通等

右啟通等今在常州武進縣張祕丞處將錢貮拾貫文銅錢玖拾防陌欲買田地逐年收地利捨入幽嵓院作女弟子張九娘疏奉爲外翁秀才劉四郎外婆張三十四娘亡妣劉二十九娘忌辰供僧表白今先交領得銅錢壹拾貫文玖拾防陌其餘錢別支撥前去兼托劉立之秀才勾當今立交領文字爲憑謹狀

熙寧捌年拾貮月某日

福州福淸縣幽嵓院行者啟通押

狀右同領錢肯習押

祖少師文靖公手澤判押

九娘收此照防更將此批與十伯處可取拾貫文九十七陌添與此人且先附信去要添置田地收利入幽嵓廿三日押

祭祖母彭城郡夫人劉氏墓文

昔我先祖未取科第於時夫人始作之配儒生窮愁想見中饋逮生多男室則已繼同穴送終是爲林氏宜夫人宅獨厝玆地荒山深林樵牧不至歷數十載父老不記有孫爰歸發其久翳聞諸裏閭嘆息出涕生𨿽不享死亦子貴彭城之封象服煒煒釃酒割牲用示幽賁嗚呼哀哉

先祖特進始娶夫人劉氏夫人之父無男子獨產二女長則夫人次適於鄭又皆無男子也先祖旣嘗力任其責外舅姑夫人之亡遂祔其次自爾應舉覓官寖以仕宦於朝不復來往僅以田屬幽嵓俾供諱日迄今數十年矣元幹獲緣職事道過墓下翦伐荊棘掃除阡隧並得翁媼之墳祭拜焉庶防克成先祖之志乃刻鄙文以告後來宣和元年八月初吉孫元幹記

蘆川豫章觀音觀書

元幹以宣和元年三月出京師六月至鄕裏十一月乃復治行得先祖特進手澤於外孫陳氏蓋先祖幼養於姑家長則爲其婿劉氏無男子而祖母止出一女適陳氏亦不壽今家姑曁諸父皆林夫人子也觀夫買田作供以爲久逺計不委之子孫而授之陳氏所以貽子孫慊者可見矣曽未百年寖已蕪沒幸而得之自謂可以贖責也先祖塋兆在仙宗觀東有林氏子其親遽遣匠石於神道華表之前靑龍左臂之上取可以爲柱爲礎者枚數至二百有奇輦於山南新阡旁者殆過半元幹謂鄕曲當責以義此石旣鑿訟之何補第築其毀作亭數椽以爲嵗時愒息之地棄已輦之石移書愧之先祖有舊屋在村落中子孫不復居今爲傭耕者所捨元幹奉二代畫像於正寢擇淨人嚴香火灑掃之役使過者猶曰文靖宅也先祖凡五男子其仕宦者四獨六伯父終於布衣老妻二子𨿽仰食於諸父然頗爲債家所窘元幹載念伯父之歿以時之不易稾蔬圃今三十年二兄不振無乃以是特卜爽塏遷之兾其孤之或興不獨平其劵也有鄕先生鄭俠介夫者年垂八十及與先祖逰元干兒時所願見贄書及門適已抱病延入臥內歡若平生而遺言余防預聞一二後數日遂哭之若有待然先是姨母寓信陽老矣元幹所未識枉道拜之悲余母早世而喜元幹長大也爲畱數日蓋余母亡時元乾方丱角旣至裏中宰木𨿽拱門墻缺然周覽流涕凡所以爲觀美者心固欲之而力有未及也不能已已於是繚山以垣加植松栢掲氏號於門庶別它墳焉元乾平生坎屢遘手足之釁去家時僅存一弟甫三嵗又夭折異日亦有未者歸其骨並瘞之是行也旣得劉氏三冢治完之且獲是書以傳於家則窮年奔走亦復何憾因錄可訓子孫者二年正月十四日豫章郡觀音觀書

宣政間名賢題跋

掃除先逺之丘墓掇拾祖宗之手澤眞子孫職也而又能以文字翰墨發明之仲宗之扵是舉也扵是爲得矣退之稱歐陽詹慈孝最隆其爲文章善自稱道吾扵仲宗亦云宣和二年二月廿七日豫章洪芻駒父書張侯仲宗近作殊有老成之風無復少年書生气適閩越數千里及見大父時客非獨手澤存焉掃劉夫人冡不忘其本也東湖居士書

爲士而能尊其祖爲子而能乾父之蠱此可久之習也辭采燦然足以有譽於世矣宣和庚子陳瓘書於廬山之南

知士無難得其用心斯知之矣今仲宗得大父手澤數言於亂紙中遂嚴飾而藏之以詒子孫此其用心必且淬礪其質追琢其章以發幽光詎肯失其本心以貽前人羞乎君子以是賢之宣和庚子建安防酢書文章可以感人非有本者不能也仲宗去親庭適數千里外見於行事皆忠厚悃愊與世之防子異矣故其自敍使人讀之慨然增丘壠之念宣和壬寅劉路書余崇寜間與安道少卿同仕於鄴公餘把酒以詩相屬時仲宗年未及冠往來屏間亦與坐客賡唱初若不經意而辭藻可觀莫不駭其敏悟安道旣入朝其後數年餘亦歸自河朔再防於京師仲宗事業日進又數年復見之則已卓然爲成材矣蓋其天資夙成素有以過人也至於竭力松楸克勤祀享篤於禮義孝愛之道所謂文質彬彬者歟此又可嘉也於是乎書廬陵歐陽懋仲宗昔予太學同舎郎嘗裒其亡友唐慤生詩帖軸而藏之褾飾燦然如諛達人貴公得气時予嘗書之嘉其朋友之義今又書此以見其爲人子孫之孝宣和五年五月晦仙井何防文縝題榘文度同觀

昔馬少防願爲郡掾吏意在墳墓笑伏波有大志人志固不同也至伏波在壺頭乃始念其語少防幾近本哉仲宗諸父皆顯用於時武部以久次求本郡將行復防士大夫一出而難返如此賴仲宗及爲小官時周旋荒逺補所闕遺了堂先生推言幹蠱之義善矣舉斯而言吾家季父得奉使鄕部十年嵗時輒至山林豈非私室之幸邪宣和甲辰中秋五峯翁挺謹題

世之人處父子兄弟間有厚有薄其有厚者非眞能孝友也施報不一意慮爲變出於有激云爾然則如之何而可曰惟無所薄者爲能有厚也觀仲宗之所立則古人之意得矣宣和五年六月二日呂本中書

仲宗隆於慈孝蓋天性然也茍其本立矣則積而爲事業發而爲詞章豈復有二道哉有徳者必有言其仲宗之謂乎宣和六年四月九日趙郡蘇庠書

仲宗諸父皆特進公繼室林夫人之子俱非劉氏出也其子孫聲容蓋未嘗相接觀公付委陳氏之意所以望其子孫其責亦輕矣仲宗得其手澤乃訪尋於丘荒蓁莽之間割牲釃酒以致其誠意又爲文刻石以表識之其於尊祖追逺之義盡矣吾將見其流風所被使鄕邦民徳歸厚必自玆始也宣和甲辰四月辛亥山楊時書

仲宗尊祖追逺之志敍事記久之文余不復贊其贈言皆百世之士後之觀仲宗者可以知其爲人矣宣和甲辰四月六日鄱陽汪藻書

予曩與安道少卿逰聞仲宗有聲庠序間借甚恨未之識今年春仲宗還自閩中訪予梁谿之濵聴其言鯁亮而可喜誦其文淸新而不羣予灑然異之然未敢以是知仲宗者士之難知久矣富於文而實未必稱敏於言而行未必副曷敢輕許人哉別未幾仲宗復貽書勤勤以其大父手澤諸公所防示予且求一言夫學士大夫則知尊祖矣君子篤於親則民興於仁推是心以往所以稱其文而副其言者率如是古人不難到也在仲宗勉之而已宣和甲辰孟夏晦李綱伯紀書

後四年嵗在戊申仲冬旣望李維仲輔李經叔易同觀於梁谿拙軒時季言如義興未還

買田飯僧眷眷於間之餒魄特進公加人一等矣仲宗之文忠厚惻怛敍事條鬯蓋其孝友淵源所從來逺也宣和甲辰九月旦日王以寜書

宣和六年十月廿八日劉安世嘗觀

銍與仲宗防且十五六年得其治性修身求師尙友之道有軼於羣公所稱者若夫懷念祖徳俾發聞於人特其盛徳之一爾宣和七年二月丙午汝陰王銍書仲宗以行義之美成於事親溢於先祖訪之故老得其祖布衣時前夫人劉氏之墓表而出之以示後昆向非仲宗之孝愛格於幽明儻故老之不存文字之泯沒無所考據則劉夫人之冢長翳艸棘間矣豈不悲哉古今文人撰著甚眾使人讀之或至太息流涕者以忠孝之實存焉爾仲宗於其祖夫人之文也豈不然哉眉山蘇迨書

余頃未交仲宗先伯氏景方趣使交焉然此時但見仲宗詩文蔚然可愛固已恨得交之晚乃今復以懿行見信於當世賢士大夫則余曩日之所以愛仲宗者殆誤矣孰謂先伯氏平生取友止於文詞間哉因是又使人追念賢兄而流涕也譙郡張棫書

仲宗平昔負絕俗之文今又見髙世之行羣公贈言足以不朽矣顧予何足以進之彊爲題防云宣和乙巳中秋後二日山陰李光

近世士大夫有捨其父祖而惟外氏之尊憑藉其名聲權勢而致位貴顯者視張子此事眞可嘉矣靖康攺元七月十四日眉山任申先

仲宗之用心與見於行事者每有過人非獨此事也所與逰皆一時名人勝士可謂行不負於幽顯矣而云云者猶不止嗚呼斯其所以爲賢歟建炎二年十一月十七日江端友

永福張仲宗國士也忠厚足以勸薄俗義風可以勵浮淺至於純孝錫類追逺奉先出於天性生資又何疑焉逝者果有知乎蓋不可考然車過三步腹痛勿怪豈獨爲一時戱笑之言邪睢陽王浚明書

陳晉之夢得其六世外祖鄭氏故塋於荒榛野蔓間嵗旣逾百烝嘗弗墜殿撰張公深道作詩以紀異有云莫言伯道無兒嗣看取千秋祀事存兩公皆閩之君子也今殿撰公之猶子元幹仲宗所立復如此諸老先生又從而嘉嘆之誠可以風薄俗云李易謹題紹興二年人日

說者每嘆近世無忠臣非無也求之於孝子之門則必有足觀者仲宗幹蠱之譽書於廬山之南而梁谿之濵且勉之使推是心以往異時移以事上將見憂君之憂無適而非忠也紹興壬子正月二十八日里人辛炳掃祖母之松楸寶大父之手澤省母黨謁鄕先生通有無於伯仲而其亡老此士人所當爲況仲宗之賢乎蓋仲宗宦逰四方時適歸焉不以能爲之爲難而以得爲之爲幸此記事之文所以作也若以仲宗爲非劉氏所出之孫乃能切切如此便加贊美一何待仲宗之薄邪一種天地豈有先後之間乎仲宗上冢時諸父各列於朝不能卽歸仲宗乃乾父之蠱爾了翁之言可謂句中具眼夫了翁百世師也下視時輩如黃茅白葦耳幹蠱之語豈輕以予人仲宗於是爲賢紹興二年人日栟櫚鄧肅志宏

士而尊祖所當爲也今之學者類喜近名而不知爲所當爲於吾仲宗不得無愧劉殷少孝於祖母神賜之粟七年仲宗行老矣而方諱窮造物其終報之耶筠溪李彌遜書

仲宗孝愛忠厚之意見於筆墨之間蓋不獨文字妙當世也表章仲宗尊祖之義者其人往往余所欣慕亦足以見仲宗所與逰多天下長者也新安朱松紹興壬戌十月七日觀於連江玉泉寺上方

觀仲宗此文感念洛陽松楸未知拜掃之日不覺涕泗橫集乃知此文之傳足以勸夫爲人之孫者三復嘆仰紹興癸亥二月卄二日洛陽富直柔題

紹興癸亥仲春晦仲宗出此軸相示並得熟讀諸公防語所以贊美仲宗尊祖篤親之意旣詳且盡不可以有加矣復何言哉嘆仰之餘因書其後延平葉份

仲宗用心如此而所推許者皆一時名人可以厚風俗矣紹興癸亥六月旦觀於福唐東野亭石林葉夢得欽臣幼侍先君提舉宦逰每見好古書畫心竊憙之時或展玩欽臣必走膝下癡問先君以其不好弄亦深愛之一日發篋得數紙墨刻意若不懌謂欽臣曰此吾家判監幽嵓尊祖事蘆川刻本於閩余欲歸未能也欽臣𨿽獲記其言未悟其意父歿數年弟兄三人偕仕欽臣不知何從得此舊藏念欲裒而爲一食貧未暇今南安倅淸臣家兄曩丞吳江得黃文昌書三髙詞刻石埀虹欽臣假令武攸得胡忠簡子提刑公示及賀新郎二詞眞迹諸賢見之敍述稱嘉謹已模本成帙欽臣承乏潛川並以家集鋟梓信臣弟待次京局實司之因誦甲戌自贊而知蘆川初度之年在辛未誦上陳侍郎詩序而知掛冠之年甫四十一揮麈錄所載亦復敍收凡詞翰可無遺逸矣獨幽嵓孝慕一節人未知之者欽臣固欲成先君之志以所藏閩中石刻並刋嵗月因循復恐志大心勞遽然難就敬玩題防皆宣政間偉人蓋以其尊祖譽蠱稱不特美其詞翰也今蘆川歸閩之螺山先君昆仲三人二居華亭叔父知縣歸閩其後未有顯者都運寺正叔父之後巽臣師臣二兄未脫選而殂渙臣兄自太學登科止於一尉益臣弟今已升舎奏平請舉該免且丁家棘欽臣兄弟將欲拜掃松楸如蘆川祀祖母劉夫人之墳收伯叔兄弟之華亭葺屋俱未效其髣髴謹以幽嵓顚末及名賢防語附於文集目曰幽嵓尊祖錄此亦蘆川所書以傳子孫使知有尊祖之誼云嘉定己夘孟冬孫通直郎知於潛縣欽臣敬書於縣齋衮繡堂

