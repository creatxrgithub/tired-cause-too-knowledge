

欽定四庫全書

忠湣集卷上

宋寇凖撰

奉和禦制中秋翫月歌

戒井銅龍漏水平玉輪初滿物華淸光連南極星輝正影泛中天帝宇明風來蘋末披輕霧香濕蘭叢浥零露絳河橫度燦云章靈鵲羣飛繞宮樹法久照兮慶昌時樂芳宴兮忘疲敷睿文兮玩澄景當嚴更兮漸永九門祕邃敞堯宸靄靄金波矚目頻進牘豈能抽鄙思賡歌深媿預朝倫

奉聖防賦牡丹花【時正言直館】

栽培終得近天家獨有芳名出眾花香逓暖風飄禦座葉籠輕靄襯明霞縱吟宜把紅牋襞畱賞惟將翠幄遮深覺侍臣千載幸許隨仙仗看穠華

奉和禦制南郊禮成

薦降靈符昭瑞命交修盛則薦淸衷朝眞曲裏揚丕烈類帝圓壇報昊穹述職萬邦咸執玉來庭異域恊占風禹功髙大天無極堯徳明如日正中福浸含生臻富壽澤流綿宇霈龎鴻粢盛丰潔神皆饗金石和平政本通欝欝雲煙當晝麗熈熙景物共春融羣臣忭蹈瞻宸扆願比南山祝壽躬

奉和禦制眞逰殿上梁

惇崇妙本膺丕貺濬發鴻源示永年吉語宻傳當乙夜粹儀祗覿擁祥煙皇心翼翼精齋至祖徳綿綿道誨宣誕集純禧彰錫美交修茂典表欽先爰稽大壯新瓊宇仰法殊庭設綺筵山積瓌材咸備矣神扶華棟見巍然元獻兆良辰恊哲匠施勤庻藝全四柱如翚循寶勢觚稜削玉燦珠躔黼帷夙設宸居麗翠葆躬臨聖志防昭答明靈陳盛防睿詞敷暢煥云牋

奉和禦制郊外觀稼

天苑淸塵宿雨收翠華觀稼慶盈疇气和玉燭成丰歲露冷金莖凜素秋日麗鮮原平杳杳煙含嘉糓欝油油共知省斂惇農事信史騰芳紀勝逰

瑞慶園觀稼奉聖防次韻

善苖棲畝昭靈貺禁苑鳴鑾值素秋斂籍神倉符禮本采詩良耜慶農收宴開云幄皇慈洽日駐天衢睿賞畱千載逢辰增嶽抃淸塵叨從屬車逰

應制賞花

上苑經春雨宸遊屬盛時花光籠寶檻柳色暗龍池防灔雕觴滿融和暖日遲共歌成至樂千載播聲詩

應制太淸樓觀書

仙禁開書府神毫紀格言簡編包舜禹圍範總乾坤稽古崇邦教斯文辟聖門從遊觀奧祕何以報宸恩禦制乃眷儲闈方崇學術錫羣書於冊府勵至業於承華日命近班同觀盛事七言十韻詩一首奉聖防次韻

景命昭章宥徳基元儲惇裕恊祥期寢門劭志常無怠學肆多聞詎有疑金玉騰音鏘睿律簡編申錫振良規河圖奧祕言誠訓藝圃優柔善益資玉宇淸風傳宻詔蓬山云委錫芳蕤天顏不逺回宸眷肉味都忘聼寶辭燕翼詒謀欣教盛上庠隆道慶才奇叨逢華旦居黃閣久侍宣逰近赤墀恩厚洊承三書接力防寧致百工熙東闈防問英猷逺聖慮幹幹更念玆

禦制慶元後升祔禮成七言六韻奉和

天錫靈符興寶祚澤流綿宇福含生蒸蒸至孝咸歸厚翼翼精衷尙執盈順考漢儀彰道廣欽崇周典闡文明豆籩合饗丰盛備管磬同和雅奏成愛景融輝昭善應非煙絢防恊殊禎尊升茂典光惇史稽古鴻猷振帝紘

應制賞花釣魚

龍禁含佳气鑾輿下建章碧波防蕩漾紅萼競芬芳玉斚春醪滿金波晝漏長逢時空竊抃萬防正歡康和禦制降聖節內中道場覩瑞鶴神雀歌

秋殿霜凝當永夕靈場齋潔方無斁髙眞諄誨昔親聞上帝休禎今再覿欝蔥兮卿云仙鶴兮不羣肅淸兮采席神雀兮振翼香飄華燭熖亭亭風度翠簾聲歷歷嘉應紛綸寶運昌聖人功與天無極

奉和禦制奉祀述懷歌

巍巍至徳充綿防翼翼宸心臨兆庻覆育懷生動法天講求茂典皆師古恊和神化踵唐堯彬蔚頌聲逾吉甫赫奕皇威振八荒淸夷王度綏中土丰年朝野正歡康溢牒充圖福紀祥睿聖繼明恢大業禎符錫祚降穹蒼省方展宷宣邦職登岱銘功舉國章睢上埋牲專事地漢唐故事存聞紀精靈昭感果潛通瑞應昭臻知所自飈羽光臨神告彰洪源肇啟仙逰曁瀨鄕舊壤辟珍祠欵謁齋莊惇睿意譙都奏牘逹彤庭耆耋云趨共瀝誠順考皇儀尊妙道再修盛節徇輿情聲明文物當興運申命羣儒究禮經秩秩徳音咸布惠穰穰景福必來成恭防毖祀爲齋久企仰眞風志克勤肅奉蕭薌嘉薦備廣覃慶賜湛恩頻式揚丕烈心彌潔秪上鴻名道益伸將覩虞巡陪法從幸同鳬藻樂昌辰

大安殿致齋

國陽崇大報玉宇藻多儀散致尊王度懷柔祝帝僖儲精通合漠玩志恊徵夷律正風來迥宵長月上遲漏筒聲淅瀝陛防影流離夙戒羣倫序交歡百慮怡星繁陳法仗云宻防平逵傳曉鳴梢動威容罄率祗

大安殿酌獻天書

聖運昭惟永髙眞恊降祥方嚴泰壇祀先薦釜山章典禮官無曠防辰筮有常中天華闕祕象衮睟容莊宵迥星河燦風防羽衛揚獻酬靈契接陟降寶儀彰顧諟欽元命寅恭逹上蒼彌文輝竹帛備物儼蕭薌尊道宸心至登春雅俗康猶將奉齋潔禔福俟穰穰

西垣致齋日因成一章呈二相公

攝事修雩祀齋居近紫庭千門夏雨歇萬樹夕陽生更散掖垣靜風來鐘漏淸巖廊慙舊徳書殿愧羣英白髮將何補丹心忽自驚敢言陪邴魏三接奉休明

瓊林院應制

鳯蹕出重城宸逰順物情檻花紅蘂盛苑樹緑陰成雨過池塘靜風來殿閣淸樂和堯酒滿千載樂升平

和禦制祀后土

臨晉迎淸蹕靈壇備克禋薦誠祠后土求福爲蒸民展義王猷逺推恩慶賜均千官陪漢祀萬國奉虞巡仗衛明初日郊原麗上春花飛函谷路柳暗大陽津宿麥深藏雉柔桑逺映人河流回二陜山勢壯三秦簫鼓聞睢上旌旗過渭濵天聲驚逺野兵气懾邊鄰在鎬皇懽洽橫汾睿藻新周南慙滯迹空想屬車塵

述懷

吾家嗣儒業奕世盛冠裳桂籍冠倫軰天下知聲光有才無其命不得步玉堂余亦好古者詩禮承餘芳赴義防白刃奮節淩秋霜垂衣遇聖主射防遭時昌十九中髙第弱冠司國章棘寺陪法吏奉使安殊方薄才難變俗賤節惟勤王務簡忽興念不覺心徬徨慈親違萬里瘴雨悲南荒端居增浩嘆離恨銷剛腸木落多異感蟬鳴非故鄕長思千萬乘奉職升周行步武親王陛獻納肩忠良功成自髙退散發逰滄浪

古別意

水螢光淡曉色寒庭除索寞星河殘淸樽酒盡艶歌闋離人欲去肝腸絕露荷香散西風驚徵車漸逺聞雞鳴深閨從此泣秋扇夢魂常在遼陽城

江南春

波渺柳依依孤村芳艸逺斜日杏花飛江南春盡離腸斷蘋滿汀洲人未歸

追思柳渾汀洲之詠尙有遺妍因書一絕

杳杳煙波隔千里白蘋香散東風起日落汀洲一望時愁情不斷如春水

逺恨

敗葉亂如雨暮蟬聲似哭感物悲昔心佳期悵難續雲山𨿽阻嘆韶華若在目深情染防牋宻宻空盈幅溫瘴鴈不來遊魚隠深谷羽鱗孰可慿音書安可復焚灰寄長風字防魂亦逐

雜言

我徒曠逹由胸臆恥學鯫生事文墨蛟龍長欲趂風雷騏驥焉能制銜勒鏘金佩玉良有時丐色諛言盡虛飾功名富貴非偶然揚子艸徒黙黙楚蘭罷秀足蓬蒿靑松委幹多荊棘爭如一醉度流年免使悲歡蕩情域

秋興呈裴李二同年

秋興逐涼吹防然驅煩襟人悲故鄕逺葉落空山深楚俗傷去恨秦城稀來音何當返燕渭自樂於園林歲晚亂山外野望誰能同寒沙明夕照敗葉驚西風孤煙暝汀樹霜气髙秋空徘徊念前事旅恨良難窮暇日遊建平三閭故里廟貌荒涼慘動耳目噫賢者之祀世不絕享郡無正人遺棄若是感事傷俗因畱斯句

人生苦逺逰多是悲登眺況復念三閭遺蹤良可弔道直出章華才髙逐邊徼寃聲噴夜江愁色迷煙嶠斷碑沒敗莎古木吟荒廟祠正少來奠岸峻稀停棹神容漬老苔壊壁通殘照舊徑失朱門空庭起寒燒余基𨿽索寞淸問長光耀旌賢誰再興勿使過者誚

水閣晨起

板閣常晏眠偶獨起淸旦月落檐鳥語煙開客船散長江色自澄汀樹聲空亂羣動又復然勞勞可長嘆

晚望有感

出門望寒野四顧惟椒坡憶昔楚大夫遷此情如何殘陽半明雨水落西風多因同下蔡恨不覺增悲歌庚辰歲將命至巴東時已秋序霜荷索然偶賦是章用遣幽恨

乘軺偶將命撫俗煙江湄地僻接窮峽務簡稀公期秋信任無趣野懷良自宜月白夜蟬響池暗風荷衰溪云入破牖山菊開疎籬貰酒不能醉鄕園空結悲徘徊獨凝望目極長天涯

成安感秋

蟬噪木葉下逺客忽驚秋凝恨悲晚候萬緒皆如抽芳時同夢幻急景如奔流念我何爲者年來生百憂貧居負勝事壯歲傷羇逰臨民慙墨綬垂釣思滄洲逹則濟天下窮當守一丘胡能效時軰靦目隨沈浮

感興

憶昔金門初射防一日聲華喧九陌少年得意出風塵自爲靑雲無所隔主上掄才登桂堂神京進秩奔殊方墨綬銅章竟何用巴雲瘴雨徒荒涼有時扼腕生憂端儒書讀盡猶饑寒丈夫意气到如此搔首空歌行路難

暇日

江樓晝靜春陰變日午簾空飛乳鷰帆稀客散野岸空隠隠遙峯望中見

乂

郵亭落日多飛絮琵琶音重江春暮坐久凝眸欲斷腸梅雨如煙暝村樹

南浦

春色入垂楊煙波漲南浦落日動離魂江花泣防雨長郊雨餘逺樹咸翠新蟬忽鳴激耳嘹唳久客孤坐情如何哉形之於文聊以自遣

遙山夏雨歇逺樹涼風至慿欄偶開襟新蟬動秋思沙溪潔細流庭木驚疏翠節候又復然幽憂斯所萃芳歲若奔流羲光不停轡感物悼前期誰知此時意

雪霽池上

雪霽池上亭晴光照泉石暖覺岸冰消靜聞檐澑滴務簡身暫閒景幽心自適極目望南山圭峯露防碧

有寄

金陵煙艸緑玉塞霜天白萬里隔闗山年來斷消息

忠湣集卷上

欽定四庫全書

忠湣集卷中

宋寇凖撰

春日登樓懷歸

髙樓聊引望杳杳一川平逺水無人渡孤舟盡日橫荒村生斷靄深樹語流鶯舊業通淸渭沈思忽自驚

秋思

秋气動天地恍然情未窮故園應墜葉昨夜又西風白艸侵危堞寒濤接逺空搘頥當此景無語夕陽中

再歸秦川

阮路何方盡西歸興未勞河流經陜狹山色入秦髙返照明秋壘孤村接暮濤還如丁令至故里滿蓬蒿

秋夜獨書勉詩友

西風驚萬木危坐思悠哉故國經年別秋鴻半夜來人應多棄善天豈不憐才休學嚴夫子荒涼老釣臺

長安書事

一從洛邑移秦甸三見東郊綻早梅蓮府晝閒鈴閣閉柳營春暖射堂開齋壇首冠慙諸將相印兼營接上臺何事燕公輕仗鉞卻言分閫是粗才

重陽登髙偶作

務閒畱上客佳節值重陽防酒浮仙菊淸歌繞畫梁髙城明落日疎樹覺防霜且盡登臨興餘歡尙未忘

塞上

春風千里動楡塞雪方休晚角數聲起交河冰未流徵人臨迥磧歸雁別滄洲我欲思投筆期封定逺侯

寓居有懷【時年十四歳】

疎林頻落葉孤僻繼離騷獨坐聞鴻逺閒吟見月髙夢回更自永思苦夜何勞寂寂西郊內披衣聼海濤

重到進公院

五年重到支公院物態人情盡不同惟有寒檉暗秋色依然蟬噪夕陽中

野步

幽景恣追尋遲遲傍柳陰靜思非世務孤立是閒心村迥遙峯出溪明返照侵片沙招野步白鷺伴髙吟積雨廻塘漲防晴疊翠深春鳩鳴古寺煙艸入平林迸筍行無定飛花勢不禁凝然客亭上鄕思獨沈沈

秋日原上

蕭蕭古原上景物感離腸逺嶠收殘雨寒林帶夕陽溪聲迷竹韻野色混秋光吟罷還西望平沙起雁行

江上晚望懷所知

遲遲迷逺信閒立大江隅遊子在何處秋風吹五湖潮回沙鳥聚岸濶釣船孤歸去還堪嘆田園半已蕪

秦中感懷寄江上知已

念子隔江海浩然時已秋蟬鳴闗外樹人在水邊樓發白猶搜句時淸尙旅逰遙思當永夜不寐向孤舟

水村卽事

虛齋臨逺水吟釣度朝晡葦岸秋聲合莎亭鶴影孤片雲藏疊巘埜燒起寒蕪獨步時吟望離人隔五湖

暮秋感興

苒苒前期逺窮途一可傷有時聞落葉不語立殘陽塞艸秋先白溪沙晚更光那堪望天末燕雁又成行

秋夜感興寄吳順之

耿耿不成寐楚鄕經暮秋故人遙海嶠寒月滿江樓閉戶生苔蘚安閒到白頭如何太平日獨不出汀洲

夜坐有懷寄張士逰【一作遜】

淸夜吟更僻況復古亭間少夢虫聲碎無風樹影閒月華澄曲沼霜气滿空山不見張夫子誰人共往還

送人下第歸吳

鶯老計還失負書歸故鄕杏園無近路澤國有髙堂白鳥迷幽浦寒猿叫夕陽離懷休墮涙春艸正茫茫

秋訪江上友生所居

苔石半寥落坐來生逺愁故人應罷釣寒葉自驚秋村隔平沙暝江和暮靄流徘徊不能去此處有扁舟

冬夜旅思

年少嗟羇旅煙霄未進能江樓千里月雪屋一龕燈逺信慿邊雁孤吟寄嶽僧鑪灰愁擁坐硯水半成冰

貽趙少府

夫君何感命十載困風塵薄宦須流落孤吟更苦辛山寒泉易凍邊近艸難春珍重常招隠慙非孟子鄰

春日懷張曙【時年十六歳】

不見張夫子巖花幾度新久閒空賦命逺別更傷春雨艇愁天末煙蓑隠渭濵應嗟年未冠已作異鄕人

初夏雨中

綠樹新陰暗井桐雜英當砌墜疏紅重門寂寂經初夏盡日垂簾細雨中

感興寄蓮嶽一二詩禪友

西風傷逺別前計竟成非芳艸此時暮故山何日歸禪應同雅道貧合長天機翻憶雲溪伴無憀對落暉

贈隠士

夫子才名重貧居志未勞吟當寒夜苦閒到白頭髙心地通禪寂田園近海濤不知千載後誰更續離騷

湖上作

極目望南浦望中生逺思雁沈芳艸渡燒斷夕陽陂歲月寒萍梗江山念別離猶餘淸夜夢暫與白雲期

有懷

秦川春晼晚漢水路迢遙不待慿危檻離魂已暗銷

送李生歸秦中

酒闌還執手之子擬歸秦風雪過殘歲山川近早春久遊詩思苦逺別柳條新後防知何日空餘淚滿巾

書懷寄韋山人

萬事不闗慮孤吟役此生風騷中防趣山水裏心情眾木雕寒色空江噴暮聲終期謁君子同繞緑苔行

閒夜圍棊作

歸山終未遂折柱復何時且共江人約松軒雪夜棊

紙鳶

碧落秋方靜騰空力尙防淸風如可托終共白雲飛

春雨

散亂縈花塢空蒙暗柳堤望廻腸已斷何處更鶯啼

夜坐懷故友

西風起窮巷眾木又雕零蕙浦月華白竹牕燈影靑故人難重見鄰笛不堪聼行傍秋池上孤吟對逺星

南陽市上各賦玉蝴蝶花一絕

堪賞東君造化奇裝成蝴蝶滿纎枝粉融輕翅攢香蘂疑是尋芳未去時

鄴北旅中懷友人

浮世多塵事悠悠難定期夢防懷逺夜秋盡望鄕時道在應無悶風澆自業詩何當窮釣渚搘肘一沈思

弔任瓘處士

一生長抱恨終亦是貧居遺信畱孤鶴營墳賣古書竹齋無俗物秋圃有寒蔬福善何言昧悠然望太虛

秋懷

落日畱不住黙然空淚零敗莎侵陋巷疎葉滿閒庭有趣窮風雅無機敵杳浮榮安足戀歸去亂山靑

送友人下第南歸

頻頻退禮闈此去欲忘機霽漢貧難逹江湖老獨歸程遙秋浪疊村暝夜燈微應使爲儒者翻悲苦業非

邊城春望

獨望原西路離襟倍黯然靑山遮故國絕塞度新年風聚沙迷岸煙開燒滿川歸心正無際驃騎莫畱連

艸

獨步髙原上依依動所思無人尋蕙徑落日滿江湄楚澤晴芳處秦川晚翠時此中興廢事千古復誰知

送左眉川之任

分官離法署承命守眉州山館鄰孤寺春城過亂流江雲長映日蜀魄似悲秋到郡揚淸政遺黎病必瘳

楚江夜懷

西風生逺水蕭颯度吟臺明月夜還滿故人秋未來寒蛩啼暗壁敗葉下蒼苔誰念空江外年年首重回

春日書懷

曾讀前書笑古今恥隨流俗信浮沈終期直道扶元化敢爲虛名役片心黙坐野禽啼晝景閉門官柳長春陰世間事了須先退不待霜毛漸滿簮

離京日作

離歌豈忍罇前聼別恨無由醉裏消【余久不飲酒故有是句】惟有夢魂歸北闕不知京洛路迢遙

夜泊江上

歲暮峽中村維舟古樹根羣峯初落日夜後獨聞猿流水自無盡客愁那可論平明離楚防迢遞指吳門

新蟬

寂寂宮槐雨乍晴髙枝微帯夕陽明臨風忽起悲秋思獨聼新蟬第一聲

寄獻廣南許虞部

南國江山五十州星郎從此播芳猷詩窮雅道皆淸唱官重名曹未白頭望斷蠻村煙樹逺吟殘嶺月海風秋三年政滿迎丹詔諫署重膺仄席求

送吉上人

新鴻並落葉正逐朔風飛此地仍分首河山是所歸問程云棧逺宿館雨燈微莫恨天涯別重尋志未違

秋夕書懷

官路時風漸識情一悲前計逺愁生深秋寒气侵燈影半夜疎林起雨聲縣印終年拘吏役煙蓑何日避浮名窮通休問巢蓮骨大抵無徒是至淸

春郊閒望

風騷髙處謝知音公退何妨縱野吟弱柳不能牽別恨片雲應念識閒心沙平古岸春潮急門掩殘陽暮艸深凝望江臯動幽興數聲鐘磬出西林

雨中書事

一雨起前浦霏微向暮秋誰方眠釣艇我獨在江樓山晦峯巒隠煙凝島嶼幽何當見晴旭一得泛回舟

夜懷寄友生

遙夜獨無趣怳然思故交泉聲飛石壁星影動林梢志壯難低俗情閒任獻嘲秋山𨿽入望猶不似衡茅

秋夜懷歸

背牕寒燭影沈沈楚客鄕思欲不禁板閣漏殘人自逺水螢光淡夜方深牢愁聞雨眠疎屋歸夢隨云徹故林憶著煙村舊風景杮紅時節又鳴砧

夏夜閒書

雨蒙村落野梅黃茅閣長吟水气涼幽鳥逺聲來獨樹小荷疏影占前塘閒心終不忘魚釣澹分眞宜習老莊報國自知無世用煙蓑何日臥淸漳

秋興浩然追憶館殿幽致偶成長句寄徐休學士

軺車南去詠江天閒憶羣賢倍黯然禦水莎靑孤立鷺宮槐煙冷數聲蟬石渠吏散簾風靜鳯闕雲歸霽景鮮幽致不知何日共思君惟賦帝京篇

宿江西寺

獨宿西林夜凝然靜擁袍巫云秋暝峽楚月冷生濤莎敗蛩猶噪鄕遙夢亦勞霜風聞落葉還欲續離騷

聞杜宇

曾爲深寃無處雪長年江上哭靑春平林雨歇殘陽後愁殺天涯去國人

巴東寒食

春雨蕭蕭寒食天逺行猶在楚江邊人思故國迷殘照鳥隔深花語斷煙薄宦未能酬壯節良時空自感流年因循未學陶潛興長見孤云倍黯然

春晚書事

春盡江天景寂寥思鄕還共楚云遙林花經雨香猶在堤柳無風絮自飄水國獨慚臨縣邑煙郊爭合負漁樵靑梅時節遲歸計且逐餘芳殢酒瓢

月夜懷故人

淸夜月初滿蘚庭吟更幽梧桐疎影老蟋蟀亂聲秋舊國情何極空江思欲流故人今底處危坐獨凝愁

和趙瀆監丞贈隠士

不愛簮裾陪盛列終年深隠養天機靜聞風雨眠漁艇閒稱林泉掛道衣門接水村多野色鶴當莎徑立殘暉髙吟幽賞無羈束始覺趨時事已非

雨夜書事

離人聼積雨滴滴動鄕心故國程猶逺重門夜正深气昏蒙燼燭巢冷語棲禽遙想江南地餘花委故林

歸州畱別傅君

楊柳如絲拂畫橋此中畱語欲魂銷還愁別後巴東館獨聼空江半夜潮

秋晚閒書

吟情自覺都無趣況復離居感物華厭讀羣書尋野徑閒收落葉煮山茶燒殘寒菊花猶在霜過香橙味轉加因想前期重搔首不堪秋思極長沙

聞笛

平野人歸後孤城日落時西風聞一笛惆悵憶桓伊

縣齋春書十二韻

縣幽無俗事公退只髙吟江到荊門濶山連蜀國深峽雲長映日蠻雨易成霖羣雀鳴春院饑猿叫夜岑庭荒多古木地僻見沙禽印鏁殘陽後人歸疊翠陰思鄕空索寞素分信浮沈樂靜稀塵累甘閒負壯心衰容常懶櫛病髮豈勝簮寡欲慵求友防邪每自箴澆風終恥合前事固難諶望斷天涯外離魂欲不禁

余頃從穰下移涖河陽洎出中書復領分陜惟玆二鎭俯接洛都皆山河襟帯之地也每凴髙極望思以詩句狀其物景久而方成四絕句書於河上亭壁

堤艸惹煙連野緑岸花經雨壓枝紅年來多病辜春醉惆悵河橋酒斾風

蟬鳴日正樹陰濃避暑行吟獨杖笻卻愛野雲無定處水邊容易聳奇峯

岸濶檣稀波茫獨慿危檻思何長蕭蕭逺樹疎林外一半秋山帶夕陽

暮天寥落凍雲垂一望危亭欲下遲臨水數村誰畫得淺山寒雪未銷時

秋夜懷洛下一上人

遊宦忘機久心源亦自澄夜聼吳苑雨秋憶洛城僧木葉驚棲鳥寒牕暗靜塵何時過竹院一得問三乘

題花

繁花昨夜香苞裂露裛風吹照野堤能與離人添悵望一時畱與子規啼

春望書事

因晴每日向吟臺縱目山城景象開白鳥靜投沙浦去落花閒逐野泉來客愁已被楊煙染春色難甘蜀魄催看卽流芳無處問但將餘興滯黃醅

秋日懷友生

寂寂感離羣前期何足云人從秦嶺別蟬向楚江聞村逺孤煙起山空白日曛更逢疎葉落愁緒轉紛紛

春初夜書

水國淹畱歲月空雲山東去阻千重欲令遙夜春愁薄須賴黃醅臘酒濃南浦有潮舂柵鏁西牕無睡怯巖鐘誰家幾防畬田火疑是殘燈掛逺峯

江上

古岸蕭蕭聞去雁平蕪杳杳更斜暉空江極目望不盡楓葉半紅人未歸

夜望

南亭閒坐欲忘機望久前村島嶼微數防寒燈起煙浪江船應見夜漁歸

送人

客亭殘照裏歌闋獨南行芳艸無斷色離人多別情逺途方極目長笛更飛聲莫動鄕闗念徒令白髮生

早春

溪冰覺暖防函碧山杏經春半吐紅不向此時拚一醉到頭無計柰春風

寄漳川隠士

志髙長說恥鳬趨歳晏園林戀隠居陋巷自甘棲短褐侯門終不曵長裾夜吟雪屋防搜句春結煙簔老釣漁爲我紅塵偶爲吏近來還寄絕交書

又

慵趨大廈戀山薇立志由來與世違溪上有時逢靜釣雪中長日掩閒扉自知天爵髙人爵不愛朝衣換布衣我逐浮名任飄泊淸泉難得共防機

題巴東寺

寺在啼猿外門開古澗涯山深防有徑樹老半無枝望逺雲長暝談空日漸移恐朝金馬去還失白蓮期

贈隠士

夫子住東野經年不到城愛吟無俗趣貪靜得閒名荒徑侵山影虛堂出燕聲我慚爲俗吏泉石負幽情

南亭晨望寄唐知郡

夢覺偶晨起南軒還獨過曉光生逺樹露气冷疏荷牕白逰塵少風淸靜興多遙知江郡守幽趣在煙波

殘月

半夜沈淸影宵殘猶半吟已甘垂樹杪由得掛天心淡色迷蓬戶餘光映宿禽誰家傷早別凝思共沈沈

又

光隨春漏細影共夕煙流若近明河沒還疑墜玉鉤

巴東有感

長歲天涯悲斷梗逢春無處不傷情那堪日落紅樓畔更聼蕭蕭杜宇聲

首夏書事

牕戶經初雨風淸野景饒閒庭猶戱蝶髙樹已鳴蜩世態貧中覺鄕思醉裏銷縱吟還獨步時復過溪橋

和李逢同年水閣閒望

務簡慿危檻凝然感物華孤村經野燒極浦見漁家灘急舟難渡山髙日易斜明時如道在焉復痛懷沙

塞上秋懷

未識窮邊苦今逰信有之秋林殘照後闗路獨行時磧迥風長急天寒雁度遲離心已無賴更聼戍樓鼙

送人歸吳

忽憶湖山景沿流興不窮孤舟將去夜絕塞已來鴻白髮前期近滄州舊業空明時方道在莫更學漁翁

秋日

江犬物候潛衰變气爽初疑夏景余雨漬亂苔侵古壁風飄紅葉滿荒渠晚云連嶽幽藏寺秋水澄江靜見魚昔歲一鳴無所恨緑槐金蘂任蕭疎

寄贈笠澤處士

笠澤漁人髙節奇白頭猶自著簔衣吟過竹院僧畱宿釣罷煙江鶴伴歸花落砌邊春雨歇酒醒林際夕陽防中朝名士皆知己多說東來信亦稀

柳

曉帶輕煙間杏花晚凝深翠拂平沙長條別有風流處宻映錢塘蘓小家

喜吉上人至

鄴北至防城三千里外程勞尋苦吟伴獨入亂山行楚水秋無際巴猿夜有聲逢師不能寐因話故鄕情

早秋二絕

年光苒苒暗推移坐惜流年感舊期獨聼早蟬秋色裏潘安初見二毛時

一聼早蟬響坐悲芳歲闌新秋空索寞前事但心酸

秋日武闗道中

行塵漠漠起西風來往徵軒似轉蓬駐馬幾多愁思苦亂蟬衰柳武闗中

早春

日暖經冰泮潛回律管春初驚柳色重漸見艸芽新罇酒畱歡少雲溪入夢頻惟應五侯地行樂及芳辰

書山館壁【時年十九】

秋作西南使千林覆去程四時無日影終夜有猿聲路入溪云過人穿鳥道行不堪孤驛望風雨動鄕情

送趙主簿之任惠安

蕭蕭徵騎立長亭遙指天涯萬里程尊酒欲闌人欲別夕陽絲管盡離聲

秋气凜然庭木將墜道謙上人有南徵之役賦詩祖行

洪府多佳致師今欲此行寒山連楚逺白浪浸吳平煙雨經秋迥霜鴻入夜鳴到時春未暮閒聼鷓鴣聲

酒醒

勝逰歡宴是良圖何必淒淒獨向隅深院酒醒春日晚只聞芳樹語提壺

南陽春日

水滿池塘花繞城日斜南陌暖風輕千門柳色春煙淡獨倚髙樓聞暮鶯

春日長安故苑有懷

唐室空城有舊基荒涼長使後人悲遙村日暖花空發廢苑春生柳自垂事著簡編猶可念景隨陵谷更何疑入梁朝士無多在誰向秋風詠黍離

送人逰邊

逺行當歲暮冰雪路難分疋馬陽闗外邊聲落日聞

惜花

深謝暖風傳馥鬱長憂夜雨暗摧殘黃昬欲放笙歌散更繞朱闌子細看

防涼

髙梧深宻間幽篁乳燕聲稀夏日長獨坐水亭風滿袖世間淸景是防涼

帝城秋望

登臨秋向盡千里見王畿過雨山逾翠經霜菊漸稀平原夕靄起髙樹宿禽歸一望闗河道空令詠式防禁中偶書所懷呈內翰同年同院二學士

朝回內省中黙坐對西風秋色澄寒沼朝陽上古桐龍墀慚近侍魚浦憶疎篷防待酬恩了煙簔伴釣翁

新秋

孤吟繞桐砌時節又西風悵望新秋在歡娛往事空柳條防減翠蓼穗已飄紅正是多傷感仍將別恨中

春晝

年長追逰興漸凋況兼巴峽景蕭蕭閒齋爲謝楊花到時拂殘書慰寂寥

秋日晚晴池上作

雨歇南山積翠明澹雲消盡逺天晴漪漣不動秋塘靜獨拄寒笻繞岸行

夏日

離心杳杳思遲遲深院無人柳自垂日暮長廊聞燕語輕寒防雨麥秋時

畱題郡樓

千里闗河一望間登臨長到夕陽還欲驅徵斾歸朝去更倚髙樓看暮山

靑州西樓雨中閒望

海上秋添寂寞情萬家煙樹暝重城蕭蕭細雨遙天暮獨向空樓聞笛聲

中書秋日有懷靑社舊逰因書一首

掖垣秋色生雞樹忽憶靑丘感舊情曾倚西樓吟暮雨數峯寒碧繞髙城

贈寶上人

重城蕭寺𨿽畱滯野鶴由來性本閒寒磬終宵鳴竹院虛牕盡日對秋山旋移怪石資吟賞應有孤云共往還自笑紅塵成底事幽期長是負松間

雨夜許氏第防宿各賦四韻

雨夜銷煩暑林塘向夕幽庭虛惟欠月樹冷欲生秋河北嗟新別樽前念舊逰若非逢勝防何以解離憂

水閣夜望書懷

水閣中宵望寥寥起逺思秋風生折葦星彩動寒池白社孤前約靑雲少舊知苦吟空自嘆風雅道由衰

離京作

致君才業本無能戀闕情懷老不勝欲過龍津重回首朣朧初日上觚稜

洛陽道中感懷

天陛初辭咫尺顏恩深猶綴補臣班漢庭舊友雕零盡獨擁雙旌入武闗

初到長安書懷

洊承丹詔撫雕殘適值年丰萬井安舊職尙兼黃閣貴前驅新擁碧油寒靜憐風竹經宵聼老愛山云盡日看魂夢不知闗塞外有時猶得到金鑾

遊花巖寺

寺對南山積翠濃水村鷗鷺下遙空層樓望盡樊川景恨不慿欄煙雨中

寄京兆向相公【敏中】

九萬鵬霄振翼時與君同折月中枝試思淳化持衡者得到如今更有誰

和向相公見寄

玉殿登科十四年當時交友盡英賢歳寒惟有君兼我頭白猶持將相權

送轉運梅學士【詢】巡邊郡【四首】

悵飲惜離羣窮邊去路分雪深山館夜孤雁背燈聞絕塞程方逺窮陰歲欲殘石城歸夢斷隴月照人寒水逺沈來信山長疊去愁夜深闗月白休憑驛邊樓夙駕巡邊徼歸程隔亂山長安花木麗春苑待君還

春晝偶書

白晝偶成芳艸夢起來幽興有誰知風簾不動黃鸝語坐見庭花日影移

秋夜懷歸

渭水苔磯阻舊逰夢回空館卻凝愁一聲江笛巴云暝半夜山風楚樹秋星落古池孤影動燈揺疎壁冷光幽遲明不寐空搔首蹤迹何由得狎鷗

憶洛陽

金穀春來柳自黃曉煙晴日映宮墻不堪花下聼歌處卻向長安憶洛陽【古歌云金穀園中柳春來似舞腰那堪風景好獨上洛陽橋】

長安春望感懷

灞岸春波逺秦川暮雨微慿髙正愁絕煙樹更斜暉

春晝

午晝花陰靜春風數蝶飛坐來生逺思深院燕初歸

岐下秋書

碧樹微涼露气淸感愁懷舊獨含情西樓夜月明如水只欠桓伊一笛聲

憶岐下小池

長憶西園淸夜景酒闌無不獨臨池可憐隴月三更白誰見紅蕖露滴時

岐下西園秋日書事

務簡羣吏散披襟幽興長松筠經晚節蘭菊有淸香水淨澄秋色山髙見夕陽身閒心自泰何必濯滄浪

秋懷

輕雲不動日微陰髙樹無風秋色深獨聼暮蟬臨水坐十年林壑阻歸心

秋

自古名髙眾毀歸只因身退是知機林風驚斷西牕夢一夜秋聲憶翠微

冬日北齋

寒風颯颯響庭槐愛日明牕坐北齋閒憶故山歸未得舊逰時展認云崖

秋齋

霽景有誰同逺望秋懷無柰只悲歌云收逺嶠凝嵐翠雨歇空庭敗葉多

洛陽有懷岐山舊逰

緑鬢年來已漸雕舊逰芳艸路迢迢山橫逺翠疑歌黛柳拂輕梢認舞腰秦甸夢回空有恨洛城吟斷獨無憀斜陽更上髙樓望始覺離情一倍饒

憶岐下舊逰

二年岐下假諸侯事簡民安選勝逰花寺水村時駐馬暮天秋雪獨登樓靜眠鈴閣聞羌笛閒酌松醪引越甌別後幾回空有限葉飛蟬噪動離愁

無題

金甲珠襦鏁繡扃杜城殘月娥英春風候館花如雪空有鶯傳度曲聲

秋日登後樓

逺山重疊故闗遙公退乘閒上麗譙今日登臨秋思苦雨荷風葉共蕭蕭

早春

星紀周天運防陽气候新郊原初度臘梅柳暗驚春故國無書久孤峯入夢頻年加多自感況復送歸人

南陽夏日

緑楊陰宻覆回廊深院簾垂晝景長人靜獨聞幽鳥語風來時有異花香世間寵辱皆嘗徧身外聲名豈足量閒讀南華眞味理片心惟有許防莊

夏日有懷

庭樹陰陰夏景遲閒房愁對暮簾垂因思往歲陪天仗正是瑤池賜宴時

途中作

秋末楚云端行侵苔蘚斑愁腸不厭酒病眼豈逢山逺路有時到宦遊無處閒卻思淸渭北煙柳掩柴闗

喜吉上人至

喜師來訪我幽防興何長淸論都無倦鄕愁頓欲忘疏林秋色暮虛閣水風涼久坐慵言別微陽下短墻

書黃山館壁

殘日住孤館遲遲行古臺大河連野去白鳥背城來離恨渾如結鄕心漸欲灰山花半寥落猶在社前開

巴東驛秋日晚望

楚驛獨閒望山村秋暮天數峯橫夕照一笛起江船遣恨須言命心漸學禪遲遲未回首深谷暗寒煙

掩卷

掩卷頻秋望無人共展眉殘陽畱古樹白鳥下寒池簮組心還倦風騷志未衰登臨一長嘆還失渭川期

巴東書事

鄕思終日有孤淡厭琴樽眾木侵山徑寒江逼縣門浪沈灘見脊雨過壁生防憔悴悲蘭蕙因思楚屈原

池上秋書

虛齋獨語復書空閒對林塘思少同霜葉聲幹飄夕照露荷香冷泣秋風時平偶作靑衫吏心老渾如白髮翁昨夜渭川歸好夢一船煙雨打孤篷

書懷寄郝監軍

索居終日學忘機深嘆髙堂養獨遲自問江村紆墨綬何當煙浦坐漁磯夢回渭水秦云斷望盡巴山蜀魄飛好怪多才郝夫子道孤俱未及輕肥

南平驛

心隨流水還鄕國身向靑山上屈盤秋夢不成秋雨細西風一夜客亭寒

悶書

秋憶故鄕魂欲斷晚臨寒浦思如流歸來古屋寒燈暗能較騷人幾處愁

秋寄江上吟僧

掛錫在荊楚杜門無往還潮聲到孤寺月色徧前山一雁驚幽思西風慘病顏何當重攜手髙步白雲間

江上晚望

寒鐘來極浦古寺隔重巖斜日搘頥坐天涯落月帆

金陵懷古

極目望吳甸埜煙凝亂流夜來楡塞雁叫斷石城秋舊苑荒余艸平川半古丘遲遲獨回首落日一蟬幽

暮春感事

春至又春暮閒心成古心花光隨雨薄艸色共煙深粉蝶稀狂影黃鸝送好音餘芳畱不得還共夕陽沈

秋興

窮秋九月西風髙疎林木落聲蕭騷出門長望無所適惟見空江生暮濤

春日閒望有感

水鄕春气變新正風物光榮異帝城閒步偶尋芳艸色空林獨聼野鶯聲煙霞未得從幽興吟賞潛悲減舊情燕麥楊花自揺蕩不知離客困南徵

江上聞鷓鴣

水村煙樹與云平閒倚孤舟念逺行無柰鄕心倍寥落殘陽中有鷓鴣聲

醉題

橊花滿甕撥寒醅痛飲能令百恨開大抵天眞有髙趣騰騰須入醉鄕來

和趙監丞春江送別

孤舟東去水煙防久客那堪更送歸三月江頭春盡日片帆輕絮共紛飛

送李生二絕句

愛君白髮無羈束命駕常爲千里逰一夜春江又回棹當時風雨滿汀洲

晴色半和行色逺江頭來別欲何之數杯酒盡又南去正是落花春暮時

與詩友防宿

此夕南軒宿論詩萬慮防苦吟秋信近寂坐漏聲長室靜燈光暗桐疎露气涼幽懷聊自遣山色漸蒼蒼

南冠亭秋晚閒望

南冠亭外淡江天久客登臨更浩然逺浦秋深翻白浪孤山日暮起蒼煙已嗟異國逢衰節況復西風聼亂蟬倦鳥知還𨿽有意故林無柰隔秦川

峽中春感

二年窮峽外不見帝城春覧照知年老逢花感恨頻浮榮何足貴幽別轉難伸終憶歸淸渭林泉卜舊鄰

東歸再經峽口

復命經三峽波瀾極目愁片雲生斷壁孤石礙中流道路連巴塞風煙接楚丘重來登望處因念昔年逰

江上晚行

秦川不得卻歸耕奉詔年來在楚城孤寺殘鐘催夕照汀洲疏葦送秋聲西風獨起湖山思久客應知寂寞情野鶴慚無驚弋意對人孤立水煙平

初秋卽事

古邑端居夏景移炎飈經雨自收威蓮衰小渚秋光淡蟬噪平林夕照微冷句每招江客和深心終約嶽雲歸晚涼卻近南亭立獨防沙鷗向浦飛

蓮

數柄疏荷出小池幽香深榭好風吹曉來秋气凝淸露似學湘妃怨九疑

望都雨夜

孤驛蕭條風雨夜夜聲牕竹動秋聲離魂無睡難成夢卻繞長廊獨自行

成安秋望

八月西風蟬噪時蕭蕭疏葉已辭枝煙村物景都無賴況是登臨有所思

夏日晚涼

微涼天气似秋期風觸疏簾影自移逺夢有時尋水寺孤吟終日對莎池筍梢成翠堆輕籜梅實翻黃壓嫩枝兀兀騰騰聊自遣此懷深謝老僧知

輦下書懷

身名長似夢家計盡蕭然旅宦遊梁苑歸心滿渭川郊原秋變色桑柘晚生煙願得長閒去何妨老一防

冬日偶書

戶庭初過雪鳥雀亦聲稀天澹雲容結林寒日影微虛名何足道前是旋成非簪紱全忘念終須掃澗扉

巴東縣齋秋書

訟庭終日靜琴鶴亦長閒晚樹生涼吹秋思在逺山水穿吟閣過苔繞印牀斑幸有江云看何須卜往還

江行書事

孤棹沿流岸凝懷似舊逰朝云生嶽頂斜月動江流賤節難乾世離心易感秋因思六朝事千古有遺愁

月夜懷杜陵友生

一忝軺車命三逢水國春重防漢浦月獨憶杜陵人旅宦違前計歸田失舊鄰年來更多緒淸淚滿衣巾

贈僧

重城須久住塵事日全無落葉驚秋信思山展舊圖貌同仙鶴瘦心似片雲孤念我浮名在還將靜者殊

楚江有弔

悲風颯颯起長洲獨弔靈均恨莫収深岸自隨浮世變遺魂不逐大江流霜淒極浦幽蘭暮波動寒沙宿雁愁月落煙沈無處泊數聲猿叫楚山秋

秋雨懷友生

江城秋雨歇孤坐役吟身艸色荒三徑虫聲滿四鄰邊鴻來已近庭葉落還頻對此空搔首無由面故人

南亭

初夜南亭望淸吟露濕衣雨餘羣籟發天淡數星稀秋气又還至故園猶未歸虛堂愁重入燭白冷光微

贈惠政上人【惠政成安人也此詩碑在成安縣公祠西壁】

寥寥長日掩松闗白首忘機古寺間香燼石房終曉講葉堆莎徑憶秋山澄泉心地淸無染野鶴精神老更閒孤坐有誰同此意白雲空見渚禽還

輦下春望

獨向東門凝日望園林無處不啼鶯鄕心已似楊花亂歸路那堪野艸生紫陌盡應趨勝地紅塵誰肯受閒名年來卻羨滄江叟長在湖山聼浪聲

題楊氏別墅

門巷枕江濆疑將俗境分湖山晴後見天籟靜中聞徑僻苔空老林寒日漸曛髙懷無一事長歲似孤云

再到鄴下有感

漳濵勝地皆牢落晚歲重來恨莫收極浦寺藏雲樹老故人門鏁雨苔秋煙霄得路輸時彥泉石忘機阻舊遊今日重思昔年事放懷惟上夕陽樓

成安秋望有懷

年加心地轉如灰書篋經旬亦懶開詩句偶吟皆感事文章無用獨傷才秋蟬殘韻揺疏樹夕照寒光下古臺閒繞岸莎看野水暗流紅葉不重回

書懷寄唐工部

不才曾忝吾君選紫殿科名志已酬孤立敢言逾素分髙吟深愧預淸流西風獨見江蘺暮紅葉還思苑樹秋多謝明公知賤節每貽淸句緩牢愁

鄴中和崔邁著作

虛室凝愁厭夜眠長吟靜對欲涼天夢回故國人空逺望斷重城月自圓時泰未能拋組綬性孤終是憶林泉明朝奉詔遐方去何處煙江寄客船

獨倚空樓畏景殘凝眸魂斷楚云端猿聲【一作淸】好雜江聲聼山色【一作逺】宜和霽色看鳥掠平蕪堪入畫風來危檻欲生寒蕭蕭前浦歸防靜落日長吟且憑欄

漢上偶書

謫仙唐室遊玆郡花下聼歌醉眼迷今日漢江煙樹靜更無人唱白銅鞮【李白常有歌云落日欲沒峴山西逰客醉歸花下迷鹿門小兒霽拍手攔街爭唱白銅鞮】

舂陵聞雁

蕭蕭疏葉下長亭雲淡秋空一雁經惟有北人偏悵望孤城獨上倚樓聼

又

危欄秋盡偶來憑霜落秋山爽气澄誰道衡陽無雁過數聲殘日下舂陵【衡州有回雁峯云雁止於衡陽不度】

贈魏野處士

人間名利走塵埃惟子髙閒晦盛才欹枕夜風喧薜荔閉門春雨長莓苔詩題逺岫經年得僧戀幽軒繼日來卻恐明君徵隠逸溪云誰得共徘徊

忠湣集卷中

欽定四庫全書

忠湣集卷下

宋寇凖撰

荊南秋望

西風吹戶牖猶自客荊蠻積水浮秋漢防陽淡逺山蟬稀疎葉盡雨歇片雲閒何日忘簪紱深居石室間

江上送別

浪春江逺樹微落花風雨共淒淒愁人此際腸須斷況是登臨更送歸

送人往嶺表

炎光君此去旅恨杳何窮海樹瘴煙黒蠻村山路中

秋日

柳衰蟬噪寒煙淡地迥山遙暮雨收宛是昔年秋气味只添多病與離愁

畱題洛北羅漢閣

地髙閣迥宜閒望望盡雲山首懶回林下野僧應笑我半年旌斾四曽來

判都省感懷

昔爲學士掌三銓屈指年光三十年秋雨滴階桐已老白頭重到倍依然【余頃年手植桐樹在省有朽者】

輦下春日

雨餘宮闕麗春陰三月花光照上林誰倚靑樓望歸騎日斜南陌柳煙深

南宮齋宿靜思陜城東閣竹

南宮向夕景彌淸風竹蕭然動逺情憶到陜城東閣畔拂牕敲砌送寒聲

途次方城

方城舊路四曾過此度偏饒悵望多獨倚客亭思往事南陽何異夢南柯

經郴州永興驛

昔擁雙旌在防城今朝孤館語同名天遙秦樹無因見極目空饒悵望情

臨海驛夏日

嶺外炎蒸當盛暑雨餘新館覺防涼最憐夏木淸陰合時有鶯聲似故鄕

海康西館有懷

風露淒淸西館靜悄然懷舊一長嘆海云銷盡金波冷半夜無人獨憑欄

長安春日

淡淡秦云薄似羅灞橋楊柳拂煙波夕陽樓上山重未抵春愁一倍多

病中書

多病將經歲逢迎故不能書惟看藥錄客只待醫僧壯志銷如雪幽懷冷似冰郡齋風雨後無睡對寒燈

長安春書

務閒公府都無事騎吏前驅引馬行雨霽晚街官柳色日長春寺講經聲雲山已有終南秀泉石猶思洛下淸聞道曲江新水滿欲攜歌管出重城

宮詞

長門秋夜雨牕外滴寒聲悔不先辭輦應無別恨生

柳

絲翠最宜經宿雨絮飛爭忍逐香塵簾垂獨院無人處一樹風揺日午春

杜陵

燕有情還至花無主亂開杜陵人不見夜月自徘徊

左馮寺樓閒望

閒思至道年中事獨倚左馮城外樓目斷平臯人不見暮天無際水悠悠

偶書

往事都如夢流年只斷魂不堪春盡日細雨欲黃昏

途次鄧州

南陽西去見遺基駐馬平郊逺樹防自笑平生無所著不如山鳥解思歸

春雨

漠漠霏霏著柳條輕寒爭信杏花嬌江南二月如煙細誰正春愁在麗譙

感舊

長思宻勿侍泉丹地翺翔獨少年重到文昌倍惆悵秋風霜鬢共蕭然

途次三絕

秋風故闗路蟬噪日斜時有客驅徵馬茫茫天一涯大澤荒艸濶行人心慘淒邊云時斷續流水自東西沙濶戍樓迥風髙邊日淸遲遲驅匹馬何處問歸程

冬日偶成

正是旅愁悲逺宦況逢邊塞向殘年輪蹄影絕冬深路鳥雀聲稀雪後天探騎經旬無使客戍樓終日有烽煙病來無復拈樽酒獨向虛牕盡日眠

九日郡公出遊郊外余方臥郡齋聼水因寄一絕呈諸官

菊老東籬人病酒西風黃葉滿荒田不知今日登髙興何似虛堂聼水眠

春日偶書

柳岸花塘慵獨賞閉門春盡阻閒遊少年多故心先老卻被人疑似白頭

送溫尙書入洛

蕭蕭紅葉馬前飛又送王孫晝錦歸卻到舊逰應悵望故溪秋蘚滿魚磯

小韓店

昔從鄴下游梁苑孤店曾經十數回歲月暗移人事攺白頭重到小韓來

虛堂

虛堂寂寂艸虫鳴欹枕難忘是舊情斜月半軒疏樹影夜深風露更淒淸

憶樊川

閒想舊逰都是夢別來秦樹又西東髙秋最憶樊川景稻穗初黃柿葉紅

東牕

徙倚東牕夜未明悄然幽館獨凝情燈揺古壁秋虫怨露下疎林宿鳥驚道在任從時態薄年加潛覺睡魂輕待酬北闕君恩了歸聼冰泉落石聲

九日不飲

雲淡長空日欲斜水邊衰柳噪寒鵶病來不飲空淒感獨繞東籬詠菊花

和人春暮

流年賦分長多感盡日長思立短亭猶謝海棠花始發似畱春色向凋零

又

昔曾過洛浦遺恨寫蒼苔往事詩空在春深我獨來

蚤行

嚴鐘將報曙遊子已登塗野火時明滅殘星似有無

忠湣集卷下

