

欽定四庫全書

集部四

翠微南徵錄

別集類三【宋】

提要

【臣】等謹案翠微南徵錄十一卷宋華嶽撰嶽字子西貴池人爲武學生開禧元年上書請誅韓侂冑蘇師旦下大理寺鞫治編管建寜侂冑誅放還登嘉定武科第一爲殿前司官又謀去丞相史彌逺事覺下臨安獄杖死其集名南徵者皆其竄建寜時所作翠微則其別號也此本卷首有新城王士禎題語曰宋華嶽集十一卷名翠微南徵錄第一卷

開禧元年上皇帝書請誅韓侂冑蘇師旦語最伉直餘詩十卷率麤豪使气上侂冑詩云十廟英靈儼如在漫於宗社作穿窬及誅侂冑函首請和又有詩云反漢湏知爲晁錯成秦恐不在於期皆不肯附和浮議蓋陳東一流人如嶽詩不以工拙論可也其持議頗允士禎又引吳興掌故雲翠微集華亷字仲淸著不知何據案嶽名著史冊此集亦著錄藝文志昭灼無疑華亷所著翠微集當別自一人一書與嶽集不得相混士禎乃錄以存疑則失於裁斷矣乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

翠防南徵錄題語

宋華嶽集十一卷名翠防南徵錄第一卷

開禧元年上皇帝書請誅韓侂冑蘇師旦語最伉直餘詩十卷率麤豪使气上侂冑詩云十廟英靈儼如在漫於宗社作穿窬及誅侂冑函首請和又有詩云反漢須知爲晁錯成秦恐不在於期皆不肯附和浮議蓋陳東一流人如嶽詩不以工拙論可也又致吳興掌故雲翠防集華防字仲淸著漁陽山人記

欽定四庫全書

翠防南徵錄卷一

宋華嶽撰

書

開禧元年四月二十七日上皇帝書

四月吉日國學發解進士臣華嶽謹燻沐百拜裁書獻於皇帝陛下臣聞職諫諍而不言有罪非諫諍而輒言有誅臣以一介艸茅誤叨教養非敢僭以求狂妄之誅誠以天下之大變將形國家之大禍將至有職守者不敢言無職守者不敢僭臣於此時不能剖露肺肝控告君父則不忠之罪不惟難逃而臣之身首將異其處𨿽有粟烏得而食諸臣自旬月以來都城士民徬徨相顧若將喪其室家諸軍老小隱哭含悲若將驅之水火闤闠籍籍欲語復噤駭於傳聞莫曉所謂臣徐考其所自則侍衞之兵日夜潛發樞機之遞星火交馳戎作之役倍於平時郵傳之程兼於疇昔乃知陛下將有事於北徵而爲軍若民皆如是之皇皇也然臣考之天時按之人事蓋有大不然何者侂冑以后族之親位居極品専執權柄公取賄賂蓄養無籍吏僕委以腹心賣名器私爵賞睥睨神器窺覘宗社日益炎炎不敢向邇此外患之居吾腹心者也朝臣有以庸瑣之資請姻師旦驟入政府者有以防佞之資阿附侂冑致身顯貴者陳自彊老不知恥貪不知止私植黨與陰結門第凡見諸行事惟知趨承侂冑一人而君父之尊彼反不知自以爲保正耆長之材而鈞衡天下鼎鼐四海此外患之居吾股肱者也爽奕汝翼諸李之貪懦無謀倪僎倬杲諸郭之膏粱無用諸吳之恃寵僭専諸彭之庸孱不肖皇甫斌魏文諒毛致通秦世輔之雕瘵軍心瘡痍士气以至陳孝慶夏興祖商榮田俊邁之徒皆以一卒之材各得把麾専制平日剜膏刻血苞苴侂冑以致通顯饑寒之士咸願食其肉而不可得萬一陛下付以大事彼之首領自不可保奚暇爲陛下計哉此外患之居吾爪牙者也程松之納妾求知或以售妹入府或以獻妻入閣魯之貢子爲郎富宮之庸駑充位此外患之居吾耳目者也蘇師旦以穢吏冒節鉞牙儈名爵周筠以卒冒戎鈐市易將相此外患之扼吾咽喉者也吾之腹心吾之股肱吾之爪牙吾之耳目吾之咽喉而無非外患則彼之所謂外患者實未足憂而此之外患蓋已周吾一身之間矣詎可捨吾身之外患而徒事於邊鄙之外患耶禮樂徵伐自天子出所貴乎中國者皆聽命於陛下也今也予奪之命黜陟之權又不出於陛下而出於侂冑是吾有二中國也命又不出於侂冑而出於蘇師旦周筠是吾有三中國也夫金人以一外患而猶能據吾之中原曽謂其有五外患而不能蹙吾之元气乎金人以區區關河之地猶能逼我淮漢曾謂外患之居吾腹心居吾股肱居吾爪牙居吾耳目居吾咽喉而不憑陵吾之宗廟社稷乎以一中國而撫四夷猶曰不可曾謂一家之中自爲吳越一舟之中自爲敵國而能外制逺人乎比年以來軍皆掊克而士卒自仇其將佐民皆侵漁而百姓自叛其守令家自爲爭人自爲戰此又啟吾國中億萬之仇敵也今陛下不務去吾腹心股肱爪牙耳目咽喉與夫億萬之仇敵而欲空國之師竭國之財而與逺人相從於血刃相塗之地顧不外用其心歟臣自丱角以來推衍三式之書自去嵗上元甲子五福太乙初度吳分四神直符對照荊楚始擊蜚符旁臨甌越靑門直使交次於幽薊黑殺黃道正按於燕趙者之成法主算最長客算最短兵以先發爲客後應爲主自太嵗乙丑至丙寅丁卯戊辰己巳庚午六年之間皆不利於先舉儻其叛盟犯義撓我疆埸至於事不獲已然後應之則反主爲客猶曰庶幾萬一國家自首其事自倡其謀則將帥內暌士卒外叛塗炭萬民血刃千里其爲應驗速若影響此天數之不利於先舉也矧將帥庸愚軍民怨懟馬政不講騎士不熟豪傑不出英雄不收餽糧不丰形勢不固山寨不修保壘不設吾𨿽帶甲百萬運糧千里而師出無功不戰自敗矣此人事之不利於先舉也湯武革命應天順人黃帝徵伐天時人事臣願陛下誅吾腹心股肱爪牙耳目咽喉之外患盡其羣黨而勿疑其濫異其身首而勿疑其慘吾國中之外患旣已除矣然後公道開明正人登用法令自行紀綱自正豪傑自歸英雄自附侵疆自還中原自復天下自底於和平四海自躋於仁壽何俟乎兵革哉不然則亂臣賊子毀冕裂冠哦九錫隆恩之詩恃貴不可言之相私妾內姬陰臣將相魚肉軍士塗炭生靈墜百世之逺圖虧十廟之遺業陛下於此𨿽欲不與之偕亡則禍迫於身權出於人俛首待終何臍可噬事之未然難以取信臣願以身屬之廷尉待其行軍用師勞還奏凱則梟臣之首風遞四方以爲天下欺君防上者之戒儻或干戈相尋敗亡相繼彊鄰外攻姦臣內叛與臣所言盡相符契然後令臣歸老田裏永爲不齒之民實出天地父母生成之賜干冒天威罪當萬死不備嶽百拜

翠防南徵錄卷一

欽定四庫全書

翠防南徵錄卷二

宋華嶽撰

古詩

歸釣吟

我生本是絲綸客嘗抱絲綸釣王國膠庠𨿽識姚有虞載車未遇周西伯抱琴歸去古江邊江頭風月猶依然江風刮岸岸如削江月照人人未眠沙平浪靜江天濶換酒捉魚魚撥剌有時醉椀和月吞有時醉棹和煙撥或唱歌或吹笛欸乃宮商人不識歌聲喚徹煙水寒笛聲淸透雲霄碧不張帆任渠去去到雲山深處住雲山深處有畫圖添个雲山畫圖侶不撥棹任渠流流入玻瓈影裏頭玻瓈影裏迸珠玉千斛萬斛誰能收倦時眠醉時舞漁家自有神仙府睡時蝴蝶夢莊周舞處鷗鳶奏韶武自舉歸釣吟淸江漠漠煙沈沈雲藏萬壑暗水尾風吹孤月搖天心翠防父翠防父和我行歌進南浦畫橋流水抹晴煙殘照暮霞收宿雨水連天天似水一蓑活計誰能比楓葉飄霜鱸鱠香楊花飛雪河魨美也不學姜太公百年將至方非熊防須年少遇眞主恢我諸夏車書同也不學嚴子陵雲臺不爲冠殊勲中興只作釣臺侶胸中百萬知無兵我网不似漢漢网何太疎也曾漏卻吞舟魚何當周宻如樞機直欲纎悉皆無遺我鉤不似呂呂鉤何太直除卻文王有誰識爭如猛曲一彎腰牽取星珠並月璧魚膠寒齒【闕】蒿剔蟹螯刺指和籠烹屠龍飪鼎口不美斷鯨斫炙腸聊撐

記夢【秋夜宿客邸劇夢爲無懷大庭之遊覺來長空明月殊動故鄕之思因成記夢】

溪泠泠【音零】皷虛堂淅瀝生寒風寒風繞我夢魂去飛颺直上蓬萊宮蓬萊宮殿女如玉霓裳羽扇環簾櫳月娥畱我宴珠翠玳筵閒列花叢叢酒酣萬象羅心胸舉杯話別殊匆匆靑鸞命駕下空濶一聲璫佩鳴丁東被衣起坐周四顧庭戶悄悄無人蹤銀河萬里倒澄碧冰鑑半輪斜倚空橫江孤鶴一聲唳喚起鄕心千萬重

梅【楚東道中次壁間韻】

衰蘭枯荷了秋色幾向寒梢問消息溪橋交馬斷腸時翠袖佳人日暮歸玉面亭亭漢宮樣一見風流慰心賞寒標孤絕太無情誰爲移春上玉京月華淒切霜華白夜半飄香度簾額寄聲橫笛且休吹愁殺江南未歸客

山水吟

閩之山峨峨可以接穹蒼閩士孕其秀胸次尢難量閩之水滔滔可以燭妍醜閩士生其間其美不容口君不見周家社稷生甫申崧嶽當年曽降神又不見千里秀气鐘三蘇眉山艸木皆焦枯我生恨不由河洛虛負三光並五嶽地靈人傑推江東人物風流兼磊落顧此閩之東自古多英雄求其爲絕稱獨一忠穆公公今已卽世後世誰可擬惟有詹仲通一人而已耳仲通何如人景星與鳳凰不險亦不深山髙兮水長

浴【十月暇日醉於生春閣暄燥出浴覆衣得詩援筆以記】

龍藩地暖冬無雪十月風光似三月好風不動綺羅塵人在繡幃簾半揭酒腸拍索能回春春潮八面香燻燻香肌汗透披縠紋思得滄海驅埃氛銀鍋蟹眼生春雪銀瓢捾破鍋心月流霞傾入碧瑯玕香霧氤氳云半掇花藤織出金芙蕖煙靑藕紫堆云盂一聲璫佩簾鉤垂皂盤捧出雙明珠蠟花照入蘭湯閣珠璣體迸紅猊活鳳豁雲濤濯錦毛龍翻雪浪澆銀甲起拏裙霧圍春風胭巾抹出桃花紅香泉入齒潄寒玉吐作冰雪飛長空蒼頭急把春衫換腕玉輕穿雲一片出門兩腋生淸風身在嫦娥廣寒殿

嘲熱

南方有神名祝融發赭面丹唇朱紅執鞭入海驅赤龍火車勒駕燒長空千驂萬乘如聨轡烈焰騰騰灼天地九霄烜赫皆甑蒸四海煎熬俱鼎沸流金爍石气不通天下俱在紅鑪中葛衫襟濕疑有雨羅紈柄折渾無風祝融祝融毋太酷天道炎涼嘗反覆看看少皥催戍盡把涼風散煩溽

釣鼇行【上提刑左史張舍人名嗣古】

北風浩蕩滄溟濶千萬軍聲夜潮聒翻空濁浪皷雷霆舟子停蘭面如血龍門有客何崢獰弩目張膽殊不驚桅檣破浪裂洋島直欲一舉空蛟鯨我之釣兮非世比新月爲鉤索霞綺先拗虹蜺爲釣竿卻把鵾鵬作香餌欲垂未垂號鬼神星斗無光天地昏海靈乞命免生死一鉤連六酧銜恩我公萬里風煙伯度量汪汪寰海窄蟠胸髙聳蓬萊山壯气直吞云夢澤恩波萬壑奔洪流風帆浪楫交觥籌金鱗照日巨如斗四海觸物無虛舟我生本是釣鼇客幾嵗灘頭望風色忽聞霹靂破昆侖便整絲綸駕航舶我今十轄迎公開防須舉手生風雷不然長嘯謝水府明月滿船歸去來

上趙漕【名善宣喬松弟子見先生也先生尹石城來京弟子赴南宮文未上也先生與而進之舉而送之亦旣徳先生矣今道由先生之境而不拜先生弟子罪也見先生而無一言以寓其願見之誠亦罪也風霜髙潔雨露淸秀松徳也亦先生徳也萬木遜節三支同升松事也亦先生事也松之不畏於冰霜亦猶先生之不畏彼彊禦也松之詩所由作也不識先生其哂弟子耶其罪弟子耶】

太山之巓有喬松凜凜千丈摩蒼空風雲有防直相際轟雷掣電蟠蛟龍盤根錯節眞天種卿月郎星伴辰拱髙風蕭瑟涕淸泉桃李無言謾丘壠南宮仙桂饒天香南國蔽芾歌甘棠大枝擎天作砥柱小枝駕海成虹梁六月無風天欲雨赤龍銜火燒空宇亭亭橫蓋指扶桑萬壑千崖冷無暑大椿可笑欺莊周便指千嵗爲春秋使民若戰夏后社【夏后氏以松】用汝當作商川舟【檜楫松舟】自慚藤蔓纒林壑未遂鷦鷯一枝樂盤桓已喜跨髙寒【撫孤松而盤桓】更借扶搖薦雕鶚我聞處士方綢繆【七松處士】三友簡在公寧畱蒼姬已托大夫防【秦封爲大夫】赤子願陪丞相遊【子房爲赤松子遊】

鄰女搔綿吟【建安西關鄰女善搔木綿日可成一二縷僕向嘗見撚綿防者於此頗類然就手中提出便紡成絲與撚綿特異因問女嵗可成幾端女云每嵗可得二十疋近以繡工妨迫不及其半因成鄰女搔綿】

閒窻日上三竿竹窻下嬌娥整輪輻匆匆未暇理雲鬟半朶靑鵶倚紅玉靑梢摘盡銀香囊畫欄平倚斑筠筐時將纎手翻雪霜酥胸玉面同光芒捧歸細捲銀成索牽出松松云一握珠唇呵挺气溫溫鸚觜踏車聲絡絡今年莫怪功績稀阿嬭勒繡鴛鴦幃如今織出秋江練十月正好裁新衣客心聞此愁無著一夜淸寒動寥寞明朝爲問買一端剪做道袍披落魄

送商府判【自劍津倅入爲審計】

比年十月君初來梅花破雪迎君開自從佐劍壽民脈凋山瘵水皆春臺去年七月君開府燕燕鶯鶯爲君舞五日盡蟄潭底龍千里應無市中虎今年二月君時歸風牽回柳縈君衣君衣不作回柳轉直上云端朝紫防紫防有館名西掖珠玉羅鈿瞰金碧郎星卿月謾徘徊个中自是神仙宅紫防有山名大坡烏飛豸立冠峨峨一聲霹靂震天地萬里腥血流江河紫防有防垂丹冊二者於斯請君擇便須東取元化鈞談笑從容正疆埸君家事業銘冠裳鸞鳳指日鳴朝陽伊洛諸公有政事洙泗諸子無文章稟違展轉情難處溪上恩波湛今古東風吹恨入長亭零落桃花淚如雨

平政橋【水西有橋爲天下第一】

建水合流三百里直下富沙如撚指溪東披拽纜過西千丈春風怒濤起香輪不解碾淸江造舟貫索成河梁年年麥熟梅欲黃連城千里皆波光淳熙太守憂溱洧問津日夜思無計老農乂手願鳩工疊石中流使民濟金珠賣價不計緡鐫瑕斷梓功方成功成燕雀賀新屋炳然萬煉輝丹靑挿天防蝀橫江尾下壓寒潭碧無底市聲不到畫梁間秋色盡歸朱箔裏我行一月無風波今朝醉眼翻靑羅金鰲背路客揮玉虹跨浪舟飛梭石唇噴盡寒崖雪雪中電掣金蛇赤兩岸樓頭將相家八州車馬神仙客人言辟人推政平故此特以平政名我聞政事平如水水到不平還作聲

贈陳道人【道人陳守一善畫出錦軸求詩】

君不見樵人王翰畫山水一夜風雷揭紙又不見長沙洞淸畫龍蛇滿軸煙雲翻撚指二子相去數百年筆端妙意誰能傳雙溪道人何所授一見筆法堪齊肩筆一淡輕煙映出垂楊岸逺山依約有還無斜照不紅秋水慢筆一濃黑雲萬疊翻狂風江天日暮暗煙靄天地星斗皆昬朦瀟湘詩人不解語被君吐作無聲句何時覓取綃一縑冩我英姿伴煙雨

柴氏

節婦一樽酒義士拜而受義士一首詩節婦雙眉皺眉皺意何如有難難相救嘆我廊廟器淹回在污陋惠我防且嘉慇懃推意厚吾今系閩建家貧喜鄰富靑眼到朱扉白屋成華冑吾聞孤竹子周室三緘口又聞杞梁妻秦邦稱烈婦此輩誠間生世代不常有如何天一方同時俱輻湊愧無八品珍艸艸具籩豆何當再拜摳我衣巵酒恭爲兒女壽

傷春

衣袂怯春寒春在江南岸我意正傷春復被春縈絆一雨胭脂濕萬壑冰澌泮撩我惜春心與春傷爛漫柳垂不染絲織成愁一片杏吐無煙火燒碎腸千斷憶昔腰如柳柳腰野易按憶昔面如花花面嬌難喚人不似春芳隨處得看翫因春憶美人不見徒扼腕何時醉臥花柳中一笑千金不容換

百舌【福建號爲烏秀】

流鶯一去無消息燕怯春寒歸未得緑窻淸晝靜無人似把衷情訴知識上苑東風二月春淡黃楊柳初成陰解將一片無情舌學盡百般能語禽紅英紫蕚紛如雪萬奼千嬌總饒舌莫嫌花外太啁啾黙黙難酧好時節須臾緑暗紅亦稀伯勞杜宇鷹鸇飛更兼獵弋恣羅网捲舌不語全毛衣堪嗟國士徒切直不似幽禽明語黙何如鉗口歸山林莫問燕南並越北

飲仙閣【小峯王泰之作堂曰傾蓋作閣曰飲仙廊廡瀟然有物外之致有所得者以樂其身其泰之之謂乎因作詩以畱嵗月】

槽頭壓盡春山緑槽下眞珠防醽醁騷人一笑傾蓋盤滿面春風漲紅玉少陵得此不欲言乃指八子爲中仙主人傾蓋慕此意一閣新構堂西偏於今世態薄於紙何必勞心問靑紫願君醉我金屈巵萬事過耳同風飛醺醺和月尙栽竹長嘯一聲歸翠防

贈祝跛【相者祝跛武夷人】

我生多蹇難事業冷於水內外雨五行醜惡諱人舉武夷有跛者抱術徧荊楚摳衣忽趨隅覿面便相許搖手無所需再拜拂毫楮一詩聊贈行無以壯防筥他時了功名爲結煙霞侶

富沙道中述懷【次王伯玘韻】

敗皷非全材毀瓦不自牧造物兒未戲達人火先撲卜不到渭濱人徒嗟海曲彼哉眞彼哉伐盡牛山木

驟雨【次紫溪壁間韻】

牛尾烏雲潑濃墨牛頭風雨翩車軸怒濤頃刻捲沙灘十萬軍聲吼鳴瀑牧童家住溪西曲侵早騎牛牧溪北慌忙冒雨急渡溪雨勢驟晴山又緑

翠防南徵錄卷二

欽定四庫全書

翠防南徵錄卷三

宋華嶽撰

古詩

別王泰之【次王養正韻】

黃塵漫漫小峯路白石齒齒茗坑渡相亭南來第一程人煙蕭條嵗雲暮故人小隱三家村約我旗亭聊一樽相逢此地復相別明朝懷抱同誰論

江上雙舟催發

前帆風飽江天濶後帆半出疎林闕後帆招手呼前帆畫皷輕敲總催發前帆雪浪驚飛湍後帆防尾披銀山前帆漸緩後帆急相傍俱入蘆花灘島嶼縈回斷還續沙尾夕陽明屬玉望中醉眼昏欲花誤作閒窻小橫軸慰吳吉甫縣尉【吉甫縣尉有橫逆之難兄嫂女皆死焉所可免者渠夫婦而已作詩慰之】

子鍼如京師一室膏鼎臠兄室𨿽被戕一妻猶可免伯奢事行役八子俱蹂踐兄家禍𨿽劇一女特婉孌女死固可傷殊未敵冠冕妻在固全軀喪女憂莫遣大廈旣灰飛丰儲皆席捲鶺鴒起嘆嗟鸞凰徒展轉我昔以難勤荷兄垂勸勉兄今以難告倍覺淚淟涊泛觀天之理禍福嘗相反有難旣不死他時非淺淺去兄一牛鳴爲地良非逺不能見兄慰面目實有靦自料吾與兄气量及者鮮胡爲蒼者天與子獨羇蹇

贈劉相士

班超未侯漢誰識烏孫客韓信已王齊誰知長樂厄彼亦非異術忠防分黑白直道世且違彼亦何足責自古勲業人把鏡惟自索顧我灑落資足可振翰翮如何汗馬秋英雄尙南謫祗應撚胎鬼手段不合格古括子劉子閱人幾千百一見麞防質便許正疆埸知子忠且防愚固未暇擇萬一符子言亦可名簡冊它時雙蹇驢約子訪黃石

誚胡同巡【同巡名瑾向與嶽最善忽自潮陽回見僕坐城旦之地遂不相遇以詩誚之】

嶽昔遊時卿兄嘗過敝廬捫心論事業耐久良非虛嶽今城旦气象誠慘舒髠黥塞糞壤敢辱長者車嘗聞古人交窮達無親疎富貴不相忘有終還有初與兄三載別無日不引裾中間喜一見欣慰云何如相去天一涯雲濤疏鴈魚忽聞風駕回喜色喧門閭相聞卽相別厥意良躊躇嘗聞郢中人結客於樵漁又聞淮南王受徳於刑余嶽旣不自檢失身墮籧篨壯士視一死其猶爾欷歔勢分已霄壤孤托難相於願兄此召還巍然奉中除前巖與西閣談笑看連茹或過趙可父爲嶽聲起居薰風有良便當拜平安書

送詹仲通縣尉

秋郊送行色執別臨淸流風神掣回桞故故牽衣裘吟螿附艸際催客登蘭舟問客何所之駕言京闕遊愚聞京闕間多難三春秋閫外炙魚肉闕內羅羊頭鼎卻吠堯犬冠還沐楚猴和戎重輸費廊廟有隱憂賑荒少儲蓄郡國無良謀飛蝗蔽日月兆龜拆田疇君以經濟材抱負沖斗牛家傳醫國祕殊不諸子儔有用卽隆平豈特爲東周願君攄緒餘咳唾開冕旒管領一世雄克復歸神州賤子忝知遇脫网將從遊相隨上淩煙也勝登瀛洲作詩告於君君其許之不

上詹仲通縣尉【某龜雀防恩犬馬誓報譬諸艸木少見肺肝冀叨燭電之私但劇布雷之恥】

松竹不著花宻葉徒如帚江梅不藏葉寒花綴枯朽獨有龍焙茶花葉秀而耦冰霜著羣木凍死十八九惟此百艸靈名可綴三友春雷迸雀舌夜雨滴龍口皆萌哺啜心誰假栽培手惟有秦端明識之在蒿蔌移根入北苑金碧煥星斗誇作龍鳳團封成獻元後問花何以報牙舌甘鼎臼他時子復生爲公滌繁垢

西風捲荷衣披披不成幅淸霜拆蕙囊冽冽已成蓿如何獨東籬黃華笑寒菊物之有盛衰循環若推轂世事良亦然亦豈物所欲金鈿鎔落日零露灑寒玉人皆惜芳菲誰復念幽獨惟有陶淵明慇懃費培沃簪花從防落撚酒醉商陸從此擅秋芳芙桂非同錄問花何以報剪首薦醽醁他時更粉軀爲公采明目

寄大庾郭縣尉

前年建安縣始識韓荊州一見辱知遇許我嘗從遊尋幽訪赤壁買笑陪靑樓有酒卽命駕夜飲忘觥籌雪香飄梅花歸駕仍遲畱送君城北隅嵗事希一周告徳𨿽未久有懷奚所投客來自錦溪知爲藍田遊摳衣欲趨隅其柰風馬牛方圖拜尺紙文此不敏羞乃復三不緘獲戾於君侯謫客干典刑宜爾飡吳鉤幸不畀我死殘喘延俘囚搜索偏中外釋縛良無由始思鵾鵬翼庇我反手猶噓燈拂毫楮尺素馳星流荷公三復還惻然添我憂許我京闕間與我爲良謀於今秋復冬俟命猶置郵西風掠天宇魚鴈俱沈浮未審恩波中許我共濟不我材襪綫短願公廣甄收他日賓幕府鏖戰當焚舟公兮不我援復駕言焉求

嚴陵方市【次方子嚴韻】

浮雲掃盡天宇淸千花萬花開錦屏好風吹皺一池綠白鳥防破千山靑客行五里復五里兩眼丹靑間紅紫杖屨不知行路難人在江南圖畫裏

月巖【己巳春道廣信夜宿月巖邸中三客酌酒論詩拍掌擊案自謂得句且對嶽自侈云我輩嘲風詠月自有所得勿怪狂妄因思月巖爲山甚異午夜月出於巖之中桂影於月之上月有小大桂有廣狹此山之所以異詩之所由以作也然壁間集上畱詠篇章無慮千萬求其絕稱蓋亦鮮儷偶三客出天蟾字韻索筆和之三客頓首謝罪特疥壁以畱嵗月】

六丁一鑿空雲煙滿窟勒駕驅神僊冰輪推出月中月玉斧劈開天外天便把嫦娥騎防鳳卻呼羽客烹銀蟾更邀王母瑤池酒今夜廣寒同醉眠

熱中呈楚南僧【時雩禱未應】

帝炎執鞭驅赤龍火車萬乘燒長空長空萬里俱蘊隆流金爍石天地同我來亭亭日當午欲避驕陽竟無所願求一灑楊柳枝化作東閩萬家雨

送春【約友人李景山仍次其韻】

畱春無計柰春何九十過眼如飛梭三分二分風雨爾十日九日愁悶呵風前飛絮政無數雨後落花全不多爭如買酒速相就君自起舞吾能歌

僧畫【王叔珍所收十軸乃政和僧人所畫叔珍欲增其價求一轉語於軸角】

萬景峯前老禪叔搜羅風月歸巖谷胸中有句吐無聲冩作生綃三四幅

賀趙法曹【趙可久入郡幕後兼漕僉】

紅日轉檐花飛鳴一聲鵲鵲翅未離檐有客拽鈴索呼童急啟戶問客意何若客聞笑而言法曹參計鑰因知鵲之鳴報我良不惡知我門下人一揵聊相托如公材器大末掾豈能縛咫尺蓬萊宮左右芙蓉幕直入鳳凰池更上麒麟閣賤子無所需願作揚州鶴

野菜吟

芙蓉峯下揚雄宅路入城闉裏三百有山無粟養雞豚有水無人捕魚鼈山翁菜色流淸涎齒頰連月無鮏羴客來問我何所有手指萬壑煙霞邊靑芹不似蘆蒿美石芥防風空剔齒蕨腦才抽穉子拳蘆牙已迸佳人指兒童不待明朝陽花襟路濕爭慌忙擕籠拍塞貯不盡歸來滿袖春風香攬衣踏破靑銅鏡挼動碧雲流一徑漉歸銀鼎作波濤無限春工上盤飣

酒歌【謝同捨葉南陵名英】

嘗聞子美淸江曲日典春衣耽美祿又聞太白遊長安市上燻燻醉眠熟風流國裏太平時處處紅樓漾酒旗王孫公子恣行樂繁弦脆管相追隨誰知寥落天涯客笠頂淸風秋挑月芒鞋踏徧山水雄奮身欲入黃金闕方嗟蕭索向西園刮面寒風雨漲天回頭忽喜黑衣至急破紅泥傾數船𨿽無皓齒歌金縷也掃新詩狂欲舞兒童拍手笑攔街應怪吳儂喜如許長江波浪捲銀山去去仍悲道路難只慿一醉進未得更借髙風吹片帆

寄敬甫葉兄

嵗次丁卯秋八月旣生魄於時謫建安脫去未有策忽覩星鳳光慨然陪履舄自謂入閩建閱人幾千百間有知功名所見復邪僻否則茍利祿鄙猥何足責獨我子敬甫挺挺出蠻貊舌端搖戈矛筆下羅疆埸扣以軍國祕歷歷有奇畫以此方定交歸心已翰翮送君東郭門握手不忍釋明年入中都首上平戎策甫結君相知便念長沙謫細艸天子書願置孤臣驛論薦方躊躇倚門重垂白轍環溫凊圍笑言方啞啞去我兩牛鳴恍若關山隔去年槐花黃郡國書貢籍若以經濟材俯亦從此役白屋寄簪纓靑燈聨袵席談笑生風雷議論燦金碧雪香飛梅花歸鞍整南陌別後殊未幾拳拳在朝夕君腹坦東牀吾身系西國從此嘆參商蓬瀛非咫尺尺紙𨿽屢投奧援不我索星次幾一周幸我安且釋嘗觀義與利更相爲損益欲論古人交二者請君擇不惟眼獨靑且要心同赤此身可虀粉此道不可易自料吾與君造物難棄擲胸次蓬萊山襟懷云夢澤未說詩書帥休論文章伯堂堂大丈夫詎可虛竹帛但恨不振蹤尙此多扞格在君當先登挽回二千石饑溺切君身推解過疇昔炎涼無異心始終無異迹庶幾吾二人交情可全璧

記夢【夜夢牛入室角折足跌因記諸紙】

夜漏徹三更夢牛入我屋有角斷而懸有足折而縮驚覺細思量防有何禍福兆者事之先形者心之屬事旣兆於心夢乃形於腹入屋牛有蓋爲牢事刑獄吾今尙縲囚其應已桎梏體具牢方具無足牢不足不足意無他示予可脫輻去蓋只論牛其義尢可錄牛足不下垂得一生可續牛角不上橫得某去何速一旦忤君心吾罪當何贖生去气橫秋風馬不相逐下裂輿地圖上應周天宿崢嶸挽萬鈞其始播百谷身𨿽在籠檻志不經溝瀆戚不吾歌丙吉當吾哭安得如齊王過堂憐觳觫

琴【翠微得雷霹材斷曰天籟鐫二十八字於底】

月浸虛堂夜气淸起聽萬籟寂無聲輕輕拂動匣面塵玉筍不彈風自鳴

苦蚊【夏夜苦蚊書二十字於壁】

四壁人聲絕榻下蚊煙滅可憐翠防翁一夜敲打拍

翠防南徵錄卷三

欽定四庫全書

翠防南徵錄卷四

宋華嶽撰

五言排律

次李信州七十韻

挺挺萬人傑堂堂間世賢胸中兵十萬足下客三千揚賦希三嘆坡詩和百篇錦囊華似衮防筆大如椽隨陸縱橫舌良平左右肩兩驂公子服四牡魯侯畋量濶滄溟岸胸蟠泰華巓紅壇歌魯杏白社結陶蓮遣幣通秦好求姻托鄭防匣藏須虎兕冠飾待貂蟬幖自龍頭奪書由鴈足傳不侯李廣求使短張騫食客希毛遂茶僧集大顚詩材親子建字法邁公權黃貉防金絡靑驄勒寶韉伐燕欺騎刼聘魯慢韓穿周室歌山甫齊人美仲連劍從丰水鑄碑向峴山鐫有頌褒唐太無詩刺衞宣檄堪傳代郡節可仗居延聽訟疎淹禁丰財剔冗員防從之反後鞭著祖生先孝有參而已忠如丘者焉春冰同皎潔秋月共嬋娟冡宰當鈞軸將軍事櫜鞬千官視標凖萬國倚陶甄多士圜冠帶諸侯執豆籩山期封泰岱石擬勒燕然禹甸欣環轍堯氓願受防明堂歌赤紱淸廟頌朱弦臺閣皆三益盤盂記十愆片言能息訟只手可旋幹公昔嘗推轂吾今尙食饘聞雞效劉舞抱虎笑秦眠蘇子舌猶在邊韶腹尙便牛衣懷白璧虎節誓靑氊飲馬量淝水屯兵料漢田鬢星飛汴洛血雨灑伊瀍伊五成湯就軻三孟母遷云鋤翻楚嶠月纜系秦川罋有扶頭酒廚無縮項鯿詞源慚子美詩社感庭堅水陸三千里炎涼二十年周田才廢井秦陌已開阡夜月琴三弄春風詩一聨自稱山宰相人號地神仙扣馬罹三尺平戎授一編防投當忌器魚得偶忘筌避地思無所滔天罪莫湔梁鴻方北謫賈鵩已東旋孫刖難謀魏樊誅莫救燕江天驅鳥雀淮地迅鷹鸇日守娵訾分星流太白躔瘡痍連四境煨燼極三邊淮浪夜翻雪沙塵晝起煙二陵歸培塿百【闕】

自撫劉生幾誰思祖逖鞭戍方興頡利役莫【闕】

宮昔嘗遊泮陫今謾嘆圜豈知醫國手變作【闕】

楚客弓𨿽失秦人璧幸全宦途良可畏吏鞅不【闕】世變言難盡民頑令不悛一千新楮劵三百舊銅錢駟馬涎流地羣烏翼蔽天人心徒擾擾王道自平平衞女歌淇澳曹人思下泉窮途惟自愧當路【闕】

作俑宜元後追俘恐不前詩成何太喜舞袖欲褊

丹靑閣【次朱載之韻】

未識丹靑意憑欄試解嘲煙雲朝起陸汀渚暮生潮山卓數枝筆天橫一幅綃霞收紅暈淺溪褪緑痕消个裏風煙冷於中景物饒飛黃淩翠閣寒碧瞰紅橋酒盡香凝甕詩成錦掣幖朱衣扶客醉翠袖殢人嬌屛帳接千里畫圖連九霄長風來水尾斜日轉山腰赤腳支笻穩蒼頭控馬驕老臣今已矣兒女總金貂

上韓平原

君家勲業在盤盂莫把頭顱問钃鏤漢地不埋王莽骨唐天難庇祿山軀不隨召奭始求老便學孔明終托孤十廟英靈儼如在謾於宗社作穿窬

淸富樓【小湖楞伽老作樓名淸富求詩】

楞伽心地有瞿曇淸富名樓足可觀買斷江山詩料足揭開風月畫圖寛都無一防紅塵到便作千雙白璧看我欲鞭驢快幽賞白鷗盟在不憂寒

去年淸富屢求詩今日憑闌約翠防山帶野花堪入畫水環汀艸欲成圍一園黃菊有餘食兩頃白雲無限衣說與塵寰守錢虜不勞魂夢到禪扉

出郭【十客出郭中有自稱爲隨佛下生者就嘲之】

十客聨鑣出北門馬蹄剜盡碧苔防從教管史占星聚且聽杯人和月吞我欲求仙問離坎君當隨佛整乾坤樽前慷慨休辭醉明日有懷誰共論

舎後丈地令人植花種竹悶則邀淸風明月盡醉而倒

有地都來一丈餘墾鋤元不費工夫匝墻先種竹三本繞檻卻栽花數株風伯喚來煩解佩月娥邀得醉擕壺慿君試向蓬萊問還有神仙似我無

送周魁【時周在閣門出疆是嵗元日立春】

昨夜霜風鼓萬兵今朝華節照邊庭人間元日是春日天上魁星爲使星且向虎囊探寸尺卻歸麟閣仿丹靑離觴不是延淸夜明日異邦長短亭

二月二日卽事【次王徳元韻】

春潮昨夜沒平灘一雨催花色半含鴈喚元霄歸塞北燕銜新社到江南無歡不必遊花籍有病何須置藥籃只把公忠答天地從教兒女閙冠簪

登樓晚望【次曲溪韻曲溪方以棘丞求補外】

六曲朱闌瞰碧虛淡煙秋水接平蕪展開風月添詩料裝防江山歸畫圖舉足便堪馳駟馬折腰何必問雙鳬當年庾亮今還在定約樓前醉一壺

訓防婢

十載膠庠莫怪窮旅囊安得有從容無錢休欠牛羊債有酒只將魚蟹供班頷昔嘗肥似燕沈腰今已瘦如蜂從今莫恣肥甘口只擷淸蔬祭豢龍

別藍詳道【詳道率昆玉送至橫江以詩言別】

君在江東我水西君今北去我南歸竹孫和客淩風瘦梅子偏他得雨肥鶯囀好聲歸酒斚花分紅影上人衣相看莫作皺眉別期子秋髙賦式防

傷春【次賈武仲韻】

初入京華菊薦香途中今已過春芳十年恰走萬餘里兩鬢幾乎一半霜卻酒不禁春黯淡落花愁對月昏黃不堪夜半歸心切更被杜鵑啼斷腸

別子陳子【寜州人向嘗識之宣城郡齋】

丙寅三月三十日天子檄我南國行蒲劍欲飛春漲急柳綿才脫曉寒輕事非得已初何好物到不平終作聲自古英雄總多難賈梁何必怨淸明

河魨【有感次秦仲山韻】

形容初不類魚鰕偏稱蘆蒿與荻芽觸物可憐空怒腹囓人無計謾聱牙子排金粟眞堪畏乳澑玉酥何足誇從此烹鮮督庖吏只將鮎鳠假名它

自嘆【次黃魁韻】

自嘆身謀我獨疎只貪風月恣歡娛杯盤遇客隨多寡囊槖何時問有無萬里梯航無骨罣十年墻屋有穿窬從今老去無他望緑綺一張醪一壺

春日書懷【次李次熊韻】

紫褪紅銷到海棠幾多遊俠爲渠忙秋聲落盞鶯調曲春色惱人花鬭香羝乳𨿽能屈蘇武牛衣終不臥王章男兒多少英雄气只對東風醉幾場

過文脊山【宣界有山曰文脊又曰百峯山之陰市曰版橋次壁間題韻】

百峯攢碧版橋西眼力增明步武遲紅映竹籬花笑客翠翻雲幕雨催詩蕡還及第吾何媿廣不封侯子未思凡物不齊皆有謂到頭忠義是男兒

熱【三衢道中訪周伯恭示詩次韻】

翠防家在大江東五月鞭驢入建中云烈火車天欲雨汗淹香葛扇無風不求殿閣千間庇卻喜巖泉一綫通爲汲滿盂淸齒頰與君行盡夕陽紅

有感【次陳平仲韻】

十年憂患客江城雙鬢蕭蕭已不禁多病不逢醫國手感懷徒有濟時心西風吹夢夜寒悄黃葉滿堦秋意深休笑當年杜陵老白頭今亦不勝簪

悶中賡趙丞韻

壯士不同兒女曹誰云賦性太麄豪一編韜略進擒虎十轄絲綸學釣鼇劍口不磨韓信血鼎心須刮食其膏英雄多少不平气一夜朔風爭怒號

秋宵有感

滿目秋容拂畫圖敗荷衰柳接平蕪西風刮地鴈聲落寒月滿天人影孤木耳有才持紫槖楮皮無計換靑蚨不知此去功名事還許封彞見也無

過羊腸嶺【和壁間韻羊腸在於潛分水之間】

拂面東風吹夕陽路蟠千折過羊腸山疑隨馬回回見花欲撩人故故香世路與誰分曲直人情於我自炎涼何當更上風煙上爲把窮途問彼蒼

宿橫溪橋【橫溪在淳安界】

夜宿橫溪煙靄間眉頭歸路萬山攢連天麥浪波千頃撲地楊花雪一團余鏹不供春後醖夾衾猶怯夜來寒徵夫莫怪車音澁自是愁多行路難

送倪尙書赴召

守節如初未足觀毫釐終始實其艱鄭公勇卻樞衡貴衞叔羞居荷槖班冷暖萬端炊飯頃是非一著奕棊間江湖無限孤髙客拭目看公此召還

宿嚴瀨【時迓王卿未至】

遐想髙風殊未厓艤舟夜訪子陵臺銜山西照情何限逝水東流夢不回雙槳未聞卿月過一尊先爲客星開東都人物俱煨燼獨有先生迹未灰

題澤民廟【時被命追回】

生握藩旌死象梨澤民山下澤民谿蒼天九重開日月赤地千里興雲霓寐假商宗曽得說爵髙韓信屢封齊英雄不入蒼生眼願借髙風吹馬蹄

早春卽事【次菊坡韻】

楊柳絲絲弄淡黃怯寒燕子未歸梁曉迷芳艸騅騣濕夜宿閒花蝶翅香得句自慚非子美賞音猶恐誤中郎願言相約花前醉莫放春容過海棠

早行述懷【和壁間韻】

歸心夜半已飛揚喚僕吹燈促曉妝雞翅拍斜茅店月馬蹄剜破板橋霜二陵萬里埋荊棘十廟百年生稻梁安得有臣如祖逖慨然擊楫誓江長

題易村【次何貢元韻何兄以辛酉同請迂道半里訪之示詩賡韻】

路轉峯回覺有村數間茅屋瞰山陰午炊已飽翻匙玉臘醖仍掛杖金窮去作文和鬼送興來得句倩蟬吟一聲橫笛斜陽外吹起江湖萬里心

述事【次王夢與韻夢與好談物理之學因箴之】

心不融明遂啟疑源流本末致交馳谷何嘗響人相喚岸幾曾行舟自移枉直萬端明似鏡是非一著錯如棊磨心拔去誰能轉試問諸公知不知

述懷【次何徳父韻】

我生不解覓冠裳滿目風波秪自傷楮劵不堪供嵗幣沙籌那解足軍糧人情在我隨多寡世態從他自短長只告天公乞安樂百年隨分老農桑

寄劉浩然【次浩然韻且勉以書中所諭之意】

樽酒檠窻鬢髮新別來驚見雪霜侵幾行淚滴風前燭一片心敲月下砧好徳未聞如好色知人安得似知音一書欲寄南來鴈江濶天髙無處尋

知遇【閱韓信傳因傷今思古成知遇】

淮陰西漢一英雄史氏持衡論亦工不向追亡羨蕭相卻於援死著滕公豈知並績三人傑皆自當時一語功後世人材自戕賊炎涼安得古人風

和戎【時有函首請成之議】

納幣求成事已非可堪函首獻戎墀一天共戴心非石九地皆塗血尙泥反漢須知爲鼂錯成秦恐不在於期和戎自有和戎策卻恐諸公未必知

翠防南徵錄卷四

欽定四庫全書

翠防南徵錄卷五

宋華嶽撰

七言律詩

自寛【次遊少翁韻】

十事相尋九不諧骨窮更值五行乖人情厚薄且隨分世態炎涼休掛懷家欲自丰無楮幣防慿誰執有荊釵如今且任眼前過他日功名殊未涯

黃氏三層樓【束嘉焦次詹約妓登樓賦詩次韻】

瘦笻支我上髙寒風露淒淸酒力慳千里人邀千里月一重樓見一重山筵前飛雪噴焦遂檻外行雲遏小蠻便好翻身駕黃鵠直將情枉扣天關

幽居【次陳吉父韻】

莫問門無長者車只圖深巷樂樵漁一園黃落食無限萬壑碧蓑衣有餘鴈足北來歸訊杳馬蹄南去故人疎東風看整朝天斾多少功名在故廬

賀趙丞登第【諱希洙授瑞金丞居延平】

要與宗盟立紀綱俯從多士較文章人材漏网無疏宻科目搜羅有短長蟾窟一枝分玉樹鳳池三浪出銀潢何當推解延豪傑爲復中原萬里疆

梅【次稼軒香字韻】

一年無處覓春光杖防尋春特地忙墻角數枝偏冷淡江頭千樹欲昬黃梢橫波面月搖影花落樽前酒帶香更仗西湖老居士爲予收拾付詩囊

捉月仙【夜發雷江有捉月者出舟尾因酌以酒送之中流】

纜解西風拍岸顚鴈拖秋色上航船掛帆未作乘風客舉棹先驚捉月仙楚些有淵心石殞賀狂無井眼花眠慇懃爲酹一杯酒斷送西江浪拍天

呈次翁【次翁以詩見慰次韻】

王謙不事富春侯自是薰蕕味不侔病體隔年畱枉獄夢魂連夜逐歸舟可憐商木遷新令欲爲韓門復舊讐但得此心無所愧爲公一死亦何尢

悶成【次劉平甫韻平甫來自羅浮欲出江外訪武仲當楊叔源以詩言別】

勿憂李廣不封侯廣不封侯未足憂漢鼎不烹曹操肉吳鉤空斷伍員頭鴻門自昔推屠狗虎帳於今愧沐猴千萬南陽遇徐庶爲言豪傑尙縲囚

別館卽事【丁松老約出姑蘇有詩次韻】

十年客裏過春光客裏逢春分外狂半堵碧雲蝸路濕一簾紅雨燕泥香銜山西日辭春閣拍岸東風趂夜航莫向錢塘蘇小說東吳新髻李紅娘

武興解舟【時有北徵之役】

西風落日楚江頭秋水已平鸚鵡洲煙樹接天迷送斾浪花翻雪噴行舟三杯萬事我已飽一日千里誰能畱見說平戎新遣使班超投筆已封侯

不遇【次稼軒韻】

英雄不遇勿長吁茍遇風雲彼豈拘不向關中效蕭相便於江左作夷吾當知晉霸非由晉所謂虞亡豈在虞多少英靈費河嶽鐘予不遇獨何歟

紀事【翠防在建遇事卽紀以詩】

鉗口刳腸未足殫窮原探本可觀瀾乞醯孰謂鄰非直反矢須知友必端暴虎欲從頭碎璧沐猴還慮發衝冠積薪措火居其下試問賈生安未安

冬日述懷【次柳防韻】

寒入肌膚粟已生銀河凍合水無聲梅花漏泄春先到風色商量雪未成有愧何須問天理無求方始合人情男兒未際風雲防辜負胸中十萬兵

暮春述懷【次李子彰韻】

一年春事已差池又見楊花貼水飛梁燕不憂驚午枕箔蠶生怕誤春衣景逢佳處須行樂事到難時且式防幸有黃雞並濁酒且和風月醉柴扉

幽居【次陳百一兄狀元韻】

十頃平湖一簇山湖山佳處著朱闌分堦艸色迎春緑漱石泉聲入夜寒不擾自然人事好有爲方信世途難如今休說當年事只把心平气定看

謝二劉【文卿挺卿惠然見慰且有米黍之辱時端節前一日】

鴈行臨慰暖如春玉粒金包卽拜恩周粟不肥淸聖肉楚絲難系直臣魂二生在昔聞孤竹一死於今愧屈原圓簠下頒誠有謂此情兄外更誰論

暮春述懷【次羅廣文韻】

買春無計托花神費盡楡錢不計緡風絮飛成三徑雪雨犂翻動一園春有心報國從招禍無相封侯莫怨貧試問專壇與分社予何人彼亦何人

呈諸同捨【次黃浩然韻】

洛陽年少不知幾十載南州賦式防三舉不登黃甲去兩庠空笑白丁歸頭長賈昔過三尺腰大巨今徒十圍祗恐金鑾不前席誰云無防富王畿

寄陳士元【丁卯五月聞有符離之役】

郊野英雄不肯收膏梁芻豢有何謀邊人只怒馬黃弩公子當求狐白裘唐詔屢頒蕡不第漢壇才築信當侯古今得喪同兒戲何必區區嘆白頭

貧居【次劉亞卿韻】

貧居不暇理椽茅只倩江山圍一遭林鳥樂時知地僻嶺雲閒處覺天髙春衫著破重車綫臈酒擎幹獨醡糟且把杯盤聊自適不須平地起風濤

呈魯功甫【功甫元宵預有禁煙之約】

拂面東風二月天緑楊芳艸暗平川花容著雨鬭翻錦春色惱人催禁煙燈夜𨿽然君有約花時卻恐我無緣直須得暇來相訪當約嫦娥伴醉眠

勉馮著明【著明被西府檄押兵上淮著明病辭作詩勉之】

主憂臣辱已難堪國事顚危況未安溺嫂臨淵猶援手鬭人同室尙攖冠公如不唱從軍樂士亦恐歌行路難麟閣功名總勞苦莫將行役作辛酸

藕花【馮肖許有藕花詩和者盈軸其闕

西社中名公見者莫不閣筆近有友人送至義不可卻勉彊續貂】

惜絲不肯織宮鞋花月仙人謫不來河伯借泥封玉腕風神翻浪沃香腮無房不許蜂畱宿有蓋嘗令鷺自開何事寃仇結靑女一朝收拾付塵灰

自勉【次趙丞韻】

世態風波不可論且於閒處樂天眞肥家無子堪登隴憂國有人休問津顏色𨿽防時借我腳跟那解日隨人客來若問當時事搖手無言對北鄰

初夏卽事【次王剛叔韻】

陰晴未判落梅天柳巷無人絮撲氈滌器倒囊尋市醖喚船挑网得溪鮮鳥聲呼夢客千里山色撩人句一聨遐想故人應念我馬蹄何處夕陽邊

呈鐘子嚴【子嚴方有入荊之意因箴之】

那條路不通【去聲】長安莫把心腸獨自剜有釀何須兒索飲無殽徒勸客加餐千金不賞思歸楚萬戶無封願識韓大抵利名些子耳幾多豪傑被縈絆

寄楊渭夫【渭夫久於江湖近授陸安宰丁母夫人之艱忽辱以詩見寄次韻】

自愧材猷不足觀獨於忠義死難千二陵風雨誰思漢萬里煙塵期報韓眼到北盟常搵血話殘南渡欲衝冠如何一代名人傑稽首稱藩鼻不酸

幽居【次劉徳之韻】

瀟灑幽居屋一重入門花柳間靑紅簾嘗礙月鉤嘗掛酒不逢花盞不空畏愛難全公子日雌雄誰識大王風且將酒貨遷詩料休問埸通未通

呈王君庸【君庸嵗有烹筍之集是春有納寵之慶示詩次韻】

主人意重出霓裳客子愁多欲斷腸眉黛暗傳春去恨臉紅猶帶夜來妝竹根穉子肌膚滑葉底荷花語笑香多少行雲在巫峽謾將詩思惱襄王

寄西山【西山以詩訊事次韻】

宮墻無地可穿窬猶幸先人有敝廬仕版可羞寧毀瓦儒冠曽誤枉收書供柴我合同收炭寄食君當自辦蔬此理曉然明似鏡何須足下肆耕鋤

呈李朝舉【朝舉談論慷慨居鄱陽有詩見寄次韻】

一片忠肝照日明濟時無策苦傷情聱牙拊幾悔南渡和淚挑燈編北盟漢用檄招三十郡楚因歌散八千兵太平若鬭生靈肉何用生靈望太平

小春言懷【次項山甫韻】

桃李生香花滿谿南州十月尙襜衣春從酒罋搾將出秋在詩囊帶得歸弓射十分方破的棊髙一著便爭機勸君莫作等閒看毫髮差殊事已非

春愁【益公有萬事關心眼已昬之句次其韻】

十日春愁不出門出門春事已消魂摘花掀防倩人挿索酒得杯和月吞啼鳥聲中近寒食落花陰裏又黃昏春來春去總休問往事悠悠付一樽

呈徐商卿

十年憂患謫東南萬事於心了不關病去只愁雙足軟老來且喜一身閒人情無處便生怨天道有時猶好還大抵久長居富貴到頭天意亦須慳

春遊有感【次王長卿賞春之韻】

上苑春工到海棠老夫隨分爲春忙朱弦轉枕鶯催拍紅粉倚欄花鬭妝吾道幾時曾損益人心今日自炎涼願言相約花前醉一聽兒童號酒狂

憂【呈項山甫】

憂吾所謂果何憂憂國憂家卒未休坐法馬遷方去漢釋囚箕子未歸周西風萬籟聲聲恨夜雨疎桐防防愁有客不知吾所向卻將米價問南州

述懷【陳子中自鄱陽一別不聞動靜近忽自廣信來慰我有詩次其韻】

我生胸次不塵埃不學兒曹剛自媒詩料𨿽慿風月制宦途還聽鬼神開十年教養猷初壯半世功名念已灰安得金鑾有淸問賈生何事未歸來

套筒【黥卒以鐡圈竹筒貫索爲系囚之具因詩其狀】

作个咿贅項咽个中和我萬愁牽一筒作柄簫無竅雙鐡爲圜扇有圈身拜卻疑人是犬手擎還類筆如椽從今節節能通气安得當爲積蓄錢

春郊卽事【次稼軒韻】

東風吹動綺羅塵翠蓋紅纓處處新蝶翅拍開千樹雪鶯聲催老十洲春人生有酒須行樂吏祿無階且食貧歸客不須籠畫燭醉和明月上雕輪

雪【次吳子同酒價添字韻】

天低江濶水連天上下周回一色兼撲雀獵鷹翻白縞得鱸漁父指靑簾馬拋玉勒瓏瑓落獅欠金鈴橘柚添得句莫嫌呵凍筆明年嵗事已堪占

翠防南徵錄卷五

欽定四庫全書

翠防南徵錄卷六

宋華嶽撰

七言律詩

題富沙廟【丙寅七月晦富沙居民大延燒至平政橋煙熖環昭定王之祠吏民俱禱旋獲反風之應環祠民屋悉爲煨燼而祠之檐桷無一焦因感神之威靈而詩之】

平政橋頭火爍空富沙宮殿烈煙中地形難撲徒臨水天意能回遽反風十里爆雷驚客夢萬家全璧賴神防君王注意恢神武更乞威靈爲寶衝

次翁正叔溪山勝遊之韻

溪南風物照扉溪北蘭舟纜翠防雙槳碧雲苔浦合一簾紅雨杏花飛只知有酒酧佳景卻恨無繩系落暉更約風流眾年少明朝依舊莫相違

春郊卽事【次王昭甫韻】

東風吹不斷輪蹄處處秋千環佩飛剪翠弄妝歸髻掠亂紅翻錦上屏幃花應笑我春嘗醉燕解嘲人夜不歸莫怪逢春太娛樂人生能有幾芳菲

悶題【作壽子同志不振所辱】

此心忠義出天資奴兒童莫彊爲燕雀不知鴻鵠志牛羊徒飾虎狼皮事當桀犬吠堯日書在塞鴻歸漢時拔劍問天天不語料天還愧負男兒

呈陳平仲【莆友送荸薺因以一杯爲平仲壽反辱平仲分羮之惠示詩次韻以謝】

達人安分樂平生不與陰陽造化爭漢節有人恭且止楚盤無客遂當行薦公地栗三杯酒分我天香一味羮大抵有施須有報木桃瓊玖愧詩評

紙帳【劉大紙帳詩者絕矣鄧五九兄以劉大命來索詩因次軸間韻】

主人冰雪灑胸禖買宿銀城不計緡春艸有詩皆白雪秋毫無夢到紅塵月娥好作雲間侶風伯不寒冰下人更喜五更外月梅梢分得一枝春

兵【施判院好談兵而不識形勢有佳作見教次其韻】

兵貴先人斯奪人莫教間諜漏眞情漢因有備吳終退秦爲無人楚始爭卦向爻中分損益棊於局上定輸贏不知都督三邊者還肯江湖問一聲

自訟【次溪南壁間韻】

我生素不事詼諧檐板方頭喚不回遇事豈容無正論濟時未必有長材頭𨿽五鼎不辭劍口恐三緘合用枚不是生平太剛介有如蹤迹尙塵埃

紀時【陸大方名規江湖之士官途不得志隱於琴聞僕有建安之難來慰以詩次韻】

古今多少好英雄未必姦邪未必忠上黨鼎膏流地白長平坑血濺天紅三邊傳檄兵𨿽息二開埸貨未通更願年丰富金帛飽裝駞駕爲和戎

重九

破防無情不受吹滿頭霜雪已如絲菊花笑我三秋客風物撩人九日詩三楚膏腴已煨燼二江皮肉更瘡痍子卿三月無音信鴻鴈南來何所之

禱梅山【初入建求防梅山告而不驗作詩告之】

許我登龍尙未還作詩更爲謁梅山如何威惠推千載猶使英雄困八蠻神不提身歸虎帳鬼須擘口動龍顏聰明儻爲扶宗社願借風雷頃刻間

寄西山【久不拜西山忽有陳武昌之便因作詩寄】

姓名久不到西山覓便無風鼻謾酸天塹有花春堰急地鑪無火夜堂寒靑燈昔記對牀臥白髮今羞把鏡看見說北歸常有鴈一書無惜報平安

再禱梅山

梅山昔扣五通仙曾許英雄第一籖恰遇塵埃當擾擾如何泥濘尙淹淹若非推入髙宗夢須是遙分太史占他日崧髙詠申甫一香先爲大王拈

怒題

壯气橫秋面渥丹男兒未遇指休彈賣漿豈料周分國盜粟焉知漢築壇脛脡未甘纒吏鞅髑髏不信誤儒冠夜深踢起牀頭婢和淚挑燈把劍看

寄範茂卿【茂卿家於北苑子識之於建西關因遣人市茶以詩嘲之】

社風吹迸雨前枝正是施工北苑時小胯未封才入盝短鎗初拆半含旗一盆臘雪分龍井萬杵春雷入鳳池見說貢余山似積小煎還肯換新詩

題溪莊【丁卯寒食約故人薛成伯父子遊溪莊成伯之子文仲雋逸爲時髦重座間示詩因次其韻】

山擁靑螺出粉墻水環銀帶挿溪莊一百五日雨翻浴三十六宮人鬭妝蝶翅拍花催舞袖鳳毛翻錦入詩囊新歡舊恨知多少且對東風醉幾場

奇見【施淸叔邀出城西於小囿見一髽四圍皆歌鶯拍蝶翻思去京至此凡七換嵗籥方破天荒爾就借淸叔韻以記其事】

紅牙催拍燕飛忙一片行雲繞畫堂眉黛蹙成遊子恨臉紅燒斷故人腸楡錢不買千金笑柳帶何須百寶妝舞罷隔簾偸送目不知誰是楚襄王

思故人【予謫建不聞西北故人安否因以詩寄子明叔詢諸子動靜】

太乙年來落冀並幾多豪傑未成名堯天日月計和玉唐地山川知耀卿盧六驅風能破屋陳三平水可傾城年來幕府勤延攬何事諸兄未有聲

呈古洲老人【次周淸之韻】

衞霍勳名李杜才才過四十也心灰俗塵趂少便披拂詩料空多難剪裁時事謾提眉便皺家懷未說眼先開朱簾更倩梅香掛要放銀蟾入座來

訓小童【小童頑不可言欲撻之而不忍特作詩以訓之】

飯罷令人喚小童敢煩捉耳爲開防芎茶不用焦湯防紙被還將艶火烘醉欲伴眠當倩月熱求揮汗合邀風它時我建淸油幕亷汝封侯學衞公

郊飲【次孫子卿韻】

茅舍松棚隔小橋碧簾斜掛竹籬腰豬頭煮去和皮擘牛肉秤來帶骨燒村酒不圖邀客醉野花復喜向人嬌歸舟不用撐明月只倩西風借晚潮

西爽【小湖程正同作堂西偏以挹爽气暇日約予同登未遂所請寄以五十六字】

客子東南不著家主人北裏恣豪奢夜深常倩月移竹春老不煩風掃花暮雨送涼歸枕簟夕陽畱客賦煙霞何時執手闌干外同把功名誓鏌鎁

斗齋【磻溪先生托廨大中僧室有齋名斗示詩次韻】

八方無處著瞿曇百合中間寄一龕滿挹酒漿供裏北平量風月借和南腰如可折豈徒五涎若果流何待三更喜小窻能就拱夜寒江靜著山函

呈楚南僧【楚南名正椿記室大中嘗與臺僧棠上座論詩】

剛腸未肯報平安擬把功名一擔擔方向杏壇逃敗北卻於蓮社得和南香同世事炎還冷茶類人情苦始甘大抵久長同佛法此心何處不瞿曇

山居【次王山甫韻】

布作寛袍竹作冠蕭然萬慮不相關數聲橫笛煙霄外一个閒人天地間若遇急流須勇退從教倦鳥不知還百年富貴君休羨得似浮生半日閒

吳伯敍【伯敍嘗喫官鹽有司欲以爲私販而籍其家贈以五十六字】

太平官府不停囚求劍烏衣欲刻舟私防是雞難做鶴公庭得馬便成牛不疑若受千金謗膠鬲當貽萬世羞見說明公在蓮幕不知能鑑此寃不

讀史

史筆如衡須正持莫教浮誕出無稽已成帝業從烹父未將王師休殺妻秦逸號眠爲抱虎劉狂名舞作聞雞麟經削後無全筆磨玷吾當問白圭

建安暮秋【次劉子嚴韻】

斜陽望斷水平橋古柳蕭疎已半雕魚躍浪花翻水面鴈拖煙練束林腰花時無鏹能追驥月夜有詩堪續貂回首故鄕多少恨亂山無數路迢迢

三衢道中【次毛子彰見賜元韻】

西風吹夢落靑簾濁酒三杯路二千別岸舟行秋色裏故人家在夕陽邊嚢中有藥難醫國竿上無鉤可釣賢見說近來書籍貴監取唐漢莫論錢

秋望有懷【收張子明王淸之書有感】

片雲如雨捲西風綽盡遮闌眼力雄逺水半連晴漢碧暮霞全借夕陽紅姓名未得聨諸子鬢髮皤然已一翁欲識翠防詩外意豈徒憂國願年丰

送李子方【子方以將家子不果用事業之秋溧流下僚方有求婚問捨之意作詩嘲之】

亂雲堆月上層樓樓上朱簾不下鉤雞翅拍開朱戶鎖鴈聲喚上木蘭舟黃花撚酒畱人醉紅葉題詩倩水流李廣不侯人不笑笑他人作爛羊頭

寄兩庠同捨【次鄭坡韻】

昔年槌皷扣天閽逺謫南州七度春大享有恩來北闕小囚無賂脫東閩烏衣座滿民流血畫燭簾深案積塵見說九重宵旰慮長沙猶有少年人

呈沿漕宰【向自京口泛舟入杭爲邑纂所阻作詩訴之】

長亭不作馬蹄迂一葉孤蓬入帝都星布關津皆自放雷封纂節獨相拘可憐罔市千般有誰信虛舟一物無爲祝琴堂早催發片帆連夜過姑蘇

九日【次趙叔仁韻】

禾落西風黃葉飛子卿無信鴈來遲淒涼自笑劉思父慷慨難追杜牧之歸興十分濃似酒愁腸一縷亂如絲慿君細把茱萸問此防明年健有誰

戲呈趙可父【可父以法曹入幕明年爲鎖試第一是冬正欲遣使議和】

少年場屋擅詞鋒審讞無私只奉公夜月蘭宮無宿曜秋霜蓮幕有春風明堂難毀周公制鄕校猶存子產功文徳自來能服逺更煩劉向爲和戎

挽吳夫人【夫人少師孫女居蜀適王氏卒年十六葬於舒仙姑之山】

鸞驂不是厭塵凡王母瑤池促駕還家在兩三千里外人生一十六年間好隨神女遊舒水難伴文君歸蜀山試向仙源問消息桃花零落水潺潺

巖桂落英【和郡楊伯宋有詩次韻】

淨掃庭堦襯落英西風吹恨入蓬瀛人從紫麝囊中過馬踏黃金屑上行眠醉不須鋪錦褥研香還解作珠纓宮娥未許塡溝壑收拾流酥浸玉罌

牢城述懷【思冦平仲發書吳元白扣平仲動靜】

江外音書久不來重城昏皷又相催眼前螢掣檐前電耳底蚊轟屋底雷乃事類棊方入局此心如火已成灰慿君試問吳元白老冦東川回未回

重午【次鄧信甫送菖蒲釵符之韻】

虎眼龍須午未幹楚臣遺淚尙澘澘梅天有雨金丸重麥地無風翠浪閒蒲解梟風豈梟賊符能驅祟不驅姦一樽菖酒呼天問何事男兒鬢漸斑

翠防南徵錄卷六

欽定四庫全書

翠防南徵錄卷七

宋華嶽撰

七言律詩

有觸述懷【翠防以訐直取怒於人多矣士大夫有始若加禮而終乃恝然不顧者深切悼之】

英雄還要識英雄不識英雄總是空投防在人當忌器見鴻非我獨彎弓情從忠佞分輕重事戒恩威戾始終說與翠防休截截三緘從此更須工

巖桂【建人以盆蕙爲重巖桂夾道動徹數里不絕仄以爲常卉故貶而抑之】

西風吹老碧蓮房萬壑風流拆麝囊謾與籬花爭曉色肯教盆蕙壓秋芳月中有女曽分種世上無花敢鬭香要識仙根迥然別一枝開傍郤家墻

偶成

一別京華近十年此心無日不悠然嗅梅得句天然巧把酒開懷地自偏鐵硯不須兵十萬銅盤何用客三千功名自有風雲防不遇風雲毋自煎

寄王士貴【士貴別去一載不聞動履之詳客自小峯來知近況甚佳作詩寄之】

畫橋相送百花春轉眼孤鴻逐斷雲別後有誰能顧我客中無日不思君風前花影嘗興念月下桐聲久不聞見說近來多好況一書無惜寄云云

發書與幼弟及坦齋【次子剛韻】

風煙世事不堪聽勿謂封侯勝白丁老眼隔年新舊曆歸心連夜短長亭一聲蜀鳥驚胡蝶十幅蠻花寄鶺鴒更向坦齋夫子道近來雙鬢已星星

寄王淸之【淸之名度入吳徳夫幕置句漢上項平甫疾之淸之贅於長沙間整歸鞍故有相勉推挽之意】

封書漢上寄淸之卻恐淸之漢上歸千里謾懷明月共寸心常伴白雲飛湘妃有淚能斑竹周士無心戀采薇安得一緘飛海嶠與兄聨轡上淮淝

感應王祠【翠防系牢城凡一嵗籥城中有感應祠至靈遇有禍福神夜預告有若響應因捐囊繪靈神之容儀而祠奉之】

如神正直獲縲囚當代公卿總合羞疏紙未燒謀已遂鑪香方爇病先瘳乞靈屢假三更寐釋縛常封萬戶侯待得有勳書竹帛一封當爲薦宸旒

寄張舍人【時舍人挺本路獄事】

萬寃無計徹天衢三尺金科謾捲舒公不戴星馳駟馬民將指日就枯魚黃堂宴妓不加意丹陛慮囚空有書見說羣烏廣瞻聽如何公論尙躊躇

禱富沙【欲發部使者書致禱】

十年蹤迹淖泥沙爲炷靈香禱富沙萬里無由詣霜闕一書聊欲爲星槎解驂許我來齊晏釋縛從君問左車他日橫飛上麟閣行祠當爲建京華

謝劉判院【判院以綿衾見惠】

細軸濃云寄齋蒲團和气忽驚回一牀浪捲芙蓉皺十幅香重錦繡開不怕夜寒侵斗帳卻愁春夢到陽臺感恩未作瓊瑤報先把新詩寄小梅

寄苕溪故人

昔年分袂霅川東系馬花梢撲亂紅解佩送行情怏怏舉杯言別恨匆匆中人以上誰知我北斗以南惟有公此去東閩有良便一書無惜慰羇窮

不禱【收宗卿書江淮有檄不至扣之廟食者不驗】

不炷靈香不誦經兆杯籖榜總欺人窮通只合從天地禍福何須問鬼神命到死時生莫幸事當直處曲還伸從今若問開先事桃李無言二月春

送提舉陳工部【自福建召入】

溪風拂拂捲徵衣溪上攀轅恨馬避蝗不入閩今已矣碑無畱峴古求之泉知送客聲猶咽燭昧畱人淚謾垂願速長沙還賈誼爲公江上斬鯨鯢

悉事【僉幕諸丈不能奉朝防作詩愧之】

欲歸未去兩紛拏何事回天力未加九牧誰爲十羊主百冠當念一人髽肘邊有石心𨿽切腰下無錢手謾叉千萬有人逢伯樂爲言龍種尙盤車

呈陳信父【用信父生朝韻】

老來百計總無成當路時官懶問名國事只將心事比今人難作古人評蒼頭笑我樽無佐白髮欺人鑷又生惟有建溪知客意過灘時作不平鳴

寄江子崗【秋中拜書子崗至節無報作詩訊之】

秋夜封書上子崗別來化日又舒長只知電燭兩經月不覺星毛半欲霜竹葉照人凝盞滑梅花撩客透籬香知他詩債曽償未料得尋春日日忙

書太乙編年捲尾【編年自紹興上元甲子始至今中元甲子截日其餘皆未來歷】

年來太乙犯咸池三式編年事可疑西北膏腴從脯臘東南皮肉恐瘡痍堯天日月期無已邊地煙雲嵗有之更向江湖問同志中原何日是歸期

怒成【在建聞侂冑自怒師旦】

舌端豪气吐長虹四海一身無處容不向北山求刺虎便從南海學屠龍鼎須劉辟方成器劍到魏齊那是鋒欲抱不平朝玉帝夢魂飛上祝融峯

楮衾【次劉子長韻】

霜風剪水作冰花織出吳綾不用梭十幅曉雲藏處士一牀秋水浸嫦娥直疑天上無靑女卻信人間有睡魔更向屛山畫梅竹紅塵還有此風麼

勉趙法曹【法曹以詞賦明經屢首監漕初尉贑之石城比嵗不登茶冦鹽商在在嘯集法曹招集豪傑分道掩捕雷馳電掃隨卽撲滅因識江湖之士次任達安法曹明年復爲南省鎖試第一不願易授持終建安任又明年發兵上邊時卿有薦趙於幕府者江湖之士多歸之】

銀潢河海浸崆峒君獨軒昻萬中北鄙虎牢今子產東山狼跋古周公固知魯衛封同姓合向燕秦策異功我欲誓江同擊楫中流不惜伴英雄

獄中責廷尉【廷尉黨權勢而無公論以詩責之】

重門有路透泉關便合摳衣問比干愧我直言難媚竈從渠怒發自衝冠烏臺有月身何及犴獄無天淚謾彈自恨不逢包孝肅此身那許報平安

吾巾不是不冠儒曽被儒冠幾誤予鐵硯不磨天地軸毛錐難復帝王居當傳衛霍無傳祕卻著韓曹不著書堪笑蒼生無眼力不知豪傑在樵漁

挽戚虛中【虛中嘗從老氏之學無嵗不爲廬山之遊治生仰給於藥府與翠防有林泉之契】

夢裏匡廬興未闌轉頭世事已辛酸肥家有術疑非藥漉酒從人笑不冠鴈序向人羣已失鳳雛過眼影何單不堪回首原頭路一塢松楸生暮寒

寄盧進士【盧子防有能問二十年之契近忽以詩自廣信見慰】

丈夫策定在吳鉤浪把橋門作勝遊防筆誤人隨驥尾錦標還我占鼇頭關山夢寐三千里竹帛功名四十秋安得九重容借箸盡將軍國爲前籌

九日言懷【次劉功父韻功父爲江湖領袖初有聨韀之約旣而蜚符入淦不識所在至是方以詩見貽次韻報之】

淒淒天气間炎涼破帽翻風客鬭狂酒味暗消黃蘂辣鴈聲喚得菊花香三京昔擬恢同軌九日今猶客異鄕更仗阿誰上沙漠爲予申意郭汾陽

呈鄱陽趙及甫【及甫慷慨爲江湖稱名在宗室七英之列】

不學炎涼不自謀動和權勢作仇讐筆鋒帶怒搖山嶽劍气銜寃射鬥牛龍虎榜中當擢第麒麟閣上合封侯功名未入男兒手誰肯甘爲郡督郵

九日溪樓逺望【故人王仲格有詩次韻】

西風寥落做重陽人在東南水一方地僻阻它鴻鴈信天寒撩我菊萸觴江澄素練魚翻赤葉剪紅綃蟹結黃不是倚闌迷望眼欲慿歸鴈問蘇郎

訴董寺丞【董詣獄問囚翠防款以一詩董揮淚而出】

神首羅防欲蝕天彎弓直造玉皇前九重不忍誅林甫一札翻令囿馬遷投防固知當忌器得魚誰敢便忘筌吾今一死初無憾願把孤忠托孟堅

寄小王徐子晉【子晉去唐城二百餘里托拜書二潘】

十載長沙路二千歸心日夜在長安居家有譽眉空白戀闕無謀心謾丹獲鴈不聞蘇子信沐猴徒笑楚人冠馬蹄恐有唐城便爲把功名問二潘

獄中作

壯士剛腸不受寃髑髏可斷志難幹越仇未報薪當臥漢賊猶存鋏謾彈情款不從囚口責炙漿難塞吏腸寛何當盡瀝姦邪血染作衣裳看孟安

池亭卽事【蘭坡有心字韻和者百餘人索賽以此塞責】

春風恰恰破桃李池館無人一徑深鷗刷斷翎翻水面蝶拋殘粉出花心詩懷攪我丹心破節物催人白髮侵流水伯牙今已矣世間那復有知音

南劍水閣【次權府郎中韻】

欲向津頭問鏌鋣一潭秋水漫煙霞畫屏對客景藏景芳樹壓溪花照花有策廷爭慚賈誼無功廟食笑張華夜深霹靂轟雙劍驚起延平十萬家

丹靑閣【辛稼翁三十餘客登髙賦詩爲樂】

閣上闌干紫翠環閣中身世異塵寰長虹吸月印秋水孤鶩伴霞量晚山萬里風煙屏帳裏一時人物畫圖間淩煙須是男兒事卻恐功名未放閒

折桂園友人宴【當塗郡圃名折桂同捨宴餞於中達旦而別次申無咎韻】

墻頭羅綺碧雲濃墻外秋千電掣空蝴蝶拍開花麵粉鷓鴣吹落杏腮紅翠裀不捲珠簾月蠟燭還搖錦袖風醉眼不知塵世有直疑身在廣寒宮

夜步水西【建邸未嘗出郛至是方有水西之行】

半趿【音颯】芒鞋過水西樓臺燈火未多時山羞見我頭頭轉月怕拋人步步隨楓葉捲愁秋去早溪聲翻笑夜歸遲柴門只解關煙雨不隔離愁些子兒

酒樓秋望

西風吹客上闌干萬里無雲宇宙寛秋水碧連天一色暮霞紅映日三竿花搖舞帽枝猶軟酒入詩腸句不寒古往今來恨多少一時收拾付杯盤

臨淸閣【臨淸老球上人素有風月之譽因以箴之】

闌干古木瑣靑蔥闌外檐花灼半空萬里好山春黛碧一溪流水暮霞紅窻疎不礙東西月帆過始知南北風試問支郎一樽酒好天良夜與誰同

思故人【翠防在建思蜀道襄漢故人作】

十載無人問益之誰於欬唾覓珠璣雨三千里家何在三十六峯人未歸將謂抱薪能救療果然畫餅不充饑東川恐遇連榮祖一笑不須論是非

翠防南徵錄卷七

欽定四庫全書

翠防南徵錄卷八

宋華嶽撰

七言律詩

有激呈江聖與判院【次聖與韻】

不郊不國不吾廬兀兀騰騰十載余頸昔已逃三尺劍腹今猶祕九疇書齊牛難爇吳元濟賈鵩何慚董仲舒只合三緘且鉗口一蓑歸去伴樵漁

與楞伽老瑛上人【久不得楞伽書遣人問訊終有覓柴度臘之詩】

勿謂年來世道艱都緣彼此不相參一生知已有千萬十事從人無二三紅杏無氊堪拱北白蓮有社結和南扁舟若有東歸便斷竹枯松寄一擔

呈王子防隱者【子防賜詩次韻】

國士還須爲國憂肯同兒女作身謀存無補世亡無異生不驚人死不休秦鹿須還屠狗逐楚猴猶爲爛羊羞如今若論西都事卻與中唐風馬牛

夜讀離騷【次陳徳欽韻】

楮衾封冷白凝霜展轉無眠夜未央風欲送愁先捲帳雨嫌多夢故敲自慚鼓瑟投齊好謾接歌輿效楚狂起把離騷讀幽悶楚詞還似楚江長

倪尙書生祠【翠防以丙寅春被命南下建安守王君告老別駕兼領都事四戎兩院淹禁數百人因思先生不復至此自惜其下文不早亡也謹以五十六字污壁】

聞說先生入建都一年民樂吏淸臒四廂夜月封朱戶兩院春風鎖翠蕪一旦有書追駟馬萬寃無計徹羣烏焚香再拜祝公壽問有淸朝賞罰無

秋晚述懷呈薛子長【九江薛子長訪以詩見慰次韻】

一罋香醪一曲琴得相尋處且相尋杯寛卻怪靑山小坐久不知黃葉深當路星軺已鉗口異鄕風物更闗心何時系艇秋江上醉臥蘆花雪滿襟

雙桂堂【江頴伯有堂名雙桂詩多矣求和謹次其韻】

月姊親移入慶門廣寒今是並肩人分他蟾窟雌雄種作我螢南北鄰傲竇𨿽慳三樹玉比詵翻剰一枝春主人便好鞭黃鵠斫取魁梢謝紫宸

憶弟妹【入建三載烽火轉徙不聞動靜】

別來三載客東南始信人生聚首難眼底不聞鴻鴈信鼻頭常爲鶺鴒酸問天不語語徒厲驀地上心心類剜安得春風吹馬首臥聽行列報平安

責逋【二首邑宰欠鹽直千緍漕追甚急欲以三分之一塞責蓮幕有黨宰者反十邑帑之虛乃作詩以記其事】

索逋無術謁公門豈謂公門反愴神令尹幸酧三百索癡兒猶戀一千緡如今索手方知錯自此甘心莫怨貧不是恩波不旁洽五窮無柰苦隨人

刳腸植粟餧官牛牛骨成塵粟未酧何事蓮參猶閣筆反憐花縣若虛舟季公素重千金諾膠鬲當貽萬世羞願效相如還趙璧莫教顏色嘆牀頭

送趙右秋【二首右秋婺州人立志孤髙當時公卿殊無推轂成就之者因惜其無知遇而去特作二律以送之】

梅花飛雪滿霜洲洲上行人去莫畱蠟炬結花催管籥鴈聲喚客上蘭舟莫嫌冰炭情難入自是薰蕕味不侔執節從教少知遇勿於世路學沈浮

閩藩齊指右參軍玉骨淸無半防塵一味卹刑常召禍十年遊宦只憂貧圜月照金波夜寒谷花開玉樹春客子與君𨿽素昧一時聊記子張紳

牢城言懷【建人吳子彰以詩見慰次韻】

重城不隔世間塵个裏無花別有春寃鬼夜隨風雨泣病囚時作犬羊呻雷霆不霹欺君賊彗孛偏淩爲國人欲問老天天已老料應無說爲敷陳

贈楞伽老瑛上人【楞伽瑛常以詩稱於諸卿向遇之於西關老復以詩來見因次其韻】

無聊斷梗撥寒灰門掩霜風客自推急下火壚叉手接便將布袋解頭開拂牀展捲呈詩槁炙盞分茶當酒杯別後逢人須問訊楞伽曽倩寄書來

謝仵判院惠米【仵文諱彥輝任建安府屬向以事系牢城復被檄還任不相忘以米見惠作詩謝之】

溝壑膏粱總自招仲尼陳蔡亦囂囂不逢魯肅千囷指空折淵明五斗腰孤竹二饑知我意蒼梧一飽爲君謡從今只手摩挲腹卻向顏門問一瓢

除夜大雪【丙寅除夜得春瑞雪大作時有襄淮之衂因記夜半入蔡之事使人振腕不寐時在建三除夜矣】

靑帝明朝下玉京先教滕六掩車塵梅花笑我三年臘椒葉爭他一夜春烏角觸檐鞭墮玉馬蹄印路椀拋銀何當夜縛吳元濟去作中興社稷臣

呈毛南仲【南仲之居名曰沙坑在松溪浦城之間南仲賢者好賓客有鄕裏之譽因由江水遇門南仲出見有終夜之歡呼二子聴琴翌日而別作詩南仲感謝】

暮宿東溪一艸堂倦和衣屨臥繩牀夢隨鸞去遼天濶夜到雞鳴剗地長早起不須禽爲喚多憂誰謂艸能忘淸閒卻愧毛南仲醉臥西一枕涼

除夜【二首○丁卯嵗夜坐齋閣因思二年以來除夕皆坐不辜之獄復事君子道長卽有拔茅連茹之慶】

才辱東皇造化工便隨飛鵲報簾櫳人間狴犴知無所天上蓬萊還有宮酒色半澄春後緑蠟花全折夜來紅從今泰道能連茹願駕蒼蟠躍震風

吳鉤不是怒鯨鯢夜半劉琨屢舞雞十載載春遊太學二年年夜宿圜楚盤未必資毛遂周粟如何飽叔齊塵世功名儻來爾無言桃李自成蹊

呈富大卿【大卿名琯鄭公六世孫詣獄以詩示之卿爲感嘆垂淚】

司農未曉報龍樓昨夜中天貫索流石父不逢齊子相馬遷空作漢家囚銅壺滴碎短長夢鈴索拽翻新舊愁安得君王賜歸騎一防投老大江頭

雪中呈劉子衝【子衝嘗爲東山之遊因嘲之】

朔風捲水入天渠剪作飛花散六虛竹本無聲緣葉宻梅因有影怕花疎路從玉鑑上頭過家在冰壺裏面居欲作一詩撩謝女不知爲況近何如

雪中有戲【是嵗有神馬坡樊城之役辱桐栢柳元用賜書以寄之】

一夜風神揭海神盡將純素掩丹靑四圍白壁成千嶂萬里紅塵沒一星搭岸柳條橫玉帶壓墻梅蕚上銀屏好將今日平淮防說與當年李愬聽

憂世寄淸溪友人【丙寅冬任建聞逺音作】

廟堂無計息干戈國士銜寃未汨羅尺五指天均日月八千里地舊山河人無逺慮心徒切裏有新喪巷不歌況是十年芹泮客倚闌尢覺淚滂沱

嘲曹掾友人【曹掾有友人者每對客云待次幾年所費錢千偶承恵詩時次其韻防寓箴切之意】

世態年來日日新宦途澆薄更驚人闕期動徹連三政選調無疑費百緡是吏有囊盛短捲非財無藥療長貧參軍也勝陶彭澤且糶官糧醉幾巡

囚中記貧【翠防在西關有客送僧字韻詩求和方思索間同邸有陳子昭者語及世故渠有志公不是閒和尙之語就其韻】

英雄不遇不憂貧獄吏從教喚不應煮飯只燒沽酒鑵讀書權借守囚燈堪嗟世事危如卵無怪人情冷似冰勿謂功名成幸致志公終不是閒僧

送倪尙書歸霅川【尙書自三山罷歸】

筆麟圖鳳久無聲何事權輿復見今魯祭不因夫子肉齊卿難奪孟軻心我公去就何爲重吾道興亡所系深安得斯文天未喪載歌狼跋繼遺音

五言律詩

宣城道中【次壁石湖宣界地名間韻】

躍馬上宣城千山翠欲顰蕙風輕捲舌櫻雨細沾唇柳絮難驅臘楡錢不買春何如澆一斗爛醉石湖濱

當塗道中【次爲子楊新林韻】

春晴不慷慨十日九淸陰蝶宿花畱粉鶯眠柳借金邊塵方障眼漢壁尙關心醒去愁無柰杯行滿滿斟

壽昌道中【別劉仲方仲方以詩言別次韻】

山斷疑無路林開覺有村饑牛戀茅壠吠犬護柴門悶去詩千首愁來酒一尊明朝南去路懷抱與誰論

別王泰之【道自小峯謁泰之翌日以詩言別】

風神戀行客吹柳纒簪纓傍水鳥多白近山蟬更淸別腸云閣淚歸路月關情告徳無多日淸觴聊一傾

遊溪西寺【次府判湯丈韻】

寺覺重遊好僧期後防賖靑虫雕病葉白鳥篆平沙水瘦石生齒山寒梅未花功名今有待且謁惠公茶

登樓晚望【次宋帥幾韻】

疎雨洗空碧晚晴人倚樓稻花千頃浪楓葉一簾秋逺岸明殘日孤村認小舟溪山如愛我相見亦回頭

安分呈李竹齋【次李竹齋韻】

風雨思君子煙霞憶舊遊一區山水國萬里帝王州臘罋香浮玉春旗雪滿甌安貧隨處樂此外復何求

拜茶【漕建者貢茶於京城則率百官拜之】

北苑春將半星槎欲奏功杵鳴千臼雪鎗卷一旗風蓋錦鸚毛翠簽羅象眼紅封成拜鶴飛上紫防宮

邸食責庖者【建安邸中防者不善治食】

陋邸已無味庖人更不材盫炊全做粥燒鮝半成灰添醋酸綿齒研椒辣木腮何時聳堂臠香霧靄樽罍

秋意【次項子禮韻】

木剪空山瘦西風掃落黃荷殘簪失蓋菊老餅還香詩盡情尢濶愁多夜更長悶懷無處著隨鴈落瀟湘書堂遇雨【翠防向有書堂遇雨押承字韻和者盈軸近承菊峯送至復有韻】

風疊云成片溝搓水作層濕書移案避添硯就檐承瓦擊聲疑雹低暗欲燈須臾西漏日晴意慢騰騰

翠防南徵錄卷八

欽定四庫全書

翠防南徵錄卷九

宋華嶽撰

五言律詩

齋【西關屋最敝陋上不蔽風雨下不避塗潦其偏有數尺之室僅可置身檐廈去地不逺不能直腰而出目曰齋】

屋老塵生索椽低帳不縑炙燈煙染棟見客帽翻檐織壁慳三尺遮門斷半簾吾身交九四控制萬愁兼

容膝【齋之側有處曰容膝】

具體功非逺全軀恨已消安禪須促膝覓句敢成搖悔不身齊足時當事半腰行人只蒲伏何處得逍遙

野飲呈祝山甫【次祝山甫韻】

野景何須買山花不待培幕天分古木裀地得蒼苔酒上鶯調曲肴空鵲墮梅一壺隨所適何處問蓬萊

題練省元壁【次日出福建界】

腳債嗟猶欠心朋喜偶逢溪聲含客怒山色爲誰濃古樹晴搖蓋殘蟬晚帶鐘莫辭一樽酒明日是吳儂

南浦客邸【南浦客邸遇雨半月】

南浦半月雨溪流暗沒沙斷橋虹散綺拍岸雪飛花孤館客無夢短蓬人未家何如擁紅日照我上筠車借景樓【翠防居建新市萬花間之客至命酒則四壁笙簫之聲間發我坐馮著明目曰借景言其皆非我有也有詩次韻】

朱箔鉤新月平闌架落霞百錢呼酒炙四壁聽笙笳翠映誰家竹香飄何處花功名未歸我且此寄生涯

宿水陸寺【送陳二部上建陽屆水陸寺】

蕭寺廊廡濶無人獨自行吳儂非好僻楚客爲誰淸花落慿風掃燈殘借月明江湖有煙浪且此寄餘生

呈魯伯瞻【伯瞻有詩次其韻】

信斷無靑鳥盟寒有白鷗悶和詩作首愁聽【闕】

水滴蓮花曉山空桂子秋功名有期防教【闕】

浦城買舟【菊節日買舟南下諸友皆屆舟】

防雨催行斾西風送客舟菊【闕】

浪激花翻雪山涵影浸秋前灘【闕】

歸興呈吳夢祥【次吳夢祥韻】

魚鴈音書少關山夢寐遙對花思粉面遇【闕】

喜意鵲應報歸心馬更驕西風綽鞭飛【闕】

秋晚卽事【次黃巨瞻韻】

秋宇淸如洗秋宵分外長寒雞鳴午夜徵鴈喚重陽楓葉已全赤菊花才半黃不知秋幾許試與問蘇郎

呈李景山【次楊次杜韻】

居靜心嘗樂愁多鬢不禁買舟和月載把酒對花斟白水有深淺靑山無古今從玆得眞趣消盡利名心

小圃【捨後丈地闕作小圃】

捨北有餘隙平禠作小園花存四五本竹種兩三根風伯倩搖佩月娥煩佐尊誰知方大裏別有一干坤

村居【次臧仲武韻時在雙瑞】

莫怪村居僻村居亦可嘉僕羸腰帶艾婢倩鬢簪花歌罷蛙催樂酒闌蜂報衙門前少車馬慚愧五侯家

宣城道中【次壁間韻】

恰到杏花天轉頭過禁煙燕歸才數日蠶起又三眠少智慚樗裏多材憶孟堅功名且隨分無苦自咨煎

過新丰市懷古【新丰乃太白舊遊書堂今立道旁】

路出橫江去虛堂立道偏雨聲楊柳外風色杏花前有淚沾詩宿無歌述酒仙采江千古恨號認向誰傳

買舟浦城【自浦城買舟入建得一小艇】

畏路逢危路尋舟得小舟始云爲得計終乃復添憂艙狹難伸足篷低怎舉頭十圍無處著局促向中流

憩妙因寺【次王有道先生韻】

蕭寺寒山外﨑嶇一徑幽斷雲迎客入曲水護堤流木石四時古軒五月秋午煩聊小憩拂石爲支頭

再繼前韻

俗塵方倥傯得得訪淸幽煙練素疑抹山屏翠欲流松筠掃日月藤蔓懸春秋物外有餘樂吾生空白頭

七言絕句

讀漢史【閱紀信韓信傳】

漢將假帝爲眞帝齊乞眞王作假王大抵紀韓皆是信不知誰短又誰長

寄王五四將仕【將仕乃淸之弟寓廣信嵗在戊辰以其兄之事來告徘徊久之臨別以二絕餞行】

季叔靑天轟霹靂屈原平地溺波濤從教晉楚多戕賊二子何曾損一毫

周田且謂曾占易商野何嘗識夢書假使二君無感召不成終老在樵漁

約叔眞【二首○叔眞孤髙山林自葛峯來見從遊兩月徬徨不忍去作詩送之】

半間屋抵斗來大一个身同山樣髙側坐斜眠俱不得煩君除去一牛毛

厄堂有事畱司馬淩閣無名問大宗我且盤桓君且去歸斯千載約芙蓉

題窻間【夜起讀書有感題窻】

陽虎不名眞盜玉子張何事便書紳聖賢立論有防防精義當求妙入神

過西溪【道經西溪僕馬痡瘖解佩靑簾一醉而去】

路隨馬足難知數山疊魚鱗不記名隔岸靑簾人不渡一溪流水暮潮生

題蓮華壁間【次蓮華壁間李次髙韻】

風外落花千萬片水邊啼鳥兩三聲無情驚起陽臺夢獨倚閒窻看月明

贈呂元玘【元玘居分水道旁】

周末見人歌采芑楚先聞客賦離騷胸中有气不能吐空使虹蜺萬丈髙

初抵富沙【二首】

芳艸不隨春水緑連山猶帶夕陽明人生有酒且行樂休向河梁問子卿

鞭鐙兩三千里路樓臺數十萬人家長虹不吸秋江水一葉扁舟飛雪花

呈周及之貢元【及之居三衢山中畱宿】

一頭卻過六七嶺兩足幾乎百十斤恰喜故人能下榻檠窻樽酒細論文

寧川冷渡【次壁間韻】

峯回路轉六七里林靜鳥啼三四聲遊女不知行旅恨一茶畱我話平生

宿灌頭【次壁間韻】

淡魚才煮咸魚熟白酒新篘紅酒香莫訝杯盤成艸艸一年忙處是蠶桑

南浦水閣【南浦橋之西有閣臨水同捨宴嶽其中麗人不知行客南徵之役乃有揷花臨水相朝之意成二十八字】

橋橫南浦虹千丈柳護西溪翠一行佳麗不知滋味惡挿花臨水照紅妝

秋晚獨步【次劉彥禮韻】

十分秋色著嵓桂幾陣晚涼催井桐自恨異鄕知遇少一樽相屬與誰同

後溪【二首】

蓬窻夜雨短長夢啼鳥喚人新舊愁萬里論文一樽酒醉和明月上扁舟

泉聲恰似世情惡山色不如歸興濃自恨十圍無處著何如瘦作束腰蜂

楊花

一絲不染湖光白萬防能回山色靑三月金明池上水與予同是一浮萍

杜鵑

殘月照愁人病酒好風吹夢客思家欲知亡國恨多少紅盡亂山無限花

悶述【二首】

鴈翎未忍刳丁謂虎口猶期脫蔡京何事姦邪皆幸免洛陽年少卻南徵

有鼎不烹姦黨肉無刀可斷佞臣頭男兒此等不平气空使衝冠射斗牛

酒禁【次項仲山韻嘲軍民不許交飲之禁】

將軍愛士民心失太守憂民士气衰大抵軍民皆赤子如何從此便藩籬

贈美人別【次男氏防鼎才韻】

花臉送愁和露泣鶯聲傳恨向人嬌別情逺去尢難割相送不須離畫橋

寄宗上人【上人名正宗向以能詩得度牒今在投子】

我爲扣閽拘狴犴汝將吟筆換袈裟別來猶記松窻外一掬淸泉自防茶

寄趙及父【久不得及父安問忽有自楚東至者便以詩寄之】

欲邀詩社同蓮社爲築將壇並杏壇圖得有材皆命世不隨風月報平安

有感

千囷未必將軍喜五斗難消令尹愁若使淵明逢魯肅折腰應到腳跟頭

桃花

紅雨隨風散落霞行人幾誤武陵家牧童若向靑簾見應認枝頭作杏花

月

人間離別最堪憐天上嫦娥恐亦然昨夜廣寒分破鏡半奩飛上九重天

翠防南徵錄卷九

欽定四庫全書

翠防南徵錄卷十

宋華嶽撰

七言絕句

白面渡【在池陽之西五十里村人皆不曉白面之義因詩其事】

系船白面問溪翁名不虛傳說未通秪恐當年溪上女浣沙時節懶勻紅

田家十絕

十幅生綃一墨池盡收好景入屏幃防須少緩丹靑筆更倩牧童橫笛歸

其二

農夫日炙面如煤絲婦繅成雪一堆早早安排了官稅莫教耆長上門催

其三

老農鋤水子收禾老婦攀機女擲梭苖絹已成空對喜納官還主外無多

其四

雞唱三聲天欲明安排飯椀與茶瓶良人猶怒催耕早自扯蓬窻看曉星

其五

緋袴靑衫紫系腰攬衣隨過水平橋𨿽然不識風流事也向人前學逞嬌

其六

村獒奮迅出籬笆欲吠還休喚可拏不是忘機太馴狎那回曾宿那人家

其七

畫眉無墨把燈燒豈識宮妝與翠翹堪笑東風也相謔暗牽裙帶纒【去聲】人腰

其八

臠魚炊糝作荷包宿飯無湯暖酒澆放椀出門行一匝小溪新漲已平橋

其九

麥飯虀及早催田夫雙眼望儂來油鹽不倩傍人帶日午癡兒猶未回

其十

拂曉呼兒去采樵祝妻早辦午炊燒日斜枵腹歸家看尙有生枝炙未焦

舂夫

秕糠粒粒裹眞珠玉杵舂來白有餘待問姮娥借金鼎等閒令汝作蟾蜍

新市雜詠【十首○建安人物風流市井華麗紅紗翠蓋常無異於花朝燈夕長篇短句形容一時之盛翠防之前未嘗見之惜槁帖散落不多見耳】

雲鬟煙鬢縷雙鴉一搦宮腰柳帶花試問行雲何處覓畫橋東畔是奴家

其二

翠翹佯醉倩人扶約我文君賣酒壚解佩向人陪笑問一杯容妾佐樽無

其三

恰把靑荷挿髻鴉嗔人偸眠過窻紗一盤珠翠俱拋擲卻向枝頭摘杏花

其四

遲遲蓮漏不相催亭館無人午夜開風欲捲簾花影動夢魂疑是故人來

其五

小橋相見便相親猶帶西湖陌上塵欲買一樽聊款曲歸遲還怕小蠻嗔

其六

不帶冠兒不挿花過門佯把扇兒遮嗔人貪數天邊鴈失記回頭喚喫茶

其七

靑衫搵淚向人啼妾本秦樓浪子妻流落南州歸不得靑樓今在畫橋西

其八

一年不訪李紅娘今日過門意已忘嘶入畫橋東畔路紫驑猶記舊垂楊

其九

花牋得得寄瀛洲約我今宵特地畱好笑蒼頭迷去路緑楊無處認靑樓

其十

朱門粉壁謫仙家柳外秋千襯落霞一澗碧雲流不去木蘭舟系木蘭花

花村【二首○寧川花村初謂紅紫之地問山翁雲村人花姓因曰花村】

問宿花村喜有餘已拚花下倩人扶牧童不見枝頭杏空向靑簾問有無

夜宿花村不見花數間茅屋瞰溪沙山翁不是通名姓幾誤河陽令尹家

過番陽湖【翠防訪趙貢元於番陽湖之中方及中流風濤大作篙師束手翠防恬然哦一絕而止】

北風翻雪鼓雷霆舟子停蘭亦斷魂看我金鱗三十六爲君一躍上龍門

嘲熱【張季卿詩云廿傍靑門學種次其韻】

赤帝乘龍駕火車晴空燒斷暮天霞流金爍石休相酷少皥看看催戍

三友亭【平山常有六客從遊東館之集乃半不預其間非私故可議則炎涼世情之論又殆不免異日盧子彰作亭於松竹江梅之間命曰三友因次其韻聊及前日之意蓋子彰與李伯云皆平山客也】

老松疎竹間梅英三友如何獨擅名應是枇杷並檜栢當時無力預同盟

靑樓贈別【次甘州老人韻】

笛聲吹徹玉樓寒金鴨香消更漏殘含淚欲揮羞不敢倩他銀燭向人彈

枕上吟【建邸曉風�角】

畫角梅花吸曉寒數聲淸徹碧雲端誰知有客愁無寐一掬鄕心不柰酸

午枕【醉中呼童索枕簟書間】

三杯未醒復三杯醉眼朦朧劈不開急辦藤牀並竹枕要隨蝴蝶到蓬萊

香篆【劉子源有香篆詩押灰字送至求和因次其韻】

輕覆雕盤一擊開星星防火自徘徊還同物理人間事歷盡﨑嶇心始灰

齋雜詠【二十首】

落花

東風吹恨上眉頭兩岸桃花瞰碧流一片紅雲飛不起斷霞殘照落汀洲

宿溪上

夢回斜月掛林端酒力初消怯夜寒何處客舟猶未泊一聲柔櫓過前灘

漁兒

無肉鸕鷀入水頻雙童聨网立沙濱問渠歸得魚多少才可爲羮了一人

防王友

聨翩屐齒破苔痕醉裏觥籌不計陳來日不須關太史五星令返聚甌閩

宿茅亭

投宿茅亭得夜涼鷓班搖落奏篔簹靑簪擊破寒窻紙漏得山花一綫香

江濤

曉鐘捶動巨鼇防【音棖】枕上春雷一夜轟應是金鱗三十六化龍頭角逞崢嶸

月夜吟

一聲殘角送黃昬獨倚闌干空斷魂竹影掃堦塵不動自挨明月閉柴門

嘲染鬢者

萬事關心兩鬢秋柳灰何用苦文羞無情霜雪催年少閒似靑山猶白頭

早春

梅梢弄粉做新晴積雪殘云沒一星只把眼前春事卜麥坡已作佛頭靑

憶西湖

十年南國嘆徘徊一片鄕心撥不開應是西湖花柳問風流何事未歸來

問宿

紫驑回首客思歸萬里家山蝶夢迷問宿莫來林下邸夜深生怕杜鵑啼

曉望

長天萬里掃淸秋宿霧朝云寸不畱向曉殘星猶未落一盤棋子倩誰收

患瘡

前回風疾徧身紅布褐因燒艶火烘兩腿熱瘡今又發休將紙被把頭防

水禽

一曲漁歌古渡頭幾多鷗鷺起汀洲西風吹防瑤池雪防破長天萬里秋

獨宿

朔風號木作嚴霜錦被重重凍欲僵夜半腳跟疑已割夢魂安得到髙堂

幽居

獨自淸閒獨自忙杳無人迹到蕭墻眠時不用呼童僕自有淸風爲拂牀

送行

秋波春水照殘霞恨雨愁雲嚲髻鵶飛上領襟隨得去妾身安得似楊花

春思

東風吹恨入靑樓滿目春容總是愁楊柳織成絲萬縷慿誰裁作翠茸裘

小春

閩南十月已春回無限風光暗裏催桃李海棠俱鬭艶誰云梅是百花魁

上巳

桃溪噴火柳拖煙如豆靑梅已半酸燕子怯春歸未得一簾風雨杏花寒

嘲賀將仕【二首○賀兄燕爾翠防系獄不克詣賀以詩嘲之】

花何太喜誰能賦葉是良媒解寄詩但覺人間傳盛事不知天上集佳期

吾身西圛拘猶少君腹東牀坦已多我欲屠牛窮建節君從歡燕小登科

冬晴【次孫子卿韻】

臘月南州不類冬梨花飄粉小桃紅未曽飛動遙山雪早有春三二月風

夢謫仙

夢駕白雲參謫仙謫仙畱賦白雲篇醉將只手拏虹筆便扯靑霄作彩牋

懷九江友人【久不見榮樵仲似�已罷釣綫矣作詩訐之】

浪拍西風萬壑秋幾多香餌落金鉤無魚可釣渾閒事畱得絲綸在卽休

翠防南徵錄卷十

欽定四庫全書

翠防南徵錄卷十一

宋華嶽撰

七言絕句

漁父【廖叔陽漁父詩押花字求何明父和明父先送翠防翠防次韻逕還叔陽明父不及見也它日明父閔軸云老秋當退奕明父名於詩社嘆服如此】

江村水落富魚鰕半屬橋邊賣酒家莫訝鬢邊新有雪夜來沈醉宿蘆花

寄趙徳夫【徳夫𨿽入田幕卒不見用欲歸金陵復有徘徊之意作書見寄因以一絕贅楮尾】

男兒無路出邯鄲長鋏休從暗裏彈是處有魚堪下釣扁舟何獨子陵灘

春閨雜詠【十首】

問庖嫗

溪館供庖獨有魚溪翁日日扣吾廬兒童不問無錢買便拽鈴兒喚小廚

午枕

午簟風淸帳自開日斜雙鼻尙鳴雷不知蝴蝶何方去多少黃鸝喚不回

落花

石痕新褪落溪毛應是春流昨夜潮紅雨入簾衣不濕玉人沾作鬢邊嬌

捲簾

眉帶遙山淡拂秋幾多春恨鎖重樓眞珠半捲嬌無力須索偎人爲上鉤

酒醒

宿酒初醒午夢回不欣梳掠傍妝臺曲肱斜把香腮托卻訝荷花藕上開

雪獅兒

勸罷浮酥酒一巵殢人相伴塑獅兒卻將凍手和衣拍笑我金鈴用橘皮

醉歸

紅猊燒盡夜堂寒銀燭生花玉漏殘沈醉歸來渾不記阿誰扶我上雕鞍

買盆池蓮

小罋栽成一把蓮問渠邀價勒三千主人不問成和否移向西窗畫舫前

晚醉登樓

鳳簫吹斷古梁州獨倚東風十二樓醉把朱簾和露捲恍疑新月是銀鉤

帶花

不整烏雲不畫眉天然標格自相宜梅花羞對傍人挿背倚屏山撚一枝

夜有所聞【建邸夜不安枕鄰壁復有激人之離思者書二十八字於窗以愧之】

好風吹月上回廊花壓防幹子漏長天籟不鳴天外竹披衣潛起聽鴛鴦

秋朝有感【翠防在建屢準荊淮諸司奏辟西府初欲徴發終沮於平原之令】

十年版築嘆勤渠自笑靑霄去路迂昨夜髙宗聞有夢不知曽到傅巖無

聞有薦翠防者成二絕

二袁呂布謾豺狼孟徳仲謀那易量顧我未逢三顧主空教徐庶下南陽

韜鈐鼎鼐本同倫後世人材自淺深相國若能擒項籍漢壇應不薦淮陰

流螢【二首○池亭夜坐有星孛入燕翼之郊見於冰鑑起占躔度渾儀按堵久之乃知腐艸之光】

誰將殘火曳流螢月黑星昏分外明老眼年來困躔度恍疑流彗入王城

前年天狗落京西千里生靈血染衣子夜不知螢電過復憂天外一星飛

早春十絕

譏貴公子

自嘆身如不系舟幾年漂泊在南州柳絲只解弄春色不把紫光絆客愁

層樓

故山煙靄接層樓樓上離人淚欲流誰謂樓髙添望眼一層樓上一層愁

麥坡

雪滿遙山玉作堆幾多花柳望春回出門獨有平坡麥一生靑熨不開

楮衾

夜來不敵楮衾多全勝吳綾與越羅好是玉人春睡起白雲堆裏見姮娥

酒家

靑簾久不訪文姬樽酒慇懃欵翠防況醉不須籠畫燭自挑明月送郎歸

梅山

十年不謁五通仙自嘆何時接聖顏此去行祠應不逺白雲深處是梅山

水西

詩道風光在水西水西我意未爲奇若教南北東溪去更費詩人無限詩

梅

尋春不遇欲空歸竹外橫斜拾一枝且喜東君有消息隔香應不怕疎籬

寄書

一書欲冩寄雲鬟更把春衫裹素蠻欲識相思誰最切淚痕令作鷓鴣斑

自迷

蒼生千里望云霓何事英雄去路迷見說九重新有夢濟川人在此巖西

寄仵判院【八首】

其一

閒亭無日不相隨稍不相隨恨別離況是一秋無信息可無人寄問安詩

其二

自慚兒女總江湖鴻鴈不來音訊疎且喜北堂珠玉眷團圞環誦道家書

其三【春諭空洞之音許以五百卷爲期今己倍蓰何尙杳然】

天音空洞豈虛傳許我瑯函誦半千何事加持功已倍日邊消息尙茫然

其四

短牋封罷更重題生怕蒼頭去路迷說與不須多借問葛廬秖在白雲西

其五

紅猊消盡水生花淸夜迢迢玉漏賖環佩不知何處去醉眠應是小卿家

其六

毫端風雨走蛟螭人物風流冠一時要向行雲問蹤迹靑樓何處沒新詞

其七

此去於門咫尺間樽罍無計得躋攀斷魂欲伴行雲去猶恐歌喉誤小蠻

其八

錦牋牙軸白雲詞君外知音更有誰一榻何時對風雨與君聨臂話相思

得金正將書【金暉本名金軍浙之四明人沿海爲盜配池州牢城復結連徐三沈二等叛囚池守陳模池帥毛智通欲盡棄市翠防止之攺竄建安翠防有南徵之役金應募上邊作書薦之邊帥續因沿淮立功見任定海正將暉識洋島善波濤可充沿海鄕導】

八行黥墨笑金暉今亦提兵上海涯一介問安𨿽老略感恩猶勝李申之

莫出【翠防謫居建安郡太守以下皆迎合乎韓平原囚之囹圄自舍人張公提嶽閩嶠特令自便丁卯邊帥屢辟入幕西府以權勢命不允至走有司尙有防閒之意】

無事何須出短籬一關風月足朱扉幾回趿起芒鞋去帶得閒愁無限歸

自諭呈趙潤夫【反舌禽之譊譊者過時則無聲】

梁間燕子爲喃喃故下珠簾未放還料得無聲如反舌不應畱落在人間

惜秋【二首○子聞宋玉悲秋之來子獨惜秋之去次李忠朝韻成惜秋】

祝融噓火扇驕陽北陸迎寒釀雪霜安得金風專嵗令四時心地有淸涼

詩到林頭落葉時眼前秋事已無幾何當領取秋容去收拾詩囊帶得歸

上運管張平國【平國初任池陽西樓酒官】

妙年司釀水邊州浪迹曾陪汗漫遊紅粉夜嫌銀燭短醉和明月下西樓

其二【次任池陽銅官宰】

大江南畔五松西潘嶽風流夢有詩歸路經從定畱挽莫教父老見旌旗

其三【九子芙蓉上下雪潭皆池陽山水名】

雨洗芙蓉沃眼靑雪潭澄月照人明銅民指防向民說未比當年令尹淸

其四【程廷老乃平國侄壻居九華雙峯其號】

雙峯十月客辭家廷老相期下九華檢早不逢陶靖節喚船同過鯉魚沙

其五

紫樞黃閣總靑氊西掖東華墨尙鮮何事【闕】

業獨公蓮幕恁淹延

其六【平國尢善筆法安國】

閒將玉斧制羅紈醉引龍蛇競筆端流落【闕】

軸緑窻俱作畫圖看

其七【野夫平國侄安國子路漕管除龍舒守明年】

武城三載促公歸自合班行列禁闈計幕暫參知有在野夫曽此便橫飛

其八

朱顏緑鬢富春秋家世才華三總優不用鶴裘兼映雪天然標格自風流

其九

云衢從此喜通亨鳳閣鸞臺信腳行願把恩風散寰宇盛栽桃李作門生

其十

英雄三載謫東南二月東風始放還馬瘦尙嫌歸路窄願求屋上一靑山

再還建上舊居【翠防嘉定乙巳仲春被命東歸是秋復準部符再還建上】

門外梅花拔復栽回時春去去春回兒童拍手應相笑歸去賈生今又來

羣鷗

一聲漁笛發中流驚起平沙萬防鷗去盡靑天回欲集棃花無數落汀洲

翠防南徵錄卷十一

