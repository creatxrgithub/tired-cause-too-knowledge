

欽定四庫全書

集部四

野谷詩稿

別集類三【宋】

提要

【臣】等謹案野谷詩稿六卷宋宗室趙汝鐩撰汝鐩字明翁居於袁州登寧宗嘉泰二年進士授館職嘉定中分司鎭江筦王士禎池北偶談載黃虞稷嘗鈔得宋人小集二十八家士禎手鈔姜防周弼鄧林三家余摘錄佳句者十九家以汝鐩爲首所錄凡五言二十聨七言一聨稱其五言律時有佳句七言俚俗歌行漫無音節頓挫而謂劉克莊序推其跌宕頓挫眞剸蛟搏虎手又許以建安黃初皆失之妄【案此本不載劉克莊序蓋傳冩佚之】又評斯植采芝集曰此君及趙汝鐩五言皆多佳句而無逺神其論良允然自唐以來兼擅諸體者不過數家餘皆互有短長孟浩然韋應物以五言籠罩千古而七言則皆不工無論姚合以下至於晚唐五季以迨九僧四靈刻意苦吟不過求工於五字蓋江湖一門徑如斯不能兼責以他體一花一石時饒佳致如汝鐩之流固亦談藝者所不廢也乾隆四十二年六月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

野谷詩稿卷一

宋趙汝鐩撰廣寒遊

九秋半矩月團團瓊瑤世界夜气寒羽士躍身導阿瞞麾斥八極靑雲端老柯擲桂香不死銀橋跨空一萬里飛步抽簮叩玉扃中有素娥三千人緑瞳剪水堆霧風捲縞袖條脫露瑯璈云笛廣庭舞笑乘白鸞弄蟾兔歸裁仙曲作霓裳天音盡洗凡絲簧霞裾星佩羅兩行玉環垂手春風場樽前盡日防未足絳膏泣鳳夜繼燭宮商忽變不可聽馬嵬斜谷雨霖鈴

古別離

妾離父母來從君相期百年終此身初合鸞凰席未暖熟視眉目識未眞兵符促人夜調遣丁寜尅日到邊面紅旗在手弓在腰花驄一躍迅於箭回頭語我勿慘傷歸來印斗金帶黃我聞軍功未易就膏血紫塞十八九嫁狗逐狗雞逐雞耿耿不寐展轉思吠月啼曉喧孤幃淚雨千行心膽摧與其眼穿萬里見無日何如同赴沙場戰死俱白骨

迎仙引

羽人窟宅壓滄溟昆侖閬風天墉城紫蘭絳節跨彩鳯殷勤傳命邀同盟七月七日涼秋霽千官森佩森幢衞王母云車九色龍上元霜袍三角髻劉徹屛息迎兩仙兜香金門髙馥天星裳黼衮自酬酢方朔窺窓不敢前金漿玉醴濯凡腹紅顆絢飣蟠桃熟宴酣樂奏瑤池音瑯璈子登笛雙成乞憐請藥承華殿教戒叮嚀先自反三尸欲脫毋淫亂五性盡捨更勤儉各出數語鍼膏肓此是長生度世方徹心未悟益猖狂萬八千里周遐荒少翁欒大誅相繼海上何日無方士五柞宮中夢斷時銅盤玉露胡爲不起死

纒頭曲

阿蠻妙舞翠袖長臂韝珠絡帶寶裝春風按試淸元殿粉白黛緑立兩傍三郎老手打羯皷太眞纎指彈龍香箜篌野狐拍懷智觱篥年笛寜王中有八姨坐綺席淡掃娥眉壓宮妝醉防阿蠻小垂手飛燕輕盈驚鴻翔八姨指揮三郎聽頒賚豈惜傾筐箱纒頭一局三百萬莫遣傍人笑大唐尾聲方斷地衣捲忽聞鼙皷喧漁陽播遷才出望賢路玉食未進日卓午糲飯胡餅能幾許不飽皇孫及妃主阿蠻知是何處去但見豬龍胡旋舞

飲馬長城窟

烏騅馬紫遊韁戍夫一鞭天一方揆程想過長城下思古築役摧人腸白骨如雪浸水窟骨上猶帶秦時血雨打風吹宇宙腥君渴莫飲救馬渇衣適寒暄飯加餐省酒戒勿離軍門雁來不惜數行字雁回我亦寄平安自從君出與君別怕聽砧聲怕見月細思人生能幾何未卜彼此俱白髮官有好爵與爾靡萬死一生方得之不如更戍聞蚤歸百年鄰里誇齊眉

妾薄命

冶容麗質世鮮比擇對年少風流子並欄觀魚雙戲水妾心郎心誓如此一朝結束萬里行東欲到海西到秦醉中慷慨躍馬去出門十年無信音或傳淫蕩歸不得或傳已作泉下客郎兮郎兮柰若何恨淚徹夜孤枕滴君不聞鶯鶯錦字寄西遊玉環防絲意綢繆郎心忍向他人笑下牀徒自爲郎羞又不聞盼盼樽前小垂手燕子樓深情獨厚豈期紅粉遽成灰怨句空吟三百首

瑤娥曲

一二三四月如眉積累如梳截半規玉斧晝夜修不徹修成團鏡當空垂十眉有樣列象幾梳裁春冰鏡涵水瑤娥睡起拂菱花埽黛插云繞指斂袂亭亭天上妝環佩隠體璆琳鏘驂鸞跨鶴舞仙譜子登彈璈飛瓊簧天風颼飂冷到骨銀河澎浪濺羅襪一輪千古廣寒深折盡桂花應白髮

昭君曲

禦戎豈別無經綸婁敬作俑言和親或結或絕患不已至呼韓邪朝竟寜稽首願得婿漢氏秭歸有女王昭君臨時失捐畫工賂蛾眉逺嫁單於庭玉容慘淡落紫塞粉淚闌干揮黃雲下馬穹廬移步澁彈絲誰要胡兒聽年年兩軍苦爭戰殺人如麻盈邊城若借此行贖萬骨甘忍吾恥縻一身聞笳常使夢魂驚倚樓惟恐烽火明狼子野心何可憑嗚呼狼子野心何可憑

斷腸曲

憑欄日日望歸騶書來又報瀟湘遊卷書黙坐淚自雨彈向花上花替愁想郎快意揚州鶴風光何地非行樂妾腸寸斷郎豈知獨步苔堦空聽鵲風攄碧紗夜牕深弄鍼燈下無心情蜀羅一段茸五色防定鴛鴦繡不成妾貌畱春春要去妝鏡孤鸞無力舞轆轤吚啞殘夢驚曉嘶似是郎馬聲捲簾無人簾再下遣童水東占打瓦

銅雀臺辭

屋一百間臺十丈岧嶤突兀九霄上明月空照八尺牀幾防酸風搖繐帳離宮金鎖掣不開美人紅粉今成灰蘭麝分恩銷餘馥銅雀飛去無時回太官朝暮薦酒脯迷魂尙愛殘歌舞戀戀西陵一抔土上馬橫槊平日詫英武

三閣曲

叔寶沈迷建鄴宮厭厭夜飲淸晝同金碧三閣挿晴漢沈檀十里聞香風疊石爲山水爲沼後庭萬花坼春叢狎客倡酬女學士污詞媚句爭新工被之弦歌恣酣樂千娥行列紛靑紅將軍忽遇韓擒虎江神今識淸河公憑欄碧月詞未終誰知攜手兩妃遊井中

出處辭

太公嚴子陵皤然兩漁人文王尙西伯光皇已中興太公所以竟捲餌子陵所以歸垂綸趨向固異轍出處同一心當日遭逢儻易地兩翁亦必隨時而屈伸釣臺髙兮渭水淸或隠或顯俱彰千古名

漢離宮四時詞

東風飄花誰共惜暑雨馥蓮不忺摘雕欄倚露月千里銅鋪鎖寒雪一尺終年漢漏滴四時屈指三百六十日逺山蹙斷懶塗抹怕開妝鏡鸞舞只怨淚闌乾落離宮纎玉彈珠香風濕夢回想象巫山云檐鵲似傳天上音便敎粉黛近君側未卜膠漆投君心豈不聞東宮婕妤作歌悲團扇又不聞長門阿嬌買賦捐黃金

義獸行

君不見明皇有象能拜舞防定祿山瞪目怒又不見昭宗有猴能起居望見全忠奮臂呼兩朝玩物固喪志異類報國乃仗義天寶大駕蜀道巡開平初元唐祚傾百僚奉賊身盡竄宰相畏族神不寜爾象爾猴忿且嗔其面𨿽獸心則人當時節士知有幾壯哉義獸不怕死

徵婦嘆

蓮浴雙鴛鴦梧棲雙鳳凰雙舞蝶度墻雙飛燕歸梁倚欄人顰翠忍淚心暗傷閉戶羅幃悄孤燈耿空房欲睡睡未得獨坐理絲簧調吹不成調徵夫天一方

響卜辭

三六乘鸞初嫁君琴瑟朝暮誓不分酒酣使气浪自許片舌儀秦弄風雲東吳西蜀幾千里雁來數年無幅紙有便我必寄錦箋豈應皆沈石頭水酸風一防淚兩行憑欄瞥過雙鴛鴦霜花迫簾冷蠟焰雨梧傍枕敲銀牀乞靈每日扣巫祝更向靜處聽響卜人言除夜驗不差又言元宵應尢速二說果如神俱占敢厭頻齋心通我意側步潛我身或坼翠幌視或靠緑牕避兩夕行人語字字還家意羅韈走褪奔繡幃懽喜無地魂天飛小兒放嬌來牽衣抱我門前接爺歸

君不見

君不見盧生枕上客邯鄲君不見淳於穴中到槐安出將入相羣兒仕賜爵錫邑公主貴黃粱未熟已欠伸淸樽尙在遽驚起人生榮華懽樂亦如此雙轂晝飛夜旋一彈指胡不防取二人夢中事

翁媼嘆

旱曦赫空歲不熟炊甑飛塵煮薄粥翁媼饑雷常轉腹大兒嗷嗷小兒哭愁死未死此何時縣道賦不遺毫釐科胥督欠烈星火詬言我已遭榜笞壯丁偸身出走避病婦抱子訴下淚掉頭不卹爾有無多寡但照帖中字盤雞豈容供大嚼杯酒安足直一醉瀝血祈哀容貸納拍案邀需仍痛詈百請幸聽去須臾衝夜捶門誰叫呼後胥復持朱書急急符預借明年一年租

寄逺曲

君馬踏邊塵繡帷妾一身仰天無過雁俯水無遊鱗酒難獨自酌蟻樽空浮春食亦不知味駞峯徒薦珍憶昔送君君已醉醉言更戍一年事兜鍪北去幾寒暑兩地肝腸摧萬里別來容貌似舊無寄去衣裳知到未折栁絲絲紫塞心對花片片春風淚夜聞琴瑟鼔鄰家人皆齊眉老年華不忍恨君翻自恨長吁矯首天之涯幾度虛傳歸信息愛聽幹鵲怕聽鴉孤枕有時髣髴夢中見覺來霜角咽梅花

上馬曲

精神如熊气如虹夢寐思勒燕山功龍泉寶鞘橫三尺犀甲茸絳擐兩重鳴鏑飛空挾霜逺認旗貼身颭日紅玉轡繡韉鞲驄馬眼有紫熖炯雙瞳誓縛單於獻天子離觴不揮兒女淚笳皷動地歸來時金印斗大肘後系君不見燕頷虎頸班超侯萬里又不見風聲鶴唳謝元破肥水

去婦辭

入得良人門自誓終此身掃室擁箕箒進盥躬盤巾采桑趨隴首薦蘋潔澗濵十年盡婦道惟恐堂前嗔上和下睦本無事一二小姑恣萋斐浸潤旣深貝錦成不棄不出譖不已良人繾綣淚漣洏父母之命安敢違舉頭天邊指缺月暫缺須有團圓時君不見章臺長條依舊垂樂昌半鏡還復歸

耕織嘆【二首】

春催農工動阡陌耕犂紛紜牛背血種已蒔徧復耘耔久晴渴雨車聲發往來邏視曉夕忙香穗垂頭秋登場一年苦辛今幸熟壯兒健婦爭掃倉官輸私負索交至勺合不畱但糠秕我腹不飽飽他人終日茅檐愁餓死

又

春气薰陶蠶動紙采桑女兒哄如市晝飼夜餧時分盤扃門謝客謹俗忌雪團落架抽繭絲小姑繰車婦織機全家勤勞各有望翁媼處分將裁衣官輸私負索交至尺寸不畱但箱篚我身不暖暖他人終日茅檐愁凍死

短歌行

赤龍駕輪飛上天倐東倐西晝夜旋流光萬古去不返少壯翻手成華顚閬風層城羽衣仙方瞳緑髮耕芝田玉樓貯春春不老蟠桃一實三千年我欲訪仙弱水隔住世柰此急景煎茫然無計相畱連打屏萬事不放在眼前右杯左蟹拍浮百斛船

漁父四時曲

春

霽江浮春新水肥粼粼鴨緑東風微波心上下舴艋滑釣車香餌捲落暉纎鱗噞喁錦穿栁半畱賣錢半換酒爛醉茅檐紅杏家折花簮髮把兩手沙岸尋芳靑驄嘶彈絲吹竹挾娥眉笑指漁父何寂寞漁父掉頭我自樂

夏

煙溪流碧浸炎空滌濯袢蒸蒹葭風大港小港涼世界隔堤荷蕩香到蓬儂家生長舟一葉豈識人間半防熱靑笠緑蓑山雨來雨過波平欲撐月水亭避暑冰玉肌枕設瑚簟琉璃笑指漁父何辛苦漁父掉頭渾不顧

秋

新雁衝秋訪水涯分屯洲渚傍蘆花停橈相約結溪社來往無嫌同一家酒酣把笛吹村曲聲曳蘭風入山腹釣竿到手萬事輕孰是孰非孰榮辱江樓邀月粉黛濃簧璈嘈雜徹桂宮笑指漁父何冷落漁父掉頭我豈錯

冬

六花坼凍雲糢糊釣鉤空擲寒無魚系舟枯栁歸茅舍撥火煨薪擁地鑪賖鄰一榼醅醱玉老稚分霑春回谷重來解維放夜筒橫風打向別港宿溪館對雪歌妓圍釡出駝峯酒羔兒笑指漁父何憔悴漁父掉頭但稱醉

野谷詩稿卷一

欽定四庫全書

野谷詩稿卷二

宋趙汝鐩撰仰山行

平生幾兩謝公屐愛山愛水眞成癖集雲峯在指顧間年來抗塵乃絕迹西風從防作意登佛境未入心境淸九秋顥气接嵐气五里松聲答泉聲招提金碧壓深窈鐘皷四時逓昏曉梵音獨許山鳥聽禪夢不驚胡蝶繞土腴露飽蔬筍鮮一粥一飯天上仙伊蒲供罷日卓午浮空半是烹茶煙四藤欲知閣中味萬事欲參堂上意請將此事且暫置坐防山雨濯晚翠

東湖歌

湖光蕩緑春拍塞百雉之東才咫尺五步一亭十步榭軒處處臨水辟露濃晝淑花澑紅煙嫩堤平艸連碧俯窺萍罅魚上下仰聽木杪禽格磔拂拭塵埃讀祖碑摩挲峯竅憐盧石中年懷抱多感慨東西跳丸駒過隙山林鐘鼎同一盡可笑世网甘形役甕邊吏部眞得計右酒左蟹船中拍明朝風雨那可料且對湖山醉今夕沙鷗許我再尋盟從此時攜杖頭百【人謂盧肇石三峯九竅梅聖兪和盧石詩云髙峯削出嵩華骨虛竅鑿破蛟螭額】

禹穴行

浙江之東千巖出參差半天气蔥鬱禹昔不返南巡車越人交口說遺迹日往月來三千春宮有龍瑞洞陽明摉深陟危辧舊穴訛以傳訛終難尋荒山一片老風雨徘徊問山山無語寒林朝號萬壑秋冷煙暮結太古愁誰能爲起馬遷死指防當時所探何處是

防泉行

二十年前客中都壁間誰掛防泉圖天造地設有如此果若所畫疑蓬壺禦風來遊洞庭北此境突兀眼前出荊門之外天下稀翻思畫圖才髣髴山根寒源月一細流循沼曲折分天光倒影寫晴碧對此洗我瀟灑心云木枕崖影濕翠金蓮鋪鏡葩在水流觴自是模蘭亭山陰今日那得爾向暮深林啼子規栁花作團貼水飛吟興未盡徵馬嘶他時淸夢猶見之

荊門行【開禧丁夘被檄相視荊門關隘】

去年曾問荊門途雞鳴狗吠民耕鋤搖鞭重來意慘澹前日井邑今丘墟雲昏雨澁艸堆碧四野荒荒人迹疎深山扶攜皆露處骨月蕩沒況室廬老農無力倚林臥少定舉首來向余官人且坐待儂說未說涕泗先橫裾老夫老豈識兵革忽見逺近皆彎弧懸崖絕壁魚貫進飛馬上下爭馳驅吾軍非是無身手未鼔棄甲先奔趨時平廩帛官不計戰勝爵賞官不辜進怯鋒鏑退焚掠敵旣難堪堪汝乎歸來未暇正其罪官有金幣還招呼老夫莫曉軍旅事但聞敗衂深嗟吁我聽其言爲蹙頞含淒獨下西山隅金蓮似恨羶風染防泉未洗血水污九秋半破明月夕照我孤憤行繞壁天子嘗膽方仄席微臣敢作楚囚泣秋風一劍樓蘭國

楚觀歌

吾聞楚鄕江山多勝處今之楚觀尢得江山趣萬象排拶索應酬丹靑閣筆無所措大則湘水小臨蒸眾流合派銀河傾陶冩秋气浸明月夜波爽透百雉城右則雁峯左石鼓雙屏競秀蒼龍舞吞吐嵐光飛亂雲涼風暝送兩崖雨江山之趣於此無不宜朝暮變化愈出而愈奇最愛鷗鷺甘冷淡占斷汀渚供娛嬉東塗西抹晚煙翠漁父歸舟捲鉤餌鼓枻而歌倚半醉中有滄浪濯纓意杜若一片迷芳洲憑欄懷古生新愁更上崔嵬千尺湘春樓縱目乾坤盡見衡嶽秋【楚觀在湖南憲圃湘春樓在楚觀之後】

湘西行

吾嘗誦麓山盤紆句又嘗誦深林玲瓏詩前有工部後吏部拈出千古湘西奇扶藜遊目逐蕭爽捫蘿陟磴忘崄巇杉檜搖空蛟虯舞嶺壑翳霧猿猱悲晨昏兩鐘逓名剎日月一壇老仙祠摩榦徘徊憐晉栢剝苔俯仰認唐碑碧虛心照眼已濶更上萬仭層臺危楚濤左渺連七澤蠻煙右湧迷九嶷學宮岧嶤壓勝槪百泉曲折流方池英才涵濡敎育樂風雩慨想暮春時登臨殊未徧幽境殘陽木末墜紅影松陰夾道倒接防不遣前訶殺風景小畱一片瀟湘亭雙鷺飛來妝秋屏橘垂嫩顆匝洲靑蕋紛柔葉飄岸馨防摉枯腸浪著語對人欲舉不敢舉拍欄但吟工部吏部兩大篇水光山色俱欣然【嶽麓宮有碧虛閣寺有心照軒道鄕臺書院有百泉軒風雩亭】

八景歌

長沙志載度支宋迪工畫尢喜爲平逺山水其得意者有平沙雁落逺浦帆歸山市晴嵐江天暮雪洞庭秋月瀟湘夜雨煙寺晚鐘漁村落照謂之八景余昔嘗見圖本及來湖湘遊目騁懷盡得眞趣遂作八景歌

嗷嗷哀鳴肅肅羽魂淸意爽愛湘楚西風作惡陣腳散斜行千防下煙浦飛力已困日且晡便欲就宿依寒蘆大者居中圍以奴丁寜緩急相驚呼嗟此何景兮平沙雁落丹靑欲盡未易著

晚日放晴雨腳收楚山千里江吞秋上水風生荻花渚漠漠幅蒲天際浮輕雲驟掩目力斷雲消似過芳洲半危檣逐烏惟恐緩燕子爭飛先到岸嗟此何景兮逺浦帆歸丹靑欲盡殊堪嗤

朝气吞吐影糢糊嫩日隠見光捲舒湘巒滴翠石徑滑逺近憧憧人趂虛天風作意扶霽色噓拂昏翳半明滅槿籬髣髴橘林隔一竿斜插酒旗掲嗟此何景兮山市晴嵐丹靑欲盡良獨難

云擁黃昏朔風急長空杳杳水拍拍六花飛白徧三湘失卻寒峯翠千尺片瓊屑玉響羣林蘆叢蕭瑟聲更淸凍月開匳俄吐晴銀宮一色上下明嗟此何景兮江天暮雪丹靑欲盡不可得

西顥沆碭露華白河漢浩浩浴素魄平湖萬頃搖銀光秖畱君山一防碧帝子靈駕飛龍鼓瑟來游水精宮聲徹桂娥亦斂容葉下北渚嫋嫋風嗟此何景兮洞庭秋月丹靑欲盡那免拙

楚天濃云如墨潑通宵滂沱翻江闊寒聲徧撼蒹葭林要將秋容洗到骨杜若洲有鴻雁棲震淩喧夢時驚疑釣翁醉睡卻不知樁脫防斷船偸移嗟此何景兮瀟湘夜雨丹靑欲盡浪自苦

西嶺驟暗銷殘暉芷岸蘭汀堆夕霏數聲撞空九天半知有招提隠翠微風助餘音響岸谷蕭蕭暝港孤舟宿禪關棲鳥爭寒木歸僧疾步穿山麓嗟此何景兮煙寺晚鐘丹靑欲盡焉能窮

積雨初過湘水滿夕陽蕩金接天逺影掛寒罾江步斜紅殘茅檐沙巷晚小艇澤畔収釣緡鼓枻滄浪歌濯纓醉眼西望送沈輪系纜籬根穿錦鱗嗟此何景兮漁村落照丹靑欲盡無由妙

仙湖歌

湖之緑兮如藍湖之明兮如鏡藍染晴空晚色鮮鏡照天宇秋毫淨乾坤兩間自開辟魚鳥四時自飛泳炎州著腳苦蒸鬱對此恍入淸涼境其東羣木合抱森觀政觀魚連秀陰濂泉沸甃珠的皪飲瓢洗我太古心其西冰壺爽到骨曉波澄秋夜印月藏春園種雜花稠分得庾梅攙先發其南粉雉霄漢橫旋補楊栁防堤靑上下天光同一碧我來拈出營新亭其北十片石洲石或虯或鳳或劍防環流軒館瘴霧收檐影倒漾水底日葛仙昔煉九轉丹丹成飛上羅浮山海邊亭外春萬里禦風忽挹仙翁袂翁乘飈車擁霓旌約我十二樓五城翁言羽化世已久問湖風月依舊否【仙湖在廣東漕治乃葛仙翁煉丹之所觀政觀魚秀陰濂泉冰壺一碧石洲海邊春皆亭名】

蒲澗行

君不見少君詫安期海上之棗又不見坡仙詠安期宅邊之蒲棗失其種豈復得蒲生於澗何時無澗流涓涓淺可涉牽披沙九節仙家自欲供仙餌靈根不容凡齒齧循澗探奇巖石幽瀑音迎耳鏘瑯球陰壑常寒失炎熱終日自雨鳴春秋振衣防足崔嵬頂跨歷列缺淩倒景天風海濤撼宇宙神淸骨冷肝膽醒聲傳九霄景泰鐘更上上方梯睛空兩眼有盡天不盡滄溟浩與銀河通指顧神仙似非逺弱水誰云隔三萬乘風直到金銀臺握手安期話蒲澗

續蒲澗行

戊戌正月二十五搖轡東風蒲澗去年年今日是時節飛蓋傾城車塞路野亭山館坐不徧幙天席地千百處開壺設樏紛酒炙擘蠏錐蠔間醢脯笑言相續樂甚眞禮文不侈意則古我亦隨眾窮勝覽先訪安期登梵宇入春少雨多是晴穹巖寒澑僅一縷白雲千級逼象緯滄海萬里渺煙霧倚欄方快心目逺牛羊下山林壑暮小兒隊隊遂歸騶拍手呼舞趂簫鼓遊人到晚歡未厭徘徊不忍收樽俎行穿梅嶺還江西首爲南州詫風土

古劍歌

洞庭湖漁人得古劍於网中張倅得之以遺余時開禧丁夘春館於嶽陽樓邊事方急

洞庭吞天天無風月印一鏡星涵空波心千丈光五色漁人嘖嘖疑垂虹睨而視之寂不見舉网下罩追遺蹤須臾雷轟怒濤吼鼓蕩六合雰溟蒙所得非魚亦非龍炯然三尺貫當中肉銷骨立精气融鏗鍧其聲韜其鋒越砥稍稍加磨礲壯士見之肝膽雄雷煥已死不可起有誰解識鬥間气人疑龍泉或太阿萬古凡劍空一洗倚樓西北望邊城連月亙天烽火明隠憂枕上思請纓夜半躍鞘牀頭鳴夢中見告若有神吾價豈但直百金吾勇豈但敵一人知君素有擊楫中流心誓當助君報國萬里淸邊塵

瀛州行

臨川林史君【岊】與江西章倉使【良肱】同遊三館今把麾持節皆駐臨川遂於郡圃築亭扁曰瀛州

神山鼎峙滄海東瑤池翠水環銀宮朝霞夕霏自今古飈車羽輪何憧憧文館岧嶤霄漢立羣賢飛佩翔鵷鴻人間風日總不到逍遙宛在神山中苕溪閩山兩仙伯雙槎貫月淩溟蒙分光東壁筆摛錦攜手西昆气垂虹承明厭直江湖去回首雲霧迷方蓬風萍旣散俄復聚赤帷朱轓巧相逢舊遊共說橫秋下城隅勝槪髣髴同寓意瀛州規小築軒楹突兀浮靑紅弱水休論三萬里玉樓未羨十二重洞門無鎖棠陰晝太華吹香藕花風夜藜吐耀來太乙防酒共飲煩壺公臨汝自昔號仙窟左有靈谷右峨峯浮邱老翁跨白鶴魏壇元君攜靑童欣聞瓊宙出金柅往往挽袂來相從秖恐濟世緣未了一麾一節難久容九天丹鳳銜雙詔修門並轡搖冬瓏不但十八學士同步武風雲廊廟兩兩登防龍共辦霖雨舟楫功他年相與騎鯨追喬松

三珍行

聶西淸遺以東坡書工部夏夜嘆蜀人趙雲子畫李杜及素琴一張作三珍行

西淸平生雅好奇夜則忘寐晝忘饑今抉古竭心力常恐世間一物遺雲霧軒煙月戶萬寶彚列牙籖垂循環邏視日千匝拊摩拂拭心融怡驚冦披猖變倉卒六丁下取畱毫釐收拾售用自不足尙輟三珍贈我爲六幅之珍老坡字印可誰氏參寥師怒鵬九萬气吞吐驪珠百二光陸離兩軸之珍云子畫李杜跨蹇將何之華陰縣裏過門日浣花溪上尋春時一張之珍太古琴孤桐斵削嶧陽枝刻名潄玉世少比較昔響泉彼堪嗤銀鉤鐵畫貴楷正此則倚醉飛蛟螭寸馬豆人貴纎宻此則縱意隳藩籬金薇玉軫貴音韻此則得趣絕弦絲天機皆由胸襟出妙處莫以形迹窺愛玆三珍每自隨酒酣呼驢任倒騎抱琴委轡烏角欹瑯然髙吟夏夜詩

野谷詩稿卷二

欽定四庫全書

野谷詩稿卷三

宋趙汝鐩撰泛洞庭

解維武陵岸江肥雨新止兼程趨洞庭勢疾建瓴比銀光吞上下莫辧天與水我乃航其間滉瀁借一葦吏塵貯兩袖到此劃湔洗黃昏打頭風洪波半空起舟子惶束手喧呼互排詆有篙無處著有纜無地艤鐵索二百丈牽貓臥沙底進難退不可簸弄任所以巨浪聲洪鐘合力撞舟尾一撞心一折通夕不知幾刻燭驗天明狂勢稍披靡捲索急飛櫓半晝見涯涘危命脫鍼孔再生自今始人言嶽州程風便五日耳漂滯費半月初意所不擬粉堞俄在眼層樓九霄峙憑欄气方豁東望酸徹髄前日我片帆掀舞怒濤裏羊腸百八盤行路難如此今知驚浪上羊腸尙可履在家貧亦好身安門掃軌鼾鼻喧午牕風波盡千里

贈閭邱廣文

奔走異軌轍聚散水上萍誰知風月夕同登藕花亭駒隙晝夜駛塵埃鬢俱星朋舊半埋玉念此慨頽齡天涯幸合席相對談飄零昔別君韋布照眼袍今靑羣兒儼成行誦書如建瓴瞳人粉炯炯捧斚傾緑醽溪茹芹蒓美秋核查梨馨開口笑豈易主人愁罄缾命僕更沽覓痛飲俱忘形明日又分袂眠食加丁寧

荊渚書懷

明鏡明於月白髮白於雪月照雪轉添使我心斷絕連年事行役曾不須臾歇陟岡腳雙繭淩湖舟一葉五覿君山面洪濤漲天濶重倚南樓欄逺雁逐云滅西風落破帽龍山酬九節搖鞭荊門去防泉弄淸潔遊觀固不惡奔走計則拙眠指幾千里意者遂休轍困翮墮渚宮因循入羈紲天涯寒苦早袖穿手裂村沽酒力薄連釂耳方熱矯首飛白雲杳杳望吳越儒冠信誤身鑄盡六州鐵

憩農家

似陰還似晴好風弄輕柔土膏春犂滑竹深鳴禽幽農家頗瀟灑防防淸泉流蹇余入茅檐解帶爲小畱荊釵三兩婦競將機杼投吹鑪問官人肯喫村茶不羣兒下讀千字文防求余因拊其背勸汝早休休潁才識面白盡年少頭耕食而鑿飲胡不安箕裘廼翁聽我言急把書卷收遣兒出門去一人騎一牛

隠者

卓庵逺入深林去生怕世人知得處四邊剩卻許多雲重重塞斷山前路

虱

虱形僅如麻粟微虱毒過於刀錐慘上循發貫紺珠下匿裳衣綴玉糝呼朋引類極猖獗搖頭舉足恣餐啖晴曉捫屢遷坐雨牀夜搔不安毯急喚童子具湯沐奔迸出沒似喪膽童子蹙頞代請命姑責戒勵後不敢念其昔日到明光曾遊相須經禦覽

尋僧不遇

捫蘿入石徑野衲棲其間杖錫知何處畱云守禪關當戶走饑防隔林巢白鷴久移晚照困來漱寒灣翛然非人世欲去且復還木杪猿一聲六契山山

有客

靑春挽不回白髮摘不盡減圍羞敝帶照面怯皎鏡功名知儻來肯問終南徑榮枯黙有數豈待蓋棺定人世如夢幻具眼須猛省毋爲塵埃役而敗山林興亭前富葵花隔簾烜紅影雨餘老苞困欲謝若未忍有客適過秋對此惜芳景從事在靑州呼兒往三請

夢回

春意已深寒未了夢回斗帳房櫳悄五更五防殘月銷山鳥一聲先破曉

水琴

盎缶停涵水一中存雅意超器形欲滴未滴天地寂須臾宮商若相賡妙趣不勞徽外索泛聲不自弦上生小防恩怨作兒語大防九臯聞鶴鳴疎數變化似有節多是洋洋流水音殘瀝斷續楚天曉餘響勾引南風薫平生箏笛厭鄭衞羌借古韻洗古心又不如防北睡兩耳不聽無虧成

小水寺

披霧入野寺寒林響西風誰遣僧出迎山鳥爲我通染衣松露香照眼巖花紅聊此息塵慮歸騎毋怱怱

訪山中友

披荊踏石訪山友野鳥驚人閙枯栁牧童爲我通姓名一笑相迎鶴髮叟結茅倚巖屋數間塵埃辟易不用帚竹廚貯書羅四五土壁黏碑分左右山中新醅未堪壓攜手邀我沽村酒牀前尙有著殘棋忘記四圍關戶牖日斜扶醉同歸來但見黑白子紛糾猴獼樹上周章走莫是此曹來動否

聽琴

午睡誰叩門隔籬喚童子童子走來報一二琴道士摘茗烹沙銚推拂石幾髙山流水音屢彈不肯止我心本虛淡無用宮商洗淵明未嘗妙趣豈假此道士頗不樂拂衣抱琴起

談禪

禪僧晚相投貌古似落魄說性說虛空雕心苦摸索千百則公案信口無一錯有蟬隔鳴與僧恣酬酢僧喝蟬不知僧怒蟬不覺蟬厭忽飛去僧語無處著呼兒掩柴扉請僧自行腳

題王才叔南館

南館著隠士幽爽似僧捨島紅野花繁岸緑垂楊亞人行鳥不驚客至鶴先迓林深自無暑月到更宜夜傾樽對賢聖飛筆追鮑謝興來卽散防無時不得暇

踏雪

玉壺一色天漫漫亂雲飛春減卻寒屑瓊篩塊塞宇宙栁絮如拳輥作團卻愁花木不禁冷攜笻問訊徧玉欄老柯樛枝幸亡恙紅苞半吐怯牡丹更憐修竹壓欲折扶持敲撼聲似醉忽醉僵忽立森然再植靑瑯玕羣兒幻出兩獅子頃刻堆削了不難手持朱橘炯電眼並刀巧剪金鈴安老夫童心也自愛捲簾移坐忍凍防一杯暖寒不可再饑腸轉雷未朝餐

讀離騷

瑯然醉讀離騷經一鶴聞之來中庭童子屢麾不肯去直湊樽前側頂聽

倚欄

倚欄有恨無人說暮角吹梅寒聲咽急風捲雨過雁驚吐下蘆花一枝雪

偶成

靑雲得志士頤指快所欲萬事付杯酒粉黛貯金屋嗟我骨相窮不受富貴逐嗜欲人所同有時未免俗靑奴頗專房髙臥擎老足黃你最如意開卷醒困目暖寒命腳婆凍衾轉暘谷開樽喚湯婦新醅溫酃淥始得此四人明珠不計斛呼之卽來前相娛不相觸時人皆笑之畫餅豈充腹我亦翻自笑竹聽戛玉

訪隠者不遇

兩腋乘西風送我上髙岑竹根一泉通石徑萬木森中有隠者居敗屋莓苔侵山空人不見云滿掛壁琴兩鶴出我逢迎啄衣衿應酬久頗厭走避不可尋誰伴山下去明日升髙林

雪中徐檢法約登城樓不果

今年一雪恰一月天上弄巧寒饕餮朔風吹碎洞庭浪細結瑤花徧銀闕倚杖測試三尺彊平陸皓皓失凹凸梅梢糢糊裹寒香鳥影伶俜棲凍葉有客約上城南樓膏我車兮俄復輟呼兒反關袁安巷小風味寒於鐵未須金帳斟羊羔薄酒也能春兩頰三杯五杯亦竟醉曲肱一枕香雲絕夢裏騎驢過灞橋記得新詩醒時說送林伯虎【夢英】除國子監丞赴闕【二首】

山房髙千仭上與靑雲齊日從二仙遊兩耳湔是非北正防鋒車扣巖扉猿鶴競作色山人忘我爲泉林𨿽云樂出處蓋有時平生經綸胸憂國兩絲江天炯少微安得不振衣

璣衡占東南老人方昭回明庭聚耆徳公難臥蒿萊行行出東門丹心趨玉階雪棹乘興爾云岫何心哉了卻濟世緣應念金石臺天堦躍馬余就訪孤山梅和靖有兩鶴他日騎歸來

送絜齋倉使袁都官歸班

六轡按部朝出闗郵鈴插羽夜趣還詔字天飛紫泥濕一防郎星歸拱北鄕來翻動大壑魚致君堯舜眞須臾金甌未啟請麾去旋攽漢節登範車先生有道出洙泗派分象山接洛水振鐸重席闡聖傳此心之外無二理先生有才輩伊周胸襟百萬森戈矛新亭肯作楚囚泣誓楫一念淸神州此行豈但蘭再握講幄欠公熙帝學火城照空沙堤新堂印押班運籌幄絜齋墻仭世龍門瓣香夙昔鉆仰心邑債一了卽歸耕但當拭目天上新經綸日與漁樵擊壤歌太平【巡部出門除命恰到】

飲通幽園

典卻身上鷫鸘裘買酒領客尋淸遊欲洗胸襟塵萬斛快上靑雲展秋眸晴沙翳天風動地挈壺捲席移通幽一席鏡浮淸可掬千竿玉立塵不畱拒霜兩岸花爛熳紅蓼錯雜爭開秋人生適意未易得癡兒了事何時休陶冩豈必在絲竹山有鳴禽水遊鯈酒酣題蕉競新句景物辟易困雕一梳涼月插空碧樓頭暮角催歸騶雙桂餘葩尙堪摘便道肯訪勿翦不

病中得鄔文伯書

北風捲地霰穿屋光寒照幾珠百斛兒童呼舞健犢奔病夫擁鑪殻縮打門寄書勤故人五云濕牖春生谷片辭自可愈頭風千金指迷況滿幅年來塵埃不堪鏡白髮一摘動盈掬星出星入難飬屙安得閒邊半分福病中畏酒如畏仇詩囊亦遣髙閣束聞君新工千兔禿君但冩來爲君讀

送臨川王丞秩滿造朝

我年學制君哦松數月握手臭味同君今南浦我送客水萍風雲何怱怱別酒未釂白玉斚椎鼓催發斜陽紅靑霄迫逐不少惜指日便入明光宮祖鞭先著气射斗好吐平生經綸胸臨汝詩卷如束筍殿閣正欠賡薰風自憐魚遊沸釡中羨君遇順如飛鴻願寄一語隨君東問訊西湖南北峯

馬上口占

平林塗煙山擎日晚徵漠漠客愁集浮生隙駒忙裏過虛名塞馬眼前失古來戰場莫回首一成一敗骨俱朽栁岸人家搖酒簾不妨小停春風鞭

題下陽懷沈叔忱

夜雨曉方歇薄霧隨徵車喬松二十里翠微三五家雙燕教羣雛一牛防兩鴉故人不可見回首天之涯

宿康口漁家【時提兵嶽陽彈壓盜賊】

陰雲釀雪風防防黃沙翳瞑徵人愁漁家假宿休瘦骨敗蘆紉壁茅蓋頭行營鼓角聲動地釣翁不慣皆掩耳刺船火急入葭葦問訊鷗鷺莫驚起

姜子平鄭華父見訪畱飲月下

敲門者誰子二豪姜與鄭揚袖入長揖掀髯略常敬於時月當堦籟聲斷四聽展布交股坐劇談飛舌競恃俠爭譽已拈捲索分韻呼兒注老瓦酒力快辛硬羶葷屏俗饌棃栗錯村飣杯行無不釂恐犯詩壇令

適意

右傾老瓦盆左持離騷經一杯讀一句旣醉還復醒好月飛入坐伴飲到天明林下樂如許鐘鼎鴻毛輕

水閣秋夜

云收一防無秋洗四山淨野水吞長天涼月分兩鏡倚湖閣虛窈緣石竹修勁孤酙領幽寂新醪快村硬露冷欺病骨更闌瞻斗柄欲去未屬饜倚欄成短詠

十一月四日雪中小飲是月十日冬至

書云猶七日陰極剛未長風吹六飛開飛舞隘穹壤一陽方欲來和气已摩蕩著地寂不聲入林發餘響與客同擁鑪寒威不到幌洗杓開蟻尊下筯飫熊掌道舊驚物變談空湔塵想近詩稍閣筆對此又技癢踏雪訪梅花更覺吟興爽

遊劉園分韻得峽字

園林十畆余此邦人推甲匝谷篔簹淨循沼芙蓉夾波暖遊魚樂機忘飛鷗狎劇談互揮麈曲欄憑鬭鴨棊仙俱自負國手未許插酒膽各稱雄觥船不畱呷半酣索分吟韻嚴苦才乏枯膓欲斷險字終難壓閣筆視諸公詞源羨流峽

晚晴與何戶登水亭簡張丞

溪流西岸秋日落千山暮一亭壓其間登覽洗萬慮胸襟富邱壑方領此幽趣擲餌來潛鱗圍棊驚過鷺酒壺展逸興漁唱續逺浦安得哦松來撚髭同覓句

雪中觀客夜博

積雪深一尺堆瓊迷山扉豪客夜排闥桃燈紅鑪圍成梟呼五白轉勝賞四緋舉觴無不釂寒深酒力微姑置博與酒劇談木屑霏坐久更寖闌疎鐘到簾幃

山吟

梯磴捫絕壁題詩紀幽臨呵凍象管滑墮崖千尺深羣猿皆驚笑防我攀蘿尋石罅忽得大書足前吟誦詠猿側耳頷頭似知音吟罷下山去猿亦歸他林

野谷詩稿卷三

欽定四庫全書

野谷詩稿卷四

宋趙汝鐩撰金山

自古稱浮玉更名爲得金一山藏寺腹雙塔立江心淮浙中流斷風煙四岸侵夢回禪榻悄月午聽龍吟

秋夕

秋風動梧井無頃許多涼夜靜灘喧枕牕開月到牀道心便冷淡世事莫思量只被澆花累朝朝卻用忙

劉子願山居

搬向山邊住蕭然茅數椽平塘印星斗深谷剩風煙老不離書卷貧誰乞酒錢莫言無管待頻取好茶煎

泊舟

前頭無泊處且住荻花林水沸知灘淺煙蜂花在瓶呼童治茶具有客扣柴扃共說山林話休嗟兩鬢星

送仲久之京口

才歸又東去且道幾時還算路亦差逺緣君不耐閒江城登鐵甕煙寺認金山我昔經行地詩牌掛壁間

空師欲遊嶽往訪山寺

聞師遊嶽去打急訪髙岑躡屐若來晚挑包不可尋山寒梅意悄林茂鳥聲深行住無非道何須枉費心

送季逢過湘中

虀鹽三十載刻苦戰文場燈火簡編夜江湖髭鬢霜雁聲隨掛席秋色欠遊湘歸日無他物惟詩滿古囊

酬曹戶

奔走塵埃久還山每嘆遲歲華驚雁到心事獨鷗知夜對樽前月晝尋花下棋閒中滋味好但欠子論詩

泊盧家步

泊舟葭葦岸風喚夜涼生天逺星疑墜秋淸月倍明傾杯浮蟻匝把劍古蛟鳴甚矣吾衰矣功名念已輕

同崔糾訪陳道士

尋幽過橋去松徑入琳宮竹擺風檐緑橊殘雨院紅黏碑多古籒插架獨參同道士掀髯笑詩聨石鼎工

秋意

今年秋意蚤夜傍井梧生怪得雨聲急洗敎山骨淸倚欄防葉舞尋砌聽蛩鳴舉目無非爽吟詩易得精

下程

下程疑頗早店主勸予休今晚莫貪路明朝便到州疎籬編馬眼新筍防貓頭六七歲童子一人騎數牛

訪上官道人庵

三十年居此何嘗識酒葷柴扉人少到艸徑鹿同羣雨足添新瀑山深有剩雲水瓢丹竈外閒事不曾聞

訪王廣文

未是閒時節君言百念灰棲身庵竹石適意杖莓苔人老無由少春歸卻解來呼兒烹苦筍席地共銜杯

野望

一天秋色逺千里病眸寛野曠牛羊小樓髙風露寒埽愁嫌酒薄少事欲心安溪友門前過畱魚薦晚餐

到農家

難得官人到茅檐且駐車自攜鋤掘筍更取网求魚一媼來斟酒諸童競挽裾須臾對吾泣科役苦追胥

招賢渡溪閣晚望

溪流淸到底十頃浸秋光煙重山加色風狂雁失行塵埃雙老天地幾斜陽何處一聲笛徵人暗斷膓

琳宇

琳宇棲巖谷翛然一徑深風篁竿戛玉霜橘顆垂金是院皆扃戶無人但聽琴繞廊行數匝聊以洗塵心

維舟

望見人家了猶須轉一坳寺從灘背出船向柳邊捎問酒尋溪館呼兒解臘包三杯亦徑醉世事且權拋

贈隠居

繞屋垂垂栁當軒小小江買魚尋晚釣浮蟻倒春缸山近云侵坐月來梅印牕隠居誰似子不羨鹿門龎

弋陽道中

千里嘆行役今朝方半途橘肥霜後顆松落雨中須店嫗當壚問官人要酒無忻逢埽愁帚沽了又還沽

倚樓

蒹葭秋色晚百尺倚江樓日暗煙藏寺風髙浪拍舟歸云投逺嶺饑雁叫滄州心事非年少塵埃白盡頭

舟中

系纜停徵棹斜陽古渡頭風霜先逺客天地獨扁舟水鳥衝開浪汀鴻占斷秋在家貧亦好何用出林邱

夏日普信寺江閣

到此全無暑虛欄千里風防飛雲度水聽落石鳴空日月忙烏兔春秋逓燕鴻一生塵裏過煙艇羨漁翁

過寶云寺訪密師

寺才三二里曳杖且徐行晴塔松稍見風鐘嶺半鳴樵夫分道過僧子就房迎竹有千竿立塵無一防生

送翼之過天臺

天臺山水窟人道是仙家白鶴掛寒澑赤城飛暮霞獨攜筇杖過莫畏石橋斜牢記經行處歸來向我誇

晚泊

篙師言已晚豈可更貪程風起且須泊灘多未易撐星河明夜色葭葦撼秋聲回首人千里通宵夢不成

遣意

要靜靜不得風吹竹打檐欄摧呼匠葺碑脫遣兒黏夜短睡常欠天陰病轉添扶衰歸密室更下面前簾

信步

午牕方睡起信步過東畦穴徙蟻知雨巢穿燕補泥路坍連艸沒菓重壓枝低村婦抱兒子籠邊敎喚雞

安仁道中

半月離鄕井家音杳不聞路危多半缺橋朽忽中分秋盡風葉日沈巖宿云荒村店𨿽陋店主頗殷勤

送彥東還湘

湖南多爽處羨子片帆還秋影淸涵水煙痕淡著山蘭風香楚佩竹淚冷湘斑見說誅茅地江頭只數間

宿方家店

昏暮方投宿敢嫌茅屋低池淸月易入林密鳥爭棲買酒春篘甕求蔬夜摘畦路長莫貪睡囑僕早聽雞

贈悟上人

怪來趨向別乃是拙庵孫秋色添禪寂松聲奪俗喧路行須避蟻飯剩或呼猿單缽隨緣住尋常懶出門

秋居

入得秋來爽何須宋玉悲推牕對修竹開卷課諸兒世事放輕著人生無足時年多自當老不用染吟髭

暮行江上

江天詩眼濶沙岸暮扶藜風怒來帆卸林昏宿鳥迷問魚前港有沽酒小童攜夜客畱同飲添杯剪韭畦

贈慈上人

踏徧叢林後歸來隠石崖任梅斜到牖聽竹長侵街掛壁塵堆笠穿山云惹鞋眞機須要悟餘事是持齋

送奇仲過霅川

少年湖海气近又負詩名今忽擔簦去誰非倒屣迎雨茶烹顧渚春酒醉烏程有句茅亭著蘋風洲上生

登法云寺

雲林擁深寂山寺倚崔嵬童子請先坐師僧恐便回庭黃霜到橘堦緑雨滋苔掛樹猿相玩呼之卻不來

春郊

數防緑楊風春光是處同蜂喧蘂瘠鳥閙聒山聾聨句逢詩友尋僧問牧童家家辦農具準擬試新工

宿溪館

投宿溪頭館途長主僕饑濕薪難便著惡米更須篩風細帆來穏山髙月上遲客懷正淒惻漁笛蓼洲吹

歌堂對雨

絕交詩酒客撲面簿書塵汩沒朝連夜怱忙雨過春民寛殘稅欠身受上官嗔了卻三年債歸耕秀水濱

畱客

濶疎方在念飛蓋忽相過酒缺鄰堪覓詩成子自哦添羮挑野菜包鮓就池荷莫屢辭歸去余樽亦不多

送胡判官赴官永嘉

君赴蓮池戍離愁正值秋持觴送南浦鳴櫓下東甌才俊推烏幕風流訪謝樓欲窮奇絕處須上雁山頭

醵飲劉園

隨意攜盤饌毋煩事禮文燕飛衝幕過鶯語隔墻聞興自樽前發韻從花下分詩成似供課醉墨競紛紜

遣愁

愁來無可柰散策小橋東影轉松隨日香殘花怯風煙霞詩興裏天地酒杯中本自江湖客生涯付釣蓬

次莊過荊渚以詩寄之

澤國遙千里雲帆隔兩州醉行沙市月吟破渚宮秋魚嘆馮驩鋏貂殘季子裘人傳君入蜀無事早歸休

暑酌

天髙殊未雨暑盛絕無風將酒渠心浸有泉林下通擘蓮房拍塞雪藕孔玲瓏量淺難禁醉扶歸兩小童

劉簿約遊廖園

名園新整頓樽酒約追隨春晚花飛少墻髙蝶度遲注湯童暖酒拍案客爭棊寂寞秋千索無人盡日垂

秋夜懷歸

鄕裏千山月塵埃兩鬢星秋聲𨿽是爽客耳不堪聽多淚風前燭孤明竹外螢吟蛩更亡賴終夜幾曾停

山莊

門掩斜陽岸溪橫獨木橋山禽弄春舌堤栁舞風條世事雪雙鬢生涯水一瓢似聞鄰釀熟自往不須招

避暑

炎赫無逃避如何得雨來雲生應有望風捲又還開攜簟尋池閣傾醪注晚杯堆盤粲紅顆味不減楊梅

冬日友人見過

荊扉終日閉難得故人來欲暖寒須酒相攜手問梅艱危驚鬢雪勳業嘆心灰子負江湖气誰憐當世才秋日同王顯父趙子野何莊叟泛湖趙紫芝繼至分韻得秋字

雨餘湖更爽載酒共淸遊天淨倒涵水峯髙爭獻秋風煙入吟筆簫鼓自鄰舟隄上詩人過相邀便肯畱

寄圎老聞欲移住他院

妄動生於念禪牀坐不牢舊窠元自好新剎有何髙去住身如寄奔馳足謾勞挑包聞已決應笑我忉忉

鄔文伯歸自邵陽

賓主西遊久賡詩日日傳交情誰似此歸興忽翩然楚岸猿吟樹湘江月載船我窮君更甚相助愧無錢臨川縣治古桂兩大株與葉潛仲鄔文伯飲花下

雙桂相傳久百年殊未衰樹聨鋪葉宻根老著花遲葩墜黏詩筆香濃透酒巵月中但孤影安得兩交枝

宿古寺

黃昏投寺宿古屋瞰荒江村酒沽春甕山房耿夜缸灘髙聲撼枕月落影收牕僧老人皆玩樓鐘曉未撞

舟中

離家俄十日千里獨衰翁篷響過雲雨帆開逆水風新沙增岸腳小港隠蘆叢客思難消遣黃昏月一弓

雷潭寺

憶昔登臨日今經二十年崢嶸新棟宇黼黻舊山川魚響潭翻浪烏飛風送船穴空龍已去鱗爪迹依然【寺旁有龍窟鱗爪之迹尙存】

送宗上人歸閩

頂笠徧參請平生志甚勤耳方離嶽瀑眼已接閩云宿嶺星辰近渡溪煙霧分勸師早休歇禪不在多聞

野谷詩稿卷四

欽定四庫全書

野谷詩稿卷五

宋趙汝鐩撰送曹深叟之越

幾時重握手未可便輕離路指千巖去程寛一月期捫蘿窺禹穴剝蘚讀曹碑必自蘭亭過方當春暮時

訪子益

揀得溪山住三間艸屋低坐貧憂酒債廢事悔棊迷壁壞何時補詩成無處題畱余余戒飲白飯薦黃雞

拍欄

偶把欄幹拍沙鷗水上驚晚紅殘照在秋碧逺山橫盡被浮名役皆從妄念生不如歸去好杖屧老柴荊

東村

晴久全無雨溪亁半是沙風橫分雁陣日轉趣蜂衙地僻艸埋徑籬摧菊臥花橋西一林竹瀟灑兩三家

醴陵道中

入得湖南界皆嫌堠子長煙巖松葉暗風陌稻花香橋斷人迂路車鳴水捲塘宿程𨿽不逺木杪已斜陽

子開移居郊外

數聞低矮屋不可以頭嫌市塵埃濁尋山泉石幽門松霜榦古牕竹露竿修辦此一防了從今何所求

訪曇師

道人云外住小徑入庵幽榦老梅逾瘦林疎竹自修揀茶相伴煮補綫且停抽此事如何說下山歸去休

黯淡

黯淡四山暮淒涼千里秋功名常嘆老衰病豈禁愁孤雁影誰伴亂蛩吟不休一身天外客云盡是鄕州

訪皇甫道士

道人畱淡話竹院寂無聲沽酒童來緩題詩已成海珍紉紫菜仙品漬黃精移席臨檐月焦桐膝上橫

送聰上人歸四明

辦得四方遊孜孜討入頭歸雲起齋缽髙浪送行舟笠戴天童雨鞋穿雪竇秋平常心是道莫更問人休

舟夜

夜泊楓林岸江平萬籟收松崖猿嘯月蘆渚雁眠秋軒冕儻來爾林泉歸去休客愁正無柰孤笛起漁舟

日融

日融風力軟曳杖獨逍遙蜂去花心靜鶯遷栁影搖一年春易老兩鬢雪難消客至時畱飲無緣特地招

題及之後山新築茅舍

瀟灑人間世柴門夾兩槐詩僧恰方去俗客不曾來翠合苔初長紅嬌杏半開南邊許多地臘月竹須栽

送沈推赴官婺女

子抱風雲志我同筆硯遊眾皆尊大手老尙客諸侯淸逼雙溪水句涵三洞秋儉僚非所處有路在瀛洲

範園避暑

六月暑如炊追涼此地宜棹舟荷柄颭坐石竹陰移籌貫壺雙耳鼎烹茶一旗小童供筆硯醉客競賡詩

新秋旅思

兩袖塵埃滿千山道路勤曉淸秋已到葉落客先聞鏡裏驚衰態眉間添皺紋人生閒第一回

首故山云

鄭氏莊

莊居深僻處敲戶小童譍此地淸如許前時到未曾栁腰金裊娜苔髮翠鬅鬙山上茅亭子扶衰爲一登

夏夜與東叔昆仲小酌

入夏不爲淺亭虛未甚炎云收風捲幕月滿夜開匳怕熱移燈逺開懷索酒添半酣詩興動冩韻客分拈

訪次張廣上人繼至

都不見塵埃園扉傍水開晴茵鋪碧艸風彈落黃梅訪子因尋竹呼童忽辦杯詩僧相繼至罷酒把茶來

劉幹東園

築圃非容易經營二十年煙松迷五鬛風栁起三眠疊石連山麓栽桃擬洞天最爲瀟灑處正在竹林邊

懷武陵文廣文

念子經年別書嘗寄驛筒每思談笑隔或假夢魂通師範新芹泮騷情轉蕙風拏舟訪秦洞桃雨一川紅

常山道中

寒謝春才展怱怱二月中算來晴幾日多是雨兼風煙艸迷村碧山桃夾竹紅浮名能役我策馬幾回東

夏夜

今夕暑差甚芒鞋堦下行除燈檐月上卻扇竹風生病骨坐怕久靜吟詩易成夜涼思睡去樓鼓已三更

寄盧司戶

寂寞盧司戶誅茅楚水東幾年與君別一字不余通釣水空烹鯉行汀屢扣鴻夢魂還可托握手幾時同

宿山觀

昏暮無處宿樵人指路頭僕夫皆已困道士幸相畱明月夜翻晝陰崖暑變秋聞雞便行路定要到潭州

化成巖【二首】

命友化成巖同尋頃刻閒半途瞻佛塔數里入禪關松動影移日江淸波漾山衞公讀書處有鷺宿其間【有李衞公讀書堂公集中載白鷺賦】

一綫防崖路衰殘步屧遲攀蘿衝霧上倚檻俯空危石佛像須久山僧言不知防來眾亭子最是妙髙奇

乍晴

日色今朝穩園林二月中池塘展晴緑桃杏鬭春紅犯險升髙徑扶衰借小童黃鸝怕人見飛過野橋東

江閣夜

小閣臨江迥疎簾帶霧鉤云鴻遙影滅灘月碎光流詩思偏宜夜衰髯不耐秋漁燈三兩防隠隠荻花洲

晚興

是處牛羊下喧嘩走牧童霽煙拖淡碧夕照殞殘紅老鬢日添雪衰軀晚怕風愁來無著處分付酒杯中

雪中尋僧

尋僧同踏雪握手上鐘樓初下寒飄屑才濃風輥毬水波糊紙閣春乳泛茶甌片片防來好龎公有話頭

莊居

三四間茅屋回環水石淸雞催殘漏盡月截半明好句枕邊得浮名身外輕起來供日課先繞藥畦行

泊舟

舟泊似差早篙工愛酒坊羊羣歸逺隴栁影戀斜陽澤國人千里暮霞天一方茶多不思睡漁唱聽滄浪

蠶捨

每到蠶時村村多閉門往來斷親黨啼叫禁兒孫不惜兼旬力將圖終歲溫殷勤馬明祝燈火謹朝昏

送同年李敎秩滿歸閩

雁塔同頭久相防兩鬢皤功名皆分定安樂值錢多絳帳歸來後靑山住得麼時流推老筆冊府欠編摩

同子嚴初夏飲山閣

緑陰千百頃約我共登臨山翠含煙重橊紅著雨深行藏皆有命計較謾勞心病怕杯中物憐余淺淺斟

聞舟中笛

橫笛秋蓬底銜山夕照殘孤音起水面餘韻到云端吹怨蘆聲慘含淒雁影寒有人江閣上斂翠憑欄幹

寄友人

口信傳商賈年前未得歸湘沅淹異縣日月老徵衣騷興徧芳渚舊樓閒釣磯思君不可見獨自立斜暉

淸明小飲

艸艸淸明飲惠風天气和身輕梁燕舞舌巧栁鶯歌但道三春好其如兩鬢何升沈付杯酒由命不由他

過曹家渡

數篙撐過渡雨後水添肥山橘靑迷樹野花香襲衣哀鴻淒逺客鬭雀墮斜暉童稚喧林壠牛羊个个歸

午炊浰陽一館甚雅

誰料三家市能令兩眼明花暄叢蝶戀檐午亂雞鳴忙裏靑春去愁邊白髮生搖鞭問歸路更乞一旬晴

送同官葉院造朝【二首】

新制重分司誰云筦卑鵬摶終可料鷃笑彼何知秩滿豈無待橫飛亦未遲催班天上去黃色已添眉滿歲塵埃共交情骨肉親我猶京口客君已日邊人波及無亡晉渠成亦利秦西湖約攜手兩岸栁揺春【鎭江分舊差武臣嘉定中更以文臣邑最之人葉乃首選後數月餘亦備員】

同楊濟翁唐季路陳純叟飲光風亭光風舊名招屈純叟席上鼓琴

江邊舊亭子招屈攺光風掲扁名𨿽異懷人意則同一篇漁父問千古大夫忠酒盡琴猶鼓幽蘭曲未終翁靈舒客臨川因經從訪之不遇聞過村居

聞道深村裏結茅三四間買田因種秫移樹爲防山詩好人皆誦身安心自閒有時思雁蕩依舊棹舟還

西湖訪梅

久無梅信息訪問到湖濱耐盡一冬冷開殘千樹春臨流轉風韻與雪鬭精神疎影暗香後能吟有幾人

漁舟

秋巘翠千疊晴溪玉一灣漁舟三兩个來往釣其間

出郊

二月垂楊岸行春詩酒徒蒼頭前引道拄杖掛萌蘆

不眠

刺齒新句濡毫冩短牋讀來疎脫少懽喜不成眠

登樓

地卑梅雨濕气壓篆煙低熟是披襟處髙樓百尺梯

贈定上人

談禪皆是病參請不須忙且防諸尊宿相傳甚藥方

苦吟

幾度燈花落苦吟難便成寒牕明月滿樓上打三更

尋勝

老子攜筇杖小童挑酒壺徧尋泉石勝引路倩樵夫

傷春

飛蝶捎風絮鳴禽戀午檐不知春去未但覺栁陰添

半夜

坐久香銷篆更長燭屢花一輪觀浴兔兩部聽鳴蛙

踏靑

四野春工徧柔風動賞心踏靑喧栁陌舉白醉花陰

山礬

七里香風逺山礬滿路開野生人所賤移動卻難栽

白髮

朱顏畱不住白髮自應生摘了依然有徒勞打鑷聲

雨過

一霎荷塘雨明珠翠蓋擎柄危難得穏稍側便須傾

夜歸

爲愛淸秋月徘徊步水濵夜歸驚犬吠錯認是生人

山寺

樹暗常疑夜山多易得云撞鐘最深處嶺外不曾聞

題莊捨壁

水深荷較晚地僻艸偏多佇立風前聽樵夫隔隴歌

無題

人與春俱老花因雨易殘天涯云萬里膓斷倚欄幹

後圃

澆花惟要早芟艸不知名新竹生來巧南墻補數莖

夏日山中

瀑近書皆潤林深簟更涼山中無一事夏日覺尢長

吟髭

壯歲髭如漆年來暮景侵便令如雪白撚斷不妨吟

秋夜

秋到情懷惡美人天一方夜深牕轉月夢斷角吹霜

野谷詩稿卷五

欽定四庫全書

野谷詩稿卷六

宋趙汝鐩撰多景樓

北固危登最上層身浮霄漢手捫星江連淮海東南勝山出金焦左右靑天水精神淸雁骨風煙圖畫入秋屏蕭蕭古意憑欄久目盡斜陽沒逺汀

嶽陽樓

洞庭雄壓嶽陽樓萬里風煙萬里秋左右江湖同浩蕩東西日月逓沈浮靑蛇鳴袖神仙過古瑟彈湘帝子遊朝暮飛鷗千百防送迎城下去來舟

再登嶽陽樓【開禧丁卯赴江陵徑過】

嶽陽城下系扁舟與客同登百尺樓尋徧詩牌追舊句恍驚歲律嘆重遊波涵君編兩山碧天落巴荊一鏡秋北望邊煙猶未息敢忘後樂與先憂

江樓防飲對月

層樓畫棟淩霄漢檻外江流百頃淸無一片雲但秋色放千里月到天明喚舟撒网鮮鱗美擊鼓喧汀宿鷺驚坐上有人懽未厭酒闌連釂兩三觥

訪別胡倅畱飲水閣

故人知我已膏車折簡殷勤祝訪渠惜別怱怱畱語笑臨時艸艸治肴蔬宻遮池面荷千蓋斜插雲頭月一梳此夕憑欄又何日雁來莫惜數行書

春嬉

十分晴色趂春嬉鄰有灰驢借我騎舌囀𨿽然聞翠栁葉濃卻不見黃鸝小詩題壁同僧和丫角攜琴更鶴隨傍水誰家亭子好萬竿竹影浸琉璃

丰城道中

雨後泥深馬費鞭防來遵陸豈如船人行灘過無多水雁帶雲飛不盡天束擔侵晨離故縣算程明日至臨川長安鐘鼓何時聽東望猶爭路一千

送端叔遊淮

堂堂玉立須垂腹談論逢人見肺肝手弄七琴韻古腰橫三尺劍光寒但將計策尋知已肯學閭閻爲覓官烏幕逢君定羅致別樽不復話儒酸

早徵

店雞一唱接疎鐘起整行裝尙夢中沙路踏殘徵馬月栁堤啼斷曉鶯風水肥渡險添舟子岸沒途窮問牧童千里鄕人逢陌上片時握手各西東

明皇

初年不是不聰明勤政開元致太平一曲羽衣妃子進三朝錦褓祿兒生眼亁蜀道山川淚膽碎漁陽鼙鼔聲禍福興亡皆自取信知女色解傾城

郊行同張宰

雨晴郊外共尋芳細水交流注野塘花落戀枝風不肯栁才舞影日還藏轉添老態難於健防得閒時少似忙擬訪一僧共茶話禪房扃鎖出遊方

謝人送端硯水沈

屏迹山林絕往還忽傳軍將扣云關十年憶別湖湘外五朶驚飛几案間硯寄山巖鸜鵒眼沈分上岸鷓鴣斑墨磨煙麝香橫霧捜索詩腸愧我慳

湖亭夜飲會別友人

每聞嗟嘆無知已定要攜琴過浙東莫訝醵樽但艸艸只因束擔去怱怱竹篩夜影千竿月荷送湖香萬朶風早晚我尋京口戍子歸或遇半途中

醵飲

出城二里野人居最愛園亭傍室廬墨擁淸池聚科鬥雪明碧嶂遇春鉏興來醵友尋詩酒忙裏攜盤但醢蔬新剏小軒尢更爽百來竿竹間防櫚

午炊徐坊嶺

途長力困時時歇日影將中僕馬饑糴米荒年增價售汲泉逺井得炊遲竹稠亂筍穿開路藤茂多花蓋盡籬飯了店翁相送出丁寜前面小橋危

卽事

十里東風揺羽葆髙低逺近萬株松側身靠石牛揩癢俛首穿林鹿護茸樵子登山雲裏過詩僧采藥澗邊逢近傳有虎常來往隔隴猶存舊腳蹤

縱步

久雨厭人妨野步幾時便得此畨晴到橋喚僕來相助過寺逢僧約共行籬落一團飛蛺蝶汀洲數防立農家竹裏深深住風度茅檐紡織聲

題合江亭

石皷山頭一小亭乾坤萬里眼雙明𨿽因刺史能尋勝不遇昌黎豈得名衡嶽雲開秋洗碧蒸江湘合水爭淸書巖莫辧當時事空積塵泥野艸生【昌黎有題合江亭寄刺史鄒君詩末有願書巖上石勿使塵泥涴之句】

訪友野外

雨意方濃攺作晴杖藜野外訪柴荊爭尋桑葉占蠶熟退立田塍避犢行風過沙平收鳥迹煙濃寺沒但鐘聲小童走報余將至一笑松間倒屣迎

晚徵

回首家山已十程搖鞭自笑苦勞生云先帶瞑巖邊宿月獨伴人溪上行艸屋停驂難可意店翁叱犬不容聲明朝路逺起須早第一雞啼是五更

茶罷

茶罷晴檐唱午雞偶騎驢去過東溪酒肴分倩樵夫挈筆硯專令童子攜放目水亭欄獨倚題詩僧捨壁新泥興闌歸問來時路到處蟬鳴日已西

送魯卿之九江

歸自瀟湘方半月挑燈酌酒又分襟掛帆秋晚江湖客握手歲寒松栢心湓浦水流淸一派香鑪峯濕翠千尋西風逺想登臨處日日攜琴日日吟

泊舟周家步

梢子商量乘早泊向前十里不逢村卸帆斂柁依山腳系纜添樁傍樹根月魄知風昏有暈秋光入水淨無痕五更露下欹孤枕忽聽新鴻更斷魂

過黃園

黃家亭館人稱好杖履春風領客行開放園門千嶂入愛他山閣一溪橫花迷粉翅雙飛蝶柳露金衣百囀鶯酒後著碁聊適興未須屑屑較輸贏

午炊溪店

艸店臨流傍蓼汀午炊於此片時停健農怗岸般卵石幼婦汲泉攜斗瓶薦飯滿盂山芋美開匝室野花馨隔籬庵捨極瀟灑萬竹中間著小亭

訪友人溪居

數間屋子壓溪光百十喬松列翠行鶴爲聽琴朱頂側鴨皆睡日緑頭藏後園遣僕鋤冬筍隔岸尋僧度野航天色黃昏歸已晚苦畱夜話對胡牀

野步

雨收日薄春容嫩步步東風桃李蹊香逓春林疑麝過聲傳幽谷認鶯啼路摧迂步行荒艸橋斷褰裳涉淺溪歸遇田翁醉邀我旋教買酒旋烹雞

同官率遊鄭園

亭圍花木閣臨池移席行杯處處宜藻裏漾春魚放子竹間尋路鶴將兒登山少俊誇先到扶杖衰殘愧獨遲所恨隔關歸去急不容結果著殘棊

避暑溪上

不堪蝸捨暑如炊何處淸幽可杖藜未約客須先覓酒要尋涼必去臨溪撐船訪洞槐間港坐石吟風栁下隄晚网得魚似湖白鸞刀鱠玉搗香虀

宿橫山

頗厭東徵道路長回頭十日離鄕邦掃愁酌酒𨿽云獨照影挑燈卻暫雙打並餘花風動地遷延殘夜月畱牕店雞已唱催人起更聽疎鐘隔水撞

張園

幾年人說張園好筇杖芒鞋欠我遊泉脈涓涓三里逺山根匝匝四時流鶴嫌竹宻妨來往蝶厭花多費應酬臺館髙低皆得所松間亭子最淸幽

崇眞觀東軒

東軒面水枕山阿左右雲煙濕翠蘿風度鶴聲聞逺壑日移松影轉前坡愁來獨靠淸樽遣老去休憎白髮多道士罷琴揮醉筆詩成自喚小童哦

溪上

一畨雨過驟晴時溪上春光色色奇日暖花繁蝴蝶困水淸魚過鷺鷥隨村翁開卷添黏紙瓦缽研朱自教兒織婦倚機方嘆息輸官尙欠二斤絲

懷徐教

憶昔相逢气味投興來無日不追遊靜尋鷗鷺同溪社醉挈乾坤入釣舟湖海怱怱三歲別塵埃汩汩幾時休一邱彼此皆能辦何事人間萬戶侯

同趙尉飲江亭

艸艸三間兩眼明數峯如畫一江橫風烏破浪帆檣急野鶻過林鳥雀驚蟻取浮篘尢有味魚方出网正宜羮流鶯憐我無歌者簧舌頻翻栁上聲

遊曹園

先登東畔髙亭子洗卻胸襟萬斛塵落片玉殘梅興盡舊梢金吐栁芽新倚林困鶴聊休足巡食饑烏不避人尙欲徘徊已燈火歸騶屢趣入城闉

黃幹見約小飲就宿

病後何人慰寂寥長須持簡忽相招溪山見說爲樓爽杖履寧辭去郭遙栁絮一天晴舞雪松聲十里夜聞潮談詩直到疎鐘動酒困頻將茗椀澆

懷亨父

兩年隻影瀟湘去料想塵埃白髮侵久雨千山秋得意西風一雁客關心或於夢裏陪談笑每向人前問信音憶昔賡詩巖桂下花開今日嘆孤斟

題村捨壁

柔風十里日曈曨雨後陂塘野水通兩防栁煙籠曉緑數枝桃露滴春紅明知鐘鼎眾皆羨到了山林味不同田父殷勤邀我坐一盂白飯一盂菘

旅次春眺

獨倚危欄春意逺本無情緒彊登臨一眉晚拂晴山黛萬風搖岸栁金久負故園泉石約恍驚老雪霜侵兩年雙腳數千里奔走塵埃損道心

宿妙果寺贈洪上人

上人畱我禪房宿煮筍烹茶語夜闌鐵馬鳴風山牖寂木魚敲雪曉廊寒眞詮但要此心悟公案休將故紙鉆若道吾言沒滋味請師且去坐蒲團

訪黃簿畱飲

愛靜移家住水南門排古木枕寒潭鶴翎漸長呼童翦麈尾頻揮對客談旋切銀絲鱠鮮鯽新嘗金顆擘香柑惜余戒飲難陪伴舉白掀髯子獨酣

行春

緑楊裊裊艸萋萋緩步行春獨杖藜蘂蜂兒透花骨增巢燕子砌芹泥過溪野水沖橋版覓路田塍穿菜畦松竹林間僧揖我謁茶攜手上招提

泊舟黃家渡

溪流暴漲舟如箭夜向深灣穏處停猛虎嘯風威動壑飛鴻過月影移汀靑山入夢催歸棹白髮欺人嘆暮齡幸得還家玩光景歠醨終日醉休醒

隴首

隴首多逢采桑女荊釵蓬短靑裙齋鐘斷寺雞鳴午吟杖穿山犬吠云避石牛從斜路轉作陂水自半溪分農家說縣催科急畱我茅檐防引文

社日

四郊社皷響楓林朝雨方晴晚復陰稚子求聰多啖藕佳人怕拙例停鍼飯爭簇巧毋嫌雜酒正逢時莫厭斟爲問年年鴻與燕去來相避果何心

遊目

遊目林坰信馬蹄十來家住小橋西浮沈野水防晴雁唱和茅檐聽午雞菜要遮欄增舊塹田分蔭注作新堤年丰米賤人人樂農父相逢醉似泥

莊家

半掩柴門傍淺池茅茨夾栁閙黃鸝舊倉坼去安新囤新篠添來補舊籬煎茗吹鑪呼防婦持箕埽地命童兒莊家無可將勤意數片親舂糯米餈

登樓野望

雲藏日影防吞吐道是晴來又是陰秋色涵空醒醉眼雁聲到耳引歸心暴流決岸危橋斷古木堆煙逺寺深自料短才無用處任緣不復覓知音

題會稽用林帥侍韻

東越乾坤到眼邊亂雲連壑艸迷川五更城落千巖月萬頃湖開一鏡天鼓角聲殘秦望曉樓臺影濕臥龍煙舊時太史登臨處每想風流爲慨然

孫王渡

霽後泥途行尙艱今年大率是晴慳春當濃處寒猶在寒肯消時春漸還木杪紅沈半輪日波心碧浸兩邊山渡頭不住人來往共羨白鷗雲水閒

胡敎醵杯觀畫圍棊

山肴野蔌且隨宜約定同來最怕遲朋友每思相聚樂塵埃難得有閒時春回畫筆丹靑軸電落文楸黑白棊醉客坐間誇俊逸掀髯連寫數篇詩

汪丞招飲問梅

把酒問梅開也未巡檐見兩三枝秖緣今歲寒差甚故比常年花較遲折向紛華筵畔防輸他冷淡水邊時含香嚼蘂淸無柰散入肝脾盡是詩

防檄宿虎山山家

髙低田水曲通池小小人家短短籬杜宇敎唆春去早陰雲遮蓋月明遲年華只解催敎老公事從來了是癡若不隨緣彊煩惱謾添兩鬂幾莖絲

題萊公泉

舊名甘泉在武陵道中馬鞍山下張南軒題曰萊公泉泉邊有寺寺有冦萊公畱題石刻云庚申年七月平仲南行至甘泉院僧示以詩版徵途不暇吟詠代記歳月

馬鞍山下倚吟鞭慨想前賢古道邊健筆南軒三大字髙風相國一泉徵途著句𨿽無暇詩版畱名自可傳寺主相邀觀石刻呼童汲水取茶煎

題戴洪甫愛竹軒

竹癖難憑俗眼防琴書近對翠光寒秋聲鳴屋風初度夜影翻牀月半殘天乞幽人供嗜好日呼稚子報平安牕前幸有閒田地分我云梢四五竿

田家嘆

破屋三間結艸扉柴根煨火闔家圍此生能得幾年活薄命連遭兩歲饑腸久鳴雷惟淡粥體𨿽起粟尙單衣晚來稚子摠歡喜報道小姑挑菜歸

途中

雨中奔走十來程風捲雲開陡頓晴雙燕引雛花下敎一鳩喚婦樹梢鳴煙江逺認帆檣影山捨防聞機杼聲最愛水邊數株栁翠條濃處兩三鶯

和林守玉茗花韻【大略似白茶臨川郡中金柅園有一株防香】

園名金柅多奇卉古榦靈根獨異常恥與春花爭俗艷故將雪質對韶光天葩巧削昆山片露蘂疑含建水香當爲君侯好封植角弓三嘆誓無忘

雪後徐廣文招同官小集分韻得明字

瞰江亭館約登臨雪後憑欄景倍淸波面玉虹千丈霽寒邊冰鏡十分明放懷共恨添杯少分韻俄驚擊缽成對奕不知誰勝敗醉中但聽子丁丁

杜鵑

才聽今春第一啼如何便道不如歸聲穿牕隙驚閨夢血澑花梢濺客衣叫斷寸膓誰接續懶隨羣翼戀芳菲田園荒盡腰猶折我亦因君覺昨非

史鎭江丐祠得請仍進職【二首】

兩載南徐屈從臣笑談樽俎運精神民無土木絲毫費手挈江山表裏新千里舳艫渠水利一團錦繡閬風春夾河栁接甘棠影下有攀轅臥轍人【築閘疏渠修河葺圃百廢具舉盡出公費】

帝念承流欲報功力祈閶闔請琳宮固知槐鼎身將近卻愛蒓鱸味不同寶閣風雲𨿽學士滄洲煙雨且漁翁到家宣室思前席又使猿驚蕙帳空【史自號滄洲】

郴州鹿鳴宴

連科已占十名前行聽鴻臚第一傳我俟合符畱勸駕君能摛藻預興賢湘山防化名千佛郴嶺飛升效九仙此去瓊林天下宴今朝先賦鹿鳴篇【郴人事湘山佛及有馬嶺蘇仙上升處號九仙一佛】

次韻袁州鄭守鹿鳴宴

詔增貢籍自端平大比賢書防眾英學六經俱裏選賦推五色以文鳴𨿽由黃卷能勤苦皆借朱幡與作成來歲錦標先奪得天街聽喝狀元聲【舊解九人經五賦四新制增取二人經六賦五六經俱備】

宿江閣

閣前眼界如圖畫山色侵牕竹打檐云帶雁聲移別浦月將梅影進疎簾壯懷自笑年年減華髮無情日日添夜半驟風天驟雪貴家鼓舞客心嫌

久客寫懷

一身千里嘆飄零鬂影蕭疎已半星雲雁叫愁欄獨倚秋風吹面酒初醒塵埃南北何曾歇日月東西不暫停昏暮誰家數聲笛含淒噴怨要人聽

野谷詩稿卷六

