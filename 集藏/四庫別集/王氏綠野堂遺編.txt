王氏綠野堂遺編

﹝明﹞王來撰

●目錄

敍

上卷

抑齋公仕譜略慈訓堂五言古詩七言古詩五言律詩

下卷

七言律詩五言絕句七言絕句附記一首

●敍王氏綠野堂遺編

不佞舒自垂齠則聞鄕長老嘖嘖王司空公也﹑已同年友王星父手公遺詩及慈訓捲﹑屬序於不佞﹑曰不腆先人之業﹑若存若亡﹑什襲藏之﹑不啻球璧焉﹑玆謀所以不朽者﹑惟吾子圖之﹑舒受而卒業﹑輒竊嘆王氏世徳所從來矣﹑蓋王自星父而上﹑衣冠蟬聯者八葉﹑而司空公最顯云﹑公父爲金溪令﹑母爲張夫人﹑其大父則明白先生﹑髙皇帝以經術徵召對稱旨﹑呼爲老學士﹑識者謂先生克繼虞賀杜樓之絕學者﹑公少孤﹑張夫人故隱君子女也﹑雅通經史﹑工詩文﹑建慈訓堂以課諸子﹑大歸乃約之忠孝﹑廩廩若嚴師﹑及公貴而夫人行益著﹑一時名碩﹑若楊文定於肅湣諸公﹑並爲聲欹紀之﹑方之陶益﹑謂夫人善教﹑公善述也﹑予惟子輿氏聖人之徒﹑卽弗論經徳﹑頋終以枘鑿於時﹑不獲稍見其用﹑士行𨿽江左元勛乎﹑然鞅鞅非純臣節﹑至夢思折翼﹑古今以爲口實﹑而司空公起家廣文﹑爲名禦史﹑爲名卿﹑揚歷中外者數十年﹑所至輒貽百世之烈﹑蓋神明鐘鼎﹑先後罕儷焉﹑今其詩具在﹑總之沈雄脫活﹑卽不必屑屑摹畫﹑而適然鼓鬯﹑便足千古﹑如登天門關﹑嶽陽樓平蠻班師諸詠﹑渾涵汪茫﹑千匯萬狀﹑昔人稱六經鼓吹﹑庶幾近之﹑篤哉孝子忠臣之思﹑於慈訓不昭融煒燁哉﹑嗟乎﹑今海內薦紳家﹑爲譚公鴻猷駿業﹑靡不慷慨發��立﹑思執鞭而無�����從﹑至其摛藻抒精﹑光焰萬丈﹑獨使湮沒而弗傳﹑則繩武者責焉﹑予故重王氏之世徳﹑而幸星父之有斯舉也﹑乃爲序其意而傳之﹑

四明馮若舒撰

●王氏綠野堂遺編上卷

廣東南雄府同知五世孫燭輯

壬辰進士六世孫福徵刻

抑齋公仕譜略

慈訓堂

五言古詩

七言古詩

五言律詩

◆抑齋公仕譜略◆

○進階一品榮祿大夫工部尙書都察院右都禦史兼大理寺卿王公仕譜略

公諱來字原之別號抑齋其先汴人也始祖萬五府君從宋天子南渡卜居於慈之唐家堰橋歷四世而生公大父桓髙皇帝徵至京師授河南��雷皿�氏令有道徳文章號明白先生桓生五子咸登仕籍公父伯燻居四爲金溪令金溪配張氏舜江張天民先生女也金溪生四子公居長爲工部尙書次復刑部主事次鼎按察司僉事季則謙也公生於洪武二十八年乙亥之九月六日至永樂十五年丁酉丁外艱自金溪扶柩歸葬於九都之風灣時張氏痛撫藐諸孤乃建慈訓堂親教之公與昆季日夜痛父之亡遵母之訓惟聖賢之學是淬勵至宣徳元年丙午公與弟復俱入邑庠補增廣生遂赴浙江鄕試中第三有經義表刊程序弟復亦中第十九名丁未中乙榜授江西新建學諭作新士气多所造就宣徳辛亥以薦起行取拜行在江西道禦史壬子奉命按直隸蘇松常鎭諸郡有遏大璫陳貴禁糧長拷掠細民械貪暴官吏送京師及民有不葬者發其葬婚有失時者畢其婚等事癸丑復命畱之內臺甲寅公在內臺參閱各道刑獄時宣宗出居庸巡邊簡公扈從陳守邊七策乙卯方面員缺有詔舉才力堪任者出補之少師楊公士奇舉公特拜山西參政不數月盡釐宿獘郡邑肅淸有再來包侍制之謠正統元年丙辰公在山西贈其父金溪尹爲禦史封母張氏爲太孺人配錢氏爲孺人是年有淸宣大二鎭糧艸布帛等項事至今小民無憂賠償運頭不得包侵皆公力也丁巳公在山西又奉敕督理大同宣府邊備戊午提督山西鄕試巳未以巡按禦史奏特詔公管司事兼理邊儲軍政庚申奉詔偕巡按禦史審錄山西所屬重囚多所平反辛酉奉詔督理預備之政公慨然興舉爲倉一百十座爲廒二千餘間總得糧二百四十餘萬山西之民無虞荒焉壬戌山西巡撫侍郎於謙奏公廉明剛正練達政體宜升近侍重職以副公論乃命未下而公以前預備事忤當道被劾欽調廣東參政癸亥公在廣東卽按所屬稽考倉糧得六百餘萬石廣東至今稱便甲子提調鄕試乙丑考績天官以公雄偉之才剛果之操參政大藩克舉所職聞於上蒙聖諭慰獎復職戊辰升河南左布政時流民與土民爭執田土累歲不決公至勘其戶數悉令附籍使流民有定業與土民參編爲里長遂以無患先是開封府祥符縣黃河水泛衝激民田舍公築堤四十里以捍之堤傍重植柳木以固其根自是水莫能爲害巳巳八月朝廷罹土木之變九月景泰卽位以公廉明精敏人望攸歸特升都察院左副都禦史巡撫河南湖廣提督有司賑卹流民操練軍士防守寇盜凡官吏臧否軍民利病悉許便宜行之公卽習武藝籍丁壯設機兵置甲冑刀搶之具十月胡寇越關逼近宮闕公親率官軍馳赴京師胡虜宵遁十二月上遣行人王鑑賫勑諭以公祗事國家淸勤公正特賜白金二十兩織金文綺二表裏景泰元年庚午欽升都察院左都禦史時僞苗王韋同烈作亂上特命公自河南往總督軍務總兵參將以下悉聽節制公受命馳至湖廣會總兵官保定伯梁瑤等責以逗𨖻示之軍令分官軍九萬爲五哨期悉行撫捕二年辛未前進貴州至重安江苗王聚眾八萬據江犯敵公調副總兵毛福壽等大破之苗王率其餘黨奔香鑪山寨其山璧立千仞根盤二十餘里公審其鄕導密授總兵梁瑤等指畫徑抵香鑪山下圍築排柵榙駕飛樓以飛搶火箭晝夜攻擊裂其寨石賊大懼告哀乞生公仍命右參將李襄誘酋長羅義等縛送僞苗王韋同烈械送京師苗賊悉平於是羅義等誓永不敢叛且同緫兵官保定伯梁瑤等請撰刻爲文題曰平蠻恩信碑立於貴州之淸平通衢云捷報聖上特遣主事孫茂賫勑旌獎賞白金五十兩織金文綺五表裏三年壬申公在貴州剿捕苗賊散黨時土官宣慰使安龍富與其族屬白眉毛者爭襲官職分占地方互相讎殺公卽選委布政使參議應彬宣慰使宋昂平壩衛指揮金桂諭以朝廷威徳安龍富等畏威慕義多以牛馬獻謝九月公乃奏請班師以公兼大理寺卿四年癸酉八月十七日公班師上召公與保定伯梁瑤至便殿慰諭再三並賚羊酒賜宴光祿次日謝恩升南京工部尙書仍兼大理寺卿公條陳十二事上皆嘉納之陛辭給驛舟抵任先是部中修造等項多無統紀公至疏剔洗滌分目列悉奏而釐正之遇關支則置上下號簿比對務相同程工役則置循環文簿每月至堂督責至十月復奉勑修理太廟社稷該用工料動以萬計樽規模各有方法人不告勞而事功集矣十一月誥封祖父母五年甲戌公在南京工部督修大廟工役六年乙亥公在京工部以大廟工完奏聞特降勑書兼賜手酒賞賚其興畢工日皆勑公祭告后土之神七年丙子先是正陽朝陽神筴金川等門損壞命公條督分理不疾不徐而事功頓竣保障森嚴都會增勝公之力也十月英宗皇帝卽天位天順元年丁丑公在南京工部聞太夫人張氏喪卽赴北京陛辭詔許之尋蒙賜以禮致仕至憲宗卽位推恩舊臣凡在先朝以禮致仕者進階一品公與焉成化六年庚寅四月公弗豫伏枕數日卒於家上聞而震悼之遣官諭祭仍敕有司營葬九月九日夫人錢氏尋卒七年辛卯十月己亥二十二日庚申仲子鑰監察禦史季子金�英奉公柩與夫人錢氏合葬於縣治西耀奕山之原

◆慈訓堂◆

前序

記

詩

後序

跋

○序

予忝朝士後﹑三十有餘祀﹑得瞻君子之儀尙矣﹑儀不可僞爲也﹑非眞有所存而不悖於外﹑其孰能之﹑監察禦史慈溪王公原之﹑巡行蘓松諸郡﹑所至肅然﹑行惡者拔去螫毒﹑心險者壞其機牙﹑色溫言厲﹑有大臣體﹑期月之間﹑威行化洽﹑及代還﹑始以母夫人慈訓堂捲﹑徵文於予﹑且曰﹑夫人爲余姚張天民先生女﹑嬪於先君金溪令﹑金溪卒峕﹑以諸孤囑夫人﹑夫人受命悲戚﹑恐不副先君意﹑集諸孤於膝下﹑泣而誓曰﹑若知先世立門戶﹑與若父之爲耶﹑非勤學無以明理﹑非謹行無以成徳﹑一理未明﹑則行或愆違﹑一事不謹﹑則徳有玷缺﹑欲其道明徳備﹑必在於緝熙乎﹑乃揭日新二字於書樓﹑俾警其目﹑它日又曰﹑裏中聰慧兒﹑不籍門弟﹑苟志於學﹑皆能自奮﹑若有父祖舊業﹑徳澤未冺﹑可捨而弗由乎﹑又書肯構二字於息遊之所﹑以惕其志時予稍長﹑諸弟猶稺﹑𨿽知慈訓之切﹑不知其心之悲也﹑退相勉於切磋硺磨之間﹑期無負於訓辭﹑賴母氏之精誠﹑格於祖考﹑俾我兄弟﹑大啟其蔽﹑相爲麗澤﹑來忝爲禦史﹑復中進士﹑弟鼎謙業皆就緒﹑皆慈訓之力﹑祈一言以序之﹑余謂母之於子也﹑孰不知愛﹑愛而知教者鮮﹑而淂其正者尢鮮﹑夫人之教子也﹑由勤學以明理﹑謹行以成徳﹑宜禦史公之學﹑有體有用哉﹑公嘗一至敞邑﹑廩人莫敢市魚肉﹑惟以豆乳和菜作羹進﹑吏民戢戢﹑市不敢嘩﹑一時之人﹑肝膽肺腸﹑皆得滌去熱惱﹑道路嘖嘖唴稱﹑爭識其面﹑余甞自謂閱人多﹑亦爲之舉手嘉嘆﹑非謂其能食淡也﹑以其操履中矩度﹑風采可畏愛﹑使醉濃飽鮮者﹑知以爲恥﹑飲冰食蘗者﹑得以舒气耳﹑人皆以飲食爲細故﹑殊不知有大欲存焉﹑於此不能謹﹑而能謹其餘者鮮矣﹑故並及之以見其眞有所存而不悖於外﹑著慈訓之足徵也﹑行在翰林院致事修撰承務郎同修國史東吳張洪序

○記

監察禦史慈溪王君原之﹑巡治東吳期年﹑君子稱其政得大體﹑文吏畏其明而不敢王�大智﹑觸法者服其平而無怨於枉抑﹑觀其持巳﹑挺然介操﹑而不屈於權勢﹑摧於利欲者﹑又足有可稱也﹑原之之所就者若是﹑則其所進而致力者﹑得不有所自哉﹑一日原之謁予求記其所謂慈訓堂者﹑曰﹑先君令金溪而卒吾兄弟四人﹑皆受教於母氏﹑吾母余姚舊家諱天民﹑號云航﹑眾稱云航張先生者之女﹑先生行潔學醇﹑有子皆亡﹑教歸吾母﹑故吾母讀書明義理﹑爲婦爲母﹑其徳皆崇也﹑吾母長召來與復鼎謙誨曰﹑汝世以詩書爲業﹑道行於官聲相繼﹑輝榮相望﹑而不落莫於家乘者﹑接踵有之﹑飲茹徳義﹑肆情詩章﹑而樂處乎林泉者亦不少﹑汝父持戰兢﹑戒荒逸﹑始終不渝﹑其所以自彊者﹑誠恐墜先徳而貽親之羞也﹑汝常受教矣﹑耳目之濡染者不淺矣﹑汝父已不祿﹑汝心之所識者﹑而忍忘之哉﹑以不忘者而求效乎古人﹑必曰母存辟﹑毋弛志﹑毋縱逸﹑毋自能﹑毋忘厥考﹑以纘其緒﹑毋昧先哲﹑以蹈其規﹑徳新日明﹑欲盛日昏﹑乃書日新二字揭於所居之樓﹑又書肯構二字﹑榜於藏修之所﹑復誨之曰﹑我聞楊子云﹑百川學海而至於海﹑丘陵學山而不至於山﹑爲其畫也﹑汝母畫焉﹑來等承教思﹑不敢忘﹑乃以慈訓名堂﹑俾朝夕瞻視﹑有儆於心﹑今忝爲禦史﹑復亦忝進士﹑鼎謙皆知事學者﹑誠賴吾母之教之至也﹑請願記之﹑以示後人﹑余聞之﹑而知原之之所以就其器者﹑由乎母夫人也﹑夫人之賢﹑所以鑄其子之賢﹑子之賢﹑又所以表夫人之賢也﹑吁天下之爲母者﹑幾千萬人也﹑求知母道而教其子者﹑幾何人哉﹑知教其子﹑而能以聖賢之道者﹑則甚寥寥也敬姜陶母﹑曠世而有之﹑聞其風而興者﹑吾於夫人﹑又不敢以無其類者道也﹑

宣徳八年五月行在翰林院國史檢討致事廬山陳繼譔

○詩

西平於謙

昆陵胡濙

蕭山魏驥

會稽韓陽

泰和王直

吳門仰瞻

會稽胡季舟

茌平馬壽

廬江何��橫

山陰韓陽

臨江張萬中

句曲髙志

姑蘓張益

同郡項怡

吳郡陳鎰

君不見孟軻稱大賢道學冠今古陶侃惜分陰乃心忠典午當年造就賴慈親剪髮斷機良獨苦君家阿母貞且賢與古烈女相比肩孀居節操凜冰雪諸孤在膝皆髫年諄諄訓誨不輟口願汝成立報所天爲言汝家素閥閱累葉簪組相蟬聯而翁受命宰百里奉法循理人共傳一朝奄棄遺爾輩我故未忍歸重泉屬纊言猶在吾耳令我殷懃教諸子汝曹力學能有成爾父𨿽死猶不死言之痛心恐未足大書日新扁華屋諸郎感奮思立身恆若湯盤警心目明師益友資討論暮史朝經勤講讀一朝昆季俱登庸萬里雲霄快鴻鵠伯也繡衣霄漢立季也芳名題桂籍子能若此親何憂咲引諸孫餉梨栗滿庭慈竹布淸蔭繞砌萱花麗遅日九重封誥頒龍章子心無愧母壽康翟冠霞被耀閨閫金緋掩映稱霞觴乃知慈訓有明效豈獨閭裏增輝光唴乎子母本天性愛而弗教非義方軻母侃母不可作請看君家慈訓堂

西平於謙

截髮三遷世罕同諄諄慈訓繼前蹤箕裘傳緒家聲遠兄弟聯芳職業崇今日烏臺揚令譽昔年熊膽助勤功朝廷旌徳推恩典佇看龍章下九重

昆陵胡濙

冰蘗深閨伴瓦燈﹑膝前諸子正煢煢﹑箕裘欲望承家學﹑簪珥寧辭買聖經﹑故笏拂塵期授受寒機停織爲叮嚀﹑玄成今喜居方嶽﹑食報何慚列鼎榮﹑

蕭山魏驥

椿府秋風早萱堂晚景長賢如陶侃母貞似衛共姜先業思無墜遺言矢不忘撫孤全教愛持節重綱常紡績恆無倦辛勤已備甞日新期勉學肯構冀重光遺澤書盈案傳家笏滿牀箕裘尋舊緒燈火課賢郎二扁應無忝三遷信有方芝蘭忻兢秀兄弟喜聯芳虎榜聲名重烏臺姓字香繡衣饒雨露玉節凜冰霜奏效追文紀澄淸繼範滂朝端淸譽著海內令名揚巡察來南國懷思在北堂百年圖補報千載遇明良顯要從玆陟恩榮詎可量彤庭旌母徳紫誥煥天章賜省趨慈席推榮進壽觴盡忠兼盡孝光彩耀鄕邦

會稽韓陽

令子才名佀者稀﹑昔年慈訓憶乘闈﹑書窓尙有和殘藥織室猶懸斷後機已荷君恩𨿽自喜﹑可堪祿飬竟相違﹑古來賢母皆傳世﹑史筆他時看發揮﹑

泰和王直

嫠居紡績事生平﹑教子爲儒務有成﹑和膽自緣資苦學﹑斷機終得致家聲﹑栢舟志節當年重﹑鸞誥褒封此日榮﹑不獨閭裏尊楷範﹑古稱賢母與齊名﹑

吳門仰瞻

堂上萱親鬢已絲堂前玉樹荷仁慈﹑義方不獨閒彛訓﹑華扁曾經著範儀簪紱久聞誇奕世﹑蟬聯今喜耀明時﹑聖朝大舉褒封典﹑擬見推崇邁等夷﹑

會稽胡季舟

孟母斷機戒陶母賓饋供一聖一賢臣悉本二母躬三槐遺裔在爰居浙水東積慶垂奕葉簪纓耀華宗偉哉慈母賢復踐陶孟蹤撫育旣周洽訓戒恆從容晨興蕳編閱夕息燈火從文辭旣滂沛理學尢研窮遂折一枝桂曳��居仕黌宮旋膺鶚薦榮擢居烏臺中範滂素嫉惡桓典時乘騘朅去出行部四郡俱肅雍不剛復不柔所處惟至公威名播千里聲譽聞九重�期倏云屇入覲功業崇班行集鵷鷺廊廟登夔龍蒼生望霖雨爵位愈顯榮念玆慈訓在聿與陶孟同難兄與難弟千載揚淸風

茌平馬壽

垂老髙堂雪滿顚﹑共誇慈訓邁三遷﹑斷機曾勸窓前學﹑圓膽親和劑內連﹑長器繡衣今已貴﹑二郎金榜又爭先﹑淸朝正重推恩典﹑定見褒封阿母賢﹑

廬江何��橫

長憶椿庭淚不幹﹑慈闈隺發喜平安﹑勞心機杼移風冷﹑勉力詩書夜雨寒﹑白蕳廌冠今日貴﹑黃連熊膽舊時丸﹑顯榮昭代攄忠赤﹑南望飛雲定省難﹑

山陰韓陽

昔余赴召遊京國長君時作烏臺客雄才勁气在朝端臺閣生風名赫赫嘗聞按節居吳中肅然一道飛霜風列郡震驚騘馬迹當途掃絕豺狼蹤愈見聲華喧帝裏迨今藉藉在人耳我時一識韓荊州深爲臺端得人喜後余列職居星槎次君抱藝來京華吐出文章成五色紛紛老眼咸爭誇果然髙掇黃金榜瓊林錫宴何融暢超遷職拜尙書郎執法秋官最淸尙當時海內皆知名爭羨王家好弟兄連璧淸輝端足擬二難髙致堪同稱稱君爲君嘆所以胡爲每每皆如此若非閥閱超尋常定應過庭熟詩禮長君榮拔藩晉陽聲聞視昔愈諠揚我�王事一相訪俄然示我慈訓堂坐間展卷一披閱傑作雄文總前哲競稱賢哉王夫人善訓諸郎守貞節夫人中年失所天孀居閨閫冰霜然日惟道義訓諸子提撕警省何勤拳爲言汝族非他比屢代簪纓相濟羙窮居守道在山林亦復修身明至理汝翁宦遊三十年生平操義金石堅立身行道戒荒怠居官蒞政恆勉旃遺言惟欲教爾輩爾輩努力當自愛勿替爾翁舊箕裘好爲先代增光采不觀自古稱聞人皆曰學業躬辛勤髙大門閭沃肯構徳修罔覺在日新遂爲大書揭華扁寘之座隅期母忝二君奮發遵訓辭致身果遂同光顯更聞二季學亦優胸中志亦衝牛斗一朝還向靑雲路功名當復點鰲頭錦衣更著同歸耀縉紳滿前慶家好髙堂歷歷生陽春慈闈疊疊承鸞誥偉哉夫人慈訓功世人教子那能同夫人懿徳由先世乃翁本是云航翁云航道義垂千祀夫人漸染豈無自不獨內助稱賢能訓兒尢足見奇異曾聞斷機成大賢和熊截髮同流傳流傳在世共稱罕曷曾聞此諄諄言諄諄言辭爲兒教兒懷衷腸敢忘報豈直顯親全吾忠還欲表親示吾孝子才非母無由成母徳非子那能明徵言將期垂不朽無愧人間母子情二君相從非一日感此爲君長太息展玩圖章三復余不覺襟情自洋溢洋溢爲君歌歌之不盡將柰何膚詞鄙句廁珠玉深慚蹇拙令人呵吁嗟世間人人誰獨無母但知姑息存慈愛寧識教訓力勤苦教訓勤苦冀成人其中乃有深愛存世間庸毋漫不省毋怪兒子多癡昏軻母已矣不可作共姜一去復遐漠但看昭代王夫人淸風千載並寥郭

臨江張萬中

王氏有賢母懿行如金玉夫君甫中年遽爾悲賦鵩誓堅金石心訓子遵遺囑兒大能成名黃泉應瞑目日新扁書樓豈特銘沐浴肯構顏厥居私期踵芳躅斷機戒逸遊丸膽資勤讀至�天弗違諸郎總賢�伯子早拜官超遷職方���季子掇嵬科位列司寇屬輝光溢戶庭榮飬兼天祿錦誥錫褒封龍章駭人矚彩衣舞春風歡聲動華屋義方兒不違前烈兒克��馬焚黃侈君恩幽壤回春燠不愧地下魂庶滿生前欲

句曲髙志

令尹云亡實可悲﹑共姜能賦栢舟詩﹑諸孤膝下承佳訓﹑雙鳳朝端振羽儀﹑紫誥推恩人共羨﹑白頭榮飬樂偏宜﹑嗟予夙奉三遷教﹑深媿無由報母慈﹑

姑蘓張益

籯金難與一經倫﹑百尺危樓扁日新﹑密綫縫鍼慚愛子﹑鳴機斷織感慈親﹑香淸雙桂龍門曉﹑位列三槐紫府春﹑軻母賢哉今復見﹑黃泉深喜慰先人﹑

同郡項怡

中道夫君忽棄捐﹑諸孤孑立總堪憐﹑勉親耕稼心逾切﹑教讀詩書志益堅﹑兩子有成同及第﹑一官無忝獨繩愆﹑緣知聖代推恩日﹑鸞誥褒封下九天﹑

吳郡陳鎰

○後序

山西左參政王公原之﹑構堂以奉其母夫人於家﹑顏其楣爲慈訓﹑姑熟王先生﹑廬山陳先生﹑記之詳矣﹑公不鄙棄予﹑復命序一言於後﹑公家寧波之慈溪﹑代有聞人﹑其先大君子﹑爲金溪令﹑母夫人余姚云航張先生之女也﹑蚤賓金溪﹑中歲失所夭於官﹑受屬纊命﹑歸撫其諸子﹑令咸克底於成立﹑公爲禦史﹑升今官﹑復爲進士﹑授刑部主事鼎謙皆就學﹑公曰﹑吾母方鶴髮在堂﹑而吾弟兄俱克自奮樹者﹑皆慈訓之所致也﹑宜以是而名吾堂﹑予聞其言而喜曰﹑凡母道以慈爲本﹑而訓則不可以不��馬也﹑世之爲人母者﹑莫不慈其子也﹑慈而能訓其子者則鮮焉﹑蓋其爲慈也﹑劬勞之盡其情﹑鞠育之極其恩﹑寒而爲之衣也﹑饑而爲之飲食也﹑疾痛而爲之醫藥也﹑此人道之常也﹑夫人之所以慈其子者﹑莫不同乎眾人之慈其子也﹑然不但劬勞而鞠育之也﹑不但寒而衣之也﹑不但饑而食渴而飲之也﹑不但疾痛而醫藥之也﹑而獨於金溪見背之後﹑孀室煢憐之日﹑勤勤焉昕夕��馬訓其子﹑惟懼其弗由於義理﹑弗事乎詩書﹑以失墜其先志﹑以辱金溪之遺命﹑故不惟日新之有戒﹑而且肯構之有諭﹑蓋欲其子接武於仕途﹑謹身力行﹑日踐夫髙明廣大之域以求不落莫其家乘﹑其所以明�王其子之成而訓教之切者﹑爲何如也﹑然則母訓之慈﹑有如吾王夫人者﹑又何可多得也哉﹑昔孟氏母遷黌斷機以訓其子﹑爲孔門大儒陶氏母延賓截髟�大以訓其子﹑爲晉室名臣今王氏母能慈訓其子﹑胥接踵爲顯官﹑原之又受方嶽之寄﹑爲國重臣﹑則其賢徳﹑其懿行﹑蓋將與陶孟氏之母而同其休矣﹑孰謂母道之不有關於名教之大也哉﹑予�原之公交最久﹑慶夫人之有賢子﹑而頌公之有賢母也於是乎序﹑

正統三年春三月旣望賜進士出身朝列大夫山西布政司右參議鮑時書

○跋

母道主慈﹑慈而能教﹑慈之至者也﹑子道主孝﹑孝而能承其親之教﹑孝之至者也﹑求諸古人﹑若魯公父歜之母﹑鄒孟軻氏之母﹑晉陶侃之母﹑皆知盡母道者也﹑然文伯蚤死﹑而賢名弗立﹑其於子道槪未之盡﹑盡之者其惟孟氏乎﹑若士行蓋庶幾焉﹑古人且爾﹑矧今之人哉﹑觀原之母夫人之所以教原之﹑與原之之所以承其教者﹑慈孝之實﹑蓋無愧於母子之間矣﹑嗟夫﹑予之受教於先孺人如原之𨿽予不肖﹑而所以承訓之志亦如原之弗敢怠﹑頋不如原之之致祿飬於生存也﹑可痛也夫﹑撫捲爲之增感峕

正統辛酉冬閏十一月之朏賜進士翰林編修東海徐珵識

◆五言古詩◆

橘瑞圖贈永嘉朱侍禦還京

憲司經歷李華松泉圖

題上虞羅行人福山讀書卷

鄱陽鮑子宣桂山書捨

淳安方縣丞哦松軒楊僉憲蘭花

途中有懷同庚吳方伯郭楊二大參

公散遺金爲錢塘吳司務天爵題

姚江魏廷用春艸圖

○橘瑞圖贈永嘉朱侍禦還京

轉蓬遇回風千里一遨遊良時不自愛泛泛亦何求西來旣迂怪周孔以墳丘患無紛葩名年往非所憂烈士多壯心對酒苦難酬枕石太華顚俯潄江海流北風正徘徊繁霜以霏霏經過至朔方惆悵我武威白骨何籍籍鎧甲貫瘡痍猛獸蹲髙岡狐兔失故蹊伐薪缺斧斨飲冰膠馬蹄遠行多苦寒中路渴與饑是時一介志悠悠誰當知河漢懸淸光三五正參差西北起浮雲霏霏風入帷白髮一何早隱約當待誰快獨飲羙酒登臺臨華池趙女蕩奇舞秦箏繁且悲憂來亦方有安得常相隨

○憲司經歷李華松泉圖

長驅下廣陵觀兵東南疆方舟被大海萬騎紛縱橫旌旗隨波靡組練遠茫茫中流震金鼓士馬何激揚鎧甲生悲風千里一鏘鏘白羽所漂搖浮雲自低昂撫劍登髙城我軍正相望零雨有遺篇詠言難可忘

○題上虞羅行人福山讀書卷

太常摩回飆旗幟何翻翻屯吹彌故壘列舟竟長川登檣望四野蕭條無人煙髙墉走孤兔耕�束動參天撫劍下中流甲士羅東西賦詩寫其懷隨波以潺湲從軍在萬里惆悵私其憐

○鄱陽鮑子宣桂山書捨

丈夫志萬里忼慨事四方我後振威靈六軍乃激揚兮旗建東嶽耀臨江武湘嗚鏑控流飆利劍捷秋霜長驅下淮泗人馬自生光戈矛何參差方舟正縱橫何言爲國讎一舉披舊疆觧徒斾言入歌舞旋許昌離宮大饗士勞賜以次行君子念在禦賦詩垂華芳方舟何翩翩素波亦蕭蕭蒹葭澹余映長檣激流飆無劍登髙防人馬且逍遙空城何所有殺气蔽旌旄日又見煙火四野飛蓬蒿邊聲起大江誰知我心勞從軍殊復樂菲薄愧鉛刀

○淳安方縣丞哦松軒楊僉憲蘭花

浮雲肅四野流飆殷悲音邊地一何苦慷慨難爲心飲馬長城下水寒屈且深白骨��裳路出殺气駕重陰將建大舉功干戈日相尋騁哉書檄馳縱橫正如林身在記室中慊慊匪自今男兒念鐘鼎誰能常滯滛

又

自我出從軍涉旬東南行文學托後乘顧瞻亦已深中流萬艘集陶陶層波生淒風旗幟繁秋日戈甲精沈陰結戰气惟聞金鼓聲壯士何飛揚各願一先鳴志巳馳九關豈但懷不庭𨿽君在只尺搔首未遑寧

○途中有懷同庚吳方伯郭楊二大參

我後赫斯恕整駕東西徵六軍如飛集列植龍陂城皚皚霜風至肅肅戈甲鳴長飆轉沙礫仰視白日冥流波一何勁金鼓悲且淸連鳶下靑雲毛血灑隰垌發機入微妙觀者無不驚壯士以忼慨各奮先登情釋此薦嘉客濡翰敍平生篇章信綺麗新詩雅以精小臣在緹幕起坐懷同聲戎事諒非難但恐沈痼嬰鬱鬱西北云千里驅重陰臨江大耀士方舟載浮沈連波響風雨長紲紛悲吟分曹命超距逸气不可禁君子在行伍常懷饑渴心非不愧細微良遇日以深故山何時旋徘徊中自任

○公散遺金爲錢塘吳司務天爵題

髙城苦多陰秋日殊復悲邊聲薄暮起但見浮雲飛霜气勁且繁河漢寒無暉三星何躑躅皎月正徘徊流飆西北至徵馬鳴相依自知從君樂誰能常不歸置酒髙臺觀逍遙芙蓉池兄弟夜行遊貴客郁參差明月照長筵羅纓何霏霏翩彼眾君子展詩奏新辭弦歌入微妙忼慨使心悲流塵蕩淸響綺麗有餘姿吐握苦不悉人生安可爲在昔無樂方彼此同一時三五明月滿四七靈宿繁淸夜羙行遊置酒西苑園華池濫輕波芙蓉一何鮮飛蓋拂流景隨風自潺湲主人延貴客竟席列豪賢弦歌徹中堂羽爵騰我前微音喟有和甘醪發芳顏樂哉殊復樂君豈不俱然

○姚江魏廷用春艸圖

流飆起飛棟羣星集欞軒月出芙蓉池淸光滿西園侍者夜行觴綺縞一何繁玉顏可攬持顧眄屬所歡華燈正徘徊步障隨風還弦歌蕩層臺激響拂潺湲公子多憂客從橫各成篇主人自和氏披褐將誰愆絕纓紛陸離墮釵復闌干取樂此一時嘉會良獨難

◆七言古詩◆

琴詩淸趣捲有序成憲副赴召之京

胡璉歲寒三友圖送胡大參

山西楊大參廷器梅花

病中詠雪和陳教授韻

菊莊爲余姚魏仲英先生賦

友竹軒爲吉郡周大理賦

尙書石公山水圖

○琴詩淸趣捲有序成憲副赴召之京

華陽館前桑葉飛荊軻臺上送將歸爲言系築悲歌者當時酒人今是非太守褰帷薊北來燕山勿斷楚天開郡中曉月雩婁出霧裏秋濤桐栢回黃金璽書發明光東走潁州西豫章君家兄弟二千石承恩不數尙書郎朱轓雙出領專城五馬踟躕五馬行漢主乘春徵計吏小馮何讓大馮名爾昔紅顏客薊門獻書不報哀王孫一朝致身靑雲裏座上還開北海樽余亦題詩郭隗臺燕山秋色對銜杯論交共惜黃金盡此處空悲駿馬來可憐郢曲今亡久下裏之欹吾何有文章稍近五千言雅頌以還十九才子旨新傳白雲篇江城忽借使君賢那堪西署爲郎者多病離居臥日邊

○胡璉歲寒三友圖送胡大參

憶昔中丞全盛時少年裘馬相追隨忽逢世變夙心違逆旅荒涼舊識稀古來萬事皆何此何用空悲昨是非流水無情白日速紅顏猶在黃金微飲君莫辭燕市酒欲行不行重攜手靑雲今有故人存好贈綈袍哀王孫陰山戰何胡天黑漢兵大呼單於北邊秋日落五原屯磧火夜連千竈食驃騎橫戈拂鐵衣悲風黃艸白楡飛渡何鳥陣旌旗伏臥璧龍沙鼓角希徵人馬上援枯骨滿地淸霜刀斗發朔气遙傳潮海云寒聲亂動輪臺月掩笳驕虜聽垂泣按劍材官怒指發宮女琵琶咽逝波使臣旄節雕幽窟誰能公卿﹑銓曹陟明列優等﹑仍見鸞誥旌賢能﹑歸途想值秋風早﹑桂子飄香菊更好﹑擬將樽酒候薇垣謾把襟期共論討﹑

○山西楊大參廷器梅花

水陸艸木花最繁梅花乃是花中元羣芳眾卉盡消滅開時獨占東風前霜饕雪虐不爲攺鐵石心腸鎭長在瓊葩玉蘂何淸臒玉體冰姿凜風采所以古今髙潔行往往愛此堪同倫寒香杳杳�不斷疏影蕭蕭殊絕塵昔時西湖林��匆士愛梅眞與梅相似孤標勁節拔俗流老筆題詩極風致又如當年宋廣平與梅作賦畱芳名還說楊州有何遜觀梅動興良多情我家遠住在東浙屋外梅花種成列一從作官江北來念年不見梅花發楊公此畫何得之苔枝鐵幹瓊瑤垂披圖只尺故鄕地撫景彷佛隆冬時乃知意象極神玅筆底安排奪天造補之不必論後先直與華光可同調楊公本是冰玉姿平生愛此爲相知歲寒節操共持久調和鼎鼐非公誰

○病中詠雪和陳教授韻

朔風吹人膚欲裂萬里同云凍初結湏臾玄帝降令來滕六揚威亂飄撒江山坐見入鏡中人迹都無鳥飛絕樓臺殿閣一色成林谷峯巒那可別陷中倏爾爲平丘突處俄然起髙垤叢篁密葉失舊容枯樹危稍驚日�壓折擔虛突作巧舞態風旋似逞平生傑陶鎔盡是造化工裁剪渾疑鬼神設入簾最愛�淸臒點帽殊勝助貞潔窓前耿耿常不夜眼底盈盈無欠缺縱披鶴氅豈太淸矮屋紅鑪猶未熱灞橋詩思驢子上吟聳孤肩莫虛說漢廷當年蘓子卿仗節匈奴甘噬嚙卻思金帳飯羊羔黨家太尉眞陋劣豈不軫念到貧寒卒歲方愁無衣褐臈前有象兆豊年矧爾瘴癘盡消滅一官獨冷未足論且喜羣黎盡歡悅蹇予僵臥不出門敢與袁安自相埒詩成起坐呵筆書一�襟懷心似鐵

○菊莊爲余姚魏仲英先生賦

先生家住姚江傍頻年種菊今成莊菊花不比桃與李爭研覩媚隨春陽年年九月秋光暮開徧金錢總無數亭亭直幹立淸霜冉冉幽香拂寒露看花幾度西風前傍人咲指爲陶潛陶潛門前多種柳彭澤還賦歸來篇先生種菊愛淸致一生不踏姚江市無錢長對南山淸有酒輒向黃花醉醉來謾和佳菊詩烏巾白髮花幾枝眼前榮華等石火世上富貴輕毫釐先生山林甘潦倒歲寒與菊同相保花間編竹親護持落花階前自爲掃菊花從來花可餐服之令人頤壽顏先生七十且彊健延生何必神仙丹願言人菊兩無恙晚節秋芳共淸暢何時掛冠江南歸來訪先生菊莊上

○友竹軒爲吉郡周大理賦

周郎作官三十年淸風在處人皆傳惟將節操保終始肯以寒暑爲變遷掛冠歸來今幾載種竹成林總瀟灑晝永涼飆生夜寒曉布繁蔭散春藹有時結實丹鳳棲文章五色生光輝有時或引彩鸞下湘妃帶翠��彡陸離平安信息日相報一點紅塵飛不到鉤簾翠色長自畱拂酒淸光不湏要周郎與竹同幽貞歲寒永結金石盟虛心髙節秉忠正七賢六逸空齊名對之可以彈綠綺調泛淸啇合宮徵對之可以供詩篇颯颯襟懷淨如洗周郎周郎竹之朋比徳輔義良足珍眼前結交無益友浮葉媚花徒爲榮我家遙住慈溪曲種竹門前幾年綠別來歲久兒孫多聳壑淩霄脫塵俗何時拂衣歸去來小軒還向瑯玕開擊節載詠淇澳章心與周郎同快哉

○尙書石公山水圖

遠水蜿蜒走平陸近山嵯峩帶林麓溪流曲折通小橋竹樹扶疏蔭茅屋柴門云掩希行蹤應是髙人深卜築我心應愛山水居旅食京華空碌碌何如此屋幽且偏車馬無喧忘寵辱披圖彷佛疑輞川觸景依稀認盤谷明當拂衣歸去來綠水靑山漫相逐

◆五言律詩◆

挽南昌龔徵士子照

凝碧軒

凝碧軒陳鎭撫建

三河驛

松口驛

靑石嶺

通衢驛

龍川縣

河源縣

嶺南雜詠

梅野爲羊城羅隱居題

羊城周必都澄淸軒

思親堂爲戶部周副郎題

○挽南昌龔徵士子照【僉憲燧之兄也】

聞道先生逝﹑儒林倍可哀﹑杯空陶令酒﹑詩乏杜陵才﹑秋月虛山館﹑寒云掩夜臺﹑有懷思掛劍﹑南望重徘徊﹑

○凝碧軒

結屋依林麓﹑髙情在進修﹑乾坤澄灝气﹑山水送靑幽﹑簾捲遅遅晝﹑光��亟淡淡秋﹑就中眞足樂﹑何必問丹丘﹑

○凝碧軒陳鎭撫建

方沼淨纖埃﹑泓渟一鏡開﹑澄波湛空碧﹑淸气傲霜臺﹑坐久鷗能狎﹑吟余鶴或來﹑塵纓良可濯﹑撫景一徘徊﹑

○三河驛

望��匆是三河﹑煙村數十家﹑驛樓紅傍樹茆屋白連沙客路漳汀接﹑行程廣海賖﹑畫舡溪上去﹑簫鼓雜淸笳﹑

○松口驛

松口隸程鄕﹑溪淸晚色涼﹑灘聲鳴亂石﹑樹影漏斜陽﹑按部三秋過﹑歸期五月將﹑停舟聊憩息﹑誰復共壺觴﹑

○靑石嶺

峻嶺髙千仞﹑三年兩度登﹑危峯靑夭矯﹑絕巘翠崚層﹑窘步頻防失﹑捫蘿恐不勝﹑躋攀良未易題石記吾曾

天近巒垂秀﹑云深石磴迂﹑太行疑彷佛﹑棧道類崎嶇﹑涉險寧忘策﹑持顚仗力扶﹑也應陵絕頂﹑過此卽通衢

○通衢驛

驛路連閩廣﹑通衢記舊名﹑蒼山秋色淨﹑錦樹夕陽明﹑宦轍頻移轉﹑官資荷寵榮﹑馳驅亦常事﹑勉力效平生﹑

○龍川縣

十室龍川縣﹑城幽道路偏﹑洞云浮瘴气﹑林樹吐巒煙﹑聚岸墟人市﹑攜家蛋戶舡﹑聖明威徳洽﹑民物總熙然﹑

○河源縣

寥落河源縣﹑民熙官亦閒﹑一溪流素練﹑兩岸帶靑山洞老包塩入徭人射獵還嶺南天萬里﹑靑瑣憶朝班﹑

○嶺南雜詠

嶺南爲粵會﹑自昔號炎荒﹑日霽冬猶暖﹑云陰夏亦涼﹑椰漿瓊液剖﹑榕葉翠幃張﹑聖澤沾濡久﹑衣冠式典章﹑

東廣炎蒸地﹑人言瘴厲鄕﹑黃茅防十月﹑靑艸避三陽﹑簍葉尋常采﹑檳榔取次嘗﹑何湏勤藥物﹑此卽飬生方﹑

○梅野爲羊城羅隱居題

隱士幽棲處﹑無餘只種梅﹑水邊疏影亂﹑雪裏暗香來﹑淸可供詩句﹑寒宜伴酒杯﹑調羹應有待﹑不負百花魁﹑

○羊城周必都澄淸軒

聞說藏修��匆﹑開軒俯碧流﹑波光澄素曉﹑灝气烔淸秋﹑對酒邀明月﹑弦歌■﹝彳甲﹞白鷗﹑襟懷常若此﹑髙潔與誰儔﹑

○思親堂爲戶部周副郎題

方山親捨遠﹑遊子獨悲思﹑每憶河陽路﹑頻歌陟岵詩﹑霜寒��員叫切﹑云冷鴈來遅﹑只今行役��匆﹑展捲益淒其﹑

王氏綠野堂遺編卷上【終】

●王氏綠野堂遺編下卷

廣東南雄府同知五世孫燭輯

壬辰進士六世孫福徵刻

七言律詩

五言絕句

七言絕句

附記一首

◆七言律詩◆

雙栢圖

文與可竹

送侍禦廷益按治江西還京

南山詩卷

程大參碧香山房

吳用亨兄弟同鄕

詠褒忠錄

又詠二首和陳教授韻

居庸疊翠

雲林別墅

伍伯陽行樂圖

云隱處士挽詩

樊大參淸意堂

挽王侍禦母

挽官評事母

賴憲副考績復任雲南

劉行人澣五使關西詩卷

溫州張云伯教諭岫庵

方侍禦巡按廣東

陪祀天壽山二陵

扈從度居庸關

登天門關四首

岢嵐遇雪

岢嵐遇雪

送劉僉憲致政歸閩

送陳二令

嚴憲副梅花

淸遠峽飛來寺

贈門人觧元丘浚

思親

度海至瓊州

聖旦慶賀

嶺南述景

春江別意

周僉憲古栢軒

石洲處士挽詩

考滿復任廣東親承

復職回廣東通州發舡

奉天門早朝時方面官得面見也

舟遊西湖

壽吏部尙書泰和王公七十

溪山佳趣爲袁處士賦

上天竺聽侶人鼓琴

夜泊錢塘

晚宿�州

贈醫士劉儀文羽

涵淸軒爲�雪峯上人題

次韻張僉都見寄

送副都禦史盧公致�還金華

漁庵爲致仕布政何公題

敕封左副都禦史巡撫河南湖廣

奉敕誥封二代

登嶽陽樓二首予以總督戎師南徵有畱道經嶽陽囙登斯樓喜而賦焉

嶽州贈何季孺教授

聖節

駐節訪桃川官二首

師進貴州

茅原禮先生哀挽

對鏡有感

班師重登嶽陽

巡撫湖廣右都禦史西蜀季公邀予同總兵官保定梁公出遊武昌洪山寺

送成憲副赴召

汪繡衣立雪齋

梅雪軒

平蠻班師二首

阮都帥邀三司諸公飯於五滴水樓

遊瓊州靈山廟和王都帥韻

趙侍禦同三司遊城北白雲山道觀

贈隱士李公瓛

石室山

三洲洞

都帥張文輝友竹軒

謁韓文公廟

羊城元夕

葵藿軒爲廣州右衛劉靖指揮題

送王都帥領軍廣西

挽童副憲

大理少卿致仕周公奇壽旦詩

汪禦史琴書樂處

送陳千戶赴崖州

送魯洪司訓復除臨江

羅公器仰髙樓

挹淸樓

玩易軒

張僉憲栢臺春曉

淸遠峽

慶梅開

重過豫章

������

�讀軒爲毛文玉題

王公一寧以詩贈浚縣縣丞魏廷用廷用求和故次之

別常州胡郡愽

送丁通政考績之京與子同中乙榜也

次韻平江侯春晴教場演武

大理少卿李蕚茂南京審�還朝

寄太常陳少卿先生

送陳梅文英分教祁門

壽友人張上捨

挽邢學士

景泰五年十二月十八日喜雪三首和兵部尙書張公致中韻

營修太廟功成欽賜羊酒

臨江陶元禮松泉淸隱

憶都臺詩和張司馬韻二首

寄錢塘楊仲和謝梅花

寄保定侯梁公

金陵沙士淸樂淸軒

工部尙書湊歷右都禦史兩考復職回南京

寄少保兵部尙書本公廷益

又寄於少保廷益

致仕辭歸分別和兵部尙書張公致中韻

挽謝處士原規

慕榮堂爲丁侍禦玉節題

姑蘓徐宗耀湖山覽勝

贈別肇上人善相

鑰子玨甥錦侄相與讀書於峯彎之山房鄕裏親戚聞皆爲喜屈指又一月餘矣慨流景之易邁慮學業之未修猶恐其徒播名於鄕裏無益也詩以諗之

○雙栢圖

雙栢騰騰勢欲亭﹑披圖想見翠蕭森﹑虯枝不逐風霜老﹑黛色長含雨露深﹑孤植本來存勁節﹑婆娑猶喜散靑陰﹑明堂正爾需梁棟﹑肯把奇才寄遠林﹑

○文與可竹

老我當年竹最工﹑云稍煙葉淡蒙蒙渾疑嶰谷秋風裏絕朦瀟湘春雨中結實慢招丹穴鳳扶笻曾化葛陂龍何當屋畔都栽徧﹑日報平安信不窮﹑

○送侍禦廷益按治江西還京【廷益者於謙也】

使節煌煌出九重﹑先聲已障百川東﹑豺狼早避威風去﹑民物都歸徳化中﹑江右今傳於定國巴東仍說寇萊公勛名若慰人心望﹑湏占麟臺第一功﹑

烏臺持憲邁英聲﹑攬轡南來按百城﹑白蕳飛霜知令肅﹑豸冠玉立迥風生﹑虛明鑑物情無遁﹑仁恕存心法用平﹑盡道江西江上水年來總爲使君淸

○南山詩卷

觧組歸來身已閒﹑悠然且復見南山﹑丹崖翠壁云千疊﹑綠樹蒼松屋一間撫景盡堪供咲傲﹑尋幽何必歷山�孱巖﹑四時佳致常年在不數湘娥十二鬟

○程大參碧香山房

山房卜築傍林塘﹑蒲竹森森蘭亦芳﹑簾捲翠陰來秀色﹑窓涵淸影伴幽香﹑喜囙三物資髙潔﹑不羨羣葩媚艷陽﹑更有蒙泉堪釀酒﹑何妨畱客共徜徉﹑

○吳用亨兄弟同鄕

湖海交遊眼界空﹑多君渾勝舊相逢﹑異鄕不減家鄕好﹑宦況何如旅況濃﹑醉裏乾坤陶靖節﹑吟邊風月杜陵翁﹑只今賢達皆登用﹑泉石煙霞肯久容﹑

○詠褒忠錄

南度無人想故宮﹑西湖有寺說褒忠﹑鄂王要雪靖康恥﹑秦相都忘戰伐功﹑已喜淸名懸日月﹑獨憐黃土蓋英雄﹑如今休說當時話﹑水色山光怨恨中﹑

○又詠二首和陳教授韻

大業垂成計可全﹑將軍一死總堪憐﹑姦謀只觧中分地﹑國恥誰讎不共天﹑千古原情猶有恨﹑六陵歸夢竟無緣﹑西湖應與�江近﹑長送潮聲到墓前﹑

姦臣賣國死何多﹑怨落中原恨未磨﹑天上有星生昂宿﹑人間無主識蕭何﹑杜鵑啼血年年在﹑鐵馬嘶風夜夜過﹑撫捲不禁懷古淚﹑欲添湖水作秋波﹑

○居庸疊翠【送魯訓導洪之官】

天設雄關壯帝京﹑望中積翠入室明﹑西連恆嶶和林近﹑北控單於朔漠平﹑疊障雨晴紅日麗﹑層厓煙淨白雲輕﹑都城自是蟠龍地﹑送別湏知第一程﹑

○雲林別墅【爲金溪鄧希哲題】

不到金溪十五年﹑雲林髙隱尙依然﹑披圖渾勝遊盤谷﹑別業何如在革�罔川﹑醉後看山春著屐﹑閒中釣月夜浮舡﹑太平正爾搜遺逸﹑寧許長才久棄捐﹑

○伍伯陽行樂圖

湖海遨遊四十年﹑歸來且復樂林泉身閒巳覺謀非拙心遠應知地自偏竹杖看云生嶠外﹑芒鞋踏月到溪邊﹑野花啼鳥春常在﹑吟倚東風幾百篇

○云隱處士挽詩

哲人委化幾經年﹑慨想髙風尙儼然﹑三徑久荒陶令業﹑一經猶有伏生傳﹑云深華表歸遼鶴﹑月冷淸林叫杜鵑﹑望斷澆湖原上路﹑無由絮酒酹墳前﹑

○樊大參淸意堂

心遠應宜景自幽﹑艸堂髙興擬滄州﹑天光浮白生晴夜﹑波影涵空動素秋﹑一榻松風和夢斷﹑半�梅影爲詩畱翛然俗慮渾忘卻﹑客至何妨茗數甌﹑

○挽王侍禦母

慈親鶴化竟忘歸﹑遊子天涯淚濕衣﹑有祿空懷三釜飬﹑傷心愁見片雲飛﹑�泥封錦畱恩誥﹑白髮�燈憶斷機﹑遙望佳�何所在﹑遠山斜日樹依依﹑

○挽官評事母

賢郎�武�鵷行﹑重慕三�教子方﹑眉壽總憐垂鶴髮﹑榮恩巳喜拜龍章﹑瑤臺云暗迷鸞鏡﹑銀燭宵殘冷畫堂﹑���江江上路﹑淡煙疏柳自斜陽﹑

○賴憲副考績復任雲南

才向滇南獻績來﹑又承光寵出蓬萊﹑臺端冠廌推先達﹑憲府提刑屬俊才﹑秋色一帆開畫舫﹑陽關三疊盡禹�隹懷﹑明朝別後還相憶﹑翹首天南候鴈回﹑

○劉行人澣五使關西詩卷

五使名藩節槪雄﹑才華況復舊儒宗﹑气淩華嶽三千丈﹑識徧秦關百二重﹑單騎悉諳邊徼路﹑孤吟幾伴夕陽鍾﹑歸朝屢報平西茦﹑寵渥行沾雨露濃﹑

○溫州張云伯教諭岫庵

掃卻紅塵一徑通﹑捲簾長日對孤峯﹑心同云意隨舒捲﹑興與山光任淡濃﹑采藥仙翁時共語﹑爛柯樵子或相逢﹑於今騰踏靑霄路﹑泉石煙霞記舊蹤﹑

○方侍禦巡按廣東

曉捧綸音出鳳臺﹑嶺南人訝範滂來﹑威聲已遁豺狼迹﹑風力湏知鷹隼才﹑萬里蠻夷歸治化﹑五溪瘴露息纖埃﹑功成入奏明光殿﹑超擢應湏列上臺﹑

○陪祀天壽山二陵【長陵獻陵也】

灝气澄秋月滿空﹑衣冠祗肅敬心同﹑二陵宮殿煙霞裏﹑萬疊峯巒紫翠中﹑禮樂光華昭聖徳﹑山河帶礪仰神功﹑微臣叨與千官列﹑瞻拜何由竭寸�﹑

○扈從度居庸關

淸秋關塞絕烽煙﹑車馬時巡重撫邊﹑萬騎森嚴紛扈從﹑千峯環列亙祁連﹑云迎翠輦依銀漢﹑霜染丹楓映錦韀﹑自幸微軀叨近侍﹑願陳歌頌繼前賢﹑

○登天門關四首

兩山立�乞立倚天開﹑疊巘層巒亦壯哉﹑信步不知登幾仞﹑托身便覺近三臺﹑嵐浮澗气和云濕﹑石迸泉聲訝雨來﹑誰說江南多勝槪﹑並州也自有蓬萊﹑

重關環拱晉城雄﹑此去西秦萬里通﹑碧樹陰間來鳥韻﹑白雲影裏度人蹤﹑邊塵息警皇威肅﹑海嶽輸靈帝徳崇﹑覓句徑忘行險道﹑徵鴻數點九霄中﹑

萬山叢裏欝岧嶤﹑指點天門在半霄﹑一道輕煙隨馬去﹑滿林空翠逐人飄﹑考盤應有遺書隱﹑觀奕曾無爛斧樵﹑更上最髙峯頂明�王﹑五云深處寸心遙﹑

懸厓絕磴碧嶙峋﹑此處人傳楊廣行﹑地域總歸今日盛﹑天門猶記舊時名﹑袍囙風勁寒難禦﹑詩爲山幽句易成﹑最是白雲飛遶處﹑異鄕遊子獨關情﹑

○岢嵐遇雪

同云凍合晚蕭蕭﹑釀出奇葩散九霄﹑不逐兩聲來浙歷﹑都隨風力舞飄颻﹑綠蓑難覓寒江釣﹑翠嶺迷歸曉徑樵﹑便乏羔羊金帳酒﹑也湏淸詠伴無聊﹑

客邊無寐火頻添﹑滕巽生涯自可占﹑坐久寒光包大地﹑忽驚曉色入虛簾﹑看書偏愛窓畱霽﹑淂句還愁筆退尖﹑傳語東風早消拂﹑鐵衾生怕夜厭厭﹑

○和韻東髙僉憲

憲僉才思若懸河﹑蚤有聲華在禁坡﹑立教固先崇四術﹑爲文端是淂三多﹑掄材已喜逢良匠﹑抱玉無勞泣卞和﹑忽覩武鄕題詠句﹑淸新應未許陰河﹑

○送劉僉憲致政歸閩【公先爲禦史】

才送軺車上帝畿﹑又承優詔許南歸﹑晉陽惜去賢僉憲﹑故嶺猶迎舊繡衣﹑官散任教生計拙﹑心閒應與世情違﹑歸家正值淸和節﹑榕葉陰陰荔子肥﹑

○送陳二令【有序】

南昌二令陳倫彥理﹑以廉能聞﹑上官器重而下民懷之﹑去年攝漕運﹑克期無逋﹑歸來浹旬﹑藩府俾仍領甚事﹑彥倫就之﹑略無難色﹑於其行也﹑詩以送之﹑

王事勤勞未息肩﹑兩年漕運總稱賢﹑才華不減哦松譽﹑節操惟同古栢堅﹑二月鶯花淮甸路﹑一篙春雨楚江舡﹑功成早促歸來計﹑竹馬兒童候道邊﹑

○嚴憲副梅花

歲晏山空萬水凋﹑玉花飛處雪蕭蕭﹑數株疏影臨淸淺﹑滿樹幽香散閴寥﹑東閣髙吟成往事﹑羅浮入夢竟誰招﹑披圖卻憶當時見﹑絕勝西湖苐六橋﹑

○淸遠峽飛來寺

世事昆明幾刼灰﹑寺名猶記是飛來﹑江流界斷塵喧絕﹑山色分明罨盡開﹑長信松風傳梵唄﹑時看花雨散經臺﹑印師可有東坡約﹑公暇還應一覽回﹑

○贈門人觧元丘浚

六十名中苐一人﹑才華惟子是超倫﹑經明禮樂行文健﹑策對圖書究理眞﹑春榜英豪期角勝﹑夜窓燈火莫�頻﹑從來顯達由稽古﹑事業騰輝在此辰﹑

○思親

家鄕隔越萬重山﹑迎飬常嗟道蹃難﹑定省久違甘旨缺﹑歸心恆與夢魂還﹑遙憐諸弟娛萊服﹑尙想羣孫慰壽顏﹑忠孝百年期兩盡﹑何時投老董溪間﹑

○度海至瓊州

萬里瓊州屬海南﹑迢遙道路未曾諳﹑樓舡駕浪鴻毛細﹑雲霧騰空蜃气酣﹑地極固知封域廣﹑人和咸仰聖恩覃﹑薄才無補旬宣政﹑跋涉山川分所甘﹑

○聖旦慶賀

瑞气澄輝映紫霄﹑黃鐘初動物情饒﹑四方黎庶瞻明聖﹑萬歲嵩呼祝帝堯﹑海晏河淸昭徳化﹑鳳儀獸舞恊蕭韶﹑微臣何幸逢昌運﹑拜賀心馳北闕遙﹑

○嶺南述景

嶺南气候四時常﹑雨後雲陰始覺涼﹑艸木未曾經雪霰﹑居民從不見冰霜﹑山藏積霧皆爲瘴﹑海擁浮沙盡插秧﹑風俗巳知崇禮讓﹑人才猶喜振聲光﹑

○春江別意【送行給事還京】

粵江春水綠浮苔﹑歌徹驪駒畫舫開﹑天上故人今日去﹑嶺南遊宦幾時回﹑長堤柳色縈詩句﹑驛路花香拂酒杯﹑欲別未行無限意﹑與君同到鳳凰臺﹑

○周僉憲古栢軒

庭前栢樹何年種﹑鐵榦虯枝老气橫﹑淸帶雪霜存古色﹑翠含風雨動秋聲﹑春來桃李非同調﹑歲晚松梅自合盟﹑珍念憲臣堪對此﹑長囙髙節助吟情﹑

○石洲處士挽詩

石洲仙化幾經年﹑潛徳能囙令子傳﹑三徑菊松畱故業﹑百篇風月見遺編﹑攜琴久冷尋春騎﹑問字空回載酒舡﹑遙睇赤龍岡畔路﹑至今過客爲淒然﹑

○考滿復任廣東親承

聖諭以愛民勤政爲要﹑謹述以紀之﹑兩歷名藩過六年﹑之官又向嶺南旋﹑銓曹課�叨書冣﹑天語丁寧荷寵專﹑爲政固當勤夙夜﹑愛民尢在重顚連﹑薄才曷盡旬宣職﹑惟有心同鐵石堅﹑

○復職回廣東通州發舡

嶺外來朝路八千﹑辭歸還泛粵江舡﹑霜飛紅葉添行色﹑潮帶淸波遠接天﹑身系南荒官未滿﹑心依北闕夢長懸﹑明年又擬三書考﹑會有封章達帝前﹑

○奉天門早朝時方面官得面見也

雙闕岧嶤曙色分﹑衣冠劍佩簇金門﹑禁鐘聲動淸風迥﹑寶鼎香浮瑞气溫﹑日月九天瞻禦宸﹑山河一統戴洪恩﹑微臣幸忝參方嶽﹑得以名銜面至尊﹑

○舟遊西湖

西湖佳麗擅吳東﹑畫舫�明坐鏡中﹑十里芰荷風細細﹑六橋楊柳雨蒙蒙﹑禪林蒼翠千峯合﹑澗道淸冷萬壑通﹑獨有嶽王墳上樹﹑南枝長自倚晴空﹑

○壽吏部尙書泰和王公七十

祥雲散彩日曈曨﹑慶壽人尊七十翁﹑冠蓋聯翩來曉騎﹑笙歌淸切度春風﹑四朝徳望推元老﹑一代文章仰巨公﹑願祝遐齡恊龜算﹑光昭功業並夔龍﹑

○溪山佳趣爲袁處士賦

步入蒼苔境卽幽﹑山光林影自淹畱﹑溪流九曲明如練﹑戶列千峯淨若秋﹑歷覽每攜雙短屐﹑遨遊時放一扁舟﹑卜居便擬來相近﹑咲濯滄浪歌素侯﹑

○上天竺聽侶人鼓琴

淸宵月色滿禪關﹑靜裏絲桐僧�大止取�閒﹑調引宮商含古意﹑志存流水與髙山﹑晴雲縹緲鸞孤舉﹑秋海空明鶴自還﹑坐久翛然無一慮﹑不知身世在塵寰﹑

○夜泊錢塘

富春江上水痕消﹑舡到錢塘聽落潮﹑漁火互明喧浦漵﹑梵鐘淸響出岧嶤﹑鄕音入耳家應近﹑王事嚴程路尙遙﹑獨有中天明月色﹑不嫌孤客伴無聊﹑

○晚宿�州

舟泊�州暮雨晴﹑人家兩岸夕陽明﹑江聲近接金山寺﹑曙色遙連鐵甕城﹑奉使未能爲國報﹑思鄕惟念倚門情﹑來朝又指維楊路﹑五色雲中是帝京﹑

○贈醫士劉儀文羽

劉郎年少究儒醫﹑家學淵源眾所推﹑每遇貧人多施藥﹑時畱佳客或彈棊﹑杏林春色浮書幌﹑菊井秋香�硯池﹑欲買丹砂問奇訣﹑蓬萊何處覓仙芝﹑

○涵淸軒爲�雪峯上人題

小軒開處撫泓澄﹑泉引曹溪一���淸﹑冷浸秋光嘗皎潔﹑影垂天象最分明﹑香銷永日紅塵斷﹑簾捲微風碧浪輕﹑自是禪心如水定﹑何時來此話無生﹑

○次韻張僉都見寄

蚤年意气許誰齊﹑唾手功名志可期﹑一世才華推特達﹑半生交誼惜分離﹑宦情豈爲馮唐老﹑秋興徒增宋玉悲﹑自是知心常在念﹑停雲無日不相思﹑

○送副都禦史盧公致�還金華

十年鈇鉞鎭遐荒﹑邊事賢勞譽獨揚﹑白首淂還家更好﹑丹心猶戀國難忘﹑尋銘可結香山社﹑適趣宜成綠野堂﹑別後暮云春樹意﹑詩緘長逐便風將﹑

○漁庵爲致仕布政何公題

拋卻朝簪白髮稀﹑茒庵結就傍漁磯﹑煙波穩��匆閒垂釣﹑風月冷邊總息機﹑隱幾坐看鷗戲狎﹑開籠常待鶴飛歸﹑功成名遂身宜退﹑始覺人間萬事非﹑

○敕封左副都禦史巡撫河南湖廣

丹鳳銜書下九天﹑薄才何幸拜超遷﹑官資惟是臺綱重﹑安撫兼承帝命專﹑邊事方殷心獨切﹑君讎未報夢長懸﹑驅馳且盡平生力﹑期使民歌雅頌萹﹑

○奉敕誥封二代

積徳垂休荷祖宗﹑微軀何幸際遭逢﹑拜官屢被三朝寵﹑錫誥光膺二代封﹑報國未湏論白髮﹑匡時直欲究丹衷﹑遙瞻九隴焚黃��匆﹑精意潛孚感格通﹑

奉敕總督平蠻景泰元年九月十三日欽蒙聖恩特升右都禦史十五日奉敕總督湖貴軍務南徵有苗之夷來自揣才識陋劣屢荷褒升委以軍國重任敢不殫厥心力以圖報稱囙成近體四首錄寄姻戚宗友用昭

皇上恩寵之盛於無窮也

禦筆題名出九重﹑南徵特許總元戎﹑謀猷克壯三軍帥﹑奏捷湏成萬里功﹑掃卻邊塵淸宇宙﹑從教田野樂桑農﹑太平威徳同遐邇﹑願獻鐃歌�國風﹑總督元戎肅遠徵﹑特煩天語重丁寧﹑忠孝未遂君親報﹑出入叨膺將相名﹑滅賊謾憑三尺劍﹑安邊仍仗五千兵﹑奏功應有平夷頌﹑早晚歸朝獻聖明﹑文武兼持荷寵褒﹑南徵總督在鈐錎﹑八千遠道邊關險﹑百萬雄兵气節豪﹑夷■﹝豸尞﹞望風潛影迹﹑瘴江隨劍息波濤﹑成功皆仗皇威肅﹑微薄何能效寸勞﹑早登科目際昌辰﹑揚歷淸華列縉紳﹑執法方膺都憲重﹑總戎又拜節旄新﹑敢將功業期韓範﹑豈謂才名繼甫申﹑獨有丹心如鐵石﹑好音嘗慰白頭親【韓範甫申皆知舊褒羙之詞也老母家居年已八十餘矣】

○登嶽陽樓二首予以總督戎師﹑南徵有畱﹑道經嶽陽﹑囙登斯樓﹑喜而賦焉﹑

巴陵勝槪嶽陽樓﹑此日登臨最上頭﹑萬頃湖光秋色淨﹑一天晴景曉煙收﹑徵帆度影參差出﹑飛棟淩空迆■﹝辶裏﹞畱﹑不盡江山懷古意﹑憑欄呼酒看吳鉤﹑

雕欄畫棟倚靑冥﹑登睡從知眼界明﹑萬里江湖南北路﹑千年樓觀古今情﹑山開秀色添吟興﹑浪簇飛花送遠徵﹑早晚掃除邊瘴靜﹑還來題柱記升平﹑

○嶽州贈何季孺教授

憶自京華相別後﹑於今已是念年春﹑傳經獨喜靑氈舊﹑對酒仍憐白髮新﹑老欲濟時心益壯﹑交緣知已意猶眞﹑平南早晚班師日﹑擬共論文話宿因﹑

○聖節

天開黃道泰階平﹑萬歲人咸祝聖明﹑仙仗曉分雙門�報曙﹑禦煙晴散九門淸﹑山林艸木沾恩澤﹑田野黎民樂化成﹑堯舜祗今躬至治﹑華夷一統永同情﹑

○駐節訪桃川官二首

才說尋眞慮卽消﹑仙家樓閣住岧嶤﹑半空飛翠和云濕﹑一徑香煙匝地飄﹑簫鼓暫停諸將騎﹑節旄應駐總戎軺﹑明朝平賊歸來日﹑還訪當年王子喬﹑

舊說桃源是洞天﹑至今世俗尙流傳﹑雲開曙色淸千疊﹑春漲桃花水一川﹑采藥未歸迷去路﹑燒丹何事駐長年﹑平生不信神仙術﹑空記南華道徳�﹑

○師進貴州

金鼓聲中萬騎齊﹑軍威先振貴州西﹑苗蠻落膽靑霄泣﹑夷■﹝豸尞﹞魂驚白晝啼﹑但使轅門來納欵﹑從教田野樂耕犂﹑太平天子敷仁政豈肯窮兵

○茅原禮先生哀挽

徳重才髙敻莫儔﹑豈堪疾痼竟淹畱﹑新詩杜甫三千首﹑���龍百尺樓﹑化鶴歸時方隔世﹑飛鳧葬��經秋﹑傳家喜有賢孫子﹑足慰泉臺永夜愁﹑

○對鏡有感

年來兩鬢漸蕭疏﹑獨對菱花愧�圖﹑歷宦頗登三品貴﹑論功自揣一毫無﹑但將直幹同松栢﹑忍把柔姿類柳蒲﹑百歲光陰等閒事﹑修名未立�布徳威﹑

○班師重登嶽陽

萬頃重潮千尺樓﹑嶽陽風景冠南州﹑三湘近帶荊門曉﹑七澤遙連漢渚秋﹑謾有凱歌隨憲節﹑還從漁唱落芳洲﹑此身𨿽在江湖遠﹑一念能忘範老憂﹑

○巡撫湖廣右都禦史西蜀季公邀予同總兵官保定梁公出遊武昌洪山寺

良辰連騎出江城﹑爲訪招提十里行﹑勝賞不辭迂憲節﹑幽遊偏喜集名卿﹑松風拂座紅塵迥﹑花雨飄簾白晝淸﹑共荷太平邊報息﹑得從方外適閒情﹑

○送成憲副赴召

八月秋風桂子黃﹑栢臺憲節發行裝﹑九重丹詔天恩重﹑萬里靑山驛路長﹑騏驥已看來大宛﹑鳳凰端見集朝陽﹑公家事業齊房杜﹑千載湏知有耿光﹑

○汪繡衣立雪齋

亟丈從容進講時﹑朔風吹雪滿柴扉﹑但將義理深探領﹑不覺寒威更襲衣﹑遊酢已聞明道學﹑楊時還見契玄機﹑莫言洙泗源流遠﹑賢哲由來在所希﹑

○梅雪軒

轅門結屋當行窩﹑屋外梅花雪滿坡﹑萬斛寒香春信蚤﹑一天�景月明多﹑羅浮入夢當年事﹑剡水乘�此日過﹑卻咲五陵豪俠客﹑春風桃李竟如何﹑向四夷﹑

○平蠻班師二首

一片丹心兩鬢皤﹑平蠻事業仗天戈﹑才非王佐慚諸葛﹑老得��愧伏波﹑綠野有堂情可適﹑赤松無約夢偏多﹑從來忠孝難兼盡﹑日暮頻興陟�歌﹑

平盡南蠻奏捷歸﹑凱歌聲動夢魂飛﹑三軍號令停金鼓﹑萬里行裝捲甲衣﹑路入靑山添勝槪﹑江浮畫舫撲淸睴﹑薄才叨總兵機重﹑勉爲朝廷爲徒

○阮都帥邀三司諸公飯於五滴水樓

良辰開宴集佳賓﹑爲愛樓髙隔市塵﹑芳沼折來蓮子脆﹑家園摘取荔枝新﹑歌淸觧使行雲遏﹑帽側從教咲語頻﹑醉後都忘顚倒禮﹑阮家父子太情眞﹑

○遊瓊州靈山廟和王都帥韻【十四首】

踏破苔痕一徑蒼﹑尋幽覓勝興偏長﹑兩余山色峯峯秀﹑日暖松花樹樹香﹑碑石尙畱唐篆刻﹑殿廷渾勝魯靈光﹑遊人且莫論今古﹑流水聲中幾夕陽

名山勝景入丰神﹑國海風光別是春﹑徑艸不除稀客到﹑野花含咲爲誰頻﹑廟存古迹千年著﹑詩自畱題幾度新﹑踏徧林泉無限景﹑馬蹄歸去不沾塵﹑

不辭險道謁靈祠﹑海外名山自古奇﹑滿蹃落花春浩浩﹑一林喬木晝遅遅﹑異鄕風月頻題品﹑故國蒓鱸每系思﹑多少行人此遊賞﹑碧桃開處醉金巵﹑

望中寸碧見遙峯﹑知是靈山苐幾重﹑鼉吼潮聲滄海近﹑龍歸洞口白雲封﹑慣耽幽��匆行看竹﹑欲籍淸陰坐撫松﹑便擬攜書歸舊隱﹑野花啼鳥日相從﹑

丹丘蓬島浪傳名﹑未到空教老此生﹑路入翠微山欲暝﹑樹浮蒼藹雨初晴﹑琴尊蹔適煙霞趣﹑軒冕寧忘丘壑情﹑卻咲考盤遺世者﹑直將富貴等漚輕﹑

半百相將白髮微﹑投簪未解脫朝衣﹑且攜勝友同行樂﹑莫把良辰嘆落暉﹑別岸垂楊鶯亂叫﹑平堤芳艸燕交飛﹑就中卻咲王都帥﹑遊徧靈山未肯歸﹑

隱隱靑山馬上看﹑亭亭古廟出云端﹑林花過兩臙脂潤﹑野竹含風翡翠寒﹑遊客不湏靈運履﹑詩人雅造杜陵壇﹑海南來處鄕關遠﹑翹首斜陽獨倚闌﹑

春來景物徧林臯﹑花气燻人襲錦袍﹑咫尺煙光迷島嶼﹑尋常海色送波濤﹑霧深虎豹潛蹤迹﹑山靜猿猱任咲傲﹑何��匆樵歌起天末﹑數聲淸徹楚云髙﹑

神宮髙俯碧山阿﹑簪紱登遊載詠歌﹑咲我塵機從此息﹑逼人淸興偶來多﹑陰崖翠濕棲煙霧﹑古洞春深掩薜蘿﹑咫尺滄溟三萬頃﹑漁舟依約隔鯨波﹑

歷徧岧嶤路不迷﹑綠陰慣引紫驑嘶﹑應同上國衣冠會﹑不似東山妓女攜﹑古廟近云靑隱隱﹑斷碑封蘚碧萋萋﹑可人光景無邊興﹑收拾毫端取次題﹑

侵雲隱霧碧嵬崔﹑樓閣玲瓏面面開﹑石迸泉聲寒潄玉﹑窓涵池影綠浮苔﹑陟危謾擲蒼藤杖﹑遣興還憑竹葉杯﹑欲拂翠岷探舊迹﹑那堪白日又西頹﹑

勝景聞來記往年﹑登臨尙覺興依然﹑傍雲山色疑開畫﹑隔柳鶯聲似奏弦﹑樵父爛柯年杳�﹑�翁呼酒月娟娟﹑琪花瑤艸春長在﹑也是江南一洞天﹑

海色嵐光一半分﹑層樓傑閣淨塵氛﹑驚濤入座鳴秋雨﹑空翠飄闌濕曉云﹑咲傲壺觴從欵欵﹑追陪車馬任紛紛﹑多情莫負東風約﹑回首靑山又夕曛﹑

瓊州佳麗屬玆山﹑方丈蓬萊咫尺間﹑峽雨每從龍帶出﹑松雲長伴鶴飛還﹑柳深芳岸紅塵斷﹑花落空庭白晝閒﹑怪淂吟情頗軒豁﹑詩成幾首不湏刪﹑

○趙侍禦同三司遊城北白雲山道觀

咫尺仙宮隔翠岑﹑不囙公暇詎登臨﹑淸風一道隨飛蓋﹑黃鳥數聲來遠林﹑山徑�畱荒蘚合﹑巖扉春掩落花深﹑道人長日渾無事﹑野鶴孤云共此心﹑

○贈隱士李公瓛【其祖質爲�江王相得袁尙寶��】

相國賢孫李謫仙卜居遙住��邊﹑逢人不觧論官府﹑見客時能■﹝扌棄﹞酒錢﹑剩�請萹歸品詠﹑漫憑�鑑別媸妍﹑眼中卻咲��者﹑滚滚紅塵未息肩﹑

○石室山

碧艸蒼崖景冣幽﹑公餘聊復共追遊﹑一壇花雨千峯溟﹑十里松風六月秋﹑題石詩存人已遠﹑燒丹仙去�空畱﹑也知山水多佳趣﹑咲我朝簪尙未投﹑

○三洲洞

層巒疊巘參羌見﹑洞戶巖扉迆邐開﹑雲气長隨龍變化﹑泉聲慣引鶴飛來﹑襟懷頓覺紅塵遠﹑遊賞休驚白髮催﹑卻咲當年劉阮輩﹑何囙采藥入天臺﹑

○都帥張文輝友竹軒

公餘塵鞅不相侵﹑獨坐幽軒撫竹林﹑瀟灑眞堪爲益友﹑孤髙應是伴淸吟﹑晴梢直拂雲霄上﹑翠色長含雨露深﹑我亦生平慕蕭散﹑何時來共滌煩襟﹑

○謁韓文公廟【二首】

直道朝陳佛骨章﹑秋官夕罷謫潮陽﹑海濱民幸逢良牧﹑天下人咸惜大唐﹑還有雄文昭宇宙﹑長畱遺像鎭炎荒﹑我來瞻拜猶興感﹑溪水冷冷樹色蒼﹑

古廟嵬嵬倚碧山﹑潮人崇祀不忘韓﹑牧民惠澤千秋永﹑報國忠心萬古丹﹑猿鶴有靈還集止﹑鱷魚無迹肆貪殘﹑後來作郡紛相繼﹑誰把碑文仔細看﹑

○羊城元夕

九霄雲淨絕纖塵﹑河漢流光月色新﹑萬點華燈明似晝﹑一方黎庶喜同春﹑海濱久幸烽煙息﹑夷■﹝豸尞﹞仍沾聖澤均﹑卻憶昔年當此夕﹑曾陪芳晏近楓宸﹑

○葵藿軒爲廣州右衛劉靖指揮題

剩栽葵藿繞軒楹﹑直幹亭亭愜素情﹑葉色淨含朝露潤﹑花心長向太陽傾﹑供飧淸味那勝此﹑報國丹衷可共盟﹑不似城中豪富者﹑春風卻羨牡丹榮﹑

○送王都帥領軍廣西

偉器長才玊不瑕﹑簪纓況是舊名家﹑謀猷克壯三軍帥﹑攻略曾窮萬里賖﹑秋水磨明收虜劍﹑燕云暗簇戰袍花﹑功成擬奏明光殿�早晚傳宣降白麻﹑

○挽童副憲

嶺海來官總故人﹑與君同�更相親﹑念年憲節淸於水﹑兩鬢霜華白似銀﹑一疾詎堪成永訣三生何處說前囙﹑空餘臺畔亭亭栢﹑想象風儀幾愴神﹑

○大理少卿致仕周公奇壽旦詩

投老歸來鬢尙玄﹑獨於洛社占名先﹑栢臺執法聲惟舊﹑棘寺平反譽益堅﹑接武喜看三桂秀﹑聯芳更與二疏肩﹑烏紗白髮黃金帶﹑爲祝遐齡永百年﹑

○汪禦史琴書樂處

林下優遊自不同﹑琹書相對日從容﹑閒情都在七弦上﹑玅趣多畱萬卷中﹑流水髙山��和﹑靑燈夜兩思無窮﹑怡然百慮渾��﹑從此徒誇彭澤翁﹑

○送陳千戶赴崖州

傾蓋相逢遂識荊﹑論交尢喜見平生﹑丹山鳳鳥千年瑞﹑窪水驊驑萬里程﹑天上此來恩露重﹑海南今去瘴煙淸﹑殷懃杯酒何堪別﹑渺渺滄波總是情﹑

○送魯洪司訓復除臨江

當年栢府選才賢﹑朋輩咸誇魯仲連﹑執法正堪呼鐵面﹑傳經復喜得靑氈﹑寧將直幹爲人折﹑不托芳姿取世憐﹑我亦平生懷節槪﹑囙君此去思茫然﹑

○羅公器仰髙樓

樓居髙架倚層霄﹑百尺闌干眼界遙﹑棟接飛雲睛縹緲﹑簾開翠色對岧嶤﹑曉來露气還堪吸﹑夜後蟾光似可招﹑一點紅塵無著��匆﹑豫章城外擅淸標﹑

○挹淸樓

樓居髙架接空明﹑坐入西山紫翠橫﹑一點��無到處﹑入窓虛籟自天生﹑銀瓶露薄秋光淡﹑珍簟涼時午夢淸﹑好是此中銷世慮﹑不勝遐思遶蓬灜﹑

○玩易軒

一室瀟然謝世緣﹑獨於羲易契心傳﹑封辭已淂呈圖後﹑理趣還探未畫先﹑自信處謙崇徳望﹑湏知履道適安便﹑何時來共幽軒坐﹑細論堯夫觀物萹﹑

○張僉憲栢臺春曉

臺端栢樹翠蕭森﹑冰雪孤標鐵石心﹑春日敷榮添秀色﹑曉風披拂散輕陰﹑一簾淸气長相對﹑半點紅塵不許侵﹑自是歲寒堅節操﹑憲臣應淂伴髙吟﹑

○淸遠峽

江流一帶兩山開﹑白練中分紫翠堆﹑海內勝遊良不少﹑嶺南佳景此爲魁﹑徵帆穿峽隨云度﹑飛瀑淩空送雨來﹑見說上方淸絕��匆﹑無由登覽一徘徊﹑

○慶梅開

兩�羣立路微通﹑天設雄關壯廣東﹑絕頂嶙峋銀漢邊﹑行人隱約白雲中﹑越�九譯東玉貢﹑封�千秋戴聖躬﹑�視南溟才一勺﹑不勝淸��飛鴻﹑

○重過豫章

���地傳經日﹑屈指於今二十�﹑�下英才皆�發﹑城中��暫畱連﹑滕���文��﹑孺子�髙�尙賢﹑撫景�無今昔�﹑西山南�只依然﹑

○������

舜江見日人如玉﹑���時�已仙﹑白髮曉星稀故老﹑�����誰憐﹑忍將��看遺稿﹑空把傷情付逝川﹑���卽能繼述﹑�銘髙��門前﹑

○�讀軒爲毛文玉題

豫章城北屋三�﹑屋裏藏書屋外田﹑��一犂春雨後﹑靑燈孤照夜窓前﹑攜家豈必龐公隱﹑舉�何如匡氏賢﹑樂道固應君子志﹑鳴騶又恐到林泉﹑

○王公一寧以詩贈浚縣縣丞魏廷用﹑廷用求和﹑故次之﹑

楊柳靑靑蔭�河﹑畫舡幾向此中過﹑不囙縣佐交情厚﹑誰共壺觴欵曲多﹑舊話未終還繾綣﹑新詩裁就更吟哦﹑明朝又指金臺去﹑兩地相思意若何﹑

○別常州胡郡愽

王事憂勤尙百端﹑客���故人歡﹑廣文自嘆儒官冷﹑禦史應憐�面寒﹑傲倪乾坤雙鬢白﹑消磨歲月寸心丹﹑匆匆且盡鄕情話﹑只恐明朝更別難﹑

○送丁通政考績之京與子同中乙榜也

三十年前一榜中﹑多君�調獨稱雄﹑棲遅暫振橋門鐸﹑薦達曾乘栢府�﹑喜見鳳鳴當盛世﹑還看鵬翮快長風﹑於今獻績朝天去﹑五色云邊寵渥隆﹑

○次韻平江侯春晴教場演武

太平無事不忘兵﹑蕳教偏宜曉日晴﹑數組城南三萬旅﹑威臨塞北幾千程﹑指揮進退嚴金鼓﹑分合縱橫識斾旌﹑自是總戎多將略﹑能修功烈佐皇明﹑

○大理少卿李蕚茂南京審�還朝

蓬萊宮闕五雲間﹑親領天書下玉班﹑人發都門芳艸碧﹑馬嘶驛路落花殷﹑才聞直筆舒民隱﹑又整衣冠覲聖顏﹑老我叨官聯大理﹑可堪分手送君還﹑

○寄太常陳少卿先生

兩京朋舊總儒林﹑髙誼惟兄意獨眞﹑音問每詢南去客﹑椷書時寄北來人﹑九天雨露沾恩重﹑千里關河入夢頻﹑愧我南蠻叨總督﹑而今空自白頭新﹑

○送陳梅文英分教祁門

新領除書出帝閽﹑之官千里赴祁門﹑泮林蹔隱南山豹﹑雲路還騰北海鵾﹑欲別謾停江上棹﹑臨行且盡席前尊﹑徽邦舊有文公化﹑施教尢期士行惇﹑

○壽友人張上捨

童顏華發似神仙﹑碧水蒼山樂事便﹑五月喜逢初度日﹑八旬忻見太公年﹑花明舞袖排蘭玉﹑歌遏行雲列綺筵﹑頋我無由躬賀禮﹑殷勤遙祝壽三千﹑

○挽邢學士

天榜當年占狀頭﹑翰林特拜寵恩優﹑含香每近雙龍闕﹑祝艸長依五鳳樓﹑謾�蒼松能傲歲﹑誰云玉樹竟凋秋﹑傷心不忍�車發﹑江水雲山總是愁﹑

○景泰五年十二月十八日﹑喜雪三首﹑和兵部尙書張公致中韻

朔風凜凜淨塵沙﹑六出飄揚舞態佳﹑萬碧峯頭排玉筍﹑半枯林裏燦銀花﹑豊年有象情偏悅﹑詩句聯萹興獨賖﹑卻咲貂裘呼酒客﹑旨將一念�貧家﹑

寒聲簌簌蟹行沙﹑三白呈祥信可佳﹑萬里長空疑不夜﹑千年老樹盡開花﹑洛陽閉戶名猶在﹑剡水行舟興尙賖﹑佐理自慚無寸補﹑謾歌豊稔慶農家﹑

滕巽楊威絕點沙﹑臈前瑞雪應時佳﹑乾坤浩蕩都成玉﹑艸木參差總是花﹑凍茟頻呵詩謾就﹑深杯未厭酒還賖﹑此時亦有尋梅客﹑來訪西湖處士家﹑

○營修太廟功成欽賜羊酒【景泰六年九月】

巍巍太廟倚穹蒼﹑賞勞功成荷寵光﹑臈蟻榮頒良醞酒﹑肥牲兼賜大官羊﹑開樽未敢當東道﹑獻壽先歸奉北堂﹑自愧菲才無以報﹑�歌天保答吾皇﹑

○臨江陶元禮松泉淸隱

不將名利苦關情﹑自愛山林遠市城﹑髙節比松千尺勁﹑澄懷如水一泓淸﹑閒來掃榻畱題吢﹑醉裏臨流詠濯纓﹑珍重八州都督後﹑斯人應是継家聲﹑

○憶都臺詩和張司馬韻二首

執法曾看歷兩臺﹑封章幾向禦前開﹑每令枯朽回生意﹑盡使公廷絕點埃﹑菊爲傲霜常愛種﹑葵因向日亦頻栽﹑如今猶記當年事﹑謾把新詩寫此懷﹑

湖光山色擁蘭臺﹑窓牖玲瓏八面開﹑常有淸風生幾席﹑更無隙地著塵埃﹑竹松密密從教種﹑桃李紛紛不許栽﹑應是大夫遺徳在﹑幾回翹首動吟懷﹑

○寄錢塘楊仲和謝梅花

雪蕊冰花太逼眞﹑殷勤遠寄隴頭人﹑一枝傍月畱淸影﹑萬朵臨風淨俗塵﹑未許補之能獨步﹑還尋和靖作芳鄰﹑武林城裏楊和甫﹑老筆年來信有神﹑

○寄保定侯梁公

奉敕平蠻記往年﹑元戎事業獨侯賢﹑別離每荷魚緘寄﹑想念長依鳳闕前﹑玉帳牙旗曾共建﹑�書鐵券喜重鐫﹑自慚總督名虛在﹑只念滄浪覓釣舡﹑

○金陵沙士淸樂淸軒

紅塵紫陌雜輪題﹑竹戶蓬窓自不迷﹑一片閒心隨鶴去﹑幾回孤夢伴雲棲﹑琹書適意探幽賾﹑風月多情費品題﹑我亦囙之動淸興﹑艸堂元是浙東西﹑

○工部尙書湊歷右都禦史兩考復職回南京

六年考績近彤闡述職深慚補報�南詔平蠻叨懋督中臺執法久�違馳驅未盡丹心苦飄泊今看白髮稀自是九天雨露闊揚帆又到林陵�

○寄少保兵部尙書本公廷益

鄕國論交二十年﹑雲霄事業獨公賢﹑薄才濫荷婁公薦﹑素志惟應��憐﹑湖海茫茫情久闊﹑江山歷歷夢長懸﹑自慚衰朽難爲用﹑只合歸耕沮溺田﹑

○又寄於少保廷益

念年孤枕鬢成絲﹑蓋世功名更讓誰﹑暮夜黃金無地入﹑生平淸節有天知﹑江南春早鶯啼切﹑薊北秋髙鴈過遅﹑老我懷人心冣��馬﹑停雲望處獨多時﹑

○致仕辭歸分別和兵部尙書張公致中韻

陛辭同日拜宸旒﹑名節成全荷聖休﹑一片閒心隨野鶴﹑兩行�鬢近沙鷗﹑掛冠已遂歸家樂﹑去國寧忘報主憂﹑回首朝班猶在望﹑五云深處帝王州﹑

○挽謝處士原規

不榮軒冕樂林泉﹑坐閱光陰八十年﹑孝友眞堪惇末俗﹑詩萹渾欲繼前賢﹑春山久斷穿雲屐﹑秋水空回釣月舡﹑惆悵詩人無復作﹑夕陽芳艸思綿綿﹑

○慕榮堂爲丁侍禦玉節題

霄漢飛騰向栢臺﹑髙堂失飬獨銜哀﹑白雲望處懷仁傑﹑繡服裁成憶老萊﹑冠冕承恩依北闕﹑松楸入夢繞南陔﹑顯揚已遂平生�﹑褒寵還�鳳誥來﹑

○姑蘓徐宗耀湖山覽勝

平生胸气隘林丘﹑仗劍湏教萬里遊﹑徵斾屢瞻衡嶽曉﹑飛帆幾度洞庭秋﹑翺翔遠興隨鴻鵠﹑浩蕩閒情欵白鷗﹑回首湖湘曾駐節﹑題詩兩詠嶽陽樓﹑

○贈別肇上人善相

心同秋月淨無埃﹑受戒才從上國回﹑冠蓋相逢憑品藻﹑江山隨��匆漫徘徊﹑不辭飛舄遊千里﹑還欲參禪到五臺﹑此別未湏論契闊﹑碧蓮花發候重來﹑

○鑰子玨甥錦侄相與讀書於峯彎之山房﹑鄕裏親戚聞皆爲喜﹑屈指又一月餘矣﹑慨流景之易邁﹑慮學業之未修﹑猶恐其徒播名於鄕裏無益也﹑詩以諗之﹑

習學山房一月餘﹑不知進業近何如﹑研窮直欲窺千卷﹑講貫先應熟四書﹑仲郢昔聞嘗膽讀﹑倪寬曾說帶經鋤﹑光陰迅速湏加勉﹑無使虛名衒裏閭﹑

◆五言絕句◆

四景山水四首

花木翎毛四首

○四景山水四首

綠樹蒼煙外﹑靑山翠藹中﹑欲知行樂者﹑誰是杜陵翁﹑

云吐奇峯合﹑林深晝景長﹑江山無限興﹑一枕北窓涼﹑

江上波光冷﹑山中木葉稀﹑故鄕何��匆是﹑張翰正思歸﹑

萬木妝瓊樹﹑羣山立玉峯﹑扁舟乘興去﹑定入剡溪中﹑

○花木翎毛四首

二月江南境﹑桃花幾度春﹑數聲啼恨鳥﹑喚起惜花人﹑

春去花都盡﹑紅橊次苐開﹑可人枝上鳥﹑求友獨飛來﹑

玉林秋光淡﹑西風樹影涼﹑誰知禽鳥意﹑也愛桂花香﹑

霜雪紛紛��匆﹑山茶故晚紅﹑幽禽知信早﹑先占一枝東﹑

◆七言絕句◆

題大尹王公羣鷺圖

滕克釗蒲菊

題山水小景

嚴憲副梅花二首

袁太守袁坊八首

過惡溪三首

海康教諭晚英永思堂

雷州道中值兩寄戴太守

述懷雜詠五首

和蕭侍讀送曾員外奉使廣東燕餞暹羅諸國使臣回國七絕

釣臺小畫

彈琹小畫

曹中書求夏少卿寫竹寄教授陳秋鴻

周儀賓山水圖

送羅訓道歸南昌二首

○題大尹王公羣鷺圖

柳梢蘆葉雪蕭蕭﹑羣鷺聯翩淨羽毛﹑一�淸標那可似﹑郎官雅操兩相髙﹑

○滕克釗蒲菊

老藤千丈舞蒼虯﹑萬斛驪珠爛不收﹑縱使摘來堪釀酒﹑未應一斗換涼州

○題山水小景

疊障堆藍擁碧霄﹑晴雲匝地湧秋潮﹑雲山無限逍遙興﹑來往應知有市朝﹑

○嚴憲副梅花二首

念年不見梅花面﹑看畫令人眼倍明﹑好是西湖舊遊處﹑水邊疏影一枝橫﹑

任教桃李費嫌猜﹑獨向東風占早開﹑自信平生慣冰雪﹑托身只合在霜臺﹑

○袁太守袁坊八首

南岸農歌

北��乂漁歌

塹嘴風帆

津頭煙樹

中沱沃壤

下尾淸風

城山曉月

故縣暮鍾

�南岸農歌

平疇水暖雨初晴﹑布谷催耕處處鳴﹑謾說年來農事好﹑醉歌擊壤樂升平﹑

�北��乂漁歌

雲水煙波一葉航﹑都將身世寄滄浪﹑淂漁沽酒尋常事﹑欵乃聲中卽醉鄕﹑

�塹嘴風帆

澄江一曲抱淸灣﹑巨舫輕帆月往還﹑但得好風舡去疾﹑舟人穩坐不辭艱﹑

�津頭煙樹

遠樹含煙翠色浮﹑鄕人來往說津頭﹑莫言九夏淸陰布﹑梁棟還宜此��匆求﹑

�中沱沃壤

中沱沃土最髙腴﹑萬頃云黃稻熟初﹑誰說江南田地薄﹑只緣人力少勤渠﹑

�下尾淸風

脈脈流來一���淸﹑穿林激石玉琮崢﹑未湏直究觀瀾術﹑且向滄浪歌濯纓﹑

�城山曉月

山空隱隱曉雞鳴﹑斜月流暉曙色新﹑莫道冰輪空皎潔﹑照人心地也分明﹑

�故縣暮鍾

枽林藹藹已成村﹑父老猶傳故縣門﹑世事幾隨流水逝﹑鍾聲長送月黃昏﹑

○過惡溪三首

蘭舟桂棹任縱橫﹑翠浪淸波靜不驚﹑說與行人放心去﹑莫疑水有惡溪名﹑

一水中流兩岸山﹑山光含翠水潺湲﹑自從祛鱷歸前海﹑舟子漁人任往還﹑

惡溪水遶郡城東﹑千載流傳惡未終﹑寄語此邦民社者﹑莫將民政與溪同﹑

○海康教諭晚英永思堂

罔極難酬父母恩﹑追思長自淚雙痕﹑柳州千古城頭月﹑應有淸光照夢魂﹑

○雷州道中值兩寄戴太守

東風吹雨細廉殲﹑山送寒聲海气兼﹑不似黃堂無事日﹑焚香柱笏坐鉤簾﹑

○述懷雜詠五首

少年失學乏師傳﹑義理精微頗自研﹑歲月漸磨心有淂﹑始知一理眾同然﹑

當年被薦上朝端﹑衣繡曾簪獬豸冠﹑面拂秋霜心似鐵﹑時人只說太淸寒﹑

治世長才古所難﹑簿書刀筆亦何干﹑自慚縻爵全無補﹑羞把哀顏對鏡看﹑

共道爲官樂�時﹑淸名髙節貴操持﹑一錢劉寵非要譽﹑還有關西畏四知﹑

挺挺男兒七尺軀﹑紆朱拖紫欲何爲﹑不將功業騰霄漢﹑誰在淩煙閣上書﹑

○和蕭侍讀送曾員外奉使廣東燕餞暹羅諸國使臣回國七絕

乾坤開泰世淸夷﹑萬國梯航拜玉墀﹑餞送遠勞天上使﹑懷柔自古屬明時﹑

�阜雲間紫翠層﹑家山相近興偏增﹑莫言歸思同張翰﹑應有詩萹比杜陵﹑

春到淮河雪已消﹑畫舫彩纜坐逍遙﹑紅行若過杭州路﹑應訪西湖苐六橋﹑

庾嶺非同蜀道難﹑崄巇過此卽平安﹑𨿽然淸遠湏洋峽﹑不比嚴陵七里灘﹑

旅底重逢話舊情﹑燻鑪茗椀伴綦秤﹑人生會合湏歡樂﹑亦是官閒荷聖明﹑

路入章江艸木香﹑白雲在明�王似河陽﹑趨廷先拜慈親壽﹑謾說光榮及故鄕﹑

晉陽一別嘆暌違﹑何事匆匆卽道歸﹑且盡筵前一杯酒﹑明朝�影望中微﹑

○釣臺小畫

一絲千尺系波濤﹑志在江湖豈羨鰲﹑總是利名身外物﹑至今人識釣臺髙﹑

○彈琹小畫

綠樹停陰晝景遅﹑瑤琹一曲撫漣漪﹑休論調古知音少﹑元亮無弦亦自怡﹑

○曹中書求夏少卿寫竹寄教授陳秋鴻

云梢煙�出客臺﹑鳳沼仙郎遠寄來﹑應是廣文多直節﹑好懷能向此君開﹑

○周儀賓山水圖

遠山��近山�﹑茅�人家住�重﹑隔岸有橋人不�﹑柴門長是白雲�﹑

○送羅訓道歸南昌二首

���來鬢未�﹑宦情�似遶情多﹑孤云野鶴隨�迹﹑竹徑�門任��﹑

��當年早掛冠﹑卻回��折腰難﹑西風黃菊東�伴﹑�得�名�世間﹑

◆附記一首◆

○平蠻恩信碑記

聖天子龍飛之初實景泰紀元之始天下四方咸底乂寧致治之隆光越前古惟是湖廣辰沅靖州綿亙貴州平越淸平之地山林溪洞苗蠻獠狫巢穴聯洛蟻聚蜂屯蓋以化育之久生息滋蕃乃有苗名韋同烈者伺隙肆醜驅脇黨類侵掠疆場聖天子以蠢爾之眾但當諭禍福俾之悔過豈期醜惡不悛益肆猖蹶中外臣僚屢請討伐於是上命都禦史臣來總督軍務保定伯臣瑤掛平蠻將軍印充大總兵其左右副總兵參將之官或以仁義推舉或以智勇選任與夫參贊恊理之職皆其學識出眾之士以是年四月出師七月抵辰州練兵訓士繕治器械僉謀畢議乃十月壬辰�兵天柱以及靖州銅鼓五開城步平水等��匆所至皆長驅徑搗如�枯拉朽拒敵者無不擒剿而迎降之眾又皆撫輯而招��來之湖廣之邊廓然以淸遂移軍沅州大行犒賞兵威旣振兵勢益張又以明年二月乙亥分營列陣肅將威武進至貴州之興隆淸平平越其賊首僞稱苗王韋同烈等猶乃脇眾據險香鑪山寨其山璧立千仞根盤三十餘里大軍環列札營旌旗耀日戈矛飛霜苗眾遂以賊首韋同烈等縛送軍門以其爲元惡也械送京師明正其罪猶懼威未敢卽下官軍圍守益嚴且施攻擊之具其眾皆緣崖跪拜哀告乞生右參將李震言於總督總兵官曰王者之師在於除暴懷柔今元惡曁同惡旣悉擒剿而其脇從餘黨及其妻孥昔皆沾被化育涵飬時久又嘗出力供賦與編氓相伍今旣求生向化宜行撫卹之條以副聖詔寬貸之仁僉議同然遂許之於是苗首等十二人者皆以藤蘿纏束懸墜下山俯伏軍前披露脇從之罪�以徭役貢賦如故於是會官軍布朝廷盛徳開諭死生禍福咸叩頭懇切其徒萬餘悉撫定之俾復舊業羅義等且曰我等淂生自玆以往子子孫孫山林艸木皆戴聖恩囿於徳化之內苟或一萌非念甘受誅伐使我噍類永滅九地無以仰見日月�立石玆山世爲誓戒嗚呼東夷西戎南蠻北狄古有其類背逆天道者無不殄滅歸順聖化者靡不生全況我朝之禦四夷涵煦羈縻使之自生自育辟猶天地之無不覆載曷嘗有一毫防制之意但其種類性情或者弗馴以致煽聚而起然後加之以兵豈朝廷志武窮殺之過耶洪惟今上皇帝以大有爲之資撫中興之運命將統兵除殘去暴屢月之間殲厥凶憝大拯塗炭弘復疆土肅靖邊方功業之茂振古罕倫萬萬年太平之福也大總兵請予識文於石俾鎭玆山且以示諸苗蠻永永毋忘聖朝之盛徳蓋石可泐而恩信不可冺也遂書之爲平蠻恩信記使其尊仰於悠久云若夫一時總領參預戎務之官皆列其銜名如左峕景泰二年五月旣望奉敕總督軍務資徳大夫正治上卿都察院右都禦史兼大理寺卿四明王來識

欽差總兵官平蠻將軍保定伯梁瑤

欽差都知監左監丞梁達

內官阮黎

龔榮

長貴

左副總兵左都督毛福壽

右副總兵右都督方瑛

左參將都督同知陳友

王斌

右參將都指揮李震

安順

參贊軍務兵科給事中劉淸

監察禦史焦寬

湖廣布政司右布政使馬謹

左參政朱欽

右參政甄完

右參議孫節

湖廣按察司副使邢端

陳質

僉事沈慶

貴州布政司右參議尹弼李顒

盧彬

貴州按察司副使李睿

僉事譚琬

王貫

把總都指揮曹廣

曾晟

汪澤

範禎

張任

任忠

汪廸

楊茂

劉玊

孫諒

李鑑

髙遠

陳原

張景

吉世英

指揮周琮

李璟

狄武

劉璧

翟政

�儀

劉靑

趙信

楊鑑

王瀚

虎賁鷹揚驍勇官軍一十九萬九千九百九員名

達官舍人民壯三萬七千七百七十七員名

王氏綠野堂遺編卷下

