夏完淳詩詞曲賦

別雲間三年羈旅客﹐今日又南冠。無限山河淚﹐誰言天地寬﹗已知泉路近﹐欲別故鄕難。毅魄歸來日﹐靈旗空際看。卽事復楚情何極﹐亡秦气未平。雄風淸角勁﹐落日大旗明。縞素酬家國﹐戈船決死生﹗胡笳千古恨﹐一片月臨城。戰苦難酬國﹐仇深敢憶家一身存漢臘﹐滿目盡胡沙。落月翻旗影﹐淸霜冷劍花。六軍渾散盡﹐半夜起悲笳。一旅同仇誼﹐三秋故主懷。將星沈左輔﹐卿月隱中臺。東閣塵賓幕﹐西徵愧賦才。月明笳鼓切﹐今夜爲誰哀由丹陽入京萬里山河拱舊京﹐楚囚西去淚如傾。斜風衰柳丹陽郭﹐細雨孤帆白下城。殘夢忽驚三殿報﹐新愁翻覺一身輕。從軍未遂平生志﹐遺恨千秋愧請纓。秋夜感懷登樓迷北望﹐沙艸沒寒汀。月湧長江白﹐云連大海靑。徵洪非故國﹐橫笛起新亭。無限悲歌意﹐茫茫帝子靈。生平口號生平無計更依劉﹐短髮蒙茸愧楚囚。十載鶯花遲暮客﹐三春煙雨別離愁。浮生碟夢莊周榻﹐壯志鴟夷範蠡舟。同學少年零落盡﹐飄然江海一沙鷗。憶侯幾道云俱兄弟春城煙霧曉陰陰﹐俯仰斜陽弔古今。萬里河山猶故國﹐九京風雨自同心。欲知其主觀司隸﹐未見孤兒屬羽林。鶴唳華亭人沒後﹐河橋一闋淚沾襟。

舟中憶邵景說寄張子退登臨澤國半荊榛﹐戰伐年年鬼哭新。一水晴波靑翰舫﹐孤燈暮雨白綸巾。何時壯志酬明主﹐幾日浮生哭故人。萬里飛騰仍有路﹐莫愁四海正風塵。六哀詩徐冢宰石麟忠襄老成人﹐夙昔抱明哲。秉釣右天子﹐貞簡懋嘉節。滄海副車空﹐平陵鼓聲絕。五朝有遺則﹐景光亙千葉。遺恨楚社虧﹐秦仇竟未雪。髙山流淸音﹐一往風益烈。秋日避難疁東柬智含昨夜秋風起洞庭﹐三山落木曉風輕。親朋相態渾如夢﹐湖海生涯敢獨醒。我已無家隨汗漫﹐知君愁坐獨俜伶。故人頻灑河橋淚﹐南國招魂感鶺鴒。

精衛北風蕩天地﹐有鳥鳴空林。志長羽翼短﹐銜石隨浮沈。崇山日以髙﹐滄海日以深。愧非補天匹﹐延頸振哀音。辛苦徒自力﹐慷慨誰爲心﹖滔滔東逝波﹐勞勞成古今。

毘陵遇轅文宋生裘馬客﹐慷慨故人心。有憾畱天地﹐爲君問古今。風塵非昔友﹐湖海變知音。灑盡窮途淚﹐關河雨雪深。對月憶南行者自拜南州使﹐淸光幾度看。滄洲天際晚﹐芳艸月中寒。屬國思歸漢﹐嫖姚擬築壇。不知江上雁﹐何日到長安。

魚服投筆新從定遠侯﹐登壇誓飲月氏頭。蓮花劍淬胡霜重﹐柳葉衣輕漢月秋。勵志雞鳴思擊楫﹐驚心魚服愧同舟。一身湖海茫茫恨﹐縞素秦庭矢報仇。哭吳都督知己功名盡﹐傷心叩九閽。餘光畱日月﹐遺恨滿乾坤。湖海門生誼﹐荊榛國士恩。滔滔江水闊﹐萬里獨招魂。柬半邨先生樂今竟如此﹐王郎又若斯。自羞秦獄鬼﹐猶是羽林兒。月白勞人唱﹐霜空毅魄悲。英雄生死路﹐卻似壯遊時。讀《三子合稿》十五成童解章句﹐每從先世托髙軒。瘐徐別恨同千古﹐蘇李交情在五言。雁行南北誇新貴﹐鷁首西東憶故園。獨有墻頭憐宋玉﹐不聞九辯弔湘沅。

絕句扁舟明月兩峯間﹐千頃蘆花人未還﹔縹緲蒼茫不可接﹐白雲空翠洞庭山。寄迹武塘賦之逢花卻憶故園梅﹐雪掩寒山徑不開。明月愁心兩相似﹐一枝素影待人來。

詠吏雜感口號黃金臺下雨茫茫﹐云夢悲歌滿大荒。憑弔興亡千古事﹐風流燕楚二昭王。送客金陵山光無限水悠悠﹐古苑花明月滿樓。送君馬上休回首﹐玉笛三聲一葉秋。此去離亭半夕陽﹐烏啼舊闋夜荒茫。滔滔江水無情極﹐明月秦淮水一方。舟中憶邵景說寄張子退登臨澤國半荊榛﹐戰伐年年鬼哭新。一水晴波靑翰舫﹐孤燈暮雨白綸巾。何時壯志酬明主﹐幾日浮生哭故人。萬里飛騰仍有路﹐莫愁四海正風塵。

侯納言峒曾忠烈簡邁姿﹐淡然靑雲志。三鳳齊雍鳴﹐翛羽拂雲際。孤城戰苦時﹐日落鼓聲死。始知朝陽禽﹐亦復秋風厲。六翮鎩不垂﹐靈風滿天地。興懷募義旅﹐言灑西州淚。博浪沙歌東海波翻白日動﹐秦仇慷慨天門慟。倉海先生矢報韓﹐博浪沙頭風雨闌。祖龍日觀登封還﹐金泥玉簡嵩髙山。道遇沙中鼓椎者﹐副車訣裂龍旗下。此時一呼乾坤震﹐大索十日神龍隱。秦亡朱組系子嬰﹐三戶復死韓王成。芒碭五雲天子气﹐遇畱風雨蛟龍意。垓下烏騅楚霸王﹐鎬池白璧秦皇帝。嗟乎哉﹗大仇旣報奇功收﹐拂衣願從赤松遊。英風颯爽滿天地﹐素書三卷在人世。長歌我欲登天云盤盤﹐我欲禦風無羽翰。我欲陟山泥洹洹﹐我欲涉江憂天寒。瓊弁玉蕤佩珊珊﹐蕙橈桂棹淩回瀾。澤中何有多紅蘭﹐天風日暮徒盤桓。芳艸盈篋懷所歡﹐美人何在靑雲端。衣玄綃衣冠玉冠﹐明璫垂絓乘六鸞。欲往從之道路難﹐相思雙淚流輕紈。佳肴旨酒不能餐﹐瑤琴一曲風中彈。風急弦絕摧心肝﹐月明星稀斗闌干。易水歌白日蒼茫落易水﹐悲風動地蕭條起。荊卿入秦功不成﹐遺恨驪山暮煙紫。昔年此地別燕丹﹐哀歌變徵風雨闌。白虹翕翕貫燕市﹐黃金臺下陰雲寒。袖中寶刀霜華重﹐此事千秋竟成夢。十三殺人徒爾爲﹐百二河山儼不動。嗚呼﹐荊卿磊落殊不倫﹐漸離慷慨得其眞﹗長安無限屠刀肆﹐獨有吹簫擊築人。明妃篇紅粉三千貌不同﹐傾城不買奪畫工。夜夜秋光長信殿﹐年年春色未央宮。忽聞詔選賜匈奴﹐絕代良家請嫁胡。錦袖乍嬌紅靺鞨﹐金井長辭玉轆轤。如花慷慨違金闋﹐紫臺薄命音塵絕。環佩朝辭漢殿云﹐氍毹夜舞交河雪。寶馬行行歸朔漠﹐酒酣還奏宮中樂。單於帳裏月華髙﹐燕支山下花光薄。銀箏錦拍按琵琶﹐一代紅顏絕塞沙。待生靑冢愁中艸﹐始信朝陽夢裏花。

細林野哭細林山上夜烏啼﹐細林山下秋艸齊。有客扁舟不系纜﹐乘風直下松江西。卻憶當年細林客﹐孟公四海文章伯﹐昔日曾來訪白雲﹐落葉滿山尋不得。始知孟公湖海人﹐荒臺古月水粼粼﹔相逢對哭天下事﹐酒酣睥睨意气親。去歲平陵鼓聲死﹐與公同渡吳江水﹔今年夢斷九峯云﹐旌旗猶映暮山紫。瀟灑秦庭淚已揮﹐�佛聊城矢更飛﹐黃鵠欲舉六翮折﹐茫茫四海將安歸﹖天地局脊日月促﹐气如長虹葬魚腹﹐腸斷當年國士恩﹐剪紙招魂爲公哭。烈皇乘雲禦六龍﹐攀髯控馭先文忠﹐君臣地下會相見﹐淚灑閶闔生悲風。我欲歸來振羽翼﹐誰知一舉入羅弋﹗家世堪憐趙氏孤﹐到今竟作田橫客。嗚呼撫膺一聲江雲開﹐身在羅网且莫哀﹗公乎公乎﹐爲我築室傍夜臺﹐霜寒月苦行當來﹗

故宮行朝登建康城﹐暮宿丹陽道。黃塵落日大江流﹐紫陌微寒故宮艸。故宮煙雨動新愁﹐華屋參差成古丘。當時羅綺三千戶﹐何處鶯花十二樓﹖六代繁華如在眼﹐眞龍不動河山轉。春光縹緲景陽宮﹐月色徘徊芳樂苑。細雨深宮花落遲﹐輕風合殿香飄遠。花香十里到平康﹐莫愁歌舞冶遊郎。俠少盡騎靑絡馬﹐交遊爭系紫羅囊。鴛鴦兩兩芙蓉沼﹐鸚鵡雙雙玳瑁梁。一朝景物如反掌﹐富貴風流竟長往。玄武池邊暮雨來﹐朱雀門前春艸長。美女琵琶塞上行﹐綺構云連空復情。行人夜雨烏衣巷﹐歸雁秋風白下城。登臨千載空回首﹐陳井梁宮竟誰有﹗遊鹿爭銜上苑花﹐流鶯自囀臺城柳。臺城下接孝陵西﹐無限枝頭烏夜啼。楊花風起過江去﹐薄暮如煙滿大堤。

吳江野哭江南三月鶯花嬌﹐東風系纜垂虹橋。美人意气埋塵霧﹐門前枯柳風蕭蕭。有客扁舟淚成血﹐三千珠履音塵絕。曉气平連震澤云﹐春風吹落吳江月。平陵一曲聲杳然﹐靈旗慘淡歸荒煙。茫茫滄海塡精衛﹐寂寂空山哭杜鵑。夢中細語曾聞得﹐蒼黃不辧公顏色。江上非無弔屈人﹐座中猶是悲田客。感激當年授命時﹐哭公淸夜畏人知。空聞蔡琰猶堪贖﹐便作侯芭不敢辭。相將灑淚銜黃土﹐築公虛冢靑松路。年年同祭伍胥祠﹐人人不上要離墓。

絕句口號勿以風雅觀序﹕余竄身荊棘﹐滿目風塵﹐哀厲之辭。殊乖風始。聊以紀一時流離之苦耳。作者勿以風雅觀。勞人艸艸。於斯見之矣。去年人送長短亭﹐一片煙波入洞庭。江海無情人不見﹐芳洲春艸爲誰生﹖毅魄歸來風雨多﹐瀟湘春盡晚生波。可憐屈宋師門誼﹐空自招魂弔汨羅。朱門華屋已成塵﹐黃土荒丘未卜鄰。天下文章俱寂寞﹐平陵一調屬何人﹖昨夜驚魂渡五湖﹐愁中飛夢到姑蘇。丹陽道上南冠客﹐重到新亭灑淚無﹖江上花飛隱釣船﹐羊裘百結竟誰憐﹗一人亡命無張儉﹐三戶虛聲有項燕。春星滿院百花明﹐和淚成書問遠行。欲寄東風無羽翼﹐愁隨明月渡江城。愁來江上柳條靑﹐漁父狂歌忌獨醒。髙臥夢回靑瑣闥﹐相思人在白樓亭。無衣客子半天涯﹐何處相逢拂劍花﹖三月故鄕消息斷﹐更呼鸚鵡報誰家﹖

細林夜哭歌細林山上夜烏啼﹐細林山下秋艸齊。有客扁舟不系纜﹐乘風直下松江西。卻憶當年細林客﹐孟公四海文章伯。昔日曾來訪白雲﹐落葉滿山尋不得。始知孟公湖海人﹐荒臺古月水粼粼。相逢對哭天下事﹐酒酣睥睨意气親。去歲平陵鼓聲死﹐與公同渡吳江水。今年夢斷九峯云﹐旌旗猶映暮山紫。瀟灑秦庭淚已揮﹐仿佛聊城矢更飛。黃鵠欲舉六翮折﹐茫茫四海將安歸﹗天地局蹐日月促﹐气如長虹葬魚腹。腸斷當年國士恩﹐剪紙招魂爲公哭。烈皇乘雲禦六龍﹐攀髯控馭先文忠。君臣地下會相見﹐淚灑閶闔生悲風。我欲歸來振羽翼﹐誰知一舉入羅弋﹗家世堪憐趙氏孤﹐到今竟作田橫客。嗚呼﹗撫膺一聲江雲開﹐身在羅网且莫哀。公乎﹐公乎﹗爲我築室傍夜臺﹐霜寒月苦行當來﹗

燭影搖紅辜負天工﹐九重自有春如海。佳期一夢斷人腸﹐靜倚銀釭待。隔浦紅蘭堪采﹐上扁舟﹐傷欵乃。梨花帶雨﹐柳絮迎風﹐一番愁債。回首當年﹐綺樓畫閣生光彩。朝彈瑤瑟夜銀箏﹐歌舞人瀟灑。一自市朝更攺﹐暗銷魂﹐繁華難再。金釵十二﹐珠履三千﹐淒涼萬載。兩同心夢到揚州﹐依然南浦。綺羅如夢錦如塵﹐香車寶馬知何處。翠煙籠﹐十里隋堤﹐茫茫飛絮。舉目魂消腸斷﹐春光如許。瓊花消息竟飄零﹐荒臺古苑春無主。想鶯花﹐十二樓前﹐迷離煙雨。

尋芳艸別恨幾陣杜鵑啼﹐卻在那﹐杏花深處。小禽兒﹐喚得人歸去﹐喚不得愁歸去。離別又春深﹐最恨也﹐多情飛絮。恨柳絲﹐系得離愁住﹐系不得離人住。淸平樂盈盈花落﹐無柰東風惡﹐淚滴花魂花命薄﹐頗似愁人漂泊。珠簾半捲窗開﹐惜花懶傍妝臺﹐夢到畫橋深處﹐黃鶯喚得春來。滿江紅無限傷心﹐弔亡國雲山故道。驀驀地﹐杜鵑啼血﹐棠梨開早。愁隨花絮飛來也﹐四山鎖盡愁難掃。嘆年年春色倍還人﹐誰年少﹗梨花雪﹐絲風曉﹔柳楊枝﹐籠煙裊。禁三千白髮﹐鏡花虛照。襟袖朱顏人似玉﹐也應同向金樽老。想當時羅綺少年場﹐生春艸。滿江紅惆悵淥水三年﹐小橋畔﹐相逢曾賦。長凝佇﹐靑驄有影﹐章臺無路。月下憑肩衣尙暖﹐樓頭密約書成蠹。訪城西﹑惟有畫檐蛛﹐絲如故。曉云意﹐人空慕。題詩客﹐愁應訴。柰綠陰滿徑﹐乍逢崔護。芍藥已付春夢遠﹐楊花有被東風誤。想雕欄﹑不追卻沾泥﹐言還齼。

婆羅門引春盡夜晚鴉飛去﹐一枝花影送黃昏。春歸不阻重門。辭卻江南三月﹐何處夢堪溫﹖更階前新綠﹐空鎖芳塵。隨風搖曳云。不須蘭棹朱輪。只有梧桐枝上﹐畱得三分。多情皓魄﹐怕明宵﹑還照舊釵痕。登樓望﹑柳外銷魂。浣溪沙柳色深深聽曉鶯﹐玉闌愁依夢分明﹐閒花斜落小釵橫。蝴蝶前生原夜合﹐楊花身後作浮萍﹐東風輕薄誤多情。浣溪沙翦翦猩狨試晚霞﹐斜風輕送七香車﹐倚闌低嚲鬢云斜。難道郎心風外絮﹐可憐妾命夢中花。月華流恨到天涯。

洞仙歌江都恨珠簾乍捲﹐漏春光一半﹐廿四橋煙花恨滿。久傷故國﹐鴻雁來稀﹐吳江畔﹐古艷陽瓊花觀。望隋堤一抹﹐楊柳依依﹐明月迢迢隔河漢。露滿玉衣秋﹐夜漏沈沈﹐催刀尺﹐傷心腸斷。淚滴金壺紅粉怨﹐偶一夢﹐到南朝﹐亂敲銀蒜。望江南江上望﹐郎在木蘭舟。遠水孤帆天漠漠﹐斜風細雨水悠悠。歸去不勝愁。望江南期已過﹐不見暮帆歸。寂寞孤燈寒枕簟﹐徘徊殘月掛簾鉤。腸斷五更頭。憶秦娥傷離別﹐相思又值淸明節。淸明節﹐薊門衰艸﹐漢宮紅葉。愁懷萬種憑誰說﹐邊鴻不到音書絕。音書絕﹐長安何處﹐晚山重疊。

瑞鷓鴣斷腸春信自年年﹐煙霧珠簾掩翠鈿。紅滴杜鵑花下雨﹐綠回楊柳院中煙。重重春恨憑誰說﹐兩兩黃鸝喚欲眠。獨有多情明月在﹐隔墻花影動秋千。

一剪梅黃鸝啼處綠陰遮。紅杏枝斜。碧柳枝斜。和風和月夢魂賒。風亂楊花。月亂梨花。春風漂泊夢爲家。花也天涯。人也天涯。花光人面綠窗紗。紅是桃花。瘦是梅花。瀟湘夜雨鶯囀花更﹐蝶園香國﹐重闌朝暮愁歸。墜鞭人瘦﹐怎禁小風吹。不爲春酲懶起﹐分香處﹐燕子來窺。芙蓉帳﹐餘煙已渺﹐紅淚染離袿。相逢何處也﹐難尋丹棘﹐欲寄啼規。恐蕭郎別後﹐淺淡愁眉。剩有菱花一半﹐已不是那日崔徽。長堤路﹐桃花帶笑﹐柳眼自含悲。玉蝴蝶春日惱人花鳥﹐香車寶馬﹐陌上成行。相思滿地﹐芳艸綠到西江。舊衣香﹐畱他荀令﹐新曲誤﹐顧了周郎。枉思量。金壺滴博﹐銀箭丁當。茫茫。玉人何處﹐尋伊消息﹐瘦了容光。只剩些些﹐影兒作對夢兒雙。恨多情﹐雁傳銀字﹐愁不語﹐花落紗窗。對斜陽。珠簾捲起﹐又是昏黃。卜算子秋色到空閨﹐夜掃梧桐葉。誰料同心結不成﹐翻就相思結。十二玉闌干﹐風有燈明滅。立盡黃昏淚幾行﹐一片鴉啼月。

金明池似雨江梅﹐如煙飛絮﹐細細香風欲送。江上夢回靑瑣闥﹐佩聲卻是誰家鳳﹖幾番空對紫薇花﹐而今悔﹑虛害也黃粱夢。正宿雨初醒﹐春眠未起﹐一派畫樓鐘動。嘆謫仙先朝供奉。看春色流光﹐雨梢花重。西樓倚﹐錦箏低按﹐東郭臥﹑玉樽休空。莽遊仙﹑白了人頭﹐但芝艸連天﹐丹霞封洞。待飲馬楡關﹐拂衣黃閣﹐古月梅花三弄。一剪梅柳無限傷心夕照中。故國淒涼﹐剩粉餘紅。金溝禦水日西東。昨歲陳宮。今歲隋宮。往事思量一餉空。飛絮無情﹐依舊煙籠。長條短葉翠蒙蒙。才過西風。又過東風。千秋歲幾番薄幸。無限傷心景。眉前事﹐心頭病。殘燈餘一點﹐卻把羅衣整。窗欞外﹐一枝帶雨梨花影。獨步東風靜。訪當時花徑。寒悄悄﹐花光淨。人去多時也﹐往事猶堪省。飄紅淚﹐銀缸露滿秋千冷。

魚遊春水春暮離愁心上住。捲盡重簾推不去。簾前靑艸﹐又送一番愁句。鳳樓人遠簫如夢﹐鴛枕詩成機不語。兩地相思﹐半林煙樹。猶憶那回去路。暗浴雙鷗催晚渡。天涯幾度書回﹐又逢春暮。流鶯已爲啼鵑妒﹐蝴蝶更禁絲雨誤。十二時中﹐情懷無數。南仙呂入雙調江兒水金陵雜詠望靑煙一點﹐寂寞舊山河。曉角秋笳馬上歌﹐黃花白艸英雄路﹐閃得我對酒銷魂可柰何﹗熒熒燈火﹐新愁轉多。暮暮朝朝淚﹐恰便是長江日夜波。

南仙呂。傍妝臺。自敍﹝傍妝臺﹞客愁新﹐一簾秋影月黃昏。幾回夢斷三江月﹐愁殺五湖春。霜前白雁樽前淚﹐醉裏靑山夢里人。﹝合﹞英雄恨﹐淚滿巾﹐響丁東玉漏聲頻。﹝前腔﹞兩眉顰﹐滿腔心事向誰論﹖可憐天地無家客﹐湖海未歸魂。三千寶劍埋何處﹖萬里樓船更幾人﹗﹝合﹞英雄恨﹐淚滿巾﹐何處三戶可亡秦﹗﹝不是路﹞極目秋云﹐老去秋風剩此身。添愁悶﹐悶殺我樓臺如水鏡如塵。爲伊人﹐幾番拋死心頭憤﹐勉彊偸生舊日恩。水鱗鱗﹐雁飛欲寄衡陽信﹐素書無準﹐素書無準。﹝掉角兒序﹞我本是西笑狂人。想那日束髮從軍﹐想那日霜角轅門﹐想那日挾劍驚風﹐想那日橫槊淩雲。帳前旗﹐腰後印﹐桃花馬﹐衣柳葉﹐驚穿胡陣。﹝合﹞流光一瞬﹐離愁一身。望雲山﹐當時壁壘﹐蔓艸斜曛。﹝前腔﹞盼殺我當日風雲﹐盼殺我故國人民﹐盼殺我西笑狂夫﹐盼殺我東海孤臣。月輪空﹐風力緊。夜如年﹐花似雨﹐英雄雙鬢。﹝合﹞黃花無分﹐丹萸幾人。憶當年﹐吳鉤月下﹐萬里風塵。﹝餘音﹞可憐寂寞窮途恨﹐憔悴江湖九逝魂﹐一飯千金敢報恩。

南仙呂。甘州歌。感懷﹝甘州歌﹞興亡成敗﹐嘆英雄黃土﹐俠骨荒邱。千秋萬歲﹐無限爲龍爲狗。君不見六朝煙艸餘芳樂﹐幾片降旗上石頭。靑天外﹐白鷺洲﹐暮鴉殘照水悠悠。斜陽裏﹐結綺樓﹐湘簾半掛月如鉤。﹝前腔﹞新寒入敝裘﹐想霜韉駿馬﹐飄零難偶。江花江艸﹐秋來剪出離愁。想著我弓開楊葉胡云冷﹐劍拂蓮花漢月秋。愁三月﹐夢九州﹐歸期數盡大刀頭。人千里﹐淚兩眸﹐西風雁字倩誰收。﹝前腔﹞吞聲哭未休﹐悵荒煙古渡﹐衰蒲殘柳。淸霄無寐﹐漫將往事追求。珊鞭風軟金條脫﹐寶劍霜生錦臂鞲﹝此字有誤﹐「革」應爲「韋」字﹐指射箭時護臂的革套﹞。飆威駛﹐露影流﹐隔墻人唱小伊州。杯中物﹐鬢上秋﹐夢回酒醒月空樓。﹝前腔﹞南冠客楚囚﹐望雲山萬里﹐那禁回首﹗丁丁曉箭﹐難爲心坎眉頭。幾番的空簾剪雨三更夢﹐我待要望海乘風萬里遊。雨空逝﹐水自流﹐寒江積霧放孤舟。空中影﹐浪上漚﹐玉關何處覓封侯﹗﹝餘音﹞我那人呵影何方﹖書在金陵﹐客夢西樓。一樣西風兩地愁。

大哀賦

序

越以乙酉之年﹐壬午之月﹐玉鼎再虧﹐金陵不復﹔公私傾覆﹐天地崩離﹔托命牛衣﹐巢身蝸室。弔東幸之翠華﹐蒙塵枳道﹔望北來之浴鐵﹐飲馬姑蘇﹔申胥之七日依墻﹐秦庭何在﹔墨允之三年采蕨﹐周粟難食。黃農虞夏﹐遐哉尙友之鄕﹔南北東西﹐渺矣安身之處。

在昔士衡有辯亡之文﹐孝穆有歸梁之札。客兒飲恨於帝秦﹐子山傷心於哀亂。咸悲家國﹐共見詞章。余始成童﹐便膺多難﹐揭竿報國﹐束髮從軍﹔朱雀戈船﹐蕭蕭長往﹐黃龍戰艦﹐茫茫不歸﹔兩鎭喪師﹐孤城潰敗。三軍魚腹﹐雲橫歇浦之帆﹔一水狼煙﹐風動秦房之火。戎行星散﹐幕府鰾離﹔長劍短衣﹐未識從軍之樂﹔靑燐蔓艸﹐先悲行路之難。故國云亡﹐舊鄕已破﹐先君絕命﹐哭藥房於九淵﹔慈母披緇﹐隔祗林於百里。羈孤薄命﹐漂泊無家﹐萬里風塵﹐志存復楚﹐三春壁壘﹐計失依劉﹐蜀市子規﹐千山俱哭﹐吳江精衛﹐一水羣飛。泣海島之田橫﹐尙無其地﹔葬平陵之翟義﹐未有其人。天晦地冥﹐久同泉下﹐日暮途遠﹐何意人間﹗魯酒楚歌﹐烏能爲樂﹐吳歈越唱﹐只令人悲﹔已矣何言﹐哀哉自悼﹗聊爲玆賦﹐以舒郁懷。

嗚呼﹗黃旗紫蓋﹐雪戟霜矛﹐何以南朝天子﹐竟投大將之戈﹔北部單於﹐遂系降王之組﹗豈髙廟之馨﹐十七世而傍移﹐孝陵之澤﹐三百年而中斬乎﹗此天時人事﹐可以疾首痛心者矣。國屯家難﹐瞻艸木而撫膺﹔嶽圮辰傾﹐睹河山而失色。勞者言以達其情﹐窮人歌以志其事。追原禍始﹐幾及千言。寄愁心於詩酒﹐阮籍窮途﹔結豪士於屠簫﹐張良倉海。後有作者﹐其重悲余志也夫﹗

維昭代之代興也。秉士徳而紹王﹐麗旭日以承天﹐執帝柄而司命﹐聿嶽鎭而辰懸﹐掃旄頭以靜街﹐鞭角端以定邊。窮邛笮﹐通浪玄﹔朔方大出﹐南交凱旋﹐崇文會武﹐東鰈西鶼。閱兵則法髙司馬﹐論都則賦雄孟堅。備禮樂於虎觀﹐絕烽火於狼煙﹐法不更而澤久﹐兵不耀而威宣﹐儷唐虞而比徳﹐尙殷周而卜年。

不意瑤輪無長炯之期﹐玉曆有中屯之會。天子端拱無爲﹐塞聰而治﹔羽獵灰五柞之場﹐歌舞納三靈之地﹐震筵分枯莞之棲﹐泰階起蜩螗之異。議論廟謨﹐干戈遊戲﹔有道詠瞻烏而長嘆﹐索公指銅駝而下淚﹐山未頹而黯然﹐海不波而潛沸。然四極未虧﹐三倫不易﹐艸木寒於北街﹐星日耀於南極﹔閭左多遊俠之徒﹐京華無憔悴之客。迨單於虎帳不朝﹐匈奴漁陽直入。遼水無聲﹐醫閭慘色﹔烏桓鮮卑之部﹐封豕長蛇之力﹐徙帳幕南﹐空羣漠北。中行之背未笞﹐趙信之城再立。使我燕領龍韜﹐霜矛雪戟。出楡塞而不還﹐墜犁天而長黑﹐翻添月窟之哀﹐長有陰山之哭。

於是五帥不歸﹐三城莫復﹐賊在背肩﹐寇侵肘腋。元子所以傷心﹐江統於焉太息。且也朝堂多水火之爭﹐邊徼有沙虫之戚﹔未拜郭隗﹐先誅李牧。熊罷夜而星淪﹐猿鶴秋而天覆。自蔽日之借叢﹐卒終星而喪國。繼以中常侍之竊政﹐大長秋之屍祝﹐聖嬈定中禁之謀﹐節讓起北宮之獄﹐顧廚禍酷於三君﹐累若權延於五鹿﹐璇庭之壁玉几淪﹐虞淵之靈曜不浴﹐孤臣飲恨於屬鏤﹐碩士含辛而囊木。況夫疆場多事﹐邊徑傳烽﹔恆落魚門之冑﹐空誇馬服之功。衛靑未聞其掃幕﹐魏絳不見其和戎﹔庸邀汗馬﹐策賣廬龍。及夫星明少海﹐天孚大橫。殷丁河亳之志﹐周宣江漢之風﹐誅司隸之王甫﹐焚誣史之蔡邕。

然兵由積弱﹐政以賄崇。敝簟不能止宣房之絕﹐勺水安得熄驪山之紅﹗見伊川之披髮﹐鳴天山而掛弓﹐笳鼓震於遼陽﹐旌旗明於塞上﹔問九鼎之重輕﹐窺三川之保障﹐嘶風則苜蓿千羣﹐臥雪則騊駼萬帳﹐定遠非萬里之侯﹐嫖姚無百戰之將。登陴而魚鑰倉皇﹐入援而龍旗震蕩﹔郅支絕獻馘之期﹐介子斷擒王之望﹐衛丁零叛於東膠﹐毛修之亡於樂浪。𨿽無刁鬥之將軍﹐尙有綸巾之丞相。山鳴石鼓﹐宿動金精﹐三輔之葌蓬春牧﹐諸陵之弓劍宵驚﹐降將雲帆北渡﹐賢王寶馬東徵。

方鴻雁集其安宅﹐鸑鷟奏其升平﹐列九賓而告廟﹐開八門而受寧。忽焉五斗米之教起﹐三里霧之術成。秦晉蜂攘﹐豫楚蟻營﹐中橫淝泗﹐南極湘荊。元帥給雲臺之仗﹐尙書開戊庫之兵﹐或墨衰以蒞金革﹐或班劍以任鼓鉦。卒之黃巾黑犢之屯聚﹐靑袍白馬之橫行。王曰叔父﹐君之寡兄﹐或攖白刃﹐有結丹纓。赤社隳而箐茅廢﹐靈光頹而茂苑傾﹔式虧國族﹐深軫宸情﹐祭通侯於太牢束帛﹐戍王人於揚水流薪﹐帝子沒而煙凝南浦﹐王孫隕而艸徧空城。盜長陵之抔土﹐傷神洲之陸沈。彼何人哉﹐哀哉至今﹗

矧夫上谷爲鼙鼓之場﹐北海無龍蛇之陣﹔李都尉部曲不歸﹐陸平原風流頓盡﹔嘆馬陵之道窮﹐嗟龍城之宵遁。國門則策畫萬千﹐旌節則功勛尺寸﹐幹城爲矛戟之讎﹐酖毒是鹽梅之分。恆見恥於少卿之書﹐非所望於錢神之論。

聖人勵玉衡而靡音﹐垂翠裘而獨悶﹐便殿空談﹐平臺屢問﹐賜金罌則執政爲貴人之牢﹐望山頭則廷尉皆君子之吝。然主戚𨿽上法武宣﹐臣徳則遠慚廉蘭﹐使臂逆而更難﹐養癰潰而莫吮。

所以遼海東西﹐人多犯順﹐大河南北﹐野咸饑饉。瓜田藉以益繁﹐尢來聚而愈迅﹐遇王師若秋風之捲枯﹐下堅城若朝霜之悴茵﹔赤羽動而北馳﹐黃金鳴而西振﹐封函谷之一丸﹐據雍洲之九郡。城郭胥淪﹐衣冠偕殞﹐犀兕有未贖之華元﹐丹靑有不歸之於禁。旣度陜而叩關﹐復逾河而入晉﹐三千利犀之騎﹐十萬迎風之刃﹔黃金臺之蔓艸空哀﹐白玉仗之靑罘俱震。地坼天崩﹐海焦星隕﹐蚩尢之毒舞彌天﹐軒轅之鼎湖虛殯。恨黃竹於千秋﹐落蒼梧於一瞬﹐椒宮爲血淚之湘君﹐鶴駕有呼魂之子晉﹐弔望帝以何期﹐矢叩閽而難進。可憐淚雨之昭陽﹐更有風塵之長信﹐桐棺墜馬鬣之封﹐柏路掩龍輀之輴。

當斯時也﹐四海驚飛﹐三靈恫震﹔溘靈飆而大招﹐弔五云而長恨。天上將軍之鐵馬驚風﹐宣陵孝子之布衣扶櫬﹐三百年玉座書移﹐十六世金鋪夜燼。且也劉太尉畱於蘇北﹐瑯琊王渡於江陰﹐哭秦庭而歸虎穴﹐卜周鼎而陷龍潯。秣陵王气﹐黯然欲盡﹐易水寒風﹐悲哉正深。將軍之樹北偃﹐單於之部西臨﹐假號子輿於城下﹐不立盧芳於雁門﹐借蚌鷸之利﹐逞虎狼之心。北闕之樓臺調謝﹐西山之松柏蕭森﹐太液翻而石鯨慘淡﹐茂陵廢而玉盌浮沈。瞻山河而隕涕﹐撫艸木而沾襟﹐𨿽君仇之少雪﹐實國難之相尋。郿塢爲燃卓之地﹐漸臺興剸莽之軍﹔旣追風而西捷﹐遂射日以南侵。使南朝天子﹐北府大臣﹐烏衣則披綸揮羽﹐黃葛則懸膽臥薪。器成錯節﹐聖啟憂殷。祖士雅雍州出牧﹐劉奉春冒頓和親﹐組練艅艎者八百里﹐鮫皮犀屬者十萬人。

庶幾佛貍無飲江之志﹐老羆成臥路之勛﹐而乃東昏侯之失徳﹐蒼梧王之不君﹐玉兒寵金蓮之步﹐麗華長玉樹之淫。柏梁建章﹐則讀西京之趙鬼﹔臨春結綺﹐則號學士之孔嬪。吳歈越艷﹐魯酒梁樽。先見乎玉杯象箸﹐後徵夫酒池肉林﹐問蛙鳴於爲官爲私﹐禦龍衮於若亡若存﹔視江都而爲武﹐擬長城而不文﹐冠蓋之銀靑俱滿﹐朝堂之銅臭相因。但知安石之賭墅﹐何止元規之避塵﹐楚囚無新亭之淚﹐越絕非石室之音﹐南徐之甲兵不勁﹐淝水之艸木無神﹐拜蔣侯爲靈帝﹐弋白雁爲國賓﹐寧右則孔愉江總﹐閫外則祖約王惇﹐將相皆更始之羊胃﹐衣冠多南渡之雁民。宜其及矣﹐況有彊鄰﹗

於是淸人河上之師﹐天室通好之使﹐未許其冠帶春秋﹐遂致夫荊榛天地﹔蘇屬國之旄節終畱﹐庾開府之江關永棄。衣貂帳之千里﹐逐龍駒之萬騎﹐投鞭則淮水不流﹐飲馬則長江無際﹐白羽死其孔明﹐綠幟亡其道濟。

嗟乎﹗揚州歌舞之場﹐雷塘羅衣之地﹐一旦煙空﹐千秋景異。馬嘶隋苑之風﹐蜃吐海門之气﹐潮上廣陵而寂寞﹐枝發瓊花而憔悴。巨鹿沙崩﹐長平瓦碎﹐豺虎相鄰﹐蛟鯢遠退。鬼有艸社之謀﹐天同鶉首之醉﹐欃槍空鐵甕之城﹐弧矢落紫山之壘。天子蒙塵﹐將軍仗義﹐軹道降王﹐長安舊帝﹔朱酒輿櫬之羞﹐靑衣行酒之事。白日蒼茫﹐黃雲迢遞。胡姬之錦瑟新調﹐代馬之丹鬃乍系﹔玄武池邊﹐景陽宮裏﹐莫愁之歌舞何如﹐長樂之鐘聲已矣﹗斜陽歸而燕子秋飛﹐蔓艸平而後湖月起﹔秦淮一點靑煙﹐桃葉三聲漁市﹐蘼蕪徧於故宮﹐莓苔碧於舊內﹐平康之巷絕雞鳴﹐鍾嶺之山空鶴唳﹔風塵蕭索兮十二樓﹐煙雨淒迷兮四百寺。烏啼上苑之花﹐鵲噪孝園之樹。故老吞聲﹐行人隕涕﹔殷王子麥秀之歌﹐周大夫黍離之淚﹐天地何心﹗山河何罪﹗寒泛賦隆武二年丙戌﹝1646﹞冬作。爲冬日飄泊所作﹐而煙波之景山河之淚﹐江海之心與規恢之志﹐皆寄於篇中。若夫河海之廣﹐𨿽折葦而可杭﹔江漢何深﹐亦浮杯而可渡。況乎方舟一葉﹐旣無濡軌之憂﹔野航雙槳﹐堪問迷陽之路。能無弔西方之芳艸﹐慟哭途窮﹔傷南浦之寒煙﹐淒其歲暮者乎﹗余也敝裘風宿﹐短髮霜侵。北首而懷漢臘﹐南冠而詠越吟。夙昔波濤之命﹐平生江海之心。𨿽宋玉悲秋﹐戒魂遊於湘浦。而王猷泛雪﹐還興盡於山陰。矧乃擊水三千﹐嘨巨鯤於溟壑﹔通衢十二﹐泣枯魚於釜鬶。仲禦則海濱擊楫﹐伯牙則山水鼓琴。渉江避世﹐不厭其深也。爾乃飄零殘臘﹐躑躅窮年。冰池翠潔﹐寒江碧鮮。木蘭倚棹﹐芙蓉刺船。鸚鵡煙波之艦﹐鷫鸘風雪之天。呼豨則布帆無恙﹐唉乃則淸橈宛然。駕漆船而非神﹐乘蠡舟而不仙。三江落梅之雪﹐五湖衰柳之煙。讀空城兮蕪郭﹐淩大浦兮寒淵。秋蓬亂飛﹐古木微脫。寂寞潮回﹐蒼茫云合。江鳧浴其平沙﹐寒鴉噪其晚葉。動曉气而連吳﹐弄煙光而平霅。可以遠遊﹐於焉寒涉。苦匏浮水之罌﹐桃葉渡江之楫。荒荒宿雁之霜﹐慘慘蘆花之月。長天勁隼﹐空汀孤鶩。楓湛湛而流丹﹐鷗亭亭而失素。數聲出浦之漁歌﹐幾點平原之鬼火。迷靑雨於荒洲﹐斷黃雲於古渡。天雞之響不窮﹐海鶴之飛無數。荒丘無字之碑﹐華屋何人之墓﹖隱隱遙山﹐蒼蒼平戍。傷心半死之蘼蕪﹐滿目無花之古樹。弔故渚之秋蓮﹐訪芳洲之殘杜。旣擊汰於回溪﹐復停橈於歧路。猿噭噭而呼風﹐天低低其如霧。柴門半掩之野人﹐椎笠相逢之漁父。煙水則羊裘見尋﹐風浪則鴟夷未遇。衛丘一節之竹﹔南華五石之瓠。禦寇之風冷然﹐子胥之潮時怒。度舲影其若搖﹐泣榜歌而如拆。淸商之曲不調﹗子夜之聲數誤。魚無情而仰沫﹐鳥欲飛而難度。加以菇蘆亡命﹐風波逝魂。慌悴江潭之客﹐仿佛蘆中之人。驚飆朔雪﹐桂枻潺湲。糾糾葛履之公子﹐靡靡衰艸之王孫。澄江雨楫﹐寒酒一樽。月朧朧而虛朗﹐煙漠漠其黃昏。霜滿烏啼之夜﹐風髙鶴唳之村。魂消易水﹐腸斷夷門。瀨女以壺漿托命﹐漂母以一飯畱恩。抑古今之殊軌﹐豈窮途而同論。昔芳景之盛年﹐麗風花於江表。三春鬥艸佳人﹐二月踏靑年少。。綺羅彩舫之徘徊﹐簫鼓畫船之繚繞。柳絲春斷﹐梨花風曉。夜夜合歡之花﹐處處宜男之艸。醉殺莫愁之湖﹐夢盡江南之道。雲水迢迢﹐秋光渺渺。回鳴鶴之吳舟﹐激采菱之越棹。隔浦紅蓮﹐牽舟碧藻。錦帆之月虛涼﹐彩纜之風微裊。歌舞如灰﹐鶯花已老﹐訪靑翰之鄂君﹐挾西泠之蘇小。至若艅艎春泛﹐組練秋明﹐三千水犀之甲﹐十萬伏波之兵。黃龍煙邁﹐靑雀云平。軍中鮫屬﹐帳下龍旌。火攻下策﹐澤國長徵。蘭帛之帆如月﹐露橈之壁爲城。倉海君之意气﹐桓靈實之功名。三百九橋兮寒雨白﹐七十二峯兮曉煙靑。連洪濤兮廢壘﹐積荒葭兮故營。滄波不極﹐煙月無情。綠沈冰斷﹐寶刀夜鳴。哭樓船之楊僕﹐葬海島之田橫。落霞飛而天斷﹐斜月動而風淸。同懷三婦之艷﹐再感五侯之鯖。亡澤中之桓楚﹐剩江上之陳平。祖逖則臨流欲渡﹐範蠡則沼吳未成。博昌之船已廢﹐潯陽之艓無聲。未受靈威之簡﹐難逢倉水之精。榜人再唱﹐客子數驚。小海則烏鳶已厲﹐大山則桂樹獨生。煩郁江魚之婢﹐浩蕩海鷗之盟。前鯔鰞而後鯆魺﹐弄江華而拾水英。𨿽欲乘槎而問天﹐不禁零淚之沾纓也。江妃賦金風勁兮秋水多﹐楓湛湛兮江始波。搴芙蓉兮愁日暮﹐泛淸光兮蕩綺羅。歌采蓮兮相思苦﹐眼漠漠兮迷南浦。送夕陽兮回舟﹐愁脈脈兮不語。餘霞散綺﹐碧江舒練。流輝溢光﹐參差曼眩。宛輕颸之仿佛﹐恍明霞之離合。蔽薆然之菱幰﹐駕偃蹇之蕙楫。一江臯之麗人﹐窈亭亭而獨立。秀爛發而非聲﹐光四耀而無質。煙霧微合﹐乍近乍遠﹐雲霞璨姿﹐或舒或捲。懸淵客之明蚌﹐蒙鮫人之素綃。灼灼兮若菡萏之擢水﹐飄飄乎若楊柳之淩飆。蕙秀中丰﹐明艷外發。秋娟娟兮卻月眉﹐春宛宛兮淩波襪。約雲鬢而如薄﹐被霧索而若無。迥窈窕之明眸﹐逸連娟之曼蛾。弄潺湲而微步﹐啟丹唇而宜笑。倩美盼之一迥﹐迥餘輝之四照。乘蘭軺其九气﹐服靈衣其五銖。稱天孫之襄錦﹐曳緱母之翠裾。笑漢女之解佩﹐嗤宓妃之贈璫。陋巫陽於神女﹐鄙素蓮放西王。目曾波兮微睇﹐精駘蕩而中疑。守水精之絳盤﹐定明璣而不移。於斯時也﹐肅惠風而往來﹐整玉軑而徙倚。拂瓊枝之珊珊﹐蕩輕雲而裔裔。玩江華之石英﹐娛秋光之寂寥。感鄙人之目成﹐托微詞以見要。跽臨風以致辭﹐懷素娥之微歡。翳修裾其如月﹐吐芳气以若蘭。淩微瀾其未翔﹐采翠羽以相寄。悵陰陽之永睽﹐悲嘉會之長樂。乍容與於江幹﹐倏停輪於山椒。神熒熒其未止﹐光煜煜其忽搖。右睨上元之冠﹐左挾湘靈之袖。婉閒閒其笑言﹗翩善睞而色授。爾乃轉盼未終﹐流光四迸﹐迅如有神﹐飄若無影。遙欹耳而遠聽﹐隱絳鸞之啾啾。風靡靡而微動﹔江湛湛其安流。驚眾暉之雜還﹐泛幽光之有無。波鱗鱗兮長往﹐目渺渺兮愁余。出浦兮素月流﹐迥船兮碧雲合。呼榜人以問之﹐乃緩歌而見答。其辭曰「沙棠楫兮江上寒﹐芳艸歇兮懷所歡。千里兮滄江﹐萬重兮碧山。江妃歸去兮無處所﹐朝雲暮雨兮畱人間。」靑樓篇與漱廣同賦長安大道平如組﹐靑娥紅粉嬌歌舞。南北紅樓幾院開﹐行人爭誦平康譜。明鏡春風典金籠﹐夜月嬌鸚鵡﹐天涯遊子憺忘歸。畫船處處生簫鼓﹐有時玉闕朝諸侯﹐有時金門徵羣流﹐踏靑駿馬驕春陌﹐滿地楊花拂禦溝﹐醒來錦袖飄歌院﹐醉後紅牙唱酒樓。少婦親陪靑玉案﹐貴人盡脫紫貂裘﹐燕趙美人顏如玉﹐兩行珠翠嬌紅燭。樓頭檀板憐靑綺﹐巷裏銀燈拂絳紗﹐三吳年少多遊冶﹐筵前戲抱堂壚者。金錢夜解石橊裙﹐丹鬃朝翦桃花馬﹐風動雙環翡翠牀。端午賦爾逎矩持炎帝﹐方司祝融﹐朱明日永﹐麗節天中。陳柯槭其蕤露﹐柔條扇其景風。綠泛麥秋﹔黃分梅雨。涼月隱而納涼﹐愁霖深而淸暑。度九夏之逝光﹐忽五日之令序。晞光拂其蕙畹﹐臯陰沐於蒲塘。丹李垂寶﹐素槿成行。泛崇蘭而欲落﹐聞鳴鴂而不芳。云垂黃鶴之風﹐水變丹魚之浪。語鴝鵒而新調﹐采蟾賒而相望。桃似人形﹐艾皆虎狀。當江南之芳景﹐極榜汰之水嬉。彩鷁雷動﹐錦帆云齊﹐魚龍駭﹐神靈疑。亂汪洋之綠波﹐撥容與之雙槳。相逢蓮葉之西﹐共泛星槎之上。吳姬抗腕而禦橈﹐越女停雲而振響。啁啾四發﹐唉乃一聲。曉泛而露荷如拭﹐晚歸而月柳微明。長洲空苑﹐闔閭古城。家家竹枝﹐人人桃葉。。紅回系臂之絲﹐靑畱鬥艸之襪。繞腕則條脫雙鉤﹐泛酒則菖蒲九節。屯兵革之閔酷﹐遘鄕關之亂難。愁中風俗﹐夢裏歲時。寂寞鄴中之贈﹐仿佛江州之儀﹐地臘誰傳﹐方舟不渡。今年之朱索空纏﹐去歲之赤符已破。蘭非可浴之湯﹐艾無可系之戶。蕭條佳節﹐慘淡餘生。盤中角黍﹐杯底梟羹。縷非續命﹐繒誰厭兵﹗興懷抱石之貞﹐未遂投江之孝。感慨烏鳶之歌﹐反復龍蛇之調。家國煩冤﹐形神相弔。嗚呼﹐三廢有恨﹐百贖何身﹗𨿽年年而祭屈﹐或處處而祠陳。魂歸來兮未定﹐哀江南兮幾人

