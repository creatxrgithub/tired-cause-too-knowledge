

欽定四庫全書

集部六

靜居集

別集類五【明】

提要

【臣】等謹案靜居集四卷明張羽撰羽字來儀後以字行更字附鳳本潯陽人僑居吳興元末領鄕薦爲安定書院山長再徙於吳洪武初徴授太常寺丞尋坐事竄嶺南未半道召還羽自知不免投龍江死明史文苑傳附載髙啟傳中史稱其文章精潔有法尢長於詩太祖重其文洪武十六年嘗自述滁陽王事令羽撰廟碑何喬逺名山藏亦稱其文詞典雅紀載行事詳而有體顧其詩名尢著故編集者亦僅錄其詩而文則未之及也朱彛尊靜志居詩話謂其五言微嫌鬰轖近體亦非所長頗不免於微詞今觀其集律詩意取俊逸誠多失之平熟五言古體低昂婉轉殊有瀏亮之作亦不盡如彛尊所云至於歌行筆力雄放音節諧暢足爲一時之豪以之接迹靑邱先驅北郭盧前王后之間亦未必遽作蜂腰矣乾隆四十五年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

靜庵集卷一

明張羽撰五言古詩

擬古

後皇有嘉樹受命生南國謬承雨露恩結根非一日如何遊閒子攀條摘其實一摘已自傷況乃再三摘淸霜凋緑葉榮枯良未測

今日上客至置酒臨前楹弦歌四座起中有擊築聲此曲誰所爲絲急調不平竊聽不敢言下流人所輕回視匣中衣感徳涕縱橫

雜擬二首

雝雝池中鴈飲啄得其時夕息借芳蓀朝遊防階基仰視雲間翼嗷嗷西南飛朔風摧羽翰嚴霜下霏霏辛苦萬里道所免寒與饑倘埀終養惠豈樂衡陽棲

朝出上東門遙望北邙墳淒淒挽者歌咽咽防車輪旌竿日日滿碑碣朝朝新昨來送人忽奄及其身朝爲席上珍暮爲泉下塵唶哉當路子爲樂須及辰有金不趣賣當爲誰所吝

雜詩並序

予屏處閒黙久絕篇章維時新春偶感歲月慨然興言旣度自課成帙輙書之以見襟抱隨事爲篇雜出無倫題曰雜詩

其一

靑陽萌始節萬物咸光昭我亦動新懷晞髮起晨朝俯覽手中鏡仰防枝上條枯卉有再榮華發行已焦縂角服遺訓老大望愈遙不傷華發衰但恐志气消業成在永久期之於後凋

其二

右軍懷逸民向平悟易卦如何不決去皆云待婚嫁區區兒女情逹士何足掛我今履其境此語不深訝嗟予防鄕土舊業廢耕稼連蹇五九年發忽已化一女首甫笄兩男肩相亞依依向父情欵欵接言話素懷歸衡廬顧此豈遑暇寒雞翼其雛鳲鳩均上下物性猶有然人情諒難捨何當攜幼稚盡室騰逺駕

其三

蜀嚴好沈日食止百錢卜筮人所輕久幽操彌堅君子有所貴乃不在當年百歲有知音何如鐘期然子云太區區譽聞公侯間卑哉益州牧乃欲吏髙賢豈無君侯貴敢見不敢言斯道誠兩得永爲後世傳

其四

此邦非吾土寄迹聊在玆旅食何所營亦復假耘耔夏苦霖潦良苗奄離披至今畎澮間餘波相思行恐春澤盛畊墾失其時共虞斯人艱豈獨念吾私先師有遺言耕也有時饑且當竭所務天道非我知

其五

昔予居南山樂有同心人形迹不蹔乖棟宇復爲鄰有酒更相呼得粟還共分時時榛曲中相攜誅荊薪兩賢不相猜所貴得其眞一朝各異路隔涉吳與閩拙宦失其宜薄責恆苦辛慈母抱沈憂興言涕盈巾昨者訪故廬松竹稍或存依依親舊迹戚戚感良辰命駕欲相求風波限通津尙想古人交俯仰愧此身

其六

士有避世者髙居浙河源王室方橫潰斯人獨髙鶱抱瑟倚衡門淸風拂朱弦舉世莫能屈乃獨詣任延掃門愳爲辱尺牘情屢宣道義有相激權位非所先周公下白屋斯禮自古然區區功曹檄何足致髙賢

其七

生平頗愛酒未嘗自斟酌一與佳賔遇陶然不復卻𨿽得一醉歡傷生莫自覺況復多謬妄空爲俗所薄靜言思利已一止良不惡東鄰有父老顧武忽大噱與子共禿翁忍棄予中爵酒爲損榮衞多憂正相搏呼兒流新釀且復共酬酢醉罷各相恕誰能責狂藥

其八

靑靑女貞樹霜霰不攺柯托根一失所罹此霖潦多髙枝委爲薪落葉掩庭阿弱柳對門植秀色一何佳物性固有常變幻其柰何

其九

伯鸞舂吳市伉儷乃相之布衣日操作椎結無容輝居貧敢忘敬舉案與眉齊斯人亦何修感彼糟糠妻買臣躬負薪室家請長辭豈惟匹婦丑君子諒有周道興閨房衽席豈爲微所以冀缺耨重耳任不疑斯道久寂寞捃摭爲此詩

其十

餘生憚逺役旅寄百里餘自從去家來歲月忽已除緒晏人事迫卷帙還故居揚艫發東臯掛席指西隅且從家私務暫與友生疎遵溪渚行行入吾廬依依攜童弱藹藹防裏閭啟扉玩東園緑葉榮廢蔬采之侑春酒數酌忘饑劬但苦宿潦荒美秫無舊儲猶當望來稔尊中長不虛空名百歲後此事非我須

其十一

抱拙衡門下久矣忘鳴琴凝塵翳其徽弦絕調亦沈時還置我膝命酒聊自斟髙歌出金石拂拭趣已深酣來枕之臥此千古心吾亦忘吾耳何事有聲音

雜詩

戚戚多憂思悠悠悲夜長攝衣坐間仰睇明月光明月有盈軌度豈無常南箕與北鬥萬古不更張人事有大謬天道信茫茫

泠泠山下泉汨汨谷中源中有防鯉魚浮游戱波瀾江漢豈不深欲往道無緣風雲諒難遇棲棲守故淵但恐勺水枯終爲漁者憐感此令人悲置身良獨難

懷方員外彛

丹霞散淪陰皓月出東山驚飈鳴髙樹飛鳥繞林間攬衣起徘徊白露浩已團豈無一樽酒慰此中夜寒良朋邈已逺獨酌豈成歡薰蕕不可和膠漆不可解自非同心交誰能久不攺

立秋日早泛舟入郭

連霖啟秋期金气晨已兆淸云合余陰水霞相照耀登艫泛涼風乘流駕奔峭回舟蕩塵襟靑山列逺眺蒲菼迷森沈菱荷爭窈窕沙明眾女浣潭淨孤漁嘯端居積塵憂暫出窺眾妙好爵豈不懷衞生乃其要寄謝滄洲人予亦堪同調

遊戴山

云羅橫四海田野無遺英尙賴二三子共怡山水情煦煦新陽動寥寥天宇淸昔人稱四美玆晨遂成並前登髙丘阻遙睇澄湘明慿林招逺風松檜自成聲俛仰天地間微軀良不輕安能自覊束坐使眾累縈處賤足爲貴抱素詎非榮逍遙解神慮庶以適吾生

雨後戴山遊眺偕黃孝廉陳茂才

積雨限遊步超然懷逺觀𨿽微千仭岡孤岑且流玩冀展東山望一冩川上嘆如何方此時气霧郁未散云蔽白日八表洞漫漫川原近莫覿安能【闕】云漢耳目旣罕適沈憂將何緩感玆一以悟滯景中自亂內照苟昭曠通蔽非所間由來君子道尸居龍見伏雌乃黙化何必收揺翰去矣齊物變卑棲永遺患

和答童中州

皇情春樂育建官宗聖黌秩微道則重人欽化乃行若人婺女秀經義宿所精辭歸旋楚【闕】祗版赴霅城鄭公論墨守董子著淸明摳趍仰賢範圜橋聆徳聲跂予望已久覯止願未並誰謂在頖初遽申伐木情偕彼四三子乘流造柴荊傾蓋略宿晤盍簮慰中誠艸具豈爲禮所欣接光榮恭承宴集篇華采燦若英盛徳多自負誰敢下後生簡年子先施仰髙余【闕】盈愧余避事來久矣廢將迎豈不懷旦暮防然限音聲形神交靡間心照數自輕斯章擬成報七襄徒空名

初至西林喜遇幼文

與君三秋別成此一會期淸言美無度離緒忽相遺況復在丘園俱無冠帶縻逶迆下田遊皎潔艶陽時桃紅媚墟囿牟緑徧川坻覆觴申宿戀開帙問新知澄懷悟淵泳脫迹仰飛幸同賞心遇白首永無違

懷古

生平慕遊俠驅馬徧東周周人重千金所遇非我儔撫劍登泰山歷覽魯與鄒小儒事弦歌齪齪安足由北臨邯鄲道平原曠悠悠常聞虞卿賢斯人不可求悲哉窮途士緩急將焉投

招隠

狥名趍華闕逐利居市防山林何所事有道在丘園結構依巖穴緑蘿防門前鵾雞巢髙棟猿猴戱庭間仰睇大壑陰俯詠聖人篇薇藿以充虛裋褐聊禦寒場苗豈不美白駒逝翩翩鹿鳴有防酒我思在寒泉雜縣愁鐘鼓物性有固然長謝囂塵外逍遙養餘年

題娟靜軒

緑竹有異質夙著風人篇猗猗瞻淇隈籊籊懷衛泉拾遺美形容復有娟靜言微植被將飾麗句永流傳若人同所尙掇辭以名軒攢玉矗森森縂翠郁芊緜鮮標貫寒日宻葉冒淸漣遙想佳雨餘靜對罷鳴弦濡翰傳霜節搦管象春妍聊探詞人妙黙寄圖繪宣逝將泛濤江息駕依名園攀枝掃石月憩陰濯寒泉𨿽微求羊髙請附嵇侯賢緘詩存所欽纒系日爲年

聽香堂

粲粲歲寒花幽香靜中起人皆待三嗅子獨受以耳輯彼瓊瑤白長謡自爲喜聲中豈無香聞覺無異理更願息聲塵色香同一委無聞亦無聽然混沌始

寄題北山堂

雨罷寺樓曉曲堂秋樹間暫輟今朝講一玩北湖山仰瞻上方云遙見林屋關飛淙盡日雨流禽先暮還卽境知妄迹觀空怡妙顏余乏道門舊阻陪髙坐閒馳詠終非侶當兾一追攀

題陳惟允臨刑所畫

若人悟縣解委蛻順天刑慷慨赴東市一日爲千齡李公悲上蔡陸子喟華亭識機苦不豫逹生良可經朱弦亦易絕仄景不可停從容灑芳翰炳煥若丹靑妙藝永傳世精魄長歸披圖懷平素淸淚緣襟零

奉答吹臺先生送蜀山人見簡之作

若人辭天階消揺寒江汜言送將歸人復念中林士殷勤吐芳藻綢繆寓深防文虹被林薄簡珠照泥滓子畏伐檀刺餘懷白駒美道同無殊轍神交有妙理索居序已積孤遊情難委冩心酬妍倡怛焉愁下裏

大雨山中作

重陰翳秋節霖潦無時作虺虺伏雷震浩浩洪湍落浮槎懸修磴湧泉淹髙閣禾黍浩縱橫良疇殫爲壑頹梁斷來術垣閭增蕭索塊坐空堂上展捲莫爲樂𨿽微農夫憂內顧無儋石先民有遺言君子貴處約抱關非吾事嗟來非吾食去去遵時命南山有薇藿

題畫

吾愛陶景開玩白雲白雲自舒捲靑山無垢氛淸耳延松籟齋心閱瓊文問道虛皇老結客古茅君靈藥靑童種名香桂女焚萬乘遙致敬三尺久離羣丹成上鶴去棄俗等拏紛斯人不可見斯世亦徒聞我獨懷仙契千載仰淸芬

節婦詩

行者不復歸處者長相思昔與君別者乃爲大暮期杲杲白日光其雨在何時惟有明明月可以比容輝兔絲附女蘿窈窕不相離靑靑忽已槁纎纎難自持他山豈無木林木豈無枝念彼綢繆好甘隨秋艸萎感玆以終老髩發已如絲耿耿栢舟誓千載同所歸

戴山石上聽松風偶詠

混耳俗諠久玆晨一淸聽長松逓鮮猋哀壑互相應奔騰駭濤瀨窈韻笙磬至音不假器始覺自然勝緣觸故成聲動極還歸靜此時憩石坐黙然待其定乃知棄瓢者未悟閒中性

三月三日期黃許二山人遊覽不至因寄

曜靈無停機四序互相更惟有暮春節在昔重其名姬旦城洛邑多士方來並羽觴隨流波逸詩存遺聲秦王臨河曲髙會列簪纓金人奉長劍夷夏俱來盟偉哉覇王業小人非所營獨愛晉諸賢流風有餘淸亭前列茂樹修竹防崢嶸幽蘭文緑阪流湍左右鳴濟濟少長集鮮鮮春服明中有王與謝文筆冠羣英緣坻玩流轉列坐無所爭觴來不復停篇翰隨意成一醉逹天和曠然遺死生俯仰宇宙內何物累其情我欲效斯人玆晨且遊行如何千金諾翻自意所輕嘆去愁方結望來念徒縈良遊誠難遇黙黙掩柴荊

春日陪諸公戴山眺集暮入兆麓得石牀巖洞諸勝

張宴淩山極返策掲澗陰南岑夙歷北麓今始臨危磴絕來術崩壑瞰空潭幽竇抱虛白哀牝逓淸音旁探闖窈窕側坐倚嶇嵚古苔文已駁春蒲茸漸深幽禽鳴相續驚麌竄莫尋扳蘿罥修袂折蘭芳素襟奇蹤閟自古勝賞發予心𨿽微舞雩詠敢諧溱洧吟山河永衿帯微生終陸沈愧乏古人操將何視來今

余扁所寓山堂爲淸晏蓋摘右軍帖中語也蜀山隠君爲書三大字刻著楣間林壑增勝因而成詠

少年未識事冠帶逐時流一悟名爲妄悠然返林丘假此精舍居蕭條巖徑幽竹樹共淸宻川澗屢環周髙峯延新旭華棟鳴晨鳩晞發東軒下羣書散不收嘉名余始制妙翰若云浮況有同心友觴詠接綢繆始來適朱夏今已逾素秋謬處山水宅慙非仁知儔耽玩昧出處棲泊愧淹畱誠知非吾廬且得性所求

於書簏中得吹臺所寄詩遺稿

拂塵啟敝篋忽覽故人詩撫迹疑若存驚逝杳難追憶昔吳苑遊文采眾所推名談析妙理華襟吐芳詞子時曾城北髙【闕】臨淸池焚蘭延佳月對酒彈淸絲誰云玆夕歡乃爲千載期漠遊魂逺淒涼親翰遺墨塵尙畱【闕】紙敝猶含滋玩此塗灑澤想君哦詠時華章未及振厚意良已收竟一長慟林風響餘悲想當冩寄日玆感君詎知

沈集自錢塘歸作此示之

錢塘昔所遊形勝此邦最尙想鳯凰山飛翔落天外胸吞滄溟寛江水如帶海門豈天設屹立兩峯對汐潮類臣妾朝暮屢進退羣峯【闕】明湖浸淫百川會不意玉女盆居然墮闤闠崔嵬白塔寺零落【闕】宋內荒堦與斷礎龍鳯紛破碎昔聞亳社屋厭鎭信可怪豈徒鞭荊屍戮辱極狼狽妖僧固可醢國家豈無罪雷師秉炎火楚蕩意頗快至今遺民過涕泣行且拜爾遊何艸艸弔古須我輩落日望東南臨風發長慨

懷景佺師

旅宿厭卑諠愛此僧居靜蓮宇已摧頽茅齋自淸迥山光林際來野色雨中淨池水不生瀾袈裟坐相映累日滯幽尋緑苔應滿徑

寄傑上人

想望東西陌共掩林中扉誰言儒道異【闕】善理同歸昨欵精舍遊步經園徑微髙垣夏木繞緑陰生晝扉振錫還山去空壁掛禪衣何意幽棲侶佳會亦相違離合兩俱安去來寧有依棾空自足遣了此人我機

答黃孝廉雨中見寄

飛雨灑門閣庭澑夕已深涼飇驚幽幔秋气薄單衾暝壑無霽色寒蛩多苦吟室家曠修渚朋知阻遙林離羣易成咎獨處難爲心賴此幾上書【闕】能獨幽襟念子懷癙憂丰蔀方滯淫遺我愁霖唱要我西山岑【闕】未遂陟防酒思共斟毋憚沾衣苦傾耳遲挐音

贈道士吳秋云

飄飄三素云欝欝秀玉標淸明合九气髙遊冠神霄凝化淪無迹廓落乘素飇停陰希甘澍灌漑興庶苗眞無去畱靈根永不凋眞人保黃寧精鏈五濁消控駕浮玉洞飛裙歘煙飄吾英回黃旂司命講洞謡淡遊何方所享此年劫遙

舟中

朝發戴山岑夕逗金溪瀆雲天方憀栗川途屢回復颿駛岸疑轉棹奔山似逐鷗鳥隨波泛霜澌含苔緑依依浣女影嫋嫋榜人曲采奇忘來遙耽勝成往速恱生良可懷狥名非所欲請識孺子歌去矣從我獨

寄吳隠君

若人蘊眞趣飄飄懷古仙振衣入逺嶽順風祈一言寂歷微妙韻精明天老篇淸亝和玉齒焚香禮軒轅九咽華池液七返流珠丹頥性得天和齊物同化先五芝非吾茹聊以蘇世癲神期茍會飛步升九天抗迹遊浮丘麾手招偓佺下視倉扁流永爲塵网牽

詠齋前紫薇花

彼美掖垣秀遺此荒園中賦質非有異置身偶不同屢供樵防餘生條幸不窮防蘢委榛莽灌漑哄人工謂同眾卉棄忽有孤花紅【闕】長不擇地始知元化工褰衣繞淸臒輕香散晨風似感幽士知芳意黙自通一聞淸露翻預恐防云空等是榮謝理何待植南宮

題倪雲林竹枝

南州有髙士乃在延陵東淸時不肯仕滅迹雲林中拂石坐蘿月琴冩松風焚香坐黃老望云送歸鴻門車常自滿尊酒無時空乘興面滄洲古人未爲工干戈困末路白首隨飛蓬名山乖始願覊遊無所終賴有車武子能哀阮籍窮傾壺醉陶令避堂延蓋公流俗輕髙賢貧賤困豪雄孤鳯混雞羣野鶴摧樊籠豈無梁鴻徒不聞臯伯通吾將傳遺迹淸芬千載同

送許尊師還大滌洞

靑山九瑣處白髮一龕居淸齋誦黃老不閱世間書飡霞養眞气對月禮空虛暫來流水地應與孤云疎遙知還山日仙壇春艸余

覽堂

亹亹遊气運森森萬有羅窅然中求理一非有他存心靈府洗胎濯百邪眾妙體常寂豈知形迹多譬彼明月輪縂攬諸山河團團霄中澂黙黙至幽遐又如大海淵潛凝韜眾瑕中有逕寸珠炯炯曜玉葩間黑歸明月應感無偏頗髙觀眾甫表不樂將如何

由竹溪至梅溪偶成【途中】

出門懷淸曠入舟若炎熾皇天從人欲飛雨颯然至風吹波上寒淒其感秋气暝投山僧眠復得淸淨地舟人候明發徒侶不得遲溯流多杜渚篙檝頗告瘁𨿽微三巴險事與五盤異聞昔天目頂靈物久潛閟一朝赴大壑怒折崖谷碎回頭顧其兒首尾屢相值至今此溪水斗折七十二世逺眾喧傳茫昧竟誰識但欣秋濤壯水物俱得志我何憚行役防洄領佳致鷗鳬泛淡濫菱蒲蔚蒼翠人煙亂余集茅屋若棊置之子住河漘相望勞夢寐每怨川無梁握手今可跂憶昨訪我初茅亝夜深閉扣門滿衣雪僵立不得跪移燈具雞黍濁酒寒不醉同來鄭廣文淸瘦凜欲睡絕勝王猷戅返棹何太易玆行冒暑雨古禮尙報施逝將防輕橈待子思共濟散發乘長流埀竿釣淸泚虛舟總超越萬里誰能系恐此未易期臨川一長喟

題席上墨萱扇

團扇復團扇團團三秋月上有宜男艸可翫不可折宜男何足貴能令憂作恱憂思旣可忘爲君忘炎熱無障西風塵污此皎如雪

贈醫士劉子中

伯休無二價長房惟一壺眞隠不在山何必去京都通籍遊金閨觀化眺神區搴蘿采石肉潛波攬江珠焚香降天老稽首皇農書制之軒光竈湛然麄穢除含精就日養輔世事其餘起遙龜鶴年髙眄淩桑楡哀哉倉扁徒忘已要名譽當年不自保千載回翳如

觀習禮神樂觀歸時有作

維皇恭明祀卜郊時再陽指期戒先事習吹誦故章竹宮儼淸閟羽佩溢中堂蕝階羅舞鉞著位表官行升歌出睿藻妙奏發淸商臚音速逺響華鐘泛髙張虛罍待實醴薦璧願承筐想玆天步臨穆若垂景光駿奔貴有恪報說永無疆豈同交門享怳惚事神方揆余承人乏具寮慚奉常玆焉陪羣彥會此靈畤旁執禮素寡術敕躬何敢忘愧無安世歌徘徊望齋房

贈胡若海

胡葉兩才子束髮好從戎棄書去學劍聫翩行伍中論兵舌吐火見敵耳生風連鑣度狹邪接席醉新丰萬里逐輕車十年無戰功歸來投文吏相顧各成翁知命故無怨爲儒豈不通聊復釋短褐從玆事章逄君恩承見收吾道未終窮乘軺九眞界策馬三晉衝一身隨簡書分散如飛蓬嚴秋九月天握手此相逢垂楊欲生肘浩气猶塡胸卻話向來迹恍然醉夢同一贊少昊司出入蓬萊宮一佐靑陽宰弦歌百里封人非鳥獸羣焉得長相從換酒金陵市分袂新亭東髙歌淸驪曲咲拂寶劍鋒致身貴勛業泣別非英雄石城接秋浦九華應茅峯欲寄碧雲句中有防飛鴻

人閒

人閒白日靜鳥鳴髙枕余階筠初過雨風時防書已無車馬迹適似田家廬卽此何足戀性自樂幽居

雨中試筆

門逕素來靜雨中人更稀山禽時一囀田雉每雙飛客散罷琴宴心閒淸道機南山有佳色相對共依依

山中送悟澹隠君還蜀山

春山有佳趣累日同遊寓我爲采薪畱君先拂衣去竹翠落閒堦鶯聲出髙樹空館愁獨歸依然攜手處

懷舊

我有一區宅寄在匡廬山香鑪起戶外瀑布落檐間梅老花空發艸芳人未還恰有藤蘿月夜夜照松關

夜坐

閒門催閉早日落古垣深移牀傍秋艸對月聞髙砧角巾淸露气華觴淡夕陰毋言怨遙夜幽獨故予心

獨夜聞雪

亦知雪意就向夕足寒云茅山夜自掩孤枕夢回聞暗飛方瑟瑟睡起防紛紛卻憶梁園客旣醉復能文

雪後

夕齊眾禽歡殘陽照山雪徒令掃幽徑依然人迹絕緑尊時自命寶書誰共閱黙黙待歸期故園寧久別

郭上捨讀書處

虫鳴縣齋晚月滿杏花壇散帙夜方半下帷人獨寒屢防孤燭換詎聞淸漏殘擁衣待中旦雜佩已珊珊

寄金許二文學

輕雛始颺幙新篁稍【闕】林非關杜來迹苔徑自無塵獨以靜爲賞彌懷心所親倘畢東臯務一來存故人

題春山瑞靄畫扇

鶯啼山雨歇前川緑正繁人家在深樹雞犬盡無喧澹澹流水意依依田父言卽此堪結廬可以傲華軒

松竹軒

曹務局終朝齋居暫休沐松陰生晝寒竹色連苔緑懶從醉吏喧時對髙僧宿毋將簿領來穢此山林躅

潭上偶詠

回澗曲如月泠然緑樹根雲山自幽寂水石共成喧靜觀因悟性耽聽欲忘言何由駐塵駕迢逓一尋源寓徐給事宅觀舊所植竹樹愴然有懷

君爲金門彥我向故山來芳樹繞庭緑猶是去時栽寢閣鋪餘馥賔位滿靑苔孤賞誰爲樂園花空自開

題采苓子捲

春山靄眾緑靈苗何處尋孤芳不自掩迢逓入幽襟搴條繁露散濯根寒澗深持此當朝茹潘齋延道心

送莫文【闕】入郭卻還谿居

舉世皆如醉何人獨愛才余𨿽識君者相對亦徒哉落日收書卷涼風送酒杯紛紛俗中惡空谷遲重來蟬鳴山郭晏一棹出煙扉涼風將皓月迢逓送君歸自識門前樹遙聞下機應嘆緇塵滿臨流一澣衣

雨夜

寢閣去門逺春雨荒園夕誰謂在人境宛似空山客禽歸暗竹喧風斷疎鐘寂戚戚寡歡悰良宵端可惜

雨後望西山懷子

竹色恱朝雨鳥鳴人正閒手持白羽扇遙詠西樓山企彼巢居士髙臥石林間團團靑桂樹歲晏待予攀

舟中望佛燈精舍懷南洲長老

蕩舟西陂上望山懷逺公遙知覆衲臥雪屋一燈紅事殊迹暫曠神交理自通維當待歲杪期子白雲中

曉起

新寒人獨臥寢扉風自開向無覊旅念秋思亦佳哉曙禽翻暗竹白露防靑苔欲賦幽居意對景每難裁

過白馬湖

沿流信歸棹漸與靑山逺遙見鸊鵜飛靡蕪春尙淺空嗟心愛離莫緩愁腸轉不對芳尊酒紛思終難遣

紀行詩

洪武十五年臘月奉防乘驛往鳯陽祭皇陵舟中作

龍江灣

天無烈風江水日夜淸馳波東注回流抱神京至哉鐘水徳乃以龍爲名舟檣萬方合雄麗殊百城昔雲天塹險今爲衣帶縈山川迹不攺人理有代更下馬入官舡玆焉始孤徵祀事有常期中心念王程俯視萬仭淵不啻溝澮平渉川古所戒事重軀命輕

觀音山

連山爭南馳劃斷滄江曲勢如萬馬奔鞭忽回復石角不戴土蒼然四無麓寸艸不得榮惟含古苔緑浪波撞其根巖竇響琴築浮圖乃善幻淩虛架佛屋行人願利涉望拜各致祝人生貴心事安能慮存覆我欲升其巓慿髙快心目飛傳不可畱一往如電速

竹篠

凍雨不成雪客【闕】利新晴回睇三山外殘陽靄余明江神不揚波歸流淡且平使者誠宣徳國家有威靈笳鼓發中州棹謳悲且淸釃酒淩長風篇翰倐已成嘗讀皇華章徵夫任匪輕愧無咨諏效何以答皇情

金山門

兩山夾滄江拍浮若無根利石侔劍防風濤相吐吞維天設巨險爲今國東門試將一葦守堅若萬馬屯我來及淸曉天空霜露繁列宿森在水北斗若可援江光合海气溟涬神理存俯視不敢唾中有蛟龍蟠浮屠者誰子髙居淩風旛不見渡口人擾擾蜂蟻喧愧彼超世士去去將何言

防溝

衰楊夾髙房北風暮颼颼隨逢長老問會言是防溝相傳開鑿初民勞天爲愁至今濁河底時見白髑髏陸通梁宋郊水漕荊吳舟渠成萬世利慮始難爲謀至今南北交此土爲名州飛閣跨通波張幄如雲浮憶昨少年日寶馬珊瑚鉤經過劇季輦結把金張儔醉月瓊花觀徵歌明月樓羅綺朝還暮笙竽春復秋繁華逐逝水一往不可畱向來歌舞地茫然狐兔丘家老無兒孫杖箠驅羊牛少小心尙爾不知今白頭欲從亂離說恐子增離憂長揖入門去客淚如絲流

髙郵城

茫茫髙郵城下有古戰塲當時奐鹽子防兵此跳踉燕師掃境出供餽走四方長困西百里旌甲耀八荒勢如泰山頹一卵安能當驕將存姑息頓刃待其降兩機不容髮豈暇慮殺傷一朝謗書行將殞兵亦亡唶哉三里城百萬莫與亢鹿走命在庖終然屬其王空餘菩薩臺落日風沙黃

淸口

豁達兩河口前與黃河通髙岸忽斗折淸淮滙其中甘羅城在南韓信城在東一爲秦人英一爲漢家雄人生有不死所貴在立功方其未遇時鹿鹿何異同時命苟未會丈夫有固窮捨舟登髙防歲暮百艸空坡陀隴畆間一二老病翁遺迹不可問但見荒榛樷行行重回首目斷以飛鴻

山

輕舟溯淮流千里不見山披衣起淸曉忽覩靑孱顏始覺客愁散頓忘行路艱安得筞飛笻一造幽人關翻思在山日千巖厭登攀物少乃足貴不在【闕】惡間役夫告我言此下棲神姦噓气成江河須臾駕岡巒僧伽大威力困彼一鞠慳石巖下無底系以千連環至今風濤夕猶聞響珊珊茫茫淮泗流禹功不可刊傳奇乃善誑此語當重刪作詩紀巖石庶以開愚頑

三江口望京闕

凋年赴陵邑穉景懷京闕引領鳷鵲觀言歸桃李月緑蕪滿芳甸靑山麗佳節沙气已含旾柳意方辭雪徵夫方邇止同心仍阻絕迍空庶無遺賞勝聊自悅吾其和天倪將從莊令說

題雲山圖八首

煙霏亂晴旭遙見西林山憶歸東湖逺人家春樹間荊扉映水掩應待龎公還

坐愛西山翠手版方支頥白鳥逝如彼孤雲淡若斯誰能閒料理空滯還山期

郢水不可極荊門望漸微靑山將落照偏映酒家扉漁梁夜爭渡知是醉巫歸

潮落寒沙廣蒼然逺山暮何處罟師歸自識門前樹披圖憶所歷仿佛松滋渡

參差緑樹短窈窕花源明白雲若可攬山鳥時一鳴遙羨中林子遲遲南澗行

猿啼楚山晚云生冒洲渚返照入澄江風吹半峯雨中有逺行舟悠悠待徒侶

寒煙逺輕素斜日在髙峯但聞猿鳥響更無塵土蹤山僧暝投寺迢逓來淸鐘

南山隔秋水秀色空在眼褰裳不可涉臨流思無限孤舟肯相濟寧辭去人逺

題松下讀書圖

幽棲出塵表空翠連松竹袖得碧苔篇閒來石上讀日暝欲忘歸山空人轉獨【潯陽張羽題吳興莫翥所畵松下讀書圖奉贈正卿髙士】

登桐塢後巖

牽蘿陟云崦憩此盤陀石欲去更題名淋漓蘚花碧定有樵夫來怪是龍蛇迹

山中答武康徐髙士寄書

久別得君書開緘散吾慮不寄山僧來何由知我處剪紙答君書還寄山僧去爲問片雲間何時一相遇

暮歸聞許文學枉顧悵然有懷

畱連東齋飲迢逓獨歸遲忽逢山媼話知枉故人期月華上動禽響竹間移不遇君閒詠悠悠淸夜思

續懷友詩【並序】

予在吳圍城中作懷友詩二十三首其後題識者四人則嘉陵楊君孟載介丘王君止仲渤海髙君季廸郯郡徐君幼文也時余與諸君及永嘉唐卿者遊皆落魄不任事故得畱連詩酒間若不知有風塵之警者及兵後移家武林向所懷廿三人往往而見而五君者或謫或隠各相暌異嘆離合之無常感遊從之難得作續懷友詩五首

余左司

幽居古垣下共彼嘉樹陰比鄰豈無好念子是同心芳英帶露折淸尊向月斟欲往尋遺躅荒園春艸深

楊典簿

藩翰屈長才蹉跎事文筆賔筵罷醇醴容臺淹下秩髙門去後靜孤防望中疾少別歲已華思君無休日

王逸人

衡廬古巷中髙駕日相顧芳艸掩空扉知君斷幽步殘煙北寺鐘暮雨閶門樹攜賞邈難期庶望遺緘素

髙徵君

予旣遷山郡子亦返郊園兩地花俱發離愁春共繁已罷臨池賞仍暌傾座言從來作者意寂寞向誰論

徐軍咨

常懷稚子悲復灑佳人泣艸艸從軍旅悠悠去鄕邑芳郊連騎行煙郭同舟入當時茍不樂追歡何由及

題倭扇

賜從天苑祕來涉雲濤逺入握體還藏向風機自展豈無白團扇能舒不能捲洗馬手中持終朝陪鳯輦

過云居精舍

逶迆廣前峯到寺行屢歇亝庖竹外煙汲路松間雪觀水悟眞源聞香解禪恱欲共老僧言相對還無說

擬過園隠阻雨奉還

在逺每傷離在近還成隔飛雨何窮佳期悵難得人寒市井空天晚江湖白知君掩閣臥終朝遲來客

雨中偶成

空齋自瀟灑況復值秋初焚香對微雨如在古僧居庭寒夕鳥下煙淡暝松疎知君冩詩處髙情方似余

石門道中得石字

依微鳥外村逶迆煙中驛防重因愁雨柁轉時驚石遙岑樹共靑逺浪鷗同白離索詎湏愁來往誰非客

遷居懷沈都事

歲晏共依仁孤舟泊煙麓以君吏隠地息我靜者躅家貧乞假多情狎兒童熟畱滯連冬春繞庭芳艸緑開尊對疎雨懸燈照深竹誰知今夜別獨掩髙樓宿

寄中竺泐季潭

師從鐘山來遺我故人書一入白雲去相思秋雨餘徒慙塵土迹未欵竹林居遙想中峯月淸梵滿空虛

晚歸飲眾芳亭得髙字

晨登郡峯首良遊舒郁陶褰衣陟蘿磴停策眺蘭臯崖端俯城肆樹杪矚歸濤洞平逺防駛天淨羣山髙曠望信多美喧濁暫能逃況值芳尊酒一酌解疲勞

餞方貟外力疾歸吳興省墓便還錢塘

終年不出戶出戶卽相違疾病欣在告田園應暫歸天寒孤舟發歲莫行人稀棹師遵舊路田翁識故衣望閭桑梓在入里人民非傷哉展丘墓遽爾辭荊扉還鄕如過客回首情依依晴春入舊臘積雪含淸暉佳期遲子還勿戀故山薇

蓼莪堂

種莪圖可茹養兒欲代老莪生化爲蒿兒大不相保憶昔兒初生長育恐不早兒羮未及嘗親骨已枯槁譬彼種莪人愛此顏色好豈不勤灌漑采擷思一飽寧知不入口埋沒同秋艸詩人感玆義哀哀向穹昊堂中有孤兒千載共憂抱我願天下人有食奉翁媼爲莪不爲蒿庶免負遺懊

答方以常雨霽見寄

余方臥閒館子亦辭公門豈惟名迹同中有素心存昨莫枉髙駕飄颻寒雨繁觴酌未云洽煙郭遽成昏乖曠積經宿已復長憂煩晨興束方翰知子憩幽園庭陰緑始徧時夏鳥無喧感物心獨悟思與靜者論被時想淸景欲往阻修轅申章酬佳貺寂寞已忘言

詠懷答宋天章

良辰誰不樂遊子獨慨慷慨慷亦何爲感物懷故鄕故鄕亂庶已欲往川無梁安得晨風翼鴥彼西南翔出門遇行客言曾歷我疆宮室盡爲墟城郭徒悲涼訪子平生親白骨委榛荒君子志四海小人懷一方勛名愧逺圖豈必梓與桑遊子不能答涕下沾衣裳葉落糞本根狐死首山岡所生良可樂貧賤乃其常

嶽王墳墓

中原千里志西湖四尺墳長城忍自壊神器理當分流血應爲碧湼背漫成文魂魄誰相友濤江有伍君

元日喜雪懷方以常

片片逐年來皎色映樓臺墜花驚爆竹落素混香梅繞杯春宴裏撲馬早朝回應知洛中客髙扉猶未開

經徳壽宮遺址

廢苑民侵久故迹理當微鳯礎埋將隠鴛瓦墜應飛輦池逢折佩薙艸得遺璣西陵亦如此神遊何處歸

題趙彥徵作弁山捲

濟濟淸朝彥亭亭瓊樹枝世冑難可保零落遽如斯朱門亦已僕墨沼淡無滋空餘圖畫迹永絕人間期虛名知何益寞有遺悲撫卷一長嘆想子平生時

山居書志

旅寓難自遣幸此竹林棲石苔饒古色山禽多夜啼遺形暫爾遣望道窅然迷鬱鬱將誰語申章黙自題

偶詠一首

天寒院自幽客散人逾獨呼兒掩書罷步庭玩苔緑非懷髙世心爲愛山中宿

古詩三十二韻奉寄蘭室居士袁省掾

吳興袁居士弱冠爲吏師鹿鹿三十年起身遭亂離是時邊兵驕殺人如刈蓍召吏掾幕府狼狽不得辭軍門日斬斫劍防風差差𨿽有幙中賔俛首莫敢窺掾曹職𨿽賤不畏虎豹姿論囚不當律不肯書獄辭長興本屬土咫尺爲邊陲居人私往來互市各相資邊吏要功賞誘敢遭拘累詔言犯我【闕】羣然送圜扉將云罪當斬掾云罪當箠師律公所守吏議我所持此本無辜人未嘗戰交綏死者不可生安得恣芟夷不然請殺掾不能相詭隨箝紙不令署抗言動旌旗將威亦少解往往免爲屍從容抱案下一軍爲之危事過不言功但言職當爲直聲撼大府加官升左司歸來田野間婆娑髩如絲亂世身獨全家有兩孝兒當時共事人竄死吁可悲天道當與善此語不吾欺歲久恐埋沒髙義無人知我欲爲紀述傳信不傳疑請君細記憶追錄休闕遺所活幾何人主名復爲誰新春幸緘來此事匪我私𨿽防良史才要爲來者規

答陳傳大見寄

鳥鳴何嚶嚶伐木久矣缺君子遺古風故人心未絕貽我新詩章問我間何濶置之衣袖中三日誦不輟比以瓊瑤花要以金石節豈無蕙蘭花可以慰離別君懷多芳艸所思在離別惟有皎皎心思君如明月

賦得麯院風荷贈別

露葉漾漣漪風涼水院時翠輕愁欲斷珠圓不自持低昂隨芰蓋翩翻捲釣絲盤折驚魚遊規蕩宿禽疑爲語蓮舟女聊將贈別離

題瑯琊亭

遙睇環滁秀乃升瑯琊亭弔古易爲感憂懷從此興山川景如昔艸木逓衰榮泠泠碧澗防冉冉涼飇生當戶猿狖啼出谷鸎鳥吟登臨且酣咲何用勞吾形企彼賢哲士千載有餘情

風雪圖爲巨上人題

蒼茫雲气昏咫尺同萬里白雪飛滿空柳絮應堪比豺虎亦斂迹何爲赤行子扁舟蓑笠者豈不寒墮指獨有林巾僧禪定因初起焚香坐虛室松時暫倚一瞬天地間如在瓊瑤裏

靜庵集卷一

欽定四庫全書

靜庵集卷二

明張羽撰七言古風樂府歌行長短句

題沈氏宜春堂屏風徐給事賁所畫春云萬嶂

休文堂前花滿枝風物四時春更宜前年三月宴客時傳觴擊鼓但恨遲坐中才子姑蘇客眾裏翩翩好顏色醉來意气爲傾倒千里江山出胸臆壽屏十尺色且鮮千嶂萬嶂含春煙客子疑行防橋路人家似住武陵源山僧投寺亂松裏山下鳥啼人未起關門日出金瑣開雙堠平臨楚江水江水湘云互蔽虧渚宮遙隔望霏防東崦晴垂西崦雨何處長歌樵子歸亭下流泉春浩浩上有居人往來道相過總是看山人衣冠各別心事好主人愛說不下堂淸晨掃地坐焚香晴日似見孤雲起莫對疑聞澗艸芳夫君生平於我厚記得新詩長在口長幹一去無尺書謾對此圖嗟妙手一行作吏此事廢從前【闕】癖今除否遙知紫陌紅塵下每爲雲山一回首人生適意在杯酒浮雲萬事亦何有君乎何日歸去來雨裏靑山待君久

晝雲山歌

我昔曾遊廬嶽頂欲上靑天淩倒景山中白雲如白衣片片吹落春風影云晶晶兮花萬壑送盡洪濤聲歘然置我滄海上金銀樓觀空中明上淸眞人咲迎客夜然桂枝煮白石手持鳯管叫雲開虎咆龍吟山月白明發邀我升東峯導以絳節防靑童天雞先鳴海日出赤气照耀金芙蓉屏風九疊花茸茸霧閣云千萬重胡不置我丘壑中一朝折翅投樊籠空畱萬片雲掛在淸渡千丈之寒松愁來防翰北裏貌得雲山偶粗似遂令殘夢逐秋風一夜孤飛渡江水夢亦不可到圖亦不可傳不如早賦歸來篇仙之人兮待我旋安得齷齪塵埃間坐令白雲摧絕無與歸靑山咲我凋朱顏

寄生碧桃花歌

少年慣作看花客陌上桃花總相識春風一向此中偏一種花開千種色只愛深紅間淺紅君家此本更不同枝上白雲吹不散堦前明月照疑空一從一衡根各別香土斜封愁欲折西筵紅【闕】人半醉忽見此花驚是雪武陵秦人那得知河陽滿縣徒爾爲當時春風千樹錦未比君家璚樹枝翠禽欲來愁易見蛺蝶棲時難可辧紅妝美人嬌如花著向花間應掩面花今正開鸎亂啼酒醒拈筆爲君題羨君兄弟如虹蜺豪飲不愁花下迷玉壺淸酒金偏提秦箏琵琶羌管齊走覓橋西舊酒【闕】莫待風雨花成泥

題徐給事畫

黃門給事三十餘面如紅玉少有須風骨豈是山澤臒問著只愛山中居前年版下鶴頭書徵起直上靑雲衢文華堂髙淩紫虛出入侍從陪金輿排方小帶紅羅襦精神宛如馮子都朝下手帖八尺殳左旋右轉風生軀有時自臂雙雕胡命中疊發爭讙呼歸來賔客滿直廬京城酒貴不住沽爛醉坐比蒼頭奴執燭冩此雲山圖方今臺閣多文儒似君才藝眾中無文官侍中武金吾不負堂堂美丈夫山中故人交不疎十年貧賤長相俱升沈忽如鳥如魚麋鹿豈與羣龍趨見君此畫長嗟吁關西行李今何如祝君名成歸五湖來尋髙陽舊酒徒不辭解衣貰玉壺與君重醉黃公壚

米南宮雲山歌

古之畫法不復見六朝人物畱遺譜後來山水出新意二李三王差可覩洪谷之後有關仝營丘渾雄獨造古華原處士筆奇崛餘子紛紛何足數郭熈平逺疑有神北苑爛漫皆天眞畫院宣和眾史集俗筆姿媚非吾倫豈知南宮迥不羣一掃萬古丹靑塵神閒筆簡意自足窈窕靑山行白雲黃侯黃侯安得此元气淋漓猶滿紙晴拂拭對髙秋恍惚神遊華山裏生平畫癖柰此何爲子試作雲山歌珍藏什襲君須記世間名畫今無多

題畫雲山圖

余旣爲公衡作此圖公衡復求餘詩其上遂爲賦此時洪武丁已八月十九日也此畫遺逸在苕城

前代何人畫山水長安關童營丘李華原特起範中立三子相望古莫比亦有北苑與河陽後來作者誰能當米家小虎出逸品力挽元气歸蒼茫房山尙書初事米晚自名家稱絕美藝髙一代誰頡頑只數吳興趙公子當時弭節匡廬峯曾冩太平興國之神宮五峯卻立疑爭雄臺殿突兀分靑紅中有雲气如遊龍我對此圖臥三日頓令奇气生心胸亂來學士遭漂蕩文藝艸艸誰爲工筆精墨妙心更苦安得再有前賢風嗚呼乾坤浩蕩江海濶使我執筆將安從

寄題天目山房歌

昔臥香鑪頂【闕】觀山海圖東遊擬拂華蓋云下瞰弱水窺蓬壺天公有目何不在天世傳寄在玆山顚兩碧水涵霜鏡炯如防曈落天邊天髙聽卑視亦宜然云有十二淸虛之洞府珠宮貝闕不可睹靈風颯颯捲飛雨危石深林人上苦盤渦轉轂若雪山靑天際際響天鼓龍藏其中是耶非但見神魚作人舞愼勿戱之逢彼怒頃刻滂沱淚下土前年南昌仙邀我望山雪神宮玉女待我來欲往從之路超越若人有仙骨居與洞府鄰雙童耕云種瑤艸石田自熟無冬春臥處煙霞飛枕席醉裏山花落酒巾松風蘿月朝復暮坐見麻姑白髮新我欲駕白鹿共子攀云岑請天開兩目照我一片冰雪之淸心但恐此目不司視如星有箕斗不可簸與斟且復臨澤潄金碧聽我長歌金石音不然倒卻池中水釀作百斛之春酒共君酣醉臥雲林洪崖舉手或相接更結丹梯千萬尋

爲童文學題韓介玉畫

我識河東老詞客鶴骨伶俜長八尺白頭徒步拾八侯人生變化誰能測將軍跋扈天爲傾公持寸管力與爭當時直气動朝野至今文采傳諸生諸生白面今已老三載漁官空【闕】倒罷歸百事無所爲萬壑千巖恣揮掃丹丘圃落眼前澗水松風鳴浩浩由來絕藝出天機俗吏紛紛爭醜好吳興博士今鄭防故山未歸雪滿顚今年召對席屢前防恩親賜水衡錢歸來見畫心茫然拄杖欲問金華舡金華之洞小有天下與五嶽相鉤連初平鏈丹去成仙弟兄相隨風翩翩洞前白不如羊眠我欲訪之何由緣安得與子相周旋饑飡紫芝拾瑤艸石上一咲三千年

余將軍篆書榻本歌

余將軍守舒州舒州之城大如礪長江西來繞城流賊舩如雲壓城硠將軍提劍坐城頭劍未動賊已奔鯨鯢蔽江江爲渾孤軍六年二百戰王師不來城自存無兵猶與戰無食安可支豈無愛妾與愛馬殺之不解壯士饑力盡【闕】竭將奚爲倉皇齚舌罵不已義士三千同日死只今猶有盡忠池碧血淸泠化爲水將軍持節東州時作此篆書形崛奇妙墨已隨神物化好事當時臨得之𨿽非其眞意獨在埀金屈鉄蟠蛟螭我拜重是忠臣迹秦相𨿽古其人非嗚呼將軍此書配者誰請君摹取浯溪石上中興碑

題徐士元畫夏木圖

董元夏木不可見俗本紛紛何足觀徐郎筆力能扛鼎冩此千章生晝寒陰森似有神靈防偃蹇直作蛟螭蟠天雞曉鳴淸籟發木客夜度云旗翻林下文人行杖藜石根葉落失舊蹊孤童襆被向誰宿山風蕭蕭日薄西商巖紫芝復何有武陵桃花元易迷人間洞不可處莫畏虎嘯兼猿啼【原作商顏紫芝不可食】

贈瘍醫宣氏

長橋下壓蛟龍宮防上人家如鏡中道人賣藥臨溪水醫得靑蛇是龍子報恩不受千金珠龍伯親傳海上書門前扶杖人如市妙術何愁三折臂燕支山前白艸秋冷入金瘡淚欲流安得神丹從爾乞提攜玉龍還向敵

贈倭翁

東夷來語嗢吚聖人當天九有服小臣螻蟻將安歸萬夫伐竹扶桑涘夜搗水苔成側理制爲鵲尾扇參差再拜獻入金門裏君王垂衣坐法宮天飇【闕】淸秋同尙方受獻應無用分頒徧與羣臣共朝下從容冰井臺人人襟袖南薰動倭翁來東夷平揚皇風四海淸

題遵道墨竹歌

墨竹昉自何人始輞川石刻今餘幾後來蕭恱稍出羣香山侍郎獨稱美洋州太守善冩眞長帽先生差可儗江南謾作金錯刀枝葉離奇何足齒北方作者誇澹遊房山繼之妙莫比湖州公子最擅名同時亦數薊丘李薊丘有子能傳家筆勢翩翩此其是一竿玉立無因依風露淋漓猶滿紙想當塗灑發幽興靜對山僧北裏江湖無人老成盡百藝荒涼今已矣展圖三嘆墨君堂秋聲滿座悲風起

題沈禦史所藏倪雲林竹並竹枝歌

雲林之子有仙骨平生好潔如好色紛紛濁土等虫沙嗚呼瓉也何由得憶昔常登淸閟堂黃金寶鴨共焚香【闕】京妙墨僧繇畫示我不啻千明璫人間萬事如飛電洗玉池空人不見李子城東土一丘何人爲著黔婁傳綉衣使者騎靑曾聽竹枝湘水東歸來見此如夢寐巴陵洞庭生眼中江湖豪翰今零落君厚此圖良不薄愧我題詩憶故人黃雀何年下寥廓

望太湖

登髙丘望逺澤蓬萊三山不可測何如太湖緑萬頃洞庭連娟向空碧東風吹盡吳天云玉盤雙螺翠堪摘我昔東遊鳯凰臺嵯峨巨艑如山來白波不動鏡光曉云防萬防爭先開中流回首心茫然恍如乘雲行九天驚濤忽逐回風旋砰雷轉轂若雪山龍伯鬼國見眼前失勢一落充蛟涎舟師指浪咒浪婆我獨再拜不敢言平時之險且如此何況震蕩洪荒先帝堯咨嗟逾九年黃能無勲幽羽淵有子大聖與天同一朝出我羣魚中試觀此湖險始知四載功如何艸木華無心謝春風吳越之事良可鄙虎戰龍爭方未巳水犀百萬今安在惟見夫差白雲裏鴟夷身退不言功不直湖中一杯水我欲臨流叫神禹湘娥鼓瑟馮夷舞盡挽湖波變春酒醉臥扁舟弄煙雨

題胡廷暉畫

畫師我識吳興胡身長八尺蒼髯須目光至老煙不枯藻繪萬象窮錙銖大兒十歲能操觚小兒五歲能含【闕】得錢不共酒家需時復縱博爲歡娛魏公家藏摘圖妙筆不啻千明珠胡一見之神【闕】蘇以指畫肚潛臨摹落筆便與前人俱祝融撐空閣道孤朝雲暮雨相縈紆中天碧瓦仙人廬下有桃源風景殊雞犬似是先秦餘潯陽山客山澤臒自從防亂遭窮途幸逢治世容微軀堯舜亦有巢由徒已辦小艇長須奴便欲往從漁父漁江湖此境何地無【趙文敏公家藏小李將軍摘圖歷代寶之嘗命廷暉全補之廷暉私記其筆意由此畫法大進故詩及之】

題靑並雲林圖見前不復錄趙彥徵畫葵軒歌爲金修撰賦

昔君種葵吳門東南風五月花茸茸年年走馬防花去君家有酒如花紅【闕】君種葵荊山下五月開花還繞捨防花對酒豈無人祗憶故人無在者種花人在未成翁何事防花人不同我亦當時防花者忽到花前如夢中握君手爲君壽但願長防君花酌君酒

驛船來

驛舡來鼓如雷前舡去後舡催前舡後舡何敢住鋪陳惡時逢彼怒畫屏綉褥紅毺春夢漸醒過舡去棹卽長跪勸使臣願官莫喜更莫嗔古來天地如郵傳送盡忩忩無限人

梅花初月樓歌

吾聞仙人好樓居乃在閬風之圃洲之墟雲窓霧閣千仭表靑天十二金芙蕖風舟不可以逕度安能跨海騎鯨魚新安先生列仙儒卜居半生茅未誅曉攜靑鹿向煙霧一逕初入千縈紆桃源忽向眼中見風物但是秦人餘五丁何年斧鑿樞洞戶夾立寧平舒紛紛過客不敢有山君守護煩呵噓先生結樓萬木杪迥如麗譙雄且孤連峯忽斷西南隅開樓見月蛾眉初梅花千樹雪不如飛觴醉月防花影炯然身墮白玉壺侍郎結髮讀父書十年閉樓山不防一朝徵起靑雲衢佩玉日向君門趍樓前梅花自開落樓頭明月還盈虛南孤燭照歸夢覺來枕席非吾廬且當致身佐唐虞防龍豈容混樵漁長幹美酒熟可沽梅花如雪覆緑蕪神州月色天下殊何用區區懷故都花間臥月紅毺人生花月何處無

題錢舜舉溪岸圖

憶昔至元全盛日天子詔下徴遺逸吳興八俊皆奇才秀邸王孫稱第一一朝玉馬朝周去諸子聲名捴輝赫豈知錢郎節獨苦老作畫師頭雪白江南沒骨傳【闕】稀錢郎得之法更奇晴防染弄顏色得錢沽酒不復疑今人祗知重花鳥豈識此圖奪天巧云抱石雷雨垂蒼山夾水龍蛇繞防側溪回共杳防蒲稗深沈映魚鳥漁舟乍隨迷煙散客子竟渡澄江曉自云布置師北苑只恐庸工未深了捲余更有魏公題字擬鐘王差未老鄭侯得之恐神授使我一見喜絕倒雙溪流水淸何極門外南山空黛色文章翰墨何代無二子疇能躡其迹爲君題詩三嘆息嗚呼古人難再得【吳興當元初時有八俊之目以子昂爲稱首而舜舉亦與焉至元中子昻被薦入朝諸公往往相攀附取宦逹而舜舉獨齟齬不合流連詩酒以終其身故二公之詩各言其志而子昻微風有意覽者當自得之也】

題陳升畫馬

開元之中馬獨盛秦漢以來難及之豈惟監牧效才藝畫史往往稱神奇拳毛玉花最難冩祗許曽羈名當時亦有弟子沙苑丞不解骨法空毛皮近代吳興趙公子雍也其子名相馳後來陳升號入寶升今已老繼者誰靑桐颯颯涼風吹奚官朝出試馬時前者回顧後者隨精神不動鬃毛垂唐家四十三萬匹如此駿骨亦恐稀嗚呼世間駑駘方滿地安得覩此眞龍姿

題徐士元所畫【闕】面

營丘老山百世師後來學者有郭熈寒林平逺世豈有往往贗本傳其疑吳興徐卿好心手貎得郭熈定眞否二三野人長松下茅屋正對靑山口前者回顧後者恭抱琴傴僂隨孤童世間豈復有此輩定是栗裏柴桑翁請君更試虎頭筆爲冩我象參其中

題幼文爲費景祥冩古蕭山寺圖

山人手持酒一巵長跪向我求新詩自言此【闕】君所識乃是河南使君之所爲【闕】厓怒瀑形絕奇天門閣道相因依中有臺殿橫天梯金繩碧瓦光參差使君當年作此時祗是昻藏一布衣豪雄意气今已【闕】圖畫應知得者稀右丞輞川不易得此公名位豈卑微請語世上悠悠者人生貧賤安可欺人生貧賤安可欺

潯陽張羽爲景祥題是日積雨新霽風日淸美余與野得黃君公衡沈君攜酒會飲其家酒酣耳熱率爾賦此不能工也

畫山水行題沈子幹所藏趙待制江浦歸防秋林瀟灑二圖

古來名畫傳父子唐有二李蜀兩黃吳興公子冠當代雍也繼之早擅塲太祖子孫盡龍種毛骨固是非尋常珊瑚寶玦久零落空有妙藝傳文章至元天子親召見徒步便賜中書郎奏園每得天顏喜盛以金匱白玉堂遂令世人爭貴重門戶雜遝如堵墻雍初騰踔晚一【闕】五陵豪气無時忘吳姬越艶坐相擁始【闕】落華揮縑緗五日十日一水石屏障彷佛生輝光君家雙圖何所得私印乃出牟陵陽一圖汗漫秋水濶客子喜甚髙防張山僧暝投雲際寺殿影洸漾涵瀟湘一圖崒峛孤峯起空林葉赤天已霜蹇驢烏帽喜蕭散佀是漢代綺與黃風塵澒洞二十載錦題玉軸多散亡圖書祗應天上有人間那得千金藏從來好事多成【闕】云【闕】過眼如毫芒君不見王家相家勢盡時復墻走軻不得將何如城南佳山水千崖萬壑摩靑蒼與君對此飲美酒𨿽無南宮北苑吾何傷

題姚運使冩谿山仙館圖歌

去年君爲郡文學獨抱遺經憎命薄出門無馬坐無氊拜迎官長常作惡今年君爲轉運使殊恩親出官家賜月給太倉三十斛況復官閒少公事人生貴賤翻覆間世上悠悠那解此憶昨訪我當嚴冬冩此谿山三數重驊驑一去了無影空有遺迹泥沙中閒道河間古城郭出門遙見滹沱水何如爲畫古邯鄲珍重函封寄千里去年冬姚君繼華過予戴山寓捨會飲順徳堂爲仲倫冩此圖今年春遂爲文學徵除河間運使秋八月張羽賦此

題唐子華雲山歌

國朝畫品誰第一房山尙書趙公子二公何以能絕倫丘壑乃自胸中起由來書畫總心畫政自不在丹靑裏當時豈無劉與商屏障紛綸何足齒唐侯自是吳興秀愛畫彷佛郭與李長松平逺早已工更上歙州防山水歸來卻師董北苑參以房山勢莫比始知絕藝老更成畫師俗輩那知此此圖三尺誰爲贈雲气蒼茫石磈磊牛羊未歸樵子出戶牖寥落蒼崖底冩成不題歲月字要是頭白居鄕裏乾坤浩蕩江海空後人未續前人死爲君題詩三嘆息世上好手今餘幾鳴呼尙書公子不復見得見唐侯斯可矣

題王元章墨梅

王郎志奇貎亦奇與世落落噤莫施一朝騎牛入都市關吏不識誰何之歸來老作會稽客千戈歘起西南陲靑袍白馬風塵裏越州城邊戰不已雄襟自許魯仲連一箭無成身已死世上空餘冩墨花只將名姓華光比嗚呼人生有才不盡用古來埋沒皆如此

題便面

近代丹靑誰第一南有魏公北有髙風流雄混各臻致下視劉商兒女曹百年零落作者少大夫文藝供艸艸山川英气何代無我縂有心嗟欲老君不見房山翁曾冩太平興國宮五峯秀出靑芙蓉雲气鬱鬱如遊龍千金拱璧不可博一朝焚棄隨飄風世間神物久已化紛紛粉墨何由工嗚呼乾坤浩蕩江海濶使我執筆將安從使我執筆將安從

趙魏公竹枝歌

趙魏公眞王孫風流【闕】晳更能文丹靑自比董北苑書法兼工王右軍至元詔書徵艸澤召見庭中推第一三事趍朝賀得人萬乘臨軒賜顏色殿前落筆侍臣驚雞林象郡總知名夫人通籍宮中宴兒子承恩內裏行一家三人書総好天子頻稱古來少疏廣歸來有賜金張芝閒處多章艸全盛須臾那可論百年喬木縂成塵淒涼故邸屬官府零落諸孫隨市人空畱遺迹傳身後一紙千金爭買取屛風畫絕爲誰收團扇書工亦何有唐生購得墨竹枝一尺中含千尺姿若非松雪齋前見應是鷗波亭下池曲池已平臺已壊露葉煙樷更何在惟有雙溪水北流至今猶繞空墻外

題胡廷暉畫

近代丹靑誰第一精絕獨數吳興胡魏公家傳摘圖將軍妙筆絕代無年深粉墨紛糢糊公命胡也全其污鷗波亭前山滿湖賔客不來人迹疎以手畫肚私傳摹歸來三日神始蘇下筆直與前人俱今人不見古人畫古畫自與今人殊嗚呼眼前不復見此物吾與購之千明珠

送沈孝亷讀書山中

秋空雨洗千峯出霜樹繞谷攢靑紅嗟我欲遊不可得子住讀書於其中念子出身自紈綺秀如靑松茁蒿蓬十年奔走鎩羽翮黃金散盡家已空懷中一經不敢棄失此將恐爲昏聾束書堂上告父母深山獨往無僕童林僧谷叟頗敬客麤牀糲食意甚忠身閒晝靜百事絕經史左右相研攻逕須跨海踏鯨背且莫屑牋魚虫車良路端期不止跬步自可升華嵩業成靜俟時自至譬彼力稼遭年丰朝廷懸爵待奇雋掇取五鼎榮而公古來孝悌神所相未必使子羸其躬蹇予少學壯愈惰聰明日【闕】髩已翁世間有書未盡讀安得返老還爲童跛鱉何由追騄耳贈子以策情何窮倘有新知逺相教爲我緘寄東飛鴻

長洲行送黃茂宰之官長洲

昔我揚防向東海弔古直上姑蘇臺洞庭水樹淨如發一片吳江天際來長洲逶迆覆緑水金沙蕩漾【闕】光起不見夫差蕩槳歸空有芍藥似西子閶門大道多酒樓美人如雪樓上頭爭唱吳歌送吳酒玉盤纎手進冰羞勸人但飲不須愁伍員吹簫去國成名鴟夷一去流恨無聲要離已矣髙墳崢嶸樵兒躑躅芳艸春生何如三讓人孤名如水淸亦有掛劍翁生死見交情薄俗輕然諾乾坤長戰爭兩賢不可作令我淚沾纓君發金陵臘未殘君到吳門春已還邑人訟少淸且閒還同謝眺防靑山開元寺裏題詩處訪我舊墨蒼苔間倘過臯橋煩借問恐有髙人梁伯鸞

題丘大卿天柱峯

昔聞安期生飄飄入秦京上書三月初報罷拂袖去作蓬萊行卻咲叔孫通俯仰咸陽城長生亦何補身後畱空名何似長安少年客天柱峯頭煮白石朝辭猿鶴下雲中莫逐防龍侍君側綉衣騎馬蹀臺城下愛道心不忘歸來坐淸夜太平天子親亝祭新擢祠官捧珪幣紫壇爟火曉如星獨倚衮衣朝上帝翻思舊隠地石室生靑苔來時壁上蒼精劍七星剝落空塵埃丹砂不復化羅衣誰更裁人生窮逹防有命何須千歲如童孩艸衣木食苦復苦王喬偓佺安在哉寄語空山舊泉石不須爲我生悲哀功成倘遂乞身願萬里靑天騎鳯來

題赤城霞圖贈方生

結髮好名山遨遊到吳楚東遊不到天臺路長憶興公賦中語赤城煥髙霞翩然空中舉靈溪碧艸春萋萋瀑水和風響秋雨我欲振金策飄飄淩九垓遊神不死庭回光增天臺手招丹丘人共臥石上苔紅顏去人不願返老大求仙嗟已晚方生去愁人心贈生赤城圖吟我赤城吟勞勞亭下一杯酒離愁萬里生林陰客車明日當早發云防孤飛度東越國淸寺前千尺松歲晚應歸望山雪道逢寒山子爲寄相思情未歇山人若欲知我心五界峯頭防明月

題山泉隠居圖

日長侍立南薰殿聖主從容正開卷內臣如【闕】擁圖書詔許近前曾一見玉金題照眼新三王二李【闕】未陳妙筆森芒洄漠乃知今人非古人歸來三嘆北下開屏見此新圖畫流淙百折掛石梁古木寒松勢相亞木末何人一艸廬山泉之人昔所居鴻臚寺裏晚朝下對此髙堂心郁紆華亭禦湖眼中見武陵桃源路豈殊老夫曽住康王谷五老香鑪映飛瀑亂來井臼今存否因爾髙歌望黃鵠

日上人深居庵

古槐僧古槐僧何處深居白雲裏禪心乍可擬虛空世事都將等流水長年禁足不辭山一日化衣曾入市閒分碧澗浸楊枝采靑松爲麈尾間啼鳥寂不聞掌上【闕】珠聊渡爾尙嫌宿習除詩句況肯勞生爲妻子古槐僧誰得似

松下問童圖

宣和天子開南苑畫史當時皆妙選王孫公族縂好此精絕誰知趙希逺君不見開元之中世稱文宗室亦有李將軍希逺師之得其妙思陵寶重【闕】千鈞松下何人白練裙蕭散似是華陽君展圖安得從爾去相侔吹笙臥白雲

題髙尙書山水

君家此畫何由得峭壁陰森如鉄色髙閣平臨煙霧低長松【闕】捨雷雨黑寒綃七尺半是云深林窈窕路莫分幽尋恐與神明遇靜聽惟應猿狖聞海嶽者圖絕低小後來作者何足云主人借問誰能爾定是房山髙使君

望雲樹

遊子辭親下江去東遊直到海邊住水路迢遙難寄書空望白雲知母處駱駝橋下賈舡稀吳緍日日得歸遲舉頭見云低頭坐此意傍人那得知焚香再拜雲中君願畱阿母待兒身

奉化李公復祖母沈年二十生子七月而寡子旣長沈爲娶兄之女爲婦生二子亦寡長公逹次卽公復二母今皆已老號雙節堂

鳯觜鸞膠難續弦雙龍鏡破難再圓阿婆二十已守節新婦喪夫方少年大兒嬌啼母心苦小兒十月安知父破風雨來早秋夜績燈前共相語山頭松栢摧爲薪山前翁仲二成塵紅顏憔悴垂白髮生死不慚泉下人

題叔耕畫梅雪軒

好畫誰如莘棗彊墮馬折股猶未忘何年冩此寒林趣精絕未數左子王屋裏何人坐吹笛似是南昌郡中客曲終朔雪忽飛來開門滿樹梅花白

松陰淸夢圖

陽坡碧艸秋芊綿疎影墮衣團緑煙龍枝無聲山日年仙骨空明神悄然冰魂微回海山小泠泠鶴語靑林表俯視黃塵蓋九州悠悠凡夢何時曉

百索詞

越羅窄袖香如雪五色絲茸相鬭結防誰結得絲最長管取自身無口舌大姑巧擘松紋細小姑雙盤作人字揎來只依金釧寛賸得畱將系郎臂系郎臂結郎心一寸絲繩一寸金愛惜莫教容易斷直到明年與郎換吳宮詞擬王建題胡廷暉所畫春景樓觀士女圖

館娃宮中百花開西施曉上姑蘇臺霞裾翠袂當空舉身輕似欲隨風去遙望三江水一杯兩防微落洞庭樹轉面凝眸未肯回要見君王射麋處城頭落日欲棲鴉下臺折棠梨花隔岸行人莫偸盼干將莫邪光燦燦

楚宮詞擬張籍題夏景

渚宮四面芙蓉開碧水晴徑冰井臺玉壺蔗漿光滿滿當晝君王頻賜來云綃半捲涼欲滑援琴向風彈白雪冷玉屏風十指寒輸卻鸞篦戱相奪吳綾畫扇鎭長新肯信年年有炎熱不願生入蓬萊峯願妾世世居王宮

秦宮詞擬李賀題秋景

涼波翠濕南山影露滴金人光炯炯秦王夜半捲衣回樓壁斜開蜀云冷西宮桂熟離離子海童不歸一塵起蛄啼老石不勝秋小玉防香惜香死胭脂影破澄潭白菱角尖尖不堪摘鮮紅皴緑未滿舡樓前涼兔光團團

漢宮詞擬溫庭筠題冬景

石鯨呿浪揺金池吹盡宮梅如雪枝避風臺髙風不到寶帳熟眠人未知象鑪紅熾狻猊影氍毹軟翠鴛鴦並李娘喚春春爲回咲卻人間求火井椒房小妓起常先玉缾暖手濯溫泉白頭臣朔寒無履待詔金門霜滿天

送金秀才歸侍【以貞】

風吹歷陽樹石城悲早秋髙堂入逺夢拂袖登吳舟金陵官酒如乳香酌君送君朱雀航前日同來二三伴此時望君俱斷腸科名古來人未羨冨貴不如歸故鄕年年隨計多辛苦十上風塵竟何補秋捲將篋內歸彩衣重著階前舞當時縣令親勸行今日還家父老迎門外淸溪仍可釣山下石田身自耕子身長健親長在黃金如山不可買君不見長安城中罷官客欲作布衣何可得【欲一作求】

吳節婦詞

赤塵曉擁靑絲騎玉鏡愁鸞落紅淚冰魂偸逐水仙歸綺樓一夜靈犀碎六曲防空不礙春帶羅盤風輕颺塵池波不動暮光碧靑天影落桃花云相思月照樓前水離離芳樹畱紅子無情桃李亂中開不學夫容抱霜死

與徐徳望冩扇上

南州髙士忽相見求我爲畫白團扇戱拈禿筆掃雲山頃刻終南眼中見昨夜西風起天末坐使淸涼奪炎熱勸君此扇莫棄捐不用畱取待明年

守宮詞

鈿合和丹食龍子胭脂夜凝神血紫老蟾玉杵寒丁東鸞尾輕輕飛碎紅織成窮袴千盤帶蝶粉蜂黃鎭長在夭桃一防老晴春門前魚目深如海

杏林圖

山人種杏白雲中谷口花開千樹紅自惜朦朧帶朝露莫愁零落向春風春風幾度花開日煉得丹成應可食妙年有術濟人多況君自是飡霞客

雲山圖

靑山靑靑白雲白一尺小溪千里客扁舟艤岸不見人雞聲何處秦人宅桃花流水春鱗鱗不識人間有戰塵待得紫芝如掌大歸來閒作太平民

題金華王氏潔養堂

金華之山何岧嶤上有樓觀當雲霄仙人時跨防鸞下夜靜月明吹玉簫丹厓翠壁饒煙霧正是初平牧羊處初平一去已千春白石於今尙如故君因采藥時經過嫋嫋涼飇生薜蘿洞口雨餘蒼蘚合松間秋晚白雲多幽徑閒行不辭逺泠泠碧澗流常滿赤松來往此巖中曾見蓬萊幾淸淺有時髙詠獨歸來回看明月上仙臺瑤艸無聲露華濕天風拂袖吟懷開聞道君家景殊絕南山有花如白雪兄弟相規侍母前兒身常比花同潔花謝花開春復秋悠悠世事隨東流惟有髙堂風物在開門長對南山幽八珍美味非所欲菽水奉親歡不足但願棲遲勿逺遊歲歲相依在林麓君不見西家輕薄兒身隨賈客遊天涯掛防東去入滄海風濤洶湧無歸期又不見南鄰少年遊俠客遙遙走馬天西極幾時販得黃金歸愁來應灑窮途泣人生忠孝當兩全事親且復終天年還須奮身佐明主畱取聲名照千古

靜庵集卷二

欽定四庫全書

靜庵集卷三

明張羽撰五言律詩

贈髙郵許晉兼懷王顒

相見復相違尊前泣滿衣交遊吾與汝出處是耶非淮柳行將轉江鴻去漸稀更憐王子敬此去幾年歸

途中遇唐凱酌別前山

相逢多【闕】後相別片時間舊話匆匆酒離程窅窅山軍坡霜外【闕】寺捨雪中閒情比若溪浪隨君北度關

雨後登望

雨洗淸秋出余云逐望開洞庭霜葉下陽羨暮防來野嶂橫當道寒流沒釣臺登髙正堪賦莫學楚臣哀

寄渡別駕貫

海岸投簪罷還鄕不住城官輕漢別駕待重魯諸生研沼尋常滿書堂早晚成惟嫌賣藥處兒女尙知名

寄車孝廉昭

亭隠余不舊人推武子賢古書堆臥內流水到階前畏酒心先醉吟詩思獨更聞懷逸興相約訪丹泉

園全懷全許二校書

市朝非我戀此地養疎慵園古苔連竹明雪在松素帷生道意淸鏡長衰容不見羊求過空尋舊屐蹤

與學子沈集畫並題

筆硯隨人老雲山發【闕】新昔心期後世余習自前身石埭殘沙曉茅檐古木春卜居能有此甘與白鷗鄰

題【闕】翥畫便面

垂釣亂蒲間心將鷗鳥閒長竿不設餌孤艇坐防山淸曉乘流出薄暮放歌還寄言同羣者所得匪【闕】

客中奉懷竹溪遊好四首

共識王孫貴吾知長者賢逢人多話舊愛我竟忘年對飲頻辭酒相思卻放舡別來成寂寞得句向誰傳

右西齋先生

質朴古風存家連水竹村舊防公子愛兼得里人尊客至頻傾釀閒時自灌園西樓有枕席髙臥任乾坤

右松筠鄕老

四海盡王臣多君歷苦辛繩橋獨往路雪嶺幾時春哭子余枯眼休官一病身還聞有趣召未許便垂綸

右彥良別駕

君方還邑裏我復離家園交臂仍相識傷心孰與論過橋聞訪寺帶雨共歸村別後交遊冷惟應獨閉門

右鈞徳令

寄周伯陽

薄宦志多違言歸未得歸一隨江燕去五見塞鴻飛素髮應添鏡緇塵已滿衣裁詩擬相寄人到秣陵稀

題周山人所居

門掩千山裏春風亂碧苔幽人愛此徑樵子少曾來竹筍淸心饌松花養性杯爲君淹俗駕累日共徘徊

寄金子敬

束髮事邊庭雕弓白羽翎老知農有味病惡藥無靈爲客【闕】三徑教兒誦五經定應琴酒罷餘興到丹靑

寄友人

舊宅閒坊裏身形似鶴長詩才兼樂府儒服間戎裝愛馬開新廐畱賔掃靜房懷君西望逺一鴈下斜陽

寄錢唐吳山人

占得閒坊住園扉近竹幽經方教子讀藥艸課童收湖色揺春幌濤深入夜樓應騎蹇驢去城市漫浮游

寄渭淸逺

蒲室傳衣後淸名重一時外甥多似舅弟子已如師微宻千花偈淸淳五字詩板橋西畔路風雪阻幽期

題徐士元畫梅雪軒圖

髙軒歲莫情取物制爲名人與梅俱素詩因雪倍淸散鹽能潤物結實擬和羮稍待花開夜來聽撲樹聲

圍城中懷友

風骨多儒相爲師不憚貧買書髙著價避酒屢辭巡經學傳門弟緦衣塟里人懷君桑梓舊寧比異鄕親

右李訥

破屋臨湖住閒身似鶴長逢人矜俠气遇難恥儒裝有婦頻修藥無兒解奉觴從來多逺志今日在何鄕

右莘野

感秋

煙火四鄰【闕】蛩聲孤館幽人閒知永夜月白見髙秋風露驚華發關河憶壯遊吾年已如此素志祗堪羞

懷故妻及亡兒【時在姑蘇圍城中】

故妻及稚子墓俱在吳興每歲常一展省風塵阻絕然興懷因賦短詩用寄哀悰

何處塟深情牽車出曉城冡間無白日鏡裏是前生積壤銷釵鳯荒苔掩佩瓊空餘故衣在手迹尙分明埋骨近蓮宮松杉滿逕風明珠辭掌上白璧毀泉中卷有塗鴉墨花迷趁蝶樷傷心嬴博者此恨詎能同

憇桃花園

古巷號桃花茅檐背竹斜賣蔬供北郭放水與西家土脈通潮信湖光助物華我來思借地學種五文

寄靈隠良上人

空界近諸天髙居息眾緣山如西竺嶺人悟上乘舡定力能消病浮生不論年聽猿曽有約幽夢繞云邊

遊三茅觀

洞府閟旾云名從地脈分金毫開妙相玉札瑑靈文鶴馭三天下鸞笙五夜聞何因避世网香火事茅君

炬上人之金陵未還保叔塔院畱贈

聞說離山久生緣徧外方三衣長掛體一鉢不持糧禪處松將偃歸時艸正芳殘書看未了擬借防髙房

題秋月樓

樓近素娥宮涼宵晝日同象筵防似水碧瓦映疑空曲宴憐規滿衝情苦【闕】中不見陳王苑委照緑苔中

來靑樓

畫粉疊樓腰靑山不費招開明月夜簾捲白雲朝淡借澄江映濃因落景饒何勞雙屐去千里訪岧嶤

寄沙門文藻

藻公多弟子住徧兩峯間行道無拘著孤云自往還緇衣衝莫雨金防響空山愧我遊方內春風獨掩關

圍中懷方員外

作吏風塵際常懷隠遁情偸閒頻謁告厭俗擬歸畊月幌防賔臥花宮請客行舊書空滿篋一覽一霑纓

登吳山西畨大成寺閣

境寂不生塵僧多是北人樂隨天女仗花繞棾王輪【闕】室鑪燻聚淸泉茗味新無生端可慕只恐愧吾身

陪方徵君月遊

園景防春韶曾來醉緑瓢誰知明月夜尢勝艶陽朝竹碧茶煙度池淸蕙气飄預愁城鼓動獨上木蘭橈

憩海防寺南亭

亭子碧江潯雲霞生逺心千山正揺落四客復登臨地勢分吳越濤聲送古今悠然白鳥意欲去更長吟

九日過東園

家居白日長學圃亦何妨延客開芳徑畱僧置淨牀夜燈山頂寺寒竈竹間房休沐惟來此塵情得暫忘云日防秋暉齋坐掩扉艸芳寒蝶戀竹靜午禽啼雅防便詩侶閒行稱道衣若教鄰近住爭遣往來稀

樓中雪意

樓角聚寒鴉江氛掩夕霞亂雲方似葉凍雨未成花天意憐貧士人情向酒家愧無梁苑賦空擬詠瑤華

方繞人話別

玆別可無愁還鄕豈浪遊田園重作主家口半登舟雪意孤村逺雞聲別墅幽送君翻自咲歸計轉悠悠

正月二日雪

瞥屑復飄蕭隨春態更嬌未甘從舊臘還解避正朝琪樹花偏早朱樓玉易銷若教先一日應濕紫宸朝

奉【闕】園隠期予不至

雨館臥多時園亭誤宿期恨無飛去夢忽見寄來思聚首難如此論心復有誰妍詞何以報藏玩比靑絲

寄方員外

蕭散任天眞渾忘是病身問安多省吏投宿半鄕人塵鎖藏書閣風翻濾藥巾未應長閉戶憔悴過今春

陪明天目會方員外東園

柴門連水竹車馬少曽通人臥春寒裏僧來莫雨中醉看新柳色吟對落花風何用談名迹餘生已悟空

臯亭有感

憶昨初經亂家從此路攜漁汀憐共泊僧捨記曾題同載人俱沒重來思轉迷客愁政無柰況值雨淒淒

送方東園

雲山已攺夏花鳥尙畱春卻送還鄕客空慚久滯人扁舟生旅思孤館閉愁身惟應掩窓臥倘有夢相親

閏七月七夕

巧侶重招邀朱樓映晚霄鳯機仍歇杼鵲翼再成橋云幄香猶在霞衣涙未消帝應憐別怨暫許閏年饒

過西湖

拂曙度嚴城蘭舟或且迎靑山霧裏出粉堞水中明妝斷倡樓色歌絕妓航聲繁華任自歇心賞有餘淸

寓戴山僧捨

松杉古佛廬借地卽安居鳥影流閒幔竹光揺素書山寒人語寂雨冷桂華疎一悟三空意榮名信是虛

七言律詩

吳興南門懷古

郭門南面似襄州野樹寒山對倚樓公子城空無食客霸王宅壊有荒丘夕陽冉冉仍西下秋水茫茫共北流只是今時已惆悵不應更爲昔人愁

送谷克讓湖南侍親並柬李中卿縣丞

五兩風生楚客歸夢魂先已到庭闈九疑舜塜蒼梧野三國周郎赤壁磯天地悠悠人自老江山鬱鬱鳥空飛若逢李白煩相問別後平安一字稀

僧齋寒夜二首

上方臺殿駐餘暉露下煙寒獨掩扉山木蕭條啼鳥歇道門淸淨俗人稀鐘兼逺籟回鄕夢鴈帶新涼到客衣擬結許詢同下榻自憐幽興每相違

山館蕭條寢復興經聲遙出最髙層客愁無伴依童子禪學多難憶古僧階下鳴蛩沿定【闕】竹間棲鴿避懸燈逺遊亦有幽棲志擬絕塵緣老未能

行藥過西崦

白日都銷筆硯間偶因行藥到松關秋聲不盡蕭蕭樹夕景無多淡淡山虫響寒亝僧自定苔荒深院客長門已知身世俱成幻莫嘆西風鬢易斑

登徳淸百僚山

湖鄕風景三秋後佛界軒亭四望開碧水翻從城裏過靑山直到縣門來魚商酒市晴偏集釣艇蓮舟晚共回自古登髙能作賦坐中誰是大賢才

寄述古道上人

選佛塲中讓長年愛投靜剎寄髙禪法身謾應人天供世諦兼通內外篇月照袈裟行道徧華飛如意說經圓聞師剰有藏書在擬借鄰房未有緣

九日登道塲山同吳逸人賦

忽驚九日當今日同在他鄕望故鄕百里山河天盡處萬家城郭水中央帷間風動聞靈語寺裏林疎見佛香不是避喧來此地無妨覽勝到斜陽

揚州道中

馬頭津口足風波歲晏遙乘一傳過南渡客來多漢語下江舡去半吳歌蕪城縂入新編戶步斜連古河何處吹簫明月夜野田茅屋曉煙多

晚過淮陰

軍城鐡鎖曉開關使節星馳未敢閒淮水東流應落海州北去少逢山行人欲斷寒煙外逺燒時明亂葦間卻憶帝城風物盛禮成須復上春還

鳯陽使還口號

拜陵初罷雪云晴使者南還荷聖靈馬上頓更新舊律風前重數短長亭逢人問俗猜傖語到處尋源驗水經卻憶長千橋畔柳歸時應待眼靑靑

正月晦日雪

不肯凝祥向臘前卻來呈瑞入新年開妝已落梅花後學舞爭居柳絮先乍積欲迷芳艸地易消應避艶陽天遙知大輅躬耕處共賀瑤華滿舜田

雪中懷周大使倬

憶君官舍傍苔磯正是天寒雪擁扉堂上客來公吏散山前市罷估舡稀宦情淡薄同流水鄕思蒼茫對夕暉歲晚荒村無可寄擬將詩句托鴻飛

雨中言懷

邑裏蕭條民未復齋居卑濕病相牽客愁連月惟聞雨農事關心擬問天自幸拙畊終歲飽更慚中酒日髙眠不才如此眞堪棄敢負明峕費俸錢

送僧還天臺省親

戴君東去路迢迢應爲寧親到石橋江上中亝尋午墅沙邊夜火雜寒潮宰官問法畱三宿慈母焚香制七條歲晚定知歸本寺待予聽雪坐中宵

菁山石梯閣與方二彛徐七賁周二復夜坐陪賦

忽逢晦日驚春盡爲倚髙到夜分東崦平連西崦樹上方遙見下方云澗聲人語空中辧花气林香暗裏聞莫道暫時畱愛賞移家終擬避塵氛

贈釋子良圮

辭家譯徧五天書避亂聊尋廢剎尼片月池中觀色相千花塔下禮淸虛行隨流水因亝後坐得新詩是偈余防說到城還不住餘生汨汨竟何如

寄南屏渭長老

蒲室傳心第一宗老尋古剎寄行蹤散花偈就人爭冩壊色衣穿自懶縫案上金經皆貝葉手中玉麈是靑松何年惠逺重開社來聽東林寺裏鐘

春日登戴山懷舊

選勝尋常此地行春日望湘湘更明白浪逼連陽羨樹靑山半掩闔閭城樓臺髙下千家柳阡陌東西幾處鶯忽憶從前舊遊處無端愁思一峕生

寄贈紫金精舍喜性二釋子

精藍石畔接城闉野水交遊絕四鄰過去眞僧畱半偈浮來古佛見三身夜深門有聽經虎歲稔廚多施米人遙憶兩禪相對處儼然無著與天親

艤舟孺山懷徐孺子

登髙懷古重徘徊試薦山泉當酒杯此地不聞懸榻待當峕應爲弔防來【闕】棲壊【闕】殘僧散風動寒燈古殿開千載南州寥落甚獨尋遺迹繞蒼苔

奉同西齋先生前丘防梅

最愛前村雙樹梅千跗萬蕚映春開空憐地主能栽得卻少閒人爲看來弱蕊愁風輕著水瘦枝嫌雪淺封苔不因重度溪橋險杖策應過日幾回

題唐叔良【闕】齋

髙齋每到思無窮門巷玲瓏野望通片雨隔村猶夕照疎林帶水已秋風藥囊詩卷開行後香灺燈光靜坐中爲問祗今滄海上如君無事幾人同

立春吳黃二友皆有作率爾同賦

鄰捨蕭疎水竹連共看原野變風煙靑春又數從今日白髮應多似去年世上浮名都莫愛客中佳節且相憐尋思歲計渾無物只益新詩數百篇

元日試筆冩似吳黃二友

艸緑南原裛曉塵冰開池色動龍鱗天邊北斗回今日江上東風似故人莫憶往時悲往事且將新句答新春餘生願見升平日長對靑樽壽老親

遊方山觀梅

尋芳正及上春時澗道縈紆恨到遲花似西湖先得暖人如東閣總能詩酒中瘦影依依見席上寒香淡淡垂日莫醉歸簮滿帽從教人咲鬢如絲

奉寄梅雪

聞說公亭傍水開黃茅爲瓦不須栽商舡無數靑山逸書案尋常白鳥來已信漆園非俗吏誰知關令是仙才煩君莫抱窮途恨萬事都將付酒杯

次髙靜學先生韻

緼袍無裏食無餘每被旁人咲著書郭泰徒勞誇叔度楊雄何敢擬相如玉堂天上非吾夢紫極宮前有敝廬安得故人鄰壤住溪頭來往賦閒居

題陳氏先隴圖

雲山漠漠冡嵬嵬馬鬛封前躑躅開宗子秪緣懷牒去路人時爲看碑來松間芻狗埋秋艸地底魚燈徹夜臺惆悵年年寒食近白楊風起爲興哀

送胡宗禹之播州驛丞

便路之官暫到家九溪窮處是天涯夜郎沙暖多龍迹槃瓠山回似犬牙浦口勞歌催畫鷁門前使節詠皇華途中定有江行槁好寄東風萬里槎

贈景山僧中道立

古寺殘燈亂後稀獨來林下掩柴扉化人每轉千聲偈辟地惟將一衲衣池上蓮芳辭伴去山中松偃識師歸非關願薄難行道自是羣生與道違

寄方貟外

結髮從戎二十年獨揮赤管萬人前新辭祿秩緣思隠閒【闕】齋居似【闕】禪病裏每書賖藥劵愁中久絕防花筵懷君不隔天涯逺只在荒城【闕】雨邊

寄王止仲髙季廸

祗恨孤城未解圍圍開翻遣別相知夕陽江上怱怱酒細雨燈前艸艸詩有夢直從花落後無書空過鴈來時郭西古寺題名處今日重遊卻共誰

題故秀才陳哲手抄杜詩

世間無藥補淸羸身死防親卻倚誰少婦冩藏臨沒語故人收得舊編詩空夜漏沾書檢壊壁秋塵落硯池須信才名天所忌後生休更擅文詞

送張憲史之江西

燕子歸時卻家洪州迢逓在天涯風防落浦朝投驛江火明隄夜渉沙客裏寄書逢馹便幙中提筆待霜衙來春我亦尋歸棹約爾南湖看杏花

復公錄文見寄

空堂燕坐一燈懸僧臘多應倍俗年老去已除行腳債悟來不說定心禪千花禮徧諸天降半偈都將萬法傳每愧塵勞煩見問同鄕兼恐更同緣

重陽道院

玉洞泉香艸自春丹樓南下瞰城闉靑衣童子曾來地白石先生過去身九轉鑪寒銷宿火七眞堂古鎖秋塵松間道士多凡骨未省誰爲出世人

燈花次韻

畫堂銀燭照歌鐘醉眼俄驚火樹紅白玉屏深畱晚艶絳紗籠暖防春樷闌干淸淚非因雨狼藉殘煤總爲風更憶禁垣歸路靜金蓮隨馬散文虹

寶叔塔院

赤闌閒倚化人宮湖上春陰望不窮百尺樓臺空相外萬家城郭雨聲中齋房漏滴蓮花水講殿經翻貝葉風自咲世緣心似石擬焚香炷問生公

贈蘭室居士袁省掾

棄官歸去學尋眞有道何愁白髮新湖上尋春靈壽杖松間對客華陽巾佛書謾冩緣修靜丹藥頻丸爲施人自愧後生無所事也辭冠蓋乞閒身

寄伏虎道塲聫上人

聖明親選黒衣人似共名山有宿因地上布金多長者室中傳偈總門人法身已應諸天相定力能消萬劫塵愧我才名非鑿齒道安何事獨相親

送劉孝亷入蜀

長亭把酒唱離歌別路迢迢柰爾何淮水東來吳地盡函關西去蜀山多秦宮萬井生禾黍漢闕千門長薜蘿勸子愼須崇令徳莫將功業更蹉跎

宿慶上人房

朱甍寶地絕塵埃松下閒過步緣苔仙梵更從蓮室度佛香時到竹房來己知靜者通禪觀重聽髙僧話劫灰寒榻不須燈照臥夜深明月滿池臺

詠美人手

嫩於春筍白於霜輕拂菱花試曉妝彈瑟每嫌銀甲小吹笙還愛玉長冝將彩筆題紅葉倦把金鍼倚繡牀拾翠歸來芳徑裏逢人莫問錦香囊

五言排律

送秦縣丞

北人南住久五十始成名理訟通蠻語居官少宦情開尊山繞廨泛棹水浮城一飯恩猶報三年政獨平計工歸上考增秩被深榮早晚椷書到惟聽新鴈聲

送鄭主簿

閶闔曉云黃龍盤紫禁長小臣朝上國天子坐明堂名入郎官奏班隨奉禮將考功唐典故治行漢循良秋雨萊蕪甑春風召伯棠因君淸似水挹彼當離觴

十月一日從幸太平門閱武應制

四海淸無戰三農樂有秋元戎陳虎旅天子詔防劉肅殺遵時令登臨展豫遊江山明組練海國壯貔貅旄鉞傳天語韜鈐稟廟謀射蛟應小漢搏獸已卑周佳气投丹轂祥風轉采斿武功今已偹文徳願兼修虛沗金鑾客元才詠大搜

元日曉祀

皇明嚴祀典大孝極尊親太室躬臨祼先陵復遣臣九重頒命曉一節渡江春丰沛眞王地枌楡舊社民駿奔祗事早齋宿省躬頻殿闕風雲盛楸梧雨露新陳兵森虎豹淸道表麒麟列岫天垂障長淮地湧紳潛光騰白璧盛徳琢蒼瑉閉匠嗟秦侈除瘐識漢仁堂存祕器玉座仰淸塵億載靈如在元正禮再申加籩時物偹奉爼大牲陳祝嘏傳多祚余膰及眾賔獻酬神惠浹醉飽聖恩均風雪催歸蓋江湖戀帝宸大郊期不逺言邁敢逡巡

元夕錢塘懷古

聞說蕭朝事今宵晝日同都人丹闕下天子防樓中燈熖千枝月衣香百和風墜鈿隨步拾遊騎徹明通節物長年在豪華逝水空無因見遺老重問古行宮

春雨軒

霢霂灑空蒙憑軒望不窮溫迷回鴈渚暖帶落花風著柳應催緑【闕】桃更上紅气縈蛛网【闕】潤合燕泥融送響苔堦上飄寒緑瑣中此時須下榻琴酌暫相同

杏隠

絳蕚競春華丹光照佀霞虎眠應守谷鶯過每啣花望處疑仙島移來是病家冩方防子墜曝藥避陰遮山客畱仁種貧人寄劵賖茂陵那解此徒說棗如

竹雨軒

竹裏蕭蕭雨軒中景自幽明珠當砌落碧玉倚闌愁煙護常疑晚風隨鎭似秋響分弦上度色借畫中浮翠葉濡偏重瓊林著更柔羽霑飡實鳯衣濕在林鳩嶰谷陰時覓淇園暝處求靑苔知漸厚緑霧覺添稠截管情何及題竿興未酬阮生宜徑造著屐與誰遊

靜庵集卷三

欽定四庫全書

靜庵集卷四

明張羽撰五言絕句

雜詠

空山無四鄰閒扉映秋水時有負樵人唱歌白雲裏

秋夜臥病

淸齋夜方寂臥病誰相親秋螢如有意殷勤來照人

題蕉

移得山後蕉種傍山前屋扶疎數葉開還如山後緑緑綺含風弱芳緘捲露新憶在閒庭院婆娑映玉人

題畫

江水緑沈沈危峯倒夕陰何人倚髙閣月出聽龍吟白雲飛不盡靑山斷復通澗道多機杼時鳴春樹中長松生夏寒野水淨人目借得相牛經閒來石上讀舟隨煙鶴逺行盡碧溪灣歸來北下冩得向來山一雨漲新緑雲開四山繞人掩蓽門深斜陽照江鳥髙人自無偶獨向亭中坐日落山風來時聞松子墮落日四山繞空亭面面開白雲如有待山人殊未來澗路獨行遲閒雲逐杖藜欲尋泉落處應祗野猿知

絕句

荒村無四鄰茅齋深夜雨田犬時一鳴廚人時中語十載湖邊客何人伴杖藜登山臨水興惟有阿通知

題萱

佳人重生男競種冝男艸東鄰有孀婦對花空自老

塞馬圖

弓劍隨身帶閼氏細馬防天寒水艸逺更過白狼河陣火照紅雲龍庭戰未分全家上馬去應避李將軍

重午四詠守宮艾虎百索辟兵符

玉杵搗香酥試入來紅髓底用苦關防妾身淸似水作僞欲成眞獰猙門上掛若教鬼有靈防來應未怕千絲復萬縷向兒臂上纒教兒長壽命一寸一年年四海靜無塵干戈化縉紳兵符何用戴聊復應時新

雜題

我掩手中卷爾罷膝間琴相防坐成晚山水有餘音竿櫂每隨身情於白鳥親一簑江上老閱盡往來人巖云余輕素紅葉當風墮林亭江色多誰能來此坐云寒鳥歸急落日千峯斂不見暮樵歸林扉靜中掩紅葉下秋浦歸防未到家今朝五兩正直過長風沙

題章舟隠畫

扁舟小於葉來往橫塘裏爲防靑山多畫得靑山似

觀魏武紀有感

促路蜉蝣短雄心日月長玉牀飄繐帳猶自戀餘香

題倭翁

萬里扶桑國年年貢扇來皇都無酷暑賜爾拂塵埃

山居七詠題畫送周伯陽

盤云陟危磴十步五回坐道旁無虎迹曾有遊仙過

右遊仙頂

秀出眾峯頂尋常雲霧裏上有萬年松食之令不死

右白石塢

澗路行將盡髙閣倚空虛月明萬籟盡空山聞讀書

右茅塢

空林無人行下有百年墓灑掃復何人蕭蕭白楊樹

右昆侖山

竹林路陰陰尋幽不覺深不比羊腸阪空傷行客心

右九曲山

偶逐防官去蹔掩林中宅手種茱茰樹歸時髙幾尺

右泠墳

春風試茶處潭上葛花開去盡同遊伴傷心此獨來

右月潭

林臯秋色圖

巖云擁輕素紅葉當風墮秋色滿空亭無人來此坐

碧岫晴雲圖

嵐深山影寒樵響不知處緑樹早鶯時千峯一家住

題竹

幸逃斤斧憂獨抱風霜節時有饑禽來枝頭防明月

四賢詩【並引】

洪武十一年命天下郡縣修誌書平陽魏公同知湖州寔蒞其事舊志郡縣官惟守令有題名餘皆不錄至是吳郡續志自僚佐以下皆得書焉其固爲忠厚而不沒人善蓋如此他日又摘晉唐以來郡守之尢者四人爲勝遊圖以致其尙友千載之意云

勝日罷書經揚舲出逺坰淸流兼峻嶺應不減蘭亭昨別徵西幕神閒務亦閒此中可髙臥何必是東山刺史放衙早輕舟泛碧池祗應官事了來冩放生碑聞道蘇灣裏蘇公舊此遊湖天風物好應勝在儋州

寄方以常

水竹小西新詩待我題相過𨿽不厭只怕踏春泥淸晨眺髙閣積雨春陽晦望望君愈遙靑山愁獨對

六一泉

醉翁去已久廢寺泉流圃朝來春雨深照見山雞舞

蘇公堤

冷落百花朝無人上畫橋東風吹緑艸依舊舞裙腰

保公巖

靑苔滿石龕隠隠砌趺迹想見夜禪深巖前雨花積

寺所書所見

蕩子秋未還防蛾斂寒翠微步入蓮宮誰知此中意修廊行復怯風吹合歡帶小立避遊人佯對香鑪拜

蘭室五詠

雜麝猶能別兼風更不分靜時還自得覓處卻無聞【右香】秋風凋緑艶芳气生來歇但使本根在寧愁蕭艾沒【右根】冒土紅初茁緣池緑漸縈道人偏愛惜不敢下階行【右芽】泛露光偏亂含風影自斜俗人那解此防葉勝防花【右葉】能白更兼黃無人爾自芳寸【闕】無不大容得許多香【右花】

題畫

孤村翳余景秋風在空谷落日淡煙蕪坐防千里緑谷口人未歸涼風滿林樾孤村雲气深千山雨初歇

問徐道士病

修竹閉云房細路穿亂石如何塵中人來問仙家疾

月潭試茶

乞火從山婦臨流煮澗芳怪來泉味好並帶落花香

水邊桃花

何處惜春華芳桃水際花明朝風雨後流落傍誰家

方園雜詠

抱甕汲晨井灌餘煙景微獨坐捲修綆園芳猶滿衣

右憩甕臺

小阪平如掌春深緑艸肥牛羊識家近日夕自能歸

右牛羊阪

北亭望南隩髙林懸薜蘿日莫烏聲急時聞勞者歌

右南隩

坐愛蘼蕪緑王孫罷逺遊不似湘江上千里動離愁

右芷徑

故苑金溝斷荒園碧艸秋南朝多帝澤曾向此中流

右古溝

采采不盈襜幽芳逐微步欲爲公子裳敢謂行多露

右采藍逕

杖藜成獨往靑林人迹稀日晏迷歸路翠實罥秋衣

右蒼耳林

舉頭見南山相去能幾里莫言不在山防山如屋裏

右見山坡

鄰近列仙居瑤林閟淸境夜深明月來送過旛幢影

右道林

結屋連碧篠虛牖抱園開如何天上月移向壁間來

右月牖

園井汲寒緑當煮金屑應有山僧來從君泛春雪

右茶宴室

一壺兼一杖獨行東墺裏稚子倚柴門孤煙屋頭起

右東墺

戱呈金以貞【以貞曾許香鼎因詩覓之】

性同韋刺史坐處愛焚香寶鼎並雞舌煩君早寄行

寢齋夜詠

沈沈寒夜裏寂寞有誰憐賴得間月猶能照獨眠

題橫塘萱艸用酒字韻

酒號忘憂物花名乃相偶憂來對花坐何如飲美酒

七言絕句

題畫

九疊屏前水倒垂古今惟有謫仙詩道人杖策窮源去冩得峯頭乍落時

雙馭圖

內官妝束樣能齊苑路春風信馬蹄共說放朝無一事防花直到夾城西

悼髙啟

燈前把酒淚雙垂妻子驚防那得知江上故人身已死篋中尋著寄來詩

消息初傳信又疑君亡誰復可言詩中郎幼女今癡小遺槁千篇付與誰

生平意气竟何爲無祿無田最可悲賴有聲名消不得漢家樂府盛唐詩

絕句

憑防兩客怨斜曛此日同吟只欠君江閣𨿽髙猶不見幾重山水幾重云

挽楊基

恨不尋君未死前須臾離別便千年慰人幸有童烏在他日應能續太

絕句

靑苔黃葉掩柴扉逺客無端夜憶歸林外月斜童子睡獨臨殘燭解寒衣

夏雨新霽圖

防圖憶得住山阿茅屋深深隠薜蘿風雨過來啼鳥靜白雲更比緑云多

題倭翁

小國貢來東海外尙方分給午門前終身永保君王賜縂遇秋風莫棄捐

靑宮甲觀倚雲開侍從如雲縂俊才昨暮傳宣容握扇丹墀淸曉謝恩來

贈五河驛丞孫本

驛樓鬱鬱古河濵日日徵防送使臣不共燈前一杯酒誰知亭長是詩人

登韓信城望漂母墓

繞城春水緑含漪遙憶沙頭澼絖時若愛當時一杯飯千年孤冡有誰知

題畫二首

千里生還不負期入門成喜復成悲忽防畫裏靑山色猶道長幹雨後時

孤舟五月發金陵遙見家山喜不勝卻憶石頭城上望白雲何處是吳興

贈卜者

老依卜市不論錢習靜年來白已安得相逢王輔嗣垂簾閒坐說先天

暮過西崦

白水泱泱繞壊堤隔林遙聽夕陽雞閒行每到東邊少爲有靑山在屋西

題畫

百道淸泉石上流白雲初起亂峯秋此中疑有陶景髙臥松風第一樓

舊是雲山自在身誤將書劍逐風塵犢車何日移家去還作條桑種杏人

橫云疊嶂圖

丹崕碧嶂杳難攀臺殿髙低積翠間試遣北人來防著多應說似洛陽山

題畫贈長興杜典史濬【其人曽任武昌肆射平其鄕裏地名】

下若溪頭山似防武昌門外柳如煙何如肆射平其去束帶閒畊墓下田

題畫贈稅司吏

緡錢算罷無餘事日日溪頭醒復醉長安七相並五侯何似吳興折腰吏

夢中賦

西施江上采荷花孔蓋如雲萬扇遮如今不敢人窺著昔日人防隘若耶

重午回文

輕羅扇試新詞好玉臂雙【闕】防縷長淸簟晝閒人鬭艸午風微裊篆鑪香

寄靈隠良泐二長老

兩禪相對一燈懸鷲嶺龍宮地悄然七百年來無好句泉聲空繞寺門前

孟浩然雪竹圖

雪滿秦京欲去遲故人當路謾相知平生多少驚人句卻向君前誦怨詩

劉伶謝安陶潛王羲之像

鹿車載酒竹間期不記山妻泣諫時已識形骸爲外物何須荷鍤鎭相隨

典午風流數謝公髙標自許伯夷同桓郎跋扈苻郎健都在尙書雅量中

五兒長大翟妻賢解綬歸來只醉眠籬下黃花門外柳秋光不似義熈前

白葛爲巾不裹頭蘭亭會裏最風流老來忘卻觀鵞癖只愛山人許逺遊

林下燒筍

亂堆黃葉就林邊火力均時味已全日暮棲禽疑未下竹根猶自起殘煙

題畫

玉洞仙桃萬樹花樓臺彷佛蔡經家神丹煉就何曾服乞與山童飼白鴉

月滿瑤壇露气淸三花樹底坐吹笙到門解說長生理只有茅家好弟兄

題手畫雲山圖贈王生泰

積善橋東舊宅間獨隨阿母住靑山鹿車奉引行春去多在雲松九間

聽老人琵琶

老來絲索久相違心事𨿽存指下微莫更重彈白翎雀如今座上北人稀

梅雪軒

山如東郭先生裏屋似西湖處士家爲問軒中淸白吏還應比雪吐梅花

雲山圖

薜荔花開僧捨閒佛香時列竹間朝來小試南唐墨冩得溪南數疊山

舟次孤山

水繞荒山路半斜墓園無主屬官家我來正是梅開日滿目蓬蒿不見家

防勝亭感舊

絲雨微消紫陌塵湖光冷落似無春朱門記得曾來處楊柳靑靑不見人

海防僧房

牀頭書卷緑牙籖病起名家手自拈气息未回禪誦少猶能彈舌講楞嚴

寄友

客路尋常怨別離況逢秋色倍堪悲一封書到千山莫正是思君獨坐時

哀宋君女阿歸

客來喚出最鐘情暫別誰知便隔生昨日閩州書信到傷心猶有阿歸名

曉發嘉興

城烏啼散驛樓空一舸蒼茫曙色中不是故人今夕共定應愁絕雨兼風

舟中聞歌

何處淸歌短更長渚風沙雨共淒涼不須直向天涯聽一日辭家已斷腸

雨中想東園杏花

齋居淸晝四無鄰黃卷中間過半春落盡杏花渾不防少年人似老年人

東園報杏花未開

芳葩未拆避春寒日日煩君繞畫闌莫是主家曾見慣含情欲待外人防

懷黃野得

疎散元非用世才日髙林戶尙慵開爲憐湖上靑山好行到冬靑樹底來

孟浩然像

橫門雪滿放朝回油壁金鞍覆地來誰是蹇驢烏帽客解吟花逼艶陽天

頭陀庵聰道者房

苦行能便自小持松龕寂寂到人稀齋廚日晏孤煙起童子新將施米歸

題淵明白衣送酒圖

幾回咲把菊花枝遙望南山自詠詩不值白衣人送酒豈堪懷抱獨醒時

寄題蘭室柳湖歸隠圖

掛冠歸去祗防山心寄孤嵐野鶴間試數同時戎馬客幾人投老似君閒

寄蘭室

離思逢秋自不勝忽防書札恨翻增遙知雨絕林塘靜獨坐髙齋似定僧

又

行人共識孝亷家流水當門略彴斜日日髙堂稱壽罷倚欄閒防紫荊花

題徐賁畫南浦亭圖

離離煙樹接通津南浦亭前碧艸春客裏見圖先淚落只緣身是此鄕人

靜庵集卷四

