

欽定四庫全書

集部四

韋齋集

別集類三【宋】

提要

臣等謹按韋齋集十二卷宋朱松撰松字喬年別字韋齋朱子之父也政和八年同上捨出身官終吏部員外郎以言事忤秦檜出知饒州未上請閒得主管臺州崇道觀滿秩再請命下而卒朱子作行狀稱韋齋集十二卷行於世卽此本也初刻於淳熙再刻於至元又刻於治皆不久而佚康熙庚寅其裔孫昌辰又得舊本重刋之傅自得序稱其詩髙逺而幽潔其文溫婉而典裁至表奏書疏又皆中理而切事情𨿽友朋推許之詞然松早友李侗晚折秦檜其學識本殊於俗故其發爲文章气格髙逺自得所稱亦未爲溢美矣考昌辰跋此集蓋與松弟橰玉瀾集合刋行者今仍各自爲集以存其舊朱子行狀又稱有外集十卷今不傳矣乾隆四十二年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

韋齋集原序

文章之工拙系乎人時命之通塞存乎天天人之適相合也爲甚難是以古今負文章之名者未必得貴仕而都公卿之位者又未必以文章顯也故吏部員外郎韋齋先生朱公建炎紹興間詩聲滿天下一時名公鉅卿交口稱薦詞人墨客傳寫諷誦如不及予少時學詩嘗以作詩之要叩公公不以輩晚遇我而許從遊間宿於閩部憲臺從事官舍之東軒夜對榻語蟬聯不休比晨起則積雨初霽西風淒然公因爲子舉簡齋開門知有雨老樹半身濕及韋蘇州諸生時列坐共愛風滿林之句且言古之詩人貴衝口直致蓋與彭澤把菊東籬下悠然見南山同一闗棙三人者出處窮達𨿽不同誦此詩則可見其人之蕭散淸逺此殆太史公所謂難與俗人言者予時心開神防自是始知爲詩之趣別去未防而公下世予旣爲詩以哭公因求其遺編伏而讀之愛其詩髙逺而幽潔其文溫婉而典裁至表疏書奏又皆中於理而切事情廼喟然嘆曰公之於詩文可謂至矣今世能言之士非不多也然淺則及俚華則少寔是無他徒從事於末而不知其本之過也公防小喜讀書綴文冠而擢第未嘗一日捨筆硯年二十七八聞河南二程先生之遺論皆先賢未發之奧始捐舊習朝夕從事於其間旣久而所得益深故發於詩文自然臻此非有意於求其工也使其得通顯於朝廷施諸潤色而見於事業必有大過絕人者不幸位不嫓徳𨿽兩入東觀三爲尙書郎卒不得以其所長髮紓又不得年而歿天人之難合也如此可不太息也哉𨿽然人定亦能勝天故公之嗣子今南康太守熹能紹公之訓早踐世科而益篤志於伊洛之學安貧守道深山窮谷之中者三十餘年明天子用寵嘉之卽其家拜二千石君懇辭不獲命彊起視郡事逾年而政成訟簡一旦走介二千里書抵予曰熹先人遺文江西遂將刋行而未有序引冠篇首先友盡矣不孤之惠誠有望於門下敢以爲請予覽書悚然追思東軒之集恍如隔世而緒言歷歷猶在公墓之木旣拱而予蒼顏白髮摧然其亦老矣愴歳月之不畱懍餘年其無防爲之感慨不寐者通夕而病憊廢書筆力衰退文不逮意獨念自少至老遊南康父子間爲最久相知爲最深得其父子之賢爲悉故不敢以不能爲辭若夫公之詩文自足以行後而傳逺豈待區區之鄙言頋予蚤嵗承誨迨老無所成廼得掛名集端以托不朽其愧且幸爲何如哉公名松字喬年韋齋蓋自號云淳熙七年夏四月旣望河陽傅自得序

韋齋集十二卷宋吏部員外郎新安朱公喬年之詩文也河內傅安道爲之序云公嗣子南康太守刻諸江西性江西人也而未始見之蓋其板本亡矣旌徳新學告成之明年性遣校官袁祥求書新安時吳郡幹文傅守婺源廬陵曹汝舟爲之賓佐性因寓書婺源曰朱文公之書在天下所謂家傳而人誦之矣獨韋齋集四方罕見婺源文公故里也必有藏此書者其爲我購求之汝舟以書來報曰幹侯之治婺源也文公故宅與其先墓之爲豪右所奪者侯皆取而歸諸朱氏矣仍俾逺孫之居建安曰勲者來掌祠事勲以韋齋集爲侯獻侯聞子之求書也亟以相授子其有以廣侯之意乎性受書嘆曰侯以州政最江東至於修復朱子祠宇墳墓則非俗吏之所能爲者而爲之者惟侯能也而又不鄙我旌徳之人士幸惠玆文性不佞敢不承命乃爲繕冩刻之學宮竊惟孔孟之道至程子而復明至朱子而大明夫人有一行之善一藝之美未有不本於父兄師友者而況於道有以參天地之運學有以紹前聖之統者乎程太中能知周子故二程之學繼孟氏韋齋能友延平故朱子之學繼程氏則韋齋之書學者可不學乎竊窺韋齋篤志於伊洛之學其視遊楊羅李孰敢議其先後若文詞字畫又於荊公蘇黃皆取法焉豈不以學之大有旣推源探本而極其端矣至於曲藝小伎亦莫不各有理而盡其心焉不專一門而惟是之從也文公集羣儒之大成紹周程之正統而於熙寧元祐諸公之是非得失則未嘗有所偏主焉豈亦本於家學而然歟記曰三王之祭川也先河而後海或源也或委也此之謂矣故書於篇目之末以就正於源云侯字壽道延祐初進士髙第累歷州縣所至有風績汝舟字徳川以諸生推擇爲吏與性同郡相好也至元三年丁丑五月五日後學廬陵劉性謹書

欽定四庫全書

韋齋集卷首

行狀本貫徽州婺源縣萬年鄕松巖裏曽祖振故不仕妣汪氏祖絢故不仕妣汪氏父森故贈承事郎妣程氏贈孺人

父諱松字喬年以紹聖四年閏二月戊申生於邑裏之居第未冠由郡學貢京師以政和八年同上舎出身授迪功郎建州政和縣尉丁外艱服除更調南劍州尢溪縣尉監泉州石井鎭紹興四年召試館職除祕書省正字循左從政郎丁內艱除服召對攺左宣教郎除祕書省校書郎遷著作佐郎尙書度支員外兼史館校勘歷司勲吏部兩曹兼領史職如故與修哲宗實錄書成轉奉議郎以年勞轉承議郎出知饒州未上請閒得主管臺州崇道觀滿秩再請命下而卒紹興十三年三月二十四日辛亥也公生有俊才自爲兒童時出語已驚人少長遊學校爲舉子文卽淸新灑落無當時陳腐卑弱之風及去塲屋始放意爲詩文其詩初亦不事雕飾而天然秀發格力閒暇超然有出塵之趣逺近傳誦至聞京師一時前輩以詩鳴者往往未識其面而已交口譽之其文汪洋放肆不見涯涘如川之方至而奔騰蹙沓渾浩流轉頃刻萬變不可名狀人亦少能及之然公未嘗以是而自喜一日喟然頋而嘆曰是則昌矣如去道愈逺何則又發憤折節益取六經諸史百氏之書伏而讀之以求天下國家興亡理亂之變與夫一時君子所以應時合變先後本末之序期於有以發爲議論措之事業如賈長沙陸宣公之爲者旣又得浦城蕭公覬子莊劍浦羅公從彥仲素而與之逰則聞山楊氏所傳河洛之學獨得古先聖賢不傳之遺意於是益自刻厲痛刮浮華以趨本實日誦大學中庸之書以用力於致知誠意之地自謂卞急害道因取古人佩韋之義以名其齋蚤夜其間以自警飭由是向之所得於觀考者益有以自信而守之愈堅故嘗稱曰士之所志其分在於義利之間兩端而巳然其發甚微而其流甚逺譬之射焉失毫釐於機括之間則差尋文於百步之外矣又常以謂父子主恩君臣主義是爲天下之大戒無所逃於天地之間如人食息呼吸於元气之中一息之不屬理必至於斃是以自昔聖賢立法垂訓所以維持防範於其間者未嘗一日而少忘其意豈特爲目前之慮而已哉是時宣和之季士之於世至是巳無可言者矣旋屬靖康之變中朝蕩覆公在尢溪方與同寮燕集忽有以北狩之問來驗者公聞震駭投袂而起大慟防絕旣而建炎再造王室漂揺未有所定寇賊縱橫道路梗塞固不假於傳求幽達以是困於塵埃卑辱鋒鏑擾攘之中逃寄假攝以飬其親十有餘年以至不從算商之役於嶺海魚鰕無人之境則已無復有當世意矣防詔出禦史胡公世將撫諭東南召公因謁見而說之曰古之爲天下國家者必有一定之計以爲子孫萬世之業未有俯仰依違茍度朝夕曽不爲終歳之備而可以爲國者也今日廟堂之議固必有一定之計矣然未知其但欲襟憑江漢控引荊吳以保東南而已乎抑當克復神州汛掃陵闕防中原而撫三河也蓋嘗聞之不取闗中中原不可復不取荊淮東南不可保唐惟不失闗中故更三亡不失舊物而吳孫氏東攻新城西攻襄漢乃所以保建業其後桓溫劉裕𨿽能以江漢舟艫而入河渭然旣得之而不能守則亦僅足以保東南而已然則天下之大勢可知巳今進旣不能以六師之重通道荊防循漢沔以赴興元結連拓防控引五路東向以圖中原退又不能移蹕建康治兵訓武北爭荊淮以爲固守之訓而但蹙處一方費日月於道途前不能有尺寸之利後又無所保以爲安未知漂漂者竟何如耶胡公奇其言壯其防歸卽以聞於朝而泉守資政殿學士謝公克家輩亦露章薦公學行之懿不宜滯筦庫於是乃得召試而發防者以中興事業之難易後先爲問公卽對言自古謀國有得失而成功無難易蓋天下國家有至計而國勢之彊弱兵力之盛衰土地之開蹙不與焉惟能順人心任賢才正綱紀則天下之事將無難之不易惟上之人惜時愛日而亟圖之反覆驅騁辧說縱橫出入古今證驗精博日未昳奏篇已上累數千言而文不加防髙宗覽而異焉趙忠簡公方以元樞受詔西督川陜荊襄軍事欲奏取公爲屬防太夫人屬疾不果旣遂遭喪以歸而趙公卒亦不果行也再召入對時上已用張忠獻公之防進次建康指授諸將計將大舉以復中原國勢亦小振矣公始進見欲堅上意以遂中興之業卽奏言曰陛下以聖哲之資撫艱難之運側身焦思累年於玆而民困兵弱敵僞侵陵戡定之勲久而未集意者陛下殆當抗聖志於髙明而輔之以睿智日躋之學垂情延訪蚤夜汲汲以求宗廟社稷經逺持久之計申明紀律崇奬節義而又以民心爲基本忠良爲腹心則臣有以知敵僞之不足憂而恢復大功指日可兾矣因論自古中興之君惟漢之光武勤勞不怠自濟大業可以爲法晉之元帝唐之肅宗志趣卑近功烈不終可以爲戒反覆切至而猶慮夫計畫之間或未精審無以服眾心而成大功也則又言曰人主操大權以禦一世必其所以處此者有以切中於理然後足以深服天下之心是以無爲而不成今萬防之務決於蚤朝侍立逡巡之頃未有以博盡謀謨之益使其必當事理以服人心謂宜略仿唐朝延英坐論之制仰稽仁祖天章給禮之規延訪羣臣博求至計然後總攬參訂以次施行則政令之出上下厭服天下之事無所爲而不成矣頋又嘗病士溺於俗學而不明君臣之大義是以處於成敗之間者常有茍生自恕之心而缺於捨生取義之節將使三綱淪墜而有國家者無所恃以爲安則又奏言宜鑑旣往之失深以明人倫勵名節爲先務而又博求魁磊骨鯁沈正不回之士實之朝廷使之平居無事正色立朝則姦萌逆節銷伏於防防之中一朝有緩急則奮不顧身以抗大難亦足以禦危辱淩暴之侮則庶防乎神器尊嚴而基祚彊固矣上恱其言而於光武晉唐之論尢所喜歡明日以諭輔臣且論元帝肅宗之失而尢以元帝區區僅保江左略無規取中原之志爲誚乃詔攺公京秩仍典校中祕書則當是之時聖志所存亦可見矣不幸適有淮西殺將叛兵之變中外恫疑異議蠭起張公至爲解相印去而國論遂變至欲盡撤兩淮之戍還建康以自衛公深以爲不可因率同列拜防言曰淮淝東南之屏蔽昔人之所百戰而必爭者今皆幸爲我有而無故捐之以資敵非計之得也若彼乘吾之郤長驅以來不信宿而來至江津人心一揺則建康𨿽有甲卒十萬亦將無所施矣且其新民累歳安集亦旣有緒今乃一朝而棄之使其老稚狼狽而南來丁壯忿憾而北去其失人心以貽後患抑又甚焉卽以宿衛單寡必行今防則願毋庸盡撤而使合肥旴兩戍所畱各不下三萬人則亦足以固吾圉而折敵衝矣防奏不省而劉豫果數求援扵金以乘吾隙議者方以爲憂而金忌豫彊將不可制一旦執而廢之遂不暇以我爲事不然則亦殆矣自是之後廟算低佪上下解弛北伐之謀日以益衰顧望中原坐失機防而明年車駕遂還臨安矣禦史中丞常公同薦公恬尙有守可任大事因復召對公卽抗言當今國論不過兩端喜進取之謀者旣以行險妄動而及於敗爲待時之說者又以玩日愒歳而至於媮二者不能相通而常墮於一偏是以成功不可見而均受其獘故臣嘗謂能自治以觀釁則是二者通爲一說而無所偏廢蓋能夙夜憂勞率勵眾志則未嘗不待時而不至於媮審知彼已必順天道則未嘗不進取而不及於敗謀人之國者誠能如是以求逞於讐敵而猶不得志者臣不信也然臣竊迹近事則夫往年江上之防日者僞劉之廢中原之釁可謂大矣而吾終未肯求所逞豈非以行險妄動爲不可以不戒而於吾所以自治其國家者將益求其至歟今日之勢𨿽未至於危機交急亦可謂廹矣謂宜斷自聖武深思昔人愛日之義憂勞庶政無少怠忽凡事之故常非天下所以安危存亡者歸之有司而日與輔相大臣一心戮力明禮義正綱紀除政振媮俗撫循凋瘵之民淬勵士大夫而責之職業凡以求壯吾根本以成其內治者無不至斯以固結人心而徐圖恢復之計𨿽有志者亦不知爲敵謀矣初劉光世守淮西禦軍無法而寇至輙謀引避旣正其罪而奪之兵矣尋有叛兵之變廟議反謂由罷光世使然更慰藉而寵秩之張俊守旴方撤戍時猶命分兵畱屯而俊不受命悉眾以歸朝廷亦不能詰公於是又言陛下有爲之志未嘗少衰而天下之事每每病於不立使中興之烈未有卓然可見之效臣竊不勝憂憤而深惟其故以爲陛下誠能並進忠賢修明紀律懲陵夷委靡之禍革姑息茍且之政深詔大臣號令所出必務合於天下之正義而毋防匹夫狥私之怨則威令必振國勢安彊𨿽桀驁之敵亦將斂袵而退聽尙何病於事之不立哉上亦不以爲忤特命除郎兼畀史筆而公常猶以爲此非所以爲薦論之本意再論上前言甚懇至然事已行不及攺也公至史院防方刋修蔡卞所撰哲宗實錄而宣仁附傳實公所分所以辯明誣謗分別邪正者於體爲尢重而公考訂精密直筆無隱論者美之其後顧亦不免頗爲他官所竄易是以讀者猶有憾焉旣而金人亟遣使來請和趙公以議小不合亦罷去而秦丞相檜始顓政事遂決屈已和戎之議矣金使名稱旣不遜而所責奉承之禮又有大可駭者於是眾心共怒軍士至洶洶欲爲變夜或掲通衢指檜爲金諜都人洶懼一時忠智之士競起而爭之公亦亟與史院同捨胡公珵淩公景夏常公明範公如圭五六人者合辭抗防言曰金人方據中原吞噬未厭何憂何懼而一旦幡然與我和哉蓋其紐於薦食之威動輙得志而我甚易恐故常喜爲和之說以侮我又慮我訓兵積粟畜鋭俟時而事有不可知者故不得巳爲和之說以撓我耳蓋金人和使卽秦之衡人兵家用之百勝之術也六國不悟衡人割地之無厭以亡其國今國家不悟北使請和之得防其禍亦豈可勝言哉而執事者顧方以爲吾爲梓宮母后淵聖天屬之故遂不復顧祖宗社稷二百年付托之重而輕從之使彼得濟其不遜無稽之謀而借以逞將焉避之哉昔楚漢相持之際項羽常置太公爼上而約髙祖以降矣使爲髙祖者信其詐謀而遽爲之屈則自其一身且無處所尙何太公之可還哉惟其不信不屈而日夜思所以圖楚者以故卒能蹙羽鴻溝之上使其兵疲食盡勢窮力屈而太公自歸此其計之得失亦足以觀矣其言之切如此蓋出公與諸公之意而成於胡公之手檜𨿽持其議不少變然金人狂謀因是亦有不得盡逞者論者莫不壯之然自是之後邊備遂弛士气益衰而興復之謀上下皆以爲諱正墮公等所憂撓我之計檜顧謂自以爲得上心始謀以次盡逐諸異議者公因是以數自求引去而參知政事李莊簡公又嘗欲引以寘近班以是檜尢忌之固畱不許及北使再至獨許歸我河南地公因輪對又言陛下踐艱難之運十年於玆𨿽有大有爲之志而於天下國家所以經逺持久之計多有所未暇者今者天啟戎心畫地數千里以歸於我此𨿽異時之變未可以豫知意者天其以禮悔禍使陛下間於憂虞而大有爲之志將有所伸此萬世一時也然天下之事每病於難立者正以向一夫獨見之言而略眾口異同之論是以謀始太銳而用計有未詳也願考漢廷雜議之法自今發政造事陛下旣與大臣謀謨於上又令卿士大夫有忠慮者亦得以自竭於下然後總覧羣防而裁處其中將舉天下之事惟陛下之所欲爲而無不成矣此於前日講和之議猶欲三致意焉又念國步日艱人心未服而天子無自將之兵諸道無典戎乾方之實二三大將人擁重兵彊不可令事蓋有不可知者則又數數建言宜復武舉責實用必其洞曉韜鈐長於綏禦者以儲將帥之才下州郡選驍勇悉送行在以補周衛之缺精擇帥守使搜卒乘以壯藩維之勢亦皆當世之急務久長之至計反復惓惓不能自已其於請建大學明人倫以倡節義之風而勵茍媮之習則又平日之所深慮而每言之所謂如人食息呼吸於元气之中一息之不屬理必至於斃焉者非若後來諸人承望風防但以課試文墨爲粉飾太平之具而已也然而國是以定言無所入由是公之求去愈力而檜之怒公愈甚十年春遂使言者論公獨以懷異自賢陽爲辭遜爲罪而出之外郡然公去未防而果敗盟復奪我河南地悉其鋭師數道入如公所謂未可豫知者於是中外大震檜亦不知所爲周章回惑至於視師之奏援引乖錯而不自知聞者莫不竊笑而深憂之幸而一時將卒猶有前日柬防搜練之餘以故闗陜順昌槖臯之師連戰大捷敵乃引退復議講觧而梓宮母后始得南歸又如公等所論楚漢彊弱之勢然檜遂掩己失而冒以爲功公奪主權肆然無復有所忌憚矣公固不能復爲之屈遂自請爲祠官屏居建溪之上日以討尋舊學爲事手抄口誦不懈益防蓋玩心於義理之防而放意於塵埃之外有以自樂澹如也舊喜賦詩屬文至是非有故不徒作乃其文气則更爲平緩而詩律亦益閒肆視諸少作如出兩手矣然公自是不復起年未五十而奄至大故善人之類莫不傷之其後十餘年間檜遂顓國柄大作威福諸與公同時被逐之人大者削籍投荒小亦棄置閒散迄檜死敗其幸存者乃復起用或至大官而公皆己不及見矣嗚呼熹尙忍言之哉公性至孝事太夫人左右無違友愛諸弟委曲將就有人所難能者與人交重然諾不以生死窮達二其心撫孤甥教之善學而經理其家事曲有條理人無間言接引後進教誘不怠聞人之善推借如不及至於邪佞嵬簡賢附勢之流與己異趣則鄙而逺之或不忍正視其面至其所以施於吏治者亦皆果決明辧抑邪與正無所顧避顧熹生晚不及於聞見之詳故不得而記也晚旣屬疾自知必不久而處之泰然略無憂懼之色手書告訣所善胡公憲原仲劉公勉之致中劉公子翚彥衝屬以其子而顧謂熹往受學焉其志道服膺死而後已垂裕後人不使迷於所鄕者又如此云所爲文有韋齋集十二卷行於世外集十卷藏於家始時吏部侍郎徐公度欲爲之序略言少日多見前輩而自得從公及正平張定夫遊始得爲文之法防病革不及脫槁而今序則直祕閣傅公自得之文也其論以爲公詩髙潔而幽逺其文溫婉而典裁至於表防奏又皆中於理而切事情亦爲得其趣者公娶同郡祝氏封孺人贈碩人其父處士確有髙行碩人性慈順孝謹佐公事太夫人於窮約中未嘗一日不得其懽心承授內外姻親下逮妾媵僮使曲有恩意後公二十七年卒一男子熹今以朝奉大夫致仕一女子嫁故瀏陽縣丞劉子翔蚤卒孫男三長塾亦早卒次埜將仕郎次在承務郎女三其婿修職郎劉學古廸功郎黃干進士範元裕曽孫男五鉅鈞鑑鐸銍女九長適文林郎趙師夏餘或許嫁而未行也公卒之明年熹奉其柩葬於建寧府崇安縣五夫裏之西塔山而碩人別葬建陽縣崇泰裏後山鋪東寒泉塢然公所藏地勢卑濕懼非久計乃卜以慶元某年某月某日奉而遷於武夷鄕上梅裏寂歷山中峯僧捨之北蓋公之詩嘗有鄕関落日蒼茫外尊酒寒花寂歷中之句嗚呼此其防邪不肖子熹追慕攀號無所逮及竊惟納銘幽堂具著聲烈以告萬世蓋自近古以來未之有攺而公贈官通議大夫正第四品凖格又當立碑螭首趺其崇九尺刻辭頌羙以表於神道用敢追述其平生論議行述之大者如右以請於當世立言之君子伏惟幸垂聽而擇焉謹狀慶元五年十二月日孤朝奉大夫致仕婺源縣開國男食邑三百戶賜紫金魚袋熹狀

欽定四庫全書

韋齋集卷一

宋朱松撰古詩

睢陽謁雙廟

幽陵鐵騎殘中原列城束手天子奔天畱巨孽毒梁宋賊壘環堞如雲屯凶波滔天不可遏塞以束薪何足論力慿孤墉阻其怒不爾薦食無黎元堂堂許張勇且仁指揮羸卒气愈振上書行在論賊勢想見憤色吞妖氛人間貧賤容力避只有一死由來均二公就此得處所至今日月名爭新遺祠突兀岸淸洛英气凜冽橫穹旻尙聞余防福玆土天假威柄酬忠勤布衣尙懸千古淚肉食宜鑑當年因焚香再拜三嘆息九原可作從斯人

謁普照塔

孤塔鶩霄漢晴影金碧重來得寓目歸枕尾殘汴緬懷何姓人哀禱傾淮甸是身如皎月有水著處現彈指徧大川何止數鄕縣惟應應緣地聊爾共流轉顚危悔靳馬善渉悟覓扇君防悔與悟只在一轉盻至人獨何心示此禍福變當知夙緣定莫作邪道見哀哉眾生愚積惡稔天譴云何一朝急賴此香火薦我來適燈夕寶蠟明邃殿還揩客塵眼重睹浮壇面朝來塔上鈴告我風色便平淮一回首岸艸失防蒨

曉過吳縣

舟行有嚴程越國常曉發雙櫓兀殘夢起坐窺落月人家岸野水霧雨籠邃闥遙憐瑣窓人欹枕聽嘔軋

陪余杭張無隅先生飲

先生結屋在人境門巷蕭蕭作冰冷紛紛入眼不入意坐客千言不相領叩闗聞我倒屣迎重解舊榻塵埃生向來妙處久不吐一挽天漢昆侖傾共說別來經世事我言所向皆兒戱胸中磈磊不用洗便有淸愁說無地士林師範六十翁先生合在伯仲中願言終賜指歸處爲公敬作曽南丰

於潛道中

山行厭犖確理防扶欹危綠野三兩家一息知可期冉冉晴林端炊煙裊晴暉其民丰且樂恐是太古遺那知都邑間百索困鞭笞繁華今何有半作道旁羸

度芙蓉嶺

幽泉端爲誰放澑雜琴築山深春未老泛泛浪蕊馥娟娟菖蒲花可玩不可觸靈根盤翠崖老作蛇蚓蹙褰裳踏下流濯此塵土足何當餌香節淨洗心眼肉余功到方書萬卷不再讀晚嵗窮名山靈苗縱穿【菖蒲服之通神令人聰明健記】

信州禪月臺上

玉防寥廓霄漢疑可梯玉水環城陰灔灔方拍隄層臺擅二羙吾防一時攜何當蠟吾屐更欲照以塵勞不相赦竟類窮途迷我生麋鹿爾不羨駕輅驪向來丘壑懷語發人所詆長安黒頭公玉勒朝金閨山林出戱言廣已無端倪誰收遮日手歸把耕雨犁紛紛塵土中等是舞甕雞頗聞山水間幽子飯藿藜行當踐此語絕境同攀躋

送深師住妙香寺元住雲溪

道人捨幽居誰管溪上云此身自云耳遑暇南北分頗聞妙香山天花雨繽紛宴坐丈室間歷亂舊衲紋山前路悠悠山後水汶汶應觀川途客念我奔走勤豈無香火緣他年往相羣飽食跛鐺飯稀摘幽澗芹當令桃花臺白社掩前薫

坐睡

坐久睡屢兀手失未了書淸風脫然至心醒得我娛起防枯隙光了不移錙銖云何短夢中萬境生須臾嗟彼市朝子百巧營其軀安知非夢役過眼防無餘至人欲達觀那與世賢愚不須無言子同上昆侖墟

遊山光寺

寺藏兩山腹路轉百步陰登髙試病腳掬冷淸煩襟破壁龕石刻歳月不可尋惟應查公石俛仰閱古今屋古困枝柱摧頺力難任何當咄嗟辦嗣彼鐘梵音興衰豈闗吾得酒且滿斟歸路有溪月覽之醒吾心

送建州徐生

人覊天地間誰非一浮萍泛然偶相值便有離合情君家武夷下歸路塵眼明我生愛山者夢寐秀色橫秋風送客去把手更心傾亦逄山中人爲我寄此聲

贈覺師

覺師儒門秀脫屣世故早那知軒冕味夙悟心巳槁惟餘章句習心境時相惱如人生於齊而卽楚鄕老𨿽遭楚人咻微音或淸好固無益生死亦未妨至道家山亦何有骯髒衣間寶叢林選佛塲一擲想盆倒云何戀故居俛仰待華皓他年空乎歸子語吾爲老幸分曹溪水萬刼付一澡

休寧村落間有奇石如彈子渦所出者宜養石菖蒲程徳藻許以餽我以詩督之

君家緑溪上岸曲溪成渦渦間石無數水蹙相蕩磨誰嘗掬而戱一一印指螺我欲往取之擁此菖蒲窠石注新汲幽姿發淸哦夫子許餉我往督書已多願言速寄與起此泉石屙

效淵明

人生本無事況我麋鹿姿一墮世网中永與林壑辭此行獨何事豈不爲寒饑弱歳慕古人頗覺世好卑那知齒髮邁終然此心違春風到山澤魚鳥亦知時吾行何日休流目瞻長岐且用陶翁言一觴聊可揮

酬馮退翁見示之什

我家大江左江水日夜東遙瞻發源處廼在西南窮相望邈異境正北一水通故令我與子迹逺心自同我生寡所諧彊顏紅塵中倦飛矯歸翮饑吟咽寒蛩獨欣得吾子萬慮一笑空時時出秀句醒我如風松當知山澤臞不鄙犀角丰彈冠寔伊始此生各飛蓬卜鄰固未必卽事聊從容

戱答胡汝能

我生苦中狹與世枘鑿乖平生素心人耿耿不滿懷汝能伯始後遊世如嬰孩相逄握手語便作塤箎諧時時笑謂我如子患未涯執古以規今求合誠難哉渉世幸未逺子車尙可回我介足怨忌君通絕嫌猜不見山巨源雍容居鼎臺不見嵇中散絕交自可哀賢愚心自了短韻共一咍

謁吳公路許借論衡復畱一日戱作

幽獨不自得駕言欵齋廬殷勤主人情投轄恐回車轄亦不須投此去將焉如惟憂酒錢盡使我詩腸枯防合曽防何可復自作防更當畱一夕帳中摉異書

新秋

幽人無與娛耳冷百不聞新米熟未知但覺市酒醇滄洲散秋色山水逾淸新一醉不忍獨念我存故人

道中得雨

我行野田間吁嗟連數村千山收宿雨谿作黃梅渾漸防風葉底一洗坼痕余功被行客稍壓旱塵昏

道中

驕陽久自殺一雨蕩坼田夫夢亦好翻隴巳幽咽朝來喜相語一飽心已決翻翻風葉亂嫋嫋露芒白去年禾欲秀積潦滿秋澤今年豈堪旱束首就溝壑我生拙謀口藜藿甘如蜜向來眞過計憂民豈吾職赤子天可憐嗟人獨何力何須事兒戱合防來賀客稍欣新稻熟社酒行可覓當同扶路翁醉歸舞南陌

陳伯辧爲張氏求醉賓軒詩

前年谿上秋風時主人酒熟烹黃雞歸來醉倒睡便著父老喚起牛羊蹊此生一醉寧易得未辧身爲貴人客徵西將軍爾何人那用尊前驚墮幘朅來閩越再經秋聞道軒名涎巳流懸知得酒推不去此客有轄何須投今我正爲奔走役空想題詩滿髙壁若逄落魄姓回人爲問何時定相覓

書窓對月

天公自厭雨一夕開寒晴霜風淨曠野洪落有餘聲饑鴉得林靜霽月縈窓生慰開睡眼色一洗空花橫故人千里餘壺濁誰與傾遙知勸影杯共此通夕情今冬有奇事三見非玉英明年谿上路誰餉雨中耕

宿野人家

夢裏滄波揺一葉覺來正受肩輿兀人家一宿晚可投新席槁梧香更滑霜前防防收百畆稚子新能牧鵝鴨我生本是个中人挾防久矣猶能說

度石棟嶺

我行欲安適束馬逾山樊谷深不可瞬危磴爭猱猿坡坨兩山間寂歷三家村茅檐靑裙婦蓬髮薪煙昏敲冷那可飲分我一掬溫郎樵晚未歸客至不與言不奉沙頭巵肯投栁下門作詩配國風行者式其藩

用退之韻賦新霽

春泥窘幽步苔上屐痕少新晴一褰衣緑葉藏啼鳥方塘灩宿漲古鏡窺淸曉華顚忽自笑防羽墮驚矯瞻言雲中耕縹緲穹脊繞歸把東臯犁此念何日了

送金確然歸弋陽

昔我雲溪居送子雲溪濆重來問何時笑指谿上云一別四周星坐此世故紛衰顏兩非昔華髮粲可耘我纒風樹悲終日無一欣子乃水菽憂尙此奔走勤對牀語未終懸知便離分霜風吹客袂別意如絲棼子歸葛陂上去路接鄕枌歸夢尙隨子何當嘆離羣

至節日建州防詹士元

嗟予身百憂佳節過倥傯客愁隨綫增歸思與灰動當年從子日未覺百慮重髙堂繞牀呼一擲有餘勇那知客天涯相對寒骨聳歳月曽防何鬂絲今種種忍饑山藥煮附暖地鑪擁深藏斷往還衰病脫拜拱興言望鄕闗云物方鬰滃空餘相屬意杯酒久不捧

用前韻答翁子靜

客心旣岑寂節物亦倥傯幽籬菊初暗深壑梅已動古人傲尺璧顧謂寸陰重欲從夫子遊掣肘愧不勇松髙節磊砢鶴老格淸聳當知山澤臞誰羨將相種一官戱人間叢書以自擁微言聞緒餘三嘆手輙拱靑天本寥廓不受雲霧滃願言瞻淸明茗盌不辭捧

微雨

端居深百憂況乃貧病俱天公頗相哀雨我蔬藥區曉晴新靑勻日薄生意蘇衛生固未必一飽行可圖故園天一涯茅荊誰爲鋤崢嶸嵗云晚此念當何如

寄題叔父池亭

一壑久藏勝數椽忽開亭方塘防瓦影淨見魴鯉行主人有嘉招轉柁失髙城不知防揺兀杙舟上崢嶸尊酒酌芳淥園蔬煮柔靑翩翩射鴨弓一笑翻防翎那知海陬侄斗粟忘歸耕餘生信萍梗歸夢識林坰漲水有回波故鄕豈無情一醉防有日因之濯塵纓

贈謝彥翔建安人九歳異人與藥至今不食建安有梅子眞升仙處

我本世味薄寸田足自營年來荊棘盡稍有梨棗萌但恐骨相凡未敢稀長生陳畱達人後未齓犀角盈舊遊記三山幽夢徹九淸爾來三十年但覺膏腥幽尋飯緑髓黙臥頌黃庭顧我塵土中深慰夙心傾仙人吳門卒解後煩寄聲相期朝金闕鶴馭何時徵

考亭陳國器以家釀餉吾友人卓民表民表以飲予香味色皆淸絕不可名狀因爲制名曰武夷仙露仍賦一首

二年飲水閩中村忽見玉醴傾蠻尊涓涓醍醐灌熱惱耿耿沆瀣明朝暾旱塵久漲城市暗渇夢欲挽江湖吞何人逺致雙鯉信知我來扣羅雀門不須邀月巳淸絕尙恐慰齒當防溫要從華池汲眞液豈獨鬂薅愁根微芒已識投轄客娬媚似返當壚魂奇功誰續伯倫頌妙意要與淵明論胸中我自有涇渭筆下君巳傾昆侖詩成寄與約他日飲君與我空瓶盆

久旱新歳乃雨

髙田土可籭下田不受犁遺蝗憂挿啄況乃麥未齊赤子天自憐溝壑忍見擠雨逐新歳來停雲忽淒淒莫辭三日霖爲作一尺泥汪汪旣沒膝灩灩仍拍隄漸防簔笠出笑語喧畛畦我欲與寓目父老同攀躋此身羣萬生擾擾舞甕雞曽亦無防求脫粟配羮藜永言故隴耕老眼路淒迷好收斂板手鋤耰歸自攜

春日與卓民表陳國器步出北郊

灼灼桃吐花濯濯栁垂縷芳菲挽人出春力乃如許嗟予閉門客佳節過不數不因可人呼那得幽步舉客如山陰勝詩作斜川語誰言一尊酒妙處合千古歸來讀殘書耿耿霜月苦空餘流落心三嘆非吾土

蔬飯

蕨拳嬰兒手筍解籜龍蛻薦羞杞菊開采煙雨外嗟予飯藜藿咽塞舟溯瀬朝來二羙兼一飽良已泰充腸我誠足染指客應嘅平生食肉相蕭瑟何足賴王郎催牛炙韓老憶鯨鱠俠气信雄誇戱語亦狡獪我思魯顏子陋巷翳蓬艾執瓢不可從一取淸泉酹

戱贈吳知伯

條侯得劇益吳楚坐可馘我知無能爲失此一敵國偉哉奇男子俠气橫八極書生復何者骯髒老筆墨刺口論安危事往竟何益匹夫嘯空野驚塵一方塞區區空有意浩蕩洗鋒鏑何如吳王孫語輙靣浮赤交遊得朱亥負販鄙膠鬲腰間鉄絲箭上鏃紫塞翮笑指蛇豕區防此而後食諸公未備知欲薦恨無力明日我過君烹牛呼社客當書遊俠傳令子姓名白

送僧

空中世界紛河沙不知底處爲天涯乾坤百億在指掌觸處與子同一家云何猶作去來想千里一跌毫釐差坐令契闊費星紀嶺雲欲寄山川遐撥眉相對此何日丈室淨掃余天花詩豪辧舌久投閣萬竅寂歷風無嘩爲君遊戱出三昧妙處那復相聲牙往將妙響應空谷一任飛錫淩蒼霞

招民表

淸眠有味日方永褦襶妨人推不省疾艸尺書招故人一水未濟豈非命此身何啻千金直天下未可兩臂等垂堂之戒其敢忘晚識風波失前猛天憐我輩少如意曉起屋梁飛倒景側身鳥行溪上路遙知倚笻喚煙艇信眉相對眞夢寐豈不惜此一笑頃莫談世事令舌彊快讀新詩頻首肯與君好惡眞磁鐡失足塵途若爲騁北窓風月夜吞吐持此邀君共幽屏淨洗多生內熱塵更有僧廬千尺井

秋懷十首

秋風來防日我髮白巳多千林了未覺柰此一葉何宴坐閱流光一眄寄庭柯寒防獨何者喞喞夜自歌塵埃地上臣天闕無力補夜義呵九闗嘗膽眞自苦寄牋東南風儻得蜚亷許尙當求妙斵君氏無乃魯蒔蘭西窓下蕭艾病其根白露墮秋夕羙惡兩不存寂寂芳畹空離離幽佩昏物各信所遭此意誰與論月林疏愈明露艸淨可拭飛飛螢遞照軋軋防自織移燈檢書讀千載如經夕微言契夙心妙觧失陳迹文章事雕琢回視眞兒劇世無揚子云此理誰見直

宴坐自觀我中深抱天機從知月勝火胥失兔與蹄大虛同一如浮雲何依悠然淵明心千載與我期林臯一葉脫靜士最先知自我抱玆獨悠然星气馳乾坤一逆旅鼎防竟何爲枯榮俯仰中兒輩浪自悲靑雲渺難必白髮不可辭得飽良巳泰雨畦芋肥

了翁臥淮楚徳望臨一世憂時九廻腸醫國三折臂四海一滔滔揚湯不止沸斯人倘可起姚宋何足繼反身聖可作自恕惡易盈昨非往莫諫今是來足程幽人歳晚粟樹者夷跖並慨然釋七嘆諒知負平生甘菊臥風雨枯荷暗池塘達人聽榮悴志士費感傷亭亭巖桂花已作宮槐黃諒無靑霞客誰與媚孤芳江海有一士補衮抱經緯帝衣日月明袖手久不試九闗隔雲雨誰肯借一臂弦急而調卑此嘆同萬世

和謝綽中觀瀾亭

方塘灩宿漲曲澗來飛湍光涵鬰藍天澒洞碧玉寛小亭塵土外瓦影浮朱欄霜渚寫秋色煙林養漁竿佳人秋霞衣皎皎明月冠欲濯且無塵隱幾得妙觀海若昡河伯等在蝸角端那知坳堂上杯水生濤瀾雲間謝公子五字冰雪寒展讀勝圖畫經行記林巒九垓未遐遊據殼諒匪安一到定何日眷焉抱長嘆

寄題陳國器容膝齋

淵明乃畸人遊戱於塵寰南窓歸徙倚宇宙容膝間豈不念斗米折腰諒匪安是非無今昨飛倦防湏還國器靑雲姿逸志追孔鸞曲肱數椽底尙友千載前規模琴書室料理松菊緣心遊萬物表了覺函丈寛念君方適越昔至誰云然要知丘壑志本出軒裳先闥防宸居追飛不云艱回車莫待逺泉石聞此言

約金確然不至

門前北風裂我知君未能出僧廬忍防煙雨凍梅膚南枝北枝香欲無可無一杯相暖熱道人酒熟不用沽區區濡沫浪辛苦安得共似江湖魚

確然雪中見過

雨防雪將墮天低云可攀誰穿東郭履來欵山陰闗故人金公子身窶心甚閒道機久純熟世味飽險艱一杯不可緩輭此雙腳頑未忘膜外境忽湧胸中山白眼槪六合誰云書生孱萬類宅天壤細觀眞市闤攫金掩醉眼倚門朱顏哀哉兒女態今古可笑訕坐令一世豪偃蹇棲茅菅先生談天舌久掛屋壁間置之且黙坐觀我無所還紛紛造物機顚倒轉愚姦於我無所歉莫嘆簞瓢慳

韋齋集卷一

欽定四庫全書

韋齋集卷二

宋朱松撰古詩

書僧房

陸續流泉自成句來擁紅鑪聽山雨道人更有深深處詰曲如珠蟻絲度幾研無塵寒欲霧雕盤篆破孤螢吐味如嚼蠟那禁咀茶甘未回君莫去

題蘆鴈屏

徵鴻坐何事天遣南北飛蕭然如旅人無情自相依孤葦吹欲折秋風不勝威防防一孤騫空費弋者機寒聲落煙渚相應不我違嗟我識此情手納空嘆欷安知丹靑師落筆乃庶防畫形孰不工畫意識者稀他時因吾句購此千金揮

題臨賦軒

蒼山圍岑寂下有一水奔閉戶臥風雨束蒿翳籬藩寥哉只樹人心逺忘世喧此身自蘧廬長物余此軒鳥語幽夢斷香橫經帙翻未成借路行自要窺潺湲逺師淵明意不愧靈徹魂月度了無迹風行偶成防心境兩淸妙尺喙何由吞賦詩安所取碧雲未足論何當拂朱絲窈眇弦吾言

答保安江師送米

不見道人久江涯嵗云除朝來食指動忽接送米書念師折腳鐺五合未省余𨿽無覆餗禍尙有乞食逋云何憐孤客日受饑火驅未曽貸監河矧肯索蒼奴誰言斗升意矯矯超萬夫嗟予事筆耕輕棄南畝鋤慁煩方外客此計良已防何時事粗了歸葺五畝居生涯寄緯竹豈卽非良圖不爲泉壤蚓願學江湖魚

陳徳瑞饋新茶

空山防防雲霧窻春風好夢欹殘釭朝來果得故人信微凸而麼犀銙雙貴人爭買百瓔珞此心兒女久已降坐觀市井起攘袂念之使我心紛龎領君此意九鼎重𨿽有筆力安能扛何時來施三昧手慰我渇夢思長江

防韻希旦喜雨

驕陽挾酷暑何啻虎而翼髙田土可籭況乃耕與殖風伯眞可訟云合吹復拆那知下土民糟粕配橡實古佛棲巖隈旱沴豈吾責應緣賢令尹閔雨丐法力積陰暝山谷流潤淒幾格朝來賀客散置酒浣愁疾古詩成云外險句動潛蟄旋看蓑笠出競喜溝澮溢讙言令與佛念我一何悉嗟我困蒿藜最覺民可卹何當問牛喘免使訴魚失九闗虎豹守懷此欲安適誰哉此心同吾飽將何日

古風二首寄汪明道

紫蘭初茁芽深壑終自秀骯髒蕭艾中不采則誰咎兒曹遂紛華壯士保窮陋應知此調同萬世無先後俗士白人眼從誰明此心不欲古人見訶我車轍深蕭然江上廬客臥詩書林得句不相寄誰賞气駸駸

建安道中

吾生意行初不謀泛泛何啻波中鷗擕家來作閩海夢三年客食天南陬我先人廬在何許大江之左道阻修奉新家有手足愛隻身歸掃先梧楸旋當來此營斗粟南北顚倒無時休此心轉與世事左自作磨螘將誰尢安知不滿逹者笑窮逹一戲如觀優咄哉吾語亦已墮且與造物同浮游

書事呈元聲如愚起華三兄

隠吏朱墨暇飽眠北風時呼方外客逃暑尊酒中寂寥杜拾遺四壁口不供坐取盤飱疑哀哉豈天窮何如平生友磁鐡間不容毎懷千里駕今作五斗逄吏行防鳬鶩楸局收鸞龍共話十年舊事往如飛蓬浮榮眞一戱何者爲窮通應須河漢語淨洗芥蔕胸僕夫適在門客醉尊亦空更爲後日約及此芙蕖紅

寄題起莘家義軒

貞觀盛徳後餘慶未渠央舊聞閩海家欲縱燕山芳教子嗣先訓開軒翼中堂地偏市朝逺幾淨書簡香先生陳太丘飰麋百憂忘弟子眞羯胡不聞觸屏僵一變豪俠窟遂成鄒魯鄕下車裏門外他年看諸郎坐上紆素髮詵詵立冠裳我詩自可弦請以侑壺觴

梅花

山深春未動沙淺水欲冰玉梅於此時靚妝略無朋露蘂欲的皪月枝掛鬅鬙儼如江漢女可愛不可陵他年江南路曉妝犯嚴凝尋香煙雨中橫斜挿茒簦卻數今防日癡如秋後蠅北嶺枝欲空誰與扶一登聊分窺水影依我照字燈坐使惜花夢臨風腳騰騰昔如夢中蝶今學桑下僧了知菩提長念起吾何曽

十一月十九日與仲猷大年綽中美中飲於南臺

空山欲雪云防防玉梅半開吾眼靑此身垂欲走塵土聊復舉酒看崢嶸折腰向人不知恥故園寄鋤在千里金昆石友一開眉珍重道人相料理楚江東岸先人廬竹君安否久無書歸歟何時應白首我食吾言如此酒

春社齋禁連雨不止賦呈夢得

嵗丰農猶饑嵗惡何可說哀哉半菽氓罪嵗同一舌年時旱塵漲臘盡不見雪靑皇忽雨我萬頃麥苗活令尹民父母溝壑思手挈祈年祓齋居有酒不忍設那知桃李徑狼藉香泥滑芳意一如此坐恐及鶗鴂郊原佇開晴出勞南畆饁秋成已在眼一醉宇宙豁更呼湔裙人勸此側防客和公斜川詩磨石鑱嵗月

防韻夢得見示長篇

雉馴不因媒鳩暖自呼婦詩成桃李陰知是霹靂手簿書我亦厭丘壑渠自有卻憐支離防飽食得薪槱俗夫嘗世味甘苦半噦嘔知公超然處心迹兩無垢愁陰老芳物虫鳥故相誘浪蕋費収拾柔條可結揉豈無我輩人一醉開笑口那知市門防客倦枕兩肘眼髙可人稀命蹇亨運偶平生願執鞭見謂予小友細觀愷悌心宜在帝左右卻來塵埃中寂寞對五栁鷇音藏鵠羽正待荊雞剖學政容窺譜問字當載酒虛名翻誤夢恐坐箕與鬥言詩終不稱永愧賦文玖

久雨短句呈夢得

身閒書有味吏傲俗不親小窓據物表掃盡心眼塵令尹垂珠玉敲門喚行春作意向芳物吾車曽未巾愁陰入病骨鳩婦聲亦嗔防防三日雨桃李迹已陳空餘深枝間一一靑子新穠芳殿春晚猶堪慰佳辰酴醿曉妝靚芍藥醉臉勻日蕚簪嫋嫋風巵倒粼粼言當呼短舞抵掌回雙顰年來得相從稍覺安沈淪豈不掛俗事察公極淸眞眼中醉鄕路風味良獨醇流光不容玩尺璧何足珍漓俗益可厭願言勤問津

牡丹醿各一首呈周宰

珍藂壓朝露無人羞欲欹春風醉香骨綽約不自持誰憐曲肱人一笑遣穠姿不言意可了君醉當勿疑妝淡洗逾靚肌香薫不成皎然月露姿一笑午景晴聊移夢蝶牀相對戶不扄誰令風雨暴睡起春縱橫

防韻夢得淺紅芍藥長句

十日愁陰病不出臥看春歸無計惜詩翁遣送淮海春衰眼熨開雲霧拆煙脂注臉勻未徧肉紅借酒生眞色了知造物著意深傾倒春工不餘力年來不顧溱洧女載酒非公復安適且將妙句寫餘妍欲立佳名付精識一春頗困歌酒污回首紛華三太息願言乞與洗心方歸對鑪香誦周易

宿禪寂院

夢中一葉揺江湖困睡不覺身藍輿眼明佛屋麗丹碧瓦鴟鴺鳳淩空虛疲民日者困苛索半作赭尾相濡魚鵜鶘數罟兩不置肯念竭澤明年無道人誰與辦此事斤琢千指開渠渠頗疑如幻三昧力上方手攬歸吾廬了知舌本法輪轉咄嗟檀施爭奔輸不辭割愛一念善誰謂嵗惡窮民愚書生袖手對溝壑力不能援心煩紆事無大小成者少談說治亂何區區調卑弦急誠齟齬鑿圓枘方尢闊疏古今罪嵗同一口撫掌一笑皆愚儒

詩約範直夫遊萬葉寺觀瀑布

萬侯隱下吏夙尙本丘園身投攫金市藂書以自藩炯然如孤月不受黃流渾要知句律工競病何足論我生羣末俗涇渭非一源同心無楚越傾蓋如弟昆人生各有役不暇捧一尊風蒲掛南浦念欲東南奔對牀定何夕靑燈照晤言懸知知詩處千尺銀河翻

防韻夢得見示之什

居楚求齊音美惡不同土喧豗俗物華羣復有佳處時從玉璧人商略窮萬古詩如粟牛戱誤得摩頂許望道渺逾逺久生眞暫寓忍持尺璧陰空作秋虫語微言儻傾倒河漢濯肺腑向來說詩口自此行可杜

送甌寧魏生赴武舉【生後與金人戰有功戰沒於邯】

建安少年請纓客橫槊賦詩兩無敵辭家去作入彀英气拂天狼夜無迹廟堂尺箠鞭羌胡智名勇功付壯夫引弓沒羽世自有敢聞上策當何如

陳仲仁止止堂

以我有限景逐彼無涯知失足踐畏途投身試危機舟車日奔覆定無丘與夷萬古踐此轍嗟我與誰歸仲仁古靜者懷璧照褐衣名途嘗一戲回首羞前非心如得坎水不受狂風吹功名憂不免當復定所之請觀本無作今復止者誰築堂市門側著書園不窺蓬藋深一丈圖書周四圍時有好事人載酒問所疑攫金奮敏手倚市誇妍姿回光時自照何者非吾師

送志宏西上

九州眼一槪餘子眞嶽立培塿中喜此髙岋峨如公我輩人取友亦到我揮毫賦垂天風雨捲蓬顆相期八表遊未覺夙心左解醉江閣酒面山月墮起瞻帝鄕云感嘆不成坐何須飛霞佩自辦淩風舸瀛洲渺溟渤萬里一掀簸緘詩寄天涯秉燭對新火那知市門仙斗祿事麼麼空餘腸九回上防何日果

有懷捨弟逢年時歸婺源以詩督之

木落天未霜君歸定何時相思如驚鵲中宵未安枝夢中見阿連鏘然詠新詩寤驚衰葉翻謂是步屧移攬衣下中庭風露浩渺彌遙知客衣薄歸來一何遲平生短檠燈相對忽解頥萬古一舒捲佳處良在玆是中及物心上與稷契期援古以自例自笑無乃癡夜義叱九闕側足不敢窺坐令一寸心日抱二柄疑遲君商略此恐得兒輩嗤況乃綠發親倚門鬢欲絲狶膏非鳳喙車轄無可脂再拜壽百分斑衣舞參差秋芳未云歇采采黃金蕤萬鐘不足樂古人豈吾欺

九月十七日夜度蔡道嶺宿彌勒院

月出度松嶺露香菲羽衣肅肅夜气淸蒼蒼煙徑微川光浴秋容蘿影掛夕輝冰輪碾空闊飛轍無因依擬掬星渚波恐觸天孫機偓佺何時見沆瀣聊獨揮未應靑霞志卽與素願違稍休塵外軫憇此巖下扉淸吟寫萬籟妙想絕百非不須河漢言盡解紛華圍飛仙亦戲劇學乃庶防鰲山切丹極嵗晚行將歸

遊鄭圃

城郭不去眼而得林壑娛低回撫壯心欲吐無與俱鏗然一枝笻細磴爭樵魚挽衣徑與飲不省誰爲吾

女貧苦難妍

女貧苦難妍士貧苦難髙了知論此者不識一世豪此身百斛鼎流俗欲手操寧當拾其中局促計所遭頗疑有若人骯髒棲蓬蒿考槃一丘壑光景不可韜斯人不我忘空復逾垣逃軒裳亦雲華唾去如腥臊哀哉誇毗子擾擾冠猿猱恬無濟世心閔黙死滔滔朅來事斗祿俛仰身桔橰一官戲人間防何非餮饕誰言眷此幘擲去輕秋毫區區欲驕士一哭嗟兒曹

谿南梅花

巉巉石逕鳴枯笻意行詰曲無西東心知幽壑梅已動一枝寄我曽未防暗香橫路忽驚顧采蕊的皪蠻煙中有如佳人久去眼邂逅相得情何窮蔬畦壓霜翠羽亂已覺雪片棲芳茸嗟吾辜此來已晚攀條嚼蕊聊從容玉仙遊戲下塵世絕艷一洗朱鉛空不知閬苑在何許叱回風馭無怱怱溪寒沙淨迷俯仰坐待山月來朦朧豈無尊酒相暖熱錦裘起舞如驚鴻仇池老仙羽化久妙曲三疊余仙風歸時醉倒不知【一作成】和明日來此誰能同

再和求首座

道人昔曵羗廬笻五老負雪湓江東犯寒貪覓玉梅句𨿽有衲被何曽防歸來苦雨熟梅子捲械深臥蠻煙中詩傳絕境忽入手置我鄕國情何窮十年不踏江上路漠漠海气昏貂茸異鄕歳晚慰流落一笑賴此冰雪容嶠南絕倡誰敢和騎鯨人去塵寰空昆墟下視堪笑閔雕琢肝腎愁怱怱那知幽子雲雨上風斤玉斧修朣朧讀詩令我一回首杳若目送孤飛鴻何時晤語折鐺側坐聽萬籟號天風拈花特地兩顏解他時與子眞參同

奉酬令徳寄示長句

閒官屋舍如幽棲寒苦餘業償鹽虀忽聞鵲聲作破竹尺書入手誰所賫交遊勝絕似公少矯矯鸞孔依蒿藜靑防側足在咫尺誰使狡獪捐其梯秋風溪上共樽酒擺落羈束忘畛畦紅裳起舞意未足缺月銜嶺星河低只今跌宕走塵土淸夢往復無山谿新詩驚怪爛盈幅筆力抝怒蟠虹霓遙知槃礡小窓底得喪己著一理齊此生同困造物戱未覺與世誰云泥𨿽無絕唱追白雪賴有妙契如靈犀一笑從公豈無日挽袖相屬空玻璃不須俗物敗眞賞但覓佳處同攀躋

答林康民見和梅花詩

寒崦人家碧谿尾一樹江梅臥淸泚仙姿不受凡眼污風斂天香瘴煙裏向來休沭偶無事誰從我遊二三子彎碕曲逕一攜手凍雀驚飛亂英委班荊勸客小延佇酌酒賦詩相料理多情入骨憐風味依倚橫斜嚼冰蕊至今淸夢掛殘月彊作短歌傳素齒韻髙常恨句難稱賴有君詩淸且羙天涯歳晚感鄕物歸歟何時路千里柁樓一笛雪漫空回首江臯淚如洗

上丁余膰置酒招綽中徳粲徳茂逄年

我生無防求畢願老葭菼誰令事斗祿飯糲羮不糝書生亦可憐微物有先感朝來食指動膰肉丰咀啖恭惟魯司冦道大長坎空餘祠千載不救陳蔡慘永言百世師願學吾豈敢當饑不忘歌旣飽復何憾安能如王孫長物貯頥頷急呼講肆人一醉捨鉛槧相攜桃李徑歷亂蹴紅毯言彊三尺喙气溢一身瞻平生超然處獨嗜逾昌歜詩成持似君莫遣兒輩覽

用綽中韻送正臣正臣欲歸隱而無資故廣其意以告識者云爾

華裙錦領烏紗幘气蓋當年五陵俠胸中磈磊不可平拂衣歸來抱長鋏軒然寄傲楸枰間長恨坐隱非雲山相逄笑我眷防粟我歸未可君何難世人錢作牛吼音誰能立談壽千金空令擁鼻誦招隱知君心在仙峯陰故山自欲無歸期作詩但擬淵明詞卻愁他日林下信千里寄我惟當歸

秋懷六首

庭柯一葉失風挾涼气歸湛湛陂水淸芙蕖脫紅衣非無岑寂士句法妙暉獨懷履霜戒徳人貴知微眞儒六經學文字聊解紛長孺棄諸侯漢庭相公孫兒口乳未幹妄作黑白分誰能領斯防事往風中云導江自氓山源淺觴可濫下集大小川千丈水府暗防防井桐涼冋冋窓月淡後生抱奇志黃墨勤防勘市朝富危機匹夫死憑河何如狎鷗子煙雨同一波行藏各有趣不在相詆訶我師陋巷人千古冠四科穿堵超玉繩影倒夜窓寂火雲一洗空月露淸欲滴幽人負屙臥起坐三嘆息歸同對牀第晤語永佳夕揜窓耿不寐道人亦無悰故山新稻香粥魚響枯桐夢中信了了推枕聞西風少遲稺金壯歸轡與子同逄年與徳粲同之溫陵謁大智禪師醫四小詩送之

丈室揜槐夏與君同臥屙平生莫逆人裹飯誰見過跰起鑑井萬古寂不波觀心要知是造物如吾何六年別故山松竹故無恙此身巳天涯飄走復何向淸源老醫師砭僂出投杖勿辭一往勤挹彼上池漲石梁跨蠔山永與方壺久憑君持一杯往酹濟川手遙知相攜處溟渤浸箕斗作詩問大鈞猶有斯人否山河我四大物我同一體誰爲苦疾癢搔按不容擬多生抱此念耿耿未云巳那知知魚樂更有濠梁子

與陳彥時防華嚴道人偶書

屋頭煙雲屯屋下波濤喧團欒坐巳久起扣丹霞門客至苦舌彊目擊翻無言元龍湖海士懷哉夙契惇淸坐鼎足峙妙語流潺湲君遊華嚴海貝葉手自翻此心於身世鳥度空無痕笑我流浪中久披業識吞讀書談古今綺語生禍根望道渺未見況乃躐其藩職卑困掣肘見溺不得援未知造物心頗復哀黎元近窺顏稷意未敢遽揜闗躬耕亦細事防要五畆園釋覊牛在牧駕鼔馬伏轅居然見優劣不比魚熊蹯持問跏趺人一笑霜眉掀相攜妙頂暝色窺逺村觧衣略輩行班坐搴芳蓀欲歸意未巳幽徑相與捫蒼崖出玉醴不受瘴毒溫願言同酌此我語庶不諼

書栟櫚院壁

側身西來度千山列仙仙去空孱顏斗升自役應笑我何苦語曲嬉塵寰歸耕無田仕難合疑此二柄首防間摩挲崖石三嘆息我心安得如汝頑

次志宏韻督成壽置酒

歸耕食吾言回首愧江水方爭楊子席誰置穆生醴鄧侯傾蓋舊小寢萟桃李走書納防我涎迸齧唇齒朝來獨何事怒色劇染指𨿽微射鴻遊顧有捩手鬼平生談天口得酒便鋒起年來病不觴但要謳貼耳眞成畵蛇足足就酒空矣樊川吐怨句想見紫雲羙何時咄嗟辦一醉吾亦擬噂沓聽羣兒口實爭笑鄙

內弟程十四復亨歸省用綽中韻作二章送之

舅家今三世筆耕未逄秋後生抱奇志肯爲虀鹽畱先廬江繞城歸路栁暗洲勉哉倘有立離闊何足憂讀書學經綸及壯吾巳晚譬如抱宿舂求適萬里逺畱君商略此歸袖不可挽流光莫控搏力學副深

韋齋集卷二

欽定四庫全書

韋齋集卷三

宋朱松撰古詩

三月十日遊報國院小軒頗幽勝爲名曰雙淸仍書此詩

千收宿雨坐見空翠滴攜笻出城隅試此腰腳力竹陰穿窈窕僧戶扣岑寂小軒淸樾底磐礡聊自適闖然見幽禽百囀深防隙卽此與晤歌絕勝眼前客幽懷層冰結屭贔不可釋忽如散春風回首無處覓天遊失六鑿眞觀了千息乾坤鼎鼎中指馬坐可一不知雙淸老何者爲心迹持問跏趺人首肯復靣壁山煙明欲合歸舸兀深碧此心除溪月冏冏誰復識

次韻謝綽中遊報國寺詩

掩闗味詩書靑簡亦巳槁相攜出東城及此風日好僧檐覆谿淥共取一樽倒眷此松桂陰不接車馬道慇懃玩流光齒髮行且老諸公奠九鼎帝室欣再造優遊容我輩放浪事幽討念君東山姿文字富天藻風期在經綸彈冠苦不早寧知如子云白首太艸

丁未春懷捨弟時在京師

狂賊送死河南北王事遙憐弟行役胡命須臾魚在鼎官軍低回鷙將擊渇聞天語十行札尢覺家書萬金直何時同秉江上犁萬里農桑吾願畢

五言雜興七首

側席憂宗周負屙頭岑岑又傳衢梁盜弄兵保山林渇聞平虜詔蟄戶防雷音欲舞恨袖短諸君獨何心黃香臥講肆日蕪五畆園兒誦聲九雛未厭咽耳喧古來避世士或隱車馬門云何北窓底黙黙對幽諼聖門出嵩岱領略千兵岑久矣暖姝子蠧魚槁書林曽參一惟後曠古沈此音願君同鉆仰滿我初地心丹白春事了灌木忽暗園卷書防岑寂幽鳥時一喧起攜無事酒往扣常闗門豈無素心人之子不可諼讀書評世故自許了無猜忽然撫機防往往鑿枘乖時難旣可嘆道大未易涯歸來臥防屋吾意亦悠哉湛湛天宇淸宛宛穹脊白投深得僧窓千障倚蒼壁開卷與晤言炷香伴岑寂獨將萬里心収斂入尋尺身輕客巳去睡羙體新浴南風吹好句歷歷韻松竹𨿽雲天耳聽擬以幽夢續不辭舉似人恨汝心眼肉

遊西院畱別友人

兀兀掩闗坐后土冒泥塗繁陰忽披猖懷哉嘆離居眷我二三子共此一日娛欣然忘華陋意行非始圖圍竹粉黏帶弄泉云繞裾共睹羊山棋不釣溫水魚野色一以暝歸舟相與拏豈無軟腳酒新熟不用沽急景棄尺壁中原睠丘防丈夫患不免低回竟何如安能逐兒輩飛翔爭腐余但憂著鞭子滯畱嘲賈胡

飲梅花下贈客

憶挽梅花與君別終年夢掛南臺月天涯谿上一尊酒依舊風巵舞香雪髙情絕艷兩無言玉笛冰灘自幽咽卻憐造物太多事更要和鼎調人舌浮生蹤迹風花裏防壤珠宮熟優劣且當醉倒此花前猶勝相思寄愁絕

次韻和吳駿卿

學道日巳媮幹時心同嬾同懷能防人俛仰風雨防晚得吳王孫抱釁職髙翰由來淸廟質不賦白石爛笑我塵土中坐受微粟絆新詩中音防天律度弦管未能載酒問但作焚硯嘆況聞翻貝葉一悟了眞幻文章廼兒劇安用黒白判何時商略此得酒不待勸

求道人自尢溪來三山出示同徐侯遊龍門洞長篇因次其韻送之時以檄走諸隘

阿遊陸沈久亦復太癡絕未成安一枝況乃辦三穴惟餘愛山意如水必東折首防今防年顧影愧瓊玦那知龍門客塵底抱闗闑虛檐日偃仰蒼壁對橫防拄藤危蹬響濯足細泉潔束薪取奇觀滴乳當嘉設摩挲石蜿蜒信矣耆舊說歘疑捲風雨凜若踐冰雪逺追神淸遊復作武陵別能詩有老休聯句嫓前哲相逄快吟哦亹亹霏鋸屑三山今入手瀛海僅可啜﨑嶇走林谷王事煩此傑擬結汗漫期更待欃槍滅

吳駿卿寄示和黃元廣詩多及古人爲已之學輙復次韻資一大笑兼簡元廣

四物覓安心駕言無停驅忽然休歇去本自一物無那於前後際而有新故吾知津恨未達敢以偸自愚君居泥自蔽鄰客旅兩足詩成各超然不復念瓶粟應憐市門客俯仰對流俗出言不嫵媚人瞠大於屋我生非瓠於世豈無情望道渺未見諒知負平生將求挃挃獲柰何鹵莾耕饑壤聽造物吾願乃秋成

次韻鄧天啟遊南國

秋犬吠夷門誰能拊其背懷安壯士羞竊食替操耒無由一當敵鬰鬰嚼齒碎故人何自來適與芳時對笑我塵土中勃窣守闤闠城南出攜手逺取韓孟配心期汗漫遊目極泬寥內舞雩追防也峴首略湛輩豫愁君興闌復遣我心憒歸來疑夢斷淸境皎不昧哦君斜川詩汲井沃枯肺願言薦淸廟勿賦風雨晦

徐侯以詩送山藥次韻

山中白玉延貴壓梁宋價筠藍出輪囷了不煩造化因傳競病句中的若神射頗念坐穩人鞍馬久不跨谿橋梅欲動玉雪短枝亞何當同嚼蕊一醉山月下

次韻酬求道人

聽君話匡廬風月妙無價鑪忽在前俛仰疑幻化新詩未出袖光怪炯如射懸知得力處島何不足跨家山爲誰畱鐺粥香防亞我亦懷秋江波淸鴻鴈下

求道人示詩粲然有江湖間道人風味蓋嘗得句法於東溪可今以其韻作詩送之時將如瑞峯期朝夕還吉祥雲

癩可湓江濱覓句負光價君爲東溪客伏鵠資妙化想見箭鋒機相拄不停射伽陀入三昧湯史欲淩跨韋齋語淸夜掛月松偃亞他年約相逄禪榻愼勿下

贈永和西堂道人宣和癸卯十有二月中休日

蒼山抱岑寂丈室掩虛白道人塵機斷宇宙一西壁是心如焦谷浩刧永枯寂一句從誰聞投老承此力相逄不相問未省誰主客咄去眞俗人胡爲來役役

彥時過永和見和拙句輙復次韻以發一笑

老諗不下牀胸次紛黒白彌明亦彊項得句鼾負壁相逄復何事一笑萬慮寂新詩追舊韻俯仰見筆力何時折鐺傍鼎坐無主客區區竟何補斗粟眞自役

甲辰七月二日宿永和寺用舊詩韻

湛湛天宇淸宛宛穹脊白投深得僧窓千障倚蒼壁開卷與晤言炷香伴岑寂了無魔嬈夢皎皎知道力鳴珂綠槐影想見下朝客笑我守吳門心形等相役

寄陳蹈元

我生少所可靡靡世一律如君素心人指不三四屈久與宵人遊歸臥常自失效尢起媮心阿意增羙疾低回彊酬酢髙論形敢出緬懷參同子蚤入伊洛室聞道旣先我論詩又奇崛縦橫談天口卓犖扛鼎筆勝我何足云論交敢自必桓公肯見規寡過行有日書來約過從一笑破蕭瑟新涼宜燈火永夜勘書帙豈無一尊酒少促欵語膝更呼小叢歌未怕官長詰跂予占騎气千嶺秋回鬰著鞭及淸境灩灩月華溢

次韻張漕茶山喜雨

天公積憤何曽雪遑卹茶工貪攬擷無聊桃李困遲暗白蔫紅飛亂【原本漏二字】誰防天漢下穹窿苦厭風霾昬嵽嵲行臺使者掃云手釃酒叢祠拜靈蕝歸來一雨動三日溝壑遺民起垂絕豈惟槍旌各呈露更喜筍蕨爭芽茁明朝擊鼓萬指集云蹬攜籝穿曲折紅塵一騎天容開顧渚防山坐銷歇帝觴嘗罷思苦口公如子牟心魏闕金鑾諫舌夜生塵回首山中記同啜

沙谿口望梨山

眾山如連環平野忽呀口孤挿深雲气壓萬培塿區區何足傑落落終自負我行淸谿曲立倚笻久拂衣竟何時塵土坐自垢長梯弄玉井奇字窺岣嶁心知不能去照水顏甲厚永懷山中人獨立誰與友神交解此意長嘯震林阜

寄仁王求首座

片帆西借東風力回首三山春一色何人孤嘯月中聞知是無塵巖上客風山武夷之宗支千巖萬壑帝所規天憐傲吏賜我履恨不與子相諧嬉問法年來定成市藤蔓遙知罥衣袂手攀荔子約同嘗絕勝林間啄殘柿

汪彥允見和約遊東山作荔枝次韻

天工傾倒不餘力惟有荔枝香味色君家桃李要爭妍腸斷鬂絲禪榻客書生甕葅天所支煮茗誇妓非良規腹饑眼寒君不忍著詩喚作東山嬉冰盤絳寔光照市歸來香滿巫陽袂明日人傳玉蕊仙絕勝空賦靑龍柿

止戈堂

髙堂巖巖面勢尊洞見萬井開重門元戎務簡玉帳靜緩帶酌客娛朝昏憶初餓起篁竹一笑千里來黥髠將軍攬鏡媚巾幗何異搏虎驅狐豚只今休父八州牧身佩重寄憂元元驚塵錯莫羽書密𨿽有羙酒誰同樽沈機且復長轡禦瀝懇何啻血靣論樓船一夕飛渡海漢家上將來天閽狂童束手赴烈火雕戈不污妖血痕坐譙飲至凱歌入船粟往哺遺民存五兵包裹髙閣束止戈新榜眞成言便當頻與方外吏徙倚風月星河翻防年北鑰飛不守河濟逆气腥乾坤知公快挽天河手坐視黠虜方遊魂權輿閩越聊小試寕復久此淹遐藩農桑萬里望公等願見四海無營屯

侏儒

侏儒飽官粟適市行勃窣但知隨眾笑了不見優拙暮歸遭客問閔黙羞齰舌心知續鳬悲愼莫尢造物

中秋賞月

去年中秋雨野蘆淒薄寒驚塵暗一方客枕那得安起呼對牀第攬衣步蹣跚握手仰太息宇宙何時寛今年中秋月並海窺濤瀾坐防鬰藍天忽湧白玉盤眷言雙客倚閭念衣單亦復取樽酒承顏有餘歡天涯等牢落世路方艱難且遵秉燭語母爲泣河嘆停杯玩飛轍河漢靜不湍癡兒亦不眠苦覓蛙兔防洲出暗潮落鬢衰香霧溥佳句付惠連何時解歸鞍

記艸木雜詩七首

月桂花

窓前小桂叢著花無曠月月行晦朔周一再開復歇初如醉肌紅忽作絳裙色誰人相料理耿耿自開落有如貧家女信羙乏風格春風木芍藥穠艷傾一國芳根𨿽無恙歳晚但枯枿

萱艸

水菽怡慈顏萬鐘亦土苴時從斑衣兒蓺萱北堂下穠華夫豈少愛此入風雅紛敷翠羽叢絳英爛如赭諸孫繞銀鹿采摘動盈把誰言壺中春在此眉壽斚

紫竹

新移紫玉榦羅列才十餘枝葉一何病意色慘不舒旱久土膏燥抱甕愁僕夫𨿽無樵蘇厄苦欠雨露濡我來侶魚蝦滄溟在階除月窓防水墨天風韻虛徐誰言居無友此君良不疏三年爲主人籜孫定紛如他時報安否誰寄靑泥書

茱菊

海上作重九菊揉靑蕊香近墟買茱萸枯顆出藥嚢兒曹記土風歉歉事祈禳老夫未免俗聊爾答風光災祥理不僣此柄孰主張譌言末俗吾欲案長房

吉貝

炎海霜雪少畏寒直過憂駝褐阻闗河吉貝亦可裘投種望著花期以三春秋茸茸鵝毳淨一一野繭抽南北走百價白防光欲流似聞邊烽急緣江列貔貅裁襦襯鐵衣愛此溫且柔天乎未厭亂利厚人益媮誰知海濱客獨嘆無人詶

芭蕉

地鹵不敏樹珍植何由暢根移芭蕉羙防跂可望芳心日捲舒翠葉忽張王偏工鳴秋雨疏密渺難狀霜風一以厲狼籍坐惆悵誰言防縷中秋子得佳餉緗嚢貯瑞露厚味天所貺懷哉臘毒言節口畏生瘴

菖蒲

東山在眉宇未到心鬰紆流泉撞哀玉淸洌生菖蒲聞有嬋娟子棄家來結廬窈窕雲霧窓參差冰玉膚絕粒香節仙姿淸且腴邇來隱身去冷落愁臞儒靈方無尢乞石斗移根須相防意巳消何必見子都

海上

落日弄雲海閬風欲手攀秀色不可解西山如連環緬懷避世人結屋棲孱顏眎世一蝸角笑憫觸與蠻我生笑癡仙遂恬升斗慳尙餘詩書債幸此朱墨閒纓冠出救闘安得長閉闗仙人形識此妄自憑愚頑

送祝仲容歸新安

歷亂百憂心漂零一涯天讀禮不盈尺眼萎坐自憐君來訪安否春風栁吹綿篝燈語平生恍夜不眠那知歳月度但怪冰雪堅感君懷親意使我淚貫泉髙堂急榮養躬耕恨無田筆端日五色气壓諸生前聖門要鉆仰至味研簡編經綸出緒餘文字忘蹄筌他年閒擊竹妙契琴無弦此時一瓣香竟爲何人然江湖多北風懷哉歸防翩刮目防奮飛此道更著鞭

次韻彥繼用前輩韻三首

餽歳

歳晚追土風獨甕誰與佐人心感流光臺餽屏奇貨雞豚取牢柵門戶隨小大去鄕二十年憶此但愁臥兒癡元未識但索梨飣坐何時鵶識村莫作驢轉磨不須志四方教子求寡過歸哉及彊健老去煩劑和

別歳

舊歳巳趣駕爲我不少遲凡心畏增年而歳豈容追丈夫有蠖屈牢落天南涯収功英妙年豪傑彼一時寧當如秦越坐視瘠與肥鄰翁意誠厚酌酒寛愁悲慇懃何時忘祝我致好辭撫世非吾事諸公正扶衰

守歳

庭燎夜未央旌旗煥龍蛇九門一放鎖萬馬誰能遮亂離憶舊事安眠夢無何目燈燭光坐厭兒女嘩念此亦土風𨿽癡不容撾更爲盧白戱紛爭起橫斜故歳不足計新歳莫蹉跎努力誦書史從人笑翁誇

奉同胡徳輝八月十四日夜玩月次韻

我夢故山月蘿影垂秋光誰言九衢曉莾莾吹塵黃羣公直道山晤語淸夜央飛轍轉空闊積暑蘇蒼涼哦詩中天律流光惜堂堂雞肥社酒熟吾亦懷吾鄕

亭亭月初髙河漢坐可搴病餘久制酒灝气兩爭先振衣萬里風歸防何時翩懷哉故山友共此今夕圓離離雲飛鴻何意影沈川觀心要知是出處直悠然

巖桂花

開門驚積葉秋气日以厲獨芳揺落中粲粲巖下桂幽芳不自憐怊悵紛滿地未忍蹋殘英何以娛晚歳

中秋夜雨

秋云定何心忍翳今夕月尙嫌微防綴況乃都漫滅他日任氛霾數日望淸澈倦投衲子窓竹雨聽騷屑對牀不成夢有酒那能設螢飛矜意气防語轉幽咽心知層陰表皎皎玉輪潔何當淩倒景徙倚玩飛轍

夜坐

棲遲客異縣名氏藏丹丘希世非夙尙素餐愧前修日耗大倉陳一飽寛百憂眷焉撫半生信亦無防求防籠小窓底圖史漫不収篝燈揩病眼昏花亂蚍蜉愚儒未忘世撫事非所謀不如遂捐書卒歳以優遊懷膠睨昆墟濁浪排髙秋知難有明訓吾其老鋤耰

秋懷二首

鏗然一葉脫中夜嘆以驚及玆遂揺落風露漭難平晼晚愁自滋淹畱謇何營騰騰任天運庶防得吾生中郎章句儒失身狥邦仇一嘆不自知邂逅死孤囚凜凜南昌仙斗食身百憂渺然元始後防迹不可求

圍棊

投老一寸心獨立無攀緣兀兀不自聊愔愔誰與宣時有素心人一枰奉周旋得雋非至數三防亦偶然危思寄方罫積威下虛驕矜不須臾奔北巳可憐志士珍短景顧謂璧可捐聖門未及藩逺道要著鞭緬想運甓翁操具投長川自彊聖所臧懷哉撫韋編

談命

岑寂契心賞棲遲幸身閒卻掃味道腴未厭藜藿慳久絕子公書羞訪季主闗肯爲空際塵起此胸中山歷翁推始生邂逅杯酒間自今半運中且作尺蠖跧蕭蕭兩鬢髮已白不復斑功名日已疏落落難彊顏譬如坐穩人正苦步作艱誇毗付餘子彼哉謝追攀

吳江曲

吳江女兒白如玉花底紗窓傍谿淥玉簫春暖貼朱唇故作陽春斷腸曲扁舟掠水去如飛不見嫣然一笑時回首江城只孤塔向來一念復因誰

梨

一霜木葉紛紛妥園夫獻梨紅頰橢亦知胸次本淸涼且欲與君充飣坐

韋齋集卷三

欽定四庫全書

韋齋集卷四

宋朱松撰

律詩

解汲舟

上國經年客春流一棹波已醒離帳酒猶記客亭歌水枕殘歸夢霜衾擁獨哦篷窓橫落月作意傍人多

淮南道中微雪

密密雲陰合斜斜雪態妍似欺春力淺故傍客愁邊宿鳥投村暝寒梅抱蕊鮮無人命尊酒淸絕裊茶煙

送沈昌時赴寧海令兼敍別二首

俯仰塵埃二十年天涯初此試鳴弦正緣五斗羞陶令莫嘆三江阻鄭防饞吏誅求何日饜羸民凋瘵豈容鞭故人便使來當路終恐勞公自挽船

午潮平處落歸帆已覺離情兩不堪轉手便成千日別悲歌聊倚一杯酣波翻別壑聞車水靑徧柔桑趂浴蠶歸路春深風日美伴誰操筆賦幽探

西湖泛舟

望湖樓下照衰顏羞見塵埃兩鬢斑風艇從防山轉側煙堤盡逐水回還喚人歸去城鐘急觸處相親嶺月彎不用新詩摹絕境定知長到夢魂間

和舜明晚雨

一雨平坼層臺轉小涼吟羞東野窘醉想謫仙狂濕翠生苔徑餘淸襲芰裳王郎不相顧掃地靜焚香

贈言命張生

俯仰塵埃的自羞稍防寒餓復誰憂小兒造物巧相戱窮鬼遂人殊未休我所不知煩子算世如無取更何求服箱把酒眞麼麼那用區區問斗牛

東陽社日泛舟觀競渡

誰喚思家客來爲蕩槳嬉鬢華羞照水雨意解催詩疊鼓飛文鷁香鬟出短籬醉歸眞夢覺猶憶湔裙時

熊積道桂軒

覓種老蟾窟培根芹水傍書燈移素影詩筆帶餘香家計傳韋業孫枝繼郗芳山川供秀潤蘭玉競輝光那把攀云手空持種樹方嗟無月脇句惡語污君梁

宿延慶寺

浮雲過眼旋消忘惟有谿山意味長身健不嫌穿犖確塵空那復戱滄浪林鐘喚客煙藏寺風葉鳴秋竹防廊一似雲谿醉眠處只應軟語欠支郎

贈僧

知有叢林特地過幅巾迎笑出巖阿杖藜同覓牛羊路濯足來分鷗鷺波豈不倦遊貪斗粟坐令歸思動漁蓑他年防有相逄日稍食吾言聽子呵

三峯長老送紙被

笑我布衾故分君楮幅溫尙嫌肱當枕端稱蓆爲門敗篋薪錢盡幽窓雪意昏寤驚雙腳暖猶恐錦鯨存

盆中梅花

兀兀天涯客依依雪谷花莫辭遮病眼相伴送年華勸我三杯釂燻心一念邪幽香戀吟筆半墮墨池窪

月下

幽獨不自得出門誰識從滔滔我不卽踽踽世寧容吾道固應爾何人此意同惟餘穿戶月照我一尊空

畱別卓民表

末俗紛紛事不情天涯懷抱向誰傾漂流空度三秋日邂逅來逄四海兄剪燭西窓驚睡夢對牀夜語話平生滔滔世路方同騖何日相期問耦耕

寒食

粥冷春餳凍泥開臘酒斟故鄕空淚滿華髮正愁侵山暝雨還住煙孤村更深誰知江海客浩蕩濟時心

延福寺觀酴醿

幽棲一壑無來轍睡起忽驚春已深踏靑不愁溱洧女曳杖來尋薝卜林長條挽處云籠袖幽佩歸時月滿襟武谿回首醉眠地香力一燻愁到今【武谿昔寓學之地有酴醿極盛】

寄吳及之

世事令人舌本彊滔滔何處是吾鄕未成微服隠吳市且可擕笻訪艸堂欲買雞豚投近社少陪風月坐胡牀共將絕唱追韓孟一飲還須釂百觴

答卓民表送茶

攪雲飛雪一畨新誰念幽人尙食陳髣髴三生玉川子破除千餅建谿春喚回窈窈淸都夢洗盡篷蓬渴肺塵便欲乘風度芹水卻悲狡獪得君嗔

和人遊仙峯庵三首

千巖萬壑翠縈洄一洗衰翁病眼開落日多情畱別嶺秋空無地著浮埃雲閒出岫初無意松老參天豈願材我是散仙君記取更鞭鸞鳯少徘徊

誰麾俗駕挽今回珍重山翁小徑開去覓云攀碧落下防沙刼壞飛埃掬寒露井消塵想擷翠筠籃富藥材彷佛三生曽到此樓鐘重聽一徘徊

腳底千峯翠浪奔云端掛此一豪身山河了了窮千界物我紛紛共一塵浪趂下方追日步恨非本色住庵人他年八極浮遊徧來讀新詩迹未陳

寄金確然

金子臥空谷何人賦白駒僧斟三味酒客薦一囊書歸夢寒應短詩腸饑自呼彊穿東郭履來煮雪畦蔬

次韻菊坡

露挹秋英濕曉陰小坡新佇幽尋似欺蘭畹方披羽聊對風巵旋屑金采采繞籬吟欲就垂垂壓防醉難任使君致主唐虞了三徑無忘此日心

蘆檻

手修蘆著檻栽使君公退防徘徊想當風雨翻叢急疑捲江湖入座來未辦松窓眠綠浦且將屐齒印蒼苔種成桃李人間滿應念孤根首屢回

春晚五言寄夢得

美景足可惜殘春尢不堪晚英余燕蹴熟顆墜鸎含嵗月蓬雙鬢生涯粟一甔惟思對公瑾把酒話江南

再答諸公

芳節坐晼晚客懷無一堪栁眠猶自困花笑爲誰含風掲拾遺屋塵生執防甔聨詩賴諸友妙句壓城南

董邦則求茶軒詩次韻

一軒新築敞柴荊北苑塵飛客思淸更買樵靑娛晚景便應盧老是前生千門北闕夢不到一卷玉杯心自明冷防田侯堂上客醉中談笑起相烹

送仲猷北歸二首

一丘胸次有餘師空此淹畱嵗月遲黃墨工夫憐我倦簞瓢風味要君知新詩落筆驚翻水俗學回頭笑畵脂伊洛參同得力句還家欲舉定從誰

欲尋當日故山盟身世今如海一萍歸路上心眞了了愁根入鬂已星星挽衣共嚼東西酒折栁送行長短亭念我知君回首處萱叢菖葉一時靑

寄吳致一

相逄一笑兩忘懷夢繞親庭首重回世事難磨三尺喙離愁都付一分杯秋生林薄嵗時晚水落江湖鴻雁來賸作新詩頻寄我天涯時對兩眉開

四月十五日上元道中

亂山身逐簡書來梅子黃時雨未開一葦橫斜風葉度千灘贔屭雪成催危機種種那容避俗駕駸駸底未回聊復浮游隨造物故園回首思悠哉

送黃彥武西上

門揜蓬蒿气浩然西風筆勢更翩翩未忘大學虀鹽味時說定林文字禪蘆箠風光傾上國槐花心緒記當年裏門歸日車應下置酒遲君沈水邊

林丈挽詩

沈谿耆舊半丘墟猶有期頥隱市區未展武侯牀下拜已傳顏子夢中呼門人防築三年室弔客誰畱一束芻歸臥九原應不恨何蕃聲譽滿京都

有懷黃元聲時聞在建上詩中所記建上舊遊也

積雨山城久臥屙起防橫港漲晴坡空餘九尺須眉好柰此一樽風月何懷抱故人長在念經行佳境想重過東谿回首醉眠處爲問紅蕖何許多

書室述懷奉寄民表兄是日得民表書

丈室無塵棐幾橫吏休鳬鶩散無聲舞風竹影僛僛轉縈夢鑪香嫋嫋淸已笑榮枯盧白戱不須物我觸蠻爭故人剪燭西窓約知復何時話此生

答人畱別之什

家在大江東復東去君一捨碧流通那知臨水登山處同寄飛蓬防梗中愁絕杯中千里月夢縈江上一帆風只今且作須防意更典云裘醉小藂

七月四日宿丹谿道中

日出霧芒重涼生風葉翻秋秔已照眼社酒欲香村牛下艸萊濕人歸園屋昏个中我不淺擾擾與誰論求道人自尢溪來還冷齋有詩次其韻

五年沈水照衰顏谿上今誰獨往還身挿亂峯隨一錫夢回蕭寺繞千間西風潮落拏音急斜日尊空醉防斑更覺難追詩力健大弨久廢若爲彎

送劉道醇歸烏石

一防避地本依劉聞得更書始欲愁舊徳鐫碑在人口歸裝載石壓溪舟寄書莫忘靑泥信把酒誰同黃菊秋新閣詩增風月價自應神物防銀鉤

胸中一壑故超然耿耿羞爭倚市妍萬事一尊陶令酒羣兒滿世祖生鞭欲投烏石農桑社尙有靈山香火緣持節重來慰父老溪頭相送各攜錢

題白鹿庵壁

鹿門龎老攜客隠耳冷十年難與俱螻蟻夢中求曩事芭蕉林裏見今吾遊絲弄影分陰轉喬木摩空萬壑趨香妙心淸無一事不知何處是華胥

滔滔一世彊畱連頭上從渠嵗月遷老子養生寧解事小兒有口慣談天醉來莫負持螯手老矣終尋種玉田若怪微吟漏消息九江誰識市門仙

與求道人同之福唐

縛屋雙峯云一塢拋來伴我事幽尋風花蹤迹趨𨿽各香火因緣情自深浮峽未興圓澤嘆乘桴還有仲由心三山他日記耆舊鑿齒彌天無古今

次韻李堯端見嘲食蕨

眞人官府未夤緣且向龍山作散仙春入曉痕催采蕨雨翻泥隴憶歸田蔬腸我若枵蟬腹詩格君如擊鶻拳筯下萬錢謀更鄙諸公飽食大官羶

次韻堯端試茶

龍文新誇薦緗羅園吏分嘗苦未多自目云腴露井坐知雪粒采陽坡撐腸君要澆黃卷愛酒渠方捲白波我亦个中殊不淺防無蹤迹到無何

送友生

剝喙門前久未嗔定知我輩不羈人午窓喚起夢魂好一語便知風味眞身嬰世网坐營口心識醉鄕慵問津忽先秋燕背人去四角何由生客輪

贈範直夫

將軍競病詩成處南浦春歸蘭玉叢漸減心情身老大久乖談笑路西東鄕闗落日蒼茫外樽酒寒花寂歷中且與寓公同放曠浩歌相屬倚秋風

招友生

雨收天气欲淸明猶有餘寒在粥餳馬隊客勤貪晝永鱣堂人病想身輕讀書有味虀鹽好對鏡無情夢寐淸欲話此懷須我輩一來蠟屐伴春行

辛亥中秋不見月

今夕九秋半心期負隔年勞生灰刼裏微雨客遊邊旅泊正無酒陰雲遑怨天何時艸堂月相對籍糟眠

次韻羅源謝成章作不烹鳴雞詩

彼美司晨族膠膠職效鳴爲憐君子操寧乏小人羮恩重棲時穩心危失旦驚未甘烏轉夜聊學雁全生結客觀酣鬭要君事割烹那知競辰子力學務時成

次徐謝韻還江公詩卷

大條祠官閒日月絕知聖處著功深榮枯舉世爭盧白枉直何人較尺尋身比香山差得計詩防正始有遺音應容下客遊東閣要話朱遊夙昔心

次韻汪彥允見寄

北苑乖期恨昔年異鄕牢落夢江天約遊汗漫傳新句許出嬋娟有舊緣種種鬂絲何計換搖搖心斾不勝懸歸耕要伴君難老相與笞鸞作散仙

與吳昌國同遊靈水院二首

算舟吏散了無事與客意行初不謀飽防雲濤無空濶欣逄泉石媚深幽西津未試補天手上界那知鞭鳯遊剪燭他年憶眞賞莫嗟身世尙沈浮

來往風流記兩翁天涯今作九秋蓬坐驚秀色懸眉宇便覺仙入手中傲世眞成漆園吏輸君不負北窓風書生浪發新亭嘆自笑尊前气吐虹

贈吳昌國二首

居越與誰語得君寛我愁頗驚三日別更爲一樽畱食藿有餘味泣河非所謀相防撫身世容與愧蒼鷗憶我少年日遊君大父間諸孫嗟契闊雙鬂各斕斑未覺歸愚晚俱嘗適俗艱絕知歸思急更覓玉梅攀

孔生示二詩答一篇

嵗晚尊前一笑嘩憐君孤憤老天涯諸豪𨿽識臨卭客陋族難當闕裏家防有孟光求共隠不應牧犢但長嗟靑衫華髮春風裏擇壻猶堪駐寶車

寄江少明

龍卷風雲一髮蟠不妨聊作侍祠官髙情未許羣兒覺萬事何須正眼防問道從公春信近談天容我酒桮寛乘桴亦有平生意回首紛紛行路難

次韻劉仲髙懷外舅家梅花

柯山月下嬋娟影前度劉郎余故情詩成回首戀三宿我亦惜花癡半生雁沈寒水菩提長防蝕眞詮章句淸西湖懸絕得鸞啄可但能專五字城

送景思奉祠之溫州

司祀名郎下紫宸王師載主尙時巡丕承配極威靈在對越垂休命秩新幽夢想多春艸句淸江爲洗湼衣塵行觀前席來宣室可但從容問鬼神

次韻鄭徳與歸舟中感懷

兩牛鳴地隔寒流病起相望客鬂秋聞道喚船歸別浦坐懷聨防倚滄洲騷人空復驚搖落胡賈何須嘆滯畱防擁防衝入河渭防君黃色上眉頭

李似表取告歸晉陵

酌酒摻歸袂繁陰殊未收心知非逺別自不柰離愁蓬渚勌懷槧雲臺歸借籌遄來閶闔路萬馬避前騶

致政宣教魏公挽詩二首

已自應無憾人猶嘆不遭簪纓門已大湖海气方豪舊國牛磯外新阡馬鬛髙流芳傳教子步武接防臯交蓋嵗云晚向人懷自傾爭棋消永晝酌茗話平生轉手便陳迹撫書增故情無由從執紼空想簫聲

劉氏挽詩

餘慶鐘蘭秀初占合鳯飛那知風不止遽作露先晞鬻髢筵方撒齊眉事已非魂車春陌上空背夕陽歸

次劉彥仲傅荗先韻

彊蹋府塵從傅子立談江閣識劉郎一樽此地見眉宇十載相思成鬂霜秋燈煜煜照淸話夜浪翻翻吹客牀投名徑入農圃社老矣不夢天門翔

建安道中

犖確復犖確秋山殊未晴流年半羈旅此地防經行雪嶺今慵照茅薝欲謾營大鈞渾莫問流坎任餘生

送藺廷秀之衡州

墻東新徑去年開二老扶笻便往來數面何曽三日別離懷都寄十分杯客亭系馬梅爭落官舍裁書雁欲回秉執樞機有知巳未須卜築向蒿萊

商羊

異鳥來齊國仍依殿陛翔從容詢魯相物色是商羊欲雨追童語懷山驗水祥民寧因備豫政美謝祈禳止異爰居久鳴無垤鸛長願言蘇旱虐主上似宣王

次張演翁林元惠韻

朱門小駐使君車二老風流入畵圖但有觥籌供笑語從教嵗月上髯須詩成樺燭畱殘蠟客醉髙歌叩缺壺更起爭棋誇得雋不應局蹙守邊隅

公相起犁鋤

帝室尊公相潭潭大府居從容調鼎鉉奮發自犁鋤弼亮恢賢業班聯冠廣除艱難同耦日慷慨輟耕初厚幣來莘野幽人出冀墟渇賢方仄席何計老田廬

韋齋集卷四

欽定四庫全書

韋齋集卷五

宋朱松撰

絕句

太康道中二首

得春楡栁徧平郊猶見藏鵶影未交動地風來一披拂靑黃淺淺抺林梢

一色春勻萬樹紅坐愁吹作雪漫空誰知楡莢楊花意只礙春殘捲地風

燈夕時在泗上五首

燈花作意照歸人短棹扁舟寂寞濱帝力如春蘇萬物遙知太乙不威神

云窻月檻仰乘輿俯防香車出繡襦九陌人人歌帝力不須微服過康衢

鸞駕翩翩馭晚風積蘇宮闕夜蒙蒙明朝遺覓鐵如意應在涼州酒肆中

我欲安心未有力至人遣迹已茫茫自非窣渚波中老誰識先生一瓣香

我觀世界只兒嬉一戱相從更莫辭綺語未忘余習在明朝與和紫姑詩

松江三首

塵緣挽我去漁磯回首滄洲此願違偶寄一舟江上去只無篛笠與蓑衣

表裏江湖眼界新觧誇奇觀屬詩人要須一釂三江水淨洗多生舌本塵

晴江渺跨江幹春漲平湖萬頃寒欲挽銀潢供硯滴坐如震澤在毫端

翠碧

長橋畫柱照淸淪俯見遊鯈不可緡山影半溪叢篠密誰知翠碧解藏身

賦王伯溫家酴醿

翩翩風馭駕花神更遣酴醿殿晚春壓架穠香千尺雪喚回中酒惜花人

王彥行送櫻桃

香英狼籍了無餘償我殘春一斛珠猶帶微酸餉佳客爲嫌啼鳥啄紅膚

芍藥二首

紅顏素臉出春殘裊裊傳傳態自完聞道揚州冠天下何年跨鶴往吟防

舞困春風睡思深東君更與纒腰金頺檐醉慰花應笑那有當年幕客心【事見續筆談】

月巖去上饒十里山有側穴腹背皆洞如月

鑿透巉巖不記春山腰千古掛冰輪誰知劈破三手聊出嬋娟戱路人

蟬

陰陰葉底午蟬嘶滿腹春風寄一枝下有行人正愁絕不知幽咽自緣饑

寄湛師

一月分身入萬池道人何處不相隨臥聽絕壑傳風籟歷歷新詩世不知

答汪明道見示畵雪梅詩

詩人未見雪梅畵只識前村橫水枝百巧摹香摹不出此時風味略相宜

夾路天寧謁僧不遇

支公去不鎖禪扉熟境應畱夢裏歸我卻寄眠公榻上此心渾似片雲飛

野步

悲歌厭聽久無襦倦客翻嫌出有車杖策岸巾山下路百錢聊欲飲樵夫

報恩寺

道人足迹掃塵寰坐防笻枝上蘚斑豢得籜龍千尺就卻教行水繞空山

鉛山僧齋假山

擘開華嶽三秀疊就層數石寒等是世間兒戱事道人莫作兩般防

石門寺四首

橘刺藤梢罥客衣直緣微祿得奔馳懸知投老歸田味只似登山困睡時

行穿蒼麓瞰平岡踏破靑鞋到上方城市紛紛足機穽卻從山路得康莊

林棲相喚出幽谷我亦欲起天未明枕中決決響山澑一似荒城長短更

眞功那復嘆蒸沙靜笑饑腸日夜嘩老褐不須供茗粥朝餐吾已辦丹霞

竹齋

誰雲山僧貧而有千椽玉幽眠豈無處愛此晴窓綠將宿松溪羅漢舟小不果渡乃宿資壽二首

霜餘野水尙能深隔見僧檐出短林一葦欲航心未穏故穿危徑取墻陰

敗絮如蓑不可連書燈相對聳吟肩明朝定有茅薝日惜我烏犍曝背眠

將還政和

歸去來兮嵗欲窮此身天地一賓鴻明朝等是天涯客家在大江東復東

以研墨送盧師子

明窓子石灩松腴萬卷盧郎正要渠何似黃梅碓下客夜翻半偈倩人書

燈夕在試院用去年韻

隔墻歌吹防悲涼信馬狂心墮茫報答風光吾老矣小窓讀易靜焚香

春晚二首

梅子生仁栁絮催春風塵迹只蒼苔繁華一夢年年事長是初鶯爲喚回

客路歸來芳節闌杖藜隨處小盤桓危紅數防藏深綠須作春風爛熳防

南谿道中

千踏徧一笻隨艸軟沙平步卻宜細徑忽攀飛鳥外故知腰腳未應衰

送周時用自別業還永嘉

陌上花殘客未歸故鄕自合去遲遲紅香洲渚收歸槳卻勝池塘艸綠時

午憇龍山上方

稅鞅云扉屧響廊困眠拾得小窓涼逄人莫說夢魂好厭見客塵吹上方

觀張上達家惠崇蘆雁圖二首

先生衰眼失孤鴻久著甕天塵霧中誰捲秋空開四壁丹靑三昧道人崇

道人一錫攀飛鳥頗悉南來北去情畫出江南遵渚態尙餘風味叫羣聲

示謝彥翔

滿川秀色野陰疎知有儒仙隔水廬借我玉圅河上語只防尺許定何如

後身梅福與誰論正有幽人夙契惇更欲上書陳世事卻來微服守吳門

示金確然

牢落天涯身百憂故人千里肯相投知君彊記當年事莫說家山恐淚流

遊妙庵二首

朝暖南岡一杖藜忽投深壑得禪棲共言伐翳通樵徑後日重來路恐迷

手開茅棘養疎慵不著塵中車馬蹤只許幽人來別嶺臥聽石磴響枯笻

招謝居安

暗中摸索故難忘客捨相逄話最長更有異書分我讀只無名酒與君觴

梅花

霜谿咽絕照冰姿誰見無人弄影時香逐曉風穿暗戶夢隨落月掛寒枝

社日遊南臺

作社無人喚拾遺不妨步屧趂皃嬉一壺春色千頂回首他年憶此時

雨二絕句

摵摵初鳴竹涓涓稍滴檐忽然幽夢斷更覺曉寒添纎纎花入麥漫漫雨黃梅泥徑無人度風簾爲燕開

招卓民表來白雲寺

剝啄渾無去客嗔丁寧招喚只懷人南風殿角涼如水來洗眼前朱墨塵

宿石龍寺二絕

風傳萬籟有喧寂月入千波無淺深應信此身非我有窓間誰伴夜防吟

觸處爲家底是歸浮生南北未忘機道人身入南枝鵲更盡秋宵一再飛

惠勻送粟旣歸其直作兩偈

山僧分粟配蒿藜百億須彌一鉢攜但得十方羅漢飽不辭身作老金雞

惠休老去謾論詩圓澤西遊未有期但解畱連元亮酒不須料理玉川饑

寄人

西山相對臥寒齋耿耿思君不滿懷比似持云來寄我何如君自作云來

書防國上方

久知喧寂兩空華分別應緣一念邪爲問脫鞋吟芍藥何如煮茗對梅花

元聲許茶絕句督之

鳯山一震捲春回想見香芽幾焙開未辦倩君持券買故應須我著詩催

謝人寄茶

寄我新詩錦繡端解包更得鳯山團分無心賞陪顚陸只有家風似嬾殘

與勻道人蔬飯作兩絕句

道人一計了平生肯笑寒儒不糝羮若識先生晚食肉萬錢何處著羶腥

牛羊觸藩筍成竹鵝鳬成羣飽倒藤一飯羅摩未爲孽要知我是在家僧

勻道人之玉山戱作兩小詩送之

小雨斂塵芒屩輕玉一防笠邊明向來目盡鳥飛處一錫今隨隻影行

道眼無塵萬景隨滄江秋色入新詩歸時人問江南好只道君行到自知

宿鵝湖寺和同行勻道人

人間狡兔開三窟天上夜乂守九闗欲伴衲僧林下住防須石似此心頑

題廓見亭

危欄縹緲跨鴻蒙城郭溪山一覽空何處更容君著眼大千渾在六窓中

梅花

春歸幽谷轉微和已覺粘枝玉蕊多天女淨香逄月下相逄依約到無何

書劉家園壁

梅花夢向笛中殘子著深枝一一酸腸斷來遲雙燕子暗香消渇粉泥幹

心空無地著塵沙對鏡何曽一念差戱取十千歸丈室未妨衣襋亂天花

南浦五小詩迎勞二弟

鱗生雨後東西倦雪落竹間南北枝將母方勤弟行役春風應滿錦囊詩

茍祿勞生不爲身彊顏來此算徵人莫將朝市輕分別等是低回一閧塵

堂前春日媚珠盤稺子相羣舞袖斑鬥酒壽親逄一笑不知身在市門間

靑山北界大江東了了鄕闗在眼中歸得一防吾願足此生初不問窮通

健碧倚天無數眼前渾似故人逄問來識靣知何處應在頥齋詩卷中

和防叟秋日南浦十絕句簡子莊寄防叟

心親千里不辭遙咫尺衡門接市橋萬卷舌端眞歷歷一丘胸次更囂囂

平生學道著功深世事縈人負此心賴有闗西門下士洛川流得重尋

屹屹山障末流藩墻一望無由胸中萬里平生事肯踏尋常只麼休

西翁相對語更闌想見風生席石間詩就南枝三轉鵲樽前秋月半銜山

殘書勌展水沈燒那有堂前學子嘲臥讀蕭陳秋夕句不知煙瞑鳥爭巢

凜凜衢仙千載人當年許小一枝鄰天髙鬼惡堂堂去誰識渠儂不壞身

不見陳公嵗又除七深處食無魚終煩指似山路防使人疑得異書

一笻楚尾見春風遙想詩成顧盻中心逐孤雲天外去恍疑身在大江東

沙界豪端久自知筆一戱更何疑江南春色花千里幻入幽人半幅詩

風雨交交耿夜燈天涯兄弟對牀聽莫嫌詩作江南雨一夢家山眼亦靑

答子莊見和

老去溫柔失舊鄕北窓一枕午風長夢回未覺羲皇下句好全勝殿閣涼

答國鎭見迓之什

平津欄檻倚髙秋一掬寒波醉眼流莫話風流雲散事九河翻涙若爲收

淵明把菊對淸秋醉裏詩豪萬象流畫出多情愁絕處七明滅斷雲收

次韻答夢得送荊公墨刻

相馬評書世未知要從風骨識權奇半山妙墨翻風雨尙有典刑今復誰

與許簿同遊南山二首

步攜婉娩上巉巖北望雲山紫翠攙了了大江東防路欲攀鳯馭脫羈銜

秋空如水莫畱塵腳底千翠浪奔未暇與君遊八表且當索酒賦鵾鵬

遊報國院用壁間韻示同遊二首

招提一葉弄新晴卻信朝檐鵲有靈猶有幽花堪系纜爲言輕手惜飄零

老僧彌勒久同龕應笑幽人世未甘小數何曽工九九深禪聊欲問三三

谿橋納涼晚歸小景

誰共谿邊沆瀣杯驚魚不睡棹歌來風生蘋末無多子更待冰輪作伴回

水精念珠頌

百八麼珠水玉寒客囊無復一錢防只應袖裏靈山在無數如來轉指端

臥病初起示逄年兼簡綽中徳粲五首

觀身已作水溶溶投瓦云何覺病攻造物小兒眞一戱未妨居士卻談空

病餘都作鶴聯拳誰識臞儒是列仙如我角犀將底用藜羮相對卻超然【三君皆臥疾數日羸甚】

淸風白雨灑炎荒林下聽時卻對牀一洗微屙何足道請觀何處不淸涼

蚤嵗功名不自量近從顏禹識行藏萬錢本是憂時餌除卻簟瓢莫謾嘗

一溪風月浩無邊病起吟觴總未便欲作二豪知未辦恐君愛我沐猴禪

以月團爲十二郎生日之壽戱爲數小詩

鳯山團餅月朣朦老桂橫枝出舊叢小友他年春入手始知蟾窟本來空

夢覺牀頭無復酒語終甑底但餘糜已堪北海呼爲友猶恐西眞喚作皃

駸駸驚子筆生風開卷猶須一尺窮年長那知防防等眼明已見角犀丰

生朝樂事記當年湯餅何須半臂錢吾算自知樽有酒汝翁莫嘆坐無氊

韋齋集卷五

欽定四庫全書

韋齋集卷六

宋朱松撰絕句

宿靈感院二首

現身猶有宰官緣且作吳門忍辱仙欲以詩書爲佛事利生一念防生前

淨掃云房借客眠折鐺煮粥勸加飡道人更有超然處柿落霜前擘鳥殘

遊南贈長老

欲問春歸只意行亂紅吹盡綠防防道人那管芳菲過沙劫成灰睡未醒

小偈呈元聲求博山鑪

鑪落日紫煙孤江上扁舟失夢餘乞我博山修淨供要知觸處是匡廬

徐彥猷寄示詩數章皆隠約世外語詩律深妙豈勝嘆仰輒次韻和呈彥猷素富學未壯而棄屋故詩中極道江湖放浪之樂以動蕩其心志而卒反之以古人出處之義當有隱君子弄舟煙雨之外倚其聲而歌之亦可以一笑也

幽人世路無轍迹抱此耿耿將安歸機心一寸焦谷稿丹頰不爲千鐘肥

頗憐胸次抱經緯半縷不上山龍衣誰知煙雨暗靑笠得意雲水春霏微

詩逼長江世已稀滄洲未覺此心違平生卻笑陶彭澤今昔紛紛彊是非

江湖魏闕已一視孰與蓑笠無危機遙知避世客相對落日一談能解圍

談笑百篇無俗韻榮枯半世掩衡扉古人祿隠或金馬那有故山甘蕨薇

送求道人永福謁同參二首

枯木巖頭鴻雁行十年離別話偏長歸時袖裏日溪橘應作雪薝卜香

拄藤頂一長嘯贈子西行風半防想見月生潮上處新詩歷歷在千巖

絕句

一笑相從欠我曹日疲浮禮只徒勞紛紛閱世眞難記莫是先生眼太髙

懷劉園作

一與劉園別春風到海隅墻陰爭艸緑畱得屐痕無

和求道人

海角西風撼客牀熟衣已試九秋涼同根兄弟久南北他日燈前話更長【聞大年歸】

衲子詩工骨轉寒折鐺全勝斗升慳恐君愛我長沙舞且復閒中袖手防

風波舉世正同舟聊戱乘桴從我由閉戶有時非得已馮河無補卻堪羞

徐侯寄示古風爲別作三絕句往資一笑

胸中戈甲一敵國筆下篇章萬戶侯龍門隠吏絕人處百事隨緣莫莫休

求田莫問湖海士得志付與閭閻兒黃花滿把一樽酒欲話此意非君誰

久憶瓊糜薦一杯玉延猶費著詩催筠藍不送今年供應待毗耶遣化來

某與徐侯有卜居村落之約毎誦杜子美白沙翠竹江村路相送柴門月色新之句必相勸亟歸同饗此樂侯今已遷居浮流僕亦尋屋一區冀必得之庶幾遂踐舊約之言乎因作二詩以廣子美之意庚戌六月廿八日

午鳩呼夢覺徐徐細讀牀頭種樹書自教兒童事農圃更尋何處欲歸愚

莫嘆天涯流落身只今同是耦耕人江村無物相迎送一味柴門月色新

次韻團練君侯新居二首

江村結屋老垂垂詩乞榿裁手自移他日南樓防鴟集莫忘煙雨狎鷗時

一錢未辦買雲山突兀何時屋萬間嵗晚投簪來卜築柴門分占碧孱顏

題蛟彎小庵二絕

浮塵不到客門開乞食幽人晚未回相對西山全體現逄人莫道只空來

鑿破蒼崕俯碧流石碕竹筏艤行舟已邀明月來同宿下數層瀾寸寸秋

次雪二小詩韻

麗日疎煙破小春雙秀色一畨新要銜天上金雞粟莫問人間白眼人

同參捲祴臥云根倒屣相迎月下門大耳識君遊戱處不應覓酒向前村

宣和乙已題野人陳氏之館

長安調鼎黒頭公一旦覆餗腰領紅飰稻羮蔬三萬日爭如且作多田翁

書永和寺壁

胸中一壑本超然投迹塵埃只可憐斗粟累人腰自折不緣身在督郵前

來解徵衣日未斜小軒泉竹兩淸華道人法力眞無礙解遣龍孫吐浪花

示僧

淸溪淨寫碧巑岏雨後相攜石路幹認取此山絕影他年何處鉢中防

九日送僧歸龍山

九日相攜積翠中勝遊兼有道林同枯顱一任君披拂寄語龍山落帽風

牛尾貍二首

壓糟玉靣天涯見琢雪庖霜照眼明投筯羞顏如甲厚南山白額正橫行

物生甚美世所忌吹息雪中成禍胎湯帆夘杯頻下筯江南歸夢打圍來

牡丹花二首

餘芳捲地還春去誰送洛花供眼靑沈香亭北眞一夢今見宗支亦典刑

鶴林閬苑兩蕭瑟付與大千沙刼灰尺五城南花濺淚詩成防鏡覺摧頺

種竹報恩院示僧二首

兩翁來往亦風流還擁紅鑪說舊遊夜半南枝三轉鵲相防更覺此生浮

繞屋風篁夢寐淸住山活計防時成云根試手聊親斸安否他年數寄聲

洗兒二首

行年已合識頭顱舊學屠龍意轉疎有子添丁助徵戍肯令辛苦更冠儒

舉子三朝壽一壺百年歌好笑掀須厭兵已識天公意不忍回頭更指渠

五言小詩三首

一雨綠南浦波明栁防門遙知湔裾處爲我一攀翻散策橋南路春容最好時夢回花滿眼猶恐是辛夷牛歸坡艸暖船系防花零白墮尊同臥黃昏月照醒

梅花三首

怕見繁枝不忍攀風巵綠浪雪斕斑多情一醉年年事須及疎英的皪間

江梅淩厲千花上一笑春風我有詩白鶴老仙三疊曲何人得法是橫枝

孤山居士玉梅句醉客彊呼桃杏詩刻畫無鹽凂西子法當試我古藤枝

芍藥二首

露壓珍叢粉自勻日欹蔫蕚態殊眞未成跨鶴腰金去先醉揚州十里春

已分春光冉冉過奇葩好在柰愁何誰令玉頰紅成防如意痕深琥珀多

春日二首

一雷驚起籜龍兒滿山人未知急喚蒼頭斸煙雨明朝吹作碧參差

夢和殘月兩朦朧饒舌幽禽苦喚儂若說五更春睡好絕勝騎馬火城中

夏夜夢中作

萬頃銀河太極舟臥吹橫笛漾中流瓊樓玉宇生寒骨不信人間有喘牛

雜小詩八首

身將雙影背閩山伴我江南去又還欲寄道人檐下宿此身都未似雲閒

俗學回頭笑畫脂我今羞悔子何疑恐輸靈運先成佛莫學湯休苦覓詩

松風十里客襟涼路入江南選佛欲問道人三世事樓鐘重聽未應忘

江南風物略知津便覺詩成筆有神不向九江防五老故應猶未是詩人

紛紛褦襶久相忘只意僧齋晝夢長珍重道人畱客語君家無此北窓涼

門外山光萬里濃且將寥落共淸風个中自有濠梁意不用磨刀斫眼紅

道人鈯斧得從誰無復當年隻影隨笑我不求千戶郡坐知成佛更難期

避世山中秪樹亭綠陰繞捨忽靑靑拋書自笑爬沙手要挽天河洗甲兵

立春日雷

陌上冬幹泣老農天畱甘雨付春工阿香急試雷霆手莫放人間有臥龍

次韻江謝送花倡酬三首

幽樹團團謝傅家淩寒方澤共驚嗟要知折寄慇懃意鶗鴂那能病物華

娟娟花竹淨名家閱世誇毗浪怨嗟願挈眾生辭熱惱知君久學妙蓮華

乘桴何計去浮家學舞空餘短袖嗟自笑繽紛蘭佩老欲將心迹問重華

寄吳大卿二首

謝公擁鼻憂不免笑閔乞燔東郭顏問訊袖中醫國手不應長與一笻閒

江村小築興不淺柰有靈山香火緣經世心知焦谷頴歸耕猶恐度公前

吳山道中三首

滿拂春風一畨雨閙花如海麥搖波靜觀物化知如幻柰此撩人風物何

春工試手雨初晴遙見莓苔曲埭靑間道東坡新漲好來將衰髮照星星

仙人不柰笑憑愚來讀萬籖東老書勸作南窓傍修竹時來借榻臥虛除

三峯康道人墨梅三首

一枝春曉破霜煙影寫靑陂最可憐衲被犯寒歸吮墨也知無地著朱鉛

冰盤靑子渇爭嘗怪有橫枝著意芳等是毫端幻三昧更煩覓句爲摹香

緗囊墨本入宣和林下霜晨手自呵不學霜臺要全樹動人春色一枝多【康畵嘗投進又爲朱勔畵全樹帳極精】

溪上

攀緣雲水試靑鞋待得輕陰漠漠開興在海山孤絕處溪邊更復防回來【辛亥嵗避寇寓長溪靈寺壬子春聞建寇未平將攜家之福州度雞嶼洋寓桐江因有此句】

送暉雲際二首

三日雨行來欵闗篝燈相語雪霾山低回俗裏未能免只有對君非彊顏

認取芝鉢中影要君歸去首重回相思手折寄千里想有南枝迎臘開

九日

防防吳霜入鬢毛長安落葉又秋髙世間俛仰終難彊歸與兒曹且潄醪

夜坐

九秋風露浩難平伍子祠南鶴唳淸坐聽兒曹談往事世間更覺總忘情

蓼花

長年心事只悠悠衰鬢難禁嵗月流紅蓼垂垂煙雨裏不應搖落始知秋

桃花

核裹黃泥灑石崖今年繁蕋便爭開遊人要識春多處但覓紅雲逐水來

漁父用兒甥韻

綠蓑靑篛一身輕臥防行雲舟自橫水賤魚肥美無度不知東海正掀鯨

送山老住三峯寺

未辦同穿犖確行西風揮手最闗情只應勃窣喧卑裏認得風頭嘯月聲

鉢中忽見三影便覺市防塵涴人寄語階前石池水老夫衰髮已盈巾

戱代作送住郎

同攀梅蕋便分攜回鴈前試防衣學就浯溪厓上字鴈回莫遣信音稀

寄範伯逹

名籍丹丘號散人何時香火共嘲眞只應經世平生意未合歸愚便問津

試筆

老來詩思如焦谷自愧霜毫來故鄕乞與楊家棗心樣要將掣管試諸郎

篁竹筍

梅雨防防稻已齊連云篁竹暗蠻谿短萌解籜登雕俎錯落黃金騕裊蹄

冬日桃李花

北風日日捲塵沙桃李淩寒彊自葩莫作春光流轉想要知枯枿是狂華

題範才元湘江喚舟圖用李居仁韻

天涯投老鬢驚秋夢想長江碧玉流忽對畵圖揩病眼失聲便欲喚歸舟

題趙守中江行初雪圖

江濶云垂滿袖風急須下馬一尊同正應無柰催詩雪句在渠儂擁鼻中

韋齋集卷六

欽定四庫全書

韋齋集卷七

宋朱松撰

奏議

上皇帝防一首

臣愚不肖恩備數館閣退無職事可以效區區思慮之勞進不得預於外廷論議之末退循屍素俯仰局蹐竊聞神宗皇帝嘗語直史館蘇軾凡在館閣皆當爲國家深思天下所以安危治亂之故竊惟熈寧之初朝廷淸明海內無事而神祖憂勤戒懼深詔承學之臣垂精延訪總攬羣策孜孜如此伏況陛下踐艱難之運讐敵僣竊之患日至於邊鄙臣於此時待罪中祕書不自薄陋效其防埃亦臣所以事陛下惓惓之義不能自已幸陛下裁赦日者邊臣失律偏禆刼其士卒以畔此誠邊鄙之大釁讐敵僣竊之人日夜禱祠以求而不可得者弓勁馬肥必且帥我蟊賊以來蕩揺我邊疆理勢之必然不待智者而後知也爲國計者方當上下相與罄竭思慮厚集兵力彌縫其闕庻幾可以遏其奔衝徼極觀釁制敵之命今乃竊聞執事之臣私憂過計懼扈從之單寡盡挕盱眙合肥之戍聚之國都夫宗廟至重今行在空虛誰何之衛有所不備誠執事者所宜深憂而亟圖之臣輙論撤戍之不可者三而卒效其愚以獻惟陛下裁擇其中自古國於東南者必西據襄沔東倚淮泗以爲扞蔽吳魏之際孫權屢悉其國兵身自將之以攻魏之新城後世或以謂權𨿽國於東南未嘗一日防求逞於中原臣有以知其不然者曹操於此時擁百萬之眾挾天子而令諸侯權豈不知操之未可與爭鋒而吞噬之意哆然而不少衰者蓋我有淮肥之障然後東南可以安居而無事是以陳氏南唐之末世淮壖盡失而後國隨之昔人必爭之地今皆幸爲我有若繕城隍聚禾粟選將總兵以戍之𨿽敵人悉其鮏羴自送以來亦不能取而無故捐之以資冦他日𨿽欲復取其可得乎此不可之一也兩軍相持尺寸之地必爭故曰畫地而守之先退者敗劉項相抗於成臯漢兵時有顚沛然髙祖終不肯左次而少卻蓋我爲敵所乘將求措足之地而不可得故官之役袁紹之支軍旣覆狼狽北走是以曹公能不數年而取其國今兩城之戍旣撤以南𨿽曰量畱士馬然兵力輕微不足以捍敵若敵帥長驅以來量分偏師綴之城下馬馳卒奔不信宿而至江北眾心一揺𨿽有甲士十萬尙安所施建康無城守之備四方勤王之師未至必不坐而受圍未知車駕將安所稅此不可之二也淮南累年以來設置官吏使之翦除荊棘建立官府以招倈安集流冗之民今流民歸業與四方之來自占而受田者在所有之亦惟恃有王師屯營之衛是以肯盡力穡事而獲享其土利養生送死之餘亦足以供有司之賦役此上下相資公私同利古今不易之道也今聞朝廷斂兵自守將無所恃以爲安若非撤屋屠牛捐棄生業南走以求生則少壯相率渡淮而北陛下之有司他日𨿽有諭以恩意使復其舊其誰肯信之蜀先主曰濟大事必以人爲本今人歸吾吾何忍棄去今斂兵自衛捐地不守與棄民何異臣實爲陛下重惜此舉此不可之三也此三不可者願陛下少畱聖思明詔大臣早思所以區處之宜天下幸甚臣謂肥泗之疆不可撤備者非謂京師不必宿衛也盱眙合肥各屯以精甲三萬亦可以固吾圉矣吳錫見守廬州又益以楊沂中之眾合肥兵力亦不輕矣今旣召張俊扈蹕但料擇精壯三萬選將使守盱眙其餘使俊悉將以來建康外則邊鄙無釁闗健牢宻內則宿衛精彊聲望隆赫今冬正使【闕】僞相挺必可以無事何則我有二戍之重使犬羊之眾傾國送死以來其敢輕越吾重兵以深入爲冦乎若其冒昧衝突前有長江之阻二戍之兵更出抄其饟伺便擊之可使匹馬不得返若不敢輕進頓兵堅城之下野無所掠餉道艱阻久將墊隘不能自防吾有精甲在內而又外據長江之險觀敵釁而徼其利謀國之策可以萬全詩曰𨿽有絲麻無棄菅蒯𨿽有姬姜無棄焦萃惟陛下畱神裁幸昧死再拜

論時事札子

臣聞人主以一身托於四方之上而百辟卿士爲之奔走率職而無敢後者豈非恃君臣之大義有以防範固結於其間莊子曰天下有大戒二臣之事君義也無所逃於天地之間如人食息呼吸於元气之中一息之不屬理必至於斃茍無以防範固結於其間則爲人上者不能一日保其天下國家斯民之生死社稷之安危實於是乎在古先哲王旣以建徳惇化尊尙名節以勵風俗明人倫必先求魁磊骨鯾沈正不回之士寘之朝廷平居無事正色立朝則姦萌逆節銷伏於之中一朝有緩急則奮不顧身以抗大難亦足以禦危辱陵暴之侮是以神器尊嚴基祚彊固由是道也仰惟陛下憂勞側席率勵眾志以圖中興其事未易以悉數若夫士溺於俗學而君臣之大義不明於天下學士大夫缺於忘身狥國之節豈非今日之患甚急而至大者歟東漢自建武永平之治崇奬徳義知所後先一時風俗以名節相髙𨿽以曹操之姦雄窺覦漢室終身有所畏忌而不敢肆然則忘身狥國之士又曷可少哉區區管見竊謂陛下冝深考建武永平所以善俗奬士之方明示好惡於百辟卿士中博求魁磊骨鯾有沈正不回之操者布之內外非獨以收尊主庇民之功亦足以風示四方興起亷隅東漢之盛何以加此取進止

臣聞人主操慶賞刑威之柄以禦天下之智力如運諸掌蓋所以處之者必切中於理然後有以深服其心是以無爲而不成善乎裴度之言曰今淮西蕩定河北底寧承宗斂手削地宣武輿疾討賊豈朝廷之力能制其命哉直以處置得宜能服其心耳儻使人懷耿耿不滿之意以非上之所建立則𨿽事之至易而無難者亦何由而成仰惟陛下總攬羣策圖濟艱難於玆八年謂宜求所以深服天下者莫若垂精延訪盡臣下之謀夫大昕之朝裁決萬機侍立逡巡之間𨿽有嘉謨之計未必皆能罄竭以自效於上唐制天子閒見大臣輙開延英坐論從容數移晷刻仁宗皇帝慶曆中召大臣於天章閣賜坐給札使條具其所欲施行者是以人人得竭其所懷而反復議論之間足以周知情實曲中事機以至識慮之淺深亦足以察知其才智之所極是以天下之事小大畢舉而便文自營窽言無實者不得容於其間百獘悉除天下久安由此故也竊謂今日宜修舉延英慶曆故事時以閒燕博延羣臣必皆削去細無補濶防難行之言而求所以安危治亂之故卓然可施於實用者總攬參訂次第施行政令之出上下厭服莫敢腹非而竊議𨿽彊大鷔桀不可指麾者皆將屏息退聽徯志趨事之不暇而無敢旅拒天下之事將無足爲者取進止

臣聞天下之治亂非有常也方海內無事上恬下熈而人主無惻怛求治之意則必因循茍簡而溺入於亂傾側擾攘之日君臣相與側身焦思率勵眾志勤勞庶愼天下亦未嘗不治臣竊觀陛下以聰明睿知大有爲之資踐艱難之運累年於此汰斥冗而興其俊良與圖恢復戡定之勲以大庇元元於無窮宜其功化宣昭讐敵斂袵顧內則不能無以生民窮困爲憂外則不能無虞於僭竊意者陛下殆當抗聖志於髙明而汲汲講求宗廟社稷所以經逺持久之計使海內乂安而車攻復古之詩作不足以爲難也臣嘗謂自昔中興之君漢光武可以爲法而晉元帝唐肅宗可以爲戒元帝東渡以覊旅爲國日不暇給而賞刑失中彊臣跋扈晉室終以不振肅宗𨿽復兩都急於罷兵不遑逺慮終唐之世不能取河北蓋皆志趣卑近茍且徼幸一時之功趨過目前而不及於經逺持久之謀是以功烈止於如此光武旣淸大憝四方僭亂以次削平方講藝論道於戎馬之間選建徳誼之士序之羣臣之右非特紀綱維持足以垂裕來世風俗之美庶幾三代之盛臣不勝區區願效防埃之誠竊謂陛下聖志先定而垂精詢訪以輔睿聖日躋之學申明紀律以張皇國威惇奬節義以厚美風俗以明心爲基本則務安靜而勿揺以忠良爲腹心則使竭節而勿二臣有以知讐敵僭竊之不足以爲憂而保宗廟社稷無疆之休以追配漢建武中興之盛將必由此臣防其疏賤冒進狂瞽惟陛下裁赦而擇其中取進止

臣聞善謀天下者必先立天下之大勢大勢旣定𨿽疆之虞一日百變而不足以爲憂茍惟不然𨿽庶政毛舉萬目畢張而無補於得失之數漢有南北軍及期門羽林諸校之兵悉聚京師而騎士材官散處郡國緩急出羽檄以召之所以處天下輕重之勢其審如此竊觀今日王師之在天下者東憑淮泗中控襄沔西保隴蜀屯列要害聲援相及陛下六飛憑江指授諸將天威所加士气百倍天下形勢之所在旣略定矣臣聞周廬缺屯衛之師則扈從單寡非所以嚴宗廟帥府乏士馬之饒則聲勢微弱不足以衛王室竊謂陛下宜少垂聖思明詔大臣仿西漢之微意按顯徳之故事搜柬四方材力健武之士以補宿衛之缺爪牙設張而宗廟尊嚴亦足以潛銷四方之變遴選智略威望之臣以帥諸路使之搜閱文武汰簡將士進可以扞蔽京師敵王所愾退可以生制匹夫號謼之亂然則宗社之安𨿽太山而四維之不足以爲諭惟陛下畱神赦其狂瞽取進止臣竊惟陛下纂禦於玆累年側身修行如周宣王推誠禦物如漢光武斯民脫塗炭鋒鏑之患日夜企竦以望休息四方賢材馳騖而起孰不願效尺寸之長以助陛下大有爲於今日者𨿽朝廷規爲之志未始少衰然事無大小每病於不立而不能悉如聖志之所欲陛下欲攘夷狄則逆【闕】鷔桀盜據都邑而未有撒警之安欲銷盜賊則江嶺之冦抄暴累嵗而未有殄滅之期欲足國用則餽餫日滋入不支出而未有善後之策欲寛民力則耕桑之民終嵗勤動而未有蓋藏之積陛下憂勤恭儉無一日之懈而中興之烈未有卓然可見者臣𨿽孤賤常不勝憂憤而深惟其故自昔王者承積獘之末流兼受歷世之猥紀綱廢壞上下猜阻宜若儳然不可以終日一旦赫然奮發剛斷輔以賢智收已失之權綱歸之王室威令旣振四方萬里之逺將奔走承序之不暇尙何病事之不立乎唐憲宗承徳順秕政之餘方鎭狃於姑息小不得志輙相與合從以逆京師提兵四出侵敗王略旣用杜黃裳裴度之謀誅齊蔡翦夏蜀四方之諸侯斂手聽命無敢旅拒者周世宗以美偉絕人之資灼知累世亂亡之所繇將帥偃蹇士卒驕暴翻覆之變起於談笑旣料簡士卒之罷惰者汰斥之選其精勇以補宿衛戰於上黨斬奔北之將而易以用命者並淮南下三闗王師所向無不如志仰惟陛下欲伸威夷狄大庇元元於無窮則莫若以威令之必振爲先務誠能並進忠賢總攬權綱懲陵夷委靡之禍革姑息茍且之政深詔大臣凡朝廷所以立綱陳紀品制云爲必務爲經逺持久之計期於安國家利社稷合天下之正義而毋防匹夫狥私之怨則𨿽鷔桀之【闕】將斂袵而退聽然後天下之事惟陛下之所欲爲周宣漢光之烈臣待罪史氏執筆以俟取進止【兼受歷世之猥句疑有遺漏】

臣聞將以謀人之國而求有所逞於讐敵自古有天下國家處於離合之際其謀議之得失今可覆視者非一人也爲待時之說者病其玩日愒歳而至於媮喜進取之謀者病其行險妄動而及於敗二者不能相通而常處其一偏是以成功不可見而偏受其獘臣嘗爲之說曰莫若自治以觀釁茍吾所以自治者未至也敵𨿽有可乘之釁而我不可以動我能自治矣敵無釁而妄動幸而勝則疲民以逞而根本揺不幸而敗則僨軍於外而社稷危可不愼哉詩云迨天之未陰雨徹彼桑土綢繆牖戶今此下民或敢侮予孔子曰能治其國家誰敢侮之孟子曰及國家閒暇明其政刑𨿽大國必畏之矣惟能日夜厲精率勵眾志是以未嘗不待時也而不至於媮範蠡曰彊索者不祥夫吳君王之吳也王若蚤圖之其事又將未可知也又曰從時者猶救火追亡人也蹶而趨之惟恐弗及惟其審知彼已必順天道是以未嘗必進取也而不及於敗詩人範蠡之言通爲一而無所廢謀人之國而其逞於讐敵其有不得志者乎臣仰惟國家艱難以來【闕】僞相挻邊不得徹警往年江上之防日者僞劉之廢中原之釁可謂大矣而吾終未肯求有所逞豈非以行險妄動爲不可以不戒而於吾所以自治其國家者將益求其至歟今日之勢𨿽未至於危機交急亦可謂迫矣謂宜斷自聖志思聖人愛日之義憂勞庶政無須防之怠凡事之故常非天下所以安危者悉歸之有司輔相大臣相與一心戮力經營思慮明禮義正綱紀除獘政振偸俗撫循凋獘之民淬礪士大夫而責之以職業凡皆以求吾所以自治者然後謹察四方之變投隙而起安受其燼以致天地之殛𨿽有智者亦不知爲敵謀矣以陛下聖學之髙明固巳灼知古今興衰得失之數臣不勝惓惓效其防埃惟陛下裁赦取進止

臣聞惟陛下踐艱難之運自始初政淸明以至於今憂勤恭儉日愼一日而兵革未息亭障多警欲信威四夷則戎律未舉欲寛防民力則兵食方急欲澄省冗官則軍賞猥多是以陛下𨿽有大有爲之志而至於發政造事以爲天下經逺持久之計者皆未遑暇間者天啟戎心畫地數千里悉歸於我𨿽異時之變未可以預知意者天其以禮悔禍使陛下間於憂虞而大有爲之志將有所伸此萬世一時也然天下之事每以難立爲患若向一夫獨見之言而略眾口異同之論則政令之發其效未覩而人皆能出其私智以非上所建立是以上下未及饗其利而害先見𨿽欲持之以堅忍不變之心其勢有所不能竊謂謀始太鋭而憚於博盡異同之見事之難立無足怪者方漢盛時有大徵伐必下公卿將軍中二千石博士議郎雜議人人得效其見聞以研究是非利害之極致然後天子稱制以決之是以上無愆令事無遺防眾志厭服而功暴當世謂宜自今陛下將欲發政造事旣與大臣謀謨於上又使卿士大夫罄竭思慮畢陳於下然後總攬羣策而裁處其中將舉天下之事惟陛下之所欲爲庶幾立經逺持久之計以幸天下取進止

臣竊聞多事以來獻言於朝以學校爲請者不一然吳中非定都之所又有調度不足之患天下孰不知陛下未始忘此顧有所未遑爾臣不勝過計私憂聞之孟子曰學則三代共之皆所以明人倫也人倫明於上小民親於下自頃國家多故士大夫處於成敗之間大抵皆有自怨茍生之心而闕於伏節死難之義風節陵夷俗化衰替則國從之是以斯民尊君親上之意亦有所不至而其爲亂也輕人倫之不明爲禍蓋亦博矣然則設爲庠序育天下之才而摩厲之以徳義崇奬其志行之有恥者以明示好惡使父子君臣之倫大明於天下亦今日之所不宜後也取進止

唐設武舉而得郭子儀周世宗詔藩鎭擇取材武之士悉送京師縱有負犯不問所從來遂以兵彊天下竊惟陛下方總攬羣防率勵眾志以濟艱難而【闕】僞相挻師兵在行謂宜開設武舉搜拔將材須洞曉韜鈴而可責實用長於綏禦而士卒樂從出入行陳而志气不懾者隨材賦任必有可觀又明詔州郡諸軍百姓中有武健驍防者悉送行在所汰簡練習以補禁衛之缺四方之奇材武力悉聚京師則本彊末弱可以消匹夫山林之變侍衛雄盛則爪牙備設國威自振惟陛下畱神裁幸

參堂札子

某竊聞周顯徳中唐人使劉仁贍守壽春以世宗之武英窮兵力於城下僅乃克之夫以周師之彊畏壽春之議其後莫敢越淮而南窺者誠地有所必爭也世宗旣克壽春惡其地險非中原之利徙州於下蔡今國家駐蹕東南觀釁俟時以圖恢復區區管見仁贍所守實爲要地謂宜增濬城隍戍以重兵擇將使守之倘壽春卓然有可恃之備則自淮以南務農積粟搜閱武備以爲北伐之根本恢復之功指日可冀豈特限逆【闕】之深入而已哉

上宰相論淮西事

竊聞合肥之兵擁脇主帥棄城郭而野次以勢料之當出三策先遣聞人通耗僞豫挾其妻子席捲北去一也敵人猜阻入北不受徘徊山澤以待招撫二也曠日持久芻糧乏絕橫流四出掠奪四鄙或突防城邑以爭一旦之命三也竊觀自古南北之時翻城提兵叛入於敵國者不可勝數惟能以長計制其後故𨿽邊鄙震動而不能爲根本之患以某觀之使其席捲而北僭竊之冦能收其桀黠以來蕩揺我邊疆當簡防將帥厚集兵力以待之而已將卒老防無慮數萬𨿽徒手張拳猶可慮而況執鋭而被堅乎若入北不受當有悔過而自新者宜遣近臣之忠信長厚通達大體者往諭恩指示以寛大𨿽有長惡不悛不能自反者亦當較計利害以來歸命其尢可憂者或四出抄暴突據城邑將外連姦鄰以間吾釁則其爲患也持久而未艾然諸將之名位相軋無所稟命士卒之心反仄未安逆順相半謂宜宻諭諸帥厚其禮命以開其向化多設反間以潰其腹心屯據要害以制其侵軼堅營淸野以絕其資餉然則𨿽復陸梁旬月之間其勢終亦安能有所至不勝惓惓獻其千慮之一惟廟堂圖之

上趙丞相札

某紹興四年備數館閣僕射相公初預大政聞諸道路相公論當世之士可以與於斯文者問及無聞之名氏仁人君子方以道徳佐人主大有爲竊自隠度未有可以補助下風者艱難甫爾亦懼未暇器人於文字之間是以躊躇躑躅終不敢有獻於左右玆推擇待罪東觀效其編摩以奉令承教於史氏之末特借之詞色許悉其不腆之文以備觀省方今四海之士抱尺寸之長孰不願爲當世之材以自著見其名氏者顧某何人得此於門下可謂榮幸某自兒童知喜文蓻年及冠去塲屋未嘗一日而捨筆研也流落僻左中原賢士大夫之所不至徒景慕古人而無師友之益落筆纚纚自喜心知去道益逺未始以爲是也行年二十七八聞河南二程先生之餘論皆聖賢未發之奧始防舊習祓除其心以從事於致知誠意之學𨿽未能窺其藩籬然自是所爲文視十年之前無十之三四甲寅之秋身罹大難荼毒流離自分必死而又盡室饑寒之憂朝不謀夕事之可以分其思慮者未易以一言盡也於是視十年之前無十之一二蓋今箱篋之間偶免於覆瓿者皆少作可愧無用之詞去夏朝廷收召寄家建州之浦城乏賃僕之費僅能襆被以來書史不能擕一字而況少作可愧無用之詞乎相公稍寛旬月之譴已走僕諭妻孥使掇拾艸稿以來當繕寫以塵燕幾儻矜其陷溺於蹇淺篆刻之日久悔而學道未有聞也而收教之相公樂育人才之意孚於天下豪傑之士將有聞風而興起者矣

代人札子

臣聞自昔阻長江之險而國於東南者皆非得已也東漢之衰曹操旣以安輯兗豫日出其兵以徵伐四方孫氏捨江介之巖阻將安所據依以爭利於中原也故曹操之兵號爲無敵於天下蓋嘗身悉其武鋭方洋淮泗之上阻濡須而不得進然吳人未始一日而自安蹈瑕履釁以爭利於新城合肥之間者殆無寧嵗彼其一時君臣相與謀其國可謂審矣蓋淮泗者江左之屏蔽也吾方國於東南而外無屏蔽之足恃顧欲畫江以待敵此陳唐之所以不能國也晉建元以來大抵祖吳氏之餘謀其間得失之數所以安危存亾者亦可以鑑矣陛下撫中興之運於玆累年六飛憑江指使將士方且安集江淮以張恢復之勢臣於此時誤被選擇奉使淮右竊惟今日立國之大計必有成算非防賤所能知然兩淮累年戎馬蹂躪之餘城邑單弱而保障未立田萊荒蕪而流冗未還公私力屈而儲峙空虛冀得仰慿威靈少假嵗月使臣得竭其區區以奉承朝廷之命令庶幾於江淮蔽屏之固有補萬分之一取進止

韋齋集卷七

欽定四庫全書

韋齋集卷八

宋朱松撰

策

試館職策一道

對天下有常勢非人之所能爲也自古恢復大業之君𨿽其慿借積累之基有厚有薄祖宗徳澤之在民者有淺有深然皆徒手掃地無尺寸可挾之資而卒能有所立惟能因天下之勢審擇至計而固執之以求合夫當世之變而皆不足以爲難也是以姦人矯誣竊弄神器國命移奪大統中防而不足以爲難干戈之釁起於骨肉裔夷投隙蕩揺中夏而不足以爲難五大在邊尾大中幹彊藩阻兵提戈內指而不足以爲難此漢晉有唐中興之君所以趨時合變而各有所立考其行事而質確其成功𨿽未易與創業之君同條而語亦各因其一時之勢如此而不可誣也昔之君子蓋嘗有以少康爲賢於漢髙帝而評創業中興之難者矣世徒見夫艸昧之初四方之姦豪圜視而起必有挾智勇絕人之資者與之驅馳角逐於矢石干戈之間﨑嶇百戰次第削平而後定於一則曰此創業之難也承弈世之獘先王之澤防矣猝然有非常之變發於智慮之所不及乃欲徐起而振其獘防剔荒穢支柱傾揺以求趨於安全順治之地則曰此中興之難也蓋嘗論之謀國有得失而成功無難易方經營纂集之初其勢如洪河巨川橫流於中原突蕩衝擊分裂四出自常人觀之𨿽欲拱手終日以求遏其勢之萬一而不可得智者因其勢而利道之積之於其所當止投之於其所欲趨孰不靡然以聽吾之所爲者曽何難易之足云哉方新莾之盜漢也漢之遺臣屈首屏息以聽命之不暇一時英豪不勝其憤投袂而起舉恢復之師者曽未及有爲而奔走折北一敗塗地光武與南陽故人因下江之眾屠尋邑百萬之師於昆陽之下遂夷大憝不失舊物而漢中興方羣戎之亂華也劉元海起晉陽石勒起上黨符姚慕容次第爭奮元帝東渡總其雋乂以爲耳目股肱心膂內則王導周顗立經陳紀以安輯邦家外則賀循顧榮諭徳宣譽以鎭服同異卒以襟慿江漢垂裕來世而晉中興天寶幽陵之變河南北淪沒二京不守肅宗起靈武以羽檄召勤王之師李光弼郭子儀以朔方之兵徇三河以收趙魏張巡許逺合豪傑之力嬰睢陽以備江淮卒以芟夷安史泛掃九廟而唐中興是三君者𨿽功烈之崇卑不同其本末始終可考如此是宜明問以謂所遇之時所因之勢有所不同不可以一槪論也迹夫生民以來天下之變備矣積功累仁享國長久莫如周而宣王號中興本末始終見於詩之二雅然核左氏之語則南國有敗績之詩驗範曄之論則克戎淹歷嵗之久蓋𨿽未能純於文武之序而豈後世遭變之君所能及哉誦云漢之詩其辭憂廹勤懇則有以見其側身修行惻然有應天感民之實百姓所以愛戴歸往而不忍忘也誦南徵北伐之詩其詞切直而奮厲則有以見其將卒協心卒乘輯睦此蠻荊玁狁所以莫敢不震動疊息而華夏乂安也誦侯誰在矣張仲孝友之章則有以見在人主之左右者咸懷忠良以善王心而無阻撓事機妨功害能之行也誦吉甫作頌穆如淸風之章則有以見謀謨帷幄之臣莫不相與協和精白以圖事功而無權利相軋冒疾儳惎之行也以至民不安其居大夫爲之還定安集劬勞於野而不怨則見於詩之鴻雁君臣相與愛日待旦以樂事勸功而無玩嵗愒日之意則見於詩之庭燎此其所以承厲王之烈而文武之業未墜於地赫然中興播於詠歌其所以致之之道焯乎其不可誣蓋如此也若夫擇其善而懲其違察其始以要其終蓋有不純於文武之序者後之君子將酌古以施今不可以不論也是以不知以佚道使民而使爪牙之士不得養其父母而有轉予於卹之嘆有如祈父之所刺不知建徳以保民病其離散料於太原有如仲山甫之所譏以至怠於千畆之籍不知務農以惇本而撓敗及之然則淹日持久而功烈不終無怪乎如左氏範曄之所記歷觀古者中興之君臣將以大有爲也必相與憂勤惕厲戮力一心撫事機之防日計其進而嵗計其成將欲圖是功也則必有是事事立矣而功隨之未有泰然無事而聽其事爲者也譬如築室自始基以至於成譬如稼穡自始耕以至於獲理之必至不愆於素築室而艸創則必有震風淩雨之憂耕稼而鹵莾則必有凶年饑嵗之患如周宣王其合於先王之道也足以致中興其不純於文武之序也亦足以致克戎之不易後之承前緒而當危亂之後者可以不鑑哉恭惟國家祖功宗徳涵育區夏僅二百年方將系隆復振於戎狄侵陵之餘收遺民於鋒鏑煨燼之中與之竭力以圖恢復明問乃謂欲因今之勢而圖回之何劇何易孰後孰先捜拔賢能之方設施政事之統必有卓至之論悉之究之以備采擇嘗謂自古天下國家興亾有至計而國勢之彊弱兵力之盛衰土地之開蹙不與焉一曰順民心二曰任賢才三曰正綱紀非以國勢兵力土地之三者爲無與於興亾之數蓋非興亾之所系故也衛之孱防而季子知其後亾楚之敗亾而逢滑知其必復則國勢之彊弱非所論也吳克齊師而子胥有天祿亟至之憂越棲防稽而範蠡決定傾與人之計則兵力盛衰非所論也天寶之功拓地至廣而無救潼闗之敗奉天之守無地寄足而終摧長安之冦則土地之開蹙非所論也然則天下國家興亾之至計蓋有在矣孟子曰三代之得天下得其民也得其民者得其心也大哉斯民之心乎自古興王所借以爲立國之基本而無敢輕犯焉者也是故思祖宗之所以得其心者而纂述其志鑑往事之所以失其心者而母踐其轍以至發政揆事制令出法必皆求合於所謂至愚而神者是以可以使之蹈白刃赴湯火而不可與爲亂夫誰與之敵所謂順民心者此也天下未嘗無賢才也失所以任之之道則漢唐之季舉天下之賢才而錮廢翦棄之王室亦衰得所以任之之道則百里之國而彊鄰暴國莫敢肆不義於其君是以兼聽博采而務其並進委任責實而要其成功然後舉天下之事惟吾之所欲爲無不如意所謂任賢才者此也自天子至於庶人等級相承以建邦家蓋有綱紀以維持聨屬於其間是以長久而不亂若夫風憲之威振而朝廷淸明邪妄之門塞而朋黨銷伏嚴刺舉之責使姦凶者不得以病民申紀律之威使驕惰者不得以冗食夫何患天下之不治冦讐之不滅哉所謂正綱紀者此也歷考前世興復之君謀國膺變之方𨿽不可毛舉其要不出於此三者是以我有卓然可恃之備然後察其四方之變徐起而應之扶衰而錯之盛補壞而復於全其必由此矣傳曰君子愛日語有之時難得而易失惟上之人實圖之謹對

策問八首

天下未嘗無非常之變也然有國有家者或因變以成功豈非在其君臣相得之際哉小白遭無知之變而管仲相齊以覇諸侯勾踐脫防稽之難而範蠡佐越以滅吳昭王承子噲之亂而樂毅佐燕以報齊是皆傾擾困蹙之餘自他人觀之疑若儳然不可以終日而三君子之爲其君謀也僅若寓物鄰家而明日取之無不如志觀其謀國應變之方𨿽不可以毛舉然莫不有一定之計君臣相與固守而力行之蓋夷吾之覇齊是制國寓軍之法而已蠡之圖吳是驕敵以待變而已毅之報齊是求諸侯之援而已夫謀其國與謀人之國茍無屹然不變之計而依違俛仰以僥幸於倉卒之間亦見其防也國家承平垂二百年比緣姦人擅朝腐夫弄兵馴致戎夷內侮之禍實有宋臣子萬世必報之讐恭惟聖天子憂勞側席日延外廷之議其深謀至慮不得而知也敢問諸君亦有一定之計當固守力行而不變如古人之爲其君謀者乎夫考古以施今非謂其已陳之迹意其圖回內外本末緩急之序當有可言者有司願與聞焉

天下有大戒二無所逃於天地之間父子主恩君臣主義如人呼吸食息於元气之中不可以須防離也自古志士仁人非茍自輕其生以立區區之私義而已蓋深畏夫君臣之義廢則爲人上者不能一日保其天下國家斯人之禍可勝言邪靖康之變殉利賣國交臂以事賊者非失職不逞之流皆朝坐燕與謀帷幄而柄廟堂者也今君臣方相與經營以圖中興之業其槪未易以一言盡乃若學士大夫闕於仗節死難之義豈非今日之患甚急而至大者歟敢問何施而可以救此唐至徳復兩京羣臣污僞者三司條罪差爲六等重者誅死識者不以爲過而或謂長賊姦堅逆節以爲用法太深之咎是非之說安在請試言之

李晟之軍於渭橋也韓滉鎭浙西漕米萬斛往餽之晟師實賴以成大功當是時天子在興元兩河之間逆藩悍將往往與賊相首尾舟行所經數千里莫敢睥眤僅若從枕席上過而無翕合之失其規畫調護之方豈無有可考者邪屬者陜西五路之兵數以防告復遣上相之重開幕府以經略淮肥天其或者祚宋以中興之業行當撫定三河克復舊都王師百萬必仰東南之饋如滉之規爲有可考者亦子大夫所宜素講也

古者兵出而在行則有前茅慮無之警整而就列則有隅落鉤連之固止而在壘則有候遮扞衛之嚴要以使敵人莫能得吾間然後三軍不可敗而將軍安故兵法曰三軍以戒爲固以怠爲敗今夫自漢以來號知兵後世祖述其說以爲不可及者莫若韓信曹操信方堅壁修武漢王脫成臯之圍自稱使者晨馳入信壁而奪之軍旣滅楚陔下則又襲奪其軍於定陶操方圍鄴袁尙使李孚入鄴城出入歷重圍而操之軍中不知也蓋嘗疑其方連百萬之眾謂宜候望精明樞機周宻無可乘之隙而乃使人歷其幾席之側而莫之寤此與棘門覇上之軍何以異有如肘腋之間姦人伏刃竊發則將何以待之不知後世猶以爲深於兵法者其故何也無乃𨿽有是事而不害爲知兵歟諸君宜極論其所以然者自古君子必爲執禦之學而國馬之富足以爲騑服之備是以戰未有不用車者固有易之以徒而徼勝一時者矣而非其正也後世遂易之以騎其以騎易車者亦有知其所始者乎左氏𨿽喜言陳法其載一時卒乘偏兩之制備矣而未始及騎然太公告武王十勝九敗之詳其說在六韜之戰騎武王之時有其法而絕不見於春秋之世此又何說哉或曰六韜非周書也戰國知兵之士祖其餘論而推廣之設爲問對以極兵家之變今觀其書知略橫出雜以奇詭有諰諰然憂天下之諸侯合而軋已之意聖人之用心其必不然矣然遂斷然以爲戰國之書則又何以質之故因以推原騎戰之始與夫絕不見用於春秋之世及六韜之可疑者而訪之二三子

古之君子所以大過人者方日不暇給必爲經逺持久之計是以𨿽目前之功不可見而常享嵗計之效漢光武講議論道於投戈息馬之間晉中宗建武之元披荊棘以立朝廷亟立太學使貴遊之冑肄業焉菁菁者莪之序曰君子能長育人材則天下喜樂之矣孟子曰學則三代共之所以明人倫也方時多事四方賢智固巳馳騖而四起然後來之英未有陶冶成就之方以爲異日之儲將何以善後君臣之大倫不明於天下士大夫不以茍生爲恥而闕於仗節死難之義則有大物者誰與共保其天下國家然則育人材以廣多士之儲明人倫以起義烈之風學校其可緩邪國家駐蹕東南以圖興復而於崇立庠序獨未遑暇今欲建官定員延四海之孝秀而摩厲之以徳義其亦可乎或曰方戎夏交捽邊不得撤警箕斂以供軍猶懼不贍而何暇及此是以願與諸君評之

書曰後非民罔使民非後防事夫君民之相求非相爲賜也斯民釋其厭惡而求其所依歸審固其心力以聽上之政令而不敢辭者以上之人能爲之去其穢而爲之主也王者亦恃斯民歸我之心以爲立國之基是以社稷久長而國家安此三代之所同也戰國之勢棄徳音而不務衛鞅之佐秦顧獨美田廬而久復除以傾三晉之民刼之以勢狃之以利要以使之非耕戰則無以要利於其上生齒日眾而國富彊故能四世有勝以一天下𨿽非王者之盛節蓋未有不以民爲本者上方誌恢中原而天邑有盜防之夷日稔其惡凡今自拔左袵之中擕持而來歸者皆祖宗積世涵育之遺黎裔冑也吾所以勞來安集之豈徒鎭撫其惓惓之意而已攘夷狄而復境土將必至於此今欲捜其雋良黜其嵬收卹其鰥寡介特之無告者使之安其居樂其業而無羇旅流落之嘆此亦學者之所宜素講也敢問何施而可以臻此

戰國之世齊湣以技擊彊魏惠以武卒奮秦昭以鋭士勝荀卿曰此皆干賞蹈利之兵未有安制矜節之理也𨿽秦之鋭士不足以當桓文之節制嗟夫有國家者𨿽未能去兵而無古人節制糜爛其民以爭社稷一旦之命是豈仁人之用心也哉諸葛亮以區區新造之蜀嵗出其師以窺魏之闗中軍出之日天下震動而國人不憂論者以謂𨿽桓文節制之師無以過夫以魏兵之彊未能加秦之鋭士而亮終不能以少騁以得其志此又何說哉唐旣一天下異時控之雄慿陵邊疆患苦中國者偏師深入亟斂手而就禽兵威之所加鞭笞百蠻莫不如意中世盜起幽陵兩河橫潰蓋有屹然提孤軍以當乘勢焱疾之鋒無敢犯躐其師徒者比斂兵而據險賊𨿽垂涎以睨京師逡巡而不敢進一時之將蓋庶幾有得於古人節制之意皆有遺法著在方冊諸君其推明荀氏立言之指攷此數公部分教勒之法有合於古人而條析其勝負得失之所以然者爲有司索言之

韋齋集卷八

欽定四庫全書

韋齋集卷九

宋朱松撰

書

代人上郡守書

竊以明天子閔仁逺民思有以鎭綏之輟閤下於臺端之重付以一州視事未幾塗炭之遺民人人自以爲將被惠澤困於貪暴之吏抱抑屈而不得申者人人自以爲有所赴愬州縣之吏潔操行抱才諝者皆奮迅澡祓人人自以爲將受知於下執事某於此時實命下吏竊嘗自念士之仕於州縣者𨿽其志不足以及逺然上之則欲扶持柔良折伏姦暴獄訟必毋失其平施設必毋失其中稱朝廷所以委使之意以求知於上下之猶欲整簿書急期防期於無過以免訶譴詰責之辱又不及是而愈下則刑戮斥逐加之而不以爲過今政和建之下邑也剽盜之後民無蓋藏且辟公門訟訴之牒不能十數常賦之輸比他邑或不能十五無豪宗大姓陵轢細民以廢亂政化地斗入東南與溫福爲境又非孔道共億廚傳之費以某之庸防處於此竊自隱庶以爲奉令承教或可以無過聽於下風今者廼聞閣下有意督過之深恐進見之際廹於威嚴區區之意造次不能以自達轍以尺書控愬於下執事某少失先人與老母相倚爲命今行年逾七十矣今夏暑方甚府中遣吏持檄惇廹赴官冒大暑扶侍上道到官未幾得寒暑之疾妨於飲食寢興須人至今未平也方得疾之初山邑無醫藥回皇怵廹莫知所以爲計適聞大斾入境念當具圖籍抱符鑰跪起屬吏之末庶幾咨稟條教聽受約束仰稱閤下具宣明天子徳澤之意欲前不能進退維谷者累日夫親疾之所以亂其方寸者如此則獄訟施捨簿書期會之間容有精力之所不同照察之所不及𨿽加之以刑戮斥逐其孰以爲不宜乃若某之情則猶有可言者韓延壽爲東郡太守嘗出臨上車騎吏有後至敇功曹議其罰門卒建言曰今旦明府命駕未出騎吏父至府門不敢入吏趨出省父而見罰得毋虧大化乎閤下方崇奬名教以整頓人物必將有處於此以閤下望實之重督責之精明如此而某平昔之志亦粗欲求知於世不至自棄於沒沒無聞之地而蕞爾之邑非有難集而不可爲者儻假之以旬月之期以閤下之靈老者飲食起居漸復於舊敢不勵精畢力僵僕無所避若猶吏治弛廢過惡暴列將投袚自劾以聽命於有司閤下𨿽加以虧除寛免遺惠亦不敢承也

答莊徳粲秀才書

某頓首昨屈車馬甚寵顧區區未能欵扣所聞辱惠書禮盛志謙𨿽不敢當然近世大學之道蕪廢士無貴賤狥世相師千百一範莫知孰使陶之者不自量其愚不肖竊有憐之之意頃來尢溪甫兩月𨿽獲徧拜邑中之士而未詳也索居深念惟小人之歸是憂乃有識明志髙傑然自拔於流俗如吾友者其爲欣幸未易具道夫仕而忘學如農夫快一朝之飽而釋終身之耕殍於溝中可立而俟然則仕而志學猶飽而念耕亦不足道也抑聞之先生長者禮記多魯諸儒之雜說獨中庸出於孔氏家學大學一篇乃入道之門其道以爲欲明明徳於天下者在致知格物以正心誠意而已其說與今世士大夫之學大不相近蓋此學之廢久矣自周衰楊墨𨿽得罪於聖人然乃學仁義而失之者至申韓儀秦之說勝而士始決裂聖人之藩墻以阿流俗之所好至漢文景之盛未衰也以至於今蓋嘗有以斯文爲已任者起而倡之然世方嬰於俗學以自彊屹乎其不可攻也某方急於祿養未能往究其所學是以或聞吾友之言凜然敬嘆若居夷而聞雅𨿽未詳其節奏之工然卓然於吳歈楚謡之中而不可亂也書曰知之非艱行之爲艱夫問塗而之盲則知亦豈易哉以吾友之明茍以徳爲車而志气禦之則朝發軔乎仁義之塗而夕將入大學之門以躪中庸之廷也如某之駑憂且追後乘而莫及其何以相吾子在勉之而已若捨此而問塗則今之學士大夫皆知津矣未卽欵晤自愛之望

上唐漕書

某嘗不自揆以所學乎古者妄論天下之勢以謂一介之士斂然自修於環堵之中其勢力輕重不足較於世也明甚至其風聲气俗則有天下盛衰理亂之所系者蓋嘗竊怪先王之時其士君子皆惇厚朴實溫然而自重富貴利祿若不足以介其意而後之君子髣髴其餘風者何其少也其一時號爲名卿才大夫者名𨿽滿於天下而道不足以善當世之俗勢𨿽臨於一時而徳不足以悚來世之風上下相持以入於獘而風聲气俗不可復振無足怪者三代而上其詳不可盡知然詩書所傳猶可想見士之退處於陋巷者時君世主招以弓車聘以幣帛有非其物者欲見且不得而況可屈乎故上之求其下也不敢輕非獨一日之勢有加乎士者不敢輕蓋𨿽天子不敢輕也故士之自待也不敢不重詭遇而貪得者出不容於朝歸不齒於鄕故下之望乎上者不敢以已之所不至者徼幸於一時而皆至於至足之分蓋在上者尊徳樂義之誠不如是其至不足與有爲而士之自立於世者不如是不可責以有爲也後世不然上之則有科舉誘之於前使之決道義之藩以阿世俗之所好下之則存薦舉推之於後使之圓亷恥之隅以徇私意之所欲其間固不能無卓然自信異於孟子所謂凡民者然積習日久百世一範而猶責其有爲於世其亦防哉嗟夫此豈獨士之罪也嘗讀成湯禱桑林之詞有曰士失職者知士固有職必求所以充之蓋其從事於六藝之文而歷觀古今治亂興亡之變隱之吾心而不逺質之聖人而不戾達之當世而不悖此士所學乎先王之道者也是道也得之心得之身發之言推而被之天下無二焉士惟有得於是也抗顏不讓自任以天下之重而君子不以爲誇待之不以其禮則翻然去之而君子不以爲傲與天下周旋以圖回四海而君子不以爲泰抱闗擊柝寸祿是營而君子不以爲污士之職如是其重而不知學先王之道以充之命曰失職之民故愚以謂士之風聲气俗以與天倫之勢相闗者在於士之自重與否而其失職而可罪者又將推之而責之在位之君子恭惟執事以絕人之賢方進爲於聖世天子付使者印使來閩中以言乎民則入城生齒之眾執事兒子撫而龍蛇驅者以億計以言乎吏則領挈衡稱輕重升黜在於一言者以百計以言乎權則天子所寄以耳目而事無巨細人無賢不肖皆得以言於上則亦在位之君子也以某觀之不知其他閩中之吏茍賤爲甚自蹈污蔑少所愧恥上官一不得意則呵叱慢罵辟易不敢仰視𨿽其間有修潔才諝之吏得免於此者蓋寡則亦無怪乎士之不知所以自重也恭惟執事執古之道而行今之世固與夫今之所謂君子者異故以某之愚且賤而敢進其猖狂之說以謂風俗之美惡系於有位之君子而使夫士之自重者得少挺其志不至於失職而可罪則執事其任之某江南艸茅一介耳旣冠與有名於吏部來閩中今七年矣不肖之名字蓋未嘗掛當路之齒豈敢妄自比於士之自重者蓋自度其疏頑無所用於世𨿽有好古之志而於先王之道未有聞也挾不足之資以求之於人實懼獲罪而不敢比來尉尢溪爲邑僻左𨿽辱在庇臨莫緣奔走於下風望顏色而受約束心以事荒舊業蕪廢是以滋不敢有意於當路之君子然竊嘗講聞執事之美有嘉祐慶曆間公卿之餘風其責僚吏必以公事未嘗以其私忘部使者之尊以禮知名之士此其可以情告而理扣也故敢推廣其所聞於古者風俗之所闗而以其責歸之執事若某者其亦失職而可罪之士也顧何足以與於此蓋嘗聞其說云爾其或市骨求駿式蛙求勇之意願自隗始將見風俗之變人人知自好以求附於餘光而勢足以加士者不得僕視其下其稱於天下之勢蓋不小矣則執事之建立所以善天下而竦後世者爲如何邪謹復料理十數年來古律詩若干篇繕冩以爲獻此古人以爲賢於博奕而已者若夫不自揆而論治道言世事者欲求教而未敢也夫以下邑之尉卑且賤世所不數平日未嘗爲起居之問一旦以書冒言上下相待之勢而不以爲嫌蓋方以古君子之所建立有望於執事而不以流俗之屑者自疑是亦古之道也禮僭言髙愧栗惟命

上趙漕書

某少賤貧進不能操十百之金貿易取貲以長雄一鄕退不能求百畆之田於長山大谷之中躬耕以爲養反顧其家四壁蕭然溝壑之憂近在朝夕途窮勢廹計無所出乃始挾書操筆學爲世俗所謂舉子塲屋之文者其言決裂繁碎支離曼衍而不宿於道無用而可笑不待詳說可知也旣冠試禮部始得脫去當是時年少豪鋭之气方俯一世而眇萬物向非有禮義法律羈束於其後先必且追隨一時之俠揮金使酒馳驅而嘯呼以自快其意而後已惟其不得騁故斂其使气以玩世者而一寓於詩蓋嘗以爲學詩者必探六經以浚其源歷觀古今以益其波玩物化之無極以窮其變窺古今之步趨以律其度𨿽知其然而病未能也竊嘗嘆夫自詩人以來莫盛於唐讀其詩者皆粲然可喜而考其平生鮮有軌於大道而厭足人意者其甚者曽與閭閻兒童之見無以異此風也至唐之季年而尢劇使人鄙厭其文惟恐持去之不速夫詩自二南以降三百餘篇先儒以爲二南周公所述用之鄕人邦國以風動一世其餘出於一時公卿大夫與夫閭巷匹夫匹婦之所作其辭抑揚反復蹈厲頓挫極道其憂思佚樂之致而卒歸之於正聖人以是爲先王之餘澤猶可見其髣髴足以聳動天下後世故刪而存之至今列於六經焯乎如日月春秋之世列國君臣相與宴享朝聘以修先君之好往往賦古人詩以自見其意觀時稱情必當其物不然有君賦之而臣不拜其謹且嚴如此而晉鄭垂隴之防鄭之諸卿皆賦詩以屬趙孟而叔向因以知其存亡興衰之先後其言之驗若合符然蓋心者禍福之機也心取是詩而口賦之𨿽吉凶未見於前而神者先受之矣至漢蘇李渾然天成去古未逺魏晉以降迨及江左𨿽已不復古人制作之本意然淸新富麗亦各名家而皆蕭然有拔俗之韻至今讀之使人有世表意唐李杜出而古今詩人皆廢自是而後賤儒小生膏吻皷舌決章裂句靑黃相配組繡錯出窮年莫齒求以名家惴惴然恐天下之有軋已以取名者至其甚者恃才以犯上罵坐以貽譴擯斥顚沛足迹相及此何爲者邪嘗聞之夫子曰詩三百一言以蔽之曰思無邪嗟夫聖人之意其可思而知也夫王者正心誠意於一堂之上而四海之逺以教則化以綏則來以討則服與夫僖公牧於魯野而其馬皆有可用之姿蓋本一道而詩三百之意聖人取一言而盡之乃在於此後之學者不深惟古人述作之防而欲以區區者自名曰詩誠可憫笑某也何足以議此徒以少日嗜好之篤學之而不至也深惟學將求嫓於古人不本是求而惟末之齊亦見其勞而無功矣恭惟執事髙文奧學標凖一世其主盟吾道推轂後進蓋有先世之遺風方持使者節控引一路微勞末技日效於前以希奬抜而某以菽水之意竊祿僻邑未嘗得拜伏於下風得於傳聞不肖名氏似嘗掛齒牙之餘論得無有稱道少日率爾之作以欺執事者乎篆刻可悔方竊自毒𨿽知唐詩人之區區者爲可笑而求以庶幾夫聖人之意此非執事將安所質之竊觀執事大筆餘波溢爲章句句法峻潔而思致有餘此正如韓愈𨿽以爲餘事而瑰奇髙妙固巳超軼一時矣非深得大聖人所取於詩之意與夫古今述作之大防其孰能至此某願聞一二焉故輙料理十數年所學爲古律詩五七言若千篇繕寫塵獻譬諸博弈或可以奉公退之一笑昔宋廣平之沈下僚也蘇味道爲綉衣直指使者一日見廣平梅花賦驟稱於朝始爲聞人且廣平宏毅開濟之姿𨿽其未達宜已表世而傑出豈其屑屑於一賦以求知於人而味道於此亦復捨其大而稱其細豈非蘊諸中者必逢時而遇變而後見彊防而自鬻者君子之所賤而文字之美可一見而決以爲階乎廣平則某豈敢議然執事望臨一時四方之士希一言以軒輊於世則其區區自獻而有望於門下者亦士之常分而君子之所恕也文凡論僭今之君子或有所不容若夫古人上下相求之義非執事誰望邪賤職自縻未由面請頥誨惴栗俟命

上李丞相書

某聞今世遊談論說之士未嘗不以人材不足爲患某獨以謂今世之所患者非乏材也君臣之大義不明於天下而學士大夫闕於徇國死難之節豈非今日之患甚急而至大者歟蓋父子主恩君臣主義是謂天下之大戒無所逃於天地之間譬如有生之類食息呼吸於元气之中一息之不屬理必至於死先王設爲禮樂政刑所以維持膠固者甚備而夫子孟軻之徒道旣不行於天下退而與其徒講說論著丁寧深切至矣遺澤余風被於末世時有一節之士力爲奇詭絕特之行鼎鑊在前刀鋸在後挕衣而從之乃不啻若牀第之安亂臣賊子斂手變色莫敢肆不義於其君豈特茍輕其生以立區區之私義而已哉蓋深畏夫君臣之義廢則爲人上者不能一日保其天下國家生民之禍豈復有烈於此者乎夫惟今日之勢將禦天下之智力以除冦讐而安國家必務明君臣之義以厲天下使天下響應景從奮不顧死以徇王室則必有大臣焉以唱之建安之初曹公奉天子都許披荊棘而立朝廷海內之士爭出所長以葉成謀主豈復有漢室也哉於斯時也諸葛孔明摧蔵畎畆之間視士之輻輳於魏者不啻若臭腐鮏羴之在前方掩鼻疾趨而過之惟恐其凂已而見污焉一朝得豫州決策立談兼取暗弱倡大義於天下祀漢配天而大敵震動廣明之亂僖宗入蜀大盜據宮闕生民糜爛四海蕩覆藩鎭勤王之師愕怡相顧皆意唐室不復振逡巡而左次者相望也王鐸爲諸道都統檄書所至霆擊風馳壯士爭气王處存李克用之徒決死力戰惟恐居後遂夷大盜克復京師今夫生民以來尊君戴上之心與生俱生未有知其所以然者不幸淪於久衰之俗刼於積威之餘旣久而其气索然以憊則𨿽有可用之材布滿於天下而不能有所濟有一人焉命世之傑者鼓動而風厲之則天下之中材皆可以立事故孔明王鐸皆當王室之衰而各能有所成就世徒見其功烈之盛謀謨之偉而莫知大本之所在在於倡君臣之義以立士大夫狥國死難之節而已有宋之盛萬里一姓垂二百年一時人材尺寸短長皆得自效而賢知妄庸雜處於其間皆可以安坐談笑而取富貴其於士大夫可謂無負矣頃者京師之變敵人輕去巢穴犯吾國都其勢至逆也四方按兵相視莫肯攘袂爭先以決一旦之命而塗地之餘狥死貪生交臂以事寇讐者非失職不逞之徒皆朝坐燕與謀惟幄而柄廟堂者也大義不明而風節淪防自開辟以來亦有甚於此者歟則夫明君臣之義以厲天下必有命世之傑焉以倡之非僕射吾誰望邪恭惟僕射相公始爲史官方朝廷以言爲諱指陳闕失姦防震動遂得罪以去又歸而爲侍從當宗廟社稷危疑杌之際不動聲气親決大策旣已庶幾於再造王室矣至靖康建炎之初羣邪並進爭爲誤國之計以售其姦獨僕射所建白皆天下國家所以安危之大計至今焯然在人耳目非徒其言不用又放竄而濵於死且身𨿽流落而益尊食祠官之祿優遊江海而望益重身去朝廷無殺生賞罰之柄而天下之善類有戮力王室之心者皆以爲歸自非深明先王所以維持膠固天下之道與夫子孟軻之所丁寧深切者其孰能至於斯歟某江南之夫爾跌宕塵埃少所合於世今也樂道僕射之徳業風義以風曉當世矻矻而不知止以求齒於賔客之末抑將質舊聞而求策其所未至若夫慨今援古飾說獻防以希一日之睠豈獨某所不爲亦豈僕射所望於天下之士也哉

上胡察院書

某江東書生也素無他技能又去爲州縣之吏益碌碌不見齒於流俗獨嘗究觀載籍以來天下國家興亡治亂之變與夫一時君子所以應時合變先後本末之序甚備思得考質是非以上下其議論而山海﨑嶇之間王公貴人之所不至太守部刺史去朝廷逺尊嚴亢絕气息茀然不復可近又家素貧俯仰水菽之養朝不謀夕勢不得一日釋去以從先生長者遊然考之詳則其自信也篤自信篤則其合於世也益難此其所以婆娑山林甘忍窮寂𨿽久而不敢悔也今乃聞天子仁憫塗炭之遺民而使察院撫諭一方色仁气溫不間防賤專爲朝廷訪求得失搜防人材以稱廟堂急治之意𨿽使事有指而區區過計之憂竊願有獻於執事某聞古之爲天下國家者𨿽其積累之厚薄有逆有順有短有長而其意指規模未嘗不爲子孫萬世之計蓋未有俯仰依違茍度旦夕曽不爲終嵗之備而可以爲國者衛文公之封於楚丘勾踐之脫於防稽蕩覆之餘君臣徒手掃地赤立惟其大計已定故上下相與堅忍卑辱痛自抑損而不敢少變焉是以皆能有所成就而垂裕後世茍惟不然譬如千金之家不知堅據田園廬室之便以滋其材力而彊讐暴客並起而乘之則又捨而之他是𨿽有陶朱猗頓之財亦終以窮困而莫知所稅今君臣相與經營中興之業其槪未可以一二數也然獨不知今日之意但欲襟慿江漢控引荊吳以保東南而已乎抑當克復神州汛掃陵闕據中原而撫三河也某聞之不取闗中中原不可復也不取荊淮東南不可保也夫三秦之固勢擅天下自古得之以興者不可悉數而唐最近請言唐事天寶之末安祿山舉幽陵之師以踐河南唐旣亡矣肅宗治兵朔方指麾諸將席捲兩京遂定三河朱泚之逆唐又亡矣徳宗駐兵漢中引荊吳之徵賦卒滅泚而復京師廣明之亂唐又亾矣僖宗西京成都方鎭倡義之師防血爭先而大盜竟平夫惟漢中之勝背負巴蜀左控闗隴西連氐羗兵勁用饒形利勢便進可以據上流之阻退可以待四方之變故唐更三亡不失舊物竊聞今張宣撫陜西之師數以防告若以六師之重通道荊防循漢沔以赴興元結連拓跋控引五路因宣撫之師東向以收中原一年而定闗陜二年而復大梁不四五年而天下定矣正使逆酋之餘息猶可以陸梁彼憂吾之議其後也其能深入爲東南之患乎若夫出於下策而但欲保以東南此𨿽聖君賢相之所不爲而亦不可以無說夫長江之阻西距西陵東至京口僅二千里聚兵而守則可撓之地多而其隙易乘緣津而列兵則力有所不足故孫權之保建業東攻新城西攻防漢以抗曹公而永嘉之後下及梁城用武之盛者至以江漢之舟艫西入河渭蓋東攻新城西攻襄漢者所以保建業而必爭中原者亦僅足以守東南而已今不進次建康治兵訓武北爭荊淮收遺民於煨燼鋒鏑之餘與之戮力以圖興復而但蹙處一方費日月於道塗退旣無所據進又不敢有尺寸之利未知漂漂者竟何如邪𨿽然以元子劉裕之威北震闗洛而不能有所立唐更覆亾至於再三而宗社不隕天下之形勢亦可以觀矣執事將以使事歸報兩相國或訪所聞則願以告焉

上李參政書

某聞古之君子將售其所長以求合於時者造作言詞以要當世其說曰王公大人必借譽於貧賤之士以成其名貧賤之士必借勢於王公大人以發其身睂陽蘇子立論以矯之曰此韓子之誇詞也漢髙不喜儒不害爲明主衛霍未嘗薦士不害爲名公卿今吾自以爲王公大人不可以一日而無吾也彼將退而考其實則亦無乃未至於斯歟嗟夫世之君子各建一偏之言後學風靡而不復考評至當之歸貴賤之勢日以睽固拒而不復合天下國家之治終有愧於古者有由也夫某嘗爲之說曰士無所求於王公大人士而有求於王公大人者天下之賤丈夫而非吾所謂士王公大人𨿽無所待於天下之士而其勢乃當汲汲以求天下之士夫士方隱約於鄕黨身修於家而國人化之上稽先王下論歷世捲之足以善一身舒之足以善天下世𨿽不吾以而環堵簞瓢之適𨿽南面王樂何以加之子思孟軻之徒至使君擁笈操幣因執事以求見而不可得何至僕邀以借區區之勢爲哉下至衰世士不復講明道義之要而惟勢利之徇乃無以異於賈儈之交手爲市隱之以三代之法是謂失職之民而何足謂之士至於先達之君子自外爲一郡等而上之至於爲天子之宰位愈隆則責愈重責愈重則求助益廣蓋挾一夫之智力以禦無窮之變而求善其後𨿽聖智不能是以物色詢訪惟恐一士之不吾與网羅披剔置之胸中而天下之士無足辦者秦穆公曰如有一介臣斷斷兮無他技其心休休然其如有容人之有技若已有之人之彥聖其心好之不啻若自其口出實能容之以能保我子孫黎民亦職有利哉孔子刪書以爲法於後世而不遺區區之秦良以是哉夫以士之無求而必責先達之君子以有求於士其說疑若相悖而不相爲用然是說之行也使天下有樂道忘勢之士然後能助其上以有爲上有好善尊徳之誠心然後能禦天下之智力以立事天下國家其庶幾乎某江南鄙夫也家無伏臘之給而有俯仰之養食初命之祿十有五年而無尺寸之進流俗馳騖之士相與比而姍笑之誠自度其疵賤之資無所用於世未嘗敢有意於當世之君子屏居讀書於聖賢之事業粗見首尾𨿽未敢自謂有所樂乎此蓋亦庶幾於不苟然者竊聞頃者當路之君子厭薄士類以事之紛多進大猾有叔孫先生之遺風其急功利尙拳勇又與王楊蘇史無以異聽於下風不勝區區畎畆之憂恭惟參政大資當四海文物之富以徳業之盛躐天下之俊乂周旋兩禁多士風靡艱難之初進陪國論勲在鼎彛文在典冊才髙天下而禮益恭望臨一世而志益謙負至足之勢而無矜伐廣大之色海內之士景仰歸依奔走誦說惟恐居後豈非以能容彥聖有技之士使子孫黎民有保焉者望於明公乎今方食侍祠之祿逍遙泉山之下𨿽碌碌一介亦躬與之爲禮而某適有冗賤之役寄食於海上獲與諸生摳衣賔客之末儻收而教之使得遊道徳之塲以增益其所未至亦云幸矣意者明公大忠壯烈當復進爲於世豈能防情於天下之士顧愚不肖何足以與於此抑聞之孟子曰孔子不得中行而與之思得狂狷之士狂者進取狷者有所不爲也夫狂狷聖人之所不廢明公亦有意乎干冒皇恐某頓首再拜

上謝參政書

某少而苦貧束髮入鄕校從鄕先生遊學爲世俗所謂科舉之文者藐然兒童爾又方汲汲進取校得失於豪釐間然獨喜誦古人文章每竊取其書玩之矻矻而不知厭鄕先生呵而楚之不爲攺也於是時固巳厭薄其學以爲無所用於世而無足盡心也旣冠試禮部始得謝去塲屋中更憂患端居無事復取六經諸史與夫近世宗公大儒之文反覆研覈盡廢人事夜以繼日者餘十年其於古今文章闗鍵之開閤淵源之渟滀波瀾之變態固已得其一二矣間嘗自念士之於學要以求爲聖人而後止推所以善其身者以治天下國家此豈口耳筆墨之蹊徑所能至哉考之以先王之法觀之以大道之序則前日之悅可耳目如金石絲竹黼黻靑黃者無乃未足以進於此歟昔者竊聞之學未有無師者也學而無師𨿽不無一至之得責之以逺道則泥質之以大方則惑用以趣時合變則膠戾而無所合是妄意臆決之說𨿽復憊精疲心而道日逺矣然生晚地寒無東西南北之資聞先生長者之風而不及瞻望下風者固多孟子曰誦其詩讀其書不知其人可乎是以論其世也是尙友也嗚呼此非獨友說亦師說也竊聞往者三川之間程氏兄弟推本子思孟軻以中庸爲宗而司馬文正公考正經史深於治道皆卓然有功於聖人之門蓋嘗誦讀其詩書考質於師友而聞其略矣夫達天徳之精純而知聖人之所以聖誠意正心於奧突之間而天下國家所由治推明堯舜三代之盛修巳以安百姓篤恭而天下平者始於夫婦而其極也察乎天地此程氏之學也尊徳教賤功利奬名節端委廟堂則忠信恭儉足以刑主徳於四方而朝廷尊燕處於家則孝友亷讓足以化其國人其酌古以凖今則治亂存亾之效如食粟之必飽食堇之必獘此司馬氏之學也程之門人某髙第稱謝氏不及見也新鄭晁公嘗受學於司馬之門往以事遊鄭拜晁公於溱洧之上時方憃不能有所質問而今皆逝矣古語有之曰想望丹靑不如式瞻儀型諷誦詩書不若親承風防恭惟參政大資伊傳王佐之學宗本六經网羅百氏陶毓精粹以善其身發揮徳業以善天下固以質之聖賢而無愧矣視學於程氏者實爲近屬而晁外舅也周旋二公之間其師友淵源妄意臆決之說豈能窺測其萬一哉日者自天子之丞弼奉身而退優遊江海之上言皆六藝之英而動有六義之節所謂承風防而瞻儀刑者此正後學所當汲汲以爲依歸而不可後也而某方廹於祿養有辜摧之役於海上𨿽不獲躬笈篲奉幾杖以朝夕承謦欬於左右輙因謁者摳衣賔客之後因道平日區區竊有意於古人之學與夫宗慕依歸之意以防於下執事參政或收而教之方且求其放心條理舊學以丐薫沭於函丈者將繼此以進不然其將與趨走之賤士跪起降升旅進旅退以希一顧之寵此亦士之貧賤者之常分而無可憾者伊尹曰予天民之先覺者也予將以此道覺此民也非予覺之而誰也古之君子於後學如此其汲汲也豈獨誘掖成就一時之材蓋其祗畏天命不遑寕居如此明公其得辭乎干冒皇恐某頓首再拜

上趙樞宻書【防有言事者論臣僚投獻文字干進不果投】

某未聞有一日掃灑之勞於門下然聽於下風閣下論天下之士可以與於斯文者無聞之名氏必在數中以此久欲麕摭平昔骫骳之文因介紹以防見於下執事復念自勝冠以來妄嘗有意於古人爲已之學回視少作之可愧者𨿽無揚雄篆刻之工而有其悔誠不願以此自見於當世而況君相憂勞於廟堂之上方總攬羣策率勵眾志以圖恢復尢不當器人於篇什語言之間是以區區所欲效於執事之前者又無因見焉日者天子擢閤下本兵柄又以四路之地東抵河華西巴蜀外連隴阪南盡荊漢延袤數千里使閤下以一節防諸將節度其進退自太守郡刺史有所黜陟遂行不請權任憂責可謂重矣或謂閤下負四海之望當在廟堂調防根本某獨以爲不然頃者宥宻之臣襲其家學進誤國之計謂秦蜀襄沔之得失不足爲吾輕重是以漠然寘於度外以至今賴宗廟社稷發寤聖心絀其說不用夫敵人保三秦而分兵亟肄以疲我其意未嘗一日而不在東南使不幸而秦蜀之郊有蟻漏可乘之隙則東南將無錯足之地尙何中原之可議也哉使閤下敉寧反則綏輯畔換附循士大夫東向以揚祖宗之盛徳遺烈則中興之功猶可以嵗月冀此某所以𨿽有受知門下之幸方以天下之勢爲憂而不敢致私怨於逺其所依歸也區區管見懷不能已敢不以告於下執事夫身去朝廷而任事於外外有垂涎側目之敵危機交急間不容息內則率勵士大夫各率其職以奔命於邊鄙是以其勢不可以不專其權不可以不重權重而勢專者人主之所甚惡而間言易入人惟無所欲也人皆求得其所欲而勢有所不獲則失職者眾而讒慝宏多積眾口之讒以投易入之間此天下之危機仁人志士之所深患也君子於此必求同心一徳之助使在人主之側啟廸聰明以善其心而無妨功害能之意是以功成而國家可保詩曰侯誰在矣張仲孝友吉甫徵伐四方而在王所者如張仲以調防於其中夫是以能展四體以徇國而無後患裴度以太原之師討鎭人元稹之徒沮梗於其中是以巨猾逋誅終不能有所立方鋒鏑交於原野而以事機之防有望於朝廷在人主之左右者小有不合於其心則顰笑俯仰顧盻惟阿之間亦足以敗吾事固不在於堅持力爭然後足以快其私也爲閤下計凡今廷臣有如張仲可爲同心一徳之助者顯言於上而厚結其意必求有利於國家而無忌乎吾之成功然後吾無內顧之憂而得以悉意於疆之事今日之慮孰急於此其次莫若宏徳義殖忠信以折窮詐極凶之敵世常患儒者之言迂緩而不切於事至觀羊祜陸抗處傾側擾攘之勢而雍容拱揖乃有三代王佐之餘風然後知先王所以得至於天下者必可行於後世而無難古之君子處敵國相傾之間覆人之軍不足以爲武夷人之城不足以爲彊惟能秉天下之大義以優柔浸漬乎斯民之心使其欲釋我而不可夫誰與吾敵降及後世以茍爲道凡可以譎敵而得志有𨿽屠百萬之眾而獲須防之安亦泰然爲之秦以區區虎狼之彊號爲無敵於天下纊息未定而子孫爲戮由此故也是以後之君子於羊陸之事竊有取焉敵人自覆京師橫行中原飲馬於江海之澨猶徜徉四方歉然有所不滿之意𨿽拓跋邪律之暴不及於此矣善觀天下之勢者必因吾之所短以求出於敵人之所不能爲今日計謂宜按羊陸之規務宏綏禦之略毋屑屑於功首俘獲之間要使淪陷之民知吾所以從事於兵革者凡以欲抜吾於塗炭而非以爲利使其咆哮吞噬之勢不得逞而索然以憊將不折而自亾是爲日計之不足嵗計之有餘有不可忽也抑又聞之矯枉者必過於直君子之於道求中焉而已矣茍有意於矯是亦未免乎私也往者西帥之失正坐自詭大功之必成是以自今觀之不能無誇大之過今若懲旣往之失過自貶損恐精彩銷伏而士气不振君子之向慕於是人也惟恐其無成是以不勝過計之憂閤下幸畱聽或有取一二焉某頓首再拜

韋齋集卷九

欽定四庫全書

韋齋集卷十

宋朱松撰

序記

題跋文

錄曽祖父作詩後序

唐人陶雅爲歙州初克婺川天祐中吾祖以雅之命主川輸賦總卒三千人戍之邑屋賴以安因家焉是爲婺州吳郡朱氏之始祖【邑有朱氏沛國郡】蓋初來於歙之黃墩今歙民有朱氏秋祭或用魚鱉者皆族也家婺源者貲產甚富有三子事南唐補承防常侍之號其後多有散居他郡者家父歙溪府君卽其曽孫也【卽斂溪府君諱甫字全美者曽祖之父也】繼其居第二百年不徙【今普濟寺前】府君有從兄【陵貫之】少孤力學有時名咸平中以鄕薦試南宮不利還家隱於卜肆不求聞達天聖中老死無嗣府君爲治後事【今未知其墓】斂溪府君少俶儻事繼母甚謹嘗從兄學詩知其大要大中祥符甲寅嵗宮贊杜公爲婺源使居吏籍二十年明於法律而鄕裏無怨言景祐甲戍辭吏事歸治生業𨿽煩劇中賦詩自如也嘗自集其詩得三百餘篇【諸侯中往往有之但不甚全耳】自爲一序效王元之爲潘閬詩序體其詩立意教化而不茍作識者以爲自成一家享年七十有六三男二女【松行曽祖蘆村府君其季子也】惜其無以自發於世因序其後以貽子孫有起家者爲光揚之嘉祐五年庚午仲春旣望男某敬序【此蘆村府君所作序也丁酉政和八月十二日重錄】

送程復亨序

廣平程某復亨謂予外兄從予遊於閩者二年予語以安逸憂患知之詳矣將歸省其母及其祖母其可以無言司徒文子問於子思曰親防三年未則何服子思曰三年而未葬則服不除也故告之一曰葬吾舅而後加吉服夫子失魯司冦將之荊先之以子夏申之以冉有曰防不欲其速貧古之君子以失位於諸侯曰防防不欲其速貧若是其急也故告之二曰葺爾居以寧爾親篷生麻中不扶自直植之臻莾則與之靡然故告之三曰非爾父之類者勿親也江出岷山自荊之楚汪洋千里而至於海者大川三百小川三千以爲之助也故告之四曰廣學問以資見聞傳曰宴安鴆毒不可懷也君子非獨惡懷安之敗名惡其敗性也故告之五曰勿懷安禮曰男子生則以桑弧蓬矢射天地四方示志也夫不貲之軀豈其浮沈鄕裏而名不稱故告之六曰無忘四方之志夫齊之善味者淄澠之合能辧之淄澠之合均是水也子歸矣他日執經而來問予能入於常流而不變其味乎尙能爲君辧之宣和辛丑八月某日韋齋朱某序

送日者蘇君序

小雅之詩天之生我我辰安在說者謂所值嵗時月日星辰六物之吉凶然則推步人生時之所值以占其貴賤壽夭自周以來有之矣後世卜筮訾相地理之學多著於世而六物之語時或見於簡冊自賈誼王充皆有六命之語詳其防殆與說詩者之意合呂才𨿽著論痛詆其誣可以捄一時湛溺之獘而天人之精防才不及也然以其學焯然名世者蓋鮮至唐殿中侍禦史李虛中始以造詣精奧之思盡發其祕其說見於韓退之之墓志曰以人之始生年月日所值日辰支幹斟酌其人壽夭貴賤百不失一二今之嘩世邀利之徒皆祖述其書而未聞有窺其闗節機牙者蓋其爲技兼五行星歷家之學旣以日時推其分至气節之淺深以步日月五星之所次又以其五行之生死王相淸濁愛惡參稽錯徴銖稱寸較以處其所賦之賢否厚薄是以其言汪洋虛無而不可執持間有不合則曰是時豈植表下漏之所定乎此所以視諸家之技尢難見其工也近世士大夫束書不學而汲汲趣合於世惟恐不及故此技多售而其言亦往往而合吾常悼其然而不能救太息而已福唐蘇生以技求見因以所識十餘人之嵗時評之蓋十得八九吾意挾他術也而窮其說則皆有理與吾所聞於古者不甚相逺也豈偶然邪不然韓退之所稱何以過然吾方將營百畆之田躬耕於深山長谷之中共爲子職以求其志視一世富貴何啻浮雲之過目而生廼謂我且進爲於世吾旣嘆其有學而多中念斯言之將不驗也故識以遺之生名黻病目視不逾尺以故不能馳騁其技於四方云靖康丁未四月望日新安朱某序

富沙驛記

紹興十年今右朝請大夫郭侯璋來守建安不爲苛皦之政郡以無事則曰建爲州南控兩越北走江淛士大夫取道於我者日至而無所於館則問捨於逆旅昔晉平公爲諸侯盟主銅鞮之宮數里而人之垣以羸諸侯君子譏之今吾於居處逰觀不敢有增而館捨無所其若四方之賔何如是營表故行牙廢址子城西南而屬役於其屬葉顒趙伯防以九月甲子經始訖役於十一年三月丁已土木之工以日計者凡六千二百而民莫之知也庭戶嚴顯堂室靚深昏明寒燠皆適人意又東南列四捨於門外食息之所頒不問館人畢有無闕則𨿽車馬奔溱而猥至者皆免與市人役夫肩隨踵躐於囂塵塗潦之間附驛之南列屋三十楹積其僦以備木朽塈剝墉缺而甓毀丹漆黝堊之憤闇圯落者以時繕之餘方食崇道之祿來客於建郭侯曰願有紀也三代之有司治其廬舍委積以待賔客者備矣蓋秉禮立制而受之官師細大具舉而丰省有度此所以爲先王之法非後世所能及也去古浸逺士之甘嗜進趣者贏詘之不知而困獘所恃以稱賔客之爲故又不及是則或視事之荒堙廢墜於前者不肯一舉首媮得避慊之便以誘後人均之二者其處心之私一然則爲今之吏能舉事以便人非役志以干譽而求益也而民不以爲病則旣難矣於先王之法又庶幾不失其遺意𨿽欲不書其可乎新安朱某記

建安縣敇書樓記

建炎初詔州縣官寺趣無乏事他不急之役悉禁母得以勤民建安縣廨自火於戊申之盜仍寓於民居湫溢單露於令所以賦政百里者甚不足以稱中又更盜賊廢亂至煩王師羣盜始次第伏誅是以凡五六年猶不克以詔書從事而復於其舊紹興四年今左朝請大夫長樂石君亷來爲令污萊浸辟閭裏昭蘇始營表縣治故址度材致用百役皆興未幾而堂廡庫獄與凡令所以聽訟宴客者不侈於舊而皆備獨門未及作而石君受代以去後三年今令左承事郎括蒼葉君蒔至曰閈閎卑痺而風气虧防前令所不暇非以吾諉也吾又趣過目前而曰待後之人窳不共事不亦甚乎且異時遵用建隆詔書卽門爲重屋取凡制敇庋而藏之其上今無所於藏而寘之他所甚非有司尊嚴象魏謹守章程之意乃作新門而因建所謂敇書樓者十年正月某甲子始作訖於三月之某甲子以工數之蓋三千而嬴嚴正髙明父老來觀莫不豫然動色而相謂縣有大役乃無一吏持符囂讙吾裏中者蓋令隱吾民脫命九死之餘日入於困窶而將無以生也恕思而勤撫之斯役也猶不吾及況於奉巳厭私之爲乎於是相率來請文以爲記夫置吏以爲民也吏徧於天下而柔良介特之民不獲其所者尙多則材者少也吏材矣私志未冺而惻怛之誠不至則頥指嚬笑之間有能乘之以齮齕吾赤子者而況於官有大役乎君子之觀政也得其素孚於民者而於舉事焉驗之則庶幾矣然則玆樓之役其亦足以觀夫

尊勝院佛殿記

始予客政和往來建安必捨於城東所謂尊勝禪院者廈屋百楹淸防纓濁常灑然忘其漂泊之勞去之十年而再至則盜火之餘艸出垣端庭穢屋庫而不可入其徒出沒於蓬藋荊棘之間皆慘慘無人色是時主者非其人土物之出入不可知恬瘠其眾而自封也已而執事者案見其罪斥去而以今淨悟大師祖源易之源數主聞寺輙棄去廬於南山之顚澹然蓋將老焉嵗在庚申予罷官行朝寓居建溪之上而源來見曰吾將首爲殿以居佛度費錢三百萬當勸吾州之人有志於善者使之樂捐所餘以助我是役也成君必爲我記之予曰記易事耳建土瘠而人生理薄又數經盜自朝廷常閔閔焉赤子視之非常賦也不忍有所斂將安所取三百萬以佐子乎𨿽然子必勉之子能勸子之人施錢以爲殿而我不能施文以爲記乎源曰建人自變亂以來行伍田廬之姦媮快一時福不盈眥族夷鬼饑不見蹤迹吾儕方在水火鋒鏑之間不自意全今乃復得甘食美衣娛樂仁聖之澤非宿植善本則何以至此皆將率徳蹈義以道迎善祥鄙爭吝嗇之俗視昔者則旣瘳矣庶幾可以廣吾師勸道羣生之意而幸有所立此吾所自詭而不刻也明年旣成土木之工若干偉麗工巧不損其舊蓋州之善士某人爲之倡而佛菩薩像之費則助教吳公與獨任之嗟乎人之可與爲善𨿽蕩析困苦萬折而不變此天賦之秉彛未有知其所由始者也仁人君子不絕於當世其勢可以鼔舞一世而納之於善宜不足爲難然所爲移風易俗使天下回心而向道者或曠世而未之見此又何說歟予旣樂道建人之易與爲善因附之以所疑以風曉在位者又嘉源之不愆其志也爲之記其年月豈獨以少壯所遊而不忍忘也哉

淸軒記

余少時未更憂患視天下之物謷然不以屑意而尢少所合建陽劉文伯獨繾綣從余遊惟恐後巳而余以貧隨牒四方僕遫眾人之後厄窮卑辱無所不嘗亦聞文伯以鄕舉試禮部時時書來相勞苦意不少衰余旣稔於世故寓居建水之上蓋將老焉見文伯試於鄕有司屋條對之文條鬯精宻無中年衰憊之气旣又無所合以歸書來曰比卽居之東辟屋若干楹花藥在列萟竹以爲陰榜曰淸軒間於疾疢取書史誦於其間客至瀹茗論文悠然不知日之夕也子爲我記之餘方汨當世之垢污恨無饘粥之田可以歸耕庶幾跌蕩萬物之表文伯之嵗事𨿽靳靳僅足顧方汲汲求決得失於匹夫之手而不能無介然於胸次此殆於余所謂厄窮卑辱者未之嘗爾文伯有田廬以爲歸異時倦遊而反方徜徉此軒誦壁間之記曰有是哉可以油然而一笑也新安朱某記

跋山谷食時五觀

右魯直食時五觀語予受而行之猶有愧於藜藿而況於玉食乎今錄以示諸弟而贊之以三語曰知恥可以養徳知分可以養福知節可以養气孔子曰我欲仁斯仁至矣豈欺我哉宣和壬寅五月二十八日建州龍居院上方書

戒殺子文

政和七年秋予方寓學雲溪之上聞溪上王氏婦死一日夜而復蘇亟往問之具言所見云死之日方入室有二吏候於戶間趣之行沙莽中不知日之早晚也忽至一城通衢列肆如大都市凡其祖先與其親戚之死者皆驚怪相問勞吏引至官府西廊吏捨捨中簿書盈屋一吏按簿問婦汝非歙州婺源縣兪氏女乎曰然具問其祖父名與鄕裏皆非也捨中吏愕然相顧曰是郡縣姓氏之同者呵二吏復往須防一婦身血淋漓四五嬰兒攀緣牽挽而至兒狀甚忿切吏審以州縣姓名祖諱皆是指語王氏婦曰此婦凡殺五子司以其子訴寃甚不待算盡呼之吏誤呼汝歸語汝鄕裏親戚愼母殺嬰兒人間容以幸免此不汝赦也二吏復送婦及河推墮水中乃蘇尋問於所見追婦家死以其日矣余聞之曰漠之事不可得而知也吾鄕之人多止育兩子過是不問男女生輙投水盆中殺之父母容有不忍者兄弟懼其分已貲輙亦從旁取殺之追之悞果然乎則不可知不然其亦托以竦寤斯人也耶嗟夫人倫之愛孰如父母之於子者始生之嬰未及咿嚶而忍寘於死父母兄弟幾何不相率而相殘先王之時未成人而死者以殤禮之未成爲人而無辜以死猶云可傷況夫出腹而殺之無辜而可傷豈不甚哉自予來閩中聞閩人不喜多子以殺爲常未嘗不惻然也無故殺子孫官有法甚明顧牽於習俗之昏則𨿽有法而不能勝夫法有所不能勝則亦何事於吾言然吾聞吳道子畫鄷都之變都人不敢屠宰者累月夫人固不可以法勝而可以理動者庖宰且可罷況其天性之愛乎是未可以厚誣斯人也懸斷其必不可告也故取王氏婦所見次第之𨿽然予文之不工豈能使人讀之聳然如見道子之畫哉其亦區區之意有所不能巳也他日將有語其子孫者曰活汝者新安人朱喬年也或由此也夫

韋齋集卷十

欽定四庫全書

韋齋集卷十一

宋朱松撰表狀疏

啟

代謝奬諭表

仰申華祝實間謡頌之言方恐堯辭亟拜都兪之詔俯從人欲曲荷天慈中謝切以爲天下君旣擁三靈之祐使聖人壽實繄四海之心矧冒寄於承宣久叨承於扈從敢期日月之照不遺臣子之誠伏遇皇帝陛下克享天心永作民主接昌期於千嵗已幸親逢讀細札之十行更勤寵賁臣無任

代賀冬表

化日初長方謹羲和之日潛陽來復灼知天地之心恭惟皇帝陛下蓄徳粹剛撫時嘉謐靈承天紀孚祐含生茂對時行道迎葉气肆鴻儀之亞嵗斂諸福以錫民臣久荷寵光誤叨眷寄佩竹符於江海遙效嵩呼瞻黼坐於雲天亦同星拱

潛陽獨復至日舒長推神防以驗時降年有永得天正而紀歷卜世其昌恭惟皇帝陛下道邁古初仁均普率於帝其訓方斂福以錫民與時偕行自履長而納祐明庭星拱誕舉鴻儀列辟嵩呼茂膺殊祉臣久膺郡寄阻奉朝紳宣化海隅幸同於率舞傳觴玉座但想於登歌

代賀道君皇帝表

斷自宸心進陟元後神器有托成功不居𨿽天實啟其衷惟聖不失其正華夷慶抃今古罕聞恭惟道君陛下運撫昌期心凝至道躬後天之歷數以丕冒於下民得率土之歡心方永成於景命遽傳元聖退適希夷下陋周唐初非盛徳之舉逺追堯舜不以大物自私一徳享天藩釐有繼重明在禦垂祐無疆臣方守郡符阻陪庭列褰裳髙蹈神馳汾水之遊向日防誠願效華封之祝

代賀天申節表

謳歌歸啟本歷數之在躬壽考祝堯信天人之合契祥開載夙慶浹含生中賀恭惟皇帝陛下徳紹文謨功承武烈穰穰大福旣膺億萬之年翼翼小心自銷九六之防行宅中而居正永躋壽以宜民臣方荷朝恩外將使指逖瞻天仗方馳魏闕之心下酌民言願獻周詩之祝

代進銀狀

膺圖霄極集鴻祐於三靈受計殊庭效多儀於萬國前件物祥標瑞牒品列貢書瞻遡堯天防效奉觴之祝阻陪禹防心馳執玉之朝

柔祗出寶彰一人有慶之符方物充庭罄萬國多儀之享稽貢書之列品亞上幣以稱珍川委嘉祥申祝乾坤之壽夭臨正寧莫陪玉帛之朝

代謝賜對衣金帯表

齊官出笥躬膺三服之珍漢詔錫金腰適萬釘之麗寵光曲逮衰朽增榮伏念臣頃自布韋浸塵紳組凝嚴列侍曽防華國之稱艱棘周旋蔑效捐軀之志驟從外服擢寘二卿分符亟畀於江藩職愈親於宸極重忝便蕃之錫曷酬衣被之私此蓋伏遇皇帝陛下圖回中興總攬黎獻不身章之寵式昭閫寄之隆恩實重於觧衣未知報稱悸𨿽深於垂帯曷副憂勤

代進哲宗皇帝實錄表

若稽先王昭示來世追述功徳蓋賴聖神之繼承搜輯見聞具存文武之方冊垂光無極弈世所同恭惟哲宗皇帝臨朝尊嚴初政淵黙內承太母已刑孝治之風外倚宗臣遂啟升平之運延登眾正賔服四夷屬邦誣力肆於紛更故國事遂歸於紹述追攷一時之異議皆非當日之本心仰惟皇帝陛下撫時多艱躬徳甚盛始初踐祚已明崇慶擁右之功推本承祧又述先朝孝友之志廼因閒燕時禦遺編念疑信之異傳典型未冺察詆誣之無據邪正自分博延諸儒探纂前記臣方屍宰事夙被徳音初乏整齊舊事之能仰倍褒廣前烈之意至於芟夷猥釀補綴闕遺𨿽叨典領之榮名實借編摩於多士龍興禦歷欣正論之顯行麟趾卒篇懼前修之難繼

天寧節功徳防

九淸垂祐爰開兆聖之辰一徳承休永撫出寧之運人神胥賴夷夏交歡矧冒寄於承宣敢防伸於頌祝當渚虹之慶節尊蕋簡之眞科仰祈不宰之尊必致無疆之壽伏願皇帝陛下永作民主克享天心睿徳日新福祿川至推仁溥率躋壽域以康寧儲思穆淸配道樞而長久

月旅辰移節復臨於盈數天旋日轉民久跂於淸塵輙緣愛戴之誠防致禱祈之懇仰惟大覺洞鑑防衷伏願宗祐垂休龍天薦趾旄頭隕地坐知敵運之窮緑耳籋云卽見皇輿之復益崇睿算永燕宸思

迹環天下𨿽夙慕於眞遊恩浹人心自難忘於善祝驟及言名之日具輸徯後之誠仰冀覺慈必從眾欲伏願上天眷顧諸佛防持平國成功歸饗九州之養華封效祝永膺萬壽之期興運有開遺民胥賴

天申節功徳防

執衡司序實開申命之祥膺錄禦圖自享後天之歷敢資善祝仰叩覺慈少伸螻蟻之誠曷報乾坤之施伏願皇帝陛下無疆介壽有截歸仁大輅天旋行執望賢之轡靈旗星煥亟班涿鹿之師丕冒神州同躋壽城

謝福州祈雨防

常暘爲災南畆告病民瀕溝壑諒軫佛慈政戾陰陽實由吏責僧伽大士法身常住願力無邊降升人天運用悲智伏願洞昭精悃深憫疲羸並告山川之靈大敷雷雨之師一蘇焦稿式副歸依

代淸水白馬鱔溪廟疏

靈區峙勝大庇一方神物效祥普滋萬彚睠玆南畆適造亢陽用竭蠲誠具嚴法供恭叩九淵之防就分一勺之淸仰蘄顧依卽告霑足訖成丰嵗永賴神休

謝林郎中啟

學政師門方幸觧顏之進剡章天陛忽披薦墨之光盛徳曷酬溢言難稱仰衡知奬但積愧懷伏念某眾謂迂愚自知凡陋徒以弱嵗知慕古人才不逮而志彊空仰聖門之髙逺親方彊而養闕茍脫名塲之險忍爲小人而折腰蓋規斗粟以糊口旣素志之不立嫓先民其已竦顧流俗孰能知其心惟聖賢必有處於此頃陪下邑之屬獲事大夫之賢羽翼未成將仰勤於伏鵠鏌鎁自獻輙敢效於躍金𨿽祿薄以不克幸職卑而易稱奉承懈緩已逭遣訶送逆差池又叨庇防俯憐衰拙何敢望於君子之門曲恃仁明有以安其不肖之分玆爲幸防更被薦論黼黻華章聳觀眾目蒯菅陋質假重一言愧溢心涯恩超望表玆蓋伏遇某官徳業久大材猷偉明望臨一時學貫千載久隆春注方此踐楊念報恩之孰先急援能之爲務諮趄自棄曽防根柢之先容特達深知蓋出權衡之公舉惟致身之文學懼不克堪若餙吏之亷勤或能自勉某敢不益進其學求稱所蒙茍不辱於門闌願永煩於陶冶私門修謝愧免俗而未能直道方興知復古之有漸過此以往未知所裁

賀中書胡舍人啟

伏審光奉制恩典司書命伏惟慶慰伏以元聖禦歷中興撫期方秉武節之嚴芟夷亂略允資文徳之助葉濟艱難惟太防裁成於化元而內史贊襄於基命道王徳意咨訓誥之丁寧宣國威靈法雷雨之鼓動素推鴻筆果簡淸衷恭惟某官邦家典刑人物冠冕謀三斷國素蘊蓄於經綸騰實蜚聲久周旋於敭歷凜霜臺之風采靡聞背闕以諠嘩竦玉斧之威靈孰敢按兵而顧望亟自三長之選進班六押之崇入侍凝嚴具輸忠讜搴英華於淳古救骫骳於斯文眾正旣興並增廊廟之重丕平可冀頓釋畎畆之憂豈徒畢恊於師言卽見進陪於國論某久於宗慕特荷奬憐試吏馳驅厭魚鹽之碎受知感激覺肝膽之輪囷黙自揣於衰蹤期永煩於元造未由趨拜徒切傾瞻

賀福州張參政啟

伏審肅奉制恩出臨侯屏奉丹書而造膝方渴於嘉猷擁玉節以偃藩暫煩於舊徳凡依庇幬居切懽忺恭惟某官學富經綸望隆諧弼凝嚴列侍素髙華國之文艱棘周旋益勵匪躬之操方聖神之踐運躐俊乂以奮庸席雋望以九遷人無異論奏膚公於兩社帝所仰成惟長樂之名藩占全閩之奧壌笑談樽爼從容𨿽異於平時襟帶山川鎭撫允資於重望惟國勢之安危系輔相而廟謀之本根在朝廷諒膺枚卜之求卽有追封之召某尙貪升斗久辱沈塗識太白於天津敢論疇昔見茂宏於江左幸托防生自憐冗之蹤阻拜熒煌之座瞻旌棨方聨少吏之下陳仰累陶鎔願借大釣之餘力歸依之悃敷述奚周

賀程待制知溫州啟

伏審甫趨召節亟拜綸恩延對西淸𨿽渴嘉猷之告偃藩東道重違榮養之求諒惟物望之僉諧豈獨私悰之欣屬恭惟某官材髙國棟望重耆英踐履純明凜奉身之一節風猷彊濟歷盡瘁之百爲越從寄注之嚴出總委輸之寄被恩言於三錫素簡淸衷席畯望以九遷待周華貫丐便親輿之養就合帥閫之符俘狂寇之防鯢出遺民於塗炭果膺號召益見推明降陟殊庭副仄席輟飡之嘆藩宣外服有擊鮮戲防之歡度少愒於名邦卽進膺於宻務某門闌下列鄕防晚生鑿枘不謀了無心於經世斗升自役方茍祿以逮親誤防收錄之恩因有攀緣之意陰虯自躍儻宻防於風雲朽木難雕或蒸成於芝菌永言欣懌莫罄敷宣

謝謝參政啟

溫言曲薦逮筦庫之下陳窳質何堪被鈞陶之餘力靖惟淺陋曷稱褒揚伏念某早守孤經亟鏖末仕一行作吏久困於抱關三釜逮親愈勞於負米睕晚坐嗟於急景低徊益愧於初心友黨譏訶何異土牛之畱戀天涯流落眞成木偶之漂浮念方力學於古人深恥自同於流俗蹈立身之矩矱非以干師問行道之權輿付之造物勉從吏役算來啇緡義命所存敢懷不屑之意防計𨿽當實有易污之憂仰借庇存稍寛督過冀少稽於嵗月求歸卽於田園絕希俊乂之遊自審奇屯之分何期誤舉驟激濡衷而況抱槧石渠羽儀上國橫經文席領袖諸儒永惟盛徳之所加終懼溢言之難副此蓋伏遇某官斯民先覺吾道主盟綜九學之淵源作三朝之心膂入陪國論濟川瀆而得舟航出布藩條釃江河而灌尋尺捜揚羣彥翊贊中興俯睠衰遲特垂奬引某敢不追尋舊學勉企前修登李膺之門旣塵品目遊薛公之閣妄意攀緣儻坯冶之無遺或桑楡之可冀過此以往未知所裁

賀謝參政除萬壽侍讀啟

伏審介圭入覲前席延登西學貪賢方渴謀猷之告殊庭庀職聿彰禮貌之隆明命誕敷輿情胥慶伏以事師古而有獲傅說稽首以復王義勝欲而必昌太公奉書而端冕惟君正而國定蓋源澈則流淸仰陪資訪之勤允屬典刑之克緝熈聖學纂前哲之永圖眷倚宗臣修本朝之故事恭惟某官學臻聖奧望冠耆英經國髙文逺追大訓亮天賢業簡在淵衷道徳被於布韋旣廣成均之化精忠貫於金石又髙社稷之功亟協師虞進聞大政謀王斷國士多誦於格言尊主庇民世已蒙於髙澤方當陽之備重遽請外以均勞詔甫趨於暑行恩復延於晝接西淸入侍聳觀列辟之儀刑東閣薦開行正臺階之符采某久於宗慕特荷眷知聞道師門常預觧顏之進飛章天陛誤沾薦墨之餘竊自附於下風期永依於元造閔卑棲於筦庫巳借褒揚跋滯迹於泥塗尙繄簡記依歸之素敷述奚周

上綦翰林啟

卑棲冗屑絕跂崇髙久掃迹於英纒粗安愚守竊馳心於徳宇貪附下風𨿽稽履舄之瞻尢結藩墻之想恭惟論思宻勿陪侍穆淸躬令徳以考祥固靈襟而擁福伏惟某官當世師表斯文典型忠精自結於主知風采縱聞於輿誦豫挾衰之大義奮經世之逺猷陞四禁之華典冊造於大訓陟貳卿之峻徳名冠於中臺力祈勞逸之均暫佩藩宣之寄蕭生補外甫慰逺民陸贄居中久懸睿想亟膺號召入副詳延防前席之勤日親帷幄被觧衣之寵望絕臣鄰惟文章闗世道之盛衰而詔令宣朝廷之徳意反醇醲於慶曆益知皇運之隆體深切於正元彌識人心之固側聽吉星之獻遂符獨對之言式厭具瞻豈惟孤願伏念某陟道殊淺賦材防卑彊顏升斗之營悵流光其將晚心尺寸之進信適俗而已疏顧方縻冗役之勞何敢援同年之契寅緣過聽簡記衰蹤仰惟鑑裁明教之宗方以長育人材爲樂曾未遑於擁篲輙妄意於攀鱗拳曲無庸將前求於櫽括悍堅不棄冀仰累於坯鎔永惟宗慕之深尢劇歸依之素願言珎嗇前對寵光

謝館職啟

拜嘉明命叨給札於禁林試可中宸驟策名於藏室脫煩之冗役厠淸切之英遊祗可平收良深震愧竊以上聖禦歷中興撫期方秉武節之嚴芟夷僭亂允資文徳之助葉濟艱難纂逸典以宣猷辟英躔而儲正庶幾封殖以俟選掄惟先王大訓之所藏縻歷世彌文之咸在圖書襞積黃墨紛綸本原四目之神靈聿稽於詁訓儲正六書之變革精覈於聲形冀因防勘之勤益廣見聞之富向非多識天祿之奇字深探酉陽之祕文捜薤葉於名山訂金根於往牒則何以刋收四庫綜產九流如某者名實不揚人門俱下抱孤經而幹澤堅脫名塲遵三尺以在公亟縻吏役皇皇從食冉冉趨塵僅成旋劾以不堪𨿽復傭耕而何憾值潢池之方熾伏錀裏以深藏被檄行臺算商瀨海爲親而喜防冗之卑棲援上何階固崇髙之絕跂巳分甘於逺屏誤垂簡於旁招貝齒長饑空羨公車之力塵蹤易隔阻趨宣室之庭姑自信於奇屯方日湏於罷遣將攺轅於下澤遂掃軌於修門俄被恩言俾程薄技追暖姝之舊學取笑大方緝骫骳之蕪辭深漸少作寧酬發策甫就著篇大手旁觀駭羣公之堵立皇明俯燭備淸燕之衡程仰惟聖學之髙明內省寡聞而隕越敢期睿奬加錫兪音追飛羣玉之峯獲肩於眾彥討譯曲奎之畫博攷於前言望不素然恩誠有自此蓋伏遇某官材髙經濟望重弼諧推至公之心整領人物收羣防之助圖回事功施及妄庸濫塵揀拔咸池在禦不遺曹鄶之詩華衮所褒遂略春秋之責某敢不益堅難進之節盡讀先見之書潛心聖門尙友先哲辧魯魚之謬何足報於生成澤霧豹之文尙少勤於長育過此以往未知所裁

代魏侍禦謝提刑啟

承流千里方竊於誤恩托庇二天更塵於華薦辱言巳重引分非宜伏念某受材迂防遭世休顯玷華塗之下列昔何補於防埃得支郡之左符今已愆於膂力民有丰登之樂心無撫字之勞茍幸庇存敢蘄褒薦溫言曲被實逾黼黻之華陋質何堪但增菅蒯之重此蓋伏遇某官立中道以待物慕上臣以事君方營路之峻躋眷衰蹤而俯錄顧竭其智力𨿽無以儒飾吏之材然老於詩書粗有學道愛人之志稍寛訶詰加惠初終儻無愧於成言其敢防於厚徳過此以往未知所裁

代陳參政回李丞相謝轉官啟

伏審上流作屏方賴於折衝當寧念功亟聞於遷秩牢辭屢卻成命莫回未遑慶牘之修先拜溫言之寵恭惟某官徳業久大謀謨忠嘉方初政之淸明首陪興運旣逺民之安集允借壯猷巳紓西顧之憂彌重仰成之體餘威所憺式訛姦宄之心序爵更崇益注聖神之意而乃久持謙柄愈厲髙風豈惟務式於一時固已紹隆於前哲某方嬰重責竊企下風股肱惟人大懼天工之曠京師蒙福尙沾河潤之餘感佩之悰敷宣防況

謝宮觀啟

食而聽事久勤覆露之私嘖有煩言重荷陶鎔之賜得郡自試蒙恩不貲乃猶瀝懇而有言亟獲奉詞而自屏捫心知幸銜施不防伏念某卷曲之材分甘捐棄亨嘉之防理絕覬覦志气凋零但恬然於義命神明憒耗旣蕭颯於顚毛偶給札於玉堂遽飛纓於蓬渚叨塵郎選托備史官自抵譴訶卒煩調防矜其趨走之舊假以息偃之安鬻澼絖之多方蒙裂地禳其支離之臂獨勉受功然方當寧焦思而憂勞眾賢致身於馳騖積縻廩稍茍逭馳驅旣永負於食功復何殊於罔利恧縮畏事覺精鋭之坐銷懷安敗名顧豢養而自嘆素飡之刺流汗以慙此蓋伏遇某官功髙宗臣徳嫓元哲謀合天意方宣厭難之威身爲國基實佩扶衰之寄整領人物計圖事功將躋四海於丕平猶軫一夫之不獲有如庸器亦托下風將絕企於修門未知報稱尙激昻於末路不至惰媮

問候張丞相啟

去違門墻積有嵗月托身埏埴分苦窳之無庸逺迹泥塗固髙明之絕跂欲布瞻依之懇懼幹慁瀆之誅方竊伏於海濵敢徹聲於從史恭惟蹔辭論道均逸撫封翕受玉和具膺多祉伏以某官道契天則身爲國基當軸處中則多士豫附而功日起假鉞居外則大敵震動而人不憂方廟算之少勞尙天誅之未決卽承晝接無憚暑行下副具瞻仰寛焦思某久深宗慕昔荷甄收誤蒙方底之書俾趨交防之陛甫正中都之秩薦陪藏室之遊而憒眊寡聞朴愚自信思金躍之戒每佁儗而厚顏亡頴出之奇但摧藏而卒嵗莫知報效自抵譴訶職是負薪之憂猶曠沒階之禮歷日其吉趨風匪遙班作礪之篇行見進揚於休命賦褰裳之什尙無使至於他人

謝人書啟

海市徵商偶繼西溪之躅士車稅鞅幸瞻東魯之風更辱髙文以爲先贄褒同華衮旣假寵於衰蹤報乏南金徒深銘於厚意

謝人詩啟

久厭鬥升欲乘桴而浮海幸瞻冠履殆防肉以聞韶更塵黼黻之文坐增菅蒯之重念雜佩相酬之未暇徒有報章𨿽賦詩見屬之過宜敢忘拜賜

定婚啟【爲甥丘肖】

竊伏閭閻久心傾於徳義幸同土壤敢自附於婚姻伏承某人婉娩多儀柔嘉有則某兄孫某藐是弱質捔知義方惟節春秋莫忺相其饋祀肆求伉儷使撫有其室家玆拜成言賜之內主旣襲祥於吉卜用委幣於髙閎軒冕照人𨿽大族非吾偶也蘋藻有奉抑先君實寵嘉之

韋齋集卷十一

欽定四庫全書

韋齋集卷十二

宋朱松撰

行狀墓志銘祭文

先君行狀

公諱森字良材姓朱氏世家歙州之黃墩七世祖天祐中以陶雅之命總卒三千戍源邑屋賴以安因家焉曾祖甫祖振父恂皆不仕公少務學科舉旣廢不復事進取旣冠而孤他日嵗時子姓爲壽母先訓戒飭諸子諄諄以忠孝和友爲本且曰吾家業儒積徳五世後當有顯者當勉厲謹飭以無墮先世之業已而嗚咽流涕以奉養日短爲終身之憂胸中衝澹視世之榮利汨然若不足以干其心者家人生產未嘗掛齒子松遊鄕校時時少得失無所欣戚家旣素單久而益急或勸事生業曰外物浮雲爾無庸有爲也使子賢𨿽不榮於我足不然適重爲後日驕縱之資爾獨見松從賢師友遊則喜見言色其篤於道義而鄙外浮榮蓋天資云晚讀內典深觧義諦時時爲歌詩恍然有超世之志與人交無賢否皆得其懽心然胸中白黒了然人莫能名其爲通與介也以年月日卒於建州政和之官舍享年若干娶程氏三男松舉進士廸功郎初尉政和也次檉次橰二女未適人將以某年月日寓葬於政和防國院之側謹狀

楊遵道墓志銘

公姓楊氏諱廸字遵道南劍州將樂人今徽猷閣待制提防西京嵩山崇福宮某之長子也曾祖某不仕祖某贈累朝議大夫公爲髫兒已能力學指物卽賦凜然如成人旣冠益貫穿古今孝友和易中外無間言平居無喜慍色至急人乏困而樂其爲善則矯然敢爲必極其意而後已與人辧論綱振條析發防詣極冰觧的破聞者斂聳退而察其私言若不能出諸口故無賢不肖愛敬之蓋度不身踐不茍言也裏有貨訟不決者連年公一言而兩家爲之平其誠信於人如此崇寧三年侍徽猷官荊南歸展先塋八月甲子次於邵武之傳捨以疾卒年若干初熈寧中河南二程先生紹絕學於孟氏不傳之餘四方學者顧俗學而自悼遊其門者惟恐後獨徽猷與二三公號入室公方遊大學聲出等夷一旦棄不顧抱經遊於伊川之門以然少年周旋羣公之間同門之士咸斂手以推先伊川少然可雅器許公公於易春秋尢爲精詣嘗曰人之不可無學猶饑渴之於飲食茍不知其方則常患乎異端之溺人人孰不知此而卒蹈之者習俗昏之也又嘗謂世論莊周怪誕喜訿聖人此正自淺陋何足以議周也大要周於聖人之道略見圭角遽欲廣已造大而不能自持至分遊方之內外以爲二豈知夫聖人精義入神者乃所以致用利用安身者乃所以崇徳乎凡著其所得及商略古人爲文數百篇今有十一二藏於家二程先生旣沒天下師尊其道者推楊氏謂徽猷公龜山先生不敢名而公負超詣絕人之資克世其學𨿽世之望公也則亦然乃不幸而蚤世豈非命也耶公沒孤尙防後若干年始克葬公於某州某縣某鄕某山之原娶葉氏朝議大夫致仕祖武之女配公無遺徳以防母致疾先公三年卒子男三人云舉進士二早夭云與予相好學業志操能世其家者以舅氏撫州司馬曹氏儋年之狀來請銘予不及識公自來閩中多從龜山門下士遊間論近世學者至公皆曰吾不及也謹爲之銘銘曰斯文盛衰天實命之有嗜其徑異端乘之道堙不治以與聖違有志於得俗學惛之以見自私乖戾莫施孰爲毅然莫乘莫惛天蓋祐之使與斯文屹屹龜山淵源伊洛如星之斗以表後學公爲之子妙質夙成目濡心渟食息訓經不躐不陵師訓是程軌道以趨不畔墨繩行滿鄕黨世俗知之遺文蔚然不可瑕疵胡不百年以究其業賫志莫陳方壯而折天其或者尙相公子我銘幽竁以告來世

承務郎致仕卓公墓志銘

去建陽而南十里泉竹深靜岸谿而廬者有宋隱君子承務郎致仕卓公之所築也公旣孤置家事不問奉母夫人居焉養盡禮不迹城邑者三十年某視公季子特立爲同年兄幸獲升堂拜公退而語世之士大夫以謂古之常徳君子俯仰不怍者如公蓋望其表而知之宣和五年夏六月過門則公以四月乙未捐館捨矣入哭公柩而退慰其孤且稱遺命將以九月十日襄厝於洞源之塋屬予銘之予視諸孤薾然不勝哀不忍以荒拙辭謹按卓氏本福唐今爲建州建陽縣者自公七世祖徙也曾祖某祖某考某皆不仕公諱某字元舉少力學無不通已而語人曰吾冡子其可以膢臘不共爲親憂去治俯仰之養友誨二弟經紀其孤無可憾皇考屬疾有異僧過門察公憂甚授丹篆符詰朝失僧所在自是尊信內典晚益精詣訓釋其書發明爲多旣丁皇考憂不禦葷酒終制燕居寢食有常蕭然一室晏如也心平气和未嘗面短人然無賢不肖尊畏之鄕黨至無訟云季子學問浸有聞時時小得失若弗聞者至試不利禮部始手書古人詩開勉之平生折劵不勝計繼室魏氏之亡公方主家事寠不能斂猶有誣其自私者未幾誣者嘔血疾首踣死於庭識者異之嘗有巨商告公有家難將亟歸從者偶語有見圖意以精金一篋寄公去不索劑約逾年復來出篋示之封識者宛然先是營壽藏一日遣人芟辟其道頃之得疾謝醫祝書四句偈示諸子超然非世間語也時季子以廸功郎爲越之山陰丞飭書別之已乃坐逝蓋公所建立非易以死生動而況於義利之際然猶不及於疑且謗眞爲善之難哉生平忠信勤約務要以身先子孫故諸子曁孫皆兢兢佩先訓端飭自立而其季遂以學行卓然爲聞人其奉身信道有無愧古人者非特見公訓子之方厚施而必報深蓄而徐發其在玆耶公享年若干重和攺元霈然以年及格而子借吏部得今官初娶張氏男五人其四曰某某某女二人長適王亮次適王舜孫皆舉進士孫男女合十人公猶子宣教郎知南康縣雄實狀公行某視公丈人行也顧文字之不能工何以震耀潛徳而燕賢子之心謹志而銘之曰以媮自愚世顧曰智我求有常久不克值有隱卓公抱一陸沈徳義爲佩而閟其音居然環堵鄕防是效不貴以驕曰公師保夜旦死生泊無戚欣相彼儻來何直浮雲匪躬之嬴肆惠於後以學發身公實有子洞源之攀公柩所宅有來承休質此幽刻

謁廟文

涖官云始蠲日告防祗祓靈祠恭陳薄薦仰蘄聰直昭鑑潔誠冀我寵緩汔無災害

代福州禱雨諸祠文

七閩之農鑿山隄海以爲田雨暘之節小失其常則有旱沴之憂今玆春夏以來陽亢而雨慳髙者源泉涸枯而不可耕下者又爲海鹵之所浸蝕溝壑在前民今其懍懍敢布腹心於我明神惟神秩於明庭廟食玆土斯民嵗時奔走饋祀世世而無敢怠者凡以神能佐佑陰陽易凶爲丰以免於饑饉流殍之故也惟神奮張威靈誕布甘澤以答斯民之望吏亦預受其賜

春秋書不雨傳曰書不雨閔雨也嗟乎爲今之吏𨿽未能無愧於民以干陰陽之沴而豈敢防閔雨之意哉屬者雨濇暘驕種不入土三農告病懼不免於溝壑是用齋祓精防引愆瀝懇控告於我明神惟神妥佑一方克享饋祀尙哀斯民搏手之急宻防山川之靈誕敷雷雨之澤庶幾今秋傳得中熟民旣得以餘力奉公上之徵賦長民之吏受職之神皆無愧於斯公者嵗時潔醴丰牲以承事神世渺其有斁乎

代謁先聖祝文

某聞先王所以治天下國家之道無不在於學而生民以來未有如夫子者某肅將使指惣計閩部服官之初齋祓進見於學悉延諸生與之瞻望跪起於素王之庭豈獨昭示斯民興其蒙被道徳之澤之意抑今干戈甫息公私困竭蓋將詢事選言求庶幾於君民兩足之訓仰止墻仞其敢不防

代謁諸廟文

惟神受職明庭實司民命孚祐此土以無災害玆總委輸奉將使指涖司云始敢薦防誠

告贈官文

某罪逆不天未及伸區區烏鳥之養而奄罹酷罰大息未報永懷身之憂一念及此心肺摧裂恭承余訓備官於朝乃紹興七年嵗在丁已天子有事於明堂祗見天地以祖宗配發號赦天下追榮百執事有列位於外朝之親而某方備數館閣於是贈先考承事郎先妣太孺人今旣三年矣方系官於玆若朝夕未以曠敗卽罪而得去朝廷當躬持封冡詔書及命服以告於壠下南望楸梓長號雨泣謹因檉之政和以告

焚黃文

紹興七年天子有事於明堂天地報況祉福盈衍遂推恩大夫士之有列位於朝者而及其親非獨廣孝治之風亦所以慰人子欲報罔極之意某於是時𨿽未有朝位而備數館閣有司案故事以考妣承事郎孺人之命告於第某不肖不足以荷先訓蒙被封冡之寵而久官行朝又不卽奔告以無失時廼淹畱至於今慙懼感咽不知所言恭惟神靈不寐尙膺天子丕顯休命

祭丘君文

猗嗟丘公市隱之綸紛攫金而爭先炯懷璧以自珍超獨懷於徳義外不亂其光塵樂怡怡兮自適坦蕩蕩兮無垠韙承家之子弟服義方以資身吾來閩嵗八周悵識公其何因惟先君之仲女婦子捨而通姻方言還而在道篚覿幣而未陳忽奉訃以來告奄捐俗而返眞嗟乎天之不淑胡獨折此善人念此往哭其何及爲防匕而廢飡傾聞公之晚嵗頗玩志於竺文了一世之泡幻盱生死如夕晨曽其躬之不贏天以燕其後昆方世冑之有弈矧先徳之未冺嗟惟公復何憾悼生者之號寃馳斯文以侑奠庶漠之或聞

代鄭徳與祭龜山先生

道防千載聖逺年堙矧曰國家莫善其身三川之郊篤生至人公甫筮仕摳衣其門聖有遺訓俗學所霾手摩層雲日星昭回六十餘年學者有師斯文所寄天亦耆之靖康初元天子側席擢從史氏來長諫列國勢危安廷議中式有懷必獻曰此予責帝在淮海始初淸明日禦詩書渴見老成白髮蒼顏歸侍邇英如周武王丹書是承得謝言旋田裏燕息有言有行四海是式謂當期頥難老永錫執餽乞言福我王國云何一臥遽告易簀邦人涕洟朝野大息嗟哉頑多難是嬰避影趨風久愧未能越自世父執經師聽徳義之契施及晚生惟先君子謀謨宻勿天嗇之年勲著王室公畀銘章黼黻金石幽竁是藏以詔無極盛徳之賜曷酬萬一祖祭有期來從執紼帝懷元者天不慗遺奠觴一哀豈獨吾私

祭鄭龍巖文

我尉尢溪少未聞道不安厥官跌宕物表𨿽賢宰君不我瑕疵美疾潛去砭之藥之比稍有聞追悔何及見容則多賢哉師徳九仙之別俯仰六年公官龍巖手書見存知我倦遊日困羈旅督以赴銓舊家來寓來官公鄕日訪代期阻濶十捨跂予望之重九之書粲然累紙旣再涉旬與訃俱至嗚呼哀哉公與人交通介之間外同光塵涇渭了然達於民政心爲衡石淸畏人知不求赫赫勝日婆娑萬事一尊考詳書詩有流有源展矣古人宜壽宜貴豈期防屙一臥遂蛻位髙疾顚基薄崇墉播惡遺臭形渥而凶公賫令名全歸墉下位𨿽不充不充無憾弈弈諸孤甫以防歸身有吏責往弔不時徳義之隆追懷永慨孰知予悲寄此一酬

韋齋集卷十二

予承乏吳邑嘗手錄韋齋先生集若干捲而訛闕無所於考比倅新安謁文公於紫陽書院紫陽韋齋舊遊地也因舉其故通守睢陽陳侯性之乃出是編與其弟玉瀾集一卷爰正所錄本並刻之嗚呼是書始行於南康再行於旌徳今不傳久矣新安爲韋齋裏居而後學之仕於其地欲徴文獻固不可無是書欲遡本源尢不可無是書況有禆於風化願見而不可得者則是書信不可無也若夫先生父子昆弟家學之相授受序跋郡乘已載顚末復何言治癸亥春二月旣望任丘鄺璠謹題

先儒獻靖公韋齋集十二卷曁先逢年公玉瀾集一卷一刻於淳熙辛丑再刻於至元丁丑三刻於治癸亥板藏闕裏先祠嵗久漫滅於世罕行而世亦罕有購得者康熙庚寅正月昌辰求得舊本急訂魯魚付之剞劂而記年月於後二十世孫昌辰謹記

欽定四庫全書

玉瀾集

宋朱橰撰

次韻梅花

陰陰雪意云垂地曵策防行徬淸泚眼明橫路出江梅煙瞑沙寒迷表裏當年一夢山月明依約瑤臺見仙子俗緣掣肘意未了弄出飛瓊亂紛委摩娑銅狄豈湏話滄海揚塵固其理花神縱步來閬苑羞怕唐昌偸玉蕋回風自作妝半靣泣露眞成愁齲齒相看一笑豈易得分與天香更淸美那知脫屣塵寰去頃刻蓬萊三萬里黃昏誰伴醉鄕歸天色無情淡如洗

次韻寄求道人

天工憒憒春無力桃李顰心少顏色夢中矯首望三山我是東南未歸客巖壑交防人姓攴相思江月半成規遙知艸木代說法豈是畫餅隨兒嬉此身分不朝市何日相從拂衣袂豈容陶令載白蓮防作鄭防書落柿

二詩寄徳粲並簡內觀諸友

春風本自掣肘去那更病畱一句滿眼山川𨿽不攺連天桃李已成塵銀河誰與洗兵馬寶唾安能泣鬼神悵望故人分雪此飛雲落日在綸巾

九淵亭上二三子見說年來事事新隔水不容招手喚曲窓已有畫睂人酴醿香好急攜酒鶗鴂聲防催送春笑我江南未歸客飄然天地一閒身

寄人

一牛鳴地兩禪林霧雨初晴翠靄深熟路緣溪穿窈窕疏鐘喚客出嶇嵚未求黃卷成功處且辦靑山避世心悵望不來還獨返秋風聊作暮云吟

十月上休日示求道人

老禪獨臥千巖表枯木寒云伴此身只倚藜根作詩本肯分秋色與騷人心源落落故難合筆勢翩翩想絕倫記取濠梁斷金語三山好處要傳眞

同蹈元看竹了軒因用去年方字韻作此

淇澳渭川那復夢而今天遣出南方要觀大節湏霜雪莫說此君無肺膓照水形容殊不惡臨風言語一何長山僧豈識畱連意千里故人逢異鄕

和徳粹三絕

平生樂事在三餘不管梧陰玉除絕尾忽參緯句風塵今日正愁予

心賞南樓一味涼波光山影上藜牀莫言體國非吾事好夢不能千里長

未坐他年百尺樓浮雲身上且悠悠眼髙四海騎鯨客不見長安亦解愁

三山次潘靜之升書記韻

客路那知歳月長掀睂一笑苾蒭房且傾徐邈聖賢酒不問陳登上下牀云影翻空迷海嶠秋聲隨夢到家鄕明朝各聽船窓雨猶憶枯棊戰四郎

邈書寄出與李智哲唱和詩次韻

邂逅招提頓客輈十年塵土且休休三人月下從渠便二老風流到我不南北只今無好語山川如許更悲秋故應賸作鏘金句莫羨羣皃萬戶侯

老兵種菊以詩謝之

蔬畦雨徑策勲時徙種鄰墻菊兩枝九日無人朱放十分舉酒酌王尼花裁防玉秋風健香近龍涎曉夢知負口不應還負眼長鑱煩爾鎭相隨

鄭徳予同逰桃花山次韻

江村卜築路斜斜摹寫臒仙四壁家聞道讀書防肉味不緣避世宿桃花靑山自作千年調白眼空驚一望賖欲買雞豚投近社煙蓑雨笠寄生涯

春紅萬樹抱山斜落落眞源自一家雲起坐中疑有雨酒行杯面恐飛花塵緣未斷心𨿽勝他日重來約尙賖略倩淵明記遺事武陵今不在天涯

九日與客語慨然有廬山之興

九日黃花笑白頭分將牢落付林丘半川暝色聊償夢別嶺秋聲旋寄愁江國經年成浪語匡廬入手是眞休未能免俗湏登陟睨視元龍百尺樓

艸堂諸陳同逰崧山精舍晃仲攜琴先歸用壁間韻

來伴秋風十日閒筆端久已識波瀾煩君一醉雙峯月乞與兒曹白眼看

破塵妙語慰畸人鶴髮深衣雨墊巾獨自抱琴山下去石橋月色爲誰新

三山次鄭徳予韻

日腳防明雨腳疏誰將云夢賦相如西南山好君知否一見全勝讀異書

何日歸舟片葉輕白鷗相伴艫防鳴只應潮打篷處已作離騷一半淸

次韻梅花兩絕句

一月尢溪煙雨濃玉梅渾作玉人逢江南他日摘香處莫防雲間雙髻峯

淸淺彎環繞故墻一身將影理殘妝西施俗處無人見冷落吳宮溪水香

徐彥猷以仇池詩句爲韻作詩十四章見示答之

徐侯筆下波濤寛新詩示我淸且閒誰能辛苦學飯顆格轍已到元和間春寒十日不出戶坐向江栁分煙鬟東坡老仙有奇句析韻作句光爛斑疾雷一洗牛蟻閙羯鼔略驚桃李頑周郎知音亦已久仲車著語誰當刪大祒六鈞古稱重汝自力弱無由彎胡爲坎坎事嗤防今古可笑兒童孱鄕闗春物入意匠水光花气相回環莫嫌眾口亂如沸當見三耳生其顏嗟吾和詩𨿽已晚識君妙意存髙山告君詩妙湏飲酒社甕一醉寧當慳【奇猷戒酒常云人言吾詩好卽飲酒】

寓居南軒

雲气披猖月意孤冬靑倒影上庭隅燈橫老薺蛾方去書掩新蕓蠧已無一世盡知闗魯酒十年不擬嘆齊竽支頥坐覺疏星沒獨扣龍頭防酪奴

答戲昭文梅花

臘到方畱此日寒雨多未覺云殘共驚臺桞怱怱去獨抱園花細細看洗面不勞千防雪薫衣剩破一分檀詩人窮苦誰料理只倚東風酒量寛

乙丑臘月【十七日立春】

自數今年臘天饒半月春酒船欺白首桃靨笑靑唇避地疏同隊【一作黨】逢人試問津傷心穿豺虎未肯盡奔秦

延平道中

一溪春漲午晴初日透波光緑浸裾卻憶孤山山下路石橋淸澈看義魚

雲間三十六峯髙北望思歸夢亦勞來客雙峯莫相笑少低吾眼爲兒曹

舟次黿湖阻水因由董山

山雨疏疏心又驚起瞻天色斗防明他年一枕江闗夢知憶蓬窓此夜深

一川黃濁冩昆崘苦恨南溪不盡吞三老亦知行意速時時挿竹記沙防

拂拂朝霞到客舟苦疑雨意在鳴鳩好峯天半元相識且作僧挾策逰

夢好山晴曉不知船邊今日見須睂向來快寫昆崘地元有薫風緑盡時

向年舟自三山上延平和人韻兩絕

春江一月困揚舲醉夢無人與喚醒欲識故交金石處相逢詩裏眼猶靑

春風一夢收桃李雙燕不知愁絕時臥向蓬窓飽聽雨無人識此是新詩

元英折恵柚花

白玉防花五葉芳春風吹盡洞庭霜河西道眼分明處識破此中知見香

乙丑除夜寓永興寄五二侄一首

殘臘避新正疾馳不可鞚梅花相行色更以風雨送傷哉緑林豪支出章貢薦食今防年金帛旣充棟王旅走山澤魄散失饑凍空聞米粟防不救干戈痛防防紙錢底千室羅盎甕祀先不暇嘗一夜驚入夢書生口擊賊自愧脫嘲弄經營華陽馬想象丹穴鳯融融聲教中焉得余此眾由基執弧矢鼷防何足中浮煙起南捨春事行倥傯桃寒彊破蕋鳥靜獨成哢詩情寫物色心匠與折衷章艸簡阿戎溪頭試防諷

僕自以四月十四日自延平歸所寓之南軒積雨陰濕體中不佳二十五日夜夢至一處流水被道色淸絕若有欄檻而無屋宇有筆硯皆浸水中予驚問何地旁有應者曰此玉瀾堂也夢中欲取水中筆硯作詩詩未成而覺意緒蕭爽始不類人世雞已一再鳴矣因賦此

蘧蘧飛夢云鄕物色淸輝眼界長閶闔未招金馬士蓬萊先立玉瀾堂千尋濯足衣裘冷六字哦詩筆硯香當與瑤池作同社紅巾靑鳥兩相忘

贈周功崇

閩嶺浮沈二十年歸心日夜夢江天謾題甲乙煩君看若說功名只自憐造物小兒知薄相个中老子已忘筌一笻聞作東南去豈欲求人左海邊

悼鄭彥繼書墓亭

蒼梧翠栢泣西風尺冡巍然宿艸中寶劍何心求季子只雞今日橋公麟經有味人誰識鶴陣論功气自雄欲拂蒼厓寫奇節陳琳檄手語言工

竹醉日懷故山

一室眞容膝【一作不彌畝】何人客子猷土浮迎竹醉云淨對山羞無地靑歸幌他年翠繞樓且從鄰寺去煙雨【一作雨外】看沙鷗

防暑

繁暑不可度病餘少見招投鄰借軒臥信手得書繞壽我藥雙笈驚人詩一瓢醒心慿雪露只空日薫銷

大食瓶

窳質謝天巧風輪出鬼謀入窯奔閼伯隨舶震陽侯獨鳥藏身穩雙虹繞腹流可充王防賦漆簡寫成周

春寒

人道春寒早系舟楚丘一夜雨瀏瀏此生削迹江邊路嫩緑紛紛只自愁

夏夜極涼

素簡久辭夜淸風先戒秋稻深羣蛤吠艸暗一螢流舌在殊無計心空尙有求按圖尋分野楚尾見吾州

六月二十日【二十一日立秋】

天涯明月見秋風錯莫誰驚碧樹空豈意楚山招隱處盡歸蜀客廣騷中釣魚聊爾鍼方直乞米茫然帖自工獨臥南軒聽南澗蠻花猶作杜防紅

尢溪縣之南李花千樹無一雜木春時嘗飲其中酒家小軒可愛惜未曽作詩追賦二首明年修故事當書之壁間

橋外茅茨好相問酒錢李花今若此白髮自茫然落日云千步春風雪一川明朝記來處石澗響濺濺見說小軒久無人喚我來直如春力快故遣客懷開玉立花千樹霞翻酒一杯江陵二月尾襟韻信難陪

春間小詩書趙園壁追錄之

栁態隨時秀花容近酒防緑窓京洛語盡抹早鶯聲小語不知夕幽香無盡時影寒人欲醉明月照酴醿自得春風信開懷待此花餘寒固艱棘今夕雪斜斜夜月閩杯淺春風楚制故鄕空費夢來此聽谿聲

夜坐池上用簡齋韻

落日解衣無一事移牀臨水已三回斗沈北嶺魚方樂月秋河鴈不來疏翠庭前供答話淺紅木末勸持杯明朝獨對蒼華影莫上睢陽萬死臺

平津

西風扶病上江樓老眼淒迷一色秋帆影戞云追斷鴈角聲吹月舞潛蚪栽培白業初無路防檢靑山始欲愁左海此中咫尺何年煙雨解扁舟

九日與數客登善福院之絕項晚飲茗飲閣予以病先歸賦十二韻

風日廹佳節一川秋意昏臨髙分石磴卻立數煙村楚制隨云物蠻花照酒防龍山嗟未久藍水想空存鴻鴈頻收唳茱茰防斷魂拍肩尋熟路登閣換余樽鐘梵規繩濶親朋笑語溫加籩攜海嶠聞笛憶鄕園夢記南柯守兵看左角奔詩凡羞晉宋髮短任乾坤汝輩禪心起今生道眼渾不知東嶂外灔灔湧金盆

秋日

鳴雕初歇樹猶陰黃菊紅橊色轉深管領秋風有今日畱仙羣稱辟寒金

簸弄天風髮彩涼西河一笑問吳剛借君玉斧煩輕手畱取个中秋影香

山靜溪回樹緑晴鷺羣防防雪分明影沈寒水初無意只是漁兒獨自驚

葵道人之三山

君家雙峯下祝髮事香火豈無逺逰志困此萬山褁坐閱腰包中未接話已墮翩然問知津九仙入風柁荔枝浦華屋紛砐硪邂逅儻逢渠周旋寧作我閉門造車語𨿽陋佛所可他年笑相視此計無乃左

次嶺上壁間韻

云臥雙峯祗對亭黃塵縈拂玉梅驚春風一棹歸來早誰作窓間擁鼻聲

春風

一舉造物手萬生和气中酒邊排雪意詩裏要春風了了誰孤起滔滔我卽空試詢三世事猶有讀書功

折山道中六言寄湧翠道人

折山有路可上他日雲藏萬家用處何曽觸石一禪指頂天涯

云暖网橫危磴日沈舟泊平沙欵乃一聲歸去炊煙遙起蘆花

牛臥黃茅岡底鷺歸紅葉村邊可是太平無象溪橋醉舞華顚

玉梅無意相惱嗾人煙雨疏疏擬寫个中妙處語煩不到西湖

艸枯防躍驚響溪靜魚行閃光只麼時時管帯可須細細商量

旣有女名靈照何妨自作維摩要見諸天辦供問他風月山河

寄龔十三

支頥獨揖北窓風怪事從今咄咄空簡防不知春色晚山川渾落戰塵中花飄茵席三生淨艸入池塘一句工想見楚龔懷我處扁舟遨蕩夕陽紅

糓雨

大防紛林際虛檐寫夢中明朝知糓雨無防禁華風石渚收機巧煙蓑建事功越禽牢閉口吾道寄天公

磻叟書云牡丹酴醿已盡胡不歸

客次驚衰白歸期先牡丹空枝兼病力啼鳥問愁端平日長相憶東風忍不看冰客亦零落惟是有春寒姚大本以李義山詩韻作詩題息軒繼作

隱幾心疑水攜盂影照山六窓開畔岸一榻埽中間栢子方饒舌花枝忽解顏定余牛自牧夢起蝶相闗閶闔初無路蓬萊別有班藏舟知夜失靣壁竟西還老矣從他笑公乎伴我閒體坤詩更好分寸許躋攀

書報國壁向年寓學於此嘗見虹下飲溪中復聞子規

昔與春風來此時攜書齪齪伴兒嬉山晴欄楯投雌霓身病林巒號子規斷髮蕭蕭吹易盡長江滚滚去何之欲追舊事無言說更作三生石上期

蓋竹與陳和仲昆季

玉樹成羣不可攀謾將牢落待蒼山五年分手河梁外一夕連牀風雨間梅蕋淩寒春欲動酒杯無力病相闗朱陳自古同鄕社更約靑雲作往還

寄夢肇

滄海橫流無處安只今且作夢中看豈湏逰戲兩蝸角收此防茫一彈丸老境懷人山宛轉春風著物鬂摧殘窮愁似與詩增气嚼雪敲冰字字寒

辛酉五月望簡陳和仲

秀出雲峯一千眾挽回廬阜三十年赤鳥白馬吐傑句黃花翠竹通幽禪竺師不假報文度鑿齒本自知彌天可憐烏石嶺下路榕葉炯炯凝雲煙

用東坡武昌寒溪韻三篇【同楊良翰】

漫卽古邑埋蒿萊五栁合抱何人栽浯溪未作天寶頌爽气已壓南昌梅蘇公鄧公先後到一時玉立髙嵬嵬扁舟載酒渡江水千山欵翠昏樓臺窪尊抷飲追太古云荒石老無紛埃歸來玉署念赤壁側身西望銀濤堆英辭傑句相震發尙記野鳥窺空罍只今卻數未百載防篆想見畱巖隈中原膻膻腥雜口憂淮北城壘生莓苔公乎天與濟世具曷不手引梟鸞開空遺筆力配元祐頓覺紙上千軍摧禁中頗牧知在卽號令前日頒風雷丹靑元向大羽出貂蟬要自兜鍪來數公文字𨿽勝絕莫使變作離騷哀

東坡謫官未放回桃花不系都栽機牙愛觸造物手五見江雨江梅扁舟一笑淩浩渺痩笻結伴登崔嵬窪尊故事逢浪鳥篆眞迹追浯臺【次山有浯臺銘見六一集】漂流長有北夢邂逅果踏東華埃玉堂夜直對同捨金燭照座花成堆帝觴雨露澆舌本忽憶樊口傾山罍聫詩共刻醉眠處至今寶气蟠巖隈闗西夫子獨好事掖垣行卽吟蒼苔斯文突元祐上已覺萬丈光芒開臨風弔客感赤壁公瑾孟徳俱雕摧英雄割據亦兒戲安用匕筯驚蚊雷東坡羽化不復返浪何日成歸來鸚鵡洲前舊時路寒波荒葦令人哀

故園山水眞奇哉三徑蘭菊當年栽自嗟流浪不知返江城曉角愁吹梅詩書邀我忽半世車轂前卻連崔嵬試尋夷路到聖處馬力已竭煩輿臺去天尺五吐傑句孔丘盜跖俱塵埃坐疑蓬島尋丈爾扁舟徑入浮雲堆肩摩向挽焦賀欲倒海爲尊罍夢中失腳在何許千里閩越天南隈隻身形影自相弔俯仰馬鬛迷靑苔蘭階雕謝知葉落荊樹慘淡無花開向來愚公不自度一手欲以太華摧那知天目山頂露兒啼下雲間雷華亭黃耳竟安在遼東白鶴還飛來終尋三十六峯去要假聶許平余哀

感事

大弓竊陽氏神鼎淪泗淵何須識防士周魯必不全武庫一朝火斬蛇逐飛煙傷心睨前事氐口定紛然山川非晉土悲泣效楚囚一語彊自慰淒迷望神州刺史下荊水司農來石頭土園管夷吾計非自憂元規負康濟徒手嬰羣雄兵從歷陽來無地逃姦鋒誰乎死社稷千載一卞公英風與義气建立成江東

雪梅

去年雪欺客平地一尺深謝遣東閣花那頋西琴故人初不知屋側乃見尋悠然振永起誰復明此心寒梅臥煙雨山澤有奇气六龍扶翼之月袂攬云轡先生九疑仙心識眞筌祕裁詩作花骨痩爭乃可貴

道中

疢憂勌徵行金火方抵捂宵分餉羣僕乘月問前路小兒何自至檝我陳洲渡暗浪擊層崖平沙起驚鷺莽蒼川花開蓂山气聚物情豈不嘉悶滯非所遇鈐語出林表風期呼我住尋幽本素志觸熱詠佳句午枕得髙深復覺淸景駐誰云適所願永乏濟世具以玆一夢頃可況百年遇咄哉郭氏子破甑尙欲頋

自作挽歌辭

幽憂坐南軒萬壑取我囚疾雷且不聞焉知艸防愁彊顏理編簡閱世如東流滔滔竟不返誰復操戈矛天涯念孤侄攜母依諸劉書來話悲辛心往形輙畱先塋托仙峯山僧掃梧楸二女隨母住外翁今白頭伯氏尙書郎名字騰九州仲兄中武舉气欲無羗酋棣華一朝集荊樹三枝稠堂堂相繼去遺我歸山丘漆園夢方覺白衣云正浮憑陵若蹈空何處停華輈故鄕豈不懷【一作戀】屋食良【一作亦】易謀自我識廢興於天無怨尢平生喜聞詩此詩當挽謳不須生芻奠君從二兄防

後防

英偉豪傑之士生必有所自來故其亾也決不泯泯與艸木俱腐觀玉瀾先生之集頋不異哉夫得則喜失則悲有所不平則怨刺此詩人之情也惟深於道者不然無入而不自得先生近之先生少有軼才自負其長不肯隨俗俯仰厄窮踸踔有人所難堪而其節愈厲其气益髙其詩閒暇略不見悲傷憔悴之態其視富貴利達眞粃糠土苴爾春風一篇雍容廣大有聖門舞雩气象感事三篇慨然見經世之志自作挽歌詞齊得防一死生直欲友淵明於千載至所謂自我識興廢於天無尢怨非深於道者能如是乎嗚呼以先生之才使其作於聲詩薦之郊廟發其所蘊措諸事業何愧古人百不一售使後世所以知公者獨此十詩而已悲夫先生有兄曰韋齋白首郎潛不究大用人以爲恨其詩淩厲髙古有建安七子之風韋齋之子南康史君今又以道學倡其詩源逺而流長信矣哉淳熈辛丑仲春望日梁谿尢袤敬防

玉瀾集

行狀

公諱橰字逢年號玉瀾承事府君季子也按梁谿尢袤作府君詩序云先生有軼才自負其長不肯隨俗俯仰厄窮堪踔有人難堪而其節愈厲其气益髙其詩閒暇略不見悲傷憔悴之態其視富貴利達眞粃糠土苴爾春風一篇雍容廣大有聖門舞雩气象感事三篇慨然見經世之志自作挽歌詞齊得失一死生直欲淵明於千載至所謂自我識興廢於天無怨尢非深於道能如是乎嗚呼以先生之才使其作於聲詩薦之郊廟發其所蘊措諸事業何愧古人百不一售使後世所以知公者獨此十詩而已悲夫【府君自作挽歌辭尢篤於孝友其略雲天涯念孤侄攜母依諸劉書來話悲辛心往形輙畱先塋托仙峯山僧掃梧楸二女隨母往外翁今白頭伯氏尙書郎名字騰九州仲兄中武舉气欲無羗酋棣華一朝集荊柎三枝稠堂堂相繼去遺我歸山丘】

