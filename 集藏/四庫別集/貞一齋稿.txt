

遊仙詩四章﹐爲祖紫雲作﹐其一﹝貞一齋詩文稿卷下﹐宛委別藏本﹞

五陵有佳士﹐乃在西山顚。晝餐金光艸﹐夜讀靑苔篇。俯視世間榮﹐於我若浮煙。野鶴出云表﹐潛魚媚深淵。至性不可羈﹐誰能識其全﹖惟應羨門子﹐相與長周旋。﹝1﹞

其二﹝貞一齋詩文稿卷下﹐宛委別藏本﹞

西山多靈藥﹐服食顏色好。在昔有洪崖﹐髙舉云得道。曹盧繼芳躅﹐天地長不老。後來紫雲翁﹐辟世一何早﹗連云種參杞﹐帶月拾瑤艸。貴賤俱營營﹐終然恨枯槁。棲遲匪迷塗﹐破褐自懷寶。去去不可畱﹐期之在蓬島。﹝2﹞

其三﹝貞一齋詩文稿卷下﹐宛委別藏本﹞

韓康入都市﹐賣藥不二賈。女子知其名﹐翩然事回駕。山中富泉石﹐至樂窮晝夜。養生極﹛元﹜﹝玄﹞理﹐○1抱道合元化。邇來八十年﹐閱世知代謝。一朝返其眞﹐適去勿悲叱。﹝2﹞

○1據貞一齋稿卷二﹝適園叢書本﹐1﹞攺。

其四﹝貞一齋詩文稿卷下﹐宛委別藏本﹞

長休得素書﹐字古不能識。叔夜非仙才﹐石室那可卽﹖夫君獨﹛元﹜﹝玄﹞詣﹐○1幽討窮足迹。蛟湖極﹛元﹜﹝玄﹞首﹐○2元都洪崖脊。羣仙日追隨﹐酬唱良自適。篇章久零落﹐慨嘆尙誰惜﹖太﹛元﹜﹝玄﹞在侯芭﹐○3千古聲烜赫。撥棄勿復言﹐南山對松栢。﹝2﹞

○1○2○3據貞一齋稿卷二﹝適園叢書本﹐2﹞攺。

戊辰年臘月﹐大雪彌旬﹐古樟黃竹皆凍死。百歲翁云﹕有生以來所未見者。追憶兒時樂事﹐賦詩三十二韻﹐寄呈仁叔兄﹐並示云章弟﹑立竹侄﹝貞一齋詩文稿卷下﹐宛委別藏本﹞

憶昔童艸時﹐見雪喜無寐。淸晨走相喚﹐兄弟劇嬉戲。擊竹墜瓊玖﹐攀檐瀉饙饎。模形常透懷﹐印迹屨亡屣。玉虯巧追琢﹐龜手那肯置﹖冰盤脫明鏡﹐蜜盌空美餌。盥櫛固已忘﹐筆硯亦胥棄。父師恆檢責﹐掩耳寧畏避。充然有餘樂﹐豈惜歲月駛﹖中年客京華﹐飛雪大如翅。天街跨鞍馬﹐頃刻須鬢異。歸來擁貂裘﹐酒炙交餉饋。公卿共談笑﹐盈尺詫其瑞。𨿽無少年歡﹐頗愜四方誌。朅來五十六﹐老態日夕至。憑陵怯隆冬﹐疏懶便午睡。彌旬值凍雪﹐盡日響寒吹。虛明眩窗戶﹐凜冽逼衣被。熾炭曾不溫﹐醇醪漠難醉。萬室被紈素﹐千山失蒼翠。狡兔方迷離﹐饑烏亦憔悴。豫樟變枯槎﹐黃竹絕生意。適聞百歲翁﹐咄咄書怪事。荊揚古炎洲﹐殺气何以致﹖或言兆丰稔﹐蝥蠈深入地。又云弭殘瘴﹐自此蕃庶類。胡爲鮮歡笑﹖孤坐成嘆喟。翻思同隊時﹐此樂詎可覬﹖朱顏與綠髮﹐去去不再值。深心幸聞道﹐俯仰復無愧。蹤浪囿元化﹐浮生眇如寄。聊爲凍雪吟﹐庶用勗﹝3﹞賢知。﹝4﹞

道傳先生才學重當世﹐與予遊將二十年。往歲別於都中﹐思慕良切。比提學江西﹐復時﹝得﹞聚首。○1殆將滿考﹐乃訪予玉隆﹐宿畱數日。臨別﹐賦長句見贈。次韻奉酬﹐聊敍今昔以寫懷耳﹝貞一齋詩文稿卷下﹐宛委別藏本﹞

憶昔事北遊﹐山川飽經行。揮鞭過河朔﹐振袂趨神京。維時柳夫子﹐傾蓋相逢迎。成均有鴻儒﹐安能復遐徵﹖箴規靡晨夕﹐孔道日以明。義勝塵慮遣﹐理融心神淸。粵從分別來﹐耿耿馳中誠。易水霜月白﹐燕山雲樹靑。朅來振鳴鐸﹐坐使聾聵驚。翼軫吳楚交﹐秀气鍾元精。自古足文獻﹐化機浩無停。歐曾出奇正﹐王晏何蹤橫。往者不可作﹐汗漫騎長鯨。予生百年後﹐企望心靡寧。公來實增重﹐末俗儒化成。貪污變廉恥﹐譣詖還忠貞。信知徳有徵﹐孰謂風無形﹖聖皇急求賢﹐爲霖洗炎蒸。召還匪朝夕﹐羽翮橫靑冥。揮手提天綱﹐舉足頓地紘。吾聞柳柳州﹐千古更炳靈。抵掌載言笑﹐吾孫得吾軿。家聲亦烜赫﹐何心尙怦怦﹗夫子不自滿﹐猶言有常經。用捨非所牽﹐澹然自和平。俯仰無愧怍﹐在己無徳馨。﹝4﹞再拜服斯訓﹐文華願收聲。當爲松栢姿﹐勿作桃李英。眷言從玆遊﹐蔬筍供南烹。歑忘鴛鴻侶﹐乃與鷗鷺盟。臨期重攜手﹐欲別終含情。髙歌伐木詩﹐側耳嚶其鳴。﹝5﹞

○1據貞一齋稿卷二﹝適園叢書本﹐3﹞補。

放鯪鯉﹝貞一齋詩文稿卷下﹐宛委別藏本﹞

大鈞播萬物﹐賦形有媸妍。羽毛族林藪﹐鱗介繁江川。嗟爾穴居類﹐蓄縮如鰻蜒。修鱗與利觜﹐觸地無剛堅。壑飲混泥滓﹐蟻食多鮏羴。於人旣無害﹐在物苟自全。鹿豕每犯稼﹐虞羅所宜先。蛇虺恆傷人﹐掊擊理則然。爾肉不登俎﹐爾名古無傳。野人亦何爲﹐畚鍤必及泉。得之詫珍異﹐籠檻置我前。且鹽芼姜桂﹐甘美逾割鮮。性復去風濕﹐力能已拘攣。感子獻芹意﹐肉食吾無偏。風痺非所患﹐藜藿良獨便。南烹已云惡﹐韓蘇著詩篇。蜜喞常嘔吐﹐鼃黽曾棄捐。河豚美而毒﹐智者寧垂涎﹖況此更微賤﹐忍以湯火煎﹖逍遙古名山﹐土壤大﹝5﹞且捲。使爾遂生成﹐族類當綿延。長者活魚報﹐還生忉利天。放爾匪繳福﹐夭閼誠吾憐。﹝6﹞

送蔡體仁三首﹐其一﹝貞一齋詩文稿卷下﹐宛委別藏本﹞

秋髙萬木落﹐夜永候虫鳴。披衣待明發﹐騁望空前庭。悠然感所思﹐乃在天北溟。一別四五載﹐關山何崢嶸﹗綠酒薄淸賞﹐素琴歇芳聲。忽有佳客至﹐聊足慰吾情。﹝9﹞

其二﹝貞一齋詩文稿卷下﹐宛委別藏本﹞

佳客江海士﹐儒衣章甫冠。文工畫更精﹐風雨生毫端。不作脂粉媚﹐不爲儒生酸。孤騫出云表﹐遠訪千年丹。丹成井不攺﹐仙去隨飛翰。握手敍契闊﹐碧樹生初寒。﹝9﹞

其三﹝貞一齋詩文稿卷下﹐宛委別藏本﹞

君家宜春郡﹐﹛出﹜﹝春﹞臺在其顚。○1我屋仙巖下﹐桂吐秋風前。朝尋黃精苗﹐莫飲碧澗泉。相逢不忍別﹐重是三生緣。扶桑送白日﹐浩浩如逝川。勗哉保明徳﹐勿作丹靑傳。﹝9﹞

○1據貞一齋稿卷二﹝適園叢書本﹐7﹞攺。

題宋太祖﹑趙普﹑黨進﹑石守信﹑楚昭輔蹴踘圖﹝貞一齋詩文稿卷下﹐宛委別藏本﹞

五季肆淫虐﹐極力相吞噬。澒洞五十年﹐神洲鬧如沸。﹛大﹜﹝火﹞徳方淵龍﹐○1厭亂實天意。數子盡王佐﹐雲從尙嬉戲。﹝10﹞蹴踘軍中樂﹐雍容有餘地。揮手決浮雲﹐舉足奠坤勢。休明啟三百﹐烈烈光漢魏。誰謂其人亡﹖千載凜英气。﹝11﹞

○1據貞一齋稿卷二﹝適園叢書本﹐8﹞攺。

葛云岫判南丰時﹐予乘傳至郡一見﹐丰度眞前修也。別去五年﹐重會其家﹐葛惠詩﹐次韻﹝貞一齋詩文稿卷下﹐宛委別藏本﹞

疇昔使南州﹐邂逅無心云。別來忽五載﹐淸夢時見君。今登君子堂﹐足以慰所聞。官情淡如水﹐義利於焉分。冰蘗固淸節﹐波濤出雄文。自言佐郡時﹐有如負山蚊。歸來撫松菊﹐甘與鹿豕羣。慨嘆持斧翁﹐寧知蕕與燻﹖﹝11﹞

發山中﹝貞一齋詩文稿卷下﹐宛委別藏本﹞

榖旦發名山﹐駕言趨上京。車馬如雲集﹐把酒送我行。須臾陟東嶺﹐回盼仙人城。晚圃秋正濃﹐露華綴金英。胡爲捨此去﹖乃與塵俗縈。人生有行役﹐豈必皆蠅營﹖威鳯髙其翔﹐千載相和鳴。勿作兒女別﹐慨慷舒長纓。﹝13﹞

薌溪臥病﹝貞一齋詩文稿卷下﹐宛委別藏本﹞

辭家至薌溪﹐信宿不能去。六气馮吾軀﹐右足重如注。醫師試鍼砭﹐轉覚气血聚。呻吟數更漏﹐永夜杳難曙。令佐賢主人﹐情親靡新故。盤餐交饋餉﹐藥石云致助。懷土非吾心﹐豈爲桑下顧﹖安得乘飛車﹐一去千里路。﹝13﹞

玉山縣﹝貞一齋詩文稿卷下﹐宛委別藏本﹞

肩輿出城闉﹐初日半天赤。暮宿玉山縣﹐風雨秋寂歷。連峯結長陰﹐一水界空碧。翻思壯遊地﹐白髮非宿昔。去去欲何爲﹖感嘆不能息。何當營丹砂﹖吾師契金石。﹝13﹞

廟山九日﹝貞一齋詩文稿卷下﹐宛委別藏本﹞

疇昔使錢塘﹐夜宿廟山驛。維時九日至﹐丰年盡歡懌。亭長醉如泥﹐推情靡呵責。邇來二十年﹐駐此感今昔。黃花復重九﹐采采耀顏色。良由沒巨浸﹐魚鱉爲鮮食。壯健多流亡﹐老羸轉溝洫。廚傳恆蕭然﹐酒炙那復得﹖淸晨驅車去﹐城闉更寥闃。當道多相知﹐欲語淚沾臆。東南千萬斛﹐歲漕輸上國。今玆民力竭﹐何以繼供億﹖聖明仁如天﹐聞此應愴惻。誰當繪爲圖﹐獻納通宸極﹖﹝14﹞

寒疾﹝貞一齋詩文稿卷下﹐宛委別藏本﹞

足疾良未愈﹐又與寒疾嬰。黃昏抱冰雪﹐二气疑交兵。齒牙自相擊﹐顫棹兒童驚。須臾內熱攻﹐袵席風火生。汗流甚出浴﹐渴飲如長鯨。嘔泄加痛楚﹐永夜同嚴更。﹝14﹞投老復行役﹐何以舒吾情﹖寄語故山友﹐愼勿辭力耕。﹝15﹞

題柴南山云島隠居圖﹝貞一齋詩文稿卷下﹐宛委別藏本﹞

北山藹晴雲﹐南山挹淸灝。中有仙人廬﹐荊扉迹如掃。尋源種桃花﹐帶月拾瑤艸。風帆自去來﹐咫尺迷煙島。﹝17﹞

次韻酬盧道士﹝貞一齋詩文稿卷下﹐宛委別藏本﹞

玉川有能孫﹐濯濯﹛著字﹜﹝眉宇﹞秀。○1義方飽嚴訓﹐豈獨燕山竇﹖經史俱涉獵﹐百氏頗搜究。束髮入龍虎﹐辭家別淸漚。壯遊閱山川﹐浩气彌宇宙。飆車予北上﹐短轅爾東走。相逢丰沛間﹐振袂拂長袖。任城枉新詩﹐字字相勉懋。﹝19﹞聨翩風雨快﹐磊落金石奏。精靈信方剛﹐稱賞寧敢繆﹖吾聞靑牛車﹐疇昔出關右。著書傳尹氏﹐良遇非邂逅。憐君好道篤﹐有志功竟就。當爲君子儒﹐必變九夷陋。吾言倘未孚﹐行哉豈求售﹖﹝19﹞

○1據貞一齋稿卷二﹝適園叢書本﹐15﹞攺。

藝文監丞髙堯臣夢﹛元﹜﹝玄﹞冥子﹝偕﹞遊瑤圃﹐○1賦遊仙詩一首﹐次韻﹝貞一齋詩文稿卷下﹐宛委別藏本﹞

至人合元化﹐燕處形神淸。天風西北來﹐羽駕秋雲輕。自道﹛元﹜﹝玄﹞冥子﹐○2意適東南行。東南絕遼海﹐玉樹多奇英。昆侖隔其西﹐況與弱水並。宮闕皆黃金﹐五洲峙﹛元﹜﹝玄﹞瀛。○3﹝19﹞誰能造其間﹖擾擾徒心兵。幻化了不悟﹐終始尋虧盈。狂馳百年內﹐豈識仙人城﹖於焉有眞樂﹐求我非色聲。夜月輝碧艸﹐晨霞散朱纓。太賓鼓瑤琴﹐子晉吹鸞笙。上有飛龍吟﹐下有白鶴鳴。以爾絕華念﹐頷首相逢迎。但見虎豹關﹐神官結長纓。鈞天逸餘響﹐曲終復誰賡﹖俯視大瀛海﹐萬里搖空明。﹛元﹜﹝玄﹞冥載言笑﹐○4此路當重經。假爾赤鯉歸﹐遠逐琴髙生。夢回北窗下﹐慨嘆薄世榮。披衣望霄漢﹐耿耿空含情。﹝20﹞

○1○2○3○4據貞一齋稿卷二﹝適園叢書本﹐15﹞攺﹑補。

夜坐次韻於仲元﹝貞一齋詩文稿卷下﹐宛委別藏本﹞

踵息方鴻蒙﹐深心了無著。天街鬧燈火﹐車馬紛倚薄。喧靜理固殊﹐趨捨由所學。置此兩﹛忌﹜﹝忘﹞言﹐○1風檐自鳴鐸。﹝20﹞

○1據貞一齋稿卷二﹝適園叢書本﹐16﹞攺。

次韻題墨竹﹝貞一齋詩文稿卷下﹐宛委別藏本﹞

黃景髙所蓄墨竹凡四軸﹐其一子昂趙公所作﹐伯生虞公題之﹐其一息齋李公所作﹐復初元公題之﹐其一員嶠李公所作﹐本心周公題之﹐其一嗣天師太﹛元﹜﹝玄﹞所作﹐○1思本題之﹐俱用伯生韻。我屋琵琶東﹐淸溪轉山曲。天風度林梢﹐泠泠韻蒼玉。金鋪揚庭戶﹐絕勝篔簹谷。失腳京華塵﹐慰眼見疏竹。﹝21﹞天人有天趣﹐寫作淇園綠。誰誇千畝多﹖意足寧半幅。故山春雨深﹐濕翠峯六六。對此意茫然﹐南飛愧黃鵠。﹝22﹞

○1據貞一齋稿卷二﹝適園叢書本﹐16﹞攺。

發都中﹝貞一齋詩文稿卷下﹐宛委別藏本﹞

疇昔居上京﹐結交翰墨場。壯志日以舒﹐歸心已遺忘。重來感斑鬢﹐故舊半存亡。但見浮雲馳﹐終風自飄揚。登髙蹤遐觀﹐到景垂精光。神州擁元气﹐瀛海翻微芒。浩然發幽興﹐駕言還舊鄕。回首金臺巓﹐耿耿遙相望。﹝29﹞

通州﹝貞一齋詩文稿卷下﹐宛委別藏本﹞

王畿昔全燕﹐東郊控遼海。巖巖左馮翊﹐井邑故莫攺。白河繞城東﹐楡關阨其背。舟車沸崩騰﹐倉庾髙嵓嵬。朝聘通九夷﹐制度垂萬代。沈思明良會﹐神功耿猶在。伐石著銘辭﹐淸時尙誰待﹖停舟獨悵望﹐過雨聊一快。﹝29﹞

直沽口﹝貞一齋詩文稿卷下﹐宛委別藏本﹞

直沽海水白﹐黃流汩其涯。斥鹵滋蔓艸﹐鮏气襲流漦。蚊虻感陰气﹐育此固所宜。喧翳集羣丑﹐落日常蔽虧。利觜甚蜂蠆﹐馬牛苦瘡痍。居人不安寢﹐耿耿思晨曦。叩頭問天公﹐善惡豈不知﹖善類世恆少﹐惡物繁更滋。天公竟無言﹐去去良獨悲。﹝30﹞

觀海舶﹝貞一齋詩文稿卷下﹐宛委別藏本﹞

大舶乘天風﹐蓬蓬轉溟渤。歲漕千萬斛﹐彌旬徑燕越。歸虛浩無底﹐九首爭閃舌。操舟失常度﹐千夫共淪沒。蘆溝導金水﹐奫沄帶金闕。直沽環海澨﹐地利殊未發。屯田信良謀﹐經國在明喆。王畿苟殷富﹐飛挽誠可輟。聖明仁如天﹐忍使民力竭﹖鄭白亦何人﹐誰當繼遺烈﹖﹝30﹞

長蘆鎭﹝貞一齋詩文稿卷下﹐宛委別藏本﹞

長蘆際東海﹐海水日夜盈。斥鹵白皓皓﹐窮年事煎烹。舟車徧燕趙﹐射利俱營營。官鹽苦髙價﹐私﹛粥﹜﹝鬻﹞禍所嬰。○1裏胥肆姦販﹐均輸及編氓。食貨實邦本﹐損益偕時行。竭澤匪中道﹐無乃傷其生。丙魏垂休光﹐弘羊竟何成﹖﹝30﹞

○1據貞一齋稿卷二﹝適園叢書本﹐23﹞攺。

至順二年夏五月二十八日﹐自通州登舟南歸。連日陰晦﹐涼如深秋。六月八日﹐過陵州﹐風雨寒甚﹐淸晨可以挾纊﹝貞一齋詩文稿卷下﹐宛委別藏本﹞

陰陽失調燮﹐寒暑不復常。時當三伏中﹐詰旦如秋霜。浮雲蔽白日﹐錯莫無精光。鶉火慘不舒﹐祝融竄遐方。颯颯風雨至﹐海气侵肌涼。篙師向我言﹐怯此單衣裳。盛夏資長養﹐反常卽爲殃。平時憂國心﹐願睹斯民康。天公果無私﹐曷以贊我皇﹖安得生羽翮﹐上訴摩穹蒼﹖﹝31﹞

禦河﹝貞一齋詩文稿卷下﹐宛委別藏本﹞

禦河注東北﹐汩汩如濁涇。流屍日夜下﹐水气爲之腥。飲食常嘔吐﹐欲住不可停。舟子向我言﹐此輩皆天刑。東吳沒巨浸﹐食及蒿與萍。死者十七八﹐存者多飄零。爲奴逐商賈﹐疫癘剿其齡。脂膏飼魚鱉﹐魂魄遊滄溟。守令﹛拜﹜﹝肆﹞豺虎﹐○1裏胥劇蝗螟。廟堂列皐夔﹐直以遠莫聆。繡衣自天來﹐號令驅雷霆。遺民願綏輯﹐庶用答皇靈。﹝31﹞

○1據貞一齋稿卷二﹝適園叢書本﹐24﹞攺。

舟中讀書﹐懷趙全陽﹝貞一齋詩文稿卷下﹐宛委別藏本﹞

舟中了無事﹐時讀古人書。眼暗苦字細﹐置之復躊躇。憶昔自北歸﹐目力尙有餘。﹝望云數飛鳥﹐臨水閱遊魚。﹞○1俯仰七八年﹐气血日不如。羲和鞭六龍﹐歲月猶驅車。學道事已晚﹐胡爲昧其初﹖懷哉全陽翁﹐所寶眞璠玙。﹝31﹞

○1據貞一齋稿卷二﹝適園叢書本﹐24﹞補。

臨淸會通鎭﹝貞一齋詩文稿卷下﹐宛委別藏本﹞

世皇一文軌﹐彊﹛斡﹜﹝幹﹞隆中都。○1鑿渠枝汶河﹐畚鍤勞萬夫。北流過大野﹐鄆博咸歸﹛梳﹜﹝輸﹞。○2浩浩六百里﹐遠近牽軸轤。南金出楚越﹐玉帛來東吳。梯航畢山海﹐異狀爭睢盱。天府日以盈﹐九州島島靜無虞。神功絕今古﹐聖徳不可模。此地實衝要﹐晝夜聞歌呼。會通錫鴻名﹐萬代稽典謨。穹碑照闤闠﹐列肆吹笙竽。過客立亭下﹐行行復踟躕。﹝32﹞

○1○2據貞一齋稿卷二﹝適園叢書本﹐25﹞攺。

梁山泊﹝貞一齋詩文稿卷下﹐宛委別藏本﹞

大野傳禹功﹐厥浸連魯衛。蘙薈涵虛烋﹐蒼茫眩溶裔。濟陰極東原﹐連云浩無際。昔爲大盜區﹐過者皆裂眥。今爲堯舜民﹐共樂太平世。運河經其中﹐盡日聞榜枻。憶昔淮﹛逝﹜﹝遡﹞遊﹐○1漭漭環水澨。圍田千萬頃﹐蓄泄時啟閉。比屋皆陶朱﹐紅陳溢租稅。於焉有明鑑﹐不必﹛常﹜﹝勞﹞智慧。○2苟能用斯術﹐富庶良可繼。吾言匪迂疎﹐安得躬獻﹛替﹜﹝書﹞﹖○3﹝33﹞

○1○2○3據貞一齋稿卷二﹝適園叢書本﹐26﹞攺。

木筏﹝貞一齋詩文稿卷下﹐宛委別藏本﹞

楩楠生楚蜀﹐材性堅且良。都邑營塔廟﹐致之極遐方。一筏貫十木﹐十筏爲一航。疊鼓促牽挽﹐聨綿百夫行。其北及淮泗﹐其南過山陽。令佐疊迎送﹐崩迫如驅羊。候望久不至﹐彌旬裹餱糧。旣至斯服役﹐揮汗猶翻漿。孰敢問農圃﹖饑羸固其常。舟檝或相遇﹐剽掠無餘囊。商賈俱遠遁﹐騷然日搶攘。聖明憂黎元﹐事佛徼福祥。奉命失厥度﹐所至罹禍殃。吾聞佛慈悲﹐必以報我皇。自玆絕水旱﹐歲歲成丰穰。大哉堯舜君﹐允矣斯民康。﹝33﹞。

秦郵道中﹝貞一齋詩文稿卷下﹐宛委別藏本﹞

客行秦郵道﹐觸目增慘淒。死人亂如麻﹐肝腦傾塗泥。艸屋半頹壓﹐牢落如雞棲。一室四五人﹐骨肉同顚擠。狗彘旣厭餀﹐烏鳶亦悲啼。腥風徹云漢﹐沴气幹虹霓。問之何爲爾﹖苦饑食蒿藜。春夏生疾疫﹐累累委溝溪。親戚俱已沒﹐他人各東西。過者皆擁鼻﹐我何獨酸嘶﹖掩骼著經訓﹐仁人詎終迷。安得元結輩﹐惠化周羣黎﹖﹝34﹞

孤兒篇﹝貞一齋詩文稿卷下﹐宛委別藏本﹞

孤兒可六歲﹐赤立古道邊。逢人卽下拜﹐哽哽聲淚連。父母俱疫死﹐閭裏相棄捐。兒生不自保﹐旦夕歸黃泉。爺娘救兒命﹐感戴期終天。下馬一撫之﹐中腸爲憂煎。裹飯旣莫及﹐揮金諒無全。我欲以爾歸﹐翻恐成禍愆。疫癘有薫染﹐世俗交相傳。去去復回顧﹐涕泗俱潺湲。夜宿邵伯驛﹐展轉不得眠。中宵急雨至﹐殺气風雷先。念彼曠野中﹐孤兒死誰憐﹖守令美輿服﹐日事撲與鞭。妻孥自姁偸﹐撫字心茫然。采詩俟王命﹐聊著孤兒篇。﹝34﹞

季冬雷雨彌月﹐暖如春中﹝貞一齋詩文稿卷下﹐宛委別藏本﹞

至順二年冬﹐陰陽益驕蹇。時當復爲臨﹐已覚寒气淺。觱發無希聲﹐泉源有餘泫。崇朝急雨至﹐永夜奔雷轉。翳翳逾兩旬﹐蒙蒙失蒼巘。溪流與平陸﹐咫尺不復辧。田家最愁思﹐歲暮饑凍剸。頻年苦饑旱﹐租稅詎能免﹖方春待於耜﹐所望心力展。胡爲甘澤早﹖常恐朱夏鮮。﹝35﹞舉頭見浮雲﹐浩浩那可搴﹖貴賤永相望﹐華筵正沈湎。﹝36﹞

至大四年辛亥﹐予年卅九﹐承應中朝﹐奉詔代祀海﹑嶽。冬十二月﹐還京師。與歐陽翰林同捨守歲﹐賦詩和東坡龍鐘卅九勞生已彊半韻。至治元年辛酉﹐又與歐陽偕畱京師﹐除夕用韻述懷。邇來十年﹐春秋五十有九矣。感今懷昔﹐追和前韻﹐呈秦古閒﹐諭山雨諸友﹝貞一齋詩文稿卷下﹐宛委別藏本﹞

人生百年中﹐哀樂每相半。誰云學道者﹐亦作逝川嘆﹖翻思昔所經﹐顚倒供戲玩。過眼如春華﹐旋空逐雲散。浩然賦歸來﹐甘與麋鹿伴。情親獲益友﹐啟沃資月旦。﹛通﹜﹝邇﹞來十餘年﹐○1篇章已堆案。去歲復北轅﹐心緒苦紛亂。今玆遂初志﹐如熱得淸盥。白駒駛流光﹐羲和敢稽緩。明朝盈六十﹐甲子若魚貫。怯夫不知奮﹐勇士寧肯懦﹖一气存吾中﹐丹鑪擁紅炭。諸君文字飲﹐亦足張眞館。從渠北風勁﹐共愛南枝暖。添年有靑精﹐保此三英粲。﹝36﹞

○1據貞一齋稿卷二﹝適園叢書本﹐28﹞攺。

辛亥歲作﹝貞一齋詩文稿卷下﹐宛委別藏本﹞

七十古所稀﹐四十過太半。蘇公已聞道﹐尙作龍鐘嘆。吾生亦有涯﹐胡乃爲物玩。京國何淹畱﹖萍逢悲聚散。﹝36﹞海嶽崇明祀﹐久失樵牧伴。驊驑駛康莊﹐不寐幾昏旦。歸來見天子﹐紅雲擁香案。觀風使臣職﹐詎敢陳理亂﹖棲棲分幽屏﹐耿耿忘梳盥。歲事忽崢嶸﹐坐使衣帶緩。起予得良朋﹐剖析精惟貫。長才發英華﹐髙節振孱懦。更闌語未休﹐豈復計薪炭﹖守歲亦云樂﹐椒觴鬧孤館。頓消殘臘凍﹐行迓春陽暖。霜鐘萬戶動﹐一笑三星粲。﹝37﹞

辛酉歲所作﹝貞一齋詩文稿卷下﹐宛委別藏本﹞

買臣負薪時﹐百歲殆將半。富貴需何時﹖行歌匪長嘆。太白眞仙才﹐風月飽淸玩。行年四十九﹐﹛生﹜﹝往﹞事逐煙散。○1﹝37﹞知非不可復﹐乃結雲水伴。念念營丹砂﹐吸景在淸旦。二賢餘事業﹐史傳列公案。修名蓋今古﹐景行照衰亂。吾言適爾同﹐上國屢觀盥。舉首遙相望﹐鞭策寧敢緩﹖丹心日星麗﹐精義金石貫。斯人亦何人﹐自奮豈頑懦﹖況逢聖明時﹐淸夷異塗炭。致君非吾事﹐探頤志﹛元﹜﹝玄﹞館。○2共玆松栢寒﹐勿羨桑楡暖。斐然賦新詩﹐發子一笑粲。﹝38﹞

○1○2據貞一齋稿卷二﹝適園叢書本﹐29﹞攺。

賦詩之餘﹐見者咸謂僕殊無白髮﹐不類六十歲人。明日元旦遲明﹐山雨和韻﹐已至淸麗可愛﹐用韻再賦一章﹐呈諸友﹝貞一齋詩文稿卷下﹐宛委別藏本﹞

常時六十翁﹐須髮白居半。攬鏡尙黑髯﹐堪憐復堪嘆。平生四方誌﹐豈爲兒女玩﹖龍門見河淸﹐衡嶽企雲散。邇來三十年﹐多病惟老伴。曙鼓啟重門﹐陽和又元旦。火城列銀花﹐投刺紛几案。遙知闤闠中﹐雜踏車馬亂。吾儕分幽棲﹐何事躬薦盥﹖雲霞映鳴珂﹐頗勝佩韋緩。竹宮忝祠官﹐肸蠁義同貫。卻憶少年時﹐剛腸疾柔懦。於今定何似﹖落落灰中炭。可人數君子﹐講肄同玆館。吾衰任自然﹐豈復計黔暖﹖起予得淸詩﹐玉齒爲君粲。﹝38﹞

次韻答程竹逸﹝貞一齋詩文稿卷下﹐宛委別藏本﹞

勞生閱百州﹐轍迹天下半。過眼秋空云﹐䢐年復何嘆﹖結交空四海﹐敢以人物玩。相知恨遲暮﹐每聚隨復散。豈忘鷗鷺盟﹖寧逐鵷鴻伴﹖夫君河南裔﹐信﹛哲﹜﹝誓﹞明旦旦。○1諸郎盡瑰偉﹐瑚連紛在案。丘園有遺逸﹐砥柱俯零亂。義勝忘邊幅﹐神淸聳巾盥。扣門蹴春雪﹐頗怪馬蹄緩。論文見雄深﹐於道實同貫。大音振希聲﹐感發存勇懦。灑灑聆霏屑﹐溫溫擁鑪炭。明朝寄新詩﹐翠墨照瓊館。落月屋梁間﹐光風散餘暖。欲和不成吟﹐寒燈翳復粲。﹝38﹞

○1據貞一齋稿卷二﹝適園叢書本﹐30﹞攺。

次韻答程從禮﹝貞一齋詩文稿卷下﹐宛委別藏本﹞

竹逸令子。汗牛五車書﹐讀者誰能半﹖才難古云然﹐於今復何嘆﹖晚歲得程生﹐桓圭屏珍玩。旣見心則降﹐忡忡百憂散。歲寒松栢稠﹐投老資爾伴。別來心炯炯﹐命駕常待旦。遺我英瓊瑤﹐報之靑玉案。髙堂聳靈椿﹐風葉森不亂。連篇枉佳句﹐每讀必先盥。君今醫國手﹐千古躡和緩。雄文大江流﹐浩气長虹貫。友道知損益﹐儒風振庸懦。戰藝期髙秋﹐鋒鋩出鑪炭。從來廟廊器﹐亦自諸生館。行看步靑雲﹐徳布陽春暖。故交諒無忌﹐方外師可粲。﹝39﹞

從禮一和三章﹐字字淸睟﹐鈍根﹝才﹞答三章。○1復至﹐愈出愈奇。其一論文﹐敢不退避三舍﹐其一論道﹐因攄所得答之﹐其一詫僕遠遊﹐﹝輙﹞序出處述懷﹐○2共成三章奉謝﹐其一﹝貞一齋詩文稿卷下﹐宛委別藏本﹞

聖人自生知﹐尙著斆學半。況我昏愚人﹐臨文漫嗟嘆。來詩語絕妙﹐字字足奇玩。雲霞乍舒捲﹐風雨歘飄散。鮑謝難爲工﹐陰﹛阿﹜﹝何﹞敢求伴。○3藻麗彌春空﹐淸明旭秋旦。鈍根尙遲回﹐敏手分滿案。所愧非錦心﹐搜枯轉煩亂。譬如汲眢井﹐污濁那可盥﹖應﹛鱗﹜﹝憐﹞巨源疏﹐○4勿怪安石緩。文章𨿽小伎﹐於道同一貫。羨君正而葩﹐發我庸且懦。﹝39﹞孤坐挑寒燈﹐長吟續銖炭。老栢鄰虎溪﹐﹛元﹜﹝玄﹞關隔儒館。○5東風忽回春﹐一夜衾﹛稠﹜﹝裯﹞暖。○6相思如見君﹐梅花耿孤粲。﹝40﹞

○1○2○3○4○5○6據貞一齋稿卷二﹝適園叢書本﹐30﹑31﹞補﹑攺。

其二﹝貞一齋詩文稿卷下﹐宛委別藏本﹞

憶昔年少時﹐醉遊日參半。忽忽思娛嬉﹐何曾識悲嘆﹖行行遠求友﹐河山飽經玩。鵬南風翮舉﹐馬北霜蹄散。五十才知非﹐羈孤復誰伴﹖畏塗久冥行﹐旭日喜方旦。精微得心傳﹐糟粕笑書案。已知泥絮定﹐肯逐風花亂。無營復何思﹖不垢焉用盥。憐君多道气﹐此志那可緩﹖孔李昔通家﹐宗乘本相貫。來詩見深情﹐砥礪匪頑懦。在宥觀其生﹐陰陽日爲炭。翻然眞我從﹐崆峒有珍館。蕩蕩天風寒﹐溫溫日華暖。吾師豈吾欺﹖丹光已於粲。﹝40﹞

其三﹝貞一齋詩文稿卷下﹐宛委別藏本﹞

中年客京華﹐讀書至夜半。每觀聖人心﹐掩卷自三嘆。予時正求友﹐珍寶非所玩。翰苑多名公﹐車馬紛聚散。暫違巢許鄰﹐頗愜夔龍伴。匪伊聲利求﹐造請尙昏旦。有時直承明﹐咫尺禦鑪案。年華迫衰鬢﹐坐見秋蓬亂。乞歸忝祠官﹐徵塵喜新盥。傾蓋欣相知﹐掃門敢迂緩。聖學尊程朱﹐萬殊理融貫。吾衰尙能勇﹐爾壯夫豈懦﹖出處𨿽不同﹐論心豈冰炭﹖賓王昔天衢﹐樂道今﹛元﹜﹝玄﹞館。○19霄風露寒﹐斗室煙霞暖。得失勿復言﹐檐花一燈粲。﹝40﹞

○1據貞一齋稿卷二﹝適園叢書本﹐31﹞攺。

早春水漲﹐寒甚﹝貞一齋詩文稿卷下﹐宛委別藏本﹞

三年建寅月﹐沴气常鬱蒸。十日九雷雨﹐泉源盡奔騰。夜月才舒光﹐朝檐復如繩。朋儔絕來往﹐車馬憂淩兢。滔滔覆江海﹐浩浩迷丘陵。未聞驚蟄先﹐有此巨浸乘。北風間號寒﹐泥濘兼輕冰。疫癘逾二載﹐凶荒苦相仍。冬春反常令﹐經訓良可徵。坐令憂國心﹐耿耿忘寢興。燮理在元宰﹐皐夔已同升。凝情望天北﹐回斡期三登。﹝41﹞

崇仙觀﹝貞一齋詩文稿卷下﹐宛委別藏本﹞

神仙出東晉﹐靈迹徧荊揚。太史開錦帷﹐老栢何蒼蒼。弟子餘十人﹐英聲各輝煌。烈烈神惠君﹐炳靈見眞陽。松篁擁樓觀﹐煙霧披巖廊。丹成井竈在﹐零落棲餘香。千載如一朝﹐福被斯民康。所以恢學徒﹐精修道彌光。今辰拜遺像﹐感此日月忙。刀圭儻可求﹐稅駕終徜徉。﹝41﹞

遊眞陽山﹐得聶鍍﹑得一二生﹐妙齡知學﹐以詩來見。辭意勤至﹐非欲速成者﹐賦十一韻以答之﹝貞一齋詩文稿卷下﹐宛委別藏本﹞

昔有皇初平﹐學道弟兄偕。道成摠仙去﹐金華郁崔嵬。眞陽古名山﹐人物多瓊瑰。二聶方秀發﹐煙霞滿襟懷。新詩力追古﹐字字勤敲推。嗟予忝先覚﹐稟性寡所諧。以爾道心固﹐嘉言勿嫌猜。精心去蟊蠈﹐勵志除蒿萊。嘉榖日以滋﹐天光豁然開。換骨知尙時﹐仙凡信遼哉﹗云端謝平起﹐今古皆奇才。﹝42﹞

寶丰山﹝貞一齋詩文稿卷下﹐宛委別藏本﹞

道書﹕華蓋﹐三仙君所治。走謁華蓋君﹐迢迢萬松嶺。雲霞散朝輝﹐霧雨翳陽景。猿啼山更幽﹐鳥咔日初永。躋攀足彌倦﹐接遘心已領。樓觀空崢嶸﹐嵐光襲衣冷。入門何所見﹖綠艸聚鼃黽。藩籬藉荊榛﹐夜宿抱虛警。晨炊拾墮樵﹐淸絕異塵境。紫筍供長劖﹐甘泉出修﹛鯁﹜﹝綆﹞。○1野人尙營營﹐我意獨便靜。黃房息深深﹐虛室光耿耿。亦欲從玆遊﹐悠然視其頴。﹝42﹞

○1據貞一齋稿卷二﹝適園叢書本﹐32﹞攺。

贈墨客孫心淵﹝貞一齋詩文稿卷下﹐宛委別藏本﹞

子荊有云孫﹐隠處異流俗。山連始丰靑﹐池分劍江綠。云來幽興長﹐水漲春意足。﹛元元﹜﹝玄玄﹞守家學﹐○1不受塵事蹙。遠致䢐徠松﹐霏煙翳淸旭。﹛元﹜﹝玄﹞霜出杵臼﹐○2翠餅照華屋。揭侯吾畏友﹐稱賞惟爾獨。韋李𨿽擅場﹐於今定臣僕。奎章啟文運﹐一藝必甄錄。萬里行奮飛﹐無爲守空谷。﹝44﹞

○1○2據貞一齋稿卷二﹝適園叢書本﹐34﹞攺。

隠者陳元亮﹐故宋太守杉溪之子也﹐有令名﹐予未之識。一日﹐賦詩一章寄玉隆道士陳雲隠﹐髙古可愛。次韻以奉云隠﹐並寄元亮﹝貞一齋詩文稿卷下﹐宛委別藏本﹞

有客何人斯﹖揮毫落珠玉。文章事經濟﹐胡乃在巖谷﹖知人視其友﹐風月當鄰屋。陳子夙相親﹐抱被或同宿。朝來誦佳句﹐溽暑快新浴。山中十年事﹐歷歷如轉燭。獨餘詩酒興﹐淸絕映林麓。彼美那可期﹖君應往來熟。義勝中無營﹐環堵恆自足。我欲往從之﹐嶇嵚畏山曲。馮髙挹西爽﹐秀色窗戶綠。五綾佳山水﹐是處可遊目。達士輕去畱﹐反招有遺躅。何事盍吾簪﹖莫作龜藏六。﹝47﹞

安成貢士周敬修惠詩﹐次韻﹝貞一齋詩文稿卷下﹐宛委別藏本﹞

皇元啟休運﹐文物粲金玉。道統系舂陵﹐大賢匪私淑。賓興下明詔﹐多士紛場屋。有客西南來﹐渥丹映晨旭。𨿽逾知命年﹐未攺雙鬢綠。長才浩河漢﹐筆陣輕尺牘。自云全相國﹐禮下肯推轂。君須愼儀矩﹐未敢脫邊幅。粹然廊廟姿﹐豈復在空谷﹖旦夕金牓懸﹐彈冠喜新沐。今辰感良會﹐共此泛萸菊。射策期春風﹐承恩炫朝服。燕雀徒紛紛﹐焉能識鴻鵠﹖吾方守舊丘﹐放鶴自騎鹿。旣醉欣太平﹐非關飲醽醁。期君恢遠業﹐徳澤均艸木。定交勿予忘﹐髙歌對銀燭。﹝49﹞

敬修集天下同文以壽諸梓﹐用前韻賦詩一章﹝求﹞資於予﹐○1次韻﹝貞一齋詩文稿卷下﹐宛委別藏本﹞

英雄昔未遇﹐爨桂炊白玉。終然位卿相﹐徳望豈不淑﹖抱道復何求﹐公寧厭茅屋﹖蹇驢與破帽﹐步月待朝旭。知音苟無人﹐燕石迷結綠。傾蓋方論交﹐新涼累篇牘。嗟予守祠官﹐短褐異華轂。愧非原結施﹐安得孟宗幅﹖大哉同文集﹐搜括徧山谷。訓誥雜風雅﹐窺觀必燻沐。藻麗敷春云﹐幽芳散秋菊。錭鎪事銖積﹐異好匪奇服。象罔求﹛元﹜﹝玄﹞珠﹐○2桓榮致翔鵠。幽尋到眞館﹐已候夜鳴鹿。勿言天外事﹐且飲杯中醁。富貴非公誰﹖榮遷定喬木。他年玉堂仙﹐烜赫金蓮燭。﹝50﹞

○1○2據貞一齋稿卷二﹝適園叢書本﹐39﹞補﹑攺。

題宜春山水圖﹐贈謝景初﹝貞一齋詩文稿卷下﹐宛委別藏本﹞

昔年仕昭萍﹐地入吳楚交。扁舟熟來往﹐山水多巖嶅。上有宜春臺﹐雲煙俯江郊。輕別忽三紀﹐光陰如石敲。謝生持捲來﹐訪我松雲巢。云有羅稚川﹐筆力驅騰蛟。生綃半幅間﹐曲折藏泓坳。摩挲識曾遊﹐峻路平林梢。五臺亙轇轕﹐三峽爭嶛巢。秀气何所鍾﹖英姿匪菅茅。進徳須及時﹐靑春無自拋。歸哉有餘師﹐世俗徒嘐嘐。﹝51﹞

送董文壽還山﹝貞一齋詩文稿卷下﹐宛委別藏本﹞

文壽嘗師金野庵學道。我家龍虎山﹐秀發山之南。聖井羅諸峯﹐羣仙列云庵。龍泉啟華構﹐樓觀何耽耽。種杏聞董仙﹐綠毛已毿毿。邇來有云孫﹐勝處多窮探。訪我騰勝天﹐﹛元﹜﹝玄﹞微志同參。○1道超太極先﹐一理中函三。夜气方鴻朦﹐蟾光映秋潭。可受不可傳﹐吾言非髙﹛淡﹜﹝談﹞。○2持歸問金子﹐自言吾無慚。﹝51﹞

○1○2據貞一齋稿卷二﹝適園叢書本﹐40﹞攺。

贈道人周無情﹝貞一齋詩文稿卷下﹐宛委別藏本﹞

周生學老氏﹐而以無情字。爲人苟無情﹐木石復何異﹖﹝51﹞猶龍五千言﹐亦曰絕仁義。三寶先慈儉﹐慈愛情所寄。聖人憂道喪﹐矯激有深意。學徒得其偏﹐直以情我累。性情自天稟﹐應物無險詖。於焉致中和﹐化育贊天地。斯今胡不然﹐無乃果自棄。爲作無情詩﹐勗我爾賢知。﹝52﹞

無情得詩﹐謂予正之以中庸之道﹐未盡無情之義。復作八句偈以贈之﹝貞一齋詩文稿卷下﹐宛委別藏本﹞

道人本無情﹐悲喜了不系。飛鴻雪泥迹﹐去去那復計﹖一月涵萬川﹐何曾與俱逝﹖吾知無情眞﹐爲說無情偈。﹝52﹞

送蔡九思如京師﹝貞一齋詩文稿卷下﹐宛委別藏本﹞

蔡子事遠遊﹐彈冠向燕山。燕山帝王宅﹐虎豹嚴九關。經緯深軌轍﹐飛甍結云端。珪組羅俊賢﹐輝光照人闤。男兒負經濟﹐白日生羽翰。金臺矗千仞﹐中道多險艱。八月寒風至﹐客衣常苦單。田園有眞樂﹐去去何當還﹖﹝54﹞

妙有堂﹝貞一齋詩文稿卷下﹐宛委別藏本﹞

南湖有孤島﹐流水通岷江。蕩蕩來天風﹐波濤日舂撞。道人王遠徒﹐旣見心則降。樓居扁妙有﹐萬象羅紛尨。道人學虛無﹐妙有豈能哤﹖常無與常有﹐體用非瑉玒。一笑悟﹛元﹜﹝玄﹞理﹐○1紅日生東窗。﹝59﹞

○1據貞一齋稿卷二﹝適園叢書本﹐45﹞攺。

題仁智山水圖﹝貞一齋詩文稿卷下﹐宛委別藏本﹞

子昂內翰﹐至元間爲夏官郎中時﹐作仁智山水圖﹐以畀眞人劉君。玉笥道士羅環中從劉學道﹐乃得之﹐距作圖之歲殆及二紀﹐仁智乃羅故隠堂名﹐珍藏又二十年矣。余遊玉笥﹐主羅君出以示余徵詩﹐﹝賦﹞十韻以歸之。○1人心每好靜﹐靜久動亦隨。動靜有常道﹐道合仁智基。宣尼諭仁智﹐謂與山水宜。趙公遊聖門﹐仁智固自知。居官繪爲圖﹐寫此胸中奇。羅仙家玉梁﹐淸輝肆娛嬉。髙堂扁仁智﹐動靜人所思。此圖一入手﹐把玩頗恨遲。願子勗貞操﹐勿爲聲利移。達徳先智仁﹐宣尼不吾欺。﹝62﹞

○1據貞一齋稿卷二﹝適園叢書本﹐47﹞補。

題白雲深處圖﹐贈麻姑道士上官﹛元元﹜﹝玄玄﹞○1﹝貞一齋詩文稿卷下﹐宛委別藏本﹞

亭亭麻姑山﹐翠色出天半。山中有佳勝﹐原野平若案。道人極幽討﹐結構嚴谷畔。松風激飛泉﹐彷佛絲竹亂。白雲護蒼蘚﹐蕪徑人迹斷。人間那有此﹖直恐懸圃貫。道人上官生﹐旭日示方旦。居然絕華念﹐甘與麋鹿伴。學道期精堅﹐毋爲畫龍玩。持歸語麻姑﹐爲我一笑粲。﹝65﹞

○1據貞一齋稿卷二﹝適園叢書本﹐50﹞攺。

陶仙觀﹝貞一齋詩文稿卷下﹐宛委別藏本﹞

安公姓陶逸其名﹐列仙有傳垂英聲。時丁典午政衰亂﹐辟世甘與樵牧並。新吳山水最佳處﹐讀書種樹蠺且耕。賢人在野時所慕﹐正恐徵辟過柴荊。托言鑄劍感天帝﹐赤龍擁駕來相迎。翩然一去不復返﹐世俗共說歸蓬瀛。大唐天子好神異﹐伻圖相地初經營。槎牙老栢云手植﹐樓觀倚薄何崢嶸。邦家自此著祀典﹐水﹝6﹞旱必禱奔黎氓。學徒混混拜遺像﹐撞鐘擊鼓希長生。神仙有道豈易得﹖手溺烏兔餐元精。但聞采藥煉金石﹐蒸砂作飯終無成。安公聞此必首肯﹐神交千載知吾情。天風兩岫出山去﹐杲杲紅日開淸明。﹝7﹞

西竹引﹝貞一齋詩文稿卷下﹐宛委別藏本﹞

劉俊卿﹐淮南王﹐幾世孫﹖自別淮南來﹐百年此丘園。環居種竹千萬个﹐霜枝露葉埋云根。鳯凰飛下天風寒﹐食實欲去猶翩翻。西山蒼翠常在眼﹐爽气正挾摶桑暾。朝來斲取蒼玉幹﹐持作洞簫吹不斷。西山髙處鳯和鳴﹐雲間雞犬聲嘹亂。空聞云外有神仙﹐不見淮王祇見天。煙霧空蒙羽衣濕﹐天低月落心茫然。心茫然﹐撫西竹。風波浩浩隔蓬萊﹐與爾飛龍兩相逐。﹝10﹞

東吳行﹝貞一齋詩文稿卷下﹐宛委別藏本﹞

君不見浙右良田千萬頃﹐陳陳積粟深於井。又不見東南漕運輸上京﹐舳艫千里浮滄溟。去歲江淮丁旱暵﹐黎民餓死殆將半。米舟來者皆東吳﹐處處延頸爭歡呼。今歲東吳遭海溢﹐太湖湧波髙百尺。夏秋之間陰气凝﹐十旬風雨韜陽精。吳江浙水不復辧﹐髣髴蓬萊眼中見。稽天巨浸十六州﹐良田漭漭蟠蛟虯。豪家發粟賑貧乏﹐室如垂罄無餘畱。饑民卽死不能捨﹐聚爲盜賊橫戈矛。此邦租賦半天下﹐安得不貽黃屋憂。明年海運何自出﹖必藉鄰境交相求。江閩湖廣疊兵旱﹐比歲瘡痍殊未翏。捄荒有術在靑史﹐河東河內非良謀。太平天子至神聖﹐億萬蒼生仰司命。一念通天天必從﹐普天願見年年丰。﹝15﹞

金山歌﹝貞一齋詩文稿卷下﹐宛委別藏本﹞

金山上江流﹐觸石掀白浪。金山下江水﹐朝宗疾如馬。長風萬里爭喧豗﹐晦明兩岸聽奔雷。樓船一日知幾度﹐北去南來風火催。金山解語應喚客﹐前時綠鬢今﹝15﹞華髮。去來衮衮爲誰忙﹖坐見蟾烏遞明滅。周公大聖去不回﹐盜跖凶頑安在哉﹖銅山餓死等陳迹﹐珊瑚金穀俱寒灰。賢愚貴賤盡如此﹐自古年華逐流水。髙奔日月駐朱顏﹐惟有松喬羨門子。祈孔賓﹐心已詣。金山歌﹐歸去來。﹝16﹞

廣陵行﹝貞一齋詩文稿卷下﹐宛委別藏本﹞

廣陵城外秋艸肥﹐廣陵城中車馬稀。闘雞蹴踘不復見﹐朱箔靑樓塵掩扉。聖世承平六十載﹐何事繁華一朝攺﹖長老未說淚先垂﹐聽我長歌爾應駭。去年春旱天無雷﹐種不入土心已摧。夏秋日色烈如火﹐萬里良田俱艸萊。三冬殺气更嚴酷﹐運河凍合光如玉。十室八九無炊煙﹐父兄愁嘆妻孥哭。今春雨滑動犁鋤﹐忍饑力作交相呼。柰何螟蟘蔽天起﹐所至艸木無遺余。捕蝗作食已云惡﹐疫癘無端扇余虐。死亡枕藉無人收﹐賴有王官爲掩骼。廣陵城中十二門﹐抱關老卒記甚勤。輿屍一門日百數﹐兩月漸見無行人。廟堂賑濟頒良策﹐宣閫愛民心甚力。縣胥里正肆姦欺﹐遠者那能沾帝澤﹖十人今有幾人畱﹖況值秋田又半收。祇今﹝16﹞痛定更思痛﹐轉覚涕泗縱橫流。人生有情須愴惻﹐惆悵龔黃難再得。大書傳作廣陵行﹐持斧何人應動色﹖﹝17﹞

淮河曲﹝貞一齋詩文稿卷下﹐宛委別藏本﹞

淮是淸﹐河水濁﹐二水交流風更惡。誰云鞭石役神人﹖不信塡河有烏鵲。我欲馮河﹐黿鼉蹤橫﹐曷梁不爲我作﹖但願皇帝陛下萬萬歲﹐常居紫宮臣無營。住崆峒﹐年年獻壽騎飛龍。黃河水流與天通﹐臣心如水將焉窮﹖﹝17﹞

盜發亞父冢﹝貞一齋詩文稿卷下﹐宛委別藏本﹞

戲馬臺前範增冢﹐英風千載行人竦。冢中寶气騰光芒﹐識寶賈胡心爲動。築室潛謀二十年﹐一朝鑿井穿﹝17﹞其壠。畚鍤才深四丈餘﹐乃有石盤靑巄嵷。四旁戕杙大十圍﹐各施九木森環拱。石穿棺翣更分明﹐漆光可鑑剛而鞏。斲之不用揮金椎﹐白骨儼然全頂踵。寶劍未化橫蒼虯﹐金玉輝煌气交擁。賈胡致富須臾間﹐棄骨溝中寧愧恐。平原無色鼓角悲﹐山鬼夜號川澤湧。太守陳公英俊才﹐慨嘆姦偸吾所統。亟呼伍伯取羣盜﹐械置狴犴見仁勇。傷者亞父天下奇﹐鴻門髙會眞危機。火龍飛起實天意﹐拔劍起舞空爾爲。風雲變化失隆準﹐玉斗一碎山河非。如今明義古亦少﹐發憤乃作彭城歸。六合範範漢疆土﹐厚葬何人誠可嗤。君不見驪山牧豎遺燼酷﹐不如王孫裸葬良亦足。﹝18﹞

觀獵﹝貞一齋詩文稿卷下﹐宛委別藏本﹞

靑徐十月天色黃﹐欲雪未雪云茫茫。將軍馬肥鷹隼疾﹐艸枯狐兔那能藏﹖良家子弟盡驕悍﹐彎弓大叫隨跳梁。停鞭借問誰氏子﹖虎符世世綰銀章。或在鷹坊久通籍﹐或屬愛馬從藩王。生來一字都不識﹐割鮮豪飲須﹛著﹜﹝眉﹞張。○1夜歸酣笑詫妻妾﹐鞍馬累垂懸兩狼。古今治亂殊未省﹐豈有謀策輸忠良﹖一朝親故相薦拔﹐起﹝18﹞家執戟齊鴛行。剖符作郡擁旄節﹐炙手可熱勢莫當。儒生心事良獨苦﹐皓首窮經何所補﹖胸中經國皆遠謀﹐獻納何由達明主﹖獵徒一出專城居﹐愼勿平原輕獵徒。﹝19﹞

○1據貞一齋稿卷二﹝適園叢書本﹐14﹞攺。

代嗣天師題所翁九龍圖﹝貞一齋詩文稿卷下﹐宛委別藏本﹞

玄霧潑墨號天風﹐雲頭擲火驅雷公。元气淋漓雨師急﹐天地變化誰爲雄﹖兩龍奮迅見光怪﹐夭矯西行出天外。一龍起處山石摧﹐摩蕩餘聲隠磅磕。一龍不競羣龍趨﹐搏取明月看隨珠。老龍居中最蒼古﹐盤旋引子方自娛。一龍出水露頭角﹐白浪如山映空作。一龍飛上蒼茫間﹐傾刻天瓢振枯涸。最後一龍心獨閒﹐回頭似欲歸潛淵。騰驤宛轉各異態﹐匪能安得知其全﹖洞﹛庭﹜﹝微﹞物化僧繇去﹐○1千載神交所翁繼。觀龍不在鱗鬛精﹐妙用應須論神气。九陽數極變必通﹐此物豈困緘縢中﹖但愁辟歷隨昏蒙﹐一旦飛去蒼旻空。﹝21﹞

○1據貞一齋稿卷二﹝適園叢書本﹐16﹞攺。

秦翁壽詩﹝貞一齋詩文稿卷下﹐宛委別藏本﹞

監察禦史元卿之父。太行之東有洺水﹐恆潭閒气鍾淸美。系傳秦仲著名門﹐積善固應生令子。乃翁八十更康彊﹐炯如巖電雙瞳方。三壽作朋稱古昔﹐龎眉昆弟羅中堂。兒歸上國拜家慶﹐斑衣畫繡交相映。滿牀簪笏耀鄕閭﹐俯僂踰垣畏明命。如翁盛徳那可知﹖天開壽域增期頤﹐兒當﹝27﹞勛業滿天下﹐榮封大國長熙熙。﹝28﹞

棄親行﹝貞一齋詩文稿卷下﹐宛委別藏本﹞

金陵城東八十里﹐龍潭江上南山﹛址﹜﹝址﹞。○1積柩從衡滿道旁﹐不封不樹惟荊杞。朽者暴骨沾泥沙﹐近者屍虫出﹝34﹞棺底。天陰雨濕狐貍嗥﹐炎赫熇蒸蠅蚋起。問之耆老此何爲﹖具道東南風俗鄙。貧家死傷無餘地﹐火葬不如風葬美。置之原野任飄揚﹐子子孫孫那復視﹖月深歲久爲黃土﹐安在烏鳶與螻蟻﹖北盡淮南南及越﹐習尙猶來斯久矣。今官乍見爲驚嗟﹐終返空無非怪傀。聞之心動毛髮寒﹐異俗居然無顙泚。此地昔爲吳越區﹐系傳古聖宗姬姒。五馬渡江文物盛﹐中華士族多南徙。養生送死禮猶存﹐作俑何人胡乃爾﹖昔聞海上有茶哇﹐歌舞送屍云祭鬼。鬼享卽爲禽獸食﹐親與鬼諧心則喜。屍完不食翻悲泣﹐王化不漸何足齒。吳兒甘分習茶哇﹐仁者固應知愧恥。長民自古需賢才﹐易俗移風著靑史。誰當傳此棄親詩﹖願與斯民振頹靡。﹝35﹞

○1據貞一齋稿卷二﹝適園叢書本﹐27﹞攺。

富州行﹝貞一齋詩文稿卷下﹐宛委別藏本﹞

富州城中雨翻盆﹐富州江水侵城門。三冬常苦風雨﹝44﹞惡﹐兩月不解云雷屯。驚蟄已過春未半﹐白波浩漾無諸村。寒气憑陵失暘谷﹐殺聲排蕩摧昆侖。虫蛇滿地憂凍死﹐艸木已茁何由蕃﹖田家舉趾迷畎畝﹐飲食顚倒傷精魂。紆金太守在華屋﹐一念忽復憂黎元。酌水燻香走祠宇﹐從官雜沓咸駿奔。黃冠釋子出經像﹐苟欲以此排天閽。氛祲從來自乖戾﹐回天有道須討論。似是天公憐赤子﹐詰朝已見扶桑暾。五風十雨願終惠﹐稽首再拜天何言﹖﹝45﹞

寧州太淸觀厄於火且三年﹐髙士黃自牧焦心瘁躬﹐走謁檀施﹐期底於成﹐訪予玉隆﹐賦詩二十八韻見遺﹐卽韻答之﹝貞一齋詩文稿卷下﹐宛委別藏本﹞

瓊旌堂上森圖書﹐十年燕居已忘吾。坐見朱顏生白髮﹐逢人自笑山澤臞。外視不足中有餘﹐顧影窈窕憐羈孤。道人閱世周五湖﹐滿襟風月眞吾徒。彈鋏歸來食無魚﹐過我非爲利名趨。背負錦囊從奚奴﹐自云力耕辟荒蕪。倒喪交情誰笠車﹖邇來奔走無安居。翕赫﹝46﹞炎火中焚如﹐耽耽樓觀成丘墟。赤水居然索﹛元﹜﹝玄﹞珠﹐○1突兀何時見其廬﹖幾向秦庭哭包胥﹐歲月擲人催柳蒲。世事擾擾更榮枯﹐勿念昔有傷今無。時來不煩折簡呼﹐瑤臺玉宇須淩虛。翠﹛炎﹜﹝琰﹞穹龜照山隅﹐○2黃房自足寧君軀。丰功盛事端可模﹐丹成千歲還淸都。﹝47﹞

○1○2據貞一齋稿卷二﹝適園叢書本﹐36﹞攺。

歐陽南還陽﹐得官廬陵郡幕。歸自都中﹐有作見寄﹐次韻奉酬﹐並寓相規之意云﹝貞一齋詩文稿卷下﹐宛委別藏本﹞

憶昔燕山看飛雪﹐貂裘駿馬長爲客。君時獻書光範門﹐十日八九見顏色。奉祠一去十﹛日﹜﹝年﹞彊﹐○1君映靑山五峯碧。考書上上賦歸來﹐雙石巖頭有新宅。我北君南巧相辟﹐東西望望長相憶。好風吹墮云錦章﹐玉宇無塵得佳月。天邊雨露定偏私﹐不爾何由展奇翼﹖廬陵劇郡繁簡書﹐獄訟徵呼久殷積。大才小試須重愼﹐勿謂直尋斯枉尺。仕止隨時合經訓﹐言行悔尢疑殆闕。文忠祖武未雲遠﹐儒術傳家必淸白。期公勛業滿中朝﹐焰焰輝光照天北。﹝48﹞

○1據貞一齋稿卷二﹝適園叢書本﹐37﹞攺。

新昌貢士姚濟川楫道出玉隆﹐賦詩來見﹐卽韻答之﹝貞一齋詩文稿卷下﹐宛委別藏本﹞

廣寒宮闕髙無極﹐老桂吹香自開辟。世上空聞顧兔靈﹐瞿公不作誰能識﹖綠髮朱顏姚氏子﹐髙歌欻逐風雲起。仰天攀桂遇明時﹐九萬扶搖斯至矣。學優筮仕豈徒然﹖以道濟時心契天。定見聲華滿南北﹐班生步武榮登仙。健翮圖南一﹛吹﹜﹝嘆﹞息﹐○15鹽山水生顏色。重來﹝48﹞訪我錦帷中﹐撥棄塵緣參道一。﹝49﹞

○1據貞一齋稿卷二﹝適園叢書本﹐37﹞攺。

敬修再賦長句見贈﹐次韻﹝貞一齋詩文稿卷下﹐宛委別藏本﹞

晉栢千年聳奇怪﹐遠並甘棠應勿拜。旌陽神劍橫秋空﹐六合蒼茫九州島島隘。昨夜鸞驂還鼓裏﹐雷師澒洞風雨快。朝光入戶寂無聞﹐收拾神功歸上界。憶昔朝天出淸灝﹐珊珊環佩勝銀艾。俯看萬象雄森羅﹐動地鈞天等秋噫。奉祠南下得逍遙﹐索居朝暮聆虛籟。尙友如君同臭味﹐便應崔沆知崔瀣。髙秋戰藝淬文鋒﹐意﹝49﹞气雄豪輕勝敗。大器輪囷異瑚﹛連﹜﹝璉﹞﹐○1旣種亦須謀旣戒。中州文獻羅星鳯﹐子亦瞠然起江介。靑紫定知成俯拾﹐巧官誰云俱狡獪﹖飛黃騰達際明時﹐記取任棠陳水薤。道傳太極有家聲﹐木鐸沨沨振聾聵。我住雲林君勿羨﹐晦明晝夜舒圖畫。杏壇栢殿摠淸安﹐君系儒宗吾道派。送君無物止新詩﹐嶺上白雲非可賣。﹝50﹞

○1據貞一齋稿卷二﹝適園叢書本﹐38﹞攺。

題象牙潭古龍宮﹝貞一齋詩文稿卷下﹐宛委別藏本﹞

錦江東流過西原﹐江邊老木雲水昏。祠宇沈沈著靈異﹐龍宮設像古所尊。珠宮貝闕浩無底﹐世有漁者知其門。歲旱爲人作霖雨﹐神功烜赫難具論。紫髯道士好事者﹐一一演說非虛言。昔有張侯作太守﹐夏秋禾黍傷載燔。封香遷使走祠下﹐頃刻雷電咸崩奔。萬丈橫江見鬐鬛﹐四郊甘雨如翻盆。坐見焦枯變丰稔﹐邦家藉爾蘇黎元。古今施報昭祀典﹐誕錫爵命當殊恩。胡爲膏澤久未下﹖肸蠁空爾流諸村。廟前行客笑且﹝55﹞語﹐有功不賞何其繁﹖況復龍居異人世﹐服食不在璧與飧。旱漧歲溢靡終極﹐蕩蕩神化天長存。﹝56﹞

招賢觀﹝貞一齋詩文稿卷下﹐宛委別藏本﹞

古觀少鄰家﹐招賢名獨嘉。穉松紛側塞﹐老屋半欹斜。野鶴驚春夢﹐山蜂報晚衙。道人華念絕﹐行在養丹砂。﹝6﹞

贈魏道士﹝貞一齋詩文稿卷下﹐宛委別藏本﹞

爾祖伯陽翁﹐參同契聖功。丹經明媾復﹐火候識屯蒙。車馬今誰到﹖簞瓢亦屢空。家聲須自振﹐千古有宗風。﹝6﹞

景福觀﹝貞一齋詩文稿卷下﹐宛委別藏本﹞

眞館畱芳躅﹐陶仙豈隠君﹖松篁深蔽日﹐苔蘚濕生云。訪古無碑志﹐題詩紀見聞。山人有天趣﹐淸坐對鑪燻。﹝6﹞

仙遊觀訪羅南溪山房﹐時南溪遠遊未歸﹐賦四十字以贈其徒孫金存吾﹝貞一齋詩文稿卷下﹐宛委別藏本﹞

羅公深隠處﹐帶雨得重尋。老樹淩霄合﹐空墻薜荔深。風雲千里翮﹐宇宙百年心。更喜孫枝秀﹐流芳見桂林。﹝8﹞

上全陽師﹝貞一齋詩文稿卷下﹐宛委別藏本﹞

好道求先覚﹐專門見此翁。中年出塵网﹐昭代振﹛元﹜﹝玄﹞宗。○1仙鑑多稽古﹐丹經獨發蒙。斗杓明建始﹐卦象契參同。玉蒂才生白﹐金花已見紅。虎龍歸土釜﹐烏兔會元宮。偃月精華滿﹐浮雲富貴空。煉形輕似鶴﹐養气浩如虹。有志期關尹﹐無人問葛洪。共憐身世拙﹐誰識道心融﹖鳯咮簫頻弄﹐蠅頭字更工。采芝隨遠近﹐騎鹿自西東。蕊闕班何忝﹐瀛洲籍早通。偸桃嗤曼倩﹐賣藥鄙壺公。委蛻全陽質﹐流珠造化功。野人希繳妙﹐大匠憫倥侗。信義羞明水﹐殷勤拜下風。窺墻𨿽累日﹐入室尙深衷。象罔求須得﹐鴻蒙答未窮。吾師如撫頂﹐行役敢悤悤。﹝8﹞

○1據貞一齋稿卷二﹝適園叢書本﹐6﹞攺。

曾君靜訪予小隠園﹐飲酒賦詩爲樂﹐次韻﹝貞一齋詩文稿卷下﹐宛委別藏本﹞

之子南丰後﹐才名起妙年。玉壺淸曉出﹐金榜赤霄懸。滄海思鯨奮﹐晴空佇鳯騫。气吞三峽水﹐興逐五湖船。耿耿葵傾日﹐區區石補天。推賢惟爾最﹐序齒愧吾先。莫作龜逃楚﹐終朝駿在燕。幾年文會隔﹖今日酒杯傳。脫粟諧眞率﹐誅茅得靜便。林塘堪小駐﹐共釣金鱗鮮。﹝12﹞

云章弟次韻見教﹐旣工且敏﹐再用韻以美之﹝貞一齋詩文稿卷下﹐宛委別藏本﹞

令弟良師範﹐詞華見盛年。包蒙鳴鐸舉﹐待問應鐘懸。風采眞殊絕﹐家聲定不騫。腹饒邊氏笥﹐目短米生船。道學還希聖﹐行藏祇任天。應門今有托﹐入室更誰先﹖義重嗤秦越﹐才髙慕許燕。文章千古在﹐經術幾人傳﹖老大子將懶﹐精靈爾尙便。靑雲如得路﹐爲政愼烹鮮。﹝12﹞

諸昆弟友朋屬和者疊出﹐追憶舊遊﹐依韻再賦﹝貞一齋詩文稿卷下﹐宛委別藏本﹞

憶昔遊京國﹐驅馳屬壯年。致君心炯炯﹐戀闕思懸懸。桂館恩重被﹐楓宸禮未騫。屢騎沙苑馬﹐幾泛禦河船。鰲極三千界﹐龍光尺五天。奉祠曾詔許﹐歸隠孰吾先﹖倦翮南依越﹐深衷北慕燕。親朋良有助﹐風雅不虛傳。世味今逾淡﹐山棲老漸便。詩筒來往罷﹐淸賞對蕃鮮。﹝12﹞

常山登舟﹝貞一齋詩文稿卷下﹐宛委別藏本﹞

東浙三年別﹐重來異故吾。負痾便坐臥﹐投老倦馳驅。藥裹憑誰檢﹖詩囊祇自娛。江山如有意﹐雨後獻新圖。﹝14﹞

送眞主簿歸閩中十韻﹝貞一齋詩文稿卷下﹐宛委別藏本﹞

西山參政之五世孫。四海眞﹛天﹜﹝夫﹞子﹐○1能孫見老成。席珍曾待聘﹐經術早知名。意气追前哲﹐辭華啟後生。一朝新渥重﹐萬里故鄕榮。芳艸勒鞍馬﹐光風捲旆旌。卑棲無俗態﹐淩厲有家聲。報國心須切﹐居官志在行。豈能淹驥足﹖必竟展鵬程。健翮翩翩起﹐猗蘭葉葉明。求賢當此日﹐早晚看登瀛。﹝26﹞

○1據貞一齋稿卷二﹝適園叢書本﹐20﹞攺。

湖田﹝貞一齋詩文稿卷下﹐宛委別藏本﹞

湖田春水漲﹐遠近富魚蝦。浪接云邊樹﹐風回海上槎。奫沄深畎畝﹐浩蕩失津涯。農事嗟何及﹐丰年望更賒。﹝45﹞

次韻答劉存庵﹝貞一齋詩文稿卷下﹐宛委別藏本﹞

玉樹淮王后﹐如君有幾人﹖隠居便地勝﹐樂道見天眞。雨霽千山曉﹐風和萬象春。求賢當盛世﹐早晚覲楓宸。﹝47﹞

天寶洞天﹐贈支煉師﹝貞一齋詩文稿卷下﹐宛委別藏本﹞

南紀多名勝﹐西山得具瞻。千峯迷遠近﹐百里見洪纎。突兀仙家出﹐巉巖洞府兼。瑤池靑鳥去﹐碧海紫鱗潛。神物儲金盌﹐騷人詫玉簾。龍光騰瑞靄﹐鶴影轉晴檐。吳許髙風在﹐曹盧宿衛嚴。旛幢彌棟宇﹐簫鼓走閭閻。祀典邦家重﹐祈年水旱占。蕭壇通絕頂﹐罕廟俯孤尖。丹竈風煙合﹐芝田雨露沾。修篁吟鳯咮﹐蒼檜亂虯髯。藥搗松脂滑﹐泉餖石髓甜。野花搖白氎﹐山果落紅鹽。興遠詩頻詠﹐歌長酒屢添。幽棲羨支伯﹐文藻愧江淹。訪古情何極﹐尋眞樂未厭。他年續仙傳﹐著我定無嫌。﹝52﹞

吳仙觀﹐贈祖煉師﹝貞一齋詩文稿卷下﹐宛委別藏本﹞

在昔吳仙宅﹐於今老氏祠。萬山環翠阜﹐一水匯丹池。怪石金莖出﹐修藤鐵鏁垂。重門森羽衛﹐祕殿靚襜帷。禦史三天秩﹐眞人百世師。淸時消瘴癘﹐萬古息蛟螭。紫誥旌神烈﹐﹛元﹜﹝玄﹞功著鼎彜。○1銖衣分縹緲﹐瑤艸競葳蕤。鶴嶺雲千疊﹐蛟湖月半規。山靈驅象罔﹐方士學安期。鄭谷鸞鳯嘯﹐嵩髙熊豹姿。秋空騰劍气﹐曉露沁詩脾。上下多騎鹿﹐逍遙獨采芝。不關輕紱冕﹐曾是畏韀羈。好客門無鍵﹐論心酒滿卮。塵緣俱擺落﹐淸事摠相宜。古字唐人韻﹐雄文宋代碑。室虛光耿耿﹐丹熟樂熙熙。蓬閬知何異﹐松喬定可追。興來吟不盡﹐醉筆寫橊皮。﹝53﹞

○1據貞一齋稿卷二﹝適園叢書本﹐41﹞攺。

﹛元﹜﹝玄都﹞道士出示吾師月池翁三十四年﹝前﹞所賦詩﹐○1次韻以贈﹝貞一齋詩文稿卷下﹐宛委別藏本﹞

上界﹛元﹜﹝玄﹞都觀﹐○2云闊列萬松。遠山晴見畫﹐髙閣坐聞鐘。未問還丹訣﹐聊舒辟世蹤。懷哉老仙伯﹐歸去主芙蓉。﹝53﹞

○1○2據貞一齋稿卷二﹝適園叢書本﹐41﹞攺。

道士祖竹溪見和﹐再賦﹝貞一齋詩文稿卷下﹐宛委別藏本﹞

萬古神仙宅﹐層頭俯澗松。廣寒通月戶﹐虛白應霜鐘。化鶴寧無術﹖飛鳧豈有蹤﹖霓裳驚世俗﹐卻擬櫐芙蓉。﹝53﹞

丹陵觀道士胡天牖約餘同遊古龍宮﹛室﹜﹐○1至丹陵﹐胡畱西山別墅﹐宿畱三日﹐胡竟不歸﹐賦五言二章以寄之﹐其一﹝貞一齋詩文稿卷下﹐宛委別藏本﹞

一與胡公別﹐經冬春又殘。來遊鍾玉府﹐﹐爲問紫金丹。采藥歸何晚﹐尋芳興未闌。長吟倚杉樹﹐日暮碧雲寒。﹝55﹞

○1據貞一齋稿卷二﹝適園叢書本﹐42﹞刪。

其二﹝貞一齋詩文稿卷下﹐宛委別藏本﹞

古龍曾有約﹐春暮擬同遊。夙駕成孤往﹐聨鑣竟莫酬。山空云冉冉﹐風靜水悠悠。尙想髯公子﹐芳醪正獨篘。﹝55﹞

翰林典籍劉泰觀畱題玉臺觀﹐用工部閬州玉臺詩韻﹐邀予同賦﹝貞一齋詩文稿卷下﹐宛委別藏本﹞

玉臺何代築﹖尙想少陵遊。勝境西南異﹐髙名古今畱。山蟠龍虎勢﹐水繞鳯麟洲。髣髴紅雲近﹐通明在上頭。﹝57﹞

﹛秦﹜﹝泰﹞觀別去二十年﹐○1邂逅玉臺﹐話舊信宿而去﹐用前韻贈之﹝貞一齋詩文稿卷下﹐宛委別藏本﹞

憐君不得意﹐又作五湖遊。仕路何時達﹖詩名到處畱。濕云迷古道﹐春艸徧芳洲。去去須奇遇﹐侯封在虎頭。﹝57﹞

○1據貞一齋稿卷二﹝適園叢書本﹐44﹞攺。

題棠湖衝眞觀﹝貞一齋詩文稿卷下﹐宛委別藏本﹞

汝水沄沄去﹐棠湖湛湛開。苔侵碑碣古﹐云壓棟梁摧。有客求丹訣﹐無人問梓材。松風更蕭瑟﹐空有鶴歸來。﹝57﹞

洞陽觀﹝貞一齋詩文稿卷下﹐宛委別藏本﹞

江上神仙宅﹐幽尋掛席來。回風知島嶼﹐映水得樓臺。劍爲降龍出﹐門因放鶴開。滄溟空浩蕩﹐那更有蓬萊﹖﹝58﹞

洞陽道士朱大中往歲識面於古洪﹐獨見標致秀美﹐初不知其才也。余旣題前詩﹐大中屬和﹐且敍宗盟。句法淸新﹐意度髙古﹐與之語﹐好學多藝。年𨿽少﹐奇才也。復用前韻贈之﹝貞一齋詩文稿卷下﹐宛委別藏本﹞

之子吾宗彥﹐相思望汝來。出塵看玉樹﹐通籍在瑤臺。文史三冬足﹐詞章萬象開。求賢當盛世﹐喜見北山萊。﹝58﹞

如淸江訪舊﹐出山遇雨﹝貞一齋詩文稿卷下﹐宛委別藏本﹞

忡忡事行役﹐暫喜午陰涼。冒雨千山暗﹐號風萬竅長。前溪新漲綠﹐早稻半傳黃。處處歡聲起﹐秋成定可望。﹝59﹞

重遊閣皁山三十韻﹝貞一齋詩文稿卷下﹐宛委別藏本﹞

縮地求蓬島﹐尋源訪羽人。閣形千古異﹐皁色四時春。殿閣懸金牓﹐嚴廊擁玉晨。雲霞光絢爛﹐嶺岫勢嶙峋。寶籙三天授﹐鴻猷四海遵。淸朝崇大教﹐重使展明禋。憶昔陪師馭﹐維時忝國賓。皇華輝曉日﹐紫气靄秋旻。﹝59﹞檄走風雷動﹐恩沾雨露頻。婁丰昭肸蠁﹐景福敍彜倫。一別歲月久﹐重來物象新。山靈如喜客﹐方士轉情親。楊蔡松喬侶﹐陳徐巢許鄰。丰姿出塵俗﹐徳望靡緇燐。笑整謝公屐﹐還釃陶令巾。追隨忘遠近﹐登頓覚逡巡。絕頂壇𨿽險﹐磨崖篆更神。除妖歸正道﹐濟世賴深仁。赫赫仙翁秩﹐班班上帝臣。髙奔淩日月﹐飛步薾星辰。故宅何年攺﹖﹛元﹜﹝玄﹞風浩劫振。○1妙傳應有待﹐良遇邈無因。綠野招猿鶴﹐滄洲想鳯麟。石存雙鯉化﹐潭臥九龍馴。馬迹紛瑤艸﹐棋枰護翠筠。林深丹竈在﹐霧暗墨池湮。琴築涓涓響﹐旌幢樹樹陳。空階環薜荔﹐精舍莽荊榛。勝事難窮盡﹐幽棲豈隠淪﹖何當分半畝﹐共作葛天民。﹝時宗楊景山﹑提點蔡楚山﹑提舉陳觀心﹑宮倅徐心一﹐故云。﹞○2﹝60﹞

○1○2據貞一齋稿卷二﹝適園叢書本﹐46﹞攺﹑補。

泊玉澗口﹝貞一齋詩文稿卷下﹐宛委別藏本﹞

維舟玉澗口﹐訪舊意如何﹖地僻人煙少﹐江空月露多。疏鐘來野寺﹐小艇亂滄波。更喜仙家近﹐臨風想玉珂。﹝60﹞

明日入山﹐奉宮主何蓑月﹝貞一齋詩文稿卷下﹐宛委別藏本﹞

釋舟行艸路﹐十里聽松風。疊嶂開靑瑣﹐一溪流玉虹。﹝60﹞神仙遺世遠﹐祀典至今崇。樓殿淩雲起﹐重興第一功。﹝61﹞

蓑月見和﹐再用韻答之﹐其一﹝貞一齋詩文稿卷下﹐宛委別藏本﹞

﹝山乃梅子眞得道之所。﹞○1東閣餘詩興﹐髙人又姓何。論交金石重﹐閱世海田多。徳潤山藏玉﹐心閒井不波。神丹應已熟﹐玉陛看鳴珂。﹝61﹞

○1據貞一齋稿卷二﹝適園叢書本﹐47﹞補。

其二﹝貞一齋詩文稿卷下﹐宛委別藏本﹞

秀气鍾羣玉﹐如君有古風。丹心明皎日﹐文彩映長虹。吏隠今誰並﹖仙才世所崇。何當伐山石﹖椽筆紀成功。﹝61﹞

遊玉笥山﹐別蓑月﹝貞一齋詩文稿卷下﹐宛委別藏本﹞

合沓淸江曲﹐嵯峨三會峯。濕云靑羽葆﹐曉日碧芙蓉。柷敔鳴千澗﹐屏幃列萬重。玉梁蜿變化﹐鐵柱妙形容。突兀飛樓觀﹐鏗鍧振鼓鐘。恩榮丹詔下﹐珍重白雲封。鴻寶應難祕﹐刀圭儻可逢。髙人曾狎鹿﹐中使昔投龍。金籙何寥闊﹐瑤壇尙肅雍。穹碑傳禹迹﹐巨石紀仙蹤。入谷東南奧﹐懸崖子午衝。野花明側塞﹐幽艸細蒙茸。﹝62﹞曲折逾靑嶂﹐攀緣訪赤松。蒼茫風景顥﹐厭浥露華濃。永嘯和天籟﹐旁窺俯壑淙。彤霞九眞署﹐司命百神宗。祀典推嚴潔﹐黎民盡敬共。炳靈稱赫赫﹐求福見憧憧。郁木霏香遠﹐華芝秀气鍾。嵐光騰瑞靄﹐磴道峙崇墉。梅尉誰能並﹖何公世莫從。祠官今水部﹐俗客匪周﹛容﹜﹝顒﹞。○1去去尋輕舸﹐行行伴瘦筇。題詩無好語﹐一笑賴彌縫。﹝63﹞

○1據貞一齋稿卷二﹝適園叢書本﹐49﹞攺。

周大江遊仙詩二首﹐其一﹝貞一齋詩文稿卷下﹐宛委別藏本﹞

四海大江翁﹐時淸道更窮。還將醫國手﹐轉作活人功。栗裏今陶令﹐東山昔謝公。九京如可起﹐端有萬夫雄。﹝63﹞

其二﹝貞一齋詩文稿卷下﹐宛委別藏本﹞

廬陵周處士﹐束髮慕前修。靜得琴中趣﹐閒從方外遊。瀛洲余歲月﹐宰樹幾春秋﹖喜有承家托﹐諸郎更炳彪。﹝63﹞

送郭志尹秀才趨上京﹝貞一齋詩文稿卷下﹐宛委別藏本﹞

之子儒林彥﹐汾陽幾世孫﹖沈深窺學海﹐浩蕩見詞源。白日風雲會﹐靑春雨露恩。遄歸拜家慶﹐盛事說名門。﹝63﹞

暮春感興﹝貞一齋詩文稿卷下﹐宛委別藏本﹞

推枕蕓窗睡未厭﹐春衫亭午試相縑。雨淫荒蘚蝸黏壁﹐風颭遊絲燕入簾。靜得天機明損益﹐閒觀物理適洪纎。一心亨處潛眞樂﹐明鏡從教白髮添。﹝5﹞

新吳昭徳觀道士閔蟾溪﹐以厥師張玉澗所得吾師月池翁書翰見示﹐辭意篤實﹐契意髙古。藏之四十五年矣﹐感今懷昔﹐爲賦四韻。蟾溪深得金丹之妙﹐故末句及之﹝貞一齋詩文稿卷下﹐宛委別藏本﹞

白頭道士說當時﹐故老遺編手共披。澗底云深龍睡穩﹐池邊月冷鶴歸遲。墨光珍重存金石﹐丹訣親傳在坎離。若問个中玄妙處﹐祇應無迹是吾師。﹝7﹞

靑霞觀﹝貞一齋詩文稿卷下﹐宛委別藏本﹞

﹝故老相傳赤松子修煉之所﹐今專祀焉。﹞○1天開圖畫越王山﹐山上樓居更好看。仙子昔曾餐玉水﹐道人元自煉金丹。平鋪竹樹靑霞出﹐點綴松花白露﹛薄﹜﹝漙﹞。○2欲問羲農千古事﹐洞簫吹徹曙光寒。﹝7﹞

○1○2據貞一齋稿卷二﹝適園叢書本﹐6﹞補﹑攺。

眞常觀﹝貞一齋詩文稿卷下﹐宛委別藏本﹞

文簫﹑吳彩鸞跨虎上徵之地﹐石壁虎迹猶存。越王山上力躋攀﹐瑤艸葳蕤覆石壇。絕壁無梯人跨﹝7﹞虎﹐層霄有路女乘鸞。千年鼎竈苔花濕﹐午夜樓臺桂影寒。世外瑤京元不遠﹐鳯簫時在白雲端。﹝8﹞

丹陵道士胡天牖禱雨有應﹐賦詩志喜﹐次韻﹝貞一齋詩文稿卷下﹐宛委別藏本﹞

見說蜚符起臥痾﹐又聞驅雨潤嘉禾。昔時方士聲名舊﹐今日長仙惠澤多。鐵札投龍通水府﹐金瓶躍馬倒天河。功成小住崆峒上﹐一任桑田有白波。唐天師胡惠超﹐身長七尺﹐時人呼爲長仙。﹝9﹞

送羅道士歸九江﹝貞一齋詩文稿卷下﹐宛委別藏本﹞

老桂吹香萬里秋﹐折枝爲別意綢繆。廬山有鶴迎歸佩﹐章水無風送客舟。松菊故園陶令宅﹐江山陳迹庾﹝9﹞公樓。何時與子同淸賞﹖卻憶西林話舊遊。﹝10﹞

宰屬顧淵白﹑馮介軒﹑江西提學柳道傳﹑髙灞雪諸名公﹐以初夏燕集輝山熊煉師云徑﹐酒酣賦詩爲樂﹐唱酬甚多。秋中﹐輝山緘以示予﹐次韻﹝貞一齋詩文稿卷下﹐宛委別藏本﹞

桂香涼入錦帷初﹐誰遣詩筒一起予﹖淸節百年髙士傳﹐好風千里故人書。斑斑文會光聨壁﹐浩浩詞源盛決渠。應念山中未歸客﹐荊薪鬻石計全疏。﹝10﹞

寄題李氏雙桂堂﹝貞一齋詩文稿卷下﹐宛委別藏本﹞

何人種徳劍江陰﹐幾世流芳見桂林﹖冷沁瓊枝雙白璧﹐光搖珠粟萬黃金。才名吹起風雲闊﹐花萼輝承雨露深。待爾天香攜滿袖﹐華堂更擬一登臨。﹝12﹞

自弋陽縣過丫頭巖﹐夜行至信州﹝貞一齋詩文稿卷下﹐宛委別藏本﹞

葛溪道士嘗新酒﹐明月巖前憶舊遊。驛舍荒涼秋欲老﹐筍輿登頓莫生愁。長風列炬棲鴉散﹐澹月流鈴吠犬稠。假寐醒來過夜半﹐城頭擊柝是吾州。﹝13﹞

浙江﹝貞一齋詩文稿卷下﹐宛委別藏本﹞

吳越山連海岸頭﹐兩山迎送意綢繆。秋深水落人家出﹐日暮潮生釣艇收。滿眼流亡何日復﹖傷心凋瘵幾時瘳。東南自古繁華地﹐底事於今異昔遊﹖﹝14﹞

髙郵驛阻風﹝貞一齋詩文稿卷下﹐宛委別藏本﹞

鞍馬驅馳未得閒﹐不緣衰疾敢求安。長湖三日波濤惡﹐孤館五更風雨寒。靑爨束薪無暖席﹐紅炊脫粟愧加餐。驛程牢落今如此﹐信有人生行路難。﹝17﹞

玉堂諸老賞梅花於惟貫精舍﹐伯生先生卽席賦詩﹐和者成軸。明日﹐僕始知之﹐次韻﹐聊發惟貫主人一笑﹝貞一齋詩文稿卷下﹐宛委別藏本﹞

江南臘盡梅殘後﹐冀北春深花正開。窈窕綠花天上見﹐聨翩靑鳥海邊來。西湖夢斷迷煙雨﹐東閣詩成費酒醅。文會我遺應自笑﹐好耕耘處久污萊。﹝20﹞

寄玉隆宮道士秦古閒﹑諭山雨﹝貞一齋詩文稿卷下﹐宛委別藏本﹞

南州髙士在西林﹐萬里相思去夢尋。生米渡頭春浪闊﹐采鸞岡上暮﹛雨﹜﹝云﹞深。○1丹藏石鼎溫溫透﹐酒熟山瓢款款斟。應笑天邊未歸客﹐蕭疏華髮不勝簪。﹝22﹞

○1據貞一齋稿卷二﹝適園叢書本﹐17﹞攺。

春日書懷呈主教大﹛元﹜﹝玄﹞﹑閒閒二眞人○1﹝貞一齋詩文稿卷下﹐宛委別藏本﹞

云邊候雁感徵夫﹐老去悲歡覚倍殊。春入故園催筍蕨﹐雨荒南土張蘼蕪。無心戀闕緣多病﹐有夢還家喜載驅。早晚皇恩下﹛元﹜﹝玄﹞省﹐○2歸舟隨處是蓬壺。﹝22﹞

○1○2據貞一齋稿卷二﹝適園叢書本﹐17﹞攺。

寄猶子世權﹝貞一齋詩文稿卷下﹐宛委別藏本﹞

倦遊何處不思家﹐問信空傳海上槎。遲暮不妨梅有實﹐平安尢喜竹無花。髙車駟馬非吾事﹐剩水殘山玩歲華。卜築可能勝舊業﹖詩書勤苦是生涯。﹝22﹞

訪李漑之學士不遇﹝貞一齋詩文稿卷下﹐宛委別藏本﹞

山人帶雨來相訪﹐學士朝天去未歸。幹鵲遶檐通喜气﹐遊絲入戶靄春暉。光聨鄕月﹛詹﹜﹝瞻﹞黃道﹐○1瑞應文星在紫薇。聖徳惟新無闕事﹐知君補衮用工希。﹝22﹞

○1據貞一齋稿卷二﹝適園叢書本﹐17﹞攺。

寄贈藏六處士林恬齋﹝貞一齋詩文稿卷下﹐宛委別藏本﹞

見說閩山八十翁﹐蕭蕭綠髮更方瞳。一從起處先天見﹐六道藏時妙理窮。胎化鶴飛空掩冉﹐踵深龜息正鴻蒙。知君不羨莊椿壽﹐道在崆峒石室中。﹝24﹞先天干居正南﹐其數爲一﹐天地定位也。後天干居西北﹐其數爲六﹐父母退藏也。

題雪洲﹝貞一齋詩文稿卷下﹐宛委別藏本﹞

空明萬頃絕纎埃﹐惟見飛鴻去復回。沙上黃蘆欹玉樹﹐磯頭蒼石見瑤臺。銖衣縹緲江妃下﹐寶藏輪囷海若來。此地竟無車馬到﹐人間誰信有蓬萊﹖﹝24﹞

淸明日感興﹐呈﹛元﹜﹝玄﹞徳眞人○1﹝貞一齋詩文稿卷下﹐宛委別藏本﹞

天邊爲客遇淸明﹐慚愧壺觴不用傾。午夜松楸頻入夢﹐﹛借﹜﹝舊﹞時桑梓更關情。○2靑春慰眼駸駸過﹐白髮欺人故故生。何日歸來重侍席﹖看云亭上話京城。﹝24﹞

○1○2據貞一齋稿卷二﹝適園叢書本﹐19﹞攺。

﹛元﹜﹝玄﹞徳眞人連枉二詩下教﹐○1且分上尊見餉。其二章有山閣看云之約﹐再用韻以謝﹝貞一齋詩文稿卷下﹐宛委別藏本﹞

蕩漾春光照眼明﹐感時懷抱向誰傾﹖黃封遠餉憐羈思﹐靑眼相看薄世情。曾事金丹聞至道﹐更求鴻寶學長生。懸知山閣看云處﹐不羨樓居在五城。﹝25﹞

○1據貞一齋稿卷二﹝適園叢書本﹐19﹞攺。

﹛元﹜﹝玄﹞徳眞人三和淸明詩韻﹐○1歸興浩然。復用元韻賦二章﹐以勗掛冠之志﹐其一﹝貞一齋詩文稿卷下﹐宛委別藏本﹞

軟紅塵土暗春明﹐遊子紛紛意气傾。冢上麒麟勞遠夢﹐山中猿鶴愧深情。著書長羨東皐子﹐攜手寧忘北郭生﹖雅量定應同此樂﹐歸心日夜遶江城。﹝25﹞

○1據貞一齋稿卷二﹝適園叢書本﹐19﹞攺。

其二﹝貞一齋詩文稿卷下﹐宛委別藏本﹞

皇都霽色映空明﹐卻憶江南積雨傾。羈旅聊無行樂興﹐家人應悉未歸情。天邊雨露兼榮辱﹐海上風濤寄死生。杜宇不啼須有待﹐佇聽環佩出灤城。﹝25﹞

紫淸眞人薄暮見過﹐凡再跋﹐燭語未休﹐深誚予苦吟﹐五用韻解嘲﹝貞一齋詩文稿卷下﹐宛委別藏本﹞

篝燈相對夜深明﹐話到參橫斗半傾。鉛汞工夫端有術﹐詩書事業未忘情。鑑湖已作眞狂客﹐飯顆還譏太瘦生。若向丰年求至道﹐芙蓉何處有仙城﹖﹝25﹞

伯生學士見和僕與李學士詩﹐紙尾批云﹕已與漑之約﹕紅梨花開﹐當往訪也。臥病不知春事淺深﹐淸明後四日﹐聞紅梨花盛開﹐復用淸明詩韻﹐呈﹛元﹜﹝玄﹞徳眞人﹑○1伯生﹑漑之二學士﹝貞一齋詩文稿卷下﹐宛委別藏本﹞

紅入梨花媚更明﹐黃鶯飛下眼頻傾。玉容帶酒含春色﹐絳袂迎風感物情。幻化可能窮妙理﹖追歡聊復得浮生。開尊爲報虞夫子﹐莫待繽紛雪滿城。﹝26﹞

○1據貞一齋稿卷二﹝適園叢書本﹐20﹞攺。

次韻答趙同知魯詹二首﹐其一﹝貞一齋詩文稿卷下﹐宛委別藏本﹞

相逢玉樹照人明﹐幾見金盆落月傾。冀北春天長作客﹐湘西夜雨若爲情。風雲變化眞餘事﹐湖海棲遲寄此生。詩酒可能逍遣得﹖又隨車馬出都城。﹝26﹞

其二﹝貞一齋詩文稿卷下﹐宛委別藏本﹞

萬里思家共月明﹐知君心逐水東傾。云邊候雁驚春事﹐馬上朝雞感宦情。莫作脂韋終玩世﹐寧從曲蘗自﹝26﹞全生。何時擺落功名念﹖歸釣湘江綠遶城。﹝27﹞

淸明後四日﹐紅梨花開﹐用明字韻賦詩一章﹐奉邀虞﹑李二學士以踐看花之約。﹛元﹜﹝玄﹞徳眞人且屬和矣﹐○1學士竟不至。又六日﹐風雨大作﹐花已委地。依韻再﹛試﹜﹝賦﹞一章﹐呈﹛元﹜﹝玄﹞徳眞人並簡二學士○2﹝貞一齋詩文稿卷下﹐宛委別藏本﹞

霞捲云舒映樹明﹐花如嫵媚向人傾。仙翁染翰饒詩興﹐學士停驂傲物情。有限光陰春事老﹐無端風雨暮愁生。明朝掃地紅英徧﹐卻待尋芳出鳯城。﹝27﹞

○1○2據貞一齋稿卷二﹝適園叢書本﹐21﹞攺。

都中春暮﹐次韻酬丁元善﹝貞一齋詩文稿卷下﹐宛委別藏本﹞

燕山榖雨全無雨﹐遊子紛紛載酒過。輦路塵飛芳潤少﹐官河水滿綠陰多。墻頭厭見千秋影﹐馬上時聞敕勒歌。歸興已隨春事去﹐懶吟猶自和羊何。﹝27﹞

崇仙觀次韻壁間畱題﹝貞一齋詩文稿卷下﹐宛委別藏本﹞

眞人化去幾時歸﹖弔古休彈獨掩徽。任法至今悲衛鞅﹐說難終古薄韓非。應知筮仕多零落﹐爭似求仙自奮飛﹖千載神交惟此道﹐從教世上有危機。﹝41﹞

贈始丰山道士陳此﹛元﹜﹝玄﹞○1﹝貞一齋詩文稿卷下﹐宛委別藏本﹞

道書﹕始丰山﹐第三十七福地。文始眞人尹喜所治﹐唐神仙文蕭﹑吳采鸞於此修煉。今爲仙林觀云。十里幽尋到洞門﹐藤蘿竹樹費攀援。長云杳靄鸞驂﹝42﹞遠﹐瘦石嶙峋虎迹存。共愛文蕭成妙合﹐誰從尹喜問眞源﹖髙人又見希夷子﹐一笑無言道更尊。﹝43﹞

○1據貞一齋稿卷二﹝適園叢書本﹐33﹞攺。

遊始丰山﹐道士陳此﹛元﹜﹝玄﹞出示往昔於閣皁山所得﹛元﹜﹝玄﹞徳眞人妙墨﹐○1珍藏二十有三年矣﹐自謂傳家之寶。賦五十六字以歸之﹝貞一齋詩文稿卷下﹐宛委別藏本﹞

當年仙馭下淩雲﹐落紙雲煙妙入神。弟子尙畱眞迹在﹐山靈長護墨光新。淵珠借媚榮丹室﹐石玉含輝照翠筠。早晚六丁還取去﹐赤書元自屬天人。﹝43﹞

○1據貞一齋稿卷二﹝適園叢書本﹐33﹞攺。

奉和畱題閣皁山詩韻﹐寄呈大宗師﹑﹛元﹜﹝玄﹞徳眞人○1﹝貞一齋詩文稿卷下﹐宛委別藏本﹞

憶昔從師似夢中﹐明禋盛典已無同。棲遲霧豹眞吾事﹐上下雲龍賴此翁。金薤琳瑯淸曉露﹐玉階環佩紫宸風。畱侯早棄人間事﹐回首神山是故宮。﹝43﹞

○1據貞一齋稿卷二﹝適園叢書本﹐33﹞攺。

黃堂隆道宮﹐次韻陳秋巖所題﹝貞一齋詩文稿卷下﹐宛委別藏本﹞

家住逍遙儗鄭鄕﹐尋眞聊復過山陽。千章古木連云濕﹐一種靈茅沁露香。仙道猶推師道重﹐歌聲還共水聲長。飊車歲歲瑤池會﹐流俗何知有底忙﹖﹝46﹞

送楊廷鎭總管歸全州﹝貞一齋詩文稿卷下﹐宛委別藏本﹞

江西省檄考試﹐竣事歸治所。全州太守楊夫子﹐經術傳家世共稱。化並文翁臨蜀郡﹐仁推元結在舂陵。淸湘浩浩恩波闊﹐喬嶽巖巖夙徳升。聖治維新求舊日﹐佇看威鳯早騫騰。﹝51﹞

次韻劉明叟推官﹝貞一齋詩文稿卷下﹐宛委別藏本﹞

萬古西林太史家﹐樓臺長是護煙霞。紅鑪偃月畱丹訣﹐翠栢凝霜拂劍花。龍臥有泉寒不竭﹐客來無酒夜能賒。髙談一昔添詩興﹐淸絕無煩雪水茶。﹝54﹞

題玉臺觀﹝貞一齋詩文稿卷下﹐宛委別藏本﹞

冉冉春光取次歸﹐玉臺髙處閱淸輝。湖田水漲耕夫息﹐野渡舟橫過客稀。篁竹籠煙饒綠暗﹐櫻桃帶雨長紅肥。心淸隨地皆仙境﹐何用尋眞入翠微﹖﹝56﹞

玉臺觀﹐贈諶煉師﹝貞一齋詩文稿卷下﹐宛委別藏本﹞

平湖古觀勝山棲﹐蕩漾波光綠打圍。淸磬拂云驚曉夢﹐落花和露點春衣。髙人自得養生主﹐俗客那知杜得機﹖試問諶公行道處﹐中天積翠是耶非﹖﹝56﹞

贈龔煉師﹝貞一齋詩文稿卷下﹐宛委別藏本﹞

師少壯﹐徧遊江湖﹐能役雷致晴雨。其師夏公亦以道法著名。隠君聞說夏黃公﹐弟子傳燈已姓龔。月下吹簫曾引鳯﹐池邊縮水試降龍。壯遊自適江湖興﹐老去人看冰雪容。他日重尋應更健﹐﹛元﹜﹝玄﹞關莫遣白雲封。○1﹝56﹞

○1據貞一齋稿卷二﹝適園叢書本﹐44﹞攺。

古心萬煉師樂道好施﹐玉隆殿閣摧圮﹐師將以己財作新之﹐奉贈四韻﹝貞一齋詩文稿卷下﹐宛委別藏本﹞

唐人曾詫萬仙翁﹐此日云孫道益隆。古貌彌明譏石﹝56﹞鼎﹐野心宏景畫金籠。神交蓬閬蒼茫外﹐興入江湖杳靄中。更借廣寒修月手﹐錦帷宮殿看成功。﹝57﹞

題招仙觀﹝貞一齋詩文稿卷下﹐宛委別藏本﹞

觀乃許太史鑄劍處﹐近年﹐主觀章髙士重新之。唐朝古觀喜幽尋﹐寂歷松篁護晝陰。山閣云深仙犬吠﹐劍湖風起老龍吟。章公盛業光前後﹐太史神功邁﹝57﹞古今。試問道人何所學﹖傳燈無事祇傳心。﹝58﹞

南昌道中﹝貞一齋詩文稿卷下﹐宛委別藏本﹞

楊花飛盡棟花新﹐芳艸連天水欲燻。賣筍野人形似鵠﹐插秧紅女髻如雲。煙光瀲灔陂塘滿﹐曙色淒迷隴畝分。見說田家更憔悴﹐催科隨處吏成羣。﹝58﹞

遊洞陽﹐旣畱題五言詩﹐宿畱三日。境與神會﹐吟興不窮﹐再賦七言律一章﹝貞一齋詩文稿卷下﹐宛委別藏本﹞

彭蠡西來汝水東﹐層臺突兀水雲中。晴天蕩蕩黃金牓﹐夜月沈沈碧玉宮。河伯效靈鰲背穩﹐神仙朝帝鶴﹝58﹞巢空。洪濤不隔尋眞路﹐我欲馮虛試禦風。﹝59﹞

瑞州道中﹐連日喜雨﹝貞一齋詩文稿卷下﹐宛委別藏本﹞

柳岸溪橋又一程﹐疾風吹樹攪溪聲。蛟龍半入雲頭黑﹐螮蝀斜分魚腳明。客路敢辭泥滑滑﹐田家剩喜水盈盈。西林回首蒼煙外﹐共樂丰年頌太平。﹝59﹞

宗友大中惠詩嘆此淹畱﹐次韻解之二首﹐其一﹝貞一齋詩文稿卷下﹐宛委別藏本﹞

晉栢淩空翠入樓﹐祠宮老我十年畱。世緣衮衮翻疑夢﹐詩興寥寥冷欲秋。天外錦帷瞻太史﹐云端仙袂挹浮丘。師承正好親同姓﹐莫作騎鯨汗漫遊。﹝63﹞

其二﹝貞一齋詩文稿卷下﹐適園叢書本﹞

曲曲闌干百尺樓﹐每於多景獨遟畱。紅霞出海千山曙﹐白露涵空萬里秋。人世忘機皆樂地﹐仙家隨處是丹丘。桃椎方躅分明在﹐何用求師賦遠遊﹖﹝63﹞

登華蓋山﹐虞十一學士枉詩見寄﹐次韻三首﹐其一﹝貞一齋詩文稿卷下﹐宛委別藏本﹞

朝元劍佩逼中臺﹐俯視巓崖念艸萊。萬象盡從天外見﹐三峯疑自海中來。丹池月冷龍應蟄﹐琪樹風髙鶴未回。此景若無虞學士﹐野情詩興亦寥哉。﹝64﹞

其二﹝貞一齋詩文稿卷下﹐宛委別藏本﹞

巍巍華蓋像天臺﹐石有龍湫山有萊。黃獨苗稀仙子去﹐靑冥路穩世人來。軍山南望云千疊﹐贑水東流勢九回。若向輿圖辯方域﹐分明指掌信奇哉。﹝64﹞

其三﹝貞一齋詩文稿卷下﹐宛委別藏本﹞

雍國當年位鼎臺﹐淸朝又見北山萊。掛冠莫向南州去﹐賜酒朝從上國來。蓋世文章多忌嫉﹐致君事業尙遲回。時人不識乘桴意﹐卻擬承﹛貞﹜﹝禎﹞更遠哉。○1﹝64﹞

○1據貞一齋稿卷二﹝適園叢書本﹐50﹞攺。

丹霞道士黃知微見和﹐再用韻答之﹝貞一齋詩文稿卷下﹐宛委別藏本﹞

禮斗壇髙薾上臺﹐丹霞長爲護蒿萊。巖花委地知猿過﹐庭竹搖風企鳯來。問道有緣千里遇﹐遊方無定幾時回﹖幹貞戶帖山中寶﹐早賦歸歟信美哉。﹝64﹞

﹛元﹜﹝玄﹞同文室六詠﹐瑞香○1﹝貞一齋詩文稿卷下﹐宛委別藏本﹞

密葉舒靑蓋﹐繁花點絳唇。幽香滿庭院﹐桃李敢爭春。﹝45﹞

○1據貞一齋稿卷二﹝適園叢書本﹐35﹞攺。

綠萼梅﹝貞一齋詩文稿卷下﹐宛委別藏本﹞

野興靑丘烏﹐丰姿萼綠華。瑤池別王母﹐來傍列仙家。﹝45﹞

紅梅﹝貞一齋詩文稿卷下﹐宛委別藏本﹞

丹霞蒙素質﹐絳袂掩淸芬。一與佳人別﹐窗前忽見君。﹝45﹞

幽蘭﹝貞一齋詩文稿卷下﹐宛委別藏本﹞

劍光千萬葉﹐玉色兩三花。珍重幽人操﹐同心越歲華。﹝46﹞

黃木香﹝貞一齋詩文稿卷下﹐宛委別藏本﹞

枯株便愛日﹐嫰蕊怯淸霜。風雨三春暮﹐荼蘼不敢香。﹝46﹞

百結﹝貞一齋詩文稿卷下﹐宛委別藏本﹞

百結逢春日﹐數花迎曉風。道人無个事﹐笑爾獨忡忡。﹝46﹞

次韻奉酬心淵師見寄二首﹐其一﹝貞一齋詩文稿卷下﹐宛委別藏本﹞

楚水吳云道路長﹐連環淸夢耿難忘。若爲化作遼東鶴﹐回首琵琶是故鄕。﹝11﹞

其二﹝貞一齋詩文稿卷下﹐宛委別藏本﹞

百行人推孝行髙﹐虧成終始在秋毫。應憐八十慈親在﹐滯穗柔桑尙作勞。﹝11﹞

記夢﹝貞一齋詩文稿卷下﹐宛委別藏本﹞

憶昔慈親屬暮年﹐明璫翠栢插華顚。燕山夢裏從容見﹐忍向東風聽杜鵑。﹝23﹞

代嗣天師題雪舟﹝貞一齋詩文稿卷下﹐宛委別藏本﹞

海上仙家有鳯麟﹐琪花瑤艸四時春。尙嫌碧色浮黎土﹐故把天瓢瀉玉塵。﹝24﹞

棹歌十首﹐其一﹝貞一齋詩文稿卷下﹐宛委別藏本﹞

友人於仲元﹐詩仙也。居崇文宮﹐擅云錦溪之勝。命工繪爲圖﹐攜至京師。翰苑諸公皆爲棹歌以美之。仲元徵予同賦﹐爲作。云錦溪頭春水渾﹐桃花泛泛出前村。維舟便欲尋源去﹐怕有秦人百世孫。﹝28﹞

其二﹝貞一齋詩文稿卷下﹐宛委別藏本﹞

云錦溪頭煙樹多﹐隔溪時聽采蓮歌。調冰雪藕正行樂﹐急雨翻蓬柰若何﹖﹝28﹞

其三﹝貞一齋詩文稿卷下﹐宛委別藏本﹞

云錦溪頭秋月明﹐芙蓉兩岸擁霓旌。一聲白鶴來何處﹖縹緲羣仙下玉京。﹝28﹞

其四﹝貞一齋詩文稿卷下﹐宛委別藏本﹞

云錦溪頭釣艇收﹐雪花搖蕩玉光浮。來來去去亦何事﹖莫是山陰訪戴舟。﹝28﹞

其五﹝貞一齋詩文稿卷下﹐宛委別藏本﹞

云錦溪頭遊冶郎﹐雙雙馬上折垂楊。鳴鞭忽去不可執﹐酒旗髙處吹笙簧。﹝28﹞

其六﹝貞一齋詩文稿卷下﹐宛委別藏本﹞

云錦溪頭翠靄空﹐垂綸裊裊弄秋風。水光山色日夜好﹐髣髴吳歌在剡中。﹝28﹞

其七﹝貞一齋詩文稿卷下﹐宛委別藏本﹞

云錦溪頭山色佳﹐東南遙指是琵琶。灘髙水急不易﹝28﹞到﹐上有仙子餐晨霞。﹝29﹞

其八﹝貞一齋詩文稿卷下﹐宛委別藏本﹞

云錦溪頭水拍津﹐釣竿隨意掣金鱗。吳江不羨蒓鱸美﹐得似吾儂有幾人﹖﹝29﹞

其九﹝貞一齋詩文稿卷下﹐宛委別藏本﹞

云錦溪頭宮殿開﹐五云深處是蓬萊。羣仙不限風濤險﹐一日應來一百回。﹝29﹞

其十﹝貞一齋詩文稿卷下﹐宛委別藏本﹞

云錦溪頭風露淸﹐看云亭上月三更。仙翁卻在天髙處﹐萬里相思共月明。﹝29﹞

白鳥﹝貞一齋詩文稿卷下﹐宛委別藏本﹞

臨淸水滿艸萋萋﹐鼃黽紛紜白鳥飛。七澤魚肥鷹隼少﹐多應相逐向南飛。﹝32﹞

黃鶯﹝貞一齋詩文稿卷下﹐宛委別藏本﹞

楊柳陰陰兩岸齊﹐科牽百丈過莎堤。方舟野渡喧爭處﹐午夢醒來鶯正啼。﹝32﹞

驟雨﹝貞一齋詩文稿卷下﹐宛委別藏本﹞

疾雷驅雨過東昌﹐柳下維舟喜暫涼。市散人稀風寂歷﹐獨余雌霓伴斜陽。﹝32﹞

聞蟬﹝貞一齋詩文稿卷下﹐宛委別藏本﹞

綠槐髙柳護溪陰﹐盡日新蟬嘒嘒吟。卻憶靖通深竹﹝32﹞裏﹐燻風時復聽瑤琴。﹝33﹞

遊衝﹛元﹜﹝玄﹞觀﹐道士孫﹛元元﹜﹝玄玄﹞出示吾友薛﹛元﹜﹝玄﹞卿所賦絕句﹐○1淸麗可愛﹐依韻輙賦三章﹐其一﹝貞一齋詩文稿卷下﹐宛委別藏本﹞

時璽書芘衛﹛元﹜﹝玄﹞教﹐○2蠲徵徭役﹐故首章及之。零露瀼瀼被蓼蕭﹐山林無復苦風飄。道人細讀黃庭經﹐擊壤長歌答聖朝。﹝43﹞

○1○2據貞一齋稿卷二﹝適園叢書本﹐33﹞攺。

其二﹝貞一齋詩文稿卷下﹐宛委別藏本﹞

飛空何處覓文蕭﹖嶺上松花祇自飄。風靜月明笙鶴﹝43﹞過﹐恍疑仙子夜歸朝。﹝44﹞

其三﹝貞一齋詩文稿卷下﹐宛委別藏本﹞

溪女簪花祇艾蕭﹐山翁吹帽雪飄飄。分明自得漁樵樂﹐不識人間有市朝。﹝44﹞

寄黃中庵三首﹐其一﹝貞一齋詩文稿卷下﹐宛委別藏本﹞

寶丰山下黃君則﹐句曲峯頭許遠遊。一種仙風兩夫子﹐更於何處覓瀛洲﹖﹝44﹞

其二﹝貞一齋詩文稿卷下﹐宛委別藏本﹞

太一雷師許共參﹐別來長憶劍江南。如何一片雲邊路﹐不見黃公不壞庵﹖﹝44﹞

其三﹝貞一齋詩文稿卷下﹐宛委別藏本﹞

聞說巾車向撫州﹐官情何事苦綢繆﹖懸知後日相尋處﹐擬峴臺髙月正秋。﹝44﹞

蓑月﹝貞一齋詩文稿卷下﹐宛委別藏本﹞

石洞仙人舊姓何﹐月明何事更披蓑﹖知君玩世甘樵牧﹐慚愧人間尙綺羅。﹝62﹞

明月壇﹝貞一齋詩文稿卷下﹐宛委別藏本﹞

明月壇前露滿衣﹐鳯簫聲斷彩雲飛。飛梅一去無消息﹐立盡殘更望鶴歸。﹝62﹞

三臺松﹝貞一齋詩文稿卷下﹐宛委別藏本﹞

落落長松百尺身﹐碧霄常與泰階鄰。仙官閱世輕人爵﹐肯並三槐詫重臣﹖﹝62﹞

澗泉﹝貞一齋詩文稿卷下﹐宛委別藏本﹞

羣玉峯前水一灣﹐濺濺流出白雲間。神仙宴罷歸來晚﹐臥聽空階響佩環。﹝62﹞

蘇文忠公嘗謂﹕人之爲文﹐須令气象崢嶸﹐精彩絢麗﹐漸老漸熟﹐方造平淡。其實不是平淡﹐乃絢麗之極﹐若徒見其平淡而便學此樣﹐則失之矣。貞一尊師見教﹐所作有古體﹐自成一家。披捲吟終﹐偶憶蘇公之說﹐敬歌二絕。其一﹝貞一齋詩文稿卷下﹐宛委別藏本﹞

煙霞黼黻爛長虹﹐盡斂光芒入太空。存得本初根柢在﹐自然機軸妙天工。﹝65﹞

其二﹝貞一齋詩文稿卷下﹐宛委別藏本﹞

學詩眞與學仙同﹐換骨元非一日功。見繞九秋風露足﹐纎埃磨盡見寒空。﹝65﹞

題雲林竹﹝珊瑚木難卷六﹐適園叢書本﹞

海上瑯玕碧玉枝﹐紛紛蒼雪帶玉飛。仙人拾得靑鸞尾﹐裁作朝元翠羽衣。﹝38﹞

水龍吟﹣送閔道錄醮玉隆竣事歸東湖﹝貞一齋詩文稿卷下﹐宛委別藏本﹞

幾年南北聲名﹐猶純孝﹑子騫苗裔。逃儒自愛﹐翛然閒﹑天賦神仙標致。歸隠東湖﹐醉遊南浦﹐滿襟淸气。想當時﹑宦海風波浩蕩﹐從前錯﹐如今是。追念父師恩重﹐恨年華﹑暗隨流水。錦帷夜醮﹐黃壇春靜﹐綠章封事。香霧空蒙﹐步虛嘹喨﹐孝通天地。玉皇優詔﹐答功勤﹑壽甲子三千歲。﹝1﹞

千秋歲﹣壽程竹逸六十﹝貞一齋詩文稿卷下﹐宛委別藏本﹞

虎溪淸旭﹐瑞气生華屋。無量壽﹐如川福。簪纓門閥好﹐詩禮家聲肅。眞樂處﹐庭階侃侃森蘭玉。問訊溪邊竹﹐色與靈椿綠。多積善﹐貞祥熟。皇天私有許﹐甲子從新讀。千二百崆峒﹐不待仙人祝。﹝1﹞

燭影搖紅﹣壽鄭梅庵﹝貞一齋詩文稿卷下﹐宛委別藏本﹞

春到梅邊﹐瑞光浮動香山裏。云端微見老人星﹐嘹喨觀聲起。灔灔尊浮綠蟻﹐對紅妝﹑髙歌盡醉。彩衣錯落﹐玉樹瓏璁﹐人生難比。谷口家聲﹐戶庭藹藹傳詩禮。天教餘慶屬伊﹐人爭看南山梓。那羨東風桃李﹐向蟾宮﹑早攀仙桂。賃時須記﹐老子婆娑﹐一杯千歲。﹝2﹞

代嗣天師送陳華隠歸閩中歌﹝貞一齋詩文稿卷下﹐宛委別藏本﹞

陳華隠﹐志於道者也。自閩中來京師﹐凡二十餘年。公卿大夫與之遊﹐靡不加敬﹐而卒莫能覊之以名﹐污之以利者﹐非有得夫道者﹐而能至焉者否也。一日告別﹐謂將歸其鄕而終老焉。予嘉其爲人﹐乃爲之歌以贈之。﹝23﹞伊閩山之大兮﹐旣峻深而益奇。閩之水兮﹐淸且漣漪。隠居而得其趣兮﹐何羨乎太華之巍巍。彼希夷之髙臥而有待兮﹐要終歸於道而無爲。爾泛覧而遐觀於兩都兮﹐當聖明之盛時。羌被褐而懷寶兮﹐望閩山而言歸。薄流俗之詭激而競進兮﹐獨撰轡而南馳。食其土而韜其光兮﹐與松﹑喬偓佺而相追。道吾道而問訊兮﹐質吾言之希微。觴流霞而擘麟脯兮﹐指五洲以爲期。昔宣尼之浮海而求從兮﹐登仲由而進之。爲吾徒而得吾志兮﹐捨斯人其焉推。﹝23﹞

楚些二章﹐爲丁石澗作﹐其一﹝貞一齋詩文稿卷下﹐宛委別藏本﹞

東風解凍兮艸木華滋﹐朝躋南山兮思遲遲。憑髙兮騁望﹐媺人去兮何之﹖石磊磊兮愁予﹐磵冷冷兮聲悲。聆雞犬兮雲中﹐忽有無兮愈微。心揚兮浩無極﹐耿思君兮淚橫臆。命巫陽兮下招﹐窮八荒兮求索。神山巍巍兮海上﹐風波洶洶兮難卽。盍歸乎來兮舊鄕﹐企予望之兮庭栢。﹝54﹞

其二﹝貞一齋詩文稿卷下﹐宛委別藏本﹞

若有人兮鸞岡﹐紫霞衣兮白霓裳。乘瑤光兮北極﹐拜金色兮扶桑。歲旣晏兮寂寥﹐炯神丹兮內明。厭﹝54﹞塵世兮混濁﹐駕飛龍兮周章。周章兮何許﹐薾髙明兮九坑。思夫君兮耿耿﹐佇環佩兮鏘鏘。﹝55﹞

衡嶽賦﹝貞一齋詩文稿卷上﹐宛委別藏本﹞

五嶽於中州﹐衡山最遠。而其神最靈﹐有國家者歲一致祀﹐昭彜典也。仁宗皇帝踐祚之初元﹐思本以外史承應中朝﹐奉詔代祀。夏六月乙丑﹐至祠下。瞻喬嶽之巖巖﹐睹威儀之赫赫﹐穹窿炳耀﹐動心駭目﹐猗歟盛哉﹗旣齋沐﹐越二日丁卯﹐行事禮成。登祝融絕頂﹐天宇廓淸﹐南眺九嶷﹐北瞰洞庭﹐畾峞泓汯﹐若幾席﹝34﹞間物﹐亦天下之奇觀也。環山東西﹐佛剎﹑道宮凡數十百區﹐往往擅泉石之勝﹐極金碧之麗。周覧以還﹐賦詩三十韻畱嶽祠。越十有五年﹐重祠﹐庭主人旣不復見﹐畱題亦罔知所在矣。因閱石碣所紀﹐內翰疏齋盧公﹑集賢員嶠李公﹑祕書伯雍馬公﹑奉常亨之元公﹑平章迂軒趙公﹐俱以代祀﹐托諸詩文﹐用彰盛美﹐思本所著獨無傳焉。𨿽才名不逮諸賢﹐而國之明禋﹐神之靈貺﹐其可無述﹖追憶舊﹛勝﹜﹝遊﹞﹐○1遂爲之賦云。昔在帝姚﹐允協重華﹐秩四嶽以作鎭﹐視羣望而有加。惟祝融之奧區﹐距中州而孔遐﹐跨洞庭之浩翰﹐俯蠻貊之鬖髿。南通五嶺﹐北控三巴﹐石廩岌嶪﹐寶洞谽谺。啟朱陵之祕府﹐實炎帝之攸家。鴻洞翕忽﹐含元化以長養兮﹐極蠻陬之瑰詭。卓犖恢廓﹐統地靈以磅礡兮﹐匪灊霍之能比。日月肩摩以旋轉兮﹐望不周而封峙。云雷噴薄於山麓兮﹐沛沅湘之溶裔。空瘴癘兮海濱﹐絕妖氛兮四裔。﹛伊﹜﹝依﹞﹝35﹞聖皇之禦極﹐○2播聲教於窮荒﹐揆前王之踵武﹐歲有事於南邦。重廷臣之妙選﹐發金碧於天藏。於鑠王命﹐遵彼周行。載馳載驅﹐莫敢或遑。南伯雙以承詔﹐寮寀奔而肅迎。振羽衛以首路﹐紛總總其靡寧。戒飛廉使先驅兮﹐班陸離而啟行。摶夔魖以遠屏兮﹐忽揮霍而宵徵。柂虹霓於靑霄兮﹐何旟旐之從衡也。磕雷霆以晝晦兮﹐何鐘鼓之鏗鍧也。爾乃協靈辰﹐考恆度﹐備羣僚﹐列鹵薄﹐執豆籩﹐陳簠簋﹐牲牢丰﹐禮樂具。陟降在庭﹐賓贊有敍。乾淸坤夷﹐陰闔陽煦。風漎漎兮歘來﹐靈煌煌兮在禦。鑑皇明之至仁﹐錫繁釐於黎庶。斯有元之盛典﹐宜享祀乎中古。至若窮山水之奇觀﹐訪仙釋之遺蹤﹐旛幢杳靄以無際﹐金碧璀璨而爭雄﹐搜靈怪之惚恍﹐稽象罔之鴻蒙﹐達性命之﹛元﹜﹝玄﹞理﹐○3非世教之攸崇。豈斯文之或缺﹐亦空言其奚庸。辭曰﹕祝融峨峨殿南荒只﹐興雲致雨昭靈光只。在昔巡守今則亡只﹐歲修明祀開府前王只。軺車萬里馳康莊只﹐金繒赫戲粲輝煌只。斂時五福彰吾皇只﹐南伯祇若羅椒漿只。牲璧旣潔明徳香只﹐撞撞考鼓聲喤喤﹝36﹞只。人和禮備神具享只﹐云車風馬去復翔只。眷眷南土垂休祥只﹐蠻夷率服斯民康只。吾皇萬壽思無疆只﹐祝融享祀彌天長只。﹝37﹞

○1○2○3據貞一齋稿卷一﹝適園叢書本﹐25﹑26﹞攺。

武當山賦﹝貞一齋詩文稿卷上﹐宛委別藏本﹞

僕以大徳癸卯﹑至大己酉﹐一再遊武當。其山水之勝﹑仙靈之迹﹐聞見𨿽習而賦詠莫傳。往來於懷﹐益增玆嘆。蓋懶與拙並﹐無以發其興﹐境與神會﹐斯能屬其辭﹐理則然也。延佑四年春夏之交﹐由梅溪趨五龍﹐過南巖﹐登大頂﹐下﹛元﹜﹝玄﹞聖宮﹐○1經福地橋﹐出九度澗﹐宿畱久之。周覧舊遊﹐遂爲之賦﹐賦曰﹕余嘗窮江淮之奇觀兮﹐以溯遊於漢沔。朝馳余馬兮鹿門﹐夕以跨夫三峴。相羊乎鄧﹑谷之墟﹐容與乎均﹑房之甸。商於阨其北戶﹐巫峽屏其南面。天作髙山﹐寔爲武當。矗立萬仞﹐虧蔽三光。盤薄千里﹐鴻洞回遑。其爲狀也﹐崆凶嶾嶙﹐嶛巢崒嵂﹐嵔崔絫嶵﹐蹇嵼岌嶪﹐妥峞岝峉﹐嶕峣窟屼﹐崴嵬崛岉﹐室兒嶻嶭﹐昊嶷硉矹﹐嵰崄嵚崟﹐敖巙嶞閜﹐嵾入嵽梟。扡蚩尢之云旗﹐厲康回之天柱。忽飛蓋以相追﹐乍峨冠而獨步。矯龍馬之騰驤﹝1﹞﹐睨狻猊之蹲踞。吻唅呀兮欲噬﹐翮聨翩兮未舉。變怪百出﹐瑰詭萬狀﹐應接不暇﹐心目惝恍。乃經北麓﹐陟捲阿。振衣兮先登﹐乘風兮浩歌。俯梅溪之淸駛﹐瞻五龍之嵯峨。長松郁以交錯﹐巨石戛其磊砢。旣冒險以徐行﹐亦逢夷而屢憩。羨麋鹿之優遊﹐喜猨猱之儇利。羌吾行之蹇拙﹐眩嵌石而驚悸。彼荷筱之丈人﹐何乘危而掉臂。爾其出幽谷﹐臨飛橋﹐籋風磴﹐淩山椒。豁蒙蔽﹐空泬寥﹐驅屏翳﹐乘招搖。山靈肅以前驅﹐雨師紛而淸道。振鼓鐘之鏗鍧﹐耀旌幡之紛倒。朱門豁兮洞啟﹐金碧輝其相冒。厥有至靈﹐尊臨大庭﹐鎭北配水﹐虛危之精。披蒼髮兮儼服﹐隠﹛元﹜﹝玄﹞旄兮翠旍。○2龜蛇盤蜒以著兆﹐風霆揮霍以流形。仁存不殺﹐功極扞禦。時暘而暘﹐日雨而雨。忠者致於君王﹐孝者盡於父母。斯作休於邦家﹐亶聰明曰﹛元﹜﹝玄﹞武。﹛元﹜﹝玄﹞爲天之正色﹐○3武有止戈之文。三月三日﹐爲神降生﹐於赫元後﹐同符玆辰。爰封香幣﹐歲致明禋。開聖壽於無疆﹐與玆山而匹倫。播﹛元﹜﹝玄﹞風於廣宇﹐○4溥嘉惠於生民。紀盛事於穹碑﹐有吳君之所云。若乃循山而﹝2﹞東﹐窮極荒遠。探黑虎之幽巖﹐逐靑羊之芳磵。紛藤蘿於木杪﹐彊躋攀於分寸。類太白之危途﹐殊王陽之峻阪。歌竹枝之到退﹐甚木皮之流汗。陰木蔽日﹐﹛元﹜﹝玄﹞蟬噪風。○5名花異石﹐錯落其中。珍禽奇艸﹐時躍時從。方瞳綠毛﹐白叟黃童﹐飡霞之侶﹐采藥之翁﹐亦往往而相逢。何南巖之奇詭﹐隠靈蹤之烜赫。聳層樓之十二﹐列威神之五百。巖崖炳其相輝﹐丹靑黯以無色。下臨不測之淵﹐上有試心之石。歘冉冉兮上徵﹐撫曾臺之遺迹。敞洞府之幽深﹐閟雷聲之淵默。鬼怪潛藏﹐陰陽著靈。紫霄展旗﹐三公九卿。金鎖獅子﹐疊字大明﹐繚以崇墉﹐簇以畫屏。晝則祥雲隠空﹐天風流鈴﹐萬籟並作﹐宮商和鳴。夜則素月交暎﹐天燈熒熒﹐迸若飛電﹐飄如流星﹐亦時顯而時冥。爾其眾峯之尊﹐粵有大頂﹐中啟洞天﹐迥絕塵境。皇崖極風﹐羣帝所領﹐下包渾淪﹐上徹凕滓。轉巖隈而仰視﹐極霄漢以彌髙。梯絕壁之崚嶒﹐凜方壺之巨鰲。抱琪樹以返顧﹐淙赴壑之驚濤。恨羽翰之無從﹐約飛仙以遊遨。歷天門之九重﹐乃平平而蕩蕩。諒無階而不升﹐砥瑤壇之尋丈。俯煙巒之萬疊﹐競奔騰﹝3﹞而趨向。擢金莖與玉筍﹐盡殊形而異狀。謂天蓋髙﹐於玆逼焉﹐有仙則名﹐於玆息焉。於是﹐徙倚彷徨﹐俯仰周旋。感云軿之來下﹐冷風馭之翩翩。授以長生之訣﹐畀以靑瑤之編。慨塵緣之未息﹐乃稽首而言還。遵彼故途﹐載行載止。飛泉泠泙﹐薠艸靃靡。飄颻兮襟裾﹐逶迆兮峛崺。曾晝景之未移﹐已屆乎南山之趾。徒觀其希夷故隠﹐丹竈苔封﹐標名福地﹐樓殿玲瓏。寶奎文之璀璨﹐表元聖之新宮。蓄泓泓之明鏡﹐臥沈沈之雄虹。澗曲折兮九度﹐云晻曖兮千重。若乃異人之所廬﹐神物之攸處﹐裂石室之髓﹐垂瑤珠之露。風雷之變化﹐山君之呵護﹐蓋未得窮探而悉舉也。髙情渺然﹐蒼山相摩﹐呼吸之气﹐想通帝座﹐遡風援筆﹐而爲武當之歌。歌曰﹕蓬瀛𨿽異遼海隔兮﹐昆侖𨿽大邈西極兮。未若玆山峙中國兮﹐斂福錫民昭聖徳兮。繄神之都於皇赫兮﹐祚我皇元千萬億兮。﹝4﹞

○1○2○3○4○5據貞一齋稿卷一﹝適園叢書本﹐25﹑26﹞攺。

壽杉賦﹝貞一齋詩文稿卷上﹐宛委別藏本﹞

洪之丹陵觀﹐晉寧康間﹐神仙普惠眞人鍾離嘉故宅也。仙手植二杉﹐老幹蒼古﹐中空外榮。綿歷千載﹐陵谷凡幾變遷﹐而二杉閱世如朝暮﹐豈與仙俱得道者耶﹖遂爲之賦。賦曰﹕繄晉代之靈迹兮﹐彌千歲而不泯。屹鍾仙之攸宅兮﹐帶長江之奫沄。山莽蒼而糾紛兮﹐羅萬木之瞵扁。夫何二杉之神怪兮﹐異宜靈與大椿。嘉普惠之手植兮﹐狀亭亭以肺肺。云泱欝以垂覆兮﹐岌中天之華蓋。罹灰劫而益茂兮﹐匪甘棠之能配。摧枯朽以換骨兮﹐閱桑田之橫潰。嵌空畏隹﹝31﹞神龍所蟄兮﹐感震電之陸離。崇外飾而驚世兮﹐被綠毛之襂纚。憑后土以旁礡兮﹐蟠鐵石之委蛇。載蚩尢之容裔兮﹐仰三光而蔽虧。登髙丘而遠望兮﹐聳金莖之露盤。排雲气而俯視兮﹐眴龍鱗之斕斑。巢丹鳯於赤霄兮﹐聲噦噦而往還。鬼神崩奔而呵護兮﹐何斧斤之能幹﹖沐膏澤以繁露兮﹐恆披拂於﹛元﹜﹝玄﹞風。○1耿靑熒以燭天兮﹐含夜气之鴻蒙。晞扶桑之拂日兮﹐越滄海而﹛來﹜﹝難﹞求。○2嗟孔明之老栢兮﹐終煨燼而莫畱。惟玆杉之得地兮﹐仍羽人於丹丘。彼菊水能益壽兮﹐豈金丹之不侔﹖望夫君兮歸來﹐吹參差兮永懷。永懷兮天表﹐弄明月兮紛窈窕。山峙兮川流﹐勗貞固兮奚修。天長兮地久﹐期浩劫兮同休。﹝32﹞

○1○2據貞一齋稿卷一﹝適園叢書本﹐23﹞攺。

謝東碧哀詞﹝貞一齋詩文稿卷上﹐宛委別藏本﹞

故玉隆提點宮事﹑教門髙士東碧先生謝公﹐洪之新建縣西山古源人也。世爲儒家﹐厥祖﹑父俱有時名。公自幼穎異﹐未弱冠﹐從父命﹐爲老氏學於玉隆宮師碧﹝28﹞潭劉先生。經史百家之書﹐靡不該綜﹐性命之學﹐尢所明達。善爲文章自娛﹐詩律淸新﹐文法條暢而已﹐不爲刻深險怪語﹐本乎天性。衝澹發於篇翰﹐理則然也。貌莊而气和﹐詞婉而理勝。其事上也﹐順而不諂。其接下也﹐肅而不威。信於朋友﹐仁於僕隸﹐蓋有道君子也。由掌書記﹑﹛元﹜﹝玄﹞學講師﹑提舉﹑知宮﹐累遷至提點﹐○1職是宮凡三十年。人𨿽甚安於公﹐而公之志﹐未嘗一日不在投閒。至治二年夏六月﹐得請歸所居景福堂。日與琴書爲友﹐晨香夕燈之外﹐無一毫役心事。余聞公名久﹐南北驅馳﹐曁來主玉隆﹐始識面。談笑如平生歡﹐益信公名不虛得也。泰定元年春正月丙申﹐以微疾翛然而化﹐春秋六十有一。其徒熊君通復﹑某﹑某﹐如喪父母﹐哀動人人。將葬﹐遠近之人能文辭者﹐皆代挽者作歌。予識公𨿽未久﹐而知公則深。故作哀辭以誄公徳﹐以遺熊君﹐以解其悲哀云。其辭曰﹕墨名儒行兮﹐自古所推。公生儒門兮﹐黃老是師。惟經惟史兮﹐造此弗違。貫通古今兮﹐何有羣疑。詩詞洵美兮﹐文采陸離。幽居﹛元﹜﹝玄﹞默兮﹐○2厥文四馳。執經論道兮﹐妙﹝29﹞析精微。鬼神奔走兮﹐恆擁衛乎皐比。仁以爲居兮﹐弗崇以卑。義以爲路兮﹐弗峻以夷。春蘭秋菊兮﹐鬱鬱菲菲。卿云朗月兮﹐靄靄輝輝。仁者必壽兮﹐胡然我欺。甲子甫周兮﹐溘埃風其遄歸。厥徒蒸蒸兮﹐惟慕師其以悲。聲嗚悒以怫郁兮﹐涕泗漣洏。識與不識兮﹐累扼腕而歔欷。夫身爲大患兮﹐患將何施﹖悟浮休之妙旨兮﹐詎終然其肯迷﹖嗟今之人兮﹐識者爲誰﹖紓悲哀兮作哀詞﹐以道抑悲兮夫何思﹗﹝30﹞

○1○2據貞一齋稿卷一﹝適園叢書本﹐21﹞攺。

祭﹛元﹜﹝玄﹞教大宗師張上卿﹝畱孫﹞文○1﹝貞一齋詩文稿卷上﹐宛委別藏本﹞

同盧彥迪﹑呂震亨﹑唐祠云﹑趙嗣祺﹑李師周﹑陳泰初。維年月日﹐某等謹以淸酌庶羞之奠﹐再拜頓首﹐敢昭祭於故開府儀同三司﹑上卿﹑輔相﹑贊化保運﹛元﹜﹝玄﹞教大宗師張公之靈。○2嗚呼﹗我公生有異質﹐道徳昭融﹐威儀靜﹛謚﹜﹝謐﹞。○3夙遇世皇﹐吁謨密勿。淸靜無爲﹐民以寧壹。歷事五朝﹐恩寵如一。手提元綱﹐措之安佚。秩視臺司﹐幹幹夕惕。曰慈曰儉﹐動罔不吉。宜逸而勞﹐匪作奚述。﹝16﹞中歲投閒﹐得請武廟。﹐授大弟子﹐俾嗣宗教。濯濯其英﹐﹛煜煜﹜﹝燁燁﹞其耀。○4道統有傳﹐寧赫斯爝。孰休而浮﹖孰寐而覚﹖七十四年﹐坐觀﹛元﹜﹝玄﹞妙。○5脫屣塵寰﹐恭帝之召。白雲在天﹐笙鶴長嘯。哀哉斯人﹗誰能不弔﹖某等逃儒學道﹐景行眞風。拜公於堂﹐寔開顓蒙。晶熒秋髙﹐姁偸春融。逾三十年﹐燕鵠蛇龍。仰公之徳﹐如山之崇。懷公之恩﹐如水之東。今公往矣﹐弟子曷從﹖式瞻仙斿﹐廣漠長空。寄哀斯文﹐追慕何窮。﹝17﹞

○1○2○3○4○5據貞一齋稿卷一﹝適園叢書本﹐12﹞攺。

弔杜子美文﹝貞一齋詩文稿卷上﹐宛委別藏本﹞

逾衡湘以南邁﹐溯耒水之奫沄。訪先喆之陳迹﹐得子美之孤墳。古木郁以交錯﹐穹碑摧而未泯。敞祠堂於中野﹐置遺像於遊塵。朱子愀然作而嘆曰﹕鴻荒汗漫﹐古往今來。聖賢間作﹐邈矣遼哉。或興文化﹐或樹武功。其人𨿽遠﹐聲耀無窮。惟風雅之旣變﹐實王道之始衰。逮平誼之耿耿﹐繼植粲之恢恢。梁﹑陳靡而不振﹐隋﹑唐趨而莫回。振大雅於流俗﹐必天挺之英才。在彼杜陵﹐密依關輔。有開必先﹐流芳恕預。維嶽降神﹐揆於初度。篤生大賢﹐厥聲載路。繄先生之妙齡﹐實開元之盛世。究墳典之精微﹐集百家之同異。倡沨宏之大音﹐偉經緯之奇器。土苴以爲功名﹐浮雲視其富貴。登吹臺以結交﹐極酣歌而肆志。髙稷﹑契以自期﹐陋雄﹑皐而遠致。何歲月之遒忽﹐驚素絲之斕斑。竟濩落以無適﹐抱荊璞而長嘆。斯獻賦於蓬萊﹐錫冑曹之微官。屬蕙運之﹝37﹞中否﹐慘氛祲於長安。委妻孥以奔竄﹐脫虎口而生還。聆淸蹕以慷慨﹐睹漢官而泛濫。拜拾遺於倉猝﹐補衮職於艱難。當陳陶之喪師﹐明相臣之無﹛皐﹜﹝辠﹞。○1嬰逆鱗於九重﹐斥司功於畿外。徒四壁而無歸﹐遽倉皇而顚沛。履蜀道之險艱﹐匪故人其誰賴﹖將時危而事異﹐位公卿而獨驕。諒艸堂之難久﹐乃出峽而逍遙。下荊門以北望﹐慨京闕之迢迢。悲湘累之孤﹛墳﹜﹝憤﹞﹐○2絕洞庭而遐招。謂湖南之可依﹐忽梟獍之羣起。幸脫身而宵徵﹐復掛帆於湘水。望九疑之嵯峨﹐叫重華而陳理。幹聶令於耒濱﹐饋牛酒之丰美。天將喪於斯文﹐厄先生而遂已。伊文章之得失﹐與世運而推移。耿精誠於日月﹐貫忠義於虹霓﹐豈太白之詩名﹐敢先生而並躋﹖斯名教之攸系﹐亙萬古而相維。何世儒之齷齪﹐辧斯墳之是非。酹淸樽以長嘯﹐與天地其無虧。﹝38﹞

○1○2據貞一齋稿卷一﹝適園叢書本﹐27﹞攺。

故榮祿大夫司徒﹑饒國吳公﹝克己﹞誄﹝貞一齋詩文稿卷上﹐宛委別藏本﹞

延佑六年夏五月二日丙辰﹐榮祿大夫﹑大司徒﹑饒國吳公薨。嗚呼哀哉﹗哲人云亡﹐民將疇依﹖悠悠蒼天﹐胡不憗遺﹖嗚呼哀哉﹗生必有死﹐此理之常。五福旣備﹐令﹝6﹞名孔彰。先民所稱﹐死而不亡。行由謚顯﹐徳以誄揚。爰托旒旗﹐庸寫憂傷。其辭曰﹕伊昔太伯﹐至徳作吳。綿綿洪緒﹐實基厥初。猗歟番令﹐美化宏敷。漢祖錫封﹐長沙是䢐。廟食於番﹐世遠益崇。昭穆繁昌﹐令聞攸同。自公二祖﹐積行在躬。養潛樂幽﹐食報宜丰。逮公顯考﹐奕葉彌芳。持平閭裏﹐言不否﹛藏﹜﹝臧﹞。○1宜顯而隠﹐孰云不揚﹖篤生我公﹐乃熾乃昌。岐嶷其姿﹐貞固其操。學探淵源﹐理窮旨奧。溫兮如春﹐時雨斯膏。肅如秋霜﹐匪怒伊教。禮賢下士﹐汲汲孜孜。揚善掩惡﹐遐邇寔師。仁親爲寶﹐勞謙自持。不矜於人﹐無兢惟時。年踰不或﹐喪亂式逢。東西震驚﹐大小哀恫。不恆厥居﹐視天夢夢。屹然自守﹐亦惟我公。自守伊河﹐潭潭公府。義以爲門﹐仁以爲宇。莫之或欺﹐孰予敢侮﹖天道無親﹐善人是與。惟公仲子﹐實掌﹛元﹜﹝玄﹞門。○2善服明訓﹐有徳有言。奉祠桂館﹐慶會風雲。於赫四朝﹐恩數駢繁。位以貞人﹐表以﹛元﹜﹝玄﹞徳。○3永言孝思﹐嵩髙維則。間歲歸省﹐莫匪帝力。疇昔之歲﹐公及希年。錫命﹛元﹜﹝玄﹞徳﹐○4束帛戔戔。侑以上尊﹐乘傳言還。僉曰休哉﹐公則慊然。碩徳升聞﹐誕膺﹝7﹞明制。玉堂虛席﹐以企以俟。武廟龍飛﹐益隆孝治。擢拜司徒﹐位亞三事。卽家開國﹐瑞慶大來。公與夫人﹐寵命寔偕。上及顯考﹐爵同秩異。葉茂根榮﹐流長源邃。延佑之初﹐公壽八旬。若稽故典﹐惟帝時遵。帝曰兪哉﹐申錫惟均。明明﹛元﹜﹝玄﹞徳﹐○5載馳載驅。式燕以衎﹐承顏悅愉。名動中朝﹐榮耀鄕閭。桂襲其芳﹐蘭森其玉。簪笏滿堂﹐雍雍穆穆。五福攸敍﹐惟公備足。永錫難老﹐齊老逾難。公與夫人﹐攸處安安。天爵斯崇﹐如陵如山。曰惟晚香﹐堂匪虛構。鄕以祿名﹐惟天所授。裏曰具慶﹐地同恩厚。嗟嗟松栢﹐歲寒彌貞。仁者必壽﹐宜享百齡。如何寢疾﹖遽﹛蒙﹜﹝夢﹞奠楹。○6嗚呼哀哉﹗木落山頹﹐天降時喪。悲風興感﹐零露方瀼。走獸狂顧﹐飛鳥失翔。嗚呼哀哉﹗昔公之存﹐邦人寔依。如彼河山﹐以潤以輝。如彼鸞鳯﹐是則是儀。今公往矣﹐云胡不悲。嗚呼哀哉﹗嗟嗟諸子﹐痛哉柰何﹗﹛元﹜﹝玄﹞徳純孝﹐○7淚如懸河。五內崩摧﹐孰知其它﹖燕吳萬里﹐長路漫漫。欲濟無梁﹐奮飛無翰。擗踴哀號﹐靡有夜旦。帝閔其衷﹐驛傳斯卑。乃命奉常﹐易言定謚。慰彼孝心﹐以勗有位。僕之於公﹐東西其州。生髮未燥﹐景行﹝8﹞前修。少長學道﹐息影丹丘。乃遇﹛元﹜﹝玄﹞徳﹐○8云滃龍遊。拜公於堂﹐職由師故。溫溫其言﹐循循其度。佩公之訓﹐感公之遇。云何六年﹐俯仰今古。堂堂遺像﹐目想心存。瑯瑯徳音﹐胡可再聞﹖不弔昊天﹐殞鳯摧麟。嗚呼哀哉﹗日月遄邁﹐靈輀旣遷。翩翩丹旐﹐於彼山田。素驥悲鳴﹐黯若新阡。嗚呼哀哉﹗嗟予小子﹐承諱驚惻。目短淒風﹐魂飛涼月。百身莫贖﹐寸心如割。矢辭告哀﹐永慕增怛。嗚呼哀哉﹗﹝9﹞

○1○2○3○4○5○6○7○8據貞一齋稿卷一﹝適園叢書本﹐32﹑33﹞攺。

開府大宗師張公﹝畱孫﹞誄﹝貞一齋詩文稿卷上﹐宛委別藏本﹞

維至治元年十二月壬子﹐開府儀同三司﹑上卿﹑輔成贊化保運﹛元﹜﹝玄﹞教大宗師﹑知集賢院事﹑領諸路道教事張公薨於大都崇眞宮。○1明年二月庚申﹐嗣宗師﹛元﹜﹝玄﹞徳眞人吳公奉敕﹐○2戒其徒眞人陳君﹑提點薛君以喪歸於故里。今天子卽位﹐嘉念舊臣﹐敕有司具葬事。泰定三年甲申﹐葬公於南山。公官第一品﹐宜得謚於太常。﹛元﹜﹝玄﹞徳公以公未葬﹐○3弗敢請也。門生朱思本感公旣厚﹐知公亦深﹐懼盛徳之或泯﹐敢斯文之有缺﹐乃作誄云。在昔炎漢﹐天作元輔。功成不居﹐飊翮遐舉。追彼赤松﹐保厥宗祀。枝庶分流﹐益大以固。自河䢐江﹐乃樂玆土。峨峨象麓﹐淸淑攸貯。篤生安惠﹐實纂洪緒。康穆克紹﹐奕奕俁俁。禮義舟輿﹐詩書幹櫓。無競於時﹐徳施斯溥。爰曁文簡﹐其大有顒。內韞修能﹐外示朴恭。旣積旣厚﹐乃啟乃崇。粵有仲子﹐實惟我公。圓精輝降﹐方祇秀融。﹝44﹞孝友天至﹐允執厥中。韜光隠徳﹐伯父是從。眷此龍虎﹐實爲公宮。世祖文武﹐車書混同。乘時奮發﹐上下雲龍。密勿對揚﹐日惟淸淨。帝曰兪哉﹐克底﹛文﹜﹝大﹞定。○4遂藏竹宮﹐式彰神應。昭事上元﹐期集於正。日雨日暘﹐無爽惟令。肇錫嘉名﹐上卿定命。銀章錦衣﹐以表徳行。安車朝夕﹐禮異朝請。僉曰休哉﹐公亟推屏。勞謙自持﹐脗合前聖。乃眷文簡﹐試郡允臧。於蕃於宣﹐於浙於江。赫赫厥聲﹐﹛煜煜﹜﹝燁燁﹞其光。○5實啟信封﹐俾熾俾昌。伯旣純雅﹐季亦溫良。晦迹彌固﹐宜壽而康。猶子令器﹐聨璧爲郎。﹛剔﹜﹝揚﹞歷中外﹐○6玉振金聲。曰族曰婣﹐必取其長。由公筮仕﹐朱紫輝煌。逮事成廟﹐寵錫益稠。玉冠大圭﹐周爰咨諏。匪伊祀事﹐惟道是求。公益衝退﹐密贊皇猷。武皇禦極﹐無徳不訓。謂公元老﹐鮮克與儔。秩以特進﹐位冠列侯。公則引年﹐願返丹丘。武皇曰吁﹐卿爲朕畱。勿煩以事﹐愼爾優遊。授大弟子﹐事我﹝45﹞明辟。人亦有言﹐弗慮胡獲﹖其獲維何﹖帝命﹛元﹜﹝玄﹞徳。維此﹛元﹜﹝玄﹞徳﹐○7孝思維則。實總﹛元﹜﹝玄﹞綱﹐○8小心翼翼。敬恭明神﹐以佐王國。克長克承﹐載振載奭。於公有光﹐四方是式。煌煌仁宗﹐恩數彌極。秩亞臺司﹐賜逾萬億。上逮祖考﹐卹典大行。遷國於魏﹐潛徳昭明。八世惟師﹐徽號誕膺。厥徒錫類﹐濯濯其英。或秉懿徳﹐或負才名。維公之故﹐均被寵榮。或佩銀章﹐或錫珠瓔。或棲巖谷﹐或侍闕廷。克繩祖武﹐靡驕靡矜。公則幹幹﹐大懼滿盈。佑治之間﹐歷事五帝。眷遇弗衰﹐公實厭世。辛酉維夏﹐灤京告瘁。﹛元﹜﹝玄﹞徳克孝﹐○9龥受帝祉。返我神都﹐遽絕人事。維莫之冬﹐翛然永逝。帝命元宰﹐率爾多士。祖道於郊﹐哀榮亦備。白雲悠悠﹐﹛元﹜﹝玄﹞景翳翳。○10飛霙散花﹐縞素孔異。﹛元﹜﹝玄﹞徳攀號﹐○11將奉與俱。皇帝曰嘻﹐爾其輔予。往送於南﹐申飭爾徒。英英冠劍﹐在彼中塗。靡聞不駭﹐靡見不趨。式遄其歸﹐乃返故廬。人亦有言﹐曠世所無。﹛元﹜﹝玄﹞堂未掩﹐○12日居月諸。王事鞅掌﹐﹝46﹞朔南其居。﹛元﹜﹝玄﹞徳純孝﹐○13痛甚刺膚。歲在丙寅﹐得請於上。爰敕外廷﹐俾以禮葬。羽葆崢嶸﹐鳯輁宏敞。白驥連山﹐素車彌望。南山崔嵬﹐旣葉蓍龜。靈風振音﹐皓月流輝。白鶴朝唳﹐﹛元﹜﹝玄﹞猿夜啼。○14我公永歸﹐無復還﹛朝﹜﹝期﹞。○15思本於公﹐信撫壤接。亦惟世婣﹐幼慕明喆。庚辰拜公﹐公歸自北。時方齠齔﹐諸父是挈。長生撫頂﹐實懷舊恩。少長學道﹐素志獲伸。聿來京國﹐幸奉晨昏。溫溫我公﹐厚徳深仁。約我以禮﹐傳我以文。出入禁闥﹐惟公所援。使於四方﹐訓辭是遵。再膺明命﹐薦剡攸陳。義則師友﹐恩猶至親。吁嗟我公﹐胡遽而仙﹖惟公之精兮﹐揭日月而麗之。惟公之靈兮﹐峙山嶽而萃之。惟公之道兮﹐超元气而出陰陽其莫追。惟公之徳兮﹐蓋昭代而舉流俗其弗違。蓬瀛返乎故居兮﹐詎塵世之可縻﹖榮華溘其朝露兮﹐公﹛令﹜﹝含﹞笑而奮飛。○16悟莊生之微言兮﹐齊死生於無涯。苟予懷之旣達兮﹐奚惆悵而共悲。酹淸尊以長嘯兮﹐誄盛徳於旒旗。破羣迷於當世兮﹐曠悢悢而不疑。﹝47﹞

○1○2○3○4○5○6○7○8○9○10○11○12○13○14○15○16據貞一齋稿卷一﹝適園叢書本﹐31﹑32﹑33﹑34﹞攺。

擇交銘﹝貞一齋詩文稿卷上﹐宛委別藏本﹞

蛇毒有形﹐觸之斯至。鴆毒有名﹐飲之斯斃。弗觸弗飲﹐𨿽毒莫致。人而不仁﹐甚於玆類。輕言托交﹐蘊毒孔熾。妒婦是媒﹐狡童是肆。我心﹛坦﹜﹝怛﹞兮﹐○1寧不斯畏﹖戒之戒之﹐書紳以識。﹝12﹞

○1據貞一齋稿卷一﹝適園叢書本﹐9﹞攺。

眞拙齋銘﹝貞一齋詩文稿卷上﹐宛委別藏本﹞

聖門之學﹐六藝爲先。良工教子﹐箕裘是傳。爲學爲工﹐維巧斯得。繄厥拙人﹐其何能格﹖用拙存道﹐拙非其眞。用長用大﹐先哲攸陳。莊生寓言﹐方叔玩世。苟以爲眞﹐亦﹛維﹜﹝惟﹞斯戾。○1惟巧爲詐﹐薄俗日滋。不有眞拙﹐孰矯其非﹖餘子名齋﹐眞拙是扁。於以銘之﹐勗哉無靦。﹝32﹞

○1據貞一齋稿卷一﹝適園叢書本﹐23﹞攺。

儼齋箴﹝貞一齋詩文稿卷上﹐宛委別藏本﹞

行中書省都司張君資深甫﹐扁燕居之所曰儼﹛哉﹜﹝齋﹞。○1淸﹝33﹞江範徳機爲篆二大字﹐眉山劉損齋記之﹐廣信彭幼元爲之銘。資深不鄙﹐徵予言﹐遂作箴以獻﹐亦古者朋友切切偲偲之義云。古之君子﹐有徳有言。威而不猛﹐望之儼然。吾友張君﹐師必先賢。視聽言動﹐無黨無偏。以儼名齋﹐肅恭是蹈。外𨿽儼然﹐溫其無暴。苟失厥中﹐不幾乎傲。𨿽有昌言﹐人孰吾告﹖正襟危坐﹐惟儼若思。所思伊何﹖政化是裨。張而不弛﹐文武不爲。操之有道﹐實儼之宜。肅肅張君﹐保玆令徳。匪惟色莊﹐必正必直。受命咸宜﹐匡此王國。野人獻箴﹐敢簉三益。﹝34﹞

○1據貞一齋稿卷一﹝適園叢書本﹐24﹞攺。

北海釋﹝貞一齋詩文稿卷上﹐宛委別藏本﹞

四海其東與南者﹐密邇中國﹐人得以耳目接也。西海𨿽遠在萬里外﹐而驛使賈胡時或至焉﹐惟北海不聞所在。孟子云﹕伯夷辟紂﹐居北海之濱。是則指古之孤竹﹐秦﹑漢之遼西﹐今之永平而言﹐實東海也。今考夫大磧以北﹑金山之東﹐水皆北流﹐赴大澤中。大澤綿亙萬里﹐蛇龍居之﹐蒲葦生焉。舟車不通﹐姑莫有絕澤而北者。然則大澤之外﹐海之遠近不可知已。金山之西﹐水皆西流﹐經諸藩絕域﹐咸會於西海云。﹝10﹞

和寧釋﹝貞一齋詩文稿卷上﹐宛委別藏本﹞

和寧卽哈剌禾林﹐乃聖武始都之地﹐今嶺北行中書省治所﹐常以勛舊重臣爲之。外則諸王星布棋列﹐於以藩屏朔方﹐控制西域﹐實一巨鎭云。﹝11﹞

八番釋﹝貞一齋詩文稿卷上﹐宛委別藏本﹞

八番宣慰司都元帥府治順元﹐統八番安撫司﹐番各有府﹑州﹑軍名。復有順元宣撫﹐統蠻夷部落長官十數處。播州宣撫統黃平府﹐思州宣撫統鎭遠府﹐又各有部落長官。葛蠻﹑都云﹑永順﹑南丹安撫﹑金築府﹐又各有所統州﹑縣﹑部落長官無慮數十百處﹐皆溪洞險阻﹐地窄而名猥多﹐玆得以略。﹝11﹞

兩江釋﹝貞一齋詩文稿卷上﹐宛委別藏本﹞

﹛邑﹜﹝邕﹞州之西曰左﹑右兩江﹐○1北接八番﹐西抵雲南﹐南距交趾。地方千里﹐列田州﹑來安﹑鎭安﹑思明﹑太平路軍民總管府﹐分統州五十餘﹑縣二十餘。絕長補短﹐州不能百里﹐或一二十里﹐皆溪洞險阻。非有城池兵甲﹐又非有貢賦﹑徭役之奉也﹐地窄而名猥多﹐玆得以略。﹝11﹞

○1據貞一齋稿卷一﹝適園叢書本﹐8﹞攺。

雷說﹝貞一齋詩文稿卷上﹐宛委別藏本﹞

雷之興﹐隆隆焉。其甚也﹐轟轟焉﹐虢虢焉。其震於物也﹐奄焉以滅﹐靡焉以碎﹐不疾而速﹐不見而彰。其爲神也﹐審矣世之言。震於人者﹐則曰﹕是爲惡者﹐惡稔﹐帝怒﹐故使震之。予曰﹕不然﹐今夫牛馬畜獸蠢然無知﹐或震焉﹐是不必爲惡而後震也。或曰﹕此釋氏所謂輪回果報者﹐昔嘗爲人惡﹐未罰﹐今其形獸也﹐心固人也﹐故震之。予曰﹕是大不然﹐今夫木石偃然無情﹐或震焉﹐又豈爲惡輪回者耶﹖人之生百行﹐莫先於忠孝。世之不忠其君﹐不孝其親﹐滔滔者皆是﹐曾不斯﹝震﹞﹐○1顧乃及無知之畜獸﹑無情之木石耶﹖是必不然也。然則其震於物者﹐果何爲者耶﹖予曰﹕雷者﹐陰陽之气﹐磅礡奮激﹐固天地之怒气也。惟人與獸﹐或感惡气以生﹐復丁是气﹐震以滅矣﹐木石適遭其逢耳。作雷說。﹝12﹞

○1據貞一齋稿卷一﹝適園叢書本﹐9﹞補。

星命者說﹝貞一齋詩文稿卷上﹐宛委別藏本﹞

世有星命者流﹐其法﹕列十二宮﹐定太陽躔次。以人之生時﹐從太陽宮推知命緯之所在﹐又推而知限之所至。其主則日﹑月﹑五星﹐益以羅睺﹑計都﹑紫炁﹑月孛﹐曰十一曜。推其躔次﹑喜怒﹑命限值之﹐而知窮通﹑壽夭焉﹐謂之五星。以人之生年﹑月﹑日﹑時﹐配以十干﹑十二枝﹐由始生之節序先後﹐推而知運之所值﹑五行生克﹑旺相死絕﹐而知吉凶禍福焉﹐謂之三命。挾斯術以遊於通都﹝18﹞大郡﹐下至閭閻田裏﹐比比皆是也。予客京師十有五年﹐所見名動公卿者數人。自謂人之死生﹑得失﹐悉能前知﹐斷以年月﹐無毫髮釐少差。薦紳交相薦譽招致﹐賂遺殆無虛日。輕裘肥馬﹐光采照地﹐由是而獲祿仕者有之。時予居道宮﹐甚無事﹐旦夕與之遊處。因舉平昔所記貧富﹑貴賤﹑存沒﹑年命凡數十以質之﹐十不一驗焉。予固疑之﹐久而得其說焉。其見遇於公卿也﹐推之則曰﹕某時遷﹐某時相﹐某時受上賞﹐壽八十。余若干﹐或踰七十。其見接於常人也﹐推之則曰﹕某時獲財﹐某時成名﹐某時大顯﹐壽如前所云。聞者莫不欣慰﹐歷歲時間﹐數十百人中幸而有驗者﹐則奔走相告﹐語曰﹕某術士﹐神人也。由是而名聲日彰﹐遊從日廣。其不驗者問之﹐則曰﹕今𨿽未驗﹐當在某時。其人益信之﹐日夕延頸以俟其至期﹐復不驗﹐問之﹐則曰﹕非吾術之疏也﹐若生時之誤也。或語他人曰﹕某之命貧且賤﹐或不能至大官。問予以富貴何時﹖予嗤其不自量也﹐懼其怒且罵也﹐則姑應之曰某時富貴。今而不驗﹐乃求之於余﹐余豈司富貴者哉﹗公卿歲有誅者﹑﹝死者﹑﹞謫者﹑左遷者﹐○1咸﹝19﹞未聞其前有言焉。及是而問之﹐則曰﹕吾固知其然也﹐彼方赫赫有位﹐吾敢昌言以賈禍哉﹖聽者不察﹐遂以爲神。嗚呼﹗𨿽其挾詐規利﹐亦患得患失者有以成之也。患得者惟恐其言之不吾與﹐患失者惟恐其言之不吾固﹐遑遑焉﹐汲汲焉。惟命之推術者﹐揣知其如是﹐則累千百言以諛之。其旣也驗者恆少﹐誕者恆多。少者揚之﹐多者藏之。爲之者﹐則洋洋然自得而無愧矣。然則其何以矯之﹖曰﹕君子居易而已。﹝20﹞

○1據貞一齋稿卷一﹝適園叢書本﹐14﹞攺。

贈陳明元數學說﹝貞一齋詩文稿卷上﹐宛委別藏本﹞

金川陳明元得堯夫數學遊江湖﹐訪余豫章客捨。議論英發﹐顚倒坎離﹐衡從古今﹐亹亹可聽。余曰﹕元未易明也﹐子能明元斯元矣。且夫數之爲學﹐本於易﹐元之爲說﹐出於老﹑聃。易與老﹐皆聖經也﹐而其說則異。今子言數而徵諸元﹐得無戾乎﹖曰﹕參伍錯綜﹐通其變﹐極其數﹐齊小大﹐辧吉凶﹐非易傳所云乎﹖無名天地之始﹐有名萬物之母。無以觀妙﹐有以觀徼﹐同出異名﹐同謂之元﹐非老氏所云乎﹖用有萬變﹐其體則同﹐言有萬殊﹐其至則一。余極元以明夫道﹐窮理以衍夫數﹐何戾之有﹖噫﹗子之說誠是矣。𨿽然﹐吾聞數之爲道﹐範圍天地﹐曲成萬物。成變化﹐行鬼神﹐舒之則周流六虛﹐捲之則洗心退藏。非若今之言數者﹐拘拘於吉凶禍福﹐逐逐於聲利得喪也。以是爲元﹐惡得不戾﹖夜气寥闃﹐月影在窗。味羲易之微言﹐參老氏之元旨。當有悟入堯夫之學﹐庶乎其有傳矣。子勉旃。﹝33﹞

榕說﹝貞一齋詩文稿卷上﹐宛委別藏本﹞

百粵之地有木焉﹐魁梧偃蹇﹐蓊郁霮對。大或十數圍﹐髙百餘尺。始見以爲荊揚之豫樟也﹐迫而視之﹐橫柯曲幹﹐樛斛乙耴﹐枝間垂絲至地﹐輙復爲根。久益長大﹐根幹連絡﹐至有一本數十株﹐大蔽十畝者。問諸其人﹐曰﹕榕木也。冬夏恆靑﹐地暖所宜﹐若嶺北繁霜雪﹐則不能植矣。予心異之﹐曰﹕是大可爲梁棟﹐小可爲欂﹝41﹞櫨。構大廈需良材﹐中州未之有也。行昭﹑梧間﹐有根株摧僕﹑枝葉委積者﹐泥沙汩其外﹐螻蟻坌其中。匠者莫之顧﹐樵者莫之取也。私怪而問之﹐則曰﹕是木也﹐其大蔽天﹐鳯凰不棲焉。其深徹泉﹐虯龍不親焉。妖狐鬼魅之所憑依﹐毒虺之所穴藏﹐人莫敢睥睨者。今也幸而爲雷所震。爲材則脆瘣而速穘﹐爲薪則涾洽而含洳﹐無適可用。斯亦控於地﹐與糞土俱腐而已耳。予於是有感焉﹕不仁而在髙位﹐豪猾與遊﹐逋逃與歸。上以罔其君﹐下以賊夫民﹐神怒而不知﹐人怨而不卹。其不爲百粵之榕木而踣於震雷者﹐幾希吁﹗﹝42﹞

答族孫好謙書﹝貞一齋詩文稿卷上﹐宛委別藏本﹞

來書云﹕今秋又不復就試﹐非有他求異於人﹐知命之窮而安之耳。辭意詳雅﹐勤勤懇懇﹐惟以進徳修業爲事。此誠求益者﹐非欲速成者。求之於當世﹐未易多得﹐況吾宗乎﹖數十年來﹐吾宗衰微﹐倒指男子﹐不滿百人。親筆硯者﹐僅十數人。陽初兄種學積文﹐雄深博雅﹐年踰七十﹐其無意於人間事﹐固所宜。然云章弟家學有傳﹐聲華藉甚﹐居貧不能自振。年少而行純﹐業精而資厚者﹐惟好謙耳。仁宗皇帝卽位之七年﹐詔天下舉進士﹐好謙實與﹝20﹞是選。明年﹐戰藝於京﹐屈於人而歸。﹝時予有荊﹑襄之役﹐弗及見也。﹞○1延佑七年﹐聖天子龍飛﹐策進士如舊制。予畱京師﹐意好謙必遂成名。﹛後聞﹜﹝是冬﹐鄕里人來云﹞好謙以星命者言運限未通﹐○2不就試﹐予甚疑之。去年南歸﹐﹛相﹜會﹝於家庭﹐以﹛時不復以﹜﹝已﹞往事﹝不復﹞相詢﹝相勉﹞。○3今詳來書﹐﹝不知﹞所謂命者﹐○4果性命之命歟﹖抑星命之命歟﹖若性命之命﹐則遊於艸廬先生之門﹝殆將﹞十年﹐○5講之熟矣。若星命之命﹐斯惑也已。夫星命之說﹐始於﹝何時﹐非﹞唐李淳風﹑袁天綱﹝耶﹖淳風﹑天綱事在靑史﹞﹐○6言人休咎﹐若合符契。自是﹝厥後﹞﹐○7寥寥七百餘年﹐豈天生二人﹐亦猶麒麟﹑鳯凰千百年乃一見耶﹖今之﹝所謂﹞星命﹝者﹐斷可知已﹞﹐往往揣度﹝人意﹐牽合﹞附會﹐○8以媒悅於人﹐以圖利其身。人﹝之﹞所趨﹐﹛則﹜譽﹝而進﹞之﹐人﹝之﹞所背﹐﹛則﹜阻﹝而絕﹞之。○9所謂吉凶﹑禍福如響﹝應聲﹞者﹐○10求十一於千萬﹐吾未之見﹝其能李﹑袁﹞也。○11昔柳渾童艸時﹐有巫告之曰﹕若﹝之﹞命夭且賤﹐﹝幸而﹞爲釋可以逭死﹐○12位祿非若事也。渾﹝之﹞父﹑兄﹝亟奪其業﹞﹐○13俾從巫言。渾曰﹕性命之理﹐聖人罕言﹐巫何﹝爲能﹞盡之﹖○14學益專﹐卒爲唐名相﹐終上壽﹐世祿不絕。此已然之事也。好謙知足以明理﹐學足以剔僞﹐於星命之說奚信之深﹑守之篤﹝如是﹞耶﹖○15今夫人有疾病﹐必求醫藥﹝以療之﹞。○16設有星命者﹐謂壽命不可延﹐﹝將﹞遂信之而屏藥餌﹐○17坐待其斃耶﹖將聽命於醫﹐以全其﹝21﹞生耶﹖此理昭然﹐無足疑者。𨿽庸人﹑孺子皆能知之﹐孰謂讀書學道者﹐反泥於是乎哉﹖且思本之所以相勉就試者﹐非爲幹祿以榮其身﹐以及其親與宗族也﹐誠以古之人學聖人之道﹐非獨善其身而止耳。將推而廣之﹐以施於天下國家也。好謙之爲學實專且久﹐而就試又二科﹐其終惑於星命之說﹐而無意於是乎﹖其務積之深且厚﹐而後爲之﹐姑以是爲說乎﹖區區之心﹐好謙亮之而已。教門小厄﹐重厪慰問。學道者﹐不以外物累其靈臺﹐好謙知我﹐必不爲是戚也。夏秋來﹐弱質多病﹐俗事滿前﹐甚無聊賴。得書黃昭然易齋說後一篇﹐眞起予者﹐比﹝去﹞年所見盛制﹐○18此作超詣矣。入山以來詩文﹐姑錄十篇同至﹐幸相與講明之。新涼宜向學﹐勉旃毋怠。﹝22﹞

○1○2○3○4○5○6○7○8○9○10○11○12○13○14○15○16○17○18據貞一齋稿卷一﹝適園叢書本﹐15﹑16﹞補﹑攺。

廣海選論﹝貞一齋詩文稿卷上﹐宛委別藏本﹞

五嶺之南﹐列郡數十﹑縣百有一十﹐統於廣﹑桂﹑雷三大府﹐自守﹑令至簿﹑尉﹐歲遣郎官﹑禦史與行省考其歲月﹐第其髙下而遷之﹐謂之調廣海選。仕於是者﹐政甚善不得遷中州﹑江淮﹐而中州﹑江淮夫士一或貪縦不法﹐則左遷而歸之。是選焉﹐終身不得與朝士齒。𨿽良心﹑善性油然復生﹑悔艾自新﹐不可得已。夫如是﹐則孜孜爲利﹐旦旦而求﹐仇賊其民而魚肉之。其志則曰﹕﹝42﹞吾知丰吾財﹑利吾子孫而已﹐撫字非吾事也。吾身之不能卹﹐庸詎知夫吾子若孫﹐不資是而獲仕於中州乎﹖部使者每至﹐必相語曰﹕某郡瘴癘甚﹐業邑猺獠殺人﹐某使者行部幾不免焉。則巧計而趨避之。民之冤痛號呼者﹐終於無所愬而止。故地益遠而吏益暴﹑法益隳﹐而民益偸。甚則疾視其上﹐構結徼外蠻夷﹐憑陵郡邑﹐賊殺長吏之禍成矣。是法也﹐行之且五十年﹐大府知之而莫之言也﹐言之而莫能變也。今之論者﹐必曰﹕世皇混一區宇﹐法制具興﹐遠邇無廢﹐大小不遺。後之人循守﹐猶恐弗及﹐敢輕議乎﹖嗚呼﹗世皇之制﹐豈端使然哉﹗法無不獘﹐獘則必更﹐明王治天下之要道也。夫以海隅之於天下﹐猶爪髮之於人身也﹐𨿽微且末﹐或拔焉﹑或折焉﹐則舉體爲之不安。遐陬僻壤﹐一夫不獲﹐其所撞搪叫呼﹐扇動遠近﹐中州﹑江淮之氓庸獨安乎﹖昔者李唐之制﹕重內輕外﹐班生入朝﹐以爲登仙。趙宋之法﹕遠近適均﹐偏方一隅﹐無足多論。然則今日之事﹐將奚師﹖曰﹕聖人一視﹝而﹞同仁﹐○1篤近﹝43﹞而舉遠。﹝44﹞

○1據貞一齋稿卷一﹝適園叢書本﹐31﹞攺。

河源錄﹝元史卷六三地理誌﹐中華書局標點本﹞

河源在中州西南﹐直四川馬湖蠻部之正西三千餘里﹐雲南麗江宣撫司之西北一千五百餘里﹐帝師撒思加地之西南二千餘里。水從地湧出如井﹐其井百餘﹐東北流百餘里﹐匯爲大澤﹐曰火惇腦兒。忽闌河源﹐出自南山﹐其地大山峻嶺﹐綿亙千里﹐水流五百餘里﹐注也裏出河。也裏出河源﹐亦出自南山﹐西北流五百餘里﹐始與黃河合。﹝1564﹞自渾水東北流二百餘里﹐與懷裏火禿河合。懷裏火禿河源自南山﹐水正北偏西流八百餘里﹐與黃河合﹐又東北流一百餘里﹐過郎麻哈地。又正北流一百餘里﹐乃折而東流二百餘里﹐又折而正北流又一百餘里﹐又折而東流﹐過昆侖山下﹐番名亦耳麻不莫剌。其山髙峻非常﹐山麓綿亙五百餘里﹐河隨山足東流﹐過撒思加闊卽﹑闊提地。河過闊提﹐與亦西八思今河合。亦思八西今河源自鐵豹嶺之北﹐正北流凡五百餘里﹐而與黃河合。哈剌河自白狗嶺之北﹐水西北流五百餘里﹐與黃河合。自哈剌河與黃河合﹐正北流二百餘里﹐過阿以伯站﹐折而西北流﹐經昆侖之北二百餘里﹐與乞裏馬出河合。乞裏馬出河源自威﹑茂州之西北﹐岷山之北﹐水北流﹐卽古當州境﹐正北流四百餘里﹐折而西北流﹐又五百餘里﹐與黃河合。﹝1565﹞自乞裏馬出河與黃河合﹐又西北流﹐與鵬拶河合。鵬拶河源自鵬拶山之西北﹐水正西流七百餘里﹐過札塞塔失地﹐與黃河合。折而西北流三百餘里﹐又折而東北流﹐過西寧州﹑貴徳州﹑馬嶺﹐凡八百餘里﹐與邈水合。邈水源自靑唐宿軍谷﹐正東流五百餘里﹐過三巴站﹐與黃河合。又東北流﹐過土橋站﹑古積石州來羌城﹑廓州構米站﹑界都城﹐凡五百餘里﹐過河州與野龎河合。野龎河源自西傾山之北﹐水東北流凡五百餘里﹐與黃河合。又東北流一百餘里﹐過踏白城﹑銀川站﹐與湟水﹑浩亹河合。湟水源自祁連山下﹐正東流一千餘里﹐注浩亹河。浩亹河源自刪丹州之南刪丹山下﹐水東南流七百餘里﹐注湟水﹐然後與黃河合。又東北流一百餘里﹐與洮河合。洮河源自羊撒嶺北﹐東北流﹐過臨洮府凡八百餘里﹐與黃河合。自洮水與河合﹐又東北流﹐過達達地﹐凡八百餘里。過丰州﹑西受降城﹐折而正東流﹐過達達地古天徳軍﹑中受降城﹑東受降城凡七百餘里。折而正南流﹐過大同路云內州﹑東勝州﹐與黒河合。黒河源自漁陽嶺之南﹐水正西流﹐凡五百餘里﹐與黃河合。又正南流﹐過保徳州﹑葭州及興州境。又過臨州﹐凡一千餘里﹐與喫那河合。喫那河源自古宥州﹐東南流﹐過陜西省綏徳州﹐凡七百餘里﹐與黃河合。又南流三百里﹐與延安河合。延安河源自陜西蘆子闗亂山中﹐南流三百餘里﹐過延安府﹐折而正東流三百里﹐與黃河合。又南流三百里﹐與汾河合。汾河源自河東朔﹑武州之南亂山中﹐西南流﹐過管州﹑冀寧路汾州﹑霍州﹑晉寧路絳州﹐又西流﹐至龍門﹐凡﹝1566﹞一千二百餘里﹐始與黃河合。又南流二百里﹐過河中府﹐遇潼闗與太華大山綿亙﹐水勢不可復南﹐乃折而東流。大槪河源東北流﹐所歷皆西番地﹐至蘭州凡四千五百餘里﹐始入中國。又東北流﹐過逹達地﹐凡二千五百餘里﹐始入河東境內。又南流至河中﹐凡一千八百餘里﹐通計九千餘里。﹝1567﹞

與歐陽南陽書﹝貞一齋詩文稿卷上﹐宛委別藏本﹞

昨令侄來﹐辱書知太夫人卽世。悤卒奉狀申唁﹐不敢以他辭紊孝思。相距無三百里﹐甚欲一見﹐開我茅塞﹐奪於多事﹐未能也。孟子云﹕勞心者役人﹐勞力者役於人。又曰﹕無君子莫治野人﹐無野人莫養君子。兒童時﹝22﹞讀此書﹐知勞心以治人者爲貴﹐而勞力以養人者爲賤也。僕客居京師時﹐抗塵走俗﹐足下所見﹐未嘗不以勞力爲愧恥﹐嘗思髙蹈遠引﹐亦足下所知也。然而心甚安閒﹐冬春之夜﹐必然燈讀書﹐夜分乃寢﹐率以爲常。三年來﹐眼漸眵昏﹐此事始廢。去年承恩﹐灑掃玉隆﹐意謂晨鐘暮鼓之外無一事役心﹐惟當讀書學道以自怡悅耳。入山以來﹐田園蕪穢﹐倉廩嗷嗷待哺者﹐日數百人。執事者﹐類皆闟葺齷齪﹐苟度歲月﹐無毫髮公勤心。一旦更張﹐懼駭觀聽﹐依違與處﹐事事曠廢。抉隠剔蠧﹐事隨日生﹐每撥冗開卷﹐讀未竟一篇﹐卽俗子滿前﹐喧囂盈耳﹐形勞神罷﹐未有如斯之甚者。曾不若居京師時﹐勞力而息心之爲愈也。足下气剛而行純﹐學博而才贍﹐長篇短章﹐浩若河漢﹐鏗如金石﹐僕素所敬服。異時常有所作詩文﹐每欲舉似﹐及見佳制﹐輙羞縮不敢出。因又得發我蒙鄙﹐信乎友直﹑友諒﹑友多聞益矣。違離二年﹐僻處丘壑﹐旣自遠於縉紳先生﹐凡所交遊﹐未見如足下者。疑義無所於析﹐固陋無所於資﹐取之而莫予益也﹐作之而莫予正也。足下知予心樂﹝23﹞乎否也﹖春中過我﹐胡乃食言。秋風蕭蕭﹐益增企慕。江西大參公邁先生﹑提舉損齋先生﹑憲幕徳機先生﹐理學精微﹐作古文﹑行古道﹐追配古人者﹐學者之宗師也。足下不爲思本來﹐寧能不爲諸公一來乎﹖來示云﹕左丞楊公﹑參政佟公﹐會間拳拳於僕﹐自顧空疏﹐何以得此於二相﹖豈足下平昔揄揚之至耶﹖客秋道古﹑洪二相皆已去位﹐今春得之傳聞﹐相繼化爲異物矣。可悼﹐可悼。近會省憲諸公﹐知中朝名賢升擢之詳﹕成甫太常同僉﹐伯生翰﹝林﹞待制﹐○1可與中書檢校官﹐漑之丞相長史﹐文苑監察禦史。凡此數公﹐皆足下所厚善者﹐聞之必爲之彈冠也。壽體多疾﹐謂已服雄附五十餘只﹐鹿茸一斤。一見驚駭﹐此二者性極燥烈﹐固嘗與足下論之。人之初生﹐稟受元气﹐有彊者﹑弱者。彊者血气盛壯﹐弱者血气衰微﹐盛壯者少疾﹐衰微者多疾﹐理固宜然。不幸而遘疾﹐則必假藥石以療之﹐疾退則已﹐未聞藥石可以補益元气﹐如﹛梁﹜﹝粱﹞肉多食也。○2大抵南方之人﹐質弱者多。僕素弱者﹐多疾﹐往歲爲庸醫所誤﹐服雄附二十餘只。初亦無他﹐逾年疾作﹐徧身疼痛﹐溺赤如血。﹝24﹞越十旬﹐他醫進木香流气﹐飲百餘服乃療。初無燥熱之劑﹐皆平劑也。前年冬有疾﹐又爲庸醫所誤﹐服雄附十餘只﹐疾益增。天啟其衷﹐悉屏去熱劑﹐進木香流气﹐飲又百服﹐乃療。足下蓋親見之。自是厥後﹐燥熱如雄附之屬﹐絕口不服。二年中﹐乃無疾﹐此已試之效也。足下理性甚明﹐衛生之道胡爲迷復﹖余懼子之服彌多﹐其發也遲﹐而害彌甚也。今𨿽無他﹐後將噬臍。平生知己﹐莫如足下﹐故不敢不盡忠言﹐惟髙明其圖利之。﹝25﹞

○1○2據貞一齋稿卷一﹝適園叢書本﹐17﹑18﹞補﹑攺。

輿地圖自序﹝貞一齋詩文稿卷上﹐宛委別藏本﹞

予幼讀書﹐知九州島島山川﹐及觀司馬氏周遊天下﹐慨然慕焉。後登會稽﹐泛洞庭﹐蹤遊荊﹑襄﹐流覧淮﹑泗﹐歷韓﹑魏﹑齊﹑魯之郊﹐結輙燕﹑趙﹐而京都實在焉。繇是奉天子命﹐祠嵩髙﹐南至桐栢﹐又南至於祝融﹐至於海。往往訊遺黎﹐尋故迹﹐考郡邑之因革﹐核山河之名實。驗諸滏陽﹑安陸石刻﹑禹迹圖﹑樵川混一六合郡邑圖﹐乃知前人所作殊爲乖繆﹐思構爲圖以正之。閱魏酈道元注水經﹐唐通典﹑元和郡縣誌﹐宋元丰九域志﹐皇﹛天﹜﹝元﹞一統志﹐○1參考古今﹐量校遠近。旣得其說﹐而未敢﹝9﹞自是也。中朝夫士使於四方﹐冠蓋相望﹐則每囑以質諸藩府。博采羣言﹐隨地爲圖﹐乃合而爲一。自至大辛亥﹐迄延佑庚申﹐而功始成。其間河山繡錯﹐城連徑屬﹐旁通正出﹐布置曲折﹐靡不精到。至若漲海之東南﹑沙漠之西北﹐諸番異域﹐𨿽朝貢時至﹐而遼絕罕稽言之者﹐旣不能詳詳者﹐又未必可信﹐故於斯類姑用闕如。嗟夫﹗予自總角﹐志於四方。及今二毛﹐討論殆徧。玆其平生之志﹐而十年之力也。後之覧者﹐庶如其非苟云。﹝10﹞

○1據貞一齋稿卷一﹝適園叢書本﹐7﹞攺。

送李士元秀才遊學序﹝貞一齋詩文稿卷上﹐宛委別藏本﹞

士生於今之世﹐不汲汲於進取﹐惟懼乎徳之不修﹑學之不講者﹐是可尙矣。至治三年﹐有司遵舊制舉進士。凡明經義﹑工文辭者﹐莫不奮迅鼓舞﹐由裏胥籍其姓名﹑行業上於縣大夫﹐縣大夫上於府州守﹐府州守上於省﹑憲二府﹐乃就試焉。二府定其可舉者﹐升於朝﹐禮部總諸道之所升﹝更﹞考試之﹐○1加察詳焉。拔其尢者﹐以貢於天子﹐中書定其差等而官之。不十年﹐服金紫者前後相望﹐去賤貧而卽貴富﹐無先於此途者。宜乎爲士者﹐遇斯時而奮迅鼓舞也。旴江李先生士元﹝17﹞挾策西遊﹐訪思本於玉隆。睹其貌粹然﹐接其言溫然﹐得其所爲文雄深閎大﹑博雅奇正。其辯明其旨﹐遠非潛心聖學未易到也﹐以是而取髙科﹐不啻俯拾地芥﹐方且僕僕行後﹐邈乎不以爲意﹐是豈異於人情哉﹖生之言曰﹕昔者顏﹑曾大賢﹐得聖人而師之﹐樂乎道不以窮困嬰其心﹐足乎己不以利祿移其志﹐吾心誠慕之。吾將徧遊大人君子之門﹐又惡知乎無進吾以道如顏﹑曾之遇者耶﹖嗚呼﹗生可謂志於道者矣。方今聖君﹑賢相求賢如不及﹐若生之才﹐其不遺於山澤也審矣。於其行﹐姑以是贈。﹝18﹞

○1據貞一齋稿卷一﹝適園叢書本﹐12﹞補。

送數學柳茂林序﹝貞一齋詩文稿卷上﹐宛委別藏本﹞

數學之行﹐於世尙矣。自羲﹑文設卦觀象﹐聖賢間作﹐演以十翼。至宋﹐﹛布﹜﹝有﹞麻衣﹑希夷﹑堯夫探頤索隠﹐○1發揮盡矣。異時予客京師﹐公卿間言數學﹐必以長沙魯叔寧爲稱首﹐予不及知也。薄遊廬山﹐邂逅淸江柳茂林﹐實爲叔寧髙第弟子﹐推人窮通﹐言輙奇中。予於豫章天慵熊先生贈行詩序知之﹐天慵爲江右儒宗﹐與許其言﹐信而有徵。然則茂林𨿽未得比肩麻衣輩﹐亦見叔寧家學有傳矣。吾聞元會運世之說﹐包羅天地﹐洞測古今。安樂窩廢﹐寥寥且二百年﹐茂林嘗有得於是否﹖行役悤悤﹐未暇請教﹐過我錦帷﹐尙與子論之。﹝27﹞。

○1據貞一齋稿卷一﹝適園叢書本﹐19﹞攺。

送族孫文中攜墨遊江湖詩序﹝貞一齋詩文稿卷上﹐宛委別藏本﹞

墨之爲用大矣﹐結繩始遠﹐墳典聿興﹐上而史館纂修﹐下而文房賦詠﹐以至閭閻市井紀錄瑣碎﹐靡不資之。然而世降俗薄﹐苦良雜出﹐隃糜之法不傳。上下千數百年﹐作者𨿽多﹐惟韋仲將﹑李廷珪擅名耳。族孫文中往歲遇異人﹐得祕法﹐制墨頗極精妙。予客京師﹐久聞之﹐而未見也。去年﹐南歸﹐文中遠遊未返。至治三年冬十二月﹐拜予於玉隆﹐出囊中墨。試一用之﹐輕淸芬馥﹐﹛元﹜﹝玄﹞光照人﹐○1實佳制也。質諸羣公之格物者﹐咸謂信然﹐且相率爲歌詩以美之。嗟夫﹗千里馬常有﹐伯樂不常有。佳墨可得﹐蕭子良﹑潘谷不可得。斯今爾來﹐乃遇賞音﹐所得不旣多矣乎﹖𨿽然﹐吾猶有說﹐惟至誠而無息﹐守是道而不變﹐將見韋﹑李不得專美於前矣。文中其勉之。文中字符吉﹐爲濠州史君九世孫。自幼好學﹐頗能詩詞﹐亦吾宗之可進於道者﹐必有感於斯言也。﹝28﹞

○1據貞一齋稿卷一﹝適園叢書本﹐20﹞攺。

送相師沈無庵詩序﹝貞一齋詩文稿卷上﹐宛委別藏本﹞

世稱善相者﹐自謂閱人貧富貴賤﹐言無不中﹐𨿽唐舉﹑許負復生﹐不吾若也。僕南轅北轍﹐所見殆數十百人﹐率皆如是。然徐徐察之﹐則往往以人之禮遇厚薄爲譽毀。久而驗其說﹐未始不繆也。因疑傳記不可盡信﹐所謂唐舉﹑許負﹐亦若人之儔耳。至大辛亥﹐僕奉詔代祀海﹑嶽﹐承傳道劍江。邂逅相師沈無庵﹐年九十有八﹐出示前朝夫士﹑當世名賢贈行詩卷﹐心固奇之﹐言予平生得失無毫髮異。臨分﹐又謂予自此十年當驅馳不息﹐一再承﹝30﹞恩。時行李蕭然﹐杯酒之外﹐咸無所贈﹐意謂已往之說適幸而中﹐初不知其神也。泰定攺元春暮﹐訪余玉隆﹐猛憶前言﹐若合符契。噫﹗吾今乃知唐﹑許之術所必有﹐特以僞亂眞﹐滔滔者皆是﹐不可多見耳。翁之壽考甲子﹐行且再周﹐方將蹤遊名山﹐閱世觀象﹐非有道之士能至是耶﹖此又唐﹑許之所未聞者。再見何時﹐尙當驗今日所言﹐爲翁﹛大﹜﹝再﹞序之。○1﹝31﹞。

○1據貞一齋稿卷一﹝適園叢書本﹐22﹞攺。

遊廬山記﹝貞一齋詩文稿卷上﹐宛委別藏本﹞

延佑三年冬﹐余行役江淮﹐舟過潯陽。南望廬山﹐煙雲捲舒﹐積雪如晝。釋舟至太平宮﹐因訪董仙種杏壇﹐拜有道心淵師。遊東﹑西林寺﹐問惠遠﹑樂天陳迹。過虎溪﹐﹝38﹞登香鑪峯。時連日陰霾﹐不暇周覧﹐信宿遂行。至治三年冬﹐復遊太平﹐宿畱彌旬。雪後正晴﹐偕鶴皐符煉師遊淸虛觀﹐登天池寺。夜觀文殊聖燈﹐訪圓通大士﹐酌廬山第一泉﹐宿康王谷景徳觀。觀距水簾洞尙十餘里﹐欣然規往。道人云﹕層崖雪消﹐深谷石滑﹐窮冬多虎。不果行。遊荊林市﹐過山南﹐撫淵明醉石﹐浴溫泉。弔靈溪觀三將軍祠﹑歸宗寺羲之故居﹐拜修靜老仙﹐宿簡寂觀﹐觀開先寺﹑靑玉峽﹑瀑布龍湫。明日﹐當訪棲仙寺﹑三峽橋﹑五老峯﹑三疊泉﹐而風雪大作﹐足倦興闌﹐遂由星渚問舟南歸矣。廬山勝遊﹐僅得其半﹐不見五老峯﹐是猶未識此山眞面目也。泰定二年春三月﹐奉詔芘衛﹛元﹜﹝玄﹞教﹐○1思本乘傳播告江南。秋八月甲辰﹐次徳安縣。乙巳﹐東行入廬山﹐約驛人毋馳驅﹐逢佳山水必解鞍登臨。乃經柴桑栗裏﹐到醉石溫泉﹑靈溪歸宗﹐宿簡寂方丈。丁未晦﹐次南康驛﹐郡守汪國良謂余﹕明日過五老峯下﹐當見尋眞三疊泉。而棲賢三峽橋﹐亦玆山奇觀﹐恨背馳耳。余問故﹐曰﹕郡城西北距棲賢十里﹐驛道當正北行﹐不敢迂也。九月戊申朔﹐至五老峯下﹐﹝39﹞入白鶴洞﹐拜文公遺像。己酉﹐登尋眞觀﹑五老巖﹐巖直觀之西﹐矗立萬仞﹐雙劍諸峯﹐環拱於右。彭蠡三江﹐交會於左﹐跂若鷹揚﹐踞若虎視。丈人之俯東溟﹐仙掌之薄洪河﹐殆不是過也。由觀之北﹐五峯之東﹐披荊榛﹐沿溪行可五里﹐得龍湫。石壁嵌空﹐洞戶深黑﹐飛泉激射﹐寒气襲人。又東北﹐窮水源﹑轉山麓﹐躡巨石﹑攀危藤﹐彌髙深﹑益峻險。曲折屢渡﹐戰﹛棹﹜﹝掉﹞卻立﹐○2架木爲梁﹐以度陟絕者三。又十里﹐見石崖﹐髙可百丈餘﹐東﹑西﹑北峭拔無梯﹐惟南通磵路。仰望一水東出﹐宛若天潢。導者云﹕自古未有能至其顚者﹐莫知水之所從來也。經石梁下流﹐如煙如雲﹐如縠如布﹐可數十丈。又經石梁﹐變態萬狀﹐日色晃曜﹐如瀉明珠﹐嵐光映帶﹐如張貝錦。又數十丈﹐經日梁﹐愈近愈明﹐珠簾乍開﹐銖衣縹眇﹐鮫綃復合﹐玉佩璁琤。微風動搖﹐飛霧噴薄﹐百步內艸木皆綴金璫。又數十丈﹐乃赴澗中﹐澎湃洶湧﹐奔雷戰馬不足以諭其勢矣。正東一石﹐平﹑廣﹑髙及下石梁之半﹐遊者皆憩於此﹐注目凝想﹐澹然忘歸。廬山秀甲天下﹐而此泉甲於廬山﹐信非虛語。日轉山陰﹐凜乎不可久畱。道人﹝40﹞王一山候山下﹐具午食﹐已過吳章山昭徳觀﹐夜宿寶巖上方。庚戌﹐復到太平﹐會道人熊觀靜﹛塗﹜﹝深﹞洞觀。○3符鶴皐抵掌話舊﹐自謂﹕廬山佳處﹐已得十八九。三子則曰﹕未見康王谷﹑水簾﹑棲賢三峽橋﹐終未識廬山全體也。噫﹗予嘗觀古之人﹐擅一丘一壑之勝者﹐黃﹑綺之於商山﹐晨﹑肇之於天臺﹐句曲之陶﹐華山之陳﹐皆終其身而弗去。蓋心與道俱﹐境與神會﹐𨿽被之以黻冕﹐享之以鐘鼎﹐有不屑顧焉者矣。予何人斯﹐膠轕世故﹐三入廬山﹐幽深奇詭之遘﹐冥搜遠覧之娛﹐且未之旣﹐尙何古人之敢望哉﹗王事靡盬﹐明發遂行。姑記此以贈太平三子﹐無亦使廬山之佳勝無傳焉。﹝41﹞

○1○2○3據貞一齋稿卷一﹝適園叢書本﹐28﹑29﹞攺。

登武當大頂記﹝貞一齋詩文稿卷上﹐宛委別藏本﹞

延佑丁巳四月壬寅﹐蚤作﹐自武當山眞慶宮登大頂。初穿林莽﹐尋微徑﹐可五里所﹐碎石磽確﹐壞木從衡﹐徑﹝4﹞漸湮蕪﹐乍升乍降。萬木交錯﹐葉或大如箕﹐或小如蒙茸﹐或直上數百尺﹐或檏樕扶疏﹐皆昔所未見﹐質諸野人﹐亦莫能盡名也。復多花蛇﹑土蝮﹐聞人聲﹛趣﹜﹝輙﹞趨避。○1惟山蛭尢病人﹐藏敗葉沙土中﹐著屨卽蝯焉而上。初如毛髮﹐卽飫人血﹐彭亨徑寸長倍之。故行者每數步必自視其足﹐見亟抉去﹐否則流毒爲瘡痏﹐非旬月可瘳。蓋山蛭多囃巨蛇鱗甲中﹐蟄人非山蛭比也。又七里﹐所緣靑壁﹐攀藤蔓而匍匐登。返顧嵌巖幽深﹐艸木蔥蒨﹐惟聞水聲淙淙﹐莫能窺其底也。咳唾笑語﹐山谷響應﹐怪禽飛翔﹐大如雞鶩﹐小如雀鵪。光采絢爛﹐鳴聲淸越﹐非所嘗﹝聞﹞。○2彊以其聲之似人言者名之﹐則有不空﹑中空﹐尢爲異焉。靈艸敷榮﹐多黃精﹑芎藭﹑艸烏﹑大黃之屬。又七里﹐所至下天門﹐峭壁如削﹐辮竹繋其顚﹐縋而下約可六丈餘。側足石磴間﹐援竹而上﹐始也懼而顫﹐中也勇而奮﹐旣至也﹐則恬而嬉。天門砥平可尋丈﹐兩石對立﹐上合而中通﹐謂之門。亦宜至此﹐山蛭蛇虺﹐皆無所見矣。山誌云﹕是爲太安皇崖﹑顯定極風二天帝所治。復上五里﹐所爲三天門。其勢視天下門差平﹝5﹞夷﹐而從廣倍之。喬松怪石﹐天風﹛冷﹜﹝泠﹞然﹐○3長蘿捲紓﹐芬芳襲人。過此以往﹐無復甚峻﹐亦繚繞百轉。又數里﹐乃至絕頂﹐礱石爲方壇﹐東西三十有六尺﹐南北半之。中冶銅爲殿﹐凡棟梁﹑窗戶靡不備﹐方廣七尺五寸﹐髙亦如之。內奉銅像九﹐中爲﹛元﹜﹝玄﹞武﹐○4左右爲神父母﹐又左右爲二天帝﹐侍衛者四。前設銅缸一﹐銅鑪二﹐缸可盛油一斛。燃燈﹑長明鑪﹐一置殿內﹐一置壇前。四望豁然﹐漢水環均州若衣帶﹐其餘數百里間﹐山川城郭皆髣髴可辧。俯視羣山﹐盡鱗比在山足﹐千態萬狀﹐如赴如挹﹐如聽命待役焉者。天宇晃朗﹐風景淩厲﹐或云率以五鼓﹐東望日出﹐尢爲奇觀。則又非徒泰山﹑天壇﹑衡嶽之爲﹐然惜怯露宿﹐未暇驗其說也。盤桓久之﹐乃逡巡而返。至眞慶﹐午陰微轉﹐大率爲裏僅三十。而眞慶下至分道口﹐平地又二十有五里云。﹝6﹞

○1○2○3○4據貞一齋稿卷一﹝適園叢書本﹐3﹑4﹞攺﹑補。

聖治太平宮神龍記﹝貞一齋詩文稿卷上﹐宛委別藏本﹞

至治三年冬十一月﹐予被﹛元﹜﹝玄﹞檄﹐○1至江州聖治太平宮。宮中人爲予言﹕去年夏秋之交﹐霪雨彌月弗解。乃七月十二日夜二鼓﹐宮之東山﹐相距可十里所﹐有龍出焉。破仙公塘﹐並北山﹐緣澗而西﹐過深秀堂。歐陽道士方寢覚﹐山水驟至﹐室中汩汩有聲。撫牀﹐水已及席﹐亟攬衣起﹐將呼同居人走﹛辟﹜﹝避﹞﹐○2忽睹窗外紅光絢爛如晝﹐流黃气襲人。歐陽心知其龍也﹐卽屏息立水中。俄頃﹐光滅水退﹐又西過云無心堂。堂之北﹐疊石爲墻﹐甚堅壯﹐至則徹底衝決。又西壞墻壁﹐經漆工萬榮甫兄弟﹝25﹞寢室中﹐覚水及﹛膺﹜﹝膚﹞﹐如溫湯。○3方驚起﹐有物若巨木拂牀而過﹐紅光閃爍﹐奪人目睛﹐瞬間已在戶外。異香芬馥良久﹐又過齋堂後﹐循檐而西﹐檐十楹中一柱獨摧毀﹐意其微轉身所﹛蠲﹜﹝觸﹞也。又過一﹝空﹞室﹛屋﹜﹐○4壞東西壁而出﹐逾竹林﹐則及澗中矣。旁一室有鍛者胡道士﹐奉母偕寢其中。暴漲及席﹐窗外紅光﹐皆如歐陽所見。又西至宮前﹐過﹛期﹜﹝朝﹞眞橋澗南﹐○5酒家篝燈未滅﹐兒啼咿嗄。遂違而北去﹐經田中﹐曲折﹝復﹞西﹐○6乃入大溪。明日﹐視所經行﹐艸木咸無所傷﹐惟流黃气﹐經日不散。予師桂心淵棄絕人事﹐修道玆山﹐二十年不他適﹐主深秀歐陽。師時趺坐別室﹐惟所見與歐陽同。予師生平無妄語﹐是可信也。吾聞龍必居深山大澤﹐人迹罕至之地﹐積數百千年﹐時至气化﹐乃乘風雲雷雨﹐而徙居長江﹑大海焉。然其名有二﹕曰神龍﹐有應龍。其應有二﹕曰瑞﹐有妖。其居也﹐休徵備至﹐人和年丰﹔其出也﹐不犯人畜﹐無損室廬﹔其在江海也﹐歲爲霖雨﹐以澤萬物﹔斯神龍也﹐瑞也。其居也﹐沴气所感﹐災害並臻﹔其出也﹐發屋拔木﹐傷人害稼﹔其在江海也﹐歲大旱若罔聞知﹐日以覆舟殺人﹑﹝26﹞磨牙吮血爲事﹔斯應龍也﹐妖也。今是龍之出﹐恂恂若畏辟然﹐其爲神龍瑞應也審矣。易不云乎﹕見龍在田﹐利見大人﹖傳曰﹕二與五應大人者﹐君徳也。飛龍在天﹐同聲相應﹑同气相求之謂也。方今天子龍飛﹐異人間出。吾知夫是龍之瑞之應﹐賢主人宜當之﹐見宣室承龍光不遠矣。是爲之記。﹝27﹞

○1○2○3○4○5○6據貞一齋稿卷一﹝適園叢書本﹐18﹑19﹞攺。

故保和通妙宗正眞人徐公﹝徳明﹞﹝懋昭﹞行述﹝貞一齋詩文稿卷上﹐宛委別藏本﹞

公姓徐氏﹐諱懋昭﹐字徳明﹐世爲饒之餘幹州社林里人。曾祖某﹑祖某﹑父某﹐俱以儒名。家積善所鍾﹐至公而顯。公生於宋淳佑庚子﹐總角就學﹐通經旨﹐知古今事。卽喜讀道書﹐訓以舉子業﹐則曰﹕是假聖人之言﹐爲幹祿之舉﹐非吾事也。弱冠﹐父命之娶﹐輙不樂。或數日不食﹐乃從其志爲老氏學。今贈通眞觀妙﹛元﹜﹝玄﹞應眞人松隠張公﹐○1時管轄信之龍虎山上淸宮﹐道愈著聞﹐遂俾公從之遊。松隠公見公風骨不凡﹐卽命師今開府儀同三司﹑輔成贊化保運﹛元﹜﹝玄﹞教大宗師﹑特進﹑上卿﹑志道宏教衝﹛元﹜﹝玄﹞仁靖大眞人﹑知集賢院事﹐○2領諸路道教事張公。數年學成﹐著道士服﹐寔宋之咸淳戊辰也。旣而﹐遊衡﹑廬名山﹐遇異人授異書﹐能役鬼神﹑致風雨﹐祭星斗﹐弭災沴﹐所至人迎候之﹐惟恐不及。宋故相古心江公﹑碧梧馬公﹑尙書東澗湯公皆以道學名世﹐少所許與。公出入其門﹐獨加禮異﹐時人榮之。至元丙子﹐開府公從三十六代天師應詔入覲。明年﹐天師還山﹐開府公畱侍闕下。又明年﹐公遠來省侍﹐畱二歲﹐亟請﹝13﹞歸﹐且曰﹕以淸靜無爲之道﹐佐聖天子致太平﹐某不如師。棲遲林壑﹐笑傲煙霞﹐師當無以奪某志。遂翩然而返﹐綸巾葛屨﹐上下仙巖山水間﹐搜奇抉勝﹐將構別館爲報上計。久之﹐得仙源馮氏宅﹐撤舊而新是圖。越明年﹐落成﹐棟宇翚飛﹐金碧輝映﹐象設精嚴﹐鼓鐘森列﹐視龍虎諸別館爲傑出﹐名之曰仙源觀。居無何﹐又得故里張氏宅易爲觀﹐亦如之﹐名之曰神翁。大殿之東廡爲祠堂﹐歲時享祀其先世﹐示不忘本也。又以符水濟人﹐獲報禮﹐則爲觀置恆產﹐積榖至數千萬斛。人或誚之﹐恬不以爲意。值歲薦饑﹐饒﹑信之民無所得食﹐公則出榖貸人﹐或直以遺之﹐全活者無慮數百千計。未幾﹐仙源﹑神翁俱被璽書庇衛。公乃分命其徒主之﹐往來徜徉其間。以開府公所授宗旨覚悟後進﹐參以儒術品節之故﹐其徒皆頴異秀發﹐卓爲道門師範。大徳壬寅﹐制授提點常州通眞觀事﹐錫號保和通妙崇正法師。公升坐演法﹐常之人爭先快睹﹐聞所未聞。觀恆產不腆﹐公均節委積﹐權其贏﹐爲構玉皇閣﹐皆前所未有也。皇慶攺元﹐制加保和通妙崇正眞人﹐仍﹝14﹞主通眞觀。公拜命﹐喟然嘆曰﹕大名之下不可久居﹐況黃冠野服之人﹐敢冒是以爲榮乎﹖是歲﹐來歸﹐惟以琴書﹑花木自娛﹐餘一無所問。延佑丁巳﹐開府公壽及希年﹐公入侍﹐逾月告別﹐曰﹕師好住上國﹐彌千二百壽。某歸老故山﹐不復關人事矣。至治攺元春﹐走介致書開府公﹐中多微辭﹐意復慷慨﹐且囑﹛元﹜﹝玄﹞教嗣師吳公全節﹐○3以報國事師爲第一事﹐大類訣別語。夏五月庚寅﹐居仙源丈室﹐以微疾屏藥餌。越三日癸巳﹐翛然而化﹐春秋八十有二。遠近聞者悲愴﹐曰﹕是咒符水以衛我者﹐是儲榖以食我者﹐今亡矣。夫公天性孝友恭儉﹐事師如父﹐待其徒猶子。𨿽命爲眞人﹐秩視二品﹐以開府公爲之師﹐其徒登金門﹑綰銀章者﹛曾﹜﹝層﹞見疊出。○4公恬處其間﹐艸衣木食﹐無異昔時。戶庭授受﹐語默以道﹐森乎其相承﹐煥乎其相輝﹐人莫能窺其際也。不齷齪爲世俗小﹐謹居鄕裏。未嘗乘馬﹐齒益老﹐步履如飛。接婣朋﹐尢稱信厚﹐人有急﹐力振之。或悖理傷道﹐必奮怒揮斥而後止﹐人亦憚之而不敢爲也。嗚呼﹗古之君子﹐道徳充於內﹐仁義施於外﹐致君澤民﹐故天下後世聞﹝15﹞其風而景慕之。今公寄迹老子法中﹐道徳備於身﹐光於山林﹐仁義行於家﹐化於鄕閭。而不求知於當世﹐豈易之所謂肥遁者歟﹖髙第弟子﹐法師云石李公立本﹐嘗事開府公於京師﹐徒孫﹑今贈粹文衝正明教眞人秋巖陳公義髙﹐事晉邸﹐著名當時﹐皆先公遺世爲徒孫﹐而云仍系之者。某某以某年﹑月﹑日奉冠﹑劍藏於某鄕裏﹐將乞銘於世之大君子。謂思本爲開府公門生﹐且知公最詳﹐俾述其行。思本辭不獲已﹐敢摭事實﹐次其顚末﹐爲之狀云。謹狀。至治元年七月九日﹐成徳體﹛元﹜﹝玄﹞貞宏遠法師﹑杭州路﹛元﹜﹝玄﹞妙觀住持提點朱思本狀。○5﹝16﹞

○1○2○3○4○5據貞一齋稿卷一﹝適園叢書本﹐9﹑10﹑11﹑12﹞攺。

