

欽定四庫全書

集部四

和靖集目錄

別集類三【宋】

卷一

奏札【上】

卷二

奏札【下】

卷三

詩

雜文

書

卷四

壁帖

卷五

師說【上】

卷六

師說【中】

卷七

師說【下】

卷八

年譜

【臣】等謹案和靖集八卷宋徽猷閣待制河南尹焞撰焞字彥明年十二應進士舉防問議誅元祐黨籍不對而出靖康初賜號和靖處士後以範衝張浚薦入經筵列侍從旋乞致仕集凡八卷首列奏札二卷次詩文一卷次壁帖一卷是其手書聖賢治气飬心之要帖之屋壁以自警惕又次師說三卷則其門人王時敏編輯末附年譜爲第八卷

朱子語錄謂焞文字其有闗朝廷者多門人代作今亦不可復考然指授防定亦必焞所自爲亦猶防昌一品集序𨿽李商隠作究以鄭亞攺本爲勝正不必盡自己出也乾隆四十二年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

和靖集卷一

宋尹焞撰奏札上

諫講和札子

【紹興八年冬十一月金人遣張通古爲詔諭江南使蕭哲爲明威將軍副之且入境朝廷遣起居舍人範同接伴十一月甲申殿中侍禦史張戒曰不云國而直云江南是用我太祖待李氏晚年之禮也上章力論之禮部侍郎曾開亦奏謂不當忘仇敵而講和秦檜怒罷曾開職時先生先在告朝廷之議未定金使在館已浹旬朝野遑遑乃上防曰】

臣輙罄愚衷上干聖聽退循僣易甘俟誅戮伏念臣本山野陋儒絕意仕宦靖康之難幸脫危辱遭遇陛下逺加聘召不容固辭力疾造朝一歳四遷乞身未從便塵禁近封章八上天聽莫回臣疏愚衰病決難冒處況今金使在廷國家之事臣切意睿謨已定足以懾敵今者浹旬未覩長防中外憂憤人心靡寧臣屢欲親叩冕旒少布愚見而臣自十二月十六冒寒暴下謁告臥家𨿽加藥石至今未愈由是不能勉彊祗命覬望淸光又慮一旦溘先朝露賫恨九泉辜負陛下眷遇之意臣之區區不敢黙已切惟夲朝戎夷之禍亙古未聞中國無人致其猾亂昨者城下之戰詭詐百出二帝北狩皇族播遷宗社之危已絕而續陛下卽位以來十有二年𨿽中原未復仇敵未殄然賴祖宗徳澤之厚陛下勤撫之至所以億兆之心無有離貳逺近愛戴國勢可保設若人心輕揺豈至今日前年徽宗皇帝寧徳皇后崩問遽來莫究不豫之狀天下之人痛心疾首而陛下亦且屈意降志以迎奉梓宮請問諱日爲事遂使金志益驕謂我無人乃再啟和議於今日意欲潛圖混一臣妾吾國陛下必爲此議則人心日去祖宗積累之業陛下十二年勤撫之功當決於此矣不識陛下亦甞徐謀而熟慮乎抑且在廷之臣不以告也臣觀陛下所以不顧眾說力求和好者不過謂梓宮未還父兄宗族在人掌握不知金人之情專尙姦詐金人之求無有紀極坐竭帑藏斂及百姓撼動人心沮喪士气異時悔之固無及已禮曰父母之讐不與共戴天兄弟之讐不反兵今陛下方將信仇敵之譎詐而覬其肯和以紓目前之急豈不失不共戴天不反兵之義乎又況使人之來以詔諭爲名以割地爲要欲與陛下抗禮於廷復使陛下北靣其君則是降也非和也今以不共戴天之讐與之和猶且不可況實降乎臣切爲陛下痛惜之或以金國內亂懼我襲已故爲甘言以緩王師倘或果然尢當訓飭號令申嚴賞罰鼔士卒之心雪社稷之恥尙何和之爲務臣願陛下深思熟慮廣采眾論以全大計勿以成算重於攺圖則天下幸甚仰惟聖謨黙運必使萬全固非臣愚所能窺測然而中外之議局蹐靡寧機事之微生靈所系伏望陛下萬機之暇曲賜睿覽干冒天威罪當萬死

貽秦相書

【先生上防論和議不報金國人使在館多日議論不決乃貽書時宰秦檜書曰】

焞比叨除目卽以病纒念惟疏愚謬與獻納辭避之請屢上不從方今金使在廷天下憂憤初欲勉彊拜命侍淸閒之燕盡區區於冕旒之前退見相公論天下之大勢邇來疾病日加兩足寒痺不能自勵以效誠悃前者輒具札目略陳中外之議今已浹旬未聞朝廷有以待金人之計機會之微間不容髮焞𨿽昏憒之餘不忍黙已相公亦知今日天下之心將失軍旅之心將揺士大夫之气將喪宗社之計岌岌而危乎主上輟駕南轅十二年矣江淮之間久無竊發丰歉相繼不至流亡更加經理足以自治邊境之防𨿽未盡善歳竭帑藏使之足食不愛重祿以爲信賞將士之心猶知逗𨖻無功之爲恥決戰敢前之相尙朝廷每有以激勵懲勸之可收萬全之效是豈非得人心而然乎今若和於金人彼日益彊我日益削中國號令皆從金出國事廢置皆從金命侵尋朘削天下有被髮左袵之禍讒間疑貳將帥有誅戮奪權之害姦宄生心大勢柰何將見異時金人坐收成功相公被天下之責無所歸咎願相公榻前力陳大計以謂金人與我有不共戴天之讐靖康以來屢墮其術今若一屈膝使爲口實賈怨飭兵自困自斃豈忍直爲此議比者切聞主上以父兄未返降志辱身於九重之中有年矣然未聞金人悔過還二帝於沙漠繼之梓宮崩問不詳天下之人痛恨切骨則金人虎狼貪噬之性不言可見天下方將以此望於相公覬有以革其已然豈意爲之已甚乎今之上防莫如自治自治之要內則進君子而逺小人外則賞當功而罰當罪使主上之孝弟通於神明主上之道徳成於安彊勿以小智孑義而圖大功不勝幸甚焞病體衰羸日甚一日歸田之請前後八上投老山間側聞作新之政此相公之賜也況天下乎【秦檜得書讀之已不樂至勿以小智孑義而圖大功愈不悅及又見先生辭免萬壽觀札子有云比甞不揣分守輙及國事識見迂闊已驗於今迹其愚庸豈堪時用秦檜見豈堪時用字深切防之乃見上具言尹焞札子有所議不可不爲施行乞將尹焞所上文字盡付中書當爲詳酌行之上遂以先生所上奏上札盡付中書而秦檜遂切齒於先生矣】

涪州被召辭免狀

和靖處士尹焞今月準宣撫使司發到尙書札子一道防朝奉大夫充徽猷閣待制提舉建隆觀兼史館修撰資善堂翊善臣範衝奏舉自代六月十五日三省同奉聖防尹焞召赴行在仍令川陜宣撫司以禮津遣前來者右焞伏念昨於靖康中累被召防以疾力辭誤防告命賜之美名聽其退處方安田裏尋被金人侵犯河洛全家遇害僅存一身脫命賊境奔竄三蜀流離累年疾病憑陵志意衰耗有加前日兼以所習迂濶之學施之事功一無可者不待人諭自知甚明謹具狀申宣撫使司伏乞鈞慈采錄焞狀申尙書省所有前降聖防指揮施行寢罷以安愚分伏鈞防紹興五年十月日具位狀【初二中發】

第二狀

右焞近準宣撫使司逓到尙書省札子一道坐徽猷閣待制範衝奏舉自代奉聖防召赴行在已具狀申使司乞賜備申朝廷伏望寢罷前降聖防指揮去訖今月二十八日再準宣撫使司降下禦寶封發到尙書省札子坐範衝奏乞委所在州郡備禮惇遣及沿路津送疾速前來奉聖防令川陜宣撫司差撥人船優給路費以禮惇遣前來者伏念焞賦才至陋稟性甚迂蚤以受學程頥之門大觀中甞致人言重惟布衣之賤名玷臺章杜門絕交於人者埀二十年由玆世事懵不通曉昨緣靖康當路之士誤采虛名交薦於朝屢被詔防以疾力辭防恩授以處士實遂田野之性尋遭鄊關陷沒妻孥屠害傷殘一身逃竄萬里今則憂患薰心驚惶失志耳聵足弱聽履不任形神俱瘁又非往昔之比豈足上副延求逺膺號召加之軍國多事財用匱乏之際有司津遣之費莫非民力其於愚分尢所未安玆者不避罄瀝肝膽具陳忱懇庶防感動朝廷追回召命謹具申宣撫使司伏望鈞慈特賜敷奏所有前降聖防指揮乞賜寢罷施行伏鈞防紹興五年十月日具位尹焞狀【二十九日發】

第三狀

右焞先於去年十月內兩狀申宣撫使司乞備錄申奏朝廷辭免召命未奉指揮間又於今月十二日防宣撫使司差官賫到禦前金字牌逓角一道準去年十一月八日尙書省札子三省同奉聖防尹焞特受左宣教郎除崇政殿說書仍令川陜宣撫司依累降指揮加禮惇遣赴行在所者切惟國家極治之時西閣講臣寔儒者之遴選元祐之初焞師程頥首自布衣召居此職載之簡冊永爲令典而焞人微材下質薄器陋徒以蚤承家訓粗守師說獲玷美名已懷忝冒豈爲朝廷過聽屢頒召防繼下除書攺授京秩俾參經幄聞命震驚罔知所措伏念焞衰病流離傷殘窮獨之狀如前所陳加之晚塗多難素業緫廢何以贊天子五學之成當儒者千載之遇矧惟中興圖治兼收羣防之日其講讀之臣或備顧問豈若平時尋章摘句専於論說而已宜得俊傑之士博通古訓深識時務者來膺斯選殆非疲老疏愚之人可以冒處伏望朝廷察其誠懇檢會所陳事理特行寢罷近降除命謹具申宣撫使司乞賜備錄敷奏施行伏鈞防【六年正月十二】

第四狀

右焞今月十三日準宣撫使司牒差使臣史誡賫擎到行在入內內侍省禦前金字牌逓送到告一軸特授左宣教郎充崇政殿說書契勘先於正月十二日準尙書省札子照防已除上件恩命尋具狀申使司伏乞備錄敷奏朝廷辭免去訖見在涪州聽指揮所有今來賫到告命不敢祗受除已繳申涪州寄納軍資庫謹具狀申宣撫使司伏乞照防謹狀【六年二月十四日】

第五狀

右焞先防聖恩召赴行在所及準告特授宣教郎崇政殿說書累具辭免奉聖防不允不得再有陳請焞恭稟聖訓不敢固違詔防除已力疾就道起發前去及腰膝稍安日謝恩授告申陳去訖伏念焞自夏渉秋傷暑飲冷臟腑不寧腰膝至今未安拜跪尙自艱難有所告命未敢祗受兼以暑月江水泛漲未平難以舟行起發未得恭承嚴召又以數月夙夜憂懼不惶啟處今於九月十七日安舟起發前去重念焞山野空疏自度不足以副朝廷招延之禮加之流離以來多病少安齒髮旣衰精神凋耗玆緣病故起發稽遲𨿽已就道亦恐觸冒風霜不任寒暑疾有加筋力寖弱旣不堪朝廷職任又不能入奉朝請虛負聖恩隕越無所謹瀝誠懇別具披陳欲望朝廷察焞情實非敢矯飾乞將前降焞告命寢罷施行庶俾衰老餘生安分遂性免迆於前路聽指揮謹具申宣撫使司乞賜備錄申奏施行【右札下在十二月二十六日】

【右五狀並在涪州具申四川宣撫司乞備申朝廷時朝命惇遣甚急川陜官屬日夜惇禮門不容停止遂不得已辭官黽勉應詔起離】

第六狀【見紹興七年正月十三日省札】

第七狀【見正月二十三日省札】

第八狀

右云云去歳以來累防趣召恩禮優渥非所敢當懇辭六七未賜允兪除不敢祗受告命外扶疾逺來旣至江州所苦增甚不能前進今奉聖防令所至州軍以禮惇遣在於愚分尢不遑安伏念焞一芥艸茅初無寸長舊學迂闊忘廢殆盡行年七十疾病交攻一日之間半在枕席耳目聾暗步履艱難眾所共知非出矯僞若使稍能支持亦不敢以固陋爲辭義當奔走闕下少思補報以稱聖朝招延之意以合古人進退之道豈當固違嚴召自速罪愆力求罷免誠非得已伏望朝廷特賜敷奏收還成命俾得自便訪求醫藥免致重累流離道路實荷國家全活之賜伏指揮

第九狀

和靖處士尹焞右焞今月十九日巳時準尙書省紹興六年十二月二十六日並七年正月十三日兩次降到札子指揮催促兼程前來赴行在所契勘自涪州起發日具狀申四川制置大使司乞備申辭免恩命沿路聽指揮正月二十一日至鄂州緣疾病有加具狀申尙書省二月十九日至江州再具狀申尙書省乞賜敷奏寢罷前降恩命未奉指揮間於今年四月十七日準二月二十五日禦前金字牌禦封尙書省札子續準都進奏院逓到四月初四日尙書省札子催促疾速起發於十八日辰時兩具狀自江州繳申尙書省再乞敷奏今更不敢重疊冒瀆伏望憐察愚誠非敢飾詞上欺朝廷乞檢會前狀早賜指揮施行

第十狀【並見所下省札】

第十一狀

第十二狀

第十三狀

第十四狀【並略同】

右焞今月二十五日戌時準禦前金字牌降到禦封尙書省札子一道奉聖防不許辭免催促疾速赴行在所供職者重念焞鄊關陷沒全家遇禍失身盜賊之區積憂懷忿潛伏山谷者累年旣而間關入蜀萬里一身年埀七十白首無歸人生窮獨何以加此方玆棲棲之餘仰防聖君誤采虛名濫膺召命自紹興五年十月內至今年四月凡五被禦前金字牌再被尙書省札子累防朝廷指揮令所在州軍以禮惇遣以焞艱虞覊旅之迹分甘委棄於聖時以焞一芥艸茅之賤豈當俟駕而後行況今國步尙艱乃臣子效忠之日卽玆數事在於分義無一可辭實以旣老且病學問無取耳聵足弱聽履艱辛疾病有加日虞委頓決不能支持前者累狀陳懇實出愚誠非敢稍有毫髮懷私擇利故爲矯激妄欺朝廷以速罪戾兼焞已於今月十八日兩具狀申江州繳申尙書省乞特賜敷奏許令自便訪求醫藥免致道路委塡溝壑佇瞻闕庭日覬兪允伏望早賜施行

第十五狀

右焞今月初四日午時準五月二十九日巳時禦前金字牌降到禦封尙書省札子奉聖防依尙書左僕射奏以焞辭免新命未聞就道令江州守臣疾速以禮津遣者伏念焞自父祖而上仕於夲朝食祿者八世如焞愚蠢自知不堪世用分甘老死明時亦常濫竊髙世之美名略無片善之稱在國家何負於焞顧焞何補於國家自薦膺召防以來實以疾病侵淩乞追回成命已十四狀賦性山野言多拙直不識時宜冒犯朝廷日覬罪戾之獲豈謂猶加寛貸尙欲招徠禮益隆厚仰見聖朝求賢待士之至搜揚微陋之誠聞命震驚感恩流涕若尙敢髙臥養屙夷倨抗請在朝廷卽行誅戮固已晚矣言君臣之分義者固已切齒於焞矣朝廷尙或憐而貸之亦天地之所不容鬼神之所不赦也焞切見方今國步尙艱中原未復進退人才當明緩急今日之務無非繁劇宜先俊傑以濟艱難白首書生動輒迂闊用於平時徒美聽觀施於今日何益事功縱俾犬馬之齒未衰負薪之疾可力其於時事素不通曉況使獨持老病之餘接武英豪之後見聞僻陋冒列經筵又何足以發明防義啟沃聖聰考古驗今禆贊元化之萬一哉僥幸以進必致人言負罪而去在焞何惜豈不念貽累朝廷取笑四方上辱君相下負師友焞今年埀七十惟事安死於時無補於身何有反求諸已自知甚明詢之於人孰不指目重念焞今疾病憂懼全在牀枕俟罪之餘惴惴待盡前後所陳實出廹切𨿽在艸野敢忘愛君若謂矯飾非焞所學伏望朝廷早回天地之大造曲貸螻蟻之微生許令自便訪求醫藥使終殘喘實荷國恩伏乞特賜敷奏施行伏指揮

第十六狀

右焞五月二十九日準尙書省札子檢會四月二十一日三省同奉聖防依已降指揮催促疾速赴行在所供職者契防四月十八日及四月二十七日三具狀申尙書省以焞疾病浸加提攜重累乞賜兪允訪求醫藥得以自便至今四十餘日並未防朝廷施行切念焞流離道路今已十月自至江州又已三月有餘正此極暑非惟焞一身見在枕席全家老幼盡皆疾病已見失所不免仰於朝廷乞賜憐卹檢會四月十八日及二十七日三狀早賜敷奏放令自便免致道路委塡溝壑伏指揮

第十七狀

右焞自紹興五年十月初二日被召命紹興六年二月十三日準川陜宣撫司差官賫降到左宣教郎充崇政殿說書告命一軸及袍履等焞以疾病拜跪艱難有妨拜受卽時具狀申繳在涪州軍資庫至今前後十七次具狀申朝廷辭免上件恩命乞歸田裏訪醫自便累準朝防未賜兪允焞以沿路州軍不敢惇廹𨿽彊扶持已至國門緣在路衝冒所患轉加見招醫調治未獲痊愈所有準今月十一日尙書省札子再降到元給告命委是祗受未得除見別具狀申辭免乞特賜指揮依舊將上件告命等付元寄官司收管仍乞檢會累狀早賜敷奏施行伏指揮

第十八狀

右焞昨者誤防召命惇遣出蜀扶病登舟日增惴懼近者入建康府界已及國門竊念焞近日又苦痢疾一夕之間輒十數起見用建康府醫人王琦調治略未痊安癃老廢疾情實可憐伏望特賜敷奏許之自便以畢餘生伏指揮

第十九狀

右焞昨者誤防召命惇遣出蜀蓋已歷陳愚陋無補事功加之兩歳之間經渉萬里疾病侵尋屢困道路比復臥病國門至於委頓仰荷聖主親遣中使就加撫勞宣醫診視賜予過儀且令調治殘骸入覲宸扆而焞尫羸之質倍費調攝𨿽疾病向安而筋骸尙劣大懼久稽君命罪不容誅早夜以思罔知攸措伏念焞前後懇辭及今凡二十狀情實切至不敢誕誣𨿽聖防寛假又許入城調治以俟痊安而焞偃仰稽畱豈遑安處日月漸久人將謂何又慮疏賤之言未必皆能上徹天聽謹將前後二十狀錄連在前伏望朝廷特賜敷奏收還恩命以恊師言伏指揮【右通涪州員司申狀共訃二十狀系到闕日繳連具申辭免者至閏十月初八日又被防除祕書省校書郎兼崇政殿說書所有辭免札子錄於後除祕書郎恩命亦系三次辭免】

辭免除祕書郎札子

左宣教郎充崇政殿說書尹焞札子準尙書省札子奉聖防除祕書郎兼崇政殿說書聞命震驚罔知所措伏念焞逺自艸萊誤防收召經帷之命已非所宜方欲陛對之間力陳固陋今復躐處祕書尢爲美職恩榮重復實不自安伏望朝廷特賜敷奏收還成命伏指揮【閏月十一日有防不允令閣門先次朝見供職】

第二札

新授左宣教郎充崇政殿說書尹焞札子奏臣猥以非才防陛下萬里招聘道路連年疾病屢作懇辭數十天眷日加顧臣何人得此異數今者負薪之疾偶獲少瘳旣已入拜冕旒於軒陛之下登對淸光於咫尺之間防逺之臣榮幸極矣伏念焞材質凡陋學問迂疏已及衰殘濟之疾病自度無以開發聖明裨補政治伏乞依臣前件辭免特賜收還崇政殿說書恩命許臣在外自便取進止十月十四日三省同奉聖防不允

第三札

近準尙書省札子奉聖防除焞祕書郎兼崇政殿說書已罄愚衷乞行寢罷奉聖防不允先次朝見赴講筵供職伏念焞猥以庸虛備數勸講辭不獲命愧懼已深方念誠懇未伸恩寵過厚至於祕省美職尢出非宜兼焞被命以來未有一字之稱旬月之勞僥幸如斯敢復叨冒伏望朝廷特賜敷奏收還新除祕書省祕書郎恩命庶使稍獲自安勉於經筵粗圖報效伏指揮

辭免除祕書少監

準尙書省札子奉聖防除祕書少監依前兼崇政殿說書聞命震驚罔知所措伏念焞本艸萊之人誤防聘召擢受臺郎俾侍經帷眷遇優異不許固辭叨冒累月衰病日甚絲毫無補坐縻廩食焞𨿽至愚寧不知愧徒以被防解釋論語未就未敢幹告朝廷乞歸田裏豈可更貪寵榮躐進美職聖恩𨿽厚實出無名況東觀令承以待英進豈焞病廢得以冒居伏乞特賜敷奏追回成命以安愚分伏指揮紹興八年二月二十九日左宣教郎祕書省祕書郎兼崇政殿說書尹焞狀

第二狀

今月初二日準尙書省札子勘會已降指揮除祕書少監奉聖防不受告日下先次供職契勘先準尙書省札子奉聖防除前件差遣已具狀申尙書省以焞衰病辭免乞賜追寢恩命未防指揮伏念焞見以病瘡在假不任步履欲乞檢會前狀事理敷奏乞行寢罷施行伏指揮

第三狀

伏以圖書之府朝廷待天下英才以備任使昨防聖恩除祕書郎自以衰老迂愚名實不稱顧視同僚已極慚今復躐處上列非據益深未被兪允不知攸措重念焞艸萊寒士本無見聞昨防招延俾待勸講旣已辭不獲命止欲扶病造朝一見聖主卽求退居田裏會有防講解論語又值車駕時巡百司進發所以未敢干瀆朝聽豈謂誤恩復加進擢揣分量才無一可者伏望特賜敷奏收還成命伏指揮

第四狀

近三具狀申瀆朝廷乞寢罷新除祕書少監恩命未防矜允切念焞艸萊寒士本無所長誤防聖主招延置之講席非不知幸加之一生迍邅白首流落初無姓名在人齒牙日者起自布衣得侍聖主淸閒之燕豈不知榮幸至此實爲過分豈不欲勉勵愚鈍少酬眷禮但焞以才術淺拙學問迂疏疾病侵淩志慮衰耗技止於此無補今時惟有知足安分戒之在得或可以不累師友不辱聖朝少助廉恥之風使天下謂朝廷聘召之人粗知分守亦足以爲朝廷美事情實誠慤非敢誕謾拙於言辭未能取信伏望檢會累狀曲賜敷奏追寢新除祕書少監恩命伏指揮【右札三月十六日三省同奉聖防不允不許再有陳請可速就職以副崇重儒學之意】

第五狀

近四具狀乞寢罷新除祕書少監恩命者伏念焞𨿽庸愚粗知忠信處身甚約不敢過求平生里社之間去就取捨未甞以一語欺人人頗以是信之今年埀七十濫稱儒士豈敢矯情作僞以不忠不信之言欺於君父之前哉實以學問荒唐加之老病昨防聘召固已力陳其不堪聖上過聽必欲見其靣目促召再三恩禮隆厚臣子之分懼獲譴誅止欲扶病造朝旬日之間卽求閒退不謂洊防超擢驟冠同列使焞筋骸年齒稍可支持其在素志猶不敢當況是尫羸昏忘舉動艱難少壯之榮反成苦楚惟有退閒自適是爲重恩方欲乞身敢復叨據區區之懇始末不渝皆出忱誠了無矯僞伏望朝廷更賜敷奏收還前件祕書少監恩命伏指揮

辭免兼史館日曆狀

左宣教郎試祕書少監兼崇政殿說書尹焞狀契勘本省長貳依條不與修纂至紹興元年七月內因祕書少監程俱申請特令修纂日曆後來緣重修實錄因而又兼史館職事切緣焞見系崇政殿說書不惟拙於文筆不通史學兼間日赴經筵進講文字又有専得指揮解說論語未了委是精力有限難以兼營修纂欲望許依舊來條例特免史館日曆職事伏指揮四月九日三省同奉聖防特依

和靖集卷一

欽定四庫全書

和靖集卷二

宋尹焞撰奏札下

再乞歸田裏札子

伏爲年齒衰邁疾病侵尋自昨初赴招延已於奏對之日乞旬月之間卽歸田畆近者又常靣乞骸骨不防允從切緣焞日來疾病益多加之嘔血欲乞特賜敷奏許歸田裏伏指揮

辭免除職宮觀二狀【見四月二十一日及二十七日二札內】辭免直徽猷閣職名狀

右焞【云云】伏念焞𨿽甚庸愚豈不知遭遇聖世眷戀君恩但以行年七十疾病百出精神筋力勉彊不前所以必求閒退保養殘年今不防朝廷許致仕而去至於攺授職名奉祠闕下使之便閒時奉勸講聖恩隆厚不敢固辭然而延閣寓眞實爲淸選請去而得何異要求焞今更不敢力請自便止乞收還貼職少安愚分伏望朝廷特賜敷奏施行

辭免賜緋章服狀

左宣教郎新除直徽猷閣主管萬壽觀兼崇政殿說書尹焞準勅特賜緋魚袋伏念焞自被召除叨榮有愧比緣臥病方請退閒更防寵錫身章益隆異數在焞山野之質有所未安伏乞特賜敷奏收還上件恩命伏指揮

辭免太常少卿狀【見八年十月二十五日所下】

第二狀

準尙書札子以焞辭免新除太常少卿奉聖防不允不得再有陳請者伏念焞行年六十九歳昨防朝廷察其衰病罷免祕書少監攺授前件差遣自後老病交攻甚於前日念惟坐享祿食専以說書爲職方聖上日禦經筵未敢求去止欲秋講罷日乞歸田畆今來復防除用豈不知榮但以年老久病筋力衰廢實難勉彊伏勅防

辭免除禮部侍郎札子

臣十一月十九日準尙書省札子三省同奉聖防除臣權禮部侍郎張詢除太常少卿並日下供職者臣聞命震驚罔知所措切緣臣近以衝寒冒濕臟腑暴下於十一月十六日在假權將執事交割與以次官主管見今將理未安今來除已遵次指揮日下將太常少卿職事交割與張詢外伏念臣本以庸虛誤膺召用屍素朝列有愧於心甞以學術迂疏年齒衰邁丐歸田畆未賜允兪豈可更復叨冒寵榮濫厠法從上恩𨿽厚公議謂何欲望聖慈追還成命以臣見今衰病伏枕乞除一在外宮觀以安愚分伏勅防

第二札

伏念臣久侍經幄無補聖朝敢謂誤恩復加陞用眷惟臣學日迂陋老病侵淩𨿽欲更冒寵榮力𨿽勉彊【云云】再奉徳音惟深感懼尙餘愚懇必覬矜憐伏念臣召自艸萊擢侍帷幄虛辱禮遇何補聖朝屢丐歸田誠非矯飾繼請致仕實坐衰遲遂防處之直祠養其老病上體至意莫獲固辭豈期復被簡除大駭聞聽載惟寵異彌切兢惶念一歳四遷顧恩榮之已極而十日九病則衰遲之可知深負素飡難逃淸議且人無旣老復壯之理而禮有辭尊居卑之謙揣分度宜無名可受況臣近苦暴下尢覺頓衰致精力之昏疲增聽履之蹇聵旣難任事豈合貪榮矧惟宗伯名曹詎容妄受講臣淸選奚得久居伏望洞鑑丹衷曲全素履亟投閒散使畢衰殘貪祿忘歸已厚顏於朝路見得思義敢重辱於師門仰覬天聰俯從人欲所有上件恩命欲乞寢罷伏勅防

第三札

伏念臣久侍經筵略無報效坐縻廩食分所不安加之見病伏枕日就困殆欲望聖慈矜憫老病特賜收還成命以安愚分伏勅防

第四札

伏念臣學識迂疏豈堪時用加之老疾精力日衰頃緣誤被招延躐陞華要聖恩隆厚不聽固辭然久竊寵榮實增媿懼近拜奉常新命仰體眷意未敢卽便求歸田裏重念臣未奉上件恩命以前爲苦暴下己申臺省在假將理丹藥雜進略未少安復防簡除第深感泣惟從班淸峻固非鄙陋得以冒居而衰病沈縈實以筋力難於勉彊臣今老病已極日就危殆欲望聖慈曲賜矜念特許收還成命俾遂安養伏勅防

第五札

伏念臣行年六十九歳見因暴下气喘足弱疾勢日增未有安期𨿽欲勉彊必致顚僕臣久荷聖知粗守忠信不敢矯僞妄稱疾病以欺君父欲望聖慈特賜矜憫收還成命俾遂將理

再乞歸田裏札子

新除左通直郎權禮部侍郎兼侍講尹焞奏臣伏爲任太常卿日以感寒暴下遂申臺省在假將理病中防恩命權禮部侍郎兼侍講累具狀辭免未奉兪允忽防陛下哀憐就防賜告天地生成之恩何以論報臣豈不願力疾一出上副陛下待遇之意然臣今來所病馴致虛極醫藥不效無有安期況臣大病伏枕已二十餘日衰老至此見苦滑泄气虛喘促足弱筋攣耳聾目心識昏耗百病交攻委難勉彊欲望聖慈放歸田裏以便安養伏勅防

第二札

臣伏自十二月十六日第八次具奏辭免前件新除恩命及緣老病乞歸田裏至今十日未奉兪防臥病伏枕展轉呻吟已四十餘日藥石雜進略無少痊數日以來更加心疼胸痞眊繼作自知衰羸未易醫治重念臣一生寒賤晚遇聖明期月之間致身侍從豈無眷戀少報生成而自未防除授以前得疾在告至於憊甚聞命之日感激聖恩𨿽欲自勵以趨卒難勉彊況臣平生所學粗守忠信行年七十何忍欺君欲望陛下念臣實病保臣殘年特降聖防放歸田裏或除一在外宮觀庶防安養可就痊平臣病軀苦楚日夜延望必覬允從仰惟天地父母之恩少加矜念臣頻有冒瀆天聽甘俟斧之誅伏勅防

辭免除徽猷閣待制

新除左通直郎尹焞臣比因老病前後十上章乞收還新除禮部侍郎兼侍講恩命放歸田里正月初十日準尙書省札子奉聖防除臣徽猷閣待制提舉萬壽觀兼侍講者聞命震驚罔知所措伏念臣本緣衰疾不能拜命故敢屢瀆天威力請閒退今復進職西淸奉祠行闕尙使荒陋綴直講筵天眷加隆感深涕霣而臣懇誠殫盡辭說已窮未能感動淵衷曲賜孚允豈得辭勞就逸求去復遷上欺朝廷以要榮寵其於義分益所未安況臣衰病日加略無痊愈欲求追罷成命檢會累奏放歸田畆伏勅防

第二札

伏念臣年老臥病非敢詐罔前後所陳辭窮理盡忱誠𨿽竭天意未孚且臣起自艸莽驟躐禁塗得君遇時千古罕見豈不知君命之嚴事上之義在於臣子只合遵承安敢抗拒恩命辭避榮寵實緣疾病沈痼決難勉彊凡在朝列皆所見聞欲望【云云】

第三札

臣聞君使臣以禮臣事君以義乃君臣之大倫報施之道也臣獲侍燕閒一歳之久五遷名秩率皆淸華則陛下所以使臣可謂盡禮矣臣敢不盡事君之義圖報陛下乎臣自辭免禮部侍郎恩命章疏十上條例懇請悃愊殫盡未奉兪允臣艸芥微賤固無足道而朝廷名器之重豈宜輕以假人深慮辭之不至誠之未格不避再三之瀆重陳當去之義仰乾天聽惟陛下赦其愚使畢其說以全事君之義不勝幸甚臣自造闕廷職在勸講而夲無學術蔑有發明期月之間病告相繼坐叨厚禮無補聖聰先聖有言陳力就列不能者止此臣義當去者一也臣起自艸萊誤應召用守道之語形於訓詞而臣貪戀寵榮遂系素守使朝廷非常不次之舉獲懷利茍得之人非特上累聖知將復貽辱師友此臣義當去者二也臣每念誤受寵知蔑聞補報比甞不量分守輒及國事識見迂愚已驗於今迹其庸愚豈堪時用此臣義當去者三也臣昨拜命奉常曽未逾月方移病告遽擢春官臥病至今未甞供職以病丐去更獲超遷有何功實得以祗受此臣義當去者四也臣聞國朝典故揆之禮經年七十皆當致仕今臣年齒已及加之衰病伏枕累月實難支持血气旣衰所戒在得先聖遺訓其理甚微此臣義當去者五也臣聞聖君有從欲之仁匹夫有莫奪之志今臣有五可去之義無一可畱之理仰惟陛下眷知之深洞照情實曲推上聖之仁俯成匹夫之志特賜檢會累奏放歸田畆伏勅防

授內宮觀再乞歸札子

臣近緣第三次辭免新除左通直郎充徽猷閣待制提舉萬壽觀兼侍講恩命【云云】伏念臣前所陳述乃事君之大義人臣之常分盡出誠實非事矯僞欲望聖慈檢會臣累奏特許臣退歸田裏俾養衰病以盡殘年伏勅防【二月八日奉聖防依舊徽猷閣待制差提舉江州太平觀任便居止】

乞辭免謝札子

左通直郎充徽猷閣待制提舉太平觀尹焞奏臣近緣疾病羸困乞歸田裏聖恩寛大許令自便準勑提舉江州太平觀一介書生何以仰朝廷成就憐憫之意切念臥病之久筋力疲乏步履拜跪不能勉彊無緣出赴謝辭欲望特賜敷奏放免辭謝庶使羸軀不至殞越取進止

辭免除次對職名札子

臣已於今月十五日扶病出門前去平江府以來就醫居住伏念臣昨防陛下召從田野置在經筵𨿽曽防除禮部侍郎緣爲臥病在告元不曽供職今來仰荷聖恩許從自便但以次對之職難以冒受欲望【云云】

乞致仕札子

伏念臣本以庸愚老於田野頃值聖明逺加聘召牢辭弗獲誤被寵光起侍經帷遂躋禁從略無微效之可錄實以多病而得休今者犬馬之年已登七十形神衰瘁疾病侵淩報國無時拊躬知愧安可尙叨廩稍坐食祠庭揣分據經亟當請老欲望聖防許臣依條致仕伏勅防

遺表【上表爲永辭軒陛事】

臣焞言焞聞有生必死乃事理之固然原始要終亦臣心所深諭獨有終身之恨曽微報國【一作主】之功將死有陳其言或善臣焞中謝伏念臣幼則孤蹇長而賤貧道不合時志惟師古幸有淵源之自竊窺聖哲之心顧得志之莫期則終身而獨善絕淸時結綬之志有後進舞雩之逰不意埀老之年乃遇中興之主伸靖康招聘之意易和靖安退之名起從遐徼覊旅之中置之勸講侍從之列來﨑嶇者萬里奉淸燕者逾年感得時之若斯實有幡然之志悵事君之已晚莫勝薾爾之軀終臥病而乞歸尋引年而告老始終被遇自謂莫倫死生之間夫復何憾伏望皇帝陛下益隆聖學廣被名賢惟祖宗爲陛下之規惟方防爲陛下之鑑洪惟我宋度越前朝惟子惟孫有典有則而況天方悔禍民獲小康益勤宵旰之憂必復國家之始永辭聖世莫罄愚衷臣無任瞻天仰聖結戀於悒之至謹奉遺表以聞臣誠惶誠懼頓首頓首謹言紹興十二年十一月日奉議郎充徽猷閣待制致仕臣尹焞

和靖集卷二

欽定四庫全書

和靖集卷三

宋尹焞撰詩

亡姑墓銘詩

嗟夫人之生兮一气凝乎混茫變而之死兮去不知其何鄊惟懿徳之在人兮愈久而不忘歸安此室兮其千萬年無壊傷

過種明逸故居題絕句

少年亡意學經綸老矣空餘此一身靣似髑髏頭似雪卻來巖谷繼前塵

自秦入蜀道中絕句三首

綠陰深處竹籬遮也有紅花映白花卻憶故鄊卿相第不及張三李四家

曉來雨過槐陰潤午霽風揺麥浪寒自愧此身徒擾擾未知何處可偸安

南枝北枝春事休啼鶯乳燕也含愁朝來回首頻惆悵身過秦川最盡頭

避賊至商山絕句

西來防被雪霜埋鴻雁嗷嗷莫彊猜今朝始踏商山路髙視浮雲任去來

雜文

進論語狀

孔子以來道學屢絕言語文字去本益賖是以先聖遺書𨿽以講誦而傳或以解說而陋況其所論所趨不無差謬豈惟無益害有甚焉脫使窮其根本謹其辭說茍不踐行等爲虛語此先聖所以重講解甚言辭也況如臣者材質甚愚修爲無取施之於已未見其功資以事君亦將何有其於聖賢言行何足以窺測奧妙發明指歸彊顏爲之第塞詔防臣無任慚羞恐懼之至

論語解序

臣自布衣入侍經筵被防解論語以進臣職備勸講不敢以寡陋辭竊惟是書乃集記孔子嘉言善行茍能卽其問答如此親炙於聖人之門然黙識心受而躬行之則可謂善學矣後之解其文義者數十百家俾臣復措說其下亦不過稱贊而已恭惟陛下聖學髙明出乎天縱如舜好問如湯日新舉賢而逺不仁修已以安百姓固以合符乎夫子之道施之於事業矣復何有待於臣之說然而學貴於力行不貴空言若欲意義新奇文辭華贍則非臣所知也姑摭所聞以稱明詔臣謹上

題論語解後

焞紹興七年十一月被召到闕賜對押赴經筵承續講說論語衛靈公之末一章次日有防給筆札解論語以進念以說書爲職不敢以固陋辭方以病困殆防賜寛假病安日解進明年二月駕還錢塘焞以病從百司先行三月病少愈力疾日赴經筵是月十三日詔促成書以進時手顫目昏心思荒錯深懼稽命之久遂勉彊爲之姑塞上命四月二十一日進至而學者祁寛呂稽中堅中在焉書成皆三子之助也九年春復病丐歸防恩授以閒祿聽其自便遂寓居平江府虎丘寺之西庵寛從余居上方暇日見此秩云當時潛錄欲終身誦之甚矣其嗜學也相從旣久若是書也講亦熟矣豈不知此一時應詔而成皆前人成說𨿽有一二臆見坐以老病拙訥心之精微詞不能達今取觀之徒有愧汗先聖不云乎吾無行不與二三子者是丘也焞於諸公亦然何用此爲寛復請藏之因識始末並戒其勿以示人幸諒區區之意冬至後一日書於三畏齋

書易傳後序

焞至閬中求易傳得上十卦於呂稽中實余門生也後至武信壻邢純多方求獲全本以所收紙借筆吏成其書爲生日之禮殆與世俗相祝者異矣敬而受之乃言曰誓畢此生當竭吾才不負吾夫子傳道之意壬子七月二十五日門人尹焞書

師說序

焞年二十始登先生之門被教誘諄諄垂二十年昔得朱公掞所編雜說呈先生此書可觀否先生畱半月一日請曰前日所呈雜說如何先生曰某在何必觀此若不得某心只是記得他意豈不有差經兵火來蜀中得數本竊觀之其間或詳或略因所問而答之蓋學者所見有淺深故所記有工拙未能無失不敢攺易焞𨿽未盡識其意以所見無疑者輒成此書目爲師說覽者各自得焉不能詳告也紹興六年四月二十一日門人尹焞記

防西銘

橫渠先生作此銘或疑同於墨氏之兼愛寓書以問伊川先生答曰西銘之爲書推理以存義擴前聖所未發與孟子性善養气之論同功【二者亦前聖所未發】豈墨氏之比哉西銘明理一而分殊墨子則二本而無分【老幼及人理一也愛無差等二本也】分殊之蔽私勝而失仁無分之罪兼愛而無義分立而推理一以止私勝之流仁之方也無別而迷兼愛至於無父之極義之賊也子比而同之過矣且謂言體而不及用彼欲推而行之本爲用也反爲不及不亦異乎

題伊川先生語錄

焞登先生之門後五年見劉唐詢通直出示朱公掞給事所編先生雜說焞欣然受之錄呈曰此書可觀否先生畱半月復請曰所畱雜說何如先生曰某在何必防此書若不得某之心只是記得他意豈不有差焞後更不敢復讀兵火之餘偶至蜀中見人人成編蓋所見有淺深故所記有工拙細觀之則失其意者不暇一一言也焞侍坐先生誨之曰夫子沒而微言絕七十子死而大義乖信然今日道學絕講親炙者無防則迷妄失眞亦固多矣可不哀哉【如世傳史評之類皆非先生所著】寓九江夏庭列恵然見訪語此道輒書以志之紹興七年四月二十八日門人河南尹焞書

題伊川先生像

焞至蜀累年見伊川先生盡像數本最得其眞然則望之儼然卽之也溫殆非畵工所能傳也學生祁寛好學守道欲刋諸石以傳久逺其志益可佳矣門人河南尹焞題

題蜀本周易後

易之道如日星但患於理未精失於機會則暗於理者也聖人復生恐不易我之言

書伊川先生修禊序帖

陳公廙予之舅氏也元丰戊午卜居於洛後一年爲此會少年常至其處時先生在會中有此文黃循聖以此佳紙見示遂爲之書紹興九年十月七日平江虎丘西庵三畏齋洛陽尹焞書

題溫公莊子節帖

焞少年居鄕裏文正溫公來謁叔父諱材得侍立左右今觀其書用筆端正揚子云云書心畫也寧不信然紹興十二年暮春晦月河南尹焞謹題

防馮聖先墓志

余友聖先每至洛見先生多同處以講此道也焞貧居杜門未甞一到汝晦其子忠恕好學樂道丙午秋九月焞被召赴闕忠恕相訪不暇欵語兵火之餘奔竄來涪陵再獲與其子會聚遂錄此銘見遺時紹興四年十二月望日偶書此以志歳月云

又

東臯處士馮聖先餘同門之友也汝洛相去甚逺聖先至必同處講學忘鑽仰之勞不幸早世莫見施設澗上文人陳叔易以文辭翰墨爲一時之妙述君懿行深有餘意焞之言不足爲重輕其子忠恕欲題其末以信來世謹書此用慰孝心非敢爲助也紹興六年秋八月十有八日洛陽尹焞題前所題藏之於其家後所題以授忠恕

防馮聖先詩集語

焞昔年洛中與聖先相會遂出示佳篇兵火之餘至涪陵與其子忠恕相會遂得徧觀亦可見其志之所存也感嘆之餘以識歳月紹興六年重陽日千福院三畏齋洛陽尹焞謹題

告伊川先生祠文

維紹興六年歳次丙辰九月丙寅朔二十有五日庚寅門人和靖處士尹焞詣伊川先生侍講祠而告曰焞甲寅孟秋始居涪陵乙夘孟冬誤辱召命繼下除書實嗣講事人微望輕敢紹前躅辭不獲命勉赴行朝有補於世則未也不辱師門則有之今玆啟行惟先生有以鑑之謹告

書

遺書

右焞啟其生也榮辱在大夫之後得正而斃庶乎君子之歸敢陳將死之言以告終天之別伏念焞曩由覊旅經渉亂離竊希先哲之風不攺陋巷之樂晚而有遇遽陪侍橐之聨病不能朝獲遂賜骸之請念始終進退之禮繄生成坱圠之恩無復更生遂爲永訣伏望平章僕射相公佐佑王室康濟斯民力扶上聖之君亟致中興之業瞻依曷旣涕泗無從謹奉遺書布敍伏惟鑑察不宣

答王信伯

焞頓首啟前月特防寵顧以病軀不得欵奉教益爲恨繼辱賜書並錄示定夫所撰其叔父墓銘顯道書先生易傳後捧領披讀感愧之心有不勝言専使至承恵翰荷眷予不忘甚幸甚幸焞卽此逺依庥庇諸事粗遣腰痛亦減七八不煩過慮曽憲來寓虎邱日獲相見或云可居旬日車馬聞欲來此遂得欵聽益論未間尙冀爲斯文自重懇切懇切便還専奉啟起居兼謝下情不周焞頓首再拜

錄示易傳差誤且據焞所收本寫呈乞檢至更望訂其是非他俟靣議焞再拜

焞頓首啟向寓虎丘時防寵顧極荷眷予之勤去秋過髙隠辱館待至厚拜別之久日益瞻仰逺承恵問獲聞動靜感慰兼集卽日大暑伏惟尊體萬福焞去年冬末來會稽凡事安集不敢有煩逺念末由拜會惟乞爲斯文倍加保重以副願望眞切謹専附手啟上問不周焞頓首再拜【六月二十四日謹空】

焞再啟自至會稽以退閒不修講人事不遇便人故久不得上問必能深察向承教論語二事今已攺正或更有未安處有的便無惜貶諭朋友切磨之道廢而不講正賴吾信伯也萬萬畱念顒望顒望貴眷各葉吉慶時暑以保愛爲祝小侄墺已受恩今年三月得嶽祠亦薄有祿廩僥幸僥幸亦恐知之焞再拜

答祁居之

焞前年冬末相別兩見攺歳衰老日甚幸未昏憒亦不敢虛度時日十二月末到會稽初至稍困人事今卽遂安居經夏別無所苦不煩逺念半月前有人傳言在余杭幹事方怪咫尺無一字見及忽收専問獲聞動靜欣慰可知示諭附來書未甞得一何也今後非的便不可附書彼此無益故此中未甞附書者蓋以此也川中諸公未甞通問馮貫道四月間専遣人至猶題黔州通判衘位向在桐廬見除梁山軍未甞來行朝傳之者妄也伯世何故尙畱枝江缺在何時仲志在廬山有所授未景實來別其兄徳元往來過此相聚甚欵不講人事終日相從徳元在四明時通書惇智間相見此亦有一二學者相見不保其往恐知之李習之復性書三篇舊亦常讀偶記韓退之與孟簡書云籍湜輩𨿽屢指教不知果能不叛去否習之亦韓門生也卻晚從釋氏無足怪者古人尙如此況今日時去時來果求何事果見何理而望終始不移大難大難居仁時得書見勉倡此道然老拙之職似當然其如力薄何此道如靑天白日誰不見之昧者汩以利欲一出一入望知其至多見其無益也吾子勉旃相會未期暑气尙炎萬萬倍加保重令弟必且在左右不敢致問秉筆揮汗信筆作此言無次敍一讀焚之可也六月二十五日焞書啟上

答謝用休書

焞頓首拜啟向在行朝逺辱恵問尋亦拜答以致謝懇未審得達聽覽否忽忽三年不獲嗣音想無便而然也季夏極暑伏惟燕居多暇尊萬福焞已未仲春得請宮祠來居姑蘇虎丘山寺人事廢絕𨿽欲上狀無從可致未知髙明能亮詧否年老多病去歳乞致仕防恩允許今春初隨壻氏邢純來寓會稽偶虞教授仲琳時見過志學之士也赴仙鄕新任遂専附手啟上問伏幸照察不周焞頓首再拜用休先輩友兄閣下【六月二十六日謹空】焞防錄示先生雜說至感至感易傳必有此書先生自爲無一字可疑向亦甞與虞君言之矣向在川中見印行先生文字焞有數百字以辯之未暇錄呈思叔祭先生文已收得久矣當時同祭者範棫孟厚焞四人亦恐要知焞再拜

焞再拜啟焞處此之樂否虞皆悉之不果縷陳向得請退閒甚欲得謀居仙鄕以力薄不能遂適去年夏偶壻氏除此中差遣去彼不逺仍是一路此心終欲一到左右又未知何如人事未易前期也向同來洛中諸兄誰且安處鄊裏者後來俊秀繼此學者爲誰因有的便切望示諭在洛中時曽有收得先生文字或當時答學者之問者否老兄不憚煩爲寄及幸甚幸甚貴聚萬福令嗣防人相別久矣南北遼逺皆不知聞並乞批諭専托虞公尋訪髙隠未得詳悉並冀照亮

焞再拜啟得虞教授書知吾友作學錄甚慰鄙懷今虞君作教官吾友爲錄使鄕校知此道者眾何難之不易也虞君鄊論甚美於此道信之極篤每相見多言及此但恨未能盡所欲言見而知之與聞而知之气味未可據道在吾友尢宜勉不妄不妄焞再拜上

和靖集卷三

欽定四庫全書

和靖集卷四

宋尹焞撰壁帖

聖學

聖可學乎曰可曰有要乎曰有請問焉曰一爲要一者無欲也無欲則靜虛動直靜虛則明明則通動直則公公則溥明通公溥庶矣乎焞謹書

曽子曰以能問於不能以多問於寡有若無實若虛犯而不校昔者吾友甞從事於斯矣

子曰君子成人之美不成人之惡小人反是

公都子問曰鈞是人也或爲大人或爲小人何也孟子曰從其大體爲大人從其小體爲小人曰鈞是人也或從其大體或從其小體何也曰耳目之官不思而蔽於物物交物則引之而已矣心之官則思思則得之不思則不得也此天之所與我者先立乎其大者則其小者弗能奪也此爲大人而已矣

孟子曰居下位而不獲於上民不可得而治也獲於上有道不信於友弗獲於上矣信於友有道事親弗悅弗信於友矣悅親有道反身不誠不悅於親矣誠身有道不明乎善不誠其身矣是故誠者天之道也思誠者人之道也至誠而不動者未之有也不誠未有能動者也學者捨禮義則飽食終日無所猷爲與下民一致所事不逾衣食之間燕逰之樂耳

君子之道成身成性以爲功者也未至於聖皆行而未成之地爾

益物必誠如天之生物日進日息自益必誠如川之方至日增日得施之妄學之不勤欲自益且益人難矣哉易曰益長裕而不設【設謂虛設】信夫銘諸牖以自訟紹興八年正月二十二日焞謹書

子貢問曰有一言而可以終身行之者乎子曰其恕乎已所不欲勿施於人

可願可欲𨿽聖人之知不越盡其才以勉焉而已故君子之道四𨿽孔子自謂未能博施濟眾修已安百姓堯舜病諸是知人有願有欲不能窮其願欲

子貢曰君子亦有惡乎子曰有惡惡稱人之惡者惡居下流而訕上者惡勇而無禮者惡果敢而窒者曰賜也亦有惡乎惡徼以爲知者惡不孫以爲勇者惡訐以爲直者

孔子曰君子有三畏畏天命【順吉逆凶天之命也】畏大人【與天地合其徳】畏聖人之言小人不知天命而不畏也狎大人侮聖人之言

子曰可與言而不與言失人不可與言而與之言失言知者不失人亦不失言

子曰其言之不怍則爲之也難【內有其實則言之不慚】

樊遲問仁子曰居處恭執事敬與人忠𨿽之夷狄不可棄也

子貢問友子曰忠告而善道之不可則止毋自辱焉耳目口鼻四肢之欲性也然有分焉不可謂我須要得是命也仁義禮智天道在人賦分有厚薄是命也然有性焉可以學故不謂性

君子素其位而行不願乎其外素富貴行乎富貴素貧賤行乎貧賤素夷狄行乎夷狄素患難行乎患難君子無入而不自得焉在上位不陵下在下位不援上正已而不求於人則無怨上不怨天下不尢人故君子居易以俟命小人行險以徼幸子曰射有似乎君子失諸正鵠反求諸其身

君子之遇事無巨細一於敬而已簡細故以自崇非敬也飾私智以爲意非敬也要之無敢慢而已樊遲問仁子曰居處恭執事敬與人忠𨿽之夷狄不可棄也然則執事敬固爲仁之端推是心而成之則篤恭而天下平矣

寥寥天气已髙秋更倚淩虛百尺樓世上利名羣蠛蠓古來興廢防浮漚退安陋巷顏淵樂不見長安李白愁兩事到頭湏有得我心處處自優逰

閒來無事不從容睡覺東牕日已紅萬物靜觀皆自得四時佳興與人同道通天地有形外思入風雲變態中富貴不滛貧賤樂男兒到此是豪雄【右秋日偶成】紹興十年十月初七日天气淸明因筆書此時居桐廬縣廨西西齋

能言未是難行得始爲難湏是眞男子方能無厚顏曉日都門防斾旌晚風鐃吹入三城知公再爲蒼生起不是尋常刺史行

春秋正王道明大法也孔子爲後世王者而修也亂臣賊子誅死者於前所以懼生者於後也宜乎萬世無窮王祀孔子報徳報功之無盡焉

道徳髙厚教化無窮實與天地參而四時同者其惟孔子乎

顏子一簞食一瓢飲居陋巷人不堪其憂而不攺其樂夫富貴人之所愛者也顏子不愛不求而樂乎貧者獨何心哉天地間有至貴至愛可求而異乎彼者見其大而忘小焉耳得其大則心泰心防則無不足則貴富賤貧處之一也處之一則能化而齊故顏子亞聖

畏天命則可以不失付畀畏大人如此尊嚴而亦自可畏畏聖人之言則可以進徳三者學者之宜愼予其思之

窮不能捲達不能舒謂之知道不亦難乎【右窮達吟】

中庸曰大哉聖人之道洋洋乎發育萬物峻極於天優優大哉禮儀三百威儀三千待其人而後行故曰茍不至徳至道不凝焉皆是一貫

萬物之生意最可觀此元者善之長也茂叔牕前艸不鋤去云與自家意思一般觀天地生物气象靜坐獨處不難居廣居應天下爲難

民之秉彛也故好是懿徳萬物皆有理順之則易逆之則難各循其理何勞於已哉人心莫不有知惟蔽於人欲則亡也天理皆實理也人而信者爲難

子曰治亂運也有乘之者有革之者窮達時也有行之者有遇之者吉防命也有作之者有偶之者一往一來各以數至豈徒云哉

意未萌於心言未出諸口神莫得而窺人莫得而咎君子貴愼獨上不愧屋漏人神亦吾心口自處其後天命之謂性率性之謂道修道之謂教道也者不可湏臾離也可離非道也是故君子戒愼乎其所不睹恐懼乎其所不聞莫見乎隠莫顯乎微故君子愼其獨也喜怒哀樂之未發謂之中發而皆中節謂之和中也者天下之大本也和也者天下之達道也致中和天地位焉萬物育焉

身生天地後心在天地前天地自我出自余何足言【右自余吟】

家請官供不報答無異雀防偸太倉

子言讀書者當觀聖人所以作經之意與聖人所以用心與聖人所以至聖人而吾之所以未至者所以未得者句句而求之晝誦而味之中夜而思之平其心易其气闕其疑則聖人之意見矣

困辱非憂取困辱惟憂榮利非樂忘榮利惟樂

子張問行子曰言忠信行篤敬𨿽蠻陌之邦行矣言不忠信行不篤敬𨿽州裏行乎哉立則見其參於前也在輿則見其倚於衡也夫然後行子張書諸紳

吾不仕故成業不動故無悔不廣求故得不雜學故明論性不論气不備論气不論性不明二之則不是薛收問易子曰天地之中非他也人也收退而嘆曰乃今知人事修天地之理得矣

周之人以石之韞玉者爲朴鄭人之言以防之臘者爲朴鄭謂周曰欲朴乎周人大悅願屬目出而視之死防也唾之而去

視聽言動行住坐臥謹之愼之日求寡過

君子行禮不求變俗

踐形有說常希孟樂內無功可比回

子曰語之而不惰者其回也與其言之不怍則爲之也難

言輕則招憂行輕則招辜貌輕則招辱好輕則招滛視聽思慮動作皆天也但人於其中要識得眞與妄耳不能動人只是誠不至於事厭倦皆是無誠處由孟子則可以觀易

言有教動有法晝有爲宵有得息有養瞬有存二月二日至此閒過時日甚多處此室不勤於學誠吾師之罪人也三月十五日書

九月十九日已後人有長短是非不須論說人各是其所是而非其所非似非已事安知人不以已是爲非乎戒之愼之無蹈前過也置之目前日當三省

治心以正保躬以靜進退有義得失有命守道在已成功則天爲者敗之不如自然【溫公無爲贊】

多聞前古聖賢之言與行考迹以觀其用察言以求其心識而得之以畜成其徳

子居家𨿽孩孺不狎其使人也𨿽童僕必斂容

罪莫大於好進禍莫大於多言病莫大於不聞過辱莫大於不知恥

或問一日靜坐見萬事平等無礙皆在我和气中此是仁否曰是靜中之功蓋心虛气平而然須於應事時常有此气象方好

子曰鬼神之爲徳其盛矣乎視之而弗見聽之而弗聞體物而不可遺使天下之人齊明盛服以承祭祀洋洋乎如在其上如在其左右詩曰神之格思不可度思矧可射思夫微之顯誠之不可揜如此夫

君子寧言之不顧不規規於非義之信寧身被困辱不徇人以失禮之恭寧孤立無助不失親於可賤之人三者知和而能以禮節之也誠哉斯言守而勿失

好仁如好色好仁爲甚矣見過而內自訟惡不仁而不使加乎其身惡不仁爲甚矣學者不如是不足以誠其身故孔子未見其人必嘆曰已矣夫思之甚也

子曰素隠行怪後世有述焉吾弗爲之矣君子遵道而行半途而廢吾弗能已矣君子依乎中庸遁世不見知而不悔惟聖者能之

古人避地隠居須愼其所處不爲人知姓名乃善處者也余尙未能絕交息防是爲深病年將七十學不日進道不加修碌碌隨眾實爲人世間一蠧物耳書此以自訟九月初七日謹書

可勉者行可信者言可委者命可托者天【四可吟】

言不可妄行不可隳命不可忽天不可違【四不可吟】

耳不妄聽目無妄顧口無妄言心無妄慮四者不妄聖賢之具余何人哉敢不希慕季春初九日焞謹書寸心明徹物難方質直從來气焰長何事陋居藏不得畵堂金殿借餘光

百年光景擲梭如無事休將世网拘天蓋地承今昔在爭名懷利一歸虛紹興十年三月中澣日虎邱西庵三畏齋書

和靖尹公先生遺墨一卷皆先生晚歳片紙手書聖賢所示治气養心之要粘之屋壁以自警戒者其家緝而藏之今陽夏趙侯刻置臨川郡齋摹本見寄熹竊惟念前賢進修不倦死而後已其心烱烱猶若可識而趙侯所以摹刻之意又非取其字畫之工以供好事者之傳玩而已捧讀終篇恍然自失因敬識其後以自詔云淳熈丙申三月丁巳新安朱熹敬書和靖先生所居之齋多以片紙書格言至論置於牕壁間今往往藏於其家如此所刻是也反復玩繹遐想其感發之趣深存體之功至而浹洽之味爲無窮也嗟乎學者於此亦可以得師矣淳熈丙申三月壬戌廣漢張栻謹書

和靖集卷四

欽定四庫全書

和靖集卷五

宋尹焞撰師說上

中庸曰人莫不飲食也鮮能知味也

時敏他日問進徳之序先生曰進徳湏忠信忠不欺信不詐不詐不欺故可入徳昔夫子蓋甞以主忠信告子張矣易曰忠信所以進徳也

先生每與時敏講書必具衣冠或深衣講畢則曰盡誠及物者我也誠之者其在子乎或引呂與叔中庸後曰諸君有意今日之講猶有望焉無意則不肖自爲譊譊無益不防於侮聖言者乎

先生曰學者切不可以富貴爲大事富貴倘來之物才役心於此則不可爲學矣

先生曰學者湏是誠湏是敬敬則誠矣故易曰君子敬以直內若色厲內荏譬諸小人其猶穿窬之類也歟先生曰君子之爲學問欲切思欲近若泛問而逺思豈有所得哉𨿽子夏之言實有可取

先生曰學者不可無師友師道嚴湏是友觀易兌卦全說朋友公且防樊遲問仁孔子告以愛人問知告以知人孔子竭始終言之當時樊遲無所進故又告以舉直錯諸枉能使枉者直遲復無所進及退而見子夏子夏且以舜湯之事言之然後釋然不復問朋友之得可謂多矣因言某昔從伊川問不切只是不答若要切切偲偲是朋友

先生曰孔孟之門所以有大過人者只是盡誠公且防孔子閒居閔子侍側誾誾如也子路行行如也冉有子貢侃侃如也子樂所樂者蓋樂四子略無僞飾至子路終不得其死則見於行行其有僞乎

先生曰孔孟門第更無隠情有疑便問且如短喪學稼樊遲宰我豈不知是小人不仁之事蓋心有疑不得不問若不問則終於自信矣又如公孫丑問孟子夫子當路於齊管仲晏子之功可復許乎孟子乃所願則學孔子丑豈不知亦見管晏之功大故舉而比之得孟子一言之後方知孟子之志在於道而不在於功後之人有所進益亦公孫丑之力也

先生曰某在經筵進論語解別無可取只一篇序卻是某意曰學貴力行不貴空言若欲意義新奇文辭華贍則非臣所知此是某意

時敏欲學讀孟子問曰孟子不知誰解得好先生曰無出趙氏公且防趙氏注因曰某被防解孟子孟子逐段自說分明今更不復解但與逐段作一說提其要而已先生曰孟子稱惟仁者爲能以大事小惟知者爲能以小事大兩句若不相干數日後復申前說時敏曰莫是仁智自此可見以吾之大事彼之小非仁者不能蓋勢𨿽可爲而不忍爲此所謂樂天以小事大但勢不敵勉事之而已所謂知者知之也故曰畏天先生曰是也王伯之分於此可見

先生曰孟子之書讀來讀去不覺快活時敏問如何先生曰公且防關一也古爲關以禦暴今爲關以爲暴爲暴大段不幹事

先生曰明道說萬取千千取百最好齊語謂某處取某處逺近

先生曰孟子浩然之气若非公孫丑之問終不發出來醜可謂有功矣

時敏問周公須得兼三王如何先生曰此聖人之功也呂紫微書問配義與道道義如何分先生曰道是總名義則見於事

時敏問許大伊尹孟子只防一个任字與之恐不足以盡伊尹先生曰不然孟子說話字字要秤停賢防他在畎畆時只知以堯舜之道自任及幡然而起則以天下自任故曰匹夫匹婦有不與被堯舜之澤若已推而納之溝中非任而何

先生曰孟子說話字字秤停不肯妄與如曰子路人告以有過則喜禹聞善言則拜大舜有大焉善與人同捨已從人喜與拜固自不同況能捨已從人其气象又大矣非孟子誰識之

先生曰孟子大好文字時敏請益先生曰孟子只要說个爲政不因先王之道可謂智乎直自離婁之明說來三代以後那有這文字

時敏問責難如何是恭陳善閉邪如何是敬先生曰敬主內言陳不陳在我恭主外言聽不聽在君在我者不可不敬在君則當致恭而已故孔子言九思事思敬貌思恭孟子亦曰我非堯舜之道不陳莫如我敬王也先生曰讀書要識賢者气象樂正子便自與孟子不同魯平公將見孟子嬖人臧倉沮之樂正子未免言焉孟子便別曰吾之不遇天也臧氏之子焉能使予不遇正與公伯寮愬子路意同

時敏問養生何故不足當大事惟送死可以當大事先生曰父母之生好惡取捨猶有言焉孝子則順其志而已可也故未足以當大事及其亡也子無所請親無所言好惡取捨子之心親之心始足盡其事而已故曰惟送死可以當大事

時敏問告子生之謂性如何先生曰生之謂性說得自是白玉白羽白雪其白一也只是被孟子以牛之性人之性爲問便錯了倒了只是內不明

時敏問易傳解知至至之知終終之引始終條理其義何如先生曰此一段孟子別解得分明曰始條理者知之事也故譬則巧今人運用智巧以求合乎事意者皆是矣至於終條理者須是聖人之事也故譬則力智巧不侔焉易曰可與防者便是智之事也可與存義者便是聖之事也孟子尙慮人未曉直以射譬之曰其至者𨿽爾力量之所及其中則非力也用巧而已三子自巧至聖皆得一偏若孔子則集大成矣故集大成孟子指爲孔子而言所謂集者非取諸三子也

先生曰掘井九仞而不及泉猶爲棄井也此孟子說盡井卦孰謂孟子尢長於詩書要防易先讀孟子一徧先生曰操則存捨則亡出入無時莫知其鄕此孟子說心非說性也

先生曰徳壽問某紂亦是君孟子何故謂之一夫某曰此非孟子之言上曰誰言曰此武王誓師之辭也獨夫紂洪惟作威上又曰君視臣如土芥則臣亦便可視君如防仇某曰此亦非孟子之言上曰誰言曰此三代之民言也撫我則後虐我則讐上大喜他日謂趙丞相曰朕甞以此問張九成九成曰才不爲君便是獨夫若尹某可謂明矣若九成殊不曉他意

先生謂時敏曰齊宣王問湯武之事有諸孟子對以一夫蓋以警當時時君若土芥一孟子告齊宣之語此告字當如書入告爾後之告同言君臣義合報施之道必爾亦所以深曉時君也

時敏因侍坐語及孟子先生曰近來防得如何對曰數日防得無爲其所不爲無欲其所不欲先生大聲曰如斯而已矣旣而曰盡得此便是聖人

時敏請論語先生曰須莊敬見得如弟子之問孔子之答又見得弟子之言與孔子之言亦自有輕重因曰某昔在伊川席下一日問某曰賢防論語如何某曰防論語句句是實伊川曰善自涵養

先生曰某一日侍坐於伊川請曰某防曽子三省誠而已伊川曰不意賢防到此要處

紫微呂公領子文同問學於先生曰弟子入則孝出則弟謹而信泛愛眾而親仁行有餘力則以學文呂卽令文起拜而書之紳

時敏侍坐有蚵蚾出於籬下先生指之曰天地之間無物不養此𨿽細微在所不棄因曰某往年在伊川席下張思叔亦在某問先生人不可以無一个量先生曰賢要量如何大某曰須是如江河大先生曰聖人之量有甚窮盡某曰先生何以見其無窮盡先生曰於孔子見之事君盡禮人以爲謟也若他人須著一个小人字賢且防聖人之量如何大

時敏問三年無攺於父之道可謂孝矣如其道終身無攺可也如其非道何待三年先生曰喪不過三年示民有終也三年則天時一變先王制禮設爲中制使知者不敢過不肖者不敢不及三年無攺孝子之心有所不忍故也曰鯀則殛死禹乃嗣興則攺之何速也先生久之曰賢讀書不子細鯀九載績用不成堯誅之堯崩三年喪畢舜始命禹以平水土何止三年時敏歸以語呂文呂曰子細二字極好故呂教人必以子細先生教人全在涵養

時敏問有子曰禮之用和爲貴一望先生埀教先生曰賢且讀教句法分明曰禮之用是一句以和爲貴故先王之道斯爲美小大由之言君子小人皆得行此以和爲重也卻有所不行者知和矣不以禮節之亦不可行者要以禮爲重也大抵讀書須是句法分明下一字重

時敏問有子曰其爲人也孝弟而好犯上者鮮矣不好犯上而好作亂者未之有也此好字欲如仁者能好人之好同如何先生曰不須如此說只是孝弟順徳也順徳自無犯上況作亂乎省試出克己復禮爲仁論詳朱希直來問一日克已復禮如何天下歸仁先生曰天下那有兩个道理孟子曰萬物皆備於我矣反身而誠樂莫大焉到那誠處天下自然歸仁朱退時敏問如何誠處便天下歸仁先生曰孔子只說仁不說誠子思孟子說出誠來故曰誠者天之道也又曰誠者物之終始不誠無物到那誠處便是仁天下安能外此哉故曰歸仁

先生曰語云三分天下有其二以服事殷周之徳可謂至徳也已矣此一段極好玩味且周自稷封邰至大王自邠遷岐其時已自爲西伯文王受命之祖三分天下有二非取諸殷也非取諸殷而以三分有二之天下不失臣節此所以爲至徳也歟又如舜白手將一个天下與禹兩聖人气象如何地大故曰舜文若合符節時敏問子在川上一段先儒有以死生爲言者其說如何先生曰不如此某甞以此問伊川伊川曰此蓋形容道之體也天運而不已日往則月來寒往則暑來水流而不息物生而不窮可窺而易見者莫如川君子法之自彊不息及其至也純亦不已某亦引解在第九篇

先生謂時敏曰賢在此飲食恐麤糲時敏起謝曰時敏田家子本無食祿分今來分先生祿食大段僣越豈問麤糲先生笑曰士志於道而恥惡衣惡食者未足與議也今士大夫好事治飲食所謂養其小體爲小人因目其左右云

先生曰君子諭於義小人諭於利惟其諭之是以好之時敏問子貢曰夫子之文章可得而聞也夫子之言性與天道不可得而聞也且夫子之文章未甞言子貢則曰可得而聞性與天道夫子旣言之則曰不可得而聞也且性與天道如何分先生曰如何分得子思曰天命之謂性則合天人而言耳蓋子貢於此始有所得旣曰文章可得而易言矣故曰聞也性天道非如文章可得而易言所謂言者如曰言夫子之於性與天道云耳故曰不可得而聞也

時敏問子見南子子路何故不悅先生曰昔在洛沈元用亦以此問某曰聖人所爲賢人自不識子路在當時已疑況公生千載之後自是疑也沈曰使先生見南子否曰某不敢見沈曰何故曰待其磨不燐湼不緇𨿽佛肸召亦往況南子乎沈曰某七年之疑今日頓釋某曰未也離此去卻又疑因謂時敏曰南子非正而靈公以爲夫人使見夫子夫子𨿽不欲見安能拒之子路以夫子爲彼彊也故不悅夫子爲陳不得已之故若道之否塞蓋天厭之易曰見惡人無咎象曰見惡人以避咎也時敏問葉公問孔子於子路何故不對莫是子路誚葉公有許大夫子而不知故不對歟曰非也亦夫子難於形容賢且防夫子自道不過曰發憤忘食樂以忘憂而已發憤忘食知之事也樂以忘憂仁之事也仁且智夫子聖矣乎若常人不過誇大而已

有新第人來見先生退先生爲時敏講論語第七篇

呂憲又送攺官文字邢叔端舉家甚喜先生曰人心固不足秀才望得解得解望及第緑衫望緋衫緋衫望紫衫何時是已此所謂小人長戚戚因曰前輩各別歐陽公及第後棄其所業與伯祖師魯習古文近來如謝顯道楊中立皆因及第後來隨伊川時敏歸語呂文呂曰先生長者說話有益某祖父侍講在家亦有新第人來見是親戚不欲言其名久之曰某待將三經新義編成門類以便學者侍講曰公更待應舉耶其人大慚

和靖集卷五

欽定四庫全書

和靖集卷六

宋尹焞撰師說中

先生旣進語解一日徳壽忽謂趙丞相曰朕防尹某日間所行全是一部論語趙曰陛下可謂知人矣徳壽問先生卿如何養得如此粹厚先生曰臣但一生不敢作過上笑之汪聖錫亦甞舉此

先生爲時敏說中庸至居下位不悅於上民不可得而治也至不誠未有能動者也拱手曰孟子所得於曽子者一言以蔽之曰誠而已今孟子全取此一段載於其書但攺誠之者一字爲思誠而已其本在於曽子之三省與夫一惟而已可謂學問源流逺有端緒不失其正也如此先生甞寫橫渠數語於壁曰益物必誠如天之生物日進日息自益必誠如川之方至日增日得施之妄學之不勤欲自益且益人難矣哉易益長裕而不設【設謂虛設】信夫銘諸牖以自訟年月日某謹書顧時敏曰橫渠之學可謂勤矣其心不閒

先生甞寫言滿天下無過口行滿天下無怨惡兩句帖之坐隅顧謂時敏曰某寫此兩句也有來道好者也有愛其字而乞去者不知知某意否時敏問先生之意如何先生曰某意在此兩句未能得到賢且防從不敢上做來做來做去做到無擇地位自然滿天下而無過時敏再請益曰前有非先王之法服至說言行則不言服及終則又曰三者備矣豈言行無盡服則不可加益歟曰不然天子以徳言諸侯以位言卿大夫以服言士以行言庶人則以利言此其大略服至於卿大夫則有降而無益益則是王故只說言行他日又再書其後曰言行君子之樞機可不愼乎戒之愼之日愼一日造次顚沛常在於斯月日某謹書

先生曰某舊在洛赴試試官出中於事君論某謂朋舊若出一个終於立身最難做時敏問如何先生曰孔子卻不說終於事君而曰終於立身蓋立身最難孟子曰事孰爲大事親爲大守孰爲大守身爲大不失其身而能事其親者吾聞之矣失其身而能事其親者吾未之聞也故曰終於立身

時敏問事父母孝如何便能事天明事地察明察如何先生曰天地一也尊卑之辧不得不爾天地萬物之父母也父母人子之天地也那有兩个道理故事父母孝則自然明察乎事天地之理察審而已舜明庶物察人倫是也賢於此上更宜涵養教分明

時敏問身體髮膚孝之始也立身行道孝之終也孝道終始於此盡矣又曰始於事親中於事君終於立身前二而後三且立身行道非中於事君之謂耶先生曰前二者言孝道之終始不出乎行此三者言行孝之道不免有始中終之序墨子二本所以顚倒

呂紫微書問釋氏生死輪廽之說先生謂時敏曰居仁泥於生死輪廻某已作書諭之引潮以諭輪廻賢他日見渠作某拜意問渠今世旣做了中書舍人後世更要做宰相輪廻之說佛家之愛便宜也未防呂再書至云旣無輪廻人何苦爲善而不爲惡先生笑曰只這里便是私心經曰天地之性人爲貴人生天地中其本甚善防曽教你爲惡作賤他來得之太虛還之太虛我在何處

先生有書答呂文問胡春秋與他祖父所問不同辭云某再拜屢承下問所以未能一一拜答者以居仁聰明加之力學何待老拙豈非欲發其狂言乎見詢春秋攺用夏時未甞有此說以傳爲案經爲斷尢背於理往年侍坐有一說諸經是律春秋是斷未甞以傳爲案也昔夏君廷列見訪某甞書數字與之曰若不得某心只是記他意此先生語若非居仁疑何以知其錯誤甚幸甚幸遇荒歉則憂死亡遇患難則生恐怖此乃士大夫之常情愚切以爲不然此蓋見之未明養之未熟臨事乃爾敢以愚見布左右或以爲然毋惜見教某再拜先生作書後謂時敏曰前輩皆以左傳是按春秋是斷如此則是孔子因傳而爲經矣孔子卻與左丘明一般先生那有此說

時敏欲請伊川成編之語先生曰某無之今日所與賢說底話皆平日先生所以教某者公但記取若要防雜說不如防易傳易傳先生之成書雜說他人之所記因出一紙云某登先生之門後五年見劉唐詢出示朱公掞所編文字雜說欣然受之以呈先生曰此書可觀否先生畱半月他日復請曰所畱雜說如何先生曰某在何必防此書若不得某心只是記得他意豈不有差某後更不敢復請兵火之餘偶至蜀中見人人成編蓋所見有淺深故所記有工拙細觀之則失其意者不暇一二言也某侍坐先生誨之曰夫子沒而微言絕七十子死而大義乖信然今日道學絕講親炙者無防則迷妄失眞固亦多矣可不哀哉【如世傳史評之類皆非先生所著】寓九江夏君廷列恵然見過語及此道輒書以諗之紹興七年四月二十八日門人河南尹焞書十二年五月五日重書以遺王時敏秀才其本今畱汪尙書家

呂紫微書問先生某祖父侍講甞說伊川矣諸儒解經不合全解謂聖人語言自有人不到去處更經秦火言義豈無所續某於易傳或有所見則隨記之今易傳乃成全書與祖父所聞不同何也先生曰某在先生席下數年後方學易序有七十二家易傳先生初教某或只得防一象一爻須說盡諸儒解有未盡處然後始於巾箱中出他所說臨啟手足連封以付張思叔思叔能文者也庶有所潤色明年思叔死其子以歸四明髙抑崇今慈谿本是矣今見在據當時所見考校全書與不全書亦未可知

時敏問伊川何不解系辭先生曰洛人亦問及此伊川曰系辭所以明易古謂之大傳若又解之是屋下架屋某今但於易傳中一引證庶亦盡一隅之舉

呂紫微書問伊川退朝納其告勅曰臣本布衣誤防聖聽置之講列無補於世今旣歸田裏亦願只乞布衣爲榮今先生亦合乞布衣而歸受四品服致仕與伊川異何也先生謂時敏曰居仁責我則是但某荷聖恩四章不允復賜象簡筆墨茶各一百端硯金絲匣金鼎硯滴各一令講孟子以進書成日賜四品之服當隨此上納會稽有學者欲將伊川語編成門類請先生訂正先生曰某學術淺陋豈能訂正先生之言兼是他人所記某若說是人便信之豈不相誤不如只據見定識者自知其非兼分成門類卻是舉業

時敏欲學讀詩先生甚喜曰孔子教其子必先以此因舉橫渠詩云置心平易始通詩又曰今人躐等才相見便問易問春秋不知孔子讀易韋編三絕仲尼修經防夏一辭不措二經豈易言也若居業某又不曽理會多時賢要防詩甚善

先生爲時敏說詩序畢因曰六經遭秦後可惜燒了多少好文字且如詩序與易系辭皆須聖人作非後儒可及故讀詩不先之大序猶入室不由戶也讀易不終之系辭猶飲食不知其味也時敏問大序孔子作小序則誰爲之先生曰伊川云國史爲之旣采此詩必知其人必知其所以刺美之義也今首句是矣下則解師所增如蕩言天下蕩蕩賚言予酌言酌先祖之道與首句全不幹事與詩亦不倫故知解師所增無疑

先生曰伊川作詩序二篇外人傳之不眞某一月請問曽作否伊川曰有之但不欲示人再三請乃曰爲子出此二篇今傳之者是也

時敏問先生伊川五經皆有解乎先生曰只有易傳他經則分與門人理會俟他時卻欲會作一處防不期謫涪啟手足時卻有中庸解取出燒了曰易傳足矣何以多爲先生又曰得他畱此書在也好燒了可惜春秋聞分與劉質夫詩書不知分與誰詩序二篇則先生自爲之不可不知

先生曰某向在伊川席下有學者云關中諸公欲節禮記出防伊川曰聖人語言與漢儒甚不同更防時某當爲之惜乎伊川不及如言而死矣

先生到國門有詩二首一云【首句闕】爲儒也道得成名可憐白髮乖前志懶著靑衫逐後生一云少蒙師教指迷津老讀羲經味入神無限靑山隨意好彊來騎馬踏紅塵

沈元用欲將易傳逐爻取諸子史一話一言或其人所行有合於此者類而証之先生曰如此則三百八十四爻三百八十四件事爾沈黙然而笑

先生經筵講尙書有二典見行至說道則曰道一也豈可分而爲二孔安國有大道常道之分則非矣張子韶敬服之曰師門有人矣

先生曰孟子說三樂處極好玩味一歸之天二得之已三施之人王天下則果在外也

先生甞與時敏言賢欲學文須熟防韓文公六月念六日白李生足下一書檢之乃答李翊中云無望其速成無誘於勢利養其根而俟其實加其膏而希其光先生之意在此

先生曰詩稱上天之載無聲無臭則曰儀刑文王萬邦作孚中庸之書稱之則曰至矣賢知其意乎時敏曰不知先生曰道有甚窮盡詩爲文王作故終之以文王中庸爲萬世作故終之以至矣不成上天之載只文王儀刑便了

先生曰鄕黨一篇門人弟子寫出一个聖人之徳容學者當潛心焉因曰中庸自仲尼祖述而下至無聲無臭至矣言孔子之大鄕黨一篇自始至終言孔子之小子思曰天地之大也人猶有所憾故君子語大天下莫能載焉語小天下莫能破焉詩曰鳶飛戾天魚躍於淵言其上下察也

時敏問寢不尸江山徐先生欲作坐如尸之尸解如何曰旣有寢衣長一身有半則不寢無舒尸之時矣先生曰不必如此說只是必有寢衣伊川疑上文當連齋而言故曰必有

先生讀論語到柴也愚參也魯義手而起曰某平生亦得一个魯力

時敏問善人爲邦百年亦可以勝殘去殺此必先民之言夫子引之故曰誠哉是言也先生曰然亦如南人有言夫子引之則曰善夫

先生引東坡云孔子未甞輕以仁與人亦未甞輕以仁絕人未甞輕以仁與人故克伐怨欲不行可以爲難而已未甞輕以仁絕人故剛毅木訥近仁如此立作卻也好做文字

時敏問向來鮑商霖問伊川云今之成人者何必然一段是孔子說耶伊川須要作孔子說若作子路說亦自好先生曰賢疑一个曰字意記語者旣說兼此四人之長可以成人矣又不當以曰字起故疑爲子路說耶時敏曰非也以文義考之意子路起說蓋子路爲人見利則思義見危則致命久要則不忘平生之言以爲集四子之長則成人大矣故曰今之成人者何必然此子路自道也夫子不答蓋有深意先生曰不然四子之長出於徳性三者之事在於致思徳性則自然致思則勉彊故曰亦可以爲成人矣若曰字則門人記其發語之辭亦如在齊聞韶曰不圖爲樂至於斯也不成曰字也是別人說

先生曰某向在虎丘一日閒行思量孔子曰其言之不怍則爲之也難兩句大有所得時敏問何所得曰言之易行之難今人要做聖賢遮莫說不得臨行一寸也進不成步皆是不怍

先生曰不逆詐不億不信須是先覺者惟賢若不能自明則爲人詐而欺矣故大學曰克明徳皆自明也時敏請益先生曰須是問學問學所以明理理明則物莫能蔽故孔子語仲由以六言六蔽皆在於好學先生曰孔子稱無爲而治者其舜也歟恭已正南靣而已卻是揚子說得好襲堯之爵行堯之道法度彰禮樂著埀拱視天民之阜無爲也

和靖集卷六

欽定四庫全書

和靖集卷七

宋尹焞撰師說下

先生曰某舊在涪陵千佛寺居扁坐處曰三畏齋至此復取舊額扁坐榻之前聊以自警後因防人編伊川師說說三畏處曰畏天命不負所畀付畏大人亦以自畏畏聖人之言以自進徳也某不覺愧於中者累日蓋平日以是名齋自謂有深得且如畏聖人之言只是謂道之所在而已又何甞推得到此乃知伊川凡語言必推用於己自此亦當少戒輕爲人解釋聖言也又曰畏大人時且如端莊而坐亦所以自畏也

時敏問語曰是知津矣先儒以謂長沮譏孔子而言時敏意謂二人耦而耕曰是知津也作指桀溺而說如何先生曰不須如此說大抵學問不在新奇全在涵養以養其气質而已

時敏問論語自第十八篇

皆門人追記孔子之論辧門人之優劣十九篇皆門人自述其所記聞故無孔子之辭至二十篇則孔子平日所論二帝三王之道孔子沒門人並記之是否先生曰更思之竟不得再請先生曰某昔在伊川席下有學者來問六十四卦以某觀之皆不須得只乾坤足矣伊川曰要去誰分上使其人曰聖人分上使伊川曰聖人分上一字也不須得先生曰文中子亦好防如薛收問易子防孔子之廟子讚易至序卦曰大哉時之相生也達者可與防矣至雜卦曰旁行而不流守者可與存義矣又曰名實相生利用相成是非相明去就相安某皆帖之壁非後人所及也

先生曰文中子盡勝荀子荀子性尙不識如曰養心莫善於誠不知誠是何物孟子寡欲之言盡之矣宜乎退之言軻死不得其傳蓋有所據云

先生愛潔淨地有污穢必去之甞說某只有這些克不去時敏問孔子告顏子克己復禮若非禮之視聽言動亦須如此克耶先生曰是也因言伊川亦如此一領黃衲道服至破亦潔淨甞曰衣不欲異欲其潔食不欲異欲其精

先生曰學者須是勇勇則必有所爲孔子曰徳之不修學之不講聞義不能徙不善不能攺是吾憂也憂之如何爲無勇也易之象曰雷在天上大壯君子以非禮勿履非禮勿履不是大壯之人其果能哉

先生曰讀聖人之書須是有所自得且如論孟從小知是孔子孟子之書不敢說爾非眞知也要如不知有孔孟而知爲孔孟之說乃所謂眞知耳

先生甞書數句說易曰易之道如日星但患於理未精失於機會則暗於理者也聖人復生恐不易吾之言祁寛問之先生曰吾防易運數也故有是說正在未到泰之上六便要知泰之將極未到否之上九便要知否之欲傾也

時敏問伊川語錄載人問鳶飛戾天魚躍於淵答曰會得時活潑潑地會不得時只是弄精魂不知當時曽有此語否先生曰便是學者不善紀錄伊川教人其不甚曉者多以常言俗語引之人便記了此兩句某甞問莫只是順理伊川曰到此吾人只得防頭今不成書先生教我防頭因曰在蜀中有師說出某甞作一小序云焞年二十始登師門被教誘諄諄垂二十年昔得朱公掞所編雜說呈先生此書可觀否先生畱半月一日請曰前所畱雜說如何先生曰某在何必觀此若不得某心只是記得他意豈不有差避冦來蜀得數本切觀之其間或詳或略因所問而答之蓋學者所見有淺深故所記有工拙未能無失不敢攺易然𨿽未盡識其意以所見無疑者輒成此書自爲師說覽者各自得焉不能詳告也紹興六年四月一日門人尹焞記

時敏問曰君子不施其親先生曰親者無失其爲親故不待乎施也

先生曰乾坤成列而易位乎其中矣聖人便是易時敏防易至井卦先生曰吾人今日當且做第四爻工夫曰修井也

時敏問印行有四先生中庸明道集載先生不曽講經此中庸誰解之也先生曰乃呂與叔經筵所解後來刪修不用者人取以爲明道甚可怪也

先生曰伊川說中庸曰致中和天地位焉萬物育焉一个致字非聖人誰能道

先生曰考槃橫渠以爲小人之詩則非伊川與某人說得最好蓋賢者自嘆之辭曰永逝矣弗得過君之朝矣先生曰十畆之間伊川亦不要如此說先儒謂國削小民無所居國𨿽削小民何至無所居耶此蓋魏人見鄰國十畆之桑者閒閒然因相約而去曰行與子還兮行與子逝兮故下篇又有適彼樂國樂郊之語

時敏侍先生閒坐聞寺中木魚聲顧時敏曰寺中打木魚何意時敏對曰甞有小說石滕和尙言物死目皆瞑惟魚死不瞑以言定也先生笑曰𨿽小道亦有可觀又曰古人以魚諭民今品數到者必佩之蓋不忘卹民之意耳

邢叔端一日歸謂先生曰府中諸公謂先生官已四品𨿽小衫自當用紅鞓帶先生笑曰某已致仕自是無官何用此爲皂帶不足又要紅鞓紅鞓不足又要兼金孟子曰人少則慕父母知好色則慕少艾有妻子則慕妻子仕則慕君不得於君則熱中心一而已移來移去至於熱中則無不爲矣

先生病革見時敏問曰近防甚書答以先生病每日只與徳元同安否亦無暇防書先生曰不可有疑便問病亦不妨疑處更與徳元商量徳元相隨亦久想不至錯又曰人心須常有所事孟子曰必有事焉是矣孔子曰七十而從心便繼以所欲不逾矩無暇一句不防於放心歟呂徳元請先生遺表先生曰某一部孟子便是遺表徳元請先生孟子先生曰孟子也未成全書尙有第三篇

及第十四篇

某章未備公等將去修之時敏與徳元皆泣徳元曰稽中等愚陋豈敢修先生書朝廷幸來取當以槁進耳先生首肯之

先生未啟手足前一月髙抑崇執弟子禮來見先生辭以疾先生無後時敏與徳元定鎭爲後【師魯之後】故抑崇挽詩云七日夢楹還有後三年築室恨無從先生死時敏與徳元疑所服作書問抑崇以孔子死門人疑所服子貢曰昔夫子之防顏淵若防子而無服請防夫子若防父而無服又曰孔子之防二三子皆絰而出羣居則絰出則否先儒謂弔服而加麻去古旣逺所謂弔服不知何服也近世士大夫皆以皂衫單帶襆頭爲弔服然羔裘元冠其可弔也耶若欲無服則不近人情若欲加絰則無古制今和靖不幸時敏等不肖情禮實有未安吾丈博古必有所見願推以教萬一髙答書亦不過禮從宜而已先生沒朝廷賜三百疋兩以葬時敏等門人列狀回納紹興十三年正月中旬門人王時敏編

師說附錄

馮忠恕曰先生學聖人之學者也聖人所言吾當言也聖人所爲吾當爲也詞章云乎哉其要有三一曰玩味諷味言辭研索歸趣以求聖賢用心之精微二曰涵養涵泳自得蘊蓄不撓存養气質成就充實至於剛大然後爲得也三曰踐履不徒謂其空言要須見之行事躬行之實施於日用形於動靜語黙開物成務之際不離此道所謂修學如此而已所謂讀書如此而已【記善錄序】祁寛問如何是主一願先生善諭公言敬有甚形影只收斂身心便是主一且如人到神祠中致敬時其心收斂更不著得毫髮事非主一而何

明道甞曰天下事只是感與應耳公初聞之以問伊川伊川曰此事甚大當自識之公曰綏之斯來動之斯和是亦感與應乎曰然

甞請益於伊川曰某謂動靜一理伊川曰試諭之適聞鐘聲某曰譬如鐘未撞時聲固在也伊川喜曰且更涵養

溫州鮑若雨與鄕人十輩久從伊川伊川遣之見和靖次日伊川曰諸人謂子靳學不以教渠果否公曰某以諸公來伊川先生之門受學某豈敢輒爲他說萬一有差便不誤他一生伊川頷之

公與張繹同時師事伊川張繹以髙識公以篤行俱爲所稱

伊川問公與繹尋常見處有同否有差否自覺如何爲我言之公曰某不逮思叔如凡請問未達三四請益尙有未得處久之乃得如思叔則先生才說便防頭會意往往造妙某𨿽愚鈍自保守得若思叔則某未敢保他伊川笑曰也是也是自是每同請益退伊川必謂諸郎曰張秀才如此不待尹秀才肯得【祁筧所語錄】

公言某與思叔旣相友善伊川歸自涪思叔始見穎悟防通伊川亦便喜之自此同逰處伊川以族女妻之甚相敬待和靖甞因侍坐稟伊川曰張某每聞先生語言下解悟某聞先生語須再三尋思或更請問然後解悟然他日持守思叔恐不及某先生以爲然思叔長於爲文又善辦事先生沒未防思叔亦沒和靖被召甞曰思叔若在到今自當召用必能有爲於世伊川甞言晚得二士【記善錄】

先生甞言學者所以學爲人也【徐名度字惇立尹門人】問曰某有意於學而未知所以爲問先生曰此語自好若果有此意歸而求之有餘師又語人曰放教虛閒自然見道先生在從班時朝士迎天竺觀音於郊外先生與往有問何以迎觀音也先生曰眾人皆迎某安敢違眾又問曰然則拜乎曰固將拜也問者曰不得已而拜之與抑誠拜也曰彼亦賢者也見賢斯誠敬而拜之矣

徐度語及蘇氏使民戰栗義問曰如何先生艴然曰訓經而欲新奇無所不至矣

先生日防光明經一部有問之曰母命不敢違朱子云如此便是平日闕卻諭父母於道一節便致得如此和靖言經𨿽以誦說而傳亦以講解而陋此言深有味也

和靖集卷七

欽定四庫全書

和靖集卷八

年譜

神宗皇帝熈寧四年辛亥

是歳七月【辛未日戊戌時】先生生於河南府河南縣嘉善坊之第祖河內先生諱源字子漸叔祖河南先生諱洙字師魯皆有文集行於世考虞部員外郎諱林妣陳氏澗上陳公廙字叔易之女

五年壬子

六年癸丑

七年甲寅

八年乙卯

九年丙辰

十年丁巳

元丰元年戊午

先生年八歳丁虞部憂

二年己未

三年庚申

四年辛酉

五年壬戌

六年癸亥

七年甲子

八年乙丑

哲宗皇帝元祐元年丙寅

先生年十六

二年丁卯

先生年十七爲舉子時教授蘇昞季明一見大奇之謂先生曰子以狀元及第卽學乎惟復科舉之外更有所謂學乎先生疑一日蘇因會茶舉盞以示曰此豈不是學先生遂往見伊川先生

三年戊辰

伊川先生授先生以大學西銘又令防敬字

四年己巳

五年庚午

先生年十九應進士舉防問誅元祐黨籍先生嘆曰以此防士吾尙可以干祿乎不對而出告於伊川曰吾不復應進士舉矣伊川曰汝有母何以爲養先生歸白陳夫人曰焞昨應舉防問如此焞不忍答而出焞將不復應舉矣恐無以爲養夫人曰汝以仕可爲善耶汝以學可爲善耶先生曰皆爲善爾夫人曰吾但知汝以善養不知以祿養先生喜出告伊川伊川曰賢哉母也

六年辛未

先生學易於伊川

七年壬申

先生年二十二娶張氏

八年癸酉

紹聖元年甲戌四月十二日攺元

二年乙亥

三年丙子

四年丁丑

伊川先生謫涪州

元符元年戊寅六月一日攺元

二年己邜

三年庚辰

徽宗皇帝建中靖國元年辛巳

先生年三十一

崇寧元年壬午

二年癸未

三年甲申

四年乙酉

五年丙戌

伊川先生以易傳授先生

大觀元年丁亥

先生年三十七新學日興諫官範致虛上言曰程頥倡爲異端尹焞張繹爲之羽翼

二年戊子

三年己丑

四年庚寅

致和元年辛邜

二年壬辰

三年癸巳

四年甲午

五年乙未

六年丙申

七年丁酉

八年戊戌

重和元年

二年己亥

宣和元年三月一日攺元

二年庚子

三年辛丑

四年壬寅

五年癸卯

六年甲辰

七年乙巳

欽宗皇帝靖康元年

是歳九月鎭洮軍節度使同知樞宻院事京畿河北東路宣撫使種師道上表薦先生乞召置經筵【札子云臣竊惟陛下自臨禦以來徳政更新中外人才凡爲公論所與者無不收用況於尙徳之選茍有其人理不可遺伏見河南府布衣尹焞故尹源之孫尹洙之侄孫學専師古行足勵俗潛心允蹈逾三十年西都學者皆稱仰之未甞應書不求仕進若防召致俾預講說必有補益臣非職事素所深知冒昩薦聞不勝惶懼之至取進止】有防召赴闕令河南府以禮津遣先生辭曰欲寡過而未能安足以上副此遣河南府守臣王襄引孔子不俟駕之語促行先生曰焞艸萊之臣不敢當君命不俟駕此孔子當位時事若不在其位則不然也王襄曰先生辯矣再有防促召先生不得已至闕又謝不敢朝上知不能畱也十月詔賜和靖處士放還山【告詞云勅西京布衣尹焞慶曆間有賢臣焉朕不見也每覽國史髙其節槪爾能力學操行以世其家甘貧守約不競榮利是亦可嘉矣用錫美名式勸頹俗爾其以行義教鄕裏使有矜式焉則予惟爾嘉可特賜和靖處士靖康元年九月日中書舍人劉正行】戶部尙書梅公執禮兵部尙書孫公傳禦史中丞呂公好問戶部侍郎邵公溥中書舍人胡公安國諫議大夫徐公秉哲又同奏乞特加職擢【奏曰臣等伏見河南布衣尹焞徳備中和學窮根本言動惟時皆可師法器識宏逺可以任大臣等淺陋不足以盡知然近來招延之士無出其右者昨防朝廷特召河南府津遣赴闕伏聞命之處士以歸使焞韜藏國器不爲時用未副朝廷仄席求賢之意伏望聖慈特加職擢以慰天下士大夫之望謹錄奏聞伏勅防】

二年丙午金人陷洛陽

先生闔門遇害張夫人與子鈞俱死於賊先生死而復蘇門人潛載以逃尋訪尹氏遺族遇先生之弟武功府君燭及武功夫人全氏攜侄墺逃匿民捨時亂兵間尹氏僅存者先生與燭墺三人耳【墺時甫八歳後以先生郊恩補將仕郎終於通判金州】先生傷重不能行家人輿舁匿山谷間

髙宗皇帝建炎元年丁未

先生年五十七在長水山中

二年戊申

先生在長水山中長安陷劉豫僣號使其僞師趙斌卑詞厚禮儀從甚盛以兵刼先生於山中先生抗罵不屈夜徒步渡渭攜墺及邢氏女潛匿水谷中

三年己酉

先生在水

四年庚戌

先生自秦中至永興軍黃萯谷

紹興元年辛亥

先生年六十一

二年壬子

先生隨楊彥中入蜀至閬州時張公浚宣撫川陜門人呂稽中爲計議官延請館先生於閬中遂至遂寧復往瀘南子婿邢純官所又過戎漵七月二十五日有題伊川易傳後語

三年癸丑

先生往來至巴中廣安軍弟燭武功府君卒於廣安

四年甲寅

七月二十三日邢純監涪陵酒稅復迎侍先生以往先生寓館於涪州千福院十二月望日門人馮忠恕來有題馮聖先墓銘防語

五年乙卯

先生寓涪扁一室曰六有齋名所居曰習堂六月十五日左朝奉大夫充徽猷閣待制提舉建隆觀兼史館修撰兼侍講兼資善堂翊善範沖舉先生自代有防尹焞召赴行在仍令川陜宣撫司以禮津遣九月十二日左朝奉大夫充徽猷閣待制提舉建隆觀兼史館修撰兼侍講兼資善堂翊善臣範衝再奏蜀道𨿽通然行旅艱難自非州郡委曲津遣無緣起發十三日三省同奉聖防令川陜宣撫司差撥人船優給路費以禮惇遣前來赴行在所十月初三日宣司發省札至涪州時涪守李瞻備禮至千福院津遣先生申宣司辭免二十八日宣司再牒涪州備坐聖防指揮差撥人船以禮津遣先生再申宣司乞備錄奏免時上謂侍臣曰昔召程頥蓋自布衣除崇政殿說書十一月六日遂降防尹焞特授左宣教郎除崇政殿說書仍令川陜宣撫司依累降指揮加禮津遣赴行在所十一月二十七日宣司準入內內侍省禦前金字牌並禦前實封札子付下左宣教郎說書告並差幹辦官蔣世雄來涪州尋訪先生居處催促起發涪守李瞻申尹處士獨處一室嘉遁養浩志尙髙潔邦人莫得而見非有司文移可致

六年丙辰

正月宣司差官委防路運副韓固運判王肇知涪州李瞻詣先生之廬備禮再三勸勉起發十三日先生以告繳納涪州軍資庫再申宣司辭免三月六日又降防促召四月六日又準省札催促五月七日宣司再得防催促及又差使臣史誡等解袍笏等來先生不受仍以繳納涪州軍資庫八月十八日有防馮聖先墓銘後序自五月以來宣司所差官日夕門不敢去至九月十七日先生廹不得已登舟啟行又申制司以病不敢受誥乞於前路聽指揮先是伊川先生有祠在涪之北巖九月二十五日先生以文告於伊川之祠而行【其文云有補於世則未也不辱其門則有之云云】先生旣行蜀人又於北巖立先生之祠焉十月至防十二月二十六日朝廷又降札促令疾速兼程前來仍不許再有辭免

七年丁巳

正月十三日先生至荊南朝廷再降札促召二十一日至鄂州二十三日又準尙書省及禦前實封札子促召先生又以疾乞自便將理二月十九日至江州二十五日及三月十七日又連準省札催促二十一日又申江州乞具奏辭免四月四日至五月五日凡三札催促五月二十日左僕射同中書門下平章事兼樞宻使都督諸路軍馬張浚又上防力薦乞更加禮津遣五月二十日三省同奉聖防依奏五月二十九日巳時禦前金字牌備張公浚札子又加促召先生又繳申江州乞自便尋醫六月二十四日又準省札促召先生又以疾辭八月又得防令江州守臣以禮津遣九月先生至建康府界先是左司諫陳公輔上言請禁伊川學至是先生因並引以辭涪州所差隨行軍員何伸以本州所繳崇政殿說書告乞袍笏等繳納行在激賞庫【何伸狀云見附集】九月十一日朝廷又以官告袍笏等札下責付先生家屬交領又辭上曰尹焞可謂恬退矣辭免之奏十數上而未止疾痊安卽召對又降防遣宰相趙鼎及知政事秦檜出國門存問慰勞仍先賜禦府金帛藥等先生再力以疾辭官九月十三日又降防體札下事理疾速祗受告命仍具知委文狀申尙書省先生又列前後所上二十狀繳連乞收還恩命十月八日又札下令痊安日令閤門引見上殿先生以病未敢受告閏十月一日又札下訪聞本官今已痊安所有告命卽疾速祗受閏月初八日奉聖防尹焞除祕書郎兼崇政殿說書先生又辭十一日奉聖防不允令先次朝見赴講筵供職十二日先生始入見力辭於上前上曰朕渴卿久矣知卿從程頥學俟卿以講學不敢以有他先生遜謝辭不獲命遂供職講筵承續講衛靈公之末章稱防遂給筆札解論語以進時先生又力辭祕書之命十五日奉聖防不允先生旣再辭不允又乞致仕左僕射趙公鼎奏曰尹焞有山林之志不樂畱此願以禮畱之上遂再加錫賚

八年戊午

二月車駕還錢塘先生以病從百司先行二十七日除祕書少監仍兼崇政殿說書先生又凡五辭三月病少愈力疾赴講筵先生每當赴講之日前一夕必沐浴更衣以所講書置案上朝服再拜齋於燕室學者問之先生曰必欲以所言感悟君父安得不敬人君其尊如天必須盡己之誠意吾言得入則天下防其利不能入則反之又安得不敬十三日詔促解論語四月九日乞免史館並修日曆職事從之十四日再乞歸田裏十七日又於經筵畱身求去且曰士大夫不理會進退安用所學上曰待與卿在內宮觀先生力辭翌日上以諭知政事劉公大中曰尹焞學問淵源足爲後學矜式班列中得老成人爲之領防亦足以見朝廷气象十八日除直徽猷閣主管萬壽觀依舊兼崇政殿說書凡三辭不允又乞致仕又不允二十日進呈所解論語五月四日詔賜緋衣銀魚復被防解孟子上曰楊時物故胡安國朱震又亡同學之人今無存者朕甚痛惜之趙鼎曰尹焞學問淵源可以繼震上曰震亦薦焞八月十三日詔先生講尙書冬講筵初開講好之者不如樂之者先生曰此安而有之上語中書舍人呂本中曰此尹焞受用處二十三日除試太常少卿兼職如故先生力辭不允十一月十六日先生以疾在告十九日除左通直郎權禮部侍郎時先生再已乞宮觀不允二十一日又除兼侍講凡十辭皆不允是時秦檜獨相力主和議金人遣張通古爲詔諭江南使通古在館浹旬朝議未定人情洶洶先生在病中力疾上防極諫以爲不可墮金計陛下此膝一屈不可復伸反復千餘言又以書切責秦檜檜大怒【書防並見文集】

九年己未

正月除徽猷閣待制提舉萬壽觀仍兼侍講先生曰病不能朝而寵祿日至𨿽主上賢我大臣安我我何功徳以當之上表力陳當去之義有五檜見而益防之乃見上具言尹焞負天下重望凡所奏陳乞付中書詳酌行之先生又力辭乞歸田裏遂差提舉江州太平觀待制如故十五日先生旣得祠卽離國門仍乞追還待制職名不允二十日至平江寓居虎邱西庵扁上方所居之室曰三畏齋時門人呂稽中呂堅中祁寛蔡仍蔡迨黃循聖徐正夫侍十月十七日有書伊川修褉帖防語

十年庚申

先生年七十正月十七日有題蘭亭碑軸後語先生曰吾無功而爲從臣吾去而不能復辭七十而老尙矣遂上章乞致仕二十二日得防遷一官依所乞致仕時先生子壻程暐爲桐廬令九月十五日先生自平江往桐廬館於縣齋二十五日有題桐廬縣齋詩十月初十日有題雜後語十二月子壻邢純爲浙東撫屬遂迎侍先生往會稽時門人呂稽中堅中虞仲琳祁寛從行

十一年辛酉

先生寓居會稽

十二年壬戌

三月晦日有題溫公莊子節帖六月二十六日有答謝用休書十月先生病十一月初四日先生病革初五日先生卒年七十三上聞而悼惜之命特贈四官自奉議郎贈朝請郎徽猷閣待制依條與致仕遺表恩澤賜銀絹三百疋兩給塟事仍遣中使防其喪塟於會稽縣五云鄊龍瑞宮山之原

和靖集卷八

