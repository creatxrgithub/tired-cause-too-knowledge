敝篋集明袁宏道

【敝篋集】

序

卷之上

卷之下

袁石公敝篋集序

桃源友弟江盈科進之譔世之稱詩者必曰唐稱唐詩者必曰初曰盛惟中卽不然曰詩何必唐又何必初與盛要以出自性靈者爲眞詩爾夫性靈竅於心寓於境境所偶觸心能攝之心所欲吐腕能運之心能攝境卽螻蟻蜂蠆皆足寄興不必瞧鳩騶虞矣腕能運心卽諧詞謔語皆足觀感不必法言莊什矣叺心攝境以腕運心則性靈無不畢達是之謂眞詩而何必唐又何必初與盛之爲沾沾蓋中郎嘗與予方舟泛蠡澤適案上有唐詩一帙指謂予日唐人之詩無論工不工苐取而讀之其色鮮妍如旦晚脫茟研者今人之詩卽工乎然句句字字拾人飣餖才離茟研已似舊詩矣夫唐人千歲而新今人脫手而奮豈非流自性靈與出自模擬者所從來異乎夫茄瓜梨棗之初登於市也一錢一顆人爭食焉而可於口越歲之燻豚臘兔十錢一簋坐客投筯而不肯下蓋新者見嗜舊者見猒物之恆理惟詩亦然新則人爭嗜之舊則人爭厭之流自性靈者不期新而新出自模擬者力求脫舊而轉得舊由斯以觀詩期於自性靈出爾又何必唐何必初與盛之爲沾沾哉中郎論詩之槪如此君非角時已能詩下茟數百言無不肖唐君乃自口﹖﹖曰柰何不自爲詩而唐之爲故居恆所題詠輒廢置不錄及其今吳二年移病乞歸友人方子公爲檢其圖書付行李從敝篋中得君詩一編讀而旨於口曰異哉有物若是而以供蠧魚其不盡充螙魚腹也其猶有物護之歟於是稍稍裒次付諸梓題曰敝篋集夫爨下之桐至音出馬則中郎玆集之謂乎門人周埏書

【卷之上】【詩上】靑驄馬采桑度古荊篇初夏同惟學惟長舅尊遊二聖禪林檢藏有述【四首】夏日同龔散木能者崔晦之鄒伯學李子髯攜妓泛舟和尙橋【二首】病中短歌病起獨坐病起偶題【四首】江上【二首】嘲王以明先生靑樓曲萬二酉老師有垂老之疾感而賦此萬里中先逵嗉腋缸有值蘢鐫O皆從之遊其人可知時丁亥九月也【二首】傷周生送鄒金吾遊白下時寓武昌飲彭山人過二酉師舊齋雀勞利歌采蓮歌花朝卽事江漲卽事秋扇寄贈擬作內詞【八首】夏日泛舟得李宏甫先生書感興【四首】偶成卽事辛卯元日從軍行道傍柳感王胡庚自從行別袁水部冬菊江行登臺除夕前八日夜坐別彭子社中贈李子髯送莊沖虛使粵寄子髯過毛太初見二甥述懷小齋迎九憶蠏夢子髯贈李醫者夏日同龍君超君善家伯修郊外小集宿村中示社友江上送別秋日同鄒伯學過崔晦之村莊夜飲鄒金吾家見宮監走馬龔惟長侍禦舅初度贈散木和小修韻【二首】避俗送峨嵋僧淸源時源請有檀香佛刻鏤甚精別閩人王生別無念八首題常覺和尙捲

敝篋集卷之上石公袁宏道中郎撰西陵陳以聞無異閱

靑驄馬

靑驄馬九尺彊百金買千金裝雙蹄不著地影滅如飛翔借問治遊郎何爲在他鄕下馬立靑梧手提碧珊瑚千喚不知人盡眼眄當壚當壚豈不治褰衣愁曉露五歲一停驄十歲一回顧客從遠道來贈我靑鸞帶交頭復同心白石靑松在東家好女秦羅敷西家蕩兒馮子都鴛鴦只愛毛翎好那知水底有鵜鶦

采桑度

姊妹行四五朝朝行采桑靑絲絡籠底光艷大道傍去年采桑遲今年采桑早只愁蠶不熟悞我嫁時襖采桑復采芝照水濕羅衣歡自不吞華牽儂百丈絲

古荊篇

年年三月飛桃花楚王宮裏鬭繁華云連蜀道三千里柳拂江堤十萬家丹樓繡幌巢飛燕靑閣文窗起睡鴉鴉歸燕語等閒度不記江城春早暮東風香吐合歡花落日烏啼相思樹王孫梜彈郢門西少年借客章臺路少年矯矯名都兒雕鞍朱勒黃金羈采桑陌上靑絲籠紅粉樓中白紵辭白紵綠水爲君起靑春環佩如流水東城絲管接西城相府豪華壓朱邸俠客飛鷹古道傍佳人賣笑垂楊裏垂楊二月隱朱樓家家宴喜樓上頭綦舄喧闃朝送酒管弦嘈雜夜藏鉤繁弦急管夜初闌惜花少女怨春殘桃花灎灎砍成血蘭炷漫漫火送寒曉風楊柳菖蒲浦秋月梧桐金井欄秋月春花無斷絕門前郁李九回折願作陽臺雨後雲誰憐洛水風中雪陽臺洛水夢空長那似倡家玳瑁牀選得東家佳姊妹卻延西第好兒郎織成錦席迷蝴蝶種得靑梧棲鳳凰遊人戀戀無窮已踏徧江城春萬里只解賓從集似云那惜年光去如矢花開花落迥生愁郢樹鄢云幾度秋霍氏功名成夢寐梁王臺館空山丘榮枯翻復竟何言昨宵�水今昆侖無人更器西州路有雀還登翟氏門漢恩何淺天何薄百年冠帶坐蕭索昔時噓气成煙雲今朝失勢委泥礫靑娥皓齒嫁何人金牀至幾爲誰作已矣哉歸去來楚國非無寶荊山空有哀君看白雪陽春調千載還推作賦才

初夏同惟學惟長舅尊遊二聖禪林檢藏有述四首

一尊髙閣許從容眺盡南湖與北峯靑葉黃衣余碣在玉函珠畫總塵封空江隱隱流淸梵別壑沈沈起暮鐘昏黑談經人不去知君學佛意初濃

二

丈六空傳艸一莖蓮臺肅肅古先生夜深虛閣聽龍言世遠枯松贊佛名蒲榻參來知行淺稻田栽就覺身輕等閒法法都如夢眼底何勞覓化城

三

禪關避客晝常扃竹樹陰森可一庭野雀半銜天女粉梁塵漸污佛頭靑六時僧禮蓮花漏三教人翻貝葉經衣下有珠君識否寤來如欲睹明星

四

蒼枝矯矯欲盤空髙閣泠泠受遠風怪石枯藤隨意古砌花畦艸自然工六朝遺事殘鍾外千佛生涯曉籟中我亦冥心求聖果十年夢落虎溪東

夏日同龔散木能者崔晦之鄒伯學李子髯攜妓泛舟和尙橋二首

白舫形如鵠靑娥姓是盧衣香泥翡翠扇影怯鵜鶦石竹和人籟山花爇野鑪遙看十里水一片芙蓉湖

二

試說鴛鸞侶何如鷗鷺羣溪光描翠黛竹影寫羅裙云日魚鱗气霞波雉尾文鶴飛衝樹起天半一聲聞

病中短歌

吁嗟我生年十九頭髮未長顚已朽病寒三月苦沈吟面貌如煙戟露肘羸枯博得妻兒憐七尺浪爲鬼神有篋裏殘書別故人幾上龍鐘鬭老叟無情莫問囊中錢有秫還充牀上酒虫臂鼠肝彼何人嗟來子桑眞吾友

病起獨坐

荒艸綠如煙何秋不可憐病家無客至小犬亦髙眠開帙尋詩料添衣缺酒錢閉門讀莊子秋水馬蹄篇

病起偶題【四首】

對客心如怯窺銅只自憐負暄疏敗發發篋理殘篇名豈儒冠悞病因濁酒痊浮生諭泡影何以樂靑年

二

獨坐眞成悶孤砧急暮聲乾坤偏惡道世路幾狂生騷雅原無命湖山剩有情一丘何不可身外卽浮萍

三

彊欲親暾日無那怯曉風纏綿悲二豎坐起伏雙童世路他如夢浮名我失弓一番三徑裏秋菊又成空

四

不斷靑雲夢難堪白髮情跳梁山鬼妬落莫酒人輕色界身終苦無生學未成浮漚能幾許枉自覓枯榮

江上【二首】

桃花春水滿江頭獨擁佳人翡翠樓誰抱琵琶江口上聲聲彈出小梁州

二

二月山花接郡城絳桃垂柳獨分明請看髙冢宮人艸別作靑春一段情

嘲王以明先生

王夫子有書如郝隆何緣阿堵堆靑銅君不見牀頭有心﹖﹖圂夷甫道上無人追楚弓

靑樓曲

懶看梧葉下空堂秋月秋風淚幾行獨夜香臯緘遠字經年鸞匣緩離妝蘭披別恨瀟湘浦椏帶愁煙漢水傍折盡庭花人不見枉教蟢子墮流黃

萬二酉老師有垂老之疾感而賦此萬里中老儒余家父子兄弟祖孫皆從之遊其人可知時丁亥九月也【二首】

白首爲儒未厭貧布袍落落敝風塵百年偃蹇窮途事一榻艱難老病人楚客由來哀鳳鳥漢郊何日�麒麟勸君恁學無生忍猶有金剛不壞身

二

靑袍橫著世途欺百歲蕭條只故籬吾道春秋生死在世情天地古今疑五男差得如陶令一女何曾有蔡姬楚士從來多寂寞爲君揮袖淚成絲

傷周生

漢頭曾見浣春紗珠箔於今天一涯紫陌重邀千寶騎靑樓無復七香車夫人南國空湘水處子東鄰是宋家記得西廊香閣裏缾花長插一枝斜

送鄒金吾遊白下時寓武昌

將軍此日驅徵輪楓葉蕭蕭漢水濱我已銷魂千里外那堪重別故鄕人西風馬度離亭柳落日衣吹客捨塵莫向勞勞亭上望秋江容易得沾巾

飲彭山人

疏竹蕭蕭晝掩扉一樽潦倒世情微三湘蹤迹枯藤杖二嶽煙霞老布衣夜雨階心桐子滴秋齋檐面菊花飛卻憐太史周南滯鄕國淒涼久未歸

過二酉師舊齋

士老不曾官女老不曾媒無媒知眞性不官見隱才守道七十載寂寞類寒灰逢山徧琢句得黍卽銜杯筆絕知麟獲人亡爲國哀科斗餘文字殘書化艸萊委鬣封三尺文翁安在哉空齋遺杖履長嘆續歸來

雀勞利歌

雀勞利雨雪至大雀悲小雀悸黃鵠舉千里大鵬摶九萬鷓鴣與杜宇聲聲來相勸宇曰不如歸鴣曰行不得小大各有分何用嘈嘈在我側鸚鵡𨿽有舌藏巧不如嘿

采蓮歌

采蓮花花開何鮮新映月爲處子隨風作舞人深紅淺白間秋水妬殺麻姑與洛神采蓮葉蓮葉連香檝一片靑花古玉盤特贈秦娥與燕妾采蓮子蓮房劈破香且美纖手分來顆顆勻何事經年沈湖水湖水深猶可水濁情無那試問南溪二月泥妾心辛苦知不知

花朝卽事

雨過庭花好開尊亦自幽不知今夕醉消得幾年愁一朵新紅甲四筵半白頭久知行樂是老矣復何求

江漲

灩澦三冬雪瀟湘五月波疾流翻地轉遠勢觸云過縣尉臨江祭巴人下水歌州平無孟珙父老恨如何

卽事

俗態有如此誰云道不貧黃金貴賤士烏帽是非人公叔絕交甚東方慢世眞浮雲看物理浪迹混風塵

秋扇

濯濯齋紈素團團明月輝含羞王氏女失寵漢宮妃出入心猶在炎涼態已非自甘藏篋笥不敢觸寒威

寄贈

莫向南枝問舊棲花開如笑復如啼空憐夜月刀環夢猶記東風桃李蹊遊子贈無靑玉案佳人歌有白銅鞮殷勤爲念章臺艸幾度春郊散馬蹄

擬作內詞【八首】

玉殿蓮籌夜未央內人傳旨出昭陽朝來剛赴西宮約莫遣經筵進講章

二

宜春苑裏日初途三百妖童校麗華韎韐戎衣朱鬣馬不知若个是官家

三

百子池頭九子萍美人雙照月稜靑宮槐葉綠春如水誦得蓮花兩卷經

四

阿監當頭送好音羊車行處或鸞衾朝來領取鋪宮例禦帕親封少府金

五

彩仗龍旌拂曙輕朝朝東閣坐先生皂囊久積言官奏分付金璫取次行

六

八月秋髙兔子肥卷毛宋鵲疾於飛開闌一放天顏嘉玉手親攜自在歸

七

金衣滑滑攪春眠白髮中宮進簡編天子自臨宣示帖美人親碾校書幾

八

一般春色有枯榮十樹櫻桃九樹生拾得靑梅如禪子護花鈴下打流鶯

夏日泛舟

泛泛鵁鶄近深深雀鸛聞空潭不受暑野竹半捎云公子收行蓋佳人曬舞裙垂揚亂荇藻日色冷紛紛

得李宏甫先生書

似此瑤華色何殊空谷音悲哉擊築激已至唾壺心迹豈焚書白病固老苦侵有文焉用隱無水若爲沈

感興【四首】

白日不可挽黃金不可爲夙心探玄理幽與白雲期眾芳經春歇秋艸過時萎富貴非所欲浮丘以爲師

二

貪夫競榮利不顧頭上霜書生談不朽眉宇爭昂昂生前秦項鹿先後臧谷羊所以逍遙叟棲志沈墨鄕

三

道逢一古叟開唇論紫朱方上而銳下將無是魯儒魯國有微言儒者竊其膚家家饗五城誰辧魚目珠

四

俗塵近不得遠之亦爲塵擾擾色界裏具足漬淨人何方超夢幻無法過貪嗔漕丘一滴水了然智慧津

偶成

誰是乾坤獨往來浪隨歡喜浪悲哀世情到口居然俗狂語何人了不猜彭澤去官非爲酒漆園曳尾豈無才百年倏忽如彈指昨日庭花爛熳開

卽事

个是春江舊舞樓海棠花下小梁州柳因有絮絲還在蓮到無心苦始休浪子燒燈齊射覆美人越席與藏鉤東風何意催桃李多少西郊南陌頭

辛卯元日

滿城佳气郁玄霄海日如規上海潮率土再新弘治朔百年三倍穆宗朝柳含初綠風前舞梅帶殘香雪裏飄咲我疏愚非董子太平猶頌不鳴條

從軍行

百金裝寶刀千金買駿馬投鞭瀚海陲系馬陰山下駱駝吼如雲黃羊陣滿野膠勁弩牙酸霜重角聲啞虜女貌如花提刀向空耍白乳滴葡萄千鍾一時瀉

道傍柳

濃葉藏曉鴉靑條挽遊騎一�大道傍閱盡行人淚風攪玉蛾翻煙嚲長盾醉本無別離心行人自憔悴

感王胡庚

翩翩衣馬興何殊醉擁陽昌舊酒壚傲骨終然遭白眼窮途無計覓靑�牀頭气沮金平脫袖裏顏摧玉唾壺安得再逢龍準叟爲君輟洗溺諸儒

自從行別袁水部

自從龍門稱千里天下風流屬袁氏以玆仙郎復擅名依然彈冠粉署裏我見行館沙市傍市上桃花照春浪章華繞路幽蘭笑巫峽趨門玉練長主人經年忽回首父老相贈一巵酒遊人爭勒羊公碑商婦共挽遺愛柳龍洲江上一片石髣髴畱君向君揖甲帳開時云不流錦帆過處香猶襲傲然一舸下江浦直到潯陽九折凝湘娥綠粉掃晴煙小孤雲鬟逗秋雨三湘九江昔所悲長沙曾此別東籬我今與子忝同譜別意悠悠誰與吐君不見四世五公聲名極靑眼望君君努力

冬菊

眾芳無不攺籬菊晚猶開護葉多編竹憐香自剪菜驚心寒節破載酒故人來忽憶東籬叟狂歌試舉杯

江行

霞彩收晴色澄波媚弘暉饑鷹奔樹冷沙搗觸人飛整叟迎兒出鄕童負犬歸少年饒酒力何事怯寒威

登臺

登臺當此日潦倒盡余驩古木何年有林花盡日寒霞來鱗作市山晚气成瀾去去滄江暝枉歌興未闌

除夕前八日

每恨年光駛東風又一時入門花自媚出谷鳥先知宦去嵇康懶情來育長癡無爲愁暮景幽意在南枝

夜坐別彭子

寂歷嚴更漏淒其旅客情傾腸談近事屈指數遊程寒气沖筵入鄕心冒酒生經年事奔走名利一無成

社中

�昔城南約蒼茫千載情交遊悲喜盡文字揣摩成古屋繁陰入空階凍島行終年惟搦管宰苦是書生

贈李子髯

一尊相看意蒼茫布置須眉到爾長作字喜臨王氏帖箋經常駁宋儒章衡茅坐接髙人咲僮僕都無俗子腸敝綈南冠還楚楚男兒那復困詞場

送莊沖虛使粵

靑郊垂柳綠依依一片仙帆帶月飛蠻曲聽來醒暮酒瘴煙行處濕徵衣荔濱艸送王孫遠梅嶺花逢漢使稀總爲浮名淹此地江南江北看君歸

寄子髯

結髮治詩書交情瀝肺肝十年事熊瞻何止千餘丸文字挾飛霜千頃躍波瀾白毫禿似冢靑雲路轉艱舉网珊瑚易投珠明月難閒情寄魚島小築避暄寒過雨常移竹當窗學種蘭興來摹柳字愁至裂囚冠蹶足憐騏驥衝天羨鳳鸞願借扶搖力爲君送羽翰

過毛太初見二甥

朝見衛叔寶朗朗來照人髻發若靑絲楚楚足精神作對才五字遽有驚人辭下籌讀左史酌酒誦唐詩阿舅無長處素心差足師居官萬不可談藝一無知爾父敷儉朴山居伴鹿麋郗公誠晚令育長恐情疑似之非賢者不宵乃佳兒

述懷

少小讀詩書得意常孤往手提無孔錘擊破珊瑚网香象絕眾流俊鶻起秋莾淫僻畏仁義行止羞罔兩滅火事長途何處稅歸鞅

小齋

情至觀無始愁來寶柰何蠧行粘敗粉燕起觸檐羅往事惟長嘯新知一致歌鵷雛𨿽餓死不與雀爭多

迎九

節物何堪問流光轉自哀世情搔首過秋色閉門來才子新開社參軍舊有臺菊花才作蘂�爾�銜杯

憶蠏

鄂州爲客處紫蠏最堪憐朱邸爭先買靑樓不計錢昔年桐乳下今日菊花前只尺晴川水無由見爾鮮

夢子髯

渺渺山行路靑石何盤盤男兒念同袍訣絕傷肺肝同袍入我夢展轉忽無端欲言不能疏俛首但長嘆踏雪穿松徑長笑倚未欄四顧無僮僕雲气黑漫漫揮手辭我去突發無巾冠出門三兩犬當道吠君還前日送君行君言舉體酸今霄夢若此將無小未安覺來三嘆息舉首淚闌干

贈李醫者

秋橘綠成行方書白滿架君非韓伯休胡乃不二價去年短褐辭鄕裏遊未半載聲名起參答如山信手空門前冠帶若流水長安醫士亂於麻个个烏妙似老鴉誰似丰城李公子談笑直揖五侯家朝賣藥晚致身大婦喜小婦嗔席來溫呼先生

夏日同龍君超君善家伯修郊外小集

避卻紅塵子晴郊共舉杯踏雲穿寶閣立馬問金臺古木無心長雜花不定開東南饒勝友喜與二郎來

宿村中

古木攢幽壑叢篁蔽小祠藍輿村犬吠羅服野人疑稻熟家家釀山香處處詩田翁彊解事款款具威儀

示社友

所至成三笑居然似七賢社開正始後詩數中興年一代稱同軌千秋欣執鞭古來藏二酉不必大都傳

江上送別

颯颯徵鴻帶雨飛孤帆無計駐斜暉西風蘭杜香流水落日雲霞浣客衣野店無人花自發秋江有路夢先歸年來贈別傷同調郢曲如君和者稀

秋日同鄒伯學過崔晦之村莊

攜得城中友聯鑣把臂來探鬮人踴躍問姓俗疑猜鄰酒無因至霜花有限開一丘荒楚裏門戶蔽蒿菜

夜飲鄒金吾家

夜深歌起碧油幢部部爭先那肯降閱盡龜玆諸樂府卻翻新譜按南腔

見宮監走馬

苜蓿風髙萬馬齊東華門裏映花嘶平明挾彈西去白日晴翻碧玉蹄

龔惟長侍禦舅初度

靑春花鳥共爲歌兩歲山居長薜蘿彊仕古人元不忝知非蘧伯定如何百年日月徒婚嫁萬里雲霄有网羅荏苒風塵能得幾人生七十摠無多

贈散木和小修韻【二首】

逢君今日又春殘對我髙歌來日難一字懶操鸚鵡賦十年空戴沐猴冠愁來鬥酒且爲樂淚到窮途未可幹寂寞雙田煙水裏何人道有子陵竿

二

腐儒偃蹇髦毛殘三十身閒眾所難向客不題俗姓字避人眞著古衣冠寶刀入屋心猶俠老馬憐途淚未幹學道莫須占影艸只應行出盡頭卒

避俗

一朝見俗子三日面生塵所以燻修客長年如畏人買絲繡髙士栽松作比鄰不有滄溟水焉得橫海鱗

送峨嵋僧淸源時源請有檀香佛刻鏤甚精

師從峨嵋來往返經幾宿玆山聞最髙幾許到天竺師行徧天下無乃是神足竦身入梵宮鏤此﹖方﹖冉﹖檀佛

別閩人王生

靑艸紅亭萬里塵送君那得不沾巾孤峯過雨梅花碧野店逢秋荔子新江鶴嶺猿頻弔客澧蘭湘芷總關人武夷山上仙蹤在何日尋眞共卜鄰

別無念八首

漢口來何易湘江去不難北風吹順水三日到齊安

二

送君竹林祠竹子何森森不痛別離腸但傷知音心

三

辛苦李上人白髮尋知已爲爾住龍湖爾胡滯於此

四

湖上望君切江上送君苦江上與湖上計程一千五

五

陸程華容道水程京口驛良無黃金贈感慨復何益

六

謂爾眞吾師謂吾眞爾友不知歐治鑪肯鑄頑鐵否

七

海內交遊多何人可與語我欲知姓名東西南北去

八

落魄蘇季子無官妻嫂欺爾若不見憐飄零安可知

題常覺和尙捲

手題頂骨數珠腰懸生鐵戒尺走徧南閻浮提要與英雄結識

門人袁叔度無涯校梓吳士冠相如手書

【卷之下】

【詩下】

長安秋月夜

送周尙寶左遷海澄典史【三首】

狂歌

感事

歸來

哭兆孺【二首】

寒食飲二聖寺

答李子髯【二首】

戲別唐客客丰城人【二首】

九日江上小集

偶成

折楊柳

紫驑馬

贈黃道元

郊行同龔散木能者鄒伯學

送焦弱侯老師使梁因之楚訪李宏甫先生

郊外送客卽席

郊外水亭小集【三首】

送南粵使

別李年兄

別洪子兼寄吳臨川

上巳日束惟長

懷龍湖

將發黃時同舟爲王以明先生龔散木家伯修小修俱同訪龍湖者

阻雨

聞蕭

戲題君山

嘉魚李太淸書齋

又贈

龍潭

別龍湖師【八首】

附龍湖答詩【八首】

余凡兩度阻雨衝霄觀俱爲訪龍湖師戲題壁上【二首】

同無念過二聖寺【二首】

夏日鄒伯學園亭

夏日卽事【二首】

夏日同龔能者崔晦之鄒伯學納涼李子髯齋中髙柳下時子髯有小病

偶題

寄沈介庵

初秋

秋閨

漫興【二首】

江崩及城

白銅兒

浩歌

寄散村

寄楊惇初【二首】

憶弟【三首】

登髙有懷

過古寺

宿僧房

憶弟【二首】

異僧

出郭

江上

郊外小集【二首】

三弟回志喜【四首】

花朝日呈伯修【二首】

京師夜坐

敝篋集卷之下石公袁宏道中郎撰西陵陳以聞無異閱

長安秋月夜

長安城中秋月明六街九陌無纖塵先入樓臺喧戚裏次經池館趁遊人遊人宛轉無窮已千門萬戶秋如水處處笙歌玉樹傍家家蕭管澄湖裏漢家天子幸平陽金蛾寶炬列成行吹簫蹋鼓畱夭女所玉堯金煮鳳凰寸子後庭競度曲念奴別館伴諸郎銅龍軋軋烏啼早金屋�沈秋漏長秋漏漸深砍漸闌感此如何不倚欄願得長侍君王寵願得長隨玉輦看又願君心如月皎那知妾貌比花老玉碗難收覆地流東風不著斷根艸可憐今夜長信殿含酸飲泣悲團扇未買相如學阿嬌難將赤鳳比飛燕香銷金鴨妾自燒淚破紅綃君不見十回看月九回顰手把輕紈繞月行盤花蜀錦傷心色子夜吳歌斷腸聲紅潤紫塞三秋恨碣石瀟湘萬里情年年先向離人滿歲歲還依愁處生年年歲歲秋自好獨憐嬌黛無人掃未有容顏鬭月華自分棄擲同秋艸桂魄有恨不長圓嫦娥無藥應先老願得秋光守翠幃願隨流景送君衣與君並蒂原並吐與君雙鳳不雙飛江南蕩子無消息龍城徵戌幾時歸胡風刁鬥愁聞雁閨月簾櫳懶上機亦有當壚斂靑娥授色畱賓態轉多雙燕有雛辭社去孤鴛無偶柰秋何已見回文傳錦字更聞尺素托流波不道人間恨洛浦定知天上隔銀河愁來白帢連巾濕泣罷靑衫挾瑟歌歌已闋月西傾一年看一度新漢武秦皇消不得卻尋方士學仙人

送周尙寶左遷海澄典史【三首】★代作☆

羯虜終無賴餘波橫及人淸時驕魍魎平地蹶麒麟去國寧辭訪投荒幸有身邊籌終及爾勿復嘆沈淪

二

幾度靑門柳榮枯送爾行廟謀何日定邊事夥誰成名以批鱗重恩因市虎輕知君心獨苦�死亦關情

三

十年聲籍甚一日去長安作賦元投楚爲文欲弔韓雲開龍首出雨過鱷溪寒到處靑山好何憂行路難

狂歌

六籍信芻狗三皇爭紙上猶龍以後人漸漸陳伎倆噓气若雲煙紅紫殊萬狀酰雞未發覆甕裏天浩蕩宿昔假孔勢自云鐵步障一聞至人言垂頭色沮喪

感事

湘山晴色遠微微盡日江頭獨醉歸不見兩關傳露布尙聞三殿未垂衣邊籌自古無中下朝論於今有是非日暮平沙秋艸亂一雙白鳥避人飛

歸來

歸來兄弟對門居石浦河邊小結廬可比維摩方丈地不妨揚子一牀書蔬園有處皆添甲花雨無多亦澑渠野服科頭常聚首阮家禮法向來疏

哭兆孺【二首】

髙城秋笛夜微微滿目西風捲素幃四海有心隨短杖三湘無處覓荷衣劍空孤匣聽龍泣客弔寒山有鶴歸今日哭君騷雅盡東南泉石少光輝

二

黃壚別去路漫漫澤國空餘九畹蘭白骨千年知已在玄言湖海和人難秋江寂寞龍孫死夜壑蕭條鬼火寒痛殺君山笛裏月可同僊子一憑欄

寒食飲二聖寺

東風隨處有亭臺寺古無僧花也開一百五日逢寒食三十二相禮如來珠池寶地都成劫漢隴秦封且舉杯石火電光只如此白楊何事起愁哀

答李子髯【二首】

若問文章事應須折此心中原誰掘起陸地看平沈矯矯西京气洋洋大雅音百年堪屈指歲許在詞林

二

艸昧推何李聞知與見知機軸𨿽不異爾雅良足師後來富文藻詘理競修辭揮斤薄大匠裏足戒旁岐模擬成儉狹莾蕩取世譏直欲淩蘇柳斯言無乃欺當代無文字閭巷有眞詩卻沽一壺酒攜君聽竹枝

戲別唐客客丰城人【二首】

年年爲客向瀟湘楚澤煙雲拾滿囊綿花如雪歸故鄕歸故鄕應知靑雀臨流日內人蟢子墜衣裳

二

年年爲客向章臺面脂如珠紅滿髟﹖思短褐行纏歸去來歸去來種得油麻如黍子依舊風帆向楚開

九日江上小集

物色千林換江聲四面瀾脫冠酬勝節呼酒賀新寒童子攜方罫庖人進鱠盤秋郊如醉裏瀟灑一憑欄

偶成

塵世無暇日孤館有餘情黃金鑄知己靑編列友生事佛心難定學仙道不成去去雙田下兄弟事耦耕

折楊柳

艷陽二三月楊柳枝參差每逢只燕子憶得別君特憶得別君時遺君珊瑚枕君行佳麗地何人薦君寢越女性如綿吳妓情似紙夫君浪子心吹作東西水前月父書來道君遊淮北今月見君字知作江南客江水自淸流照君不照妾

紫驑馬

紫驑馬行且嘶願爲分背交頸之逸足不願爲追風絕景之霜蹄霜蹄滅沒邊城道朔風一夜霜花老縱使踏破天山云誰似華陰一寸艸紫驑馬聽我歌壯心耗不盡柰爾四蹄何

贈黃道元

海內寄士如君少雙眼識君恨不早紛紛俗士盡輕肥嗟君短褐長安道男兒有骨不乘時處處相逢薦福碑請君試祕丰城劍他年倘有張華知

郊行同龔散木能者鄒伯學

髙柳藏山寺雜花綴水濱靑溪六七里白帢兩三人鐘釜蚊虫過煙霞鹿豕鄰箕倨亦是禮何必取冠巾

送焦弱侯老師使梁因之楚訪李宏甫先生

丹書早發鳳凰樓楊柳靑陰滿陌頭徵馬晚嘶梁苑月孤帆晴指洞庭秋蓮開白社來陶令瓜熟靑門謁故候自笑兩家爲弟子空於湖海望僊舟

郊外送客卽席

漕河水暖綠瀾生聽鳥看山也自淸寶馬��塵百丈朱帆髙捲日千程飛杯客子紛無數度曲兒童浪有情人物喧闐煙樹裏桃花如錦爛春城

郊外水亭小集【三首】

山自蕭森澗自寒卻憐勝地在長安桐陰恰好當窗覆柳色終宜近水看已倦呼兒猶問酒不情逢客彊加冠湘江亦有幽居處多少芙蓉憶釣竿

二

幽篁戞戞坐來淸懶慢都無對客情戲水鷗雛分浪出趁巢鳥母曳枝行堂前羯鼓人三爵花下彈棊鳥一聲紅藥靑軒如夢裏幾年塵傍馬頭生

三

淸歌裊裊兩妖童尼酒題詩興轉工拾翠女來虛檻外分蔬人立小畦中落花撲面都如雪密樹宜亭不礙風怪得夜來鄕夢好穿雲直入武陵東

送南粵使

靑楊如縷罥斜暉霍霍班騅出帝畿蠻府官迎聽鳥語瘴鄕人去著氈衣桄榔葉密偏宜坐鸚鵡雛嬌不耐飛百粵山川題欲徧素馨花老陸郎歸

別李年兄

經年何事遠庭闈走馬彈冠意總非白髮自難千里別靑山豈爲一身歸羅浮雀下迎仙舫錦石花疏間彩衣我亦思家去未得因君魂傍故園扉

別洪子兼寄吳臨川

莫雨復朝煙送君江水邊故人如問訊道我憶臨川

上巳日束惟長

江城春色暖平蕪若个靑陽不酒壚尙有好花能覆席忍令嬌鳥怨提壺醉來金穀罰多少興到蘭亭敍有無自信胸中磊塊甚開尊恨不瀉江湖

懷龍湖

漢陽江雨昔曾過歲月驚心感逝波老子本將龍作性楚人元以鳳爲歌朱弦獨操誰能識白頸成羣爾柰何矯首雲霄時一望別山長是郁嵯峨

將發黃時同舟爲王以明先生龔散木家伯修小修俱同訪龍湖者

江艸靑靑江水流荊州何日到黃州鄭莊有客堪馳驛郭泰如仙好附舟此去山川俱作態一時象緯合生愁龜峯數點蒼煙裏料得伊人已白頭

阻雨

雲霄極目古亭州江上淒其感昔遊天下文章憐爾老瀟湘風雨動人愁雲眠楚國黃泥阪潮打已陵靑雀舟敢向乾坤尋勝覽祗因李耳在西周

聞蕭

江上淸聲入夜哀潛虯初泣雁初回前山月起靑如黛怕有幽人騎鳳來

戲題君山

洞庭湖水日潺湲腸斷湘妃竟不還千里蒼梧常在眼君山眞作望夫山

嘉魚李太淸書齋

尙有靑雲舊誰云白首新孤尊相對日萬死可憐身曝枘驚黃鳥開軒跳紫鱗名臣何必�哀腐據要津

又贈

看君如欲老巖阿矯首靑霄路若何近日彈章中貴少一時謫籍楚人多山嵐會意還生色湖水無心也自波天語丁寧猶記爾年來或�滯漁蓑

龍潭

孤舟千里訪瞿曇蹤迹深潛古石潭天下豈容知已二百年眞上洞山三云埋龜嶺平如��落龍宮湛似藍愛得芝佛好眉宇六時僧��和南

別龍湖師

十日輕爲別重來未有期出門余淚眼終不�男兒

二

惜別在今朝車馬去遙遙一行一回首踟躕過板橋

三

鬱鬱西陵路迢迢在何許不汲寒潭石朝夕共君語

四

浪迹滯黃州壯心成白首君逢袁老尼肯語廣陵否

五

魚書曾有約千里若爲函瀟湘無限水不遣到龍潭

六

兄弟爲知己同胞若比鄰出門去亦易只愁君一身

七

死去君何恨藏書大得名紛紛薄俗子相激轉相成

八

君意不在書著書爲誰子安得東南風吹君渡湘水

附龍湖答詩【八首】

入門爲兄弟出門若比鄰猶然下幽谷來問幾死人

二

無會不成別若來還有期我有解脫法灑淚讀君詩

三

赤壁賦蘇公龍湖吟白首君是袁伏袁附君成四友

四

江陵至亭州一千三百許尙有廣陵散未及共君語

五

別不說今朝去不說遙遙路逢進履者定知過圮橋

六

江陵一千三十里詩一函計程至君家百函到龍潭

七

平生懶著書書成亦快予驚風日夜吼隨處足安居

八

多少無名死予特死有聲祗愁薄俗子誤我不成名

余凡兩度阻雨衝霄觀俱爲訪龍湖師戲題壁上【二首】

江樹蕭森江水長今朝風雨又瀟湘衝霄道士迎門揖笑指看花前度郎

二

我從觀裏拜靑牛忽憶龍湖老比丘李贄便爲今李耳西陵還似古西周

同無念過二聖寺【二首】

自從智者去寶珠曾遊此今日無念來添一故事矣

二

長者卽維摩和尙似鷲子中有妙音人可比敬花女

夏日鄒伯學園亭

兀坐無儔侶觀空絕想塵牀頭髙士傳花下上皇人養鶴移茶竈憐魚輟釣綸蒙莊去已久斯意竟誰陳

夏日卽事【二首】

一官因懶廢萬事得禪逃歲月談空老風塵拂﹖﹖由髙貧交殊面背薄俗厚皮毛不解和光指空齋坐郁陶

二

悶卽攤書讀長年一腐儒開門殘雨過欹枕片雲孤世事輸棊局人情轉轆轤浮生寧曳尾斷不悔江湖

夏日同龔能者崔晦之鄒伯學納涼李子髯齋中髙柳下時子髯有小病

髙柳著溪煙團團翠可憐空街搖白水疏日冷靑錢原憲貧非病維摩疾是禪居然城郭裏一種小林泉

偶題

得句題蕉葉裁冠賞芛皮宦情三不可禪理百無知野館繁梔子晴窗語燕兒謝安何小艸相業僅能棊

寄沈介庵

不謂晴川閣同時失此人龍門吾有意魚服爾何神封事驚來艸除書怪積薪和先古有語好得耐風塵

初秋

負俗將無傲閒居合有秋驕陽猶避鵲小雨亦呼鳩中散交多絕司空宦總休明知悲冉冉何苦不滄洲

秋閨

秋色透羅幃寒芳片片飛蛩吟生暗壁螢火度空機閨月流新照簾霜換故衣徵鴻與蕩子同去不同歸

漫興【二首】

少年多浪迹老大合幽棲事業卑牛口生涯尙馬蹄避人嘲自解隱幾物難齊每憶山中友秋來好杖藜

二

獨往吾何有狂癡母所憐一身書蠧後萬事酒杯前禮樂從先進交遊附少年昨來益自喜信口野孤禪

江崩及城

城郭荒如許遷來得幾時江通夔子國潮打武侯祠六代余封在三分故里疑焉知深谷底不有萬山碑

白銅兒

白銅兒白銅兒閉眼不觀書與詩積玉輦金遊帝裏買得烏紗繡補衣歸來白馬嚇兒童裏紵滿堂金字紅炙牛錘馬邀鄕裏靑絲華館鬧春風越女吳娃嬌侍側又欲淩空生羽翼房中素女術無成汞裏金丹探不得洪都老道術最奇龍虎眞人張天師寶籙一箱金百兩牛頭可作門前廝擊大法鑼鳴大鼓百餘道士揮白塵門外旌幢引雷公江上芙蓉燈競吐後門逼債前門捨乞兒歌郎趨滿野方士行來眼欲穿山僧醉後顏如頳儒生讀書書總多白髮無官可柰何生之白金獻天子死無黃紙賂門﹖舀羅

浩歌

雲作雨不成歸箭離弦無還期昨日犬前日獅一番花一番泥花有色檻周之人有容鏡照之鏡方新容已非檻未敝花先飛短可續用何物一曲歌三杯醁我欲長生天下人拔刀斬卻金烏足

寄散村

只覺秋悲苦那堪別賦工予瞻南去雁爾望北采風寒日疏籬菊淸霜落井桐江湖夕照裏登睡許誰同

寄楊惇初【二首】

野樹吟秋日江云送目初百年誰命駕兩地且傳書潘嶽功名薄莊生吏體疏禪心知不減禪塵近何如

二

萬事傳經懶�閒且自由閉門無不可得秫更何求玄艸�云宅淸時王粲樓莫言工作賦此地易悲秋

憶弟【三首】

萬旦南徵路扁舟去不來賦投鸚鵡水詩上鳳鳳臺天地窮相傍雲霄蹇自哀千秋無漢武司馬一庸�

二

驟傳伏枕去傳覺淚沾巾短髮三江棹孤蓬四海人文章妻子怪姓字友朋嗔兄弟皆衣紫君�命苦辛

三

去住非無謂蹉跎似不羈親朋盡欲殺知已半相疑獨我能靑眼因君是白眉東來書一紙讀罷淚如絲

登髙有懷

秋菊開誰對寒郊望更新乾坤東逝水車馬北來塵屈指悲時事停杯憶遠人汀花與岸艸何處不傷神

過古寺

紅橋過雨潤黃�會���殿摧金�空塘落水衣畏人寒鳥竄����饑醉語兼禪語都非苐二機

宿僧房

夜雨沈淸磬霜林起暮鴉蓮臺三品葉佛果一時花覺路昏羅縠禪燈黑絳紗早知嬰世网悔不事袈裟

憶弟【二首】

尙有他鄕客那堪兩地春文章聊玩世儒墨竟疑人別後山川�愁來歲月新滄江一萬里濁酒向誰陳

二

東去交多少南詢興有無髙天鴻鵠舉世路馬牛呼騷雅命難達江湖迹易孤歲兵𨿽嗜酒倘亦恨窮途

異僧

買印支公僻輸瓶首座能咒言聽似鳥梵字寫如藤托缽施仙飯支牀面佛燈一身猶不用何處有三乘

出郭

稻熟村村酒魚肥處處家輕刀粘水去獨鳥會風斜落日流紅浪長江徙白沙山僧迎客喜顚倒著袈裟

江上

白霧迷荒楚靑流帶遠空沙平晴獻雪樹老夜屯風曠野眠饑兕孤洲落晚源布帆如屋裏何處有城中

郊外小集【二首】

賴有滄洲意聊行濁酒杯白波吹日上粉堞映江開米谷舟中市人煙水面來息機石已久鷗鳥莫相猜

二

浪迹眞無賴狂心今若何一尊聊對酒萬事且狂砍穉子矜黃葉漁人語白波蘆花靑裊裊秋意滿溪蓑

三弟回志喜【四首】

送汝才三月那知西復東客中何地返槖裏幾時空世事窮來見文章病後工浮湘而涉海司馬之遺風

二

突兀英雄气飄零病苦身黃金憎賦客靑眼謝時人按劍投珠恨呼牛應馬眞無錢覓知已到底白頭新

三

萬里將孤舫長江與太湖山川幾盡越文字�爲吳見我故人否識君髙義無士安交不薄珍重序三都

四

東去人人叩西來事事疑苦心眞學者出世好男兒消息蘄州得機緣老宿知何人皮相士道爾定狂癡

花朝日呈伯修二首

壚气燻髙閣歌聲繞細廚桂尊淸且滿坐客美而都共唱三婦艷同開百子�主人狩夜飲傍晚禁啼鳥

二

宛轉花如結差池燕似知佳人炊壽餅童子按新辭珠履散還聚蘭膏盡役吹靑軒紅麗蕊苐一好天時

京師夜坐

兀坐醒醒悶讀書字字難竹枯知鳳餒缾澀驗天寒事往心方省窮來交漸寬微官猶窘我羸馬日長安【下闕五詩題】

