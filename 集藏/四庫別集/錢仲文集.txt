

欽定四庫全書

集部二

錢仲文集

別集類一【唐】

提要

【臣】等謹按錢仲文集十卷唐錢起撰起字仲文吳郡人天寶中舉進士官至考功郎中大歷以還詩格初變開寶渾厚之气漸逺漸漓風調相髙稍趨浮響升降之關十子實爲之職志起與郎士元其稱首也然溫秀蘊借不失風人之防前輩典刑猶有存焉其集唐志作一卷晁公武讀書志作二卷今本十卷殆後人所分其中凡古體詩皆題曰往體考陸防松陵集亦以古體爲往體蓋唐代詩集標目有此二名偶然異文別無他義又集末江行絕句一百首胡震亨唐音統籖以爲本錢珝之詩誤入起集有考辧甚詳然舊本流傳相沿已久且珝固起孫卽附錄祖集之末亦無不可故今亦仍並存之焉乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

錢仲文集卷一

唐錢起撰

雜言二十八首

紫參歌【並序】

紫參幽芳也五葩連蕚狀飛禽羽舉俗名之五鳥花起故山道人蘭若尢丰此藥校書劉公詠歌之俾予繼組逺公林下滿靑苔春藥偏宜間石開往往幽人尋水見時時仙蝶隔云來陰陽雕刻花如鳥對連雞一何小春風宛轉虎溪傍紫翼紅翹翻霽光貝葉經前無住色蓮花防裏暫畱香蓬山才子憐幽性白雪陽春動新詠應知仙卉老雲霞莫賞夭桃滿蹊逕

瑪瑙杯歌

瑤溪碧岸生奇寶剖質披心出文藻良工雕飾明且鮮得成珍器入芳筵含華炳麗金罇側翠斚瓊觴忽無色繁弦急管催獻酬倐若飛空生羽翼蘭英照豹斑滿堂詞客盡朱顏花光來去傳香袖霞影髙低傍玉山王孫彩筆題新詠碎錦連珠復輝映世情貴耳不貴奇謾說海底瑚枝寧及琢磨當妙用燕歌楚舞長相隨

鋤藥詠

蒔藥穿林復在巘濃香秀色深能淺雲气垂來裛露偏松陰古處知春晚拂曙殘鶯百轉催縈泉帶石防花開不隨飛鳥緣枝去如笑幽人出谷來對之不覺忘疏懶廢捲荷鋤嫌日短豈無萱艸樹堦墀惜爾幽芳世所遺但使芝蘭出蕭艾不辭手足皆胼胝寧學陶潛空嗜酒頽齡捨此事東菑

病鶴篇

獨鶴聲哀羽摧折沙頭一點畱殘雪三山侶伴能逺翔五里徘徊忍爲別驚羣各畏野人機誰肯相將霞水飛不及川鳬長比翼隨波雙泛復雙歸碧海滄江深且廣目盡天倪安得往雲山隔路不隔心宛頸和鳴長在想何時白霧捲靑天接影追飛太液前

片玉篇

至寶未爲代所奇韞靈示荊山陲獨使紅光天子識不將淸韻世人知世人所貴惟燕石美玉對之成瓦礫空山埋照凡防年古色蒼痕宛自然重溪羃羃暗雲樹一片熒熒光石泉美人之鑑明且徹玉指提攜嘆奇絕試勞香袖拂莓苔不覺淸心皎冰雪連城美價幸逢時命代良工豈見遺試作珪璋禮天地何如瓀在堦墀

畫鶴篇省中作

點素凝姿任畫工霜毛玉羽照簾櫳借問飛鳴華表上何如粉繢彩屏中文昌宮近芙蓉闕蘭室絪緼香且結鑪气朝成緱嶺雲銀燈夜作華亭月日暖花明梁燕歸應驚片雪在仙闈主人顧盻千金重誰肯徘徊五里飛

秋霖曲

君不見聖主旰食憂元元秋風苦雨暗九門凰池裏沸泉騰蒼龍闕下生云根陰精離畢太淹度倦鳥將歸不知樹愁陰淡時殷雷生靈墊溺若寒灰公卿紅粒防丹桂黔首白骨封靑苔貂裘玉食張公子炰炙燻天防門裏且如歌笑日揮金應笑禹湯能罪已鶴鳴蛙躍正及時豹隠蘭凋亦可悲焉得太阿決屏翳還令率土見朝曦

白石枕【並序】

起與監察禦史畢公耀交之厚矣頃於藍水得片石皎然霜明如其徳也許爲枕贈之及琢磨將成炎暑已謝俗曰猶班女之扇可退也君子曰不然此眞畢公之佳賞也故珍而賦之

琢瑉勝水碧所貴素且貞曽無白珪玷不作浮磬鳴捧來太陽前一片新冰淸沈沈風憲地待爾秋已至璞堅難爲功誰怨晚成器比徳無燐緇論交亦如此

賦得靑城山歌送楊杜二郎中赴蜀軍

蜀山西南千萬重仙經最說靑城峯靑城嵚岑倚空碧逺壓蛾眉吞劍壁錦屏雲起易成霞玉洞花明不知夕星臺二妙逐王師阮瑀軍書王粲詩日落猿聲連玉笛晴來山翠傍旌旗緑蘿春月營門近知君對酒遙相思

送李大人赴廣州

一賢間气生麟趾鳯凰羽何意人之望未爲王者輔出鎭忽推才盛哉文且武南越寄維城雄雄推【一作寄】甲兵皷門通幕府天井入軍營厥俗多豪侈古來難致禮惟君飲冰心可酌貪泉水忠臣感聖君徇義不邀勲龍鏡逃山魅霜風破嶂云徵途凡防轉魏闕如在眼向郡海潮迎指鄊闗樹逺按節化甌閩下車佳政新應令尉陀俗還作上皇人支離交俊哲弱冠至華昔許霄漢期今嗟鵬鷃別圖南不可禦惆悵守薄暮【一作劣】

送崔校書從軍

鴈門太守能愛賢麟閣書生亦投筆寧惟玉劍報知已更有龍韜佐師律別馬連嘶出禦溝家人防夜望刀頭燕南春艸傷心色薊北黃雲滿眼愁聞道輕生能擊虜何嗟少壯不封侯

送張將軍徵西

長安少年惟好武金殿承恩爭破虜沙塲烽火隔天山鐵騎徵西防嵗還戰處黒云霾瀚海愁中明月度陽闗玉笛聲悲離酌晚金方路極行人逺計日霜戈盡敵歸回首戎城空落暉始笑子卿心計失徒看海上節旄稀

送修武元少府

寸祿榮色養此行寧嘆惜自今黃綬采蘭時不厭丹墀芳艸色百戰荒城復井田防家春樹帶人煙黎甿久厭蓬飄苦遲爾西南惠月傳

送崔十三東遊

千里有同心十年一防面當杯緩箏柱倐忽催離宴丹鳯城頭噪晚鴉行人馬首夕陽斜防上春風畱別袂闗東新月宿誰家官栁依依兩鄕色誰能此別不相憶

送鄔三落第還鄕

郢客文章絕世稀常嗟時命與心違十年失路誰知已千里思親獨逺歸雲帆春水將何適日愛東南暮山碧闗中新月對離樽江上殘花待歸客名宦無媒自古遲窮途此別不堪悲荷衣垂釣且安命金馬招賢防有時

送馬明府赴江陵

陶令南行心自永江天極目澄秋景萬室遙方犬不鳴雙鳬下處人皆靜淸風髙興得湖山門栁蕭條雙翟閒黃花滿把應相憶落日登樓北望還

送畢侍禦謫居

崇蘭香死玉簮折志士吞聲甘徇節忠藎不爲明主知悲來莫向時人說滄浪之水見心淸楚客辭天淚滿纓百鳥喧喧噪一鶚上林髙枝亦難托寧嗟人世棄虞翻且喜江山得康樂自憐黃綬老嬰身妻子朝來勸隠淪桃花洞裏舉家去此別相思復防春

送禇大落第東歸

離琴彈苦調美人向隅頃來荷防幹明主還復扁舟歸五湖漢家側席明揚久豈意遺賢在林藪玉堂金馬隔靑雲墨客儒生皆白首昨夢芳洲采白蘋歸期且喜故園春稚子只思陶令至文君不厭馬卿貧剡中風月久相憶池上舊遊應再得酒熟寧孤芳杜春詩成不枉靑山色念此那能不羨歸長楊諌獵事皆違他日東流一乘興知君爲我掃荊扉

送傅管記赴蜀軍

終童之死誰繼出燕頷儒生今俊逸主將早知鸚鵡賦飛書許載蛟龍筆峨眉玉壘指霞標鳥沒天低幕府遙巴山雨色藏徵斾漢水聲咽短簫賜璧腰金應可料才略縱橫年且妙無人不重樂毅賢何敵能當魯連嘯日暮黃雲千里昬壯心輕別不銷魂勸君用卻龍泉劍莫負平生國士恩

送張少府

愁雲破斜照別酌勸行子蓬驚馬首風鴈拂天邊水寸晷如三嵗離心在萬里

行路難

君不見明星映空月太陽朝升光盡歇君不見凋零委路蓬長風飄舉入雲中由來人事何嘗定且莫驕奢笑賤窮

盧龍塞行送韋掌記

雨雪紛紛黒山外行人共指盧龍塞萬里飛沙咽皷三軍殺气凝旌斾陳琳書記本翩翩料敵張兵奪酒泉聖主好文兼好武封侯莫比漢皇年

效古秋夜長

秋漢飛玉霜北風掃荷香含情紡織孤燈盡拭淚相思寒漏長檐前碧雲靜如水月弔棲烏啼鳥起誰家少婦事鴛機錦幕云屏深掩扉白玉窻中聞落葉應憐寒女獨無衣

臥病李員外題扉而去

僻陋病者居蒿萊行逕失誰知簮紱貴能問幽憂疾珂聲未駐門蘭气先入室沈屙不冠帶安得蓬蓽淸揚去莫尋離念頃來侵雀棲髙靜日出修桐陰枕上憶君子悄悄惟苦心

詶王維春夜竹亭贈別

山月隨客來主人興不淺今宵竹林下誰覺花源逺惆悵曙鶯啼孤云逺絕巘

山中寄時校書

蓬萊紫气溫如玉惟予知爾陽春曲別來防日芳蓀緑百花酒滿不見君靑山一望心斷續

送李四擢第歸覲省

當年貴得意文字各爭名齊唱陽春曲惟君金玉聲懸黎寶中出髙價世難掩鴻羽不低飛龍津徒自險直矜鸚鵡賦不貴芳桂枝少俊蔡邕許長鳴唐舉知梁城下熊軾朱防何暐耀才子欲歸寧裳花已含笑髙門知慶大子孝覺親榮獨攬還珠美寧惟問絹情離筵不盡醉撡袂一何早馬蹄西別輕樹色東看好行塵忽不見惆悵靑門道

哭曹鈞

苦節推白首憐君負此生忠藎名空在家貧道不行朝來相憶訪蓬蓽只謂淵明猶臥疾忽見江南弔鶴來始知天下文星失嘗恨知音千古稀那堪夫子九泉歸一聲鄰笛殘陽裏酹酒空堂淚滿衣

錢仲文集卷一

欽定四庫全書

錢仲文集卷二

唐錢起撰

五言往體四韻五首

五韻十首

六韻二十四首

東陽郡齋中詣南山招韋十

霽來海半山隠映城上起中峯落照時殘雪翠微裏同心久爲別孤興那對此良防何遲遲淸揚瞻則邇

淸泥驛迎獻王侍郎

館掃淸晝使車出明光森森入郭樹一道引飛霜仰視驄花白多慚綬色黃鷦鷯無羽翼願假憲烏翔

沐陽古渡作

日落問津處雲霞殘碧空牧牛避田燒退鷁隨潮風回首故鄕逺臨流此路窮翩翩靑冥去羨彼髙飛鴻

臥疾答劉道士

白露蠶已絲空林日淒淸晝扉掩獨臥秋明寶字比仙藥羽人寄柴荊長吟想風馭怳若升蓬瀛

夢尋西山凖上人

別處秋泉聲至今猶在耳何嘗夢魂去不見雪山子新月隔林時千峯翠微裏言念心更寂迹滅云自起

長安旅宿

九秋旅夜長萬感何時歇蕙花漸寒暮心事猶楚越直躬邅世道咫步隔天闕每聞長樂鐘載泣靈臺月明旦北門外歸途堪白

過桐栢山

秋風過楚山山靜秋聲晚賞心無定極仙步亦淸逺返照云竇空寒流石苔淺羽人昔已去靈迹欣方踐投策謝歸途世緣從此遣

李士曹防對雨

春雨暗重城訟庭深更寂終朝人吏少滿院煙雲集濕鳥壓花枝新苔冝砌石掾曹冨文史淸興對詞客愛爾蕙蘭叢芳香飽時澤

登勝果寺南樓雨中望嚴協律

微雨侵晚陽連山半藏碧林端陟香榭云外遲來客孤村凝片煙去水生逺白但佳川原趣不覺城池夕更喜眼中人淸光漸咫尺

冬夜題旅館

退飛憶林藪樂業羨黎庶四海盡窮途一枝無宿處嚴冬北風急中夜哀鴻去孤燭思何深寒窓坐難曙勞歌待明發惆悵盈百慮

自終南山晚歸

采苓日往還得性非樵隠白水到初濶靑山辭尙近絕境勝無倪歸途興不盡沮溺時返顧牛羊自相引逍遙不外求塵慮從玆泯

早渡伊川見舊作

鵾雞鳴早霜秋水寒旅涉漁人昔鄰捨相見具舟楫出浦興未盡向山心更愜村落通白雲茅茨隠紅葉東臯滿時稼歸客欣復業

夕發箭塲巖下作

行役不遑安在幽機轉發山谷無明晦溪霞自興沒朝櫛杉下風夕飲石上月懿爾靑雲士垂纓朝鳯闕寧知采竹人每食慚薇蕨

同李五夕次香山精舍訪憲上人

彼岸聞山鐘仙舟過苔水松門入幽映石逕趨迆初月開艸堂逺公方覯止忘言在閒夜凝念得微理泠泠功徳池相與滌心耳

雨中望海上懷郁林觀中道侶

山觀海頭雨懸森動煙樹只疑蒼茫裏郁鳥欲飛去大塊怒天吳驚潮蕩雲路羣眞儼盈想一葦不可渡惆悵赤城期願假輕鴻馭

廣徳初鑾駕出闕後登髙愁望【二首】

長安不可望望處愁邊起輦轂混戎夷山河空表裏黃雲壓城闕斜照移烽壘漢幟逺成霞胡馬來如蟻不知涿鹿戰早晚蚩尢死渴日河淸沈憂催暮齒

二

愁看秦川色慘慘云景晦乾坤暫運行品物遺覆載黃塵漲戎馬紫气隨龍斾掩泣指闗東日月妖氛外臣心寄逺水朝海去如帶周徳更休明天衢佇開泰

過曹鈞隠居

荃蕙有奇性馨香道爲人不居眾芳下寧老空林春之子秉髙節攻文還守眞素書寸陰盡流水怨情【一作聲】新濟濟振纓客煙霄各致身誰當舉宴不使作良臣

獨往覆釡山寄郎士元

賞心無逺近芳月好登望勝事引幽人山下復山上將尋洞中藥復愛湖外嶂古壁苔入云陰溪樹穿浪誰言世緣絕更惜知音曠鶯啼緑蘿春回首還惆悵

送王季友赴洪州幕下

列郡皆用武南徵所從誰諸侯重才略見子如瓊枝撫劍感知已出門方逺辭煙汲帶幕府海日生紅旗問我何功徳負恩畱玉墀銷魂把別袂愧爾酬明時

客捨贈鄭賁

結交意不薄匪席言莫違世義隨波久人生知已稀先鳴誓相逹未遇還相依一望金門詔三看黃鳥飛暝投同旅食朝出易儒衣嵇向林廬接攜手行將歸

山中春仲寄汝上王恆潁川沈衝

隠者守恬泊春山日深淨誰知蟠木材得性無人境座隅泉出洞竹上雲起嶺饑狖入山廚飲虹過藥井前溪堪放逸仲月好風景遊目來逺思摘芳寄汝潁

南中春意

入仕無知言遊方隨世道平生願開濟遇物幹懷抱已阻靑雲期甘同防樗老客遊南海曲坐見韶陽蚤舊國別佳人他鄕思芳艸惜無鴻鵠翅安得淩蒼昊

東陵藥堂寄張道士

木落蒼山空當軒秋水色淸旦振衣坐永吟意何極願言金丹壽一假鸞鳯翼日夕開眞經言忘心更默都有仙子采艸早相識煙露難再期焚香空嘆息

苦雨憶皇甫冉

涼雨門巷深窮居成習靜獨吟愁霖雨更使秋思永疲屙苦昏墊日夕開軒屏艸木森已悲衾幬淸且冷如何遊宦客江海隨泛梗延首長相思憂襟孰能整

寄任山人

天階崇黼黻世路有趨競獨抱中孚爻誰知苦寒詠行潦難朝海防材空遇聖豈無鳴鳯時其如問津命所思靑山郭再夢緑蘿逕林泉春可遊羨爾得其性

登秦嶺半巖遇雨

屏翳忽騰气浮陽慘無暉千峯掛飛雨百尺揺翠微震電閃云逕奔流翻石磯倚巖假松蓋臨水羨荷衣不得采苓去空思乘月歸且憐東臯上水色侵荊扉【水色一作黍色】

杪秋南山西峯題凖上人蘭若

向山看霽色步步豁幽性返照亂流明寒空千嶂淨石門有餘好霞殘月欲映上詣逺公廬孤峯懸一逕雲裏隔火松下聞山磬客到兩忘言猿心與禪定

田園雨後贈鄰人

安排常任性偃臥晚開戶樵客荷蓑歸向來春山雨殘雲虹未落返景霞初吐時鳥鳴村墟新泉繞林圃堯年尙恬泊鄰里成太古室爾人遂遙相思怨芳杜

天門谷題孫逸人石壁

崖石亂流處竹深斜照歸主人臥磻石心耳滌淸暉春雷近作解空谷半芳菲云棟防虹宿藥圃蝴蝶飛惡嚻慕嘉遁防夜瞻少微相見竟何說忘情同息機

藍溪休沐寄趙八給事

虫鳴歸舊裏田野秋農閒卽事惇風尙衡門方再闗夕陽入東籬爽气髙前山霜蕙後時老巢禽知暝還侍臣黃樞寵鳴玉靑雲間肯想觀魚處寒泉照髮斑

送輞川至南山寄谷口王十六

山色不厭逺我行隨處深迹幽靑蘿逕思絕孤霞岑獨鶴引過浦鳴猿呼入林褰裳百泉裏一步一淸心王子在何處隔云雞犬音折麻定延佇乘月期招尋

藍田溪與漁者宿

獨遊屢忘歸況此隠淪處濯淸泠泉月明不能去更憐垂綸叟靜若沙上鷺一論白雲心千里蒼洲趣蘆中夜火盡浦口秋山曙嘆息分枝禽何時更相遇

淮上別範大

悲風隕涼葉送歸怨南楚窮年將別離寸晷申宴語長淮流不盡徵棹忽復舉碧落半愁雲黃鶴時顧侶遊宦且未逹前途各修阻分一相嗟良辰更何許

雜居夜雨奉寄李京兆

永夜不可度蛩吟秋雨滴寂寞想章臺始嘆云泥隔雷聲匪君車猶時過我廬電影非君燭猶能明我目如何瓊樹枝夢裏看不足望望佳期阻愁生寒艸緑

嘆畢少府以持法無隠見系

用法本禁邪盡心翻自極畢公在囹圄世事何糺纆翠鳯呈其瑞虞羅寄殺翼囚中千念時窓外百花色落景閉圎扉春虫网叢棘古人不念文紛淚莫沾臆

小園招隠

支離鮮兄弟形影如手足但遂飲冰節甘辭代耕祿斑衣在林巷始覺無羈束交柯低戶陰閒鳥將雛宿窮通世情阻日夜苔徑緑誰言北郭貧能分晏嬰粟

過溫逸人舊居

返眞難合道懷舊仍無弔浮俗漸澆漓斯人誰繼妙聲容在心耳寧覺阻言笑堂閉防春拱木齊云嶠鶴傳居士舞猿得蘇門嘯酹酒片陽微空山想埋照

縣內水亭晨興聴訟

晨光起宿露池上判黎甿借問秋泉色如何拙宦情磨鉛辱利用策蹇愁前程昨夜明月滿中心如鵲驚負恩時易失多病績難成坐惜寒塘晚霜風吹杜蘅

錢仲文集卷二

欽定四庫全書

錢仲文集卷三

唐錢起撰

五言七韻往體九首

八韻十一首

長韻十二首

海畔秋思

匡濟難道合去畱隨興牽偶爲謝客事不顧平子田魏闕賁翹楚此身長棄捐箕裘空在念拙詘誰推賢無用卽明代養屙仍壯年日夕望佳期帝鄕路防千秋風晨夜起零落愁芳荃

太子李舍人城東別業【一作李祭酒別業俯視川林前帶雷岫】

南山轉羣木昏曉擁山翠小澤近龍居淸蒼常雨气君家北原上千金買勝事丹闕退朝回白雲迎賞至新晴村落外處處煙景異片水明防岸餘霞入古寺東臯指歸翼目盡有餘意

谷口新居寄同省朋故

種黍傍煙溪榛蕪兼沮洳亦知生計薄所貴隱身處橡栗石上材莓苔水中路蕭然授衣日得此還山趣汲井愛秋泉結茅因古樹閒雲與幽鳥對我不能去寄謝鴛鷺羣狎鷗拙所慕

京兆尹防前甘棠樹降甘露

內史用堯意理京宣惠慈气和祥則降孰謂天難知濟旱露爲兆有如塤應箎豈無夭桃樹灑此甘棠枝玉色與人淨珠光臨筆垂協風與之俱物性皆熙熙何必鳳池上方看作霖時

秋夜作

萬計各無成寸心日悠漫浮生竟何窮巧歷不能算流落四海間辛勤百年半商歌向秋月哀韻兼浩嘆寤寐怨佳期美人隔霄漢寒云度窮水別業繞垂幔窻中問談雞長夜何時旦

觀村人牧山田

六府且未盈三農爭務作貧民乏井稅塉土皆墾鑿禾黍入寒云茫茫半山郭秋來積霖雨霜降方銍獲中田聚黎甿反景空村落顧慚不耕者微祿同衞鶴庶追周任言敢負謝生諾

裴侍郎湘川回以靑竹筒相遺因而贈之

楚竹靑玉潤從來湘水陰緘書取直節君子知虛心入用隨憲簡積文不受金體將丹鳳直色映秋霜深寧肯假伶倫謬爲龍鳯吟惟將翰院客昔祕瑤華音長跪捧嘉貺嵗寒慚所欽

東城初陷與薛員外王補闕暝投南山佛寺

日石門裏松聲山寺寒香雲空靜影定水無驚湍洗足解塵纓忽覺天形寛淸鐘揚虛谷防月深重巒噫我朝露世翻浮與波瀾行運遘憂患何緣親盤桓庶將鏡中象盡作無生觀

奉和張荊州巡農晚望

太淸霽云雷陽春陶物象明牧行春令仁風助升長時和俗勤業播植農厥壤陰陰桑陌連漠漠水田廣郡中忽無事方外還獨往日暮駐歸軒湖山有佳賞宣城傳逸韻千載誰此響

送包何東逰

水國嘗獨往送君還念玆湖山逺近色昏旦煙霞時子好謝公迹常吟孤嶼詩果乘扁舟去若與白鷗期野趣及春好客遊欣此辭入云投館僻采碧過帆遲江上日回首琴中勞別思春鴻刷歸翼一寄杜蘅枝

酬陶六辭秩歸舊居見東

靖節昔髙尙令孫嗣淸徽舊廬雲峯下獻嵗車騎歸去俗因解綬憶山得采薇田疇春事起里巷相尋稀淵明醉乘興閒門秖掩扉花禽驚曙月鄰女上鳴機畢娶願已果養恬志寧違吾當掛朝服同爾緝荷衣

奉使采箭簳竹谷中晨興赴嶺

孤客倦夜坐聞猿乘早發背溪已斜漢登棧尙殘月重峯轉森爽幽步更超越云木聳鶴巢風蘿掃虎穴人羣徒自逺世役終難歇入山非買山采竹異采蕨誰見子牟意悁勞書魏闕

同嚴逸人東溪泛舟

子陵江海心髙迹此閒放漁舟在溪水曾是惇風尙朝霽收云物垂綸獨淸曠寒花古岸傍唳鶴晴沙上紛吾好貞逸不逺來相訪已接方外遠仍陪郢中唱歡言盡佳酌髙興延秋望日暮浩歌還紅霞亂靑嶂

過沈氏山居

雞鳴孤煙起靜者能卜築喬木出云心閒門掩山腹貧交喜相見把臂歡不足空林畱宴言永日淸耳目泉聲冷樽爼荷气香童僕往往仙犬鳴樵人度深竹酒酣出谷口世网何羈束始願今不從區區折腰祿

贈栢巖老人

日與麋鹿羣賢哉買山叟龎眉忽相見避世一何久林棲古崖曲野事佳春後瓠葉覆荊扉栗苞垂甕牖獨歌還獨酌不耕亦不耦磽田隔雲溪多雨長稂莠煙霞得情性身世同芻狗寄謝營道人天眞此翁有

送薛判官赴蜀

橫笛聲轉悲羽觴酣欲別舉目叩關逺離心不可說邊陲勞帝念日下降才傑路極巴水長天銜劍峯缺單車動夙夜越境正炎節星橋過客稀火井蒸云熱陰符能制勝千里在坐決始見儒者雄長纓系餘孽

詔許昌崔明府拜補闕

儒者久營道詔書方問賢至精一耀世髙步誰同年何樹可棲鳳髙梧枝拂天脫身鳬舄裏載筆虎闈前日月傳軒後衣冠眞列仙則知驪龍珠不祕淸泠泉才子貴難見郢歌空復傳惜哉效顰客心想勞嬋娟

仲春晚尋覆釡山

蝴蝶弄和風飛花不知晚王孫尋芳艸步步忘路逺況我愛靑山涉趣皆遊踐縈回必中路陰晦陽復顯古岸生新泉霞峯映雪巘交枝花色異奇石云根淺碧洞志忘歸紫芝行可搴方嗤嵇叔夜林臥方沈湎

贈東鄰鄭少府

一聞白雪唱願見淸揚久誰謂結綬來得陪趨府後小邑藍溪上卑棲愜所偶妄言復連墻片月亦攜手艸色同春逕鶯聲共髙栁美景百花時平生一杯酒聖朝法天地以我爲芻狗秩滿歸白雲期君訪谷口

謝張法曹萬頃小山假景見憶

樂道隨去處養和解朝簪茅堂近丹闕佳致亦何深退食不趨府忘機還在林淸風亂流上永日小山陰解籜雨中竹將雛花際禽物華對幽寂酌兼詠吟自昔仰髙步及玆勞所欽郢歌叨繼組知己復知音

罷章陵令山居過中峯道者

寧辭園令秩不攺淵明調解印無與言見山始一笑幽人還絕境誰道苦奔峭隨云剰渡溪出門更垂釣吾廬靑霞裏窻樹猿嘯防月淸風來方知散發妙

又

丘壑趣如此暮年始棲偃賴遇無心云不笑歸來晚鳴鳩拂紅枝初服傍淸畎昨日山僧來猶嫌嘉遁淺托君紫陽家路滅心更逺梯云創其居抱犢上絕巘杏田溪一曲霞境峯幾轉路石掛飛泉謝公應在眼願言攜手去采藥長不返

登覆釜山遇道人【二首】

晨防趣無涯名山深轉秀三休變覆景萬轉迷宇宙攀崖到天入洞窮玉澑側逕蹲怪石飛蘿擲驚花間鏈藥人雞犬咊乳竇散發便迎客采芝仍滿袖郭璞賦遊仙始願今可就

又

眞气重嶂裏知君嘉遁幽山階壓丹穴藥井通伏流道者帶經出洞中攜我逰欲驂白蜺去且爲紫芝畱忽憶武陵事別家疑數秋

尋華山雲臺觀道士

秋日西山明勝趣引孤防桃源數曲盡洞口兩岸折還從罔象來忽得仙靈宅霓裳誰之子霞酌能止客殘陽在翠防攜手更登歷林行拂煙雨溪望亂金碧飛鳥下天窻褭松際云壁稍尋蹤逺宛入寥天寂願言葛仙翁終年鏈玉液

海上臥病寄王臨

離客窮海陰蕭辰歸思結一隨浮雲滯幾怨黃鵠別妙年卽沈屙生事多所闕劍中負明義枕上惜髮之子良史才華簪偶時哲相思千里道愁望飛鳥絕嵗暮冰雪寒淮湖不可越百年去心慮孤影守薄劣獨余慕侶情金石無休歇

登玉山諸峯偶至悟眞寺

郭南雲水佳訟簡野情發紫芝每相引黃綬不能諜稍入石門幽始知靈境絕冥搜未寸晷仙逕俄九折蟠木蓋石梁崩岸露云穴數峯拔昆侖秀色與空澈玉气交晴虹桂花畱曙月半巖采瑉者一防如片雪眞賞無前程奇觀寧暫輟更聞東林磬可聽不可說興中尋覺化寂爾諸象滅

長安客捨贈李行父明府

藏器待時少知人自古難遂令丹穴鳳晚食金瑯玕誰謂兵戈際鳴琴方一彈理煩善用簡濟猛能兼寛夙夜念黎庶寢興非宴安洪波未靜壑何樹不驚鸞鳬舄傍京輦甿心懸灌壇髙槐暗苦雨長劍生秋寒旅食還時客饑年亦盡歡親勞攜斗水往往救泥蟠但恐酬明義蹉跎芳嵗防

美楊侍禦淸文見示

伯牙道防來絕無人續誰知絕唱後更有難和曲層峯與淸流逸勢競奔蹙淸文不出戶仿像皆在目霧雪看滿懷蘭荃坐盈掬孤光碧潭月一片昆侖玉初見歌陽春韶光變枯木再見吟白雪便覺云肅肅則知造化源方寸能展縮斯文不易遇淸爽心豈足願言書諸紳可以爲佩服

山居新種花藥與道士同遊賦詩

自樂魚鳥性寧求農牧資淺深愛巖壑疏鑿盡幽奇雨花相助好鶯鳴春艸時種蘭入山翠引葛上花枝風露拆紅紫緣溪復映池新泉香杜若片石引江蘺宛謂武陵洞潛應造化移杖防煙客滿袖掇芳蕤蝴蝶舞畱我仙雞閒傍籬但令黃精熟不慮韶光遲笑指云蘿逕樵人那得知

初黃綬赴藍田縣作

蟠木無匠伯終年棄山樊苦心非良知安得入君門忽忝英達顧寧窺造化恩螢光起腐艸云翼騰沈鯤片石世可用良工心所存一叨尉京甸三省漸黎元賢尹正趨府僕夫儼歸軒眼中縣胥色耳裏蒼生言居人散山水卽景眞桃源鹿聚入田逕雞鳴隔嶺村飡和俗久淸到邑政空論且嘉訟庭寂前階滿芳蓀

歸義寺題震上人壁【寺卽神堯皇帝讀書之所龍飛後創爲精舍】

入谷逢雨花香緑引幽步招提饒泉石萬轉同一趣向背森碧峯淺深羅古樹堯皇未登極此地曽隱霧祕讖得神謀因髙思虎路太陽忽臨照物象俄光煦王宮始開長者金先布白水入禪境碭山通覺路往往無心云猶起潛龍處仍聞七祖後佛子繼調禦溪鳥投慧燈山蟬飽甘露不作解纓客寧知捨筏諭身世已悟空歸途復何去

錢仲文集卷三

欽定四庫全書

錢仲文集卷四

唐錢起撰

五言四韻近體五十首

奉和聖制登防昌山應制

睿想入希夷眞遊到具茨玉鑾登嶂逺云輅出花遲泉壑凝神處陽和布澤時六龍多順動四海正雍熙

省中對雪寄元判官拾遺昆季

萬防瑤臺雪飛來錦帳前瓊枝應比淨鶴髮敢爭先散影成花月流光透竹煙今朝謝家興幾處郢歌傳

山齋獨坐喜上人夕至

舍下虎溪徑煙霞入暝開柴門兼竹靜山月與僧來心瑩蓮花水言忘緑茗杯前峯曙更好斜漢欲西回

秋夜寄張韋二主簿

涼夜褰好輕雲過月初碧空河色淺紅葉雨聲虛道阻天難問機忘世易疏不知雙翠鳯棲棘復何如

歸故山路逢隱居者

握手雲棲路澘然恨幾重誰知緑林盜長占彩霞峯心死池塘艸聲悲石徑松無因芳杜月琴酒更相逢

落第劉拾遺相送東歸

不醉百花酒傷心千里歸獨收和氏玉還采舊山薇出處離心盡榮枯防面稀預愁芳艸色一徑入衡闈

和劉七讀書

夜雨深館靜苦心黃卷前云陰畱墨沼螢影傍華編夢鳥富靑藻通經仍妙年何愁丹穴鳳不飲玉池泉

早下江寧

暮天防雨散涼吹片帆輕雲物髙秋節山川孤客情霜蘋畱楚水寒鴈別吳城宿浦有歸夢愁猿莫夜鳴

登復州南樓

孤樹延春日他山捲曙霞客心湖上鴈歸思日邊花行李迷方久歸期涉嵗賖故人雲路隔何處寄瑤華

江陵晦日陪諸官泛舟

節物堪爲樂江湖有主人舟行深更好山趣久彌新罇酒平生意煙花異國春城南無夜月長袖莫畱賓

縣城秋夕

山城日易夕愁生先掩扉俸薄不沽酒家貧忘授衣露重蕙花落月冷莎雞飛效拙慚無補雲林嘆再歸

秋夜梁七兵曹同宿【二首】

一笑不可得同心相見稀摘菱頻貰酒待月未扄扉星影低驚鵲虫聲傍旅衣卑棲嵗已晚共羨鴈南飛好欲棄吳道今宵又遇君老夫相勸酒稚子待題文月下誰家笛城頭幾片雲如何此幽興明日重離羣

和萬年成少府寓直

赤縣新秋夜文人藻思催鐘聲自仙掖月色近霜臺一葉兼螢度孤云帶雁來明朝紫書下應問長卿才

春夜過長孫繹別業

佳期難再得淸夜此雲林帶竹新泉冷穿花片月深含毫凝逸思酌水話幽心不覺星河轉山枝驚曙禽

題溫處士山居

誰知白雲裏別有緑蘿春苔繞溪邊徑花侵洞里人逸妻看種藥稚子伴垂綸潁上逃堯者何如養此眞

題陳季壁

郢人何苦調飲水仍布衾煙火晝不起蓬蒿春欲深前庭少喬木鄰捨聞新禽𨿽有徵賢詔終傷不遇心

贈鄰居齊六司倉

沈冥眾所遺咫尺絕佳期始覺衡門下翛然太古時雞聲共鄰巷燭影隔茅茨坐惜牛羊逕芳蓀白露滋

送徵雁

秋空萬里淨嘹唳獨南徵風急翻霜冷雲開見月驚塞長怯去翼影滅有餘聲悵望遙天外鄕愁滿目生

宴郁林觀張道士房

滅迹人間世忘歸象外情竹壇秋月冷山殿夜鐘淸仙侶披雲集霞杯達曙傾同歡不可再朝暮赤龍迎

秋夕與梁鍠文宴

客到衡門下林香蕙艸時好風能自至明月不須期秋日翻荷影晴光脆柳枝畱歡美淸夜寧覺曉鐘遲【南薫作防官是底物許日廢言詩】

哭空寂寺上人【五句一作古松韻舊榻】

淒然雙樹下垂淚逺公房燈續生前火鑪添沒後香陰階明片雪寒竹向空廊寂滅應爲樂塵心徒自傷

題精舍寺

勝景不易遇入門神頓淸房房占山色處處分泉聲詩思竹間得道心松下生何時來此地擺落世間情

開元觀遇張侍禦

碧落忘歸處佳期不厭逢晚涼生玉井新暑避煙松欲醉流霞酌還醒度竹鐘更憐琪樹下歷歷見遙峯

和人秋歸終南山別業

舊居三顧後晚節重幽尋野逕到門盡山窻連竹陰昔年鶯出谷今日鳳歸林物外淩雲操誰能繼此心

故相國苗公挽歌

霸陵誰寵漢主念蕭何盛業畱靑史浮榮逐逝波隴云仍作雨薤露已成歌淒愴平津閣秋風弔客過

酧劉員外雨中見寄

苦雨滴蘭砌秋風生葛衣潢污三逕絕碪杵四鄰稀分與豹隱不爲湘燕飛慙君角巾折猶肯問衡闈

賦得歸云送李山人歸華山

秀色橫千里歸云積幾重欲依毛女岫初捲少夷峯蓋影隨徵馬衣香拂臥龍秖應函谷上眞气日溶溶

過裴長官新亭

茅屋多新意芳林昨試移野人知石路戲鳥認花枝慢水縈蓬戶閒雲掛竹籬到家成一醉歸馬不能騎

寄郢州郎士元使君

龍節知無事江城不掩扉詩傳過客逺書到故人稀坐嘯看潮起行春送雁歸望舒三五夜思盡謝元暉

過長孫宅與郎上人茶防

偶與息心侶忘歸才子家談兼藻思緑茗代橊花岸幘看云捲含毫任景斜松喬若逢此不復醉流霞

下第題長安客捨

不遂靑雲望愁看黃鳥飛梨花度寒食客子未春衣世事隨時變交情與我違空餘主人栁相見卻依依

陪考功王員外城東池亭宴

無雙錦帳郎絕境有林塘鶴靜疎羣羽蓮開失眾芳晴山看不厭流水趣何長日晚催歸騎鐘聲下夕陽

過孫員外藍田山居

不知香署客謝病翠防間去幄蘭將老辭車雉亦閒近山云出洞當戶竹連山對酒溪霞晚家人采蕨還

秋園晚沐

黃卷在窮巷歸來生道心五株衰栁下三徑小園深倒薤翻成字寒花不假林龎眉謝羣彥獨酌且閒吟

窮秋對雨

晦日連苦雨動息更邅回生事萍無定愁心云不開翟門悲暝雀黒竈上寒苔始信宣城守乘流畏曝腮

裴迪南門秋夜對月

夜來詩酒興月滿謝公樓【一作月上】影閉重門靜寒生獨樹秋鶴【一作鵲】驚隨葉散螢逺入煙流今夕遙天末淸光【一作暉】幾處愁

和蜀縣段明府秋城望歸期

制錦蜀江靜飛鳬漢闕遙一玆風靡艸再視露盈條旅望多愁思秋天更泬寥河陽傳麗藻淸韻入歌謡

晚歸藍田酬王維給事贈別

卑棲卻得性毎與白雲歸徇祿仍懷橘看山免采薇【一作別山如昨日春露已霑衣采蕨頻盈手看花空厭歸】暮禽先去馬新月待開扉霄漢時回首知音靑鎖闈

再得畢侍禦書聞巴中臥病

芳信來相續同心逺更親數重云外樹不隔眼中人夢寐花驄色相思黃鳥春【一作蕙艸】更聞公幹病一夜二毛新

宿新裏館

愁人待曉雞秋雨暗淒淒度燭螢時滅傳書雁漸低客來知計誤夢裏泣津迷無以逃悲思寒螿處處啼【一本有五韻從迷字下云毎食皆彈鋏歸山柰杖藜叔牙先得路何日救沈泥】

谷口書齋寄楊補闕

泉壑帶茅茨雲霞生薜帷竹憐新雨後山愛夕陽時閒鷺棲常早秋花落更遲家童掃蘿逕昨與故人期

衡門春夜

不厭晴林下防風度葛巾寧惟北窻月【一作客】自謂上皇人叢篠輕新暑孤花占晚春寄言莊叟蝶與爾得天眞

題吳通微主人

食貧無盡日有願幾時諧【一作不知靑雲器良願幾時諧】長嘯秋光晚誰知志士懷朝煙不起竈寒葉欲連階飲水仍畱我孤燈防【一作吟詩靜】夜齋

晚次宿預館

鄕心不可問秋气又相逢飄泊方千里離悲復幾重回云隨去雁寒露滴鳴蛩延頸遙天末如聞故國鐘

藍上茅茨期王維補闕

山中人不見云去夕陽過淺瀨寒魚少叢蘭秋蝶多老年疎世事幽性樂天和酒熟思才子溪頭望玉珂

春夜寓直

養性慣云臥爲郎如鳥棲不知仙閣峻惟覺玉繩低帳喜香煙曖詩慚賜筆題未央春漏促殘夢謝晨雞

新昌裏言懷

性拙偶從宦心閒多掩扉𨿽看北堂艸不忘舊山薇花月霽來好雲泉堪夢歸如何建章漏催著早朝衣

秋夜寄袁中丞王員外

一夕盈千念方知別者勞衰榮難防面魂夢【一作喜】暫同袍片月臨階早淸河度雁髙應憐蔣生逕秋露滿蓬蒿

九日閒居寄登髙數子

初服棲窮巷重陽憶舊逰門閒謝病日心醉授衣秋酒盡寒花笑庭空暝雀愁今朝落防客防處管畱

錢仲文集卷四

欽定四庫全書

錢仲文集卷五

唐錢起撰

五言四韻近體五十首

晚入宣城界

斜日片帆陰春風孤客心山來指樵路岸去惜花林海气蒸云黒潮聲隔雨深鄕愁不可道浦宿聴猿吟

靜夜酬通上人問疾

東林生早涼髙枕逺公房大士看心後中宵淸漏長驚蟬出暗柳防月隱回廊何事沈屙久含毫問藥王

奉陪使君十四叔晚憩大雲門寺

野寺千家外閒行晚暫過炎氛臨水盡夕照傍林多境對知心妄人安覺政和繩牀搖麈尾佳趣滿滄波

省中春暮酬嵩陽焦道士見招

朝花飛暝林對酒傷春心流年催素髮不覺映華簪垂老遇知己【一作明代】詶恩看寸陰如何紫芝客【一作多慚紫陽客】相憶白雲深

酬苗發員外宿龍池寺見寄

寧知待漏客淸夜此從容【一作在雲松】暫別迎車雉還隨防法龍香煙輕上月林嶺【一作棲鴿】靜聞鐘郢曲傳甘露塵心洗幾重

貞懿皇后挽詞

淑麗詩傳美徽章禮飾哀有恩加象服無日祀髙禖曉月孤秋殿寒山出夜臺通靈深眷想靑鳥獨飛來

嵗初歸舊山

欲知愚谷好久別與春還鸎暖初歸樹云晴卻戀山石田耕種少野客性【一作舊】情閒求仲應難見殘陽且掩關

鑾駕避狄嵗別韓云卿

白髮壯心死愁看國步移關山慘無色親愛忽驚離影絕龍分劍聲哀鳥戀枝茫茫雲海外相憶不相知

詠白油防送客

薄質慚加首愁陰幸庇身捲舒無定日行止必依人已沐脂膏惠寧辭雨露頻𨿽同客衣色不染洛陽塵

藍上采石芥寄前李明府

淵明遺愛處山芥緑芳初翫此春陰色猶滋夜雨餘隔溪煙葉小覆石雪花舒采采還相贈瑤華信不如

送贇法師往上都

逺近化人天王城指日邊宰君迎說法童子伴隨緣到處花爲雨行時杖出泉今宵松月下門閉想安禪

送沈少府還江寧

逺宦碧雲外此行佳興牽湖山入閭井鷗鳥傍神仙斜日背鄕樹春潮迎客船江樓新興發應與政聲傳

送虞說擢第東遊

湖山不可厭東望有餘情片玉登科後孤舟任興行月中嚴子瀨花際楚王城嵗暮云臯鶴聞天更一鳴

送少防師西行

隨緣忽西去何日返東林世路寧嗟別空門久息心人煙一飯少山雪獨行深天外猿啼處誰聞淸梵音

送昆山孫少府

徇祿近滄海乘流看碧霄誰知仙吏去宛與世塵遙遠帆背歸鳥孤舟抵上潮懸知訟庭靜窻竹日蕭蕭

送屈突司馬充安西書記

制勝三軍勁澄淸萬里餘星飛龎統驥箭發魯連書海月低云斾江霞入錦車遙知太阿劍計日斬鯨魚

送時暹避難適荊南

三嘆把離袂七哀深我情雲天愁逺別豺虎擁前程駐馬戀攜手隔河聞哭聲相思昏若夢淚眼幾時明

送邊補闕省覲

東去有餘意春風生賜衣鳳凰銜詔下才子采蘭歸防酒百花裏情人一笑稀別離須計日相望在彤闈

送彈琴李長史往洪州

抱琴爲傲吏孤棹復南行幾度秋江水【一作幾處】皆添白雪聲佳期來客夢幽思緩王程佐牧無勞問心和政自平

送宋徵君讓官還山

至人無滯迹謁帝復思魏闕辭花綬春山有杏田紫霞開別酒黃鶴舞離今夜思君夢遙遙入洞天

送陳供奉恩勑放歸覲省

得意今如此淸光不可攀臣心堯日下鄕思楚雲間楊栁依歸棹芙蓉棲舊山采蘭兼衣錦何似買臣還

送外甥範勉赴任常州長史兼覲省

憐君展驥去能解倚門愁就養仍榮祿還鄕卽晝逰橘花低客舎蒓菜繞歸舟與報垂綸叟知吾世网畱

隴右送韋三還京

春風起東道握手望京關柳色從鄕至鶯聲送客還嘶驂顧近驛歸路出他山舉目情難盡覊離失志間

送元評事歸山居

憶家望雲路東去獨依依水宿隨漁火山行到竹扉寒花催酒熟山犬喜人歸遙羨書窻下千峯出翠防

送武進韋明府

理邑想無事鳴琴不下堂井田通楚越津市半漁商盧橘垂殘雨紅蓮拆早霜送君催白首歸水獨思鄕

送上官侍禦

執簡朝方下乘軺去不賖感恩輕逺道入幕比還家碣石春云色邯鄲古樹花飛書報明主烽火靜天涯

送郭秀才制舉下第南遊

失志思浪迹知君晦近名出關塵漸逺過郢興彌淸山盡溪初廣人閒舟自行探幽無旅思莫畏楚猿鳴

送夏侯審校書東歸

楚鄕飛鳥沒【一作外】獨與碧雲【一作片帆】還破鏡催歸客殘陽見舊山詩成流水上夢盡落花間儻寄相思字愁人定解顏

送衛功曹赴荊南

漢家仍用武才子晚成名惆悵江陵去誰知魏闕情碧雲愁楚水春酒醉宜城定想褰帷政還聞坐嘯聲

送馬使君赴鄭州

東土忽無事專城復任賢喜觀班瑞禮還在偃兵年膏雨帶滎水歸人耕圃田遙知下車日萬井起新煙

送郎四補闕東歸

無事共幹世多時廢隱淪相看戀簪組不覺老風塵勸酒憐今別傷心倍去春徒言樹萱艸何處慰離人

送陸三出尉

春艸晚來色東門愁送君盛才仍下位明代負奇文且樂神仙道終隨鴛鷺羣梅生寄黃綬不日在靑雲

送安都秀才北還

年少工文客言離卻解顏不嗟荊寶退能喜防衣還新月來前館髙陽出故關相思東北望燕趙隔靑山

送褚十一澡擢第歸吳覲省

林表吳山色詩人思不忘向家流水便懷橘防衣香滿酌畱歸驥前程未夕陽愴玆江海去誰惜杜蘅芳

送費秀才歸衡州

南望瀟湘渚詞人逺憶家客心隨楚水歸棹宿江花不畏心期阻惟愁面防賒雲天有飛翼方寸佇瑤華

送陸郎中

事邊仍戀主舉酒復悲歌粉署含香別轅門載筆過鶯聲出漢苑柳色過漳河相憶情難盡離居春艸多

送僧歸日本

上國隨緣至來途若夢行浮天滄海逺去世法船輕水月通禪觀魚龍聴梵聲惟憐一燈影萬里眼中明

送楊皥擢第遊江南

行人臨水去新詠復新悲萬里髙秋月【一作色】孤山逺別時掛帆嚴子瀨酹酒敬亭祠嵗晏無芳杜如何寄所思

送田倉曹歸覲

靑絲絡驄馬去府望梁城節下趨庭處秋來懷橘情別筵寒日晚歸路碧雲生千里相思夜愁看新月明

送張管書記

邊事多勞役儒衣逐鼓鼙日寒關樹外峯盡塞云西河廣篷難度天遙鴈漸低班超封定逺之子去思齊

送蕭常侍北使

絳節引雕戈鳴騶動玉珂戎城去日逺漢使隔年多雁宿常連雪沙飛半渡河明光朝卽邇秋社早成歌

送李棲桐道舉擢第還鄕省侍

幾年深道要一舉過賢關名與珠出鄕宜晝錦還蓮舟同宿浦栁岸向家山欲見寧親孝儒衣稚子斑

送栁道士

去世能成道遊仙不定家歸期千嵗鶴行邁五云車海上春應盡壺中日未斜不知相憶處琪樹幾枝花

送陸侍禦使新羅【二首】

衣冠周柱史才學我鄕人受命辭云陛傾城送使臣去程滄海月歸思上林春始覺儒風逺殊方禮樂新萬里三韓國行人滿目愁辭天使星逺臨水澗霜秋云佩迎仙島虹旌過蜃樓定知懷魏闕回首海西頭

送陸贄擢第還蘇州

鄕路歸何早雲間喜擅名思親盧橘熟帶雨客帆輕夜火臨津驛晨鐘隔浦城華亭養仙羽計日再飛鳴

送虞說擢第南歸覲省

南風起別袂心到衡湘間歸客楚天逺孤舟雲水閒愛君采蓮處花島連家山得意且寧省人生能幾還

送原公南逰

有意兼程去飄然二翼輕故鄕多久別春艸不傷情洗鉢泉初暖焚香曉更淸自言難解縛何日伴師行

送萬兵曹赴廣陵

秋日思還客臨流語別離楚城將坐嘯郢曲有餘悲山晚桂花老江寒蘋葉衰應須楊得意更誦長卿辭

送李判官赴桂州幕

欲知儒道貴縫掖見諸侯且感千金諾寧辭萬里遊鴈峯侵瘴逺桂水出云流坐惜離居晚相思緑蕙秋

錢仲文集卷五

欽定四庫全書

錢仲文集卷六

唐錢起撰

五言四韻近體三十九首

五韻十三首

賦得寒雲輕重色送子恂入京

無限寒云色蒼茫淺更深從龍如有瑞捧日不成陰積翠全低嶺虛明半出林帝鄕遙在目鐵馬又駸駸

賦得叢蘭曙後色送梁侍禦入京

曙色傳芳意分明錦繡叢蘭生霽後日花發夜來風不向三峯裏全勝一縣中遙知大苑內應待五花驄

賦得余冰

曉日【一作月】余冰上春池一鏡明多從履處薄偏向飲時淸比雪光仍在因風片不成更隨舟楫去猶可助堅貞

賦得浦口望斜月送皇甫判官

起見西樓月依依向浦斜動揺生淺浪明滅照寒沙水渚猶疑雪梅林不辧花送君無可贈持此代瑤華

賦得綿綿思逺道送岑判官入嶺

極目煙霞外孤舟一使星興中尋白雪【一作碧落】夢裏過滄溟夜月松江戍秋風竹塢亭不知行逺近芳艸日靑靑

江寧春夜裴使君送蕭員外

花院日扶疎江云自捲舒主人熊軾任歸客雉門車曙月稀星裏春煙紫禁余行看石頭戍記得是南徐

送薛八謫居

東水將孤客南行路幾千虹翻潮上雨鳥落瘴中天謫去寧畱恨思歸豈待年啣杯且一醉別淚莫澘然

送衡陽歸客

歸客愛鳴榔南徵憶舊鄕江山追宋玉雲雨憶荊王醉裏宜城近歌中郢路長憐君從此去日夕望三湘

送員外侍禦入朝

別思亂無緒妖氛猶未淸含香五夜客持賦十年兄霜拂金波樹星回玉斗城自憐江上鶴垂翅羨飛鳴

送李諫議歸荊州

歸舟同不系纖艸剰忘憂禁掖曾通籍江城舊列侯暮帆依夏口春雨夢荊州何日朝云陛隨君拜冕旒

送元中丞江淮轉運

薄稅歸天府輕徭賴使臣歡沾賜帛老恩及捲綃人去問殊官俗來經幾劫春東南卸亭上莫問有風塵

送唐別駕赴郢州

少年從事好此去別愁輕滿坐詩人興隨君郢路行蒹葭侵驛樹雲水抱山城遙愛下車日江臯春艸生

送鄭巨及第後歸覲

多才白華子初擅桂枝名嘉慶送歸客新秋帶雨行離人背水去喜鵲近家迎別贈難爲此衰年畏後生

宿逺上人蘭若

香花閉一林眞士此看心行道白雲近燃燈翠壁深梵筵淸水月禪坐冷山陰更說東溪好明朝乘興尋

酧元祕書晚出藍溪見寄

野興引才子獨行幽徑遲云畱下山處鳥靜出溪時拙宦不忘隱歸休長在玆知音倘相訪炊黍掃茅茨

別張起居

有別時畱恨銷魂況在今風濤初振海鵷鷺各辭林舊國關河絕新秋艸露深陸機嬰世网應負故山心

郭司徒防夜宴

秋堂復夜闌舉目盡悲端霜堞鳥聲苦更樓月色寒美人深別意鬥酒少畱歡明發將何贈平生雙玉盤

初至京口示諸弟

還家百戰後訪故幾人存兄弟得相見榮枯何處論新詩添卷軸舊業見兒孫防檢平生事焉能出蓽門

月下洗藥

汲井向新月分流入眾芳濕花低桂影翻葉靜泉光露下添餘潤蜂驚引暗香寄言養生客來此共提【一作盈】筐

晚春永寧墅小園獨坐寄上王相公

東閣一何靜鶯聲落日愁夔龍暫爲別昏旦思兼秋蕙艸出籬外花枝寄竹幽上方傳雅頌十夕讓風流

嵗暇題茅茨

谷口逃名客歸來遂野心薄田供嵗酒喬木待新禽溪路春云重山廚夜火深桃源應漸好仙客許相尋

九日登玉山

霞景靑山上誰知此勝遊龍沙傳往事菊酒對今秋步石隨雲起題詩向水流忘歸更有處松下片雲幽

宴崔駙馬玉山別業

金榜開靑鎖驕奢半隱淪玉簫惟送酒羅袖愛畱賓竹館煙催暝梅園雪悞春滿朝辭賦客盡是入林人

春谷幽居

黃鳥鳴園柳新陽攺舊陰春來此幽興宛是謝公心掃逕蘭芳出添池山影深虛名隨振鷺安得久棲林

賦得池上防丁香樹

得地移根逺交柯繞指柔露香濃結桂池影鬭蟠虯黛葉輕筠緑金花笑菊秋何如南海外雨露隔炎洲

題樊川杜相公別業

數畝園林好人知賢相家結茅書閣儉帶水槿籬斜古樹生春蘚新荷捲落花聖恩加玉安得臥靑霞

詶盧十一過宿

乞還方未遂日夕望雲林況復逢靑艸何妨問此心閉門公務散枉防故情深遙夜他鄕宿同君梁甫吟

崔十四宅問

曉日早鶯啼江城旅思迷防官同寄傲移疾阻招攜逺水閭閻內靑山雉堞西王孫莫久臥春艸欲萋萋

山路見梅感而有作

莫言山路僻還被好風催行客淒涼過村籬冷落開晚溪寒水照晴日數峯來重憶江南酒何因把一杯

詠門上畫松上元王杜三相公

昔聞生澗底今見起毫端眾艸此時沒何人知嵗寒豈能裨棟宇且欲出門闌只在丹靑筆淩雲也不難

早發東陽

信風催過客早發梅花橋數鴈起前渚千艘爭便潮將隨浮雲去日惜故山遙惆悵煙波末佳期在碧霄

舟中寄李起居

南行風景好昏旦水臯閒春色郢中樹晴霞湖上山去家旅帆逺回首暮潮還蕙艸知【一作欲】何贈故人云漢間

夜雨寄冦校書

秋館煙雨合重城鐘漏深佳期阻淸夜孤興發離心燭影出綃幕防聲連素琴此時蓬閣友應念昔同衾

喜李侍禦拜郎官入省

粉署花驄入丹霄紫誥垂直廬驚漏近賜被覺霜移漢主前瑤席穰侯許鳳池應憐後行雁空羨上林枝

蘇端林亭對酒喜雨

小雨飛林頂浮涼入晚多能知畱客處偏與好風多濯錦翻紅蘂跳珠亂碧荷芳罇深幾許此興可酣歌見上林春雁翔靑雲寄楊起居李員外

上林春更好賔雁不知歸顧影憐靑籞傳聲入紫防夜陪池鷺宿朝出苑花飛寧憶寒鄕侶鸞凰一見稀

偶成

含毫意不淺防月上簾櫳門靜吏人息心閒囹圄空繁星入疎樹驚鵲倦秋風始覺牽卑劇宵眠亦在公

漁潭值雨

日入林島異鶴鳴風艸間孤帆泊枉渚飛雨來前山客意念畱滯川途忽阻難赤亭仍數里夜待安流還

題蕭丞小池

鶯鳴蕙艸緑朝與人情期林沼忘言處鴛鴻養翮時春泉滋藥暖晴日度花遲此防無辭醉良辰難再追

送集賢崔八叔承恩括圖書

雨露滿儒服天心知子虛還勞五經笥更訪百家書贈別傾文苑光華壯使車晚云隨客散寒樹出關疎相見應朝夕歸期在玉除

送張五員外東歸楚州

纓佩不爲美人羣寧免辭杳然黃鵠去未負白雲期此別淸興盡髙秋臨水時好山枉帆僻浪迹到家遲他日詔書下梁鴻安可追

閒居寄包何

去名卽棲遁何必歸滄浪種藥幽不淺杜門喧自忘林眠多曉夢鵶散驚初陽片雪幽云至回風鄰果香佳期碧天末惆悵紫蘭芳

津梁寺尋李侍禦

禪林絕過客柱史正焚香馴鴿不猜隼慈云能防霜驄聲隔暗竹吏事散空廊霄漢期鴛鷺狐貍避憲章繞階春色至屈艸待君芳

山園秋晚寄杜黃裳少府

惆悵佳期阻園林秋景閒終朝碧雲外惟見暮禽還泉石思攜手煙霞不閉關杖藜仍把菊對捲也看山望望離心起非君誰解顏

東溪杜野人致酒

萬重雲樹下數畝子平居野院羅泉石荊扉背裏閭早冬耕鑿暇弋雁復烹魚靜掃寒花徑惟邀傲吏車晚來畱客好小雪下山初

憶山中寄舊友

數嵗白雲裏與君同采薇樹深煙不散溪靜鷺忘飛更憶東巖趣殘陽破翠防脫巾花下醉洗藥月前歸風景今還好如何與世違

東臯早春寄郎四校書

祿防賴學稼嵗起歸衡茅窮達戀明主耕桑亦近郊夜來霽山雪陽气動林梢蘭蕙暖初吐春鳩鳴欲巢蓬萊時入夢知子憶貧交

玉山東溪題李叟屋壁

霞景已斜照煙溪方暝投山家歸路僻轍迹亂泉流野老采薇暇蝸廬招客幽麏麚突荒院鸕鵲步閒疇偶此愜眞性令人輕宦遊

溫泉宮禮見

新丰佳气滿聖主在溫泉云燰龍行處山明日馭前順風求至道側席問遺賢靈雪瑤墀降晨霞防仗懸滄溟不讓水疵賤也朝天

遊襄陽泉石晚歸

遊目隨山勝回橈愛浦長往來幽不淺昏旦興難忘木末看歸翼蓮西失夕陽人聲指閭井野趣惜林塘稍近垂楊路菱舟擁岸香

夏日陪史郎中宴杜郎中果園

何事重逢迎春醪晚更淸林端花自老池上月初明路入仙郎次烏連柱史名竹陰疎柰院山翠傍蕪城引滿不辭醉風來待曙更

南溪春耕

荷蓑趣南逕戴勝鳴條枚溪雨有餘潤土膏寧厭開溝塍落花盡耒耜度云回誰道耦耕倦仍兼勝賞催日長農有暇悔不帶經來

錢仲文集卷六

欽定四庫全書

錢仲文集卷七

唐錢起撰

五言六韻近體三十五首

省試湘靈皷瑟

善皷【一作拊】云和瑟常聞帝子靈馮夷空自舞楚客不堪聴苦調淒金石淸音入杳冥蒼梧來【一作成】怨慕白芷動芳馨流水傳瀟浦悲風過洞庭曲終人不見江上數峯靑

觀法駕自鳯翔逥

欃槍一掃滅閶闔九重開海晏鯨鯢盡天旋日月來聖情蘇品物龍禦【一作馭】辟云雷曉漏移仙仗朝陽出帝臺周慚防馬出禹讓濬川回欲識封人願南山舉酒杯

題玉山村叟壁

谷口好泉石居人能陸沈牛羊下山小煙火隔云深一逕入溪色數家連竹陰藏虹辭晚雨驚隼落殘禽渉趣皆流目將歸羨在林卻思黃綬事辜負紫芝心

縣中池竹言懷

官小志已足時淸免負薪卑棲且得地榮耀不闗身自愛賞心處叢篁流水濵荷香度髙枕春色滿南鄰道在卽爲樂機忘寧厭貧卻愁丹鳯詔來訪漆園人

山園棲隠

守靜信推分灌園樂在玆且忘堯舜力寧顧尙書期晚景采蘭暇空林散帙時捲荷藏露滴黃口觸虫絲三徑與囂逺一瓢常自怡情人半云外風月詎相思

送王諫議任東都居守

車徒鳯掖東去去洛陽宮暫以靑蒲隔還看紫禁同經過乘雨露瀟灑出鴛鴻官署名臺下雲山舊苑中暮天雙闕靜秋月九重空且喜成周地詩人播國風

送鄭書記

決勝無遺策辭天便請纓出身惟殉死報國且能兵受命麒麟殿參謀驃騎營短簫催別酒斜日駐前旌義勇千夫敵風沙萬里行幾年丹闕下侯印錫書生

送族侄赴任

林下不成興仲容微祿牽客程千里逺別念一【一作片】帆懸欲嘆卑棲去其如勝趣偏雲山深郡郭花木淨潮田坐嘯帷應下離居月復圓此時知小阮相憶綠罇前

長安落第作

始願今如此前途復若何無媒獻詞賦生事日蹉跎不遇張華識空悲寗戚歌故山歸夢逺新嵗客愁多刷羽思喬木登龍恨失波散才非世用回首謝云羅

酬長孫繹藍溪寄杏

愛君藍水上種杏近成田拂逕淸陰合臨流防實懸淸香和宿雨佳色出晴煙懿此傾筐贈相知懷橘年芳馨來滿袖瓊玖願詶篇把玩情何極雲林若眼前

藥堂秋暮

隠來未得道嵗去愧雲松茅屋空山暮荷衣白露濃惟憐石苔色不染世人蹤潭靜冝孤鶴山深絕逺鐘有時丹竈上數防防霞重勉事壺公術仙期待赤龍

哭常徴君

萬化一朝盡窮泉悲此君如何丹竈術能悞紫芝焚不遂蒼生望空畱封禪文逺年隨逝水眞气盡浮雲山閉龍蛇蟄林寒麋鹿羣傷心載酒地仙菊爲誰薫

送鮑中丞赴太原軍營

年壯才仍美時來道易行寵兼三獨任威肅貳師營將略過南仲天心寄北京云旂臨塞色龍笛出闗聲漢月隨霜去邊塵計日淸漸知王事好文武用書生

奉送劉相公江淮催轉運

國用資戎事臣勞爲主憂將徴任土貢更發濟川舟擁傳星還去過池鳯不畱惟髙飲冰節稍淺別家愁落葉淮邊雨孤山海上秋遙知謝公興微月在江樓

送李秀才落第遊荊楚

翠羽𨿽【一作難】成夢遷鶯尙後羣名逃郤詵防興發謝文昏旦扁舟去江山幾路分上潮吞海日歸雁出湖云詩思應須苦猿聲莫厭聞離居見新月那得不思君

奉陪郭常侍宴滻川山池

掖垣攜愛客勝地賞年光向竹過賔館尋山到妓堂歌聲掩金穀舞態出平陽地滿簪裾影花添蘭麝香鶯啼春未老酒冷日猶長安石風流事湏歸問【一作騎】省郎

防中送張司馬歸洛

戎狄防周日衣冠適洛年客亭新驛騎歸路舊人煙吾道將東矣秋風更颯然云愁百戰地樹隔兩鄕天旅思蓬飄陌驚魂雁怯今朝一樽酒莫惜醉離筵

奉和宣城張太守南亭秋夕懷友

池館蟪蛄聲梧桐秋露晴月臨朱防靜河近畫樓明捲幔浮涼入聞鐘永夜淸片雲懸曙斗數雁過秋城羽扇揚風暇瑤琴悵【一作寄】別情江山飛麗藻謝朓讓前名

過山人所居因寄諸遺補

空谷春云滿愚公晦迹深一隨豹隠幾換緑蘿陰絕徑人稀到芳蓀我獨尋廚煙住峭壁酒气出重林蝴蝶晴還舞黃鸝晚暫吟所思靑客瑤艸寄幽心

過鳴臯隠者

磻石老紅鮮徴君臥幾年飛【一作百】泉出林下仄徑過【一作窮】崖巓雞犬逐人靜雲霞宜地偏終朝數峯勝不逺一壺前仲月霽春雨香風生藥田丹溪不可別瓊艸色芊芊

送楊錥歸隠

悔作掃門事還吟招隠詩今年芳艸色不失故山期遙想白雲裏采苓春日遲溪花藏石徑巖翠帶茅茨九轉莫飛去三回良在玆還嗤茂陵客貧病老明時

酬劉起居臥病見寄

承顏看彩服不覺別丹墀味道能忘病過庭更學詩繚垣多畫防逺岫入書帷竹靜攜琴處林香讓果時聲同叨眷早交淡在年衰更枉兼金贈難爲繼組詞

陪南省諸公宴殿中李監宅

將門髙勝霍相子寵過韋宦貴攀龍後心傾待士時壺觴開雅宴鴛鷺眷相隨舞退燕姬曲歌徴謝朓詩晚鐘過竹靜醉客出花遲莫惜畱餘興良辰不可追

山齋讀書寄時校書杜叟

日愛蘅芳下閒觀山海圖幽人自守朴窮谷也名愚倒嶺和溪雨新泉到戶樞叢蘭齊稚子蟠木老潛夫憶戴差過剡遊仙慣入壺濠梁時一訪莊叟亦吾徒

晚歸藍田舊居

云捲東臯下歸來省故蹊泉移憐石在林長覺原低舊裏情難盡前山賞未迷引藤看古木嘗酒咒春雞興與時髦背年將野老齊才微甘引退應得遂霞棲

太子李舍人城東別業與二三文友逃暑

下馬失炎暑重門深緑篁宮臣禮嘉客林表開蘭堂玆夕興難盡澄罍照墨塲東陵晚來好目極趣何長鳥道掛疏雨人家殘夕陽城隅擁歸騎畱醉戀瓊芳

寄袁州李嘉祐員外

誰謂江山阻心親夢想偏容輝常在目離別任經年郡國通流水雲霞共逺天行春鶯幾囀遲客月頻圓鴈有歸鄕羽人無訪戴船願徴黃覇入相見玉堦前

禁闈翫雪寄薛左丞

云低禁苑飛雪滿神州虛白生臺榭寒光入冕旒粉凝宮壁靜乳結洞門幽細繞逥風轉輕隨落羽浮怒濤堆砌石新月孕鉤爲報詩人道丰年誦聖猷

春暮過石龜谷題溫處士林園

隠幾無名老【間气作垂白無名者】何年此陸沈丘園自【間气作應】得性婚嫁不嬰心嵗計因山薄霞棲在谷深設罝【間气作盧】連艸色曬藥背松陰觸興雲生岫隨耕鳥下林搘頤笑來客頭上有朝簪

宿畢侍禦宅

交情頻更好子有古人風晤語淸霜裏平生苦節同心惟二仲合室乃一瓢空落葉寄秋菊愁雲低夜鴻薄寒燈影外殘漏雨聲中明發南昌去逥看禦史驄

中書遇雨

濟旱惟宸慮爲霖卽上臺云衘七曜起雨拂九門來綸閣飛絲度龍渠激澑逥色翻池上藻香裛鼎前梅湘燕皆舒翼沙鱗豈曝腮尺波應爲假虞海載沿洄

適楚次徐城

去家隨旅鴈幾日到南荊行邁攺鄕邑苦辛淹晦明畏途在滛雨未暮息趨程窮木對秋館寒鵶愁古城迷津坐爲客對酒黙含情感激念知已匣中孤劍鳴

經李防潁陽舊居

同心而早世天道亦何論獨有山陽宅平生永不諼靑溪引白鳥流涕弔芳蓀蔓艸入空室叢篁深毀垣舊遊還在眼神理更忘言惟見東山月人亡不去門

贈漢陽隠者

當年不出世知子飡霞人樂道復安土遺榮長隠身衡茅古林曲秔稻淸江濵桂棹爲漁暇荷衣禦暑新欵顏行在役幽興惜今晨分首天涯去再來芳杜春

巨魚縱大壑

巨魚縱大壑遂性似乘時奮躍風生鬛騰淩浪皷鰭龍攄回地軸鯤化想天池方快吞舟意尢殊在藻嬉傾危嗟幕燕隠晦誚泥龜諭士逢明主才猷得所施

錢仲文集卷七

欽定四庫全書

錢仲文集卷八

唐錢起撰

五言六韻近體十一首

七韻六首八韻十五首

九韻一首

十韻二首十二韻三首

送李九歸河北

文武資人望謀猷簡聖情南州初臥皷東土復維城寄重分符去威仍出閫行鬥牛移八座日月送雙旌別戀瞻天起仁風應物生佇聞収組練鏘玉防承明

送丁著作佐臺郡

多年金馬客名遂動歸輪佐郡紫書下過門朱綬新揚舲望海嶽入境背風塵水驛偏乘月梅園別受春帶徑臨府吏鱠鯉待鄕人始見美髙士逍遙在搢紳

送王使君赴太原行營

太白明無象皇威未戢戈諸侯持節鉞千里控山河漢驛雙旌度胡沙七騎過驚烽連鴈起牧馬入云多不賣盧龍塞能消瀚海波湏傳出師頌【一作表】莫奏式微歌

送王使君移鎭淮南

共許徐方牧能臨河內人郡移棠轉茂車至鹿還馴吏事嘉師旅鴛行惜搢紳別心傾祖席愁望盡徵輪紫誥徴黃晚蒼生借防頻願言靑鎖拜早及上林春

李四勸爲尉氏尉李七勉爲開封尉【惟伯與仲有令譽因美之】

美政惟兄弟時人數俊賢皇枝雙玉樹吏道二梅仙自理堯唐俗惟將禮讓傳采蘭花蕚聚就日鴈行聫黃綬俄三載靑雲未九遷廟堂爲宰制幾日試龍泉

春夜宴任六昆季宅

際晚緑煙起入門芳樹深不才叨下客喜宴齒諸簮夜月仍攜妓淸風更在林彩毫揮露色銀燭動花陰自接通家好應知待士心向隅逢故識玆夕願披襟

閒居酬張起居見贈

在林非避世守拙自離羣弱羽謝風水窮愁依典墳良知不遐棄新詠獨相聞能使幽興苦坐忘淸景曛前山帶喬木暮鳥聫歸云向夕野人思難忘騎省文

奉和王相公秋日戲贈元校書

才妙心仍逺名疏迹可追淸秋聞禮暇新雨到山時勝事惟愁盡幽防不厭遲防云憐鶴去隔水許僧期賢相惇髙躅雕龍憶所思芙蓉洗淸露願比謝公詩

過楊駙馬亭子

衣冠在漢庭臺榭接天成彩鳯翻簫曲祥鱣入館名歌鐘芳月曙林嶂碧雲生亂水歸潭淨髙花映竹明退朝追宴樂開閤【一作沈轄】醉簪纓長袖畱嘉客棲烏下禁城

山下別杜少府

把手意難盡前山日漸低情人那忍別宿鳥尙同棲寸晷戀言笑佳期欲阻睽離云愁出岫去水咽分溪莊叟幾虛說楊朱空自迷傷心獨歸路秋艸更萋萋

晚出靑門望終南別業

能淸謝朓思暫下承明廬逺山新水下寒臯微雨餘更憐歸鳥去宛到臥龍居笑指叢林上閒雲自捲舒寧心鳴鳯日卻意釣璜初處貴有餘興伊周位不如

送嚴士良侍奉詹事南遊

防傅獨知止曾參善愛親江山侍行邁長防出囂塵握手想千古此心能幾人風光滿長陌艸色傍徵輪日夕望荊楚鸎鳴芳杜新漁煙月下淺花嶼水中春防翰遙相憶含情向白蘋

題祕書王迪城北池亭

子喬來魏闕明主賜衣簪從宦辭人事同塵卽道心還追大隠迹寄此鳯城陰昨夜新煙雨池臺淸且深伏泉通粉壁迸筍出花林晚沐常多暇春【一作香】醪時獨斟西南漢宮月復對緑窻琹【一作吟】

過王舍人宅

入門花栁暗知是近臣居大隠心何逺髙風物自疏翛然靜者事宛得上皇余雞犬偸仙藥兒童授道書淸吟送客後微月上城初彩筆有新詠文星垂太虛承恩金殿宿應薦馬相如

過瑞龍觀道士

不知誰氏子鏈魄家洞天鶴待成丹日人防種杏田靈山含道气物性皆自然白鹿顧瑞艸驪龍蟠玉泉得玆象外便割區中緣石竇采雲母霞堂陪列仙主人善止客柯爛忘歸年

送沈衝

天檏非外假至人常宴如心期邈霄漢詞律響瓊琚舉酒常嘆惜無人達子虛夜光失隋掌驥騄伏鹽車考室晉山下歸田秦嵗初寒云隨路合落照下城餘千里還同術無勞怨索居

和韋侍禦寓直對雨

名貫四科首班宜二妙齊如何厭白簡未得步金閨寓直晦秋雨吟余聞逺雞漏聲過旦冷云色向窻低誰謂霄漢近翻嗟心事暌蘭滋人未握霜曉鶚還棲佇見田郎字親勞禦筆題

奉和聖制登朝元閣

六合紆覽重軒啟上淸石林飛棟出霞頂泰堦平拂曙鑾輿上晞陽瑞雪晴翠微回日馭丹巘駐天行禦气升銀漢垂衣俯錦城山通玉苑迥河抱紫闗明感物幹文動凝神道化成周王陟喬嶽列辟讓英聲

奉和杜相公移長興宅奉呈元相公

守貴常思儉平津此意深能卑丞相宅何謝故人心種蕙初抽帶移篁不攺陰院梅朝助鼎池鳯夕歸林覺路經中得滄洲夢裏防道髙仍濟代恩重豈投簪報國誰知已推賢共作霖興來文雅振淸韻擲雙金

送任先生任唐山丞

再命果良願幾年勤說詩上公頻握髮才子共垂帷琢玉成良器出門偏愴離腰章佐墨綬耀錦到茅茨樹老見家日潮平歸縣時衣催蓮女織頌聴海人詞鴻鵠志應在荃蘭香未衰金門定回首雲路有佳期

送外甥懷素上人歸鄕侍奉

釋子吾家寶神淸慧有餘能翻梵王字妙盡伯英書逺鶴無前侶孤云寄太虛往來輕世界醉裏得眞如飛錫離鄕久寧親喜臘初故池殘雪滿寒栁霽煙疏壽酒還嘗藥晨餐不薦魚遙知禪誦外健筆賦閒居

送張中丞赴桂州

出守求人瘼推賢動聖情紫臺初下詔皂蓋始専城寵借飛霜簡威加卻月營云衢降五馬林水引雙旌夙仰惇詩禮嘗聞偃甲兵戍樓云外靜訟閣竹間淸化佇還珠美心將片玉貞防恂朝望重計日謁承明

送王相公赴範陽

翊聖衘恩重頻年按節行安危皆報國文武不緣名受脤仍調鼎爲霖更洗兵幕開丞相閣旗總貳師營料敵知無戰安邊自【一作示】有徵代雲橫馬首燕鴈拂笳聲去鎭闗河靜歸看日月明欲知瞻戀【一作望】切遲暮一書生

送蔣尙書居守東都

鳯輦幸秦久周人徯帝情若非君敏徳誰鎭洛陽城前席命才彥舉朝推令名綸言動北斗職事守東京鄭履下天去蘧輪滿路聲出闗秋樹直對闕逺山明肅肅保釐處水流宮苑淸長安日西笑朝夕衮衣迎

送李兵曹赴河中

能荷鐘鼎業不矜紈綺榮侯門三事後儒服一書生昔志學文史立身爲士英驪珠難隠曜臯鶴防長鳴休命且隨牒候時常振纓寒蟬思闗栁匹馬向蒲城秋日黯將暮黃河如欲淸黎人思坐嘯知子樹佳聲

罷官後酬元校書見贈

心期悵已阻交道復何如自我辭丹闕惟君到故廬忘機貧負米憶戴出無車【一本作未忘金馬詔猶負茂陵書】鄰犬吠初服家人愁斗儲秋堂入閒夜雲月思離居窮巷聞砧冷荒枝應鵲疏宦名隨落葉生事感枯魚流水仍揮手知音未棄余

同鄔戴闗中旅寓

文士皆求遇今人誰至公靈臺一寄宿楊栁再春風更惜忘形友頻年失志同羽毛【一作衣】齊燕雀心事阻鴛鴻畱滯羨歸養飛鳴恨觸籠橘懷鄕夢裏書去客愁中殘雪迷歸鴈韶光棄防蓬吞悲問唐舉何路出屯防

新丰主人

明代少知已夜光頻暗投迍邅終薄命動息盡窮愁自欲歸飛鷁當爲不系舟雙垂素絲淚幾皂貂裘暮鳥棲幽樹孤云出舊丘蛩悲衣褐夕雨暗轉蓬秋客裏馮諼劍歌中寗戚牛主人能縱酒一醉且忘憂

夕遊覆釡山道士觀因登元廟

冥捜過物表洞府次溪傍已入瀛洲逺誰言仙路長孤煙出深竹道侶正焚香鳴磬愛山靜步虛宜夜涼仍同象帝廟更上紫霞岡霽月懸琪樹明星映碧堂傾思丹竈術願采玉芝芳倘把浮丘袂乘雲別舊鄕

陪郭常侍令公東亭宴集

盛業山河列重名劍履榮珥貂爲相子開閣引時英美景池臺色佳期宴賞情詞人載筆至仙妓出花迎暗竹朱輪轉回塘玉佩鳴舞衫招戱蝶歌扇隔啼鶯飲徳心皆醉披云興轉淸不愁懽樂盡積慶在和羮

栢崖老人號無名先生男削髮女黃冠自以雲泉獨樂命予賦詩

古也憂婚嫁君能樂性腸【一作道塲】長男棲月宇少女霓裳問爾飡霞處春山芝桂旁鶴前飛九轉壺裏駐三光與我開龍嶠披云靜藥堂胡麻兼藻緑石髓隔花香帝力言何有椿年喜漸長窅然髙象外寧不傲羲皇

贈李十六

半面喜投分數年欽盛名常思夢顏色誰憶訪柴荊忽聴欵扉向欣然倒屣迎蓬蒿駐騶馭雞犬傍簪纓酌水卽嘉宴新知甚故情僕夫視日色棲鳥催車聲自爾宴言後至今門館淸何當更乘興林下已苔生

裴僕射東亭

鳯扆任匡濟雲溪難退還致君超列辟得道在榮班朱防繚垣下髙齋芳樹間隔花開逺水廢巷愛晴山晚沐值淸興知音同解顏借蘭開賜酒畱客下重闗仙犬逐人淨朝車映竹閒則知眞隠逸未必謝區寰軒後三朝顧赤松何足攀

中書王舍人輞川舊居

幾年家絕壑滿逕種芳蘭帶石買松貴通溪漲水寛誦經連谷向吹律減云寒誰謂桃源裏天書問考槃一從解蕙帶三入偶蟬冠今夕復何夕歸休防舊歡片雲隔蒼翠春雨半林湍藤長穿松蓋花繁壓藥欄景深靑眼下興絕采毫端笑向同來客登龍此地難

送襄陽盧判官奏開河事

千里趨魏闕一言簡聖聰河流引闗外國用贍秦中有詔許其策隨山興此功連云積石阻計日安波通飛棹轉年谷利人勝嵗丰言歸漢陽路拜首蓬萊宮紫殿賜衣出靑門酣酌同晚陽過微雨秋水見新鴻坐惜去車逺愁看離館空因思郢川守南楚滿淸風

奉送戶部李郎中充晉國副節度出塞

徳佐調梅用忠輸擊虜年子房推廟略漢主記兵權受命榮中禁分麾鎭左賢風生黒山道星下紫微天始願文經國俄看武定邊方堯日逺幕府代云連汗馬將行矣盧龍已肅然闗防驅使節花月眷離筵自忝知音遇而今感義偏淚聞橫吹落心逐去旌懸帝念夔能政時湏說濟川勞還應卽爾朝暮玉墀前

奉和中書常舍人晚秋集賢院卽事寄徐薛二侍禦

文星垂太虛辭伯綜羣書彩筆下鴛掖褒衣來石渠典墳探奧防造化覩權輿述聖魯宣父通經漢仲舒窓明冝縹帶地肅近丹除淸晝刪詩暇髙秋作賦初露盤侵漢聳宮栁度鵶疏靜對連云閣晴聞過闕車舊僚云出矣晚嵗復何如海嶠瞻歸路江城夢直廬含毫思兩鳯望逺寄雙魚定笑巴歌拙還參麗曲余

和範郎中宿直中書曉翫淸池贈南省同僚兩垣遺補

靑畱才子春池靜禁林自矜仙島勝宛在掖垣深引彤庭裏含虛玉砌陰漲來知聖澤淸處見天心蘭气飄紅岸文星動碧潯鳯棲長近日虯臥欲爲霖席寵𨿽髙位流謙乃素襟焚香春【一作殘】漏盡假寐曉鶯吟丹地宜淸沘【一作切】朝陽復照臨司言兼逸趣鼓興接【一作屬】知音六義驚【一作先】摛藻三臺向擲金爲憐風水外落羽此漂沈【一作鱗羽失飛沈】

錢仲文集卷八

欽定四庫全書

錢仲文集卷九

唐錢起撰

七言四韻近體四十五首

同程九早入中書

漢家賢相重英奇蟠木何材也見知不意雲霄能自致空驚鵷鷺忽相隨臘雪初明栢子殿春光欲上萬年枝獨慚皇鑑明如日未厭螢光向玉墀

仲春宴王補闕城東小池

王孫興至幽防好芳艸春深景气和藥院愛隨流水入山齋喜與白雲過猶嫌巢鶴窺人逺不厭叢花對客多醉來倚玉無餘事目送歸鴻笑復歌

夜宿靈臺寺寄郎士元

西日橫山含碧空東方吐月滿禪宮朝瞻雙頂靑冥上夜宿諸天色界中石潭倒獻蓮花水塔院空聞松栢風萬里故人能尙爾知君視聴我心同

題郎士元半日吳村別業兼呈李長官

半日吳村帶晚霞閒門髙栁亂飛鵶橫云嶺外千重樹流水聲中一兩家愁人昨夜相思苦閏月今年春意賖自嘆梅生頭似雪卻憐潘令縣如花

猷川雪後送僧粲臨還京時避世臥疾

連步靑溪幾萬重有時共立在孤峯齋到盂空飡麥雪經傳金字坐雲松呻吟獨臥猷川水振錫先聞長樂鐘回望羣山攜手處離心一一涕無從

和李員外扈駕幸溫泉宮

未央月曉度疏鐘鳯輦時巡出九重雪霽山門迎瑞日雲開水殿候飛龍輕寒不入宮中樹佳气常薫仗外峯遙羨枚臯扈仙蹕偏承霄漢渥恩濃

長信怨

長信螢來一葉秋蛾眉淚盡九重幽鳷鵲觀前明月度芙蓉闕下綘河流鴛衾久別難爲夢鳯管遙聞更起愁誰分朝陽夜歌舞君王玉輦正淹畱

送河南陸少府

雲間陸生美且奇銀章朱綬映金覊自料抱材將致逺寧嗟趨府暫牽卑東城社日催巢燕上苑秋聲散禦梨朝夕詔書還栢署行看飛隼集髙枝

送李評事赴潭州使幕

湖南逺去有餘情蘋葉初齊白芷生謾說簡書催物役遙知心賞緩王程興過山寺先云到嘯引江帆帶月行幕下由來貴無事佇聞談笑靜黎甿

送李九貶南陽

玉柱金罍醉不歡雲山驛道向東看鴻聲斷續暮天逺栁影蕭疏秋日寒霜降幽林霑蕙若驚翰苑失鴛鸞秋來回首君門阻馬上應歌行路難

送裴頔侍禦使蜀

柱史才年四十彊須髯髮美淸揚朝天繡服承恩貴出使星軺滿路光錦水繁華添麗藻峨眉明月引飛觴多才自有雲霄望計日應追鴛鷺行

送韋信愛子歸覲

離舟解防到斜暉春水東流燕北飛才子學詩趨露冕棠花含笑待斑衣稍聞江樹啼猿近轉覺山林過客稀借問還珠盈合浦何如鯉也入庭闈

送興平王少府遊梁

舊識相逢情更親攀歡甚少愴離頻黃綬罷來多逺客靑山何處不愁人日斜官樹聞蟬蛻雨過闗城見月新梁國遺風重詞賦諸侯應念馬卿貧

送張員外出牧嶽州

鳯凰啣詔與何人善政多才寵防恂臺下鴛鸞爭送逺嶽陽雲樹待行春自憐黃閣知音在不厭彤幨出守頻應笑馮唐衰且拙世情相見白頭新

送孫十尉溫縣

飛花落絮滿河橋千里傷心送客遙不惜蕓香染黃綬惟憐鴻羽下靑霄雲衢有志終驤首吏道無媒且折腰急管繁催一醉頺陽不駐引徵鑣

送鐘評事應宏詞下第東歸

芳嵗歸人嗟轉蓬含情回首防陵東蛾眉不入秦臺鏡鷁羽還驚宋國風世事悠揚春夢裏年光寂寞旅愁中勸君稍盡離筵酒千里佳期難再同

送嚴維尉河南

蕙葉靑靑花亂開少年趨府下蓬萊甘泉未厭揚雄賦吏道何勞賈誼才徵陌獨愁飛蓋逺離筵只惜暝鐘催欲知別後相思處願植瓊枝向栢臺

送馬員外拜官覲省

二十爲郎事漢文鴛鶵驥子自爲羣筆精已許臺中妙劍術還令世上聞歸覲屢經槐裏月出師常笑棘門軍莫言來往朝天逺看取鳴鞘入斷雲

送冷朝陽擢第後歸金陵覲省

萊子晝歸今始好潘園景色夏偏濃夕陽流水吟詩去明月靑山出竹逢兄弟相歡初讓果鄕人爭賀舊登龍佳期少別俄千里雲樹愁看過幾重

九日宴浙江西亭

詩人九日憐芳菊筵客髙齋宴浙江漁浦浪花揺素壁西陵樹色入秋窻木奴向熱懸金實桑落新開防玉缸四子醉時爭講習笑論黃覇舊爲邦

和王員外晴雪早朝

紫微晴雪帶恩光繞仗偏隨鴛鷺行長信月畱寧避曉冝春花滿不飛香獨看積素凝淸禁已覺輕寒讓太陽題柱盛名兼絕唱風流誰繼漢田郎

避暑納涼

木槿花開畏日長時揺輕扇倚繩牀初晴艸蔓緣新笱頻雨苔衣染舊墻十旬河朔應虛醉八柱天臺好納涼無事始然知靜勝深垂紗帳詠滄浪

早夏

楚狂身世恨情多似病如憂正是魔花蕚敗春多寂寞葉陰迎夏已淸和鸝黃好鳥揺深【一作紅】樹細白佳人著紫羅軍旅閱詩裁不得可憐風景遣如何

題嵩陽焦道士石壁

三峯花畔碧堂懸錦裏眞人此得仙玉體才飛西蜀雨霓裳欲向大羅天彩雲不散燒丹竈白鹿時藏種玉田幸入桃源因去世方期丹訣一延年

題延州聖僧穴

定力無涯不可稱未知何代坐禪僧黙黙山門霄閉月熒熒石壁晝燃燈四時樹長書經葉萬嵗嵓懸拄杖藤昔日捨身緣救鴿今時出見有飛鷹

樂遊原晴望上中書李侍郎

爽气朝來萬里淸憑髙一望九愁輕不知鳯沼霖初霽但覺堯天日轉明四野山河通逺色千家砧杵共秋聲遙想靑雲丞相府何時開閤引書生

幽居春暮書懷

自哂鄙夫多野性貧居數畆半臨湍谿雲雜雨來茅屋山雀將雛到藥欄仙籙滿牀閒不厭陰符在篋老羞看更憐童子冝春服花裏防師指杏壇

謁許由廟

故向箕山訪許由林泉物外自淸幽松上掛瓢枝幾變石間洗耳水空流緑苔惟見遮三徑靑史空傳謝九州緬想古人增嘆惜防然雲樹滿巖秋

過張成侍禦宅

丞相幕中題鳯人文章心事每相親從軍誰謂仲宣樂入室方知顏子貧杯裏紫茶香代酒琴中緑水靜畱賔欲知別後相思意惟願瓊枝入夢頻

酬考功楊員外見贈佳句【黃卷讀來今已老白頭受屈不曽言】

上林諫獵知才薄尺組承恩愧命牽潢潦難滋滄海潤螢光空盡太陽前虛名濫接登龍士野性寧忘種黍田相國無私人守朴何辭老去上皇年

寄永嘉王十二

永嘉風景入新年才子詩成定可憐夢還鄕不相見天涯憶戴復誰傳花傾曉露垂如淚鶯拂遊絲斷若願得回風吹海鴈飛書一宿到君邊

七盤嶺阻防聞李端公先到南楚

日暮窮途淚滿襟雲天南望羨飛禽阮腸暗與孤鴻防江水遙連別恨深明月旣能通憶夢靑山何用隔同心秦楚眼看成絕國相思一寄白頭吟

酬趙給事相防不遇畱贈

誰憶顏生窮巷裏能勞馬迹破春苔忽看童子掃花處始愧夕郎題鳯來斜景適隨詩興盡好風才送佩聲回豈無雞黍期他日惜此殘春阻緑杯

山中酬楊補闕見過

日暖風恬種藥時紅泉翠壁薜蘿垂幽溪鹿過苔還靜深樹云來鳥不知靑瑣同心多逸興春山載酒逺相隨卻慚身外牽纓冕未勝杯前倒接防

同王錥起居程浩郎中韓翃舍人題安國寺用上人院

慧眼沙門眞逺公經行宴坐有儒風香緣不絕簪裾防禪想寧妨藻思通曙後鑪煙生不滅晴來堦色並歸空狂夫入室無餘事惟與天花一笑同

尋司勲李郎中不遇

知已知音同捨郎如何咫尺阻淸揚每恨蒹葭傍芳樹多慚新燕入華堂重花不隔陳蕃榻修竹能深夫子墻惟有早朝趨鳯閣朝時憐羽接鴛行

贈張南史

紫泥何日到滄洲笑向東陽沈隠侯黛色晴峯云外出縠文江水縣前流使臣自欲論公道才子非闗厭薄遊溪畔秋蘭𨿽可佩知君不得少停舟【縠江蘭溪之別名也】

暇日覽舊詩因以題詠

逍遙心地得闗闗偶被功名涴【一作凂】我閒有壽亦將歸象外無詩兼不戀人間何窮黙識輕洪範未防斯文勝大還筐篋靜開難似此蘂珠春色海中山【色一作雪】

漢武出獵

漢家無事樂時邕羽獵年年出九重玉帛不朝金闕路旌旗長繞防霞峯且貪原獸輕黃屋寧畏漁人犯白龍薄暮方歸長樂觀垂楊幾處緑煙濃

宴曹王宅

賢王駟馬退朝初小苑三春帶雨餘林沼蔥蘢多貴气樓臺隠映接天居仙雞引敵穿紅藥宮燕防泥落綺疏自嘆平生相識願何如今日厠應徐

重贈趙給事

久飛鴛掖出時髦恥負平生稽古勞玉樹滿庭家轉貴云衢獨步位初髙能迂騶馭尋蝸捨不惜瑤華報木桃應念潛郎守貧病常悲休沐對蓬蒿

贈闕下裴舍人

二月黃鶯飛上林春城紫禁曉陰陰長樂鐘聲花外盡龍池栁色雨中深陽和不散窮途恨霄漢長懸捧日心獻賦十年猶未遇羞將白髮對華簮

登劉賔客髙齋【時公初退相】

能以功成疏寵位不將心賞負雲霞林間客散孫閣城上山宜綺季家蝴蝶晴連池岸艸黃鸝晚出栁園花日陪鯉也趨文苑誰道門生隔綘紗

哭辛霽

流水辭山花別枝隨風一去絕還期昨夜故人泉下宿今朝白髮鏡中垂音徽寂寂空成夢容範朝朝無見時旦暮餘生幾息在不應存沒未嘗悲

和慕容法曹尋漁者寄城中故人

孤煙一防緑溪湄漁父幽居卽舊基饑鷺不驚収釣處閉麛應乳負暄時茅齋對雪開樽好稚子焚枯飯客遲勝事宛然懷抱裏頃來新得謝公詩

錢仲文集卷九

欽定四庫全書

錢仲文集卷十

唐錢起撰

五言三韻近體六首

二韻近體九首

二韻往體二十二首

七言二韻近體十九首三韻近體一首

送楊著作歸東海

楊栁出闗色東行千里期酒酣暫輕別路逺始相思欲識離心盡斜陽到海時

送李協律還東京

芳艸忽無色王孫復入闗長河侵驛道匹馬傍雲山愁見離居久螢飛秋月閒

秋館言懷

蟋蟀已秋思蕙蘭仍碧滋蹉跎獻賦客嘆息此良時日夕雲臺下商歌空自悲

和劉明府宴縣前山亭

城隅勞心處雪後嵗芳開山映千花出泉經萬井來翔鸞欲下舞上客且畱杯

新雨喜得王卿書問

苦雨暗秋徑寒花垂紫苔愁中緑罇盡夢裏故人來果有相思字銀鉤新月開

賦得巢燕送客

能棲杏梁際不與黃雀羣夜影寄紅燭朝飛髙碧雲含情別故侶花月【一作宛似】惜春分

送李明府去官

謗言三至後直道嘆何如今日藍溪水無人助【一作朂】夜魚

赴章陵詶李卿贈別

一官叨下秩九棘謝知音芳艸文園路春愁滿別心

逢俠者

燕趙悲歌士相逢劇孟嘉寸心言不盡前路日將斜

郎員外見尋不遇

軒騎來相訪漁樵悔晚歸更憐垂露迹花裏防墻衣

過李【一作呂】侍禦宅

不見承明客愁聞長樂鐘【一作翰墨成千古恩榮謝九重】馬卿何早世漢主欲登封

宿洞口館【或作耿緯詩】

野竹通溪冷秋泉入戶鳴亂來人不到芳艸上堦生

九日寄侄箊箕等

采菊偏相憶傳香寄便風今朝竹林下莫使桂罇空

梨花

艶靜如籠月香寒未逐風桃花徒照地終被笑妖紅

題崔逸人山亭

藥徑深紅蘚山窻滿翠微羨君花下酒蝴蝶夢中飛

藍田溪雜詠二十二首

望山登春臺目盡趣難極晚景下平阡花際霞峯色

右登臺

靜宜樵隠度逺與車馬隔有時行樂來喜遇歸山客

右板橋

片霞照仙井泉底桃花紅那知幽石下不與武陵通

右石井

引蔓出雲樹垂絲覆巢鶴幽人對酒時苔上閒花落

右古藤

池上靜難厭雲間欲去晚忽背夕陽飛乘興淸風逺

右晚歸鷺

幾轉到靑山數重度流水秦人入云去知向桃源裏

右洞仙謡

春畦生百藥花葉香初霽好客似風光偏來入叢蕙

右藥圃

靜與溪色連幽宜松雨滴誰知古石上不染世人迹

右石上苔

逺岫見如近千里一窻裏坐來石上云乍謂壺中起

右窓裏山

暗歸艸堂靜半入花園去有時載酒來不與淸風遇

右竹間路

幽鳥淸漣上興來看不足新篁壓水低昨夜鴛鴦宿

右竹嶼

穿雲來自逺激砌流偏駛能資庭戶幽更引海禽至

右砌下泉

乍依菱蔓聚盡向蘆花滅更喜好風來數片翻晴雪

右戱鷗

風送出山鐘雲霞度水淺欲知聲盡處鳥滅寥天逺

右逺山鐘

永日興難忘掇芳春陂曲新晴花枝下愛此苔水緑

右東陂【一作憶皇子陂】

臨池構杏梁待客歸煙塘水上褰好蓮開杜若香

右池上亭

有意蓮葉間瞥然下髙樹擘波得潛魚一防翠光去

右銜魚翠鳥

幽石生芙蓉百花慚美色逺笑越溪女聞芳不可識

右石蓮花

亂石跳素波寒聲聞幾處颼颼暝風引散出空林去

右潺溪聲

𨿽因朔風至不向瑤臺側惟助苦寒松偏明後凋色

右松下雪

田鶴望碧霄無風亦自舉單飛後片雲早晚及前侶

右田鶴

家住鳯城南門臨古陂曲時憐上林鴈半入池塘宿

右題南陂

送崔山人歸山

東山殘雨掛斜暉野客巢由指翠微別酒稍酣乘興去知君不羨白雲歸

題禮上人壁畫山水

連山畫出映禪扉粉壁香筵滿翠微坐來鑪气縈空散共指晴雲向嶺歸

送歐陽子還江華郡

江華勝事接湘濱千里湖山入興新才子思歸催去棹汀花且爲駐殘春

暮春歸故山艸堂

谷口春殘黃鳥稀辛夷花盡杏花飛始憐幽竹山下不攺淸陰待我歸

訪李卿不遇

畫防朱樓映晚霞髙梧寒柳度飛鴉門前不見歸軒至城上愁看落日斜

與趙莒荼防

竹下忘言對紫茶全勝羽客醉流霞塵心洗盡興難盡一樹蟬聲片影斜

故王維右丞堂前芍藥花開淒然感懷

芍藥花開出舊欄春衫掩淚再來看主人不在花長在更勝靑松守歲寒

送張防及第還家

大學三年聞琢玉東堂一舉早成名借問還家何處好玉人含笑下機迎

夜泊鸚鵡洲

月照溪邊一罩蓬夜聞淸唱有微風小樓深巷敲方響水國人家在處同

歸鴈

瀟湘何事等閒回水碧沙明兩岸苔二十五弦彈夜月不勝淸怨卻飛來

春郊

水繞冰渠漸有聲气融煙塢晚來明東風好作陽和使逢艸逢花報發生

晚歸嚴明府題門

降士林霑蕙艸寒彊驚翰苑失鴛鸞秋中回首君門阻馬上應歌行路難

秋夜送趙冽歸襄陽

鬥酒忘言良夜深紅萱露滴鵲驚林欲知別後思今夕漢水東流是寸心

送符別駕還郡

驥足駸駸吳越關屏星復與紫書還巳知從事元無事城上愁看海上山

同王負外隴城絕句

三軍版築脫金刀黎庶翻慚將士勞不憶新城連嶂起惟驚畫角入云髙

過故洛城

故城門前春日斜故城門裏無人家市朝欲認不知處漠漠野田空艸花

校獵曲

長楊殺气連雲飛漢主秋畋正掩圍重門日宴紅塵出數騎胡人獵獸歸

晚過橫霸寄張藍田

亂水東流落照時黃花滿徑客行遲林端忽見南山色馬上還吟陶令詩

九日田舍

今日無家野興偏東籬黃菊映秋田浮雲暝鳥飛將盡始達靑山新月前

題張藍田訟堂

角巾髙枕向晴山訟簡庭空不用關秋風下琴書靜夜【一作落】景門前人吏閒稍覺淵明歸思逺東臯月出片雲還

江行無題

傾酒向漣漪乘流欲去時寸心同尺璧投此報馮夷

其二

江曲全縈楚雲飛半自秦峴山回首望如別故鄕人【往年累登峴亭】

其三

浦煙寒永夜冷日轉秋旻自有沈碑在淸光不照人

其四

楚岸云空合楚城人不來祗今誰善舞莫恨廢章臺

其五

行背靑山郭吟當白露秋風流無屈宋空詠古荊州

其六

晚來漁父喜网重欲収遲恐有長江使金錢願贖龜

其七

去指龍沙路徒懸象闕心夜涼無逺夢不爲偶聞砧

其八

霽云疏有葉雨浪細無花穩放扁舟去江天自有涯

其九

好日長秋半層波動旅腸已行千里外誰與共秋光

其十

潤色非東裏官曹更建章宦遊難自定來喚擢船郎

其十一

夜江淸未曉徒惜月光沈不是因行樂堪傷老大心

其十二

翳日多喬木維舟取束薪靜聴江叟語盡是厭兵人

其十三

箭漏日初短汀煙艸未衰雨微𨿽更緑不是采蘋時

其十四

山水夜來漲喜魚跳滿江岸沙平欲盡垂蓼入船窓

其十五

渚邊新鴈下舟上獨淒涼俱是南來客憐君垂一行

其十六

云宻連江暗風斜著物鳴一杯眞戰將笑爾作愁兵

其十七

栁拂斜陽路籬邊數戶村可能還有意不掩向江門

其十八

不識相如渴徒吟子美詩江淸惟獨看心外更誰知

其十九

牽路沿江狹沙崩岸不平盡知行處險誰肯載時輕

其二十

憔悴異靈均非讒作逐臣如逢漁父問未是獨醒人

其二十一

水含秋色靜云帶夕陽髙詩癖非吾病何妨吮短毫

其二十二

帶舟維古岸還似阻西陵箕伯無多少回頭詎不能

其二十三

秋云久無雨江燕社猶飛卻笑舟中客今年未得歸

其二十四

帆翅初張處云鵬怒翼同莫愁千里路自有到來風

其二十五

佳節𨿽逢菊浮生正似萍故山何處望荒岸小長亭

其二十六

月下江流靜村荒人語稀鷺鴛𨿽有伴仍共影雙飛

其二十七

斗轉月未落舟行夜已深有村知不逺風便數聲砧

其二十八

棹驚沙鳥迅飛濺夕陽波不顧魚多處應防一目羅

其二十九

行到楚江岸蒼茫人正迷秪如秦塞逺格磔鷓鴣啼

其三十

漸覺江天逺難逢故國書可能無往事空食鼎中魚

其三十一

岸艸連荒色村聲樂稔年晚晴貪獲稻閒卻采菱船

其三十二

灘淺多遊鷺江淸易見魚怪來吟未足秋物欠紅蕖

其三十三

蛩響依沙艸螢飛透水煙夜涼誰詠史空泊運租船

睡穩葉舟輕風微浪不驚人居蘆葦岸終夜動秋聲

其三十五

自念平生意曾期一郡符可知因謫宦斑鬢入江湖

其三十六

水天涼夜月不是少淸光好景隨人物秦淮憶建康

其三十七

古來多思客揺落恨江潭今日秋風至蕭疏過沔南

其三十八

映竹疑村好穿蘆覺渚幽漸安無曠土姜芋當農収

其三十九

煙渚復煙渚畫屏休畫屏引愁天末去數防暮山靑

其四十

秋風動客心寂寂不成吟飛上危檣立啼鳥不知音

其四十一

見底髙秋水開懷萬里天旅吟還有伴沙栁數枝蟬

其四十二

九日自佳節扁舟無一杯曹園舊罇酒戱馬憶髙臺

其四十三

兵火有餘燼貧村才數家無人爭曉渡殘月下寒沙

其四十四

渚禽菱芡足不向稻粱爭靜宿涼灣月應無失侶聲

其四十五

輕雲未撲霜樹杪橘初黃信是知名物微風過水香

其四十六

土曠深耕少江平逺釣多平生皆棄本金革竟如何

其四十七

海月非常物等閒不可尋披沙應有地淺處定無金

其四十八

風晚冷颼颼蘆花已白頭舊來紅葉寺堪憶玉京秋

其四十九

渺渺望天涯淸漣浸赤霞難逢星漢使烏鵲日乘槎

其五十

風好來無陣雲開去有蹤釣歌無逺近應喜罷艨艟

其五十一

吳疆連楚甸楚俗異吳鄕謾把罇中物無人啄黃

其五十二

岸綠野煙逺江紅斜照微撐開小魚艇應到月明歸

其五十三

雨餘江始漲漾漾見流薪曾嘆溝中木斯言憶故人

其五十四

垂露曉猶濃淸風不易逢渉江𨿽已晚髙樹攀芙蓉

其五十五

乘舟維夏口煙野獨行時不見頭陀寺空懷防婦碑

其五十六

晚泊武昌岸津亭疏栁風數株曾手植好事憶陶公

其五十七

舟航依浦定星斗滿江寒若比陰霾日何方夜未闌

其五十八

近戍離金落孤岑望火門惟將知命意瀟灑向乾坤

其五十九

叢菊生隄上此花長後時有人還采掇何必有春期

其六十

景夕殘霞落秋寒細雨晴短纓何用濯舟在月中行

其六十一

堤壊漏江水地坳成野塘晚荷人不折畱取作秋香

其六十二

失宦終何路攄懷亦自寛襞牋嘲白鷺無意諭梟鸞

其六十三

樓空人不歸云似去時衣黃鶴無心下長應笑令威

其六十四

白帝朝驚浪陽臺暮應云等閒生險易世路祗如君

其六十五

櫓【一作蘆】慢生輕浪帆虛帶白雲客船𨿽狹小容得庾將軍

其六十六

靜看秋江水風微浪漸平人間馳競處塵土自波成

其六十七

風借帆方疾風回棹卻遲較量人世事不校一毫

其六十八

咫尺愁風雨匡廬不可登秪疑香霧窟猶有六朝僧

其六十九

江艸何多思冬靑尙滿洲誰能驚鵩鳥作賦爲沙鷗

其七十

幸有煙波興寧辭筆硯勞緣情無怨刺卻似反離騷

其七十一

沙上獨行時吟髙到楚詞難得垂岸蓼盈把當江蘺

其七十二

秋寒鷹隼健逐雀下云空知是江湖客無心擊塞鴻

其七十三

幽懷念煙水長恨隔龍沙今日滕王閣分明見落霞

其七十四

江流何渺渺懷古獨依依漁父非賢者蘆中但有磯

其七十五

逺謫嵗時晏暮江風雨寒仍愁系舟處驚夢近長灘

錢仲文集卷十

