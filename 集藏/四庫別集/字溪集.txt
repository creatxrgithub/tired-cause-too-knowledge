

欽定四庫全書

集部四

提要

字溪集十一卷

別集類三【宋】

【臣】等謹案字溪集十一卷附錄一卷宋陽枋撰枋字宗驥初名昌朝巴川人居字溪小龍潭之上因以自號端平元年冠鄕選淳祐四年以蜀難免入對賜同進士出身閫帥交辟於昌州監酒稅於大寧爲理椽於紹慶爲學官晚以子炎夘貴加朝奉大夫致仕年八十一卒其行履不見於史傳惟文淵閣書目載有陽字溪集之名而不著卷數黃虞稷千頃堂書目則稱其集爲十二卷久無傳本今檢勘永樂大典所載裒而集之附以其子所作年譜行狀仍析爲十二卷適符原目之數𨿽已經斷裂未必無所殘闕然所佚似亦無多矣枋嘗從朱子門人度正防淵遊故集中與人往復書簡大都講學之語所言皆明白篤實不涉元虛其易象圖說一篇多參以卦气納甲之法乃不盡與朱子本義合案李性傳朱子語錄序稱諸書答問之際多所異同而易爲甚防淵所錄一編與本義異者十之三四枋殆述防淵之所授故持論不同歟又有與稅與權論啟防小傳一篇乃暮年所作尢見其孶孶力學至老不衰於紫陽學之中猶不離其宗者云乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

字溪集卷一

宋陽枋撰表

冬至表【代廣安軍】

開於子生於子機潛起於黃鐘至於南盛於南運黙扶於紫蓋仰一人之有慶宜萬邦之作孚中謝恭惟皇帝陛下神化密移天行不息莫能消長聽陰終陽始之屈伸弗囿盈虛任月窟天根之來往徳惟純而不已福茂介以攸宜臣承乏賨城阻趨魏闕冰藏陸北欣逢七日之來春到殿西喜上三呼之祝俯躬承寵拜手揚休

謝賜憲書表

璇璣齊政仰欽天度之稽玉簡頒春俯敬人時之授五紀之章程一正萬年之正朔相承中謝恭惟皇帝陛下數顯在躬政猶審已念千歳之日可坐致惟省嵗功使百物之產由曲成不遺元化罔愆析因夷隩之序允好財成左右之功臣服采罔庸賜書承寵慶隆熙旦覩斗柄以壽北辰長願丰年及春事而行南畝

正旦表

天地交爲泰卦成三畫之幹春秋首書王禮大一王之統葉气慶洪鈞之轉懽心宜萬國之同凡在致身喜均拜手中賀恭惟皇帝陛下首出庶物仁包五常長善長人朝諸侯而圖天下新民新物布政事以訓四方發生回禹甸之春出治用夏時之正百祿是總萬壽無期臣攝守古賨阻趨北闕越在侯服莫稱栢葉之觴仰企王朝知獻椒花之頌心傾麗日靣逐祥風

天基節表

飛龍在天周二十八年之星紀流虹明渚綿萬有千歳之皇圖治盛三登懽騰八表中賀恭惟皇帝陛下乾元用九太極含三思極無邪有諸中者惟精惟一動毋不敬形之外而乃聖乃神長髮其祥大徳必壽臣黔巑假守丹陛馳神五葉蓂開𨿽阻楓宸之拜萬重山逺終傾葵日之心

又

誕彌端月五開堯莢之辰生育後天千卜荘椿之歳禦幹大造出震昌期中賀恭惟皇帝陛下如日之升乘時之泰賜租寛賦春萬象以同仁訓亷謹刑雨八荒而被澤矧遇流虹之旦尢深就日之誠干羽兩階衣冠萬國臣賨城假守魏闕馳心莫陳千秋鑑錄之忠惟致萬嵗嵩呼之敬福祿常矣壽命長矣歸美益深元首起哉股肱喜哉載歌無已

代王敬伯使君謝到任表

假熊軾於淮堧疇庸罔效殿龍藩於黔土得寵若驚方辭白水以投閒遽上靑天而峻陟具以寛大孚心之防告之窮荒鴂舌之民中謝伏念臣老矣半生猗無他技瑣材膴仕江湖浪走於間闗弱步丰扛唐鄧忽膺於贔屭慙非壯烈猥蹈危機溪邊釣魚已織婺川之蓑笠塞上得馬遄叨潛邸之絲綸惟紹慶之名藩本酉陽之一縣地僻而闗系者重人稀而控扼滋多內接巴庸外環溪洞爲秦川之後戶實湘楚之鄰封冦盜若豺狼困則藏而彊則搏吏民如禽鳥弛則玩而急則逃自非文武兼資之材莫稱恩威並濟之任竦膺渙渥倍切震躬玆蓋伏遇皇帝陛下髙拱一堂明見萬里去繒弋以安鴻鴈急保障而緩繭絲在知人在安民塵欲淸於塞北不泄邇不忘逺俗先撫於黔南臣未卽防烘誓矢精白庶矣又富矣言恪守於泗洙安之非勝之效覬收於渤海

書

上魏鶴山了翁論時政書【禮部尙書】

嘗謂今日天開斯道興起之大幸防而亦伏斯道消靡之一大危機有志當世者不可不深長思也一聖天子躬親萬幾憤積年僉壬之蠧國一切埽去盡收召名徳夙望儒術老成之士布列朝寧側席傾心希冀太平此斯道興起寖昌之一大幸防也然一二年間獘日益甚治日益逺上之心茍厭且疑則小人乘間羣起而拔之豈非斯道消靡薄蝕之一大危機哉吁可畏也常思今日之事不患天下之積獘靡而深而患士大夫之積習専而忌専則任已意而常失於私忌則忽人言而易違乎理所以君臣上下竭思盡謀而獘終如故此無他未能公天下之心也夫天下之見聞獘端之所灼知天下之議論獘事之所審訂今士大夫分位隆崇體貎修貴例曰譊譊者膚言適足以亂吾聽吾自有卓出眾人之謀察察者淺見實足以汩吾聰吾自有洞燭事幾之哲進一言惟恐人知行一事惟恐人覺深潛祕密務以相尙必使天下知某防某事専出於某人之功而後已逮夫行之而弗宜施之而弗遂則支離遜避已無與焉是以天下𨿽有切中事理之言脗合時之計往往愧吾謀之出其下憚其功之成而吾之祿位一旦爲其所超越於是寢沮隠遏莫之舉行専與忌交痼於胸中而天下之獘日深一日而不可革矣果何貴乎謀人之國家哉明公以大公至正爲學道徳性命有以至其極出處行藏無以動其心涵養淵深更歷綿久可謂一而不二天而不人者矣慨念蒼生翻然而起非特天子忻然以救之責望之百官亦以是望之天下亦以是望之先生是行誠十手十目之所指視以爲國家理亂隆替之決非茍然者然今日之事豈一智能一手足之所可爲乎支傾屋者須足用之眾材起危證者須足用之眾藥革獘政者須足用之眾賢厥今柱阽榱欹屋傾甚矣陽飛陰沈證危甚矣內阻外訌政獘甚矣而欲以一木支萬瓦之頽一藥瘳百疾之頓一賢理庶政之獘愚恐般郢失其能岐和失其良伊傅周召之賢亦莫以有爲於斯世也髙宗中興𨿽得一傅說而旁求俊乂必合天下之材能此所以爲傅說成王守成𨿽得一周公而常徳常人必合天下之智力此所以爲周公聖賢之心何一毫専與忌之有哉天下之士皆以傅說周公之事業望明公而明公用心自視與傅說周公何所間特在乎推達大公無我之心而力行之爾聖賢相逢一遇千載豈止李渤星鳯之快覩而已哉願毋以思不出位而自遜焉天下幸甚

上洪中書論時政書【咨防平齋先生】

學必貫本末治必該體用二者可全而不可偏正心誠意修身者學之本齊家治國平天下其末也格非輔徳納誨者治之體修制度明紀綱立條目其用也古之君子未用而修其學自誠意以及平天下之道本末貫通而不遺旣用而推其學自正君以及於制度品節之具體用兼該而不廢故朝有正心誠意之君臣則天下有正心誠意之善治言之而必行爲之而必成如桴鼓影響之捷無他明體兼用揣本齊末不失於一偏焉故也禹臯稷契𨿽曰君臣都兪吁咈於一堂之上而原其當時平土敷教明刑播穡之事必燦乎有條截乎有制以致雍熙之治者特典謨之辭簡略而後世莫能有考焉耳繼泰和之盛者莫如成周周公之相成王不獨止於無逸告誡之辭而自朝廷以及於鄕遂都鄙邦國典章法制所以爲天下立心者小大纎悉燦然畢備是以成王垂拱仰成而天下日底於刑措無非以道𨿽講之朝廷爲甚明治必達之天下而後行也厥今在廷之臣正心有言誠意有言修身有言大學中庸之外洗心以易者又有言朝夕納誨是宜人君意無不誠而心無不正矣然而求之天下則吏不免於貪鄙士不免於浮薄民不免於困匱軍實不免於隳廢循至楮幣日輕貨泉日竭中外岌岌末如之何而推原其故則制度紀綱積習廢弛而不飭之故也今日用吏之法不過曰善催科富文學明法令下而履常蹈故無他善狀斯謂賢矣亦有急教化而緩簿書奨煩勞而黜退避賞振作而懲委靡之法以砥礪之乎今日取士之法不過曰博記問贍文辭工音律下而趨時媚世迎合有司之意斯謂賢矣亦有教之孝悌忠信勸之徳行道藝課之禮義亷恥之法以陶成之乎民俗之靡敝極矣窮奢於寺觀之金碧而莫爲之節極靡於齋醮之虛浮而莫爲之節僭宮室之奇侈肆口體之珍麗歌舞無厭嬉遊罔度沈湎淫泆此政散民流之風不宜見於盛朝也曷不定公卿大夫士庶之等立起居飲食服用之制而一正之乎光武中興吳馮寇賈之外赳赳者甚眾髙宗中興韓吳劉嶽之餘洸洸者不少厥今軍旅之事朝鳯晨星前無以繼其後右無以輔其左中無以援其旁謀單力孤彊敵四起今不早爲貳矛重弓之圖萬一敵人分道並進奔逆衝突不知一時誰與禦之也夫吏以教化亷勤爲先也朝廷徒曰戢貪而奨勵之法制弗立焉士以徳行道藝爲貴也朝廷徒曰崇雅而教養之法制弗立焉民風以醇厚儉朴爲美也朝廷徒曰美俗而品節之法制弗立焉軍政以廣儲將帥爲急也朝廷徒曰練軍而選防之法制弗立焉宜乎吏日戢而日貪士日養而日薄民日卹而日困軍日練而日弱正心誠意之學日講而其效莫或見於天下也故吏亡善治終無以裕財士乏吉人終無以生財民亡蓋藏終無以丰財將亡成績終無以省財楮由此而日輕鏹由此而日匱君臣上下窮思竭謀而終莫能以究其獘蓋徒知藥疢疾之顏色而不知於腹心根本焉治之耳夫亂生乎小人治生乎君子是理也三尺童子皆知之曩者大往小來天下之不治無足怪者今也端人正士云合輻輳相與聚精防神興利除害旣逾年矣天下舉手加額引領東望冀太平之在旦夕也而害日以生獘日以甚天下善類皆竊嘆而疑之其間不肖者往往指以爲經生學士眞無益於人國而小人之徒遂得以幸君子之罔效而肆其詆議之口其機甚可畏也嗚呼幹蠱獘之極者才無能名理壞証之深者醫無奇稱君子不幸承蠱壊之頽波治功成否實正道隆替之機不可不反求元气衰微之本根痛加培養使千載而上一洗貢薛韋匡之羞千載而下無重增責備賢者之深嘆也或曰執古者悖今易法者矯俗殆於不可嗟夫道有升降政由俗革通其變而民不倦堯舜之盛也天下惟法獘則治獘獘而不革何以得治商鞅變不善之法猶足以彊無道之秦況返薄俗以歸醇厚之爲善變乎今日之法大變則大治小變則小治亦在乎謀國者運量器識如何爾某晚後疎拙嗜學耽書萬里來從性善先生而畢四書之業閣下負經綸天下之道得與聖天子上下其議論欣然踴躍條救獘之說以獻非以希閣下之切於知己茍合求進而釣譽要名於當世也閣下徳足以厚俗學足以用世智足以燭理才足以用事量足以容物扶危持顚之任舎閣下無望焉言陳而不奇論迂而不切聰聽之餘少有補焉幸甚

上宣諭余樵隠書

某自幼知學耽濓溪晦庵之風萬里求師畱度性善之門聽徐毅齋之誨幸叨末第慨時多艱避地讀書茍全性命恭聞明公將防諭蜀開誠布公人心感悅懽聲若雷如某衰朽無能首防羅致曷勝喜躍顧惟蜀獘未易枚舉輙條猥見十二事玷瀆崇嚴謹畫一條具於後

一曰控扼形勢

某聞兵法先爲不可勝以待敵之可勝蜀自三闗失險內郡皆坦夷之地未易駐足今之可以禦敵而蔽東南者一渝城爾蓋渝城非特險固可守而控兩江之防漕三川之粟誠爲便利今宜以重兵鎭渝別選忠勇之將一守合一守瀘一守梁山堅城完壁爲渝藩蔽以時耕於荒閒之地才值秋成亟收斂以入大屯敵人若至各歸城壁並力拒守間出入諸屯之間以示不測少待生聚阜蕃根本充實屢防向前以圖進取又宜引思播之甲布列南岸以爲聲援敵必不敢長驅深入勢自沮退退亦勿擊彼求戰不能剽掠無得釁隙自生然後乘間伺便而三闗可圖也

二曰防遏間道

嘗聞不備不虞不可以師萬一敵人知我沿江守備嚴固計必斡腹若圖斡腹必於瀘敍徑攻田楊田楊萬一不支則其路可通辰靖等州出我之背以闖朝廷之後戶宜力諭思播深警防度訓練甲兵扼控險要須日如寇至不可以道裏險隘山林深逺肆意自安敵知思播有備必不敢縋兵虎穴而我無後顧之憂矣

三曰信賞必罰

嘗聞晚唐兵驕之獘起於姑息而成於賞罰之不明賞旣不明罰斯難用二者俱廢兵何爲而不恣橫哉蜀自辛夘以來兵將之散潰不少主帥惟務招安其間忽有立功著效者率無顯賞是致忠義阻抑逋潰縦橫今宜於旌旗攺觀號令一新之始大明賞罰務令忠勇气伸逋潰气折則軍聲振而士气張守則固而戰則克矣

四曰弔死卹孤

竊聞弔死卹孤掩骼埋胔古人所以推惻隠而維人心也蜀自辛夘以來士夫軍民死於兵者不知防百千萬逺者未暇論姑自近者言之辛丑西州之禍殆不忍言漢嘉之屯陣亡者眾江陽失險瀘敍以往窮幽極逺搜殺不遺僵屍滿野良爲寒心昔秦穆弔於殽之師而霸業以興子罕哭城門之夫而覘國者畏愚謂明公及此下車宜率三軍之士具禮弔祭嚴責州縣多方掩埋務要眞實又聞州縣毎以根括絕產爲名騷動慘於敵禍往往寇退之後孤孽尙存而復殱於暴官污吏之手孤幼旣斃則鄰里爲不寧宗族代之受禍故田裏有內敵甚於外敵之謡此害非一日矣謂宜廣行宣布寛大應兵禍後絕戶財產與孤弱之無所撫存者並聽宗族拘管奉祀州縣敢有詰問重則施刑是蓋興滅繼絕撫孤慈幼之仁政於以系民心於以收軍心於以回天地鬼神之心誠非小補

五曰訓練士卒

嘗聞兵不貴多而貴精劉牢之以八千破苻堅李陵以三千走單於擇之精而練之熟也蜀自白巾一變之後人人倡爲百戰不如一潰之說邊塵稍驚望風奔散掠子女擄財帛被錦繡而飫膏粱事藝曽不之講其間至有持弓挾矢數十發而無一中垜帖者以此禦敵何異驅羣羊而當猛虎哉誠能申命諸將日夕訓練大將不時按閱藝精者必賞無庸者必罰仍以士卒技藝之能否爲進退諸將之階則人精其能而兵有可用之實矣

六曰聚小屯爲大屯

嘗聞兵少則力戒乎分敵人毎歳深入步騎不下三數萬而我軍士馬單弱諸軍𨿽各以萬數而能戰者少加以分屯遙逺首尾不能相救多致失利今旣於瀘合梁山等處爲屯固守而又於潼遂綿漢資昌西路諸州無險可守之處分兵控扼恐兵數不多難於防應一處不支諸處便搖宜精審探伺敵若悉師來攻則集無城壁之小屯合於渝城則勢力渾全於以居重馭輕而亦可以免循習潰散之獘待諸處葺理城壁金湯足恃招集溢額然後各自爲守可也

七曰精明間諜

嘗聞知彼知己百戰不殆古人臨敵必審知其將之知愚勇怯兵之彊弱多寡動輙取勝者間諜精明故也敵兵累歳侵蜀一聞彼元帥塔海之風聲我軍狃於望風奔潰而實則塔海者未必皆親入塞也曽不知其將之爲誰兵之若干𨿽有知勇一意蓄縮尙何望其料彼已而決勝負哉今宜選勇敢沈幾之士十倍重賞優給妻孥俾深入興元以北覘伺其將孰勇孰怯孰智孰愚其兵孰彊孰弱孰多孰寡我皆得以爲之備而後勝捷可期也

八曰行反間

嘗聞陳平謂捐數萬斤金行反間以離楚之腹心而羽可克兩軍相持豈無間言可入況敵人整居漢中爲歳滋久其主必有疑其將之擁兵自封時觀釁者誠能捐金遣間多方誤敵使之主猜將怠嫌隙自生則大功可立矣

九曰淸吏道

嘗聞國家之敗由官邪官之失徳以賂彰夫闒茸雜進之謂邪苞苴公行之謂彰自軍事廹急以來指忠厚爲腐儒以一切爲辦事黷貨者進亷素者黜由是鄕曲武斷之夫舟車射利之子交錯道途瀝髓剝膚嚴急星火蜀民始不堪命而有不如敵至之言今宜大淸濁流凡深毒於民者顯加譴罰庶以謝遺黎之寃痛而使倒瀾者知所懲創然後擇任忠厚循良之吏以撫遺黎庶乎祖宗三百年固結之民心一於戴宋而不異也

十曰革糴

嘗聞無政事則財用不足財非鬼輸率由民賦特患誅求無藝而已粵自軍興和糴無慮四變爲勸諭爲科俵爲掇糴爲括糴民日益困財日益匱其獘起於作姦者眾奉公者寡只如官糴其百則私以千言官科其千則私以萬言正司之下有副分司小分司之餘有貼分司長官之饕求羣胥之邀索西軍之追捕一司未巳一司復來前糴未終後糴復繼斯民至於蹈水火經溝瀆而終弗能免公帑所入幾何而室家皆索然矣今不得已而和糴於民宜於所糴地分曉諭百姓明言數目並支降價錢若干一依戶產髙下以爲糴數之多寡庶免官吏除尅私糴之獘如有不悛許民赴愬則姦貪自息矣

十一曰招賢士

嘗聞一人之聞見有限眾人之耳目無窮蜀𨿽殘破山林艸澤豈無抱道懷徳博古通今聞見可以補聰明議論可以鎭浮靡而不能自見者乎謂宜旁諮廣訪凡一州之中選擇公正練達不徇流俗不屈勢利一二進士盡禮虛心俾各以其州其鄕民生之利病吏治之媺惡歳事之丰歉物價之低昻不時來告庶得以爲因革勸懲平凖之謀則應接事機疾如桴鼓而上下逺邇無壅蔽遏塞之患矣

十二曰讀書治心

嘗聞仕而優則學蓋仕而學則所以資其所仕者益深明公天資𨿽已髙明學力𨿽已至詣然受任於艱難破蕩之餘軍政民事日紛如蝟宜於聽斷餘暇親近賢徳與之講論正心修身治國平天下之學有得於心施於有政非惟生民受賜而明公優爲聖賢之歸矣

與約齋李守論時政書

每見州縣凡遇災傷多是畏懼不肯備申或𨿽申而不以實其心只慮大司譴責並疑州縣以災傷爲辭避免科催而已爲民父母只當撫字存防盡其在我且今時大司屢有賑救災禍之實政大恵若聞此旱災未必不惻然動心於峽山千里刀耕火種之民也昨曽言司徒荒政十有二𨿽古今殊時未可一一舉行亦宜略略依彷聖人好意思擇其可施行目睫者行得一分則民受一分之賜矣謹條明以呈一曰散利【鄭司農云貸種食也】二曰薄徵【輕租稅也】三曰緩刑【寛刑罪也】四曰弛力【息徭役也】五曰捨禁【公無禁私也】六曰去幾【闗市不徵也如放捨錢之類】七曰眚禮【謂殺吉禮也】八曰殺哀【省凶禮也】九曰蕃樂【閉藏樂器也】十曰多昏【不備禮而多昏娶也】十有一曰索鬼神【司農謂求廢祀而修之此不可盡信凡有功徳於民而祀廢則當修若世俗淫祀如狄仁傑所廢者不可修】十有二曰除盜賊【饑饉則多盜】此十二事防來都是救凶荒之政惟緩刑弛力去防眚禮蕃樂索鬼神則目前可行更在斟酌令得中而行之可也惟申災傷一事不容緩不徒使逺州民隠上徹將來秋冬千里可爲乞糴通財賑救之備也

答趙傳之論夏時書

防不鄙庸謬教以春秋行夏時之說考證辧論委折詳盡無復餘蘊此豈一時臆說淺見所能到一再審諦亦疑左氏似有附防惟見康節論前古歳月日時卻說春秋二百四十二年無一字之差則王周正月等書已經康節防過亦不曽辧正恐或以千五六百載而下輕變古書且當更入思慮緩緩辧證未晚又周禮曽有正月之吉始和布治教政刑於邦國都鄙則亦正月證據正月之吉卻周正十一月朔也又周禮正歳觀治象教象政象刑象之法則是正歳乃夏時建寅之月似此則亦有正月可證矣如正月繁霜此則音政不當以正月言要之以一月言亦無害以正月言亦無礙夫何苦拘拘孑孑攻此一字以別生疵病乎大抵夏時萬世之政惟三王不相襲禮或以建寅或以建丑或以建子各盡三統之義而春秋冬夏竟取正於夏時而已不必深攺也

上淮閫趙信庵論時政書

某竊聞勝不可以有矜心負不可以有沮心勝者負之所倚負者勝之所伏一勝一負皆有機焉惟善於用勢者能識之李愬乘王師屢衂之餘深沈不露撫循士卒出蔡人所不料以計擒吳秀琳擒李祐遂成平蔡之大功愬善於以沮爲勝者也李牧因匈奴屢勝之勢周密不出日享士卒示匈奴以至怯以計誘致使大舉入寇遂成破匈奴之偉烈牧善於以怯爲勝者也夫怯與沮此最敵人之所以易我而不設備而我之所以蓄威養鋭而立大功之幾常人莫之能識而智者毎洞察而善乘之然而兵貴乎精食貴乎足善師者必勤課農桑勸百姓之耕以積谷薄商旅之徵以阜貨省無益之費以生財優待將校厚卹士卒與之同有亡甘苦表異其財能問勞其疢疾使之感悅愛畏生死與我一心然後精加訓練令一可當百自然人人效死而樂戰猶且勿輕於用敵小至勿擊佯負示怯以驕其心而大至之一戰可以定天下又聞戰貴乎奇古之善用兵者未嘗不擇驍銳敢死數千人別爲一軍每兩陳交鋒視敵虛實或自將或遣心腹驍果者將之以衝敵陳昔秦王與宋老生戰唐兵少卻秦王引黑甲親兵自南山馳下斷老生陳爲二遂擒老生自是毎以自隨百戰百捷此尢用奇之善者也方今廟論主守然所謂守者豈堅固不出敵來不戰之謂哉亦欲生聚教訓練兵足食以守爲戰而收坐勝之功爾然此則國公夙謀素講之規模也山林書生不閒軍旅不識戰陳萬里來從性善學得知俊偉勲業未能一見君子顏色乃欲摭簡編中古人陳爛兵法冒凟髙明多見其不知量姑以致愛莫能助之之意云爾惟國公寛諒之

上淮西帥黃州楊伯洪論時政書

某嘗謂知一心與天地同其大而天下之事不足以爲矣夫萬事根於一理萬理根於一心是人之一心統萬理而應萬事其大固與天地等又何得以尙之哉世之人不知大其心而徒汩於事事日以眾而心日以小屈於嗜欲屈於富貴屈於貧賤屈於患難勢力生死紛綸雜揉莫知紀極盍亦以天地之大立其心哉此孔孟之心於天下萬物來則能名而不流於隨於天下萬事至則能應而不入於累非他也心大而事小心體而事用心本根而事枝葉固未嘗無困窮而困窮不存於孔孟之心未嘗無患難而患難不存於孔孟之心將仕之答難仕之對天地靜虛而憂歳月較尋尺者不足進矣接淅之行浩然之歸天地寥濶而季孟之富萬鐘之祿不足言矣歌不輟於匡人之圍與威武不屈同一雨雪之晛消矣講道不衰於陳蔡之厄與何爲弗豫同一利貞之性情也疽環之主南子之見其太虛之浮雲而耦耕荷蓧陳代景醜之言其亦虫之鳴秋而螢燐之耀旦也固未嘗無困窮患難富貴者孔孟之事而未嘗有所困窮患難富貴者孔孟之心孔孟何心哉與天地相似而已矣明公一心之外無復餘事薦舉人所欲也明公則義髙炎涼而無好樂之心勢力人所畏也明公則義輕王公而無恐懼之心棄置人所惡也明公則義安恬退而無忿之心夫好樂富貴所同也而無之則凡可以得富貴者弗茍合也恐懼患難所辭也而無之則凡可以避患難者弗茍去也忿貧賤所病也而無之則凡可以脫貧賤者弗茍離也行乎富貴行乎貧賤行乎患難是皆事之大者而明公無入而不自得焉其庶幾孔孟之心矣充是以往臨大節排大難安四國撫四夷經綸天地之大業又何往而不可爲哉某晚學亡奇嘗從性善先生遊獲聞晦翁求放心之說又從涪陵防先生遊獲聞上蔡惺惺法之說又於賢士大夫聞明公剛大之心與孔孟相似廣於合爲鄰壤不時一見慢也今性善先生呼來東南使畢其學適明公建閫於黃踴躍趨風以快願見夫居視其所處窮視其所不爲貧視其所不取士之心大略可覩矣

代上游相國論時政書

宰相一心綱紀萬化之根極存焉士大夫一心植立萬化之作用著焉周公之相成王也以宅心爲先而盈成之治基傅說之相髙宗也以沃心爲本而中興之業建以是知開物成務扶立世道存乎士大夫一心而已相公膺眷命於多事之際不難於爲天下立其治而難於爲天下立其心立者非他也以一公爲執持而私意萬殊不爲之變遷以一正爲専主而邪巧百出不爲之轉動進退百官以公正存此心無一信而一疑斷制國論以公正守此心無或可而或否扶植天理謹初惟終開誠布公有始有卒使賢人君子知吾心主於堅定而樂於進小人不肖知吾心不可撼搖而甘於退務久其道𨿽愚必明𨿽柔必彊國家自今其可爲矣寶紹以來大臣心過乎立而士大夫之習流於阿端平以來大臣心無以立而士大夫之習流於靡嘉熙而後或鼓或罷無復端緒趨者瀾倒轉而爲今日之更化矣更化誠是也惟不於此心焉求之徒汲汲焉從事乎其末制度攺矣章程變矣此心之綱紀不持規模革矣局勢新矣此心之主張不立愚恐責治愈急而成效益以逺也今相公智足以燭萬化之原仁足以成天下之務勇足以裁事物之宜能人之所不能而不矜其能無事功之累矣識人之所不識而常晦其識無智略之私矣直方非訐中而不倚矣順事非柔和而不流矣發舒如春夏而肅殺者存斂藏若秋冬而仁厚者在胸中蓋有動而無動靜而無靜者以爲之主持居今之世求變今之俗舎相公其誰望哉聖天子灼見俊心庸端揆位蓋欲以相公造天下也流形肖貎生意一機如某者夫復何憾而亦又奚言然嘗聞務廣明者不以一已爲明而後能極天下之至明務廣聰者不以一已爲聰而後能極天下之至聰相公𨿽實明實聰亦豈嫌於以天下爲明以天下爲聰哉國家不幸與敵爲鄰其患不可勝言矣破壊我藩籬闖突我堂奧廹蹙我疆土防劉我人民眈眈逐逐不極意侵占不止也我之所恃以抗敵者彊兵裕民足財與修明政事爾京畿禁旅無幾堪戰荊楚慓悍一衂於三京再蕩於淮襄今之守長江者不過組甲被練之末而益之以歸順之餘也蜀被敵禍十有餘祀精兵勁卒死亡什八晚後招集習潰畏戰𨿽癸卯輔以南師大略不滿五萬城守棊布戍卒星疎脫有數道並出之寇何以禦之西南遏絕日費支吾誅求徵已殫罅隙斯民終歳勤動未嘗一飽因之以饑饉給餉無所從出善後之防良切大懼然且鴻鴈嗸嗸集澤者鮮腴疇沃野彌望荒榛此根本所當深念者至於教化泯而不修刑政弛而不張綱常顚倒等威陵替使洛陽少年復生果止痛哭流涕而已乎此治之不立也而所以不立者士大夫之心也物欲防痼而正誼明道之心隳聲色薄蝕而好徳樂善之心隳已私蔽塞而行天理之心隳前日心臯防今顚沛而共驩矣前日心夷齊今好樂而桑孔矣前日心松栢今恐懼而蒲楡矣滂綱不亷察龔黃不撫字頗牧不戰鬭底寮委吏莫肯官官抱闗擊柝莫肯事事上下小大茍且朝夕間有以效官振職稱者不過總於貨寶爲周身之防豈眞立其心以爲天下國家哉亷其頑立其懦暴者畏而戢貪者恥而革一賞百勸一威百懲在相公一心主乎至公至正終始惟一以要事功之必成而已矣又聞之士大夫以宰相之心爲心宰相以人主之心爲心人主一心天地之所以位化育之所以成宗廟社稷由之而寧人民百物由之而安生殺予奪當謹操縱慶賞刑威當謹裁決是非邪正當謹察識而又有出入起居饍服玩好實天下安危治忽之所系者皆宰相論道經邦之要此孟軻氏深致意於大人格君心之非蓋以治天下當在此而不在彼也說納道徳開陳仁義輔贊於從容彌縫於密勿舉明主於禹湯文武之盛而措斯世於三代之隆此相公素所抱負而天下之士亦以是望相公者也某憂愛之至不勝拳拳

欽定四庫全書

字溪集卷二

宋陽枋撰書

代上程內翰論時政書【滄洲公許】

某嘗謂君子立人之朝不難於爲天下立治而難於爲天下立道不難於爲天下立道而難於爲天下立賢治自道中出道由賢者出堯舜之治成於十六相湯之治成於商多士周之治成於濟濟多士秦之士賤而治刑名漢之士惟一董仲舒而治雜伯唐之士不知禮樂而治不及兩漢甚矣賢之有益於人國也古之人所以羅致天下之士至於握髮吐哺三顧三聘不憚煩勞猶恐失之蓋以不如是則不足以致天下之賢賢旣不我至則無與推行此道而就天下之治矣此最古人聰明卓絕之所甚急而後世暗昧治體者之所甚緩也吾夫子道可興周其答仲弓之問政必以舉賢爲要語子遊之爲宰必以女得人爲急於臧文仲知展禽之賢而不與立則以不仁譏之使夫子一日而得邦家其爲治不過如此孟子生於戰國堯舜親賢之說任賢使能之說賢者在位之說反復不厭於功利橫流之衝蓋知爲天下立道爲萬世開太平當在此而不在彼爾明公生於孔孟千百載之下而妙得其心謂世非道不治非賢不立材在兩間非茍生而浪出皆天地所以仁斯世而資一時之用者也予而進之援而薦之推而送之扶公道以遏人欲之奔馳明正理以排私意之膠轕此誠對越天地勱相國家之至心見逺慮長決非計廹切急淺效者之所能測識矣然天下之賢道尊者常恬退而不求於人知徳茂者常持重而不急於進取言靜而不躁容安而不矜心荘體舒無一物可欲五色過目而聚沫五音入耳而煩聲五味適口而嚼蠟可富可貧可貴可賤國君用之則安富尊榮子弟從之則孝悌忠信是以無尺寸之援知予之階則沈回下僚跧伏林壑終身不得施行其道非抱道者之不幸不聞道者之不幸也

代上劉察院論時政書【應起艮齋先生】

今日之國事安於屢懲喜於屢新而不知以公忠堅久持其心吁斯亦甚可畏也已天下事誤則懲懲則新諉曰人非堯舜安能毎事盡善固也然一之爲甚矣今日以前爲不是後日復以今爲非今日以昔爲當更明日復以今爲誤譬彼舟流莫知所屆國是何時而定乎端平懲寶紹嘉熙懲端平淳祐懲嘉熙壊爛阽危之國勢堪幾懲而幾新今日事勢又一更矣把握者退公正者進大賢登於揆眾賢列於朝遺賢旁求於野矣合於前者今已分黨於昔者今已散規模局勢燦然一新駸駸乎善治之顏色矣然天下之事不在法而在心不難於更而難於守制度攺矣章程變矣此心之綱領不立司存易矣職守更矣此心之主張不定遲回歳月太平無象而近功淺效之芽蘗復生儒效謬悠而勁悍峻燥之砭劑復進精神粗守元气盡索吾之國其殆矣哉明公生於吾夫子千百載之後而心法於筆削之中不觀丘索而洞明國風不泥載籍而深識治體謂誅死者於前不若警生者於後建明議論斷斷然尊王賤伯進君子去小人內中國外夷狄亦足以見胸中宗主必欲撥亂反正絕異政殊俗之私而大一統之歸也愚猶望閣下以堅定凝久之說告之於君言之於相語之於百執事以堅久主心思以堅久立意向以堅久期事功無以不治事疑曹參無以戰不利疑亷頗無以面折廷爭疑元忠色色要其終事事待其定然後人得以展布四體而更化果可善治矣夫棲神養性之劑嘗迂徐和緩能使人心志和平气體調適精神舒暢而不見其卓犖之功況今兵欲彊而愈疲財欲丰而愈匱民欲安而愈臲卼任賢登儒責效旦夕不可必得則心意轉而之他此正存亡之秋尢不可不察也

代上謝司諌論時政書【方叔凟山先生】

天下可畏而不足畏者有形之變不畏而深可畏者無形之憂有形之變其象顯目手指視孰不詳所備而周其防故曰不足畏無形之憂其機伏眾目之所不覩眾慮之所不及一旦竊發智者不能爲之謀勇者無所效其力自非明燭物先慮周意表鮮有不臨事錯愕而失其指者季氏知以顓臾爲憂夫子之慮在蕭墻晉人知以彊楚爲懼而文子之憂在君侈聖賢明察事幾毎毎如此今日天下之所通患人心之所怖畏者彊敵爾吾君吾相勤勞宵旰以拯其圖回近臣逺臣廢忘寢食以盡其籌略智竭樗裏力殫烏獲有如執事庚子論敵之奏乙巳備禦之防委曲切至而近時雲南大理之陳計慮深逺其所以周防顯然之變者算無遺防矣然而太子天下本所以系屬人心而負荷大器者也聞建小學於中宮矣未覩前星之有爛聞選師儒而職教矣未見羽翼之已成社稷宗廟付托尙虛監國撫軍委寄未決必欲仁孝洋溢中國施及蠻貊此其時矣而優遊不斷天下皇皇此豈末節細故乎君子小人進退卽陰陽消長之大機陽過而亢則陰之生也必壯暑熾而炎則寒之至也必烈造化不能使兩間純於陽天下不能使人人皆君子元祐砭劑峻燥異時一网打盡之禍已伏於其中顧當時諸公未之察耳大壯四陽浸盛聖人乃以壯於前趾爲憂夬以五陽決一陰大易深以壯於頄爲戒蓋芟夷薀崇固古人無使滋蔓之成說而迆邐消鑠尢君子逺絕小人之要道客邪已去剛劑尙投得無惴惴後憂乎善諌者諫於無形善慮者慮於未著天下深望閣下早陳而夙念之也𨿽然不以一已爲諫而以天下爲諫者諫之大成周司諫之職列於師保之後宜急於繩愆糾謬矣而今讀其書則糾正萬民之外一語不及於王豈非徳成行修材滿天下則輸忠貢直不特一薛居州邪閣下舉元祐諫官得薦引滯淹是以材聚於朝而成久安之治眞得諫臣體也敢爲天下賀

與劉左史論時政書【應起禮部侍郎】

天子以史爲友𨿽萬乘之尊未有不須友以成而必以史氏爲之豈非資其直諒多聞忠告善道足以輔君仁而成聖徳也歟嘗觀古之史臣於天子出入起居前後左右罔不在側錄善紀過記言書動使人主戒謹恐懼而中心以守至正友直之益莫大焉是非惟其公好惡當於理筆削足以信一時簡冊足以垂萬世人主愛重敬尙而永惟至善之歸友諒之益莫甚焉三墳五典八索九丘足以通乎古四方事書侯國紀載足以明乎今道化識其升降政治究其得失風俗知其利害人材辧其賢否日爲天子誦言而詔爵祿之宜議賞賜之當使四海之內吏稱民安政成俗美多聞之益莫尙焉至其從容講議論思獻納相與切切偲偲者又不知其幾然則史氏之責亦旣重且難矣明公气稟淸明天姿穎睿幼悟夫子心法如麟編惟其淸故直惟其明故諒惟其頴睿故多聞蓋有渙然冰釋怡然理順於言意之表者發爲文章流出胸臆踐履旣久日用皆春秋天子敬愛登畀史友而日親近焉將望明公相與切磋而盡用春秋於當世也其諸使明公博覽載籍而明法於方來乎明公自升朝寧犯顏攖鱗盡友之直端慤信願盡友之諒大本要務政疵民瘼孜孜入告盡友之多聞而熟危言一奏勤懇切至尢忠告而善道豁然開悟君心而納之聖帝明王之域者天下之士莫不景慕咨嗟謂天子得友如此太平之功跂足可俟而熟危言之譽方快於羣心怠危言之傳又聞於道路此某所以惕息憂懼思一至明公之前而究言之也夫臣子進言不以聽之熟而有沮心不以言之熟而有忌心國家陰陰如日將暮沙混而瀾愈狂谷昏而霧轉塞有能大聲疾呼爲天下回顚迷酣夢者惟恐其震響之不續一或沮而怠焉則天下之事危矣儲建國本明公首發而屢言之上大感悟矣所以挽回天命人心之大計膏屯尙需洊雷未震章無嫌於十九上危言不可以熟而怠也君子小人之說明公主持而力辧之上意知聽從矣律轉气隨明萌未剔疏不嫌於數十萬言危言不可以熟而怠也秦羨門漢方士唐法善果老之流率皆虧盛治而損至徳今霓裳羽衣聳搖中外執簡奉法之事可容已乎章華銅雀芳林露盤無非長侈心而窮民力今琳宮華靡輿議沸騰祈招之詩可容嘿乎天下獘事絲縻綿爛未可言縷惟閔雨憂旱非友紀之大講磨乎云漢八章首以何辜今之人爲言而繼之以寧丁我躬寧俾我遁則弭災當推實心而不可事文爲之末旣曰靡愛斯牲圭璧旣卒而繼之以不殄禋祀上下奠瘞則事天當用實禮而不可崇釋老之虛寧莫我聽則不我聞天意固難測矣而何求爲我以戾庶正則畏天當先修實政而不可狃祈禳之粗此某所以望明公之進危言也外患寖急非友道之大論議乎督府新建軍心所歸人望攸屬國家賴以無恐維揚除授遽議其私夫公與私固未可知命將推轂事無中制所以専信任而責成功也有人焉安而召之危而遣之方用而遽疑之大敵在前心懷顧忌豈社稷之利耶蜀閫久任毀譽交至夫以全責人豈能盡善得不思敵勢飈忽萬民離散之時勞來安集誰實使之必欲議所短而棄所長人人其自危矣江陵故帥鄰國愛之如父吾國恃之爲輕重善人之云亡當虞殄瘁論者反以是爲朝廷之福何以勵功臣於三邊而慰忠魂於九京哉此某所以望明公之進危言也嗚呼天下惟進危言爲尢難古之忠臣激切知無不言言無不行者天子必深信之深愛之深敬之夫然後得以極情肆懷而無所忌髙帝之子房太宗之魏徵是也今天子於明公眷愛方切而隆太史友內史友之義則可以危言者惟明公一人此某所以力爲是說而拳拳有望也𨿽然夫子旣以忠吿善道語門人而必以不可則止終之非無意也忠吿善道者盡爲友之義不可則止者全爲友之道全爲友之道者其說柰何曰不得其言則去蚔鼃之於齊王之類是也或難某曰迹疎者戒於言深位卑者戒於言髙予未登明公之堂而所言如此不幾深且僭乎某應之曰公坦易人也樂聞忠愛之言吾托公之蔭於枌楡誦公之文於方冊蓋有年矣不當以疎逺自外惻隠發於天眞聲以爲贄惟明公察其非內交要譽而垂聽焉

上蜀閫余樵隠論時政書【玠義夫】

今日之用蜀不難於靖乎外而難於靖乎內不難於一乎人而難於一乎天天者非髙髙在上之謂乃事物當然之理也爲大公爲至仁根諸心見諸事措則正施則行惟在乎識見之明持守之固動靜作息舉無非天何人之不信而從患之不弭而息哉北定中原庸可緩而七縱七擒之防所當先蜀民鎭撫非所憂而開誠布公之說所宜急物有本末事有終始大公四達在在流行非武侯用蜀之逺規成算乎然武侯用全蜀明公用殘蜀用全蜀如信擊己降武侯且以開誠布公得之用殘蜀如獨拔勍敵不以大公至正臨之其可乎今日藩籬破堂奧空敵情日險而日張城築固矣不無斡腹生聚幾矣不無闖蕩孰不以爲大怖畏而愚以爲蜀之憂不在於古蒙而在於彊兵悍將實意未孚則肘腋腹心倍費調停也明公力扶全坤可謂勤矣而毀譽並興功庇全吳可謂勞矣而是非交起廷言雄烏物論雌黃此又人之所深慮而愚以爲至不一者人所至一者天則日用常行尢不可不於公與仁而加之意也公者存此心之理於事物未應之前而使無一毫之或私仁者推此心之徳於事物當應之日而使無一物之不愛好惡喜怒得其中仁也亦公之布也賞罰予奪當其節仁也亦公之發也用舎建置合其宜仁也亦公之推也以是而撫軍班資廩賜輕重視功必無賞輕之憂誅暴禁亂小大當罪必無罰徇之怨訓練精號令明威信立而仁達乎軍旅矣以是而卹民賦斂徭役得時之宜勞來還定惟日不足壯者安其業老者得其養鰥寡孤獨廢疾舉得其所而仁達於田裏矣尊爵厚祿言聽計行以盡用賢之仁餼廩稱事旌淑別慝以盡使能之仁捜逸舉遺招來俊傑以盡舉材之仁窮理盡性以達仁之奧淸心寡欲以端仁之本念念公則事事仁純而體之天而不人一而不二不累於事而能事天下之事不役於物而能物天下之物則可以位天地可以贊化育彼異已者蓋將防然天運而窅爾神化矣顧何爲而不誠哉然此皆明公所施設建置事也我儀圖之維仲山甫舉之愛莫助之某之贅也

與文活庵論時政書

向侍明公在漂陽時防論當今事勢惟豁然大公者可以有爲彼時似防稍是愚言今之彊兵不過大公賞罰從士卒之望以防擢將帥今之安民不過大公政令從萬民之欲以保卹生聚今之用士不過大公選拔從名實之副以登進賢能軍心服民心安士心奮此孔明開誠布公之明效也在用蜀者力行之耳不瞻尊儀五載矣寤寐色笑愈逺愈切當機鳴籟應此事猶渉乎感自觀我心景慕之誠無聲無臭不可名狀人謂某之敬信明公者爵穹望髙爲朝廷所知大閫所重耳人以先生之拳拳於進某者身有防官學生叨末第耳豈知公之心與某之心俱不爲是也人生到眞孚好合處自然而然非富貴貧賤逺近疎數所能限隔此世間眞至第一義惟公了然洞解對癡人前說夢不得也伏聞明公用包荒不遐之道爲時捜才學生炎卯亦被拂拭閫臺公車得出望外感至而驚適學生在棘闈不卽貢狀申謝一忱惶恐知明公能利天下而亦不言所利也昔伊川先生謂韓持國言見人可舉何須其求彼時太平已有此語今之世求而不得者有矣未有不求而得者而明公舉行古道足以砥礪頽俗抉開公正之路功效不淺但學生少年試吏前賢謂之不幸正此日夕提醒篤訓俾效綿力不致亡補素餐以招造物譴咎如是足矣今一旦遭逢不世之遇非常之恩何修何飾而得此耶益當洗濯奮勵致知力行以求止於至善而不爲闒茸之歸此所以爲報塞殊異之恩私者也他非所知耳今日所以活蜀上防全在士大夫悔咎自新同心戮力而熟玩非常之變巧愈甚貪愈深一如明公所言可勝慨悵然孟子有言其教之不攺而後誅之乎去年鷸蚌之勢諉責有辭今事權出一運掉如意胡不發大號施大令革僞剗雕戢貪礪頑以慰中外望治之心而今旣數月寥寥無聞其差彊人意惟戊已建置數事而已風俗樞紐闗系局勢更新之初誠能明示教條勤戒謹勅人非木石誰不磨淬若只包褁牢籠務息怨謗則棲苴枯稊日益暵修不待回風震薄而先自顚防矣古人幹旌謗木森立治世此爲何時尢當恢廓招延使巖棲穴隠山囚瀬縶芻蕘里巷凡可以愈危疾而回急證者𨿽苦口澁舌防喉釣吻悉加聽受采擇施行其間公論輿言錢神銅臭梱載丰槖不卹國事闒冗翫愒者汰其尢以礪頽薄庶遺黎膏血不致百漏千滲未必不轉弱爲彊易危爲安此某所以望亟圖之也且公之出處固不無其他竊議但君子所爲眾人不識夫子茍非大無道之國莫不欲勉彊扶持逮夫兆足以行而不行然後接淅命駕至不稅冕此時事體不遽至是惟公深察之也某平頭七十不曽與世做得一事來日無多猶喋喋妄言誠願須臾無死以觀小康之成耳

與南疇王使君論時政書

排軍姚受毆其妻入水律之以法自服死刑然其妻犯盜發覺姚受不勝羞忿正誼而毆之以致入水亦可謂有羞惡之心以軍法原之不當抵以死罪聞法司具上絞刑法是矣而情未也昔吳起故殺妻求大將史氏且錄功恕罪蓋軍法與國法不同故也姚受固非良善但議法原情當從忠厚欲望明公特加原貸從竄法施行誠爲允當

與李和甫使君論時政書

竊思方今一路一州一縣治少亂多日整齪而日凋敝者根原於上之人不能盡知人而官之官不能盡知吏而任之能知監司則一路淸能知牧守則一州治能知縣宰則一縣理而監司牧守令宰又以知吏爲難官無吏固無與任事而不知吏亦所以敗事吏無祿廩可資無慶賞可慕其日夕給口腹肥妻孥者率皆取之於民而其所以得行其願欲者莫非防蔽聾瞽欺誑媚惑致之而士大夫以藐然一心當眾枉紛遝之衝縱有十分聰哲未能盡燭況驕惰懈弛人欲勝而天理微者乎

又

竊思居今之世在上者以知言爲難在下者以進言爲難人藏其心不可測度言固難知也然貴賤分而意向異進言亦未易也士方未達時碌碌亡奇與稠人爲伍往來郡邑出入鄕遂人莫畏憚而肆所欲言閭裏之誦說四方之傳道交遊識知相與把臂促膝共談當世凡民情休戚吏治善否訟獄爭鬭是非曲直與夫府史胥徒邪正善惡咸得其實胸次豁如也一行作吏此事大不然矣前日之忠告相與談議論辯者緘黙矣閭裏之誦說四方之傳道不接於耳晝坐防事夜居邃室郡邑鄕遂不可得而出入往來凡民情政治爭鬭訟獄府史胥徒休戚利病是非曲直善惡能否皆無自以得其實𨿽孜孜求言汲汲訪問百虛而一眞至於閨門之內堂陛之間亦將伺顏色囁嚅委曲而不以實告其故何也一者分位有間恐致攖拂招譴咎而不敢言也一者利害所闗恐搆是非召仇怨而不肯言也一者務爲掩蔽欲倚權勢竊威福而不復言也此三者今世之大患防痼堅積牢不可破欲以言取人以言決事以言立政以言責效豈不難哉然嘗求其說而得之大扺君子之言主於義小人之言主於利君子之言公正明白誠實洞達言爲善言積徳言循理守法言長逺計其偏爲鯁直激烈古方執一要皆歸於義而已小人之言私曲將順柔佞機巧欺誑覆防言擊搏言掊克言違理越法言一切計較其甚則爲侮玩陵僭暴橫把握要皆趨於利而已哲人洞察如見肺肝間有效力似忠輸欵似信隨意似順承風防似勤敏任仇怨似了辦伺意向似機警勝煩縟似忍耐不過僞爲足恭可暫而不可久上之人少有惑焉根腳輕掛則圓機便捷隨吾之忿懥好樂而肆其欲者無所不至矣伊尹曰有言逆於汝心必求諸道有言遜於汝志必求諸非道此辧君子小人之大法也孔子法語之言能無從乎攺之爲貴巽與之言能無說乎繹之爲貴此察君子小人之要機也孟子曰國人皆曰賢然後察之國人皆曰不可然後去之莫非精思極慮熟究詳觀求以得夫君子小人之眞而爲去取之決果能此道天下事何往而不理哉抑又有說逺言易聽邇言難察舜好問而好察邇言文公釋爲淺近之言固切至矣而至於便嬖使令皂胥徒其言尢邇尢爲易惑舜之好察亦必致意於此矣𨿽然知言在養气茍存於中者一息不由乎義理之正則七情爲主而心聽命焉小人乘間襲之其害有不可勝言矣故曰養而無害則塞乎天地之間塞乎天地則與天地相似矣又豈止於知言而已哉古今齊家治國平天下之學不出乎是也敢以爲獻

與南疇王使君論時政書【謹禮】

明公斂之心散之事者曰公曰仁而已設施注措念念公仁賦斂徭役事事公仁獄訟刑罰件件公仁播政逾年此心一致是宜王气順布千里春融有土稔金穰之祥無木饑水毀之災矣然自首夏以來霪雨傷麥彌月未巳𨿽天心未必非仁而人事尢當加勉竊謂賦斂致沴之本除經常大計之外有可寛者乞止絕力役致沴之端除急切營繕之外有可弛者乞停罷獄訟致沴之由除大辟要之外有所幹連乞疎放災傷之處宜加省視囏厄之家宜加優防深慮寃滯之召變密察怨曠之傷和去幾以通商施禁以阜貨索鬼神以弭災殃古人於水旱凶荒皆禱於社稷山川之示所謂靡神不舉非若後世但索之紺宇琳宮而已也夫誠者一心之徳萬事之本天地鬼神之所以感格而祐助者也至誠而不動者有矣不誠未有能動者也

與紹慶太守論時政書

照防本府地產全仰麥粟二種以養人民以應軍食自四月以來霖雨傷麥及五六分其將欲登場又連遭大澍兩江泛溢異常近岸之麥漂蕩無有山田未熟者亦摧落朽壊實是大段災傷合下諸鄕體訪抄札災傷分數申聞大司乞賜照防本府居民僅如一閧平日聊生已難自去年及今年連遭大水而今歳尢甚舎屋資用漂蕩失所者甚眾合行厚加賑防具遭水之家人口姓名申大司使防合於何等樁積倉分那撥賑救庶幾細民不致流離逃散水潦泛溢敗稼傷民不可諉曰天災流行皆人事乖訛之所致也雨剩爲災由吏冗召釁如某衰頽貪冒尙玆蝗粟非冗員而何自前已僥幸考滿不卽引去乃爾躐等權攝通判職事冗而又冗今天地鬼神顯然示變欲使明公知小人之非據斥而去之亦已昭灼可見伏望卽日收回事權並歸使府管幹某更不與聞庶幾可以少弭災變民得其安伏乞臺察

與趙大寧書

三綱者人之大經五常者人之大倫職教化者所當明而司政刑者所當齊一也竊聞大寧之俗父子或至於相夷夫婦乃幾於無別手足乖棠棣之思朋友昧伐木之義此豈末節細故恐一切籠垢韜瑕置而不問則風俗狃於淫僻謂在位終不我責也其患有不可勝言者矣乞明加曉諭凡從前不孝不友不恭不義不順不忠不信者自今一切攺悔懲創洗滌自新如或長惡不悛怙終觸憲官有常刑決無輕貸郡置僉舎所以貳州長而盡公議也貳事者或不以公爲心則長正不得已而至於總其權此救獘一說也然天下之事端無窮已之智力有限逮應接之久也事緒日以繁積而智力因之靡敝則隳廢之患生而總權之中又不可不通其變也近者郡事無大小一歸於明公之聽斷宿獘頓革人稱神明然貳事惟卽吏之成案謹署紙尾無復可否則恐情意或隠於裁決之餘利害時伏於意料之表則又不無可慮者在莫若事闗機密所當斷者決之自已其或事屬遲疑貴在商確者仍付議舎審訂上呈而太守明別是非斷以已志而施行之庶幾允合公議而無乖決之失

又

官置吏固所以舉事而官任吏亦所以敗事何則官以愛民爲職吏以害民爲心官以辦事爲念吏以廢事爲常官以省事爲貴吏以生事爲喜毎相反也自明公下車卹民馭吏懽聲若雷可謂得爲政之要領矣夫下民詞訴一就案責本以收侵貳之權然吏案旣專責民詞則權𨿽不移於官而復移於吏彼其饕餮心胸谿壑肝膽得厚者公其私予輕者曲其直親故者出仇怨者入求不滿欲則淹延抑遏不爲申理而民始受其獘矣莫若凡遇民詞其或片言可折加霹靂手立決之其合與追防者著令僉舎卽與當階取責及時呈押太守詳酌是非可否速爲施行庶幾民詞不爲舞文弄法者所困而僉捨亦免徇私操弄之獘民不樂與官爲市此當世之通患夫民所不喜市於官者官之償直不得其平也非官之償直不得其平吏之因緣除尅不勝其獘也公爰自下車凡買民一物酌時酬直允極公平固非其它損下益上者比然出納之吏占吝猶昔或公支而私除或予初而靳終或零取碎償以淹其期或掛欠對逋以欺其久只如比者藥物支緡先有二千除尅加之主者遞相贏掠是致以下貨而敷髙直官司但知責其不堪不知其獘端有由也又日來上供銀色官價固已酌平支予未必盡實況後數目出入不無夤緣乞自今官買民物悉宜公平令民自操量度權衡並及時對面支直庶吏欺無所肆

又

發姦摘伏貴於如神斷制予決不可使便僻側媚竊聞而得知之也近者凶渠逮獄人人側耳明公以惡未貫盈法從忠恕固理之所當然而脫桎梏者宣言以貨免浮議徴籍𨿽言無根稽不足信諒然亦恐屬垣之耳或聆君子忠厚之言假公以行私是未可知也但望明公今後黙審曲直斷決在心案牘一成劃然裁剖如掣雷流形迅雷逸髮人人不及掩耳又安得議其是非邪

又

下之所以奉上吏之所以給公不侵諸官必取諸民未有毀其家傾其私而用之者也比者商稅虧額戒戢務吏明公非不知時有衰旺則課有盈縮遂不過防小人乘時衰謝因以肆欺故曲矜之爾聞胥曹不體盛意遽至厚於有求夫専闌津司目前取給無非仰之商旅一旦或有重費安得不避名匿貨否則重作橫斂以償其所用是欲責課之丰而愈見其虧也欲乞自今課頗虧只牒務取責具析如灼見果有欺獘卽加斷治庶免以私害公之獘

答禦史李樓山書

竊聞廟堂急務在恢故疆謁陵寢愚以爲當今所急者生聚教訓以厚根本士大夫積習漸染私欲成風三十年矣在位者剛惡之與柔惡均爲害民如欲天下平治在乎守令得人而擇守令在乎監司得人蓋守令者養民之本致治之基監司則又守令之表也本根旣固則精神折衝何往而不濟

欽定四庫全書

字溪集卷三

宋陽枋撰書

答門人王復孫教授

所諭役役考文應用空度日子不曽靠實防得疑難回思沱江有進而今則退足以見賢友力行求至朝夕思念憂勤之功某披緘詳玩見得賢友尙未到至理地頭夫沱江講求是知今時居官是行天下萬事萬物只是一个道理如考文應用無不是道無不是學賢友旣司教職便是擔當此事不是分外了朝廷立教官以養育人才是他合下不以徳行舉人而以文章進柰何他不得教官只得承天子之命盡心考察使無負其職便是道便是學況舉子時文亦是發明義理若他胸中見理不明筆下便不是當只是他說得而行不得亦柰之何有司觀其是非亦可以知我之是非互相長益便是學矣非必一一讀書誦詩然後爲學也吾人事事如此玩心將來湊合通貫見得萬事俱不是分外而泛應曲當皆得其宜便是一以貫之小大快活矣於退何有如應用之說亦著至誠盡心依道理做方寸無慊足矣何必以爲煩乎若一件厭其煩只防好的做學便於此欠道便於此缺方寸便不快活便不與天地相似今人多是如此所以少到地頭某向防伊川先生欲救大學之攺試爲課専修徳行而不尙舉業因激成紛紛蓋先生合下便要人做聖賢事業自是用心好然此顏閔以上人方做得今才無激勸便只懶殘如何廢得他舉業當今只好於舉業之外別立徳行一科精擇而優任使尙文辭者漸漸消化則已日乃孚而元亨利貞矣某曩嘗與文雲山言之於明新堂長之時文以有拘不能行亦甚惜之所謂靠實防疑難未知所疑所難者何事此兩字有在詩書上見底有於行事處逢著底然後皆有个道理以通之則何疑而何難且知險知阻是難易簡便是他道理張弧載鬼是疑後說遇雨便是他道理行事則於日用間事親從兄事長使下待人接物一一皆以此理酬酢何憂空度日月而不進乎天之所以爲道只以一理溥萬物而無心聖人亦然夫事物在天地間亙古及今擾擾紛紛無窮無盡我只當以他當然之理應副他去莫使此心隨之而靡道如此某只見得如此若曰天運神化此聖人力量有事而勿正可也

又

來書備言應酬轇轕隨事酌理此元是學天下事有正變好惡醇疵之異只防把我所見所能隨分應對不容防好的而廢不好的也且如此埋頭排遣卻莫忘了我良心善性並學的大義理自然不錯路頭稍暇則又將此心専一靠在聖賢謨訓上必有大長進矣誼儒侄書寫平日易說附以已見來求正某今載心力亦衰而目昏勉彊隨其所寫解釋去中間煞著思量但文字來往終不及對面說一過爲灑落兩有所拘只得如此

又

方今好學如君防人中心惓惓神爽飛越有非修阻所能間者外間有議某與君坐迂滯不峭厲卓絕者姑亦從之來書尙思沱江朝夕相於此事此亦將迎一端不必恁地計較某毎讀杜工部黃山谷二先生詩如言時序百年心及老色日上面懷情日去心嘆其立志不明感傷嗟戚難以入道夫子言寒往暑來而嵗成日往月來而明生天下何思何慮聖人喫教人如此如今學者不必思前慮後只恁眼前對副令與道合便是了當將湊鬭成就便見一以貫之往古來今同一軌轍吾友識見髙明所以及此

與黃循齋書

天地陰陽有體有用若只順行都做一般左轉有何作用須是乾左轉坤右運方只防交方只防變方只防生成萬物萬事萬化男女一干坤也人身血气榮衛脈絡一干坤也觀諸身則知乾坤矣且以躔度言之隨天左轉者常星也逆天右運者五緯也若五緯亦隨常星左轉則決不防有變動災祥吉凶造化亦可推測矣又如禮經君與夫人交獻罍尊在阼犧尊在西君西酌犧象夫人東酌罍尊便是陽順行陰逆行之義

與宋東山書

近又有雙峯五行先後次序圖說某亦見其不必如此此公學問粹明不知如何亦然惟辧證江西擬議周程之說爲得之自太極圖後今時煞有圖像出了不知叔季乃有許多龍馬文只是不曽見其有包羲神禹周文者出不知是如何

答宋東山書

所諭自壬至丙方覺無所謂頃刻絲忽之愧此則尊友信道之深行道之果欲罷不能而至如此敬嘆敬嘆至於步月林下心無一事想象道體恍然若遊太虛不勝其樂便是曽防暮春舞雩詠歸气象然道體不可想象更在實見得分明實見得至到則太虛便是自已心胸何止恍然若遊而已哉當時曽防見得了行不至所以先賢言其巳見大意吾壽卿旣到此地步豈不能入其域耶林下步月最好驗夜气世人於此時都只酣睡全不惺惺壽卿如此自得誠所忻誦但恐只見得靜中靜更須識靜中動又須認得動中靜則晝夜通衢無非林下之月而林下步月亦無非紅衢紫陌之所在矣曽記向有數句云若人大智慧耿耿籠中燈若人大福徳飄飄海上漚若人大方便一一空中雨此𨿽釋氏語亦如知仁勇三者不相離著於一偏便不明備今私及之吾友謂與天地相似此是說大易之道惟聖人方了得今云頓然見得與之相似恐只是胸懷灑落蕭然豁然不勝其樂若如此則不與之相似如惟天爲大惟堯則之文王不識不知順帝之則事事物物無一件不相合先天而天弗違後天而奉天時方是與之相似是甚麼樣大某則誠所不敢也昔上蔡見二程說天下何思何慮程子與言固是有此道理賢友卻道得大早後來上蔡云被此一句壊了二十年吾友莫只是容易防過否

與蘇坤珍書

四書旣能熟復則亦必有不知手舞足蹈處矣始入頭在循行數墨記念成誦其中在精思潛玩觸類而長務令見得先賢解說之外無限好的意思浩蕩充周而於日用常行念念持守步步踏實自知俗人所同欲競趨共走者漸漸毫毛之輕而吾身稍稍見聖賢地步但只見得明便猛勇著腳更勿回顧左覷右盼世間旁蹊曲徑盡有悅人境界只是市井之道非我行坐歇泊處才目動心移景象隨變恍然莫知所從則進修之功終不濟事所言詩傳固佳不知孫表所得者何事大率正變萬殊只情性二字而風賦比興雅頌各隨時隨事或可直陳或當譎諫皆流行一正理而已無邪不只是作詩者思無邪而誦詩者亦當思無邪方得不然詩是古人言志底何益哉所謂不能無疑且闕之防來防去疑者終亦不疑矣只須取其爲我用者深玩潛體其餘錯誤差舛不必深較徒費工夫虛度時日大閫之招已辭之矣某嵗晚健忘豈升堂白眾時乎到只是此道要致知力行而已

與袁峽州書

承問某有何著述庸謬衰頽安敢妄有議論又見今時圖像解說自爲一家者甚多深懼斯道漸有薄蝕湮晦之患所以對人緘黙不樂騰口近來李侯求說易此書潔淨精微如何著語竊聞判府於軒冕一邊不甚作意非眞有所得何以至此但著武已髙與皓首靑衫者不同聖賢仕止久速亦惟其可若當進而退恐未盡善但能富貴而志山林隨事酬酢與世間扶植正理不致蠱壊盡有濟益最一件要是汲引後學養育人材嘗見南軒在荊湘與文公書多是說學校及人材可進可望先賢用心如此峽郡人物豈無可與語道者苐某未得而知之矣

與趙明逺書

人生世間光景無多而汩沒利名蔽囿纏縛自少至老只在大黒暗中啾啾雜雜未嘗見一防光明所謂醉生夢死意何爲耶縱做到師相無伊傅周召之功勲瞑目之日與艸木俱腐有誰稱道爵祿貴顯旣不闗已而方寸義理不明則有大可憂者在此某日夜兢惕惴懼不以底事累其中者也今時士大夫同我則喜異巳則慍諛順者易合而固忠告者難入而疎此君子常在野小人常在位士大夫全名髙節者少而玷缺玼瑕者多也

與族孫恪書

收書熟讀無非切已實見得義利公私之判但其間限界欠倒斷割截所謂十二時中無違道傷義之事頗覺大快如曽子吾日三省亦須自覺有克不盡處深自省察學者當於念慮一萌之初剪絕私意只令向中正一脈裏行莫待到事上方覺便是悔亡意思至於事上卹民難可兼盡前書正說今時勢要一事亦費講明但人生天地間須要爲民物作主持旣已彈冠筮仕如何不事長如何便不仕得夫子歷聘諸侯孟子轍環天下便是板樣只是善觀防通以行典禮仕止久速止於至善如諾陽貨之仕之三子之告驂靈公之乘見南子之禮皆是事長之法至謂武之愚不可及蓋嘉其仕於衛亂間闗之際能委曲周旋而不失其爲臣之正今時長官未必至於大無道不過催科聚斂開利源重徵役損下益上此等要在平時忠告善道使心志相孚或有委折宛轉曲言利害然後斟酌而行又須善諭小民使知所行之事大非得已若汝不從恐別有不卹之人務行一切必重受害人非木石寧不感動由是中行告公便是寛得一分處也荊公行新法明道至誠懇勸願公勿做不順人心底事荊公曰感賢友誠意使明道久於世新法必可諫止惜乎諸公攻激太甚遂使荊公一切執抝貽禍當世易中酌損之納約自牖兩句誠萬世事長卹民之要法要在熟玩而力行之也乃爲之箴曰人秉良心萬里包括心有動靜該貫事物方其靜時虛靈湛寂公私界限精明別白應感而動理欲萌蘗同行異情遂判得失以靜制動何事非得動而忘靜爲事物役求則得之罔間食息放不知求蔽固沒溺愚智聖狂相去絲忽危哉微哉聖言不易致知力行兢兢朝夕

答伯彊侄孫恪書

領恵書知用志之専燭理之明而力行之篤天下道理誠能如此下功夫求之不憂不到聖處所謂悟前言之太易便是喚醒了便是上蔡說天下何思何慮被程先生一言覺二十年用力錯底意思今世人日日在易道中只是泯泯紛紛醉生夢死有覺悟之時只乍見孺子入井轉首便都是內交要譽一串出來所以夫子言君子之道鮮矣所言公私義利有如黒白全要用心剛見善明此誠要領但亦要有委曲和防處而治家治國便有難直情徑行處蓋家親而天下疎家難而天下易帝降二女而能嬪於虞舜必有至善盡美底道理所以周子言大哉舜也玆其試矣納約酌損不只卹民事長用得齊家治國平天下皆有這樣處其務學喚醒則侄孫今時巳入此境何愧之有更在力行吾已見侄孫欲罷不能之方寸見於出言著筆間矣如有立卓窮神知化寧無望乎

與文活庵書

所論人事衮衮本心期望者安在某謂世間人事如水流不盈物生不息春秋冬夏晝夜時刻去者混混來者紛紛無窮無已只是紛綸轇轕之中此心常靜可矣此聖人能事事物物者也向日明公曽說定而後能靜誠是喫學者於萬事皆防說止如隔煙霧如隔窗紗所以閃爍不定更如何防靜心旣不靜萬境變遷七情馳逐相與鏖靡纒防有困而悔悔而覺者有乍覺而遄爲所引去者有終身蒙昧全然不醒者某嘗思世之人所貴所重所貪所求不過富貴功名膏粱聲色文繡田宅金寶而已夫盈天地之間惟萬物此天地富有之大業也而天地曽不之有人與天地相似而乃欲有天地所不有而其間得所願欲又不過天地富有中之毫釐絲忽耳亦何足以爲貴重哉惟天地不有其有故無所不有人欲有其有故終有所不能有人心本可以包羅天地而乃爲天地之所包羅人本爲萬物之靈而乃自爲萬物之一物斯亦可哀也已今之馳騁角逐於利名富貴之塲者便如春華韶麗紛敷錦繡爛漫鶯花八方輪蹄大地軒蓋艶羅綺沸笙歌紅衢紫陌懽娛遊燕鬭妍媸角髙下較優劣稱意者矜誇不如意者羞沮飫寢酣夢自道日日如此一旦風雨作惡紅落成徑緑暗漲天人迹沈沈園林寂寂益傷感而增悲戚耳達人大觀便無此事公久到地位幸以向上一層指教之某向聞公言大丈夫須要淫坊酒肆皆去得此卻是說成就了地步某謂方得其門而入便隨波逐流恐又是天津橋上防弄狝猴也且欲恁地斬絕待撲殺了四彊賊卻洞開門戶如何向來沈晦見和靖問子見南子尹云不得不見沈曰先生敢見否曰不敢問何故曰只爲某未到磨而不燐湼而不淄處某深佩斯言以爲學生當隨分量漸進然易中如閒邪存誠成性存存𨿽地位中人亦須要無時不謹也長學生忝薦無非鄕之大老道徳文章薫陶漸染所致苐此事易以驕人趨造函丈望砭訂愚頑令立深雪坐春風小小學生防賜瑤翰訓誨期望如此何以諭其感耶所謂根本於一亷推行於一勇此二字未易承當更當反求其實勉而上之求以仰副盛心至於心誠以求之才力以充之始始終終敬以將之之訓此又小子狂簡終身行之者也

與黃循齋書

喜聞九重眷遇日隆一日何天之衢方將坦夷四達惟至理融明定力凝固超然大觀一毫無以動其心爵祿可尙也而不可貪也富貴可有也而不可懷也宮室之美妻妾之奉所識窮乏不容忘情也而不可得我而爲之也稱美之言譽徳之辭可聞也而不可好也賢能者舉之用之委之任之不必待其有求於我也愚不肖者逺之黜之絕之不必謂其異於我也異我而是舎已從之可也可行則行可止則止無必行必止可也可進則進可退則退無必進必退可也萬事紛糾而一念眞正之不移萬慮交集而一心正固之不易人欲至此消矣天理至此安矣學力至此定矣君子獨立不懼遁世無悶所以處大過者也雙端之貽明公贈以財尺紙之敬鄙人復以言

與宋東山書

尊友鄕約講說極有功於後學然這般處極淡極深極難卒解要他立腳入頭須是他憤悱自來求益方好如彊與之彼亦輕視防置不以爲貴聞蒲漕使招來甚佳古人抱道守素必待其求必待其問然後以序語之彼未虛心徒然爲說便幾失言而迂腐鄙執之名往往由是而起此道之所以不明不行也後輩明敏聰慧者甚不少只是著意時文獵獵誦聖賢紙上語才講得些便道已曉了殊不肯潛心研究所以退省其私不曽行得一句一字原其所以都是舉世利名相靡相尙師友講磨父兄教詔妻子期望朋友裏閭稱譽贊嘆不出乎是引得人心飛揚馳逐無一息停如何肯信性分中至徳至道是乾父坤母分付來底他旣不肯順從父母之命卻要在天地間立身只道父母寛慈都不管共爲子職的一分不知將來做甚折合此某日夜浩嘆無可如何而汲汲自照已身恐有人亦如此爲某浩嘆也承知科舉文久不作且不覷有以見求道甚切味道甚深欲罷不能气象夫功名利祿直身外事有道者視不義之得眞如浮雲但古人不能忘情者只欲得君得位施其所學而已某毎拜書尙以此相勉者只欲尊友得時而進上慰壽母之心下副蒼生之望耳非謂兄貪於此而從爲諛說也所謂好獵之心又似不同好獵是荒怠私欲科名本是正上蔡只不合說禮記利鄕舉所以程子言不可與入堯舜之道病痛在利字上非責其應舉也

與東山宋壽卿書

唐虞成周九徳三物之教卻是上之人尊尙此以教人故人人自幼至長安其所習徳行修而人材盛至夫子時則難矣春秋方趨向功利夫子專尙道徳速肖七十眞可謂狂瀾之屹然者而顏子獨稱好學則顏子豈特七十二子之學哉志學聖人而已惟志學聖人所以只在心性上理防於人心惟危全然斬絕了擇乎中庸一善則拳拳服膺亦不止於怒過二字夫子舉此以答哀公亦必有意以某觀之喜怒哀懼愛惡欲𨿽均爲七情而末後三字最重濁爲人心深累若欲變化气質當先從事於此次第當初顏子此處已輕卻只在怒與過上作功夫便是曽子三省夫克已當從性天倫理處克將去人各有所偏須自防檢不容執一論也後世只是學問文辭太勝義理全無董生能識之而時不見用所以功效不著這處亦有些天意在本朝碩儒輩出亦是聚奎之气使之斯道之傳自濓溪始至文公而極然其始也可以扶持治世其極也又徒載之空言尢可慨嘆臺翰尾間一前言一往行須將身體認實踐極是要不知後來有聞而踴躍者否若夫伊尹之志顏子之學說時止如此須要眞到這地位是甚次第貢禹毀廟說漢儒議多叢雜難攷證只須用文公中庸追王太王王季文王章句或問解說一段極是分曉諸家都不及此之精明也尊友合下元剛果只客气稍勝今旣善自變化便是橫渠上蔡輩地位更沈潛涵養又有勝於此者二三友用功悠悠往往只是名利之習未盡夫子言我未見力不足者蓋爲仁由已心一專主便是但只恐理欲交戰不眞信得道理過則不免夷猶嵗月後輩則十分向時文一邊自是難說然恐亦有自然解悟者出也

與文活庵書

學生領教帖賢回與防之意備見於辭訓誨期望與師父教詔何異後生晚輩幸遇如此當拳拳服膺欲罷不能爲逺大計豈容輕效世俗喜於進取而不思天地間聖賢事業哉防賜以神丹感甚幸甚嘗聞人有內丹方服外丹謂水火相濟耳某獨居靜心不爲不久然血气早衰已在中嵗今稍窺見聖賢門戶未有進入而筋骸四體若不相隨故時需此以祛疾冀少假之年終聞至道非敢有意煉气希眞之事也昔伊川嘗合藥與人有時自笑曰以此濟人何其狹也然只做得這个事亦與先生今日之意相類

與袁泰之書

惟潛心進學必已得其門而入矣本經自不容不精究但勿止求爲科舉之學周官乃姬公治國平天下之法制然皆正心誠意中一理流出須於文辭義理向上體認聖人之心見得莫非天理流行異時此身得君行道便舉而推行便是周公事業若其不見用則亦可施之於治家治身家與國元只一理只規模有大小若能使貫徹多少快活今人讀了専用諸時文身與經自爲兩途有何濟益如論孟都是說心法治法大學中庸皆然詩是心之吟詠書是心之典則軌範春秋是斷案易是包括總統心性之書攺頭換面都只一理人能於周官制度認得治心修身之學煞是進了鄭解盡好防只尙有時復出於一已意見非聖人豁然大公處其論荊公之失則皆得之井畫一事亦難考大抵當時只說王畿一處可經理如秦川似亦可行其他土地不齊恐未可一一經界只如仙郡如何用此法只周公作經不容不如此立法當以意通之難爲執著也某所居之對舟車民廬閧然成市𨿽掩門橫編耳根啾匝因思靑城山後有隠者三十餘年人莫知所在或爲樵者見之歸語眾共往則巖間畱句云數株松栢涼無限一沼芰荷淸有餘若被旁人相問詢老翁今日又遷居有似自家意思而某則不願學此也

與黎世英書

伏惟山間靜適西疇南畝之餘澗禽幽吟野芳散馨開軒展捲眞樂融與足以極天潛地洞悟萬物之理而與聖賢豁然大公之心契合防防此賢友之所得而某亦以是期望欣幸於賢友者也時文之學不過一年可成每見吾友衮衮俗事不得相與審訂商確今欲出而又阻算來此事何日可了天地間紛綸雜揉日復一日只要心不累著接物而不爲物所物應事而不爲事所事如斯而已大綱是自修進學防至理於心而著之於用功名之念未去則以餘力習文章此亦遊於藝之遺意富貴在天窮通有命只防信得過與信不過耳勉之勉之

與子侄言浩气章

養气一說觀程子浩气一章是見得孟子十分透徹知其爲坤學故以直方大配之防其兄弟與門弟子講論於此十分精明而屢言之文公只爲上有縮字故云以直養气然自反而縮只是自然當理之直恐非以縮養气大剛直三字似是浩气本體且防坤六二直方大便見得此是三徳大是對小而言剛是對柔而言直是對曲而言其不言至直而言以直則伊川嘗云如治世之音安以樂亂世之音怨以怒語勢當如此文公云直字連上句則直字似贅似言直與剛只一般旣言剛則不必言直以某觀之夫子言好剛不好學好直不好學則剛自剛直自直別是兩事不相重復𨿽縮字是直然縮亦是義理自然恐非所以養气气本直矣若更將一个直來養他則直自外而气本曲矣安得剛大又以直養卻似告子義外之意且孟子只說我善養吾浩然之气則善養只是涵養培養存養如下文必有事焉而勿正勿忘勿助長便是如揠苗助長便不善養耳若以直字連下句則是气本曲必須以直養而後始浩然恐非浩然本體且文公云蓋有甚不得巳而當時亦不以爲十分端的只爲連个縮字後來文公於盡心章論遊氏之失有曰至大至剛以直是孟子論气之本體則又以直字連上句所以某見得如伊川說方穩

與黃循齋書

明公春秋𨿽未髙而疾病防痼與衰頽等經營四方全借膂力坐困弱質豈勝丰扛如眞誠懇切言之九重聖明必深加眷顧矣然後窮理盡性怡神養气斟酌饔飱以時調爕必可破拘攣而引遐齡也某籠鶴喜脫而气血就衰無日無疾子捨漫勸加飱豈容彊嗜疏食菜羮隨量易足惟耽羨義理無窮精思熟玩愈知其好於坐作語黙動容周旋必欲求止於至善而嘗不免過與不及之偏老將至矣爲學如此令人長慨數十年前用心之差而虛度嵗月也竊惟今時圓冠方履極情致思於科舉之學而自已性分絕不加意所以文物盛而人材稀治道日衰時事愈促此時正宜講明學術徳行爲先而所急者不在時文當刋剔人心之蠧引之於聖賢逕庭於夫人動容周旋心思好尙察其受病之處痛下鍼砭俾或有用不然春花秋妍娛情悅目弄倒世界正坐於此

與教授王復孫書

世間聰明俊防非無顏閔之徳性遊夏之文學亦嘗備歷險阻艱難造次顚沛至於擢科筮仕浸溺於名利物欲之場道機變爲趨時以圓轉爲了事矮牕殘燼生柴菜根如隔幾塵而讀書守故步者便爲羲尊禹鑿道之不明不行可知而賢友書書言問學之不進言言嘆事業之不修豈特寥寥之晨星哉道與事不相離動容周旋逐處便是只有精粗顯微大小之間隨遇而中將來必有防萬有於一元合散殊而無間者某衰晚無似欲盡日掩闗靜觀我生溯源䢐流而柳絮欲停風不住又復一笑而起四顧無可與言則亦聊復爾爾

與前人書

君子以一身應天下之萬務至中而止由敬而入中者天理之當然敬則持守此心流行乎一中焉耳性中仁義禮智發爲孝悌忠信百行萬善莫不皆有當然之則所謂在中也賢智過之愚不肖不及焉中只在也其運用酬酢動容周旋嘗難於得其中者不知持敬而已敬也者荘肅謹恪耳目手足心思念慮無一輕茍焉斯有以見夫所謂中日由之行之至之終之其始若拘牽鈍滯矯激迂疎及其渉歷之久應接之多持守之固自然物來能名事至能應毫釐絲忽動與中防而不容爲言亦可謂小成也巳矣夫道不離乎事事不離乎中中不離乎心停停當當渾然自然心誠求之𨿽不中不逺矣古今無二道聖賢無二學愚不能過爲之說也醉獨醒濁獨淸大黑暗中一防明敬以此爲希尹喜智慧籠中燈福徳海上鷗方便空中雨謹借此以爲希尹勉希尹鄕之善士也登戊午科同避地於白水相與講求聖賢之道朝夕不置力行而篤信今將趨闕調官嵗月久則講明疎求言已助予斯之未信何敢以告人輙書已見爲謝涔蹄野馬無益髙深姑致所愛敬焉

與族孫恪書

屢防言收放心之說足以見自覺已私爲累欲克去之而力行求至如此予向從性善遊誨以讀程氏及洛中諸賢性理之學及朱文公提撕惺惺之說繼從蓮蕩學易誨以只於日用常行求之由是見得功名富貴誠身外事惟性中天理是靠實合從事處其初甚覺走作間斷有時不知不覺又入他處去元是心中私意未盡所致覺得入此學須以思無邪爲先然後繼之以毋不敬的功夫蓋心應萬事天下無一件不是自家當爲的只喜怒哀懼愛惡欲易以移人須要見得此七件如何是正如何是邪如何是酌中的道理覷得分曉方可主一無適毎事做教徹頭徹尾才思量不到便差錯行去不好處了最闗系利害處是一已一家親舊所識窮乏勢要不可斷絕極要照顧令合於中才無情便是木石死灰才有情亦易走竄去不好處所以聖人說人心惟危道心惟微惟精惟一允執厥中惟危處是要審思精一允執是要主一無適而力行孟子存心存此者也求其放心求此者也此事言時只是如此惟體認踐履須十分下功夫初學非十年不見效如賢侄孫亦須五六年方有所得待到更事多致知久力行熟自然見鳶飛魚躍戾天躍淵聖人順萬事而無心天地溥萬物而無情的境界然後可以曉防同歸殊途一致百慮天下何思何慮聖人之言是實見得而筆之於書不我誣矣夫子予欲無言又是極底一層無爲而無不爲無至而無不至到此處廣大汗漫非片言尺牘所能通要是彼此相近同坐同行於出處語黙日用常行應事接物隨處講明然後兩有長進今某塊坐一方杜門養屙而賢侄孫宦海萍浮千里相望謂之何哉賢侄孫能人十已百人百已千必有自得便中見示以慰老懷

語門人王三應書

南方之彊以柔勝剛北方之彊以勇馭勇南方失之不及北方失之太過皆非中也不流不倚者當不偏於南亦不偏於北矯如當矯揉之矯過與不及當矯之使歸於中也又論鳶飛戾天魚躍於淵曰鳶嗜攫之禽也今自下地飛而至天自然順風勢而遊揚不待用力胸中自見舒暢魚貪餌之物也今自深淵底踴躍起來水上非是使然心中自見歡喜防他戾天躍淵的時嗜欲俱忘了道在天地間昭著分曉人能用力學到中庸之地自見他有妙理卽是此意

誨炎卯

曽防言志浴沂詠歸異乎三子自是他見得夫子之道不行於時莫春不寒不熱紅稀緑暗童子冠者是天眞未漓气質淳厚正是堯舜之世前非三皇后非三代泰和極治無以逾此先儒以爲有唐虞气象夫子毎樂堯舜觀川上之嘆便自可見曽防於諸人務進之中獨得此樂夫子喜而興之此章與吾斯之未能信相類然防只能言之而已故孔子於門人只言顏子好學大率孔子之教以務內爲本其於利祿不欲貪泥懼學者以此而失其本心爾

誨誼儒侄書

知讀過國風夙興夜寐吟哦上下得性情之正便有永歌長言不足的气象若更讀得雅頌畢時𨿽手之舞之足之蹈之亦不足言矣國風𨿽是變而人心淳厚至正開口絕無忿戾怨訕可以見當時人心而因以知先王之澤淪肌浹髓當初是幾多涵養漸陶以至於此非只取其詞章而已也今人所謂好詩只是寫景狀情膾炙人口否則工於誇鬭謟諛取寵於世而已康節言自從刪後更無詩非知道者烏能識之侄所謂以戈舂黍功夫到時黍自白只要持久堅忍而已承問某自得之學某向從樂活蓮蕩二先生遊略聞一二語言心心念念持守思索如醉如狂莫知涯際後來都覺得從前做的事多隻不是不知那時如何如此近來竊見得盈天地間富有大業萬族萬類攺頭換面紛綸膠擾於大气中天地只做包褁包定隨遇對付元不費力所以生萬物時只一个生便了亦無許多生了後來的節目故易簡廣大聖人之心亦與天地包褁的則子一樣應酬事物只用一理付將去元不勞力其著書立言只理上發出後來人思索之卻有許多蘊奧防義聖人說時元不計較到此今若不大定心胸包定萬物徐徐接應來者醻答去者恁他卻要一一將迎如何了當又一樣入身去萬類萬族中東窺西防貪南愛北志意走作而物欲紛起便似紅塵紫陌花栁嫣妍歌臺舞榭逐處殊異我更輕裘肥馬挈榼提壺馳騁賞玩少間時異景遷風雨摧落一向岑寂更無些子意思紛華中須見得索寞境界冷落中須識得溫暖气象便能了當世間沒要的事而此心方防到天理流行處也

欽定四庫全書

字溪集卷四

宋陽枋撰

書

誨少箕炎卯侄昻

向來曾說見得天地一个大裹萬物零零碎碎盡在其中相爭相靡相誇相耀各自見他別有世界可喜可樂而不自知特滄溟中一浮漚沙礫初何足道那是如此說正欲侄軰大做心懷令與天地同其廣漠則自見得世間萬事萬物都不濟事則心體靜虛豁然大公仁道流行無邊無際富貴利祿金珠寶貝屋宇田宅顏貎容色靑春芳年紛競馳逐從此剪斷想後來所存亦略見得是如此屢觀來書於言語覘之矣此知崇之學也今旣脫得此一邊了卻又湏於事物紛擾轇轕之中觀之防通以行典禮春夏秋冬生養斂藏富貴貧賤浮沈利達少壯衰老飲食起居凡人情之所不能免者都一般一件與他接應酬酢令各得其宜各適其所而於應事接物處把前日髙明廣大道理牢守堅執隨宜區處而終不爲他事物牽引帯累方是裁制得宜便見仁義凖則只是恁地更無不知不覺被他纒繞喚去做拖泥拽水的事矣所謂隨而不隨方不失爲隨應而不應方不害其應便是能定能應無將迎無內外此則聖人於天地相似的意思不是禪不是仙如此應來應去漸漸熟了便見得化而不測的气象似此下功方是有用之學所謂妙萬物者亦初不離乎萬物也若都齊遺了天下萬事萬物則學要做甚只是如今學者先要見得大本用十分功夫通貫合爲一心之主大本旣立然後生枝出葉開花結實撒出做不妨若心中初無此道理一向便要應事接物漫說於此要學聖人終只走向錯處去做終身終無所得當初聖人教人自掃灑應對學去此是教初學小孩時事只緣孩童未有大知覺所以教他且恁地習去到他彊壯觧悟時自與至道相防今侄軰旣有年嵗當是大學成就之時不容更如此下功卻從源頭理防而散之於事事物物方得濟事吾向來所言爲知崇說今所言爲禮卑說當初不言此一叚意使侄軰先窮究天地大本一邊做然後合匝若知崇禮卑一時衮說恐又晦而不明煩擾紊亂則學不成所以又似與前賢不同者此則劣叔各有見而如此不欲拘於先賢之法門而要歸一致而己承報及讀詩傳不覺吟詠之深夫求道亦如此未見道時只知浮世濁俗日夕所見似當然如此旣見得至道了外面紛華便不幹事所以行起坐臥云爲動作只知參前倚衡都是此理靜時如醉如癡動時如顚如狂凡作一事做一件必誠必敬蓋心志精專用功縝宻古人事爲多如此今世忽略怠慢窮智力以求利所以見人詫怪他元不知其味不見其好也且如今時得一件古者制作便十分精工妙宻今人做他的不得便可想其不是一朝一夕艸艸倉忙的事今人讀書便要及時省觧了當便要卽日成聖成賢一不如所求當時捨放了如何學得大學中庸孔孟事業侄軰旣有自得更宜精進此是自家心中獨自曉觧的事不可與旁人說的亦不容著語𨿽著語亦不道得那妙處喜處自樂處終是說不得肫肫其仁淵淵其淵浩浩其天鳶飛魚躍然是費形容了學如元凱徒成癖文似相如止類俳獨立孔門無一事只輸顏子得心齊亦必有間而及此開一侄亦煞進日夜與語甚暢快而有文公所謂說得太快之病天地間事不是一言片語可了禪家道大千諸世界普見法王身他說了曾做得甚如今只是力行能行得些子便有些子道理看人著力如何今人說做得一件是亦自好細思之一件事亦何曾都做得是只大綱个穏煞有未是在若太快說了將來便是不用功只成窮禪

與誼儒侄昻書

官事本不累人在古人是行所學今人只爲不曾致知所以覺得反爲人心之害去年黔中収侄書說小兒資質固好只恐爲官事累今到此觀之果有此意思此皆是未做官時學力不充見識未定一旦登仕版便隨波逐流莫知主持今日日爲他防檢病痛頗磨得分數將來也是四十嵗方說得成就只令他就兩考求教官逺闕而歸十分下精神讀書數年必有自得亦趂某未甚冬烘可與講究耳今年杜門謝客把從前書仔細詳玩見得越越難說難行越越下喫工夫而道愈精愈宻眞見聖人立卓殊不可及又恨休官不早悠悠過了數年矣但血气頓衰亦覺光陰不多不知更進防分苦思與侄相逺不能日夕相近動著便說有時合當商量處甚多過時又多忘去紙上寫歸的能防何乎然心中所言筆端亦莫得而盡甚覺此地孤單只湏良朋數人相與訂議庶道有所開廣則樂何可言進可侄自是通曉明悟如侄與談義理時下亦明知好處境界才言語落時又世俗名利沒溺之態卽復如故將來只是略曉得恐行卻難也若要大叚曉得須是十分痛將舊習掃除文公所謂從頭拆洗然一畨亦不淨且做十年說卻須有得今人學得深知得實的人只開言出語動容之間便見了侄見性未必似進可侄時卻深潛反覆然後得之所以便有服膺气象此尹張久暫之別處也某若西歸只於山林村落潛心玩理求所未至不欲更泛泛悠悠坐失難得之光陰也某見今時煞有圖像講說了此學極是支離散漫後學必多訛誤甚爲斯道憂如今玩聖人之言惟日孜孜猶未見其當來本心是如何才見些子小小徑路便躍如其中觀喜叫呼作天來大世界喚人共看回視數千年上聖人在何處某日夜爲此懼所以不欲贅一辭於聖人經書只求爲深造之學耳況世俗各有議論是其所是丁寜痛切言終無益講說一事甚非叔之本心也近來便看中庸大學語孟否向時己曉得的今又不然了侄必自知之此學時時不同年年別有好處

與袁峽州書

領翰擘緘不徒故人之情隆厚其實亦足以見方寸靜定學力至到令人景慕今時位望稍髙則辭未免有富貴態公謙謙有終非眞自得焉能如是來教謂某畱有餘不盡地步以遺後人似有未安古之聖賢仕止久速一惟理道義命是聽豈復商功計效觀孔孟顏閔曾雍便自可見某嵗晚叨冒便是造物不使過有所爲況值時艱職守卑賤一件做不得漫食君祿實用自愧投閒置散乃分之宜存畱地步非本心也公心志恬退殆與某相似長令郎今嵗登第季駒已捧能書盛事一時萃聚然亦豈公用心謙退以塞此地步防大扺積善之家必有餘慶道理自然如此但積善者初不爲有餘慶而爲之耳承知防得數秩書不虛度日月且自覺嗜學不衰雞鳴而起不知年數之不足甚善甚善此意與發憤忘食樂以忘憂不知老之將至相類必髙明洞達一疵不存然後說得如此亦可以見教一二俾得以繼踵躡足同此樂否人生到得不知老之將至便是仁者不憂知者不惑勇者不懼分量某亦略窺見此形象而行有不至殊自慊悵切望誘掖教誨之某意𨿽不在仕進卻欲與同志之士講明義理之學庶或有晚軰樂向此邊則異時亦可助扶正道開淑人心亦不爲素隠而無補於世也

又

相望千里江山隔人然聲气應求有非逺近形迹之所能間此心亦不知其所以然想君子方寸均同此也忿山欲澤名塲利肆滔滔歸往不可禦遏而契文悠然見南山文公言復小而辧於物是大黒暗中忽然一防光明迥與眾別如契文襟期又豈止一防光明合下如此融透更願涵養精進須到聖人無復境界某𨿽不日見睟盎顏色而每於辭气間決知能了此事如今眼前殊未見知而好好而樂之者某老矣無得欲投閒就僻更讀聖賢書數年而時事未寜邇來局勢又攺不知秋聲復如何只頑跧隨分臨時相度而己不能預爲謀也近上投簮之請甚非本心頑軰不知人意卻以光泉壤之說外自紛紛某謂掛冠求遷秩大是貪名自家旣已不要此物是事都不計較便了何必更求人知邪此世人之失而兒軰乃欲效之亦足笑訝

辭平舟聘禮書【程都大名逄辰】

伏惟明公自建臺至於開閫西川之士所以繢畫殊勲絺繒盛徳者充篋笥而盈幾閣矣某腐火宵行敢近太陽飛邪惟明公持一定力而消危疑西蜀生靈倚公爲命時邁其福則亦輿人之所樂道也某無一營營掩闗倦坐忽寶翰與殊禮俱來光寵華煥驚喜加集啟緘伏讀知君子用泰不遐遺而錄小善於時事艱棘中創見盛典令人感慨興起但某暮景方得師餘三十年痛自鞭筞而烏頭力盡病痛百出加以衰朽侵淩目昏健忘實不堪表儀後來之秀文公反小山操正爲素隠者設某非敢膏肓泉石惟聰明不及前時道徳日負初心視影崦嵫分當置散耳光霽融明必能憫而諒之腆儀不敢只拜敬就來介回納名樽跪受薦嘗但恐十分醉而光風一片飛耳魚腹之南洪云垂天某父子得以相依陟此晏嵗開春曲望畀小學生奔走於前一缺彼時尙得支笻負墻與立防楊之雪至幸至願

辭余古愚聘禮書【名晦四川制置】

玆承用上敬下專介賜緘曲有招徠之命且欲使國人有所矜式閣下求賢髙誼薄日月而齊霄壤矣某有何學問足以當此曩者曾聞性善度先生教以天理人欲界限不過日用常行隨事省察服膺二十年斯之未信記問之學何足爲人道邪加之崦嵫峻迫疾病零丁去嵗健忘目昏今玆足膝攣急正朱文公所謂無復彊健之理某摧頽如此只得分安閒適委順俟命實非隘軒冕輕後學以爲髙也寶帖敬用襲藏腆儀不敢只受謹再拜授來介回納隆暑漸至步足當騎邊師老矣更冀感勵將士茂立殊勲慰君民重望憑楮僣越伏乞鈞照

與文活庵書

明公迹欲藏而道彌顯上新美治化思賢側席華職寵加溫防促召在明公一毫無所加但生民熬熬日在膏火鎭望先生道援斯世席之康荘南寜云蘿煙壑恐非久焉依戀之所也某自顧摧頽與世乖謬日望溫風廬月欲伴幽姿小艸娯晝其間不謂化鑪穹壤又歸埏埴鈞播中莫自隠退靜思活庵胸次一理融明八荒同宇隨物付予成像成形益足以見某之固陋寒淺恍恍然自覺如徹帡幪樂不可盡爲感不足言也但恐一溺宦海把握不牢不無俯仰馳逐之迂濡首觀頥失此良貴益用戰懼昔伊川言今自供職只第一件便做他的不得和靖謂只當時起來便錯了眞儒大賢尙且如此不才何人敬當以理自守益堅初志黽勉奮發求進此道聽其所成庶無負知遇而巳

與蹇晉堂書

某往桃源寓居有靈巖一寺洞徹山後小溪淸冷自洞流出寺亦髙敞幽邃可以娯志可以玩書然百念俱灰生此浮世無一物可欲只有一个性理是靠實受用欲得可共商量數軰共話防趣而不可得掩闗兀坐無言度日而己伏觀來書立志髙孤見道明徹力行靜定滔滔逝川有此特立人哉肅容企敬懷不能己繼而靜念天地變化艸木蕃天地閉賢人隠皜皜易污錚錚難全醊糟揚波旣非聖人之道危行言孫全身逺害亦有良躅夫子仕止久速之規孟氏就三去三之論簡兮之詠考槃之什綽有鳶飛魚躍之天圓融和防左右逄原君子果無入而不自得也世道轇轕百累滿前何日瞻晤一吐浩蕩乎

與宋東山書

啟防先天三畫八卦圖說所謂四正乃東南西北四方爲四正故乾坤坎離爲四正卦兌震艮巽便不是四正了其乾坤坎離謂之四正者翻來倒去一卦只是一卦變易不得故曰四正其震倒便是艮巽倒便是兌所以大過中孚頥小過便是兩卦翻轉作的便與乾坤坎離不同又中孚是厚畫的離頥是大的離小過是厚畫的坎大過是大的坎則四卦又是坎離之變乾坤變不得所以爲大父母到這里坎離便不是乾坤矣兩圖方位似亦各有意未容便咎覆梓之誤也文定八卦只言巽艮半用乾坤不用與文公坤猶半用幹全不用不同抑別有見乎

寄示誼儒侄昂

昨趙傳之書云易上下經卦不等對以反對算之元只上經當十二卦下經當十二卦亦見其用心好學卻更令看上經當十八卦下經當十八卦陰陽爻防數皆等亦足見易之自然也近収黃都運書見教宋壽卿反乾坤二卦圖說幹後三畫屬坤坤後三畫屬幹乃隠然之否泰他以十二月建律呂相生推之亦自好卻要不用火珠林配納甲法以爲差誤所以黃先生得得來問蓋火珠林坤卦是乙未乙已乙卯癸丑癸亥癸酉壽卿云坤初六當未六二當酉六三亥六四醜六五卯上六已他要配成乙未乙酉乙亥癸丑癸卯癸巳所以見丑卯已屬幹是隠然之否卦他卻未曉地右運之說黃先生則以坤下生故自酉至亥亥而丑卯己未亦差講壽卿書尾又引麻衣易當於羲文心地上馳騁勿於周孔腳迹下盤旋此是戴主簿僞書文公所親見而作文辟之矣壽卿未見文公說故引用然未知四聖人如何分心地腳迹又何馳騁盤旋也此回黃漕使書已辧之矣

與宋東山書

納甲不足以比禹文惟權其輕重自是如此然姑以擬其似云爾況以聖人在時斥去納甲而不用乎大撓作甲子那時便有支幹了聖人自曉得所謂治歷明時當時只付之羲和成周職之太史算來亦不創出於漢儒要此不必深辯吾人如今只是用心於內力求仲尼顏子樂處曾子忠恕一貫使心中義理如日之中天則六合之內不遺防小容光必照無往而非日之所到也向伊川見尹言明說得一句是則令更涵養嵗月易過義理難窮直須要到精義無二何思何慮處若才見一義便執定論辯一二年尙凝滯不消亦一件病痛也乾坤坎離爲四正此自康節及前賢皆如此說只以先天圖中墨界子不正子午卯酉之中亦看得好但康節謂數常逾之不必乾坤坎離正端在墨界中譬如重慶府主豈必在重慶千里之中帝王都邑亦如此卻須喚帝王所都爲中正方得若用墨界爲中則兄以何卦當之千萬不必於此枉用功夫論納甲事某不是道尊友無攷證亦不是要存近忘逺但尊友所說是律呂相生耳而納甲又是配六爻法若言起歷自是用律呂相生若言納甲又當從配六爻法兩不相妨而不相合便如伏羲先天是定體的易大禹九疇是尊陽抑陰之易文王後天又是日用之易卻不容伏羲之書執定其說而以九疇後天爲不可信從也易學有多少千門萬戶曲學名家亦無不皆通則有醇疵偏全淺深而已尊友更數年淹該通貫渙然冰釋怡然理順便無這般拘礙那時胸襟與天地爲一百家之說嘒彼小星亦無庸爲言矣毎辱惠教𨿽不能燻香再拜未嘗不肅容整襟荘誦字字句句玩而味之時一展玩以自警省來教謂一語不及毋乃以爲不可教胡爲發此言也豈賢友之心與气尙未平定乎南軒與文公書有云謂其怠而不敬與夫因循不敏則可若謂有意逆拒人則內省無是也來教有謂讀書辭殆有怒髮衝冠之象理之所在心平气定而出之可也某安敢過分南軒但以前賢朋友之間毎每如此竊慕效之而樂爲尊友道也壽卿言幹上三畫屬坤坤上三畫屬幹爲隠然之否泰於此十二月建律呂相生中得之足見用功之深亦是一議然文公啟防言成數中之七九爲陰中陽似與壽卿言乾卦上爲坤合至生數中二四爲陽中陰卻與壽卿所言坤卦上爲幹異後來文公與防先生言楊宗範說元亨屬陽利貞屬陰說得不是幹之利貞是陽中陰坤之元亨是陰中陽幹後之三畫是陰坤後之三畫是陽此卻更當消詳也夫月建自未而酉酉而亥至醜卯已序則然也而納甲所配則地右運也己作圖上呈矣但律呂相生法與八卦納甲各有攸當如先天後天𨿽不同而用無不合文公與李方子說火珠林是漢人遺法後魯可幾問卜筮恐不如今之火珠林文公曰恐亦有這法如左氏所載支幹納甲配合似不可廢如遇屯之比不用屯辭亦不用比辭自推一法恐亦不廢此道理則火珠林亦未可輕議也壽卿言今古治亂晝夜皆否泰之運實爲之亦有此理但有乾坤陰陽消長而後有否泰若舉天下萬事盡歸之否泰則六十四卦中只否泰爲主而不知其實乾坤爲之恐寖失易之根源否泰元則文公屢言其有未盡處不及詳覆壽卿又言能於羲文心地上馳騁不於周孔腳迹下盤旋此乃南康戴主簿僞作麻衣易之語文公常與可學言不知心地上如何馳騁此足以破其妄矣

與誼儒侄昻書

防和拙作俱善讀易書懷幾句極有至理到尾間一句尢見徹可與入徳矣伊川謂和靖更在涵養敢以復告某非世所謂恬退者日日汲汲於此道恐嵗月之不我假決不爲枕石潄流索隠之事耳所附數紙俟仔細看之惟是傳注當時各據所見所聞而言豈能便合聖人之心漢儒𨿽號近古己有不可信處何況後來自非聖人復生豈能上通千載如洛中諸先賢及文公乃是理精義明故其言可依據𨿽不舉合聖人之心亦不逺矣

又

比承附到伯彊書而賢侄謂思無邪之難此不過念頭初萌時著功夫便似船開頭乘水脈樣到是行處十分要照顧兩邊令無觸礙直待泊得安穏方是所止處所言欲字善惡相半是矣又謂多惡少善算來善亦未曾少萬事萬物皆有善惡存乎其間天理人欲同行異情循天理處便是善徇私欲處便是惡也可欲爲善欲善而民善欲誠意正心修身齊家治國平天下欲無言欲行王政何往非欲何欲非善夫子言我欲仁斯仁至矣只欲得好處便皆善己所以七情不可去一只要在道心惟防上著意也

又

旣於性分義理用功己深覺得胸懷浩蕩活潑又當詳悉討究九經一徧觀聖賢心法治法立經陳紀規模法度所以防人情立人極與世疊遷逓降不拘不執曲盡古今事物之變與夫天文地理風俗之異物產之宜其間推遷更攺淳漓厚薄治亂興亡之故一一看過使自心通貫曉觧然後見得爲國爲邦致理制治自有時措之宜如此方爲有用之才有用之學不然只做得个談經說史秀才與坐禪入定一般有事到面前便排遣不去聖人謂觀其防通以行其典禮不是觀防通便了須要行其典禮方得系辭焉以斷其吉凶不只系辭便了須要斷其吉凶方可夫子又言居則曰不吾知也如或知爾則何以哉學者須要自家了得人事分一日得君行道須是使天地萬物四海九州含靈動植我有酬酢對副他教各自順道理的著數手叚方得如此了方只說得用之則行舍之則藏方只說得窮則獨善達則兼善方只說得如不可求從吾所好曲肱而枕之樂亦在其中仰不愧於天俯不怍於人若猶未也只是瞞人自欺爲有愧怍亦多矣侄更勉之

答誼儒侄昻書

所諭性命之說甚見用功深至以某觀之只是孟子道性善一句壓盡天下萬世論性之說無復可議蓋自太極而觀故有陰陽理气不可偏倚然理則自無所謂惡而气則不無善惡之異但太極所謂陰陽之气亦皆是淸明淳厚的到得付諸人處各自地子不同便有善有惡所以前賢謂之气稟之性然此又是孟子下一層若孟子則直說繼之者善未在成之者上說所以萬世無理气𨿽同得於所稟卻於向上的數層別了譬之傳神漸模漸差不是當初眞的了生之謂性告子只於人物生處便鶻侖地謂之性所以孟子後面用犬牛人折之便自窘了又何疑然气稟大率是陰陽寒暑有正變昏明淸濁並人之父母情性气血資質各自不同卻用太極說不得

又

來書言父母性情气血用太極說不得此固是他地子不同然末世气數亦與上古時別且自數十年來何曾有陰陽和順的一年乖戾舛訛都不是熈熈怡怡時節加以地气四分五裂人生其間汲汲孜孜於利欲之塲晝爲夜思都是物欲孟子夜气之說到此亦難講了此事都不容說也防先生易說刋亦無妨然此則文公與先生講論卦爻的言語防先生所得不在是也且如向來二弟問自彊不息先生云你午刻要睡時振腦不伏睡便惺推去便是自彊不息先生蓋得易於忘象忘言者矣

貽炎卯書

聞汝得韓帥舉次任便可求教官用功讀書窮理必有進步也世道紛紛瀾趨川決立腳者少今時正如百萬眾人羅綺紛雜膠膠擾擾逰於百花園林錦繡巷陌春風駘蕩光塵飛揚髙軒大蓋朱輪玉騘衝奔戛擊悅目娯心莫知所止卻不知春樹盡芳年減人散馬寂景變象移有何著落古人謂萬事看悠久只有聖賢與天地相爲無窮耳余則浮花浪蘂剰紫閒紅旋開旋落濟得甚事吾祖宗世世積累故渾厚善良之气鐘萃接續子孫多有賢質汝與開二亦可人意只是要力學力行詣彼道眞入見聖賢了當巳身復以傳子孫而及他人此亦是仲尼顏子樂處一件事也我熟了亦欲掛冠退休若更陳明甚覺失了本心此卻待爲汝言之耳丹藥時亦服數粒頗覺有益然全是盡心黙坐存養則血气不至頓失也

答王三之書

雷風恆風雷益之義且如雷聲自空而下被風更送他來如墜在人面前使人震竦便生恐懼修省之心所以爲益也雷聲自空而下被風卻送他逺去其聲漸小人便視以爲尋常不生恐懼修省之心所以爲恆也嘗在鼓樓下聽便曉此意當擊鼓時適然有風吹送鼓聲來震撼只在人耳傍便是風雷益之義當擊鼓時被風送鼓聲去其聲漸逺而小便是雷風恆之義又曰離爲陽卦而陰在其中坎爲陰卦而陽在其中此是陽中包陰陰中包陽之義曷不觀之火乎火之光明可以照耀四方八面而火之中常黒莫能自照是陽中包陰此離中陰也曷不觀之水乎水之深澄湛然莫見其底有人入到水中開眼卻見水底分曉是陰中包陽此坎中陽也又曰先賢論天命之謂性只是與人說影子要人自去討究蓋命是無極之眞二五之精有生時付與我此道理則謂之性

寄誼儒侄昻書

兩次収書卽言觀心煞是長進更在勉旃如今後軰少人才都是無人倡引之所以如此侄資稟正當可以入道只是識稍遲記稍緩亦無妨此和靖所謂將來保得者不知啟防等書己看得熟未若前相與觀者旣熟更看伏羲一見河圖如何便著乾坤坎離居四正兌震艮巽補四隅大禹一見洛書如何便次得九疇依彼次第如五行皇極有些道理易見其餘疇當時極是難著此便是希賢希聖之一法門不可病其難不可空放過向所以說易有幾多重數看了一層又一層髙在未易了下也某只在西湖九里松閉戶玩易及看詩傳不曾謁朝貴不復有所干求仕進灰冷惟小兒咨咂不已謂姚著郎云考致仕有贈典及泉壤此專求教官歸更忍恥三年而入山林究竟所學耳近到文考功處渠𨿽事佛而於易學大非世人所見此一日問離卦中如何有网罟小過如何有杵臼夬卦如何有書契咸之九四夫子便說得許多何思何慮至屈伸相感一叚出來足以見其見到識明用功極深非常人比便是希聖之學某略隨見答之文文亦以爲然

與前人書

昨所疑數事間有索之過處易學只看卦是甚卦究其名義大槪了其六爻𨿽各隨時取義然終不離得卦毋又只順聖人言辭語脈求之便得其正亦不能執定拘前賢所解若有不通須玩究卻只要平易不要﨑嶇深逺不必背畔自爲之說如夫子彖象系辭傳是多少分明顯著若說道理斷只用夫子爲凖不過詳明之而已易元無出於聖人言語之外者只是力行求至行得一尺是自家的一尺行得一事是自家的一事行來行去到那快活時和前時講不得的也都曉了若行處有阻滯扺礙亦因以見我所講不通不明處易學二百餘家當只詳看伊川晦翁所言便有八九分明了眾說只須猛省一觀不必人人與之辧析如入通都大邑看珠玉綺羅文繡鋪席處處熀耀花眼亂心到底只有正當靠實一兩鋪只主意於此買賣便了安能徧逐眼界遮攔令盡乎侄年己如許才見聖賢地步分曉便勇力進步且直截去源頭坐定了徐徐縱觀四方八面盡不勞心勞力便是登東山而小魯登太山而小天下气象若今時只埋頭章句文義煞然有旁蹊曲徑萬水千山到幾時鉆得盡此是十四五二十嵗時學來只得濓溪與李初平說話便如此所以某言千書萬紙不若對面說一解爲活卓也今旣各有縈絆只務見是行終有到處

與誼儒侄昻書

此畨煞有曉解精進處更極致其知而力於行道無終窮愈玩愈明愈求愈有蓋一爻一象該天地萬物之理假使心思𨿽窮得至卻未曾遇得此事亦輕易過了又復廢忘一旦事來又無以應之所以學者只大槪說得易而終不能用易也聖人心與天地一六十四卦三百八十四爻皆是方寸間事斂而爲一散而爲萬隨處隨足隨應隨當目視耳聽手持足行無非自然學者須要十分用力推究把持玩味縱未到得以一貫萬亦防有五六分浸浸不己豈不渙然怡然矣乎勉之

與誼儒侄昻書

所言幹健之學安敢到此不勝赧懼但拳拳自勉希見此气象而己所謂肥遁之心甚勝則某實欲志嘉遁之爻而未能肥遁者合下超出利名仕進之表不與世相接如某則奮身塲屋獵取科第但見世衰道防志願必不得伸毅然投簮實非得已嘉且未能豈肥也哉老而益壯此王復槀之言可以警衰起懦卻入聖賢閫奧不得賢侄自言讀書之功拈起放地昨防希尹惠書正說官事埃塵都不成學某答云吾人防學壯行公旣自科目中出職司訓導身居幕府所幹何事正當於日用常行泛應曲當件件物物以當然之理酬酢令無愧於心卽便是學捨是不爲更於何處作功夫若必待閒則合下莫染吏俗如顏閔樣方得賢侄且欲架閣易起看春秋某謂易之理隨百骸四體不呼自來不求自應左右逄原如何架閣得且易與春秋相爲體用易便是春秋之體春秋便是易之用明得易則曉得春秋明得春秋則易在其中矣侄謂春秋眞出於聖人之心法微顯闡幽爲可懼大槪得之矣盍不思夫子得易之妙用耶夫子得堯舜禹湯文武周公之傳於千百世之下不得已而作春秋寓刑賞勸懲於一言之間精微妙宻曲盡當時之人心天理而警省萬世之人心天理無非闡造化明王法揭中正杜邪枉扶人極於天下後世此聖人之大用未易以管窺蠡測言語盡而文辭釋也防夏不能措一辭劣叔謂非不能措辭聖人言近而防逺簡而博淺而深不容一毫有所增損𨿽欲措辭多見其不知量只得黙識心防而己所以伊川終不肯解釋略說數條以開後學煞有好意思在文定不得已而釋之其間盡引伊川之言其餘皆參帝王之法文公尙云但不知當時夫子之意果如此否則此書當研精熟玩而未容開口也劣叔近往常徳正與長兒評訂一二今吾侄偶及此略述其懷以冀沈潛玩心也所言俟求僻靜教官一再消詳夫嵗月易過官塵撲人終無暇日某以爲或再防也欽定四庫全書

字溪集卷五

宋陽枋撰

書

示侄昻書

近來見得六十四卦三百八十四爻無非干之爲𨿽攺頭換面取象取義各自不同只是一个乾道變化得恁地所以一爻便有一天理才天理處便只是幹兩間萬物萬化𨿽陰陽四時山河大地輾轉生出然都是幹健爲主當借他面貌模子變化使形色散殊羣分不同而己只如人一生有多少膠膠擾擾的事元只是一心對付將去對付得成時只是一个幹若心才不健處事便不成幹所謂健非彊猛勇敢之謂信得過看得徹行得竟處便是𨿽順亦健也某見得如此行有不逮毎勉欲及之心力向衰照顧或不前如侄以爲然望力行之漆雕開吾斯之未能信而夫子悅之蓋信是眞實信得過便不腳前腳後照東照西徹始徹終便是打得闗透時气象宜夫子深以爲說也六十四卦只言九六不言七八蓋九六則能變七八變不得了元下半截屬亨亨上半截屬元下半截又屬利利上半截屬亨下半截又屬貞貞上半截屬利下半截又屬元循環無端不見其始易變易也隨時變易以從道也道卽易易卽道如何隨時變易卻從道若晦翁在時此也著問不知當時門弟子如何亦不能疑難及此辭變象占是就以言以動以制噐以卜筮上說觀象玩辭觀變玩占是專就卜筮上說聖人說話橫來竪去都合道理看易不可拘執當以類推譬如父爲子隠子爲父隠此只舉一義若類推則君臣夫婦兄弟皆然如陳司敗問昭公孔子只得對以知禮幹健二字千難萬難不便體得或學者能立腳做去也只做他坤順的至於幹健則未及也廣是平鋪的大是包上下四方大司徒廣輪之數便是个廣故廣生則歸之坤大生則歸之幹又曰廣大配天地大明終始幾句是易之大綱領下只說六爻一元一嵗一月一日一時皆然自始至終自終反始此事甚大孔子於幹之彖言之豈可容易閒看過伊川取辭不取象亦未安蓋有象之後方有辭以明之聖人取象只舉大綱的如幹終不只是這天與龍及人君兩三事象有言聖人者有言君子者有言先王者亦只是舉一義以爲象便如畫卦影子一般錯綜之法只是三數之五數之甘節伯夷叔齊也苦節龍逄比干也愚夫昧易而不知非不知也不能明之也才士口易而無益非無益也不躬履實踐也童防有易而不露非不露也無人導之也太極日日判兩儀日日分若理防得面前的便可理防得圗上的理气妙於無迹其體由象數而立象數顯而易見其用該理气而神或謂乾坤生六子當初畫卦時元同時生只是旣畫之後方見得是乾坤生六子

與宋東山書

近得觀友兄易學一二如幹自是有許多樣說話但尊友言之太詳不便說得那一个幹如伊川解文公尙云說得人事盡好只是本卦爻未著實蓋逰騎太逺不免失中軍將也古聖人合下便說出那卦說中那爻後人猶自解脫不得所以先賢人一一疏解己說盡了只有些子未周致處更從而爲發明之便好若要旁蹊曲徑一一推窮尋究令無遺逸是多少言語𨿽極心思費辭說萬萬千千終說不盡而我反敝精敝神而支離蔓延矣某之學只是見得一句明便要行得一句到才行不到終日憂悒求其所以不到之因而必要至之往往解說疏略而於前軰議論不能徧閱亦自知其有寡陋之失矣

與黃循齋書

伏拜寶翰之來整裾荘讀如坐春風曲防戒召俾承謦咳曷勝忻懌今之世望穹職尊不以富貴自髙則移气養體孰肯篤志斯道縱有意翻閱亦不過資舌本懿文華而已去聖賢豈不邈乎逕庭耶吾鄕不以軒冕累其心而有志希聖者惟明公及文趙而已然年皆半百遭值時艱胸次大負抱久矣捲而懷之後輩利名纒防不肯擺脫聞一言半語以曉解心性此實大可憂者如公力可成就晚俊盍擇其气質可與語道者羅而致之食息言語步趨皆有所養異日成就出爲世用必有可人意者此性善先生素志而不得遂者也公以爲如何某比到此時獲見學齋惜其登舟臨別不及細叩所得防惠類藳亟啟而觀見其論河圖數九乃本之鶴山正與稅巽父所論不同疑而啟問學齋云曾見魏立齊說文公晚年亦如此攺正圖說矣但某卻未之聞抑未之見也啟防乃性善先生所刋親爲之防未曾說九爲河圖加以希夷康節所傳亦不如文公之語意學齋亦尊所聞而然耳似此便是後學無所折道終不明矣

與趙傳之書

來諭云學問是靜中涵養爲第一義令人竟日欣然此便是文公靜觀靈臺妙萬化從此出的气象賢友識見廣大自得已深云胡不喜但又云體驗省察隨所發處逐件整頓則臨事讀書都覺有力如此卻是涵養而後體認意似倒些所謂聖人將許大始終萬物著在艮卦上以靜爲本動爲用恐著在兩字未瑩八卦之義皆是自然不待聖人安排然終萬物處亦不都是靜煞有作用在自出震至成艮都是運動流轉無一時停息如秋斂冬藏防他斂藏亦多少用功著力所以聖人言貞固足以干事干是十分用力在艮是時止時行動靜不失然後其道光明靜中元有動也夫子仕止久速便是如此前賢以明鏡止水比聖人他終萬物始萬物便去了寂然不動之心畢竟形容不盡賢友言屈伸至崇徳數語某都要如此看髙意以爲如何文公賜祖師帖中語賢友看得甚好足見大有長進矣某老矣掩門兀坐於十二時中觀三百八十四爻焜耀流轉就其間求幹健不息之理而捉摸不得徒切浩嘆而己聖人逕庭逺不可到

與趙明逺書

比蒙諭諸儒訓解元有說未盡處足以見極深研幾用功精致但天地之道紛綸雜揉變化消息無有窮極自是先賢不能以言語說破伊川道說得七分算來有七分在後來文公備論詳說亦只到得七八分萬萬千千如何說得盡如今只於先賢說了處與他疏解己大費辭元無窮盡況未說到處乎自彊不息之語易說而自彊不息之事難當一日之間多少事爲能自彊不息使件件純乎天而無一毫人欲之私終竟一日便是日至如此存心煞是功夫力量方見得易之難行所諭虛心靜對忽有所見便是復小而辧於物須是有懽喜活潑處了至於乍見隙光俄復失之便是未能自彊或作或息又被私意引去矣然見得失處煞是好了可以體易矣其坤卦謬論只是說一卦都是坤順當初如何有戰野堅冰之戒蓋是陰才一些不順便有此害人才一些不順便凝固物欲堅不可破疑陽而戰野之事其隨時取義自是不同然只要一个順便無許多不好事文公謂占得坤卦便是大吉之卦則坤本自好何常與陽爭只爲沴气激成方不好陽生於下已是有朕兆以陽健而進勢欲消陰老陰凝固嫌陽之來自是戰何疑之有

與前人書

伏領賜翰句句謙卑自牧想判府作此書時心和气平融然天理之流暢更有甚人間富貴爵祿在方寸乎自非觀象玩辭深有所得己自知之而人所不知安能如此臺意之所到亦某意之所到曷勝喜慰忻懌邪所謂知四十九年之非便是豁然大覺悟云捲而日中天雪消而春四野文公論復其見天地之心有云如大黒暗中忽然一防光明便灼見天地之心判府七七四十九年一旦解悟非七日來復而何然此心元只在我不是今日方討得只從前有些遮障未能致知格物被世俗昏昏引去如醉如夢今忽被書來喚覺見得天地廣大聖賢事業本自如此樂不可言矣昔人有云我向大羅觀世界世界只如指掌大𨿽則幻言亦有些意思但向大羅時卻不是便了更要與理防

與前人書

判府玩心羲編妙極閫奧天理一說不徒言之知之好之而且樂之自非識見髙明洞見天地萬物之理與吾身出處語嘿周旋動作同一流行同一運行安能及此便是身到長安四方八面道理交貫千門萬戶逐處洞開令人倍萬喜悅𨿽則如今己到地位然便須委曲周折仔細與理防過向有人以譙先生見得見乃謂之象一句則三百八十四爻都在其中問文公者公云此只好說話三百八十四爻中有多少事在須一一與研究始得今判府旣得其要領更望詳其節目

與前人書

喜知官淸事簡畱意易書今時不以好爵自縻而篤志好學者如判府文廣史二賢皆能不以富貴累其心而求爲聖賢之歸蜀𨿽占危殘破而生意不絕者以有此气脈充壯之耳天地間賢人君子所聚便可卜旺气向時明道先生見橫渠不存而橫渠門人寖寖雕謝以爲闗中旺气衰深有可憂後果有西師擾亂天下騷動學士大夫闗系安危如此今人只知安逺之防在武功而殊不知有元气者爲之張主此獨可與足下道也但今時易學不下百餘家皆能釋字義講爻象說道理而迹其爲人則往往與易不相似則其所言未必眞知易惟伊川易傳言人事最切晦翁說易於卦爻義最精而二先生非茍言之實允蹈之後學於此折焉可也連辱教章言言以學爲事則知義理之心勝而富貴之念輕矣昔伊川謂謝公師直以運使而能屈節問一主簿爲深知易今判府卽其人矣

答前人書

易惟乾坤二卦是天地健順幹斷不可一毫私意議惟上九言有悔夫子言是以動而有悔則只說人到幹上九便退有何悔若坤則於初與上致穉陰極陰之戒然以坤之本體求之則坤只是一个順亦無堅冰戰野之失自二卦之後則變化生生卻多有悔吝凶咎所以夫子言易有太極是生兩儀兩儀生四象四象生八卦八卦定吉凶則或吉或凶卻在八卦八卦相錯之時所謂兩儀四象只是純然健順之气那時未見吉凶在卑意謂玩易只須於四聖人卦爻象辭平易思量去使純乎天理之正勿以後世人僞私欲參之並勿引惹背意方見得三百八十四爻都是潔淨精防而吾之所以日用常行都自有純然天理一脈平平坦坦安穩快樂所得徹頭徹尾時是甚次第更說甚王侯卿相與夫釋老升仙入定驚動天地便是剝之碩果不食伊川言剝於上則生於下人生至此上下與天地同流豈曰小補之哉某因判府屈己好問之篤率易言此便是濓溪令二程求仲尼顏子樂處所樂何事也

答趙傳之書

所問河圖生成數相乘爲四十五生極於五成數至九合而言之五九合四十五及一年中八卦各得四十五自是可通大扺河洛兩圖是道之體用凡所謂道無出於此兩圖之外者莫不皆通愈求愈有只是要入身子體之爲難只如孝弟二字一日十二時中有多少未盡善處須要行得似曾閔充而至堯舜方是極頭來諭震乾巽艮坤兌變而坎離不與亦看得分曉然兌震巽艮凡兩卦倒轉成一卦如頥大過中孚小過文公以爲皆是坎離之變頥是大的離中孚是厚畫的離小過是厚畫的坎大過是大的坎則坎離未嘗不變更細思之近來熟看雙峯五行生出次序並金陵擬議周先生二程先生之說其釋周程則善矣五行生出之次如邵子天開於子地辟於丑乃水先生又岐黃書論人之生也男先生左腎女先生右腎都是先生水其金木土聖人言其气雙峯論其質又言程子未見濓溪太極圖更當詳思熟議也聞執經問道者甚眾此尢當今仕進者之所無然某竊有一說姑以見意夫光明者聚蠧之階錚錚者招怨之府有明倫之主而人情捨此安之此固慕羶懷徳不容卻去但謙謙有終勞而不伐功而不徳歸美從長無形一言然後爲至希夷謂名者事物之所忌宜深體之所謂一陽至六陽疎宻始難終易之說甚看得好晦翁與門人亦曾以疎宻處爲難說足下旣言六陽則六陽亦然陽固難長易盈卻方盛時已有衰倚之陰之盛頓然便在眼前卻不知如何亦如此先疎後宻又春分卯中秋分酉中與卦不相應這處亦難說康節如此言時必復有意幹鑿度亦是一件文字但易書除希夷康節伊川晦翁之外或得或失中間亦豈無是處又如朱漢上輩亦有好處亦有不盡處惟麻衣易是南康戴主簿所作晦翁己辯其僞此卻不必讀也

與稅巽父書

伏覩啟蒙小傳自圖像至卦爻及上下經皆不離乎九仰見用功精宻之至益用降嘆但其間略有可商量處序中取揚子云謂文王重易六爻此漢儒之誤前賢己詳辧之矣恐更不必引用後學必生疑惑也河圖虛五與十闗子明文公𨿽曾如此說卻別用起一義以圖觀之則未嘗虛也下又言河圖洛書十無位洛書則可言十無位惟河圖則十隨五在中所以文公啟防五與十相守而居於中則是有位矣所言六極與五福同居九疇此是洪範所陳耳箕子亦不敢分明說六極是十洛書分明除卻十數今旣言易學只當據圖中見在說所言文王諦玩洛書而作後天邵子止言乾坤交而爲泰坎離交而爲旣濟置幹於西北退坤於東南長子用事而長女代母坎離得位而兌艮爲偶又曰震兌始交故當朝夕之位坎離交之極故當子午之位巽艮不交而陰陽尢雜故當用中之偏乾坤純全故當不用之位似只言八卦交而爲後天文公亦如此說卻未見因洛書而作後天之法象也所畫奇偶圖奇圖甚穏偶圖二屬乙十屬癸此兩數俱歸坤今乃止言離巽更有說否十數蓋乾坤鎖了頭尾而六子居中也生成圖較差他處尙未活然恐更有深造千萬下教

札

代上謝司諫札子

某頓首再拜揆令春事縹緲萬緑紛敷恭惟某官仁義前陳嘉猷辰告神依正直臺候之福如川之增某情動於中而形於言有嚴吏墨上塵記司伏祈省視某月儀長語不敢效世俗竊惟先生以忠正誠明之學格聖天子好賢樂諫之心九重寸地淸虛四海受福之地也天下受其賜者造化亦厚其報當然之理耳自天申之夫豈人只某恭審國之有諫官所以正救得失獻替可否警悟君心之要職也寶紹以來有美無規朝廷气象淹淹識者嘆恨自先生晉登言路有謀必告有懷必陳紏繆格非必欲杜羣枉而開眾正一言脫口天下誦詠四諫風采復見今日豈可與鳴朝陽者同日語乎渡江諫官惟龜山先生議論尙剴切至今頌美執事可齊肩而比迹矣中興之治敢爲天下賀

又

某合陽晚後粗知讀書自習聲律已服大名於方冊繼記年誼惟不獲敍團欒之拜情分竟疎濶鄕間嵗被邊禍寖寖不可支持豈無巧婦柰亡餺飥之資何某久有江湖心而義不能昨春攝守昌溪今已獲汰而本闕亦遂過滿勢可遂其瞻依之情謹述愚見裁成短書因便申繳望賜覧矚借順風而俾之前浩蕩之懷不日傾寫伏楮曷勝拳切

通防守田都統札子

某半生碌碌未得晉謁光儀毎聞襟量豁達浩無邊際用不敢贅時俗長語上瀆融明首乞崇諒某前年奉華光先生誨語聞談及判府碉門雋功老仙撫掌擊節稱誦再四坐間諸名公莫不欽服判府投機應變之妙略不世出謂邊鑰得賢如此太平有期咸欲賡滴博蓬婆之詩爲判府賀比來老仙視師漢沔乃煩牙纛鎭防殆有深意此地荊襄咽喉西蜀根柢知判府必能以守碉門者守防則可無後顧直指漢中今果坐防殊勲凡我師得志於外者不可謂非守於內者之力公論如此非佞非佞學生炎夘顓防寡學天假其逄獲在照臨之側判官不以年少書生斥去之乃寵遇異等推置赤心夫何修而得此苐晚輩乍遇殊知陶冶之賜大矣某謬悠分職四月中已遂過滿使長不許遽辭絆以權倅彊顏負乘倍益羞怍近日力稟巳爲申上差正官不過初秋出江未審學生可乞假一防涪上否蓋拙荊未祔先塋欲議歸藏此願才畢當伏謁防轅致九頓之謝未見顏色修辭冒昧無任戰懼伏乞照臨

代賀喬賓王入幕札子

恭審某官心畫孤髙材具卓越物來能名恢恢有餘事至能應多多益辦閫垣圖任舊人共政置公崇幕蓋將相與上下議論舉雕瘁困竭之蜀而春生之平凖權衡時措得宜闔辟弛張機防切中自今操贏貢以佐中興士安不專美於昔矣某假守三峽中如坐深井底聞鴻最晚賀燕尢稽海月孤髙爛照此心想不容形遁也昌溪乃髙人舊逰澗黍嵓禾夢想可數下流回易之禁旣嚴齊民薇蕨之歌己賦某固分甘菽水與晚猿夜鶴歌舞飛仙之遺風而薰煎坐困根本當念夜登籌邊東望舊隠亦有以慨明月緑蘿之淸閒而憐之乎僣凟惶恐

賀王禹錫使君就制幕交割札子

某借恩光於桃李塲中舊矣妝紅靚白終不足以繢畫春風惟粹抱和襟容而諒之某曩擘牋事長方懼玷凟辱賜寶翰字字鳴謙一誦一感自後翹企烏檣不復上狀情文有疎而炯炯寸丹惟杓與岱七月伏覩制札促先生來赴黔山千里一時攺觀某不勝向風踴躍謂歸舟晚節有華其遇繼聞又以涼風徹暑爲期私計鄙懷重在愛敬其親非過爲恬澹虛徐以土苴利祿誦聖賢之書身聖賢之行旣見君子心胡不降恭審先生紅新滌油碧借畱蜀文章士揚鴻名譽盛徳入耳而不煩矣某謂人誇五馬貴先生輕千駟而勿視人羨兩轓朱先生厭文繡而不貪人喜二千石先生薄膏粱而弗嗜夫畀虎符鎭龍藩列五馬祿二千石運幄中之籌無足以譽先生者惟象緯不移躔龜章坐入手拜舞斑衣問安燕寢黔南分野正南極老人星樂旺之地此某所以百拜喜舞樂爲先生道也某滿替巳久趍參有期先此申賀伏乞臺察

代趙大寜上游丞相札子

某伏以五陽爲夬六畫臨幹恭惟某官榮辭九棘入面三槐鼎鼐新調天人葉贊鈞侯動止萬福某迂疎小吏感戴洪鈞局蹐修辭淩兢叩閣凟尊是懼鑑在爲榮

又

某竊以天者道之形體道者天之性情宰相位天官而論天道者也言其體則包萬有於一元極其用則散一元於萬有公相抱負此道餘六十年今日得其位而行之伊尹之於成湯傅說之於髙宗同一際遇爾莘澤必被於匹夫商霖遄蘇於大旱今彊敵殘暴日甚遺黎思活尢切望雨以道援天下以道澤生靈將見掌握造化至和兩間謦欬陰陽葉气萬宇乾父坤母作而曰眞吾宗子之家相也天下公望敢以頌徳某嘗聞太平宰相易時危宰相難晚周山甫江左夷吾李唐徳誠所謂狂瀾砥柱中流一壺何可多得惟我盛朝相一司馬敵人相戒以謹勿生事不動聲色措世泰山此尢光前絕後巍巍勲績無與爲比迹其所由司馬公文章道學中人也今公相道宗百聖文祖六籍實溫公等輩坐未央廷中單於前拜起大敬畏甚不難事世間惟道徳足以服人卻萊歸疆賢可希聖幸無自遜若曰漢唐以下緫緫相業則渣滓下風矣某合陽晚後粗知讀書壬午東漕稠人中一識昻昻海鶴之表已知其爲偉人矣是秋簉名榜末以事奪不得與仙舟俱東非公相外某實自外也自縻薄宦一向不得上牋記仰止吳云不違景刻蜀事漸費支持幾思出闗依借華樾又義不能去春代庖昌溪今幸汰去而本闕恰亦過滿恭承相公収拾蜀珍兼采葑菲此天假某亦依乘風雲之日也冶金防桐知自鳴躍而況於人敬瀹牋以從者知己在前長鳴振鬛

又

大學一書合內外貫始終一天理流行而己矣始於格物學之根極系焉而天理由是明終於平天下學之功用極焉而天理由是顯堯舜禹之精一湯之建中文王之純亦不己武王之皇極夫子之一貫皆此學也而安於天曾子之忠恕孟子之法度亦此學也而得於人聖人性之動無非天理而大學之名以隠賢人勉之必推求天理而大學之名以彰無治亂無古今必欲格物致知必欲誠意正心必欲修身齊家治國平天下捨大學其何以哉吁當顚沛澒洞之秋而唱爲仁義道徳之說昧者嗤鄙識者所深喜而敬聽之也恭惟大丞相國公先生性焉大學之蘊情焉大學之著言焉大學之文行焉大學之事自著爲圖條分句析明其爲一貫忠恕之義皆前賢之所未發而獨得於心者故見之行事言言允蹈聞過則喜知身修矣事親敬兄知家齊矣詳刑而法意允掌銓而品流淸給捨而繳駁當知國治矣惟平天下一事非位宰相不可而今日亦得志而爲之大學用功此相公平日抱負之素而講貫之熟措之天下必有不疾而速不行而至者然某嘗謂天下之治不可以一人之智識窮一材之气力任周公大聖人也猶握髮吐哺以羅天下之賢傅說大賢相也必旁求俊乂以布列有位方今大而政府可謂得人矣豈無惟孝友於者沈回於下僚主兵主財可謂得人矣豈無恥道孫吳羞比管晏者淹回於散地處士中豈無諌臣隠逸中豈無禦史學士才豈無放棄於江湖將帥才豈無汩沒於卒伍至於小善一藝可以補苴罅漏而共扶明時之治者豈無困滯於艸萊某固不能盡識毎觀歷代人材隨上之人意向好樂莫不雲蒸霧滃類從響應以就一時之治今相公端揆以來亦旣數月矣惟聞薦引蜀彥四十有餘輩而吐握之事旁求之令未之有聞焉夫宰相者天下之宰相則天下之士皆宰相之門下士也量材受任何間山川餼廩稱事奚分貴賤昔南人作相專任南人皆其量有不足識者至今少之相公以大學之道平治天下必不復效仿其失但海內之士聞下風而望餘光者於今有年悴憔饑渴引領商霖不啻大旱使曾不崇朝而澤滿天下猶且遲之若更遷延遲廽分別疎外則西郊宻云而苗其槁矣某於己亥季冬防相公知其有寸長可用特賜鈞翰於安先生屬以成身起家之事扺今茫然眞所謂一夫不被其澤者用是不逺萬里鮒鳴涸轍且以博采人材之說爲獻庶幾獲兼収並蓄於昌黎上宰相之書之萬一大木爲杗細木爲桷非曰能之願學焉冒昧狂言惟相公裁察某再拜

代上防克齋札子

某用調元學坐政事堂大化鴻龎廣宇熈晏海內之士刻冰鏤玉摹寫象似竟何足以髣髴其萬分哉某惟知朝用眞儒以來帶水息投鞭之虞石穴有登天之險蓬婆滴博絕無旁蹊所謂不動聲色泰山四維此等經畫又豈東山別墅付天幸於偶然所能了辦邪然墨守般攻技各有窮廟堂邊鄙願堅初心軫慮良切某非謂相公蜀人僕爲蜀士援天下以私一方蓋頭目背膂歸重腹心今日所當加防於此爾

代文考功到黃池辭免上防相國札子

某去嵗曾於郵置上狀塵紊瑩聰諒已呈徹鈞覽矣某老無肖似顓顓蝗粟日懼滿盈夫何大鈞洪播不賜汰斥而翻錄之宰相之方道固如是自惟疎陋豈稱班聨隆命飛來愧污交作盛心難於重違已於十一月理舟出峽三月望日遂抵池鎭江行萬里背冬渉春風濤霜雪飄薄淩震弱質不禁岻防喘萎薾疾證轉加實難前進欲乞鈞慈稟白九重放還田裏得尋醫問藥不至塡委狼狽受賜深矣情廹意誠不覺煩嘖惶恐萬倍伏乞鈞照

欽定四庫全書

字溪集卷六

宋陽枋撰

札

寄黃漕使循齋札子

某比曾修書付何章申候起居但霖雨防六十日江水洪漲溯流必遲延未審已達聽官否此間二十二日忽聞將星無光不勝駭愕此事闗系不小飛報廟堂動經閱月全在上幕明賢合力聚智撫慰軍民靜鎭確守環四方之境逺諜揚旅益張勝勢使人心安堵覘國者無得而窺則帷幄有人全坤生靈恃以無恐昔楊儀當兩軍對壘之際尙能南轅返斾以走仲達今距敵甚逺霖潦方降百川泛溢敵人萬無竊入之謀此天假我修明之時然不可不曲盡周宻之防慮外方之伺釁敵人之起懷以俟局勢之定也聞先生暫應副四川事宜此固臣子報國之日卻須自監簿宣機倍道馳歸方有商略如文活庵亦人望所歸前時之去元帶大制參職事亦可委曲詳報令暫回司共爲措置庶處分得宜切中機防某𨿽投閒置散與蜀民同一安危良有不遑寢食之憂而足下又當事任艱難之中尢深憂愛所以譊譊不能自黙不覺煩僣乞舒諒之此間二麥俱爲積雨所傷城壁極費修完人心不無皇皇幸得曉暢軍事者爲主米價亦平殊喜人意長學生扺今未至想是漲江爲阻但殊不知音耗良用憂之也艸艸占覆伏乞臺照

與黃循齋札子

某入秋兩承賜書矣此間屢易帥而城築薦興殊無上渝人船之便申敬遂簡蒲兄登叔道隨朱制機溯流忽然起離不及裁書就托申致下悃不審道及否也某防先生及李判府拈出賤姓名於權司己曾具紮辭遜矣玆防平舟先生特遣禮幣叔季齊招令人興起但某學術空疏不過當時所聞性善蓮蕩二先生一言半語深自省察求以寡過所謂腥涎不滿殻聊足以自濡者何學問可爲新俊遊道耶昔遊楊大儒得伊洛正傳以遊太學多士猶以異類目之某實何人敢容喙於藝圃捧腹效顰漫貽識者掩口且某自比年齒脫五六目眵暗而心健忘衰懶殊甚良不足以副招延只欲父子相依渉此殘冬俟來春小學生滿替同舟而上支笻伏謁傾控數年違逺之懷然後隨意去來時聽誨益則所願也過平舟乞申達鄙意前防賜學生書許以任滿出檄切望畱意韓連帥城舊治形勢甚壯髙廣不減於渝眞一大藩屏惟工役浩瀚而錢糧窘澁耳若天相其成則吾蜀後戶之固而荊襄藩籬之壯也

答前人札子【寶祐乙卯】

某月初曾艸艸用牋申敍足瘡不可以屨所以遲於趨見之由玆被賜翰方知前書未達急遣人物色則所附之人淹旬逗𨖻淩雲距門防舟行僅兩捨音問難到如此曷勝怏悵且知牙檣復爾歸幕相距稍逺承教之期邈在秋風情切依戀某老無肖似極防知其方寸方招呼薦達屢屢疊疊甚願控寫中曲求以少補髙明去冬伏謁兾得欵曲而西歸之初人事奔走徒困酒食不能一吐情素春中自可摳衣而先生衮衮建防學生又有分司之役某見其不諳煩劇與之俱來非得已也嵗月空邁義理不進仰天拄頥不勝愧汗當今如明公篤志好學者能幾而某不能急速親仁以求加益其不明之至者也竊惟於今所急不在講明時文當急於刋剔人心之蠧引之於聖賢逕庭於夫人動容周旋心思好尙察其受病之處痛下鍼砭俾成有用不然春華秋妍娛情悅目弄倒世界正坐於此似不必攻治也地震大變此間亦然雅江分流入夷境處山崩壅水浸沒百餘家死者五六十人五寨之境雨雹有如杯者眞可駭懼竊聞上之人又有雲南遣聘之舉鞭長元自不及馬腹況防折箠短涎不滿殼而欲化被逺徼彼或借助無以應之實生戎心而勍敵又得以爲辭後戶自今其可憂矣某耿耿不寐宻以私告他不能悉浩蕩也伏乞臺照

乞解職札子

昨以霖潦敗稼傷民曾具申控伏乞收回攝倅職事自後昕夕惴惴仰覘天意而陰冷連綿至昨晚雨勢如注達旦不少息早上陰雲四塞雨又淋漓大至天變如此豈薄罰輕恕而已邪惟明公政事宜民百廢具舉無召釁之端獨惟某以過滿合去之人滯畱喙粟又且負乘非據所以天厭神怒降此異災庸彰譴告某不勝駭懼戰栗請勿以書生所陳爲迂速申大司差賢徳之人前來管幹仍乞收回事權並歸使府主當如此則天意必回沈陰必斂太陽必舒余分之麥可收黔民不致顚隮溝壑昔人謂烹宏羊天乃雨今日斥退某天必霽雨暘之理一也去不賢之吏以回天意古今亦一也願判府果決速賜舉行某無任眞誠懇切

回涪州士友爲予父子設宴札【時予長涪之北巖堂季兒攝宰涪陵】

老翁難出冒燻巖下之香童子何知謬制江頭之錦方慙有是父而有是子何乃以爲賢而以爲能感深樂豈之招顏厚忸怩之色尙聆淸絕冀滌塵煩

通新紹慶守王座主札

某伏以卽日槐龍舞緑筍豹抽斑恭惟某官幕望穹隆帷謀妙宻防勲油碧開府南黔百職交孚臺候動止萬福某贄修渠廈喜溢言樞闖瀆電嚴尙祈汪浸竊謂動靜者气而無動無靜者理實運其機形色者身而不形不色者心實妙其用心與理一身與气一先生其人也鉶篝有請竿牘實贅惟髙明諒之某恭審先生道徳眞儒文章宗匠舌本四庫似不能言心地八窻居然自晦靜對三槐之防淸臨五桂之香藩帷卓卓之能聲僰道生生之治最州而天下謂先生自此升矣白雲蒼狗善萬卷而藏握手幾失君丈夫自有眞遇古人用蜀定北先安南恵然此來收南人之心爲得漢之舉太守之樂應不在乎山水之間也某世業儒書少頗有志當世飛騰暮景防痼煙霞淩雲得風枯荄晚翠世道轉艱抗塵遐徼愧甚初心恭承洪雲南垂遡風怡懌人間果有二天哉聲心駢儷伏楮淩兢電瞬昭回冰懷融燠尙當振諸生之鷺逐兒童之馬九頓以誦恩斯勤斯某麼麼低棲敢遑上詗寅惟緯躔煥象釐祉綿延風乎詠歸曰俟予防

代紹慶王守上余制置軍前札

某仰惟日月麗天奴皆知其淸明用不敢模冩繢畫以瀆崇聽伏乞諒察某恭承奬率三軍慰漢中父老云霓之望乘機順動取勝必其萬全但兵難遙度守固徵彊在多算知無遺防矣蹇淺識見豈能測其端倪耶惟背春渉夏先生以君民社稷倚重之軀枕戈擐甲與士卒同甘苦於閬風劍日中一柱擎天四蜀奠枕夷猶民社者獨無愧於心乎某久矣熟尙玆匏系不能戎服鞍馬效馳驅於十乘啟行之先例束髙閣食息悚凜尙當屬耳執律秉鉞之期進爵馬前百跪起以稱賀仲夏漸熱敢祈萬萬葆愛

通紹慶守札

某伏以霜華漸肅月琯惟良恭惟某官仁被專城頌騰五袴端倪不滓憑翼有臺候倍擁川增之祉某疏瀹研烏詗承油碧仰贄鴈賔之敬少伸鵲繞之情靜言淩兢炳覽榮幸

又

某恭審士豫表儀朝家柱石幾年出塞數十州鏤腑銘心一麾守黔方千里舉手加額香凝燕寢竹引鳯吹𨿽彭水凝冰麾圍試雪而五溪民和播爲身和視履考祥勿問元吉穆如善頌嘖有煩言

又

某載惟黔南控思播之衝大閫屈萬人之敵莊以臨之不徒聳懾巖獠之聽蓋將鎭撫南夷必欲得其心力以爲斡腹之防休士息民謹守阨塞以備不虞倚集殊勲晉膺推轂

又

某竊以馬安南之得此州白衣非甄陶之夣蕭太史之牧此地黃魔顯佑助之功由千里而陟殿巖先一州而及天下造物蓋有待也𨿽蠻煙瘴雨中方沐祥雲瑞露之化而九重念玉闗人苦一札從天四軰在道五溪父老豈容持使君足而不使之仙去邪某久矣拭目

又

某自慚竊祿亟願投簮時方荒邵圃之地難種陶籬之菊昔遊昌溪望美人而懷靡及今趨黔水見君子而心則降嗟菀結之幾年幸趨承於一旦不辭冷宇知有主人在泮獻功願備史克之頌磨崖紀績當賡元結之辭行睇重云距躍三百

又

某濫恩帝京職教使府行將只服賤役蕪陋俚語申控心聲齋宿然後敢言頓首望予其進某分位有嚴安敢晉越仰申月地云階受祉旣多之問照臨伊邇惟防已以奉約束

賀趙守札

某伏以卽日槐夏恢臺梅雨淸潤恭惟某官把繡晝遊皇華夙駕荔江思詠梓部懽謡百職後先臺候動止萬福某四月初方聞被防防試銓闈繼聞榮除東憲黔中音便罕端未敢孟浪申賀比承內機府戶檢法兩翰並此中得渝上近耗始知峻遷之的曷勝額慶明公慈仁稟賦忠厚操存明三尺以體欽卹之心奉六條而公亷察之柄折虎狼之爪吻辧雀防之牙角不待長語可卜古井無波矣某私喜枌楡故國昔無喬木今有世臣陳時臬事之餘廣陵之社粟以飽蜂腰振北巖之文風以皷鶴聞合浦珠還在下風矣先生毋曰奪我鳯凰池鄕國幸甚吾黨幸甚某辱知深厚不欲過爲辭說陶陶遂遂自不能嘿毫楮所殫情實俱至伏乞臺照

又

某恭審縉雲雪崖之防江山淸奇气象明淑異人間出濶武峻颺由鄭公鄕坐大幕府爲列郡侯撾鼓浮航迆衍勢順望錦繡洲邊江花水葉爛熳捲先聲而東行爲社稷天下重矣調攝之請文言亦煩某壯歳盤桓北巖觀書匱矗涪之北程譙尹三先生此焉闡明神易太史揚之蓮蕩續之而涪以易重淸江出涪之東爾朱白石此焉羽化防仙踵之鄭仙繼之而涪以仙顯由是仕於峽者咸以涪爲榮程劉聞於前曹謝光於後率皆淩靑遡紫上玉登金先生以先君華裔寵賁江山又將明畫前之易餌形外之砂飛上鈞天工宰人極槎頭轉春風易巖仙窟特一傳捨某曩客渝城每於文趙二先生間挹淸絕飽芳鮮落羽萬山中習气疏野便風端鴈不一奏記恐悚何言此月彊半方知躔象己次陵卿云氤氳出摩圍峯頭寒陬冷曹不火而溫倍萬喜舞亟此燻瀹申賀廈之敬向徳情涯慿楮偪塞

送太守壽儀札

久棲鸞幕喜遇熊占方同然旅進以燻一瓣之香乃過甚謙防而卻微塵之玷滄溟有外細流何歸雪竹霜松固迥然不著於塵坌溪毛澗藻尙庶幾可羞於王公再列悃忱冒陳嚴峻幸少寛於約束希俯納於涓埃

又稟

不避呵斥洊有控陳顧惟頌祝之微誠至辱謙卑之再卻莫知進退愈切淩兢在君子固削繁文於小人莫表誠意念辱知已久有天防頂踵之恩而捨是弗圖無地效絲毫之報尙祈仁恕曲賜涵洪瀆誠懼於再三容切希於萬一

稟王守餞其長子出江札

恭承長內機烏檣風順鴨緑波肥𨿽燕語之畱人柰花飛之送客煙中江栁朝蹙黛眉雨後溪花曉含紅淚物態如此人心謂何某於東閣屢諧瞻犀挹玉之緣向南浦倍惜臨水登山之別輙具春風一杯酒同邀丹穴三鳯凰薄言請違非曰飲餞勿卻懇懇懃懃之請少攄依依脈脈之懷曲賜允從曷勝榮幸

謝送生日札

曲承珍帖並辱多儀對斟餐黃菊之秋光味冷笑紫嶶之雪詠啜云腴於雀舌嘗霞酌於兕觥分外淸奇頓忘衰晚亟玆占謝伏乞丙原

又

廹玆重九再見始生自惟東閣之陳人益厲杜門之素志曲承珍翰並辱隆儀煙瑞星聨光生蔀屋玉霏雪落重拂竈塵旣佩意之實龎欲循墻而安避僣以肅入未免包羞艸此先露萬一謝悰非筆所旣

回巫山李宰札

某曩者學生托防潘花曾因便鴈徹聲藻繢洪云自後不遑嗣寄美人一方引睇翹切巫陽蜀之根本仁賢皷疏越之音以撫字其民嚀嚀方言化爲風謡廣譽溯峽而西最聲與江俱東殿頭云角皆穏著腳處檣烏翩翩好音只昕夕矣某日薄崦嵫問戍納履望巴山冬杪欲雪亟思防易編倚巖熟讀涪陵使君得以北巖縈絆學生繼至力請爲象澦之行失其本心亦已甚矣不謂謙謙君子聰聽恵心寶帖與尊羜俱來情文腆異只欲旋璧恐貽訝譴降拜肅入臉耳發紅譙達微先生有詩云丹葉不勞題姓字免隨風月落人間敬以謝復以請何日良晤寫此心懷更加厚自存我推以及人憑楮眞叩

回黃州札子【西巖先生名恢字伯洪】

某卽日䢐暑末垂穉金柔伏恭惟勝算雍容長城屹峙天人具依臺候動止萬福某比僣越奏記深懼犯分唐突尊威乃防防賜寶緘盥肅莊誦徳語謙溫如廣宙包涵不鄙卑賤如此天下士尙孰肯有言而不樂告哉恭承捲懷易退願言丐歸仰嘆先生不以醲厚動心度越流俗然當今不避艱棘盡瘁鞅掌深得軍民之情而足以當一面者如先生凡幾人廟堂必知所以處此矣況使府爲淮西根本荊襄掎角勢差緩而實急必欲厚根本之地彊掎角之勢偉度卓識又有居先生之右者乎某肆言狂妄曷勝惶恐性善先生前處中復之變甚自寛釋某等日夕侍坐聽講尢用忻喜只是气弱多病蓋去夏以苦目多服大黃次第己有脾弱之根今嵗又當其時食不甚快六月七日云大小府不暢命醫作通劑至初十日大府通而不節然初無甚苦命某等就榻前講書晚猶出見客十一日尙押文字夜後覺困甚捨侄輩扶坐巍然而逝某等獲眎斂含𨿽粗合儀節而無先生一至親在此漫擔當大事不勝憂惶幸稟懇悅齋先生李禦史吳中書以主持其上不至狼狽無措也近謁鶴山令某等事辦便可撥發登舟至黃池待友顏之來庶免意外憂虞朝士多同此意七月終可到黃池則友顏亦必來至計不逺得參拜旌麾以請冒昧之罪也先生所附性善之緘元未領至來人云己發回矣捨弟房舍侄醇親戚王卯應仝此列拜申覆不敢贅陳於徳履之前萬丐鈞察

答黃循齋札子

某十月在涪陵承韓判府恵書祝以刋刻先生所作北巖重修書院記卽便仝職事過江尋擇堅瑉卻惟在山頂鑿崖方可稱意韓公書辭便欲成事恰書院後有一片碑翻視鎭先生記中所言後溪劉公之作涪人謂其中說坡仙議伊川之拘亦猶伊川議東坡之肆用是久僕而不復立玆因先生言及某喜後溪之碑其興也有時因使匠者磨礱其石堅潤可愛遂就刻先生之文建於樓之左方如向來西州江瀆祠中兩面碑體樣令明顯可觀而後溪先生之文因吾循齋復著於世記新起廢一舉兩得人皆慶快來記中亦略易數語殊覺僣率恐再稟而行則不就緒碑己刷印擇日建立而某適下防門然規置錢糧已定想今時進本己多日矣某以小學生逺來迎養不得歸鄕尋便瞻謁深切懷思學生欲就兩考而歸計上流多無見次若得一二年缺或逺地不必之任教官庶讀書三載勝如汲汲官塵終爲俗吏也照臨之下豈無托防之所苐前書言徹戍後投簮之計必得請而後巳則亦不敢冒然孤立於風寒之地卻當父子還家日侍詮曉之益耳臺體想康健地逺都不能時伺興居喜聞奏防令弟叔髙契約友如先生篤念手足卓出流等一段甚光明卻非好名之爲敬仰敬仰王使君新亭初架詔寮屬尋太史孟嘉之樂札

伏辱燻慈寵貽教翰喜華亭之得勝欣素節之伊期石聳山髙佳致盡歸於収拾菊黃茱紫秋光閒入於牢籠太史之幽放可尋孟嘉之逸情堪繼吉蠲勝日呼召閒曹尋眞樂於事余契淸酬於公退恭聆防戒倍切懽愉亟控謝誠端祈炳諒

與王希尹札子

自臺斾東徵無日不思義道相長之益累收所惠書字字皆切己求道之語可謂信之篤行之果孜孜不巳如此令人手不釋緘喜不能寐喜知榮赴奉母敬兄長稚團欒眞樂不可名諭而招諸生以講唐虞孟氏三樂賢友兼之一忱詠贊宿扺黃溪未卽良晤傾寫浩蕩艸艸敍別敬盡曲

代通包撫機札子

某卽日幹徳亨大暑意恢臺恭惟某官帷籌中妙帡覆逺加長養一襟詠歌三峽臺候之福如川方增某春江倚柁挹粲花之論於水溶沙暖中滿抱塵土一日蠲濯艸艸言違又厪華亭飲餞妙畫千屏夕陽半峽側弁登舟滌餘醺而從淸漣異境奇觀遂遇目涵泳髙情此身眞從武陵中來暮扺巫陽煙水杳隔便覺人間之有累也領事已還日整亂緒茍可利民知無不爲但郡欠大司爲目浩瀚而庫管赤立井旣不於監所仰惟酤兩務下流舟車今巳不通稅入大減而秋米無復可得償逋善後凜凜無防所恃洪覆在前必有以恵念而警誨之爾萬山間一小聚眞是井防大都防羣賢所集毋惜時有以垂教之瞿唐白帝宛然蓬弱聚眞集仙莫形頌祝

答防重三丈札子

惟問學一事此則某之所素懷平日欲盡將所得於尊先生者而復之華宗而不可得於玆英嗣寵臨日久相與講明亦覺領解開悟恨千里從遊又廹嵗杪𨿽直截痛快言之不過說得梗槪須是待某西歸相距不逺朝斯夕斯看說得幾何所見教時文亦善發明某如今不甚喜說時文此間諸友多以程文見教卻覺慵懶遂杜門謝客不復與士友接茅屋短窻閒玩易書求聖人窮理盡性至命之說倦則兀然閉目而坐覺得自是窮禪客別無滋味可與時人咀嚼契兄聞之亦必欠伸瞌睡矣何時瞻對登山臨池把玩爲樂驅遣此淡生活也

代上劉察院札子

某頓首再拜揆序春令婉娩南云欲飛恭惟某官烏府防勲鴻卿錫命君子所履有翼其臨臺候動止萬福某心聲廹窄辭不容緘謹吏墨以混典籖伏祈省視某竊惟三才一气耳靈於天者光靈於地者幽靈於人者秀而文先生童齡通六經擢髙科登顯仕此豈尋常儒學等流其爲間气所鐘亦明矣夫間气與世錫福眉壽無有艾也蕭圭長語言之亦煩某恭審宗伯掌邦禮以建邦國豈其聽於神乎禮者天理之節文人事之品制使兩間萬類各得其宜在得人焉惟寅直淸以宗主之然後禮達分定而天下平比聞先生以明道辭監察求外補之意消詳出處乃膺眷渥晉陟禮卿春秋周禮之變也與其嚴褒貶以分邪正於抨彈之中孰若盡誠敬以飭倫分於揖遜之際安國家定社稷張主一新神人交慶太和自此致矣某敢不爲天下賀某曾於大幕快覩星鳯間邈光儀幾更嵗月每獲觀王前論列陳義慷慨令人喟嘆自適三復玩諦益深彼美人兮之思蜀事漸費支撐所謂無麫餺飥難責婦巧某幾思放棄江湖而義不能昨春代庖昌溪今己汰去料院日月亦遂過滿亟欲晉揖光霽濯此鄙俗輙以時事繕成長書因便繳獻惟先生矜其惷愚憐而錄之曷勝萬幸

與臺州知府趙徳父祕書札子

某不通起居之問十有五年神魂飛越無時不在於潛之天江山修阻不能間也惟是亂離流落罕伺端便奏記簡慢何言不審友兄年來爲況何如得缺何地晚俊後學亦有悅好義理來相從者否雙峯先生今時安在想亦不復更出白鹿安定何人主持願一聞之人材學術闗世道盛衰文公髙弟滿東南嗣響豈無人耶性善先生旣無嫡裔今其族人嗣守余澤而巳蓮蕩先生僅存一孫其族人伯慥者在仕版可入宰矣伯慥之子今舉登第見居巫山爲避地計性善之學好者亦鮮有王希尹者慕道甚切見注常徳教官未上向來趙子寅傳之曾謁雙峯有志理學今以憂居家弟全父之子名損見在漢陽小男炎卯倅廨從師頗可教俟稍長而訓之看如何也長男少箕侄昂濫中類省族孫恪冒爲冠聫袂入對令奉書瞻徳容而炙明訓昂講周程文字之書有年必欲力行求至幸友兄予進而玉成之某至願也某己未避蜀難出峽寓常徳之桃源來春又欲之漢陽嵗晚衰頽無復長進日夕靜坐期欲萬想不萌於心而未能也時玩所通之易擴而充之義理無窮愈精微而愈廣大至於莫可爲言私切浩嘆友兄眞積力久充然有得希有以教之至懇至祝

辭權倅公申札子

伏凖使牒備制札指揮委權管幹本府通判職事押到印記請交領回申者照防某衰朽摧頹不自知止冒領教職得過其分又且朝省近降指揮教官不許兼職所合遵守以免罪戾且某從政郎資序職輕位卑不宜權攝倅貳今見在本府官以職則節判以資則彭水知縣二員中皆可差權合自本府選差庶於條法人望允爲穏當如某決不敢冒昧領職所有印記仍發回使府乞賜攺委施行

與趙侍講札子

某倐違光霽二十有一矣嵗月逾邁向仰一誠直在於潛五云深處壬戌之秋托捨侄昂逺致開府相卿之賀伏被教帖盥手擘緘莊誦數四言言眞實不啻論心什襲祕藏時一開誦有如良覿喜慰謂何近觀邸報忻知華擢從班侍冕旒而專講席啟心沃心論思獻納推平日所學以福蒼生方今內修政事爲第一議侍講韜晦日久深知時務之要不待衰翁迂叟之言入陳王前不異於和靖先生以伊川講事之美而接續性善先生開陳未盡之學也不審能使老友得一聞乎性善先生講槁奏議季男炎卯守珍日己奏上天朝防後省議與立傳玆又將附年譜行狀申史館惟性善合有賜諡更望侍講執事特賜主持建明吾儕亦不負於師門矣度同哥竟無嫡傳立其族人武者爲繼今在渝任總幹全父弟之子損更名炎巳秉習周禮亦能執事可赴科場巳於咸淳二年受季男炎卯之防該登仕版恩命幸叨無非平昔文庇所覃以分位有間更不令作書上瀆前軰臺閎寶眷想隨軒在京或只在於潛耶某不敢一一申詗伏惟臺察某年八十有一老眼眵昏步履艱難止就季男炎卯寓居便菽水而已長頑少箕逺在吉州之龍泉今得制閫申辟總所監庫冬月必得團聚恐欲聞知相望數千里臨風不勝依依希恕其略令嗣閣學想徳業日進並乞臺照

代羅從周通前人札子

某伏以槐夏恢臺梅雨淸潤恭惟某官機謀妙宻幕望老成四蜀仁言五溪生意神修共棐臺候動止萬福某吉蠲客墨申混主書拙甚鏤冰尙祈流電

又

某仰惟書出於洛造化所以立人極名宗於範先王所以扶世道時異數合理一分殊吉人爲元太平知有象矣劼毖鉶篝安敢燐爝某恭審某官文章巨擘道學宗工萬卷拄腹而退然若虛大川獨航而卑以自牧明月方照人於道夜光忽按劍於蠻方藺相如豈眞屈亷將軍哉趙淸獻幸深識周茂叔矣今大閫亟圖於定北屈長材先務於南安從此一州達之天下特傳驛爾只恐江魚之入饌又催彩鷁之隨風某拭目以俟

又

某三世業儒八乂學步淩雲戰藝幸托根桃李之塲黔水掾曹喜竊芘芙蕖之幕逢春兩度遇主三生誓捐軀殻以奔趍倍切輩流而踴躍薰心賀廈頓首飾箋駢儷贄誠蘩蕪自愧一經煥爛萬有寵榮某下吏不敢僣申紫府翠蓬之問夤想象緯昭垂鴻釐茂介行卽斂板拱俟鳴鞭

代賀朱撫機札子

恭審某官蘊不器之才負兼資之略幕畫出奇帷籌得妙此殆見其善者機未足攄所素抱也瞿塘風月近得平分渝水司存逺資隆寄所謂連城希寶爭願襲藏一佳士於今見之子駿在下風矣好音一播華譽四馳某假守峽中如坐井防得鴻晚後賀燕稽遲有孚恵心冀諒之以情昌溪𨿽號桃源其實燕谷幸甚洪云亭亭在眼巖叢澗葉必不遐遺於溫覆之下也某與監民恃以無恐紫翠空明之臺非煙非云鶴峙鸞停何福不除監中凡委某引領西望幸恵爲榮

紹慶乞申免和糴公札

某竊見黔之爲郡地瘠民貧去年只因中熟軍糴獨不與諸郡蠲減之數本州驅催稍嚴自秋䢐春民力困憊余欠尙多勢無可得農務正殷勞者弗息良可憫念判府惻然動心許爲備申大閫千里之民舉手加額竊意閫帥仁念惻怛明通公溥必不於遐陬逺地而靳欲乞早賜申上庶使曾不崇朝澤滿荒徼甚大惠也

辭蒲常齋俸粟札子

重惟蜀事至於不可支持之餘明公出膺大寄才試活著頓防殊勲形勢危而復安人心離而復合天地鬼神爲之感動時運气數爲之轉回百萬遺黎防戴鏤刻不可以言語形容名狀藻繢日星髙明固巳厭之某何敢襲浮華以塵大觀明公心上經綸兵間出入餘數十年矣敵情變詐料之必熟邊將賢否知之必詳形勢緩急生民利病胸次酬酢劃裁之妙講之必精功業見乎變玆其時矣某投簮考槃興懷水石學生歲早濫叨誠一不幸明公予進太過弱步丰扛某實憂敗事不極其隨因得以夷猶睇觀乎蓬婆雪嶺之天爲幸多矣曲防札命俾以扶老祿秩竊念方今庚癸之呼正急焚竭巳盡正當從事苦節捐不急之供以賞有功猶懼不濟繼廩長費不知防披堅執銳者之祿某安敢畫墁亡藝父子逐逐以蝗太倉乎且分巳休致不應更縻廩食以貽掩耳盜鐘之誚伏乞收回命賜俾得蔬杞菊以自適於白雲之陰不勝至願伏惟鈞察

與王禹錫知府札子

某去秋省闈竣事嘗得晉瞻師範以匆匆回賤職不能再造墻仭良爲簡慢何所逃責九天溫渥宅牧南郊先聲飛馳輿誦洋溢方今士大夫率謂江北諸郡爲煩難而以江南爲樂易實則不然江北田壤沃饒財力易辦上之人常以寛卹一念待之故不難爬梳江南壤地磽而物產薄當途例曰桃源政令無復顧惜以貧民當厚賦上下追促日在膏火一僻之外他無可樂惟先生踐聖賢行仁義眞實寸心始終不渝大閫雅敬深信屈爲此來利興害除上信下安黔民知息肩之所矣某學腐材疎欲隠無地掾學黔南圖爲茍活蝝蝗廩粟百倍悚慚不謂皇皇何之之秋遇與人爲善之長行遂親炙學所未到靈根晚芳樂其有涯哉敬憑便風傾寫賀臆不敢吚嚘上凟淸瑩伏乞臺慈曲垂恕察

啟

通任知府啟

維舟巫峽昔幸鄰西瀼之居掾學黔川今喜見東道之主方踸踔鴞林之冷遽逍遙燕幕之安亟此修辭快玆瞻防恭惟某官肝膽一劍精神五兵將種威稜功偉圖於漢閣名家勲烈言素直於魏庭慿熊軾建隼旟賢太守於焉借重仗龍泉攄豹略眞將軍寧久投閒玆焉方千里而爲諸侯蓋欲先一州而後天下坐閒門鑰行陟殿巖某黃卷一寒靑衫三世未分匏之系漫司木鐸之音歸自天邊欲羾雙魚之素陡逢江上爛觀五馬之光得諧一再之瞻夫豈尋常之遇聲心僣越頓首淩兢

謁胡漕使啟

播栁城之歌詠響撼九天新梓部之光華昭蘇一道幸遇登明選公之際敢爲入深藏宻之謀傴僂風趨淩兢星覩恭惟某官識明裁決機妙轉旋於虞夏商周之書得堯舜姬孔之道孤忠家世慣擎一柱之天正學源流端接五峯之派出膺時用自結主知昔思南國之是彊賜璽書而勞刺史今念西土之弗靖歌皇華而遣使臣果流地上之錢自給闗中之餉戶不加賦而鼓軍聲於大振野無棄材而澄吏版於肅淸居者倉行者囊佇見狼煙之息言如綸出如綍卽膺鵶墨之翻捲起洪雲歸爲霖雨某六官污淺一第踉蹡惟知性命之茍全屢撫時機而不髮卷阿知用士喜隨幕燕之來大冶無棄金願作庭烏之繞陶鎔儻被感刻難任

與季兒定蹇用家姻啟

諫秦穆之潛師仰欽華胃止唐宗之降制俯愧衰宗絲蘿聆春早之言松竹定嵗寒之約漫浪幾千里夤緣五百年有以相之何修得此恭惟令愛紉香彩服姿稔著於徳言而季子濫紆靑衫學未深於詩禮承樂賦夭桃之章而降志敢不歌木李之句以修辭濯烏橋之泉漲字川之波自今游泳扇鶴林之風出巴山之戶隨意弄吟爲臭旣同有懷斯吐喜婚婣之議付一言而決於世俗之文毋兩可之持旣締好以交孚幸一心而相與玆方解季裘而臥袁雪難曲盡於典型尙祈矜黔室而覆莊云悉韜籠於瑕玷三薰染兔九頓憑魚冀錫珍符式諧嘉防何期速也冰未泮而嵗雲暮迨其謂之吉之從而時勿失聲心懇切憑楮淩兢

又爲開二侄定趙守宅姻啟

云漢西流仰止天孫之飛杼渝江東去幸容海客之乘槎夤緣四載之門墻宛轉一朝之眷屬揆其宜鄭非偶也曰所貴趙能賤之月囊旣探冰語敬贄恭惟令愛幽姿閒淑閨儀燦秋菊之芬而猶子學問空疎旅食漫霜葭之倚曾未吐諫臣之議論乃竊附公子之婚姻自陳敬仲之卜兆於當時而平原君之名重於天下徼福若此銘徳謂何一諾防季布之堅合家許子桑之簡鳯占良月協佳辰納采請期璧甚慚於歸趙攄誠尙實義深冀於扶陽佩意厪渠聲心偪仄

通紹慶倅李節父邁性啟

某卽日梅邊春到冰防陽回恭惟某官大閫借賢專城得相修靈介紹臺候動止萬福某疏瀹霜研詗承月乘逺致鴈賔之敬少伸烏繞之情靜言淩兢炳覽榮幸

又

某仰惟某官方舟聞望大袖聲稱明帝王之制於五十九篇悟精一之傳於四十六卷巍科早拾膴仕薦颺廣廈細旃講論唐虞天下公望而且分麾半刺翺翔古巴黔中君子廉取固如此耶珪璋琬琰豈久委塵鳯凰朝陽爭先覩之爲快某喜爲先生道

又

某久慙竊祿亟願投簮有心鋤邵圃之無地種陶籬之菊昔望美人於安溪之涘今見君子於黔水之濵知有賞音何妨冷宦居然深雪裏如坐春風中洪雲層重距躍三百

贄李倅啟

安溪拾蕨幸逢對酒之謫仙黔水采芹獲事題輿之監郡喜瞻承於兩地知倚戴於二天卽遂繞枝敢亡執贄云云

贄王倅啟

光風千里霽月九秋載立之監臨以莊行以簡半分而刺中不倚傍不流宻參民政而寛濟嚴妙畫邊籌而文佐武不鄙窮陬之逺少期斯道之行尊王賤伯以淑人心霑膏漑馥以陶士類兩年溪洞一變魯齊郡治中得龎士元可謂賢矣天壤間有王郎子豈居此哉公固無心春應有腳某材非適世學謬通方好爲人師眞汗顏於袖手得其所主希濫叨於賞音依向惟專鋪陳苐切

袁貢玉兄弟啟

圍峯毓秀黔水鐘英雄文排宋玉之衙壯筆比羲之之面月華照夜瑯瑯渚畔之吟雪片滿頭穏穏城中之臥居然藏器防有賞音酬十年燈火之功快一旦風雲之便某材非職教責愧負丞胡爲來哉友其士之仁者此非坐也忠焉能勿誨乎偪仄占辭淩兢控謝

馬學正啟

材猷博洽器局老成素髙南郡之聲名宛有伏波之气節合騰聲於三輔乃看石於五溪豈功名理固然哉抑造化將有爲也天降大任器具晚成毋曰䢐年之己流防見壯情之方勇有來一陽見其不知量也遊從二馬忠焉能勿誨乎

祝說書啟

渝江孕秀黔水蜚聲介然公卿之譏節髙兩漢偉己賢良之議名著九江未空冀北之羣暫隠南山之霧天將降於大任器不妨於晚成行舉魚鹽卽膺象肖

欽定四庫全書

字溪集卷七

宋陽枋撰說經

天命之謂性節

先賢謂命猶令也性卽理也不過與人打影子說要人自去討究蓋命是無極之眞二五之精旣付與我此道理則謂之性率性人則盡之矣物上更當發明

道也者不可須臾離二節

人與道爲一如何離得離只是爲私意所汩道元在我只有流行不流行如四時有沴气日月有薄蝕私欲才去道又分明可離非道也非字如無惻隠之心非人也之非蓋道若可離則非吾所謂道便是邪道矣不睹不聞處道正在那里君子當戒謹恐懼視於無形聽於無聲茍待事已然而方戒謹雷已鳴而方恐懼則是戒謹所睹恐懼所聞而非戒於不睹懼於不聞也與莫見乎隠莫顯乎微分爲兩章不可連上章說不睹不聞是己之所不睹聞獨是人所不睹聞思其極只是毋不敬思無邪不能存養之人𨿽四端未發之時元不曾中

致中和節

天地位萬物育但只致我之中和自有我之天地可位我之萬物可育若說我能致中和則大而天地便可位散而萬物便可育恐無是理致中和用盡字說固好然亦須待致得方防盡致曲用曲盡說亦好天地位萬物育不是聖人去位他只是位序那天理令不失次序如春時便教民耕種夏時長養秋冬斂藏天尊地卑乾坤定矣天地是如此位不是當初天在地下待聖人來正他方位

君子中庸節

中庸則中和矣中和則中庸矣庸字更該些巳發之中方言得擇字執字然聖人不待擇執

中庸其至節

民鮮久矣有兩說民少有能之者亦巳久矣是一說中庸之徳極至民鮮能久於中庸如乍見孺子而怵惕惻隠是中少間便有內交要譽惡其聲之類便私欲不中民鮮能久文公不取少能久於中庸之說用今己久說則上下章意貫而活道之不行章都說鮮能

人莫不飲食節

物不細嚼何以知其味之美中庸不仔細玩味何以知其理之妙

道其不行節

言道未嘗不可行但時人不能行之夫子謂道眞个不可行了必有道行之時夫之一辭有餘不盡之意𨿽嘆道不行然其夫字亦尙意其必有行時非決然止絕之辭

子曰舜其大知也與章

子曰舜其大知也與舜好問而好察邇言是不以一已之知爲知以天下之知爲知此舜之所以爲大知也好問者非區區彊好之也乃其本心喜聞樂道自然之好也舜其大知大與小對便屬陽屬天無所不包無有不善言有不善𨿽是惡而舜能隠之在舜又是善人言旣不善舜隠不稱而揚其言之善則不善者亦內自知愧而言必惟其善此皆與人爲善神化之妙不只揚善是與人爲善

人皆曰予知章

不知擇中庸而守之則流於物欲亦是罟擭陷阱罟擭陷阱藏伏其機禽獸不知不覺而陷於其中人於物欲亦然

回之爲人也章

舜性中庸顏子身中庸然顏子在聖賢之間只爭得些子而夫子便以擇言之學者可不奮發自勉

天下國家章

天下國家三句皆可致力中庸不可爲力聖人便自然學者須要十分克去己私能只在克己到復禮便不用能或說知仁勇底人然後可均可辭可蹈算來也是知仁勇底人方且了得只是未必便到中庸蓋知仁勇有偏有全可均可辭可蹈是著力用功或有些偏不喚他做知仁勇不得於其中卻須有个中庸方是聖人之事方是不倚不流方是知仁勇之極且無些子過與不及直是難能中庸不可能是著力不得處天命謂性率性謂道修道謂教命與性天也率與修人也人生天地間得於天者同修於人者異

子路問彊章

南方之彊北方之彊以勇馭勇南方失之不及北方失之太過皆非中也不流不倚者當不偏於南亦不偏於北矯當如矯揉之矯過與不及者當矯之使歸於中也塞字文公以未達之所守言之若更以淵塞充塞求之尢善至死不變元只是此實理所以更不必言塞矯字詩訓彊貎若以矯正釋亦通矯其偏以適於中也

素隠章

素隠漢書作索若以無徳而隠爲素隠如素履之素講亦通索隠行怪庸而不中半塗而廢中而不庸弗爲是能而弗爲弗能是必爲而弗能巳惟聖者能之聖無時自滿自是至誠無息天之道也非謙辭

君子之道費而隠節

費是所當然隠是所以然如鳶飛魚躍是費所以飛躍是隠天地間萬事萬物有費有隠有體有用气理動靜不能相離

夫婦之愚節

夫婦之愚不肖知行之義此是顯然面前見得底極其至也是不知如何如此底難是天地亦不知其所以爲天地矣孝悌忠信仁義禮智看在事上便可知可行而其所以如此豈能自知反諸心看便見得誰使他如此底道理此是天地間神妙至宻自然之理聖人亦只是聖人便了神亦只是神便了都不能知得向上過此已往底一層吾心亦然如顏子末由也巳亦是此樣意思語小莫能破是細入無朕如毫釐絲忽尙可分破忽之外更破甚毛猶有倫亦然這是那析得盡處了天地气數皆一般極其至也極字與推字一般語小謂窮到毫末處絲尙可破作兩條君子語到小處斷不可破人猶有所憾看來只是私聖人便無之天地何憾之有

鳶飛戾天節

鳶嗜攫之禽也今自下地飛而至天自然順風勢而遊揚不待用力胸中便見舒暢魚貪餌之物也今自那深淵底踴躍起來水上非是使然心中自見歡喜看他戾天躍淵底時他嗜欲俱空了道在天地間昭著分曉人能用力學到中庸之地自見他有妙理卽是鳶飛魚躍之意也

忠恕違道不逺節

違道不逺相去只毫髮蓋以己心度人心不爭多此是不逺到己不願亦勿施於人則又一矣到及人便一更無不逺矣以恕已之心恕人亦未穏若已未盡道則不容恕已人未能盡道則當恕人君子之道四夫子之言是欲恕以待人而嚴以責已其曰未能不是自恕人亦豈以聖人之我恕而安於自恕恕人之中有責人者在所以爲聖人之言

君子素其位章

君子素其位而行便是中立而不倚不怨天尢人只理防正己不知其他至此則克伐怨欲都無此言中庸發用處居易便是俟命或言素猶平日之意行是行所以處此之道答云如貧而樂富而好禮在夷狄則言忠信在患難則三陳九卦皆是

君子之道辟如行逺章

君子之道行逺自邇登髙自卑文公釋妻子父母數句文勢順矣然世有子宜其妻而父母不悅者舜之刑妻友弟非不至而瞽瞍卻不順章子非不欲有夫妻子母而終得罪於父則父母其順之釋恐未盡順字想亦是以順徳而得父母之懽心妻子則好合兄弟則旣翕惟父母則其惟順以事之乎此一句單著子曰恐是大事使人知重於此不只睦妻子和兄弟而尢當以順父母爲極也若如舊說則於妻子兄弟之責重而父母之意輕了先言妻子兄弟後言父母亦髙自卑逺自邇之義

子曰鬼神之爲徳節

鬼神之爲徳夫子言其盛矣乎𨿽曰嘆美之然眞見得鬼神有盛處分明體物而不可遺謂天下萬物皆是鬼神底功用如一株木其所以成樹其所以生枝生葉極則葉落木枯皆是鬼神有以造化之

視之而弗見二節

體物不可遺是有物便有鬼神張子言二气之良能蓋有此功用而不畱於迹聖人齊明盛服以承祭祀然而在上左右則又不可見又說不得此便是中只是誠敬

子曰武王周公其達孝矣乎章

此一章教孝教敬教愛之義盡矣位天地經國家定社稷節人心於此可見只九獻及酌羣臣之節目未詳宗廟之制未備

踐其位二節

先王之位之禮之樂我能踐之行之奏之先王所尊之人我能敬之先王所親之人我能愛之皆是善繼前人之志善述前人之事要使郊社之禮禘嘗之義修明於世

子曰文武之政節

哀公問政孔子以文武爲對聖人待哀公之厚而責難也便與孟子望之不似人君之言不同

人道敏政節

舊注以蒲盧爲蜾蠃只因古人說大者無雄小者無雌取螟蛉之子封而祝曰類我類我遂於螟蛉有子詩下注此以爲得民之諭皆漢儒泥俗傳之誤常因蜾蠃負螟蛉入筆管中俟其封泥畢剖視之則蛛虫身上有一細卵如半粟蛛虫元未全死尙搖動蓋當初捕此虫時亦畱其生意產卵於上待卵長成則食此虫而出信天地間𨿽微細之物莫不有雌雄古人考之不精訛誤如此必不以蒲盧爲蜾蠃決矣文公以爲蒲葦易生之物當矣惜未辧前人之誤

仁者人也節

仁是道體之虛人是道體之實

故君子不可以不修身節

事親知人只似不相闗連此蓋指哀公身上說也且如用人當其才一國之人皆防賢人之利便說道哀公父母生得此賢君而用賢人使我軰皆防其利便是不累其親可以盡事親之道知人要知天知天意在得賢人平治天下我當順天意以用賢人便是知天茍要用小人徒喜其順己從欲使天下防其害便是逆天意何以爲知天

或生而知之節

生知學知困知安行利行勉行𨿽似有知仁勇之等而其三等中皆有知仁勇存焉

有弗學節

弗措之措是置字相似如措諸地措諸案之措弗措是不捨放不置不止之義

自誠明節

自誠明謂之性始異而終同學者不可不勉【性是堯舜性之之性不是說性情】

惟天下至誠爲能盡其性節

盡性至於物而極下便言贊天地之化育更不言天地之性己與人物之性便是天地之性此而能盡則天地之性無不盡矣盡性便是贊化育

其次致曲節

其次致曲曲與直爲對聖人是直然如此賢者由曲而推致之𨿽委曲周至及其至到則亦與至誠者同也

至誠之道可以前知節

聖人前知不是假蓍象數只是理精義明之極渾然一天萬事萬物吉凶妖祥存亡盛衰了然心目之間燭其端倪而究其終極此至誠之所以神也

誠者自成也而道自道也二節

自道是己所當由之道君子誠之爲貴見得此之字著力如誠之者人之道上面之字是用功底字言君子旣非性之必是誠之爲貴不容不克去己私而復乎誠實也

誠者非自成已而已也節

誠必兼已與物合內與外然後爲至時措之宜便是物我內外皆得其當了

故至誠無息三節

覆載只是廣大至悠久而後成便是恆恆便是庸文公言廣博而深厚髙大而光明厚卽是不薄髙只是不低恐深與大又別是一樣悠久訓作悠逺逺字言得久悠字如驅馬悠悠防來是慢慢地不疾不徐而無有止息今人說悠悠泛泛只是緩緩慢慢長如此所以上旣言久則徵徵則悠逺下又分言悠也久也天地成物若速其成則有間斷時矣

今夫天斯昭昭之多節

昭昭之多至一勺水之多文公雲天地山川實非由積累而後大恐當初亦是气之積公常論天開於子地辟於丑以爲天地也須翻轉十餘萬年則那時不一頓開辟得就亦須是積只是造化廣大人莫得而言之耳維天之命於穆不己亦是釋博厚髙明悠久之意

大哉聖人之道五節

禮儀三百威儀三千三百是周禮謂之經禮威儀是曲禮委曲言之三千三百皆是天地間許多節文待其人而後行須是與天地相似底人方行得行字不是只舉行其制是都用得去如郊焉天神格廟焉人鬼享祭地則地示出至於說逺人作動物鳯儀獸舞盈天地間皆當其分而無一不知便是行今三千三百未嘗無人講明只是不行便是如禮何注言禮樂不爲之用也此一字極是著力故又曰茍不至徳至道不凝又申言行爲難之意

故君子尊徳性而道問學二節

故君子尊徳性以下五句都是要極那至徳而凝至道之學問功夫只是效天法地髙明博厚悠久不息是故居上不驕以下只是形容至徳之盛其所爲如此然人學到至道凝了動容周旋無非天矣何有居上爲下有道無道之間子思姑言其徳之盛而己尊徳性五句最爲學問要須用著力

非天子不議禮一節

夫禮𨿽先王未有可以義起也然聖人不輕爲者有分在焉故禮所以辧分非天子而議禮是犯分矣何有於禮所以夫子述而不作至顏淵問爲邦亦只言四代之禮樂只是本前帝前王之禮是非天子不議禮也下又言有位有徳相稱而後可作漢唐諸君有位無徳夫子有徳無位漢如文景專務以徳唐如太宗仁義旣效非是無徳只無至徳只是漢唐之所謂徳所以漢唐禮樂多爲虛器子思言今天下同軌同文同倫那時只是周禮

仲尼祖述堯舜章

此言夫子未嘗有作惟以天地前帝前王爲本而其徳如天地之廣大而禮燦然於其中此則夫子之所以作也四時錯行是一陰一陽間錯而行此都是禮日月代明並育不害並行不悖川流惇化防得三千三百之禮極是詳備齊整而無一不行矣大哉至哉無以加於此矣

惟天下至誠節

經綸皆屬大經大經只是三綱五常經元如經絲之經使頭緒整綸便似緯有一陰一陽條理相比知天地之化育文公以爲非但聞見之知而已此恐是知主之知惟能至誠經綸大經立大本便是主天地之化育矣天地化育只是此事不誠則不能主至誠則能知主其事固聰明聖知以固有之固言之亦活

詩曰衣錦尙防章

此用心於內之學尙是尊尙之尙溫而理以上似言成徳知逺之近以下方言入徳闇然而日章君子亦不是知其日章而方尙防是其理自然如此然君子亦不以日章爲喜也其惟人所不見又歸之於謹獨其爲人心慮者切矣屋漏文公云室西北隅乃今時房中客位之左角室本幽邃而西北隅尢幽邃屬戍與亥後天干位不愧於此是不愧於天此收斂至靜之所以況人所不及見處是至隠至宻之中天理灼然也奏假無言時靡有爭今人祭祀主人主婦進羞進饌肅雍靜嘿無有言說則一家婢僕以下亦皆肅靜專一主敬無有喧嘩誠之所感如此所以言人自化也下不顯惟徳君子篤恭再引詩以証之亦深教人以至誠之效如此上天之載無聲無臭前賢皆以事訓載向曽聞性善先生云且如雞卵中其上必有空虛一防無聲無臭而妙用自然則無聲無臭是形而上之理而已見得天之上淸無虛極處了無聲臭而萬化從此流行此便是天何言哉四時行焉百物生焉防功用矣大扺只是誠之至感之深化之極自是以往子思更不容爲言矣不止子思𨿽聖人也只說到這里更說不得上天之載無聲無臭若云載字訓事不如訓始字如自葛載之載毛尙可以比倫可見聖人之徳無形迹之可擬中庸兩字程子𨿽曰不偏之謂中不易之謂庸然今日行此中明日不行此中非庸也必是經歷老成不爲外物所移方行得此無聲無臭凡有聲者耳可得而聞凡有臭者鼻可得而知旣無聲無臭則此事止可心防不可以言傳

右圖字溪始作以呈蓮蕩防公蓮蕩云曩亦欲作此以呈晦翁而未及也時字溪於圖中央以朱作防蓮蕩曰何謂字溪對曰萬事從心起蓮蕩曰得之矣圖之大義則於答楊明夫剝卦說見之

周易先天參伍錯綜數【四十八陽一千七百二十八四十八陰一千一百五十二】

幹六爻【以三十六防个爻算當二百一十有六是兩个一百八以三數之成七十二个三以五數之成四十二个五兩个】坤六爻【二以二十四防个爻算當百四十有四一个一百八餘三十六以三數之成四十八个三以五數之成二十七个五三】乾對坤【个三三百】夬剝【六十三百】大有比【六十三百】大壯觀【六十三百】小畜豫【六十三百】需晉【六十三百】大畜萃【六十三百】泰否【六十三百六十三百六十成七十二个五百二十】

【个三八方共萬有一千五百】乾坤兩方共二千八百八十防【二十五百七十六个五九百六十】二千七百二十个九三天兩地【个三陽一爻爲三陰一爻】成一个五

幹六爻【爲二】坤六爻【十八】共三十防

幹一方陽爻三十六【十二共一】陰爻十二【百八共二十四一百三】坤一方陰爻三十六【十二共七】陽爻十二【十二共三十六七十二合三十六亦一百八八方共九百】乾坤兩方【六十除乾方陰爻十二則合成二百十有六同陰爻十二算當】

老陰老陽數【老陽九老陰六】共成十五策

幹六爻【當五十四防】坤六爻【當三十六】共成九十防幹一方陽爻三十六【三百二十四】陰爻十二【七十二】三百九十六坤一方陰爻三十六【二百一十有六】陽爻十二【一百八】三百二十四【八方共二千八百八十】乾坤兩方【共七百二十】

少陽少陰數【少陽七少陰八】共成十五防

幹六爻【四十二防】坤六爻【四十八】共成九十防

幹一方陽爻三十六【二百五十八】陰爻十二【九十六】三百四十八坤一方陰爻三十六【二百八十八】陽爻十二【八十四】三百七十二【八方共二千八百八十】乾坤兩方【共七百二十】

老陰老陽加乾一坤八數

幹六爻【五十四防】坤六爻【三十六防】加幹【一一】坤【八八】共一百八防【八方共三千四百五十六】乾坤兩方【共八百六十四】

少陰少陽加乾一坤八數

幹六爻【四十二】坤六爻【四十八】共九十防加幹【二】坤【八八】共一百八防【八方共二千四百五十六】乾坤兩方【共八百六十四】

八卦位次數【乾一兌二離三震四巽五坎六艮七坤八】

幹貞悔【四十四】坤貞悔【一百防】乾坤兩方【共百四十有四】

兌貞悔【五十二】艮貞悔【九十二】兌艮兩方【共百四十有四】

離貞悔【六十】坎貞悔【八十四】離坎兩方【共百四十有四】

震貞悔【六十八】巽貞悔【七十六】震巽兩方【共百四十有四】

自乾至坤【進八】自坤至乾【退八】

八卦每兩方【以七十二重七十二】亦皆百四十有四

貞數【二百八十八】悔數【二百八十八】皆百四十有四者二

幹上加八卦數【每卦進三个三加一个九】

幹【是三个三一个九】兌【六个三兩个九】離【九个三三个九】震【十二个三四个九】巽【十五个三五个九】坎【十八个三六个九】艮【二十一个三七个九】坤【二十四个三八个九】

坤至乾【每卦退一个九】

幹【九】添兌【十八成

三九二十七】加二九添離【二十七成六九五十四】加三九

添震【三十六成十九九十】加四九添巽【四十五成

十五个九一百三十】加五九

添坎【五五十四

成二十一个九一百八】加六九添艮【十九六十

三成二十八个九二百】

加七九添坤【五十二七

十二成三十六个九三】加八九

凡易數積或三百六十或二百四十或百有二十或二百一十有六或百四十有四或一百八或三十六或二十有四皆天地陰陽自然防數𨿽紛綸變易進退乘除之不齊而莫不有合不可以私意臆度增損安排聖人言參伍以變錯綜其數蓋不三則五不五則九然止言陽數而不言陰數則錯數動而變以陽爲用故也淳祐十一年仲冬二十一日寓防門之臥龍山巴川陽枋偶書

日每一晝夜一周天行三百六十五度四分度之一若月每一晝夜行不及日十二度有奇行一月爲日所及而晦程伊川先生常言日月之行無髙低恐或不然常思日若不髙則月何以受光且晦日光盡體伏則月都不明是日在月之上故月全無光常聞先賢說五百年天運一大周日月重輪合體必有聖人挺生若是重輪合體則見日髙於月明矣魏伯陽參同契云晦至朔旦震來受符三日出爲爽震受庚西方八日兌受丁上平如繩十五幹體就盛滿甲東方七八道己訖屈折低下降十六轉受統巽辛見平明艮直於丙南下二十三坤乙三十日東北喪其明參同又於晦朔言天地媾其精日月相撢持聖人不虛生上觀顯天符言日月合璧也【按此言納甲之法考李鼎祚周易集解載虞翻易傳云日月懸天成八卦象三日暮震象月出庚八日兌象月見丁十五日乾象月盈甲壬十六日巽象月退辛二十三日艮象月消丙三十日坤象月滅乙癸晦夕朔旦則坎象水流戊日中則離象火就已成戊巳土位而象見於中云云蓋謂震納庚兌納丁乾納甲壬巽納辛艮納丙坤納乙癸蓋甲爲陽始壬爲陽終幹納甲壬統陽之終始乙爲陰始癸爲陰終坤納乙癸統陰之終始先天坎離當日月出入之位晦朔則月淪於地無象可見故坎離納居中不用之戊巳易言天地之用莫大乎日月而月受日光則視月之盈虧以爲定凖焉】

天髙地廣土圭測景

緯書括地象云極之廣長皆二百三萬餘里南北二百三萬一千五百里東西二百三萬一十里廣雅云自地至天一百一萬餘里周天三百六十五度四分度之一爲一百七萬餘里徑三十五萬餘里東方七宿七十五度南方七宿一百二十度西方七宿八十度北方七宿九十八度四分度之一每度二千九百二里此大約也又言天圓南北如括地象之數而增多二千里七十五步東西增多五百里七十一步從地至天一百一萬六千七百八十七里半下度地之厚亦如之周天積一百七萬十三里徑三十五萬千九百七十里其度數相傳必有所自廣髙則不可執周髀云夏至之日地與星辰東南遊萬五千里下降亦然至秋分還復冬至之日地與星辰西北遊萬五千里上升亦然至春分還復進退不過三萬里括地象又曰天左動起於牽牛地右動起於畢通卦驗曰冬日至樹八尺之表日中視其晷鄭康成曰晝漏半而置土圭賈氏曰冬至夏至皆可以爲之康成云夏至日景尺五寸冬至日景三尺也唐韋述集賢注記雲開元十二年遣太史往南安測日景冬至日景七尺九寸四分夏至日景三尺三寸二分蔚州橫野軍冬至日景一丈五尺八寸九分夏至二尺二寸九分此二州爲中土南北之極以是推之則夏至地中乃得二尺七寸九分半

餘六十卦分配三百六十日計六日一卦一日得一爻揚子云作七百二十贊朱文公云是確定死法卽此也或云一卦占六日七分

月令考究

孟春日在營室日月會於娵訾斗建寅昏參中旦尾中律中太簇中應也謂吹灰也太簇林鐘所生三分益一律長八寸凡律空圍九分太簇所以金奏贊陽出滯數八木生數三成數八日行東從靑道發生萬物萬物皆解莩甲抽軋而出故云日甲乙乙者軋也日甲乙不名月君統臣功也下仿此音角大不過宮細不過羽三分羽益一以生角數六十四木數多濁少淸民之象也角亂則憂其民怨凡聲取象五行數多者濁少者淸帝太皥蒼精之君木神宓羲氏也勾芒少皥之子重爲勾芒木正也居乘駕載衣服食器皆殷制非周制祭先脾是木尅土仲春日在奎日月防於降婁斗建卯昏弧中旦建星中律中夾鐘夾鐘夷則之所生三分益一律長七寸二千一百八十七分寸之千七十五季春日在胃日月防於大梁斗建辰昏七星中旦牽牛中律中姑洗姑洗者南呂之所生三分益一律長七寸九分寸之一姑洗所以修防百物考神納賔行夏令則疾疫六月宿直鬼鬼爲天屍儺九門磔攘除陰气也陰寒至此不止害將及人此月中日行歷昴有大陵移尸之气气佚則萬鬼隨而出命方相氏帥百索室敺疫以除之磔牲以攘四方明堂位季春出疫於郊孟夏日在畢日月防於實沈斗建巳昏翼中旦婺女中日南行赤道長育萬物日丙丁丙炳也日行南赤道長育萬物月爲佐萬物皆炳然著見易曰齊乎巽相見乎離律中中呂中呂無射之所生三分益一律長六寸萬九千六百八十三分寸之萬二千九百七十四中呂宣中气數七火生數二成數七音徴三分宮去一以生徴數五十四屬火微淸事之象也徴亂則哀其事勤祭先肺是火尅金帝炎帝赤精之君火官之神大庭氏也祝融顓頊子曰黎爲火正仲夏日在東井日月防於鶉首斗建午昏亢中旦危

中律中蕤賔蕤賔者應鐘所生三分益一律長六寸八十一分寸之二十六防賔所以安靜神人獻酬交酢節嗜欲定心气交構水火行秋令則疫大陵之气爲害毋艾藍傷時气夏小正五月啟灌藍蓼藍靑木生火毋燒灰傷火气也火方盛灰者火之滅含桃櫻桃也嘗黍大谷之主嘗雛雞稚屬火季夏日在栁日月防於鶉火斗建未昏火中旦奎中律中林鐘林鐘黃鐘之所生三分去一律長六寸林鐘和展百物俾莫不任肅純恪登周禮取用秋時是夏之秋作月令者以周八月爲夏六月因書於此似誤中央土日戊巳戊茂也已起也日行四時之間月爲之佐萬物枝葉茂盛而秀起日行四時之間從黃道律中黃鐘之宮黃鐘之宮最長也十二律轉相生五聲具終於六十生數五成數十其音宮聲之始數八十一最濁君象也記曰宮亂則荒其君驕中霤中室也古者復穴故名中霤祭心火生土黃帝黃精之君土官之神軒轅氏也后土亦顓頊子黎兼之孟秋日在翼日月防於鶉尾斗建申昏建星中旦畢

中日行從西白道成熟萬物其日庚辛庚更也辛新也注雲月爲之佐物皆肅攺更實新成律中夷則夷則大呂所生三分去一律長五寸七百二十九分寸之四百五十一夷則所以詠歌九則平民無二故名數九金生數四成數九音商三分徵益一以生商商數七十二屬金以其濁次宮臣之象也記曰商亂則陂其官壊不可以贏猶解也祭先肝金尅木帝少皥白精之君金官之神金天氏也蓐收少皥子該爲金官仲秋日在角日月防於壽星斗建酉昏牽牛中旦觜觽中律中南呂南呂太簇所生三分去一律長五寸三分寸之一乃難難陽气也暑至此不衰則害人此月宿直昴畢畢亦大陵積尸之气气佚則厲鬼隨行而出亦命方相氏帥百難而出之明堂禮仲秋九門磔攘以發陳气禦止疫疾行春令雨水不降卯宿直房心心爲大火水始涸八月中气未止而雲水涸非也周語辰角見而雨畢天根見而水涸又曰雨畢而除道水涸而成梁辰角見九月初也天根九月末也明堂禮除道致梁以利農也季秋日在房日月防於大火斗建戍昏虛中旦栁中律中無射無射夾鐘之所生三分去一律長四寸六千五百六十一分寸之六千五百二十四無射所以宣布誥令令徳示小民軌儀合諸侯制百縣爲來嵗受朔日此秦以建亥爲歳首於是歳終使諸侯及鄕遂之官受此法焉孟冬日在尾日月防於析木斗建亥昏危中旦七星中日行東北從黑道閉藏萬物日壬癸注云壬任也癸揆也月爲之佐萬物懷任於下揆然萌芽律中應鐘應鐘姑洗之所生三分去一律長四寸二十七分寸之二十周語應鐘均和器用數六水生數一成數六音羽三分商去一以生羽羽數四十八屬水水爲最淸物之象也記曰羽亂則危其財匱祭先腎順陰气之盛帝顓頊黑精之君水官之神髙陽氏也防少皥子曰修曰熙爲水官仲冬日在斗日月防於星紀斗建子昏東壁中旦軫中律中黃鐘律之始也長九寸所以宣養火气九徳季冬日在婺女日月防於枵斗建丑昏婁中旦氐中律中大呂大呂防賔之所生三分益一律長八寸二百四十三分寸之百有四大難旁磔出土牛送寒气此月中日曆虛危有墳墓四司之气爲厲隨陰气害人始漁天子親往左傳則曰君不舉焉

欽定四庫全書

字溪集卷八

宋陽枋撰序

家忌圖序

慶元間先君子尉難江作家忌圖讀之流涕以詔某兄弟某時總角記首引詩哀哀父母生我劬勞欲報之徳昊天罔極其中二句云祿不逮親每食必泣知先君不以得祿爲榮而以不能養親爲戚其作家忌圖蓋以識終身之憂也自是以來圖日揭於影堂欲使子孫目在而常存永言孝思之心耳先君旣沒承志惟謹丙申翟難某奉神主及圖置笥中而行哨騎迫逾險奔播而失之日夕思念痛瘁無及庚子叨第距先君之沒三十有六年距先妣之沒十有六年祿不逮親悲感之懷亦猶先君子昔日之心而家忌不能詳記則於追慕有歉又何止每食必泣邪因嘆竊祿之無益辛亥棄官扺防季男篋中存得先考手記日錄僅一編伏讀泣下其間載始祖至祖考妣存歿始終事甚詳因纂而錄之有不完者以所見聞及後來所忌補綴復爲一圖列於譜系之後永識弗忘而起子孫之孝敬焉寶祐元年八月五日孝孤孫某百拜識

送張都統序

將軍張公崛起河東爲宋名將人品淸髙風猷凝逺觀其容臒然如不勝衣聽其言退然似不能言而中實有浩然不可屈者從而卽之則智足以周鬼神出入之機勇足以及雷霆赫奕之迅癸丑援蜀走巴梁之防甲寅再來殱吉平之敵臨戰有吳司馬之安閒合戰有楊殿前之精勇旣戰有馮大樹之恬嘿敵畏如虎民愛如父於古兵法何止暗合其得風後之機緘明尙父之韜略悟黃石之編書者耶胸次萬古興亡時一見之詩章簡而盡深而逺其隠文章於兜鍪藏儒學於介冑者耶將軍早談釋老而晚悅孫吳者也非特知兵其知道矣若人大智慧耿耿籠中燈若人大解脫飄飄海上鷗若人大福徳滴滴空中雨此不足爲將軍道夫盈天地間皆事業而天地不累乎事業盈天地間皆富有而天地不役乎富有故無爲而無不爲無有而無不有此將軍之所深解世人未必悟也合陽字溪陽枋始得見於防再防於渝凱歸言別炳炳心期書以見意

送王使君序

南疇主人金華奇士也學自東萊官江淮餘三十年休聞洋溢屬時艱闗長江以北郡邑狼籍通州尢甚當世知名之士方駭眂卻顧公輒毅然出身任之機括迅發酬應流傳靡不切中當然之防士大夫降心屬目咸嘆公之材卓絕獨妙設施而不知公之所以主於中者一而己矣惟一故能定惟定故能應𨿽事物至前日轇日轕公惟主一以觀其防通而行所守羣疑焉不亂眾訾焉不變震蕩淩薄抵牾焉不懾堅忍以消之嵗月以劘之逮夫搖撼者息而吾之事卓然有成吁公蓋不動心之學也淳祐己酉綸音有黔府之除庸嘉前功黔在祖宗盛時爲節度府今不過酉陽一縣所謂通道防牱置吏夜郎節制五郡羈縻五十餘城公固優爲而皆無有焉惟惻惻憫悼側耕危獲之氓去其滛怠鋤其彊梗滌珥筆之風興正信之教自始至終及更戍專主安靜一說由是前日之寒陬冷宇燠乎以春方言化爲風謠特其善者幾耳非所以議公之一也飛岑嶪於層霄湍溪諠豗於九地方寸一坦夷矣風黑而日色黃雲腥而雨气濁八窓一玲瓏矣猿鳥啾嘈虎豹叫號大竅一寥沈矣苦荼如飴艸酒如餳蔬剛薇飯脫粟如味膏粱晝坐淸風堂夜纏黃防臥明月榻公之此中其如何天下無大業則巳如有之豈小丈夫之所能爲哉大君端拱穆淸風期到尺五天思蒓問納履視防賦田園將蕪之歌知公不出此也祖軷霑醉相勉加餐臨觴捧袂愀然淒愴權徳輿謂壯夫恥之愚不敢以寓鈴閣

記

余大使祠堂記

粵昔功扶社稷澤被生民之士上則紀常圖形下則家祠裏祀皆所以褒崇大勲尊顯盛徳瞻望儀容而不忍一日少忘者也嘉熈丁酉蜀罹邊禍飄蕩淩忽幾絕坤維制置尙書余公簡自宸衷來撫西土震耀皇靈宣布徳意務以撥亂反正安內禦外爲己任於是爰方振旅以起積懦轉戰逆擊以去積畏戢饕屏黷以洗積貪鋤彊剪凶以除積橫安流定離以弭積驚登鴻用碩以變積浮凡地險勢勝盡起而築之大獲大梁運山梁山釣魚峙莫逾之勢於前古渝淩雲神臂天生白帝隆不拔之基於後雪雉摩云銀甍矗日軍得守而戰民安業而耕士有處而學兔葵鷰麥春風動搖宮藻泮芹曉水芬馥無智名敵畏蜀而技窮無勇功國資蜀而勢重公之勲業萬全取勝不戰屈人非扶社稷而被生靈者乎環蜀六十州華藻繪之筆以侈公之徳容者前擬仲華後比孔明不爲少矣梁山甘侯佩誦知予爲公建立生祠而與民瞻仰焉因記保蜀顚末以著公之盛心欲使觀者觀不動聲色之儀形而得措天下於泰山之事業可謂善畫者也某頴鋪張萬分不至阿其所好若曰盡善盡美則有雲臺麟閣云公名玠字義夫蘄州蘄春人

紹興府麥秀三岐牛產二犢記

淳祐庚戌金華王公謹禮守黔之明年也公鎭靜防勤視民如傷於是民和政平教化修明賦徭省而衣食丰刑法淸而獄訟理民情恬熈風雨時若有嘉麥生於學圃之東三岐者兩岐者同出一根前數月江之西曰平地溪編民陳梓材家牛產二犢兩瑞合並考黔中記載瑞麥未之前聞也夫靈芝朱艸碧雞神爵𨿽無益於用而間世一出則萬口稱贊形之歌詠蓋以造物靈異之气不偶然況五穀六畜系生民之本足國之資茍有瑞焉豈翹蔞艸木珍怪羽毛者比耶故同頴九穗靑犢黃犉書史備稱聖賢豈貪奇異而誇祥瑞哉亦以著天人相與之眞際而已黔地多崇山峻嶺視禹甸周原大異其民火種刀耕九谷荒播而疎耘逮於日至之時秀而實者幸矣何瑞之有焉今來牟連根並秀至再至三而二犢同乳奇偉實甚某亟以聞於州長而歸厥功公曰此非黔之祥乃閫帥挈還故地之嘉徵也麥以卜坁京之盈牛以兆田萊之辟天地助順委和發祥蓋端倪於此矣某興感王公之至言欲鋪張揚厲盛美而材未之逮也姑記事實以備方誌云

桃源洞三賢祠記

桃源之說起於東晉洞隔仙凡舟迷逺近昌黎介甫之詩盡之無庸詳論也大率嬴秦流毒天下逸民髙士識淸濁而明理亂肥遁逺引不爲苛法所夷亦避世避地海濵商山之儔者邪此地山盤水秀境異而气靈足以妥禎祥而介景福聖宋天子卽眾勝之防建萬壽之宮復徵徭禁樵牧杜侵撓於以表曠達之髙風毓英靈之間气使百昌不藏而萃大美不隠而顯國祚延洪聖算綿邈散爲廣生生靈之福君心蓋仁覆天下矣豈止耀碧琳以飽黃冠哉一人之心千萬人之心也同宇肖貌當知以仁存心以禮存心其忍不敬君父紊棄國法而自壊福田乎魏公侍郎弭皇華之轡慨江山憔瘁條其以告於大丞相茂國賈公制置傅相大使呂公相與一心嚴戢之三大賢忠君愛國澤物仁民符合幽顯可謂以安社稷爲悅矣道士徐某喜江山之攺觀創祠繪像以著精忱屬某紀顚末某庸陋不敢當惟喜觀盛事不容嘿因謂之曰丹靑輪奐容貌儼恪三大賢之像可繪也禁止令行仁念充周使無地不桃源者三大賢之心繢畫不能盡也然非像不能以見心得心始可以言像自今來遊來歌爰居爰處目擊三大賢之像而心三大賢之心則桃宮與四鎭俱髙國勢有如泰山而三大賢茀祿蓋無盡藏也又可以言旣乎道士曰惟因以爲記

蓮蕩先生墳亭記

淳祐辛亥季冬予休官黔南就養於防州之舍蓮蕩先生仲子之誡遣子自成以書來言曰王考平生好易凡古今易學靡不研究以爲未足也聞建安朱文公深得羲文周孔之奧萬里往考亭而師焉越三年盡得其說以歸予兄弟所事而知之者也今王考旣得從祀於北巖伊川先生之祠而墓塋未有瞻仰之所夙夜震懼不遑寧處將築亭兆域之前嵗時祭薦使族屬子孫永惟前人是孝是思子盍爲我記之予不敢以固陋辭按周禮冡人職凡祭墓爲屍夫墓有祭祭爲屍古制也則亦必有享獻之所此後世墓亭之所由仿矣然世俗墓祭與古同而結亭之意與古異軒楹可也而爲之宮室臺榭以藻繪之壇壝固也而爲之花木竹石以景色之謬者又琳宮紺宇像二氏而香火之使子孫至者無淒愴之心有盤樂之志駢尊列俎笑語娛適則是以祖先藏體魄衣冠之地爲遊觀之所而嵗時祭享徒然醉飽之爲其與古人祭墓之意逺矣今誡甫興懷罔極營斯築以念厥紹衣是不徒子孫於此采馨擷芳逍遙遊燕也是不欲子孫於此族談聚嬉飲食醉飽也風花髙下潔觴而進必慘然思前人神遊無方而不可復見也宰樹蕭瑟奉羞而薦必然思前人音容永閟而不可復聞也昭明焄蒿庶幾來歆於感慕之間則徘徊顧瞻又不止見尊罍而思親之所嘗禦顧桑梓而思親之所嘗息觀手澤而思親之所嘗覩而已也𨿽然此後人感慕之情耳先生稟剛健之資負蓋世之志特立獨行起家力學求師取友聖經賢傳之外深明四書之防歸洞究義畫之蘊奧與吾鄕性善先生同爲文公髙弟蜀中名儒巨公聞下風者表表輩出先生之力居多而先生之易又足以嗣伊川之傳使其得與譙公達微尹公彥明同時則伊川必深與防惜乎道不施用於世至今學者猶知想象而興起則先生子孫可不於是焉而追慕歟思其剛健髙明則學毋悠悠思其特立獨行則志毋混混思其繼程朱之學淑人心於千載則計毋淺近而善繼人之志善述人之事者也敬書以告誡甫其然吾說

重修防州明倫堂記

淳祐十二年春蜀閫華明余公以李侯守防始右文也夔自嘉熈徙治白帝率武臣鎭焉郡當衝要夙夜究懷守禦視學校爲緩嵗丙午帥環衛兪公興治創大成殿於臥龍山之陽奉祀僅庇風雨靑衿弦誦亡所適依侯至慨然以興學育才爲先時郡賦鑿空罅漏補苴不暇或曰黼藻文事容可徐圖侯獨以爼豆修則軍旅之事斯循序而舉教化行則禍患於以潛消是年秋鼎而新之劚峻爲夷平險爲安建講堂三楹廡廣如堂兩旁六齋東曰志道據徳依仁西曰興詩立禮成樂齋各一楹左右廊凡六楹墁覆黝堊渠周於宮墻廩庾庖湢皆具率皆不茍再閱月考成不煩齊民不損經賦於是講肄有堂息遊有所髙明爽豁龍山聳而屏白帝俯而憑瀼水瞿唐左右逢原象澦羊石登秀幾格巾山白鹽領眾碧以拱於前者不知其幾百里觀山而襟宇豁瞰水而涵泳深斯文窟宅毖於昔而開於今蓋有待也侯於是備彛器以昭文物厚餼廩以復公養儲不足則給以秩粟遴擇精考廣延俊茂表徳行以厲俗侯之志其可尙矣教授涪城楊萬合夔士屬予記某投閒養拙安足以發揚修泮盛事惟嘉侯之志得春秋善復古之義不敢以固陋辭竊聞帝王爲治學校其大務也學校之設明倫其大端也欲明倫先明徳講學有其序也天下之生久矣君臣父子兄弟夫婦朋友人倫有五天所序也仁義禮智性之徳有四天之命也天倫天徳聖王必建學校以明之天人相因成也帝俗熈熈五教敷焉王民皥皥庠序建焉不聴其所以天而盡其所以人使明者益明而闇者復其所明講學之功可以一日無於天下哉國朝學校徧天下漢以來所未有也其始蓋欲使天下之人格物致知由仁義禮智之性以明夫君臣父子兄弟夫婦朋友之倫修諸身行諸家而措諸天下之事業也文勝利汩士寖失其本眞學校之所進退惟辭章工拙是校而士之息焉遊焉相與講明於是焉者亦惟呫嗶編綴吐芳潄華以獵富貴至於人倫之本行而不著是豈皆士焉者之過哉上下之所講究一不由乎五常四徳則人心日危道心日微物誘於前蕩耳目而動心志七情失其所止雜出而應之理欲交戰正邪轇轕得失判於呼吸毫釐而逕庭霄壤矣士所以貴乎講學也講明乎論孟一貫盡心皆人倫之統防也講明乎中庸大學至善時中皆人倫之凖的也明乎易而倫著於潔靜精微明乎書而倫妙於精一執中明乎三千三百之禮則肌膚固筋骸束而倫安矣明乎國風雅頌之樂則性情正思無邪而倫正矣明乎春秋則君臣父子夫婦長幼王伯夷夏之大倫大分天冠地屨燦然於心目矣倫卽理也散於百行萬善著於六經明於學校而根極於人心君子明此心以貫萬理治萬事而爲天地萬物之主宰皆不出乎是倫之外講學豈可不是之先乎嗚呼倫之在人未嘗亡而學之於時有廢興夫視廢興爲明晦眾鄙且笑矧玆堂音沈響絕而侯於人倫又身率焉有以揭之孰不昭之有以道之孰不趍之爲士者於此誰肯自待菲薄哉將見升堂入室皆徳行道藝之風而閭裏田畆寖寖乎孝悌忠信之俗矣奚止大學彬彬而已邪此侯所以望於多士多士不負於侯作成之至心也不可不書侯名卓字和父臨卭人登紹定壬辰進士第季冬月吉巴川陽某記

跋

跋靑城趙日休居士文

張橫渠少讀異書無所得返求聖人之道卒至臯比講易爲世宗師譙達微早從業二氏無所見專意伊川之易後於洛中超然遺世爲時尊敬二君子出處大略相似而趨向各不同固未易較其優劣然皆資稟髙明見道敏而用心剛中行獨復者也譙巖老一旦悟黃冠羽服之非猛勇學易通姤復之防精進修煉周遊四方名公鉅卿悉加敬禮其生質蓋亦卓爾不羣者觀其詩文間不免二氏而大抵有志當世其達微之儔歟使加研究精微防萬理於一貫不過喚醒間耳孔子不得中行而與之斯人宜在所錄景定甲子莫春二十八日巴川陽某謹跋

趙使君汝廩刋易學啟防於涪屬予爲跋

易有象有數與理气而已矣聖賢著書立言發鑰是焉者也气理妙於無迹體由象數而立象數顯而可見用該理气而神精粗顯微何往而非道哉某年四十從性善先生遊得其家塾啟防善本心悅而日玩焉逾年少有得性善令往從蓮蕩先生問易奧防先生教人言近而逺約而肆於日用常行研究天理造化之精微某拳拳服膺有以見夫啟防之作首河圖以著道之全體次洛書次伏羲文王卦圖孔子易書而明之以康節諸儒之說以盡易之妙用然後詳著乎蓍法而以變卦終之夫全體立而妙用存焉妙用達而全體寓焉有能貫通乎是書之蘊以之曲成萬物焉可也範圍天地焉可也窮理盡性至於命焉可也豈徒曰啟防而已哉金沙趙公賢而樂道常遣其子今重慶節判崇權從某問啟防而樂其說公今守涪祠蓮蕩於北巖並刻啟防書於涪介來命予跋某識見淺陋何足以盡文公之防姑以所聞於師者識其末性善家塾所刋有周子太極通書張子西銘云

論

論釋氏寂滅輪回

情之與性與生俱生釋氏所謂寂滅爲樂若如其言蓋自謂七情俱滅矣更有何樂是釋氏終未能去得七情也義理不在事物上自是一理先天而存然捨事物亦無由討得此理便只是空曠無朕這如何說得耶佛家𨿽說寂滅爲樂夫樂是有心性方有樂旣寂滅何處討个樂來此一字欲無相而有相欲無色而有色欲寂滅而未曽寂滅也義理不在事物上便是要寂滅爲樂到寂滅時必定更無所爲樂也【文雲山言義理不只在事物上見因語此】

論顏淵喟然嘆章

窮識見而妙乎識見然後眞見聖道之廣大竭智力而超乎智力然後眞見聖徳之精微此顏子所以地位夫子而求盡夫子者也言聖人之道者類曰廣大髙逺此糊塗語也我未嘗盡其見而過爲不可企及之言我未嘗盡其識而例發不容至到之論觀聖人如隔煙霧說聖人如在杳防宅陸談海坐井觀天廣大果何有耶論聖人之徳者類曰精微妙宻此祕誕說也在我不眞用其智而邈略聖人之防乎天運在我不眞竭其力而仿像聖人之窅爾神化髙者流於虛曠隠者溺於怪奇求深得淺騖髙得卑精微果安在邪惟顏子髙堅前後見夫子眞透徹而不糊塗矣博約立卓學夫子眞至到而不虛誕矣仰云者非瞻仰昊天髙髙在上也日用常行之際景慕極而夫子之道常超然鉆云者非鉆金石而難爲功也作止語嘿之間探索至而夫子之道常凝然若瞻之在前欲從之矣忽然在後則又過焉故鉆仰非不至而堅髙不可企入則道無窮盡不容以識見求瞻忽非不明而恍惚不可爲象則道無方體不容以識見盡蓋顏子之仰鉆瞻忽者人也而夫子之髙堅前後者天也所以人者有限而所以天者無窮聖道廣大顏子可謂眞見之然道無窮盡矣而循循善誘之中卽無窮盡之梯道無方體矣而博文約禮之際卽無方體之極欲罷不能勉勉循循而利用安身矣旣竭吾才性盡天參而精義入神矣如有卓立窮神知化而盛徳之至矣從之末由過此以往未之或知矣循誘博約顏子可以用其力而有所立卓則峻絕而力莫知其所施竭盡吾才顏子可以勉其入而從之末由則妙宻而人莫知其所至夫子一故神兩故化也顏子幾於神近於化者也聖徳之精微顏子可謂眞得之故問仁之目顏子所及也而天下歸仁之說夫子則皷遺音於視聽言動之餘爲邦之問顏子所至也而鄭聲佞人之戒夫子則發餘響於四代禮樂之後無伐善無施勞顏子所志也而老安少懷夫子直與天地生物之心同一運量髙堅前後有所立卓顏子非茍言之實允蹈之哉宜乎三月不違簞瓢屢空而殆庶幾焉若夫在寢附驥心齋坐忘是未知顏子者也嗚呼論語四百八十三章言顏子者才十有八自曽子吾友從事之外率多夫子稱道顏子之辭其顏子自言僅見於問仁問爲邦子在言志與喟然而嘆數事而已而其見聖人之眞學聖人之至尢莫切於喟嘆已下數語非若知聖人而使人無所捉摸學者生千百世之下幸而聞希聲齊韶可不拳拳服膺而力行求至乎必欲學孔子當先學顏子心顏子則心夫子矣周子有言曰志伊尹之所志學顏子之所學過則聖及則賢不及則亦不失於令名學者毋忽

說

四經歸極說

或問邵子先天圖果虙羲所作乎曰謂虙羲作此圖吾不知也謂推尋虙羲畫卦之理以成圖可耳予嘗聞眉山楊平舟先生【名棟字彥極歷官至參政】曰虙羲初畫時未有文字也故作一畫以示人此一畫也圜之徑一圍三則函三也從之有上中下亦函三也衡之有始中終亦函三也故三畫實一畫也兼三才而兩之故六而六亦三也而三亦一也此伏羲之防邵子得之更不必問其所從來者或曰周子太極圖如何曰亦此理也上而陰陽中而五行下而人物亦三才之道也

侄曽孫尙字志孟說

余始與存子侄俱造行都從性善先生學獲見文公門人毅齋徐公毅齋以侄名醇乃昌黎所以稱孟子者爲更字曰存子取孟子操則存之言也存子之子恪生子存子筮之遇丰之初九乃取往有尙之言而命之曰尙今當冠余亦摘孟子尙志之義字之夫志者心之所之志於道則可進於據徳依仁志於學則可進於從心所欲故學莫先於立志尙其勉之窮則志於道而克已復禮學顏子之學也達則志於仁而引其君以當道志伊尹之志也因復系之以孟子庶視乃厥祖而無忝於一家之學云

損侄字說

伯父某命汝名曰炎己字曰子益炎己從汝仲兄之名乃汝兄奏薦之更名也子益從汝父舊命汝損之名乃欲汝知父命名之義也已者金之所生炎者姓之所本金得火而成器欲汝就陶鎔而光顯祖宗故曰炎己子益損而不已必益非欲爾損下而益上乃欲爾損己而益人汝宜體炎己之名以光顯陽門戒滿招損持謙受益之訓以立爾身子益則知有父炎己則知敬兄有父有兄則知有祖宗矣若夫仁義禮智孝悌忠信遷善攺過懲忿窒欲小子其體吾命名加字之意而力行之往省無怠

趙存禮長子字說

存禮長子必厥祖明逺先生字以大器存禮攺字伯器於其冠屬予爲說予謂之爲器土也夫土塊然隤然而理疏通物資之以成質凡形而下者皆土之爲則土蓋形器之本也伊耆氏修火之利笵金合土而陶甄之用出焉蕢桴土鼓可以逆寒暑堙郁塤竽罍盎污尊瓦甒可以薦神人格上下有孚盈缶尊酒簋貳用缶易尢尊尙之淳風旣逺一古罍洗取重於天下無非以其器質朴而用洪大𨿽崇鼎貫鼎大圭拱璧莫能以仿也土爲坤爲地河圖洛書爲中位洪範爲皇極於以立天地之心生民之道其妙用可以形器議哉惟其性水而凝陶而形火而堅則其塊然隤然者亦將有待揚雄氏之言曰大器其猶規矩凖繩乎先自治而後治人之謂子能親善陶就良旊以坯以甄以埏以埴使無苦窳薜暴而後大鈞播物自形自色吾無工巧之迹子貢問君子子曰君子不器則器不足以囿君子而子貢不免爲瑚璉在乎擴而充之耳夫天地形而下之器也願子變化气質尊崇徳性使與天地相似庶幾不負爾祖爾父期望之盛心而予之言有證子其勉之

存禮次子仲防字說

存禮仲子必垘乃祖先字以大防取堤堰之義今將冠父攺字仲防屬某演其說予謂防非止大防外閒以防止水而已也閒邪存誠所以大吾身之防立綱陳紀所以大爲民之防民與吾同一气理則同一檢押修之一身所以達之天下五禮以防僞六樂以防情居仁由義防天理之違戒懼謹獨防人欲之縱競辰愛日防嵗月之易過博學審問防義理之難明尊徳親仁防君子之疏逺佞去邪防小人之狎此謹防之防由用力而得及其久也目視耳聽聲爲律而身爲度矣手持足行周旋中規而折旋中矩矣民心罔中惟爾之中天下大閒安所當安而不逾矩矣杜預謂聖人包周身之防預非知聖人者至如戴經坊記等作先賢以爲非聖人書謂其局促於防閒褊淺之末而不能超乎範圍之外也昔令祖嘗謂予言子之志气容貌倜儻不凡則仲防之字不獨檢身持志之謂要有彌綸天地曲成萬物者在今因子之冠昌言之以發明乃祖之意敬而聽之毋忽

編類錢氏小兒方證說

錢仲陽治小兒病方不失一毫由其察色明辧證的切脈精深識小兒自生壯弱虛實以至觀五行之生尅察四時之逆順通陰陽之動靜悟寒暑之盛衰至於晨昏晝夜之气乳哺寢興之節靡不洞究凡小兒闗節脈理百骸九竅五臟六腑燦然在目故能察病論證對證用藥如指諸掌其所論載眞小兒大造之書也嚴氏錄其治療訣法至詳宻矣惜其記載參錯未有詮次或同一病而散見數處同一證而分爲數條倉卒調理難於檢閱醫不能反覆稽考則攻治易致失誤今玆遲以嵗月沈潛披玩類分門目意訛錯者正之字冗覆者刋之成三十七條總爲一卷於是曰病曰癥曰方井有秩序可以見於某條觀某病依某證用某藥無復差悞而錢氏之心無遺憾於萬世矣其藥方目錄則一仍其舊寶祐三年乙夘通直郎致仕陽枋記

壽蹇從叔總幹姻家說

飡霞飲瀣薦芝茹苓壽矣而素隠行怪聖人弗爲導引納息煉气令眞壽矣而小道可觀君子弗取君子所貴乎壽者稟天理而生由天理而行致夫一仁而已矣從叔府判制幹始生之月於卦爲臨剛浸長而勝乎柔陽浸盛而消乎陰君子浸得位小人從而聽命焉其生色也睟於面盎於背暢於四支而發事業種學績文克光前烈而孝得矣遜削捐金順事其長而悌得矣陳力就列能致其身而忠得矣修身踐言事存正固而信得矣不以無實之名貽燕謀訓子以義方矣不以風寒抵巇而抱關擊柝輿梁徒杠蹇蹇匪躬席民於康莊矣皆剛陽浸長之推也引而伸之則采色過目而聚沫矣聲音入耳而寒螿矣味和適口而糟粕矣所以厚吾之生者不以喜於心思而庸玉女於成者不存於念慮矣充而爲咸臨爲至臨爲厚臨功施社稷澤被生民垂天地而揭日月銘彛鼎而被弦歌有斐君子終不可諼天地間眞福壽而從叔之所樂得者也臨之象曰君子以教思無窮容保民無疆敬爲從叔誦之

策問【紹慶府學】

問祀明堂所以教孝其嚴父配天之謂歟夫子之論孝也必曰善繼人之志善述人之事橫渠張氏亦曰知化則善述其事窮神則善繼其志明堂其合於此歟周人設明堂位以祀文王於繼述何所有漢人得明堂圖而奉髙帝於繼述何所取證歟於赫有宋惟天其子之我將我享繼序其皇之洪惟主上載申景鑠有事明堂舉皇祐饗親參紹興配坐之規縟典絢儀軼周跨漢猗歟休哉玆足以領天下國家矣願與諸君輒考禮經而詳說之地居國陽位臨丙巳或曰世室或曰重屋或曰明堂此名位爾於繼述有得乎否也東西九筵南北七筵四旁兩牕九階五室七十二牖三十六戶此制度爾於繼述有合乎否也於乾元殿於大慶殿有以異乎曰通天宮曰萬象宮何所取乎耕借以供粢盛卜牲以備鼎爼親蠶以供衣服以此教孝可謂繼志乎水陸葅醢以薦之濟蹌雍肅以臨之盡敬盡慤以承之以此教孝可謂述事乎橫渠謂窮神知化似又未容以威儀禮節求也皇上立武整師而執淮濆之醜孝徳修乎軍旅矣何金革猶袵於北側身修行而消云漢之災孝徳發乎朝廷矣何相火復仍於西轉危運以無虞而白囊尙馳於雲南迓康年以兆慶而紅腐未聞於露積果何歟五流宅而民協中三宥赦而刑不忒所以宣昭祖宗不殺之至仁不可謂不善繼矣然象刑設而常犯隆孝徳而崇陟配之儀切養人而加寵綏之惠所以對越天地曰生之大徳不可謂不善述矣然龎澤壅於下流又何歟孟軻氏有言曰堯舜之道孝悌而已矣堯之孝於經無見豈其徳至大蕩乎難名舜則類上帝而格藝祖故得萬國之懽心而孝以大稱皇上昭事上帝尊祖敬宗繼志述事比隆堯舜而孝治未光乎天下此有司之所甚疑也諸君學堯舜道周孔誦七篇之章讀西銘之書不知其說可乎伊欲達明堂尊祖之義使孝弟行乎道路至乎州巷放乎搜狩置之而塞天地溥之而橫四海自西自東自南自北無思不服將何道而可若曰作三事之俊不二心之臣文武憲邦循良稱職足以臻此膚泛語耳幸毋贅

又【淳祐乙巳大寧監】

問濟險難之深者未容以安靜圖拯柔弱之極者不可以尋常應任今日治國之法守株是乎投機是乎嘗稽之易而有疑蹇難也坎陷也均之爲險矣何聖人旣以見險能止譽蹇之知而復以心亨行有尙論坎之功豈險難之深又當出險以平險歟夫小過過也大過過也均之爲過矣何聖人以不可大事爲小過之戒而復以利有攸往爲大過之亨豈柔弱之勢又當至剛以濟物歟奚止於是以逸待勞以飽待饑軍之良法也胡爲先人奪人晉復以是敗秦歟致人而不致於人軍之善政也胡爲寧我薄人楚復以是駕晉歟成安不塞井陘之險而衂於背水之軍不可與語行有尙者何減竈去魏又足以收蹶上將之功歟馬服急進閼與之兵已決爭山之勝似知所以戒棟橈者何追至秦壁反所以殆長平之師歟其形勢利害有不同歟其人才智略有不侔歟時異勢殊臨機應變不可膠於一歟皆克敵取勝者所當講明也請以我國朝渡江之勝勢言之韓公世忠之備楚泗也達賚縱鐵騎以長驅朝廷有詔班師若可退保矣公獨奮兵逆擊以破其軍何趨利猛鷙而成功歟劉公錡之往順昌也烏珠以鐵浮圖爭利城守未集若難支持矣公獨力守拒戰以蹷其眾何倉皇無備而決勝歟吳公之保蜀也饒風散關敵騎翕忽若難應援矣公獨謂必不可越我而遏以挫其銳何執一果而得志歟最後金亮百萬臨江中外駭震敵已深窺堂奧矣虞公允文坐據采石敵遂授首何白面書生死中求活而立大勲歟自其兵民財觀之諸將所部多不過數萬眾寡豈相當歟茶鹽酒法一切舉行租賦豈常繼歟數公亨習坎之心隆大過之棟忠義慷慨奮不顧身而天人祐助歟何丰功茂績如是偉也蒙古知略頗類金人而殘忍暴殄又復過之蹂踐三川零丁十稔兵非紹興之兵矣民非紹興之民矣財力形勢又非紹興以來比矣敵心無厭日肆憑陵必欲效大儀之進擊則眾寡有不敵之憂必欲效順昌之控扼則邊地風寒所備者眾必欲效和尙原采石渡之堅守則三關已徹內之長江又孰可爲依據之地歟幸而總戎元老克壯其猷建斾桴鼓天地震動蓋欲扼其吭而奪之然士沮久矣不知亦有分番疊射衝敵陣以擒鶻眼者乎財竭甚矣不知亦有儲三百萬以待軍興者乎民散久矣不知亦有魚鳬千里可備供億者乎無乃活危證者不必備百藥之味投機防者不必計眾事之集乎昔苻堅以百萬之眾褫魄於八公山之艸木蜀自夔以西金城蕩日云雉擎天所以震懼敵膽者又非風聲之假借庸可恃乎牢之步陣嚴整直挫大敵气吞之爾元戎十乘有進無退破敵大計胸中區處已定元衝私憂過計可容已乎諸君抱負經濟幸詳訂古人用兵進退之成算國朝渡江戰守之要道以決今日進屯之大計一破有司之惑

又【淳祐己酉試宗室】

問神明之冑國家所恃以維藩維翰也藩者國之屏翰者國之幹以文治歟以武功歟其城郭封畿以爲固道徳藩籬以爲衛歟無事則隠然敵國有事則恢拓疆宇始稱其任歟帝冑之教曰溫曰直曰寛栗曰剛簡其文武兼全之義歟周家大封同姓以藩屏王室姬公內則制禮作樂以底文明之治外則三年東徵懲荊膺狄驅防踐奄遺大投艱之事一切以身任之大勲偉績藩歟翰歟召公膺維翰之寄述公劉以戒民事營洛邑以建王業分陜治功與周公並稱藩翰之責固如此歟宣王中興平淮命召虎平王復振扞艱得文侯其他城濮戰楚黃池霸吳皆能敵王所愾當時公行公族莫不執干戈以衛社稷似又專以武功爲屏翰者與周召同乎否也漢唐之際更生以經著元王以詩顯獻王大雅東平爲善殆類關睢麟趾之應於藩翰其有合乎淮南小山入湘累之閫劉向大傳推天人之應至若朱虛劉賈之注措僅寥寥之星辰於藩翰亦有同乎李賀騰聲於髙軒李白馳譽於大鵬鯁亮宏逺僅稱勉石藩王室者誰歟五色一賦詞華彪蔚日影八磚譽聞蕭爽其功略著聞者孝恭道宗而已徹疆土者誰歟葛藟所以庇根本也漢宗室類多增輝王度豈詩書自有安彊之勢歟藩屏所以防堂奧也唐宗室工於黼黻河漢豈詞章中存翊衛之功歟季世璿源事不如古或謂今昔異時文武殊致各有任其責者誠然歟豈無他人不如我同姓社稷宗廟之寄要當重在此而不在彼也恭惟國朝教養宗英注意屬籍所以爲深根固本計者至矣盡矣秉鈞之任逺嫓宗周而建大勲辟國勢者猶仰周召而慨慕焉廷魁之彥髙掩漢唐而爲世豪英爲宗室標的者每於景元子孫河間江夏而遐想焉豈削平戡定所以防根本而寧靜無爲亦所以充實其气脈歟夫文章當效常武之什而勿徒光焰之萬丈功業當如江漢之詠而勿但神遊於八表儲情月露屬意蜂蝶防勲於春艸萋萋等句所謂整簮裳而援溺鏘珩瑀而救鬭非今日國家所望於宗英也今江漢之波未澄則宗子維城方宵旰於召虎之來鋪淮楚之氛尙惡則大宗維翰正側席於晉文之夙駕子玉請戰誰爲橫擊之公族東郊不開誰爲惟徵之伯禽河漢瀏天一之淸必有滴大空而洗甲兵者諸君考古驗今各言其志以副有司之精擇

又【淳祐辛亥紹慶州學試】

問世至於小康視大同邈乎其逕庭矣其甫平幾治王國庶定之气象乎其茍安暫息國家閒暇之事幾乎要不必深辧也設當此時君臣上下夷猶嵗月乎委聽天幸乎必曰困心衡慮勉勉汲汲如不及也度事揆時不容不爾然夫子之所謂小康則禹湯文武成王周公之盛際也此六君子者莫不謹於禮以致隆平謂之小康何邪豈大道隠而不行歟天下爲家而不爲公歟貨棄於地力不出於已歟城郛溝池不若外戶之不閉歟道不過三代也夫子且以小康目之宣之庶定下盛世何翅倍蓰戰國閒暇企周宣又遼絕矣槪以小康言之得歟無已則有一說極治者當儆戒甫治者當奮勉未治者當兢畏同一防義歟由閒暇而庶定庶定而小康小康而大同均一防歸歟理亂推移世道翻轉三代而下天下幾小康矣漢元承中興餘烈小康之時也仁柔一說牢不可破而宣之業衰成帝遭世承平小康之幾也湛樂一意流蕩忘返而元之業壊典午渡江小康亦光啟矣興復之念竟消靡於淸談開元致平小康亦爰集矣太和景象終淪胥於燕樂肅葉再造憲代復振無非天錫可爲之時而宴安之气勝儆戒之志怠伊憂晚節終成淩敝小康一說誤人天下國家如此歟是必有其故也皇上寤寐太平二十有七年於玆矣荷天之休年谷粗登敵气斂遁邊患少息非天假吾皇致治之嵗月乎兢兢業業堯舜用心矣夙宵只懼文王用心矣仰幾康之歌慕無逸之戒成王用心矣上參唐虞下監漢唐決不與漢元成唐肅憲等伍眞吾夫子之所謂小康矣其然歟猶有憂焉內治所以扶陽气也聨班競進之不免銓曹審重之未聞學校罕文行之兼內郡乏經界之正能治國家得無欠缺歟外治所以滌陰邪也分閫之委寄方隆而怔忡於膚愬乘障之布置益宻而牽掣於力分給餉病尺籍之虛間諜闇事情之實綢繆牖戶得無罅漏歟識治者曰無難而畏無虞而戒此聖君賢相事也治安流涕之書不出於謹厚之公卿而出於言事之年少可爲不爲之論不發於請身之將相而發於文藝之書生靁鼓淵喑寒虫啾嘈可勝嘆哉我國朝李文靖公之在中書也每朝謁必以四方水旱災變奏聞且曰人主不可不知憂懼至哉斯言民至於今誦之然則憂治世危明主諉之於上之人可歟諸君深識時務願聞至論以覘國用之學

又

問天人之際甚可畏也變動以象著吉凶以類彰影響形聲可以異觀哉古之聰明睿智不以天視天而以人視天主宰吾心性气運吾血脈日月吾明照雷霆吾號令雨露恩意霜雪刑罰躔象昭布皆百骸而四體也水曰儆予堯不以身外視天也旱曰自責湯不以身外求天也羲和歷象日月星辰必曰欽昊天保章氏志日月星辰之變動必曰救豈蒼蒼之渝怒不關於戲豫馳驅乎自日食十有二無傷於文景之富厚而或者議其天自天日食戊申反聞南單之詣闕而或者以爲人自人可不求其故乎長星竟天無損於漢武之攘卻而躔度難乎占熒惑示變無關於梁武之下殿而天文不可曉抑別有說乎日之眚也或以爲月所掩或以爲星所犯則亦气耳於人果何與或以度數所經或以交防所至則亦運耳於人果何關然朔日辛夘之食必歸於小人之用事日食三十六之紀皆以爲夷狄侵中國之證又何邪太白在西而魏破柔然似貽中國之安靜彗掃東井而燕秦相滅若關中國之燕閒然客星守招搖蠻夷當有亂而勞師宛馬反開虛耗之端五星出東方中國當大利而違詔畱屯卽收降羌之效又何耶乃者孟秋月朔辰弗集房主上徹樂減膳降詔自責固湯之用心而不諉之气數適然矣盍推明古今日星應驗之異同人君應天弭變之得失內安外禦禍福影響之機緘以信江左天命之未攺若曰誕敷文徳所以格苗采薇遣戍所以治外車攻修政所以攘夷此常談也有司亦厭聞之

又

問扶輿磅礡之气屹然而峙融然而流英靈淸淑鐘爲命代蓋不知其幾千萬也孔聖尼阜申甫嵩髙其他傅野胥靡商丘綺季率由神气而鐘焉重華起於潙汭姜望得於渭濵其他仲舒淄川子陵釣瀬常由淑气而出焉碧雲捲而巫山髙眾水防而象澦屹大寧域淸秀之中可無物華天表而人傑地靈者乎自其髙者言之寶山燦花鐵樓掛月其他異狀殊態而鳳凰繡屏則拔乎其萃者也朝陽晝繡可前聞乎就其深者言之芙蓉瀏淸昌溪逗碧其他瀨玉飛瓊而龍洞鹿泉又出乎其類者也滃霧食蘋可屢數乎登賢有堂矣名渙汗靑獨一尉氏令鳳山繡屏之英止於是乎鄕賢有記矣從祀侯頖僅姚許二公鹿泉龍洞之靈如斯已乎以言乎徳行孝感有庵孝泉有名孝義有傳亦旣修矣以言乎教化則白鹿有規鄕飲有制寶源有塾亦云至矣何雲棲霧翔覽輝而未下韜華尙防當晝而不行乎何捲膏澤而蜿蜿泥蟠蘊徳音而濯濯食野乎虹梁芝華亦旣炳煥月壑夜光亦旣的皪物且然矣人胡不然乎黃楊紫栢之休息何如梧桐之雝喈雲巖月窟之遊憩何如天衢之升躍錦雞白雉之好玩何如衮繡之衣被巖泉澗水之宮商又未必吹笙鼓簧之可樂也埋光鏟彩必有其故常讀趙公司直寶源書堂記謂此邦俊秀之士汩沒米鹽未聞有傑然特立自拔於流俗者不覺喟然三嘆諸君盍磨光刮垢爲江山一洗之

又

問孟軻氏有言曰𨿽有智慧不如乘勢𨿽有鎡基不如待時曰待曰乘防義可得聞歟豈勢足運掉者必振作時際機防者當進取歟抑國勢尊安宜乘之以隆治化天時幸遇貴因之以明政刑歟帝王以道徳爲安彊仁義爲表制所以成天下之大務而濟天下之大業者其乘勢待時可得而考歟三代以降勢得則知用勢而不知持勢時至則務乘時而不務因時漢武襲文景之富厚窮徵漠北竟不得匈奴要領唐太矜仁義之旣效黷武遼東終不能制蕞爾小戎時勢果可恃歟下逮東晉不知幾乘勢幾遇時也卽其大者言之石虎就斃北方響應歸附者至二十餘萬彭城之甲非赤手捕蛟也胡爲不能復靑氊之舊歟苻堅敗衂秦人震駭慕容饑鷹欲摶艸木皆兵非無虞卽鹿也胡爲不能乘破竹之勢歟或曰漢唐時未至東晉勢不足誠然歟恭惟我國家繼軌堯舜度越漢唐不謂山河半淪於兵燹車駕中隔於鷰鴻勢類晉而持勢不似晉時類晉而乘時不效晉髙宗皇帝不以敵人退遁爲可喜而必大作其規模不以敵人內亂爲可賀而益自治以待其釁孝宗皇帝不以敵人請和爲可幸而因之以興起治功不以北書旣遣爲已安而必乘之以措置邊防聖謨神算前後一心法深得孟子乘勢待時之防矣而披圖日勤輿議未快抑何歟廼者皇上奮發乾剛聿新渙號謂宗社付托人心系望者國本也而進封有詔則天下之大勢定矣謂佐天子式百辟撫四夷者宰相也而揆位得人則朝廷之重勢尊矣謂整六師守長城折遐衝者閫帥也而錫命有加則邊陲之勝勢張矣外焉淮濆執訊而維揚之勢九鼎矣唐鄧歸附而荊楚之勢磐石矣雲南獻捷而坤維之勢金湯矣𨿽有智慧不如乘勢非此之謂歟中國每患防敵之合從今彼此相殘非天錫我可爲之時乎淮堧苦哨騎之突奧今虎狼頓挫非天假我圖維之時乎井絡憂雲南之斡腹今鯨鯢掃蕩非天與我整暇之時乎棗紅而塵不驚淮浦可以鋪截矣河冰而馬不渡江漢可以立武矣隴雪而吠不警蜀口可以耕戰矣𨿽有鎡基不如待時非此之謂歟廷紳建言謂復襄陽以移北軍之屯復漢中以藥西軍之病誠投機之防而當其可之時也伊欲作荊楚之甲以向宛洛或者謂單於入保漢慮方深其然歟將益州之眾以趨漢中或者謂魏𨿽斂戍冰合復來又然歟需待者曰華黍廢而蓄積缺盍懲指麥之失而峙糗糧杕杜廢而師眾缺盍戒亡具之戰而整師旅出車廢而功力缺盍思單弱之虞而長人民君子捨之易戒以止綢繆牖戶斯足矣可信歟夬決者曰生聚教訓以待勢也勢得弗乘力豈加彊愛日惜分以俟時也時至弗圖機難再得一旅可以祀夏五千可以興越義租可以入關田禽利執易言乎動師武臣力斯往矣可從歟夫瑟縮於擲不容輕而安艮之止則蔡太常非時賢所及之語爲可恥奮發於時不可失而法豫之動則王羲之憂重於喜之言爲可畏諸君審識事勢練達時幾其參酌古今著爲成說以輔國家閒暇之所當講明有司將以復於上

欽定四庫全書

字溪集卷九

宋陽枋撰

雜著

辧惑

俗言三世仕宦方防著衣喫飯餘謂三世仕宦子孫必是奢侈享用之極衣不肯著布縷防絹衲絮緼敝澣濯補綻之服必要綺羅綾縠絞綃靡麗新鮮華粲絺繒繪畫時樣奇巧珍貴殊異務以誇俗而勝人食不肯疏食菜羮粗糲豆麥黍稷菲薄淸淡必欲精鑿稻粱三蒸九折鮮白軟媚肉必要珍羞嘉防膾灸蒸炮爽口快意水陸之品人爲之巧鏤簋雕盤方丈羅列此所謂防著衣喫飯也殊不知極盛者極衰之證奢華者寥落之基丰腆者貧薄之由富庶者困苦之自蓋子孫不學而顓防窮奢極靡惟口體是供無徳以將之其衰必矣俗言某人甚了辦余謂了辦甚害事夫了辦而不惟上之人防意私徇是從不害民不任已不任性不倚勢不作威而了事辦事固是賢材實能常見今之所謂了辦只是一切不顧不問是非不識道理以勢力驅迫刑威捶楚暴虐殘忍取快目睫如此了辦是爲鬼爲蜮豺狼邪魔之謂也上之人從而稱賞任用之終亦必亡而已矣俗言某人甚圓余謂圓熟不如鯁介之人圓熟乃是無是無非無可無否同流合污鄕原之徒此等阿媚容悅竊富貴盜聲名無益於國家之盛衰存亡今所謂和鑼槌者是也亦疣而已矣俗言今時幼小童兒甚靈俐余謂今時風气愈覺漓薄全無前輩惇龎淳厚气象小兒機巧滑稽變詐欺僞莫此爲甚要其成就不過爲奇變小人之歸決無孝悌忠信之行父母愛之舉世稱之惑亦甚哉俗言今時某人是學者余謂學道通今達古識義理識是非得聖賢之心法防物我之歸趨剛方練歷惟天理是行𨿽不博覽古今該貫百家卻是學者蓋學者是用之則行舍之則藏生死富貴貧賤患難不足以易其守者也若夫自恃彊記淹該胸中稍稍過人便揚揚自肆以爲經庫書匱傲視一世輕忽慢罵開口嘵嘵誦數千萬言以驚駭誇耀中等以下之人此已失之本心務悅於外不足以爲學矣世人又從而誇美稱譽之學而止此可哀也已俗言某人迂闊古椎余謂迂闊古椎正是好處易稱遁世無悶不見是而無悶孟子言人知之亦囂囂人不知亦囂囂孔子生於春秋未嘗不浮雲不義之富貴孟子生於戰國未嘗捨仁義以徇權謀孔孟豈不甚迂闊而太古椎哉人生斯世寧使人稱迂闊不可使人說軟媚寧使人道古錐不可使人道利器何往而不得我心哉趙淸獻公每夜焚香具晨夕與人言及所奏事所爲事以告天人問之曰茍欺於心則靦於語其敢告上帝乎看來只是自謹自持是初學的事日日告天不幾於防天只在面前作事是時天自知了範文正遇夜就寢卽自計一日飲食奉養之費及一日所爲事相稱則鼾睡熟寢否則終夕不安明日必求所以稱之餘謂一日奉養只以恭儉爲本不必計事稱不稱若做得十分好事飲食奉養元只儉約若無事可做則儉節亦無害先正有作座右銘云避色如避讎避風如避箭莫喫空心茶少餐中夜飯色與風如何避得只是自家謹審保守便得空心茶中夜飯當喫則喫不可爲常酒誡云少喫不濟事多喫濟甚事有事壊了事無事卻生事此只好與下材之人言中人以上便說不得呂滎陽言伯祖行父題壁云但畏賢人之議論不顧小人之是非賢人議論自是當畏小人是非亦豈全不顧得他亦有時說得是當天下事只管是我做教是合道理便好賢人小人是外面說話康節先生詩云平生不作皺眉事到處應無切齒人

此近仙釋言語聖人治天下須有慶賞刑威若無一防皺眉的事有甚分曉此語是康節自說他自己初不以訓俗今人自體認之方好劉器之云有盛待制名濤者常有一語云士大夫行已正如室女常置身法度中不可受人指防猛看似好然女子當終身在法度中行豈但室女爲然恐人不察便道從人了可以捨法度則大害理本朝先正說喫得三斗釅醋方做得宰相蓋言忍受得事然末節細故則自是當忍若事關大利害如何用得包荒只是時下包涵不容淺露其實投機應變間不容髮古人云皮裏春秋便是外面寛和而中則別白不然是一个和鑼槌持祿保位伴食宰相何益於人國哉山谷先生言男女婚嫁緣渠墮地自有衣食分際今人終日蹙眉爲百艸憂春雨耳靑山白雲江湖湛然何有不足之嘆耶余謂終日蹙眉固不是但人倫中君臣了便是父子若不盡倫何以爲人父父子主恩爲人父者當止於慈教之誨之養之鞠之長則爲之擇配凡所謂恩與慈者亦無所不用其至只是不可悖理傷道貪黷貨財以愚子孫諺所謂不爲兒孫作馬牛者是矣不是都管他也父母於兒女無恩慈卻要兒女盡孝敬有是理乎山谷之語近佛老矣余讀蕭何置田宅必居窮僻處常曰後世賢師吾儉不賢無爲世家所奪人皆以爲善余謂田宅恁其得之自然何必居窮僻處子孫當遺之以孫謀義方賢則良田美宅亦自可保若不賢則窮僻瘠鹵亦不能一朝居豈能無爲人所奪乎陳瑩中子侄勝柔常出瑩中詩示人云仁者難逢思有常平居謹勿恃何妨爭先世路機關惡近厚語言滋味長可口物多終作疾快心事過必爲傷與其病後求良藥不若病前能自防此言甚當理康節言好善詩云若求騏驥方乘馬只恐終身無馬騎甚切當便是見善如不及的學力寧可負人無人負我此曹操語也害多少事晉記麯粥說羅仇勒兵向西平仇曰誠如汝言然吾家世以忠義著於西土寧使人負我我不忍負人也滎陽公呂原明雲中年嘗書壁以自警寧人負我我不負人呂正獻公常薦常夷甫夷甫後老攺節呂對程伯淳有悔薦之意伯淳曰願侍郎寧可受人欺不可使好賢之心少替余謂明道此言極忠厚長者陳希夷先生有云得便宜處落便宜康節先生云落便宜處是便宜余謂康節語不若希夷之寓誡然便宜字亦不必說晁氏客語云人受天地之中以生當與天地齊畢天地未嘗老而人自老余謂人自老之言當理而當與天地齊畢則非也性善先生嘆乃孫服之華楚乃引懷中短布衫示諸生曰吾法從儉約不敢自足常教他們等你地步到那富貴處享亦不妨今便如此是自滿也某謂若到自己合當得的富貴處亦須節儉不可享用太過身安而天下國家可保夫身者家與國之本古之君子所以愛其身者非私於已而忘斯世也身之安危關天下之休戚安其身者正所以安天下國家也天下之理亂有天焉有人焉孔孟之於天下固未嘗一日不切切焉不扶持人極而至於道之不行則必歸之於命蓋旣盡其在我而莫如之何者天也聖賢於此不過仕止久速當其可以合乎道而已見善明用心剛余謂惟明故能剛不剛本於不明今時𨿽有用君子之名而無用君子之實茍用之只在用得著與用不著耳晦翁論漢武若使董仲舒爲相汲黯爲禦史大夫世上那有此差遣何道夫訓子文合下兩句云禮三拜佛誦一卷經便差了又次言禁私欲止行利益事度性善言作利益事不是私欲莫如何富貴則業力滋侈貧賤則邪魂不幹如此則便是乞丐人時則鬼不近也性善言女壯勿用取女只是言陰陽之理如此然今人取婦亦須是采擇方得余謂前賢有言人皆知擇婿而不知擇婦婿易見而婦難知女子處深閨之中其性情果難察也只是不可倉卒須是訪問審詳盡其道至入門而不賢亦天也或云婦教初來須是隄防訓誨使不至於壯余謂女壯是其气質稟得如此𨿽訓誨往往亦難變全庵云相其父母亦自見得性善云世蓋有父母賢而子女不肖的有父母不好而子女賢的也難執著善父無賢子善姑無賢婦善師無賢弟善主無賢奴所謂善非美善也懦而已矣適足以長惡或亦有賢者其幸乎義理之間卽君子小人界限不爭多隻些子間便是天淵之判別了如今人只个个要學時樣以求容悅吾人幼學壯行到此處量宜造事見可知難勿失良心可也時樣不必盡學有不得已則求與略相似而無慊於心足矣孝子用心誰不有之柰何今時學非古學古道遽亡今之孝者是謂能養便自以爲極至世所無矣舉世亦皆以爲某人極孝眾人莫不敬嘆尊仰而稱譽之是以人子之心便自慰足滿假施於徳色若能拔乎流俗斯可謂之孝矣河南遺書載狄仁傑盡廢淫祀而伍子胥廟不廢只道爲駭俗公批云不是駭俗只爲擔不下炎夘因問文公不謁五通是夜忽暴瀉一家便驚文公曰莫枉了五通人心只爲禍福二字怵之所以做不得事公曰便是如此伍子胥鞭其君之屍申包胥以爲無天道之極如何祀之而不廢今人趨向正學者皆非議之間有志於此者卻被世

俗議便中輟元是立志不定天下事惟患見不透行不力終日被世俗常情牽攣迷惑所以去聖賢之心愈逺夫子謂如不可求從吾所好夫子所好必有大於富貴利達者但言不可求則亦有可求之理盡心倫分使俯仰無怍動合理道便是夫子求處然其施爲注措之時亦無所謂求之之心只是合當如此而已答誼儒侄曰書來言已爲前侄婦修塋議葬此事是矣胡爲又以巫師之言而輟所謂穿壙而鄰家災亦偶然耳況糴事追呼乃官司常行初不是來追呼如何修墳不修則官司不問米事邪東家懲羮西家吹虀亦一叚可笑而又因以成九流淺薄者之說此所以嘆道之不明道之不行也中庸只在眼前竟難著腳侄不容不加勉幹健也健而不息之謂干侄於此柔而息矣君子自彊不息侄於此不自彊矣剛者伸於萬物之上侄於此屈於萬物之下矣吾儒之學只道理是時夕死亦可何凶咎憂虞之足云哉聞爲親戚而姑已則猶得坤順意思文公所謂無硬的天理差相似但世人信風水之言而久暴其所當藏之骨者無以折之君子擔當主持天理之任這便是難往事已矣後更謹之

社稷祈雨祝文【代趙廣字】

粵自去冬戎馬踐襲此邦之民存三之一代庖肆虐橫政百出本根傷殘膚髓捶瀝芽蘗僅生驕陽爍石千里焦枯寸苖不入天之殄民奚至此極嗚呼何辜今之人旱旣太甚寧丁我身玆長吏之責毋害我田穉益之以霢霂旣霑旣足生我百谷實惟社稷

祭文昌祝文

坤文炳靈神生西蜀濟濟多士居焉司祿有儒衣冠莫不恭肅時維仲春典祀不黷酒醑潔淸蕭蘭鬱馥衿佩濟蹌觴爼離陸升降周旋齊明盛服著於外心擎跽拳曲誠意正心念念謹獨孝弟溫良忠信輯睦踐實履眞黽勉勤篤種學績文晝牕夜燭盡此內心神其來福洋洋在上歆此誠告

雷神祝文

雷雨之動滿盈物之所以屯也天地解而雷雨作百果艸木之所以甲拆也此邦自三月不雨至於夏四月苖不入土如惔如焚徧走羣望終焉宻云斯人何辜罪在官臣痛自省責冀神聽聞丰隆鞭車兮搖電幟畢宿駕虯兮禦雲气沛晉之霖於目前庶稿苖猶可興而農尙可濟潔粢丰盛以享以登神亦無所不利焉

寓陵告四殿尊神祝文

某生於神鄕長於神國防神之休感神之徳循理安貧永惟報賽蜀有敵難流離異鄕八年荊楚仗神庥祥聚指食息以壽以康季男濫恩乘障珍南千里挈家牽舟溯江寸心隠憂寢食不遑行次陵敬辦片香防修祀事仰答鴻龎得假餘息恩斯不忘

觀音殿祈晴文

黃間石田喜麥秋之在望晴連巫峽憂梅雨之逾時惕息燻鑪淩兢請祐冀大造仁心之感憫小邦粒食之艱倐爾開晴麗東方之日出居然刈熟捲南畆之云連亟荷垂休敢忘報徳

大寧諸廟祝文【代趙守】

寧俗近鹽人惟利薰有來漁獵智巧紛爭一經蹂踐戶口凋零邦𨿽號富編民食貧某貿然負乘昕夕淩兢公以蒞事防以持身嚴以束吏寛以紓民邪枉必戢寃滯必伸知過則遷聞善則行顧力所至惟材所能冀無負大閫愛防根本之盛心而戢寧此邦之人神其相予此忱

祝文

某尋師逐食六過瞿唐跪起靈祠旅薦芬薌黔防掾學羞蝗太倉陶情翰思蒓肥菊荒戍滿投幘巾車故鄕子季仕防千里趍旁告以君祿斗升共嘗罷種杞菊復謀稻粱擕壯挈穉龍山之陽顧瞻明神在上洋洋律修菲祀飭體之常嵗脫疲苶命子潔觴聚指逾百托防依光四序推遷洪云髙張恩斯勤斯何日而忘

峽州紫陽十先生祠堂祝文【顏魯公眞卿歐陽公修字永叔元城先生劉安世老泉先生洵東坡先生軾頴濵先生轍伊川先生頥正公山谷先生庭堅字魯直兼山先生郭忠孝伊川門人頥正先生郭白雲兼山之子】

天運間气鐘英炳靈魯公精忠昭揭日星歐公肅哲月霽西陵稟姿貞固令譽元城旅處懷資所存者神蘇擅儒宗文章天下正公道學太史善價咳唾珠璣輝華次捨萬古不磨所過者化兼山白雲妙窮羲畫先天後天布在方冊伊傅發揮坦然明白玉韞珠藏神返其宅猗與休哉道無存亡流行斯世仁見謂仁智見謂智忠質詞華剛健純粹殊途同歸百慮一致皎皎流風千古江山紫陽新祠臥云扁顏覩象懷人炳然如丹妥佑此邦接武衣冠

涪州北巖秋祀祝文

竊惟文拘興彖箕縶述疇系明返魯傳成遷涪大聖眞賢今古同流易傳發揮羲文孔周浩蕩汪洋乾坤與侔淑人無窮綿祀千秋【伊川】

孔子之道以魯而聞伊川之學由鈍而傳自保終身顧行顧言逃僞之什嗣之之文三畏六有景行髙山宥饗正公純乎淵源【和靖】

惟公生而好易聞道實早審業從程研極幽見乃謂象卦爻斯了出處行藏淵乎近道牧唱漁歌非釋非老宥饗斯堂源流有考【達微】

鉤深二字深知伊川而作也深知伊川則深知易矣濂溪之心以光霽而明伊川之易以鉤深而顯兩言精微千載祀典【山谷】

問易考亭得易涪鄕見知聞知融明寸方易由先生而有傳巖因先生而有光道晦而明名久而彰從祀四賢無愧玆堂【防蓮蕩】

又防蓮蕩祝文

某仰惟先生寧宗朝毅然志道萬里尋師閱三年而後聞易於考亭以歸十有餘年至於戊子而先生之學始傳又二十有餘年至淳祐庚戌從祀於北巖而先生之學始顯甚矣道之難聞而難行也凡人未見聖若不克見旣見聖亦不克由聖古之聖賢其道不見信於當時而終必行於後世者窮達之勢使之也何患焉某解官黔南絕意仕進將欲涵詠先生之道以怡老遺世而涪守李使君力命主堂長事旣謁北巖之祠又拜於蓮蕩之塋平山蒼蒼渠水洋洋忽後瞻前月霽風光靈爽在玆歆此一觴

庚子奏名謁三神文

惟神聰明正直依人而行不惑之謂聰不蔽之謂明不偏之謂正不曲之謂直某幼聞此於師壯學此於身行將筮仕期以此及於民神其依之

祭水府文

伏以淵淵浩浩潤萬物而先五行混混湯湯納百川而放四海功用如此眞靈職之旣藏垢而納污宜澡身而浴徳潔已以進咸與惟新恭惟云云品列於三數主於一獨妙淵深之徳難名滌濯之功有難卽除無厄不解輒伸孝志仰叩眞聽伏望河海其容涓流不卻俯察寃哀之懇廣開解脫之門後咒前防一洗積年之濁先魂近識均淘此日之淸不滯源泉同登彼岸

祭鼐三弟貢元堂長文

顧惟同胞鼎之三足長兄不幸早世惟某與弟形影相依從師問學夙夜勤瘁勉嗣前烈某庚子叨第老不欲仕弟猶奮發隻身南遊期於有成歸光儒門此弟之志也旣薦不第夷猶東南於焉久畱豈弟之心哉丁未之夏某送子入對胥防西湖之上吟風弄月怡愉對牀不勝其樂弟勸兄畱兄勸弟返不能相謀東西各別脈脈臨岐曷勝嗚咽鴈影一分萬里魂絕十書九不到何以爲懷哉成都別時弟許甲寅西歸癸丑收書又復愆期約遊南嶽某日夜相望冀一相見聚首商略避世優遊遺老今年春鄕先達有召對者某丁寧修書約與弟防豈謂弟已於去年仲夏不救嗚呼痛哉兒輩已久聞喪遇某病不以告禮制哭泣於是有缺甫衰麻三十日而奄及小祥手足之義大有不滿可勝痛哉稅喪有禮我不敢廢某未第食貧不能畱弟於蜀旣仕祿薄不能迎弟於南使弟流落萬里辛勤而歿生不得相養病不得相救死不得斂衾喪不得盡制某之罪也終身之痛其有窮乎弟自幼能悅親事長事先妣極孝敬某與兄姊皆不逮也先妣鐘愛無晷刻不念弟此事可以格天地而通神明加之勉勉勤勤尋賢師友徳行文學世罕其匹兄謂弟必膺五福而止乎是眞可悼也一孀二孤已命男少箕炎夘專遣人往撫州迎接歸川侍奉教養某未卽死尙能顧芘俾克成立以慰弟志弟之著述亦囑侄損收藏歸川以圖刋傳九原庶無憾也弟疇昔謂魂气則無不之兄聊奠一觴以寫誠篤昭明有融髣髴來歆

祭趙景賢使君文【汝廩】

何其乎蒼蒼哲人萎兮邦之良期徳業之久大慨修短其無常仁不必壽徳不必昌深培何系乎完久邁種豈偕乎綿長襟春風兮芳辰早歇稟厚气兮急景飄揚展也視履嗟乎考祥使樂善之日沮而悖徳之滋狂關風俗兮盛衰系正理兮行藏公止於此云胡不傷公資稟髙明才華卓出好語開口妙句落筆貫百家而剖析飽信史而涉歷齊漢儒兮不羣輩謫仙兮俊逸厭華摘實反求六籍詠詩之性情用禮之文質語孟觀其防通典謨究其精一旣又卽日用常行而參之於易戰野於銅峽之遇敵設險於渝江之城壁秀屏禦冦兮擊蒙昌溪井收兮勿幕涪防廣振民之惠黔巑公施溥之溢嵗晚兮理益明官窮兮志愈立公於易蓋自得之力行之非但言辭綴葺而已也惓惓心期約予嵗寒方欲講大有之盛進匪躬之言明得輿之義贊碩果之全期公以美在其中發於事業而膺黃裳之元公今已矣予又奚言嗚呼善政時事也興學任職也社粟方惠也叢塜漏澤也殆公之善者幾也北山維麓渠渠巖瞻輪焉奐焉實光於前燻山谷之香嗣蓮蕩之賢揚紫陽之帖彰樂活之傳山髙矗天江流成淵公之心與伊川之易皦如萬古之長存嗚呼哀哉公其歆旃

祭王隆州敬伯文【諱謹禮】

惟公金華毓秀婺水鐘英接東萊之風而逺乎儕輩聞晦翁之學於潘李諸賢而慕其爲人歷時態之旣久閱世故之已深有事可武無事可文寘彼周行優於撥繁而治劇守固邊圉毅然排難而解紛明足投機變於一髮剛足任重寄於千鈞擎通泰之孤柱息唐鄧之塵氛躐之武而前躅邁夷吾而比肩念西陲之急材慨然登蜀道之難歷埋安流戍雪黔巑嚴以束吏防以持身儉以足用寛以愛民耡其彊梗之害伸其柔弱之情憸巧逺罪而服其斷悍敵畏威而敬其明民俗熈其與與士風郁乎彬彬惟其主於中者定所以閱二載而四境之內民和物阜而長春顧某父子辱知最深始排浮議而察其無他終孚實意𨿽金石莫諭其堅凝期弭蓋於長江俾聲迹言論時得以相聞公未解維予先投簪稠疊乎惜別之書委折乎勞問之言峽風驚吹訃音忽傳始駭未信已而果然嗚呼南疇主人止於斯邪摩圍誨言捲韶在耳渝城賜章蕭蘭溢紙隕涕三秋送君萬里巫山髙兮崔嵬瞿唐靜兮淸泚魚石慘兮欲移象澦愁兮倚峙善人兮云亡時世兮殄瘁嗟婺宿之精靈一去兮不復還惆悵乎隨楚黔巫之人結長思於千祀某病足莫前遣子奠跪一慟心摧忍望靈幾

祭張朝舉文

學古人今言行純實蘭蓀其芳松筠其質文敷春華心明秋日用柔非流體剛不激玩書燈靑延賔杯白我官黔中和光得挹儼乎在瞻溫乎其卽談喜汪洋事皆根極有來七年交好愈堅茗椀芳尊月戶風軒無魚不書無鴈不牋顯同光塵隠居靑山我歸自防艤舟涪水相期從容商酌義理去鄕加憂得朋而喜曽曰幾何遽此契闊峽澍滂沱黔流湍決蛟螭喧豗罔象猖獗怒濤湃澎孤舟震疊馮夷懦慵江靈畏怯坐視吉人不容數脫天可問乎嗚呼汨羅自投而三閭以靈水中捉月而詩人以神抱道而沒者未必眞溺枉道而生者猶爲陸沈過涉之凶不可咎澤滅木尢足以表獨立不懼之人君可無憾於此矣

祭友人伏徳華主簿光祖文

嗚呼徳華天何予之厚而奪之速耶志度恢擴不拘小器有用世之量天之厚吾徳華者深矣讀書窮理務在造詣有用世之學天之厚吾徳華者至矣運量注措切中事機有用世之才天之厚吾徳華者得矣容貌魁梧離倫絕類有用世之軀天之厚吾徳華者著矣漕省連魁時方壯嵗有用世之地天之厚吾徳華者至矣開太平正人心扶善治人方以逺者大者期之千里驅車半塗折軸何天奪吾徳華之速耶賑窮卹貧人所難行者君能爲之養孤鞠遺人所難行者君能爲之扶弱擊彊人所難行者君能爲之排佛斥老人所難行者君能爲之施設𨿽不獲大展布聞其緒餘亦足以使人興起也從容乎武信之遊欵曲乎西州之行畱連委曲乎合江仁懷之避地嵗月推遷情意一日未有如予之知徳華最深而徳華敬予最至也師友味濃死生分隔可勝痛哉梗塞修辭長號致酎靈其有知髣髴來享

祭心友羅東父文

嗚呼道之難明久矣蜀坤文之地也孔子之徒三千蜀無與焉孟子髙門弟子蓋不少蜀無聞焉我宋濂溪先生繼孔孟絕學於千載之後仕於吾州宜速肖者眾而當時所予進僅見於張子宗範養心亭一說至於太極通書至徳要道乃傳於河南二程先生又傳於橫渠上蔡和靖思叔山諸先生而蜀又無聞焉百有餘嵗至文公朱先生集二程子及諸先生之大成以陶冶斯世升其堂入其室者徧滿天下而吾蜀奮超卓之大志不逺萬里往而親炙者惟吾鄕性善先生與涪陵蓮蕩先生二人則斯道之傳不亦甚難矣乎惟性善得吾文公之心蓮蕩得文公之易其統不爲不正其道不爲不大其學不爲不精粹而世之好尙者鮮則道之難明不亦又甚矣乎吾友東父資稟粹而識見明𨿽從事科舉業時又存心孔孟玩志伊洛自弱冠與某兄弟相往來務格物致知求聖賢之心逾半百不少變家事蕭疎塲屋屢跌宻如也亦足以見吾友體認深而造詣至矣𨿽未得爲文公徒而私淑諸人也某去年辭官將欲相與徜徉林泉資琢磨磋切以力行求至而遽聞傾逝可勝痛哉可勝惜哉夫君子雕謝則旺气衰明哲云亡則正道晦吾友關吾道盛衰者也而止於此道其果難明矣夫遙寄一奠不勝號慟靈其來歆

天府疏

伏以淸虛一大之中黙存主宰沖漠洪蒙之始神運機緘宜有眞靈妙斡元化自我民而視聽奉帝意以周旋求福不回如響斯答恭惟萬善之長五常爲仁道惟切於好生職務司於錫福申休釐祉覃顯悉幽敢瀝凡衷仰塵聖聽伏冀髙明下耳工宰垂慈俯憐哀痛之誠大沛洪龎之澤神盟鬼詛盡云薄以天空債主寃家卽水消而冰釋纎塵不滓厚夜長春

功徳疏

流虹繞電五百年元聖之篤生就日望云千萬嵗洪休之防祝矧堯天之在上正佛日之居中式披海藏之文用介河沙之福伏願金輪益固玉燭彌調等南極之老人有光其應同西方之壽相無量斯年嘉與含生同躋仁域【僧寺】

長髮儲休光啟虹流之慶天保報上歡騰鼇抃之情矧同三千臣之心祈永億萬年之命仰企紫霄之禦恭披玉笈之文伏願弼我丕基受天明命文舞干羽邊無飲馬之虞仁銷戈矛農有夢魚之慶斂時五福錫厥庶民【道觀】

代趙守爲民祈雨羅漢道塲疏【大寧監】

大旱望霖曽不終朝而不終日至心白佛先皈依法而皈依僧慈云卽滿於太空法雨溥霑於天下有言至再惟願登三

祈雨疏

伏以齋心吁帝冀生百谷以成嵗功憫雨責躬期不終朝而滿天下香煙繚處甘澤隨來一念間酌水獻花彈指頃決渠荷鍤溫飽徧他諸法界仁慈端自大神通

三宣

僭恆暘若其責在吏不責在民歸斯受之不入於老則入於佛彈指三千諸世界至心五百大阿羅鉢盂承來灑成甘雨拄杖挿處湧出源泉溪流岸岸深已失三春之穜稑農務村村急無妨九夏之耕鋤知感佛菩提無窮食供養

三宣引咎

憂民閔旱霏微𨿽沐於屯膏白佛燻香霶霈願霑於解雨思致咎實由於拙守痛無辜何與於生靈苛政重斂稔愁嘆之聲滯獄繁刑積寃傷之气離散未安於鴻鴈縱橫猶肆於豺狼教化悖施膏澤不下居焉謬政罰以愆陽深責已以淩兢悉與民而洗滌瀝寸心之懴悔冀五眼之開通三日以往爲霖油然作而沛然下八政之先曰食生者眾而用者舒

紹慶府勸農文

勸課農桑太守當務也然黔中之俗不憂細民之惰農而患豪民之妨農黔地幽深僻逺民生其間無兵革盜竊之虞莫不知以剪荊棘啟山林側耕危獲爲務獨其間豪彊狡險之家志務貪惏計專刻剝不求富於詩書而並緣敷糴以傾農之粟菽不用巧於文章而工設機穽以罄農之貲財繭絲竭而並布縷牛畜蕩則質妻孥敲朴任情役使無節外焉出入臺府以張聲勢交結公胥以固威權百端誇耀以堅其畏信千計圍繞以絕其辧明是至執鋤秉耒飲恨防寃不怠則逃田野曠而種藝疎職此之由今太守丁寧告戒當職決不爲非法之科爾豪民斷毋肆暴橫之斂太守惟知有公陸梁者勿恃爾力太守惟知有法狡險者勿矜爾智主佃相資患難相卹疾病相扶困乏相賙孝悌忠信相勉則人民日聚田野日辟粟菽日多貨財日富風俗日美此爾民之福而太守之願也茍違斯言罰及爾身不可悔

十一年二月勸農文

農而加以勸爲惰農者設也農而至於惰由妨農者致也太守始至灼見此抑豪彊戢貪暴去狡獪除橫斂省徭役務使爾農無惰而不待於勸也整整三年旣有明效爾民之所知也今太守將去矣天下事要在始終之如一爾民其循循勉勉彊者毋復橫以失良心貪者毋復肆以喪善心狡獪者毋復縱而變爾遷善攺過之心勸農桑者毋懈惰廢弛而棄爾服田力穡之心而太守決不以將去而怠於擊彊怠於戢貪怠於禁暴決不以將去而妄有一毫科取需求以煩爾民而隳前功也太守之言信如金石爾民敬而聽之毋忽

大寧監勸農文

出入阡陌劭民勸耕二千石之先務也今時旣急於平時而大寧尢切於他郡請爲爾民詳言不可不勉者四他郡屢經殘破容冀免賦蠲租大寧築底世號桃源租賦不可寛假汝民不可不勉者一也常嵗有下流之粟可補乏闕今回易不通無所仰哺爾民不可不勉者二也石田磽確耕鑿無幾而商旅雲集流移輻輳生者寡而食者眾爾民不可不勉者三也山深土寒五穀晚熟而宻邇邊陲秋風早驚爾民不可不勉者四也夫爾民徒知嵗仰煎煮以爲衣食而不知時異事殊知地居險僻可保安寧而不知長慮卻顧此太守之所甚憂也方玆春事正殷土脈已動宜同爾父子合鋤耦耕土地之未辟者辟之毋使地利之有遺也田疇之未易者易之毋使地力之不盡也婦力於蠶毋樵彼侯薪而弗烘於煁也女勤於布毋不績其麻而市也婆娑也斷斷然家以務本爲心切切焉人以逐末爲戒菽麥如水火毋資之他所而自不饑布帛如丘山毋仰之他人而自不寒穡事早登武功載纘鍜乃戈矛礪乃鋒刃糓乃甲冑備乃弓矢據險守阨以防鄕井而保妻子此太守望爾民之至心也若夫順丰年逆時雨禁貪暴戢冦攘爾民之望於太守者予亦知所自勉焉

防州勸農文

勸耕舊典也太守自令而倅倅而州七年於防扈農之辭亦旣諄諄矣今春當告民以新去冬烽煙四起鉦鼓時聞蜀西之民以圖事不早狼狽困窮所賴玉帳宻運奇謀掃淸大敵保三蜀而防全防爾民得以安業者拜擎天之賜也今春事方殷東作當秩可不以早之一字爲爾民勸乎火種者宜早燒畬水種者宜早稼澤磽田宜早墾辟原田宜早服耒深耕易耨使五種早生勤耨亟耘使九谷早熟桑早蠶麻早緝事育之計早圖禦冬之蓄早備早滌塲早納稼早輸送早蓋藏早保聚毋爭闘訟獄博奕荒耽以害汝之早務和順輯睦相扶相助以成汝之早此太守深望於爾民者也不橫科需不急追擾不差黃皂下鄕不容公吏生事使爾生計早遂此太守務安於爾民者也人人早思事事早辦則一冬早早快活太守視爾民如一家父子故以早爲告爾民敬而聽之毋忽

廣安旱代趙守榜文

竊見本軍旱暵逾常祈禳未應稻苗已稿嵗事可憂當使修已省愆自責興利除害外尙慮曰官曰吏若士若民舊染入深未知悔悟是致天怒未解雨澤愆期今具合行悔懼十條揭榜市曹發下縣鎭張掛曉諭庶逺近通知上下攺革共回天意

一當使深自悔懼思年谷不登則無以措其治凡從前苛政之害民者已卽掃去善政之利民者已卽舉行訟獄淹滯者已爲疏決寃抑無告者已爲伸理求直言以達幽隠平斗斛以便供輸又將思賑窮之防求弭盜之方徭役不興賦斂從薄官則進賢能而退凡庸吏則用循良而斥貪刻當使加之防謹儉約教誨撫字庶幾可以感召和气而格天心

一士大夫當深自悔懼思年谷不登則無以振吾職凡從前政事煩擾務去以便民號令峻迫務弛以寛民職教化者憫三綱五常之盡斁而念念修明斂財賄者念民膏民脂之已竭而勤勤寛卹居幕府者慨然興懷而振起條章法制之壊司犴獄者惻然動心而哀矜桎梏捶楚之傷筦庫之士念一鏹一粒出於民而毋欺其出入民社之家思一飲一食得之民而深切其撫摩自州而縣自縣而鎭檢身戢吏懲忿窒欲庶幾可以感召和气而來天眷

一吏胥當深自悔懼思年谷不登則無以效吾役凡從前欺公罔上之心害民益已之習貪惏黷貨之念宜一切洗濯思巧法傷人終遭凶禍而發仁心思害眾成家終非長久而生畏心思橫取悖入終必破敗而守常心毋徇權勢毋害善良毋欺困弱毋黨凶盜自吏而胥自胥而徒相告相戒相勉相率庶幾可以感召和气而免天殃

一爲士者當深自悔懼思年谷不登則無以成吾道凡從前言語動作或不合於聖賢措置云爲或有負於名教宜一切省察入則實孝父母出則實悌長上兄弟實用其愛敬朋友實用其誠信實欲仁民實欲愛物毋盤遊毋逸樂毋言堯舜而行市人毋外衣冠而中木石父以詔子兄以詔弟勤勤勉勉俯仰無愧庶幾可以感召和气而致天休

一爲農者當深自悔懼思年谷不登則無以力吾耕凡從前播種耕鑿或不本於神農長養斂藏或不尊於司嗇不昬作勞歟不服田畝歟布帛菽粟狼戾而不知檢歟暑雨祈寒怨嗟而不悔歟不則仰不知事父母俯不知育妻子疾病不相救守望不相助窮困不相賙飽食暖衣逸居無教致此大戾宜一切懲創遷善逺罪庶幾可以感召和气而回天意

一百工之事當深自悔懼思年谷不登則無以利吾器凡從前侈美華麗之奇茍簡固陋之習宜一切蕩滌冶者精鎔冶而革去朽鈍陶者精埏埴而毋事苦窳攻皮必堅攻木必良切磋必易斵削必善毋售麄以爲精毋飾惡以爲良毋鹵莽而茍目前毋滅裂以欺後日陶冶塼埴金木皮色更相勸勉更相表率庶幾可以感召和气而弭天災

一行商坐賈當深自悔懼思年谷不登則無以爲吾資凡從前飾僞售假以爲良圖機計巧算以爲能事者宜一切悔艾毋事丰息毋窺厚利毋欺權衡毋詐度量毋變亂眞假毋移易白黒毋乘人之急毋要時之艱毋聾瞽昏癡毋籠罩拙訥由城郭而郊野由郊野而道途務相勸告務相禁止庶幾可以感召和气而消天變

一道釋者流當深自悔懼思年谷不登則無以遂吾學凡從前相願諸佛而心不諸佛冠衣老子而行不老子宜一切動悟毋懶惰睡眠而不勤禮誦毋放縱畜養而不顧因緣毋佛前偃蹇而恬不以爲罪毋寺觀賭博而懵不知其非毋薄人供施毋彊人莊嚴毋貪貨財毋嗜酒肉自禪而律自觀而龕更加警省更相啟導庶幾可以感召和气而逭天譴

一軍禁之士當深自悔懼思年谷不登則無以足爾之食凡從前放肆暴橫之習鈔掠掃蕩之心宜一切攺圖思地無民則我寧獨存民無食則我寧獨活毋謂天髙地厚毋謂鬼逺神幽毋謂世道終不淸毋謂王法終不行毋掠人貨物毋毀人屋室毋伐人林木毋驅人牛羊使田野安居則爾之糗糧自丰市井完聚則爾之飲食自足老者語壯智者誨愚斷自於今循循率率庶幾可以感召和气而息天怒

一遊手之徒當深自悔懼思年谷不登則無以營汝之生凡從前不事產業而營營趨末之心不勤農桑而斷斷射利之習宜一切自覺夙興夜寐以聚百谷勞筋苦骨以就百事毋尙賭博毋盟偸盜毋嬉遊以仰食毋安坐而糜財販夫販婦發公平心屠沽樵漁生慈愛想明者語闇覺者訓蒙朝夕思惟晝夜記憶庶幾可以感召和气而免天罰

欽定四庫全書

字溪集卷十

宋陽枋撰詩

五言古

謁九江趙守

浮舟湓浦春民謡舉欣欣問民寧底樂州有賢使君帝冑擢淸班江國煩慇懃儀型金玉相肝腸錦繡紋周南藹忠厚大雅卓不羣固本屹磐石理兵無絲棼城堅萬里長气壯三邊軍短吟亟捜枯弄斧當郢斤聊此窺一斑所見諧所聞願公慨神州邊腹久中分五嶽判地气三光離天文倒竭五湖波一洗九陵氛鐘彛勒偉汗史照芳芬此烈丈夫耳循常奚足云

瀝鼻峽

雙穴流淸泉古來名有自至今存一息呼吸竅萬類山以泉爲津石以穴爲鼻無形本諸天有質著乎地

遊下竺飛來峯和存子侄韻

嵳峩擅北髙幽靜還西竺虎蹲石根奇龍蟠藤蔓曲面橫白水湖背列濃嵐谷鳥碎山逾空起予詩不俗過九江望見廬山立雪一峯和全父弟韻

阻風桑落洲悠然見廬山白雪滿蓮峯皓矗九霄間新晴破積陰天宇豁開顏玩圖仰斯人懷古涕澘澘準擬進扁舟躡屐登螺鬟飽諳風月歸庶幾無虛還

和趙景賢使君入昌溪卽事【樂灘泉東平巴巫】

東出峽如筒北行溪似綫晨發怯春寒午炊喜破睍灘髙石嵚浪急珠璣濺平生憂患心對此倍兢戰棹夫捷如風舞篙接飛縴昔觀武陵圖今見武陵面巖叢放斧斤掛壁發蔥蒨半天矗亂峯橫煙鎖寒練猿鳥生意深詩筆冩豪健先生巖壑姿對此聊自厭險極復推奇一覽嗟未徧老眼仰貪看花生渾欲焰人喚不回頭決眥彊自勉造化藏祕奇人生能幾見夙昔困塵埃比來得淸玩異境延髙吟勝覽愜幽念直疑紫霧深祕隱豊城劍便欲於此中遁世眞無悶朝餐色防鬖暮逰光瀲灔還恐利名牽回首成健羨

峽州程彥彪簽判賦桃花菊讀之良有佳致嗣韻敬呈覺其東塗西抹也

羣芳發天機妍媸太紛競秋菊繁有徒色以黃爲正淵明具卓識主一無多柄日鋤三徑荒取友霜松勁後人悅紛華逐物情其性不見黃居中方隅靡從令緑衣尊間色心憂切吟詠陶菊抱幽姿漢廣絕游泳紅紫雜賦形變化理難竟妖嬈妬端莊超乘誇捷逕黃花秋露中心與晚色淨品類富脂鈆盛服妝亦靚佛頭詫奇裝桃花卑異姓殿荷呼是兄先梅可稱孟就中甘作君今古有同敬伊其標上藥隱居重題評汲泉擷芬英神功治未病味眞乏佳色苦坐芳筵屏輕身引華年蓍堪鑑鏡獨立傲秋霜髙風誰景行嘉哉夷齊賢不仕西周盛解約紫茱君梗檜延福慶登髙睨八荒期活蒼生命君家甕頭春胚腪歸酒聖【程宣義善造菊花酒也】

紹慶府教防瑞麥【並序】

淳祐庚戌麥秋於學圃得兩岐者二三岐者一前此未之見也先是平地溪細民牛產二犢嘉瑞疊至厥有攸自具以告州長金華王公先生曰是乃閫帥復漢中之休徵麥以卜坻京之盈牛以兆田萊之辟天地順助委和而發祥矣枋興感先生之至言欲鋪張揚厲而材未之逮敬撰成古體三十韻以紀事實且獻且賀幸恕其狂斐而垂覽焉

耕稼問黔巑禾黍慳培塿秀實僅有之嘉祥藐烏睹府主金華仙農事躬緬縷暖律笑吹鄒長府肯爲魯節用寓封殖寛徵從字撫去年民病獲公把漏天補今年趂春耕公有月額雨至和委來牟兩岐分藝圃雙秀可奇觀三穎駭珍吐一如荀氏龍頭角森踽踽一如賈氏虎偉彪稱最怒友於好弟兄長岐支傴僂芒頴乍崢嶸𦇤褓辭嫗姆苗脈共根株萬物本乎祖見說西家牛二犢同一乳瑣碎眾難並異聞杳前古歸功二千石爲言物有主憶昔辛丑間紅塵飛白羽陸海沈炊煙原田沒榛楛殿角深顧憂宅西命山甫太平登九年魚鳬藹生聚長嘯孤云端漢中我疆宇片心天地通助順知己許畜繁田不蕪麥瑞富髙庾萬竈飽貔貅餘勇洵可賈坐防長橋蛟行卻九關虎挈還天子地醉言執童羖衮衣逐歸禾上瑞此焉取臒儒嘉聞言中夜長起舞欲補嘉禾篇俚詠驚瓦甒

壽李防州乃翁【四月十五日】

幹月生眞賢老子其猶龍主靜以觀動萬籟鳴秋虫片心閒淵明結社同逺公俯仰身世浮妍華收晴虹堂迥妙香凝超然天地通至懷三釡外眞味一甌中震長可代父物生辰與同正東權發育造化誰能窮艮居東北隅生意來重重髙枝翔鳯凰喈鳴梧風嘗聞幹一气稟付人稀逢公全六畫陽何始復何終杞菊不足蔬芝苓非所供剛健自無息天人知共宗世無飛升客浪說呂仙翁世無武陵源異境空蟠胸惟公秉幹徳七十元舂容舉家秀而賢無非干所鐘生生之謂易笑言支長笻舉杯問蒼天天髙杳無從我欲攜羲篇相隨鶴山峯

昆嶽有佳人四章壽黃循齋

昆嶽有佳人婀娜蒼松姿金石結根柯緑葉瓊瑤枝抱陽鑪峯春毓英巴水滋絲苓濯繁霜淸樾搖坤陲亭亭拔煙蘿渠廈誰當支工師胡弗來歲寒心自知

昆嶽有佳人猗猗淩霜竹叢篠列委翳蕭森散淸郁常虛君子心而聳髙人目嫋嫋鸞鳯棲濃濃露華沐玉兔投西隅金烏出暘谷瑟僴不可諼聊爾爲君祝

昆嶽有佳人神支其牀問生何年太素含混茫問何所飱沆瀣凝秋陽問何所知一理周八荒佳人拊笑我心非汝量大化難淺測縮首宜深藏

昆嶽有佳人挺挺雲中鶴帝鄕回鶩心人寰寓其托仰云引圓吭九臯窮碧落瀛湘滄海身稻梁寄情薄昨夢世未醒淸唳不容寞鳴陰子必和天理亦昭灼

開慶元年二兒自白水之江陵閒作數語送行且勸歸也

舉家出三峽去鄕二千里卜築罄嚢資茍全畱白水誅茅炊赤稻防稗日嵌齒芥根充鼎實屢空啜淸泚殘編髮空箱矮窓聊復爾晝誦夜無燈早寢接晏起江國多雪霜木火謝司燬凍沍襲重茅刮肌復侵髄瓶儲斗升粒食聚三百指子行其謂何艱難急生理輕財性則然苦節此時矣荊江萃交朋酬答寜容已長語廢百事頻逰迷短晷接防防倒著拍手兒童恥食息在顧養交抨系金柅有懷趙乙嚢勿錯孟嘗履泉竭云自中風驚吹戍壘廩粟不可縻市門亦難倚我老驚太衰孫稚要提耳來嵗屬庚申上旬逄丙子人事顧天時溝壑虞近止梅臘早還家濁醪同酌兕

與存子侄王南運上風聨句【附】

舟行緩東去波蹙疑西流【南運】塵揚頻閉目艸偃付回眸【正父】翩翩溯岸鷺緩緩沿波鷗【存子】聚沱畱積滓逆浪集浮漚【正父】門窺雨斜入窓望山相畱【南運】棹苦掌痕腫煙回眥淚浮【正父】客舟上急急我楫去悠悠【南運】一程分兩日半月僅三州僕嗔糧易竭客怨利難謀柁斜橫水面人宿避沙頭【正父】嘯想武陵虎化催西海虯欲寄風伯語聊以吾詩投何如還借順咫尺登瀛洲【存子】

七言古

送謝方伯赴試

春桑催蠶日遲遲春蠶食葉開文闈桃源𨿽好不可住髙人夢繞故山薇金雞啁哳喚出日輕舟短棹風吹衣莫問虹梁春燕入莫吟西堂春艸萋水光山色二千里助君筆底龍蛇飛丹成九轉天上去五云膠轕黃金扉回首故鄕煙靄暮城郭如故人民非年來世事轉頭攺不見華表丁令威送君南浦祝此語佇立江幹背夕暉

回陸主簿賀生日詩

南華彌誇靈椿八千爲秋八千春要是循名須責實人生三萬六千日世間修短皆自然造化到底難爲言一十二萬九千歲更加五百乾之兌安樂老仙窮象數三哥笑言譏淺露只如三百六十五天運從來周一度太羮酒常渾渾何人於中羅八珍八珍向裏有眞味未可以天而廢人神數自一而至十萬物生成由此出坤兌無首乾無終陰陽爲用常虛一顏子聞一以知十淸明气稟不茍畀六徳六行惟俱全只向綱常窮所止人能陋巷樂簞瓢踐行卽是奇男子看盡古今爲聖賢底事有經還有權紛紜雜擾語不盡匠斤扁斵惟心傳道至無言而止矣此外如何別有防萬靈昭灼防寸心須使愛之若桐梓朅來城市辭山林蕭蕭兩鬢雪山侵感甚秋髙華晚節捜枯聊作寒蛩吟

壽鄧子西知縣

猗猗竹繞鄧家灣亭亭屋背摩圍山當軒水花日噴薄覆戶云葉時斕斑中有髙士金閨客元從洞府生人間捧觴天爵役人爵戱彩前班羅後班不妨花縣春風晚且對萱堂白日閒剩將千卷課兒習博取一笑開慈顏和气向晚薄蔥蒨書聲半夜隨潺湲只恐天上妬人暇催公拔宅離塵寰玉堂將母奉珍鼎鏘聽羣仙鳴佩環丹砂九轉戒獨善刀圭分遣扶艱關功成麟閣歸來早筍輿隨步羞桃薦菊紉蘭蕳

用昌黎賦鳴雁韻勸蹇從叔出峽與乃兄相依

楚天空濶雁南飛整整秋來春又歸腸斷孤鴻鳴失依重云片影儔侶稀野老吟情托興防樊籠休羨稻梁肥岷峨回首寸心違華亭淸唳昔人非湖北湖南秋水多洲渚星稀無网羅平沙雪落聲相和俛仰塵世應無他君於此處意如何

和趙使君喜雨

舉頭日日云如血徧走羣祠腰漫折惻隱存君一念間造物於人豈終絕天眼豁隨公道開宵人於此何有哉煩歊陡逐苛條去甘澤端從徳意來公心與天同一宇那是經生分別處佳句催成頭上云仁言散作空中雨開軒對雨卜香秔鈴閣無風還自涼新詩冩出天人際賡歌細與問蒼蒼

黃池舟中和全父弟韻

江上平隄隄上路隻輪來往舟防溯林疎風葉墜輕黃徵雁聲中秋暗度來踏東風歸歲暮佳山好水無重數揩摩老眼待冬深更看霜林排雪樹岸木稠邊屋作鄰港魚多處鷗成聚竿蓑擬欲个中畱卻恨冬風催我去

和存子侄上風嘆

家在岷峨峯六六文章李杜追芳躅有詩吟破雪飛花無酒斟來體生粟觀光上國肩共摩舟下長江尾相觸行行得意買湖天攜手風涼曾防浴

雲山避地【和存子侄韻瀘州仁懷堡】

依山茅屋兩三間與世相遺盡日閒背擁藍屏半天碧面對參差橫架山徑艸防頭云覆屋泉甘土肥似盤谷劍峯林宻杳無邊綿峽潭深幽莫燭有鮮可食美可茹康樂和平長自飫有時拂石弄泉聲有時防杖登山去山中日沈山月出巖暝林晦總佳適平石如臺倚山隈準擬結茅閒讀易尙論古人得我心商傅周姜漢子陵好共栽桃艶長春卻恐漁父來相尋

壽程彥彪簽判乃翁

黃鐘宮動夏秋分夜來一雨如傾盆炎云洗盡金天渾老人星見程家門老人降生敍南村昔日聞名今共論耆英侍坐聆嘉言八玲瓏笑語溫千載一朝逢漆園夾拶小澗開軒云雞月犬聞朝昏衰情晚態常相存翠竹紫鳯髙騰騫梧枝裊娜棲雛鵷琴彈碧玉箜篌蕃鑪養白砂賢弟昆胎仙三疊舞翩翻玉液九轉朝昆侖沆瀣爲飲霞爲飱菊酒酌客香盈樽欲隨枕石潄潺湲只恐鼎養歸天閽九老圖中姓字尊月倦指防詩輕捫莫學劉阮窮溪源盡教親見眼前七世森仍孫

回程宣義賀生日詩

錦章捲遺書八分獨繭抽緒浮金盆太羮酒淳風渾秋艸得暖生華門隔溪來往如幽村百年時敍從君論直誼髙情無綺言寒陬冷宇回春溫鄭公耆英思陶園顧我芒屐羞髙軒感君昭昭排昏昏心期好語饒溫存惠然長風來孤騫九苞後乘彤庭鵷肯令穉榻依陳蕃相對怡愉諧弟昆跋紅坐久金鑪翻天雞不覺鳴昆侖淸蕭滿腹煙霞飱歸來捧枵哦空樽新題壯筆流飛湲欲持此詩排帝閽祈我友君同壽尊座間談笑舌莫捫伊洛脈探其源與世無窮振振繩繩之子孫

送文大監赴召

雲門大捲聲鏗鏘【公所居地名曰雲門】不比寒谷號蛩螿長笑歸來書滿牀著眼不用垂簪裳夤緣仕版亦逢場一鼎熱處元淸涼年來道心包乾剛鑑淨水止無迎將付物大公齊混茫玲瓏牖開八荒霽月海東懸秋霜照破防昧橫津梁不才賦資如防狂柱倚寶瑟心陶唐冰輪玉井情徜徉祥雲麗日希餘光布帛菽粟味尢長尋繹此樂徒激昻頎然美人天西方許我立雪來其旁欲坐春風吸餘芳聽說夜話攄中膓又聞催歸侍玉皇挈提北斗斟天漿淨洗世表塵昏黃席此廣宇歸康莊起舞掉頭帆飛揚誓鳴急槳隨烏檣參同希傳魏伯陽

送雲山文先生吏部赴召

雲山至寶非和璧光耀燭天難毖宻一朝天子闡坤珍此寶肯爲蜀人出寶生蜀東六十年蜀勢關吳妙陳述蜀爲頭目吳腹心頭目淸明腹心佚蜀爲藩籬吳奧堂藩籬堅固奧堂實蜀若顚危憂在吳防峽豈能遏迸溢自從蜀口棄三關托裏金城更崒戎馬衝奔二十年此城處處皆屹立防釗俘掠技已窮羣聚寶峯頻出入抵礙堅城不得戰轉攻云詔謀虛襲欲踐辰沅闖廣南後顧有蜀還恧尼畱屯漢中綴祕師計俟萬全無一失我向嘉渝增重屯大理垂軍須縮絰夷陵近聞列守戍似謂蜀險爲難必或言東晉不用蜀是時南北只守一如今敵人斡腹來不思保蜀更何術莫虞海道要先防雲濤湧沸蛟黿栗臣寶一戰振天威至今敵膽猶惕怵莫憂淮堧近建康萬柁舟師人素習踏車橫江臣世忠北人言之魂凜凓荊南𨿽云瞰大江曹瞞百萬幾禽執趙公堰匱孟公湖有如弱水蓬萊岌當今重勢在蜀川蜀事艱難今轉急井絡丘墟煙火空荊棘漫彌虎窟室頻年旱暵民流亡禇無完裳瓶無粒兵將願戰民效死彼此交病財不給就中活著猶可爲民心戴宋元一日益兵降財勞蜀民旒冕周諮宜委悉射幹狼毒漫戰吻芝術參苓難愈疾懇切深惟保蜀方蜀茍措安國寧謐

和存子侄長吟酆都韻

江肥石沒浪壯激水瘦石露灘無聲叢深鹿來平都重林槁鹿去平都輕消息盛衰有如此是理見處須分明孟叟晚年盡心作孔聖垂老春秋成當知血气命於志不同萬物殊枯榮好向先生問心極萬里浮舟入帝城

長風峽避風和全父弟韻

慘舒異气無異機交朋論心不論迹詩書一酌飲芝蘭風雨連宵聽蕭瑟旋調詩律破愁城閒弄局棊消短日酒來思逸吟轉髙笑罷江橫顏自懌坐久那知風袂寒眠酣未問霜衾濕四時翻轉無停機一理渾融何所適佳山好水看已多江鄕誰作蒓鱸憶天人之際妙復防莫事空言須踐實

讀易書懷

家家住坐長安道日問長安何艸艸春到驪山渭水深拂石臨流苦不早萬戶千門鎭日開無邊風月隨人好滿城花栁斷鶯腸芳菲易歇天難老

賦趙守接竹引巖泉

冰絲寶瑟無膠柱事省庭空引泉注爲愛心隨水色淸從教竹傍山腰去循除防防聽潺湲華襟湛徹生靈根縱使波深池自滿尙嫌鯉躍圓荷翻破除崖岸非落泊虛室融融自出白通塞黙知个裏心媸妍各付水中色自來道體如泉流晝夜不捨無春秋希音解入幽人聽世間俗耳徒箜篌沈沈夜永寒聲出宮商寡和鳴琮璧山髙月冷天地空寸地希夷無畛域架竹主人還記年山下出泉常不幹凡物有本自無息對泉玩理髙懷寛先生仁念泉初達蒼生鎭爾銅烏渇太空一滴著人淸生意汪洋湖海闊野人不作名利貪飲水曲肱心自甘時乞一甌空煮茗快讀羲經井九三

少年看花行寄示誼儒侄

少年看花日千遭黃金買笑俠气豪醆斟西涼緑蒲萄燕歌趙舞紛綺羅挿花上馬玉顏酡鞭馬如風花底過九天閶闔手可摩揚眉不怕金吾訶杜鵑一聲啼山阿門掩綠苔愁秦娥春樹紅顏能幾何萬里封侯成蹉跎河南布衣正婆娑卻笑因風想玉珂未肯巖前捫翠蘿商丘不唱采芝歌獨深於易如鄒軻紫陽眞人聲相和蓮蕩歸來揚其波我傍梅花讀遺書不知紛紛坐久落花多

丙寅八月旦晨興尙早坐而假寐夢與客誦詩云藜羮藿啜蔬園芳黃花晚節淩秋霜因增成十韻寄壬兒

僂指寅年已半彊煩歊能幾還淒涼風葉有聲宵鳴廊試擁衾防眠藤牀曉鉦錚錚樓防長淸夢了了哦詩章藜羮藿啜蔬園芳黃花晚節淩秋霜起挑木火然心香晴雲收雨煙黃江

謝涪陵劉君舉使君見委北巖堂長詩

雪片冬深玩易編正公和气理尢渾八分冩就龍蛇走巖藤澗樹常蜒蜿蓮蕩飄紫陽學歸來拂拭莓苔痕巖前世事幾興廢道無今古終長存新來五馬栽桃李生平伊洛期窮源下車一笑撫江閣片心飛度蒼崖根生香動蕩滿幽谷秋叢濯雨抽蘭蓀露華滴晴舞夜鶴云葉捲霽吟朝猿衰翁白首野人服不愛市井憐山村太守招來說好語翠蘿有路猶堪捫聽終不敢謝疲苶瘦笻彊拄巖檐門遺書欲傍梅花讀只恐使人昭昭已昏昏

和防州李約齋燈宵

蠶叢今歲看燈宵可人只有峽中州白帝綸巾隱敵國勝勢蜀尾連吳頭竹枝歌舞喧城市春聲泛鷗臈浮蟻府主山村耕稼心挈客銜杯聊爾爾咿啞蠻唱雜咚老者前導幼者從不貪嬉惰樂遊冶只記時序還桑農村村蓑笠兒童隊桑上雞聲花底吠春歸野燒雪初融日上髙峯寒早退生意著人人莫知但見綠艸生淸淒雪戍坐斂荊江北月華靜照蛾眉西此意洪蒙不可道張皇恐被春風惱酒澆象澦石無言春不生榮冬不槁穿花鷰曲弄繁弦來尋故壘畫堂前呢喃似與遊人語今宵行樂寧徒然得賢千里只須一大公方寸無他術厚地不塡無底谷萬流豈漲滄溟溢我談此語費形容有似樵聲个个同野蠶作繭自纒防拈弄輕絲大巧中君不見鄰女效顰人愛少萬目睽睽分醜好

寶祐三年上已風雨連日成短歌寄誼儒侄

風雨飄搖三月三綺羅罷逰客停驂滿城春樹煙防鬖朱戶綠愁不堪香芹刺泥燕爭銜杜鵑欲啼情正含舞雩兒童笑鴒堯舜气象此中涵鼓瑟髙人手可探淡音非雅亦非南太守風期神與參我解此意誰爲談但覺滿懷春酣酣花栁防迷不可貪芳菲易歇隨浮嵐閒閉閣門何所耽惟見千山萬山秀色郁如藍

壽制置夏節使【咸淳丁卯九月十三日】

丙申蚩尢臨蜀口三十年餘遭踐蹂當時五十四郡全兵與民財堪著手鋒旗戊午肆長驅江北江南分戰守雕瘵僅存六七州鴻鴈飛鳴狐夜吼先生受任勢淩兢倉扁視證亦驚走無麫餺飥難支撐將勇兵彊民力阜前賢用蜀當優防先生端力排紛糾農炊豈暇勸加餐春風未始一杯酒公心只有天地知𨿽處艱關安且久事不辭難功不矜節度樞垣亦亷取天下都統捧霞觴先生一人更誰有

壽李使君宣義父子同日

黃梅雨陣歇紗庚夢醒來槐月斜拜後拜前懽陸續老君謫仙同一家蟬冠醉倒金貂客異香飄隨靑犢車旋呼五馬博一笑酒酣逸气淩蒼霞培椿植桂弄梧碧生香不斷樹交花淸淨何須餐沆瀣抱素肯養瓊田鴉伯陽參同竊造化髙風海客空乘槎武陵溪深自流水天臺云渺維胡麻神逰八極亦汗漫大鵬希有爭雄誇藤牀經卷得眞諦五鼎三釡輕豪奢靜桃宿火燻百和閒引山泉烹粟芽自行自坐腳力輕瘦笻擲棄龍槎枒從來參苓不到口雙瞳鏡碧顏春華我向關頭伴尹喜共乞刀圭期修遐阿誰疑年問甲子純乾一气健而無息孰測其津涯

五言律

和王季行制幹昌溪卽事

異境破淸愁狂吟日防頭前峯方極目逺嶺又迎眸石亂屢支舫灘髙常負舟心亨行有尙習坎自安流鹽米溪中艇桑麻云外村巖重稀鳥道石勁少篙痕赤甲此防峽溫泉玆小軒絕憐雞唱罷近午日方暾

過下沱

迆衍魚鹽地淸明花栁天江平拖霧縠山逺帶霜鉛景好輒作畫心閒連得篇泛舟隨暮靄明月冷浮川

瞿唐峽

壁絕晝昏明猿髙髣髴音不關天宇窄自是峽流深旣曉遲朝日未西還夕陰扁舟平涉險憑取有孚心

和全父弟立秋喜雨

造化仁民意瀟瀟夜雨聲焦原欣得潤枯黍喜更生染出林陰宻濯余天气淸秋河從此挽盡洗北來兵

茅屋

情契居連屋炊齋霤合煙放懷行共出得語坐相傳竹戶云深入蘆月半穿桃源今得趣堪賦擬前賢

和黃循齋送景正輔戶曹之防三首

要路倦登臨淵明徑好尋捲收名利幟掲示聖賢心月使千家滿霜從兩鬢侵逃空三峽客屬耳聽蛩音自脫樊籠役潛心克已私是求從此日非莫問前時郡攺山元在【防移白帝】江流石不移人心日瀾倒先覺仰扶持淺見論成敗先幾燭是非端倪還眇眇勲績自巍巍學僻門常掩詩枯毫懶揮何時住巖下質問此心微

挽黃循齋【木鑪峯先生之子養於巴川黃氏】

桂賸鑪峯月香飄字水春姓名天下客抱負洛中人膴仕方三紀䢐年未六旬循齋余售用何必嘆窮民憶昔論文友如今防鼎仙周經談正印易學話眞傳一樂堂中語三生石上緣蓮峯望昆嶽惆悵白雲連

挽故人

公生百載下學契五峯心崇鼎屹重器洪鐘希太音詞源擅翻海句律善舂金材古誰人識淸歌和吟卓世輕財易懸知種徳難有貧皆粟帛無骼不衾棺紅樹悲春早孤松忍歲寒輕颸生宰木多少鼻成酸

挽鄭廣安

壯節從丁卯奇功歲轉新有徵皆鼓勇無戰不鏖塵棠國香凝月楡闗夢熟春吁嗟河北地今日尙終臣

挽武龍蹇巡檢

仁者壽宜得王臣忠可嘉功名𨿽有約雲月自爲家義粟饑中糶慈梁雨後斜百年回首處溪冷欲梅花叩戶憶曾識升堂期再尋仙遊誠絕往俗慮苦盈襟菡萏晚猶好荼防霜不侵思君望阡隴逺樹白雲深

挽伏徳華主簿【自幼來受經甲午同薦庚子同第】

黌堂深惜昔六典共尋源合遂齊飛鶚嘉逾競化鵾紅顏君早去白髮我空存方寸千年事淒然誰與論豁達千人傑巍峩七尺軀天邊期闊武意外失華途墮淚一人足傷心二女孤西溪橋畔冢多少爲嗟呼

和前人韻賦昌溪洞口【附】

洞口天容黯靈宮暫潔齋中宵輕霢霂向晚捲云霾巖削蒼璆璧峯攢碧玉釵水花紛迸峽石乳澑垂崖噴浪遲歸舫穿濤急去布飛千丈直屏立半空排木任巖藤束花從澗艸埋髙猿枝裊裊幽鳥韻喈喈亭午煙光冷深春風色便疑塵世隔直與洞仙偕意得詩偏好情閒樂可涯寄言軒冕客名利莫裝懷

欽定四庫全書

字溪集卷十一

宋陽枋撰詩

七言律

椶花

滿株擐甲詫椶櫚葉展蒲葵冬不枯鬼發擘開纎玉掌蚌胎剖破細瓊珠熟煨鑪火香於筍白飣盤銀美似酥珍膳莫充禪客供恐猜魚子放江湖

別宇文丈

滿耳聲稱驀浣沙萍根云葉際天涯襟扄噴撲芝蘭气韻味淸修詩禮家賸把香編消歲月防無浮葉靚春華西歸人問簪朋得將作東南第一誇

壽韓司理

不因春酒駐紅顏都是心淸事弗關艸爲囹空隨意綠花緣客少笑人閒幽情倚棹暫隨水爽气拄頤常看山共指武陵槃澗地桃花深處屋三間

壽紹慶金守

神光髙射鬥牛墟知是龍泉瑞气舒彩映北堂霜後檜輝連東館月中書江流麗水描來似峽束棠溪畫得如爲報鯨鯢休陸走劍芒元是發硎初

庚子叨第贄合州甘守

吳門扞蔽重防渝兩地藩籬屬釣魚自昔無城當蜀屏從今有柱壯坤輿軍心鐵石髙深裏敵膽灰塵築鑿余看偃天戈閒夜月朗聲讀破磨崖書

欲陳禮樂字三千起趂東風萬里船戎馬不禁文未防石魚間出瑞開先【時築釣魚巖中獲石魚之瑞】人知制挺摧堅甲政比黃鐘緩急弦願借風雲乘快便一聲雷爆九重天

賀李萬州守防【名卓】

騎鯨汗漫謫仙臞一世龍門只漢儒天下文章從古有人間勲業卽今無鶴山往事心存蜀象澦新功力蔽吳畱取道宗遼外防共爲炎宋鞏皇圖

淵淵聖道浩津涯萬里尋師暮景斜濫吹叢中情懶散彈冠鏡裏發髿蒼已卜林間屋靑犢還逢關上車未得乞符求換骨借閒讀易傍梅花

壽蹇從叔制幹

黃鐘大呂播年華簪盍城南捧九霞共說賢寮心似鏡何妨幕府事如麻紛紛吏坌空迷目蹇蹇王臣豈計家共約歲寒松竹友好攜周易傍梅花

壽蹇用叔姻翁總幹

明知少府是神仙金水何須掛彩鞭喜喜歡歡逰兩幕平平穩穩過三年紅蓮照水香仍舊緋棗團秋味正圓蘭玉已堪華晚節更尋小圃菊花天

壽狄知錄【六月六日】

熟讀周官知幾冬染人袍就彩絲縫生當永日三三夏數應西岷六六峯囚放盡言公活汝民期無復鼠穿墉籠中上藥芝苓富卻笑頻看鏡裏容

賀田都統再帥防

十乘由防入釣魚飲江無馬鴈安居瞿唐催要金城壁卽墨爭迎鐵裹車八陣旌旗蛇勢整九關風月虎符虛白鹽萬丈齊天石掲日奇功大字書

桃李三生黃口兒春回桑梓放塤吹燕依舊主今還再兔守空株懶未移暫對少陵堂下瀼逺懷靖節菊邊籬好風借與一帆飽歸趂江空水落時

謁防門桂帥

閫歌整暇化淸夷笑把宗師正印提繡腑文章開賸馥錦江桃李爛成蹊旌搖蜀水春浮峽柝靜蠻天月滿溪衣衮歸歟近宸極殊勲嘉嘆殿頭西

志欲商伊學欲顏尋師夢繞五湖間不違誓至仁三月親炙寧辭雪萬山流海浪浮蝸戰角排云應許豹窺斑還丹知換塵凡骨趂得先生未出關

贄鄂帥張仁簡

八牖玲瓏義理天復齋心印妙親傳化鑪防處金非鐵吏坌淸余否亦賢吠息蒹蘆湖外月炊生楡栁竈中煙水浮鄂渚連牛渚公子行行天上僊

不爲名韁浪出山朱門桃李恐闌師尋湖海胸懷闊道滿乾坤耳目寛水驛已終三楚尾天閽猶向五云端登樓便欲騎黃鶴乞與書生換骨丹

赴大寧司理贄兪帥

見說三關息虎貔風髙白帝捲旌旗擎天砥柱瞿唐險保蜀規模陣石奇誓出祁山禽仲達肯屯漢口學姜維枕戈心事聞雞起未必閒眠聽竹枝

入手靑衫愧壯顏悠悠底事白雲閒有心文字幾千卷適意茅茨三兩間可柰紅塵飛白羽不容黃叟臥靑山欲從寧水成仙骨趁得先生未出關

壽紹慶王守謹禮

燕寢凝香事自無祝釐何用飲酴酥袴歌雪外暖傳曲社酒人間春滿壺客到競誇逢子晉我來甚喜見夷吾摩圍山下閒摩詰他日添歸九老圖

壽劉節判

昨夜天香兩袖中轉頭人日又桑蓬雲龍風虎千年遇聖主賢臣此際同翠竹西來方嫩緑夭桃栽後未繁紅人間正喜洪鈞轉莫問天臺有路通

壽涪州李漢輔使君

見得州如斗大輕閒將五馬系榕陰兩江波上千家月萬卷堂中一片心尙笑龔黃爲計淺更尋伊洛問鉤深莫慳仙李盤根實可與輕紅種作林

乙丑除夕衍少陵韻成七言寄示任兒於珍南

邊隅守歲莫思家有酒盈樽卽頌花愛爾和鳴同野鶴起予返哺學林鴉生香不斷鑪煙裊絳蠟長明跋暈斜時序推遷休問當何思何慮樂無涯

丙辰病起示兒

采薪背夏見書云世我相遺思轉淸識个凝陰消又長喜些眞火熄還生百年好夢黃粱短一片閒心白鶴輕獨擁寒衾長不寐聽吹梅角動江城

舟過三逰洞知遂脫兵火矣喜賦【端平丙申】

萬里扁舟歸自東干戈滿地路難通弟兄一榻聊相對叔侄雙頭未許同【合侄輩自公安各雇小舟】峽入三逰千丈險水連西蜀百憂空家山桃李期堪數共約花間酌晚風泊舟洞庭云薄天空湖光可愛恨未登嶽陽樓耳

昨日蘭橈逐順流今朝湖口泊歸舟千山日暖雪花散萬里風髙云葉收江影曲通西蜀逺湖光橫與北溟浮嶽陽奇眺嗟猶欠付與他年穩上樓

壽鄧子西提幹與乃堂相距八日

碧梧淸夢繞紅萱袖橘歸來人倚門七日喜稱王母壽經旬還捧謫仙尊松知得算霜中樹梅報和雪外村拄杖金魚消息好慇懃拜舞勸加飱

遣季子壽黃循齋二首

五峯髙處五云新黃石先生非避秦圯上未容書出袖巖前元自易無塵煙霞窟冷苦畱客雲霧虛亦可人好爲蒼生徹蒸暑天邊散與一襟春

自得遺書學子房擬來辟穀並山陽仙鄕不祕眼前道俗相慚無肘後方經葉再傳新雨露桃花重發舊門墻呼兒莫怕蓬萊逺勤南丰不盡香

謁同年許使君徳開

人人屬目快星凰倚棹溪頭起漫郎彊仕慣聞紆郡紱綴班希有擅文場賸栽棠蔭兩江綠重著藍袍再世光人物西淸自華選未應琴鶴久松崗

欲造詩壇奪錦標幾回躡足愧還休君提妙律都先手我漫家吟浪出頭濟世自憐無絕力叩閽剛道有嘉猷先生若動出關興便爾挑包逐去舟

謁九江周元公祠嗣性善度先生韻

聖賢隨遇卽成都仰止宗師謁故居面揖光風江渚逺心涵霽月海天舒圖由自得前無畫道未嘗亡今有書共立斜陽歸去晚當年與防意何如

挽樂應乃堂【時應祥唱第歸哭母】

髙堂憶昨燕春風雙老怡愉桂棹東藍袖歸時饒榜綠橘香懷處少萱紅悲纒忍見舟藏壑徳感還知月在空有子天教優好善五花不日賁泉宮

挽南平趙化卿

昔逰曾到萬山峯趙氏樓臺紫翠中六藝近誇三世學四賢爭顯一家風不堪顧影憐孤鴈恰喜摩天有阿鴻好是生香元不斷靈椿𨿽老桂成叢

挽何深甫

羨君底事過時人一防閒愁不到心笑語屢陪桃李酒詩書曾對竹松林已驚別鶴江天逺何事騎鯨歲月侵五桂聯芳知有日去尋蕭侶碧雲深

挽趙飛卿

萬翠亭邊山鬱蔥書聲散出五云重紅萱色攺宦情薄緑酒杯深客話濃鴈起秋空從整整鷗閒野水自溶溶誰人爲作坡仙傳弟似穎濱文似邕【蓋其乃弟文卿所撰之銘】

壽張方叔表弟

聞說書臺百世張燕山來數竇家郎含容寸念侔焚券正直生平等發藏丹桂香浮森駟馬碧梧翠織引雙凰松蘿歲晚陪眞喜染得卿云爛有光

和楊提刑喜雨

螻蟻何能格上穹況於三伏蘊隆中瓣香載走神龍廟法象俱來大宮出岫金身能普濟臨池玉醮可幽通尙憑使者疎寃獄歌舞丰年與眾同

詔許歸耕荷聖王又扶衰病過南方幸親博洽前無輩每嘆平反後必昌請雨賴公誠獨至回天愧我徳多涼作詩志喜親衘袖玩把渾如七寶裝

和蘇提舉喜雨

瞻仰𨿽勤隔壤穹此誠何自達天中幸憑今日皇華使不假當年帝釋宮人道蘇天眞廣大歲逢商旱得流通欲知八郡生靈喜七月興歌我稼同

皇上焦勞冠百王精求膚使惠南方驅馳靡憚周原隰斂散尢髙漢壽昌屬邑近方憂水澇單車不復待秋涼公餘更有驚人句爲解塵懷倥傯裝

和知宗喜雨

災祥何必問圓穹自是承流得失中旱魃憑誰投逺裔靈科聊復啟仙宮天憐南國人民困雨走西郊畎澮通多謝宗英相慰勞也應休戚略相同

赫赫炎官未退藏祈禳已盡別無方忽施潤澤環千里再使榮華及百昌未問民天無欠闕且欣心地得淸涼一杯預作秋成慶艸艸盤飱不用裝

再和知宗喜雨

旱魃爲災百念關瓢中一滴柰天慳講求碧玉仙科祕叱起蒼龍洞府間神賜甘霖三日往人欣和气一朝還憑公大手爲民賀五色牋中蜀錦斑

三和知宗喜雨

蘊隆尢更覺天穹誰道滂沱正伏中【是日中伏】風捲海潮雷助勢夜占星畢月移宮黃雲轇轕村村喜碧玉淙琤處處通前日勤民均此念尊前一笑大家同

江海人推百谷王可無膏澤惠炎方五龍行水蘇將槁萬頃秧田喜寖昌不用飲冰祛內熱急須沽酒做新涼卻愁好雨催詩句愧乏良材取次裝

和陳提舉喜雨

愁嘆何繇達灝穹秋成恐墮渺茫中五龍偃蹇藏深廟六佛慈悲防一宮帝勅名山諸洞閉醮開太乙獨函通應憐赤子車中鮒爲激西江徧處同

周家重谷業陳王天亦哀民救此方一雨如傾過眾望三登可卜見時昌固知福地長無歉尢喜炎天預借涼耆老首爲鄕曲賀唾成珠玉巧於裝

再和陳提舉喜雨

了無和气格淸穹天意難回執熱中驟雨起從南海廟雄風到自楚王宮卻愁水府丹瓢注解使銀河赤岸通急趁好晴催刈谷坻京相慶萬家同

十萬農租要納王望霓𨿽切雨何方桑林敬體皇心禱云漢終歌國祚昌坐使裏閭消嘆息幻成境界得淸涼欲知千里人情共盈袖新詩已可裝

贄袁茶使

天隅把袖立春風井絡民情許上通暖到夜郎安靜裏寒消白帝撫摩中摘山豈必溪芽盡市駿何須冀種空月渚扁舟書好讀瑯瑯聲與大江東

買舟過太湖口入小港

連天白水渺無涯短涉湖灣五里賖个樣船腰穿浪急片來帆腹飽風斜日隨飛鷺幾程水心逐浮鷗何處家日落荒溪無系纜荻叢深處傍漁槎【近湖數十里多荒荻野水無步岸居民多夜傍漁船宿】

詠黃池詩

姑蘇平野入黃池煙樹重重緑漲迷肆列門前喧坌俗稻臨屋背盡幽棲路長車馬南還北水逺帆檣東復西小寺江心閒系纜周回看盡栁盈堤

中秋黃池舟中獨酌五首【時全父弟往臨安接性善船】

秋深客棹倚吳頭喜見江鄕素月浮水墨畫成洲渚逺神仙宅盡水雲幽心閒最與趣相防句拙常憐景莫收多少樓臺羅綺席未知眞是賞中秋

畫橋楊栁系船兒蟾魄飛來光滿溪有水連云疑地濶無山礙月覺天低魚堪寄信應時見鴈欲橫霜猶未齊白酒堪沽雞中割呼樽獨酌畫橋西

賞月東西兩地遙一輪千里共今宵心中至樂成眞得分外閒愁不復搖江寺饒吾觀白水【予舟在水心寺】郡亭喜弟看洪潮【想弟與捨侄同防八月大潮也】世間歡賞由人爾天地何曾有寂寥

居家賞月天常雨逺客逢秋月倍明世事美時難兩得化工好處少雙成詩如遇興須重賦酒若逢辰且再傾不是衰遲廢拘檢良心隨寓自忘情

一年十二月華圓何事今宵到處看春夏暖時無底白雪霜凝處不勝寒酒腸緩放金罇倒詩興何妨玉漏殘莫學時人貪酩酊淸光未澈已闌單

久畱黃池待弟侄不至九日獨酌

將道花黃醉彭澤【淵明居彭澤縣在小孤山上流】又還茱紫酌平湖詩因得意時時賦酒爲無賓淺淺沽藍色已殘千岸柳霜花催滿萬汀蘆閒行閒坐雲和水不識天工怪我無

喜雨賀黃叔厚判縣

去年精禱雨隨至今日燻香雨便來人事只從無僞見天心端可至誠回澑匙卽此知翻雪枵腹何由更隠雷若使邊臣充此意凶殘到處豈難摧

贄何總領

中興賦用倚江淮兼裕良籌仰雋才民社有歌耕足雨伍符無腹隠枵雷塞邊粟積漢而上地上錢流唐以來相業理財餘事耳安能鬰鬰此居哉

別黔中趙尉

好風吹雪防徵衣認得東君巧轉機北渚燕鴻從背立前灘鸂喜雙飛梅中有味不妨隠蓮本無心何待依到處江山生意滿呼尊判倒是和非

寄桃源尉趙謙之

桃源洞口送春歸欲換漁蓑傍釣磯火著髙林鴉又散鳴中澤鴈還飛蕭蕭空雨晨光潤耿耿籠燈夜色微休對癡人獃說夢野花啼鳥恁天機

江幹覽鏡

千重灘淺身曽過萬頃湖深也去來平地雪中蕭店宿掀天浪裏片帆開干戈鼎沸舟還失炎暑甑蒸師正災小艇隨人偸入峽笑開菱匣亦頑哉

壽鄧提幹母

爭似瑤仙捧玉觴一堂四世聚簪裳閒中尊爼江山久靜裏襟懷日月長蓂紫爛連庭桂紫橘香濃引誥花香陵溪種得桃無限乞與漁郎半核甞

又

嘗桃不只似東方三度濃燻竹院香眼底兒孫靑瑣客鏡中顏色碧琳房山屏繡出方壺穏峽綫拖餘翠水長醉問羣仙休拍手誰人翻得九霞觴

贄趙廣安【汝廩字景賢】

先生早矣袖薰趁取南風入皛然燕穏不妨辭閫幕魚枯應喜活民編萬家吟賞知微月千里依棲刺史天河漢定應思黼黻大宗寜許久藩宣

中秋微月和彭水趙文卿韻

剩雨頑雲乍解圍淸光此夜擬依稀天工不許厭厭飲月姊終慳皎皎輝離合隨緣都是樂陰晴任理兩忘機謝君好語無貂續題拙慙隨趙璧歸

曹都統詩

胸中陳法久堂堂卯嵗邊戎眞漫狂佇看勝齊歸一鼔未饒破魏說三當弓刀早落風雲防衮繡行依日月光已撰磨崖碑萬字爲君題破碧苔蒼

挽心友李應之判縣

書劍追隨徧蜀西歸來窓月聽朝雞相期嵗晚林中約忍見佳城石上題錦里人稀煙冉冉橫川路迥艸萋萋黔南愧我催戍淚落巴山望欲迷

又

妙嵗麟經得興微名成四十壯心違半生於徳歸門駟一節夷淸在首薇古禮事親輪月曉新詩易簀片雲飛九京他日如堪作見說非公誰與歸

和郭廣文喜雨

隨軒好雨決渠深生意挽回天地心不是一麾賢出守何緣三日往爲霖勤農襏襫田頭影幽鳥間關花底吟紫陌桑麻連菽粟從教鼔腹曵裾衿

見歐制幹

殿西歌徹采薇聲記室煩君爲一行竇幕有班燕刻重裴寮得愈蔡功成文書晝靜旌旗捲籌畫宵閒鼓角淸今日元戎前長史步趨腳迹好門生

又

尋師萬里走東南性學精防聞兩三風月歸來深體認簞瓢自樂細沈涵巖前靜索圖祕蜀口驚呼蟻戰酣欲覓底寮整殘斷峽天分借一屏嵐

挽垓山陳宣義

升堂曾得話從容骨相淸臒七十翁喞喞愛人皆語妙遲遲畱客屢杯空眼分靑白斯文外手作推敲雅詠中我忝金蘭三世契頗堪溪滸憶淸風

池口下小港遇大風

萬雷豗擊一江聲本是風從水上行斷港不妨尋住計修塗未信阻歸程閒中已防性天靜忙裏依然心地平險阻怪崖行半百扁舟肯學夜多驚

又

詩翁下語寫心聲說破雲濤阻客行得意快吟三兩句放懷休數八千程時因極凍方回暖水若無風還自平一防陽和消息好江邊栁眼又眠驚

又

水本無聲風作聲何心坎止與流行掀天不礙翻洪浪到海湏知有去程可以東西形暫激不容軒輊性元平懸知讀易如程子舟壓銀濤膽不驚

挽李致政

鷗閒伴侶子防邊錫類宗盟計百年凖擬歸來尋舊約不堪相送苾新阡芝蘭笑語龍山事桃李樽罍象澦天鐘作數行臨老淚爲君滴向碧溪淵

紹慶羅巡檢

蕉溪煙水似羅浮君著軒亭瞰碧流東館聽雞書伴月南邊休馬鐸沈秋憐人得飽倉捐粟送客登山岸倚舟種玉前村春意早梅花帶雪滿枝頭

送田使君都統離防赴合州【季兒防幕荷其靑顧】

英雄才略暫臨防泛緑依紅詫小兒肯向稠人識毛遂甘從走督得神師魚城人喜景星出象澦猿驚仙仗移七十老翁怕趨走峽江亭上倍臨岐

和桃源宰趙存禮韻

三時不害試鳩工築鑿輪輿職自攻利器祗因盤錯見淳風須信古今同野桃川谷逢人好春艸池塘待雪融洞口果教花似舊支節未肯作衰翁

回奉節宰陽季明

只緣心地樂寛平便把靑衫付外心健羨春鶯嬌出谷自慚宿鳥倦投林光陰有限嗟空度義理無窮要極深七十老翁聞好語一回吟詠一回斟

臘月二十八日與知宗提舉分歲郡中啜茶於北樓賞梅於忠獻堂知宗卽席有詩次韻並簡提舶

老病逾年臥晉江耽詩性癖未能降園林牢落梅經眼歲月崢嶸酒滿缸堂上焚香敬勲徳樓頭回首念家鄕黃柑未拜蕭嵩賜鄕味分珍漫一雙【時得溫柑各分二顆】

癸亥守歲聰兒桃源黃溪村居

貪看子捨築溪濱屈指除宵又及辰七八再逢新甲子十三重記舊庚申一杯春酒紅衰臉四世斑衣悅老身爆竹聲聽桃洞曉舉家疑是避秦人【正月十三日庚申是年恰七十八歲】今年爆竹楚江濱別歲迎春僅隔辰小築地偏聊爾爾幽居心逺自申申兒從豹變當斯世我得鷗閒著此身學易假年天若許橫書長作傍梅人

五言絕句

癸未守歲

歲宜鄕裏守杯共弟兄銜明日人相問行年五十三

逆風返順和東翔侄韻

觀國丹心切橫舟緑水遲東君如有意風返曉江吹

北髙峯

上到北髙峯京城一方冊天邊極雙眸云濶海門白

湖口和全父弟韻

鄱陽湖口縣山合鎖人煙石壁排屏翠臨江障百川

秤錘峽

秤錘盤巨石藏重亦藏輕待出持衡手一匡天下平

七言絕句

避地雲山全父弟詩寄梅花

入秋烽火無虛日問谷尋巖陪隱逸水冷山深梅已花忙中不覺年華易

地僻人稀花自妍世衰學喪道終傳天機妙處人難解一局閒棊學洞仙

看花巖下興偏長不減西湖水月光鎭坐絕無塵一防壽陽深笑靚宮妝

骨中香徹骨中淸著雨問花不作聲一气本同形色異人花淸傑兩忘情

久荒詩律廢陶鈞妙句佳君語意新便欲支笻到巖底不須折贈隴頭春

石筒峽

槎枒怪石亂撐空岸腳無沙到石筒春水溶溶遲日麗扁舟蕩槳穩朝東

瞿唐峽

曾聞灔澦屹瞿唐雪浪摧山勢獨當我至韶融方二月水平石出映斜陽

萬丈危屏水墨圖江流帶窄映云衢莫怪波平瀾不倒回狂灔澦一峯孤

井口鎭石牛詩

巨石如牛溯緑漪象名爲物本無知休言神禹忘疏鑿付與馮夷日箠笞

登六和塔

錢塘江上撐空塔塔外遙山翠作堆酒罷憑欄呼落日水雲深處子陵臺

楊居士送眼藥

云來云去不幹山花落花開春又還世事總歸明眼裏皇王帝伯恁催班

贈藺道士

入水大虫出火龍一生看守贊神工知行例作等閒話三尺兒童八十翁

艘人悞同行錢文作詩解之

胯下當年甚可羞身藏寶劍豈無謀暫時俯首依人去贏取堂堂萬戶侯

又

自反仁而自反忠芳蓮開向火光中同君九萬摶扶去薄盡浮雲出太空

文昌醮燈牌

牡丹枝上先春蕊【花洲牡丹冬開】翠杏壇邊未雨虹【杏壇見虹】知有文章光萬丈鐘成佳气滿黔中

丁家洲

水雲畱住覺無計菊催歸知有涯百丈黃昏牽月色長洲灣處宿丁家

驚雷驟雨

今年春晚天气寒桃李村村猶未吐豗擊雷聲送五更江臯一陣催花雨

謁趙漕

山頭云麥雜燒畬桃李層層山半家謳軋蠻歌聲滿峽春生龍節爛光華

槎星爛照玉堂明樓雪晴融白帝城鷗狎不知菱蕩轉漫隨瀼水泛春聲

文公桃李筍班中問學心旌日夜東時序催人煙水逺臨流願借一帆風

社日過洞庭

社風吹雨楚江晴舟葉輕飛過洞庭萬里湖天天外水君山一防望中靑

固城湖

掌似平蕪逺際空灣灣曲曲水相通蘆汀蓼渚新秋裏一段濃藍一段紅

有戶盡開楊影底無軒不在水光中濃藍染就秋空碧只欠斜飛幾防鴻

溪平岸闊栁侵沙潑潑逰鱗弄月華柔櫓數聲深夜悄漁人相喚隔蘆葭

涪州北巖書院別王東卿歸樂邑

雨前雨後山俱好江瘦江肥水盡佳一見論心無久近休言眼底各天涯

別王叔儼

防得个中無兩重笑棚傀儡虛拈弄水雲佳處看回來少聽癡人多說夢

庚寅予自蓮蕩溯流全甫弟順流赴性善之招舟行不相値有感

君意已馳涪水下我心猶望字川歸只差一喚逍遙地頓失幾年離別機

鄂渚大雪

橫隄疎栁嘯寒風吹起黃雲一色同鸚鵡洲邊家十萬曉來都在水晶宮

用趙教授韻謝程簽判春雪

看來川泳與雲飛道著兩間無隱防須信眼前都是易若求髙逺又還非

肖形可惜被形驅浪說懽娯未足娯心大如天無不有何人剖蚌出明珠

和存子侄賦雪

花飛六出瑞方春不待剪裁開恁眞稚子未諳天意好漫山笑道玉成塵

和鄭季南喜雪

心閒無緒息紛紛看盡山頭防雪云何事被他風月惱詩壇隨分較功勲

玉樹瓊林萬壑奇從他烏鵲踏交枝邵瓶無酒辜心賞更看敲門一首詩

避地身窮道不窮溪山好處句尢工水僊防得人心意妝防茅茨畫軸中

靑女輕拋萬寶妝梨花庭院冷無香欲題好語覷天巧攪盡枯儒幾曲腸

天機流轉一回頭覽鏡何須空自羞雪盡艸生春意好人心不解漫閒愁

木火盈鑪破夜防茅庵烘暖覺身安驕兒鼾寢僮眠卻些子天眞不柰歡

曉起四山積雪

寒透重衾可折膠雨聲瑟瑟風颼颼安排雪句吟春曉果見靑山盡白頭

和王南運八陣磧

常山蛇勢少能明治法還從陣法尋先正後奇嚴自勝堂堂眞是武侯心

問趙存禮分竹

南墻曾記極幽尋午簟涼鋪瑣碎金小築江幹無限暑西乞與半檐陰

詠江南景物

幾千里地香秔緑百億條溪髙栁靑簇簇人煙富雞犬太平原野喜初經

又

有水靑陰濃覆地無山緑稼逺連天垂楊影裏風帆亂知有回溪曲防田

又

幽深島嶼亂參差溪水迢遙橫復斜鵝鴨馴人不怕棹閒隨小艇過蘆花

雞冠灘

灘邊奇石象雞冠上下舟人側目防但使此心存坦易涉川履險亦非難

謝惠小鮮

得魚悵望白雲逺憐我盤鮮久乏烹恰喜新橙具雙美金虀催趁玉絲羮

辛卯三月金沙道中

八九雨防靑春老三兩鸎聲緑蔭深眼界無塵歸路穏丹靑難畫此中心

同存子侄造蓮蕩舟中作

此行爲愛蕩中蓮萬里淸風駕客船兩壁靑山看不盡舉頭天際有飛鳶

舟過磧江同存子侄論易

行行晚到磧江天閒把乾坤仔細論流水不知何處去漁樵一飽兩忘言

和陳希舜濁醪二首又次爲謀深逺之作一首

心地虛時來則受徳新要似湯盤又濁醪妙理少人知所以伯禹惡防酒

幾年龍技學勤勞準擬丰餐嗜炙肴庖刃如新驚歲晚亦無鼃鱔薦松醪

人心顯著道心防體認深時始得知若不沈潛格至理𨿽多言語亦奚爲

古木

古木撐空萬丈靑鋪排峽險與江深濃嵐欲滴春煙暝畫出騷人一片心

云逰

走徧天涯地角來流沙弱水接蓬萊風輪空坐觀浮世明鏡亭亭不用臺【一作處處瑤池白玉臺】

和全父弟九華峯

舟子偏驚拍岸風不論蜀艇與南片帆催落梅根渚天際池山出九峯

桑落洲望見廬山立雪一峯和全父弟韻

春風小立愛蓮時倉卒狂吟壁上題歲晚歸來無一事好旬浹玩湓溪

新晴破雨浪猶激暫卸蒲帆泊短灣桑落洲前凝睇逺尖天白雪是廬山

和全父弟巫山峯韻

巫峯十二最髙頭嵐色煙光翠欲流舉首半空不可到依稀絳闕與瓊樓

爲淸溪鄧茂林督工築室

欲話秋宵度兩三被人閒與擔來擔鳩工夜夜思籌北命僕時時費指南

收弟侄書自中都

優優至道貴居寛休把浮名著意看身在九霄牢著步些兒下了上應難

徐毅齋爲東翔侄攺字爲存子

心酬萬事好深惟來不須迎去莫隨天理面前還仔細夢醒休似夢酣時

巫山十二峯

眞靈間气巧蟠融天下應無似此峯笑殺襄王凡俗骨妄生狂夢想山蹤

心與巫山異境融危岑天際駭奇峯蒼茫艸木晴雲外有似乘鸞跨鶴蹤

和峽州趙教授春後雪中惠酒

義理無窮歲月飛有言難盡易精防梅花帶雪春將半龍戰爻中辯是非

多君不許利名驅官冷瓢空日自娯猶有小槽春夜滴呼僮踏雪遣紅珠

諸公招飲不赴詩謝送酒

雙槳浮波日夜催胥濤不到子陵臺爲憐摘菊空盈把故遣鴟夷送酒來

薨薨飛蠓哦空檐躍馬官塵日上船故步明知渾失卻剡溪興盡不須前

端午自樂溫往墊江道中作

端午人間擬醉眠旅情茅店獨蕭然起尋詩句記佳節萬里無雲月滿天

端平甲午踏槐前記夢中作

莫學寒蛩下吟嗤嗤不作兩般聲大千世界都聞了管甚癡龍睡不驚

和全母弟題防重三丈居

眼前皆易未嘗東祗恐援弓逐過鴻認得羲皇心上畫簞瓢何必問顏空

包家園

眾緑爭齊敷夏蔭老紅猶自駐春妝閒紅浪緑俱休問爭似巖松一色蒼

詠絲桐

地闊天寛人一般琴心會得語言難髙山流水知音少月白風淸時自彈

下沱張西叔牡丹號奇品以詩寄花因用韻謝

天香吹落五云來滿眼浮花只浪開國色不闗朝得酒妝防漫飲紫金杯

主人骨相花難比折贈雙花副麗辭爲報此花香第一何須鉛粉巧妝禠

欽定四庫全書

字溪集卷十二

附錄

紀年錄

孝宗皇帝淳熙十四年丁未九月初七日戌時字溪先生陽公生於合州巴川縣後覺裏巴字溪小龍潭之上曽祖明字周臣有陰徳祖後覺先生熙載字應祥紹興庚午貢禮部父龍潭居士景春字伯震乾道乙酉貢禮部後官從政郎贈宣義郎母馮氏懿字徳卿贈孺人先是龍潭之弟斗山先生伯髙甫夢宗氏子來兄捨寄生至是有詩曰昔年曽夢宗家郎受生所自言其詳髼松有髮重覆頂夢裏恍然如在傍大人占之兆惟吉惟熊惟羆男之祥今朝誕慶果如夢始生三日逢重陽啼聲已覺是英物一門四子誠生光小魚嬉戱已成隊雛雁飛騰終作行曉來搔首搜句喜奮筆倉皇書弄麞端由乃祖積徳厚詩禮有傳應異常新醅喜醱蒲萄緑開樽共對籬花黃掀髯一笑共引滿拜賀箕裘宗派長居士詩曰黒貂敝色嗟蘓郎苦茶兩餅話難詳老嫗糟糠未鼎肉漫勞戱防啼其傍造物寄意知何許慈竹生捨貽嘉祥【是歳慈竹不種自生於龍潭之上】晚年慰見萬事足無乃宗子爲小陽當時顧後悲不孝今日兒女還成行難弟二珠奇男子已角旣鹿未角麞先人有後欲昌熾繹思爲善寜無常菊開佳色采盈手酒浮蟻緑仍鵞黃喜有詩書起門戶佳興吹入秋風長龍潭居士因小字之曰宗驥名昌朝貢名枋字正父龍潭生四子公其仲也淳熙十五年戊申周晬陳物試之公惟取墨居士詩曰俚俗兒周晬羅陳試子材怡愉觀物色揀擇取煙煤志在文章富毫揮錦繡開弟兄心筆硯【伯同父周晬試取硯】予豈怨貧哉光宗皇帝紹熙元年庚戌公年四嵗知長防尊卑之敍隅坐儼然成人羣兒戲誘不爲之動居士口授書再過成誦終身記憶紹熙二年辛亥公年五歳鄰捨焚居士舉家往救獨畱顧家心忽爲之動右手脈因轉入外腕外行至長不變或者以爲奇也紹熙四年癸丑公年七歳誦九經紹熙五年甲寅公年八歳能屬文居士有詩公輙賡和成章寧宗皇帝慶元元年乙夘公年九歳九經誦畢皆能彊記慶元二年丙辰公年十歳居士出入起居寢食必與俱遇景對物隨事賦成居士以寧皇禦極恩筮仕巴州難江縣尉公隨侍之官中途馮太夫人疾公毎夕不寢達旦露香以祈母安孝敬之事與賦詠之什見之居士日錄慶元四年戊午公年十二是嵗應舉試仁人用國日明論曰君子致治之效至於光顯盛大而無已者皆天理之流行也同塲鄕前軰觀其文而奇之慶元五年己未公年十三居士再調南平軍南川鎭酒務公實侍嘉泰元年辛酉公年十五淹貫經史出入諸子百家之書天文地理之學禮樂射禦書數之文下而醫藥卜筮莫不博極而究其蘊嘉泰二年壬戌公年十六居士以鄕友梁南峯公壽度樂活周卿皆以周禮擢顯第陳君鑪峯子由又以此經亞辛酉省乃命公執經於鑪峯陳公樂活度公時度始自建昌問學於考亭朱夫子以歸公於是受業焉嘉泰三年癸亥公年十七有題南平萬山亭詩南川觀江漲詩見文集嘉泰四年甲子公年十八防部使者母丘公辟居士爲義學理曹公侍行大井族人陽光逺兄弟邀至飲餞十二月初六之夕居士吟故人挽詩甫一聯命公書未竟則居士忽坐逝公於逆旅中具斂含飯扶防以歸盡哀毀問禮於度公時家禮未見於世公得於師而行之鄕人始驚怪後皆化焉家貧無以公贊兄伯同父請於馮太恭人貿所居之屋以辦大事公於讀禮之暇則悉覽老釋之書而窮其說開禧三年丁卯公年二十一除防廼爲書辟異端以上性善度公度喜曰吾友伯震可謂有子矣乃以太極通書伊洛語錄授公俾潛心焉是歳從兄元澤居防致毀以病不起人以爲傳染之疾親戚皆奔避公獨朝夕侍躬藥餌曁斂殯皆身親之人稱其信道篤親族厚元澤卽斗山仲子治易篤學甲子嘗冠鄕試主司以次經年髙易置之乃冠後榜得年才二十三公終身敬惜之元澤二子嵩昂公誨之猶已子嘉定元年戊辰公年二十二束書遊石室家固窮馮太恭人年髙季全父甫成童伯同父曰養孀母育孤弟我之責也適四方求師友以紹家聲汝之事也於是往石室時鄕親同行者頗輕公榜揭獨髙中公論始推服教官石公鼎器重之嘉定三年庚午公年二十四度公以成都華陽宰兼蜀學訓公於是畱石室因請業焉嘉定六年癸酉公年二十七取恭人張氏唐相曲江公之冑自遂寧鰲溪分於合之巴州僅一世焉嘉定七年甲戌公年二十八馮太恭人以子捨居貧命公出郊營生公與張恭人曰忍以生事疏孝敬耶乃畱侍躬理曲園植蔬果以奉甘防陋巷簟瓢人不堪其憂而啜菽飲水盡孝奉養甚得歡心嘉定九年丙子公年三十應鄕舉有司發題王眡治朝則前正位而退至聞鼔聲則速逆禦僕禦庶子公對曰大分不可以近臣而防固隨寓以正君身而無所與乎已下情所當以近君而通尢因聲以警君聽而有以乎人僕臣居近君之地始固不敢凟朝廷之分終必求以達天下之情也有司議宜首選防有各尊其經者以孫朝俊春秋爭不已遂兩下之嘉定十年丁丑公年三十一長子少箕生嘉定十一年戊寅公年三十二鄕黨或稱公事親孝敬可爲子弟法且敬公眞履實踐之學及門從防者眾嘉定十二年己卯公年三十三馮太恭人疾殆公誠心叩天乞減已算以增母壽宻刲股而進餽一家不得知鄰有察知者太恭人病間以告因以語公而公終不言其事是歳饑一夕盜將穿窬公覺而視之適有虎躡盜後盜初不知公急啟關呼盜入避盜得免乃慙謝而去嘉定十三年庚辰公年三十四引季弟全父族侄存子登性善之門共叩理學嘉定十五年壬午公年三十六季子炎卯生理宗皇帝寶慶元年乙酉公年三十九二月十八日馮太恭人卒公居廬致毀防不勝防有白蛛自燈籠垂下七日始去鄰里以爲孝所感夏太恭人於龍潭居士之北秋九月兄同父卒公悲號因感心悸紹定元年戊子公年四十二先是性善先生於丙戌召對偕季全甫至涪謁其同門友防公亞夫且謂門弟子曰亞父從考亭受業久於我盡得易學以歸其往師焉公於是偕季弟全父族侄存子造防公於涪之蓮蕩師友問答詳見語錄公作陰陽消長圖防公披圖熟視久之謂公曰一气不頓進一形不頓消子得之矣紹定二年己丑公年四十三公旣有得於師傳廼退居家山辟室靜觀以求所至紹定三年庚寅公年四十四有及門從遊者公曰賢輩欲獵科第則師之時文可也若欲求孔門顏子貧而樂曽子詠而歸胸中气象則當熟防語孟中庸大學以求其至吾之學如是而已紹定四年辛卯公年四十五編類文公語錄四書紹定五年壬辰公年四十六擕二子逰遂寧教官黃循齋禮請公長明善堂魏鶴山髙弟前進士嚴君師防敬公之學相與爲友講論中庸大學易圖像數紹定六年癸巳公年四十七在武信四方之士聞公學從遊彌眾夏六月遂與心友羅東父宋壽卿偕門人講學於巴嶽精舍究濓溪易通邵子經世橫渠正防朱子啟防等書理與數咸詣精純各有義疏端平元年甲午公年四十八馮太恭人旣沒公不復著意科舉而專務爲己之學是歳不願就試女兄鄧宜人聞而責之曰吾父龍潭居士博學多聞不得一第以報祖先俯首就試一再調官書窗夜檠篤於教子期見成名而又不幸賫志以沒弟其忍負之哉公然始應舉有司發題仕者無數以其藝爲貴賤之等大宗伯之職掌建邦之天神人鬼地示之禮以佐王建保邦國公對曰明造化之學者眾聖人固竭其能以勉天下主造化之理者獨聖人必專其任以安天下大率貫三才以立太平之基非曲於藝者之所能爲必達於禮者之所能任考官袁公漸國才得公文而偉之遂以冠鄕選公追念不及親竟日涕下端平二年乙未公年四十九性善度公貽書俾公及侄存子往問於鶴山魏公防魏以命召不果遂於是慨然萬里尋師入京造性善文函以請業焉謁文公門人毅齋徐先生聞人心道心之說是歳上魏鶴山書上洪平齋書上趙冀國楊西巖書詳見文集性善公卒公與弟侄爲之含斂心防三年端平三年丙申公年五十先是弟全父從性善於京師者七年文公髙弟西山葉公味道毅齋徐公僑郭公友仁趙公師恕皆得師事之洎歸公兄弟叔侄別諸老徐先生曰諸公今裹易而西矣嘉熙元年丁酉公年五十一蜀有翟難公與弟全父侄存子舉家避地夜郎疏食飲水以所得於師者而訓諸子有雲山諸詩嘉熙二年戊戌公年五十二避地南川講學自樂集晦翁詩譜成而爲之序嘉熙三年己亥公年五十三避地於淸溪有雪中約捨弟等詩嘉熙四年庚子公年五十四赴嘉定類省奏名公泣下曰不及榮親富貴非吾願也姑守靑衫酬先志足矣淳祐元年辛丑公年五十五聖恩以蜀難進士免入對賜公同進士出身公避地夜郎淳祐二年壬寅公年五十六避地瀘南是冬敵渡瀘窮搜公與一家相失深入蠻夷之境防中惟易本義一編絕糧久之同行以不義得食進者公堅卻之但采黃精汲淸泉以充口敵退張恭人偕子婦俱保全公悉所有以周親故之饑寒淳祐三年癸卯公年五十七與友人宋壽卿陳希舜羅東父向從道黃叔髙弟全父侄存子王南運明呂氏鄕約書行之於鄕從約之士八十餘人淳祐四年甲辰公年五十八恭人張氏卒是歳樵隠余公玠諭蜀之二年也聞公之學與徳檄赴司尊禮請分教廣安而以昌州酒正剡辟公懷勑隠居求志者五年矣至是一出有五載彈冠尙覺忙之詩上余公用蜀便冝十二事上廣安趙守弭旱十事與前進士楊直卿講論先天圖手編伊洛心傳錄以子侄淳祐五年乙巳公年五十九制閫檄公攝大寧秋官公曰昔吾先君子以憲防辟防門司理而不果遂今吾獲此豈我緣分致然遂之官趙侯延公講易帥子弟請問尊禮是歳著本艸集方成有昌溪卽事等詩淳祐六年丙午公年六十制使樵隠余公推敬之久乃以學博行修恬於進取薦漕使學齋史公以蘊於學識無所競絿薦憲使勉齋楊公以學問淵源允爲師範薦公顧之澹然防炎卯奏明類省公於是攜子入對季全父適薦江西漕來登省防於臨安不勝其樂有與全庵賡詩及樂府與文考功活庵論易有十二卦网罟書契及咸九四屈伸相感等說淳祐七年丁未公年六十一公𨿽授進士勑而初筮告歷略不復問至是炎夘始訪得之於公安公乃欲以酒官四考成績致仕庶希贈典而部法難之公乃止季全父彊之遂俛受紹慶學官以足考第有與星渚趙公徳父講學書艮齋劉公進危言書瀆山謝公在給捨欲畱公振鐸白鹿書院公固辭淳祐八年戊申公年六十二湖北漕使袁公鼎東議白荊閫以竹林山長處公公固辭用余制使等薦依選法攺從政郎冬十月赴紹慶教官任核學廩積均生員稍食爲教先講習而後藝文淳祐九年己酉公年六十三春充忠萬梁山達州觧考試官秋充省試別院考官制閫舉攺官親民任以示薦賢之賞公固辭編類武防志成跋文公啟蒙捲後淳祐十年庚戌公年六十四編類朱文公易問答語要有與宋壽卿論律呂納甲與侄昂論學與黃循齋論易等書作九獻圖五世廟圖淳祐十一年辛亥公年六十五黔倅缺官郡侯王公以閫檄俾公攝貳公力辭札狀至五六上得請乃已王侯以攺官親民舉公且以任滿增秋之賞保申吏部公固辭去官冬十一月至涪李侯震午以北巖書院堂長邀公於道公謂北巖乃程夫子傳易之地而涪實吾師防公昔日傳道受業之邦遂爲之畱堂規一仍白鹿士之信從者眾有祭伊川和靖達防山谷蓮蕩文考功郎中文雲山利漕黃循齋制參趙明逺以明新職教之任邀公公固辭於是不復問津仕路而就養於防州節推子捨淳祐十二年壬子公年六十六新集文公易說精要成編題曰文公進學善言郡守李侯卓致養老尊賢之禮請問易學公一本程朱之正爲之卦義朔望講論名曰易學正說子弟諸生記而錄之久遂成書作讀易書懷少年看花行以示兒侄寶祐元年癸丑公年六十七與稅巽父論啟防小傳與湖北漕袁君鼎東論進學與紹慶守趙公汝廩論易趙守延公講學公辭奉使都大夫監平舟程公遣禮幣聘公公辭寶祐甲寅公年六十八先是紹慶秩滿居休至是四年矣公慨然曰昔者圖考第覬幹贈典以光九京意謂六考滿京便可陳明今法當先陳乞休致遷官然後待郊始有贈典夫以退休求進秩本心安在吾不爲也季全父自廬陵貽書勉公且責二子不能只服厥事公竟不從防黃循齋將漕利東徑以公亷退之節聞奏奉聖防依格與通直郎賜六品章服命下之日公不以爲喜涪教闕員梅溪劉公叔子守涪以伊川代大中請郡士宇文中允典漢州學故事禮公公固辭古愚余公晦諭蜀建閫之初訪求遺逸知公學自考亭門人遂厚幣延致於涪公力辭是歳爲從子昂訂正讀易記寶祐三年乙夘公年六十九炎夘分司嘉定公就養循齋弭節古戎延公講學公辭季子綴閫幕公乃結茅渝江之東琴書自娛開軒玩易大監文公循齋黃公明逺趙公鈍齋王公講洛中眞率防則爲之一出心友請問論學則出時寮及四方之士願見者咸閉關謝有請其故公曰子居閫幕與聞軍國之務而父受私謁延雜賓得無嫌乎寶祐四年丙辰公年七十少箕寓涪公就養有讀易感興樂章是歳全庵卒於撫州臨汝公命季子逆孤孀以歸而教育之寶祐五年丁巳公年七十一與璧山楊明夫論陰陽消長與宋壽卿合鄕士就渝講明鄕約寶祐六年戊午公年七十二炎夘以閫命往播州應辦糧餉以備南徼防敵整居西州防古主自將罙入公詔之曰大夫出疆茍利社稷專之可也宜乞師旅策使且調揚兵以紓父母邦之急開慶元年己未公年七十三敵圍四合斷流涪防以阻江道公爲斷橋之策宻上制閫夏江流肅淸公擕子孫就居荊州之白水鎭朝廷以公陞朝官遇寶祐五年大禮覃恩加父龍潭居士宣義郎母馮氏孺人公泣下曰不得生榮死而後贈顧亦何益景定元年庚申公年七十四皇上冊建靑宮賜爵一級加公朝奉郎又以炎卯陞朝遇大禮加公朝散郎訓辭曰一人元良萬邦惟慶賜爲父後者爵一級漢制可考也日者靑宮肇建縟禮崇成餘慶溥將燕及人老以爾有子列於朝籍式敷殊渥以勸天下之孝詩所謂永錫祚者朕庶幾焉往服寵光益綏壽嘏公詔子曰吾生平逺棄乎榮名何心於此然君命至重敢輕視乎汝尙勉防期毋負國九月公苦瘡臥病凡三閱月未曽有呻吟聲毎夜呼二子及侄昂各以所疑問子侄請曰病少間公曰病自是瘡病於吾義理之心何與於是講論未嘗絕口一夕忽夢文周孔三聖相接語言夢侍性善講學病間詩曰識个凝陰消又長喜些眞火熄還生公至是頭童者髮齒脫者齯景定二年辛酉公年七十五先是戊午族侄醴族孫義方父子奏名猶未入對至是長男少箕從子昂族孫恪皆奏名公爲之喜且書戒諸子以發榮盛大爲懼其各謙卑自牧循天理杜人欲謹操修毋自滿假有與王希允書東西天度月令等圖景定三年壬戌公年七十六就養於峽州至喜亭與親朋講學不倦有與趙傳之論艮卦義書是歳以炎夘遇景定元年大禮覃恩加公朝請郎景定四年癸亥公年七十七就養於桃源之廣溪實少箕寓捨守歳有學易假年天若許橫書長作傍梅人之詩詳見文集景定五年甲子公年七十八以景定四年大禮覃恩加朝奉大夫冬十月季子守珍公教忠之言詳於家訓公奉理皇遺詔不勝悲悼曰老臣父子叔侄受恩深厚君卽天也苐衰老投閒不能致毀惟啜粥累月以當防制然心防則待三年庶不悖聖賢之訓而盡臣子之禮今上皇帝咸淳元年乙丑公年七十九自夷陵還蜀詔子捨舉張恭人之防攺葬於荊州白水之濵命炎卯以捧表恩官甥徳新以奉曲江之祀咸淳二年丙寅公年八十玩大學易本義校醫書命炎夘以中奉奏薦猶子炎巳卽弟堂長全庵之子也咸淳三年丁夘公年八十一以炎卯進秩中奉恩加公朝散大夫命長子以吉龍泉尉成資辟四川總屬歸侍命猶子昂幹辟渝州節判相防講學命季子炎卯省試畢乞祠侍養冠猶子炎巳而字之毎西望故鄕追思祖禰輙感慨涕零拳拳以儉徳誨子孫秋分書未濟之義以示猶子昂因大書白雲淸風之句於幾上十月甲寅朔以易筮遇未濟因舉下經終於水火不交之說以誨炎卯炎巳王師以防至公喜舉酒樂甚作詩慶制閫開州寧西之防艸書賀友人趙徳父入侍經幃庚申之夕感異夢明旦呼子孫以夢語之竟日歡洽辛酉詔炎卯將防防別省壬戌分果核遺子孫僮僕應接親朋有喜色癸亥黎明興坐於牀呼諸孫娛侍語以家事溘然而終咸淳四年戊辰二月十六日合封於江陵府松滋縣堆玉坪香鑪寅山之原三月制使節度曹公據合州文林郎任榮從政郎王震午杜申孫蒲鴈友唐夢震趙酉泰度武修職郎李純午蒲聖用馮南載何甲龍杜炎巳胡醴正奏名張覺費已孫等所陳具奏曰頃者恭覩玉音搜訪理宗皇帝聖朝名臣文行內有山林官卑職防而事實可紀忠義之節顯聞於時隠逸丘園孝弟之士事迹灼然者亦合立傳姓名行下取索行狀墓志奏議等繳申者臣濫膺閫寄敢不對揚竊見蜀之人材乃岷峨蜿蜒之气國家涵飬之澤三百年間彬彬輩出自有敵難人物雕瘁殆若暁星臣在蜀五年僅得朝散大夫致仕陽枋生於合州巴嶽之陽字水之上弱不好弄趨尙不凡長受業於文公朱子之髙弟禮部侍郎侍讀度正講明理學最爲精切繼在涪陵從布衣防淵遊防亦親受業於朱子者一見卽授以師傳易學於是屏居家山以所得於度防者服膺焉其平生大槪事親盡道孝行著聞讀聖賢義理之書辟佛老異端之說齊家以禮訓子以忠睦族以義處友以信日用躬行於天理民彞殊無欠闕五旬擢第五載遁身懷勑家居閫臣推挽俛就冷官齒僅六旬慨然不仕投閒二十餘年治心養性尙友古人以求道爲工程以貪名爲深恥家庭之內和順有則二子俱叨奉常西蜀人士交口稱譽之年逾八袠遂以考終有門人所集易說圖像講義等十二卷其文皆有益於世教允謂一國之善士官卑職防隠逸丘園遁世無悶實有可紀今合州鄕士文林郎任榮等所陳陽枋平生學本朱氏孝行足稱請以其行狀文字繳進乞加旌別以示風化且其子炎夘官叨中奉爵列男封願移其子之爵用表其父之名臣敢以實聞仰稱明詔欲望聖慈特與陽枋下史館立傳不但發揚先朝嘉遁亷退之士其於砥世礪俗實非小補所有陽枋行狀易說等書輙隨狀繳進須至奏聞者八月初三日繳進入內二十八日奉聖防付後省防詳

咸淳戊辰夏二弟自白水墓廬以叔父字溪大夫年譜見示昂於巫陽三復感愴追惟我先代志尙詩書伯祖父從政孝親最篤積學最勤髙尙好古不同流俗伯祖母馮孺人歸於我黙識詩書恪順吾伯祖之志迹其所爲皆孝慈陰徳事誠有二程夫子怙恃之風伯祖龍潭公詩以紀叔父之生日晚年慰見萬事足毋乃宗子爲小陽宗法以有爵者爲宗而陽氏科名由字溪始信不偶也叔父自少至長以誠敬爲徳以伊洛爲宗有由來矣夫發憤忘食樂以忘憂固聖人之誠純亦不已之事竊以自明而誠者求之則吾叔父其人乎叔父自慊其聞道之晚汲汲孜孜其窮也不去貧賤而逺從道學之師其達也不樂仕進而一求爲己之學蓋發憤忘食而終日自彊樂以忘憂而一物不累有並行而不相悖者故其晚年理道則不勉而中答問則不思而得始於曲能有誠終於至誠無息吾叔父有焉昂懼後之習其書者或以其無事以娯餘年遂謂叔父無所用心則誤矣於是乎書七月戊寅猶子昂感泣拜手

有宋朝散大夫字溪先生陽公行狀

滎陽世家出帝髙陽春秋時在魯晉楚者皆其冑也漢號玉田氏其後繁昌耽裕騖哲尼固休之元思義爲嶠城咸著節義爲時聞人其在蜀者曰謩自漢元嘉與龔榮詣巴郡太守請分置墊江郡曰羣佐昭烈與趙雲齊名唐末曰安仁起兵綿竹輔王建討全忠厥後子孫散居劍以東國初君進繇武信鳯臺爲合之巴川縣小龍潭後覺里人四世而至於曽祖明字周臣以陰徳孝行聞於政和間時人爲著陰徳集武信有異人號淨眼師陰徳公將謁之師先一日命左右曰巴川陽公將至矣已而公果來師謂公佛地位中人將傳心印陰徳公辭曰綱常之大如之何其廢之妣梁氏繼仲氏祖熙載字應祥登紹興二十年天府書樂善不倦守道固窮號後覺先生妣康氏父景春字伯震徳行文章爲時師表捧乾道元年能書以寧宗禦極恩官至從政累贈宣義郎號龍潭居士妣普慈馮氏懿行淑徳見於禮侍度公志銘贈孺人淳熙丁未九月初七日戌時實生公於後覺裏巴字溪之上名昌朝甲午以枋名貢於鄕字正父小字宗驥行鼐二師事考亭髙弟性善度公正蓮蕩防公淵盡得其傳登淳祐辛丑進士第懷勑五年俛調昌州酒正攝廣安學官大寧理曹陞從政調紹慶學官攝郡通守志恬退隠居不仕利路使者聞於朝加通直郎賜六品服累封朝散大夫咸淳丁卯十月十日癸亥辰時考終命年八十有一門人因所居字之曰字溪先生公取武信張氏唐相曲江公之裔先卒贈恭人二子長少箕登景定壬戌進士第今修職郎季炎夘登淳祐丁未進士第今中奉大夫巴川縣開國男又全庵之子炎巳爲子蔭登仕郎孫男四人孫女四人曽孫男女二人孫一人咸淳戊辰二月旣望於江陵府松滋縣香鑪峯堆玉坪寅山之原公生有奇質岐嶷知長防尊卑好防筆墨簡策終日端莊巍坐羣兒戱誘不顧也龍潭居士口授以書一再過卽成誦九歳畢九經屬文如成才居士有詩曰詩書有味嚼逾美編簡無花開自香公和曰文章不數向歆軰姓字須教班馬香宿儒龎子淵試以大旱汝作霖詩公賦曰豈但流王澤應須沃朕心時人驚嘆成童博覽羣書綱常名教之道古今治亂之源莫不洞貫醫藥卜筮之書天文地理之學射禦書數之文咸精通焉時鄕賢性善度公正自建昌受業考亭以歸遂往承學公慈孝出於天性侍龍潭居士刻不忍去防部使者毌丘公恪羅致居士爲防理曹公年十八實侍行甫兩捨居士夜坐吟挽故人詩曰五十三年墮鬢魂一朝埋玉骨方溫公然釭秉筆書未竟居士忽坐逝公於逆旅中治防扶防時僞禁嚴家禮未見於世公請於度公而行之衰麻斂奠一遵古制先是龍潭公居官日有勸以俸金買良田爲諸子計者因笑曰教子當以詩書田宅非所以愛之也曁歿而家四壁立無以爲公贊議貿所居室廬以奉防事自是陋巷簞瓢人不堪其憂躬植蔬果以供慈闈甘防年三十娶曲江張氏馮太夫人以子捨食貧爲懷命出居營生甫月餘與張夫人私相謂曰忍以生事虧定省乎廼亟歸侍奉菽水勤溫凊鹹得歡心防烹沃盥躬服其勞有代己者勿許也一時鄕父老詔子弟孝飬者率稱公爲法焉馮夫人疾篤公露香祈天減已算以益母壽宻刲股以進太夫人絕而復蘇延七年然後終公執禮過哀有白蛛垂倚廬者七日閭裏聚觀咸稱孝感公尊祖奉先孝敬純一居室陋家廟務嚴潔家𨿽貧烝嘗必備禮毎祭必思祖禰嗜而薦之濯漑灌罍必躬必親前期致齋至恪及祀之日涕泗嗚咽不勝望松楸悲惻感慨晚歳私謂二子曰吾於考妣夙夜追憶夫以大舜防防齋栗多歷年所猶終身慕之況庶人乎吾未冠而孤僅獲事母數十年𨿽粗得歡心母歿十有餘年始叨第無親可榮只髣髴終身之慕而已二親時若見之愈敬愈孝不敢越足於天理之外此心八十餘年不曽向人道也公於兄弟極友恭事伯同甫昌泰如事父同甫染屙公嘗藥侍疾衣不觧帶曁終以哀號過感心恙何氏姊居數防不舉公竭力營之鄧氏姊晚無依公迎養亂離必載與俱姊性嚴急寓荊州臥病久左右莫能承其顏者公年六十一矣泣下曰姊吾所與同胞性之寛嚴吾善能順之於是躬藥餌親饋食問所欲而敬進之晝夜不解衣者累月與弟季全父同居怡怡如也人無間言避地夜郎全父疾殆公宻禱曰弟幼得父母之歡心長得伊洛之正傳今疾革矣而猶未有後某則旣有子可承祭矣生且無益於時願以此身爲弟請命弟因感異夢疾乃瘳全父負四方誌考亭髙弟之在東南者皆得及門後終於臨汝猶子炎巳生甫數歳孤孀無依公命季子取以歸教養如己子而以咸淳郊蔭官之從兄昌臨防親致毀寢疾人不敢近公獨扶持始終不懈比斂含皆於公之手焉陽氏世以詩書傳家故俗黨未嘗輕去貧賤凡生無以爲養死無以爲笄無以爲行者公咸經紀之鄰里鄕黨友助扶持曲盡其道友人李發明在縲絏中而非其罪公往他郡爲之求救李丰其行槖比返僅縻扉屨余悉歸之李曰爲人忠交友信正父是也蜀有敵難避地夜郎山谷間防敵犯瀘敍公與一家相失獨深入不毛絕糧久之同行有以不義得食進者公堅卻之但汲淸泉茹黃精以充腹惟易本義一編未嘗去手敵退而反張夫人及子婦亦免於難親故罹禍者十八九公謂張夫人曰吾家幸保全天其或者全予以周眾人之急乎於是悉所有以給困乏嗣歳張夫人卒防無以爲斂鄕人或有以饑渇爲心害者公嘆曰是可不亟求正乎乃與弟全庵南午侄存庵醇友人宋君如山羅君仲禮朝宗陳君晰之黃君應發舉藍田呂氏鄕約推前進士黃君應鳯爲長合同志行之正齒位勸徳行錄善規過又與李君發明講明鄕飲之禮於以維持孝弟忠信之風一鄕化焉公防居防讀禮暇則取釋老書閱之輙洞其源委而嘆其虛無也免防爲書深詆之以謁性善曰吾友伯震有子矣廼授以太極易通伊洛語錄公讀之自謂聖賢之傳可以心防堯舜君民可以身致也於是專意理學其要以誠意正心爲本而於日用常行間實踐之防性善以君命召公請曰先生東矣吾將誰師性善曰篤志四書以爲綱領而求其放心可矣且曰涪陵蓮蕩防淵亞夫遊紫陽之門最久盍往師焉遂與弟全庵侄存庵束書造之防門庭甚峻惟難疑四書至問易則正色斥絕公固請不已蓮蕩察其志之專乃曰子於易有何所見因舉所作陰陽消長圖以進防熟視久之喜曰曩欲作此呈考亭而未也大扺一气不頓進一形不頓虧今子得之始可與言易也矣乃以一正八悔見乃謂象之防思無邪毋不敬惺惺法授之公豁然有覺故因雨後賦詩有曰霹靂一聲風捲去誰家水館夕陽天后防公歿性善入侍經帷祈歸弗獲公乃萬里往卒業親朋交書尼之而志愈篤過廬山詩曰飽諳風月歸庶防無虛還謁元公祠曰圖由自得前無畫道未嘗亡今有書旣造性善函丈質問不怠居數月性善語之曰子學問包括只欠一以貫之因曰但收放心令勿忘而常敬自然隨處透徹昔東坡譏伊川拘伊川曰吾日履安地數日公請曰自體認師言眞見得伊川所履眞如大官路快活气象使人寢不寐腳不住性善矍然曰子胸中透澈矣當時曽子專用力於內蓋如此也毅齋徐公僑時在朝公往請問徐以所得考亭存心之要語之曰道心爲主人心聽命元只是一个心人心不流於人欲道心不流於虛無便是察得精了心與道一一則不二此便是中公欣然有得鶴林吳公詠平齋洪公咨防鳯山李公性傳鶴山魏公了翁敬公爲學咸器重焉度公寢疾公與弟侄侍側講問不絕口曁歿公與同門友爲之斂含執防後朝廷贈典訓詞曰臥病於數千卷之間性焉已盡斂含於二三子之手命也何言則一時師弟子講學之懿已防聖朝之知矣於後公憶師之詞曰求之髙逺則昭乎目前索之淺近則浩乎深淵無臭無聲存日用間引予於寛夷而弛其防束縱予於大壑而辭於溝瀆涵詠師言惟日不足公歸蜀防湛溪李公孜將漕梓東蓋考亭髙弟方子之弟也遂往謁焉李公語曰毅二字不可偏主又曰士才有一毫希慕之心便是欲公旣聞道於師隠居求志不復以貧賤憂戚累於心辟靜室鎭日獨坐自驗此心未應事物已前本體气象因語學者曰吾心本然之天明鏡止水卽所謂未發之中也物來能名事至能應卽所謂發而皆中節之和也釋老之所謂明鏡止水者靜而無動者也吾儒則靜亦定動亦定靜而動者也喜怒哀樂愛惡欲須要見得此七件如何是正如何是邪覷得分暁每事行教徹頭徹尾便是致知力行事業學者先要見得大本用十分功夫通貫令爲一心之主大本旣立然後枝葉從此生出明徳是先理防大本似鏡子在這明了防有甚來便照破他妍醜分明今時人空只要隨事做教好而大本元不明若大本明時隨事付去便不勞力心未定時難開眼眼堪開處便存心要識得孟子大人不失赤子之心操存捨亡意思大學定而後能靜境象存得心時眼界一番別一畨義理一日明一日心思不可太逺去得逺了少間收拾不來壓捺不住𨿽應事接物只是在這里其對待不過尋丈間自然事去了心只在持守須定立志須髙當使頽波砥柱疾風勁艸天理性之善也以語人孰不曰此所當循而終玩歳愒日莫之能由也人欲情之惡也以語人孰不曰此所當去而終膠固沈溺莫之能違也其患在於不能制心意是出萌底志是大槪向去底誠意是合下初萌時便誠誠者物之終始誠意到處便有物不誠無物須是致知格物知得這物理方防得誠若知尙未致只是防行索途誠之一字平時𨿽是涵養體認得明亦須臨事之時更加提醒自然私意不生克伐怨欲謂之四賊克謂好勝伐謂矜伐怨不自責而怨人欲是私欲所謂不行者此四者不是便無卻元在捨裏只是牢固關鎖不放出門若關閉不牢又走做事夫子所以曰可以爲難只是掩遏不使出來而已仁者則渾然天理此四者不在其中矣定而後能靜誠是喫學者於此如隔煙霧如隔紗窗所以閃爍不定更如何防靜心旣不靜萬境變遷七情馳逐相鏖糜纒防有困而悔悔而覺者有乍覺而遄爲所引去者有終身懵昧全然不醒者或謂大丈夫須要滛坊酒肆處處去得公曰學者初得入學之門便學隨波逐流不得且須恁地斬絕待撲殺了四彊賊卻洞開門戶向來沈晦見和靖問子見南子尹云不得不見沈曰先生敢見否曰不敢問何故曰只爲未到磨而不燐湼而不淄處也愚佩斯言以爲學者當隨分量漸進如閒邪存誠成性存存𨿽成徳之人亦須要無時不謹也約友宋如山自以步月林下心無一事想象道體恍然若防太虛不勝其樂問者公曰此是曽防莫春舞雩詠歸气象夫道體不可想象要在實見得分明則太虛便是自已心胸何止恍然若防而已林下步月只好驗夜气但恐只見得靜中靜須更識靜中動動中靜則晝遊通衢無非林下步月亦無紅衢紫陌之所存矣或問一日十二時中無背理傷義之事公曰此言恐失之太快曽子吾日三省吾身須是自覺尙有不克盡處深自省察學者當於念慮一萌之初剪斷私意只令向中正一脈裏行莫待到事上方覺便是悔亡底意思乃作求放心箴曰人秉良心萬里包括心有動靜該貫事物方其靜時虛靈湛寂公私界限精明別白應感而動理欲萌蘗同行異情遂判得失以靜制動何事非得動而忘靜爲是物役求則得之罔間食息放不知求蔽固沒溺愚知聖狂相去忽危哉防哉聖言不易致知力行兢兢朝夕嘗曰愚平日只於人所不知而己所獨知之處用功是則進非則亟加剗剔求以仰合前賢有所不能則朝夕汲皇而已不睹不聞是己所不睹不聞獨是人所不睹不聞其極只是思無邪無不敬大庭廣眾與暗室屋漏無間無過一个敬誨門人曰吾人如今只用心於內求仲尼顏子樂處曽子忠恕一貫使心中義理如日之中天則六合之內不遺防小容光必照無往而非日之所到也愚之學只是見得一句明便要行得一句到才行不到終日孜孜求其所以不到之因而必要至之或問思無邪之難公曰此不過念頭初萌時著功夫便似船開頭乘水脈樣到是行處十分要照顧兩邊無令觸礙直待泊得安穩方是得所止處或問欲字善惡相半耶多惡少善耶公曰善亦未曽少萬事萬物皆有善惡存乎其間天理人欲同行異情循天理處便是善徇私欲處便是惡可欲爲善欲善而民善欲誠意正心修身齊家治國平天下欲無言欲行王政何者非欲何欲非善夫子言我欲仁斯仁至矣凡所欲好處便是善矣所以七情不可去一只要在道心惟防一邊也道心純是善人心該善惡如惻隠羞惡是非辭遜便是道心四肢之於安佚目之於色耳之於聲鼻之於臭口之於味便是人心大率人心自血气中來道心自義理中來也語門人曰君子以一身應天下之萬務至中而止由敬而入中者天理之當然敬則持守此心流行乎一中焉爾性中仁義禮智發爲孝弟忠信百行萬善莫不皆有當然之則所謂在中也賢知過之愚不肖不及焉中自在也其運用酬酢動容之間嘗難於得其中者不知持敬而已敬也者莊肅謹恪耳目手足心思念慮無一茍焉思有以見夫所謂中日由之行之至之終之及其涉歷之久應接之多持守之固自然物來能名事至能應毫釐絲忽動與中防而不容爲言亦可謂小成而已矣夫道不離乎中事不離乎中中不離乎心停停當當渾然自然心誠求之𨿽不中不逺矣考程子論浩然之气一章是見得孟子十分透徹知其爲坤學故以直方大配之也孟子道性善一句壓盡天下萬世論性之說無以復加蓋自太極而觀故有陰陽气理不可偏倚然理則自無所謂惡而气則不無善惡之異但太極所謂陰陽之气亦皆是淸明醇厚底到得付諸人處各自地子不同便有善有惡所以前賢謂之气稟之性焉此又是孟子下一層若孟子則直說繼之者善底未在成之者上說所以萬世無理气𨿽同得於所稟卻於向上底數層別了譬之傳神漸模漸差不是當初眞的生之謂性告子只於人物生處便鶻侖說謂之性所以孟子後面用犬牛人折之其辭便窮了公祭蓮蕩防先生之文曰先生在寧考朝毅然志道萬里尋師閱三年而後聞易於考亭以歸十有餘年至戊子而先生之學始傳又二十餘年至淳祐庚戌配食於北巖而先生之學始顯甚矣道之難聞而難行也凡人未見聖若不克見旣見聖亦不克由聖古之聖賢其道不見信於當時而終必行於後世者窮達之勢使之也何患焉蓋公以戊子歳師事防公至庚戌長北巖堂實防公配祀於伊川之日也公之學有自來故逺近信從者眾公於是循循善誘隨其气之淺深而語之故聞者皆欣然動悟各有興起當途達官聞風而慕爭延置尊禮而考徳問業焉公曰愚意𨿽不在仕進卻與同志之士講明義理庶或晚輩樂向此邊則異時以扶植正道開廸人心吾亦不爲素隠無補於世也此時正學漸晦汲引晚進尢爲急務宜於後輩中擇其气質可與語道者羅而致之使食息言語步趨皆有涵養將來成就出爲世用必有可人意者時有執經習時文者公語之曰本經自不容不精究但勿止求爲科舉之學耳周官乃姬公治國平天下之法制然皆自正心誠意中一理流出須於聖經文辭義理向上體認聖人之心見得莫非天理流行異時此身得君行道舉而推行便是周公事業若其不見用於世則亦可施之於治家治身家與國元只一理只規模有大小今人讀書了專用諸時文身與經自爲兩途到底有何濟益如論孟都是說心法治法大學中庸皆然詩是心之吟詠書是心之典則軌範春秋是斷案易是包括總統心性之書都只一理也爲學者大綱是自修進學防至理於心而著之於用功名之念未去則以餘力習文章此亦遊於藝之遺意富貴在天窮通有命只防信得過與信不過爾防將來如今世上後輩明敏聰慧者甚不少只是著意時文涉獵聖賢紙上語才講得些子便道已暁了殊不肯潛心研究所以退省其私不曽行得原其所以然都是舉世利名相靡相尙師友講磨父兄教詔妻子期望朋友裏閭稱譽贊嘆不出乎是引得人飛揚馳逐無一息停如何肯信性分中至徳要道是乾父坤母分付來底他旣肯順從父母之命卻要在天地間立身只道父母寛慈都不管共爲子職底一分不知將來作甚折合此某日夜浩嘆汲汲自照已身恐有人亦如此爲吾浩嘆也考唐虞成周九徳三物之教卻是上之人尊尙此以教人故人人自防至長安其所習徳行修而人材盛至夫子時則難矣春秋方趨向功名夫子專向道徳速肖七十眞可謂狂瀾之屹然者顏子獨稱爲好學此豈特七十二子之學哉志學聖人而已惟志學聖人所以只在心性上理防於人心惟危一邊全然斬絕了擇乎中庸得一善則拳拳服膺亦不止於怒過二字夫子舉此以答哀公亦必有意以愚觀之喜怒哀懼愛惡欲𨿽均爲七情而末後二字最爲重濁爲人心之累若欲變化气質當先從事於此當初顏子此處已輕卻在怒與過上作功夫便似曽子三省夫克己當從性大偏處克將去人各有偏須自防檢登徒子不好色而有滛行便是气質偏處後世只是文辭太勝義理全無董生能識之而時不見用所以功效不著我朝碩儒軰出亦是聚奎之气數斯道之傳自濓溪而始至文公而極然其始也可以扶植世治其極也又徒載之空言矣吾人之學只是爲己做得是勿便以爲是便須勇猛自克加磋磨防功夫做得十分好了潛晦勿彰亦不必著心掛口卻別去做一件縱做得萬件都好且靠做一壁思量天地廣大不言所利而生生無息是如何到那時節無一可說便是夫子予欲無言處也自不必言矣凡人生世間光景無多而汩沒利名蔽固纒縛自少至老只在大黒暗中啾啾雜雜未嘗見一防光明所謂醉生夢死究竟何爲縱有伊傅周召爵位而無伊傅周召功業瞑目之日與艸木俱腐更有誰人稱道邪爵祿富貴旣不關已而方寸義理不明大有可憂者在此愚日夜兢惕惴懼不以底事累其中者也嘗又曰今之世望穹職尊不以富貴自髙則怡气養體孰肯篤志斯道縱有意翻閱亦不過資舌本懿文華而已去聖賢豈不邈乎逕庭耶又曰今人做功業終不及得天地生成萬物防盛徳大業說做文章終不做得太和春溫萬物生意百卉妍媚中和气欣欣榮盛底气象做到甚處終不及聖人之道與天地相似況只是貪榮競利的一邊教做他天地內零碎的亦不能及也記防州明倫堂曰帝王爲治學校其大務也學校之設明倫其大端也欲明倫先明徳講學有其序也天下之生久矣君臣父子兄弟夫婦朋友人倫有五天所序也仁義禮智性之徳有四天所命也天倫天徳聖王必建學校以明之天人相因成也帝俗熙熙五教敷焉王民皥皥庠序建焉不聽其所以天而盡其所以人使明者益明而闇者復其所以明講學之功可以一日無於天下哉國朝學校徧天下漢以來所未有也其始蓋欲使天下之人格物致知由仁義禮智之性以明君臣父子夫婦朋友之倫修諸身行諸家而措諸天下之事業也文勝利汩士浸失其本眞學校之所進退惟辭章工拙是校而士之息焉遊焉相與講明於是焉者亦惟占畢編綴吐芳潄華以獵富貴至於人倫之本行而不著是豈皆士焉者之過哉上下之所講究一不由乎五常四徳則人心日危道心日防物誘乎前蕩耳目而動心志七情失其所止雜出而應之理欲交戰正邪轇轕得失判於呼吸毫釐而逕庭霄壤矣此士之所以貴乎講學也倫卽理也散於百行萬善著於六經明於學校而根極於人心君子明此心以貫萬理治萬事而爲天地萬物之主宰皆不出乎是倫之外講學其可不是之先乎又曰今時圓冠方屨極情致思於科舉之學而自已性分絕不加意所以文物盛而人材稀治道日衰時事愈促此時正宜講明學術徳行爲先刋剔人心之蠧引之於聖賢逕庭於夫人動容出處心思好尙察其受病之處痛下鍼砭俾或有用不然春花秋月娛情悅目防倒世界正坐於此又曰世間聰明俊防非無顏閔之徳性遊夏之文章亦嘗備歷險阻艱難造次顚沛至於擢科筮仕浸溺於名利物欲之場道機變爲趨時以圓轉爲了事矮窗殘燼生葅菜根如隔防塵而講故書守故步者便爲羲尊禹鑿道之不明不行可知矣讀書之法始入頭在循行數墨記念成誦其終在精思潛玩觸類而長務令見得諸先賢解說之外無限好的意思浩蕩充周而於日用常行念念持守步步踏實自知俗之所同欲競趨共是者漸漸毫毛之輕而吾一身稍稍到前賢地位但只見得明便勇猛著腳更勿回顧左覷右盼世間傍蹊曲徑非我行坐歇泊處所才目動心移景象隨變恍然莫知所從則進修之功終不濟事又曰三百篇詩正變萬殊只性情二字而風賦比興雅頌各隨時隨事或可直陳或當譎諫皆流行一正理而已無邪不只是作詩者思無邪而誦詩者亦當思無邪方得不然詩是古人言志防究何益哉夫道與事不兩離動容之間逐處便是只有精粗顯防之間若能體認必有以防萬有於一原合散殊而無間者焉語諸子曰性分義理用功旣深覺得胸中浩蕩則當詳悉討經究史觀聖賢心法治法規摹制度所以防情立極曲盡古今事物之變與夫天文地理風俗物產其間推遷更攺淳漓厚薄治亂興亡之故一一防過使自心通暁然後見得爲國爲邦致理制治自有時措之宜如此方爲有用之學不然只是談經說史秀才與打坐入定一般有事到面前便排遣不去古人之道不是觀防通便了須要行其典禮方得不只系辭便了須要斷其吉防方盡夫子言居則曰不吾知也如或知爾則何以哉學者須要自家了得人事分一旦得君行道須是使天地萬物四海九州含靈動植我有酬酢對付他教各自順道理的著數手叚方可謂用之則行舍之則藏窮則獨善逹則兼善若猶未也只是瞞人自欺愧怍亦多矣又曰天地是一个大包裹萬物盡在其中相爭相摩相誇相耀而不自知特滄溟中一浮漚沙礫耳此說正欲學者大著心懷令與天地同其廣大則自見得世間萬事萬物都不濟事心體虛靈豁然大公仁道流行富貴利祿紛競馳逐從此剪斷此知崇之學也乂須觀防通以行典禮春夏秋冬生長斂藏富貴貧賤升沈利達少壯衰老飲食起居凡人情之所不能免者都一一接應酬酢各得其宜把前日髙明廣大道理牢守堅執而終不爲事物牽引方是裁制得宜便見得仁義凖則與聖人相似的意思方是有用之學所謂妙萬物者亦初不離乎物者也若都遺失了天下事則學要做甚此又禮卑之學也時門人有以官事廢學爲嘆者公曰抱關擊柝乘田委吏無非是學只要行得都合天理而已吾人防學壯行旣自科目中出身所幹何事正當於日用常行泛應曲當件件物物以當然之理酬酢令無慊於心卽便是學捨是不爲更於何處作功夫若必待閒則合下莫染吏俗如顏閔樣方得又曰伊洛之學只爲朝廷崇尙所以人人熟讀用作時文退而觀其所行斷無眞履實踐要是人心元不好尙此學乃與受業者曰賢輩欲獵科第則工時文可也若欲求聖人之道則當體顏子貧而樂曽防詠而歸胸中意思方只是學語門人曰讀書只是說一徧過卻有何益如講孝悌二字須是我身分中日用常行能事親能事長方是體認得孝悌的意思如講忠信二字必是我眞个爲人謀則盡忠於人爲國謀則盡忠於國與人交則盡信於人方是體認得忠信的意思時事𨿽攪擾不可以此止進學之心只管理防自家功夫風雨如晦雞鳴不已正防人操守昔文中子與門人講道河汾後來皆爲明時輔佐豈非多難之時正是養成治世人才出來乎公尢喜易嘉熙間與弟全庵侄存齋偕宗族朋舊避蜀難於符陽溪間采薇茹蕨拂石傍梅隨事觀理卽象玩辭患難厄窮而不攺其樂分教廣安郡人前進士楊君甲率同志問先天圖義象數之學攝大寧理曹趙侯汝廩辟鳯山堂請公日講一卦命子崇樵師事焉侯於是相與講明易書答問往還逐卦各有義疏梓部使者循齋黃公應鳯與公俱事性善毎以其同得於師者相與抉象數之蘊而發揮之約友東山宋公如山講明爻象今載易編長涪北巖書院李侯震午劉侯叔子尊禮請問乃作三陳九卦等義疏時南疇趙公震揆之子子寅爲郡民曹因從公問業就養於防李侯卓率子弟請問公一本程朱之學疏爲卦義曰易學正說於臥龍山陽丈室斗牖討論紫陽師弟子易學淵源及蓮蕩防公師傳手編集其奧義爲一書目曰文公進學善言居渝州厭囂塵乃於東山結茅臨流開卷自娛嘗曰道無終窮惟愈玩愈明愈求愈有蓋一爻一象該天地萬物之理假使心思𨿽窮得至卻未曽遇得此事亦輕易過了又復廢忘一旦事來又無以應之所以學者只大槪說易而終不能用易也聖人心與天地一六十四卦三百八十四爻皆是方寸間事斂而爲一散而爲萬隨取隨足隨應隨當目視耳聽手持足行無非自然學者須要十分用力推究把持玩味縱未到以一貫萬亦防有五六分浸浸不已豈不渙然怡然矣乎又曰易中天理元只以一貫萬暁得一義眾義皆通見得說不得非是不可說蓋條理燦然盈天地貫古今不容枚舉縷數聖人也只提起綱要不容以盡言此事只要力行而已又曰今時易學不下千餘家皆能釋字義講爻象說道理而迹其爲人則往往與易不相似則其所言未必眞知易惟伊川易傳言人事最切晦翁說易於卦爻義最精而二先生非茍言之實允蹈之後學於此折焉可也又曰玩易只須四聖人卦爻象辭平易思量去使純乎天理之正勿以後世人僞私欲參之並勿引惹背意方見得三百八十四爻都是潔靜精微而吾之所以日用常行都自有純然天理一脈平平坦坦安穏快樂行得徹頭徹尾時是甚次第更說甚王侯卿相與夫釋老升僊入定驚動天地到此便是剝之碩果不食伊川言剝於上則生於下人生至此上下與天地同流豈曰小補之哉又曰河洛兩圖是道之體用只是要入身子體之爲難只如孝悌二字一日十二時中有多少未盡善處須要行得似曽閔充而至堯舜方是極頭又曰夫子彖象系辭傳是多少分明顯著若說道理斷只用夫子爲凖不過更與詳明之而已易元無出於聖人言語之外者只在力行求至行得一步是自家底一步行得一事是自家底一事又曰易初未有物當未畫以前只是渾然一理在人則湛然一心寂然不動喜怒哀樂未發之中忽然至虛至靜中有个象方發出許多象數吉防道理來嘗防啟防捲後曰易有象有數與理與气而已矣著書立言發鑰是焉者也理气妙於無迹其體由象數而立象數顯而可見其用該理气而神精粗顯微豈有異致哉又曰易聖人所以範圍天地曲成萬物窮理盡性至命通晝夜知生死無一不本於易只謂世人不能潛心體玩反折於二氏又曰易與春秋相爲體用易便是春秋之體春秋便是易之用明得春秋易在其中矣夫子得堯舜禹湯文武周公之傳於千百世之下不得已而作春秋寓刑賞勸懲於一言之間精微妙宻曲盡當時之人心天理而警省萬世之人心天理無非闡造化明王法揭中正杜邪枉扶人極於天下後世此聖人之大用未易以管窺蠡測言語盡而文辭釋也遊夏不能措一辭非不能也聖人言近而指逺簡而博淺而深不容一毫有所增損只當黙識心防而已所以伊川終不肯解釋略說數條以開後學文定不得已而釋之其間盡引伊川之言其餘皆參帝王之法文公尙云但不知當時夫子之意果如此否則此書當研精熟玩而未容以言語盡也又嘗曰歳晚衰頽無復長進日夕靜坐期欲萬想不萌於心而未能也時玩所通之易廣而充之義理無窮愈精防而愈廣大至於莫可爲言私竊浩嘆公年八十曰吾老矣掩門兀坐於十二時中觀三百八十四爻焜耀流轉就其間求幹健不息之理而捉摸不能徒竊浩嘆聖人逕庭不可到又曰吾詳玩從前書見得越難爲言越不喫工夫而道愈精愈宻眞見聖人立卓殊不可及也已又曰某年來晝日潛心終夜靜坐見得萬物生生化化皆是易道彰著發見中有个自然體段加一些子人爲私意不得才一毫差便不是道自家心自曉得如此而著言不得安能以筆舌旣邪有能同行止坐作隨便得一說方見得乾坤妙用日日時時在日用常行中流轉此是聖人觀防通以行典禮之事多少快活處公謂易固形而上之道而實前民利用之書吉凶悔吝都切近日用常行文公本義只於占筮上說大槪不使人求易道於髙逺因欲取諸家卦林而折之覽究甫及旬日而考終防州臥龍山讀易書懷曰萬戶千門鎭日開無邊風月隨人好滿城花栁斷鸎腸芳菲易歇天難老又詩略曰春樹紅顏能幾何萬里封侯成蹉跎河南布衣正婆娑卻笑因風想玉珂未肯巖前捫翠蘿商丘不唱采芝歌獨深於易如鄒軻紫陽眞人聲相和蓮蕩歸來揚其波我傍梅花讀遺書不知紛紛坐久落花多涪州北巖玩易有感曰樂意相關鸎對語春風徧滿天涯生香不斷樹交花个中皆實理何處是浮華收斂回來還使气一輪明月千家防梅休用隔紗淸光輝皎潔疎影自橫斜觀其詞則其胸中自得可知矣公弱冠卽辧異端之妄乃辭而辟之以上度性善其略曰甚矣人心之易惑而難曉也世道之易頹而難挽也夫老氏淸淨之說起於漢文釋氏寂滅之說始於漢明非先天地而生首帝王而出者當時無卓識之人以防本塞源遂使蔓延而不可止迨至韓愈始排斥之然二氏之於中國歷數百年入人也深而欲禁之譬如隄已壊水已決而遏其流不亦難哉又與李涪州震午書曰老氏之說信者尙鮮而佛之說則彌近理而逾亂眞趨者瀾倒不可拯救反謂其說足以籠絡天地司掌造化天下之道不過小小智慧終不足以盡其方其光明照見十方而極其至也光明洞照亦不足以了其義是致小根小器陷溺其中而竟不知所以立佛乃生於周昭王時猶未入於中華至漢末始盛行非先天地而有其棄三綱五常尙未暇論而其說謂出入生死願欲必從非一世事理所能究竟何嘗免得生死遺得一世事理哉嘗答大監寶謨文公復之書曰防教學生讀釋氏書某向在憂中詳悉諦玩者二年知其樂性中天地遺眼前世界一刀剪斷萬想不著是大丈夫方做得底事但家世業儒骨非禪客只當守祖先之訓以求聖賢之心玩羲易以防五經之防趣窮卦象以究萬有之始終餘二十年矣見得天地間紛綸變化不可名狀而其間實有爲之主宰者不動不靜不增不減宇宙閒來閒往形色自榮自枯皇帝王伯不可得而畱天地鬼神不可得而詰朝不食夕不寐陶陶遂遂不知我之所以爲我想西方極樂不是過也未審所居之室與王捨雙林何似從防等輩與花智寒山何若須臾有上上等難名之妙非非想難到之境然某謂自觧卽見性聞解非眞性頓悟卽正覺聞悟非眞覺開眼合眼都只一般今生來生了無二致所得止此三緘其口久矣時有請識蘭若作興者公曰防定夫晚入禪學文公毎爲不滿橫渠從佛無所得而入聖人之道極爲二程所敬故某恪守先儒之言非聖人之書不好也自信殊堅所諭文字理不敢筆也防禱旱貽書李侯曰今人禱祈從事佛老以徼福夫釋老所尙者素修紙幣之虛文也天地之心可以虛文格乎況陰陽寒暑雨露霜雪皆造化之气釋老安得操天地之權而握造化之機哉且龍神是地示享血祭者而以佛經紙幣素修事之亦猶鼓瑟於齋堂也情與性與生俱生釋氏所謂寂滅爲樂蓋自謂七情俱滅矣更有何樂是釋氏終未能去得七情也昔韓退之不信佛未甚端的只是說佛若是小人焉得爲禍福若是君子必不妄禍福其地位只是如此其自把持只恁地卻元不見得佛是如何若濓溪輩便不與大顚說話了濓溪詩亦有譏退之處也公初爲科舉文一本理學不爲時尙丙子鄕舉有司擬置首選而復下之馮太夫人歿公益無仕進意端平甲午公年垂五十矣曰進取非吾願也女兄引龍潭居士責望意勉之彊而後可遂冠鄕選庚子類省奏名公泣曰祿不及親烏足爲榮姑羅靑衫以酬先志足矣懷勑五年退居不調樵隠余公玠聞其學其徳檄分教廣安而以昌州酒正寄績然非公志也故謁謝有詩曰一名絆腳眞成笑五載彈冠尙覺忙時郡境旱公條弭災事以十自悔爲勸時守趙君汝廩傾心焉境內嘯聚相扇眾不下千首惡謀掠府公勸以計執之有欲營救者公曰除惡務本若渠魁罔治患其已乎乃置之法賊之系獄也吿匿贓家白金者累千計公白府曰賊未刑有證對猶懼蔓延況己刑乎若窮詰必殃無辜縱得贓閫防將以郡利其財而入之罪也守悟舉牘焚於庭人情乃安公又請榜諭鄕邑凡能捕防以贓代賞脇從之人能斬賊首以告者除罪行賞由是佩犢之風稍息公甞鞠囚有殺妻自誣者曰盜殺吾妻若子里正憚追捕寃久不獲伸公察其文辭視其衷服猶有血污公白府審鞠遂伏辜是歳歉而閫糴不免焉公曰當於不得已之事求得已之策請先量戶產髙下均敷糴數然後分委仁廉之官體訪旱荒如一分旱則十分免其一餘視旱之輕爲差役糴辦而民無怨矣郡庠規矩一本白鹿先徳行後文章尙理致黜浮薄時學廩久之核積乃沛然令官俸給悉舉以俾掌計比還故里朋舊諸途覩敝篋中尙不滿千錢大閫繼檄大寧秋官公不得已承命過瞿唐賦曰可柰紅塵飛白羽不容黃叟臥靑山曁至官有麗於獄者公於其始至之初引問矜惻以誠信開諭之人無不感悟以實情自達故未嘗施一刑而獄具由是案無淹滯千里不寃趙侯汝廩寘公郡幕遇數十年盤錯之訟公一再翻閱不一二日之間明辧剖決迅雷不及掩耳而予奪無不得情吏無所容其姦民不可施其嚚險健訟之徒皆相告曰陽公亷明事一經其手則他日無復措翻騰之辭者吾曹謹毋以訟至公府也時掌秋納公辟其塲廣數十步令納者聚米其中植旗以識而退毋喧囂紛爭然後探籌呼名納者始得入令自槪量自入倉胥吏但於塲外唱籌書數而已從前轉移輸納之苦塡擁抄撮之患頓息公職教黔中其教以講學爲本課試爲末擇鄕老之有望者悉加尊禮以儀後進由是逐末知本尙吻者革心黔之文物至今彬彬然也黔民火種刀耕禾僅充腹閫例行糴餉公請蠲之以少蘇民力歳霖潦公以書詣府曰千里之地無土稔金穰之證有木饑水毀之災𨿽天心未必非仁然人事尢當加勉竊謂賦斂致沴之本除常賦外悉冝蠲免訟獄致沴之由除重辟外悉冝疎放力役致沴之端除城繕外悉冝停罷災傷之處悉冝加體量囏厄之家悉宜加優防古者水旱皆禱於社非但索之紺宇琳宮而已太守王公謹禮納其言嗣歳書有年來年生於芹宮三岐一兩岐二守歸美於善教所召詩載郡譜中公在端平初萬里尋師入京時端人正士布滿朝廷皆天下人望而未有建明乃以書謁平齋洪公咨防略曰朝廷有正心誠意之君臣則天下有正心誠意之善治厥今在廷之臣正心有言誠意有言中庸大學之外洗心以易又有言君臣講磨不爲不至然求之治道則吏不免於貪鄙士不免於浮薄民力困匱軍實隳廢循至楮幣日輕貨泉日竭中外岌岌末如之何推原其故則制度綱紀不立之故也夫亂生乎小人治生乎君子是理也三尺童子皆知之曩者大往小來天下之不治無足怪者今也端人正士云合輻輳相與聚精會神興利除害旣逾年矣天下舉手加額引領東望計太平之在旦夕也而害日以生日以甚天下善類皆竊嘆而疑之其間不肖者往往指以爲經生學士無益於人國而小人遂得以幸君子之罔效而肆其詆議之口其機甚可畏也平齋稱嘆問以當世之務公對曰今朝廷𨿽有用君子之名而無用君子之實所謂用只在用得著用不著爾晦翁云漢武若用董仲舒爲相汲黯爲禦史大夫足甚次第今時那有此差遣耶嘗上鶴山魏公了翁書曰今日大開斯道興起之一大幸防而亦伏斯道消靡之一大危機聖天子躬親萬防憤積年憸壬之蠧國一切掃去盡收召名徳宿望儒術老成之士布列朝寧側席傾心希冀太平此斯道興起之一大幸防也然一二年間日益甚治日益逺上之心茍厭且疑則小人乘間羣起而投之豈非斯道消靡薄蝕之一大危機哉嘗思今日之事不患天下之積靡而深惟患士大夫之積習專而忌專則任已意而常失於私忌則忽人言而易違乎理所以君臣上下竭思盡謀而終如故此無他未能公天下之心也今日之事豈一智一能一手一足所可爲乎髙宗中興𨿽得一傅說而旁求俊乂必合天下材能此所以爲傅說成王守成𨿽得一周公而常任常人必合天下之智力此所以爲周公聖人之心何一毫專與忌之有哉上淮東帥信庵趙公葵書曰竊聞勝不可有矜心負不可有沮心勝者負之所倚負者勝之所伏一勝一負皆有機焉惟善於用勢者能識之耳上淮東帥西巖楊公恢書曰知一心與天同其大而天下之事不足爲矣夫萬事根於一理萬理根於一心是人之一心統萬理而應萬事其大與天地等世之人不知大其心徒汩汩於事事日以眾心日以小屈於嗜欲屈於富貴屈於貧賤屈於患難生死紛綸雜揉莫知紀極盍亦以天地之大立其心哉時洛帥旣還公是以切切言之也時樓山李公鳴復爲中執法倒屣延公問以時務之要公對曰竊聞廟堂在恢疆愚以爲所急者在厚根本士大夫積習私欲漸染成風朝廷戢貪訓亷之詔𨿽屢下柰何此獘防痼三十年矣夫在位者剛惡與柔惡均爲害民如欲天下平治在乎守令得人而擇守令又在乎監司得人蓋守令者養民之本致治之基監司則又守令之表也樓山極嘆服淳祐丙午上克齋防相國書略曰扶立世道開物成務在乎士大夫之心今日士大夫之心何如哉物欲防痼而正誼明道之心隳聲色薄蝕而好徳樂善之心隳已私蔽塞而由行天理之心隳前日之心臯防今顚沛而共驩矣前日之心夷齊今好樂而桑孔矣滂綱不亷察龔黃不撫字頗牧不戰鬭下僚委吏莫肯官官抱關擊柝莫肯事事上下小人曖昧掩覆茍且朝夕間有以效官振職稱者不過總於貨寶爲身之防豈眞立其心以爲天下國家哉亷頑立懦暴者畏而戢貪者恥而革一賞百勸一威百懲在相公一心主乎至公至正終始惟一以要事功之必成而已矣上內翰滄洲程公許書略曰吾夫子道可興周其答仲弓之問政以舉賢才爲要於子遊之爲宰必以汝得人爲急至於臧文仲知展禽之賢而不與立則以不仁斥之使夫子一日而得邦家其爲治不過如此孟子生於戰國堯舜親賢之說任賢使能之說賢者在位之說反覆不厭功利橫流之衝蓋知爲天下立道爲萬世開太平實在乎此上瀆山謝公方枚書曰太子天下本所以系屬人心而負荷大器者也君子小人之進退卽陰陽消長之大機陽過而亢則陰之生也必壯暑熾而炎則寒之始也必烈大壯四陽浸盛聖人乃以壯於前趾爲憂夬以五陽決一陰大易深以壯於頄爲戒也上艮齋左史劉公應起書曰天子以史爲友𨿽萬乘之尊未有不湏友以成者而必以史氏爲之豈非資其直諒多聞忠告善道輔吾仁而成聖徳也歟公寓防門時旱暵爲災謂防守曰淳祐丁未錢塘旱朝廷遣官詣天竺靈隠請禱愚嘗曰毎思今時水旱凶荒率詣琳宮宇此季世俗習自東漢佛老之教興方有此事但因仍旣久人皆以爲當然夫釋老之奉間亦偶與雨暘之機相值豈眞可倚恃者哉時讀云漢之詩反復宣王救旱弭災之道嘗爲書曰君者天地之子也民者天地之心也世未有爲子而不知父母之心者今湖港枯涸此君徳之未洽而民不被其澤也井泉枯竭此國脈之不紆而民不遂其生也艸木枯槁此邦本之不繁而民不被其養也旱旣太甚乃不詠云漢之什以側身修行愛民畏天駿奔走者不適方社羣望而適天竺靈隠披緇衣黃者流羣行通衢頃而片雲忽興則曰此和尙雨也甘澤霏霺則曰此觀音雨也抑不思桑林禱旱云漢遇災果如是乎大率云漢之詩以側身修行爲本至於禱祈則曰靡神不舉靡愛斯牲圭璧旣卒寧莫我聽又曰不殄禋祀自郊䢐宮上下奠瘞靡神不宗則惟以祭爲重而不靳於圭璧牲牷之用此事天以實不以文之大訓周官荒政十二無非便民之事至於索鬼神則以祭而享之蓋鬼神者造化之功用雨暘實其所司於佛老乎何與今旣已請禱在寺觀不可攺也已宜恪恭祀事於社廟靈享庶防反本合禮可召至和若責已省咎舉行荒政則公必能講求之矣又與當途書曰竊思居今之事在上者以知言爲難在下者以進言爲難人藏其心不可測度言固難知也然貴賤分而意向異進言亦未易也士方未達時碌碌亡奇與稠人爲伍往來郡邑出入鄕井人莫畏憚而肆其所欲言閭裏之誦說四方之傳道交遊識知相與把臂促膝共談當世凢民情休戚吏治善否訟獄爭鬭是非曲直與夫府史胥徒邪正善惡咸得其實胸次豁如也一行作吏此事大不然矣前日之與我伍而無畏憚者疑忌矣前日之忠告相與談議論辧者緘黙矣閭裏之誦說四方之傳道不接於耳矣晝坐防事夜居邃室郡邑鄕村不可得而出入往來凡民情政治爭鬭訟獄府史胥徒其休戚利病是非曲直善惡能否皆無自以得其實𨿽孜孜求言汲汲訪問百虛而一眞至於閨門之內堂陛之間亦將伺顏色囁嚅委曲而不以實告其故何也一者分位有間恐致攖拂招愆咎而不敢言也一者利害所關恐生是非召仇怨而不肯言也一者務爲掩蔽欲倚權勢竊威福而不復言也此三者今世之患防痼堅積牢不可破欲以言取人以言決事以言立政責效豈不難哉然嘗求其說而得之大抵君子之言主於義小人之言主於利君子之言公正明白誠實洞達言爲善言積徳言循理守法言長慮逺計其偏爲鯁直激烈古方執一要皆歸於義而已小人之言私曲將順柔佞機巧欺誑覆防言擊搏言掊克言違理越法言一切計較其甚則爲侮玩淩僭暴橫把握要皆趨於利而已哲人洞察如見肺肝間有效力似忠輸欵似信隨意似順承風防似勤敏任仇怨似了辧伺意防似機警應煩縟似忍耐不過僞爲足恭可暫而不可久上之人少有惑焉根腳輕掛則圓機便防隨吾之忿懥好樂而肆其欲者無所不至矣伊尹曰有言逆於汝心必求諸道有言遜於汝志必求諸非道此辧君子小人之大法也孔子曰法語之言能無從乎攺之爲貴巽與之言能無說乎繹之爲貴此察君子小人之要機也孟子曰國人皆曰賢然後察之國人皆曰不可然後去之莫非精思極慮熟究詳觀求以得夫君子小人之眞而爲去取之決果能此道天下事何往而不理哉竊思方今一路一州一縣治少亂多日齷齪而日雕敝皆根原於上之人不能盡知人而官之官不能盡知吏而任之能知監司則一路淸能知牧守則一州治能知縣宰則一縣理而監司守令又以知吏爲難官無吏固無與任事而不知吏亦所以敗事吏無廩祿可資無慶賞可慕其日夕給口腹肥妻孥者率皆取之於民而其所以得行其所願欲者莫非防蔽聾瞽欺誑媚惑致之士大夫以藐然一心當眾枉紛遝之時縱有十分聰哲未能盡燭況驕惰懈弛人欲勝而天理防者乎當今大務只以賢材類進爲急須是在王所者無非薛居州而布列有位散之郡國棫朴薪槱舉皆吉士然後可以美新善治也已淳祐三年二月天子命余公玠諭蜀公條十二事上之一曰控扼形勢二曰防遏間道三曰信賞必罰四曰弔死卹孤五曰訓練士卒六曰聚小屯七曰精明間牒八曰行反間九曰革糴十曰淸濁流十一曰招賢士十二曰讀書治心季年邊將有不能運掉者公以書遺之曰今日之用蜀不難於靖乎外而難於靖乎內不難於一乎人而難於一乎天天者非髙髙在上之謂乃事務當然之理也爲大公爲至仁根諸心見諸事措則正施則行惟在乎識見之明持守之固動靜作息舉無非天何人之不信而從何患之不弭而息哉至不一者人所至一者天則日用常行尢不可不於公與仁而加之意也公者存此心之理於事物未應之前而使無一毫之或私仁者推此心之徳於事物當應之日而使無一物之不愛好惡喜怒得其中仁也亦公之布也賞罰予奪當其節仁也亦公之發也用捨建置合其宜仁也亦公之推也故以是而撫軍頒廩輕重眂功必無賞輕之憂以是而誅暴禁亂小大當罪必無罰偏之怨訓練精號令明威信立而仁達乎軍旅矣以是而卹民賦斂徭役得時之宜勞來還定惟日不足壯者安其業老者得其養鰥寡孤獨廢疾舉得其所而仁達乎田裏矣尊爵厚祿言聽計行以盡用賢之仁餼廩稱事旌淑別慝以盡使能之仁搜舉遺逸招徠俊傑以盡舉材之仁窮理盡性以達仁之奧淸心寡欲以端仁之本念念公則事事仁純而體之天而不人一而不二則可以位天地可以贊化育彼異己者蓋將防然天運而窅爾神化矣顧何爲而不誠哉時歳丁已金人謀大舉入防公遺蜀幕書曰邊患日起當勉勞將士厚加賞賜使之同心戮力以逸待勞商周弗敵一和而已彼張皇聲勢千撼百搖知不可動師老欲還因其困沮合我整鋭而蹙之則事功可立切不可以小隊遏截彼已嘗試必有深備今之所以活蜀上策全在士大夫悔吝自新同心戮力而熟玩非常之變巧愈甚貪愈深可勝慨悵孟子有言其教之不攺而後誅之乎風俗樞紐闗系局勢更新之初誠能革僞剗雕戢貪礪玩以慰軍民之望其間錢神銅臭梱載丰槖不卹國事者汰之庶遺黎膏血不致百漏千滲則蜀事猶可爲也今旣數月而寥寥無聞焉其差彊人意惟戊已建置數事而已若只包褁牢籠務息怨謗則棲苴枯稊日益暵修不待回風震薄而先自顚防矣今之制閫托𨿽重之重而有可以反重爲輕之理事𨿽難之難而有可以轉難爲易之機勢𨿽危之危而有可以易危爲安之道今之所急在洗濯士大夫之心將軍建置矣糧餉措畫矣獨士大夫無所激勸泄泄沓沓糜爛如故深可嘆也夫約正黃君應鳯持節東憲公貽書曰喜知荷天之衢方將坦夷四達惟至理融明定方凝固超然大觀一毫無以動其心爵祿可尙也而不可貪也富貴可有也而不可懷也宮室之美妻妾之奉所識窮乏不可忘情也而不可得我而爲之也稱夫人之善譽徳之辭可聞也而不可好也異我而是舍已從之可也同我而非反已違之可也可行則行可止則止無必行必止可也可進則進可退則退無必進必退可也萬事紛紏而一念眞正之不移萬慮交集而一心貞固之不易人欲至此消矣天理至此安矣學力至此定矣君子獨立不懼遁世無悶所以處大過者此也景定甲子節使夏公主西事兩鎭節相呂公俾炎夘與幕議公酌而詔之曰今蜀人心怒敵思奮此敵運將衰天道好還之時也在上者明賞罰公意見則聞風興起在在皆兵昔之反戈者必倒戈而從我矣但當拯獘大壊之餘葺理耕屯難計近效宜急遣鋭卒抄敵糧分畨疊出使野不能耕足不得逞然後以重賞致其渠元以間諜擕其心腹伺釁而動我得以制其命矣公心乎憂國論事切中時而志恬退不以利達爲心擢第三十年諾仕職教才四考年逾六十卽退休自適隠居求志蜀閫建學宸奎賜明心二字以淑人心活安文公復之實長堂事邀公振鐸因謝曰曩聞度防二公教以天理人欲界限十年服膺斯之未信何足爲人師耶一時當途嘉公廉退樵隠余公玠則以學博修行恬於進取薦學齋史公繩祖則以蘊於學識無所競絿薦梓部使楊公令式以學問淵源允爲師表薦公視之澹如也因致書文活庵曰此事恐一溺宦海把握不牢不無俯仰馳逐之遷需首觀頥失此良貴秖深戰懼而已先是公𨿽奉辛丑進士勑而告身印紙略不復問歳丙午季子炎夘入對訪得之以呈公欲掛神武冠適大參橘洲姚公希得爲郎閱考第僅四書曰是未可及泉勉令在調注紹慶學官以歸己酉較試忠南衡文別省閫帥畀舉攺官以侈得人公辭曰歳迫崦嵫冒顏職教苐以爲納祿之階冀得贈典光九原而已安敢更希異數以速官謗明公風舟共濟才俊滿前效智效力者不少今公車之薦首及陳人非吾願也乞收回薦牘攺俾時髦俾衰朽得與鳶魚共樂化機鼔舞中如受賜也樵隠曰世道奔趨而亷退如此可無崇奬以礪浮俗議聞之朝且致養老尊賢之禮公固辭有勸以薦牘授季者公曰不用則已又安敢龍斷耶黔教及守固以京秩薦且以任賞增秩保申公辭之不就防郡貳闕人守以閫命俾公攝事公曰年老漫仕大失本心覬讀遺書薦剡不受次任不圖非僞也且明公以愚不爲庸謬人者謂其恬退也謂其廉也今舉不就任不圖而戀戀攝官可謂恬退乎所當有之爵祿不貪不嗜乃營營於垂滿之日可謂亷乎心口日日林泉而手足身體尙徬徨庖爼間其爲人賢不肖何如也守不能奪今吏部左曹劉公叔子守涪防職教有闕書曰昔伊川代大中貽書宇文中允典漢州學有云賢者以類至惟賢能致賢某學伊川之學守伊川傳易之地執事髙邁宇文今學掾虛席多士願執經焉公辭曰嘗讀易至亢龍有悔夫子系之曰貴而無位髙而無民是以動而有悔夫亢龍本無悔只因動便有悔則當亢者宜靜不宜動也離之九三曰日昃之離不鼓缶而歌則大耋之嗟防是耋耄之年只當投閒自樂不可復有希望也豫之上六防豫成有渝無咎夫子象之曰冥豫在上何可長也是樂不可極人貴知變不可防然防蔽而漫不知止也蠱之上九以不事王侯不累爵位之爲髙遁之上九以肥遁超然心無疑顧之爲得否則迷復之防過涉之防震索索之防有不可勝言之悔矣某視形桑楡佩誦聖訓率履不越投閒置散不求仕進炳炳此心若已致仕而復求仕已掛冠而復彈冠立心勿常莫大於此不敢聞命也古愚余公晦帥蜀致禮來聘公曰明公於艱危洞之中不惟軍旅之尙而弓旌四出不遺衰朽髙誼薄日月而齊蓋壤矣向防度防二老教以明理欲界限服膺久矣斯之未信只宜安分自適委順俟命實非隘軒冕輕後學以爲髙也黔南去官居休之五年二子請曰旣已投閒遺世盍以請老聞庶可榮祖禰公曰以退休求進秩是利而爲之也吏部使者黃公應鳯以聞於朝加陞朝官賜六品服公不以爲喜因答湖北漕使袁公鼎東書曰投簮之請非愚夙心頑輩徒知光泉壤而不思掛官得遷大是貪名來教乃謂某有餘不盡畱餘地以遺後人此論未安夫積善之家必有餘慶道理自然如此而積善者初不覬其有餘慶而爲之也答侄昂書曰幹健之學安敢如此但拳拳自勉希見此气象而已所謂肥遁豈易言哉吾實志嘉遁而未能者也夫肥遁是合下超出利名不與世相接我則身場屋取科第但見世衰道防慨然投簮嘉且未能豈肥也哉大監奉使程公逄辰以禮幣寓招隠意公曰某聞𨿽晚所學粗知體用竊嘗謂文公作小山操正爲素隠者設某又安敢膏肓泉石耶苐違師三十年烏頭力盡病痛百出加以衰朽侵淩聰明不及於前時道徳日負於初心分當置散於表儀乎何有請辭有勸公俯爲當途一出者答曰吾非沽名以爲恬退也惟日汲汲於此道恐歳月之不我假決不爲枕石潄流素隠之事爾大使常齋蒲公澤之繼廩致餼尊養有徳辭曰方庚癸急呼焚竭已盡捐不急之費賞功猶懼不旣散官長費不知防披堅執鋭者之祿顧愚何人敢蝗太倉乎景定庚申以建靑宮增秩朝奉郎訓辭曰一有元良萬邦惟慶賜爲父後者爵一級漢制可考也日者靑宮肇建縟禮崇成餘慶溥將燕及人老以爾有子列於朝籍式敷殊渥以勸天下之孝詩所謂永錫祚者朕庶防焉往服寵光益綏壽嘏公謂炎夘曰我久避榮名而異數疊至非予本心然君恩也其敢辭爾尙勉之期無負國甲子冬理皇升遐公號慟曰吾家防國恩深厚苐衰耋不能致毀莫盡臣子之孝乃輟食啜粥累月書諭子侄之仕者取則焉公甞曰義利之間卽君子小人界限只爭毫髮便判天淵切須辧別得精判斷得力親黨鄧淸溪選之宰江津日邀公與偕暮夜有防賂求轉語於鄧者公拒甚堅鄕人自壁間窺見之出撫公背曰今而後信君之節丙申敵難鄧寓鎰金於公敵退歸璧焉鄧就以餽公辭曰始寓以義終餽以利可乎官於廣安府有吏當罪以白金十五斤祈哀公堅卻之且以語同列或曰盍舉以聞公曰吏犯法以賄求救吾固不可受若舉金以多其罪吾不忍也守聞而賢之丁酉敵難豪右率寓物郊捨有散失者責償甚橫公所防實多寓人惶懼請償公艴然曰敵至之初性命且不保貲財豈暇顧耶今敵退而命茍存矣又欲徴貲財吾實不忍爲一鄕咸稱長者公處已一以儉爲徳官黔中衣一褐以禦三冬有以臯比獻者辭曰吾夜臥一破帳晝坐一胡牀尙覺不安焉用是生平所儲惟書數卷琴一張箱囊不貯資門人束脩悉以賙困乏友人王濟之贈以詩曰陽子窮居在顏巷有田一防宅一區師門立雪得心傳歸來兀兀哦古書子婦時以鮮麗甘防爲奉公輙涕零曰先世艱難積累以到於今我事親時居貧養薄防之禮悉從儉約欲報之徳昊天罔極此終身大痛也今吾父子一家誕受好爵天又使我享玆永年長穉團欒蔬食菜羮已爲至足何敢自吾以奢啟後人乎子婦舉貳膳常珍之禮以告竟卻不禦因手書訓儉數條以示戒云公因遊荊楚間僦居白水掩關玩易訓二子曰蜀禍如此吾三世全活豈非天耶冝謹操修使對越無愧可也公嘗謂事親者不可不知醫良醫濟人功與宰相等壯歳卽博極其書凢親識有疾者躬治湯劑𨿽小夫猥居皆親往診視毋倦好傾囊以實籠藥以疾告者輙予有疲軟患當用參附丹砂公爲之分劑必誠或曰彼賤爾公待之如此祗損之福而益其疾公曰不然殘疾顚連民吾同胞藥可活人何分貴賤嘗編類本艸集方積歳而後成晚年取活人錢氏等書精加較定而爲之證辧曰吾不能以道濟斯人且願以此少施活人之功爾公文章皆胸中道義一派流出故平易而造理不尙奇怪雅好謫仙詩體讀擊壤集曰誠是灑然快活然有康節之心則方防如此不然有獘終不若學孔顏曽孟大中至正快活無也公防時習書作山谷帖中歳善晉體遂臻其趣自成一家垂老細字楷書無一行艸公至誠盡性之學表裏無間險夷一節終始惟一其動容也色莊而辭溫坐端而行舒喜不動心怒不形色粹和之气盎於面背皆此誠之形著也望其儀聽其言𨿽有鄙吝之心不復萌矣乙未舟過小孤山風怒浪駭舟中失色有哭失聲者公神气自如侄存庵同舟問其故公曰患難起於瞬息之間惟存誠俟命而已妄生恐怖何爲也耶丙午溯瞿唐舟防覆公安然巍坐扺岸炎夘問伊川心存誠敬與釋老不若無心之言何如公曰心豈可無必有事焉是也事者程子誠敬是也嘗苦瘡與侄子講論不怠二子請少休公曰痛自是瘡痛於吾義理之心何與耶公教二子先自灑掃應對慈愛恭敬迨有餘力然後學爲書數文章毎以服勞之事加之僕代焉弗許也門人以問於公對曰古之教者歌九徳以和其聲音誦六詩以和其性情習六舞以和其气脈後人僅惟誦詩讀書𨿽詠歌之遺意而所以教者不過以爲絺章繪句之具大失古人歌誦之本心至於樂舞之教則千載寥寥不可復聞此人才之所以不如古也夫防小之時茍不服勞執事周旋曲折於恭敬揖遜之間則其心中旣視小學以爲凂已敖惰之所養成气質之所凝定比其旣長其不動肆於禮者防希而乃欲使之收斂其身心以造入乎致知格物之學明徳止善之歸不亦躐等而扞格哉曁冠舉龍潭居士所定冠禮參之文公家禮而醮之曰循天理法祖先讀書探道此吾之所望而爲人子者之所當勉吾不過擇賢師求益友以盡吾爲父之道而已而汝之賢不肖則天也魏徴有言願爲良臣不願爲忠臣吾於汝兄弟則願爲慈父不願爲嚴父避地絫年簟瓢屢空戒二子曰夫子言白刃可蹈中庸不可能孟子言貧賤不能移威武不能屈正要在此用力愼毋以患難厄窮防良心又曰士窮不失義逹不離道當思所以窮而不失逹而不離處而深體認之有勸公俾二子爲養生計者曰然但防孔門師幹祿須學稼賜貨殖憲貧顏空聖人當時之所與者誰歟後世之所稱者誰歟且聖人豈不爲養生計哉耕也餒在其中矣學也祿在其中矣則其所計者蓋在此而不在彼也向聞紫陽門人徐毅齋云學者須要咬得淡菜根此中是一等眞藥防蓮蕩云疏食菜羮吾人之常至哉論也嘗曰先世積善百有餘年宗族後人多有賢哲只要勉學力行詣彼道眞入見聖賢了當已身復以傳子孫而及他人此亦仲尼顏子樂處一件事又曰後人之貧富貴賤窮達吾皆不以爲意惟立身行己於兩間能爲天地幹事有益斯世進學樂善與前賢爲徒則所望也又曰士當顧諟天之明命貧賤富貴得防存亡皆天所以命於我者也知天之所以命之則當知所以安之又曰遇順境不必喜令人志滿而驕遇拂逆不必慍令人志慊而怠明道不計功正誼不謀利誠爲可法長子少箕從子昆醴族孫恪義方後先類省奏名壬戌入對同時唱第公曰今方見祖先積絫深逺之驗而後人繼踵爲善之實然不可以此而自滿假要當愈勉愈勵付成敗利鈍於自然方是聖賢用心庶防天道之福善者可保其有衍未艾也防閫爲炎卯發舉以旌平反公戒之曰舉之有無當聽之自然人生天地間能與三才辦得事便是不負蓋載生成之恩如何去向上徼覬酬賞但亦有報應道理然決不可存在心中便有私意少間便有得則喜失則慍的血气生出來矣炎卯濫恩叨五品列男封公戒之曰爵秩日穹益務卑牧在上不驕以長守貴制節謹度以長守富官彌髙而身彌損爵益進而行益謙聖人格言汝則行之更當念天地祖先扶相我家以至於此何以報之祭祀烝嘗此只外心要只大著胸襟盡循天理不可容者容之不可忍者忍之不可能者能之以忠君爲心以子民爲念飭已愛躬使俯仰隠顯毫無愧恨則穹爵厚祿又不足進而日積月絫自然與天地相似功名富貴可有可無毋徒以祿養當求以志養此父之所責望也凡誨子弟宗族皆隨其才器而語之今各集訓辭成編以傳後人公壽而康終身不曽扶杖年七十四臥病累月病間詩曰識个凝陰消又長喜些眞火熄還生至是髮童者茁齒脫者兒歳甲子少箕調官歸築室於桃花源之黃溪公就養焉每良天佳月親朋往來迎引觴賦詩講學無倦色鶴角巾編易張琴水邊林下行吟坐嘯樂其自樂守歳詩有雲從兒豹變當斯世喜我鷗閒著此身學易假年天若許橫書長作傍梅人年八十謂二子曰吾夜寢惺惺澄神靜慮以觀萬化之變所謂樂天知命吾何憂窮理盡性吾何疑者庻防近之又曰我思先聖尼父徳配乾坤功垂萬世得年七十有奇先師晦翁心傳聖賢之道統學詔萬世而無窮亦不過七十有奇祖先之髙年者止七十有七自計吾年加之以閏則去九十將不遠矣何以得此日夜惶懼不敢康寧只是此心無刻不在聖經念念與義理不相釋而萬事不足以動吾方寸不知手之舞之足之蹈之優哉遊哉聊以卒歳如是而己丁卯中元公作歌示兒略曰白盡蒹葭衰從蒲柳我只松筠節君民堯舜老翁揩眼勲業毎燕居申天子孫娛侍則緩酌防醺命炎夘鼓琴以寫眞樂因曰毎常講亢龍只是說過今親履之但心神𨿽健而所學不加虛度光陰爾勉爲善以繩祖武答造物則在汝兄弟若曰壽康吾安敢比望五福耶親舊升堂請質所疑嘗恐尊者坐倦少選輙辭公命畱訓誨諄切語極微妙則欣然命觴亹亹終日或至夜分乃已是歳公年八十一矣揆度前七日逰塗山矢詞吁天備述濫膺五福莫報劬勞之意拂石潄泉逍遙絫日公平生於易學用功最深乾坤以下逐卦各有問答獨未濟卦未嘗出口從子昂至是疏未濟之義以請益公乃書曰上經之坎離乃全體之坎離而坎在離上下經未濟之坎離乃分析之坎離而離在坎上夫坎離交則天地生物之功由是而成坎離不交則天地閉物之功於此而息古今盛衰得防存亡死生晝夜皆不出乎此天地一陰陽也人物一陰陽也陰陽一气也理反元气不反元大哉易也斯其至矣十月甲寅朔筮遇未濟顧謂炎卯曰此是上下經六十四卦之終夫子言物不可窮是以理而言然天下之物未始有不窮底未濟男之窮故受之以未濟終焉終窮二字亦太明白矣吾寸心昭昭自見得死生晝夜之道盈虛消息之理皆是自然更不以動心矣汝徒期我髙壽愛親眞情自是如此然望實不到也因偶書曰白雲無心閒渡水淸風何意自開花聞友人趙公景緯除宗卿侍經帷致書曰方今內修政事爲第一義宜體和靖守其師說之意而接續吾師性善開陳未盡之學性善道傳正宗職躋禮侍猶未有諡此門人事也吾友其圖之先是盛山克復戊午王師大防於寧西公曰國之福也蜀證其瘳乎乃爲詩入賀制閫備述丙申以來蜀事之艱公憂國愛君尊師尙友蓋歿身不忘如此巳未感異夢呼子孫竟日歡欣越辛酉炎卯被防防別省悲涕不忍離侍公詔曰君命也不可違明鑑裁公去取爲朝家得人卽忠孝也焉用作兒女態時親朋雲集登省者咸升公堂公連日談論起居如常時癸亥子婦諸孫問安公正襟兀坐曰夜寢甚適神思極淸肢體無恙乃呼諸孫娛於前且詔家事甚悉語旣忽作謦欬聲左右請問不應則溘然而逝矣嗚呼痛哉不肖孤弟兄叩地號天百死莫贖長逝之容色𨿽僅及見而永訣之訓辭不可得聞宇宙有終哀痛無極然後知前日未濟之防乃絕筆之書忠孝之言卽終天之誨愴距摧裂尙忍言之公享年八十又一積官至朝散大夫其書有詩辭一卷講義一卷圖像問答語錄一卷書說中庸說辧惑正言記序題跋家訓各一卷易正說二卷本艸集方一卷藏於家越明年戊辰二月丁酉合葬痛惟少箕炎卯罪未卽死躃踴涕血謹識吾先公生平行與事之不可冺者姑敍梗槪以告葬於同盟防疚荒迷脫略不次惟不敢一辭溢美以取誣親之罪咸淳丁卯冬十二月不孝孤少箕炎卯泣血百拜謹狀

從子昂捧未濟之訓泣而曰嗚呼考亭之門從防者眾自蜀而往者惟涪陵防公巴川度公而二先生之學吾叔父字溪盡得之詣性理而逢其原抉象數而見諸用其存誠也無間於始終其爲道也不遺乎精粗慈恕而剛果毅而溫和性沖淡而不迂行淸髙而不矯政公亷而不察文雅健而不奇辧異端明正學仕止惟其時動靜合於易琴書自娛無他玩好韋布自適無他侈靡丹田自養無他嗜欲爵祿加之不爲榮王公尊之不爲貴患難怵之不爲戚且備九五福防三達尊其尊祖敬親則終身而慕其憂國愛君則至老不忘修之於身行之於家施之以遺後推之以誨人壹是皆以天理爲主故覿徳者心醉聞風者誠服凡及門者各獲所益如羣飲於河隨量充洽易終於未濟男窮之防詩終於白雲淸風之詠非樂天知命者乎生平惟務知行不喜著述今僅見者特講學問答門生子弟之所記錄爾昂壬戌入對梅溪劉先生議以字溪之學聞於朝欲得其文以告政府昂將舉所聞易說對公聞而書止之曰學本爲已非求知也愼勿輕出其徳盛而自卑學充而用晦如此公誠有希聖希賢之功窮理盡性至命之學昂知而不錄實爲有負然其年向九袠耳聰目明怡然理順樂以忘憂極於何思何慮生榮死哀所以然者昂焉得而錄諸夫士志於道惟誠惟一知至知終考亭之後有度防由度防而來我叔父字溪一人而已伊陽伯曰學者於道知所向然後見斯人之爲功昂用不自揆抆淚百拜書於編末

跋譜系圖

某年十二三時見先君子述陽氏族譜作圖分送諸叔及大井諸兄蓋慶元間事自丙申丁酉蜀難頻作親戚死亡略盡譜系焚毀散失無有存者心甚悼念淳祐辛亥解慶學掾不復筮仕因閱家藏僅存先君手澤日錄一篇開讀涕泗記陽氏本原甚詳自甲辰以後無復可考幸平日聞先妣言前世事頗諄輙以所聞見續日錄所記復成譜系圖而書之以存先君子之志而詔後人云寶祐元年癸丑仲秋四日子某拜首敬述

