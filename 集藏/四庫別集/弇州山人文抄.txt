

弇州山人文抄

﹝明﹞王世貞撰

●目錄

卷之一

卷之二

●弇州山人文抄卷之一

瑯琊王世貞元美著

西吳陸弘祚孝錫閱

序

送郭侍禦子靜左遷永安令序

贈劉朝宗之瑞安令序

送劉��戶部守衛�序

送王惟王之浦城令序﹝代家君作﹞

送李伯承之新諭令序

送按察正君督四用屯政序

送比部吳峻伯江西卹刑序

贈楊憑序

別汪仲淹序

贈李於鱗序

送髙戶部之滇臬序

送山東按察使朱公遷山西右�序

奉送按察副使耿公遷治上谷序

奉贈憲使河中馮公遷治延鄜序

送少宰汶上吳公遷南大宗伯序﹝代太宰公﹞

送州佐蕭公遷守蘄州序

○送郭侍禦子靜左遷永安令序

天子往赫然怒虜也詔誅大司馬以下而大司農坐軍興乏當罪罪稍次又會怒漸觧僅免歸而代者出倉卒匪豫時切責免冠謝皇恐計亡出於是大司農日夜騎馳無暇休沐且飯矣而給事禦史諸曹郎亦日夜相講尋利端間有所禆��端無窮而相實寡時禦史臣仁言募民入粟數千碩者予武階至三等金吾緹騎得遷帥睪當成繇多大富�民非久輒跳去僅迹罰爾度令情稍輕得上貲免其重者自若而他蠹隱匿狀如光祿將作諸監號中貴人陸海銄交之歲益縣官芻挽費十二三天子方坐西齊宮曹書異之下有司次第報可而大司農揣策亡以當�請一切加諸道賦而最重者江南先是江南漕�粟固什百他道而�比凶人至破廬舍�要稚以償禦史僅負郭二頃增不過升斗豈要譽閭黨朋友然耶不家江南不悉江南利害狀矣大司農正坐此何在焉今禦史素饒泊也始僅得言之尙欲抗貴人爲民一致福令𨿽小卑於永安豈直言福之乎予可無慮矣予可無慮矣

○贈劉朝宗之瑞安令序

今瑞安令劉君時時爲予言其先髙大父文恭公也景帝時太子故未廢而上自有子雅欲有所置革師臣啖籯中金舌塞不復發而諸中外險側人或因以�幸恩澤咸奏書請正所生子上閱諸曹牘�亡太學師生名也時文恭公實祭酒太學師云

上不言然賞亦絕不復及太學久之而鄕人楊尙書翥來朝謂上館文恭公尙書上故�從受經恩禮異從容謂先生朕欲益置相鮮當意者亦爲思之乎尙書頓首言必欲異代才臣淺陋少知與以目中見亡踰劉者尙書出亦不以語文恭公館之自如也會尙書歸而中貴人或間泄其語公知自愧責曰館楊公爲相地耶卽愛我而累我如是乃引疾而上亦坐舊銜故罷不相予向則巳熟文恭公事至端安令言問知爲其曾孫而益有慨也嗟夫劉公所謂介素恬穆無姦於時者也乃至遠眾守是不折奇禍不搖危議卽傳記所稱社稷臣何以加焉公僅不爲相相少尊爾而至今吳中稱賢大夫必推文恭公其諸子孫廷尉太常侍禦舍人冠裳掛胡籍亡慮十餘輩皆食公不竟之報以顯其究指得失多寡何大懸殊哉然予則又知今瑞安令之賢也其髙大父寔風之矣前是瑞安令明經舉進士行亡害分當從��而令爲進士則巳馴謹信厚聲稱辟諸�紳先生亡不爲令遊揚者而義之竟逡巡受瑞安且去瑞安今非大且仰�內也顧俗士僅見其表銖計而寸衡之令不得不輕其望令不得不內而令去�瑞安甚樂也於乎非深於文恭公之教者耶吾向者觀郡邑守若令緣殿最出禦史監司甚或�疏其治條而恆聚精神於奉事間其自卑過人臣也而其先旨向而逆趨之也殆於媚人主耶心諭禦史監司所非是少不當而亡不聲折稱善並旦夕施下之而又旁結其所廖信爲遊揚其政名卽最矣亡論所繇最也而上之人苟遂其一切而遂拔旌之以爲固然而忘其職又恭公一儒師抗天子顏中其所不足不爲動而長�株援若浼且病然假瑞安令�其志治之則必不�威而捨巳厲教以蘄快廣結以要容穆乎諄乎致墾切之愛及瑞安而巳而居瑞安令上者亦奪於民故爲褒許之非必意�而私自賞也令如是足矣昔漢時巖延年爲河南好戮殺�猾吏流血朱府道接�奏事不數日得報以爲鬼神咸搖手股懾嚴使君而東多蓄養姦人交口助其��而穎川守�方旦從鄕課農業然�閫事爾然��舉丰年而使從西方來輒行將璽書黃金之穎川不之河南守而延年竟以怨望及不道誅禍福誠有端其於民徳�深豈可��覬�哉令文恭爲今守知其必不可有亡疑他文恭不爲河南一時聲稱未可必知其當於民亡疑也子行哉後三年而有璽書瑞安令者予得而慶曰稱於文恭公後矣

○送劉��戶部守衛�序

鄮君之爲人斤斤者謹許可顧獨首善予云予之善劉君自庚戌秋事始居未嘗不指屈竊嘆伏也日虜騎踰關撓諸陵直走橫馳道燒人居以萬計而天子下兵食調亡備切責大司馬大司馬咸皇恐請死六郡亡見車騎發而中外獨仰雲中軍而雲中軍雜行虜中餉之莫得從大司馬所使�非素出見踉蹌行𦇤者褁創者��引反而大司農心欲劉君將餉重發言君慨然曰生不食縣官耶卽帕首韎韐請武庫兵不得僅得罷卒數十騎行輜重前追勞雲中軍卒生不習�聞風簌簌林樹間葉堅則大�以爲伏�指欲跳而君按劍奮前發不可巳然與輜重偕抵雲中軍旣發詔巳重申使者指絮且泣軍中壯士咸踴躍欲死報天子而劉君歸從容致軍事大司農先是君家亦莫知向也行蒲伏叩門者始得伏則相聚�怨數諸不�而君還更莫信或以爲物司之久乃稍就語嗚呼危哉大司農坐是中愧愛劉加而君署山西山西隸諸往鎭天子詔諸徵鎭益治兵兵所奉及非時賞請徽旁午計度支水衡錢可數十百萬緡而請亡慮十倍大司農坐堂上仰屋嘆晨朝諸曹郎不呼或獨呼劉君前君徐徐條所以應狀鉤校南方郡國藏悉輸致官而財節所請緩急次第之竟軍興不乏而劉君大指乃在持國體不欲而窮乏遠近與竭澤漁爾至所以探源嗇委之誼���究也而會君少有所不足意轍語予曰生�馬幸未�爲上捭一面必有當者何令齷齪�推刀代他人悲喜爲也於是劉君分出守數矣而大司農念如左右手莫可代則彊挽畱君幸少緩計議邊卽兵器有以�君�������上��當轉二千石之衛輝�有以奪君者宜右秩不守守亦聽便郡��然君乃得擇一面如素志幸甚夫衛輝古�朝歌牧野而�之墟也擁太行�其孟門而���黃河左右內洪�之水漑膏腴萬頃其形勝甲天下卒有�衛輝�也而平時又多�������������十九在途道一眞爲守�民��卽����少其��陳構咸欽衣祍而守之是共執敢��柱後惠���致於��������者又何至代他人悲喜如郎時語也劉君行稱�有以而�之先嗣君政告者乎夫邑令不其籍籍�勞苦之賜籍必使人詐亡行金津吏而抵津吏�此��距操切不��柳明稱耶而蘭陵公周非之聚飲訃�亡主也劉君爲郎要持國體不欲爲���必捨是而保���哉王子曰昨大盜弄��兵屠三���沒而攻�至河南風劉君庚戌秋事必更����界也��居然重矣

○送王惟王之浦城令序﹝代家君作﹞

上之十年州人�於鄕者爲前給事顧君按察趙君撫司理曹君今浦城令王君與余凡五人而是�王君年最少其爲文獨精志潔而行方卽以余之不�亡以辱王君而二三君子亦皆�然顧景而內�然余與二三君子者後先成進士爲由外官而獨王君之上春官者嘆矣再以疾不入試卽入而坐誤格試不終卽試所爲文當於有司意矣而以裁數報�於乎君之所以收於人者豈其有餘憾哉然不得違天而獨伸且今坐而��者與奔走而求以藝校者令之角逸足於五父之衢知其未易辧也則二三君子不得以其一日而伸王君亦明矣𨿽然吾且復有說夫天下有伸於爭之地者有伸於不爭之地者伸於爭之地者在天而伸於不爭之地者在巳吾與王君異時讀書占占不止也豈非冀以施之民乎今��天子授王君民矣與王君爲諸生見窶困者塗炭者抑而無以白者蹙額而思手援之泫然而止也何者以非其柄也今天子則又授王君柄矣有地數百里戶口十餘萬堂坳之下至於�屋上下脇息而耳目於一人窶困者塗炭者抑而無以白者在王君一提手挈足之間而窶困起塗炭抑而有以白不可謂伸乎班氏之紀循吏何限戴聖明經愽士師也而以墨治九江張季黃次公之徒其人或起家吏胥入貲爲郎者卓卓稱中外也則又何以屈王君王君行意君有所不足者且謂余布衣交也胡恝然而無言余猶記向者從王君偕計吏舟中也篝燈熒熒然搔背癢相尉他日苟富貴無相忘今余幸而先事

主上𨿽提數十萬眾扞北邊然甚恨初第時不得百社之邑而吏之今發且種種矣何以語王君𨿽然請得以千慮規可乎夫王不爲人誠廉不苟一介取予而又寬然長者其趨人之疾痛甚於巳此非無當於民師帥願出君之所有者待民而勉其所無者待吏夫君何有不足也卽余與二三君子當卒內遜王君矣

○送李伯承之新諭令序

予舉進士京師則聞同年中有李子者名能詩李子之爲詩劌刻性致究極幻變擔材愽而命旨玄卽世所稱誦名家若不足李子觀也人或才之者曰李子當被掄薦侍禁近假淸燕鳴我國家之盛不則亦列曹署巳而李子外補得江西之新諭令人尢爲惜之至且疑曰夫新諭難李子哉大要詩人之累多髙曠少實好怪奇而不更事天下所必無而不可信者彼以爲必有而至其所自得以爲斷然而必可行者乃不可施之於舉步今夫都市聽決之所耳聆訟自閱牘而手疏記其去丘壑何遠也眊眊焉朝發攄其心情夕哦諷其得失而程攺之狥吾所好而他不易其去吏道何疏也夫新諭難李子哉予應曰否否子目未識詩詎識李子夫世所尊之若神明用之若菽帛而不可少者三百篇巳爾三百篇詩之大宗也蓋豳風七月之章其著於民事何切也今夫變至於日月星辰化至於昆虫艸木摭取驗焉以厚勸民而上下之相愛父子夫婦之相保祭祀之以時燕饗之以度食力助弱之不軋而眾知治之道矣是故豳風詩也周公詩人也李子之所爲詩其自爲詩一巳乎李子之詩而巳也不足以重李子李子而深於詩也新諭其能難之或曰李子不難新諭將無大易新諭乎哉予應曰否否夫予也嘗竊迹李子之治詩矣滛思殫精研拆毫茫之際而後發郎不愜數易不止也玆意也可以與於政哉其不以易心視詩也其不以易心視政明矣李子故不當任爾於是眾知新諭無病李子李子詩無病新諭予將處李子難易之間而進之曰新諭明臨江郡地按志君子善居室尙禮而崇徳小人勤耕稼而狥分蓋猶有豳民之風焉今去志所剏迨千百年齒蕃以丰得無有潤朴滋好孽牙其間者乎本周公蔜勵之微意而加鼓舞焉略去操切鉤距探反原厚漸以禮樂渠渠哉新諭豳也則又進之曰李子毋疑於詩將使李子政成而詩欝山川之靈致采民物之麗衍標玆方文太師采之庶幾嗣儷七月哉於是李子行予序以別

○送按察正君督四用屯政序

益州古稱沃野千里天府之國非耶司馬錯往與張儀爭覩其利矣秦得李冰鑿江灌漑漢得唐蒙開犍爲用大行張騫言益斥地邛笮盡蜀土無饒瘠鹵薄者語稱崏山下有蹲�至死不饑饒當何如哉�之賦足以自國武侯用其理蜀法田漢中男女�居按堵無犯歲收供吏士乃不之此特一時而效巳彰彰然者無他法行也明興髙皇帝制詔天下定兵政諸邊重蜀西邊番夷以故重巳又詔天下兵當無事坐餕廩餼諸棄遺土地漸蕪蔓不理其令所在兵三分之一以城守二者就�畝理郡縣北沒八田田之收其息以瞻蜀獨得六十餘萬頃當天下半又故號饒無披兵然不聞轉巴蜀粟南浮江北出子午助縣官費庫藏尠溢羨�陳之積其說何耶且旣以蜀兵將恐蘗蠹嚴法而威之法久不任特分外臺臣專糺理之亦密矣綱益密蠹益深卒罷無所卹逃亡銖累而將又極意蠶食焉藩國之疆有力與卓鄭之徒把持而漁其間何限也臺臣泄泄然冀得逓代去於是人又不任矣聞之眾稱外臺惟屯田簡號無害至多所兼治夫使因故襲陋視而不爲之所宜其簡也湘南王君始由尙書郎遷蜀臬王君任專理屯以璽書馳傳往則過世貞而蹙額曰眾乃易予任�夫予則何敢�哉�王者皆爲郎治獄上間有所怒以屬郎而王君釋牘從輕典曰法如是足也他曹鄺私目攝君不動而賴上仁呈竟伸王君法當君平時恂恂若不能出口一且法所在極以重輕迫之愈自奮郎君任誠不易君胡不易也夫蜀大郡之中疆挾勢要來姦吾政卽以柱後惠文彈治之耳或日王君誠賢其望深而秩薄是不久當遷柰何世貞應之曰�不聞趙搜��都尉之治許下哉承亂單創法事事起猶收��王君賢郎故案不過一舉廢而裁棼何事久也大司農絲經���竭不足以奉戰士微算使冠���王君舉最報蜀士飽而馬騰廩有贏食當賫持��詔道西者必之王君矣

○送比部吳峻伯江西卹刑序

惟辛亥嘉靖春正月天子誦於秋官之長下諸道使十有五人洗冤滯憫蠢愚辧疑似以聞上諸非大辟戌遣論鬼薪下者徑得從末減甚大渥惠也秋官之長詢於屬曰是惟上之至意毋負屬各以長往劑其地最重曰江西江西揚之屬而吳楚之交也其君子崇尙禮義彬彬著天下其小人儉以嗇然或多深文相詐好鬼而信徵嚚訟而非其上未易乎也於是郎吳子峻伯應詔吳子先江陰令髙第微次當�諫官而年少不應格還爲郎會尙書患部牘冗未竟擇代閱者謂吳子習之吳子逡巡辭弗得耶代閱牘著聲也秩宗之僚�天官卿謂吳子習之以薦格不行歲丁未秩宗請試偕許士詔復用吳子於是聲稱奕然著卿大夫久之秋官以職��律髙皇帝所定也列聖因時變推廣意益之曰例例非律所該其究乃不大違遠律而中外巧法吏或借文餙私怒其非所以惠念元元遏絕姦宄也上曰善其更定之退輒屬吳子吳子窮日夜力校勘情法稱增損復之刋布著爲式夫吳子儒術吏法斤斤精至如此其何有江西哉𨿽然予冥聽而瞽言之試�一焉夫古之殺人者非誠甚惡斷除其人也惡其意爾是故恆求其所以生不得其所以生乃死之定死矣未竟其所以死則生之豈好致難易生死間哉所�殊也今京師號��民����成一不當大理得歟問夏五月上稱者故�湔白他以第寬有秋聚百官更推之必亡枉乃聽伏而五載人大推至左右扶風外郎漠然付巡察而所遣僅此十五使嗚呼地中外殊赤子寧二命哉使者卽不�聰明務究得寬苦而優�尊重自將時��������左至得請報免而輒肉腐其人�����待季者��遊食縣官是速生者而死之豈使意也又使者或僅求欵成案中夫此語常務爾吏刻深各能法家必稱密獄求欵得子夫吳子固優知之予又何言也蓋齗後慮江西獄亡論數十百人其疏��至今惟��烈公與參政著公木其究可思��子盍勉焉思�日孳孳以求稱使亦願愈砥節樹����教學俾吳子之使以人重如孫公其人以使重如葛公予不倿與有光寵哉

○贈楊憑序

大海以西任俠者稱楊君兄第二人君之兄尢��不問家家數起數廢而好��決數十萬一擲𨿽�不中豪其豪�月相�亡敢犯君爲人長身便���尢以信義稱旣��其人多�魚鹽君�其中度能任者致之爲撫卹計妻子良厚咸踴躍願爲楊君死甚或騖桀亡狀眾所畏欲避而楊君獨神之得其力郡守尉業稍稍聞楊君於是郡多�則下君捕�任人�來佐耳目微知偸處楊君坐起不��指�曰某從某所得之或繇偸伍中發�偸臥申���牀俱以次就�亡一脫前時大�洪等������深艨艟首犯郡�以報����使方行���將出擊之敗軍將死使大恐則遣�出而會有薦�君乃令楊君參軍事諸橫海樓船別校陰取君進北君謂賊驟勝驕速掩之勿失因夜出黎明距月里許鼓噪進君麾其私屬直前搏賊大破擒酋供余斬獲無遺使以下襲楊君功得遷君僅上賓格然不自明又捕商舶沒香藥珍珤悉以歸官楊君亡美衣鮮食之好少鹵獲輒分其下其輕財好施予蓋天性然楊君遊於魚鹽人乎所結�多士大夫長者乍見卑畢�折稍與論事宜乃慷慨剖析咸嘆服謂書生不如今年夏島夷大舉犯郡其遊兵四出掠予方裏居從裏中少年揭竿木褁裳而拒之小利則益憂其大眾讎我楊君聞奮袂曰吾不可坐視帕首韎韐佩兩刀從健卒數十來赴至則坐大樹下料羣少年勇法勇者給精器居前余分左右翼備聲援母令輕嘗賊申約束定賞格予恃以益彊數日聞郡兵且出掩賊而六合令自以果毅往張甚眾亡不色得楊君獨曰六合令非能見大敵者又帥二二當亡節度必敗尋�問至眾驚而更問君君曰賊飽不久郤�果郤其料審懸中若燭照然嗟夫人所謂朱家郭觧其人咸負气豪餘聲足以起海內乃不爲縣官出死力北滅匈奴竟以俠敗予固惜且恨之周太尉得劇孟喜若降敵國然不聞事定後有所薦豈吳得之重亡益漢抑孟欲自引晦或忌之耶諸公固俠人亡見才今楊君見才無爲引楊君者何也使得五千組練當東南寄必有可觀者予姑拭目以俟矣

○別汪仲淹序

伯玉謝中丞而以戊辰春訪我海上也則仲淹能詩古文辭稱名家矣太公誶謂伯倦宦而始詩古文辭仲乃欲以詩古文辭宦乎哉仲淹意殊不屑也然其受經義數試角諸生冠矣至甲戌而余入領太僕則伯玉爲左司馬益貴用事而太公亦封如伯玉官顧獨仲淹諸生自如也問仲淹卿何以久困諸生間大人伯兄盡貴柰若何仲淹益不屑曰吾第五之名何必減驃騎哉而是時余仲敬羙副祠部郎仲淹楚服而遊吾兩家兄弟益發舒自得也顧乃伯視我又愛我詩古文辭旣余出鎭襄鄧而仲淹爲祖至再不忍別且必欲得余之一言而後返夫仲淹沾沾第五豈其陽浮慕之而姑爲遊大人以成名夫亦合之一言有以少當其志乎哉仲淹念以李子鱗沒獨吾與伯玉不廢操觚業而兩家兄弟爲之左提右挈以狎主齊盟夫亦安能不視我伯也第今天不名爲右文然不得越經生術而遽顯古文辭士古文辭士故漸多顯者然亦不得越經生術而自顯仲淹稍卑之其爲我舉一觴曰藉大夫誨勉而就時趨矣當亦爲仲淹舉一觴曰士不享大烹不爲知味今時惎熾昌非子大烹日哉子苟仕矣夫豈惟伯玉餘二人之歡子之太公可無誶矣

○贈李於鱗序

海內稱文章家不相下更齮齕勝巳者此其常云日吾之使而南也於鱗辱之言計於鱗所許亡過北地李生矣其次爲仲默又次昌谷而其微詞多譏切某郡芋郡二君子二君子固蠖伏林野其聲方握柄所褒誅足浮沈天下士而其徒某某諸貴人日相與尊明其道引繩批根生平慕之後棄之者而一旦覩於鱗所非是寧不側目怪且指詈哉吾歸不能持於鱗言示人卽示人而讀者不能句若爰居之駭鍾鼓未有卒其亂者卽有能讀一二語而二君子之聲固巳中人膏盲而易其視聽將無難於鱗哉嗟乎吾以爲千古所獨諭者此耳子不能得之於父仇者無以奪而恩者無以致其效且使所爲爭者必欲求勝而驅相易則可不然蓬累而行乎宇宙之間洸洋自恣適巳並足其又何儺焉夫於鱗之不勝二君子固當仲默沾沾气弗克充志所長詩耳昌谷修靡麗弱不習古文辭北地生晉古文辭而自張大語錯出不雅馴二君子卑卑成卓也度北地生諸公才未易當於鱗而於鱗名位肖貌少足以動人鄙語雲天下熙熙皆爲利來又云利令智昏世闊希心好間一趨於鱗不如於鱗固無論遂如檿鱗而靚其所鼓動而傳響寥寥如也又焉易其利二子者乎吾聞之君子不得志於今則欲信之後旣不得志於今庸冀後哉則又欲微之古所謂古者獨其言在耳其人與骨皆巳朽矣�之何其恃而勝之吾復遊京師屬於鱗巳出守順徳吳金蔡某從西來過於鱗而論文某者故二君子友也其所持議與識亡以長於鱗則謂吾李守文大小出司馬氏司馬氏不六經隸人乎哉士於文當根極道理亡所蹈柰何屈曲逐事變模寫相役也吾笑不答於乎古之爲辭者理苞塞不諭假之辭今之爲辭者辭不勝跳而匿諸理六經固理區藪也巳盡不復指語矣繇秦漢而下二千年事之變何可窮也代不乏司馬氏當令人舉遺編而躍如胡至今竟冺冺哉蔡子無稱六經乃已蔡子而稱六經具在又寧作錄中語喋喋而占占繁固奚當也世之文行者曰碑志序記論辯固皆史變體也冒其名不曙所繇苦而要之理亦冤矣或更謂如君言於鱗誠文人文人者易事自喜宜不稱爲守今諸生相聚而訾易太史氏者非貨殖遊俠耶乃其辧方俗要塞纖侈其民人羯羠與物土膏瘠所宜否介若指掌然令他書生周行人間白首奚晳也而班氏稍能密於文敍循吏所以狀委致如其自敍亡憾此豈齷齪工紙上言者漢時君臣小用之爲郡國守相彼其所因利巧中肯出吳公趙張下哉天地之精英發之於文章而柤迹及政事亡二也子何以一時而驕吾千萬年吾故舉之遺於鱗卽二君子之徒移目吾吾甘之矣

○送髙戶部之滇臬序

日予行部薊薊故邊虜要鎭也而趙君治兵髙君業治餉是時髙君遷滇臬未發則簿案蝟集矣而二君者數擊鮮要余幹崆峒之野歌呼竟暮乃返更西抵盤山眺絕頂窮幽閴怪石伏泉薈蔚之木忻遘而出又趙君所不能從者於乎此寧無難餉哉乃趙君亟爲予言不佞亡所諛髙君更僕而數其異政未竟也始君釋褐禮令禮亦邊邑也君披艸萊而創治亡見難者俄入司農郎搉吳關吳號沃饒中土君�不�日而島寇暴起一我師乘勝來刼剽髙君亡半鏃尺障之備而徐以計緩賊悉遷其重去賊睥睨徒手返耳吳民移舟而比者可數百千君令無譏徵也或曰是不憂度支章哉君謂卽罪吾當之吾終不忍以天子一日養而易數百千命半日賊至�其不魚肉幾希活髙君者至今加額而祝有後也�吳竟何以異邊君又何難�君之來爲薊也赤白之羽且夜�屬庭無見糧將士擐甲待炊何限也君�紇陳獘�伏匿得要害之政不必事事毛舉而姦吏重足立亡所幹沒商當上芻者長之若��而就之行冬日也所乳哺將士各得意去亡嘩矣則薊又何難君爲抑又聞之髙君虜叩古比也大帥不介馬而馳益發車騎旁午使�郎何狀髙君方�愽飲自如也帥謂郎不親行餉安給髙君益飲自如曰餉須卽行而給耶晚矣指屈軍行某道某城伏食不爽也以故君不見迹更盤錯顚沛之地而有餘趙君雄才人也其不得以气加髙君而爲之稱如此今滇��在西南萬里外然獨稱佚焉吳薊故君�理也而被兵天子數拊髀思巨鹿之戰一旦有以髙君之功言者必召君亡疑矣

○送山東按察使朱公遷山西右�序

棤曹平陽相齊其所稱受於�公�可幾也夫以�之刓誇任俠取��許亂諸�田宗就��矣而�公者以無擾之一語而偃然�坐之�其本末不大懸殊哉然平陽用其指相齊無巳而又用之相人下謐如也則豈惟齊�賴於乎謂收圖書藉�賢者於陽耶約三章法者平陽耶發關中老弱未傳詣��爲民請苑者平陽耶此皆無一焉而�何與酇侯並也然漢之所以爲漢者一酇侯足矣平陽以守爲創毋拮據世人以新其名故功埒於酇侯而收其逸髙帝則巳懸燭計指之矣是故寧以平陽之後付戇之陵木彊之勃而不欲冷新進者特刀筆而操切其計也張釋之賢人豈忌庸於嗇夫者彼之所以推進�侯東陽蓋陰折晁錯之斤斧於來主也郅寧張趙之流𨿽其人天性猾賊荊枳其腹大槪有所窺見緣飾小材以覬一切之好而任事者見其毛舉鷙擊工小治辦固欣然忘其害矣且有所大快於前者必有所大不快於後卽如人行求長生一旦有所襲迎或气結轖而違軌遽厭其緩而求金石瞑眩���蕩以去目前之疾疾去而所存者幾何世儒僅識其形以創立鼎變爲難而忽於循不知才辯敏給之士一不勝其銳𨿽欲自制亦何可得矣故世儒曙於爲之爲而未曙於不爲之爲也余必鮮所東然雅巳時其說而竊從父老間語憲孝時事未嘗不愔愔廢晷也疏節闊目天下容有不竟之情而其治恆悠然而有餘蓋是時薦紳大夫以歲計而今以日計緦緦焉竭澤而漁更沾沾自喜薄其故舊不我若而其胍巳消耗矣居恆思庶幾二二平陽者旣有事於眚則又從諸君子識今按察朱公眞其人哉公不爲城府以接余也恂恂乎似不能言者餘言而退慚其支也動而退慚其躁也公初守漢中久之乃奉璽書備兵使者遷參政後先治秦秦故太都會也其民羯羠不均然往往稱公平公不見迹而理來按察齊齊固平陽所治又大都會也則豈無驅奴虜射利如刀如濟南�氏豪者公持不擾之說禦之而遠近逆帖內愧易迹俟化𨿽儼君屍祝而畏於神明民以春雨而吏以霜雪也則公所得於蓋公者深矣公今又遷行省事於晉晉又大都會也然其人淳而思有古陶唐氏之遺焉其又何難公哉公行且相天下矣其爲我終始蓋公之說母令後進有以郅寧張趙窺者

○奉送按察副使耿公遷治上谷序

乙丑春三月按察副使耿公由吳攺晉臬治塞外兵始遼左以大侵告至比戶相食人且盡矣而耿公由兵部郎僉臬事往曲爲法乳哺之卽大吏不得獨有半菽剖而與遼民共旦夕之命公間則提衡其將士而勉之曰丈夫等死死義耳母死叛也以故其將士尫至不能勝甲冑然往往有壯色時謂耿公力居多雲而會中土有操濞戊謀者勢焰張甚且恃中有奧援數陰喝明使毋得伸三尺誰何之耿公又用參議往至則多布爾目更以剌得其陰事凡君於�臾禦�史合筴上疏按狀核其人坐廢徙削籍蓋中土家像顏耿以朝夕祀不爽也於是有司第耿公功當遷而又會吳關兵使者耿公遷又奉璽書來治吳四郡兵屬兵久且弛武吏內恬嬉貌支吾其上盜魁奪吏權而事事桴鼓晝起城市中莫敢問耿公奮曰逐麋之犬寧顧鬼耶吾且先其魁復與禦史溫合筴窮摉逮魁獄之餘黨銁累就法無遺吳大治而又會上谷關兵使者有司念以上谷視吳重乃耿公又遷上谷兵使者業治裝都禦史禦史私熟計曰耿公誠才縣官誠急才柰何困天下事一人使踣頓途道也遼左重則走耿遼左中土重則走耿中土吳重則走耿吳上谷重則走耿上谷假令事卒蝟起是安能四得耿而應之且海將汛矣其爲吳請耿公耿公固謝曰不可吾爲人臣子安所避難爲春有汛吾姑母卽行以畢春而行猶及秋也吾以春障吳而以秋障上谷亡害耳居無何倭果大至數余皇軍於沙耿公檄戈船郭將軍田將軍分道角襲其左右而身出駐海節度之遂大破賊所俘殺殆盡耿公上事幕府訖度無後寇始請行曰不谷敢一飯忘上谷哉耿公所治吳其所坐而鎭者曰吳之太倉於是太倉之大夫士耆老出祖公司馬王子舉爵曰以鄙邑之無良不足長有君子也公幸無忘吳終撫之爲之賦鴻鴈耿公憮然曰不谷志也有君命在非所度也泉曹子賦出東之三章耿公曰請率吾子之誨勉之以無辱師泉徐子賦無衣耿公起謝曰子余兄也守周子賦彤弓耿公曰日沙之役諸將士之力也不谷其敢姦之比曹曹子賦北山耿公曰吾子之憫不谷深矣不谷寔致身焉史王子乃賦小明之卒章士王子賦甲伯曰公之先則有中丞治常平漢庾是盈營平鑰北門好畤定東方美陽蕩比胡定公掃金微伯宗固車師煌煌丹石若若靑紫帶礪之榮東京終始耿公其亦奄有舊封乎而廓大焉公曰侈矣子之言不谷之捍邊也儲胥吾吏民而袵席之請辭功於是世貞兄弟聞而嘆曰諸君子之善頌祝也其各有志乎耿公之善答也其任事純也其居績抑也其慮難仁也君子哉遂序

○奉贈憲使河中馮公遷治延鄜序

歲乙丑之春吏部臣言吳四郡治兵使者耿公習北事宜調去爲上谷治兵使者巳復言東昌守河中馮公故爲常熟令賢習南事又理大郡稱良二千石最宜遷遷爲吳四郡治兵使者歲之嘉平月吏部臣復言延鄜闕治兵使者馮公於西事尢習宜調前後俱報可始馮公奉璽書來按吳吳中人雅巳知公當熟時政則人人大喜加額言上念我予我馮公所以恩澤吳民甚厚爲公亦欣然思馭故所酁翼之餘與波及者而袵席之其它規調兵食��堡劑�役�庭之造大事斧斷小事理觧𨿽山川艸木若有�於馮公之貌而色飛者乃一旦�之卽盧���石使吳人瘠而秦人肥於吳奚��吳士大夫父老謀欲尼馮公行不可得則相率詣王子調輦上君子忽不念重地而輕來往我公一旦島豎乘矯汛峩岢之艑霄抵步而晨虔劉人於郡郛之外�爲折衝哉且業巳稱耿公習北事則胡不前北耿公以馮公習西事則胡不前西馮公又以馮公�令常熟晉南事則胡不終惠我馮公一歲問吏汗渙之號徒令�者匍匐道路爲也夫西周不過數大郡地耳以張仲山甫爲之內則東帥申伯南帥召虎北帥尹吉甫鼎分諸賢而三應之今奉稱全天下故不至乏才柰何齪齪�事急則馮公南西事急則馮公西卒不奉�與西�急安所取兩馮公哉王子無以�徐而曰諸君不見夫天駟之驥乎朝秣越而力刷燕其用良也又不見夫佽飛之用湛�乎水以斷蛟�而陸以��兒急欲悉其材也夫國欲亂則賢者常逸國欲治則賢者常勞勞非所以異賢者然使宰物之柄優賢者以�禮而不竟其才賢者苟於逸而有所不竟於志此非治徵也人主之所注向則天下之精神才�奔走以應之而惟恐後急欲竟賢者之祕而忘均其勞賢者亦忘其勞而遂竟其祕此治徽也且諸君亦知所以西馮公意乎內意誠重西在宋慶曆則有若範文正公明成化則有若侕肅敏公正徳則有若楊文襄公今則有若王恭襄公及大司馬楊公皆由西帥入政府握樞要楊公公鄕人也能無意公爲其後哉𨿽然亦偶重西耳宵旰之地忽攺慮而東南其顧又安知公不以中丞之節終惠吳也士大夫父老意得去乃徵敍餘言以爲馮公別當別公則耿公亦巳超爲中丞撫三輔矣

○送少宰汶上吳公遷南大宗伯序﹝代太宰公﹞

夫賢者利益人國豈不章章著明哉小用之則小效大用之則大效人主之所以曲盡賢者之用而賢者之所以得盡其益�大者不過秉握藻濫擁客儀表之地而巳藻鑑之地其爲益若甚切然日偲偲焉後吾之所是非以求合世之賢不肖吾識時有盡而物情恆無盡其爲用則甚労雍容儀表之地其爲益差緩然吾恆據其樞而天下之賢者思益精白其行以求合吾之是其不肖者不敢不拔濯其故以求避吾之非其爲用則甚逸其勞逸𨿽不同其爲利益人國一也𨿽然吾欲用其勞於藻鑑之地可一日而勉畢其技吾欲用其逸於儀表之地而使天下之士默回行而向道此非可以日計月積也昔在漢武帝時舉國家之大柄悉付之公孫丞相張大夫而汲長孺徒以議論風采備九卿位耳及淮南事起海內幾爲之震動而其所逡巡畏縮而不敢發者乃不在丞相大夫而在長孺何也唐楊文貞之始爲秩宗爲太常也一丞郎耳爰立之命下而嚴貴如汾陽橫怙如黎尹爲之貶損而恐後又何也此則地緩而人重養深而得逸之驗也吾持是說以求今之人而得吾汶上吳公者始吳公爲都禦史撫眞定皦然持三尺提衡吏民貪墨望風而觧綬去者不可勝計持論抗當道少所抵牾卽飄然自免漁樵於山澤者十餘年海內之士思一望見顏色願爲之執鞭而不可得屬���先皇帝有所更始謀之鼎鉉悉召用諸耆碩吳公始幡然起佐禦史臺遷爲吏部右侍郎是時山毛公爲左侍郎

先帝不以余愚無似使待罪二公之間相與旦夕講求所以無負藻鑑者二公亦不以愚無似而惠教之驩然得也乃隆慶之春正月毛公遷南京吏部尙書又三月吳公復以資及遷南京禮部尙書以去尙書八坐大臣固稱尊重於故而禮部則於職稍以簡由北而之南則又稍以遠不惟餘之愚無似以不能事北旦夕爲恨而朝之大夫士意若輕去公於藻鑑之地而緩收其益者嗚呼亦復有以儀表之說爲天下賀有吳公者乎夫南都主上所倚腹心地也其賢薦紳先生居恆傅節義譏說月旦乃吳公至欣欣矣諸參佐而下貲郎入者得無猶守苞苴錢通爲乹沒乎纓並甲裏之裔得無稱平陽籍陰鄧漸臺其居遊龍其輿馬乎旁郡邑卓瞷之豪得無猶尙鳴瑟粘履黃金爲遊說乎彼其軒軒自若以縣官遠卒無能難我不侫竊有望於吳公之爲長孺文貞也夫霜霰發而瘴祲消山有虎豹藜藿不采其利益國家豈淺淺哉詩不云乎羔年之皮素絲五紽公安蛇而過毛公其以不侫之說進不侫則姑爲公居其勞者相與交勉之

○送州佐蕭公遷守蘄州序

前蕭公爲浮梁時則以爽介便吏治稱賢令矣而會旁郡大貴人家有所忤蕭公𨿽用髙第入畱省竟坐中之謫佐太倉守蕭公業佐守則曰夫興遷人者例以傳捨其官而故帋尺一吾爲吾計快耳豈天子所與共尉憮元元意哉於是州多盜蕭公職賊曹率身先吏民益飭習比閭什伍之法而時抶其惰又以間布爾目行鉤巨摘赤黑丸於掌中發之盜大惴恐無所容迸他邑去蕭公時時言邑子踐更者三五而代吾乃竟歲爲官踐更也𨿽然吾得兼治他邑盜易易耳時有軍帥者職亦當治盜橫甚蕭公怒謂若虎而冠日耽耽攫人都市中何用治盜爲且吾獨不得稱臧孫氏言哉蕭公乃數從上官白髮帥狀竟坐免於是州人人大喜願蕭公當爲守會州關守蕭公則描守過王子而語曰凡吾之難非佐郡邑之難所以用吾佐郡邑者之難佐以長吏故抑而不盡見其才是爲長吏掩佐則難佐不愛其才而盡見之卽或以佐掩長吏則難今吾幸暫免矣吾乃有大難者吾爲之長而使民不測其端是吾愚民而用之則難使民有以測其端民將由隙而入我則難上人有所爲而不便於民而吾固持之是上代我受毀則難有所便於民上未及爲而吾先之是我代上受譽則難吾務於民好而時於法有所操捨民得其好而上疑其決則難吾無所操捨於法而不中民上信吾法而民失其好則難事有所當豫而未豫之卒然而無以�則難吾豫之奉而遇事不奉而不遇事則難子將何以教我王子曰守難蕭公哉卽以浮染令治治之民無不浮染應也且難守者則未有難守者也蕭公曰善�事三日下教敕諸�吏謹守舍毋輕出爲所欲爲吾以某日悉汝��罪當死爲日待汝期耳敕隸��下混吾鄕民民能自來敕役者以計次來受事毋君間居間吾重困汝敕賊曹卒乃公在不憂盜汝毋重爲盜於鄕也蕭公不下堂寄三尺吏民之上而州大治屬島寇至嘯於海臺使者僅以一帋符下諸所規調兵食皆以諉蕭公蕭公故豫之第言某所伏餱可餉某所矢金帛可犒以倉卒辦故事民當立睥睨間蕭公姑爲定編伍甲約束曰胥後令夫敵木至而先困吾民卽敵至而以困民待之皆非計也比寇退當事大臣計築城海上宿一參將兵太倉民受役偏且直弗及蕭公上書大臣曰夫築城者業保障四郡也夫利均於四郡而勞擅於一州民不可愚使也今歲荒見食無半菽棄父母之養以日胼胝版築而卒不得升斗之羨愚以爲不死則亂大臣恚切責蕭公以代受譽然竟無以奪之役稍稍寬半得直矣蕭公�守久民且以爲眞亡何眞守至蕭公仍故職益勤勵以治辦聞而吏部臣亦自賢之擢蘄州守蕭公復�王子而語曰不�日虞簡書之及以爲遷吏羞乃今奉免出治�矣�卒何以教我王子曰異哉蕭公之所虞難者時及焉然蕭公益亨無害也夫以道而用才以實而禦虛則何所不可今夫蘄故楚之嚴郡也傳𨿽稱其俗躁彊然猶淳龐近古秀民彬彬喜學有鄒魯遺風詞訟五不能當吳之一賦稅職貢士不能當吳之一以蕭公才出五之一應之足矣何至復難蘄爲夫蕭公號精悍勤事所操切間用權術至居恆依義節饒給議論工文章時或取逄掖士延禮之彬彬儒者矣世所稱說儒士類多沾沾自好是古而非今闊疏事情視蕭公治不大徑庭哉蕭公行王子之鄕薦紳大夫以王子雅知公俾敍其言以別

弇州山人文抄卷之一

●弇州山人文抄卷之二

瑯琊王世貞元美著

西吳陸弘祚孝錫閱

序

贈山西按察副使京山李公遷浙江左參政序

送按察副使巴蜀鄧公任福建序

贈吳參將遷江北副總兵序

贈兵備副使廣平蔡公遷督山西學政序

吳朝卿茂荊亭稿小敍

壽馬先生序

贈樂葵封君七十序

壽金令君七十序﹝代家君作﹞

贈張聽泉七十序

大司寇景山錢公七十序

贈大都督玉江楊公五十序

太學顧若時雍伉儷偕六十敍

壽封少司馬汪翁曁元配胡淑人七袠序

贈穆大公序

爲孝廉顧道通追壽父母序

徐母郭孺人八十壽序

贈程君五十敍

○贈山西按察副使京山李公遷浙江左參政序

當先帝朝余與京山李公後先守尙書郎也而李公出按察僉事於浙島寇暴從浙起剽郡邑甚勁李公當行部而馭者難之李公顧叱曰前而難我也耶我固非我有也時上奉臣文華來視師所掊擊勢更勁於寇左右謀以李公當自爲計者李公復叱曰爾且復難我也丈夫顧義何如耳死敵死權庸異乎李公所不能視餐者若而旰所自甲而達戊治書獄睫不交者若而宵所謀野而不蓋宿而不具下陳者若而寒暑所拮據於旰宵而寒暑者若而年斤斤焉繕儲胥習擊技稽軍實鬟官獘祛貪疻其大要爲浙士民請一旦之命於天子卽步武利害弗卹也李公所覩浙士民而不覩寇所覩天子之職與徳意而不覩天子之奉臣然所謂寇者則巳攝公稍觧去而卒不能勝其奉臣至坐非語不稱當調父老子弟相率而環公以請者數千萬人枳車足不得發曰公柰何捨我李公霍然而悟曰去之吾獲我我乃者復吾親有也蓋公父大夫公田居亡恙也當李公之歸省也日飭治髓旨侍大夫公間則從故侍禦王時育遊甚歡侍禦者故嘗論糺權相嵩忤旨貶人或謂李公是權相方與奉臣比周而蠱上公不憂迹耶公笑不顧遊益歡居七年奉臣敗中外爭推轂李公賢以爲用之晚而公殊無意出大夫公誚李公吾食肉躍馬如少壯時若生而詛我以老耶且不以時榮貴我而狥匹夫之小孝胡冀爲李公不獲巳而從太宰銓得僉事山東巳參議河南巳又憲副山西也李公官日益髙又獲以河南封大夫公賜金紫而公之子維禎成進士讀中祕書矣會予起田間繇浙左參稍遷長山西憲與李公相勞苦往事久之戲謂公曰居久無意浙耶不侫之有事浙其及公父老可半在壯者或老矣而徳公如一日公謝曰有之不谷之以浙爲媿也而勤士民思不谷則何敢忘居無何予移疾歸裏歸之二月而李公遷浙左參實予故官也公當行屬其僚袁公輩曰是必需王子言以行袁公走使四千里謂王子彊爲我言夫李公之所惓惓不釋餘者豈以余嘗一居李公官熟浙事耶不侫卽熟浙事何所加李公卽不侫旦夕思一二有所獻李公且笑以嘗優爲之𨿽然亦猶有請也夫和緩之治一人脈可無再診矣一疢而更一胗者其所受與所理後先異也公之浙去公十五歲餘吾乃者窺其民不虞寇而虞縣官之煩賦與豪右之侵兼不虞寇則其武備日益弛虞縣官之煩賦則其民大小益並困虞豪右之侵兼則小者重困不侫向固念之而未有以計也李公行矣不南走長山道卽北走檇李父老子弟相率而逆公者將公須曰上幸復用公神明不衰度有以重生我也其以不侫言質之夫李公之不爲黃次公則余信矣

○送按察副使巴蜀鄧公任福建序

按察副使巴蜀鄧公以湖廣節奉璽書來治吾吳中四郡軍事公至則躬按行海戍以時延見文武吏士訪問利害便苦甚晳爲七事上幕府大要欲兵損而足於戰賦損而足於餉列將損而足於控守地損而足於要前上事或報可或否竟之無以奪公而公所最銳行者核民荒地予稍近有力者免其稅使就佃俟其熟而稍徵之業巳就緒鄧公不爲嚴聲色以厲其屬不爲浮臾詞以取悅而所屬卽墨舞文吏上豪見之盛夏若負霜雪廉醇吏民就之如勁寒而暴春陽遠邇翕然謂公居職自稱卽數十年賢大夫亡踰者而一旦用福建節去監其軍報至邑之士民與野之父老子弟狂走叫呼失次曰天子畀吾吳鄧公將以大造吳而公柰何輕去我則又內自疑曰

天子遽遷公才之耶卽才公何以不右公秩也且閩與吳孰重吾吳四郡谷粟金帛之賦日夜灌輸於京師而不巳吳賦十之閩賦之一縣官所悉也柰何輕去鄧公於我則又疑曰往者縣官采給事禦史言下久任令前使湯公當遷者數特加中二千石秩仍領事又三歲而後遷今鄧公不數月而遽移何湯公之久而鄧公之速也夫爲令而自格之何也相與聚而質諸薦紳先生薦紳先生曰唯唯否否子之所以疑固也然縣官寔才鄧公而急閩且子不見夫和扁之於疾乎諸以疾來請者曰腹心曰手足均受疾也則藥必先腹心而後手足切脈按气得疾之源乃不在腹心而在手足也則亦先手足急在重則先重急在輕則先輕故夫緩急之勢出而重輕易今閩誠手足也然以其赤子之地當島寇衝赤白之囊日夜上急尙書至捐它省之賦以予其卒朝奏功而夕報封賞絡繹道路也吳自壬戌而後靡星昧之燧以於疆場吏天子固髙枕而受大江以南之計夫安得不急閩謂吳安湯公也者則徐之謂閩需鄧公也者則急之且也鄧公之不遂右秩以資乎固將有待也夫劑緩急之勢持資審望類能而使人者縣官之微馭也事不避難鞠躬盡瘁者王臣蹇蹇之節也於是諸父老子弟聽然而釋竟愀然而不懌也曰辧矣子大夫之言然吾儕終不忍捨公諸薦紳乃授其言王子使敍而爲公贈王子曰讀鄧公所規畫諸筴豈惟吳足治哉固恢乎其無難閩也前吾友汪伯玉之監閩師耿子衡之以故秩移上谷也不旋踵而建中丞之纛於其地余爲閩賀得鄧公且爲公賀得閩矣

○贈吳參將遷江北副總兵序

世之言搢紳介冑士往往不能持衡而相爲用今夫四封之裔陽寄命於介胃而陰操權於搢紳者何限也故天下見而形以爲有事巳斗材將重稍見而形以爲無事巳則材將弗重大司馬據考功令行黜陟將見材矣而它重爭之則遷將急卽見材矣而它無所更重則遷將緩緩可以窺無它重不它重可以窺無事形然而淺慮者樂其形而深思者虞其機謂其未足以摧將志而弛邊守若夫材將則不然重而不挾其所爲重不重而毋失其所以重緩而時養其所以待乎急急而不驟奪吾之緩不侫世貞家東海上束髮而窺用事臣所以待橫海諸將軍輕重緩急之態若一乃後先橫海諸將軍所以自待者未有稱也蓋晚而始得今參將吳公云吳公產中州起自百夫長非生而習戰陣與挾子侯舍人之素也一旦擁輕騎手縛萑符之魁奮身從戈船下瀨出沒於粘天浩汗中視以爲若策騊駼康莊者數戰而數鹵百獲生以捷上當是時縣官方外急寇而內重將以故吳公得婁推移至帥閫爲溫處參將而久之寇警漸以弛吳公亦僅移吾地當吳公之移吾地時後先開府大中丞見以爲無事形而臺使者從臾之諸所以議減削士伍者非一狀大指不欲使兵勝食而郡邑守令理官負其指睨天而延武吏罄折唯唯惟謹一言不相當剌訶隨之公獨行意自若也凡所建曰上記開府臺使者務精詳其目不敢以銷兵觧日卽一旦緩急何以應之吾支梧朝夕易耳吾不欲以難貽後吾者接見郡邑守令理官亦略如平常曰柰何使我僕僕謬爲恭謹少年前乎且也不欲以吾一官易吾體蓋吳公之爲參將前後積數年不調當爲大帥者再輒報罷公方出夫人簪珥市牛酒饗士也曰使吾推金長安道中毋寧推金帳下士乎哉然公所蒞以威愛稱其廉介之操與恬靜之行卽開府大中丞臺使者不遽悉之徐而得之吏士老稚之口彼見以所建白若逆耳而無以易其筴見以無加禮若剌目而無以易其守固未能一一心曉愛之未嘗不騰書推吳公第一而大司馬按資簿酌以考功令亦竟不能終後公矣今年春淮揚以副大帥缺請天子進吳公秩奉璽書往公諸部曲某某等不能忘公恩謂不侫世貞實悉公宜有以光顯其行不侫謂今副大帥不爲重公也耶西北護帝鄕有陵寢在稍東扼漕綱天下喉咽之地南據畱京之上游而介然一幕府當之卽江南稱肺腑宜不卟比數然謂縣官果急副大帥也五單於解辮奉正朔南越授首海不揚波者數年於今矣世固以見無事形於士伍時削而不時益乃至於大帥或罷而或畱非眞有所急也吾所以謂吳公者前固云重而不挾其所爲重不重而毋失其所以圱緩而時養其所以待乎急急而不驟奪吾之緩公固饒爲之願毋忘之而巳

○贈兵備副使廣平蔡公遷督山西學政序

蔡公之飭兵吾四郡實用吳郡守最遷云而是時諸武吏𨿽目公良二千石然以寬平重風教得最聲又時時爲諸生談說經義褒慱儒緩意不欲言兵事公至則延見武吏謂使者謬籨田間起踞諸公上奉有以教我巳大閱差次賞罰不小爽謂某某日作某過某盜某餉某朘某貲賴而帥不時上不者惠文法立彈治汝矣諸武吏惴惴請死退而自疑所作某過卽妻子不知何以得此蔡公也巳按樓船將軍部士若干毋得占虛籍爲斥堠若干某最要某次之轉餉以時給士不虛廩廩不虛士卽部曲數百里外若旦夕周還公而其廉無害者善爲伍者勇前者咸各以其長進遠近祖魁盜優咸羣蒲伏袒跌請效麾下顧其爲諸生談說經義益甚而亡何詔下公仍故秩移督山西學政諸武吏乍聞之人人自失也曰公柰何捨我公實我父母而外嚴師我捨公何以免於辠𨿽然我固疑公之遷也乃好爲諸生談說經義益甚其稍慧者曰不然公固多暇夫諸吏不習蔡公乎哉其布爾張目手運神觧一諷不再忘立斷不再剖且子之敝甲雕戈有重勞公屈指者乎設策布算有攖公思者乎諸生誦法孔子著爲經義根抵理道秋實春葩論議是非凜若霜雪決策得失蓍筮鑑別是固有以當公也公今去而秉鐸三晉間卽盡龍門河汾之彥衍圖書之指下淇園之竹以書之曾不足當公一夜之閱有如天子一旦委公長城系五單檿之死命韓甲代馬搏■﹝扌必﹞如電戞札霆發繁弱夏服左右完月公不爲之欣然而色懌也哉公又何專好焉王子聞之曰楚則失矣齊亦未爲得也夫謂公專好文者非知公好者也謂公兼好文武者非知公無好者也詩不云乎文武吉甫萬邦爲憲蓋孔子嘗辭於衛曰俎豆之事則嘗聞之矣軍旅之事未之學也其它日乃曰我戰則克至夾谷之會以好往而具三司馬奪萊夷之膽於立談間而敵自服彼其所教諸弟子卽粗而名之曰藝有不具文武者乎蔡公仁義成性發而經緯爲憲萬邦夫豈有二道哉且公之師帥而也毋寧異於師帥諸生也惻怛以將之肅括以衡之詳其科條而寬其入曲成而不遺巨細乃其衷淵乎穆乎中心無爲以守至正而巳夫豈又有二好也諸武子曰善請授簡爲公贈

○吳朝卿茂荊亭稿小敍

余昔守吳與部僅半載所愛其山水淸遠與諸薦紳先生之標鑑淸麗時時能言之諸薦紳先生亦頗以其文學之士進而未有能齒吳朝卿者余去部之十二年而中表陸楚生始以朝卿之所撰序記說辧傳誌書牘之類凡十卷來讀之則其辭往往修矩矱中事理有不盡騖於風容色澤之末者私自媿嘆禇彥回一膚立人耳尙能於吳興識丘靈鞠沈勃而余疇昔之鹵莽乃爾然何至薦紳先生亦竟蔑而亡爲齒之者豈其以余所指向在庶子之春華而朝卿故猶守家丞之秋實耶度朝卿之文行大江以南其心賞者能幾傳聲而噓之者能幾然覩太宗伯上事於制科射經義尙欲黜嘉隆之華而修弘治朴何況名爲古文辭朝卿乎知其必有合也於是陸生彊余當有一言之弁夫余曩者气盛名附筆舌之潤足以奔走後進顧坐而失宇下人今乃以廢憊鑿杯而焚筆研之餘欲爲朝卿重者胡不自量也𨿽然朝卿不能得部使者知而得之於廢憊鑿杯而焚筆研者亦豈終不幸哉

○壽馬先生序

比予始爲刑部郎郎之長王杜數君子時時爲予言身奉沐天子大恩列曹署諸父奉無他得以其宮迎養余奉賜輒治具爲諸老人會年各且七八十出則相後先委蛇眉鬢皓白冠劍都雅靑紫相暎照都人士望之如神僊云而會最少者爲馬先生然亦且六十矣狀甚麗其吾論慷慨纚纚可聽諸老人固俱長然獨嚴馬先生而內推遜以爲不可及予旣巳奇其事私識之而亡何文學盧生來謀所以爲馬先生壽問所以壽先生狀則嘗友其子今太史思參思參又余友也蓋盧生能言先生少時事云先生湖人徙於杭遂爲杭人而少孤家四幹壁杭故大都會也其民亡不吹竿走狗鳴瑟跕履而先生獨甘苦不好與浮俠交往卽之忠信斤斤然而時有所負挾不肯輕屈下人諸從昆季俱讀書服誼爲一時東南名雋其著者稱先生然先生數以儒姦有司不利遂棄去而恆惄焉撫太史曰嗟夫吾安能竟老校官也吾乃愧諸遊俠彼以我爲非夫也爾勉之哉於是太史受先生經日夜淬勵不轍竟以進士上第選讀中祕書口貴矣走使迎先生欣然來就養曰快哉使我身自貴毋若使爾貴我也而王杜之老聞先生至招入會先生亦遂欣然往太史恐無以當先生意者益日夜具買雞糈膾脯陰飭侍人惟先生所向亡問而諸老人得先生益歡爲具相過從不厭也吾少則聞日者言壽星在斗女分以故吳越間多耆俊黃耈而主上仁聖煦育長養之陶陶然無厲札其天年咸躋於上壽然究其所著見與爲之後者如先生蓋寡哉今年夏六月某日爲先生誕諸老人當盛衣冠過先生如吾向所聞同捨郎語而太史侍左右捧觴上爲壽能無少餘言也先生不聞杳山洛中耆英社乎一時薦紳大夫爭好談侈偉其事至傳誦而史繪之而五代時王漙柴氏諸父席貴勢日縱慱狎飲𨿽天子亦無敢問以爲盛哉其甚者或摧謝病棄之餘不能無千里之感姑托於此以逃席貴勢食膏腴又末也則何足爲先生辱盧生曰信乎先生與諸老人異是矣

○贈樂葵封君七十序

爲計然白圭者無與於養生家言其術不過攻苦去甘與物低昂而時藉其贏墨氏稍精微其說曰堯舜聖者堂階三尺茅茨不剪采椽不琢啜土硎礪藿之羹夏葛而冬裘太史氏僅稱其彊本節用家給人足之道盡矣老氏乃極其說曰不足以取余也不大以成大也淸淨澹泊與世無涉因循爲用其術若過約苦無所當而其資竟以不接天下之用而無匱其微之至能使天地之眞气不費而常盈𨿽後世所述養生家言要無出此者粗迹足以蓋計然白圭而下不論也夫鑄治椎販逐什五奇勝之筴者得其謀於家之似也導引經伸剽精而服气者得其謀於身之似也均非所以致要也吾今乃識之樂葵翁翁以其賢其壽望於吾之族第聞其少時則壁立矣嘗廢箸而依其外家受諸生經經明無害巳不樂吏治去而業家人耕耕吳之墟瘠三分其入一以歸公一者待歲翁特爲籌入而出之毋使浮羨及與從服食尠鳴瑟站屣陸慱之嗜然非有鑄治椎販逐什五奇勝者用稍稍羸初年畝不及頃季年乃過十頃余陸產■﹝牜孛﹞畜水居魚陂山居千章之材無弗具耳目日體咸節其汰世不吾接嗜欲簡少精气完固膚革充盈翁今七十何異少壯比翁之居自稚頒白目三輩矣居不聆翁厲聲出肩比狎若倪孺然靡不謂翁恂恂篤行君子也豈非所云契於老氏之精者耶翁諸子咸秀而文伯爲嶽牧自罷旦夕承志仲繇澄江守遷轉運河東道出裏轉運秩中二千石被金紫望裏門下而趨伯率以見孫枝翼庭廡間守相前奉觴爲壽甚都翁無樂乎或過憂以盛哉夫造物厚奉翁而翁廉取之翁廉其取而造物益厚之此固恆也夫翁則何盛之有老氏之語曰孰能濁以靜之徐淸孰能安以久動之徐生保此道者不欲盈夫惟不盈故能蔽不新成亦願翁長畱意焉

○壽金令君七十序﹝代家君作﹞

吾少爲諸生時讀漢史陳太丘仇蒲亭之長尉邑也則慨然撫掌曰士豈其公卿顯哉卽一旦數百社之寄庶乎屍祝而人頌之足矣旣宦達數遷爲天子制萬里命而夢寐乃未嘗不在吳閶闔間也仲長公理之書所稱良甽廣捨背山枕流溝池環匝竹木周布易圃築前果園樹後舟車足以代步使令足以息體弋髙鴻釣遊鯉風於舞雩詠歸髙堂安神閨闥呼吸精和此誠淩霄漢出宇宙之至貴也而吾徒托之於夢寐之似而巳且吾之所願於進者旣不果而吾之所恃於退者又未得則遂意以爲造物能偏予人以大而不欲兼予人以細此固然哉然不出闤闠閭黨之外而得之者蓋東涯金君之始釋褐也爲烏程尉巳稍遷余姚丞則無以異乎程仇也明法爲諸格束下吏而君獨奮然越格而自顯其所規畫操切精神之蘊𨿽不得盡聞然吾獨見其尉之邑吏人不言丞而言尉其丞之邑不言令而言丞士有頌民有謠訖於君之後數十年而不絕耳而君遷爲長江令益尊乃遂棄官歸君業饒以官故稍旁落乃任子孫而息之陂池圃澤竹木果菜之入埒素封優遊自奉卽無以異於公理所稱者然君伯子理問仲子蒲圻丞叔季太學生諸孫中外且十餘人彬彬砥行自愛髓滫之共日與左右之娛志足以使君欣然而忘老者公理或未之道也嗟夫士君子之於世進而有以自見退而有以自樂可矣今年秋君士十理問書來要吾文爲壽夫君吾所羨而不得爲者乃亦羨吾言哉今爲君約他日兵事小定天子以骸骨賜老臣鑑湖之曲而君尙健杖履無恙歲時伏臈擊鮮釀醇庶乎君之分公理一二而波我也吾爲日以待矣

○贈張聽泉七十序

世之人所同欲得者最莫如壽壽之所欲得於人者最莫如四民之不失職而偕其願以老然士急其願於名而農工賈急其願於利小者朝而爲暮計大者春而爲卒歲計拘拘乎役役乎濡首於課最程息之間了不知其隙日之去我而非我有也一旦所之旣惓稍思息焉而將來之日我不得而竟有之矣況夫失得之念迫則疲思耗神於所非覬之地往往陰損其所受之資較失得之機成則挨擋■﹝扌必﹞抌引繩枇根之用出而陰損其所待之隲然則其所謂不失職者固自不能盡與壽合也吾友於張君鼎之而因職其尊人聽泉先生先生少嘗讀書修士業未遂而厭之隱而耕於婁江之野又以不善幹報棄去𨿽家闤闠間絕不從人匄子母逐什一其於四民之職似若有所未能舉者然先生以爲遺書苟是讀以自愉志而巳而不必名遺業苟足饘粥以周身而巳而不必利其安靜詳雅卒然而覩之而知其爲君子長者其含容退讓卒然而迫之而不能使之怒其蕭散衝迫卽突煙之欲寒而不能使之憂蓋先生之所願不在四民之不失職而所得之日巳實爲先生有矣先生今年七十五官之用矍鑠如少壯有子旣貴而賢其於名利亦稍不期而集固不爲疲思耗神以損其資而又不爲挨擋■﹝扌必﹞抌引繩枇根以損其隲天之所以報先生未可量哉余因鼎之之請而竊喜先生之能實有其壽也不辭而爲之序

○大司寇景山錢公七十序

王子曰人熟夫用之用而不熟夫不用之用也今夫五金鞲於鑪而範之得材而爲錢鎛釜鬲戈盾欣然日以爲用也其貴乃爲淸鐘大鏞夏惇殷彜五父之鼎庋於明堂之序而歲不一試之未底試而所欣然日爲用者敝矣是器貴也歲不一試而歲益以重蓋易世更祀而天下翕如也夫吳故巨邦人文賢士大夫稱甲天下者也然而自余燥發時則知有故太宰朱恭靖公迨冠而籍於朝而後知有今大司寇錢公也夫二公者不必以用而用者也余請先言恭靖當世宗初上時有所褒進大臣及吏部臣闕時朱公爲南吏部幾當得之會少有所不稱卽上章乞休人或謂朱公不少需爲大拜地也朱公笑不顧曰吾以善拜卽不若善歸耳天子重於去公而爲異其禮以傳傳之還復廩廩之隸�之朱公之食於家而食於官者三十年一日也朱公闔門謝世事不爲章言媺行以易觀聽然逾歲而郡邑之郊內外默而化之卿大夫不敢以餙見於國士不敢以餙見於庠畯賈不敢以餙見於市其父老相率而戒其子弟曰卽衺趨何以聞朱公其子弟亦相戒曰吾衺趨卽不愧爲吾之老者若愧朱公何蓋又逾歲而天下之士大夫日相與訊訊吳中以朱公在否爲世輕重而朱公益逡巡務退讓其行自介士匹夫下而至於垂丱之童均與之講敵而不抰其達以加又三十年一日也朱公繇狀元及第三十年爲尙書以歸歸又三十年及見後甲子之爲狀元者海內所艷說而奇瑞之然使朱公絜功度材其前稱顯而用於世者孰與其後不用而用之爲大也錢公成進士入銓曹婁遷兩都法吏視朱公稍號任繁劇然亦且三十年而乞歸歸之時屬世宗末不能有所備於廩隸然未逾歲而天子用大霈恩進一品階稱貴重於朱公公乞身固少晚然健履而富於聰明之用不減朱公五十時公𨿽困敡歷外若染於�者而中肫然赤子其淵默而易亮恭退而質木舉無以異於朱公今之士大夫畯賈固不能如朱公時椎朴而易化然亦稍稍知慕向公旦攺稱而月貴其評二公名徳後先相望於世宗今上之初者卽不知其孰重然其重豈獨在吳而巳也易曰鴻漸於陸其羽可用爲儀吉夫服牛乘驥始而效其力於軛終而效其體於革世固不宜少者然其用抑何淺小哉錢公今七十合鄕之大夫士�而樂之而不侫使致辭曰公爲我進七箸安步衎衎天子修世宗之典公家食而食於官三十年如一日也則二公之用誠大矣

○贈大都督玉江楊公五十序

燭之武有云臣之少也尙不如人今老矣余未嘗不三復而嘆其言以爲人主坐視天下之才而使之老其過不在才也則又惜夫士之才少而當夫好老之主老而當夫好少之主終其身以窮也夫人主而誠能用其老𨿽巳晚然使夫握算�顧斂其果勢壯往之气而收功於萬全要之乎非少年所希者故夫秦一筴而明不勝蹇再筴而信不勝剪漢三筴而武賢不勝玄國何以故其采謀慱而計績悠也吾友都督玉江楊公之少時以列校提一劍從軍與�倭角凡數十百戰小戰則小勝大戰則大勝其積級自十以�萬其積位自千戶以至僉都督其積職自禆將以至大將蓋不出十五年間公旣不愛其才以媚人主人主亦不愛其官以讎公而一旦中中山之筴用單辭罷歸中外憂社稷而寶幹城者求其端而不可得遇有警輒以公名上南勁則借而南北勁則借而北意若不可旦夕少公而人主顧遲徊久之輒上輒報聞而公亦倦於世蓋嘗取其喑嗚叱吒躍馬而廢千人者弱其竅而爲嘯歌峩岢之艑駕長風而破區浪者葦而之乎一沼一嶼計倪之書以治生穰苴之書以課臧獲蒙恬之書以樊圃而其書或驗或不驗家亦漸以旁落公今年五十稍稱病謝絕他事而其好賓客猶故於是其客若干人爭爲言以贈其言𨿽人人殊大要祝公之壽考而念公之尙壯而不見庸也獨余以爲諺有之函牛之鼎以烹雞多汁則淡而不可食少汁則熬而不可熟蓋器大而小用之則不宜也三秋之郊以見上帝會九賓而享諸侯而後無捨鼎矣去今日公年日益進謀顧日益深有如人主下一書寄以斧鉞之任明信武賢之徒瞠乎讓侯印公肘而不敢望也尙父膺揚方叔壯猶緩之乎歲以待哉公謝曰不然子之言信羙矣而非余任也昔李將軍之孫與太史公善其敍數逐虜數廢數起狀歷千百載而若新今吾奉及吾之身而善子又身得子之言而身讀之某奉不惎大乎請書而張之壁

○太學顧若時雍伉儷偕六十敍

去余居東數里而近曰小璜涇顧氏其先滁陽人從宋避虜而�徙箸可四百年世爲海上名族其人率本富穎者餙以儒而自時雍君上數世皆齊發惇睦時雍於儒又最顯故餘光從兄引禮公捐其淑歸焉是爲王孺人君少孤指據遺產然州業以第上貲充鄕賦長無虛歲矣君愼善所任而身爲參伍鉤巨出入不少差家益以裕裏中人始少君難之而更艷之曰咄嗟顧君晨上賊郡門歸治適策肥軒軒不足豪田舍兒耶君慨然曰是焉足豪也去而所稱先人遺糊口庇雨之產不亦有先人遺圖籍足守乎乃下惟日夜讀不休竟成業補州慱士弟子尋遷太學上捨太學天下賢俊士大夫所關一傾蓋顧君則無不歡然稱顧君長者間謁顧君文習之則又無不肅然稱顧君有國士風剌履籍始也顧君前名工治生有孺人則不復問治生孺人脫簪珥謝紈綺之餙而手理絲杲挑織目察工作足履行場圃其蚤晚興寤身先後其臧獲者四十年君得以睱精專其業然數奇九試輒不利而會子應聘巳長有聲諸生間顧君乃曰吾九試而九不利者豈盡命也耶吾安能人人角材什權衡也謂應聘勉旃自愛愚公之徙山至屬其子與子之子而山神亦畏之矣孺人之任顧君家應聘之任顧君儒君幾無所事事者而頗好行其徳扶顚振貧理胔粥饑婚嫁鰥寡蓋至於島寇之變君所獲余於盜手者無幾而其爲徳固有如也今年夏餘將有晉陽之後應聘來謁跽請問曰惟先生以文名天下庶幾其惠�吾父母���不�則又曰以母氏之辱爲先生從子應�之辱爲甥而微辭可乎哉余又謝不得則問應聘曰�之父母今六十耶曰未也期在攺歲然則子何以�得餘言應聘又跽曰先生不時歸而吾以時壽吾父母則懼其不及先生也余�曰吾且歸歸猶及觴�然子姑以吾言語子之父��吾嘗讀�西京事諸吏士負一藝抉一行以�上之知若探契而取責亡弗讎者卽恂恂一鄕君子修耒耜之績猶有舉�弟力田之說以侍之今顧君出而爲才於國而九舉弗售歸而爲徳於鄕而鄕人�然亡加譽意者其��慶默爲福不近是必在應聘與應聘之所以顯其父母而樂其志者亦可以觴矣

○壽封少司馬汪翁曁元配胡淑人七袠序

嘉靖未汪伯子爲襄陽以政最聞制詔襄陽太守嘉乃治狀久矣厥何所自具以�襄陽專謝不�則曰有父某母胡且六十矣諸所以誨守潔廉愛人非一於是汪翁獲封如守官胡��翁秩爲恭人居久之爲隆慶五年而襄陽守���禦史中丞督八���塡撫鄖�上游�報故��中丞勤力益辦治�封守夫婦田居無恙耶具以封中丞�如初於是封守汪翁得進禦史中丞而恭人以�同故不復進�明年而今天子有兩官���中丞入拜少司馬與聞樞筦之事天子益嘉�之汪翁復進封如司馬官胡恭人爲淑人前後三被璽書褒予外內名徳艮重其又明年天子攺元萬曆維祺之壽思與海內共之而汪翁曁胡淑人偕七十矣少司馬���斧巡行九��掌王事�����堂��其�王生嫻於辭屬之曰若不能效��人祝耶不�則先有以復少司馬易不云乎在師中吉王三錫命而象系之曰懷萬邦也人主有懷萬邦之仁至三錫命於師中可謂隆烜異眷矣然未有錫及父母者今天子不勝其仁謂少司馬寔勤王家以保扜外內又不勝其類胤之孝而三錫我汪翁胡淑人少司馬其精純志慮以從事於疆圉而罔內金則又以少司馬指百拜頓首而前爲壽曰惟汪翁惟胡淑人盍對揚天子之休命惟汪翁命曰益專精神以輔遐齡惟胡淑人命曰壽富於趙太君而燕喜何啻魯也繼自今其並杖子朝以觀爾子成功天子所以致祝於汪翁胡淑人者未巳也夫翁淑人偕七十老矣然不有耄大耋期頤於後耶少司馬三品貴矣然不有七命八命九命於後耶天子固期之杖於朝矣行將修三老五更相割奉食之禮於汪翁翁與胡淑人其時進七箸馮凡杖以光昭天子之令徳長有我少司馬精純志慮以從事於疆圉而罔內顧宗社永永有賴乃歌黃山之詩而觴之其辭曰黃之山與天友惟爾壽偕以其偶黃之水沛濁漉惟爾福偕以戩谷黃之云出爲雨化爾嗣人甫永以壽天下汪翁胡淑人曰善敬舉君之觴

○贈穆大公序

燕趙古稱多感摡節俠之士而魏亦其輔國也今其人向矯矯修其行不衰然仗者赴士之阨困急於巳旣巳存亡死生矣而不自矜其能然一爲義而天下歸之百里頌功千里頌聲若朱家季心之流彼猶爲名使也節者則不然其契顓而事迫如羊角左伯嬰杵之徒苟不濟則捐吾身而爲彼存者事濟矣彼又捐其身而報逝者所以爲兩人足矣彼猶爲气使也故夫節者狹而信其志俠者泛而行其意要之非甚其至也有能仁心爲質惇詛明信爲國惜�爲士惜儀內足於志外挫其名斯進此二端矣則穆大公其人哉穆大公者魏人也有子曰文熙而顯文熙之友石給事星上疏論天下大計於左右有所指斥忤旨當受杖北闕下時左右中貴人挾上怒而修其郤敕閽吏毋得以給事從吏進文熙聞之曰果爾給事且死矣時當任工部郎未上闌入謁緹騎朱帥曰公以給事抗中貴人耶不侫筆不朽以中貴人死給事耶不侫筆亦不朽惟是公爲天下愛直臣爲萬世自愛朱頷之陰戒主杖者石給事卒物故令我愧見彊項郎而給事甫杖畢諸中貴人羣詈之給事亦詈則益怒箠榜交下文熙迫趣前以身蔽掖之而觧帶綬戟支甚力曰此豈亦上旨耶中貴人恚而咻曰若何官非而闌入地也文熙叱之曰吾工部郎某也此廷臣廷非而闌出地也諸中貴爲詘稍稍引去文熙起給事血肉中而囊之出時給事爲編民矣文熙卽日僦捨都門外治醫藥給事數憒絕數爲噓气得蘇當是時文熙盡出其橐裝與賣宅直可二百金以給事歸計而度猶不足居旬日有策蹇■﹝敝﹞■﹝敝﹞來者則大公也撫給事謂殉而職足稱丈夫且我在胡他虞耶巳謂文熙若傾橐而資給事哉吾有子矣不腆之鍰以佐若可與偕歸矣時將冊東宮大公屬當封文熙念棄官易而獨難大公封大公覺之怒曰給事父猶布素泉下我何忍獨冠帶也且若以一冠帶足榮我乎趣以給事歸吾三人田間足矣給事時時語人北闕下之難穆大公父子實再生我吾身非吾有也居久之文熙以行誼間公卿薦紳間得推轂爲禮部郎巳遷丞尙璽巳又攺吏部郎大公亦從封禮部郎然嘿嘿不自明裏杜外毋能名大公者而文熙爲吏部時欲以直匡其長於人才數數獎進不匿聲迹又其故人某侍禦有所彈劾不勝謝病歸文熙爲從中釣奇冀扼其人而伸侍禦疏者事覺外遷臬副亦謝病歸大公迎謂曰兒病晚矣吾向者業知之漢庭乃肯爲而再伸志也夫文熙初自罷以友故而大公安之最後罷復以友故而大公復安之無幾微見顏面豈所謂內足於志外挫其名者非耶給事又謂大公習經史尢民於左民家言或以爲學問之力然大公爲徳其鄕類是者非一特不自明故毋能名之者庶幾仁心爲質惻怛子愛遇而輒發耳夫大公不以頃刻得官阻文熙棄官其於文熙之進退宜坦坦也蓋不侫嘗一再遇文熙與談說古今才術文秇交相器也不侫亦易棄官而獨當事者嗾言路齮齕之文熙走見其長畫地指天以免不侫而不使不侫知也大公壽不侫稍槪次其事而稱之以爲勝於古之好行節俠者或給事與文熙意也非大公意也

○爲孝廉顧道通追壽父母序

凡人之情不假餙而發於性賢者恆任其過而不肖者恆任其不及自先王之禮教行不及者恆苦其勉企而過者恆苦於抑而不得伸然是先王之禮教𨿽本於財成而就中而其意若在伸而不在抑故夫人子之事親生則致其養病則致其治歿則致其哀以爲是無以加矣養而不已而至於鬻子治而不巳而至於割股哀而不巳而至於廬墓先王尢以爲近於厚也而旌之鬻子而無後割股而傷生廬墓而終身至犯於生人之大訓然先王猶以爲過而不以爲罪也陳於陵之不食其母許世子之不嘗藥原壤之歌而宰予之欲短喪彼固幸而免於一時之法然聖賢之所以抉其微而刑之萬世者何嚴也故夫律此而語彼而人子之於親寧任其過可也友人孝廉顧道通一日冠裳而謁予再拜肅容而有�曰吾二親之棄不肖也實在壯先子北山篤行君子顧其名施遠不能出裏閈母何淑懿令人其教近不能出檐闥而是時不肖方稚不敢以徼巨公長者而爲之銘若表蓋三十年如一日也計吾父母而在今歲當七十吾父母而七十不肖誠貧則必謁四方之醴齊醒盎以實吾觴則必謁四方之殽哉膻薌以實吾俎則必謁四方之賢士大夫歌誦敍記以實吾堂而今悉巳矣其所致而實觴俎者度無以起吾父而薦之而至於歌誦敍記其文義之儁足以時寄吾思其美而傳足以噓枯而骨肉而使之不朽卽先生其人也不肖願有請於先生予怪而語之夫所謂壽者黃耈駘背玄發兒齒之年而所以壽之者崇岡茂陵川升日至之語夕舉堂上之祝而致之家中之陳母乃非當乎道通拜不巳曰先生義正吾無以奪先生𨿽然其必有以慰吾逝者於地下而寓吾思余固謝不許道通之友曹生從傍說曰吾吳之俗薄者懸弧之宴子輒避亡冒脯酒漿責直以償易簀而呼去檢橐裝送葬之子哭往醉歸墓木如拱慱進是資孰與顧君之老而慕其父母乎卽厚者多作佛事號爲冥施浮屠黃冠是依是師斥其具璣以馳京師購禦而旋冠其丰碑孰與顧君之知乞先生文以寄其慕者乎曹生之說云爾嗟夫顧君之所爲請誠不經而吾之許誠濫顧有感於曹生之說似猶得夫先王之所厚而竊附於鬻子割股而廬墓者因爲序而歸之

○徐母郭孺人八十壽序

當萬曆之甲戌天下之士貢於廷者數千人而嘉定徐子子顒褒然髙列於是徐子待次南宮而不侫猶子駰寔師焉而徐子有子嘉言爲邑諸生邑諸生數百人嘉言亦數與角試輒冠而不侫之子騏乂寔友焉人謂徐子當得官卽遊太學以取畿試便而徐子念其母郭儒人且八十謂得請告而歸卽不能脫菽水庶幾一日之養哉而意猶慊慊不自釋曰何以爲吾母觴也日吾母之專精於婦紅者若而年而庶幾於吾先君之貴也而僅以章服應詔則專精於母儀者若而年而庶幾於吾兄之貴也而不能離諸生皆先吾母而往也而又專精於母儀者若而年以庶幾吾之離諸生也吾今離諸生矣而未有以顯吾母也何以爲吾母觴不然藉手賢者之一言乎則以屬不侫不侫謝不可得乃謂徐子子姑爲子之所得爲者可也夫陟屺之章與靡塩之詠其人豈不亦服采食祿者而猶困於行役而不得偕至於祈父而曰胡轉予於卹有母之尸饔則爲其母者更拮據於其子之食而弗獲享也子之爲徐子者若而年蓋嘗食諸生廩矣嘉言又食諸生廩矣母縱不獲分大官之膳與尙方之挏酒差亦賢於田中負者哉夫爲子之前人而稱孝者曰元直然以仕劉之故幾不能安方寸間關跋履而後得致其養於母孰若爲子之前人而稱者若仲車者也余之子騏進而曰徐母之爲壽固安於子賢不必祿矣然以開歲爲八十而始舉觴而徐子與嘉言之試及之寧復用諸生壽哉𨿽然姑序以識

○贈程君五十敍

自孟氏舉爲仁不富之說學士雅言之而太史氏獨不曰人富而仁義附焉此何以稱也孟氏見其左而太史氏見其合也夫陶朱公爲越相至貴倨也一旦而棄之若敝屣轉之乎廣莫之鄕而不能忘情乎買遷化居之事彼已驗之才豈故愛而必再試之彼蓋欲有所用其志也治產積居而不責於人智者能之千九年之中三致千金再分散與貧交疏見弟此非仁者不能也甚矣程君之近之也蓋吾友戴子之言曰程君者新安人也新安僻居山溪中土地小狹民人眾世不中兵革故其齒日益繁地瘠薄不給於耕故其俗纖儉習事大抵�俗人十三在邑十七在天下其所蓄聚則十一在內十九在外自程君年甫髫而從其舅江淮閩天下買巳進爲中賈屬有外難脫身歸則轉貲湘楚稍稍徙棄二廣珠璣犀象香樂果布之湊蓋不數年而成大賈門下受計出子者但數﹝下有逸文﹞

弇州山人文抄卷之二

