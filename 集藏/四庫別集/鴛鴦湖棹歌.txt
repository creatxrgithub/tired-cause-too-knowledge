

鴛鴦湖棹歌

﹝淸﹞張燕昌撰

張燕昌﹐海鹽人。字文漁﹐號芑堂。淸嘉慶時以優貢舉孝廉方正﹐受知於阮元。平生力學好古﹐曾師事丁敬﹑張庚﹐尢嗜金石﹐搜羅宏富﹐曾自摹古文字爲《金石契》﹐又曾登寧波天一閣﹐摹石鼓文﹐築石鼓亭勒石於家。著有《石鼓文釋存》一卷﹑《飛帛錄》二卷﹑《金粟箋說》一卷。《金石契》一書流行極廣﹐其書畫篆刻﹐爲世所珍。以上見《嘉興文獻》及和《鴛鴦湖棹歌》自注。

乾隆甲午三十九年之冬﹐臨川李公視學兩浙﹐以《鴛鴦湖棹歌》課嘉禾士子。蓋欲采里巷之謠諺﹐覘民情於歌詠﹐而因以譜太平之風景也。燕昌生長鴛鴦湖畔﹐扁舟來往﹐尋鷗問鷺﹐樵歌漁唱﹐時領略於煙波縹渺間。昔楊鐵崖云﹕道揚諷諭﹐古人教廣﹐有興國顯家之道焉。不揆檮昧﹐仿朱譚二公倡和之作﹐續成百首﹐非敢踵美前賢﹐亦祗操音下裏云爾﹗

東南一帶稻魚鄕﹐

男務田農女務桑。

儂譜太平新樂府﹐

棹歌聲裏渡鴛鴦。

波紋如縠疊輕羅﹐

風波不作煙波多。

慣撥瓜皮小艇子﹐

浪花圓處疾子梭。

春城士女曉妝妍﹐

插鬢紅薇浥露鮮。

唱入餳簫深巷裏﹐

賣花天气看秋千。

換衣亭外念郎衣﹐

落帆亭畔望郎歸﹐

花落階前郎不至﹐

竹林新長燕來肥。

花開如錦柳如絲﹐

學繡村中學繡時﹐

繡得鴛鴦常比翼﹐

雙雙棲在合歡枝。

注﹕常繡村在郡城西。

綠蘿水閣白蘋湖﹐

小婦當窗簾不鉤﹐

三丈日髙春夢醒﹐

街前喚賣馬蘭頭。

注﹕綠蘿莊在鴛鴦湖南。

新晴灩灩曉雲開﹐

鈴語鐘聲盡日催。

莫道儂舟歸獨晚﹐

燒香三塔寺前來。

賢娼巷裏春風溫﹐

蘇小墳前夜月昏。

惟有離離靑艸色﹐

年年寒食最銷魂。

三月吳蠶已二眠﹐

蠶房辛苦春秋天。

楝花開後人如醉﹐

才放蠶忙又種田。

岸花片片落柔枝﹐

岸柳依依拂釣絲。

綠漲深時宜阿子﹐

紅橋圍處是孩兒。

櫻桃熟時乳燕飛﹐

豆莢堆盤筍蕨肥。

橊花紅映交葉綠﹐

與郎喫粽送寒衣。

溪上猶傳舊姓錢﹐

溪邊是處起炊煙。

連天小雨桑陰密﹐

夜夜靑蛙叫水田。

髙貼紅箋蠶月韯﹐

柳絲處處插茅檐。

與郎禁忌休來往﹐

怪殺人家閉戶嚴。

熟梅時節雨連綿﹐

石首魚鮏正上筵。

一路冰鮮齊入市﹐

海濱新到販魚船。

注﹕石首魚俗稱黃魚﹐嘉興販黃魚者從寧波航海到乍浦﹐魚上蓋冰以保鮮。

頭蠶五月住絲車﹐

織得新羅奪錦霞。

妾欲爲郎懸艾虎﹐

郎須爲妾插橊花。

梅風竹雨入筠簾﹐

甪裏街頭屐齒黏。

記送郎行行不得﹐

履鞋橋上履鞋尖。

靑絲籠帶看蠶娘﹐

兩岸人家齊采桑。

繅得新絲何處賣﹐

東新行販北新行。

注﹕新行鎭在嘉興﹐新行裏在秀水王江涇。

嘉綾滿幅細花紋﹐

一絲一縷見辛勤。

制就鴛鴦相映綠﹐

繡衣坊外遇郎君。

注﹕嘉興產綾﹐細花紋﹐稱嘉綾。繡衣坊一在郡城﹐一在海鹽資聖寺左。

湖柳絲絲醮碧波﹐

金陀坊外綠陰多。

落花何處尋西子﹐

範蠡湖中五色螺。

注﹕金陀坊﹑範蠡湖都在嘉興市內﹐範蠡湖產五色螺﹐其中有西施妝臺。

妾家卻住滮湖東﹐

愛趁晴江五兩風。

正是相思無限處﹐

子城隔斷女墻中。

注﹕滮湖在郡城南﹐卽今南湖。子城郡府治圍墻。

處處名花列肆﹖﹐

儂家西市市湖邊。

涼風水閣濃香透﹐

一帶篷窗茉莉船。

通越門邊鳥夜棲﹐

馬嘶隱隱雜鳴雞。

五更聽得鄰船語﹐

一道斜封到水西。

注﹕水西驛名。

子夜低翻一曲歌﹐

湘簾處處隱纖蛾。

人家好似船聯泊﹐

隔岸紅樓跨水多。

罷釣歸來月正昏﹐

櫓聲矣乃市聲喧。

乘風直到湖心處﹐

放鶴湖邊又一村。

州倅東廳鎖碧池﹐

柳絲婀娜夕陽遲。

閒來受煞淸宵景﹐

髙唱儂家花影詞。

憂歡石邊艸離離﹐

爲郎憂歡無盡時。

可憐石有憂歡意﹐

儂有憂歡石不知。

注﹕憂歡石在嘉興。

麒麟塘外藕溪前﹐

種剩荷花已百年。

聞道名人觴詠地﹐

可能十丈藕如船。

注﹕麒麟塘藕溪俱在郡城東﹐藕溪明正統初許松泉在此種藕﹐花開時開﹐名人多遊詠於此。

五色東陵文貝光﹐

甜瓜味好賽瓊漿。

輸它玉乳犁還嫩﹐

不及金鵝蛋更香。

注﹕東陵堰多甜瓜﹐其小者名金鵝蛋。

蘋花香送木蘭橈﹐

一葉湖心趁晚潮。

网得雙魚憐比目﹐

移船載放放生橋。

鏡香亭子好風過﹐

翠蓋紅衣映水多。

水底鴛鴦眠正穩﹐

教郎低唱采蓮歌。

注﹕鏡香亭在嘉興﹐舊時亭邊多栽蓮花。

春風亭下百花林﹐

遺澤甘棠歲月深。

最是當年陸蒙老﹐

涼蟬好句幕中吟。

丹楓烏桕護柴門﹐

仿佛江南黃葉村。

門外南湖菱最美﹐

勝它風味鴨餛飩。

注﹕明詩僧智舷築黃葉菴於郊西。南湖產圓角菱﹐俗名餛飩。

汾湖水接鶴湖長﹐

芡子蓮心次第香。

怪底無腸是紫蟹﹐

霜天切莫勸郎嘗。

注﹕汾湖﹐鶴湖俱在嘉善。

古寺金銘映水流﹐

宵深海月接天秋。

淸光好抵湖天閣﹐

郎自迷離煙雨樓。

注﹕金銘寺在郡城﹐湖天海月樓名。

槐花落盡桂花開﹐

人向南宮祝福回。

年少風流齊目斷﹐

等閒折得一枝來。

楊柳彎頭布谷啼﹐

黃雲靉靉徧鋤犁。

連宵了雨三朝霧﹐

不到秋分稻秀齊。

家住秦塘第幾灣﹐

空明不隔一重山。

勸郎兩漿雙溪過﹐

莫向七星橋下還。

注﹕秦塘在秀水﹐雙溪七星橋在嘉興。

寫山若水富雲煙﹐

慧業文人舊有緣。

卷軸縹緗皆錦秀﹐

題韯金粟藏經箋。

注﹕李日華有鳥山樓﹐項墨林有若水軒﹐皆種鑑賞家﹐海鹽金粟山藏經數千卷﹐好事者剝取背紙以供名人書畫﹑名曰「金票箋」。

淸宛堂空花石存﹐

題名猶說趙王孫。

我來太僕祠前拜﹐

翠墨登登手自捫。

注﹕舞蛟石舊在範長康淸宛堂前﹐今在小煙雨樓﹑石上篆文「舞蛟」兩字相傳是趙松雪手筆。

載酒尋花傍水揚﹐

秋涇秋葉舞斜陽。

郎心莫向分湖去﹐

妾意終憐合路長。

注﹕秋涇在秀水﹐分湖卽汾湖﹐丰屬吳江﹐故名合路﹐貝陸遊日記。

竹荘花發滿沙汀﹐

桂楫蘭橈幾度經。

猶記武塘傳十詠﹐

藕花香列水心亭。

夢回鴛枕小鑼聲﹐

報道綢船趁曉行。

盡日秀湖城內外﹐

歸來涼月伴殘更。

注﹕盛澤綢船泊郡城南門外。

蟋蟀聲中白露寒﹐

洲邊鶴唳曉星闌。

儂家只愛金籠聽﹐

不向裴公島上看。

注﹕郡城賣蟋蟀者都聚市於眞如寺前。

僧廬到處掛胡蘆﹐

秋老霜髙共斷壺。

一自髙人親制後﹐

操來風韻勝廳觚。

蘆花白處雁銜霜﹐

愛棹扁舟過練塘。

最是吳郎多逸趣﹐

客中滋味飯檀香。

池邊乳鴨半雙棲﹐

遠樹參差望裏低。

爲愛枇杷多結子﹐

園東載酒列園西。

祥符塘上芰荷香﹐

十里茜溪一帶長。

不解平川平似鏡﹐

遊人慣說是斜塘。

注﹕祥符塘﹑茜溪﹑平川俱在嘉善﹐平川又名斜塘。

郎來問柳妾尋梅﹐

鏡水花容歲月催。

漫道聞湖梅與柳﹐

亭空稅暑好遲回。

注﹕稅署亭名﹐問柳尋梅皆橋名。

魏塘精舍渺煙汀﹐

花气薰窗潤畫欞﹐

樓頭得月長相望﹐

燕樂堂邊髙臥亭。

梅花庵外竹千竿﹐

梅花庵裏寫瑯玕﹐

梅花眞迹傳竹嫩﹐

髙節淸風白晝寒。

云東逸史泛仙槎﹐

琴鶴相隨帆影斜﹐

又見滄江虹貫月﹐

米家書畫屬姚家。

菖浦涇上泊鳴橈﹐

共酌菖浦酒興豪﹐

醉後回塘看竟渡﹐

龍舟飛過會龍橋。

春晴連日好攤灰﹐

處處燒鹽盡作堆﹐

南北東西團似雪﹐

鮑郎浦上望郎來。

橫山山畔弔逋翁﹐

吹落松花上釣筒﹐

家住東南山水窟﹐

雙峯蘭若翠微中。

聞琴臺畔仰山髙﹐

聞琴橋下蕩輕舠﹐

千載知音遺迹在﹐

水仙一曲隔雲濤。

壁立山頭夕照銜﹐

望夫千載立巉巖﹐

愛它一片心如石﹐

望斷江南葉葉帆。

兩湖湖水碧如油﹐

禪悅鐘聲冷素秋﹐

仿佛六橋明月夜﹐

遊人爭說小杭州。

好是冬初天气淸﹐

山容秀麗水容明﹐

與郎同上鷹窠頂﹐

烏兔今宵尙有情。

白洋一帶渚煙秋﹐

日暮傳來漁唱幽﹐

海月年年圓又缺﹐

勸郎莫漫去登樓。

注﹕白洋河在海鹽東門外海上。

花開金粟寺前濃﹐

朝莫山僧響梵鐘﹐

石篆不知歸底處﹐

獨桑戰鼓白雲封。

澉浦諸峯接邵灣﹐

永安湖面綠回環﹐

隨郎前後登髙去﹐

大步山連小步山。

永安湖上水悠悠﹐

山色湖光滿目秋﹐

最是多情楊宣慰﹐

梳妝猶剩十楹樓。

雲村吟嘯百峯前﹐

山下於今有鶴田﹐

爲溯銕崖舊遊侶﹐

鷓鴣聲裏莫春天。

塘連銕瑣浪翻銀﹐

夕汐朝潮若有神﹐

郎信不如潮信穩﹐

佳期三五總非眞。

祗園幽靜碧苔封﹐

樓閣荒涼落曉鐘﹐

細雨鶯聲春未老﹐

杏花樓外杏花紅。

湖天風雪逼輕裘﹐

酒滿深杯月滿樓﹐

羨煞黃門添冷趣﹐

芳洲雪夜有歸舟。

九峯影裏駕輕橈﹐

九派湖流弄晚潮﹐

願比九峯靑不斷﹐

莫隨九派隔湖橋。

聯珠池畔樹參差﹐

弄珠樓外云遲遲﹐

相思累累如珠寶﹐

只有當湖明月知。

注﹕聯珠池﹑弄珠樓俱在平湖。

嘉遁當年不受憐﹐

蜃園終日撫淸弦﹐

知音只有鄭髙士﹐

墓在西峯曉月前。

秋鳥屠故味更鮮﹐

儂家餉客佐淸筵﹐

賞來別有閒風味﹐

又見披綿落翠煙。

探花巷裏散輕煙﹐

紫燕飛飛花正鮮﹐

卻憶沈郎詩句好﹐

翠蛾環坐憶洲錢。

夜泠輕航買女桑﹐

三春鄕市各紛忙﹐

儂家接得石門種﹐

十畝閒閒蔽艸堂。

簡齋書閣對南軒﹐

花月交輝自一村﹐

家上芙蓉洲上住﹐

繁花相送到靑墩。

注﹕芙蓉湖南軒簡齋都在崇徳﹝今桐鄕﹞

皂林渡口渡船齊﹐

靑鎭東來官路西﹐

兩岸稻花香不絕﹐

桔臯聲裏過車溪。

注﹕皂林渡靑鎭車溪都在桐鄕。

桐葉靑靑桐溪邊﹐

桐花開到縣門前﹐

珊瑚銕綱王蒙畫﹐

蕓艸書編鮑家田。

槎櫟古木夕陽斜﹐

略﹖中橫水一涯﹐

耕鑑不知人世事﹐

西村風味古田家。

餘春園裏雨初收﹐

曲水流觴盡日浮﹐

誰繼香山髙會後﹐

風流人物小瀛洲。

注﹕餘春園在海鹽西門內﹐一名小瀛湖。

爭先挾冊盡垂髫﹐

趕早學來夜正遙﹐

大胡先生讀書處﹐

一竿燈火小虹橋。

紗帽籠空剩敝袍﹐

鄭家忠孝著淸操﹐

淡泉小印朱文古﹐

猶爲人間惜鳳毛。

一卷茶禪髙士圖﹐

儒衣僧帽伴云孤﹐

瓣香贏得風流語﹐

可有靑錢十萬無。

野堂寫生壓石田﹐

彌伽山水得眞詮﹐

精意畫中誰領略﹐

眞傳卻在采芝仙。

平生汲古服龍泓﹐

過眼雲煙鑑別精﹐

遺恨斜川空想望﹐

往來幾度射襄城。

門前曲水繞名園﹐

月落城南烏夜村﹐

蒿徑歸來閒似鶴﹐

十年霜雪老黃門。

軋軋鳴機手自操﹐

授經深夜仰劬勞﹐

從知藝苑猶餘事﹐

漫道南樓筆墨髙。

絳跗閣前虯龍松﹐

絳跗居士玉雪容﹐

百餘年來猶說項﹐

茯苓根下苔花濃。

切玉鐫金誰絕倫﹐

徐家父子得天眞﹐

精思合與羚羊比﹐

信手臨摹妙入神。

唑唑欲撼寄奴城﹐

雨雨風風何日晴﹐

爲語初來客穩睡﹐

儂家慣聽是潮聲。

枳作芭籬門掩柴﹐

南山山下足生涯﹐

莫教誤喫觀音粉﹐

別有香沙芋味佳。

贔屓何緣市上觀﹐

卻因文字作虯蟠。

千年遺澤猶思魯﹐

十丈丰碑共識韓。

吾家丙捨抱溪灣﹐

彩筆畱題苔色斑。

松檜陰中春艸綠﹐

遊人細讀米家山。

修竹林中鵲噪喧﹐

春風步屧半苔痕。

丹哥不使來偏易﹐

淸遠聞川易鶴軒。

年來作客似沙鳧﹐

窗外寒梅護鶴。

泛宅浮家圖畫裏﹐

一湖明月淡相娛。

虫魚鐘鼎手箋疏﹐

識字先漸未讀書。

難得鉅公多賞騭﹐

署書也許到蓬廬。

仲謀居士百花詩﹐

金粟山人絕妙詞﹐

兄弟詩名傳海內﹐

一時風月寄淸思。

注﹕彭孫貽別號仲謀居士﹐有百花詩﹐其弟孫遹號金粟山人﹐有金粟閨詞一百首。

客裏秋懷唱和工﹐

土風宛轉櫓聲中﹐

朱譚韻事堪千古﹐

管領鴛鴦西復東。

雪艇橫流映水磯﹐

鐵松深處掩雙扉。

懷家風味春來美﹐

一碧相湖產蜆肥。

网得河豚味最鮮﹐

家臨流水小橋偏。

搖來恰比梭尢疾﹐

兩櫓春江販筍船。

行過馬橋卽來墩﹐

綠波﹖灩映前村。

輕舟萬壽山前去﹐

兩岸桑陰到斗門。

注﹕馬橋﹐丰墩俱嘉興急遞鋪。

遐想經營伐越初﹐

練兵獸向練塘儲。

當年試劍石猶在﹐

荷鍤亭邊弔子胥。

船舟獸住魏塘灣﹐

廢壘成岡樵牧還。

酒務當時非一處﹐

城中城外兩瓶山。

築室傳經泖水前﹐

柘湖世澤幾經年。

著書堂上懷先徳﹐

猶記三魚塞漏船。

第五橋邊舟可乘﹐

一堤楊柳掛閒罾。

張家舊業城南曲﹐

十丈花開看古藤。

舊時月色逐波流﹐

東郭花開看未休。

正是江南春雨後﹐

紅霞一抹杏花樓。

聞琴橋畔酒樓開﹐

估得鮮雨潑綠醅。

千古知音東海上﹐

髙山流水伯牙臺。

注﹕伯牙臺在海鹽東城外聞琴橋畔。

韻事朱譚寄兩湖﹐

扁舟儂亦興非孤。

曾經百﹖流傳後﹐

漫數嘉禾八景圖。

注﹕張堯同有《嘉禾百﹖》吳仲圭有嘉禾八景圖。

鴛鴦湖棹歌

﹝淸﹞譚吉璁撰

譚吉璁﹐嘉興人﹐爲朱彜尊之表兄。據《嘉區文獻》載﹕字舟石﹐監生出身。淸初官延安府同知﹐副將朱龍叛﹐守楡林城有功。康熙已未﹝八十年﹐1679﹞時召試博學鴻詞。遷登州知府。著有《延綏志》《肅松錄》《爾雅廣義》《喜樹堂集》。生於明天啟四年﹝1624﹞﹐卒於淸康熙十九年﹝1680﹞。

予自弱歲從戎﹐甌海閩山﹐梯涉殆徧﹐今又往來燕秦間﹐且以轉餉入褒斜谷﹐幾幾死者數矣。稍稍息肩楡林﹐適逢寇至。嬰城固守﹐自知必無生理﹐賴援師圍解﹐庶幾可告無罪以去。此蒓鱸之思腸一日而九回也。表弟朱錫鬯以《鴛鴦湖棹歌》簡寄﹐依韻和之﹐卽鄙俚者亦不加點﹐取其不失吳音已耳。嗟呼﹗人窮則返本。蓋吾二人出處不同﹐而所遇之窮大都相類。況枌楡之社﹐入之夢寐者與﹐若以爲莊舄之越吟也﹐則吾豈敢。嘉興譚吉璁自序。

斗門水勢到今平﹐

兩岸條桑鳩婦聲。

料峭春風帆腹滿﹐

微茫煙樹露金明。

注﹕金明﹕卽金明寺。

秋來蜜桔自塘棲﹐

露冷微霜烏夜啼。

擔至南亭香未攺﹐

勝傳柑子風樓西。

注﹕杭州塘棲與石門接壤產蜜桔﹐粗皮而小﹐無核﹐味最甘。

水市花船一樣窗﹐

龍淵學繡一條江。

憑誰移个龍淵塔﹐

學繡村邊也作雙。

注﹕學秀裏塔一﹐龍淵寺前塔三。

漁歌聽罷聽山歌﹐

且有當頭照桂娥。

影入碧漪坊下水﹐

月光多與水光多。

注﹕碧漪坊﹕明淸時嘉興坊巷之一﹐在城中心﹐朱氏祖居位於該坊。

夜色千家盡黑甜﹐

夢羊人起兔華纖。

火光直射杉靑堰﹐

舊事人猶說建炎。

注﹕南宋運河二十一堰﹐杉靑居其一﹐置鹽官一人﹐秀王子稱夫人張夢人遺一羊﹐已而有娠以建笑元年十月生孝宗於丞廳。時杉靑閘官虞侯張潔夜見赤光燭天。

水次嬉遊上木牌﹐

聞郎跼蹐向金階。

只知令史銅龍署﹐

不道先生甪裏街。

注﹕禾中水次多編木爲牌﹐浮於河中。

三徑西鄰楊柳斜﹐

經年塞上鎭風沙。

不聞竹裏提壺烏﹐

惟見墻陰苜蓿花。

蘇小墳前水北流﹐

苕花梧葉滿園秋。

月華不與髙城隔﹐

飛上星湖第一樓。

注﹕嘉興縣學舊爲興聖寺﹐中有「星湖第一樓」。

胥江不遠小山存﹐

猶有遺祠翠木昏。

掛席西風乘興去﹐

白蓮秋水夕陽村。

注﹕胥江在胥山下。白蓮﹕白蓮寺。現爲郊區步云鄕花園村。

光祿墓前啼早鴉﹐

一灣水轉石橋斜。

誰道犀牛能望月﹐

遙憐槵子尙開花。

注﹕有槵子樹傳自西竺來者。

蕩漿綫車載女師﹐

綫絲綫得合羅綫。

最憐箔上同功繭﹐

看作飛蛾逐對現。

注﹕二蠶並作一繭名曰同功繭。

漁子經年弄小艚﹐

浮家絕勝女娟操。

拋將网下頭如鴨﹐

收得魚來尾似刀。

注﹕鴨頭船見《三國誌》。刀鱭亦作﹝魚祭﹞﹐春初肥美可食。

春來河蜆不論錢﹐

竹扇茶鑪載滿船。

沽得梅花三白酒﹐

輕衫醉臥紫荷田。

注﹕紫荷花艸生田中﹐花開如茵﹐可坐臥﹐遊人藉此泥飲。梅花三白酒﹕嘉興土產的酒名。

官家不數放金雞﹐

仗爾燖雞石上啼。

一自少連司憲後﹐

淮平冤獄浙江西。

隱眞古院一淸池﹐

去影松聲禮罄時。

鶴羽歸來人不識﹐

玉簫閒按步虛詞。

注﹕隱眞院在城東南﹐昔有方士幹此修煉﹐化去中有一池生魚﹐多異色。

花蒿游艇販私鹽﹐

不怕諸司怕範廉。

看取跳魚並子蟹﹐

星星盡被鵲弓拈。

江村復禮舊名鄕﹐

竹作笆籬石作塘。

到處十家三酒店﹐

春波系纜岸花香。

注﹕《唐書》﹕徐岱﹐嘉興人﹐大歷中爲校爲郎﹐觀察使李棲筠署所居﹐爲復禮鄕。十家三酒店﹐禾中諺也。復禮鄕﹕鄕裏名﹐在嘉興城西北。

楝子花疏過雨聲﹐

紮山看火樹頭鳴。

鄰船兩槳買桑葉﹐

南抵余城北渚城。

注﹕紮山﹑看火俱鳥名﹐鳴則桑葉貴。余城在半邏南。

檇李亭南範蠡湖﹐

野桃花落點春蕪。

湖中種得楊池藕﹐

得似西施臂也無。

注﹕西施臂﹐西湖藕名。

阿儂愛泊相湖潯﹐

相湖銀魚二寸鍼。

吳鹽蜀姜爲郎煮﹐

不怕回船到夜深。

注﹕城北相家蕩產銀魚。

閒看飛燕掠花階﹐

更聽蜂衙向早排。

忽憶南湖開芍藥﹐

買舟重試踏靑鞋。

通陵何處水蒼茫﹐

辛苦陂成起馬塘。

秦駐山頭秦帝住﹐

﹝魚資﹞魚纖蛤可曾嘗。

吳疆漠漠起黃塵﹐

君子鉤師爭戰頻。

檇李當時西屬越﹐

六千曾有錦衣人。

注﹕檇李爲吳疆﹐後屬越。

蒼西古塔盡闌紅﹐

閣老廳門一逕通。

猶記北樓驂筿地﹐

薔薇一丈曉庭中。

海口鮮船夜夜開﹐

河豚已過石頭催。

前溪載得南潯酒﹐

涇瀆無徵任往來。

市舶風檣五兩飄﹐

桑東太僕墓非遙。

黃腸華表千年石﹐

常映雙溪百尺橋。

險竿欲上鼓先撾﹐

跳罷雙丸采索叉。

連舫齊來菩薩廟﹐

看場未散日先斜。

注﹕徐偃王祠﹐俗名徐菩薩廟。

端平橋外浦云波﹐

傍岸鄰船恰又逢。

水市乍聞雞膊膊﹐

城樓遮莫鼓咚咚。

碧瓦珠光火一丸﹐

綠揚絲掛采幡幹。

泥孩縱說鄜延好﹐

不及習王廟上看。

淨相寺門夕照黃﹐

菱花杏葉石橊香。

靑李懸仁小如粟﹐

錯疑鉆核自王郎。

銖衣祖缽貯雙林﹐

百尺浮屠海市陰。

橫浦遺居何處是﹐

香飄桂子滿園金。

靑﹝章鳥﹞白鷺浴湖堤﹐

飛向羅潭廟口西。

竹傘棕鞋塵不到﹐

秋風且看稻花齊。

注﹕羅澤湖在鴛鴦湖東﹐禾中有秋分稻秀齊之灣。

十番鼓笛盡船開﹐

吹到風雲酒萬回。

月自鴛鴦湖上出﹐

燈從獅子匯邊來。

注﹕獅子江﹐東門外埠名。

同心梔子結花梢﹐

比目文魚共水坳。

莫學趙郎貪尙主﹐

秦簫聲斷鳳樓拋。

星霜乘障一身遙﹐

骨肉難教開士﹝﹖﹞。

縱使全師由陸黯﹐

不妨拜爵自張昭。

塞上雕弓明月彎﹐

時時泣向大刀環。

鴛鴦湖客鴛鴦水﹐

遠夢何勞萬里還。

梭雞動肢羽纖纖﹐

秋興球場紅白黏。

宣徳盆中茭米潔﹐

將軍塞上紫金尖。

演武場東廟祀施﹐

行行祖道此神祠。

傷心三疊陽關曲﹐

愁看千條弱柳絲。

參旗橫照郡樓平﹐

塔火初沈漁火生。

郭外城中十三寺﹐

一時落月盡鐘聲。

注﹕十三寺﹕指嘉興精嚴寺﹑楞嚴寺﹑天寧寺﹑金明寺﹑祥符寺﹑報忠寺﹑水西寺﹑朱福寺﹑東塔寺﹑眞如寺﹑景徳寺﹑漏澤寺﹑白蓮寺。

江城錦烏偏啼花﹐

柳外回塘宛轉斜。

霜鹵鹽場分十處﹐

月波春酒釀千家。

舞蛟石勢拂云枝﹐

詔使宣和載獨遲。

不共銅駝薶艮嶽﹐

至今猶葆谷成祠。

注﹕舞蛟石在東門內﹐髙丈餘﹐相傳花石綱所遺。舞蛟石﹕嘉興有名的一座太湖石峯﹐傳是宋微宗宣和年間「花石綱」遺物﹐歷經滄桑﹐現置於南湖邊的倉頡祠前。

卜鄰不少素心人﹐

隨意閒門對渚蘋。

館客牙兼書籍店﹐

羹調菽乳但畱賓。

龍丞猶自著靑衫﹐

日憶滄波天際帆。

秦駐長墻多地脈﹐

峨眉西望半規銜。

三條玉帶二條犀﹐

爭訪金雞夢白雞。

髙冢累累羊虎盡﹐

塘南塘北亂烏啼。

勤王子第秀州多﹐

路接臨平萬里河。

舊是靳王駐師地﹐

羅囊錦澈夜深過。

居士歸來無一塵﹐

柴門深閉白牛邊。

鐵肝禦史時相問﹐

悔不同浮範蠡船。

槐葉靑時和冷淘﹐

葉濃時轉桔臯。

槐葉黃時香稻熟﹐

登場禾稼比墻髙。

上元燈火盡龍銜﹐

獸舞魚跳百鳥鵮。

千里舳艫連夜發﹐

焦山早徧錦雲帆。

殳山過雨水冷冷﹐

石辟苔深綴字靑。

想見詩人遊覽數﹐

偏舟來往女陽亭。

朝鮮貢使墨山遙﹐

特賜鈿函詔七條。

數向明州來往熟﹐

爲君也作綠江橋。

當湖斷塔湧雙林﹐

塔下湖光九派塗。

估客驅來隨外宿﹐

阿儂持底比郎心。

朱公淸徳未渠央﹐

不賜明湖與葛塘。

西麗橋邊頻悵望﹐

烏頭零落狀元坊。

東園平仲近如何﹐

頗憶林棲賦遂初。

上番雨多移紫竹﹐

方池水淺種紅魚。

柘湖水接白沙灣﹐

海月亭亭照獨山。

一自蓬萊風引去﹐

至今千載不知還。

注﹕白沙灣﹑獨山皆在平湖。

長水縣前長水晴﹐

語兒鄕裏語兒生。

嘉禾乍產由拳野﹐

黃龍雙見海鹽城。

靑幟才過白幟開﹐

相邀燦米集城隈。

一身欲易蒼生命﹐

那得鄱陽佛子來。

黃梅苦雨水連云﹐

竈上蛙聲不忍聞。

海口潮﹖三月堰﹐

桑田滄海一時分。

注﹕《宋史》﹕邱﹖﹐江陰人﹐知秀州。海潮歲大人﹐壞近海田。宗至於海口視之﹐遂築三月堰。

宅西狷石舊名亭﹐

曾侍先人說五經。

夢想故園猶在眼﹐

棕櫚一樹假山靑。

雙梓墓前春女遊﹐

春風一曲散春愁。

儂家世世比肩裏﹐

勝襲分茅萬戶侯。

貧居丙捨北營南﹐

水曲篙師路盡諳。

手種門前楊柳樹﹐

遙憐飛絮雪毿毿。

石臼湖南麻雀墩﹐

溪流盡向木迆門。

三江霸業今何在﹐

吳越春秋又屬孫。

裴休島上最蕭疏﹐

傳是朱三十五居。

安得閒身坐銷夏﹐

插天翠柳滿牀書。

注﹕朱惇儒行三十五﹐「插天翠柳」朱詠月詞中之句也。

朱書銀尺祕遺蹤﹐

六里山前石簣封。

天璽乍頒人入洛﹐

夕陽靑蓋有樓松。

廣陳小市客徘徊﹐

卜宅王孫舊水隈。

當時介弟來猶拒﹐

縣伊何知是姓梅。

澉市澄湖映夕瀾﹐

人傳多尉舊鹽官。

遊人到此登樓倦﹐

不信秦川道路難。

華胥午夢是吾師﹐

醒值糟牀酒熟時。

甕菜但攜春不老﹐

匏尊莫問夜何其。

孱陵守冢幾村圍﹐

搖櫓依稀是白衣。

祠外靑泥春雨滑﹐

年年只有燕雙歸。

注﹕呂蒙冢在海鹽城西四十里。

幽溪鹿院水沄沄﹐

少女雲間四尺墳。

差勝六陵金碗出﹐

玉鉤依舊對斜曛。

魯公浦與暗潮通﹐

十幅輕帆信好風。

試訪逋翁舊時宅﹐

下山歌罷石臺空。

菜花涇上半漁磯﹐

薝匐林中盡竹扉。

寒水看同春水闊﹐

髙田比似下田肥。

注﹕菜花涇在城東﹐薝匐林﹐僧捨名。菜花涇﹕在今嘉興市農業學校附近。淸康熙帝曾駐此地看菜花﹐得名。

花時午日白荒荒﹐

最愛鶯聲半邏塘。

一樣橋頭打雙漿﹐

郎舟雲母親沙棠。

沈家園子已無存﹐

一水塘灣護郭門。

年少休憐露臺妓﹐

當時曾殺悼王孫。

黃岡棲隱有多流﹐

張種同時譽並遒。

多事道書論殿上﹐

何如鄕較在滄洲。

勝郎髙詠興尢耽﹐

毛守登樓宴樂酣。

更憶詞人賀梅子﹐

斷腸樂府偏江南。

郭外輕船處處乘﹐

桃花水滿壓血罾。

板橋南畔更西去﹐

一路靑林絡紫藤。

注﹕城南西板橋至項襄毅公墓下﹐紫藤花最盛。項襄毅公﹕卽明兵部尙書項英忠。項系嘉興人。死後謚襄毅。其墓在今南湖鄕西南湖村﹐地名項墳漾。

山門常樂枕湖流﹐

象塔風鈴語不休。

誰識霜鐘鳴九乳﹐

當年猶有最髙樓。

竹垞聽說梅溪上﹐

繞屋修篁萬个余。

何日結鄰棲傍捨﹐

燃糠同照夜深書。

注﹕南史顧歡海鹽人﹐家貧讀書燃糠自照。

客遊姜被屢相從﹐

飛夢池塘別思濃。

遙計歸航轉吳市﹐

晴山九點數何顒﹖

菟苻衮衮付諸公﹐

寂寞名山計不同。

苦憶落帆亭下水﹐

步兵只合老江東。

不須煉藥紫雲棲﹐

隨意江臯艸閣低。

西馬橋西尋季虎﹐

春船解纜月湖堤。

木犀開後菊花開﹐

黃雀霜螯載酒醅。

九日登髙東塔寺﹐

風沙終勝赫連臺。

卜居簾外想髙梧﹐

穿經惟須亂石鋪。

窮寒主歸無長物﹐

庭花爲妾木爲奴。

山杯恣取竹根爲﹐

何用星槎泛屈卮。

一壑一丘吾願足﹐

十洲五嶽欲安之。

譚吉璁和續《鴛鴦湖棹歌》三十首

崇徳枝枝墨竹新﹐

彩毫不讓管夫人。

休將塞上吹橫玉﹐

散作邊聲滴淚頻。

石筍羅浮載一林﹐

曲阿遺宅共傷心。

最憐通子啼楓影﹐

獨向冬瓜感舊吟。

信知別有再生天﹐

顧況題詩豈偶然。

爲問窮途多少淚﹐

如何不哭向窮泉。

白龍久閉白毫光﹐

劍气何曾發紫芒。

有日長繩投虎骨﹐

管教霖雨徧蒼穹。

光興寶塔百千燈﹐

照得郎魂也未曾。

彈罷箜篌渾不寐﹐

潮來潮去夢無憑。

當湖春水浪翻空﹐

欹側輕帆細雨中。

若問樓臺成海市﹐

錯教鐵索鎖深宮。

渺渺胥江估客舟﹐

經年夫婿不回頭。

蜀錦吳鹽何日到﹐

不祠博陸祠錢侯。

繡得鴛鴦隨少伯﹐

妝成窈窕獻夫差。

自憐春色還無主﹐

猶向吳宮占館娃。

姑蘇麋鹿艸如煙﹐

試看春衫舊鏡前。

桃李不言多結子﹐

語兒亭外五湖船。

澉浦楊家百萬艘﹐

當年海運勝河漕。

朱張遺迹誰堪繼﹐

似向三墳弔二桃。

赭山潮勢接天來﹐

捍海塘東石囤摧。

莫道揚波非鬼力﹐

天師卽遣禦香回。

景公祠廟近靑墩﹐

應自瑯邪入海門。

何事秦皇鞭石苦﹐

不將飈駕訪昆侖。

陳舟浮海問東甌﹐

兩將將屯且逗畱。

聞道樓船鈴下卒﹐

先登早拜禦兒侯。

碧瓦冰花鏤更雕﹐

勝於紅粉巧於描。

誰知卻是妾顏色﹐

不待春風鏡裏消。

錢王分建八都堂﹐

南渡誰知守海昌。

曾有上書康幕府﹐

教人無那憶睢陽。

薄海新從戰伐余﹐

每思修竹是吾廬。

秀州太守如相問﹐

好與沙門共著書。

七佛翻來冠秀州﹐

天教媼相得封侯。

城南多築五京觀﹐

回首空傳萬歲樓。

秦駐同頭好避秦﹐

女童五百盡仙人。

何須更理桃源棹﹐

笑向漁翁一問津。

海濱地僻合幽棲﹐

擬泛扁舟殷水西。

北窗不羨金花扇﹐

南陌時分玉乳梨。

市舶司邊局賣鹽﹐

更聞繒假歲時添。

校緡一似泉州算﹐

爭說淸風畱夢炎。

蓬萊極目盡霜煙﹐

望月亭中水接天。

莫言郎去無消息﹐

也有他時月再圓。

世事奕棋渾不定﹐

楡林爲腹海爲邊。

卻如東武州前地﹐

今日成湖昨日田。

西風吹月淚闌干﹐

鴻雁初飛白葦寒。

夢識小長蘆有路﹐

不知何日賜西安。

史山縹緲接三湖﹐

秋水連天入望無。

髙士不來花欲暮﹐

數聲漁笛起菇蒲。

百戰天亡事豈非﹐

美人花發淚沾衣。

可堪獨上眞如塔﹐

荒冢壘壘認紫薇。

相約嶽廟卜金錢﹐

轉憶狂夫歲事邊。

寂莫陳山龍母洞﹐

洗兒空自落飛泉。

春山澉浦響溪流﹐

春雨春星夜泊舟。

雨裏不知天有岸﹐

星邊長覺地如浮。

九溪九曲繞湖陂﹐

史馬僧蹤到處疑。

廟兒自來畱白沃﹐

荊巫誰與上靑詞。

塞門春暮艸萋萋﹐

苦憶機云去路迷。

洲上莫題鸚鵡賦﹐

閣中好在鳳凰池。

最愛吾鄕陳令舉﹐

騎牛獨自入廬山。

楓林空有相思夢﹐

頭白歸來好閉關。

鴛鴦湖棹歌

﹝淸﹞陸以誠撰

陸以諴﹐字和仲﹐淸乾隆丁酉四十二年﹝1777﹞拔貢。與兄以謙齊名。官新昌縣訓導。著有《毛詩艸木鳥魚本旨》十三卷﹑《和仲詩集》等。袁枚《隨園詩話》曾收錄其詩。以上見淸光緒《嘉興縣誌》。《嘉區文獻》稱其「博極羣書﹐考據精確﹐著述亦甚宏富」。

潞河托迹﹐鴛水關心。思比翼之文禽﹐言歸未遂﹔學變歌於阿子﹐倚棹偏工。唱出巴渝調外﹐別將興寄南湖﹔響髙鐵笛聲中﹐不獨情殷西子。此竹垞太史《鴛鴦湖湖棹歌》所由作也。蓋以名勝曾傳﹐土風可記﹐陸蒙老吟成八詠﹐猶剩樓臺﹐張堯同賦就百篇﹐非關舟楫。因思扣舷而和﹐覺乙乙其若油﹐觸緒卽成﹐難絲絲而就理。舟攜李亭邊﹐竊思學繡﹔家近聞琴橋畔﹐應遇知音。

百頃滮湖鏡面平﹐

棹歌欸乃唱新聲。

阿儂雙槳橋邊過﹐

夾岸春波照眼明。

注﹕滮湖﹕嘉興南湖原名。

鴛鴦湖畔鴛鴦棲﹐

鴛鴦夢醒鳥初啼。

儂船方過麗橋北﹐

郎馬已來水驛西。

容與回風一串歌﹐

紅衣翠蓋隱修蛾。

鏡香亭下蘭橈系﹐

爲愛連房結子多。

長松瓔珞勢欹斜﹐

屏柏龍槐映淺沙。

遊徧眞如興未盡﹐

三間精舍記銜花。

湖別東西水共流﹐

堤邊花柳幾經秋。

宜煙宜雨宜晴處﹐

四面湖光百尺樓。

喜子网絲千縷存﹐

瓜花乞巧月黃昏。

阿誰繡出鴛鴦譜﹐

記取儂家學繡村。

新樣花船蠡殼窗﹐

鳳皇洲畔泛晴江。

攜家漢魏塘邊住﹐

門外溪流也作雙。

放鶴洲前買棹過﹐

家家養鴨水汀多。

漁村日落人爭渡﹐

兩岸惟聞阿子歌。

綠陰深處欲藏鴉﹐

麥浪初翻一徑斜。

三月兒童爭靧面﹐

裏中新水漲桃花。

不遇篙工卽罟師﹐

浮家遠近柳如絲。

亭邊且莫尋羞婦﹐

鄕裏還須識語兒。

注﹕羞婦亭在嘉興縣北。

韭溪橋畔扣鳴艚﹐

記得土風雅自操。

妝閣家家多跨水﹐

誰云低處不容刀。

靑苗何事取民錢﹐

租埒六州滿載船。

大有頻徵能記否﹐

髙丰白雀集屯田。

一城隔水遠聞雞﹐

月未斜時烏未啼。

踏月唱歌何處好﹐

阿儂家住月濠西。

並蒂蓮開映碧池﹐

雙岐瑞吐麥秋時。

同莖三穗眞堪獻﹐

誰賦嘉禾絕妙詞。

銀魚細撒水精鹽﹐

燕子來時筍價廉。

上已西郊修禊事﹐

飛觴曾記韻同拈。

紛紛紅雨滿江鄕﹐

處處黃鸝囀柳塘。

村北村南齊約伴﹐

曹王廟上去燒香。

積雨惟聞溝水聲﹐

熟梅時節鵓鳩鳴。

酸心儂怕居梅裏﹐

願得移家近子城。

注﹕梅裏卽梅會裏﹐在嘉會﹑大彭二鄕間。梅裏﹕今郊區王店鎭。

劉仙來往拂雲煙﹐

曾向隱眞院裏眠。

道貌難將塵筆寫﹐

市縑繪像恰畱錢。

桂楫蘭舟是處停﹐

平波只欠數峯靑。

紅薇白薴斜陽外﹐

可識尙書會景亭。

注﹕紅薇涇﹐白薴橋俱在潘尙書園中。會景亭﹕南宋尙書潘師旦的園林﹐在今湖東北岸。

菱買南湖四角纖﹐

瓜來東郭味還甜。

秋深一棹分湖去﹐

紫蟹黃花酒興添。

一徑垂楊映石牌﹐

荒煙蔓艸沒苔階。

遊人指點朱翁子﹐

寂寞孤塋甪裏街。

曲曲城南一帶湖﹐

宣公遺宅久荒蕪。

當年放鶴曾名渚﹐

猶有鶴歸渚畔無。

注﹕三十世祖宣公舊宅在治南﹐有放鶴之所﹐名鶴渚。

堂產靈芝曜玉津﹐

宅惟三畝五湖濱。

若非孝徳欽朝野﹐

那識歸途萬里人。

放棹東西麟瑞湖﹐

斜陽飛絮亂平蕪。

風波起處郎須避﹐

千畝蕩中浪勢粗。

注﹕東麟湖﹑西麟湖俱在麟瑞鄕﹐西麟湖俗名千畝蕩。東西麟湖卽東西千畝蕩﹐均在今郊區棲眞鄕。

塔影﹝leng﹞嶒映碧潯﹐

龍潭澄澈不藏鍼。

郎心終似遊龍變﹐

妾意長如潭水深。

云環梳罷日當階﹐

綺閣深深翠幕排。

妾在履鞋橋畔住﹐

倚窗還繡合歡鞋。

村邊柳色遠微茫﹐

望見歸舟泊野塘。

摘得韭菜春酒熟﹐

鵝頭脛好應時嘗。

注﹕禾俗取非芽裹面﹐名鵝頭脛﹐又名應時春餅。應時春餅爲明淸時嘉興名產﹐見《古禾雜識》。

秦逕山深覆玉塵﹐

永安湖近棹舟頻。

郎惟湖畔尋髙士﹐

儂喜山中訪美人。

落花流出滿城紅﹐

起鳳騰蛟一水通。

愛向鳳池坊裏住﹐

朝朝染翰鳳池中。

檇李花逢三月開﹐

林間拂拂暖風催。

阿儂種李也知嫁﹐

曾讀齊民要術來。

注﹕檇李檇字從林﹐有所搗﹐見《說文解字》。嫁李法﹐臘月中以杖微打岐間﹐正月中復打之﹐足予。見賈思勰《齊民要術》。

八月桃花滿路香﹐

桔橰警起睡鴛鴦。

古涇三百開成後﹐

願祝年丰比閘長。

年少熙春逐絮飄﹐

回頭娛老路非遙。

郎居城北熙春裏﹐

妾住城南娛老橋。

背上細腰鼓亂撾﹐

楊花唱出路三義。

何如莊外漁歌起﹐

極浦殘陽一角斜。

夜半郎歸醉如泥﹐

連咀不羨數根齏。

儂家風味由來美﹐

切莫聞名厭醜梨。

春日流鶯似弄丸﹐

徐熙宅畔雨初幹。

目紋未識觀音面﹐

須向靈光仔細看。

注﹕靈光寺卽精嚴寺東晉尙書徐熙故宅﹐咸通間立。木紋觀音殿又目紋觀音﹐見嘉禾百詠。

烏夜村邊夕照黃﹐

花多野菜惹衣香。

扁舟寄奴城南去﹐

莫便場前憶鮑郎。

遁迹南屏林下眠﹐

髙蹤原不受人憐。

風流九杞誰能續﹐

納券曾聞置鶴田。

巉嶢山色出林梢﹐

煉藥曾經住嶺坳。

不有譚仙詩句好﹐

靸鞋誰識海泉拋。

宋版書裝金粟箋﹐

書簽次第列窗前。

下簾靜坐閒居日﹐

一卷吾家正學編。

路盡山回遊幾旬﹐

淸江有記景彌新。

桐館冢畔去深處﹐

可訪當年殳道人。

舟過吳江不暫停﹐

迢迢秀水遠峯靑。

何緣買得雙頭橘﹐

昨夜郎船返洞庭。

亭開柴辟戰場遙﹐

遺迹難收煙水描。

偶過禦兒思往事﹐

箋疏端合讓韋昭。

張氏兩園接茂林﹐

如雲濃綠已成陰。

正宜載酒枇杷熟﹐

乳鴨池邊一樹金。

女郎年少舞腰纖﹐

匯畔胭脂和露粘。

最是鳳仙花色艷﹐

染來玉指透紅尖。

注﹕禾俗七夕女郎多取鳳仙花染指甲。

丁字簾前夕照回﹐

珍珠蘭朵未曾開。

買將抹麗釵頭插﹐

卻喜郎從乍浦來。

分得南湖水一彎﹐

澄林濮市綠回還。

它鄕名士爭來集﹐

如此樂應郊早還。

彩雲墓近散花場﹐

仁杏蕭疏帶雨涼。

枝葉原來同一本﹐

果生葉上也無妨。

梅腮小婦粉輕施﹐

獨向馬頭暗禱祠。

郎道頭蠶今歲好﹐

勸儂莫做二蠶絲。

天慶館前秋水平﹐

讀書堂外暮云生。

輕舟挐至悲公島﹐

隔浦煙波起笛聲。

注﹕讀書堂在天慶館之右﹐卽朱希眞別墅﹐陸放翁詣之﹐笛聲自煙波間起﹐頃挐小舟至﹐同發其家。天慶館﹐元末已廢﹐明代在其地建城隍廟﹐今爲嘉興市城區人民政府駐地。

八詠曾傳吐筆花﹐

披云閣上夕陽斜。

吟成蒙老詩中景﹐

一簇樓臺十萬家。

注﹕披云閣在子城上。陸蒙老詩云「雲煙斷外滄江闊﹐一簇樓臺十萬家。」

澄海門東繞柳枝﹐

妝臺春去日遲遲。

一舸已逐鴟展遠﹐

誰訪西施範蠡祠。

攜舟散浦遠山濃﹐

碧眼老僧竹外逢。

金粟山前金粟寺﹐

獨桑猶聽鼓冬冬。

注﹕散浦卽澉浦﹐載酈道元《水經注》。金粟寺中有獨桑鼓﹐相傳孫吳時戰鼓。

海雲飄渺憶徵人﹐

歲歲行蹤似泛蘋。

夾岸獲花迷雁蕩﹐

秋風又見雁來賓。

注﹕雁蕩在嘉興治西北﹐一名雁門﹐舊有海雲樓。雁蕩﹕古又名雁門蕩﹐現又名西雁蕩﹐在今郊區雙橋鄕﹑虹陽鄕境。明代蕩濱築有海雲樓。

斜陽返映淡紅衫﹐

極目泖湖片片帆。

只愛戲珠臺上望﹐

明珠一顆九龍街。

注﹕戲珠臺在當湖﹐湖流九派﹐似龍以珠故名。泖湖﹕東泖在平湖城東。

燒香二月接長堤﹐

運粟千艘三塔西。

相約明朝拜大士﹐

蓮花朵朵唱聲齊。

石門斜向玉灣開﹐

攜棹南亭晚未回。

儂喜莊前問柳去﹐

郎從巷裏探花來。

漏澤寺前列肆廛﹐

西河環繞木行邊。

隔溪擺渡喚來急﹐

撐出林間鴨嘴船。

注﹕西河在嘉興東門外﹐俗稱沈家木行頭﹐渡口多擺渡船。

無金休向浪中淘﹐

溪畔時抽潔水橰。

歲歲稻鄕逢稻熟﹐

三朝寒露怕風髙。

閘上杉靑日半銜﹐

一時歸鳥物同鷂。

船歸亭下帆須落﹐

好待風來始駕帆。

一樓雪月照前汀﹐

壘石成園竹樹靑。

好景爭傳七十二﹐

看花須上愛山亭。

鎭接西塘記舊林﹐

福源宮靜閉門深。

勸郎莫坐憂歡石﹐

恐爾憂歡別有心。

注﹕憂歡石在西塘福源宮前﹐永樂間夏忠宣元吉巡視水利﹐民思之。立石。沈堪詩﹕波痕移上下﹐心事別憂歡。西塘﹕嘉善西塘鎭。

杏壇坊外路迢遙﹐

泮水分流又幾條。

聞說興賢曾有館﹐

願郎早渡采芹橋。

鎭接西塘記舊林﹐

福源宮靜閉門深。

勸郎莫坐憂歡石﹐

恐再憂歡別有心。

魁星亭子建中央﹐

別墅西郊對遠塘。

莫道秀才莊裏好﹐

遊人爭說狀元坊。

白龍母冢白雲齊﹐

每歲白龍到海西。

怪底石畱人馬迹﹐

曾傳隱馬不聞嘶。

浮峯髙閣不勝秋﹐

還憶當年偕隱流。

更有胥山樵子好﹐

焚香讀易藕花樓。

仰天塢下水灣灣﹐

屈指歸期海外山。

化石至今心不化﹐

依然獨立望夫還。

注﹕望夫石在永安湖仰天塢之右。

谷巷家住文水頭﹐

出乘滄江虹月舟。

恰懷小隱桐村好﹐

疑舫齋中載酒遊。

山半靈湫雲霧開﹐

層層景色列山隈。

試看煙景平林接﹐

何處歸帆天際來。

百尺梧桐連白雲﹐

花開鳳鳴市中聞。

同情只有橋邊水﹐

幾處同流總不分。

注﹕鳳鳴市﹑同情橋俱在桐鄕。

東臯園內開木樨﹐

東臯園中養木雞。

閒吟長嘯一無事﹐

但看落花聽烏啼。

南風五兩海天晴﹐

石首魚乘潮水生。

不及馬嗥魚作臘﹐

移居今在馬嗥城。

坊名百福福何深﹐

圩號千金金易沈。

妾欲爲郎祈百福﹐

郎須爲妾惜千金。

濮紬光滑勝吳綿﹐

花似嘉綾巧並傳。

小女湖邊來濯錦﹐

鴛鴦對對水中眠。

注﹕嘉綾﹕古代嘉興產綾聞名。

一曲桂花裏外塘﹐

秋風到處正飛香。

傳家恰喜同淸白﹐

半畝池環千葉香。

靑墩三友聚成亭﹐

浦上芙蓉歲幾經。

可記三髙祠在否﹐

臨川曾亦志烏靑。

白莧紫茄盈擔中﹐

五更販客聚城東。

鉏家灘上夜深市﹐

隔岸星星燈火紅。

注﹕鉏家灘上府治東北﹐四時菜果多往販焉。

亭開列岫傍湖居﹐

映水瀠洄畫不如。

爲問當年丁郟史﹐

何由池畔得金魚。

不分城北與城南﹐

竹所荔軒景素諳。

最愛百花莊裏去﹐

花開帶露碧﹝lan﹞毿。

攜棹已過望虎墩﹐

殳山山北掩柴門。

來靑髙躅誰堪繼﹐

儂亦平原舊子孫。

大小橫山古樹疏﹐

人家茅舍稱幽居。

何年顧況臺邊住﹐

蘭若雙峯好讀書。

松樹點頭記舊蹤﹐

問松橋畔幾曾封。

輕舠泛入新塍路﹐

夾道參差百丈松。

登臨懷古重徘徊﹐

不上山椒卽水隈。

林畔移家多貯柿﹐

湖邊鼓棹遠尋梅。

溪流曲折入幽蹊﹐

甓竈塘前路欲迷。

儂愛菖蒲涇裏住﹐

郎歸應亦辧東西。

一山遙對小西湖﹐

出沒海中若有無。

漫說畫山須五日﹐

可能依樣畫葫蘆。

注﹕永安湖一名小西湖。葫蘆葦山在澉浦東海中。

壑舞饑蛟雲气圍﹐

蒼然獨立滿苔衣。

風雷但看崇朝合﹐

依舊雙峯挾雨歸。

一杯繚繞水汾沄﹐

傳是梅花和尙墳。

猶有橡林舊隱在﹐

蕭蕭古橡映殘曛。

魚樂國前一棹通﹐

樓開凝碧對春風。

夜來浮玉亭邊宿﹐

水上鐘聲渡遠空。

注﹕魚樂國在煙雨樓前。凝碧﹐浮玉二亭及水上鐘聲﹐俱見龔勉十二景詩序。

雪艇橫流映水磯﹐

鐵松深處掩雙扉。

懷家風味春來美﹐

一碧相湖產蜆肥。

注﹕鐵松﹐齋名。

网得河豚味最鮮﹐

家臨流水小橋偏。

搖來恰比梭尢疾﹐

兩櫓春江販筍船。

遐想經營伐越初﹐

練兵曾向練塘儲。

當年試劍石猶在﹐

荷鍤亭邊弔子胥。

注﹕練塘相傳子胥伐越﹐吳王練兵之所。胥山有試劍石﹐荷鍤亭。練塘﹕卽練浦塘﹐在嘉興東南海鹽與郊區界境﹐水流纖曲﹐傳伍子胥在此練水軍。

艤舟曾在魏塘灣﹐

廢罍成岡樵牧還﹐

酒務當時非一處﹐

城中城外兩瓶山。

注﹕兩瓶山﹐一在府治後﹐見李日華《紫桃軒雜綴》﹔一在魏塘市南﹐見弘治志。魏塘﹕河流名﹐卽自嘉興城區東柵通往嘉善的河塘﹔嘉善縣城因名魏塘鎭。

築室傳經泖水前﹐

柘湖世澤幾經年。

著書堂上懷先徳﹐

猶記三魚塞漏船。

第五橋邊舟可乘﹐

一堤楊柳掛閒罾。

張家舊業城南曲﹐

十丈花開看古藤。

舊時月色逐波流﹐

東郭花開看未休。

正是江南春雨後﹐

紅霞一抹杏花樓。

聞琴橋畔酒樓開﹐

沽得鮮魚潑綠醅。

千古知音東海上﹐

髙山流水伯牙臺。

注﹕伯牙臺在海鹽東﹑城外聞琴橋畔。

自愧效顰漫爾爲﹐

言來無當已如卮。

只緣生長禾興地﹐

倚棹髙歌任聽之。

韻事朱譚寄兩湖﹐

扁舟儂亦興非孤。

曾經百詠流傳後﹐

漫數嘉禾八景圖。

注﹕張堯同有《嘉禾百詠》﹐吳仲圭有《嘉禾八景圖》。兩湖﹕指嘉興鴛鴦湖及陜北楡林鴛鴦湖。

鴛鴦湖棹歌

﹝淸﹞朱彜尊撰

編者按朱彜尊所作《鴛鴦湖棹歌》一百首﹐詞意優美﹐膾炙人口﹐仿效者廣泛﹐現載於後﹐以便讀者查閱。

一

蟹捨漁村兩岸平﹐菱花十里棹歌聲。

依家放鶴洲前水﹐夜半眞如塔火明。

宋朱希眞避地嘉禾﹐放鶴洲其園亭遺址也。

余伯貴陽守﹐治別業於其上。眞如塔峙其西。

注﹕放鶴洲﹕在嘉興鴛鴦湖畔﹝現稱西南湖﹞﹐遺址在嘉興城區南湖鄕西南湖村無名圩。眞如﹕塔名。塔址在嘉興城區城南路眞如新村東﹐放鶴洲西邊﹐現爲嘉興軸承石所在。

眞如塔塔頂現置於嘉興市人民公園土山上。

二

沙頭宿鷺傍船棲﹐柳外驚烏隔岸啼。

爲愛秋來好明月﹐湖東不住住湖西。

注﹕這首詩描寫的是鴛鴦湖﹝西南湖﹞的秋月。

三

春城處處起吳歌﹐夾岸疏簾影翠娥。

一葉舟穿妝閣底﹐傾脂河畔落花多。

傾脂河在楞嚴寺東﹐人家多跨水爲閣。

四

寶帶河連錦帶斜﹐精嚴寺古黯金沙。

墻陰一徑遊人少﹐開徧年年梓樹花。

寶帶﹐錦帶俱水名。精嚴寺多梓樹。

注﹕寶帶河﹕以唐朝寶華寺得名﹐在嘉興子城西二百步﹐淸初已廢。精嚴寺﹕北到勤路﹐南抵精嚴寺街﹐東近少年路﹐有房舍數百間﹐爲嘉興近代規模最大的寺廟。

五

西埏裏接韭溪流﹐一簣瓶山古木秋。

慣是爭枝烏未宿﹐夜深啼上月波樓。

西埏裏載幹寶《搜神記》﹐在嘉興縣治西﹐韭溪之水經其下。瓶山﹐宋時酒務。月波﹐秀州酒名﹐載張能臣《天下名酒記》﹐樓系令狐挺所建﹐宋人集題詠詩詞甚多。

注﹕月波樓﹕在今嘉興衛生學校處﹐早廢。縣治﹕淸時嘉興縣治在今市總工會所在之處。

六

檇李亭荒蔓艸存﹐金陀坊冷寺鐘昏。

湖天夜上髙樓望﹐月出東南白薴村。

檇李亭址在金銘寺北。宋嶽珂爲勸農使﹐居金陀坊﹐著《金陀粹編》。寺南有樓名湖天海月。

注﹕金陀坊﹕爲宋元時嘉興七十坊之一。白薴村﹕扼南湖通海鹽塘之咽喉﹐白薴村卽指南堰一帶。金銘寺﹕又名金明寺﹐在今嘉興市第一中學內。

七

百尺紅樓四面窗﹐石梁一道鎖晴江。

自從湖有鴛鴦目﹐水鳥飛來定自雙。

注﹕湖﹕此處指鴛鴦湖。鴛鴦湖在唐宋時就負有盛名﹐是嘉興城南的遊覽勝地。

八

倅廨偏宜置酒過﹐亭前花月至今多。

不知三影吟成後﹐可載兜娘此地歌﹖

注﹕陸遊入蜀日記﹕倅廨花月亭有小碑﹐乃張先「云破月來花弄影」樂章﹐云﹕得句於此亭也。張子野雲﹕往歲吳興守滕子京席上見小伎兜娘﹐後十年﹐再見於京口。

九

女墻官柳徧啼鴉﹐小閣臨風捲幔斜。

笑指孩兒橋下水﹐雨晴漂出滿城花。

注﹕孩兒橋在天寧寺東﹐石欄盡刻作孩兒﹐載魯應龍《括異志》。孩兒橋﹕橋在現建國路天寧寺街口﹐因近年市河被塡﹐橋已爲路﹐但地名尙存。

十

檣燕檣烏繞楫師﹐樹頭樹底挽船絲。

村邊處處圍桑葉﹐水上家家養鴨兒。

注﹕《樂府﹟阿子歌》注﹕嘉興人養鴨兒作此歌。

十—

桃花新水湧吳艚﹐十五漁娃櫓自操。

网得錢塘一雙鯉﹐不知魚腹有瓜刀。

注﹕錢塘杜子恭就人借瓜刀﹐其主求之曰﹕當卽相還耳。旣而﹐刀主行至嘉興﹐有魚躍入船中﹐破魚腹得瓜刀。見《搜神後記》。

十二

穆湖蓮葉小於錢﹐臥柳𨿽多不礙船。

兩岸新苗才過雨﹐夕陽溝水響溪田。

注﹕穆湖﹕現名穆河溪﹐羣眾慣稱馬河溪﹐在今城區嘉北鄕陶家橋村﹐這里盛產魚菱。

十三

金衣楚雀白﹖雞﹐不住裴公島上啼。

白馬未嘶云屋外﹐紅船先渡板橋西。

注﹕裴島卽放鶴洲﹐相傳裴休別業。

十四

堤外湖光堤內池﹐露荷珠綴夜涼時。

阿誰月底修蕭譜﹐更按《東堂》舊日詞。

注﹕毛滂在秀州賦《月波樓中秋詞》云「露荷珠綴﹐照見鴛鴦睡。」《月波修簫譜》樂府調名。《東堂》滂集名也。

十五

鴨餛飩小漉微鹽﹐雪後壚頭酒價廉。

聽說河豚新入市﹐蔞蒿荻筍急須拈。

注﹕方回題竹杖詩﹕「跳上岸頭須記取﹐秀州門外鴨餛飩。」

十六

城北城南盡水鄕﹐紅薇徑外是回塘。

千家曉閣紗窗拓﹐二月東風蕙艸香。

注﹕紅薇徑﹕原在南湖東岸﹐是宋代尙書潘師旦園林「會景亭」中的一景。

十七

西水驛前津鼓聲﹐原田角角野雞鳴。

苔心菜甲桃花裏﹐未到天明棹入城。

注﹕西水驛在城西。桃花里人多種菜爲業。西水澤﹕爲嘉興境內古驛站之一﹐其故址在今麗橋附近。

十八

姑惡飛鳴觸曉煙﹐紅蠶四月已三眠。

白花滿把蒸成露﹐紫葚盈筐不取錢。

注﹕姑惡﹐鳥名﹐蠶月最多。野薔薇開白花﹐田家籬落間處處有之﹐蒸成香露﹐可以澤發。

十九

村中桑斧響初停﹐溪上叢麻色漸淸。

郡閣南風才幾日﹐荷花開滿鏡香亭。

注﹕府城西北有麻溪。鏡香亭在慈恩寺南﹐今廢。溪﹕此處指麻溪﹐在今嘉興郊區虹陽鄕與江蘇接壤處﹐水通太湖。

二十

徐園靑李核何纖﹐未比僧廬味更甜。

聽說西施曾一搯﹐至今顆顆爪痕添。

注﹔徐園李核小如豆﹐絲懸其中。僧廬謂淨相寺﹐產檇李﹐每顆有西施爪痕。檇李﹐嘉興著名特產﹐其果扁圓形﹐皮色殷紅﹐果肉呈琥珀色﹐多漿法﹐味甜醇﹐微有酒味﹐爲果中珍品。

二十一

藉袈橋上水松牌﹐白石登登雁齒階。

曾記小時明月夜﹐踏歌連臂竹鄰街。

注﹕竹鄰里﹐元陳秀民所居。藉袈橋在其東北。藉袈橋﹕今已湮沒。其舊址在嘉興城區勤儉路和少年路口﹐人民電影院西側。

二十二

谷水由來出小湖﹐渚城辟塞總春蕪。

戰場吳楚看猶在﹐折戟沙中定有無。

注﹕《水經注》引《吳記》﹕「谷水出吳小湖﹐經由拳縣。」渚城在今城北十五里。《水經注》又云「浙江又東經柴辟南﹐舊吳楚戰地﹐備候於此﹐故謂之辟塞。」渚城﹕春秋時的古城﹐吳城爭戰時築。其遺址在今嘉興市郊區雙橋鄕雙橋村﹐其地現名主人浜﹐爲渚城浜之訛。

二十三

金魚院外卽通津﹐轉粟千艘壓水濱。

年少女墻隨意望﹐縫衣恰對柁樓人。

注﹕《輿地紀勝》﹕金色院在嘉興縣西北。金魚院﹕在今嘉興衛生學校一帶。

二十四

懷家亭館相家湖﹐雪艇風闌近已蕪。

猶有白蘋香十里﹐生來黃蜆蛤蜊粗。

注﹕懷悅居相湖南。辟柳莊。有水亭名「雪艇」。湖中產蜆甚肥。

二十五

學繡女兒行水潯﹐遙看三塔小如鍼。

並頭菡萏雙飛翼﹐記取挑絲色淺深。

注﹕城西學繡裏﹐俗傳西於入吳﹐刺繡於此。三塔﹐龍淵寺前塔也。三塔﹕原嘉興著名古迹。運河出嘉興往西南有三塔灣﹐灣北曾建有龍淵寺﹐寺前三塔並列﹐風景極美。

二十六

梅花小閣兩重階﹐屈戍屏風六扇排。

不及張銅鑪在地﹐三冬長暖牡丹鞋。

注﹕裏有張鳴岐。制銅爲燻鑪﹐聞於時。

二十七

鶴湖東去水茫茫﹐一面風涇接魏塘。

看取松江布帆至﹐鱸魚切玉勸郎嘗。

注﹕鶴湖在魏塘﹐淸風涇卽白牛涇。

二十八

蓮花細步散香塵﹐金粟山門禮佛頻。

一種少年齊目斷﹐不知誰是比肩人。

注﹕金粟寺在海鹽西南。林坤《誠齋雜記》﹕「海鹽陸東美妻有容止﹐夫婦相重﹐寸步不離﹐時號比肩人。孫權封其裏。」

二十九

織成錦衾碧間紅﹐繚以吳綿四五通。

錦上鴛鴦三十六﹐雙棲夜夜水紋中。

注﹕裏出善錦。

三十

天寧佛閣早春開﹐鳥語風鈴次第催。

怪道回船濕羅襪﹐嚴將軍墓踏靑來。

注﹕天寧寺在秀水縣治東北﹐後有嚴助墓。天寧佛閣﹕天寧寺。在今嘉興市區天寧寺街。

三十一

長水風荷葉葉香﹐斜塘慣宿野鴛鴦。

郎舟愛向斜塘去﹐妾意終憐長水長。

注﹕長水﹐秦時所鑿。斜塘﹐地名。

三十二

踠地垂楊絮未飄﹐蘭舟上巳祓除遙。

射襄城北南風起﹐直到吳江第四橋。

注﹕城北王江涇有射襄橋﹐俗訛爲壽香橋﹐卽射襄城故址。

三十三

宣公橋南畫鼓撾﹐酒船風幔拄鴉叉。

碧山銀碗勸郎醉﹐棹入南湖秋月斜。

注﹕陸宣公橋在城東。朱碧山元時嘉禾銀工。宋聞人滋《南湖艸堂記》﹕「檇李﹐澤國也﹐東南皆陂湖﹐而南湖尢大。」宣公橋在嘉興市區中山橋與七一橋之間。

三十四

木犀花落搗成泥﹐霜後新橙配作齏。

猶恐夜深妨酒渴﹐教添玉乳禦兒梨。

注﹕禦兒玉乳梨見《漢書》注。

三十五

畫眉墨是沈珪丸﹐水滴蟾蜍硯未幹。

休恨圖經山色少﹐與郎終日遠峯看。

注﹕沈珪﹐禾人﹐善制墨。諺云﹕沈珪對膠﹐十年如石。載何爲薳《春渚紀聞》。郡城四望無山﹐宋鄭毅夫月波樓詩﹕「野色更無山隔斷」是也。禾人﹕嘉興人。

三十六

三姑廟南豆葉黃﹐馬王塘北稻花香。

秋衣薄處宜思妾﹐春酒熟時須餉郎。

注﹕三姑事見《括異志》﹐今長水有廟。馬王塘在其北。三姑廟﹕在今嘉興市郊區王店鄕寶華村﹐廟已廢﹐地名尙存。

三十七

小婦春風樓下眠﹐與論家計最堪憐。

勸移百福坊南往﹐多買千金圩上田。

注﹕石門有春風樓。錢塘應才爲嘉興學正﹐婢曰陸小蓮﹐百福坊人。貝瓊元末避地千金圩。百福坊﹕古坊名﹐現稱百福弄﹐在嘉興市政府東邊。

三十八

小舫中流播燕梢﹐一螺靑水練塘坳。

隨郎盡日鹽官去﹐莫漫將儂半邏拋。

注﹕燕梢﹐小船名。長水東有練浦﹐一螺靑﹐浦水名。劉長卿詩﹕「半邏鶯滿樹」。今訛爲半路。一螺靑﹕現郊區螞橋鄕三星橋村有一螺靑自然村。

三十九

戧金硯匣衍波箋﹐日坐春風小閣前。

鏤管簪花書小字﹐把郎詩學魯﹖編。

注﹕戰﹐去聲。斜塘楊匯髹工戧金戧銀法﹐以黑漆爲地﹐鍼刻山水﹑樹石﹑花竹﹑翎毛﹑亭臺﹑屋宇﹑人物﹐調雌黃韶粉以金銀箔傅之。見陶宗儀《輟耕錄》。杜詩編年自禾人魯訔始。

四十

雨近黃梅動浹旬﹐舟回顧渚鬥茶新。

問郎紫筍誰家焙﹐莫是前溪讀曲人。

四十一

秋燈無焰剪刀停﹐冷露濃濃桂樹靑。

伯解羅衣種罌粟﹐月明如水浸中庭。

注﹕禾中產罌粟﹐相傳八月十五夜﹐俾女郎解衣播種。則花倍繁。

四十二

繡綫圖存陸晃遙﹐唐家花鳥棘鍼描。

只愁玉面無入畫﹐須是傳神盛子昭。

注﹕陸晃﹐禾人﹐有繡綫圖載《宣和畫譜》。唐希雅及孫宿皆善畫花鳥﹐墨作棘鍼。子昭魏塘人﹐嘗畫崔鶯鶯像。

四十三

去郭西南桂樹林﹐五畝之園一半陰。

笑插枝頭最深蕊﹐兩鬟如粟辟寒金。

注﹕城西屠氏園有桂二本﹐垂陰逾畝﹐每歲兩樹疊開金蕊一枝。

四十四

楡錢陣陣麥纖纖﹐野菜花黃蝶易粘。

記送郎船溪水曲﹐平蕪一點甑山尖。

注﹕甑山在桐鄕﹐今爲錢大理貢墓。

四十五

比翼鴛鴦舉棹回﹐雙飛蝴蝶遇風開。

生憎湖上鸕鶿鳥﹐百徧魚梁曬翅來。

注﹕鸕鵝湖在海鹽縣西南。

四十六

龍香小柄琵琶彎﹐切玉玲瓏約指環。

試按花深深一曲﹐海棠開後望郎還。

注﹕南宋太學服膺齋上捨鄭文﹐秀州人﹐妻孫氏寄秦樓月詞﹐一時傳播﹐酒樓伎館皆歌之﹐載《古杭雜記》。「花深深」﹑「海棠開後」詞中語也。「琵」字唐人多作仄音讀。

四十七

酒市茶寮總看場﹐金風亭子入春涼。

俊遊攺作烏篷小﹐蔡十郎橋低不妨。

注﹕晏殊《婁要》﹕嘉興縣有金風亭。蔡十郎橋﹐載《至元嘉禾志》。

四十八

落花三月葬西施﹐寂寞城隅範蠡祠。

水底盡傳螺五色﹐湖邊空掛网千絲。

注﹕城西南金銘寺有範蠡祠﹐舊並塑西子像﹐湖中產螺皆五色。範蠡祠﹕在範蠡湖畔﹐今嘉興一中校園內。

四十九

蘇小墓前秋艸平﹐蘇小墓上秋瓜生。

同心綰結不知處﹐日暮野塘空水聲。

注﹕唐徐凝《嘉興逢寒食》詩﹕「惟有縣前蘇小墓。」王禹﹖詩﹕「縣前蘇小有荒墳」。今縣南有賢倡巷。蘇小墓﹕卽南齊時歌伎蘇小小墓﹐在市區賢倡弄﹝現更名自由弄﹞。

五十

風檣水檻盡飛花﹐一曲春波瀲灩斜。

北斗闌干郎記取﹐七星橋下是兒家。

注﹕春波﹑七星二橋名。

五十一

天星湖口好花枝﹐便過三春采未遲。

蝴蜨雙飛如可遂﹐教郎乞夢冷仙祠。

注﹕天星湖在嘉興縣治東﹐湖北有協律郎冷謙祠﹐禱夢者有奇驗。

五十二

江樓人日酒初濃﹐一一紅妝水面逢。

不待上元燈火夜﹐徐王廟下鼓冬冬。

注﹕徐王廟在府城東北﹐每歲人日﹑谷日ru舟擊鼓﹐士女往觀。

五十三

河頭時有浣衣人﹐處處春流漾白蘋。

橋下輕舟來往疾﹐南經娛老北蹲賓。

注﹕娛老橋在城南﹐蹲賓橋在府治西。蹲賓橋﹕橋已廢﹐在現在子城西的紫陽街上﹐俗呼蒸餅橋。

五十四

芳艸城隅綠映衫﹐鳳池坊北好抽帆。

徐恬舊宅芹泥暖﹐雨過斜陽燕子銜。

注﹕鳳池坊﹐婁機故宅﹐今郡學之前。徐恬宅見陸廣微《吳地記》。

五十五

秋涇極望水平堤﹐歷歷杉靑古閘西。

夜半嘔啞柔櫓撥﹐亭前燈火落帆齊。

注﹕秋涇橋在城北。杉靑﹐閘名。落帆﹐亭名。秋涇﹕在市與塘匯鄕交界處﹐橫跨秋涇河﹐是一座單孔拱形石橋﹐橋長60米。

五十六

屋上鳩鳴谷雨開﹐橫塘遊女蕩舟回。

桃花落後蠶齊浴﹐竹筍抽時燕便來。

注﹕橫塘在城東。俗名筍之早者﹐曰「燕來」。

五十七

漏澤寺西估客多﹐樓前官道後官河。

正值喧闐日中市﹐楊花小伎抱箏過。

注﹕吳船女郎入市唱曲﹐號「唱暢花」。

五十八

五月新絲滿市廛﹐繰車響徹斗門邊。

沿流直下羔羊堰﹐雙櫓迎來販客船。

注﹕羔羊堰在石門縣﹐斗門在石門北。

五十九

魚梁沙淺鷺爭淘﹐處處村田響桔橰。

一夜城西苕水下﹐酒船直並小樓髙。

六十

九里橋西落照銜﹐櫻桃初熟鳥爭qian。

須知美酒烏程到﹐遙見新塍一片帆。

注﹕宋曾魯公監秀州新塍酒稅﹐今作新城誤。九里橋﹕在今郊區新農鄕九里匯附近。

六十一

馬場漁漵幾沙汀﹐宿雨初消樹更靑。

最好南園叢桂發﹐畫橈長泊煮茶亭。

注﹕彪湖一名馬場湖﹐宋潘師旦以南塢。漁漵水十一處會於春波門外﹐建會景亭。南園余叔宜春令別業﹐有桂樹四本﹐髙俱五丈。蘇子瞻煮茶亭在水北。

六十二

靑粉墻低望裏遙﹐紅泥亭子柳千條。

郎船但逐東流水﹐西麗橋來北麗橋。

注﹕西麗橋﹕位於市區三塔路﹐橫跨運河﹐市區通向西郊的主要進出口﹐宋代已有橋名。北麗橋﹕位於市區建國路北端﹐橫跨運河﹐始建於宋初﹐是溝通市區南北的重要橋梁。

六十三

伍胥山頭花滿林﹐石佛寺下水深深。

妾似胥山長在眼﹐郎如石佛本無心。

注﹕胥山在城東十八里。石佛寺唐剎。

六十四

花船新造水中央﹐曉發當湖溯漢塘。

聽盡鐘聲十八里﹐平林小市入新坊。

注﹕甪裏東爲漢魏二塘。徳藏寺鐘初成﹐工戒以勿擊﹐俟行百里擊之。工行至新坊十八里﹐遽擊之﹐由是不能遠聞﹐載《括異志》。

六十五

蒲山艸與薺山齊﹐澉浦潮來乍浦西。

白沃廟南看白馬。巫言風雨夜長嘶。

注﹕蒲山﹐菜薺山懼在平湖。白沃廟祀漢使君。

六十六

綠煙初洗兔華秋﹐片片魚云靜不流。

山月池邊看未足﹐移船買酒弄珠樓。

注﹕山月池在平湖徳藏寺﹐城東有弄珠樓。

六十七

鸚鵡湖流碧幾灣﹐白龍湫水落陳山。

遊人秦小娘祠過﹐社鼓聲邊醉酒還。

注﹕鸚鵡湖卽柘湖。陳山上有白龍湫﹐見《括異志》。秦小娘﹐晉時人﹐祠在平湖東南二十里。

六十八

阿儂家住秦溪頭﹐日長愛棹橫湖舟。

沾云寺東花已放﹐義婦堰南春可遊。

注﹕橫湖﹐沾云寺俱在半邏東。義婦堰﹐漢許升妻呂榮冢﹐死黃巾之難。糜府君斂錢葬之。今訛爲呂蒙冢。

六十九

巫子峯晴返景開﹐傳聞秦女葬山隈。

閒聽野老沙中語﹐曾有毛民海上來。

注﹕《樂資九州誌》﹕鹽官縣有秦駐山﹐始皇經此﹐美人死﹐葬於山下。山之東﹐海口有巫子山。《水經注》﹕光熙元年有毛民三人集於縣﹐蓋泛於風也。

七十

橫浦東連白塔云﹐下方鐘鼓落潮聞。

結成海气樓相似﹐煮就吳鹽雪不分。

注﹕白塔山在海中。鹽官亦有蜃市。

七十一

勸郎莫飲黃支犀﹐勸郎莫聽花冠雞。

聞琴橋東海月上﹐烏夜村邊開始烏末啼。

注﹕聞琴橋在海鹽城東。烏夜村﹐何準宅舊址。

七十二

鷹案絕頂海風晴﹐烏免秋殘夜並生。

鐵鎖石塘三百里﹐驚濤嚙盡寄奴城。

注﹕鷹窠頂在澈浦山椒。每十月朔日月並出海中。晉安帝隆安五年孫思犯海鹽﹐劉裕拒之﹐築城於海鹽故治。

七十三

招寶塘傾水淺深﹐會骸山古家銷沈。

都緣世上錢神貴﹐地下劉伶攺姓金。

注﹕招寶塘在海鹽西南。《九州要記》﹕古有金牛入山﹐阜伯通兄弟鑿山取牛﹐山崩﹐二人同死穴中﹐因曰「會骸山」。郡有劉伶墓﹐土人避錢﹖諱﹐攺呼金伶墓。

七十四

曲律昆山最後時﹐海鹽髙調教坊知。

至今十棒元宵鼓﹐絕倒梨園弟子師。

七十五

春絹秋羅軟勝綿﹐折枝花小樣爭傳。

舟移濮九娘橋宿﹐夜半鳴梭攪客眠。

注﹕濮院﹐元濮樂閒所居。濮九娘橋在焉。

七十六

郎牽百丈上官塘﹐客倚篷窗晚飯香。

黃口近前休賣眼﹐船頭已入語兒鄕。

注﹕在今桐鄕縣﹐春秋時吳越接壤之地﹐又稱禦兒鄕。

七十七

輕船三板過南亭﹐蠶女提籠兩岸經。

曲罷殘陽人不見﹐陰陰桑柘石門靑。

注﹕崇徳﹐古南亭。石門﹐春秋時吳壘石以拒越。

七十八

走馬崗長夕照中﹐塘連沙渚路西東。

不知吳會誰分地﹐生徧茱萸一色紅。

注﹕走馬岡在石門永新鄕﹐地有官窯﹐相傳吳越分疆處。語兒中涇﹐一名沙渚塘。《吳會分地記》書名見《太平禦覽》。吳茱萸﹐禾郡土產。

七十九

移船隻合甓川居﹐釀就新漿雪不如。

畱客最憐鄕味好﹐屠汶秋鳥馬嗥魚。

注﹕閩人卓成大元末僑居甓川。馬嗥城殆卽《水經注》所云馬﹖城也。魚可爲臘。

八十

郎家湖北妾湖南﹐兩漿緣流路舊諳。

卻似釣鰲磯邊鷺﹐往來涼月影毿毿。

注﹕釣鰲磯在南湖中﹐龔太守勉所築。

八十一

野王臺廢只空墩﹐翁子墳荒有墓門。

捨宅尙傳裴相國﹐移家曾住趙工孫。

注﹕白蓮寺隔水有顧野王讀書臺址。朱買臣墓在甪裏街北。眞如寺相傳裴休宅。趙王孫謂孟堅也﹐居廣陳裏。

八十二

秋晚東林落木疏﹐白蓮僧寺水中居。

昏鐘不隔漁莊火﹐古殿猶存日本書。

注﹕白蓮寺卽東林施水院。漁莊在其北。寺壁有日本國人題名二處。

八十三

蘄王戰艦已無蹤﹐婁相髙墳啟舊封。

曾見朋遊南渡日﹐北山堂外九株松。

注﹕縣東三十里﹐一冢甚髙﹐傳是婁機墓﹐中有石室﹐爲盜所發。北山艸堂﹐沈氏宅﹐其石壘自南宋。

八十四

仲圭舊裏足淹徊﹐曲徑橫橋一水隈。

小﹖春風認酹酒﹐佛香長和墓門梅。

注﹕吳鎭墓在嘉善縣治北梅花庵。

八十五

懷蘇亭子艸成蹊﹐六鶴空堂舊迹迷。

惟有淸香樓上月﹐夜深長照子城西。

注﹕懷蘇亭在府治。六鶴堂宋知州鄧根建。府廨有淸香樓﹐見《異聞總錄》。子城載《閒窗括異志》﹐今目爲子墻腳。

八十六

稗花楓葉宋坡湖﹐路轉潮鳴山翠無。

百里鹽田相望白﹐至今人說小長蘆。

注﹕宋坡湖卽賁湖。《吳郡記》﹕「海濱文斥﹐鹽田相望」。檇李舊號小長蘆﹐見周必大《吳郡諸山錄》。

八十七

桑邊禾黍水重圍﹐時有秋虫上客衣。

三過堂東開夕陽﹐滿村黃葉一僧歸。

注﹕三過堂﹐蘇子瞻遺迹。黃葉庵﹐釋智舷所築。

八十八

百花莊口水沄沄﹐中是吾家太傅墳。

當暑黃鸝鳴灌木﹐經科紅葉映斜曛。

注﹕百花莊在城北十五里﹐先文恪公賜塋在焉。

八十九

鴨嘴小船淺水通﹐獲花門巷蕭蕭風。

荊南豫北斗新釀﹐不比吾鄕淸若空。

注﹕淸若空亦秀州酒名﹐見《武林遺事》。

九十

秋水尋常沒釣磯﹐秋林隨意敞柴扉。

八月田中黃雀﹖﹐九月盤中黃雀肥。

注﹕黃雀味甚腴﹐產陶莊﹑馬疃。

九十一

江市魚同海市鮮﹐南湖菱勝北湖偏。

四更枕上歌聲起﹐泊徧冬瓜堰外船。

注﹕唐張祜曾領嘉興冬瓜堰稅。

九十二

妾家城南望虎墩﹐郎家城北白牛村。

白牛不見郎騎至﹐望虎何由過郭門。

注﹕陳舜兪居秀州嘗騎白牛往來﹐自號白牛居士。

九十三

百步橋南解纜初﹐香醪五木隔年儲﹐

不須合路尋魚鮓﹐但向分湖問蟹胥。

注﹕去郡城東北三里有百步橋。馬永卿《懶眞子》﹕蘇秀道中有地名「五水」﹐出佳酒。陸遊日記﹕合路賣鮓者甚眾。《一統志》﹕分湖產蟹。

九十四

石尢風急駐蘇灣﹐逢著鄰船販橘還。

只道夜過平望驛﹐不知朝發洞庭山。

注﹕蘇灣﹐近吳江境上﹐陳舜兪墓在焉。

九十五

父老禾興舊館前﹐香﹝禾亢﹞熟後話丰年。

樓頭沽酒樓外泊﹐半是江淮販米船。

注﹕望雲門北舊有禾興館。唐李瀚《嘉興屯田政績記》﹕「嘉禾一穰﹐江淮爲之康﹕嘉禾一歉﹐江淮爲之儉。」

九十六

茅屋東溪興可乘﹐竹籬隨意掛魚罾。

三冬雪壓千年樹﹐四月花繁百尺藤。

注﹕東溪﹐從叔子蓉別業。

九十七

捨南捨北繞春流﹐花外初鶯囀未休。

畢竟林塘輸甪裏﹐愛攜賓客醉山樓。

注﹕山樓﹐從叔子葆所居﹐四方賓客至者必集於此。

九十八

溪上梅花捨後開﹐市南新酒醱新醅。

尋山近有殳基宅﹐看雪遙登顧況臺。

注﹕余近移家長水之梅溪﹐殳山在其西﹐橫山在其南﹐皆可望見。顧況讀書臺在橫山頂。

九十九

歸人萬里望邱爲﹐白酒黃壺瓠作卮。

來往棹歌無不可﹐西溪東泖任吾之。

注﹕邱爲﹐郡人﹐王維送之詩云「五湖三宙宅﹐萬里一歸人。」裏中黃元吉治錫爲壺極精致近日鄕人多用匏樽。西溪在府城西三里﹐鮑恂所居。東泖在平湖。

一百

檻邊花外盡重湖﹐到處懷觴興不孤。

安得家家尋畫手﹐溪堂徧寫讀書圖。

注﹕黃子久有《由拳讀書圖》。

