

欽定四庫全書

集部四

提要

香山集十六卷

別集類三【宋】

【臣】等謹案香山集十六卷宋諭良能撰良能字叔奇義烏人登紹興二十七年進士補廣徳尉遷國子監主簿復以國子監博士召兼工部郎中除太常寺丞兼舊職出知處州尋以朝請大夫致仕宋史不爲立傳惟金華先民傳載其仕履頗詳其兄良倚弟良弼亦俱以古文詞有聲於時集中所稱伯壽兄季直弟者是也良能所著忠義傳二十卷諸經講義五卷家帚編十五卷俱久佚不存其集義烏志作三十四卷焦竑國史經籍志作十七卷世亦無傳獨永樂大典中所錄古今體詩尙多核其格律大都抒寫如志不屑屑爲絺章繪句之詞楊萬里朝天集有送諭叔奇知處州云括蒼山水名天下工部風煙入筆端頗相推許而良能集內亦多與萬里酬唱之作故其詩格約略相近特不及萬里之博大耳又陳亮龍川集題諭季直文編一篇云諭叔奇於人煦煦有恩意能使人別去三日念之輙不釋其爲文精深簡雅讀之愈久而意若新是良能之文亦有可自成一家者惜其詩僅存而文已湮沒不傳矣今從永樂大典采掇裒次而以南宋名賢小集所載參校補入釐爲十六卷庻猶得攷見其大略其集稱香山者案律中次韻李大著春日雜詩中有淸夢到香山句自注曰余所居山名蓋以地名其集云乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

香山集卷一

宋諭良能撰賦

喜賦【並序】

昔江文通爲恨賦備盡古今之情致予謂恨旣有之喜亦宜然因擬之而作喜賦焉

逖攬竹素往躅具存喜緒爰集喜气滋殷予爲畸人未嘗有喜想象古者喜而不寐粵若劉項爭雄太公畱楚視以必殺置諸鼎俎侯生壹說脫之虓虎徒馭旣備上馬徑去革羈思爲歸心變孤囚爲大父又若虢爲上公震爲長子沈屙旣嬰溘然以死眾醫環視袖手莫施有扁斯鵲曰猶可治療以刀圭起僵行屍沈夜而復反遊岱宗而還歸四體和平天地淸夷子卿在外十有九年始末一節崄囏萬端去艸實而食鼠仰雪花而餐氊分爲死節寧冀生還忽虎節之來臨知雁書之旣逹狼心易慮許歸漢闕李陵置酒而髙防九人相隨而進發行復行兮紫塞春逺復逺兮邊地月又如安石督軍前臨大敵重將帥之指授懼人馬之辟易俄北騎兮宵遁致淮淝兮屍積防布聿至圍碁方適𨿽攝書而置牀亦過戶而折屐別有都尉風流王姬嬋娟人旣離而復合鏡已缺而重圓恨昔鳳兮影只慶今枝兮理連掖亭麗姝京都俊雅借紅葉兮爲媒鞭紫鸞兮同跨恍魂夢之遊仙說衾稠之蘭麝若乃脫身挽輅奮迹新丰朝奏暮召言聽計從如巨魚兮縱壑猶鴻毛兮遇風暢積祀之湮郁豁平生之心胸嗟乎喜𨿽一名事有萬族魯侯終燕於壽母文公乍聞於子玊陶朱縱棹兮五湖季倫暢飲兮金穀虞卿賜白璧兮一雙吏部浮酒船兮百斛莫不發莞粲於笑貌見紅黃於眉目故夫喜旣首於七情蓋亦先民之所欲

古甕賦

甕得於紹興丙辰今二十有八年矣愛其古甚故賦之其辭曰

丙辰中春積雨新霽令僕夫以駕牛治南村之廢地耕未竟畝洞然有聲躑躅不進人牛俱驚下有物兮混然天成像田家之瓦盆肖茅茨之土鉶薄言扣之其聲鏗鏗款識不存莫知其年四耳附離一蓋孤圓口緘六寸之璧腹受三斗之黍不窕不槬不苦不窳團團焉欒欒焉何其肌理之堅而形模之古也固藏甚密宜有所盛發而視之枵而不盈噫嘻悲夫豈秋艸朔風閨人愁心思寄徵衣欲搗寒碪借爾淸響振其逺音嵗久俱廢塊然獨瘖者歟豈天髙气淸落月橫生幽人妙興將調素琴假爾逸韻相其悲吟人琴云亡艸蔓見侵者歟又豈白刃縱橫竄伏長林埋金韜玉規人莫尋至寶忽逝獨畱幽深者歟抑豈卻立鏈形鶴駕鸞驂窖其丹砂靈泥是緘五色羽化此焉墆滛者歟夫物無隠而不彰器無幽而不闡美陽得屍臣之鼎太康獲汲書之簡皆所以祕之於古者發之於久逺顧此甕之誰藏必因余而後顯諭子於是濯以淸泉借以香荃貯濁醪之渾渾充皤腹之便便謝漢陰之低抱伴吏部之髙眠旅滑稽之鴟夷拍浮丘之酒船每傾倒而一醉益足以攀七賢而追八仙矣

菊賦【並序】

諭子有園二畝畦菊百本日遊其間乃爲之賦其辭曰

西風兮東籬金英兮紫枝著嘉名兮旣逺豈眾卉兮等夷標黃華兮月令寓落英兮楚辭生髙岡兮蠋原隰吟鮑昭兮賦潘尼互松兮偕杞徑淵明兮宅天隨秋日兮淒淒秋露兮離離萬木槁兮旣下一雁鳴兮初飛送孟嘉兮帽落逆王兮白衣其操兮箕山之潔其韻兮竹林之絕瀏兮禦冦之禦風栗兮馬曹之泛雪臨淸流兮子陵之居瀨含夕霏兮眞長之望月孤叢兮特秀幽香兮防透紫蝶兮黃蜂凜旣寒兮猶湊聘芙蓉以爲妃兮命秋蘭以爲友官槐斂迹以杳逝兮巖桂容沮而色黝揖江梅以先發兮曰子之茂兮其庸可後邀黃葵以旅處兮曰珠玉其在側予豈不知予之陋一束旣多兮魏帝之賜少者百年兮甘谷之壽枝葉老硬兮飽予腹於五月葩華丰好兮悅予目於重九嵗植百本日繞百匝兮抑臨風而三齅

辭

和歸去來辭【並序】

何祕監道夫蜀人也賦歸去來辭歸守潼川出其辭以示予因次韻以送之

歸去來兮樂莫樂於公之歸欣故里之可還何去國之足悲悵習俗之方溺景先民而是追等窮通於夢幻孰爲是而孰非思江山之娯情厭京塵之染衣占東蜀之分野粲藩星與少防嗟彼士人乃競乃奔修容飾詞伺權門長裾日曳成性莫存何如先生癭杯匏樽醉羣經以嘯傲潮紅臉於酡顏泯鳬鶴之短長知天命而自安涉巇塗以干榮笑七貴與八闗肯多欲以外慕每反照而內觀洗俚儒之哫訾挽淳風而使還琴一曲以嫓嵇笛三弄而追桓歸去來兮知公欲與造物遊眎一已以邈然故不忮而不求防此心於得防復何懼以何憂惟五馬兮行春聊放目乎平疇行者爭塗渡者爭舟寄髙情於阡陌眇一壑而一丘消田裏之愁嘆霶政化而日流歌袴襦於梓潼藹譽處而滋休已矣乎如公盛徳能幾人行胡無人爲王畱飄然任公之所之漫說效龔遂誠心慕安期或公田而種秫或私力以耘耔斥三入之巧宦陋四愁之俗詩流英風於千載公眞淵明復何疑

五言古詩

詠懷

一防方佐舜二公還相周三傑從髙祖四皓屈畱侯五龍翔日邊六逸嘯溪頭七賢傲竹林八仙隠糟丘九老山中臥十友方外遊百鏈竟不變千載存風流名節良足貴萬事眞悠悠

豪士

東海一豪士西山兩逸民涕唾棄周粟談笑無秦軍餓死骨仍香辭封名益芬至今千載下不敢輕隠淪

雨後曉行【並序】

曉景未炎宿雨新霽山容水色如在屏障間諭子以巾漉酒履不借手竹根如意従以樵靑攜淵明子厚詩篇臨淸流坐白石上防翠樾下數遊鯈詠南山之篇歌淸池之章好風爲我吹衣好雲爲我娯目於是心恬形適抵掌頓足而起舞曰人生爲樂亦有過於此者乎樂而無詩如此景物何乃作五言一篇書之木葉云

宿雨曉初收長天澹如洗解帶臨淸流泉聲細娯耳有如到愚溪還似遊栗里人生若此少貧賤非所恥

新浴

新浴換輕縠披襟臨榧臺好風知人意爲我東南來晚池雨艸靑庶足充徘徊呼兒具緑樽聊進納涼杯一酌暑气消再酌愁懷開三爵竟酩酊浩歌臨蒼苔

苦熱不寐獨起對月

暑气推不去涼風挽不來中庭月色淨攬衣起徘徊夜久萬籟寂秋近孤蛩哀月墮玉繩低此興眞悠哉秋暑熾甚忍饑偶作書季直弟以詩見嘲因次韻

老夏雨旣少穉秋云亦無枯池罷桔橰蔫花委芙蕖不糝漫藜藿不防空樵蘇蘇州亦有言家人笑著書中秋望月偶誦唐歐陽詹翫月詩追和一首

云淨天旣碧境幽月逾光未數鈷鉧潭不羨桂子堂霏霏香霧橫藹藹明輝揚防搜興乍酣徙倚夜未央走兔望圓魄飛鳥喜新涼但知整綸巾何用翻霓裳芳尊聊自傾玉盤欲誰將美人何時來渺渺天一方

望所居西山瀑布

山居尠歡悰理策事遨嬉嵚岑屬初霽眺覽得所宜懸崖有飛瀑注壑従涼颸蒙蒙噴霧雨冉冉含煙曦淸泠詎可汰駛激疇能陂防心欣有得徙倚不知疲雁蕩境千里香鑪天一涯平生未能曯昏旦矧欲窺何如玆山澑若與幽人期他年營菟裘捨是將安之

月山諸峯

平生固寡好嗜石如奇章家無千金產舁致窮澗岡壽星來金華衣冠何昂藏屈肘據膝坐風雨須眉蒼松石產花溪奇詭頗異常鼻祖乃赤松素質侔白羊舞袖出煙霞【洞名】渾脫類大娘想當虞韶成率獸雜鳳蹌觥觥石柱峯孤峭仍軒昂長不滿五尺勢欲摩穹蒼獅子來何許俯首未騰驤何時一噴薄百獸走且僵鴟尾由天成略不假斧斨端宜侈繪事詎止工厭禳東坡小仇池大筆流芬芳康公醉道士名篇粲煌煌矧我此數峯價重百琳瑯願締金石交出處永不忘

近結茒屋數椽以可賦軒掲取子美可以賦新詩之義用沈約體賦詩一首

安仁偃息處之問讀書室茒軒規昔人聊可容吾膝幽芳秀垣曲翠篠蓊檐隙松窓炯虛明荊籬互疎密澹月曉窺幾虫夕鳴壁詩書後前陳圖史左右秩遐覽到三五旁搜及堅白一語偶有得寸心欣自適輪奐非所慕玆焉頗放逸淵明儻來過眞趣防能識

古風一首謝張漕子溫恵示詩卷

前輩久零落老成驚創見平生恥問津如今眞北面胸中五色絲織此錦繡段見之心孔開照眼光爛爛我亦好吟詠忍饑說芻豢辛勤三十年功效無一綫偶玆得大嚼味永不忍咽嘉恵詎敢忘仁風敬揚扇

伏日陪府公侍禦登四望亭分韻得四字

危亭壓層城是中有佳致面面看江山水雲自相媚使君暇日登火老金正穉杯盤瑩無塵笑語淸有味快風千里來暑气三捨避賦詩紅蓮幕煎茶白衣吏詼諧想割肉揺扇笑疼臂【程曉伏日詩揺扇臂中疼】樂事古云少能並今有四玆遊峴山同千古知姓字吾輩亦何爲𨿽駑猶附驥

葉自彊讀書堂

退之宰陽山暇隙惟讀書同年大雅姿文史以爲娯治劇逾整暇日與竹素俱頫首繙漢晉髙聲誦唐虞不善吾所鑑善者吾所摹撐腸仍拄腹何翅五千餘似聞書帶艸已復生庭除願言飽經濟舒之彌八區

獄空

公庭日將夕吏報空獄岸𨿽無春艸鞠已有蛛絲蔓歡樂見鳥烏呻吟絕鵝雁諒非片言折聊發一笑粲同從兄季弟遊香山追和東坡端午遊諸寺韻

前車惟伯氏後乘載阿連相攜靑蓮界共開白社筵黃梅雨初歇紅橊花正妍淨境聊莞爾妙興眞悠然偈言溢四方經卷餘五千長廊含淸風古潭揺蒼天幅巾旣蕭散靑鞋亦輕便登臨自晨曦談笑窮暮煙衡宇開卷坐僧房借榻眠卻憶蘇州語喧靜兩皆禪

題張漕子溫貴希齋

新營老先生喜好一何異端能友造物直欲騎元气古貨今難賣太羮元少味陽春誰肯和白人爭議知己如晨星一笑聊自慰先民不云乎有以少爲貴

由下梅至資福估賣官產

曉發下梅寺霽色浮壠麥﨑嶇白楊岸詰屈黃牛軛野芳吐丰茸山羽鳴格磔驅車復前途聊欲徧阡陌

龍池寺

發軔資福山弭轡龍池寺杪春新雨足老紅圍穉翠溪流素縠寒山色靑羅膩拄頰坐移晷此意誰能防

觀田家宴集

村落秋气髙涼颷泛林莽田家刈獲間鬥酒勞良苦甕甌間竹箸殺雞仍具黍昏昏燈火照艸艸杯盤舉初喧鵞雁聲中靜兒女語醉來或田歌散去亦社舞不信五侯家軟盤薦肥羜

次韻周敏卿秋興三首

炎暑墮何許涼風忽吹衣野水映荒岸寒叢秀疎籬蕭蕭林影薄杳杳鴻聲悲秋禾亦旣獲聊足充吾饑團團巖中桂移根籬捨間秋風一披拂嫋嫋天香寒對此徑須飲把酒酬西山浩歌何窮已寧必素與蠻悠悠艸根虫鳴聲近我牀皎皎林間月亦已照我墻感此動萬慮聊復舉一觴何以侑我酒淸嘯聞疎篁

星源縣齋書事

冬仲弭徵轡歘焉及新春飽喫番陽飯細治星源民星源故自佳民俗良易馴不嫌聾丞愚翻愛假令眞相與不忍欺見謂無淄燐牒訟日以簡賦輸日以臻遺我以暇隙使得窺典墳短檠一窓燈孤諷至夜分平明坐防事簾影淸無塵閭裏頗熙熙孰云民不淳顧謂汝父老辱愛亦已勤爲我理歸櫂吾久思吾親

題圓通寺至樂亭次待制王公韻

地偏境自佳煙雲繞孤屋寒聲渺疎松翠影澹修竹林深桂花晚防風度餘馥特用永嵗年聊足媚幽獨

次韻侍禦五月二十日閔雨

使君慕丘禱用志端不分天髙聽甚卑深知使君勤立致楚東雨如開衡嶽雲賴此苖盡活不然尫可焚

鵞湖寺

鵞王牧羣鵞濁世肯下游積水近天闗有時戲沈浮老禪天人師領略傾九州初開選佛塲坐斷諸峯頭當時江東西海納吞眾流嵗晚徙山麓華堂跨龍樓至今韋公碑照曜蒼崖幽陳迹記往昔登臨縱防搜重來嵗月疾俯仰五十秋撫事一太息何從問人牛惟餘拱把木百尺環道周成壞各有時干戈今少休空懷三宿戀爲爾半日畱鐘聲逺送客霧雨昏林休

七峯亭獨坐

雨霽失炎燠新亭境淸淑層波緑奫疊嶂靑陸續風篁韻絲桐煙栁開畫軸澹然塵慮銷庶足永曛旭侍禦王公去饒饒之士民數千萬人遮道攀轅又相與斷城北橋以畱之公不得已乃回城從間道遁去余幹主簿翁君畫斷橋圖作詩二十韻寄侍禦求和侍禦以和篇見示因次韻一首

東嘉老先生文字繼坡谷治饒如京兆三王豈其族政成無一事澹若處幽獨追蹤古循吏淸淨非碌碌每以坐嘯余時出陽春曲風流化邦人吟詠成國俗乙酉秋七月天地正炎燠有詔帥防門引道不淹宿境內聞公行倉皇守牙纛攀轅人塡咽遮道車擊轂已去復挽回出入成重復橋斷蜂腰分巷擁魚鱗矗竟從間道去復許誰追逐子母若弟昆相顧皆嚬蹙吾父旣往矣疇能繼英躅【公旣行民皆相謂曰侍禦往矣吾屬何所倚賴乎此予親聞之於和眾坊】孟嘗附商船千古垂簡牘偸席廣文氊使者爲標目去思聞九重【公乘教授小轎従間道去提防何公詩云朱轓偸席廣文氊公行之後饒民有錄此詩以狀聞於朝者】盛事傳西蜀先生美無度推誠置人腹畫圖照人間斯民記恩育

欽定四庫全書

香山集卷二

宋諭良能撰五言古詩

石鐘山

南北兩石鐘上下一水側造物妙鎔冶蜚亷巧撞擊鏜鞳仍噌吰歌鐘與無射丰山吾焉知蒲牢爾何力咨余久願遊偶此事行役時秋風颼颼日暮水激激初如鈞天鳴乍若金奏寂入耳粹而淸洗心欣以懌怪奇有如此遊覽誰能測發端示來今注經人姓酈

題淵明醉石

平生憶淵明偶此訪遺迹柴桑僅未泯栗裏猶可識寒澑澹泠泠孤煙輕羃羃撫事良多感西風生醉石

媿陶

淵明在彭澤到任八十日𨿽營三徑資未獲公田秫珍重千金腰不爲督郵折拂衣賦歸來何異自投劾我生本樗散山林久蟠蟄𨿽非淵明儔頗亦慕幽迹偶然得一第遂竊升斗秩未書藍田考已捧錦溪檄荒縣饒逋負催科費鞭抶彊顏簿領間忽復彌數月心焉媿淵明俯首三嘆息番江何時還哦松聊自適

送呂憲帥維揚

讀我宋實錄元丰治明昌五年九月中上特開天章從容謂輔臣邊民疲可傷呂獨爲朕言他人終未嘗已乃命正獻由定帥維揚學士加大稱庸以示寵光移鎭未去久趣歸總臺綱爾來九十年淮其踵遺芳我公嫡孫行祖烈蔚載揚持節古閩粵攝事今福唐仁風雜和气盎盎如春陽甿謡玉律響圜扉春艸長英聲飛九重禦屏書益詳廣陵大都防經理須才良擁麾往鎭之非公諒誰當延閣陞寶書恩綸湛洋洋左符分淮海西顧寛巖廊想見入境初快覩爭星凰折衝向樽俎宣威振金湯行看鋒車召衮衣侍虞皇賤子一何幸竊庇逾兩霜誤蒙剡薦牘名徹凝旒傍受恩未知報肝膽徒激昻惟祈轉洪鈞復立弟子行

偶題

少陵五十六負暄樵牧我今年與齊而亦處幽獨小亭數椽淨新月半鉤曲聊將萬斛愁付與一杯綠十月五日從兄四弟三侄侍太孺人賞菊亦好園以賞心樂事爲韻分得賞字

霜天豁澄明水日共淸朗西園足甘菊歡言事幽賞板輿奉慈顏華髮森少長一笑喜團欒千枝迷俯仰黃英浥露繁翠蔓緣籬上雄蜂與雌蝶采擷紛還往逸興旣中酣佳致仍外奬未多彭澤賢不羨天隨廣憶昔吏江東王事困鞅掌及今處閭裏暇日娯塏爽殽酒𨿽不丰獻酬非或彊分韻先阿連作詩眞技癢

閎中堂

危檐覆虛明景趣淸且長曲池散漣漪珍木含蔥蒼離離荔子丹冉冉茉莉香有堂旣足佳無氊庸何傷

次韻提舉王正言寒食遊茶焙

摘山勝煮海財貨所源流建焙甲天下賦入十倍收國計頗賴之貢輸何時休擇人爲提領得賢從宛丘文章脫吏腕風味登瀛洲佐職亦已久再見春艸抽郊原富槍旗嵗事日以修撫民端若子疾惡信如讐驅車向鳳山父老觀道周靑春行畫圖佳處時一畱風前耳潺湲雨後目纎柔酒酣已勝賞珠唾揮釣鉤咨予素麼麼受恩猶未酬銘心𨿽甚堅撫己徒懷羞平生困坎暮年尙依劉投公一紙書逺寄粵王州書傳得妙帖想象寒食遊終防好事人豪奪或巧偸

題紅雲島

紅雲覆絕島望之心神開弱水不負舟何由至蓬萊吾欲煩巨鼇爲載三山來不然騎鯨去一醉流霞杯予去嵗五月由淛入閩見夾道長松黛色參天行者均被其防間有爲斧斤所戕者缺而不補十步一嘆顧恨方爲校官非所職掌不得以封殖培壅之事告之部使者懷不滿之意彌年於玆矣比竊聞提刑承宣命尉曹若僧徒封殖其有而補其所亡期使道路之人行千里若宇下而無病暍苦熱之嘆其爲全閩無窮之恵厚矣予自少喜讀栁子厚詩見其稱商山臨路有孤松往來每斫以爲明好事者憐之編竹成援遂其生植感而賦詩中有幸逢仁恵意重此藩籬防之句每愛而誦習之今輒追次其韻以紀一時之盛亦古今甘棠之意也𨿽言詞不工蓋欲自附於國風之末庶幾他日采詩之官或有取焉

鬱鬱千丈松誰栽防修路年祀寖綿邈斧斤時謬誤皇華重憐惻霜根辱調防他日比甘棠流風繼行露

夜宿天章寺

蘭亭負崇岡修竹翳寒緑囂煩隔人境爽气森佛屋薄暮行役罷言就上方宿是時秋崢嶸西風響巖谷越蘭不可見浩歌想餘馥右軍恨何許禊序空三復夜久百虫絕燈花媚幽獨蕭然四壁靜一洗塵萬斛何當脫羈鞅陰巖事卜築聊復得此遊澹然心賞足

華峯亭

華峯抱紫翠玆亭瞰淸幽春林羅畫屏新月吐玉鉤宛如東屯居恍若南澗遊信美吾亦樂特用慰淹畱

己亥中秋

二七月皎皎三五云沈沈終然露半璧亦復牽孤吟夜久羣動息惟有寒蛩音長年重節序感慨非獨今勿言魯酒薄爲史端叔作也端叔同寮於越未終更求奉中都祠歸丞相侍傍作是詩以送之

同寮𨿽云多交友未易結臭味一小異肝膽便楚越君侯宰相子風度何翩翩四偕計吏貢春銓復褎然一見蓋爲傾相逢豈在早白髮與紅顏論交非艸艸君才若杞梓眞能世其家顧我如駑駘秪堪服鹽車心情過中年何翅數日惡徑須釂一樽勿言魯酒薄

大雪追和退之辛夘年雪韻

太皥亦已至元防猶未歸茫茫天壤間浪闊銀山圍玉龍橫梅度皓鶴漫空飛白帝有所適飄飄揚旌旂從者一何繁縞席仍練衣招邀姑射仙逢迎廣寒妃祥耶時令耶疇能測天機饑人凍欲死賞玩理則非安得萬裘褐寒者或庶幾願言均此恵不知身賤防

次韻奉酬刑部王嘉叟侍郎書戲防集後

制作參易經不用艸準眼空天壤間誰得並防敏鴻文翻水就未省苦吟吻齊梁逮陳隋眾作付一哂南國容本冶西子髮更鬒混然眞天成寧復分域畛飛上靑雲端秋空擊鷹隼豈惟持荷槖已復班玉筍𨿽未究所長要亦攄素蘊大手秉綸綍至音發簴簨嗟予墮詩窮政坐無鉛粉數奇秪自憐多忤誰汲引有賦難逐貧無詩不招隠明公獨深憐不嫌邊幅窘謂𨿽敝帚如或可充貢箘恃此以無恐枚臯窮久忍儻復念菅蒯庶免辱荊槿

次韻宗郎中師仁見示古風

平生癖於詩業債餘淸淨但己心孔開敢誇筆鋒勁疾書或欹斜所向必雅正顧慚非晉人出語那韻勝亦好三畝園松竹互掩映門闌𨿽間啟俗客未省迎豈惟愜幽情頗復動詩興朅來古泮宮未諳麋鹿性何處更有詩抗走足不定宗英出大篇重此綠綺贈未應費推敲詎止工競病此作不爲妙妙處知難更吟壇將風雅尾宜退聽賀白眞雁行離騷可奴命熟復句中眼如對麈尾柄迷途獲指南從此識畦徑自應形贊嘆誰復獻嘲評佳處未易知當有識者證

送髙炳如倅天臺

髙侯吾所畏學問覷壼奧秋水瑩精神春華麗詞藻三館朅來遊兩鬢靑未皓何心翫嵗月刻意事探討二志旣崇成八書可偕攷烏臺竚風采綸闈須典誥引疾遽有祈勇退一何早丹丘非大名泥軾僅小好防看有詔追豈必俟身到行矣卽輕安愷悌神所勞

張持荷示詩編次韻一篇爲謝

先唐詩道昌萬象繞吟筆長吉窮崄怪奚囊銷永日一洗齊梁陋古澹見摩詰詰齋妙入神二者無一失遊戲唾成珠所至動盈帙長篇雜短詠朱弦響玉律脫身聲利塲宴坐心更逸髙眠聽松聲淸話剝芡實聲名笑山王任逹景嵇畢時發孤鳯鳴不作寒蛩喞人譏雕肺肝悠然非所卹編成客未佳櫝藏謹勿出

王丞相生辰

皇宋十一葉時淸風俗淳實維元首明亦繄股肱純煌煌冀國公自昔抱經綸初掌黃麻誥黼黻同卿云繼處宥密地五兵驅精神一品坐黃扉十載轉洪鈞雍容陪都兪黽勉承華勛鏡淨滄海波煙銷紫塞塵伊傅堪並驅蕭曹眞下陳柔兆嵗若午恊洽寅在辰入夢一玉燕持鑪兩天人二十四書考八千嵗爲春西湖爲酒醴南屏爲膳珍萬口均一詞共祝柱石臣一祝錫難老再祝長同寅百祝配遼鶴千祝如大椿國壽箕翼齊洎公永無垠貴名與鴻烈日新日日新

次韻奉酬趙景明法曹見贈

宗英賀白儔肯從野人遊相見各失喜胡爲俱皇州孤燈照淸談新詩澹牢愁明日卻分袂獨往濤江頭

齋宿昭慶院祀南嶽南海

秉檄奉中祀驅車出重闗曉風鐵葉嶺煙雨南屏山瀹茗澡塵慮褰簾飫孱顏精意孚海嶽淸聲揺佩環

畱別直院莫子齋少卿

鬱鬱千丈松植根在崇岡淸陰亙十畝直干淩穹蒼好風一披拂聲韻諧宮商古來成大廈此物宜棟梁不待嵗月久共看柱明堂防木有石楠枯崖飽風霜三百甲子余圍才拱把彊大楹分難充一桷庶可當儻容附松末𨿽晚庸何傷

畱別王嘉叟檢正

初寮久已往今誰主丈盟王公有嫡孫見者服且驚胸中九云夢筆端三折肱招致道山中掉頭不肯譍論事常山蛇持身玉壺冰平生謝先容要津眞自登四海望霖雨一人須股肱我本田家子蹉跎將暮齡相逢豈在早一見蓋已傾謂我𨿽禿犀敝帚亦足稱持獻先簵箘長篇有明徴公乎儻踐言庶爲老親榮

送參議林郎中

人孰不識面相知貴知心惟我與夫子傾蓋成斷金疇昔居京邑庀職偶相臨肯紆鐘期聰俯聽牙琴講說三百篇一一蒙賞音朅來鐘山旁休沐同搜吟聫鑣照湖側攜手天衣岑飛鳴互嚶嚶和樂長愔愔無詩不屬和有酒相與斟餉我破羌帖佳妙同來禽復遺先聖像摹寫自孔林二年如巨蛩一旦辰與參襟期自玆逺詩盟幾時尋願言蚤盍簪無爲徒滯滛

遊鹿田三洞

東西兩鹿田上下三洞天苔徑劣容足石門低及肩乳竇斷還滴天窓皓仍何當出樊籠悠哉聊永年

次韻鞏憲見示桐栢瀑布之作

昔聞孫興公嘗賦飛流水至今福庭地猶屬羽人裏瀑泉天半來界道見淸泚迢迢白虹貫隠隠玊龍起宇宙𨿽云寛壯觀知能幾谷簾信有之界圖寧辧此淸秋饒爽气朱夏絕埃滓何當振金策逍遙山之趾眺覽旣愜適嘯歌何窮己靑鞋未成往撫己空自鄙

月橋詩

天迥月逾晶地偏人亦靜蕭然尋丈橋寄此綠淨境洗盞薦寒光掬泉弄淸影塵逺耳目醒令人發深省約季野九日登云黃不果季野有詩因次韻

靑山如虫可賞不可戀胡爲謝康樂遊覽乃欲徧縱登最髙頂過眼猶掣電何如菊花天周繞籬落畔對面黃雲峯未妨籬下見相攜淩紫霞更約東風便

送晏伯安

古綢於今婺蓋亦一壯縣劇繁號難理百令無一健英英晏伯安年壯政則練咄嗟掃宿談笑了宿案公庭坐無事自可名道院老眼空四海於公驚創見今公賦歸歟敢以一語餞邊陲正驛騷朝野未閒燕公才浩縱橫敵可受八面要須詣明光上書還自薦口伐或箸籌收功在不戰不然飛芻粟坐使軍儲羨

次韻伯壽兄殘春卽事

屏居事幽潛親故成久別茅檐翳濃緑酴醿墮香雪山气淸涼國溪聲廣長舌但須賢人酒安用長者轍吟腸繞碧雲醉臉暈紅纈奴耕谷可徯兒書筆難掣地偏塵不到心境兩淸絕嘯歌何窮己未覺處身拙

爲何監獄題種徳堂

作堂備登覽旣作扁其顏扁顏固云易踐名良獨難我友何水曹築堂水雲間瞰臨擅奇絕佳气何郁盤橫以數畝池繚以四面山石楠間女貞靑士依蒼官紛紛雜花卉栽植日以繁豈獨秀春融未應凋嵗寒凴欄試遊目皎皎萬慮寛張公江海客一見顏爲歡嘉名揭種徳寓意固有存期君宴遊日內照時返觀善性益培壅蕪累須一刪木老徳亦熟無忘老坡言

何茂宏茂恭攜酒見過復侑以詩次韻一首

薄雲漏朝曦積雨霽中夏白波涵磬湖淸影漾茒捨輪蹄絕還往文史富閒暇畏友有機雲英標凜王謝喜尋範張約偕命嵇呂駕豈徒貴密邇聊亦重姻婭戲彩膝才容亦好艸可借瓦盌薦谿毛竹箸羞雞炙劇談掌屢抵糲食咽亦下晚涼過古剎明月耀修架蒲團語上方篝火耿良夜淩晨一瘦藤支徑雙不借長嘯陟云嶺淸吟探石罅嵚岑近明目湍激深沒胯別袂餘力摻歸鞍子傭跨何時許重臨倒屣肅邀迓

謝葉致政送芍藥

佳葩如美人艷態妖且閒葉園美無度有花字雌丹晨妝謝膏沐秀色若可餐芳根裹春泥舉贈不作難��照池亭一洗儒生酸從今杜陵眼不復嗟長寒何以報嘉恵作詩當瑯玕

秋曉野步【案此詩據南宋名賢小集增入】

幽居邇郊原出戶目已了閒攜一枝竹散步及秋曉寒煙引輕雲澹澹縈木杪矯首矚層穹轉盼失飛鳥野潦淨荒陂驚飈泛枯篠世態徒營營此心殊了了佳處誰與論聊用付淸醥

欽定四庫全書

香山集卷三

宋諭良能撰七言古詩

次韻伯壽兄海棠

無情長笑杜陵老不識海棠春意好東坡作意賞東風爲愛輕綃映肉紅枝頭防綴知多少貪睡今年開不早含情欲開還未開紫蝶黃蜂亦懶回可憐熟視明人目長恨年年看不足曉來風定雨霏霏減卻春光一片飛多愁更被花相惱寧惜春衫同借艸

潘淑妃

東昏當日寵容華潘妃步步生蓮花閱武堂前種楊栁玉兒雪腕親沽酒蓮花不見楊栁空蒼煙白露雜悲風

張麗華

張家女兒號麗華十嵗選入君王家君王一見念玉雪喚作後庭瓊樹花臨風結綺香風度自謂朝朝兼暮暮那知夢斷金井欄往事茫茫墮煙霧

廣信試院追和東坡催試官考校韻

深院鎖涼秋西風坐間好幾淨窓明塵不飛似躡紅雲至三島數枝淡淡桂新香千帶垂垂栁初老此邦天下秀多士鄒魯無負薪或解談王道被褐無非懷璧夫五兵奪目庫觀武大嚼快意門過屠誰言防才古難必披沙求金要須得回思褁飯然脂燭一心敢擬思鴻鵠

吉老手刃凶人爲母報仇詩以紀之

臥冰叱馭全忠孝王氏多賢今古同公乎孝行驚創見落落豈特漢晉風凶人夜半發丘隴敢爾殘暴不畏公古來刃讐不共天痛貫肝膂何時窮刳心設祭久自許何況臨機敢不武拔刀斷賊血糢糊袍笏雍容詣官府忍恥貪生眞可羞退之諄諄言復讐請衣一擊當報怨豫子猶能致嘉傳如公壯志今已伸他日定爲忠義臣行看气節動天子詔書一洗泉下恥

木狀元恵示近詩一卷作詩爲謝

洪都通守詞華溢漢殿文章元第一萬卷

落落蟠胸中三江衮衮懸吟筆贈我玉佩聨玦環未數大鵬兼小山欲知風味不能盡此卷長畱天地間

向伯章通判請賦畫扇

晴天萬頃浮煙水小艇鳴榔煙水裏一聲欸乃西風起滿輪明月蓼花秋富貴於我眞浮漚世間何事不悠悠

爲周提宮題尙友堂

先生髙節作流俗未應名宦能羈束歸來卜築傍泉石灑落軒楹照山谷外羅君子六千人中有揷架三萬軸我嘗一日坐其間至今淸興猶堪掬

題晚節香亭

周侯人中英爲文若翻水苦節淩雪霜香名馥蘭芷考槃在幽谷篁竹富淸美竹邊兩桂樹碧葉光薿薿扁堂曰節香欲以規業履竹桂日以茂業履日以修一觴一詠知未稱願續離騷賦逺遊【離騷經曰依前聖以節中又曰雜申椒與菌桂逺遊曰舒並節以馳鶩又曰麗桂樹之冬榮】

丫頭巖

自有宇宙有此山萬八千嵗須臾間亭亭造天屹石壁雨淋日爍逾堅頑且無泉瀑美裙帨肯以艸木媚容顏丫頭得名良未稱那有巨手梳髻鬟防當呼作陸砥柱長與羲娥閱往還

侍禦宴僚屬於番江樓以臥病不克與分韻得四字

使君自是廊廟器五馬一麾聊爾耳今年淸淨獄旣空去嵗丰登米不貴郡中九賢政可十京兆三王何足四乘閒領客宴江閣對景題詩忘肉味坐間僚屬總文采筆下波瀾更源委夏木陰陰啼鳥喧煙波渺渺輕帆駛錯落觥籌略逹尊從容笑語窮幽意嗟予薄命捩翻羮臥病空齋吟擁鼻畫防凝香不同賦白衣送酒猶霑醉追攀逸韻苦無才想象淸歡欲生翅蘭亭被罰定非佳金穀望塵吁可媿他年江左仰遺風應有畫圖傳盛事

題楞伽寺李公山房藏書閣

小閣崢嶸在空谷云是先生讀書屋不見善和數千卷空聞鄴侯三萬軸先生一去幾經年山色依然爲誰緑只今賴有衛夫人壁上蕭蕭數竿竹

春晚遣興

乳鴨池塘春水滿秋千院落東風暖簾間燕子語𨿽忙葉底黃鸝啼更緩長大何如年少時雕鞍駿馬踏芳菲閉門不覺庭花落顚倒殘紅作地衣

次韻王侍郎寄題亦好園

磬湖鷗鷺自相親湖邊山園步步新魚鳥細看自足樂芋栗可收猶未貧我覺有園貧亦好人笑此園何太小他年便擬當菟裘不羨蒓鱸歸計早

種菊

子猷借宅亦種竹淵明荒徑猶存菊九日黃英凜碎金三冬翠幹森寒玉亦好才圍一畝寛恨無九畹養芳蘭聊種寒花一百本要伴此君秋後看

僕坐釣磯季野弟寄詩來因次韻

湖岸栁根半欹側栁邊仍有陂陀石不因斧鑿成漁磯燕坐未妨鉤餌垂磬湖寧待他山錯白波分影涵翠幄翠幄陰中千結藤對面好山羅畫屏遙岑無雲明入眼遣我爛如巖下電平生不憂臭於銅俗氛安能蔽重重興來散防饑來食起居無時惟其適詩窮吾師杜少陵一杯未用身後名他年掛冠不待老歸來從君乞身早

新居成茂恭以詩見賀次韻奉酬

子美堂工始上元斷手乃在寶應年顧我無能爲杜役有此屋廬差不難欲移修竹梅花亞暮靄朝煙迷上下室逺地偏來者誰時有相思稽老駕平生願足不願余底用虛名更著書𨿽無拄腹五千卷且有山陽宅一區海內長句君最好辱致新篇爲善禱雞豚社酒幸不逺來往他年成二老

蚊

慢膚秋來困撲緣手不勝拍身聽旃昨夜獰颷愜人意一掃天宇何澄鮮蚊子蚊孫與蚋伯飛鳴適意須明年

題葉省幹見示詩卷次韻一篇

防官詎足施才具每向閒中有佳句要同秦系下長城卻笑屈原無聖處穿天出月摘淸芬煎膠續弦惟有君命題探韻儕輩分昻昻野鶴在雞羣綠髮才名今白首未數凴虛與烏有防當載酒擘鸞牋共試吟邊三昧手【葉少有閒傍蒼苔數落花之句爲汪彥章所稱】

謝君植矮梅百許株蟠屈如輪臘至皆著花灑灑可愛

孤竹低回首陽下許由偃蹇箕山巓謝君雅有林泉趣種得江梅如二賢南州臘月溫和早賴有冰花除熱惱鱗差百樹夾徑明似過山陰雪中道

試院一首

南國諸侯老賓客霜葉靑衫頭雪白繡衣使者急搜賢又向文塲三捧檄全閩多士如鄧林大廈度材慚匠石細看太白日萬言時取武成二三策淸心期識璞三獻過眼敢迷目五色只今𨿽無衣鉢傳向來未省原天覓更長寧辭燭屢秉漏下何啻夜十刻回思前日踏槐花忍使靑袍輕飲墨

餘同年由試院積俸給買馬而歸中路幾逸戲作長句贈之

知君幾作東野畢瘦馬田間風欲逸圉人白汗似翻珠暫爾奔騰未爲失歸家須辦紫遊韁玉轡紅纓揺鬧裝一鞭嘶風映垂楊要試寧川春艸長

安撫開府史丞相誕辰

一年好處橘初綠雨後秋容淨如沐潭潭大府忠孝家黃堂正奏千秋曲揮毫落紙妙卿云千佛經中蚤致身橫飛直上九萬里金魚玉帶眞天人籌邊利國知誰似直節長才堪重寄手扶杲日照乾坤力轉洪鈞陶品彚櫜兜防纛粲煌煌紫極聫休衮繡光暫向閩都分帥閫再歸天闕致時康鯫生才業等韈綫昔辱甄收今論薦喜看太白應長庚樂頌燕公符玉燕舊聞莊叟說大椿八千爲秋八千春願將眉壽同長久永作王家柱石臣參議李郎中恵示古律詩兩巨軸次韻首篇奉酬

鄴中七雄迹旣掃謝樓夢斷池塘艸仙李詩人麻竹多佳句惟傳杜陵老省郎句法専後來壓盡今世詩流才並刀翦水有佳致月中聚雪無纎埃穿天出月餘四紀【來詩有宣和中作故云】捉月風流今不死從教人售一杯水自信筆挾風霜字次山風味喚仍回老文猶未磨蒼崖收拾明珠百餘斛寒光入夜闔復開我得公詩興嘆慨千古長畱詩卷在秪恐天官下取將人間古貨今難賣

八月十五夜翫月

前年磬湖新雨歇獨繞湖邊待明月夜深雲散月華來疑是山陰踏晴雪去年鎖宿校羣英冰娥於人亦有情仰看一鏡緣云上俯聽春蠶食葉聲今年廣文在官舍亦復開樽臨月榭慈顏一笑防衣輕誰云官冷孤淸夜酒闌月色更徘徊捲簾開戶眞佳哉懸知明年應更好扁舟正泊雙溪隈

予由中都還至曁陽道中聞禽鳴云明朝早起揷田作詩識之

溝塍雨新足防防秧正緑林間鳥聲喧明朝起揷田明朝揷田起須蚤謝汝殷勤勸畦稻禽聲禽聲亦不惡大勝人歌金縷曲

送劉孟冶司令之官四明

先生行孝人莫攀平生急祿怡親顏三千曲禮髮已白七十老萊衣尙斑秋容新沐江涵天潘輿低昻禦花間憑誰爲喚吳道子一寫畫圖連越山

若耶曲

若耶溪上涼如許五月淸風不知暑半空濃翠接蒼煙滿眼輕陰覺疎雨織女潭邊深復深繞門山畔石成林紅妝蕩槳誰家女笑入荷花無處尋

防檢朝陵內人頓逓至西興道中紀事

平湖防灩揺春風扁舟輕駛如飛鴻垂楊萬縷長靑茸倚岸崇桃醉臉紅滿空煙雨霏蒙蒙柯橋精廬聞午鐘平疇麥苖靑芃芃崇峯秀岑紛玲瓏圖經未看名叵窮雨�煙葉交朦朧吾欲圖之誰其功妙語卻思六一翁解道山色有無中薄暮艤舟依竹叢夜深防滴聽孤篷天明利涉浮梁雄錢淸𨿽小炊煙重我生之辰今適逢一杯不暇緣匆匆聊以新詩娛老悰龕山西北水溶溶白鶴橋邊小梵宮海天茫茫空復空放眸一望日本東蕭山小邑河陽同桃李漫山如錦幪谿旁驛亭名夢筆故居知是江文通西興浦口天連水滿眼長安紫翠濃四月二十九日坐直廬讀山谷效東坡作薄薄酒二章慨然有感追賦一首

薄薄酒勝獨醒醜醜婦勝鰥煢笙歌鼎沸不須羨松風滿耳自足聽前遮後擁未必樂邀月對影堪娛情晚食有味可當肉衡宇無災勝列屋魯東門外聽鐘鼓齊宣堂下狀觳何如巢林一枝飲河滿腹水磑多至三十具胡椒滿貯八百斛何如濁酒一杯彈琴一曲子平爲富不如貧子方稱賤能驕人髙明之家鬼可瞰网射納稅官不嗔中山醇醪醉千日文君逺山致消渇不如茒柴百錢可一斗荊釵白頭長相守

次韻王侍制讀東坡詩兼述韓歐之美一首

文章端與時髙下列國有風周有雅建安气質混不傷齊梁紛紛堪斗量先唐詩人子韓子落筆洗空千古士篇章杼軸自己出正猶能傳六一作詩餘事眞詩仙騎麟被髮何翩然韻寛泛押入傍近窄韻宜搜期押盡鉤章棘句未多郊古諷新題寧數稹五季詩流喜穿鑿蟬噪蛙鳴嗟眾作皇朝天人歐與蘇星鳳初見人驚呼醉翁句法到勝處紆余條暢今古無鋪張揚厲詞藻掞雅稱金泥兼玉檢一篇妙絕廬山髙幾首淸新寫郁陶造化機緘富狀彚豈獨文星南斗避如何妄評味短長自古羣兒喜嘲議雪堂羈窮如牧之得非天欲昌其詩平生古律三千首無媿淸風白雪詞才如太白更無敵文似子長兼愛奇江西宗不足進自鄶以下曾無譏流傳海內皆珠玉到處逢人俱願學不湏酬唱說西昆宋有歐蘇唐有韓二文【謂文公文忠也】邈乎其杖幾一編且誦蘇夫子

古風一首奉送淳叟太博通守豫章

劉侯精神秋隼髙論懸河傾不盡至尊動色嗟諤諤權幸切齒畏謇謇致君未覺賈誼疎濟時尙嫌馬周窘三年愽士向見治萬卷蟠胸一何敏歘然大起故鄕思自請題輿佐旟隼笑指江城欲載馳輕棄班列誰能挽羨君去騎日駸駸顧我朝行猶蠢蠢語離寧憚十觴連惜別不知雙淚隕贈言見意乏珠玉作詩餞行少鉛粉從今數日待君歸握手修門未爲晚

都丞李侍郎叔永和予小園二十六詩因成古風一首奉謝

黃昏兀坐對疎竹歘有寒光臨蔀屋焚香發軸得新詩炯炯驪珠二十六三唐妙音久已斷輞川麗藻今能續報何必枉瓊華抵鵲奚須費明玉韓豪蘇仙吁可畏白俗元輕何足錄從此磬湖三畝園絕勝李願一盤谷

都丞侍郎再和屋字韻詩次韻奉酬

小園五畝依篁竹中有茒茨數椽屋小橋度水旣窈窕側徑穿花仍曲六慣看翠碧羽差池時聽黃鸝聲斷續詩成持鼓過雷門誰信拋磚能引玉長篇麗句爲藩飾小艸麼花防著錄懸知家世以詩鳴壓倒平泉與昌谷

李侍郎三和屋字詩次韻爲謝

衛武文章比淇竹閉閣著書欣仰屋胸蟠載籍餘萬卷爲家五百九十六詞華爾雅騷可奴議論淵源經可續筆端凜凜挾風霜齒頰泠泠潄冰玉久知廣大端可法自顧麼防何足錄願同湛輩附羊公庶比江西山谷

何司業和屋字詩見詒次韻奉酬

亦好園林富松竹愛山堂上書連屋恨無妙語爲題品空對奇峯有十六先生佳句落泉石杜詩韓筆端能續有如妙響發朱弦恰似淸音動寒玉須知小圃辱提撕何異寒門被收錄從今艸木有光輝盎盎春溫入鄒谷

寄湖口劉少魏主簿求皂湖石

平生愛石似奇章老矣一拳猶未致夜來夢繞太湖側萬玉嶙峋淸有味夢回身復落紅塵聞道皂湖山可人幸致一峯爲我壽爲君作詩傳不朽

伯琬明府年兄和予致字韻詩舉英石見遺謹次來韻以報盛貺

久聞英石空流涎意欲得之無力致士衡東頭富玲瓏染指獨許嘗鼎味明窓淨幾拂蛛塵尢物定自能移人報恵慚無百金壽贈公相好無時朽

公家一峯如終南須信是中有佳致對之忘饑亦忘愁豈待聲色兼臭味嗜好蕭然迥出塵同年要是我輩人世間何物如石壽墨妙與之俱不朽

周希稷見示詩卷作詩爲謝

周郎列宿胸中羅筆端有口如懸河贈我明珠六十八一一照乘圓無頗我學谷梁失也短君才士衡患其多中興功業要紀述浯溪石崖當往磨

次韻楊廷秀浣花圖歌

詩翁銜袖出淸詩醉墨淋漓驚乍寫明珠炯炯照戶牖恍疑驪龍睡遺者彌明髙唱詩云云此翁一掃如飛蚊詩狂克念酒作聖樽前笑殺劉師命李白張旭稱世賢姓名優入少陵編平生我亦忝詞客自得此詩輕尺璧他年別去長相憶

欽定四庫全書

香山集卷四

宋諭良能撰七言古詩

王樞使生辰

金華千古赤松宅中有初平叱羊石雙溪衮衮瀉蒼波三洞潭潭接天碧鐘英孕粹昴星精文章蚤歳瑞王廷橫飛直上九萬里紅顏兩鬢何靑靑金鑾疇昔揮毫處嘗艸尺書招贊普職親孰聽玉宸鐘夜分更秉金蓮炬只今右府冠樞衡坐運精神驅五兵一烽莫覩狼煙燧四海不聞金革聲蒼生顒顒待霖雨黃屋便蕃頒異數姓名久已覆金甌東街行築沙堤路江左夷吾望更尊二十四考何足論已見威稜動蠻貊防看勲業照乾坤六十門生焚葸炷再拜祝公如衛武柱石皇家不計年長容礦質入陶甄

題旌忠廟次王齡韻

睢陽截然當賊中嬰城旣久糧食空矢死不降有二公靑史皎皎書其忠國家涵養自建隆上至鵷鷺下羆熊一節一義皆獲通無不昭然簡宸建炎多難誰奮躬開門納降何匆匆逹官尙爾況困窮嗟嗟唐侯一何雄抽甎擊敵甘命終願以頸血污刃紅精誠貫日亙云穹上徹九重逹堯聰詔令血食居鎭東激昻臣子忠勇風嘉名千古齊華崧王仙作詩美抗戎豈比爾雅詁魚虫

次韻王齡侍禦不欺室

與𨿽非童九齡向來亦旣許攀鱗從容撰屨飽言論我知公直社稷臣此心炯炯貫白日何止不欺尋丈室霜臺白簡凜乘驄史館誅姦森直筆紫巖先生子張子百世一人嗟已死室中八十四驪珠千載流芳同信史【魏國張公作不欺室銘凡八十四字】

飲餞王共父分韻得轉字

子猷風味最諸王墨妙文工眼如電慣吟疎雨滴梧桐解道澄江淨如練去年落筆中書堂姓名髙徹蓬萊殿至尊動色催除目俾向蘭臺參俊彥要成逺業待時須故遣讀書破萬卷夫何歸思動岷峨自請題輿近鄕縣學省諸公悵別離擊鮮載酒開芳燕欲澆胸次數日惡剩作林亭百壺餞落花送酒舞繽紛亂絮催詩飛轉臨歧那用賦銷魂但要修門重防面

題湣孝廟次王齡韻

曹娥卓行傳丰碑越人往往貴女兒建炎蔡氏有孝子事比孝子尢瓌奇自從結髮讀書史倜儻不受靮與羈乃翁詿誤落囹圄疚心疾首泣以悲胡能安坐視父系朝暮哀訴當旌麾府公儻許贖父罪名卒伍所不辭不然奮身事徵討﨣﨣勇力猶可施黃堂沈深身則防𨿽有誠懇無人知歸來靜黙心語口此事感悟當以屍臨河勇決不復顧純孝寧不由天資緹縈上書解刑网言𨿽迫切身無虧文本理寃由一賦孰與捐命如含飴殺身成仁古所罕殆類餓踣齊與夷事聞黃屋亦動色亟詔立祠河水湄嗟嗟元應固不朽萬口至今皆一詞東嘉夫子好事者作歌登載仍吁嘻異時國史編宋雅人間重見白華詩

二月二十四日楊廷秀郎中諸友約遊西湖余以小疾不至分韻得子字

都城西頭二月尾湖水平堤縠紋起南北山光罨畫中淺深艸色裙腰裏羣仙領客泛艅艎黃帽劈波驚鰋鯉中流劇談聞兩岸闔坐題詩動盈紙如澠自足醉朋従餘瀝猶能霑走史當年曲水迹已陳此日渼陂歡莫擬蹇予小疾獨不至詩伯索詩殊未已筆已老矣何能爲但誦西湖比西子

王丞相生辰

金華千仞摩穹蒼雙溪迢迢碧流長淸淑之气從風翔霜縑霧縠不足當眞賢挺生金玉相上擷屈艷薰班香疇昔視艸居明光鴻文大冊壓常楊旣陞紫樞兵气揚運籌決勝如子房鴻鈞一气轉混茫相吉崇璟何足方直與夔龍爲雁行煙火萬里俱耕桑冠帶百蠻走梯航玉皇案前勤贊襄坐令我宋如虞唐中書事業殊未央二十四考嗤汾陽北堂西母壽而康榮封大國富井疆錦衣命服粲煌煌麻姑一半鬢未霜亭亭玉樹階蘭芳徽獻凝操書道昌向來王謝今秖王十倍江左浩莫量四海同詞祝壽觴願公壽比赤松彊永作一柱扶明堂

次韻王齡狀元西湖賞梅

乘閒選勝眞悠哉正見千樹冰花開天寒日暮湖面淨疎影著水淸無埃杏桃畏寒不敢吐春榜占作羣花魁廣平無人何遜死睥睨欲賦嗟無才東嘉夫子一何妙筆端遊戲成瓊瑰繁英麗句鬭淸好不用白鷺雙飛來要令奚囊出佳什故遣漁唱傳淸杯西湖處士骨𨿽槁一喚暗香風味回

次韻逢使君寺丞見贈

冰花零亂飛庭戶夜色晶瑩似三五詩仙曉贈白雪篇便覺淸風追吉甫區區五斗不知疲故園應有北山移凍冷不暇搜佳句千里歸心到鄕樹

贈神童林公滋公澤女神童防玉

一英二孺同一家衮衮誦書幾五車語音婭奼春簾燕稚齒淸便蘭砌芽聨茵並載驚都市萬里靑雲從此始兩駒應佩金削刀雙鬟防作女博士【魏志甄后傳後防喜書數用諸兄筆硯兄爲後言汝當習女工用書爲學當作女博士耶】

二月二十一日何司業集客於張園玉牒給事命予賦詩紫防舍人左史舍人亦以見委因成七言十韻一首

寒食初過天气佳帝城名園綠藏鴉白綿紅雨互飄泊鶯啼燕哢紛交加司成領客當暇日不惜醉臉生紅霞坐中賔客皆賢豪一一圭璧無瑕夕郎風采照今古封駁不貸姦與衺紫防筆語妙天下文鋒凜凜森莫邪左史聲名動六合豈特疇昔傳三巴一朝櫻筍徳星聚離騷可奴玉可衙蘭亭觴詠僅堪比金穀歌舞徒能奢我有一匹好東絹誰爲作圖千古誇

送楊飛卿國錄

楊侯作錄來成均野鶴昻昻端不羣一朝議論不入意棄擲祿位如浮雲羣公挽衣畱不住直入苕霅親耕耘惜吾無力叫帝閽不能以侯直諒聞

丙午仲春西湖舟中作

春陰將近一百六絮擘晴雲新雨足煙邊芳艸碧如茵籬畔海棠紅映肉相攜逗曉出城西城西風景如杜曲兩岸雲光罨畫濃一湖春水蒲萄綠坐中豪俊雜吳蜀磊落羣書紛拄腹掀髯一笑浪波間淋漓衣袂尋碁局他年想象此風流應作生綃圖一幅

天臺歌

渉海神仙誇蓬萊登陸勝地稱天臺天臺枕海連四明萬峯千嶺相縈回赤城繡出綺霞色瀑布界破瑤山靑神仙居處寸步有遊人白日迷杳防剡溪昔年有二客五月此山同采摘只知采采不盈筐不覺行行失歸陌腸蟬腹忽鳴饑傾壺進食欲令誰山桃一顆垂林畔共食歘然肌骨換下山得水澗石中以手飲之還濯盥又見蕪菁出山腰一杯圓轉中流漂二人相顧卻相謂此地去人應不遙過溪水深四尺許又度一山逢二女韶顏艷色世所無南國東鄰何足數笑喚劉晨阮肇名相識渾如舊有情問郎若个來何晚遂卽殷勤相奉迎入戶幔帷殊不惡錯落珍珠與瓔珞只將左右幾靑衣也勝人間誇綽約逡巡進脯飯胡麻瓊杯片片斟流霞不知仙客來何處各把宮桃慶女家歌吹嘈嘈張內樂顏色有歡情有樂金鴉飛入向虞淵客散虛堂掩簾箔夜深各擁一仙娥泛泛鴛鴦在綠波和鳴乍自秦簫起行雨初從楚夢過瞥然一畱因半載天气常如三月在百鳥哀鳴不可聞感此茫茫愁似海俗緣未斷身未輕思歸日有求歸聲更招女伴作離樂共寫深無限誠曲終一出山中洞萬里雲煙空目送歸來不見去時人寂寞驚魂若春夢子孫𨿽在不相知欲尋舊路已多歧棊迷柯嶺難重見花失桃源空自悲風流雲散令人惜至今猶唱阮郎歸

重陽

一年秋節重陽濃園林上下皆淸風逺山百里削寒玉平湖十畝磨靑銅亦好茂樹蓊西北露枝霜葉紛靑紅枝頭寂寂少啼鳥天外隠隠飛徵鴻弄月基蟠綠淨中東南況有小垂虹潭淸潦盡境更好水落石出摹難工愛山堂前花作叢疎疎楊栁瘦毛同紅蕉碧桂互掩映蘆花蓼穟交防茸新亭爽塏瞰空濶憑欄一目連七峯煙霏霧靄掃欲盡但見突兀撐晴空攜笻更登月山椒嶙峋怪石髙玲瓏香鑪近出陂陁側云黃復在南山東水聲激激來澗曲颼颼風響生樛松菊英萸實籬可采山肴野防盤能供作詩頗類臺戲馬吹帽未減山名龍良辰美景樂心賞四者偶並今始逢明朝不問蝶愁絕更飲黃花琥珀醲

次韻茂恭見寄

中書一揮千萬言有如水懸呂梁間奔逸絕塵不可及蹇欲從之良獨難如君文字可華國胡爲猶在南湖側樊川昌谷縱多才欲以比君那可得君家紅杏連白楡似向君王得鑑湖水光溶溶浸山色樓臺上下如冰壺磬湖蕭瑟逢秋令男呻女吟貧非病阿奴碌碌僅自全伯氏今亡嗟短命恨我不如大小山徒爾思苦仍辭艱旣無擊鉢揮毫敏空愧詩筒數往還

題李氏擁萬堂

我如王恭讀書少君如鄴侯藏書多排籖揷架三萬軸知從何處能网羅上自先秦下五季奧帙隠篇皆略備不同邢邵嬾校讐丹墨精研吁可貴君不見廬山先生子李子白石房中富文史胸蟠萬卷筆如神事業文章俱兩美又不見西蜀劉公少常伯【今侍講侍郎劉公字韶美西蜀人也】平生醢芹嗜圖籍傾貲盡寫中祕書隨身卷軸車連軛邇來置書事經綸論思獻納日日新君今堂中書汗牛願君學李兼學劉盡攬英華歸肺腑一鳴便作衝天舉

月窓以所畫觀音見遺爲賦一篇

白衣仙人雲海上肉眼欲看惟想象月窓道人心孔開貌得人天行道相吾聞伯時晚畫佛妙處不減王摩詰龍眠久矣寂無人安得卻有伯時筆

硯屏

長江逺浪連天碧岸栁垂垂臨斷石漁舟一葉白頭翁獨把釣絲待魚食我身猶是紅塵客對此無言三嘆息安得輪竿入手來與君共釣消長日

以春盂送茂恭防以古詩爲謝次韻奉酬

我家古甕彭亨腹十年貯酒色如玉傾防惟須老瓦盆精器便成蛇著足花瓷脆薄誰能攜遣送君家保不虧𨿽然金盌未伯仲儻與椰樽相等夷

悲夏畦【案此詩據南宋名賢小集增入】

悲夏畦南畝苖未長東臯艸已齊旋令嫗婦辦餉饁獨引丁男耘稗稊悲夏畦炎天炙背如爇雞渇來不得飲淸溪寧知水榭冰山裏猶自頻嫌日未西

欽定四庫全書

香山集卷五

宋諭良能撰五言律詩

題三洞

千古巢仙地嵌空本自然一看三嘆息十步九畱連似入華陽洞疑通小有天何時洗塵垢來作枕流眠

三月六日宴李家園亭

林園過元巳流水繞芳藂略彴半尋影酴醿一扇風杯盤花气裏枕簟鳥聲中公子敬愛客月明樽未空

郊行

散防林塘路秋深別有光晦明云聚散濃淡樹靑黃晚覺衣襟冷風吹橘柚香菊花何處有聊欲試重陽

次韻季野弟蠟梅

媚色全勝栁孤標半似梅蘂寒金粉膩香重麝臍開徐筆那能畫並刀未易裁扶頭中酒味安得一枝來

讀書

傍砌看黃你臨池誦子虛顧慚𨿽耗忘聊復惜居諸屋上兩鸜鵒波間雙鯉魚疑他不識字何事也聽書【栁子厚答許京兆書神志荒耗前後遺忘】

讀玉局集

曉讀蘇僊集披翻未覺勞衙官視宋玉奴僕命離騷赤壁淸風逺黃樓逸興髙獨嗟生苦晚不得侍揮毫

畱別伯壽兄

相過不憚逺相迎慰所思須知對牀處絕勝陟岡時夜雨論疇昔秋風惜別離明年楚東景凖擬共題詩

之官桐川道中口占

登道重逢驛離家再及晨雲輕山色曉寒淺鳥聲春碧澗梅花老銀杯竹葉新前途風日好持用悅慈親

戲防堂有作

捧檄及偏親斑衣聊效顰防甘貧有味溫淸靜無塵北戶足萱艸南風宜棘薪版輿多喜色庶不愧安仁【堂之前有棘一樹】

次韻趙景明呈許明府

卜晝開英集瑤林映珷玞顧慚梅隠吏繆接範萊蕪官栁春猶淺江梅韻亦孤他年想風味應有汭川圖對鏡芙蓉二嶺相望僅三十里髙不知防百尺十步九折殆不啻蜀道之難也己卯孟秋沿檄過之僕夫告痡已亦罷極因成小詩

石鏡寧堪對芙蓉不是花險中多虎迹平處少人家曲六虵行迥欹危鳥道斜白雲宜入望不怕亂山遮

九日同尢司戶舟行遊梅山

令節逢重九相攜鑑上游扁舟浮舴艋左手把蝤蛑紅葉明靑眼黃花重白頭晚來風色好歸棹得夷猶

題聽雨軒

小軒在官舎不與囂塵並淸池浸窓檻修篁礙檐楹防當迢迢夜聽此瀟瀟聲懷哉對牀約輾轉難爲情

晚行竹山道中

山瘦溪如練丹靑見亦稀亂鴉將影過孤鶩帶霞飛秋色此時老故園何日歸西風吹獨立搔首怯徵衣

始生之日黎明以職事出郊

徵鞍隨曉色重露濕衣巾誰謂懸弧日翻爲執轡辰野花工笑客啼鳥故窺人呼酒澆孤悶何心作好春

朝爽之前瑞竹忽生

好竹逾千个數莖忽發生月明連理影風細合歡聲矯矯雙鴛舉翛翛兩鳯鳴秪應三昧手防筆畫難成

端午至太平寺

客裏逢端午僧廊雨气涼篔簹千个碧檐卜六花香魯頖程尢逺潘輿興自長糝蒲傾美酒笑入醉中鄕

題九華山用太白聨句韻

千古池陽郡九峯應最華明珠絢晨露麗綺粲晴霞嶺頭過子晉巖腹憇洪崖謫仙無復見空想夏侯家

題建徳驛用經略張舎人壁問韻

殘暑塗山去涼風至徳來吟餘秋色老客裏菊花開傳舎全依石中庭半是苔張公有佳句三復興悠哉

新安遇雪

寒色今朝異屯云萬里同定知花翦水不是絮因風薄宦翻成旅愁吟未易工白頭親八十畱滯楚江東

次韻謝子良詠雪

晚來寒气重景物故撩人不厭詩雕腎寧辭酒入唇恍驚殘夜月疑夢故園春欲倩何人畫紛紛飛玉塵

靑巖道中

寒食江村路東風野渡航一篙春水碧兩岸落花香飛絮匆匆逺靑山故故長玆遊自奇絕底用更尋芳

周少府由姑熟送餘同宿於玩鞭亭

相別古桃郡相逢南豫州五年勞望眼一笑失離愁碧水溪橋暮西風野店秋追隨成夜宿不爲玩鞭畱

寄陳孟容二首

先生湖海士餘子詎能班正始淸談近黃初美句還相望半舎外契濶數年間何日衡茅底匏樽一破顏細艸還堪借柔荊亦可班馭風如肯過踏月不妨還種藥臨花畔分流繞竹間眼邊無俗物頗似一瓢顏

廣信道中

昔日題詩處重來續勝遊緑陰初入夏蒼鬢防經秋細雨渡頭市孤煙汀際舟溪山𨿽信美翻恨不淹畱

次韻侍禦晚宿三叉口

故里頻懷梓新堤未築沙文章眞吏部吟詠許劉義酒醆孤風物詩筒隔嵗華相思江路逺煙雨茁芳葭

書大洞僧壁

招提閟林麓魚鼓白雲邊地僻疑無路山深別有天幽花充佛供好鳥伴僧禪何日徵鞭暇重來借榻眠

寒食遊香山

杖藜隨所適花栁自村村野岸桃臨水人家竹映門香泥飛燕子芳艸思王孫著處堪沈醉春醪正滿樽被郡檄禱雨丹井山徐眞君祠登山拜畢卽獲霈追用韓文公郴州祈雨韻

欲解驕陽厄寧辭祀禮繁純誠殫毣毣英烈仰言言云陣千屯合雷聲萬馬奔晚來歸路好飄灑勢騰軒

紫霄宮

間闗穿木杪詰屈轉山腰自昔形淸夢於今到紫霄容儀粲冰雪環佩響瓊瑤安得顧吳手慿渠圖素綃

攝邑獄空

番邑於今劇民風自古雄琴堂慚久攝劍獄喜新空纒索塵埃裏桁楊片段中使君端不擾顧我百無功

石井

山右最佳處有泉生石傍虛明秋後月淸冷雪前霜鰻井眞牛後龍湫可鴈行濯纓仍潄齒政爾不能忘

遊西源

萬里西源路秋風屐齒鳴嶙峋千障碧窈窕一川淸天柱雲霄迥香鑪霧靄輕何當攜翠袖重遣酒壺傾

奉和趙大本教授何處春深好二首

何處春深好春深泮水家不妨頻折角寧復誤隨車已見傾三峽行看判五花日邊催覲速芝檢紫泥斜何處春深好春深倅貳家雨低檐外栁風度牖間花有意揮吟筆無心顧麯車慈顏一笑粲戱舞防衣斜

景徳道中口占

捧檄東方日芳春未及歸路花紅掩映溪樹緑因依鳥語催寒食人煙接翠防尋詩忘逺近細雨濕徵衣

由安仁回宿大木寺

禦史題詩處山深艸木雄一番靑燒雨十里錦帆風婆餅林間語山茶葉上紅明朝入於越吟詠與誰同

奉酬王宗丞用宿大木寺韻見贈

譽處千鈞重文章一世雄詩工穿月脇檄好愈頭風北嶽闗山碧南州荔子紅使君今北海還許一樽同

送侍禦帥防府

湖海番君國江山白帝城凝香餘坐嘯飛詔趣遄徵譽處千鈞重輜車一羽輕攀轅雪眉老送目逐雙旌千古楚東郡風流今在玆魯公元直道文正不妨詩鉗吏似束濕麾龍如使兒甘棠足遺愛防有去思碑西風動行色詩景繞徵鞍赤甲懸危壁黃牛防急湍猿聲云背落山勢馬頭盤天險須人守毋辭蜀道難諸葛仍祠廟公孫只故基棟梁酣夕照雉堞蔓秋葵耿耿登臨意悠悠今古思烹鮮不勞力餘事杜陵詩四海猶多事中原未版圖皇心思啟沃赤子望霑濡八陣難畱滯三階拱進趨茂寧有意江左待夷吾被檄之上饒言還未防又復往焉至小渡遇雨遣興一首

檄至方云急吾行敢滯畱朔風經小渡細雨過中洲【小渡中流有洲名中洲】冉冉新斑鬢飄飄敝黒裘欲知來往久三見月如鉤

九月五日周少府衛秀才防飲吳波亭周有詩因次韻

碧水初防落黃花亦未簪三人千里客尊酒五年心我獨年齊白【樂天云不覺身年四十七餘今年與之齊矣】君皆句似陰不妨鐺腳坐聊作夜深吟

次韻王侍禦夜宿髙牙

相別三時久相望萬里賖攜書期過雁徙倚至昏鴉風雨番君國雲煙防子家何時趣歸覲重許拜髙牙

至日見梅

漸老身仍健多愁鬢易華異鄕逢至節細雨見梅花酒薄那能醉詩成敢自誇何時故園裏徙倚看橫斜

次韻兪尉春日遣興

漸欣長晝暖欲解短鑪圍春色已如此故園猶未歸韋編今日事回首去年非鏡裏衰遲色多慚壯志違

畱別趙明府

防棒漫分部牛刀新發硎花城方竊防戌巳余蓂生計雙蓬鬢歸心防驛亭他時重防面應是眼俱靑

初離鄱陽

三年勞簿領今日進歸程意與長途逺身兼薄縠輕板輿頻送喜山驛屢逢晴道上人爭指霜髭防戱榮

衢右道中

投曉行衢右經旬別楚東侵衣梅溽雨吹面麥秋風壠畝凝煙外峯巒滴翠中懸知鄕井近漸喜語音同漸喜家居近相望六驛間脫身江左役洗眼浙東山鄕味初充饌慈闈亦破顏經過縠溪水應笑鬢毛斑村居夜坐讀王右丞山中與裴迪書愛其淸婉有魏晉風味因集其語作詩一首亦老坡哨徧之義也

景气旣和暢故園殊可依逺山映淸月曲水涵淪漪寒犬吠如豹村舂聞自機因思曩昔友攜手同賦詩

獨善堂

賞心並四者文史足三餘不作簪紳念惟便水竹居佳名元籍籍眞樂每如如月旦遺評在今經防建除

靈山寺

松竹聲中寺山深人迹稀石從林背出云向屋頭飛野鹿寒仍聚棲禽暮自歸怪來襟袖冷濃翠濕徵衣

買舟至九里松遊三天竺

解維淩皺玉輟棹理孤笻遊徧三天竺行窮九里松泉聲依石細山色共秋濃佳處吾能識幽巖倚秀峯

欽定四庫全書

香山集卷六

宋諭良能撰五言律詩

次韻外舅黃虞卿爲愛山園好八首

爲愛山園好芒鞵步步髙緑鍼撏露韭碧箸翦春蒿但得林泉趣誰能州縣勞何慚王孝伯痛飲讀離騷爲愛山園好芳籬占一涯自耘三徑艸不斷四時花栁絮風中雪芙蓉水上霞銀潢何處是不擬問仙槎爲愛山園好年年艸色新醉眠欹柳幄吟坐俯苔茵栗裏風煙古樊川花木春誰云無伴侶對影共三人爲愛山園好都無塵世喧穗禾臨芰沼繩艸對苔垣去就隨佳醖窮通付寓言還同李長吉來過有髙軒爲愛山園好蕭齋竹逕通疏簾捲雌霓曲檻倚雄風愛酒杜陵老煎茶桑薴翁莵裘眞得計蹤迹免飄蓬爲愛山園好投間日日來花時長夜飲雪後暖寒杯一逕松篁影滿畦桑柘栽未能湖海去幽興亦悠哉爲愛山園好林塘十畝寛露深花臉濕春淺栁眉攢只擬希髙隠那能防小官壽山誰問訊太白正虯蟠爲愛山園好紅塵半防無自應成小隠誰復嘆將蕪香秫五十畝黃柑二百株何必隨俯仰歸去亦良圖

次韻劉淳叟見寄二首

九萬垂云翼胡爲乃倦飛丘園聊偃息巖阜故因依蝶栩新酣睡鷗馴久息機秪應與風景相賞莫相違出處雙靑鬢生涯一釣舟淺深山逺近濃淡樹稀稠隠幾晝逾靜捲簾春更幽何當乘興去艤棹向汀洲

次韻季直小疾初愈見寄

暌違才一日懷想似三秋忽得五字句眞成百不憂荷花要同賦竹徑擬淸遊明夜月華滿杖藜能過不

二月二日大雪

磬湖二月雪寒气故裴回面市連天合銀花照眼開送窮窮不去【俗以正月二十九日送窮二月二日爲迎富】招隠隠難來幸有麯生在何妨略恥罍

遣興

山園近寒食春事總芳菲風暖鵓鴣語日長蝴蝶飛花光明醉眼艸色淨塵衣自足家居樂爲生未覺非昔忝郡文學今爲宗子師政懷三釡樂那復四愁詩時服光揺目香秔滑澑匙惟應講風雅儻可解人頤伯兄由臨海歸省出示近詩次韻奉別

相別旣四載相看如友生未成投轄飲先作倒衣迎夜雨方同聽秋風又獨行不堪分手處霜重鴈行輕

重九防飲愛山堂

閒居愛重九賖酒對黃花水榭杯盤瑩家人笑語嘩宦情薄秋靄吟思繞晴霞向晚歸途好飄飄醉帽斜

乏酒

揺落偏悲客淸寒易中人寂寥那自守淡泊亦殊眞浮俗仍皆醉虛談浪飲醇髙歌傲燕市忽憶重千鈞

五舅處士惠訪小園作詩爲謝

五舅多道气相過茹杞苖意行隨緑徑情話竟淸宵送酒飛花急撩人鳥語嬌不堪分手處風雨晚瀟瀟

海上作

晴浪空仍白雲峯逺更靑乾坤防萬里聚落一浮萍自昔聞溟渤從今小洞庭端如初發覆坐覺病眸醒

再用彛公長老韻贈嗣宗教授

居易靑衫舊安仁素髮新愁思中酒聖貧忍論錢神白也詩誰敵潮乎筆更親生辰宿南斗同是數奇人

疊嶂寒溪硯屏

疊嶂千重秀寒溪十里淸漁舟朝欸乃樵斧晝敲鏗窈窕疑身到幽奇訝筆精蕭齋凝睇久坐覺世情輕

次韻何茂恭永新見寄之什

起家從吏役寧爲食無魚遊樂廢山澤懷歸畏簡書文章簿領外風采折腰余臥轍從玆始爲謀未覺疎尺書將逺意飄忽渡江湖嘉楮藤溪少纎毫月窟無封題煩妙札沾丐到迂儒多謝相思切迢迢千里途

立秋日迓宣諭中丞奉懷宋嗣宗

繡斧離朝右羸驂走道周侵星宵不寐曝日夕初休天地方炎暑山林漫早秋廣文官舎靜應念汗交流試院九日次王茂材丞公韻兼呈翁沂伯廣文

秋杪仍新霽天涯憶故鄕少陵三坐客太白兩重陽深院日復日寒花黃未黃昔年吹帽飲今日讀書牀

筠溪

精舎仍幽處深溪冒淺篁寒聲隨浪起翠影共流長斷岸通秋月虛檐受夏涼𨿽無杜陵韻絕勝贊公房

二月五日夜夢何茂恭論詩

不見水曹久相思亦已勤夢中不識路樽酒細論文家食甘春薺官居采泮芹何時眞防面風月與平分

挽鹽官縣丞何公

先子生辛未齊年見此翁從容六紀內隠約古人風教子從書積延賔畏酒空階前桃杏色依舊入簾紅

夜夢亦好園

薄宦思歸切天涯秋气深一番南國夢千里故園心歷歷湖邊路悠悠沙上禽橫枝淸絕處何日復追尋

聞東嘉王公得雜學士喜而成篇

四海王夫子精忠簡冕旒詔綸飛渙渥禁閣要名流江左思安石朝端欠武侯命珪兼召節蚤晚到南州

由眞隠至枕峯寺

南國淸秋杪長林翠靄重嬾黃千頃稻深碧萬株榕峽水風前急【西峽渡名】方山雨後濃徵鞍何所憩蕭寺枕孤峯野外初涼冷徵衫亦未重檀欒溪上竹勃窣道邊榕秋意撩人切嵐光潑眼濃更尋天竺寺卻憶此髙峯

題雪峯寺

蘭若接閩天登臨意豁然樓臺秋色裏鐘梵暮云邊未遂遊山興聊爲借榻眠白頭仍捧檄奔走只堪憐

八月十六夜月

一更山吐月萬里湛虛明聊當中秋色堪欣此夜情西風金盞側香霧玉簪橫卻憶靑蓮語寒鴉棲復驚

送廣漕曽郎中赴闕奏事

緑鬢懷中詔淸秋向上都聖圖方廣大賢路不﨑嶇防見除淸切寧須復轉輸公如任風憲抨劾莫踟躕

侍太孺人由安國過賢沙至鳯池

板輿多樂事沙路及晴時約略瞻龍臥逶迆到鳯池匏樽細斟酌華發足遨嬉此意安仁解曛酣更賦詩

山陰

緑發經行處重來兩鬢絲共誰論舊事何處有新詩鑑水春妍蚤蘭亭雪意遲邦人爭指似壽母近期頥

禹帝祠【有序】

余往來越中廿五年未嘗不致疑於禹陵以龍瑞之禹穴爲是耶則其大曽不盈咫以告成之窆石爲是耶則自昔以爲葬衣冠皆非陵也淳熈戊戌四月十一日齋宿祠下同孫簽判次襄夏察判蹈中自窆石登山披榛荊至絕頂見其地正平中起大冡前對羣峯下瞰窆石巍然儼然眞前代王者之陵寢也於是前日之疑始釋因相與再拜喜而賦詩云

防嵗欽文命今朝拜禹陵稽山新雨霽鑑水暮云凝更覩圭錫懸知四載乘川靈洎河伯千古獲依憑【觀有璋一璧一圭二】

有感二首

冉冉新華發颼颼敝黒裘一官方半刺六十已平頭稠疊耶溪泛﨑嶇禹穴遊未能江海去聊作稻梁謀再有淮南亂紛紛防戰場血腥官道雨骨映野田霜行陣靑黃气朝廷赤白囊何時洗兵甲四海重耕桑

次韻伯壽兄秋日偶題

漸老良多感悲秋彊自寛鬢驚潘掾白衣怯範生寒逕合荒苔碧窓明落葉丹澆愁須暫醉忍放酒杯幹

夜發曹娥堰

孤燈乍明滅隠約小橋邊野市人家閉晴天斗柄懸秋深風落木夜靜浪鳴船卻憶前年事扁舟過霅川

書堂

每憶書堂好重來又十年徵途聊復爾風物故依然松竹千巖暮雲煙九月天憑欄佳興發欲進剡谿船

九日諸曁道中示興之

客裏逢重九蕭蕭落葉風略無花對菊但有鬢如蓬蕉捲新收緑楓旗半展紅登臨語宗武剰喜一樽同

道中口占

出郭及初旭郊原豁寒晴雲淨空旣碧霜明湖更淸蕭蕭眾木下杳杳孤鴻鳴安得陶謝手作詩替丹靑空山古寺裏齋宿值冬晴塵囂一何寂心境兩俱淸砌月曉霜色松風夜籟鳴語防人未寢孤館伴燈靑

題隠靜寺

杯渡已仙去玆山余勝蹤傍雲開廣殿夾道防長松幽洞秋含霧淸溪冷浸峯老僧如宿昔一笑喜相逢

訪何茂恭於南湖何有詩因次韻

相別三年久相逢一笑時眼邊無俗物袖裏有淸詩山路梅花早湖天雪意遲不眠成夜話寒月在疎枝

卽事

亦好經年別歸來意轉親橫斜花練練淸淺水鱗鱗又逼時戍聊娛戲防身新添蘭桂圃近在岸西漘

紫笑

表裏俱穠紫冬春獨擅靑每防天一笑【徳壽最喜此花】不與素同馨風味撩吟筆芳菲入畫屛防番饒睡思聞此灑然醒

雨餘

雨餘平野緑耕種滿東臯處處鞭黃犢家家賣孟勞筠盤餽糠籺瓦盌薦溪毛所願甘霖足梁間掛桔橰

謝趙昌父投贈詩卷

趙子有新作鼎珍初出庖端能工競病寧復費推敲白戰應難敵淸亦任嘲風流前輩盡試合續弦膠

三月六日湖上分韻得山字

剰漲三篙水寛圍十里山垂楊飛舞裏細雨有無間把酒從杯溢題詩任鬢斑靑春仍暇日莫惜晚西還

三月二十六日工部宿直

防宇近霄漢防風揺竹梢漏聲通五夜鐘韻自三茅衣裌偏宜睡杯單詎用庖夙興那敢後雞唱已嘐嘐

題秀野堂

秀野臨空濶三堂若是班荷香平入座湖影倒涵山魚鳥丹靑裏雲煙水墨間他年儻同社應共狎鷗閒

奉酬鮑仲山機宜見贈

四海今詩伯才名許孰儔波瀾掩顏謝步驟到曹劉婉畫參機幕精忠動冕旒時危須戮力談笑復神州

次韻陳魯望郎中

筆底詞華盛寧論大小山敷腴建安際古澹正元間未許窺三昧時容見一斑艸堂詩律在風味喚仍還

溫泉

招提閟林麓棟宇壓江郊來作溫泉浴如逢癢處搔防衣臨砌檻華發對尊匏一笑涼風起紅欹茘子梢曹務拘綴不及赴張持荷賞梅之約因得小詩寄似

渺渺煙波濶南湖在帝城梅將春共早人與境俱淸筆墨探三昧樽罍有四並未能乘興去遙望目增明

題郭邵州同塵庵

榮辱酣歌裏賢愚睡眼中未應分野馬那復障西風晏坐從凝席揚鞭任軟紅巖棲兼鼎食處處不妨同

臘八日雪參議林郎中有詩因次韻

玉樹參差見銀花子細看淖糜分臘序圓炭度朝寒【參議餉臘粥府公分圓炭】冉冉頭新白匆匆嵗又殘聊慿一杯醉忍把兩眉攢

欽定四庫全書

香山集卷七

宋諭良能撰五言律詩

次韻李大著春日雜詩十首

春晚饒芳景官閒得細看隔窓黃鳥並開卷壁魚漧過雨蒼苔濕迎風翠竹寒髮華搔更短鬥酒自相寛漫仕嘆遲暮卜居城北偏已教山白石秖欠沼淸泉簾透一檐月窓橫數尺天雜花還映竹故故自芳妍賤子知何幸萊衣老更斑白頭居杜曲淸夢到香山【余所居山名】琢句愁雕腎銜杯喜渥顏此身慚暮翼飛倦未知還

偏親須寸祿匠院敢辭畱頗媿花經眼還應艸喚愁身惟親布被交已絕牙籌詩興抽毫足無勞入海求花日淺明牖竹風低度墻舉頭空弱絮轉盼墮危芳興遣慿毛頴愁消賴羽觴陰陰繁夏木故里耿難忘借居仍種菊往往似天隨日味三春酒燈明午夜棋閒臨永和帖細誦建安詩潦倒同中散歡欣似啟期帝裏春仍好風和晝漏遲但懷三釡樂遑卹北山移老大諳斑戱空疎媿色絲平生杜陵老耿耿寸心知屯云初解駁曉日有晶輝城郭紅塵軟江湖春水肥小舟浮緑淨芳徑步熹防起我故山思多慚未拂衣素髮已垂領故園猶未歸鳥聲思磴道栁色憶荊扉嫩緑枝邊暗殘紅葉底稀防多新乳燕一一出巢飛二載違枌社全家客帝都濁醪充上頓淸俸付中廚親老惟須養皇恩詎敢孤逍遙處山澤未忍學仙臞

次韻王齡春日湖上

春老花茵積雲開天鏡磨暖風今日好細雨向來多栁防靑絲障湖明金叵羅何時成醉倒煙艸借晴坡

羅春伯以呂居仁集寄似作詩爲謝

平生子呂子妙語總闗心忽得詩三百端勝書萬金愔愔醒睡眼炯炯淨煩襟何以報嘉惠空慚緑綺琴

六月二十二日夜省宿一首

省廬頻宿直何異在承明地峻江聲近風輕荷气淸鬢毛眞騎省詩思小陰鏗記得山村日馳情向玉京

印印詩【有序】

予在工部常兼屯虞水三印去嵗八月一日暫攝奉常三日復暫權禮部又兼二印爲五信宿乃生印印故以命之生八月餘而卒今嵗仲秋五日蓋其周晬憶而成詩

印印秀而好明眸冰雪膚逢人賞岐嶷問宇識之無若有萬金藥眞成千里駒空花今已矣晬日一長吁十一月二日與陸明府陳廣文黃使君吳都曹江廣文同飲於閎中堂修年契也酒後耳熱因得小詩呈似

菊色猶黃處梅花未發天三山千里客一笑六同年公等多朱紱予方乏坐氊淸談仍痛飲應作畫圖傳

同徳坊寓居

天地方揺落江湖入夢思三爲京輦客十見嵗華移亹亹金閨直蕭蕭素髮垂殘年飽喫飯細誦少陵詩檢書偶見故王侍郎嘉叟舊與余倡和之什良用慨然因題四韻

文字名三世精神運五兵徒看遺墨在卻嘆曲池平浙右頻犀麈江東防兕觥倡酬今已矣撫捲淚縱橫

挽髙宗皇帝詞

扈從浮江日憂勤立極初八年躬甲冑萬國混車書治定端無競功成自不居休明嫓虞舜逸樂夢華胥天地重開辟民人拱徳馨奎文贊元聖宸翰列羣經禮樂盈三紀光華亞九齡龍髯攀莫及臣子涕交零

入局言懷

學省淸秋好無塵意趣長講余簾影靜坐久防衣涼未有禆王族眞成耗太倉顧慚麋鹿質亦許玷朝行

寄宋子淵運使

對閣思槐市成規媿奉常六年談笑阻千里夢魂長將漕衣仍繡空餐鬢已蒼何當奉犀麈風月要平章

判院蔡文和予五詩次韻一篇奉酬

病起驚華發官閒覺素餐文章慚李益名譽羨蘇端老去觀書嬾愁來避酒難非闗作詩苦自爾帶圍寛黃講書太器見和五詩次韻一篇奉酬

客氊寒莫致官舎總蕭然睡思茶甘外窮愁酒力邊未成投轄飲時作撥書眠野鶴如雙鬢衰遲秪自憐獻之大著得予喜賦以詩來謝次韻奉酬

奪袍吟處筆墊角雨餘巾黃絹才無敵靑藜杖有神將乘桓典馬肯受庾公塵老我知何幸窮塗獲卜鄰

茂林見訪有詩次韻奉酬

解鞍揮玉麈亹亹笑談淸昨夜燈花喜今朝乾鵲聲興同狂祕監詩似老彌明憶昔南臺北相逢蓋始傾

陳彥山寄示新詩次韻奉酬

山園寧厭小閒地只如馨木落長天碧雲飛逺岫靑故人應見憶新詠許時聽句好何勞琢𨿽搜不用冥

題周希稷淸閟軒

之子蘊瑯玕幽軒足考槃蘢蔥煙翠濕瑣碎日光寒似向蘭亭見全勝墨本看是中𨿽信美未可懶彈冠

喜雪

同云生舊臘積雪入新春野色連滄海驩聲動紫宸峯巒朝掩映樓閣夜精神莫展山陰畫𨿽工不是眞

贈陳宣幹

嗜古心仍切尋詩句益工十年江左別一笑日邊同補外吾天幸懷歸子道東好爲旬朔欵解榻待春風

侍親由三山還東陽

南雪不到地冬偏滿山春風仍料峭防袂正斕斑廣廈千間靜虛空一宿閒此身如羽翼飛倦始知還文舉仙尉以詩寄似兼惠新安紙乳洞茶次韻奉酬

閉戶鶯聲老開緘鯉素新多慚靑眼舊逺寄白頭人佳楮冰天繭芳芽雪洞春著書兼破睡勒謝敢辭頻

題云黃山寶林寺

彌勒下生地溪山秀且長蕭蕭雙樹碧冉冉片雲黃曉日觚稜淨西風松桂香十年疎杖屨玉石耿難忘

錦園

孟夏錦園好山花髙下開風欹紅芍藥雨重紫徘徊衣染香邊蘂鞵粘緑處苔鶯歌兼蝶拍時送掌中杯山園多勝踐繚繞磬湖濵畦藥靑生甲湖波緑動鱗鵓鴣知欲雨鴉舅報將晨卻憶京華日長懷浩蕩春

題何茂宏茂恭林堂

華堂閟林樾林秀水泉甘野色袁家渇秋聲鈷鉧潭二難今有此四者許誰參他日承明直懸知憶翠嵐

月桂堂

月桂堂何有池淸桂影橫畫圖寧辧此玉斧巧修成入夜境逾妙才秋風又生饒陽巖石下隠約欠分明【上饒有巖如月巖中一樹如桂名曰月巖】

廿五兄宣義見招偕諸弟赴新亭宴集卽席有作

瀟灑新亭好松長桂亦稠淸秋集鴻鴈暇日勸觥籌旣逺含香直何辭秉燭遊主人情義重終宴不知休錦園雙桂植之二十八年未嘗著花今忽盛開紫趺黃蘂所未曾見喜而賦詩

疇昔栽雙桂於今四七秋紫趺香冉冉金蘂色浮浮標致殊他桂風流最蓐收無才彊摹寫著語故難遒

八月十三夜仲季二弟弄月亭對飲

今宵端正月故故向湖山玉兔窺杯凸冰娥怪鬢斑詩情甪裏逸酒膽夏黃慳興罷度橋處天風松桂間

次韻程觀過夜飲靈濟祠下

松月瀉淸影鑪煙凝宿云檠燈寒照席樽酒細論文淸漏轉三鼓芳杯釂十分絕勝銀燭裏妙舞看橊裙

送朱師古少卿歸蜀

西蜀多賢士於今見奉常十年方出守萬里好還鄕峽水冬無險河圖晚有光臨歧分手處政爾不能忘

丞相王公挽詞

炎統中興日淳熈翊贊功憲邦同吉甫待旦類周公一品恩榮重三朝禮貌隆欲知勲業盛請眎鼎彞中維嶽鐘英粹興王有俊良文章周衛武書考郭汾陽調爕民庸茂彌縫主道昌中臺一宵坼四海淚滂滂疇昔翹材館疎庸獲屢遊衮衣無傲色吐握有勤求輔弼十年久雍容片善收至今天下士語及淚交流

丞相大資葉公挽詞

雙谿鐘地防一相破天荒道至黃扉重勲由紫府昌堤成歡百辟臺坼泣羣方盛烈銘鐘鼎千秋耿不忘徳望堂堂重威名凜凜寒三年衮衣粲四海寸心丹緑野悲裴度蒼生憶謝安白頭賔客在慚痛淚防幹

挽商元鼎

舉世方貪祿斯人秪自怡一官如涕唾半世足遨嬉心地陂千頃生涯酒一巵惟應郭有道吾不媿爲碑

挽黃泰之

漢世無雙價皇朝第一流文章驚北闕名譽滿中州槐市師模防蘭臺史筆遒所嗟時未合不作濟川舟

挽樓士特

平生易諸子向我獨拳拳雪屋傾銀斚春風並錦韉笑談多竟夕契濶未經年來作生芻奠淒涼涕然

挽唐立夫舎人

才名振西蜀老气益中州艸制追盤誥籌邊動冕旒已令榮壓角復遣飲遨頭千古九江恨長隨逝水流

挽石似之郎中

防作儒林冠親承帝渥隆雙旌大江左一節古吳中列宿英聲在浮雲舊事空無從掛吾劍老淚濕西風

挽國史侍讀李公仁父

大名垂宇宙秀气發岷峨學比淵云贍才方賈馬過九朝資直筆二子振賢科已矣流芳在千秋保不磨

挽處士陳容

乾坤身老大邱壑迹委蛇不枉安車召誰爲薦鶚詞平生五千卷身後寧馨兒他日編遺槁應多感遇詩歷數鄕閭老誰知徳齒尊無心遊魏闕有意樂丘園漫不霑三釡眞堪映九原涕洟歌楚些已矣莫招魂

挽李靖少傅夫人

九月秋光急山川苦霧迷卜邙新隧啟度鞏短簫齊寶劍知終合靈蟾已隕西松門來防葬車馬防千蹄板輿曾至鄭靈輤此歸周靄靄云將夕亭亭月正秋九原開祔穴故土覆新丘嵗晏寒松下茅苫孝子畱

挽湯丞相漢國夫人

七秩芳名盛於今等逝波承天登宰輔看子掌編摩鳯去靑春獨鸞回紫誥多他年彤管史兼述采蘩歌

欽定四庫全書

香山集卷八

宋諭良能撰七言律詩

春水

磬湖春水夜來生曉起雷聲逗雨聲去馬來牛心莫辧鸕鷀鸂鶒眼俱明飄零花片有底急揺曳栁絲如許輕旬月煙村半風雨楡錢好爲買春晴

次韻送季直弟入越

積雨新晴耳目醒長堦栁色靜閒庭已看桃萼胭脂濕未有楊花雪片零客路汝應懷稚子家居吾亦念樵靑須知兩地無百里不用陽闗腸斷聽

一室

陰陽一室冷兢兢燕坐何曽病欝蒸只擬綸巾持羽扇未須赤腳踏層冰滿盤碧玉初投箸一榻淸風更曲肱掃地焚香涼到骨疎簾何處欲揮蠅

記夢

小窓幽閣睡初勻夢到鈞天侍紫宸盤號搯桃眞異器果名黃棗豈常珍殊恩並浹鴒原弟美味初嘗鶴髮親願竭精忠圖報稱覺來肝膽已輪囷

次韻伯壽兄宿華藏有感

水淨溪空峯更靑目𨿽未到已先明棟浮萬縷晴雲細軒擁千重夏木淸幽興入門應自適殘樽下馬與誰傾老僧齋罷惟須睡不信人間有月評

曉霽

夜來細雨暗冥冥曉起秋容入畫屛水色淨涵天影碧林梢防露逺峯靑嫩黃稼臥衡從畝老翠栁拖長短亭一晌西風醒睡眼端如痛飲讀騷經

題繡川驛揖秀亭次張明府韻

一色蒼波百頃煙直楣橫檻覆華椽從來好景無今日何限淸詩似昔賢把醆有山來酒面憑欄無路到愁邊我來政值雨新足芳艸芊芊緑滿川

次韻趙禹平春日書懷

艸色靑靑二月時物華𨿽是我廬非日明院宇燕相語花發園林鶯亂飛無數小桃初掩暎防多垂栁自因依春風十里歸吟筆未用羅幃繡幕圍

八月十四日亦好亭遲月不至分韻得秋字

亦好登臨似庾樓是中風月最宜秋素娥欲赴經年約行雨潛分一段愁聊復飛觴追勝賞何妨秉燭事淸遊明年此夕看明月千里相思楚水頭

次韻衛知機秀才梅花

東君調防亦多情瘦比夷齊徹骨淸有韻緑毛時倒掛無塵白鷺可同盟未應桃葉能稱姊若齒山樊定是兄何事故園頻入夢疎枝新賞玉谿晴【桐川有玉溪梅郡中施之圖畫】

謝張使君惠簟

瘦玉敲風翠幹長織成漪浪瑩滄浪封題尙帶鄱江潤捲贈猶餘燕寢香竹笛當年同秀質桃笙何處避寒光防軀詎足當珍賜持奉親闈枕扇涼

送張使君

桐川風物最三吳刺史循良繼兩都但見賣刀還買犢誰知有袴本無襦來時竹馬迎兒輩去日棠陰繞舎隅攀斷車轅畱不止他年應作祖張圖

寄題梅山

平生滿耳說梅山十里荷花繚繞間宮女三千顏綽約繡衣十萬防斕斑瀕江景好圖難盡飛鷺詩工語莫刪定約後期窮勝賞不辭和月棹船還

寧川

平生滿耳說宣城入境雲煙照眼明過雨偏濃千嶂碧未秋先冷數溪淸細看菡蓞波間色時聽綿蠻竹裏聲不是多才謝公子江山猶解發吟情

再用前韻

晚驅羸馬背重城曉度層巒澹月明醉與別愁相喚醒秋兼詩思一齊淸舞風繁蓼堤邊影泣露寒蛩艸際聲欲駐徵鞍聊小憩敢將王事徇私情

秋浦試院奉和馬駒父見寄

也知融帳多餘暇欲往論文偶未遑棄置亡何投轄飲經營俱下讀書行子云但覺猶白元亮應欣菊已黃辱贈淸詩不知報剩親燈火趁新涼

由當塗回宿齊山用杜牧之韻

一望雲煙興欲飛晴光聊復步熹防防年想象空懷古今日登臨自送歸寒菊有花宜靖節澄江如練憶元暉夜深靜坐淸人骨巖影侵堦月滿衣

九日靑陽道中呈張主簿

重陽時在靑陽野店山肴對舉觴菊蘂半開簪鬢好橘包初破噀人香西風有意吹紗帽細雨無情濕錦障但得一樽相對飲不須更問是他鄕

謁太平興國宮

平生耳滿太平名今日身親謁太平道子畫圖形未冺廬君山水眼初明雨餘翠滴千峯色秋半寒生萬壑聲扣石當年開洞府儻容凡骨到蓬瀛【觀門之左有劉越石乃康俗遇僊處也】

八月十五日夜試院翫月呈葉判官徐教授蔡主簿

西風細逐桂枝生秋月圓從屋角明歡伯向人端有意素娥於客亦多情試吟飛鵲南枝句更聽春蠶食葉聲從此塗山添勝事四翁相遇四難並

亦好園梅花

一別經年見未曾衝寒相值意淩兢肌膚姑射仙人雪品格中山孺子冰淸淺池塘春未動黃昏籬落月初稜從來自倚心如鐵被惱如今似少陵

次韻茂恭元日大雪

逗曉褰幃著防衣忽驚庭戶有光輝緩將栢葉隨觴舉細看梅花伴雪飛阿堵無心來潤屋詩仙有句到柴扉酒酣笑共兒曹說去嵗如今歸未歸【予去嵗元日猶攝邑婺源未還侍傍也】

栁季修知丞以詩見貽次韻爲謝

古木陰陰繞屋廬官居端的似田居詩淸子厚龍城句字瘦誠懸殿壁書那復有心追四至只應無事富三餘一樽閒論金罍事爲笑紛紛竭澤漁【仲修嘗與予論及前此縣僚以爲笑】

送交代李丞元舉

藍田松下日棲遲不比韓公作記時鷁首千行攀別淚牛腰防軸送行詩我無楚尾歌來暮君有齊民頌去思自是中年多作惡可堪煙雨話分離

春盡偶書

溪流如帶碧縈紆滿地閒花雜野蔬濃淡柘陰三月暮淺深山色晚晴初頗驚井落家徒壁卻喜盤飱食有魚蜀魄健啼春又老揮鞭吾亦憶吾廬

題顏範祠堂

聖宋神唐兩鉅人髙風勁節許誰倫闉闍自昔宜雙廟輪奐於今始一新破敵威名優魏國偃藩功業過張巡後先來作江城守俱障西風避庾塵

宴餞逢寺丞口號

一扇淸風自楚臺公堂蔥鬱玳筵開旌幢映座千峯日鼓吹喧天萬壑雷秋水防行揮玉箸春蔥千指送金杯甘棠不獨畱遺愛防見翻爲調鼎梅

捕盜至栗洪嶺下道人庵滯畱數日遣興

亂山深處小溪隈夏木陰陰水半回風岸欹斜對靑竹雨枝低重弄黃梅濃愁難辦新詩語吉耗聊傾濁酒杯戱防老人須彊飯玉鉤才吐卽歸來

題開先寺

少年魂夢到廬山今日親遊鬢已斑聊復揮毫吟紫翠未妨拄頰對孱顏遙看飛瀑三千丈近去靑天咫尺間不爲白雲頻屬念應遊此地不知還

壯觀端宜冠九州未應萬壑敢爭流盡將銀漢爲懸瀑一洗紅塵變凜秋白雨廉纎飛迥野玉龍夭矯下靈湫廬山處處𨿽奇絕不到開先未是遊

鵝湖寺【在鉛山縣舊名仁壽院以鵝湖山得名】

長松夾道揺蒼煙十里絕如靈隠前不見素鵝靑嶂裏空餘碧水白雲邊氛埃斗脫三千界瀟灑疑通十九泉五月人間正炎熱淸涼一覺北窓眠

水鳥飛來一問津璧宮珠塔便紅塵開基古佛畱遺像直日奇峯列眾賔芋火擁殘知永夜霜鐘遞起向初晨川徒渺渺驅塵駕回首林前愧野人

遊西源於白雲峯下煙霏霧靄間逢一女子縞裙翠袂玉雪可念同遊十有二人遂共酌酒於大石屏季直弟有詩因用其韻

相攜攝履響層巒翠蔓蒼蘿著處攀身在天臺秋色裏路經巫峽暮雲間欲飛還住一仙子似淡如濃雙逺山笑盡一樽無處覓斷腸霧鬢與風鬟

西禪寺

修廊千柱壓城陰山並廬山勝二林六月檐楹無暑气四時山水有淸音鳥飛不盡上方逺鯨吼希聞別院深更欲題詩發佳境泮林講說總闗心

予臥病數日意思殊昏昏中秋彊起陪老人把酒對月不敢濡唇吻思去嵗在當塗試院與諸公飲酒賦詩又一載矣因成長句

楚水塗山各一涯今年還是去年時古來明月皆如此我試停杯一問之丹桂飄香知有子飛烏繞樹似無枝直須看到冰輪昃忍負姮娥隔嵗期

次韻戲防老人重陽懷故園作

瀟灑秋容雨後天丹靑端似倩龍眠故園緑竹應今日異縣黃花又一年防祿秖堪供菽水菲材安敢擬淵騫日來王事欣多暇聊向樽前一粲然

送閻紫防歸蜀

曲江分袂十年中一笑相逢楚水東西掖判花知思湧南墻哦竹坐詩窮秋風但覺艅艎駛晝繡何妨畫防雄道過防門王內史爲言雙鬢已如蓬

寄周彥禮知丞樓文舉司理

從容裏閈待時須二老風流孰與俱遷善節香如故否望云迎月更佳無醲寒凜凜侵衣袂薄雪斑斑入畫圖欲把一杯論舊事五年魂夢隔江湖

次韻伯壽兄見寄

江國疎梅吐玉英故園想見木欣榮二年鴻鴈碧雲闊千里江湖春水生冉冉池塘應入夢瀟瀟風雨若爲情行看戲防靑萱發凖擬芳樽相對傾

二月十五日陪府公出郊勸農

雨過郊原艸色勻元戎小隊出城闉聊穿阡陌溝塍路徧勸耡耰襏襫人紅杏梢頭春意好緑楊深處鳥聲新此行端爲劭農設肯學醺酣吐錦茵

陪曹使君牧馬寺勸農

朱轓小隊出郊坰風捲濃陰作快晴夾道老人迎五馬囀枝黃鳥避雙旌參差麥壠云屯重零亂梅花雪片輕勸課定知非小補扶犁擕餉趂春耕

次韻木蘊之狀元見寄之作

水繞星山木繞廬江城孤絕政愁予鳥言爲吏居篁竹烏鬼得魚歡裏閭照眼梅花寒皎皎闗心煙雨晚疎疎眞山多謝遙相憶長句新詩細字書

登五峯亭望廬山

平生廬阜去無因咫尺於今不得親顧我塵勞四十九羨他蕭散二仙人【太白四十九遊廬山東坡四十九遊廬山予今四十九矣】防當拄頰看山色更欲題詩滿澗濵爲報艸堂蓮社友掃雲開戶待遊輪

詠月

何年玉斧巧修成半似明生半魄生易使飛烏來匝繞難將老蚌較虧盈【吳都賦蚌蛤珠胎與月虧全】桂枝不逐秋風老水影長隨夜气淸曾是廣寒宮裏客舊遊重訪更含情

陪通守李丈出郊

出郭旌旗及曉晴朔風凜凜水泠泠堵墻野老瞻泥軾冠劍長松拂屛星破臘梅花彊半白先春艸色未多靑經行肯爲遊觀美王事馳驅不敢寧

曉行霜重如雪

霜重寒威一夜加曉來人迹板橋斜已看白鴈來千里想見靑州滿百花何處菊枝猶復耐故園菊味定堪嘉慈顏正念徵裘薄歸去萱堂笑語嘩

挽施州使君鐘公

弱冠爲儒世所推中年事業更瓌奇才名屢致諸公薦讜論深防睿主知郡政堅彊同薤水行囊蕭瑟似琴只今惟有淸江路父老相逢說去思

欽定四庫全書

香山集卷九

宋諭良能撰七言律詩

東歸

無邊春意正沖融十幅歸帆到淛東照水杏花紅翦翦弄晴楊栁緑茸茸風光並入吟毫裏山色都歸醉眼中說與林間子規道丁寜不必向東風

東歸見梅

老大無堪鬢似銀虛名猶復玷簪紳久爲碌碌趨朝士暫作棲棲去國人行李衝寒歸故里江梅偸暖報新春萬鐘於我何加益三釡新來喜及親

艸堂成卽事二首

三年畱滯江之南歸來故園寢亦甘經理艸堂唐寶應耘耡荒徑晉陶潛寸心自昔似南八雙鬢只今如謝三手栽楊栁旣合抱木尙如此人何堪

燕雀桑麻五畮勻香鑪峯下磬湖濵靑衫不礙兩居士白髮眞成六老人【兄弟五人皆二毛與老母而六也】子美浣花元不惡淵明栗裏總宜貧作詩飲酒眞吾事回首江湖懶問津

亦好園卽事

誰將春色到山家湖緑平堤艸滿沙細刻眞酥水仙蘂勻搓絳蠟海紅花芳林得日鶯還囀香徑無風蝶自斜聊與後生修故事未妨詩酒作生涯

亦好園春晚再用前韻

境淨山明別一家幾多垂栁裊平沙閒中牽夢一池艸空裏愁人萬防花細雨朝朝兼暮暮淡煙整整復斜斜緑陰靑子眞堪畫滿意春風磬水涯

經理西山同二客二弟侄輩侍太孺人遊觀聨句

西山仍復踞西臺【叔奇】石逕﨑此日開【虞卿】竹杖相邀七八客【季直】芳樽時釂兩三杯【仲文】瀑懸巖腹如飛雨【伯宗】石轉山腰若隠雷【仲文】敬侍慈顏供一笑【興之】陂陀坐穏興悠哉【季直】

春興

日日春泥妨杖藜一聲何處子規啼紅將滿地花空委緑盡前山艸正萋已辦篇章書側理可無杯斚捧柔荑淸明過後芳菲少桃李淸陰欲滿蹊

侍太夫人拜掃先塋季直弟有詩因次其韻

東郊雲气曉疎疎十里相擕霽色初林幄盡頭聞杜宇荇絲深處見王余提壺相勸仍沽酒扶杖來觀或荷鋤不向如臯閒射雉眞成一笑粲潘輿【是日荊婦不同行惟奉板輿爾】

次韻伯壽兄中秋翫月

中秋自古月華好何況浮雲掃碧天不比尋常三五夕須知瀲灔十分圓畵檐影轉猶宜飲銀漢輝斜未忍眠卻憶年時今夜裏獨將醒眼對嬋娟

東軒卽事

嘯傲東軒得此生平章物理憶淵明晴塘灔灔起萍浪夏木陰陰求友聲聊欲庶幾三不惑誰能復較四難並旋燒蟹眼烹鷹爪啜罷呼兒課二京

寄程教授士廓

去年同宴小重陽香霧霏霏橘半黃楚尾吳頭雙妙麗茱枝菊蘂總芬芳十分滿釂白衣酒兩袖濃擕燕寢香回首只今如夢寐暮雲煙浪正防茫

重陽遣興

秋髙身老少陵悲不獨雲飛鴈亦飛紅葉色深偏照酒黃花香重欲沾衣絕知落帽歡娛好最柰登山伴侶稀彊挿茱萸修故事未妨醉眼送斜暉

亦好園江梅變紅仲文季直二弟有詩因次韻

蕭蕭亦好耐寒枝天與風流一段奇刻玉不惟工傲雪施朱端欲妙凝脂佳人赬頰今才見公子酡顏頃未知便好作軒名頓有二難連璧賦淸詩

雪中賞橫枝梅花

橫枝梅花最先開影著淸淺無纎埃壽陽妝額依然在姑射冰肌何處來無數雪花新防綴幾畨霜鬢獨徘徊想見懷安官道側十里防白如瓊瑰【懷安道中梅林綿亙十里】

戊子除夕追和陳簡齋除夜一首

世事年來已飽更百年今夕兩分平窻間蠟炬偎人暖缾裏梅花照眼明瓦屋三間聊足喜鬢霜千丈總堪驚明朝同上西山望應有江湖春水生

次韻季直弟春日雪

休驚雙鬢二毛加且喜東君發物華未向林梢開嫩葉先於檐際舞飛花鼠須正好書春帖蟹眼偏宜試露芽便欲扁舟訪安道不堪山驛水程賖

次韻和夷仲節推陪府公遊北山

紅蓮猶得愛靑山翠木蒼蘿處處攀雲水窟中聊假日簿書叢裏暫偸閒幨帷車乘春同到燈火城門夜未闗我亦林泉曽俯仰只今雙屨又塵寰

題祥符寺靈山閣

一倚危欄已快哉俯防屛障掌中開江間碧浪循城去天外靑山入座來隔岸幾聲聞鼓角傍林千簇見樓臺白雲只在孤飛處西望闗心首重廻

武夷山

衝佑觀前水紺色升眞洞北山筍攢羣峯不防四時翠萬壑長畱九月寒溪上桃花引漁子雲間仙犬逐劉安平生飽識佳山水直作東南第一防

天申節望闕口號

日永涼生殿閣風需云宴衎慶流虹明良葉徳千齡遇臣妾傾心萬國同葵影緩隨羲馭轉橊花髙映禦袍紅西逾蔥嶺東遼海長屬堯封禹貢中

試院次韻馬駒父見寄

華髮蕭蕭知更稀回頭五十四年非花添病眼正臨捲春滿故園猶未歸止酒獨醒陶靖節寄詩相憶謝元暉若爲比得新篇美西蜀江頭錦一機

試院七夕

過雨秋風灑客裳長廊廣廈更淸涼不防雲際癡牛女細讀文中古戰場病骨未輕聊把酒【時苦臂疼以酒服藥】詩情欲適旋焚香敢辭秉燭分淸夜猶記槐黃昔日忙

陳知府體仁和予七夕試院詩並以龍涎數十餅爲餉次韻奉酬陳每講防甚盛

八郡經生滿鱣堂那能鬥酒博西涼晚年刻意虛講蚤嵗畱心翰墨場憐我無氊寒坐客分公燕寢舊淸香相逢一笑寧多得歸去匆匆有底忙

司戶李巖詹和予廬山詩二十一篇作詩爲謝

東野龍鐘誇白首巖詹矍鑠事淸修胸中似有九云夢筆下倒傾三峽流和我七言淸有味能令三伏凜生秋當年廬阜賞心處恨不擕公九日遊

題馮家洞

空巖寒气凜兢兢入戶神淸思亦澂似應如非聲澒洞已垂未落石崚嶒深於豳俗藏冰室險過文王避雨陵刮蘚磨崖書淡墨勝遊聊復記吾曽

校官防新栽巖桂

不將官舍等逆旅故把霜根栽繞墻他日花開暎秋色何人手折惹天香丁寧防取森森碧想象勻排粟粟黃顧我疎慵百無取未應人錯比甘棠

防議李郎中見和次韻奉酬

頃嵗題名曲江院及肩曽許亞宮墻胸中濶貯云夢澤筆下濃薰班馬香省直舊霑衾半白除書行見紙新黃和篇如出少陵手誰謂無心賦海棠

再用前韻呈防議李郎中

獨冷官曹有底忙經旬不得造門墻雨添垂栁絲絲碧風攪飛花片片香顧我摧頽如病顙羨公騰踏勝飛黃新詩迥出南丰右不是無香似海棠

寄張君玉

橘亭一別五回冬寤寐何曽置此翁二十五聲秋後防八千里外月明中夫君不寄平安信而我方棲簿領叢三峽江髙天共逺側身西望興何窮

次韻周希稷詠芭蕉

經年不接故人書開戶逢渠了不殊誰運七輪風裏扇時跳千斛雨中珠退之有意吟山石摩詰無心作畵圖爲愛靑靑無俗韻故教移植傍庭隅

次韻葉省幹重九樓上言懷

水落魚龍已退藏小樓蕭爽裌衣涼山雲雨過無窮態巖桂風來不斷香已分文章成白豕擬將富貴等黃粱嵇康潦倒渾無取豈復眉開一防黃

送洪右史赴召三首

胸蟠補衮五色絲筆驅波濤三峽詞上追班馬眞輩行下視燕許如兒嬉拙工廢繩那足道巧匠縮手今當施前途著鞭政須急玉堂獨步非公誰

長公前日辭揆塗少公今日被鋒車路人共指拜內相天子久欲登鴻儒黃麻端擬似經訓金蓮不獨榮傳呼如聞書詔正塡委北轅疾驅公勿徐

月宿南斗窮何遣爬沙腳手鈍可咍一生冰淸但糠粃兩鬢雪白猶塵埃逹人疑劍未免按夷途薦轂誰當推公乎行矣斷國論能忘料理忍窮枚

由建寧回三山道中重陽

徵鞍初自富沙還亂葉殷紅防碧山客裏黃花驚度節鏡中白髮巧摧顏三休磴道惟頻嘆一飯茆檐得暫閒爲想成均新榜帖阿奴才力勝黃間

通判孫宗丞分餉溫柑次馬撫幹詠橘韻作詩爲謝

珍果分柑不作疎李衡千顆直堪奴初嘗蔌蔌泉流齒未摘靑靑香滿株可是騷人憐楚樹只應仙種自蓬壺龍城當日親封殖還有霜苞似此無

園中口占

舂鉏野鳬疑水鄕湖陰山色仍蒼蒼西風三徑有佳致朔雪橫枝多暗香長統遊戱自足樂少遊贏餘非所望開林貼石興未已時逼人須趣裝

聞交代將至喜而成篇

三年泮水冷無氊贏得蕭蕭雪滿顚晚景不妨供防戱他鄕安敢廢詩篇賸將杯酒澆行色速賃雙童擔近編任是身歸落鴈後鄕心先抵磬湖邊

府學職事置酒九仙以餞予行

玉友金朋三十三擕尊相屬向晴嵐含毫共賦黃初句揮麈仍追正始談再用淸煙噴白澤更霏香霧噀黃柑俊遊勝事眞堪畫華髮飄蕭只自慚

鉛山

三月春風暖更飄滿山嫩緑正嬌嬈幾聲勸我脫破袴何處撩人婆餅焦甘旨僅能供素髮涓埃未有答皇朝吾廬漸近亦堪喜試把白醪傾緑瓢

中秋終日霧雨予還自都下宿分水嶺夜漏約七八刻月出烏飯艸薦山之東徘徊窻牖間欣然把酒對之因賦長句

烏飯山邊白玉團瑞光千丈溢淸寒斜穿逆旅茒茨室正照先生苜蓿盤聊向靑天思太白卻吟飛鵲憶曹瞞今宵不擬逢明月更向尊前仔細防

重陽詠菊

年年自赴重陽約不待陶家詩句催便欲急呼歡伯賞未知誰遣白衣來紅萸有韻嶽連湛素蘂無香賜望回何事杜陵嗔竹葉卻教從此不須開

送伯壽兄之官上虞

平生藝苑筆同耕兄弟須知似友生三載方尋夜雨約六旬又作越中行舉杯不學銷魂別側耳惟聽報政聲從此西岡數登眺白雲飛處總闗情【時迎侍太孺人同行】

賢良馬叔度和周內翰送予倅越詩見貽次韻奉酬

一鳴一息幾千秋風翼端宜汗漫遊筆底珠璣誰得似胸中云夢復何求談余正始人加勝詩比黃初語更遒西笑定應防儤直東遊聊復伴遨頭

叔度賢良再用遊字韻見貽復次韻謝之

夕郎分閫鎭東秋幕下揮毫秦少遊一代風流今不冺百年文物尙堪求交情莫逆人誰似吟事方殷嵗又遒他日約君爲伯仲三間瓦屋住東頭

次韻馬叔度再用前韻見寄

善奕從來數奕秋勝遊今作子長遊才多已覺懸河似詩妙無勞入海求畵月裁云寧底巧奔泉抉石一何遒誰知傾蓋成膠漆笑殺如新到白頭

過嚴瀬寄陸守務觀

翰墨場中老伏波揮毫快馬下晴坡三年睿主思獻納千里疲民賴撫摩瀟灑郡齋方在望飄揺徵棹未能過擬求墨妙輝衡宇應有黃庭換白鵝

齋宿淨明寺小飲易安齋口占

淨明齋宿近初庚西蜀東吳一世英行徑九盤山犖確流泉百折玉琮琤頻飛兕斚顏俱渥細聽犀談座爲傾觴詠直多幽興足未應不飲似公榮

挽縣尉陳元圭

平生自負气雄豪落筆文詞湧怒濤蚤嵗賢闗幾雁塔暮年花縣未牛刀凜然風義誰能並偉甚衣冠眾所髙我欲臨風新執紼忍於繪事防靑袍

欽定四庫全書

香山集卷十

宋諭良能撰七言律詩

題確山梵安寺

確山風物似齊山誰著精藍亂石間僧梵四時防紫翠軒窻終日對孱顏暫容借榻松風愜更欲題詩蘚壁慳老我還思十年事飛來峯上曉躋攀

鑑湖道中口占

軋軋籃輿鑑水濵水紋如染艸如茵繁紅零落徐娘老逺翠低徊西子顰猶及殘春追勝賞不妨餘事作詩人胸中磊磈須澆洗未厭傷多酒入唇

次韻王齡謁大禹祠酌菲飲泉

不到稽山已十年夢中物色故依然憶尋絕境經幽寺曽向東風酌妙泉書穴雨餘雲撲地鑑湖春盡水連天別來喬木髙多少想見嬌鶯自在遷

題東山謝安石故居

江邊瀟灑東山寺知是曽經謝傅遊一代英姿余信史千年陳迹付東流暮云初致蒼生恨逺翠如凝妓女愁好古嗟予生苦晚停橈明月滿滄洲

旣遊東山乘月登舟至曹娥江

虞江波上一帆風天水澄明夜色空古體詩成巖影裏新醅酒酌月明中吚啞兩槳止還作欸乃數聲西復東塵滓此時無一防恍疑身在水晶宮

題歸宗寺

寺因逸少曽爲宅峯自秦皇已得名不獨山南稱最古故應江左號尢淸路趨絳闕山梁險奩隱金輪石鏡明誰信塵埃倦遊客西風還許杖藜行

次陸務觀韻題姚復之秀才適齋

姚子神情處處便牀頭周易杖頭錢逢僧與語閒終日遣客歸休醉欲眠應覺此生如寄耳何妨一室且蕭然無心更覓封侯事納履誰能博一編

追和陳子髙贈王法曹韻

肯學少陵對馬軍肯同太白謝汪倫聊將文字飲一琖不待月影成三人門前車馬鬧遲日陌上綺羅嬌暮春想見流觴多樂事酒酣人問斗升嗔

喜待制王丈歸自防門

三年遙望瞿塘峽獨立西風首重回一騎翩翩飛詔去片帆渺下江來平生不願侯萬戶今日重欣酒一杯聞道日邊催覲速不須歸路更徘徊

次韻林參議小雪快晴

著地晶瑩月在沙忍寒聊作短歌誇暖肌未辦裁駝褐露趾惟應有革鞾細防竹梢添爽灑偶經梅蘂映橫斜何當旣積還消後剰取淸泠試葉嘉

大雪

山陰境中寒雪飛山川明秀見應稀嚴威不貸乘興棹餘彩並入繙書帷黃竹應歌姬滿曲素花又舞謝莊衣東郊薪者寒到骨縱有狐裘那忍披

送王共父

西蜀東吳萬里程偶然相值兩浮萍黒頭君已登三館白髮吾方醉六經夜幌論文燈耿耿春堤把袖艸靑靑艅艎小別須回棹不用陽關腸防聽

沿檄舟行出五云關

畵舫朱簾出曉關便風飛過幾重灣路經僧捨漁村畔身在煙霏霧靄間驚浪沸晴輸逺浦亂雲拖粉露崇山偶因王事從心賞詩語匆匆不暇刪

挽周判院

昔年臚唱下彤墀名壓人頭似牧之風動鱣堂昭武日化行雉徑敬亭時曽無簪筆朝端用何以修文地下爲我老不堪供執紼獨將雙淚逗瑤巵

次韻林明府何主簿唱酬之什

向來十載願識韓一日下車許追攀美句已出黃初右淸談尙餘正始間煩公筆底瀾翻水洗我胸中磊磈山更挽何郎入詩社三人俱有防衣斑

林明府擕所和詩見過次韻奉酬

退之初過玉川家春徑無泥艸帯沙幾防飛來溪柳絮一畨開盡海棠花窻間細雨靑衫濕袖裏新詩醉墨斜客散酒闌還掩戶可堪明月滿天涯

帥參宴客於蓬萊閣林參議有詩次韻呈府公

久以嘉謀贊邇英暫分東淛慰蒼生閒擕僚吏揮金醆更遣娉婷吹玉笙霖雨千巗垂欲作孤舟野水未妨橫匪因衮繡歸黃閤還念知章在四明

次韻王待制劉侍郎倡和

衮衣猶未趣東歸吳防先傳蜀道詩急峽髙江追子羙淸風明月笑嚴維花圍白帝行春日香藹黃堂坐嘯時顧我迂疎堪底用彊顏薪粟效支離

次韻林致甫參議西園宴集

西園瀟灑似蓬丘容我追隨飛蓋遊一一娉婷供笑語雙雙鸂防對沈浮堪巗窈窕如天造洞壑淸泠與目謀欲識淸歡兼卜夜東山月色足淹畱

讀林公懿誠竹軒集次韻卷首一篇

南渡詩流復數誰爲虞作樂只聞防細防出脇穿心句想見裁云畵月時此集自應傳異域吾生還恨不同期先唐作者誰堪並奴僕防之輩牧之

次韻林參議七月七日見示新作

曉雨初過溽暑收防云澹月作新秋淸風政對三休閣絕景還思八詠樓緱嶺當年乘白鶴銀河此夕渡癡牛壽觴一舉烘堂樂淨洗胸中萬斛愁

次韻奉酬林明府詠梅

政足亷平詩更佳鐵腸還觧賦梅花律傳和靖未多葉名接水曹今幾家丹粉詎湏煩巧妙淸新止爲寫橫斜擬擕卷軸江東去乞與詩仙作意誇【時齡王丈在番陽】

偶成

寓居東靑城北端夏室陰陰簟色寒盤那復集蠅蚋研沼似欲生波瀾奇奇怪怪石幾壑謖謖蒼蒼竹數竿枕扇衣斑自不惡時文思索媿空餐【時文思索允臻其極匠院之名蓋取諸此】

裴園小集鄭汝諧同年有詩次韻奉酬

慈恩鴈塔題名處回首端如夢寐中千里逺從當日別一樽重喜此時同飛騰我久欽公輩潦倒君當恕此翁異日尙期塵史冊事功那敢廢磨礲

次韻宇文舍人見貽之作

不見禇公今二年重來靑眼尙依然偃松篇美天猶和正殿班淸人孰先今日赤墀煩暫立他年黃閤徑湏遷白頭賔客無聊甚只待吹噓送上天

張使君生辰

綠茸紅糝細團枝天上麒麟瑞此時風度冕旒嘗見問威名艸木自應知當年玉燕生燕國他日金貂侍漢墀再拜祝公何所似勝遊長與赤松期

讀初寮集呈王宗丞

初寮文律冠中京晚嵗深嚴三折肱淸處月中仍聚雪髙時風裏政摶鵬家聲不墜推王粲句法能傳有杜陵剰作詩文追漢魏非公誰不閼溪藤

記六月二十日湖上所見

羽客相擕六一泉炎歊立變曉涼天陳朝古檜參天瘦和靖孤墳傍竹偏卻向蘇堤剝新芡更尋蕭寺聽寒蟬長吟小醉歸來晚足底淸風似欲仙

六月晦日同樓少府由錢塘門至上竺遂遊下中竺憩冷泉亭塗中記所歷

聨輿緩步踏蔥蒼十里荷香雜稻香庚暑此時無一防秋風明月灑長廊林間巖洞侵衣潤水際亭臺徹骨涼何處山泉落檐澑恍疑飛雨曉浪浪

次韻範伯亷機宜病起見寄

夫君自是穎囊錐何事翻爲滄海遺造化小兒聊戱劇山林大藥豈無資得閒因病還應樂信手揮毫卻有詩休嘆銀杯成羽化防須防劍撥年衰【來詩序引有盡貨酒噐以辦行計語】

中秋示仲文弟【近指揮中秋依重陽例作假一日】

古來佳節是中秋今比重陽許燕遊已覺冰輪無限好不須玉斧更重修三飛驚鵲紛無定一防閒雲淨不畱況有阿連同防戱何妨呼酒互相酬

次韻王宮教見貽之什

家住濤江東復東然云浪接晴空半生仕路﨑嶇裏十畝家山杳靄中來往未成三徑樂笑談還喜一樽同彊將俚語賡妍倡曹鄶端慚齒衛風

長至憶天衣舊遊寄王狀元

去年連轡到朝陽紅日初添一綫長八俊偶同人已羨四難俱得計眞良澆腸竹葉驚深碧挿鬢梅花吒淺黃【是日廽時馬上簪臘梅】回首只今深似夢雲山煙水正相望

次韻奉酬黃泰之狀元見寄

千佛經中第一人明光前殿奏雄文論心詎止稱三益識靣端能勝百聞疇昔淸談如扣玉只今佳句欲淩雲髙情已出蘇州右未用淸香掃地焚

挽吳春卿舍人

出處平生似昔賢髙風勁節凜朝端回天議論心無歉脫腕文章世所難斫鐵叫天蠻獠服調羹滿鉢裏閭歡定應直筆書英躅畱與千秋後代防

除夕

夜永燈明嵗又除依然坐冷乏氍毹平生潦倒如中散大半交遊今左符未辦黃精除白髮漸驚玉水防銀須欲論舊事無人共閒把香醪細細防

過東亭湖

籃輿詰旦過東亭日出煙銷十里平翠袖舞風菇葉舉紅妝照水藕花生恨無釣艇浮深碧賴有吟毫賦曉晴歸對老人誇勝賞從今不數鑑湖淸

席上

奉常珍重末僚情許以疎慵簉俊英已辦初筵酬物色更將餘事到詩盟貪吟不惜揮貂筆忍醉何妨釂兕觥細踏芳菲過腴潤桃蹊紅雨報新晴

送陳給事帥四川

四海繁華一蜀都君王謀帥意渠渠百城赤子煩摩撫一代長材獲展舒玉壘倚空充屏翰鐵衣如洗防儲胥袴鞾帕首郊迎處想見旌麾入境初

禮樂詩書一世英碧油靑鬢二難並慣防詞翰流三峽剰有精神驅五兵暫向坤維聊鎭撫卻歸天闕致升平明年春水如天日防鷁乘風向帝京

姜春坊以詩編見貽借題雪堂圖韻作詩爲謝

紅顏話別浦邊秋白髮同爲帝裏畱璧水庸庸參末坐春坊犖斚冠名流功名君且登麟閣出處吾行具釣舟餉我一編淸似玉五言端的繼蘇州

李大著惠示詩卷次韻首篇爲謝獻之

辱贈舂容卷軸新懸知蚤嵗擅詩聲千林有韻霜風勁一防無塵霽月淸細味班香兼宋艶自慚白俗與元輕欲哦惡語賡妍倡一夜昬花對短檠

史丞相生辰

姓名久已覆金甌一品師臣徳業優黼扆尙詢黃髮舊衮衣難伴赤松遊松筠勁節髙三事桃李濃陰徧九州蕭葉楊門端可繼只今衮衮富公侯

長才蚤立太平基奧學曽爲帝者師謀葉不資同列斷規存長許後人隨金魚玉帯今誰似橘緑橙黃景最宜再拜祝公千萬壽三江細酌入瑤巵

洪右相生辰

鳯將南呂入筩聲節近中秋協气橫玉燕呈祥生碩徳金甌覆字佐升平望同北斗泰山重操與秋霜烈日爭昨夜淸防占越分中臺星帯老人明

黃閤調元鬢未霜秪應書考似汾陽懇辭閶闔沙堤路暫樂蓬萊燕寢香茂烈未饒周叔虎英詞寜謝漢班揚防防繡衮重催起快卷三江入壽觴

次韻和宗郎中中秋不飲

暮煙收盡玉盤生是處同欣此夜晴雲斷三山凝紫翠星稀萬里湛虛明低臨朱箔千尋白髙並銀潢一淸賴有防衣堪醉舞殘樽深夜更重傾

挽司理奉議樓公

老爛爲儒山澤臞半生辛苦就名譽三千白髮身無事一防靑燈夜讀書眞率杯盤如洛防﨑嶇巖壑似陶廬欲知老淚揮難盡灑徧霜颷更濕裾

欽定四庫全書

香山集卷十一

宋諭良能撰七言律詩

次馬撫幹韻贈黃泰之狀元

褎然射策向明光紫禁春深日正長風細禦鑪煙冉冉天晴宮栁絮茫茫玉階親奉唐虞問防筆濃薫班馬香千佛經中名第一鴻文端不數長楊

次韻王侍禦題詩史堂

欲識當年泣鬼神詩皆絹婦與虀辛洗空千古無凡馬稱到於今有幾人肯與齊梁充後乘只應蘇李是前身丰碑更著最佳處傳示宜過一萬春

十月二十三日擕家遊裴園

筍輿趁曉踏銅駝休暇仍逄景色和閒挈壺觴遊翠靄盡呼兒女防滄波茫茫煙渚羣鷗下隱隱晴虹短棹過最是小春奇絕處梅花破萼未全多

謝中書施舍人宴集

紫防髙義篤同年防宇開筵近臘寒緑�醅濃粘玉琖紫駝峯美照金盤醺酣上頰生春意文字淸談卜夜防更辱盤飱餽黃髮顧慚珍報乏瑯玕

試諸生直廬書事

長日初隨防綫還陰陰簾幕曲欄幹白袍三百近洙泗靑桂兩株如廣寒下筆萬蠶爭食葉爲文三峽瀉驚湍誰知潦倒眞無補不媿無氊媿素餐

安撫大資李參政生辰【十二月十四日】

仙李盤根幾百秋我公勲業比伊周推恩已觧宏元化戢患猶能庇七州不日定爲黃閤老他年應伴赤松遊三江願得渾爲酒壽斚年年給獻酬

崧嶽生申占臘前預將和气作春妍蟠桃結實三千嵗蓮葉成巢幾百年聊向蓬萊開燕寢卽紆衮繡畵淩煙【貞觀功臣皆生畵像淩煙閣】只應便是神仙事方丈瀛洲卻未然

次韻宋嗣宗梅花

野外江頭一樹垂正當霜後臘前時淸如景松臨閣韻似淵明菊映籬鐵石廣平曽作賦風流水部亦哦詩卻愁折向妝臺下莫遣佳人取次知

洗盡紅妝見玉顏一年相別此時防房陵粉水休爭白姑射冰肌巧耐寒自愛一枝橫竹外未須千樹繞江幹東風也是相欺得已作和羹一防酸

次韻謝察院田寺丞倡酬之作

兩翁辭采偶同時春艸還應夢謝池出月穿天端有意掀雷抉電豈無期推門不作孤吟苦撃鉢猶嫌得句遲顧我無才難入社焚香時許誦淸詩

平湖

平湖瀲瀲浸蔥蒼畵出風煙十畝彊蜜曲六從霜後熟玉芙蓉向露中芳新開石洞連松碧低結萸房映菊黃最愛隄邊秦地栁一回春到一回長

思歸

五載懷歸不得歸故園想象每依依蠶生村落桑黃長麥熟田家稚子肥谷烏緩歌金縷曲籜龍渾著老萊衣一篇未就張衡賦漫向成均詠式防

挽周子及

灑落孤標迥不羣胸羅星宿富多文兩科擢第未爲貴八事籌邊堪策勲鯁亮諌辭端似賈﨑嶇宦路僅勝蕡我慚不執雲溪紼空望雲溪溪上云

顯謨左司周公元吉將漕湖北一時名流賦詩餞行予與左司同出於詹事周公之門爲同門同居班列二年爲同朝同考類試於貢闈爲同寮三者旣同契好彌篤於其行也作長句以送之

防雲疎雨涼新秋皇皇玉節摻不畱夫君不憚原隰險聖主坐寛宵旰憂巴音聊復祖行色楚水恨不尾仙舟籍籍預傳新漕挽汗靑未數富民侯

黃泰之郎中以潮陽詩見貽次韻一篇奉酬

千里潮陽喜政成五年重防帝王城尺書不寄頭俱白一笑相逢意已傾輝采共防新列宿風流猶記古州瀛詩編總是驚人語怪得年來太瘦生

贈樓尉

誰識尊前戱防身須髯如棘鬢如銀久爲朝士空餐甚又見秋聲滿耳新元亮秪思三逕樂子云何事九衢塵襟期蘭契如君少未可匆匆動去輪

挽提宮知丞周公

妙齡馳譽滿東吳落筆驊驑走坦途四十年來鳴道學一千人內最羣儒【甲子鄕舉用經術以書義試者千餘人公爲之最】二松不負經綸志三逕眞成隱遁娛老我與君端莫逆遺文時閱漫長吁

送曽大卿將漕江東

公去何嘗負二宜要持玉節瑞明時江畿列郡皆爭睹臺閣名流總賦詩雕鶚暫爲云外舉鳯凰終集上林枝近臣侍從多虛位防見回帆春色隨

悼吳居厚

學問從來著月評慈恩何事欠題名賢哉難老堂𨿽就惜也陳情表未成疇昔幾回同把酒於今一涕獨霑纓張公當日稱操履江漢傷心晝夜傾

由之流溪回亭午苦熱小憩牧馬寺

長途畏日欲流金聊向招提覓快襟翠合苔防人寂寂涼生栢影院深深苦無俗物敗佳思況有寒泉醒客心一餉淸風寄蘄竹又飛徵蓋指城陰

九日偕成均同官北山登髙二首

輕霞朝日兩防茫沙路駸駸十里彊照水有情楓葉赤倚崖無數菊花黃興酣爭舉淩雲筆醉熟重浮灔海觴明日蝶愁人亦懶未須歸去苦匆忙

之官括蒼道出涵碧因題四韻以繼賔客劉公之後塵云

平生性僻耽山水不願加封萬戶侯但得雙魚長到眼未須萬壑更爭流只今奇絕齊三洞自昔流傳徧九州記得當年小盤礡坐令炎赫變淸秋

再遊東陽

十年不到還重來往事一夢眞悠哉尋幽已訪涵碧寺乘興欲上吳寧臺蒼松怪石𨿽飽覽黃鈿拒霜猶未開白雲西來入我念又馭兩腋淸風廻

松峭山傍偃松昔甞過之爲賦長句今三十有六年矣復至其下慨然有感因次韻

人日肩輿度曉峯長松偃蹇倚晴空幾年不見根如鐵老境重來鬢似蓬獨樹未須誇老杜五楸那復論韓公靑幢翠蓋貎難似想見霏霏煙雨蒙

遊下巖過松峭祠傍偃松又賦長句

誰將秋色替雲峯萬里炎歊一洗空細雨復靑池上艸西風頓白鬢邊蓬聊同吾黨二三子來訪山中十八公更擬夜深乘月到要看香霧共防蒙

州宅

古栝提封接日畿專城皓首有光輝全家飽暖君恩重屬邑丰登公事稀一簇樓防居洞府四時風景對屏幃多慚郎省無禆補丐外猶能占翠防

次韻奉酬王給事見貽之什

誰知州宅似精廬山繞檐楹水繞除堂靜惠風長細細樓髙煙雨又疎疎貧如坡老工餐菊性似邊韶懶讀書賴有嵩山王給事作詩貽贈問何如

簽防落成爲賦長句

幕中英俊許誰先一一驊驑擬著鞭老我漫誇森畵防夫君端稱泛紅蓮鳩工已見成輪奐載酒何妨醉聖賢聞道公餘多暇隙定持椽筆籋雲煙

對防口號

歡聲喜气溢黃堂觧慍風淸化日長簪紱盡傾千里目冕旒遙祝萬年觴韻敲碧玉檀欒嫩色鬭紅妝菡蓞香共慶龎恩新浹洽聖君文母壽無疆

十一月十日同幕府諸公遊郡圃葉撫屬得梅花一枝馬撫屬有詩因次韻

橫枝十月要淸詩南國今年爾許遲夢繞故山千疊疊眼防新萼一枝枝欲知影瘦香防處未稱天寒日暮時卻憶玉溪當日樹淺霜深雪總相宜

次韻木蘊之狀元義烏道中一首

奔走塵埃老未休每思上下兩巖稠【義烏有上稠巖下稠巖】闗心簿領三書考回首家山兩換秋搘腹自憐鷦鼴小江湖誰計鴈鳬畱又遮西日長安去慚媿平生馬少遊

送黃機宜叔愚歸省四明

灑落孤標第一流笑談傾座气橫秋聊參機宻東州幕曽與風流玉局遊【黃自言及見東坡】聽雨忽驚形夢寐臨風那肯更遲畱橘堂想象多佳致恨不追參李郭舟【聽雨橘隱公軒堂名】

愛山

公子漫誇金穀富先生秖愛玉川貧山中矯矯七君子堂上皤皤四老人時引壺觴聊自醉肯教鵝鴨惱比鄰深紅淺白兼穠紫防取林園十畝春

彥禮知丞上巳過訪流觴於愛山之曲水

年來曲水競流觴元巳夫君訪艸堂波撼石麟杯斚亂風翻花片笑談香哦松適意淸篇富閉戶端憂白日長更約來年春好處重來相與醉滄浪

次王待制維舟弄水亭韻

萬里浮江更絕湖扁舟東入霅川圖莫言舊菊荒三徑須信中流待一壺今日詩筒煩逺寄昔年樽酒記相呼【待制昔嘗惠詩云樽酒相呼恨不多】立朝大節人能說月在淸天影自孤

三月二十四再到永祐陵

扁舟投曉出重城春浪初肥緑滿汀竹裏幾聲泥滑滑河邊十里艸靑靑人家艾葉驚飛燕水靣楊花防翠萍漸近昭陵佳气集五雲松栢喜重經

己酉中秋

磬湖秋半溢淸波一嵗月明今夕多剰辦新詩娛老境滿傾太白醉冰娥一天風露寒衣袂舉室兒童雜笑歌不是鈷潭奇絕處未妨丁夜更娑婆

盆池

小鑿方池供醉吟才添斗水浪偏深瑩心未數寒泉井明目何須寸碧岑樹影落時淸浸玉魚鱗動處細浮金年來防檢曽經汲惟有澆花趁日陰

中秋愛山翫月

年年秋半在長安今夕園林且盡歡一笑團欒人似月十分瀲灔酒生瀾徧簪丹桂香巾袂盡吸淸輝澡肺肝飲罷月斜吟興動揮毫風露一天寒

次韻何茂恭重陽前二日見過

西風籬落興悠然秋影橫江鴈貼天短髮未成吹帽飲髙吟先贈把茱篇黃花一笑小重九靑眼相防又四年欲試煙波釣竿手南湖同上月明船

磬湖之側累拳石爲山巖谷幽邃有巫廬臺霅之趣因成短篇

背湖臨檻碧崔嵬萬壑千巖咫尺開坐覺巫峯天際落忽驚廬阜眼中來地偏未害心還逺潭小何妨水自回竟日相防兩不厭老夫眞个似童孩

次韻奉酬參議林郎中見貽之作

紫宸疇昔幸同朝去國俄驚數捨遙輕細難沾時服賜氤氳正想禦香飄年加賴有斑衣戱心靜眞同桂隱招龍瑞此時探禹穴天津何日渡京橋

自題木假山

根幹輪囷蔽馬牛何年飄泊寄滄洲幽巖邃壑漁罾得百巧千奇云浪鎪好喚老泉來作記肯將居士與同遊畢宏韋偃丹靑妙畫得天然意緒不

次韻奉酬茂恭送茉莉重臺白蓮

異暑歊然金欲流縞帬練帨兩宜秋笑他山谷誇黃鈿欲學令狐賦白樓粉筆有心爭試巧紅妝無靣可障羞明來自足映茒屋況有詩輕萬戶侯

亦好園海棠秋開紅英滿樹

防云澹日映寒流畵出西園一幅秋白帝幻成紅玉蘂金風吹綻碧枝頭睡餘艶艶眞妃子夢罷愔愔一觧愁熟賞細防須著句爲君重賦紫綿揉【後蜀潘炕有美妾觧愁其母夢吞海棠花蘂而生頗有國色】

次韻張持荷桂花

別駕風流繼竹林名園幽榭水雲深勻鋪葉底森森碧細糝枝頭粟粟金酒酌香浮杯靣蟻詩成霜灑月中砧淸芬冉冉仍多韻不比晴窻一穗沈

庚戌中秋病起言懷

病來十日不飲酒起對中秋良可人銀漢迢迢淸未了金波瀲瀲淨無塵艶歌未暇成三疊美醖何妨釂十分記得昔年當此景厭厭夜飲在成均【乙巳中秋芳潤軒翫月飲酒甚適】

九日亦好園小集

疎雨蕭蕭巖桂香西風驅冷作重陽池塘秋艸還爭緑籬落寒花未肯黃又是一年新度節何妨九客共飛觴園亭低小殽蔬陋不比龍山吟帽狂

雪

宻雪乘風逞素肌穿窻透隟入簾幃漫空隱隱瓊瑰屑亂眼紛紛鷗鷺飛三客新成梁苑賦六花又舞謝莊衣回思拜表明光罷擕得香煙滿袖歸

長風永夜攪靑防曉起寒光亂眼凝回旋舞空端入畵飄蕭著水自成冰松篁被練三千士岡阜瑤臺十二層茒捨倍添薪火費只因無事讀書燈

題淵明祠堂【案此詩以下二首據南宋名賢小集增入】

宅邊𨿽有五栁樹歸去已荒三徑園平生胸中羞五斗偶爾城市羨華軒盈樽濁酒自可漉得趣古琹那用弦欲知耿耿忠憤意甲子斷自永初年

輦下言懷

馬蹄重踏帝京塵七載江湖飽問津白髮有人疑甲子淸齋無日不庚申不才詎敢誣明主厚祿那能羨故人乞得泮宮閩粵去未妨閒處著吾身

欽定四庫全書

香山集卷十二

宋諭良能撰五言排律

桐汭

東汭波吞岸西桐水見沙祠山千古盛州宅四時嘉前直三峯峻旁連大洞呀黃南淸港曲織女小橋斜野店籬爲戶春山繭作花烏羊難入饌靑菓頗宜茶【土人謂豬爲烏羊橄欖爲靑菓】繃錦饒新筍槍旗富嫩芽靈山古佛地丹井列仙家鐵冶名猶壯金牛迹尙窪滯畱三載久詩板滿煙霞

試院中秋效諸進士作月湧大江流

團月臨淸夜平分一半秋輪侵斜漢迥色湧大江流皎皎驚飛鵲亭亭喘臥牛一川寒練靜十頃素光浮碎彩通袁渚餘輝謝庾樓翻思杜陵老岸艸泊檣舟

由上饒之貴溪舟中書事

日月三秋杪江山萬象殊小舟浮舴艋廣信出闉闍【是日由廣信門登舟】艸木關詩律雲煙入畫圖水淸沙可數景好句難摹汀際寒鳴鴈檣端晚噪烏樵村人語靜商櫂夜燈孤冷水尋宵泊焦灘就曉餔【冷水焦石皆灘名】霧銷分浦漵風定少帆蒲愛日生篷背奇峯湧坐隅芙蓉多落蔕楊栁有枯株楓葉紅綃翦蘆花白雪鋪翩翩兩行鷺泛泛一雙鳬斷岸幾千尺誅茅間一區鷀巖淸港急龍瀨碧濤麤【鸕鷀巖黃龍灘】斷己憑三老那能貴一壺酒壚勞問訊漁艇費招呼鮮鯽還堪買香醪亦任沽不妨成酩酊聊復免馳驅汭口眞蕭鎭錢倉豈舊鑪【錢倉巖名】藂篁驚外褁怪石覺中刳漸喜三吳近寧辭十里紆【三吳廟名】波平如瀉鏡罡宻似連珠【連珠灘名】嘯詠知誰和欹眠只自娛市聲喧弋邑山雨鬧蓮湖【弋陽有蓮湖灘】擬傍桃花宿【桃花臺有小寺】容繙貝葉無鳥棲方艤檝鯨吼又乘桴野菊新收艶官梅未吐須貴溪端爽灑賤子小踟躕王事三旬外舟程六驛逾【八月二十八日離番陽十月二日回至貴溪蓋三十五日舟行凡三百六十里也】更判月上應得防衣趨

爲柴懷叔殿院題世防堂

慶積門闌久祥鐘家世醲乘騘驚創見戱防覺重逢鮐耋頻三喜孫曾見八龍年齡開九秩孫子享千鐘奕葉今榮耀蟬聨舊素封家風追萬石眉壽擬三松畫棟侵銀漢平池浸碧峯同心木芍藥並蔕水芙蓉委曲顏常悅騫騰色愈恭防須陶謝手覓句細形容

題東林寺

江湖大蘭若廬阜一東林砌繞琮琤水門羅翠碧岑煙雲千古色松檜四時陰岸幘銷塵慮憑欄淨客心殿成神運力泉出虎跑音溪在思元亮堂荒憶醉吟圖傳三笑粲閣擁五杉森貝葉應難訪經臺已莫尋僧袈何代朽佛影幾時沈晉輦黃埃久殷碑蒼蘚深不妨閒弔古誰復爲沾襟香火惟蓮社傳流直至今

送參議李器之

人間今北海天上謫仙人雄論堪醫國新詩可泣神搖毫云落紙揮麈坐生春蕓閣登吟慣綾衾入直頻三千辭故里二載宦全閩婉畫禆南閫英名動北辰惠風吹別思細艸碾徵輪行矣躋華要聲猷日日新

釋奠禮成上安撫大觀文十四韻

鉅宋中興日全閩極治年保釐須碩徳鎭撫賴眞賢燕寢何曾逸儒宮最所先上丁將蕆事仲月乃修防鉶鼎參罍洗犧尊間豆籩低昻衮繡服拜起冕旒前庭燎明如晝鑪薫滃似煙向風人引領觀禮士塡咽闔郡讙聲沸熙朝盛事傳僖公甘避路常相敢差肩宜有新詩播庸昭美化宣陋儒何幸防典禮獲周旋南紀非工部【子美題衡山文宣王廟南紀收波瀾西河共風味】中和豈子淵斐然形頌述深媿采芹篇

夜宿浮石山崇福寺上方題壁

窈窕尋支徑縈紆度宻林岸回溪更駛峯轉塢逾深僧梵云邊寺鐘魚竹裏音觧鞍生妙興倚檻淨煩襟永夜涼颷動初秋爽气侵巖空寒澑滴壁靜虫吟香篆窺孤宿燈花伴獨斟不諳塵外趣誰識此時心

湖上用王茂材同年韻

木落長空淨秋深爽气多澹煙浮逺樹晶日泊平蓑小艇浮深碧孤笻曵慢坡菊花簮雪鬢桑落灔金荷妙興追潘嶽淸遊軼永和何當命菱角唱我醉時歌

過分水嶺初出建寕界

辛夘逾閩嶠淳熈出建關彌漫第五渡【自崇安至楊家莊有第一至第五渡】險絕百重山近夏涼風發新晴麗景還翠煙飛縹緲好鳥語綿蠻宻樹靑羅幄連峯碧玉環野英紛熌熌巖澑碎潺潺小艇橫淸泚飛橋截碧灣機舂流水激架廠石崖慳紫筍和泥采靑梅帶葉攀未能供防味聊得恱慈顏取醉三杯適欹眠一餉閒自憐霜鬢白人羨防衣斑物色揮毫裏家山隱幾間狂歌聊爾耳同志儻吾刪

送江充之郎中知溫州

巖廊拱神聖嶽牧用才良委寄晉藩鎭飛騰漢省郎縑推非矯激綿蕝豈尋常花粲揮毫玉風生漱齒霜兒童騎截竹父老甘棠五馬晴薫細雙旌曉月涼淸香凝燕寢春艸夢池塘乳哺蘇民瘼生薪束吏行謝樓山色淨孤嶼海天長信美毋多戀遄歸覲建章

送趙逹明太社知江州

天上佳公子人間少吏師文華紳笏服名字冕旒知剸決監州日舂容栗社時未成持從槖聊復把州麾京邑期防福湓城望寵綏朱轓臨境土竹馬走童兒去獸同均軰蠲逋繼濬之政成遄入覲獻納日論思【李渤字濬之爲九江守奏放逃逋四千餘貫】

東宮生辰

寶歷天重啟皇圖日寖昌九重資燕翼萬國仰元良玉律秋初杪金飈歲正穰前星輝采盛少海慶源長甲觀祥煙滃春宮協气翔千秋佳節勝四莢瑞蓂芳棗欣初獻蟠桃慶乍嘗庭羅六佾舞天薦九霞觴銀榜彌生耀銅扉粲有光讙聲連紫極喜气溢穹蒼冊錫雕瑉煥旗頒靑輅揚衣惟珍黻冕音不嗜宮商問寢同周發隆師過漢莊猷爲規禹啟翰墨掩鐘王化被賓詹屬恩沾左右坊善三今獨冠明兩古難方陸贄言猶采宣尼訓敢忘本支綿百世羽翼貳巖廊宿忝宮僚舊曽霑兌澤滂願斟滄海酒歲祝壽無疆

畱別王狀元二十四韻

才大文章伯忠純社稷臣七州鐘秀異孤嶼賦精神徳蘊圭璋潤胸涵海嶽春麟經頻得雋槐市早稱珍宿獘時方革皇綱上正親大廷淸問降空臆讜言陳力補嚴宸衮深攖睿主鱗一元追董相多詐恥平津文擅無雙價臚傳第一人聲華飛宇宙風采聳簮紳貴紙寧堪數回天僅足倫施行均令甲奬諭見絲綸未覆金甌墨聊爲緑水賔愛民如赤子束吏似生薪鑑水書題徧稽山賦詠頻卻梅淸節著【見幕府淸風不受梅詩】誣狗滯寃伸【見論魯六傷犬札子】賤子嗟何幸同年蓋宿因糟糠聊攝局山水獲聨茵醇酎容霑醉新詩許效顰獨防靑眼舊端異白頭新酬倡幾千首從防殆十旬笑談將契濶肝膽政輪囷帝夢方思說天民竚起莘不才𨿽苦窳終始願陶鈞

六言詩

亦好園羣花盛開戱成

小圃初幹曉雨雜花爭試新妝揉色似觀濯錦吹香如過河陽

三歲無諸國裏靑春不是花時今日小園春半百般紅紫芳菲【福唐桃李臘中皆開紫笑茉莉五月始盛】

題李通判斷橋圖

平生心地夷坦一旦足跟崄不是籃輿安穩只應神物防持

橋上筍輿岌岌橋下浪波沄沄但覺往來無惱不知觀者傷神

書趙徳莊詞後

老眼防書成霧介庵墨妙金篦波底斜陽紅濕絕勝彩筆新題

訪何茂恭於南湖作三絕句

十里相望煙樹旬月不絕籃輿潄石枕流戱防浮家泛宅南湖

南湖緑發居士恰少磬湖八年掀雷抉電傑句出月穿天大篇

啼饑妻子眼底厚祿故人日邊一錢不直誰念五十無聞自憐

茂恭見和再用前韻奉酬

朗朗百間羊肸森森千丈長輿一身宜著臺閣半生流落江湖

憶昔永新番水俱吏江左三年不作載苡馬援聊爲畱犢苗篇

少陵時時醉裏子山日日愁邊白髮新來滿鏡故人萬一能憐

磬湖居士得片石於斗坡山其長五尺其廣一尺有咫聳防孤秀縝宻溫潤絕不類此間石疑自他山飛來因目之曰飛來石

六丁驅石日本墮落斗坡山中一片蒼珪紫玊幾回秋雨春風不假鐫鑱刻削自然巧妙嵌空居士置之朝爽是謂飛來小峯

五言絕句

題齊山翠微亭

山深雲气多撥云尋徑入但覺襟袖寒不知濃翠濕

賦竹

防搜髙出月幽思渺裁云擬遣窮愁去那能無此君

海棠塢

晴塢夕陽媚暖梢春意畱詎須吞絳蘂方觧解人愁

七峯亭獨坐

嶼岫新亭好悠然見七峯憑欄吟不盡春色與秋容

水樂洞

近聽千絲急遙聞一磬淸恐傷詩肺腑不作斷腸聲

曲水

不是山陰畫淸流曲更方欲知三面景絕勝九回腸

方池

四角朱直雙橋小霓欹寒星夜稀宻冷浸一枰碁

弄月亭

掬水弄漣漪淸輝碎更隨人間無太白欲捉可憑誰

紫君林

此君仍佩紫直節自來孤欲倩文夫子招邀入畫圖

小山

峯秀因拳石溪淸見髮魚【陶隱居注本艸云防魚是人發所化】毫釐辧喬梓咫尺有匡廬

石洞

此祕昔未覩斵云今始開蒼松臨怪石宜號小飛來

竹巖

怪石誰雕斵蒼蘿翠木斜幽巖畫屏倚卻憶栁州誇

石塘

野色知何處松邊竹外塘雨餘紅菡淨風起白蘋香

飲茶

淸風生兩腋雪乳啜雲團便擬乘風去翻嫌縛小官懷東嘉先生因誦老坡今誰主文字公合把旌旄作十小詩奉寄

文章無正體源浚流乃深能者主宰之古來非獨今大雅久不作淳風日澆漓挽回旣狂瀾此道非公誰三賦成防稽四集始東楚一洗凡馬空斯文有宗主對防婉而切奏防忠且純風行水自波至哉天下文退之在元和昌言主文字揚鑣踵芳塵公乎得無意作詩必坡老作文必歐公欲知鳴道心端與二公同直道蓋中朝雄名橫六合吾道其非邪胡爲未舟楫三讓始循墻一麾嘗屢把防門徳政碑深鑱仍大寫不見我公久揺揺動心旌敢以一瓣香爲公罄精誠蘇公亦有言公合把旌旄庶使湛軰名亦與峴山髙

曝書

秋陽千里曬聊復曝吾書自笑年來事昏眸魯魚

池邊樹

磔索池邊樹疏花照淺淸𨿽無卻月觀且有一枝橫

汲水

山泉盈石坎抱罋每相從不敢傷蝌蚪疑能化小龍

賞月

云盡天容靜冰輪故故圓廣寒宮闕裏今夕是何年

弈棊

睡餘無俗役信手一枰間勝負何須較神情政欲閒

掃室

凝塵晝滿室燕處亦超然掃罷掩關臥從嘲邊孝先

澆花

花木蒙霑潤根堅枝亦驕懸知如舌本端借酒杯澆

采菊

采采黃金蘂盈盈白玉觴露蘭何足飲自覺肺肝香

防杖

田園依峻嶺牽興每須登卻得臺郎力扶持借赤藤

題徑山一覽亭

歷覽眾峯頂下視飛鳥背一身淩紫霞迥出塵寰外

題錢淸江

不受百錢餽從玆號錢淸至今千載後猶得仰佳名

亦好園初春次韻

梅開羣玉府栁試縷金衣過臘山逾瘦迎風水漸肥初日宜徵轡輕寒怯裌衣蟹黃經雨潤鴨緑得春肥

讀書

一飽無餘事平生萬卷書短檠頭雪白端爲惜居諸

覽鏡

平生壯夫志老去未消磨其柰靑銅裏蕭蕭雙鬢何

次王狀元晚菊二絕

𨿽晚亦旣好花中無此香誰能識眞趣髙隠在潯陽並與杞同賦舊嘗聞雪堂先生澹無欲亦復愛淸香彥禮提宮寄似黃芙蓉詩次韻奉酬二絕

紅粉𨿽云妙鵝黃亦大奇欲知堪畫處絕勝采江時幽圃知何處靑山東復東芙蓉黃玉蘂還與海橊同【惠山黃芙蓉錦園黃石橊風味略相似】

亦好園四詠

亦好亭

亦好新亭小登臨意緒長淸流依檻曲明月逐檐方

磬湖

未用他山錯寧須泗水浮衝風時激浪淸韻亂鳴球

釣磯

只爲貪赬鯉還應愛碧流風來花落餌云破月沈鉤

菊徑

小徑三秋好西風百本黃但令頻泛酒日日是重陽黃石橊吾裏所未有僕始攜自中都植之二年方著花明潔可愛異於他橊

但見蹙紅巾未聞衣黃裏一試縷金裳世職眞西子細染麯塵英稀著鵝黃蘂𨿽無蠟梅香風味絕相似

磬湖卽事

十畝煙波濶平開一畫圖已添無數景喚作小西湖

題亦好亭集句

從士力難任【退之】何其掛懷抱【子美】不及在家貧【樂天客中守歲】在家貧亦好【戎昱】

園中卽事二絕

錦園無十畝緩步足登臨弄月波濤細愛山花木深風勁木初落霜輕花更幽晴香山苦馬冷艷水牽牛【有花生曲水中似牽牛而小葉生水下花出水上其榦類鵝翎箭桿仍長一尺四五寸無枝余爲名之曰水牽牛】

愛山堂

棟宇還依石窗扉不礙山丹靑寧辦此煙雨飽孱顏

欽定四庫全書

香山集卷十三

宋諭良能撰七言絕句

錦園小春

細雨將春上曉枝東風吹緑到漣漪長溝繞檻多佳處小逕穿花無盡時

春雨

晚風吹雨過西疇惻惻輕寒似早秋燕乳鳩鳴春又老可堪芳艸喚人愁

春陰不斷怒鳩聲日日溪雲帶雨行試掛西窓看霽色一川煙艸畫難成

春日偶成

煙霏初散曉寒收花气烘晴艸色浮一片風光吟不盡靑春池上海棠洲

戲詠書案上江梅水仙

偸將行雨瑤姬佩招得淩波仙子魂幽韻淸香兩奇絕小窓斜月伴黃昏

壽星泉

水邊豈無淸江使石上自有黃冠仙更須喚取遼東鶴便是人間不老泉

次韻楊廷秀郎中遊西湖十絕

湖波萬頃瀉鎔銀妙句誰能敵李紳橈影緩隨紅蓼防荷香細著白綸巾

蕭蕭竹徑細通幽小憇明窓瀹茗甌夏木陰陰可人處黃鸝飛上碧枝頭

裴園亭榭水之濵艸樹雲煙滿目橫盡日對山仍把酒玆遊絕勝若耶行

與世從來最濶疎年來況復味潛虛漆園不嗜濠梁樂人自人兮魚自魚

憶昔孤山和靖家光風霽月總輸他防多水艸連煙艸無限蘋花雜藕花

誰云騎馬似乘船揺曳中流卽水仙香繡防屛波底影煙綃千幅望中天

湖堤樓閣劇蜂房樓上爭看湖上航萬柄芙蓉淸冉冉臨風新拆麝臍香

一時談笑總名流十里西湖恣意遊熟醉側身窺翡翠狂歌左手把蝤蛑

袢暑渾如深甑炊涼颸一餉最先知慿誰爲覓丹靑手畫我談詩剝芡時

湖邊幽勝滿靑蓮到處時時泊畫船竟日漣漪吟不足欲歸重看水中天

九日無酒

年年把酒對黃花一任西風醉帽斜今日無錢還對菊不知何處酒堪賖

雪

翦水輕花著地消弱肌無力倚風飄欲知回旋空中舞恰似楊家靜婉腰

曉行

樹頭鳥語落虛檐淸夢驚回睡未厭笑跨紫驑穿緑徑晴雲涼月正纎纎

道上口占

隴北麥苖初覆塊舎南梅蕊已含須小春似有芳菲意憑仗何人爲寫圖

詠梅

竹外江頭帶雪看花中淸絕畫應難玉肌瑩骨冰姿瘦單著生綃怯暮寒

三月十四日陪同年十有六人遊淨慈遂飲於水月居坐中卽事

車馳卒奔風雨過粉白黛緑春事妍裙腰政佳酒仍美那復有路到愁邊

崇桃穠李亦不惡一笑海棠尢可人徐熙趙昌俱骨朽翠防捲綃誰寫眞

美酒未盡雙玉缾更聽提壺鳴不停斜陽可飲徑須飲趁得城門打鼔聲

凝香閣

渠渠夏屋翠陰稠沈水香濃瑞靄浮媿我無才吟五字未妨燕寢似蘇州

上巳郡宴卽事

細雨輕陰修禊天海棠睡足栁初眠凝香簾幕東風暖小醉淸吟錦瑟邊

次韻葉宰植竹四絕

檀欒節目瘦長枝晴旣蕭騷雨亦奇誰道此君惟澹泊細看頻賞自多姿

蒼煙翠霧兩冥迷秋雨叢深不作泥冷葉寒枝須管領亭亭防見拂云齊

誰云靑士太無情偏結騷人冷淡盟不假遙岑分寸碧故應雙目自增明

木本曽看煙雨梢臨窓依砌韻偏髙可憐不入繁華眼秪稱淸談王馬曹

偶成

祠山東畔古桐西垂栁陰陰映短扉誰道官居太蕭瑟香粳甜輭鱖魚肥

至徳

至徳春山紫翠堆楚東徵吏又重來是中正好覓佳句捫腹自憐無此才

齊山

龕巖宜號祕宻藏翠防應呼淸淨身欲慿妙句發佳境安得揮毫我輩人

池陽報恩寺新成輪藏應公出示鮑仲山詩因贈

招提雄冠浦邊州寶藏瑯函電眸更出故人奇絕句相看知是贊公流

遊靑山當塗王使君命供張甚適

雨映靑山訪謫仙公廚分釀割肥鮮酣歌一曲西風裏頓失羈愁向酒邊

放姑惡

爲憐心折骨仍驚四十方兄博汝生從此直須防巧中著身未穏莫先鳴

春日道中絕句

繚繞孤村一逕斜緑楊深處有人家翠眉紅頰墻頭出淡淡春山淺淺霞

次韻何茂宏見寄

牧之俯首隨繮鎖元亮髙情樂裏閭樽酒未能供一笑尺書多謝附雙魚

登寺後峯絕頂

杳杳扶笻上翠岑松風蕭颯五云深不知直自登臨處下至平川防百尋

洄溪閣

十尋傑閣倚云隈淡靄輕煙照眼來山色不隨天際逺溪流長爲水深回

蓬萊閣

絕知蓬島異塵寰弱水相望萬里間爭似臥龍雲際閣不勞跨海卽鼇山

自入新安境中鴨腳千樹羅生道傍秋實離離低拂行客顧之欣然因成絕句

離離秋實壓枝柔帶露含煙爛不收須信新安生鴨腳大勝霅水熟雞頭【今嵗鴨腳盛生】

任公釣臺

任公垂釣古來稱千載危臺尙可登尺澤只今無處覓懸知深谷解爲陵

好溪堂

好溪無復怒濤麤繚緑縈靑秀色腴更著華堂臨絕境風流長與峴山俱

凝霜閣

巋然飛閣榜凝霜雪散冰丸卻暑方治郡風流無處覓只應棟宇是甘棠

題靈源洞

細數峯巒到石門緩移屐齒步云根一樽濁酒林間坐古木蒼蘿日月昏

鬼鑿神鑱巧更紆直疑有路到華胥坐來濃翠沾衣冷恰似飛來秋意初

昌園賞梅【園一作原】

十年不踏淮安路今日昌原得縱遊千樹撩人詩興動恰如何遜在揚州

縣齋夜坐

鶩行散盡室如冰數卷殘書一穗燈尙有茹葷兼飲酒不然全似打包僧

余禱雨龍湫翼日響應兒子興之有詩紀實仲文季直弟亦旣同賦老子久不作詩因得絕句

齡昔禱五龍廟曰雨而雨若有期我無能爲此云役云螭何事不相違【齡王公昔守鄱陽禱雨龍祠不旋踵而應事見五龍廟碑】余幹資福寺巖桂盛開因折一枝戱成絕句

緑玉枝頭金粟團可人風味勝紅蘭一枝擕向金溪去袖裏誰知有廣寒

云錦閣

巖花亂落隨春水萬丈輕紅繞驛樓不是江流似云錦政應云錦似江流

上淸

積雨新晴翠靄浮好風掖我上淸遊白頭捧檄眞聊爾那忍深文學杜周

七月晦日聞鶯

憶得東風泛蕙蘭曉窓紅樹聽綿蠻如何卻到深秋節盡日猶啼修竹間

九月八日次韻沈虞卿一首

白髮蒼顏防帝鄕防雲淡雨小重陽一樽相屬非無意欲攪胸中書傳香

次韻朱昻仲見寄一絕

使君詩酒日娛嬉燕寢新來一段奇政是夢熊佳節裏釋迦抱送寧馨兒

九日鞫獄茶山廣教院遣興一絕

牧之秋浦峯頭飲王勃南昌閣上吟千古勝遊誰復繼只今重九欠登臨

鵝湖雙松亭

白壁長廊數十間峩峩佩劍兩蒼官艷陽滿目皆桃李晚節如公可嵗寒

石扶山【弋陽界中】

玲瓏怪石巧相扶奇絕無人作畫圖要是飛來嫡孫行恨君生不近西湖

松源山

徵途未盡弋陽西且過松源九節溪煙雨蒙蒙山色好鷓鴣更與盡情啼

懷愛山

空陂流水淡泠泠小立舂鉏防逺汀煙雨半收山更好知誰不喚作丹靑

仙隠觀費長房故宅舊名靈陽宮觀後有葛陂蓋竹杖化龍處也

松風百步到靈陽千古風流憶長房竹杖化龍無處覓空餘陂水繞堤長

題谷簾泉

此水名傳自昔賢味甘誰敢鬭芳鮮一甌雪乳初嘗罷知是人間第一泉

月臺

靑林闕處緑陰開十里長風送月來妬雨玩雲都淨盡素華淸影巧裴徊

琵琶亭

琵琶人去防經秋司馬靑衫亦故丘惟有當時亭下水無情依舊更東流

次韻梅花絕句

玉裙練帨淸無塵一笑喚回幽谷春天寒日暮故相惱不怕近前丞相嗔

次槐卿舅詠梅二絕

玉肌冰骨不多枝半映淸池半近籬寒雪尙遲新月早橫斜分影到漣漪

朔風寒日澹孤芳冰雪相看有暗香但得橫枝臨卻月不須鬥酒博西涼

石鐘山

坡翁文字妙來今仙去遺蹤杳莫尋惟有石鐘還好在未須霜降自淸音

題煮泉亭

甘香曽飲谷簾前擕茗仍來試煮泉更覺淸風生兩腋始知鴻漸是茶仙

欽定四庫全書

香山集卷十四

宋諭良能撰七言絕句

望月臺

灩灩冰輪林上頭煙銷霧斂桂花浮要看夜靜天如水莫遣疎簾不上鉤

題太白祠堂

長安酒樓歌管新一曲烏棲泣鬼神狂客解同一醉人人知是謫仙人

倒披綺裘艸褁巾酒醒玉山來映人明月滄江故無恙騎鯨何處狎龍鱗

潮生采石波濤險秋入靑山艸木寒千古風流無處覓空吟亭北倚欄幹

初到廬山

匡廬山水甲南州況是曾經靖節遊眼底總堪供賦詠新詩不礙細雕鎪

溫泉

不與驪山脂水並獨於廬阜占佳名我來試作泉間浴一洗平生病惱輕

題開先寺飛橋次待制王公韻

潄玉亭邊百尺橋遊人平步玉虹腰慿欄下瞰淸淵底秋水無塵浸碧霄

遊柴桑懷淵明二絕

語客歸休醉欲眠素琴𨿽蓄本無弦南窓寄傲北窓臥買斷淸風不用錢

艸莽連云舊逕荒人人稱是古柴桑園蔬籬菊知何處喬木蕭蕭掛夕陽

題石橊洞

有客持柯石門道避人避世白雲邊相逢驚喜還相問應說經今八百年

溪谷幽深可避秦桃源風物畫難眞思量卻得藍超力解遣人知洞裏春

當年雞犬白雲中屋角橊花帶露濃洞口只今無處覓惟餘碧水繞靑榕

登淸音堂

堂上橫看江上洲洲邊春浪拍天浮晴欄倚徧無多景浩蕩時時沒白鷗

洲以檀槽舊得名風來艸木自成聲靑衫司馬令人恨只作潯陽送客行

平生秀句誦隨州今日身親歷勝遊欲賦江山無好語彊賡歸鳥與孤舟

彥禮提宮以詩見招赴惠山登髙之集次韻奉酬

王勃揮毫滕閣上蘇仙把酒華山顚去秋相與追淸賞回首匆匆又一年

西風揺落雁南翔萬里晴空一洗涼幸有從來茱菊約敢辭相對引壺觴

題徐子由菊坡圖

先生萬事不掛眼獨向秋叢餐落英未省折腰營五斗懸知今日有淵明

葺坡種菊當餱糧想見西風百本黃安得一尊相對飲爲公滿意賦柴桑

淸心堂

雨餘池水淡泠泠霜後梅花照眼明題作淸心知未稱此心元自不須淸

去嵗十月六日由番江向安仁今嵗十月回自廣信復以是日同王藍田諸公登安仁張古峯

去嵗玆晨離楚東今年飛蓋上晴空煙雲晻靄江天暮一笑都如夢寐中

懷王侍郎劉祕監

平生西蜀劉中壘四海東嘉王右軍三載相思千里夢何時把酒聽論文

臘前二日見靑梅桃花

澤國寒多春事遲南來地暖意都迷城陰雨過臘初近梅子靑靑桃滿蹊

丞廨之後正瞰城城上有古木十數株盛夏五六月淸風徐來蕭然有山林之趣嘗誦陳后山城荒可當山之句欲作亭對之榜曰當山而三嵗之間十捧差檄三攝劇邑猝猝未能也今且去矣乃畱詩壁間庶防後之君子防有成吾之志者

地靜城荒可當山士衡瓦屋兩三間作亭領略吾何暇畱待來賢涉筆間

次韻趙十太尉畱題驛亭絕句

靑衫憔悴鬢毛蒼還記並州舊葛彊楚尾吳頭秋驛好喜聞嚼麝笑談香

愛山

栁絲稀處見前山半在雲間半霧間回首亂紅濃翠裏春風啼鳥更綿蠻

朝爽軒紅蕉著花喜而成篇

靑綺叢中蹙絳紗碧雲闕處抹晴霞淩霜窈窕含朱彩消得愚溪作意誇

題泛五湖遊東山圖

陶朱西子功名後安石東山隠遁初畫圖三挹春風面豁得平生俊气無

亦好亭獨坐

亭上橫看十六峯峯頭煙靄碧連空不須更作遊山計坐遣詩情落酒中

湖口主簿劉君少魏以皂湖石二峯見遺其一盤抝呀豁彷佛金華洞天因目之曰小三洞賦詩一絕

片石來從鳯枳家天然崕窽自唅呀從今諭子新三洞不減坡翁舊九華

病起

寢瘵初休意未便篔簹生筍栁生綿誰能朅朅團欒走只要齁齁酩酊眠

防嵗思歸今得歸一笻三逕共忘機寸腸滿貯愁千斛的當回頭覺昨非

防韻槐卿舅詩寄石橊

細髙風物總幽奇朱實離離瘦玉枝居士旣爲東道主文人休勒北山移

六月十日偕夏卿兄季野孟明仲文季直弟遊香山因得小詩書僧堂壁

夏木陰陰翠竹疎相擕蕭寺饌伊蒲他年細味禪房句便是香山六老圖

孟秋七日邀從兄廿五宣義四弟五侄同飲錦園卽席之作

湖水林風淸復淸買肴置酒七峯亭直須待得玉鉤掛要看牽牛織女星

何遜梅花詩云枝橫卻月觀林和靖雲水邊籬落忽橫枝又云疎影橫斜水淸淺是或一律也亦好園江梅一株枝橫丈餘作平壇鑿小池於其下壇池初成榜曰橫枝喜而賦詩

卻月枝橫淮海初水曹句法到西湖橫枝影瘦池淸淺奇絕何人作畫圖

三月六日淸明節道中

淸明時雨初足白花滿山明似玉【道傍滿山皆白花問之樵者曰此繭花也】十里春風睡眼中小桃飄盡余新緑

北山登髙

九日紅茱紫菊催相擕緩步上飛來酒酣便有龍山趣不用重尋戲馬臺【陳益之李兼濟皆爲余作大字書此二詩】

渡江至侯官鎭記所見

破臘侵星渡急流曉風吹動黒貂裘黃雲不斷碧雲暗荔子林邊甘蔗洲

峽橋

驚流落石震林坰一洗紅塵耳目醒妙語曽聞杜陵老髙江急峽鬭雷霆

百尺危橋跨防虹快輸白浪入晴空眼驚巫峽江山近身在蘇仙詩句中

文舉司理以鸂防一雙見遺作詩爲謝

五采斕斑好毛羽金沙石礫映毰毸我無禦史西臺望安用一雙鸂防來

贈神童陳朴

陳郎七嵗富三冬此去聲名動九重好踐退之童子序莫隨劉晏頌東封

就報恩借碾碾茶彞老有詩因次其韻

斷無鵝鴨惱比鄰賴有鐘魚隔竹聞故遣新茶就佳磑要供戱防滿甌云

七夕戱詠

別多防少兩情深風幌云屏喜不禁誰道初秋淸夜永須知一刻直千金

巖桂

粟粟枝頭淺淺黃十分風味百分香廣寒宮殿淸秋裏掠削雲鬟試靚妝

枝頭金粟色偏勻空裏非煙气自薰莫把白旃檀漫比香濃猶得逆風聞

水沈風味欝金黃風定猶聞十里香造物普令薰一切故應五濁暫淸涼

謝司路鈐遺菊花塔

夫君遺我菊浮屠分得淸香供讀書突兀便髙三數尺層層畫影緑扶疏

謝陳蘇州送酒

宮庠寂寂雀羅門寧有賢人倒緑樽賴得蘇州情義重肯令從事問寒溫

元日追次東坡和子由省宿致齋韻

五十之年又過三依然白髮照靑衫年來大起山林興任達從教笑阮咸

人日道中口占

初日輕煙溪上橋逺峯積雪未全消東君也是多情思先遣春光到栁條

竹籬茆舎水邊家窓牖虛明小逕斜艸色未多春意好疎梅映竹兩三花

書紅香堂壁

瓦影鱗鱗防曲塘疎簾不下縱荷香緑波乍識紅妝靣未忍輕將比六郎

參議林郎中蓄乘軒君向來止有其一今日見之乃有嘉偶因得小詩

物情非耦不能久並蔕芙蓉亦自雙珍重鶴君新得配故應淸唳徹秋江

南劍道中

桂樹靑靑百里疆鷓鴣啼徹午陰涼延平津上峯如削劍去江空水自長

九曲溪

扁舟一葉破漣漪九曲窮時山更奇喚取謫仙來著句平章佳處要淸詩

十年來往大江東每爲靑山引興濃自到此山尋絕境悔看五老九華峯

遊龍井

九月十日天气涼桂花零落菊花黃竹根如意雙不借放眸一望海天長

天人彌天同一遊灑落珠璣不自休二老風流今淨盡空餘怪石對龍湫

致身通顯大槐夢快意畋魚紫石潭何似相擕古蘭若細看香篆味茶甘

次韻馬駒父晚菊五絕

朔風吹冷破檀心浥露勻鋪瑣碎金喜見鮮鮮長踴躍只應吏部獨知音

開及梅花未發時那愁三弄有桓伊何時栗裏東籬下冷蕊寒英伴酒巵

嫩黃初破未凋殘風露相禁曉色寒欲並墨梅兼墨竹何人爲作畫圖看

不知香靨爲誰開衫染鵝黃巧翦裁但得目成兼色授何妨頃刻恥樽罍

霧幌褰開秀色明麯塵半臂亦多情芳菲不擬親桃姊蕭灑端宜齒石兄

莆陽道中

閩粵溪山處處經長松夾道奏簫笙只應行客忘勞役千里淸陰管送迎

乘風雨登舟至麯院

猛雨連天水滿湖扁舟風撼碧濤麤掀髯笑詠煙波裏兩岸人應作畫圖

登蒜嶺

三年烏石山邊路每恨南畱未北歸今復無端登蒜嶺卻尋烏石認親闈

次韻趙景明初見梅花

不解何郎五字詩年年長是探梅遲未甘辜負春消息彊擬來看竹外枝

欽定四庫全書

香山集卷十五

宋諭良能撰

七言絕句

送師相陳大觀文

地總全閩控百蠻政成治最二年間五千里見耕桑盛百萬人欣日月閒

狂風吹海向來驚玉帳分弓射怒鯨千里妖氛都鏡淨商船載月夜深行

頻年秋稔谷相因八郡恩波著處勻長樂城中家防萬家家生子總名陳

化國熈熈日自遲棠陰無訟艸含滋何人剰伐南山石大刻詳書徳政碑

裴令有心吟緑野贊皇作意向平泉君王夜半思元老明日金甌寶墨鮮

黃童白叟走踆踆總向城邊擁去輪願爲此邦聊小駐公歸誰作萬家春

將令四海變虞唐那得防龍滯一方寄語邦人休臥轍道傍行看舎人裝

溶溶曳曳白雲閒救旱濡枯頃刻間四海蒼生望霖雨謝公早晚起東山

朱朱白白總精神共喜今年化筆勻尙有窮鄕寒谷土政須一气轉鴻鈞

桐廬舟中

急槳如飛破浪紋子陵灘下水沄沄江風初靜扁舟穏臥看靑天行白雲

望湖亭

倚欄遙望賀家湖千頃波光半欲蕪試問靑銅未消蝕西湖得及此間無

賀知章祠

乞得君王一曲湖笑他三逕就荒蕪欲知千古髙風在月落寒山影自孤

鑑湖

憶昔未曾遊鑑水畫圖髣髴見非眞年來飽泛同苕霅寧媿江湖舊散人

弄水亭次李察院韻

淸溪一曲抱危亭天水無塵相與明昔日紫防今禦史兩翁詩句一般淸

題五泄瀑布四首

玉龍千丈自夭矯飛雨十里長廉纎愚栁一見心眼爽未須界圍觀水簾

香鑪太白有佳句鴈蕩老坡題畫圖安得二仙居至此新詩想見唾成珠

越絕徒聞萬壑流他山未比此山幽誰云十地有熱惱但覺三伏生涼秋

瀑雨霏霏濕翠嵐來從天半許誰探淩空踏盡崚嶒石始到峯頭第一潭

緑毛

白玉盆中淺更淸緑毛浮水鬭輕盈須防食罷渾無事自上盆山頂上行

禹帝祠道中

薰風正欲拂江梅去嵗玆晨宿霧開新竹出墻荷貼水今年潦倒又重來

窆石

禹陵蹤迹頗堪疑窆石衣冠知防時猶解起人河洛思可憐大勝嶧山碑

菲飲泉和韻

不覺當年室與宮菲泉猶得想遺風至今美食鮮衣者不敢緣窺緑淨中

陪胡少卿登山瞻禹陵

考古年來喜有徵相擕步步上崚嶒皇華使者歸朝著好爲詩翁說禹陵

鵝池

空餘靑李與來禽寶墨知誰是賞音未若山陰羽衣客等閒猶識愛鵝心

秦望閣

傲睨須知古有秦卻將黔首等防塵當時虛上峯頭望不見桃源避世人

定泉

玆泉定力冠諸泉故向空山獨湛然終日虛明無一物客來惟見浪痕圓

登望海亭

誰將龍脊置新亭一餉登臨耳目醒欲識海門山盡處爛銀堆里數螺靑

題智者雙淸堂

潦收池淨見魚行木落山空鳥語鳴更待夜深來徙倚要看霜月鬭波淸

磨勘轉朝請郎

脫身畎畆簉簪紳父母妻孥均沐恩百年七萬二千飯要須一飯不忘君

乙未詠梅

疎枝倚竹更臨池一餉淸寒瘦雪肌恰似玉兒初識面朱唇蘇頰總相宜

湖上二絕

輕陰疎雨帝城西目斷裙腰緑正齊處處春風圍繡幕行雲莫與濕障泥

初過百六見梨花堤路煙輕雨更斜玉雪一枝端可念栁絲深處水邊家

天申節明慶寺啟建

兩鬢蕭蕭華發生欲尋江上白鷗盟皇恩卻許陪鵷鷺重聽景陽鐘鼓聲

雨中至上竺

云滿千山雨滿川肩輿來禮白衣仙山間秋色知多少總在危檐繚檻前

聞荘鵬舉山茶小盆葩華雜然有意舉以見遺因作詩求之

璢璃翦葉碧團團收拾繁枝徑尺寒舉贈詩翁知有意要令飽看鶴頭丹

送王季海敷文赴閩漕

鐵冠慷慨老臣風諫紙雍容補衮功久以精忠簡天上暫將和气到閩中

諫省歸來三載余君王應渴見鴻儒七閩重地誰能漕聊出長才爲轉輸

聖主方懷南顧憂且煩持節按閩州政成早作朝天計兩地端須第一流

追憶王詹事何知錄

平生師友子王子四海襟期錄事君白髮紅顏俱異物髙山流水欲誰聞

直廬鎖宿呈監丞宋文

軒窓空洞惟修竹風韻時時自琴築學省蕭然冷欲冰兩翁相對淸如玉

懷亦好園釣磯寄仲文季直二弟

磬湖雨過漾淸波古防秋來長薜蘿問訊石君無恙否試煩著手爲摩挲

蚊

聲如蛾唱更悠揚透縠穿紗喙許長莫倚傳呼工噬嚙須知十月有淸霜

題藍田松竹圖

風姿凜凜千君子冠劍堂堂兩大臣著我中間哦五字只應斯立是前身

送終南函谷二圖還司路鈐

平生飽看江湖景所恨未遊闗輔山一朝圖畫入吾手似到終南少室間

次韻林參議致甫以詩見索近作

朝行欵接已彌年防府重逢意豁然好酒未容千日醉惡詩不必萬人傳

僕不飲久矣今日過宋嗣宗且談且飲不覺霑醉

年來飲酒不濡唇蘸甲今朝始爲君頗似昌黎當日語人皆勸我若無聞

次韻王待制遊東坡畱題十一絕

吞舟尺澤豈能容此地誰知著臥龍當日春風生筆底至今山色十分濃

當年隨意樂江天句句新詩盡可傳事業文章兩俱美先生兼比二公賢【王元之韓魏公】

五年同社樂田神一扇西風障庾塵文采風流千古事野人恨不識天人

赤壁奴臺視白樓五言端的勝蘇州政緣不得文章力故許江山作意遊

何處重尋飯顆詩先生詩語總英奇細吟出月穿天句想見揮毫落紙時

對泣何曽學楚囚扁舟時作大江遊眼看西蜀三千里身在淮南第防州

前代樂天今復見後身元亮更何疑百年人物有誰在千古聲名無盡時

筆下無非防婦辭胸中端擬效安期我生只許拜遺像不見先生無恙時

先生仙去防經年赤壁依然浪接天去棹來舟相指示曽遊元祐玉堂賢

雪堂風物渺江村行客淒迷欲斷魂不見當年謫仙面空餘春栁典型存

腐儒詩膽大於身所恨陳言老未新何日小舟江上去一杯聊酹筆端神

九日無酒仍不見菊惟巖桂一瓶伴此岑寂

白衣不至酒難賖兀坐晴窓獨飲茶今日重陽對巖桂昔年百本看黃花【亦好園栽菊百本每至重陽盛開】

次韻防府王待制寄示巫山圖

碧嶂嶙峋防子國白雲縹緲昭君鄕平生不識巫山面今日巫山到眼傍

上葉參政二絕

宻幄從容僅五旬趣專大政轉洪鈞熈朝未有金華相創築沙堤第一人

前世萊公今復見後身文正更何疑君臣相得同魚水剰把勲名鎭四陲

雨後聞蛙

雨過窓虛夜气淸艸間何處亂蛙鳴休論公地兼私地且聽蘿根呷呷聲

次韻陳侍郎李察院瀟湘八景圖

瀟湘夜雨

平生云夢澤南州秋思春情浩莫收更聽瀟湘夜深雨孤篷防滴替人愁

洞庭秋月

洞闊乾坤日夜浮月明天淨最宜秋何人獨臥淸風裏萬頃煙波一葉舟

平沙落鴈

江南雲水蓼花洲中有飛鴻巧自謀過盡闗山都不住直須來趁楚江秋

漁村落照

亂山深處水邊村小艇初歸未掩門吹火煮魚傾濁酒半規斜日照黃昏

江天暮雪

羣山總入玉壺中只有滄波映逺空獨釣寒江晚來雪慿誰畫我作漁翁

次韻王待制初見虎牙銅柱詩

千騎逺徵防子國百篇還賦杜陵詩虎牙突兀撐空出恰似雲開衡嶽時

老僧擕笻竹杖來試就求之欣然舉以見贈

萬里擕來自蜀州老僧珍重許誰求相逢舉贈寧無意要我雲山處處遊

得伯壽兄知丞書因成絕句奉寄

兩地相望千里餘一番梅雨曉晴初無因可寄平安信喜傍徵人接近書

讀韓詩有感用介甫體

少陵無人謫仙死【石鼓歌】吏部文章日月光【防流館詩】半世遑遑就選舉【贈侯喜】十年蠢蠢隨朝行【和盧郎中】

讀樂天詩

樂天古律三千首下筆當年不自休平水兒童猶誦習雞林賈客亦爭求

欽定四庫全書

香山集卷十六

宋諭良能撰七言絕句

次韻鄭季逺國錄賢良題余廬山詩記

靑鞋憶昔到廬山回首淸遊夢寐間忽見廣文奇絕句十年風雨喚仍還

天姥夢魂勞太白赤城想象賦興公匡廬縹緲煙雲境總在新篇妙句中

次韻王待制題予廬山記後二絕

曽到匡君住處山始知身在五雲間吟毫揮盡無佳句空遣奚囊捆載還

山阿詩刻照雲松到處逢人問我公白傅蘇仙名不滅公名今在兩賢中

荷花

花落波間生纈紋香飄風外似鑪薰六郎顏色應慚汝八子風流定似君

八月十八日觀潮

萬疊銀山出海門百川渺渺不勞吞晴江斗起黏天浪一洗忠胥憤屈魂

誰遣羣兒把防旛翩翩驚浪怒濤間不知岸上人皆愕但覺波心意自閒

次韻郭刪定觀潮四絕

白浪初看云出門驚濤旋見大江奔不因江海雷霆鬭安識蛟龍窟宅尊

天池潮汐渺難推何事多盈亦有虧生長濤淵頭縱白問之消息莫能知

憶昔初爲總角兒年年秋後厭旌旗只今廓廓渾無事樽酒何妨樂聖時

身到錢塘江上初端如碧海掛新圖不知洗眼觀潮日豁得平生俊气無

讀侍禦去國集次韻卷首赴召

先生一飯不忘主詩句端如杜少陵敬讀新編二百首凜然風采照隆興

張持荷以二詩見貽不敢虛辱次韻奉酬

南湖騎馬似知章熟醉淸吟錦瑟傍不分鶩行遮電眼偸閒檢校水雲鄕

南湖一似錦江園秀句端宜入杜編想得公餘時步屧淸風明月不論錢

張持荷以詩見約同沈無隠賞梅因得絕句奉謝

結齋風味如和靖況有淩風百尺臺雪霽春新多辦酒兩翁乘興欲尋梅

自題端溪硯

吳興靑石今無聞歙郡刷絲端可焚儒生誰是喜書者安得一逢王右軍

謝監丞子長雪中四絕

水花翦翦墜同云萬里橫陳似畫坤不見銀杯兼縞帶知誰肯訪席爲門

國子先生老宦遊十年學省一狐裘饑雷有意鳴蟬腹寒粟無端起玉樓

江邊釣雪翁荷苙道上行人馬度橋說與兒童須愛惜莫貪瓊屑撼長條

萬玉妃來遣目迷縞裙練帨顫鸞箆令人卻憶桐川路粉蘂垂垂照玉谿

喜雪次侯宰韻

凍筆難成授簡章寒光先到讀書堂亂飄撲面如平叔防防侵眉似馬良

髙國正約飯素淨慈遂至劉寺酌茗於鳯凰泉同遊者蘇太博計撫揮公禪師請公道者蘇計與予同庚

三亥並遊眞盛矣二禪入社亦佳哉鳯池一段風流事不欠支郎與辯才

春晚

春及期夏景生鳴蟬漸欲替啼鶯蜂臣飛急衝殘絮蟻子行忙礙落英

荷葉商量貼水開亂紅無數防蒼苔穿簾雙燕復雙燕把酒一杯還一杯

喜雨

九重午刻命精禱四海中宵同出云溽暑已隨飛雨散淸聲還並曉風聞

次韻李同年誠之見貽之什

兄弟同登年亦同羨君墨妙更文工我慙潦倒頭仍白擬學韓豪一送窮

筆端灑落謫仙人況復曽同桂苑春一笑相逢端莫逆門前洲渚正橫陳【李時寓居西湖】

丁未二月十三日廷和輪對

六年不獲面虞皇重對彤墀晝漏長玉色粹溫天一笑歸來滿袖有濃香

送樓大防倅丹丘

我以疎慵匄外遷公乎何事亦翩然兩家俱有親庭樂且結斑衣自在緣

匄外得括蒼東歸侍次

一家滿載扁舟裏兩槳春風去似飛漸識路人鄕樹出世間樂事莫如歸

十年長客帝王都五畆田園半欲蕪乞得此身猶未老自揺小艇釣平湖

永祐陵

乘騎導從朝陵日漫山桃李花如織好風吹散半空云麗日放將新霽色

森然一徑趨髙爽鬱蔥佳气遙相望松聲萬壑奏笙竽山形千疊開屏障

小臣生長宣和初深仁浹髓淪肌膚只今白首馮唐似何幸淸齋拜鼎湖

誓節馬驛讀龍溪詩

博山一穗爇沈薰寄傲胡牀笑此身馬隊也知非講肆聊從開府乞淸新

塗中讀周希稷所示詩卷以詩代簡

周郎詩句故驚人爾許淸新思不羣不是並刀工翦水定知瓊尺巧裁云

州宅

勢壓江巒棟宇雄使君如在廣寒宮防之政以江山助千首詩成咳唾中

淳熈己酉上巳前一日蚤與遂昌縣尉葉禾晚與弟良弼侄得之金華監酒何震飲於月山之曲水覽節物之方新欣湖山之如畫率爾成篇

曲溝流水緑蜿蜒正值春風上巳天不是永和東道主一觴亦復防羣賢

少防閣

臨空瞰濶俯淸溪閣占黃堂西復西我昔曽攀郎宿近只今人指二星齊

簡張子溫運使

宗丞矻矻不離口右司時時說解頥豈獨當今三昧手故應勝古四愁詩

少陵子厚妙鑪錘力不能追心自期杯水平時猶不直試求印可老宗師

椿桂堂

昔時共說竇家椿今見淸門五桂新我亦鄕閭誇盛事比君家尙少三人

題吳先生祠

先生髙義薄層穹解使池庭化泮宮應笑蘭亭舊豪逸溪山千古寂寥中

題挹僊亭

鶴駕鸞驂入杳冥望中遺迹照人淸只今縹緲煙雲裏應有僊家犬吠聲

送王節推夷仲秩滿赴闕

紫禁臚傳第四人錦腸貝齒凜長身三年來作諸侯客千里江山陰受春

胸中深蟠萬卷余筆端倒傾蛟室珠掖垣政要舎人樣致主澤民推宿儒

戰和未定議紛紜艸茅有忠天莫聞公乎行矣陪國論毋媿新亭千載人

中年謝傅良多感欲別能忘作惡無今日與公休惜別須知元不隔江湖

寄洪舎人二絕

人物中朝第一人胸蟠萬卷筆如神調元要倚經綸手黃屋虛心待舊臣

仲氏昔嘗司宥宻長公元已轉洪鈞紫防豈久承流地黃閤終須報主身

平逺臺

平逺臺髙俯翠防海天煙雨正霏霏登臨何處明人眼烏石山前白鳥飛

吳越王廟

五季流民去不還賴君撫有此江山嫌名舉世猶知避何況來瞻廟貌閒

次韻丁端叔舟中值雪三絕

輕舞謝衣端不惡斜侵潘鬢總堪驚偶思功業聊看鏡自怪年來太瘦生

但知才出吳公右孰識詩堪子建親不惜剰吟黃竹句何妨傳示白頭人

延和初奏三千牘畿甸旋移尺五天風格出塵誰可並爭看遼鶴一千年

二月二十八日周提宮葉致政樓司理過訪錦園

錦園春色滿西東一笑相歡四老翁八秩總開三百嵗樂天風味此時同

錦園不減商山樂四皓中間著此翁今日可無千字作何人似此一樽同【千字作謂百韻詩昔樂天與劉夢得裴賔客王尙書飲作詩云四个老人三百嵗今得用以爲故事】

磬湖偶成

只欠退之盤谷序已成摩詰輞川圖暮年寧復須西子不用扁舟向五湖

次韻黃三以詩分送筍

此君稚子別經年忽到茅齋意豁然自媿淸貧饞太守嘗新翻在小春前

醉題艇齋

平生飽識江湖趣今日歸來鬢似絲閉戶松風驚醉耳恰如魚浦聽潮時

送竹枕與勾希載太博

誰人彩斵渭川村有節輪囷秋竹根割我便便春晝睡乞君栩栩夢中魂

次韻何茂恭詠玉簪三絕

金穀墜樓人已逺樓前首飾尙堪尋誰家玉面雪肌女淡掃蛾眉方稱簪

未開黃鈿紫冠小誰與幽人作好秋一笑相看兩不厭翠云堆裏玉搔頭

月露洗沐秋容淨姑山初逢冰雪仙風流水部與藻飾從此梅花應並傳

題湖上月林

月林風物最湖山十里煙綃映霧鬟欲識丹靑難貌處渚鷗汀鷺有無間

亦好園菊花盛開爲賦二絕

風厲霜嚴了不知晚來幽獨更多姿綸巾細漉柴桑酒坐對疎籬卻始宜

窮秋籬落日蕭蕭淺笑臨風畫亦勞徹骨淸寒香未了落英猶更入離騷

亦好園海紅黃香梅著子戲成小詩

一枝濃艷倚東風千葉輕黃防翠叢占得娉婷仍結子故應花果譜兼通

磬湖小山激水作小溪

平湖激水轉山流石澗縈紆走碧虯料得丹靑無貌處白蘋紅蓼滿汀州

連理枝

紫荊斜倚磬湖隈並榦連枝錦作堆猶記太虛壇上木舞風雙影並徘徊

送李深卿赴省試

事業平生在管城防勲今日向神京區區一第慁子耳要聽臚傳第一聲

曲江深院題名處應有春風得意詩爲想杏花三十里卻思三五少年時

秋日有懷仲文季直二弟【案此詩據南宋名賢小集增入】

防云初月澹層城絡緯聲連促織淸北雁不來千里信西風還起故園情

