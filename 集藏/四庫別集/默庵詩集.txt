默庵詩集

﹝明﹞曹義撰

序

卷之一

五言古詩

卷之二

七言古詩

卷之三

五言律詩五言排律

卷之四

七言律詩

卷之五

五言絕句七言絕句六言絕句

附錄

後序

●默庵詩集序

客有詒予者曰詩可以不作乎予曰五十國風多田夫閨婦之辭矧爲士大夫而詩胡可以不作但患不能發乎自然往往抽奇取巧失夫性情之正耳詩胡可以不作也又有難予者曰詩可以易作乎予曰作詩湏探風雅之意以唐人爲宗隨事命意遇景淂情不失家數法度斯善矣然湏是用功乃可到詩誠未易作也客去予方自咎言之不慚適滇臬僉憲句容曹公以先叔父吏部尙書予宜公默庵詩槁示予俾校編而序其所以且曰此吾叔父志之所之非一朝夕之故者吾弟中書舍人恆欲鋟梓以傳不果卽世其責非予而誰爲予因閱而論之古詩多效陳伯玊韋應物平淡閒雅淂風雅翼中意長短歌行間出奇句亦不失溫李風五七言近體絕句思致淸遠出入髙達夫劉文房張文昌諸公機軸間要而論之是皆發乎自然道情述景或情景兼至而不失家數法度非罙風雅之意以唐人爲宗而用功之到者能之邪所以然者由公發身科第揚歷淸華進秩於容臺天官恆侍禁近應制兼領鞮譯先後餘五十年涵養造詣豈眞一夕之故哉詩之繇昌不亦宜乎夫詩之宗唐猶射之宗羿奕之宗秋凡之宗僚一■﹝宀之﹞而不可易者古今稱唐詩殆非虛語故予以公之詩擬諸唐人蓋欲學者宗公之詩以入唐人之室有不難者姑蘇陳先生嗣初爲翰林五經愽士時予少聞閣老以下多以詩文質之今觀此槁有題張眞人枯木竹石絕句一聲霹靂墮天星驚起潛蛟出海溟煙雨滿林秋漠漠竟從何處弔湘靈公手批云愽士陳先生看恐非唐人意更休效此體是則公詩之宗唐夙有■﹝宀之﹞見予安敢妄擬以大島不韙之罪哉公諱義子宜其字默庵其號故集因以名之僉憲名景字廷彰繇名進士拜監察禦史轉僉閩滇臬中書諱冕字廷端筮仕鴻臚屬遷典制中祕今昔皆以文學鳴於時謂不本公之教也歟因並著之俾人知其所自

成化四年九月旣望京闈甲子科鄕貢進士雲南臨安府儒學訓導校文官華亭曹安序

●默庵詩集卷之一

剡溪劉蘭

金溪鄧春編次

華亭曹安校正

五言古詩

◆五言古詩

此味軒爲本府王通判宗紀賦

分韻得花宇賀翰林周典籍考滿

海印祥瑞詩

效古出還一首

瑞象

瑞烏

題小畫爲蘇子英作

聖徳瑞應詩

瑞應甘露詩

小幅山水爲竹鶴友人袁州何太守作

題小鳥

崇義堂爲刑部王郎中景陽父友人賦

一樂堂爲宜興蔣大年賦一時逼去不工

送孔友和觧組歸長樂令字韻爲王得齋友作

雙松圖

孝友堂爲王評事友人賦

孝友捲

端午日

終達堂爲雲南程照磨賦名恕歙人

送王得齋舊槁代人作分韻柳字

朴所爲王均輔致政南歸作以送之

永思堂爲季百戶賦

○此味軒爲本府王通判宗紀賦

會稽有佳士華扁題新居臨軒不種菊繞檻惟栽蔬深春初雨霽嫩綠盈庭除多均性淳雅樂此勤詩書晨飡止姜芥晚炊多菁薤不慕腥與膻澹泊心自如年來已騰達靑驄暎華裾將謂厭梁肉軒扁堪成虛孰識君子心窮達同一初節操日彌堅此味恆不疏嘉訓祖先哲千載齊芳譽他年紀靑白捨子其誰歟

○分韻得花宇賀翰林周典籍考滿

濂溪有云孫抱道心孔嘉早年歌鹿鳴來觀上苑花致身玊堂署經史爲生涯論動鄕相文采霏晴霞新多古意妙句芬天葩胸中瀉云夢筆底飛龍蛇春風釀松酒夜雪烹新茶气味自瀟灑恬澹眾所誇辛勤十載余功績歸皇家是時春向暖景物爭繁華桃紅捨宿雨柳綠啼新鴉適當課最期佇看恩榮加

○海印祥瑞詩

天命眷大徳寶歷歸聖皇建極禦寰宇垂衣臨萬方好生均化育治道超虞唐敬天卹斯民夙夜恆遑遑覃恩臨梵剎對越嚴齊莊斂福錫厥民欲其壽而康宸衷軫深念仁孝孚穹蒼適當演法初溥地呈嘉祥卿云麗霄漢璀璨昭文章梵相現金身燁煜騰祥光天花競飛舞散漫奚雕妝彼蒼不愛道甘露垂瀼瀼松頭凝玊液葉底懸琳瑯后土不愛寶玊井生瓊漿淸醇釀春色嘉味孚天香太和惟潛達閟瑞斯昭彰盛世瑞駢集靈異尢非常紫芝與嘉谷疊見何足方知天符泰運聖徳日以昌四方盡歸化萬姓歌豊穰微臣覩盛羙拜舞聯鵷行願歌天保詩聖壽同天長

○效古出還一首

昔出暮還家依簾咲相待今出晝歸來音容竟何在妝臺掩塵氛菱花復誰對傷意忽餘悲含情且猶耐幼女𨿽嬌癡相親還可愛天命苟如斯追思徒感慨

○瑞象

聖皇禦寰宇拱垂衣裳至仁煦萬物盛化漸遐荒太和久儲毓異象呈嘉祥匪玄亦匪黑娟潔超尋常賦形旣魁偉稟性亦馴良柔毳含奇色皎皎凝雪霜素螝一鼻舉玊筍雙牙長瓔珞垂璀璨錦羈何焜煌彤墀獻天子拜舞還趨蹌重瞳屢回顧粹質增輝光龍顏愉以悅萬國回春陽麒麟與騶虞靈囿相頡頑泰運日以盛聖徳日以彰百辟盡羑慶稽首朝明堂微臣忝鵷列作頌歌虞唐

○瑞烏

聖徳超前古明昭庶績熙深仁沾物類大孝格神祗和气氤氳日禎祥協應時瑤光鍾粹質雪色瑩殊姿返哺情偏至足奇已看呈北闕寧復戀南枝信是淸時瑞應逢聖主知不隨鷴漫出獨效鳳來儀喜气浮三殿歡聲徧四維小臣親幸覩願獻太平詩

○題小畫爲蘇子英作

山中夜來雨嵐气曉猶濕遠岫聳靑螺長溪漾晴碧鳥韻弄晴暉松陰護苔石中有忘俗人鳴琴閒自適

林莽久蕭條疏篁抱幽獨念彼歲寒盟孤標更淸淑瘦影弄月明長梢拂煙綠好鳥何處來飛飛競棲宿

○聖徳瑞應詩

聖主建皇極垂衣統萬邦仁恩被蠻貊奉贄皆來王麒麟昭上瑞福鹿呈嘉祥五采絢朝中雲霞煥天章狻猊超物類馬哈尢非常雙眸電光掣兩角三尺彊駝雞異鸞鶴和鳴偕鳳凰慈烏鍾粹質玊羽明秋霜猿資欺雪白馴狎誇神羊瑤階獻天子撲舞何蹌蹌重瞳屢回顧喜色生春陽盛世瑞駢集

○瑞應甘露詩

聖皇禦寶歷玊帛朝明堂深仁沾艸木大孝孚穹蒼太和旣旁達瑞應斯昭彰天乳見氐北璇霄麗光芒孝陵蔚佳樹甘露發奇祥縈枝湛玊液泫葉垂琳瑯璀璨若聯壁涓潔如疑肪甘比飴餳羙馨同欝鬯芳囊封獻天子龍顏喜洋洋金盤映朝日玊甕涵秋霜靈篇紀天酒瑞牒傳神漿登之薦宗廟頒賜羣臣嘗一咽淸肺腑三呼感恩光明時信多瑞靈貺尢非常上天昭聖徳萬壽益永昌微臣瞻盛事作頌歌虞唐

○小幅山水爲竹鶴友人袁州何太守作

嶺嶠淩靑漢亭臺俯碧潯溪回山寂寂門掩晝沈沈鶴立蒼松老鶯啼綠樹深野橋通竹塢苔徑接雲林嵐气霏晴霧煙蘿落翠陰抱琴何處客愛此滌煩僸

○題小鳥

林壑秋已深蕭蕭見叢竹木葉盡凋零枝頭柰紅熟上有小幽禽孑然獨棲宿哀鳴怯曉寒刷羽迎朝旭渴飲玊池泉饑飡玄圃粟紋彩殊鴛鴦飛騰媿鴻鵠自知翅羽微猥寒在山麓羣鳥不追隨一枝聊自足待得春風和雲霄任翻覆

○崇義堂爲刑部王郎中景陽父友人賦

一室俯江湍軒窓敞幽麗中有崇義人云是南軒裔气質朴且淳襟期更淸粹雅懷君子心淡無形欲累處事良合宜俯仰殊無媿輕肥契朋儔哀矜重貧匱所存旣坦夷所操尢不二旦夕坐焚香琴書樂淸致陋彼市廛流競逐錐刀利汨汨復營營髙風竟誰跂

○一樂堂爲宜興蔣大年賦一時逼去不工

人生俛仰間所樂任情欲彩色及聲音耳目相馳逐何如蔣詡孫所樂超流俗靈椿老更蒼幽萱晚逾馥桑楡景悠悠矧復膺多福庭下紫荊花聯輝映晴旭菜衣舞斑斕箎篔葉絲竹不慕三釜榮琴書資教毓詩禮擅家風閨門藹雍睦滫瀡日以供親顏喜堪掬樂此足自娛新題扁華屋至願人所同一樂君胡獨

○送孔友和觧組歸長樂令字韻爲王得齋友作

多年遊宦途歷覽山川勝滄溟器宇宏籍籍才名盛一朝謝軒裳甘分安前定冠蓋集都亭餞別興歌詠維時暑雨霽赤幟行權令燻風散微涼驛路炎塵淨迢遙望茅山雲峯相掩映去去莫遲畱兒童候蘿徑

○雙松圖

平原渺無際淡煙晦林坰蕭條木落候獨見雙松靑偃蹇冰霜操蟠屈蛟龍形繁陰藹晴霧秀色淩蒼冥上縈百尺絲下伏千歲苓靑牛變已久白鶴時來停長風起栢末波濤洶滄溟若人蘇董流術妙通仙靈旣結歲寒友更愛花芳馨采拾釀新酒酣醉恆不醒因之寫素影移障南軒屏

○孝友堂爲王評事友人賦

若人稟賦淳孝友根天性色養古所難婉愉從親令殷懃奉旨甘詎肯違溫凊更喜重天倫怡怡復存敬姜被夜同眠荊花日繁盛華扁揭髙名衣冠富題詠願言愼始終永矣垂家慶

○孝友捲

良知與良能秉彜眾所全鬩墻或誶語多惟外物牽羨彼宋氏子賦質淑且賢雙親夙嬰疾刲肉祈安痊親沒動哀思結廬依荒阡蘋蘩薦時祀霜露益淒然衷情恆切切友愛尢惓惓塤箎葉春和姜被常同眠嘗云弟與兄猶如手足聯一气旣同出何爲彼此偏孝友良獨盡家聲振後先淸時旌行義太史銘將傳

○端午日

賜觀擊球射柳詩梅雨呈新霽祥雲繞帝基節臨端午日世際太平時閶闔開金殿鸞輿出玊墀龍顏親閱武虎士競奔馳月杖挑花露星球暎彩旗彎弓驅霧鬣飛鏃剪楊枝得巧摐金捷爭慓伐鼓遲人誇周道盛班列漢宮儀補報慚無術觀瞻頌有詩文修兼武備四海樂雍熙

○終達堂爲雲南程照磨賦名恕歙人

靈椿旣凋瘁萱花復萎黃哀哀孝子心欝欝酸衷腸旨甘嘆莫致音容詎能忘蓼莪罷披閱風木增淒涼幽懷浩難寫終遠名斯堂時羞薦蘋藻殷懃奉烝嘗九泉嗟永隔三釜那能將棺衾𨿽云備俎荳亦馨香葬祭禮無違思慕情何長饑烏號夜月斷猿啼夕陽我亦念親者因之淚沾裳

○送王得齋舊槁代人作分韻柳字

都市懸壺久香名膾人口傳家有異方醫國稱奇手年來憶故鄕幾度頻搔首賜歸出都城離筵對尊酒客路一何長交情亦何厚惜別重。徘徊忍折官亭柳去去到家時還寄音書否容山有髙士術業岐黃技幾年客京華淸名播人耳賣藥不論錢宋淸良可比於今謝老歸琴書足行李夜來宿雨餘綠漲官河水去去棹輕橈淩風勢如駛故鄕渺何方三茅白雲裏

○朴所爲王均輔致政南歸作以送之

我愛朴所翁性資淳且朴志趣厭紛華結茅傍林簿苟完適以安原不事雕斲白雲爲藩屏靑山作幃幕薜荔蔽垣墉軒窓絕丹臒一室斗如許心胸海廖廓圖書列左右牙簽滿庋閣白晝有客過觴詠恣歡謔盤飣止素飡寧肯侈炮煿匪云厭膏梁嗜好在﹖﹖黎籗素性旣如斯髙興豈無托去欲戒奢靡航此時相別離殊覺酸衷腸均行良可羨我獨空彷徨到家樂天倫和气回春陽舉觴介眉壽拜舞升髙堂於焉結親姻花燭輝洞房人生貴適意此樂殊非常駕言贈君別愧乏雙鳴璫願子莫畱戀早趨鵷鷺行江頭芳艸綠矯首遙相望丈夫志遠大竹帛期流芳

默庵詩集卷之一

●默庵詩集卷之二

七言古詩

◆七言古詩

題鄞江送別捲

元夕賜觀燈詩

槐陰琴書圖爲王仕讓賦

爲蘇子英賦

元夕

壽臧文剛醫者父伯英翁八十

題陳中書謨淑愼堂

送謝郎中彥奎回春曉曲

送人致仕代夏禦史能作

題美人圖說者二喬觀書意彷佛之

送顯良後任檢討相知之友也

靈山書屋爲趙先生老師賦

題雪霽圖爲許良醫賦

題嚴昂秀才雪山圖

題賞春圖爲張琳作時盛暑過其家出畫索詩賦此以歸之

送道士王一初

平胡詩一首

爲戶部張主事賦家譜

小景爲栢景常賦

題竹爲太僕丞嚴宗信賦

題竹爲周廷暉賦

爲經禮題山水圖

題林塘書屋啚送王淂齋

題山水

春晚圖山水爲孔員外作

永思堂爲季百戶賦

端午日

十一年送王伯器歸丹陽畢姻

元夕

送克讓陳友回

迎雲樓爲秦檢討賦

題八駿圖

初平牧羊圖爲王淂齋作

送樊景昭回

○題鄞江送別捲

鄞江雨過鄞水碧疋馬驕嘶送行客客程迢逓竟何之萬里觀光上京國東風蕩暖花艸香徵帆晴逐雲飛揚沙頭酒盡人繾綣夕陽度鳥山蒼蒼曾生久負幹將器燈窓栽展平生志今朝雲路適亨通海闊天髙健鵬翅竚看較藝冠羣英玊階指日承恩榮丈夫讀書志遠大還期竹帛垂芳名

○元夕賜觀燈詩

太平時遇元宵節金臺雪霽流華月六鰲海上戴山來萬疊崔嵬壯京闕晴巒削出靑芙蓉花開寶炬酣春紅玊樹瓊枝欝蔥蒨珠宮貝闕光玲瓏蓬萊深處五云繞淸蹕聲傳來輦道雉尾遙瞻扇影移螭頭近接鑪煙裊千官環佩鏗鏘鳴簫韶疊奏諧春聲仙馭遙從九天下祥光燁燁輝彤庭天人協應龍顏喜勑賜開筵玊墀裏花插烏紗映錦袍酒斟玊斝浮香蟻筵前戲樂年年逢伶官獻技殊不同妙舞蹁躚當午夜淸歌宛轉摩蒼穹聖皇遠超堯舜徳端拱垂衣臨萬國九重穆穆自無爲四海熙熙登壽域微臣何幸際明時鵷班叨列承恩私自知淺薄漸無補祝頌長歌天保詩

○槐陰琴書圖爲王仕讓賦

羣峯崒嵂摩靑天叢林蓊欝浮蒼煙何人胸次吞造化點染佳景分淸妍懸崖峭壁掛飛瀑孤村遠墅連茅屋石田風暖紫芝芳山徑嵐收苔蘚綠溪頭昨夜雨初饒粼粼石礫翻洪濤漁郎艤棹入浦漵遊人扶策來溪橋云深梵剎鍾聲杳樓閣髙低度飛鳥栽門流水落花紅彷佛桃源暮春曉髙情樂此殊未央愽山細焫沈檀香古槐移影護石牀圖書滿架琴一張日長人皆苦炎燠瀟灑襟懷涼自足蕓窓讀罷思轉幽獨對南燻奏新曲一彈林壑松風淸再鼓虛堂秋月明三弄朝陽彩鳳鳴七弦聲斷蛟龍驚均今旣淂琴書樂衝抱無營甘寂寞淸時賢俊盡登庸那復棲棲老丘壑

○爲蘇子英賦

憶我江南舊書屋繞檐多種梅與竹冰枝冒雪露瓊姿鳳尾搖風動蒼玊書余對此足怡情擬結芳盟伴幽獨輕陰鎖戶碧雲寒澹月橫惠暗香馥有時羣鳥忽飛來肅﹖羽肅﹖羽啾啾競棲宿礪紫晴沾粉膩香翛翎冷拂煙梢綠朅來薊北幾經年夢魂時落湘江邊湘江云晴九疑遠翠娥泣處心茫然孤山雪霽春亦早姑仙一別音塵杳今朝畫裏偶相逢感慨題詩心艸艸心艸艸隔遠道幽姿勁節兩相宜明月淸風爲誰好

○元夕

聖皇禦歷統萬方梯航奉贄皆來王春回喜遇元宵節晴霄壁月流淸光六鰲遠自滄海出戴取神山壯京闕祥煙瑞靄欝﹖﹖忩蘢峭壁懸崖髙崪屼空蒙蒼翠接蓬萊金蓮萬斛從天開光耀珠宮散奇彩風回綺樹飄香埃千門萬戶歡聲起紫陌香街艷羅綺遊歌賞玩去復還熙然玊燭春臺裏云端仙子霞錦裳乘鸞跨鶴參翺翔綘雪蟠桃獻萬壽瑯玕芝艸呈千祥是時鳳輦出三殿龍旗翠蕤開寶扇伶官奉禦奏韶鈞中使傳宣列華宴宴列彤墀擁百官百官拜舞朝金鸞年年恭侍筵前樂歲歲永同天下歡我皇遠超堯舜徳何幸親逢全盛日願效嵩呼答聖恩更祝皇圖鞏盤石

○壽臧文剛醫者父伯英翁八十

有客有客棲東蒙龐眉皓首顏如童風流不異渭川老矍鑠宛似啇山翁少年學得盧扁術濟人利物多陰徳橘井香泉涵碧空杏林花霧蒸春色昨宵南極散光芒天開華旦呈嘉祥人生七十古來少年登八袠尢非常壽旣髙兮聿多福階下芝蘭何簇簇玊斝頻斟壽酒香彩衣戲舞春風馥春風堂上列華筵筵前稱壽來羣仙丹桃滿盤竟何祝願與龜鶴同遐年

○題陳中書謨淑愼堂

有佳人兮淑且良早歸名閥期壽康寧知二十夫壻亡百年之計失所望呼號擗踴重竹仿忍將鐵石爲肝腸葵心矢不背朝陽孤燈獨守甘居孀一生澹泊安其常織紝紡績恆不忘采采蘋蘩奉烝嘗殷懃甘旨供姑嫜儉身不侈羅錦裳對鏡肯那濃施妝凜然節操同冰霜懿徳可擬芝蘭香年來兩鬢已蒼蒼恪全婦道名孔彰華扁髙題淑愼堂哦詩令我增慨慷古來貞節稱共姜千載之下継其芳會看褒典申朝章斯堂百世流輝光

○送謝郎中彥奎回春曉曲

禁城漏斷九門辟仙掌金莖露華濕玊人環佩覲宸蔬歸省朝辭出京國褒封紫誥沐恩光錦衣晝耀蘭麝香驊驑驕嘶綠楊陌英年銳气春洋洋雲帆明發潞河渚蘭芷靑靑滿芳浦到家喜遂燎黃心好捧霞觴壽慈母

○送人致仕代夏禦史能作

平生才器多卓犖燁燁聲華動臺閣幾年花縣坐彈琴一旦楓宸沐殊渥星星兩鬢如霜華歸依猶得籠烏紗彤墀辭出日初曙錦衣晴耀人爭誇都亭疋馬送獨歸飄然逸興渾欲飛人生富貴在適意林泉此去如君稀

○題美人圖說者二喬觀書意彷佛之

華堂春暖淸晝長紫檀煙裊狻猊香水晶簾捲西山翠牡丹花映嬌娥妝鳴鳩乳燕鬧春曉回廊復道芬蘭艸柳陰影轉晝沈沈花漏聲遲人悄悄玊人細閱女誡書支頤默識心安舒心安舒味道腴善惡之戒秋月如牙牀玊幾坐終日畫屏錦帳垂流蘇回頭阿姝珠宮側蓮步輕移以無力雲鬟斜墜若徘徊紈扇低搖帶羞澀風流畫工描此圖貞姿淑態良不殊柳眉煙鎖杏花臉蟬衫香拂靑霞裙想是當年喬二女生來富貴由天與阿翁適遇亂離中一見英豪卽相許

○送顯良後任檢討相知之友也

憶昔與君初相識彼此年華不三十襟懷落落眼獨靑銳气昂昂鬢俱黑朅來屈指十載余面脥紋生減春色古人交誼重陳雷総道情懷似膠漆我曹𨿽匪古人流自知气味頗相投兩京宦轍每同遊一日不見如三秋玊堂之署宏且敞講學箴規日相長有時覓句或出奇擊節掀髯互稱賞對花甞共飲寓直曾同眠朝回都門道玊轡常聯翩我心旣坦率君心亦平夷勢利不相尙淡泊恆自持視彼市廛輕薄子覆雨翻雲竟何數情深握手誓死生意合忘形傾肺腑旁人信若平生同謔浪銜杯恣歌舞適然一語或有違反目生瞋不相覩君今與我無此情玊壺貯月涵水淸春風桃李肯相守歲寒松栢堪爲盟於今拜命故鄕去遣我客懷動情素沙頭載酒發棹歌歌斷孤舟向何處甌閩江闊渺煙波拜相山髙藹雲樹鴈聲嘹唳帶離愁帆勢悠揚掛秋雨到家想及橙黃時蓼莪謾誦哀哀詩披荊剪棘事拜掃從看宰木回春滋鄕閭𨿽羨錦衣好莫戀故鄕成潦倒盡赤攄忠在少年回首鑾坡湏及早樹勛立業顯當時貞節期君永相保

○靈山書屋爲趙先生老師賦

先生家住靈山下爲愛靈山卜書捨窮崖陰壑吼飛泉六月寒生不知夏八窓弘敞晝日長紫檀煙裊狻猊香牙簽插架書萬軸錦囊橫幾琴一張先生樂此興悠然焚膏繼晷恆窮年六經心學力自勉百年淸白家相傳有時適興鼓焦桐雅音古調誰能同風髙疏林落殘葉秋淸遠漢鳴孤鴻捲簾煙樹迎朝旭枕屋溪流潄寒玊鳥啼花落自靑春竹戶蕓窓斷塵俗先生貨利不關心琴書有暇多淸吟蒼松影落硯池靜白雲晝鎖紫門深醉來浪迹步林壑獨引山童攜白鶴劃然仰天發長嘯萬慮消融境寥廓朅來遊宦天涯久嘖嘖能聲膾人口公餘猶自憶靈山幾度徘徊重翹首

○題雪霽圖爲許良醫賦

朔風捲地云墨黑老樹號寒怒蛟泣昨宵滕六逞神功大塊茫茫雪花白曉來鉤簾睇扶枽瞳瞳旭日流晴光瓊樓玊宇半鑠陰崖窮谷微蒼茫餘寒漸觧冰漸釋積素暗添溪水急騎驢不見灞橋人杖策時逢探梅客客來吟倚水心亭飄飄詩興淩滄溟飛鷗數點落沙渚扁舟幾个懸漁罾何人筆底淂幽趣貌出溪山帶村墅半林殘雪映虛窓彷佛當年讀書處

○題嚴昂秀才雪山圖

子陵孫子多文雅十年樂育菁莪化風神志趣敻出羣不惜黃金買名畫昨來示我一幅雪山啚彷佛匡廬五老橫天隅層崖疊嶂凍合玊璀璨疏林別墅寒鎖云模糊天紳一道掛巖瀑驚訝奔流落空谷汀洲回曲帶孤村石磴縈紆接平陸幾家樓閣山上頭爛如銀闕輝神州逼人冷气淸可掬凝華積素光欲﹖﹖不赤城丹嶠望中杳但見瓊峯瞰瑤島蒼松不裊紫蘿煙琪樹常涵鏡湖曉茫茫曠野鳥不飛樵蘇斷迹行人稀渡頭只有釣魚叟扁舟蓑笠臨寒磯君家此畫世罕淂迹蕳意淡人莫識顧匪摩詰調玄漿又豈郭熙翻墨汁自是仙家施妙術借得天花飛六出六丁六甲任招呼乾坤收拾歸冰壺嗟我生平性偏鄙見畫心中輒生喜殘縑斷楮愛淸奇錦軸牙簽厭華靡年來鬢未摧愛盡心巳灰玩物愼古訓志喪良可哀摩挲此啚感懷抱欲有一言爲君道古人愛畫多成癖愛畫何如愛書好君不見孫康當年喜讀書虛窓映雪多勤劬又不見鄭綮昔日好吟詩灞橋雪裏驢獨騎二公去矣年華以籍籍香名膾人口我今志節迥不如企仰休風頻恧厚濡毫彊賦雪山詩文藻不工媿粗丑何當一日君與相邂逅對此談詩論畫盡歡倒尊酒

○題賞春圖爲張琳作時盛暑過其家出畫索詩賦此以歸之

歌樓娃館瞰林麓繡臼緗簾捲朝旭東風吹暖杏花紅疏雨釀晴芳艸綠賞春公子云錦裳聯鑣路溢蘭麝香珊瑚鞭敲白玊鐙紫驑馬控靑絲韁醉歸晚度曲江邊傍人咲指蓬萊仙貂求不惜千金貴來朝擬泛西湖船

○送道士王一初

三茅羽客王一初風標秋水涵芙蕖方瞳紺髮綠玊杖星冠寶劍靑霞裾幾年棲息泉石間■﹝犭員﹞鶴爲友云爲居有時帶雨斸靈藥有時枕石看道書有時呼童煮白石有時乘月歌步虛朝眞屢謁茅君宅借榻幾宿許史廬自從學淂壺公術六丁六甲隨昭呼一朝膺薦來帝闕拜官喜沐恩寵殊曉辭丹陛出南陌都亭別我還躊躕北來始見跨獨鶴南歸又見飛雙鳧鳧杳杳向何處遙望華陽罙處去華陽洞古閉白雲茅阜山髙靄晴霧我家住近三茅峯幾見春風長琪樹書樓髙構面崔嵬翠色浮嵐足淸趣宦遊薊北幾經年煙水微茫隔仙路有時淸夢落江南喬木琳宮宛如故一尊此日送君行客懷感慨題長句他年優詔許歸田來扣松關話衷愫

○平胡詩一首【九月十五日進】

聖皇受命統寰宇端拱垂衣臨九五恩波浩蕩洽戎夷航海梯山悉臣附獨爾殘胡處遠方悖徳辜恩獨負固鼠穴偸生敢陸梁侵掠邊疆復狼顧爝火之方不足論螻蟻之微竟何數膻氛腥穢瀆穹蒼致使神人共嗔怒我皇應命率六師仗鉞荒陬奮威武左麾大毒﹖﹖右白旄誓掃胡塵淸率土驍騎云屯勢若龍雄師林立威如乕兵气淩空作陣云喧聲動摐金鼓天威一震若雷霆蟻穴蜂窠散屯聚渠魁殲厥息妖氛部落歸降盡綏撫邊塵旣淸民物安班師振旅歸天府赤墀初聽奏凱歌丹升欣看舞千羽我皇聖徳冠百王我皇神功邁前古微臣何幸際升平才薄多慚無寸補作歌稽首頌虞唐億萬斯年受天佑

賦丹嶠白雲捲天風吹暖云悠揚彌山帶樹何蒼茫宦遊之子重彷徨英宛在親捨傍親捨迢隔閩越■﹝宀之﹞省曠兮甘旨缺三釜𨿽榮恨莫將目斷雲山心欲絕�幾千里丹嶠峩白雲裏瞻云恨不生羽翰隨云時復淩風起淩風飛去落誰家戲舞班衣爲親喜

○爲戶部張主事賦家譜

張均與我同年友簪花曾醉

瓊林酒於今粉署拜羙除籍能聲滿人口昨來攜重扣我門示我譜牒多華文長歌短韻戞金玊雄詞麗句涵春云知君家世起於汴鼻祖由來稱積善積善淵源慶澤長至今孫子愈蕃衍嶺海當年曾宦遊移家今又居新州蟬聯奕葉多顯達九齡玄素同源流圴今生於百年後紹襲箕﹖﹖裘明世冑圖宗分派別親疏窮本追源辧眞否譜系明兮涇渭分從玆昭穆知所尊光先振後有如此會看百世揚淸芬

○小景爲栢景常賦

雲山髙聳碧嵯峩懸崖老樹珊瑚柯芙蓉萬疊靄晴霧石梁幾處橫淸波危峯絕巘掛飛瀑蒼松紫蔓交煙蘿此圖此景漫摩挲筆端造化誰能過瓊樓低瞰溪山曲繡戶雕甍映朝旭羙人勝賞杏花天醉倚闌干貌如玊錦衣公子朝天客紅纓紫鞚黃金勒退直歸來興自賒寶馬■﹝馬尞﹞嘶綠楊陌陌上苔封轍迹稀芝艸涵春山蕨肥幾家茅屋淸嶂裏紫門不水桃花飛煙村遠見行人小空翠冥蒙應可掃晚風南浦斷漁歌落日西林度歸鳥我家佳近三茅峯瑤臺仙館雲路通興來浪迹事登眺白雲野鶴隨行蹤別後夢魂每相憶煙樹茫茫渺無迹今朝客邸偶披圖感慨題詩增嘆息晝橋村塢路縈紆喬木琳宮宛如昔

○題竹爲太僕丞嚴宗信賦

我家江南多種竹萬玊森森遶書屋淸陰匝地翠欲流蒼雪滿林香可掬生平癖性愛幽獨喜此君淸目淑虯枝勁節任霜侵明月淸風恆自足鳳池客子冰玊淸貌出此圖如有神雨夜恍疑湘女泣夢回彷佛秋聲主嵯峩怪石傍林壑綠■﹝山欺﹞苔痕似雕鑿閒花野艸總淸新幾度西風不凋落嚴均索我題新句濡筆沈吟動情素鄕園一別幾經年畫裏相看宛如故

○題竹爲周廷暉賦

扁舟昔泊湘江曲曾倚蓬窓看修竹煙稍露葉拂晴空勁節虯枝挺寒玊露天似覺鷓鴣啼雨夕猶聞湘女哭濃陰積翠暖欲飛蒼雪飄香晴可掬宦遊薊北幾經年獨憐夢斷蒼梧煙今朝畫裏偶相見亭亭老幹還依然阿誰貌此多淸淑錯落金朷炫喫目吁嗟暝色突簾櫳彷佛秋聲落書匤濂溪孫子肌骨淸爲愛此君堅且貞軒窓髙掛日相對歲寒擬共結芳盟昨來索我題詩句詩興茫茫渺何處三湘七澤路漫漫明月淸風足佳趣

○爲經禮題山水圖

鳳池澹古南軒後作畫於今稱妙手興來濡墨灑齊紈萬壑千山片時有客窓愛此秋江圖幹旋造人人莫如丹崖翠壁互掩映汀洲野渚相縈紆迢迢石磴通瓊島仙家樓閣飛林杪白雲繞戶畫不開黃葉滿庭人自掃門前有客來何方奚奴錦囊琴一張尋眞不憚路欹仄芒鞋踏破莓苔蒼渡頭更著漁舟小獨釣滄浪幾昏曉西風隔岸聽樵歌落日平沙伴鷗鳥我家樓屋三茅陬壓簾山色涵溪流松飆竹露颯蕭爽炎歊不到涼如秋摩挲此景賦長句彷佛家山舊遊處藍田夜雨長靈芝玊洞春風老琪樹

○題林塘書屋啚送王淂齋

君家住近三茅西書屋下築臨黃陂黃陂岸上多佳木疏陰密密涵淸漪地偏自喜景殊絕來往渾無車馬客先生樂此非逃名窮年兀兀探遺經紅塵天點飛不到白鷗數个恆爲盟興來浪迹事登眺不跨蹇驢不乘轎獨攜白鶴杖藜筇行傍孤松發長嘯長嘯一聲山谷空琪花瑤艸生香風仙家琳館白雲外棊枰茶竈丹霞中有時攜筐采芝術煉藥燒丹療人疾已聞醫國稱妙手更說鍼龍試神術昔來薊北成壯遊於今華發不勝秋九重優詔許歸老一葉扁舟返故丘披圖題詩送君去思入華陽隔仙路紅亭綠酒對斜陽從此相思緲雲樹

○題山水

誰家卜築淸溪曲溪上靑山壓茅屋柴門半掩白雲閒春水一灣新漲綠小橋窄窄通孤村幾家煙火自黃昏林深紅落杏花雨路滑綠長莓苔紋望中樓閣嵌云島白鶴歸來山自晚靑松落陰護石牀紫蘿搖煙覆瑤艸尋眞野客丹渥容奚奴相逐攜焦桐手扶鳩杖黃犢健身披鶴氅仙家風我觀此圖增嘆息廿載離家歸未淂風光彷佛似鄕欲觧塵纓機未息恨無長策報皇家朝回撫捲恆咨嗟乘閒聊爲賦新吟歸待兩鬢如霜華

○春晚圖山水爲孔員外作

陽烏欲起天蘢﹖﹖忩宿云猶把羣山封鶴翻松露滴空翠林棲夜雨涵春容幽人茅屋夢不醒渡口還維釣魚艇樵歌牧笛杳不聞野樹孤村微見影石梁欹仄連沙瑅波光野色相蕩迷催囲嬌鳥尙酣睡隔屋晨雞猶未啼雞聲未動人聲悄瓊島香風散瑤艸一溪流水落花紅好似桃源暮春曉

○永思堂爲季百戶賦

靑田有客季札孫風姿玊樹涵春云少年不獨能觧武老大尢喜能攻文文武學成人共愛一朝薦入天府內拜官喜列執金吾淂祿養親親不逮朝回幾度憶故鄕松楸目斷雲茫茫蓼莪掩卷情哽咽慈烏啼月聲淒涼每感風木情不已移淂家山畫圖裏常時披閱■﹝忄尉﹞遐思此恨猶如東逝水

○端午日

皇風淸寧四海康聖君端拱垂衣裳時臨午節雨新霽東華閱武旌幢揚鑾輿敻自蓬萊出一聲風外來淸蹕龍旗風動掣晴雲雉尾光搖絢朝日羽林年少气吞虹朋分隊列如羆熊綸巾彩服巧妝束雕鞍玊勒馳花驄仗前爭試穿楊手此技人間信稀有翻身滿引明月弓金鏃隨風碎楊柳材官逞藝百不同爭標奪錦多英雄杖頭球擊彩門過恍疑星彈流晴空奇呈巧獻天顏喜錫宴千官五雲裏香浮綠蟻泛滿觴花插烏紗暎羅綺自慚才薄遇明時文修武備當雍熙鵷班叨列竟何祝皇圖萬載垂洪基

○十一年送王伯器歸丹陽畢姻

寒云羃羃風淅淅官道梅花吐香雪故人別我將遠行柳老河邊不堪折攜壺祖餞出朝陽臨岐那忍傾離觴嗟予三載同翰苑先我承恩歸故鄕故鄕迢迢渺何處咲指云陽江上去云陽江上秋水深鐵甕城頭淡煙曙到家父子情如何相親一咲春容多登堂舉酒介眉壽彩服戲舞謾婆娑王郎此行良可喜不特庭闈奉甘旨鸞歌鳳舞洞房春花燭搖紅新燕爾錦衾瑞气生香風流蘇帳底春融融𨿽然此樂少年事丈夫志气當飛雄君不見古之人私恩公義俱兩忘莫因歡愛誤靑雲要使竹帛垂功勛叮嚀惜別從此時後會又是來年期來年春風二三月桃花浪暖宜鯨飛時當大比文奎現四海羣英會畿甸王郎王郎莫淹畱早來同赴瓊林宴

○元夕

聖皇撫運寰宇淸熙熙民物躋升平時臨元夕月光滿欝蔥佳气盈瑤京放燈詔許民同樂一天星斗增輝明九重宮闕淩空起翠擁鰲山五雲裏金蓮萬斛散晴霞花樹千章映羅綺羣仙跨鶴自瑤池馭風冷然遊帝裏鑾輿仗簇從天來香凝輦道無纖埃簫韶葉奏太平曲瓊漿滿泛流霞杯金吾傳宣夜弛禁九關不鑰通宵開歡聲洋洋達蒼昊祥輝照映蓬萊島四時富貴何如春此夜風光良更好伶官次苐百技陳臣庶紛紛樂熙皞捴知聖徳冠百王子惠億兆垂恩光天人友慶隆萬福皇圖鞏固同天長微臣快覩愧無補敬歌天保酬虞唐

○送克讓陳友回

梅雨釀新晴荷錢鑄嬌綠故人告我歸相送江之曲江頭水暖波粼粼荇絲柳帶牽離情離情繾綣對樽酒酒殘怕聽陽關聲陽關怕聽意何如與君一別三年餘魚沈鴈杳絕音問風窓月檻徒嗟吁金臺此日偶相逢相逢天咲生春容連牀夜話情不巳禁懷磊落如昔同那堪相逄卽相別令我客懷增慘切交遊萍水盡他鄕心事淒涼向誰說相思後夜隔天涯千里關山共明月

○迎雲樓爲秦檢討賦

迎雲樓迎雲樓遠在越山之東頭綺窓晴瞰鑑湖水緗簾暮捲娥江秋波光云影相輝映雕甍畫棟淩鬥牛樓中之子人莫儔結構不爲景物謀髙堂有親垂鶴髮別來幾載生離憂音問疏兮甘旨缺夢魂長向庭闈遊憑闌日夕縱髙望望中惟見雲飄浮白雲無心自舒捲遊子有意徒綢繆目斷飛雲心杯休思親之意何悠悠羨均自是儒者流讀書明道遵孔周他年移孝事君王令名應與懷英侔

○題八駿圖

人重韓干名孰識韓幹馬玊堂退直披此圖茟精墨妙知誰寫憶昔王母宴瑤池蟠桃嘉會人少知獨有穆王好仙術日馳八駿相追隨朅來此事世已久八駿之名傳不朽韓生貌此落齊紈種種風流眞妙手玊蹄竹耳勢如龍秋波菱鏡懸雙瞳桃花赬色映晴旭銀鬃雪尾梳霜風驕嘶羣行綠楊陌飲秣回頭自相適園人獨騎最後來緩著靑韁不加策竟從何處暮歸遲華山春暖煙艸肥大千四海息烽堠牧罷應知入天廏

○初平牧羊圖爲王淂齋作

初平公年少時嬉戲不殊同隊兒眉淸目秀神仙姿凡夫肉眼那相知牧羊適遇仙者儔因緣夙契情相投金華山中共咲傲蓬萊頂上同遨遊蓬萊山渺何處東望滄溟藹雲樹蒼松翠竹落晴陰碧洞丹崕鎖寒霧朅來山中四十年人間塵迹俱茫然難兄尋覓嘆無緣黃冠引上蓬萊巓蓬萊之山何所適吸景飡霞自朝夕石鼎胡麻帶露香藍田碧玊和煙濕問渠所牧者咲指東山側阿兄試看之累累捴頑石誰知仙家術妙非尋常呼噓造化日月壺中長等閒指揮一叱吒亂山白石皆成羊安期生魏伯陽平生與之相頡頑神仙之說稱荒唐我亦叩之心茫茫蓬萊三島足迹邈難到對此畫圖題詩增慨慷

○送樊景昭回

遠岫削芙蓉灤波漾晴玊芳艸滿江濱春光眞可掬柳風吹絮蕩晴空桃雨飛紅點新綠此時送客最關情臨岐怕唱陽關曲陽關怕唱意如何人生會少離別多去年此日金陵道爲均酌別朱顏酡今日相逢卽相別離情爭似春風和君今別我意衝衝我亦送君情戚戚到家靑鳥有時來爲寄平安好消息從今雲樹兩茫茫渭北江東捴相憶

默庵詩集卷之二

●默庵詩集卷之三

五言律詩

五言排律

◆五言律詩

送莊檢討存禮歸省

送沈中書歸覲松江

寄味道

送別

挽周檢討母

送武官之任

送南寧州判

送人歸蜀

送人歸省

憶髙味道

送僧歸淛

送縣令致仕

送太學生陳珙南還

送人之池陽

送文令尹之贑縣

送王文顯之任

送令尹

題小畫爲蔣宗性作

宿茅山湯宗師房聽雨

送醫士歸田二首

送王文葩歸省甬東

淮甸晴霞送邵武令分題

桃源暮雨

送李令尹考滿

送醫官周本庸還家

送金華推官還任

送醫人還金華

送同邑孔人材

送叚中書歸南祭掃

送道士歸杭爲王評事賦

送友人

送趙驛丞歸東陽

送裔二尹回任有序

送包文燁

送朱徳和

憶親寫懷

送何吏部澄公赴金陵二首

山水圖爲華俊作

和王希範送搖先生之新建韻二首

沙鷗

夜泊東昌府

官舍與鄕友夜酌

送同年田進士

寄家

送行爲陳季和賦

送龍兄之薊北

十三年在薊北送庶吉士王士華歸寧波二首

送人歸鄞江

送人歸江西

挽趙郎中妻

送吳飬舟赴奉新稅課局大使

贈醫士爲續經歷以仁作

送人歸田爲邢中書作

凝淸捲爲潘惟善賦

○送莊檢討存禮歸省

歡會嗟難及離憂未易裁憐予才北上念子復南回雲樹思千里岐亭酒一杯夕陽分手處底事重徘徊

○送沈中書歸覲松江

同作金臺客頻聯玊筍班一朝膺紫誥千里向家山別酒從今醉孤舟何處彎離亭無限意相逐到雲間

○寄味道

與子相違後星杓幾轉移雲山迷望眼煙樹帶晴曦尊酒孤淸興連牀念舊知客懷秋寂寞嘉會在何時

○送別

疋馬都門外含愁暫送君離觴傾暮雨徵鴈度寒云自是交情重那堪客路分靑山回首處惆悵又離羣

○挽周檢討母

椘畹霜華重幽蘭竟不芳斷機遺訓在截髮盛名彰夜月烏啼切東風蝶夢長梅湖回首處新塜對斜陽

○送武官之任

紫禁鍾初歇都門曙未分雞聲催去馬旆影逐孤云鳳誥新恩寵箕裘舊烈勛柳營春到日重整六韜文

○送南寧州判

別駕之官去都門秋未闌黃花含曉露白鴈逐徵鞍萬里雲山迥孤舟暮雨寒南寧歸到日母忘寄平安

○送人歸蜀

送客還西蜀長河放畫舩棹歌春雨外離思夕陽邊巫峽云連樹巴江水接天柳營知到日稚子候歸韉

○送人歸省

壁水遨遊久家山入夢頻一朝辭帝闕千里見慈親暮雨沾行旆離歌動別人髙堂歸到日應是彩衣新

○憶髙味道

知巳髙工部鵷行幾共趍別違千里隔憶念半時無江樹春云迥松囪夜月孤遣懷多覓句誰爲話精粗

○送僧歸淛

祝發來京國承恩杖錫還形如孤鶴瘦心似白雲閒咲指江頭路吟看海上山懸知明到日參透祖師關

○送縣令致仕

觧組辭花縣承恩出紫宸功名酬素志才譽動儒紳行李靑囊在還家白髮新遙知從此去囲釣樂餘春

○送太學生陳珙南還

載酒官亭晚分攜對落暉舟從通潞發人向石城歸隨路蟬聲急橫秋鴈影微橋門明到日還下董生幃

○送人之池陽

都門殘一臘候拜命出彤墀雪積千山迥寒侵疋馬遲棠陰遺愛在淸譽故人知明到池陽日應知滎水時

○送文令尹之贑縣

乕榜登名久烏臺歷政多一朝官縣令千里別鑾波路指贑城去舟從彭蠡過到時勤撫字側耳聽弦歌

○送王文顯之任

宰邑之官去關山幾許程云邊雙舄遠江上片帆輕落日殘蟬路西風斷鴈情花封明到日施政在寬平

○題小畫爲蔣宗性作

何處幽偏境能淸物外心山回苔徑狹溪遶蓽門深雲樹霏晴翠煙蘿靄夕陰題詩幽興發幾度欲攜琴

○宿茅山湯宗師房聽雨

厭聽春宵雨無眠感客情蕭疏驚落葉淅瀝訝秋聲暗滴瑤池響寒侵錦被輕仙家蓮漏靜輾轉到天明

○送醫士歸田二首

軒裳遠鄕園松菊存行藏安遇感激荷天恩

○送王文葩歸省甬東

慈闈溫凊曠歸省荷君恩別路云千里離亭酒一尊遲回瞻鳳門﹖報迢逓向蛟門彩服承顏日應知賀客繁

○淮甸晴霞送邵武令分題

歸棹經淮浦霞明欲曙天遠隨孤鴈度輕逐片帆懸晴障雲霄錦光含艸樹煙飛鳧從此去指日到樵川

○桃源暮雨

望入桃源路移舟暮雨時依微迷宿鳥瀟灑度行旗暝合雲林濕陰連野樹滋武陽民有待經此暮淹遲

○送李令尹考滿

出治湘江上心如湘水淸河陽花自滿卓茂政多平麥壠雉常見柴門犬不驚九重從此去書冣荷

恩榮

○送醫官周本庸還家

醫學家傳久多君術更精兩京馳徳譽一旦沐恩榮別路鶯聲迥長亭暑气淸行當存利濟蘇董擬齊名

○送金華推官還任

督民輸貢賦巳實薊城倉北面辝金闕東歸泛客航雲橫江樹晚雨過海天涼共說多才幹芳名藹帝鄕

○送醫人還金華

妙淂岐黃術長存利濟心懸壺曾近市賣藥不論金泉溢蘇耽井花明董奉林故園從此去種術白雲深

○送同邑孔人材

幾載勤王事驅馳不憚頻江山多在目詩酒自怡神行李靑囊舊還家白髮親懸知明到日耕釣樂餘春

○送叚中書歸南祭掃

鳳池爲客久淸夢憶松楸詔許榮歸日時逢潞水秋黃花牽別興白鴈逐行舟拜掃先塋後人誇是晝遊

○送道士歸杭爲王評事賦

觀光才北上跨鶴又東歸到處畱丹言﹖夫逢人說息機星冠籠紺髮霞佩暎晴暉明到蓬萊境應知過客稀

○送友人

都門曉送客酒盡動愁顏一見復相別孤舟何處還黃花秋滿目綠水遠連山回首空惆悵金臺落照間

○送趙驛丞歸東陽

載酒臨江滸分攜各盡觴斷雲橫北野疋馬向東陽舊治人采迓離情水共長相望𨿽咫尺別意詎能忘

○送裔二尹回任有序

昨辱過訪匆遽中弗克天聚殊不滿懷旣見復別不無感慨燈下艸率口號四十字送之非詩也聊以識別云

振佩朝天日春回二月時林寒鶯未轉江暖柳先舒一見憐疏闊相歡問起居宦途欣淂意分手竟何如

○送包文燁

淮海歸來日薊門春半時弄晴鶯語滑因暖蝶飛遅未盡連牀興那堪話別離一尊南浦晚煙艸益淒其

○送朱徳和

梅雨曉初晴都門送客行一杯官舍酒千里故人情路指椘山遠帆開潞水平懸知歸到日爭羨錦衣榮

○憶親寫懷

別違春復夏幾度念庭闈白晝隨云倚淸宵憑夢歸關山云阻隔音問鴈來稀若問南還日西風紫蠏肥

○送何吏部澄公赴金陵二首

官膺新寵秩才擅舊時名何遜詩偏俊山濤軄更淸吟懷風月迥藻鑑玊壺明蓮幕香凝處應知適宦情

一自投簪去淹畱歲月深思親頻有夢報國每關心領薦來銓部承恩出禁林旗亭分手處綠酒醉還斟

○山水圖爲華俊作

苔徑通幽處柴門暗薜蘿溪回淸漲急山迥白雲多南浦歸鷗鳥西風斷棹歌小橋村墅晚有客抱琴過

○和王希範送搖先生之新建韻二首

朝罷送行人香風拂路塵儒林聲價重楓陛寵恩新去旆沾花雨離觴醉暮春杏壇明到日母惜寄書頻

京國歡初會春風柰別何晴洲芳艸合岐路落花多酒盡金臺月帆經揚子波匡廬遙在望隱約幾時過

○沙鷗

獨羨沙鷗鳥鮮明玊雪衣和鳴如有意飲啄自忘機刷羽晞朝旭泯沙傍釣磯長河波浩浩相逐不驚飛

○夜泊東昌府

夜到東昌府維舟古岸西天髙霜月白水閒閘聲低驚夢城樓析催行茅屋雞客懷甘寂寞到處有新題

○官舍與鄕友夜酌

咲折都門柳長亭送遠行薊丘春色老通浦雨花晴絮落沾行旆鶯啼促去程夕陽回首處山斷暮雲橫

○送同年田進士

昨宵官舍飲俱是故園人酒興吟邊逸鄕情客裏親坐殘窓外月傾盡甕頭春醉覺乾坤大狂吟若有神

○寄家

遊宦天涯久恩承雨露多鄕關天外遠歲月夢中過酒向閒時飲詩從醉後歌但慚才力薄無補柰愁何

○送行爲陳季和賦

折柳都門曉江頭送遠行鳥催離興急風正去帆輕芳艸雨中綠岷山天外靑不堪回首處腸斷鷓鴣聲

○送龍兄之薊北

餞別森多士斯文總一家暫時辝故舊不日到京華夜雨都門酒春風驛路花莫爲兒女態臨別重咨嗟

○十三年在薊北送庶吉士王士華歸寧波二首

金臺同作客先我賦歸休夜月薊門酒秋風淛水舟多情空繾綣無計爲淹畱回首斜陽路靑山鎖暮愁

客裏送行客驪駒不忍歌秋光薊門老歸興越山多自是交情切其如離別何春風芳艸綠重望到鑾坡

○送人歸鄞江

詔許歸寧去承恩出鳳城衣冠新進士書劍舊儒生路入鄞江杳帆開灤水輕臨岐一杯酒聊慰別離情

○送人歸江西

浪迹天涯久春風意故鄕江云隨去棹夜月照行裝綠柳遷黃鳥靑山帶夕陽都門南中丂路別後漫相望

○挽趙郎中妻

宴罷瑤池會東風醉不醒蘭階香雨歇蕙悵碧雲扃塵鏡妝臺暗寒窓機杼停良人官粉署淑徳爲鐫銘

○送吳飬舟赴奉新稅課局大使

蚤歲馳英譽淸時荷寵光一官初授職千里促行裝柳市沽新酒離亭送夕陽徵啇明到處應是羨才良

○贈醫士爲續經歷以仁作

京國多醫士如公有幾人傳家畱祕術濟物獨存仁藥圃靈芝茂丹鑪汞气新生平陰隲厚蘇董足爲鄰

○送人歸田爲邢中書作

淸時憐觧組白髮獨還家自喜

天恩重寧辝客路賒驅車經洛邑回首望京華舊業東籬下應知茂菊花

○凝淸捲爲潘惟善賦

愛爾棲眞處幽深對遠山香凝淸晝永門掩白雲閒鑪伏丹砂火寒生冰雪顏心淵澄俗慮客到不相關

◆五言排律

車騎紛多士岐亭送舊遊客懷春樹迥歸金暮云稠弦管歡無極陽關醉忍謳柳陰張祖席花底控驊驑山斷雲橫雨江空天浸流舟還楊子棹人倚仲宣樓望裏蒼龍闕吟邊白鷺洲松楸違拜掃蘋藻薦時羞豪曠追風月棲遲憩野疇徵途看漸遠羈思轉淸幽尊酒憐孤對詩詞孰共酬迢遙京國道宏麗帝王州去去情寧捨惓惓計莫畱平安從此後鴻鴈寄來不

又

半生多慨萬里快遨遊報國丹心壯思親白髮調盛名吳下士髙調郢中謳空闊搏鵰鶚沙幹騁駿驑聲詩唐律度楷法晉風流幾過楊雄宅頻登壓粲樓歸篷投建鄴載月渡滄洲俊采逢人羨衰顏對鏡羞憐均朝北闕愧我老西疇漢水晴逾碧秦山晚更幽關河從此隔風月共誰酬落日長亭路連城古帝州有懷徒繾綣無計爲淹畱後夜分遙念音書肯寄不

默庵詩集卷之三

●默庵詩集卷之四

剡溪劉蘭

金溪鄧春編次

華亭曹安校正

七言律詩

◆七言律詩

昔日戲題小畫

永思堂爲張茂功賦

元夕應制

送丁永成之邵武

送尹仲昭之遷安教職

挽王處士彥實之父

送朱徳和就步士功韻

澹泊軒

送象州知州

望云思親爲湯主事賦

送沈太參仲威

送許知縣英

挽周處士知縣庸節之父

送吳惟吉知蘄州

送人省親歸福建

挽諸處士光祿署丞仲學之父

送人歸儀眞

挽李給事中父

送史陰陽官歸金困

薊門送別圖

送薛京兆還家祭祖

送陳主事謨歸省分題得任城酒樓

初度日朋舊過臨爲賀戲筆書懷念先妣不及祿養也

送張中書克巳歸陜西

送王主事父歸越布政暹之父

送王公器回鄕

送戶部劉主事歸襄陽祭祖

送人歸無錫爲鄭監丞叔顒作

云蘿書捨爲社文會賦

送莊檢討存禮歸省

送鄭司副雍言歸淛東

送吏科淩給事中歸省

送醫官還鄭州

送禦史還家

送陰陽官歸江西

送王公順歸鄕

送牟禦史出鎭便道給假省親之四川

慈壽堂爲李禦史賦

送長汀陳檢討

挽檢討母秦性初老孺人

怡萱堂

送徐知州赴鄭州

夢憶華亭華亭寺名在滇池中書洪益中求

送韋檢討父還慶遠

送韋進士

和待詔王內悅先生畱別韻

送陳州判李和之安陸州

送鄧日新歸韶陽省親

送光祿李少卿歸省

送邵郎中之淛東省親

送楊學士子回鄕

送王文顯之任

送陳守道之蘄州

送太常魏先生之南京

送張翰英之任雲南參攻

送二尹邵孟輝之丹陽

送王太醫徳齋歸鄕

送史太守常歸休

送味道父楚蘭翁

送王文葩歸省甬東

送醫官周本庸還家侄壻徳賢之族兄

送推官復職爲邵郎中作

送周大本還江西

寄味道

赦後送人還家

臨淸樓

溪山一覽亭爲金華邵郎中宗正作

送金華杜給事中省親

送嚴寺正歸老

和笪端凱韻送其弟歸老

送人南還

夜讀士功紀行詩

送姚經歷復任河間

送傳驛丞復任龍潭

送姑蘇陸二尹彜赴常山

送許芳洲

送劉歸江陰就寄聲嚴大理本齋先生

送人歸鄕

送劉副使棻之福建

送廉使張宗政之山西

送仰先生之長沙

送大參劉長謙之廣東

送韋道顯歸省慶遠三首

椿萱堂爲寧波傅光熹賦

送劉禦史子深之南京

送池州太守復任爲馬友孚友人作

送何吏部澄公赴金陵

送郭指揮之南京

太守鄭公祥與予有相知之雅玆聞訃南還來別慚無以賻匆遽中勉述五十六字送之非詩也聊以識別云

送李通判之應天

送人歸老江西爲於中書霈作

送史太守之應天

送人之廣西爲楊給事鼎賦

二白烏

遷秋日書懷初不知選法以編修升主事故戲之

送王行人聞訃歸和韻

和髙侍講先生韻五首時宣徳七年也

送人歸老淸江爲周判府作

送黎知州恬之南京

九日鄰家張宗政繡衣送菊花口號一首

送陳孟仁還姑蘇翰林五經愽士先生之子也

同壽堂爲良醫許景芳作

浦江書捨爲揮使題

送李給事中應庚

善繼堂爲周公弼作

寄王思孟

聚星樓爲陳循理作

送陳嗣初愽士先生歸鄕

送醫士歸田

送宿州太守王永隆增秩復任爲民告畱

松庵

送陳節婦魏氏子玨回句曲

送嚴教諭素之烏程﹝有引﹞

挽雲間沈禦史父

送邢中書兄弟歸滎陽

挽吏部洪主事

送趙郎中致仕

送許文勉

送二尹徐仲朴赴武昌

送王給事中賢歸山東

竹鶴爲何太守澄作

黃門給事中李公繼白予鄰邑友也玆拜命知永州府事將行愧無以贈聊述五十六字送之非敢言詩庸以識別云

送何知府澄之袁州

送王司訓粹之淸水朱徳潤之徒也

送倪東明歸茅山

挽涑水令吳文昌

元夕

題北堂捲

送王先赴古田﹝有引﹞

送人之肇州

送陳同知克讓同學友也

送嚴都指揮歸寧夏

花萼軒

送史州判彬赴雲南趙州

送桃源尹知縣

挽詩

半村江西一詩人手卷

過濟寧登郊閒步

和鄭雍言上巳日遊慶壽寺詩韻

送性初南還兼簡諸故舊

送同年田進士

寄家因東西南北四韻就寓懷

和彭檢討顯仁太液晴波韻

送人歸江西

送張思安僉憲湖廣

中秋夜詩鄕先生樊浩翁所作時宣徳八年秋鄕人醫者錢宗浩誦於薊北小樓因筆之戲和不免續貂之誚原倡

送陽醫官回南康縣

送王文顯復任

景星

送章主簿之江寧侍郎尙文之兄也

送邵通判之蘇州

送溫知縣復任

積善堂

黃金臺祖餞送吏部孔員外回杭

送金令尹仲經之平鄕

挽錦衣衛指揮李效良母夫人

挽吏部張員外父

愛萱爲林編修賦

送錢郎中濟民赴金陵

挽朱員外松江人

和月泉詠金山寺詩韻四首

君子軒爲宋先生作紹興人成國公書扁

送醫官致仕歸金華爲邵郎中正賦

送達先生之新淦

送外甥爲於中書沛作

送王仲章歸鄕時均輔在北

送指揮歸綏徳爲趙編修作其家忠孝

送連修撰歸閩焚黃

送祠祭胡郎中添麒歸田

送邢編修弟

送馮智安太守之紹興

送襲職指揮

代王九臯作送同年連修撰

和編修許道中臘月初三日誕詩三首

送醫人歸田嘉興人爲朱修撰作

送楊太守衡之通州

送主簿歸老其人淸廉

送人之髙郵教職

送人歸田

挽松窓先生卽兪處恭也

挽張中書父

挽知縣姑蘇人任遂安

送樊參政歸閩

送張給事中居傑升雲南參政

挽畊隱先生朱徳潤之翁也

挽詩爲中書沈爲忠作

送袁令尹復任贑州雩都縣

送何縣丞任建陽

送邵孟輝之任丹陽丞

送吳太守閏復任饒州府

挽工部林主事超之母夫人廣東人

送鄭雍言僉憲之河南

送唐舟禦史致仕歸廣東

送太守易公之四川

送黃璇太守之任河南

送平江伯孫南還

送嚴太僕宗信

送顧僉憲歸老儀貞

和晏鐸幕賓詠天鵝韻兼送行

賦得天寒月映霜送黃布政■﹝宀之﹞之山東

挽金中書舍人父文鼎先生其人能詩善畫

善慶堂

送車黃門致政南還

送蔡良醫孟頤致仕桐川

挽龔通政父

分題得直沽海勢送楊公子

挽工部諸郎中謙父

送楊編修壽夫先生

霅川歸趣送黃布政叔正歸田二首

寄余處恭先生

挽吳參政廣徳人給事中升任

送兵科鄭給事中悠歸省

挽同年鄭通判廣東人

寄同年陳知府安

送主事姜子澄任廣南太守

送李桓鄕試

送何觀中書歸省

挽丁副都夫人

賀陳都憲有戒壽

挽丁副都

積慶堂爲楊都禦史作

挽沈學士度

送楊仲舉先生致仕來朝升侍郎而回

寄曹朝陽先生

送康先生振致政南歸

和祭酒陳先生畱別詩韻

和周學士梅花詩韻

送陜西張參議之任四川人

挽劉給事中華甫之父

挽李侍郎父

和孫繡衣先生見寄詩韻

送史郎中潛回京

贈謝參政之任浙江

刑部鄭亞卿父誕日

送朱禦史考績

題香竹捲爲謝亞卿作

挽吏部鄒司務祖

題雲谷捲

送楊都憲仲子本道還朝

○昔日戲題小畫【永樂九年中舉後作書於店壁今錄於此故云昔日】

白雲邀我秋江上眼底風光似輞川倚漢髙峯晴疊翠臥波古木冷含煙幾間茅屋孤村裏一葉漁舟落照邊綠玊醉扶歸路晚渡頭驚起白鷗眠

○永思堂爲張茂功賦

之子思親慘不歡常時惆悵淚闌干空樽月照懷捲冷蠹簡塵生手澤寒目斷荒丘云漠漠夢回孤枕夜漫漫篋中尙有斑衣在幾度臨開不忍看

○元夕應制

壁月當天霽色明鰲山千疊壯神京金蓮璀璨祥光繞綺樹氤氳瑞靄生紫禁樓臺回晝景碧霄歌舞度春聲総知四海恩波洽臣庶歡忻荷太平

○送丁永成之邵武

都門此日送人歸載道黃花咲客衣去旆曉沾淸露濕徵鴻寒逐暮雲飛帆經楊子煙波渺路入樵川浦樹微回首沙頭重惆悵何如離會苦相違

○送尹仲昭之遷安教職

朝回紫陌曙光浮暫出都門送舊遊徵鴈度云迎去旆黃花對酒解離愁靑山落日遷安道疋馬西風薊甸秋師道由來淸

○挽王處士彥實之父

三�家世舊衣冠林下幽懷老更寬琴酒忘形消白晝詩書課子樂餘歡春風正擬龜齡邁夜月俄驚鶴夢殘目斷鄞江倍惆悵松楸深鎖暮云寒

○送朱徳和就步士功韻

冠蓋紛華似列仙都門選別酒頻傳聯詩每愧居人後歸省爭如在客先千里雲山遊客興半篷風雨渡淮船夕陽回首重惆悵煙樹蒼茫思渺然

○澹泊軒

浮華不尙事遺編澹泊名軒樂自然綠筍黃虀甘雅素紫駝翠釜厭鮏羴半窓梅月吟邊興一榻松風靜裏天料得襟懷多灑落傳家舊物秪靑氈

○送象州知州

曉承恩命出皇州棹發通津萬里秋浥露芙蓉迎去旆經霜楊柳帶離愁雲連五嶺蠻煙合夜度三湘瘴雨收懸想象州民吏待馬蹄到處莫淹畱

○望云思親爲湯主事賦

庭闈久別思依依目斷孤雲海上飛愁見晴郊山半掩忍看秋塞鴈同歸閒來捲幔生鄕思幾度憑闌送夕暉優詔會看歸省日還應膝下戲班衣

○送沈太參仲威

久聯鵷簉立彤墀忍向都門話別離佐政薇垣新寵渥列官粉署舊恩私平郊日脕孤鴻遠去路霜寒匹馬遲別後欲知相憶切金門待漏月明時

○送許知縣英【溧水人進士】

看花曾醉上林春又喜承恩出紫宸百里牛刀初小試九天鵬翮未全伸薊門暮雪拈行旆閩嶠晴雲接路塵到日想知公事簡鴈來莫惜宕書頻

○挽周處士知縣庸節之父

濂溪家世舊衣冠養浩林泉趣自寬堆架牙簽閒處閱隔簾山色醉中看鶴歸滄海秋風冷猿嘯淸江暮雨寒惆悵獨遺荒塜在松楸遠帶夕陽殘

○送吳惟吉知蘄州

挾策才看覲紫宸買舟又見問通津靑年名擅才華羙玊闕恩承雨露新官道雪晴梅褪粉禦河水泮柳含春行旌明到黃堂日莫惜音書寄故人

○送人省親歸福建

久別家山■﹝宀之﹞省違幾回目斷白雲飛於今拜命辭靑鎖指日承顏戲彩衣閩嶠暖云連海戍薊門春樹藹夕暉差予亦有雙親老送客題詩嘆未歸

○挽諸處士光祿署丞仲學之父

壽過稀年兩鬢秋一生林壑自優遊賞春幾醉蘭亭酒適興頻登庾亮樓鶴化海天霜月冷猿啼野墅莫云愁賢郎昨夜聞哀訃哭向東風血淚流

○送人歸儀眞

長樂鐘聲出鳳樓喜辭丹陛拜宸旒幾年宣力勤王事此日承恩出帝州馬度盧溝霜月冷鴈投淮浦莫云收遙知公暇多淸應賦新詩寄舊遊

○挽李給事中父

令子淸時拜好官先生林下獨盤桓隔簾山色吟邊見繞徑黃花醉後看滄海鶴歸云渺渺南柯夢斷夜漫漫可憐孤塜平郊外衰艸含煙靄莫寒

○送史陰陽官歸金困

幾年林壑伴漁樵一旦蜚聲達九霄課藝總知龜策妙拜官爭羨寵恩饒歸帆曉逐天風急行色春隨煙樹遙此去想應多得意錦衣光映玊驄驕

○薊門送別圖

千里觀光上帝州到來還念倚門愁西風江渚尋歸棹落日城闉別舊遊數點遠山官樹晚一聲孤鴈海天秋懸知去去鄕園好稱壽黃花酒正篘

○送薛京兆還家祭祖

曉辭金闕佩鏘鏘衣錦南還沐寵光遊宦兩京淸譽重誥封三代紫泥香官亭柳色侵行旆驛路鶯聲送夕陽此去應知多顯耀九原松栢倍蒼蒼

○送陳主事謨歸省分題得任城酒樓

南歸衣錦出神州遠過任城舊酒樓粉堞澹煙迷望眼靑簾落日暎行舟云連畫棟歌聲迥春鎖虛窓鳥韻幽千載謫仙名獨在莫因風月久淹畱

○初度日朋舊過臨爲賀戲筆書懷念先妣不及祿養也

客邊初度幾相逢歲歲年年事不同綠酒樽前曾獻壽彩衣膝下困春風遙思親捨三茅下欲報劬勞一夢中珍重故人深見愛也來稱賀■﹝忄尉﹞飄蓬

○送張中書克巳歸陜西

幾年染翰侍明光衣繡爭看歸故鄕路指渭城云冉冉春回華嶽樹蒼蒼科登甲第才名盛恩及雙親雨露香懸想髙堂稱壽日菜衣謾舞醉霞觴

○送王主事父歸越布政暹之父

榮膺紫誥出彤闈逸气飄飄興欲飛獨騎曉從幽甸發一帆春向越江歸交遊總羨承嘉渥閭裏爭看著錦衣何幸老年卜曹盛羙多應積徳古來稀

○送王公器回鄕

解卻名韁謝是非歸田活計莫相違曉開野徑宜栽竹暖逐山童好采薇醉後狂歌多得趣客來淸話自忘機玊堂靑瑣經遊徧村落從來識者稀

○送戶部劉主事歸襄陽祭祖

玊陛朝辭出鳳城故鄕歸去幾多程褒膺紫誥恩波渥賁及黃泉宰木榮路指峴山涼雨歇帆開潞渚曉風輕到家莫忘朋儔好爲托鱗鴻早寄聲

○送人歸無錫爲鄭監丞叔顒作

不辭千里遠相過萍水襟期喜若何夜雨政宜連客榻燻風忍聽唱離歌薊門酒盡尊前興潞渚帆揚雨後波想到家山多雅趣五云亭上日吟哦

○云蘿書捨爲社文會賦

幽居誰結傍巖溪蒼莽云蘿入望迷紫蔓色侵苔石淨晴陰涼度竹窓低香凝白晝塵難到門掩靑山鳥自啼知有堆牀書萬卷幾回披閱日沈西

○送莊檢討存禮歸省

天香兩袖彤墀歸路鶯聲促去期離旆曉沾涼雨濕徵帆晴帶夕陽遲鐘山目斷雲飛處揚子潮平夜泊時捴羨此行多寵渥萱花宰木共涵滋

○送鄭司副雍言歸淛東

英年才思竟誰同文湧波瀾气吐虹疋馬暫辭幽薊北孤舟遠過淛江東篷窻山色靑天外驛路鶯聲綠樹中眀到焚黃向何處玊泉峯下海潮通

○送吏科淩給事中歸省

列職黃門首近臣淸時名譽動儒紳九重拜命恩波渥千里趍庭彩服新心旆曉懸靑瑣闥仙舟夜泊綠楊津故鄕紫筍茶堪愛寄遠毋忘玊署人

○送醫官還鄭州

舊業榮陽事藥欄多年種徳拜儒官春風采術藍田晚夜月尋方寶篋寒杏塢花陰眠熟虎玊鑪火暖轉靈丹昨來報政趍天闕歸路靑山馬上看

○送禦史還家

年少髙峩獬豸冠聲名烜赫播朝端封章達處天顏喜攬轡細行時吏膽寒曉日九重紫誥香煙兩袖出金鑾一帆歸興秋江上紅葉黃花取次看

○送陰陽官歸江西

術妙蜚聲達九天一官初拜稱靑年曉趍鳳闕辝靑瑣歸去螺川買盡船遠浦淡煙迷落鴈西風衰柳噪殘蟬岐亭酒盡頻回首杳孤帆夕照邊

○送王公順歸鄕

廣陽城外白雲飛送客南歸對夕暉別路謾斟桑落酒髙堂重著老菜衣望中綠柳經霜脆江上靑山帶雨微明到鄕園逢故舊願言毋惜寄書稀

○送牟禦史出鎭便道給假省親之四川

幾年不著老萊衣目斷鄕關興欲飛鳳詔忽從金闕下豸冠喜向錦城歸霜寒峽迥■﹝犭員﹞聲切月冷江空鴈影微懸想霞觴稱壽罷又持使節振天威

○慈壽堂爲李禦史賦

華扁髙標慈壽堂應知阿母鬢如霜娛顏曉舞斑斕服獻壽香浮綠蟻觴傍砌幽萱春馥馥映窻叢竹晚蒼蒼錦輿遙想歡迎處花覆晴陰日轉長

○送長汀陳檢討

紫泥曉捧出金鑾思入甌閩路渺漫孤鴈聲遲秋漢迥片帆影斷夕陽殘紅兮荔雨靑山濕夢遶先塋夜月寒明到蘋蘩供祀畢音書母惜寄平安

○挽檢討母秦性初老孺人

憶從王母駕雲軿一醉瑤池竟不醒遊子訃來魂欲斷慈烏啼處怨難聽熊丸香冷塵生篋機杼聲仁月萬庭若問平生淵懿徳請看太史墓前銘

○怡萱堂

爲學嬰兒喜自狂幾回啼跌傍萱堂斑衣舞處生春色壽酒稱時泛蟻香問寢樓頭天欲曙迎輿花底日偏長從知天性來孝應是慈顏鬢未霜

○送徐知州赴鄭州

玊殿朝辭沐寵光又看行李向榮陽雙旌曉度盧溝月疋馬寒嘶驛路霜黎庶棠陰懷惠澤衣冠帝裏羨才良懸知竹馬相迎處老稚歡忻擁道傍

○夢憶華亭華亭寺名在滇池中書洪益中求

天從飛錫到鑾坡幾度華亭夢裏過琪樹儼然窺色相浮屠依舊枕名阿香銷石鼎塵畱榻云靜松窓鳥自歌行徧當時誦經處覺來還記白雲多

○送韋檢討父還慶遠

五十年髙鬢未皤朝天萬里到鑾坡烏紗初著精神爽紫誥新封寵渥多令子玊堂馳羙先生林壑養天和於今祖餞都門道芳艸淒迷柰別何

○送韋進士

雪案螢窓幾度秋一朝身到鳳池頭看花爛醉瓊林酒帶月俄開潞渚舟路指龍江雲水渺山連桂嶺瘴煙收錦幖奪得榮歸去應是人誇是晝遊

○和待詔王內悅先生畱別韻

九重優詔許投簪千里家山獨抱琴明月淸風黃閣夢靑山落日故人心城頭片雨沾行旆江上孤帆背夕陰去去莫忘朋舊好鴈來還擬寄佳音

○送陳州判李和之安陸州

多君與我最相知十載遨遊在鳳池待漏幾同趍玉門﹖報承恩獨喜出彤墀關河日落孤帆迥驛路秋淸疋馬遲明到莫忘詞苑客公餘還擬寄新詩

○送鄧日新歸韶陽省親

幾年聯佩侍宸旒此日分攜動別愁岐路一尊桑落酒西風萬里曲江舟靑山斷處蠻煙合紅荔香時瘴雨收自古韶陽多異物肯將鍾乳寄交遊

○送光祿李少卿歸省

爵秩淸時列九卿才髙聖主獨知名一朝拜命膺鸞誥千里還家出鳳城路指金華煙樹迥帆經鐵甕曉風淸懸知明到焚黃處春滿先塋宰木榮

○送邵郎中之淛東省親

遊宦京華■﹝宀之﹞省違幾回望斷白雲飛一朝恩詔九天下千里闕河獨棹歸鴈影遠橫秋水闊山光斜帶夕陽微懸知先壠焚黃罷又向萱庭戲彩衣

○送楊學士子回鄕

爲省嚴親上帝州到來幾度憶東甌趍庭已遂斑衣樂在客寧忘慈母憂曉日都門辭故舊西風通潞棹歸舟懸知此去多淸思驛路黃花總是秋

○送王文顯之任

環佩翩翩下九重匆匆別興薊門東一尊綠酒西風外千里靑山落照中京國友辭鵷鷺伴關河帆趁蓼花風到官遙想多淸暇毋惜緘書托便鴻

○送令尹

都門雪積凍難消拜命看君出禦橋南日漸回飛舄遠東風乍落馬蹄驕河陽花影春馳道淮浦江聲夜聽潮宦迹共嗟爲客久離歌一曲別情遙

○送陳守道之蘄州

榮棒除書出九重天香兩袖气如虹雙旌曉拂荷亭露五馬驕嘶柳岸風總羨襟懷涵壁瑩應知善政藹春融公餘不忘詞林客好寫新詩寄便鴻

○送太常魏先生之南京

封章交薦荷恩榮拜秩容臺列上卿玊佩曉辭丹鳳闕錦帆秋過石頭城徵鴻晴度關河迥疏雨涼生客旆淸顧我交遊憐最久臨岐尊酒不勝情

○送張翰英之任雲南參攻

簪筆多年侍赤墀旬宣今喜沐恩私才華總羨名卿薦姓字誰期聖主知曉日錦衣辭鳳闕春風蘭棹滇池藩垣後夜遙相憶肯忘鵷行待漏時

○送二尹邵孟輝之丹陽

相識京華半俊英拜官今喜荷恩榮馬蹄未發金臺路聲譽光馳鐵甕城判筆已知霜雪凜襟懷還擬玊壺淸古來佐邑誰無欲獨有張玄著令名

○送王太醫徳齋歸鄕

幾年膺薦住神京世業岐黃術最精懸市有壺嘗寄迹活人無地不知名皇恩已遂歸田願白首還尋結社盟記得采芝舊遊處華陽洞口暮云平

○送史太守常歸休

宦路蕭條事巳非淸時失意觧纓歸心懷玊闕風雲遶夢入金囦浦樹微作郡尙存黃霸政垑庭喜著老萊衣蹇予獨有離羣思京國交遊日漸稀

○送味道父楚蘭翁

紫誥褒封兩鬢華錦衣絢爛映烏紗拜辭玊闕天初曙祖餞都亭日又斜望裏關河飛畫鷁吟邊官樹帶晴霞應知明到多淸趣看竹頻過處士家

○送王文葩歸省甬東

東望蓬萊道路遙白雲飛處海天髙橋門久客歸心切楓陛初辭喜气豪紫陌花陰嘶去馬紅亭夕照醉香醪登堂舞罷萊衣日還擬春江釣巨鰲

○送醫官周本庸還家侄壻徳賢之族兄

家近華陽古洞天祕書曾受異人傳檢方夜映壺中月種術朝耕谷口煙醫國多人稱妙手隨時賣藥不論錢年來鶚薦承恩渥袖得香煙下日邊

○送推官復職爲邵郎中作

聞說黃堂讞獄平棠陰風靜頌聲淸香凝白晝吏初散花落閒庭鳥自鳴報政喜沾新寵渥還官又促舊前旌懸知黎庶遙相待千里徵帆莫後程

○送周大本還江西【曾同堂共事玊署】

幕府才名遠近傳督儲來到五云邊尊前未盡陳遵興江上俄回揚子船壁水論交思舊雨薇垣寓直憶當年於今惜別都門道後夜相思月滿天

○寄味道

憶自分攜出帝畿幾回獨立送斜暉愁凝雲樹詩難就目斷鱗鴻興欲飛離思暗添涼雨過淸尊倦對宦情微慚予亦有親垂老爭似髙堂戲彩衣

○赦後送人還家

天降丹書濕紫泥嵩呼萬里賀聲齊恩波已喜消春瘴驛路行看聽曉雞逸興暗隨江樹迥離情愁逐暮云低到家想及淸明候花滿山城鶯亂啼

○臨淸樓

誰從溪上結危樓樓外溪聲日夜流淸影瑩涵云棟靜波光涼度綺窓秋髙凝灝气琴書潤低瞰漁舟雪浪浮遙想豪吟登眺處闌干倚徧夕陽收

○溪山一覽亭爲金華邵郎中宗正作

城下虛亭瞰遠空髙淩樓閣近琳宮檐凝嵐气涵晴旭簾捲溪聲度晚風林外鳥啼春樹綠吟邊人倚夕陽紅千山萬壑環村郭都在憑闌一望中

○送金華杜給事中省親

江渚西風老白蘋秋光偏動宦情人黃門列職年華久淸夜思家客夢頻禦勑賜來恩寵渥鄕關歸處錦衣新登堂獻罷雙親壽心旆應懸在紫宸

○送嚴寺正歸老

靑瑣朝辭振佩珂錦衣歸老樂如何傳家舊業詩書在賜誥新恩雨露多棘寺盛名畱帝闕蘭撓遠棹度官河平生心地淸於水嬴得身閒養太和

○和笪端凱韻送其弟歸老

淸時解組鬢毛皤歸去華陽路幾何心旆曉懸天闕迥宦情秋逐莫云多紅亭綠酒人初醉落日靑山鳥自歌惆悵都門從此別瑤階誰復共鳴珂

○送人南還

粉署郎官玊雪淸才華燁燁著能聲考成北上朝天闕得最南還荷寵榮蘭棹晴過揚子港霜鴻寒度石頭城公餘遙想多吟興好寫新詩慰別情

○夜讀士功紀行詩

使節歸來覲赤墀朝回示我紀行詩五言沖淡陶彭澤四韻淸新杜拾遺上苑碧梧棲彩鳳瑤空瑞靄映朝曦披余不覺心神醉喜動疏狂倒接罹

○送姚經歷復任河間

報政才看到帝鄕還官又見沐恩光盧溝月影隨歸騎野店雞聲促曉裝佐政共誇才識遠交遊爭羨姓名香到家想及陽生候油幕風淸日漸長

○送傳驛丞復任龍潭【時朱徳潤中鄕試未起故未句促之】

考成北上覲皇州得最南還沐寵優曉日都門辭故舊西風潞渚買歸舟雪晴淮浦飛寒鴈雲散龍江見驛樓明到寄聲攀桂客春闈行李莫遲畱

○送姑蘇陸二尹彜赴常山

歲晚都門雪未消故人別我去程遙霜威將臈歸梅萼晴色扶春上柳條凍合關河蘭棹滯寒嘶驛路玊驄驕行旌明到三衢日佇聽佳聲達九霄

○送許芳洲

送君歸老出神州緩轡東風控紫驑客路云連吳苑樹夕陽人在淛江舟一尊綠酒金臺別三徑黃花槜李秋想得到時多雅趣無邊春意在芳洲

○送劉歸江陰就寄聲嚴大理本齋先生

云接家山路幾千一帆歸興夕陽邊臨岐尊酒從今醉過鴈音書別後傳三徑到時松菊在雙親喜處彩衣鮮寄聲爲報嚴君道故舊相思意惘然

○送人歸鄕

東吳醫擅月坡仙喜遇聞孫在日邊夜雨幾番連客榻春風一旦買歸船江云杳杳隨離旆岸艸淒淒鎖暮煙臨別岐亭無以囑鵬程萬里擬髙騫

○送劉副使棻之福建

鶯花春暖出都城思入甌閩幾許程官樹曉涵晴雨潤江帆晚帶夕陽明山材夜靜狼豺息海嶠秋深瘴癘淸自古諏詢資重任九重佇聽達民情

○送廉使張宗政之山西

春晴紫陌蕩香塵冠蓋聯翩送故人風度落花沾去旆馬嘶芳艸駐徵輪旗亭官柳和煙綠驛路靑山帶雨新懸想雙旌明到日太行依舊翠嶙峋

○送仰先生之長沙

十年座擁廣文氈又拜除書下九天岐路一尊燕市酒春風千里楚江舡鳳凰山曉霏晴翠鸚鵡洲寒鎖暮煙自是長沙多子遺經有待伏生傳

○送大參劉長謙之廣東

染翰多年在鳳池重膺方嶽沐恩私曉辭楓陛春深候明到薇垣夏半時紅荔枝垂山寂寂黃茅瘴靜晝遟遟嶺南自古民風厚訟簡棠陰好詠詩

○送韋道顯歸省慶遠三首

別卻親庭二十年白雲望斷海天邊九重此日承優詔萬里長沙放畫舡春色暖酣紅荔雨鶯聲曉弄綠楊煙懸知明到稱觴處多少人誇晝錦鮮

家山迢逓信音稀幾嘆親庭■﹝宀之﹞省違紫誥曉從三殿出錦衣春向百蠻歸江津畫漿搖煙浪驛路鶯花近翠微自古晝遊人共羨因君歸興欲南飛

振旆朝來出帝鄕歸寧南去路茫茫云連嶺嶠蠻煙合雨過關河野樹涼別酒一尊臨潞渚徵帆萬里向宜陽古人若問交遊客多半相知在玊堂

○椿萱堂爲寧波傅光熹賦

堂北幽萱晚自芳庭前椿樹更蒼蒼陰聯幾席班衣潤色浸桮圈壽酒香綠葉曉涵春雨暗黃花晴度午風涼入窓弘敞承顏處應是雙親鬢未霜

○送劉禦史子深之南京

薊門官樹帶煙微載酒臨岐巳夕暉奏最才朝金闕下承恩又向石城歸塵淸紫陌嘶驄馬花落紅亭點繡衣關路遙知明到處犲狼從此迹應稀

○送池州太守復任爲馬友孚友人作

五馬行春得幾年連村桑柘藹晴煙奏功北覲雙龍闕膺最南回千里船京國交遊嗟遠別郡城父老喜重還銓曹著論循良吏共說池陽太守賢

○送何吏部澄公赴金陵

廣陽城外柳陰肥客向金陵嘆別違酒盡紅亭官樹晚鳥歸靑嶂夕陽微驛邊山隱譙樓迥江上云隨畫鷁飛想得到官公事簡香凝粉署吏人稀

○送郭指揮之南京

南歸遠度濟寧城城下行舟泊晚晴雨過蓬窓涼气襲風回閘口浪痕平吟看齊魯山峯迥夢憶松楸客思淸昭代椒房均寵渥汾陽閥閱獨崢嶸

○太守鄭公祥與予有相知之雅玆聞訃南還來別慚無以賻匆遽中勉述五十六字送之非詩也聊以識別云

廣陽城下喜逢君對酒那堪袂又分萬里銜哀辭禁闕一帆歸興逐晴雲關河涼雨消炎瘴驛路寒蟬送夕曛想到故鄕秋已晚蕉黃荔熟奠孤墳

○送李通判之應天【後結爲姻親冡婦乃公之女也賢而可惜蚤世】

明刑薊北舊廷臣司牧江南幾度春報政燻風趍禁闥還官曉日出城闉都亭對酒蟬聲急通潞移舟月色新懸想到時多雅趣鐘山吟看翠嶙峋

○送人歸老江西爲於中書霈作

淸時觧組雪盈頭歸去家山正值秋黃葉西風添逸興殘蟬疏雨送行舟籬邊舊業存松菊江上新盟狎鷺鷗從此夢回雲路遠林泉杖屨縱遨遊

○送史太守之應天

京兆從來屬老成九重今喜荷恩榮薇垣夙布新威令粉署還聞舊政聲靑瑣辭歸馳五馬朱衣行處肅雙旌帝鄕幾許交遊者盡說襟懷似水淸

○送人之廣西爲楊給事鼎賦

都亭載酒送交遊新鴈初聞動別愁落日斷雲橫遠岫淡煙疏柳映行舟江關暑退炎塵淨嶺嶠秋淸瘴霧收此去欲知相憶切夢回殘月五更頭

○二白烏

壽域春融百瑞生天庭幾見白烏呈雙瞻玊扆星眸烱並立雕籠雪羽明月謝歸時鸞共宿瓊林啼處鳳和鳴總知返哺多慈孝出應瑤光兆太平

○遷秋日書懷初不知選法以編修升主事故戲之

生來性癖不隨圓富貴窮通總聽天一舉謬爲金榜客十年濫作玊堂仙考成盡道沾殊渥列職誰知是左遷幾度尋思慚又喜聖恩如海俸如泉

○送王行人聞訃歸和韻

秋老都門柳漸疏故人歸去意何如傷心夜雨凋萱艸振旆西風別帝居拜秩喜持新使節行舟還載舊詩書欲知此後相思意多在鐘殘夢覺初

○和髙侍講先生韻五首時宣徳七年也

標格淸臒不染塵碧梧翠竹若爲鄰鳳池載筆年華久玊署編摩寵命新適興謾將詩自寫論文肯厭客來頻交遊滿眼誰知巳三益嗟君獨輔仁

江南一別絕音塵薊北初逢喜接鄰晉帖臨來多俊逸唐詩吟處更淸新樗材有幸相資益書籍無嫌獨借頻昭代共誇膺好爵願攄忠悃答皇仁

玊堂瀟灑靜無塵鳳閣龍樓爲作鄰曉聽漏聲花外度日聞天語耳邊新從容退直多淸暇故舊相過不厭頻才識丰姿入共仰明時匡輔好施仁

幽居陋巷絕氛塵相接渾無舊日鄰宦迹似蓬隨處轉流光如水逐時新鴈迷故國音書杳秋到都門客夢頻自嘆離羣材識淺不知何處可依仁

空庭夜坐迥無塵月影吟看漸過鄰涼透孤懷秋气肅香飄幾點桂花新蛩聲哽咽愁難聽砧韻淒淸苦厭頻觸景宦情無處著謾成詩句荷堯仁

○送人歸老淸江爲周判府作

官亭秋老柳依稀有客投簪闕下歸夜月重移通浦棹春風還采故山薇宦情曉逐寒雲散鄕思晴隨旅鴈飛懸想渝川明到日髙堂依舊舞班衣

○送黎知州恬之南京

天香拂袖下雲霄思入金陵客路遙曉日都門傾別酒西風潞渚發輕橈鴈聲寒度淮河月帆影晴懸楊子潮明到想知淸樂處吟看鍾阜翠白﹖石堯

○九日鄰家張宗政繡衣送菊花口號一首

幾年重九客金臺此日芳鄰送菊來綠酒未篘尊寂寞白衣望斷思徘徊囊茱人事隨時俗落帽風流屬俊材默坐政慚孤令節黃花一見咲顏開

○送陳孟仁還姑蘇翰林五經愽士先生之子也

薊門暫脫老萊衣望入吳山煙樹微天外不愁歸路遠客邊未忍與親違風淸古道嘶徵馬酒勸長亭對夕暉聚散有期君自卜幾時還復到京畿

○同壽堂爲良醫許景芳作

一門種徳百年深同壽堂前杏滿林花霧暖凝丹鼎潤藥欄春鎖碧窓陰披云采術常攜鶴近市懸壺不計金遙想嘉禾沾惠者幾多人共戴華簪

○浦江書捨爲揮使題

君家書屋浦江頭架上牙簽過鄴侯綺戶曉凝鍾阜翠湘簾暮捲石城秋酣余欹枕驚波浪吟罷憑闌看鷺鷗誰道將軍惟好武客來長日共﹖廣羽﹖貝﹖酬

○送李給事中應庚

東風紫陌淨香塵握手都門送故人共羨黃門簪筆久渙頒紫誥沐恩新淸尊暮對沙頭酒畫鷁晴飛江上春想到家山供祭日九原松栢倍精神

○善繼堂爲周公弼作

聞說濂溪孫子賢家風獨守一靑氈翠深窓外當時艸紅綻池邊舊日蓮教子不忘庭下訓躬耕肯廢壠頭田軒居善繼題華扁嗣世箕裘幾百年

○寄王思孟

旅食滇南四十年歸來依舊樂林泉塔塘柳蔭看魚躍花塢云晴伴鶴眠客到旋篘黃菊酒醉來髙詠紫芝篇物情世態俱忘卻好似華陽洞裏仙

○聚星樓爲陳循理作

樓倚春風綠樹邊髙淩霄漢白雲連窓開晴度三茅翠簾捲寒凝九曲煙暇日淸談來俊彥瑤天瑞采應奎躔太丘芳譽昭靑史千載聞孫憶穎川

○送陳嗣初愽士先生歸鄕

玊署編摩雪滿顚九重優詔許歸田半挑行李吳江興十幅徵帆潞水船官路暝煙迷遠樹西風落日噪殘蟬到家莫忘金臺客鴻鴈來時寄錦箋

○送醫士歸田

京國懸壺歲月深宋淸名譽重當今方傳肘後多奇術藥濟孤貧不論金年去秋霜添白髮賜歸客路抱瑤琴應知舊業荊溪上芝滿藍田杏滿林

○送宿州太守王永隆增秩復任爲民告畱

考成詔許復南行深慰編氓借寇情鳳闕辭時宮漏徹馬蹄歸處曉寒輕靑衫𨿽換緋袍貴襟度還同玊雪淸遙想耄倪歡有待擁途爭迓舊前旌

○松庵

屋頭老幹聳亭亭雪壓霜欺倍見靑怒吼濤聲驚鶴夢亂橫月影動龍形髯凝黛色侵書幌花褪晴香落硯屏欲向靈根探王﹖乕珀䢐徠路遠隔滄溟

○送陳節婦魏氏子玨回句曲

慈母孀居兩鬢皤褒封今喜沐恩波麟兒趍謝來京國鳳闕朝回出潞河歸興曉隨春漲迥徵帆晴帶夕陽多髙堂明到承顏處賀客應知遠近過

○送嚴教諭素之烏程﹝有引﹞

廣文嚴先生素予故人也分手都門愧無以贈勉述鄙句二首非詩也庸以識別云爾

鹿鳴曾共宴華筵屈指於今二十年伏攊捴憐淹驥足剸犀寧肯負龍泉九重拜命膺殊渥千里分攜棹畫舡懸想苕溪明到日遺經有待伏生傳

玊雪才華英妙年春風得意訝登仙一官泮水初分教萬里雲程始著鞭山落晴陰凝絳帳芹飄香雨濕靑氈從來師道多珍重好振文風繼鄭虔

○送蔣仕昂主事

粉署爲郎玉雪淸鳳池染翰舊馳名奏功北上朝天闕得最南還荷寵榮涼雨半篷淮海夢靑山數點薊門情到時莫忘朋儕好鴻鴈來時蚤寄聲

○挽雲間沈禦史父

八袠年髙兩鬢霜仙遊一去路茫茫淞江月冷猿聲切遼海云深鶴夢長籬下獨存松菊老人間空有姓名香烏臺獨喜賢郎貴泉壤還看賁寵光

○送邢中書兄弟歸滎陽

禦河楊柳綠依依送別都亭曙色微鴻鴈沙頭憐獨去鶺鴒原上嘆分飛幾程客路云邊去三月鶯花闕下歸想得滎陽明到日紫荊花底醉春暉

○挽吏部洪主事

漠漠愁雲結暮陰淸霄驚見少微沈徵書無復來閩嶠徳望空嗟藹士林瘴海月明孤鶴怨鰲峯霜冷斷猿吟賢郎與我同年客執紼無由思不禁

○送趙郎中致仕

兩京爭羨舊儒臣致仕南歸寵命新白髮蕭蕭辭玊闕錦衣爍爍炫春晴桂林路指關河迥楓陛恩深客夢頻想得到家多有憶鵷行肯忘故交人

○送許文勉

橋門捧檄上金鑾三筞敷陳說治安素志不忘萊子服丹心要著侍臣冠離亭楊柳迎秋脆別渚芙蓉帶露寒歸去鵬程應有待春風霄漢任飛搏

○送二尹徐仲朴赴武昌

幾年不見老徐卿京國相逢慰客情楓陛奏功偏得最花封撫字獨馳名一尊涼雨都門酒千里徵帆漢水程遙想武昌諸父老沙頭幾度候歸旌

○送王給事中賢歸山東

幾年簪筆侍彤闈此日承恩衣錦歸北闕辭時淸漏徹東蒙望處白雲飛秋晴驛路砧聲遠露冷關河樹影稀懸想焚黃先壠日森森宰木倍生輝

○竹鶴爲何太守澄作

森森萬木蔭檐楹老鶴歸來趣更淸晴翠曉凝朱頂濕淸陰涼拂雪毛輕雨餘苔砌頻畱迹月到蕓窓訝聽聲愛爾輕中瀟灑客幾回吟對獨含情

○黃門給事中李公繼白予鄰邑友也玆拜命知永州府事將行愧無以贈聊述五十六字送之非敢言詩庸以識別云

黃門簪筆幾多年太守新除寵命偏象簡曉辭靑瑣門朱衣香惹禦鑪煙一尊斜日都亭酒千里東風漢水舡明到好施和易政循良有傳頌蒲鞭

○送何知府澄之袁州

鬢髮蕭蕭間二毛老年尢得拜官髙遠離粉署辭丹陛脫卻靑衫換錦袍千里編瑉資撫字一方士俗賴甄陶從來五馬諸侯貴皂蓋朱轓屬俊髦

○送王司訓粹之淸水朱徳潤之徒也

曉棒除書下九天冰姿玊質正靑年馬嘶紫陌東風外酒盡紅亭夕照邊雲樹蒼茫連漢苑關山迢逓接秦川從今餞別都門道後夜相思月滿天

○送倪東明歸茅山

靑年襟度雪冰淸一夕飛鳧到玊京霞帔曉趍鵷鷺序丹衷深荷聖皇情旆回驛路秋風早涼入關河暑雨晴遙想華陽歸到日燒丹煉藥學長生

○挽涑水令吳文昌【上虞人】

鳴琴花縣幾經年一夢黃梁隔九泉三徑獨存元亮菊日年誰棹溪舡云迷遠漢悲遼鶴春去空山哭杜鵑惟有棠陰遺愛在碑銘會見後人傳

○元夕

賜觀燈詩四首宣徳九年也皇都春暖雪初晴節遇元宵月倍明萬井笙歌聞禁苑九重燈燭巾﹖翟蓬瀛金吾禁弛恩波闊紫陌香飄羅綺輕時值太和多气象臣民無處不歡情

神山鰲載栱鑾坡寶炬花燈萬樹羅禁漏不聞知夜天顏有喜覺春和半空嘹亮鳴仙樂百辟趍鏘響王﹖風珂共喜時淸逄今節堯階爭唱太平歌

九重此夜放花燈朝野熙熙樂太平云接鰲峯千嶂迥春生錦苔徑落花斑丹成藥竈呼猿守禮罷茅君伴鶴還自古華陽多勝槪煙霞泉石足怡顏

○題北堂捲

幽軒重構北溪灣云鎖衡門白晝閒點易曉研花上露推窓時看雨中山捲簾樹色侵書幌遶屋泉聲響佩環燕處超然多雅趣客來尊酒共怡顏

○送王先赴古田﹝有引﹞

司訓王先生公器吾先達友也別去六七載音塵杳隔殊覺疏闊去年冬自觧州秩滿來客邸一見情好猶舊心竊喜焉今典教福之古田將行旣羨其升擢之榮復喜其得過家山之便聊述俚句識別亦以寄情於諸故舊也

天涯久客未能歸送別都亭興欲飛魯酒一尊江上醉閩山數點望中微晴雲冉冉隨徵棹涼雨霏霏灑葛衣明到家山逢故舊爲言母怪寄書稀

○送人之肇州

奏最才看覲玊京南還又喜沐恩榮馬嘶官道槐風爽棹過通津暑雨晴萬里瘴云連象郡一江煙浪接羊城行旌明到香山下竹馬懸知次第迎

○送陳同知克讓同學友也

恩命朝承下日邊西風重上潞河船行旌曉拂林梢露短棹晴衝渡口煙遠漢淸秋寒鴈度孤亭斜日酒旗懸應知別去關山遠後夜相思月滿天

○送嚴都指揮歸寧夏

扈蹕平湖污馬勞凱還今喜脫徵袍九重論賞恩偏厚萬瑞安邊策最髙楓陛辭時鏘玊佩柳營歸去擁旌旄太平從此峯煙息公暇無忘講六韜

○花萼軒

愛弟淸時拜好官難兄千里問平安薊門一見生春色姜被同眠耐夜寒池艸夢回吟興逸鄕情談罷客懷寬念均多和樂荊樹花開應共看

○送史州判彬赴雲南趙州

除書曉捧下雲霄路入滇池萬里遙花縣夙聞弦誦羙楓宸新沐寵恩饒薊門春色隨行騎楊子潮聲送去撓別後莫言邊徼遠他時還擬聽簫韶

○送桃源尹知縣

幾年淸譽達京畿又喜還官出禁闈路指淮南煙樹迥馬嘶薊北晚風微一聲秋鴈隨云渡半幅徵帆帶雨飛遙想桃源重到日桑麻依舊藹春暉

○挽詩

八十年髙雪滿簪一生泉石半淸吟開軒愛種籬邊菊適興時彈膝上琴遼海鶴歸春夢遠椘山猿斷暮云深昨來遊子聞哀訃泣對斜陽戻濕襟

○半村江西一詩人手卷

林下茅堂傍水堤半村佳境足堪題一簾山色當門斷幾樹鶯聲隔岸啼囲犢暮歸分遠近樵蘇曉出自東西幽人樂此多淸趣幾度行吟不過溪

○過濟寧登郊閒步

獨步平原望眼賒煙村幾處有人家靑山茆屋疏籬短綠柳溪橋小徑斜春暖桑楡含宿雨晚晴鷗鷺浴平沙吟邊無限韶華好助我詩人興味嘉

○和鄭雍言上巳日遊慶壽寺詩韻

宿雨初收三月天勝遊蘭若意畱連謾從修禊盟詩社未擬逃禪結佛緣檐卜花含林下露黃鸝啼斷樹頭煙也知不是山陰道風景渾如曲水邊

○送性初南還兼簡諸故舊

臘日都門雪未消送君南去路迢迢馬蹄曉踏盧溝月帆勢春過白下橋淸夜韓檠憐獨對異鄕郢曲向誰調金陵故舊如相問爲說新承雨露饒

○送同年田進士

多君才思冠羣英器宇昂昂屬老成十載雞窓聽夜雨一朝虎榜掇香名歸舟載斷江南夢別酒斟殘薊北情分手官亭休繾綣擬看重會鳳凰城

○寄家因東西南北四韻就寓懷

朝回散步二橋東吟就新詩興不窮鴈度暮雲歸遠浦鴉翻落日噪西風戍樓突兀靑天外宮殿嵯峨紫禁中自是上林秋色好幾多霜樹晚酣紅

朝回散步二橋西景物蒼涼望眼迷疏樹淡煙延日暮危樓疊嶂接天齊囊空客久歸心切衣薄天寒旅況淒幸有一般心樂處年來鴈塔姓名題

鄕關迢逓隔江南鴈足聊傳書一緘寵渥已從今日得庭闈未料幾時參夢回五夜生鄕思目斷二茅靄翠嵐說與親莫遙念年來布褐換朝衫

退食閒行禁城北平林慘淡無顏色光陰荏苒秋又冬烏兔循環朝復夕上苑霜酣楓葉紅禦溝月浸蘆花白歸來默默掩重門坐擁吟眉寒惻惻

○和彭檢討顯仁太液晴波韻

靈淵雨過浪紋微旭日初升蕩碧暉煙景蒼茫涵玊宇波光瀲灩暎彤闈銜萍白鳥時來往戲水靑鳧暖不飛記得當年臨勝境幾隨仙馭日斜歸

賜爲善陰隲書

昭代崇文禮樂彰新頒寶訓荷恩光綸音渙汗風雷動宸翰淋漓雨露香總謂聖明宏制度寧知帝徳煥文章周詩虞史堪媲羙世道應同日月長

○送人歸江西

旅食鯨川十載餘春風一旦賦歸歟溪煙深鎖江頭柳細雨斜侵擔上書野店雞聲催去馬官亭艸色逐徵車故園自是風光好松菊靑靑遶舊廬

○送張思安僉憲湖廣

封章交薦荷恩榮共羨才華屬老成薊闕喜持新憲節荊湖重振舊威名洞庭春到波濤息衡嶽雲開瘴癘淸遙想靑驄行樂處幾看黃鶴暢吟情

○中秋夜詩鄕先生樊浩翁所作時宣徳八年秋鄕人醫者錢宗浩誦於薊北小樓因筆之戲和不免續貂之誚原倡

簾捲西風荳雨幹蟾光搖動碧雲端仲間總是淸虛府天上誰楷白玊盤江淨鴈拖云影瘦樓髙人立桂香寒歸來醉罷霓裳杳露下天髙夜巳闌

和前韻

雨歇樓臺濕未幹一輪明月出云端捴誇素女開妝鏡誰識仙家露玊盤影落金樽淸醑灩光搖銀漢露華寒年年此夜偏堪賞聽徹更籌興未闌

○送陽醫官回南康縣

軒岐術業世相傳薦剡春膺上九天指下明分三部脈囊中不貯一文錢拜官北闕初承命返旆南安獨棹舡遙想鄕園明到日人人爭羨錦衣旋

○送王文顯復任

武淸赤縣近京華撫字循良眾所誇芹泮夜深聞讀誦花封春暖茂桑麻奏功得最天恩重振旆回轅客路賒明到正逢殘臘節獄囚應有聽還家

○景星

秋半璇霄現景星天開泰運應休禎晴光伴月輝云漢皓彩呈祥燭太淸眾目共瞻當午夜萬年紀瑞屬時平微臣何幸逢靈貺敬作詩歌頌聖明

○送章主簿之江寧侍郎尙文之兄也

靑楊樹底喜爲鄰尊酒淸談幾度春詩句遠宗唐律度襟懷不減晉時人一官禁闕初承命千里關河獨問津曉日都亭相別處馬蹄愁踏落花塵

○送邵通判之蘇州

奏功秋曉上蓬萊得最多誇治劇材宮漏斷時辭玊闕驊驑嘶處出金臺麾旌遠向吳門去民庶歡迎召父回到寄聲黃太守交遊渾不附書來

○送溫知縣復任

撫字才髙眾所誇香名異政播京華春深麥隴飛馴雉晝靜公庭看落花百里桑麻涵雨露幾村弦誦接人家年來報政膺殊渥歸擁雙旌客路賒

○積善堂

一門種徳幾經年淸白家聲遠近傳奕世流芳簪紱盛詩書遺教子孫賢秋風不剪臨軒桂春雨多耕負郭田華扁髙堂標積善會看﹖瓞更綿綿

○黃金臺祖餞送吏部孔員外回杭

送人南歸載醁醅黃金臺畔暫徘徊停杯試問當年事此地曾招俊異材柳外驊驑憐獨去花前弦管謾相催老年共喜膺褒寵■﹝扌棄﹞醉東風緩轡回

○送金令尹仲經之平鄕

尊酒相違逾十載俄驚飛舄到金鑾共憐華發添雙鬢獨喜淸廉守一官績奏九重名姓顯化行百里吏民安秪今膺最平鄕去忍向離亭醉曉寒

○挽錦衣衛指揮李效良母夫人

秋深霜殞北堂萱腸斷孤兒痛莫言香篋獨看九膽在寒窓空見斷機存遙天月冷悲遼鶴嶺海風髙哭夜猿懿徳褒封欣有誥恩光千古賁丘原

○挽吏部張員外父

一生蕭散樂林泉鳳勑褒封喜暮年秋圃幾看黃菊縱午窓常對白雲眠花前忽棄遊山屐江上空遺載酒船惆悵荒郊埋玊處亭亭落日照新阡

○愛萱爲林編修賦

堂北幽萱晚自榮相看幾度獨怡情黃花浥露香偏遠翠葉含煙色更淸彩服戲時晴影動板輿行處綠陰生知君天性從來孝寸艸常懷愛日誠

○送錢郎中濟民赴金陵

頌臺遷秩向南還玊佩晨搖別聖顏行李半挑辭鳳闕徵帆幾日到龍灣紅亭人散靑山晚粉署香飄白晝閒遙想吟余應有憶淸霄飛夢繞仙班

○挽朱員外松江人

南宮拜秩羨才優北闕承恩出帝州滄海半年持使節黃梁一夢竟仙遊霜寒鶴唳遼天月風冷猿啼楚樹秋旅襯懸知歸到日孤兒腸斷不勝愁

○和月泉詠金山寺詩韻四首

中流屹立一孤峯天設原非禹鑿功巖洞玲瓏空翠滴樓臺髙下瑞煙籠翻經老衲白雲裏聽法神蛟碧浪中記得當年臨絕頂恍疑身在水晶宮

一山四面水雲髙勝境從來敻不同千古雞園峯頂上萬年鰲極浪花中海門月上初鍾動渡口僧歸晚棹通半點紅塵飛不到禪房花木自春風

寶地雄蟠江渚中巍峩樓閣勢淩空八窓雲气連靑嶂四面波光蕩綺櫳遊覽杳無車馬到登臨湏仗客舟通中流砥柱成千古浩刼茫茫豈有窮

梵剎金山莽蒼中長江四面水涵空玄厓瓊島霏空翠霧閣云窓濕絳櫳蜃气曉凝禪榻潤鯨濤晴漲海潮通慚予未遂尋幽興﹖廣羽﹖貝﹖罷新詩恨不窮

○君子軒爲宋先生作紹興人成國公書扁

庭前修竹晚蒼蒼庭下叢蘭帶露芳暗度淸香來枕席晴分翠影落琴牀湘江雨暝吟情迥楚畹春深客夢長愛爾軒中人似玊應知相對興難忘

○送醫官致仕歸金華爲邵郎中正賦

懸壺隨處著芳名共說才華過宋淸施藥不分貧與富酬金肯計重和輕少年效職勤王事垂老投簪荷寵榮明到應知存舊業燒丹采木學長生

○送達先生之新淦

羙秩新遷出帝州涼生白薴值初秋黃花白酒離亭興畫鷁牙檣淦水舟送晚蟬聲隨樹噪橫空鴈影逐波流懸知經過金陵日應有門生爲挽畱

○送外甥爲於中書沛作

幾年不到渭陽城一見春容滿面生賓館正連徐孺榻蒓鱸忽動季鷹情官亭別處頻斟酒客路行時獨計程明日故鄕逢故舊平安爲我報家聲

○送王仲章歸鄕時均輔在北

琴書收拾促歸期正值嚴冬雪後時月冷關城雞唱早霜寒驛路馬行遅心懸薊北思嚴訓夢入江南念母慈此去鵬程知有日莫同斥鷃困藩籬

○送指揮歸綏徳爲趙編修作其家忠孝

虎頭燕頷一將軍忠孝家傳遠近聞馬上錦衣明曉日腰間寶劍動星文鶚書交薦新恩寵鸞誥褒封舊烈勛遙想麾旌明到日狼煙不起絕妖氛

○送連修撰歸閩焚黃

曉辭金闕出神州此去分明是晝遊紅荔丹山閩海興錦衣蘭棹潞河舟涼生驛路消殘暑鷹度關山屬早秋懸想焚黃先壠日恩隨春色上松楸

○送祠祭胡郎中添麒歸田

黃甲同登二十年鵷班每共早朝天忽驚觧組旋行旆那忍分襟對別筵客路西風飄凍雪關城落木鎖寒煙到家舊業知何處書屋依然枕石田

○送邢編修弟

一門雙壁世應稀客裏相逢嘆別違鴈渚風寒憐獨宿鴒原雨霽嘆分飛幾程驛路迷春艸半束琴書帶夕暉歸到故鄕如有問難兄常日侍彤闈

○送馮智安太守之紹興

英年粉署擅才名郡守新除荷寵榮環佩未辭靑鎖闥歡聲先動越王城雲開秦望山增翠霜落曹娥江倍淸自古循良多有傳竚聽歌頌達神京

○送襲職指揮

先世多知懋烈勛淸時封爵及聞孫遠趍北闕承恩寵歸去南滇對酒尊客散薊門分別袂路經巫峽聽啼猿柳營明到應無事豹略龍韜足討論

○代王九臯作送同年連修撰

遊宦京華幾度春玊堂淸夜夢歸頻楓宸此日偏承寵蘭棹行時獨問津秋水白蘋迎客旆夕陽紅樹接甌閩遙知明到家山日閭裏爭誇晝錦新

○和編修許道中臘月初三日誕詩三首

誕日筵開花喜簪老人光現斗之南年華才過四旬二壽﹖﹖王﹖大還期九十三勸酒情深人盡醉﹖廣羽﹖貝﹖歌材薄我懷慚新詩一律勞眸電應向燈前笑拆緘

淸時共喜戴朝簪气吐虹光射斗南登第昔誇年十八慶生今喜臈初三玊堂名重人爭羨粉署官閒我獨慚稱壽出關圖未獻臨風聊爲寄泥緘

茅峯玊立宛如簪雄鎭金陵楊子南福地從來推第一名山自古只稱三學仙少術顏多厚報國無才色更慚久別琳宮相憶剩幾看道士寄來緘

○送醫人歸田嘉興人爲朱修撰作

都市懸壺雪滿顚宋淸名譽遠相傳歸田此日承優詔別浦乘春放畫船客路柳風飛紫燕蓬窓花雨濕靑氈遙知舊業南湖上藥圃春晴靄術煙

○送楊太守衡之通州

撫字多聞政治平分符又喜向通城沂州民吏思遺愛京國交遊動別情酒盡官亭花雨歇旆迎驛路柳風輕四知自古稱楊震好抗家聲著令名

○送主簿歸老其人淸廉

幾年花縣暫棲遲仇覽才名眾所知報國一心淸似水歸田雙鬢白如絲新盟應結鷗爲伴舊業還存菊繞籬遙想杖藜行樂處綠陰晴晝鳥啼時

○送人之髙郵教職

淸時振鐸遠馳聲共說滇南教有成奏績才看朝玊闕承恩又喜向城一尊曉日官亭酒十里東風客路情文旆懸知明到日靑衿幾許遠相迎

○送人歸田

觧組歸來雪滿顚優遊林壑度餘年春風遶捨多栽竹夏日臨池獨看蓮髙興每因淸醑適閒情常對白雲眠客來關欵無盤飣旋釣槎頭縮項鯿

○挽松窓先生卽兪處恭也

白髮林泉遂野情仙遊一夢到蓬瀛箕裘家世推兪附湖海聲名說宋淸杏塢春閒丹藥竈松窓月冷石棊枰吟成椘些愁無極忍聽山陽暮笛聲

○挽張中書父

鳳池有子檀才名嬴得褒封荷寵榮銀帶烏紗娛暮景淸泉白石遂閒情遊仙忽斷華胥夢乘醉應騎滄海鯨遙想牛眠埋玊處靑山落日對新塋

○挽知縣姑蘇人任遂安

幾年宰邑著能聲襟度人誇玊雪淸才見飛鳧朝禁闕忽驚跨鶴上蓬瀛公庭無復施新政民吏虛勞望舊旌

京國幸多知巳友臨棺哀挽不勝情

○送樊參政歸閩

薇垣佐政幾經春燁燁聲名播八閩北上喜看書最考南還重見沐恩新都門暑退飛來鴈江渚秋深老白蘋到日公餘應有憶詩成好寄玊堂人

○送張給事中居傑升雲南參政

簪筆多年侍赤墀旬宣今喜沐恩私才華總謂公卿薦姓字誰期聖主知曉日錦衣辭鳳闕春風蘭棹上滇池藩垣後夜遙相憶肯忘鵷行待漏時

○挽畊隱先生朱徳潤之翁也

肥遁林泉鬢已霜生平名利澹相忘半犁春雨東臯興一枕淸風北牖牀荏苒光陰閒裏度迢遙仙路夢中長獨憐埋玊龍溪上千古穹碑對夕陽

○挽詩爲中書沈爲忠作

訃逐西風到客邊黃門令子淚潸然百年正擬榮三釜一夢俄驚入九泉蕙帳夜寒悲弔鶴楓橋春晚怨啼鵑生平喜有褒封誥淑徳仍看太史傳

○送袁令尹復任贑州雩都縣

一別詞垣幾度秋共誇宰邑政優遊花村機柕聲連屋春雨桑麻綠滿疇奏績才看飛玊舄承恩又見棹蘭舟一杯酒盡離亭晚後夜相思獨倚樓

○送何縣丞任建陽

客邊曾記舊爲鄰遊宦東甌幾度春撫字花封才譽著奏功楓陛寵恩新一尊岐路同傾酒千里關河獨問津別去此心多有憶到官母惜寄書類

○送邵孟輝之任丹陽丞

相識京華半俊英拜官今喜荷恩榮馬蹄未發金臺路聲譽先馳鐵甕城判筆巳知霜雪凜襟懷還擬玊壺淸古來佐政誰無欲獨有張玄著令名

○送吳太守閏復任饒州府

太守循良誰第一吳公自古占魁名才看振佩朝

天闕又喜還官出鳳城行李喜沾新雨露兒童爭迓舊麾旌也知襟度襟度如秋水嬴得人稱徹底淸

○挽工部林主事超之母夫人廣東人

訃音萬里到京華粉署賢郎重嘆嗟篋筍香殘遺彩服妝臺塵掩暗菱花姆儀垂簳人爭羨婦徳宜家眾所誇嬴得一生名石冺褒封有勑寵恩賒

○○送鄭雍言僉憲之河南

昔年黃榜共題名僉憲新除荷寵榮玊節繡衣辭鳳闕靑驄紫控出都城交遊總惜才華老讞決應知獄訟平自古諏詢稱重任風謠早爲達民情

○送唐舟禦史致仕歸廣東

歷職霜臺許年白頭今喜賜歸田錦衣侵曉辭丹陛綠酒臨岐對綺筵春暖云連庾嶺樹雨晴人上潞河舡到家懸想行吟處舊業林塘野水邊

○送太守易公之四川

粉署才華屬老成喜膺薦剡寄專城錦衣新自鵷行去昏蓋遙從鳥道行柳岸鶯啼涼雨霽槐庭花落午陰淸政余莫忘同年好時寄新吟■﹝忄尉﹞別情

○送黃璇太守之任河南

十載同聽禁苑鐘分符此日向開封云連蒗蕩路千里山接夷門樹幾重故國文翁今已遠穎川黃霸又相逢鵷班多少同年客爭似偏承寵渥濃

○送平江伯孫南還

將軍孫子雪冰淸文武才髙著令名北上遠承嚴侍訓南還深念倚門情雨晴紫陌驊驑健風暖官河畫鷁輕懸想長明到日春生閥閱倍光榮

○送嚴太僕宗信

三十年來侍禁庭遷官又喜列名卿朱衣象簡辭

龍衮疋馬雙旌出鳳城望入秦關煙樹迥路經漢時暮云平當年司牧稱毛仲莫使前人獨名

○送顧僉憲歸老儀貞【兪處恭先生號松窓聽雪故兼及之】

轍遨遊三十秋靑驄到處說風流投簪此日辭天闕拂袖迎秋買客舟舊業還尋籬下菊新盟重結水邊鷗陶情詩誰爲伴聽雪松窓共唱酬

○和晏鐸幕賓詠天鵝韻兼送行【先任繡衣同年友也】

昔年曾共玊堂遊屈指於今二十秋栢府才華馳北闕花封淸譽播南州相逢客邸情如舊惜別都門話不休去去莫言雲路迥鵷班還擬侍宸旒

○賦得天寒月映霜送黃布政■﹝宀之﹞之山東

除書曉捧出明光朝罷瑤階月暎霜積素冷涵環佩瑩淸輝晴耀錦衣香心懸北闕天恩重望入東蒙客路長莫道此時寒气肅薇垣到日轉春陽

○挽金中書舍人父文鼎先生其人能詩善畫

鳳池封秩荷恩深幾許能聲播士林筆底江山移造化閒中風月縱淸吟騎鯨忽斷黃梁夢掛壁空餘緣綺琴欲奠生芻嗟莫致歌殘楚些淚沾襟

○善慶堂

聞說君家多積徳髙標善慶扁軒居牀頭書卷充梁棟庭下芝蘭暎玊除一篆香煙銷晝日半犁春雨樂畊鋤欲詢世澤知何在﹖瓞綿綿自有餘

○送車黃門致政南還

黃門十載侍宸旒此日辭榮去莫畱門徑未栽陶令菊關河先棹季鷹舟東風花雨沾行旆南浦蕪煙引別愁明到故園行樂處音書母惜寄交遊

○送蔡良醫孟頤致仕桐川

京國交遊二十年鄰居猶喜往來便書燈幾乞丹鑪火茶竈頻分橘井泉正擬懸壺施妙術那堪解組賦歸田一樽送別都門道後夜相思月滿天

○挽龔通政父

令子淸時列近臣褒封錦敕荷君恩百年正擬榮三釜一夢俄驚隔九原蕙帳夜寒悲弔鶴蘭溪月冷怨啼猿西風故舊山陽笛幾度聞來欲斷魂

○分題得直沽海勢送楊公子

老關河暑盡消辭親遠泛木蘭橈直沽到處輕移棹海口過時趁早潮蜃气寒凝徵旆濕濤聲晴送片帆遙他年■﹝宀之﹞省重來日經此應知興轉饒

○挽工部諸郎中謙父

晚歲褒封雪滿頭一官林下樂優遊吟行花徑扶藜杖醉閱蕓編憩竹樓塵夢忽隨仙夢斷閒情竟與世情休不堪回首蘭溪上煙雨松楸鎖暮愁

○送楊編修壽夫先生

遊宦淸時雪滿顚辭榮一旦賦歸田玊堂纂述年華久錦勑褒封寵渥偏碧水丹山閩海興西風涼雨潞河船到家書屋應如故松菊窓前著太玄

○霅川歸趣送黃布政叔正歸田二首

霅川歸處趣何淸竹下琴樽柳外亭風暖波光涵戶白山晴雲影壓簾靑眠沙鷗鳥吟邊見投浦漁歌靜裏聽更想客來淸話日不談名利只談經

三十年來涉宦途觧纓一旦賦歸歟甘棠藩府存遺愛別業苕溪有舊居枕石眠時同野鶴杖藜行處伴樵漁夢回莫忘靑雲友好托鱗鴻遠寄書

○寄余處恭先生

懸壺久住大江濆兪拊家聲遠近聞紅滿杏林涵宿雨丹成藥竈靄春云圍棊花徑銷春晝聽雪松窻坐夜兮羨爾平生多雅趣交遊來往總斯文

○挽吳參政廣徳人給事中升任

昔年曾共簉鵷班幾見承恩拜好官栢府振威姦瞻落薇垣布政吏民安華堂忽見飛凶■﹝服鳥﹞仙島俄驚跨彩鸞懸想牛眠埋玊處白楊聲慘暮云寒

○送兵科鄭給事中悠歸省

久客黃門■﹝宀之﹞省違喜承優詔向南歸佩辭玊闕左初曙酒盡都亭興欲飛路指旱江雲樹迥帆經淮浦夕陽微髙堂想到稱觴日舞罷班衣換錦衣

○挽同年鄭通判廣東人

京國相逄記昔年瓊林曾共醉華筵論交靑眼誰偏舊佐政黃堂爾獨賢正喜奏功膺寵渥忽驚捐館隔重泉堪嗟旅櫬南歸處丹旐翩翩瘴海邊

○寄同年陳知府安

千里封章奏九天喜承恩命賜歸田交遊總嘆故人去民庶多思太守賢翠壁啼猿巫峽路淸風落日晉舡到家莫忘同年好鴻鴈來時寄錦箋

○送主事姜子澄任廣南太守

鳳池染翰早馳名粉署爲郎屬老成玊闕一朝膺薦剡滇陽萬里任專城靑山客路雙旌杳夜月關河獨棹輕邊徼從來風俗異好勤撫字播天聲

○送李桓鄕試

淸俊才華眾所欲少年聲價重南金題橋久抱相如志獻策猶懷賈誼心蟾窟秋髙丹桂發禹門春暖浪花深此行■﹝宀之﹞占鰲頭選早寄泥緘報好音

○送何觀中書歸省

靑年染翰鳳凰池堂上雙親鬢若絲天祿巳榮三釜養壽齡還擬百年期錦輿花底歡迎處彩服樽前戲舞時愛日應知誠孝篤幾回驚

○挽丁副都夫人

褒封才喜沐恩私一去瑤池杳莫知霞帔空嗟遺篋笥蘋蘩無復薦先祠西風蕙帳悲鳴鶴殘月機窻照斷絲珍重良人烏府客都門含淚送靈輀

○賀陳都憲有戒壽

華誕忻逢甲子周憲臺賀客總儒流霞觴滿勸麻姑酒壽算頻添海屋籌春暖綺筵和气靄夜深南極瑞光浮自慚淺薄將何祝簪笏年年侍冕旒

○挽丁副都

玊陛常同覲九天俄驚一夢竟遊仙烏臺羙政畱今日黃甲香名記昔年海北云深歸弔鶴江南春去怨啼鵑嗟予素有相知好楚些吟成淚泫然

○積慶堂爲楊都禦史作

君家淸白遠相傳裔出關西幾百年餘慶固從先世積明時今喜後昆賢官聯九寺聲華重誥賜雙親雨露偏不獨此身鍾令羙會看簪紱更蟬聯

○挽沈學士度

八哀年髙雪滿簪仙遊一夢竟沈沈艸麻幾對西淸月潤筆多頒內帑金蕙帳夜空孤鶴怨薇垣春去落花深海棠依舊棲靈鵲寧得重來聽好音

○送楊仲舉先生致仕來朝升侍郎而回

先生藩邸舊儒紳致政重來覲紫宸鶴髮半垂晴暎雪龍顏一見喜生春頌臺升秩名聲重錦誥榮頒雨露新此去故鄕尋別業閶門楊柳倍精神

○寄曹朝陽先生

同宗同學復同年十載橫經在蜀川施教夙聞風化溥遷官今喜寵恩偏客窓未盡連牀興潞渚俄移下水船沙麓講余無事日平安母惜鴈來傳

○送康先生振致政南歸

封章奏乞解名韁詔許南還喜欲狂綠酒岐亭新去客繡衣匹馬舊行裝心懸北關雲霄迥望入西江驛路長寶勑堂前明到日應知擊壤頌虞唐

○和祭酒陳先生畱別詩韻

詔許歸田樂暮年應知聖主重才賢五朝恩寵誰能並一代文風獨擅專舊業剩栽陶令菊圖書滿載米家船春風送別長安道多少衣冠集祖筵

○和周學士梅花詩韻

萬物敷榮自有時孤摽開處傍寒池香浮玊署春回早影轉湘簾月上遲獨喜冰肌含雪瑩不同蒲質望秋衰追思東閣吟看夜翠羽爭棲第一枝

○送陜西張參議之任四川人

乕榜曾魁第一名黃門列職又馳聲封章屢進超羣輩參議新升愜眾情驛路馬蹄經漢時都門煙樹接秦城此行休道雲霄迥他日還期佐聖明

○挽劉給事中華甫之父

先生令子職黃門嬴得褒封荷寵恩榮養已沾三釜祿仙遊忽斷百年亡﹖鬼窓前閒卻靑藜杖花底空遺綠酒樽懸相艾岡埋玊處白楊簫瑟暮云屯

○挽李侍郎父

昭代賢郎列亞卿先生林下樂升平杖藜花徑吟邊興尊酒松窻醉裏情鸞誥未膺孤祿養雞年先夢兆行程也知積徳多深厚祭葬推恩荷寵榮

○和孫繡衣先生見寄詩韻

解組南歸荷寵榮林泉從此樂時淸不聞報曉雞人唱秪聽催耕布谷鳴交友共憐雙鬢白看書自喜寸心明栢臺嬴得聲名在尊酒花前任醉傾

○送史郎中潛回京

郎官粉署舊儒紳蹔作皇華出使人寶勑才賫來白下蘭舟又棹去通津都亭暑退蟬聲急驛路秋髙宦況新此去故交如問及樗材無補負皇仁

○贈謝參政之任浙江

久作天官粉署郎才華燁燁姓名香一朝膺薦歸輿論三秩榮升荷寵光飛檄未曾臨白下歡聲先已動錢塘藩垣明到湏勤政他日還期列廟廊

○刑部鄭亞卿父誕日

八襄年逾鶴髮新新正人遇降生辰班衣膝下羅兒女賀客堂前總縉紳玊斝謾斟千日酒蟠桃喜熱一番春亞卿巳受褒封誥壽算還期過大椿

○送朱禦史考績

三年報政上金臺祖餞冠纓總俊才別酒江亭湏盡醉促程弦管謾相催繡衣到處霜風凜畫舫行時雪浪開此去應知書最考天香兩袖日邊回

○題香竹捲爲謝亞卿作

寶樹君家舊有名一盆香竹又天生芬芳不讓芝蘭臭馥鬱渾同梅菊淸鳳尾影搖空翠濕虯枝晴拂瑞煙輕謾將截作伶倫管吹向虞庭葉鳳鳴

○挽吏部鄒司務祖

碧落愁雲掩少微鹿門人去事多違白雲窓戶閒茶竈綠柳池塘冷釣磯塵世獨畱淸節在士林空嘆故交稀金鵝山下牛眠處埋玊封髙對夕暉

○題雲谷捲

雲谷深沈幾許寬先生於此日盤桓石牀影落琴書潤巖壑陰生枕簟寒醉臥松窓春晝永行吟花徑夕陽殘也知卹匱多隱徳先世曾聞拜好官

○送楊都憲仲子本道還朝

使節遙從天上來轟然聲勢動春雷腰間劍气沖牛斗白下衣冠訝俊才客館才同尊酒會江亭又見畫船開九重到日詢民事爲說恩波被艸萊

默庵詩集卷之四

●默庵詩集卷之五

五言絕句

七言絕句

六言絕句

◆五言絕句

小竹

小扇梅花爲吳友賦

題扇兩人偶坐似淸談者

對雨看晚唐柳中庸江行詩戲和遣興

梅花扇爲雙四兄賦

油扇父親要詩

白扇白梅爲思聡賦

戲題小扇諸侄各爭先以討走筆以答之各回物狀形十首

題小扇圖示子昭

中秋病中口號五言十絕遣興

小竹扇爲大八舅援筆賦

題時立銘所藏郭天錫墨竹二首

題小景爲中書邢克敬賦

題梅竹幽禽二首

題牛背牧童

按察使張公宗政以客中寫懷八絕見寄聊和以答

憶味道二首

四月十九日過驪山訪髙味道弟侄各以扇索詩隨景物走筆答之

菜爲趙捨賦二首

蘭二首

白鷗來往隨舟似馴熟而不驚故云

憶味道口號

口號冬日因士悅回寄先生

走筆題梅花墨色

中秋口號因兒女戲索之故云

題藍關圖

送黎知州恬之南京

○小竹

陰連湘浦晚翠滴雨聲寒莫訝叢生小終期宿鳳鸞

○小扇梅花爲吳友賦

夢裏羅浮路依稀竹外村一枝春色動淸气滿乾坤

○題扇兩人偶坐似淸談者

不辧賓與主誰知是與非夕陽相對坐應是話投機

○對雨看晚唐柳中庸江行詩戲和遣興

黃蘆滿汀洲白鴈投江渚何處遠歸人徵帆帶飛雨

○梅花扇爲雙四兄賦

不踏西湖路於今又幾年淸風明月夜還憶老逋仙

○油扇父親要詩

畏日作炎蒸襟懷藉爾淸杖藜林木下幾度伴吟行

○白扇白梅爲思聡賦

庾嶺春初動孤山雪未消玊人無處覓風外暗香飄

○戲題小扇諸侄各爭先以討走筆以答之各回物狀形十首

野樹映晴川舟橫古渡煙分攜如不忍相顧意畱連

書屋臨江次波光帶樹流扣門無俗客濟渡有孤舟

晴峯飛翠靄煙樹隱塵區何處幽閒客相逢看畫圖

雲樹淩晴漢書亭俯碧流問津人已遠閒卻濟川舟

歲晚經湘浦堪收入畫圖雪余凝望處一片玊模糊

行藏隨所遇用處絕欹塵若問平生伴淸風是故人

扶策出林坰同行暢野情依依重回首相似聽泉聲

林密鳥聲柔山深云影浮若人愛淸致掃石對溪流

云壑森煙樹扁舟釣夕陽平生誰是侶鷗鷺日徜徉

林壑樹蒼蒼金鑪靄篆香問渠何所祝壽域共天長

○題小扇圖示子昭【有一面白扇】

山色浮晴翠松陰護石磯幽人聽瀑坐應自澹忘機玊版眞如雪裁成燕尾長吟余搖動處兩掖自生涼

○中秋病中口號五言十絕遣興

客邸中秋夜囊空缺酒錢任他明月滿辜賞有誰憐

露冷金風細天髙月上遲一年惟此夜光彩勝他時

云淨天如洗冰輪貼漢流懸知淸賞處光滿桂花樓

故舊多星散相思意惘然病中孤好景誰共對嬋娟

夜靜露華寒仙家露玊盤愛他光皎潔和病揭簾看

萬里云收盡瑤天絕點塵團團一輪月空照客邊人

節遇淸秋夜幽懷倍慘然故人千里外明月自團圓

此夕冰輪滿淸光徧九垓病餘題俚句聊爾對均裁

不對容山月於今幾度圓薊門當此夕孤賞有誰憐

○小竹扇爲大八舅援筆賦

孤蓬湘浦夜入夢雨聲寒鳳尾多瀟灑誰移畫裏看

○題時立銘所藏郭天錫墨竹二首

嶰谷風初靜湘江雨未收鷓鴣啼絕處聲斷暮云愁

憶昔瀟湘夜蓬窓醉夢驚月明天似洗無處著秋聲

○題小景爲中書邢克敬賦

山遠云連樹溪回浪湧沙義陽村墅水喚渡過誰家

○題梅竹幽禽二首

修竹經霜翠梅花帶雪香幽禽如有意相喚對斜陽

何處飛來鳥依棲梅竹深不貪桃杏色共守歲寒心

○題牛背牧童

東臯初釋耒牧豎暮歸遲短笛渾無調臨風信口吹

○按察使張公宗政以客中寫懷八絕見寄聊和以答

舊好惟取最新詩■﹝忄尉﹞我思客窓披閱處孤月照人時

才記同樽酒相違又隔旬光陰如撚指何惜騎來頻

遊宦京華久不知誰可親獨憐風月好常自伴吟身

離家經歲月幾度數歸期無柰淸秋夜迢迢更漏遲

歲晚空山候孤燈坐夜深一聲天外鴈驚斷故園心

孤館嚴冬夜梅窓月可憐淸光橫瘦影吟對興悠然

同作金門客相知今幾年花前曾對酒醉和白雲篇

窮通皆有命守道竟何慚莫計榮枯事逢人盡醉酣

○憶味道二首

一自分攜後吟懷轉寂寥小窓孤燭夜忍聽雨瀟瀟

涼雨新秋夜迢迢更漏深篝燈誰是伴相憶費淸吟

○四月十九日過驪山訪髙味道弟侄各以扇索詩隨景物走筆答之

宇宙無古今人心異今古髙誼薄層雲視金猶視土

○菜爲趙捨賦二首

眾欲嗜膏梁寧知此味長惟甘淡薄者始厭大官羊

帶露色鮮妍相看我獨憐休言滋味薄淸淡勝鮏羴

○蘭二首

椘畹春深候幽蘭气味新宜將紉作佩寄我玊堂人

不同蕭艾羣托根在空谷花開人不知風前自芬馥

○白鷗來往隨舟似馴熟而不驚故云

棹發江聲急煙深樹影微沙鷗如有識來往傍船飛

○憶味道口號

涼雨淸秋夜梧桐月上時孤吟誰是伴相憶思遲遲

○口號冬日因士悅回寄先生

歲晚天寒日山空風怒號客邊無所有聊爾寄霜毫

○走筆題梅花墨色

我愛姑射仙淸標似霜雪誤落風塵中玊顏総如鐵

○中秋口號因兒女戲索之故云

客邸中秋夜蟾光分外明開筵恣淸賞兒女総歡情

○題藍關圖

華屋酣歌舞滄江罷釣竿滿天風雪夜誰念逐臣寒

○送黎知州恬之南京

載酒臨官道黃花咲客衣幾多離別思都逐鴈南飛

◆七言絕句

爲王徳齋題小景山水

口號戲和中書周用珍韻

桂花小鳥

雨中有懷

雙松平遠圖

山水圖

月﹖﹖荷鷺鷥

菜

林下偶坐

牛

馬

竹木幽禽

梅

雲山人家

蒲萄爲許信賦

桃花白頭翁

梅山茶

和靖圖爲洪中書作

憶味道

梅爲湯伯安賦

雪梅爲蔡宗濂作二首

爲彊徳中題菊二首

畫竹二幅爲彊徳中賦

重九前二日思孟老親送酒口號以答其意

題子陵垂釣

時病初愈默坐中忽小童采芙蓉花一朵戲指索題遣懷

畫牛爲湯伯安賦

送劉進學之宣州任小畫

小景四幅爲竹鶴友人袁州何太守賦

秋冬小畫

爲克讓賦竹

送陳克讓

題梅花

小畫梅竹幽禽二首

梅竹二首

和韻題竹二首

白鸚鵡

賦竹

海棠白頭翁

梅竹幽禽

聞訃音後不入睡省口號

挽老先生髙味道之祖也時因過其家見壁上所題之詩故和其韻

憶味道因窓外有薔薇花一架故因起興時永樂廿二年春三月也

自述

舟中口號

蓬窓曉眺

過洪

過髙郵湖是日煙霧望東岸彷佛如寺

送性初南還兼蕳諸故舊

送同年田進士

冬日獨坐口號

爲湯靖題小景

題小畫牛

題東坡遊赤壁圖並後一絕爲錢仲禮賦

寒江釣雪

題墨竹二首

題賞春圖爲邢中書

筍

桃

林檎

枯木竹石

茄

菜

竹木白頭翁

題道院梅花二首

題評事尹廷資小畫

題寒山拾得爲道士潘爲善作

憶嗣初陳愽士先送別時曾許寄松鶴詩故云

送吳儀巡檢弟回

送人歸省

走茟寄樊知州景昭唐舟禦史附去

寄味道四絕

戲題小畫

靜海夜泊偶成

和秦性初韻二首

和進士胡公智畱別字宗愚會稽人任禦史終布政

過沛縣登歌風臺口號一絕戲之十四年

中秋病中口號二絕遣興

口號一首戲呈性初良友

得家書口號寄回

春日病中感懷四絕戲嘲同年諸知巳

挽山陰王主事賢母

送朱徳和就步士初之韻

夏日睡起漫興

墨梅

紅梅爲孫瓚題

寄同年陳行人因彼人來賣茶問及故云

紅梅

題折扇小舟似送行者

題幽蘭

墨梅

獨坐感懷悼巳故三兄揮淚成之

送王公器歸鄕

題八駿啚

題小景爲邢編修克敬賦

題小竹爲邢克敬作

寄王伯順先生茅山人也

題四皓啚

梅花爲彊徳中題

梅花爲孔叔茂題

題牛背牧童

題松上雙喜鵲爲易百戶賦

送前王公順歸鄕二首

題道士小畫二首

題吏部沈主事小畫

口號寄楊大參遜之

和晏驛幕賓詠天鵝二首

口號四絕送蔡良醫孫回桐鄕

寄武當邵郎中書來欲寄物難將故戲之

寄王思孟

春初口占二絕寄同年徐憲副

寄邵郎中因其納寵故戲之

口占送吳公琰兼寄宗濂等友

送張先生致仕歸閩

寄中書洪益中夢菊先生四首

題三益圖

爲李進士題竹

寄嘉興黃子勉太守

送時陰陽大正歸儀眞

村居效陶體四首

○爲王徳齋題小景山水

樹底柴門晝不關讀書人共白雲閒誰知更有淸閒客獨立斜陽看晚山

○口號戲和中書周用珍韻

半捲湘簾對晚涼漸看新月度西廂玊人別後無消息忽見靑鸞喜欲狂

○桂花小鳥

雨後西風散晚涼一枝仙桂發天香幽禽似愛黃金粟飛向花邊對夕陽

○雨中有懷

梅雨連朝獨掩門蕭然街巷似山村香銷白晝簾垂地憶著知音欲斷魂

○雙松平遠圖

平原秋晚气蕭森獨見雙松落翠陰艤棹不知何處客斸苓應是過雲林

○山水圖

松竹團陰鎖綠苔白雲窓戶絕氛埃山童淨掃門前徑應是湖南故舊來

○月﹖﹖荷鷺鷥

枯荷敗葦滿汀洲殘綠餘香帶淺流屬玊飛來漁浦晚雪團點破碧天秋

○菜

靑菘紫芥徧春畦小雨初晴二月時試摘山廚供晚飣澹中淸味竟誰知

○林下偶坐

相逢應是澹忘機坐憩松陰傍釣磯說盡人間多少事不知誰是更誰非

○牛

畊罷東臯下隴頭澹煙芳艸夕陽牧牧童慣識林塘路咲坐歸來穩似舟

○馬

華山春暖艸初肥縱放歸來日暮時莫道气摧風骨老曾隨仙馭到瑤池

○竹木幽禽

落葉平林遠墅空疏篁枯木自成叢不知何處飛來鳥獨立人呼十二紅

○梅

冰姿元不染纖塵彷佛羅浮夢里人憶淂江南殘雪後一枝常占上林春

○雲山人家

茆屋人家野山濆迢迢苔徑過橋分日長車馬渾無到惟有靑山帶白雲

○蒲萄爲許信賦

西風窓戶晚颼颼架上蒲萄已熟秋細數不過三十顆爭如一斗慱涼州

○桃花白頭翁

何事幽禽也白頭多情想是爲春愁緋桃一樹花開徧啼斷東風意未休

○梅山茶

一枝嬌艷雪中開醉怯寒風傍臘梅野鳥似憐春色好繁華深處故飛來

○和靖圖爲洪中書作

老鶴歸來暮雪深山童衣薄冷難禁先生獨淂梅花趣坐擁雙肩費苦吟

○憶味道

一自銜哀別薊門幾回惆悵嘆鶴羣春風擬約尋詩伴同上三茅看白雲

○梅爲湯伯安賦

孤根幾許托巓崖个个疏花映水開憶淂羅浮明月夜夢中疑是玊人來

○雪梅爲蔡宗濂作二首

春動官橋雪未消蹇驢隨處探孤標秪應誤踏羅浮路驚見仙娥整壓翹

雪壓冰枝冷不禁寒香素影傍瓊林追思東閣淸吟夜月到紗窓玊漏深

○爲彊徳中題菊二首

百般紅紫盡離披獨有黃花晚節奇幾度醉扶筇竹杖行吟拄月迥東籬

觧組淵明鬢未霜可憐三徑漸荒涼獨余晚節寒花在幾對淸香醉夕陽

○畫竹二幅爲彊徳中賦

此君標格本淸眞慣歷風霜不受塵媿我平生心性廦愛渠眞節日相親

翛翛鳳尾拂雲長翠色涼陰護石牀午醉醒來心似水恍疑淸興落瀟湘

○重九前二日思孟老親送酒口號以答其意

節近重陽菊未開故人先遣白衣來病餘正喜無灰酒且對東籬進幾杯

○題子陵垂釣

太史當年奏客星恩深無計可逃名從先不著羊裘去釣得桐江水淸

○時病初愈默坐中忽小童采芙蓉花一朵戲指索題遣懷

病起筠窓九月時傷懷幾度獨支頤芙蓉花發紅如錦老卻秋光捴不知

○畫牛爲湯伯安賦

怕向齊王堂下過竟隨牧豎度煙蘿時淸賢俊俱登用更有何人扣角歌

○送劉進學之宣州任小畫

昔年玊署共遨遊此日分攜計莫畱展捲題詩增嘆息一重雲樹一重愁

○小景四幅爲竹鶴友人袁州何太守賦

樹底茅堂帶遠村望中野色過橋分攜琴何處尋知巳擬約琳宮臥白雲

孤舟晚泊水雲鄕一枕南燻臥石牀殘醉醒來涼雨後忽驚漁笛在滄浪

江上芙蓉老素秋西風亂颭白蘋洲漁翁罷釣歸來晚一曲滄浪古渡頭

門外茫茫雪滿天江邊寒壓釣魚船先生獨發淸幽興郢曲髙砍任醉眠

○秋冬小畫

秋髙老樹半荒涼籬下黃花晚獨香一自淵明歸去後幾回對酒憶柴桑

門外靑山盡白頭此時誰棹剡溪舟先生獨擁吟肩坐應賦梁園興未休

○爲克讓賦竹

憶我江南竹外居幾多蒼翠蔭窓虛碧雲風捲涼生後曾借淸陰畫讀書

○送陳克讓

幾度都門送故人每回時節倍傷神驛亭楊柳秋狼藉獨有黃花帶露新

○題梅花

獨逞幽姿冰雪中不同桃李競春風莫言此日未成實停看調和鼎鼐功

○小畫梅竹幽禽二首

玊骨冰肌傲雪淸歲寒碧筱結同盟幽禽也似憐芳質故故飛來啄落英

羅浮仙子脫塵緇遠訪湘江皷瑟妃擬結歲寒冰霜操不妨幽鳥占南枝

○梅竹二首

姑射仙人弄粉姿此君相倚綠參差啾啾何處飛來鳥爭占春風苐一枝

斜倚煙梢傍水涯暗香疏影月明時一團淸气無人識獨有棲寒凍雀知

○和韻題竹二首

鳳尾搖風翠雨寒湘江云暗幾千竿扁舟記淂經過日吟倚蓬窓醉後看

湘浦朝看宿雨晴隔林猶聽鷓鴣鳴碧雲風淨涼生後頓覺煩襟分外淸

○白鸚鵡

黑距黃冠玊雪姿淸時應效鳳來儀上林棲處饒丹荔肯學鷡鷯戀舊枝

○賦竹

夢憶湘江路渺漫鷓鴣啼處碧雲寒澹煙疏雨孤舟晚曾記推蓬醉後看

○海棠白頭翁

獨憐幽鳥有何愁飛向花間也白頭應是春歸畱不住東風啼斷恨無休

○梅竹幽禽

隴梅花發雪晴時獨疏篁晚色宜何事幽禽不歸去應憐冰玊到寒枝

○聞訃音後不入睡省口號

紗窓日上夢初醒驚喜官閒志慮寧記淂金門聽漏日幾回和月候龍庭

○挽老先生髙味道之祖也時因過其家見壁上所題之詩故和其韻

翰墨淋漓色尙鮮竟騎玄鶴上遼天別來十載重相迥讀罷題文思惘然

○憶味道因窓外有薔薇花一架故因起興時永樂廿二年春三月也

滿架薔薇帶露鮮小窓相對暮春天看花有憶同心友尊酒孤吟思渺然

○自述

烏紗玊佩錦衣鮮待漏金門月滿天朝罷歸來兮曙色銀鞍咲坐興飄然

○舟中口號

十載編摩侍禁闈一朝優詔許南歸春風滿面歡無極暫脫朝衣著彩衣

○蓬窓曉眺

蓬窓睡起春日曉遠山數點晴更好白雲飛處樹依稀紫翠空蒙如可掃

○過洪

徐州洪下呂梁洪巨石飛濤勢若春疏鑿當年誰氏力生民猶賴禹王功

○過髙郵湖是日煙霧望東岸彷佛如寺

野樹茫茫夾岸斜望中煙浪浩無涯髙低樓閣云深處彷佛僧家與道家

○送性初南還兼蕳諸故舊

宦遊薊北一年餘每嘆離羣學業疏傳語江南諸故友如何不寄半行書

○送同年田進士

紫陌香塵蕩綠漪雨晴江上艸離鶴鳥啼花落行人腸斷時

○冬日獨坐口號

木落林空風怒號不堪寒雨苦瀟瀟衡門鎭日無人到坐久吟懷轉寂寥

○爲湯靖題小景

門掩靑山白晝閒野雲時逐鶴飛還幽人話到忘機處塵事紛紛總不關

○題小畫牛

艸暖郊原老牸肥牧童靑笠綠蓑衣想應畊罷東臯晚急度河梁冒雨歸

○題東坡遊赤壁圖並後一絕爲錢仲禮賦

老瞞曾此倒旌旗遺恨茫茫帶碧漪獨有先生心似水來遊朗詠月明詩

○寒江釣雪

四顧蒼茫玊樹寒扁舟何事泊江幹想應棹入山陰道興盡歸理釣竿

○題墨竹二首

數枝瀟灑碧瑯玕淸影誰移畫裏看記淂短蓬聽雨夜鷓鴣啼破碧雲寒

畫裏驚看玊一枝題詩猶想掖垣時日斜退直聯冠佩曾步靑陰出鳳池

○題賞春圖爲邢中書

畫橋楊柳綠生煙綺閣瓊樓沸管弦何處賞春遊冶客紫驑馱醉落花前

○筍

錦繃微露粉痕香才出莓苔未過墻休道此時頭角短春風還見拂雲長

○桃

佳實垂紅个个鮮連枝帶葉更淸妍自從宴罷瑤池會畱與人間薦壽筵

○林檎

異種相傳蜀郡生老僧何事獨畱情也知不是貪滋味愛此累累果實成

○枯木竹石

珊瑚老幹掛煙蘿蕭碧亭亭挺玊柯懸想旃檀禪定處云根春鎖綠陰多

○茄

本艸名傳是落蘇个中滋味勝膻腴老僧也愛田家好寫作山林野趣圖

○菜

幾年飽飫大官羊淡泊寧知此味長獨有山僧心似水摘供盤飣厭膏梁

○竹木白頭翁

古木蒼蒼俯碧流疏篁瑟瑟晚含秋幽禽獨立西風裏似向斜陽嘆白頭

○題道院梅花二首

玊雪姿容鐵石心一枝斜傍竹窓深道人放鶴歸來晚幾度相看月下吟

不見逋仙幾十年六橋風月興茫然尋春記淂孤山下曾棹東風載酒船

○題評事尹廷資小畫

石橋苔徑接孤村樹里人家晝掩門好似浣花溪水上杜陵人去艸堂存

○題寒山拾得爲道士潘爲善作

赤腳蓬頭百結衣嗤嗤應咲世人非國淸老衲相知後更有何人觧爾機

手拖竹箒咲呵呵心地冰淸掃甚麼塵世機關都識透又將何事問姮娥

○憶嗣初陳愽士先送別時曾許寄松鶴詩故云

憶昔都門話別時畫橋官柳綠垂絲匆匆不盡臨岐興松鶴曾言寄我詩

○送吳儀巡檢弟回

官河楊柳半靑靑話別離亭思不勝行舟獨載春歸去忍向沙頭看鶺鴒

○送人歸省

春暖都門柳絮飛一尊綠酒送人歸髙堂明到稱觴處應對東風舞彩衣

○走茟寄樊知州景昭唐舟禦史附去

人事年來日轉多荒涼茟硯柰愁何閒中莫道交情薄鴈到衡陽自不過

○寄味道四絕

新詩欲寫問興居坐到黃昏一字無不是別來情義薄祗緣茟硯日荒蕪

屋後靑山戶外溪紅塵隔斷足幽棲春風想象行吟處綠樹陰中聽鳥啼

官閒猶淂著萊衣膝下承顏願不違懸想碧桃花樹底錦輿幾度日斜歸

舞罷萊衣對遠山此心應共白雲閒閒時自是僧家事還擬來趨玊筍班

○戲題小畫

曙色蘢﹖﹖忩噪乳鴉樓臺煙樹鎖晴霞曲闌干畔人如玊笑倚東風看落花

○靜海夜泊偶成

昔年曾此駐扁舟今日重過憶舊遊明月異鄕人獨自郵亭依舊對寒流

○和秦性初韻二首

簪纓朝罷天初曙退直歸來日未斜嬴淂一生心自在愧無才徳報

皇家

染翰歸來興自賒吟鞭咲指夕陽斜英英天際雲飛處幾度相疑是我家

○和進士胡公智畱別字宗愚會稽人任禦史終布政

久別重來到日邊那堪今又買歸船人生離會如秋月幾度虧時幾度圓

○過沛縣登歌風臺口號一絕戲之十四年

少年曾誦大風歌此日登臨感慨多千哉英雄何處去空餘碑石對寒波

○中秋病中口號二絕遣興

夜涼碧落絕纖埃天府誰將寶鑑開素彩迷茫搖桂影玊波瀲灩浸樓臺

玊斧仙家巧斲磨六丁推出湧金波乾坤萬里俱涵壁歲歲無如此夜何

○口號一首戲呈性初良友

一年一度進燈詩才薄多慚聖主知不向同儕爭勝負祗將忠悃答明時

○得家書口號寄回

庭闈久別客金臺幾度音書遠寄來問我歸期歸未淂西風湏待菊花開

○春日病中感懷四絕戲嘲同年諸知巳

嘲秦性初

嘲彭顯仁

嘲陳顯良

嘲存禮

嘲秦性初

客窓臥病兩旬餘每嘆交遊日漸疏獨有山陰舊知巳朝回幾度到衡廬

嘲彭顯仁

寄語文江彭顯仁年來風采倍精神應知自淂琴書樂不復畱心念故人

嘲陳顯良

曉出長衢踏曙光歸來庭館又斜陽奔馳日日因何事秪恐秋添兩鬢霜

嘲存禮

靑年文彩最風流玊署朝趍淂自由退直歸來無个事綠窓相對拓茶甌

○挽山陰王主事賢母

淑質淸兮兩鬢星髙堂正擬享遐齡如何一枕遊仙夢長夜漫漫竟不醒

○送朱徳和就步士初之韻﹝下佚﹞

﹝前佚﹞紫泥還擬九天來

○夏日睡起漫興

瓦枕藤牀醉夢醒竹窓幽戶午陰淸隔林好鳥如相約時復來啼三兩聲

○墨梅

憶昔孤山雪後時鮮鮮縞袂絕塵緇別來何事姿容老想過羲之洗硯池

○紅梅爲孫瓚題

冰姿曾不染紅塵何事新妝也艷人想是瑤池醉歸晚誤隨桃杏競芳春

○寄同年陳行人因彼人來賣茶問及故云

昨來試問賣茶人爲說君家是遠鄰欲折梅花寄相憶一枝老盡故園春

○紅梅

鐵石心腸冰雪肌一生籬落靜相宜多應俗眼嫌淸淡也學桃花逞艷姿

○題折扇小舟似送行者

一葉扁舟柳市頭幾回欲上意綢繆臨風唱徹陽關曲無恨離情逐水流

○題幽蘭

露葉含曦迥絕塵花開巖壑殿芳春書窓讀罷淸吟處愛爾幽香自可人

○墨梅

羅浮春動雪初消嫩蕋含香色更嬌記淂玊堂淸詠處闌干東畔月華饒

○獨坐感懷悼巳故三兄揮淚成之

退直歸來意獨幽客懷偏動鶺鴒愁憶從暮雨兮飛後幾度相思淚晴流

○送王公器歸鄕

載酒沙頭送舊遊春歸花柳総含愁新鶯也似知人意啼傍離亭不少休

脫卻朝衫著布衣臨岐莫遣思依依人生淂意湏回首莫待春深花亂飛

○題八駿啚

弄影輕翻碧玊蹄香塵輦道騁驕嘶想應仙仗看呈罷卸卻金鞍出禦堤

○題小景爲邢編修克敬賦

煙樹蒼茫帶遠林靑山茅屋白雲深衡門晝掩無塵到扶策應知覓賞音

○題小竹爲邢克敬作

何人醉寫碧瑯玕翰墨淋漓濕未幹記淂孤舟湘浦夜一枝淸影月中看

○寄王伯順先生茅山人也

賣藥從來不計金門栽紅杏巳成林也知住近華陽洞曾淂仙方養道心

○題四皓啚

隱隱啇山春到稀紫芝歌罷淡忘機翻然只爲畱侯計一著炎劉決是非

○梅花爲彊徳中題

睡鴨香銷夜巳分一窓澹月照梨云淸香寒襲吟懷冷寫出新詩酒半醺

○梅花爲孔叔茂題

野店疏籬曲澗潯孤標斜傍竹林深相思寓直西淸夜曾對寒香月下吟

○題牛背牧童

春暖平原煙艸肥柳陰牧罷夕陽微兒童慣識林塘路縱著鞭繩月下歸

○題松上雙喜鵲爲易百戶賦

喬木淩霄雨露深陰連油幕晝沈沈應多勛績褒封近靈鵲先來報好音

○送前王公順歸鄕二首

江上西風老白蘋驚看秋色獨傷神嗟予自是天涯客忍向天涯別故人

朝回聯轡出皇州載酒沙頭送舊遊一片離心似楊柳西風狼籍不勝秋

○題道士小畫二首

瀟湘昨夜雨初晴鴝鵒飛來似有情莫道孤棲不能語當年曾學甕中聲

琪樹含云濕未收曉未靈鵲立枝頭彊彊不遂羣飛去淂喜應先報羽流

○題吏部沈主事小畫

不到家山山十年雲林書屋想依然他時淂遂歸田計重向耶溪理釣船

○口號寄楊大參遜之

聞說薇垣徳政新公餘風月伴吟身荔枝嚼到甘甜處莫忘同時玊署人

○和晏驛幕賓詠天鵝二首

暫寄行蹤野水濆雪霜毛羽敻超羣他時髙展淩霄翮萬里扶搖掣海云

棲迹沙汀聲不聞淸奇標格異雞羣會看相逐丹山鳳奮翅和鳴到五云

○口號四絕送蔡良醫孫回桐鄕

蔡家孫子好丰儀玊樹涵云映碧漪不獨能專盧扁術又攻楷法學吟詩

十年京國作芳鄰愛爾淸勤學業新門徑日長無俗客相親多是玊堂人

家住桐溪越水頭束書歸槷卓扁舟到時朋輩驚相問應說神州作勝遊

溪上相陰浸碧波波光風漾縐緗羅丹房別卻經年久到日應知長薜蘿

○寄武當邵郎中書來欲寄物難將故戲之

折破涺緘喜欲顚故人何事意懸懸仙山土物如相寄陸路難將附便

憶昔曾同禁苑遊花前風月幾賡酬別來雲樹分南北一度相看一度愁

○寄王思孟

憶昔華陽作勝遊仙房幾共醉觥籌靑天歌罷月將落猶自淸談興不牧

○春初口占二絕寄同年徐憲副

都門雪霽曉寒消嫩綠扶春上柳條欲折一枝寄相憶滇池萬里路迢迢

古人千里重鵝毛萬里將來意更饒慚媿客邊無以報新詩聊寫代瓊瑤

○寄邵郎中因其納寵故戲之

自道精神不似先好將眞汞固丹田如何尙有風流態忘卻糟糠伴少年

官居仙境列仙班煉淂丹砂有幾般衰朽自慚蒲柳質肯分■﹝此上夕下﹞子駐容顏

○口占送吳公琰兼寄宗濂等友

三年大比又臨期每過西風憶舊知送別官亭寄消息秋香湏折兩三枝

光陰冉冉急如流回首槐黃又是秋折得秋香聽捷日都門翹首候行舟

○送張先生致仕歸閩

昭代王門久曳裾承恩今喜賦歸歟平生心地淸如水行李蕭蕭総是書

顏如丹渥發如霜廿載相逢在帝鄕此日一樽臨祖道交情渾似別情長

蘭舟曉發潞河壩思入平沙路幾千想淂到家尋舊業白雲書屋尙依然

春暖鶯花滿禁城惜春那忍送人行柳邊怕聽呢喃燕似向東風訴別情

○寄中書洪益中夢菊先生四首

我來君去不相逢廿載交情若夢中遙想書囪吟樂處春風醉看落花紅

都門風月昔同遊歸老家山幾閱秋淸思也知多夢菊不知曾夢故人不

望入天臺客路長江云野樹思茫茫別來每嘆光陰速屈指於今巳十霜

樗材慚愧軄南曹闇劣何由識俊髦獨念故人成久別多情聊爾寄霜毫

○題三益圖

大夫自是棟梁材慣歷冰霜老不摧若問平生誰是伴湘娥姑射共徘徊

○爲李進士題竹

湘江夢斷路漫漫露葉煙梢畫裏看憶昔短蓬孤泊夜鷓鴣啼徹雨聲寒

○寄嘉興黃子勉太守

南曹晝永靜無塵坐對紅葵憶故人遙想瓊林同醉日門墻桃李幾番春

○送時陰陽大正歸儀眞

殷懃千里寄香芹珍重斯文气味新愧我平生心性癖獨於此味冣相親

靑囊妙術得家傳簪紱蟬聯幾百年此日考成膺

○村居效陶體四首

幽幽村居異彼廛廬門無車馬戶滿桒楡羹蔾飯糗淡泊自如時皷我琴時讀我書

村居幽幽面山臨流四時代謝春而復秋載畊載耨於田於疇租稅惟收此外何求

依依楊柳蔭我戶牖柔條嫩葉念汝寧久嗟彼松篁四時相守不凋不瘁爲我之友

嗟予小子才無寸長寤寐周孔墜緒茫茫譬彼滄海欲涉無梁何以自釋盡我壺觴

◆六言絕句

戲書嚴譯小扇

山水

山水圖爲趙輔作本學教諭克通之子也

○戲書嚴譯小扇

數點山凝晚翠幾家門掩秋晴斷續林間鳥韻吾伊樹底書聲

○山水

雨過溪橋路滑云深茆屋人閒門掩半林黃葉窓涵幾點靑山

○山水圖爲趙輔作本學教諭克通之子也

曲曲溪回洲渚重重樹掩人家落日數聲啼鳥春風幾度山花

默庵詩集卷終

●附錄

昔日同遊玊署春喜君辭翰兩如神蔡邕傳業惟嬌女蘇徹論文有懿親南浦綠波才觧纜西山落日又沾巾欲題哀些無佳句卻恐泉中觧咲人

四明楊守陳

三年別卻鳳凰池哀毀傷生眾所悲巳羨山濤能有子詎知伯道竟無兒彤毫不染金花品黃壤空埋玊樹枝詩社相逢倍淒愴招魂爲賦楚歌辭

泰和尹直

黃金闕下紫微郎聞訃南還惜蚤亡賈至有詩誰可和鄧攸無子共堪傷遊魂不復歸槐國染翰空思在玊堂我忝同朝相識久吟成愛些欲沾裳

鳳沼承恩廿載余風神楚椘更能書那堪大夢遊蓬島空有遺編貯石渠才擅謫仙今巳矣天於伯道竟何如白頭慈母傷心處淚灑西風日倚閭

錢唐王獻

早歲抽毫侍玊皇五花筆底發天香朝廷久悼忠臣逝士類俄驚孝子亡芳樹云深鵑血濕空齋月冷桂林荒幾回太史昭潛傳欲朿生芻莫一觴

雲中劉道

丙子年間臥病歸隔鄰垂門獨勤渠令人自醉周郎在於我相知鮑叔如南墅叩門春載酒東樓剪燭夜看書而今事事成陳迹望斷殘鴻幾嘆吁

中事秩滿欲喬遷白髮尙書訃忽傳千里三茅尋玊局五年雙壁墜黃泉伏生有女能名世伯道無兒不怨天落日屋梁成底事一回馳想一潛然

江陰卞榮

海內交遊羨獨賢風流文采況翩翩可堪此別成千古卻憶同朝過十年楓樹楓林魂夢遠江花江艸故情牽素車白馬無由弔目斷南云淚泫然

瓊屮丘浚

昔日同遊玊署春喜君辭翰兩如神蔡邕傳業惟嬌女蘇徹論文有懿親南浦綠波才觧纜西山落日久沾巾欲題哀些無佳句卻恐泉中觧咲人

四明楊守陳

三年別卻鳳凰池哀毀傷生眾所悲巳羨山濤能有子詎知伯道竟無兒彤毫不染金花品黃壤空埋玊樹枝詩社相逢倍淒愴招魂爲賦椘歌辭

泰和尹直

黃金闕下紫微郎聞訃南還惜蚤亡賈至有詩誰可和鄧攸無子共堪傷遊魂不復歸槐國染翰空思在玊堂我忝同朝相識久吟成愛些欲沾裳

鳳沼承恩廿載余風神楚椘更能書那堪大夢遊蓬島空有遺編貯石渠才擅謫仙今巳矣天於伯道竟何如白頭慈母傷心處淚灑西風日倚閭

錢唐王獻

早歲抽毫侍玊皇五花筆底發天香朝廷久悼忠臣逝士類俄驚孝子亡芳樹云深鵑血濕空齋月冷桂林荒幾回太史昭潛傳欲朿生芻莫一觴

雲中劉道

丙子年間臥病歸隔鄰垂門獨勤渠令人自醉周郎在於我相知鮑叔如南墅叩門春載酒東樓剪燭夜看書而今事事成陳迹望斷殘鴻幾嘆吁

中事秩滿欲喬遷白髮尙書訃忽傳千里三茅尋玊局五年雙壁墜黃泉伏生有女能名世伯道無兒不怨天落日屋梁成底事一回馳想一潛然

江陰卞榮

海內交遊羨獨賢風流文采況翩翩可堪此別成千古卻憶同朝過十年楓樹楓林魂夢遠江花江艸故情牽素車白馬無由弔目斷南云淚泫然

瓊屮丘浚

偏傷故友情北砌植萱違素志南都結社負幽盟幾回踏碎梅華月空想芳馨感慨生

雲間金銳

明故中書舍人句容曹君廷端爲時名人天順辛巳丁尊甫冡宰公憂守制居家哀毀成疾歲甲申春遂弗起而卒訃聞縉紳傷悼不巳君之家世功名事業文章徳行則有志銘可考余與君爲世契之友今不可見也哀哉慨夫遂成薤歌以哭云

汗血龍駒不易求康衢馳驟正優遊官居近侍名偏著病入膏肓藥弗投奕葉家聲存宇宙綿延嗣續渺滄洲同朝愧我交情厚哀此詩成雙淚流

天順八年夏五月旣望直文淵閣奉訓大夫吏部員外郎四明王璚書

憶昔金閨日分題每詠詩如何千里外便隔九泉時隴樹秋云慘茅堂暮雨悲悠悠從此訣故舊倍相思

南郡余謙

十載抽毫侍鳳池淸才羙行士林推髙騫共擬皇恩擢永訣俄成故舊悲佳句誰收囊裏稿香名人仰墓前碑不堪埋玊荒原外山雨蕭蕭泣子規

錢唐淩暉

論心自信交遊少憶友徒增感慨多處世四旬無後嗣浮生一枕竟南柯忍餘懷抱千年恨重子淸新七字哦記得都門相別去更堪長往意如何耀宗羙如冠玊淨無瑕三葉簪纓重世家書法鍾王尢可尙詩宗李杜更堪誇正期釋眼來趨闕空擬承恩入艸麻幾度傷心明月夜寒梅移影上窓紗東吳馮■﹝宀之﹞

橋梓同朝夙著聲鳳池染翰沐恩榮吟余雅調成千首嬴得淸名播兩京正喜攄才登祕閣可堪埋王閟佳城春風南鴈傳哀訃和淚聞鵑倍愴情懷柔王詔

靑春咳唾落珠璣夢斷黃梁竟不歸從此鳳凰池上路令人長憶謝元暉

海虞淩遠

送君守制金陵去孰料翻爲永別期官道可能同步月雨窓無復共評詩計年喜過顏回算紹業憐無伯道兒東閣操觚今巳矣故山埋玊艸離離

南陽李溥

十載抽毫侍紫宸翩翩文采重儒紳詞工白雪多難和書法黃庭迥逼眞千里正期重會合九原誰料獨沈淪縱橫兩眼哭君淚灑落西風益愴神

京口蔣敵

茂陵秋雨後不見馬相如華表歸遼鶴仙符夢玊魚承明思夜直鵉誥憶天書掛劍今無及相望恨有餘平湖傀輔聞道嚴君已闔棺歸來血淚不曾幹幾函翰墨畱靑瑣萬里雲霄斷彩翰郢曲聲殘琴帳曉仙家夢入玊樓寒也知芳譽垂難泯碑碣雄文太史官

錦城桂茂之

仙班列職侍宸旒文采翩翩聞望優詩句曾畱千里別訃音今動百年愁花香春冷登山屐云影時籠載月舟幾度思君君不見空聯人說舊風流

錢唐林章

一十年來聯近侍揮毫常在鳳凰池自從居疚還珂裏無復趨朝拜玊墀宰木聲含朝夕恨穹碑文刻古今知難兄聞訃長安道幾對西風涕淚垂

太安康玠

夜半霜凋玉樹枝訃音俄爾到天涯如何塞徼七年便作塵寰萬古悲伏氏書存空有女鄧攸家在竟無兒交遊灑盡平生淚泉下故人知不知

內翰曹君廷端與余有家世之好丁丑歲初予罹譴北行禍不可測廷端在京問遺弗絕其交誼之篤固非利害盛衰所能易也今余釋譴南歸方期會晤以罄平生而君巳長逝矣悠悠蒼天何奪我良友之速邪南望嗚咽悲不能巳書此以代執紼之意云錢唐於冕奉挽

拜官曾至中書令薇垣遺徳人猶敬平生著皆雄文燦爛光華星日映風魂飛侍尙書翁死安生順那能同鳳毛接翅総秀發蟬聯奕葉咸輸忠才名千古淸風揚三山流水同其長畱題不足照潛志英精夜夜輝虹光龍文羅寢暗松楸縉紳遙憶不勝愁南天有日奉使去猶能萬里陳生芻

桐城何恦

卓犖才華邁俊英誰知天上玊樓成要津已失黎元望內翰空餘體法精花發禁街閒玊勒月髙古木隱佳城試看公子如君少幾度傷心淚若傾

建安楊璋鳳閣當年早致身皎然玊樹出風塵一從讀禮歸鄕國無復兮哲人永訣我哀斯人兮愁腸欲絕編懷英姿兮人中之傑涵飬徳性兮能圓而方擴充气宇兮至大而剛才華曄曄兮厥譽孔彰靑年作宦兮存膺寵光鳳池染翰兮日侍聖王昨疏憂制兮執親之喪謝天恩兮辭直玊堂駕舟宵徵兮歸彼華陽今春服闋兮我候南來東風鷢信兮訃音何哀我辱君愛兮衾曲慟哉哽咽無語兮涕泗滿顋爲交遊哀兮失玆輔仁益友爲國家哀兮失彼梁柱羙材驪龍淩空兮遺頷下殊送應文瑞兮丹山鳳雛人羨子建兮攄才而顯我哀伯道兮有而孤倚閭抱痛兮幾於喪明槁砧無籍兮泣血吞聲揚雅行兮重爾鄕評思覩玊質兮瘞彼佳城天漠漠兮云迷九京魂香香徒傷我情

蘇臺蔡敞

讀禮南歸幾度秋乘雲一旦事仙遊日邊無復趨金天多上應記玊樓露柳曉含終古恨風蟬晚送夕陽愁王孫此去何時返賦罷哀辭涕泗流丹臺張文目﹖翟十年辭翰侍金鑾咫尺天顏每對看應制新詩誇奪錦奉天紫詔羨回鵉中朝重擬徵司馬南國俄驚失謝安惆悵仙魂招不得九原從此夜漫漫

平湖沈棨

尊甫先朝冠六曹鳳池又見蚤揮毫可憐歸去持衰經無復來參衣錦袍仙鶴竟辭緱嶺去斷猿空向蜀山號全歸黃壤無遺憾手澤猶堪啟俊髦

太和蕭器用

明時橋梓並簪纓久處薇垣沐寵榮向爲親喪還栗裏竟從仙路訪蓬瀛鐫碑有字昭潛徳到處逢人說令名惆悵逝魂招未得西風落日不勝情

廬陵葛榮

廿年才羙擅詞林此日如何竟陸沈吞繭紙新染翰死央弦斷舊鳴琴蘭花遽謝餘淸馥鳳鳥髙飛渺好音幸有難兄居相府傷心親爲集哀吟

悠悠蝶夢入仙鄕朝野閒來爲感傷蕓閣蠹生書尙在硯池鯨化墨猶香人間揮翰無曾鞏地下修文有卜啇老我臨風灑淸淚無由縮地奠椒漿

太湖葉舟

●後序

默詩集序

客有詒予者曰詩可以不作乎予曰十五國風多田夫閨婦之辭矧爲士大夫而詩胡可以不作但患不能發乎自然往往抽奇取巧失夫性情之正耳詩胡可以不作也又有難予者曰詩可以易作乎予曰作詩湏探風雅之意以唐人爲宗隨事命意遇景得情不失家數法度斯善矣然湏是用功乃可到詩誠未易作也客去予方自咎言之不慚適滇臬僉憲句容曹公以先叔父吏部尙書子宜公默庵詩槁示予俾校編而序其所以且曰此吾叔父志之所之非一朝夕之故者吾弟中書舍人恆欲鋟梓以傅不果卽世其責非予爲而誰爲予因閱而論之古詩多效陳伯玊韋應物平淡閒雅得風雅翼中意長短歌行間出奇句亦不失溫李風五七言近體絕句思致淸遠出入髙達夫劉文房張文昌諸公機軸間要而論之是皆發乎自然道情述景或情景兼至而不失家數法度非探風雅之意以唐人爲宗而功用之到者能之邪所以然者由公發身科第揚歷淸華進秩於容臺天官恆侍禁近應

制共領鞮譯先後餘五十年涵飬造詣豈眞一朝夕之故哉詩之繇昌不亦宜乎夫詩之宗唐猶射之宗羿奕之宗秋丸之宗僚一定而不可易者古今人稱唐詩殆非虛語故予以公之詩擬諸唐人蓋欲學者宗公之詩以入唐人之室有不難者姑蘇陳先生嗣初爲翰林五經愽士時予少聞閣寵以下多以詩文質之今觀此槁有題張眞人枯木竹石絕句一聲霹靂墮天星驚起潛蛟出海溟煙雨滿林秋漠漠竟從何處弔相靈公手批云愽士陳先生看恐非唐人意更休效此體是則公詩之宗唐夙有定見予安敢妄擬以犯不韙之罪哉公諱義子宜某字默庵其號故集因以名之僉憲名景字廷章繇名進士拜監察禦史轉僉閩滇臬中書諱冕字廷端筮仕鴻臚屬遷典制中祕今昔皆以文學鳴於時謂不本公之教也歟因並著之俾人知其所自成化四年九月旣望京闈甲子科鄕貢進士雲南臨安府儒學訓導校文官華亭曹安序

默庵詩集序

附錄﹕

丰潤伯曹義直隸儀眞人天順元年爲左都督鎭遼東以宿將積戰功封祿一千二百石世襲四年薨孫振嗣弘治二年薨子愷嗣嘉靖五年薨子棟嗣六年薨無子弟松嗣三十九年薨子文炳嗣﹝四庫全書史部雜史類弇山堂別集卷三十八﹞

巫凱句容人由廬州衛百戶積功至都指揮同知永樂六年以從英國公張輔平交址功遷遼東都指揮使十一年召帥所部會北京明年從徵沙漠命先還凱言諸衛兵宜以三之二守禦而以其一屯糧開原市馬悉給本衛乘操從之宣宗立以都督僉事佩徵虜前將軍印代朱榮鎭遼東時中國人自塞外脫歸者令悉送京師俟親屬赴領凱言逺道往來恐致失所阻逺人慕歸心乃更令有馬及少壯者送京師余得自便敵掠西山凱撃敗之盡得所掠者降敕褒勉帝嘗遣使造舟松花江招諸部地逺軍民轉輸大困多逃亡會有警凱力請罷其役而逃軍入海西諸部者已五百餘人旣而造舟役復興中官阮堯民都指揮劉淸等董之多不法致激變凱劾堯民等下之吏英宗登極進都督同知上言邊情八事請厚卹死事者家益官吏折俸鈔歲給軍士冬衣布棉軍中口糧芻粟如舊制且召商實邊俱允行未幾爲兵部尙書王驥所劾朝廷知凱賢令凱自陳並諭廷臣文武官有罪得實始奏誣者罪不貸凱由是得行其志正統三年十二月有疾命醫馳視未至而卒凱性剛毅饒智略馭眾嚴而有恩在遼東三十餘年威惠並行邊務修飭前後守東陲者曹義外皆莫及義字敬方儀眞人以燕山左衛指揮僉事累功至都督僉事副凱守遼東凱卒代爲總兵官凱名將義承其後廉介有守遼人安之烏梁海犯廣寧前屯詔切責命王翺往飭軍務劾義死罪頃之義獲犯邊貝臺等詔戮於市自是義數與烏梁海戰正統九年會朱勇軍夾撃斬獲多進都督同知累官左都督義在邊二十年無赫赫功然能謹守邊陲其麾下施聚焦禮等皆至大將英宗復辟特封義丰潤伯聚亦封懷柔伯居四年義卒贈侯謚莊武繼室李氏殉詔旌之施聚其先沙漠人居順天通州父忠爲金吾右衛指揮使從北徵陣歿聚嗣職宣徳中備禦遼東累擢都指揮同知以義薦進都指揮使義與烏梁海戰聚皆從額森逼京師景帝詔聚與焦禮俱入衛聚慟哭卽日引兵西部下進牛酒聚揮之曰天子安在吾屬何心饗此比至寇已退乃還聚以勇敢稱官至左都督值英宗推恩得封伯後義二年卒贈侯謚威靖義三傳至棟聚四傳至瑾吏部皆言不當復襲世宗特許之傳爵至明亡﹝四庫全書史部正史類明史卷一百七十四﹞

默庵詩集

﹝明﹞曹義撰

●目錄

序

卷之一

五言古詩

卷之二

七言古詩

卷之三

五言律詩五言排律

卷之四

七言律詩

卷之五

五言絕句七言絕句六言絕句

附錄

後序

●默庵詩集序

客有詒予者曰詩可以不作乎予曰五十國風多田夫閨婦之辭矧爲士大夫而詩胡可以不作但患不能發乎自然往往抽奇取巧失夫性情之正耳詩胡可以不作也又有難予者曰詩可以易作乎予曰作詩湏探風雅之意以唐人爲宗隨事命意遇景淂情不失家數法度斯善矣然湏是用功乃可到詩誠未易作也客去予方自咎言之不慚適滇臬僉憲句容曹公以先叔父吏部尙書予宜公默庵詩槁示予俾校編而序其所以且曰此吾叔父志之所之非一朝夕之故者吾弟中書舍人恆欲鋟梓以傳不果卽世其責非予而誰爲予因閱而論之古詩多效陳伯玊韋應物平淡閒雅淂風雅翼中意長短歌行間出奇句亦不失溫李風五七言近體絕句思致淸遠出入髙達夫劉文房張文昌諸公機軸間要而論之是皆發乎自然道情述景或情景兼至而不失家數法度非罙風雅之意以唐人爲宗而用功之到者能之邪所以然者由公發身科第揚歷淸華進秩於容臺天官恆侍禁近應制兼領鞮譯先後餘五十年涵養造詣豈眞一夕之故哉詩之繇昌不亦宜乎夫詩之宗唐猶射之宗羿奕之宗秋凡之宗僚一■﹝宀之﹞而不可易者古今稱唐詩殆非虛語故予以公之詩擬諸唐人蓋欲學者宗公之詩以入唐人之室有不難者姑蘇陳先生嗣初爲翰林五經愽士時予少聞閣老以下多以詩文質之今觀此槁有題張眞人枯木竹石絕句一聲霹靂墮天星驚起潛蛟出海溟煙雨滿林秋漠漠竟從何處弔湘靈公手批云愽士陳先生看恐非唐人意更休效此體是則公詩之宗唐夙有■﹝宀之﹞見予安敢妄擬以大島不韙之罪哉公諱義子宜其字默庵其號故集因以名之僉憲名景字廷彰繇名進士拜監察禦史轉僉閩滇臬中書諱冕字廷端筮仕鴻臚屬遷典制中祕今昔皆以文學鳴於時謂不本公之教也歟因並著之俾人知其所自

成化四年九月旣望京闈甲子科鄕貢進士雲南臨安府儒學訓導校文官華亭曹安序

●默庵詩集卷之一

剡溪劉蘭

金溪鄧春編次

華亭曹安校正

五言古詩

◆五言古詩

此味軒爲本府王通判宗紀賦

分韻得花宇賀翰林周典籍考滿

海印祥瑞詩

效古出還一首

瑞象

瑞烏

題小畫爲蘇子英作

聖徳瑞應詩

瑞應甘露詩

小幅山水爲竹鶴友人袁州何太守作

題小鳥

崇義堂爲刑部王郎中景陽父友人賦

一樂堂爲宜興蔣大年賦一時逼去不工

送孔友和觧組歸長樂令字韻爲王得齋友作

雙松圖

孝友堂爲王評事友人賦

孝友捲

端午日

終達堂爲雲南程照磨賦名恕歙人

送王得齋舊槁代人作分韻柳字

朴所爲王均輔致政南歸作以送之

永思堂爲季百戶賦

○此味軒爲本府王通判宗紀賦

會稽有佳士華扁題新居臨軒不種菊繞檻惟栽蔬深春初雨霽嫩綠盈庭除多均性淳雅樂此勤詩書晨飡止姜芥晚炊多菁薤不慕腥與膻澹泊心自如年來已騰達靑驄暎華裾將謂厭梁肉軒扁堪成虛孰識君子心窮達同一初節操日彌堅此味恆不疏嘉訓祖先哲千載齊芳譽他年紀靑白捨子其誰歟

○分韻得花宇賀翰林周典籍考滿

濂溪有云孫抱道心孔嘉早年歌鹿鳴來觀上苑花致身玊堂署經史爲生涯論動鄕相文采霏晴霞新多古意妙句芬天葩胸中瀉云夢筆底飛龍蛇春風釀松酒夜雪烹新茶气味自瀟灑恬澹眾所誇辛勤十載余功績歸皇家是時春向暖景物爭繁華桃紅捨宿雨柳綠啼新鴉適當課最期佇看恩榮加

○海印祥瑞詩

天命眷大徳寶歷歸聖皇建極禦寰宇垂衣臨萬方好生均化育治道超虞唐敬天卹斯民夙夜恆遑遑覃恩臨梵剎對越嚴齊莊斂福錫厥民欲其壽而康宸衷軫深念仁孝孚穹蒼適當演法初溥地呈嘉祥卿云麗霄漢璀璨昭文章梵相現金身燁煜騰祥光天花競飛舞散漫奚雕妝彼蒼不愛道甘露垂瀼瀼松頭凝玊液葉底懸琳瑯后土不愛寶玊井生瓊漿淸醇釀春色嘉味孚天香太和惟潛達閟瑞斯昭彰盛世瑞駢集靈異尢非常紫芝與嘉谷疊見何足方知天符泰運聖徳日以昌四方盡歸化萬姓歌豊穰微臣覩盛羙拜舞聯鵷行願歌天保詩聖壽同天長

○效古出還一首

昔出暮還家依簾咲相待今出晝歸來音容竟何在妝臺掩塵氛菱花復誰對傷意忽餘悲含情且猶耐幼女𨿽嬌癡相親還可愛天命苟如斯追思徒感慨

○瑞象

聖皇禦寰宇拱垂衣裳至仁煦萬物盛化漸遐荒太和久儲毓異象呈嘉祥匪玄亦匪黑娟潔超尋常賦形旣魁偉稟性亦馴良柔毳含奇色皎皎凝雪霜素螝一鼻舉玊筍雙牙長瓔珞垂璀璨錦羈何焜煌彤墀獻天子拜舞還趨蹌重瞳屢回顧粹質增輝光龍顏愉以悅萬國回春陽麒麟與騶虞靈囿相頡頑泰運日以盛聖徳日以彰百辟盡羑慶稽首朝明堂微臣忝鵷列作頌歌虞唐

○瑞烏

聖徳超前古明昭庶績熙深仁沾物類大孝格神祗和气氤氳日禎祥協應時瑤光鐘粹質雪色瑩殊姿返哺情偏至足奇已看呈北闕寧復戀南枝信是淸時瑞應逢聖主知不隨鷴漫出獨效鳳來儀喜气浮三殿歡聲徧四維小臣親幸覩願獻太平詩

○題小畫爲蘇子英作

山中夜來雨嵐气曉猶濕遠岫聳靑螺長溪漾晴碧鳥韻弄晴暉松陰護苔石中有忘俗人鳴琴閒自適

林莽久蕭條疏篁抱幽獨念彼歲寒盟孤標更淸淑瘦影弄月明長梢拂煙綠好鳥何處來飛飛競棲宿

○聖徳瑞應詩

聖主建皇極垂衣統萬邦仁恩被蠻貊奉贄皆來王麒麟昭上瑞福鹿呈嘉祥五采絢朝中雲霞煥天章狻猊超物類馬哈尢非常雙眸電光掣兩角三尺彊駝雞異鸞鶴和鳴偕鳳凰慈烏鐘粹質玊羽明秋霜猿資欺雪白馴狎誇神羊瑤階獻天子撲舞何蹌蹌重瞳屢回顧喜色生春陽盛世瑞駢集

○瑞應甘露詩

聖皇禦寶歷玊帛朝明堂深仁沾艸木大孝孚穹蒼太和旣旁達瑞應斯昭彰天乳見氐北璇霄麗光芒孝陵蔚佳樹甘露發奇祥縈枝湛玊液泫葉垂琳瑯璀璨若聯壁涓潔如疑肪甘比飴餳羙馨同欝鬯芳囊封獻天子龍顏喜洋洋金盤映朝日玊甕涵秋霜靈篇紀天酒瑞牒傳神漿登之薦宗廟頒賜羣臣嘗一咽淸肺腑三呼感恩光明時信多瑞靈貺尢非常上天昭聖徳萬壽益永昌微臣瞻盛事作頌歌虞唐

○小幅山水爲竹鶴友人袁州何太守作

嶺嶠淩靑漢亭臺俯碧潯溪回山寂寂門掩晝沈沈鶴立蒼松老鶯啼綠樹深野橋通竹塢苔徑接雲林嵐气霏晴霧煙蘿落翠陰抱琴何處客愛此滌煩僸

○題小鳥

林壑秋已深蕭蕭見叢竹木葉盡凋零枝頭柰紅熟上有小幽禽孑然獨棲宿哀鳴怯曉寒刷羽迎朝旭渴飲玊池泉饑飡玄圃粟紋彩殊鴛鴦飛騰媿鴻鵠自知翅羽微猥寒在山麓羣鳥不追隨一枝聊自足待得春風和雲霄任翻覆

○崇義堂爲刑部王郎中景陽父友人賦

一室俯江湍軒窓敞幽麗中有崇義人云是南軒裔气質朴且淳襟期更淸粹雅懷君子心淡無形欲累處事良合宜俯仰殊無媿輕肥契朋儔哀矜重貧匱所存旣坦夷所操尢不二旦夕坐焚香琴書樂淸致陋彼市廛流競逐錐刀利汨汨復營營髙風竟誰跂

○一樂堂爲宜興蔣大年賦一時逼去不工

人生俛仰間所樂任情欲彩色及聲音耳目相馳逐何如蔣詡孫所樂超流俗靈椿老更蒼幽萱晚逾馥桑楡景悠悠矧復膺多福庭下紫荊花聯輝映晴旭菜衣舞斑斕箎篔葉絲竹不慕三釜榮琴書資教毓詩禮擅家風閨門藹雍睦滫瀡日以供親顏喜堪掬樂此足自娛新題扁華屋至願人所同一樂君胡獨

○送孔友和觧組歸長樂令字韻爲王得齋友作

多年遊宦途歷覽山川勝滄溟器宇宏籍籍才名盛一朝謝軒裳甘分安前定冠蓋集都亭餞別興歌詠維時暑雨霽赤幟行權令燻風散微涼驛路炎塵淨迢遙望茅山雲峯相掩映去去莫遲畱兒童候蘿徑

○雙松圖

平原渺無際淡煙晦林坰蕭條木落候獨見雙松靑偃蹇冰霜操蟠屈蛟龍形繁陰藹晴霧秀色淩蒼冥上縈百尺絲下伏千歲苓靑牛變已久白鶴時來停長風起栢末波濤洶滄溟若人蘇董流術妙通仙靈旣結歲寒友更愛花芳馨采拾釀新酒酣醉恆不醒因之寫素影移障南軒屏

○孝友堂爲王評事友人賦

若人稟賦淳孝友根天性色養古所難婉愉從親令殷懃奉旨甘詎肯違溫凊更喜重天倫怡怡復存敬姜被夜同眠荊花日繁盛華扁揭髙名衣冠富題詠願言愼始終永矣垂家慶

○孝友捲

良知與良能秉彜眾所全鬩墻或誶語多惟外物牽羨彼宋氏子賦質淑且賢雙親夙嬰疾刲肉祈安痊親沒動哀思結廬依荒阡蘋蘩薦時祀霜露益淒然衷情恆切切友愛尢惓惓塤箎葉春和姜被常同眠嘗云弟與兄猶如手足聯一气旣同出何爲彼此偏孝友良獨盡家聲振後先淸時旌行義太史銘將傳

○端午日

賜觀擊球射柳詩梅雨呈新霽祥雲繞帝基節臨端午日世際太平時閶闔開金殿鸞輿出玊墀龍顏親閱武虎士競奔馳月杖挑花露星球暎彩旗彎弓驅霧鬣飛鏃剪楊枝得巧摐金捷爭慓伐鼓遲人誇周道盛班列漢宮儀補報慚無術觀瞻頌有詩文修兼武備四海樂雍熙

○終達堂爲雲南程照磨賦名恕歙人

靈椿旣凋瘁萱花復萎黃哀哀孝子心欝欝酸衷腸旨甘嘆莫致音容詎能忘蓼莪罷披閱風木增淒涼幽懷浩難寫終遠名斯堂時羞薦蘋藻殷懃奉烝嘗九泉嗟永隔三釜那能將棺衾𨿽云備俎荳亦馨香葬祭禮無違思慕情何長饑烏號夜月斷猿啼夕陽我亦念親者因之淚沾裳

○送王得齋舊槁代人作分韻柳字

都市懸壺久香名膾人口傳家有異方醫國稱奇手年來憶故鄕幾度頻搔首賜歸出都城離筵對尊酒客路一何長交情亦何厚惜別重。徘徊忍折官亭柳去去到家時還寄音書否容山有髙士術業岐黃技幾年客京華淸名播人耳賣藥不論錢宋淸良可比於今謝老歸琴書足行李夜來宿雨餘綠漲官河水去去棹輕橈淩風勢如駛故鄕渺何方三茅白雲裏

○朴所爲王均輔致政南歸作以送之

我愛朴所翁性資淳且朴志趣厭紛華結茅傍林簿苟完適以安原不事雕斲白雲爲藩屏靑山作幃幕薜荔蔽垣墉軒窓絕丹臒一室斗如許心胸海廖廓圖書列左右牙簽滿庋閣白晝有客過觴詠恣歡謔盤飣止素飡寧肯侈炮煿匪云厭膏梁嗜好在﹖﹖黎籗素性旣如斯髙興豈無托去欲戒奢靡航此時相別離殊覺酸衷腸均行良可羨我獨空彷徨到家樂天倫和气回春陽舉觴介眉壽拜舞升髙堂於焉結親姻花燭輝洞房人生貴適意此樂殊非常駕言贈君別愧乏雙鳴璫願子莫畱戀早趨鵷鷺行江頭芳艸綠矯首遙相望丈夫志遠大竹帛期流芳

默庵詩集卷之一

●默庵詩集卷之二

七言古詩

◆七言古詩

題鄞江送別捲

元夕賜觀燈詩

槐陰琴書圖爲王仕讓賦

爲蘇子英賦

元夕

壽臧文剛醫者父伯英翁八十

題陳中書謨淑愼堂

送謝郎中彥奎回春曉曲

送人致仕代夏禦史能作

題美人圖說者二喬觀書意彷佛之

送顯良後任檢討相知之友也

靈山書屋爲趙先生老師賦

題雪霽圖爲許良醫賦

題嚴昂秀才雪山圖

題賞春圖爲張琳作時盛暑過其家出畫索詩賦此以歸之

送道士王一初

平胡詩一首

爲戶部張主事賦家譜

小景爲栢景常賦

題竹爲太僕丞嚴宗信賦

題竹爲周廷暉賦

爲經禮題山水圖

題林塘書屋啚送王淂齋

題山水

春晚圖山水爲孔員外作

永思堂爲季百戶賦

端午日

十一年送王伯器歸丹陽畢姻

元夕

送克讓陳友回

迎雲樓爲秦檢討賦

題八駿圖

初平牧羊圖爲王淂齋作

送樊景昭回

○題鄞江送別捲

鄞江雨過鄞水碧疋馬驕嘶送行客客程迢逓竟何之萬里觀光上京國東風蕩暖花艸香徵帆晴逐雲飛揚沙頭酒盡人繾綣夕陽度鳥山蒼蒼曾生久負幹將器燈窓栽展平生志今朝雲路適亨通海闊天髙健鵬翅竚看較藝冠羣英玊階指日承恩榮丈夫讀書志遠大還期竹帛垂芳名

○元夕賜觀燈詩

太平時遇元宵節金臺雪霽流華月六鰲海上戴山來萬疊崔嵬壯京闕晴巒削出靑芙蓉花開寶炬酣春紅玊樹瓊枝欝蔥蒨珠宮貝闕光玲瓏蓬萊深處五云繞淸蹕聲傳來輦道雉尾遙瞻扇影移螭頭近接鑪煙裊千官環佩鏗鏘鳴簫韶疊奏諧春聲仙馭遙從九天下祥光燁燁輝彤庭天人協應龍顏喜勑賜開筵玊墀裏花插烏紗映錦袍酒斟玊斝浮香蟻筵前戲樂年年逢伶官獻技殊不同妙舞蹁躚當午夜淸歌宛轉摩蒼穹聖皇遠超堯舜徳端拱垂衣臨萬國九重穆穆自無爲四海熙熙登壽域微臣何幸際明時鵷班叨列承恩私自知淺薄漸無補祝頌長歌天保詩

○槐陰琴書圖爲王仕讓賦

羣峯崒嵂摩靑天叢林蓊欝浮蒼煙何人胸次吞造化點染佳景分淸妍懸崖峭壁掛飛瀑孤村遠墅連茅屋石田風暖紫芝芳山徑嵐收苔蘚綠溪頭昨夜雨初饒粼粼石礫翻洪濤漁郎艤棹入浦漵遊人扶策來溪橋云深梵剎鐘聲杳樓閣髙低度飛鳥栽門流水落花紅彷佛桃源暮春曉髙情樂此殊未央愽山細焫沈檀香古槐移影護石牀圖書滿架琴一張日長人皆苦炎燠瀟灑襟懷涼自足蕓窓讀罷思轉幽獨對南燻奏新曲一彈林壑松風淸再鼓虛堂秋月明三弄朝陽彩鳳鳴七弦聲斷蛟龍驚均今旣淂琴書樂衝抱無營甘寂寞淸時賢俊盡登庸那復棲棲老丘壑

○爲蘇子英賦

憶我江南舊書屋繞檐多種梅與竹冰枝冒雪露瓊姿鳳尾搖風動蒼玊書余對此足怡情擬結芳盟伴幽獨輕陰鎖戶碧雲寒澹月橫惠暗香馥有時羣鳥忽飛來肅﹖羽肅﹖羽啾啾競棲宿礪紫晴沾粉膩香翛翎冷拂煙梢綠朅來薊北幾經年夢魂時落湘江邊湘江云晴九疑遠翠娥泣處心茫然孤山雪霽春亦早姑仙一別音塵杳今朝畫裏偶相逢感慨題詩心艸艸心艸艸隔遠道幽姿勁節兩相宜明月淸風爲誰好

○元夕

聖皇禦歷統萬方梯航奉贄皆來王春回喜遇元宵節晴霄壁月流淸光六鰲遠自滄海出戴取神山壯京闕祥煙瑞靄欝﹖﹖忩蘢峭壁懸崖髙崪屼空蒙蒼翠接蓬萊金蓮萬斛從天開光耀珠宮散奇彩風回綺樹飄香埃千門萬戶歡聲起紫陌香街艷羅綺遊歌賞玩去復還熙然玊燭春臺裏云端仙子霞錦裳乘鸞跨鶴參翺翔綘雪蟠桃獻萬壽瑯玕芝艸呈千祥是時鳳輦出三殿龍旗翠蕤開寶扇伶官奉禦奏韶鈞中使傳宣列華宴宴列彤墀擁百官百官拜舞朝金鸞年年恭侍筵前樂歲歲永同天下歡我皇遠超堯舜徳何幸親逢全盛日願效嵩呼答聖恩更祝皇圖鞏盤石

○壽臧文剛醫者父伯英翁八十

有客有客棲東蒙龐眉皓首顏如童風流不異渭川老矍鑠宛似啇山翁少年學得盧扁術濟人利物多陰徳橘井香泉涵碧空杏林花霧蒸春色昨宵南極散光芒天開華旦呈嘉祥人生七十古來少年登八袠尢非常壽旣髙兮聿多福階下芝蘭何簇簇玊斝頻斟壽酒香彩衣戲舞春風馥春風堂上列華筵筵前稱壽來羣仙丹桃滿盤竟何祝願與龜鶴同遐年

○題陳中書謨淑愼堂

有佳人兮淑且良早歸名閥期壽康寧知二十夫壻亡百年之計失所望呼號擗踴重竹仿忍將鐵石爲肝腸葵心矢不背朝陽孤燈獨守甘居孀一生澹泊安其常織紝紡績恆不忘采采蘋蘩奉烝嘗殷懃甘旨供姑嫜儉身不侈羅錦裳對鏡肯那濃施妝凜然節操同冰霜懿徳可擬芝蘭香年來兩鬢已蒼蒼恪全婦道名孔彰華扁髙題淑愼堂哦詩令我增慨慷古來貞節稱共姜千載之下継其芳會看褒典申朝章斯堂百世流輝光

○送謝郎中彥奎回春曉曲

禁城漏斷九門辟仙掌金莖露華濕玊人環佩覲宸蔬歸省朝辭出京國褒封紫誥沐恩光錦衣晝耀蘭麝香驊驑驕嘶綠楊陌英年銳气春洋洋雲帆明發潞河渚蘭芷靑靑滿芳浦到家喜遂燎黃心好捧霞觴壽慈母

○送人致仕代夏禦史能作

平生才器多卓犖燁燁聲華動臺閣幾年花縣坐彈琴一旦楓宸沐殊渥星星兩鬢如霜華歸依猶得籠烏紗彤墀辭出日初曙錦衣晴耀人爭誇都亭疋馬送獨歸飄然逸興渾欲飛人生富貴在適意林泉此去如君稀

○題美人圖說者二喬觀書意彷佛之

華堂春暖淸晝長紫檀煙裊狻猊香水晶簾捲西山翠牡丹花映嬌娥妝鳴鳩乳燕鬧春曉回廊復道芬蘭艸柳陰影轉晝沈沈花漏聲遲人悄悄玊人細閱女誡書支頤默識心安舒心安舒味道腴善惡之戒秋月如牙牀玊幾坐終日畫屏錦帳垂流蘇回頭阿姝珠宮側蓮步輕移以無力雲鬟斜墜若徘徊紈扇低搖帶羞澀風流畫工描此圖貞姿淑態良不殊柳眉煙鎖杏花臉蟬衫香拂靑霞裙想是當年喬二女生來富貴由天與阿翁適遇亂離中一見英豪卽相許

○送顯良後任檢討相知之友也

憶昔與君初相識彼此年華不三十襟懷落落眼獨靑銳气昂昂鬢俱黑朅來屈指十載余面脥紋生減春色古人交誼重陳雷総道情懷似膠漆我曹𨿽匪古人流自知气味頗相投兩京宦轍每同遊一日不見如三秋玊堂之署宏且敞講學箴規日相長有時覓句或出奇擊節掀髯互稱賞對花甞共飲寓直曾同眠朝回都門道玊轡常聯翩我心旣坦率君心亦平夷勢利不相尙淡泊恆自持視彼市廛輕薄子覆雨翻雲竟何數情深握手誓死生意合忘形傾肺腑旁人信若平生同謔浪銜杯恣歌舞適然一語或有違反目生瞋不相覩君今與我無此情玊壺貯月涵水淸春風桃李肯相守歲寒松栢堪爲盟於今拜命故鄕去遣我客懷動情素沙頭載酒發棹歌歌斷孤舟向何處甌閩江闊渺煙波拜相山髙藹雲樹鴈聲嘹唳帶離愁帆勢悠揚掛秋雨到家想及橙黃時蓼莪謾誦哀哀詩披荊剪棘事拜掃從看宰木回春滋鄕閭𨿽羨錦衣好莫戀故鄕成潦倒盡赤攄忠在少年回首鑾坡湏及早樹勛立業顯當時貞節期君永相保

○靈山書屋爲趙先生老師賦

先生家住靈山下爲愛靈山卜書捨窮崖陰壑吼飛泉六月寒生不知夏八窓弘敞晝日長紫檀煙裊狻猊香牙簽插架書萬軸錦囊橫幾琴一張先生樂此興悠然焚膏繼晷恆窮年六經心學力自勉百年淸白家相傳有時適興鼓焦桐雅音古調誰能同風髙疏林落殘葉秋淸遠漢鳴孤鴻捲簾煙樹迎朝旭枕屋溪流潄寒玊鳥啼花落自靑春竹戶蕓窓斷塵俗先生貨利不關心琴書有暇多淸吟蒼松影落硯池靜白雲晝鎖紫門深醉來浪迹步林壑獨引山童攜白鶴劃然仰天發長嘯萬慮消融境寥廓朅來遊宦天涯久嘖嘖能聲膾人口公餘猶自憶靈山幾度徘徊重翹首

○題雪霽圖爲許良醫賦

朔風捲地云墨黑老樹號寒怒蛟泣昨宵滕六逞神功大塊茫茫雪花白曉來鉤簾睇扶枽瞳瞳旭日流晴光瓊樓玊宇半鑠陰崖窮谷微蒼茫餘寒漸觧冰漸釋積素暗添溪水急騎驢不見灞橋人杖策時逢探梅客客來吟倚水心亭飄飄詩興淩滄溟飛鷗數點落沙渚扁舟幾个懸漁罾何人筆底淂幽趣貌出溪山帶村墅半林殘雪映虛窓彷佛當年讀書處

○題嚴昂秀才雪山圖

子陵孫子多文雅十年樂育菁莪化風神志趣敻出羣不惜黃金買名畫昨來示我一幅雪山啚彷佛匡廬五老橫天隅層崖疊嶂凍合玊璀璨疏林別墅寒鎖云模糊天紳一道掛巖瀑驚訝奔流落空谷汀洲回曲帶孤村石磴縈紆接平陸幾家樓閣山上頭爛如銀闕輝神州逼人冷气淸可掬凝華積素光欲﹖﹖不赤城丹嶠望中杳但見瓊峯瞰瑤島蒼松不裊紫蘿煙琪樹常涵鏡湖曉茫茫曠野鳥不飛樵蘇斷迹行人稀渡頭只有釣魚叟扁舟蓑笠臨寒磯君家此畫世罕淂迹蕳意淡人莫識顧匪摩詰調玄漿又豈郭熙翻墨汁自是仙家施妙術借得天花飛六出六丁六甲任招呼乾坤收拾歸冰壺嗟我生平性偏鄙見畫心中輒生喜殘縑斷楮愛淸奇錦軸牙簽厭華靡年來鬢未摧愛盡心巳灰玩物愼古訓志喪良可哀摩挲此啚感懷抱欲有一言爲君道古人愛畫多成癖愛畫何如愛書好君不見孫康當年喜讀書虛窓映雪多勤劬又不見鄭綮昔日好吟詩灞橋雪裏驢獨騎二公去矣年華以籍籍香名膾人口我今志節迥不如企仰休風頻恧厚濡毫彊賦雪山詩文藻不工媿粗丑何當一日君與相邂逅對此談詩論畫盡歡倒尊酒

○題賞春圖爲張琳作時盛暑過其家出畫索詩賦此以歸之

歌樓娃館瞰林麓繡臼緗簾捲朝旭東風吹暖杏花紅疏雨釀晴芳艸綠賞春公子云錦裳聯鑣路溢蘭麝香珊瑚鞭敲白玊鐙紫驑馬控靑絲韁醉歸晚度曲江邊傍人咲指蓬萊仙貂求不惜千金貴來朝擬泛西湖船

○送道士王一初

三茅羽客王一初風標秋水涵芙蕖方瞳紺髮綠玊杖星冠寶劍靑霞裾幾年棲息泉石間■﹝犭員﹞鶴爲友云爲居有時帶雨斸靈藥有時枕石看道書有時呼童煮白石有時乘月歌步虛朝眞屢謁茅君宅借榻幾宿許史廬自從學淂壺公術六丁六甲隨昭呼一朝膺薦來帝闕拜官喜沐恩寵殊曉辭丹陛出南陌都亭別我還躊躕北來始見跨獨鶴南歸又見飛雙鳧鳧杳杳向何處遙望華陽罙處去華陽洞古閉白雲茅阜山髙靄晴霧我家住近三茅峯幾見春風長琪樹書樓髙構面崔嵬翠色浮嵐足淸趣宦遊薊北幾經年煙水微茫隔仙路有時淸夢落江南喬木琳宮宛如故一尊此日送君行客懷感慨題長句他年優詔許歸田來扣松關話衷愫

○平胡詩一首【九月十五日進】

聖皇受命統寰宇端拱垂衣臨九五恩波浩蕩洽戎夷航海梯山悉臣附獨爾殘胡處遠方悖徳辜恩獨負固鼠穴偸生敢陸梁侵掠邊疆復狼顧爝火之方不足論螻蟻之微竟何數膻氛腥穢瀆穹蒼致使神人共嗔怒我皇應命率六師仗鉞荒陬奮威武左麾大毒﹖﹖右白旄誓掃胡塵淸率土驍騎云屯勢若龍雄師林立威如乕兵气淩空作陣云喧聲動摐金鼓天威一震若雷霆蟻穴蜂窠散屯聚渠魁殲厥息妖氛部落歸降盡綏撫邊塵旣淸民物安班師振旅歸天府赤墀初聽奏凱歌丹升欣看舞千羽我皇聖徳冠百王我皇神功邁前古微臣何幸際升平才薄多慚無寸補作歌稽首頌虞唐億萬斯年受天佑

賦丹嶠白雲捲天風吹暖云悠揚彌山帶樹何蒼茫宦遊之子重彷徨英宛在親捨傍親捨迢隔閩越■﹝宀之﹞省曠兮甘旨缺三釜𨿽榮恨莫將目斷雲山心欲絕�幾千里丹嶠峩白雲裏瞻云恨不生羽翰隨云時復淩風起淩風飛去落誰家戲舞班衣爲親喜

○爲戶部張主事賦家譜

張均與我同年友簪花曾醉

瓊林酒於今粉署拜羙除籍能聲滿人口昨來攜重扣我門示我譜牒多華文長歌短韻戞金玊雄詞麗句涵春云知君家世起於汴鼻祖由來稱積善積善淵源慶澤長至今孫子愈蕃衍嶺海當年曾宦遊移家今又居新州蟬聯奕葉多顯達九齡玄素同源流圴今生於百年後紹襲箕﹖﹖裘明世冑圖宗分派別親疏窮本追源辧眞否譜系明兮涇渭分從玆昭穆知所尊光先振後有如此會看百世揚淸芬

○小景爲栢景常賦

雲山髙聳碧嵯峩懸崖老樹珊瑚柯芙蓉萬疊靄晴霧石梁幾處橫淸波危峯絕巘掛飛瀑蒼松紫蔓交煙蘿此圖此景漫摩挲筆端造化誰能過瓊樓低瞰溪山曲繡戶雕甍映朝旭羙人勝賞杏花天醉倚闌干貌如玊錦衣公子朝天客紅纓紫鞚黃金勒退直歸來興自賒寶馬■﹝馬尞﹞嘶綠楊陌陌上苔封轍迹稀芝艸涵春山蕨肥幾家茅屋淸嶂裏紫門不水桃花飛煙村遠見行人小空翠冥蒙應可掃晚風南浦斷漁歌落日西林度歸鳥我家佳近三茅峯瑤臺仙館雲路通興來浪迹事登眺白雲野鶴隨行蹤別後夢魂每相憶煙樹茫茫渺無迹今朝客邸偶披圖感慨題詩增嘆息晝橋村塢路縈紆喬木琳宮宛如昔

○題竹爲太僕丞嚴宗信賦

我家江南多種竹萬玊森森遶書屋淸陰匝地翠欲流蒼雪滿林香可掬生平癖性愛幽獨喜此君淸目淑虯枝勁節任霜侵明月淸風恆自足鳳池客子冰玊淸貌出此圖如有神雨夜恍疑湘女泣夢回彷佛秋聲主嵯峩怪石傍林壑綠■﹝山欺﹞苔痕似雕鑿閒花野艸總淸新幾度西風不凋落嚴均索我題新句濡筆沈吟動情素鄕園一別幾經年畫裏相看宛如故

○題竹爲周廷暉賦

扁舟昔泊湘江曲曾倚蓬窓看修竹煙稍露葉拂晴空勁節虯枝挺寒玊露天似覺鷓鴣啼雨夕猶聞湘女哭濃陰積翠暖欲飛蒼雪飄香晴可掬宦遊薊北幾經年獨憐夢斷蒼梧煙今朝畫裏偶相見亭亭老幹還依然阿誰貌此多淸淑錯落金朷炫喫目吁嗟暝色突簾櫳彷佛秋聲落書匤濂溪孫子肌骨淸爲愛此君堅且貞軒窓髙掛日相對歲寒擬共結芳盟昨來索我題詩句詩興茫茫渺何處三湘七澤路漫漫明月淸風足佳趣

○爲經禮題山水圖

鳳池澹古南軒後作畫於今稱妙手興來濡墨灑齊紈萬壑千山片時有客窓愛此秋江圖幹旋造人人莫如丹崖翠壁互掩映汀洲野渚相縈紆迢迢石磴通瓊島仙家樓閣飛林杪白雲繞戶畫不開黃葉滿庭人自掃門前有客來何方奚奴錦囊琴一張尋眞不憚路欹仄芒鞋踏破莓苔蒼渡頭更著漁舟小獨釣滄浪幾昏曉西風隔岸聽樵歌落日平沙伴鷗鳥我家樓屋三茅陬壓簾山色涵溪流松飆竹露颯蕭爽炎歊不到涼如秋摩挲此景賦長句彷佛家山舊遊處藍田夜雨長靈芝玊洞春風老琪樹

○題林塘書屋啚送王淂齋

君家住近三茅西書屋下築臨黃陂黃陂岸上多佳木疏陰密密涵淸漪地偏自喜景殊絕來往渾無車馬客先生樂此非逃名窮年兀兀探遺經紅塵天點飛不到白鷗數个恆爲盟興來浪迹事登眺不跨蹇驢不乘轎獨攜白鶴杖藜筇行傍孤松發長嘯長嘯一聲山谷空琪花瑤艸生香風仙家琳館白雲外棊枰茶竈丹霞中有時攜筐采芝術煉藥燒丹療人疾已聞醫國稱妙手更說鍼龍試神術昔來薊北成壯遊於今華發不勝秋九重優詔許歸老一葉扁舟返故丘披圖題詩送君去思入華陽隔仙路紅亭綠酒對斜陽從此相思緲雲樹

○題山水

誰家卜築淸溪曲溪上靑山壓茅屋柴門半掩白雲閒春水一灣新漲綠小橋窄窄通孤村幾家煙火自黃昏林深紅落杏花雨路滑綠長莓苔紋望中樓閣嵌云島白鶴歸來山自晚靑松落陰護石牀紫蘿搖煙覆瑤艸尋眞野客丹渥容奚奴相逐攜焦桐手扶鳩杖黃犢健身披鶴氅仙家風我觀此圖增嘆息廿載離家歸未淂風光彷佛似鄕欲觧塵纓機未息恨無長策報皇家朝回撫捲恆咨嗟乘閒聊爲賦新吟歸待兩鬢如霜華

○春晚圖山水爲孔員外作

陽烏欲起天蘢﹖﹖忩宿云猶把羣山封鶴翻松露滴空翠林棲夜雨涵春容幽人茅屋夢不醒渡口還維釣魚艇樵歌牧笛杳不聞野樹孤村微見影石梁欹仄連沙瑅波光野色相蕩迷催囲嬌鳥尙酣睡隔屋晨雞猶未啼雞聲未動人聲悄瓊島香風散瑤艸一溪流水落花紅好似桃源暮春曉

○永思堂爲季百戶賦

靑田有客季札孫風姿玊樹涵春云少年不獨能觧武老大尢喜能攻文文武學成人共愛一朝薦入天府內拜官喜列執金吾淂祿養親親不逮朝回幾度憶故鄕松楸目斷雲茫茫蓼莪掩卷情哽咽慈烏啼月聲淒涼每感風木情不已移淂家山畫圖裏常時披閱■﹝忄尉﹞遐思此恨猶如東逝水

○端午日

皇風淸寧四海康聖君端拱垂衣裳時臨午節雨新霽東華閱武旌幢揚鑾輿敻自蓬萊出一聲風外來淸蹕龍旗風動掣晴雲雉尾光搖絢朝日羽林年少气吞虹朋分隊列如羆熊綸巾彩服巧妝束雕鞍玊勒馳花驄仗前爭試穿楊手此技人間信稀有翻身滿引明月弓金鏃隨風碎楊柳材官逞藝百不同爭標奪錦多英雄杖頭球擊彩門過恍疑星彈流晴空奇呈巧獻天顏喜錫宴千官五雲裏香浮綠蟻泛滿觴花插烏紗暎羅綺自慚才薄遇明時文修武備當雍熙鵷班叨列竟何祝皇圖萬載垂洪基

○十一年送王伯器歸丹陽畢姻

寒云羃羃風淅淅官道梅花吐香雪故人別我將遠行柳老河邊不堪折攜壺祖餞出朝陽臨岐那忍傾離觴嗟予三載同翰苑先我承恩歸故鄕故鄕迢迢渺何處咲指云陽江上去云陽江上秋水深鐵甕城頭淡煙曙到家父子情如何相親一咲春容多登堂舉酒介眉壽彩服戲舞謾婆娑王郎此行良可喜不特庭闈奉甘旨鸞歌鳳舞洞房春花燭搖紅新燕爾錦衾瑞气生香風流蘇帳底春融融𨿽然此樂少年事丈夫志气當飛雄君不見古之人私恩公義俱兩忘莫因歡愛誤靑雲要使竹帛垂功勛叮嚀惜別從此時後會又是來年期來年春風二三月桃花浪暖宜鯨飛時當大比文奎現四海羣英會畿甸王郎王郎莫淹畱早來同赴瓊林宴

○元夕

聖皇撫運寰宇淸熙熙民物躋升平時臨元夕月光滿欝蔥佳气盈瑤京放燈詔許民同樂一天星斗增輝明九重宮闕淩空起翠擁鰲山五雲裏金蓮萬斛散晴霞花樹千章映羅綺羣仙跨鶴自瑤池馭風冷然遊帝裏鑾輿仗簇從天來香凝輦道無纖埃簫韶葉奏太平曲瓊漿滿泛流霞杯金吾傳宣夜弛禁九關不鑰通宵開歡聲洋洋達蒼昊祥輝照映蓬萊島四時富貴何如春此夜風光良更好伶官次苐百技陳臣庶紛紛樂熙皞捴知聖徳冠百王子惠億兆垂恩光天人友慶隆萬福皇圖鞏固同天長微臣快覩愧無補敬歌天保酬虞唐

○送克讓陳友回

梅雨釀新晴荷錢鑄嬌綠故人告我歸相送江之曲江頭水暖波粼粼荇絲柳帶牽離情離情繾綣對樽酒酒殘怕聽陽關聲陽關怕聽意何如與君一別三年餘魚沈鴈杳絕音問風窓月檻徒嗟吁金臺此日偶相逢相逢天咲生春容連牀夜話情不巳禁懷磊落如昔同那堪相逄卽相別令我客懷增慘切交遊萍水盡他鄕心事淒涼向誰說相思後夜隔天涯千里關山共明月

○迎雲樓爲秦檢討賦

迎雲樓迎雲樓遠在越山之東頭綺窓晴瞰鑑湖水緗簾暮捲娥江秋波光云影相輝映雕甍畫棟淩鬥牛樓中之子人莫儔結構不爲景物謀髙堂有親垂鶴髮別來幾載生離憂音問疏兮甘旨缺夢魂長向庭闈遊憑闌日夕縱髙望望中惟見雲飄浮白雲無心自舒捲遊子有意徒綢繆目斷飛雲心杯休思親之意何悠悠羨均自是儒者流讀書明道遵孔周他年移孝事君王令名應與懷英侔

○題八駿圖

人重韓干名孰識韓幹馬玊堂退直披此圖茟精墨妙知誰寫憶昔王母宴瑤池蟠桃嘉會人少知獨有穆王好仙術日馳八駿相追隨朅來此事世已久八駿之名傳不朽韓生貌此落齊紈種種風流眞妙手玊蹄竹耳勢如龍秋波菱鏡懸雙瞳桃花赬色映晴旭銀鬃雪尾梳霜風驕嘶羣行綠楊陌飲秣回頭自相適園人獨騎最後來緩著靑韁不加策竟從何處暮歸遲華山春暖煙艸肥大千四海息烽堠牧罷應知入天廏

○初平牧羊圖爲王淂齋作

初平公年少時嬉戲不殊同隊兒眉淸目秀神仙姿凡夫肉眼那相知牧羊適遇仙者儔因緣夙契情相投金華山中共咲傲蓬萊頂上同遨遊蓬萊山渺何處東望滄溟藹雲樹蒼松翠竹落晴陰碧洞丹崕鎖寒霧朅來山中四十年人間塵迹俱茫然難兄尋覓嘆無緣黃冠引上蓬萊巓蓬萊之山何所適吸景飡霞自朝夕石鼎胡麻帶露香藍田碧玊和煙濕問渠所牧者咲指東山側阿兄試看之累累捴頑石誰知仙家術妙非尋常呼噓造化日月壺中長等閒指揮一叱吒亂山白石皆成羊安期生魏伯陽平生與之相頡頑神仙之說稱荒唐我亦叩之心茫茫蓬萊三島足迹邈難到對此畫圖題詩增慨慷

○送樊景昭回

遠岫削芙蓉灤波漾晴玊芳艸滿江濱春光眞可掬柳風吹絮蕩晴空桃雨飛紅點新綠此時送客最關情臨岐怕唱陽關曲陽關怕唱意如何人生會少離別多去年此日金陵道爲均酌別朱顏酡今日相逢卽相別離情爭似春風和君今別我意衝衝我亦送君情戚戚到家靑鳥有時來爲寄平安好消息從今雲樹兩茫茫渭北江東捴相憶

默庵詩集卷之二

●默庵詩集卷之三

五言律詩

五言排律

◆五言律詩

送莊檢討存禮歸省

送沈中書歸覲松江

寄味道

送別

挽周檢討母

送武官之任

送南寧州判

送人歸蜀

送人歸省

憶髙味道

送僧歸淛

送縣令致仕

送太學生陳珙南還

送人之池陽

送文令尹之贑縣

送王文顯之任

送令尹

題小畫爲蔣宗性作

宿茅山湯宗師房聽雨

送醫士歸田二首

送王文葩歸省甬東

淮甸晴霞送邵武令分題

桃源暮雨

送李令尹考滿

送醫官周本庸還家

送金華推官還任

送醫人還金華

送同邑孔人材

送叚中書歸南祭掃

送道士歸杭爲王評事賦

送友人

送趙驛丞歸東陽

送裔二尹回任有序

送包文燁

送朱徳和

憶親寫懷

送何吏部澄公赴金陵二首

山水圖爲華俊作

和王希範送搖先生之新建韻二首

沙鷗

夜泊東昌府

官舍與鄕友夜酌

送同年田進士

寄家

送行爲陳季和賦

送龍兄之薊北

十三年在薊北送庶吉士王士華歸寧波二首

送人歸鄞江

送人歸江西

挽趙郎中妻

送吳飬舟赴奉新稅課局大使

贈醫士爲續經歷以仁作

送人歸田爲邢中書作

凝淸捲爲潘惟善賦

○送莊檢討存禮歸省

歡會嗟難及離憂未易裁憐予才北上念子復南回雲樹思千里岐亭酒一杯夕陽分手處底事重徘徊

○送沈中書歸覲松江

同作金臺客頻聯玊筍班一朝膺紫誥千里向家山別酒從今醉孤舟何處彎離亭無限意相逐到雲間

○寄味道

與子相違後星杓幾轉移雲山迷望眼煙樹帶晴曦尊酒孤淸興連牀念舊知客懷秋寂寞嘉會在何時

○送別

疋馬都門外含愁暫送君離觴傾暮雨徵鴈度寒云自是交情重那堪客路分靑山回首處惆悵又離羣

○挽周檢討母

椘畹霜華重幽蘭竟不芳斷機遺訓在截髮盛名彰夜月烏啼切東風蝶夢長梅湖回首處新塜對斜陽

○送武官之任

紫禁鐘初歇都門曙未分雞聲催去馬旆影逐孤云鳳誥新恩寵箕裘舊烈勛柳營春到日重整六韜文

○送南寧州判

別駕之官去都門秋未闌黃花含曉露白鴈逐徵鞍萬里雲山迥孤舟暮雨寒南寧歸到日母忘寄平安

○送人歸蜀

送客還西蜀長河放畫舩棹歌春雨外離思夕陽邊巫峽云連樹巴江水接天柳營知到日稚子候歸韉

○送人歸省

壁水遨遊久家山入夢頻一朝辭帝闕千里見慈親暮雨沾行旆離歌動別人髙堂歸到日應是彩衣新

○憶髙味道

知巳髙工部鵷行幾共趍別違千里隔憶念半時無江樹春云迥松囪夜月孤遣懷多覓句誰爲話精粗

○送僧歸淛

祝發來京國承恩杖錫還形如孤鶴瘦心似白雲閒咲指江頭路吟看海上山懸知明到日參透祖師關

○送縣令致仕

觧組辭花縣承恩出紫宸功名酬素志才譽動儒紳行李靑囊在還家白髮新遙知從此去囲釣樂餘春

○送太學生陳珙南還

載酒官亭晚分攜對落暉舟從通潞發人向石城歸隨路蟬聲急橫秋鴈影微橋門明到日還下董生幃

○送人之池陽

都門殘一臘候拜命出彤墀雪積千山迥寒侵疋馬遲棠陰遺愛在淸譽故人知明到池陽日應知滎水時

○送文令尹之贑縣

乕榜登名久烏臺歷政多一朝官縣令千里別鑾波路指贑城去舟從彭蠡過到時勤撫字側耳聽弦歌

○送王文顯之任

宰邑之官去關山幾許程云邊雙舄遠江上片帆輕落日殘蟬路西風斷鴈情花封明到日施政在寬平

○題小畫爲蔣宗性作

何處幽偏境能淸物外心山回苔徑狹溪遶蓽門深雲樹霏晴翠煙蘿靄夕陰題詩幽興發幾度欲攜琴

○宿茅山湯宗師房聽雨

厭聽春宵雨無眠感客情蕭疏驚落葉淅瀝訝秋聲暗滴瑤池響寒侵錦被輕仙家蓮漏靜輾轉到天明

○送醫士歸田二首

軒裳遠鄕園松菊存行藏安遇感激荷天恩

○送王文葩歸省甬東

慈闈溫凊曠歸省荷君恩別路云千里離亭酒一尊遲回瞻鳳門﹖報迢逓向蛟門彩服承顏日應知賀客繁

○淮甸晴霞送邵武令分題

歸棹經淮浦霞明欲曙天遠隨孤鴈度輕逐片帆懸晴障雲霄錦光含艸樹煙飛鳧從此去指日到樵川

○桃源暮雨

望入桃源路移舟暮雨時依微迷宿鳥瀟灑度行旗暝合雲林濕陰連野樹滋武陽民有待經此暮淹遲

○送李令尹考滿

出治湘江上心如湘水淸河陽花自滿卓茂政多平麥壠雉常見柴門犬不驚九重從此去書冣荷

恩榮

○送醫官周本庸還家

醫學家傳久多君術更精兩京馳徳譽一旦沐恩榮別路鶯聲迥長亭暑气淸行當存利濟蘇董擬齊名

○送金華推官還任

督民輸貢賦巳實薊城倉北面辝金闕東歸泛客航雲橫江樹晚雨過海天涼共說多才幹芳名藹帝鄕

○送醫人還金華

妙淂岐黃術長存利濟心懸壺曾近市賣藥不論金泉溢蘇耽井花明董奉林故園從此去種術白雲深

○送同邑孔人材

幾載勤王事驅馳不憚頻江山多在目詩酒自怡神行李靑囊舊還家白髮親懸知明到日耕釣樂餘春

○送叚中書歸南祭掃

鳳池爲客久淸夢憶松楸詔許榮歸日時逢潞水秋黃花牽別興白鴈逐行舟拜掃先塋後人誇是晝遊

○送道士歸杭爲王評事賦

觀光才北上跨鶴又東歸到處畱丹言﹖夫逢人說息機星冠籠紺髮霞佩暎晴暉明到蓬萊境應知過客稀

○送友人

都門曉送客酒盡動愁顏一見復相別孤舟何處還黃花秋滿目綠水遠連山回首空惆悵金臺落照間

○送趙驛丞歸東陽

載酒臨江滸分攜各盡觴斷雲橫北野疋馬向東陽舊治人采迓離情水共長相望𨿽咫尺別意詎能忘

○送裔二尹回任有序

昨辱過訪匆遽中弗克天聚殊不滿懷旣見復別不無感慨燈下艸率口號四十字送之非詩也聊以識別云

振佩朝天日春回二月時林寒鶯未轉江暖柳先舒一見憐疏闊相歡問起居宦途欣淂意分手竟何如

○送包文燁

淮海歸來日薊門春半時弄晴鶯語滑因暖蝶飛遅未盡連牀興那堪話別離一尊南浦晚煙艸益淒其

○送朱徳和

梅雨曉初晴都門送客行一杯官舍酒千里故人情路指椘山遠帆開潞水平懸知歸到日爭羨錦衣榮

○憶親寫懷

別違春復夏幾度念庭闈白晝隨云倚淸宵憑夢歸關山云阻隔音問鴈來稀若問南還日西風紫蠏肥

○送何吏部澄公赴金陵二首

官膺新寵秩才擅舊時名何遜詩偏俊山濤軄更淸吟懷風月迥藻鑑玊壺明蓮幕香凝處應知適宦情

一自投簪去淹畱歲月深思親頻有夢報國每關心領薦來銓部承恩出禁林旗亭分手處綠酒醉還斟

○山水圖爲華俊作

苔徑通幽處柴門暗薜蘿溪回淸漲急山迥白雲多南浦歸鷗鳥西風斷棹歌小橋村墅晚有客抱琴過

○和王希範送搖先生之新建韻二首

朝罷送行人香風拂路塵儒林聲價重楓陛寵恩新去旆沾花雨離觴醉暮春杏壇明到日母惜寄書頻

京國歡初會春風柰別何晴洲芳艸合岐路落花多酒盡金臺月帆經揚子波匡廬遙在望隱約幾時過

○沙鷗

獨羨沙鷗鳥鮮明玊雪衣和鳴如有意飲啄自忘機刷羽晞朝旭泯沙傍釣磯長河波浩浩相逐不驚飛

○夜泊東昌府

夜到東昌府維舟古岸西天髙霜月白水閒閘聲低驚夢城樓析催行茅屋雞客懷甘寂寞到處有新題

○官舍與鄕友夜酌

咲折都門柳長亭送遠行薊丘春色老通浦雨花晴絮落沾行旆鶯啼促去程夕陽回首處山斷暮雲橫

○送同年田進士

昨宵官舍飲俱是故園人酒興吟邊逸鄕情客裏親坐殘窓外月傾盡甕頭春醉覺乾坤大狂吟若有神

○寄家

遊宦天涯久恩承雨露多鄕關天外遠歲月夢中過酒向閒時飲詩從醉後歌但慚才力薄無補柰愁何

○送行爲陳季和賦

折柳都門曉江頭送遠行鳥催離興急風正去帆輕芳艸雨中綠岷山天外靑不堪回首處腸斷鷓鴣聲

○送龍兄之薊北

餞別森多士斯文總一家暫時辝故舊不日到京華夜雨都門酒春風驛路花莫爲兒女態臨別重咨嗟

○十三年在薊北送庶吉士王士華歸寧波二首

金臺同作客先我賦歸休夜月薊門酒秋風淛水舟多情空繾綣無計爲淹畱回首斜陽路靑山鎖暮愁

客裏送行客驪駒不忍歌秋光薊門老歸興越山多自是交情切其如離別何春風芳艸綠重望到鑾坡

○送人歸鄞江

詔許歸寧去承恩出鳳城衣冠新進士書劍舊儒生路入鄞江杳帆開灤水輕臨岐一杯酒聊慰別離情

○送人歸江西

浪迹天涯久春風意故鄕江云隨去棹夜月照行裝綠柳遷黃鳥靑山帶夕陽都門南中丂路別後漫相望

○挽趙郎中妻

宴罷瑤池會東風醉不醒蘭階香雨歇蕙悵碧雲扃塵鏡妝臺暗寒窓機杼停良人官粉署淑徳爲鐫銘

○送吳飬舟赴奉新稅課局大使

蚤歲馳英譽淸時荷寵光一官初授職千里促行裝柳市沽新酒離亭送夕陽徵啇明到處應是羨才良

○贈醫士爲續經歷以仁作

京國多醫士如公有幾人傳家畱祕術濟物獨存仁藥圃靈芝茂丹鑪汞气新生平陰隲厚蘇董足爲鄰

○送人歸田爲邢中書作

淸時憐觧組白髮獨還家自喜

天恩重寧辝客路賒驅車經洛邑回首望京華舊業東籬下應知茂菊花

○凝淸捲爲潘惟善賦

愛爾棲眞處幽深對遠山香凝淸晝永門掩白雲閒鑪伏丹砂火寒生冰雪顏心淵澄俗慮客到不相關

◆五言排律

車騎紛多士岐亭送舊遊客懷春樹迥歸金暮云稠弦管歡無極陽關醉忍謳柳陰張祖席花底控驊驑山斷雲橫雨江空天浸流舟還楊子棹人倚仲宣樓望裏蒼龍闕吟邊白鷺洲松楸違拜掃蘋藻薦時羞豪曠追風月棲遲憩野疇徵途看漸遠羈思轉淸幽尊酒憐孤對詩詞孰共酬迢遙京國道宏麗帝王州去去情寧捨惓惓計莫畱平安從此後鴻鴈寄來不

又

半生多慨萬里快遨遊報國丹心壯思親白髮調盛名吳下士髙調郢中謳空闊搏鵰鶚沙幹騁駿驑聲詩唐律度楷法晉風流幾過楊雄宅頻登壓粲樓歸篷投建鄴載月渡滄洲俊采逢人羨衰顏對鏡羞憐均朝北闕愧我老西疇漢水晴逾碧秦山晚更幽關河從此隔風月共誰酬落日長亭路連城古帝州有懷徒繾綣無計爲淹畱後夜分遙念音書肯寄不

默庵詩集卷之三

●默庵詩集卷之四

剡溪劉蘭

金溪鄧春編次

華亭曹安校正

七言律詩

◆七言律詩

昔日戲題小畫

永思堂爲張茂功賦

元夕應制

送丁永成之邵武

送尹仲昭之遷安教職

挽王處士彥實之父

送朱徳和就步士功韻

澹泊軒

送象州知州

望云思親爲湯主事賦

送沈太參仲威

送許知縣英

挽周處士知縣庸節之父

送吳惟吉知蘄州

送人省親歸福建

挽諸處士光祿署丞仲學之父

送人歸儀眞

挽李給事中父

送史陰陽官歸金困

薊門送別圖

送薛京兆還家祭祖

送陳主事謨歸省分題得任城酒樓

初度日朋舊過臨爲賀戲筆書懷念先妣不及祿養也

送張中書克巳歸陜西

送王主事父歸越布政暹之父

送王公器回鄕

送戶部劉主事歸襄陽祭祖

送人歸無錫爲鄭監丞叔顒作

云蘿書捨爲社文會賦

送莊檢討存禮歸省

送鄭司副雍言歸淛東

送吏科淩給事中歸省

送醫官還鄭州

送禦史還家

送陰陽官歸江西

送王公順歸鄕

送牟禦史出鎭便道給假省親之四川

慈壽堂爲李禦史賦

送長汀陳檢討

挽檢討母秦性初老孺人

怡萱堂

送徐知州赴鄭州

夢憶華亭華亭寺名在滇池中書洪益中求

送韋檢討父還慶遠

送韋進士

和待詔王內悅先生畱別韻

送陳州判李和之安陸州

送鄧日新歸韶陽省親

送光祿李少卿歸省

送邵郎中之淛東省親

送楊學士子回鄕

送王文顯之任

送陳守道之蘄州

送太常魏先生之南京

送張翰英之任雲南參攻

送二尹邵孟輝之丹陽

送王太醫徳齋歸鄕

送史太守常歸休

送味道父楚蘭翁

送王文葩歸省甬東

送醫官周本庸還家侄壻徳賢之族兄

送推官復職爲邵郎中作

送周大本還江西

寄味道

赦後送人還家

臨淸樓

溪山一覽亭爲金華邵郎中宗正作

送金華杜給事中省親

送嚴寺正歸老

和笪端凱韻送其弟歸老

送人南還

夜讀士功紀行詩

送姚經歷復任河間

送傳驛丞復任龍潭

送姑蘇陸二尹彜赴常山

送許芳洲

送劉歸江陰就寄聲嚴大理本齋先生

送人歸鄕

送劉副使棻之福建

送廉使張宗政之山西

送仰先生之長沙

送大參劉長謙之廣東

送韋道顯歸省慶遠三首

椿萱堂爲寧波傅光熹賦

送劉禦史子深之南京

送池州太守復任爲馬友孚友人作

送何吏部澄公赴金陵

送郭指揮之南京

太守鄭公祥與予有相知之雅玆聞訃南還來別慚無以賻匆遽中勉述五十六字送之非詩也聊以識別云

送李通判之應天

送人歸老江西爲於中書霈作

送史太守之應天

送人之廣西爲楊給事鼎賦

二白烏

遷秋日書懷初不知選法以編修升主事故戲之

送王行人聞訃歸和韻

和髙侍講先生韻五首時宣徳七年也

送人歸老淸江爲周判府作

送黎知州恬之南京

九日鄰家張宗政繡衣送菊花口號一首

送陳孟仁還姑蘇翰林五經愽士先生之子也

同壽堂爲良醫許景芳作

浦江書捨爲揮使題

送李給事中應庚

善繼堂爲周公弼作

寄王思孟

聚星樓爲陳循理作

送陳嗣初愽士先生歸鄕

送醫士歸田

送宿州太守王永隆增秩復任爲民告畱

松庵

送陳節婦魏氏子玨回句曲

送嚴教諭素之烏程﹝有引﹞

挽雲間沈禦史父

送邢中書兄弟歸滎陽

挽吏部洪主事

送趙郎中致仕

送許文勉

送二尹徐仲朴赴武昌

送王給事中賢歸山東

竹鶴爲何太守澄作

黃門給事中李公繼白予鄰邑友也玆拜命知永州府事將行愧無以贈聊述五十六字送之非敢言詩庸以識別云

送何知府澄之袁州

送王司訓粹之淸水朱徳潤之徒也

送倪東明歸茅山

挽涑水令吳文昌

元夕

題北堂捲

送王先赴古田﹝有引﹞

送人之肇州

送陳同知克讓同學友也

送嚴都指揮歸寧夏

花萼軒

送史州判彬赴雲南趙州

送桃源尹知縣

挽詩

半村江西一詩人手卷

過濟寧登郊閒步

和鄭雍言上巳日遊慶壽寺詩韻

送性初南還兼簡諸故舊

送同年田進士

寄家因東西南北四韻就寓懷

和彭檢討顯仁太液晴波韻

送人歸江西

送張思安僉憲湖廣

中秋夜詩鄕先生樊浩翁所作時宣徳八年秋鄕人醫者錢宗浩誦於薊北小樓因筆之戲和不免續貂之誚原倡

送陽醫官回南康縣

送王文顯復任

景星

送章主簿之江寧侍郎尙文之兄也

送邵通判之蘇州

送溫知縣復任

積善堂

黃金臺祖餞送吏部孔員外回杭

送金令尹仲經之平鄕

挽錦衣衛指揮李效良母夫人

挽吏部張員外父

愛萱爲林編修賦

送錢郎中濟民赴金陵

挽朱員外松江人

和月泉詠金山寺詩韻四首

君子軒爲宋先生作紹興人成國公書扁

送醫官致仕歸金華爲邵郎中正賦

送達先生之新淦

送外甥爲於中書沛作

送王仲章歸鄕時均輔在北

送指揮歸綏徳爲趙編修作其家忠孝

送連修撰歸閩焚黃

送祠祭胡郎中添麒歸田

送邢編修弟

送馮智安太守之紹興

送襲職指揮

代王九臯作送同年連修撰

和編修許道中臘月初三日誕詩三首

送醫人歸田嘉興人爲朱修撰作

送楊太守衡之通州

送主簿歸老其人淸廉

送人之髙郵教職

送人歸田

挽松窓先生卽兪處恭也

挽張中書父

挽知縣姑蘇人任遂安

送樊參政歸閩

送張給事中居傑升雲南參政

挽畊隱先生朱徳潤之翁也

挽詩爲中書沈爲忠作

送袁令尹復任贑州雩都縣

送何縣丞任建陽

送邵孟輝之任丹陽丞

送吳太守閏復任饒州府

挽工部林主事超之母夫人廣東人

送鄭雍言僉憲之河南

送唐舟禦史致仕歸廣東

送太守易公之四川

送黃璇太守之任河南

送平江伯孫南還

送嚴太僕宗信

送顧僉憲歸老儀貞

和晏鐸幕賓詠天鵝韻兼送行

賦得天寒月映霜送黃布政■﹝宀之﹞之山東

挽金中書舍人父文鼎先生其人能詩善畫

善慶堂

送車黃門致政南還

送蔡良醫孟頤致仕桐川

挽龔通政父

分題得直沽海勢送楊公子

挽工部諸郎中謙父

送楊編修壽夫先生

霅川歸趣送黃布政叔正歸田二首

寄余處恭先生

挽吳參政廣徳人給事中升任

送兵科鄭給事中悠歸省

挽同年鄭通判廣東人

寄同年陳知府安

送主事姜子澄任廣南太守

送李桓鄕試

送何觀中書歸省

挽丁副都夫人

賀陳都憲有戒壽

挽丁副都

積慶堂爲楊都禦史作

挽沈學士度

送楊仲舉先生致仕來朝升侍郎而回

寄曹朝陽先生

送康先生振致政南歸

和祭酒陳先生畱別詩韻

和周學士梅花詩韻

送陜西張參議之任四川人

挽劉給事中華甫之父

挽李侍郎父

和孫繡衣先生見寄詩韻

送史郎中潛回京

贈謝參政之任浙江

刑部鄭亞卿父誕日

送朱禦史考績

題香竹捲爲謝亞卿作

挽吏部鄒司務祖

題雲谷捲

送楊都憲仲子本道還朝

○昔日戲題小畫【永樂九年中舉後作書於店壁今錄於此故云昔日】

白雲邀我秋江上眼底風光似輞川倚漢髙峯晴疊翠臥波古木冷含煙幾間茅屋孤村裏一葉漁舟落照邊綠玊醉扶歸路晚渡頭驚起白鷗眠

○永思堂爲張茂功賦

之子思親慘不歡常時惆悵淚闌干空樽月照懷捲冷蠹簡塵生手澤寒目斷荒丘云漠漠夢回孤枕夜漫漫篋中尙有斑衣在幾度臨開不忍看

○元夕應制

壁月當天霽色明鰲山千疊壯神京金蓮璀璨祥光繞綺樹氤氳瑞靄生紫禁樓臺回晝景碧霄歌舞度春聲総知四海恩波洽臣庶歡忻荷太平

○送丁永成之邵武

都門此日送人歸載道黃花咲客衣去旆曉沾淸露濕徵鴻寒逐暮雲飛帆經楊子煙波渺路入樵川浦樹微回首沙頭重惆悵何如離會苦相違

○送尹仲昭之遷安教職

朝回紫陌曙光浮暫出都門送舊遊徵鴈度云迎去旆黃花對酒解離愁靑山落日遷安道疋馬西風薊甸秋師道由來淸

○挽王處士彥實之父

三�家世舊衣冠林下幽懷老更寬琴酒忘形消白晝詩書課子樂餘歡春風正擬龜齡邁夜月俄驚鶴夢殘目斷鄞江倍惆悵松楸深鎖暮云寒

○送朱徳和就步士功韻

冠蓋紛華似列仙都門選別酒頻傳聯詩每愧居人後歸省爭如在客先千里雲山遊客興半篷風雨渡淮船夕陽回首重惆悵煙樹蒼茫思渺然

○澹泊軒

浮華不尙事遺編澹泊名軒樂自然綠筍黃虀甘雅素紫駝翠釜厭鮏羴半窓梅月吟邊興一榻松風靜裏天料得襟懷多灑落傳家舊物秪靑氈

○送象州知州

曉承恩命出皇州棹發通津萬里秋浥露芙蓉迎去旆經霜楊柳帶離愁雲連五嶺蠻煙合夜度三湘瘴雨收懸想象州民吏待馬蹄到處莫淹畱

○望云思親爲湯主事賦

庭闈久別思依依目斷孤雲海上飛愁見晴郊山半掩忍看秋塞鴈同歸閒來捲幔生鄕思幾度憑闌送夕暉優詔會看歸省日還應膝下戲班衣

○送沈太參仲威

久聯鵷簉立彤墀忍向都門話別離佐政薇垣新寵渥列官粉署舊恩私平郊日脕孤鴻遠去路霜寒匹馬遲別後欲知相憶切金門待漏月明時

○送許知縣英【溧水人進士】

看花曾醉上林春又喜承恩出紫宸百里牛刀初小試九天鵬翮未全伸薊門暮雪拈行旆閩嶠晴雲接路塵到日想知公事簡鴈來莫惜宕書頻

○挽周處士知縣庸節之父

濂溪家世舊衣冠養浩林泉趣自寬堆架牙簽閒處閱隔簾山色醉中看鶴歸滄海秋風冷猿嘯淸江暮雨寒惆悵獨遺荒塜在松楸遠帶夕陽殘

○送吳惟吉知蘄州

挾策才看覲紫宸買舟又見問通津靑年名擅才華羙玊闕恩承雨露新官道雪晴梅褪粉禦河水泮柳含春行旌明到黃堂日莫惜音書寄故人

○送人省親歸福建

久別家山■﹝宀之﹞省違幾回目斷白雲飛於今拜命辭靑鎖指日承顏戲彩衣閩嶠暖云連海戍薊門春樹藹夕暉差予亦有雙親老送客題詩嘆未歸

○挽諸處士光祿署丞仲學之父

壽過稀年兩鬢秋一生林壑自優遊賞春幾醉蘭亭酒適興頻登庾亮樓鶴化海天霜月冷猿啼野墅莫云愁賢郎昨夜聞哀訃哭向東風血淚流

○送人歸儀眞

長樂鐘聲出鳳樓喜辭丹陛拜宸旒幾年宣力勤王事此日承恩出帝州馬度盧溝霜月冷鴈投淮浦莫云收遙知公暇多淸應賦新詩寄舊遊

○挽李給事中父

令子淸時拜好官先生林下獨盤桓隔簾山色吟邊見繞徑黃花醉後看滄海鶴歸云渺渺南柯夢斷夜漫漫可憐孤塜平郊外衰艸含煙靄莫寒

○送史陰陽官歸金困

幾年林壑伴漁樵一旦蜚聲達九霄課藝總知龜策妙拜官爭羨寵恩饒歸帆曉逐天風急行色春隨煙樹遙此去想應多得意錦衣光映玊驄驕

○薊門送別圖

千里觀光上帝州到來還念倚門愁西風江渚尋歸棹落日城闉別舊遊數點遠山官樹晚一聲孤鴈海天秋懸知去去鄕園好稱壽黃花酒正篘

○送薛京兆還家祭祖

曉辭金闕佩鏘鏘衣錦南還沐寵光遊宦兩京淸譽重誥封三代紫泥香官亭柳色侵行旆驛路鶯聲送夕陽此去應知多顯耀九原松栢倍蒼蒼

○送陳主事謨歸省分題得任城酒樓

南歸衣錦出神州遠過任城舊酒樓粉堞澹煙迷望眼靑簾落日暎行舟云連畫棟歌聲迥春鎖虛窓鳥韻幽千載謫仙名獨在莫因風月久淹畱

○初度日朋舊過臨爲賀戲筆書懷念先妣不及祿養也

客邊初度幾相逢歲歲年年事不同綠酒樽前曾獻壽彩衣膝下困春風遙思親捨三茅下欲報劬勞一夢中珍重故人深見愛也來稱賀■﹝忄尉﹞飄蓬

○送張中書克巳歸陜西

幾年染翰侍明光衣繡爭看歸故鄕路指渭城云冉冉春回華嶽樹蒼蒼科登甲第才名盛恩及雙親雨露香懸想髙堂稱壽日菜衣謾舞醉霞觴

○送王主事父歸越布政暹之父

榮膺紫誥出彤闈逸气飄飄興欲飛獨騎曉從幽甸發一帆春向越江歸交遊總羨承嘉渥閭裏爭看著錦衣何幸老年卜曹盛羙多應積徳古來稀

○送王公器回鄕

解卻名韁謝是非歸田活計莫相違曉開野徑宜栽竹暖逐山童好采薇醉後狂歌多得趣客來淸話自忘機玊堂靑瑣經遊徧村落從來識者稀

○送戶部劉主事歸襄陽祭祖

玊陛朝辭出鳳城故鄕歸去幾多程褒膺紫誥恩波渥賁及黃泉宰木榮路指峴山涼雨歇帆開潞渚曉風輕到家莫忘朋儔好爲托鱗鴻早寄聲

○送人歸無錫爲鄭監丞叔顒作

不辭千里遠相過萍水襟期喜若何夜雨政宜連客榻燻風忍聽唱離歌薊門酒盡尊前興潞渚帆揚雨後波想到家山多雅趣五云亭上日吟哦

○云蘿書捨爲社文會賦

幽居誰結傍巖溪蒼莽云蘿入望迷紫蔓色侵苔石淨晴陰涼度竹窓低香凝白晝塵難到門掩靑山鳥自啼知有堆牀書萬卷幾回披閱日沈西

○送莊檢討存禮歸省

天香兩袖彤墀歸路鶯聲促去期離旆曉沾涼雨濕徵帆晴帶夕陽遲鐘山目斷雲飛處揚子潮平夜泊時捴羨此行多寵渥萱花宰木共涵滋

○送鄭司副雍言歸淛東

英年才思竟誰同文湧波瀾气吐虹疋馬暫辭幽薊北孤舟遠過淛江東篷窻山色靑天外驛路鶯聲綠樹中眀到焚黃向何處玊泉峯下海潮通

○送吏科淩給事中歸省

列職黃門首近臣淸時名譽動儒紳九重拜命恩波渥千里趍庭彩服新心旆曉懸靑瑣闥仙舟夜泊綠楊津故鄕紫筍茶堪愛寄遠毋忘玊署人

○送醫官還鄭州

舊業榮陽事藥欄多年種徳拜儒官春風采術藍田晚夜月尋方寶篋寒杏塢花陰眠熟虎玊鑪火暖轉靈丹昨來報政趍天闕歸路靑山馬上看

○送禦史還家

年少髙峩獬豸冠聲名烜赫播朝端封章達處天顏喜攬轡細行時吏膽寒曉日九重紫誥香煙兩袖出金鑾一帆歸興秋江上紅葉黃花取次看

○送陰陽官歸江西

術妙蜚聲達九天一官初拜稱靑年曉趍鳳闕辝靑瑣歸去螺川買盡船遠浦淡煙迷落鴈西風衰柳噪殘蟬岐亭酒盡頻回首杳孤帆夕照邊

○送王公順歸鄕

廣陽城外白雲飛送客南歸對夕暉別路謾斟桑落酒髙堂重著老菜衣望中綠柳經霜脆江上靑山帶雨微明到鄕園逢故舊願言毋惜寄書稀

○送牟禦史出鎭便道給假省親之四川

幾年不著老萊衣目斷鄕關興欲飛鳳詔忽從金闕下豸冠喜向錦城歸霜寒峽迥■﹝犭員﹞聲切月冷江空鴈影微懸想霞觴稱壽罷又持使節振天威

○慈壽堂爲李禦史賦

華扁髙標慈壽堂應知阿母鬢如霜娛顏曉舞斑斕服獻壽香浮綠蟻觴傍砌幽萱春馥馥映窻叢竹晚蒼蒼錦輿遙想歡迎處花覆晴陰日轉長

○送長汀陳檢討

紫泥曉捧出金鑾思入甌閩路渺漫孤鴈聲遲秋漢迥片帆影斷夕陽殘紅兮荔雨靑山濕夢遶先塋夜月寒明到蘋蘩供祀畢音書母惜寄平安

○挽檢討母秦性初老孺人

憶從王母駕雲軿一醉瑤池竟不醒遊子訃來魂欲斷慈烏啼處怨難聽熊丸香冷塵生篋機杼聲仁月萬庭若問平生淵懿徳請看太史墓前銘

○怡萱堂

爲學嬰兒喜自狂幾回啼跌傍萱堂斑衣舞處生春色壽酒稱時泛蟻香問寢樓頭天欲曙迎輿花底日偏長從知天性來孝應是慈顏鬢未霜

○送徐知州赴鄭州

玊殿朝辭沐寵光又看行李向榮陽雙旌曉度盧溝月疋馬寒嘶驛路霜黎庶棠陰懷惠澤衣冠帝裏羨才良懸知竹馬相迎處老稚歡忻擁道傍

○夢憶華亭華亭寺名在滇池中書洪益中求

天從飛錫到鑾坡幾度華亭夢裏過琪樹儼然窺色相浮屠依舊枕名阿香銷石鼎塵畱榻云靜松窓鳥自歌行徧當時誦經處覺來還記白雲多

○送韋檢討父還慶遠

五十年髙鬢未皤朝天萬里到鑾坡烏紗初著精神爽紫誥新封寵渥多令子玊堂馳羙先生林壑養天和於今祖餞都門道芳艸淒迷柰別何

○送韋進士

雪案螢窓幾度秋一朝身到鳳池頭看花爛醉瓊林酒帶月俄開潞渚舟路指龍江雲水渺山連桂嶺瘴煙收錦幖奪得榮歸去應是人誇是晝遊

○和待詔王內悅先生畱別韻

九重優詔許投簪千里家山獨抱琴明月淸風黃閣夢靑山落日故人心城頭片雨沾行旆江上孤帆背夕陰去去莫忘朋舊好鴈來還擬寄佳音

○送陳州判李和之安陸州

多君與我最相知十載遨遊在鳳池待漏幾同趍玉門﹖報承恩獨喜出彤墀關河日落孤帆迥驛路秋淸疋馬遲明到莫忘詞苑客公餘還擬寄新詩

○送鄧日新歸韶陽省親

幾年聯佩侍宸旒此日分攜動別愁岐路一尊桑落酒西風萬里曲江舟靑山斷處蠻煙合紅荔香時瘴雨收自古韶陽多異物肯將鐘乳寄交遊

○送光祿李少卿歸省

爵秩淸時列九卿才髙聖主獨知名一朝拜命膺鸞誥千里還家出鳳城路指金華煙樹迥帆經鐵甕曉風淸懸知明到焚黃處春滿先塋宰木榮

○送邵郎中之淛東省親

遊宦京華■﹝宀之﹞省違幾回望斷白雲飛一朝恩詔九天下千里闕河獨棹歸鴈影遠橫秋水闊山光斜帶夕陽微懸知先壠焚黃罷又向萱庭戲彩衣

○送楊學士子回鄕

爲省嚴親上帝州到來幾度憶東甌趍庭已遂斑衣樂在客寧忘慈母憂曉日都門辭故舊西風通潞棹歸舟懸知此去多淸思驛路黃花總是秋

○送王文顯之任

環佩翩翩下九重匆匆別興薊門東一尊綠酒西風外千里靑山落照中京國友辭鵷鷺伴關河帆趁蓼花風到官遙想多淸暇毋惜緘書托便鴻

○送令尹

都門雪積凍難消拜命看君出禦橋南日漸回飛舄遠東風乍落馬蹄驕河陽花影春馳道淮浦江聲夜聽潮宦迹共嗟爲客久離歌一曲別情遙

○送陳守道之蘄州

榮棒除書出九重天香兩袖气如虹雙旌曉拂荷亭露五馬驕嘶柳岸風總羨襟懷涵壁瑩應知善政藹春融公餘不忘詞林客好寫新詩寄便鴻

○送太常魏先生之南京

封章交薦荷恩榮拜秩容臺列上卿玊佩曉辭丹鳳闕錦帆秋過石頭城徵鴻晴度關河迥疏雨涼生客旆淸顧我交遊憐最久臨岐尊酒不勝情

○送張翰英之任雲南參攻

簪筆多年侍赤墀旬宣今喜沐恩私才華總羨名卿薦姓字誰期聖主知曉日錦衣辭鳳闕春風蘭棹滇池藩垣後夜遙相憶肯忘鵷行待漏時

○送二尹邵孟輝之丹陽

相識京華半俊英拜官今喜荷恩榮馬蹄未發金臺路聲譽光馳鐵甕城判筆已知霜雪凜襟懷還擬玊壺淸古來佐邑誰無欲獨有張玄著令名

○送王太醫徳齋歸鄕

幾年膺薦住神京世業岐黃術最精懸市有壺嘗寄迹活人無地不知名皇恩已遂歸田願白首還尋結社盟記得采芝舊遊處華陽洞口暮云平

○送史太守常歸休

宦路蕭條事巳非淸時失意觧纓歸心懷玊闕風雲遶夢入金囦浦樹微作郡尙存黃霸政垑庭喜著老萊衣蹇予獨有離羣思京國交遊日漸稀

○送味道父楚蘭翁

紫誥褒封兩鬢華錦衣絢爛映烏紗拜辭玊闕天初曙祖餞都亭日又斜望裏關河飛畫鷁吟邊官樹帶晴霞應知明到多淸趣看竹頻過處士家

○送王文葩歸省甬東

東望蓬萊道路遙白雲飛處海天髙橋門久客歸心切楓陛初辭喜气豪紫陌花陰嘶去馬紅亭夕照醉香醪登堂舞罷萊衣日還擬春江釣巨鰲

○送醫官周本庸還家侄壻徳賢之族兄

家近華陽古洞天祕書曾受異人傳檢方夜映壺中月種術朝耕谷口煙醫國多人稱妙手隨時賣藥不論錢年來鶚薦承恩渥袖得香煙下日邊

○送推官復職爲邵郎中作

聞說黃堂讞獄平棠陰風靜頌聲淸香凝白晝吏初散花落閒庭鳥自鳴報政喜沾新寵渥還官又促舊前旌懸知黎庶遙相待千里徵帆莫後程

○送周大本還江西【曾同堂共事玊署】

幕府才名遠近傳督儲來到五云邊尊前未盡陳遵興江上俄回揚子船壁水論交思舊雨薇垣寓直憶當年於今惜別都門道後夜相思月滿天

○寄味道

憶自分攜出帝畿幾回獨立送斜暉愁凝雲樹詩難就目斷鱗鴻興欲飛離思暗添涼雨過淸尊倦對宦情微慚予亦有親垂老爭似髙堂戲彩衣

○赦後送人還家

天降丹書濕紫泥嵩呼萬里賀聲齊恩波已喜消春瘴驛路行看聽曉雞逸興暗隨江樹迥離情愁逐暮云低到家想及淸明候花滿山城鶯亂啼

○臨淸樓

誰從溪上結危樓樓外溪聲日夜流淸影瑩涵云棟靜波光涼度綺窓秋髙凝灝气琴書潤低瞰漁舟雪浪浮遙想豪吟登眺處闌干倚徧夕陽收

○溪山一覽亭爲金華邵郎中宗正作

城下虛亭瞰遠空髙淩樓閣近琳宮檐凝嵐气涵晴旭簾捲溪聲度晚風林外鳥啼春樹綠吟邊人倚夕陽紅千山萬壑環村郭都在憑闌一望中

○送金華杜給事中省親

江渚西風老白蘋秋光偏動宦情人黃門列職年華久淸夜思家客夢頻禦勑賜來恩寵渥鄕關歸處錦衣新登堂獻罷雙親壽心旆應懸在紫宸

○送嚴寺正歸老

靑瑣朝辭振佩珂錦衣歸老樂如何傳家舊業詩書在賜誥新恩雨露多棘寺盛名畱帝闕蘭撓遠棹度官河平生心地淸於水嬴得身閒養太和

○和笪端凱韻送其弟歸老

淸時解組鬢毛皤歸去華陽路幾何心旆曉懸天闕迥宦情秋逐莫云多紅亭綠酒人初醉落日靑山鳥自歌惆悵都門從此別瑤階誰復共鳴珂

○送人南還

粉署郎官玊雪淸才華燁燁著能聲考成北上朝天闕得最南還荷寵榮蘭棹晴過揚子港霜鴻寒度石頭城公餘遙想多吟興好寫新詩慰別情

○夜讀士功紀行詩

使節歸來覲赤墀朝回示我紀行詩五言沖淡陶彭澤四韻淸新杜拾遺上苑碧梧棲彩鳳瑤空瑞靄映朝曦披余不覺心神醉喜動疏狂倒接罹

○送姚經歷復任河間

報政才看到帝鄕還官又見沐恩光盧溝月影隨歸騎野店雞聲促曉裝佐政共誇才識遠交遊爭羨姓名香到家想及陽生候油幕風淸日漸長

○送傳驛丞復任龍潭【時朱徳潤中鄕試未起故未句促之】

考成北上覲皇州得最南還沐寵優曉日都門辭故舊西風潞渚買歸舟雪晴淮浦飛寒鴈雲散龍江見驛樓明到寄聲攀桂客春闈行李莫遲畱

○送姑蘇陸二尹彜赴常山

歲晚都門雪未消故人別我去程遙霜威將臈歸梅萼晴色扶春上柳條凍合關河蘭棹滯寒嘶驛路玊驄驕行旌明到三衢日佇聽佳聲達九霄

○送許芳洲

送君歸老出神州緩轡東風控紫驑客路云連吳苑樹夕陽人在淛江舟一尊綠酒金臺別三徑黃花槜李秋想得到時多雅趣無邊春意在芳洲

○送劉歸江陰就寄聲嚴大理本齋先生

云接家山路幾千一帆歸興夕陽邊臨岐尊酒從今醉過鴈音書別後傳三徑到時松菊在雙親喜處彩衣鮮寄聲爲報嚴君道故舊相思意惘然

○送人歸鄕

東吳醫擅月坡仙喜遇聞孫在日邊夜雨幾番連客榻春風一旦買歸船江云杳杳隨離旆岸艸淒淒鎖暮煙臨別岐亭無以囑鵬程萬里擬髙騫

○送劉副使棻之福建

鶯花春暖出都城思入甌閩幾許程官樹曉涵晴雨潤江帆晚帶夕陽明山材夜靜狼豺息海嶠秋深瘴癘淸自古諏詢資重任九重佇聽達民情

○送廉使張宗政之山西

春晴紫陌蕩香塵冠蓋聯翩送故人風度落花沾去旆馬嘶芳艸駐徵輪旗亭官柳和煙綠驛路靑山帶雨新懸想雙旌明到日太行依舊翠嶙峋

○送仰先生之長沙

十年座擁廣文氈又拜除書下九天岐路一尊燕市酒春風千里楚江舡鳳凰山曉霏晴翠鸚鵡洲寒鎖暮煙自是長沙多子遺經有待伏生傳

○送大參劉長謙之廣東

染翰多年在鳳池重膺方嶽沐恩私曉辭楓陛春深候明到薇垣夏半時紅荔枝垂山寂寂黃茅瘴靜晝遟遟嶺南自古民風厚訟簡棠陰好詠詩

○送韋道顯歸省慶遠三首

別卻親庭二十年白雲望斷海天邊九重此日承優詔萬里長沙放畫舡春色暖酣紅荔雨鶯聲曉弄綠楊煙懸知明到稱觴處多少人誇晝錦鮮

家山迢逓信音稀幾嘆親庭■﹝宀之﹞省違紫誥曉從三殿出錦衣春向百蠻歸江津畫漿搖煙浪驛路鶯花近翠微自古晝遊人共羨因君歸興欲南飛

振旆朝來出帝鄕歸寧南去路茫茫云連嶺嶠蠻煙合雨過關河野樹涼別酒一尊臨潞渚徵帆萬里向宜陽古人若問交遊客多半相知在玊堂

○椿萱堂爲寧波傅光熹賦

堂北幽萱晚自芳庭前椿樹更蒼蒼陰聯幾席班衣潤色浸桮圈壽酒香綠葉曉涵春雨暗黃花晴度午風涼入窓弘敞承顏處應是雙親鬢未霜

○送劉禦史子深之南京

薊門官樹帶煙微載酒臨岐巳夕暉奏最才朝金闕下承恩又向石城歸塵淸紫陌嘶驄馬花落紅亭點繡衣關路遙知明到處犲狼從此迹應稀

○送池州太守復任爲馬友孚友人作

五馬行春得幾年連村桑柘藹晴煙奏功北覲雙龍闕膺最南回千里船京國交遊嗟遠別郡城父老喜重還銓曹著論循良吏共說池陽太守賢

○送何吏部澄公赴金陵

廣陽城外柳陰肥客向金陵嘆別違酒盡紅亭官樹晚鳥歸靑嶂夕陽微驛邊山隱譙樓迥江上云隨畫鷁飛想得到官公事簡香凝粉署吏人稀

○送郭指揮之南京

南歸遠度濟寧城城下行舟泊晚晴雨過蓬窓涼气襲風回閘口浪痕平吟看齊魯山峯迥夢憶松楸客思淸昭代椒房均寵渥汾陽閥閱獨崢嶸

○太守鄭公祥與予有相知之雅玆聞訃南還來別慚無以賻匆遽中勉述五十六字送之非詩也聊以識別云

廣陽城下喜逢君對酒那堪袂又分萬里銜哀辭禁闕一帆歸興逐晴雲關河涼雨消炎瘴驛路寒蟬送夕曛想到故鄕秋已晚蕉黃荔熟奠孤墳

○送李通判之應天【後結爲姻親冡婦乃公之女也賢而可惜蚤世】

明刑薊北舊廷臣司牧江南幾度春報政燻風趍禁闥還官曉日出城闉都亭對酒蟬聲急通潞移舟月色新懸想到時多雅趣鐘山吟看翠嶙峋

○送人歸老江西爲於中書霈作

淸時觧組雪盈頭歸去家山正值秋黃葉西風添逸興殘蟬疏雨送行舟籬邊舊業存松菊江上新盟狎鷺鷗從此夢回雲路遠林泉杖屨縱遨遊

○送史太守之應天

京兆從來屬老成九重今喜荷恩榮薇垣夙布新威令粉署還聞舊政聲靑瑣辭歸馳五馬朱衣行處肅雙旌帝鄕幾許交遊者盡說襟懷似水淸

○送人之廣西爲楊給事鼎賦

都亭載酒送交遊新鴈初聞動別愁落日斷雲橫遠岫淡煙疏柳映行舟江關暑退炎塵淨嶺嶠秋淸瘴霧收此去欲知相憶切夢回殘月五更頭

○二白烏

壽域春融百瑞生天庭幾見白烏呈雙瞻玊扆星眸烱並立雕籠雪羽明月謝歸時鸞共宿瓊林啼處鳳和鳴總知返哺多慈孝出應瑤光兆太平

○遷秋日書懷初不知選法以編修升主事故戲之

生來性癖不隨圓富貴窮通總聽天一舉謬爲金榜客十年濫作玊堂仙考成盡道沾殊渥列職誰知是左遷幾度尋思慚又喜聖恩如海俸如泉

○送王行人聞訃歸和韻

秋老都門柳漸疏故人歸去意何如傷心夜雨凋萱艸振旆西風別帝居拜秩喜持新使節行舟還載舊詩書欲知此後相思意多在鐘殘夢覺初

○和髙侍講先生韻五首時宣徳七年也

標格淸臒不染塵碧梧翠竹若爲鄰鳳池載筆年華久玊署編摩寵命新適興謾將詩自寫論文肯厭客來頻交遊滿眼誰知巳三益嗟君獨輔仁

江南一別絕音塵薊北初逢喜接鄰晉帖臨來多俊逸唐詩吟處更淸新樗材有幸相資益書籍無嫌獨借頻昭代共誇膺好爵願攄忠悃答皇仁

玊堂瀟灑靜無塵鳳閣龍樓爲作鄰曉聽漏聲花外度日聞天語耳邊新從容退直多淸暇故舊相過不厭頻才識丰姿入共仰明時匡輔好施仁

幽居陋巷絕氛塵相接渾無舊日鄰宦迹似蓬隨處轉流光如水逐時新鴈迷故國音書杳秋到都門客夢頻自嘆離羣材識淺不知何處可依仁

空庭夜坐迥無塵月影吟看漸過鄰涼透孤懷秋气肅香飄幾點桂花新蛩聲哽咽愁難聽砧韻淒淸苦厭頻觸景宦情無處著謾成詩句荷堯仁

○送人歸老淸江爲周判府作

官亭秋老柳依稀有客投簪闕下歸夜月重移通浦棹春風還采故山薇宦情曉逐寒雲散鄕思晴隨旅鴈飛懸想渝川明到日髙堂依舊舞班衣

○送黎知州恬之南京

天香拂袖下雲霄思入金陵客路遙曉日都門傾別酒西風潞渚發輕橈鴈聲寒度淮河月帆影晴懸楊子潮明到想知淸樂處吟看鐘阜翠白﹖石堯

○九日鄰家張宗政繡衣送菊花口號一首

幾年重九客金臺此日芳鄰送菊來綠酒未篘尊寂寞白衣望斷思徘徊囊茱人事隨時俗落帽風流屬俊材默坐政慚孤令節黃花一見咲顏開

○送陳孟仁還姑蘇翰林五經愽士先生之子也

薊門暫脫老萊衣望入吳山煙樹微天外不愁歸路遠客邊未忍與親違風淸古道嘶徵馬酒勸長亭對夕暉聚散有期君自卜幾時還復到京畿

○同壽堂爲良醫許景芳作

一門種徳百年深同壽堂前杏滿林花霧暖凝丹鼎潤藥欄春鎖碧窓陰披云采術常攜鶴近市懸壺不計金遙想嘉禾沾惠者幾多人共戴華簪

○浦江書捨爲揮使題

君家書屋浦江頭架上牙簽過鄴侯綺戶曉凝鐘阜翠湘簾暮捲石城秋酣余欹枕驚波浪吟罷憑闌看鷺鷗誰道將軍惟好武客來長日共﹖廣羽﹖貝﹖酬

○送李給事中應庚

東風紫陌淨香塵握手都門送故人共羨黃門簪筆久渙頒紫誥沐恩新淸尊暮對沙頭酒畫鷁晴飛江上春想到家山供祭日九原松栢倍精神

○善繼堂爲周公弼作

聞說濂溪孫子賢家風獨守一靑氈翠深窓外當時艸紅綻池邊舊日蓮教子不忘庭下訓躬耕肯廢壠頭田軒居善繼題華扁嗣世箕裘幾百年

○寄王思孟

旅食滇南四十年歸來依舊樂林泉塔塘柳蔭看魚躍花塢云晴伴鶴眠客到旋篘黃菊酒醉來髙詠紫芝篇物情世態俱忘卻好似華陽洞裏仙

○聚星樓爲陳循理作

樓倚春風綠樹邊髙淩霄漢白雲連窓開晴度三茅翠簾捲寒凝九曲煙暇日淸談來俊彥瑤天瑞采應奎躔太丘芳譽昭靑史千載聞孫憶穎川

○送陳嗣初愽士先生歸鄕

玊署編摩雪滿顚九重優詔許歸田半挑行李吳江興十幅徵帆潞水船官路暝煙迷遠樹西風落日噪殘蟬到家莫忘金臺客鴻鴈來時寄錦箋

○送醫士歸田

京國懸壺歲月深宋淸名譽重當今方傳肘後多奇術藥濟孤貧不論金年去秋霜添白髮賜歸客路抱瑤琴應知舊業荊溪上芝滿藍田杏滿林

○送宿州太守王永隆增秩復任爲民告畱

考成詔許復南行深慰編氓借寇情鳳闕辭時宮漏徹馬蹄歸處曉寒輕靑衫𨿽換緋袍貴襟度還同玊雪淸遙想耄倪歡有待擁途爭迓舊前旌

○松庵

屋頭老幹聳亭亭雪壓霜欺倍見靑怒吼濤聲驚鶴夢亂橫月影動龍形髯凝黛色侵書幌花褪晴香落硯屏欲向靈根探王﹖乕珀䢐徠路遠隔滄溟

○送陳節婦魏氏子玨回句曲

慈母孀居兩鬢皤褒封今喜沐恩波麟兒趍謝來京國鳳闕朝回出潞河歸興曉隨春漲迥徵帆晴帶夕陽多髙堂明到承顏處賀客應知遠近過

○送嚴教諭素之烏程﹝有引﹞

廣文嚴先生素予故人也分手都門愧無以贈勉述鄙句二首非詩也庸以識別云爾

鹿鳴曾共宴華筵屈指於今二十年伏攊捴憐淹驥足剸犀寧肯負龍泉九重拜命膺殊渥千里分攜棹畫舡懸想苕溪明到日遺經有待伏生傳

玊雪才華英妙年春風得意訝登仙一官泮水初分教萬里雲程始著鞭山落晴陰凝絳帳芹飄香雨濕靑氈從來師道多珍重好振文風繼鄭虔

○送蔣仕昂主事

粉署爲郎玉雪淸鳳池染翰舊馳名奏功北上朝天闕得最南還荷寵榮涼雨半篷淮海夢靑山數點薊門情到時莫忘朋儕好鴻鴈來時蚤寄聲

○挽雲間沈禦史父

八袠年髙兩鬢霜仙遊一去路茫茫淞江月冷猿聲切遼海云深鶴夢長籬下獨存松菊老人間空有姓名香烏臺獨喜賢郎貴泉壤還看賁寵光

○送邢中書兄弟歸滎陽

禦河楊柳綠依依送別都亭曙色微鴻鴈沙頭憐獨去鶺鴒原上嘆分飛幾程客路云邊去三月鶯花闕下歸想得滎陽明到日紫荊花底醉春暉

○挽吏部洪主事

漠漠愁雲結暮陰淸霄驚見少微沈徵書無復來閩嶠徳望空嗟藹士林瘴海月明孤鶴怨鰲峯霜冷斷猿吟賢郎與我同年客執紼無由思不禁

○送趙郎中致仕

兩京爭羨舊儒臣致仕南歸寵命新白髮蕭蕭辭玊闕錦衣爍爍炫春晴桂林路指關河迥楓陛恩深客夢頻想得到家多有憶鵷行肯忘故交人

○送許文勉

橋門捧檄上金鑾三筞敷陳說治安素志不忘萊子服丹心要著侍臣冠離亭楊柳迎秋脆別渚芙蓉帶露寒歸去鵬程應有待春風霄漢任飛搏

○送二尹徐仲朴赴武昌

幾年不見老徐卿京國相逢慰客情楓陛奏功偏得最花封撫字獨馳名一尊涼雨都門酒千里徵帆漢水程遙想武昌諸父老沙頭幾度候歸旌

○送王給事中賢歸山東

幾年簪筆侍彤闈此日承恩衣錦歸北闕辭時淸漏徹東蒙望處白雲飛秋晴驛路砧聲遠露冷關河樹影稀懸想焚黃先壠日森森宰木倍生輝

○竹鶴爲何太守澄作

森森萬木蔭檐楹老鶴歸來趣更淸晴翠曉凝朱頂濕淸陰涼拂雪毛輕雨餘苔砌頻畱迹月到蕓窓訝聽聲愛爾輕中瀟灑客幾回吟對獨含情

○黃門給事中李公繼白予鄰邑友也玆拜命知永州府事將行愧無以贈聊述五十六字送之非敢言詩庸以識別云

黃門簪筆幾多年太守新除寵命偏象簡曉辭靑瑣門朱衣香惹禦鑪煙一尊斜日都亭酒千里東風漢水舡明到好施和易政循良有傳頌蒲鞭

○送何知府澄之袁州

鬢髮蕭蕭間二毛老年尢得拜官髙遠離粉署辭丹陛脫卻靑衫換錦袍千里編瑉資撫字一方士俗賴甄陶從來五馬諸侯貴皂蓋朱轓屬俊髦

○送王司訓粹之淸水朱徳潤之徒也

曉棒除書下九天冰姿玊質正靑年馬嘶紫陌東風外酒盡紅亭夕照邊雲樹蒼茫連漢苑關山迢逓接秦川從今餞別都門道後夜相思月滿天

○送倪東明歸茅山

靑年襟度雪冰淸一夕飛鳧到玊京霞帔曉趍鵷鷺序丹衷深荷聖皇情旆回驛路秋風早涼入關河暑雨晴遙想華陽歸到日燒丹煉藥學長生

○挽涑水令吳文昌【上虞人】

鳴琴花縣幾經年一夢黃梁隔九泉三徑獨存元亮菊日年誰棹溪舡云迷遠漢悲遼鶴春去空山哭杜鵑惟有棠陰遺愛在碑銘會見後人傳

○元夕

賜觀燈詩四首宣徳九年也皇都春暖雪初晴節遇元宵月倍明萬井笙歌聞禁苑九重燈燭巾﹖翟蓬瀛金吾禁弛恩波闊紫陌香飄羅綺輕時值太和多气象臣民無處不歡情

神山鰲載栱鑾坡寶炬花燈萬樹羅禁漏不聞知夜天顏有喜覺春和半空嘹亮鳴仙樂百辟趍鏘響王﹖風珂共喜時淸逄今節堯階爭唱太平歌

九重此夜放花燈朝野熙熙樂太平云接鰲峯千嶂迥春生錦苔徑落花斑丹成藥竈呼猿守禮罷茅君伴鶴還自古華陽多勝槪煙霞泉石足怡顏

○題北堂捲

幽軒重構北溪灣云鎖衡門白晝閒點易曉研花上露推窓時看雨中山捲簾樹色侵書幌遶屋泉聲響佩環燕處超然多雅趣客來尊酒共怡顏

○送王先赴古田﹝有引﹞

司訓王先生公器吾先達友也別去六七載音塵杳隔殊覺疏闊去年冬自觧州秩滿來客邸一見情好猶舊心竊喜焉今典教福之古田將行旣羨其升擢之榮復喜其得過家山之便聊述俚句識別亦以寄情於諸故舊也

天涯久客未能歸送別都亭興欲飛魯酒一尊江上醉閩山數點望中微晴雲冉冉隨徵棹涼雨霏霏灑葛衣明到家山逢故舊爲言母怪寄書稀

○送人之肇州

奏最才看覲玊京南還又喜沐恩榮馬嘶官道槐風爽棹過通津暑雨晴萬里瘴云連象郡一江煙浪接羊城行旌明到香山下竹馬懸知次第迎

○送陳同知克讓同學友也

恩命朝承下日邊西風重上潞河船行旌曉拂林梢露短棹晴衝渡口煙遠漢淸秋寒鴈度孤亭斜日酒旗懸應知別去關山遠後夜相思月滿天

○送嚴都指揮歸寧夏

扈蹕平湖污馬勞凱還今喜脫徵袍九重論賞恩偏厚萬瑞安邊策最髙楓陛辭時鏘玊佩柳營歸去擁旌旄太平從此峯煙息公暇無忘講六韜

○花萼軒

愛弟淸時拜好官難兄千里問平安薊門一見生春色姜被同眠耐夜寒池艸夢回吟興逸鄕情談罷客懷寬念均多和樂荊樹花開應共看

○送史州判彬赴雲南趙州

除書曉捧下雲霄路入滇池萬里遙花縣夙聞弦誦羙楓宸新沐寵恩饒薊門春色隨行騎楊子潮聲送去撓別後莫言邊徼遠他時還擬聽簫韶

○送桃源尹知縣

幾年淸譽達京畿又喜還官出禁闈路指淮南煙樹迥馬嘶薊北晚風微一聲秋鴈隨云渡半幅徵帆帶雨飛遙想桃源重到日桑麻依舊藹春暉

○挽詩

八十年髙雪滿簪一生泉石半淸吟開軒愛種籬邊菊適興時彈膝上琴遼海鶴歸春夢遠椘山猿斷暮云深昨來遊子聞哀訃泣對斜陽戻濕襟

○半村江西一詩人手卷

林下茅堂傍水堤半村佳境足堪題一簾山色當門斷幾樹鶯聲隔岸啼囲犢暮歸分遠近樵蘇曉出自東西幽人樂此多淸趣幾度行吟不過溪

○過濟寧登郊閒步

獨步平原望眼賒煙村幾處有人家靑山茆屋疏籬短綠柳溪橋小徑斜春暖桑楡含宿雨晚晴鷗鷺浴平沙吟邊無限韶華好助我詩人興味嘉

○和鄭雍言上巳日遊慶壽寺詩韻

宿雨初收三月天勝遊蘭若意畱連謾從修禊盟詩社未擬逃禪結佛緣檐卜花含林下露黃鸝啼斷樹頭煙也知不是山陰道風景渾如曲水邊

○送性初南還兼簡諸故舊

臘日都門雪未消送君南去路迢迢馬蹄曉踏盧溝月帆勢春過白下橋淸夜韓檠憐獨對異鄕郢曲向誰調金陵故舊如相問爲說新承雨露饒

○送同年田進士

多君才思冠羣英器宇昂昂屬老成十載雞窓聽夜雨一朝虎榜掇香名歸舟載斷江南夢別酒斟殘薊北情分手官亭休繾綣擬看重會鳳凰城

○寄家因東西南北四韻就寓懷

朝回散步二橋東吟就新詩興不窮鴈度暮雲歸遠浦鴉翻落日噪西風戍樓突兀靑天外宮殿嵯峨紫禁中自是上林秋色好幾多霜樹晚酣紅

朝回散步二橋西景物蒼涼望眼迷疏樹淡煙延日暮危樓疊嶂接天齊囊空客久歸心切衣薄天寒旅況淒幸有一般心樂處年來鴈塔姓名題

鄕關迢逓隔江南鴈足聊傳書一緘寵渥已從今日得庭闈未料幾時參夢回五夜生鄕思目斷二茅靄翠嵐說與親莫遙念年來布褐換朝衫

退食閒行禁城北平林慘淡無顏色光陰荏苒秋又冬烏兔循環朝復夕上苑霜酣楓葉紅禦溝月浸蘆花白歸來默默掩重門坐擁吟眉寒惻惻

○和彭檢討顯仁太液晴波韻

靈淵雨過浪紋微旭日初升蕩碧暉煙景蒼茫涵玊宇波光瀲灩暎彤闈銜萍白鳥時來往戲水靑鳧暖不飛記得當年臨勝境幾隨仙馭日斜歸

賜爲善陰隲書

昭代崇文禮樂彰新頒寶訓荷恩光綸音渙汗風雷動宸翰淋漓雨露香總謂聖明宏制度寧知帝徳煥文章周詩虞史堪媲羙世道應同日月長

○送人歸江西

旅食鯨川十載餘春風一旦賦歸歟溪煙深鎖江頭柳細雨斜侵擔上書野店雞聲催去馬官亭艸色逐徵車故園自是風光好松菊靑靑遶舊廬

○送張思安僉憲湖廣

封章交薦荷恩榮共羨才華屬老成薊闕喜持新憲節荊湖重振舊威名洞庭春到波濤息衡嶽雲開瘴癘淸遙想靑驄行樂處幾看黃鶴暢吟情

○中秋夜詩鄕先生樊浩翁所作時宣徳八年秋鄕人醫者錢宗浩誦於薊北小樓因筆之戲和不免續貂之誚原倡

簾捲西風荳雨幹蟾光搖動碧雲端仲間總是淸虛府天上誰楷白玊盤江淨鴈拖云影瘦樓髙人立桂香寒歸來醉罷霓裳杳露下天髙夜巳闌

和前韻

雨歇樓臺濕未幹一輪明月出云端捴誇素女開妝鏡誰識仙家露玊盤影落金樽淸醑灩光搖銀漢露華寒年年此夜偏堪賞聽徹更籌興未闌

○送陽醫官回南康縣

軒岐術業世相傳薦剡春膺上九天指下明分三部脈囊中不貯一文錢拜官北闕初承命返旆南安獨棹舡遙想鄕園明到日人人爭羨錦衣旋

○送王文顯復任

武淸赤縣近京華撫字循良眾所誇芹泮夜深聞讀誦花封春暖茂桑麻奏功得最天恩重振旆回轅客路賒明到正逢殘臘節獄囚應有聽還家

○景星

秋半璇霄現景星天開泰運應休禎晴光伴月輝云漢皓彩呈祥燭太淸眾目共瞻當午夜萬年紀瑞屬時平微臣何幸逢靈貺敬作詩歌頌聖明

○送章主簿之江寧侍郎尙文之兄也

靑楊樹底喜爲鄰尊酒淸談幾度春詩句遠宗唐律度襟懷不減晉時人一官禁闕初承命千里關河獨問津曉日都亭相別處馬蹄愁踏落花塵

○送邵通判之蘇州

奏功秋曉上蓬萊得最多誇治劇材宮漏斷時辭玊闕驊驑嘶處出金臺麾旌遠向吳門去民庶歡迎召父回到寄聲黃太守交遊渾不附書來

○送溫知縣復任

撫字才髙眾所誇香名異政播京華春深麥隴飛馴雉晝靜公庭看落花百里桑麻涵雨露幾村弦誦接人家年來報政膺殊渥歸擁雙旌客路賒

○積善堂

一門種徳幾經年淸白家聲遠近傳奕世流芳簪紱盛詩書遺教子孫賢秋風不剪臨軒桂春雨多耕負郭田華扁髙堂標積善會看﹖瓞更綿綿

○黃金臺祖餞送吏部孔員外回杭

送人南歸載醁醅黃金臺畔暫徘徊停杯試問當年事此地曾招俊異材柳外驊驑憐獨去花前弦管謾相催老年共喜膺褒寵■﹝扌棄﹞醉東風緩轡回

○送金令尹仲經之平鄕

尊酒相違逾十載俄驚飛舄到金鑾共憐華發添雙鬢獨喜淸廉守一官績奏九重名姓顯化行百里吏民安秪今膺最平鄕去忍向離亭醉曉寒

○挽錦衣衛指揮李效良母夫人

秋深霜殞北堂萱腸斷孤兒痛莫言香篋獨看九膽在寒窓空見斷機存遙天月冷悲遼鶴嶺海風髙哭夜猿懿徳褒封欣有誥恩光千古賁丘原

○挽吏部張員外父

一生蕭散樂林泉鳳勑褒封喜暮年秋圃幾看黃菊縱午窓常對白雲眠花前忽棄遊山屐江上空遺載酒船惆悵荒郊埋玊處亭亭落日照新阡

○愛萱爲林編修賦

堂北幽萱晚自榮相看幾度獨怡情黃花浥露香偏遠翠葉含煙色更淸彩服戲時晴影動板輿行處綠陰生知君天性從來孝寸艸常懷愛日誠

○送錢郎中濟民赴金陵

頌臺遷秩向南還玊佩晨搖別聖顏行李半挑辭鳳闕徵帆幾日到龍灣紅亭人散靑山晚粉署香飄白晝閒遙想吟余應有憶淸霄飛夢繞仙班

○挽朱員外松江人

南宮拜秩羨才優北闕承恩出帝州滄海半年持使節黃梁一夢竟仙遊霜寒鶴唳遼天月風冷猿啼楚樹秋旅襯懸知歸到日孤兒腸斷不勝愁

○和月泉詠金山寺詩韻四首

中流屹立一孤峯天設原非禹鑿功巖洞玲瓏空翠滴樓臺髙下瑞煙籠翻經老衲白雲裏聽法神蛟碧浪中記得當年臨絕頂恍疑身在水晶宮

一山四面水雲髙勝境從來敻不同千古雞園峯頂上萬年鰲極浪花中海門月上初鐘動渡口僧歸晚棹通半點紅塵飛不到禪房花木自春風

寶地雄蟠江渚中巍峩樓閣勢淩空八窓雲气連靑嶂四面波光蕩綺櫳遊覽杳無車馬到登臨湏仗客舟通中流砥柱成千古浩刼茫茫豈有窮

梵剎金山莽蒼中長江四面水涵空玄厓瓊島霏空翠霧閣云窓濕絳櫳蜃气曉凝禪榻潤鯨濤晴漲海潮通慚予未遂尋幽興﹖廣羽﹖貝﹖罷新詩恨不窮

○君子軒爲宋先生作紹興人成國公書扁

庭前修竹晚蒼蒼庭下叢蘭帶露芳暗度淸香來枕席晴分翠影落琴牀湘江雨暝吟情迥楚畹春深客夢長愛爾軒中人似玊應知相對興難忘

○送醫官致仕歸金華爲邵郎中正賦

懸壺隨處著芳名共說才華過宋淸施藥不分貧與富酬金肯計重和輕少年效職勤王事垂老投簪荷寵榮明到應知存舊業燒丹采木學長生

○送達先生之新淦

羙秩新遷出帝州涼生白薴值初秋黃花白酒離亭興畫鷁牙檣淦水舟送晚蟬聲隨樹噪橫空鴈影逐波流懸知經過金陵日應有門生爲挽畱

○送外甥爲於中書沛作

幾年不到渭陽城一見春容滿面生賓館正連徐孺榻蒓鱸忽動季鷹情官亭別處頻斟酒客路行時獨計程明日故鄕逢故舊平安爲我報家聲

○送王仲章歸鄕時均輔在北

琴書收拾促歸期正值嚴冬雪後時月冷關城雞唱早霜寒驛路馬行遅心懸薊北思嚴訓夢入江南念母慈此去鵬程知有日莫同斥鷃困藩籬

○送指揮歸綏徳爲趙編修作其家忠孝

虎頭燕頷一將軍忠孝家傳遠近聞馬上錦衣明曉日腰間寶劍動星文鶚書交薦新恩寵鸞誥褒封舊烈勛遙想麾旌明到日狼煙不起絕妖氛

○送連修撰歸閩焚黃

曉辭金闕出神州此去分明是晝遊紅荔丹山閩海興錦衣蘭棹潞河舟涼生驛路消殘暑鷹度關山屬早秋懸想焚黃先壠日恩隨春色上松楸

○送祠祭胡郎中添麒歸田

黃甲同登二十年鵷班每共早朝天忽驚觧組旋行旆那忍分襟對別筵客路西風飄凍雪關城落木鎖寒煙到家舊業知何處書屋依然枕石田

○送邢編修弟

一門雙壁世應稀客裏相逢嘆別違鴈渚風寒憐獨宿鴒原雨霽嘆分飛幾程驛路迷春艸半束琴書帶夕暉歸到故鄕如有問難兄常日侍彤闈

○送馮智安太守之紹興

英年粉署擅才名郡守新除荷寵榮環佩未辭靑鎖闥歡聲先動越王城雲開秦望山增翠霜落曹娥江倍淸自古循良多有傳竚聽歌頌達神京

○送襲職指揮

先世多知懋烈勛淸時封爵及聞孫遠趍北闕承恩寵歸去南滇對酒尊客散薊門分別袂路經巫峽聽啼猿柳營明到應無事豹略龍韜足討論

○代王九臯作送同年連修撰

遊宦京華幾度春玊堂淸夜夢歸頻楓宸此日偏承寵蘭棹行時獨問津秋水白蘋迎客旆夕陽紅樹接甌閩遙知明到家山日閭裏爭誇晝錦新

○和編修許道中臘月初三日誕詩三首

誕日筵開花喜簪老人光現斗之南年華才過四旬二壽﹖﹖王﹖大還期九十三勸酒情深人盡醉﹖廣羽﹖貝﹖歌材薄我懷慚新詩一律勞眸電應向燈前笑拆緘

淸時共喜戴朝簪气吐虹光射斗南登第昔誇年十八慶生今喜臈初三玊堂名重人爭羨粉署官閒我獨慚稱壽出關圖未獻臨風聊爲寄泥緘

茅峯玊立宛如簪雄鎭金陵楊子南福地從來推第一名山自古只稱三學仙少術顏多厚報國無才色更慚久別琳宮相憶剩幾看道士寄來緘

○送醫人歸田嘉興人爲朱修撰作

都市懸壺雪滿顚宋淸名譽遠相傳歸田此日承優詔別浦乘春放畫船客路柳風飛紫燕蓬窓花雨濕靑氈遙知舊業南湖上藥圃春晴靄術煙

○送楊太守衡之通州

撫字多聞政治平分符又喜向通城沂州民吏思遺愛京國交遊動別情酒盡官亭花雨歇旆迎驛路柳風輕四知自古稱楊震好抗家聲著令名

○送主簿歸老其人淸廉

幾年花縣暫棲遲仇覽才名眾所知報國一心淸似水歸田雙鬢白如絲新盟應結鷗爲伴舊業還存菊繞籬遙想杖藜行樂處綠陰晴晝鳥啼時

○送人之髙郵教職

淸時振鐸遠馳聲共說滇南教有成奏績才看朝玊闕承恩又喜向城一尊曉日官亭酒十里東風客路情文旆懸知明到日靑衿幾許遠相迎

○送人歸田

觧組歸來雪滿顚優遊林壑度餘年春風遶捨多栽竹夏日臨池獨看蓮髙興每因淸醑適閒情常對白雲眠客來關欵無盤飣旋釣槎頭縮項鯿

○挽松窓先生卽兪處恭也

白髮林泉遂野情仙遊一夢到蓬瀛箕裘家世推兪附湖海聲名說宋淸杏塢春閒丹藥竈松窓月冷石棊枰吟成椘些愁無極忍聽山陽暮笛聲

○挽張中書父

鳳池有子檀才名嬴得褒封荷寵榮銀帶烏紗娛暮景淸泉白石遂閒情遊仙忽斷華胥夢乘醉應騎滄海鯨遙想牛眠埋玊處靑山落日對新塋

○挽知縣姑蘇人任遂安

幾年宰邑著能聲襟度人誇玊雪淸才見飛鳧朝禁闕忽驚跨鶴上蓬瀛公庭無復施新政民吏虛勞望舊旌

京國幸多知巳友臨棺哀挽不勝情

○送樊參政歸閩

薇垣佐政幾經春燁燁聲名播八閩北上喜看書最考南還重見沐恩新都門暑退飛來鴈江渚秋深老白蘋到日公餘應有憶詩成好寄玊堂人

○送張給事中居傑升雲南參政

簪筆多年侍赤墀旬宣今喜沐恩私才華總謂公卿薦姓字誰期聖主知曉日錦衣辭鳳闕春風蘭棹上滇池藩垣後夜遙相憶肯忘鵷行待漏時

○挽畊隱先生朱徳潤之翁也

肥遁林泉鬢已霜生平名利澹相忘半犁春雨東臯興一枕淸風北牖牀荏苒光陰閒裏度迢遙仙路夢中長獨憐埋玊龍溪上千古穹碑對夕陽

○挽詩爲中書沈爲忠作

訃逐西風到客邊黃門令子淚潸然百年正擬榮三釜一夢俄驚入九泉蕙帳夜寒悲弔鶴楓橋春晚怨啼鵑生平喜有褒封誥淑徳仍看太史傳

○送袁令尹復任贑州雩都縣

一別詞垣幾度秋共誇宰邑政優遊花村機柕聲連屋春雨桑麻綠滿疇奏績才看飛玊舄承恩又見棹蘭舟一杯酒盡離亭晚後夜相思獨倚樓

○送何縣丞任建陽

客邊曾記舊爲鄰遊宦東甌幾度春撫字花封才譽著奏功楓陛寵恩新一尊岐路同傾酒千里關河獨問津別去此心多有憶到官母惜寄書類

○送邵孟輝之任丹陽丞

相識京華半俊英拜官今喜荷恩榮馬蹄未發金臺路聲譽先馳鐵甕城判筆巳知霜雪凜襟懷還擬玊壺淸古來佐政誰無欲獨有張玄著令名

○送吳太守閏復任饒州府

太守循良誰第一吳公自古占魁名才看振佩朝

天闕又喜還官出鳳城行李喜沾新雨露兒童爭迓舊麾旌也知襟度襟度如秋水嬴得人稱徹底淸

○挽工部林主事超之母夫人廣東人

訃音萬里到京華粉署賢郎重嘆嗟篋筍香殘遺彩服妝臺塵掩暗菱花姆儀垂簳人爭羨婦徳宜家眾所誇嬴得一生名石冺褒封有勑寵恩賒

○○送鄭雍言僉憲之河南

昔年黃榜共題名僉憲新除荷寵榮玊節繡衣辭鳳闕靑驄紫控出都城交遊總惜才華老讞決應知獄訟平自古諏詢稱重任風謠早爲達民情

○送唐舟禦史致仕歸廣東

歷職霜臺許年白頭今喜賜歸田錦衣侵曉辭丹陛綠酒臨岐對綺筵春暖云連庾嶺樹雨晴人上潞河舡到家懸想行吟處舊業林塘野水邊

○送太守易公之四川

粉署才華屬老成喜膺薦剡寄專城錦衣新自鵷行去昏蓋遙從鳥道行柳岸鶯啼涼雨霽槐庭花落午陰淸政余莫忘同年好時寄新吟■﹝忄尉﹞別情

○送黃璇太守之任河南

十載同聽禁苑鐘分符此日向開封云連蒗蕩路千里山接夷門樹幾重故國文翁今已遠穎川黃霸又相逢鵷班多少同年客爭似偏承寵渥濃

○送平江伯孫南還

將軍孫子雪冰淸文武才髙著令名北上遠承嚴侍訓南還深念倚門情雨晴紫陌驊驑健風暖官河畫鷁輕懸想長明到日春生閥閱倍光榮

○送嚴太僕宗信

三十年來侍禁庭遷官又喜列名卿朱衣象簡辭

龍衮疋馬雙旌出鳳城望入秦關煙樹迥路經漢時暮云平當年司牧稱毛仲莫使前人獨名

○送顧僉憲歸老儀貞【兪處恭先生號松窓聽雪故兼及之】

轍遨遊三十秋靑驄到處說風流投簪此日辭天闕拂袖迎秋買客舟舊業還尋籬下菊新盟重結水邊鷗陶情詩誰爲伴聽雪松窓共唱酬

○和晏鐸幕賓詠天鵝韻兼送行【先任繡衣同年友也】

昔年曾共玊堂遊屈指於今二十秋栢府才華馳北闕花封淸譽播南州相逢客邸情如舊惜別都門話不休去去莫言雲路迥鵷班還擬侍宸旒

○賦得天寒月映霜送黃布政■﹝宀之﹞之山東

除書曉捧出明光朝罷瑤階月暎霜積素冷涵環佩瑩淸輝晴耀錦衣香心懸北闕天恩重望入東蒙客路長莫道此時寒气肅薇垣到日轉春陽

○挽金中書舍人父文鼎先生其人能詩善畫

鳳池封秩荷恩深幾許能聲播士林筆底江山移造化閒中風月縱淸吟騎鯨忽斷黃梁夢掛壁空餘緣綺琴欲奠生芻嗟莫致歌殘楚些淚沾襟

○善慶堂

聞說君家多積徳髙標善慶扁軒居牀頭書卷充梁棟庭下芝蘭暎玊除一篆香煙銷晝日半犁春雨樂畊鋤欲詢世澤知何在﹖瓞綿綿自有餘

○送車黃門致政南還

黃門十載侍宸旒此日辭榮去莫畱門徑未栽陶令菊關河先棹季鷹舟東風花雨沾行旆南浦蕪煙引別愁明到故園行樂處音書母惜寄交遊

○送蔡良醫孟頤致仕桐川

京國交遊二十年鄰居猶喜往來便書燈幾乞丹鑪火茶竈頻分橘井泉正擬懸壺施妙術那堪解組賦歸田一樽送別都門道後夜相思月滿天

○挽龔通政父

令子淸時列近臣褒封錦敕荷君恩百年正擬榮三釜一夢俄驚隔九原蕙帳夜寒悲弔鶴蘭溪月冷怨啼猿西風故舊山陽笛幾度聞來欲斷魂

○分題得直沽海勢送楊公子

老關河暑盡消辭親遠泛木蘭橈直沽到處輕移棹海口過時趁早潮蜃气寒凝徵旆濕濤聲晴送片帆遙他年■﹝宀之﹞省重來日經此應知興轉饒

○挽工部諸郎中謙父

晚歲褒封雪滿頭一官林下樂優遊吟行花徑扶藜杖醉閱蕓編憩竹樓塵夢忽隨仙夢斷閒情竟與世情休不堪回首蘭溪上煙雨松楸鎖暮愁

○送楊編修壽夫先生

遊宦淸時雪滿顚辭榮一旦賦歸田玊堂纂述年華久錦勑褒封寵渥偏碧水丹山閩海興西風涼雨潞河船到家書屋應如故松菊窓前著太玄

○霅川歸趣送黃布政叔正歸田二首

霅川歸處趣何淸竹下琴樽柳外亭風暖波光涵戶白山晴雲影壓簾靑眠沙鷗鳥吟邊見投浦漁歌靜裏聽更想客來淸話日不談名利只談經

三十年來涉宦途觧纓一旦賦歸歟甘棠藩府存遺愛別業苕溪有舊居枕石眠時同野鶴杖藜行處伴樵漁夢回莫忘靑雲友好托鱗鴻遠寄書

○寄余處恭先生

懸壺久住大江濆兪拊家聲遠近聞紅滿杏林涵宿雨丹成藥竈靄春云圍棊花徑銷春晝聽雪松窻坐夜兮羨爾平生多雅趣交遊來往總斯文

○挽吳參政廣徳人給事中升任

昔年曾共簉鵷班幾見承恩拜好官栢府振威姦瞻落薇垣布政吏民安華堂忽見飛凶■﹝服鳥﹞仙島俄驚跨彩鸞懸想牛眠埋玊處白楊聲慘暮云寒

○送兵科鄭給事中悠歸省

久客黃門■﹝宀之﹞省違喜承優詔向南歸佩辭玊闕左初曙酒盡都亭興欲飛路指旱江雲樹迥帆經淮浦夕陽微髙堂想到稱觴日舞罷班衣換錦衣

○挽同年鄭通判廣東人

京國相逄記昔年瓊林曾共醉華筵論交靑眼誰偏舊佐政黃堂爾獨賢正喜奏功膺寵渥忽驚捐館隔重泉堪嗟旅櫬南歸處丹旐翩翩瘴海邊

○寄同年陳知府安

千里封章奏九天喜承恩命賜歸田交遊總嘆故人去民庶多思太守賢翠壁啼猿巫峽路淸風落日晉舡到家莫忘同年好鴻鴈來時寄錦箋

○送主事姜子澄任廣南太守

鳳池染翰早馳名粉署爲郎屬老成玊闕一朝膺薦剡滇陽萬里任專城靑山客路雙旌杳夜月關河獨棹輕邊徼從來風俗異好勤撫字播天聲

○送李桓鄕試

淸俊才華眾所欲少年聲價重南金題橋久抱相如志獻策猶懷賈誼心蟾窟秋髙丹桂發禹門春暖浪花深此行■﹝宀之﹞占鰲頭選早寄泥緘報好音

○送何觀中書歸省

靑年染翰鳳凰池堂上雙親鬢若絲天祿巳榮三釜養壽齡還擬百年期錦輿花底歡迎處彩服樽前戲舞時愛日應知誠孝篤幾回驚

○挽丁副都夫人

褒封才喜沐恩私一去瑤池杳莫知霞帔空嗟遺篋笥蘋蘩無復薦先祠西風蕙帳悲鳴鶴殘月機窻照斷絲珍重良人烏府客都門含淚送靈輀

○賀陳都憲有戒壽

華誕忻逢甲子周憲臺賀客總儒流霞觴滿勸麻姑酒壽算頻添海屋籌春暖綺筵和气靄夜深南極瑞光浮自慚淺薄將何祝簪笏年年侍冕旒

○挽丁副都

玊陛常同覲九天俄驚一夢竟遊仙烏臺羙政畱今日黃甲香名記昔年海北云深歸弔鶴江南春去怨啼鵑嗟予素有相知好楚些吟成淚泫然

○積慶堂爲楊都禦史作

君家淸白遠相傳裔出關西幾百年餘慶固從先世積明時今喜後昆賢官聯九寺聲華重誥賜雙親雨露偏不獨此身鐘令羙會看簪紱更蟬聯

○挽沈學士度

八哀年髙雪滿簪仙遊一夢竟沈沈艸麻幾對西淸月潤筆多頒內帑金蕙帳夜空孤鶴怨薇垣春去落花深海棠依舊棲靈鵲寧得重來聽好音

○送楊仲舉先生致仕來朝升侍郎而回

先生藩邸舊儒紳致政重來覲紫宸鶴髮半垂晴暎雪龍顏一見喜生春頌臺升秩名聲重錦誥榮頒雨露新此去故鄕尋別業閶門楊柳倍精神

○寄曹朝陽先生

同宗同學復同年十載橫經在蜀川施教夙聞風化溥遷官今喜寵恩偏客窓未盡連牀興潞渚俄移下水船沙麓講余無事日平安母惜鴈來傳

○送康先生振致政南歸

封章奏乞解名韁詔許南還喜欲狂綠酒岐亭新去客繡衣匹馬舊行裝心懸北關雲霄迥望入西江驛路長寶勑堂前明到日應知擊壤頌虞唐

○和祭酒陳先生畱別詩韻

詔許歸田樂暮年應知聖主重才賢五朝恩寵誰能並一代文風獨擅專舊業剩栽陶令菊圖書滿載米家船春風送別長安道多少衣冠集祖筵

○和周學士梅花詩韻

萬物敷榮自有時孤摽開處傍寒池香浮玊署春回早影轉湘簾月上遲獨喜冰肌含雪瑩不同蒲質望秋衰追思東閣吟看夜翠羽爭棲第一枝

○送陜西張參議之任四川人

乕榜曾魁第一名黃門列職又馳聲封章屢進超羣輩參議新升愜眾情驛路馬蹄經漢時都門煙樹接秦城此行休道雲霄迥他日還期佐聖明

○挽劉給事中華甫之父

先生令子職黃門嬴得褒封荷寵恩榮養已沾三釜祿仙遊忽斷百年亡﹖鬼窓前閒卻靑藜杖花底空遺綠酒樽懸相艾岡埋玊處白楊簫瑟暮云屯

○挽李侍郎父

昭代賢郎列亞卿先生林下樂升平杖藜花徑吟邊興尊酒松窻醉裏情鸞誥未膺孤祿養雞年先夢兆行程也知積徳多深厚祭葬推恩荷寵榮

○和孫繡衣先生見寄詩韻

解組南歸荷寵榮林泉從此樂時淸不聞報曉雞人唱秪聽催耕布谷鳴交友共憐雙鬢白看書自喜寸心明栢臺嬴得聲名在尊酒花前任醉傾

○送史郎中潛回京

郎官粉署舊儒紳蹔作皇華出使人寶勑才賫來白下蘭舟又棹去通津都亭暑退蟬聲急驛路秋髙宦況新此去故交如問及樗材無補負皇仁

○贈謝參政之任浙江

久作天官粉署郎才華燁燁姓名香一朝膺薦歸輿論三秩榮升荷寵光飛檄未曾臨白下歡聲先已動錢塘藩垣明到湏勤政他日還期列廟廊

○刑部鄭亞卿父誕日

八襄年逾鶴髮新新正人遇降生辰班衣膝下羅兒女賀客堂前總縉紳玊斝謾斟千日酒蟠桃喜熱一番春亞卿巳受褒封誥壽算還期過大椿

○送朱禦史考績

三年報政上金臺祖餞冠纓總俊才別酒江亭湏盡醉促程弦管謾相催繡衣到處霜風凜畫舫行時雪浪開此去應知書最考天香兩袖日邊回

○題香竹捲爲謝亞卿作

寶樹君家舊有名一盆香竹又天生芬芳不讓芝蘭臭馥鬱渾同梅菊淸鳳尾影搖空翠濕虯枝晴拂瑞煙輕謾將截作伶倫管吹向虞庭葉鳳鳴

○挽吏部鄒司務祖

碧落愁雲掩少微鹿門人去事多違白雲窓戶閒茶竈綠柳池塘冷釣磯塵世獨畱淸節在士林空嘆故交稀金鵝山下牛眠處埋玊封髙對夕暉

○題雲谷捲

雲谷深沈幾許寬先生於此日盤桓石牀影落琴書潤巖壑陰生枕簟寒醉臥松窓春晝永行吟花徑夕陽殘也知卹匱多隱徳先世曾聞拜好官

○送楊都憲仲子本道還朝

使節遙從天上來轟然聲勢動春雷腰間劍气沖牛斗白下衣冠訝俊才客館才同尊酒會江亭又見畫船開九重到日詢民事爲說恩波被艸萊

默庵詩集卷之四

●默庵詩集卷之五

五言絕句

七言絕句

六言絕句

◆五言絕句

小竹

小扇梅花爲吳友賦

題扇兩人偶坐似淸談者

對雨看晚唐柳中庸江行詩戲和遣興

梅花扇爲雙四兄賦

油扇父親要詩

白扇白梅爲思聡賦

戲題小扇諸侄各爭先以討走筆以答之各回物狀形十首

題小扇圖示子昭

中秋病中口號五言十絕遣興

小竹扇爲大八舅援筆賦

題時立銘所藏郭天錫墨竹二首

題小景爲中書邢克敬賦

題梅竹幽禽二首

題牛背牧童

按察使張公宗政以客中寫懷八絕見寄聊和以答

憶味道二首

四月十九日過驪山訪髙味道弟侄各以扇索詩隨景物走筆答之

菜爲趙捨賦二首

蘭二首

白鷗來往隨舟似馴熟而不驚故云

憶味道口號

口號冬日因士悅回寄先生

走筆題梅花墨色

中秋口號因兒女戲索之故云

題藍關圖

送黎知州恬之南京

○小竹

陰連湘浦晚翠滴雨聲寒莫訝叢生小終期宿鳳鸞

○小扇梅花爲吳友賦

夢裏羅浮路依稀竹外村一枝春色動淸气滿乾坤

○題扇兩人偶坐似淸談者

不辧賓與主誰知是與非夕陽相對坐應是話投機

○對雨看晚唐柳中庸江行詩戲和遣興

黃蘆滿汀洲白鴈投江渚何處遠歸人徵帆帶飛雨

○梅花扇爲雙四兄賦

不踏西湖路於今又幾年淸風明月夜還憶老逋仙

○油扇父親要詩

畏日作炎蒸襟懷藉爾淸杖藜林木下幾度伴吟行

○白扇白梅爲思聡賦

庾嶺春初動孤山雪未消玊人無處覓風外暗香飄

○戲題小扇諸侄各爭先以討走筆以答之各回物狀形十首

野樹映晴川舟橫古渡煙分攜如不忍相顧意畱連

書屋臨江次波光帶樹流扣門無俗客濟渡有孤舟

晴峯飛翠靄煙樹隱塵區何處幽閒客相逢看畫圖

雲樹淩晴漢書亭俯碧流問津人已遠閒卻濟川舟

歲晚經湘浦堪收入畫圖雪余凝望處一片玊模糊

行藏隨所遇用處絕欹塵若問平生伴淸風是故人

扶策出林坰同行暢野情依依重回首相似聽泉聲

林密鳥聲柔山深云影浮若人愛淸致掃石對溪流

云壑森煙樹扁舟釣夕陽平生誰是侶鷗鷺日徜徉

林壑樹蒼蒼金鑪靄篆香問渠何所祝壽域共天長

○題小扇圖示子昭【有一面白扇】

山色浮晴翠松陰護石磯幽人聽瀑坐應自澹忘機玊版眞如雪裁成燕尾長吟余搖動處兩掖自生涼

○中秋病中口號五言十絕遣興

客邸中秋夜囊空缺酒錢任他明月滿辜賞有誰憐

露冷金風細天髙月上遲一年惟此夜光彩勝他時

云淨天如洗冰輪貼漢流懸知淸賞處光滿桂花樓

故舊多星散相思意惘然病中孤好景誰共對嬋娟

夜靜露華寒仙家露玊盤愛他光皎潔和病揭簾看

萬里云收盡瑤天絕點塵團團一輪月空照客邊人

節遇淸秋夜幽懷倍慘然故人千里外明月自團圓

此夕冰輪滿淸光徧九垓病餘題俚句聊爾對均裁

不對容山月於今幾度圓薊門當此夕孤賞有誰憐

○小竹扇爲大八舅援筆賦

孤蓬湘浦夜入夢雨聲寒鳳尾多瀟灑誰移畫裏看

○題時立銘所藏郭天錫墨竹二首

嶰谷風初靜湘江雨未收鷓鴣啼絕處聲斷暮云愁

憶昔瀟湘夜蓬窓醉夢驚月明天似洗無處著秋聲

○題小景爲中書邢克敬賦

山遠云連樹溪回浪湧沙義陽村墅水喚渡過誰家

○題梅竹幽禽二首

修竹經霜翠梅花帶雪香幽禽如有意相喚對斜陽

何處飛來鳥依棲梅竹深不貪桃杏色共守歲寒心

○題牛背牧童

東臯初釋耒牧豎暮歸遲短笛渾無調臨風信口吹

○按察使張公宗政以客中寫懷八絕見寄聊和以答

舊好惟取最新詩■﹝忄尉﹞我思客窓披閱處孤月照人時

才記同樽酒相違又隔旬光陰如撚指何惜騎來頻

遊宦京華久不知誰可親獨憐風月好常自伴吟身

離家經歲月幾度數歸期無柰淸秋夜迢迢更漏遲

歲晚空山候孤燈坐夜深一聲天外鴈驚斷故園心

孤館嚴冬夜梅窓月可憐淸光橫瘦影吟對興悠然

同作金門客相知今幾年花前曾對酒醉和白雲篇

窮通皆有命守道竟何慚莫計榮枯事逢人盡醉酣

○憶味道二首

一自分攜後吟懷轉寂寥小窓孤燭夜忍聽雨瀟瀟

涼雨新秋夜迢迢更漏深篝燈誰是伴相憶費淸吟

○四月十九日過驪山訪髙味道弟侄各以扇索詩隨景物走筆答之

宇宙無古今人心異今古髙誼薄層雲視金猶視土

○菜爲趙捨賦二首

眾欲嗜膏梁寧知此味長惟甘淡薄者始厭大官羊

帶露色鮮妍相看我獨憐休言滋味薄淸淡勝鮏羴

○蘭二首

椘畹春深候幽蘭气味新宜將紉作佩寄我玊堂人

不同蕭艾羣托根在空谷花開人不知風前自芬馥

○白鷗來往隨舟似馴熟而不驚故云

棹發江聲急煙深樹影微沙鷗如有識來往傍船飛

○憶味道口號

涼雨淸秋夜梧桐月上時孤吟誰是伴相憶思遲遲

○口號冬日因士悅回寄先生

歲晚天寒日山空風怒號客邊無所有聊爾寄霜毫

○走筆題梅花墨色

我愛姑射仙淸標似霜雪誤落風塵中玊顏総如鐵

○中秋口號因兒女戲索之故云

客邸中秋夜蟾光分外明開筵恣淸賞兒女総歡情

○題藍關圖

華屋酣歌舞滄江罷釣竿滿天風雪夜誰念逐臣寒

○送黎知州恬之南京

載酒臨官道黃花咲客衣幾多離別思都逐鴈南飛

◆七言絕句

爲王徳齋題小景山水

口號戲和中書周用珍韻

桂花小鳥

雨中有懷

雙松平遠圖

山水圖

月﹖﹖荷鷺鷥

菜

林下偶坐

牛

馬

竹木幽禽

梅

雲山人家

蒲萄爲許信賦

桃花白頭翁

梅山茶

和靖圖爲洪中書作

憶味道

梅爲湯伯安賦

雪梅爲蔡宗濂作二首

爲彊徳中題菊二首

畫竹二幅爲彊徳中賦

重九前二日思孟老親送酒口號以答其意

題子陵垂釣

時病初愈默坐中忽小童采芙蓉花一朵戲指索題遣懷

畫牛爲湯伯安賦

送劉進學之宣州任小畫

小景四幅爲竹鶴友人袁州何太守賦

秋冬小畫

爲克讓賦竹

送陳克讓

題梅花

小畫梅竹幽禽二首

梅竹二首

和韻題竹二首

白鸚鵡

賦竹

海棠白頭翁

梅竹幽禽

聞訃音後不入睡省口號

挽老先生髙味道之祖也時因過其家見壁上所題之詩故和其韻

憶味道因窓外有薔薇花一架故因起興時永樂廿二年春三月也

自述

舟中口號

蓬窓曉眺

過洪

過髙郵湖是日煙霧望東岸彷佛如寺

送性初南還兼蕳諸故舊

送同年田進士

冬日獨坐口號

爲湯靖題小景

題小畫牛

題東坡遊赤壁圖並後一絕爲錢仲禮賦

寒江釣雪

題墨竹二首

題賞春圖爲邢中書

筍

桃

林檎

枯木竹石

茄

菜

竹木白頭翁

題道院梅花二首

題評事尹廷資小畫

題寒山拾得爲道士潘爲善作

憶嗣初陳愽士先送別時曾許寄松鶴詩故云

送吳儀巡檢弟回

送人歸省

走茟寄樊知州景昭唐舟禦史附去

寄味道四絕

戲題小畫

靜海夜泊偶成

和秦性初韻二首

和進士胡公智畱別字宗愚會稽人任禦史終布政

過沛縣登歌風臺口號一絕戲之十四年

中秋病中口號二絕遣興

口號一首戲呈性初良友

得家書口號寄回

春日病中感懷四絕戲嘲同年諸知巳

挽山陰王主事賢母

送朱徳和就步士初之韻

夏日睡起漫興

墨梅

紅梅爲孫瓚題

寄同年陳行人因彼人來賣茶問及故云

紅梅

題折扇小舟似送行者

題幽蘭

墨梅

獨坐感懷悼巳故三兄揮淚成之

送王公器歸鄕

題八駿啚

題小景爲邢編修克敬賦

題小竹爲邢克敬作

寄王伯順先生茅山人也

題四皓啚

梅花爲彊徳中題

梅花爲孔叔茂題

題牛背牧童

題松上雙喜鵲爲易百戶賦

送前王公順歸鄕二首

題道士小畫二首

題吏部沈主事小畫

口號寄楊大參遜之

和晏驛幕賓詠天鵝二首

口號四絕送蔡良醫孫回桐鄕

寄武當邵郎中書來欲寄物難將故戲之

寄王思孟

春初口占二絕寄同年徐憲副

寄邵郎中因其納寵故戲之

口占送吳公琰兼寄宗濂等友

送張先生致仕歸閩

寄中書洪益中夢菊先生四首

題三益圖

爲李進士題竹

寄嘉興黃子勉太守

送時陰陽大正歸儀眞

村居效陶體四首

○爲王徳齋題小景山水

樹底柴門晝不關讀書人共白雲閒誰知更有淸閒客獨立斜陽看晚山

○口號戲和中書周用珍韻

半捲湘簾對晚涼漸看新月度西廂玊人別後無消息忽見靑鸞喜欲狂

○桂花小鳥

雨後西風散晚涼一枝仙桂發天香幽禽似愛黃金粟飛向花邊對夕陽

○雨中有懷

梅雨連朝獨掩門蕭然街巷似山村香銷白晝簾垂地憶著知音欲斷魂

○雙松平遠圖

平原秋晚气蕭森獨見雙松落翠陰艤棹不知何處客斸苓應是過雲林

○山水圖

松竹團陰鎖綠苔白雲窓戶絕氛埃山童淨掃門前徑應是湖南故舊來

○月﹖﹖荷鷺鷥

枯荷敗葦滿汀洲殘綠餘香帶淺流屬玊飛來漁浦晚雪團點破碧天秋

○菜

靑菘紫芥徧春畦小雨初晴二月時試摘山廚供晚飣澹中淸味竟誰知

○林下偶坐

相逢應是澹忘機坐憩松陰傍釣磯說盡人間多少事不知誰是更誰非

○牛

畊罷東臯下隴頭澹煙芳艸夕陽牧牧童慣識林塘路咲坐歸來穩似舟

○馬

華山春暖艸初肥縱放歸來日暮時莫道气摧風骨老曾隨仙馭到瑤池

○竹木幽禽

落葉平林遠墅空疏篁枯木自成叢不知何處飛來鳥獨立人呼十二紅

○梅

冰姿元不染纖塵彷佛羅浮夢里人憶淂江南殘雪後一枝常占上林春

○雲山人家

茆屋人家野山濆迢迢苔徑過橋分日長車馬渾無到惟有靑山帶白雲

○蒲萄爲許信賦

西風窓戶晚颼颼架上蒲萄已熟秋細數不過三十顆爭如一斗慱涼州

○桃花白頭翁

何事幽禽也白頭多情想是爲春愁緋桃一樹花開徧啼斷東風意未休

○梅山茶

一枝嬌艷雪中開醉怯寒風傍臘梅野鳥似憐春色好繁華深處故飛來

○和靖圖爲洪中書作

老鶴歸來暮雪深山童衣薄冷難禁先生獨淂梅花趣坐擁雙肩費苦吟

○憶味道

一自銜哀別薊門幾回惆悵嘆鶴羣春風擬約尋詩伴同上三茅看白雲

○梅爲湯伯安賦

孤根幾許托巓崖个个疏花映水開憶淂羅浮明月夜夢中疑是玊人來

○雪梅爲蔡宗濂作二首

春動官橋雪未消蹇驢隨處探孤標秪應誤踏羅浮路驚見仙娥整壓翹

雪壓冰枝冷不禁寒香素影傍瓊林追思東閣淸吟夜月到紗窓玊漏深

○爲彊徳中題菊二首

百般紅紫盡離披獨有黃花晚節奇幾度醉扶筇竹杖行吟拄月迥東籬

觧組淵明鬢未霜可憐三徑漸荒涼獨余晚節寒花在幾對淸香醉夕陽

○畫竹二幅爲彊徳中賦

此君標格本淸眞慣歷風霜不受塵媿我平生心性廦愛渠眞節日相親

翛翛鳳尾拂雲長翠色涼陰護石牀午醉醒來心似水恍疑淸興落瀟湘

○重九前二日思孟老親送酒口號以答其意

節近重陽菊未開故人先遣白衣來病餘正喜無灰酒且對東籬進幾杯

○題子陵垂釣

太史當年奏客星恩深無計可逃名從先不著羊裘去釣得桐江水淸

○時病初愈默坐中忽小童采芙蓉花一朵戲指索題遣懷

病起筠窓九月時傷懷幾度獨支頤芙蓉花發紅如錦老卻秋光捴不知

○畫牛爲湯伯安賦

怕向齊王堂下過竟隨牧豎度煙蘿時淸賢俊俱登用更有何人扣角歌

○送劉進學之宣州任小畫

昔年玊署共遨遊此日分攜計莫畱展捲題詩增嘆息一重雲樹一重愁

○小景四幅爲竹鶴友人袁州何太守賦

樹底茅堂帶遠村望中野色過橋分攜琴何處尋知巳擬約琳宮臥白雲

孤舟晚泊水雲鄕一枕南燻臥石牀殘醉醒來涼雨後忽驚漁笛在滄浪

江上芙蓉老素秋西風亂颭白蘋洲漁翁罷釣歸來晚一曲滄浪古渡頭

門外茫茫雪滿天江邊寒壓釣魚船先生獨發淸幽興郢曲髙砍任醉眠

○秋冬小畫

秋髙老樹半荒涼籬下黃花晚獨香一自淵明歸去後幾回對酒憶柴桑

門外靑山盡白頭此時誰棹剡溪舟先生獨擁吟肩坐應賦梁園興未休

○爲克讓賦竹

憶我江南竹外居幾多蒼翠蔭窓虛碧雲風捲涼生後曾借淸陰畫讀書

○送陳克讓

幾度都門送故人每回時節倍傷神驛亭楊柳秋狼藉獨有黃花帶露新

○題梅花

獨逞幽姿冰雪中不同桃李競春風莫言此日未成實停看調和鼎鼐功

○小畫梅竹幽禽二首

玊骨冰肌傲雪淸歲寒碧筱結同盟幽禽也似憐芳質故故飛來啄落英

羅浮仙子脫塵緇遠訪湘江皷瑟妃擬結歲寒冰霜操不妨幽鳥占南枝

○梅竹二首

姑射仙人弄粉姿此君相倚綠參差啾啾何處飛來鳥爭占春風苐一枝

斜倚煙梢傍水涯暗香疏影月明時一團淸气無人識獨有棲寒凍雀知

○和韻題竹二首

鳳尾搖風翠雨寒湘江云暗幾千竿扁舟記淂經過日吟倚蓬窓醉後看

湘浦朝看宿雨晴隔林猶聽鷓鴣鳴碧雲風淨涼生後頓覺煩襟分外淸

○白鸚鵡

黑距黃冠玊雪姿淸時應效鳳來儀上林棲處饒丹荔肯學鷡鷯戀舊枝

○賦竹

夢憶湘江路渺漫鷓鴣啼處碧雲寒澹煙疏雨孤舟晚曾記推蓬醉後看

○海棠白頭翁

獨憐幽鳥有何愁飛向花間也白頭應是春歸畱不住東風啼斷恨無休

○梅竹幽禽

隴梅花發雪晴時獨疏篁晚色宜何事幽禽不歸去應憐冰玊到寒枝

○聞訃音後不入睡省口號

紗窓日上夢初醒驚喜官閒志慮寧記淂金門聽漏日幾回和月候龍庭

○挽老先生髙味道之祖也時因過其家見壁上所題之詩故和其韻

翰墨淋漓色尙鮮竟騎玄鶴上遼天別來十載重相迥讀罷題文思惘然

○憶味道因窓外有薔薇花一架故因起興時永樂廿二年春三月也

滿架薔薇帶露鮮小窓相對暮春天看花有憶同心友尊酒孤吟思渺然

○自述

烏紗玊佩錦衣鮮待漏金門月滿天朝罷歸來兮曙色銀鞍咲坐興飄然

○舟中口號

十載編摩侍禁闈一朝優詔許南歸春風滿面歡無極暫脫朝衣著彩衣

○蓬窓曉眺

蓬窓睡起春日曉遠山數點晴更好白雲飛處樹依稀紫翠空蒙如可掃

○過洪

徐州洪下呂梁洪巨石飛濤勢若春疏鑿當年誰氏力生民猶賴禹王功

○過髙郵湖是日煙霧望東岸彷佛如寺

野樹茫茫夾岸斜望中煙浪浩無涯髙低樓閣云深處彷佛僧家與道家

○送性初南還兼蕳諸故舊

宦遊薊北一年餘每嘆離羣學業疏傳語江南諸故友如何不寄半行書

○送同年田進士

紫陌香塵蕩綠漪雨晴江上艸離鶴鳥啼花落行人腸斷時

○冬日獨坐口號

木落林空風怒號不堪寒雨苦瀟瀟衡門鎭日無人到坐久吟懷轉寂寥

○爲湯靖題小景

門掩靑山白晝閒野雲時逐鶴飛還幽人話到忘機處塵事紛紛總不關

○題小畫牛

艸暖郊原老牸肥牧童靑笠綠蓑衣想應畊罷東臯晚急度河梁冒雨歸

○題東坡遊赤壁圖並後一絕爲錢仲禮賦

老瞞曾此倒旌旗遺恨茫茫帶碧漪獨有先生心似水來遊朗詠月明詩

○寒江釣雪

四顧蒼茫玊樹寒扁舟何事泊江幹想應棹入山陰道興盡歸理釣竿

○題墨竹二首

數枝瀟灑碧瑯玕淸影誰移畫裏看記淂短蓬聽雨夜鷓鴣啼破碧雲寒

畫裏驚看玊一枝題詩猶想掖垣時日斜退直聯冠佩曾步靑陰出鳳池

○題賞春圖爲邢中書

畫橋楊柳綠生煙綺閣瓊樓沸管弦何處賞春遊冶客紫驑馱醉落花前

○筍

錦繃微露粉痕香才出莓苔未過墻休道此時頭角短春風還見拂雲長

○桃

佳實垂紅个个鮮連枝帶葉更淸妍自從宴罷瑤池會畱與人間薦壽筵

○林檎

異種相傳蜀郡生老僧何事獨畱情也知不是貪滋味愛此累累果實成

○枯木竹石

珊瑚老幹掛煙蘿蕭碧亭亭挺玊柯懸想旃檀禪定處云根春鎖綠陰多

○茄

本艸名傳是落蘇个中滋味勝膻腴老僧也愛田家好寫作山林野趣圖

○菜

幾年飽飫大官羊淡泊寧知此味長獨有山僧心似水摘供盤飣厭膏梁

○竹木白頭翁

古木蒼蒼俯碧流疏篁瑟瑟晚含秋幽禽獨立西風裏似向斜陽嘆白頭

○題道院梅花二首

玊雪姿容鐵石心一枝斜傍竹窓深道人放鶴歸來晚幾度相看月下吟

不見逋仙幾十年六橋風月興茫然尋春記淂孤山下曾棹東風載酒船

○題評事尹廷資小畫

石橋苔徑接孤村樹里人家晝掩門好似浣花溪水上杜陵人去艸堂存

○題寒山拾得爲道士潘爲善作

赤腳蓬頭百結衣嗤嗤應咲世人非國淸老衲相知後更有何人觧爾機

手拖竹箒咲呵呵心地冰淸掃甚麼塵世機關都識透又將何事問姮娥

○憶嗣初陳愽士先送別時曾許寄松鶴詩故云

憶昔都門話別時畫橋官柳綠垂絲匆匆不盡臨岐興松鶴曾言寄我詩

○送吳儀巡檢弟回

官河楊柳半靑靑話別離亭思不勝行舟獨載春歸去忍向沙頭看鶺鴒

○送人歸省

春暖都門柳絮飛一尊綠酒送人歸髙堂明到稱觴處應對東風舞彩衣

○走茟寄樊知州景昭唐舟禦史附去

人事年來日轉多荒涼茟硯柰愁何閒中莫道交情薄鴈到衡陽自不過

○寄味道四絕

新詩欲寫問興居坐到黃昏一字無不是別來情義薄祗緣茟硯日荒蕪

屋後靑山戶外溪紅塵隔斷足幽棲春風想象行吟處綠樹陰中聽鳥啼

官閒猶淂著萊衣膝下承顏願不違懸想碧桃花樹底錦輿幾度日斜歸

舞罷萊衣對遠山此心應共白雲閒閒時自是僧家事還擬來趨玊筍班

○戲題小畫

曙色蘢﹖﹖忩噪乳鴉樓臺煙樹鎖晴霞曲闌干畔人如玊笑倚東風看落花

○靜海夜泊偶成

昔年曾此駐扁舟今日重過憶舊遊明月異鄕人獨自郵亭依舊對寒流

○和秦性初韻二首

簪纓朝罷天初曙退直歸來日未斜嬴淂一生心自在愧無才徳報

皇家

染翰歸來興自賒吟鞭咲指夕陽斜英英天際雲飛處幾度相疑是我家

○和進士胡公智畱別字宗愚會稽人任禦史終布政

久別重來到日邊那堪今又買歸船人生離會如秋月幾度虧時幾度圓

○過沛縣登歌風臺口號一絕戲之十四年

少年曾誦大風歌此日登臨感慨多千哉英雄何處去空餘碑石對寒波

○中秋病中口號二絕遣興

夜涼碧落絕纖埃天府誰將寶鑑開素彩迷茫搖桂影玊波瀲灩浸樓臺

玊斧仙家巧斲磨六丁推出湧金波乾坤萬里俱涵壁歲歲無如此夜何

○口號一首戲呈性初良友

一年一度進燈詩才薄多慚聖主知不向同儕爭勝負祗將忠悃答明時

○得家書口號寄回

庭闈久別客金臺幾度音書遠寄來問我歸期歸未淂西風湏待菊花開

○春日病中感懷四絕戲嘲同年諸知巳

嘲秦性初

嘲彭顯仁

嘲陳顯良

嘲存禮

嘲秦性初

客窓臥病兩旬餘每嘆交遊日漸疏獨有山陰舊知巳朝回幾度到衡廬

嘲彭顯仁

寄語文江彭顯仁年來風采倍精神應知自淂琴書樂不復畱心念故人

嘲陳顯良

曉出長衢踏曙光歸來庭館又斜陽奔馳日日因何事秪恐秋添兩鬢霜

嘲存禮

靑年文彩最風流玊署朝趍淂自由退直歸來無个事綠窓相對拓茶甌

○挽山陰王主事賢母

淑質淸兮兩鬢星髙堂正擬享遐齡如何一枕遊仙夢長夜漫漫竟不醒

○送朱徳和就步士初之韻﹝下佚﹞

﹝前佚﹞紫泥還擬九天來

○夏日睡起漫興

瓦枕藤牀醉夢醒竹窓幽戶午陰淸隔林好鳥如相約時復來啼三兩聲

○墨梅

憶昔孤山雪後時鮮鮮縞袂絕塵緇別來何事姿容老想過羲之洗硯池

○紅梅爲孫瓚題

冰姿曾不染紅塵何事新妝也艷人想是瑤池醉歸晚誤隨桃杏競芳春

○寄同年陳行人因彼人來賣茶問及故云

昨來試問賣茶人爲說君家是遠鄰欲折梅花寄相憶一枝老盡故園春

○紅梅

鐵石心腸冰雪肌一生籬落靜相宜多應俗眼嫌淸淡也學桃花逞艷姿

○題折扇小舟似送行者

一葉扁舟柳市頭幾回欲上意綢繆臨風唱徹陽關曲無恨離情逐水流

○題幽蘭

露葉含曦迥絕塵花開巖壑殿芳春書窓讀罷淸吟處愛爾幽香自可人

○墨梅

羅浮春動雪初消嫩蕋含香色更嬌記淂玊堂淸詠處闌干東畔月華饒

○獨坐感懷悼巳故三兄揮淚成之

退直歸來意獨幽客懷偏動鶺鴒愁憶從暮雨兮飛後幾度相思淚晴流

○送王公器歸鄕

載酒沙頭送舊遊春歸花柳総含愁新鶯也似知人意啼傍離亭不少休

脫卻朝衫著布衣臨岐莫遣思依依人生淂意湏回首莫待春深花亂飛

○題八駿啚

弄影輕翻碧玊蹄香塵輦道騁驕嘶想應仙仗看呈罷卸卻金鞍出禦堤

○題小景爲邢編修克敬賦

煙樹蒼茫帶遠林靑山茅屋白雲深衡門晝掩無塵到扶策應知覓賞音

○題小竹爲邢克敬作

何人醉寫碧瑯玕翰墨淋漓濕未幹記淂孤舟湘浦夜一枝淸影月中看

○寄王伯順先生茅山人也

賣藥從來不計金門栽紅杏巳成林也知住近華陽洞曾淂仙方養道心

○題四皓啚

隱隱啇山春到稀紫芝歌罷淡忘機翻然只爲畱侯計一著炎劉決是非

○梅花爲彊徳中題

睡鴨香銷夜巳分一窓澹月照梨云淸香寒襲吟懷冷寫出新詩酒半醺

○梅花爲孔叔茂題

野店疏籬曲澗潯孤標斜傍竹林深相思寓直西淸夜曾對寒香月下吟

○題牛背牧童

春暖平原煙艸肥柳陰牧罷夕陽微兒童慣識林塘路縱著鞭繩月下歸

○題松上雙喜鵲爲易百戶賦

喬木淩霄雨露深陰連油幕晝沈沈應多勛績褒封近靈鵲先來報好音

○送前王公順歸鄕二首

江上西風老白蘋驚看秋色獨傷神嗟予自是天涯客忍向天涯別故人

朝回聯轡出皇州載酒沙頭送舊遊一片離心似楊柳西風狼籍不勝秋

○題道士小畫二首

瀟湘昨夜雨初晴鴝鵒飛來似有情莫道孤棲不能語當年曾學甕中聲

琪樹含云濕未收曉未靈鵲立枝頭彊彊不遂羣飛去淂喜應先報羽流

○題吏部沈主事小畫

不到家山山十年雲林書屋想依然他時淂遂歸田計重向耶溪理釣船

○口號寄楊大參遜之

聞說薇垣徳政新公餘風月伴吟身荔枝嚼到甘甜處莫忘同時玊署人

○和晏驛幕賓詠天鵝二首

暫寄行蹤野水濆雪霜毛羽敻超羣他時髙展淩霄翮萬里扶搖掣海云

棲迹沙汀聲不聞淸奇標格異雞羣會看相逐丹山鳳奮翅和鳴到五云

○口號四絕送蔡良醫孫回桐鄕

蔡家孫子好丰儀玊樹涵云映碧漪不獨能專盧扁術又攻楷法學吟詩

十年京國作芳鄰愛爾淸勤學業新門徑日長無俗客相親多是玊堂人

家住桐溪越水頭束書歸槷卓扁舟到時朋輩驚相問應說神州作勝遊

溪上相陰浸碧波波光風漾縐緗羅丹房別卻經年久到日應知長薜蘿

○寄武當邵郎中書來欲寄物難將故戲之

折破涺緘喜欲顚故人何事意懸懸仙山土物如相寄陸路難將附便

憶昔曾同禁苑遊花前風月幾賡酬別來雲樹分南北一度相看一度愁

○寄王思孟

憶昔華陽作勝遊仙房幾共醉觥籌靑天歌罷月將落猶自淸談興不牧

○春初口占二絕寄同年徐憲副

都門雪霽曉寒消嫩綠扶春上柳條欲折一枝寄相憶滇池萬里路迢迢

古人千里重鵝毛萬里將來意更饒慚媿客邊無以報新詩聊寫代瓊瑤

○寄邵郎中因其納寵故戲之

自道精神不似先好將眞汞固丹田如何尙有風流態忘卻糟糠伴少年

官居仙境列仙班煉淂丹砂有幾般衰朽自慚蒲柳質肯分■﹝此上夕下﹞子駐容顏

○口占送吳公琰兼寄宗濂等友

三年大比又臨期每過西風憶舊知送別官亭寄消息秋香湏折兩三枝

光陰冉冉急如流回首槐黃又是秋折得秋香聽捷日都門翹首候行舟

○送張先生致仕歸閩

昭代王門久曳裾承恩今喜賦歸歟平生心地淸如水行李蕭蕭総是書

顏如丹渥發如霜廿載相逢在帝鄕此日一樽臨祖道交情渾似別情長

蘭舟曉發潞河壩思入平沙路幾千想淂到家尋舊業白雲書屋尙依然

春暖鶯花滿禁城惜春那忍送人行柳邊怕聽呢喃燕似向東風訴別情

○寄中書洪益中夢菊先生四首

我來君去不相逢廿載交情若夢中遙想書囪吟樂處春風醉看落花紅

都門風月昔同遊歸老家山幾閱秋淸思也知多夢菊不知曾夢故人不

望入天臺客路長江云野樹思茫茫別來每嘆光陰速屈指於今巳十霜

樗材慚愧軄南曹闇劣何由識俊髦獨念故人成久別多情聊爾寄霜毫

○題三益圖

大夫自是棟梁材慣歷冰霜老不摧若問平生誰是伴湘娥姑射共徘徊

○爲李進士題竹

湘江夢斷路漫漫露葉煙梢畫裏看憶昔短蓬孤泊夜鷓鴣啼徹雨聲寒

○寄嘉興黃子勉太守

南曹晝永靜無塵坐對紅葵憶故人遙想瓊林同醉日門墻桃李幾番春

○送時陰陽大正歸儀眞

殷懃千里寄香芹珍重斯文气味新愧我平生心性癖獨於此味冣相親

靑囊妙術得家傳簪紱蟬聯幾百年此日考成膺

○村居效陶體四首

幽幽村居異彼廛廬門無車馬戶滿桒楡羹蔾飯糗淡泊自如時皷我琴時讀我書

村居幽幽面山臨流四時代謝春而復秋載畊載耨於田於疇租稅惟收此外何求

依依楊柳蔭我戶牖柔條嫩葉念汝寧久嗟彼松篁四時相守不凋不瘁爲我之友

嗟予小子才無寸長寤寐周孔墜緒茫茫譬彼滄海欲涉無梁何以自釋盡我壺觴

◆六言絕句

戲書嚴譯小扇

山水

山水圖爲趙輔作本學教諭克通之子也

○戲書嚴譯小扇

數點山凝晚翠幾家門掩秋晴斷續林間鳥韻吾伊樹底書聲

○山水

雨過溪橋路滑云深茆屋人閒門掩半林黃葉窓涵幾點靑山

○山水圖爲趙輔作本學教諭克通之子也

曲曲溪回洲渚重重樹掩人家落日數聲啼鳥春風幾度山花

默庵詩集卷終

●附錄

昔日同遊玊署春喜君辭翰兩如神蔡邕傳業惟嬌女蘇徹論文有懿親南浦綠波才觧纜西山落日又沾巾欲題哀些無佳句卻恐泉中觧咲人

四明楊守陳

三年別卻鳳凰池哀毀傷生眾所悲巳羨山濤能有子詎知伯道竟無兒彤毫不染金花品黃壤空埋玊樹枝詩社相逢倍淒愴招魂爲賦楚歌辭

泰和尹直

黃金闕下紫微郎聞訃南還惜蚤亡賈至有詩誰可和鄧攸無子共堪傷遊魂不復歸槐國染翰空思在玊堂我忝同朝相識久吟成愛些欲沾裳

鳳沼承恩廿載余風神楚椘更能書那堪大夢遊蓬島空有遺編貯石渠才擅謫仙今巳矣天於伯道竟何如白頭慈母傷心處淚灑西風日倚閭

錢唐王獻

早歲抽毫侍玊皇五花筆底發天香朝廷久悼忠臣逝士類俄驚孝子亡芳樹云深鵑血濕空齋月冷桂林荒幾回太史昭潛傳欲朿生芻莫一觴

雲中劉道

丙子年間臥病歸隔鄰垂門獨勤渠令人自醉周郎在於我相知鮑叔如南墅叩門春載酒東樓剪燭夜看書而今事事成陳迹望斷殘鴻幾嘆吁

中事秩滿欲喬遷白髮尙書訃忽傳千里三茅尋玊局五年雙壁墜黃泉伏生有女能名世伯道無兒不怨天落日屋梁成底事一回馳想一潛然

江陰卞榮

海內交遊羨獨賢風流文采況翩翩可堪此別成千古卻憶同朝過十年楓樹楓林魂夢遠江花江艸故情牽素車白馬無由弔目斷南云淚泫然

瓊屮丘浚

昔日同遊玊署春喜君辭翰兩如神蔡邕傳業惟嬌女蘇徹論文有懿親南浦綠波才觧纜西山落日久沾巾欲題哀些無佳句卻恐泉中觧咲人

四明楊守陳

三年別卻鳳凰池哀毀傷生眾所悲巳羨山濤能有子詎知伯道竟無兒彤毫不染金花品黃壤空埋玊樹枝詩社相逢倍淒愴招魂爲賦椘歌辭

泰和尹直

黃金闕下紫微郎聞訃南還惜蚤亡賈至有詩誰可和鄧攸無子共堪傷遊魂不復歸槐國染翰空思在玊堂我忝同朝相識久吟成愛些欲沾裳

鳳沼承恩廿載余風神楚椘更能書那堪大夢遊蓬島空有遺編貯石渠才擅謫仙今巳矣天於伯道竟何如白頭慈母傷心處淚灑西風日倚閭

錢唐王獻

早歲抽毫侍玊皇五花筆底發天香朝廷久悼忠臣逝士類俄驚孝子亡芳樹云深鵑血濕空齋月冷桂林荒幾回太史昭潛傳欲朿生芻莫一觴

雲中劉道

丙子年間臥病歸隔鄰垂門獨勤渠令人自醉周郎在於我相知鮑叔如南墅叩門春載酒東樓剪燭夜看書而今事事成陳迹望斷殘鴻幾嘆吁

中事秩滿欲喬遷白髮尙書訃忽傳千里三茅尋玊局五年雙壁墜黃泉伏生有女能名世伯道無兒不怨天落日屋梁成底事一回馳想一潛然

江陰卞榮

海內交遊羨獨賢風流文采況翩翩可堪此別成千古卻憶同朝過十年楓樹楓林魂夢遠江花江艸故情牽素車白馬無由弔目斷南云淚泫然

瓊屮丘浚

偏傷故友情北砌植萱違素志南都結社負幽盟幾回踏碎梅華月空想芳馨感慨生

雲間金銳

明故中書舍人句容曹君廷端爲時名人天順辛巳丁尊甫冡宰公憂守制居家哀毀成疾歲甲申春遂弗起而卒訃聞縉紳傷悼不巳君之家世功名事業文章徳行則有志銘可考余與君爲世契之友今不可見也哀哉慨夫遂成薤歌以哭云

汗血龍駒不易求康衢馳驟正優遊官居近侍名偏著病入膏肓藥弗投奕葉家聲存宇宙綿延嗣續渺滄洲同朝愧我交情厚哀此詩成雙淚流

天順八年夏五月旣望直文淵閣奉訓大夫吏部員外郎四明王璚書

憶昔金閨日分題每詠詩如何千里外便隔九泉時隴樹秋云慘茅堂暮雨悲悠悠從此訣故舊倍相思

南郡余謙

十載抽毫侍鳳池淸才羙行士林推髙騫共擬皇恩擢永訣俄成故舊悲佳句誰收囊裏稿香名人仰墓前碑不堪埋玊荒原外山雨蕭蕭泣子規

錢唐淩暉

論心自信交遊少憶友徒增感慨多處世四旬無後嗣浮生一枕竟南柯忍餘懷抱千年恨重子淸新七字哦記得都門相別去更堪長往意如何耀宗羙如冠玊淨無瑕三葉簪纓重世家書法鐘王尢可尙詩宗李杜更堪誇正期釋眼來趨闕空擬承恩入艸麻幾度傷心明月夜寒梅移影上窓紗東吳馮■﹝宀之﹞

橋梓同朝夙著聲鳳池染翰沐恩榮吟余雅調成千首嬴得淸名播兩京正喜攄才登祕閣可堪埋王閟佳城春風南鴈傳哀訃和淚聞鵑倍愴情懷柔王詔

靑春咳唾落珠璣夢斷黃梁竟不歸從此鳳凰池上路令人長憶謝元暉

海虞淩遠

送君守制金陵去孰料翻爲永別期官道可能同步月雨窓無復共評詩計年喜過顏回算紹業憐無伯道兒東閣操觚今巳矣故山埋玊艸離離

南陽李溥

十載抽毫侍紫宸翩翩文采重儒紳詞工白雪多難和書法黃庭迥逼眞千里正期重會合九原誰料獨沈淪縱橫兩眼哭君淚灑落西風益愴神

京口蔣敵

茂陵秋雨後不見馬相如華表歸遼鶴仙符夢玊魚承明思夜直鵉誥憶天書掛劍今無及相望恨有餘平湖傀輔聞道嚴君已闔棺歸來血淚不曾幹幾函翰墨畱靑瑣萬里雲霄斷彩翰郢曲聲殘琴帳曉仙家夢入玊樓寒也知芳譽垂難泯碑碣雄文太史官

錦城桂茂之

仙班列職侍宸旒文采翩翩聞望優詩句曾畱千里別訃音今動百年愁花香春冷登山屐云影時籠載月舟幾度思君君不見空聯人說舊風流

錢唐林章

一十年來聯近侍揮毫常在鳳凰池自從居疚還珂裏無復趨朝拜玊墀宰木聲含朝夕恨穹碑文刻古今知難兄聞訃長安道幾對西風涕淚垂

太安康玠

夜半霜凋玉樹枝訃音俄爾到天涯如何塞徼七年便作塵寰萬古悲伏氏書存空有女鄧攸家在竟無兒交遊灑盡平生淚泉下故人知不知

內翰曹君廷端與余有家世之好丁丑歲初予罹譴北行禍不可測廷端在京問遺弗絕其交誼之篤固非利害盛衰所能易也今余釋譴南歸方期會晤以罄平生而君巳長逝矣悠悠蒼天何奪我良友之速邪南望嗚咽悲不能巳書此以代執紼之意云錢唐於冕奉挽

拜官曾至中書令薇垣遺徳人猶敬平生著皆雄文燦爛光華星日映風魂飛侍尙書翁死安生順那能同鳳毛接翅総秀發蟬聯奕葉咸輸忠才名千古淸風揚三山流水同其長畱題不足照潛志英精夜夜輝虹光龍文羅寢暗松楸縉紳遙憶不勝愁南天有日奉使去猶能萬里陳生芻

桐城何恦

卓犖才華邁俊英誰知天上玊樓成要津已失黎元望內翰空餘體法精花發禁街閒玊勒月髙古木隱佳城試看公子如君少幾度傷心淚若傾

建安楊璋鳳閣當年早致身皎然玊樹出風塵一從讀禮歸鄕國無復兮哲人永訣我哀斯人兮愁腸欲絕編懷英姿兮人中之傑涵飬徳性兮能圓而方擴充气宇兮至大而剛才華曄曄兮厥譽孔彰靑年作宦兮存膺寵光鳳池染翰兮日侍聖王昨疏憂制兮執親之喪謝天恩兮辭直玊堂駕舟宵徵兮歸彼華陽今春服闋兮我候南來東風鷢信兮訃音何哀我辱君愛兮衾曲慟哉哽咽無語兮涕泗滿顋爲交遊哀兮失玆輔仁益友爲國家哀兮失彼梁柱羙材驪龍淩空兮遺頷下殊送應文瑞兮丹山鳳雛人羨子建兮攄才而顯我哀伯道兮有而孤倚閭抱痛兮幾於喪明槁砧無籍兮泣血吞聲揚雅行兮重爾鄕評思覩玊質兮瘞彼佳城天漠漠兮云迷九京魂香香徒傷我情

蘇臺蔡敞

讀禮南歸幾度秋乘雲一旦事仙遊日邊無復趨金天多上應記玊樓露柳曉含終古恨風蟬晚送夕陽愁王孫此去何時返賦罷哀辭涕泗流丹臺張文目﹖翟十年辭翰侍金鑾咫尺天顏每對看應制新詩誇奪錦奉天紫詔羨回鵉中朝重擬徵司馬南國俄驚失謝安惆悵仙魂招不得九原從此夜漫漫

平湖沈棨

尊甫先朝冠六曹鳳池又見蚤揮毫可憐歸去持衰經無復來參衣錦袍仙鶴竟辭緱嶺去斷猿空向蜀山號全歸黃壤無遺憾手澤猶堪啟俊髦

太和蕭器用

明時橋梓並簪纓久處薇垣沐寵榮向爲親喪還栗裏竟從仙路訪蓬瀛鐫碑有字昭潛徳到處逢人說令名惆悵逝魂招未得西風落日不勝情

廬陵葛榮

廿年才羙擅詞林此日如何竟陸沈吞繭紙新染翰死央弦斷舊鳴琴蘭花遽謝餘淸馥鳳鳥髙飛渺好音幸有難兄居相府傷心親爲集哀吟

悠悠蝶夢入仙鄕朝野閒來爲感傷蕓閣蠹生書尙在硯池鯨化墨猶香人間揮翰無曾鞏地下修文有卜啇老我臨風灑淸淚無由縮地奠椒漿

太湖葉舟

●後序

默詩集序

客有詒予者曰詩可以不作乎予曰十五國風多田夫閨婦之辭矧爲士大夫而詩胡可以不作但患不能發乎自然往往抽奇取巧失夫性情之正耳詩胡可以不作也又有難予者曰詩可以易作乎予曰作詩湏探風雅之意以唐人爲宗隨事命意遇景得情不失家數法度斯善矣然湏是用功乃可到詩誠未易作也客去予方自咎言之不慚適滇臬僉憲句容曹公以先叔父吏部尙書子宜公默庵詩槁示予俾校編而序其所以且曰此吾叔父志之所之非一朝夕之故者吾弟中書舍人恆欲鋟梓以傅不果卽世其責非予爲而誰爲予因閱而論之古詩多效陳伯玊韋應物平淡閒雅得風雅翼中意長短歌行間出奇句亦不失溫李風五七言近體絕句思致淸遠出入髙達夫劉文房張文昌諸公機軸間要而論之是皆發乎自然道情述景或情景兼至而不失家數法度非探風雅之意以唐人爲宗而功用之到者能之邪所以然者由公發身科第揚歷淸華進秩於容臺天官恆侍禁近應

制共領鞮譯先後餘五十年涵飬造詣豈眞一朝夕之故哉詩之繇昌不亦宜乎夫詩之宗唐猶射之宗羿奕之宗秋丸之宗僚一定而不可易者古今人稱唐詩殆非虛語故予以公之詩擬諸唐人蓋欲學者宗公之詩以入唐人之室有不難者姑蘇陳先生嗣初爲翰林五經愽士時予少聞閣寵以下多以詩文質之今觀此槁有題張眞人枯木竹石絕句一聲霹靂墮天星驚起潛蛟出海溟煙雨滿林秋漠漠竟從何處弔相靈公手批云愽士陳先生看恐非唐人意更休效此體是則公詩之宗唐夙有定見予安敢妄擬以犯不韙之罪哉公諱義子宜某字默庵其號故集因以名之僉憲名景字廷章繇名進士拜監察禦史轉僉閩滇臬中書諱冕字廷端筮仕鴻臚屬遷典制中祕今昔皆以文學鳴於時謂不本公之教也歟因並著之俾人知其所自成化四年九月旣望京闈甲子科鄕貢進士雲南臨安府儒學訓導校文官華亭曹安序

默庵詩集序

