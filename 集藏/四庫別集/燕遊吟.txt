

燕遊吟

﹝明﹞陳應元撰

白門陳應元思昌甫著

●目錄

文華殿召對

庚午入覲劉五云先生贈詩以寵其行依韻奉和

庚午仲冬二日賤辰劉五云先生贈詩二律依韻奉和

庚午除夕以入覲至長安偕次兒守歲次王百谷韻

辛未元日早朝學舞呼嵩

長安立春次王百谷韻

春寒用陳白雲韻

二月十七日大雪宿富莊驛

二月十八日過阜城大雪見中翰鄭衝頻壁間和楊使君沙民種石田四律依韻再和

劉半舫光祿與余傾蓋莫逆長安入計竟不得一面悵然有作

辛未入覲抵都值同邑葉豫楠謁選奧西容縣令賦贈

長安辱太常卿沈芳楊先生招飲賦謝

跋

●文華殿召對

辛未入覲事竣正月二十三日上禦文華殿召對十三省監司臣得與焉恭�四律

文華晝敝接羣丌髣髴唐虞喜起風外吏被宣稱曠典至尊垂問慶躬逢木天記注云侵墨�藻��日映紅輯瑞此番洵獨盛司存表率媿無功【對畢上親語表率府州縣就是爾等故句中點出】

其二

旬宣敢附亮天工丹陛傳拜下風咨嶽繇來誇盛事瞻旒誰不羨奇逢金門旭日千班紫王案祥雲一朵紅天語曾將軍儲問挽輸死後敢言功【上親問宣鎭需餉甚急諭令速觧故句中點出】

其三

庶官無曠代天工四嶽詢咨可以風宣室謾誇前賈誼聖朝誰敢後龍逢揚言共吐散衷赤淸問頻憂塞外紅似此虛懷謙受益升平總是一人功

其四

十八年前濫若工重來親見泰交風明廷果是兪兼咈介性何知迎與逢鳳語琳瑯天吐白龍顏晬穆日含紅此行不減桓榮寵子子孫�詠帝功【是日天气晴和聖顏豫悅故句中點出】

●庚午入覲劉五云先生贈詩以寵其行依韻奉和

筆底光芒萬丈長趁時好趣舍人裝四方瑞輯咸瞻後兩部經成曾進皇貂尾續來形自咲螭頭傍得衮生香君家荊樹枝枝貴虎拜墀前識季方

○附劉五云贈言

千里朝天夫路長燕山晴雪照行裝五云髙處瞻雙闕萬玉聲中拜玉皇翠旆猶連靑岱色氛旌遙帶紫薇香多君保障應稱最佇有殊恩出尙方

●庚午仲冬二日賤辰劉五云先生贈詩二律依韻奉和

社櫟虛慚歷歲時望秋先落哎蒲姿顧龜那得金爲印數馬聊戚齒作司欲和陽春無雪句且將吟興付梅枝劉卽去後桃千樹壓倒潘花可佐巵

其二

赤松有約素誇張修短無心任彼蒼岱色何如荊樹羙薇齋先借筆花香蓬桑久掛都成櫟桃李栽盈卽是棠何日峯頭五老聚與君共話海天長

○附劉五云原律

聞道弧辰冬仲時生來果是傲霜姿西秦花繞文章印東國春生咻障司棠蔭遙連靑岱色�云髙覆凍梅枝山河十二稱觴處喜見南星映酒巵

其二

坐對南山錦宴張山先入坐色蒼蒼盤中乍薦蟠桃熟杯底新浮瑞艸香薇省千年瞻曉日�門隨地是甘棠馮君莫說丹砂好腹有陽春�自長

●庚午除夕以入覲至長安偕次兒守歲次王百谷韻

長安萬戶夜生煙子後便稱是歲前喜起拜稽古鳳闕文明垂象在龍田梅花陡放疑催臘栢酒停斟欲待年報說庭燎先燭斗趨蹌恐後不成眠

其二

爆竹喧聲聒耳頻銅刀劇罷禮廚神閒翻玉曆消殘歲竊幸金吾是比鄰明日偕聯集鳳侶今雷悵憶飼鴉人天顏有喜知惟近栢酒呼兒進再巡

○附王百谷原律

除夕燒燈野屋煙傷心萬感一尊夢買山尋�非逃世作賦讎經是力田藥褁空蘘遇舊臘梅花片雪待新年鄰家鶪犬催殘漏嘆息流老不忍眠

其二

玉曆流年何太頻每逢除夜暗傷神吳王城郭花藏縣陶令琴書柳結鄰對酒莫辭今夕醉明朝又是來年人城門山色靑如晝不負春光酒百巡

●辛未元日早朝學舞呼嵩

丹陛東演紛翠羽護重瞳朝元傍衮香攜袖�闕瞻旒佩盡王﹖忽薇省行書今識紫玉皇棒案�應紅辛盤辛歲敢私薦夙夜心心只在公

●長安立春次王百谷韻

無數夔龍集鳳凰禁城和气兆年芳南燻曲秦虞弦調北苑花栽蜀錦妝玊泮浮來荔粉白�鏤分得衮衣黃漢文豫有春和詔賑貸應寬田畯腸

○附王百谷原律

城上髙樓五鳳凰春云春日轉年芳鏤金作勝家家帖剪彩爲花樹樹妝太液池中波早綠�陽殿裏柳先黃隴梅消息無人寄斷盡江南思婦腸

●春寒用陳白雲韻

水薄疑將解坐來淸復淒柳黃花不咲山綠鳥無啼去絮驚生栗當窓怯欲迷暖時饒冷意暘谷似移西

○附陳白雲原律

前山冰未解春色故淒淒花蕋朝全斂鶯羣午不啼凍雲如絮白寒柳帶煙迷酒幔何多興�揚行徑西

●二月十七日大雪宿富莊驛

鞅掌風塵裏行藏暗自啇柳黃欺雪白圓塵亂珪方訪戴遲卬涉臥袁哎我忙占年果是瑞信宿亦何妨

●二月十八日過阜城大雪見中翰鄭衝頻壁間和楊使君沙民種石田四律依韻再和

入春猶積雪柳色半迷煙犢瘦懷長劍烏饑立短椽徵租荒畆外晨爨夕陽前爲感皇恩厚扶犂彊力田

其二

極目前村路蒼茫一片煙窓虛畱月牖瓦落�風椽三輔城居後二東壤接前安得女媧手煉成五色田

其三

彈丸黑子地遠樹盡含煙寂寂鶯無語疏疏屋幾椽雪飛二月後風急五更前莫說沙中若�沙勝種田

其四

已完輯瑞典策馬任衝煙堆堞二三里誅茅四五椽農虞胼胝後吏要稅租前寄語綏民者毋遺碩鼠田

○附中輸鄭衝頻原律

林臯遙策駟滿目畫荒煙地已鄰三輔村仍�數椽生涯疏柳外哎語小茅前年來謌帝力猶種幾分田

其二

將無欲其雨蒼涼五月煙閒鶪依比捨饑鼠出層椽瓶粟家家罄徵輪處處前麥秋曾幾日舉趾復於田

其三

徵兵初下詔有檄亦如煙將令須三肅民生只一椽糗藜曾不飽牛醑豈能前顧靡秋毫犯於玆克有田

其四

敢曰皇葉使擔頭萬里煙祗將圖欲繪安得筆如椽馬迹新沙上鶯聲右驛前一餐叨已飽雨我祝公田

●劉半舫光祿與余傾蓋莫逆長安入計竟不得一面悵然有作

劍合當年意气親長安落落愧延津如雲計吏疏還散似水交情淡更宜天上銀靑椎妙�人間金紫讓親臣君來我往成虛晤徐榻何時�下陳

●辛未入覲抵都值同邑葉豫楠謁選奧西容縣令賦贈

鳯凰臺畔侶領邑近蒼梧程技宜裁錦問鞭只用蒲萬松供友鶴【容縣有萬松亭】雙舄快飛鳬共作�安客同心月不孤

●長安辱太常卿沈芳楊先生招飲賦謝

天下安危系重身瀟然遠韻脫風塵一夔足矣需調鼎兩袖淸哉任積薪座上傾尊堪擬北都中下榻媿非陳深談不涉寒暄語半是憂邊半慮民

●

附陳眉公和律

附右方伯莫寅賡公祖和韻四律

附憲長勞金栗公祖和韻四律

附湯參予學憲和律

附大參李鵬南年兄和律

附水部汪孺石年兄和律

附陸景鄴憲副和律

附大參李鵬南年兄載和律

附右方伯寅賡莫公祖載和律

附李粹然僉憲和律

附劉五云和律

附大參都弘若年兄和律

附計部傳舟水年兄和律

附晉撫戴紫宸年兄和律

○附陳眉公和律

辛未入覲事竣正月二十三日上禦文華殿召對十三省監司白門思昌陳公與焉恭紀四律依韻奉和

彤廷奏績允釐工直椄明良太石風禹曰兪�欣再覩堯稱咨爾曠難逢矢心社稷慚屍素�指儲胥問朽紅當寧祗今宵盰極海邦淸晏敢言功

保釐心若嘆良工誰向東方采國風掛壁詔�成故事臨軒宣召實奇逢三春柳映簪裙�五色云攢繡衮紅莫謂君門猶萬里蚤閞麟閣待元功

淸時輯瑞召羣工拜舞堯天詠舜風傳語何如天語切外臣竊比近臣逢薇垣不放妖星白葵藿猶懸向日紅鄭重至尊垂大訓敢輸忠藎獻膚功

天神奇表運天工列國周咨十五風萬壽無疆勤頌禱一人有慶賀遭逢臣心似水同淸白聖貌如春帶小紅聞說靑齊多健俠東歸收取蕩平功

○附右方伯莫寅賡公祖和韻四律

輯瑞彤廷覲百工熙朝眞有泰交風賡歌自昔稱難覯詢嶽於羨幾逢霜皎欲窺臣意白旭升猶帶帶禦顏紅冠裳萬國瞻師帥人樂堯天總帝功

臨軒淸問徧羣工式表洋洋大國風漫擬外臣誇侍從轉從前席副遭逢保民不復憂饑色固圉無煩計粟紅三載價藩誰第一罘罳蚤已爲書功

流民常恐繪難工咫尺龍顏貢采風風動自來勤獨注時雍誰復詫稀逢矢將冰節﹖﹖系中素輸向散心日下紅棒出如綸矜異數愈知翼翼懋成功

聖主甄陶等化工矢忠疇肯負休風共言睿聽欽虛受莫向淸時嘆不逢亮采艷誇齊�錦陳謨彩奪上林紅孤臣遙憶天顏喜慚附旬宣擬建功

○附憲長勞金栗公祖和韻四律

金華開敝禦臣工十五諸侯獻國風政事更端垂訪落虞黃邃古欲重逢靑鵷隊里人披赤白獸尊前色映紅尙爾至尊厪遠近臣鄰孰是緩圖功

一片丹心欲亮工況乘初景被和風氤氳絲吐非凡響睟穆天顏總異逢湛露雀銜心破白蓼蕭燕語臉飛紅無勞九五東垂頤價徳維落定有功

東藩靖獻異羣工獨說泱泱大國風海外鯨波聖主慮天邊珠唾老臣逢魚聽綸緒溝藏碧樹暖香煙苑綻紅橐筆詞臣傳史冊渾凝圖卻漢時功

臚傳特進外藩工不是尋常楊柳風踧踖�知天上立回環轉憶月中逄賦詩魚藻猶�綠待宴鰲燈已樹紅歷落五溪云外客於時偶亦�江功

○附湯參予學憲和律

辛未入覲幼白陳老親翁保釐功第一恭逢召對和韻以紀其盛

天顏睟穆蒞羣工拜手賡揚喜起風夙夜自將惟職�明良交泰獨遭逢氤氳欲布千門��旭初升萬國紅爲問太平今日事亟����歌功

當年握筆詫神工此日陳詩貢國風鳳藻溫文承獨對龍顏霽色喜親逢平臺日暖晴煙紫宣席春深禦幄紅堯舜致君咸一徳同朝敷奏盡天功

�百僚表率有宗工會見周南盛世風四海謳歌羣瑞集萬方蒲谷一時逢臣肝披瀝丹楓赤�天語褒嘉玉璽紅誰紹關中河內績麒麐虛�待元功

人間何處說天工十雨無愆五日風疾若備�民隱切咨詢俯徧主恩逢烽煙西北憂農業杼柚東南問女紅頤祝康衢忘帝力四方風動不言功

○附大參李鵬南年兄和律

召集明庭厪代工依稀問道拜言風東藩近拱聯三輔列嶽周諮是曠逢如此虛懷來建白將令窮谷斷啼紅瑯瑯天語垂明訓總望推行敍九功

興朝聖主恊宗工龍起雲飛虎嘯風方召垂紳環屏翰臯夔步武謹將逢建威肯待羽林赤勤政�調玉燭紅廟﹖﹖美頻煩天下計巍巍岱嶽表穹功

補天此日媧皇工大化彌綸追古風密邇��慮更遠宣披肝膈意相逢情關韎韐勤推赤�切閭閻急積紅最是全齊瞻闕近洋洋東海蕩神功

彤墀瑞藹俯臣工喜起賡歌暢八風帝盎煦和千載遇天開光霽一時逢常教海寓田疇綠莫放巖疆烽燧紅東去保釐臣在此敢忘表率奏全功

○附水部汪孺石年兄和律

熙朝時亮爲天工玉帛來同萬國風咨嶽稱堯今又見拜言誦禹右幾逢龍顏春霽卿云湛鳳藻霞鮮瑞日紅邊計獨煩宵旰慮濟虛補詘是誰功

驚傳寵命下臣工習習香飄玉殿風淸問特垂千載遇嘉謨入告一時逢憂深民隱防蓮白慮切胡塵計粟紅表率自堪刑百辟勞謙君子恥言功

三年輯瑞集羣工聖慮淵微亟采風郡國那堪無歲望田疇惟碩有年逢羔羊惇節﹖﹖系垂素鴛鷺聯班錦曳紅東海洋洋稱重地保釐首紀價藩功

皇恩浩蕩等玄工晝日嘗思三接風喜見歌虞來獸舞西﹖心聞諫夏失龍逢玉河煙鎖條先綠禁苑春開朵欲紅課績無如邊務急巖關蚤借運籌功

藝諫從來及百工懸軺豈讓盛王風地天泰自三陽啟內外交同一日逢瞻闕光浮金水碧拜旒香繞禦鑪紅政先足食兵猶次從此講求卽實功

榮績曾經著若工保民喜又進豳風親臨黼扆誰同見宣召藩司君獨逢佩玉鏘鏘頭上黑攝衣幾幾腳邊紅琳瑯寶訓聞天際欽誦敢忘大造功

方略無煩謝未工願攄奇秉洗腥風倒懸亟就人間觧挾纊還從天上逢出塞雷轟弓影黑獻俘電擊�痕紅蕩平區域眞能事半壁撐持未是功

擘畫只爭拙與工綢繆未雨願聞風賈生說是猶非遇董子言不終未逢本質無淄從幼白效忠有血自胎紅東徵待粟誰飛挽漢室應推第一功

羨君先世出宗工艸檄曾令頭愈風代受詩文流裔遠家傳簪紱淵源逢於岐鳳至毛生彩�【宦秦】反魯駒從汗帶紅【令嗣善屬文】孰使至尊勤夢寐宣揚徳意有奇功

宦途多曆術逾工熟駕輕車似禦風帝念封疆煩顧問人爲社稷慶遭逢桑麻徧野靑兼紫桃李塡門白間紅【君曾典試】殫力辭臣蹇蹇格天還仗聖神功

○附大參李鵬南年兄載和律

千春勝日集羣工華蓋輕飄明庶風萬里��眞遠慮九邊挾纊亦稀逢縈宸王气浮長白拱闕天孫獻曉紅珍重玉音警有位好勤職業勉圖功

○附陸景鄴憲副和律

萬方輯瑞述天工帝語春溫問國風外吏望云雙闕迥多君就日寸心逢花間禦柳穿新綠殿上仙桃醉小紅咸激承恩分禹迹欲隨趨步奏堯功

○附右方伯寅賡莫公祖載和律

讀幼翁陳先生召對四律已爲次韻旣讀諸公和章珠玊紛披不禁技癢一再續貂聊供噴飯

五云祥繞集羣工宣室何堪拜下風神軼懸鍾弘讜論賦成采菽羨奇逢星依斗極蒸爲彩楓耀薇花色映紅無逸右來垂烱鑑君王靈寵鍚康功

東方誰調化瑟工卽看四履盡從風對楊不忝承休命敷奏洵誇有異逢宸扆設誠求保赤邊烽轉盻欲銷紅酬庸時爲懸車服豈待三年試以功

玉帛趨蹌盡百工車書從說大同風四���遐方徧九敍歡歌盛世逢惟正悉心供自��搜無復紀於紅履霜應有持盈慮猶廑咨詢最僝功

久懸令甲課熙工散藿還思皞皞風堯舜倍深宵旰計禹臯胥慶水魚逢應知善集狐裘白陋卻規陳燭影紅逓自百揆之九牧盡人輪赤不居功

○附李粹然僉憲和律

嶽薦臺星侈亮工三齊久矣拂條風香生薇署人龍見瑞輯天都主聖逢引座雙瞻垂佩碧呼嵩餘響繞云紅最編覽到東藩處聖策先書第一功

晴燻合殿萃羣工獨廑東方廉法風率屬��銘帝語臣賢主聖快時逢專城幾處官愁墨獻秉歸來顏�紅海岱最聲亦有吏保釐定自屬元功

紫袖委余覲百工忽承天上念邊風挽輸頻向藩臣飭庚癸還虞戍士逢徒識磧間身臥白幾人殿上額含紅嶽東竚看新膺寵奮武揆文藉爾功

嶽伯曾經寵若工於今復見拜揚風傳來北闕新恩重宴出尙方異教逢舉匕誰誇嘗�白歸鞍競喜夾油紅

明王前席應無負麟閣蚤開待膚功

○附劉五云和律

平臺親禦集羣工玉佩鏗鏗弄曉風堂陛懸來元不隔地天交處最難逢龍顏一藹春常霽漢殿初晴日正紅爲頌聖朝無闕事太平敢說是臣功

雞人唱罷走羣工禦輦香隨禦殿風魚水於今情共洽明良曠古喜相逢仰瞻快覩堯天麗拜舞欣看舜日紅惟願皇圖千萬載常將保障奏臣功

三年一度輯羣工八闕先詢大國風天語親承眞盛事外臣面覲自奇逢星迎劍佩環聲冷日耀旌旗禦仗紅身沐君恩無可報旬宣聊以畢臣功

天工欲代藉羣工喜起重瞻太古風剩有甘棠追召伯仍將苦諫比龍逢居官姱節如霜白報國丹心對日紅近又海門新奏凱二東平定�臣功

○附大參都弘若年兄和律

弘開左个亮天工薄海喁喁盡向風萬國趨蹌看盛典一人晉接詫奇逢光搖禦柳垂垂綠彩郁��裊裊紅仁主一言其利溥生民此日樂康功

補天文石運玄工矚徧民嵓備采風蔽芾直將追召伯昌言應不羨龍逢對揚自矢精忠白虛受躬承晬穆紅太史揚休胥載筆猗歟一徳起膚功

二東總牧式羣工渤海洋洋果大風侍從賡歌熙世事外僚淸問曠時逢鳴珂綬綰迎風碧端冕顏開映日紅喜起一朝稱最盛禦屏推首價人功

地聯三輔倚神工領袖諸藩盡下風圖繪��寧故事箸籌親授更稀逢不愁狂逞攙搶白時有源輸庾廩紅鯨浪廓淸尢不偶酇侯蜚挽�全功

○附計部傳舟水年兄和律

代天長懼圯天工親集龍旗問國風十三山�回掌次五千侯甸劇躬逢龍鱗云繞香煙紫雉尾天開日表紅早晚東西齊送喜摹江漢頌元功

無米之炊愧未工其空正擬獻齊風漢儀見問�遙想舜典詢咨恰快逄葛屨應無霜迹白倉脂判有桃花紅一分玉石河淸了不必靑天�粟功

自是天工賽化工一言萬國盡春風若散劉晏勤堪錄應念馮唐老未逢幾爲軍儲頭盡白叨稱表率面加紅中興從此年新數麟閣誰推第一功

疇稱東後首羣工九伯獨雄表海風布政以�希以猛愛君爲戇不爲逢鯨波夜靜天澄碧鳳彩朝飛�逗紅宇宙只今重整頓給軍千萬首誰功

云漢誰爲驅雨工翛然四海動天風周餘似�方愁孑漢徳如泉欻怒逢樓閣千重煙樹綠山河萬里錦花紅七旬早見苗來格不待微臣轉餉功

風運未奇郢匠工輦輸驪駕劇雷風對龍堪�韓承召射虎無如廣不逢可念九花塩汗白進銷三路燧煙紅酇侯莫道專漕挽追轉無雙是首功

五鳳樓成勞國工道襄龍虎是雷風四年運復唐虞際十三人親堯舜逢龍角空來牛气紫�須剪淨稻花紅野人重續歸鴻雅曰有旬��伯功

從來徵羽和難工況是九歌揚大風喜起聲�賡稷契咈吁人不忌龍逢風淸鼯鼠云禾綠�運鯤鵰錦浪紅艸木何知酬雨我鳥虫但觧�天功

○附晉撫戴紫宸年兄和律

幾年碌碌濫羣工此日新承喜起風邊塞經營勞睿算廓淸指顧慶躬逢晝長殿藹壚煙碧侍�階移日影紅嶽牧一時咸濟濟小臣籌策媿無【下闕】

●燕遊艸跋

人之文若詩大略肖其襟度玩世之人其言�憤世之人其言激經世之人其言正各隨性�之所近如石韻花香莫知其所以然者故亦�成一先生言挽近鉤玄索奇藉以慱譽𨿽名噪海內於巳之性靈邈焉無當也幼翁先生劉�經濟不沾沾於雕虫薄技有時摻觚吟詠以�寫其天趣皆黃鍾大呂之音不與世之錚錚�【下闕】

