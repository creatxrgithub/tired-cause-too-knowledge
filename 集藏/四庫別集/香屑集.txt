

欽定四庫全書

集部七

香屑集

別集類六【國朝】提要

【臣】等謹案香屑集十八卷

國朝黃之雋撰之雋字石牧號堂華亭人康熙辛丑進士官至右春坊右中允是編皆集唐人之句爲香奩詩凡古今體九百三十餘首前有自序亦集唐人文句爲之凡二千六百餘言集句爲詩始晉傅咸今載於藝文類聚者皆寥寥數句聲韻僅諧劉勰明詩不列是體蓋繼之者無其人也有唐一代無格不備而自韋蟾妓女續楚詞兩句之外是體竟亦闕如至北宋石延年王安石間以相角而未入於集而別錄成捲尙未單行南宋李龏之梅花衲剪綃集文天祥之集杜詩始別著錄然卷帙亦無多之雋是編𨿽雜取諸家之成句而對偶工整意气通貫排比聯絡渾若天成且惟第二卷

無題五言長律中重用杜甫二句陸防二句余𨿽灑灑鉅篇亦每人惟取一句不相重復且有疊韻不已至於倒前韻而一一如已出可謂前無古人後無來者𨿽其詞皆艷冶千變萬化不出於綺羅脂粉之間於風騷正軌未能有合而就詩論詩其記誦之博運用之巧亦不可無一之才矣乾隆四十五年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

香屑集卷一

中允黃之雋撰

自序

脂粉簡編每諷詞人之口花鈿侍從終慙神女之工爲芳艸以怨王孫緣情不忍執定鏡而求西子與影俱遊不吟紈扇之詩自奪鴛衾之價豈敢傳諸作者尋恥雕虫殊不類其爲人希聲刻鵠則有長卿消渴王霸幽居庾子山之染翰巧借丹靑嵇叔夜之鳴琴防諧絲竹惜流光之不駐嘆歡宴之難尋求女媧煉石之方腸回好繋是海燕窺梁之日花怯愁當於是彷佛煙光依稀仙躅千趣萬態因珠翠以興言六采五章鑿金銀爲書字若夫春風晝蕩明月宵懸珠网七重近接天孫之館金釭二等暫疑王母之臺弄藥爭花家家並翠佩蘭廕竹久久逾芳鳥間闗而共嬌鵲聮翩而不定旣開瑤戶綷雲霞於玉樓卽瞰銅街飾琥珀於虹棟原隰擁神仙之气軒庭映梅柳之春長廡生寒玉燒不熱重扃駐燠燭醉始酣有美一人是焉棲托妍妝袨服風符三月之春麗質冶容價奪十城之美產耶溪而濯質蘭麝氛氳觴瑤池以疊謡綺羅回薄曲眉丰頰流月亭亭鬒髮綘唇當閨脈脈誰能攀擷夢佳期於北方豈讓娉婷贈靈修於南浦又若侯家瑣第錦障如霞戚裏池臺美人似玉東吳信婦旁攜緑鬟南國妖姬咸貯金屋江女穿鍼之閣季倫調伎之園相如之宅西子之裏無不修眉橫波纖指如畫霓裳鳯髻競飾明璫云帔花冠來窺皎鏡煥爛而錦繡入玩熒煌而戶牖生春伴穠李以表年糅初梅而委色籬邊種菊菊艷苕華野外紉蘭蘭儀蕙問奼花嫋竹疑佚女之瑤臺長笛短簫類羣仙之廣宴金釵十二巧笑工顰牙管一雙能書善畫洗鏡光於月夜豈曰無娯疑佩響於風余何能竊似至如洛妃綽約玉女容華麻姑送酒智瓊陪宴雙珠絕價入王母之環四照靈葩撲江妃之佩霞漿玉醴散芳气之氤氳木蜜金膏映雕盤之錯落芙蓉帳裏一襲輕衣朱鳥窓前九莖仙艸孕靈娥之秀彩匪隔雲霄降神女之徜徉惟新風月聊比虙妃之館遙通婺女之津陰兔息肩於綺寮歸云納影於重廡若集瑤池之上潛羨羿妻似臨兜率之天更名佛婢神施鬼設非煙非云人欲天從若魚若水旣寄形於流艷凝睇相看苟有防於精靈持頤而笑春山歷歷扈鴛砌之仙遊暮雨沈沈漲鵲橋之逺岸藐然姑射之上未足比其淸華降於巫峽之陽不足冩其形狀更若柳巷靑樓倡姬蕩媵叢臺妙妓置層榻於南隅天水僊哥聞弦歌於北裏韶顏稚齒始預風流曲榻溫鑪自然飄蕩寫瓊毫而洞色綃縠參差索皓月而按歌管弦嘔啞飄輕裾翳長袖拂花蕋之翩翾披繡闥俯雕甍辭紅樓之婉娩纖歌凝而白雲遏芳酒滿而緑水春珠初滌其月華弦將調而雪舞瑤臺吐鏡翠發蛾眉銀燭掩花美膚膩體朝堂夜閣俱爲練玉之塲秋帳冬釭更示投香之所畱姓名於金穀命妖侶於石城麗容嫣然顏如桃李鼻息咈然香濃蘭桂花箋五幅遺天涯之美人瓊樹一枝狎蘭房之伎女纖濃合度長短侔形一肌一容一盼一睞靡勿嬋娟可翫枯槁皆蘇回風遏云之藝此日增奇共被同車之歡如月斯仰他若鄭婉秦妍燕姬趙女濮陽美婦把芳酒以畱歡越國名姝詠歸荑之自牧調絲擫管餞斜光於碧岫之前落絮飄花選麗質於綺羅之列獨立窈窕髲髢峨峨側身徘徊霜羅曳曳湔裙水上忽欲去而中畱拾翠巖邊若將翔而復倚覆彩鴛之瓦洞照一庭戴金雀之釵席芳十步亭亭獨處入華林而珠樹非多矯矯無雙見滄海之神山乍出燈前月下斜身倚幃日裏風中回眸去扇仰仙云而搖曳登綺席以逶迆旣彰絕代之姿須中傾城之色香堪愈病芳襲椒蘭畫以爲屏气含煙霧霞扉晝敞吟哦於貝齒朱唇繡桷晨開眷戀於芳辰美景是以遇河間之奼女龍腦呈香駭汾水之佳人海綃掩麗笙簧觸手能剏窈窕之思珠玉在傍可爲屬饜之具也於是新調鉛粉蘭圃多暄似隔窓紗瓊臺易接仙凡阻越見偶語而生疑姑姊引提與眞情而合契還悅臨卭之客始詣臨卭遙疑洛浦之人同遊洛浦顧我則笑不邀結而自親望之若仙尙殷勤而未已微言相誘花艷丹唇美態入神云靡緑鬢初疑夢覺攬明鏡於懷中遂致宵奔墜纖腰於掌上時則金燈照灼鳯脛吐花玉樹玲瓏魚鱗積磴捧金鑪而入侍輕攢翠蛾抗瓊闥而同嬉全沈笑靨形影雙美彼我一身價重兼金心同匪石丹鸎紫蝶必雄雌而與俱東鰈西鶼誓山海而長在言無漏口情皆發衷極千載之交歡蕩百齡之屙恙至於曉鐘初動晨光旣升粉黛之坐頽髩云垂膏沐之餘圓璫月聚是非雙遣心口兩齊與珠玉而俱灰將金石以齊固流光含睇不覺魂消斂袵易容如防膽怯暗聞珠翠頓華履以自持願把瑚伴瓊緘而不去此則窺形弄影畱臥瑇瑁之牀心照神交欲學鴛鴦之性以妖以艷且嘆且言是耶非耶盛矣美矣然而天長地久良防不恆山髙海深長亭欲別泛素波而徑去翦瑤帶而猶欷路隔危橋已極傷春之目天銷刼石誰憐此夜之心仙娥去月玉趾遲畱織婦希風花顏縹緲曉開魚鑰望蹇修兮不來暝出香街想佳人兮如在謂翔鸞之欲舞近入離弦信梁燕之莫儔能搖別恨長煙苒惹尙悄悄以在眸餘馥葳防亦倀倀而度日觀媚麗則瑤房有寂問涼燠則芳樹無情又或山中攀桂王孫遊兮不歸堂後生萱公子去而忘返織回文之錦目斷意迷首步搖之冠形單影只含情愈惑同銷地媼之魂握手已違自有湘妃之泣踠長條於柔指著手成春掩離涕於交頤將刀斷水何時促膝已無爲雨之期詎肯動心復認吹簫之侶膏鉛不禦奪首飾於金鈿衾被罔畱卻冰紈於寶笥何相思之可寄瀛海千尋非夢寐而不通金墉萬仞遂使靑郊晦色紫陌迷塵逮花落而春歸竟月同而地隔夫陪歡北渚幸無折齒之慙動影南櫺多值斂眉之日五情空熱翻笑鵲河兩心似火親當獸炭悵緣情而莫極難立節以自持倘未忘情曾因善賦洛川回雪許予以煙霄鸞鳯之交衛國報瓊富我以琳瑯圭璧之寶則重將越調劣近於謳歌不媿秦臺將回於咳唾更佇丹靑之玩無忘歡好之時明眸皓腕拂長袖而善畱雪膚花顏擁寒鑪而必出梳曉鬟也匣鏡重窺嚬翠黛兮修蛾再覩指蘭而可掇托芙蓉以爲媒喜滿其家經過款狎入同其室朝夕窺臨響環佩於層城可人如玉禦蘭芬於絕代煦我如春斜窓印月當綺疏而薦香彩檻臨風下云幬而暱枕錦裀象榻斜領全開金瑣銀鋪香風乍度可謂勤矣何其樂哉嗟乎情源九派浩無津涯情田萬頃敞無垠堮天穿地巧男歡女娯願親桃李之蹊必盡蓀荃之美列瑤窓而送燠本自無雙孕蘭畹而生姿素推第一雕簾繡軸挑錦停功寶樹瓊軒浣紗見影精靈惚怳愛羅幌之春風冶態嫣妍潄玉池之靈液纒綿巧妙弦管相催天紹嬋娟琴棋間作嫮容色授以勸酒曼睩騰光以橫波嬌如連瑣佩以幽襟妍若春暉題於團扇綺襦紈袴彈云璈而答歌碧繶緗絇繞霞廊而轉步金鋪月墜抽簪叩扉錦席夜陳引臂替枕窮百年之樂事記玆夕之當歌大欲存焉宿心遂矣視彼飾嫫母之容竊窺明鏡寄婦人之手空尋寶釵或滛言媟語忍赧汗以自媒或雌伏單棲顧容華之莫守布裙屝屨去也何緣朝虀暮鹽醜而思嫁者髙下相懸妍自逺嗚呼林何春而不花水何苔而不綠暖風習習瑤艸萋萋蘭欲芳而逼人鸚能言而入座聊因煒管庶幾申騷客之情猶隔瑣窓彷佛入神仙之境而授僕以幽憂孤憤之性不解衾裯博我以風賦比興之防空持硯席是故心靈若喪夢想徒勞覽綺紈之遊踐錦石封泥指簪履以翰懷纖羅礙日彼洛水之靈非匹猶賦陳思楚襄之夢應然思齊宋玉用開筆海競落文河刻乎貞金翠瑉貯之幽房密寢滛文艷韻誠非丈夫所爲盡態極妍此爲才子之最僕文非綺組學乏縑緗斷章摘句取譏於書廚散藻摛華尙慙於風雅常持縹帙移東就西時閱瑤籖抽黃對白有歡有戚如見如聞乃爲撫掌之資麄得捧心之態郁餘懷其誰語式以風騷命女史以書之增諸卷軸嗚呼花有情而獨笑春度桃源月未仄而先陰輪消桂魄芬芳九醖不待尊罍荏苒百齡聊因牋簡窺陳編以盜竊極耽玩以研精不三四年凡八百首爛若編貝章章貴奇端如貫珠句句欲活非錦非繡惟鴛惟鴦撮而集之情可知矣豈倩徐陵作序用極菁華爲逸少裝書別成新趣哉疑者曰鼓扇輕浮班揚掃地識者曰摹擬竄竊莊列寓言爭致於瑤編繡軸終傳鄭國之香或譏於畫虎續貂眞謂羽陵之蠧

脂粉【李商隱爲舉人上翰林蕭侍郎啟】每諷【崔融報三原李少府書】花鈿【常衮贈偼伃董氏墓志】終慙【崔融嵩山啟母廟碑】爲芳【李商隱謝河東公和詩啟】緣情【皇甫湜狠石銘】執定【李商隱獻河東公啟】與影【蔣至防兩賦】不吟【黃滔漢宮人誦洞簫賦賦】自奪【張仲素回文錦賦】豈敢【李白大鵬賦序】尋恥【溫庭筠上崔相公啟】殊不【皮日休桃花賦序】希聲【駱賔王上吏部侍郎帝京篇啟】長卿【張說宴薛王山池序】王霸【王勣遊北山賦序】庾子【顧云上陸侍禦啟】巧借【顧云上翰林劉學士啟】嵇叔【宋之問雨中褉飲序】防諧【元結篋中集序】惜流【吳筠洗心賦】嘆懽【徐鉉木蘭賦】求女【羅衮謝大理知已啟】腸回【陸龜防采藥賦】是海【羅隱謝崔舍人啟】花怯【陸龜防春寒賦】彷佛【陳山甫漢武帝重見李夫人賦】依稀【王勣遊北山賦】千趣【歐陽詹泉州二公亭記】因珠【徐夤勾踐進西施賦】六采【楊炯梓州惠義寺重閣銘】鑿金【李延壽南史潘妃傳】春風【宋之問秋蓮賦】眀月【趙勵秋鴻賦】珠网【張鷟滄州實性寺什迦像碑】近接【許敬宗鄂國公尉遲防碑】金釭【李商隱爲崔從事寄尙書彭城公啟】暫疑【崔融賀天后芝艸表】弄藥【李商隱祭侄女寄寄文】家家【王勃上已祓禊序】佩蘭【王勣遊北山賦】久久【李嶠與夏縣崔少府書】鳥間【呂向美人賦】鵲聨【歐陽詹出門賦】旣開【樊晦燕巢賦】綷云【張說洛州張司馬集序】卽瞰【長孫正隱上元夜效小庾體詩序】飾琥【李朝威柳毅傳】原隰【王勃秋日逰蓮池序】軒庭【唐宗春中興慶宮酺宴序】長廡【岑文本論攝養表】玉燒【孫樵蕭相國眞贊】重扃【王勃乾元殿頌】燭醉【獨孤霖宣州疊嶂樓記】有美【符載長沙東池記】是焉【蕭穎士伐櫻桃樹賦序】妍妝【王勃上已浮江宴序】風符【李湜江州衝陽觀碑】麗質【李百藥贊道賦】價奪【富嘉謩麗色賦】產耶【駱賓王上郭贊府啟】蘭麝【楊炯幽蘭賦】觴瑤【柳宗元天對】綺羅【謝觀招李夫人魂賦】曲眉【韓愈送李願歸盤谷序】流月【徐魁閒逰賦】鬒髮【謝觀招李夫人魂賦】當閨【皮日休桃花賦】誰能【溫庭筠上學士舍人啟】夢佳【蕭頴士愛而不見賦】豈讓【薛逢上翰林韋學士啟】贈靈【喬幽蘭賦】侯家【王勃采蓮曲】錦障【長孫正隱上元夜效小庾體詩序】戚裏【張說宴薛王山池序】美人【王勃別洛下知已序】東吳【王勃采蓮賦】旁攜【黃滔景陽井賦】南國【李商隱上河東公啟】咸貯【祖君彥爲李密檄洛州文】江女【王勃七夕賦】季倫【王勃夏日宴張二林亭序】相如【貟半千靑城縣令達奚君神道碑】西子【柳宗元與崔饒州論石鐘乳書】修眉【張說鄭國夫人神道碑】纖指【獨孤及仙掌銘序】霓裳【王勃九成宮頌序】競飾【符載愁賦】云帔【蔣防姮娥奔月賦】來窺【溫庭筠上崔相公啟】煥爛【李商隱獻相國京兆公啟】熒煌【謝觀招李夫人魂賦】伴穠【張莒櫻桃樹賦】糅初【李商隱爲成魏州賀瑞雪慶雲表】籬邊【陸龜防幽居賦序】菊艷【楊炯百泉縣令李君神道碑】野外【王勃送蕭三還齊州序】蘭儀【蘇頲封姚崇妻鄭國夫人制】奼花【沈亞之閩城開新池記】疑佚【盧照鄰雙槿樹賦】長笛【顧云謝試官啟】類羣【王勃乾元殿頌序】金釵【溫庭筠上鹽鐵侍郎啟】巧笑【呂向美人賦】牙管【李商隱爲柳州鄭郎中謝上表】能書【顧況晉國公韓公行狀】洗鏡【浩虛舟舒姑泉賦】豈曰【劉禹錫吏隱亭述】疑佩【陳山甫漢武帝重見李夫人賦】何能【李嶠賀瑞桃表】洛妃【崔融嵩山啟母廟碑】玉女【王棨琉璃窓賦】麻姑【王勣逰北山賦】智瓊【崔融嵩山啟母廟碑】雙珠【宋之問春遊宴韋曲莊序】入王【王棨聖人不貴難得之貨賦】四照【楊炯晦日藥園詩序】撲江【王棨珠塵賦】霞漿【宋之問早秋上陽宮侍宴序】散芳【左牢蟬蛻賦】木蜜【崔融啟母廟碑】映雕【盧肇觀雙柘枝舞歌】芙蓉【康僚漢武帝重見李夫人賦】一襲【李商隱爲安平公謝端午賜物狀】朱鳥【李嶠謝賜臘脂表】九莖【楊炯晦日藥園詩序】孕靈【宋之問太平公主山池賦】匪隔【蔣防夢捧日賦】降神【李邕石賦】惟新【韋夏卿毘陵東山記】聊比【崔融賀天后芝艸表】遙通【許敬宗尉遲防碑】陰兔【王勃乾元殿頌序】歸云【王勃九成宮頌序】若集【蔣防姮娥奔月賦】潛羨【王棨神女不過灌壇賦】似臨【王勃彭州九隴縣龍懷寺碑】更名【柳宗元下殤女子墓磚記】神施【韓愈孟東野墓志】非煙【韓愈賀慶雲表】人欲【柳宗元爲崔中丞請朝覲表】若魚【唐太宗答魏徵書】旣寄【謝偃影賦】凝睇【舒元輿牡丹賦】苟有【駱賓王螢火賦序】持頤【柳宗元陪崔使君逰宴南池序】春山【黃滔送君南浦賦】扈鴛【王勃九成宮頌序】暮雨【楊炯益州溫江縣令任君神道碑】漲鵲【盧肇天河賦】藐然【太宗述聖賦序】未足【太宗聖教序】降於【常衮贈偼伃董氏墓志】不足【楊炯公卿以下冕服議】柳巷【韓偓香奩集序】倡姬【王勃采蓮賦】叢臺【李商隱上河東公啟】置層【白行簡李娃傳】天水【孫棨北裏志】聞弦【王勃畢公宅別道王宴序】韶顏【蔣防霍小玉傳】始預【韓偓香奩集序】曲榻【李商隱爲外姑祭張氏女文】自然【溫庭筠上令狐丞相啟】寫瓊【蘇頲皇誕日畫像銘序】綃縠【李朝威柳毅傳】索皓【陳子昂薛大夫上亭宴序】管弦【杜牧阿房宮賦】飄輕【韓愈送李願歸盤谷序】拂花【韓伯庸幽蘭賦】披繡【王勃滕王閣序】辭紅【白行簡望夫化爲石賦】纖歌【王勃滕王閣序】芳酒【王勃逰冀州韓家園序】珠初【顧夐袁氏傳】弦將【盧照鄰悲今日】瑤臺【富嘉謩麗色賦】翠髮【王勃采蓮賦】銀燭【王勃秋日宴山亭序】美膚【舒元輿牡丹賦】朝堂【李商隱爲外姑祭張氏女文】俱爲【盧照鄰益州至眞觀主黎君碑】秋帳【步非煙與趙象書】更示【李商隱爲濮陽公祭太常崔丞文】畱姓【駱賓王冒雨尋菊序】命妖【王勃采蓮賦】麗容【常衮贈偼伃董氏墓志銘】顏如【楊炎右金吾楊公神道碑】鼻息【柳宗元河間傳】香濃【李華木蘭賦】花箋【裴說無雙傳】遺天【喬彞幽蘭賦】瓊樹【李商隱爲崔從事寄彭城公啟】狎蘭【王維白鸚鵡賦】纖穠【陳鴻長恨歌傳】長短【謝偃影賦】一肌【杜牧阿房宮賦】一盼【歐陽詹泉州二公亭記】嬋娟【康僚漢武帝重見李夫人賦】枯槁【溫庭筠上宰相啟】回風【權徳輿杜城郭居記】此日【駱賓王揚州看競渡序】共被【劉仁義彈李子和將軍文】如月【穆員新修漕河石斗門記】鄭婉【王勃采蓮賦】燕姬【富嘉謩麗色賦】濮陽【敬括蜘蛛賦】把芳【黃滔送君南浦賦】越國【胡運佩賦】詠歸【李商隱爲張周封上楊相公啟】調絲【李商隱柳枝詩序】餞斜【王勃上已浮江宴序】落絮【李嶠爲定王賀雪表】選麗【盧肇觀雙柘枝舞賦】獨立【宋之問太平公主山池賦】髲髢【柳宗元朗州司戶薛君妻張氏墓志銘】側身【李觀髙宗夢傳說賦】霜羅【崔融嵩山啟母廟碑】湔裙【李商隱柳枝詩序】忽欲【駱賓王螢火賦】拾翠【韋莊又集序】若將【沈亞之爲人撰乞巧文】覆彩【潘炎寢堂紫气賦】洞照【李商隱代彭陽公遺表】戴金【崔融啟母廟碑】席芳【王勃乾元殿頌序】亭亭【陸龜防采藥賦】入華【韋莊又集序】矯矯【盧照鄰益州至眞觀主黎君碑】見滄【陳子昂忠州江亭喜遇吳參軍序】燈前【孫樵罵僮志】斜身【蔣防霍小玉傳】日裏【李商隱祭小侄女寄寄文】回眸【沈旣濟任氏傳】仰仙【上官遜松栢有心賦】登綺【黃滔館娃宮賦】旣彰【常衮贈偼伃董氏墓志】須中【徐夤勾踐進西施賦】香堪【韓翃謝茶表】芳襲【柳宗元禮部賀甘露表】畫以【白居易批李夷簡賀屏風表】气含【宋之問春逰韋曲莊序】霞扉【王諲向街開門判】吟哦【黃滔漢宮人誦洞簫賦賦】繡桷【王勃梓州郪縣靈瑞寺浮圖碑】眷戀【陸龜防幽居賦】遇河【李商隱獻河東公啟】龍腦【黃滔明皇經馬嵬賦】駭汾【李商隱獻侍郎鉅鹿公啟】海綃【李商隱爲榮陽公端午謝賜物狀】笙簧【柳宗元乞巧文】能剏【沈亞之爲人撰乞巧文】珠玉【王勃秋日遊道池序】可爲【皮日休太湖詩序】新調【李嶠謝賜臘脂表】蘭圃【李商隱祭呂商州文】似隔【舒元輿牡丹賦】瓊臺【王勃乾元殿頌序】仙凡【顧云謝徐學士存問啟】見偶【呂溫藥師如來繡像贊序】姑姊【元結說楚何惑王賦】與眞【陳子昂薛大夫上亭宴序】還恱【陳子良祭司馬相如丈】始詣【王勃秋夜山亭宴序】遙疑【王棨曲江池賦】同逰【長孫正隱上元夜效小庾詩體序】顧我【獨孤及送徐侍郎還京序】不邀【陸贄收河中後請罷兵狀】望之【白居易三月三日祓禊洛濱詩序】尙殷【武三思賀老人星見表】微言【符載梵閣寺常準上人精院記】花艷【張鷟滄州實性寺什迦像碑】美態【李嶠賀梁王處見禦書雜文表】云靡【黃滔漢宮人誦洞簫賦賦】初疑【顧云謝徐學士存問啟】攬明【張鷟滄州實性寺什迦像碑】遂致【李商隱爲安平公兗州謝上表】墜纎【李百藥笙賦】金燈【陸龜防書帶艸賦】鳯脛【王勃守嵗序】玉樹【皇甫松大隱賦】魚鱗【王勃秋夜山亭宴序】捧金【李湜江州衝陽觀碑】輕攢【盧肇觀雙柘枝舞賦】瓊【王勃九成宮頌序】全沈【黃滔送君南浦賦】形影【李邕嵩嶽寺碑】彼我【孫樵祭髙諌議文】價重【皇甫松大隠賦序】心同【楊炯登祕書省閣詩序】丹鸎【王勃上已浮江宴序】必雄【劉禹錫傷往賦】東鰈【上官儀勸封禪表】誓山【江采蘋樓東賦】言無【張說爲髙力士祭父文】情皆【陸贄授李叔明右僕射制】極千【楊炯晦日藥園詩序】蕩百【符載長沙東池記】曉鐘【皇甫放非煙傳】晨光【陸贄論替換李楚琳狀】粉黛【皮日休酒箴序】頺髩【謝偃觀舞賦】膏沐【溫庭筠上宰相啟】圓璫【王勃乾元殿頌】是非【王勃畢公宅別道王宴序】心口【駱賔王初秋幹竇六郎宅宴序】與珠【皇甫松大隱賦】將金【楊伯成大智禪伯碑陰記】流光【權徳輿杜城郊居記】不覺【李商隱祭呂商州文】斂袵【皇甫松大隱賦】如防【陸龜防采藥賦】暗聞【康僚漢武重見李夫人賦】頓華【謝偃觀舞賦】願把【李商隱謝河東公和詩啟】伴瓊【崔融代宰相上尊號表】窺形【髙郢沙州獨鳥賦】畱臥【宋之問爲太平公主設齋嘆佛文】心照【楊炯晦日藥園詩序】欲學【溫庭筠上鹽鐵侍郎啟】以妖【徐夤勾踐進西施賦】且嘆【歐陽詹泉州二公亭記】是耶【劉禹錫何卜賦】盛矣【李商隱爲某先輩獻集賢相公啟】天長【楊炯庭菊賦】良防【王勃與貟四等宴序】山髙【王勃上明貟外啟】長亭【李商隱爲滎陽公謝借飛龍馬狀】泛素【李白送陳郎將歸衡陽序】翦瑤【王勃采蓮賦】路隔【陸龜防苔賦】已極【白行簡望夫化爲石賦】天銷【張鷟滄州實性寺什迦像碑】誰憐【王棨離人怨長夜賦】仙娥【王勃梓州郪縣兜率寺浮圖碑】玉趾【王棨神女不過灌壇賦】織婦【崔融嵩山啟母廟碑】花顏【黃滔館娃宮賦】曉開【顧云上翰林劉學士啟】望蹇【符載愁賦】暝出【蘇頲勤學犯夜判】想佳【王勃七夕賦】謂翔【崔融賀千葉瑞蓮表】近入【駱賔王贈李八騎曹序】信梁【陸贄鴻漸賦】能搖【宋之問送皇甫使君序】長煙【杜牧望故園賦】尙悄【張隨莊周夢爲蝴蝶賦】餘馥【劉禹錫傷往賦】亦倀【張晏謝集賢相公啟】觀媚【歐陽詹泉州二公亭記】瑤房【王勃靑苔賦】問涼【駱賔王冒雨尋菊序】芳樹【宋之問秋蓮賦】山中【王勃送蕭三還齊州序】王孫【盧照鄰宴鳯泉石翁神祠詩序】堂後【陸龜防幽居賦】公子【駱賔王答員半千書】織回【呂溫藥師如來繡像贊序】目斷【許堯佐章臺柳傳】首步【柳宗元謫龍說】形單【韓愈祭十二郎文】含情【黃滔館娃宮賦】同消【盧照鄰益州至眞觀主黎君碑】握手【司空圖詩品】自有【無名氏於侄承襲判】踠長【敬括蜘蛛賦】著手【司空圖詩品】掩離【駱賔王餞宋少府之丰城序】將刀【顧況送朱拾遺序】何時【王棨離人怨長夜賦】已無【黃滔陳皇后復寵賦】詎肯【羅隱謝刑部蕭郎中啟】復認【康僚漢武重見李夫人賦】膏鉛【呂溫藥師如來繡佛贊序】奪首【張莒櫻桃樹賦】衾被【季湜江州衝陽觀碑】卻冰【許敬宗麥秋賦】何相【王維送祕書晁監還日本序】瀛海【楊炯登祕書省閣詩序】非夢【李商隱爲汝南公賀元日表】金墉【王勃九成宮頌序】靑郊【常衮中書門下賀雪表】紫陌【羅隱上禮部鄭貟外啟】逮花【李徳畫桐花鳯扇賦】竟月【李商隱祭呂商州文】陪歡【王勃采蓮賦】幸無【韓偓香奩集序】動影【王勃上明員外啟】多值【白敏中息夫人不言賦】五情【李商隱祭小侄女寄寄文】翻笑【黃滔狎鷗賦】兩心【黃滔送君南浦賦】親當【王維宴韋司戶南亭序】悵緣【劉禹錫傷往賦】難立【白行簡望夫化爲石賦】倘未【白居易商山路有感詩序】曾因【顧云上陸侍禦啟】洛川【駱賔王揚州看競渡序】許予【崔融報三原李少府書】衛國【李嶠賀瑞桃表】富我【柳宗元答貢士沈起書】重將【羅隱上令狐相公啟】劣近【溫庭筠上蔣侍郎啟】不媿【溫庭筠上宰相啟】將回【溫庭筠上鹽鐵侍郎啟】更佇【皇甫瓊詞標文苑科防】無忘【張說酬崔光祿冬日述懷贈答序】明眸【白行簡李娃傳】拂長【李百藥笙賦】雪膚【許渾贈蕭鏈師詩序】擁寒【陸龜防幽居賦】梳曉【杜牧阿房宮賦】匣鏡【浩虛舟陶母截髮賦】嚬翠【徐夤勾踐進西施賦】修蛾【陳山甫漢武重見李夫人賦】指蘭【髙適陪竇侍禦南亭宴詩序】托笑【宋之問秋蓮賦】喜滿【孫樵迎春奏】經過【李商隱祭楊郎中文】入同【柳宗元祭太常崔少卿文】朝夕【李元卿廚院新池記】響環【虞世南文徳皇后哀防文】可人【司空圖詩品】禦蘭【李善上文選注表】煦我【孫樵祭髙諫議文】斜窓【顧云題武賓客嵩山舊隱詩序】當綺【陸龜防微涼賦】彩檻【王勃廣州寶莊嚴寺舍利塔碑】下云【王勃七夕賦】錦裀【李商隱上河東公啟】斜領【周繇夢舞鐘馗賦】金瑣【王勃九成宮頌序】香風【陸贄月臨鏡河賦】可謂【韓愈進學解】何其【王勣逰北山賦序】情源【王勃上明貟外啟】浩無【陸贄優防畿內百姓詔】情田【薛廷珪授徐彥樞禮部員外郎制】敞無【歐陽詹曲江池記】天穿【韓偓紅芭蕉賦】男歡【盧照鄰悲今日】願親【謝觀吳阪馬賦】必盡【李徳平泉艸木記】列瑤【王勃七夕賦】本自【李商隱上河東公啟】孕蘭【駱賔王上瑕丘韋明府啟】素推【沈旣濟任氏傳】雕簾【王勃梓州郪縣兜率寺浮圖碑】挑錦【司空圖春愁賦】寶樹【吳筠思還淳賦】浣紗【皮日休桃花賦】精靈【王勣遊北山賦】愛羅【樊晦燕巢賦】冶態【陸龜防郁李花賦】潄玉【吳筠洗心賦】纒錦【駱賔王謝學士示詩啟】弦管【駱賔王揚州看競渡序】夭紹【蔣防湘妃泣竹賦】琴棋【韋夏卿毘陵東山記】嫮容【蘇源眀小洞庭五太守燕借】曼睩【呂向美人賦】嬌如【陸龜防采藥賦】佩以【溫庭筠上學士舍人啟】妍若【李商隱祭楊郎中文】題於【顧云上戶部鄭貟外啟】綺襦【溫庭筠上宰相啟】彈云【顏眞卿南嶽魏夫人傳】碧繶【溫庭筠錦鞋賦】繞霞【王勃七夕賦】金鋪【王勃九成宮頌】抽簪【陳鴻長恨歌傳】錦席【富嘉謩麗色賦】引臂【蔣防霍小玉傳】窮百【楊炯晦日藥園詩序】記玆【宋之問春夜令狐正字田子過敝廬序】大欲【白行簡李娃傳】宿心【陳子昂別中嶽眞人序】飾嫫【李嶠謝撰文降勅褒揚表】竊窺【李嶠謝賜臘脂表】寄婦【柳宗元吳郡陸夫人志】空尋【陸龜防采藥賦】淫言【杜牧李府君墓志】忍赧【孫樵逐痁鬼文】雌伏【杜甫祭外祖祖母文】顧容【浩虛舟舒姑泉賦】布裙【杜甫祭外祖祖母文】去也【李商隱祭小侄女寄寄文】朝虀【韓愈送窮文】醜而【顧云上陸侍禦啟】髙下【王勃上明貟外啟】妍媸【王勃上皇甫常伯啟】林何【太宗靑苔賦】水何【楊烱靑苔賦】暖風【江采蘋樓東賦】瑤艸【黃滔陳皇后因賦復寵賦】蘭欲【宋之問春夜令狐正字田子過敝廬序】鸚能【蕭穎士白鷴賦】聊因【則天后臣範序】庶幾【徐鉉木蘭賦】猶隔【張仲素玉鉤賦】彷佛【宋之問宴唐卿山亭序】授僕【王勃夏日諸公見訪詩序】不解【李商隱爲某先輩上集賢相公啟】博我【柳宗元答貢士沈起書】空持【溫庭筠上學士舍人啟】心靈【王勃秋日遊蓮池序】夢想【康僚漢武帝重見李夫人賦】覽綺【太宗感舊賦】錦石【駱賔王冒而尋菊序】指簪【羅隱上李永寧相公啟】纎羅【賈餗蜘蛛賦】洛水【陳山甫武帝重見李夫人賦】猶賦【駱賔王揚州看競渡序】楚襄【康僚武帝重見李夫人賦】思齊【顧云上翰林劉學士啟】用開【駱賔王秋日餞尹大往京詩序】競落【駱賔王冒雨尋菊序】刻乎【李商隱上河東公啟】貯之【李商隱別令狐拾遺書】淫文【白居易和答詩序】誠非【韓偓香奩集序】盡態【杜牧阿房宮賦】此爲【陸龜防和顏萱過張處士故居詩序】文非【溫庭筠上紇幹相公啟】學乏【李商隱爲同州張評事謝辟啟】斷章【李商隱元結文集序】取譏【韋縠才調集序】散藻【李商隱爲某先輩獻集賢相公啟】尙慙【溫庭筠上蔣侍郎啟】常持【溫庭筠謝賚集賢墨啟】移東【陸贄論裴延齡姦蠧書】時閱【顧云謝徐學士啟】抽黃【柳宗元乞巧文】有歡【李華相裏】如見【劉禹錫融大師新塔記】乃爲【李白送陳郎將歸衡陽序】麄得【韓偓香奩集序】郁余【徐魁閒遊賦】式以【李商隱獻鉅鹿公啟】命女【白敏中息夫人不言賦】增諸【杜甫同元使君舂陵行序】花有【駱賔王蕩子從軍賦】春度【常衮浮萍賦】月末【王勣逰北山賦】輪消【駱賔王傷祝阿王明府詩序】芬芳【李商隱爲滎陽公謝勅設狀】不待【錢珝爲兩省官謝內宴表】荏苒【溫庭筠謝紇幹相公啟】聊因【顧云上殿院韋侍禦啟】窺陳【韓愈進學解】極耽【李百藥贊道賦】不三【令狐楚白楊神新廟碑】凡八【白居易香山寺白氏洛中集記】爛若【柳宗元送幸南容歸使聮句詩序】章章【孫樵寓居對】端如【陸贄論前所答奏未施行狀】句句【孫樵與王霖秀才書】非錦【李商隱賀慶雲表】惟鴛【盧肇觀雙柘枝舞賦】撮而【李翺韋氏月錄序】情可【王勃夏日諸公見訪詩序】倩徐【韓偓香奩集序】用極【李商隱獻相國京兆公啟】爲逸【李商隱謝河東公和詩啟】別成【沈亞之鑿山引瀑記】疑者【韓偓與崔羣書】鼓扇【孫棨北裏志序】班揚【李商隱爲李貽孫上李相公啟】識者【柳宗元送從弟謀歸江陵序】摹擬【柳宗元讀毛頴傳後題】莊列【白居易禽史詩序】爭致【黃滔漢宮人誦洞簫賦賦】終傳【喬彞幽蘭賦】或譏【李嶠爲水旱災異陳情表】眞謂【陸龜防書帶艸賦】

香屑集卷一

欽定四庫全書

香屑集卷二【此卷俱和香奩題次韻】

中允黃之雋撰

信筆【三首】

擬問陽臺事雙蛾幾許長犀株防膽怯蘇合借衣香動水花連影聽琴月墮光情人那忍別寶馬躍紅鴦擬問【李商隱腸】雙蛾【皇甫冉偼伃春怨】犀株【李賀惱公】蘇合【韓翃送張渚赴越州】動水【項斯泛溪】聽琴【馬戴寄金州姚使君貟外】情人【錢起山下別杜少府】寶馬【韋莊和鄭拾遺秋日感事】

月滿彈琴夜纖紅玉指長影隨簾押轉煙泛被籠香隱映羅衫薄偎侵角枕光自言嬌且艷莫學野鴛鴦月滿【杜荀鶴寄益陽武灌明府】纎紅【張祐觱篥】影隨【李商隱燈】煙泛【元稹表夏】隱映【權徳輿玉臺體】偎侵【吳融賦得欲曉看妝面】自言【儲光羲洛陽道獻呂四郎中】莫學【杜甫數陪李梓州泛江有女樂在諸舫戱爲艷曲】

拂匣先臨鏡挑鬟出意長匿窻眉乍曲徹夜手猶香珍簟回煩暑珠簾的曉光定知畱不住今日嫁文鴦拂匣【崔顥岐王席觀妓】挑鬟【沈佺期李員外秦援宅觀妓】匿窻【路徳延小兒詩】徹夜【李建勲妓】珍簟【楊巨源上劉侍中】珠【劉希夷代閨人春日】定知【溫庭筠敷水小桃盛開】今日【李賀謝秀才有妾縞練攺從於人畱之不得】

荷花【六首】

荷花嬌欲語妝粉爲開紅翠幙籠斜日羅帷坐晚風餘香低惹袖片水淨涵空肯學妖桃李容華落鏡中荷花【李白緑水曲】妝粉【蘇頲立春日侍宴內出剪防花應制】翠幙【元稹代杭民答樂天】羅帷【趙嘏昔昔鹽】餘香【溫庭皓梅】片水【方幹涵碧亭】肯學【鮑溶舊鐃】容華【崔顥長門怨】

荷花嬌緑水細露濕紅日照當軒影屏遮入座風怪來妝閣閉坐念綺空語雙蓮子池亭晚景中荷花【徐彥伯擬古】細露【李賀石城曉】日照【王績詠妓】屏遮【白居易閒臥】怪來【王維班偼伃】坐念【韋應物月夜】語【李羣玉人】池亭【王周西山晚景】

荷翻鏡裏逢花蕊亞枝紅積翠含微月香逐便風路遙魂欲斷水淨望如空兩兩鴛鴦小靑娥畫扇中荷翻【趙嘏水溢芙蓉沼】花蕊【杜甫上巳日徐司錄林園宴集】積翠【馬戴宿翠微寺】香【錢起九日侄箊箕等】路遙【宋之問端州初入西江】水淨【駱賔王月夜有懷東諸同病】兩兩【薛濤鴛鴦艸】靑娥【溫庭筠淸明日】

紅荷楚水曲非假晚霞紅露浥千花气香飄十里風倘羅袖拂莫使桂尊空有臉蓮同笑朦朧澹月中紅荷【崔國輔古意】非假【徐題畫石山】露浥【宋之問藤州】香飄【曹鄴和潘安仁金穀集】倘【張說詠鏡】莫使【錢起九日侄箊箕等】有臉【童翰卿昆眀池織女石】朦朧【王周自和】

荷香隨坐臥妝鏡晚窺紅扇薄常規月裙輕更畏風豈知蓮帳好又值竹房空送我尊前酒揺花落酒中荷香【劉長卿畱題李明府霅溪水堂】妝鏡【王勃臨髙臺】扇薄【李商隱楚宮】裙輕【陳子良新成安樂宮】豈知【朱慶余自】又值【楊巨源和鄭相公尋宣上人不遇】送我【方幹中路諭鳬先輩】揺花【王灣奉和賀監林月淸酌】

香荷疑散麝雙髩隔香紅北斗橫斜漢西樓多逺風但愁花有語長對月當空密約臨行怯娉婷小院中香荷【李逺慈恩寺避暑】雙髩【溫庭筠菩薩蠻】北斗【張少博雪夜觀闕待漏】西樓【許渾秋霽逺】但愁【劉禹錫唐郎中宅看牡丹】長對【張蠙盆池】密約【韓偓幽窗】娉婷【李商隱垂柳】

幽窓

暗上紅樓立花前念舊歡無人同悵望使我復淒酸信譜彈琴誤臨風整綫難何時一尊酒一見一相寛暗上【韋莊閨月】花前【白居易病入新正】無人【韓偓早玩雪梅有懷親屬】使我【韓愈秋懷詩】信譜【許渾贈隱者】臨風【祖詠七夕】何時【杜甫春日憶李白】一見【於武陵與僧話舊】

欲去【二首】

照耀臨初日殷勤卜後期願言攜手去猶憶畫眉時尺素能相報纎絺恐自疑秪諳新別苦惟有月明知照耀【韓愈喜雪獻裴尙書】殷勤【元稹酬段丞與諸棋流防宿敝居見贈】願言【錢起罷章陵令山居過中峯道者】猶憶【岑參韓貟外夫人崔氏挽歌】尺素【劉長卿送姚八歸江南】纎絺【杜甫雨】秪諳【趙嘏昔昔鹽今嵗往遼西】惟有【白居易失婢】

殘花春浪濶願卜掛帆期每憶閒眠處還勝獨睡時色爲天下艷影到月中疑背面偸垂淚旁人那得知殘花【趙嘏江邊】願卜【張喬東湖贈僧子蘭】每憶【項斯憶朝陽峯前居】還勝【無名氏醉公子】色爲【白居易和微之李勢女】影到【許棠白菊】背面【韓偓懶卸頭】旁人【常皓贈盧夫人】

馬上見【三首】

一曲送連錢來遲杳若仙纎纎攢素指故故墜金鞭傾國徒相看尋春更不眠橊花裙色好上馬恐平韉一曲【李商隱和鄭愚贈汝陽王孫家箏妓】來遲【李白潯陽送弟昌峒鄱陽司馬作】纎纎【元稹西齋小松】故故【牛嶠菩薩蠻】傾國【王維扶南曲歌詞】尋春【姚合逰春】橊花【劉禹鍚和樂天閒園獨賞八韻】上馬【韓愈酬藍田崔丞立之詠雪見寄】

風楡落小錢平地看神仙想得尋花徑寧須動玉鞭遙盤云髻慢回向錦屏眠寶襪徘徊處人來坐馬韉風楡【張仲素春逰曲】平地【黃損公子行】想得【鄭谷春艸碧色】寧須【盧徵天驥呈材】遙盤【陸龜防茶塢】回向【徐彥伯孤燭嘆】寶襪【溫庭筠詠寒宵】人來【杜甫秋日防府詠懷奉寄鄭監李賔客】

白馬紫連錢逍遙地上仙誰當共攜手何忍重揚鞭戶外花相待壚頭醉不眠柳條紛起絮雪沒錦鞍韉白馬【賈至白馬】逍遙【劉禹錫酬樂天醉後狂吟】誰當【岑參陪狄貟外早秋登府西樓】何忍【李賀代崔家送客】戶外【劉希夷代閨人春日】壚頭【李白送別】柳條【元稹遣春】雪沒【杜甫送人從軍】

个儂

爲有傾人色其如作病何羞中含薄怒坐上轉橫波範蠡舟偏小阿嬌年未多肺腸無處說但恐嵗蹉跎爲有【李賀緑水詞】其如【韓偓答友人見寄酒】羞中【叚成式光風亭夜宴】坐上【盂簡詠歐陽行周事】範蠡【杜甫觀李固請司馬弟山水圖】阿嬌【梁鍠名姝詠】肺腸【吳融和嚴諌議蕭山廟】但恐【元稹解秋】

別緒

沈約瘦愔愔春愁滿別心畱歡方繼燭乘醉自橫琴素手琉璃扇啼妝翡翠衾由來稱獨立何路許相尋意合詞先露情多酒不禁住時須並住感動一沈吟

沈約【李商隱自桂林奉使江陵途中感懷寄獻尙書】春愁【錢起赴章陵酬李卿贈別】畱歡【戴叔倫畱別宋處士】乘醉【趙嘏經無錫縣醉後吟】素手【溫庭筠洞戶】啼妝【李華長門怨】由來【徐賢妃賦得北方有佳人】何路【李頻夏日盩厔郊居寄姚少府】意合【顧況春逰曲】情多【白居易惜落花】住時【吳融蛺蝶】感動【杜甫病馬】

無題【五首】

个是洛川神淩波生素塵歌鐘芳月曙花萼艷陽晨柳葉眉間發檀痕衣上新柔情終不逺舊夢始知眞薦枕靑蛾艷分香翠黛顰雕籠燻繡被金鏡抱仙輪蘸甲斟瓊液垂絲釣錦鱗暗嬌妝靨笑斜臥臉波春伴雨聊過楚連城欲向秦幽亭來北戶愛樹滿西津艷艷令人醉盈盈不自珍紗燈畱火細膩頰凝花勻婀娜何如妾嬋娟可並人紅顏稱絕代光彩映諸鄰

个是【駱賔王詠美人在天津橋】淩波【李白江上送女道士褚三淸逰南嶽】歌鐘【錢起過楊駙馬亭子】花萼【元稹代曲江老人百韻】柳葉【徐賢妃賦得北方有佳人】檀痕【尹鶚醉公子】柔情【李商隱獨居有懷】舊夢【李頻送許棠及第歸宣州】薦枕【劉長卿少年行】分香【溫庭筠金虎臺】雕籠【許景先陽春怨】金鏡【張說奉和聖制千秋節宴應制】蘸甲【張孜雪詩】垂絲【方幹湖上言事寄長城諭明府】暗嬌【白居易江南喜逢蕭九徹因話長安舊逰】斜臥【歐陽炯菩薩蠻】伴雨【吳融卽席】連城【李嶠玉】幽亭【羊士諤酬盧司門過敝居林亭見寄】愛樹【許渾京口津亭送張崔二侍禦】艷艷【李羣玉感春】盈盈【陳子昂感遇詩】紗燈【張喬題詮律師院】膩頰【李賀蘭香神女廟】婀娜【徐延壽折楊柳】嬋娟【席防賦得竹箭有筠】紅顏【崔國輔麗人曲】光彩【陳彥博恩賜魏文貞公諸孫舊第以導直臣】

醉纈拋紅网飛絲惹緑塵相思凡幾日一顧及佳晨翠帶花錢小靑袍艸色新若教相見密何處不如眞臉動雙波慢蛾驚半額顰殘妝添石黛小睡憑藤輪落照金成柱芳花玉刻鱗燈攢九華扇屏畫十洲春誰不知家楚那堪逺聘秦曲臺臨上路列樹繞通津碧玉曾相慕驪珠防見珍花明催曙早柳色壓城勻琥珀杯中物鳯凰樓上人何當重擕手回望與天鄰

醉纈【李賀惱公】飛絲【張祜楊下采桑】相思【韓偓寄京城親友】一顧【公乘億春風扇微和】翠葉【李商隱房中曲】靑袍【韋莊曲池作】若教【李咸用送曹稅】何處【徐延壽人日翦防】臉動【閻選虞美人】蛾驚【張希復小小冩眞聨句】殘妝【張謂揚州雨中張十七宅觀妓】小睡【杜甫贈王二十四侍禦契】落照【竇庠酬韓愈侍郎登嶽陽樓見贈】芳花【溫庭筠湘宮人歌】燈攢【梁鉉天門街西觀榮王聘妃】屏畫【李中獻中書潘舍人】誰不【皇甫冉見諸姬學玉臺體】那堪【董思恭昭君怨】曲臺【虞世南門有車馬客】列樹【韋應物天長寺上方別子西有道】碧玉【元稹夢逰春】驪珠【陳子昂酬李防軍旅館見贈】花眀【司空曙春山】柳色【韓愈和席八防】琥珀【羊士諤臘夜對酒】鳯凰【曹鄴戰城南】何當【左偃言懷別同志】回望【姚鵠塞外寄張侍禦】

寶帳垂連理雕梁起暗塵暫過當永夜幽興惜今晨紙亂紅藍壓杯香緑蟻新雜花飛爛漫微月憶淸眞以分難相捨非愁亦有顰薄雲欹雀扇輕縷絆蟾輪錦袖盛朱橘雕盤膾紫鱗風傳琴上意酒發臉邊春近住應名玉由來道姓秦月邀丹鳯舄日映玉雞津皓腕凝雙雪瓊筵薦八珍閒窓慿柳暗幽防濺花勻應念懷鉛客偏宜拾翠人傾城惟待笑感激此爲鄰

寶帳【駱賔王久戍邊城有懷京邑】雕梁【魏承班菩薩蠻】暫過【於武陵宿友人林居】幽興【錢起贈濮陽隱者】紙亂【元稹送王恊律遊杭越】杯香【白居易雪夜對酒招客】雜花【令狐楚省中直夜對雪】微月【陳子昂喜遇冀侍禦珪崔司議泰之二使】以分【項斯巴中逢故人】非愁【吳融和韓侍郎無題】薄雲【溫庭筠過華淸宮】輕縷【李中云】錦袖【屈同仙烏江女】雕盤【張說嶽州宴姚紹之】風傳【張垍奉和嶽州山城】酒發【韓偓無題】近住【薛能贈歌人】由來【皇甫冉見諸姬學玉臺體】月邀【韋渠牟步虛詞】日映【李嶠洛】皓腕【韋莊菩薩蠻】瓊筵【明皇春中興慶宮酺宴】閒窓【崔湜奉和幸韋嗣立山莊應制】幽防【諭鳬春雨如膏】應念【裴逵南至日太史登臺書云物】偏宜【萬俟造龍池春艸】傾城【李商隱僧院牡丹】感激【張九齡敍懷】

欲將紅錦叚暗拂玉樓塵永夜疑無日連宵復逹晨香隨靑靄散葉就緑情新直得吟成病誰言影似眞羅衣羞自解眉黛看時顰碧地攢花障淸秋踏月輪題詩慿雁翼泛水結魚鱗鸞鏡常侵夜瓊枝不讓春桂華臨洛浦綺陌麗咸秦透影朧朧月垂空澹澹津錦衾方逺夢美玉詎藏珍素練籠霞曉吳綃盤霧勻莫教琴上意不隔眼中人戀此逍遙境良媒況我鄰

欲將【溫庭筠偶題】暗拂【劉遵古禦溝新柳】永夜【司空圖永夜】連宵【白居易苦熱】香隨【劉長卿自道林寺西入石路至麓山寺】葉就【趙彥昭奉和立春日侍宴內殿出剪防花應制】直得【韓偓寄京城親友】誰言【張祜題徑山大覺禪師影堂】羅衣【郭震十月樂遊詩】眉黛【鄭谷春艸碧色】碧地【李廓長安少年行】淸秋【李商隱襪】題詩【元淳寄洛中諸姊】泛水【於季子詠云】鸞鏡【吳融春詞】瓊枝【武元衡春分與諸公同宴呈陸三十四郎中】桂華【羊士諤郡中玩月】綺陌【權徳輿卦名詩】透影【元稹月臨花】垂空【陳陶題贈髙閒上人】錦衾【司馬札道中早發】美玉【李徳惠泉】素練【徐夤和僕射二十四丈牡丹八韻】吳綃【陸龜防聖姑廟】莫教【張泌碧戶】不隔【錢起再得畢侍禦書聞巴中臥病】戀此【張喬寄中嶽顓頊先生】良媒【劉駕長安抒懷寄知己】

水香甘似醴芳靄逺如塵久雨巫山暗餘霞洛浦晨雲鬟方自照粉澤更宜新只待纎纎手如生小小眞露濃妝面濕風動翠娥顰步步承羅襪悠悠思錦輪雙眉初出繭比目定爲鱗玉漏三星曙金閨二月春錦江元過楚花洞不知秦前對芙蓉沼斜臨楊柳津應知窓下夢莫愛槖中珍波動疑釵落池平見月勻可憐傾國艷本自細腰人阮籍蓬池上應休別臥鄰

水香【袁皓重歸宜春偶成】芳靄【溫庭筠宿澧曲僧舎】久雨【杜甫晴】餘霞【段成式小小寫眞聮句】雲鬟【裴度中秋夜聴歌聮句】粉澤【席防賦得竹箭有筠】只待【太宗詠烏代陳師道】如生【鄭符小小寫眞聮句】露濃【元稹表夏】風動【劉禹錫和李相公平泉潭上喜見初月】步步【李羣玉贈回雪】悠悠【李適奉和送金城公主適西蕃應制】雙眉【陸龜防偶作】比目【張希復小小寫眞聨句】玉漏【李賀惱公】金閨【劉憲折楊柳】錦江【杜甫謁先主廟】花洞【吳融和韓侍郎無題倒次元韻】前對【李懷逺凝碧池侍宴看競渡應制】斜臨【皮日休漁梁】應知【貫休晚春寄張侍郎】莫愛【白居易送客春逰嶺南】波動【張敬徽采蓮曲】池平【杜牧梁秀才見贈二十韻走筆依韻】可憐【張祜吳宮曲】本是【陸龜防贈逺】阮籍【李防使至汴州喜逢宋之問】應休【許棠送王侍禦赴宣城】

倒押前韻

越艷誰家女風光動四鄰鳥喧金穀樹花伴玉樓人粉汗紅綃拭朱唇素指勻必投潘嶽果休獻楚王珍惆悵桃源路徘徊楊柳津雨臺誰屬楚湍水不流秦倚樹疑無力開簾似有春逓香風細細逐澑影鱗鱗試出褰羅幌無令掩桂輪寸心寧有負雙黛儼如顰能助千金笑方知一玉眞月華偏共映花態並相親翠羽𨿽成夢金雞忽報晨逰蜂與蝴蝶飛作馬蹄塵

越艷【屈同仙烏江女】風光【盧照鄰元日述懷】鳥喧【朱放秣陵送客入京】花伴【孟浩然長安早起】粉汗【元稹寄吳士矩端公】朱唇【白居易和防之夢遊春】必投【李商隱病中聞河東公樂營置酒口占寄上】休獻【杜牧梁秀才見贈二十韻走筆依韻】惆悵【韓偓欲去】徘徊【張喬懷舊遊】雨臺【吳融和韓侍郎無題倒次元韻】湍水【杜甫寄張十二山人彪】倚樹【劉希夷采桑】開簾【盧綸題苗員外竹間亭】逓香【鄭谷恩門小諌雨中乞菊栽】逐澑【陳羽小苑春望宮池柳色】試出【鄭愔春怨】無令【於季子詠云】寸心【劉長卿洲驛奉餞張侍禦】雙黛【崔塗巫山廟】能助【吉中孚妻張氏拾得韋氏花鈿以詩寄贈】方知【李白系潯陽上崔相渙】月華【杜元穎賦得玉水記方流】花態【孟郊南陽公請東櫻桃亭子春宴】翠羽【錢起送李秀才落第遊荊楚】金雞【武元衡昭徳皇后挽歌】逰蜂【裴說牡丹】飛作【溫庭筠故城曲】

靑春

妙舞逶迆夜未休蘭釭背帳月當樓花迎喜气皆知笑風引春心不自由誰遣同衾又分手且畱教住待梳頭閒人莫作相思曲桃葉眉尖易得愁

妙舞【杜甫陪王侍禦宴姚通泉晚攜酒泛江】蘭釭【顧夐荷葉杯】花迎【王維宥罪復官感恩書意】風引【元稹宿醉】誰遣【長孫佐輔別友人】且畱【李昌符婢僕詩】閒人【陳羽長相思】桃葉【徐凝憶揚州】

嬝娜

枕破施朱隔宿妝同居女伴整衣裳繡牀斜憑嬌無那花酎連添醉益香半夜空庭眀月色一叢髙髻緑雲光千姿萬狀分明見定被鄰家暗斷腸

枕破【薛能吳姬】同居【李端襄陽曲】繡牀【李后主一斛珠】花酎【徐彥伯夜宴安樂公主新宅】半夜【李涉六嘆】一叢【王涯宮詞】千姿【白居易霓裳羽衣歌】定被【權徳輿雜言賀常州李員外副使春日戱題】

擁鼻【二首】

應憑欄幹獨自愁尋思閒事到心頭春帷嬾臥鴛鴦被珍簟新鋪翡翠樓惟恨仙桃遲結實不如庭艸解忘憂人生豈得輕離別望斷長川一葉舟

應憑【白居易寄湘靈】尋思【韓偓思錄舊詩於卷上淒然有感】春帷【權徳輿薄命篇】珍簟【魚機酬李學士寄簟】惟恨【李中寄廬山簡寂觀重道者】不如【李建勲春日尊前示從事】人生【李商隱荊門西下】望斷【羅鄴春江恨別】

翦斷香魂一縷愁一條斜月到牀頭殘春謾道深傾酒盡夕無言空倚樓顧我有懷同大夢知君兩地結離憂病來前約分明在楊柳東西絆客舟

翦斷【司空圖燈花】一條【雍陶初醒】殘春【譚用之月夜懷寄友人】盡夕【釋子蘭登樓】顧我【李商隱十字水期韋潘侍禦同年不至】知君【權徳輿和殷貟外早秋省中直夜】病來【陸龜防自遣詩】楊柳【魚機寄子安】

有憶

忽覺東風已漸遲他年緣防更難期紅珠斗帳櫻桃熟粉壁紗窓楊柳垂言重不能輕薄命情來一倍苦相思百回消息千回夢腸斷丁香畫雀兒

忽覺【韋莊春日】他年【元稹遣悲懷】紅珠【溫庭筠偶逰】粉壁【崔顥代閨人答輕薄少年】言重【羅隱重過渚宮感事】情來【白居易寄劉蘇州】百回【趙象謝步非煙】腸斷【崔涯悼妓】

偶見

樓上炎天冰雪生樓中春酒美人傾只緣嬝娜多情思何處分眀著姓名皓齒乍分寒玉細舞腰時挈繡裠輕應知擬上屏風畫寄與金鑾馬長卿

樓上【杜甫江陵節度新樓成】樓中【白居易和柳公權登齊雲樓】只緣【劉禹錫楊枝詞】何處【釋齊已偶題】皓齒【崔仲容贈歌姬】舞腰【曹唐小遊仙詞】應知【司空圖鸝】寄與【殷文圭江南秋日】

五更

斜月朧朧照半牀熨衣燈火映深房紫皇玉鏡蟾蜍字秦女金鑪蘭麝香解引人情長婉約笑和嬌語太猖狂春心滴破花邊漏萬防荷珠曉气涼

斜月【施肩吾收妝詞】熨衣【白居易春早秋初因時卽事】紫皇【陳陶古鏡篇】秦女【沈佺期古歌】解引【李咸用詠柳】笑和【毛熙震浣溪紗】春心【花蕋夫人宮詞】萬防【溫庭筠薛氏池垂釣】

重遊李氏園亭有懷

蓬山此去無多路剩寄衣香與粉綿滿砌荊花鋪紫毯防溪荷葉疊靑錢亭臯寂寞傷孤客風景依稀似去年還向竹窓名姓下夕陽吟罷涕澘然

蓬山【李商隱無題】剰寄【王初梅花】滿砌【白居易晚春重到集賢院】防溪【杜甫絕句漫興】亭臯【郎士元咸陽西樓別竇審】風景【趙嘏江樓舊感】還向【李紳重到惠山】夕陽【韋莊過渼陂懷舊】

橫塘

珠簾不捲夜來霜气吐幽蘭出洞房玩影馮妃堪比艷墮云孫壽有餘香金絲蹙霧紅衫薄水荇牽風翠帶長綺綴玲瓏河色曉緑蛾靑鬢醉橫塘

珠簾【王昌齡長信秋詞】气吐【崔玨和人聽歌】玩影【皮日休和魯望白菊】墮云【溫庭筠瑟瑟釵】金絲【張祜周員外席上觀柘枝】水荇【杜甫曲江對而】綺綴【劉憲夜宴安樂公主新宅】緑蛾【許渾送客自兩河歸江南】

香屑集卷二

欽定四庫全書

香屑集卷三

中允黃之雋撰

仿風【十六首】

天天風前花翳翳陌上桑枝枝相糾結葉葉還相當郎居南浦邊妾住在橫塘尋思待成匹徘徊雙明璫此意難自持忽使在我傍含情兩相向共此燈燭光蘭肴陳綺席珠箔閉髙堂何以表堅貞寶梳金鈿筐何以報珍重羅袖郁金香何以肆愉悅珠被玳瑁牀月防花漠漠帳暖香揚揚臉橫一尺波洗卻鉛粉妝願作形與影丹綺雙鴛鴦

夭夭【李咸用攜手曲】翳翳【常建春詞】枝枝【李白古意】葉葉【王績古意】郎居【陸龜防南塘曲】妾住【崔顥長幹曲】尋思【曹鄴風人體】徘徊【劉眘虛江南曲】此意【李益蓮塘驛】忽使【王建聞故人自徵戍回】含情【孟郊古怨別】共此【杜甫贈衛八處士】蘭肴【太宗帝京篇】珠箔【司馬札獵客】何以【韋應物善福閣對雨寄李儋防遐】寶梳【溫庭筠鴻臚寺有開元中錫宴堂遺址】何以【白居易酬張太祝晚秋臥病見寄】羅袖【沈佺期李員外秦援宅觀妓】何以【王昌齡過華陰】珠被【李暇碧玉歌】月防【元稹宿層峯館夜對桐花】帳暖【李賀感諷】臉橫【杜光庭詠西施】洗卻【韋元甫木蘭歌】願作【張籍懷別】丹綺【王勃秋夜長】

隔花聞一笑花裏誰家樓有女天且麗下簾彈箜篌鸞弦嬌欲語春禽自相求狹室蘭麝气燈燭夜窓幽冉冉紅羅帳纎纎白玉鉤遺我緗綺被解我紫綺裘斜月滿軒房回照下幃羞素面已云妖玉質淸且柔同爲一夜夢惆悵使儂愁

隔花【陳羽公子行】花裏【聶夷中公子行】有女【武平一妾薄命】下簾【劉商怨婦】鸞弦【溫庭筠江南曲】春禽【韋應物擬古】狹室【髙適效古贈崔二】燈燭【姚合酬任疇協律夏中苦雨見寄】冉冉【蔣冽古意】纎纎【孟郊古意】遺我【王建邯鄲主人】解我【李白金陵江上遇蓬池隱者】斜月【李紳奉酬樂天立秋夕有懷見寄】回照【李商隱燈】素面【杜光庭詠西施】玉質【劉復逰仙】同爲【白居易結之】惆悵【陸龜防子夜變歌】

鳥有並翼飛鸞乃鳯之族洞房掩閒琴鸞鳯調歌曲秦絲嬌未已歡盼良見屬玉樓妝粉紅逺山眉黛緑閨夕綺窓閉髙堂曖華燭合彈琵琶箏夜歌珠斷續錦衾羅燻籠角枕截寒玉鴛鴦排寶帳翡翠雕芳褥光華溢軒楹新若手未觸願言托君懷尙縱平生欲素膚若凝脂香汗沾寶粟兩鴛固無比雙鳬不成浴

鳥有【劉義古怨】鸞乃【李白登黃山淩歊臺】洞房【顧況大茅嶺東新居憶亡子從眞】鸞鳯【張說奉和聖制春中興慶宮酺宴應制】秦絲【李商隱和鄭愚贈汝陽王孫家箏妓】歡盼【韋應物答長寧令揚轍】玉樓【劉希夷春女行】逺山【韋莊謁金門】閨夕【孟浩然寒夜】髙堂【武元衡安邑裏中秋懷寄髙員外】合彈【張籍祭退之】夜歌【羅隱投浙東王大夫】錦衾【徐彥伯擬古】角枕【白居易苦熱寄舒貟外】鴛鴦【牛嶠女冠子】翡翠【張諤三日岐王宅】光華【元結夜宴石魚湖作】新若【韓愈送諸葛覺往隨州讀書】願言【宋之門浣紗篇贈陸上人】尙縱【劉商銅雀妓】素膚【武平一妾薄命】香汗【李賀河南府試十二月樂詞】兩鴛【魏氏贈外】雙鳬【施肩吾雜古詞】

好鳥無雜棲長魚無損鱗明月西南樓中有綺羅人沈沈簾幃下窈窕誰相親照花前後鏡雙影對一身誰爲傾國媒韶景共芳辰女巧難自說瞻望及東鄰前軒粉壁新後堂羅薦陳隔簾窺緑齒捲箔舒紅裀燭隨花艷來樓上不勝春易求無價寶所貴心之珍

好鳥【孟郊與友秋宵防話淸上人院】長魚【杜甫三韻】明月【劉長卿送裴四判官赴河西軍試】中有【徐彥伯擬古】沈沈【權徳輿與道者同守庚申】窈窕【陸龜防聖姑廟】照花【溫庭筠菩薩蠻】雙影【白居易寄題盩厔防前雙松】誰爲【韓愈縣齋有懷】韶景【邵偃賦得春風扇防和】女巧【曹鄴下第寄知己】瞻望【韓濬淸眀日賜百僚新火】前軒【姚合題大理崔少卿駙馬林亭】後堂【上官儀安徳山池宴集】隔簾【韓偓个儂】捲箔【李沇閒宵望月】燭隨【元稹酬樂天赴江州路上見寄】樓上【劉希夷采桑】易求【魚禨贈鄰女】所貴【李白擬古】

郎到官渡頭妾住東湖下婉孌芙蓉閨靑春猶未嫁郎來收赤棗來止妾西家窺見妾眉宇愛妾面上花中門不曾出窈窕比同車此時刺繡閒歡言情不極手中靑銅鏡掃黛開宮額頭上玉燕釵旖旎光首飾掌中琥珀鐘促筵交履舄何以送閒夜綺席雕像牀何以盡芳朝防屏防紅妝饑愜胡麻飯渇飲瓊華漿晚花狂蛺蝶曲沼鳴鴛鴦春風詠采蘭郁烈聞國香秦樓花發時臨卭行樂處灼灼紅英舒滴滴玉漏曙絲纒鳯凰足知郎未得去

郎到【獨狐及官渡柳歌送李貟外承恩往揚州覲省】妾住【陸龜防南塘曲】婉孌【儲光羲同王十三維偶然作】靑春【屈同仙烏江女】郎來【張祜讀曲歌】來止【宋之問浣紗篇贈陸上人】窺見【於濆宮怨】愛妾【曹鄴古詞】中門【張潮江風行】窈窕【羊士諤玩槿花】此時【常理妾薄命】歡言【封行髙冬日宴於庶子宅各賦一字得色】手中【李益罷鏡】掃黛【李商隱又效江南曲】頭上【李白白頭吟】旖旎【陳子昂感遇詩】掌中【杜甫奉送魏六丈佑少府之交廣】促筵【劉禹錫歷陽書事】何以【白居易偶作】綺席【張籍宛轉行】何以【李百藥少年行】防屏【崔顥雜詩】饑愜【皮日休雨中逰包山精舎】渴飲【韋應物淸都觀答防遐】晚花【元稹酬樂天東南行詩】曲沼【李賀感諷】春風【韓愈送汴州監軍俱文珍】郁烈【溫庭筠鴻臚寺有開元中錫宴堂遺址】秦樓【羅鄴秋蝶】臨卭【李頻送友人入蜀】灼灼【楊衡寄贈田倉曹灣】滴滴【賈島夜集田卿宅】絲纒【王績古意】知郎【戴叔倫送裴明州效南朝體】

朝來香閣裏日宴始能起朝來明鏡裏自言花相似細語人不聞微微啟玉齒解鬟云滿梳露花香旖旎羅幕生春寒金壺貯春水春色柔四肢春風媚羅綺珍重此時情緑窓聞妙防多金不足惜舜華不足恃簫管識南鄰歌鐘盛北裏眾女不敢妒願以仙人比

朝來【薛馧古意】日宴【張光朝荻塘西莊贈房元垂】朝來【白居易初見白髮】自言【李白於闐采花】細語【李端拜新月】微微【韋應物擬古詩】解鬟【於武陵長信宮】露花【釋貫休擬君子有所思】羅幕【韓偓效崔國輔體】金壺【溫庭筠湘宮人歌】春色【孟郊古離別】春風【邵謁長安寒食】珍重【鮑溶薦冰】緑窓【李商隱和鄭愚贈汝陽王孫家箏妓】多金【唐彥謙春風】舜華【魏氏贈外】簫管【長孫正隱上元夜效小庾體】歌鐘【韓仲宣上元夜效小庾體】眾女【劉駕姑蘇臺】願以【盧仝哭玉碑子】

斜陽下小樓紅妝樓上歇雕鑪薰紫煙淸鏡理云髮周回兩三步香塵動羅襪纎腰軟無力舞體輕無骨雪態掌中回柳葉眉間發願君解羅襦夜涼枕簟滑滅燭屏風闗一帯窓間月

斜陽【杜牧題揚州禪智寺】紅妝【李嶠倡婦行】雕鑪【陸龜防子夜警歌】淸鏡【韋應物擬古詩】周回【方幹杜鵑花】香塵【李白感興】纎腰【元稹寄吳士矩端公】舞體【劉禹錫酬牛相公獨飲偶醉寓言見示】雪態【王績辛司法宅觀妓】柳葉【徐賢妃賦得北方有佳人】願君【喬知之倡女行】夜涼【白居易酬牛相公宮城早秋寓言見示】滅燭【常理妾薄命】一帯【韋莊春早】

靑靑澤中蒲兩兩間鴛鴦鬱鬱井上桐嵗嵗棲鸞凰沈沈匣中鏡蛾眉富春光泠泠花下琴彈作陌上桑妾貎非傾國難得有情郎感郎雙條脫從此學新妝贈妾雙明珠同名作夜光鋪設繡紅裀整頓羅衣裳遂出合歡被誇嬌來洞房妮妮兒女語有時吐向牀始知相結宻凡花亦能香

靑靑【唐彥謙上陳防博士】兩兩【牛嶠憶江南】鬱鬱【白居易和防之大觜烏】嵗嵗【溫庭筠鴻臚寺有開元中錫宴堂遺址】沈沈【韋應物雜體】蛾眉【鮑溶秋思】泠泠【常建送李十一尉臨溪】彈作【李白擬古】妾貎【陸龜防媫妤怨】難得【魚機贈鄰女】感郎【施肩吾定情樂】從此【王維奉和聖制十五夜燃燈繼以酺宴應制】贈妾【張籍節婦吟寄東平李司空師道】同名【李商隱判春】鋪設【元稹夢逰春】整頓【盧仝小婦吟】遂出【李端王敬伯歌】誇嬌【李賀感諷】妮妮【韓愈聽穎師彈琴】有時【孟郊老恨】始知【賈島寄逺】凡花【於濆寒食】

金椀酒家胡二八正當壚開貫防蚨母系在紅羅襦纎手自整理乘興挈一壺恃愛如欲進來往方須臾勸君金屈巵披君貂襜褕施張合歡榻簸弄明月珠玉顏艷春彩艷艷紅姿舒心醉豈因酒樽前極歡娯傭保何足媿空媿學相如殷勤惜此夜月照東南隅

金椀【王維過崔駙馬山池】二八【白居易東南行】開貫【李賀出城別張又新酬李漢】系在【張籍節婦吟寄東平李司空】纎手【孟簡詠歐陽行周事】乘興【曹鄴從天平節度使逰平流園】恃愛【陸龜防子夜警歌】來往【儲光羲閒居】勸君【於武陵勸酒】披君【李白秋浦淸溪雪夜對酒客有唱山鷓鴣者】施張【元稹張舊蚊幬】簸弄【韓愈別趙子】玉顏【劉希夷代閨人春日】艷艷【權徳輿侍從逰後湖防坐】心醉【邵謁送從弟長安下第南歸覲親】樽前【杜牧張好好詩】傭保【皮日休酒壚】空媿【劉長卿酬包諌議佶見寄】殷勤【姚合除夜】月照【駱賔王久戍邊城有懷京邑】

遊女矜羅襪交甫憐瑤佩麗色異人間漢珠難覓對年年防水隅水魄涵輕黛千艷萬艷開處處花堪愛采之將寄誰娉婷何處戴蛾眉自有主何幸承盼睞不得與之逰籬間犬迎吠迢迢雲中月相思不可裁灼灼葉中花春情不可耐珠樓碧煙裏但願春長在

逰女【孟浩然大堤行寄萬七】交甫【張子容春江花月下】麗色【李華詠史】漢珠【陳陶題贈髙閒上人】年年【宋之問七夕】水魄【元稹酬樂天寄蘄州簟】千艷【孟郊溧陽唐興寺觀薔薇花】處處【司馬札賣花者】采之【武平一妾薄命】娉婷【李逺立春日】蛾眉【萬楚茱萸女】何幸【劉長卿早春贈別趙居士還江左】不得【李賀長歌續短歌】籬間【王維贈劉藍田】迢迢【曹鄴滻川寄進士劉駕】相思【張祜送沈下賢謫尉南康】灼灼【崔萱古意】春情【張琰春詞】珠樓【劉長卿江南曲】但願【盧頻無題】

美人何時來微月東南明遙知玉窓裏寶瑟有餘聲美人來不來庭前風露淸出門復映戶踟躕步前楹美人久不來相思紛以盈更籌屢已唱一夕凡幾更宿約始乖阻樓前漢已橫結念羅幃中夜眠睡不成一犬隔花吠倒屣欣逢迎美人天上落足踏花影行便卽下堦拜艱難媿深情何必紅燭嬌妍態隨意生璀璀花落架由來花性輕今夕見玉色鄙嫚不能萌

美人【劉希夷孤松篇】微月【聶夷中早發鄴北經古城】遙知【李白寄知】寶瑟【羊士諤寒食宴城北山池】美人【孟遲懷鄭洎】庭前【吉中孚妻張氏拜新月】出門【王維羽林騎閨人】踟躕【吳少微長門怨】美人【陳陶種蘭】相思【李華雲母泉詩】更籌【楊衡將之荊州南與張伯剛馬惣鐘陵夜別】一夕【薛逄追昔行】宿約【孟簡詠歐陽行周事】樓前【崔液踏歌詞】結念【沈佺期鳯笙曲】夜眠【姚合秋中寄崔道士】一犬【唐彥謙夏日訪友】倒屣【皮日休初夏卽事寄魯望】美人【孫逖觀永樂公主入蕃】足踏【白居易答桐花】便卽【李端拜新月】艱難【杜甫羗村】何必【孟郊嚴河南】妍態【劉禹錫昏鏡詞】璀璀【獨孤及和題藤架】由來【崔顥長幹歌】今夕【朱晝喜陳懿老示新制】鄙嫚【權徳輿書紳詩】

昔嵗夢逰春春來有女郎黃金扼雙腕偎門勻紅妝羞人映花立含情雙玉璫粲然顧我笑問我來何方徘徊春風前吹卻蘭麝香含笑引素手羅袖從回翔小苑花臺間晝陰橫半墻開軒捲綃幕尊酒坐髙堂帷橫雙翡翠樹棲兩鴛鴦香搖五明扇甌擎五云漿我有一端綺五色成文章持爲美人贈歡喜入心腸誰家無風月獨我到寢房夜影寄紅燭自非日月光殷勤照永夜悄悄夜正長燈花助春意吹上玳瑁牀碧雲暗雨來宛若巫山陽悠悠春夢餘覺來疑在側枕席芙蓉馨求之不可得徒看春艸芳猶帶羅裙色

昔嵗【元稹夢逰春】春來【薛能聖岡】黃金【於濆越溪女】偎門【盧仝小婦吟】羞人【王維早春行】含情【李商隱夜思】粲然【韋應物淸都觀答防遐】問我【杜甫贈衛八處士】徘徊【陳陶續古】吹卻【崔國輔古意】含笑【李白逰泰山】羅袖【李賀河南夜試十二月樂詞】小苑【李暇怨詩】晝陰【李頎題神力師院】開軒【任希古和李公七夕謝惠連體】尊酒【劉復出東城】帷橫【郭震子夜冬歌】樹棲【徐彥伯擬古】香搖【喬知之長信宮中樹】甌擎【溫庭筠鴻臚寺錫宴堂遺址】我有【釋貫休上裴大夫】五色【李嶠詠鳯】持爲【陳子昂鴛鴦篇】歡喜【杜牧冬至日寄小侄阿宜詩】誰家【孟浩然夜登孔伯昭南樓時沈太淸朱升在座】獨我【張籍祭退之】夜影【錢起賦得巢燕送客】自非【賈島寄逺】殷勤【楊衡殘燈】悄悄【李羣玉烏夜號】燈花【羊士諤上元日紫極宮門觀州民燃燈張樂】吹上【崔萱古意】碧雲【儲光羲蘇十三瞻登玉泉寺峯入寺中見贈作】宛若【張說和朱使欣道峽似巫山之作】悠悠【儲嗣宗得越中書】覺來【白居易夢與李七庾三十三同訪元九】枕席【劉駕山中有招】求之【李華詠史】徒看【王昌齡擊磬老人】猶帶【劉長卿春艸宮懷古】

蓬壺不可見巫峽羨先尋可憐窈窕女志气在愔愔聘之碧瑤佩兼之紫瓊琴殷勤爲傳語泠泠如玉音謂言君戲妾未必千黃金牽花憐共蔕攬艸結同心贈君鴛鴛帶復有鴛鴦衾奉君纒綿意結愛務在深

蓬壺【皮日休七愛詩李翰林】巫峽【諭鳬送賈島往金州】可憐【吳少卿古意】志气【元稹桐花】聘之【杜牧張好好詩】兼之【李白擬古】殷勤【劉眘虛送韓平兼寄郭防】泠泠【韋應物淸都觀答防遐】謂言【戴叔倫後宮曲】未必【獨孤及雜詩】牽花【王勃采蓮曲】攬艸【薛濤春望詞】贈君【徐彥伯擬古】復有【陳子昂鴛鴦篇】奉君【王建代故人新姬侍疾】結愛【孟郊結愛】

亭亭新妝立被服金鴛鴦映我靑蛾眉登君白玉堂翠屏張左右紗燈靄中央團團手中扇嬌弄明月光薄薄身上衣纎羅對鳯皇開尊好凝睇一醉同匡牀就枕滅眀燭隙月斜枕旁妖艷不可數肢體生異香

亭亭【杜甫牽牛織女】被服【釋貫休古意】映我【李白擬古】登君【王維成文學】翠屏【白居易遊坊口懸泉偶題石上】紗燈【暢當宿報恩寺精舍】團團【田娥長信宮】嬌弄【崔顥雜詩】薄薄【邵謁輕薄行】纎羅【王勃秋夜長】開尊【劉禹錫和郴州楊侍郎玩郡齋紫薇花】一醉【喬知之倡女行】就枕【孟浩然宿武陽卽事】隙月【賈島重酬姚少府】妖艷【韋應物雜體】肢體【陳陶悲哉行】

綺樓何氛氳嬌郎癡若云宻席羅嬋娟不眠常夜分帳牽翡翠帶扇織鴛鴦紋大婦裁紈素中婦縫羅裙小婦被流黃花彩鸞鳯羣閒來鬭百艸媚語嬌不聞

綺樓【韋應物擬古詩】嬌郎【李商隱房中曲】宻席【韓愈送靈師】不眠【姚合秋中夜坐】帳牽【白居易和夢逰春詩】扇織【李賀河南府試十二月樂詞】大婦【董思恭三婦艷】中婦【權徳輿三婦詩】小婦【溫庭筠西州詞】花彩【釋貫休上裴大夫】閒來【崔顥王家少婦】媚語【元稹寄吳士矩端公】

閨夕秉燭遊照心未嘗歇専房莫相妒越婢脂肉滑與唱金縷衣好贈玉條脫遺落鳯皇釵不著鵶頭襪虛窓度流螢澹澹花影沒月沒教星替枕上夢隨月一片兩片雲酣暢浹肌髮深擁竟無言皓齒嬌微發無令賤妾羞感謝情至骨

閨夕【徐彥伯擬古】照心【沈佺期古鏡】専房【曹鄴五情詩】越婢【元稹估客樂】與唱【杜牧杜秋娘詩】好贈【陸龜防聖姑廟】遺落【殷堯藩上巳日贈都上人】不著【李白越女詞】虛窓【李羣玉秋怨】澹澹【常建白龍窟泛舟寄天臺學道者】月沒【李商隱李夫人】枕上【溫庭筠詠顰】一片【孟郊下第東歸畱別長安知己】酣暢【劉禹錫酬牛相公獨飲偶醉寓言見示】深擁【皮日休背篷】皓齒【張祜觀宋州於使君家樂】無令【杜易簡湘川新曲】感謝【韓愈贈別元十八協律】

仿雅【十六首】

郎來傍門戶郎去摘黃擎來玉盤裏纒綿成一家妾心不自信自後長咨嗟郎亦壞人心新人下香車長眉一如蛾雙鬟黳如鴉孰知腰勝柳莫倚顏似花春風蕩妾魂脈脈惜年華相思渺無畔大海亦有涯

郎來【王建新嫁娘】郎去【張祜讀曲歌】擎來【孟浩然庭橘】纒綿【李白古意】妾心【鮑溶古意】自後【姚合買太湖石】郎亦【郭震春江曲】新人【劉駕效古】長眉【曹鄴四怨詩】雙鬟【白居易和微之新樓北園偶集】孰知【於濆宮怨】莫倚【元稹遣春】春風【釋皎然擬長安春詞】脈脈【楊巨源春晚東歸畱贈李功曹】相思【李冶相思怨】大海【孟郊病客吟】

一枝連一枝折花將遺誰一朶又一朶折花不見我蟢子徒有絲檳榔自無柯一鞘無兩刃百慮攢雙蛾有如林中竹猶疑翡翠宿有如雲中雨霑紅復灑緑攪妾心腸間玉枕寐不足夜裁鴛鴦綺曉添龍麝香樓上試春衣著罷眠洞房啼痕暗橫枕緣枕沾匡牀纎情不可逃寸心不可限三夜頻夢君迎我笑而莞錦衾那得同往往若在眼

一枝【孟郊春日有感】折花【孟浩然春意】一朶【曹松寒食日題杜鵑花】折花【李白】

【寄東魯二稚子】蟢子【邵謁自嘆】檳榔【曹松五情詩】一鞘【溫庭筠碌碌古詞】百慮【武元衡晨興寄贈竇使君】有如【白居易婦人苦】猶疑【李徳紅桂樹】有如【王周齒落詞】霑紅【楊衡賦得夜雨滴空堦送魏秀才】攪妾【戎昱苦哉行】玉枕【皮日休古宮詞】夜裁【施肩吾雜古詞】曉添【司空圖牡丹】樓上【梁鍠長門怨】著罷【崔國輔古意】啼痕【元稹遣病】緣枕【李羣玉自澧浦東遊江表途出巴丘】纎情【陸龜防奉和襲美初夏逰楞伽精舎次韻】寸心【韋應物擬古】三夜【杜甫夢李白】迎我【韓愈贈張籍】錦衾【趙嘏風月守空閨】往往【皇甫冉曾東遊以詩寄之】

側見雙翠鳥日日同遊棲嘉樹藹初緑誰能守空閨艷色天下重笑容花底迷郎食鯉魚尾那惜一招攜容妾薦雕胡金花屑橙虀問郎還家否好隨郎馬蹄采藥不得根采藕不洗泥永日誰與度朝東暮還西

側見【張九齡感遇】日日【姚合送張宗源】嘉樹【韋應物擬古詩】誰能【於濆遼陽行】艷色【王維西施詠】笑容【白居易山逰示小妓】郎食【李賀大堤曲】那惜【林寛和周繇校書先輩省中寓直】容妾【陸龜防大堤】金花【孟郊與王二十一貟外涯遊枋口柳溪】問郎【獨孤及官渡柳歌】好隨【朱慶余送陳標】采藥【邵謁覽張騫傳】采藕【杜甫泛溪】永日【李隲慧山寺肄業送懷坦上人】朝東【曹鄴代羅敷誚使君】

浪水不可照照流簪影欹淸波不得戲嬌態自相窺相思淚如雨莫滴芙蓉池妾有芙蓉質不勞朱粉施皎潔綺羅艷照耀嬋娟姿與君爲偶匹昔爲君所持妾有盤龍鏡安鈿當嫵眉妾有羅衣裳茜袖捧瓊枝感君纒綿意無有斷絕時不意今棄置笑妾空羅帷封緘托雙鯉問君何所之勞思復勞望旣乖歡防期慿人報消息傳語愼勿遺不如彼蜂蝶光彩雙葳防

浪水【孟郊雜怨】照流【暢當偶宴西蜀摩訶池】淸波【蘇拯鴟梟】嬌態【韓王從善薔薇詩十八韻呈東海侍郎徐鉉】相思【陳陶懷仙吟】莫滴【盧頻失題】妾有【曹鄴築城】不勞【杜牧杜秋娘詩】皎潔【徐彥伯擬古】照耀【王周贈怤師】與君【張潮江風行】昔爲【田娥長信宮】妾有【孟浩然同張明府淸鏡嘆】安鈿【劉禹錫觀柘枝舞】妾有【張祜墻頭花】茜袖【李商隠和鄭愚贈汝陽王孫家箏妓】感君【張籍節婦吟寄東平李司空】無有【李白自代內贈】不意【岑參東歸發犍爲至泥谿舟中作】笑妾【於濆古別離】封緘【唐彥謙索蝦】問君【王維送別】勞思【盧照鄰望宅中樹有所思】旣乖【王建送於丹移家洺州】慿人【賈島寄丘儒】傳語【於鵠寄盧儼員外秋衣詞】不如【戎昱苦哉行】光彩【白居易早冬逰王屋】

白日無定影一西復一東靑春有定節晝夜百刻中念我平生歡登牀抱綺叢遺我古銅鏡背有雙盤龍爲君鑑髮光采與我同玉帳枕猶暖歡餘情未終畱歡住不住耿耿夜閨空請君膝上琴爲弦系君桐落妾相思淚濕花枝茸茸妾作西北枝安得東南風老作在家女但願腮上紅空牀將影宿還應夢寐通

白日【聶夷中勸酒】一西【岑參送王著作赴淮西幕府】靑春【孟郊折楊柳】晝夜【李徳懷山居邀松陽子同作】念我【戴叔倫古意】登牀【元稹防眞詩】遺我【釋貫休古意代友人投所知】背有【白居易感鏡】爲君【沈佺期古鏡】光采【王昌齡齋心】玉帳【崔氏萱古意】歡餘【李白秋夜宿龍門香山寺】畱歡【徐凝白銅鞮】耿耿【趙嘏風月守空閨】請君【張籍白頭吟】爲弦【陸龜防素絲】落妾【權徳輿玉臺體】濕花【王建七泉寺上方】妾作【於濆古別離】安得【釋齊已浮雲行】老作【劉猛曉】但願【劉義自古無長生勸姚合酒】空牀【李益效古促促曲爲河上思婦作】還應【項斯送劉道士之成都嚴眞觀】

眀月畱照妾妾意舊來深燈光冷於水洞房思不禁猶憶畫眉時婉孌來相尋贈子同心花報以漆鳴琴微風送檀麝餘花綴衣襟戱蝶香中起遊蜂繞花心褰衣復理鬢滿髻釵黃金抽簪復解衣常與子同衾前笑倏已故後防何如今嵗晚雙鴛鴦雄去雌獨吟南窓見月臨西樓送月沈虫絲不可織北斗不可斟

明月【劉希夷江南曲】妾意【李嘉祐雜興】燈光【劉駕秋夕】洞房【李賀謝秀才有妾縞練攺從於人】猶憶【岑參韓貟外夫人崔氏挽歌】婉孌【李白古風】贈子【郭震子夜春歌】報以【李商隱李肱所遺畫松詩書兩紙】微風【陸龜防村夜】餘花【孟郊送從叔校書簡再登科東歸】戱蝶【陳通方金穀園懷古】遊蜂【韋應物與盧陟同逰永定寺北池僧齋】褰衣【溫庭筠詠曉】滿髻【於濆裏中女】抽簪【姚合寄友人】常與【喬知之擬古贈陳子昂】前笑【李隲慧山寺肄業送懷坦上人】後防【王昌齡別劉諝】嵗晚【鮑溶秋思】雄去【徐延壽折楊柳】南窓【張九齡和許給事中直夜簡諸公】西樓【許渾嵗暮自廣江至新興往復中題峽山寺】虫絲【曹鄴薄命妾】北斗【顧況逰子吟】

慚愧紅妝女閒艷絕世姿女頰如桃花腰身如柳枝照水空自愛自嗟還自疑夫壻輕薄兒暮竊東鄰姬妖姬安膝前宛轉不相離詎憐愁思人深坐嚬蛾眉形影便相失時節屢已移頭上何所有銅釵重欲垂盤中何所有惟餐兩顆梨堂下何所有蘭蕊春葳防路邊何所有嘉樹郁參差鶯聲催淚痕悵望交涕洟裊裊一綫命委命安所宜人生此夫壻此外復何爲因憶古丈夫梁鴻安可追可憐靑銅鏡鏡奩蟠蛟螭一日四五照一照一回悲擎來問夫壻妾顏不如誰

慚愧【元稹雪天】閒艷【常建古意】女頰【溫庭筠碌碌古詞】腰身【韓愈辭唱歌】照水【孟浩然春意】自嗟【李昌符下第後防侍郎示意指於新先輩宣恩感謝】夫壻【王維偶然作】暮竊【韋應物逢楊開府】妖姬【釋皎然萬回寺】宛轉【王建邯鄲主人】詎憐【魏氏贈外】深坐【李白怨情】形影【曹鄴風人體】時節【雍陶明月照髙樓】頭上【杜甫麗人行】銅釵【張籍寒食後】盤中【薛令之自悼】惟餐【益王賜梨聮句】堂下【白居易庭松】蘭蕊【張九齡感遇】路邊【姚合溪路】嘉樹【聶夷中短歌】鶯聲【劉長卿旅次丹陽郡遇康侍禦】悵望【權徳輿送別阮泛】裊裊【孟郊秋懷】委命【呂溫同舎弟恭嵗暮寄晉州李六協律】人生【李益雜興】此外【杜荀鶴近試投所知】因憶【鮑溶冬夜答客】梁鴻【錢起送張五貟外東歸楚州】可憐【崔顥雜詩】鏡奩【杜牧杜秋娘詩】一日【劉禹錫昏鏡詞】一照【邵謁覽鏡】擎來【徐延壽人日剪防】妾婦【劉駕桑婦】

雕梁數飛燕頡頏自相求春羅雙鴛鴦防自無匹儔念昔始相遇與我情綢繆玉牀翠羽帳繡幙瑚鉤接膝猶嫌遠彎蛾不識愁合成雙鳯花花枝防我頭念郎緣底事見花卻如讎今朝拋我去他日爲我羞柔指發哀彈泠泠哀且柔何以寫此心淚下不可收將心托眀月照此誰家樓將心托流水但見東波流人人皆愛春獨自淸如秋風暖煙艸緑夾郎木蘭舟我非蛺蝶兒不得從之遊

雕梁【戴叔倫獨不見】頡頏【李徳裕鴛鴦篇】春羅【韋應物雜體】防自【賈島懷鄭從志】念昔【柳宗元哭連州淩員外司馬】與我【岑參東歸畱題太常徐卿艸堂】玉牀【張柬之大堤曲】繡幙【韓翃漢宮曲】接膝【李端王敬伯歌】彎蛾【溫庭筠江南曲】合成【王建邯鄲主人】花枝【白居易東坡種花】念郎【曹鄴風人體】見花【崔道融春題】今朝【司馬札送進士苗縱歸紫邏山居】他日【劉猛苦雨】柔指【韓愈齪齪】冷冷【徐彥伯擬古】何以【孟郊贈姚怤別】淚下【劉戩夏彈琴】將心【齊澣長門怨】照此【於武陵髙樓】將心【趙嘏水溢芙蓉沼】但見【李羣玉登章華樓】人人【邵謁下第有感】獨自【陸龜防消夏灣】風暖【李白春滯沅湘有懷山中】夾郎【獨孤及官渡柳歌送李員外往揚州覲省】我非【盧仝石答竹】不得【賈至巴陵早秋】

郎意在浮花花發靑樓道向爲情愛縛非獨顏色好窓下斷腸人惄焉心如搗棄置復棄置展轉傷懷抱昔爲連理枝今成斷根艸妾淚終不幹妾顏不自保昨日桃花飛明朝楓樹老

郎意【張祐白鼻騧】花發【聶夷中公子家】向爲【李羣玉飯僧】非獨【杜甫防梯子】窓下【魚機寄國香】惄焉【陶翰早過臨淮】棄置【孟郊落第】展轉【孟云卿古別離】昔爲【白居易古意】今成【李白妾薄命】妾淚【雍陶明月照髙樓】妾顏【邵謁古樂府】昨日【張氏琰春詞】明朝【李賀大堤曲】

君如天上月只在儂門前月圓終有虧虧月當再圓我如屋下井秪在墻東邊聽取轆轤音𨿽斷猶牽連聞君琴上聲寄聲琴上弦妖姬坐左右眾女安得妍低鬟認新寵願識陽臺仙蛾眉已相向或可投花鈿娟娟湛露光裊裊沈水煙新人不如舊妾思常懸懸

君如【李白自代內贈】只在【王貞白田舍曲】月圎【白居易弄龜羅】虧月【張漸朗月行】我如【張籍懷別】秪在【陸龜防引泉詩】聽取【章孝標和顧校書新開井】𨿽斷【孟郊去婦】聞君【孟浩然送張郎中遷京】寄聲【鮑溶宿吳興道中苕村】妖姬【韓愈齪齪】眾女【韋應物廣陵遇孟九云卿】低鬟【杜牧杜秋娘詩】願識【李羣玉送友人之巫峽】蛾眉【吉中孚妻張氏拜新月】或可【皮日休和魯望】娟娟【李建勲新竹】裊裊【李賀貴公子夜闌曲】新人【袁瓘鴻門行】妾思【王建思逺人】

妾遇江南春靑靑楊柳陌鶯鳴春艸時東風杏花坼感時花濺淚紅雨花上滴憶昔初嫁君荒娯未央極翠幄耀明璫金盤湛瓊液今日歡娛盡良願睽枕席見君常出門不見入門迹容華能幾時恨與前歡隔珠簾畫不捲錦衾夜不襞枕膩尙殘紅頸粉誰憐白昔是同枝鳥今作分飛翮

妾遇【劉希夷江南曲】靑靑【王維觀別者】鶯鳴【錢起山居新種花藥】東風【沈千運感懷弟妹】感時【杜甫春望】紅雨【孟郊同年春宴】憶昔【李白棄婦詞】荒娯【元結閔荒詩】翠幄【太宗元日】金盤【韋莊雜體聮錦】今日【庾抱別蔡參軍】良願【蘇頲和杜主簿春日有所思】見君【邵謁古別離】不見【曹鄴思不見】容華【鮑溶秋夜聞鄭山人彈楚妃怨】恨與【許渾送韓校書】珠簾【王適古別離】錦衾【王勃臨髙臺】枕膩【元稹防眞詩】頸粉【李賀漢唐姬飲酒歌】昔是【姚合寄舊山隱者】今作【白居易古意】

莫羨檐前柳闌花落後莫作雲間鴻飛去海光中願爲陌上土艸色迷徵路願爲鑪中香几案在我傍分明三五月圓缺且不常璧滿蟾又缺蟾缺月復光昨夜忽已過月華殊未央今夜月分明樹影空過墻回身向暗臥金壺漏丁當心燃一寸火焚燒九回膓

莫羨【權徳輿和邵端公醉後寄於諌議之作】防【白居易偶作】莫作【張潮襄陽行】飛去【諭鳬都觀李尊師】願爲【邵謁苦別離】艸色【劉長卿負謫後登於越亭作】願爲【孟郊憇淮上觀公法堂】几案【賈至閒居秋懷】分明【段成式觀山燈獻徐尙書】圓缺【吳融題畫栢】璧滿【顧況奉酬劉侍郎】蟾缺【崔氏萱古意】昨夜【朱慶餘十六夜月】月華【韋應物淸都觀答防遐】今夜【任翻春晴】樹影【曹鄴奉命齊州推事畢寄本府尙書】回身【呂溫吐蕃別館月夜】金壺【溫庭筠鴻臚寺有開元中錫宴堂遺址】心燃【方幹除夜】焚燒【李羣玉自澧浦東遊江表途出巴丘投員外從公虞】

誰比秦樓曉春風狹斜道少婦石橊裙滿眼顏色好鵶鬟未成髻蛾眉用心掃馬上驕豪子垂鞭踏靑艸春色似相憐嬌鶯似相惱莫以衣上塵而來彊縈抱都緣愛緑珠不獨爲羅敷人當少年嫁時論自有夫瓊漿豈易挹欲去良踟躕

誰比【楊衡賦得殘燈】春風【孟浩然美人分香】少婦【盧象戱贈邵使君張郎】滿眼【杜甫園人送】鵶鬟【子濆擬古意】蛾眉【白居易婦人苦】馬上【陳子昂感遇詩】垂鞭【李廓長安少年行】春色【姚合逰春】嬌鶯【元稹早歸】莫以【李益遊子吟】而來【李白白頭吟】都緣【李羣玉龍安寺佳人阿最歌】不獨【劉禹錫酬喜相遇同州與樂天替代】人當【張籍雜怨】時論【顧況瑤艸春】瓊漿【劉長卿闗門望華山】欲去【明皇過晉陽宮】

滄海無淺波海枯終見底懷人空淚垂淚垂啼不止問君何所思有美嬋娟子飄飄不可覿未許瓊花比如能惠一面捲簾花影裏如能買一笑粲然啟玉齒彈琴看文君吹簫偶蕭史不惜鷫鸘裘聞有鴛鴦綺豈識閨中情不及溝中水徒勞惜衾枕驕蹇不復理鳯棲桐不媿防心艸不死相逢的是稀相思從此始淚痕銷夜燭燭與人相似永夕夢輙同惆悵知何已

滄海【黃滔賈客】海枯【杜荀鶴感寓】懷人【柳宗元南磵中題】淚垂【元稹感夢】問君【溫庭筠春日】有美【武元衡晨興寄贈竇使君】飄飄【釋皎然訪朱放山人】未許【韓愈春雪間早梅】如能【白居易走筆戱答牛相公】捲簾【姚鵠奉和祕監從翁夏日陜州河亭晚望】如能【李羣玉贈回雪】粲然【李白古風】彈琴【李賀詠懷】吹簫【權徳輿雜詩】不惜【趙嘏春釀】聞有【陳子昂鴛鴦篇】豈識【劉駕山中有招】不及【盧頻東西行】徒勞【李華詠史】驕蹇【杜甫種萵苣】鳯棲【李百魚桐竹贈張燕公】防心【孟郊感興】相逢【周賀送靈應禪師】相思【儲光羲尙書省受誓誡貽太廟裴丞】淚痕【杜審言代張侍禦傷美人】燭與【潘求仁詠燭寄人】永夕【賈島投孟郊】惆悵【劉長卿李侍禦河北使回至東京相訪】

鞶帶手中結嬌愛比黃金嬌愛猶未終作防難相尋君心無定準一帶不結心不如結心腸腸有無繩結知君解不得此歡無斷絕

鞶帶【李益校書郎楊凝往年以古鏡貺別今追贈以詩】嬌愛【陳子昂感遇詩】嬌愛【劉希夷春女行】作底【溫庭筠江南春】君心【張潮襄陽行】一帶【李商隱李夫人】不如【孟郊結愛】腸有【元稹酬樂天赴江州路上見寄】知君【白居易啄木曲】此歡【劉禹錫酬牛相公獨飲偶醉寓言見示】

生爲並蒂花雙影旦夕同花開亦花落無情任西東當年嫁得君紅粉靑鏡中雙眸剪秋水一笑開芙蓉朝日照綺窓輕佩垂璁瓏副以水犀梳懸之直珠櫳洞房三五夕玉樓十二重下堦拜新月步屧隨春風前歡嵗月移一年前事空思君不可見教妾若爲容妾似井底桃君看陌上蓬何時得成匹一笑喜相逢枯樹花亦發花片參差紅舊花如新開莫向新花叢

生爲【陸龜防美人】雙影【徐彥伯擬古】花開【薛能惜春】無情【黃滔落花】當年【孟郊織婦詞】紅粉【賀朝孤興】雙眸【白居易箏】一笑【韋應物擬古詩】朝日【王維扶南曲歌詞】輕佩【劉禹錫搗衣曲】副以【杜牧張好好詩】懸之【李商隱李肱所遺畫松詩書兩紙】洞房【李羣玉感興】玉樓【張爲秋醉歌】下堦【常氏皓贈盧夫人】步屧【杜甫遭田父泥飲美嚴中丞】前歡【李徳裕招隱山觀玉蕊樹】一年【元稹嵗日】思君【公乘億賦得臨江遲來客】教妾【杜苟鶴春宮怨】妾似【李白自代內贈】君看【李端早春防王逵主人得蓬字】何時【晁采子夜歌】一笑【陳羽送靈一上人】枯樹【曹鄴下第寄知己】花片【溫庭筠芙蓉】舊花【劉駕曲江春霽】莫向【唐彥謙春風】

香屑集卷三

欽定四庫全書

香屑集卷四

中允黃之雋撰

艷歌行【二十六首】

傾城獨立世所稀洞房艷艷生光輝深掩金屏日髙睡鴛鴦浴煙鸞鳳飛象口吹香毾防暖芙蓉帳裏蘭麝滿朱顏如花腰似栁栁條無力花枝軟絳羅髙捲不勝春和嬌扶起濃睡人睡起捲簾無一事惟解畫眉朱防唇傾城【李白白紵詞】洞房【李渉寄荊娘寫眞】深掩【劉商姑蘓懷古】鴛鴦【釋齊已還人捲】象口【李賀宮娃歌】芙蓉【薛馧贈鄭女郎】朱顏【白居易勸酒】柳條【徐凝鄭女出參丈人詞】絳羅【羅隠牡丹花】和嬌【崔玨美人嘗茶行】睡起【張泌江城子】惟解【盧仝與馬異結交詩】

越女如花住江曲色似芙蓉聲似玉玉貌何曾爲浣紗側近嫣紅伴柔緑滿池春水蘸紅妝更認羅裙碧艸長菱葉參差萍葉重桃花歷亂李花香年華灼灼艷桃李一雙瞳人剪秋水半踏長裙宛約行人影動搖緑波裏思君攜手安能得繚繞追隨不迷惑橫波美目𨿽往來陌上相逄詎相識誰家君子爲槁砧夜同鴛鴦之錦衾莫怪臨風惆悵久人不嬋娟肯動心

越女【常楚老江上蚊子】色似【白居易醉題沈子明壁】玉貌【汪遵越女】側近【李商隠河陽詩】滿池【花蕋夫人宮詞】更認【許渾途經敷水】菱葉【王建江陵道中】桃花【賈至春思】年華【馮待徴虞姬怨】一雙【李賀唐兒歌】半踏【孫光憲浣溪紗】人影【劉希夷公子行】思君【韓愈逰靑龍寺贈崔大補闕】繚繞【李紳憶西湖雙鸂】橫波【畢曜古憶】陌上【盧照鄰長安古意】誰家【王琚美女篇】夜同【李白寄逺】莫怪【徐凝贈維揚故人】人不【崔萱豪家子】

翠蛾列坐層城女滿堂目成不得語水晶簾捲桃花開此時花下逢仙侶回身斂笑多自羞手把玉簫頭不舉桃花气暖眼自醉百年恩愛兩相許朝雲暮雨愁娉婷萼綠華來無定所

翠蛾【李紳悲善才】滿堂【李頎絕纓歌】水晶【釋貫休送楊秀才】此時【秦韜玉吹笙歌】廻身【司空曙擬百勞歌】手把【曹唐小逰仙詩】桃花【杜甫畫夢】百年【李渉寄荊娘冩眞】朝云【李咸用逺公亭牡丹】萼緑【李商隠重過聖女祠】

朝朝暮暮陽防下拾得寶釵金未化但願君恩顧妾深兩鬟百萬誰論價鳯凰城頭日欲斜八月九月正長夜夜如何其初促膝斂黛傾鬟艷蘭室天香靜裊金芙蕖影轉髙梧月初出夜如何其夜未央玉堦羅幕微有霜金縷鴛鴦兩相向赤花雙簟珊瑚牀夜如何其夜漫漫朱顏倚醉盡君歡晨光未出簾影黑西施曉夢綃帳寒錦繡堆中臥初起侍女先來薦瓊蕊重重翠幙深金屏團團銅鏡似潭水願如連理合歡枝鶯春防夜長如此朝朝【韋荘謁巫山廟】拾得【王建開池得古釵】但願【李白白頭吟】兩鬟【楊師道闕題】鳳凰【岑參感遇】八月【白居易聞夜砧】夜如【杜甫相逄歌贈嚴二別駕】斂黛【李犀玉王內人琵琶行】天香【劉商姑蘓懷古送秀才下第歸江南】影轉【溫庭筠織錦詞】夜如【喬知之和李侍郎古意】玉堦【張籍楚宮行】金縷【張說安樂郡主花燭行】赤花【李頎鄭櫻桃歌】夜如【劉禹錫更衣曲】朱顏【權徳輿旅館雪晴又覩新月眾興所感因成雜言】晨光【元稹連昌宮詞】西施【李賀美人梳頭歌】錦繡【施肩吾冬詞】侍女【顧況宮詞】重重【韓愈華山女】團團【鮑溶舊鏡】願如【孫光憲南歌子】鶯春【鄭谷多情】

謝家池館花籠月羅襪繡鞋隨步沒時時偸眼看春光東風動地吹花發一枝兩枝梅探春千枝萬枝紅艷新戱蝶流鶯聚外金屏笑坐如花人庭前芳樹朝夕攺江邊野花不須采尙自堆金爲買花歌舞畱春春似海謝家【王渙惆悵詩】羅襪【白居易紅絲毯】時時【劉禹錫答樂天戱贈】東風【獨孤及韋員外花樹歌】一枝【鄭谷巴江】千枝【韋荘長安春】戱蝶【上官儀八詠應制】金屏【李白攜妓登梁王棲霞山】庭前【李嶠東飛伯勞歌】江邊【曹鄴徒相逄】尙自【秦韜玉豪家】歌舞【唐彥謙春日偶成】

翠帷雙捲出傾城側身交步何輕盈將往復旋如有情嫣然縱送防龍驚秋泉慢轉眸波橫纎纎軟玊捧暖笙金槽琵琶夜棖棖春風吹落天上聲楚歌吳語嬌不成璧月夜滿樓風輕與倚春風弄月明鸞釵映月寒錚錚星稀月沒入五更夜來潛已告精誠定爲連理相並生翠帷【栁宗元渾鴻臚宅聞歌效白紵】側身【劉言史觀防伎】將往【李頎聼董大彈胡笳聲】嫣然【白居易霓裳羽衣歌】秋泉【張碧美人梳頭】纎纎【秦韜玉吹笙歌】金槽【李賀秦王飲酒】春風【顧況鄭女彈箏歌】楚歌【李白示金陵子】璧月【王轂玉樹曲】與倚【杜牧題元處士髙亭】鸞釵【李商隠河陽詩】星稀【李廓雞鳴曲】夜來【盧嗣立望九華山】定爲【王建傷鄰家鸚鵡詞】

伯勞飛遲燕飛疾黃金如斗不敢惜家家樓上如花人愛君芙蓉嬋娟之艶色相逢之處花茸茸織成步障銀屏風中有流蘓合歡之寶帳巫雲蜀雨遙相通長檠髙張照珠翠落花聲底仙娥醉金鈿正舞石橊裙羅薦已襞鴛鴦被姮娥弄簫香雨收蟾蜍正向淸夜流靑瑣銀簧雲母扇羅幃翠幕珊瑚鉤君不見西施緑珠顏色可傾國夢斷美人沈信息可憐熒熒玉鏡防碧艸迷人歸不得不如盡此花下歡時聞雜佩聲珊珊一防芳心爲君死防被東風暗折防

伯勞【李紳鶯鶯歌】黃金【髙適行路難】家家【韋荘長安春】愛君【李白寄逺】相逢【盧仝喜逢鄭三逰山】織成【白居易素屏謡】中有【韋應物長安道】巫云【李賀湘妃】長檠【韓愈短燈檠歌】落花【荘南傑陽春曲】金鈿【韓翃贈別太常李博士兼寄兩省舊逰】羅薦【上官儀八詠應制】姮娥【陳陶將進酒】蟾蜍【吳融古離別】靑【王翰飛燕篇】羅幃【唐彥謙詠葡萄】君不【釋貫休偶作】夢斷【李中暮春懷故人】可憐【常浩寄逺】碧艸【溫庭筠堂堂曲】不如【鮑君徽惜花吟】時聞【杜甫鄭駙馬宅宴洞中】一防【戴叔倫相思曲】防被【錢珝未展芭蕉】

二月三月花啼鶯相喚亦可聼花裏嬌鶯百般語玉容驚覺濃睡醒明眸漸開轉秋水長釵墜髮雙蜻蜓薴蘿西子見應妬白咽紅頰長眉靑靈蕓整鬢步搖折雙成膩臉偎云屏曾臥巫云見神女大都相似更娉婷二月三月花如霰等閒弄水浮花片羅衣防著渾是花映葉多情隠羞面石橊裙裙蛺蝶飛水晶鸚鵡釵頭顫閒花照月愁洞房好鳥迎春歌後院明珠步障幄黃金芳筵銀燭一相見錦姝繡妾何紛紛一一皆勝趙飛燕花自飄零日自曛霏紅拂黛憐玉人攜手共惜芳菲節二月三月江南春

二月【孟郊傷春】啼鶯【韋應物聼鶯曲】花裏【徐鉉月眞歌】玉容【張碧美人梳頭】明眸【崔玨美人嘗茶行】長釵【溫庭筠夜宴謡】薴蘿【王轂紅薔薇歌】白咽【韓愈華山女】靈蕓【李沇方響歌】雙成【李咸用逺公亭牡丹】曾臥【秦韜玉吹笙歌】大都【羅虯比紅兒詩】二月【崔顥行路難】等閒【元稹古艷詩】羅衣【劉庭琦奉和聖制瑞雪篇】映葉【白居易牡丹芳】石橊【常建古興】水晶【韓偓忍笑】閒花【喬知之和李侍郎古意】好鳥【李白題東溪公幽居】明珠【呂溫劉郎浦口號】芳筵【劉禹錫傷秦姝行】錦姝【釋貫休洛陽塵】一一【權徳輿放歌行】花自【趙嘏贈天卿寺神亮上人】霏紅【楊巨源楊花落】攜手【田娥攜手曲】二月【徐鉉月眞歌】

【此篇用徐鉉二句】

風巢嫋嫋春鵶鵶飛來飛去落誰家百尺珠樓臨狹斜滿樓珠翠勝吳娃蠻弦代寫曲如語可憐錦瑟箏琵琶尋聲暗問彈者誰美人顏色嬌如花防翠施紅競春日更出梅妝弄晚霞黃簾緑幙朱戶閉飛瓊夜入云軿車含情爲君再理曲朧朧斜月懸燈紗蛾眉嬋娟又宜笑枕席初開紅扇遮月湧薄煙花防水長袖拂靣爲君起金蟾呀呀蘭燭香移枕重眠曉衾裏

風巢【孟郊濟源寒食】飛來【劉希夷白頭吟】百尺【蔣維翰怨歌】滿樓【韋荘陪金陵府相中堂夜宴】蠻弦【溫庭筠春江花月夜】可憐【崔顥渭城少年行】尋聲【白居易琵琶行】美人【盧仝有所思】防翠【李嶠擬古東飛伯勞西飛燕】更出【張賁和魯望白菊】黃簾【韓愈短燈檠歌】飛瓊【顧況梁廣盡花歌】含情【李叔卿江南曲】朧朧【釋皎然春夜賦得漉水囊歌送鄭明府】蛾眉【王翰賦得明星玉女壇送亷察尉華陰】枕席【閻立夲巫山髙】月湧【釋貫休寒月送士入天臺】長防【李白白紵詞】金蟾【李賀榮華樂】移枕【王建春詞】

菖花發艶無人識隔院聞香誰不惜渡頭翠栁艷明眉宅後緑波棲畫鷁王孫艸色正如煙花樣還如鏤玉錢花際徘徊雙蛺蝶悠揚只在此花前花前獨立無人防樹間春鳥知人意綿綿蠻蠻如有情撩花狎鳥含春思中有佳人畫閣深宻藏香蕊蝶難尋花下偶然吹一曲世上未嘗聞此音相思爲折三花樹黃鸝欲棲白日暮鳴機札札停金梭博山炯炯吐香霧千金麗人捲綃幕懷裏不知金鈿落紅妝透出水晶簾侍兒扶下蕊珠閣廻鸞舞鳳意自嬌醉時紅臉舞時腰身前影後不相見見之令人魂魄消蠟焰煌煌天日在鸚鵡隔簾呼再拜細腰頻換鬰金裙綺衣復有蒲萄帯見罷翻令恨識遲酒滿金船花滿枝一枝爲授殷勤意惟有春風子細知菖花【李徳裕鴛鴦篇】隔院【孫魴防牡丹】渡頭【杜甫淸明】宅後【韋荘冬日長安感志寄獻虢州崔郎中】王孫【薛宜僚別靑州妓段東美】花樣【皮日休奉和魯望白菊】花際【劉希夷公子行】悠揚【呂溫夜後把火防花南園招李十一兵曹不至】花前【趙嘏遣興】樹間【司空圖馮燕歌】綿綿【韋應物聼鶯曲】撩花【元稹上陽白髮人】中有【羅虯比紅児詩】宻藏【劉兼海棠花】花下【曹唐小逰仙詩】世上【釋皎然戞銅椀爲龍吟歌】相思【李白鳴臯歌】黃鸝【劉長卿戱贈於越尼子歌】鳴機【溫庭筠七夕】博山【劉禹錫更衣曲】千金【沈佺期鳳簫曲】懷裏【韓偓五更】紅妝【顧況宮詞】侍兒【無名氏明月湖醉後薔薇花歌】廻鸞【戴叔倫白紵詞】醉時【雍陶狀春】身前【張諤百子池】見之【薛馧贈鄭女郎】蠟焰【李咸用富貴曲】鸚鵡【項斯夢逰仙】細腰【李商隠牡丹】綺衣【上官儀八詠應制】見罷【盧倫宴席賦得姚美人搊箏歌】酒滿【髙駢贈歌者】一枝【薛濤酬辛貟外折花見遺】惟有【葛鵶兒防仙詩】

金樓美人花屏開紅妝寶鏡珊瑚防碧紗如煙隔語千呼萬喚始出來欲來不來夜未央欲出不出脂粉香幾處折花驚蝶夢幾時塗額借蜂黃琴上只聞交頸語鏡中嬾作孤鸞舞始得一笑樽酒前錦筵紅燭月未午美人二八靣如花鸚鵡杯中弄紫霞犀屏象薦雜羅列簾幙深垂燭斜開衾防燭願侍寢暖香惹夢鴛鴦錦橫釵欲墮垂著肩身作匡牀臂爲枕翡翠被重蘓合薫肌理細膩骨肉勻滿懷春色向人動暖得曲身成直身珊瑚葉上鴛鴦鳥交頸千年尙爲少暗中惟覺繡鞋香覺後忽聞淸漏曉天星牢落雞喔吚翠眉蟬鬢生別離片時歡娛自有極爲君起唱長相思

金樓【韋荘上春詞】紅妝【王翰飛燕篇】碧紗【李白烏夜啼】千呼【白居易琵琶行】欲來【韋應物漢武帝雜歌】欲出【李端防陽曲】幾處【包何和程貟外春日東郊卽事】幾時【李商隠酬崔八早梅有贈兼示之作】琴上【崔玨和友人鴛鴦之作】鏡中【徐鉉月眞歌】始得【獨孤及自東都還濠州奉酬王八諌議見贈】錦筵【岑參與獨弧漸道別長句】美人【顧況逺思曲】鸚鵡【李嶠奉和聖制幸韋嗣立山荘應制】犀屏【鄭嵎津陽門詩】簾幙【李約病中宿宜陽館聞雨】開衾【李暇擬古東飛伯勞歌】暖香【溫庭筠菩薩蠻】橫釵【王建織錦曲】身作【元稹冬白紵歌】翡翠【閻徳隠薛王花燭行】肌理【杜甫麗人行】滿懷【趙嘏新先軰每有宴集必資淸談書此奉賀】暖得【孟郊答友人贈炭】珊瑚【盧照鄰行路難】交頸【李徳裕鴛鴦篇】暗中【韓偓五更】覺後【權徳輿待漏假寐夢歸江東舊居】天星【韓愈天星送楊凝郎中賀正】翠眉【盧仝有所思】片時【陸敬七夕賦詠成篇】爲君【李賀夜坐吟】

妾家髙樓連苑起紅粉新妝勝桃李能使行人駐馬防不知金勒誰家子肌膚白玊秀且鮮騎入桃花楊栁煙願得春風吹更逺莫向樓前墜馬鞭

妾家【張籍節婦吟寄東平李司空師道】紅粉【閻徳隠薛王花燭行】能使【崔顥代閨人答輕薄少年】不知【李建勲春雪】肌膚【盧仝秋夢行】騎入【顧況露靑竹鞭歌】願得【李渉聼歌】莫向【趙嘏送沈單作尉江都】

鴛鴦池上兩兩飛中有鯉魚長且肥錦羽相呼暮沙曲石黛碧玉相因依亂花織錦栁撚綫吳姬越女羞上機不寒不熱好時節小庭半坼紅薔薇一旦逢君感君意金榜重樓開夜扉勸君莫惜芳尊酒勸君莫惜金縷衣我有嬌靨待君笑玉釵掛纓君莫違君不見陌上花地上漸多枝上稀

鴛鴦【王勃臨髙臺】中有【岑參熱海行送崔侍禦還京】錦羽【李羣玉鸂】石黛【杜甫閬水歌】亂花【秦韜玉貴公子行】吳姬【釋齊已還人捲】不寒【白居易秋日與張賔客舒著作同逰龍門】小庭【張泌春晚謡】一旦【王翰飛燕篇】金榜【岑羲夜宴安樂公主新宅】勸君【溫庭筠醉歌】勸君【薛能金縷衣】我有【盧仝樓上女児曲】玉釵【李白白紵詞】君不【賀蘭進明行路難】地上【張籍防客詞】

茂苑綺羅佳麗地樓上樓前盡珠翠撥開珠翠待相逢一花一竹如有意宻竹繁花掩映間朱唇一防桃花殷桂形淺拂梁家黛緑雲輕綰湘娥鬟東鄰起樣裙腰濶玊步逶迆動羅襪金粟裝成扼臂環藍絲重勒金條脫入時妝束好腰身翠爲防葉垂鬢唇剪綺裁紅妙春色金泥文采未足珍有時倚檻垂雙袂衣袂障風金縷細舒羅散縠雲霧開靑天白日花艸麗邂逅佳期過早梅春風一畨琴上來飛鳥銜花日將沒彤霞著地紅成堆眾中遺卻金釵子牽我心靈入秋水畱情深處駐橫波三尺屏風隔千里此身願作君家燕飛入君家彩屏裏茂苑【白居易長洲曲新詞】樓上【元稹連昌宮詞】撥開【黃防啟帳】一花【劉長卿戱贈於越尼子歌】宻竹【吳融新安道中玩流水】朱唇【岑參醉竇子美人】桂形【李羣玉醉後贈馮姬】緑云【李咸用謝僧寄茶】東鄰【孫棨題妓王福娘墻】玊步【上官儀和太尉戱贈髙陽公】金粟【羅虯比紅児詩】藍絲【曹唐蕚緑華將歸九疑畱別許眞人】入時【叚成式嘲飛卿】翠爲【杜甫麗人行】剪綺【崔日用奉和立春逰苑迎春應制】金泥【李徳裕鴛鴦篇】有時【劉兼登郡樓書事】衣袂【王初送王秀才謁池州吳都督】舒羅【沈佺期七夕曝衣篇】靑天【韓愈憶昨行和張十一】邂逅【劉商送王貞】春風【盧仝題禇遂良孫庭竹】飛鳥【常建古興】彤霞【張碧惜花】眾中【王建宮詞】牽我【李宣古聼蜀道士琴歌】畱情【許渾晨起西樓】三尺【溫庭筠吳苑行】此身【韓偓不見】飛入【李白觀元丹丘坐巫山屏風】

珊瑚碧樹交枝柯池邊月影閒婆娑碧桃花下美人過靑黛畫眉紅錦鞾繞樹重重履迹多吳娃捧酒橫秋波勸飲花前金叵羅香汗防漬朱顏酡鳳低蟬薄愁雙蛾斂笑凝眸意欲歌蕭蕭笛聲相和慢處聲遲情更多海燕雙飛意若何

珊瑚【韓愈石鼓歌】池邊【羅隠官池秋夕】碧桃【陸防野井】靑黛【李白對酒】繞樹【張籍和裴僕射防櫻桃花】吳娃【張碧鴻溝】勸飲【唐彥謙送許戶曹】香汗【楊衡白紵歌】鳳低【溫庭筠七夕】斂笑【李商隠聞歌】蕭蕭【劉長卿王昭君歌】慢處【盧綸宴席賦得姚美人拍箏歌】海燕【王叡燕】

明月二八燈五枝綺髙掛紅綃帷月明燈光兩相照時時醉擁雙蛾眉佳人且莫吹參差案前羅列尊與巵瓊英動搖鐘乳碧持此贈君君飲之咽入香喉爽紅玉紅顏白靣花映肉回眸一笑百媚生如蛾雙眉長帯緑蛾眉嬋娟斷人腸龍腦入縷羅衫香金鑪沈煙酷烈芳緑衣宛地紅倡倡連理香裙石橊色盤龍鬥帳琥珀光絲防玊缸酒如乳瓊鐫狒狇繞觥舞燈花落地復落牀簾外月華庭欲午美人醉贈珊瑚釵春興酒香燻肺腑錦幕云屏深掩扉身偎玊帳香滿衣夜半酒醒人不覺應是行雲未擬歸髙樓漏滴金壺水寶帳鴛鴦春睡美日出扶桑一丈髙猶在濃香夢魂裏

明月【劉方平代宛轉歌】綺【呂溫上官昭容書樓歌】月明【王建白紵歌】時時【戴叔倫行路難】佳人【釋皎然同李中丞洪水亭夜集】案前【鄭嵎津陽門詩】瓊英【李渉春山三朅來】持此【盧綸陳翃郎中北亭送侯釗侍禦賦得帯冰流歌】咽入【崔玨美人嘗茶行】紅顏【杜甫暮秋枉裴道州手札率爾遣興】回眸【白居易長恨歌】如蛾【施肩吾效古詞】蛾眉【王適江上有懷】龍腦【李賀啁少年】金鑪【王琚美女篇】緑衣【陳陶蜀葵詠】連理【閻徳隱薛王花燭行】盤龍【李頎鄭櫻桃歌】絲防【岑參靑門歌送張判官】瓊鐫【林寛曲江】燈花【元稹夜別筵】簾外【韋荘贈峩嵋山彈琴李處士】美人【薛逄醉春風】春興【釋齊已寄萍鄕唐廩正字】錦幙【錢起效古秋夜長】身偎【釋貫休別杜將軍】夜半【竇鞏秋夕】應是【韓琮霞】髙樓【牛殳方響歌】寶帳【牛嶠應天長】日出【劉義偶書】猶在【溫庭筠春江花月夜】

麗人映月開銅鋪堂前錦褥紅地鑪鳳釵翠翹雙宛轉捲簾滿地鋪毺月華吐艷明燭燭燭龍安敢停斯須水晶簾箔雲母扇孔雀翅尾蛟龍須牀中繡被捲不寢相與博塞爲歡娛各把沈香雙陸子畫欄紅紫鬭摴蒱彩鏤方牙著腕輕循環落落如弄珠乍防皓腕映羅防玉盤纎手撒作盧香嚢盛煙繡結絡燕裙趙袂縈轆轤蠻錦花多春防窄王昭君妹寫眞圖丹靑欲畫無好手道子𨿽來畫得無

麗人【李賀夜來樂】堂前【薛馧贈鄭女郎】鳳釵【徐凝鄭女出參丈人詞】捲簾【韓翃贈兗州孟都督】月華【韋荘練篇】燭龍【崔玨道林寺】水晶【崔顥邯鄲宮人怨】孔雀【李商隠燒香曲】牀中【李白長相思】相與【杜甫今夕行】各把【花蕊夫人宮詞】畫欄【李羣玉湘妃廟】彩鏤【李洞龍州韋郎中先夢六赤後因打葉子以詩上】�環【趙牧對酒】乍防【權徳輿放歌行】玊盤【岑參玉門闗蓋將軍歌】香嚢【呂溫上官昭容書樓歌】燕裙【顧況瑤艸春】蠻錦【張碧逰春引】王昭【白居易嘲雪中馬上妓】丹靑【黃文湘江】道子【元稹酬樂天復言】

美人夜坐月明裏勞動更裁新樣綺剔盡燈花夜夜心復恐蘭膏污指百朶排花蜀纈明雙雙素手剪不成可中用作鴛鴦被似能未能最有情燈底裁縫剪刀冷美人不眠憐夜永西風羅幕生翠波梧桐葉下黃金井美人【釋皎然風入松】勞動【王建酬於汝錫曉雪見寄】剔盡【唐彥謙無題】復恐【張籍白紵歌】百朶【無名氏斑竹簟】雙雙【崔顥行路難】可中【羅隠繡】似能【李白示金陵子】燈底【白居易空閨怨】美人【戴叔倫白紵詞】西風【李賀夜坐吟】梧桐【姚月華楚妃怨】

美人紅妝色正鮮芳姿艷態妖且妍髙樓雲鬟弄嬋娟影拂妝堦玳瑁筵美人爲我彈五弦一弦一柱思華年鳳簫龍管寂不喧此曲有意無人傳美人醉語園中煙欲笑不笑桃花燃夭桃下背花眠風光何處最可憐美人遙望西南天一道月光橫枕前但教心似金鈿堅夢魂可以相周旋

美人【岑參燉煌太守後庭歌】芳姿【楊衡白紵歌】髙樓【王建秋夜曲】影拂【王勃落花落】美人【韋應物五弦行】一弦【李商隠錦瑟】鳳簫【盧綸宴席賦得姚美人拍箏歌】此曲【李白長相思】美人【李賀牡丹種曲】欲笑【施肩吾夜宴曲】夭桃【徐凝長慶春】風光【李郢陽羨春歌】美人【張籍傷歌行】一道【元稹望喜驛】但教【白居易長恨歌】夢魂【髙適賦得還山吟送沈四山人】

君不見紅閨少女端正時春防艶妝蓮一枝碧弄嬌梳洗晚花上乞得蜘蛛絲教看薔薇吐金蕊竊聼琴聲碧裏只學吹簫便得仙得成比目何辭死寶扇迎歸九華帳半睡芙蓉香蕩漾樓前弱栁搖金縷天外明河翻玊浪夜光玉枕棲鳳凰卻嫌鸚鵡繡鴛鴦曉簾串防蜻蜓翼暖日斜明防蝀梁玉盤傾瀉眞珠滑金鑪星歕燈花發錦衣羅袂逐春風繡幕紗儼秋月秋月春風等閒度朱門別見紅妝露風度遙聞語笑聲月明休近相思樹小園花艷蝶初飛春花落盡蜂不窺不堪花落花開處妾容與此同盛衰若遣花開只笑妾玉房掣鎖聲翻葉細雨蒙蒙入絳紗玊筯防防濕紅頰瑤琴能寫此時情玉枕曉憎簾外聲小婢不須催柘彈海棠花下打流鶯

君不【王諲後庭怨】春防【陳陶獨搖手】碧【施肩吾夜宴曲】花上【劉言史七夕歌】教防【張碧林書記薔薇】竊聼【李白示金陵子】只學【髙駢聞河中王鐸加都統】得成【盧照鄰長安古意】寶扇【王維洛陽女児行】半睡【皮日休夜防問答】樓前【牟融春逰】天外【花蕊夫人宮詞】夜光【李賀許公子鄭姬歌】卻嫌【無名氏雜詩】曉簾【李商隠河陽詩】暖日【韋蟾嶽麓道林寺】玉盤【無名氏琵琶】金鑪【劉禹鍚秋螢引】錦衣【吳少微怨歌行】繡幕【盧綸宴席賦得姚美人拍箏歌】秋月【白居易琵琶行】朱門【司空圖馮燕歌】風度【呂溫看渾中丞山桃花初有他客不通晚方得入】月明【王初卽夕】小園【羅隠寄前宣州竇常侍】春花【賀蘭進明行路難】不堪【李幼卿寄獨孤常州兄】妾容【喬知之折楊栁】若遣【釋皎然長門怨】玉房【顧況烏啼曲】細雨【溫庭筠春日雨】玉筯【裴說聞砧】瑤琴【雍裕之聼彈沈湘】玊枕【殷文圭鸚鵡】小婢【鄭谷山鳥】海棠【王建宮詞】

珠箔銀屏晝不開夭花愁艷蝶飛回俱飛蛺蝶元相逐並是今朝鵲喜來明朝鬭艸多應喜今朝歡喜緣何事春日偏能惹恨長春風也是多情思寂寂風簾信自垂銀燈空照不眠時扇裏細妝將夜並月中流艶與誰期側聼空堂聞靜響都大此時深悵望影籠殘月到前風引漏聲過枕上半欲天明半未明緑殘夢曉聞鶯鶯偸舊韻還成曲不忿朝來鵲喜聲

珠箔【平會謁李相不遇】夭花【韋荘上春詞】俱飛【杜甫進艇】並是【權徳輿得衛撫州報喜而有作】明朝【司空圗燈花】今朝【白居易歡喜偈】春日【賈至春思】春風【韓愈風折花枝】寂寂【鄭谷春暮詠懷寄集賢韋起居衮】銀燈【李冶感興】扇裏【楊師道闕題】月中【李商隠曲池】側聼【韓偓地鑪】都大【來鵠鄂渚淸明日與鄕友登頭陀山】影籠【曹唐題子侄書院雙松】風引【無名氏長信宮】半欲【元稹春曉】緑【李益奉和武相公春曉聞鶯】鶯偸【羅隠過廢江寕縣】不忿【李端閏情】

君如天上雨爲逐春風斜君爲河邊艸斫卻園中花斜日空園花亂飛韶風澹蕩無所依爲君裁破合歡被寂寞洞房寒燭防紅粉邀君在何處靑春背我堂堂去終須一夜抱琴來含羞斂態勸君住落花飛絮正紛紛停辛佇苦畱待君不語思量夢中事妾身願作巫山云君如【張籍懷別】爲逐【李白古意】君爲【辛智賦詩】斫卻【曹鄴恃寵】斜日【韓偓避地寒食】韶風【張喬楊花落】爲君【溫庭筠織錦詞】寂寞【趙嘏洞庭寄所思】紅粉【孟浩然長樂宮】靑春【薛能春日使府寓懷】終須【白居易楊家南亭】含羞【權徳輿雜興】落花【鄭谷結綬鄠郊縻攝府署偶有是詠】停辛【李商隠河內詩】不語【崔玨美人嘗茶行】妾身【戴叔倫相思曲】

兒家夫壻多輕薄花裏亂飛金錯落憐香偏繞綺羅衣汗霑粉污不再著我有嬌蛾待君掃皆言賤妾紅顏好妾年二八顏如花胸前空帯宜男艸滿庭春露落花初管領春風總不如似妾傾心在君掌心裏猶嫌花樣疏銀燈煌煌夜將久爲君挑鸞作腰綬此時望君君不來此時空牀難獨守君今夜夜醉何處連袂踏歌從此去願逐月華流照君蠟燭啼紅怨天曙

兒家【崔顥代閨人答輕薄少年】花裏【韋荘病中聞相府夜宴戲贈集賢盧學士】憐香【徐夤蝴蝶】汗沾【白居易繚綾】我有【盧仝樓上女児曲】皆言【蔣維翰怨歌】妾年【李昻賦戚夫人楚舞歌】胸前【於鵠題美人】滿庭【劉滄題桃源處士山居畱寄】管領【王建寄蜀中薛濤校書】似妾【王昌齡行路難】心裏【李詢贈織錦人】銀燈【權徳輿放歌行】爲君【李賀染絲上春機】此時【崔液擬古神女宛轉歌】此時【駱賔王代女道士王靈妃贈道士李榮】君今【元稹憶逺曲】連袂【儲光羲薔薇篇】願逐【張若虛春江花月夜】蠟燭【李商隠燕防冬】

百尺金梯倚銀漢北斗七星橫夜半夜半醒來紅蠟短空持感激終昏旦宿昔夢見之日照玲瓏幔始下芙蓉樓故衣未及換爲君裁舞衣緑夾殷紅垂錦叚爲君薫衣裳博山吐香五雲散畫帯雙花爲君結時時欲得橫波盼莫愁簾中許合歡珊瑚枕膩鵶鬟亂三更風作切夢刀時聞寒雁聲相喚所以傾國傾城人別易防難長自嘆情似藍橋橋下水碧海之波浩漫漫抽刀斷水水更流揮刃割情情不斷

百尺【李頎鄭櫻桃歌】北斗【沈佺期古歌】夜半【皮日休春夕酒醒】空持【李徳裕南梁行】宿昔【崔湜餞唐州髙使君赴任】日照【韓王從善薔薇詩呈東海侍郎徐鉉】始下【丁仙芝江南曲】故衣【曹鄴杏園卽席上同年】爲君【張祜墻頭花】緑夾【張碧林書記薔薇】爲君【白居易太行路】博山【韋應物長安道】畫帯【溫庭筠三洲詞】時時【鄭仁表贈妓洛眞】莫愁【李賀許公子鄭姬歌】珊瑚【鹿防扆思越人】三更【施肩吾古別離】時聞【裴說聞砧】所以【釋貫休擬君子有所思】別易【韓偓復偶見】情似【唐彥謙無題】碧海【孟郊出門行】抽刀【李白宣州謝朓樓餞別校書叔云】揮刃【戴叔倫相思曲】

剪妾身上巾與郎作輕履殷勤爲防初著時持此相憐保終始注我壺中醪與郎回馬頭明日分飛倘相憶合歡葉墮梧桐秋百尺寒泉轆轤上轆轤一轉一惆悵暗啼羅帳空自憐十二金釵獨相向與郎年少爲婚姻忍使黛蛾常不伸風條月影皆堪重淚艸傷花不爲春雲母空曉煙薄散入珠簾濕羅幕日髙深院斷無人風動玲瓏水晶箔莫道斷絲不可續莫言朝花不復落歸來防取明鏡前願倚郎肩永相著

剪妾【曹鄴長相思】與郎【姚月華制履贈楊逹】殷勤【張籍寄衣曲】持此【駱賔王代女道士王靈妃贈道士李榮】注我【栁宗元逰南亭夜還敍志】與郎【孟郊車遙遙】明日【獨孤及蓬萊驛夜宴贈別姚太守】合歡【王建贈離曲】百尺【王昌齡行路難】轆轤【顧況悲歌】暗啼【劉元叔妾薄命】十二【長孫佐輔古宮怨】與郎【陳羽古意】忍使【鮑溶章華宮行】風條【薛能折楊栁】淚艸【元稹和樂天劉家花】雲母【溫庭筠陽春曲】散入【岑參白雪歌送武判官歸京】日髙【李商隠訪人不遇畱別館】風動【卲楚萇題馬侍中燧木香亭】莫道【吳融古離別】莫言【劉云偼妤怨】歸來【李白長相思】願倚【韓偓意緒】

搖蕩春光千萬里無情最恨東流水聞說情人怨別情故作別離應有以紅燕自歸花自開情人道來竟不來瑯玕繡叚安可得玉管珠弦莫急催忽枉情人吐芳訊洞房偏與更聲近飲罷莫持紅燭行花前毎被靑蛾問兩情纒綿忽如故兩情宛轉如縈素慢凝秋水顧情人巫雲峽雨飛朝暮君不見天津橋下東流水演漾緑蒲涵白芷將刀斫水水復連無情之物尙如此

搖蕩【栁宗元楊白花】無情【唐彥謙秋日感懷】聞說【釋皎然送別】故作【徐鉉又和八日應令】紅燕【殷堯藩館娃宮】情人【李白春日獨坐寄鄭明府】瑯玕【李中暮春懷故人】玉管【白居易想夫憐】忽枉【王起和李校書雨中自祕省見訪詩】洞房【魚機秋怨】飲罷【李商隠偶題】花前【杜牧重登科】兩情【王建七夕曲】兩情【張籍白頭吟】慢凝【孫光憲南歌子】巫云【荘南傑湘弦曲】君不【蘓頲長相思】演漾【王維寒食城東卽事】將刀【戴叔倫相思曲】無情【釋貫休行路難】

香屑集卷四

欽定四庫全書

香屑集卷五

中允黃之雋撰

春【十首】

門掩杏花叢簫聲祕不通有時裁尺素無計惜殘紅暄入瑤房裏春生綺戶中畵明金冉冉何處一屏風門掩【李賀惱公】簫聲【章孝標都觀栽桃】有時【權徳輿相思曲】無計【李中落花】暄入【楊炯和鄭讐校內省眺矚】春生【元稹生春】畫明【溫庭筠偶題】何處【韓偓艸書屏風】

腰身如栁枝羅袂罥楊絲園宻花藏易墻髙蝶過遲東風狂不惜南月影頓移多少香閨意非郎誰得知腰身【韓愈辭唱歌】羅袂【李嶠淸明日龍門逰泛】園宻【吳融出遲】墻髙【溫庭筠春日】東風【司空圖村西杏花】南月【蔣冽夜飛鵲】多少【牛嶠感恩多】非郎【杜牧舊逰】

酒助歡娛洽餘歡殊未窮嬌眠錦衾裏髙枕畫屏中綺幙殘燈斂金鑪細炷通良宵驚曙早海日上紅酒助【杜審言泛舟送鄭卿入京】餘歡【張說東都酺宴】嬌眠【崔萱古意】髙枕【許渾憶長洲】綺幙【元稹月】金鑪【李賀惱公】良宵【盧綸七夕詩】海日【釋齊已逰三覺山】

晴明彊展眉鶯囀栁如絲香閣更衣處春風啜茗時剪花驚嵗早翻枕夢人遲羞被夭桃笑遊蜂似有期晴明【元稹晴日】鶯囀【溫庭筠太子西池】香閣【盧殷妾換馬】春風【杜甫重過何氏】剪花【孟浩然人日登南陽驛門亭子】翻枕【張祜夏日梅溪館寄龎舍人】羞被【岑參長門怨】逰蜂【方幹題友人山花】

春情不可狀盡在牡丹房燕入窺羅幙花飛落繡牀沈香薫小像明鏡照新妝爲送佳人喜蛛絲罥鬢長春情【李羣玉感春】盡在【韓琮牡丹】燕入【張若虛代答閨夢還】花飛【權徳輿相思曲】沈香【李賀答贈】明鏡【溫庭筠菩薩蠻】爲送【元稹蜘蛛】蛛絲【杜甫遣悶】

髮冷一梳風釵頭綴玉虫靚妝愁日暮妍笑發春叢楊栁縈橋緑桃花落臉紅回眸𨿽欲語鸚鵡在簾櫳髮冷【曹松晨起】釵頭【韓愈詠燈花】靚妝【李叔卿芳樹】妍笑【許敬宗奉和登陜州城樓應制】楊栁【溫庭筠握柘詞】桃花【陳子良新成安樂宮】回眸【白居易玉眞張觀主下小女冠阿容】鸚鵡【竇鞏少婦詞】

年光三月裏垂栁拂妝防帳喜香煙暖驚曙色催捲簾雙燕入寫照百花開娣侄徒纎指霞衣整頓裁年光【王維三月三日勤政樓侍宴應制】垂栁【歐陽瑾折楊栁】帳喜【錢起春宵寓直】驚【庾敬休春雪映早梅】捲簾【崔湜同李員外春閨】寫照【席豫奉和敇賜公主鏡】娣侄【李商隠和鄭愚贈汝陽王孫家箏妓】霞衣【韋渠牟步虛詞】

髮重疑盤霧簪花舉復低玉鉤搴翠幙珠履踏金堤栁弱風長在蘭深徑轉迷惜春春已晚新月鳳樓西髮重【李賀惱公】簮花【謝偃踏歌詞】玉鉤【溫庭筠菩薩蠻】珠履【許景先陽春怨】栁弱【吳融途中】蘭深【劉泊安徳山池宴集】惜春【司空圖退居漫題】新月【白居易三月三日祓禊洛濱】

尋春與送春荊艷作東鄰籬上花當屋溪邊水照人暗香蘭露滴爽味茗芽新願假仙鸞翼俱飛向玉輪尋春【張喬曲江春】荊艷【劉綺荘共佳人守嵗】籬上【溫庭筠燒歌】溪邊【岑參陪使君早春東郊逰眺】暗香【武元衡甫搆西亭偶題】爽味【賈島黃子陂上韓吏部】願假【朱晝喜陳懿老示新制】俱飛【陳子昻送梁李二明府】

暗入心情懶無聊鬭艸稀雨殘紅芍藥風艷紫薔薇昨夜鴛鴦宿今朝蟢子飛徘徊不忍去欲去又依依暗入【元稹生春】無聊【杜牧爲人題贈】雨殘【李徳憶村中老人春酒】風艷【張祜舞】昨夜【錢起竹嶼】今朝【權徳輿玉防體】徘徊【方幹陳秀才庭際木蘭】欲去【韋荘女冠子】

夏【十首】

水榭花繁處風簾不礙涼汗妝蓮委露衣潤麝消香莫惜黃金縷都傾白玉漿雙雙新燕子時得近雕梁水榭【司空圖偶題】風簾【楊凝秋夜聼搗衣】汗妝【元稹夢逰春】衣潤【白居易酬鄭侍禦多雨春空過詩】莫惜【鄭谷江梅】都傾【韋渠牟步虛詞】雙雙【杜甫春日梓州登樓】時得【曹鄴長城下】

粉汗紅綿撲氛氳香气多捲簾涼暗度乘月夜相過掩笑須欹扇含羞未觧羅散香蘄簟滑肢體自婆娑粉汗【白居易和防之夢遊春】氛氳【宋之問河陽】捲簾【司空曙立秋日】乘月【張說溫泉馮劉二監客捨觀妓】掩笑【張謂揚州雨中張十七宅觀妓】含羞【沈佺期牛女】散香【許渾夏日戱題郭別駕東堂】肢體【姚合逰陽河岸】

向人嬌婀娜蓮萼捧重防葉動羅帷颺花連錦帳開虫絲交影細螢焰觸簾回坐感紅綃薄香衫袖窄裁向人【元稹紅芍藥】蓮萼【劉禹錫白大尹寄示新葺水齋十四韻】葉動【許敬宗奉和秋日卽事應制】花連【獨孤寔奉陪武相公西亭夜宴】虫絲【朱慶余和劉補闕秋園寓興】螢焰【許渾秋夕宴李侍禦宅】坐感【李正封詠露】香衫【白居易柘枝詞】

已動蒲葵扇防風在緑條新晴防蛺蝶驟雨閙芭蕉茗椀纎纎捧花紋細細挑翻嫌枕席上香汗濕鮫綃已動【白居易蚤夏逰宴】防風【章孝標風不鳴條】新晴【蕭至忠陪幸長寜公主林亭】驟雨【鄭谷蜀中寓止夏日自貽】茗椀【孟郊防合聨句】花紋【徐夤銀結條冠子】翻嫌【王維逰李山人所居因題屋壁】香汗【顧非熊子夜夏歌】

欄桿枕芰荷金幌半垂羅淸晝開簾坐防涼待扇過玊牕通日气珍簟接煙波莫怪消炎熱天將柰爾何欄桿【包何和孟防州閒齋卽事】金幌【孟浩然崔明府宅夜觀妓】淸晝【權徳輿二月二十七日社兼春分有懷簡所思者】防涼【炚湋夏夜西亭卽事】玉【薛奇童楚宮詞】珍簟【李商隠街西池館】莫怪【王維夏日過靑龍寺】天將【韓偓信筆】

畫來偏覺好羅薄透凝脂栁暗鶯啼處荷喧雨到時汗余衫更馥景宴枕猶欹胸雪宜新浴香風不敢吹畫來【防貫休上馮使君渡水僧障子】羅薄【白居易楊栁枝】栁暗【牛嶠女冠子】荷喧【溫庭筠盧氏池上遇雨】汗余【劉禹錫搗衣曲】景宴【崔子向渚山春暮聨句】胸雪【和凝麥秀兩岐】香風【盧綸天長久詞】

白與粉花連朱欄映轉鮮海橊開似火錦石小如錢螢影疏簾外云形繡戶前沾黏經汗席須待月光眠白與【潘炎淸如玉壺冰】朱欄【裴次元南至日隔仗望含元殿鑪煙】海橊【溫庭筠海橊】錦石【杜甫秋日防府詠懷奉寄鄭監李賔客】螢影【武元衡長安秋夜懷陳京昆季】云形【許渾奉和盧大夫新立假山】沾黏【元稹紀懷贈李六戶曹崔二十功曹】須待【岑參漢川山行呈成少尹】

直向牀前浴簾幃一任重但驚飛熠燿相憶采芙蓉素腕慙新藕愁眉淡逺峯明朝綺下髮亂緑松松直向【皮日休吳中苦雨寄魯望】簾幃【殷堯藩久雨】但驚【杜甫秋日荊南送石首薛明府】相憶【杜荀鶴春宮怨】素腕【鄭槪狀江南】愁眉【李商隠垂栁】明朝【徐鉉贈浙西妓亞仙】髮亂【元稹防眞詩】

暑气檐前過煙蘿更幾層花光晴漾漾虫翅曉薨薨衫薄偏憎日釵斜只鏤冰扇因秋棄置乍可在炎蒸暑气【韓偓登樓有題】煙蘿【韋荘宿山家】花光【許渾春望思舊逰】虫翅【劉禹錫牛相公見示新什謹依夲韻次用以抒下情】衫薄【陳子良新成安樂宮】釵斜【李商隠楚宮】扇因【元稹酬翰林白學士代書一百韻】乍可【賈島夏夜】

曾經纎手裏紈扇思何長細葛含風軟單衣染焙香嫩茶重攪緑防汗欲銷黃猶恐何郎熱頻回一夕腸曾經【吉中孚妻張氏拾得韋氏花鈿以詩寄贈】紈扇【崔萱古意】細葛【杜甫端午日賜衣】單衣【武元衡津梁寺采新茶】嫩茶【李郢春日題山家】防汗【梁鍠美人春臥】猶恐【許渾夏日戲題郭別駕束堂】頻回【楊巨源上劉侍中】

秋【十首】

風流隨故事乞巧望星河別有穿鍼處其如月色何坐中燈泛酒臥後幕生波牛女年年渡灣環此地多風流【李端贈李龜年】乞巧【施肩吾乞巧詞】別有【權徳輿七夕】其如【韓愈酬馬侍郎寄酒】坐中【耿湋宿韋貟外宅】臥後【李商隠鏡檻】牛女【杜甫天河】灣環【元稹滎陽鄭公以稹寓居嚴茅有池塘之勝寄詩因獻】

燭引銀河轉追涼在北軒疎簾畱月魄微路入花源委墜金釭燼葳防玉露繁取琴彈一徧芳意過湘沅燭引【獨孤寔奉陪武相公西亭夜宴】追涼【李吉甫夏夜北園卽事】疎簾【李商隠街西池館】防路【儲光羲昭聖觀】委墜【溫庭筠詠寒宵】葳防【曹著曲江亭望慈恩寺杏園花發】取琴【韓偓南亭】芳意【羊士諤南池荷花】

雨冷新秋簟荷香入水亭瑞蓮開二朶銀漢防雙星蠟淚垂蘭燼蛾眉怨錦屏朦朧殘夢裏羅幌見飛螢雨冷【元稹閒】荷香【周瑀送潘三入京】瑞蓮【徐夤銀結條冠子】銀漢【杜甫奉酬薛十二丈判官見贈】蠟淚【李賀惱公】蛾眉【趙嘏昔昔鹽】朦朧【令狐楚閨人贈逺】羅幌【沈佺期長門怨】

涼風移蟋蟀輕露濕紅紗花路西施石天河織女家井邊銀釧落燈下寶釵斜夜夜猶相送金盤五色瓜涼風【周朴宿劉溫書齋】輕露【謝偃踏歌詞】花路【綦毋潛送賈恆明府】天河【韋渠牟步虛詞】井邊【裴諴南歌子詞】燈下【劉禹錫和微之深春】夜夜【鮑溶秋懷】金盤【王維送孫秀才】

秋帳燈華翠羅衣胡粉香盈盈天上艷薄薄睡時妝到處花爲雨髙樓月似霜玉壺增夜刻爲我憶檀郎秋帳【駱賔王掉歌行】羅衣【徐延壽南州行】盈盈【李羣玉感興】薄薄【韓偓春閨】到處【錢起送贇法師往上都】髙樓【王維奉和楊駙馬秋夜卽事】玉壺【鮑溶白露】爲我【沈亞之發石頭城寄侯郎】

向夕燈稍進餘香侍女收彩雲飄玉砌初月上銀鉤夜影防仍薄秋波橫欲流畫堂簾幙外嬌倚鈿箜篌向夕【劉長卿寒釭】餘香【司空曙晚秋西省寄上李韓二舍人】彩雲【趙存約鳥散餘花落】初月【許敬宗奉和聖制登三防言志應制】夜影【白行簡貢院樓北新栽小松】秋波【李后主菩薩蠻】畫堂【劉禹錫同樂天和微之深春】嬌倚【韓翃漢宮曲】

閒卻采蓮船金風度綺錢約眉憐翠羽舉手整花鈿日照紗裏霜濃繡帳前異香人不覺一笑獨奢妍閒卻【錢起江行無題】金風【許敬宗奉和秋日卽目應制】約眉【李商隠和孫朴韋蟾孔雀詠】舉手【常非月詠談容娘】日照【韋應物擬古詩】霜濃【裴次元賦得亞父碎玉斗】異香【司空圖月下畱丹竈】一笑【薛能牡丹】

洞戶斜開扇晴畫夾衣紅樓三十級金雁一雙飛對月光宜並偎風力尙微濕花低桂影遙惹五香歸洞戶【白居易府西池北新葺水齋】晴【杜牧閨情】紅樓【李商隠和孫朴韋蟾孔雀詠】金雁【溫庭筠菩薩蠻】對月【錢眾仲玉壺冰】偎風【吳融燕雛】濕花【錢起月下洗藥】遙惹【楊巨源艷女詞】

噤防防寒早檀妝慢裹頭鳥窺臨檻鏡花入曝衣樓隔牖風驚竹搴簾月上鉤紫蘭秋露濕向我手心流噤防【牛僧孺李蘓州遺太湖石奇狀絕倫因題】檀妝【張祜陪範宜城北樓夜宴】鳥窺【司空圖偶題】花入【李賀七夕】隔牖【王維冬晚對雪憶胡居士家】搴簾【武元衡酬嚴維秋夜見寄】紫蘭【楊巨源贈侯侍禦】向我【劉義姚秀才愛予小劍因贈】

風露動相思梧桐碧玉枝旋書紅葉落閒撚紫簫吹裏憐燈暗泉邊待月欹一宵猶幾許寜覺曉鐘遲風露【韓偓早歸】梧桐【令狐楚逺別離】旋書【司空圖秋景】閒撚【杜牧杜秋娘詩】裏【李百藥詠螢火示情人】泉邊【釋齊已謝人惠紫栗拄杖】一宵【曹松除夜】寜覺【錢起秋夕與梁鍠文宴】

冬【十首】

馥馥香猶在胭脂拂紫綿最宜紅燭下拈向翠眉邊好月曾同步寒宵幾獨眠熨來身熱定容得許多憐馥馥【鄭孺華賦得生芻一束】胭脂【李賀謝秀才有妾縞練攺從於人】最宜【劉禹錫拋毬樂詞】拈向【吉中孚妻張氏拾得韋氏花鈿】好月【孟貫懷果上人】寒宵【李徳憶葛藤木禪牀】熨來【吳融个人】容得【常非月詠談容娘】

攜手謝娘歸香迎步履飛自憐回雪影彊拂防花衣麝炷騰淸燎龍梭靜夜機侍兒催畫燭相見也依依攜手【韓翃送李舍人攜家歸江東覲省】香迎【儲光羲夜觀妓】自憐【李義府堂堂詞】彊拂【項斯落第後寄江南親友】麝炷【唐彥謙玫瑰】龍梭【張文恭七夕】侍兒【白居易題周皓大夫新亭子】相見【岑參題平陽郡汾橋邊栁樹】

委作金鑪焰多情識異香帶盤紅鼴鼠帔暈紫防榔綺叚鋪繁褥鮫綃熨下裳玊杯寒意少檐外月如霜委作【元稹感石橊】多情【栁中庸幽院早春】帶盤【張祐少年樂】帔暈【白居易江南喜逢蕭九徹因話長安舊逰】綺叚【吳融綿竹山】鮫綃【李商隠微先生】玉杯【張諤岐王席上詠美人】檐外【耿湋宿韋貟外宅】

共賦瑤防雪終難狀此心玉花珍簟上瓊樹粉墻陰繡閣香燈防紅鑪夜火深畵樓初夢斷寂寂不成吟共賦【盧綸酬暢博士當感懷】終難【韓偓寄京城親友】玊花【徐彥伯芳樹】瓊樹【楊巨源春日奉獻聖壽無疆詞】繡閣【韋荘淸平樂】紅鑪【許渾早發中巖寺別契直上人】畫樓【溫庭筠握柘詞】寂寂【錢起江行雜詩】

素手抽鍼冷添香暖气來風前千片雪外一株梅卻略靑鸞鏡全分白玉防中門不曾出閉了又重開素手【李白子夜四時歌】添香【崔偹奉陪武相公西亭夜宴】風前【劉威傷春感懷】外【楊炯梅花落】卻略【溫庭筠和周繇】全分【薛存誠謁見日將至雙闕】中門【張潮長干行】閉了【施肩吾不見來詞】

詠絮知難敵何人意不降雨聲籠錦帳雪影拂瓊帶火遺金斗拋杯瀉玉缸牖光窺寂寞飛鷺白雙雙詠絮【張泌碧戶】何人【賈島寄栁舍人】雨聲【韓偓寒食日沙縣雨中防薔薇】雪影【徐夤白鴿】帶火【李商隠擬沈下賢】拋杯【栁中庸春思贈人】牖光【韓愈和崔舍人詠月】飛鷺【姚鵠野寺寓居卽事】

艷雪淩空散瑤池似不遙兩行籠裏燭一搦掌中腰香炭金鑪暖箏弦玉指調燈花何太喜紅迸錦防焦艷雪【韋應物樂燕行】瑤池【張喬靑鳥泉】兩行【白居易和春深】一搦【李百藥少年行】香炭【孟浩然寒夜張明府宅宴】箏弦【元稹寄吳士矩端公】燈花【杜甫獨酌成詩】紅迸【釋齊已謝炭】

寒宵幾刻長未曉已成妝始辧梅花裏初來燭影傍光中疑有焰宻處也尋香小面琵琶婢稱嗟響畵堂寒宵【耿湋宿韋貟外宅】未曉【丁仙芝江南曲】始辧【栁道倫賦得春風扇防和】初來【薛能戱題】光中【盧綸題韋員外東齋花樹】宻處【李義府堂堂詞】小靣【白居易宿杜曲花下】稱嗟【劉禹錫和令狐相公謝李侍中寄蒲桃】

玉堦殘雪在況乃露華凝熾炭烘蹲獸張屏防畫蠅香銷連理帶防軟異文綾重錦裁爲飾飄然自不勝玉堦【吳融春寒】況乃【杜甫江邊星月】熾炭【劉禹錫歷陽書事】張屏【盧綸早春逰樊川野居】香銷【施肩吾起夜來】防軟【白居易和微之夢逰春】重錦【羊士諤齋中有獸皮防偶成詠】飄然【杜牧防陽雪夜感懷】

獸炎余炭在閒坐但焚香席暖飛鸚鵡裘鮮照鷫鸘錦筵紅蠟燭防服紫羅嚢莫惜燻鑪夜胭脂落靚妝獸炎【元稹酬叚丞與諸棊流防宿敝居見贈】閒坐【王維春日上方卽事】席暖【羅隠投浙東王大夫】裘鮮【楊巨源上劉侍中】錦筵【皇甫松摘得新】防服【劉禹錫酬鄭州權舍人】莫惜【溫庭筠牡丹】胭脂【唐彥謙紅葉】

女詠【十首】

秦地吹簫女簫鳴鳳下空霧簾深杳悄珠綴引朧衣桁侵池翠盤花卷燭紅夜來雙月滿蕭史在樓中秦地【韓愈梁國惠康公主挽歌】簫鳴【李白宮中行樂詞】霧簾【陸防江南秋懷寄華陽山人】珠綴【柴宿初日照華淸宮】衣桁【歐陽玭幽軒】盤花【太宗守嵗】夜來【崔曙奉試明堂火珠】蕭史【元稹防眞詩】

飄渺巫山女知爲何處云香銷翠羽帳花防石橊裙羅綺畱春色簾櫳引霽氛襄王夢行雨消息幾時聞飄渺【白居易夜聞箏中彈瀟湘送神曲】知爲【劉長卿湘妃廟】香銷【虞世南怨歌行】花防【李元紘相思怨】羅綺【許渾陪少師李相國崔賔客宴狄僕射池亭】簾櫳【孫逖宴越府陳法曹西亭】襄王【孟浩然湖中旅泊寄閻九司戶防】消息【孟貫懷友人】

金釧越溪女西施寜久微若從巫峽過好取洛川歸處處花相引雙雙燕並飛浣紗春水急看影試新衣金釧【徐延壽南州行】西施【王維西施詠】若從【岑參送周子落第逰荊南】好取【李義府堂堂詞】處處【白居易城東閒行因題尉遲司業水閣】雙雙【楊巨源艷女詞】浣紗【崔道融西施灘】看影【姚合逰春】

宋玉東象女珠簾玳瑁鉤靣花無隔笑月扇未遮羞秀色燃紅黛新妝下翠樓又疑神女過擬畫碧雲收宋玉【梁鍠觀王美人海圖障子】珠簾【溫庭筠江南曲】靣花【李百藥寄楊公】月扇【李商隠擬意】秀色【張說溫泉馮劉二監客捨觀妓】新妝【徐堅櫂歌行】又疑【唐彥謙紫薇花】擬畵【司空圖秋景】

壚邊酒家女相見倍依依溽暑銷珍簟輕陰隔翠幃波防空映襪花气近薫衣嫩畏人防損凝腰素一圍壚邊【王建邯鄲主人】相見【李敬方太和公主還宮】溽暑【皇甫冉同裴少府安居寺對雨】輕陰【溫庭筠牡丹】波防【李商隠木蘭】花气【陳子良逰俠篇】嫩畏【姚合和王郎中召防牡丹】凝腰【杜牧爲人題贈】

采蓮溪上女花發夜來風競把琉璃盞偸穿玳瑁櫳竹陰初月薄香徑小船通爲惜鴛鴦鳥徘徊蓮葉東采蓮【顧況溪上】花發【錢起賦得叢蘭曙後色送梁侍禦入京】競把【韋渠牟步虛詞】偸穿【元稹春】竹陰【魚機暮春有感寄友人】香徑【許渾憶長洲】爲惜【儲光羲江南曲】徘徊【耿湋上巳日】

下拋梭女妝成獨見時向風搖羽扇對鏡弄花枝叢鬢隨釵斂纎衫整髻遲爲君安首飾少有外人知下【於濆辛苦吟】妝成【劉希夷春女行】向風【劉禹錫玩白菊】對鏡【劉駕賈客詞】叢鬢【元稹恨妝成】纎衫【杜牧舊逰】爲君【張九齡答陳拾遺贈竹簮】少有【杜甫宿昔】

秋千細腰女鸞鳳影翩翩雜佩含風響輕映體鮮邀人傅香粉爲我舞金鈿轉盼如波眼情教細語傳秋千【白居易和春深】鸞鳳【栁泌玉淸行】雜佩【鄭世翼防新婚】輕【權徳輿端午日有衣服防結之貺以詩還答】邀人【王維西施詠】爲我【劉禹錫酬樂天醉後狂吟】轉盼【溫庭筠南歌子】情教【常非月詠談容娘】

十五小家女鸞閨念掌珍理琴開寶匣抱瑟坐花茵兩股方安髻雙鬟將及人萬金酬一顧髙價動殊鄰十五【李嘉祐古興】鸞閨【徐彥伯送金城公主適西蕃應制】理琴【孟浩然寒夜】抱瑟【李願觀翟玉妓】兩股【李商隠李夫人】雙鬟【王維別弟妹】萬金【鮑溶範眞傳侍禦累有寄因酬】髙價【李白贈崔司戶文昆季】

窈窕雙鬟女相逢幾許難自堪金屋貯聊取玉琴彈鏡仍嫌重垂簾卻避寒嬌多不肯別猶得暫時防窈窕【白居易續古詩】相逢【劉長川寶劍篇】自堪【皇甫冉見諸姬學玉防體】聊取【常建宿五度溪仙人得道處】鏡【韓偓半睡】垂簾【韋應物趨府曉呈兩縣僚友】嬌多【劉複雜曲】猶得【元稹牡丹】

香屑集卷五

欽定四庫全書

香屑集卷六

中允黃之雋撰

艷情【六十首】

紅豆生南國余陰照北鄰栁堤遙認馬芳樹欲畱人爛漫三春媚溫暾四气勻緑苔行屐穩來往躡遺塵紅豆【王維相思】余陰【杜甫上韋左相】栁堤【元稹遣春】芳樹【趙嘏旅次商山】爛漫【孫魴題梅嶺泉】溫暾【白居易送客春遊嶺南】緑苔【司空圖借居】來往【張喬懷舊逰】

楊栁伴啼鴉緑人似花夢餘蟾隠映釵轉鳳欹斜夜影寄紅燭朝光借綺霞旣傾南國貌金穀不能誇楊栁【李賀答贈】緑【韋荘菩薩蠻】夢餘【黃防寄獻梓潼山侯侍禦】釵轉【韓琮公子行】夜影【錢起賦得巢燕送客】朝光【元稹感石橊】旣傾【白居易和微之夢逰春】金穀【李白宴陶家亭子】

一防前燭雙眸光照人笑時花近眼住處月爲鄰乍使香閨靜從將玉樹親莫嫌春夜短慵起不知晨一防【白居易司馬防獨宿】雙眸【崔宗之贈李十二白】笑時【杜甫卽事】住處【李洞寄淸演】乍使【陶翰栁陌聼早鶯】從將【韓愈春雪間早梅】莫嫌【徐鉉離歌詞】慵起【吳融和韓侍郎無題】

雙燕入盧家嬌鶯語更誇玉封千挺藕金翦一枝花地錦排蒼雁春盤擘紫蝦隔簾妝掩映眉月引輕紗雙燕【劉方平新春】嬌鶯【王起賦花】玉封【陸龜防京口與友生話別】金翦【公乘億賦得秋菊有佳色】地錦【李商隠和孫朴韋蟾孔雀詠】春盤【唐彥謙夏日訪友】隔簾【賈至侍宴曲】眉月【禇亮詠花燭】

春朝紫陌遊綠栁半垂溝妙曲逢盧女名香贈莫愁翠鈿金壓臉花錯玉搔頭信美𨿽南國求之不可求春朝【張友正錦帶佩吳鉤】緑栁【沈佺期三日獨坐驩州思憶舊逰】妙曲【張子容除夜樂城逢孟浩然】名香【韓翃寄贈虢州張參軍】翠鈿【溫庭筠菩薩蠻】花錯【常理古別離】信美【宋之問使過防陽登鳳林寺】求之【杜荀鶴贈聶尊師】

擁頭珠翠重非妾髻鬟髙照席瓊枝秀彈箏玊指勞深情托瑤瑟急語向檀槽持謝鄰家子還因夢寐遭擁頭【薛能戱題】非妾【陸防古態】照席【李商隠送千牛李將軍赴闕】彈箏【項斯欲別】深情【賈至長門怨】急語【李賀感春】持謝【王維西施詠】還因【元稹奉和浙西大夫李徳述夢四十韻】

慢臉笑盈盈丹靑畫不成秋堂絲管動春服綺羅輕暗度南樓月還隨北裏笙一尊花下酒傳得美人情慢臉【李后主菩薩蠻】丹靑【吳融綿竹山】秋堂【權徳輿奉和聖制九月十八日賜百寮追賞】春服【崔亙春怨】暗度【杜甫舟中夜雪有懷盧十四侍禦弟】還隨【宋之問詠鐘】一尊【趙嘏汾上宴別】傳得【王灣觀搊箏】

春女顏如玉妝濃酒漸醺畱歡殊自愜傾國眾皆聞茗愛傳花飲香分宿火薫風流心上物羅帶石橊裙春女【劉希夷春女行】妝濃【鄭谷水林檎花】畱歡【劉長卿題冤句宋少卿防畱別】傾國【皇甫冉同李蘓州傷美人】茗愛【釋皎然李侍禦萼宅飲茶】香分【唐彥謙逰南明山】風流【溫庭筠菩薩蠻】羅帶【鄭愔采蓮曲】

嬝嬝腰疑折春風擺緑楊裙翻繡鸂曲度紫鴛鴦不與花爲偶徒思玉在傍巧知人意裏蘓合是靈香嬝嬝【張祜舞】春風【釋皎然戱呈薛彛】裙翻【白居易題周皓大夫新亭子】曲度【李白代別情人】不與【韋應物對雜花】徒思【韋荘和鄭拾遺秋日感事百韻】巧知【楊巨源與李秀才同賦泛酒花詩】蘓合【韋渠牟步虛詞】

分明冰玉容莫使外人逢防索颺輕吹羅裙結短封屧廊行欲徧錦帳夢應重笑擬春無力春來起漸慵分明【白居易夢裴相公】莫使【李白湖邊采蓮婦】防索【吳融寒食洛陽道】羅裙【李賀惱公】屧廊【戴叔倫逰少林寺】錦帳【李咸用夜吟】笑擬【鄭谷水林檎花】春來【崔道融銅雀妓】

常矜絕代色最在美人家芳艸迷三島珍蔬折五茄妝新猶倚鏡鬟薄不勝花水引春心蕩時時出浣紗常矜【武平一妾薄命】最在【苪挺章江南弄】芳艸【溫庭筠病中書懷呈友人】珍蔬【栁宗元同劉二十八院長述舊言懷感時書事】妝新【唐彥謙薔薇花】鬟薄【謝偃踏歌詞】水引【白居易三月三日祓禊洛濵】時時【王維雜詩】

鄰女恃其姿花宮未嫁時鬢輕全作影魂蕩欲相隨宿露低蓮臉春風動栁絲水精簾不隔防月有佳期鄰女【司空圖效陳拾遺子昻】花宮【白居易龍花寺主家小尼】鬢輕【溫庭筠太子西池】魂蕩【牛嶠女冠子】宿露【元稹感石橊】春風【耿湋贈苖貟外】水精【楊巨源和汴州令狐相公白菊】防月【李頎送東陽王太守】

入夜花如雪前臨風月防鈿蟬新翅重金鳳小簾開鳥宿池邊樹鼯跳竹裏苔何當攜手去偸采白蓮逥入夜【許渾泛舟尋鬰林寺道上人遇雨而返】前臨【李洞早春友人訪別南歸】鈿蟬【唐彥謙漢代】金鳳【牛嶠菩薩蠻】鳥宿【賈島題李凝幽居】鼯跳【諭鳬逰雲際寺】何當【李嶠贈杜幽素】偸采【白居易池上】

飛花滿四憐弦管牡丹晨懸圃珠爲樹香車玉作輪卻成雙翅蝶願得一心人背日分明見紅妝帶臉春飛花【王勃贈李十四】管【釋齊已新燕】懸圃【韓偓漫作】香車【陳嘉言上元夜效小庾體】卻成【元稹生春】願得【權徳輿古意】背日【朱灣送陳偃賦得白鳥翔翠微】紅妝【徐夤和僕射二十四丈牡丹】

千金好暗逰珠箔曲瓊鉤艷色奪人目今晨梳我頭瑤琴多楚調畫扇出秦樓鸎蝶如相引防花興未休千金【杜牧揚州】珠箔【劉禹錫三閣詞】艶色【宋之問浣紗篇】今晨【杜甫晦日尋崔戢李封】瑤琴【權徳輿送崔端公赴度支江陵院】畫扇【梁鍠崔駙馬宅詠畵山水扇】鸎蝶【李商隠南潭上亭防集以疾後至】看花【張喬送鄭谷先軰赴汝州辟命】

明眸利於月美色艷於蓮栁葉來眉上花叢在眼前定應形夢寐故欲伴神仙有意畱連我無媒竊自憐明眸【韋荘閨怨】美色【薛能牡丹】栁葉【陳子良新成安樂宮】花叢【元稹寄胡靈之】定應【令狐楚南宮夜直宿寄李給事】故欲【儲光羲和徐侍郎中書省玩白雲】有意【白居易艸詞畢遇芍藥初開】無媒【溫庭筠感舊陳情獻淮南李僕射】

彷佛夢中來新妝映摽梅凝腰倚風軟笑眼對花開竹暗湘妃廟簫聞弄玉臺定應雲雨內昨夜伴春逥彷佛【唐暄還渭南感舊】新妝【鄭世翼防新婚】凝腰【溫庭筠觀舞妓】笑眼【顧非熊酬陳標評事】竹暗【許渾懷江南同志】簫聞【宗楚客安樂公主新宅侍宴應制】定應【黃防貽李山人】昨夜【張九齡立春日晨起對積雪】

玉管簫聲合金鑪煙靄防素娥嘗藥去少女櫂舟歸羞日遮羅防淩霞曵綺衣春風眞有意煙艸蝶雙飛玉管【韓翃宴吳王宅】金鑪【張碧幽思】素娥【朱華海上生明月】少女【李白丹陽湖】羞日【魚機贈鄰女】淩霞【張文恭七夕】春風【令狐楚宮中樂】煙艸【於武陵友人南逰不回有寄】

妝成桃李春遲日防花頻粉重低飛蝶絲斜誤著人縈歌憐畵扇流盼整羅巾金穀如相並風流石季倫妝成【孟浩然宴崔明府宅夜觀妓】遲日【韋應物答史館張學士】粉重【吳融微雨】絲斜【元稹蜘蛛】縈歌【李商隠齊梁晴雲】流盼【李願觀翟玉妓】金穀【李徳憶新藤】風流【儲光羲秋庭貽馬九】

蘭迎天女佩栁斷舞兒腰嘉防宜長日頻來向此宵倚樓臨緑水隔竹見紅蕉口動櫻桃破新吹弄玉簫蘭迎【崔湜奉和幸韋嗣立山荘應制】栁斷【李賀感春】嘉防【蘓頲奉和九日幸臨渭亭登髙應制】頻來【張喬隠巖陪鄭少師夜坐】倚樓【顏冑適思】隔竹【朱慶余杭州盧錄事山亭】口動【白居易楊栁枝】新吹【李百藥少年行】

紈綺拜牀前風流合管弦更憐三五夕可惜十千錢小膽空房怯深情麗曲傳羞從面色起阿母在傍邊紈綺【溫庭筠感舊陳情獻淮南李僕射】風流【姚合曲江防蓮花】更憐【方幹新月】可惜【鮑溶範眞傳侍禦累有寄因奉酬】小膽【常理古別離】深情【權徳輿酬裴端公八月十五日夜對月見懷】羞從【王維扶南曲】阿母【白居易玉眞張觀主下小女冠阿容】

璨璨眞仙子春來見物華一團香絮枕兩靣繡裙花色授應難奪腰輕莫自斜綺羅纎手制臂釧透紅紗璨璨【楊衡登紫霄峯贈黃仙師】春來【薛能和楊中丞早春卽事】一團【白居易能無媿】兩靣【劉禹錫和防之深春】色授【周繇嘲叚成式】腰輕【李商隠謔栁】綺羅【宋之問剪防】臂釧【牛嶠女冠子】

菡蓞紅塗粉琉璃薄帯塵玊簫惟送酒瓊樹亦迷人妝壊頻臨鏡羅輕詎著身嬌多情脈脈今夜可憐春菡萏【白居易想東逰】琉璃【元稹酬樂天寄蘄州簟】玉簫【錢起宴崔駙馬玉山別業】瓊樹【溫庭筠觀舞妓】妝壊【劉禹錫和微之深春】羅輕【孟浩然宴崔明府宅夜觀妓】嬌多【後唐莊宗陽防夢】今夜【陳嘉言上元夜效小庾體】

重碧拈春酒玉盤金屈巵理釵低舞鬢照鏡弄蛾眉隔坐應相見開簾不敢窺花房紅鳥嘴傳語報佳期重碧【杜甫宴戎州楊使君南樓】玊盤【岑參過梁州奉贈張尙書】理釵【溫庭筠獵騎詞】照鏡【司馬札蠶女】隔坐【李賀河陽歌】開簾【陸防立春日】花房【白居易感春】傳語【趙嘏昔昔鹽】

開簾彈玉箏共作月中聲斷續回風度溫柔入耳輕歡娛分北裏裝束學西京坐久銷銀燭繁弦曲未成開簾【常建髙樓夜彈箏】共作【耿湋蘆花動】斷續【韋應物司空主簿琴席】溫柔【管雄甫戞玉有餘聲】歡娛【李嶠笙】裝束【劉禹錫歷陽書事】久坐【布爕思鄕作】繁弦【楊思道詠琴】

黃昏入狹斜相見莫愁家翠羽雙鬟妾銀蟬半臂花欲將瓊樹比誰定牡丹誇皎皎非鸞扇蘭燈照九華黃昏【王昌齡烏棲曲】相見【劉復春遊曲】翠羽【韓翃贈張建】銀蟬【韓琮公子行】欲將【李端旅捨對雪】誰定【吳融追詠棠梨花】皎皎【李商隠念逺】蘭燈【謝偃踏歌詞】

團團明月靣紅燭乍迎秋紈防呈瑤瑟珠簾上玊鉤映環窺灔灔慿檻思悠悠若奉西園夜那吟北渚愁團團【李羣玉龍安寺佳人阿最歌】紅燭【張仲素宮中樂】紈防【楊巨源和汴州令狐相公白菊】珠簾【令狐楚宮中樂】映環【劉禹錫和汴州令狐相公到鎭攺月偶書所懷】慿檻【劉辟登樓望月】若奉【陳政贈竇蔡二記室入蜀】那吟【錢起江行無題】

綠沼春光後紅樓月上時翦羅成彩字揚折瓊枝竹靄疑相近花源暗有期階前逄阿姊不是故遲遲綠沼【趙嘏昔昔鹽】紅樓【李中廣陵寒食夜】翦羅【吳融个人】揚【劉復逰仙】竹靄【周繇題東林寺虎踣泉】花源【韓翃寄武陵李少府】階前【李商隠驕兒詩】不是【司空圖僧捨貽友】

云波橫洞房誰醉在花傍鏡拂鉛華羅薫袴褶香匡牀鋪錯繡山枕隠濃妝西日慿輕照窺他宋玉墻云波【劉眘虛江南曲】誰醉【賈島下第】鏡拂【李商隠杏花】羅薫【李賀追賦畫江潭苑】匡牀【元稹酬翰林白學士代書一百韻】山枕【溫庭筠菩薩蠻】西日【白居易玩半開花】窺他【霍總闗山月】

日髙春睡足燕語踏簾鉤眠罷梳云髻妝成上竹樓試吟靑玉案徐動碧牙籌舊事參差夢歌聲似帶羞日髙【李廓長安少年行】燕語【李賀賈公閭貴壻曲】眠罷【劉方平新春】妝成【楊巨源胡姬詞】試吟【杜甫又示宗武】徐動【白居易想東逰】舊事【杜牧別沈處士】歌聲【盧綸倫開府席上賦得詠美人名觧愁】

紫陌頻來日花宜挿鬢紅連幹馳寶馬夭裊帶金虫翠斂王孫艸香傳少女風雙蛾畱且住相與媚房櫳紫陌【張喬將歸江淮】花宜【溫庭筠海橊】連幹【吳融寒食洛陽道】夭裊【李賀惱公】翠斂【羅隠杜處士新居】香傳【李嶠萱】雙蛾【白居易醉中戱贈鄭使君】相與【太宗賦簾】

网戶交如綺輕紅約翠紗艷花勾引落白日等閒斜坐望中蝶爭棲栁上鴉陽臺千萬里宋玉次西家网戶【張仲素宮中樂】輕紅【李羣玉龍安寺佳人阿最歌】艷花【常理妾薄命】白日【韋荘舊居】坐望【徐延壽折楊栁】爭棲【劉復春逰曲】陽臺【皇甫冉同李蘓州傷美人】宋玉【王維雜詩】

朱門暗接連彷佛逐神仙風帶舒還捲燈花拂更燃緑珠當座舞盧女隔簾傳翠羽流蘓帳玉釵橫枕邊朱門【溫庭筠感舊陳情五十韻獻淮南李僕射】彷佛【盧士玫中秋夜聼歌聨句】風帶【謝偃踏歌詞】燈花【張謂揚州雨中張十七宅觀妓】緑珠【權徳輿八音詩】盧女【梁鍠贈歌者】翠羽【王維扶南曲歌詞】玉釵【牛嶠更漏子】

窈窕出蘭房嬌羞倚畫堂細風吹寶袂輕步宛霓裳宻帳珍珠絡香車翠鈿裝繡腰長命綺無數紫鴛鴦窈窕【王績詠妓】嬌羞【權徳輿相思曲】細風【謝偃踏歌詞】輕步【張祜華淸宮和杜舍人】宻帳【李商隠效徐陵體贈更衣】香車【韋荘和鄭拾遺秋日感事】繡腰【張說節義太子楊妃挽歌】無數【徐延壽南州行】

巧解逄人笑琴棋亦自能畵樓終日閉瑤席幾回升繡段裝檐額玉釵垂枕稜歡娛方在此耿耿背斜燈巧解【皇甫冉和王給事禁省梨花詠】琴棋【韋荘梁氏水齋】畫樓【李商隠淸夜怨】瑤席【王季友玉壺冰】繡段【杜甫陪栢中丞觀宴將士】玉釵【韓偓三憶】歡娛【盧殷七夕】耿耿【白居易禁中秋宿】

春水麯塵波春風白紵歌還應伴西子誰爲覓湘娥簾捲鶯聲急虛蟾影過夢尋何處去金屋冶情多春水【白居易春江閒步】春風【李益春行】還應【羅隠姑蘓貞娘墓】誰爲【梁鍠觀王美人海圖障子】簾捲【吳象之陽春歌】虛【李咸用待旦】夢尋【釋齊已渚宮莫問詩】金屋【張諤岐王席上詠美人】

綺筵陪一笑憐取眼前人日照羅衣色花連繡戶春羽觴傾緑蟻鱠縷落紅鱗何必桃源裏歸來話亦新綺筵【劉禹錫送防陽熊判官孺登府罷歸鐘陵】憐取【崔鶯鶯告絕詞】日照【於濆古宴曲】花連【王昌齡朝來曲】羽觴【李百藥和許侍郎逰昆明池】鱠縷【白居易題周皓大夫新亭子】何必【祖詠淸明宴司勲劉郎中別業】歸來【裴說見王貞白】

春澑滿新池潛因倒影窺每逢芳艸處還遇艷陽時香出鴛鴦熱鬟低翡翠垂晚心應戀水何以浣相思春澑【弓嗣初晦日重宴】潛因【元稹代九九】每逢【於鄴客中覧鏡】還遇【張九齡蘓侍郎紫薇庭賦得芍藥】香出【李賀黃頭郎】鬟低【白居易楊栁枝】晚心【楊巨源春日有贈】何以【權徳輿酬蔡十二博士見寄】

女浣紗相伴溪仍住若耶祗應隨玉樹未肯下金車南陌春將晚西陵路稍斜鳳媒羞自托脈脈惜年華女浣【白居易和防之春日投簡陽明洞天】溪仍【賈島送鑑周上人】祗應【劉禹錫和西州李尙書】未肯【曹鄴恃寵】南陌【孟浩然晚春臥病寄張八】西陵【皇甫冉徐州送丘侍禦之越】鳳媒【駱賔王櫂歌行】脈脈【楊巨源春晚東歸畱贈李功曹】

閒檐雙燕歸惜在謝家稀簟委班姬扇搖玉女扉陰陰花院月窄窄楚宮衣懶拂鴛鴦枕鴛鴦逐浪飛閒檐【武元衡歸燕】惜在【耿湋宿李永宅憶江南舊逰】簟委【韋荘和薛先輩見寄初秋之作同舊韻】搖【宋之問奉和幸大薦福寺】陰陰【白居易和順之琴者】窄窄【李商隠效長吉】懶拂【溫庭筠南歌子】鴛鴦【李嘉祐春日淇上作】

風流洵有餘列帳錦屏舒云薄衣初捲日髙頭未梳茶鑪依緑筍香露濕紅蕖照水嬌婀娜由來畵不如風流【儲光羲貽崔太祝】列帳【張說扈從幸韋嗣立山荘應制】云薄【李嶠羅】日髙【白居易常樂裏閒居偶題】茶鑪【劉禹鍚浙西李大夫述夢並浙東元相公酬和斐然繼聲】香露【武元衡題九華觀】照水【唐彥謙九日逰中溪】由來【竇牟天津曉望】

羞澀佯牽伴扶行一侍兒新苔侵履濕殘月下遲爛漫惟愁曉纒綿防有時愛花持燭防淸夜幸同嬉羞澀【韓偓無題】扶行【白居易自題小艸亭】新苔【韋應物郡中對雨】殘月【韋荘和友人】爛漫【郭利貞上元】纒綿【李白相逢行】愛花【姚合及第後書事】淸夜【李嶠月】

曲徑通幽處狺狺欲吠厖桃花迷舊路楊栁映春江墮珥情初洽愁弦意不降能來爲伴否欹枕對銀釭曲徑【常建題破山寺後院】狺狺【無名氏紀逰東觀山】桃花【劉長卿送姚八歸江南】楊栁【崔國輔題豫章館】墮珥【溫庭筠和周繇】愁弦【萬齊融送陳七還廣陵】能來【白居易贈東鄰王十三】欹枕【成彥雄夜夜曲】

娉婷十五六兩鬢正藏鴉斜倚紗月嬌歌玊樹花翠屏更隠現紅粉莫咨嗟防與秦樓鳳吹簫弄紫霞娉婷【白居易和防之夢逰春】兩鬢【陸偶作】斜倚【李羣玉感興】嬌歌【劉復春逰曲】翠屏【常衮早秋望華淸宮樹】紅粉【元稹贈柔之】防與【李商隠送千牛李將軍赴闕】吹簫【李嶠馬武騎挽歌】

投梭惜夜遲落日捲羅帷婀娜金閨樹防珊玉局棋杏花如有意春艸自應知笑向卿卿道髙低枕得宜投梭【王周采桑女】落日【王維晚春閨思】婀娜【張說代書答姜七崔九】防珊【溫庭筠詠寒宵】杏花【張祜思歸樂】春艸【岑參稠桑驛喜逢嚴河南中丞便別】笑向【施肩吾笑卿卿詞】髙低【白居易晏起】

瓊樹乍相鮮曈曈艷綺年陂陀梳碧鳳灼爍耀金蟬比雪還勝雪非煙豈是煙仍憐轉嬌眼半日醉花邊瓊樹【李頻入朝遇雪】曈曈【符子珪芳樹】陂陀【李賀惱公】灼爍【魏徴奉和正日臨朝應詔】比雪【釋齊已水鶴】非煙【釋貫休和韋相公見示閒臥】仍憐【梁鍠觀王美人海圖障子】半日【黃損公子行】

春風楊栁陌紅粉綺羅人映月回雕扇鋪花作錦防王昌是東捨宋玉在西鄰好保千金體雙蛾枕上顰春風【盧仝送卲兵曹歸江南】紅粉【劉憲折楊栁】映月【張文恭七夕】鋪花【馬異暮春醉中寄李幹秀才】王昌【王維雜詩】宋玉【劉駞駞挽顏令賔】好保【崔璐覧皮先輩盛制因作十韻以寄用伸欵仰】雙蛾【馮延已菩薩蠻】

風亞珊瑚朶春生荳防枝邀人裁半防勸爾畵長眉有樹皆相倚無花不作期夢狂翻惜夜斜月到罘罳風亞【元稹紅芍藥】春生【韓翃送客逰江南】邀人【李賀謝秀才有妾縞練攺從於人】勸爾【於濆織素謡】有樹【項斯暮上瞿唐峽】無花【白居易偶作寄朗之】夢狂【韓偓無題】斜月【溫庭筠詠寒宵】

有美嬋娟子應無白璧瑕金弦揮趙瑟香飯進胡麻漏永燈花暗更深月影斜何由身倚玉情願作蒹葭有美【武元衡晨興寄贈竇使君】應無【賈島寄令狐相公】金弦【陳子昻於長史山池三日曲水宴】香飯【王維奉和聖制幸玉眞公主山荘】漏永【羅隠大梁見喬詡】更深【謝偃踏歌詞】何由【元稹答姨兄胡靈之見寄】情願【李羣玉龍安寺佳人阿最歌】

栁絮伴秋千春風正可憐無心花裏鳥來訪月中仙舞轉回紅防書幽截碧牋繡攜手約約我一來眠栁絮【栁中庸寒食戲贈】春風【蔣冽古意】無心【韓愈贈同逰】來訪【施肩吾及第後夜訪月仙子】舞轉【溫庭筠感舊陳情五十韻獻李僕射】書幽【路徳延小児詩】繡【韓偓春悶偶成】約我【賈島過雍秀才居】

結伴戱芳春香衫軟著身學顰齊栁嫩索句寫梅眞已醖看花酒應迷拾翠人風流與才思與爾轉相親結伴【崔知賢上元夜效小庾體】香衫【杜牧書情】學顰【許敬宗奉和登陜州城樓應制】索句【唐彥謙逢韓喜】已醖【劉威早春】應迷【鄭谷省試春艸碧色詩偶賦】風流【殷遙送杜士瞻楚州覲省】與爾【方幹逢孫輅因得李頻消息】

雙眉燈下掃疏牖燭籠紗月色苔堦淨香風粉壁遮翠攢千片葉影入一枝花坐久羅衣皺東方欲曉霞雙眉【權徳輿玉防體】疎牖【元稹感石橊】月色【魚機感懷寄人】香風【孫逖詠樓前海石橊】翠攢【公乘億賦得秋菊有佳色】影入【方幹路支使小池】坐久【劉禹錫歷陽書事】東方【陸暢云安公主下降奉詔作催妝詩】

相思天半樓三五玉蟾秋遮語回輕扇憐香占彩毬倘隨明月去試上大堤逰歸路羞人問遲回送阿侯相思【姚鵠寄雍陶先輩】三五【方幹中秋月】遮語【溫庭筠女冠子】憐香【杜牧後池泛舟送王十秀才】倘隨【韓偓思歸樂】試上【楊巨源防陽樂】歸路【姚合下第】遲回【李商隠擬意】

螢光度碧空蘭燼墜微紅繡戶流宵月羅衣飄暮風翠屏金屈曲花髻玉瓏璁別有歡娯處徘徊午夜中螢光【元稹防眞詩】蘭燼【徐鉉禁中新月】繡戶【趙嘏昔昔鹽】羅衣【王縉古離別】翠屏【韋荘菩薩蠻】花髻【溫庭筠握柘詞】別有【李白長信宮】徘徊【羊士諤和竇吏部雪中寓直】

問云徴楚女更浣越溪紗返照開巫峽靚妝尋若耶風髙還促燕日薄不蔫花路識溝邊栁依微隠徑斜問云【溫庭筠題翠微寺】更浣【劉方平新春】返照【杜甫返照】靚妝【宋之問浣紗篇】風髙【吳融秋日渚宮卽事】日薄【李商隠壬申七夕】路識【栁宗元同劉二十八院長禹錫述舊言懷】依微【宋鼎酬故人還山】

侍婢奏箜篌眞珠絡臂鞲鎖香金屈膝騎馬玉搔頭卓氏仍多酒盧家更上樓綺羅逥錦陌還使緑楊羞侍婢【李端王敬伯歌】眞珠【杜甫卽事】鎖香【李商隠魏侯第東北樓堂郢叔言別】騎馬【溫庭筠過華淸宮】卓氏【張泌碧戶】盧家【楊巨源防陽樂】綺羅【栁中庸春思贈人】還使【徐夤釣絲竹】

皓彩中宵合防幹北斗斜燒蘭才作燭映綺共如霞妙管秦鳳妍詞屬舜華紅裙明月夜盈缺幾蝦蟇皓彩【釋貫休夜對雪作】防幹【楊炯早行】燒蘭【李商隠槿花】映綺【鄭軌觀兄弟同夜成婚】妙管【許敬宗奉和聖制登三防言志】妍詞【羊士諤玩槿花】紅裙【白居易小曲新詞】盈缺【柳宗元同劉二十八院長述舊言懷】

西城邀綽約美景百花時倚瑟紅鉛濕飛觴白日欹鑪煙凝麝气牕葉掛虫絲侵夜鸞開鏡柔鬟背額垂西城【鄭畋題緱山王子晉廟】美景【錢起贈東鄰鄭少府】倚瑟【溫庭筠金虎防】飛觴【姚合題鳳翔西郭新亭】鑪煙【白居易江南喜逢蕭九徹因話長安舊逰】葉【張九齡郡內閒齋】侵夜【李商隠陳后宮】柔鬟【元稹恨妝成】

小鬟紅粉薄蟬鬢挿山橊墜珥時流盼彎蛾不識愁朝朝臨寶鏡日日上髙樓過客多相指將行又駐畱小鬟【李賀追賦畵江潭苑】蟬鬢【徐夤依溫飛卿華淸宮二十二韻】墜珥【李羣玉長沙九日登東樓觀舞】彎蛾【溫庭筠江南曲】朝朝【魏氏贈外】日日【趙徴明思歸】過客【姚鵠和祕監從翁河亭晚望】將行【李中姑蘓懷古】

月午籬南道依稀履迹斜定非籠外鳥猶有鏡中花故事諳金穀春風滿若耶仙來紅燭下飛燼污鉛華月午【儲嗣宗村月】依稀【李商隠喜雪】定非【溫庭筠感舊陳情獻淮南李僕射】猶有【皇甫冉徐州送丘侍禦之越】故事【吳融个人】春風【綦母潛若耶溪逢孔九】仙來【王良士奉陪武相公西亭夜宴】飛燼【李賀追賦畵江潭苑】

香屑集卷六

欽定四庫全書

香屑集卷七

中允黃之雋撰

歡情【四十一首】

女伴朝來說仙郎此夕過路旁看驟影江上托微波寶屋粘花絮金屏綴綺羅夜防接軟語於妾欲如何女伴【戎昱古意】仙郎【嚴維同韓員外宿雲門寺】路旁【霍總驄馬】江上【張九齡雜詩】寶屋【李元紘緑墀怨】金屏【徐彥伯春閨】夜防【杜甫贈蜀僧閭丘師兄】於妾【曹鄴古詞】

釧響一邊聲開簾秋月明被花畱便住出戶笑相迎莫厭樽前醉未忘燈下情鴛鴦七十二歡防此難並釧響【陳述嘆美人照鏡】開簾【司空曙病中贈鄭十六兄】被花【白居易閒出】出戶【李白贈從弟南平太守之遙】莫厭【柳宗元法華寺西亭夜飲】未忘【朱慶余別李侍禦後亭夜坐卻寄】鴛鴦【元稹出門行】歡防【韋嗣立酬崔光祿】

桃源犬吠深仙客許相尋北戶知猶逺西園望不禁歡情聽鳥語嬌思入琴心惜別添壺酒霞杯皓腕斟桃源【武元衡送嚴侍禦】仙客【錢起嵗暇題茅茨】北戶【白行簡貢院樓北新栽小松】西園【李商隱自桂林奉使江陵途中感懷】歡情【顧非熊酬陳標評事喜及第】嬌思【盧仝卓女怨】惜別【岑參送楊子】霞杯【許渾贈蕭錬師】

香閤閒畱宿閨中曙火殘夜深惟畏曉春嫩不禁寒尙有重來約且申今日歡明明金鵲鏡照取寸心看香閤【朱慶余重過惟貞上人院】閨中【張說相州冬日早衙】夜深【白居易宿張云舉院】春嫩【杜牧初春有感寄歙州邢員外】尙有【周賀畱辭杭州姚合郎中】且申【權徳輿廣陵詩】明明【李白代美人愁鏡】照取【岑參暮秋防嚴京兆後防竹齋】

樓深復道通春气又融融蝶散紅蘭外花燃錦帳中洞房今夜月窗戶幾層風風月情相羊金樽樂未終樓深【柴宿初日照華淸宮】春气【周朴春中途中寄南巴崔使君】蝶散【朱慶余和劉補闕秋圜寓興之什】花燃【韓愈詠燈花】洞房【王涯閨人贈逺】窗戶【張喬登慈恩寺塔】風月【李咸用謝友生遺端溪硯瓦】金樽【祖詠宴吳王宅】

攜酒對情人女郎閨閣春仙眉瓊作葉歌扇月開輪鬭艷何慚蜀如雲不讓秦年年畫梁燕棲托及芳晨攜酒【王勃山扉夜坐】女郎【李願觀翟玉妓】仙眉【李商隱鏡檻】歌扇【明皇春中興慶宮酺宴】鬭艷【孫魴主人司空後亭牡丹】如雲【吳融和韓致光侍郎無題】年年【劉長卿九日題蔡國公主樓】棲托【錢可復鶯出谷】

微月初三夜停舟試一過未曾行雨去其柰贈珠何薄薄施鉛粉雙雙並綺羅佳期難再得只恐嵗蹉跎微月【白居易六月三日夜聞蟬】停舟【劉長卿送韓司直】未曾【岑參詠郡齋壁畫片雲】其柰【元稹滎陽鄭公寄詩因獻】薄薄【毛文錫巫山一叚云】雙雙【施肩吾乞巧詞】佳期【錢起春夜過長孫繹別業】只恐【杜甫蒹葭】

黃鶯似傳語畱客也殷勤楚國無如妾雲中亦有君翠屏遮燭影羅帳罷鑪燻只畏今宵短簾櫳曉景分黃鶯【鮑溶範眞傳侍禦有寄奉酬】畱客【馬異暮春醉中寄李幹秀才】楚國【王維雜詩】雲中【李商隱槿花】翠屏【白居易人定】羅帳【溫庭筠南歌子】只畏【裴夷直席上夜別張主簿】簾櫳【鄭谷水林檎花】

嬌小姿所愛畱連幾盡歡玉消花滴滴珠灑雨弄帳鸞綃映搴帷桂燭殘月明中婦覺妒極定睛看嬌小【常理妾薄命】畱連【釋貫休聞赤松舒道士下世】玉消【孟郊寒溪】珠灑【白居易題盧祕書新栽竹】弄帳【路徳延小兒詩】搴帷【李商隱曉起】月明【李賀惱公】妒極【吳融春詞】

異花天上墮仙桂月中栽復壁交靑瑣幽屏防翠苔對人傳玉腕含笑捧金杯醉後佳期在依稀夢雨來異花【張喬聞仰山禪師往曹溪因贈】仙桂【許渾和賓客相國詠雪】復壁【李商隱楚宮】幽屏【張祕碧戶】對人【王維雜詩】含笑【張東之與國賢良夜歌】醉後【溫庭筠牡丹】依稀【杜牧代人作】

畫樓相望久昨夜夢魂中繡被花堪摘羅帷晝未空眉殘蛾翠淺膚潤玉肌丰粉污痕猶在嬌饒粉自紅畫樓【溫庭筠菩薩蠻】昨夜【李后主憶江南】繡被【嚴維詠孩子】羅帷【王勃臨髙防】眉殘【白居易江南喜逢蕭九徹因話長安舊逰】膚潤【元稹防眞詩】粉污【吉中孚妻張氏拾得韋氏花鈿以詩寄贈】嬌饒【李賀惱公】

鬥酒少畱歡同心揖蕙蘭雨餘憐日嫩燈燼惜更殘睡髻休頻攏寒衣不要寛閒情兼黙語須作一生鬥酒【錢起郭司徒防夜宴】同心【楊巨源和呂舍人喜楊貟外自北番回】雨餘【元稹湘南登臨湘樓】燈燼【吳融和諸學士秋夕禁直偶雪】睡髻【韓偓信筆】寒衣【白居易閨怨詞】閒情【王勃春日還郊】須作【牛嶠菩薩蠻】

羅敷初總髻小玉更焚香春看玫瑰樹魂消玳瑁牀最憐雙翡翠亦畫兩鴛鴦回首似調謔邀人解袷襠羅敷【李暇怨詩】小玉【王維奉和楊駙馬六郎秋夜卽事】春看【李叔卿芳樹】魂消【權徳輿玉臺體】最憐【元稹生春】亦畫【韓偓信筆】回首【宋齊丘陪遊鳯皇臺獻詩】邀人【白居易江南喜逢蕭九徹因話長安舊遊戱贈】

慚愧酒家胡畫屏金鷓鴣向誰曾艷冶用爾作歡娯同倚朱欄語應煩紅袖扶夜遙燈焰短玉簟失柔膚慚愧【王績過酒家】畫屏【溫庭筠更漏子】向誰【羅隱蘇小小墓】用爾【徐夤酒胡子】同倚【杜牧題安州浮雲寺樓寄張郎中】應煩【白居易對酒吟】夜遊【李賀謝秀才有妾縞練攺從於人】玉簟【李商隱房中曲】

隔窓梳髮聲艷色本傾城才學羞兼妒相逢喜復驚細風吹帳冷回燭向樓明手裏金鸚鵡傳杯見目成隔窓【於鵠山中訪道者】艷色【孟浩然美人分香】才學【元稹代九九】相逢【崔峝喜逢妻弟鄭損因送入京】細風【邵士彥秋閨】回燭【朱慶余雪夜與眞上人宿韓協律宅】手裏【溫庭筠南歌子】傳杯【皇甫冉見諸姬學玉臺體】

情人見月過對月兩嫦娥處處逢珠翠盈盈掛綺羅百花慚美色一顧授橫波履舄從相近滛風如禮何情人【雍陶和劉補闕秋園寓興】對月【楊巨源名姝詠】處處【顧況上元夜憶長安】盈盈【毛文錫巫山一叚云】百花【錢起石蓮花】一顧【權徳輿雜詩】履舄【白居易對酒吟】滛風【李華詠史】

寶鏡如明月花鬟如緑云春生翡翠帳醉舞石橊裙詠絮知難敵吹簫此復聞逢君開口笑香吐一燈分寶鏡【張說詠鏡】花鬟【李端妾薄命】春生【李元紘相思怨】醉舞【羊士諤江亭遊宴】詠絮【張泌碧戶】吹簫【劉長卿過包尊師山院】逢君【岑參尋陽七郎中宅卽事】香吐【裴說哭處黙上人】

相逢明月裏脈脈兩心齊繡帳鴛鴦睡銀壺狒狖啼半羞還半喜雙去復雙棲見日吹紅燭紗窓曉望迷相逢【鮑溶舊鏡】脈脈【權徳輿中書夜直寄贈】繡帳【牛嶠菩薩蠻】銀壺【李賀送秦光祿北徵】半羞【韋莊女冠子】雙去【趙嘏昔昔鹽空梁落燕泥】見日【殷堯藩吳宮】紗窓【令狐楚閨人贈逺】

深沈閉綺櫳秦女坐窓中翠幄連雲起瓊樓拂曙通蜻蜓憐曉露蝴蝶弄和風笑輟春妝鏡花顏旖旎紅深沈【薛存誠華淸宮望幸】秦女【陳子良新成安樂宮】翠幄【劉禹錫三月三日泛洛禊飲】瓊樓【王維三月三日勤政樓侍宴】蜻蜓【元稹丙申秋】蝴蝶【錢起仲春晚尋覆釡山】笑輟【孟郊搖柳】花顏【白居易箏】

梅院重門掩春苔雙履痕幽簾宜永日翠幙自黃昏密坐移紅毯畱歡盡緑樽兩情含眷戀魚水見深恩梅院【孫逖和常州崔使君詠後庭梅】春苔【劉長卿畱題李明府霅溪水堂】幽簾【羊士諤永寧裏園亭休沐】翠幙【李商隱哀箏】密坐【白居易醉中戱贈鄭使君】畱歡【沈佺期送陸侍禦餘慶北使】兩情【韓偓薦福寺講筵偶見又別】魚水【權徳輿奉和於司空新卜城南郊居】

晚院花畱立看看蝴蝶飛眾香深黯黯暮雨細霏霏薦寢低雲鬢含羞下繡幃緑窓銷暗燭還向月中歸晚院【白居易玉眞觀小女冠阿容】看看【李端送竇兵曹】眾香【杜甫秋日防府詠懷】暮雨【吳融武牢闗遇雨】薦寢【許敬宗奉和七夕宴懸圃應制】含羞【溫庭筠女冠子】緑窓【權徳輿雜言和李貟外春日戱題】還向【長孫佐輔闗山月】

垂簾一室眠帳撒五銖錢低鬢蟬釵落藏衾鳯綺纒不離髙枕上微笑畫屏前風月歡寧間卿卿騁少年垂簾【李嘉祐元日無衣冠入朝寄皇甫拾遺冉從弟補闕紓】帳撒【梁鉉天門街西觀榮王聘妃】低鬢【牛嶠菩薩蠻】藏衾【路徳延小兒詩】不離【張喬題友人林齋】微笑【權徳輿玉臺體】風月【柳宗元酬婁秀才】卿卿【李賀休洗紅】

不忍暫忘君巫山秀莫羣忽疑行暮雨應解作朝云艷粉宜斜燭金鑪換夕薰愜心同笑語審聽亦難分不忍【曹松再到洪州望西山】巫山【劉方平巫山神女】忽疑【杜甫花底】應解【李山甫惜花】艷粉【李願觀翟玉妓】金鑪【毛文錫贊浦子】愜心【劉禹錫酬鄭州權舎人見寄】審聽【方幹聽新蟬寄張晝】

含情意不任柔軟美人心應笑金臺上同依玉樹陰困融香汗滴睡熟小屏深鬢亂羞云捲翹翹失鳯簪含情【魚機感懷寄人】柔軟【劉禹錫令狐相公見示新栽蕙蘭之什】應笑【盧溵金燈】同依【沈傳師和李徳裕觀玉蕊花見懷】困融【張孜雪詩】睡熟【李賀謝秀才有妾縞練攺從於人】鬢亂【陸龜防寄逺】翹翹【李商隱念逺】

冉冉柳枝腰花枝正索饒細音遙翠佩纎影透龍綃喜過還疑夢憐多轉自嬌臥遲燈防後羅薦暗魂消冉冉【李羣玉龍安寺佳人阿最歌】花枝【皇甫松拋毬樂】細音【張祜華淸宮和杜舎人】纎影【徐夤銀結條冠子】喜過【姚合及第後夜中書事】憐多【元稹贈雙文】臥遲【白居易秋雨夜眠】羅薦【吳融春寒】

華裀織鬭鯨錦帳兩邊橫白日知丹抱通宵欵素誠低鬟若無力欹枕不勝情報曙窓何早流鶯三數聲華裀【劉禹錫歷陽書事】錦帳【王建新嫁娘詞】白日【韓偓淒淒】通宵【韓思彥酬賀遂亮】低鬟【於濆古宴曲】欹枕【吳融雨後聞思歸樂】報曙【白居易閒居自題戱招宿客】流鶯【權徳輿雜言和李貟外副使春日戱題】

綽約小天仙紅妝二八年聞琴不肯聽贈綺一何妍毎許連牀坐惟當共被眠系君裙帶著五色繡團圓綽約【白居易玉眞張觀主下小女冠阿容】紅妝【李白江夏行】聞琴【李播見美人聞琴不聽】贈綺【李端酬丘拱外甥覽余舊文見寄】毎許【朱慶余上張水部】惟當【盧綸送馬尙書郎君侍從歸覲太原】繋君【元稹桐花落】五色【劉禹錫拋毬樂】

獨憐傾國貌爲盡合歡杯新月迎宵掛叢花隔扇開香飄歌袂動嬌逐語聲來相賀雕防側朝昏雲雨堆獨憐【趙嘏昔昔鹽采桑秦氏女】爲盡【沈佺期壽陽王花燭】新月【韓愈西山】叢花【鄭世翼看新婚】香飄【白居易代書一百韻寄微之】嬌逐【王維扶南曲歌詞】相賀【李嶠燕】朝昏【李洞登樓】

月色明如晝秋堂復夜防瑤池何悄悄銀箭尙珊素影紗窓霽淸輝玉臂寒芙蓉褥已展半睡待郎看月色【崔道融擬樂府子夜四時歌】秋堂【錢起郭司徒防夜宴】瑤池【韋莊信州月巖山】銀箭【莫宣卿百官乘月早朝聽殘漏】素影【鄭錫望月】淸輝【杜甫月夜】芙蓉【吳融个人】半睡【韓偓半睡】

雙雙金鷓鴣繡帳博山鑪爛漫爲雲雨嬋娟勝畫圖粉痕疑檢玉香汗盡流珠暫引櫻桃破問郎看好無雙雙【溫庭筠菩薩蠻】繡帳【李益金吾子】爛漫【杜甫太平寺泉眼】嬋娟【白居易東南行一百韻】粉痕【馬戴府試觀開元皇帝東封圖】香汗【顏粲吳宮教美人戰】暫引【李后主一斛珠】問郎【張祜防蒲歌】

道蘊詩傳麗吟詩婢苦煩窓中聊取筆花裏獨畱樽字小書難冩房深影易昏檀郎好聮句三五定君婚道蘊【許渾和賓客相國詠雪】吟詩【元稹丙申秋】窓中【李頻尋華陽尊者】花裏【韋應物期盧嵩枉書稱日暮無馬不赴】字小【杜牧分司東都上劉侍郎】房深【溫庭筠春初對暮而】檀郎【司空曙送史申之峽州】三五【鮑溶古意】

風牖送花來逢花傾一杯専房猶見寵行樂不須猜眉防萱牙嫩笑疑桃臉開二三更後雨長得好詩催風牖【許敬宗奉和慈恩寺應制】逢花【白居易訪皇甫七】専房【皇甫冉同李蘇州傷美人】行樂【歐陽衮田家】眉防【杜牧朱坡】笑疑【賈至贈薛瑤英】二三【李洞江峽冦亂寄懷吟僧】長得【釋齊已新燕】

盈盈天下姝白雪淨肌膚密坐隨歡促親情覺語麤向燈垂玉枕映燭解羅襦好作鴛鴦夢鴛鴦入畫圖盈盈【許渾寓懷】白雪【李頎謁張果先生】密坐【白居易代書一百韻寄微之】親情【姚合從軍樂】向燈【趙嘏昔昔鹽】映燭【王維雜詩】好作【李賀謝秀才有妾縞練攺從於人】鴛鴦【吳融卽席】

夙昔影中疑蜂雄蛺蝶雌卻思同宿夜猶識合昏期楚柳腰肢嚲宮花錦繡欹一宵相見事惟願兩人知夙昔【張說寄許八】蜂雄【李商隱柳枝】卻思【周賀逢播公】猶識【元稹感小株夜合】楚柳【白居易酬郭侍禦多雨春空過詩】宮花【釋貫休壽春節進】一宵【韓偓半夜】惟願【郭震二月樂遊詩】

十指剝春蔥斜抽半袖紅畫堂初防燭錦瑟忽聞風月魄侵簪冷妝華映箔通徘徊將就寢連影在香中十指【白居易箏】斜抽【張祜五弦】畫堂【孟浩然崔明府宅夜觀妓】錦瑟【鮑溶風箏】月魄【韓偓贈吳顚尊師】妝華【王維扶南曲歌詞】裴【元稹張舊蚊防】連影【耿湋寒蜂采菊蕊】

單牀歡有餘窈窕鳯凰姝彷佛疑簫吹分明似畫圖水紋浮枕簟酥顆防肌膚平昔誰相愛人前道得無單牀【楊巨源和盧諌議朝回書情卽事】窈窕【張東之與國賢良夜歌】彷佛【李徳裕淸明後憶山中】分明【權徳輿送孔江州】水紋【韓愈新亭】酥顆【白居易阿崔】平昔【鄭谷荔枝】人前【李商隱妓席】

枕席還相似肌膚安可云醉消羅綺艷香帶筦弦聞懶結茱萸帶慵拖翡翠裙袴花紅石竹餘气自氛氳枕席【杜甫自瀼西荊扉且移居東屯茅屋】肌膚【元稹蝱】醉消【李逺遊故王駙馬池亭】香帶【鄭谷水林擒花】懶結【宋之問江南曲】慵拖【毛文錫贊浦子】袴花【白居易和夢遊春詩】餘气【張仲素夜聞洛濵吹笙】

瓊樓上半空含笑出簾櫳乍見疑回面多嬌愛斂躬粟鈿金夾膝花繞玉屏風化作鴛鴦鳥低昂錦帳中瓊樓【遜逖奉和禦制登鴛鴦樓應制】含笑【李白憶舊遊書懷贈江夏韋太守】乍見【白居易裴常侍以題薔薇架十八韻見示】多嬌【元稹防眞詩】粟鈿【常理古別離】花繞【鄭遂初別離怨】化作【李徳輿鴛鴛篇】低昂【李嶠詠鶯】

色麗思沈滛陽臺許伴尋蘭裙間珠履翠鈿束羅襟永日常攜手通宵各話心苔衣香屐迹相送出花陰色麗【張祜鸚鵡】陽臺【朱慶余畱別盧休歸荊門】蘭裙【劉言史苦婦詞】翠鈿【許渾贈蕭錬師】永日【儲光羲獄中貽姚張薛李鄭柳諸公】通宵【許棠冬夜與友人防宿】苔衣【陳翊過馬侍中亭】相送【楊巨源春日與劉評事過故證上人院】

待月登樓夜樓深月到難層臺張舞鳯長袖轉回鸞坐惜蘭膏燼稍知花簟寒夕迷鴛枕上莫厭百回看待月【許棠宿同州厲評事舊業】樓深【吳融出遲】層臺【元稹春六十韻】長袖【虞世南詠舞】坐惜【韋蟾上元】稍知【李賀河南府試十二月樂詞】夕迷【楊衡詠春色】莫厭【李建勲春日小園晨看】

新月孕簾鉤天髙片影流吳姬停白紵趙媛發淸謳轉燭初移障當牕又映樓卻須深酌酒笑語度更籌新月【錢起禁闈玩雪】天髙【薛能一葉落】吳姬【李羣玉長沙九日登東樓觀舞】趙媛【許敬宗奉和宴中山應制】轉燭【白居易和春深】當牕【李商隱牡丹】卻須【李咸用別所知】笑語【唐暄還渭南感舊】

別情【十七首】

夢好更尋難當歡須且歡卻嫌風景麗更抱別離酸燈盡語不盡更防意未防同看一片月雙照涙痕幹夢好【李商隱曉起】當歡【王建惜歡】卻嫌【李逺題僧院】更抱【韋應物冬至夜寄京師諸弟】燈盡【孟郊宿李秀才小山池亭】更防【祖詠七夕】同看【李羣玉中秋廣江驛示韋益】雙照【杜甫月夜】

風景惜離晨畱連意更新折花兼踏月帶雪復銜春北斗分徵路西亭送別津儂家眞个去一葦礙車輪風景【李嶠送駱奉禮從軍】畱連【韋應物將發楚州訪李二】折花【溫庭筠祕書劉尙書挽歌】帶雪【張喬終南山】北斗【徐彥伯送特進李嶠入都祔廟】西亭【張子容送孟八浩然歸襄陽】儂家【王維酬黎居士浙川作】一葦【元稹酬樂天早春間遊西湖見寄】

春風樓上望拖袖倚斜暉化蝶誠知幻爲鴛此日飛寸心言不盡雙燭送將歸待月東亭宿沈沈玉漏稀春風【令狐楚春閨思】拖袖【杜牧爲人題贈】化蝶【蔣防至人無夢】爲鴛【梁陟送孫舎人歸湘州】寸心【錢起逢俠者】雙燭【儲光羲夜觀妓】待月【楊巨源秋日題陳宗儒圃亭淒】

【然感舊】沈沈【羊士諤和武相早朝】

相思倚竹陰看月復聽琴巫峽朝雲起秦樓夜思深弦危中婦瑟香拂美人簪言笑何時接同爲交頸禽相思【朱慶余酬於防校書見貽】看月【盧綸陪中書李紓舎人夜泛東池】巫峽【元稹楚歌】秦樓【張祜簫】弦危【李商隱送千牛李將軍赴闕】香拂【王表賦得花發上林】言笑【岑參懷葉縣闗操姚曠韓涉李叔齊】同爲【李端王敬伯歌】

莫恨紅裙破君能補綴不明朝散雲雨玆夕異衾裯起見西樓月相思南渡頭催來兩槳送臉淚迸難收莫恨【韋莊贈姬人】君能【姚合詠破屏風】明朝【宋之問答李司戶防】玆夕【孟浩然送王昌齡之嶺南】起見【錢起賦得浦口望斜月送皇甫判官】相思【劉長卿重過宣峯寺山房寄靈一】催來【吳融个人】臉淚【李益宿馮翊夜雨贈主人】

昨日別朱輪蛾眉向影顰恨容偏落淚嬌態欲沈春眞玉卻非玉香塵豈是塵如何今夜夢獨有鏡中人昨日【劉禹錫謝宣州崔相公賜馬】蛾眉【劉希夷代秦女贈行人】恨容【溫庭筠詠嚬】嬌態【吳融卽席】眞玉【李咸用荊山】香塵【釋貫休劉相公見訪】如何【曹鄴送進士李殷下第逰汾河】獨有【崔國輔麗人曲】

我命同君命君心自我心無媒猶未達念汝一何深物色連三月歸期抵萬金何時應防面溫燠坐相侵我命【許棠寄趙能卿】君心【韋莊對酒贈友人】無媒【武元衡長安春望】念汝【張潮長干行】物色【王勃仲春郊外】歸期【曹松送胡中丞使日東】何時【方幹贈許牘山人】溫燠【薛能贈歌人】

不敢苦相畱陽臺雨欲收話窮猶注睇日宴未梳頭衛女紅妝薄燕姬翠黛愁兩邊俱拭淚書札寄無由不敢【盧綸倫開府席上賦得詠美人名解愁】陽臺【趙冬曦奉答燕公】話窮【溫庭筠詠寒宵】日宴【劉禹錫三閣詞】衛女【李嘉祜春日洪上作】燕姬【杜甫陪諸貴公子丈八溝攜妓納涼晚際遇雨】兩邊【張文恭佳人照鏡】書札【姚鵠寄雍陶先輩】

愁隨芳艸新不語兩含顰方喜千年防長畱一道春玉窓拋翠管防舫入花津倍結離情密流蘇帳里人愁隨【魚機寄國香】不語【溫庭筠湘宮人歌】方喜【元稹防眞詩】長畱【白居易武丘寺路】玉窓【李逺觀廉女眞葬】防舫【權徳輿雜言和李貟外春日戲題】倍結【楊衡送王秀才往安南】流蘇【於濆早發】

無計畱君住蘭窓掩鏡臺好吹楊柳曲擬作杏花媒語盡意不盡身回心未回更爲他夜約綺帳待君開無計【岑參水亭送劉顒使還歸節度】蘭窓【張泌碧戶】好吹【劉禹錫酬樂天醉後狂吟】擬作【李商隱柳下暗記】語盡【李咸用送從兄坤載】身回【司空圖次韻和秀上人遊南五臺】更爲【許棠春夜同厲文學先輩防宿】綺帳【鄭震十月樂遊詩】

妾久埀珠淚感郎情意深相思昏若夢尺素重於金徙倚三層閣低徊一寸心遙知明月夜何處更同衾妾久【趙嘏昔昔鹽】感郎【李暇碧玉歌】相思【錢起送時暹避難適荊南】尺素【顧況遊子吟】徙倚【李商隱春遊】低徊【曹鄴庭艸】遙知【楊逵送鄒尊師歸洞庭】何處【長孫佐輔杭州秋日別故友】

春艸憶佳期西園寄夢思可憐踏靑伴不記折花時獨鶴歸何晚雙魚贈已遲錦長書鄭重讀罷涕交頥春艸【劉長卿送荀八過山陰舊縣】西園【溫庭筠莊恪太子挽歌詞】可憐【劉禹錫荊州歌】不記【劉駕醒後】獨鶴【杜甫野望】雙魚【張謂寄崔澧州】錦長【李商隱無題】讀罷【盧綸酬暢博士當感懷】

來往別離心相思深不深霧垂鴉翅髮雨濕翠毛簪一水秋難渡雙魚信勿沈昨來頻夢見花裏弄春禽來往【張喬送友人東歸】相思【王維贈裴迪】霧垂【鄭畋題緱山王子晉廟】雨濕【李華詠史】一水【李乂髙安公主挽歌】雙魚【徐鉉送黃秀才】昨來【王諲閨情】花裏【楊師道春朝閒步】

話別無長夜相思又此春瑤姬不可見巫峽更何人運石疑塡海乘槎與問津遙情毎東注誰共爾爲鄰話別【項斯送殷中丞遊邊】相思【魚機寄國香】瑤姬【李羣玉云安】巫峽【昭宗巫山一段雲】運石【元稹酬叚丞與諸棊流防宿敝居見贈】乘槎【杜甫寄李十二白】遙情【孟浩然晚春臥病寄張八】誰共【陳子昂合州津口別舎弟】

竟日畱歡樂經時憶酒肴不勝珍重意未欲等閒拋夏葉開紅蕊涼花束紫梢送君南浦外雞亂響嘐嘐竟日【杜甫觀安西兵過赴闗中】經時【皮日休新秋言懷寄魯望】不勝【白居易酬盧祕書】未欲【孟貫贈隱者】夏葉【蕭嵩奉和聖制送張說上集賢學士賜宴】涼花【陸龜防和襲美新秋言懷次韻】送君【王勃別人】雞亂【元稹江邊】

惜別酒頻添多時總莫嫌玉琴聲悄悄鉤月夜纎纎故作單牀寢休憑吉夢占如何共淸景身願化爲蟾惜別【杜甫東津送韋諷攝閬州錄事】多時【王建貧居】玉琴【白居易古意】鉤月【元稹開元觀閒居酬吳士矩侍禦】故作【韋應物答賓】休憑【陸龜防秋日遣懷寄道侶】如何【釋皎然山中月夜寄無錫長官】身願【賈島玩月】

拭翠斂蛾眉薰鑪悵望時夜來常有夢歸晚更生疑宿霧防瓊樹朝霜潤紫梨庭閒花落後猶自憶佳期拭翠【任氏書桐葉】薰鑪【溫庭筠詠寒宵】夜來【岑參楊固店】歸晚【王維早春行】宿霧【崔備奉酬中書相公】朝霜【雍陶和劉補闕秋園寓興】庭閒【李咸用贈來鵬】猶自【劉長卿過桃花夫人廟】

香屑集卷七

欽定四庫全書

香屑集卷八

中允黃之雋撰

怨情【十五首】

拜月妝樓上春風蕩妾魂緑窗籠水影紅粉濕啼痕玉帳枕猶暖金鑪火尙溫一燈愁裏夢腸斷欲何言拜月【吉中孚妻張氏拜新月】春風【釋皎然擬長安春詞】緑窗【白居易江南喜逢蕭九徹因話長安舊遊】紅粉【岑參長門怨】玉帳【崔萱古意】金鑪【王績遊仙】一燈【項斯長安書懷呈知已】腸斷【韋莊雜體聨錦】

徘徊秖自知是妾斷腸時悵望回纎手畱連嘆色絲遊邊曾結念別處鮮眉織得雙棲鳯燈花局上吹徘徊【柳宗元南磵中題】是妾【朱放銅雀妓】悵望【杜牧獨柳】畱連【張說酬崔光祿冬日述懷贈答】遊邊【許盡江南行】別處【元稹酬翰林白學士代書一百韻】織得【陳陶續古】燈花【李洞對棋】

疑是夢中歡啼妝曉不幹玉釵斜白燕銅鏡立靑鸞就枕渾無睡更衣又怕寒琴聲消別恨柔指發哀彈疑是【元稹酒醒】啼妝【韋莊閨怨】玉釵【張祜吳宮曲】銅鏡【李賀謝秀才有妾縞練攺從於人】就枕【李建勲宿山房】更衣【韓偓半睡】琴聲【王勃羇遊餞別】柔指【韓愈齪齪】

金刀剪一聲樓上望卿卿已帶傷春病新添惜別情柳旁慵獨坐園外好同行錦字行行苦回腸自結成金刀【李羣玉池塘晚景】樓上【牛嶠菩薩蠻】已帶【吳融途次淮口】新添【韓愈杏園送張徹侍禦歸使】柳旁【路徳延小兒詩】園外【司空圖長安贈王注】錦字【趙嘏昔昔鹽織錦竇家妻】回腸【杜牧愁】

流鸎暗處喧犬也吠何繁月色來侵幌春風與閉門臨明寒一陣伏枕淚雙痕賴有殘燈火含情無片言流鸎【陳通方金穀園懷古】犬也【李羣玉吾道】月色【李商隱寄太原盧司空】春風【秦系山中贈張正則評事】臨明【毛文錫醉花間】伏枕【杜甫九日】賴有【呂羣題寺壁】含情【儲光羲長安道】

卓家人寂寞尙自在臨卭有意來相訪何時約再逢浪傳烏鵲喜難附鯉魚封明月彈琴夜幽闗恨幾重卓家【耿湋送蜀客還】尙自【張說被使在蜀】有意【丁仙芝江南曲】何時【李咸用送曹稅】浪傳【杜甫得弟消息】難附【韓琮秋晚信州推院親友或責無書卽事寄答】明月【李嶠帷】幽閨【朱琳開緘怨】

避人勻迸淚誤落石橊裙破鏡徒相問餘香不忍聞別來惟獨宿醉後復何云鶯語驚殘夢陽臺朝暮云避人【杜牧爲人題贈】誤落【李賀謡俗】破鏡【李羣玉初月】餘香【李山甫惜花】別來【朱慶餘發鳯翔後途中懷田少府】醉後【姚合防將作崔監東園】鶯語【魚機暮春有感寄友人】陽臺【李播見美人聞琴不聴】

孤眠嬾未能一防夜深燈半袖籠靑鏡重簾掛紫繩單衾自不暖春夢亦無憑倘寄相思字相思勞寢興孤眠【白居易寒閨夜】一防【釋齊已渚宮莫問詩】半袖【唐彥謙漢代】重簾【李商隱楚宮】單衾【韋應物冬夜】春夢【斐說春早寄華下同人】倘寄【錢起送夏侯審校書東歸】相思【劉長卿送李侍禦之江東】

遲遲入綺閣閣迥亙黃昏鏡朗燈分焰墻髙月有痕避郎郎不見禮佛佛無言漏永沈沈靜團圓因夢魂遲遲【豆盧榮賦得春風扇防和】閣迥【司空圖上陌梯寺懷舊僧】鏡朗【許渾逰果畫二僧院】墻髙【李商隱杏花】避郎【溫庭筠江南曲】禮佛【姚合訪僧法通不遇】漏永【吳融西陵夜居】團圓【曹松鉛山冩懷】

有別時畱恨煙中掛一帆幾時消薄怒寧爲發空函細事當棊遣離心覺刃劖要傳書札去淚下不能緘有別【錢起別張起居】煙中【陳翊寄邵校書楚萇】幾時【李商隱擬意】寧爲【許渾維舟秦淮過溫州李給事宅】細事【司空圖下方】離心【元稹送崔侍禦之嶺南】要傳【周賀送陸判官防秋】淚下【李白秋浦感主人歸燕寄內】

輕梭聊駐織小婦怨流黃鸞鏡無由照蛾眉自覺長終慙異蝴蝶只是見鴛鴦獨自幽閨裏簾垂卻入房輕梭【唐髙宗七夕宴懸圃】小婦【張柬之出塞】鸞鏡【趙嘏昔昔鹽蟠龍隨鏡隱】蛾眉【李賀漢唐姬飲酒歌】終慙【耿湋寒蜂采菊蕊】只是【李商隱柳枝】獨自【崔曙古意】簾垂【薛能戱題】

不知何處笛堪恨是春風艸蔓堦緑花飄香徑紅光生玉臺上路入畫屏中徒引相思淚銀牀一半空不知【韋莊舊居】堪恨【溫庭筠敷水小桃盛開】艸蔓【楊烱和輔先入昊天觀星占】花飄【張祜吳宮曲】光生【張說詠鏡】路入【呂溫道州途中卽事】徒引【鮑溶過薛舎人舊隱】銀牀【令狐楚閨人贈逺】

玉管朝朝弄羅帷日日啼月生方見樹石亂不成泥柳眼春相續花枝暮欲低昏昏還就枕巫峽夢終迷玉管【張祜穆防砂】羅帷【趙嘏昔昔鹽】月生【裴說塞上曲】石亂【元稹緣路】柳眼【李后主虞美人】花枝【劉復春雨】昏昏【韓愈寄皇甫湜】巫峽【李中悼亡】

莫似湘妃淚寧同卓氏琴獨行看影笑盡日倚欄吟鑪冷蜘蛛喜園空蛺蝶尋離魂將別夢只是舊時心莫似【盧仝感秋別怨】寧同【許渾贈蕭錬師】獨行【姚合閒居遣懷】盡日【張喬回鸞閣冩望】鑪冷【沈祖仙秋閨】園空【李商隱獨居有懷】離魂【張謂送裴侍禦歸上都】只是【徐鉉雜歌詞】

半夜獨眠時燈挑皓腕肌肺腸無處說情分不曾移素面凝香雪靈津咽玉池自然堪下淚風月詎相思半夜【韓偓半夜】燈挑【杜牧爲人題贈】肺腸【吳融和嚴諫議蕭山廟】情分【湯悅次韻代梅答】素面【韋莊閨怨】靈津【戎昱送吉州閻使君入道】自然【王勃別人】風月【錢起山園棲隱】

無題【上下平三十首】

捲帳卻燻籠杯明蠟剪紅衣風飄靉叇花樹杳玲瓏月影侵牀上燈光落水中凝情都未語小閣睡娃童捲帳【陳子良新成安樂宮】杯明【鄭谷寄獻湖州從叔貟外】衣風【劉禹錫和令狐相公到鎭書懷】花樹【李逺遊故王駙馬池亭】月影【元稹寄胡靈之】燈光【李端夜宴虢縣張明府宅】凝情【白居易和微之夢遊春】小閣【李賀惱公】

欲見傾城處捲簾花萬重解吟憐芍藥隱語笑芙蓉秪合窗間臥翻疑夢裏逢問屏何曲曲珠网玉盤龍欲見【劉禹錫觀柘枝舞】捲簾【岑參逰元處士別業】解吟【羅隱仿玉臺體】隱語【李賀惱公】秪合【白居易馬墜彊出贈同座】翻疑【戴叔倫客夜與故人偶集】問屏【杜牧簾】珠网【溫庭筠長安寺】

爲底胡姬酒雄心此夜降蝶髙飛有伴鵲喜語成雙倚檻花臨水吹燈月在窓不因媒結好誰共倒秋釭爲底【張祜白鼻騧】雄心【元稹泛江玩月】蝶髙【溫庭筠春日寄嶽州從事李員外】鵲喜【崔子向渚山春暮聨句】倚檻【許渾重逰郁林寺】吹燈【吳融戱作】不因【喬知之棄妾篇】誰共【李質宿日觀東房詩】

欲問桃花宿春風知不知下樓閒待月倚石旋題詩畱念同心帶淸歡敵手棋馨香與顏色處處是相思欲問【杜甫赤谷西崦人家】春風【薛濤春望詞】下樓【韓翃送夏侯審】倚石【上官昭容逰長寧公主流杯池】畱念【楊衡夷陵郡內敍別】淸歡【鄭谷詠懷】馨香【白居易和元九悼往】處處【雍陶寒食夜池上對月懷友】

相思深夜後相見語依依索鏡收花鈿添香出繡幃月分蛾黛破云逐鳯簫飛十二峯前夢令人气力微相思【賈島寄宋州田中丞】相見【王維渭川田家】索鏡【白居易江南喜逢蕭九徹因話長安舊逰】添香【魚機寄題鏈師】月分【李賀惱公】云逐【張說道家四首奉勅撰】十二【吳融賦得欲曉看妝面】令人【常建古意】

宿鳥驚眠罷髙窗照日初羅衣不忍著髩髮沒情梳半月無雙影三年得一書金釵有幾隻欲寄復躊躇宿鳥【楊容華新妝詩】髙窗【韋應物春日郊居】羅衣【權徳輿玉臺體】髩髮【張說三月閨怨】半月【太宗琵琶】三年【曹鄴相思極】金釵【杜牧代吳興妓寄薛軍事】欲寄【姚合酬楊尙書喜人移居】

莫戀卓家壚鄰姬亦姓胡直須臺上看不向府中趨拂鏡羞溫嶠嚬蛾舞緑珠纎腰軟無力未醉豈勞扶莫戀【張祜送蜀客】鄰姬【羅隱仿玉臺體】直須【韓愈月臺】不向【丁仙芝余杭醉歌贈吳山人】拂鏡【李賀惱公】嚬蛾【權徳輿建除詩】纎腰【元稹寄吳士矩端公】未醉【白居易宿杜曲花下】

新月掛樓西樓中蕩子妻豈能將玉貌暫爲繞蘭閨艷色寧相妒愁眉又復低曉鶯工迸淚莫向五更啼新月【楊防題甘露寺】樓中【楊凝花枕】豈能【戎昱詠史】暫爲【崔融塞上寄內】艷色【韓愈木芙蓉】愁眉【趙嘏昔昔鹽】曉鶯【杜甫贈王二十四侍禦契】莫向【鄭谷錦浦】

地僻往還乖楊花玉糝街所思何處逺有願幾時諧油額芙蓉帳塵衢錦繡鞋誰能挹香水流影入君懷地僻【元稹痁臥聞幕中諸公徴樂防飲】楊花【李白春感詩】所思【吳融夏夜有寄】有願【錢起題吳通微主人】油額【溫庭筠感舊陳情五十韻獻淮南李僕射】塵衢【盧綸春詞】誰能【楊衡病中赴袁州次香館】流影【齊澣長門怨】

玉漏莫相催陽臺行雨回初逢花上月幾泛竹間杯夜醉晨方醒春眠曙不開枕痕霞黯淡知著臉邊來玉漏【蘇味道正月十五夜】陽臺【白居易長相思】初逢【張子容春江花月夜】幾泛【權徳輿奉和鄜州劉大夫麥秋出師遮敵】夜醉【許渾嵗暮自廣江至新興】春眠【王維扶南曲歌詞】枕痕【韓偓懶起】知著【元稹魚中素】

露洗百花新蜂來一徑春翠釵金作股絲幰玉爲輪畫舸橫靑雀行廚煮白鱗峽云尋不得羞問陌頭人露洗【權徳輿雜言和常州李貟外】蜂來【許渾題宣州元處士幽居】翠釵【溫庭筠菩薩蠻】絲幰【韓偓無題】畫舸【吳融赴闕次畱獻荊南成相公】行廚【白居易風雨中尋李十一因題船上】峽云【李商隱離思】羞問【李賀謡俗】

誰家樓上笛一夜隔窗聞莫鎖茱萸匣休縫翡翠裙春兼三月閠漏向二更分樓響將登怯偸香與客燻誰家【杜牧爲人題贈】一夜【權徳輿感寓】莫鎖【李賀惱公】休縫【溫庭筠南歌子】春兼【諭坦之送友人逰東川】漏向【賈島夕思】樓響【李商隱無題】偸香【李端妾薄命】

碧樹環金穀花開石氏園摘蓮紅袖濕拾羽翠翹翻妙吹應諧鳯淸弦方奏鵾此時逢國色何必問桃源碧樹【柳宗元獻農公】花開【張公乂金穀園花發懷古】摘蓮【杜牧書情】拾羽【劉禹錫武陵書懷】妙吹【盧肇贈李羣玉】淸弦【孟浩然夜登孔伯昭南樓】此時【白居易山石橊花】何必【戴叔倫過友人隱居】

能畫毛延壽含毫欲狀難插釵嫌未正呵鏡可微寒剩欲逢花折偏宜帶月看醉圓雙媚靨斜憑翠欄桿能畫【杜甫能畫】含毫【張仲素寒雲輕重色】插釵【王維扶南曲歌詞】呵鏡【李商隱曉起】剰欲【司空圖漫書】偏宜【姚康禮部試早春殘雪】醉圎【元稹春六十韻】斜憑【韋莊秋霽晚景】

深戶映花闗遮窗竹影閒曉奩妝秀靨春淚減朱顏獨自盤金綫無人整翠鬟只應巢燕惜翔集畫梁間深戶【韓翃題薦福寺衡嶽鏈師房】遮窗【李嘉祐題裴少卿東亭】曉奩【李賀惱公】春淚【許渾下第別友人楊至之】獨自【於濆越溪女】無人【李后主阮郎歸】只應【司空圖卽事】翔集【劉禹錫奉和裴令公新成緑野堂】

妾意何聊賴春窗月伴眠可憐鸞鏡下羞到畫堂前錦字沾愁涙金釵當卜錢落花人獨立馬過隔墻鞭妾意【趙嘏昔昔鹽】春窗【白居易玉眞張觀主下小女冠阿容】可憐【劉禹錫再傷龎尹】羞到【戎昱古意】錦字【袁暉七月閨情】金釵【劉采春囉嗊曲】落花【翁宏春殘】馬過【司空圖偶題】

已念紗窗下花穠鳥復嬌緑池披菡蓞翠羽戱蘭苕席上沈香枕雲中碧玉簫佳期不可駐永夜思迢迢已念【白居易西還壽安路西歇馬】花穠【張說奉和聖制寒食作應制】緑池【韓愈送無本師歸範陽】翠羽【孟浩然晚春臥病寄張八】席上【楊凝花枕】雲中【鮑溶東髙峯】佳期【王勃采蓮曲】永夜【姚合過無可僧院】

反覆相思字流萍與系匏夢梭拋促織拂匣動蠨蛸暗水流花徑淸光墜樹梢郎今到何處暮鳥已安巢反覆【韋應物效何水部】流萍【歐陽詹初發太原途中寄所思】夢梭【溫庭筠病中書懷呈友人】拂匣【皮日休新秋言懷寄魯望】暗水【杜甫夜宴左氏莊】淸光【朱慶余和劉補闕秋園寓興】郎今【孟郊古別離】暮鳥【韓愈晚秋郾城夜防聨句】

望望情何極飛絲送伯勞落花行處徧明月坐來髙翡翠交妝鏡麒麟落剪刀有時閒弄筆詞體近風騷望望【董思恭感懷】飛絲【李賀感春】落花【元淳秦中春望】眀月【顧在鎔宿麻平驛】翡翠【吳融卽席】麒麟【項斯欲別】有時【韓偓信筆】詞體【賈島喜李余自蜀至】

曙月殘光斂春風香气多風吹盤上燭月冩黛中蛾依約腰如杵斜回臉似波不須頻悵望曉去夕還過曙月【元稹恭王故太妃挽歌】春風【袁暉二月閨情】風吹【李賀銅駝悲】月冩【許敬宗奉和七夕宴懸圃應制】依約【溫庭筠江南曲】斜回【白居易吳宮詞】不須【司空圖雜題】曉去【朱慶余看濤】

梅梁暖日斜映綺共如霞金閣裝新杏銀燈防舊紗晚妝畱拜月醉色未侵花隱忍陽城笑西鄰是宋家梅梁【褚亮詠花燭】映綺【鄭軌觀兄弟同夜成婚】金閣【宋之問奉和立春日侍宴】銀燈【李賀過華淸宮】晚妝【司空圖偶書】醉色【楊巨源春晚東歸畱贈李功曹】隱忍【李商隱鏡檻】西鄰【權徳輿玉臺體】

日色屏初揭風流澹作妝常嫌髩蟬重先覺口脂香晝足瑚枕春生玳瑁牀燻鑪防翠被棲息兩鴛鴦日色【張祜髙閒上人】風流【白居易江南喜逢蕭九徹因話長安舊逰】常嫌【曹鄴代班姬】先覺【韋莊江城子】晝足【權徳輿玉臺體】春生【劉希夷晚春】燻鑪【牛嶠菩薩蠻】棲息【王績古意】

楊柳玉樓晴尋花幾處行見人羞不語顧我笑相迎結帶明心許橫波擲目成願將花柳月持表合歡情楊柳【楊巨源聖壽無疆詞】尋花【李白贈從弟南平太守之遙】見人【屈同仙烏江女】顧我【蘇拯山中道者】結帶【皇甫冉見諸姬學玉臺體】橫波【元稹答姨兄胡靈之見寄】願將【權徳輿醉後】持表【李嶠扇】

麗藻終思我非闗筆硯靈雨多疑濯錦花暖似依屏冉弱樓前柳空涼水上亭謝鯤吟未廢鄰女映籬聴麗藻【耿湋酬張少尹】非闗【姚合覽盧侍禦詩卷】雨多【元稹夜合】花暖【許渾山雞】冉弱【溫庭筠春日寄嶽州從事李貟外】空涼【韓愈和崔舍人詠月】謝鯤【韓偓春悶偶成】鄰女【白居易偶吟】

昔曾窺粉繪比艷美人憎珠箔籠寒月金臺照夜燈神交花冉冉夢聴鼓登登隔水相思在中宵寢不能昔曾【於瓌和綿州於中丞登越王樓】比艷【王建同子汝錫賞白牡丹】珠箔【白居易閨怨詞】金臺【鄭防閨情】神交【溫庭筠和周繇】夢聴【元稹紀懷贈李六戶曹崔二十功曹】隔水【賈島送褚山人歸日本】中宵【崔塗入蜀赴舉】

春開翡翠樓露出玉簾鉤結帶懸梔子長裙曳石橊褰衣復理髩斂笑又低頭暫向花間語看花怕引愁春開【韓翃漢宮曲】露出【盧仝新月】結帶【李商隱效徐陵體贈更衣】長裙【白居易想東逰】褰衣【溫庭筠詠曉】斂笑【盧綸賦得詠美人名解愁】暫向【韋應物相逢行】看花【姚合答友人招逰】

香蟻且同斟葳防爛錦衾齊歌盧女曲暫醉卓家琴月隱仙娥艷花藏宿鳥深有環尋不歇環是妾之心香蟻【韋莊和薛先輩初秋寓懷卽事之作】葳防【陳子昂感遇詩】齊歌【王維扶南曲歌詞】暫醉【盧綸送從舅歸蜀】月隱【張祜南宮嘆】花藏【許棠春夜同厲文學先輩防宿】有環【元稹酬樂天赴江州路上見寄】環是【盧仝自君之出矣】

枕席臨窗曉煙花寄酒酣汗光珠防防眉語柳數急芙蓉帶愁安玳瑁簪粉廊曾試處終日使人慙枕席【崔湜婕妤怨】煙花【張九齡故刑部李尙書荊谷山集防】汗光【元稹防眞詩】眉語【溫庭筠和周繇】數急【李商隱獨居有懷】愁安【宋之問江南曲】粉廊【鄭谷南宮寓直】終日【賈島寄魏少府】

吳娃狎共纎侍女動妝奩邂逅當投佩尋常不下簾羅綃垂薄霧燈燭掩寒蟾今夕知何夕風情事事兼吳娃【司空圖偶書】侍女【韓偓懶卸頭】邂逅【吳融个人】尋常【王建閒居卽事】羅綃【元稹防眞詩】燈燭【劉禹錫和汴州令狐相公到鎭書懷】今夕【韓愈詠燈花】風情【白居易奉和汴州令狐令公】

巫峽千山暗城昏日半銜蚌珠懸皎皛燭淚滴巉巖露委花相妒亭香艸不凡從容長約夜芳信發幽緘巫峽【杜甫喜觀卽到復題短篇】城昏【白居易奉和汴州令狐令公】蚌珠【元稹飲致用神麯酒】燭淚【劉禹錫和令狐相公到鎭書懷】露委【溫庭筠洞戶】亭香【張祜題道光上人山院】從容【薛能送馬戴書記之太原】芳信【權徳輿酬陸四十見貽之作】

香屑集卷八

欽定四庫全書

香屑集卷九

中允黃之雋撰

佳人【四十首】

佳人不可望侍婢艷傾城兩口遙相語雙蛾如有情回風還防防臨水更盈盈願奉羅帷夜燒香過一生佳人【權徳輿晚渡揚子江卻寄江南親故】侍婢【杜甫奉送魏六丈佑少府之交廣】兩口【白居易和防之三月三十日】雙蛾【劉長卿觀李湊所畫美人障子】回風【吳融禦溝】臨水【童翰卿昆眀池織女石】願奉【李嶠牀】燒香【李羣玉龍安寺佳人阿最歌】

佳人能畫眉初日半檐時獨立梧桐井閒吟芍藥詩輕盈疑雪舞搖曵惹風吹末敢相邀約柔情托侍兒佳人【孟浩然春意】初日【姚鵠野寺寓居卽事】獨立【曹鄴早起】閒吟【杜牧舊逰】輕盈【竇洵直鳥散餘花落】搖曵【方幹柳】未敢【錢起江行無題】柔情【孟簡詠歐陽行周事】

佳人傾北方花發玉樓香住處𨿽同巷窺時不隱墻緑鬟深小院紅燭在華堂窗裏風淸夜新琴傳鳯皇佳人【王績過漢故城】花發【崔顥岐王席觀妓】住處【魚機酬李郢夏日釣魚回見示】窺時【李商隱判春】緑鬟【張祜少年樂】紅燭【許渾陪少師李相國崔賓客宴居守狄僕射池亭】窗裏【白居易自題小艸亭】新琴【司空曙喜李尙書寄新琴】

佳人南陌上蝶意切於人緑擺楊枝嫩靑歸柳葉新時時一回顧步步怯移身避日花陰語重來更幾春佳人【曹修古池上】蝶意【司空圖重陽】緑擺【韋莊和李秀才郊墅早春吟興】靑歸【杜甫奉酬李都督表丈早春作】時時【包融送國子張主簿】步步【舒元輿履春冰】避日【鮑溶鶯雛】重來【項斯逰爛柯山】

佳人名莫愁男子見須羞玉枕雙文簟珠簾百尺樓欲知情不動爭柰眼相勾畢竟圖斟酌鴛衾誰並頭佳人【顏舒鳯樓怨】男子【王貞白塞上曲】玉枕【王維送孫秀才】珠簾【韓翃贈張建】欲知【張祜題萬道人禪房】爭柰【裴諴南歌子詞】畢竟【元稹痁臥聞幕中諸公徴樂防飲戱呈】鴛衾【牛嶠菩薩蠻】

佳人自城闕日日踏靑來暮雨徘徊降新花重疊開艷疑歌處散輕似掌中回芝艸爲余拾餘香度酒杯佳人【韋應物澧上與防遐月夜登西岡玩月】日日【羊士諤東渡早梅一樹嵗華如雪酣賞成詠】暮雨【韋渠牟步虛詞】新花【謝偃踏歌詞】艷疑【許渾和賓客相國詠雪】輕似【張祜洞房燕】芝艸【王灣奉使登終南山】餘香【陶雍和鄭侍郎省中四松詩】

佳人應誤拜驚似客來時學鳯年猶小棲娥月未虧琳瑯鋪柱礎金縷畫門楣此地如防手相過人不知佳人【鄭谷京兆府試殘月如新月】驚似【韓偓賦雪】學鳯【張謂玉淸公主挽歌】棲娥【葉季良賦得月照冰池】琳瑯【元稹代曲江老人】金縷【劉禹錫三閣詞】此地【李商隱無題】相過【杜甫過南鄰朱山人水亭】

佳人持錦字侍女捧金書宛轉傾羅扇闌走鈿車丹靑無不可長短定何如的的遙相待卿家月影初佳人【崔道融春閨】侍女【柳泌玉淸行】宛轉【劉禹錫浙西李大夫述夢喝和斐然繼聲】防【韓琮公子行】丹靑【張子容贈司勲蕭郎中】長短【李商隱木蘭】的的【許渾送李文明下第鄜州覲兄】卿家【岑參行軍雪後月夜宴王卿家】

佳人喜燕來金縷畫屏開鬭艸當春徑擕琴上舊臺煙輕惟潤柳香重欲燻梅正是花時節相逢酒一杯佳人【張祜洞房燕】金縷【徐彥伯芳樹】鬭艸【路徳延小兒詩】擕琴【劉禹錫遙和白賔客】煙輕【李商隱春遊】香重【沈亞之虎丘山眞娘墓】正是【裴說春早寄華下同人】相逢【吳融長安逢故人】

佳人滿近云髻鳯文鈿素面凝香雪殘妝妒晚蓮燈前頻巧笑花底困橫眠芳杜湘君曲天生是女仙佳人【杜甫陪李梓舟泛江有女樂在諸舫】云髻【鮑溶範侍禦累有因奉酬】素面【韋莊閨怨】殘妝【鄭防狀江南】燈前【權徳輿廣陵詩】花底【路徳延小兒詩】芳杜【駱賔王同辛簿簡仰酬思上人林泉】天生【於鵠贈不食姑】

佳人何處歸雲雨半羅衣乍見翻疑夢相逢的是稀朱樓髙百尺緑蔓映雙扉認得春風意嬌鶯莫預飛佳人【李端山中期張芬不至】雲雨【張祜舞】乍見【司空曙云陽館與韓紳宿別】相逢【周賀送靈應禪師】朱樓【崔道融月夕】緑蔓【韋莊紀村事】認得【元稹元和五年予官不了罰俸西歸至陜府與吳端公崔院長思愴曩逰】嬌鶯【劉威早春】

佳人無一言捲箔出南軒小障眀金鳯芳枝度彩鴛翻令嫌白日誰伴過黃昏寂寞焚香後梅花撲酒尊佳人【左偃送君去】捲箔【章八元酬劉貟外月下見】小障【張泌碧戶】芳枝【李君何曲江亭望慈恩寺杏園花】翻令【劉得仁宿僧院】誰伴【李商隱杏花】寂寞【張喬題哲禪師影堂】梅花【唐球送友人歸卭州】

佳人正回首落珥不勝嬌內竅均環釧前絲壓翠翹桂香隨窈窕花雨讓飄颻艷日濃妝影春酥見欲消佳人【李端折楊柳】落珥【李百藥少年行】內竅【陸龜太湖石】前絲【唐彥謙漢代】桂香【武元衡八月十五夜與諸公錦樓望月】花雨【楊巨源春雪題興善寺廣宣上人竹院】艷日【髙宗太子納妃太平公主出降】春酥【元稹贈雙文】

佳人亦攜手枕簟夜相親鬒髮成新髻穠眉籠小唇粉毫惟畫月燭影已含春不得多時住驪駒怕拂晨佳人【韋應物過扶風精舍舊居】枕簟【白居易新秋喜涼】鬒髮【顧況送從兄使新羅】穠眉【李賀蘭香神女廟】粉毫【杜牧贈張祜】燭影【羊士諤臘夜對酒】不得【任翻桐柏觀】驪駒【吳融和無題倒次元韻】

佳人彩雲裏彷佛誤非云隱隱臨珠箔斑斑翠裙燭斜初近見香異自先聞去作人間雨巫山秀莫羣佳人【李白擬古】彷佛【盧殷欲消云】隱隱【方幹新月】斑斑【盧仝感秋別怨】燭斜【杜甫舟中夜雪有懷盧十四侍禦弟】香異【李商隱子直晉昌李花】去作【王維文杏館】巫山【劉方平巫山神女】

佳人蹀駿馬送影舞衫前揀匠裝銀鐙招人舉玉鞭眉欺楊柳葉髩濕杏花煙本爲風流出飄颺興欲仙佳人【張說溫泉馮劉二監客捨觀妓】送影【上官儀入詠應制】揀匠【張祜贈淮南將】招人【黃損公子行】眉欺【白居易和春深】髩濕【李賀馮小憐】本爲【溫庭筠菩薩蠻】飄颺【元稹獻滎陽公詩】

佳人比香艸名字始風流花徑須深入蜂聲亦暖逰搴衣畱我住送酒爲郎羞梁燕窺春醉雙飛上玉樓佳人【盧綸送尹樞令狐楚及第後歸覲】名字【錢起江行無題】花徑【劉禹錫和令狐相公春日尋花】蜂聲【杜甫晦日尋崔戢李封】搴衣【張直宿顧城】送酒【楊巨源胡姬詞】梁燕【方幹鏡中別業】雙飛【鄭錫玉階怨】

佳人炫繡袿花月使人迷夕雨鳴鴛瓦春風暖翠閨𨿽非竇滔婦莫是阮郎妻憶事臨妝笑千金呈瓠犀佳人【李商隱和孫朴韋蟾孔雀詠】花月【李白襄陽曲】夕雨【徐夤依溫飛卿華淸宮韻】春風【許景先陽春怨】𨿽非【李頻古意】莫是【秦系題女道士居】憶事【梁鍠狷氏子】千金【權徳輿雜詩】

佳人一壺酒邂逅款良宵銀榼攜桑落珠釵掛步搖坐中知密顧顰裏帶余嬌若要添風月相將學玉蕭佳人【李賀追和何謝銅雀妓】邂逅【蕭翼答辧才探得招字】銀榼【白居易西樓喜雪命宴】珠釵【張仲素宮中樂】坐中【張祜觱篥】顰裏【成式光風亭夜宴妓有醉毆者】若要【韓愈竹逕】相將【劉禹錫送家兄歸王屋山隱居】

佳人上客前環佩儼神仙燈照樓中雨花香洞裏天繡衫遮笑靨玉指弄嬌弦已困連飛盞移牀曲尺眠佳人【杜甫秋日防府詠懷】環佩【武元衡獨不見】燭照【李洞賀昭國從叔貟外轉本曹郎中】花香【許渾奉和盧大夫新立假小】繡衫【溫庭筠菩薩蠻】玉指【陸龜防子夜警歌】已困【元稹泛江玩月】移牀【白居易而夜贈元十八】

佳人窅何許暮色滿房櫳故繞池邊樹輕隨箔外風乍驚珠綴密應笑畫堂空夢得成蝴蝶雙飛翠幙中佳人【顧況苦雨】暮色【太宗秋日卽目】故繞【杜甫羗村】轉隨【王維左掖梨花】乍驚【元稹感石橊】應笑【李賀惱公】夢得【劉威閠三月】雙飛【李嶠燕】

佳人啟玉齒談笑亦何因欲問今宵樂應非舊日身桂花如入手竹葉況黏唇妾本懷春女輕微敢自珍佳人【李商隱南潭上亭宴集以疾後至】談笑【方幹途中寄劉沆】欲問【謝偃踏歌詞】應非【周賀贈王道士】桂花【鄭谷乾符丙申嵗奉試春漲曲江池】竹葉【羅隱除夜寄張達】妾本【盧仝卓女怨】輕微【韓愈春雪間早梅】

佳人金穀園華屋艷神仙淸鏡鴛鴦匣香塵玳瑁筵橫琴當月下乞火到窓前此際難消遣閨情軟似綿佳人【李商隱杏花】華屋【杜甫秋日防府詠懷】淸鏡【顏舒鳯樓怨】香塵【溫庭筠感舊陳情五十韻獻淮南李僕射】橫琴【張籍山中秋夜】乞火【李羣玉龍安寺佳人阿最歌】此際【鄭谷中秋】閨情【元稹見人詠韓舍人新律詩因有戲贈】

佳人靚晚妝人意似鴛鴦玉佩迎初夜銀燈開後堂酒香燻枕席花露膩衣裳掩抑非千態紅裀六尺牀佳人【李百藥火鳯詞】人意【李逺詠鴛鴦】玉佩【韓翃田倉曹東亭夏夜飲】銀燈【柳中庸丁評事宅秋夜宴集】酒香【岑參行軍雪後月夜宴王卿家】花露【姚合揚州春詞】掩抑【郎大家宋氏一作崔液宛轉歌】紅裀【白居易池上早春卽事】

佳人當此夕三五月華新珠履蕩花濕銀釵綴鳯眞捲衣輕髩嬾滅燭翠眉嚬月色當窓入圓於天上輪佳人【黃滔明月照髙樓】三五【陳子昂上元夜效小庾體】珠履【趙蝦昔昔鹽采桑秦氏女】銀釵【李逺剪防】捲衣【溫庭筠過華淸宮】滅燭【杜甫江月】月色【張籍冬夕】圓於【賈島絕句】

佳人坐臨鏡未曉已成妝翠袖洗朱粉玉籠燻繡裳低鬟蟬影動私語口脂香昨夜鴛鴦夢邀歡詎可忘佳人【王維扶南曲歌詞】未曉【丁仙芝江南曲】翠袖【鮑溶古意】玉籠【崔國輔古意】低鬟【元稹防眞詩】私語【白居易江南喜逢蕭九徹因話長安舊逰】昨夜【鄭錫玉堦怨】邀歡【耿湋宿韋貟外宅】

佳人雪藕絲薄膩力偏羸盼睞花爭奼徘徊夜轉宜月髙羅幙捲燈暗錦屏欹柰許今宵度無言攏髩時佳人【杜甫陪諸貴公子丈八溝防妓納涼】薄膩【司空圖村西杏花】盼睞【陸龜防村夜】徘徊【葉季良賦得月照冰池】月髙【許渾秋夕宴李侍禦宅】燈暗【魏承班生查子】柰許【許敬宗奉和七夕宴懸圃應制】無言【韓偓春悶偶成】

佳人淡妝罷乞巧繡瓊樓盤用黃金縷簾垂白玉鉤情來偏似醉嬌甚卻成愁步轉防幹角珠房折海橊佳人【王貞白白牡丹】乞巧【徐夤依溫飛卿華淸宮韻】盤用【孟郊大垂手】簾垂【丁仙芝長寧公主舊山池】情來【楊凝送客歸湖南】嬌甚【劉禹錫三閣詞】步轉【韓偓三憶】珠房【崔湜唐都尉山池】

佳人眠洞房花木擁回廊曙月當窓滿春風引夢長瑤簪遺翡翠羅薦拂鴛鴦斷續巫山雨荒滛歸楚襄佳人【劉希夷晚春】花木【劉商題山寺】曙月【李商隱淸夜怨】春風【梁鍠美人春臥】瑤簪【溫庭筠過華淸宮】羅薦【白居易江南喜逢蕭九徹因話長安舊遊】斷續【杜甫月】荒淫【於濆巫山髙】

佳人敞畫樓花樹出墻頭露白凝湘簟茶新換越甌香交珠箔气風遞玉箏秋繡戶時雙入羅鞋起撥毬佳人【杜牧書懷寄盧州】花樹【聶夷中公子行】露白【韋莊和薛先輩初秋寓懷卽事之作】茶新【鄭谷送吏部曹郎中免官南歸】香交【符子珪芳樹】風遞【許渾宿開元寺樓】繡戶【張九齡詠燕】羅鞋【張祜少年樂】

佳人不忍折夜合隔簾花邀我嘗春酒送君吟月華可憐衣帶緩故遣髻鬟斜立掃窓前石明朝出浣紗佳人【杜牧獨柳】夜合【白居易春盡勸客酒】邀我【杜甫遭田父泥飲美嚴中丞】送君【賈島送盧秀才逰潞府】可憐【吳融个人】故遣【劉禹錫同樂天和微之深春】立掃【冷朝陽同張深秀才逰華嚴寺】明朝【丁仙芝江南曲】

佳人忽有贈荑嫩手葳蕤爲占嬌嬈分偏承顧盼私巫云多感夢隴鳥解吟詩所報何珍重桃花想一枝佳人【釋貫休擬齊梁酬所知見贈】荑嫩【白居易楊柳枝】爲占【元稹哭女樊】偏承【耿湋得替後書懷上第五相公】巫云【李羣玉送友人之峽】隴鳥【李洞圭峯溪居】所報【鮑溶酬王侍禦】桃花【劉長卿過桃花夫人廟】

佳人惜顏色自覺性情閒小院回羅綺垂條拂髻鬟更深人悄悄花落水潺潺爲謝紅梁燕微風繡戶間佳人【常浩贈盧夫人】自覺【李端與蕭逺上人逰少華山】小院【白居易何處難忘酒】垂條【崔湜折楊柳】更深【元稹防眞詩】花落【許渾下第別友人楊至之】爲謝【李益紫驑馬】微風【袁暉正月閨情】

佳人竟何處涼葉墜相思羅薦誰教近珠簾只自垂已迷金穀路曾賦碧雲詩未肯暌良願雙蛾憶畫時佳人【許渾閒居孟夏卽事】涼葉【白居易代書一百韻寄微之】羅薦【李商隱風】珠簾【劉長卿長門怨】已迷【張南史詠花】曾賦【崔子向聨句】未肯【溫庭筠寄渚宮遺民裏生】雙蛾【釋皎然和閻士和望池月答人】

佳人掩鸞鏡照妾兩眉顰艷極翻含怨嬌多不顧身煙和魂共逺花與思俱新爲別晨昏久香奩已染塵佳人【權徳輿雜詩】照妾【李嶠倡婦行】艷極【元稹贈雙文】嬌多【祖詠古意】煙和【韓偓幽獨】花與【韓愈和席八防十二韻】爲別【姚鵠送人歸吳】香奩【李后主挽詞】

佳人不在此緑綺爲誰彈已覺良宵永猶傳淸漏殘人間春蕩蕩花路水漫漫悵望緘雙鯉私書欲報難佳人【元稹表夏】緑綺【劉長卿奉餞鄭中丞罷浙江節度還京】已覺【杜甫奉漢中王手札】猶傳【溫庭筠詠曉】人間【李賀感諷】花路【權徳輿送梁道士】悵望【楊巨源懷徳抒情寄上信州座主】私書【韓偓幽窓】

佳人不再攀雲雨出巫山濯錦翻紅蕋呵花滿翠鬟自矜嬌艷色遙慰別離顏好作鴛鴦夢畱歡卜夜閒佳人【韋應物對芳樹】雲雨【李端春樂逰】濯錦【錢起蘇端林亭對酒喜雨】呵花【溫庭筠南歌子】自矜【劉長卿王昭君歌】遙慰【周賀出闗後寄賈島】好作【李賀謝秀才有妾縞練攺從於人】畱歡【杜甫宴王使君宅】

佳人祝喜絲曾許月圓期自有橫陳防還憐合抱時鳯凰釵一隻荳防繡連枝怳惚琴窓裏輕盈不自持佳人【元稹蜘蛛】曾許【孟貫酬東溪史處士】自有【李百藥火鳯詞】還憐【湯悅和鼎臣學士侍郎詠東館庭梅】鳯凰【於濆古宴曲】荳防【牛嶠女冠子】怳惚【王維東溪玩月】輕盈【武平一妾薄命】

佳人金穀返風月自相尋玉露交珠网華燈對錦衾共傾三昧酒重款百年心昔去眞無柰艱難直至今佳人【趙冬曦奉答燕公】風月【王勃贈李十四】玉露【許敬宗奉和秋日卽日應制】華燈【溫庭筠洞戶】共傾【柳宗元法華寺西亭夜飲】重款【楊衡冬夜送崔秀才歸南陽】昔去【李商隱陸發荊南始至商洛】艱難【許棠送友人遊蜀】

佳人宿妝薄窺鏡淡蛾羞醉背云屏臥心期月殿逰別猶多夢寐生肯不風流竟日餘香在紅羅結綺樓佳人【羊士諤雨中寒食】窺鏡【溫庭筠過華淸宮】醉背【王貞白遊仙】心期【鮑溶送王損之秀才赴舉】別猶【元稹酬樂天東南行詩】生肯【羅隱姑蘇貞娘墓】竟日【劉長卿夏中崔中丞宅見海紅搖落一花獨開】紅羅【張易之泛舟侍宴應制】

美人【四十首】

美人奪南國美女出東鄰早惑陽城客應嫌洛浦神月如眉已畫花寄手成春付意微相矚寧辭顧盼頻美人【韋應物擬古意】美女【駱賓王詠美人在天津橋】早惑【趙嘏昔昔鹽】應嫌【孟浩然宴崔眀府宅夜觀妓】月如【岑參夜過盤石隔河望永樂寄閨中】花寄【徐延壽人日剪防】付意【白居易和微之夢逰春】寧辭【張蕭逺履春冰】

美人美於玉嫋嫋復盈盈秋思拋云髻春嬌入曼聲隔簾腸欲斷含笑靨俱生妝似臨池出靑銅鏡必明美人【劉商銅雀妓】嫋嫋【吳融个人】秋思【杜甫卽事】春嬌【王灣一作祖詠觀搊箏】隔簾【權徳輿玉臺體】含笑【陳述嘆美人照鏡】妝似【楊容華新妝】靑銅【馬異送皇甫湜赴舉】

美人碧雲外妍艷照江頭月淨鴛鴦水花明翡翠樓綺羅從許笑蘭麝爲誰幽更覓瓊妃伴湔裙杜若洲美人【楊諌贈知巳】妍艷【楊巨源胡姬詞】月淨【韓翃送客逰江南】花明【崔湜幸梨園亭觀打毬應制】綺羅【白居易淸明日觀妓舞聽客詩】蘭麝【張九齡與弟逰家園】更覓【鄭愔奉和幸上官昭容院】湔裙【李商隱擬意】

美人鸞鏡笑春色上羅衣玉面耶溪女纎腰洛浦妃舞衫招戲蝶畫扇列名翚妝罷含情坐燻籠香气微美人【溫庭筠春日】春色【楊巨源艷女詞】玉靣【李白浣紗石上女】纎腰【李嶠素】舞衫【錢起陪常侍令公東亭宴集】畫扇【羊士諤和武相早朝】妝罷【崔顥雜詩】燻籠【孟浩然寒食】

美人自移植卉木共紛華晻曖迷靑玲瓏薄綘紗風流還愛竹春恨定因花花樹臺斜倚西鄰卽宋家美人【白居易有木】卉木【張說巴丘春作】晻曖【溫庭筠苦棟花】玲瓏【萬楚詠簾】風流【項斯和李中丞月夜遊滻水】春恨【楊巨源春日有贈】花樹【常衮晚秋集賢院卽事】西鄰【李叔卿芳樹】

美人金犢車沙岸歷紆徐芳艸能相似瑤華信不如宿酲因夜歇艷態逐春舒眉黛羞頻聚嬌癡二八初美人【韋莊延興門外作】沙岸【孟浩然西山尋辛諤】芳艸【韓翃贈別崔司直赴江東】瑤華【錢起藍上采石芥寄前李明府】宿酲【竇常和裴端公蕪城秋夕】艷態【杜牧張好好詩】眉黛【元稹防眞詩】嬌癡【白居易議婚】

美人雙翠幰一似畫圖來寶篋挐紅豆瓊筵弄綺梅園中花巧笑樓上月徘徊處處風情好春嬌滿鏡臺美人【韋莊少年行】一似【劉禹錫白侍郎寄示新葺水齋十四韻命同作】寶篋【路徳延小兒詩】瓊筵【宋之問奉和立春日侍宴內出剪防花應制】園中【袁暉二月閨情】樓上【張東之與國賢良夜歌】處處【楊巨源襄陽樂】春嬌【梁鍠狷氏子】

美人何蕩瀁神女讓娉婷團扇復團扇畫屏休畫屏香車依柳陌金犢近蘭汀落日江邊笛西陵渡暫停美人【劉眘虛江南曲】神女【徐夤蜀葵】團扇【劉禹錫團扇歌】畫屏【錢起江行無題】香車【權徳輿雜言和常州李貟外】金犢【溫庭筠寒食節日寄楚望】落日【張喬送友人歸江南】西陵【崔國輔宿範浦】

美人逺於月望月想蛾眉交臂何爲失深心已是疑玉杯畱醉處羅幌獨眠時曾入相思夢三年問訊遲美人【鮑溶秋夜對月懷李正封】望月【元淳寄洛中諸姊】交臂【蘇頲和姚令公溫湯舊館懷故人盧公之作】深心【許棠東歸畱辭沈侍郎】玉杯【韓翃令狐貟外宅宴寄中丞】羅幌【權徳輿玉臺體】曾入【杜牧秋岸】三年【李商隱五月六日夜憶往嵗秋與徹師同宿】

美人城北來只步院中苔花映垂鬟轉蜂憐艷粉回玲瓏穿竹樹窈窕絕塵埃不解藏蹤迹深窺傍鏡臺美人【栁宗元桂州北望秦驛手開竹徑】只步【賈島內道塲僧紹】花映【儲光羲夜觀妓】蜂憐【宋之問奉和立春日侍宴內出剪防花應制】玲瓏【元稹月三十韻】窈窕【上官儀酬薛舎人寓直懷友】不解【白居易池上】深窺【張祜洞房燕】

美人樓上歌微睇轉橫波晚日催弦管繁英耀綺羅千金傳一曲半額畫雙蛾彼此𨿽流盼珠櫳無柰何美人【聶夷中公子行】微睇【揚師道初宵看婚】晚日【韓偓大酺樂】繁英【許渾鬰林寺】千金【王績古意】半額【張諤岐王席上詠美人】彼此【王灣秋夜寓直卽事】珠櫳【元稹蜘蛛】

美人照金井避險側身行獨與花相對長疑畫不成應憐脂粉气誰見綺羅情隔葉傳春意圖郎聞笑聲美人【曹鄴金井怨】避險【方幹山中寄吳磻】獨與【司馬札賣花者】長疑【許渾鴛鴦】應憐【杜審言代張侍禦傷美人】誰見【王勃銅雀妓】隔葉【釋惟審賦得聞曉鶯啼】圖郎【韓偓三憶】

美人歌白紵拂石仙郎掌上腰如束壚頭酒正香花羅封蛺蝶繡領刺鴛鴦晚日愁將墮回燈拭薄妝美人【武元衡春日偶作】拂石【秦系山中枉張宙貟外書期訪衡門】掌上【和凝麥秀兩岐】壚頭【岑參送懷州吳別駕】花羅【杜甫奉和嚴中丞西城晚眺】繡領【李商隱效徐陵體贈更衣】晚日【元稹紅芍藥】回燈【徐鉉離歌詞】

美人何處在頻放剪刀聲紅燭暗將滅烏龍臥不驚幾經開口笑敢望下堦迎願作梁間燕同來看月明美人【杜牧有寄】頻放【蔣維翰古歌】紅燭【馬戴離夜】烏龍【白居易和防之夢遊春】幾經【獨孤及登後湖傷春】敢望【耿湋題莊上人房】願作【崔仲容贈所思】同來【顧非熊題覺眞上人院】

美人姿態裏蟬髩插山橊网戶飛花綴雕窓艷曲流纎腰宜寶襪斜眼送香毬戲調初微拒人前莫漫羞美人【楊巨源艷女詞】蟬髩【徐夤依溫飛卿華淸宮韻】网戶【劉憲奉和幸三防寺應制】雕窓【許敬宗奉和儀鸞殿早秋應制】纎腰【徐賢妃賦得北方有佳人】斜眼【張祜陪範宣城北樓夜宴】戲調【元稹防眞詩】人前【李商隱追代盧家人嘲堂內】

美人梳洗時顏色共花宜掬翠香盈袖呈妝葉展眉慿欄堪入畫出語總成詩門響雙魚鑰開門笑我遲美人【杜光庭富貴曲】顏色【元稹代九九】掬翠【趙嘏昔昔鹽蘼蕪葉復齊】呈妝【方幹柳】慿欄【王周淸漣閣】出語【張說醉中作】門響【司空曙和耿拾遺元日觀早朝】開門【釋皎然聨句】

美人湘水曲尋艷復尋香妝洗朝相待歡娯夜未央寶題斜翡翠羅薦合鴛鴦乃在陽臺側誰言仙路長美人【武元衡秋思】尋艷【鄭谷趙郎中席上賦蝴蝶】妝洗【張若虛代答閨夢還】歡娯【楊巨源上劉侍中】寶題【溫庭筠長安寺】羅薦【李嶠被】乃在【李羣玉我思何所在】誰言【錢起夕逰覆釡山道士觀因登元廟】

美人閉紅燭非是爲腰身見月長憐夜爲花不讓春肌膚眞可惜羅綺自相親著指痕猶濕情通破體新美人【蔣維翰古歌】非是【東方虯昭君怨】見月【顧非熊落第後贈同居友人】爲花【張九齡剪防】肌膚【柳宗元田家】羅綺【李白宮中行樂詞】著指【李咸用謝友生遺端溪硯瓦】情通【韓偓無題】

美人歌落梅顧影舞腰回隱映樓臺好玲瓏窓戶開玳筵吟雪罷蟬鬂覺春來笑語歡今夕香銷十炷灰美人【於武陵王將軍宅夜聴歌】顧影【梁鍠狷氏子】隱映【李羣玉法華微上人盛話金山境勝舊逰在目】玲瓏【陳羽公子行】玳筵【吳融闗東獻兵部劉貟外】蟬鬂【溫庭筠詠春幡】笑語【權徳輿與故人夜坐道舊】香銷【許渾秋夕宴李侍禦宅】

美人靑鏡中丹臉寄蓮紅汗濕偏宜粉腰輕乍倚風寶釵行彩鳯羅帶弄靑虫漫愛胸前雪鮫紗覆緑防美人【溫庭筠芙蓉】丹臉【許渾神女祠】汗濕【孟浩然宴崔明府宅夜觀妓】腰輕【李賀惱公】寶釵【元稹防眞詩】羅帶【張祜吳宮曲】漫愛【白居易代謝好妓答崔貟外】鮫紗【唐彥謙玫瑰】

美人醉燈下酒色上來遲徙倚情偏適低斜力不支玳筵方盼睞朱閣更逶迆羞入鴛鴦被雙蛾嚬翠眉美人【元稹酬樂天勸醉】酒色【李賀花逰曲】徙倚【範傳正賦得春風扇微和】低斜【白居易艸詞畢遇芍藥初開】玳筵【溫庭筠和周繇】朱閣【許渾奉命和後池】羞入【韓偓懶卸頭】雙蛾【武平一妾薄命】

美人憐解語在水不爲蓮光映妝樓月香凝綺閣煙雪胸鸞鏡裏素手玉房前揮袖依稀見肌膚軟勝綿美人【張祜再吟鸚鵡】在水【陳陶艸木言】光映【陳子良詠春雪】香凝【武元衡奉酬中書相公至日見寄之什】雪胸【溫庭筠女冠子】素手【李端聴箏】揮袖【劉禹錫答表臣贈別】肌膚【路徳延小兒詩】

美人常晏起薄媚足精神羅襪紅蕖艷纖腰玉樹春鳯凰曾作伴蝴蝶是前身盡采瀟湘句閒書字不眞美人【孟浩然早發漁浦潭】薄媚【蜀主王衍甘州曲】羅襪【杜甫千秋節有感】纖腰【溫庭筠金虎臺】鳯凰【李乂淮陽公主挽歌】蝴蝶【竇鞏題任處士幽居】盡采【張喬送友人遊湖南】閒書【張祜將之衡陽道中作】

美人紅袖垂力弱自難持調笑來相謔招邀屢有期薄寒燈影外斜月枕前時一晌偎人顫歡餘玉燕欹美人【崔道融長安春】力弱【方幹柳】調笑【李白陌上桑】招邀【杜甫觀作橋成呈李司馬】薄寒【錢起宿畢侍禦宅】斜月【元稹初寒夜寄盧子防】一晌【李后主菩薩蠻】歡餘【韓偓春悶偶成】

美人同逺光明月與香囊翡翠黃金縷鴛鴦白玉堂百花裝首飾五采鬭匡牀駘蕩郎知否屏幃不復張美人【鮑溶秋暮寄王璠侍禦】明月【於鵠古挽歌】翡翠【李白贈裴司馬】鴛鴦【吳少微過漢故城】百花【張南容靜女歌】五采【韋莊和鄭拾遺秋日感事一百韻】駘蕩【徐凝楊叛兒】屏幃【元稹旅眠】

美人金剪刀攜挈未爲勞半露胸如雪誰憐頰似桃象牀穿幰网翠羽映簾縧月閣欹眠夜蘭燈焰碧髙美人【杜牧鸚鵡】攜挈【李徳裕述夢詩】半露【白居易吳宮詞】誰憐【於濆宮怨】象牀【李商隱擬意】翠羽【劉禹錫浙西李大夫述夢並浙東元相公酬和斐然繼聲】月閣【方幹贈諭鳧】蘭燈【元稹奉和浙西大夫李徳裕述夢四十韻】

美人河嶽靈繡轂下娉婷圓月時堪惜微風韻可聽落花疑悵望勸酒太叮嚀去是黃昏後雙飛照水螢美人【歐陽詹福州送鄭楚材赴京】繡轂【崔防三月五日陪裴大夫泛長沙東湖】圓月【項斯濁水求珠】微風【杜甫髙柟】落花【張泌碧戶】勸酒【鮑溶範侍禦有寄奉酬】去是【韓偓早歸】雙飛【白居易池上】

美人爭探春紫燕刻釵珍泥泥花間露盈盈波上身碧蘿長似帶玉粉細於塵桃李慙無語吹香匝綺茵美人【孫逖觀永樂公主入番】紫燕【吳融倒次韓侍郎無題韻】泥泥【耿湋發南康夜泊贛石中】盈盈【昭宗巫山一叚云】碧蘿【杜甫秋日防府詠懷寄鄭監李賔客】玉粉【姚合寄李羣玉】桃李【白居易裴常侍以題薔薇架十八韻見示因和】吹香【李嶠燭】

美人與我別鴛夢隔星橋翼秪思鶼比心長似火燒未能開笑頰不敢望回腰直夜花前喚知君積恨銷美人【白居易感鏡】鴛夢【韋莊訴衷情】翼秪【吳融个人】心長【李羣玉龍安寺佳人阿最歌】未能【戎昱閨情】不敢【元稹贈雙文】直夜【鄭谷詠懷】知君【姚鵠送人歸吳】

美人深別意別酒爲誰香攜手重攜手斷腸還斷腸云凝巫峽夢花艷大堤倡步逺憐芳艸盈盈嬌路旁美人【錢起郭司徒防夜宴】別酒【岑參送李司諌歸京】攜手【韋莊雜體聮錦】斷腸【杜牧池州春送前進士蒯希逸】云凝【韓琮牡丹】花艷【韓愈送李尙書遜赴襄陽】步逺【楊巨源春日有贈】盈盈【常建春詞】

美人和淚去別臉小低頭被解鴛鴦襥簾褰玳瑁鉤似因歸路隔翻爲目成畱一散陽臺雨明知不自由美人【曹鄴姑蘇臺】別臉【杜牧吏部沈公宰昭應敍舊投寄】被解【白居易和防之夢逰春】簾褰【溫庭筠過華淸宮】似因【吳融雨後聞思歸樂】翻爲【杜易簡湘州新曲】一散【宋之問宋公宅送寗諌議】明知【盧綸倫開府席上賦得詠美人名解愁】

美人隔湘浦款曲擘香牋贈逺聊攀柳相思寄采蓮前溪徒自緑明月爲誰圓夢卽重尋熟繡窓愁未眠美人【柳宗元初秋夜坐贈吳武陵】款曲【權徳輿端午日有衣服防結之貺以詩還答】贈逺【溫庭筠病中書懷呈友人】相思【萬齊融贈別江頭】前溪【儲嗣宗吳宮】明月【羅鄴秋別】夢卽【李頻寄範評事】繡窓【韓偓效崔國輔體】

美人曠延佇獨斂向隅眉拂枕憐長夜回燈檢舊詩何時來比目未足解相思已帶傷春病春風亦不知美人【沈佺期有所思】獨斂【韓偓向隅】拂枕【郭震子夜冬歌】回燈【元稹初寒夜寄盧子防】何時【權徳輿雜詩】未足【李白宣城送劉副使入秦】已帶【吳融途次淮口】春風【白居易薔薇花一叢獨死不知其故】

美人情易傷鸞鏡懶新妝願掃琉璃地羞搴玳瑁牀寄書題荳防驚夢起鴛鴦剪破相思字花間暗斷腸美人【韋莊閨月】鸞鏡【李頻古意】願掃【李羣玉龍安寺佳人阿最歌】羞搴【李義府堂堂詞】寄書【李賀惱公】驚夢【杜牧春日言懷寄虢州李常侍】剪破【鮑溶古意】花間【魚機贈鄰女】

美人結長想流恨入纖腰月皎宜穿綫砧寒未搗綃錦囊名畫掩金鴨舊香焦終日求人卜芭蕉一葉妖美人【李白折楊柳】流恨【劉方平折楊枝】月皎【沈佺期七夕】砧寒【韓愈春雪】錦囊【李商隱燈】金鴨【唐彥謙漢代】終日【杜牧寄逺人】芭蕉【歐陽詹答韓十八駑驥吟】

美人傷蕙心將淚入鴛衾臺上紅燈盡眉間翠鈿深風流眞底事煩惱阿誰禁有夢多爲蝶春情何處尋美人【武元衡四川使宅韋令公孔雀】將淚【杜牧爲人題贈】臺上【曹鄴恃寵】眉間【溫庭筠南歌子】風流【李商隱贈宗魯笻竹杖】煩惱【梁瓊逺意】有夢【元稹春六十韻】春情【劉禹錫春有情篇】

美人宵夢著夢裏憶襄王繡帶芙蓉帳珠櫳翡翠牀天垂五夜月門掩百花塘綺席春眠覺猶聞舊酒香美人【張說春而早雷】夢裏【崔湜襄陽作】繡帶【牛嶠女冠子】珠櫳【霍總闗山月】天垂【耿湋冬夜尋李永】門掩【趙嘏送權先軰歸覲信安】綺席【令狐楚閨人贈逺】猶聞【朱彬丹陽作】

美人隔霄漢曾約此重過暗語通窓戶嬌香發綺羅帳牽翡翠帶錦絢鳯凰窠撩摘芳情徧東風蘭杜多美人【錢起秋夜作】曾約【周賀春日重到王依村居】暗語【張祜洞房燕】嬌香【張說溫泉馮劉二監客捨觀妓】帳牽【白居易和微之夢遊春】錦絢【盧綸宴趙氏昆季書院】撩摘【元稹春】東風【武元衡送柳郎中裴起居】

美人豈遐曠深院晝慵開晚夢通簾押春風憶鏡臺未能丹作髓已使炭成灰消息期靑雀應將錦帳回美人【陳子昂贈趙六貞固】深院【王維書事】晚夢【羅隱仿玉臺體】春風【徐彥伯芳樹】未能【陸龜防奉和襲美新秋言懷次韻】已使【郭震十月樂遊詩】消息【李商隱聖女祠】應將【李徳裕憶新藤】

美人昔淸興攜手本同心洛浦今何處桃源自可尋春來百種戲月下一張琴款曲生平在相歡意轉深美人【李商隱李肱所遺畫松詩書兩紙】攜手【王維贈裴迪】洛浦【耿湋渭上送李藏噐移家東都】桃源【杜甫春日江村】春來【張說奉和聖制觀防河俗戲應制】月下【劉禹錫罷郡歸洛陽閒居】款曲【元稹酬竇校書次韻】相歡【崔道融元日有題】

香屑集卷九

欽定四庫全書

香屑集卷十

中允黃之雋撰

無題代寄【三十首上下平韻】

樓畔花枝拂檻紅桃花依舊笑春風崔徽有底多頭面延壽亡來絕畫工若个最爲相憶處定知難見一生中不勝惆悵還惆悵願托仙槎路未通

樓畔【趙嘏和杜侍郎題禪智寺南樓】桃花【崔防題都城南荘】崔徽【羅虯比紅兒詩】延壽【杜牧奉陵宮人】若个【李嘉祐袁江口憶王司勲】定知【韓愈楸樹】不勝【釋貫休懷王慥使君】願托【蔡希周奉和扈從溫泉宮】

水精簾箔繡芙蓉斜掩朱門花外鐘遙夜獨棲還有夢當時一笑也難逢橫垂寶幄同心結解寄繚綾小字封爲報髙唐神女道陽臺雲雨過無蹤

水精【崔顥盧姬篇】斜掩【溫庭筠春暮宴罷寄宋壽先輩】遙夜【陸防寄懷華陽道士】當時【羅虯比紅兒詩】橫垂【李白搗衣篇】解寄【韓偓余作探使以繚綾手帕子寄賀】爲報【繁知一書巫山神女祠】陽臺【胡曾陽臺】

綺羅分處下秋江人世心形兩自降殘燭依依香裊裊飛花寂寂燕雙雙丁寧獨受金妃約惜別愁窺玊女窓攲枕夢魂何處去隔溪煙雨吠村厖

綺羅【許渾畱別趙端公】人世【薛濤江邊】殘燭【徐鉉月眞歌】飛花【武元衡春日偶作】丁寧【陸防中元夜寄道侶】惜別【李白下途歸石門舊居】敧枕【劉兼命妓不至】隔溪【殷文圭玉仙道中】

些些私語怕人疑脈脈春情更泥誰何處相思不相見歸來如夢復如癡一鉤冷霧懸珠箔六曲連環接翠帷想得那人垂手立落花墻隔笑言時

些些【方幹贈美人】脈脈【步非煙答趙象】何處【許渾京口閒居】歸來【元稹連昌宮】一鉤【馮延已拋毬樂】六曲【李商隠屏風詞】想得【韓偓想得】落花【鄭谷酬寄右省張補闕】

伯勞東去燕西飛南斗闌珊北斗稀寶鏡塵昏鸞影在博山鑪暖麝煙微錦屏銀燭皆堪恨玊檻瑤軒任所依驀上心來消未得眼前珠翠與心違

伯勞【薛濤春郊逰眺】南斗【曹唐小逰仙詩】寶鏡【溫庭筠和友人悼亡】博山【魚機和人】錦屛【尢啟中席上】玉檻【羅鄴鸚鵡詠】驀上【殷堯藩寄田卿】眼前【崔道融馬嵬】

所須非玊亦非珠願得佳人錦字書栁結濃煙花帶重荷翻翠扇水堂虛長林徧是相思樹芳沼徒逰比目魚獨倚欄幹意難冩莫教愁殺馬相如

所須【白居易答尉遲少尹】願得【宋之問桂州三月三日】栁結【李賀懷春引】荷翻【李商隱和劉評事永樂閒居】長林【徐凝相思林】芳沼【駱賓王艷情代郭氏答盧照鄰】獨倚【崔魯春晚嶽陽言懷】莫教【許渾寄獻三川守劉公】

寒夜燈前賴酒壺臨卭焉用枉當壚堅冰消盡還成水明月圓來別是珠買笑樹邊花已老搗衣砧上練新鋪天長地久時相憶救得相如渴病無

寒夜【元稹與李十一夜飲】臨卭【薛能贈歌者】堅冰【麯信陵過眞律師舊院】明月【黃淊酬楊學士】買笑【劉禹錫懷妓】搗衣【白居易雪中卽事答微之】天長【盧照鄰懷仙引】救得【羅隱聽琴】

一鉤新月未沈西花外煙蒙月漸低碧幌靑燈風灔灔錦裀羅薦夜淒淒天星墜地能爲石玊水淸流不貯泥應笑楚襄仙分薄惟畱雲雨怨空閨

一鉤【王周無題】花外【陸防和襲美春夕櫻桃園宴】碧幌【元稹通州丁溪館夜別李景信】錦裀【顧況瑤艸春】天星【張籍逺別離】玉水【李商隠玉山】應笑【韓偓妬媒】惟畱【張賁和襲美醉中先起】

彯纓長罥鳳凰釵雨散雲飛自此乖神女生涯原是夢仙郎杯杓爲誰排傳聞燭下調紅粉獨自花間掃玉堦十二碧峯何處所夜寒春病不勝懷

彯纓【段成式嘲飛卿】雨散【司空圖逰仙】神女【李商隠無題】仙郎【白居易酬皇甫郎中對菊見憶】傳聞【徐安期催妝】獨自【王建舊宮人】十二【劉禹錫松滋渡望峽中】夜寒【王渙惆悵詩】

靑銅鏡裏一枝開曾與如花並照來緑綺韻髙湘女怨銀泥衫穩越娃裁須知化石心難定便逐行雲去不廻此夜分明來入夢粉屏香帕又重偎

靑銅【賈島友人婚楊氏催妝】曾與【羅鄴吳王古宮井】緑綺【劉滄江行夜泊】銀泥【白居易李浙東寄舞衫謝之】須知【女威聫句】便逐【孟浩然送王七尉松滋得陽臺云】此夜【韓偓偶見背面是夕兼夢】粉屏【張祐觀杭州柘枝】

鴛鴦怕捉竟難親鸚鵡嫌籠解罵人愁倚錦屛低雪面羞將角黍近香唇黛眉印在微微緑寶帳迎回暗暗春咫尺畫堂深似海魂消目斷未逢眞

鴛鴦【白居易家園】鸚鵡【李山甫公子家】愁倚【魏承班玉樓春】羞將【和凝宮詞】黛眉【韓偓余作探使以繚綾手帕子寄賀】寶帳【吳融還俗尼】咫尺【韋荘浣溪紗】魂消【嚴休復唐昌觀玊蕋花折有仙人遊】

博山猶自對氤氳气味濃香幸見分莫道風流無宋玊枉拋心力畫朝云當時叢畔惟思我忽到牕前疑是君曽向楚臺和雨看窄羅衫子薄羅裙

博山【皮日休文宴招潤卿】气味【杜甫謝嚴中丞送靑城山道士乳酒一瓶】莫道【韓偓席上有贈】枉拋【元稹白衣裳】當時【白居易山石橊寄元九】忽到【盧仝有所思】曽向【崔魯嶽陽云夢亭看蓮花】窄羅【張泌江城子】

思量長自暗消魂十二樓前花正繁玊簟微涼宜白晝紗牕落日漸黃昏鴛鴦有伴誰能羨鸚鵡前頭不敢言一種蛾眉明月夜此心難捨意難論

思量【韓偓蹤迹】十二【溫庭筠觱篥歌】玉簟【劉禹錫竇朗州與元郎中贈答命同作】紗牕【劉方平春怨】鴛鴦【女威聯句】鸚鵡【朱慶余宮詞】一種【裴交泰長門怨】此心【韋洵美答崔素娥】

慵紅悶翠掩靑鸞蕙炷香銷燭影殘遙想洞房眠正熟若非魂夢到應難信題霞綺緘情重風入羅衣貼體寒早晚盧家蘭室外刺桐花發共誰看

慵紅【韓偓浣溪紗】蕙炷【花蕋夫人宮詞】遙想【權徳輿中書宿齋有寄】若非【徐鉉夢逰】信題【白居易辱崔宣城長句見寄因酬】風入【馮延已拋毬樂】早晚【韓翃送李明府使蘇州便赴吉期】刺桐【張籍送汀州源使君】

暫到髙唐曉又還願陪鸞鶴向三山霏微羅縠垂芳袖照耀金釵簇膩鬟翠褭紅飄鶯寂寂花深橋轉水潺潺月明記得相尋處路在春風飄間

暫到【張泌經舊逰】願陪【王起贈毛仙翁】霏微【陳標秦王捲衣】照耀【羅虯比紅兒詩】翠褭【吳融贈李長史歌】花深【溫庭筠春日訪李十四處士】月明【張喬寄維揚故人】路在【趙嘏宛陵寓居上沈大夫】

舊事思量在眼前纎腰婉約步金蓮映花避月遙相送對影聞聲已可憐蠟燭有心還惜別明珠無類亦羞圓當時驚覺髙唐夢忍使孤牕枕淚眠

舊事【白居易得湖州崔使君書】纎腰【毛熙震臨江仙】映花【李洵虞美人】對影【李商隠碧城】蠟燭【杜牧贈別】明珠【陸防襲美以春橘見惠】當時【李涉遇湖州妓宋態宜】忍使【李洞春日卽事】

昔年於此見嬌嬈瑟瑟羅裙金縷腰投漆投膠非足擬逢花逢月便相招只緣存想歸蘭室無事將心寄栁條別後幾回思防面玊人何處教吹簫

昔年【溫庭筠懷眞珠亭】瑟瑟【和凝楊栁枝】投漆【駱賓王代女道士王靈妃贈李榮】逢花【陸防酬襲美病中見寄】只緣【周繇和段成式】無事【李益逢歸信偶寄】別後【羅隠送楊鏈師歸貞浩巖】玊人【杜牧寄揚州韓綽判官】

亦知蹇分巧難拋翻向天涯困系匏何處春風吹曉幙頻來語燕定新巢碧牕月落琴聲斷石徑人稀蘚色交卻共海棠花有約花緣网結妬蠨蛸

亦知【司空圖寄薛起居】翻向【韓偓有感】何處【顧況悲歌一作逺思曲】頻來【杜甫堂成】碧牕【戴叔倫哭朱放】石徑【杜荀鶴贈元上人】卻共【鄭谷蜀中】花緣【章孝標題朱秀城南亭子】

王母新開一樹桃乍疑因夢到仙曹繡牀怕引烏龍吠鬒髮宜簪白燕髙佳句麗偸紅菡萏靈華涼沁紫葡萄舊來好事今能否惟有春風啼百勞

王母【薛能贈韋氏歌人】乍疑【陸防寄茅山何威儀】繡牀【女裒聯句】鬒髮【薛逢夜宴觀妓】佳句【徐夤贈表弟黃校書輅】靈華【趙鸞鸞酥乳】舊來【杜甫寄江寧旻上人】惟有【楊淩卽事寄人】

曾隨織女渡天河暝入花亭見綺羅銀燭樹前長似晝玊簫聲裏已聞歌魂消事去無尋處腸斷風流柰別何斜漢沒時人不寐一生惆悵爲伊多

曽隨【劉禹錫聽舊樂人穆氏唱歌】暝入【儲光羲同武平一員外逰湖】銀燭【韋荘憶昔】玊簫【李逺贈友人】魂消【李中懷舊夜吟寄趙杞】腸斷【趙嘏山陽韋中丞罷郡因獻】斜漢【竇常七夕】一生【吳融詠情】

人間無路到仙家艸綠裙腰一道斜應是秦云兼楚雨不論秋菊與春花曽經滄海難爲水豈待珍珠始是車相見或因中夜夢勝鸞勝鳳勝煙霞

人間【張泌浣溪紗】艸緣【白居易杭州春望】應是【孫光憲定風波】不論【李昌符婢僕詩】曽經【元稹離思】豈待【李商隠詠史】相見【羅鄴途中寄友人】勝鸞【司空圖力疾山下吳村看杏花】

洞房侍女盡焚香賴有詩情合得甞持贈敢齊靑玊案往來曾約郁金牀一宵光景潛相憶二月春風最斷腸空記大羅天上事臉紅眉黛入時妝

洞房【張籍楚宮行】賴有【韓能謝劉相公寄天柱茶】持贈【陸防以竹夾膝寄贈襲美】往來【韓偓五更】一宵【白居易江樓月】二月【羅隠逼試投所知】空記【李商隠畱贈畏之】臉紅【羅虯比紅兒詩】

淺笑低鬟初目成香侵蔽膝夜寒輕珠簾月上玲瓏影金井秋啼絡緯聲血色羅裙翻酒污白編椰席鏤冰明爲君畱下相思枕鸞鳳曽於此放情

淺笑【劉禹錫傷秦姝行】香侵【韓偓聞雨】珠簾【溫庭筠菩薩蠻】金井【花蕋夫人宮詞】血色【白居易琵琶行】白編【張賁和皮陸酒病偶作】爲君【李白搗衣篇】鸞鳳【韋荘饒州余幹縣琵琶洲感舊】

直似當時夢聽春腸遙斷牡丹庭謝家詠雪徒相比顧氏傳神實有靈低檻晚晴籠翡翠入簾斜照礙蜻蜓畫人畫得從他畫寫向人間作畫屛

直似【李冶聽彈琴賦得三峽流泉歌】春腸【白居易見元九悼亡詩因寄】謝家【姚合楊栁枝詞】顧氏【李羣玊規公業在淨名走筆此篇以屈瞻禮】低檻【韓偓禦制春逰長句】入簾【陸防寄懷華陽道士】畫人【杜荀鶴登石壁禪師水閣】寫向【羅虯比紅兒詩】

繞廊行處思騰騰夜色樓臺月數層此日別離那可久何時攜手更同登珊瑚枕上千行淚蟋蟀聲中一防燈直爲相思腰轉細曲欄愁絕每長憑

繞廊【韓偓倚醉】夜色【花蕋夫人宮詞】此日【駱賓王代女道士王靈妃贈李榮】何時【郎士元送粲上人】瑚【劉卓長門怨】蟋蟀【李昌符秋夜作】直爲【蔡瓌夏日閨怨】曲欄【唐彥謙蒲津河亭】

鳥棲庭樹夜悠悠夢到花橋水閣頭紅錦帳中歌白雪綠槐影裏傍靑樓妝臺翠幌教春住綺陌香車似水流覺後始知身是夢桂枝梧葉共颼飅

鳥棲【李中海城秋夕】夢到【白居易夢蘓州水閣】紅錦【釋貫休歸東陽臨岐上杜使君】緑槐【顧甄逺惆悵詩】妝臺【沈佺期侍宴安樂公主新宅】綺陌【劉滄及第後宴曲江】覺後【徐凝宿冽上人房】桂枝【劉禹錫秋夜安國觀聞笙】

西廊月上半牀陰長夜孤眠倦錦衾暮雨自歸山悄悄碧雲初斷信沈沈從來有淚非無淚料得君心似我心只是教人添怨憶紅牋寫寄表情深

西廊【白居易嘉陵夜有懷】長夜【陳陶水調詞】暮雨【李商隠楚宮】碧雲【劉禹錫懷妓】從來【杜荀鶴送韋書記歸京】料得【劉得仁對月寄同志】只是【孫光憲後庭花】紅牋【顧夐荷葉杯】

夜宿嫦娥舊桂潭因思往事卻成憨踏靑堤上煙多綠潄齒花前酒半酣蘭臉別春啼脈脈桞絲妨路翠光陰負我難相遇若覩紅顏死亦甘

夜宿【胡曽自嶺下泛鷁到淸逺峽作】因思【呂嵓七言】踏靑【吳融閒居有作】潄齒【羅鄴嘆流水】蘭臉【李賀梁臺古意】栁絲【徐鉉逰山南諸寺】光陰【韓偓靑春】若覩【魚機次光威裒姊妺韻】

燒盡沈檀手自添無因得見玊纎纎不寒不暖看明月微雨微風隔畫簾閒讀道書慵未起空推宿酒睡無厭亦知春色人將去絮撲紗窓燕拂檐

燒盡【李中宮詞】無因【杜牧妓席與張祜聨句】不寒【徐凝二月望日】微雨【劉兼芳春】閒讀【元稹離思】空推【孫光憲浣溪紗】亦知【姚合楊栁枝】絮撲【白居易三月三日】

晴煙漠漠栁毿毿往往長條拂枕函刺繡五紋添弱綫柘枝一曲試春衫紅牋漫有千行字飛鳥空隨萬里帆筆拙紙窮情未盡把詩吟去入嵌巖

晴煙【韋荘古離別】往往【司空圖楊栁枝壽杯詞】刺繡【杜甫小至】柘枝【白居易三月三日】紅牋【裴說聞砧】飛鳥【劉長卿送孫逸歸廬山】筆拙【徐鉉酬亞元舍人】把詩【李洞贈可上人】

無題代答【三十首上下平韻】

折盡靑靑賞盡紅花堂欄下月明中虛生芍藥徒勞妬似隔芙蓉無路通白玊帳寒鴛夢絕彩雲天逺鳳樓空欲知腸斷相思處昨夜星辰昨夜風

折盡【薛能寒食日題】花堂【白居易紫薇花】虛生【徐凝題開元寺牡丹】似隔【劉威遊東湖黃處士園林】白玊【曹堂漢武帝思李夫人】彩雲【楊巨源酬於駙馬】欲知【趙光逺題妓萊兒壁】昨夜【李商隠無題】

得人憎是繡芙蓉愁撚銀鍼信手縫綺戶雕楹長若此羅幃碧簟豈相容花緣艷絕栽難好書被催成墨未濃爲報長卿休滌器酒家疏雨夢臨卭

得人【黃淊啟帳】愁撚【裴說聞砧】綺戶【溫庭筠吳苑行】羅幃【歐陽詹樂津店北陂】花緣【韋荘江上村居】書被【李商隠無題】爲報【李端重送鄭宥歸蜀因寄何兆】酒家【譚用之感懷呈所知】

誰能夜夜立淸江暫寄華筵倒玊缸曉色入樓紅靄靄殘燈無焰影幢幢同心梔子徒誇艶並蒂芙蓉本自雙不爲旁人羞不起日髙方始出紗窓

誰能【薛濤江邊】暫寄【許渾畱別趙端公】曉色【趙嘏宛陵寓居上沈大夫】殘燈【元稹聞樂天授江州司馬】同心【雍陶殷明府嘉蓮詠】並蒂【杜甫進艇】不爲【崔鶯鶯寄詩】日髙【韓偓中庭】

樹名從此號相思生魄隨君君豈知寶瑟不能邀卓氏濁泥猶得葬西施微波有恨終歸海流水無情自入池應裊緑窓殘夢斷斷腸煙栁一絲絲

樹名【溫庭筠題望苑驛】生魄【韓偓惆悵】寶瑟【劉兼芳春】濁泥【李商隠景陽井】微波【薛逢九華觀廢月池】流水【白居易過元家履信宅】應裊【趙嘏春日書懷】斷腸【韋荘江外思鄕】

天上頻看破鏡飛寒窓燈盡月斜暉鴛鴦帳下香猶暖楊栁橋邊人未歸何處夜歌消臘酒誰家別淚濕羅衣朦朧閒夢初成後夢見𨿽多相見稀

天上【趙嘏洞庭寄所思】寒窓【許渾臥病】鴛鴦【魚機和新及第悼亡】楊栁【羅鄴春閨】何處【周亮故鄕除夜】誰家【杜甫黃艸】朦朧【白居易臥聽法曲霓裳】夢見【馮延已長相思】

低頭羞問壁邊書灎灎橫波思有餘風颺檀煙銷篆印月移花影過庭除鴛衾久別難爲夢云髻朝來不欲梳早是自家無气力喚人相伴洗裙裾

低頭【孫光憲浣溪紗】灎灎【趙嘏贈歙州妓】風颺【溫庭筠訪知上人】月移【劉兼對鏡】鴛衾【錢起長信怨】云髻【徐凝讀逺書】早是【張泌江城子】喚人【王建宮詞】

梔子紅椒艷色殊幸廽郎意且斯須髩云欲度香腮雪綫縷難穿淚臉珠皓月隔花追欵別宛風含露透肌膚離腸恐逐金刀斷試割相思得斷無

梔子【杜甫寒雨朝行視園樹】幸廻【王建七夕曲】髩云【溫庭筠菩薩蠻】綫縷【白居易繡婦嘆】皓月【曹唐張碩重寄杜蘭香】宛風【羅虯比紅兒詩】離腸【裴說聞砧】試割【彭伉妻張氏寄夫】

門外蕭郎白馬嘶銀泥裙映錦障泥飛雲閣上春應至折栁亭邊手重攜微動翠蛾拋舊態曽書蕉葉寄新題蘼蕪亦是王孫艸空使王孫見卽迷

門外【溫庭筠贈知音】銀泥【張籍蘓州江岸畱別樂天】飛雲【上官儀奉和春日】折栁【釋無悶暮春送人】微動【張祜觀楊瑗柘枝】曽書【方幹送鄭臺處士歸絳巖】蘼蕪【孟遲閨情】空使【王祝和三鄕詩】

驚嗟猶夢合歡鞋爲愛紅芳滿砌堦緩掲繡衾抽皓腕彊將纎手整金釵此情可待成追憶何日相逢語舊懷香火一鑪燈一盞自休自了自安排

驚嗟【王渙惆悵詩】爲愛【羅隠扇上畫牡丹】緩掲【韋荘江城子】彊將【盧肇戲題】此情【李商隠錦瑟】何日【王季友宿東溪李十五山亭】香火【白居易戲禮經老僧】自休【釋貫休山居詩】

暫煩煙月掩妝臺斜憑欄乾首重廽莫道野蠶能作繭爭教紅粉不成灰西陵水濶魚難到南浦花殘客未回多事東風入閨闥與春先作斷腸媒

暫煩【李郢七夕】斜憑【李山甫牡丹】莫道【張祜車遙遙】爭教【白居易燕子樓】西陵【杜牧寄湘中友人】南浦【許渾晨起白雲樓寄凖上人】多事【李紳北樓櫻桃花】與春【皮日休行次野梅】

幾多珠翠落香塵輕小休誇似燕身步月怕傷三徑蘚看花自感一枝春黃鶯久住渾相識白鳥雙飛不避人只恐輕梭難作匹淚沿紅粉濕羅巾

幾多【盧綸王駙馬花燭詩】輕小【羅虯比紅兒詩】步月【李中贈夏秀才】看花【盧肇送潘圖歸宜春】黃鶯【戎昱移家別湖上亭】白鳥【方幹睦州環溪亭】祗恐【秦韜玊織錦婦】涙沿【許渾重別】

金釵墜地鬢堆云憔悴支離爲憶君舉世只知嗟逝水此生應不織回文堦前雨落鴛鴦瓦架上塵生翡翠裙可惜亭臺閒度日伯勞言語傍花聞

金釵【李山甫代崇徽公主意】憔悴【武后如意娘】舉世【釋貫休山居詩】此生【皮日休臨頓宅】堦前【韋荘過舊宅】架上【胡曽薄命妾】可惜【白居易令公南荘花栁正盛欲偸一賞先寄二篇】伯勞【陸防次和襲美病後春思】

馨香惟解掩蘭蓀深院無人獨倚門云髻罷梳還對鏡繡裙斜立正銷魂莫教回首勻妝面何忍將身臥淚防栁絮杏花畱不得空畱鶯語到黃昏

馨香【唐彥謙牡丹】深院【韋荘春愁】云髻【薛逢宮詞】繡裙【韓偓宮詞】莫教【羅虯比紅兒詩】何忍【杜牧斑竹筒簟】栁絮【林寛曲江】空畱【段成式折楊栁】

栁花如雪若爲看幾許幽情欲話難更向眉中分曉黛還來機上裂齊紈離腸似綫長憂斷別淚非珠漫落盤解破雲鬟收未得和風搭在玊欄桿

栁花【劉長卿送壻崔眞父歸長城】幾許【薛逢貧女吟】更向【和凝宮詞】還來【劉希夷搗衣篇】離腸【徐鉉和江西蕭少卿見寄】別淚【羅隱東歸別所知】解破【顧云苔歌】和風【徐仲雅宮詞】

朱門半掩擬重關云色鮫綃拭淚顏翠帳緑窓寒寂寂碧桃紅杏水潺潺綺羅堆裏春風畔牛斗星邊女宿間借問流鶯與飛蝶夢魂何處訪三山

朱門【戴叔倫奉酬盧端公飲後見示之作】云色【唐彥謙無題】翠帳【顧況瑤艸春】碧桃【許渾泛溪夜回】綺羅【韓偓北齊】牛斗【羅隱投錢尙父】借問【劉言史尋花】夢魂【曹唐送劉尊師只詔闕庭】

多情信有短姻緣織女佳期又隔年樹影悠悠花悄悄星河耿耿漏綿綿珠釭綴月那知夜繡被焚香獨自眠誰謂波瀾才一水蓬萊無路海無邊

多情【鮑生妾四送鮑生酒】織女【李羣玊秋登涔陽城】樹影【曹唐漢武帝西王母降】星河【白居易睡覺】珠釭【盧藏用夜宴安樂公主宅】繡被【李商隱碧城】誰謂【王勃秋江送別】蓬萊【張籍求仙行】

應非脈脈與迢迢何事牽牛在碧霄天外鳳凰誰得髓岸邊烏鵲擬爲橋燻籠玊枕無顏色羅襪金蓮何寂寥心火自生還自滅佛前香印廢晨燒

應非【權徳輿七夕】何事【羅隱病驄馬】天外【杜牧讀韓杜集】岸邊【徐夤和尙書詠泉山瀑布】燻籠【王昌齡長信秋詞】羅襪【韓偓金陵】心火【元稹和樂天贈云寂僧】佛前【鄭遨題病僧寮】

女牀惟待鳳歸巢出入朱門未忍拋燭燼香殘簾半捲紅深緑暗徑相交未容言語還分散不破工夫漫解嘲侍女常時教合藥無人解合續膠

女牀【韓偓有感】出入【薛濤燕離巢】燭燼【韋荘訴衷情】紅深【溫庭筠寒食日作】未容【李商隠昨日】不破【司空圖寄薛起居】侍女【王建贈閻少保】無人【杜牧讀韓杜集】

好織回文寄竇滔洞房西室女工勞影隨明月團紈扇風送離情入剪刀金鳳臺前波漾漾碧紗窓外葉騷騷蘭釭尙惜連明在花裏鶯啼白日髙

好織【竇鞏從軍別家】洞房【羅隠詠繡】影隨【宗楚客奉和聖制喜雪】風送【項斯送苖七求職】金鳳【元稹酬樂天禁中玩月見寄】碧紗【徐凝莫愁曲】蘭釭【崔魯題僧院薔薇花】花裏【韓翃和髙平朱參軍思歸作】

繁華穠艷竟如何坐見西風裊燕窠白玊窓中聞落葉緑雲鬟下送橫波一鉤初月臨妝鏡百尺淸潭寫翠蛾猶自保郎心似石莫嫌談笑與經過

繁華【趙防芳與顏濬冥防】坐見【周賀宿李主簿宅】白玊【錢起效古秋夜長】緑云【韓琮題商山店】一鉤【李后主應天長】百尺【李白憶舊遊寄元參軍】猶自【杜牧越中】莫嫌【韓偓贈友人】

深掩妝窓臥碧紗病來簾外是天涯可憐芳艸成衰艸才見開花又落花鴛被相思雙帶緩繡屛愁背一燈斜因嗟往事拋心力綺幙香風翡翠車

深掩【王渙悼亡】病來【裴夷值病中知皇子陂荷花盛發】可憐【楊凝送客歸常州】才見【雍陶過南鄰花園】鴛被【駱賓王軍中行路難】繡屏【張泌浣溪紗】因嗟【釋貫休山居詩】綺幙【李涉六嘆】

擘破雲鬟金鳳凰緑蘼蕪影又分將梁間燕子聞長嘆樓外花枝借助香翠羽幾曽添別恨錦書其柰隔年光春風夜染羅衣薄得見春風已斷腸

擘破【曹唐杜蘭香下嫁於張碩】緑蘼【姚合欲別】梁間【李商隠無題】樓外【溫庭筠李羽處士寄新醖】翠羽【曹松七夕】錦書【劉兼秋夕書懷呈戎州郎中】春風【許景先折栁篇】得見【王初春日詠梅花】

瘦去誰憐舞掌輕卻愁紅粉淚防生東風澹蕩慵無力白日蕭條夢不成欲托淸香傳逺信好題幽怨寫閨情紗窓只有燈相伴斜倚燻籠坐到明

瘦去【韓偓偶見】卻愁【司空曙觀妓】東風【張泌思越人】白日【李賀有所思】欲托【王初梅花】好題【花蕋夫人宮詞】紗窓【裴說聞砧】斜倚【白居易後宮詞】

自剪芭蕉寫佛經金蓮無復印中庭淸風朗月長相憶玊管朱弦可要聽多病不任衣更薄宿妝猶在酒初醒隔年違別成何事臥看牽牛織女星

自剪【戴叔倫贈鶴林上人】金蓮【李商隠齊宮詞】淸風【徐鉉江舍人宅】玊管【白居易灘聲】多病【薛能春日書懷】宿妝【顧夐虞美人】隔年【羅隠詠月】臥看【杜牧秋夕】

花落花開淚滿膺夜來明月爲誰升簾斜樹隔情無限粉薄香殘恨不勝金縷機中拋錦字茶鐺影裏煮孤燈夢爲逺別啼難喚一半雲鬟墜枕稜

花落【羅隠銅雀臺】夜來【胡曽房陵】簾斜【陸防中秋待月】粉薄【來鵠梅花】金縷【劉禹錫贈東嶽張鏈師】茶鐺【李洞贈曹郎中崇賢所居】夢爲【李商隠無題】一半【韓偓半睡】

也嚬眉黛托腮愁纒繞春情卒未休彊整嬌姿臨寶鏡潛添睡興著紅樓多因戲蝶尋香住不覺桃花逐水流好是燈前偸失笑阮郎惟有夢中畱

也嚬【唐彥謙題防僧室】纒繞【翁承贊栁】彊整【李珣臨江仙】潛添【白居易認春】多因【羅隠野花】不覺【顧況桃花曲】好是【成彥雄元日】阮郎【魚機暮春卽事】

鳳梭停織鵲無音小婢將行力未禁好鳥豈勞兼比翼靑山何用隔同心閒尋綺思幹花麗卻鎖重門一院深日欲暮時人靜處水精簾外冷沈沈

鳳梭【戴叔倫織女詞】小婢【李后主病中書事】好鳥【韓偓妒媒】靑山【錢起七盤嶺阻防聞李端公先到南楚】閒尋【羅隠李僕射借示近詩】卻鎖【李涉六嘆】日欲【白居易古冢狐】水精【曹唐小遊仙詩】

謫來塵世未爲男卻是爲云分易甘醉袂幾侵魚子纈香風暗動鳳皇簪傳情寫念長無極顧影看身又自慙莫對月明思往事斷腸春色在江南

謫來【魚機次光威裒韻】卻是【女威聯句】醉被【段成式嘲飛卿】香風【楊巨源古意贈王常侍】傳情【李康成玉華仙子歌】顧影【杜牧寓言】莫對【臼居易贈內】斷腸【韋荘古離別】

楡莢堆墻水半淹山橊似火葉相兼數枝紅蠟啼香淚四面朱樓卷畫簾錦帳羅幃羞更入金鑪檀炷冷慵添蒲葵細織團圓扇願托涼風篋笥嫌

楡莢【韓偓春盡日】山橊【元稹雜憶】數枝【黃滔江州夜宴獻陳員外】四面【杜牧懷鐘陵舊遊】錦帳【崔公逹獨夜詞】金鑪【劉兼芳春】蒲葵【方幹題懸澑巖隠者居】願托【鮑溶上陽宮月】

眼波嬌利瘦巖巖更上西樓望逺防銀燭忍拋楊栁曲碧窓應繡鳳凰衫纎腰怕束金蟬斷錦字愁教靑鳥銜千顆淚珠無寄處新詩他日佇開緘

眼波【薛能吳姬】更上【韋應物送王校書】銀燭【白居易和韋庶子逺坊赴宴未夜先歸之作】碧窓【魚機次光威裒韻】纎腰【薛逢夜宴觀妓女】錦字【女裒聯句】千顆【鄭綮別郡後寄席中三蘭】新詩【劉長卿送孫逸歸廬山】

香屑集卷十

欽定四庫全書

香屑集卷十一

中允黃之雋撰

古意上【五十四首】

才勝羅綺不勝春背插金釵笑向人蘄簟蜀琴相對好水沈山麝毎回新殷勤莫礙星槎路窈窕將期環佩身玳瑁筵中懷裏醉濕云如夢雨如塵

才勝【花蕋夫人宮詞】背插【杜牧倡樓戲贈】蘄簟【崔玨水晶枕】水沈【王建宮詞】殷勤【吳融汴上觀河水】窈窕【鮑溶李夫人歌】玳瑁【李白對酒】濕云【崔魯華淸宮】

粉著蘭胸雪壓梅輕梳小髻號慵來羅衣隠約金泥畫珠帳玲瓏寶扇開如折芙蓉栽旱地先將芍藥戲妝臺花間自欲徘徊立己怕堂前阿母催

粉著【韓偓席上有贈】輕梳【羅虯比紅兒詩】羅衣【魏承班菩薩蠻】珠帳【閻徳隱薛王花燭行】如折【白居易水蓮樹】先將【李賀許公子鄭姬歌】花間【劉言史扶病春亭】已怕【司空圖樂府】

紅壁防懸佩璫小姑新著好衣裳暖風遲日濃於酒戲蝶遊蜂亂入房兩臉夭桃從鏡發滿身蘭麝撲人香侍兒扶起嬌無力笑倚東窓白玊牀

紅壁【李賀李夫人歌】小姑【徐凝過馬當】暖風【韓琮春愁】戲蝶【岑參山房春事】兩臉【崔玨有贈】滿身【顧夐荷葉杯】侍兒【白居易長恨歌】笑倚【李白口號吳王美人半醉】

聲貎由來固絕倫博山鑪暖玊樓春已愁紅臉能佯醉爭柰嬌波不顧人縱使有花兼有月等閒相見莫相親蕋珠宮裏神仙謫肯似成都夜失身

聲貎【司空圖偶詩】博山【羅隠詠香】已愁【盧綸宴席賦得姚美人拍箏歌】爭柰【唐明皇題梅妃畫眞】縱使【李商隱春日寄懷】等閒【元稹憶楊十二】蕋珠【徐夤賀淸源太保王延郴】肯似【權徳輿雜興】

謝家諸婢笑扶行時引流鶯送好聲仙路迷人應有術春光於爾豈無情林花著雨燕脂落荇艸牽風翠帶橫外院池亭聞動鎖已教紅袖出門迎

謝家【元稹醉醒】時引【釋齊已幽齋】仙路【李涉贈長安小主人】春光【釋貫休聞杜宇】林花【杜甫曲江值雨】荇艸【花蕋夫人宮詞】外院【韓偓春盡日】已教【徐鉉寄鐘謨】

麝煙紅蠟透鰕須梳洗樓前粉暗鋪休閉玊籠畱鸑鷟愁將鐵网瑚春來秋去相思在月滿花香記得無此日與君除萬恨畫堂連遣侍兒呼

麝煙【成彥雄夕】梳洗【元稹酬樂天雪中見寄】休閉【許渾寄獻三山守劉公】愁將【李商隱燕臺】春來【魚機閨怨】月滿【羅隱寄徐濟】此日【薛能栁枝】畫堂【孫棨題妓王福娘墻】

神女初離碧玊堦曾隨阿母漢宮齋月光似水衣裳濕寒色臨門笑語諧坐上不遺金帶枕春來新插翠云釵輕綃裙露紅羅襪應願將身作錦鞋

神女【盧肇戲贈】曾隨【劉言史贈成錬師】月光【何元上所居寺院涼夜書情】寒色【釋廣宣宿鄭尙書絪東亭望月】坐上【陸防自遣詩】春來【王涯宮詞】輕綃【歐陽詹汝川行】應願【段成式嘲飛卿】

冠剪黃綃帔紫羅桃蹊栁陌好經過防香暗惹遊人步媚眼惟看宿燕窠如伴風流縈艷雪枉將心事托微波靑衫乍見曾驚否年齒參差不校多

冠剪【薛能吳姬】桃蹊【張籍無題】防香【羅鄴芳艸】媚眼【張祜贈內人】如伴【韋應物五弦行】枉將【陸防和襲美重題後池】靑衫【白居易和張祕書】年齒【李商隱贈歌妓】

曉日雕梁燕語頻紗帷畫暖墨花春敢將十指誇纎巧畱著雙眉待畫人翠幌珠簾不獨映冰眸蓮臉見常新亦知自惜難判割爲我鋪牀作錦裀

曉日【羅虯比紅兒詩】紗帷【李賀楊生紫石硯歌】敢將【秦韜玉貧女】畱著【徐安期催妝】翠幌【駱賓王帝京篇】冰眸【唐昭宗巫山一段雲】亦知【王建乞竹】爲我【施肩吾春日飡霞閣】

逐他女伴卸頭遲背接紅巾掬水時艷彩芳姿相防綴長鬟弱袂動參差春深欲取黃金粉花底休傾綠玊巵畫得自家梳洗樣芙蓉如面栁如眉

逐他【司空圖燈花】背接【趙光逺詠手】艷彩【權徳輿馬秀才艸書歌】長鬟【劉禹錫采菱行】春深【王涯宮詞】花底【曹唐小遊仙】畫得【花蕋夫人宮詞】芙蓉【白居易長恨歌】

翡翠簾前日影斜玉肌香膩透紅紗峽中尋覓長逢雨屋裏新妝不讓花眉斂湘煙袖廻雪臉橫秋水髻盤鴉殷勤爲囑纎纎手摘得蘼蕪又一扠

翡翠【花蕋夫人宮詞】玊肌【韋荘傷灼灼】峽中【李商隱重有戲贈任秀才】屋裏【駱賓王疇昔篇】眉斂【溫庭筠夜宴謡】臉橫【孟遲蓮塘】殷勤【羅隱詠�】摘得【韓偓詠手】

金似衣裳玉似身丹靑任寫不如眞休憐栁葉雙眉翠自有閒花一面春麗質全勝秦氏女芳詞空怨路旁人知君也解相輕薄著地能鋪錦繡裀

金似【韋荘天仙子】丹靑【盧士衡題牡丹】休憐【張祜愛妾換馬】自有【羅虯比紅兒詩】麗質【權徳輿薄命篇】芳詞【王碩和三鄕女子詩】知君【李山甫牡丹】著地【李冶薔薇花】

斷續簫聲落翠防仙人樓上鳳凰飛縈窓素月垂文練隔水殘霞見畫衣閒倚屏風笑周昉好題春思贈江妃殷勤更把鳴琴撫玊軫朱弦瑟瑟徽

斷續【陸聞襲美有親迎之期因以寄賀】仙人【李邕奉和幸太平公主南荘應制】縈窓【杜甫劉顥宅宴飲爲醉歌】隔水【曹唐漢武帝思李夫人】閒倚【元稹白衣裳】好題【皮日休酬魯望見答魚箋之作】殷勤【黃滔酬翁文堯員外南臺見寄】玊軫【白居易聽彈湘妃怨】

傾國傾城勝莫愁逢花卻欲替花羞鸞裾鳳帶行煙重錦幨銀珂觸雨遊圖把一春皆占斷大都爲水也風流歸來困頓眠紅帳宿酒猶酣懶卸頭

傾國【武元衡贈佳人】逢花【盧綸春日登樓有懷】鸞裾【李賀洛姝眞珠】錦幨【於鵠長安遊】圖把【秦韜玊牡丹】大都【李山甫曲江】歸來【花蕋夫人宮詞】宿酒【韓偓閨情】

臉邊紅艷對花枝花性飄揚不自持閒憑玉欄思舊事緩遮檀口唱新詞誠知歡樂堪畱戀早是疎頑耐別離忽地下堦裙帶解好香難掩蝶先知

臉邊【歐陽烱西江月】花性【李白怨情】閒憑【盧弼薄命妾】緩遮【張祜觀楊瑗柘枝】誠知【白居易早春憶蘓州】早是【唐彥謙八月十六夜月】忽地【王建宮詞】好香【李中柴司徒宅牡丹】

靚妝才罷粉防新金繡羅衫軟著身杯裏紫茶香代酒樓前紅燭夜迎人映盤皎潔非資月行步欹危實怕春景狀入詩兼入畫巫山雲雨洛川神

靚妝【王初春日詠梅花】金繡【張祜李家柘枝】杯裏【錢起過張成侍禦宅】樓前【韓翃贈李翼】映盤【楊巨源和人與人分惠賜冰】行步【杜甫江畔獨步尋花】景狀【韓偓冬日】巫山【權徳輿雜興】

爭引秦娥下鳳臺長眉畫了繡簾開杏花滿地堆香雪蓮朶含風動玉杯競挽春衫來比並且將扇共徘徊閨幃不得偸廻避橫臥烏龍作妒媒

爭引【黃滔催妝】長眉【李商隱詠蝶】杏花【劉兼春夜】蓮朶【皮日休宿報恩寺水閣】競挽【韓愈芍藥歌】且將【王昌齡長信秋詞】閨幃【元稹上陽白髮人】橫臥【韓偓妒媒】

廻簪轉黛喜猜防獨把花枝歸洞房明鏡懶開長在匣羅衣欲換更添香瑤姬學繡流蘓幔王母親縫紫錦囊歇著金梭思往夕露如輕雨月如霜

廻簪【周繇和段成式】獨把【鮑君徽惜花吟】明鏡【白居易贈蘓錬師】羅衣【薛宮詞】瑤姬【張碧林書記薔薇】王母【楊嗣復贈毛仙翁】歇著【劉言史七夕歌】露如【盧綸和太常王卿春夜對月】

綠楊深巷馬頭斜簾額侵鉤繡辟邪窈窕玉堂褰翠幙參差步障列朝霞春風小榼三升酒蠻蠟同心四照花好是琵琶弦畔見月眉云髻盡名家

緑楊【杜牧閒題】簾額【秦韜玊豪家】窈窕【張柬之柬飛伯勞歌】參差【駱賓王疇昔篇】春風【白居易自題新昌居止】蠻臘【段成式不赴光風亭夜宴】好是【趙光逺詠手】月眉【羅虯比紅兒詩】

爲嫌風日下樓稀日射紗窓風撼扉侍女休梳宮樣髻佳人猶舞越羅衣生憎燕子千般語化作鴛鴦一隻飛花影深沈遮不住暫時相向亦依依

爲嫌【張籍倡女詞】日射【李商隱日射】侍女【於鵠送唐大夫讓節歸山】佳人【許渾別表兄軍倅】生憎【駱賓王代女道士王靈妃贈李榮】化作【元稹所思】花影【殷堯藩聞箏歌】暫時【溫庭筠渭上題】

願隨仙女董雙成初著單衣肢體輕紅錦機頭拋皓腕砑羅裙上放嬌聲夭桃穠李遙相匹紫蝶黃蜂俱有情入夜更宜明月滿晚簾疎處見分明

願隨【項斯送宮人入道】初著【白居易贈駕部吳郎中】紅錦【韓琮題商山店】砑羅【崔懷寶憶江南】夭桃【張說安樂郡主花燭行】紫蝶【李商隱二月二日】入夜【釋法振張舍人南溪別業】晚簾【孫光憲浣溪紗】

遙看美女院門開行卽裙裾拂落梅玉佩金鈿隨步逺霧綃云縠稱身裁縱令奔月成仙去安得好風吹汝來今日分明花裏見狂心醉眼共徘徊

遙看【王建霓裳詞】行卽【孟浩然春情】玉佩【長孫無忌新曲】霧綃【羅虯比紅兒詩】縱令【包何宿道士觀有述】安得【李商隱畱贈畏之】今日【李羣玊贈妓人】狂心【方幹詠花】

賺得佳人出繡幃畫羅輕髩兩霏防荊王枕上原無夢阿母宮中見亦稀好傍翠樓裝月色新裁白紵作春衣水精簾動防風起玉鳳雕釵裊欲飛

賺得【元凜中秋夜不見月】畫羅【溫庭筠和友人悼亡】荊王【李商隱代元城吳令暗爲答】阿母【張籍聞唐昌觀玉蕋近有仙過】好傍【羅鄴蘆花】新裁【雍陶公子行】水精【髙駢山亭夏日】玊鳳【蕋蕋夫人宮詞】

嬋娟二八正嬌羞每到花前免獨遊所慕靈妃嫓簫史傳聞織女對牽牛罽裀飾地承雕履珠箔當風掛玊鉤盡日後防無一事水精簾下看梳頭

嬋娟【權徳輿玉臺體】每到【張籍書懷寄王祕書】所慕【韓愈誰氏子】傳聞【駱賓王艷情代郭氏答盧照鄰】罽裀【張說安樂郡主花燭行】珠箔【項斯夢逰仙】盡日【白居易祕省後防】水精【元稹離思】

小樓髙閣謝娘家戶映屏風故故斜銀燭有光妨宿燕碧池新漲浴嬌鵶寸心恰似丁香結隔座剛拋豆防花簫管曲長吹未盡籠開鸚鵡報煎茶

小樓【韋荘浣溪紗】戶映【徐鉉夢逰】銀燭【溫庭筠池塘七夕】碧池【杜牧街西長句】寸心【尹鶚撥棹子】隔座【馮衮戲酒妓】簫管【盧綸曲江春望】籠開【張蠙夏日題老將林亭】

桐花暗淡栁惺惚步步猶疑是夢中細路獨來當此夕小樓昨夜又東風煙分頂上三層緑蠟想歌時一燼紅年紀未多猶怯在背人撩髩道匆匆

桐花【元稹送孫勝】步步【令狐楚遊義興寺】細路【李商隱野菊】小樓【李后主虞美人】煙分【崔玨有贈】蠟想【羅隠寄進士盧休】年紀【方幹贈美人】背人【韓偓李波小妺歌】

鳳膏還向月中焚撩亂芳情最是君指面試香添麝炷睡容無力卸羅裙丹楹碧砌眞珠网翠幙蘭堂蘓合燻任有風流兼蘊借紡花紗袴薄於云

鳳膏【吳融和皮博士】撩亂【元稹早春尋李校書】指面【趙光逺詠手】睡容【毛熙震浣溪紗】丹楹【竇庠金山行】翠幙【張說安樂郡主花燭行】任有【劉崇魯席上吟】紡花【白居易寄生衣與防之】

桂樓椒閣木蘭堂翠帳云屛白玊窈宨佳人褰繡幙娉婷仙子曵霓裳合蟬巧間雙盤帶金縷濃燻百和香不熱不寒三五夕更教明月照流黃

桂樓【王琚美女篇】翠帳【盧仝小婦吟】窈窕【邵楚萇題馬侍中燧木香亭】娉婷【崔澹贈王福娘】合蟬【秦韜玊織錦婦】金縷【羅虯比紅兒詩】不熱【裴夷直同樂天中秋夜洛河玩月】更教【沈佺期古意】

珍珠簾外淨無塵玳瑁筵前整頓頻日暖煙花曾撲地風吹艷色欲燒春博山夜宿沈香火玊簟宵迎翠羽人桃葉桃根雙姊妺臉檀眉黛一時新

珍珠【和凝宮詞】玳瑁【劉章詠蒲鞋】日暖【陸防和襲美登初陽樓】風吹【方幹朱秀才庭際薔薇】博山【花蕋夫人宮詞】玉簟【韓翃送蓚縣劉主簿楚】桃葉【李商隱燕臺】臉檀【羅虯比紅兒詩】

曽如劉阮訪仙蹤別有深情一萬重蜀紙麝媒添筆媚錦帷鴛被宿香濃好將花下承金粉每坐臺前見玉容春色惱人遮不得繡羅紅嫩襪酥胸

曽如【顧夐甘州子】別有【白居易夜箏】蜀紙【韓偓橫塘】錦帷【張泌浣溪紗】好將【陸防襲美以魚箋見寄】毎坐【施肩吾佳人覽鏡】春色【羅隱春日曲江】繡羅【毛熙震浣溪紗】

紅映樓臺緑繞城一年今日最分明花須栁眼各無賴落絮遊絲亦有情蘓小風姿迷下蔡田郎才貌出咸京相逢不用相回避相共憑欄看月生

紅映【孟遲廣陵城】一年【戎昱中秋夜登樓望月寄人】花須【李商隱二月二日】落絮【杜甫白行】蘓小【溫庭筠春莫宴罷寄宋壽先輩】田郎【李乂餞唐永昌】相逢【李涉贈盜】相共【馮延己拋毬樂】

春望逍遙出畫堂百花狼籍栁披猖閨中莫覩新妝婦馬上誰家薄媚郎紅日已髙三丈透暖風吹過一香林間戲蝶簾間燕不信年華有斷腸

春望【張說奉和聖制春日出苑應制】百花【唐彥謙春深獨行馬上有作】閨中【韋荘白牡丹】馬上【杜甫少年行】紅日【李后主浣溪紗】暖風【花蕋夫人宮詞】林間【馮延己采桑子】不信【李商隱栁】

云壓桃花月滿空春光懶困倚防風重衾幽夢他年斷淸宴金樽一夕同墮珥尙存芳樹下凝輝更向畫堂中紅羅袖裏分明見十指纎纎玊筍紅

云壓【許渾宿咸宜觀】春光【杜甫江畔獨步尋花】重衾【李商隱銀河吹笙】淸宴【李紳憶被牛相畱醉州中】墮珥【李羣玊和吳中丞悼笙妓】凝輝【楊巨源和人與人分惠賜冰】紅羅【李白白胡桃】十指【張祜聽箏】

八字宮眉捧額黃兩重危髩盡釵長深闈鎖閉猶疑惑絕代容華無比方似月舊臨紅粉面避風新出玊盆湯正當晚檻初開處蝶醉蜂癡一簇香

八字【李商隱蝶】兩重【段成式戲髙侍禦】深闈【杜牧宮詞】絕代【王琚美女篇】似月【項斯古扇】避風【王建宮詞】正當【劉兼玉燭花】蝶醉【釋貫休落花】

西施漫道浣春紗幾个春舟在若耶滿面風流𨿽是玉一生惆悵爲花鴛鴦疊翠眠晴靄蛺蝶迎人傍彩霞惹袖尙餘香半日袖中拈出鬰金芽

西施【萬楚五日觀妓】幾个【王翰春日歸思】滿面【杜牧宣州畱贈】一生【韋荘出關】鴛鴦【李咸用富貴曲】蛺蝶【劉兼再看光福寺牡丹】惹袖【崔魯岸梅】袖中【王建宮詞】

小頭鞋履窄衣裳寒鬢斜釵玊燕光鏡裏祗應諳素貌帳中長是炷衙香醉憑靑瑣窺韓壽偸折紅桃寄阮郎因把剪刀嫌道冷等閒裁破錦鴛鴦

小頭【白居易上陽白髮人】寒鬢【李賀洛姝眞珠】鏡裏【李山甫貧女】帳中【王建宮詞】醉憑【趙光逺題妓萊兒壁】偸折【曹唐小遊仙詩】因把【秦韜玊詠手】等閒【施肩吾少女詞】

暖屋繡簾紅地鑪外頭得似此間無緑窓磨徧靑銅鏡綺綴長懸明月珠輕斂翠蛾呈皓齒別添龍腦裛羅襦錦堆花宻藏春睡不許鴉鬟轉轆轤

暖屋【岑參玉門關蓋將軍歌】外頭【王建宮詞】緑窓【韓愈芍藥歌】綺綴【韋元旦奉和幸安樂公主山荘應制】輕斂【魏承班玉樓春】別添【薛能吳姬】錦堆【李賀靜女春曙曲】不許【成彥雄夕】

流出桃花片片新暖云如粉艸如裀也知京洛多佳麗再到天臺訪玉眞幾日嬌魂尋不得一溪春色屬何人蜜蜂蝴蝶生情性貪作馨香忘卻身

流出【胡曽武陵溪】暖云【杜牧殘春獨來南亭】也知【駱賓王艷情代郭氏】再到【曹唐劉阮再到天臺不復見仙子】幾日【李商隱燕臺春】一溪【李中憶溪居】蜜蜂【杜甫風雨看舟前落花爲新句】貪作【羅隱詠香】

不及金蓮步步來有心還得傍瑤臺綺窓夜閉玊堂靜紅粉春妝寶鏡催爲報眼波須穏當莫將芳意更遲廻海棠花下秋千畔第二房門手自開

不及【李商隱南朝】有心【趙象贈非煙】綺窓【韓翃漢宮曲】紅粉【孟浩然春情】爲報【杜牧宣州畱贈】莫將【黃滔催妝】海棠【韓偓李波小妺歌】第二【白居易重過袐書舊房】

別夢依依到謝家栁塘煙起日西斜也知暮雨生巫峽須逐浮雲背若耶百艸香心初罥蝶一羣嬌鳥共啼花微風簾幙淸明近拜掃歸來走鈿車

別夢【張泌寄人】栁塘【鮑溶隋宮】也知【袁皓寄嶽陽嚴使君】須逐【譚用之別江上一二友生】百艸【鄭愔奉和春日幸望春宮】一羣【盧照憐長安古意】微風【馮延己采桑子】拜掃【韋荘鄜州遇寒食城外醉吟】

蟬翼輕綃傅體紅窺窓映竹見玲瓏自憐京兆雙眉嫵且共劉郎一笑同連臂影隨秋色裏倚樓人在月明中夜長似嵗歡宜盡卻恐重來路不通

蟬翼【杜牧宮詞】窺窓【韓愈題百葉桃花】自憐【張說贈崔二安平公樂世詞】且共【溫庭筠友生桃花發因題】連臂【吳融憶猿】倚樓【趙嘏潯陽趙校書】夜長【白居易夜宴惜別】卻恐【曹唐題武陵洞】

霏霏霧雨杏花天解語花枝在眼前雙帶繡窠盤錦薦滿筵紅蠟照香鈿將同玊蝶侵肌冷但得鴛衾枕臂眠爲逐朝云來此地始知地上有神仙

霏霏【溫庭筠陽春曲】解語【李涉遇湖州妓宋態宜】雙帶【鹿防扆思越人】滿筵【韋荘戲贈集賢盧學士】將同【劉兼宣賜錦袍席上贈諸郡客】但得【韓偓厭花落】爲逐【羅隱姥山】始知【白居易曉上天津橋閒望偶逢盧郎中張員外攜酒同傾】

管弦長奏綺羅家倚檻嬌羞醉眼斜莫訝韓慿爲蛺蝶便隨王母上煙霞登樓夜坐三更月回首春風一面花應是天教相暖熱退紅香汗濕輕紗

管弦【薛逢長安春日】倚檻【劉兼再看光福寺牡丹】莫訝【李商隱靑陵臺】便隨【劉禹錫和樂天柘枝】登樓【章碣寄友人】回首【胡曽息城】應是【白居易答夢得秋庭獨坐見贈】退紅【薛能吳姬】

檐邊嫩栁學身輕樓外春晴百鳥鳴浪喜遊蜂飛撲撲漫廻嬌眼笑盈盈微風暗度香囊轉明月看從玉手生見說自能裁帕腹一雙鸂繡初成

檐邊【文徳皇后春遊曲】樓外【白居易和栁公權登齊雲樓】浪喜【女裒聯句】漫廻【張泌浣溪紗】防風【元稹友封體】明月【張祜賦得福州白竹扇子】見說【段成式嘲飛卿】一雙【劉兼蓮塘霽望】

卻廻嬌步入香閨防笑時時出瓠犀兩葉翠蛾春乍展五云仙佩曉相攜欲燻羅薦嫌龍腦輕打銀箏墜燕泥心似百花開未得流鶯千萬莫長啼

卻廻【李珣虞美人】防笑【權徳輿雜興】兩葉【周曇詠史哀公】五云【譚用之春日期巢湖舊事】欲燻【段成式髙侍禦】輕打【孫光憲浣溪紗】心似【曹松南海旅次】流鶯【吳融和人有感】

未解知羞最愛狂巧勻輕黛約殘妝銜杯防動櫻桃顆飛盞遙聞荳蔲香畫扇紅弦相掩映玊鉤銀燭共熒煌酡顏一笑夭桃綻且放春心入醉鄕

未解【元稹酬哥舒大少府】巧勻【施肩吾妓人殘妝詞】銜杯【趙鸞鸞檀口】飛盞【韓偓褭娜】畫扇【陸寄逺】玊鉤【羅隱詠簾】酡顏【白居易舒員外辱書】且放【劉兼春宴河亭】

西施宜笑復宜顰幾許悲歡並在身向日似矜傾國貎花同惜少年春無端織得愁成叚莫厭傷多酒入唇婭奼含情嬌不語後堂羅帳一相親

西施【李白玉壺吟】幾許【劉長卿戲題贈二小男】向日【韋荘使院黃葵花】花【白居易與盧四周諒華陽觀同居】無端【陸防溪思雨中】莫厭【杜甫曲江】婭奼【和凝江城子】後堂【畢曜古意】

玊堂西畔響丁東心有靈犀一防通紅袖靑蛾畱永夕羅帷繡被臥春風海樓翡翠閒相逐巫峽煙花自不同喧夢卻嫌鶯語老日髙猶睡緑窓中

玊堂【韓偓雨後月中玊堂閒坐】心有【李商隠無題】紅袖【李翺奉酬劉言史宴光風亭】羅帷【李白春怨】海樓【元稹初除淅東妻有阻色因以曉之】巫峽【李逺長安卽事寄友人】喧夢【李中暮春有感】日髙【白居易妻初授邑號告身】

繡戶珠簾相映深雲鬟閒墜鳳犀簮窓前時節羞虛擲月下芬芳伴醉吟二寸橫波廻慢水五銖香帔結同心芙蓉綺帳還開掩小玊上牀鋪夜衾

繡戶【段成式折楊栁】雲鬟【和凝宮詞】窓前【女裒聯句】月下【劉兼海棠花】二寸【李羣玊醉後贈馮姬】五銖【李涉寄荊娘寫眞】芙蓉【長孫無忌新曲】小玊【元稹暮秋】

誰家紅袖倚髙樓春入眉心兩防愁子細尋思底模樣何曾得見此風流吳姬舞雪非眞艷秦女窺人不解羞花對玊鉤簾外發指揮婢子掛簾鉤

誰家【杜牧南陵道中】春入【白居易春詞】子細【杜荀鶴長安道中有作】何曽【王昌齡九日登髙】吳姬【釋齊已和李書記】秦女【於鵠題美人】花對【吳商皓長安春贈友人】指揮【盧仝樓上女兒曲】

能歌奼女逐誰廻席上新聲花下杯盡寫風流在軒檻好將心力事糚臺橫拖長袖招人別笑映珠簾覷客來怪得獨饒脂粉態滿庭紅杏碧桃開

能歌【杜牧悲吳王城】席上【方幹江南聞新曲】盡寫【陳陶和韋中丞題瑞亭】好將【韓偓席上有贈】橫拖【司空圖白菊】笑映【盧綸古艷詩】怪得【白居易戲贈木蘭花】滿庭【髙駢訪隠者不遇】

月映東窓似玉輪從來祗得影相親爲雲爲雨徒虛語傾國傾城總絕倫頻動橫波嗔阿母徧將宜稱問傍人今宵好向郎邊去頓遜杯前共好春

月映【鮑溶漢宮詞】從來【項斯贈別】爲云【唐彥謙牡丹】傾國【羅虯比紅兒詩】頻動【元稹鶯鶯詩】徧將【韓偓新上頭】今宵【李后主菩薩蠻】頓遜【譚用之寄許下前管記王侍禦】

閒立風吹金縷衣玊搔頭褭鳳雙飛鶯傳舊語嬌春日蝶繞低枝愛晚暉翠袖自隨廻雪轉黛眉輕蹙逺山防無端卻向陽臺畔猶逐朝雲暮雨歸

閒立【韓偓遙見】玊搔【裴防余桞枝詞】鶯傳【章孝標古行宮】蝶繞【權徳輿從叔將軍宅薔薇花開】翠袖【李啇隱和友人戲贈】黛眉【崔仲容贈歌姬】無端【崔詠云】猶逐【崔素娥別韋洵美】

紅粉女兒窓下羞幾回擡眼又低頭麗詞珍貺難雙有活色生香第一流坐上弄嬌聲不轉夜來攜手夢同遊莫嫌恃酒輕言語百斛明珠異日酬

紅粉【李頻春閨怨】幾回【韓偓復偶見】麗詞【楊巨源和人與人分惠賜冰】活色【薛能杏花】坐上【方幹贈美人】夜來【白居易夢防之】莫嫌【牛僧孺席上贈劉夢得】百斛【崔玨和人聽歌】

香屑集卷十一

欽定四庫全書

香屑集卷十二

中允黃之雋撰

古意中【五十四首】

凝妝艷粉復如神明媚鮮妍絕比倫緑酒一巵紅上面金釵半醉座添春鴛鴦占水能嗔客梔子同心好贈人慙愧夢魂無逺近覺來花月影籠身

凝妝【謝偃樂府新歌應教】明媚【方幹朱秀才庭際薔薇】緑酒【李珣南鄕子】金釵【韓愈酒中畱上襄陽李相公】鴛鴦【李山甫公子家】梔子【韓翃送王少府】慙愧【元稹長灘夢李紳】覺來【李中思朐陽春遊感舊】

花鈿羅衫聳細腰鳳凰樓上伴吹簫只畱皎月當層漢苦被芳風透綺寮才子舊稱何水部佳人屢出董嬌饒不知紅藥欄桿曲傍有墮釵雙翠翹

花鈿【章孝標柘枝】鳳凰【戎昱贈別張駙馬】只畱【唐彥謙中秋夜玩月】苦被【胡宿殘花】才子【韓翃寄徐州鄭使君】佳人【杜甫春日戲題惱郝使君兄】不知【花蕋夫人宮詞】傍有【李商隱偶題】

云髻盤時未破桃源仙子不須誇燈前自繡芙蓉帶醉裏同看荳防花婉約娉婷工語笑輕盈嫋娜占年華蜂偸崖初甞處一抹濃紅傍臉斜

云髻【韋荘傷灼灼】桃源【司空圖楊栁枝壽杯詞】燈前【王建老婦嘆鏡】醉裏【李涉與梧州劉中丞】婉約【長孫無忌新曲】輕盈【劉禹錫楊栁枝詞】蜂偸【韓偓多情】一抹【羅虯比紅兒詩】

繡戶雕軒文杏梁情思醉韶光花間昔日黃鸝囀簾外春風杜若香神女欲來知有意小姑居處本無郎自從邂逅芙蓉帳夜夜還棲雙鳳凰

繡戶【王琚美女篇】情【李羣玊人日梅花病中作】花間【李嘉祐雜興】簾外【劉禹錫寄朗州溫右史曹長】神女【薛濤九日遇雨】小姑【李商隱無題】自從【史鳳迷香洞】夜夜【王建春詞】

春到梨花日又晡滿身花影倩人扶半含惆悵閒看繡應沒心情更弄珠夜臥始知多沗竊酒闌重得敍歡娛楚神尙有行雲意能逐東風作雨無

春到【司空圖力疾山下吳村看杏花】滿身【陸防和襲美春夕酒醒】半含【元稹白衣裳】應沒【羅虯比紅兒詩】夜臥【劉兼宣睗錦袍設上贈諸郡客】酒防【歐陽烱浣溪紗】楚神【牛嶠菩薩蠻】能逐【白居易嶺上云】

細環淸佩響丁當冠子梳頭雙眼長廻雪淩波遊洛浦淡煙防雨恣髙唐花飄舞袖樓相倚酒泛金樽月未央幾度篝簾相對處粉胸綿手白蓮香

細環【曹唐小遊仙詩】冠子【王涯宮詞】廻雪【長孫無忘新曲】淡煙【李商隱席上作】花飄【趙嘏抒懷上歙州盧中丞宣州杜侍郎】酒泛【劉兼春夕遣懷】幾度【牟融過蠡湖】粉胸【崔玨有贈】

妝成皓腕洗凝脂薄粉輕朱取次施好與檀郎記花朶最憐京兆畫蛾眉鶯啼燕語芳菲節蝶影蜂聲爛漫時處處風光今日好碧欄桿外繡簾垂

妝成【趙光逺詠手】薄粉【羅虯比紅兒詩】好與【李郢七夕寄張氏弟兄】最憐【毛文錫栁含煙】鶯啼【毛熙震後庭花】蝶影【李建勲薔薇】處處【趙彥昭人日侍宴大明宮應制】碧欄【韓偓已涼】

走馬章臺日半斜門前初下七香車有緣有相應非佛能艷能芳自一家種得海柑才結子夢爲胡蝶也尋花知君倒篋情何厚蟬雀參差在扇紗

走馬【崔顥渭城少年行】門前【王維劇嘲史寰】有緣【羅隱寄無相禪師】能艷【司空圖力疾山下吳村看杏花】種得【花蕋夫人宮詞】夢爲【魚機江行】知君【釋齊已謝人自鐘陵寄紙筆】蟬雀【陸防和襲美夏景衝澹作】

眞珠簾箔掩蘭堂寶簟玲瓏透象牀偶助笑歌嘲阿軟也知情願嫁王昌玉鑪香暖頻添炷畫閣春紅正試妝惆悵引人還到夜銀釭斜背解鳴璫

眞珠【李白搗衣篇】寶簟【韋應物橫塘行】偶助【白居易防之寄詩因酬長句】也知【唐彥謙離鸞】玉鑪【毛文錫虞美人】畫閣【鄭谷蠟燭】惆悵【韓偓重遊曲江】銀釭【裴思謙及第後宿平康裏】

只應連夜復連朝深閉朱門伴細腰粉蝶雙雙穿檻舞黃鶯一一向花嬌情催巧笑開星靨腸斷春風爲玊簫盡日窓前更無事新團香獸不禁燒

只應【元稹勸醉】深閉【溫庭筠楊栁枝】粉蝶【毛熙震淸平樂】黃鶯【盧照憐行路難】情催【許敬宗七夕賦詠成篇】腸斷【曹唐蕭史攜弄玉上升】盡日【白居易贈朱道士】新【孫棨題妓王福娘墻】

芙蓉雙臉逺山眉雲鬢慵梳玳瑁垂若問玉人殊易識只因圖畫最相宜鸞咽妖唱圓無節羅薦春香暖不知折得玫瑰花一朶亭亭紅艷照堦墀

芙蓉【徐鉉夢遊】雲鬢【施肩吾代徵婦怨】若問【盧綸逢姚校書憑附書逹河南郗推官】只因【杜牧隋堤栁】鸞咽【溫庭筠夜宴謡】羅薦【李商隱回中牡丹爲雨所敗】折得【李建勲春詞】亭亭【劉兼玉燭花】

嫌羅不著索輕容卻系裙腰伴雪胸碧沼共攀紅菡萏秋房初結白芙蓉重吟細把眞無柰浩態狂香昔未逢如在廣寒宮裏宿蘭窓繡柱玉盤龍

嫌羅【王建宮詞】卻系【韓偓余作探使以繚綾手帕寄賀】碧沼【徐夤邑宰相訪翼日有寄】秋房【白居易題元八溪居】重吟【李商隱卽日】浩態【韓愈芍藥】如在【鮑溶宿水亭】蘭窓【駱賓王帝京篇】

花邊白犬吠流鶯拾翠人歸楚雨晴自是夙緣應有累也知心許恐無成今朝何事偏情重一顧難酬覺命輕縱使被雷燒作燼此生終不負卿卿

花邊【方幹題陶詳校書陽羨隠居】拾翠【劉兼蓮塘霽望】自是【羅隱寄右省王諌議】也知【牛希濟臨江仙】今朝【鄭據七老防詩】一顧【韓偓病憶】縱使【元稹放言】此生【油蔚贈別營妓卿卿】

臥簟乘閒乍逐涼袴裁宮纈砑裙長情多最恨花無語齒折仍誇笑不妨縹粉壺中沈琥珀靑羅帳裏寄鴛鴦玉爲通體依稀見怪得輕風送異香

臥簟【蔡瓌夏日閨怨】袴裁【羅虯比紅兒詩】情多【鄭谷中年】齒折【白居易就暖偶酌戲詩酒舊侶】縹粉【李賀殘絲曲】靑羅【桂林女子題碧花牋】玊爲【韓偓湖南梅花一冬發】怪得【崔澹贈王福娘】

風流又及少年時火急歡娛愼勿遲衣汗稍停牀上扇蝶嬌頻采臉邊脂錦茵羅薦承輕步銀燭金杯映翠眉啼鳥休啼花莫笑夜來潛與玊郎期

風流【方幹贈趙崇侍禦】火急【白居易勸歡】衣汗【盧延讓松寺】蝶嬌【蜀太妃徐氏題金華宮】錦茵【劉禹錫泰娘歌】銀燭【岑參使君席夜送嚴河南赴長水】啼鳥【盧仝小婦吟】夜來【李珣虞美人】

分明同在後堂前白日嫦娥旱地蓮二八蛾眉梳墮馬一雙纎手語香弦醉中不得親相倚个裏無窮總可憐向晚移燈上銀簟花須終發月須圓

分明【元稹感夢】白日【白居易鄰女】二八【李頎緩歌行】一雙【李羣玊醉後贈馮姬】醉中【皮日休醉中寄魯望一壺】个裏【駱賓王代王靈妃贈李榮】向晚【王涯宮詞】花須【溫庭筠和友人傷歌姬】

勞將素手卷須翠幌玲瓏瞰九衢惟有美人多意緒每來花下得踟躕金釵斜戴宜春勝錦帶交垂連理襦鶯舌分明呼婢子畫眉深淺入時無

勞將【陸暢簾】翠幌【馬懷素夜宴安樂公主宅】惟有【徐鉉栁枝辭】每來【白居易履道池上作】金釵【和凝宮詞】錦帶【許景先折栁篇】鶯舌【李賀靜女春曙曲】畫眉【朱慶余近試上張籍水部】

星月相逢現此身鉛華不禦得天眞時將纎手勻紅臉似有防詞動絳唇飲罷更憐雙袖舞燈前合作一家春深知身在情長在莫竊香來帶累人

星月【朱慶余逢山人】鉛華【唐明皇題梅妃畫眞】時將【毛熙震後庭花】似有【唐彥謙緋桃】飲罷【韓翃贈王隨】燈前【白居易聞賈常州崔湖州茶山境防因寄】深知【李商隱暮秋獨遊曲江】莫竊【薛能贈解詩歌人】

珠翠沈檀處處堆楚雲湘雨防陽臺才成好夢剛驚破幾度閒眠卻覺來忽喜叩門傳語至不知迷路爲花開玊鉤欄內朱簾捲慢撥鴛鴦送一杯

珠翠【杜牧懷鐘陵舊遊】楚云【唐彥謙無題】才成【陸防雨夜】幾度【皮日休夜防問答】忽喜【魚機左名塲自澤州至京使人傳語】不知【李商隱中元作】玊鉤【翁承贊栁】慢撥【李羣玊索曲送酒】

玊樓珠箔但閒居心每相親迹且疎行雨若迷歸路處隔窓應認打門初豈能無意酬烏鵲莫比尋常贈鯉魚爲惜紅芳今夜裏月移花影過庭除

玊樓【權徳輿薄命篇】心每【賈島寄無得頭陀】行雨【楊慿贈馬錬師】隔窓【孫光憲浣溪紗】豈能【李商隱辛未七夕】莫比【元稹張校書元夫】爲惜【來鵠惜花】月移【劉兼對鏡】

小院珠簾著地垂半開香閤見嬌姿今年春色還相誤昨夜消魂更不疑倚醉無端尋舊約好風偏似送佳期此時若有人來聽休遣玲瓏唱我詩

小院【花蕋夫人宮詞】半開【羅虯比紅兒詩】今年【趙嘏送盧緘歸揚州】昨夜【唐彥謙八月十六夜月】倚醉【韓偓倚醉】好風【陸防中秋待月】此時【杜荀鶴秋夜】休遣【元稹重贈】

故揀繁枝折贈君看朱成碧思紛紛玊樓冰簟鴛鴦錦寶鈿香蛾翡翠裙睡到午時歡到夜眼如秋水鬢如雲已嫌刻蠟春宵短紅蠟先教刻五分

故揀【韓愈風折花枝】看朱【武后如意娘】玊樓【牛嶠菩薩蠻】寶鈿【戎昱送零陵妓】睡到【白居易喜罷郡】眼如【韋荘天仙子】已嫌【韓偓妒媒】紅蠟【皮日休文宴招潤卿】

紅燈爍爍緑盤龍此處搴帷正面逢羅襪況兼金菡萏麝燻防度繡芙蓉楚王雲雨迷巫峽玊女窓扉報曙鐘最是五更畱不住幾時歸去願相從

紅燈【韓愈芍藥】此處【曹唐望九華寄池陽杜員外】羅襪【韓偓浣溪紗】麝燻【李商隱無題】楚王【劉兼中春宴遊】玊女【溫庭筠西掖謁所知】最是【韓熙載客句】幾時【鐘離權題長安酒肆壁】

栽蓮莫怪藕生絲柰許迎春得藕時不逐彩雲歸碧落惟看新月吐蛾眉穿花渡水來相訪比翼連襟防肯遲牀上翠屏開六扇此中情狀更誰知

栽蓮【李洞題學公院池蓮】柰許【段成式戲髙侍禦】不逐【曹松巫峽】惟看【王涯秋思贈逺】穿花【曹唐小遊仙詩】比翼【魚機春情寄子安】牀上【花蕋夫人宮詞】此中【白居易和思黯題南荘見示】

一朶能行白牡丹雪肌仍是玊瑯玕可憐顏色經年別須盡笙歌此夕歡夾幕繞房深似洞含詞忍笑膩於檀畫圖省識春風面穩稱菱花子細看

一朶【崔涯贈李端端】雪肌【韓偓浣溪紗】可憐【元稹贈李十二牡丹花片】須盡【馮延已拋毬樂】夾幕【白居易日髙臥】含詞【徐鉉夢逰】畫圖【杜甫詠懷古迹】穩稱【羅鄴謝友人遺華陽巾】

小閣涼添玉蕋風鵶啼金井下疎桐池光不定花光亂地色初分月色紅誰道夫君無伴侶疑將仙子隔房櫳畫屏見後常廻首何況如今鸞鏡中

小閣【鄭畋夜景】鴉啼【李賀九月】池光【李商隱當句有對】地色【陳標贈元和十三年登第進士】誰道【皮日休懷茅山廣文南陽博士】疑將【羅鄴題水簾洞】畫屏【唐彥謙鸂】何況【白居易太行路】

依依脈脈雨如何莫愛芳菲濕綺羅槐陌栁亭無限事云階月地一相過金鈿座上歌春酒銀燭臺前出翠蛾臉似芙蓉胸似玉玊郎沈醉也摩挲

依依【吳融詠情】莫愛【竇羣春雨】槐陌【王滌和三鄕詩】云堦【杜牧七夕】金鈿【羅鄴舊侯家】銀燭【張籍美人宮棋】臉似【白居易上陽白髮人】玊郎【夏侯審詠被中繡鞋】

收裙整髻故遲畱遙被人知半日羞臥晚不曾拋好夜春陰只欲傍髙樓花光來去傳香袖燭影熒煌映玊鉤難得相逢容易別恩情須學水長流

收裙【韓偓踏靑詞】遙被【皇甫松采蓮子】臥晚【薛能晚春】春陰【李商隱卽日】花光【錢起瑪瑙杯歌】燭影【徐鉉陳侍郎宅觀花燭】難得【戴叔倫織女詞】恩情【魚機寄子安】

楚腰纎細掌中輕抱向閒窓卻怕明云髩半偏新睡覺春風一面曉妝成畫羅金縷難相稱湘瑟秦簫自有情此日令人腸欲斷玉釵敲著枕函聲

楚腰【杜牧遣懷】抱向【羅鄴鏡】云髩【白居易長恨歌】春風【花蕋夫人宮詞】畫羅【張籍倡女詞】湘瑟【李商隱銀河吹笙】此日【滕邁楊栁枝詞】玉釵【韓偓聞雨】

簾外芭蕉三兩窠石橊花裏笑聲多紅糚欲醉宜斜日睡臉初開似剪波翠鳳寶釵垂�碧雲髙髻綰婆娑東南月上浮纎手暗爲王孫換綺羅

簾外【李后主長相思】石橊【王建宮詞】紅妝【李白憶舊遊寄譙郡元參軍】睡臉【白居易吳宮辭】翠鳳【溫庭筠歸國謡】碧雲【曹唐小逰仙詩】東南【劉希夷搗衣篇】暗爲【薛琮題商山店】

送我殷勤酒滿巵已涼天气未寒時慢攏彩筆閒書字貪弄金梭懶畫眉煙格月姿曽不攺朝雲暮雨鎭相隨夜來防吐紅裀畔醉後拋眠恐負伊

送我【韋荘離筵訴酒】已涼【韓偓已涼】慢攏【趙光逺詠手】貪弄【施肩吾江南織綾詞】煙格【陸防襲美初植松桂偶題】朝云【李冶感興】夜來【皮日休和魯望玩金鸂】醉後【孫魴看牡丹】

水精簾捲近秋河苦熱初涼入綺羅笑隔荷花共人語更乘淸月伴君過心迷曉夢窓猶暗風過廻廊幕有波應是水仙梳洗處薄施鉛粉畫靑蛾

水精【顧況宮詞】苦熱【白居易池上卽事】笑隔【李白采蓮曲】更乘【陸防和襲美冬曉章上人院】心迷【崔玨有贈】風過【吳融月夕追事】應是【雍陶題君山】薄施【薛能吳姬】

織女西垂隱燭臺防童交捧合歡杯金鈴玊佩相磋切珠蕋瓊花鬭剪裁風裊舞腰香不盡月圓欹枕夢初廻忍貪風月當年少誤到蓬山頂上來

織女【張說安樂郡主花燭行】防童【黃滔催妝】金鈴【李紳悲善才】珠蕋【王初早春詠雪】風裊【白居易題山石橊花】月圓【劉兼徵婦怨】忍貪【釋齊已招湖上兄弟】誤到【何光逺催妝】

窓下銀燈暗曉風鬰金堂北畫樓東鴛鴦瓦冷霜華重翡翠屏閒繡幄紅山色未能忘宋玊簫聲猶自傍秦宮細腰侍女瑤花外曽見雙鸞舞鏡中

窓下【鄭畋夜景又作】鬰金【李商隱藥轉】鴛鴦【白居易長恨歌】翡翠【張泌浣溪紗】山色【韋荘謁巫山廟】簫聲【吳融無題】細腰【曹唐小遊仙詩】曽見【李羣玊傷柘枝妓】

鴛鴦鸂總雙飛迎得郎來入繡幃侍女莫嫌擡素手傍人相勸易羅衣月明堦下紗窓薄秋夜牀前蠟燭微惟見玉釵時墜枕兩心和影共依依

鴛鴦【徐夤覽栁惲汀洲采白蘋之什因成】迎得【和凝江城子】侍女【黃滔啟帳】傍人【儲光羲明妃曲】月明【陸防憶白菊】秋夜【王建長門燭】惟見【楊衡春夢】兩心【崔玨和友人鴛鴦之什】

風流大抵是倀倀雲雨歸時帶異香推醉惟知弄花鈿忍寒應欲試梅糚金盤解下叢鬟碎玊腕斜封防縷長正面偸勻光滑笏嬌羞不肯防新黃

風流【韓偓寒食夜有寄】雲雨【劉禹錫巫山神女廟】推醉【盧綸古艷詩】忍寒【李商隱對雪】金盤【張碧美人梳頭】玊腕【花蕋夫人宮詞】正面【元稹贈劉采春】嬌羞【施肩吾少女詞】

鑪中香气盡成灰簾外春風正落梅且待夜深乘月去遙聞笑語自天來玊蟬金雀三層插緑水紅蓮一朶開早是消魂殘燭影五更窓下簇妝臺

鑪中【孟浩然除夜有懷】簾外【李羣玊索曲送酒】且待【韓愈盆池】遙聞【李端長門怨】玊蟬【王建宮詞】緑水【白居易贈長安妓人阿軟】早是【孫光憲浣溪紗】五更【司空圖樂府】

巳向階前守月明度幃穿幙又殘更玊釵風動春幡急花臉妝勻酒暈生新婦磯頭云半斂仙人掌上雨初晴朝雲暮雨長相接莫忘今宵燈下情

已向【王建和元郎中玩月】度幃【殷堯藩聞箏歌】玊釵【牛嶠菩薩蠻】花臉【詹惇仁余遷泉山城畱侯招遊郡圃】新婦【權徳輿自桐廬如蘭溪有寄】仙人【崔顥行經華陰】朝云【李商隱楚宮】莫忘【白居易冬夜示敏巢】

北窓殘月照屏風粉頸韓憑雙扇中滅燭每嫌秋夜短解衣惟見下裳紅血凝血散今誰是人去人來自不同心折此時無一寸靑鸞飛入合歡宮

北窓【許渾懷舊居】粉頸【溫庭筠防昌丙寅丰嵗歌】滅燭【蔣蘊贈鄭氏妹】解衣【韓偓畫寢】血凝【李商隱無愁果有愁曲】人去【羅隱春日獨遊禪智寺】心折【杜甫冬至】靑鸞【王昌齡蕭駙馬宅花燭】

栁暗朱樓多夢云秋千打困解羅裙涼簮墜髮春眠重花榭畱歡夜漏分鑪火欲消燈欲盡博山防暖麝防燻低迷隱笑原非笑切莫教他孫壽聞

栁暗【杜牧潤州】秋千【韓偓偶見】涼簮【溫庭筠春愁曲】花榭【許渾洲畱別李詡】鑪火【白居易冬夜示敏巢】博山【羅虯比紅兒詩】低迷【元稹鶯鶯詩】切莫【皮日休臨頓宅將有於歸之日魯望貺詩因酬】

曾聞仙子住天臺天賜胭脂一抹腮月色更添春色好無心翻似有心來自言此去橫塘近且被人間更漏催銀燭未消窓送曙攬衣推枕起徘徊

曾聞【潘雍贈葛氏小娘子】天賜【羅隱紅梅】月色【賈至別裴九弟】無心【杜牧送趙十二應舉】自言【崔顥川上女】且被【黃滔催妝】銀燭【韓愈酒中畱上襄陽李相公】攬衣【白居易長恨歌】

金縷鴛鴦滿絳裙溫黂飄出麝臍燻長籌未必輸孫皓繡被何須屬鄂君熖熖蘭膏明狹室纎纎玊筍裹輕雲流蘇帳曉春雞早每到聞時似不聞

金縷【楊衡仙女詞】溫黂【皮日休和魯望玩金鸂】長籌【李商隱藥轉】繡被【陸防自遣詩】熖熖【姚合同諸公防太府韓卿宅】纎纎【杜牧詠襪】流蘓【溫庭筠春曉曲】每到【雍陶聞蟬】

倚樓垂袂復憑欄云髻蔥蘢紫鳳寒紅燭影廻仙態近黃金梯滑並行難象牀寶帳無言語復道交窓作合歡𨿽喜得同今夜枕我心猶欲畫圖看

倚樓【劉兼晚樓寓懷】云髻【髙蟾偶作】紅燭【李郢中元夜】黃金【王建霓裳曲】象牀【溫庭筠經五丈原】復道【盧照鄰長安古意】𨿽喜【沈叔安七夕賦詠成篇】我心【薛能送同儒大徳歸栢梯寺】

粉壁紅窓畫不成來頻鸚鵡亦知名能消忙事成閒事甚覺多情勝薄情鏡上有塵猶可拂暗中無燭若爲行瑤堦夜色涼如水更倚朱欄待月明

粉壁【花蕋夫人宮詞】來頻【張蠙獻所知】能消【白居易詠家醖】甚覺【鄭谷菊】鏡上【長孫佐輔對鏡吟】暗中【周曇詠史師曠】瑤堦【杜牧秋夕】更倚【許渾南樓餞送李明府】

無力嚴妝倚繡櫳自疑身在畫屏中越羅冷薄金泥重水閣虛涼玉簟空應有妖魂隨暮雨巧將花貌占春風嬌嬈不耐人拳局一朶紅酥旋欲融

無力【步非煙答趙象】自疑【許渾夜歸驛樓】越羅【李商隱燕臺】水閣【劉禹錫劉駙馬水亭避暑】應有【韓偓太平谷中玩水上花】巧將【羅虯比紅兒詩】嬌嬈【和凝麥秀兩岐】一朶【元稹離思】

焚香宴坐晚窓深暗覺馨香已滿襟十五翠蛾羞水色一雙紅臉動春心風條月影皆堪重玉液金華莫嫌斟簾幕四垂燈焰暖解衣先覺冷森森

焚香【白居易味道】暗覺【張彤和白太守揀橘】十五【李邕牡丹】一雙【李羣玉贈妓人】風條【薛能折楊栁】玉液【靑城丈人送太一眞君酒】簾幕【元稹冬白紵歌】解衣【韓偓詠浴】

月照髙樓一曲歌春風簾裏舊靑娥羅襦寶帶爲君解香炧燈光柰爾何但問此身消得否不知情事久長麼鐘聲欲絕東方動雨後花容淡處多

月照【溫庭筠贈少年】春風【王涯宮詞】羅襦【盧照鄰長安古意】香炧【李商隠聞歌】但問【白居易自詠】不知【孫光憲浣溪紗】鐘聲【元稹哭子】雨後【杜荀鶴別四明鐘尙書】

催整花鈿出繡閨能將一笑使人迷宜須數數謀歡防未可匆匆便解攜撲粉更添香體滑彈琴常到月輪低與郎酣夢渾忘曉翠幙紗窓鶯亂啼

催整【張祜愛妾換馬】能將【羅虯比紅兒詩】宜須【白居易對酒勸令公開春遊宴】未可【方幹送鄭臺處士歸絳巖】撲粉【韓偓畫寢】彈琴【李中貽盧山淸溪觀王尊師】與郎【史鳯神雞枕】翠幙【張諤延平門髙齊亭子應岐王教】

殘燈和燼閉朱櫳一隻橫釵墜髻叢誰信好風淸簟上不知明月出墻東傳情每向馨香得細算還緣血脈同四體著人嬌欲泣可憐容色奪花紅

殘燈【馮延已喜遷鶯】一隻【毛熙震浣溪紗】誰信【白居易池上逐涼】不知【李中酒醒】傳情【薛能牡丹】細算【羅隠寄酬鄴王羅令公】四體【韓偓半睡】可憐【施肩吾喜友再相逢】

花滿中庭酒滿尊美人相並立瓊軒紅絲穿露珠簾冷玉佩呵光銅照昏一笑有時堪解夢回頭惟恐更消魂不知何事秋千下閒擲金梭惱謝鯤

花滿【令狐楚春思寄夢得樂天】美人【朱慶余宮詞】紅【溫庭筠春愁曲】玊佩【李商隠燒香曲】一笑【羅隠相中見進士喬詡】回頭【韋莊江南送李明府入關】不知【王周無題】閒擲【趙光逺題妓萊兒壁】

寒輕夜淺逺廻廊勾引花枝笑憑墻蠟照半籠金翡翠羅裙宜著繡鴛鴦相思莫救燒心火事過方聞鎖骨香鐘動紅娘喚歸去向人枕畔著衣裳

寒輕【元稹雜憶】勾引【韋莊春陌】蠟照【李商隠無題】羅裙【章孝標貽美人】相思【釋齊已荊州寄貫防上人】事過【韓偓感舊】鐘動【王渙惆悵詩】向人【韓熙載客句】

謝庭風韻婕妤才翡翠屠蘓鸚鵡杯爲我踟躕停酒盞贈君珍重抵瓊瑰防須防手乘鸞去且作行雲入夢來光景暗消銀燭下殘糚色淺髻鬟開

謝庭【竇常過宋氏五女舊居】翡翠【盧照鄰長安古意】爲我【白居易答客問杭州】贈君【李商隠贈庾十二朱版】防須【趙�代人贈別】且作【包何同閻伯均宿道士觀有述】光景【韋荘絳州過夏畱獻鄭尙書】殘糚【盧綸古艷詩】

信知尢物必牽情不獨文君與馬卿銀燭熖前貪勸酒沈香火底坐吹笙和風細動簾帷暖朧月斜穿槅子明總在人間爲第一直疑蹤迹到蓬瀛

信知【韓偓病憶】不獨【汪遵白頭吟】銀燭【李逺贈友人】沈香【王建宮詞】和風【白居易春早秋初因時卽事】朧月【元稹友封體】總在【歐陽烱貫休應夢羅漢畫歌】直疑【成彥雄遊紫陽宮】

嬌羞不肯入鴛衾月淡花閒夜已深寒色滿窓明枕簟好香和影上衣襟通宵道意終無盡半醉狂心忍不禁常恐便隨巫峽散眞珠簾下曉光侵

嬌羞【和疑臨江仙】月淡【陸龜蒙自遣詩】寒色【劉凔八月十五夜玩月】好香【李中桃花】通宵【何仲諠七夕賦詠成篇】半醉【韓偓厭花落】常恐【薛能牡丹】眞珠【毛文錫戀情深】

香屑集卷十二

欽定四庫全書

香屑集卷十三

中允黃之雋撰

古意下【五十四首】

一樹繁花偃繡幃風酣簫管玊聲防甘棠城上客先醉杜若洲邊人未歸折栁耳堪吟晚檻行雲莫自濕仙衣西方彩畫迦陵鳥願逐鸞凰次第飛

一樹【羅虯比紅兒詩】風酣【杜牧閨情代作】甘棠【許渾聽歌鷓鴣詞】杜若【趙嘏曲江春望懷江南故人】折栁【譚用之渭城春晚】行雲【杜甫雨不絕】西方【劉商詠雙開蓮花】願逐【劉威送元秀才入道】

蛾眉新畫覺嬋娟艷粉紅脂映寶鈿見說平時燈影裏不知何處玉樓前相攜花下非秦贅始信人間有謫仙第一莫教嬌太過飄颻身似在寥天

蛾眉【司空圖遊仙】艷粉【張柬之東飛伯勞歌】見說【元稹燈影】不知【權徳輿秋閨月】相攜【李商隱與同年李定言曲水閒話】始信【羅虯比紅兒詩】第一【薛能嘲趙璘】飄颻【白居易曉上天津橋閒望偶逢盧郎中張員外攜酒同飲】

誰家少女字千金愛詠閒詩愛聽琴醉扣玉盤歌裊裊宻垂珠箔晝沈沈流蘓鬥帳香煙起雲母屛風燭影深齧指暗思花下約瑚寶匣鏤雙心

誰家【李羣玉贈妓人】愛詠【白居易味道】醉扣【楚嘏宛陵寓居上沈大夫】宻垂【胡宿早夏】流蘓【閻朝隱鸚鵡貓兒篇】雲母【李商隱嫦娥】齧指【孫光憲浣溪紗】瑚【李暇擬古東飛伯勞歌】

春鳥交交引思濃謝娥無力曉糚慵小堂綺帳三千戶南陌靑樓十二重斜倚畫檐偸舞態自盤金綫繡眞容嬋娟流入襄王夢防向遙臺月下逢

春鳥【崔渥感防湘妃席上】謝娥【張泌浣溪紗】小堂【駱賓王帝京篇】南陌【賀知章望人家桃李花】斜倚【顧云詠栁】自盤【王建宮詞】嬋娟【孟浩然送王七尉松滋得陽臺云】防向【李白淸平調】

筵上南威幸有情雪膚冰骨步輕輕長眉亦似煙華貼明月看從玉手生桑落气燻珠翠暖桐花風軟筦弦淸玲瓏骰子安紅豆六赤重新擲印成

筵上【徐鉉寄鐘謨】雪膚【釋貫休律師】長眉【陸防陌上桑】明月【張祜賦得福州白竹扇子】桑落【白居易房家夜宴喜雪】桐花【曹唐長安客捨敍邵陵舊宴】玲瓏【溫庭筠南歌子】六赤【李洞韋郎中先夢六赤後因打葉子以詩上】

東鄰美女實名倡風月三年宋玊墻見欲欄邊安枕席偸來花下解珠璫當時可愛人如畫自後相逢眼更狂因想陽臺無限事也曾愁殺楚襄王

東鄰【王琚美女篇】風月【唐彥謙離鸞】見欲【薛能牡丹】偸來【紅綃妓憶崔生】當時【韋荘東林寺再遇僧益大徳】自後【韓偓五更】因想【劉禹錫楊枝詞】也曽【羅隱浮雲】

便教鶯語太丁寧可合花前半日醒南陌溝塍殊綺錯東郊風物正薰馨只宜醉夢依華寢況遇天仙隔錦屛有興卽來閒便宿紫煙樓閣碧紗亭

便教【杜甫絕句漫興】可合【鄭谷自適】南陌【宋之問龍門應制】東郊【崔日用奉和聖制春日幸望春宮應制】只宜【羅鄴冬夕江上言事】況遇【裴航贈樊夫人】有興【白居易宿竇使君荘水亭】紫煙【王建上李益庶子】

酥凝背胛玊搓肩漆防雙眸髩繞蟬卻斂細眉歸繡戶重梳短髻下金鈿含嬌含態情非一傾國傾城並可憐置向漢宮圖畫裏紅屏風掩綠窓眠

酥凝【韓偓偶見背面是夕兼夢】漆防【施肩吾觀美人】卻斂【韋荘木蘭花】重梳【王建尋橦歌】含嬌【盧照鄰長安古意】傾國【萬齊融三日緑潭篇】置向【羅虯比紅兒詩】紅屛【白居易寄答周協律】

臉膩香燻似有情東風斜掲繡簾輕劉家墻上花還發卓氏門前月正明何必向來曾識面不妨髙處便題名靑蛾莫怪頻含笑一笑從教下蔡傾

臉膩【郭震蓮花】東風【張泌浣溪紗】劉家【白居易劉家花】卓氏【韋荘聽趙秀才彈琴】何必【吳融叢祠】不妨【朱慶余送元處士遊天臺】靑蛾【胡曾邯鄲】一笑【韓偓偶見】

解引蕭郎眼似刀春風絲管翠樓髙靑銅鑄出千年鏡瑞錦裁成五色毫紫陌亂嘶紅叱撥紅妝齊抱紫檀槽石橊裙下從容久願拂餘香到緼袍

解引【李宣古杜司空席上賦】春風【劉言史樂府雜詞】靑銅【長孫佐輔對鏡吟】瑞錦【鄭谷送進士韋序赴舉】紫陌【韋荘長安淸明】紅妝【王仁裕荊南席上詠胡琴妓】石橊【劉章詠蒲鞋】願拂【薛逢夜宴觀妓】

芙蓉花外夕陽樓無限神仙在上頭總把春山掃眉黛別含瓊露爽咽喉綠窓繡幌天將曉玊管金樽夜不休要喚麻姑同一醉醉時想得縱風流

芙蓉【趙嘏寒食遣懷】無眼【顧況送李秀才遊嵩山】總把【李商隱代贈】別含【曹松南海陪鄭司空遊荔園】緑窓【徐鉉月眞歌】玊管【杜牧南樓夜】要喚【曹唐王逺宴麻姑蔡經宅】醉時【魏承班滿宮花】

花鬟月鬢緑云重不競春妖冶態濃鸚鵡杯中浮竹葉鴛鴦帳裏暖芙蓉教移蘭燭頻羞影慢束羅裙半露胸定是風光牽宿醉靜眠珍簟起來慵

花鬟【張泌臨江仙】不競【李紳重臺蓮】鸚鵡【駱賓王代王靈妃贈李榮】鴛鴦【杜牧送人】教移【韓偓詠浴】慢束【周濆逢鄰女】定是【沈佺期奉和春日幸望春宮】靜眠【毛熙震浣溪紗】

幾回拋卻繡工夫試共卿卿語笑麤香汗輕塵污顏色綺羅纎縷見肌膚得成蝴蝶尋花樹莫羨鴛鴦入畫圖直置心親無貌敬人生實事是歡娛

幾回【秦韜玉燕子】試共【孫棨題妓王福娘墻】香汗【杜甫白絲行】綺羅【歐陽烱浣溪紗】得成【元稹放言】莫羨【吳融池上雙鳬】直指【韓愈寒食日出遊】人生【白居易老夫】

自有池荷作扇搖紅薔薇映碧芭蕉瓊墀繡帳開明月珠箔銀鉤對防橋直遣麻姑與搔背偶逢神女學吹簫長來枕上牽情思枕上芳辰豈易消

自有【司空圖偶書】紅薔【韓偓深院】瓊墀【李涉醉中贈崔膺】珠箔【溫庭筠懷眞珠亭】直遣【李商隱海上】偶逢【陸暢解內人嘲】長來【薛濤秋泉】枕上【皮日休病中美景頗阻追遊】

美人吹滅畫堂燈素影峨峨明月升十軸輕綃圍夜玉一牀珍簟展春冰同心攜手今如此照眼牽情欲不勝欹枕醉眠成戲蝶共尋花思極飛騰

美人【章碣對月】素影【富嘉謨明冰篇】十軸【韋楚老江上蚊子】一牀【和凝宮詞】同心【徐鉉題白鷺洲江鷗送陳君】照眼【楊巨源和杜中丞西禪院看花】欹枕【劉禹錫覽董評事思歸之什因贈】共尋【陸防奉和襲美臥疾感春】

朱戶深沈別徑開花飛何處好池臺偶因明月淸風夜曽向金扉玊砌來縱態迷歡心不足濃妝美笑面相偎云情自鬰爭同夢拂曙殘鶯百囀催

朱戶【方幹題睦州郡中千峯榭】花飛【羅鄴下第】偶因【白居易閒臥有所思】曽向【溫庭筠題西平王舊賜屏風】縱態【毛熙震臨江仙】濃妝【劉商詠雙開蓮花】云情【魚機逸句】拂曙【錢起鋤藥詠】

琪樹西風枕簟秋碧天如水倚紅樓漸消醉色朱顏淺轉覺情深玊體柔片片行雲著蟬鬢依依殘月下簾鉤眼前有景道不得畫向丹靑也合羞

琪樹【許渾秋思】碧天【李益詣紅樓院尋廣宣不遇畱題】漸消【張籍蘓州江岸畱別樂天】轉覺【呂嵓漁父詞】片片【盧照鄰長安古意】依依【王昌齡靑樓怨】眼前【李白登黃鶴樓】畫向【花蕋夫人宮詞】

一枕齊紈海月明玊肌無疹六銖輕香蠟燭時時暗風弄紅蕉葉葉聲云解有情花解語繡難相似畫難成與君便是鴛鴦侶雙宿雙飛過一生

一枕【譚用之江館秋夕】玉肌【鄭仁表贈妓仙哥】香【徐鉉夢遊】風弄【杜荀鶴閩中秋思】云解【韋荘淸平樂】繡難【方幹朱秀才庭際薔薇】與君【溫庭筠偶遊】雙宿【無名氏雜詩】

看取妖容露雪肌膩於瓊粉白於脂堪臨薤簟間憑月斜背銀釭半下帷洛浦風光何所似楚天雲雨盡堪疑此時不敢分明道惟有妝樓明鏡知

看取【呂巖漁父詞沐浴】膩於【皮日休詠白蓮】堪臨【陸防以竹夾膝寄襲美】斜背【白居易臥聽法曲霓裳】洛浦【沈佺期遙同杜員外審言過嶺】楚天【李商隱有感】此時【韓偓嬝娜】惟有【陳陶水調詞】

再整魚犀攏翠簮正燻龍麝暖鴛衾朝來始向花前覺暖處偏知香气深曽恨夢中無好事不將今日負初心小憐玉體橫陳夜報爾千金與萬金

再整【韓偓詠浴】正燻【司空圖白菊雜書】朝來【元稹宿醉】暖處【盧綸古艷詩】曾恨【羅隱逼試投所知】不將【魏扶貢院題】小憐【李商隱北齊】報爾【韋荘女僕阿汪】

春風吹我入仙家舞榭妝樓處處遮繡戶逺籠寒熖重簾鉤半捲緑陰斜粉香汗濕瑤琴軫腕白膚紅玉筍芽引得嬌鶯癡不去惹他頭上海棠花

春風【劉兼再看光福寺牡丹】舞榭【劉禹錫楊栁枝詞】繡戶【徐夤詠簾】簾鉤【徐鉉栁枝詞】粉香【趙鸞鸞酥乳】腕白【韓偓詠手】引得【裴諧觀修處士畫桃花圖歌】惹他【成彥雄栁枝詞】

垂肩嚲袖太憨生脈脈悠悠倚檻情翠滑寶釵簮不得水波文襖造新成芳樽細浪傾春綠紅蠟香煙撲畫楹昨夜東風還入戶小樓腰褥怕單輕

垂肩【虞世南應詔嘲司花女】脈脈【戎昱中秋夜登樓望月寄人】翠滑【李賀美人梳頭歌】水波【白居易新制綾襖成】芳樽【溫庭筠夜宴謡】紅蠟【李洞韋郎中先夢六赤後因打葉子以詩上】昨夜【郎士元贈韋司直】小樓【元稹友封體】

巫峽歸云夢又防幾株芳樹昨畱歡月臨髙閣簾無影粉落香肌汗未幹秦鏡欲分愁墮鵲翠蛾羞照恐驚鸞不如不遇傾城色相見時難別亦難

巫峽【李建勲落花】幾株【羊士諤州民有獻杏者瑰麗溢目因感花未幾聊以成詠】月臨【吳融月夕追事】粉落【崔玨有贈】秦鏡【魚機書情寄李子安】翠蛾【薛逢貧女吟】不如【白居易李夫人】相見【李商隱無題】

嬝娜腰妓澹薄妝窓窓院院戶相當三花秀色通春幌一曲歌聲繞翠梁每到月圓思共醉不因風起也聞香昨宵綺帳迎韓壽卻有餘薰在繡囊

嬝娜【韓偓嬝娜】窓窓【王建宮詞】三花【劉禹錫酬令狐相公寄賀遷拜之作】一曲【曹松夜飲】每到【張蠙十五夜與友對月】不因【羅虯比紅兒詩】昨宵【喬知之倡女行】卻有【陸防鄴宮詞】

嫩紅雙臉似花明飛燕身輕未是輕楚雨含情皆有托禦香聞气不知名黃金鸂當筵睡白雪猧兒拂地行長憶小樓風月夜玉杯春暖許同傾

嫩紅【顧夐遐方怨】飛燕【新林驛女擊盤歌】楚雨【李商隱梓州罷吟寄同捨】禦香【韓偓偶見】黃金【章碣陪浙西王侍郎夜宴】白雪【王涯宮詞】長憶【白居易寄題忠州小樓桃花】玉杯【方幹新安殷明府家樂方響】

澹煙斜月照樓低樓上人扶下玉梯何處閒教鸚鵡語夜來曾伴鳳凰棲翠鈿貼靨輕如笑畫燭燒蘭暖復迷猶帶春酲懶相送流鶯已向樹邊啼

澹煙【溫庭筠贈知音】樓上【王建宮詞】何處【白居易鄰女】夜來【馬戴襄陽席上呈於司空】翠鈿【花蕋夫人宮詞】畫燭【薛能吳姬】猶帶【元稹襄陽爲盧竇紀事】流鶯【錢起山花】

更卜同衾一兩宵月窓風簟夜迢迢不堪爉炬燒殘淚願作輕羅著細腰云髮素顏猶盼睞煙鬟紅袖恃嬌嬈荒淫卻入陽臺夢魄攝魂飛骨亦銷

更卜【白居易喜楊六侍禦同宿】月窓【許渾秦樓曲】不堪【王周泊巴東】願作【劉希夷公子行】云髮【韋應物黿頭山神女歌】煙鬟【羅鄴聞友人入越幕】荒淫【袁郊云】魄攝【釋貫休懷王慥使君】

合眼逢君一夜歡芙蓉面上粉猶殘縱爲夢裏相隨去爭柰人前忍笑難偶語閒攀芳樹立轉身應把淚珠彈情知防污投泥玉不敢公然子細看

合眼【元稹長灘夢李紳】芙蓉【施肩吾冬詞】縱爲【李白繋潯陽上崔相渙】爭柰【唐彥謙北齊】偶語【白居易酬劉五主簿】轉身【韓偓復偶見】情知【劉禹錫懷妓】不敢【李商隱天平公座中呈令狐令公】

東樓日出照凝酥曾伴瑤花近玉壺比目鴛鴦眞可羨黃鶯百舌正相呼此時欲別魂俱斷昨夜邀歡樂更無好是向人柔弱處薄羅衫子透肌膚

東樓【白居易雪中卽事答防之】曾伴【釋貫休鷺鴛有懷】比目【盧照鄰長安古意】黃鶯【牛殳琵琶行】此時【韓偓五更】昨夜【杜甫戲贈閿鄕秦少公短歌】好是【毛熙震浣溪紗】薄羅【花蕋夫人宮詞】

夜色才侵已上牀雨沾雲惹侍襄王覺來依舊三更月過去惟畱一陣香已厭交歡憐枕席有時顚倒著衣裳天明又作人間別懶對菱花暈曉妝

夜色【元稹雜憶】雨沾【杜牧羊欄浦夜陪宴防】覺來【劉兼夢歸故園】過去【韋荘鄜州遇寒食城外醉吟】已厭【孟浩然春情】有時【杜甫至日遣興奉寄北省舊閣老】天明【徐鉉夢逰】懶對【韓偓閨怨】

含羞迎夜復臨臺君若來時近夜來單影可堪明月照兩情惟恐曙光催籠中嬌鳥暖猶睡山下碧桃春自開應被百花撩亂笑殷勤相送出天臺

含羞【李商隱畱贈畏之】君若【杜羔妻趙氏夫下第】單影【吳融上陽宮辭】兩情【羅隱七夕】籠中【溫庭筠春曉曲】山下【許渾緱山廟】應被【熊孺登祗役遇風謝湘中春色】殷勤【曹唐仙子送劉阮出洞】

合是愁時亦不愁只將羞澀當風流一雙笑靨嚬香蕋十五紅妝侍綺樓小鳳戰箆金颭灩繡檀廻枕玊雕鎪向人𨿽道渾無語眼意心期卒未休

合是【白居易嵗暮道情】只將【駱賓王代女道士王靈妃贈李榮】一雙【魏承班木蘭花】十五【張說贈崔二安平公樂世詞】小鳳【溫庭筠歸國遙】繡檀【李商隱富平少侯】向人【秦韜玉對花】眼意【韓偓靑春】

異國名香滿袖薫博山香重欲成云暖催衣上縫羅勝笑把花前出畫裙料得也應憐宋玉肯教容易見文君珍珠簾外梧桐影此地相看未忍分

異國【章孝標少年行】博山【溫庭筠博山】暖催【王建長安早春】笑把【杜牧詠襪】料得【李商隱席上作】肯教【李羣玉同鄭相並歌姬小飲】珍珠【白居易空閨怨】此地【李白風吹笙曲】

雲飄雨送到陽臺覺後精神尙未廻膩粉暗消銀鏤合瓊筵不醉玊交杯誰知春色朝朝好莫道遊蜂日日來悵望昔逢搴繡幔朱門深巷百花開

雲飄【白居易柘枝妓】覺後【王諲後庭怨】膩粉【女威聫句】瓊筵【李商隱可嘆】誰知【遜逖山陰縣西樓】莫學【方幹牡丹】悵望【韓偓詠手】朱門【劉禹錫傷循州渾尙書】

玊鉤簾下影沈沈繡戶紗窓北裏深輕笑自然生百媚買時應不惜千金淸弦脆管纎纎手碧海靑天夜夜心好是五更殘酒醒落花流水怨離琴

玉鉤【元稹酬樂天禁中玩月見寄】繡戶【楊巨源古意贈王常侍】輕笑【尹鶚淸平樂】買時【羅虯比紅兒詩】淸弦【白居易霓裳羽衣歌】碧海【李商隱嫦娥】好是【鄭合敬及第後宿平康裏】落花【李羣玉和張舎人送秦鏈師】

殘燭猶存月尙明與奴方便送卿卿緑鬟女伴含愁別玉色郎君弄影行蘭室絪緼香且結朱唇掩抑悄無聲早知有此關身事悔不天生解薄情

殘燭【李中春曉】與奴【韓偓偶見】緑鬟【殷堯藩宮人入道】玉色【施肩吾望騎馬郎】蘭室【錢起畫鶴篇】朱唇【栁宗元渾鴻臚宅聞歌效白紵】早知【秦韜玉春遊】悔不【顧甄逺惆悵詩】

翡翠爲樓金作梯夜來曽有鳳凰棲鮫綃霧縠籠香雪鶯錦蟬羅撒麝臍見我佯羞頻照影爲他沈醉不成泥春風流水還無賴何事桃源路忽迷

翡翠【李白別內赴徵】夜來【元稹襄陽爲盧竇紀事】鮫綃【魏承班漁歌子】鶯錦【和凝宮詞】見我【李商隱蝶】爲他【張泌浣溪紗】春風【曹唐遊仙詩】何事【張賁和襲美醉中先起】

頭上鴛釵雙翠翹鈿波悠漾並鴛嬌卻嫌脂粉污顏色何必珍珠慰寂寥檀的慢調銀字管玉纎時急繡裙腰曽陪雨夜同歡席惟有衣香染未消

頭上【韋應物長安道】鈿波【皮日休重題後池】卻嫌【杜甫虢國夫人】何必【江采蘋謝賜珍珠】檀的【徐弦夢遊】玉纎【毛熙震浣溪紗】曽陪【魚機左名塲自澤州至京使人傳語】惟有【李商隱梓州罷吟寄同捨】

誰知才子忽相尋一炷胡香抵萬金無路從容陪語笑有時惆悵值云陰但將竹葉消春恨應共桃花說舊心別易防難君且住蘭膏光裏兩情深

誰知【李端野寺病居喜盧綸見訪】一炷【溫庭筠馬嵬佛寺】無路【杜甫至日遣興】有時【裴夷直同樂天中秋洛河玩月】但將【韋荘題袁州謝秀才所居】應共【釋齊已早鶯】別易【施肩吾遇李山人】蘭膏【和凝臨江仙】

北堂紅艸盛丰茸云想衣裳花想容鳳女顚狂成久別情人邂逅此相逢濃香秀色深能淺慢臉嬌蛾纎復穠斜拔玊釵燈影畔蜂須蟬翅薄松松

北堂【劉希夷江南曲】云想【李白淸平調】鳳女【李商隱和韓錄事送宮人入道】情人【韋應物送倉部蕭員外院長】濃香【錢起鋤藥詠】慢臉【岑參田使君美人舞如蓮花北鋌歌】斜拔【張祜贈內人】蜂須【王建宮詞】

美人簾下妬盈盈今日消魂事可明多爲過防成後悔惟將舊物表深情黃金盒裏盛紅雪碧玊盤中弄水晶鸚鵡偸來話心曲傍簾呼喚勿髙聲

美人【羅鄴早梅】今日【吳商皓北邙山】多爲【韓偓妬媒】惟將【白居易長恨歌】黃金【王建宮詞】碧玉【郭震蓮花】鸚鵡【張碧美人梳頭】傍簾【花蕋夫人宮詞】

獨自嬋娟色最濃一枝嬌臥醉芙蓉柔腸早被秋眸割倦枕徐欹寶髻松曉夢未離金夾膝殘香猶暖繡燻籠請君細看風流意半在眉間半在胸

獨自【李涉竹枝詞】一枝【閻選虞美人】柔腸【李商隱李夫人】倦枕【韓偓晝寢】曉夢【溫庭筠晚坐寄友人】殘香【孫光憲浣溪紗】請君【張旭栁】半在【雍陶憶山寄僧】

玉面紅妝本姓秦每憐容貌宛如神芙蓉院外新經雨玳瑁簾中別作春嬌淚半垂珠不破蛾眉罷掃月仍新花間對語應相問何況親逢絕世人

玊面【宋之問和趙員外桂陽橋遇佳人】毎憐【程元淑妾薄命】芙蓉【趙嘏南池】玳瑁【沈佺期七夕曝衣篇】嬌淚【薛能吳姬】蛾眉【程良文獄中書情上使君】花間【韋荘燕來】何況【溫庭筠龍尾驛婦人圖】

羅幌淸風到曉開夕陽猶帶舊樓臺不知玊質雙棲處便覺春光四面來秦女樹前花正發文君機上錦初裁美人美酒長相逐爲我殷勤送一杯

羅幌【包何同閻伯均宿道士觀有述】夕陽【元稹遭風二十韻】不知【釋貫休寄鄭道士】便覺【令狐楚遊春詞】秦女【李頻聞金吾妓唱梁州】文君【徐夤憶牡丹】美人【劉禹錫夜宴福建盧侍郎宅】爲我【白居易醉別程秀才】

半胸酥嫩白雲饒背面羞人鳳影嬌好似文君還對酒始知嬴女善吹簫舞衫斜捲金條脫攏髩新收玊步搖聞道神仙不可接魂隨暮雨此中銷

半胸【李洞贈龎錬師】背面【章孝標柘枝】好似【白居易盧侍禦小妓乞詩】始知【杜甫玉臺觀】舞衫【牛嶠應天長】攏髩【韓偓浣溪紗】聞道【張說送梁六自洞庭作】魂隨【劉商代人村中悼亡】

沈水燻衣白璧堂畫簾垂地紫金牀二年芳思隨雲雨半夜潛身入洞房涼月照窓欹枕倦輕花委砌惹裾香多情更有分明處紅縷綃中玉釧光

沈水【胡宿侯家】畫簾【羅虯比紅兒詩】二年【羅鄴秋日畱題蔣亭】半夜【韓偓五更】涼月【方幹揚州寓居郝氏林亭】輕花【駱賓王代女道士王靈妃贈道士李榮】多情【鄭谷蠟燭】紅縷【劉言史偶題】

花衫對舞鳳凰紋蟬髩臨風墮綠云紗幔薄垂金麥穗靑絲髙綰石橊裙江妃玉佩畱爲念荀令香鑪可待燻莫恃芙蓉開滿面錦衾深媿卓文君

花衫【章孝標少年行】蟬髩【楊巨源觀妓人入道】紗幔【花蕋夫人宮詞】靑絲【羅虯比紅兒詩】江妃【王翰賦得明星玉女壇送亷察尉華陰】荀令【李商隱牡丹】莫恃【李咸用媫妤怨】錦衾【陳陶答蓮花妓】

不趂音聲自趂嬌芙蓉帳暖度春宵卻教鸚鵡呼桃葉引得黃鶯下栁條垂手亂翻雕玊佩背燈初解繡裙腰紗窓月影隨花過須把風流暗裏消

不趂【元稹舞腰】芙蓉【白居易長恨歌】卻教【方幹贈趙崇侍禦】引得【胡令能觀鄭州崔郎中諸妓繡樣】垂手【李商隱牡丹】背燈【韓偓浣溪紗】紗窓【馮延已菩薩蠻】須把【李山甫栁】

應知蟢子上羅巾羨殺烏龍臥錦裀願得侍兒爲道意可憐仙女愛迷人冰肌玉骨淸無汗珠襻香腰穩稱身莫向尊前惜沈醉千般嬝娜不勝春

應知【韓翃送襄垣王君歸南陽別墅】羨殺【李商隱重有戲贈任秀才】願得【畢曜古意】可憐【施肩吾晚春送王秀才遊剡川】冰肌【蜀主孟昶避暑摩訶池上】珠襟【權徳輿雜興】莫向【韋荘江上別李秀才】千般【劉言中看山木花】

兩朶芙蓉鏡裏開一時傳喜到妝臺金窓繡戶長相見玉漏銅壺且莫催每度暗來還暗去等閒偸入又偸廽良宵更有多情處婢報天寒潑酒醅

兩朶【魚機重陽阻雨】一時【韓漑鵲】金窓【李白雙燕離】玉漏【崔液上元夜】每度【王建長安早春】等閒【元稹劉阮妻】良宵【劉兼海棠花】婢報【白居易贈皇甫庻子】

繡戶徘徊明月光月明還照半張牀豈知侍女簾帷外暫醉佳人錦瑟傍肌骨細勻紅玉軟髻鬟狼籍黛眉長袴花自似秋云薄惹得巫山夢裏香

繡戶【沈佺期古歌】月明【元稹嘉陵驛】豈知【韓偓詠浴】暫醉【杜甫曲江對雨】肌骨【和凝臨江仙】髻鬟【韋荘江城子】袴花【白居易元九以緑絲布白輕容見寄】惹得【李羣玊贈人】

小樓才受一牀橫指滑音柔萬種情羅帳四垂紅燭背香雲雙颭玊蟬輕窓前人靜偏宜夜枕上相看直到明兩意定知無說處醉聞花气睡聞鶯

小樓【杜牧宣州開元寺南樓】指滑【殷堯藩聞箏歌】羅帳【韓偓聞雨】香雲【和凝宮詞】窓前【徐鉉夢遊】枕上【油蔚贈別營妓卿卿】兩意【李山甫貧女】醉聞【元稹春曉】

簾鉤纎掛玊蔥條深鎖東風貯阿嬌月若半環云若吐花如雙臉栁如腰粉融香汗流山枕妝發秋霞戰翠翹整頓衣裳皆著卻黛眉偎破未曽描

簾鉤【花蕋夫人宮詞】深鎖【何希堯海棠】月若【韓偓南浦】花如【顧夐荷葉杯】粉融【牛嶠菩薩蠻】妝發【李洞贈龎鏈師】整頓【王建宮詞】黛眉【和凝楊栁枝】

芙蓉行障掩燈光小簟風來薤葉涼素魄近成班女扇重幃深下莫愁堂窓前月過三更後衣上花兼百艸香月不長圓花易落轉添秋夜夢魂狂

芙蓉【劉方平烏棲曲】小簟【陸防閒書】素魄【李端和李舍人直中書對月見寄】重幃【李商隱無題】窓前【劉得仁秋夜】衣上【李中思朐陽春遊感舊】月不【吳融詠情】轉添【孫光憲遐方怨】

芳年【十三首】

閨裏佳人年十餘枇杷花下閉門居金釵醉就胡姬畫云髻慵邀阿母梳珠樹重行憐翡翠玊輪依舊養蟾蜍今朝社日停鍼綫碧瑣窓前學艸書

閨裏【李白搗衣篇】枇杷【王建一作胡曽寄蜀薛濤校書】金釵【溫庭筠贈袁司錄】云髻【孫棨贈妓人王福娘】珠樹【李商隱飲席戲贈同捨】玉輪【羅隱中秋夜不見月】今朝【張籍吳楚歌詞】碧瑣【花蕋夫人宮詞】

十二抽鍼能繡裳衣裳未了剪刀忙玉容渾似羞來客蓮帳無因見女郎盈手水光寒不濕入簾花气靜難忘剰鋪牀席春眠處龍麝燻多骨亦香

十二【白居易簡簡吟】衣裳【項斯遙裝夜】玉容【羅隱息夫人廟】蓮帳【張綺和三鄕詩】盈手【李羣玉望月懷友】入簾【羅虯比紅兒詩】剰鋪【元稹和樂天重題別東樓】龍麝【薛能吳姬】

十三初學擘箜篌蜀栁絲絲羃畫樓家醖滿瓶書滿架碧天如鏡月如鉤宓妃腰細才勝露韓壽香焦亦任偸慢靸輕裙行欲近只能歡笑不能愁

十三【王建宮詞】蜀栁【司空圖燈花】家醖【白居易香山寺】碧天【溫庭筠西江貽釣叟騫生】宓妃【李商隱蜂】韓壽【韓偓閨情】慢靸【薛能舞者】只能【劉兼春晚寓懷】

娉娉嬝嬝十三餘晝泥琴聲夜泥書拾翠總來芳樹下邀歡不厭栁條初煙開蘭葉香風暖簾捲池心小閣虛只是嬌羞弄花鳥得人憐處且生疎

娉娉【杜牧贈別】晝泥【楊乘牓句】拾翠【萬齊融上已緑潭篇】邀歡【吉皎七老防詩】煙開【李白鸚鵡洲】簾捲【李珣臨江仙】只是【權徳輿薄命篇】得人【孫光憲浣溪紗】

花面了頭十三四憐渠已解詠詩章風前颺影疑廻雪樓上嬌歌裊夜霜羅帶繡裙輕好系紗窓綺幔暗聞香隔年擬待春消息綰得同心欲寄將

花面【劉禹錫寄贈小樊】憐渠【白居易聞兒詠詩】風前【武三思仙鶴篇】樓上【羅虯比紅兒詩】羅帶【徐夤尙書筵中】紗窓【崔顥邯鄲宮人怨】隔年【王初春日詠梅花】綰得【唐彥謙無題】

年初十五最風流錦袖紅妝擁上樓暗裏回眸深屬意情來對鏡嬾梳頭翠釵照曜銜云發明月嬋娟掛玊鉤從此枕中惟有夢願爲雙鳥泛中洲

年初【花蕋夫人宮詞】錦袖【於鵠公子行】暗裏【李珣南鄕子】情來【李冶得閻伯鈞書】翠釵【上官儀和太尉戲贈髙陽公】明月【曹松七夕】從此【曹唐送劉尊師只詔闕庭】願爲【李白搗衣篇】

才可容顏十五餘每憂風舉倩持裾海棠花底三年住荳蔲梢頭二月初寶髻巧梳金翡翠瑣窓還詠碧蟾蜍殷勤遺下輕綃意欲報瓊瑤恨不如

才可【王維洛陽女兒行】每憂【孫棨贈妓人王福娘】海棠【崔塗海棠圖】荳防【杜牧贈別】寶髻【章孝標貽美人】瑣窓【吳融禁直偶書】殷勤【李莭度姬書紅綃帕】欲報【司空曙酬張芬有赦後見贈】

秦蛾十六語如弦語到天明竟未眠星靨笑偎霞臉畔犀梳斜嚲鬢云邊朝陽初上黃金屋晚照重登白玊筵曽伴一樽臨小檻東風沈醉百花前

秦娥【韓琮春愁】語到【白居易遇防之於峽中賦贈】星靨【和凝山花子】犀枕【唐彥謙無題】朝陽【花蕋夫人宮詞】晚照【湯悅送鄧王牧宣城】曽伴【徐夤詠扇】東風【韓翊送髙別駕歸汴州】

依約年應十六七栁眉梅額靚妝新願畱今日交歡意亦是當時絕世人蘸甲遞傷纎似玉重裀襯枕暖於春朝朝暮暮陽臺下云滿衣裳花滿身

依約【元稹和樂天示楊瓊】栁眉【吳融還俗尼】願畱【包佶戲題諸判宮防壁】亦是【李白中山孺子妾歌】蘸甲【徐鉉夢遊】重裀【白居易日髙臥】朝朝【韋荘謁巫山廟】云滿【殷堯藩贈歌人郭婉】

金雀鵶鬟年十七酒酣雙臉卻微紅名題小篆矜垂露花學嚴妝妒曉風閒引鴛鴦芳徑裏先過翡翠寶房中從來天下推尢物韶艷朱顏竟不同

金雀【李紳鶯鶯歌】酒酣【韓偓和嘆白菊衰謝】名題【徐鉉送應之道人歸江西】花學【章孝標古行宮】閒引【馮延已謁金門】先過【劉廷琦奉和聖制瑞雪篇】從來【劉禹錫和牛思黯憶南荘】韶艷【栁宗元始見白髮題海石橊】

十八年來墮世間春情不斷若連環菱花綬帶鴛鴦簇金尾屏風孔雀閒含笑試彈紅蕋調背人多整緑雲鬟最憐煮茗相畱處鸚鵡誰教轉舌關

十八【李商隱曼倩】春情【李頻春日思歸】菱花【韋荘搗練篇】金尾【溫庭筠偶遊】含笑【和凝宮詞】背人【楊巨源大堤曲】最憐【李中夏日書依上人壁】鸚鵡【花蕋夫人宮詞】

窈窕年華方十九夜深偸送好聲來紫金地上三更月白玉堂前一樹梅酒蕩襟懷微駊騀手拈裙帶獨徘徊春心莫共花爭發笑指庭花昨夜開

窈窕【孫光憲應天長】夜深【白居易松樹】紫金【釋貫休秋夜懷嵩少】白玉【維翰春女怨】酒蕩【韓偓多情】手拈【顧夐荷葉杯】春心【李商隱無題】笑指【成彥雄曉】

念爾年來方二十滿頭猶自插花枝燈前再覽靑銅鏡席上還飛白玉巵半恨半嗔廽面處相偎相倚看人時如今正好同歡樂補貼平生得事遲

念爾【李渤喜弟淑至】滿頭【劉得仁悲老宮人】燈前【施肩吾收妝詞】席上【楊敬述夏日遊石淙山】半恨【孫光憲浣溪紗】相偎【李郢自水口入茶山】如今【李白江夏行】補貼【白居易追歡偶作】

香屑集卷十三

欽定四庫全書

香屑集卷十四

中允黃之雋撰

賦得閒情【三十八首】

無心裁曲臥春風何事吹簫向碧空彷佛不離燈影外思量應在月明中金丹擬駐千年貌蠟燭猶殘一寸紅花紙瑤椷松墨字閒來吟繞牡丹叢

無心【李賀南園】何事【王維敕借岐王九成宮暑應敎】彷佛【項斯張處士彈琴】思量【羅隱金陵夜泊】金丹【韋應物送宮人入道】蠟燭【溫庭筠晚坐寄友人】花紙【白居易送蕭鏈師】閒來【杜荀鶴中山臨上人院觀牡丹】

說著瑤臺總淚垂轉難相見轉難思紅樓翠幙知多少南國東鄰各一時自嘆馬卿常帶疾非關宋玉有微詞綺琴白雪無心弄結托蕭娘只在詩

說著【韋應物送宮人入道】轉難【白居易裴令公席上贈別夢得】紅樓【羅隱廣陵開元寺作】南國【羅虯比紅兒詩】自嘆【崔峒送馮八將軍歸滑臺幕府】非關【李商隱有感】綺琴【包何同閻伯均宿道觀】結托【元稹贈別楊員外巨源】

隴禽山曉隔簾呼許到風前月下無安得千金遺侍者且隨五馬覓羅敷至誠無語傳心印相見休言有淚珠好是紅牕風月夜髙燒銀燭臥流蘇

隴禽【羅鄴贈韋徳孫判官】許到【趙嘏十無詩寄桂府楊中丞】安得【文茂春日寄晁采】且隨【白居易代諸妓贈送周判官】至誠【韓偓厭花落】相見【歐陽烱浣溪紗】好是【孟昌期妻孫氏謝人送酒】髙燒【馮延已金錯刀】

魂消千片玉樽前冰雪顏容桃李年菱鏡也知移艷態寶釵長欲墜香肩柳遮門戶橫金鎖桐下空堦疊緑錢想得佳人微啟齒茶敎纖手侍兒煎

魂消【張泌河傳】冰雪【武元衡代佳人贈張郎中】菱鏡【劉兼秋夕書懷】寶釵【孫光憲浣溪紗】柳遮【李山甫公子家】桐下【陸蒙和襲美初冬偶作】想得【韓偓荔支】茶敎【白居易池上逐涼】

織錦機邊鶯語頻采蘭山上綺羅身須教碧玉羞眉黛幾見星妃度襪塵萬種保持圖永逺一塲閒事莫因循若能許解相思佩栲栳量金買斷春

織錦【溫庭筠楊柳枝】采蘭【皮日休館娃宮懷古】須教【白居易喜小樓西新柳抽條】幾見【王初銀河】萬種【孫光憲浣溪紗】一塲【李山甫遊俠兒】若能【何光逺答龍女】栲栳【盧廷讓樊川寒食】

粉堞彤軒畵障西紅欄碧甃防銀泥誰言瓊樹朝朝見自在嬌鶯恰恰啼翠羽帳中人夢覺刺桐花下路髙低無身尙擬魂相就海上三山去不迷

粉堞【曹唐長安客捨敍邵陵舊宴】紅欄【白居易答微之見寄】誰言【李商隱南朝】自在【杜甫江畔獨步尋花】翠羽【無名氏雜詩】刺桐【方幹題畵建溪圖】無身【元稹寄樂天】海上【李中貽廬山王尊師】

花邊春水水邊樓一半珠簾掛玉鉤難見秪因能送喜漸來爭忍不回頭庭前芍藥妖無格牀上摴蒲宿未收若向此中求薦枕定知神女謝風流

花邊【白居易題池西小樓】一半【馮延已采桑子】難見【徐夤燈花】漸來【羅隱登瓦官寺閣】庭前【劉禹錫賞牡丹】牀上【薛能並州】若向【李扣風題閻敬愛詩後】定知【武元衡贈佳人】

妙妓新行峽雨回嶺雲微步下陽臺霓旌玉佩參差轉珠箔銀屏迆邐開從此不知蘭麝貴相期共鬭管弦來春風一夜吹香夢欲結靈姻愧短才

妙妓【韓偓錫宴日作】嶺雲【羅虯比紅兒詩】霓旌【王轂玉樹曲】珠箔【白居易長恨歌】從此【裴思謙及第後宿平康裏】相期【孟浩然春情】春風【武元衡春興】欲結【潘雍贈葛氏小娘子】

乍入深閨玳瑁筵兩重門裏玉堂前女蘿力弱難逢地桐葉風翻欲夜天只爲從來偏防惜可能無礙最團圓芙蓉帳小云屏暗明月相隨何處眠

乍入【權徳輿秋閏月】兩重【韓偓想得】女蘿【曹鄴碧潯宴上有懷知已】桐葉【白居易祕省後防】只爲【司空圖喜山鶴初歸】可能【張籍題月臺觀】芙蓉【劉長卿昭陽曲】明月【髙適賦得還山吟送沈四山人】

宜在紗窓繡戶中畫樓西畔桂堂東丁當玉佩三更雨簇金梭萬縷紅蝴蝶有情牽曉夢麝臍無主任春風殷勤爲訪桃源路一水盈盈路不通

宜在【韓偓恩賜櫻桃分寄朝士】畫樓【李商隱無題】丁當【髙蟾偶作】簇【溫庭筠織錦詞】蝴蝶【羅隱下第寄張坤】麝臍【皮日休揚州看辛夷花】殷勤【孟浩然髙陽池送朱二】一水【白居易除官赴闕畱贈微之】

蘭蕙芬芳見玉姿帶風楊柳認蛾眉不眠特地重相憶欲詠無才是所悲曲項琵琶催酒處深紅衫子映門時再遊巫峽知何日雲雨荒臺豈夢思

蘭蕙【劉谷和三鄕詩】帶風【魚機代人悼亡】不眠【馮延已歸國謠】欲詠【韓偓見花】曲項【周曇詠史簡文帝】深紅【徐凝玩花】再遊【白居易寄題忠州小樓桃花】雲雨【杜甫永懷古迹】

遲日新妝遊冶娘洛川依舊好風光十分春水雙檐影百葉蓮花萬里香夢寐幾回迷蛺蝶煙波無計學鴛鴦晚來悵望君知否明月虛眠昨夜牀

遲日【劉言史偶題】洛川【張綺和三鄕詩】十分【徐夤門外閒田有泉源因築直堤】百葉【李洞題晰上人賈島詩卷】夢寐【杜牧寄浙東韓八評事】煙波【劉兼江樓望鄕寄內】晚來【白居易惜落花】明月【梁鍠代徵人妻喜夫還】

花恨紅腮柳妒眉前年曽見兩鬟時風流肯落他人後春思翻敎阿毋疑蟬鬢鳯釵慵不整牙牀角枕睡常遲何時斗帳濃香裏結作雙葩合一枝

花恨【段成式戲髙侍禦】前年【劉禹錫防州實使君見示悼妓詩】風流【李白流夜郎贈辛判官】春思【和凝采桑子】蟬鬢【李后主應天長】牙牀【白居易臥聽法曲霓裳】何時【韓偓有憶】結作【韋莊合歡蓮花】

繡被應羞徹夜燻霏紅沓翠曉氛氳燕支桃頰梨花粉秋水蓮冠春艸裙解佩空憐鄭交甫當壚仍是卓文君愁來欲奏相思曲堪與鴛鴦覺後聞

繡被【羅虯比紅兒詩】霏紅【孟浩然送王七尉松滋得陽臺云】燕支【崔塗初識梅花】秋水【白居易和殷協律琴思】解佩【李康成玉華仙子歌】當壚【李商隱杜工部蜀中離席】愁來【崔顥代閨人答輕薄少年】堪與【陸龜蒙玩金鸂戲贈襲美】

月過花西尙未眠夜深閒到防門邊石家蠟燭何曽剪嬴女銀簫空自憐酬贈旣無靑玉案風流合在紫微天一雙笑靨才回面心火因君特地燃

月過【陸龜蒙和襲美木蘭院】夜深【元稹憶事】石家【李商隱牡丹】嬴女【王翰賦得明星玉女壇送廉察尉華陰】酬贈【皮日休酬魯望見迎緑罽】風流【白居易見於給事詩戲贈】一雙【魚機浣紗廟】心火【韓偓偶見背面是夕兼夢】

登墻豈復有人窺曾睹夭桃想玉姿更憶幽窓凝一夢不堪離恨入雙眉鴛鴦艷錦初成匹孔雀羅衫付阿誰三寸紅牋替傳語數番猶得裹相思

登墻【吳融宋玉宅】曾睹【魚機代人悼亡】更憶【陸龜蒙重憶白菊】不堪【韋莊宿泊孟津寄三堂友人】鴛鴦【溫庭筠織錦詞】孔雀【張祜感王將軍柘枝妓沒】三寸【李涉寄荊娘寫眞】數番【段成式寄溫飛卿牋紙】

莫把瑤池並曲江海棠當戶燕雙雙幽閨斜捲靑羅幙白日全含朱鳥窓拂水柳花千萬防經冬朮煎兩三缸玉堦寂歷朝無事閒讀仙書倚翠幢

莫把【徐夤杏園】海棠【裴廷蜀中登第答李摶】幽閨【歐陽烱菩薩蠻】白日【王翰古蛾眉怨】拂水【元稹過襄陽樓呈嚴司空】經冬【皮日休南陽廣文欲於荊襄卜居】玉堦【韋應物驪山行】閒讀【馬戴寄雲臺觀田秀才】

瑤臺無路可追尋花徑逶迆柳巷深井上新桃偸面色陌頭香騎動春心東鄰舞妓多金翠南國佳人怨錦衾試問酒旗歌板地相思一寄白頭吟

瑤臺【李逺失鶴】花徑【李商隱戲題友人壁】井上【文徳皇后春遊曲】陌頭【權徳輿薄命篇】東鄰【鄭谷貧女吟】南國【李紳城上薔薇】試問【李賀酬答】相思【錢起七盤嶺阻寇聞李端公先到南楚】

不是花迷客自迷紅綃帶緩緑鬟低庭前蛺蝶春方好砌下梧桐葉正齊今夜只應還寄宿本心誰道欲單棲莫教才子偏惆悵一臂初交又解攜

不是【李商隱飲席戲贈同舎】紅綃【白居易閨婦】庭前【薛能並州】砌下【趙虛舟戲贈】今夜【髙適寄宿田家】本心【羅虯比紅兒詩】莫教【王碩和三鄕詩】一臂【胡宿趙宗道歸輦下】

催促陽臺近鏡臺蓮花爲號玉爲腮簾垂粉閣春將盡日照房門帳未開願作輕風暗相觸不知香頸爲誰回百花時節敎人嬾爭柰流鶯喚起來

催促【賈島友人婚楊氏催妝】蓮花【蓮花妓獻陳陶處士】簾垂【李建勲宮詞】日照【白居易春眠】願作【元稹紫躑躅】不知【李商隱蝶】百花【徐凝讀逺書】爭柰【陸龜蒙偶作】

勝裏金花巧耐寒曉妝初罷倚欄幹若非羣玉山頭見直似瑤池會上看羅袖動香香不已連環要解解非難朱顏今日𨿽欺我十斛明珠亦易

勝裏【杜甫人日】曉妝【徐鉉柳枝詞】若非【李白淸平調】直似【羅虯比紅兒詩】羅袖【楊貴妃贈張云容舞】連環【周曇詠史君王后】朱顏【白居易戲答諸少年】十斛【司空圖歌者】

髻根松慢玉釵垂正是女郎眠覺時愁傍翠蛾深八字便將濃墨掃雙眉凝顰掩笑心相許鬭艷傳情世不知可惜鶯啼花落處故敎迢遞作佳期

髻根【韓偓松髻】正是【薛能折楊柳】愁傍【薛逢夜宴觀妓】便將【花蕋夫人宮詞】凝顰【顧況梁廣畵花歌】鬭艷【李咸用巫山髙】可惜【白居易快活】故教【李商隱辛未七夕】

字初分碧玉年倚風嬌怯醉腰偏秦嘉鏡有前時結韓壽香從何處傳莫唱艷歌凝翠黛深含媚靨裊朱弦不知入夜能來否樓上花枝笑獨眠

字【李羣玉醉後贈馮姬】倚風【崔魯蓮花】秦嘉【劉禹錫泰娘歌】韓壽【史鳯傳香枕】莫唱【陸龜蒙和醉中襲美先起】深含【劉言史贈陳長史妓】不知【皮日休文宴招潤卿】樓上【劉長卿賦得】

誰省春風見玉顏芙蓉脂肉綠雲鬟雪膚花貌參差是繡幌銀屏杳靄間翠幄密籠鶯未識畫梁幽語燕初還新齋結誓如相許十斛明珠也是閒

誰省【李郢張郎中宅戲贈】芙蓉【元稹劉阮妻】雪膚【白居易長恨歌】繡幌【徐鉉夢遊】翠幄【李中柴司徒宅牡丹】畫梁【孫光憲浣溪紗】新齋【李端題覺公新蘭若】十斛【羅虯比紅兒詩】

欲偸風景暫遊春直到花間始見人秋水爲神玉爲骨緑蘿如帳艸如裀可憐細麗難勝日贏得馨香暗上身見了又休眞似夢紅鸞不受世間塵

欲偸【白居易令公南莊】直到【朱灣尋隱者韋九山人】秋水【杜甫徐卿二子歌】緑蘿【許渾移攝太平寄前李明府】可憐【皮日休重題薔薇】贏得【李建勲重臺蓮】見了【吳融浙東筵上有寄】紅鸞【王建和蔣學士新授章服】

嬌嬈意緒不勝羞身帶春風立岸頭獨結香綃偸餉送續敎啼鳥說來由何當歸去重攜手此後相思幾上樓應是離魂雙不得淚珠時傍枕函流

嬌嬈【韓偓意緒】身帶【薛能蒲中霽後晚望】獨結【女光聯句】續敎【白居易潯陽春】何當【譚用之秋夜同友人話舊】此後【黃滔南海幕送韋侍禦赴闕】應是【陸龜蒙和襲美女墳湖】淚珠【袁不約病宮人】

舊窓風月更誰親石上靑苔思殺人處士不生巫峽夢少年應遇洛川神半身映竹輕聞語微步淩波暗拂塵此日相逢魂合斷緑楊宜作兩家春

舊窓【趙嘏別庥氏】石上【樓穎西施石】處士【蓮花妓獻陳陶處士】少年【韋莊和左司郎中】半身【韓偓復偶見】微步【羊士諤彭州蕭使君出妓夜宴】此日【黃滔江行遇王侍禦】緑楊【白居易欲與元八卜鄰先有是贈】

鈿暈羅衫色似煙未梳云髩臉如蓮水香剩貯金盆裏蘭沐初休曲檻前見倚小窓親襞染靜尋春譜認嬋娟驚鴻瞥過遊龍去只得相看不得憐

鈿暈【白居易燕子樓】未梳【花蕋夫人宮詞】水香【韓偓多情】蘭沐【孫光憲浣溪紗】見倚【陸龜蒙襲美以魚牋見寄】靜尋【陳陶竹】驚鴻【唐彥謙洛神】只得【裴諴新添戶楊柳枝詞】

莫敎雲雨晦陽臺銀鴨金鳬也變灰空遣橫波傳意緒偶因翻語得深猜寸心誓與長相守仙境那能卻再來今日看君顏色好愁眉和笑一時開

莫敎【武元衡贈歌人】銀鴨【韋檢夢後自題】空遣【歐陽烱春光好】偶因【韓偓妒媒】寸心【髙適秋胡行】仙境【曹唐仙子送劉阮出洞】今日【顧況行路難】愁眉【白居易醉中酬殷協律】

百尺鮫綃換好詩暮春欄檻有佳期嬋娟花艷無人及細膩風光我獨知翠袂半將遮粉臆黃金不惜買蛾眉人生心口宜相副鶯語丁寧已怪遲

百尺【羅隱防平公主舊第】暮春【李中柴司徒宅牡丹】嬋娟【畢曜情人玉淸歌】細膩【元稹寄舊詩與薛濤】翠袂【孫光憲浣溪紗】黃金【白居易感故張僕射諸妓】人生【李咸用和友人喜相遇】鶯語【楊巨源早春卽事呈劉員外】

柳綿相憶隔章臺倘有風情或可來帳裏鑪香春夢曉樹梢煙澹緑窓開但能爲雨心長在莫便乘鸞去不回何似浣紗溪畔住落花飛蝶共徘徊

柳綿【李商隱臨發崇讓宅紫薇】倘有【白居易招劉十九】帳裏【韓翃贈王隨】樹梢【徐夤回文詩】但能【魚機次光威裒韻】莫便【釋貫休寄天臺葉道士】何似【司空圖楊柳枝壽杯詞】落花【雍陶美人春風怨】

同有詩情自合親鳯銜瑤句蜀牋新殷勤畱滯緣何事消息佳期在此春阿母幾嗔花下語侍兒堪感路旁人忽看月滿還相憶惟願瓊枝入夢頻

同有【薛能贈解詩歌人】鳯銜【譚用之寄許下前管記王侍禦】殷勤【羅虯比紅兒詩】消息【韓偓新上頭】阿毋【魚機次光威裒韻】侍兒【宋之問和趙員外桂陽橋遇佳人】忽看【白居易正月十五夜東林寺學禪懷楊主簿】惟願【錢起過張成侍禦宅】

桃李花開覆井欄謝家門戶約花關綺筵金縷無消息羅袂紅巾復往還燈炧暗飄珠簌簌月輪長在桂春窓一覺風流夢須著人間比夢間

桃李【崔顥代閨人答輕薄少年】謝家【孫光憲浣溪紗】綺筵【羅隱金陵思古】羅袂【王勃落花落】燈炧【元稹通州下溪館夜別李景信】月輪【章碣下第有懷】春窻【李商隱閨情】須著【韓愈遣興】

水精簾外轉逶迆動靜防閒又怕疑早爲不逢巫峽夢何因重有武陵期美人扶踏金堦月侍女親擎玉酒巵莫怪當歡卻惆悵明朝拂曙與君辭

水精【宋之問明河篇】動靜【韓偓不見】早爲【李珣浣溪紗】何因【薛能牡丹】美人【顧況公子行】侍女【曹唐小遊仙詩】莫怪【曹鄴碧潯宴上】明朝【髙適寄宿田家】

孔雀東飛何處棲女墳湖北虎丘西一春夢雨常飄瓦百步新廊不踏泥簾外暖絲兼絮墮門前荷葉與橋齊𨿽然不是桃源洞晨肇重來路已迷

孔雀【李白廬江主人婦】女墳【張籍蘇州江岸畱別樂天】一春【李商隱重過聖女祠】百步【白居易和劉郎中學士題集賢閻】簾外【吳融和座主尙書春日郊居】門前【張萬頃束溪侍蘇戶曹不至】𨿽然【釋貫休山居詩】晨肇【王渙惆悵詩】

鳯樓迢遞憶秋千憑著朱欄思浩然曾爲看花偸出郭何時種玉已成田合歡卻笑千年事回札應緘十色牋心緒萬端書兩紙因風時復到牀前

鳯樓【李商隱評事翁寄賜餳粥】憑著【鄭凖題宛陵北樓】曽爲【韋莊下邽感舊】何時【施肩吾訪松嶺徐鏈師】合歡【杜甫陪李七司馬皂江上觀造竹橋】回札【釋齊已送王處士遊蜀】心緒【白居易禁中夜作書與元九】因風【李建勲淸明日】

孤燈照壁背紅紗門柳蕭蕭噪暮鵶妝閣伎樓何寂靜露牀風簟半欹斜但經春色還秋色卻道新花勝舊花身又不來書不寄蜀牋堆積是誰家

孤燈【韋莊浣溪紗】門柳【髙適重陽】妝閣【白居易兩朱閣】露牀【吳融和王員外雜遊】但經【李山甫隋堤柳】卻道【韓愈楸樹】身又【歐陽烱木蘭花】蜀牋【司空圖力疾山下吳村看杏花】

空向滄江夢所思尾生橋下未爲癡琴中作曲從來易葉上題詩寄與誰睡覺莫言云去處夜長應待月相隨朦朧豈解傳消息著盡工夫人不知

空向【崔塗送友人還江南】尾生【溫庭筠答段柯古見嘲】琴中【武三思仙鶴篇】葉上【顧況葉上題詩從苑中流出】睡覺【魚機送別】夜長【劉長卿見故人李均所借古鏡】朦朧【劉商胡笳第四拍】著盡【元稹琵琶歌】

香屑集卷十四

欽定四庫全書

香屑集卷十五

中允黃之雋撰

閨思【三十首】

一尺紅綃一首詩淚防防防寄相思須知入骨難銷處盡在停鍼不語時寶匣鏡昏蟬鬢亂錦堂晝永繡簾垂春風澹蕩無人見自守空房斂恨眉

一尺【韓偓別錦兒】淚防【劉禹錫瀟湘曲】須知【徐夤恨】盡在【朱絳春女怨】寶匣【魚機和人】錦堂【張祜公子行】春風【孫逖丹陽行】自守【關盼盼和白公詩】

雙燕雙飛繞畫梁蜂爭粉蕋蝶分香此時月色同霑醉何處春陽不斷腸金匣掠平花翡翠舞裀揉盡繡鴛鴦低頭悶把衣襟撚半是思郎半恨郎

雙燕【盧照鄰長安古意】蜂爭【溫庭筠惜春詞】此時【陳去疾元夕京城】何處【邢鳯夢美人春陽曲】金匣【徐夤剪刀】舞裀【李謹言水殿拋毬曲】低頭【韓偓厭花落】半是【太原妓寄歐陽詹】

年年春色爲誰來淚滴閒堦長緑苔三防成伊猶有想一心如結不曾開重門剩著黃金鎖前路應畱白玉臺欲織相思花寄逺任從蛛网任從灰

年年【岑參登古鄴城】淚滴【鄭谷長門怨】三防【苑咸酬王維】一心【江陵上子寄故妓】重門【徐夤薔薇】前路【韓翃送夏侯侍郎】欲織【李商隱燕臺秋】任從【關盼盼燕子樓】

一度相思一度吟落花流水洞房深紅桃緑柳垂檐向碧石靑苔滿樹陰似把剪刀裁別恨自拈裙帶結同心多情只有春庭月爲有嫦娥月易沈

一度【戎昱別公安賈明府】落花【趙嘏寄逺】紅桃【王維洛陽女兒行】碧石【李端題元注林園】似把【姚合惜別】自拈【盧綸古艷詩】多情【張泌寄人】爲有【韋莊悼亡姬】

捲簾巢燕羨雙飛不見人歸見燕歸夢裏行雲還倐忽鏡中閒照正依稀香迷蛺蝶投紅燭塵壓鴛鴦廢錦機別恨轉深何處寫應從玉指到金徽

捲簾【羅鄴春閨】不見【崔魯華淸宮】夢裏【徐鉉夢遊】鏡中【韓琮霞】香迷【張蠙南康夜宴東溪畱別郡守】塵壓【鄭谷貧女吟】別恨【李端宿淮浦憶司空文明】應從【裴夷直贈美人琴弦】

嫁得蕭郎愛逺游水紋珍簟思悠悠乍啼羅袖嬌遮面斜插銀箆慢裹頭紅粉樓中應計日露桃花下不知秋相思一夜情多少著骨黏心萬事休

嫁得【於鵠題美人】水紋【李益寫情】乍啼【常理妾薄命】斜插【花蕋夫人宮詞】紅粉【杜審言贈蘇綰書記】露桃【韋莊憶昔】相思【關盼盼燕子樓】著骨【李廷璧愁詩】

相思那得夢魂來一日須來一百廻何處畫橈尋緑水豈無香迹在蒼苔更深欲訴蛾眉斂醉後仍敎笑口開連理枝前同設誓便期攜手上春臺

相思【孟浩然除夜有懷】一日【杜甫三絕句】何處【杜荀鶴題開元寺門閤】豈無【韓偓太平谷中玩水上花】更深【李商隱天平公座中呈令狐令公】醉後【白居易劉蘇州寄糯米李浙東寄舞衫謝之】連理【韓襄客句】便期【鄭谷弔故禮部韋員外】

悔作從來恩愛深相思空有夢相尋宴安往往歡侵夜眷分依依直至今別後莫睽千里信此生難負百年心輕衫細薄當君意月桂餘香尙滿襟

悔作【韋璜贈夫】相思【毛文錫虞美人】宴安【白居易新制綾襖成】眷分【賈島投龎少尹】別後【範堯佐一字至七字詩送白居易】此生【羅虯比紅兒詩】輕衫【李商隱燒香曲】月桂【司馬都送羊振文往桂陽歸覲】

銀河漾漾月輝輝忍照鴛鴦相背飛紅燭短時羌笛怨畫堂深處麝煙微可憐半夜嬋娟影故著尋常澹泊衣妾答同心心自結等閒花裏送郎歸

銀河【崔魯聞笛】忍照【徐月英送人】紅燭【杜牧見吳秀才與池妓別因成絕句】畵堂【顧夐臨江仙】可憐【釋齊已中秋月】故著【張籍倡女詞】妾答【長孫佐輔答邊信】等閒【步非煙寄懷】

月過疎簾夜正涼卻來閒處暗思量靈妃不降三淸駕侍婢先焚百和香別後料添新夢寐秋深初換舊衣裳鴛鴦鈿帶拋何處紅粉雲鬟空斷腸

月過【劉兼秋夕書懷】卻來【薛昭蘊浣溪紗】靈妃【曹唐張碩寄杜蘭香】侍婢【權徳輿古樂府】別後【元稹別李十一】秋深【韓偓秋深閒興】鴛鴦【張祜感王將軍柘枝妓沒】紅粉【杜牧經古行宮】

夜夜孤眠枕獨欹兩三行淚忽然垂長疑好事皆虛事莫遣佳期更後期魂魄不曾來入夢身情常在暗相隨吳刀剪破機頭錦織得回文幾首詩

夜夜【唐彥謙寄懷】兩三【賈島夏日寄髙洗馬】長疑【李山甫防懷】莫遣【李商隱一片】魂魄【白居易長恨歌】身情【韓偓惆悵】吳刀【劉瑤古意曲】織得【徐鉉夢遊】

紅粉腮邊淚兩行可憐天气好年光堦前碎月鋪花影樓上殘燈伴曉霜何事最能悲少婦不成剛爲欠檀郎愁腸隔斷珠簾外欲拂塵時簟竟牀

紅粉【張保嗣戲示諸妓】可憐【白居易春早秋初因時卽事】堦前【溫庭筠空禖屏風歌】樓上【關盼盼燕子樓】何事【趙嘏新月】不成【陸龜蒙酬襲美病中見寄】愁腸【司空圖歌者】欲拂【李商隱王十二兄輿畏之見招小飲予以悼亡日近不去】

細雨春風花落時纒紅結紫畏風吹遊絲半罥相思樹悶繡先描連理枝不忿黃鸝驚曉夢看敎鸚鵡念新詩雙眉澹薄藏心事鏡在鸞臺話向誰

細雨【李白白鼻騧】纒紅【施肩吾觀舞女】遊絲【許景先折柳篇】悶繡【段成式嘲飛卿】不忿【鄭谷遊蜀】看敎【花蕋夫人宮詞】雙眉【牛嶠應天長】鏡在【魚機代人悼亡】

直恐金刀易剪裁錦囊封了又重開蘭釵委墜垂云發玉筯防幹界粉腮滅燭何曾妨夜坐畫眉猶自待君來相思倘寄相思子一寸相思一寸灰

直恐【曹松天臺瀑布】錦囊【韓偓厭花落】蘭釵【溫庭筠郭處士擊甌歌】玉筯【劉兼徵婦怨】滅燭【章碣下第有懷】畫眉【常浩寄逺】相思【楊凝送別】一寸【李商隱無題】

無限春愁生翠眉摶紅袖欲支頤機中錦字論長恨海上朱櫻贈所思畫榼倒懸鸚鵡觜鑪香閒裊鳯凰兒淚痕裛損胭脂臉不似當初傅粉時

無限【張祜折楊柳枝】摶【元稹山枇杷】機中【劉長卿賦得】海上【柳宗元摘櫻桃贈元居士】畫榼【章孝標少年行】鑪香【李后主臨江仙】淚痕【白居易山石橊】不似【劉禹錫題於家公主舊宅】

淸鏡無情未我嫌金虫玉燕鎖香奩疎檐看織蠨蛸网秋月空懸翡翠簾卻掩洞房花寂寂漫揎羅袖指纖纖嬌癡婢子無靈性蘭燭時將鳯髓添

淸鏡【陸龜蒙病中秋懷寄襲美】金虫【顧夐酒泉子】疏檐【盧弼秋夕寓居精舎】秋月【權徳輿薄命篇】卻掩【李涉六嘆】漫揎【花蕋夫人宮詞】嬌癡【韓愈芍藥歌】蘭燭【和凝宮詞】

鴛被縫來不燻香囊髙掛任氤氳靑雲滿眼應驕我錦字回紋欲贈君天上鳯皇休寄夢世間烏鵲漫辛勤相思相見知何日跪捧金鑪祝又焚

鴛被【司空圖洛巾】香囊【胡杲九老會詩】靑雲【杜牧寄李判官】錦字【駱賔王艷情代郭氏】天上【髙蟾長信宮】世間【唐彥謙七夕】相思【李白三五七言】跪捧【劉兼長春節】

鏡裏紅顏不自禁自知明艷更沈吟玉釵斜篸雲鬟重鈿盒重盛繡結深欲寄相思千里月只因偏照兩人心畫眉此日空畱語笑看妝臺落葉侵

鏡裏【權徳輿薄命篇】自知【張籍酬朱慶余】玉釵【溫庭筠酒泉子】鈿盒【薛能吳姬】欲寄【杜牧寄逺】只應【劉禹錫懷妓】畫眉【韓偓別錦兒】笑看【司空圖洛中】

誰憐夢好轉相思入骨相思知不知羅幙畫堂深皎潔玉珂瑤佩響參差惜逢金穀三春盡休話如臯一笑時試逐佳遊芳艸路王孫還自負佳期

誰憐【韓偓有憶】入骨【溫庭筠南歌子詞】羅幙【鮑溶寒夜吟】玉珂【杜牧汴河阻凍】惜逢【白居易將至東都先寄令狐畱守】休話【羅虯比紅兒詩】試逐【吳少微怨歌行】王孫【成彥雄會友不至】

雁來魚去是因緣方寸終朝似火燃虹影迥分銀漢上螢飛豈到月輪邊花經宿雨香難拾蝶礙芳叢舞不前欲識酒醒魂斷處緑窓紅淚冷涓涓

雁來【羅隱酬進士濆見寄】方寸【劉得仁省試日上崔侍郎】虹影【黃頗聞宜春諸舉子陪郡主河梁玩月】螢飛【薛濤罰赴邊上武相公】花經【鄭谷闕下春日】蝶礙【劉憲奉和春日幸望春宮應制】欲識【徐鉉邵伯埭下寄髙郵陳郎中】綠窓【李郢爲妻作生日寄意】

無端和淚拭胭脂剪得燈花自掃眉能向防牋書大字祗緣幽恨在新詩數行玉札存心久獨坐紗窻刺繡遲昨夜秋風今夜雨迢迢何處寄相思

無端【張泌蝴蝶兒】剪得【司空圖燈花】能向【花蕋夫人宮詞】祗緣【步非煙答趙象】數行【皮日休懷華陽潤卿博士】獨坐【朱綘春女怨】昨夜【盧綸赴虢州畱別】迢迢【馮延已酒泉子】

斑騅嘶斷七香車一一歸巢卻羨鴉深夜數甌惟柏葉東風滿地是梨花四肢無力雲鬟墜雙眼慵開玉筯斜爲問蓬萊近消息半牀春月在天涯

斑騅【李商隱無題】一一【韋莊夏口行寄婺州諸弟】深夜【皮日休寒日書齋卽事】東風【劉兼春晚閒望】四肢【歐陽烱菩薩蠻】雙眼【曹唐病馬】爲問【鮑溶得儲道士書】半牀【許渾宿東溪】

寂寂珠簾生网絲寒牕羞見影相隨不堪紅葉靑苔地可要金風玉露時獨立每看斜日盡此情惟有落花知無人說向張京兆夢裏曾經與畫眉

寂寂【李白怨情】寒窻【施肩吾代徵婦怨】不堪【白居易秋雨中贈元九】可要【李商隱辛未七夕】獨立【王諲後庭怨】此情【南唐主李璟小庭花】無人【陳陶閒居雜興】夢裏【杜牧題木蘭廟】

筍老蘭長花漸稀篋香銷盡別時衣筦弦樓上春應在楊柳渡頭人未歸妝鏡尙疑山月滿離魂空伴越禽飛開緘試讀相思字一幅蠻牋夜款扉

筍老【白居易酬李十二侍郎】篋香【錢珝春恨】管弦【羅鄴春閨】楊柳【趙嘏送盧緘歸揚州】妝鏡【許渾題舒女廟】離魂【韋莊家叔南遊卻歸因獻賀】開緘【徐鉉亞元舍人猥貽佳作長歌以報】一幅【陸龜蒙酬襲美夏首病愈見招】

月斜樓上五更鐘檻外花低瑞露濃直至曉來猶妄想眼看春盡不相逢湘川洛浦三千里馬迹車論一萬重卻笑誰家扄繡戶鳯凰雙宿碧芙蓉

月斜【李商隱無題】檻外【羅虯比紅兒詩】直至【白居易飲後夜醒】眼看【元鄂州寓館嚴澗宅】湘川【楊憑湘江泛舟】馬迹【羅鄴芳艸】卻笑【司空圖白菊雜書】鳯凰【蘇郁步虛詞】

想憑欄幹斂翠蛾彩鸞琴裏怨聲多尋知世界都如夢細念因緣盡是魔莫道江波話離別自應妝鏡笑蹉跎春風滿目還惆悵楊柳垂絲煙倒拖

想憑【溫庭筠牡丹】彩鸞【劉元淑妾薄命】尋知【吳融襌院奕棋偶題】細念【白居易自到潯陽生三女子因詮眞理用遣妄懷】莫道【李昌符贈別】自應【杜牧見劉秀才與池州妓別】春風【郭震惜花】楊柳【唐彥謙送許戶曹】

孤吟獨寢意千般添盡羅衣怯夜寒便有好風來枕簟不知斜月下欄桿木蘭沾露香微似蠟炬成灰淚始幹明鏡半邊釵一股別時容易見時難

孤吟【元稹長灘夢李紳】添盡【馮延已采桑子】便有【李中竹】不知【朱慶余劉補闕西亭晚宴】木蘭【劉禹錫西山蘭若試茶歌】蠟炬【李商隱無題】明鏡【杜牧送人】別時【李后主浪淘沙】

自從別後減容光往事何時不系腸莫泛扁舟尋範蠡懶眠秋月憶蕭郎路旁更長千株柳窻下猶殘一字香獨坐支頤看花落靜消心火夢魂涼

自從【太原妓寄歐陽詹】往事【吳融和座主尙書登布善寺樓】莫泛【白居易代諸妓贈送周判官】懶眠【施肩吾贈仙子】路旁【溫庭筠東郊行】窻下【段成式送僧】獨坐【陸龜蒙春思】靜消【譚用之貽淨居寺新及第】

豈知平地似天臺豈肯離情似死灰鈿合金釵寄將去花袍白馬不歸來殷勤莫使淸香透嗔怒難逢笑靨開一院無人春寂寂起行殘月影徘徊

豈知【方幹題睦州幹峯榭】豈肯【李郢七夕】鈿合【白居易長恨歌】花袍【李賀洛姝眞珠】殷勤【李商隱和友人戲贈】嗔怒【韓偓席上有贈】一院【吳融和人有感】起行【顧況聽角思歸】

澹澹春風花落時收將鳯紙寫相思一緘書札藏何事萬種恩情只自知瑤瑟玉簫無意緒竹窻松戶有佳期莫令溝水東西別腸斷紅牋幾首詩

澹澹【張窈窕寄故人】收將【李商隱碧城】一緘【錢珝未展芭蕉】萬種【韓偓中春憶贈】瑤瑟【關盼盼燕子樓】竹窻【李嘉祐與從弟兄宴集林園】莫令【溫庭筠夜宴謠】腸斷【李建勲惜花】

別緒【三首】

翡翠橫釵舞作愁可堪分袂又經秋四時最好是三月萬里誰能訪十洲曾向春窓分綽約再來南國見風流因思往事成惆悵雙淚如珠滴不休

翡翠【王昌齡九日登髙】可堪【張泌浣溪紗】四時【韓偓三月】萬里【李商隱題河中任中丞新創荷亭】曾向【鮑溶古鑑】再來【洛中舉子贈妓茂英】因思【卓英英理笙】雙淚【黃滔辭相府】

雨餘虛館竹陰淸別後啼防上竹生絕代佳人何寂寞一塲春夢不分明軒窻簾幕皆依舊風月煙花豈有情正是客心孤迥處誰家玉笛暗飛聲

雨餘【劉滄寓居寄友人】別後【駱賔王艷情代郭氏答盧照鄰】絕代【韓偓意緒】一塲【張泌寄人】軒窓【白居易重到毓村宅有感】風月【韋莊雜感】正是【杜牧南陵道中】誰家【李白春夜洛城聞笛】

酒醪甜淡菜蔬甘世上風流笑苦諳明月自來還自去行雲歸北又歸南窻中逺岫靑如黛門底秋苔嫩似藍人面不知何處在野花香徑鳥喃喃

酒醪【徐鉉送髙郎中出爲婺源建威軍使】世上【女裒聯句】明月【崔魯華淸宮】行雲【魚機次光威裒韻】窻中【韋莊銅儀】門底【釋齊已庚午歲九日作】人面【崔防題都城南莊】野花【釋貫休讀吳越春秋】

詠新婚

一家歡笑設紅筵月對瓊杯此夜圓弄玉有夫皆得道劉綱與婦共升僊人情已覺春長在眼色相當語不傳花燭分堦移錦帳鳯凰飛出四條弦

一家【羅隠七夕】月對【黃滔奉酬翁文堯員外駐南臺見寄之作】弄玉【上元夫人再贈封陟】劉綱【白居易代妻戱賀兄嫂】人情【趙嘏宛陵寓居上沈大夫】眼色【吳融浙東筵上有寄】花燭【張說安樂公主花燭行】鳯凰【王建宮詞】

詠手

綠鬟侍女手纖纖髣髴還應露指尖爲我樽前橫緑綺偶然樓上卷珠簾繁弦似玉紛紛碎銀鴨無香旋旋添喜字漫書三十六彩毫何必夢江淹

緑鬟【黃滔捲簾】髣髴【張祜妓席與杜牧之聯句】爲我【韋莊贈峩嵋山彈琴李處士】偶然【司空圖楊柳枝壽杯詞】繁弦【陸龜蒙襲美畱振文宴猥示唱和次韻奉酬】銀鴨【秦韜玉詠手】喜字【孫元晏郁林王】彩毫【劉兼芳春】

夏閨【二首】

厭著龍綃著越紗兼將寒井浸甘滿庭新種櫻桃樹移宴多隨茉莉花閒遣靑琴飛小雪惟令碧玉泛流霞嬌鬟堆枕釵橫鳯髙捲蚊防獨臥斜

厭著【徐凝宮中曲】兼將【方幹題懸澑巖隱首居】滿庭【丁仙芝余杭醉歌贈吳山人】移宴【皮日休吳中言懷寄南海二同年】閒遣【鮑溶夏日懷杜悰駙馬】惟令【權徳輿和常州李員外副使春日戲題】嬌鬟【馮延已菩薩蠻】髙捲【薛能吳姬】

水檻幽窻暑月中荷花深處小船通蝶銜紅蕋蜂銜粉池帶輕波柳帶風緑樹碧簾相掩映玉壺紈扇亦玲瓏晚妝初了明肌雪楚葛湘紗淨似空

水檻【釋齊已夏日城中作】荷花【白居易采蓮曲】蝶銜【李商隱春日】池帶【元送孫勝】緑樹【吳融華淸宮】玉壺【韋應物夏冰歌】晚妝【李后主木蘭花】楚葛【李羣玉校書叔遺暑服】

七夕

相望銀河隔淺流畫屏無睡待牽牛組紃長在佳人手歌舞疑停織女秋遙夜定嫌香蔽膝雙鬟慵整玉搔頭月娥未必嬋娟子望月還登乞巧樓

相望【駱賔王艷情代郭氏答盧照鄰】畫屏【溫庭筠池塘七夕】組紃【楊巨源古意贈王常侍】歌舞【韋元旦夜宴安樂公主宅】遙夜【韓偓靑春】雙鬟【衮不約病宮人】月娥【李商隱燕臺冬】望月【薛能嘲趙璘】

泛舟【四首】

皎鏡方塘菡萏秋蜻蜓飛上玉搔頭雲鬟照水和花重嬌眼如波入鬢流還似洛妃乘霧去更疑神女弄珠遊畫橈摻摻柔荑白渡口諸儂樂未休

皎鏡【溫庭筠題崔公池亭舊逰】蜻蜓【張籍和樂天春詞】雲鬟【吳融上巳日花下閒步】嬌眼【李太玉女舞霓裳】還似【冷朝陽送紅綫】更疑【孟浩然登安陽城樓】畫橈【李咸用塘上行】渡口【羅虯比紅兒詩】

約開蓮葉上蘭舟冶袖飄香入淺流靑女素娥俱耐冷翠鬟丹臉豈勝愁可憐月好風涼夜惟向花間水畔遊只合雙飛便雙死鴛鴦鸂滿灘頭

約開【曹松陪湖南李中丞宴隱溪】冶袖【上官儀詠畫障】靑女【李商隱霜月】翠鬟【髙蟾華淸宮】可憐【白居易快活】惟向【張籍贈王祕書】只合【吳融富水驛東楹有人題詩】鴛鴦【孟浩然鸚鵡洲送王九之江左】

錦席佳人艷楚蓮靑蛾皓齒在樓應知子建憐羅襪有个紅兒賽洛川舞袖飄颻櫂容與江云斷續艸連綿煙花已入鸕鷀港又泛鴛鴦水上天

錦席【趙嘏答友人】靑蛾【杜甫城西陂泛舟】應知【範元凱章仇公席上詠眞珠姬】有个【羅虯比紅兒詩】舞袖【白居易府中夜賞】江云【李紳回望館娃故宮】煙花【魚機江行】又泛【譚用之貽釣魚李處士】

傍岸防防逐暖眠美人迎上木蘭船沖水鳥飛還住櫂拂荷珠碎卻圓顧我無衣搜藎篋看君盛服耀金鈿好同範蠡扁舟興不羨乘槎云漢邊

傍岸【王建故梁國公主池亭】美人【張蠙別鄭仁表】衝【韓偓亂後春日途經野塘】櫂拂【杜甫重泛鄭監前湖】顧我【元稹遣悲懷】看君【權徳輿縣君赴興慶宮朝賀】好同【吳商皓宿山驛】不羨【蘇頲奉和初春幸太平公主南莊應制】

看花

無人不道看花回一朶芙蓉含日開萬倍馨香勝玉蕋九華紅艷吐玫瑰應從織女機邊落疑是嫦娥月裏栽那似此堂簾幙底活花起舞夜春來

無人【劉禹錫自朗州召至京戲贈看花諸君子】一朶【皮日休習池晨起】萬倍【李建勲薔薇】九華【徐夤燈花】應從【顧況廬山瀑布歌】疑是【羅隱扇上畵牡丹】那似【白居易水堂醉臥】活花【李咸用富貴曲】

香屑集卷十五

欽定四庫全書

香屑集卷十六

中允黃之雋撰

又無題【上下平三十首】

翡翠錦屏中柔情已暗通暫須廻步履時許出簾櫳酒影搖新月衣香逐上風憐時魚得水飄似鶴翻空無復雙金報何當一笑同臉濃花自發春入杏梢紅

翡翠【李白長干行】柔情【元稹會眞詩】暫須【韓愈和侯協律詠筍】時許【吳大江搗衣】酒影【岑參梁州龍岡寺北庭泛舟】衣香【權徳輿玉臺體】憐時【防肩吾雜古詞】飄似【白居易白羽扇】無復【劉禹錫西州李尙書逺示二篇因以繼和】何當【羅隱秋居有寄】臉濃【張祜題蘇小小墓】春入【王周早春西園】

欲妝臨鏡慵佳趣爲誰濃尙記帷中密還如天上逢帶翻金孔雀褥隱繡芙蓉暗网籠歌扇芳筵疊酒鐘歡娛當共保辛苦尙相從雲雨陽臺路巫山十二峯

欲妝【杜荀鶴春宮怨】佳趣【岑參自潘陵尖還少室】尙記【蘇頲和姚令公懷古人之作】還如【張說侍宴蘘荷亭應制】帶翻【皇甫松拋毬樂】褥隱【杜甫李監宅】暗网【劉禹錫樂天五月長齋戲之】芳筵【姚合和門下李相餞西蜀相公】歡娯【孟浩然襄陽公宅飲】辛苦【李賀昌谷讀書示巴童】雲雨【孫逖送魏騎曹】巫山【李端巫山髙】

好月當三五靑蛾艷一雙不如相視笑更覺片心降香濕勝含露情長抵導江蓮舟同宿浦瓊戶正當窻翡翠巢珠网琉璃冰酒缸到君幽臥處洞府有仙厖

好月【溫庭筠寒食節日寄楚望】靑蛾【柳中庸春思贈人】不如【徐鉉棋賭賦詩輸劉起居奐】更覺【杜甫季秋蘇五弟纓江樓夜宴】香濕【楊巨源與李秀才同賦泛酒花詩】情長【吳融戲作】蓮舟【錢起送李棲桐道舉擢第還鄕省侍】瓊戶【無名氏紀遊東觀山】翡翠【孫逖和崔司馬登稱心山寺】琉璃【李商隱蠅蝶雞麝鸞鳯等成篇】到君【劉長卿集梁耿開元寺所居院】洞府【耿湋送葉尊師歸處州】

八字如相許雙杯未可辭石橋春暖後羅幌月明時困立攀花久貪吟放盞遲如何拋錦帳已得並蛾眉猶豫應難抱嬌嬈不自持楚腰知便寵無語枕頻欹

八字【吳融送防上人】雙杯【耿湋晚春靑門林亭宴集】石橋【羅隱題同先生艸堂】羅幌【沈祖仙秋閨】困立【白居易寒食日過棗團店】貪吟【韓偓寒食日雨中看薔薇】如何【鄭谷送從叔員外赴華州辟】已得【長孫佐輔關山月】猶豫【皮日休新秋言懷寄魯望】嬌饒【劉駕效古】楚腰【李商隱效徐陵體贈更衣】無語【李后主喜遷鶯】

畫出看還欠方憐畫手稀肥膚如玉潔新髩學鴉飛失喜先臨鏡時羞欲掩扉廻燈入綺帳滅燭解羅衣見說風流極深嫌气力微鴛鴦不獨宿兩兩自依依

畫出【李咸用紅薇】方憐【張祜題山水障子】肥膚【徐仲雅耕夫謠】新髩【杜牧閨情】失喜【宋之問牛女】時羞【楊巨源艷女詞】廻燈【李端妾薄命】滅燭【李白寄逺】見說【李商隱贈柳】深嫌【王諲閨情】鴛鴦【杜甫佳人】兩兩【吳融蛺蝶】

搖曳紫霞裾雙鬟人不如重筵開瑇瑁纖手折芙蕖猶結同心苣還生比目魚酒飛鸚鵡重錦逐鳯凰舒漸到依依處翻嫌脈脈疎願爲形與影月度北窻虛

搖曵【柳泌玉淸行】雙鬟【李嘉祐古興】重筵【竇庠東都嘉量亭獻畱守韓僕射】纖手【顧非熊采蓮詞】猶結【牛嶠菩薩蠻】還生【陳陶續古】酒飛【李羣玉廣江驛餞筵畱別】錦逐【李嶠帷】漸到【逢小苑春望宮池柳色】翻嫌【李商隱槿花】願爲【崔液擬古神女宛轉歌】月度【庫狄履溫夏晚初霽南省寓直】

傍砌看紅藥栽花比緑珠詩裁明月扇香近博山鑪蝴蝶晴還舞鴛鴦宿不孤若教親玉樹宛似入蓬壺五馬來何晚千金買亦無那堪樓上望槅子碧油糊

傍砌【韓愈和席八防十二韻】栽花【蘇拯金穀園】詩裁【武元衡中秋夜聴歌聯句】香近【溫庭筠病中書懷呈友人】蝴蝶【錢起過山人所居因寄諸遺補】鴛鴦【白居易南塘瞑興】若教【李羣玉龍安寺佳人阿最歌】宛似【孟浩然與王昌齡宴道士房】五馬【張謂寄崔澧州】千金【王建賞牡丹】那堪【李中得故人消息】槅子【元稹夢遊春】

幾日還攜手何人手好攜祗應隨暮雨卻怕有春泥雕鏤心偏許愔淫思乍迷詩猶少綺美畫得不端倪洞戶連珠网髙樓倚玉梯寧敎鸚鵡啞故向緑窻啼

幾日【許渾洛中遊眺寄同志】何人【杜牧不飲贈官妓】祗應【李羣玉桂州經佳人故居】卻怕【唐彥謙春雨】雕鏤【令狐楚和寄竇七中丞】愔淫【張祜烏夜啼】詩猶【釋尙顏寄華陰司空】畵得【李商隱和孫朴韋蟾孔雀詠】洞戶【溫庭筠洞戶】髙樓【盧綸奉陪侍中登白樓】寧敎【司空圖感時】故向【聶夷中烏夜啼】

坐捲流黃簟手提金縷鞋願爲蝴蝶夢偸得鳯凰釵拂匣收珠佩攜琴就玉堦兩情深夜月千度入春懷不惜羅衣濕方欣綺席諧獨憐脂粉气半被落花埋

坐捲【丁仙芝長寧公主舊山池】手提【李后主菩薩蠻】願爲【呂羣題寺壁】偸得【於鵠古詞】拂匣【徐鉉離歌辭】攜琴【齊瀚長門怨】兩情【牛嶠應天長】千度【皇甫松拋毬樂】不惜【趙嘏昔昔鹽】方欣【元稹痁臥聞幕中諸公徵樂會飲】獨憐【宋之問傷曹娘】半被【盧綸春詞】

借問妝成未佯羞不出來洞房閒窈窕香步獨徘徊懶整鴛鴦被輕斟瑪瑙杯繡屏金作屋鸞鏡玉爲臺水弄湘娥佩鹽牽謝女才隔花聞一笑竹裏夜窻開

借問【陸暢云安公主下降奉詔作催妝詩】佯羞【李白越女詞】洞房【元稹春六十韻】香步【溫庭筠詠春幡】懶整【李羲府堂堂詞】輕斟【李商隱小園獨酌】繡屏【韓偓無題】鸞鏡【楊容華新妝詩】水弄【李賀黃頭郎】鹽牽【李紳登禹廟廻降雪】隔花【陳羽公子行】竹裏【張宿江叟島居】

燕語雕梁晚龍盤畫燭新屏開金孔雀梳陷鈿麒麟粉蕋粘妝簏紅綿拭鏡塵艷廻秦女目態比洛川神月好頻移座花飛復戀人春風誰識面雲雨是前身

燕語【王涯閨人贈逺】龍盤【李嶠燭】屏開【杜甫李監宅】梳陷【白居易題周皓大夫新亭子】粉蕋【張說傷妓人董氏】紅綿【韓偓無題】艷廻【竇常花發上林】態比【孟浩然和張二自穰縣還途中遇雪】月好【吳融花村】花飛【武后宮人離別難】春風【任翻長安冬夜書事】雲雨【崔塗巫山廟】

容華本南國髣髴列仙羣月裏誰無姊花時此見君坐來驚艷色飛去替行雲輕箑煩相向幽香省共聞亞身摧蠟燭轉面脫羅裙未入鴛鴦被金鑪任意燻

容華【劉禹錫歷陽書事】髣髴【李紳華山慶雲見】月裏【李商隱子直晉昌李花】花時【盧綸春日遵善寺東院曉望】坐來【趙存約鳥散餘花落】飛去【鄭谷水林擒花】輕箑【杜甫雨】幽香【孟貫懷果上人】亞身【張祜陪範宣城北樓夜宴】轉面【李端妾薄命】未入【李羣玉龍安寺佳人阿最歌】金鑪【趙謙光答戶部員外賀遂涉戲贈】

簾外欲黃昏蒼苔見履痕秦姬收寶匣荊艷促芳樽倚瑟仍廻頸慿欄幾蕩魂天桃惟是笑穠李亦何言綺閣雲霞滿髙堂珠翠繁不知琴月夜春曲懶新翻

簾外【薛奇童楚宮詞】蒼苔【劉長卿尋南溪常山道人隱居】秦姬【鮑溶風箏】荊艷【上官儀酬薛舍人萬年宮寓直懷友】倚瑟【劉禹錫和郴州楊侍郎玩紫薇花】慿欄【羅隱靈山寺】天桃【李商隱卽日】穠李【羊士諤南池荷花】綺閣【袁恕已詠屏風】髙堂【王維寓言】不知【盧綸送朝邑張明府】春曲【釋皎然擬長安春詞】

不惟樓上思還似鏡中看柳帶垂堪結梅心動已闌捲簾聞鳥近迷路出花難繡履嬌行緩春衫瘦著寛霞牀珠斗帳金井玉鉤欄日暮情何已朱弦初罷彈

不惟【柳公綽和武相錦樓玩月】還似【虞世南詠舞】柳帶【趙冬曦奉和聖制樂遊園宴】梅心【元稹遣興】捲簾【張祜夏日梅溪館寄龎舍人】迷路【宋之問春日宴宋主簿山亭】繡履【白居易楊柳枝】春衫【李商隱擬沈下賢】霞牀【韋梁牟步虛詞】金井【羅隱臺城】日暮【王勃上已浮江宴韻得阯字】朱弦【盧仝月蝕】

月上隨人意人忙月自閒倦書饒婭奼妍唱極妖髩動懸蟬翼釵承墮馬鬟金釭凝焰滅錦帳押春還影占徘徊處情生造化間碧空蟾魄度鴛枕映屏山

月上【崔道融月夕】人忙【於鄴秋夜達蕭關】倦書【路徳延小兒詩】妍唱【柳宗元酬韶州裴曹長使君】髩動【白居易江南喜逢蕭九徹因話長安舊遊】釵承【張昌宗太平公主山亭侍宴】金釭【李羣玉感興】錦帳【吳融關東獻兵部劉員外】影占【李商隠賦得月照冰池】情生【張說九日進茱萸山詩】碧空【莫宣卿百官乘月早朝聽殘漏】鴛枕【溫庭筠南歌子】

春黛雙蛾嫩桃紅兩頰鮮捲簾花影裏拜月畫堂前翠幙張如霧紗窻薄似煙便邀連榻坐暫借一牀眠粉項髙叢髩羅衫半脫肩自矜年最少只是逞嬋娟

春黛【白居易贈同座】桃紅【路徳延小兒詩】捲簾【姚鵠奉和祕監從翁夏日陜州河亭晚望】拜月【吉中孚妻張氏拜新月】翠幙【劉駕上巳日】紗窻【張仲素宮中樂】便邀【元稹黃明府詩】暫借【顧況酬揚州白塔寺永上人】粉項【張祜陪範宣城北樓夜宴】羅衫【薛能柘枝詞】自矜【崔顥王家少婦】只是【李商隱秋月】

眉勢倩人描衣香滿路飄頃來多謔浪無以破妖嬈好夢經年說余薫幾日銷掌中猶可重花裏暗相招玉趾廻嬌步羅裙緩細腰慣從鴛被暖接枕話通宵

眉勢【段成式光風亭夜宴】衣香【劉長卿少年行】頃來【裴度送劉二十八】無以【溫憲杏花】好夢【陸龜蒙奉和襲美新秋言懷次韻】余薫【李徳裕和韋侍禦陪相公遊開義六韻】掌中【朱灣詠雙陸骰子】花裏【溫庭筠南歌子】玉趾【牛嶠女冠子】羅裙【袁暉七月閨情】慣從【河北士人寄內詩】接枕【嚴維贈別劉長卿時赴河南】

蟾閣西施宿兼容燕子巢含丹希蝘蜓向月看蠨蛸烏幾重重防紅橊个个抄艷繁惟共笑技癢欲誰翡翠香煙合鴛鴦玉佩敲酒濃花一樹爭忍折來拋

蟾閣【皮日休練瀆】兼容【李商隱自喜】含丹【張說端午三殿侍宴應制】向月【長孫佐輔山行書事】烏幾【杜甫風疾舟中伏枕書懷奉呈湖南親友】紅橊【元江邊】艷繁【顧非熊斜谷郵亭玩海棠花】技癢【陸龜蒙奉和襲美新秋言懷次韻】翡翠【王維遊化感寺】鴛鴦【杜牧送牛相出鎭襄州】酒濃【許渾春醉】爭忍【司空圖村西杏花】

僻性慵朝起華堂日漸髙霧輕紅躑躅風落紫櫻桃想象鋪芳褥廻旋墮玉搔淺觴寧及醉團扇不辭勞但遣催弦索那堪把剪刀秋思彈一徧餘暖在檀槽

僻性【元稹酬翰林白學士代書百韻】華堂【杜牧鸚鵡】霧輕【張祜舞】風落【李徳裕憶村中老人春酒】想象【李商隱鏡檻】廻旋【劉禹錫浙西李大夫述夢拜浙東元相公酬和斐然繼聲】淺觴【暢當偶宴西蜀摩訶池】團扇【劉方平長信宮】但遣【權器贈潘丞聯句】那堪【李白子夜四時歌】秋思【白居易冬日早起閒詠】餘暖【李后主書琵琶背】

環佩響如何桐花識鳯過綘唇含白玉紅粉艷靑蛾湛湛琴前酒盈盈燭下歌廻裾飄霧雨展帳動煙波月去檐三尺香焚篆一窠枕低裀席軟畱著醉嫦娥

環佩【溫庭筠巫山神女廟】桐花【楊巨源聖壽無疆詞】綘唇【劉希夷采桑】紅粉【孟浩然同張明府碧溪贈答】湛湛【鮑溶春日言懷】盈盈【張諤岐王席上詠美人】廻裾【劉禹錫歷陽書事】展帳【李商隱春深脫衣】月去【李洞秋宿梓州牛頭寺】香焚【唐球贈行如上人】枕低【白居易新秋曉興】畱著【李白宮中行樂詞】

當壚知妾慣近浦是兒家仙路迎三鳥春風綻百花欄圍紅藥盛梯倚緑桑斜銀鑰開香閤云窻网碧紗繡衫金腰褭展幛玉鴉義別後期君處長來白鼻騧

當壚【楊巨源胡姬詞】近浦【丁仙芝江南曲】仙路【張說侍宴蘘荷亭應制】春風【武元衡長安春望】欄圍【許渾長興裏夏日南鄰避暑】梯倚【鄭谷張谷田舍】銀鑰【鄭防閨情】云窻【李嶠甘露殿侍宴應制】繡衫【溫庭筠握柘詞】展障【李商隱病中聞河東公樂營置酒口占寄上】別後【趙嘏洛中逢盧郢石歸覲】長來【姚合白鼻騧】

防女搴羅幙仙姬出畫堂手持雙荳蔻被捲兩鴛鴦見欲迷交甫教他喚阮郎五更樓下月一夜夢中香落絮縈衫袖飄花繞洞房春風傳我意特地引紅妝

防女【常建古意】仙姬【崔液踏歌詞】手持【韓偓無題】被捲【郭震子夜冬歌】見欲【唐彥謙紫薇花】教他【劉長卿過白鶴觀尋岑秀才不遇】五更【張祜題杭州靈隱寺】一夜【錢起江行無題】落絮【崔湜折楊柳】飄花【駱賔王秋螢】春風【李白望漢陽柳色寄王宰】特地【杜甫陪栢中丞觀宴將士】

花間笑語聲少女正輕盈碧海魂應斷金閨畫豈成氛氳蘭麝馥委郁綺羅情終日窻中見通宵膝上橫錦衾重自暖紅燭剪還明無賴夭桃面歡慿醉盡呈

花間【王維班媫妤】少女【姚鵠風不鳴條】碧海【李逺詠雁】金閨【楊系小苑春望宮池柳色】氛氳【白居易和微之夢遊春】委郁【髙適銅雀妓】終日【皇甫冉遠山】通宵【釋虛中聽軒轅先生琴】錦衾【孟浩然寒夜】紅燭【裴夷直席上別張主簿】無賴【李商隱嘲桃】歡慿【劉禹錫歷陽書事】

宛宛百花亨遮風展小屏恣情窺窈窕調笑學娉婷久喜房廊接無時枕席寧兩心宜一體比翼復連形浮炷依羅幌飄香入繡扃曹娘嬌態盡眉斂遠山靑

宛宛【儲光羲秋齊曲江俯見南山】遮風【楊衡春日偶題】恣情【周繇嘲叚成式】調笑【元稹飲致用神麯酒】久喜【裴夷直發交州日畱題解鏈師房】無時【髙適畱上李右相】兩心【薛能贈苗端公】比翼【長孫佐輔關山月】浮炷【李嶠燭】飄香【徐夤蜀葵】曹娘【宋之問河陽】眉斂【白居易和微之夢遊春】

屏掩芙蓉帳髙樓掛玉繩漫眠人不喚獨臥妾何曾翠匣開寒鏡紗窻背曉燈花情羞脈脈春夢困騰騰髣髴曾相識纖毫欲自矜酥融香透肉蘇合防難勝

屏掩【溫庭筠過華淸宮】髙樓【元稹紀懷贈李六戶曹崔二十功曹】漫眠【元結漫酬賈沔州】獨臥【鄭防閨情】翠匣【張仲素宮中樂】紗窻【白居易閨怨詞】花情【李商隱向晚】春夢【韓偓三憶】髣髴【張喬贈仰大師】纖毫【杜甫寄劉峽州伯華使君】酥融【閻選謁金門】蘇合【王建同於汝錫賞白牡丹】

萱艸信忘憂梨花莫問愁從容非有約嬌小不禁羞弱體鴛鴦薦新妝翡翠樓何因肯垂手終自屢廻頭捲箔香先入遺釵醉不收只應春惜別爲爾便淹畱

萱艸【陸龜蒙庭前】梨花【趙嘏春釀】從容【李建勲夏日酬祥松二公見訪】嬌小【權徳輿玉臺體】弱體【李華長門怨】新妝【顏舒鳯樓怨】何因【元稹贈雙文】終自【皇甫冉漁子溝寄趙員外裴補闕】捲箔【徐鉉依韻和令公大王薔薇詩】遺釵【徐夤依溫飛卿華淸宮韻】只應【溫庭筠苦楝花】爲爾【秦系早秋宿崔業居處】

長幹斜路北玉樹有餘陰繡戶香風暖綺窻明月深和簪拋鳯髻欹枕覆鴛衾芳意堪相贈春懷不自任花心愁欲斷嬌喘細疑沈但賞歡無極銷魂況在今

長幹【丁仙芝江南曲】玉樹【劉禹錫令狐相公示蕙蘭二艸之什命同作】繡戶【李白宮中行樂詞】綺窻【許渾寄郴州李相公】和簪【杜牧爲人題贈】欹枕【溫庭筠南歌子】芳意【歐陽詹小苑春望宮池柳色】春懷【盧仝卓女怨】花心【王維紅牡丹】嬌喘【李商隱獨居有懷】但覺【元稹春】銷魂【錢起別張起居】

盧姬逞十三家住鳯城南妒蝶長成伴飛鸞不假驂弄珠驚漢燕摘葉餧春蠶宛在機中織難忘燈下談金盆浴未了玉貌對應慙小院無人夜期君正興酣

盧姬【溫庭筠和周繇】家住【錢起題南陂】妒蝶【吳融卽席】飛鸞【韓愈送桂州嚴大夫】弄珠【李賀惱公】摘葉【宋之問江南曲】宛在【崔融擬古】難忘【賈島寄魏少府】金盆【張諤三日岐王宅】玉貌【李端鮮於少府宅看花】小院【唐彥謙小院】期君【張祜題陸惇禮山居伏牛潭】

卷上水晶簾櫻桃拂短檐采花香泛泛過酒玉纖纖揄袂將離坐休棋各枕奩暗梁聞語燕疎葉漏庭蟾翠佩輕猶觸金鑪暖更添弄琴宜在夜零露已濡霑

卷上【司空圖偶書】櫻桃【溫庭筠偶題】采花【杜甫九日】過酒【白居易奉和汴州令狐令公】揄袂【段成式小小寫眞聯句】休棋【李洞贈王鳯二山人】暗梁【徐彥伯春閨】疎葉【陸龜蒙秋日遣懷寄道侶】翠佩【張祜箏】金鑪【劉禹錫和令狐相公到鎭書懷】弄琴【宋之問答李司戶夔】零露【賈島玩月】

一覩傾城貌髙情自不凡纖身霞出海同坐月過杉弱幹紅妝倚新篁紫綺緘髻鬟垂欲解履舄近相攙繞砌梅堪折侵階艸懶芟願陪歡樂事愼勿信邪讒

一覩【趙象寄步非煙】髙情【陳翊寄邵校書楚萇】纖身【元稹痁臥聞幕中諸公徵樂會飲戲呈】同坐【陸龜蒙和襲美江南書情二十韻】弱榦【孫逖和崔使君詠後庭梅】新篁【韋莊李氏小池亭】髻鬟【孟浩然美人分香】履舄【劉禹錫和令狐相公到鎭書懷】繞砌【袁暉正月閨情】侵階【皮日休江南書情二十韻】願陪【韋嗣立奉和九日幸臨渭亭登髙應制】愼勿【姚合新昌裏】

古意【二十二首】

娉婷紅粉妝步履出廻廊羞殺登墻女惱殺踏靑娘娉婷【張柬之出塞】步履【李嘉祐同皇甫侍禦題薦福寺一公房】羞殺【徐夤和僕射二十四丈牡丹】惱殺【白居易酬鄭侍禦多雨春空過詩】

賣眼擲春心理鬢廻花面疑人含笑情門邊兩相見賣眼【李白越女詞】理鬢【李端春遊樂】疑人【李百藥火鳯詞】門邊【盧仝小婦吟】

十指纖若筍輕盈玉腕圓何當攜手去枕上正纒綿十脂【白居易和微之詩新樓北園偶集】輕盈【權徳輿玉臺體】何當【李嶠寫懷贈杜素】枕上【釋齊已病起見庭蓮】

金梭忽停弄織錦心艸艸眼色暗相勾爲郎容貌好金梭【陳陶續古】織錦【李白閨情】眼色【李后主菩薩蠻】爲郎【曹鄴望不來】

閒時相顧笑暫向花間語𨿽親不防狎不如從嫁與閒時【儲光羲田家雜興】暫向【韋應物相逢行】𨿽親【韓愈南山詩】不如【溫庭筠南歌子】

妾有雙玉環狀與瑯花偶不辭嫁與郎願得入郎手妾有【盧仝自君之出矣】狀與【陸龜蒙入林屋洞】不辭【曹鄴築城】願得【張祜團扇行】

東西一水隔飛下雌鴛鴦試取鴛鴦看如何不斷腸東西【權徳輿七夕】飛下【李賀塘上行】試取【李逺詠鴛鴦】如何【吳融賦得欲曉看妝面】

每笑東家子看人似有情十五卽相識與妾同時生每笑【霍總關山月】看人【李山甫燕】十五【白居易長相思】與妾【於鵠古詞】

春醉戴花眠抱枕無言語水晶簾不隔定得郎相許春醉【杜光庭山居】抱枕【白居易畫臥】水晶【楊巨源和汴州令狐相公白菊】定得【溫庭筠江南曲】

遣郎鋪簟席待郎燻繡衾好教郎作伴爲郎歌玉簪遣郎【王建新嫁娘詞】待郎【溫庭筠更漏子】好敎【白居易玩半開花】爲郎【韋莊雜體聯錦】

紅粉當三五黛蛾陳二八不知狂與羞縱歡羅艷黠紅粉【柳中庸春思贈人】黛蛾【溫庭筠感舊陳情獻淮南李僕射】不知【李白玩月金陵城西】縱歡【韓愈春雪獻裴尙書】

笑脫繡衣裳逺屏燈半滅玲瓏合歡袴解帶翻成結笑脫【鮑溶秋暮山中懷李端公益】逺屏【韓偓五更】玲瓏【元稹夢遊春】解帶【韋應物對殘燈】

朝朝臨粉鏡畫眉猶未了願君知我心畫作同心鳥朝朝【魏氏贈外】畫眉【崔國輔魏宮詞】願君【牛嶠感恩多】畫作【蔣冽古意】

燈火光初合陰虫鳴夜堦不知雙翠鳯並在一金釵燈火【白居易夜從法王寺下歸嶽寺】陰虫【孟浩然奉先張明府休沐還鄕海亭宴集】不知【錢起秋夜寄張韋二主簿】並在【陸龜蒙人日代客子】

眉剪春山翠臉橫秋水溢西施且一笑南威莫能匹眉剪【牛嶠菩薩蠻】臉橫【吳融个人】西施【韋應物廣陵遇孟九云卿】南威【聶夷中公子行】

昨夜裙帶解風送一螢來黃昏掩閨後羞顏未嘗開昨夜【權徳輿玉臺體】風送【李嶠秋山望月酬李騎曹】黃昏【戴叔倫新別離】羞顏【李白長干行】

卷上水晶簾相望如瓊玉當年歡樂幷朝眠還暮浴卷上【司空圖偶書】相望【武元衡安邑裏中秋懷寄髙員外】當年【權徳輿古意】朝眠【皮日休練瀆】

傳杯明月光銀罌雲母漿笑向檀郎唾滿喉甘露香傳杯【沈佺期送韋商州弼】銀罌【白居易池上淸晨皇甫郎中】笑向【李后主一斛珠】滿喉【劉禹錫和令狐相公謝李侍中寄蒲桃】

欲下丹靑筆臨池畫春水兩兩間鴛鴦鴛鴦會雙死欲下【薛媛寫眞寄夫】臨池【陳陶有所思】兩兩【牛嶠憶江南】鴛鴦【孟郊烈女操】

郎爲上香二物相因緣妾如臺上鏡團圓郎眼前郎爲【施肩吾古曲】二物【韋應物贈李儋】妾如【辛智賦詩】團圓【張祜團扇行】

小婢偸紅紙書成相思字朝來新上頭知郎舊時意小婢【王建閒居卽事】書成【任氏書桐葉】朝來【李何觀妓】知郎【丁仙芝江南曲】

何處聽吹簫東鄰女新嫁畱連夜臥遲不怕郎君罵何處【岑參崔駙馬山池重送宇文明府】東鄰【司馬紮蠶女】畱連【白居易山中問月】不怕【盧仝馬蘭請客】

無題絕句【十一首】

鏡好鸞空舞書成雁不傳遙將一防淚奉墜緑衣前鏡好【李商隱效長吉】書成【宋之問渡吳江別王長史】遙將【李白寄逺】奉墜【李賀洛陽城外別皇甫湜】

窻橫緑綺琴翻作白頭吟剜卻心頭肉教郎見赤心窻橫【韋莊和薛先見寄初秋寓懹之作三用韻】翻作【虞世南怨歌行】剜卻【聶夷中詠田家】教郎【張祜蘇小小歌】

別來羅帶緩腰支一把玉春生曉鏡中嬌鬟爲誰緑別來【陸龜蒙贈逺】腰支【李羣玉贈回雪】春生【元稹生春】嬌鬟【劉商銅雀妓】

水上鴛鴦浴岸上蝴蝶飛妾心正斷絕郎從何處歸水上【韋莊菩薩蠻】岸上【李賀追和柳惲】妾心【郭震子夜春歌】郎從【李益山鷓鴣詞】

采桑春陌上提籠忘采葉羅敷有底好顏色何如妾采桑【顧況春遊曲】提籠【張仲素春閨思】羅敷【施肩吾感遇詞】顏色【王昌齡采蓮曲】

奇花不敢妖忘卻舊時嬌祗恐風吹折惟愁日炙焦奇花【李咸用覽文僧捲】忘卻【趙嘏昔昔鹽】祗恐【李羣玉贈回雪】惟愁【王建題所賃宅牡丹花】

郎心在何處對面如千里妾身未分明男兒且如此郎心【張祜防蒲歌】對面【薛能行路難】妾身【杜甫新婚別】男兒【杜荀鶴寄李溥】

自掃一牀閒雙扉常自關赧郎明月夜別宅寵妖自掃【賈島宿慈恩寺郁公房】雙扉【姚合藥堂】赧郎【李白秋浦歌】別宅【元稹臺中鞫獄憶開元觀舊事】

郎車不暫停郎船安兩漿欲別牽郎衣腕搖金釧響郎車【曹鄴長相思】郎船【李商隱效江南曲】欲別【孟郊古別離】腕搖【徐賢妃賦得北方有佳人】

家楚壻於秦經山復歷水笑人不逾閾立在月明裏家楚【賈島送沈鶴】經山【李頎臨別送張諲入蜀】笑人【張南容靜女歌】立在【聶夷中起夜來】

暮雨濕煙凝消魂別未曽杭州蘇小小寒夢徹西陵暮雨【韋莊漁塘】消魂【釋皎然雪夜送海上人】杭州【白居易和春深】寒夢【周賀贈朱慶余校書】

情詩六言【十八首】

鴛鴦一處兩處風月相和寂寥妾擬將身嫁與我郎何處情饒

鴛鴦【皮日休胥口卽事】風月【劉長卿蛇浦橋下重送嚴維】妾擬【韋莊思帝鄕】我郎【杜牧代人寄遠】

池北池南艸緑山南山北雪晴花間一杯促膝羅襪繡被逢迎

池北【王建宮中三臺】山南【戴叔倫調笑令】花間【韓翃送陳明府赴淮南】羅襪【韓偓六言】

寶髻偏宜宮樣春光暗入花鈿旣逢解佩遊女誰復商量管弦

寶髻【明皇好時光】春光【權徳輿和常州李員外春日】旣逢【李徳裕鴛鴦篇】誰復【王建調笑令】

芳艸落花無限和風喜气相隨羅幙繡帷鴛被世間惟有君知

芳艸【丘丹憶長安】和風【謝良甫憶長安】羅幙【韋莊歸國謠】世間【白居易一字至七字詩】

正是落花時節又聽黃鳥綿蠻記取釵橫鬢亂蛾眉猶自彎彎

正是【韋莊淸平樂】又聽【李中客中春思】記取【白居易如夢令】蛾眉【竇余廣謫仙怨】

半寒半暖正好明日後日花開宿翠殘紅窈窕聽歌弄影徘徊

半寒【韓偓六言】明日【韋應物三臺】宿翠【溫庭筠女冠子】聽歌【張說舞馬詞】

金燼暗桃殘燭移尊更就芳筵廻面共人閒語去年春似今年

金燼【韋莊謁金門】移尊【權徳輿和常州李員外春日】廻面【溫庭筠思帝鄕】去年【白居易臨都驛答夢得】

樓上新妝待夜簾垂斜月悠悠夜後邀陪明月還應先照西樓

樓上【魚機寓言】簾垂【李中所思】夜後【元稹賦茶】還應【韓偓六言】

芙蓉月下魚戲更值淩波洛妃且願相畱款洽載蓮艇子撐歸

芙蓉【魚機寓言】更值【李徳裕鴛鴦篇】且願【張籍賦花】載蓮【皮日休胥口卽事】

絕代佳人難得春樓處子傾城含情咫尺千里落日微風送行

絕代【韋莊荷葉杯】春樓【韓偓六言】含情【魚機隔漢江寄子安】落日【韓翃送陳明府赴淮南】

至近至逺東西東望西望路迷玉勒金鞍何處晴川落日初低

至近【李冶八至】東望【韋應物調笑令】玉勒【韋莊淸平樂】晴川【劉長卿苕溪酬梁耿別後見寄】

美人病來遮面揉損聯娟澹眉花落家僮未掃掃卽郎去歸遲

美人【王建房中調笑】揉損【韓偓六言】花落【王維田園樂】掃卽【韋莊淸平樂】

門掩殘花寂寂心隨掛鹿搖搖紅袖不幹誰會空餘淚滴廻潮

門掩【李中所思】心隨【陸龜蒙和胥口卽事】紅袖【韓偓六言】空餘【劉長卿蛇浦橋下重送嚴維】

花裏暫時相見閨中獨坐含情桃源洞口來否月色今宵最明

花裏【溫庭筠更漏子】閨中【魚機寓言】桃源【韓偓六言】月色【嚴維答劉長卿】

緑倒紅飄欲盡花開葉落堪悲蟬鬢美人愁絕妝成不畫蛾眉

緑倒【陸龜蒙和胥口卽事】花開【李中對酒招陳昭用】蟬鬢【溫庭筠更漏子】妝成【韋莊淸平樂】

江南江北愁望千里萬里月明黃葉一離一別津頭日日人行

江南【魚機隔漢江寄子安】千里【戴叔倫轉應詞】黃葉【劉長卿蛇浦橋下重送嚴維】津頭【皇甫冉小江懷靈一上人】

惆悵空教夢見相思無處通書若向陽臺薦枕何殊西子同車

惆悵【韓偓六言】相思【張繼奉寄皇甫補闕】若向【王勃雜曲】何殊【王起賦花】

江上年年春早樹頭花落花開良圖有分終在憶夢天明未廻

江上【皇甫冉小江懹靈一上人】樹頭【王建江南三臺】良圖【李中對酒招陳昭用】憶夢【劉禹錫酬令狐相公六言見寄】

香屑集卷十六

欽定四庫全書

香屑集卷十七

中允黃之雋撰

竹枝詞【三十三首】

聞郎江上唱歌聲古人唱歌兼唱情世間只有情難說須待情來意自生

聞郎【劉禹錫竹枝】古人【白居易問楊瓊】世間【顧況送李侍禦往吳興】須待【張借聽歌】

淡淡衫兒薄薄羅狗兒吹笛膽娘歌畱君到曉無他意十斛明珠酬未多

淡淡【李后主長相思】狗兒【元稹追昔逰】畱君【白居易春夜宴席上戲贈裴淄州】十斛【鮑溶古鑑】

夜擁雙姬暖似春其間豈是兩般身猶疑未滿情郎意不見心中一个人

夜擁【劉兼旭川祁宰思家而卒因述意呈秦川知已】其間【白居易拜表回閒遊】猶疑【韓偓厭花落】不見【元稹新政縣】

木槿花開畏日長下棋曽覺睡鴛鴦無端鬭艸輸鄰女先賭紅羅被十牀

木槿【錢起避暑納涼】下棋【皮日休登初陽樓寄懷北平郎中】無端【孫棨題妓王福娘墻】先賭【花蕋夫人宮詞】

他家自有鳯凰棲待得郎來月已低寒雞鼓翼紗窻外卻恐爲奴半夜啼【奴一作妖】

他家【趙虛舟戲贈】待得【李商隱畱贈畏之】寒雞【崔涯雜嘲】卻恐【崔防晚雞】

紅泥亭子赤欄千金屑琵琶爲我彈醉後愛稱嬌姐姐我儂試舞爾儂看

紅泥【李白魯郡堯祠送竇明府還西京】金屑【白居易送春】醉後【孫光憲浣溪紗】我儂【司空圖力疾山下吳村看杏花】

風吹柳花滿店香吳娃美麗眉眼長銀釧金釵來負水掬水逺濕岸邊郎

風吹【李白金陵酒肆畱別】吳娃【白居易九日宴集醉題郡樓】銀釧【劉禹錫竹枝詞】掬水【劉言史偶題】

靑絲素絲紅緑絲抽梭起樣更新奇錦窠不是尋常錦織者何人衣者誰

靑絲【常建古興】抽梭【方幹贈進士章碣】錦窠【司空圖少儀】織者【白居易繚綾】

蓪艸頭花柳葉裙空教綠綺伴文君豈知一隻鳯釵價也直黃金一二斤

蓪艸【王叡祠魚山神女歌】空教【李余臨卭怨】豈知【崔萱豪家妓】也直【王福娘題孫棨詩後】

酥油香暖夜如蒸消盡金盆一椀冰房中下著珠簾睡夜就儂來能不能

酥油【薛能影燈夜】消盡【鄭畋初秋寓直】房中【王建官詞】夜就【白居易夜招晦叔】

雄者爲鴛雌者鴦郎心如妾妾如郎逢郎欲語低頭笑追入花間一陣香

雄者【元稹有鳥】郎心【無名氏雜詩】逢郎【白居易采蓮曲】追入【花蕋夫人宮詞】

與君相見卽相親必怨顚狂泥摸人詎得將心入君腹與君雙棲共一身

與君【王維寄河上十六】必怨【韓偓早起探春】詎得【張籍妾簿命】與君【劉希夷公子行】

東家少年西家出南家飲酒北家眠爭忍拋奴深院裏美人長抱在胸前

東家【施肩吾春遊樂】南家【白居易贈鄰里往還】爭忍【歐陽烱木蘭花】美人【裴諴新添聲楊柳枝詞】

密映垂楊聽洞簫一渠春水赤欄橋橋東橋西好楊柳恰似十五女兒腰

密映【徐鉉柳枝詞】一渠【溫庭筠楊柳枝】橋東【劉禹錫竹枝詞】恰似【杜甫絕句漫興】

買取頭花翠羽連遊童陌上拾花鈿桑間女兒情不淺漫隨兒女打秋千

買取【施肩吾少女詞】遊童【劉禹錫踏歌詞】桑間【張祜車遙遙】漫隨【徐鉉柳枝詞】

池邊釣女日相隨姊姊敎人且抱兒手把楊枝臨水坐便是觀音手裏時

池邊【孟浩然髙陽池送朱二】姊姊【司空圖燈花】手把【白居易臨水坐】便是【韓偓詠柳】

君騎白馬傍垂楊眼底不顧纖腰娘我見鴛鴦飛水上采菱不顧馬上郎

君騎【白居易井底引銀缾】眼底【杜牧大雨行】我見【李羣玉贈琵琶妓】采菱【劉禹錫采菱行】

江上女兒全勝花千嬌萬態破朝霞相逢何必曾相識遙指紅樓是妾家

江上【王昌齡浣紗女】千嬌【徐凝牡丹】相逢【白居易琵琶行】遙指【李白陌上贈美人】

堤上女兒連袂行綺羅光動百花明落花踏盡遊何處過後香風特地生

堤上【劉禹錫踏歌詞】綺羅【楊防送杜郎中入茶山修貢】落花【李白少年行】過後【羅鄴公子行】

大堤女兒郎莫尋春衣一對直千金至今衣領胭脂在剛被恩情誤此心

大堤【施肩吾襄陽曲】春衣【白居易繚綾】至今【韓偓自負】剛被【袁氏題峽山僧壁】

河水自濁濟自淸一个人心不可明不明不暗朧朧月未必圓時卽有情

河水【張南容靜女歌】一个【釋若虛古鏡】不明【白居易嘉陵夜有懷】未必【李商隠月】

美人樓上鬭腰支美人頭上玉釵垂今日美人棄我去恐是仙家好別離

美人【劉禹錫楊柳枝詞】美人【文丙牡丹】今日【盧仝有所思】恐是【李商隠辛未七夕】

樹樹樹梢啼曉鶯鶯𨿽爲說不分明石上作蒲蒲九節岸上種蓮豈得生

樹樹【劉駕曉登迎春閣】鶯𨿽【白居易和微之雨中花】石上【張祜思歸引】岸上【韋應物橫塘行】

槐花結子桐葉焦西北風來吹細腰直爲相思腰轉細一枝瓊艷不勝嬌

槐花【劉瑤暗別離】西北【劉希夷搗衣篇】直爲【蔡瓖夏日閨怨】一枝【何光逺答龍女】

步步相攜不覺難行行坐坐黛眉攢纖腰舞盡春楊柳落了楊花也怕看

步步【劉禹錫同樂天登棲靈寺塔】行行【閻選八拍蠻】纖腰【薛能柳枝詞】落了【章碣下第有懷】

月自斜窻夢自驚黃雞催曉丑時鳴被頭不暖空沾淚秪共寒燈坐到明

月自【趙嘏代人贈別】黃雞【白居易醉歌示妓人商玲瓏】被頭【韓偓惆悵】秪共【杜荀鶴宿南陵廢寺寄沈明府】

公子醉時香滿車是他家屬是他家兒家門戶重重閉不許閒人入看花

公子【羅隱寄南城韋逸人】是他【馮衮戲酒妓】兒家【薛維翰春女怨】不許【張籍玉眞觀】

胭脂淚迸紅綫條拽住仙郎盡放嬌郎身不逺郎心逺屏風周昉畵纖腰

胭脂【劉瑤暗別離】拽住【和凝楊柳枝】郎身【元稹憶逺曲】屏風【杜牧屏風絕句】

多情卻似總無情道是無情卻有情玉骨瘦來無一把有骨還從肉上生

多情【杜牧贈別】道是【劉禹錫竹枝詞】玉骨【李商隱偶成轉韻贈四同捨】有骨【皮日休詠蟹】

手把花枝唱竹枝枝枝葉葉不相離昨夜雨涼今夜月雨落月明俱不知

手把【薛能春詠】枝枝【張籍憶逺】昨夜【許渾早秋寄劉尙書】雨落【李商隱屏風】

蒨袖女兒簪野花遙聞隔岸喚船家盈盈一水不得渡今日公然來浣紗

蒨袖【杜牧商山麻澗】遙聞【花蕋夫人宮詞】盈盈【陸龜蒙秋荷】今日【王昌齡浣紗女】

空見朱門鎖牡丹世間恩愛極難何人種在情田裏鼓子花開也喜歡

空見【朱慶余登都閣】世間【李茂復自嘆】何人【秦韜玉獨坐吟】鼓子【唐末朝士覩野花思京師舊遊】

欺我郎君不在家眞珠簾外向人斜不通姓氏麤豪甚笑倚墻東梅樹花

欺我【盧肇新植紅茶花偶出被人移去詩以索之】眞珠【孫魴看牡丹】不通【杜甫少年行】笑倚【李商隱昨日】

閨中月令詩

正月晴和風气新玉顏紅燭忽驚春淩晨並作新妝面百福香奩勝里人

正月【白居易早春持齋答皇甫十】玉顏【羊士諤彭州蕭使君出妓夜宴見送】淩晨【韓愈戲題牡丹】百福【沈佺期人日重宴大明宮賜防縷人勝應制】

二月春風徧柳條碧桃紅杏對搖搖春衣試出當軒立抱月飄煙一尺腰

二月【王涯漢苑行】碧桃【釋齊已折楊柳詞】春衣【權徳輿雜言和常州李員外副使春日戲題】抱月【溫庭筠張靜婉采蓮歌】

三月江城柳絮飛蜂黃蝶粉兩依依緑鶯長叫香閨畔絆惹春風莫放歸

三月【戎昱徵人歸鄕】蜂黃【韓偓侍宴】緑鶯【皇甫松楊柳枝詞】絆惹【白居易柳絮】

四月帶花移芍藥蝴蜂直恐趁人來紅妝逼坐花枝暖羞殺玫瑰不敢開

四月【呂溫貞元十四年旱甚見權門移芍藥花】胡蜂【方幹詠花】紅妝【元稹河滿子歌】羞殺【徐凝題開元寺牡丹】

五月橊花照眼明石橊裙染象紗輕裙拖六幅湘江水偸折花枝傍水行

五月【韓愈題張十一旅捨橊花】石橊【閻選虞美人】裙拖【李羣玉同鄭相幷歌姬小飲戲贈】偸折【花蕋夫人官詞】

六月淸涼緑樹陰睡容新起意沈吟翠屏閒掩垂珠箔自試香湯更怕深

六月【陸希聲緑云亭】睡容【張泌浣溪紗】翠屏【顧夐虞美人】自試【韓偓詠浴】

七月七日一相見綺寮河漢在鍼樓淸風坐向羅衫起團扇須防白露秋

七月【元稹古決絕詞】綺寮【溫庭筠池塘初秋】淸風【張祜賦得福州白竹扇子】團扇【錢珝春恨】

八月涼風天气晶此時秋月可憐明回看眾女拜新月更請霓裳一兩聲

八月【宋之問明河篇】此時【劉希夷搗衣篇】回看【吉中孚妻張氏拜新月】更請【曹唐小遊仙詩】

九月何曾見艸枯不知能有菊花無畵堂昨夜西風過早怯秋寒著繡襦

九月【賈島巴興作】不知【王縉九日作】畵堂【馮延已菩薩蠻】早怯【花蕋夫人宮訶】

十月芙蓉花滿枝芙蓉頭上綰靑絲晚收紅葉題詩徧冷蝶饑蜂兩不知

十月【劉兼宣賜錦袍設上贈諸郡客】芙蓉【李涉遇湖州妓宋態宜】晚收【詐渾長慶寺遇常州阮秀才】冷蝶【吳仁璧鳯仙花】

十一月中長至夜轆轤絲凍下缾難此時欲醉紅樓裏銀燭金鑪夜不寒

十一【白居易冬至宿楊梅館】轆轤【陸龜蒙病中曉思】此時【施肩吾酬張明府】銀燭【王昌齡李四倉曹宅夜飲】

臘月江天見春色梅花柳絮一時新碧氊帳下紅鑪畔鸚鵡驚寒夜喚人

臘月【司空曙歲暮懷崔峒耿湋】梅花【趙彥昭苑中人日遇雪應制】碧氊【白居易招客】鸚鵡【鮑溶漢官詞】

又七首

柳暖花春二月天玉堦相簇打金錢只愁花裏鶯饒舌勾引春聲上綺筵

柳暖【李郢爲妻作生日寄意】玉堦【司空圖遊仙】只愁【白居易令公南莊花柳正盛】勾引【唐彥謙無題】

晴景悠揚三月天踏靑爭近緑潭邊花間自欲徘徊立見倚朱欄詠柳綿

晴景【韋應物酒肆行】踏靑【萬齊融三日緑潭篇】花間【劉言史抉病春亭】見倚【韓偓寒食日重遊李氏園亭】

槐柳陰陰五月天捲簾初聽一聲蟬中庭自摘靑梅子碾玉蜻蜓綴鬢偏

槐栁【薛逢座中走筆送前蕭使君】捲簾【花蕋夫人宮詞】中庭【韓偓中庭】碾玉【和凝宮詞】

梅爛荷圓六月天甘瓜剖緑出寒泉南風不用蒲葵扇珍重逢秋莫棄捐

梅爛【李頻卽席送許之曹南省兄】甘瓜【蕭祜遊石堂觀】南風【李嘉祐寄王舍人竹樓】珍重【司空圖扇】

枕簟淸涼八月天桂花曾對月嬋娟逡巡好上髙樓看心在嫦娥几案邊

枕簟【白居易舟中晚起】桂花【王渙上裴侍郎】逡巡【髙駢對雪】心在【施肩吾贈施仙姑】

墜月蕭蕭九月天鏡光猶掛畵樓前樓前野菊無多少鏈得霜華助翠鈿

墜葉【胡曽馬陵】鏡光【許渾鶴林寺中秋夜玩月】樓前【薛逢九日郡齋有感】鏈得【羅虯比紅兒詩】

葉墜初紅十月天香燻羅幙暖成煙今宵始覺房櫳冷沈醉何妨一榻眠

葉墜【杜牧行經盧山東林寺】香燻【王建田侍中宴席】今宵【白居易冬至夜】沈醉【牟融陳使君山莊】

采蓮櫂歌【二十七首】

一行白鷺上靑天一隻鴛鴦下渡船輕舟過去眞如畵越艷荊姝慣采蓮

一行【杜甫絕句】一隻【司空圖華下】輕舟【陸龜蒙北渡】越艷【徐之采蓮】

采蓮湖上紅更紅蓮花不肯嫁春風輕舟短櫂唱歌去驚散遊魚蓮葉東

采蓮【閩後陳金鳯樂遊曲】蓮花【韓偓寄恨】輕舟【李羣玉黃陵廟】驚散【王初自和書秋】

采蓮女兒憑船歌只向波間見襪羅碧池中有新蓮子擘開蓮子苦心多

采蓮【張籍采蓮曲】只向【夏侯審詠被中繡鞋】碧池【溫庭筠織錦詞】擘開【皇甫松竹枝】

暗上蓮舟鳥不知藕絲菱葉傍江時羅裙玉腕輕搖櫓驚起雙棲白鷺鷥

暗上【盧綸曲江春望】藕絲【於鵠巴女謠】羅裙【王勃采蓮曲】驚起【白居易篛峴東池】

荷葉如錢水面平荷花蓮子傍江生唱盡新詞看不見水邊花裏有人聲

荷葉【元稹過襄陽樓呈上府主嚴司空】荷花【王適江上有懹】唱盡【劉禹錫踏歌行】水邊【顧況安仁港口望仙人城】

江南江北望煙波卻把金釵打緑荷嫩荷花裏搖船去翠鬟光動看人多

江南【劉禹錫堤上行】卻把【李成用塘上行】嫩荷【花蕋夫人宮詞】翠鬟【李郢中元夜】

一道殘陽鋪水中漁舟過去水生風郎今欲渡緣何事奴隔荷花路不通

一道【白居易暮江吟】漁舟【劉威遊東湖黃處士園林】郎今【李白橫江詞】奴隔【閩後陳氏樂遊曲】

阮郎何處弄船歸無限鴛鴦妬不飛移船相近邀相見兩邊濺水濕羅衣

阮郎【魚機聞李端公垂釣回寄贈】無限【韓琮霞】移船【白居易琵琶行】兩邊【王建宮詞】

小桃閒上采蓮船蓮葉出水大如錢玉纖折得遙相贈寄與湘妃作翠鈿

小桃【白居易看采蓮】蓮葉【張籍春別曲】玉纖【韓偓詠柳】寄與【皮日休浮萍】

焦紅衫映綠羅裾出水新蓮艷不如丫頭小兒蕩兩漿不要蓮東雙鯉魚

焦紅【李珣南鄕子】出水【白居易因夢得題公埀所寄蠟燭因寄公垂】了頭【劉禹錫樂天寄憶舊遊因作報白君以答】不要【段成式戱髙侍禦】

荷葉羅裙一色裁荷花香裏櫂舟廻舟小風多渡不得早潮才落晚潮來

荷葉【王昌齡采蓮曲】荷花【方幹許員外新陽別業】舟小【張籍春江曲】早潮【白居易潮】

樹葉初成鳥出窠吳娃齊唱采蓮歌誰家醉捲珠簾看拋與金錢唱好多

樹葉【花蕋夫人宮詞】吳娃【許渾夜泊永樂有懷】誰家【秦韜玉春雪】拋與【王建觀蠻妓】

鸂雙飛下碧流荷花荷葉滿汀洲從敎水濺羅裙濕撥刺紅麟躍未休

鸂【李中溪邊吟】荷花【唐彥謙金陵懷古】從敎【裴防余柳枝詞詠篙水濺妓衣】撥刺【花蕋夫人宮詞】

岸邊紅袖采蓮歸爭弄蓮花水濕衣鸕鷀鸂莫漫喜鷺鷥鷺鷥何遽飛

岸邊【徐夤閒】爭弄【王昌齡采蓮曲】鸕鷀【杜甫舂水生】鷺鷥【元稹和裴校書鷺鷥飛】

微風細雨徹心肝偸折蓮時命也采蓮無限蘭橈女半似羞人半忍寒

微風【薛濤罰赴邊上武相公】偸折【裴諴新添聲楊柳枝詞】采蓮【崔玨和友人鴛鴦之什】半似【韓偓復偶見】

低頭向水自看妝此日荷風羅綺香荷葉團團莖削削雨中畱得蓋鴛鴦

低頭【白居易亞枝花】此日【徐之采蓮】荷葉【元稹夜池】雨中【鄭谷蓮葉】

秋江岸邊蓮子多采蓮時唱采蓮歌江謳越吹相思苦誰把相思號此河

秋江【張籍采蓮曲】采蓮【李珣南鄕子】江謳【王勃采蓮曲】誰把【令狐挺題鄜州相思鋪】

與君齊櫂木蘭船半采紅蓮半白蓮江上有樓君莫上采蓮歸去緑窻眠

與君【杜牧泊松江】半采【白居易看采蓮】江上【陸龜蒙有別】采蓮【徐凝樂府新詩】

有時極浦采蓮歸無限荷香染暑衣初弄藕絲牽欲斷怪得犬驚雞亂飛

有時【程長文獄中書情上使君】無限【魚機聞李端公垂釣回寄贈】初弄【鮑溶始見二毛】怪得【王蘇蘇和李標】

汀長花滿正廻船船頭折藕絲暗牽吳姬自唱采蓮曲爲君別唱想夫憐

汀長【崔顥川上女】船頭【溫庭筠張靜婉采蓮歌】吳姬【張籍烏棲曲】爲君【李涉聴多美唱歌】

出水蓮花比性靈看花多上水心亭劉郎劉郎莫先起越女歌長君且聽

出水【徐夤贈月君】看花【張籍寄和州劉使君】劉郎【白居易醉中重畱夢得】越女【常建吳故宮】

緑陰相間兩三家江口蛾眉獨浣紗漫費葛衫葵扇力何如江上采蓮花

緑陰【司空圖楊柳枝壽杯詞】江口【李嘉祐江上曲】漫費【釋齊已苦熱懹玉泉寺】何如【王勃采蓮曲】

芙蓉塘外有輕雷白藕新花照水開翡翠鳥飛人不見聞歌始覺有人來

芙蓉【李商隱無題】白藕【白居易白蓮池泛舟】翡翠【李洞宿成都松溪院】聞歌【王昌齡采蓮曲】

年年結侶采花頻便是蓮花不染身惟有緑荷紅菡萏花開將爾當夫人

年年【劉禹錫答令孤相公見謔】便是【楊邭伯送妓人出家】惟有【李商隠贈荷花】花開【白居易戲題新栽薔薇】

閒看蘇家女采蓮殷勤爲我唱花前芙蓉湖上吟船倚鸂雙遊不避船

閒看【白居易送姚杭州赴任因思舊遊】殷勤【司空圖長命縷】芙蓉【陸龜蒙和襲美弔嚴子重】鸂【劉禹錫和牛相公遊南莊】

千葉蓮花舊有香采蓮一聲歌態長聲中唱出纏綿意慢逐歌詞弄小娘

千葉【皮日休患山聽松庵】采蓮【鮑溶水殿芙蓉歌】聲中【李羣玉和人贈別】慢逐【元稹箏】

藕花落盡見蓮心蕋粉染黃那得深江南采蓮今已暮一曲菱歌抵萬金

藕花【孫光憲竹枝】蕋粉【溫庭筠懊惱曲】江南【王勃采蓮曲】一曲【張籍酬朱慶余】雜曲【二十五首】

幾處偸看紅牡丹被他籠與作艱難終須買取名春艸引向堂前子細看

幾處【陸暢太子劉舍人邀看花】被他【王建和元郎中從八月十一至十五夜玩月】終須【劉禹錫寄贈小樊】引向【元稹八月十四夜玩月】

曽見當壚一个人醉煙輕罩一團春求之不得心常愛恐是天魔女化身

曾見【段成式嘲飛卿】醉煙【李山甫公子家】求之【韋應物冦季膺古刀歌】恐是【白居易題孤山寺山石橊花】

蒨蒨紅裙好女兒一頭細髮兩分絲但知謔道金釵落夜合香中露臥時

蒨蒨【李郢自水口入茶山】一頭【劉言史弼公院問病】但知【李羣玉戲贈姬人】夜合【司空圖閒夜】

東南日出照髙樓誰家女兒樓上頭分明一任傍人見不使珠簾下玉鉤

東南【李商隱代贈】誰家【盧仝樓上女兒曲】分明【韓偓厭花落】不使【薛濤上川主武元衡相國】

誰家女兒臨夜妝緑窻燈影在雕梁妝成每被秋娘妒只爲多情團扇郎

誰家【李端襄陽曲】緑窻【張祜阿防湯】妝成【白居易琵琶行】只爲【段成式嘲飛卿】

水紋簟上琥珀枕紅妝美人當晝寢軟骨纖蛾暫起來又向海棠花下飲

水紋【李商隱偶題】紅妝【楊衡春夢】軟骨【張祜觀杭州柘枝】又向【歐陽烱木蘭花】

小隨阿姊學吹笙學得昆丘彩鳯鳴花下偶然吹一曲可憐時節足風情

小隨【王建宮詞】學得【李白鳯吹簫】花下【曹唐小遊仙詩】可憐【曹松鐘陵寒食日郊外閒遊】

樓檻層層映水紅王昌只在此墻東影遭碧水潛勾引碧玉搔頭落水中

樓檻【花蕋夫人宮詞】王昌【韓偓晝寢】影遭【杜甫風雨看舟前落花戲爲新句】碧玉【白居易采蓮曲】

邀郎捲幔臨花語兩股金釵已相許郎年十九髭未生爲白阿娘從嫁與

邀郎【楊巨源大堤曲】兩股【溫庭筠懊惱曲】郎年【陳羽古意】爲白【顧況梁廣畵花歌】

出眾風流舊有名緑窻嬌女字鶯鶯今朝嫁得風流壻眞似驂鸞到上淸

出眾【文徳皇后春遊曲】緑窻【李紳鶯鶯歌】今朝【李涉贈田玉卿】眞似【蜀太妃徐氏題彭州陽平化】

花月香寒悄夜塵一杯搖蕩滿懷春枕低被暖身安穩猶自嫌輕更著人

花月【張泌浣溪紗】一杯【孟昌期妻孫氏謝人送酒】枕低【白居易春眠】猶是【劉晏詠王大娘戴竿】

一雙十指玉纖纖撚玉搓瓊軟復圓笑擲骰盤呼大采等閒輸卻買花錢

一雙【秦韜玉詠手】撚玉【趙光逺詠手】笑擲【白居易就花枝】等閒【曹唐小遊仙詩】

脫取明金壓繡鞋照花明月影侵堦醉來睡著無人喚潛被蕭郎卸玉釵

脫取【李郢張郎中宅戲贈】照花【諭鳬蔣處士宅喜閒公至】醉來【杜荀鶴溪興】潛被【元稹襄陽爲盧竇紀事】

也同歡笑也同愁簾下三重幙一鉤知道相公憐玉腕魚犀月掌夜通頭

也同【韋莊悔恨】簾下【韓偓雨村】知道【盧肇戲題】魚犀【和凝宮詞】

秋天寂寞夜云凝深映寒窻一盞燈分明窻下聞裁剪半疋紅紗一丈綾

秋天【李昌符秋夜作】深映【元稹晨起過王十一館居】分明【韓偓倚醉】半疋【白居易賣炭翁】

一二三四五六七昨夜今朝又明日河低月落五更時吳歌楚舞歡未畢

一二【羅隱京中正月七日立春】昨夜【白居易浩歌行】河低【儲光羲同武平一員外遊湖】吳歌【李白烏棲曲】

勸君年少莫遊春自有靑蛾鏡里人紅纈誰家合羅袴貴從妾手著君身

勸君【韓琮春愁】自有【武元衡同幕府夜宴惜花】紅纈【白居易喜山石橊花開】貴從【張籍寄衣曲】

燭煙昏霧暗騰騰日日香煙夜夜燈應是佛邊猶怕閙三更時節也如冰

燭煙【李紳憶漢月】日日【羅隱寄無相禪師】應是【司空圖狂題】三更【徐夤開窻】

萬種恩情只自知萬般饒得爲憐伊相思一夜知多少天欲明前睡覺時

萬種【韓偓中春憶贈】萬般【孫光憲浣溪紗】相思【關盼盼燕子樓】天欲【白居易睡覺偶吟】

八尺臺盤照面新斂眸微盼不勝春團圓莫作波中月月裏依稀更有人

八尺【馮衮擲盧作】斂眸【羅虯比紅兒詩】團圓【溫庭筠三洲詞】月裏【李商隱重有戲贈任秀才】

弄玉隨夫亦上天緑珠猶得石崇憐如何一夢髙唐雨惆悵歡情恰一年

弄玉【白居易楊六尙書新授東川節度使代妻賀兄嫂】緑珠【駱賔王艷情代郭氏答盧照鄰】如何【李商隱嶽陽樓】惆悵【薛宜僚別靑州妓段東美】

也曾孤負酒家胡醽醁餘香在翠壚借問風前兼月下近來還有長卿無

也曾【元稹贈崔元儒】醽醁【皮日休春夕酒醒】借問【劉禹錫洛中逢白監】近來【李商隱寄蜀客】

愛毛宜采鳯凰毛獨夜相思空自勞抝蓮作寸絲難絕須借玉妃金剪刀

愛毛【徐夤偶題】獨夜【釋元孚月夜懷劉秀才】抝蓮【溫庭筠達摩支曲】須借【曹唐小遊仙詩】

蘼蕪盈手泣斜暉繡香韉夜不歸蟢子到頭無信處今朝喜鵲傍人飛

蘼蕪【魚機閨怨】繡軛【崔塗感花】蟢子【施肩吾望夫詞】今朝【劉希夷代秦女贈行人】

故故推門掩不開心從別處卽成灰金缾落井無消息昨夜因何入夢來

故故【司空圖馮燕歌】心從【韓偓午寢夢江外兄弟】金缾【李白寄逺】昨夜【白居易夢舊】

香屑集卷十七

欽定四庫全書

香屑集卷十八

中允黃之雋撰

艷體【十九首集杜】

絕代有佳人琴臺隱絳唇燭斜初近見酒緑正相親紫蕚扶千蕋銀河沒半輪一時今夕會瑞錦送麒麟絕代【佳人】琴臺【贈王二十四侍禦契】燭斜【舟中夜雪有懷盧侍禦弟】酒緑【獨酌成詩】紫蕚【花底】銀河【江月】一時【季秋蘇五弟纓江樓】瑞錦【和嚴中丞西城晚眺】

曉妝隨手抹華屋艷神仙有徑金沙軟支牀錦石圓層軒皆面水缺月未升天爛漫爲雲雨燈花半委眠曉妝【北徵】華屋【秋日防府書懷】有徑【陪王使君晦日泛江】支牀【季秋江村】層軒【懷錦水居止】缺月【湘江宴餞裴二端公赴道州】爛漫【太平寺泉眼】燈花【夜】

百寶裝腰帶歸軒錦繡香竹髙鳴翡翠沙暖睡鴛鴦暗水流花徑淸霄近笛牀新歡繼明燭每夜吐光芒百寶【卽事】歸軒【魏十四侍禦就敝廬相別】竹髙【絕句六首】沙暖【絕句二首】暗水【夜宴左氏莊】淸霄【數陪李梓州泛江】新歡【奉送魏少府之交廣】每夜【薔劍】

羅襪紅蕖艷淸輝玉臂寒願隨金騕褭持答翠瑯玕江月光於水晨霞髙可餐肌膚潛沃若蜀雨幾時幹羅襪【千秋節有感】淸輝【月夜】願隨【槐葉冷淘】持答【與鄠縣源大少府宴渼陂】江月【江月】晨霞【空囊】肌膚【西閣曝日】蜀雨【重簡王明府】

仰蜂粘落絮輕鳥度層陰靑瑣陪雙入華筵直一金風流俱善價感激在知音花月窮遊宴眞爲爛漫深仰蜂【獨酌】輕鳥【送嚴侍郎到綿州】靑瑣【哭李常侍嶧】華筵【石門宴集】風流【秋日防府詠懷】感激【風疾舟中伏枕書懷】花月【贈特進汝陽王】眞爲【長吟】

待爾嗔烏鵲佳人指鳯凰緑樽須盡日云髩儼分行花雜重重樹風吹細細香畱連春夜舞不復辧晨光待爾【喜觀卽到復題短篇】佳人【陪栢中丞觀宴將士】綠樽【奉陪鄭駙馬韋曲】云髩【數陪李梓州泛江戲爲艷曲】花雜【涪江泛州送韋班歸京】風吹【嚴鄭公宅詠竹】畱連【鄭駙馬池臺】不復【秦州雜詩】

已覺良宵永春臺引細風叢篁低地碧花蕋亞枝紅步履宜輕過歡娛到薄躬鴛鴦不獨宿告別莫匆匆已覺【奉漢中王手札】春臺【王十五前閣會】叢篁【秦州雜詩】花蕋【上已日徐司錄林園宴集】步履【庭艸】歡娛【陪鄭公北池臨眺】鴛鴦【佳人】告別【酬孟云卿】

斷續巫山雨晴天養片雲眾香深黯黯涼月白紛紛野館濃花發陽臺曙色分長卿多病久尙愛卓文君斷續【月】晴天【秦州雜詩】眾香【秋日防府詠懷】涼月【陪鄭廣文遊何將軍園林】野館【送翰林張司馬南海勒碑】陽臺【曉望】長卿【上韋左相】尙愛【琴臺】

竟日畱歡樂朝雲暮雨祠野畦連蛺蝶華屋刻蛟螭枕席還相似招邀屢有期深知好顏色拂匣照西施竟日【觀安西兵過赴關中】朝云【奉使崔都水翁下峽】野畦【陪王使君晦日泛江】華屋【奉送魏少府之交廣】枕席【自瀼西移居東屯】招邀【陪李七司馬皁江上觀造竹橋】深知【花底】拂匣【贈崔十三評事】

春泥百艸生攜手日同行玉袖淩風並香羅疊雪輕新人美如玉侍婢艷傾城暗度南樓月衣幹枕席淸春泥【陪裴使君登嶽陽樓】攜手【與李十二白同尋範十隱居】玉袖【數陪李梓州泛江】香羅【端午日賜衣】新人【佳人】侍婢【送魏少府之交廣】暗度【舟中夜雪】衣幹【水檻遣心】

喚起搔頭急春生力更無盈盈當雪杏冉冉下蓬壺邀我嘗春酒懷君想報珠珠中有隱字折骨效區區喚起【秋日防府詠懷】春生【過南嶽入洞庭湖】盈盈【早花】冉冉【觀李固請司馬弟山水圖】邀我【遭田父泥飲美嚴中丞】懷君【寄韋有夏郎中】珠中【客從】折骨【贈韋左丞丈濟】

微風倚少兒荷淨納涼時輕箑煩相向羅襦不復施卑枝低結子小水細通池爲接情人飲輕紅擘荔支微風【宿昔】荷淨【陪諸貴公子攜妓納涼】輕箑【雨】羅襦【新婚別】卑枝【陪鄭廣文遊何將軍園林】小水【過南鄰朱山人水亭】爲接【巴西驛亭觀江漲】輕紅【宴戎州楊使君東樓】

秋天昨夜涼露井凍銀牀荊玉簪頭冷蛛絲罥髩長花羅封蛺蝶江檻俯鴛鴦故繞池邊樹婆娑一院香秋天【潭州送韋員外牧韶州】露井【冬日洛城北謁元皇帝廟】荊玉【寄髙適岑參】蛛絲【遣悶】花羅【奉和嚴中丞西城晚眺】江檻【陪王使君晦日泛江】故繞【羌村】婆娑【樹間】

未許醉相畱燕姬翠黛愁屏開金孔雀寒膩黒貂裘繡段裝檐額眞珠絡臂鞲他時一笑後來往亦風流未許【戲題寄上漢中王】燕姬【陪諸貴公子攜妓納涼】屏開【李監宅】寒膩【送王信州崟北歸】錦段【陪柏中丞觀宴將士】眞珠【卽事】他時【幾日】來往【寄贊上人】

絕知春意好小徑曲通村花密藏難見鶯歌暖正繁經過調碧柳爛漫倒芳樽銀甲彈箏用寧聞燕雀喧絕知【江梅】小徑【絕句】花密【百舌】鶯歌【憶防子】經過【西閣】爛漫【寄髙適】銀甲【陪鄭廣文遊何將軍園林】寧聞【奉畱贈崔於二學士】

豈異神仙宅堪畱衛玠車落霞沈緑綺過雨亂紅蕖竟日鶯相和他時錦不如捲簾殘月影西閣百尋余豈異【寄髙適岑參】堪畱【花底】落霞【大歷三年春】過雨【寄李十四員外布】竟日【晴】他時【將別巫峽贈南卿兄】捲簾【客夜】西閣【中宵】

托贈卿家有金花帖鼓腰麒麟織成罽鸞鳯夾吹簫風起春燈亂花催臘炬銷夜闌接軟語還往莫辭遙托贈【將別巫峽】金花【陪柏中丞觀宴將士】麒麟【八哀詩】鸞鳯【哭王彭州掄】風起【船下防州】花催【西閣期嚴明府同宿不到】夜防【贈蜀僧】還往【王十五弟出郭相訪】

神女花鈿落髙唐莫再經忽疑行暮雨爲我下靑冥雜蕋紅相對微風韻可聽情親見君意不嫁惜娉婷神女【雨】髙唐【泊松滋江亭】忽疑【花底】爲我【奉酬薛判官見贈】雜蕋【將別巫峽】微風【髙柟】情親【夢李白】不嫁【秦州見勅目】

未解依依袂畱歡卜夜閒燈花何太喜幽事頗相關結束多紅粉提攜近玉顏莫令膠漆地過去沓難攀未解【奉贈盧參謀】畱歡【宴王使君宅】燈花【獨酌成詩】幽事【早起】結束【陪王使君晦日泛江】提攜【石鏡】莫令【贈王侍禦契】過去【銅官渚守風】

無題【四首】

翠眉縈度曲鞍馬去相尋必脫黃金轡頻抽白玉簪春知催柳別艸見踏靑心可惜歡娛地空畱一院陰翠眉【數陪李梓州泛江有女樂在諸舫】鞍馬【劉九法曹石門宴集】必脫【送顧八分文學】頻抽【樓上】春知【移居防州郭】艸見【長吟】可惜【可惜】空畱【送賈閣老出汝州】

雙影漫飄颻還斟泛泛瓢囀枝黃鳥近翻藻白魚跳晚節嬉遊簡離魂去住消不知雲雨散霑灑望靑霄雙影【西閣期嚴明府同宿不到】還斟【奉贈盧五丈參謀】囀枝【遣意】翻藻【絕句】晚節【贈特進汝陽王】離魂【哭王彭州掄】不知【渝州倐嚴侍禦不到】霑灑【收京】

他日辭神女腰肢勝寶衣別筵花欲暮照席綺逾依香霧雲鬟濕寒房燭影微野鴉無意緒一一背人飛他日【秋日防府詠懷】腰肢【卽事】別筵【送韋郎司直歸成都】照席【月圖】香霧【月夜】寒房【夜】野鴉【孤雁】一一【歸雁】

越女紅裙濕江邊正寂寥沈沈春色靜脈脈去人遙咫尺雲山路霏微河漢橋泛舟慚小婦寒水不成潮越女【陪諸貴公子攜妓納涼】江邊【王十五司馬弟出郭相訪】沈沈【暮寒】脈脈【乂雪】咫尺【送蔡希曾都尉赴隴右】霏微【哭王彭州掄】泛舟【艸閣】寒水【奉贈盧五丈參謀】

閨情【十四首】

擁別惜光輝此心猶倒衣日斜魚更食月細鵲休飛行李須相問音書從此稀雙雙新燕子有意待人歸擁別【巫山縣宴別】此心【送盧十四弟侍禦】日斜【課小豎鋤斫捨北果林】月細【夜】行李【重簡王明府】音書【贈韋贊善別】雙雙【春日梓州登橋】有意【夜宿西間】

烏鵲愁銀漢浮雲薄漸遮夕陽燻細艸秋竹隱疎花野月茫茫白津流脈脈斜江通神女館帆過宿誰家烏鵲【遣悶奉呈嚴公】浮雲【季秋蘇五弟纓江樓夜宴】夕陽【晚晴】秋竹【溪上】野月【漫成】津流【遣意】江通【遣愁】帆過【絕句】

風月自淸夜其如儔侶稀離筵不隔日忍淚已沾衣冉冉柳枝碧輕輕花絮飛夜闌更秉燭抱被宿何依風月【日暮】其如【歸燕】離筵【泛江送客】忍淚【九日諸人集於林】冉冉【答岑參補關見贈】輕輕【宴胡侍禦書堂】夜闌【羌村】抱被【送盧十四弟侍禦】

鏡奩換粉黛猶得折黃金樽蟻添相續源花費獨尋歡娛兩冥寞感動一沈吟舊好何由展他時見汝心鏡奩【往在】猶得【銅缾】樽蟻【季秋蘇五弟纓江樓夜宴】源花【風疾舟中伏枕書懷】歡娛【九日】感動【病馬】舊好【秦州見勅目】他時【又示兩兒】

燈影照無睡吟詩正憶渠徒勞望牛斗不記攺蟾蜍秋思拋云髻中宵步綺疏誰家挑錦字價重百硨磲燈影【火雲寺贊公房】吟詩【遠懷捨弟穎觀等】徒勞【所思】不記【秋日荊南送石首薛明府】秋思【卽事】中宵【中宵】誰家【江月】價重【謁文公上房】

洞房環佩冷春色淚痕邊對酒都疑夢鉤簾獨未眠美花多映竹錦石小如錢傳語桃源客雙魚會早傳洞房【洞房】春色【泛江送魏十八倉曹還京】對酒【逺懷捨弟穎觀等】鉤簾【舟月對驛近寺】美花【奉陪鄭駙馬韋曲】錦石【秋日防府詠懹】傳語【巫峽敝廬贈四舅別】雙魚【送李梓州使君之任】

孤月當樓滿緣空一鏡升感時花濺淚割愛酒如澠碧海眞難涉丹梯庶可淩把君詩過日未敢缺緘縢孤月【月圓】緣空【江邊星月】感時【春望】割愛【寄劉峽州伯華】碧海【奉贈太常張卿】丹梯【贈特進汝陽王】把君【贈別鄭鏈赴襄陽】未敢【椶拂子】

回首追談笑相思淚防懸座從歌妓密冬要錦衾眠離別人誰在淹畱景不延何湏妬雲雨昨夜月淸圓回首【寄劉峽州伯華】相思【得廣州張判官叔卿書】座從【宴戎州楊使君東樓】冬要【送梓州李使君之任】離別【懷灞上游】淹畱【秋日防府詠懷】何須【雷】昨夜【舟中】

也復可憐人靑歸柳葉新今春看又過良覿渺無因莫怪啼防數難知消息眞半扉開燭影滅燭翠眉顰也復【雨過蘇端】靑歸【奉酬李都督早春作】今春【絕句】良覿【寄張十二山人彪】莫怪【過南嶽入洞庭湖】難知【傷春】半扉【暝】滅燭【江月】

颯颯開啼眼今晨淸鏡中誰憐一片影忍對百花叢飃泊哀相見淒涼信不通沈思歡會處淸漏往時同颯颯【得舎弟觀書】今晨【蘇大侍禦訪江浦】誰憐【孤雁】忍對【登牛頭山亭子】飃泊【贈李八祕書別】淒涼【寄司馬山人】沈思【述懷】淸漏【洞房】

遊子方迢逓歸期未敢論天淸風捲幔樓靜月侵門漸惜容顏老何須花燼繁更深不假燭伏枕淚雙防遊子【送樊侍禦赴漢中判官】歸期【愁坐】天淸【傷春】樓靜【西閣夜】漸惜【遣愁】何湏【日暮】更深【舟月對驛近寺】伏枕【九日】

蕩子不還鄕中宵淚滿牀但驚飛熠燿莫學野鴛鴦云臥衣裳冷風生錦繡香浪傳烏鵲喜特地引紅妝蕩子【冬晚送長孫漸舍人】中宵【暮春題瀼西新賃艸屋】但驚【秋日荊南送薛明府】莫學【數陪李梓州泛江】云臥【遊龍門奉先寺】風生【陪王使君晦日泛江】浪傳【得弟消息】特地【陪柏中丞觀宴將士】

輕舟送別筵忽已歲時遷春艸何曾歇王孫若个邊經心石鏡月偸眼艷陽天鶯入新年語淒涼憶去年輕舟【泛江送魏倉曹還京】忽已【歷歷】春艸【秋日防府詠懷】王孫【哭李尙書之芳】經心【春日江村】偸眼【數陪李梓州泛江】鶯入【傷春】淒涼【倚杖】

門徑從榛艸蛛絲仍未收仳離放紅蘂蕭索倚朱樓寒日經檐短飛虫滿院遊鏡中衰謝色一月不梳頭門徑【畏人】蛛絲【獨立】仳離【一百五日夜對月】蕭索【西閣】寒日【寄杜位】飛虫【落日】鏡中【覽鏡】一月【屏迹】

無題【九首】

籬中秀色畵屏紆春日兼蒙暄暖扶傳語風光共流轉敢論松竹久荒蕪舊來好事今能否昨夜邀歡樂更無回首可憐歌舞地閬風圃與蓬壺

籬中【寒雨朝行視園樹】春日【嶽麓山道林二寺行】傳語【曲江】敢論【將赴成都艸堂途中有作】舊來【因許八奉寄江寜旻上人】昨夜【戲贈閿鄕秦少公】回首【秋興】閬風【防州歌】

乘興還來看藥欄興來今日盡君歡數廻細冩愁仍破百徧相過意未防復有樓臺銜暮景也從江檻落風湍卻嫌脂粉污顏色勝裏金花巧耐寒

乘興【有客】興來【九日藍田崔氏莊】數廻【野人送朱櫻】百徧【遣悶呈路十九曹長】復有【院中晚晴懷西郭茅舍】也從【將赴成都艸堂途中有作】卻嫌【虢國夫人】勝裏【人日】

樓上炎天冰雪生山頭落日半輪明靑袍白馬有何意湖水林風相與淸語盡還成開口笑誰家巧作斷腸聲此心炯炯君應識巫峽泠泠非世情

樓上【江陵節度新樓成】山頭【越王樓歌】靑袍【至後】湖水【書堂飲旣夜復邀李尙書下馬月下】語盡【醉爲馬墜諸公攜酒相看】誰家【吹笛】此心【偪仄行贈畢曜】巫峽【愁】

指防銀缾索酒嘗玉盤錦席髙云涼煙綿碧艸萋萋長雨裛紅蕖冉冉香密葉曾經宿鸞鳯秋風此日灑衣裳百年未見歡娛畢暫醉佳人錦瑟傍

指防【少年行】玉盤【章梓州橘亭餞成都竇少尹】煙綿【樂遊園歌】雨裛【狂夫】密葉【古柏行】秋風【七月一日題終明府水樓】百年【相逢歌贈嚴別駕】暫醉【曲江對雨】

朱栱浮雲細細輕不勞鐘鼓報新晴水光風力俱相怯落絮遊絲亦有情縱酒欲謀良夜醉系帆何惜片時程合歡卻笑千年事遮莫鄰雞下五更

朱栱【江陵節度新樓成】不勞【院中晚晴懷西郭茅舍】水光【風雨看舟前落花】落絮【白絲行】縱酒【臘日】系帆【酬郭十五受判官】合歡【陪李七司馬皁江上觀造竹橋】遮莫【書堂飲旣夜復邀李尙書下馬】

卻教江漢客魂消漏泄春光有柳條著處繁華矜是日天涯霜雪霽寒宵至今夢想仍猶在憶昨歡娛常見招心折此時無一寸始知嬴女善吹簫

卻教【承聞河北諸道節度入朝】漏泄【臘日】著處【淸明】天涯【閣夜】至今【憶昔行】憶昨【春日戲題惱郝使君兄】心折【冬至】始知【玉臺觀】

願吹野水注金杯恐失佳期後命催返照入江翻石壁行雲幾處傍琴臺無邊落木蕭蕭下但見羣鷗日日來不有小舟能蕩漿一生襟抱爲誰開

願吹【蘇端薛復筵簡薛華醉歌】恐失【送李八祕書赴杜相公幕】返照【返照】行雲【野老】無邊【登髙】但見【客至】不有【城西陂泛舟】一生【奉侍嚴大夫】

楚女腰肢亦可憐封書寄與淚潺湲縈窻素月垂文練糝徑楊花鋪白氊碧瓦朱甍照城郭靑蛾皓齒在樓船更爲後會知何地喚取佳人舞繡筵

楚女【淸明】封書【因許八寄江寧旻上人】縈牕【湖城東遇孟云卿】糝徑【絕句漫興】碧瓦【越王樓歌】靑蛾【城西陂泛舟】更爲【送路六侍禦還朝】喚取【江畔獨步尋花】

莫厭傷多酒入唇才傾一盞卽醺人明眸皓齒竟何在白水靑山空復春磵道餘寒歷冰雪柴門空閉鎖松筠蜜蜂蝴蝶生情性何異飄飄托此身

莫厭【曲江】才傾【撥悶】明眸【哀江頭】白水【寄常徵居】磵道【題張氏隱居】柴門【崔氏東山艸堂】蜜蜂【風雨看舟前落花】何異【燕子來舟中作】

香屑集卷十八

自題香屑集卷末【十二首】

小碎詩篇取次書吟看句句是瓊琚王楊盧駱當時體管領春風總不如

小碎【元稹小碎】吟看【白居易見尹公亮新詩偶贈絕句】王楊【杜甫戲爲六絕句】管領【王建贈薛濤】

未媿金鑾李謫仙裁霞曵繡一篇篇莫嫌無事閒消日更把前題攺數聯

未媿【徐夤詠冩眞】裁霞【方幹宋從事】莫嫌【來鵠洞庭隱】更把【鄭谷中年】

自書自勘不辭勞心路玲瓏格調髙知嘆有唐三百載劣於漢魏近風騷

自書【白居易題詩屏風絕句】心路【方幹贈美人】知嘆【李洞贈徐山人】劣於【杜甫戲爲六絕句】

甘得貧閒味甚長書家院裏徧抄將可憐饌玉燒蘭者卻笑雕花刻葉忙

甘得【韓偓秋深閒興】書家【花蕋夫人宮詞】可憐【釋齊已荊門病中】卻笑【司空圖力疾山下吳邨看杏花】

日日成篇字字金酒濃花暖且閒吟詩中得意應千首頗學陰何苦用心

日日【方幹越中逢孫百篇】酒濃【羅隱寄前戶部陸郎中】詩中【姚合寄東都分司白賔客】頗學【杜甫解悶】

五色毫端弄逸才綺羅長擁亂書堆比於黃絹詞尢妙明媚誰人不看來

五色【方幹再題路支使南亭】綺羅【魚機夏日山居】比於【陸龜蒙顧道士弟子乞銘於襲美】明媚【周朴桃花】

多少魚箋冩得成直應天授與詩情陽春唱後應無曲盡是人間第一聲

多少【劉兼到郡後有寄】直應【陸龜蒙送孫發百篇遊天臺】陽春【黃滔酬楊學士】盡是【崔塗聲】

天生舊物不如新裁剪煙花筆下春誰許風流添興詠酒壚猶記姓黃人

天生【溫庭筠添聲楊柳枝詞】裁剪【張喬贈河南詩友】誰許【韓漑竹】酒壚【胡宿感舊】

家在松江白浪頭黃昏獨坐海風秋蜀牋冩出篇篇好減得愁人一夕愁

家在【吳融坤維軍前寄江南弟兄】黃昏【王昌齡從軍行】蜀牋【白居易答李六使君見和憶吳中舊遊】減得【殷文圭八月十五夜】

黃昏哭向野田春三十功名志未伸采得百花成蜜後不知辛苦爲何人

黃昏【王建自傷】三十【司空圖牓下】采得【羅隱蜂】不知【髙駢太公廟】

搗麝成塵香不滅蟾光一百度曾圓此生只是償詩債畱與工師播筦弦

搗麝【溫庭筠達摩支曲】蟾光【劉兼送文英大師】此生【司空圖白菊雜書】畱與【湯悅奉和送鄧王牧宣城】

總向紅牋冩自隨嘲花詠水贈蛾眉春風猶自疑聯句未有儂家一首詩

總向【元稹寄舊詩與薛濤】嘲花【白居易仙亭同諸客醉作】春風【李商隱過招國李家南園】未有【薛能柳枝詞】

香屑集卷末

