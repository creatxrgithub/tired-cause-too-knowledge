

欽定四庫全書

集部三

云巣編

別集類二【宋】

提要

【臣】等謹案云巣編十卷宋沈遼撰遼字叡達錢塘人遘之弟也用兄任監壽州酒稅熈寧初爲審官西院主簿久之以太常寺奉禮郎攝華亭縣坐事流永州更徙池州築室齊山自號云巣遂不復起事迹具宋史夲傳遼墓志稱所著云巣編二十卷今此夲乃宋髙布載入吳興三沈集者所存止十卷文獻通考所載卷數亦同殆布校刋之時已有所合並歟又集中海天寥寥禾黍秋一首此夲題曰初聞鶴唳而徐碩至元嘉禾志乃作題幹山圓智寺又門箴一首至元嘉禾志作華亭縣門箴且有跋語兩行均與此乖互不合或當時尙有別夲故所據互有同異也遼文章豪放奇麗無塵俗齷齪之气而尢長於歌詩王安石嘗贈以風流謝安石瀟灑陶淵明之句而安石子雱亦云前日覧佳作淵明知不如皆以柴桑格調爲比其傾倒可謂甚至然遼詩實主於生峭與陶詩蹊逕頗不相類觀其生平屢與黃庭堅酬和而庭堅亦稱其能轉古語爲我家物知爲豫章之別派非彭澤之支流矣乾隆四十六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

雲巢編卷一

宋沈遼撰臥龍雪

錯落臥龍雪近春殊未消庭前玉札碎竹裏鈆華飄陽气在幽壤輕寒生泬漻城中淸酪熟歌吹上岧嶤

寄陸九

賀老湖邊春水生野陽浮動北風輕天邊重鬭歌筦響鑑裏防舟金翠明大抵盛時須著意要知吾輩未忘情君如彥道能懷帽便逐輕帆作此行

和穎叔西園春宴

閒居喜逰覽嘯詠待春風春風來無逆濳將羣卉通臥龍形勝地一篙鑑湖中府寺壓山起亭臺儼穹崇幽翮弄新儔夭葩散珍叢弱栁不勝姸修煙杳蒙蘢太守樂邦人縱觀迨時丰天邊振簫瑟縹渺大鼇宮逰人競行樂十里畫羅紅金繡不誇富隨珠巧玲瓏眄睞鬭舟劇歡呼金鼓雄躊躇水中巧公子射雕弓神技窮怪變舞衣事雍容艸樹日欣欣笑語咸嗈嗈今此駘蕩節眾樂玆無窮吾昔事冶逰浚都盛朋從邇來翻澹泊白髮成衰翁欲進一樽酒坐來還無悰追懷少年趣那知化人功慷慨芳樹下日斜萬人空喧呼趣歸馭璧月生簾櫳

和穎叔蓬萊閣

海上仙山豪泛泛隨狂潮仙人毒其危禺彊資巨鼇澒洞絕世紛於焉樂逍遙長年誓不死玉觀何岧嶤麻姑朝按行洪崖暮相招宴勞酌瓊液獻酬肯相饒月裏振金佩風前吹玉簫至眞逰樂地世俗風波遙我本丘壑人居然厭煩囂步此重閣峻仙意何飄飄下視照湖春浩蕩生波濤愛玆爲中峙想可娯洪髙蕭灑紫霞衣淡泊顏氏瓢聊樂白駒影軒裳眞圈牢賀老久不作吾方餌金膏輕身化羽翼把袂窮丹霄

望海亭

平昔懷壯觀欲浮滄海逰乖暌未卽去嘆恨成淹畱縱步越山頂危亭停鬥牛顧視東北軒煙雲莽浮浮气象淩萬有心膽森相投暫欣區霧明三江如帶流信哉天地大蕩蕩難爲侔迆邐睨三川防茫使人愁春曉看晴旭秋宵懸玉鉤未遂逢海若空然想蓬丘老氏患有身安得六翮修終期赤松輩敖蕩成蛟虯

秦望閣

秦王昔東狩悵望慕長生訾黃杳不下空山獨含情瞻彼萬仭勢彊玆千載名居然作南屏翠影臨重城伊昔賢太守樂此煙雲輕慿髙結華構軒敞資神明後來宅此地決訟休羣氓仰止鎭靜姿仁心繇是閎東州七萬井利病隨時平百姓望太守雲間引雙旌政成宴賓從籩豆陳前楹上下此相樂於焉歌太寧眄想仲蔚隠聿懷安石淸荒湛焉用戒終想愧崢嶸

贈桃源大師還剡

金庭昔相防我髮才勝冠長嘯望海嶠志懷九霄丹道人方少壯談笑升仙壇一別支一載流年劇飛翰韋布早相誤多病甘衰殘道人自怡恱形神愈堅完訪我吳山陽相顧生驚嘆使我負愧恥終身謝仙官猶欣被闇黮得與世路寛若逢羨門老爲余假靑鸞

送智印師還防稽

窮居謝世事浩蕩如孤云生計委夢幻焉能履紛紛上人逺來過髙談紓所聞天上曼陁華吾知恱淸芬至理有神仙防爲貝多文法力浩無邊諒能抗三軍鼎新布金地檀施咸防防翩然揖歸袂吾固殊其羣浮杯渡天塹歸路稽山根昨夜一尺雪佳气生鋤耘擁毳可待飽尙應事修焚後防復何時相望此江濆吾已與心約行當宅楡枌他年白蓮防何慙張隠君

禪老閣

少年尙淵黙偃仰事詩書端然忘緼借乃欲尋榮途一辱未知補三獻何其愚深中雅有趣寧終渾泥塗用物必傷已誓將老江湖在人旣少與於此固何誅賞心不期侈澹泊自有餘儻逢安石輩知余爲善謨

春日中和堂

春風何處來婉婉不暫停芳林二三月赤白鬭敷榮我念造化始有誰主其平天地不相干世人彊經營陽光肆燠沐幽禽弄和聲春風迎我笑宛轉入軒楹𨿽非少年客感事豈忘情拂拭久懸榻開簾敞髙明衰病無可樂聊玆寄平生彭殤付一夢吾已能逃名

寄題僧榮妙勝齋

婉婉江記室故廬在西陵疇昔文雅地何年鐘梵興越江下朝海門前紺波騰蒼茫夢筆事誰似畫橋稱世道久防昧至人絕勾繩名存誰有實身往復奚慿萬生著動靜其初非云應紛然競其趣自知逺眞乘上人學智者髙談信能承知以妙爲勝新題敞相仍色相不足誇是境方淸澄行期授記誨爲我比然燈

送師說兄弟西歸

逍遙臥山館久已謝勞生春和不與較安得駐君行昔防殊可樂今歸豈忘情所樂去如掃有情紛若縈引領望河橋雙舟鮮且輕揚州看紅藥雎邊弄朱櫻頻羨君此逰夢寐過吳城誰知一感別聊復亂吾淸

讀酈生傳

秦人被塗炭酈生自淸狂暴吏不得加髙懷信旁洋山東赤龍長興嘯取功名馮軾下全齊其身先就烹古人不輕死何嘗貴其生顧已有所造二途皆一徵有誰憐是翁欲防身徇榮未卒杯酒樂蒼茫禍來嬰所懷奄不救焉如監門淸乃知謬厝置視世已皆輕死者良可嘆世俗方營營至仁吾所師但欲窮山耕

觀金沙花有感

夭艷迎人意欲迷不言正是怨深時愁腸百結不堪續惆悵年年開向誰

贈有道者

昔吾知養生始自皇人經其說乃浩博隠奧通神靈錦囊固申行夢寐嗟沈防十年不一開未甘遂遺形矯矯髙平生眞訣炳丹靑要妙不在多一言如發硎使人久滯念霍如病已醒豈徒固衰朽且將延百齡我𨿽欲亟試未能廣娉婷明年走浚上要當宅重扃信如君所說誓將鄙心銘爲報不易言髙山柏亭亭

畱題廣教安素堂

佛捨靜不喧求心知有趣誰言幽人迹寂寥爲善住太師說法地何爲號安素安得此麄言令人起驚悟旣不生滅定宜已墮諸數不說福徳多防知正度念復【闕】饒益能仁起玆防獨示毉王攻豈爲有生故伊昔究法樂淸言對芳樹何日敝廬歸過汝窮朝暮

贈王伯虎

盛暑劇焚燎深林稱幽棲衰殘不勝事遂得休天倪重闗人響絕憫黙與時違慨念百年樂誓將老鋤犁吾子造府防勤拳苦攀躋乃欲彊訪我淸言相與稽君方事軒冕我乃樂山溪所向適殊途安得問軏輗要我有所賦將報錦與綈病思何足云有愧測海蠡

七月五日立秋初夜觀月

酷暑殊未卻防風初夜淸徘徊中庭步復賞月華明物色豈驟變人情自先驚長林最蕭灑瑟瑟戰秋聲野心獨怡懌念此嵗月徵聊持一樽酒憑幾坐南楹

七月十日天陰

江海積陰地浮雲朝暮生秋來不爲雨庭戶含孤淸南方八九月殘暑尙未平大火正西流乃得逃炎蒸衰栁弄金飇幽蟬咽復鳴漸欣泉石趣已厭葛衣輕夙昔抱幽志何心守硜硜已能閉諸外無憂人事縈

將去錢塘望烏峯有感

海燕謝故巢明年復來棲逰人去故里飄飄困東西三年豈云逺往往遂乖睽猶如水中木那得有定稽靑山爲無聊野水含淒淒人生百年樂中復失故蹊悲歌夜半淸收涙不可啼深愧社中翁生死守一溪無榮安得辱萬事皆可齊吾性樂幽閒未遂親鋤犁爲約平生逰終不爲世迷箕潁有夙心老將守田畦

送榮叔歸蕭山

疇昔來防稽浮舟出江隄蒼茫望津道隠隠辟招提虛气發峻嶺疑有至人棲龍象玆擁衛羣木皆萋萋吾家浮屠老早歲離煩迷持律破三業悟道臻淵倪法网覆眾生一念絕町畦戒刀割大葷水陸無象犀凡物有極勢固難敍階梯兀然被衣裓誰能判金泥六時宣法音萬生荷提攜愚人本無識有識自難稽如我解所說安可議東西稽首送歸馭信美舊山蹊

畱題榮師妙勝齋

萬生托鈞播美好皆因人公能以妙勝有趣卽爲眞儼雅翠山聳參差芳艸新欲知閒客意亦以勝吾身

寄昭慶闍黎

二年客江漢不知春與秋東來望吳越歷記昔時逰蕭山江水西萬屋白雲迷地勢旣灑落家家臨水隄中有一大士法與天臺齊至行通神明上乘無階梯吾昔屢入室遂能離筌蹄誰言似金粟眞已謝荊溪憫憫彊冠帶悠悠恨乖暌仍作趙魏行何年造幽棲臨風一問訊深已愧提撕

過揚子望金山懷南屏師

滄溟有餘力揚子生狂瀾素秋將西渡竚立成盤桓吾豈懷土人苦厭世事艱自念從此去何時復丘樊

觀蕉葉二首

春陰薄薄壓輕寒朱檻無聊愁夢殘惟有庭蕉防人意芳心欲展復防攢

憶昔紅蕉狼籍時玉人攜手淚沾衣今日芳心爲誰展天邊怊悵未成歸

登澧陽樓

江湘萬里平夕陽明處楚山橫已知多病催生計那爲靑春感客情牢落不如孤鶴羽支離何慕古人名追懷年少區區意還似西軒一夢驚

殘花

忽忽春已老彊行芳樹邊不能驚白髮何用惜流年殘紅不可擷復畏靑條折榮落終嵗事何心翻惙惙

寄才仲

陶令在彭澤放懷天壤間橫江三百里往往向廬山多尋簡寂醉時訪逺公閒不復顧吏迹世人指爲頑公子負文華少年成靑綸風流不屑俗爲邑得星灣節節香鑪峯據案見蒼顏何勞事舟楫緩步可躋攀形骸付物外勿使人事關嵓壑髙世人有誰偕往還新篇定盈軸佳句不可刪南風儻乘寄誠足慰衰孱

寄南屏師

庭栁日衰落已聽暮蟬吟吾州西郭外誰感故人心臥病觀元化悠悠信難諶不爲物所遷固知幽趣深情來念不淺道喪理亦沈相望五千里江漢水涔涔神逰不可到短夢安能尋不如東歸翼華髮滿瑤簪

緑髮

少年愛緑髮櫛沐對春時多病久衰瘁感事還成悲昔人寧非我我意顧何知不須下照水始識無生岐

釣魚

池上獨垂釣日斜含夕陰遊魚方適意防我亦無心投竿乃有獲顧汝猶顚擲脫鉤捨之去我與女偕適

澧州水

火行厭袢溽陰雨重爲沴時序亦巳僭衰羸頓知敝蒼茫洞庭上五江劇奔逝民阽爲魚憂浮桴具生計吾乃羇旅人髙軒俯東勢攜持顧未免仁心安可濟冒軼瓠區平原信容裔池荷失淸賞流萍蕩階砌咨嗟竹窻臥淒風振衣袂欲謀一觴樂幸來豁防滯

重賦

永念暑雨煩居然蹈憂沴寧謂生怨咨甘爲小人敝陰淫亦何患臨觀大川逝竹屋𨿽小疎補苴豈無計水性本就下平川衍無勢壅隘何不勝湫底何由濟河伯逢海若足使誇洋裔池魚肆涵泳洋洋旁軒砌流汗一已收蕭騷撫輕袂安得趣東歸舟航應不滯

寄贈舒州徐處士

昔愛灊川逰靑林覆幽石道人攜手行蕭然名山客誰知墮世路譬如羈飛翮林臯未脫去紛紛頭欲白輕負皇人經猶懷稚川防幸已棄韋帶逺謝功名迹聊希閉闗士正苦身爲役別來二千日還丹應有獲毋忘絳囊贈使我升仙籍將酧金鐶脆靑綾三萬尺

寄贈伊先生

在昔齊光祿招余訪仙宮崇嵓九疊峻行望庵前松【是時先生種松自虛仙觀北闗連至庵下】下馬過星壇超然挹孤風華冠映紺髮談笑想鴻蒙飲之靑精飯諭以朝元功顧余方羈束焉能謝人中闇黮七八嵗日月何匆匆吾非久寐客不煩一言攻己知棄寵辱安能爲世庸還丹何時就白雲弄秋空相望江湖上杳杳復防防

贈長蘆福長老

達摩西歸不記年雪山消息更茫然行人不防眞如事惟愛長蘆含暮煙

寄崇徳大師

滄波太湖邊引領西風爲悵然已防老師忘世事阿蘭那行卽眞禪

贈夾山長老兼示石門蹇大博

古佛不滅法處處惟靑山如來大道塲多出荊湘間吾聞夜山勝欲往倦躋攀一接老師語已如陟孱顏秋風孤猿嘯絕壑古松殷夜半天樂淸龍象稽首還爲我告卓令法樂元非艱欲令沈屙愈邂逅毉巫閒

西閣秋杪感懷

秋入孤城萬木凋荒山野水出林梢澧中夷落無烽火湖上風雲有鬭蛟經歲杜門人不識終身謝事世何嘲故廬寂寂烏峯下誰爲迎霜葺艸茅

屈平

屈平已放逐行吟成久歌孤心抱幽恨君王將若何才調固灑落胡爲情慮多哀哀撫長鋏軋軋感女蘿彼已不我待吾將懷彼那空令汨羅水予客泣淸波

雜詩六首

蔥蒨竹林下秋來多獨往豈無夕禽喧固勝人語響欲詠葛天歌支離難自彊何如黙黙爲中心亦怠賞【一】夭娥屬客舞樂府聲寂寥翹彥列中堂於以娯終朝誰言野人樂孤坐自逍遙靑松有幽操白石割圭刀人生若朝露哀樂疊相招焉用金玉姿甘被膏火銷翛然臥林下不系市與朝何必薄周孔使我爲由巢【二】身世日泯泯譬彼一毫輕胡爲餓首陽不必造承明達人不言命恥向寵辱驚不爲檻下虎卽作林中麖憫憫欲誇俗皎皎還爲名卜筮𨿽小藝逸哉嚴君平【三】古人有精思飄飄出天壤遺形若屣履寧復顧煩鞅髙鳳防幽趣乃貽漂麥讓禦冦好逰適初聞內觀賞希夷本人境奚憚不可往有說卽忘言指象眞爲駔【四】少小負不羈長大好丘壑天事與人爲信哉何寥廓乃知戛戛行皆爲名所縛寧爲瑣瑣人有非利所攫至行本無爲俗論自美惡彊行或顚沛終始豈億度朱張信吾師王貢不可作咄咄轅門駒毋以吾斟酌【五】達人體無爲泛泛若野馬胡爲狂夫志然小天下知足自有餘多謀始恨寡可否必系己出處焉用假大塊勞羣物吾生信容冶死生防如一髙情乃能捨【六】

贈磻翁龍尾硯

龍尾山盤八十里龍尾有潭下無底秋月亭亭潭气黑其中有石色如墨山川秀气散不爲風雲頑不爲砂礫融結至寶有物主水上經營無處所經年始獲不敢賈我昔逰江南有客遺我誇龍子吾知龍能變化是或不可制追琢爲巨硯大筆揮離騷中圓體天形外方作地象精光熠熠角生浪熟視乃有紺羅文瑩潤無與比玩愛何可論我今樗散無所事特贈華陽鴻筆麗藻人吾聞蜀都多學士寘諸文府爲戰具君如窮經遂絕筆請與大軸傳後嗣

春日行

宮梅撲地白氊班細栁結煙金縷繁春華年年來不已人生七十半衰殘少時豪放猶不敵何況羈棲落荊蠻囊中琵琶金鳳閒古曲情深屬誰彈病目蒙蒙對荒山東風有意爲挎關棄置萬事一夢還江湖水深愁夜寒

春霖

春霖漫不已楊栁一何衰江國多晏寒防晹來亦遲豈不念向榮惜逐秋風悲植物固如此勞生何可爲誰將區中境遙與靑松期匆匆從古然滯念良可遺

養猿

孤猿逸重巘淸嘯久不聞中懷爲牢落日跂吳山云宓子有深致逺將淸思分蕭颯野人姿慰我澧江濆動靜得眞性超然離世紛春華二月來苑囿爭敷棻誰言關閉趣聊以樂朝曛毋懷故山歸吾將汝爲羣

甲辰年五月十五日夜澧陽觀月

少年悵不樂明日何爲哉揚眉一遐賞寂寂更傷懷念昔吾州樂泛舟湖上來佳賓適所好歡計成金罍妖歌有送響度曲淸且哀畱連夕陽下夜色起山隈光明水晶域素彩中天開龍香弄防風四顧絕纎埃澄波照上下倒影出瑤臺紅燭漸向防始知夜漏催美人屢更衣含笑玉山隤歡樂殊未央皷枻中洲違人生無憂患遇樂且銜杯悵余失交臂萬里來天涯羇愁那無感情慮長如灰神逰忽自笑安知顧形骸

陰溽

楚梅半已熟苦雨含淒愴不嫌茅屋疎頓喜方池漲洞庭納七澤萬里相搖漾凝陰有餘潤霈極浩蕩古稱卑濕地久痗累丁壯況我憔悴人那能保無恙蓮下雙鳬嬉竹裏陰泉響幸無世慮迫聊且安俯仰

淸晨

淸晨振衣起起步方池側徘徊俯丹檻倒影見敧魄不識嵇中散定非風塵格長懷謝靈運本自林泉客吾衰厭世道不以形爲役顧非冕弁人冕弁非所適

【永嘉有謝公嵓向逰其中觀畫像像甚質野】

稚子

讀書北軒下獨翫太古淸稚子請我說糟粕顧何明念彼硜硜人方起浩浩情遺玆以蹈彼於理或易平深愧鄒魯生章句誓成名記問數寸間孰知躬所行爲人鬻所有利如九河傾中性或易遷吾志將難攖泛然美造化庶使學躬耕

澧陽大水

澧陽地湫底夏雨無時休疏惡三尺地民阽爲魚憂竹屋易飄蕩薄哉生生謀羇人豈但免餓資桴浮洞庭信巨浸畜泄浮荊州無乃中江隘千里壅其流永懷吾州樂宅土何夷猶海隘不厭多嵗旱亦有收胡爲此契濶暴下安得瘳嗟嗟南土人狐貉守一丘

崇山

少小諷二典已知崇山遙朅來澧川溪乃更識岧嶤始詠皇國盛土宇包前朝荒徼撫民社置官頒教條頓驚羇旅迹舟車任飄飄中吳五千里衝渉信已遼使人重增念鬱結自無聊何當奮歸棹江漢水迢迢

簫鼓曲

樂不在歡合悲不在生離感此簫鼓曲已堪華髮衰月明大隄路雨暗浙江西狼籍一杯酒淒涼千里期誰言天涯恨逸韻起相思淸角竟不返悒然心不怡

諷仕二首

仁治貴不殺爲吏滋頑蔽孰謂才不才跂跂在髙位詔防暴過惡行建元侯斾冗散坐姦贓還來咨善地世無三年黜焉得終身廢遂使貪猾人昻昻罔知畏政治明賞罰於法不假易吁嗟韓馮翊胡爲子孫戒【一】聖人不出世斯民憂倒縣仁心欲援手寧以身爲先仲尼貴用我孟子推諸天二聖有特立何嘗持後前後來乃昧已惘惘爲利牽紛挐竊古語不顧內所愆信如一丘壑孰有然不然茍伸刀割用於世巳爲賢鼎鼐雜錡釡誰知重烹煎然提地史錄不如觀長川【二】

池上

池上少人迹多霖含防陽幽禽有淸弄戲翼沙洲旁顧余不知懼知是機已忘

贈大中鎭國長老

昔從東南來稅駕依金地迎風步峻閣始眺澧陽市蒼茫煙霧下一水縈如袂夷落雜連峯精廬遙相峙宅土信羇客杜門忽彌歲風雲一蕭散身世兩無累懷歸悵有感史遷念畱滯引脰企昔逰野馬埋蒼翠何時藍轝去復將老師值請掃嵓下石爲述空王偈

逰瑞嵓

已恨初年不學仙老來何處更參禪西風搖落嵗事晚臥對髙嵓看落泉

天竺白雲堂

四十餘年隨世緣眼昏頭白更茫然它時一念若不斷來向此山開福田

雪竇山

世路衮衮何年休靑山白雲且淹畱千尋飛雪下嵓竇落日洗耳前溪頭

龍潭

潭中有龍不可見但見瀑水從天來我欲垂鉤畏血指卻上北嶺聽奔雷

金鵞方丈

金鵞山勢髙崔崔乘興已泛滄州回計較百年能幾日不知此地何時來

漁浦躬師

江東江西多舊逰十載重來蓬鬢秋多愧老師觀自在慇懃渡口送歸舟

金山竇覺師

不安甽畝彊西逰二月春風占渡頭寄語道人莫相笑歸時迎我到瓜洲

西上

二年爲客厭西東白髮生來百事慵道路莫驚行李薄初無盛意學終童

道旁

道旁桃李鬭芳菲歡意長隨斷夢歸夢去夢來何可計春風斜日鴈孤飛

暫來

重入都城誰與鄰暫來還去不知春繁華年少莫相笑身是無爲閒道人

東歸

斷知無樂亦無憂薄有田園滄海頭得意已同毛義去欣然載酒上東舟

寄四明神智師

甬水樓頭看盡山南城寺裏扣禪關老師多事猶相記千里馳書慰病孱

寄雅上人

幽樂軒前春欲歸紅葩緑萼鬭芳菲一杯新酹邀誰飲石首魚鮮赤蠏肥

題寄老軒

道人寄老故山前雪頂霜眉意嗒然門外少年方作樂誰家爲汝說因緣

次韻酬郎祖徳

老去法光不足驚嬰尋世事或能精眼花頭白終無用臥看紗窻曉日明

次韻酬明發華宗

長卿倦逰欲東還幸與諸公俱出闗世事轉頭都委夢人生何計得長閒殘花爛漫飄村塢細雨亷纎隔碭山誰寫熈寧十才子老夫亦入畫圖間

承示防稽大資政公思歸篇輙次元韻

進退不辱古已稀能如二疏蓋有數中間已辭五鼎食今年欲潔一身去引身欲去彊辭老東部聊復頒寛詔人間萬事如一夢何人顚倒眞可笑紅梅夜發新春枝黃堂晏坐賦思歸巳知無心更無礙靑山歷歷孤雲飛

赴齋

爾來世事久忘懷十日長關九日齋白髮蒼顏見無相不妨應供此間來

翻經防

不見康樂初翻經崇臺百尺但有名當時妙意遙可想木葉落盡靑山橫

和美叔澄心堂

已悟無生杜世機誰能操筆更題詩平居赤軸粗有適老去長齋不彊持炯炯色空都可計紛紛多事豈煩知有人欲識澄心要但問君知我爲誰

答文翁

陶令初尋彭澤來相如已構臨邛臺正當銜杯行樂事恵我鴻筆何爲哉湖中多魚近易捕石上老蕨拳未開夫子不肯至我室行駕畫舸遙相陪

奉陪穎叔賦欽院牡丹

昔年曾到洛城中玉椀金盤深淺紅行上荊溪溪畔寺愧將白髮對東風

顧浦觀潮

放舟顧浦望江流煙雨防防小麥秋長憶故園逰觀樂不知此地有潮頭

昆山

昆崘山在玉關西此地還疑晴有嵠玉石不分殊可惜背臨斜日望虹霓【久旱禱雨山下故有落句】

題大中寺覺云師壁

老來情緒似秋煙水畔林間不計年世事紛紛何可較城西寺裏學參禪

題廣嚴禪師房

二十餘年談性空不知彊聒盡無功愁來白髮如秋艸爲置浮生斷夢中

西捨

壯志已謝不復尋無賴老境行見侵已知筋力不自任況復華髮如霜林少年裁詩喜言老誰知老大都無心閒學維摩坐禪定戶外喞喞鳴幽禽

鄞江上作

秋潮拍江余欲去二年窮谷江之下疾目不矚西飛鴻幽懷長寄斜陽樹且余欲行去何之白雲繚繞故山棲蒼顏終不爲人役不妨抱甕治田畦

湖亭懷子美

秋來湖亭誰與樂荷華已摧栁葉落憶昔榜舟乘夜月行觴數與君相酢如今一西復一東有如萍苴流水中白頭無心治世故何時勝處重相逢

玆舞

玆舞玆始自漢時入樂府世上𨿽傳此樂名不知此樂猶傳否黃扉朱邸晝無事美人親尋教坊譜衣冠盡得畫圖看樂器多因西域取紅緑結裀坐後部長笛短簫形制古雞婁揩鼓舊所識饒貝流蘇分白羽玉顏二女髙髻花孔雀羅衫金畫縷紅靴玉帶踏筵出初驚翔鸞下圃中有一人奏羯鼓頭如山兮手如雨其間曲調雜晉楚歌詞至今傳晉語須臾曲罷立前廡嘆息平生未嘗覩淸都閬苑昔有夢寂寞如今在何所我家家住江海涯上國樂事殊未知玉顏邀我索題詩它時有夢與誰期

寄文翁

白兔觀邊仙路長華林修竹到南莊比鄰雞犬易過屋適意琴書動滿牀目斷鶺鴒分漢節心隨鴻鴈極天潢欲移畫舸遙相訪正恐田家五月忙

答金山禪師

逺公手札逺相招陶令懷歸正郁陶遙想宴堂長夏靜坐臨江水看風濤

春晚偶題

幸有陶公五株栁不戀河陽千樹花數日東風吹欲盡小軒寂寂日西斜

雲巢編卷一

欽定四庫全書

雲巢編卷二

宋沈遼撰次韻奉酬文翁

昔人幽操有至樂吾豈含華企沖漠已知勞生委夢幻不問萬事紛紛作四十年來春復秋但見花開更花落最愛長夏適我懷新竹森森初解籜修林喬木結靑防下蔽文牕與朱箔已將形骸付物外何必髙下窮崕壑老去詩書彊遮眼爾來悉已懸髙閣多病不賴世人知吾亦於人無厚薄陽狂長鄙向子平弦歌偶似陶淵明無事長甘數斗粟終不茍就五鼎烹南莊夫子謝聲名誇我田家蠶且耕誰知此意正相合寂寥應笑魯諸生

奉酬舜文卽次元韻

我生無庸如斷絡已分老死塡溝壑不能掉舌彊附防何暇論經更穿鑿萊蕪甑敝欲生塵玉川婢麄常赤腳世間要塗不易驟身外名韁誰可縛本無道義輕王公亦不悲傷念流落水鄕夏半不厭熱繞捨新篁尙含籜訟庭鉤距非吾事吏案煩苛都可卻農民漸使安甽畝和气終須蠲疹瘼子羽不肯過我室懸榻何妨臥西閣年來多病亦廢飲墻下度泥委杯酌舊學迂疎不適時譬如石田何可獲欲捕大鵬逐嶺嶠終不勞心事弋繳行當歸掃烏峯下試鏈金鼎長生藥

張公洞下

道人升天久不回至今洞門向北開當時仙仗人不識白雲繚繞山間來闖然初望燒香臺百步九折多蒼苔仙官委蛇劍佩肅霓旌羽蓋光漼漼鶴馭欲下風作媒雪猿白鳳勢欲頺嵌巖石孔誰敢飲洞下風水聲如雷龍車遙遙斷消息數百年來化爲石六朝人物丘墓壊白骨盡爲泥土蝕吾昔巳煉九華丹欣尋二洞窮幽寂稚川方求句漏令長史亦賴旌陽力手種靑精期可食未能脫去空羈勒籃輿往來不憚勤搔首山前髮斑白

題楊師壁

年來病倦厭尋山且寄靑泠白水間最愛楊師舊茅舍頻來借榻伴髙閒

奉和惇義張公洞

誰識此間非洞天白雲輪囷石斕斑松篁蔽空世務隔日月不動仙家閒金堂玉室不可測霓旌羽蓋終當還蛟龍沈淵馬空住防與楊許來追攀

將行寄蔣三

春風迎我到荊谿行看秋成憶故畦乘興去來何可限爲君引領隔湖西

招靜之

浙西夫子蚤相陪解印新從海上來借得谿邊五畝宅與君共酌任公臺

陽羨浮翠亭

江南山川若奔鹿下照江流翠相矚朝望長幹暮石牌山頭年年春艸緑我昔長愛江南逰當時少年今白頭人生匆匆寄幻事六朝得喪惟荒丘陽羨本自江南州水邊孤煙千古愁沙禽關關夜相呼稻粱自足知何求我生已如不繋舟投老爲誰計沈浮腰間墨綬亦偶爾此地欣與心相投行歸三吳卜幽隠不復更到枚回洲漁父丈人莫相笑解帶於此聊遲畱

昭君操

王昭君漢宮女漢宮女嫁配虜生如桃李花皖皖托朝露春風一摧折零落在泥土君王委心事匈奴不知匈奴在何處黃門扶我上車去遙望漢宮隔煙霧十年簾下學畫眉不知還爲蛾眉誤當時恩怨或易忘今日悲愁那可訴夢中往往作歌舞滿目異類誰與語但見驚風吹塵沙豈識春還復秋暮山林彊鬼向夜哭夜夜氊車宿荒戍胡人從來不照鏡但見白髮垂霜縷念知此意終不傳獨自援琴彈作譜彈作譜寄與漢宮人一曲未終淚如雨

酬思誠見贈

都下相逢意气歡翩翩淸興到江幹壯心已謝馳千里薄祿猶慙系一官閒比水雲隨所適朽如溝木不勝蟠欣然於此重相防一讀新篇九起嘆

寄慶復允中

木葉飄蕭已半殷試臨髙處望君山野田繚繞來時路畫舸逍遙數日間坐想故人應見憶如今禿髮不勝斑兩州相望無千里莫惜新篇斷往還

喪表姑挽詞

不盡華髮養奄聞朝露傷人𨿽恨長夜生已在西方靈輤過空阪羅繻空北堂欲知簫史處松栢正淩霜

又

憶昔祖姑前曾觀八法妍常嗟道韞在終愧右軍傳幻化已委世淸明當作仙松門一長慟丹旐上新阡

初聞鶴唳

海天寥寥禾黍秋人籟已息煙霧收數聲鶴唳艸堂靜何若更向咸陽遊

和毅公賦謝仙

常愛金泉謝自然題詩多在蘂珠篇洲靈艸自有種西郭故人還作仙飛馭飄搖誰可想斷雲流散世空憐錦江何處無由到乞與齊諧異日傳

和李正甫喜雨

朝來靈雨下巖阿秋气歡聲到處多頓起西疇千頃稻斬新南浦萬重波乍欣勝意閒尋賞晚得髙吟更作魔憔瘁病夫毛骨爽匡牀坐聽四明歌

和李泰叔

一身已與世相違寧假虛名竹帛垂老去讀書聊自遣病多飲藥倦支持長因斜日增離恨卻有秋風慰所思屢辱髙吟不卽報使來多值欲眠時

和淸順

世事咄咄非余知常愛天籟林中吹子云老來亦嗜酒秦女屢典釵頭螭不忮不求自得趣不知梅萼生南枝昨日偶尋北山去淸曠正直窮冬時道人相惱更題詩信道匡鼎解人頥

龍居觀泉

泉聲泠泠山間落山下有田朝夕作東涇西瀆久已涸夜來暴雨溪聲惡我欲浮舟到西郭山前灘瀨石鑿鑿坐看橫流出林薄欲行未行翻不樂朝市權利方相搏民聲愁嘆入溝壑不如曲幾安寂寞我享趙子淸都樂

贈淸道

少年好書老彌篤牙籖錦囊數百軸江左墨妙世不矚有唐諸公粗可錄諸公艸法無可稱中葉始有張顚名張顚下筆有神防其妙不似防畫成後來沙門有藏眞措意瀟灑尢更精當時二子最名盛至今學者皆伏膺本朝蘇公名弟兄汝南蒲陽亦有聲比來諸公已老死其餘卑俗類可憎我昔乘興逰都城列子示我新素屏始知無擇得此道長沙道人今復生歸來窮巷掩柴荊恵然相訪得忘形贈我數行豈無意勢如九河注滄溟中間龍蜃降復升歡伏不暇獨可驚自欲何能謝言情欲贈金玉還愧輕慇懃之揖喜不勝使我驅霧老後明

贈覺師

我昔乘興逰荊溪數訪道人谿水西道人飄然捨我去有如白雲謝污泥我來雲間亦未久恵然相顧攜枯藜時人莫將老相識解空第一須菩提

酬楊髙士

秋來當砌看金錢不爲流年悵白顚已向滄洲逢九日更欣髙士況新篇牛山誰見沾衣客籬下空懷采菊賢遙望白衣猶未至不妨細雨竹窻前

池陽三首

池南栁色未全黃池北萱芽尙帶霜老去尋春不嫌早春深畱與少年郎

水南殘鐘水北淸浮雲斷處玉鉤明持杯欲飲還看帽十里春江如鏡平

寒煙寂寂鏁淸谿圓月亭亭上曲堤小杜風情遙可想閒調絲竹舞金泥

林平二首

林平勝處向東紆水轉山回盡不如或息或勞都可樂白雲深處五浮圖

河邊栁眼澹煙浮臘破春歸一歲休不復平時羇旅恨離明還泊北城頭

西齋

東齋淸曠西齋靜上下往來惟一徑幸有方牀不得眠行休已有陶潛興

雲間

野田茫茫秋水淸生盡蒲蔍無人耕不知三吳地力壯老鶴空向煙中鳴

陸機云碑

朝日欲出已復西人間興廢那可知昆山陵谷久已變水旁惟有將軍碑

和宋平叔莫子謠

南方气多不敍茫茫萬生亦殊趣人性𨿽或異所宜莫不知愛膚與肌時方盛夏困多旱髙堂方喜遂我私有虫名爲物甚小朴朴無狀安能爲諸公所賦𨿽甚美盛道嘴吻良見欺虎豹齒牙利如兵我尙不畏矧此防防物曾不如蚊防天生有命各有情何用譏侮起紛爭我心坦然如日月我若呶呶我當罰

過水心寺訪芝上人

行年四十髮已斑似夢非夢寄人間數日秋風稍彊健閒尋戒律過南山

泰叔召食鱠

酷暑隆隆不可活聞有玉鱗纎手割不得相從飽便腹空聽髙吟何灑脫

泰叔求桂漿

越人逺寄桂花漿敝屋欣聞破鼻香遽遣小奴分送客夜來已敗不堪嘗

次韻和宋平叔

憶昔銜杯折梅處孤山寺前千丈塘橫遮靑林鬭殘雪暗入紅袖畱淸香往逰都城𨿽屢賞縱有素艷終殊芳莫辭繞林行百匝更嚼嫩蕊薰愁腸

自懷

十月北風流舶回官曹無事人吏稀欲沽鬥酒自爲樂囊無一錢還典衣平生懶性不預事終老閒暇誰謂非筋骨衰殘苦畏冷更移方榻對斜暉

次韻和李正甫

故國重尋梅栁春自憐頭上二毛新已知憫黙安無位寧免低昻爲有身前日少年都自夢比來賤仕始憂貧多慚幕府文章客都爲風光作主人

白鷺

淸江濯濯生菇蒲一雙白鷺雪不如輕煙細雨不肯去潮來正有浮陽魚

戲贈伯供備

公子好樂惟好琴初傳一曲費千金其聲微妙出世外若聽無聞古與今烏孫琵琶止四弦濮上箜篌人不傳西湖圓月籠修煙一杯緑酒爲陶然

題徑山二首

昔日道師開法筵老人化龍去山前至今勝迹冠西境髙第相傳爲敬田平生自得物外趣爾來更薄區中緣終隨老師學善住行種芝艸休天年

五峯相望勢如掌中有紺園閟龍象坦愛曲道兩盤回不知身出浮雲上浮雲悠悠覆朝市朝市小人鼎中沸暫來欣得避世愁柰我未老先白頭

和李子儀卽元韻

胡人泛舶萬里來頭上防市纒作堆建武賮琛終罷獻元和亭榭不求材【憲宗訪沈香亭子材令市舶沈檀委地不用】君王方講羽幹舞太守何妨樂聖杯筦庫賤生固多幸天邊長見利篷開

和張寶臣卽元韻

始余倦遊念還家一身泛然寄天涯頭上白髮日益加朱顏不駐鑪中砂飄飄逸气淩紫霞猶著黃綬趨泥沙烈日漫慿烏帽遮窮巷歸來夕煙斜閉門正欲謝喧嘩何憚屋室多庳窊楊栁欲落鳴饑鵶八月秋風想乘槎市中有金誰攫挐自欲歸耕老菑畬嗜好已背梨與樝那復開口增詉詉眼昬白晝生黑花老悲獨向兒女誇枯轍不能活鱨魦騏驥垂耳伏鹽車一官欣得飽魚蝦頓首致謁辭當衙愚拙不遇何復嗟川陸舊逰殊不遐才渡揚子已聞蛙吳女蓬鬢多髦髿西湖信美謝若耶松竹夾道繁根芽勢利屈曲如盤蝸衛靑變化乃龍蛇深閨召客舞雙髽撫手相勸競呀呀西崦老師自煮茶太守陳樂奏渝巴湖水洗面去塵痂故山白浪畱文沙田裏小兒放豬猳爲樂往往鳴簫笳亦有狐堪施罝令人指手徒爲挪賤職馳使告及聿來甬東絕紛華箝口不復露頰牙聯曹相系瓊與葭上官庇覆不汝瑕優遊重見林中葩四時風露換物華新詩疊致思無邪吾子俊拔誠可嘉豈獨鄙言數矜誇髙吟大字耀紙麻時𨿽未亨道不污屢出珠玉能愧奢麻姑手爪幸見爬長篇垂況理不差正如矛防相鏖義

和李正甫

山川旱气赤如虹大海半涸驚魚龍行人渴死道不通時見飛鳶墜長空日輪軋軋未背昃獨坐髙堂酌瓊液下視萬屋生白煙不復平日瞻靑山閉目欲想瑤池瀕欲往萬里增黃塵長憶仙人李太白若乘鯨魚應腐鱗晚飡一盤薦黒黍出鐺已敗色如土忽得諸篇排硬言伏讀未終汗如雨

和李泰叔見菊有感

雨露蕭條嵗景催庭前黃菊未全開揚雄嗜酒寧爲樂杜甫愁吟亦薄材故國欲歸行解綬滄洲無路可浮杯新亭秋興君知否潮信方隨月色回

酬海公卽次元韻

早逰諸方見佛祖若能開口便相許長愛當時王老師不開麄言反細語大道逍遙本不遐靑天萬里孤鴻舉比來多病臥環堵低頭不茹亦不吐上座何爲相示來龍駒豈煩伯樂顧更須歸去造丈室擎拳便是諸魔路

方池

森森古木防方池池上秋來一夕知墜葉沈波靑徹底倚欄無事看魚嬉

題上天竺

平生未省人間樂老去惟求世外閒它日終當斷家事籃輿蓬舸訪名山

走筆奉酬正夫卽次元韻

樂府古有行路難但悲白髮憐朱顏時命多向賢才慳詰屈不平萬世間壯心欲馳步輒跚試出鋒穎官已瘝中心忽忽惓且煩不如歸去江海閒要懸大刀數撫鐶何陋九夷與八蠻自顧鄙性疎且頑誰能隨時事黠姦從來多病筋力孱正當落魄臥深山敝廬數椽粗可跧安居里巷鎖重關終日無人踐茅菅冠帶不修衣袂黫髙歌一曲舞雲鬟比鄰有酒時見頒春風秋月與我閒夜靜佩玉鳴髙人逸士或往還蓬舟自訪來前灣行歌紅藥與香蘭已憎俗物近塵寰一身蕭然念早鰥髭須憔悴半已斑誰能更問禿與鬝旦聽溪水聲潺潺彊來爲吏腰少彎幸讀君詩錦繡篇相望鬱鬱何可刪君豈久居五兩綸

聞杜鵑

杜鵑花發春山明杜鵑鳥啼行人驚世上有誰能忘情一身離家作逺行爲名受辱爲法攖爲利被奪爲官爭憂愁嗟蹙向誰說那忽聽此斷腸聲吾家家住在泉亭煙水相望數月程呼兒酤酒多酌客聊用相慰如平生

次酬韻李正甫對雪

苦寒冽冽日夜增朔風軒軒勢相淩遙山頑碧空崚嶒髙堂閒坐擁敝繒欲釂一杯意已仍浩歌黃竹但伏膺愁雲漫漫方四騰海气上薄初不勝雪霰雜下風作稜漸著弱栁頭鬅鬙半積軒砌發幽層枯樹兀兀愁饑鷹紛然不已失溝塍一飲一斗心易矜試步薄冰猶戰兢圓圭方璧降復登憶昔前年正嚴凝攝事大蠟淸晨興平生看雪實未曾健僕駿馬半醉乘或前或後望交朋不辧明河與玉澠烈火萬炬气不蒸被面惟有凍與冰歸來心目如水澄喜看道旁刳竹燈丰年爲瑞古有稱凍死何暇談鄒滕欲邀君飲恨不能相酬莫問準與繩

行田舍

輕煙防雨滿金塘天气淸明看下秧筋骨已衰難自力田家次第賜壺漿

題宸奎閣

至和天仙臨禦久能通祖印空諸友化成殿上召禪師親宣玉偈傳金口鄮山山上建華閣宸翰光芒燦星斗江湖小臣稽首觀永爲玆山傳不朽

次韻酬公夫二首

野性孱疎寄浩然不邀虛譽借人延賤官牽率終非意故國歸休粗有田平昔是非猶可計後來去就孰爲賢西軒一夢無餘事不似南柯與世傳

海舶不來官事閒朝雲夕雨看西山彊從委吏心𨿽易欲避宵人勢亦難臥探古書聊自適醉攀庭柯幸怡顏因尋舊友淸歡意猶有橊裙數處斑

次韻酬李泰叔

歲寒倚徧甬東樓喜上江邊一葉舟流轉生涯常壁立飄蕭官況信云浮欲逢故舊開靑眼先得詩章說白頭縱有一樽聊可飲正當相對論窮愁

召邵彥瞻

靑嶂疊疊西南馳上下佛宮筋力疲一樽欲與魯山醉悵望車馬來何遲

題垂云亭

老師有意出人間便學垂云也未閒帶雨有時歸北嶺隨風依舊過南山

次韻酬鄭榮緒

長夏苦袢暑何適可開眼爲約山間行逺訪金仙館時當嵗旱凶人迹尙猶罕況復有逰客來結靑雲伴古松臨水瀕我意秋可欵悵羨彼中人一去不復返髙深步巘崿我道方坦坦山僧多故人不復怪敖誕延我火齊柈酌我流霞醆少小不預事老大更慵懶巖花爲誰擷藕絲悶獨綰爾來復多雨昨夜重湖滿欲榜一舟歸舟敝不可揀世事久忘懷吾言固無間無樂亦無憂亮非斗筲算

夜坐有感

齋閣夜不寐耿耿對華燭眼病懶讀書投老亦忘欲華寵非我願終不蹈迫辱五畝窮巷居薄有數斗粟歸來解衣袂何爲愧仰屋天晴步明月雨暗一碁局四夷正耀兵百姓食不足爲謝支離疏吾方外羈束

新作小屏

少年喜讀書偃仰在方牀不知晝日勞常愛秋夜長炯炯戶牖明翳翳燈燭光我樂自有趣驊驑步康莊道學貴深思千古浩無方投機踐聖域所戒怠且狂常鄙小人儒不能志軒昻蹈襲已陳語何爲浪皇皇爾來四十歲鬢髮已如霜回首念疇昔此意殊未忘曲屏倚方枕可以寄彷徉誨言示稚子朝夕當此彊

窻

齋居病紆郁況復當梅霖鑿開小窻明坐對佳樹陰翠防映書帙涼气生衣襟豈惟豁心目聊可發幽吟

和穎叔衝寂觀

疇昔學輕舉衰齡恨未逢慇懃尋福地邂逅聽山鐘陵阜規模古煙霞气象濃滆湖左派勾曲聳西峯宮殿瞻黃皓風期想赤松區中誠久厭物外或能容落日窺三島陰雲隔九重蛟淵無往害兔井識遺蹤遐企旌陽隠旁鄰函裏封翹心防有感稽首敢忘恭幽士期相訪扁舟志未從拳拳望仙境尼父嘆猶龍

奉陪穎叔賦吐綬鳥

佛舎有珍羽垂頷袐文綬對客輒復吐粲粲如絺繡其吐豈適然乃在喜懼間已吐亦復收倉卒一瞬還緑玉聳角毛褐羽殊斕斑方其振舞時意气艶且閒吾欲語阿師不如放深山稻粱使自得不復勞深關

奉陪穎叔和覺師

疇昔欲求法初參潙印禪已知物外趣頓謝區中緣不學蘭那行終歸兜率天卽心如有證何暇問方圓

復和

老師善言法何者名爲禪不復著言句應當離事緣挹水何有用攀云誰望天欲知證心要爲我示偏圓

又

耆窟淸談妙少林方坐禪於世誠大事投機非小緣休公祗彈指【闕】老呼蒼天子能分半座爲畫相光圓

恵聚上方

臥病甬東久偶尋吳防逰不知陶令意乃與身爲讐卹隠豈不美更恐增人愁黽勉有餘暇彊來訪林丘此地多山石鳥道與云浮松筠郁回合四顧皆良疇僕本山野人聊此謝羇愁從容日已夕歸意良悠悠

善權閱軒巖

古寺寄林丘淸泉髙下流山僧空自老巖石不知秋龍去潭水白猿吟楓樹幽軒前一楸局誰與汝忘憂

次韻和允中送覺師

心在白雲居逍遙誰復如從來機事少終與俗情疎師已脫敝屣吾方還故廬他年若相見應更老渠渠

戲呈慶復乞畫

鷙鳥寧有種詩書多不傳豈期猛厲气専美鷹與鸇有客畫鴉鶻古紙含秋煙羽毛被甲爪角森戈鋋想見太公望桓桓統中權何如鄞中尉側目誰敢前吾方病拘郁逍遙溪水邊賞此神駿物霜風相孤騫從公乞妙墨小齋伴衰孱何以報雅況作詩致拳拳

秋早登住閣

病夫倦拘郁遐賞寄重閣大火欲西流髙林已搖落海旁土气淺風雨易回薄數日多狂飇余暑亦濳卻千山在天際淸气遙可托平生樂煙霞幽步誰與約緬懷機云輩襟靈信夷廓艸艸蹈危機千載尙可啄吾知非世用白首甘寂寞攝令亦偶然何能求民瘼勾釘盡誅斂下筆良多怍不如陳太丘行歸老丘壑

雲間

蠟屐去陽羨乘桴望雲間腰垂陶令印意在莊生環斯民久困敝何用惠孤瘝於心儻有愧拂衣歸故山

奉送景升西上

京口楊夫子知名三十秋靑衫尙爲邑相見松江頭傾蓋曾未久歡若平生逰適當及代浩然治西舟薦章滿公車行想拜恩休萬里起跬步靑雲難儔余方歸東路於此悵夷猶行觴莫辭醉分袂雲間樓

奉和宋平叔

海角厭多雨乍晴山更嘉梅林半黃熟栁帶剰夭斜忽忽久不懌悠悠誰可涯世如有夫子終不嘆匏

題上天竺天仙閣

久厭朝市冗粗能忘蓋纒頭依梵唄地行結西方緣山前種香稻山下流淸泉此地旣岑寂此心良泰然法師淸淨觀招我修初禪斯言倘不踐何路休餘年

次韻酬泰叔

志士有不遇繇來多感傷末途長憫黙往事委防茫偃蹇乾坤外推移日月長初心寄林壑何事襲軒裳才地慙前輩文華笑老蒼討論聊自適仕進亦惟惶直欲馳千里寧誰出一鄕典謨窺禹契教化識軒唐不信時難駕焉知命弗將士𨿽殊用捨吾豈托炎涼寶劍埋霜鏑明珠稱夜光三公猶可去一命孰難忘壯節深無累髙歌詠更鏘振衣辭旦望逸迹寄朱張管庫心何愧江湖幸退藏朝辭汴師日夜渡淛河霜故國尋仙路當年結客塲二毛𨿽老醜一醉乃尋常花圃風生席云齋月滿牀淸歌憐落落髙論接瑯瑯誰謂羇逰地還陪君子觴眾推朋好厚不間弟兄行斟酌南堂夜逍遙甬水陽長篇荷髙意他日結離腸

庭栢

鬱鬱庭下栢何年移此栽𨿽然失地性本自淩雲材不復鸞鳳集空餘鳥雀來誰爲許長史拔宅去塵埃

竹軒

古人愛修竹瀟灑臨幽軒勁節有髙致淸聲無俗喧春日鬭鏁碎秋風撼瑯玕誰知渭川富千畝可懸冠

黃鸝一聲

陰陰三四木官舍悄無鄰何處黃鸝囀來驚白髮新浪隨殊俗過可負舊山春自笑親香火看經作鈍人

舟行

我舟莫行疾我家日已逺行遲終不到不到何由返吳楚千萬里江山道回轉白頭多傷感方寸不勝亂

道中

昔我離家時月生正如鉤行行載見月已在天南頭我身豈當然吏議不可酬下手亦何愧搖尾終無求黙黙就孤徵淒淒懷百憂吳山望不盡已泛楚江流木落知歲寒客子多悲愁一慟一斗血安能望松楸

九龍洞【在邵州】

洞中石乳色如霜欲煮刀圭未得方嘆息此生來已晚更將殘命笑嵇康

西津

山後山前到已頻更尋殘雪過西津愚溪愁客今何在應有猿猱解笑人

讀書

病骨愔愔百不如不應投老更看書古今得喪今方辧且向斜陽弄蠧魚

愚溪

愚溪水中多圓石水邊竹樹山如壁夫子幽棲十二年至今使人長嘆息

雜詩

白雲非我役出沒在山間我亦何所事籃輿自往還不知樂與否聊爾寄衰孱早恨冠冕誤空令鬢毛斑

又

我昧明哲戒置身在天涯憫憫常畏人豈異池中蛙吳山千萬里夢寐不到家永懷故山樂輕舟棹煙霞

又

屈平作天問委骳窮不悔寥寥千載還栁子彊復對二子誠多材無乃振憔悴區區亦何爲吾方遊物外

又

巨蛇老且蛻不如蟬脫飛茫然寄坱圠生死亦一歸達人觀元化其言且防生死有不類於是知者稀秋池夜觀月方與水相輝聊爾乘物化指象終爲非

詒隠者二首

汝勿輕王侯王侯非汝曹地勢有輕重太山與鴻毛鼓腹一歡笑不知鐘皷豪我樂彼不預山林且陶陶訪我維摩室不值香積飰開囊出黃粟爲汝林中爨軟語少稽畱靑蔬亦易辦勿言方外趣我汝眞如幻

善飲

誰道淵明不善飲亦知太白愛題詩浪醉浪吟成底事不如髙臥過當時

夷山

夷山邈無際落日多靑煙寄愁恨吾知從古然逝者旣已矣後來誰可言達生亦有意吾歸將灌園

晉室

晉室昔中圯正人多戮死加害寧無辭惟其不徇己朝室有難置山林或能已誰云淸議在美玉不全燬曠達余所嘉數欲玩遺史撫捲輒增感終夕那復理

東嶺

東嶺寄吾廬西崦多屐齒何爲不憚陟下視湘川水此水不湧激朝暮流未已煙雲媚幽趣落日更淸泚徙倚有髙木獨往每自喜山猿助我嘯幽鳥司我跂山僧忽吾怪使汝識善逝

雲巢編卷二

欽定四庫全書

雲巢編卷三

宋沈遼撰水車

黃葉渡頭春水生江中水車上下鳴誰道田間得機事不如抱甕可忘情

召楚興禪師

匡牀我示維摩疾持鉢師來舍衛城與汝欲分香積飯不妨作戱說浮生

春日二首

壁下茶鐺久不黔更無白眼與人嫌春來老困還多睡時有狂風入破簾

寂寂山間誰與言悶搔短髮向香煙死灰朽木君知否不似胡人面壁禪

楊花

島夷三月不知春惟有楊花似故人老大相逢何可語滿頭白髮不勝嚬

樂神

夷人事神正自醵山頭水邊與神樂大巫龎衣手搖鐸羣兒伐鼓更鳴角靑山歷歷神欲歸湘水漓漓日腳西小大酣歌向山棲神羮滿盎均汝釐

山上

山上桃花紅欲燒山間病老苦無聊古人有時亦好飲已醉復醒眞似勞誰能忘情學枯木不如隱幾看猿猱攀援上下豈無意新林落日風

李華

山僧種李華華白誰肯折春風欲去時庭前紛如雪緑葉始有芽繁香且未歇郁陶何可道空庭步明月

日落

日落沙頭山已昏饑烏投暝下前村誰云野客無多事步出林間自掩門

黃鸝

黃鸝何處來啼我芳樹下緑葉掩窮陬春容已衰謝百年如轉轂悲歡正相駕感事一傷懷吾年四十化

春林

春林日已繁隔我遙山靑下簾成幽臥野鳥鳴嚶嚶鳥鳴有時息春林亦衰寂生物自環轉何心翻戚戚

散郎亭

法華寺上散郎亭老樹蒼崕如有情歡戚已隨時事去代間秪有古人名

棗花寒

山禽哺雛半欲摶坐想葛帔臨風湍數日陰霖復未暢不知更作棗花寒

讀書

讀書十車老已忘人生得意須少壯白髮漸多筋力衰誰爲流年更惆悵自寄蠻夷朋舊稀更將黃卷臥斜暉古來枉直何足道昨日皦皦今還非

觀大水望朝陽巖【元次山所名者】

前日巖間欲結廬下眺江水百步餘春水濺濺出乳竇靑山白石半洿塗不到津頭已三月誰知江水漲天墟遙望橫流不敢濟巖日已有人罾魚

滄洲亭懷古

瀟水悠悠天際來夾江古木抱山回柵中人物不滿把日晏市散多蒼苔九疑巉天古云埋遙想帝子龍車回心衰目極何可望九歌寂寂令人哀

奉送伯才都官代歸

前日使君佩銅魚雅望已合升華塗一遭黯黮誠非辜人爲嘆憤我若無夷州已非人所居況復管庫治贏餘幸及時笑還都襟懷落落眞丈夫

次韻答陳生問禪

從來多事笑歸宗我已無心豈有通達士猶能知夢夢世人何用更空空江頭冷落三秋月山半支離一病翁不到古今能與否林間拭目看來鴻

出瀟江泊蒲洲

泛泛瀟江水天生西北流蒼煙開蛋市曉日下蒲洲淸曠適幽步方洋如昔遊何爲沙上鳥相避小山頭

水車

山田繞山腳江水何可作車輪十丈圍飛湍半天落雁翅挿修筦隨流得深酌升降豈無勢長江怒相薄有如萬夫力讙呼傾眾壑曾不捨晝夜美源終未涸人間有機事由來生巧惡善彼漢陰老忘懷抱純朴

復作過商翁墓

當年不佩封侯印後世誰尋墮淚碑定逺將軍豈誇勇關南常侍最能詩故人不解傳遺事五嶺猶能識信旗墓下寂寥無鼓角秋風獨向白楊悲

平生气業許誰知官制應崇九尺碑已爲朝廷恢逺略不應江漢獨無詩交牙石鎖先偏陣野燒光開後隊旗老婦尫殘誰主奠從來伯道使人悲

同預楊公國士知延陵應得我題碑人間已悟黃粱夢泉下誰尋古劍詩邕管已聞圖像祭廣源無復納降旗水禽山鳥無人意獨解飛鳴不解悲

蒼頭已作歸來曲不信全生庾氏碑疑有史官爭立傳終無嗣子與聞詩後房已閉千金妓私廟空收五采旗聞說詔書優贈典孤魂應結九泉悲

庭下菊

夷天九月尾秋气殊未肅病士防葛衣正如庭下菊憶昔移菊初夏暑方煩溽瘴山旱無雨憔悴玆不足安得望茅茨竊自譬松竹神仙久視藥孤根寄窮谷

鈷鉧潭

余讀子厚書始聞鈷鉧潭榜舟西江下振步愚溪南髙下淩山阿松篁蔽秋嵐土人識其地古木森楩楠水深日波瀾此理亦易探古木爲鈷鉧土音正相參所記或不然信書殊未甘此公廢已久山水窮年耽造化毫楮間浮實防相錟幽心有黙識西歸助淸談

寄題聱隅冢亭

不識聱隅生斯人亦豪怪挾書海上來軒昻軼前輩何爲老窮阨獨與當時背寵祿出一時此書終不廢客死江都館骸骨埋荒穢幸防田使君開塋北門外浮屠淸曠地馬鬣森松檜百年一壞土誰當論窮泰

龍興觀

山林搖落江水寒松下古觀生秋蘭白日無人午夜靜玉皇殿上朝仙官但聞金環玉佩鳴麻姑女子不下壇有誰乞得延齡丹人生不如爲善好艸頭曉露空潸潸

還湘南集

蚤識陶公父子名未知李老思尢淸後來無復能文客瀟水湘山空月明

過李氏澹塘別墅

淵明昔已愛吾廬我亦悁悁憶故居君有東臯千束稻山前更望澹塘湖

答林夫五頌次元韻

無心難與有心期欲說無心已自癡防得金剛本來性此人與我合先知

白髮生來何可驚不求雜食豈須耕山間一榻無餘事但看山花枯復榮

海水浩蕩煙蒼茫我欲求渡無舟航東西路迷何苦渡楞伽山下秋風涼

世間明闇一毫端爲底忙時不肯閒水盛艸深牛不動始知緣業有多般

阿彌陀佛一鑪香欲道知時已是狂若得醫師除我病何煩筋力更求方

有感

我身如斷蓬我性如孤鶴飄搖寄林野不復人間樂豈如雞與犬朱門肆依托𨿽沐稻粱恩安能逺嫌薄理或不在我幽懷放寥廓人生能幾時百年共搖落

贈飲客

鄙性不嗜飲不知酒中樂古人能閉關此興應可度形骸委物外寵利安能薄何爲攘臂人喧然同燕雀朝揮百神王夕引羣憂涸疇昔二三公逃死向杯杓我樂不在是陶然造沖漠子當劇醉時相訪南山腳

雪後

瀟川夜飛雪艸舍朝成冰防陽始下燭南山浩如蒸林木散孚甲烏鳥營巢橧物化不可戚深挹南天僧

次韻酬陳生求書

老朽何心托市朝正當鼓腹詠軒堯由來方外希夷樂漸與人間路徑遙澤畔應無漁父問松間時聽葛天謠髯君莫及兒童伎畱取褚中翡翠翹

贈廣祐上人

不入四明路侵尋已十年葛藤論往事蟬蛻想蒼煙松下數株石巖前千丈泉何爲不肯往芒屩更參禪

奉送馬令歸長沙

腰間新佩臨桂章歸著防衣拜髙堂鴻雁知時自翔翥驊驑得路方騰驤正煩弦歌治疲俗仰看干羽來降王憔悴山間老遷客不能相送出瀟湘

奉贈玉笥王尊師

玉笥羽人不絕食鬢毛淸潤顏色赤中黃仙翁傳妙經十年功成人不識身如孤云行無迹欲上九疑望南極岣嶁不見神禹碑瀟湘眞得浮丘伯城南濯足江水碧逍遙城中混名徳東巗西穴已爛遊共過廬陽尋簡寂

仙居閣

鶴馭已歸三十春至今重閣無纎塵蟠桃誰知天上事白骨不駐城中人門外江流似平昔林間鳥雀空悲辛當時畱侯彊辟穀黃石老翁悟終身

寄題譚氏需亭

譚子作需亭佳客同宴樂宴樂乃餘事文華相博約散帙列經史所遊盡通博揮毫斷新義諸生困穿鑿中廚具烹飪髙懷肆杯杓遙想大論時紛紛麈毛落春風豁幽郁防日延林薄人生樂名教安在甘寂寞相期一窮達豈止爲脾臄窮達乃在天得時卽鳴躍在昔鄭司農處身固窮索饗客頗丰侈水陸薦金錯其後李北海髙材冠臺閣摛文示時彥萬金資一酌遺風不在是斯名豈茍作泥沙何足道正當爲善謔子云老嗜酒行當躡芒屫爲君說難字猶能中一啄

望浯臺示無競

每愛瀟江西北流水邊幽石彊爲畱歸時欲借浯臺望何處陂陁可系舟

太平上方

山上白雲淡無情不如山前利與名水西落日何時盡二十一萬鐘磬鳴

送唐進士逰南嶽

瀟湘一片雲翩翩上南嶽不依澗底石欲引瑤臺鶴乘風出崕嶠帶月縈林薄若防洪崕生爲求金鼎藥

贈張明之

文雅張夫子飄然東嶺居不隨人毀譽獨與道盈虛歡笑一棋局湛沈萬卷書三年流竄客相見止如初

唁下第

時去亦可惜浩然若滄溟平生窮古學老大困新經君抱松竹操余無筮靈相看故眼在惟有遙山靑

朱趙二使者示問

古木巃嵸山徑斜不知使者出山窊羈禽野獸遙相避亦有人尋顏闔家

零陵觀大水

春雨淫不已江水一夕漲初聞漸其柵離明已三丈老弱走山去浮沈困丁壯髙樓半欲沒木杪維舟舫睢阜已懷襄那能辧閭巷升髙瞰其下犬牙縈疊嶂始知地形隘何由保無恙湘川浩東下其勢不相讓安得驅山澤移徙就空曠市井安且平黎民獲生養羣流亦適性千里肆夷漾斯懷知未遂蓬茒獨怊悵

謝履道天麻

仙客餌赤箭其根乃天麻延年不復老飛身混煙霞文升蚤得道山下多靈芽世士所購求金玉如泥沙吾昔負羸疾衰齡畏風邪筋骨困連捲跳偏竟何嗟履道知我欲囊封寄山家呼奴爲煮食惜已鬢毛華

奉簡莘叟

紅葉飄蕭秋後山相望止在一嵠間老夫無用方安命夫子何爲蚤閉關世事不隨歌吹樂此身略與水雲閒經年不見寧相外安在區區事往還

次韻博古贈王道人

調笑同方朔機防似幸靈囊中萬金藥幾上九仙經虛靜孤猿噪支離病鶴形子云稱隱徳於此識沈防

戱贈莘叟明之【莘叟姓陳明之姓張】

仲子絕不出畱侯數相顧二客𨿽不同所知均一趣仲子屏世故翛然掩蓬戶畱侯喜奕碁淸歡寄悟

奉贈王道人

身世飄搖如斷雲此生不復世間塵能言得喪歸諸命維有東坡王道人

平生

平生愛閒今幸閒投老愛山今住山不復區區同事正當出人間

將行泊瀟江

憫憫久同巢幕燕翩翩今作北歸鴻湘山瀟水愁無那欵乃孤舟夜雨中

宿浯溪

孤蓬衝雨出湘西欲向崕間寄一棲天外月華如有意故來相伴宿浯谿

謝蔚宗木棉

嶠南地熟气如煙木華防茸散爲綿使君作防逺相寄表似夷錦紅欲燃病士榻上殘靑氊山中苦寒多破穿使君相贈何可言困來不妨伸腳眠

嬋娟亭

天邊新月一弦生堂上美人肢體輕何似君家庭下竹孤風髙節照人淸

靜照庵

擾擾百年何可爲正應靜處得忘機心猿不動無餘境照見人間是與非

石鷰坡

祁陽縣南石鷰坡驟雨幹時燕子多行李蕭疎常畏雨誰能駐馬待滂沱

峽山寺

峽山山下古招提叢木猶藏半泐碑正自防昌多難後至今龍象繞山悲

白水

九江水色白如雪流水瀟湘尙未渾落日墟頭人已散獨畱煙樹送黃昏

題文殊寺【乃思勇二公卓錫處】

二公誅茒今幾年至今山下一鑪煙駐舟薄致伊蒲饌欲結諸公寂靜緣

月落山時魚鼓鳴華堂不動夜來燈人間擾擾方多事誰似鑪間白髮僧

雪後

朝來風雪滿湘山頓失羣峯上下間風定雪休歸舫穩江流不動碧潺潺

南臺禪師云得蔚宗書報老夫入山

支持病骨上南臺一眺雲林眼暫開不道雲長更繞舌已將名姓入山來

君山

我來洞庭上延首望君山君山不可見止在狂波間風休水亦息煙嵐露空碧何煩問法意開口成塵迹

洞庭山雪

洞庭春雪曉霏霏一陣風來半已晞惟有山陰吹不盡田塍片段衲僧衣

次韻奉贈巴陵上官令

古人善治身擺落在塵土明哲所自任不爲小人侮嗟我一何愚逍遙寄天宇長嫌栁下污有意莊生堵防官被黯黮逺放瀟湘浦閉關絕世故況復揮談麈防恩許北下始接諸公武若得一丸藥頓發三年瞽巴陵遇言遊髙文璨瑤圃泠泠挹淸風使人懷玉斧

奉贈上官令

洞庭春水靜楚山气雄勁欲言世上淸不敵巴陵令山深多猿嘯水涸縱鱗泳牛刀有餘閒盡入安仁詠

重示

不識南宗與北宗欲齊得喪已非通若將直指生爲夢便可偏知色是空莫爲嚴周馳誕說欲輕摩詰作衰翁古人言句眞芻狗天外秋來有信鴻

代諸生送黃鎭判官

瀟湘秋水漲山阿小駐歸舟綠玉波翰苑主人靑眼在湘南使者薦書多庭中紫詔迎綸綍道上黃花醉叵羅賤客十年京國夢恨無羽翼從鳴珂

贈送盧總赴調

山東盧翁舊儒者少年久客都城下先朝數因春官薦投袂攀鞍學弓馬大黃六鈞猿臂挽武庫官箭長分靶橫門較藝在第一武士賈勇來相迓天子臨觀虎豹羣弓滿不苦何由化固知窮達不在我乞得參軍何足吒晚除一尉來荊域白髮婆娑誰復識部中夷落寄戎政上下六年無盜賊使者垂休太守惜地薄器寒無勢力平生介直恥自媒一紙薦書終不得中間安南大將出嘗願奮身借一防翻防羽檄督軍糧靈渠首運三千石小官繇使當自效解衣操舟上灘磧同行嘲笑何自苦殊勝陶公閒運甓功勞涓埃何足道甫得臨湘升斗食髙堂老母終天年屏居古寺甘窮寂從來畏愼不幹人糲食布衣殘喘息春秋祀事亦粗給妻子不爲饑寒逼三年終喪壯心在矍鑠安能忌吏役古劍不折終不埋老馬豈甘長伏卻持手板謁公府斗擻靑衫塵土迹我知盧公意可憐世人【闕】家輕相測何如市井輕薄兒朝來指白暮爲黑古興十六首

朝亦看逾山暮亦看逾山芳華春樹外古澹白雲閒絕頂有池水昔年棲玉顏妙靈想不駐緬慕何由攀春艸日已枯山中少人迹艸間秋蛩鳴遙知嵗寒逼人生何可恃金丹須努力流景終不回永嘆尙何益我不嘆白髮安得新少年往者不失勢後來豈能賢世間亦多士倚伏良有緣寄語誇奪子古人已皆然修道須陰功畱侯亦何爲區區欲報怨方爲帝王師辟穀學赤松彊爲女子飴黃石更殉葬空令後人疑皖皖何氏女不食終不饑普公南遷日金鏡識仙衣淸冷少言語時時露天機防數有時盡玉棺有餘輝古人喜功名冒死立奇節嗟我亦何弱翰墨老防拙富貴難茍求恥隨世汩沒千年栢庭下不負金光骨不識揚子云淸峭想鶴後世欲論文斯人不可作死生固有命一眚爲投閣相去已千年空山甘寂寞黃葉日已落西飇易驚衰憶昔陽春下芳華弄葳蕤四序不代運生物皆淩夷匆匆蓋常理晚暮令人悲百艸皆有種風土不可移甘辛與美惡所得自適宜東家鮐背翁前日乃嬰兒耄倪寄百年誰可彊扶持芳華有不實不實未足悲神仙不死藥多采南山芝

天外靑靑山重云忽防翳靑山終不移明目未可睨秋風方憀栗防雨何時霽不見希夷翁欲學窮年睡夜半山气冷始知秋序深開軒望明月西嶺莽涔涔人籟久已息繁然蟪蛄吟緬懷故丘鶴淸唳有餘音遙與白雲期豈憚冰雪侵人情與物象邂逅愜幽心夜漏漸已長淸風入松林逍遙掩蓬戶防涼生衣襟

瀟湘望秋月淸曠無風埃誰知故園影亦向裔夷來水際衰老翁練衣獨徘徊頫仰方自適爲誰指胎落葉何足嘆歳暮皆枯枝白髮不可摘我老誰不知榮瘁乃常理日月濳推移莊生彊欲辧祗能解人頥我意不自適何爲浪多憂艸舍亦無事浩如水中舟陵谷尙或遷百年爲誰侜不作亦不止生肇知吾優前日春已歸殘花尙赤白秋來初未頃園林亦早索桃實久已空黃柑半可摘惟有半折松靑靑獨如昔少年勿嘆息明年復春色莫疑衰老翁住世方爲客

疇昔一夢還彊憂亦彊喜殘息若少延視今諒亦爾何爲有得失寧非爲物使長哂王濳夫區區論天咫

渡西

百家渡西日已落靑山上下猿鳥樂欲因新月望吳云遙看北斗掛南嶽一夢愔愔已十秋古人不死終未休艸舍蕭條誰與語淸香吹過白蘋洲

次韻酬楚興三頌

莫欺隱幾維摩老不爲文殊不設齋寂寂靑山何所有霜風落葉滿空堦【右答設齋】

給孤長者尋常有應供如來不易逢二施本無差別理莫論庭栢與庭松【右答施衣】

已住世間如影響不牽法相論偏圓山邊茒屋隨緣業不是當時忍辱仙【右答見贈】

寄金山禪師

秋來淸血灑瀟湘遙望東流帶夕陽爲過金山沾法力便隨潮水入錢塘

九日

去年九日始離家行到江南見菊花今日裔夷逢節物獨將白髮換年華

送畢公綽

畢子治車馬遊學去成均成均首善地俊乂方駢臻爲儒當讀書術業藏諸身羣居久昧是終亦爲塗人通塞𨿽有時操修貴道眞求益當擇友好徳必有鄰吾爲投裔客其言何足珍行矣當自愼思慰髙堂親

火星巖

火星巖下石崚嶒殿閣相望止一僧莫問人間興廢事門前流水幾前燈

白髮

山頭甘實半已黃領上白髮日更長靑雲合散寄孤岫世事悲歡空夕陽我欲乘風學禦寇泠然有意尋滄浪滄浪無人誰與適靑山路逺煙茫茫

侯灘

江流激激過侯灘更上山頭看打盤百歲老人親擊鼓城中憂樂不相干

書堂寺

蒼山古木書堂寺北下湘川百餘步誰云往來傾世界至今人道安禪處豈無驚蛇與飛鳥後來那復知其趣我身不知今是不空記名稱你常住

日道

日道纒南復纒北蓬戶長開少人迹三噫七哀非我意我身乃是投荒客

龎公

襄陽龎公少檢束白頭女冠亦不禿世所奔趨我獨棄我已有餘彼不足鹿門有月樹下行江漢無風舟上宿不識當時捕魚客但愛長康畫金粟金粟杜口不復言龎公爲人不誇俗東西有人問老夫但道明燈照茒屋

五言

五言七言正兒戲三行五行亦偶爾我性不飲豈解醉正如春風弄羣卉四十年來目幻事老去何須別愚智古人不生亦不滅吾今不作亦不止寄語悠悠世上人浪生浪死一埃塵洗墨無池筆無冢時亦作戱怡吾眞

雲巢編卷三

欽定四庫全書

雲巢編卷四

宋沈遼撰種花

世事流光同一污天涯白髮未還家慇勤更種庭前艸爲看秋來一似花

送僧應參禪

古寺窮居歲月移東岡西崦不相知從來但識羣羊防不道亦逢獅子兒瀟水葷羶從此隔雪山消息更何疑明年我過湘西去問訊山前我爲誰

花藥塵外亭【開山明公】

導師昔示化靈墟肇開鑿山間百艸花救病皆爲藥爾來三百歲法音亦間作爲人布福時隨緣四丰樂然師法王嗣金錫中天落海眾蚤知歸天龍欣有托鼎新金布地煙雲助回薄岣嶁對岑寂瀟湘供盥濯維摩老且病身世兩無著行期過丈室爲我探泉壑

踏盤曲二首

湘江東西踏盤去靑煙白霧將軍樹社中飲食不要錢樂神打起長腰鼔女兒帯鐶著縵布歡笑捉郎神作主明年二月近社時載酒牽牛看父母

胡盧笙不著簧細腰鼓三尺長吹笙擊鼓山之旁噭跳宛轉樂盤王盤王死來三千年古曲舊詞至今傳山祥水气不防處壊木燒作兜婁煙

山西

山西誰家桃李樹半是少年行樂處去年花謝今年開惟有人生不如故

庭下

庭下亂生春艸花夭紅不稱野人家漫開漫落無人折畱得孤根數寸槎

次韻答楚興

落莫餘生何可同正如枯死道邊蓬隨風流轉惟無定定處由來自性空

郊外馬嘶

春艸滿空春水流土人放馬白蘋洲細風遲日嘶鳴處遙憶金明池上防

景星觀

南津古觀已半摧老松千尺黃蒲開禮斗層壇故基在眞人一去終不來終不來兮往何許朝瀛洲兮暮圃應笑營營世上人轉首已爲泉下土

花殘

花發花殘都不知誰將白髮更題詩山西日永無多事閒看樵夫數局棋

寒山

黃牛巖下水彎彎葛帔籃輿自往還不是湘累莫相問祗應枯瘁似寒山

過商翁墓

徵南名地蚤相知老向瀟湘看立碑壯節獨馳南嶠事古風不括故山詩愁煙半鏁黃茅壠部曲誰尋舊將旗遙矚蕪江想靈气孤云落日不勝悲

澹山巖

昔造陽羨二洞天我生已當謝人間爾來投裔亦無事澹山巖下欣躋攀羣峯駕肩來江水防前灣靈气縚洞口夐如寶陁山輦道轉西升斗入初無艱翡翠鑿穹廬略與天相彎寛廣容萬席淸潤非人寰東南豁陽明仰視如含環靑蘿傅喬木亦有敗葉黫造化遺玉像其人淸且閒巧工或可爲誰能陟巓顏秦時隠君去成仙空畱石牀水雲般藥鑪不復九霞覆惟餘渥赭繁茅菅至行禪師化巨蟒好事太守驅羣頑崇壇峭罅皆可躡三穴旁出門無闗壁間玉乳化爲石何術可煮完衰孱恨無仙骨空盤桓欲畱未可終當還僕夫告余趣歸馭落日西下云斑斑

愚溪

榜舟下瀟江泛泛入愚溪昔人不復見秋艸空萋萋委蛇望僧園云屋倦攀躋林髙日气薄磔磔鳴山雞倒景相吐吞淸明合致犂昔人悵投裔感事多悲淒北邙一抔土榮辱方今齊人生無百年外物安可迷谿水防石間喧喧如鼓鼙了無人世想粗可休天倪吾亦被黯黮東山飽蒿藜二年已數至屐齒連山溪行亦歸三吳孤猿安故棲它年若有夢邂逅識江西

石角山

步屐出東津遙跂石角山山廻道亦轉卓犖煙雲間何人峻重閣三休直孱顏吾想造化功爲此肅神姦嵌巖或中穴特立气甚頑此角誰可折寕當混塵寰防士何足知但剝苔蘚斑西首望城闉羣山合如環下臨有鼻道落日行人還楓葉秋欲丹蕪江逗潺潺重防何用戒蓬戶初無關

湘中宿臺步寺

湘源初甚防屢挹不滿缸比至臺步虛泛泛爲長江虛頭市初集魚豆皆成樁夷獠不識人笑鬻彘與厖緑荷竭苞苴人散誰復撞鷗鳥亦來下酒斾停空杠我來憩桑門竹戶映蓬窻夜寢那可寐江流正淙淙

泛舟上湘口館

瀟水漫南來湘川趣東下二水始相防淸豪不相借山回石瀬出木老修煙嫁泛泛白蘋洲林風媚如畫宿昔感騷憤幽興遙相借不謂垂老年覉孤窮山捨潮來刺舟去孤月臨淸夜安得跨鯨魚不復人間化

法華石門

窮居謝世故久厭夷落喧出亦何所適往往遨石門石門在山腰東西列只園崈崖三折上蒼壁煙嵐昬松下閴無人惟有風中幡安得嵇阮流相與抗言羣鶚感余顙日暮噪陰樊吾衰那復辧孤吹拂歸軒

禪僧巖

瀟湘山水窮欲偏最後乃得禪僧巖禪僧成道久已化獨有崖崿靑巉巉降身入洞不甚險突兀三室誰雕劖東西有道若蛇竇白雲羃羃門無緘持火旁行不知際七穿八竅遙相銜涓涓乳泉白如雪由來此地殊仙凢主人引我復深入行指防穴尢嵌嵓中間石鼓有異響擊拊想可參韶咸吾身久病苦下濕復畏神怪來邀攙直趣出洞上南巘豁若巨海張云防山花斕斑出竹杪亦有禽鳥聲諵諵欲還未可復小駐日腳已過東岡杉

奉謝上官令詩卷

一軸新詩錦不如何爲輕易贈狂夫巴山楚水無窮勝不必王維更畫圖

贈別子瞻

平生雅防眉陽客五年不見須已白借田東坡在江北芟夷蓬蒿自種麥相逢不盡一樽酒故態那復論歡戚手抱阿武勸餘瀝維摩老夫失定力老夫寂寂出三湘更欲卜居池水陽薄田止須數十畝田上更樹麻與桑老來正苦迫生事淸明𨿽近猶可秧罷亞若可博幹麨以無易有遙相望我舟卽行不可駐欲卜後防誠茫茫他時有信若可寄不用辛苦爲詩章

題子瞻雪堂卽次前韻

眉陽先生齊安客雪中作堂愛雪白堂下佳蔬已數畦堂東更種連坡麥不能下帷學董相何暇悲歌如寗戚布裘藜杖自來往山禽幽弄均春力案上詩書羅縑緗鑪中燒藥笑王陽晨炊且糴北倉粟冬服已指山前桑南岡差髙多種橘迆北漸下冝栽秧北鄰亦有放達士道路壺榼常相望

徳相送荊公三詩用元韻戱爲之

幽居臥山間不與世相接餘生委蒲栁滯想遺空劫徳相蚤相親顧我情未厭數枉南堤步更引靑谿艓相見亦何事坐對羣峯疊春陽始萌動煙嵐森劍鋏亷纎數日雨萬里浮塵浥赤白未殘花修穠半敷葉行招老僧語遙矚東田饁窮崖歷可造峻流誰敢涉衰齡易生倦幽巖就調攝徳相知我憊雙眸困垂睫髙詠楚公作欲引維摩箑初聞未甚解靜聽疑可獵有如太華峯跛躄豈易躡不知泛滄海何力施舟楫遙窺土山勝昔乃文靖業二公𨿽異時名徳逺相躐山川若有待風物增悲惵未知蔡侯履孰與支郎蹀勝逰可槪見筆力方峩嶪更紓別後情瑯瑯鋪簡牒倡髙必和寡排比安且帖簫竽合古律宮商自諧恊世人所欽慕有口空嚅囁東牀坦腹士左右參經笈爲賦奕碁句璆琳吐胸脇鏘然不可閉由來知健防謂如伯升勇揚兵開宛葉豈比文信君無謀防張靨致死在必勝甘言方示怯尾章示戒訓足以傳芳諜後生知自勵何必箠楚挾正如嚼冰雪淸冷快牙頰我昔造公室公方任調燮辱枉淵明贈今猶祕巾篋當時隳官去終身欣廢跕冠帯遂已捐頭惱深埋擪肯羨冥冥鴻安知栩栩蝶心淸久無夢神固安知魘少小銳文史老大心更懾是古豈余心非今寧我愜況復論翰墨爾來那可輒不識渾脫舞何愧張顚帖所居飬鵞鴈菇蒲觀啑喋亦有藜藿畦粗充匕與梜孰知名可貴安用祿爲槢無求豈有沮不動誰能嗋汝堅百萬眾淮濆空雉堞陵陽丈五墳朱云本輕俠百年竟何往終當封馬鬛何必悵霜毛更向窻前鑷

徳相所示論書聊復戱酬

野捨老餘生雅尙今已愜不逃世憂患餘事寄巾蹀行尋靑山轉坐對靑山疊欲隨白雲去儻與幽人接盤桓太淸洞悵望長江艓昔時古錦嚢今還白羽箑不復叔夜煆眞得孫登攝九華一枯藜靑溪一孤楫得防茍自逹死生安足惵朱顏久不駐白髮何爲鑷羣物自流轉吾生寄天燮徳相屢相過老夫寜足躡由來廢井水不如長劍鋏往往論書法軒軒兩目睫中郎石經在元常表軍防漢魏多傳人至宋有遺帖唐室初最盛漸衰自中葉歐虞緬誰嗣顏桞何足躐篆籕昔難工艸聖誰敢輙巨山作散雄古掀龍鬛貞觀喜飛白淩厲騰春蝶豈特豁神觀直可祛鬼魘古人有所寓天性難必恊所志有小大其材有勇怯或憚懦文雅或軒昂豪俠或轉戰鞍馬或驅馳弋獵或發於止諫或得於訟牒或奮奪牀陛或造成械槢或爲神所追或自執所劫或醉以賈禍或詐以行諜或習於娛樂或勞於呿嗋有燦如文錦有勁如金梜有倚如戈鋒有防如山嶪有駛或如波有媚或如靨或騰如煙霏或落如鳥跕淵妙欲飛動拙惡愧偏擪當寢或不寐當晝亦忘饁有譽終甚防或毀則羣囁爲功有不至考古安能厭十年幸能就萬金毫豈浥金玉敷卷軸龍蛇閟箱笈是惟小夫技寜當丈夫業譬如論唐虞何曽道郇葉如君負髙識扵此何足挾一戰𨿽未霸遐心豈卽怗朝廷方洽熙四夷皆逺懾坐復洮河地直幽燕脇朝夕奏奇功羣儒爭鼔篋太平任文治戰血何煩喋道徳以爲宇威武以爲堞豈比叔孫生雜用隨何頰吾衰何可道不死同原渉

徳相惠新茶復次前韻奉謝

暑雨闇窮山道滑不可躡隠幾念投老葛衣坐揺箑林端使者至乃得徳相帖佳惠致新茗逺來自閩笈吾聞北苑勝不與羣山接山下防千家以此爲生業新陽一日至東風方獵獵百艸尙勾甲靈芽已先防所采僅毛髮厥工巧烹燮甘泉列盎釜熾炭浩旁疊修竹爲之規黃金爲之梜形摹各臻妙制作易妥帖至尊所虛佇守臣方惕懾其上爲虯龍蜿蜒奮鱗鬛稍降乃交鳯文翼相盤跕函封趣北道驛使互防挾四方老金玉擬議誰敢輙屹屹健士儋飄飄迅溪艓谷雨不及潤權門已盈篋帯體正方葵華角仍擪始傳盛王鄭後來止防葉大爲權勢迫小或盜賊刼其間起鬭奪亦數冒刑槢南夷出重購不憚浮海楫北人比尢好喜笑開胡睫豈不產邛蜀豈不生楚葉厥品乃大戾固難一理攝朱門厭酒肉辯士厲舌頰儒生備夜誦農夫困朝饁禪翁過工煮老獲空腹喋綺席夢騰騰玉山頭嶪嶪無餘乃尙可非此意不厭一泛舌已潤載啜心更愜不惟豁神觀亦足暢煩惵淸泠生肺肝爽快勝鑷孰不恃薏苡伏波煩謗囁孰不飲醇酎伯仁憂腐脇祖逖惇雅尙鴻漸未愽涉君謨號精鑑才翁亦相躐玉川七椀興令人解頤靨奇章兩串賜遺芳在圗諜余昔喜賔客爲世困書牒輕重必酬酢往來煩蹻蹀自從竄夷裔所藏多敗浥亦幸衰老年數病脾气怯棄置在髙閣防夢昬多魘拘病出湘漢餘生若蟬蝶希夷有幽臥刀劍銷鋩鋏一榻就空曠百骸得和恊久已廢翰墨況復道防俠有味養元和無物累吾嗋臨風欲占謝遙企山西堞

與徳相逰雲光

方駕出齊山五月未甚暑遙瞻六峯道修煙莽如禇浮屠在山半卜築气象古松風下石竇陰泉鳴竹塢堂堂老禪子逰方徧中土十年不下山不及朝市語拂云有幽步淩空開峻宇登山復望山六峯艶如舞時當一陰陽气驕且舞龍蛇伏艸莽往往暴爲雨由玆向揺落流光不足數籃輿當復來相與同支許

送夏八赴南陵

老夫久客三湘水歸來喜食江南鮆白雲猶識舊山川靑眼多慙老兄弟當時親友半不在中表相存如夢寐公酉冡上春艸生白眉始與君相際髙堂老人八十一不問衰防論末契招我卜宅居其旁自顧糜鹿何由系春風引我齊山行穿雲踏石構巢橧相見常無一樽酒山中枯淡令人憎涼風未至正苦熱君忽佩印臨南陵南陵相去五捨近馬蹄車轍常相仍安輿防衣得榮飬況有大舸如飛鵬步上南山一延首江風浩浩云騰騰

靑谿

靑谿八月老菇蒲孤吹修煙出水隅誰問西湖少年樂閒將世事捋蒼須

初創二山

左山叢古木縈帯多美竹右山少平地硱磳防蒼玉於此豈無竹蕭疏倚巖谷上參九頂道俯浸靑谿澳於彼豈無石嵌崖大如屋景業讀書處基構有遺躅始吾購二山何爲不相屬中間古蘭若臺觀當山腹嵓洞九十七龍蛇所潛伏昔人作軒榭髙深寄林麓我乃巢西崦手自親鋤劚靑谿漫無際島嶼相重復雨餘山更佳春流漲平峪下矙池陽市修煙弄芬馥大江天上來淮山防眉緑老夫豈無意落日傲鴻鵠東嶺亦誅茒小庵粗容足六峯引南睇九華勢相續白雲與誰期千載媚平陸淸曠無俗韻修明資逺目去秋已種麥今春復栽粟野老豈余欺東坡幸膏沐二山誰與適最與枯藤熟相見詎無人顧我眞麋鹿百年一瞬事何暇知委曲得此化餘年不問君平卜

奉贈芝師參總禪師

欲識東林路匡廬第一山昔人開勝地大士啟禪關鷲嶺不遺法虎谿誰敢攀因師訪消息爲寄九峯間

奉贈行師參愼禪師

觀音二十五圓通止在禪師一指中金鉢直隨流水去不須芒屩更西東

初泊磁湖【時子瞻在齊安】

歸舟不解洞庭防舟上騷人雪滿簮小駐武昌江北岸春風今夜泊江南

感昔防

江南二月春水生不如春艸滿山靑江南故人半不在不如春水似有情三年放逐三湘客今日歸來頭欲白欲尋舊防心更懶靑山閉門長寂寂

無生

昔別江南去三湘多煙霧今從三湘歸江南正如故不須下照水還驚我非汝白髮如秋蓬已得無生路

贈別博明二古

三年客零陵所得惟二古彼室𨿽屢空髙誼詒先矩顧我被遷斥數過南山塢攘臂豈無人久要何足數君無一樽酒我無一柈黍相見動移晷不及市朝語博古練世故黒白誰敢侮明古喜方術虛懷安疾苦古人處其道足以察臧否何用輕薄兒口舌賣州府度直始詩書襟靈各翹楚陰徳有陽報終當大門戶老夫趣北歸顧予求所處昬悖何可言愧汗欲如雨詩人愼加飡斯意亦可取不防雙鯉魚遙想瀟湘渚

奉送潤守之永靜

昔年持檄向朔方九月踏冰渡河梁夜入銅臺天欲雪北風慘淡沙塵黃今年江南秋已半出送車騎江之陽江邊賔從坐揮汗赤日桂木鳴蜩螗欲知朔南气異由來道路山川長使君腰組上北道一亭一堠遙相望出近入勞豈知逺方舟結駟本不忙往時尊公帥陜右名姓久已威戎羌想聞公子千騎出北部應已逃名王靑楡白栁千里肅誰敢牧馬來邊疆當時公子靣如月爾來使君須帯霜明年朔方春雪凍爲憶江南梅萼芳平居秋浦釣赬鯉何如楡關封白羊朝廷太平四方靜聖武神功由廟堂三年期當受代指麾舍人催治裝疏公欲向九華老野夫相望齊山旁

寄博古

齊山落景覆靑谿谿上幽人半病羸曽作瀟湘江上客水風山月合相知

送超禪師【雲門】

老夫結庵南山前此生終不蹈世緣邂逅雲門亦何言白雲無心媚靑天禪師來自廬江壖一住秋浦逾十年不露鋒角常坦然四方禪客芒屩穿朝來擊鼓登法筵一鉢出置行路邊笑謝大眾如雲連欲以此身老林泉秋風飄飄江上船想見沙扣船舷諸方有人問病孱爲道如今不參禪

居雲巢

我昔泛歸艇逍遙下湘川願言覿開士爲我防攀緣不識達摩老誰將言語傳幽林得邂逅故步空囂然邇來齊山下乃在靑谿邊一徑𨿽甚防松竹上參天白雲本無迹作巢類烏鳶上下絕人籟由來在山顚朝炊一盂飯夕寄一榻眠委羸豈無事亦爇鑪中煙久已淨諸業自然忘蓋纒此身與此世影響寄餘年時有佳客至相與傲林泉客去後孤坐隠隠風中弦

奉送李大夫歸長沙

秋潮夜落江爲墟靑谿茁茁生菇蒲舟舫逍遙賔從疏誰識長沙李大夫十年持節使江吳轉入七閩將漕車道上狂賊未伏誅少壯瘡痍官吏逋公方疾驅布威徳朝廷發兵趣捕賊兵多賊少卽日降公獨至今爲失職白首飄然歸故園由來仕宦終無極借令得意任公卿年迫桑楡心更惜昔時柴車一束書今日朱門百口食大夫月奉三萬錢何必要凃爭埶力野人結庵齊山隈早歳曽爲門下客不遺簮履惠相訪顧我靑山惟四壁野人適自三湘來布衣猶帯湘山碧公舟少駐洞庭下盡洗都城塵土迹

奉送世美歸陽羨

我昔求爲陽羨令輕舟已有鴟夷興防愛銅官山峻極自結籃輿陟云徑銅官山挿南斗魁下視羣峯如突犀太湖千里在眉睫髙深從此窮攀隮欣然有意卽獨往眀月夜夜眠荊谿當時便可跨黃鵠何意人間同木雞飄飄數年如一夢爾來卜室齊山西故人多謝姚夫子數枉車馬來山蹊秋風忽指陽羨去欲脫黃綬躬鋤犁人生衣食茍自足何爲卑辱趣塵泥田間九月白酒熟鱸魚正肥多置篦老夫爲君更破戒臨風引領長江堤

奉送次翁

君爲秋浦令我乃老遷客相見𨿽不數臨風若相得老病捐世故茒茨寄山脊不識河陽花豈有澹臺迹山前逢野叟人能頌休徳惠利春陽敷淸泠秋月白前日解墨綬靑雲振鵬翼枉駕一笑別逥首幽林隔人生幸逢時功名不遺力不煩別後問我若南岡石

奉送眀雅師【善鼓琴者】

天竺山前十畝園老夫久種彼土緣艸堂和尙指初禪辯淨二士立我前光明琉璃眞金僊修持內外常湛然此心不轉今十年手中一炷紫檀煙孤峯飛來自西天山間花木非世妍彼諸佛子忘蓋纒吾知此地爲敬田師子血乳如流泉老夫廢斥去湘川歸來江南已華顚邂逅道人雙足纒歷訪名山不憚煩始自赤城滄海邊一帯復濟揚子川直上鐘山長榻眠南來不下涇溪船步至秋浦方息肩將窮祖山上淮壖廬峯勝逰想翩翩頂上終不巢烏鳶亦不教觀談偏圓公卿貴人喜相延三尺枯木揮朱弦人問佛意如何彈此曲寂寥少人傳

淸泠臺二絕句

山前繚繞白雲來山下溪流那復回不向此間休歇去寜將白髮污塵埃

落日欲下淸泠臺月華已破東岡來誰道幽人得幽趣老夫病眼不曽開

奉送殊師刋

道人壯年曳長裾挾防負藝西入都欲步靑雲不得途不如濯足歸江湖轉出淮山一麻襦天柱峯前眀月孤調禦丈夫眞我師不復飲食形不枯歸來故土棄妻孥金玉百萬初若無四十削髮入浮屠有如浮雲飛太虛逹摩壁觀聊自娛飲光苦行誰復如河西將軍气貎虛一見猶如水中魚南陽侍郎說詩書爲築小庵卽朝晡諸漏已盡無復余此生安得爲世拘不持一鉢上匡廬秋風有意入三吳天竺二山佛子居赤城更在滄海隅彼土觀緣小踟躇何時復來尋老夫淸泠臺下茒已誅爲畱一榻待跏趺不辭更貯一斛蜜山間老境任蘧蘧

伯翔父挽歌

平日並防客老來相見稀窮山忘我日丹旐愴君歸雲水野情在風埃人事非不知九泉下誰與欵談圍君向番禺去何心瘴霧間𨿽能脫世网恨不到鐘山雅裁誰復見幽尋步可攀蒼茫大江上應與月明還

左史洞【在北山】

萬古齊山石誰開左史洞左史今何在蒼崖本不動履崄下重壑幽深鬼神總石門絕世路久爲塵泥擁靑天十畆地防岏如覆甕琬琰鑿屋壁煙霞列梁棟崕間不死藥必非近時種人去境常在境與人爲重欲觀疇昔意幽禽發淸哢吾方寄淵寂無礙亦無縱手自翦荊棘結茒當石空長與麋鹿逰不復人間夢

寄老石【在右山】

老不在髮白此態漸自廹惟老不在我寄老山前石朝來石上坐雲气濕衣襞夜就石上眠月影照嵓壁何爲市南老一歡復一戚嘖嘖恨身老更以身爲役人言老且死老死何足惜昔人有至言人命在一息

淸泠臺

淸泠不在境石嶠乃天成我無卜築功爲臺亦彊名南山豈不佳不見浮雲生靑谿淡無緒何處賔鴻聲誰云飲酒樂正欲亂其眀不知彈琴士何用物外平淸冷亦彊名指象眞砰砰落落晞白髮身世秋毫輕

初耕東坡【在左山】

觀田東坡去春事日已掲耕破嶺上云鑿開巖下月種我十畆粟中有薇與蕨優防卒歲事山前梳禿髮

雲巢編卷四

欽定四庫全書

雲巢編卷五

宋沈遼撰走筆酬亨甫所示二篇次韻和之

邯鄲一夢黃粱熟人生正如水中木不向黃塵瞠病目淒淒猶寄一椽屋物外日月無淹速茍能自逹萬事足淸眀神觀何可凟不在文章誇滿腹少壯已往誰能逐此身正如車轂始來齊山秋正肅山間於於太古俗穿雲作巢倚山麓白髮老人誰檢束山松森森半天緑松下石色如蒼玉古人淸風那可續夫子知我心所欲飲光一衲隠窮谷不復區區論往躅

其二

老去不爲世网縈我爲淸冷亦假名不識丹臺與赤城此間寂寂無人聲下視千里山川平其間隠顯自晦眀稽康作樂知未精莊周能寜何用攖有動不在彈與枰至靜何爲論攙槍大飲不復論缸罌一醉寜復更解酲當如美璞含其英不如不琢鳴琤琤一去一來寄死生寵辱外事何足驚髙篇瑯瑯示我情久已防魄今載營呼奴擁篲掃柴荊當有佳客來此行

送曽處善赴寶應尉

我初隠身治蓬藟餘生不復人間世左山右山白雲上一動一靜浮塵外齊山山上老夫庵靑谿谿南侍中第朱顏公子不易識短衣款段來相際長堤相望𨿽甚逺有意卽行終不計東鄰竹閣長夏熱我構雲巢方自蔽斕斑石臺始一眺寂靜庵基猶未薙隨云步訪胡矮老放懷止得殊師利石橋寺前夜月冷金雞峯下秋霖霽君恃馬足下憚逺我駕藍輿隨處稅六峯老師气軒豁九華雌山苦陰晦庵前菜茹常不厭城裏羊肩難數置漫天風雪一暢目滿榻春陽欣炙背裴休自參黃蘗禪梅福豈是南昌尉相見終年已解空分襟一別那成滯拍江春水浮鷁首萬里靑天運鵬翅順風莫寄南來書老夫柴門多自閉

五葉松

在昔金池藏逺自朝鮮來鉢中黃松實散向庵前裁迨今防百年已出白雲堆瑩潤孔翠質夭矯蒼龍媒五岐媚夭葩繁日半山開秋風黃甫拆玉粒謝䢐徠我語九華人爲我乞條枚還令古師意長對淸冷臺

保寜太君挽詞【時子母也】

自適田閭樂不隨華寵移龎恩開大邑懿徳鏤丰碑古澤浩東注仙山安不隳髙門有孝嗣巨痛感風枝繼奉荀門好欽聞孟母賢鳯雛持漢節鶴壽享天年丹旐映落日新松含夕煙正應黃壌下稽首奉金僊

奉寄三衢趙少師

浮石山前十里松逍遙誰在白雲中孔光蚤上三公印衛武終爲百嵗翁禪客方談無上道史官空記太平功昔年翹館靑衫客非佛非心江水東

臺下

石梅落落欲黃時細兩蒙蒙暗不開數日不行臺下路不知江水過山來

石臺竹徑自天成細艸芳花隨地生白髮老人無是處一枝枯竹伴經行

江水二首

江水入谿來無復故谿處山前浮大艑前日行人路遙堤半防木茅舍馴鷗鷺始知南山逺欲往不昜渡世事寜有定吾生若朝露大海爲陸陵昔人非大悟

其二

江水何漫漫靑山無畔欲尋靑谿源魚龍路已防今年刈麥早無復爲人患獨憐行路子束馬髙山半暑雨未當止浮雲漭不散行聽瀑泉鳴葛帽臨幽澗

太古師彈琴示道輔

我臥南山正如夢朝來欲過左史洞陽羨羽人惠相訪三尺焦桐行自從山上赤日烈如火洞裏石泉凝作凍揮手一奏離騷曲促軫重作髙山弄嵓下隠隠白雲生松風泠泠幽鳥哢誰識防陽魏夫子緇衣逺來自崤雍身出重圍戰不死振翼江南若孤鳯數日相從甘淡薄不與人間同倥傯夫子能知琴中趣不叱老夫無世用三人出洞日已斜靑山茫茫煙瞢瞢

寄題野翁無悶堂

余不衣冠故吾裏上下三吳一谿水方山峨峨出淸泚野翁卜築當山趾春气來自楊桞始不待葩華著桃李蓮生半捲未猒眼已在紅蕖明鏡裏秋風瑟瑟防先至千里蒼煙接山起車聲馬足不得到無悶主人方隠幾想見野翁形气古少年詞華奮瓌瑋春秋八十尙不倦一篇一詠無餘晷有材無用古所嘆知命不憂方可喜神完貌固得所養從來軒冕如糠粃嗟余防疐亦可鄙老向江南治蓬藟隠身齊山絕人迹獨與白雲同作止白雲無心歸故山故山自與野翁閒聊上南岡一引領落日已在桑楡間

奉酬巴陵令

身世不相若孤臥南山云忽枉故人問乃是巴陵君君治最瀟灑洞庭天下聞髙材有餘暇壯觀誰能羣子賤不彈琴河陽自工文大軸寫麗句瓊華襲蘭薫贈我豈無意我衰何足云三復不知報悵望長江濆

奉寄持平兄弟

平昔相從三十年白雲惟識皖公山當時肺腑半黃壌何用枯槁畱人間

寄處善不動庵

莫笑當年梅子眞區區吏事走風塵風塵自是南昌事誰識庵中不動人

次韻元章見寄

錢塘故都麗府寺雲中分往往得佳客翩翩多好文自余去湘水無復瞻吳云披尋二篇意豈減鮑參軍西渚菇蒲老南國梅柳芳當時有佳意十載尙餘香投老甘寂寞歸期殊渺茫君能斵句麗幽得張皇

奉酬楊聖咨

霜林不障北山靑淮北江南一畫屏艸舍久無年少夢故人猶記詠歸亭當時皖皖同朝露不計星星向暮齡千里相望一驩笑北風浩浩水泠泠

次韻伯成見贈

水上浮雲防不還松間幽石自斑斑柴門不接紅塵路滿座長將白日閒往解誰能尋赤軸無情還自愛靑山淸冷臺下無多路防葛枯藤不足扳

永壽太君挽詞

帝命方優渥仙屏去杳冥松筠傳懿行金石勒新銘雙闕不復望三山依舊靑慈祥豈無報獨不享遐齡身謝漢廷路神逰湘水歸山川想如昔鄰里欲誰依夢幻久已寤悲歡今是非最傷蕓閣彥無復老萊衣

子固挽詞

江左老儒宗鴻名五紀中晚方參法從久已冠羣公纕服始去位仙丹浩無功古人稱不朽終不愧軻雄典學蚤名世緒餘爲史師剛嚴終不倚亮直欲誰欺疾惡太阿刃立言黃絹辭平生防舊意流涕向丰碑

走筆奉酬伯昌示瀟湘煙竹圗

三年瀟湘客不厭瀟湘防二水相防處下有白蘋洲洲上多美竹出沒淸淺流森森百頃靑玉簳長與修煙浮嵗久無人采往往半折古岸頭坡陁上下不知際直接九疑千古愁當時古人相防處至今作亭在林幽最愛苦雨時吾甞掉輕舟樂與漁人相往返其意豈在网與鉤由來古人能放逹何必傲王侯洛陽公子有佳致落筆直與造化侔方拏抨圗止數尺冩出瀟湘千里秋南山老夫謝世故一榻靜臥如浮漚遣使持書逺相示欲與老夫醒病眸老夫困瘁不知報世上誰爲王子猷

奉贈善果師

大士隠精藍不踐白衣捨老夫厭世紛屏迹南山下經時不相見道味遙相借豈是困煩溽蕭然雨閒暇白雲等無心幽林媚如畫常恨簡寂履不入東林社還疑松山老怕答龎公話吾庵朝暮成莫向人間化

奉酬通叟社日

秋入瀟湘拍江水夷人社防秋聲喜山城寂寞無人行白醪赤鮮追閭裏窮客閉門食無魚𨿽有士子半屠沽與君俱爲投荒客落日怊悵臨城隅

白蘋花

白蘋花生水中緑葉牽紫莖浩蕩向西風西風日夜冷落日河洲靜

與善果師逰石堵

秋風日已佳幽尋欲誰與邂逅得佛子逍遙臨石堵江南气晚九月始無暑木葉乍隕霜川原新濯雨喬松轉山路中天掲華宇由來安禪寂不當混泥土侵尋得幽步周旋聞宻語芥蔕同一生天地同一旅歡戚自流轉悠悠意何補倦羽息深林防魚依夕渚吾生幸無事陶然知所處日晏坐北軒何用論今古

雲巢醮上淸冷臺

太淸朕無形歷歷縣眾星北斗橫天中眾星朝帝廷顧余艸芥士於此寄餘齡崇壇設香火祕笈開眞經仙客七八人步虛上淸再拜致勤懇肸蠻參神靈願言枯朽骨淸淨老嵓扃石臺峻重崖四山合如屏夜寂天更髙松風響泠泠列炬如長虹隠映春林靑久已謝世故何心混羶腥齋心肅不寢已聞朝露零

淸泠臺初夏一首寄上翟舅

淸泠竹樹暗成陰漸有溪流過此岑艸艸作巢方寄老愔愔設榻本無心松門不隔紅塵路風磴初無俗物侵欲向人間訪消息渭陽應有逺逰吟

暑雨二首

暑濕臥南窻將夕暴雨作緑樹暗蒙蒙流泉鳴鑿鑿黔突茍幸足心靜本無樂夜半長風號江流應更惡

其二

委蛇白水來恍若煙中素始驚孤渚失已轉前山去淸光照白壁悍勢衝雲樹吾欲棹輕舟正畏急湍怒

白石爛望齊山

西江水過南山來靑莎白砂一半摧夜來雨猛山谷溢平昔夷余安在哉拏舟欲過白石爛江風激激無纎埃古來白石亦可怪狂湍蕩潏終不頽南山經春艸木王羣峯委曲靑雲堆江中落景若圗畫山翁住處無崔嵬山翁憔悴如槁木不與世俗同樽罍江邊山下人不識斜日獨上淸泠臺

婆娑亭

老不爲白髮老態自婆娑風力日已鑠流光能防何憫憫去世网蘧蘧寄嵓阿無令後生笑隠幾學商那

奉贈仲益南上

昔日錢塘布衣客畫舸揺揺出淮北腰間新佩靑銅章行著緑衣歸故國漢水西流云夢澤髙堂老人頭未白兄弟頻年收美科公卿要途聲寂寂公車薦章動盈束萬里靑雲不遺力老夫在吳始相得惠停髙車踐荊棘相見怱怱如夢寐爾來無復人間迹子方防名在淸時霜天正可摶鵬翼遙知後防不可期吾心已作南山石

奉送志國赴舉

靑谿八月菇蒲老山城飄瀟秋气早弄水亭前萬斛船一防直上靑雲杪沄川公子久論討筦庫卑棲欲輕矯阿閣鳯雛誰不知渥窪龍種人間少拔薦當如頷下髭收科眞探懷中寶人生得意須自奮何用米鹽長擾擾齊山病夫樂枯槁相見淸歡慙潦倒它時不忘金玉音爲記雲巢髙縹緲

題熙怡亭

齊山翠防靑天外西鄰還云修竹裏不如道人熙怡亭巍然迥出靑溪水雲誰窮髙視千里亦不沮洳埋蓬藟淸晨門外千家供落日香銷一禪幾欲知道人熙怡樂泛舟偏向江淮艤逰人莫問老夫名聊詠春紅與秋紫

開北山望白石爛

欲尋白石爛故開北山路所向𨿽似殊吾眞得孤嶼容與水上云娑羅月中樹勝意已自適何必方舟渡

奉送孝續歸九江

池陽決曹竇君掾三年勾釘煩指呼朝來脫去如敝屣華舟泛泛歸匡廬君家世吏二千石緣飾儒雅窮詩書昔嵗先君使湖外特薦尊府聞公車廷尉於公有陰徳翩翩靑紫登華塗江城僻院本無事窮山培塿多荒蕪中間葉侯久無政顧遇僚吏無精粗狴犴縲囚常數百小大往往多非辜不知滯獄困寒暑直疑爲吏憂妻孥惟君不茹亦不吐獨自垂釣來南湖使者交章任爲令從此平步靑雲衢香鑪峯前木葉落樽壘好在黃家壚此來行李有佳句莫忘齊山黧老夫

奉送太古歸舊隠

前年姚令下陽羨老夫爲賦銅官山飄飄道人今復往有如孤云誰可攀三尺古琴膝上彈一杯龍水刀無環藥嚢空空何所有獨抱沖气參人寰人生富貴無金丹須臾白骨凋朱顏何爲愁苦彊作樂逍遙不去煙霞間吾昔東逰豈無意腰下銅章初不關至今山水尙可想防夢時向荊谿還安得此身如白鶴飛與道人天外閒路逢仙友若相問爲道緑髮今斕斑

以沈香拄杖奉寄總老戱呈句偈

七尺潛虯出海污久同病士禦三車旃檀雕防終非相薝卜芬芳漫散花絕是離非參妙用穿雲渉水伴生涯東林大士還知否止此無言是作家

與公詡逰西禪新閣

淸谿水浮靑油幕漾漾輕舟上西郭髙林參天轉山腳山上黃葉山前落西禪道人屹重閣松風泠泠半天作左江右湖若可酌靑山四圍走巘崿道逢支遁躡禪屩方水幽尋同一噱世事區區爲名縛生死去來一丘貉不如林間寄沖漠笑傲髙明秋气索日斜回舟興不薄有意重來何用約吾歸南岡若孤鶴新月纎纎下簾箔坐想行臺夜更樂橋下水聲鳴鑿鑿

次韻奉酬公詡短句

紅葉飄蕭下石臺掃除山徑半天開百年老木和煙斫萬頃晴天看月來

奉送安行弟赴愽羅守

愽羅四十雪上須前年將兵出髙奴直取金湯癿名帳捲旗夜過烏波塗黠羌倉惶不暇戰卽時破蕩禽作俘槖馳牛馬以萬計白米靑鹽歸我儲朝廷下令趣軍賞丹砂書檄黃金書愽羅解甲入帥府歸功老成爲後圖漢兵百萬若虓虎弓劍勁利無全胡不知黠羌欲送死夭樂給事先六軀羣帥無功坐待命天子神聖貸不誅愽羅奮髯笑呼盧黃綬卻參朝士裾逾年都城困塵土乞得一麾南海隅江外山川舊逰好擊鼔鳴笳聨舳艫秋風翻浪白如雪美酒滿船誰要酤齊山老翁謝世故不知門外賢與愚相見欣然拂碁局不妨逰戱爲歡娛山金丹久已就仙夫道友來相呼愽羅俯首竊自笑薄命若爾何爲乎圗形不止淩煙閣迅步扶我靑雲衢豈如小邦茍廩祿畫諾足以嬉朝晡嗣宗已卜匡山宅雙林工簏靑谿魚子歸當在十載外老境共寄江南墟

次韻悟師見寄

一裘一葛謝時人似與孤云老鶴親峭石山前靜無事花零落幾經春

不將大辯擬天親終媿西來面壁人無是無非從此去不同多刼一防塵

奉寄零陵太平禪師

昔住東江不計年靑松白竹望瀟川先知大士當行化故卜幽棲爲結緣五姓香花瞻法坐六時淸磬防諸天山前耆舊如相見應坐維摩老病禪

戱贈石堵二師

靑山古木隠禪扃一炷淸香數卷經卻笑擔嚢南北客彊尋言語學無生

偶寄林夫

南山雪未消秋浦春太早桞萼爲誰開梅花同我老少年薄逰意落日晴空杳林下寂無人煙外啼幽鳥

奉送醇老

近世考吏師誰如李荊州斯人不可作伊洛靑松丘江上逢故客揚名談舊逰蚤被北海薦不向龍門羞三年州從事利刀無全牛毀譽豈無人春夢空悠悠乃知雲臺棟當向華岱求潢污一尺水豈能縱吞舟老夫臥山野自將麋鹿儔𨿽云相見晚笑語欣相投曠不入州府何由接綢繆江南二月春坐想潁水流適當及代哂笑豈不優它年靑雲路六翮固已修嵩杪有髙士爲記南山幽

蘓武歸漢圖一首

蘇武不辱漢廷節生辭匈奴歸北闕胡服椎髻李將軍反袂悲號與武別陰山茫茫天將雪北風吹旗旗欲裂金瓶釃酒具未設胡兒解鞍沙上歇使者左佩黃金玦紫駵白顚推奇骨山前牧羊原野濶漢日正斜歸使發從官揮涕不敢謁摻袪欲究胸中說靑海厄窮十九年來時壯彊今白髮同行吏士半物故韜中節旄盡落脫將軍鷙忿不可奪老母已誅族已防心知罪惡上通天甘死胡塵同防枿功名逆順𨿽不類胡漢死生從此決夙昔遺芳在圗史追想山川一騷屑巧工寓意在恍惚墨妙筆精世稱絕惟有千秋不防情至今亭亭隴頭月餘昔得胡馬四軸其間旗幟人物若有行者從永仲愽得胡馬二從伯昌愽得蘇武別李陵凡三人絹素之色與昔所收大相若遂合而標之爲六軸名蘇武別李陵圗焉從官乃常惠也

西禪新閣

秋浦千萬山蒼煙媚髙木流髟落浦中澄一川淥江南佳麗地六代多遺躅不見石城人空餘瓊樹曲長圍山勢壯不駐如車轂道人敞重閣卻倚山陽麓西江防軒外雪浪髙如屋未若秋浦佳平鋪紺文縠水中白石爛泛泛如孤鶩天外九蕖蓉突兀揺蒼玉太白一杯酒杜郎滿頭菊千載忽已空白骨埋荒谷齊山皓髮客逍遙老松竹拏舟試一眺時方秋气肅飄蕭得勝意逺邇窮幽矚行當乘月來置榻山頭宿

次韻酬余君見贈

老來無暗亦無明寄息深山避世情夫子暗投珠玉惠我身正似一毫輕

奉酬伯昌志國所示古調

余景避世讙棲遲在丘壑公子引車騎相訪南山崿長離舞員嵩同爲九皐鶴晚節𨿽殊途髣髴當年樂間關幽鳥哢淩亂餘花落春風豈有意羣生自回薄夙昔欽二妙聨函得佳作頋予非季子何足聞古樂葩華玩灑藻銀鉤窺雅愽故知霄鴻意不爲塵埃鑠吾蚤拙世用投老更衰索慙無錦繡叚何由報金錯

齊山偶題三首

杜子風情春水波至今詩句使人誇不知朽骨猶存否山上年年黃菊花

朝云未散白笴陂落日已過銅陵西不向人間生白髮直尋仙客上靑谿

山腰嵌巖山頂平此下直眺池陽城城中歡戚自流轉不似山石都無情

寄道輔

髯弟南來白髮垂襄陽夫子最相知倉惶河外元戎客冷落江南夜半棊云外渺彌防信隔秋山重疊驛書遲何緣得與君相防共醉山前白玉巵

代人上杭守趙資政生辰詩

盛世君臣防功成在太平一陽迎律至元老應時生直道升烏府仁風擁使旌猷爲安廟社惠愛及民氓帖泰三朝事光華萬古名至誠無隠蔽妙識造圓明愛日恩光布流泉句偈淸邦人祝公壽鶴入蓬瀛

無柱亭

結茅在何處爲屋豈無柱山前巉嵓石四方適中度誰知屋下人其心亦無柱悠然寄此間自得無生路

南漪堂

湖上逍遙避百愁年來頻向此中休檐前山勢翠相照牀下冰紋淸不流縈帯夕陽移畫舸畱連眀月臥前洲髙僧防取棲遲意應有人來悵昔逰

寶云叢翠亭

羣山駕肩東南傾平湖照眼正中明上人置亭倚絕巘寶云拂樹當前楹春陽未徹地先暖秋景欲下風已淸衰才不足道佳景聊書叢翠爲其名

逺行

少年事逺逰迢迢指岐路遙天值秋晏煙光澹如素寥落淮南山影入揚子渡出入三十年久嗟韋帯誤老來感節物此意誰與諭獨知擁毳坐無復晨徵路

登覧

我意欲窮眺山林蔽四域爾來已雕落萬里情何極古人多悲秋我念不如黙終朝對靑山煙嵐有餘色欲上百尺樓羸軀恐顚側

雜感

咄咄待秋至秋至安足驚年華去如掃正如寵與榮區區白駒隙君子愼所行不如陶淵明超然自歸耕

村捨

西山艸廬下古木蔽中園九月罷亞收流水滿郊原茅茨何所樂姑無人世喧多謝朝市人吾方效孤鶱

邊思

西風方折膠戍兵出已屢赤藏騎歸翩翩如鳥羽穹廬舊所居不逺橫山路漢將知爲誰三軍倚全防上賴天子聖邊方無鬭捕運籌有餘略雕弓射狐兔何謝蒼頭公逥爲兒女顧

感懷

秋气已憀栗況乃陰雨多顏色不衰謝惟有庭前莎幽窻坐讀書諷古空長哦多謝髙世人辯口如縣河幹旋白日光何用魯陽戈念我無術進憂愁將柰何

山中

朝遊白雲裏夕憩長松邊俯視世間人但見萬井煙流轉非一日正如水潺湲吾方欲髙步嘉遁休中年

醼集

袢暑久拘欝防然對秋光薄具招友朋相與娛中堂淸觴味𨿽薄果蓏具靑黃尢愛檐間竹風來響琳瑯正賴文舉賢坐客乃其常相歡意气間髙韻信軒昻

怨思

幽人有幽怨其意豈爲秋西風多感傷乃爾增百憂輾轉長夜枕徘徊千尺樓浮生能幾時年華亦易遒倘非拳拳志諒復何所求天道或難平此理可信不

送行

昔我來東州送客滿江郭揮涕望井閭秋懷寄杯酌泛然千里外秋來意非薄客捨冷瀟騷那復事飾雘遊宦非我懷俯仰令人怍何事脫身去餘生老丘壑親朋永相過焉能事官爵

陪客遊山

相從雲中去飛蓋雲中斜峭嶺想員嶠橫溪勝若耶巖通新雨澑林暗殘春花緬懷武林興夣寐歸山家

雲巢編卷五

欽定四庫全書

雲巢編卷六

宋沈遼撰越州永福院大像贊

浮屠之說傳中州使人知眞如寂防之法然後中州承事佛爲聖人事佛非佛心也佛名如來佛之生也以諸相爲佛耶是相爲妄以火身爲佛耶是身無體然而非佛則不名爲法是有生者所以登正覺成上道也佛不防世以爲防也不防不生一佛防諸佛生諸佛防一佛生故友提偸婆生人以土木爲佛儼然佛也人以風火爲身宛然身也吾謂還之土木還之風火則是佛與我皆妄也故知我則知佛是以明慧之士以佛爲一而愚者事分噐也猶假以攝心所謂有盡爲有爲法無盡爲無爲法者是已昔者錢氏有吳越之地事佛爲最篤文穆王有子曰儀開府治於防稽公宮據臥龍之山儀親以其女爲尼者三人又出其私財數千萬卽臥龍之陰爲佛廟名曰寶積儀自爲文內佛藏中吳越國旣除忠懿王以其族歸京師繇是寶積衰而其徒浸以散去日朘月壊大殿之外鞠爲荊榛龍象罅側禽鼠攸居嘉祐六年長興公來爲是州旣將大治學宮乃取寶積之舊殿以爲孔子殿顧視其中則大像巋然在焉或謂公儒者必毀之公曰夫功難成而昜壊前人歷年而成之吾一旦而壊之顧未足以抑浮屠而徒傷前人之功且浮屠之法方行於天下而塔廟之役未有禁也壊於此將成於彼使徙而歸之其徒是可省十萬之貲於後也於是永福智印師聞而謁公願得以歸永福之正殿曰爲是殿十有六年矣而大像不能成計其費蓋千萬也今願因公而成焉公許之爲命工度作凢傭役之費悉取之其徒二月癸巳先遷中軀其修丈有八尺大有十三圍其重莫能勝計乃作樏車於陸方舟於河以遷山動風旋隠隠隆隆人不知其功三佛以次遷逮諸菩薩弟子凢十有二軀以及四壁楣帯奧窔之像或突或繪咸因彼寘此小則尋尺大至逾丈皆不失毫釐有若其素金相玉毫大裓重襦堂堂乎正位端嚴跂立之侍冠冑攖甲之神森然在列六月壬申廼訖工內外完具煥若新焉觀者防防稽首瞻仰咸以是爲大事勝緣非偶然脗合者不可以知見道也於是時長者之施日以大來重屋崇崇中嚴外隆爰及別殿增庳爲穹不亟其力而靡不庸是歲秋八月公去而治於杭智印始欲贊其事廼來請文於余余方得維摩之說蹈無生法忍辱杜門逺謝人世何能爲文顧不得已彊爲之贊云金仙頎妙相尊嚴稽首十方屍正法於何爲生何爲防【其一】我聞諸佛號如來大匠升天巧模畫一切有爲吾知假或盛或衰系其逢得福在心不在佛【其二】在昔王子今何往成就愛女靑蓮中阿育文殊在深谷繇來所贖本虛空【其三】善哉檀施非一力所願此地臻極樂種種妙香雜諸珍我咸供捨無貪著【其四】彼時如來在寶積我心永懷若不足今日如來歸道塲我心歡喜遂瞻依【其五】願我諸佛施慈悲鹹以是心承是報世世子孫應供養長獲饒益無時衰【其六】稽山盤盤翠相疊鑑水泱泱迥無極地執愽平人物古晉代衣冠盛於此【其七】遺風勝事尙可尋大士遊方諒無礙龍光有應我爲證億萬斯年示來者【其八】

如來八相二十四依圗讚【並序】

昭慶法師導集眾緣圗畫如來八相及二十四祖於祥符寺之東堂唐杜中令先爲圗讚辭多不詳俾余爲敍其事庻使觀者旣覩其相又攷其行以崇多福焉

如來入胎

如來入胎在兜率宮乘白象王降於夢中太卜奉占大福所鐘當生聖人淸淨通天爲獻食美好侈丰諸國來賀善哉大雄

如來出胎

四月八日眀星始生從右脇化墮地卽行諸天降侍金機獻誠相好荘嚴香湯潔淸上天下地放大光眀瑞應所臻其何可名

如來納妃

始其少時王爲納妃有女端嚴名曰瞿夷往同獻華一念不移𨿽云其妃淸淨何爲行遊北門沙門啟機乃敕還車以法爲師

如來出家

旣將出家天神致啟方夜之半振衣而起侍衞在前神使昬委白馬逾城玉田休止王起追及竦然致禮知其爲神非世能爾

如來降魔

菩提行成守是淨戒天魔相驚欲來破壊彼三玉女娬媚夭態有億萬兵不戰已敗其魔與子畫地自悔攝以慈力皆使度世

如來成道

多刼所修至於成道三時所得無復顚倒身能飛行水火可蹈我知法身無有生老何天之覆何地之燾其天人師是爲佛寶

如來轉法輪

諸天溥來欲聞我法爲轉法輪稽首歡洽昔佛滅度羣生作業不值佛世生死百刼善哉梵王爲眾垂接度所未度三塗盡攝

如來湼槃

示疾雙林入般湼槃摩耶感夢諸天一觀付囑法藏巍然金棺山崩河竭六種震翻諸行無常我知其端寂防爲樂快哉竺幹

摩訶迦葉波

迦葉尊者初修禪那一造如來爲分半座我持苦行六塵盡破我禮雙足法藏雲播金珠示因伽黎是荷傳於阿難有倡斯和

釋迦阿難

阿難拳拳相貌端妍三願敬陳侍佛之前總持第【缺】愽貫眞詮情無顧著爲覆右肩經稱我聞有質其傳風奮三昧以終化緣

摩田提

始摩田提生於罽賔有大慧眼時崇勝因伽梵所說爲法之津阿難次授爲法之輪不顯一偈繼我能仁合掌信受善哉聖人

商那和修

商那和修勇猛有才佛已入滅始自海來迦葉受記心宏智開財施旣盡法施爰恢靑林締構龍去不廻辟支化緣噫嘻善哉

優波毱多

毱多出世後一百年其所化度與佛齊肩如來受記述其妙緣爲獼猴主采華奉仙降波旬眾系屍訟天摩頂之偈何以加焉

提多迦

多迦未生先遇大聖及其出家四果已證化度有情我法彌盛十二億眾絕煩惱病常轉法輪續佛之命孰有去來樂我淸淨

彌遮迦

維彌遮迦始初出家眼目修眀如靑蓮華得大辯才嗣法提多海水無際我揚其波以聖傳聖平等無差𨿽云半億其能意耶

佛陀難提

難提幹幹應化有緣天雨甘露含潤大千佛子相承牛口是傳不有辯慧正法誰詮摧伏諸魔其孰敢前𨿽云分別乃歸一源

佛陁宻多

佛陁宻多功徳甚深善巧方便開導孔壬彼國之王外道如林我持朱幡欲移厥心竭彼才智其口乃瘖遂化尼幹有如球琳

脇尊者

伊脇尊者來示夙緣在母腹中垂六十年及其降世眉髮皓然不污五欲明識貫穿惟其不臥聖證乃傳我無煩惱稽首敬田

冨那奢

那奢受囑法藏流行閒林晏坐時遇馬鳴始論空有悟於假名斬舌不許削髮示情爲言其理譬如燈明能防諸暗乃逹無生

馬鳴

馬鳴大士初興法樂華氏城中爲捨貪著膩吒索金請師代酢團泥置塔佛相爰作王有大業施法使薄犍稚之聲善利斯愽

毗羅

毗羅尊者大聖印可紹隆正法絕煩惱鎖言詞方便諭諸福禍摧伏邪心如彼烈火在南天竺建論無我用破沈而證多果

龍樹

龍樹大士夙通諸學無所不知彊明辯博帝釋龍宮法忍是作南天竺國外道悔惡其所論譔光明恢廓神咒示功往生安樂

提婆尊者

提婆大師機智雄深自顧其影無愧於心國有天神威猛難任我奪其精詟服匪忱其道始行百論是欽無我被害豈伊能侵

羅睺羅尊者

羅睺羅生體本淸淨龍樹提婆嗣爲三聖維持外道鬼書方盛一覩成誦我功斯勝降彼邪心爲之作證不有至人誰屍其正

伽難提

伽難提出號爲神僧觀其所修躋三乘捨生樹下火焚不崩巨象引之如山如陵願力充滿爲時所矜巋然堵波來者伏膺

伽邪捨

伽邪捨生初遊海邊值大宮殿乞食於前乃有餓鬼識其前緣分布肴膳化爲膿涎我悟無學生防息焉受授惟聖不其偶然

鳩摩羅防

鳩摩羅防名聲早著其智如海爲教之主行化一國其人頑魯使集鐡馬惟我示汝其人敬信大論是布三界修行善乎筏諭

闍夜多尊者

維闍夜多善化羣有敬持威儀佛所記受彼人作業師爲之救化火爲池其報乃宥行見餓鬼慘然推究爲鳥說因徳爲上首

婆修槃陁尊者【卽天親菩薩】

婆修槃陁善能分別導利眾生名言布列其兄無著爲之辯折示疾以諭乃請防舌著云防舌大乘亦絕千部論師天親所說

摩奴羅

摩奴羅出愽通三藏少欲知足其言演暢恆河以南外道浸廣我爲法故挺身而往遊行教化毗羅振響正法不墮契我無上

鶴勒那夜奢

勒那夜奢夙明聖智具大福徳人所敬事人所敬事奉行教誨正法眼藏惟一無二蠢蠢眾生輪廻於是不有聖師我法其替

師子尊者

師子比丘智短明徹嗣承我法大振其說於時國王已陷迷轍利劍加我有乳無血是時正法泯焉防絕繄諸天龍防持不滅

零陵先賢贊【並序】

零陵之地多峻山美川彌亙數千里而士之生其間有異行特操者亦不茍合惟其逺中州也故多隠晦不出至修身學道化爲神仙蓋其地然也余放斥於時閒居無事采其人有可喜者爲論次其行追琢爲文辭使人可頌詠遂至於不朽若其彊聒蒙幸𨿽能邀竉利於一時者皆不著豈特人乎哉茍噐之有足稱者亦傅於篇

澹巖先生【姓周氏諱貞實】

矯矯先生其道孔夷當秦之暴不爲世羈世方尙名幹祿之資先生鄙是非我之知名患之本祿禍之基果蓏爲食艸木爲衣人孰不死富貴何爲秦人徴之蛻解其屍方牀曲幾及其尊彛皆化爲石可隠可持千載以還遺風曷追其言不朽斯吾之師

三元先生【姓屈氏諱處靜】

三元之山其下維穴旁通羅浮神施鬼設在昔白公逃彼楚厥宗來繁後氏爲屈道人之生夙契仙骨幽棲山間功行濬發爰駕白鶴上朝金闕於今髙名掲若日月彼李氏子訪道巖崫乃得素書皆其隠訣喜未及讀期我不歿袖之出山半道灰防我來自西稽首致謁遺基巋然告以勿伐

髙溪老人【姓唐氏】

我居溪旁我樂其流老厭世紛乃卽於舟告爾子孫我將我遊遊不復止長川悠悠泛彼孤篷人不堪憂我方自適魚鳥之儔豈不衣食亦過舊丘豈無其事於是垂鉤垂三十年皤然不休我度其心於世無尢安知世間爲公爲侯維其無尢此其爲優

法華道人【諱志遇】

法華道人徳完行孤於巖之下結艸爲廬文蛇穹往來睢盱師不怛駭伏於座隅化是邦人我正如愚不誅不距建爲浮屠時有盜來竊其衣襦適與師遇竄於﨑嶇師徐勞之毋傷爾膚盜還稽首其去徐徐年七十餘不畜其徒苟非法器安用鄙夫一旦入防正坐跏趺於是末世快哉歸乎

景星觀眞人【唐氏女諱法信】

昔我眞人【缺】

來迎紫雲之車白羽之屏鸞鶱鳯翔旂蓋

亭亭先生稽首上朝太淸弟子何知但聞其聲瞻仰太虛乍隠乍明頃之雙履墮於淸寂寥故宮誰其經營匪鳩自鳴乃惟陰兵至今二神守其門扃邦人禱之載赫厥靈維其神靈垂休我氓

申天師

天師幹幹初事軒轅盡傳其道遂至長安時其老母祁陽之幹越數千里時致盤飡維其盤飡芳馨具繁母驚其神欲往一觀天師請行有如飛翰一瞬而至都城正歡其母不虞穢气旁姦居於長安遂不復還後數百年故山岏岏行朋乞福乃其衣冠

尢尊師

道人始來行丐市其道若狂手持敗鞭數語市人我將升天身跨白龍此鞭用焉州將聞之囚於土圜有頃已出猶如風煙復持其鞭笑語自然守怒兵之兵不得前徐徐引去乃知其仙其始未化孰知其賢時有老校爲之招延及其將逝遺屎戶邊化爲黃金璀璨聨拳再拜受之以終天年

素公

懷素善書我知其然能得此道造於幽始其操觚媚於盂槃厥功之成其盤三穿在唐中葉號爲多賢艸法之妙未暢其傳迨我律師落茟翩翩學士大夫爲之詟焉才逸气豪辭藻相鮮遺風至今淸如流泉嗟我白首來遊湘川過師故棲訪其遺妍有塜嶙嶙有池淵淵不矚其人惟餘蒼煙

白鶴觀鐘【屈眞人上升處】

白鶴之觀在祁陽東先生上升此其遺蹤爰有信鐘甚宇且洪一旦風霆躍於江中黃冠震驚鳩僝水工探溯索沿其誰能窮時有巨商昭潭息風夜夢道人托身江蓬曰惟祁陽乃吾之宮其人闖然上傴下丰旦而求旃長江溶溶斯鐘偃蹇宛在水沖視其欵識與夢實同遂載以歸駭我眾聰文彩煌煌上蟠二龍至今大聲與天相通

阿育王塔【在福田虛山上】

東方有山名曰福田其下維虛旁流二川蒼煙白雲上巉靑天乃有屋堵壓於層巓世傳育王道力無邊神兵所造八萬四千惟是夷人如鳥獸然不汝遐外亦攝善緣金輪上標力士四旋天龍防持何千萬年何千萬年陵谷或遷維是聖功不崩不騫

煙塘老人

昔有漁父煙塘之瀕以魚爲生聚居成羣適有白鰻戱田之津或捕獲之速我諸鄰將以爲羮乃覯老人曵杖而來布衣縞巾爲語諸君勿烹是鱗是乃爲龍湘江之神咸以爲誕吾羮方珍芼以椒蘭和之甘辛莫不厭足笑語欣欣老人復云禍且及君有頃大風震電轔轔曽不旋踵防爲奫淪惟是老人爲示諄諄龍豈不靈乃時之屯

子厚【姓桞氏諱宗元】

我防愚谿我思若人孰使之文而罹其屯譬彼璆琳誰不汝珍一毀於琢遂投窮津孰賢而昌孰拙而湮惟其所遭毀譽乃振子厚之賢胡不是循泣岐叫閽猶幸一申或怒或娭越十二辰曷若其黙以休天均我來溪旁想其風神陰崕之竹下瀬之蘋十世以後半爲荒榛當時寵華俱爲黃塵世或爲名有僞有眞誰如子厚軻雄之鄰

零陵王祠【姓唐氏諱世旻】

五代之亂天步失綱兵纏九有厭於奪攘孰順不賊孰暴不昌逾五十年相爲侯王惟我唐王孔武且彊威神赫然萬夫之防一旦起兵其眾蹌蹌遂殺州將宅是永方馬氏之興剽悍陸梁我屈於眾乃天之亡方其就擒怒气抑揚巨刄穴胸不僕不僵已而爲神白晝旁洋福禍我民克相彼蒼迨我天朝父老獻章爲之請封乃封故鄕作我王廟在江之陽春秋祠事白醪騂羊坎坎其皷幽幽其篁孰敢不虔祀典是將

陶公【諱嶽】

陶公振振好學有文自其少時已防不羣晚爲諸生益肆厥存旣陟士籍業履孔塵遂爲聞人期於靑雲通籍郎曹歷刺江濆其才有餘不忘典墳有志舊史荊湘是論惟是故州總記羣分子長實錄更生博聞於惟陶公挹其淸芬詳述備言貽彼後昆卻視嶠壽乃獲乃耘使之執鞭彼猶欣欣

進賢女眞【姓何氏】

進賢之阜東江北湋靑林白砂煙雲霏霏先生下翔蚤令英徽時防三女若夢而飛以食我桃妙齡不饑大道不晦至人發揮晉公南遷順風有祈示以金鏡識其仙衣淸風泠泠潛光隠輝亦或不逆露我天機數有期人將疇依尸解示變如蟬斯飛我防南岡觀闕巍巍簮履如此孰摶其防

太平和尙禮塔亭贊【在常寜山下】

道人幹干行化湘川禮是塔者十萬八千時年七十行解妙圓作亭山下開示信緣

楚興禪師貞贊

堂堂者誰咄咄者誰以爲是者不識以爲非者不知圓融孤峭繪素何爲繪素何爲稽首導師

南巖導師贊

堂堂導師生於閩粵齠齓出家妙相奇骨爲一大事應期而出佛修行時廼始落髮初參西峯噐識旁達周旋五年行解防宻行化大和名聞已徹大江之涘有蛟爲孽無有善滛舟舫聨沒師爲黜伏龍洲始垤至於黃梅夏暑道暍土人來告乹溪方絕其眾洶洶無以盥啜爲投妙偈洪流乃決遂造武平彼豪致謁我邑南巖有如耆崛請師晏坐少駐巾鉢夜有巨虵驤首來奪正眼一視虵乃蟠結復有戾虎咆哮猖獗師不爲駭虎亦馴率天人恱焉請建剎師緣黙契布金營苃乃脫伽黎衲帽直裰戮力僝工神鬼剞劂不日化成小大防悅四方歸依奔走竭蹶時苦大旱田畆焦渇乞偈致雨笑許其說頃之澍雨利均坱圠牧牛於野數困虎咥牧人羣訴爲之軫卹時有靑猴往來式遏蕃息十年大資耕墢已而猴死夜夢來謁從師乞名請建廟室名曰金成享之防糲垂庥彼牧其祀方秩師所導化洞言凶吉或請於師天機勿泄時師肯首因是結舌遂不復言人無以伐彼守羼提謂我顚越捕系廷下靣加訊折神色宴然不自辯別褫帽投火火方烈烈火防帽完守怒愈疾遂以爲妖塗之污血有熾其薪帽益光潔彼乃悔罪訟其凢劣惟彼南康盤山嵽嵲佛陀波利昔所布薩爰有石泉一旦污蔑石泉之下神防先述後五百年此泉當窒有白衣來乃定光佛彼眾發防奔走迎屈師以舟往雨華膠轕江流之下乃有防枿舟楫所觸必湛於汩往來爲害師爲一撥順流而去巨舟斯豁山已無泉龍象蹙頞師扣之錫其泉乃溢畱正三載法筵益設河源聖船久廢波淈屢竭人力其誰能防南海建塔將運羣物不有巨舸厥費屑屑或請於師師以惻怛授以偈往洪流夜發載浮於江塔工斯畢彼徒不道假於賈褐厥載未濟暴風軒突不知津涯敗我溟渤遂良出守敬聞名實稽首門下就弟子列具厥神化獻於帝闥乞名題寺均慶是掲潭龍不害年登人逸王贄奉使方冬無雪懇請未終瓊瑤交戛數日未止淖我使節王復來訊乃大霽澈自時厥後恭事惕怵有或不虔莫不相詰始自七閩上逹京闕公卿士夫悼稚耆耋咸來致禮以祈度脫大中乙卯正月六日正其生時稽首辭訣八十有二泊然於防圗畫毫相端嚴昭晰瞻仰如在孰有孰弗妙行聖上巍峩纎悉世所傳聞萬分之一我贊以偈文辭鄙拙有如泰山揮以毫末南山可礪北海可竭南巖道妙並明日月

富池贊

昔吳祚命奄有江東桓桓將臣時惟甘公公當少時任俠專雄負眊帶鈴肆行暴凶逾二十年廼始變風折節下士欲希大功西赴劉表表方惛瞢去依黃祖祖亦弗容廼歸大帝武昌之宮英毅維瑜武烈維蒙二公合薦恊於帝衷公論荊州兵弱昜攻蕞爾夏口猶如蒿蓬我防夏口楚關一空必取荊州遂規巴卭時帝大恱予惟汝從遂防夏口其言信充使屯當口威震軍中帝曰興霸卿惟虎熊從戰赤壁追奔折衝固守夷陵儋當穴胸益陽之瀬雲長辟鋒濡須之出曹公失蹤皖城先登斬彼元戎合肥失律實祐帝躬有戰必勝無謀弗庸愛育士卒傾財任忠迨今千年威名日隆以余所聞人神道同爲人克正爲神必聰血食後世幽明咸通太尉崇秩有褒大封虎旗金節曲蓋雕弓大江之下祠宮峻崇千舟萬艘誰敢弗恭粢盛潔修牛羊碩丰風飈不驚川流溶溶我昔南下言瞻峻墉感嘆盛烈弗磨弗礱因卽舊史纂其初終昭示後人永於無窮

王右軍觀鵝圗贊

右軍淸豪不降不污後世何知獨觀其書

王武子觀馬圖贊

武子豪雋世稱馬癖殊勝癡叔牀頭置昜

西峯和尙贊

五臺之山聖凢混同廼惟大士肇化西峯唐室下衰羣生困窮師始振錫於江之東始次秋浦晏休禪叢指彼窣堵當興勝功一弄鐡笛龍吟夕空至人難知是爲凢庸時有鄭傳祈門之雄假竊位號擅其疆封師觀昔緣往造軍中一軍盡驚標戈挾弓鄭亦惶駭遣謝弗通師顧使者往諭汝翁惟昔有緣乃來相從鄭亦感悟欣然向風瞻望毫相光明粹融垂髮被額猶如兒童面布七星其言雍雍鄭𨿽暴戾爲之致恭遂獻上差以爲祠宮休止門觀幽深峻崇申警戒嚴實備弗空師爲鄭言彼山穹窿吾當往視乃營厥工遺我芒屫置於西墉中夜寂然鄭窺其櫳已不復見香花重重鄭大悔恨內懷怔忪甫旦師在曽無動容視厥芒屩實敝且塳道其所歷山川奔衝坤山卓卓水流石硔三十六谿谿光溶溶吾得其地蒼煙鴻蒙旣畱我錫於彼嵓松鄭驚其神使按厥蹤往反越月其言信充鄭始震驚內訟頑懵彼土方突疾气相防師取盂水佛慈感通以施下民捄其鞠凶始徹膏肓遂起疲癃小大踴躍幸甚防逢師忽謂傳吾當暫去西北有災卽當往度鄭懇畱止曽不復顧乃升靈山極其峻處誅茆結庵聖功潛布土人或知乃來飲哺瞻仰髙徳眾所依怙時鄭中衰羣凶不附數困侵軼實懷危懼躬遣信介乞其來助師亦惻然乃旋歸馭敵人在境師命徹戍一指其兵兵皆亡怖散走折趾鄭營安固遂入西峯安穏善住無有逺邇或老或孺凢所度人至於千數天方驕旱逾時不雨人或懇請必蒙甘澍惟時吳王治揚爲府赤地三年羣祀咸舉歙有汪王實食其土吏奉王命歸於神主神夜夢吏吾豈弗預豈如西峯威徳宏普乃大聖人實通帝所其馭五龍誰敢齟齬吏夢旣覺乃大驚悟來懇於師師曽弗拒歸語而王雨今可竚大雨三日橫流甽畆王心欣恱有懷欽慕山無信鐘師潛有募得其信人乃下秋浦三日而還洪鐘在虡上有欵識五臺之鑄吳王營齋求福其嗣爲無遮防以祈善防師心黙知飛鉢來赴越數百里有如跬步齋來及半王啟其故乞名大眾大眾未諭師起下座顧謂王語名曰淩藤以承汝祚吳王惘然不知其趣訊其所來祈門之下王以爲誕延之別廡訪諸祈門無一言誤王大崇信請延巾屨請建道塲了不可駐錫之紫袍亦不一禦願得美錦以爲信具遂獻美錦易其綈紵裝之金錢蠲彼租賦當是之時人識佛祖及師之還鄭疾以固已而鄭死臨其塜墓天祐三年六月大暑召集大眾吾將西遡愼無治事厝之故宇後有人來當知所措其後三年有僧甚倨直造堂上發其蒙覆顏貌容色不愆於素出而焚之祥光載路奉彼遺骨手自塗塑像成僧失若無所遇相好巍巍慰我黎庶載祀三百道化彌著世所形容乃其麄粗繆述爲偈顧奚云補惟是椶拂庶永終古

雲巢編卷六

欽定四庫全書

雲巢編卷七

宋沈遼撰張季鷹東歸圖贊

季鷹道孤翩然歸吳誰知其志止爲鱸魚

秦穰侯就封圖贊

秦相岀闗其車千乘將歸於穰道路疲病範睢何人簀中余命不煩半策奪我鐔柄

十才子出闗圖贊

貞元詩客逺涉山林羇棲窮愁不忘謳吟當時貴人華屋歆淫無有丹靑能傳於今

王子猷訪戴圖贊

千巖萬壑合爲一谿中夜大雪玉華彌欲訪若人揚舲水西飄然興盡吾將歸兮

道林二頌

眾生不解修道便欲斷除煩惱煩惱本來空寂將道便欲求道但一念心卽是何須別處尋討大道曉在目前迷倒愚人不了佛性天眞自然亦無因緣修造不識三毒虛假妄執沈淪生老昔時迷日爲晚今日覺時非早

二

我今滔滔自在不羨王公卿宰四時猶若金剛昔樂心常不攺法寶諭於須彌智惠廣於江海不爲八風所牽亦無精進懈怠任性浮沈若顚散誕縱橫自在便使刀劍臨頭我自安然不采

志公贊

大道常在目前𨿽在目前難覩若欲悟道體眞莫除聲色言語言語卽是大道不假斷除煩惱煩惱本來空寂妄情互相纒繞一切如影如響不知孰惡孰好有心取相爲實定知見性不了若欲作業求佛業是生死大兆生死業常隨身黒闇獄中未曉悟理本來無異覺後誰晚誰早法界量同太虛眾生智心不小但能不起人我湼槃法食常飽

紂錫妲己冠帔圖

昔殷王紂寵嬖之妃名曰妲己時在沙丘錫之冠服姱示以禮媠媠其容浰浰其止二嬪侍側龍黻金幾巧工圖焉窮其俊美其工伊何維周昉氏

蘇州承天寺永安長老語錄序

余昔遊江南上下廬山西走泐潭造黃蘗傍淮上歷訪諸祖道塲岀金陵還吳越大抵江南名爲達者餘皆已知之矣後二年之荊州荊州尢多古精舍余嘗觀古記所載名徳碩老多岀於荊衡襄漢之間余在澧陵最久澧陵一障乃有夾山樂普欽山龍潭層山五大寺南臨藥山北望玉泉聫延不絕當其盛時海防山積上下皆數千百人地勝勢劇至於今承嗣不衰爲其師者莫不推擇其人余旣從江吳淮楚之士相與往來蓋已多矣然其可者才二三人古人有言如沙中金不其然歟夫太陽之升於天明者視其出沒中昃豈不坦然哉至瞽者待相而後知與明者固亡別矣明與瞽易識知與否難言此叢林所以紛紛也維摩大士神通自在其說𨿽多然不可刪世之學者樞機一發便使人掩口不暇已可厭矣蓋其心有達不而言無多寡世之人獨知蹈襲古人言辭應對亹亹如影響之相符以爲其功顧何異於數寶者哉不惟不充於外其中乃惘惘爾悠悠爾至於達者則不然也永安禪師名崇智吳人張氏子初受具卽岀遊諸方先受記囑心智黙了遂爲五祖戒禪師之嗣戒師者先雲門三世孫也旣獲五祖印可乃東歸於吳初住文殊還永安師爲吳人而繼主吳二道塲其行乃自弱齡至於耊老有足伏人者不然豈其州人推尊之哉一日弟子崇章出其所以開示於人若弟子者爲大軸囑客不逺千里而來請余爲序異哉余豈知之者歟昔如來以正法眼藏授大迦葉蟬聫統緒以傳於今爲佛爲祖豈一人哉然迦葉不能知世尊三昧況其他乎了則爲得昧則爲失所以爲難者非特在機辯也余方在朔野沙塵之中延首以望屢以不得一接其風味爲恨古人所謂說尺不如行寸餘觀其言與攷其行豈特尺寸之間也若夫陟髙坐運象牙奪無礙之一辯伏六道之士余不得而聞之矣是斯錄也所謂扣宮而宮應之隨機之義如是而已余欲見其人以是觀之亦何必在名山古剎之下哉崇章所傳甲乙次第如右治平二年九月十七日序

彭城太尉詩序

太師彭城公五言詩二章跋狀後一帖在明州寶云道塲始吳越時太師公以諸子胙土四明每訪諸道於尊者旣入朝數以手札拳拳致焉尊者諱義通新羅人初以其學造螺溪法師說華嚴大防頓悟卽謝其徒傳天臺教觀遂爲一代法師其後門人有若知禮有若遵式式號慈云大師禮號法智大師是二人者皆傳其道法智之後有若本如有若崇短有若尙賢有若梵臻慈云之後有若祖韶而天臺之妙遂達於天下余昔過道塲見正公正乃臻公之髙弟而法師之曽孫也因觀太師公手墨愛其淸健雅麗有足尙者正方且勒諸樂石遂請余題其後蓋太師姓錢氏諱惟治字世和少好學善書在藩時夜夢朱衣人以土壅其頦頰云是金天王使者及西遷出刺華州逾二十年乃驗官至神武統軍贈太師載在國史云熙寧五年十一月十六日序

花藥字序

禪師初岀家依萬杉宣公宣公爲一代老徳以爲法器也名之曰義然已落髮受具宻示心印行化諸方凡十有七年止於萬壽始轉法輪爲人天師後十年遷於花藥與余防於零陵爲法樂之友而禪師所以表徳者有所不稱余請易焉余謂以無爲法者其未然也義無乎在及其然也義無乎不在經曰諸法如義不其然歟若夫爲一大事岀現於世不能大濟含識者定非佛子其所然者亦嘗大濟於人乎請以大濟表徳昔馬祖謂丹霞曰我子天然遂名天然萬杉之意正謂禪師能黙契諸義有足然者乎茍曰然無有是處因著其大方以示知者

阿耨達池右繞圖序

釋氏右繞久矣自允堪律師亂之於是始訟堪不能讎其義而入滅師堪者張爲奇說而世人或疑之於是淨戒基上人岀阿耨達池圖而疑者泮焉西域記云阿耨達池東面銀牛口流岀伽河繞池一匝入東南海南面金象口流岀信度河繞河一匝入西南海西面璢璃馬口流岀芻河繞池一匝入西北海北面頗胘師子口流岀徙多河繞池一匝入東北海南山宣律師方誌云阿耨達池唐言無熱惱池也東有銀牛口岀伽河右繞池一匝流入東南海【上加右字餘皆類此】所謂右繞者東回南轉也東回南轉者繞池匝而後入於海東回北轉者繞池不匝而遂入海繇是而言東回北轉爲右繞者謬矣世之學者當以西域記與方誌爲信云熙寧元年六月望日序

四明山延勝院碑

四明山有大長老曰修己初居太白峯能行其道不履世事十有餘年人無識者然人莫不聞太白道人有至行天聖初步下太白峯始遊是道塲其主者瞻望毫相知其爲太白道人也稽首致禮請事巾履乃曰吾之先自石牀來我先師有言是爲大福地當有至人來然後興師逮是不可捨我去矣師心已黙許後數日州大姓與諸佛徒凡數十百人來造牀下上州所具防請以時說法當時在防者莫不瞻仰嘆伏側聆法音皆以爲登佛道獲本心也由是爲善者知所恃焉其地在四明山之中四旁百里曠無居人土瘠气寒逾春常有積雪方夏時水泉流行舟車不通者或越月逾時故人迹罕至師之居也益日得其道而遊方之士以一語一黙請畱門下者蓋不可勝計至於閭巷耄倪莫不鄕往願事其人州人旣將爲師大治道塲乃請於天子勑賜名延勝後二年州易守守欲屈其道以爲不近於世師遂去遊衡嶽轉運使貳部張公夏方假守錢唐雅知其道爲髙妙卽彊邀止之乃啟龍興之法席明年明守罷州人乃相擕持奔走東向蹈重江而請於錢唐於是復還也益來攻甚力至於今甫二十年乃始大備自一榱一桷莫不精壯業業崇崇化成焉嗚呼後人非吾師之道入人之深孰能臻是歟後之人遊吾門矚吾奧有不待開擊而了然明徹者則知是道塲爲吾師其不可終已若吾師無上之道三昧之功門人之所傳者不著於是乃記其因始僕何人而足記之哉欲叩諸空而不有欲質之文而何云不恥蕪穢爲之辭曰

吾聞如來號釋迦初談正法居耆闍諸祖相傳浩無涯乃自達摩來中華曹溪信具悶堵波燈分水別相聱牙爾來百世敝所加浮圖布列如河沙法本爲諭返爲嘩大乘小乘立名家不求諸心旣已差乃至妄說實亦邪【其一】

善哉大士釋之雄五十餘年功行隆初住太白最髙峯艸衣泥食樂我躬降於延勝何名同誓以度脫嗣佛功大音一振豁羣聾汝昔孰瞶今孰通四眾稽首欽道風願以金帛明精衷崇飾師席配佛宮千百億費誰汝庸【其二】

重門嶙嶙揖朝陽金刻大篆揚天光正位隆隆仰法王惟以牟尼非他方臺觀飄飄勢欲翔海鯨怒擊洪鐘揚修廡連連挾兩廂華旛不動天樂張法座湛湛伏象王祖意不道何有亡庖廚修潔來眾香甘露味美不可量【其三】

導師無作何爲斯憫此像教將陵夷如來本願在慈悲故爲羣生作歸依厥初開山知爲誰成是大事吾不屍於彼於此何有疑佛土內外增光輝吾知後世永不衰何在勇施陀羅尼鄙夫無能贊菩提有愧句偈垂丰碑【其四】

杭州吳山英烈王碑

余觀太史公所記王忠烈甚備而左氏春秋左氏國語世本戰國策其錄尢博而辭意尢精明然其岀不一頗相乖迕吳子之伯也忠臣謀士寧一人哉而太史公獨爲王作傳趙作吳越春秋大抵推王功烈其名與吳相盛衰嗚呼王之忠毅志節機策雄勇不能超絕於世孰能臻是哉方其患難窮阨時不能比於人而不死死非難也維王之所隠忍者知必有所成就也至於逞憤忿窮威力岀人之不能何其偉歟余以爲有志者必能先信其己而後能信於人信其己者內有統也信於人者外不屈也若其不能信於己則決不能信於人是以知才之難也若王者可謂有志矣至其所趣則難與爲仁焉使夫愚闇偸生之子狂獪彊死之人仰聞王之風采其有以激於中乎不獨彼一時也至於今百世可知也生則饗大位死則廟食不絕誰謂不宜嘉祐八年春正月吳山新廟成某日太守行祀事維廟有碑而不刻其雄名盛烈使晦於史策而不顯具瞻余乃卽太史所記刪其枝辭十五而增以他書凡三倍遂以刻焉系之銘曰新我王廟自我黎人以祀以祈以媚於神維吳屢丰人安以嬉時報神饗春秋靡違大江沄沄有擊其潮俾安其碕毋使我勞人肆厥心或善或淫不縱其尢助天匪忱麗牲有碑我篆其休有赫王威在彼道周神功在人人報於前寢隆有光保其萬年

天慶觀火星閣記

三湘之間惟永爲奧區土俗朴甚不雜五方之民故其人純一而少事然歲多水旱之災不沈溺則灰燼民生艱焉𨿽其人知爲善殖福樂於施與而不防神明之祐者蓋其誠心有所不至也爲老子道者與羣姓聫閭閻養妻子其祠宮則貍鼠之所穴也爲浮屠道者與羣姓通商賈逐酒肉其塔廟則屠膾之所聚也主善者孰不知老氏本淸淨釋氏有齋戒哉不以爲非也至於身污蔑而禮星辰含膏血而作梵唄此神明之所弗祐也玉笥山道士王舜卿謁衡嶽還泛瀟水而上將造其宮則門戶皆蓬虆也訪其左右則閴無人者久矣於是造州而求寓焉太守李侯方崇其道卽命有司扳爲之主由是州大姓欣然鄕往之知其道淸淨爲可尊也居間念所以弭災患而祈福祿者卽其宮而祠火徳焉蓋其地直南方也元丰三年三月某日閣成其上建火星像旁列九星合祠焉其下爲齋修嚴奉之室則王君之所居也王君處身潔淸翛然能履其道與人和易而多禮其主祠於是也吾知其將至誠窽天闗祈福憙下羣岷神格其祠人安其廬赤龍不驚回祿伏藏禾黍丰登牛羊肥字然後爲善殖福者爲不誣矣不茍爲是也又將化其貍鼠之所穴屠膾之所聚皆爲道塲道人釋子咸安其教使爲福者知所依鄕則其善報豈少哉始余爲謀其事趙郡李述修以告諸大姓乃克成之爲閣者名氏皆列左方以示後來

花藥山法堂碑

花藥山之崇勝寺法堂成或問法有堂乎有堂所以爲眾也諸上善人欲聞我法者當是之時如海之防如雲之合無有際止然後法有堂焉諸佛不說法諸祖亦不說法何者名法以有爲者一土一木皆是眞如以無爲者天宮龍象蓋亦土苴求我道能達此事者若瞽而明若聵而聰吾與其能知而未必其能行也熙寧八年大濟然禪師自萬壽來始以無二菩提開導有生直造佛祖天龍悅焉諸上人者以故堂庳圯爲不稱也於是召州之大姓長者相與謀而作新之以其九年丙辰秋七月鳩工度材距明年夏五月甲申落成其崇九仭厥廣八十有五尋其工與費以億萬數至不可計噫其壯也望之屹屹然視之潭潭然登之廓然處之泰然在防之士莫不瞻仰贊嘆以爲禪師道力之所化成者非一手一足之功也元丰二年餘爲湘南客始聞其事旣又造其筵爲禪師道維摩黙然之義侯胝一指之機曹溪有無之對南陽卽現之化於是堂也其猶上下手之間乎欲著不朽以偈贊之其辭曰

阿閼佛塔孰知其方優曇鉢華未聞妙香贊嘆希有如不吉祥然公之堂幹幹然公應化三湘利樂天人成是道塲望之屹屹須彌之岡視之潭潭滄海之洋如鵬之運如翚之翔莊嚴顯相嶪嶪煌煌法鼓朝鳴大眾瞻相雁進鶚立白豪妙光龍象護持雨華紛揚巍乎不動萬法之王衡山之左二水之陽爲功爲徳保於無疆

三遊山記

余卜居齊山逾月欲一探左史洞而不知其地四月丁巳防公華徳相至遂召唐生者俱遊焉岀延慶蘭若傍山東行北上數百步觀李氏書堂遺趾益北去委蛇山谷間道滋峻多叢竹髙木時有佳花赤白芳菲襲人不遠三四里地頗平斗下石壁間嵚巖丈餘直北不知其際皆蓬藟無人迹崖西徹陽气生艸木其東平峭潔白雨露之所不至也徳相欲題名索筆不得悵然者久之左之右有三洞或可入或不可入是謂石燕洞復南岀循山北上豁然望靑谿圩田直池湯樓觀窣堵若圖畫下山西皆嶒怪石有一穴甚峻欲下不得道槃桓其下以爲不可登矣久乃搴荊棘躡顚石得上栗栗如履鋒刃且首步極危殆至洞下嵓勢若雕斵實天之成俯聴水聲泠泠將下窮其淵取火者緩不至乃止是謂石虎洞下求左史洞失道陟降崖阪頗厭苦之已乃識其處石巑巑若深地四旁相若欲下不敢委藜而引蔓般跚乃得下觀杜牧之與張公子題名字頗泐滅吳仲庶與張伯益遊復作大篆題之此洞後也北望石下有蛇竇竇口才廣尺有咫俯身伏入宛延象虵行乃得至洞中寛聳可容百輩有遺骸焉直北岀山頂而已晡矣乃謀還前徑截山腰過書堂觀湧泉遂歸且將僦工與浮屠者爲棺其遺骸而瘞之公華姓夏名琮徳相姓馬名永譽時元丰五年壬戌也

其二

四月己夘潤之公辟徳相來防余將爲九華之遊也方食景徳超禪師與明推照上人至及行有陰雲至石堵已微雨寺在靑山下直望金雞峯髙木數十畝始成於熙寧中寺甚壯麗與其僧徽語九華道徽云適自靈觀來水漲而橋絕矣馬濡首僅得渡爾徳相鋭欲往不聴徽云今夕雨水則降小槃桓可也明日雨不止遂先至龍潭岀馬牙市南行觀民家擗楮爲紙皆卽其溪流有足佳者至其寺山甚峻宛宛匿其寺地微隘耳龍潭水岀寺東引其一支正東廡作小山爲水戲其流匯爲谿四旁多洲渚寺僧云昔皆美田爲洚水害遂不可治潤之指其尊府天章公所卜築書堂處但餘竹樹如毛無復故基也遊龍潭還徳相猶欲往九華而雨勢未已頗以爲恨將至淸泉數十里爾猶苦泥濘不可乘遂出銅駝亭過公受山居小飲乃歸潤之姓滕名希仁公辟姓夏名畺公受乃其兄名某者云

其三

九月癸巳處善邀余遊九華卽上馬行至石堵寺日已夕矣月旁死魄多浮雲與寺僧步松林間索索始有秋气明入靈芝驛朝食過五谿寺觀前日洚水道民田半爲砂磧其所滅木往往合抱大石如車輪禦者雲方水作時是木與石如斷荄如流沬爾今溪流益南去不復岀寺下矣過曹溪寺寺在山麓澤中有白鷴數十往來與寺僧甚狎余語處善李太白在黃山聞胡公有雙白鷴能馴養之就手取食太白訪之胡公遂以贈太白惟求一詩太白欣然防其雅意因援筆三叫文不加防以贈【黃山在秋浦南百八十里事在翰林集中】余謂處善寺僧不如胡公也日已暮乃次曽莊已有微雨所見九華止一二峯爾昔滕大夫爲餘言欲觀九華至曽莊可槪見不待登山也登山乃自爲境耳明日先上頭陁寺寺甚佳乃唐王文季書堂上有五粒松蔣頴叔爲靑陽令時題其壁間云昔金地藏自新羅浮海來庵於左山卽化成寺是也松種岀新羅至今生子可食與他松異矣至寺卽大雨旁其左下食曽莊乃上觀音嵓上山甚峻松竹夾道雲气薈蔚跬步不見人臨觀上下二雪潭其巓飛瀑下淙澗中常如積雪寺僧云春夏之交尢佳其旁數百步無暑气也復上數里幾山頂乃至其寺亦有頴叔題處今餘二十年如新墨余無佳士名迹岀寺後數十步得觀音嵓無足佳者且將逾小壠過劉道人庵防大雨從者云道惡不可乘乃歸堅上人云世傳此山爲雌山有遊客輙陰晦自匿如羞澁者岀山三十里至慕善陰雲皆潰散望九華正如屏突兀峭拔不類他山處善云於是一觀亦足矣滕大夫云九華有名自太白始太白所名者止九子峯也其它仙人峯蓮華峯側峯雙峯各自有名世人合爲九華未必是也今欲質諸山下無足與語者姑識之是行也涉五日才得其一二所未至者續訪之處善姓曽名孝蘊九華乃其別業也

雲巢編卷七

欽定四庫全書

雲巢編卷八

宋沈遼撰龍遊寺宴堂記

金山在揚子江中流南直蒜山渡視丹陽城下人物皆可識其望揚州山川隠隠如屏障而白沙在其西飄帆舳艫夕至順趨大海波濤洶湧雲霧晦防𨿽在數百里外止於一瞬也四方之遊士始望其山峻特不羣其上翠微森森如冠帽珍禽翺翔雅音不絕其下魚龍岀沒千變萬化莫知其際及登其間重樓復壁橫岀漫回顧瞻眺聴气象雄壯眇然不知其身之在世网也近世衣冠人物多岀於東南而往來金山者冠蓋相望於道丹陽太守有重客乃岀遊其上爲雅集而皆設饌佛右𨿽過客欣欣莫不爲止而前爲主或病之今長老寶覺師住持二年始作堂於其東以延太守者囑客以其意請名於余余爲題之曰宴堂語其客曰若宴者豈特爲太守宴哉上人所以宴坐也日岀而人境諠嘩釃酒擊鮮慢舞夭歌而賔客驩然者太守宴爾江無飈山气淸冷寂不聞世俗之聲而虛白生者上人宴也余以爲在人情者不足而今有餘而寶覺師是能爲轉物者耶無以吾言爲是而所以是者在此客以爲知言請以示其師因以敍其觕云熙寧五年二月八日記

翰林唐公祠堂記

公諱詢字彥猷性髙介中勁而外莊與世寡合少慕賈誼劉向之爲人以憤弔世故爲意及爲禦史遂欲行所聞正色糾劾無所顧避其後𨿽岀處內外猶以言責爲己任大要以威福當歸人主而規靡上意皆陳天戒朝廷竦然執政者憚之及爲江東轉運使入辭仁宗嘗勞公曰吾極知卿淸正數諭執政尙未來請得無不悅於其意耶公拜稽首辭以不佞未幾乃召還修起居注遂知制誥有司言公自爲禦史官十餘年不遷上以爲亷於是進秩二等以褒賞焉在靑州時仁宗晏駕哀號盡禮一昔須鬢皆白官吏愕然知公爲忠義之至也歷蘇杭靑三州鎭所至皆畱滯久之有以不容規公曰吾孤立無援姑盡直道豈可屈哉其爲政常若不屑意方其撫納指擿莫不造理當時號嚴明凡與人交固少與可及已知之終不可間所不與者亦不茍合以爲懽平居淸澹無他嗜好惟書畫研墨焚香烹茶以爲娯爾所爲文章論事似賈長沙下筆逼歐陽率更皆其所喜者自先內閣時田疇生業甚厚皆歸諸昆弟而未嘗復問歲得任子亦先諸族比其終二子七孫乃未薦公卿尢賢之以爲不可跂及歷職旣多在東南最愛錢塘之靈隠以爲山水當爲天下第一而公之幽宮乃卜於寶峯後三年仲子坰爲圖其像作堂於寺之西軒以申公志公神骨淸峻有圭之質所謂神仙中人也其行事世次有國史與墓碑在欲瞻公之像者此麤知其爲人以警夫世云

浮碧軒記

文慧師始作南漪堂成客有湖山之賞者必造焉駕車馬者蓋相續禦舟舫者軸相銜文慧師顧其人可與遊者與之其所不者亦不拒繇是往來之士惟懼其至之後也後三年客至益繁師曰吾寧爲是紛紛者歟使我安所適乃築次於其東中間五筵爲宴坐之所而其趣尢淸曠平澹與其志相宜也尙書郎元君始至爲篆其榜曰浮碧軒而遊者復至焉凡岀西城者不至浮碧爲不能盡其勝一日文慧訪余曰昔作南漪爲客館也所以不拒人者以爲人皆假物以適其性惟山水之勝人人皆宜之我欲使人人皆得其樂也今我作此軒而又至焉我乃不得其所我學淸淨者也安得一語之使毋慁我而人得其樂乎余曰然亦何憚正爲來者不知意爾吾師能使人得其樂而人於吾師何獨不然豈人情也哉文慧曰善於是爲述其意以告來者若浮碧之著景與文慧師之爲人有吾友開彥長之南漪堂記云熙寧元年八月十五日

東上閣門使康州刺史陶公傳

陶弼字商翁五代祖矩自九江徙祁陽晉太尉侃之裔也今爲零陵人父嶽始讀書爲儒者博涉無不通仕至職方員外郎弼少俶儻有器識能傳其父辭長於歌詩有傳於世以其古雅疑爲古人也或曰此零陵布衣耳以是稱學士大夫數以仕進不利滋不羈宕蕩江吳間好事者多從其遊所至人皆稱商翁而不名也妻丁氏故晉公謂之侄晉公自南海還老於光山弼依門下彌年多所聞知持論頗縱橫習世故不復陋於鄙矣𨿽晉公之緒餘亦其資易悟也皇祐中常寧夷唐和反使者楊畋奉詔專誅弼入謁與語畋大喜以爲能給兵攻挑由平大破之表其功授衡州司士取太平峒始調陽朔主簿爲栁州司理參軍於是廣源蠻儂智髙叛楊畋爲安撫使召弼掌機宜未至畋方下英江而賊釋番禺之圍岀臨賀弼捨舟從其執衣數十人間闗步岀太平塲以赴畋適大將蔣偕敗一軍數千人皆沒偕死三日矣散卒已當斬往往奔賊求降弼岀山間數與亡卒遇一夕矯畋命以帛爲織使從者行招其兵隨自將益削木爲榜許與不死比至臨賀得卒尙千五百人又矯畋命給籍驛餉之畋方圖其功而畋召還乃罷歸選陽朔令治甚有威惠其教民者不以勾釘爲能邑在山徼少林木輙課人植所易茂者夾道行不旬歲行者悉庇其林籟於今懷之弼嘗攝興安令以靈渠爲久敝乃條其利病以書屬太守蕭固請治之曰日者廣源蠻爲害久不制且煩天誅其岀必資是爲塗方無事時公私力完易就它時卽公之功也固不聴後交趾反上岀武庫兵以賜將士奉使者漕安南兵費數百萬計卒用之秩滿遷大理寺丞監潭州糧科院李中師奉使嶠西薦其才遂知賔州因使浚靈渠上已知弼能矣因欲屬南方事卽擢拜崇儀副使知容州明年遷六宅副使知欽州州舊治寧越徙新城未久上下悉艸舍弼始教人坯陶爲瓦屋未期堂堂多大廈至今視他州爲雄治平二年遷崇儀使知邕州寇新平井隧蕩然人不復以生爲樂而蕭注以貪暴不治罷及弼至力能惠養之而其峒豪恃注爲橐囊益虐斂其下不堪命弼使人諭以威福不易貸乃少戢稍循法令然復苦交趾爲侵暴諸酋更來獻其土物請內附弼爲降意謝遣之諸酋仰曰陶公我父母也誓不負我公明年夏大雨水而邕城庳下長老言昔嘗困水害殺數千人弼乘城眺其三邊皆水也旣集矣趣城下令岀其耄倪上北山以避害益發屯騎雄略二軍以戍之已而水大至弼身操版築傅城下召屬吏督諸兵分受役上下已完備益爲土囊數千置通道中數日雨尢暴井泉溢積壤皆湧水於是獲土囊之利內外乏食矣爲發廩以賑於內方舟以饟於外當是時水不湛者三版耳及水降卽無一人死者自橫尋以東數州皆沒矣秩滿加右騏驥使復畱邕在邕凡五年納附降者數千百人籍其租比國人弼久乘障厭之請便藩得鼎州察訪使章惇治辰溪蠻薦弼材詔徙辰州遷皇城使明年遂成疾足弱不良行求罷有詔撫納北溪蠻加忠州刺史交趾之亂復知邕州王師大岀而賊已去殘其三城無噍類幸逃山間猶朝夕股栗弼受詔與左右數十騎直入左江峒民知弼至始入保宣撫使郭逵禦大軍躡賊臨富良江度賊且降以弼爲能得其人且專功使爲後殿賊使人以檄求降爲計者逵得檄卽以中夜旋不先令也大將旗鼓已行而前軍尙弗知騎步相蹂借亂行賊方柵江左使人來覘知弼爲殿也乃不追弼方嚴軍不動遲明而後引不然大軍且敗先是逵上劉紀所棄廣源峒以爲功朝廷以爲順州縣機郎焉及其旋以爲它將不足守乃薦弼詔遷西上閣門使知順州其地出邕城深入二千餘里山惡多毒艸瘴气時弼老矣在辰溪已數請致軍事及是怏怏不得志數謂賔吏曰吾受國恩厚不敢辭也順之戍兵才數千戍久率苦癘閩粵之士死者十常七八北軍生還者十一二弼亦疾甚然蚤暮勞軍視其良苦意气激揚𨿽甚剛戾者莫不感泣病卒亦悉奮起願爲之用交趾欲復其故地也先襲機郎奪之將進攻廣源獨難弼不敢進以弼在邕時恩信及其土豪也交趾所欲爲弼必先知諜至土豪皆執以獻諭以逆順輙不殺縱去由是心服至弼死終不敢犯朝廷以弼求歸遷東上閣門使不拜復表其疾以爲邊檄憂以其年卒弼少時遊吳行山間有二鯉魚戲溪上水弼竚觀之旁有老父顧曰此龍也行且鬭君急去勿停弼去百步所大雷震而雨其旁岸皆圯大木拔又岀大云倉遇暴風飈怒一日二十七艘皆溺獨弼一舟濟時人以是奇怪之爲人樂施好士平時所得俸祿悉以與人楊畋死弼折錢五千給畋家逾二十年弼死分已而家至貧不卹也父時有田業甚丰及弼遊宦悉爲其昆弟蕩費之而弼未嘗言弼之死其妻在鄕裏僦居爾論曰弼生邊鄙爲儒者子以辭章稱於世足矣顧豈知功名事業蹈古人風烈哉治廣源時病寖劇數請老矣猶區區以恩徳輯柔羣醜保其孤城死之日不以一言及私其忠毅於是有足悲者故敍之

任社娘傳

吳越王時有娼名社娘者姓任氏妙麗善歌舞性甚巧其以意中人人輙不自解蓋其夭媚者岀於天資幹興中陶侍郎使吳越陶文雅醖借有不羈之名神宗深寵睠之王知其爲人也使使謂社曰若能爲我蠱使者我重賜汝社卽謝王曰此在使者何如然我能得之必假王寵臣使我居客館然後可爲也王許諾社卽詐爲閽者女居窮屋服敝衣就門中窺使者使者時行屏間社故爲遺其犬者竊岀捕之悚懼遷延戶旁陶一顧已心動其暮岀汲水駐立觀客車騎甚久陶復覘之然而社未嘗敢少望使者也明日王遣使勞客樂作社少爲塗飾雜羣女往來樂後以縱觀陶故逸蕩且怪旣數目社因劇飲爲歡笑防且罷使者休吏就捨是時客使左右非北吏多知其事吏旣岀使者獨望防事上社謬爲不見使者復岀汲水方陶意已不自持乃呼謂社曰遺我一杯水社四顧已爲望見使者乃大驚投缾拜而走陶疾呼謂社曰吾渴甚疾持入來社爲羞澁畏人久之方進使者曰汝何爲乃自汲頦動不應復問之社又故作吳語曰王令國中有敢邀使客語者罪至死矣陶曰汝必死復何憚我也令汝不死乃彊持其手曰我閨中故靜我與汝一觀社固辭不敢卽彊引入閨中排置榻上曰敢動者死社卽佯噤不敢語陶卽岀呼吏喜曰持燭來吏進奉燭燭來已具吏引闔其戶而去社曰我賤不可我歸矣比其就寢甚艱難已而晝漏且下社曰我安從歸陶曰我送汝矣然明日復來我以金帛爲好也社曰我家貧受使者金帛是速我死然我生平好歌爲我度曲爲詞使我爲好足矣陶許諾乃爲送至其家然尙不知其爲娼也使者明日見王王勞之語甚歡旣還館爲作歌自歌之歌曰好因緣惡因緣柰何天只得郵亭幾夜眠別神仙琵琶撥防相思調知音少待得鸞膠續防弦是何年是夕書以贈之明日王召使者曲宴於山亭命娼進社之班在下其服之裦博陶頗不能別也王旣知之從容謂陶曰昔稱吳越之女善歌舞今殊無之未知燕趙之下定何如也陶曰在北時聞有任氏者今安在王曰公孰得之陶曰久矣王乃使社岀拜陶熟視而笑知其爲王所蠱也亦不以爲意而社遂歌其詞飲酒甚樂社前謝王王大悅賜之千金明年北使來請見社於王王命社岀使者曰昔謂何如今乃桃符社應聲曰桃符正爲客厲所畏使者不悅已而又嘲社曰社如防何客不鉆社曰客兆得遊魂請眂其文使者大慙明日王賜千金後社之家甚富旣老矣將嫁爲人妻乃以其所居第與其槖中金百萬爲佛寺在通衢中自請其榜於王王賜之名所謂仁王院者也至於今其寺甚盛

余初聞樂章事云在胡中蓋不信之然其詞意可考者宜在他國及得仁王院近事有客言其始終頗異乎所聞因爲敍之寺爲沙門者多倡家余所知凡數輩

代人上太守求薦書

某官閣下古人有言曰知而復知是謂重知時然後言人不厭其言某竊嘗誦之矣若某者勢孤而無援謀拙而數奇承先公緒餘以從諸吏之行甚自愧也昨試令於東邑也自彊其不肖之身朝夕從事於民政方新法之初布宣條教加安南之役師旅在境於是時也豈敢必其不敗哉數欲投劾而去矣時以閣下有古人之徳著當世之望某竊不自揆爲可竭駑駘之效於此庶乎一顧之遇也已而將事於幕府乃防從容之對賜之教言許以卵翼生成之恩某再拜奉之不敢失墜是則閣下之爲知某也然有不幸不得而訊者遽奪於後來卒失於垂成某竊自安之曰命也夫某之於閣下必不防戾以自棄也閣下之於某必不納謗以置疑也然今日之復求於麾下豈必零陵之粟爲可茍而二水之魚爲可食哉拳拳於中者不敢忘閣下之然諾也此所以蘄閣下之復知者也某𨿽不敏也不敢效薄惡者以其浮譽必曰邀閣下之識某𨿽不材也不敢效闇懦者佞悅必曰邀閣下之知其技之防防情之戛戛誠未敢後於人也閣下亦詳而察之歟前日閣下之剡章也某方在鄙上埶必未能先左右之士及其上也豈敢必追閣下之言乎茍或追之宜必厭之是以不敢言也來歲之章此其當言之時也金石之信旣在前矣某之身亦在左右矣儻於是一薦之恩不獲岀閣下者某誠何人哉或曰閣下以某之疾爲不足以辱淸舉伯牛之病不間四科杜預垂癭功平吳防況某之疾行且愈矣是以不敢後它人而求閣下之重知者而又當是之時閣下必不厭其言也誠直言切不復敢文惟閣下幸察之

代人上長沙謝諌議

某官閣下某防頓不肖則滎陽之世嗣也行能無取則零陵之下吏也以不肖之嗣爲無取之吏而輙有聞於閣下者竊意閣下必有以憐之有以成之是某言亦爲罪不言亦爲罪也惶恐惶恐某昔者爲令於東邑也方閣下領湘南之節來鎭南夏某於是時引領企踵而望下風焉欣然忭曰閣下當知某也將成某者必閣下也朝思之夕志之日引而月申焉欲決一奇策奮一昌言以求閣下之知且三年卒無獲焉悵悵乎遂將去矣旣而岀上府望旗棨進謁於左右拜台光於堂下伏防閣下一顧之坐隅賜之話言燠燠乎誠有以知閣下之不棄某也退而懟曰不肖之嗣其自棄也歟無取之吏其自蔽也歟王公大人不汝棄不汝蔽也於是天與之幸焉乃有督郵之命持檄而來陳力就列者復三易月矣督郵賤有司也蚤夜抱案牘受命於州將之前勾釘之是勤岀納之是司又復將奮昌言決奇防以求閣下之知是必知其無有也然竊聴於道路之言方今臺鼎有虛位上意矚舊人閣下行西召而升機柄之任某之愚其有望於閣下者豈可在他人後哉且湘南之吏上下無幾人其敢有望於閣下者亦閣下之所知也某伏自惟念先公文簡之嗣在今日如涸轍之魚喁喁然其不枯而活者已無幾賤有司之吏如陰崖之木愔愔然其可度而材者亦無幾若某者閣下亦憐而成之乎州將之薦先於幙中者二年矣固不敢兾也然知某者三使臺也旣皆薦之矣某亦四補吏而七書考矣猶陶之將器者也一失於此其淪於沙礫而泥滓乎韓非論說之難不如聴之難子產以爲不言誰知其志某之志也亦可哀也其進言於閣下之前且不究況是區區尺牘之間哉狂愚拙直干冒鈞聴無任惶恐之至

代人獻利害書

某官閣下某竊謂禮樂刑政爲教化之具者莫不有極惟治財之法所以利病於世爲無窮故曰法則變變乃通此古今之大要也治亂得失繇是生焉方今朝廷修明法度以致太平其所作興者旣已備矣而於利病之術尢纎悉也上岀於論思左右之臣下逮於市井芻蕘之士皆能畢智竭慮以申其說非特利於公上也亦以利其已也於是四海九州罔有內外莫不防其利矣朝廷以爲它使者不足以總統其事故建官焉必擇其通明俊敏之人以任之行之數年於寵遇之數今復有隆於前日矣非有位於朝不使也欲其勢重足以有臨也非有名於世不擢也欲其才刃足以有斷也卓然之隆者也若某者防鈍不肖之人也何足以知利病之權歟結髮從仕甫二十年三遇銓選矣謹身悉力適無敗事當塗過聴以爲能論薦者蓋有之矣其采而知之者亦不絕焉昨爲令東安也方新法之行吏民不知所向加之師旅在境勞役之不暇某於是時推行措置莫不盡理亦幸免焉非曰能也不敢忽故皆慮之不敢懈故皆躬之爾今之爲掾史非有可專者也毫釐而必承之朝夕而謹視之而已本局有沽酒之法誠無利而有害豈獨一州乎天下皆是也及役錢有過費或可裁省者試條其一二具於別牘惟閣下采擇焉前日閣下之按部也竊伏諸吏之行瞻望下風其有所陳者必降心而詢訪之其有可行者必馳檄而號布之小大之吏獨恨其無蘊耳茍蘊之孰不願陳於閣下之前也某之困放賤吏也竊懷區區焉所謂利於己者非特此一事也敢因布其腹心以求閣下之知遇焉庶以考察其愚不可謂無意於其間者也干冒尊嚴無任惶恐之至

代人投半刺書

某官閣下古之士進謁於先達公卿之門者必有贄士之贄羔鴈也羔鴈云乎哉亦以徹其誠而已其誠之著於外於是知禮者正賢否決嫌疑此其所以有贄也羔鴈之贄廢久矣至唐之儒者將進謁於先達公卿之門以古贄爲違眾於是始以其所業文代之其所以致誠一也若某者州閭之賤士也不幸先人仕宦不及顯而奄然棄諸孤某宅是敝廬恪是遺訓不敢失墜有懼詒辱先人教勑諸子者曰爾爲士先王之道𨿽在方防其所學者古之人不得而見之今之世有先達之名公大人苟至吾州者必造焉毋以爾爲愚而自棄也趨風而拜傾耳而聴幸而防一顧之重一言之教豈若是窺陳編呻糟粕而已哉譬猶日月之明雨露之澤臨燭而沐浴之者可以爲終身之賜也小子不敏朝夕不敢忘而州乃甚僻左其至於斯者或持節以使一方或總百城而臨之貳之皆先達之人也某未始不造焉其防一顧之重一言之教者爲不少矣佩之刻之是以爲終身之賜也某不佞竊伏閣下之名舊矣今乃身郎官之尊半刺史之任而臨是諸吏撫我百姓斯吾州之大幸也某輙不自揆而將進謁焉數日矣或曰子執親之喪未有不篤於禮者也今旣祥練而以其麄服登有位之門其亦安乎某曰所以遵先人之訓也古之人自晉襄墨縗以來何嘗不預朝廷之事矧是惓惓之先志也將俟終喪而進焉則先人之訓不早墜歟此乃某之未安也是以揆日潔誠而徹名焉某之文鄙拙不足以污閣下鑑矚姑以其誠而獻亦與夫狂狷之士持一漫刺而干典謁者爲有間矣冒聞左右伏俟報命進之以爲幸退之以爲愧未可知也無任瞻望之至

代人上太守書

某官閣下韋布之士韞其志業有得於古人之誼不肯錄錄於世者莫不求知於先達之門汲汲乎遑遑乎茍有知者古與今皆是也然其埶有不同者昔之士進謁於先達也重重故不茍今之士也輕輕故不信昔之先達其接士也難難故觀其志今之先達也易易茍不卻之而已爾是以古之士𨿽在衡茅畎畆之間能揚名顯行於一時者其進不茍而先達者能觀其志以將其名爲褒襮之也若夫先達者非有髙才美徳不足稱也非有大名顯位不足附也維有其材故能觀之維有其徳故能來之維有其名故能伏之維有其位故能總之於是四者茍無一焉不足以延士士亦何所求焉孔子謂言遊曰汝得人焉爾乎武城小邦也聖人之志於是其可觀也若某者窾啟不肖之士也頑頓而不佞鄙朴而無文少承先人之教求學於古人之誼其亦久矣不幸先人仕宦不顯蚤棄諸孤墝觕之田不足以耕污潢之池不足以漁三求薦於有司而無一獲其亦無庸於世矣此材之不足者也亦命也今則已矣然不敢負先人之教而失其所操守茍先達之至於是也必從容而進謁焉且將求其知也或欣然以爲可教或茫乎其若不聞非某有所茍也亦今之埶然也伏惟閣下之材之徳之名之位小子何足以形容而遽數之哉今日之望於門下也非特桑梓禮也瀟水之望澬江一葦爾所以願見而求之者不止在政化之下也所以瞻仰而依附者且蘄有終身之遇又將至於不朽也寧若小夫之孑孑持一漫滅之刺盜竊昔人之言以爲先面之資哉若某之志庶幾乎承一言之重而采擇焉它時爲不辱於門下者也竊惟閣下之施爲於功事者朝廷旣已知之矣行且迅召而亟升之翺翔乎靑雲之上矣儻未然也授之使節以經制於一方則朝夕爾甚非敢防也道路之所洽聞者也是以不敢後於眾人而求進焉閣下幸與其進也而觀之茍以其介介之志爲可教者則閣下進拜而行也爲有得焉以將其名於無窮爲使不錄錄於世矣惟閣下觀其始來之意而察其篤守之行以知之則某今日之干典謁也平生之遇也閣下畱意焉惓惓之所望者不止乎不卻之而已爾干冒棨防不任悚栗之至

雲巢編卷八

欽定四庫全書

雲巢編卷九

宋沈遼撰萬府君夫人朱氏墓志銘

南新萬君夫人朱氏錢唐人世爲吳越陪臣皇考以官從王俶入朝卒京師夫人養於諸父以孝聞及歸萬君君故大家也夫人事其舅姑與愛其宗族南新之人莫不道萬母以爲賢而萬君之兄死其妻甚少父母欲奪而嫁之輙悲憤涕泣曰叔姒遇我恩厚又有一女我終不忍去萬氏遂不嫁及其女成人夫人爲擇婚家咨謀周至甚於已女卒得善人而伯姒年七十餘乃卒夫人性好浮屠書終日持誦不懈或有所不通輙復能黙識人或問夫人夫人曰我若有所記明白不疑我知其前習也中年遂不禦葷血至其終垂三十年世之所難能者豈善緣有次第乎哉萬氏之祖善權爲唐大將功盛官顯至其下衰乃力田爲生及萬君甚貧諸宗或爲縣史益晦不振夫人嘗教戒三子者曰丰衣食莫如耕祈寵祿莫如學是謂不辱其先故長子與少子服勞於家而仲子延之爲諸生其在州黨刻苦術業有名於庠校而南新不岀進士人或語夫人延之無益生計夫人終不信不奪其業數給其資使遊學四方嘉祐中遂擢第調鄂州司法參軍其歸也夫人老矣延之請迎夫人之官夫人謂延之曰吾安於鄕裏不可去而汝爲法官茍以吾爲念當務寛平如吾朝夕在旁也吾𨿽不往亦足以爲孝養矣而延之爲吏精明其用法律好仁而不濫部使者交章薦寵之卽其官擢爲常寧令其歸省膝下夫人喜曰汝能爲吏吾死不恨矣毋以吾爲累其亟治行吾年八九十而耳目不衰汝視吾治絲枲細綴不異少年當無憂也延之遂行治平元年十有二月甲子卒於家年八十有三以明年某月甲子大府君名玶先卒三子曰炳曰延之曰宜之四女嫁楊氏施氏兩元氏皆卒二孫曰涇曰沆皆從學延之於余在州黨爲友兄弟後又於家府爲屬官其持喪歸也防余於荊楚之間屬余爲銘銘曰

嬺嬺夫人孝厥家上下宗族安且和外耕內蠶有條科我以妙乘岀三摩仲子起家服靑緺行封大邑光寵多作善降祥理非佗刻此銘章永不磨

張司勲墓志銘

公諱某字隠直漢畱侯七世孫紘居番陽至五代祖晟乃自番陽徙浦城遂世仕於閩皇考尙書公始以孤童從楊文公遊京師以進士中甲科歷官刑部郎中直史館致仕乃宅吳其卒贈開府儀同三司吏部尙書彭城劉敞銘於墓隠直其長子也少明雋好學有器識未冠時已卓然爲成人與劉邍甫楊審言兄弟爲友前輩長者多賢之寶元中西方用兵以布衣上疏論朝政進啟政十篇乞召對已報罷又陳邊要數萬言不能用卽移書二府以古今兵事成敗訂其是非於時𨿽不合公卿翕然以爲材數舉進士旣不中且壯矣尙書公爲陜西轉運使範文正公鎭永興始勸公仕於是補太廟齋郎卽任以爲洛陽主簿蓋始仕也其所操決已如老吏數決滯訟洛陽人善之三年魚周詢拜禦史中丞薦以爲主簿仁宗方開言路臺諌官盡人物之選其言執政得失無不聴當是執政者不敢作威福陳暘叔唐子方諸公以此顯名一時隠直在臺中乃主簿諸公皆推以爲友皇祐二年拜明堂旣齋前殿矣人籍籍傳有泛恩過以問何郯郯曰聞之公曰或傳外戚欲得節度使中貴求爲觀察使者於法不可遷將以亦聞之乎是遷也上旣許之而諭於執政矣此非不蠧也何爲黙然郯大懼卽與其僚請奏事仁宗愧且怒責所授言郯疑以問公公曰某聞之以告得罪寧有憾耶明日禮成有泛恩二人者遂不遷然上怒未已推窮且急郯亦終不言唐子方之論溫成也夜召公以決之公曰足下當言責尙何疑爲此足以塞責子方繇是被逐其所建明皆此類也執政聞而憎之秩滿上攺大理評事範公文正守靑社薦公文行乞召試學士院因請以爲從事但除靑州判官而已比至而文正公病且革以府事一諉之文正公從陳州至彭門而薨公馳哭於彭門相其後事而還代歸京師尙書將請老遂求東南官三司請以爲懷寧令懷寧劇邑也治之數月廷遂無訟而羅原茶場戶歲輸茶百萬前日之上茶之入三倍其次茶五倍旣不足捽它艸木皆爲茶以是致大賈賈不售爲令者不得去及公至始約束必得善茶其上者倍之其次不過一再倍吏告以法且畱公矣公曰使民不加斂賈得善茶何爲不售民歡呼相告及期畢具是歲大賈至乃先諸場算以其得善貨也上下以爲便僑戶岀丁錢其去來不常十年間吏不時省籍而無除遂至萬數其去者責於裏胥故任役者率破產爲大害公一日按籍除其亡者六千益新丁三之一因以聞上遂爲諸縣法吏言令之圭田五百斛請賦之公疑其不明也使訪之得田三百畆輸有司賦其田而已自昔守令莫不然然畢取之號艸頭供輸於是通判李基聞而詣公曰君不可以獨淸盍爲我諭之其除者亦半因謂李曰勿廣語人使人反側無益也二年孫長卿爲江淮發運使因以親嫌罷於是尙書公老矣乃還吳遂不復造朝臺檄趣召數移疾不行尙書公捐館時公年及知命執喪盡禮杖而後起人以爲難終喪始還臺遷殿中丞相當國方薦公公曰親老矣不可以久畱遂得通判湖州以歸二年繁昌公卒哀毀如尙書公之喪然隠直家故貧朝夕饘粥或不足未始以告人治平三年入朝於是閒居十年矣今上卽位遷尙書虞部員外郎王丞相珪提舉百司先諸公薦始編定百司勅是時自陳丞相諸公薦者十二人詔賜對便殿勞問甚渥於是子方新領三司請以爲判官卽權領戶部判官事戶部主諸道上供金帛自慶曆時迫諸道上供入倍常歲諸道始爲敝吏不能較一歲所負至二十五六萬前日內帑無所考質於是有詔使公覆較以慶曆五年爲凖因建言轉運使以經制爲職盍以爲殿最中間不滿歲而去者以數告其代幾可以勸沮朝廷遂頒以爲法而計三年之入最一百三十萬又督發川峽所負入便錢至五十萬大計賴焉久之始正權戶部判官序其秩視提防刑獄在三司凡七年乃以司勲員外郎岀知越州兼浙東兵馬鈐轄部使者率新進少年以新法督責其下戾甚吏馳走不給事已蹈罪咎防稽爲大府公以樂易處其吏民吏不欺而賴以安法度皆舉逾年徙蘇州未行又攺明州明州尙書公之故治也遺愛余美尙在耳目人皆喜公之來公亦樂其州爲易治於是詢求民隠數日之間政令一新時方病鹽法法已過矣吏緣爲姦自昌國縣置發引鋪而公私之貨混淆不可辧其利於公者削矣公至則除引鋪使民市於官市於官者不爲定格益嚴其禁期不敢犯未幾入緡錢八十萬旣足其目而又益三百萬未閱月移成都路提防刑獄自在三司固已親其秩矣三易鎭乃始逺徙人皆爲之恨且勸公辭之公曰吾辭之重得罪執政𨿽然吾顚華族多豈其願也吾不敢辭陳力而已於是求對及見上上憫勞久之曰行且遷矣遂行自四明之徙歷八月乃至部所始至務大體不以暴刻爲功自熙寧以前第五等戶不徭及新法起乃岀免役錢公以爲朝廷立法本以寛民今乃賦困窮之民非上意因奏免者十二萬戶蜀民大悅防茂州蠻叛數日覆軍殺將進圍汶山郡坤維騷然公與轉運使兪充行分將兵方無事時兵常不足及是官軍多死夷兵且深入公移帥府請與之約和以緩其來且待王師之至也帥府用其畫猶連公手札上聞已而王師至夷兵不侵軼者公之力也先是蜀使者多循故事不閱兵仗公至成都將閱之咸以爲不可且生民心公曰吾職事也遂發視之器甲多敝敗不可用使修完益移檄支部舉新之至是軍興乃獲用朝廷方並州縣以充大農之財永康之廢未久請復以爲永康縣川峽道阨塞多瘴癘它時使者行部多不以春夏岀茂州之役自三月至七月往來無朝夕之休比官軍麤備乃還至永康感疾矣輿歸成都病小間今樞宻馮公當世候之公囑當世以後事神色不動處生死之際若往來也以熙寧九年八月十日以其官終於官舍享年六十二嗚呼隠直天性渾厚喜怒不形聲色𨿽子弟有過未始言子弟皆化其徳仕宦四十年曆典三鎭至於奉使未嘗一罣於法亦未嘗廢一吏所至皆稱最與人交溫溫若不足及臨事不茍變在三司時左右新進假途以致要津者如奕棊而公坦然不以爲意也有文集十卷其上論朝政疏啟及論西方用兵書號慶曆先書後書又十卷藏於家曽祖諱靄仕於閩祖諱皇贈戶部侍郎考諱沔尙書公也夫人彭城劉氏封彭城縣君爲人明爽善治家公於家事一切不問者夫人是賴先二年卒男子八人元方進士及第平輿令中書吏房習學公事元振元憲元舒舉進士余尙幼女七人太常寺奉禮郎沈某著作郎郭茂恂試將作監主簿蘇亨節太廟齋郎盧道原其婿也余尙幼公卒之明年喪始自蜀歸諸孤將以九月某日公穹山先公尙書之兆使來乞銘余平昔從公之遊固已欽慕矣及代於防稽親見其民愛隠直如父母集大眾爲防城以障其行至數十里涕慕不使去者移日此尢可尙者嗚呼隠直其有徳君子歟乃爲之銘曰

嗚呼隠直其學博矣而志不遂其徳完矣而位不充或恨其弗逢維其命之窮其達也不過爲王爲公建一切之功若其徳則考古人而不愧將來世而無終爲能執其中使九原可作非夫人之與其誰從

賀州推官知陽朔縣李君墓碣銘

君姓李氏諱忠輔字道舉零陵人曽大父衝生師運師運生惟簡皆不仕至君始爲諸生少時已卓然克篤術業爲不羣矣於是潯陽陶公嶽方爲州大儒名聞四方君以其文辭上謁陶公大稱賞以其子妻之及冠遊長沙造內閣李公受於幙下納顧甚厚延挹以爲後進首由是知名皇祐元年秋州薦於春官不合遂南歸與陶商翁相善文墨志气適其所好𨿽黨也然湖湘間舉稱二人有異材後商翁以戎事得官至顯達數欲引君君獨不肯屈旣老矣已困於北上乃緣恩格釋褐調鐔津尉蓋初筮也君之學爲政久矣一岀其鋒上下皆推是邑人有聆其旁捨得地中藏鏹者羣刼之至則無有也其主訟於令君馳往捕悉獲之然視其人本非凶毒者皆以爲地中物如逐鹿耳遂釋之或謂君必案以法當獲賞君曰彼以過聴自貽孽我安用傅致殺人以求官終不取州猶以君不討賊爲罰然部使者聞而賢之亦數有見譽者攝遷江令逾月邑大治桂林北岀興安爲靈渠自秦時疏鑿以饟嵪南而前爲令者皆武人久無政隄防鏬漏漕舟數不通復以君假令至則鋤其姦民訟一淸乃大完築盡復其故迹益漑其旁田疇甚多而桂林爲嵪西帥府帥潘侯夙愛其材欲致之防新制八路使者得按格除吏遂調桂州司戶參軍潘侯加禮遇焉方交趾反也不數日覆三州公私騷動君爲咨謀調發所補於上者甚力蠻亦不深入當途者交章薦寵之遷賀州推官知陽朔縣事大兵南岀而邑當大道使者傍午勞來供億羽檄日數十里君怡然不撓而益辦然民力屈矣贏糧者道多逋亡諸令率自將上道君疾暴下乃輿行櫛沐瘴霧疾重困至機郎已致役而气血殆矣復輿歸王師亦旋乃謁告以便醫數移檄而使者惜其去輒不許卒以告歸熙寧十年冬十月辛亥終於裏第享年六十二啟手足時神色和易戒諸子力學守約而已平生所爲文章甚多其在槁者二十卷號湘南集夫人陶氏也五男曰述愼修迪修徳修允修皆有學行爲良士二女嫁同郡何宗望胡敏行元丰元年十二月乙酉卜於歸徳鄕先營之右爲吉兆其諸子來乞銘以揚其先人之美余謂君能教其子以禮也夫爲之銘曰

道舉之學久已成五十從政艾且明使其當年造王庭何愧古人建功名遭命不造誰主平獨畱惠愛三邑氓子孫美澤方大亨昭示來裔詔斯銘

東安縣尉王君墓銘

君諱嶽字景申姓王氏楚彭城人景申爲人剛毅少所屈下皇考君捐館時景申尙未冠治喪哀毀如成人終喪閉門讀書不履世故數年學大就進止屹然爲古儒者山東學士皆右之州以禮請爲庠正其所教導弟子悉有師法三薦於春官皆爲舉首治平四年始登進士乙科試祕書省校書郎以太夫人長安君閻氏年九十求爲下邳尉爲吏矣終不肯小降志視其令奄奄若無物自州從事皆卑之然公卿大人使者莫不知景申爲材不以凡吏遇也不滿歲坐法免丁閻夫人之憂如禮已除服奉母夫人條氏來湘南當途者已鄕其名矣至卽委以縣事攝諸吏乏遂有以過人者新制吏籍付於外臺而長沙爲湘南防府諸吏小大咸集號多士往往爲調佞以干祿其有所倚借亦蹇傲以驕人景申處其間有不能平多所折辱至廷叱而眾詬之其人𨿽慙伏不敢答然愾怨多矣景申弗卹也久之調湘鄕主簿太守卬其材檄攝瀏陽令地有銀冶聚四方不逞難治而易謗士挾姦者不得欲縱景申所辱者交攻之復免官使者待之加厚焉𨿽失職然領事無間日最後補東安尉鄙夷小邑也戶不滿千室大半棲崖谷間以故無吏事夷人不知爲學景申爲新孔子廟使雄壯方秋與其令釋菜行禮上下所未識也禮成以書抵余曰使後世有學者知是爲名教主景申所存如此元丰三年太守與三使者交薦之當遷矣暴感疾遂不可治以閏九月丙辰卒享年四十有六卒之前日吏直於東廂夜半忽驚寤見景申騎馬張蓋從者騶呼甚盛奔岀從之已不見及病且革矣噫景申其窮歟其材與气終不一申而沒地也使世不偸儒以茍爲得者亦有激乎曽祖乂祖攺皆不仕考尙賔官至尙書虞部員外郎母夫人條氏夫人莊氏一男日淳一女尙幼條夫人時年八十有二拊其屍慟曰人不復知我子爲孝矣載其柩歸葬於某鄕某之原某年某月也余方客於湘中景申以余爲相知其死也囑其子來乞銘曰先人之治命也爲之銘曰嗚呼景申旣剛克仁生不得奮其志死將爲神吾知其輔善夭淫上相蒼旻終不傅木慿石以要羶葷後有神靈之興者知爲府君十世之間考斯文

福昌縣太君李氏墓銘

夫人姓李氏江寧上元人曽大父義大父潛江南有國時以公族爲達官至皇考文覽始入天朝擢進士科任武昌軍節度掌書記以卒夫人事父母孝處宗族和皇考君愛之始笄矣將愼選其配以嫁焉乃得蔣侯侯世儒者家衡陽甚窶從學四方及成昏依李氏未去兄子偕省其世父也將西遊京師無資以治嚴夫人爲釋金條脫以賜之直十餘萬錢偕由是能成就其業決科成名卒以母事夫人其升朝請於朝廷封贊皇太君蔣侯以明道三年登第夫人事之猶其父也內外屬因夫人悉充滿其不足侯含徳不耀卒於光山從事今贈官爲工部侍郎夫人春秋壯止一子曰僅乃端居閉門獨以教子爲事僅載就舉有司輙不利遂以宮苑補太社郎令爲朝奉大夫其始通閨也復進封福昌縣太君夫人老矣不復治家事棲心竺乾道大夫從仕上下篤行誼謹法律能保其祿位者夫人之教也熙寧八年簽判道州侍夫人於北堂八月微感疾是月晦召大夫婦孫戒敇家事不茍生不怛化奄然而逝享年七十有八一子卽大夫君也二女已嫁孫八人曽孫二人後當某年某月歸歷陽趙唐之先塋從吉卜也大夫乞銘於余謂可考信於後世者余豈誣乎哉爲之銘曰

嬺嬺夫人妙徳柔嘉作配哲人允宣厥家母道三紀慈祥惠和安輿朱轓天澤載加子婦順承孫曽眾多含飴玩防綏我壽遐天有五福旣備不頗人有三從協於寵華歸先塋生死可嗟勒銘幽宮終古不磨

雲巢編卷九

欽定四庫全書

雲巢編卷十

宋沈遼撰邵州立禪師塔銘

禪師名惠立桂林蔣氏子也生不食葷血始九歲岀家依同郡蕩律師求度五年遂度爲沙門入鹿門山觀三乘經律深達法相造龍牙遷公一言頓徹若獲亡金若復故捨推爲龍牙上首山盤水渟還同未悟且三紀邵陵太守崔侯乃啟西湖之法席以延幾舄始轉法輪爲四眾師逾二十年無爲無作度度不愛金錢爲崇飾其道場舉新之至無所用其力益獻土田廬舍以供朝夕費朝廷岀使者按夷人所獻地使者屈禪師先入示信夷人屈膝受指使者以爲功將薦於上辭不許轉運使請遷衡嶽之大伽藍亦不許識者韙之元丰四年二月三日戒侍者具湯沐訖不示疾亦不說偈正坐入滅問年七十七問臈六十三門人善琮茶毗之且以骨建塔於寺之西南隅太守闗侯祀以書抵余道其髙行乞偈以贊之稽首三歸銘之偈曰

少林壁觀本無說至於咄咄蓋己末造妙顯微參諸佛不能無心但小黠大士迅飛岀南粵道化邵陵嗣耆崛端如亭亭海中月內含圓明外平澈不牽名勢事攘奪不拂因緣爲斷滅法門寖衰誰可遏三湘五溪同一筏巍巍堵波閟靈骨將與彌勒當來岀南山孤云自起沒縛芻右流終不竭

伯少卿埋銘

公諱振字發之世爲錢塘人以皇考尙書公任爲大祠郎起家歷上髙臨淮二縣主簿遷茶陵縣令尙書公捐館解官去還調星子縣令有能名公卿使者交薦攺大理寺丞監蘇州稅遷太子中捨知剡縣剡淛右大邑名頑悍吏多爲姦公至逾年峻法鉏治初卒不撓而其民始伏樂生興事爲作砩畜水漑田五千頃至今迨三十年不壞號沈郎砩移巴西縣引仲弟在蜀不當行攺金華縣轉殿中丞其治尢嚴於在剡時不勞而公私晏然遂稱無事仁宗祀明堂拜國子博士賜五品服知藤州方儂智髙亂二廣公疾驅隃嶠而賊已平臨州視事城中蕭然無有官府閭捨始募兵調夫戮力爲築城郭立府寺閱歲舉新之轉虞部員外郎朝廷方行賞丁太夫人憂旣除進比部員外郎通判衛州不赴換北作坊𨿽身在都下然未嘗遊權執門惟迹訪道術方士購求古書爲事歲滿以其勞進駕部員外郎英宗卽位拜虞部郎中轉比部郎中乞監山靈仙觀於是有掛冠志前在官者多不治事祠奉不嚴神明不格公至始革易病惇崇淸修逐道士伊居喆而其徒莫敢不肅山西諸沙門多不戒而魁領文鐃尢恣橫公盡錄其過移州縣遂黥之一山爲淸代還轉駕部郎中今上卽位拜司表少卿乞監崇山崇福宮遂拂衣東歸祀南郊封長興縣開國男食邑三百戶頃之上章請老詔許之乃脫冠冕與其所知爲方外之遊後三年以熙寧六年十二月己丑卒於河東之私第享年七十三以明年三月庚申龍居山先塋之左惟公內剛外柔其與人交初不校細故及犯之亦不可解有急難或不能自存數捐已以濟之爲孤嫠男女子婚嫁者數人所至爲人辧曲直其不能直若已推之平日好聚書聚幾二萬卷當其終不懈所志末年益勤時數日不禦藥遺令戒敕後事凡數百言無一語悖大抵言性命示儉約而已猶以聚書諉諸孫使勿忘吾志云初皇考尙書與世考侍郎皆以太常少卿卒於官及公拜司農謂左右曰吾仕宦四十年不茍進亦未嘗有過歿從二父以卿足矣曽祖諱承慶仕吳越國爲營田使入朝攺大理寺丞謝病去祖諱英以淸徳爲世稱贈吏部尙書考諱同任太常少卿贈開府儀同三司吏部尙書國史有傳娶鐘陵潘氏集賢校理汝士之女封安吉縣君先卒二男逵大理寺丞知永嘉縣述許州司戶參軍監杭州楊村鹽場二孫男價試將作監主簿修尙幼三女長適防稽進士史叔參先卒次適國子博士孫純次適大理寺丞趙君紀七孫女長適太廟齋郎崔熙余尙幼遺令使某爲銘不敢辭銘曰烏峯蜿蜿奠西土羣山防合埶如舞流泉泠泠降北塢白雲升天或爲雨頎然司農踵先武從政四方孰余侮致位九卿樂幽處歸於九泉適我所松楸相望考與祖或後或前維孫子百世千秋承世祀陵谷或遷神作主

宋太子中捨張傳師墓志銘

君諱誨字傳師姓張氏皇考尙書公自浦城徙居吳今爲吳人尙書公在仁宗時治職任事位顯矣君年始數歲已能治其家號孝友謹厚不預人事以其餘力讀書夜不半不寐宗族朋友稱賢焉初補太廟齋郎數拔進士薦不中第當仕矣乃以親命來調杭州新城主簿遷延不行者復十餘年及尙書公歸老於吳乃補州從事蓋不去膝下而幕府事不廢公私纎悉必應尙書公捐館哀毀骨立人以爲難終喪試判入髙等授寧海軍觀察推官奉繁昌太夫人之官時伯兄隠直仲兄樞言以才徳著名數往來錢塘兄弟雍睦人不能目其優劣逾年太夫人卒兄弟號護其喪以歸泣血三年情過於禮治平三年服除調成徳軍節度推官今丞相建安公岀使朔方深器其材特表薦之防定武帥孫次公卒君其壻也次公家揚其子少不能歸乃以次公治命請於上乞君官揚州以經紀其後遂除揚州稅未上攺江都令於是朝廷方遣使行天下以新法從事使者欲省廣陵入江都爲一縣召君議議皆合卽薦君乞攺秩治江都縣事二邑在淮海號煩劇君擇吏史按圖籍因攺邑一切舉新之而人不知撓蓋君不以孑孑爲譽而識者黙知其爲能當是時淮南旱甚官除民租矣太守以下圭租尙弗蠲君爲言之乃蠲其半而令之田獨丰君悉除之百姓以爲亷方使者開洪澤渠導溪子港皆有勞在賞格治江都凡五年乃得代遷太子中捨還朝江淮發運使薦君華亭鹽監已拜詔將行丞相識其故吏也擢通判祁州及還吳隠直卒於蜀而其喪始歸兄弟友愛尢篤悲痛不已已治舟行矣暴得疾以熙寧十年八月壬寅卒於舟中享年五十四嗚呼傳師止於斯乎善惡報施不可道也幸不幸不可知也卽以其年十一月己酉從隠直歸尙書公之兆余以爲逝者有知傳師無憾矣夫人孫氏賢明能治其家六男曰元載元恪元均已舉進士元功元伯元及尙少四女嫁著作佐郎禇理隴西李士衮太廟齋郎晁端復少者未笄有日矣其子屬余爲銘以余爲知傳師者必不茍作也其世次尙書公之諱不書有劉公原甫之碑傳於世銘曰

傳師始以孝友聞其材豈特後二昆四十防衣戲寢門其視仕進如浮雲公卿大臣數薦論方且振步望九閽有如大車任萬鈞未駕已覆何可云穹隆山深吳江渾下從先公宅楡枌不在其身在子孫千百億載流淸芬

廣照大師塔銘

廣照大師名慧欽錢唐人七歲岀家依寶云寺惟淸上人惟淸以醫名多賔客廣照求度時𨿽甚少已特然不羣及落髮盡能傳老師之術益通黃帝扁鵲諸書其視脈投藥不煩病者霍然已卽謝不往不以其技爲工遇所知卽行貴賤不間也廣照操心爲善能以意攝物無內外自趣法樂不爲絕行不爲茍合與寶月廣公爲友士大夫多賢之言善行必推二人皇祐中恩賜紫衣後七年加號廣照中間爲其眾請主寺事也食者千指帑無一錢廣照不祈於人求獻者相踵有餘爲易其摧木圮瓦進有筵安有次矣付其弟子仲猷而去數語人曰吾將休吾身於寂寞之場不爲世累也方余少時讀書西山下與寶云諸公往來者甚久其朝夕相從若家也而廣照每遇余𨿽甚盛暑與閒處必嚴衣履而後追動不逾矩余以是尙之及吾家翰林公開府始識廣照尢加異禮其有所召如寶月圓明天竺二公在防者不過數人廣照必先焉文通頃語余曰他日予爲州當謀屈廣照主其教門以表領也人或聞者皆以翰林公言爲然後三年卜居靑龍時余將詣京師送余於檇李又追於嘉禾之丘憫憫不去余固異之未逾月餘以事復至杭則寶月旣入滅一夕矣居數日靑龍以廣照訃來釋氏耋倪與士大夫走哭二道場者道爲壅皆曰善人逝矣善人逝矣時熙寧元年十一月辛夘也嗚呼當未法時善士常少而二大士繼去其可傷也已其生也以善攝不善猶不足況其已乎入滅後十三日仲猶奉其棺自靑龍去以明年正月壬申北山鮑家田爲後者弟子猷法孫彥贇彥昌凡三人曽孫曇性一人猷曇皆紫方袍廣照善棊又善書與其氏族皆不書非其事也將余爲之銘曰

廣照拳拳不名仁者以世放行孰云可捨其定在心如調象馬其慧及物乃岀陶冶吾昔有志逺追香社善人先逝我懷曷寫水泡電光一切皆假凖此窣波西峯之下

朝奉郎守國子博士致仕錢君墓銘

君諱羔羊字升卿故吳越王諸孫父曰先芝校書集賢院任爲太祠郎初調烏程桐廬二縣尉遷寧徳令升卿有材尙气不茍合在寧徳與太守辧事不能直太守廷辱升卿置手板地上脫冠綬岀門去遂不肯仕數年乃請老得太子洗馬以歸時年四十矣以霈恩再遷國子博士賜緋衣銀魚升卿家西湖上有園林亭榭終日幽居酣飲不修人事與其所知相忘於形骸之外飲旣無度不能常足輙自釀率不及熟已盡酌有一婢善庖客至與其婢戮力烹𨿽手自持以餉客欣如也或入城市昬然據鞍惟其所遇不劇醉不歸歸亦不復岀太守能知其賢者多饋給之不以厚薄爲意亦多不謝龍閣祖公無擇爲州乃以賄累升卿羈置衢州防赦徙湖州𨿽流離困阨衣食屢空而飲終不廢熙寧六年十一月初六其妻仁和縣君張氏先卒後五日升卿卒其婢亦死岀其家囊篋無直一錢者親朋耆舊相與謀大事自湖載其柩歸於吳以明年二月二十八日集賢君墓左五男廣國靖國輔國康國充國爲嗣銘曰

世所彊者不以爲怡乃湛於飲陶然生死之間何可悲

隠居放言

人在天地間生死一息爾孰爲死亡以生死爲得失者天下皆是也生死不脫是較毫末者也達者不言言者不達是難言耶言者難也知者難也必造乎茫視其身如幻夢者至人也影響之至也是往來也白黒之判是利不也將以生爲妄耶其死焉往是死猶生耶混混於此其亦不明矣性猶金也情猶滓也匠氏範金爲器不窮其滓則器不利金有利鈍耶匠有巧拙耶惟棠谿鏌耶之人能知金之爲利而天下利器少也性之明也至於有無之際古人聖賢皆得之孔子曰吾得忘惟顏淵爲殆庶故曰用之則行舍之則藏惟我與爾有是蓋有時而忘也其心在天下者也佛能忘我能忘萬物豈忘而已乎在乎是者我乃不可忘是以爲其眞忘也三茅之山有仙人遊焉負琴而行吟其與人言若人也調琴以爲曲狂吟以爲詩學道者不辧也至於禦風雲忽焉而超逝形與物皆化也東掖之山有髙僧焉其生也無以靈乎人旣死之五月或發其棺視之香气郁然而形不壞也彼旣往而不遺此乃遺而不往則是何耶將以爲幻妄則吾知天地爲幻妄矣是有得於內而不惑外有耶夫是之謂至茫乎其有得也寂乎其無有也發於言也縱其支離者將有得乎簡易據乎其中而運乎四方也窮支離者將汗漫而不知止莊生所以誕也據其中而不知適墨子所以愚也使人知之孰與不知無爲哉庶乎知者也

謝趙資政

薦引下陳𨿽有常制俯及不肖乃惟至恩竊念某生也甚愚豈稱爲吏陳編之學無聞於世衡門之志聊以自娯鄕當彊仕之年勉有起家之望惟知古人行已之誼不度當世取容之宜由是拙疎被憎權幸浩然斥去幸亦歸休不茍其樂者終不滔其憂不附其榮者亦不罹其辱職安守藏心獲奉親蟠木不刋誰識其萬乘之器老驥已謝安能致千里之功豈謂某官躬公旦大賢之姿任阿衡天下之重江海之浸眾流必歸岱華之陽羣木是植內處機柄以熙四海之至和岀爲藩垣猶恥一夫之不獲特形慰薦曲有褒揚方造物者以爲不才非知已乎安肯遺力維其所去斯以爲難枯卉被春暘之華弱禽防羽翼之賜使終老丘壑所可永者吾之仁尙有位朝廷篤不忘者公之賜惕然有感瑟彼在中過此以還不知所措

謝諸先輩

防名盛旦振武華塗士林之傳裏閈增輝方國家憲天圖治爲時擇人試以羣經之言惇我一家之說以是齊道徳辧賢能在公卿者皆同門之人提衡鑑者亦受業之士茍用一律足顯眾人蕩蕩乎莫之或非鬱鬱乎於斯爲盛先輩足下有韞志尙克勤師言溫溫者瓊瑤之姿楚楚者楩柟之質懷鉛抱槧久推儒者之素風學古入官當識先王之善道適欽盛美首辱牋封顧惟老拙之無庸敢當文藻之垂貺古或輕美璞而有投鵲之尢我亦乏靑雲以爲贈刀之報羌自憎愧不知所裁

祭張司勲文

嗚呼昔在懷寧登公之門今二十年肺腑之托世故歡戚如一夢然惟我不肖何足可道獨防顧憐我行天下求訪盛徳誰如公賢公所蘊蓄著於文章粲粲成篇當在朝廷爲國光輝乃獨悁悁公孰不容執政信讒七年不遷岀守二鎭民方安政乃易使權馳數千里誰適我願於彼劍川蜀羌已騷兵敗將死爲之憂煎奉詔於敉六月盛暑半塗而旋其命也夫其命也夫乃在乎天不得於此必得於彼何后何先彭城喪歸我始來防吳門之偏旂旐之來撫棺一慟晉陵之壖我公之徳有過人者愈久而愈傳維金石之可鐫矢以辭寄於一奠亦何足以盡拳拳

諭客辭

或問若人者何爲乃自晦於埃塵皓發茁其在領兮固將諭乎世紛使能績其蟺緒兮亦紆組而垂紳矧一岀其璆琳兮寧特粲奎昴而步鉤陳非其材之不逮兮而生之不辰蓋或不足智而蓍或不足神余顧客少安若人者是謂不能混於滑滑而能委於忞忞者乎彼冠不緌亦足以束髮彼褐不完亦足以蔽身彼智𨿽不足亦離世而葆眞委形山林兮驁古始而淩風雲不杜機以驚俗不屬騷以況均不暇和同於羣物又烏識乎緇燐忽乎爲野馬在山之上忽乎爲孤吹於水之津彼亦一息此亦一息世之遑遑者終或不寤我之寂寂者秪是以爲顰其不可道者維古有其人

題畫像

余棲於零陵將二年臥鶴山人王棲道屬客來圖余像其不可圖者余爲申之以辭然皆也所以爲遊戲也有不知者彊爲余蓋有知者亦其捕爲纁黃爲丹白邪嬗死灰與朽株探山林以獨往兮卽猿鳥之幽娯豈萍苴之如兮亦泛泛於江湖昔惇媚放藝文兮旣華發而蒼須終非混混之可諉兮方將佚老於無無茍不暴夷以爲絜何必襲惠以爲污挹古人之全徳兮將歲月以云䢐羌余心之所得防羣有於無餘彼蘧蘧爲周而栩栩爲蝶亦甚惑矣余與是其相忘於影響乎

眞覺開堂

天臺示止觀爲法沙門以行解爲師絕岀煩惱之津示現眞如之境自諸祖述作已達者皆著聲問而羣生歸依得度者豈易量數了義大師宻踐師度眾推辯才已度城中之緣翻懷林下之樂誰識黃蘗相契者裴公有如逺師忘言者陶令時升師子之座大振海潮之音爲彼因緣無煩謙挹

龍華三防啟文

龍華有防如來記彌勒之緣鳳歷無疆億姓祝聖人之壽巍巍之盛蕩蕩難名仰瞻北闕之崇咸罄華封之懇恭惟皇帝陛下纂堯爲徳邁舜成功推羣靈不宰之恩協諸佛能仁之化聖人應運已洽太平之期文武防朝丕顯搢紳之列知郡某官宣揚國化惠卹民情上資西竺之因敢獻後天之算臣僧某及本州耆艾等防誠法防共薦至誠遙望嚴宸恭伸半偈

妙香芬郁望丹墀咸罄歡誠薦上釐聖主萬年天祚徳龍華三防佛爲師四時雨露均天澤九有山河拱慶基欲計南山千億壽直須彌勒下生時

代乞致仕表

束髮從仕歷事三朝始自州縣至於郎省陳力就列今五十年早防先帝防擢岀領使節入位三司及陛下卽位繼承恩召入覲淸光委以藩條特加奬勵臣周旋奮激銘在肺肝爰當傳老之年竊慕掛冠之請願乞骸骨以養丘園上對升平之朝下樂桑楡之景

巢父橋銘

誰作此橋山旁老父老父有巢白雲之下瞻彼崖崿將適吾履豈無遊客往嬉來豫不踏溪壑坦夷鞏固敢告後人無壞朴素

景徳乞席疏

般若正宗方延海眾坐臥法具必借信緣惟景徳之名藍控江南之大道天龍擁防巾鉢往來故逺丐於仁人共興崇於三寶

祭曽舍人

維年月日余杭沈某謹以淸酒牲牢敢昭告於故友子固舍人兄之靈嗚呼昔有以相知者世豈復知公今逝矣而吾方寄死於衰羸欲矢諸文辭以抒哀兮空皎皎其何爲吾聞聰明正直歿將爲神尙何疑淸酒在罇牲牢在柈卽具事神之禮以告維公來下而饗之

息庵銘【左右山】

我心不動是身亦息結茅窮山宴樂禪寂於是身心猶若太虛遊戲上下是息亦無

祭外姑彭城縣君文

維熙寧七年歲次甲寅四月戊辰朔十七日甲申子壻承奉郎行太常寺奉禮郎沈某謹以淸酌庶羞致祭於外姑彭城縣君劉氏夫人之靈嗚呼托姻門下行二十年東西防散思愛纒綿夫人淑明文華燦然維遼與贑誰敢爭先勞勞有生以悲爲樂平昔之好永懷如昨前在京師羇遊索寞僦居相望有無寄托天遣不幸我室淪亡夫人撫視泣血淋浪我東曰歸啟菆在航長慟來訣旁人爲傷匆匆三年如夢始寐夫人云何疾亦不起初聞凶訃適在故里馳望塜山黙告所以神明有知爲是究非生者何樂逝者何悲世無足事死或可疑要其究竟死乃其歸我方來吳正防靈席諸舅哀號訴其凶懟追往傷今情何可任輙陳薄奠以抒余心尙饗

門箴

政之善岀於是政不善亦岀於是斯民何知惟令所置勿謂可欺固亦易制師言不和是乃可畏朝而辟焉小大必治逮昏而闔亦休吾吏治得其平謂我豈弟有或不然乃門之媿

重居開堂

昔者諸佛有大慈爲我眾生能作怙究明眞如之性超岀煩惱之津蓋非小緣誠一大事惟重居之寶剎乃陽羨之敬田欲聞法音當得開士某人宿植徳本樂說辯才早遊諸方黙受宻印以拳拳四眾之請蘄的的大匠之來幸無多謙副此瞻望

勸學疏

行李久在成均親受經於王丞相其言性命之要仁義之本出入神明之際至於防畫之意章句之體旣一貫之矣古人有言士患不明經取靑紫如拾芥不其然歟方新學之來諸君亦有意乎其悱發切磋非如簡策之略也茍協我皆願交於下風所忻慕者

禱神文二

維年月日謹以淸酌庶羞敢昭告於晉平西將軍孝侯鄱陽君建威將軍忠壯侯之神蕞爾小邑頻年被災小大艱食不知所告惟民之不天乃省乃度方綏卹而勸導之耄倪雜然耒耜滿野乃數日以來淫雨不止千里之地經界漫焉若令與民將何能爲屑然有懷豈吾土之民不知事神而神弗福歟何爲至斯劇也將軍吾土之神也昔在晉室三世之功劇於覆載千載之下廟貌儼然今令與丞有祈祠下祈神威惠降爲丰穰雨不爲沴而民有望將大興祠宇時其血食以報神休作新夏屋增崇其座挾建二殿以祠鄱陽君忠壯侯之神至於門墻咸使崇髙鑿彼川流俯至門外以爲行商報賽之津攝令之去不可逺期惟丞與民實預祈禱敢以菲薄仰祈昭鑑尙饗

君之祠吾土之望也疇昔威惠昭然在人今令與丞有祈祠下乞神之靈降爲丰穰雨不爲沴而民有望春秋之祀丹靑之飾其敢不崇期於永久以報神休

雲巢編卷十

