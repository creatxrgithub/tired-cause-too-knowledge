

禦制題宋版朱文公校昌黎集

校集都因考異詮【宋版朱文公所校韓文考異序云此集夲多不同惟近嵗南安軍所刋方氏夲號爲精善別有舉正十卷其論去取多以祥符杭本嘉祐蜀本及李謝所據館閣夲爲定而尢尊館閣夲】門人李漢更詳編官書率就私書獻杭夲應爲蜀夲先【二語櫽括序語】無礙兼存期自擇允爲獨出更誰肩一篇原道接孔孟見道因文啟宋傳【謂周程張朱五子】

欽定四庫全書

集部二

原本韓集考異

別集類一【唐】

提要

【臣】等謹案原本韓集考異十卷宋朱子撰其書因韓集諸本互有異同方崧卿所作舉正𨿽稱防校眾本棄短取長實則惟以館閣本爲主多所依違牽就卽南山有髙樹詩之婆婆弄毛衣傅安道所舉爲笑端者亦不敢明言其謬是以覆加考訂勒爲十卷凡方本之合者存之其不合者一一詳爲辧證其體例本如陸徳明經典釋文但摘正文一二字大書而所考夾注於下於全集之外別行至宋末王伯大始取而散附句下別刋以行以其易於省覽故流布至今不復知有朱子之原本其間訛脫竄亂頗失本來此本出自李光地家乃從朱子門人張洽所校舊本翻雕最爲精善第一卷

之末有洽補注一條稱陪杜侍禦遊湘西兩寺詩長沙千里平句千里當作十里言親至嶽麓寺見之方氏及朱子皆未知又第四卷

末洽補注一條辧原性一篇唐人實作性原引楊倞荀子注所載全篇證方氏舉正不悞朱子偶未及考又第七卷

末有洽補注一條辧曹成王碑中搏力勾卒之義皆今本所未載其字爲徐用錫所校防畫不茍光地沒後其板闕佚故傳本頗少此本猶當日之初印毫無刓缺尢可貴也乾隆四十四年十一月恭校

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

原本韓集考異卷一

宋朱熹撰

此集今世本多不同惟近嵗南安軍所刋方氏校定本號爲精善別有舉正十卷論其所以去取之意又他本之所無也然其去取多以祥符杭本嘉祐蜀本及李謝所據館閣本爲定而尢尊館閣本𨿽有謬誤往往曲從他本𨿽善亦棄不錄至於舉正則又例多而詞寡覽者或頗不能曉知故今輒因其書更爲校定悉考眾本之同異而一以文勢義理及他書之可證驗者決之茍是矣則𨿽民間近出小本不敢違有所未安則𨿽官本古本石本不敢信又各詳著其所以然者以爲考異十卷庶幾去取之未善者覽者得以參伍而筆削焉

集序【方云序只云目爲昌黎先生集諸本亦多無文字者今從之後凡從方氏者不復論所不同者乃著之】門人李漢編【方云蜀本作朝議郎行尙書屯田員外郎史館修撰上柱國賜緋魚袋李漢編今本或有並序二字非是】生於【或無於字】來歸【來或作求非是】皆捜【或無皆字】【方云音郭璞江賦云防滉囦是也或作沄非是】鈞鳴【鳴方從杭蜀本作發今按二字兩通但作鳴則句響而宇穩耳故今定從諸本而特著方本所從以備參考後皆放此】武事【事閣本作士非是】不常【常方從杭本作賞云取漢書功蓋天下者不賞之語今按不賞乃蒯徹教韓信背叛之語而唐太宗亦嘗自言武徳末年實有功髙不賞之懼施之於此旣不相似且非臣子所宜言者李亦未必敢取以爲用也當從諸本爲正】隴西【或無此二字】失墜【方云左傳國語多用失墜字或作墜失或無失字者皆非】七百【或作七百一十六或作七百三十八方氏考其數皆不合而姑從閣本杭本以爲唐本舊如此旣非文義所系今亦不能深考也】

第一卷

賦古詩【宋莒公云馮章靖親校舊毎卷首具列卷中篇目馮悉以朱墨滅殺之惟存其都凡集外別有目錄一卷今按李漢所作序云總七百首並目錄合四十一卷則正與馮合】

感二鳥賦十一年【一或作五方云以諸譜考之作一爲是】東西行者【閣杭本無行字方云考之禮記及公送溫造序當有】於道【於杭本作之非是】百十【十或作千方云此專爲選舉而言也貞元九年應宏詞者僅三十二人作十爲是】偕進退【退上或再有偕字】名薦書【方從閣本名上有列字名下有於字今按嘉祐杭本與謝本並無此二字語簡而意巳足方本非是】以羽【以下或有其字】光耀如此【此下諸本有可以人而不如鳥乎一句方從閣本文粹刪去今按諸本所有之句乃全用大學傳中語而意則異矣二本無之豈公晚覺其陋而自削之歟抑後之傳者爲賢者諱而刪之也方從二本意則厚矣然凡讀書者但當據其本文實事考評得失以自警戒乃爲有益正不必曲爲隠諱以啟文過飾非之習也今此一句恐或公所自刋故且從方本云】吾何歸乎【此句或在茍有食其從之下】茍有【茍或作敬非是】羌永【羌或作差今按作差固謬然羌乃發語之詞施之句內似亦未安以上�反顧流涕之語推之則西路乃長安之路而此字當爲浸漸愈益之意不知的是何字又恐或是逾字也】黃流【或作流黃】之何嘉【之或作其嘉或作憙非是】焉是【焉或作而】恆十年而【恆或作亙而或作以方云恆居鄧切與亙竟之亙同班固敍傳恆以年嵗選詩徙倚恆漏窮】策名於【策方從閣杭本作榮云公上宰相書非茍沒於利榮於名也與此義通今按唐人防字俗體從竹從宋亦有只從艸者與榮字絕相近故閣本作榮蓋傳寫之誤耳方引榮於名亦與此語意不相似於或作與亦非是】昔殷之髙宗【或云此句上當有在字或是念字由上句末有愚字相似而脫也】爲之先信天同【先下或有容字信或作容皆非是方云漢酈食其傳沛公吾所願從遊莫爲我先韓語祖此】戶說【說或作曉】惟得之而不能【惟方作𨿽今按上文之意若曰天之生我必有所用何不力慕古人如傅說之徒而獨怊悵於無位邪惟或者茍得其位而不能追配古人�如二鳥之空被榮寵乃是神之所戲耳故幸年嵗之未晚而庶幾無慕於斯類也斯類蓋並指二鳥與彼得之而不能者而言也惟字正是斡轉處作𨿽卽無力矣能或作孤亦非是】

復志賦無解【解或作辭】孤嫠【謝作嫠孤】將就食於江之南【方從閣本無將字於下有大字或又無之字今詳文勢皆非是】非古訓爲【方從閣本古作詁爲作焉非是】閱時【閱杭本作闕非是】身之【之或作而又或作之者皆非是】故吾【吾下或有志字非是】亦旣【旣或作冀】可逕【逕或作徑】羌眾【羌或作差非是】所馳【所或作四】附勢【或作射利或只附字作射字】騁騖【騁或作馳方云楚詞朝騁騖乎江臯作馳非是】慨余【慨或作嗟】之交【之或作而】大龜【大或作火】而愉【而或作之】誰無施而有獲【方從閣本誰作惟下又有徳字云李本謂陳無巳去徳字今本復訛惟爲誰其誤甚矣今按此句本用楚詞孰無施而有報孰不殖而有獲之語詞意旣有自來又與上下文勢相應故嘉祐杭本與諸本多如此乃是韓公本文相傳巳久非陳以意定也閣本之謬如此而方信之反以善本爲誤今不得而不辯也又嘉祐杭本世多有之而其不同處方皆不錄豈其偶未見耶抑忽之而不觀也】旣勞【方無旣字非是】不修【修方作循云唐人書修近循楚詞亦有誤者今按唐人書字之誤方說是也然此乃修誤作循非循誤作修也修猶修好修怨之修蓋因舊增新之意耳】之茫【之或作而】抱關之阨陋兮有肆志之揚揚【揚揚諸本多作陽陽方云後漢孔嵩傳云晨門肆志於抱關史記晏嬰傳意气揚揚公當是用此語詩君子陽陽則注謂無所用其心非公所用字也】斯自訟【斯或作聊訟或作誦】

閔已賦而則【而或作兮】獨閔閔其曷巳【閔閔或作悶悶諸本句下有兮字下文隔句皆有兮字今按洪慶善云歐宋皆無兮字後皆復添或云咸通本復志賦與此賦皆無兮字未知孰是】飲食【閣本無食字非是】何不【何下或有苦字】巳逺【逺或作還方云詩小雅焦贛易林逺字皆葉平聲讀作還者非】余壹不知【壹本多作豈方云閣杭本作壹舊監本潮本尙作一訛壹爲豈自蜀本也檀弓云予壹不知夫喪之踴也韓語蓋原此】本宜【本或作所】一違【違閣本作衰非是】人兮【諸本多無兮字】

別知賦【送楊儀之】紛擾擾其【紛或作伊紛擾或作伊紛其或作而】咸喜【咸方作或非是】阨窮【窮或作塞】之難【之或作而】斯百一【斯或作在百一或作一旦皆非是方云陸機嘆逝賦得十一於千百韓蓋用此意】侶虫【侶或作旅】而羅【而或作以】不鏡【鏡或作考】以異【以或作於】爛漫【本或作爛熳或作瀾漫雲大水也】遂駕【遂或作卒】而回【而或作以】磝磝【或作嶅嶅】其相【其或作而下三語同】相摎【摎或作繆】云浩浩【云或作雪浩浩或作活活】來者之【方無者字或無之字皆非是】而無【而或作以】而掩【而或作其】

元和聖徳詩拜言【言下或有曰字】晦明【或作明晦】殿陛下【或無陛字】而其【而或作況】爲解【解或作懈或作辭皆非是方云自左傳請以曹爲解遷固相承用之非一】警動【警或作驚方云洪曰驚流俗妄攺也史記尊寵樂毅以警動燕齊義當用此】卽阼【阼或作祚方云史記文紀有皇帝卽阼一全語實用阼字今按阼謂東階也作祚非是】近武【近或作其】十旅【十或作千方云按此專紀楊惠琳之亂也時嚴綬在河東表請討之詔與天徳軍合擊未嘗他出師也十旅爲正今按周禮五人爲伍五伍爲兩四兩爲卒五卒爲旅則一旅五百人而十旅五千人也方說得之亦見以順討逆師不在眾之意】血人【人或作入非是】曰隨【曰方作日今按此乃述其誘啗士卒之詞方本非是】汝鼓汝鼓【上鼔字或作伐或作桴或作擊】讀命【讀或作續非是】不當【或作當不非是】臠防【防或作肉】帕首【方云荊公本音麥潮本亦然方言注絡頭帕頭也音貃今多讀作莫轄切公送李益鄭權序皆用此語或作帓字蓋二音通讀今按集韻帕莫白切無莫轄音帓莫葛切帶也方說蓋誤】有恇其凶有餌其誘【凶方作胸今按此二句蓋言有畏其暴者有貪其利者故從之者眾耳非本心樂從也方本非是】徐壁【壁或作辟】規矩【規或作合】濫數【方云杭本三館本文粹作藍縷唐本作襤褸蜀本始作濫數校本多從之今姑存其舊今按藍縷無理濫數蓋用左傳數俘之語蜀本得之他本皆誤】請討【請或作乞】曰嘻【嘻方作嘉非是嘻嘆辭也】殷其【或作殷殷或作其殷】或拔【拔或作披】是日【日或作曰】砧斧【方云砧當作枮與椹同戰國策範睢曰臣之胸不足以當椹質要不足以待斧鉞是也】如寫【寫或作雨方雲寫音湑蓼蕭詩用韻如此作雨非是】爭刌【爭或作猶刌或作切皆非是儀禮有刌肺】其庾【其方作倉非是以上句偶之可見】幽恆靑魏【或作魏幽恆靑】怛威赧徳【諸本作烜威赫徳赧或作服方以文錄定烜作怛以唐閣蜀本定赫作赧云公上尊號表有怛威愧徳意與此同】其耦【耦或作數】甿畮【甿或作田】薦於【於或作饗】新宮【新或作閟非是】旂常【旂或作旗】宵升【升或作升方云楚詞升皆作升他準此】紫焰【紫或作柴】飫沃羶薌【沃羶或作羶燎今按飫沃之義未詳或云當作飫厭亦未有所據也羶薌字見禮記云】赤麟【麟或作鱗】逶陀【逶或作頽】歡呀【歡或作嘆】噎歐【歐或作嘔方云嘔俗字也】褰舉【褰或作騫】日正當午【方云校本作日始東吐蓋疑郊祀回車不應至午也然諸本皆同姑從之】通達今古【今或作先或作通今達古】聽聰視明【或作視聽聰明】耗於【或作無耗】有富無窶【方作富有無窶或作富有貧窶或作無有貧窶皆非是】余侮【余方作有非是】

琴操將歸操孔子之趙聞殺鳴犢作【諸本題義下皆有子注方云閣本只存題義唐本注與題義皆不出蜀本於注云上增又曰二字與題義皆夾注寫以此見𨿽題義亦後人以琴操續補也歐宋荊公皆用閣本今按歐本云此效蔡邕作十操事迹皆出蔡邕琴操云】狄之水【狄蜀本作秋今按水經河水至東阿茌平等縣東北流四瀆津注云津西有四瀆祠東對四瀆口河水東分濟水受河蓋滎口水斷不通始自是出與淸水合沛瀆自河入濟水徑周通故有四瀆之名昔趙殺鳴犢孔子臨河嘆而作歌曰狄之水兮風揚波舟楫顚倒更相加歸來歸來胡爲斯案臨濟故狄也是濟所逕得其通稱也又雲濟水逕臨濟縣南詳此則是濟水自滎澤之下潛流至此四瀆津口而後復出河又東分一支與之合流以過臨濟而爲狄水故孔子臨河不濟而歌詠狄水卽此東分之河復出之濟也然此皆齊地今在濟鄆之間史記以爲孔子自衞將西見趙簡子則其道不當出此此又不可曉者今姑闕之以俟深於地理者正焉】歸兮歸兮【諸本兮作乎】氛兮【氛或作气】雲雨【雲或作爲或云上有爲字】不中梁柱【不下或有能字非是方云太經梁不中柱不隆大廈微中平聲讀今按此但言其木不堪作梁柱耳與太中字意異當只作去聲讀文意乃協】知將【知或作如】有【或作思非是】嗟余歸輔【余歸方作歸余非是大扺方意尙異不問文意之如何惟作倒語者則必取之如下文我豳於家莫爾余追皆此類也】以孳【孳或作滋】目窈窈【方作窈揜揜或作目揜揜今按下文有耳字正與目字相對窈窈二字比之揜揜似亦差勝】不日【日上或有見字】我家於豳【方作我豳於家非是】承序【諸本序作緒方云商書丕承基緒然國語亦有奔走承序注謂承受事業次第也今按序謂傳授次第漢書多雲朕承天序是也緒猶言統系方引商書之言是也二字義𨿽不同然用之於此似亦兩通�國語承序乃謂承受政役之次第與漢書字同而意異方作序而引以爲說則誤矣】有岨【方云岨與阻同楚詞漢書多用岨字今以平聲讀之非也】爾莫【爾或作人爾莫方作莫爾非是】兒寧【兒方作母非是】牧犢【或作沐瀆】意气【或無气字】彼雉雞【馬大年云別本彼作此無雞字而下語妃音嫓與雉葉】且可繞樹相隨飛【且或作安又無繞樹二字皆非是方云李陵詩長當爲此別且復立斯須又古樂府與子如黃鵠將別復徘徊亦此意也】

南山詩【或只作南山一首無詩字】東西兩際海【方云史記春申君上秦昭王書王之地一經兩海大康地記曰河北得水爲河塞外得水爲海今按此與史記但皆極言其廣耳不必曲引塞外之說也】掛一念【或作一念掛非是】嘗升【嘗方作常】澒洞【或作鴻洞方云淮南子澒蒙鴻洞王褒簫賦雄羽獵賦所用皆同唐人始兼用之杜詩鴻洞半炎方澒洞不可掇是也】天空【空或作宇】吐深【或作深吐】刻轢【轢或作鑠方云史記酷吏傳刻轢宗室】冰雪【雪或作路】危峨【危或作峞】恆髙【方云恆居鄧切或作亙】坤位【坤或作地今按藩都至幹竇四句未詳其義】躁猱【躁或作蹂】徑杜【徑或作經方云徑當如夜徑澤中之徑杜或作社非是】坌蔽【坌或作忿】誇蛾【蛾或作娥方云考列子當作蛾】逺賈【賈或作雇】陰嘼【嘼或作獸】達枿【達或作逺方云盧仝月蝕詩頭戴井冠髙逺枿】逾避【逾或作邇非是】始副【始方作所非是自前年遭譴責以後讀之可見】眾皺【方從蜀人韓仲韶本作�云石蟇也二韻皆取諭謂髙而羣峯飛馳如鼯鼬之奔低而堆阜分布如眾�之列於義爲近今按此蜀本之誤沈元用本亦然皆非是蓋此但言登山之時叢薄蔽翳方與虫獸羣行而忽至山頂則豁然見前山之低𨿽有髙陵深谷但如皺物微有蹙折之文耳此最爲善形容者非登髙山臨曠野不知此語之爲工也況此句眾皺爲下文諸或之綱領而諸或乃眾皺之條目其語意接連文勢開闔有不可以豪釐差者若如方說則不惟失其統紀亂其行列而鼯鼬動物山體常靜絕無相似之理石蟇之與堆阜𨿽略相似然自髙頂下視猶若成堆則亦不爲甚小而未足見南山之極髙矣其與下文諸或疎密工拙又有迥然不侔者未論古人但使今時舉子稍能布置者巳不爲此又況韓子文气筆力之盛關鍵紀律之嚴乎大扺今人於公之文知其力去陳言之爲工而不知其文從字順之爲貴故其好怪失常類多如此今旣定從諸本而復備論其說以曉觀者云】輻湊【輻方作輪今按輪者轂輻之通名其湊於轂者輻而巳當作輻】翩若【翩或作泛】紛飣【紛或作分】防梪【或作登豆】寢獸【寢或作窮非是又或作偃】或齊若友朋或隨若先後【友朋或作迎隨隨或作差方云方言曰先後猶娣姒也釋名曰以來先後言也校本不詳此義而以先後爲虛字遂攺友朋爲隨迎以偶之又避重復而攺隨字爲差字其誤甚矣今按史記見神於先後宛若卽謂娣姒也】舞袖【舞或作舉】熺焰【焰或作煙】巘巘【方云】

【巘山形如甑也姚令威云恐當作防防魏都賦四門防防】闟闟【或作闒闒】無傳【無或作誰又作莫】莫酬【莫或作豈】歆嗅【嗅或作齅依字當作齅】

謝自然蹔明【蹔或作气】且嘆【嘆或作觀或作歡】民可【民或作人方云公文石本用民字多隻爲字不成不盡避也】盡性【盡或作保方云嵇康養生論導養得理以盡性命】空文【空或作虛】紡績【紡或作蠶】成詩【詩或作詠】

秋懷日月【或作白日】𨿽多【𨿽方作毎】雕悴【雕或作憔或作凋方云荀子勞苦雕萃】自勸【勸或作嘆】書史【或作簡書】陳迹【陳或作塵方雲莊子六經者先王之陳迹】誰尋【誰或作難】有在【在方作存】去所【去或作無】澄湫【澄或作通或作有或作古或作石】露【或作滴或作啼或作泣方云謝靈運詩花上露猶謝惠連詩露盈條王僧達詩秋還露柯古詩於露用字非一今按檀弓孔子然流涕則爲流涕之皃於下句虫弔對偶尢切】歸愚【愚或作儒】室幽幽【方作幽室中今按當作室幽幽乃與下句相偶】低心【低或作吾蓋艸書之誤而失其半】退坐【坐或作臥】丈夫【夫或作人今按宋本亦作人說者謂丈人者尊長之稱古樂府所謂丈人且安坐是也此爲答童子而自稱故其】

【言如此更詳之】琤若【琤或作瑲】不計【計一作記】進慮【進或作連】已盈【巳或作易】揚揚【或作陽陽】

赴江陵塗中寄贈王二十補闕李十一拾遺李二十六員外翰林三學士【或作寄三學士題下注王二十補闕李十一拾遺李二十六員外方云蜀本無翰林字三學士王涯李建李程也】血泣【或作泣血或作血】自疑【或云此當作疑自謂疑由上疏也故下文云上疏豈其由當乙】徵賦【徵或作兵】何其【其或作爲】道邊死【方云閣本作道邊死而從杭蜀本作道死者今按古人謂屍爲死左傳生拘石乞而問白公之死漢書何處求子死且古語又有直如死道邊之說韓公蓋兼用之此乃閣本之善而方反不從殊不可曉也】佇立【或作停馬】魚中鉤【中或作掛方從蜀本作出云選文賦若遊魚銜鉤而出重淵之深公語原此今按韓公未必用選語況其語乃魚出淵非魚出鉤也不若作掛爲近然第五卷

送劉師服詩有魚中鉤之語則此出字乃是中字之誤而尙存其彷佛耳今定作中】其喉【喉一作餱】下陳畿甸內【陳或作言內方作事】乃反【反或作返】炎州【州本多作洲方云古本只作州】病妹【妹或作姝】多忿【多或作知】有蠱【蠱或作虫方云鮑明逺詩吹蠱病行暉李善曰吹蠱飛蠱也】昨者【者或作日】共吺【吺或作兜方云吺古文兜字也】造化【化方作物非是】嘗同裯【嘗方作常方云裯與幬同牀帳也或作儔或作稠皆非是】寃氛【氛或作气】吾友【吾或作朋】

暮行河隄上

夜歌所憂非我力【或作可悲我才力】

重雲天行失其度【方作天行令失度云公詩語多用此一體今按諸本皆作天行失其度文意自通公詩𨿽間有如方說者然亦不專以此爲奇也】白日【方作日夜非是】爲減少【方作尙爲減非是】職所當【職或作識方云張衡同聲歌賤妾職所當】

江漢無艱【艱或作難】爛爛【或作炎炎方云楚辭爛字亦葉平聲九章曰曽枝剡棘圓果摶兮靑黃雜揉文章爛兮】行忠【行或作存】

長安交遊者相過【過或作遇】亦各有以娛【或作亦有以歡娯】岐山下【諸本只作一首方云自日暮邊火驚以上爲第一篇

世有灌畦暇語一書謂子齊初應舉韓公賞之爲作丹穴五色羽子齊姓程字昔範嘗著中謩三卷見因話錄則下詩似當爲別篇第前詩題以岐山下則此必遊鳳翔日作然四語亦不成篇此詩載之卷末疑有脫誤】邊鴻【鴻方作火今按上文言不聞鳯鳴則此當作鴻】窅窕【方本如此而舉正攺窕爲窈按窅卽窈字旣連用之不應異體或是窅字一作窈耳】公旦【公或作姬】

第二卷

古詩

北極道裏【裏方作理非是陶詩云不怨道里長正作裏】所尙【尙或作向】同趨【方云孟子三子者不同道其趨一也注趨讀如趣】兒女【或作女兒非是】

此日足可惜不足【足或作可】去相【去方作須今按須字無理或是復字傳寫誤爾】得行【行或作驤】及城【城或作墻方云此詩視古用韻不入今韻者多爲後學以意妄攺吳才老云詩人用行字韻二十有五無葉今讀者此詩後用東去趨彭城諒知有所成皆庚韻也何獨於此疑之】未云【未或作來】湖江【江或作湘非是方云植園木以諭籍之始從學也觀湖江以諭其成也】竊喜復【或作慷慨仍】惝怳【惝或作方云楚詞逺遊作怳相如傳作敞怳】徒展轉在牀【諸本作展轉在空牀今按或當從諸本】時畱【畱或作棄】我所【或作其側所或作前或作側】朝至洛【方無朝字洛下有陽字今按朝至洛蓋用洛誥語又下文云日西入軍門則此當作朝至洛明矣】還走【還或作旋】欲過【過或作濟】灘潬【灘方作沙潬或作澤方云郭璞曰江東人呼水中沙灘爲潬潬卽灘也今按下句便有沙字恐只當作灘二字復出如上句言舟航之類】轅馬蹢躅鳴【諸本或作馬乏復悲鳴或作馬蹢躅鳴悲】平茫茫【方作茫茫平云用古韻今按此詩固用古韻然皆因其語勢之自然未嘗作意捨此而用彼也諸本只作陂澤平茫茫韻諧語協本無不可若作陂澤茫茫平卻覺不響不應以欲用古韻之故牽挽而彊就之也又按別本平或作路而或作何者語意尢勝讀者詳之】角角【方云音谷見集韻】雄雉【或作雉雊】艱難【艱或作險】無夭殤【殤或作橫方云楚詞彊死者爲國殤三字全語亦見列子】讀書【讀或作閱】窻戶忽巳涼【諸本多作淸風窻戶涼或作窻戶風巳涼或作窻戶淸風涼今按公以二月未到徐不知此詩何時作若夏卽當作淸風窻戶涼若秋卽當作窻戶風巳涼】我友【友方作有】焉所【焉或作安】風狂【方作狂風今按方亦彊用古韻之過不如只作風狂語勢尢健】

幽懷不能【能或作可】人心【人方作神非是】亦知和爲音【諸本作知時爲和音非是然今本疑亦有誤或恐爲是其字】

君子法天運可前【可或作每】

落葉【或作葉落篇首同非是】

歸彭城死饑【饑方作饑】東郡水【郡或作洛方云非也舊紀貞元十五年鄭滑大水】彤墀【彤或作丹】葳蕤【葳或作萎方云紛葳防以馺遝見陸機文賦今按葳蕤巳見楚詞】見相欺【相方作我見相或作相見今按此三字三本疑皆有誤】

醉後忿爭【或作紛爭方作爭紛】靜雜【雜或作惟方云雜以嘲戲選典論全語】淋漓【漓或作浪】

醉贈張祕書【方云今本下或注徹字徹元和四年進士此詩元和初作徹猶未第公五六年間皆在東都此詩蓋在長安日作非徹也】上客【客方作士非是】軒鶴【鶴方及諸本皆作昻今按此言張籍學古淡而不騖於綺靡如以乘軒之鶴而反避雞羣也又作軒鶴乃與天葩之句相偶】泠冽【泠或作冷】酒气【气或作煙】氛氳【氛或作氤方云氛氳盛皃字見選雪賦】詞嫓【嫓或作動】雕琢【琢或作瑑】

同冠峽和鳴【本或作陽和方云和鳴輕矯皆指百鳥而言也】久迸【久或作交】送惠師謝朋親【或作同隠淪】頭髮【頭或作短按下對蹤塵當作頭髮】飛步【飛或作孤】夜半【或作半夜或作中夜】叫嘯【嘯或作笑方云選海賦及鮑謝詩多用叫嘯字】天紳【天或作大方云宋之問詩雨巖天作帶云壑樹披衣孟東野詩亦嘗用天紳字】鵬鶱【鶱或作騫方云鶱從鳥虛言切飛舉也從馬者起防切虧也今字多誤用故詳之】靑雲客【靑或作春方云李白詩多用靑雲客字】不去【去或作往或作得】羣官請徒頻【或作其志信不羣】翻謂【謂或作爲】奔波【波或作走】我卻【或作卻我】欲伸【欲或作願】爲浪【浪或作淚】

送靈師之制【制或作禁】紛紛【或作紛紜】梟盧【梟或作呼或作】戰詩【或作爭戰或作文戰或作詩戰方云戰詩戰文唐人語也白樂天戰文重掉鞅劉夢得戰文矛防深】誰與【方作與誰非是】百【或作醆或作琖後放此】逾鮮【逾或作愈】髙唱淸【或作淸唱髙】讓歸【讓或作攘非是姚令威云讓責怒也方云此只謂歸舟急於驚電耳讓如厥大誰與讓之讓】千尋【尋或作潯今按潯與尋同】二十【諸本二作三】開忠二州牧【方云魏道輔謂二牧韋處厚白居易也二公出守在元和末此詩乃作於貞元二十年間攷其時非也】湖遊【湖或作湘方云此言在林邑日非湘地也今按湖遊與溪宴爲對乃切】頗攜被【頗或作或被或作之】繒錢【繒或作緍】南曹【方云謂王員外仲舒也墓志云所爲文章無世俗气】彖系【系方作象今按杜詩前哲垂彖系】還如【本或作頗似】

縣齋有懷皐稷【或作稷卨】何能【能或作曾】多權【多或作重】荒涼【荒或作炎方云此言董晉張建封相繼殂謝也】求官去東洛【去或作來或作去官來東洛方云此謂貞元十五十六年冬如京調官也】𨿽陪【𨿽方作偶一作仰陪或作偶皆非是】靑防【防或作云】循猶【循或作修非是】新繼【新方作帝非是】

合江亭【諸本作題合江亭寄刺史鄒君方從閣杭蜀本篇內三處注文亦用蜀本】紅亭【紅或作江方作洪今按歐本作紅鮑云當作紅其作洪者聲存而字訛也】地費【費或作匱】宏可【宏或作橫】萬个【个或作个方云史記貨殖傳竹竿萬个古書皆用个字漢功臣表始出个字】誠無【誠方作成非是】豈柰【柰或作那】塵階【塵方作東非是】泥塵【或作塵泥】

陪杜侍禦遊湘西兩寺獨宿有題一首因獻楊常侍【諸本無兩字及一首因三字楊常侍慿也時觀察湖南】上琬【上或作生】秋之【之或作初】朋息【朋或作困】空涼【空或作風】磨颭【磨或作摩方云古磨摩通】乏羽【乏或作催】困瑕【困或作因非是】行剡【行或作初】巳歉【歐本云歉當作慊歉俗字方云按古書如歡欣之類或從心或從欠多通】曙燈靑睒睒【燈方作光睒睒或作焰焰今按曉光不靑作燈是也】

嶽陽樓別竇司直【竇庠時以武昌幕權嶽州】南匯【匯或作維】騰踔【踔或作躍方云選吳都賦騰趠飛超】轟輵【輵諸本作或作揭方定作輵云丘葛切車聲也雄羽獵賦所謂皇車幽輵是也杭蜀本作渴盧仝月蝕詩亦有推蕩轟渴不知唐人何以訛輵爲渴也今本多作磕砰磅轟磕上林賦語磕與輵音義一也】組帳【組或作祖今按鮑昭詩組帳揚春風】感淒【感或作咸】朝過【過或作回】極北【北方作地】息纎【息或作自方云按海賦輕塵不飛纎羅不動息字爲勝】驚波【波或作沒】畱停【或作停畱】出官由【由或作日以前卷上疏豈其由之語推之作由者是但恐此與彼語意不同則只作日亦通】移府【移或作趨】克巳【克或作刻】

送文暢師吾眞【眞或作身】從求【求或作來】剞劂【或云剞作剖字見傅毅琴賦當考】窙豁【方云何遜詩窙豁下嵓呀窙音哮气上烝也校本一用西京賦作豁恐非今按一本作豁注雲開達貌西京賦李善無注而篇韻以爲宮殿貌祝氏音義作窙豁開達貌潘嶽登虎牢賦幽谷豁以窙寥今亦未詳孰是且從方氏作窙】救暍【暍或作渴方云公詩用今韻者未嘗逾韻此詩三十二韻不應獨旁取此一韻今按方說不知何以見此詩用今韻當考】異物【或作物異非是】制怛【制或作制怛或作恆方云怛驚也】共誰【共或作與】親識【或作識知親或作相】重惠安可揭【重惠或作惠重方云毌丘儉詩憂責重山嶽誰能爲我擔與此義同】完防【完或作寛】

答張徹門停【停諸本作庭閣本作停而方從諸本按停猶居也上對亂字宜用停字乃的後又有洞庭字或未必重押也】陟巘【陟或作登】尋徑【徑或作巫非是】獵旦【旦方作晏】撞筳【諸本筳從艸方云當從竹繀絲筦也見東方朔客難】官類【官或作宮】骨死【死或作怨】幽乳【乳或作孔】光先【或作精光】

薦士【薦東野於鄭餘慶也】雅麗【或作麗雅】理訓【理或作埋今按二字皆未安恐必有誤】閫奧【奧或作隩方云舊本作奧今本以重韻誤刋也班固傳究先聖之壼奧】橫空【或作縱橫】捷疾【捷或作健】逾響【逾或作愈】而淸【淸或作精】不如【不或作無】微詩【微或作數】

喜侯喜至無倦【無或作不】還歉【說巳見上】欹眠【眠或作枕】月豓【月或作日】雜作【雜方作新按上句巳云聽新詩不應此句便重出新字當作雜作承間騁蓋謂間出他文也】交驚舌防【交或作文防或作牙皆誤防俗互字也】阻城【方作城阻非是】爇天【天或作黔非是】盤飱【飱或作餐】

古風【蜀本作二首】無曰【曰或作日】可以【以或作勞非是】去我【方作我去非是】奚適【奚或作爰非是】

駑驥【洪云唐本有贈歐陽詹字或作駑驥吟示歐陽詹詹集有答韓十八駑驥吟】苦易【苦或作良】良易【良或作誠】問誰能爲禦【諸本作借問誰能禦方從杭蜀本及歐陽詹集如此】挾其【挾方本作夾此從詹集今按左傳潁考叔挾輈以走當作挾】茫惚【茫或作怳或作荒方云詹集作慌古慌與茫通】餓死【餓或作饑】寄詩【詩或作言】商聲【商或作髙】

馬厭谷裋褐【諸本多作一作短方云前漢貨殖傳實用裋字董彥逺洪慶善皆嘗辯古無短褐字按裋褐字兩漢如賈誼貢禹貨殖傳班彪劉平張衡傳凡六見無有作短字者班彪王命論短褐之襲漢書作裋文選則用丁管切是唐儒方兩用之故少陵詩以長纓短褐爲對而史記孟嘗君傳與戰國策墨子語蓋皆傳寫之訛公好古最深當以裋爲正今按戰國策鄰有短褐一作裋史記士不得短褐司馬貞曰短亦音竪班彪王命論短褐之襲韋昭曰短當作裋裋襦也字皆正作短注中乃云裋字竪音又淮南子亦云巫馬期絻衣短褐而髙誘無說則亦未必皆傳寫之誤也又柳子厚亦嘗用之則安知韓公之必不然乎今兩存之以俟知者】

出門其辭【其或作遺】天命【命或作誠】

嗟哉董生行不能千里【或無此裏字】元時【元下或有年字】召南【召或作邵】更索【方無更字非是】而樵而漁【而方並作於非是】咨咨【方從閣杭蜀本作羞羞云此詩以三嗟哉易韻以羞葉居視古用韻也今按咨字自與居葉方於毛穎傳資字論之矣何獨於此而疑之邪羞羞韻𨿽可葉然殊無理而可笑方之主此又其酷信三本之誤也或恐本是嗟字葉音子余反而誤作羞字耳然亦不如且作咨字之見成穩當也】惟有【方無有字非是】無與儔【或作誰將與儔或作將無與儔或作誰與儔今按上句誰將與儔疑而問之之詞也此云無與儔答而決之之詞也】

烽火

汴州亂爭誇【誇或作誘】累棟【或作累累】不肯【肯或作敢】

利劍寡徒【寡或作無徒或作儔】

齪齪欺白日【欺方作蔽今按作蔽固古語然作欺尢有味也】有屬能詰【屬或作謂或作以詰方作語今按謂以語不若作屬詰爲深切】諌諍【方作爭臣今按爭臣下更著官字語復非是】

第三卷

古詩

河之水海陬【陬或作隅方云古音隅五侯切亦與流通】於淵【淵方作泉今按以淵爲泉避諱也依例當作淵】其還【其或作而】

山石雨足【足或作定非是】所見【或作見所非是】松【或作櫟方云選南都賦楓柙櫨李善曰與櫟同】吹衣【吹或作生】自可樂【或作可自得自可方作自得或作可自皆非是】

天星歸何時【或作何時歸】

汴泗交流築【築或作斸方云詩九月築圃謂築堅以爲也】新秋【秋或作雨】忽忽生之爲樂【方作爲生之樂非是】

鳴鴈鳴鴈【鳴或作鴻】所依【依或作處非是】毛羽【或作羽毛】朝云【朝方作朔今按旣云江南則不應言朔云矣兼作朝云語亦差響】

龍移電激【激或作擊方云雷奔電激班固西都賦語】雄雌【或作雌雄】

雉帶箭出復【方作伏欲按雉出復沒而射者彎弓不肯輕發正是形容持滿命中之巧豪釐不差處攺作伏欲神采索然矣】

條山蒼【歐本注雲中條山在黃河之曲今蒲中也】波浪【方作浪波】山岡【山或作髙】贈鄭兵曹亦遑【亦或作獨】

桃源圖眇芒【或作渺茫】近逺【或作逺近】

東方半明東方半明大星沒【半或作未方從閣本云洪慶善曰舊本作半明今蜀本題語亦作半明旣云大星沒則不應未明也傳本多習於詩人成語而不攷其意義故也】睒睒【或作晱晱方云字當從目】

贈唐衢

貞女峽【連州桂陽縣】鴻毛【鴻或作於或作如】

贈侯喜叔【或作起方雲起之古文也】到黃【到或作至】與鬐【鬐或作鰭今按鬐馬鬛也當作鰭然莊子作鬐則亦可通用也】始得【始或作巳非是】豈肯【肯或作有非是】

古意靑壁無路難夤緣【方從唐本作五月壁路難攀緣云鮑溶集有陪公登華山詩蓋五月也夤或作攀今按公此詩本以古意名篇非登山紀事之詩也且泰華之險千古屹立所謂削成五幹仞者豈獨五月然後難攀緣哉若以句法言之則五月壁路之與靑壁無路意象工拙又大不侔亦不待識者而知其得失矣方氏泥於古本牽於旁證而不尋其文理乃去此而取彼其亦誤矣原其所以蓋緣五月本是靑字唐本誤分爲二而讀者不曉因復削去無字遂成此謬今以諸本爲正】

八月十五夜沙平【方作平沙非是】濕蟄【濕方作溫非是】除死【方云荊公與謝本作除徙下文已有遷者追回流者還則除死爲當】朝淸【或作淸朝方云唐本作朝淸蓋言追還之人皆得滌瑕垢而朝淸班惟巳爲使家所抑故只量移江陵也】秖得【秖或作只他詩皆然】我歌今與君殊科【杭本如此言張之歌詞酸苦而巳直歸之於命蓋反騷之意而其詞气抑頓挫正一篇轉換用力處也方從諸本我下去歌字而君下著豈字全失詩意使一篇首尾不相運掉無復精神又不著杭本之異豈考之亦未詳耶】

謁衡嶽廟【或無廟字】秩皆【皆或作比非是】淸風【淸方作晴今按淸風興羣陰伏無淸風則雨意未已也晴字非是】豈非【非方作卽非是】能感【方作感能今按若從方讀則此句爲喫羌語矣】松柏【柏或作桂】廟令【令或作內】杯珓【珓方從唐本作校云廣韻作珓謂古者以玉爲之也朝野僉載作角角與校音義皆相近魏野有詠竹校子詩只作校字荊楚嵗時記又作教今按當從廣韻及眾本】朣朧【方云選秋興賦月朣朧而含光從日者非今按字書二字從日當】

【更考之】

岣嶁山薤倒披【倒或作葉方從蜀本云衡陽舊刻亦然魏都賦雲華蓮重葩而倒披今按岣嶁者衡山南麓別峯之名薤倒披者古有倒薤書見歐公集古錄目唐度十體書方得之矣然今衡山實無此碑此詩所記蓋當時傳聞之誤故其卒章自爲疑詞以見微意劉禹錫寄呂衡州溫亦云嘗聞祝融峯上有神禹銘古石瑯玕姿祕文螭虎形蓋亦得於傳聞也】猿猱【猱或作啼】

永貞行他師【或作他時】睗睒【或作睒閃方云睒睗獸狂視皃字見吳都賦】三公【三或作一非是】鳴喚【或作爭鳴】吾嘗【嘗或作常非是】

洞庭湖阻風雞斷【斷方從杭蜀本作絕今按此句旣有絕字則下一句不應便復出方爲杭蜀本所誤此比多矣今但刋正不能悉論而論其最著者一二以曉觀者】

李花【或作李有花】風揉【揉或作柔非是】翻空【方作相翻非是】迷魂亂眼【或作迷亂入眼入又作人皆非是】豈省曾辭【或作豈曾辭酒非是】獨就【獨或作共非是】委黃【委或作隨】

杏花無全【閣本作全無非是】杳杳【或作杳藹】惆悵【惆或作怊後放此】感春柰何許【諸本柰作春方從杭蜀本云古樂府柰何許石闕生口中銜碑不得語】春气【气或作風】慘冽【慘或作澟方以西京賦冰霜慘烈定作慘】爲誰【閣杭蜀本作誰爲方從諸本云按公後詩有遇酒卽酩酊公知我爲誰卽此義也今按方氏此論最公使他處皆如此則無可議矣】巳惰【惰方作破非是】孤負【孤或作辜】巳矣知何柰【諸本皆同無可疑者荊公本柰作那李本知作如亦無大異獨方從閣本作巳知無可柰乃不成文理故今定從諸本】我恨【方從杭本作柰我閣本無柰字亦無恨字蜀作我柰今按杭蜀本蓋因前篇之末有柰】

【字而誤也閣本亦少一字皆非是今從監本】只足【閣本如此爲當方乃不從而以足爲是又不可曉也】勤買【買或作置】

寒食日出遊生死【方作死生】蒲生【生或作芽】故欲【故或作固】當火令【洪云此時春末夏初故云火令方云非也此謂寒食禁火耳火令字見周禮魏武帝亦有寒食禁火令但東坡嘗爲李公擇書此詩作燈火令又不知其所據何本也今按方說是也此言夜行有月故不憂當寒食禁火之令耳坡讀亦誤】

憶昨行和張十一【或作和張十一憶昨行】上公【上洪作杜雲杜佑自淮南入朝也方作社云此爲荊帥裴均罷社而享客也今按方說是也但以上爲社則未然左傳云五行之官封爲上公祀爲貴神其土正曰后土在家則祀中霤在野則爲社故杜注用幣於社云以請於上公則上公卽社神也況此句內又自以元侯爲對耶】舊痁【方作痁舊今按此句內上有宿酲字則此當爲舊痁明矣方誤】湘水【湘或作湖】頻隤【三館本隤作槌方云博雅槌也亦有義今按方義暗僻不可曉此但言當謫官時馳驛發遣而山路險惡故羸馬拒地不進被驅而屢至傾隤耳隤或取虺隤字然其義但爲不能升髙之病又似未必然也】未揃【揃或作剪謝校從剪方云說文揃滅也史記西南夷贊有揃剽字】縱署【縱或作從今按張署墓志邕管奏署爲判官也】耇與【耇或作耆】穿栽【栽或作裁】

原本韓集考異卷一

陪杜侍禦遊湘西兩寺長沙千里平【洽嘗至長沙登嶽麓寺見相識云千當作十蓋後人誤增丿也州城方十里坦然而平湘西嶽麓寺乃獨在髙處下視城中故雲長沙十里平勝地猶在險寺中道鄕亭觀之信然此朱先生及方氏所未及謾志於此以備考訂】

欽定四庫全書

原本韓集考異卷二

宋朱熹撰

第四卷

古詩

劉生詩【或無詩字】軒輊【輊或作軼】曁【曁或作墮】炎州【州或作洲】靑鯨【鯨或作鮮今按靑義未詳疑是長字之誤】怪魅【魅或作媚】堆蛟【堆或作推非是】山防【防或作獠非是方云防蘇遭切神異經西方深山有人長尺餘袒身捕蝦蠏以食名曰山防國語注作防公聨句亦有中矢類妖防】猩遊【遊或作愁方云此詩二州字二遊字視古用韻後人誤攺也】一餉【餉或作向非是】

鄭羣贈簟【羣嘗以侍禦史佐裴均江陵】笛竹【笛或作簟】盡眼【盡或作滿】無時衰【閣本無時作時無方云選潘嶽詩庶幾有時衰莊缶猶可擊閣本恐非今按閣本無理之甚不待潘詩而後知其非也方本則是而說衍矣】

丰陵行【順宗時】一百【一或作三方云以長安志考之非是】鼓咽【咽方作沸今按作咽乃響又見悲切之意】宮閭【閭或作虛方云選注天子后妃所葬墓曰宮宮閭謂宮前之寓閭也作虛非是】供養【養或作送】

遊靑龍寺贈崔大補闕【諸本大作羣】閃壁【壁或作璧】眼倒【倒或作暈】忽驚【忽方作勿非是】韶稚【韶或作齠方云韶有美義不必易字】鼯嘯【嘯或作笑非是】惻耳【惻或作側非是】鈍騃【騃或作駭非是】

贈崔立之關外【外或作內非是】專場【專或作擅】

送區南歸【區或作歐歸或作徵方云區烏侯切唐韻區冶子之後漢王莽傳有中郎區博】虫沙【抱朴子云周穆王南徵三軍之眾一朝盡化君子爲猿爲鶴小人爲虫爲沙造化權輿作周昭王南徵皆未詳本何據也】洶洶洞庭莽翠微【或作江洶洞庭宿莽微】鑱天【鑱或作巉方云九疑言鑱天洪濤言舂天皆奇語也】人士【士或作事非是】區子【方作子區】落以斧引以纆徽【引以或作斤引洪本纆作墨方從唐閣杭本張文潛云古人作七言詩其句脈多上四字而下以三字成之退之乃變句脈以上三下四如落以斧引以纆徽𨿽欲悔舌不可捫是也今按此言纆徽謂木工所用之繩墨也然周易作徽纆乃爲黒索所以拘罪人者恐公所用別有據也】道不【或作不道非是】開書拆衣【或作開緘發封】淚痕【方作痕涙非是】去矣【矣或作吳方從閣杭蜀本如此是也其句法見上張文潛說】扇翚【扇或作羽非是蓋宮扇以雉尾爲之翚文采兒此言雉伏於野而其羽可用爲朝廷之儀與上下兩句爲一類也】鋪徳【鋪或作輔非是】

三星行之辰【方從閣本之下有三字云謂鬥牛與箕也今按辰時也詩云我辰安在方說非是】巳聞巳讙【諸本巳並作以方從唐閣本云讙如諸將盡讙之讙此詩葉余於除葉讙於聞今本易讙爲攘以求葉韻非也】

剝啄行困於語言【諸本此下有我嗟子誠一語閣本同方從唐杭蜀本刪云閣本衍蓋下語誤入】其墉【墉或作容非是】其口益蕃【或作其益實蕃或作其口實蕃】與爲【與方作以云韓文與多作以他文見者非一詩之子歸不我以注以猶與也今按陸宣公奏議亦然如雲未審云云以否之類是也然當作與爲正】來不有年【諸本作來可待焉方從杭閣蜀本云公祭十二兄文其不有年以補我愆同此義也】

靑靑水中蒲三首【諸本作一首方從閣本今按樂府亦三首】

送東野失子何偏【何或作以方雲莊子奪彼與此一何偏也】蕃且【蕃或作繁】由因【因或作緣方云此詩如因與鰥今本皆以韻不葉而誤刋也今按作緣亦通未必誤攺也】母腹【腹或作肚】孤鰥【鰥或作懸】始翻【翻或作蕃】

陸渾山火一首和皇甫湜用其韻【諸本作次韻和皇甫湜陸渾山火方從閣杭蜀本】賁渾【賁或作陸方從杭蜀本云賁音陸字本公羊傳】冬【或作大】不復【復或作暇】鷹雉【或作鴈鷹】煨【於刀切埋物灰中令熟也方作爊非是】齊玫【玫或作收非是洪�謂火齊玫瑰也】辟華【辟或作闡】沸篪【沸或作咈非是】纛旛【旛或作畨】防臀【方云祝季賓謂防當作防按防從肉從骨一也劉備髀中肉消亦通用】掀轅【或作轅掀】虹靷【虹或作紅非是】池波風肉陵屯【陵或作淩洪曰陵屯字見莊子當從陵樊澤之曰若池波若風肉若陵屯方云如池而波風肉如陵之屯聚也今按列子生於陵屯注謂髙處莊子音義云阜也洪說得之樊說池肉陵屯方說波風皆得之而樊說波如風方說肉陵之屯聚則誤矣合二說而言之曰如池之波風肉之陵屯乃爲善耳】谽呀【谽或作豁方云大皃字見上林賦少陵詩亦有餘光散谽呀今按漢書注谽呀澗谷形容也】舌齶【齶或作齶】涕痕【涕或作涙】女丁婦壬【杭本女作夫方云董彥逺曰當作女丁夫壬引東山少連曰防之子曰壬夫安祝融氏之女曰丁芉俱學水仙是爲溫泉之神洪曰丁火也壬水也火女也壬男也丁女而爲婦於壬故曰女丁婦壬一作夫丁婦壬亦通夫丁者壬也言壬爲丁夫也婦壬者丁也言丁爲壬婦也今按丁爲陽中之陰壬爲陰中之陽故言女之丁者爲婦於壬以見水火之相配今術家亦言丁與壬合洪氏二說皆是】囚之【之或作出】

縣齋讀書松桂【桂或作竹方云舊本多作松桂】共賦【共方作與非是】佇答【諸本答作益非是】

新竹儲霜【儲或作除】疑爭【或作全遮】露粉【露或作霧】

晚菊柰悲【方作悲柰】

落齒【或作齒落】余存【存或作在】意與【與或作欲】落一【或作一落】

哭楊兵部【部或作曹】人皆【皆或作生】並出【並或作數】論文與晤語【或作新墳與宿艸】可如【可或作兩或作復】

苦寒弛維綱【或作施綱維非是】攪宇【攪或作擾】頻窺【頻或作煩】巳添【巳或作以】芒碭【碭或作踢非是】恩嫌【恩或作思】女覆【諸本皆作安寢方從唐本及蔡謝校本作女覆云韓文古本汝皆作女杭本尙作女今訛自閣本也汝指上文禽雀而言苫蓋也言我最靈而不能汝覆蓋也義爲是】難安【難或作誰非是】天王【王或作子或作公】

和虞部盧四酬翰林錢七赤藤杖歌【諸本無四七字方從閣蜀本仍側注二名】避使【避或作迎或作邀方云當如避舍避道之避今按上言掃宮則當爲避舍之避】照手欲把【諸本同方獨從蜀本作照把欲手云檀弓有手弓列子有手劍史記有手旗義同此諸本多誤今按方說手義固爲有據然諸本云照手欲把則是未把之時光巳照手故欲把而疑之也今云照把則是巳把之矣又欲手之而復疑之何耶況公之詩衝口而出自然奇偉豈必﨑嶇偪仄假此一字而後爲工乎大扺方意專主奇澀故其所取多類此】闈密【闈或作圍方雲南宮指盧禁圍指錢也白樂天詩遽列諫垣升禁圍洪引繚繞宮墻圍禁林以釋此誤矣閣本密作客亦非是】

崔十六少府攝伊陽以詩及書見投因酬三十韻【酬下或無三十韻字有之宇】得連【得或作住】蔬飱【諸本飱多作餐方從蜀本云此詩用蔬飱朝餐字多相亂他詩亦然說文飱謂晡時食餐吞也飱或作飡餐或作湌故字多相亂漢髙後紀賜餐錢王莽傳設飱粥顏師古曰古餐飡一字也又曰飱古食字而皆以千安切讀之則非詩不素飱兮鄭讀如魚飱之飱音孫當以此爲正今按飱或當作餐說見平淮西碑】兩角【或作角尙或作角兩】冬衣【衣或作裘】善幻【善方作是今按漢書西域傳有善之語顏注云讀與幻同相詐惑也卽今吞刀吐火植種樹屠人截馬之術韓公蓋用此語方從閣本誤矣】習藜【習或作集非是】者篡【篡或作纂非是方云篡見揚子鴻飛防防弋人何篡焉古本及後漢書皆然蓋篡取之義也然今本子亦作慕非也】鋤剗【剗一作鏟謂削平之也選海賦鏟臨崖之阜陸公此詩用今韻剗屬上聲疑當以鏟爲正】妻瘦【妻或作女】欺謾【謾或作慢方云字見貢禹傳漢書面謾亦皆音慢】淸盼【盼或作眄方云李太白詩君子枉淸盼詩美目盼兮以目美言也左顧右眄以眄視言也盻本作盼眄通作防今四字多不分當以蜀本爲正今按盼匹莧切目黑白分也眄莫見切從省作防眄睞顧視也盻五禮切見孟子恨視也此詩當作眄然作盼亦通猶言靑眼也】

送侯參謀【侯繼時從王諤辟】已能【方云用中庸人一能之已百之之語別本作巳者非】詎幾【詎或作遽或作距方云字林曰詎未知詞也潘嶽悼亡詩爾祭詎幾時】抵樵【抵或作詆樵或作講皆非是此但言偶逢之耳】洲沙【或作沙洲】晨升【晨或作朝】巳異【異方作畢非是】兵未進【未或作始方云時討王承宗而吐突承璀督師逗畱不進作始者非】得所附【或作行得所非是】職其【職或作識非是】不掃【掃或作拂】對空【對或作醑非是】

東都遇春眞狂【眞方作直】糚靚【靚或作靘靘靑黒色方云靚莊字見子虛賦郭璞曰粉白黛黑也】飲噉【噉或作嘬】心腸【腸或作腹】告屢【或作屢告】縱孤【縱方作從或作泛】此處【此或作比】取幽【取或作最】巳並【已或作以】落落【或作落魄非是】禹績【績或作迹】

感春髙花【或作花髙方云以末章辛夷花房忽全開言之則此爲髙處之花先開矣何遜詩有巖樹落髙花】放車【車或作軍非是】峭峻【或作峭峭】須頻【或作頻頻非是】

酬裴十六功曹巡府西驛塗中見寄【或無塗字方云裴十六度也舊云裴諗非】聿至活【至方作來活或作治非是】褰髙【褰或作浥非是】勞苦【方作苦勞云苦勞語見呂彊傳今按語勢當作勞苦大抵公詩多自胸襟流出未必故用古人語也】

燕河南府秀才上言公【或作上其言】是月【月或作日非是】扶檠【檠或作擎】芳荼【諸本荼多作茶方從潮館本云爾雅曰檟苦荼音徒郭璞注木小似梔子早取者爲荼晚取者爲茗唐韻荼宅加反俗作茶大抵茶與荼古音相近如今言搽與塗亦通用也今按荼與茶今人語不相近而方云相近者莆田語音然也𨿽出俚俗亦由音本相近故與古暗合耳今建人謂口爲苦走爲祖亦此類方言多如此云】

送李翺追送【或作迎送方云詩有客薄言追之鄭云追送也】

送石處士【題下或注得起字】云入【或作雷開】

送湖南李正字歸【或作送李正字歸湖南或作李判官】

第五卷

古詩

辛夘年雪鬖髿【髿或作防】

醉畱東野龍鐘【方云依字當作躘踵盧仝詩盧子躘踵也賢愚總莫驚】離別【或作別離方從唐本】

李花【諸本作一首方云此二詩也自當春天地爭奢華以下分焉意義甚明編者誤合之】萌牙【牙或作芽方云漢傳如朱艸萌牙事有萌牙無用芽字者】玉枝【枝或作杖】斥去【或作片雲或作云去或作斥逐方云張衡思賦斥西施而不禦韓語原此或本皆誤也】紛挐【挐或作拏方云董彥逺云挐從如今人從拏唐韻以挐爲或體非也考相如子虛賦王逸九思皆只作挐今按說文拏從奴牽引也挐從如持也古書作挐蓋通用】誰將【將方作堆】

招之罘【方云之罘元和十一年進士閣作之杲字訛也】千丈【千或作百】日以【或作不難以或作巳】振迅【迅或作頓方云振迅字見七月詩傳鮑昭鶴賦】失得【方作失待或作實待或作實失今按三本皆無理惟嘉祐杭本作失得似頗有理而舉正不收蓋其意曰失得之計觀於柏馬可見云爾】

寄盧仝至令【令或作今非是】僕從【從或作夫】三傳【三方作五或作左今按鄒夾春秋世巳無傳而當世見行三傳作五左皆非也】獨抱【抱方作把非是】虛空【或作靑雲】綠駬【方云綠駬今本二字皆從馬按穆天子傳荀列史漢皆作綠耳郭璞注穆傳猶魏時鮮卑獻黃耳馬是以耳色言也此詩豈以重韻妄刋耶】基阯【阯或作址方云字見漢疏廣傳】窺闞【闞或作瞰】伍伯【方作五百按伍伯見古今注什伍之長也作五百非】

酬司門盧四兄目思【或作思自或作思目非是】扃云【扃或作局】低抑【抑或作徊】完月【完或作見或作皎今按月蝕詩有完完上天東之句言月圓也此亦同意以下句就缺推之可見】攕攕【或作纖纖方云攕蜀音所咸切詩摻摻女手說文與石經皆作攕攕】

誰氏子【呂氏子炅見李素墓志】鳯笙【笙方作皇非是】教誨【誨方作悔今按作悔非是大扺方意以奇爲主此類可見】送似【似一作以非是】

河南令捨池臺七八【或作六七】景趣【景或作指】狼藉【方云借從艸說文曰艸不編狼藉今本從竹漢陸賈傳名聲籍甚孟康曰狼籍甚盛蓋古字如籍田皆只作耤而從艸從竹則防義以生此當以借爲正】

送無本【卽賈島也】不頷【方云李本頷作顉說文顉低頭也列子巧夫顉其頤今按說文顉五感切引衞獻公顉之而巳爲證則與頷字自不同也然左傳今本只作頷未詳其說或疑下有顑頷字此不當重押則作顉爲是然顑頷字見楚詞顑虎感古湛二切頷戶感魚檢二切食不飽面黃皃則亦與不頷義不同也】蜂蟬【諸本或作風蟬或作蟬翼方從唐本今按此與下句不對未詳其說】披菡【披用荊公本定或作垤或作低方從閣本作壞皆非是惟披壞聲相近耳】荒蓁【蓁方作榛】

石鼔歌萬里【萬或作百】勒成【成或作盛方云封岱勒成東都賦語】揀選【揀或作簡】撰刻【撰或作譔】防呵【呵或作訶】何處【處方作士】與科【諸本皆同方從蜀粹作蝌今按蝌乃科之俗體後人以重韻而誤攺耳方知韓公不避重韻乃疑於此何耶】缺畫【畫或作劃】碧樹【或作幽碧】龍騰【或作騰龍】委蛇【蛇或作佗】掎摭【摭或作拾】駱駞【駱或作馲依字當作橐】大官【官或作夫】柄任【任或作用】

雙鳥詩來飛飛【方作飛飛來】集巖【集或作巢】恆低【恆或作且非是】鳥鳴【鳴或作聒】聒亂雷聲收【諸本同但蜀本聲作光閣本作雷聲三伏收皆誤而方獨從唐本作聒雷聲伏收則不成文理矣】造化【化方作作】百虫與百鳥【諸本同方從閣杭蜀本作七鳥云栁謝荊公皆作七鳥謂月令七十二候之虫鳥也蘇耆開譚錄亦見栁仲塗有此詩解一篇傳於世謂指釋老也然歐公感二子詩及東坡李太白畫像贊考之蓋專爲李杜而作今按百虫卽上文之虫鼠百鳥卽上文所言皆飄浮者耳與七十二候初不相關也且使果爲七十二候之鳥而但云七鳥則詞旣有所不備又鳥旣爲七而虫獨爲百於例亦有所不通今細考之豈以艸書百字有似於七而致誤耶初不必過爲鑿說也又釋老李杜之說恐亦未然舊嘗竊意此但公爲巳孟郊作耳落城市者已也集巖幽者孟也初亦不能無疑而近見葛氏韻語陽秋巳有此說矣讀者詳之】

贈劉師服【服或作命】莽鹵【杭本作鹵莽方云鹵莽本莊子然唐人多倒用之栁子厚沈昏莽鹵又食貧甘莽鹵白樂天養生仍莽鹵始覺琵琶莽鹵所用同也】比豈【比或作皆或作此方從蜀本云太公兩齒事見古本荀子虞翻吳志只載其上書謂臣年耳順髮白齒落豈在當時猶有可考也耶】

題炭谷湫祠堂【歐本云在京兆之南終南之下祈雨之所也南山秋懷詩皆見之】妍英【妍或作研】星【或作鎖】

聽潁師彈琴【潁師若是道士則潁字是姓當從水是僧則潁字是名當從禾】暱暱【或作妮妮或作呢呢】一旁【旁或作傍或作牀】潁乎【乎或作師方云李賀亦有聽潁師琴歌】

送陸暢舉舉【方云唐人以舉止端麗爲舉舉】鸞鳴【或作鳴鸞】不卽【或作卽不方云暢董晉子溪之壻也公嘗佐董晉幕今按暢字達夫嘗著蜀道易詩】

送劉師服坐食如孤防【食或作貪荊公本如作茹防或作豚方從閣本云此乃司馬遷所謂猛虎在檻穽之中搖尾而求食也今按方說是也然則坐當作求矣但本皆作坐故未敢攺耳】侮笑【方作笑侮】硉兀【或作硉矹】闕短【或作短闕】

嘲魯連子細而【而方作兒】若輟【輟或作啜今按此詩洪說已詳然公之意必有爲而作也】

贈張籍著讀【諸本著作嗜方云著如髙士著幽禪少年著遊宴之著】蹇嵼【蹇或作】調張籍光焰【諸本焰作艶方云西京賦光焰爥天庭】垠崖【垠方作根】流落【流或作畱方云孔毅父嘗曰漢霍去病傳諸將畱落不偶今世俗皆作流落如江總詩流落今如此少陵詩流落意無窮皆只作流落字蓋畱謂遲畱流謂飄流自不可拘以一義也】豪芒【豪方作毫云李本作豪按孟子莊子秋豪之末班固答賓戲鋭思豪芒之內字皆作豪然楚詞秋毫微而見容王逸曰銳毛爲毫是毫字通今按毫俗字當作豪爲正】我願生兩翅【方作願生兩翅翎】女襄【襄或作相非是】

盧云夫寄示送盤穀子詩兩章【兩或作二】吹破【破或作波非是】眇芒【或作渺茫】推書【推或作堆】還耕【還方作歸】

寄皇甫湜睦州【睦方作乃】埀四【四或作泗方從唐本及範謝校本云董令升編嚴陵集亦定作四埀四蓋以涕與淚分言之猶石皷歌所謂對此涕泗雙滂沱也】

病中贈張十八逄逄【諸本作逢逢方云蜀本音部江切字當作逄今按潮本作逢蓋逢從夆逄從夅音義各異然古書如逢防逢丑父關龍逢字皆只作逢而音蒲江反疑逢有蒲紅一音而音蒲江者由蒲紅而孳也當考】君亮【亮或作諒】扶幾【幾或作機】摐摐【此字從手或作樅樅從木方雲從手者博雅云撞也子虛賦摐金皷從木者自木名也】將歸【方作歸將云逺於將之毛傳將行也故古人以送將歸爲三事焉今按楚詞言秋之可悲如在逺行之處而登山臨水以送欲歸之人愈覺羇旅之牢落故其意象慘戚而無耳將字與詩文同義異安得彊爲一說而謂送將歸爲三事乎必爲三事而可顚倒言之則楚詞之與此詩皆不復成文理矣】回軍【軍或作君非是】崆防【防或作方云防字見南都賦蜀本苦江五江二切今本作字書未見】

雜詩蠹書【或作書蠹】愚憃【憃或作戅或作蠢】禹九【禹方作防】其巓【巓方從唐杭本作墳今按方所從本蓋後人以重韻而誤攺之說見石鼓歌】騏驎【或作麒麟方云古書如戰國策多用騏驎字其義一也】

寄崔二十六屈奇【屈或作掘或作崛或作倔方云淮南子聖人無屈奇之服髙誘曰屈短奇長也言服之不中漢廣川王雄傳選西徵賦皆只用屈奇字今按漢書注屈奇異也其勿反】紛披【紛或作分】瑕疵【疵或作玼方云避重韻而誤攺也】通途【途或作逵或作達】約不【或作不約】財貲【貲或作資方云亦避重韻之誤此詩用二疵字二斯字不獨此也】攪攪【或作擾擾】風幡【幡或作旙】劈水【劈或作擘】睒睗【二字或從日說見永貞行】撐披【披或作枝方云亦以重韻而誤攺也】抱華不能摛【蜀本作把筆不能摛而不能或作能不方從杭本如此云班固答賓戲摛藻如春華蓋公寄崔詩正當冬月故感窮景而不能摛發其春華耳上文諸毛乃謂筆也旣隠其詞則此不應又直言之故作抱筆者亦非也今按方本及說皆是但其詞有未足者故今略爲補之論諸毛功必是爲毛穎傳而發但蜀本之誤不待以此爲辧而自明耳】巧能【巧或作功方從唐蜀本云列子矜巧能修名譽今按巧能諭其誠言崔遺我書並新篇防帛巧於能逹其意猶言工於某事云爾非以巧能爲二字相連如列子之意也方說誤矣】舉頭【頭或作頸】慼容【容或作居或作眉方云居當爲容字之訛也眉特以意定耳慼作蹙亦通孟子其容有蹙】隔褷防【方云離褷毛羽初生貌字本海賦然離字字書無從衣者惟王維詩有獨立何防褷嵇康琴賦作離纚古樂府作離簁陸羽茶經作籭簁義皆通今此作褷防豈古連緜字或可倒用不然褷字自入韻豈傳者誤耶姚令威曰唐本作視物劇隔褷不知謝本何以不出今按所見謝本實校作劇隔褷下注澄字然義亦未通恐當作視劇隔褷防物字乃劇字之訛而又重出遂去防字以就五言耳然亦無據不如且從方說徐更參考】惇惇【或作孜孜方從閣杭本作惇音都回切】眠糞【眠方作服或作伏】歡華【歡或作權】之利【利或作實今按此句難曉竊意計猶校也言觀其所得之虛名而校之以實利不足相補也】況又【又或作自】春凘【方云流冰爲凘從水非】不仗【不或作奚】興君身【或作興居狀或作狀興居皆非是荊公本作狀君身近之方從唐本作興君身乃得其正蓋興猶比也君指崔立之而言】莫虧【莫或作其】妍醜【醜或作臭】雜燧觽【雜方作親或作新皆非是但洪本云澄作雜燧觽見內則言當常禦此雜於所佩燧觽之間也此乃得之】合分支【通鑑元魏熙平元年立法在軍有功者行臺給劵當中竪裂一支給勲人一支送門下以防僞巧今人亦謂析產符契爲分支帳卽此義也公以雙之一贈崔故末句如此】

月蝕詩效玉川子作【方云李本無詩字洪曰或謂館中本效作刪汪彥章本同】十四【四或作五】森森【方作臨臨殊無義理按盧詩乃作森森蓋自森轉而爲林自林轉而爲臨也今攺作森】屓奰【諸本作贔屓或作屓贔方云盧詩𨿽作贔屓然公多不用盧本語贔屓用力皃屓奰壯大貌詩傳不醉而怒謂之奰其義尢長今按諸本不同未知孰是姑兩存之】完完【諸本作貌貌或作皃皃方從杭範荊公本作完今按完字說見酬盧云夫望秋詩洪本亦云古書完多誤作皃此又轉寫爲貌耳】撒沙【諸本同方作摋云側手擊也盧詩作撒今本從之非也今按側手擊沙於義不通公於盧語固有損益然攺此字卻無文理當只作撒】如長虹【或作長如虹】獨行【獨下或有自字】杷沙【杷或作爬音義同】黃帝【諸本黃作皇方從杭本云帝王世紀謂黃帝用力牧常先等分掌四方各如己視故號黃帝四目一曰李賢後漢注漢人書黃多作皇皇字亦通洪以皇帝爲堯則非也】無嚵【嚵或作饞】黑鳥【未詳或云謂日中三足烏也】磕帀【或作匝磕或作匌或作防】女刑【或無女字】臣仝【仝或作今方云汪本云仝字當句斷亦與盧詩合】上天【或作天上】余座【此下或有從應二字荊公刪去】觰沙【觰或作方云觰陟加切角上張也字亦作作訛】呀呀【或作齖齖方云齖齒不正也音牙與開口義不合此當音呼加切唐韻唅呀張口貌也今詳或攺此字亦避重韻而誤也】誇蛾【蛾或作娥方從列子校】抉女【抉方作扶非是】全耀【全或作金非是】纖瑕【瑕或作霞非是】獘蛙【獘或作斃今按獘蛙猶卓茂言敝人也不然則當攺從斃字蓋此時蛙𨿽未斃而其罪巳當死矣】其皤【皤或作蹯皤腹下白處也蹯足蹠也當作皤】宮室【室方作堂】臣知【方作知臣今按下文言𨿽無明言潛諭厥旨則此句乃謂天感悟臣心使臣黙知天意耳諸本多作使知臣意非是其下所云有气有形以下卽天意也】明言【明或作口】大傷【大或作天方從蜀本云盧詩新史以爲譏元和逆黨然稽之嵗月不合蓋元和初宦官巳橫恣故譏之非爲逆黨也今按盧韓二詩必有所爲而作但未有以見其所指爲何人何時耳新史固謬方說恐亦未必然也】

孟生詩【諸本孟下有先字方云此詩以篇首二字爲題今本誤也】嘗讀【嘗或作常】窅黙【諸本窅作防方云李習之與張建封書引公此語亦用窅字】窮檐【檐或作閻方云考荀子史記子貢傳閻字爲正】聆苦【聆或作恥或作憐】起幽【起或作赴】望東【望或作思】滄溟【溟或作海】

射訓狐飛名【名或作呼】大喚【喚或作唳方云曹子建鷂雀賦不肯首服烈頸大喚】栱桷【桷方作角】尢劇【尢或作猶】一夫【夫館本作矢方云或謂矢何以能斬頸也鮑明逺詩黃間潛彀盧矢直刎繡頸碎錦翼詩人之語顧隨所用耳今按方說𨿽有理然以詩考之似只是公親往射而梟驚墮梁故佐之者得以刀斬其頸耳不必攺字彊說也】

將歸贈孟東野房蜀客【蜀客名次卿】無自疑【疑或作癡亦通方作女無癡則誤矣】

答孟郊規模【模或作謨或作謀】煎煼【杭本煼作�俗字也】

從仕間世【世或作事】

短燈檠歌【本或作燈檠方云姚令威曰古詩燈檠昏魚目讀檠爲去聲集韻檠渠映切有足所以幾物又檠音平聲榜也非燈檠字韓詩墻角君看短檠棄亦誤也按燈檠昏魚目乃唐彥謙詩李商隠詩亦有九枝燈檠夜珠圓是唐人固以去聲讀也然白樂天詩有鐵檠移燈背自注曰檠去聲讀則知唐人本二聲通用古檠只用擎字晉宋諸人集尙可攷】提攜【攜方作挈】髙張【或作焰髙】珠翠【珠或作朱】

送劉師服淅然【淅或作晣亦作晳方作晢云明也音之世切髙唐賦晣兮若姣姬袂障日而望所思晣與晢同故今本訛爲淅也今按淅爲淅瀝淒涼之義晢爲明義此詩上云陰气始下云云景秋則與晢義不相應而宜爲淅瀝之意矣蓋由淅而誤爲晣又因晣而轉爲晢也】不待【待方作持】畏顦顇【或作久憔悴】

第六卷

古詩

符讀書城南同一【或作一同非是】提孩【提或作啼非是】巧相【巧或作兩】少長【方云少讀如多少之少漢賈誼匈奴東平王傳三見公此詩與劉統軍李虛中志亦三用】鞭背【或作背上非是】因爾【爾或作耳】則有【則或作卽】不見公與相起身自犁鉏【閣本作不見公與汝幸免自犁鉏今按閣本之謬有如此者他可盡信耶】古今【或作今古】雨霽【霽方作闋】

示爽名科【或作科名】汝來【汝或作此】故依【故或作固】但如【但或作得】人日城南登髙子妷【妷或作侄】圯阯【阯或作址】幽尋【或作尋幽】病鴟揜兩【揜或作淹又作渰】送追隨【或作恣追飛】遂淩紫鳯羣肯顧鴻鵠卑【遂或作擬紫或作鸞鴻鵠方作鵠鴈今按紫鴻是假對】丐汝將死命【丐或作救又作與方云丐兄弟死命宼恂傳語】亮無【亮或作諒】徑去【徑或作勁】良規【良或作汝非是】

華山女資誘【資或作恣】狎恰【方云狎恰唐人語白樂天櫻桃詩洽恰舉頭千萬顆一作恰似非】靑熒【諸本靑作晶方云字本西都賦】靑鳥【靑方作三云三鳥王母使見山海經楚詞九嘆江文通雜詩今按陶詩云三靑鳥則靑字亦未爲無據也或怪公排斥佛老不遺餘力而於華山女獨假借如此非也此正譏其姿首假仙靈以惑眾又譏時君不察使失行婦人得入宮禁耳觀其卒章豪家少年雲牕霧閤翠幔金屏靑鳥丁寧等語防慢甚矣豈眞以神仙處之哉】

讀皇甫湜公安園池詩湜也困公安不自閒窮年枉智思掎摭糞壤污穢豈有臧【古本只如此一本不自閒下有其閒字糞壤下有間字方云蜀本間字下有糞壤多字豈字下有必字有字下有否字又一本無必字否字而臧字下有不臧字謝本窮年作至閒而注云近本增足八字不知所挍之字語淺俗非韓文胡元任云我有一池巳下當爲別篇恐或然也今按此詩多不可曉當闕或云世有石本與今本同知舊本脫誤明矣謂有所增八字也然諸公挍本皆不言不知果然否也】

路旁堠堆堆【或作拆拆方從唐本作堠堠皆非是】逺水【逺方作大】

食曲河驛淒然【淒或作淒】羣烏【烏或作鳥】乖角【角或作】明義【明或作朋

按杜詩於公負明義作朋非是】何用【用一作由】

過南陽以慼【慼或作蹙】

瀧吏昌樂瀧【昌樂諸本作樂昌方從杭蜀本云歐公嘗以劉仲章言攷歸舊本蔣穎叔云李君謂樂昌五里有昌山有樂石瀧在縣上五里今按歐云縣名樂昌瀧名昌樂也】險惡不可狀【唐本作樂昌險惡狀非是】譬官居京邑【或作譬如官居北】妄問【妄或作妾非是】數十【諸本作十數謝本作數十方從閣本作斗數云杭本斗作防義同史記書盛山斗入海斗絕也今以地理考之謝本爲是此句與鬥入海文意絕不同方說誤矣】有海【海或作水】官無嫌此州固罪人所徙【閣本作官嫌此州惡固人之所徙】官當明時來事不待說委【李本作官當來時事不待說而委】防大【防音岡見方言或作瓬音仿周禮有瓬人義不相近】虱其【諸本虱作風方從唐杭荊公洪謝本云商君二十六篇大抵以仁義禮樂爲虱官曰六虱成俗兵必大敗洪引阮籍語亦非也】飾其躬【飾方作飭躬或作姦】巧姦敗羣倫【杭蜀本如此姦或作躬羣或作其方從閣本作倫羣云謂敗其倫敗其羣也羣倫爲無義今按倫羣不詞而冠乎羣倫乃子云語又正與其躬爲對不可謂之無義】𨿽惡【𨿽方作惟今據洪謝本皆作𨿽下注澄字其義差長蓋再疊上句𨿽逺又接下文而言也或作惟思𨿽亦可通然與下文不相應】持自【持或作特】

贈別元十八協律【或無別字樊澤之謂元十八集虛見樂天集桂林伯裴行立也】久去【去或作絕】訾省【閣蜀本省作毀方云史記膠西王傳遂爲無訾省蘇林謂爲無訾錄無所省錄也今按蘇注不可曉而顏注又以爲不省訾財亦非是禮記不訾重器毋訾金玉成器注皆云思也詳此蓋以訾爲思慮計度之意云】憲憲【方云詩顯顯令徳禮作憲憲校本多讀憲爲顯詩又云無然憲憲傳曰猶欣欣也】已滿【已或作以】治惟【或作時治】子行【行方作往】何言【何或作無】旬日【或作兼旬】又況【或作況又】逾交【逾或作如】足已【已或作以方云足已而不學史記周亞夫贊語】南海【方作海南】

初南食惠文【惠或作車山海經云鱟形如車文見玉篇】骨眼相負行【李本云骨疑當作背嶺表錄異鱟眼在背上雌負雄而行】蠔相【方云字書無蠔字董彥逺云五代潘崇徹敗王逵兵於蠔石亦地名不應不見字書蓋闕誤】相營【營方作縈】調以【以或作之】幸無【無方作不】記之【記或作寄】

宿曾江口問知【知或作之】亡故【亡或作止】

答柳柳州食蝦蟇水特【水或作木方作水雲言於水族之中特異其形貌也今按此字此說皆不成文理闕之可也】所校【校或作較或作效】脊皴【方作背脊】意不【意方作竟今按文義作意爲是下文又有竟不字不應復出】海濱【濱方作渚】叵堪【叵或作頗】敗橈【橈或作撓方云字從木左傳畏君之震師徒橈敗杜云橈曲也】失平生好樂【方從唐本如此諸本或作平生性不樂閣本作不好今按此句未詳當闕】

別趙子於北【北或作此非是】以紛【以或作各】一已【巳方作以又雲山谷謝本以皆作己今從黃謝】理區【區或作驅】所務【務或作好或作勝】

除官赴闕至江州寄鄂嶽李大夫【謂李程也】帆江【帆諸本作泛方從蜀本雲帆去聲少陵詩浦帆晨初發】君鬢【鬢或作須】衰暮【衰或作嵗】愚憃【憃或作戅方云愚憃見禮記漢書多用愚戅字今按說文憃醜江切戅陟絳切】

南山有髙樹贈李宗閔衰衰【方云考張衡南都賦當作蓑蓑】接其【接或作棲】眾鳥羣【眾方作羣今按下有羣字不當復出】所規【規或作窺方云規圖也東坡五禽言去年麥不熟挾彈規我肉本公語也】足猜【猜或作疑】婆娑【方云閣本作婆婆今按閣本之謬乃有如此之甚者方𨿽不從而亦不敢明言其謬也舊聞傅安道說親戚間嘗有校此書者他本元作娑娑先校者滅去其上一娑字而別定作婆此人不詳已本巳作婆娑而遽亦滅去娑字別定爲婆則遂無復娑字而直爲婆婆弄毛衣矣當時疑其戲語今見方氏所據閣本乃如此而云出於李左丞家則知傅公之言爲不妄矣】不得【得或作能】

猛虎行【諸本有贈李宗閔字方從唐閣蔡李本云蜀本總題誤以上題贈李宗閔四字綴猛虎行之上後人因之其實後詩不爲宗閔作也猛虎行樂府舊題非前詩類也新史乂謂裴度薦李徳裕宗閔怨之爲作此詩薦事在大和三年公沒久矣不可據】黃熊【熊或作能奴來切非是下同】熊豹【豹方作羆】兩旁【兩方作四注雲山谷本四作兩今按門只有兩旁作兩爲是山谷蓋以唐本定也】烏鵲從噪之出逐猴入居【諸本皆如此方從舊監本潮本倒此兩句又從杭蜀本以猴爲猚云居當音姬傳本不考古音多以烏鵲從噪之一語易置於其上質之舊本非也猚音壘似猴而大今按詩意蓋謂狐鳴鵲噪於外虎出逐之猴乃入居其穴而虎不知所歸耳狐鳴鵲噪能使虎出而不能使之失其歸猴旣入宂則又不待鵲噪而後虎失所歸也方以舊本古韻之故必欲倒此二句而不顧其文理之不順不若諸本之爲當也又猚字本作蜼字𨿽見於禮經然非常有之物亦不若作猴之爲明白而易知也方意務爲艱澀大抵如此今皆不取】虎坐【坐或作兕非是】況如【如或作知非是】

原本韓集考異卷二

欽定四庫全書

原本韓集考異卷三

宋朱熹撰

第七卷

古詩

雪後寄崔二十六嵬嵬【諸本作崔嵬】榛菅【榛或作蓁】硉兀【兀或作矹】掛壁【掛方作擐云擐貫也言貫於壁而不用也或作檈臂】

送僧澄觀淮泗【淮方作雄云雄言特出也今按上句巳有誇雄字下句又云尢恢奇則此作雄非是】恢奇【恢或作魁方云恢奇字見史記公孫傳此詩今本以恢爲魁又惡上語意同遂易雄爲淮非也今按作�亦不免與上句相犯況淮之不可爲雄自避上句誇雄字初不專爲此邪】身罪【罪方作獻今從謝校本】滿屋【屋或作目方云滿屋字見世說】人言【人或作又】啄門【啄或作打】疑啄【疑或作如】頰權【權或作顴方從杭蜀本云選洛神賦張敏俳文髙歡長頭髙權古字只作權刋本不深考也】直難【直或作實】

山南鄭相公樊員外酬答爲詩【云云】依賦十四韻以獻【鄭餘慶樊宗師也】梁維【維或作惟】勦剛【勦音巢輕捷也方云荊公山谷本作勁】滎公【方云餘慶封滎陽郡公作榮者非】烹斡【斡或作鮮非是】坌坲【坲或作拂方云坲塵起貌字見楚詞九嘆】劘拂【方云劘音摩子虛賦上摩蘭蕙下拂羽蓋文選作靡賈山傳贊自下劘上序傳只作摩古摩靡劘字皆通用子劘虎牙莊子喜則交頸相靡漢衡山王贊臣下漸靡使然今集韻摩下不出靡字非也拂諸本作刜】華黒【或作筆墨非是方雲華陽黑水惟梁州謂山南所領也】刮老【刮或作亂方云字見劇秦文】疚掊【疚或作疾方云疚勞也】如新去耵聹【新或作初方云耵聹耳垢也從目非】颶防【颶或作防或作防防字書未見或與防同】綴此【此或作作】

奉和武相公鎭蜀時詠使宅韋太尉所養孔雀【諸本無奉字武元衡韋臯也】

感春三首翻翻【或作翩翩或作翩翻】汝顏【汝或作去】懸樹【樹或作對】顯劇【劇或作極】響跨【跨或作誇非是】生者【者一作存】

早赴街西行香贈盧李【盧汀李逢吉】禦溝【或作溝水】寂寥【寥或作寞】

晚寄張十八助教周郎博士【或無郎字張籍周況也】日薄【薄或作落方云薄迫也國語今防日薄矣恐事之不集今按語勢伹如白樂天所謂旌旗無光日色薄耳方說非是】嵗將淹【方云淹當作殗殘也淹延之義不可通用今人書�作沒殂作䢐多互用李白詩東溪卜築嵗將淹又逺行嵗已淹字皆訛今按古字通用者多不知方何以知此獨不可通用也】

題張十八所居泥溝溝濁【諸本上句作濁溝下句作泥濁】蛙讙【讙或作喧】

奉酬盧給事云夫曲江荷花行秋波【方作波秋】紅雲【云或作蕖方云紅雲明鏡皆諭也公三堂詩水上覓紅雲與此同義】驪目【驪方從杭蜀本作離雲光映骨而睡離目言讀盧詩之快也今按諸本蓋用莊子取驪龍之珠者必遭其睡之語以目言之則又不止其頷下之珠矣方說不成文理況上文初無欲睡之意邪】三百【百或作十】水平【水下方有不字非是】防仙【方云此下或有無字分兩句讀至笞字句絕又本或無鸞鳯二字皆非是】

奉和錢七兄曹長盆池所植【錢徽】今生【方作生今非是】誰言【誰或作詎】

記夢角與根【方云按國語辰角見而雨畢天根見而水涸注辰角大星蒼龍之角天根亢氐之間所謂角與根也】陬維【今按上句言角根卽辰卯二位二十八宿所起也此句言陬維通謂寅申巳亥之四隅也挈此四隅則周乎十二辰二十八宿之位矣淮南子天文訓云西南爲背陽之維東南爲常羊之維西北爲蹏通之維東北爲報徳之維又地形訓雲河水出昆侖東北陬赤水出其東南陬羊水出其西北陬亦邊隅之名也】百二十刻【方云董彥逺云世間只百刻百二十刻以星紀言也今按星紀之說未詳其旨但漢哀帝嘗用夏賀良說漏刻以百二十爲度矣】坡陀【方云與送惠師】

【詩陂陀字同見楚詞招防然唐人多通用坡陀字又郭璞子虛賦注音婆駞故蜀本作婆陀】咀噍【噍或作嚼方云字見大人賦與嚼音義通】我能屈曲【諸本能多作寧方從閣杭蜀本今按此言我若能屈曲從人則自居世間徇流俗矣安能從女居山間而又不免於屈曲乎猶栁下惠所云枉道而事人何必去父母之邦云爾方本爲是】神山【山或作仙非是】

南內朝賀歸蔽秋【蔽或作庇】內衙【或作衙內非是】曉淒【曉或作晚】自提【自或作相】間蒿【間或作問非是】

朝歸

雜詩【樊本作四首方云以義考之鵲鳴聲楂楂以下當爲別篇】宇間【間或作聞非是】持身【持或作將】能忍【方作忍長非是】嵗晚【或作晚嵗】代之【之或作茨】覓羣【覓或作求】喑蟬【喑或作瘖方云本艸陶隠居曰啞蟬不能鳴者雌蟬也】

讀東方朔雜事嚴嚴【方云古巖嚴通詩維石巖巖陸云本亦作嚴是也此云下維萬仙家似當以巖巖爲義】噫欠【噫烏界切欠或作吹方云聚气爲噫張口爲欠說文欠張口气牾也宋孟顗以亢聲大欠被劾舊本一作噫歆噫歆警神聲也見鄭氏禮注音於其切者非】輷輘【輘或作較方云輘字見王褒簫賦又晉李顒雷賦鼓訇輘之逸韻】流漂八維【流漂或作飄流維或作紘】欲不布露言外口實諠嘩【或作欲不布露之言外口實嘩言或作宮】賫嗟【賫或作咨嗟或作咨】淩蒼【淩或作入今按此詩亦必有爲而作】

譴瘧歐泄【歐或作嘔泄或作泄方云嚴助傳夏時歐泄霍亂之病相屬字正作歐泄】未沬【沬或作昧或作法方云沬巳也離騒經芬至今猶未沬又選劉孝標書音徽未沬】

示兒爲華【爲方作無非是】登牢【登方作祭雲中堂以供時祀而前榮以饌親賓也今按公作袁氏先廟碑有親登邊鉶之語與登牢蔬語意正同不必須作祭字乃爲時祀也】所於【所或作依於或作依皆非是】婁絡【婁或作縷方云婁音縷莊子有捲婁者注捲婁猶拘攣也】澗谷【澗或作磵方云當作郭璞江賦幽積阻李善曰與澗同】朝裾【裾或作車】無非【方作非無非是】峩冠【峩或作巍】莫與【與或作若曾本作先】嗟我【或作我如今按作我如卽與下文安能如此及卒章無迷厥初者相應但作嗟我則語勢差健而義亦自通蓋我不修飾者非謙詞乃謂向使我不修飾則不能致此爵位居室交遊之盛耳然則我如者乃嗟我之注腳故今𨿽只從方本而我如二字亦讀者所當知也但此篇所誇乃感二鳥符讀書之成效極致而上宰相書所謂行道憂世者則巳不復言矣其本心何如哉】

庭楸庭楸【楸或作樹方云以題語考之當作楸】西偏【偏或作邊】東邊【邊或作偏】央間【間或作焉方云此詩二連字三間字諸本刋鉤聨作鉤纒中央間作中央焉以求避重韻誤矣】頑鈍【鈍或作滯】可顧【顧方作領或作得皆非是】

翫月喜張十八員外以王六祕書至【以或作與方云以與義通巳見前王六王建也今按以字或取能左右之之義】

和李相公攝事南郊覽物興懷呈一二知舊倦塵【倦或作捲】顚瞑【方云瞑從目古眠字徐鍇曰今俗別作眠非也莊子曰顚防於富貴之地司馬彪曰防音眠】去公【去方作云非是】吐捉【捉或作握方云字本史記今人用吐握本韓詩外傳也】

奉和裴僕射相公假山【假方作爲裴謂裴度】枉語【枉或作往】匄我【匄或作與】霍期【期或作奇方云選謝靈運詩遊當羅浮行息必廬霍期】明朝【朝或作時】

與張十八同效阮步兵一日復一夕【夕或作日方云阮嗣宗詠懷詩近百篇其一六韻一首云一日復一夕一朝復一朝顏色攺平常精神自損消其一七韻一首云一日復一朝一昏復一晨容色攺平常精魂自飄淪公詩效其體而又繹之曰一日復一日一朝復一朝然其題實自效一日復一夕始也後人以詩語與題不相應並易作一日字實非也】得蹄【蹄或作迹】前人【人或作日】

送諸葛覺往隨州讀書【李繁時爲隨州刺史】

南溪始泛三首山下【或作溪上】幽事隨去多【或作幽尋事隨去】梢梢【或作稍稍方云廣雅區區梢梢小也】懍無【懍或作諒詳下對愴字明是懍也】髙蹇【蹇或作謇】淸駛【駛或作駃洪云作駃誤姑兩存之】籠中【籠方作籬】輿致【輿或作與】安可【可方作事非是】拕舟【拕方作拖今按漢書拕舟而入水注云曳也音它】峻瀨【方作瀨峻】柳帶松冠【或作帶柳冠松方從閣本作帶柳松冠云此吉日辰良體也今按亭亭帶柳沙無義且此兩句用對偶亦何害方信閣本故曲爲之說如此或本亦無義皆非是】

第八卷

聨句【方云諸聨句多元和初作】

城南聨句【方云蜀本作一百五十韻今本因之然此詩實多三韻不可以爲據】瑣碎【瑣或作鏁非是】紛拄【紛或作絲或作紅】摧扤【方云扤動也字不當從木古樂府不見山顚樹摧扤下爲薪】囚飛盜啅【方云潮本作虫飛雀啅此詩一體六語皆賦物而不言其名舊本並同上】駭牛躅【駭方作騃云騃音俟說文馬行仡仡也詩儦儦俟俟韓詩作騃騃故西京賦云羣獸騃此當從俟音則於躅且鳴義爲合也今按方說騃躅二字於牛義無取疑當從蜀本作駭而躅當作觸乃於牛有意又有上字相偶然無所據姑附於此】菱翻【翻或作繁】窰煙【窰或作瑤】防肌【防或作瘁方說見鬭雞篇】檐瓦【檐或作檐】澀旋皮卷臠苦開腹彭亨【孫伯野謂此語與上三語意屬一曰澀旋乃旋果實之澀者苦開乃破瓠之苦者也方言謂環而鐫之爲旋捲臠見莊子彭亨方作膨脝又云古字只作彭亨毛公詩傳炰烋猶彭亨是也】靸妖藤索絣【靸妖或作妖靸絣或作帡或作拼方作並云今並字不入庚韻故學者疑之今按靸廣韻云蘇合切小兒履也今猶以爲淺面疏屨之名但用之於此句似無意義疑當作扱楚洽切收也取也獲也妖謂狐貍之屬能爲妖媚者也絣當從糸獄中以繩索急縛罪人之名也言捕取妖狐而以藤索縛之也】四三【或作三四】伊威【或作蛜蝛方云詩釋文曰或旁加防後人增也】袿燻霏霏在綦迹微微呈【袿或作桂綦或作棊皆非是方云袿音圭婦人上服也古樂府衣上香猶在握裏書未滅班倢伃賦俯視兮丹墀思君兮履綦綦履下飾也呈或作星在或作炷皆非是】寶唾拾未盡玉啼墮猶鎗【唾一作磶啼方作題云蜀都賦玉題相輝題椽上飾也故曰墮猶鎗鎗墮聲本一作琤或云磶柱礩也與玉題意相類洪云此以咳唾諭珠璣以啼泣諭玉筯也唾又作硾啼又作揥今按上下文意皆婦女事洪說爲是若作題卽上句當作磶然非文意又礩乃柱礎亦非可拾之物也】李杜【下對雷車未詳其說】造【或作元】湍潿【潿或作湋】歡雜【歡方作勸雜或作新方從閣本云此淳於髠所謂前有墮珥後有遺簪是也今按方意勸爲勸酒之意然此皆形容詩語之工不當作勸而作歡字則對價字爲尢切】江調【江或作紅方云選劉休詩悲發江南調謝靈運詩采菱調易急江南歌不緩李善皆引古江南詞江南可采蓮以釋之東野本集亦喜用江調字】萎蕤綴藍瑛【方云萎蕤靑花圓實亦名玉竹藍瑛藍田之玉也】浙玉【方云字從折之舌切魏文帝嘲王朗曰不能效君昔在會稽折粇米古浙作折其從析者星歷切孟子所謂接淅而行是也本多作浙】蹙駛【或作缺蹙或作蹙缺】空瞠【瞠或作蹚今按莊子瞠若乎其後瞠醜庚切直視也言坐久而無所見也】藂巧【藂或作叢方云唐人多書叢作藂楚詞及舊本韓柳集皆然今本尙間見一二姑存之】誰復【或作復誰】聨漢【聨或作連】盡從【盡或作書此句未詳】規瀛【規或作窺方云規度也東方朔傳規以爲苑】瀟碧湖嵌【湖本作胡方云湖嵌石也瀟碧竹也】萄苜【苜或作首】大漠【漠或作漢非是】楓櫧【櫧或作儲】膏理【理或作埋方云此以嘉植言也周禮其植物宜膏物鄭注云謂楊柳之屬理致白如膏】巧紐【紐或作細】善攢【善或作蓋】葩蘗【蘗方作孽非是】登閎【方云字見雄校獵賦蜀本登作竹盲切宏屋響也】牣鱗【牣方作仞云相如賦充仞其中仞滿也古字作仞作牣非也今按詩及孟子皆作牣方說非是】鵠【諸本作殻方云卵也納涼聨句盤肴饋禽今本亦誤】媌娙【娙或作媖】貃戎鸚鵒【鸚或作鸜方云戎貃鸚鵡鸜鵒四物也或本非是】裂腦擒摚掁【腦作擒作相摚作蕩又作湯方從蜀本云腦字之別體掁揬也蕩掁踼揬之義監本作摚掁摚距也義亦通而擒作相則非今按別本作脇疑傳寫之誤蕩當作摚】梟鵅【鵅或作鴿方云鵅音格今鵂鶹也今按鵅音柯額切爾雅鵅鵋今鵂鶹也其音各者烏水鳥也】敲防【防或作防說巳見上】祥防【方云鷦防鳯也諸本多訛作鵬】掘云【云或作靈】蜿垣【垣或作方云謂蜿蜒於墻屋之間作非】韶曙【曙或作署】賢朋【朋或作明】碎纈【或作醉結方從閣本云曾本亦作碎唐小說裴晉公午橋有文杏百株立碎錦坊少陵詩內蘂繁於纈杜牧之詩花塢團宮纈或云當作醉纈李長吉詩醉纈拋紅网】防繩【防或作蹴】覲娥【覲或作觀】擷璣【擷或作拮】天年【天或作夭】驅明【明或作暱方云樊本作驅柅柅止輪木也時景元校作驅朋今按驅馳遲明而出太學也蓋作此時公方爲博士】風乙【或作乙乙非是】晴蜻【或作蜻晴非是】防防【方云字書無防字按鹽鐵論器多堅防又皇甫謐釋勸篇龍潛九淵防然執髙何令升晉書音義防口萌切不知字書何以逸之也】

會合未死【死或作謝】析言【析或作折】犖嶨【嶨或作嵤方云音學山多大石也】忽爾【爾或作示非是】歸歟【歟或作還】淸栱【栱或作拱】宵魄【魄方作魂今按宵魄謂月方本非】闒防【諸本此四句下無愈字方從唐蜀本校增洪云退之家在洛陽嘗謫陽山今爲博士則唐本爲是】聽悚【方云別本悚一作竦嵇康琴賦竦眾聽而駭神】荒茸【荒或作芒方云此漢敍傳所謂夷險芟荒是也芒字非】洶溶【洶或作洶音凶】君胡【胡或作乎非是】

鬭雞顚盛【方云顚讀爲闐見禮記】爲鐓【鐓或作鍛漢書鉤防長鍛今按鍛廣韻所拜切於四聲不協然鐓乃刃下之平底者與距不相似亦未詳其說也】噤防【防或作瘁或作瘴或作癢方從杭本云防所錦切寒病也義訓寒謂之防防皮日休詩枕下聞澎湃肌上生防防韓偓詩噤防餘寒酒半醒】妬腸【腸方作腹】生敵【敵或作欺】毒手神槌【槌或作椎或作錘方云謝本云貞元本毒手作尊拳尊拳劉伶語也邵公濟云善本神槌作袖槌於史記本文爲合然晉祖納曰假有神錐必有神槌神槌尊拳豈皆借用字邪今按毒手是李陽本事中語而神槌字則朱亥事中無之故邵欲攺神作袖以從本事然又屬對不親切故方又欲從謝本借劉伶之尊拳以附李陽借祖納之神槌以附朱亥則兩句皆爲兼用兩事而不偏枯耳然亦未敢遽攺也今以其說未明復爲詳說如此以俟考焉】事爪【事或作爭方從唐本云館本作倳李校同樊本作剚皆側吏切漢蒯通傳事刃公之腹中考工記菑蚤不齵則輪𨿽敝不匡鄭讀蚤爲爪謂輻入牙中者菑聲如胾泰山平原人謂樹立物爲菑公蓋全用此二字也管子倳防十萬又春有以剚耜事剚菑倳古音義同閣杭蜀本皆作爭其訛久矣】一噴一醒然【樊云雞用水噴神气如醒】再接再礪乃【或作再礪乃鍜乃礪又或作勵皆非是樊曰接猶接戰也爭觀云塡道助叫波翻海則公詩之豪一噴一醒然再接再礪乃則東野工處】翼搨【搨或作榻方云字當從手選陳琳檄垂頭搨翼莫所憑恃五臣注搨斂也土獵切此當以摧搨爲義音他蠟切】有可【有或作亦或作言者非是】

納涼蚴虯【虯或作蚪】洗矣【洗或作浩方云古洗與灑通史記觀範睢之見者羣臣莫不灑然變色易容徐廣洗先典切洗矣猶洗然也】嘉願【嘉或作佳或作喜方云公後詩有嘉願還中州佳喜皆字訛也】星星【或作醒醒方云劉夢得詩自羞不是髙陽侶一夜星星騎馬回唐人星醒通用】劇煮【劇方作極】長防【防或作箑】靑熒【靑或作淸】大壁【壁或作璧】古畫【畫或作書】寒門【方云杭本作淜蜀本作或作羾淜今馮字徒涉也史記武紀所謂寒門者谷口也顏曰今冶谷去甘泉八十里盛夏凜然此納涼詩也淜字自當又按甘泉賦登椽欒而羾天門羾音貢至也諸校本多用此定柳文羾亦作又淮南子北方北極之山曰寒門故離騷逴絕垠乎寒門若以言則寒門當用此義然前義爲優今按方後說是蓋谷口旣非絕境未爲極寒之地又不言有水則徒涉字亦無理當攺作羾】禽【或作殻說巳見上】加礱【加或作皆】朽機【機一作瓦】

秋雨離合【離或作雜】白練【練或作龍】祥禾【禾方作木非是】伏潤【伏或作服】迫迮【迮或作窄方云義訓迫迮急也字見鴇羽詩箋】楥菊【楥或作園】循帶【循或作修方云李陵傳數數自循其刀環又自循其發顏注謂摩順也梁範靜妻詩循帶易緩愁難卻心之憂矣叵銷鑠】憂魚【魚或作虞非是】可畏【方作不思非是】疏決【疏決謂禹決江疏河疏方作疎蓋俗體也】卜晴【晴或作情】氛醨【氛或作气】離簁【方云離今本從竹非古樂府竹竿何嫋嫋魚尾何離簁】

徵蜀日王【日或作曰方云唐本閣本皆作日此語左傳漢史屢見入詩則自庾信始日余濫推轂民願始天從是也】鐵刃【刃或作刀方作力】澒坱【澒或作傾】血漂【漂或作飄】【方作敤云苦果切擊也又云字書無字今按諸公所校本皆音蒲八切格八切與鬇鬡皆疊韻】精察【精或作幽】驚豽【方云蜀本音女滑切字當從豸猴屬今本多從犭從簡也】狂勷【方云狂當作音匡別本一作劻劻勷遽也故躟爲行遽鬤爲發亂皆以匡音爲正今按本或作狂獽楚詞作俇攘】捷竄【捷或作健】水漉【漉或作防方云小网也今按上句鉤字當讀如鉤致之鉤】塡隍【隍或作湟今按隍湟通用易城復於隍一作湟】防【音烏歸切又作傶方云蜀本作烏皆切當作崴字不見字書埤蒼葳防不平也吳都賦隠賑崴防五臣曰排積也於塡隍之義亦合】排郁【排或作非】冤【方云蜀本五刮切與跀同樊本只作跀今字不入刮音非】朝乘【方雲乘猶乘塞乘障之乘守也或作來非是】刁暗【方云刀刁鬥也晝炊夜擊諸本多誤又此二語諸本多綴於厚麩秳之下古本乃綴於息澎汃之下今從古本蓋此詩自旆亡多空杠以下每人皆五韻亦可考也今按刁鬥之刁與刀劍之刀古書蓋一字但以音別之耳】麩秳【秳或作稦一作秣方云秳戶括切說文曰舂粟不潰也今本多作稦稦與稭一物不當再出】室宴【宴或作晏】

同宿危棧【棧方作桅本又作軛今按上言朝行卽桅字無理當作棧】曠朗【朗或作亮方云張協七命野曠朗而無塵潘嶽寡婦賦愬空宇兮曠朗】叫相喑【喑或作音本或作相叫吟吟去聲讀趙徳麟本同】

莎柵【河南谷名】

雨中寄孟刑部幾道【孟簡】淹轍【淹或作無】逺殊【逺或作還】商聽【商或作髙非是】悶懷【悶或作閟非是】爬疥【爬或作爮方云今字書爮匏也無爬音然文選杷搔無巳杷蒲庖切則知唐字今不出者多】今君【君或作春】明誡【誡或作戒方云說文誡敕也戒警也漢谷永傳猶嚴父之明誡後漢西域傳蹙國減土經有明誡此語當用誡字至下文伸誡則當用戒字今按謝本下文實作申戒】拾纎【拾或作捨非是】益多【或作從益】遐路【遐或作霞】申戒【申方作伸戒說見上】勘讀【勘方作甚】

逺遊取之【取或作前】棲浪【棲或作】村飲【飲或作館方云東野幽居詩有嘉木偶良酌芳陰庇淸彈館字非也】憶舊【方作意憶非是】新得【新方作忻非是】大漚【漚或作浮】魍魅【魅或作魎】懷糈【方云語見離騷祭神米也蜀本作精非是】豈肯【肯方作有】弗可【弗或作不】貉謠【貉或作貃】猥欸【欸或作誶方從杭蜀本云蜀音烏來切楚詞九章欸秋冬之緒風又子始皇方獵六國而翦牙欸王逸曰欸嘆也方言曰欸然也南楚凡言然曰欸元次山有欸乃曲亦音靄今按方說是也欸說文亞攺切又烏來切譍也史記項羽紀作唉亦音烏來反說文同黃魯直讀欸乃爲襖靄誤矣今或寫作款字亦誤乃卻當音襖也】咿防【方云字書無防字公寄三學士用咿嚘字徵蜀聨句用咿呦字考之字書咿嚘爲正】蜚輶【蜚或作飛】仁气【仁或作和方云仁气見禮記】無旹【峕或作肯方云旹古時字作肯誤也】君去【方作君歸或作君興】

晚秋郾城夜會聨句【方云杭蜀本題只此洪曰今本有上王中丞盧院長者非】正封上中丞【方從古本如此諸本無上中丞三字】愈奉院長【方從古本如此諸本無奉院長三字】末暮【末或作未方云顏延年詩防壯困孤介末暮謝幽貞】劍防【或作鉅鉟】間使【間或作問方雲間使漢書蒯通張騫傳屢見】電矛【矛或作刀】千槍【槍或作鎗方云蒼頡篇曰刈木兩頭銳者是也槍字爲正】萬筰【筰或作莋方云筰當從竹音昨說文曰筊也西南夷以竹索爲橋尋以度水是也少陵詩有連笮動嫋娜字亦作笮】火鑠【方云校本一云鑠當作爍】憎鳥【憎或作詟】失依【失或作去】月黒【黑或作暗】策勲封龍頟歸騎獲麟腳【獲方作獵雲龍頟平原縣名劉氏音額崔浩音洛此詩用魏闕秦關龍頟麟腳皆借對也騎一作獸麟腳見子虛賦射麋腳麟韋昭曰持引其腳也家語謂魯西狩子鉏商獲麟折其前足載以歸豈用此邪今按歸獸用書序語對策勲爲切但當解作狩義耳】兜牟【牟或作鍪方云古通用】安存【或作存安】下究【究或作救方云鶡冠子上情不下究淮南子號令不能下究漢燕王旦傳主恩不得下究作究爲是】愜教【愜方作怯】顯嚴【顯或作深方云顯嚴見呂氏春秋】宮娃【宮或作官非是】勺藥【方云勺藥五味之和也子虛賦及文選四見皆音酌略姚令威曰後語有仍祈卻老藥此當異讀】謂登【謂或作諭】莞蒻【莞或作菅】隕獲【隕或作殞方云見儒行篇】燻灼【燻或作薰方云詩憂心如燻毛傳燻灼也漢谷永傳潘嶽西徵賦皆用無作薫者】簫勺【諸本簫作蕭方云漢房中歌簫勺羣慝晉灼曰簫舜樂勺周樂言以樂徵伐也顏師古曰教化行則逆亂之徒交歡也】馬法長懸格【馬法謂司馬法字見雄美新懸或作廢】收新【收或作牧】京索【方云漢書索皆音山客切惟文選功臣贊有桑各一音】劣螢【劣或作勿】存糟【存方作等】

第九卷

律詩

題楚昭王廟丘墳【墳或作園】

宿龍宮灘一半是思鄕【或作秖是說家鄕】

義魚招張功曹【或無下四字】刃下【刃或作手】憐錦【憐或作疑】舷平【舷方作船】事已【事或作志】拂棹【拂或作回】

李員外寄紙筆【方云李伯康也伯康以貞元十九年爲郴州刺史權徳輿集有墓志今按後卷祭文獲紙筆之雙貿卽謂此事投�魚之短韻亦指前篇也】

次同冠峽【同或作弄或作巫】天晴【晴或作淸】

答張十一功曹【唐本有張署寄公詩】閒開【閒或作初】

郴州祈雨

湘中酬張十一

郴口又贈二首雪颭【雪或作云】防涯【涯或作崖】

題木居士二首

晚泊江口那聞【聞或作能】

湘中魚踴【踴或作躍】滿盤【盤或作船】叩舷【舷或作船】

別盈上人【方云栁子厚集有誡盈住衡山中院】

喜雪獻裴尙書【或無下四字】如簁【簁或作篩】半入【半或作亂】未覺【覺或作見】爲祥【爲或作驗】布澤【布或作帀方云以上句爲祥言之布澤爲當】酒換【換或作援】晚凘【晚或作曉】病馬【馬或作鳥】

春雪看雪【看或作觀】坐獨【或作獨坐】密節【密或作半】夜色【色或作月】聞棃花發贈劉師命桃蹊【蹊或作溪】

春雪間早梅【間或作映】從將【或作將從】玆辰【辰或作晨】輕微【微或作嚴】早春雪中聞鶯【諸本或在入關詠馬之後】

棃花下贈劉師命【方云蘇魏公云當錄於古詩中】

和歸工部送僧約【工部歸登也方雲約荊州人詳見劉夢得集】更得【得或作向】入關詠馬妄一【妄或作忘】

木芙蓉寒露【露方作路非是】水間【間或作邊非是】采江官渡晚搴木古祠空【方從杭蜀館本官渡作秋節祠作辭又云閣本作秋江官渡晚寒木古祠空洪本校從采江官渡晚搴木古祠空按古詩有涉江采芙蓉正謂荷花又九歌搴芙蓉兮木末則謂搴之非其地也此以二花對諭謂將采之江則秋節已晚將搴之木則古辭所諭爲無益蓋詩人彊彼弱此意也今按方說非是蓋此詩言荷花與木芙蓉生不同處而色皆美名又同故以采江搴木二事相對言其生處而九歌者祭神之辭故曰古祠也如此則此詩從頭至此六句意皆聨屬然嘉祐杭本巳如此非洪意定也】願得【或作須勸】

題張十一旅捨三詠絳英【絳或作細】渴死【渴或作暍】倒復【復或作後】若欲【若或作君】

峽石西泉

梁國惠康公主挽歌【梁或作涼方云考之史當作梁今按本或有詞字羊士諤集有梁國惠康公主挽歌詞二首注云時詔令百官進詩】竟淪【竟或作競非是】

和崔舍人詠月【崔羣也閣本無此篇】象泠【泠或作零】

詠雪只見【只或作秖】慢有【慢或作漫】發本【或作奔發】裝睥【裝或作妝】裹莓【裹或作覆】壓野【壓或作潤】蕩瀁【瀁或作漾】挫抑【抑或作折方云公時以栁澗事下遷疑寄意於時宰也今按此詩無嵗月方說恐未必然】誤雞【誤或作悟】岸類【或作堰似】蛇攪【攪或作擾】離金【離或作雜】硉矹【矹或作杌】陪鰓【方云陪鰓怒張貌字見潘嶽射雉賦樊李校作毰毸】

酬王二十舍人【方云王涯爲舍人見王適墓志本傳略之今作仲舒非今按王二十涯亦見諱行錄】平庭【或作庭平】詩從【從或作仙】

送侯喜長官【方作官長非是】

學諸進士作精衞銜石塡海

奉酬振武胡十二丈大夫【諸本無奉字】戎旆暫停辭社樹【諸本作弩矢前驅煩縣令方從閣本云趙璘因話錄曰胡證建節赴振武過河中時趙宗儒爲帥證持刺稱百姓入謁獻詩曰詩書入京國旌節過鄕關若用今語亦非胡公敬桑梓之意閣本多出於公晚嵗所定今按方意甚善但其言閣本爲晚年所定者爲無據耳】

奉和庫部盧四兄【盧汀也】建羽【建或作樹】難身【或作身難】

寒食直歸遇雨半朝【朝或作晴】

送李六協律歸荊南

題百葉桃花窺窻【窺方作歸或作臨今從嘉祐杭本】

春雪

戲題牡丹正經【正方作近】

盆池五首方口【方一作枋方云唐屬衞州桓溫敗枋頭乃其地也公此詩與送李願詩只作方口今按公谷詩因及方口燕川則二處皆谷旁近之小地名耳谷在孟州濟原縣盂州東過懷州乃至衞州而濟原又在孟州西北四十里則遊盤谷者安得至衞州之枋頭乎方說非是】有雨【或作雨灑】惟有【惟方作爲】聖得【聖或作聽】明月【明或作乘】

芍藥情驚【情或作忽】

奉和虢州劉給事使君三堂新題二十一詠【或無奉新題三字方云劉伯芻以元和八年出刺虢州白樂天有制詞】

流水只言【只或作秖】

竹溪流慢【慢或作漫】岸篠【篠或作竹】

北湖準擬【準或作準俗字】

稻畦罫布【罫或作卦布或作圃方云罫博局上方目也字見選博奕論今按博局當云棊局桓譚新論守邊隅趍作罫以自生於小地】

花源【源或作原】愼莫【莫或作勿】

方橋此作【方云白樂天皮日休詩皆自注曰音佐今按廣韻作造也將祚切而荀子肉腐出虫魚枯生蠹貪利忘身禍烖乃作及廉範五袴之謡皆巳爲此音矣然讀如佐者又將祚切之訛而世俗所用從人從故而切爲將祚者又字之俗體也】

遊城南十六首【方云十六詩非一日作編者類而次之】

楸樹可煩【可或作何】傍人【傍或作遊】

風折花枝只遙【只或作可】故揀【防或作折】折贈【折或作將】

贈同遊【諸本無此篇方云杭蜀本皆闕惟唐本有之其屬在此】

晚雨廉纖晚雨【方從蜀本作晚雨廉纖於律不諧當從諸本】

把酒對南【對或作謝】

楸樹貌取【貌或作邈方云此猶少陵貌得山僧及童子之貌今按貌音邈】

遣興【遣或作逺】

第十卷

律詩凡八十首【諸本作七十九首方從蜀本】

送李尙書赴襄陽【李遜】屬郡【郡或作部】

和席八【席防】謀猷【謀或作謨方云李涪刋誤曰舊作嘉謨今作嘉謀由沈浮二音通也】懷酒【懷或作怯】倚玉【玉或作市】

和武相公早春聞鶯

大安池【闕】

遊太平公主山莊【諸本無此題方從唐本大安池下增闕字而別出此題云晁本李謝本所校並同】押城【押或作壓】多少【少或作處】

晚春將歸【方作歸將非是】慢綠【慢或作漫】

大行皇太后挽歌【方云此憲宗母莊憲皇后也樊本云諸本脫太字非是】虛中【虛或作空】報曉【或作曉暮】風助【助方作動非是】

廣宣上人頻見過三百【百或作十】久慙【慙方作爲】

閒遊故穿【故或作亂方云少陵詩潛龍故起雲江上燕子故來頻皆用此字】

【到或作至】經旬【經或作兼】林烏【�或作鶯】

酬馬侍郎寄酒【馬總】

和侯協律詠筍【侯喜】覺煩【煩或作繁方云公律詩不重用韻】張王【方雲莊子所謂王長其間是也並去聲讀公與劉夢得蒲萄詩皆用張王字】避逐【逐方作世】萌牙【牙或作芽】盤飱【飱或作餐方云盤飱寘璧左氏語】料揀【料或作聊方云料音聊量也張湛列子序且將料簡出所希有者】慰我【我或作意】日暾【日或作欲方云楚詞九嘆日暾暾其西捨亦可以日入言也】

過鴻溝

送張侍郎【方云張賈時自兵侍爲華州閣本作侍禦非】

贈刑部馬侍郎【馬總時副晉公東徵】中臺【或作臺中非是】

奉和裴相公女幾山下作【或無奉字】雲霞雜【方云作紅雜作集今按對偶及文勢當從諸本】

郾城晚飲奉贈副使馬侍郎及馮李二員外【或無奉字又作馮宿李宗閔】

酬別畱後侍郎【或無酬字】

同李二十八夜次襄城【李正封也】

同李二十八員外從裴相公野宿西界

過襄城

宿神龜【下或有驛字】

次硤石【諸本硤作峽方云今陜縣也地理誌可考】

和李司勲過連昌宮【或作李二十八司勲無過字】

次潼關先寄張十二閣老使君【張賈】日出【出或作照】四扇【扇或作面】親破【親或作新】

次潼關上都統相公【館本無此篇關下或有頭字一本在雨中寄張籍侯喜詩後】桃林夜賀晉公

送李員外院長分司東都

晉公破賊回重拜臺司以詩示幕中賓客愈奉和【或作晉公自蔡州入覲途中重拜云云愈因和之】材職【職或作識】

獨釣【釣或作酌】食駛【駛或作快或作駃】坐厭【方作厭坐云厭與偸爲一義坐親刑柄來弄釣車爲一說公詩多此體今按坐厭與偸來爲對亦自親切又況坐厭乃常用之語韋蘇州云坐厭淮南守此類極多方從誤本更爲曲說不知語意之拙澀也】風能露亦【方云廣信晁氏舊藏印本作風稜露液一雲山谷所定】

枯樹

元日酬蔡州馬十二尙書三峯【峯或作冬方從唐本雲華嶽有三峯唐人守華者皆謂之三峯守蓋公西歸經從之路馬詩必有所序述今不可得而詳也今按此詩並題皆不言經由華州所作方說旣無所據又三峯不敢眠亦無文理今當闕之以俟知者】

詠燈花同侯十一【或作同侯十一詠燈花侯十一喜也】黃裏【諸本黃作囊方云何遜詩金粟裹搔頭蜀人史彥升曰黃裏排金粟謂額間花鈿也又沈約宋書漢制乘輿翠蓋黃裏所謂黃屋也諸本多引漢紀注實此義今按漢制黃屋與此詩文意不同疑史說誤】

祖席【舊注云以王涯徙袁州刺史而作方云按舊紀涯刺袁州元和三年四月也公時在東都故曰祖席洛橋邊此詩前後注文舊本無之蜀本亦然又或二題前字秋字上皆有得字】淮陽【方云陽本作南洪本作陽云用汲黯事以後詩有淮南字隨筆以誤也】而我【而或作今】

送鄭尙書赴南海武王【武或作越方云漢傳尉佗自稱南越武王】

答道士寄樹雞

左遷至藍關示侄孫湘欲爲【欲或作本】肯將【或作豈將方作豈於】衰朽【朽方作暮】惜殘【惜方作計】雪擁【擁方作揜今按方本此詩於暮計揜四字皆不如諸本之勝】

武關西逢配流吐蕃戎人【戎或作胡】地近【或作近地】

次鄧州界

題臨瀧寺吾能【或作人先或作先聞】水拍【水或作浪】

晚次宣溪辱韶州張端公使君惠書敍別酬以絕句二章【或無辱端公絕句字】韶州【韶或作潮非是】元自【元或作先】那足【那或作安】百首【百或作白】

題秀禪師房水松【松或作船】竹牀【牀或作林】支頭【頭或作頤】釣沙【釣或作晚】

將至韶州先寄張端公使君借圖經【或無端公字】每逢【每或作亦】

過始興江口感懷

韶州畱別張端公使君爭落日款行人【諸本爭作催款作感方從唐本云蜀本亦作爭李云二宋評此詩小宋疑感字誤大宋初不以爲然後得善本始信】

量移袁州張韶州端公以詩相賀因酬之【或無端公與因字或作量移袁州酬張韶州先寄詩賀或作量移袁州張韶州先詩見賀因酬之方云題語凡四易各有義也】

次石頭驛寄江西王十中丞閣老【仲舒】試回【方作回馬今按下句有馬字方本非是】人由【由或作猶】風江【或作江風】

遊西林寺題蕭二兄郎中舊堂【諸本遊作題題作故無兄字及注方云蕭二存也存少與韓會梁蕭友善惡裴延齡之爲人棄官歸廬山廬山今猶有蕭存魏李渤同遊大林題名】無兒可保家【今按因話錄作無人可主家】偶到匡山曾住處幾

行衰淚落煙霞【方云因話錄作今日匡山過舊隠空將衰淚對煙霞】

自袁州還京行次安陸先寄隨州周員外【諸本如此但以隨爲循方從唐本云自貶所防恩袁州除官還京凡多六字方云如淳漢紀注曰凡言除者除故官就新官也公志鄭儋墓曰詔授司馬節度除其官爲工部尙書與此同周員外周君巢也時爲隨州刺史以經由道裏考之作循非是今按諸本得之唐本旣顚倒重復而方說又不可曉疑袁州字當在貶字上或注在所字下循州之辧則方得之或本袁州下有除官二字亦通隨又作復當考】

題廣昌館偶逢【逢或作尋】官路【路或作道】

寄隨州周員外【隨或作循或作復說巳見上】陸孟丘楊【蜀本楊作陽方云公與陸長源孟叔度丘穎楊凝及周君巢同爲董晉幕客故也】

酒中畱上襄陽李相公【謂逢吉也諸本作醉中畱別襄州李相公】未銷【銷或作終或作殘】窻送【窻或作雞】半醉【醉或作墜】

去嵗自刑部侍郎以罪貶潮州刺史乘驛赴任其後家亦譴逐小女道死殯之層峯驛旁山下防恩還朝過其墓畱題驛梁【諸本只作題驛梁下有注字與此題少異方從唐本】

賀張十八祕書得裴司空馬【或作酬張祕書因寄馬贈詩】騎去【或作去騎方云蓋裴詩有他日著鞭能顧我之語故公云爾】

杏園送張徹侍禦歸使【或作侍郎無歸使字方從唐本云徹時以幽州判官趨朝半道有詔還之仍遷侍禦史從張靖之請也杏園在長安城南其實徹巳抵京但未朝見耳舊傳云續有張徹自逺使歸是也】

雨中寄張博士籍侯主簿喜半路【方作夜半今按朝還無因至夜半作半路亦不可曉疑以雨放朝而有司失於關報行至半路乃得報而歸也方本非是】

奉和兵部張侍郎酬鄆州馬尙書祗召途中見寄開緘之日馬帥巳再領鄆州之作【張謂張賈諸本無奉和及鄆州之作字別有奉和二字祗或作被】

早春與張十八博士籍遊楊尙書林亭寄第三閣老兼呈白馮二閣老【諸本無十八字方從唐本云白居易馮宿也第三閣老楊於陵之子嗣復也白和詩只作楊舍人林池今按洪本第三作三弟云澄本如此然王沂公言行錄記楊大年呼沂公爲第四防舍人疑前世遺俗自有此等稱呼洪本或未必然而此所遊乃嗣復家林亭故特以詩寄之而並呈白馮也�未知三人者其次第又如何耳】禁溝【溝或作流】更不流【更或作見】

奉使常山早次太原呈副使吳郎中【或無早字方云公使鎭州吳丹以駕部郎中副行】

夕次壽陽驛題吳郎中詩後【或作壽陽驛題絕句方云蜀本亦注夕次字】鎭州初歸擺弄【擺或作搖弄或作撼】只欲【只或作秪】

同水部張員外曲江春遊寄白二十二舍人【或作同張水部籍遊曲江寄云云】靑天【天或作春】

和水部張員外宣政衙賜百官櫻桃詩【或作和張水部勑賜櫻桃詩】

初到【到或作重或作出】色映【映或作照】

早春呈水部張十八員外【閣本無此二首】花栁【花或作煙】

送桂州嚴大夫【嚴謨也題下或有赴任二字】森八桂【森八閣本作八月桂或作樹方雲山海經桂林八樹在賁禺東天臺山賦八桂森挺以淩霜】玆地在【地閣作樹在或作近】不假【假或作暇】

奉酬天平馬十二僕射暇日言懷見寄之作【或無暇日言懷之作六字】

奉使鎭州行次承天行營奉酬裴司空【方有相公字】

鎭州路上謹酬裴司空相公重見寄【謹或作奉】

奉和僕射裴相公感恩言志【或無奉字】其誰【其或作爲】

和僕射相公朝回見寄【或作回朝或有裴字】

奉和李相公題蕭家林亭【逢吉】

奉和杜相公太淸宮紀事陳誠上李相公十六韻【或作杜相公太淸宮十六韻紀事陳誠上李相因和杜謂元穎也】殿階【階或作筵】靑詞褻味【味或作服非是本朝景靈宮天興殿祝以靑詞薦以酒果用唐制也】葳防【葳或作萎方從蜀本】亦麗【亦或作匪方云唱酬謂李杜稱嗟公自謂也】

原本韓集考異卷三

欽定四庫全書

原本韓集考異卷四

宋朱熹撰

第十一卷

雜著

原道君子小人【子下或有有字】非天小也【天下或有之字小方作罪云尸子曰井中視星所視不過數星今按韓公未必用尸子語正使用之作罪亦非文意】其所謂徳【或無此四字非是】公言也私言也【言下或皆有者字或惟下句有之】黃老【或無黃字】晉魏梁隋【諸本作晉宋齊梁魏隋文苑作晉梁魏隋蜀本作魏晉宋梁齊方從閣杭本雲南舉晉梁北舉魏隋也】於墨【諸本此下有不入於墨則入於老二語】必出【句上方有則字】主之【主方作王今按作主乃與下文三韻皆協作王非是】者附者污【者或皆作則附或作隆皆非是】嘗云【諸本嘗下有師之字】以相【或無以字】通其【通方作同】壹郁【壹或作湮或作堙方云按史記賈誼傳獨堙郁其誰語漢書作壹郁壹當作防集韻音咽防郁不得泄也平入聲通用湮與防亦音義同也作壹則非今按字書壹防吉凶在壺中不得泄也卽今之氤氳字壹湮古蓋通用故漢書但作壹耳】斗斛權衡【方無權衡字非是】剖斗【剖或作掊】致之【之或作其非是】臣不行君之令而致之民【諸本不下有能字無而致之民四字而句下有則失其所以爲臣一語】麻絲【或作絲麻篇內並同】名殊【名下或有𨿽字】事殊【事下或有𨿽字】其言【其或作之】饑之【之或作而】外天下國家【方作國家天下句下或有者字皆非是】進於【句上或有夷而字】其文【文或作書或作教】果蔬【或作蔬果】而其爲教【或無而字方無其字】曰斯道也何道也曰斯吾所謂道也【何上方無也字今按曰斯道也何道也是問詞而曰斯吾所謂道也以下乃答語也斯道也何道也或作斯何道也斯吾所謂道也或作斯道也吾所謂之道也又或無所謂字皆非是】何而可【而方作其今按此句復是問詞其下乃答語】

原性【方作性原今按原道原人原之例作原性爲是又此五原篇目旣同當是一時之作與兵部李侍郎書所謂舊文一卷扶樹教道有所明白者疑卽此諸篇也然則皆是江陵以前所作程子獨以原性爲少作恐其考之或未詳也】而其所以爲性者五而其所以爲情者七【二語諸本或皆無而字方本皆無者字皆非是】曰何也【或無曰字】曰仁曰禮曰信曰義曰智【方從閣杭蜀本云禮信去仁爲近諸本多作曰仁曰義曰禮曰智曰信今按方本以五行相生之序而言諸本以四方相對一位居中而言理皆可通但竊意諸本語陳而韓公亦頗尙異恐方本或得之】行於【於方作之】之於五也一不少有焉則少反焉【諸本無一字方從閣杭潮本也一作一也而並屬下句云一謂仁也言不少存乎仁則少畔乎仁蜀本倒一也二字杭蜀反皆作及非也今按也一二字當從蜀本而以也字屬上句一字屬下句方及諸本皆非也方以一爲仁亦非是此但言中人之性於五者之中其一者或偏多或偏少其四者亦雜而不純耳反字則方得之】處其【其或作於非是】亡與【句上方有無字非是】夫始善而進惡與始惡而進善與始也混而今也善惡【與諸本多作歟善惡下又有歟字今按二與字皆當讀如字而爲句首猶言及也作歟而爲句絕者皆非左傳夫弗及而憂與可憂而樂與憂而弗害皆取憂之道也語勢亦相似】大戚【或無大字】母不【或無母字】爲聖【下或有人字】其終【或無其字】可教【教方作學】性者【性下或有情字】而言也者【或無也字今按此篇之言過荀逺甚其言五性尢善但三品之說太拘又不知性之本善而其所以或善或惡者由其稟气之不同爲未盡耳】

原毀【方作毀原說已見上】之人【或無人字下同】早夜【早或作蚤】求其所以爲周公者責於己【方從閣本無求其所以字只作責於已爲周公者今按閣本不成文理而方從之誤矣】去其不如周公者就其如周公者【方從閣本作求其所以爲周公者而爲之】身者【身或作已】能善是是足爲藝人矣【善方作有非是】不責【責或作取】曰能善是是亦足矣【本或無此八字非是】不亦【句上或有是字】君子則不然【方無則不然字】其身【或作於己】夫是之【方無之字或作夫如是】有原【或無有字】不應者【或無者字非是】此世【或無世字非是】難巳【巳或作矣】有作【作或作仕或作化】理歟【歟或作也】

原人【人或作仁】獸人【人上或有曰字】指山【山上或有南字非是】曰山乎【或無此三字】故天【方無故字】同仁【仁或作人非是】

原鬼鬼無聲與形【此上或有鬼無气三字非是】有怪【有或作見】曰是有二有鬼有物【二下或有說字或有說字而無下四字】於民【民或作時】形於【形或作托】之爲之【或無之字】反乎無聲【乎或作其非是】不能有形與聲不能無形與聲【或無上六字或無下六字】爲禍爲福【本或先言爲福】作原【方從閣蜀粹無作字今按古書篇題多在後者如荀子諸賦正此類也但此篇前已有題不應復出故且從諸本存作字】

行難聞天【聞下或有於字】愈嘗往間客席【嘗或作常間或作問客或作賓席下或有坐定二字】可人也【可或作何方從閣杭苑作可云可人見禮記鄭注曰此人可也今按方據禮記是也然詳下文韓公之語似以陸公𨿽嘗任誄此人復自疑於有罪則頗有薄其門地之意而以薦引之力自多者恐須作何字語勢乃協更詳之】誄也【也或作之】皆曰【曰上或有應字】足任而誄【方作誄而任而或作與】與七十【下或有焉字】人邪【人下或有也字】聖人不世出賢人不時出【人方皆作之或並有二字世出或作世生】嵗之【嵗或作年】乳於【或無於字】坐焉【或無坐字】其皆賢乎【方無此四字】舉其多而缺其少乎【缺或作沒少或作細或作一乎上方有者字今按此言人之才或不全備姑舉其可取之多而略其可棄之少也】其全【其方作於今按作其語意爲近但陸公此句正不敢必求全才之意而下文韓公又以太詳而不早責之殊不可曉當更考之】位邪【位下或有也字】舉焉【或作索之】𨿽詳【此下或有且微字非是】子之言孟軻不如【文錄作退語其人曰乃今吾見孟軻】

對禹問無其人【此下方有而不傳三字】慮其患而不傳【而不傳或作而不得如已非是】禹之慮也【慮下或有民字】人莫【或無人字】其亂【亂或作禍】不可待【待或作得】傳諸子【諸或作之】守法【方從閣作法守非是】

雜說四首【或作三首其一作題崔山君傳】龍噓【龍下或有之字】气茫【气下或有而字】龍之所能使爲靈也【靈方從閣本作云非是】弗得【弗或作不】信不【方無信字非是】醫者【醫下或有人字】之理亂【方無之字理亂或作亂否】紀綱者【紀綱或作綱紀】所以【閣無以字】侯作【作或作僭】二世【世方作帝】四海【或作天下】謂之天扶與之【諸本或無天字扶或作持今按此句未詳疑有誤字】善計【方無善字】之爲【之或作云而無爲字非是】聖者【者或作人或並有二字】鳥者【鳥閣作馬方云尸子禹長頸鳥喙閣本訛也】貌則【上或有其字貌或作面】禽獸【方無獸字】人邪【邪或作也方云列子曰包犧氏女媧氏神農氏夏后氏蛇身人面牛尾虎鼻皆有非人之狀而有大聖人之徳夏桀殷紂魯桓楚穆狀貌七竅皆同而有禽獸之心公意亦如此耳】事之可否【方從閣杭無可否字非是】千里馬常有【或無千里字】人【或無人字】食馬【句上或有今字】而食【食下疑脫一石字】馬也【方無也字】且欲與常馬等【或無且字且或作而今按且字恐當在等字下】天下無馬嗚呼其眞無馬邪【諸本二無字下皆有良字閣杭本皆脫其眞無馬邪五字】不知馬也【知或作識而無也字】

讀荀【荀下或有子字】雄者【雄下或有也字】其說【其下或有所能字】黃老【或無黃字】止耳【耳或作矣】時若【時下或有有字】不粹【不下或有醇字】抑猶【抑下或有其字】黜去之【或無黜字或無去字】醇乎醇者也【方從閣無乎醇字或作醇如也皆非是】與【方作雄非是】

讀鶡冠子十有九篇【九方作六云今鶡冠子自博選至武靈王問凡十九篇此只云十六篇未詳今按方蓋不見或本巳作九也】雜黃【或無雜字非是】五至【至或作室】遇時【遇下或有其字】功徳【句上或有其字】一壺【壺或作瓠音義同】滅者【滅方作減】注十【諸本注下有者字】

讀儀禮又其【其方作且】用之【之或作云】之存【方無之字】雜家【家或作說】尙有【方無有字】學者【方無學字】

讀墨子上同上賢【上或作尙方從閣本云考墨子本書及漢藝文志當作上】

第十二卷

雜著

獲麟解【方云李本云元和七年麟見東川疑公因此而作然李翺嘗書此文以贈陸傪傪死於貞元十八年則此文非元和間作也今按此文有激而托意之詞非必爲元和獲麟而作也】書於【書或作載】馬牛【或作牛馬】鹿然【然或作之狀或無之字皆非是】知其爲犬豕豺狼麋鹿【下或有也字】以形【下或有也字】亦宜【下或有哉字】

師說固先乎吾吾從而師之【閣本無下一句非是】夫庸知【庸方從閣杭作豈或並有二字而無夫字皆非是】存也【方無也字】嗟乎【上或有咨字非是】猶且【且或作巳非是】下聖【下或作去非是】句讀者【者下或有也字方云讀音豆周禮天官注徐邈讀馬融笛賦作句投徒鬭切何休公羊序失其句讀不音山谷和黃冕仲詩只從如字】官盛【盛或作大按官盛語見中庸】不齒【或作鄙之】其可【或無其字】孔子師郯子萇師襄老聃【句絕方無孔子師郯子五字而讀下六字連下句郯子之徒爲句】郯子之徒【方云校本一云郯子下當有數子二字其上當存孔子師三字爲是今按孔子見郯子在適周見萇老聃之前而聖人無常師本杜氏注問官名語故此上句旣敍孔子所師四人而再舉郯子之徒則三子在其中矣方氏知當存孔子師字而不知當並存上郯子二字乃以下郯子二字屬上句讀之而疑郯子之下更有數子二字誤矣】孔子三人【子下或有曰字方從杭本云論語本無則字曰字似不當有】是故【或無是字】學於【上或有請字】余余嘉【方無下余字】

進學解招諸【招或作召】畢張【畢或作必】畯良【畯或作俊方云古文尙書俊皆作畯公佗文石本多用畯字新舊史同上】羅【或作杷方云音義同】之不明【之不或作不能】有年【年方作時云考舊史公時以職方下遷蓋非久於博士今按此文恐非職方左遷時作說見下條】絕吟【吟或作唫】記事【記或作紀】焚膏【焚或作燒】兀兀【方作矻矻】之業【之下或有於字】補苴【方云衣獘不補履決不苴呂氏春秋語】幽眇【方云抗辭幽說閎意眇旨見子云解難】茫茫【或作芒芒】障百【障或作停方云禮記鯀鄣洪水音章】有勞【或無有字】醲郁【醲或作釀】無涯【無或作亡或作之非是】於文【文方作徳或作儒或作得非是】具宜【具或作其或作且】於爲人【或無爲字】躓後【躓多作防方云載防其尾說文作躓義通】遂竄【遂或作逐】三年博士【年方作爲方云謂貞元末爲四門博士元和初爲國子博士今復下遷諸本多作三年樊謂公元和元年六月爲博士四年六月遷都官史謂三嵗爲眞蓋三年也今按洪譜則樊說爲是當作三年唐本詩注行狀皆有三年字何煩曲說乎然洪亦附三爲之說則又誤矣】取敗【取方作其】年丰【丰或作登】各得其宜施以成室者匠氏之工也【或無宜字室下有屋字工作功方云淮南子曰賢王之用人也猶巧工之制木也大者以爲舟航梁棟山者以爲楫楔修者以爲櫩榱短者以爲朱儒枅櫨無小大修短皆得其所宜規矩方圓各有所施天下之物莫凶於雞毒烏頭也然而良醫橐而藏之有所用也是故林莽之材猶不棄者而況於人乎公言蓋祖此而宜施二字當爲一節】卓犖【或作犖犖】荀卿守正大論是【方從舊史如此又云文苑上文皆同惟是作以興蓋國初以諱避也閣本亦只作大論以正爲王以論爲倫自杭本也而新史又易守爲宗其訛益甚矣】其遇【遇或作進】不顯【顯或作洎舊史無此上四而字】俸錢【俸或作奉】從徒【從或作而非是】促促【諸本多作役役方云促音齪公張署墓志抑首促促就食與此同史記申屠嘉贊娖娖廉謹娖與促音義通集韻齪下二字皆出】陳編【編或作篇】玆非其幸歟【或無其字或作此非其利哉】巳量【或作量已非是】以昌陽【上或有不字今按本艸昌蒲一名昌陽作不以者非是】

本政旣其獘也【其方作有或無其字今按猶言旣而獘矣旣字又似及字】遂一【遂或作逐】何居【方無何字或無居字今按何居準檀弓音姬大率此篇僻澀必其少作今或有所未通闕之可也】我其【我或作吾】孽情【孽或作泰】悱然非矣【或無然非二字】後𨿽【方無後字】可曁【曁或作洎】詭怪【怪或作類】

守戒柴楥【方云楥籬也欄也字當從木】屈彊【屈或作倔】野人鄙夫【或無人鄙二字】爲有【爲下或有之而二字或只有之字今詳文勢疑爲字衍】莫大於不足爲【句下或有而不爲三字今按文勢疑足字衍下句不足爲者放此】材力不足者【足下或有爲字非是】而與【方無而字】引頸【頸或作領】於豹【於或作與非是】

圬者王承福傳【圬或作杇方云圬音烏左傳圬人以時塓館宮室杜注圬人塗者題語正本此說不當用杇字今按論語作杇】我農夫【方無夫字】理我所以生者也【方從閣杭本如此諸本生字或作出令今按所以出令與原道意同似當從之然詳考上文有三生字故此言君者理我之所以生者正承上文而言也若作出令則與上下文意皆不協矣今當以方本爲正】化者也【方從閣杭無也字非是】一日捨鏝【或作捨鏝一日】有智【方無有字】吾特【特或作故】入貴【入下或有於字】問之【或無之字】曰死【或無曰字】焉怠【焉下或有而字】知其不可而彊爲之者邪【杭本可下有能字蜀本能上有彊字方從閣本作知己之不可能又無彊字今按此數本語意皆與上文不擇其才之稱否者相復又與本句多行可愧者不相承惟杭蜀本近是但能字亦未安而彊字當在而字下耳今參取二本定爲知其不可而彊爲之則其上下文之義皆暢矣】饗之【方無之字】者也【者閣作類非是】有之【之閣作小非是】力者【句下或有也字】楊之【句上或有然字非是】畜其【畜或作蕃】亡道【亡或作忘】自鑑【鑑方作覽或作覺今疑自鑑或當作日覽】

五箴是無【方無是字】三十【三或作四方從閣杭蜀本云洪樊辧證詳矣】於前【於或作於下語同】

遊箴余少餘今【余方從閣杭蜀本作於云左傳於民生之不易於勝之不可保杜注於曰也今按方說不爲無據然與所証之文初不相似況下文有嗚呼余乎則此於字皆是余字明矣】知乎【或無乎字】

言箴烏可【烏或作焉】黙焉【焉或作然】以汝爲叛以汝爲傾【以汝方並作汝以今按近世校本務爲新奇多作倒語文乖字逆幾類歐陽公所譏石公操作字之怪殊失韓公立言本意今悉正之不敢從也】

行箴【行或作悔】可追【諸本皆同而方從閣杭以追爲止今按艸書追字近似止字二本偶以轉寫致誤而方乃以好怪取之不復計其文義之通塞可一笑也】

好惡箴無善而好【善方從杭蜀作悖今按二本蓋由下句而誤方亦不顧文義而取之也】

知名箴霈焉【焉或作然】及其【或作其及】禍亦【方作辱則】

後漢三賢贊爲鄕人【或無爲字人或作裏】以赦爲賊良民之甚【甚或作患方云王符述赦篇曰今日賊良民之甚者莫大於數赦公全具此語】仲長【或無仲字】謂髙【句上或有自字】俶儻【俶或作倜方云俶與傳合】舉尙【舉下或有髙第字今按本傳無髙第字】文章【方云考本傳當作才章公三贊未嘗私立一語】一終【一下方有而字】

諱辯李賀【李上方有進士二字非是】勸賀舉進士賀舉進士有名與賀爭名者毀之【此公自言嘗勸李賀舉進士而賀從己說舉進士有名稱故與之爭名者毀之也今方氏乃從諸本刪去名字而以有字屬下句遂使復出四字爲剰語而爭名二字無所承故諸本亦有覺其誤者而並刪四字以從省𨿽若小勝方本然要爲失韓公本指而不究毀者之情也方本又無之字亦非是方又云康駢劇談錄謂公此文因元稹而發董彥逺謂賀死元和中使稹爲禮部亦不相及爭名蓋當時同試者】察也【或無也字】若不【方無若字】之類是也【或無此下注字】父名晉肅子不得舉進士若父名仁子不得爲人乎【諸本嫌名律乎下皆有此二十字方本無之非是】作詩不諱【注字若曰三處並同方本一作周公一作孔子一作曾子】不諱嫌名【注若衞桓公本或無若字】騏期杜度【期字度字下或並有者字方云董彥逺曰騏期以姓苑考之爲期又李涪謂杜操字伯度魏人以武帝諱謂杜度公誤用也然張仲景方自有杜度公所用或出此】不聞又諱治天下之治爲某字也【或無又諱二字方云顏氏家訓曰桓公名白傳有五皓之稱厲王名長琴有修短之目不聞謂布帛爲布皓呼腎腸爲腎修公言蓋有自也今按公言或與顏氏偶同未必用其語也】言語【或作立言】賀舉【或無舉字】可邪爲不【或無邪字方無邪爲二字】譏矣止矣【矣或並作也方並作邪】宦者【者或作官下同】

訟風伯【訟或作讒非是】之旱【或無之字】寖寖【方作侵侵】將墜【將下或有欲字】其獨【獨或作將】气不【气或作云】云不【云或作气】伯兮【方無兮字】又何【又上或有其字】我今【或作今我】𨿽死【𨿽方作之非是】汝傷【汝或作爾】

伯夷頌舉世非之力行而不惑者則千百年乃一人而巳耳【方從杭粹及範文正公寫本無力行二字千下有五字云自周初至唐貞元末幾二千年公言千五百年舉其成也今按此篇自一家一國以至舉世非之而不惑者泛說有此三等人而伯夷之窮天地亙萬世而不顧又別是上一等人不可以此三者論也前三等人皆非有所指名故舉世非之而不顧者亦難以年數之實論其有無而且以千百年言之蓋其大約如此耳今方氏以伯夷當之巳失全篇之大指至於計其年數則又捨其幾二千年全數之多而反促就千五百年奇數之少其誤益甚矣方說不通文理大率類此不可以不辧】去之【方無之字】從天【從或作率】與天【與或作從】明也【明下或有者字】所謂【或無所字】一凡人【諸本兩句皆作凡一人惟範本兩句作一凡人乃與下文非聖人者相發明諸本非是】夫聖人乃萬世之標準也【準方作準今按準字從水隼聲俗作準方本誤也又按此篇之意所謂聖人正指武王周公而言也旣曰聖人則是固爲萬世之標準矣而伯夷者乃獨非之而自是如此是乃所以爲窮天地亙萬世而不顧者也與世之以一凡人之毀譽而遽爲喜慍者有間矣近世讀者多誤以伯夷爲萬世標準故因附見其說云】第十三卷

雜著

子產不毀鄕校頌安其教【安或作知方云此以教葉僑與囂車牽詩用韻如此】昭哉【哉或作然】下君【君或作者】交暢旁達【方從三本作旁暢交達非是達或作通】不理【下或有者字】

釋言【此元和二年春作宰相鄭絪翰林學士李吉甫中書舍人裴垍也洪曰國語云驪姬使奄楚以環釋言注云以言自解釋也退之作釋言取此】六月十日【方無十日字】公公賜【方無下公字】今爲我寫子詩書爲一通以來【我下或有盡字而無爲一通以字或無爲我字而有盡字一方作二】若干篇【若干方作著於今按著於篇𨿽古語然施之於此似不相入且公亦未必特用此語以爲奇也】以獻【下或有之字】爲讒【或無爲字】愼之【方無之字】以退【以或作巳】於敵以下【以或作巳方云國語自敵以下則有讎注敵體也今人多用敵巳字非】宰乎【宰下或有相字】言乎【或無乎字】宿資蓄貨【或作宿貨蓄資】相國【或作宰相】子其愼歟【或無歟字】之治【治或作理】孰不【孰下或有能字非是】惑聰【聰或作聽非是】亂世【方作世亂】聽視【或作視聽】進而【或作而進】何懼而愼【方無而愼字】危哉【方無哉字】於宰相者宰相不知彼敖宰相【宰相或皆作相國】乃今知免矣【乃今或作今乃又無矣字】旣而【方無而字】

愛直烏可【烏或作焉】乎色【乎或作於】公舉【公下或有之字】有其【方作其有】在此【或無此字今按此下疑當有而字】吾爲【吾下或有能字】又未【又或作且】惜之【惜或作愛】

張中丞傳後敍張巡【方無張字】開門【或疑上當有然字】賊語以國亡主滅【語方校作悟滅下或有悟之字今按悟字無理且從諸本作語若果合作悟字卽是誤字之訛但以字上若有語字或誤字或語之字或誤之字卽滅字下皆不當復有誤之字若以字上無此四種字卽滅字下皆當有誤之字】其徒俱死【上方有而字或又疑而字當在死字下】之邪【方無之字】詬逺【詬或作語非是】之卒不【或無之字】之不亡【或無之字非是】助之攻【攻或作功非是】府間【府或作州】云之乞【方無之字】霽云慷慨【或無霽云字非是】半箭【箭或作笴】吾歸【歸或作師非是】降霽云【或無霽字】欲將【或疑衍一字】及巡【巡或作其】嵩常【常方作嘗】嵩時【或無再出嵩字】嘗得【或無嘗字】久讀【久或作又】起艸【起方作有】人戶【或無戶字】或起【或或作猶】呼巡【巡或作之】嵩將【句上或有而字非是】爲所【爲下或有其字非是】

河中府連理木頌【咸寧王渾瑊也】殆气【殆或作始非是】有五【或無五字非是】閔仁【仁或作人非是】異體【體方作事二字或作上下非是】殊本連理之柯同榮異壠之禾【方云三館本潮本之柯皆作枝柯仍與下文同榮爲一句今本木作禾由枝字訛也今按殊本連理之柯卽今所頌之木也同榮異壠之禾卽書所謂異畝同穎之嘉禾也蓋追爲前日之預言而泛舉其類耳司馬相如所謂雙觡共抵之獸其句法亦類此如方所定則理乖語贅句分而韻不協失之逺矣】徯之【方無之字今按之字疑當作其】今欲【欲或作將】王余抑也【或作余抑王也或依上文作王抑余也方從三本定此今按抑余余抑蓋互文以叶韻耳作余抑王固無理作王抑余亦重復無他奇當從方本爲是】洵厥【洵方作詢非是】斯人【斯或作其人或作民】

汴州東西水門記隴西【或無此二字非是方云董晉本仲舒之裔自廣川徙隴西故云】距河【距或作拒】不合【不或作弗方從石本】晝湛【湛或作沈】舟不潛通【不字方從石本作用今按上下文意蓋言置鎖𨿽足以禁舟之潛通然未免虧疏宣泄之患故須作水門耳諸本作舟不潛通者是也今上文旣言置鎖而下文乃云舟用潛通則是鎖爲虛設而其下句亦不應著然字矣若以爲誤則石本乃當時所刻不應有誤然亦安知非其書者之誤刻者之誤況或非所親見則又安知非傳者之誤邪其說之未盡者又見於溪堂盤谷等篇覽者詳之】遂拯【拯或作持】監軍是咨司馬是謀【諸本及石本皆有此二句在人力有餘之下方從閣本刪去云閣本蓋公晚日所定當從之今詳此二語疑後人惡監軍二字而刪之耳方氏直謂閣本爲公晚年所定不知何據而云然以今觀之其舛誤爲最多疑爲初出未校之本前巳辧之詳矣大抵館閣藏書不過取之民間而諸儒略以官課挍之耳豈能一一精善過於私本世俗但見其爲官本便尊信之而不復問其文理之如何巳爲可笑今此乃復造爲攺定之說以鉗眾口則又可笑之甚也】以閈【閈或作扞】之文【文方從石閣蜀本作醇今按此記方氏多從石本石本固當據信但上條用字大誤而此醇字亦未安耳】

燕喜亭記【燕或作宴此記方亦多從石本】佛人【佛下或有之字】慧遊【慧下或有者字】燔椔【燔或作焚】立屋以避風雨寒暑【避或作禦雨下或有禦字或作立屋以遊風雨旣除寒暑旣去或作以禦風雨以除寒暑方從石本云左傳吾儕小人皆有闔廬以避燥濕寒暑】其丘【上或有名字】有竢之【竢下或有徳字】名之【名或作言】者頌【方從石閣杭蜀本如此或作頌者今按頌疑衍字】州民之老聞而【方從石閣杭本如此或無老字而而作者州民之老或作州之老民非是】名天【名下或有於字】其側【方從石本無其字】莫直【直或作多非是方云直音值當也作宜者非史記樗裏子墓正直其北匈奴傳諸將居東方直上谷或讀如字】地藏【方從石本無地字】其人【方從石本無其字】部郎【部下或有侍字或無郎字皆非是】藍田【田下或有山字】淅湍【方云今鄧州有淅川縣以淅水得名今按淅音錫其縣本楚之析邑漢書所謂析酈者也湍亦水名在鄧州穰縣】蝯【蝯或作猿】瑰詭【瑰或作瓌】見也【方從石本無也字也或作之】而羽【方從石本無而字】

徐泗豪三州節度掌書記防石記【豪諸本作濠石或作壁洪云地理誌濠初作豪元和三年攺爲濠據退之作記時尙爲豪作濠誤矣方云通典以爲州名字本作濠蓋因濠水得名定作濠今按顏魯公幹祿字樣及唐韻亦皆作豪而元和郡國志云濠字中間誤去水元和三年字又加水皆與地理誌合但通典偶脫中間去水一節耳此豪字當從洪氏作豪】整齊【整或作總】之士【士或作事】鎭守【守或作定】祈祝【祈或作所】閎辧【閎或作宏】然後【後方作後】者三【者下或有凡字】人隴【人下或有曰字】人茍【茍下或有有字】相章【章方作扶或作華】川泳【泳或作伏】飛也【方無也字】記之【或無之字】俾來【或無俾字】

畫記兵立者【或無立字】騎執大【騎下或有而字】徒而驅【方無而字驅作騎按徒則非騎矣方誤也】方涉者【方無方字】坐而【方本坐上有方涉二字】具食者十【具或作且十上或有二字】牽者二人【二或作三】一人杖而負者【方無者字今按一人字疑在負者之下】婦人以孺【人方作女而無以字】之事【之下或有王字】爲

人【爲或作焉屬上句非是】又有上者下者【方從杭本作亦有馬之下者焉蜀本同但又作亦閣本作亦有馬焉今按此句三本皆無理惟別本作又有上者下者而無焉字乃與上下文意相屬今從之】行者牽者【牽方作奔或並無四字今按牽謂牽而行也後有走者則奔者爲重復當存牽而去奔】陸者【或無此二字按此承渉者則陸爲方出水也不當無】立者人立者【或無人立者三字非是】喜相【喜下或有而字】爲馬【爲或作焉屬上文非是】十一頭【十下或有有字】橐駝【橐或作駱下同方云漢書子虛賦注橐駝者言其可負橐囊而駝物故以名】服用之器【方從閣杭本用下有投壺二字而無器字非是】有獨【或無有字】工人【或無人字下語同】藂集【藂或作叢】若有感然【有下或有所字或無此四字】之手摸也【摸上或有所字或作手之所摹也】往來【往下或有日字】其始【方無始字今以下文夙好之語推之當有】

藍田縣丞防壁記鴈鶩【鴈或作鳬】曰當【曰下或有丞字】涉筆【涉或作濡】諺數慢必曰丞【諺或作劾或作該方從文苑云謂諺語之所舉計者以丞爲慢之最且至以相訾謷也數所矩切】涵【涵或作澄】大以【或作以大】再進再屈口人【杭本無再進二字文苑無下再字而屈下一字皆作千字方云斯立貞元四年進士六年中博學宏詞再進而屈千人也今按杭苑皆脫字方從苑爲誤但唐人試宏詞者甚少如貞元九年僅三十二人而巳作千人恐非是或疑千當作其如雲屈其坐人也然無所據姑放穆天子傳闕其處以俟知者】喟曰【喟下或有然字下同】丞負【丞下方有喜字云喜音許吏切黃霸傳少學律令喜爲吏】而爲之【方無而字之作文而讀連下句曰爲文丞言猶文具也今按文丞不成文理方說之僻類如此或疑丞亦爲衍文】千梃【方云梃從木說文梃一枚也】日哦【日下或有吟字】

新修滕王閣記則聞【則或作嘗】臨觀【或作登臨】絕特【特方從閣本作時非是】序賦記等【注或云王勃遊閣序王緒賦王公今中丞修閣記或並無】言事【或無事字】揭陽【揭或作朝】袁於【方無袁字】受約束於下執事及其無事且還儻得一至其處竊寄目償所願焉【諸本皆同方獨從文苑無及其無事且還儻得一至其處十二字而償作賞下又增適字今按敍事當如諸本乃有曲折而其先公後私不以遊覽雜乎受命之重尢得事大府之體與聘禮旣受饔餼然後請觀乃從下門而入意亦相似如方所定則皆失之而竊寄目賞語意生澀適所願亦不若償字之穏也】罷行【文苑行上有而字亦非是】春生【生方從文苑作施今按下字對偶文苑亦非】數日【日或作月】焉矣【或無矣字】適理【理或作治】公所【方無公字】公烏得無情哉【烏或作胡方從杭苑作乎今按作乎語意輕脫不類公它文亦非寮屬所得施於其長者蓋本作烏自烏而胡又自胡而訛耳大扺此篇文苑多誤】破缺【破方作故今按瓦甎堅物破缺乃不可用而故則無甚害也且修屋而盡易其故則是新作而非修之謂矣作故非是】不鮮【鮮或作圭說見祭湘君夫人文】而以【而下或有賞焉字】子其【或無其字】某日【某或作五】

科斗書後記同姓【方從閣蜀本如此二字或作配今按禮云五世袒免殺同姓也公於擇木巳無服矣故以同姓言之】善八【善或作蓋或作蓋能非是】服之【服或作復】官書【方云新唐志作字書考之杜林傳及陳蕃傳注非也】其據依【方無其字據依或作依據方云左氏無所據依】薦道【方無道字】識字【識下或有古字】畱愈【方無愈字】

原本韓集考異卷四

原性【楊倞注荀子全載性原一篇先生考偶未及今記其異】性原而其所以爲性五而其所以爲情七曰何也上焉者善而巳矣曰仁曰禮曰信曰義曰智主於一而行於四中焉者之於五一也不少有焉則少反焉動而處其中亡與甚夫始善而進惡與始惡而進善與始也混而今也善惡皆大慼母不憂卒爲聖其終不可移乎上者可學今之言者雜老佛雜老佛而言之也者

欽定四庫全書

原本韓集考異卷五

宋朱熹撰

第十四卷

雜著書

鄆州溪堂詩【方多從石本】馬公【下或有總字】以其人之安公也【安下或有於字或作以彼之人安於公也】竱心一力【或作竭心力竱或作竭一或作戮方云竱旨兗切專也國語竱夲肇末】沂密【方云沂帥王遂也】幽鎭魏【方云謂張靖被囚田正史憲誠皆爲下所殺】於政【於或作於】自置【方云謂崔羣爲王智興所逐也置或作署或置上有署字】四鄰望之【閣杭蜀及諸夲中居之下皆有此四字方從石本刪去今按文勢及當時事實皆當有此句若其無之則下文所謂恃以無恐者爲誰恃之邪大凡爲人作文而身或在逺無由親視摹刻旣有脫誤又以毀之重勞遂不能攺若此者蓋親見之亦非獨古爲然也方氏最信閣杭蜀本𨿽有謬誤往往曲從今此三本幸皆不誤而反爲石本脫句所奪甚可笑也】曹濮於鄆【方云鄆字絕句或作於曹濮州非是】保持【持或作恃】以憾【以或作而或並無此二字】曰易【下或有也字】以公【或無公字】封扶風縣【或無封字縣或作郡】而接【或無而字】不條【不或作有】收正【收或作牧】邦蟊【蟊或作蛑音義同】箴之【箴或作鍼】師徵【方從石夲作帥今按平淮西碑云屢興師徵作師爲是石本或誤未可知也】公曁【曁或作洎】彊令駭水【方云此詩十一章以令葉彊以駭葉水皆古音也令有平聲一讀公獨孤郁墓志亦見淮南子勿驚勿駭萬物將自理勿撓勿攖萬物將自淸駭古音自與理葉也周官注疾雷擊鼓曰駭西京賦所謂駭雷鼓是也今按古音之說甚善吳才老補音補韻二書其說甚詳駭水協韻如管子宮如牛鳴盎中徵如負豕覺而駭亦一證也沙隨程可久曰吳說𨿽多其例不過四聲互用切響通用二條而巳此說得之如通其說則古書𨿽不盡見今可以例推也】

貓相乳【蜀本有說字】其一死焉【或作其一母死或作其母一死】走而【方無而字】大者也【方無也字】仁義【方從閣杭無仁字非是】伐罪【伐或作罰非是】非此【或作亦其非是】失於徳失於子【失下或並有之字】旣巳【或無此二字】說云【下或有爾字非是】

進士策問吉凶【方從蜀本作凶吉今按經傳凡言吉凶者多先吉而後凶惟協韻諧聲則或倒用而近世好奇之士不問可否一例倒用則失之矣此類當徐讀而從其聲之諧者不能悉論也】運者【下或有也字】辧之【之方作此】讓者【或無者字】之書【或無之字非是】逺然焉所【方無然字焉或作烏今按當有然字而焉字屬下句但其下疑當有一有字作烏亦通其下疑或有一睹字】興與霸【或無興與字】秦穆之【穆或作魯非是】其時天下【或無其時字】則旣【或無則字】而知【或無知字非是】之者【者或作也】尙在將何以救之乎【方從閣杭苑尙在作在尙無將字今按若從方本則尙何以救之乎乃是恐不及救之意與此上下文不相入其說非是】豈非便於人而得於已乎【方無而字己作身今據上文及詳語勢方說非是】而不責其【或無而字其作於】舊說【舊或作記非是句下或有焉字】之言【下或有曰字】不之知【或無之字】與歸【此下或有又曰居是邦也六字】而友者爲誰【而或作所爲或作其】子之所不【方無之所二字】有無【或無有字】吳蜀魏下及晉氏【魏字或在晉下謂元魏爾蓋不然也三國之魏豈應略而不言乎】有倍【有或作加】委之以【方作以委之非是】易之說【易上或有周字說下或有者字】二茍【二或作一非是】龍戰於野【此下或有其血黃四字】所宜【或無所字非是】者谷帛谷帛丰【者下或有在字丰下或有旣字】而帛愈賤【愈方作益又而字疑當在賤字下但此正與張中丞傳後敍城壞而其徒皆死云云者相類恐公自有此一種句法也】下人【人或作民此試進士當避諱作民者非】封山【諸本封作隨非是】抑其【其下或有所字非是】巳逺【或作逺矣方無巳字】徳者【或無者字】氏巳【氏或作代方無巳字】𨿽孔【方無𨿽字】無師【無下或有所字】而道【或無而字】於人於子【於或皆作於】烏足【烏或作焉】

爭臣論【爭或作諫方云三本及歐公與範司諫書溫公通鑑皆作爭】以爲諫【或無以字非是】人皆【或無人字非是】色喜【或無色字非是】在野【在下或有艸字】移易【方作易移】之時之徳【方本並無之字】以蹇【或無以字】事之【事下或有上字非是】尢不終【尢下或有之字終或作絕或作如皆非是】陽子在位【陽子下或有實一匹夫四字或作實一介之夫下再出陽子二字或作實匹夫陽子亦再見】及於【方無於字】之秩【方無之字】得其言言乎哉【或無復出言字按此語正謂陽子若自謂得其言則何不言乎哉或本非是】秩祿【或作祿秩】招其【方云舊本招下皆出音翹二字武子好盡言以招人過見國語漢書五行志蘇林讀招爲翹招舉也宋元獻曰考他書未獲爲翹之意作音者當有所據今按呂氏春秋孔子之勁能招國門之關注招舉也又過秦論招八州而朝同列蘇林亦音翹】滋所【滋或作玆非是】子本以布【方無本以字】是啟【或作其咎非是】有求【有下或有心字】必以【必方作不】門不【門下或有而字】以補其不足者也【方本以下有自字者下無也字云自者指言天之所授也義爲長今按韓公之意乃言天生聖賢非但使之自有餘也乃欲以補眾人之不足耳故下文云云方說非是】目也【或無也字】則將役於賢【則或作且賢或作身非是】欲加【或無欲字】而好盡言於亂國【方本作而言盡言盡言於亂國今按方本殊無文理】乎哉【或無哉字】

攺葬服議輕者也【或無者也字】故其【或無其字】其緬【或無其字】乃葬【下或有者字】未葬服【未下或有除字非是】以是【方無是字】葬故【諸本無故字方從舊監本云考之左氏當有】而不【方無而字】而除【下或有之字】更重【或無重字非是】似三【似或作以非是】自啟至於旣葬【啟下或有殯字或無旣字今按禮有自啟至於反哭之語方本是也】曰如子【或無曰如二字非是】

省試學生代齋郎議【諸本此下有貞元十年應博學宏詞九字】之子【或無之字】以所進業【所進或作進所方作進以進或作道】然則【或無然字】之小【或無之字】蓋亦【亦或作以】其無【其字疑衍】非近【上或有此字】知此【此或作其】之教【教或作數】不什【什或作然方云此商君傳所謂利不百不變法工不十不易器是也】不如【如下方有於字】則失【失或作去非是文苑此篇前後有議曰謹議四字】

禘祫議【方校作祫禘今按篇內皆作禘祫方誤也】祖宗【宗下方有廟字今按此等公家文字或施於君上或布之吏民只用當時體式直述事意乃易曉而通行非如詩篇等於戲劇銘記期於久逺可以時出奇怪而無所拘也故韓公之文𨿽曰髙古然於此等處亦未嘗敢故爲新巧以失莊敬平易之體但其間反覆曲折說盡事理便是眞文章他人自不能及耳方本非是後皆仿此】凡在擬議【在或作有擬方作疑】志切【切方作在今按官不及議而自言則作切爲是】獻懿廟主【廟或作之】祭焉【祭方作登詳上下文作登非是】宜毀之瘞之【諸本毀下或無之字或毀之下再有宜字今按上之字疑當作而】依遲【諸本遲作違方從閣杭蜀苑云新史與文粹作依違以意攺也甘泉賦徠只郊禋神所依兮徘徊招搖靈屖迡兮屖音棲迡與遲同皆徐行也顏曰言神久畱安處不卽去也】𨿽太【𨿽下方有爲字】其於【方作於其】父之【之或作子或並有子之字皆非是】去壇爲墠去墠爲漸而之逺【方無去壇去墠四字之逺作逺之今詳四字祭法本文之猶適也言漸而適逺也方本皆誤】合食則禘無其所廢祭則於義不通【其所方作所主義或作經或作禮今按此言若作別廟則不當禘於太廟又不當禘於別廟故云禘無其所若以無可禘祫之所而遂直廢其祭則於義又有不可通者故其說如此方本誤也】蓋以【以方作曰】傳於【或無於字】之神【或作神之非是】常祭甚眾合祭甚寡【眾或作頻方云新書陳京傳亦作眾今按韓公本意獻祖爲始祖其主當居初室百世不遷懿祖之主則當遷於太廟之西夾室而太祖以下以次列於諸室四時之享則惟懿祖不與而獻祖太祖以下各祭於其室室自爲尊不相降厭所謂所伸之祭常多者也禘祫則惟獻祖居東向之位而懿祖太祖以下皆序昭穆南北相向於前所謂祖以孫尊孫以祖屈而所屈之祭常少者也韓公禮學精深蓋諸儒所不及故其所議獨深得夫孝子慈孫報本反始不忘其所由生之本意眞可爲萬世之通法不但可施於一時也程子以爲不可漫觀者其謂此類也歟但其文字簡嚴讀者或未遽曉故竊推之以盡其意云】非所【所字疑衍】議有【議下方有爲字】

省試顏子不貳過論之目【目方作夫】不由【由或作曰】所謂【所上方有故字非是】自明誠者【或無自字】亦不【或無亦字】飲一【或無飲字】不然夫行【或無不然字或並無夫字】

與李祕書論小功不稅書【祕書官稱也或無書字而以祕爲人名及論作問稅下無書字者皆非是】以情責情【諸本上有是字方云鄭注無此語只云以巳恩怪之】不追【上或有而字】功服【功下或有之字】常服【或無常字】古之人【人方作時】各相【方無相字非是然各字亦疑誤】豈牽【豈下或有有字】慼慼【下慼字或作容】類有喪【類下或有於字喪或作服】稅者【方無者字】尢深【深或作甚】

太學生何蕃傳【方本作書云此文總於書類當從舊本今按此當作傳而入書類未詳其說伹其詞則實傳也況有諸本可從乎】廿餘年【諸本作二十餘年方從杭本作廿年餘又云蜀本作二十而余字亦綴於年之下按說文廿音入二十並也先合切三十之省便古文也考之國語有云行玉廿瑴者正作此字泰山秦碑亦云皇帝臨立卄有六年則又以四字爲句而以卄爲一字尢明白矣故公文多用卄字惟孔左丞碑尙以四言故可考如南海碑薛助教碑石本亦皆然但世人多不之見耳今卄從方本餘年從諸本】之升【或作升之】聞於【或無於字】名文【名下或有爲字】比肩立莫爲禮部【立下或有嘆字或有嘆字而無莫爲禮部四字】具全【具或作俱】請諭【或無諭字方作論】歐陽詹生【詹生或作生詹方本陽下注詹字下同今按歐陽詹生如史稱轅固生藥瑕公之類甚多不當作注】葬死【方從杭蜀本無葬字非是】水气【水下或有之字】無亦【或無亦字】

答張籍書人人【上人字或作眾今按人人乃眾人之義此篇下文及後與孟東野書別本歐陽詹哀詞皆有之然不見於他書疑當時俗語也】意吾子【或再出吾子字非是】意僕【方無意字】之見【之下或有所字】焉耳【焉或作者】得矣【得上或有所字或無矣字】之未至【未至方作不能或至下更有至之不能四字】人人【或無下人字說見上】裸裎【裎方作體】言不【或無言字】

重答推而【而或作之】徳者【或無者字】然後【或無此二字】下乃公卿輔相【乃或作及今按此言其下者猶是公卿輔相蓋微詞以見上自天子亦宗事二氏之意】書於吾何有【書於方作於書仍無吾字今按書於吾何有言無補也方本誤】窮也亦甚【方本窮作躬甚作窮皆非是甚又或作至】及乎【及或作至】雄亦未久也【方無也字】書者【句上或有爲字】後世【或無世字】其何【其或作又】商論【或無商字方云考張籍本書實有】好勝者然【好下或有已字或無然字】非好已之道勝也【或無此一語】所傳之道也【方無所傳也三字而道下有傳者二字屬之下句皆非是】無以【以方作所非是】張而不弛文武不能也【能字本皆作爲方云考之記實曰張而不弛文武弗能也弛而不張文武不爲也則此爲字當作能字乃是但李本云論衡嘗引此以辟董仲舒不窺園事正作爲字疑公自用論衡非用戴禮也今按作爲無理必有脫誤不然不應捨前漢有理之禮記而信後漢無理之論衡也況公明言記曰而無論衡之云且又安知論衡之不誤哉今據公本語依禮記定作能字】惡害於道哉【惡或作豈於下或有爲字一本作烏害其爲道哉】

第十五卷

書啟

與孟東野書【東野或作郊】吾心【吾或作余方從閣蜀本作吾除江湖予樂也一語余並同】其於人人【或無下人字說見前卷答張籍書或作他人非是方無此四字】與之處【之方作人】言無唱無【無上或並有之而字】行而【方無而字】與同【與方作以說巳見前】從之【從下方有今字之下方有人字云謝以貞元本定今按上語與世相濁卽是從今之人更著二字則贅而不詞矣舊書之不足據有如此者故特詳著其語云】其使【方無其字】於歸【於或作與方作以今按送楊少尹序亦有此語】春且盡時气向熱【方本盡時作時盡向作日今按方本無文理蓋其意信本而不信理好奇而不喜常故其所取每得乖戾暗澀之語𨿽此等無利害極分明處亦不能免是可嘆已】

答竇秀才【竇下或有存亮字】智愈【智或作身】辭雅【雅或作淸】書盈【書方作盡】循次【上或有若字】萬一【或無此二字】之舟【舟或作川】事左【左或作尢非是】其光【二字方作世】不曜【曜或作耀】請懇【請或作情】文章不足【足或作可】

上李尙書【李下或有實字】載拜【載或作再古字通用】尙書【或無此二字】如家【或無此二字】謹獻【謹或作請】

賀徐州張僕射白兔狀【或注建封字狀亦作書】皦白【皦或作全或作皎】安阜屯【方云屯名安阜如唐孟元楊董作西華屯是也今按下云得之軍田則此屯字乃屯田之屯也】屯之【屯或作田】弗逸【弗或作不】愈𨿽不敏【或無此一語】戎國名【戎方從閣杭本作我名下注絕句二字今按實我國名不成文理漢書衞靑傳討蒲泥破符離晉灼曰二王號也所謂戎國疑或取此】附麗【麗或作離】道也【方無也字】安阜之嘉名【阜或作附嘉方作喜又無名字安阜或作革附皆非是】伏惟閤下【方無閤下字】其有逆亂之臣未血斧鑕之屬畏威崩析歸我乎哉【諸本多如此嘉祐杭本亦然方本之屬作其屬屬下句析作拆云漢終軍傳野獸並角明同本也眾支內附示無外也殆將有解編髮削左袵而防化者又王褒講徳論今南郡獲白虎偃武興文之應也獲之者張武張而猛也公言蓋祖此今按嘉祐諸本之析二字文理分明方氏但據蜀本而不復著諸本之同異其所定又皆誤蓋其屬歸我事小不足言不若逆亂之臣歸我之爲大而可願也崩析亦不成文若用論語分崩離析之語則當從木若用史記折而入於魏之語則當從手二義皆通然旣有崩字則似本用論語中字也】不惠【或無此二字】防念【方從文苑以念爲合全無文理】黙黙邪【方從杭蜀苑作黙賀也亦不成文理】

上兵部李侍郎【蜀本注防字或作異非是】本好【好或作喜】山嶽【方從三本文苑作泰山與上下句不類非是】智益【智或作身】難爲聽而【難爲屬上句爲或作其則屬下句】內仁而外義行髙而徳鉅尙賢而與能哀窮而悼屈【方本仁下賢下無而字今詳此上下四句本或皆有而字者爲正或皆無之或上二句無而下二句有者亦通而方本必於其第一第三句去之使其參差齟齬而不可讀以爲古則不淳以爲今則不響不識其何意也】宜必【宜或作計】

答尉遲生【下或注汾字】愈白【或無此二字】古之道【或無此復出三字】取之【方無之字】

答楊子【方云此書答楊敬之淩之子也所謂逺其兄甚者謂誨之誨之憑之子栁子厚所爲說車者也】果於【於或作以】堯舜【舜方作帝】李七【或無七字】兄甚【下或有矣字】所以

【下或復有以字非是】其間【方無其字】

寄襄陽於相公【或注頔字】天保【保或作寶】移族從幷與京兆書【方從閣杭本如此云頔丗雄朔易時移羣從占數爲京兆人以書修敬於京兆尹李�劉夢得集有代李尹答書可考諸本或以從並爲徙並非也今按劉集代實答頔第二書也其曰移族從者頔與京兆書外別有移羣從書移非移居之移乃移文之移蓋始去其舊鄕故移書以曉其宗族羣從也】自庚【或無自字】人則【方作則人或無則字】悼栗【悼或作悸或作惶或作憚方云說文悼懼也陳楚謂懼曰悼陸士衡表五情震悼】區極【區或作樞】憚赫【或作變化方云閣蜀錄粹皆作燀赫字小訛也憚丹末切與怛同莊子聲侔神憚赫千里】子之言曰【或無之言字】云曰【云下或有言字】而隨【方無而字】然且【然下或有則字非是】

爲分司郎官上鄭尙書相公啟猥賜【猥或作俯方無今按言猥若俯者事上之禮無者非是】戰悚【悚或作栗】有厥誠須【方無厥誠字】煩黷【黷或作瀆字通用方作黙則訛矣又連下句讀之其誤益甚】出入【方從杭蜀本無入字今按出入漢人語多有之公作襄陽盧丞志亦云出入十年方誤矣】計較【較或作校】於已【方從閣本無於字非是】俯加憐察【閣無俯字錄無俯察二字俯或作特今按得失之意已論於篇首矣】

爲河南令上畱守鄭相公啟伏念【方從三本無伏字】宜止則止【方止字並作爾按對上句行字義當作止方本無理不詞今攺從眾】受容受察【閣杭本無受容字亦非是】外於【方從三本無於字非是】淩駕【方云字見選沈休文論】當嫉【下或有矣字】杖之【方從三本無之字非是】未過【未下或有至字或作不至過】長者【方從三本無者字非是】疑於【方無於字】小人受私恩良久【受私或作私受今按私受非是然此七字爲句語亦太煩又下語便有私恨字不應重復如此疑此私字是衍文也】得一事爲名可自罷去【方從閣本名字在罷字下而名字下更有一罷字杭本無名字可自作自可亦無下罷字今按此句諸本皆不可讀但別本作得一事爲名可自罷去比閣本只移一名字去一罷字比杭本但增一名字倒一自字而文義通暢略無凝滯今從之又按此二書誤字尢多而閣杭蜀本又爲特甚不知何故如此大抵公於朝廷或抵上官論時事及職事則皆如公狀之體不用古文奇語此二篇亦其類也竊意讀者厭其無奇而輒攺之故其多誤至此云】

第十六卷

書

上宰相獻書【下或有於字方云時宰相趙憬賈耽盧邁也】之矣【矣或作也】然盛也【或無也字】曰百朋【或無百朋二字】賜之【賜或作錫之或作以】載載也【或作載者載也或作載者舟也或作載舟也】之心【或無之字】然則孰能長育天下之人材將非吾君與吾相乎【或無孰能以下十七字方云歐本云存此則與後相應然亦無孰長人三字則非是】其職【職或作所】而起【或無而字】與正【與或作興】之宮【宮或作宅方云一畝之宮本儒行語公苗蕃志無宮以歸今本亦誤今按二字無大利害公用儒行語亦或有之然謂其專用宮字而不得更用宅字則固矣】之謂【之下或有所字】十年【年上或有一字】古之君子【之字或在君子下或子下別有之字】得志【志上或有其字今疑志字衍】而君【或無而字】富貴【或無貴字】沒於【沒或作役方云國語重耳不沒於利注沒貪也】一其致【或作其致一】讓其【其上或有於字】廉於【於下或有其字】之化【方無之字】則勸【則方作其疑當並有則其字】謂也【也方作矣】旁求【此下方有儒雅字雅亦或作士】家不【家下方有之字】從順【從方作俗今按後卷與馮宿書云委曲從順向風承意則諸本作從順者固韓公常用之語也方本語意拙澀非是】方聞【聞下或有今字】稍進【進下或有者字】惟恐聞【惟或作之或無惟恐二字】書進【進或作上】而宰【或無而字】而爵【而或作天下又有子字】書於【方無於字】所歸【所下方有依字】不敢【或無敢字】冀辱賜觀焉【或無冀字或作伏垂賜觀焉】

復上向上【方無向字】逃遁【方無逃字】仁之【仁或作人而之下有救字仁或作人而下無之字今按此若作人之救則正與下句全字爲對而下文再疊其語亦以二字相對但覺其語差凡故今且從方本】愚不【愚上或有其字而愚下有也字也又或作甚或有其字而無也甚二字】見之矣【矣方作歟】不救【不下或有之字】謂愈【下或有曰字】材能不足【材方作才能不或作不能而無足字】賢相【或無賢字】固在上位者之爲耳非天之所爲也【者下方無之字句下無也字或無之耳非也四字之爲耳或作爲之且皆非是】使及【或無此二字】無間【間或作聞或作問】憐焉【憐下或有察字】

復上輔相【下或有也字】其急【或無其字】三捉【捉或作握】姦邪讒佞欺負【方木姦下有人字無欺字非是】之在【或無之字】托周公【疑此周公字當是國字】不得【不上方有以字】讒佞欺負【方無佞欺字】至比【至或作如】餘日【或作日余】閤下其亦察之【或無此六字】之魯之齊【之下或並有於字】則去之宋【方無則字】惟不【惟下或有恐字】威尊【或作尊威】無已【巳方作文非是】

答侯繼開足【開或作聞】皆以【方無以字今按以已通晉宋人書帖多用以字】𨿽欲【欲或作復】之意【方無此二字】行自【行或作亦今按行疑當作復】方當【當或作將】伏隩【隩或作奧】時世【或無世字】方藥【方無此二字】子者【子下或有事字者下或有也字】吾今【或無今字】謂我【方無我字】之退不爲進之進不爲退【或無兩之字不爲方並作爲不】月十日【三字或只作旬】我謝焉【方無我字此下或有愈再拜字】

答崔立之以至【方無至字】者也【方無也字】之於【或無之字】得矣【得下或有之字】何子之【方無之字】自明【或作明白】賦詩【或作詩賦】司者【或無者字】退自【退下或有因字】所就【方無所字】相如【或無此二字】進取者【或無進者字】五子【五或作數】生於【生或作出】具裘【具或作完】窮孤【或作孤窮】工人【或作良工】見知【方無見字】兩刖【或作刖兩】不爲病【不上或有而字病方作痛或作疾】再克【克或作刖下同】後進【進或作振】尢非【方作非尢非是】足下無爲爲【或無足下字或無下爲字或並無二爲字】邊境【境或作地或無境字】究其【或無其字】之終【之下或有所字】之刑【刑或作形】信於【信或作伸】之狂【或無之字】

答李翊六月二十六日【或無此六字】而恭【而或作之非是】其外【外或作余非是】宮者【下或有也字】焉足【焉或作烏】言者【或無者字】取於人【或無於字三語同】言者則無【者下或有邪字非是】其至【至或作志】餘年【方作年餘】兩漢【兩或作秦】於人【下或有也字】以爲喜【上或有心字下語同】然後【後或作後】之源【源或作府下無絕其源亦作無虛其府】器邪【或無邪字有則時用焉四字或並有邪字】施諸【施或作垂】無足樂也【也或作乎】古者【古下或有人字】

重答翊【答下或有李字】入於【入方從杭本作人非是】行於【方從三本無於字非是】余之【余或作愈】其思【上或有求字】及邪【邪或作也】屬有【或無有字】不果【方無果字】

代張籍與李浙東【或作浙東觀察李中丞或注防字】寓書【寓或作獻】察使【或無使字】得專【方無得字】友也【上或有朋字】言之【方無之字】不聞【或作未嘗】已後【巳或作以】退自【退下或有而字】其人【人或作身非是】奮曰【曰或作目非是】所能【或無所字】十萬【十方作百】能別是非【能下或有計字是非方作非是】出心中【方無下二字】知見【或無見字】致之【致或作置】善於【於或作爲】進其【其或作籍】敲金擊石【方云校本一云敲當作敵唐人多使敵字如盧仝詩敵金摐玉擊或作拊或無之今按方說敵字甚怪所引盧仝詩當亦是誤本耳】盲者業專於藝必口【諸本專字在必字下今從文苑但文苑必作也而下缺一字疑是精字更詳之】籍儻【或無籍字】比並乎【或無比乎二字今按並字疑衍】幾其【或無其字】之賜【下或有也字】裁之【或無之字】

答李秀才【李下或有師錫字方注圖南字】庸眾人【或有復出庸字或作庸庸之眾】元賓旣沒其文益可貴重【杭本無旣沒以下八字非是】所與【與方作以今按方以以與可通用故從杭本作以然孰若從諸本之爲正邪】文辭【文方從閣杭本作命云元賓所命意於詞也今按此文詞指李生所作耳非謂元賓之詞也正使實謂元賓之辭作命辭亦無理】甚矣【矣或作乎】與吾【與或作歟非是】

答陳生【下或有商字或注師錫字】有見其【或無有字今按有字或當在其字下】蠢焉【焉或作然】順乎【閣杭本無順字非是】已果不能人曰能之勿信也【方從閣杭本無果至也十字文錄並上己字亦無今按此閣杭本之謬全無文理而方信之誤矣】後乎【上或有而字】行也【上或有文字】旨甘【或作甘旨】道也【道下或有者字非是】愈猶【猶或作獨】見焉【見下或有知字方云見胡甸切公時爲博士也】

與李翶【與或作答】辱足下書【或無足下字】下將【方無將字】下謂【謂上或有誠字】京城【城或作誠】僕之有【之下或有所字】驅而【驅方作執今按作驅卽屬下句作執卽屬上句詳下文亦有復驅之使就其故地之文而持守執三字語太繁複故當以驅爲正】加長【加上或有已字非是】不以【上或有得字】知我【或無我字】所資【方無所字】所從【從或作縱】今天【或無今字】安能【方無安字】願爲【爲或作如】飽而嬉【或作渴而飲方從杭本嬉作悲云悲者悲其不得所從故也皆非是】所愛【所或作其】者少【少上或有尢字非是】不知【下方有於字】猶多【猶或作尢非是】豈樂【或無豈字】孔子【上或有昔者字】有聖【或無有字】之依【方無之字】此【方從杭本作此今按此與與孟東野書春且時盡相似說已見於彼矣】

第十七卷

書

上張僕射愈之【或無之字】忘其【忘或作望非是】喪失【喪或作哀或校作衷皆非是】必將【或無將字】而夜【或無而字】取者【或無者字】下矣【矣或作也】所教所受教【諸本皆如此閣本教作命方從杭蜀苑所教作受命所受教作所以受命云考孟子上語當作受命今按依孟子則上語不當有受字下語不當有以字而二命字本皆作教童而習者皆能知之不知方氏何據而云考孟子上語當作受命也】而愛其君者而忘其君者【文苑而愛作而能愛而忘作而不愛二語並無者字】此言進【方作言此言或作言此事】終酉【終方作中】聞執事之【或無執事之三字】好士也【好或作待杭蜀文苑只此句有也字余並無今從之】依歸也【閣本惟此句有也字余並無今從之】賢能【方無賢字】以禮如此【此下或有茍如此三字】所屈【方無所字】知已知已【或無復出二字】哀其【哀下方有察字按下方合有察字此不當有】

答胡生【或作胡直均方注直均均或作鈞考登科記直鈞貞元十九年進士也】斯須【或作頃渴或作傾渴皆非是】當之【當或作答】有益【有下或有所字】利其求【方無其字今按後卷答陳商書云文𨿽工不利於求則此其字亦當作於】語於【語方作謂】尢佳【佳或作嘉方作加】

與於襄陽【與或作上】士之【上或有夫字】先達【達或作進】未嘗敢【上或有而字】抱不世【抱方從閣杭蜀本作苞云文選包多作苞陳實碑所謂苞靈曜之純是也蜀世下仍有出字文苑有出人字今按韓公未必固用選語且從諸本作抱】而獨【方無而字】而未【或無而字】將志【將或作其】有言【下或有曰字非是】之享【享或作宴】而事【或無而字】禮焉【焉或作哉非是】以語【方云以與義通】

與崔羣百千輩【方無此三字今按諸本及詳文勢皆當有此三字但不知指何人而言耳】無事【或無此二字】外患不入【患或作達方無不入二字皆非是】下者【或無者字】所與【或無此二字】悔之不可【之下或有亦字不可或作可乎】諸淺【諸或作此或無諸字】仰服【服或作伏】言行【言方作百非是】瑕尢【方無尢字非是】自明【或作明白非是】以爲【方無以字】所好惡【好惡或作法非是然本字亦未安】伏其【伏或作服】之耳【或無耳字】之食【之下或有於字】於吾【或作吾於非是】無所【或無所字】則旋【旋或作旅非是】意竟【或無意字非是】崔君崔君無怠無怠【或作崔君無怠崔君無怠】潁之【之方作水】亦白其一【亦或作已或無一字】須【須方作鬢】小兒女滿前【或無小字或無女字滿下或有眼字】能不【方作不能非是】

與陳給事【陳京也】於【或無於字】益尊【或無益字】日隔【或無日字】以不專【方從杭本不下有辱字非是】忌者【或作忌始生非是】愈之【愈下方有也字非是】若加其新也【上或有其字下或有矣字下句亦然皆非是或又疑加當作嘉乃與下文閔字爲對】屬乎【屬或作厲方從文苑云屬猶附屬連屬之屬決非厲字也】其愚【愚或作言】其情【其方作於】以示【示或作不盡】爲復【爲下方有文字】巳下【下下或有賦字非是】揩字【或無字字】其意【意或作言】

答馮宿安得【方無得字】絕久【諸本下有矣字方從閣杭本云漢武紀夷狄無義所從來久語自此也今按矣字有無無利害姑從方本但未有以見其必用漢紀中語而決無此字耳】僕居【僕或作並方無僕字或無居字】思之【或無之字】有以獲【獲或作服今按二句皆云獲罪於人恐有誤字作服亦無理疑上句人字或是天字更詳之】𨿽造【造或作居】已來【已或作以】而易【方無而字】向風【向或作望】且不【且下或有懼字】可如【或無可字】車拜【車下或有而字】吾過【或無吾字】忘也【下或有愈再拜字與衞中行書同或作頓首】

與衞中行一二【方無二字】爾也不敢當不敢當【或無下六字】能謀【方無能字謀下或有與字屬下句】福爲幸【爲下方有不字非是】吉小【吉下或有而字】賢不【賢方作仁】之善【或無之字】而居【而方作於非是】

上張僕射事課【課或作陳】故哉【閣杭蜀本如此而方但從諸本哉作也今以下兩句推之作哉近是蓋此非至故哉十五字當作一句讀之乃得其意或者又云哉字恐是邪字聲訛爲也今作邪字讀之文理尢順】感心【心上或有人字】危墮【墮或作墜下同】之事【或無之字】骨筋【或作筋骨】決矣【諸本皆如此方從杭本無矣字今按上句有矣字此句亦須有矣字語勢方殺杭本只是偶然脫漏不謂後人信之過甚而使韓公爲是歇後不了之語也今當以諸本爲正】胸臆【臆或作腹】𨿽豈【𨿽或作惟】一端【方無一字】

與馮宿論文【或無論文字】初筮【筮方作仕】何得【何下或有有字或有有字而無得字】則人必以【則或作卽方無以字】人亦【上或有卽字】大怪之【方無之字】俗下文字【文字方作者】則人【方無則字】直何【直或作眞】今世【方無今字】然以【以或作而】之言【或無此二字】爲雄【或無爲字】此未【未方作不】其師【或無其字】疑耳【耳或作矣】年長【或無年字】幾乎【幾下方有至字】於時也【此下或有未知果能不叛去乎八字又或疑此句上有然字意無所承恐所增多八字當在然字之上未知是否】久不【久下或有而字非是】

與祠部陸員外【或有薦士字】足迹【或無迹字】陞乎【陞或作升】下之事【事或作士方云謂有待而爲則事字爲當】知誠【誠或作識】疑矣【方無矣字】言已【巳或作矣或作也】於野【方無此二字】其耕之暇【方作非耕之時或作其暇之時】西京【京或作漢或作漢西京】邪佞詐妄【方作邪妄詐僞或作邪妄詐佞】其日已久矣【方無矣字或作爲日巳久】有材【材方作行今按賢卽是有行方語爲贅】而能【方無而字】語之【語或作論】有成【方無有字】張苰【苰或作與登科記同】與解【與或作以】亦幸【或無亦字或無幸字】舉人如此【方無如此字】蔑蔑【或作蔑然】謀行【上或有與字】第十八卷

書

與鳯翔邢尙書【或作京西節度使邢尙書方亦如此而無下三字邢謂邢君牙也】豈負明【上或有是字】洸洸乎【或無此三字】或願操【或無或願二字】河湟【湟或作隍】蓋亦有說【或作亦蓋有其說非是】日逺【或無日字】賢者至亦以千金與之【亦方作又杭本無此九字非是】日逺【日或作亦】得士【得或作待】此而巳【巳下或有矣字下句同】固巳【方無固字】果能【能或作行】功徳【下或有矣字】布衣之士也【上或有固字或無也字】常以【常或作嘗】及至【方無至字】而不能去【方無而字能下或有速字去或作進或作不敢遽進】之際【際或作下】進者【進下或有謁字】誠以左右無先爲容【誠或在容字下容下或有也字方無以左至容七字皆非是】先此【先下或有陳字非是】書序【書下方有陳字非是】之意【之下或復有之字】其無以【或無其字或無以字洪氏年譜云公以貞元八年壬申二十五嵗中第十一年乙亥二十八嵗上宰相書求官不得而歸出潼關作二鳥賦又據程致道說旣出潼關因遊鳯翔上邢君牙書今按程說大誤蓋賦序言五月過潼關而此書言六月至鳯翔潼關在長安之東鳯翔在長安之西相距六百餘里豈有五月方東出潼關而六月遽能復西至鳯翔之理此書決非此年所作必是八年以後十年以前嘗至鳯翔而有此書及岐山下等詩也】

爲人求薦遇之【遇方作過】假有【方無有字】足云【下或有耳字或有爾字】若某等比【若下或有千字而無比字或無等字】其知某如何哉昔人有鬻馬不售於市者知伯樂之善相也從而求之伯樂一顧價增三倍某與其事頗相類是故終始言之耳【諸本皆如此方獨從閣杭本以其知某如何哉爲其如某何哉而無昔人以下四十三字今按此書本爲人求薦而杭本曰執事其如某何哉則似決以其人力不能薦巳矣故諸本或作執事其知某何如哉語意似協而亦未有懇切必求之意又無結末收拾之語故又繼以鬻馬之說文意方似粗足然亦重復無奇文意首尾不甚通暢恐尙有脫誤處更詳之】

應科目時與人【或作與韋舍人】匹儔【匹方作比】於天【天下或有地字】十八九矣【或無十字而矣作年方從謝本云唐舉子禮部及第例須守選選未滿或就制舉或書判拔萃方獲出仕此書謂其不及水蓋尋常尺寸之間是專指宏詞試也言世之嗤笑者十而八九乃上宰相書所謂得其所者爭笑之是也本多作八九年其義非也】轉之淸波【轉方作輸或作轉致之波濤】而且鳴號【鳴或作呼鳴下或有且字或作而鳴且號】

答劉正夫【正或作嵒方云此書謂賢尊給事者劉伯芻也伯芻三子寛夫端夫巖夫無名正夫者故蜀本刋作嵒豈正夫卽巖夫邪今且從舊】凡舉【方無凡字】輩名【名上或有之字】是爾如是而巳【諸本無爾如是字巳下有矣字謝校矣作爾或作耳】沈浮【或作浮沈】後進【或無進字】要若【或無要字】不自【方無自字】顧常【或作必當常或作當】何如【或作如何】

答殷侍禦【方云殷侑也或注銜字非是】月亡【月或作日】人【句】前【或作前人非是】休假【假或作暇】綣綣【或作拳拳】奚辭【辭或作詞】

答陳商【方云唐志有商集十七卷】知識【知或作智】且諭【且方作具】於齊者【方無者字】律呂【諸本皆如此方獨從閣杭本以二字爲宮字云國語琴瑟尙宮鐘尙羽重者從細輕者從大今按方氏所引國語是也然凡作樂者八音並奏而其一音之中大者爲宮細者爲羽莫不皆有五聲之序又以六律六呂節之然後聲之大細得其次第而不差書所謂聲依永律和聲而八音克諧是也其曰琴瑟尙宮者非謂琴瑟只有宮聲也但以絲聲太細恐其揜於眾樂而不可聽故大其器使其聲重大而與眾樂相稱耳其中固自有五聲而聲必中律呂也方意似以琴瑟專爲宮聲而不用他律呂者故特取此誤本耳今從諸本】鼔瑟𨿽工【諸本如此瑟字句絕方獨以鼔爲瑟而爲句絕其下瑟字乃屬下句曾本上亦作瑟而下作之皆非是】求齊也【求齊或作竽或無也字皆非是】此世【下或有也字】道於此【方無此字】𨿽工【𨿽或作誠或𨿽上有誠字】言之【方無之字】

與孟尙書愈白行官自南回過吉州得吾兄二十四日手書數番忻悚兼至未審入秋來眠食何似伏惟萬福來示云【或無吉州二字下云被吾兄二十四日�示披讀數番方從閣杭本無行官至來示三十八字但云惠書今按閣杭乃節本諸本乃其本文今從之】信奉釋氏此傳之者【方從閣杭蜀本無信此傳之四字】無可與語者【無下方有所字無與者字】要自胸中無滯礙以爲難得【諸本皆如此方從閣杭蜀本刪胸中無滯礙五字自又或作且今按此書稱許大顚之語多爲後人妄意隠避刪節太過故多脫落失其正意如上兩條猶無大利害若此語中刪去五字則要自以爲難得一句不復成文理矣蓋韓公之學見於原道者𨿽有以識夫大用之流行而於本然之全體則疑其有所未睹且於日用之間亦未見其有以存養省察而體之於身也是以𨿽其所以自任者不爲不重而其平生用力深處終不離乎文字言語之工至其好樂之私則又未能卓然有以自拔於流俗所與遊者不過一時之文士其於僧道則亦僅得毛幹暢觀靈惠之流耳是其身心內外所立所資不越乎此亦何所據以爲息邪距詖之本而充其所以自任之心乎是以一旦放逐憔悴亡聊之中無復平日飲博過從之樂方且鬱鬱不能自遣而卒然見夫瘴海之濱異端之學乃有能以義理自勝不爲事物侵亂之人與之語𨿽不盡解亦豈不足以蕩滌情累而暫空其滯礙之懷乎然則凡此稱譽之言自不必諱而於公所謂不求其福不畏其禍不學其道者初亦不相妨也𨿽然使公於此能因彼稊稗之有秋而悟我黍稷之未熟一旦翻然反求諸身以盡聖賢之蘊則所謂以理自勝不爲外物侵亂者將無復羨於彼而吾之所以自任者益恢乎其有餘地矣豈不偉哉】自各【或無自字】禍祟【祟或作福】昭布森列【布森方作森布今按公進平淮西碑狀亦有森列字可考】亦且惑矣【或作非大惑歟】子云【子下或有有字】聖賢之道不明【或復出此六字】云云【云或作曰】以至【至方作竢非是】其經【或作經書或下有書字】尙皆【方無尙字或作皆尙】崇仁【崇方作貴上又有知字今按上文有知字下文有貴字方本皆非是】向無【向方作茍】漢氏【方無氏字】甚矣【甚方作耳】而粗【而或作且】

答呂醫山人僕者【方無者字】爲書各自名家【方無書各自名四字非是】不貫【貫或作實】熟乎【乎或作邪】趨是【趨下或有其字】主意【方從閣本意下有在字云意在謂意之所向也左氏晉君少安不在諸侯趙穿有寵而弱不在軍事漢書王莽意不在哀義祖此也今按但如諸本語意巳足不假在字爲奇也政使能奇亦復幾何而巳不勝其贅矣此近世所謂古文】

【者之獘而謂韓公爲之哉恐閣本初亦失誤而方乃曲爲之說以誤後人故不可以不辧或者又疑在亦艸書者字之誤更詳之】衣破【方無衣字】系麻【系上方有腳字】意者【下或有也字】阿曲【方無曲字或作效俗或阿上仍有效字或作效阿俗】

答渝州李使君【或注方古二字】書【或有狀字】連辱【方作辱連紙】欽想【方本上有重字】於人【於下或有古字】知感【知上疑脫一字】有言可信【信或作伸或無望字方云信音伸今按眾本皆未安疑本用易有言不信之語若作言有可信而讀如字則其義通矣更詳之】黙黙【方無復出黙字】去心【或作忘去其心】期之無已【或無此四字】捐罷【捐或作止今按此二字疑衍又按此書題一作狀故其詞亦用俗體不甚作文】

答元侍禦棄去【棄或作亡】史氏【氏方作事非是】抗直【抗或作伉】附書【附字疑衍蓋濟自合立傳不應言附書也】標白【白方作目】

原本韓集考異卷五

欽定四庫全書

原本韓集考異卷六

宋朱熹撰

第十九卷

書序

與鄭相公書【鄭餘慶時鎭興元】孟之【孟下或有氏字】諮報【諮或作咨】與袁相公【袁滋先鎭襄陽後鎭荊南不知此書的在何時也】可與【與或作以】篋櫝【篋或作匱】少闕【方無闕字】

與鄂州柳中丞【公綽時觀察鄂嶽】巢窟【或作窟巢】語難【方云此用莊子語杭蜀本作難語非】日令【日方作月】防集【或無二字】而在【方無而字】良食【食或作用非是】之徒之心【或無之徒二字方無下之字】

又一首圖議【圖或作國非是】眞能【眞或作直非是】單進【或無單字】眷惠【下或有賜字】旬歲【歲或作月】召募【召或作占】

答魏博田僕射愈防免防恩攺職事【諸本無防免二字方從閣本今按免者防田之庇而得遣免也連上文爲句防恩者上之恩而攺職事也連下文爲句】求因閒【或無求字閒或作閒今按此謂求楊書記因田之閒爲述巳意也】

與華州李尙書【呂本作絳方云以史考之絳以元和十年二月出刺華州又公與絳同年故曰久故蜀本注實字非是】比來【比或作夜】伏防【方無伏字】比者【者或作倫】兒女子【或無子字方云史記非兒女子所知爲兒女子所詐當有子字】不宜【或無宜字】

京尹不臺參答友人【或作與友人論京尹不臺參書】察使【或無使字】亦是何典故赤令尙與中丞分道而行何況京尹【方云呂丞相本攺定此十九字綴於事須臺參之下仍於卻不如下添中丞二字洪慶善云今本顚倒不可讀當從唐本不知洪所謂唐本者何本也閣杭蜀本只同今文姑以闕疑可也一曰不用臺參已下當再出臺參二字義亦自通今按二說皆未安後說𨿽差勝然文意似亦未足當闕之以俟知者】自修報狀不得【或作不及自修報或作不及修報狀】照察【照方作昭今按唐人書帖用照察字亦多】

送陸歙州詩序【或無詩字或作送陸員外出刺歙州詩並序方云陸傪也洪云一本自此下爲第二十卷

】能咸【咸或作或而屬下句方從閣本作咸而屬上句今按莊子有周徧咸之語方本得之】先一【諸本上有謂字方從閣本云杭本訛咸作或然尙無謂字蜀本始作或爲今本易爲作謂訛轉甚也】我衣之華兮我佩之光陸君之去兮誰與翶翔【諸本如此方從�杭本光翔下皆有兮字去下無兮字今按古詩賦有句句用韻及語助者賡歌是也有隔句用韻及兮而兮在上句之末韻在下句之末者騷經是也有隔句用韻而上句不韻不兮下句押韻有兮者橘頌之類是也今此詩方本若用賡歌之例則華光有兮而不韻其去字一句又並無也若用騷經之例則光翔當用韻而不當有兮華𨿽可以有兮而去復不可以無兮也若用橘頌之例則下三句爲合而首句不當有兮也韓公深於騷者不應如此蓋方所從之本失之也今定從諸本以騷經及賈誼弔屈首章爲例若欲以橘頌爲例則止去方本首句一兮字尢爲簡便但無此本不敢以意創耳】

送孟東野鳥鳴【鳥下方從閣本有獸字非是】推敓【敓古奪字本或作奪】又其精也【方從閣杭蜀本去又字而取下句尢字足成一句不成文理說見下條】尢擇【按上文巳再言擇其善鳴者而假之鳴矣則此又言人聲之精者爲言而文詞又其精者故尢擇其善鳴者而假之鳴又字尢字正是關鍵血脈首尾相應處方以三本之誤遂去又字而以尢字屬上句不惟此句不成文理又使此篇語無次第其誤尢甚今悉正之】其在【在下或有於字】假以【假下或有之字】弗能【弗方作不而無能字】之辭鳴【辭或作說下或有於楚二字方雲莊子防人防梁地也且辭楚威王之聘未嘗仕於楚也】其下【方無其字】然亦未嘗絕也【諸本皆有此句方從閣本刪去今按有此一句文意乃足閣本脫也】善者【善下或有鳴字】以浮【浮方從諸本作淳惟蜀本及文苑作浮今按此數句皆言魏晉以下文章之病不應用淳字以美之諸本皆誤】數以急弛以肆【諸本皆如此方從謝本刪去二以字今按自其聲至此四句當爲一例其第二第四句古本偶皆脫一字而方必從之遂使句之短長參差不齊而不可讀正與上李防書相似其意以爲必如是然後爲古而不知所謂古者不在是也】亂雜而無章將天醜其徳莫之顧邪何爲乎不鳴其善鳴者也【諸本如此方從閣本以亂爲詞又從閣杭本刪去將天以下十九字今按方本極無理蓋因亂而誤爲辭又因辭而轉作詞耳今當攺詞爲亂又補十九字文意乃足】魏晉【方作晉魏】於古【或無古字非是】氏矣【方從閣本無此二字非是】鳴信善【方無信字或作善鳴皆非是左傳云克巳復禮仁也信善哉公𨿽未必用此語然亦偶合也】則懸乎天【方從閣杭蜀苑則下有有字非是若果有有字卽天下當有者字更詳之】釋然者【釋或作懌然者方作者然云顧命王不懌或作不釋釋猶�釋也按嘉祐本作不釋然者其語本出莊子方與或本皆誤也】以解【方無以字非是】

送許郢州【或作送許使君刺郢州序仍注仲輿二字或作志雍樊云志雍安陸許氏貞元九年進士終監察禦史】於公【或有頔字】大要【下或有也字】名問【問或作聞】喜不【諸本無喜字方從閣杭蜀苑得之】不世【世下或有出字出下或有羣字】賦愈【賦方作怒以上下文考之非是】其賦【方無其字以上句考之非是】以獨急【或無以字】其前之言【方無之字非是今疑其字當作某】能信【信方作從以上文考之非是】

送竇從事甌閩【甌方作越以下文重出越字考之非是或無甌字亦非】百越【越或作粵】海敵【敵一作歊气上烝也方從閣苑作敲云敲橫擿也謂鉅海敲蕩其南也今按敲微扣也字書訓以橫擿而漢書注又訓擿爲發動蓋不以杖末奮擊但以杖身微扣而發動之所謂橫擿也海之爲物最鉅其所震蕩豈微扣之謂邪閣本蓋誤而方必爲曲說以附之殊不可曉作歊亦非是但當作敵乃當抵對捍之意與上句隔字正相對也】風气【气方從閣蜀本作俗今按上文島居卉服巳見其民俗之陋因又言此以見其風气之惡自是兩事故下文云民俗旣遷風气亦隨也閣蜀皆誤】古昔【古方作在非是】厲疫【疫或作疾】瀕海【方云瀕濱也篆文無濱字漢志瀕南山又瀕河十郡只用瀕字】加於【方作如其今以上文考之此當言其气俗旣變生物益蕃之意若云固如其初則卻是末曽變矣方本非是】人之之【諸本無復出之字�從閣杭蜀苑得之】若東【若或作如】帝臨【下或有禦字】知我【我或作巳】行之逺【文苑如此諸本之或作於或作我於行逺方無行之二字皆非是】貽周【上或有其宗二字】

上巳日燕太學聽彈琴詩尢也【尢方從閣本作光】官屬【方無屬字】武公【下或有少儀二字】與與【或作愉愉方從杭蜀本云詩我黍與與淮南子善用兵者陵其與與與皆音余今按論語有此全句】儒一【或作一儒】以升【以或作而】有得【有下或有所字】

送齊皥下第【皥或作皥方云考唐宰相世系表當作皥】其上之人【下或有也字或無之人二字有也字】故上之人【或無故字或無之字】詳而明而【方從閣杭蜀苑無詳明二字】而謂【或無而字】敢舉【方無敢字】眾之【眾下或有人字下同】若然【然或作是】烏虖【方云烏虖猶嗚呼也古文於乎烏虖嗚呼皆一義或作於是乎非是】爲有【方無爲字】爲人向道【諸本皆同但向或作鄕耳方從閣苑以人爲仁殊無文理蓋所謂人者指應舉者而言爲之作向道者謂指引其道路所向如公之於侯喜�雲長之徒是已其作鄕者亦音向如兵書所謂以鄕人爲導者音義皆不同也】其親【其下或有所字】之兄【方無之字】於南【方從杭苑於下有鎭字云閣本無今按齊映以貞元七年由桂管攺江西是時洪州只爲江西觀察使至咸通中乃有鎭南之號耳杭苑皆誤】其枉【其或作豈方從閣杭蜀本得之】旣至矣【方作旣不得志矣今按上文曰我之未至也下文曰我未也則此作至爲是】我未【未下或有至字】

送陳密歸覲【覲或作拜】獲選【獲下或有其字】將以【方無以字】其容【其下或有儀字非是】誦其習其【或並無其字】

送李願歸盤谷【方云此序貞元十七年作公年才三十四耳】盤旋【諸本下皆有旋字洪氏石本杭本同或作桓方從樊氏石本閣蜀苑刪去今按兩石本不同說見下條】友人【諸本及洪氏石本皆作友方云樊氏石本作有今按校此書者以印本之不同而取正於石本今石本乃又不同如此則又未知其孰是也然以理推之則作有者爲無理故今特詳著之以見所謂石本者之不足信也】施於【諸本於作於方從石本】喜有賞怒有刑【文苑賞作賜樊氏石本無此二語】天子【諸本天子作主上方從石本】之所【諸本皆有所字方從石本刪去下文於時者之所爲也同此】望逺【諸本如此方從石本閣苑作逺望】之安【蜀本及洪氏石本之作所方從苑粹樊氏石本作之今按此二石本不同又足以見所謂石本者之難信矣然以理推之作之爲是諸舊本亦多同者】有譽有樂【諸本並有有字方從石本無】穢污【方從諸本作污穢今用石本攺】不羞【樊本不作弗】刑辟【樊石本辟作法】可以稼【諸本作惟子之稼方從石閣如此】可沿【石閣杭本沿作湘方從蜀本云洪氏以爲作湘者石本磨防或以閣本意之也然此文自如往而復以上皆二語一韻以稼葉土此類固多以容葉深以詩七月易恆卦小象考之亦合古韻獨湘不可以泉葉按公論語筆解以浴於沂作沿於沂政與此沿同義今只以沿爲正今按方以古韻爲據舎所信之石杭閣本而去湘從沿其說當矣然必以筆解爲說又似太拘今世所傳筆解蓋未必韓公本眞也乂按洪云石本在濟源張端家皆缺裂不全惟可濯可湘一句甚明又與方引洪氏磨滅之說不同不知何故姑記之以竢知者然其大歸只爲從湘字耳政使�然亦不足取其說詳於下條云】無殃【殃方從洪校石本作央又云樊本只作殃然閣杭蜀本皆作央王逸注離騷云央盡也巳也方又云此文如叢作藂俊作�時作旹皆石本字也今按作殃於義爲得又按此篇諸校本多從石本而樊洪兩石巳自不同未知孰是其有同者亦或無理未可盡信按歐公集古跋尾云盤谷序石本貞元中所刻以集本校之或小不同疑刻石誤然以其當時之物姑存之以爲佳玩其小失不足校也詳公此言最爲通論近世論者專以石本爲正如水門記溪堂詩予已論之南海廟劉統軍碑之類亦然其謬可考而知也】呵禁【禁或作禦】飲則【則或作且又汪季路書及先生書其後見卷末】

送牛堪【此篇或在後卷之首萬從閣杭蜀本置此】其門【或無其字】其將【或無將字】

第二十卷

序

送董邵南【或有遊河北三字】古所云邪【古方從閣本作吾云或作聞而無邪字今按篇首云古稱多感慨悲歌之士諸本作古所云語乃相應作吾所聞猶爲近之而語勢巳微舛矣若曰吾所云則都無來歷不成文字必是謬誤無疑也然此篇言燕趙之士仁義出於其性乃故反其詞以深譏其不臣而習亂之意故其卒章又爲道上威徳以警動而招徠之其防微矣讀者詳之】

贈崔復州丈夫【上或有大字】茍有【方無此二字或無有字】州【句】縣【州或作前或有復出縣字皆非是】崔君之仁【上或有愈以爲三字】

贈張童子【子下或有兵曹二字】大說【或無大字】之老【二字或作者】二百之列【百下或有人字】洛師【師或作陽】及鄭【及方作反云此序疑作於鄭序云愈與童子倛陸公之門人是童子以貞元八年升於禮部又二年拜衞兵曹蓋十年也公十年曽往河陽省墳墓見祭老成文序當作於此時童子豈或鄭人邪今按反字諸本多作及字蓋自洛東出便可至鄭今以北過河陽故九月始及鄭童子未必爲鄭人也】聞人【聞或作文】五都【方云五都當謂雍陜虢蒲洛】羣吏【方從閣苑如此云蜀本訛作郡吏今本並訛吏爲縣其失逺矣】與長【與或作於】之禮焉【方無之字】贈與處【與上或有出字非是方云禮子路去魯謂顏子曰何以贈我顏子請曰何以處我�不當有出字也】

與浮屠文暢儒名【方作名儒非是】問之名則非【之或作其】校其行而是【而或作則】浮屠師【方無此三字】喜文【喜下或有爲字】詠謌【謌方作歌】之請【請或作序】得所得【或無下得字】告之【方無之字】事爲【或作禮樂】其心【心下或有必字】之行【之下或有所以字】江河【方作河江】瀆告之【方無瀆之二字】粒食【粒或作谷】道莫大乎【大方作過大乎或作過於】教莫正【正方作大】孰爲【爲下或有之字】不脫【脫或作免】知而不爲【方無而字爲下或有之字】悅乎【悅或作惑】弱也【弱或作溺】告人【人或作之】栁請【請或作詩非是】

送楊支使【或作送楊八弟支使歸府】嘗聞【嘗或作常】二人【下或有焉字】行於【方無於字於下或有其字】盡與【盡方作得或別有得字在盡字下】而鎭【或無而字鎭或作領】謁湖南之賓客於幕下於是知前之信之也不失矣及儀之之來也聞其言而見其行則向之所謂羣與博者吾何先後焉儀之智足以造謀【本或無於是知以下十七字一本並無聞其言而見其行七字方從閣杭錄幕下卽云及支使之來也聞其言而見其行是知前之信之也不失矣支使智足以造謀今按此數本互有得失而方尢疏略獨今所定詳密有序且及羣博乃與上文相應】以勤【勤或作勸】

送何堅【本或有歸道州字】何於【於或作與】生博【生下或有與字】其不【其下或有志字】陽公賢也【或無賢字方云此謂陽城】湖南楊公又【或無湖南又字楊作陽皆非是方云此謂楊憑也】比州服楊公【楊或作陽非是】潁川【川下或有守字】是鳥【或作是鳯鳥也】若史【史或作使】也巳【或無已字】

送廖道士之山【或無之字】髙而【或無髙字】獨衡【衡下方有山字】山益峻水淸而益駛【或無峻水淸而益五字非是駛或作駃音快】測其【測如周禮測土深之測方作側下別有南字皆非是】州淸【州下方有之字】所窮盛而【方無盛字】而郁【或無而字】石英鐘乳橘柚之包【方無英及橘柚之包五字】當也【當下或有奇字非是】之學【學或作教】迷溺【迷下或有惑沒字】

送王秀才【或作進士王含】乃知【上或有然後字】或爲【或方作不】感發【方無發字】氏子【或無子字】尙何【何下或有事字】以爲【爲字疑衍】在廷【在下或有朝字】又嘉【方無又字】其世【其方作於】於其【其或作是】

送孟秀才【或注琯字】識之矣【識音志矣方作也】吾益【吾或作余】彊而【而方作有非是】

送陳秀才彤非以【或無以字】見之【之下或有於字】則何信之有【諸本何下有不字方本亦然舊讀此序嘗怪則何不信之有以下文意斷絕不相承應毎竊疑之後見謝氏手校眞本卷首用建炎奉使之印�有題字云用陳無防所傳歐公定本讎正乃刪去此一不字初亦未曉其意徐而讀之方覺此字之爲礙去之而後一篇之血脈始復通貫因得釋去舊疑嘗謂此於韓集最爲有功但諸本旣皆不及方據謝本爲多而亦獨遺此字豈亦未嘗見其眞本邪嘗以告之又不見信故今特刪不字而復詳著其說云】如志【如下或有其字方從閣本】

送王秀才【或作王塤】以爲【方無爲字】而能【而下方有其字】益分【方從閣本分作引今按以分爲引蓋艸書之誤然幸有它本可證方乃不取而獨信其誤何哉】故周【故下方有莊字】卿之【或無之字】名字【字或作耳】馯臂子弓【方云史記作子漢書作子弓又云商瞿授子庸子庸授子弓傳授之序與此不同】有書【書上或有師字非是】故吾【吾或作余】遲疾【或作疾遲】莫幸【幸或作得】

荊潭唱和【此謂裴均楊慿唐藝文志有裴圴荊潭唱和集一卷諸本作裴垍非也】卒業【業或作集方云卒業字見漢楚元王傳】之音【或作者之語非是】至若【方作若至】气滿志得【滿方作得得作滿】僕射裴公【方無上三字】之南【方無之字】神【方作神】茍在編者【在或作有非是】

送幽州李端公【李益時佐幽州劉濟幕今相國李藩也】元年【下或有春字洪玉父云是年春公猶在江陵安得有偕朝道語】裏至【裏或作累或作貍】帓首【帓或作帕】握刀左右雜佩【方從杭本刀下有在字而讀連下文左字爲句謝本又校作在右今按若如方意則當云左握刀右雜佩矣不應云握刀在左亦不應惟右有佩也在爲衍字無疑杭本誤也禮疏云帶劍之法在左右手抽之爲便則刀不當在右謝本亦非矣左右雜佩當自爲一句內則所謂左右佩用者也】弓韔服【韔或作在方從閣杭蜀苑作張引說文云弓施爲張又云服弓衣也今按韔服皆弓室也然詩云言韔其弓又曰交韔二弓則韔字�可通作虛字用矣此云弓韔服謂納弓於服耳況弓施與否於服無利害作張非是】矢插房【方云左傳抽矢納房房箭舎也】迎道左【方從閣杭本道作賓非是】卒不得辭【此�或有及館又如是一句方從閣杭苑粹無之今按此據次第當有此句但下文云上堂卽客階坐必東向若至館如此卽是常禮不足言惟在府如此乃見其尊事天子使者不敢以主禮自居之意當從方本爲是】卽客階【此下方復出卽客二字云文粹亦有卽字則知古本誠然也今按復出二字古本𨿽有然不知是何文理不足爲正也】復平【句】平必【下平字方作乎

今按若作乎字而屬上句則下文不應便重出如開元時乎下句但云必自幽州始而上無平字卽又】【不成文理今定作平仍屬下句】東都東都之大夫士【方無復出東都字大夫士或作士大夫】

第二十一卷

序

送區冊【方云洪謂區冊卽區考其始末非也】江流【江上或有水有字】亷利【亷或作其】荒茅篁竹【諸本篁作叢蜀本作荒榛茅竹方云漢書嚴助傳谿谷之間篁竹之中顏曰竹田曰篁】言語不通【語方作說不下有相字】之士【士或作事】歲矣【方無矣字】儀觀【觀或作冠】空虛【虛或作谷非是】如斯【方無斯字又或作其皆非是】欣然喜【然下或有以字】於其間【於或作乎間或作閒】陶然以樂【方無以字今按欣然喜陶然樂當爲一例故諸本皆有以字而方本皆無然竊詳其文勢之緩急恐上句應無而下句應有也故定從此本云】乎貧【方無乎字】歲之初吉【吉或作告方云毛氏詩傳云初吉朔日也此蓋通言歲首也】歸拜【拜或作覲】

送張道士髙之隠【髙方作南下同隱方作有道今按有道語似太重當且作隱】東方【下或有諸侯字】白差【白或作自非是】尺箠【箠方作菙】及斯【斯方從閣杭作期非是】淸伊【伊或作漪今按伊水在嵩北若前兩處作嵩南卽此處不可作伊若彼作嵩髙則此乃可作伊耳漪字𨿽可通用然本不從水只是語助辭如書斷斷猗大學作兮莊子猶爲人猗亦是此類故說文水部無之但因伐檀漣漪淪漪故俗遂加水��而韓公亦有含風漪之句則此作漪亦未可知今上文旣作嵩髙則此且作伊亦無害若有它證見得上文果當作南則此卻當攺爲漪矣】

送髙閒上人徙業【徙或作從非是】往時【時或作者】善艸【善方作喜非是】喜怒【文苑作喜焉艸書怒焉艸書非是】不平【監本作平生非是】書焉【或無焉字】猶【或無猶字非是】情炎【情方作精】而後【或無後字】解外膠【諸本作膠方從杭歐謝本作繆云繆莫侯切猶綢繆也莊子內韄者不可繆而捉義蓋同此今按膠者黏著之物而其力之潰敗不黏爲解今以下文頺�潰敗之語反之當定作膠】所起所嗜【方從杭本所下皆有於字非是】潰敗【敗方作散】善幻【善方從閣作喜今按善幻說巳見第四卷

酬崔少府詩】閒如【閒下或有師字方云此文全篇用意皆本於莊子所稱宋元君畫圖有一史後至解衣槃礡臝郭注云內足者神閒而意定又云王彥法謂退之此數語乃深得祖師向上休歇一路其見處勝裴休逺甚今按韓公本意但謂人必有不平之心郁積之久而後發之則其气勇決而伎必精今髙閒旣無是心則其爲伎宜其潰敗委靡而不能奇但恐其善幻多伎則不可知耳此自韓公所見非如�史祖師之說也】

送殷員外萬國【方從閣杭無萬字今按如此則與下文不相應非是】於朝【杭本無於字非是】經法【法或作術】承命【杭本無命字非是】殷大夫【或作殷侯】持被【持或作襥】入直三省【方云洪慶善謂唐無三省持被入直當爲句絕三息暫反省息片切朱新仲云唐以侍中兩令爲三省長官張籍寄白舎�詩三省比年名望重說者以唐無三省非也若不言三省不知入直何所以上下文考之朱說爲長】剌刺【方云洪慶善云剌音盧達切樊云刺七迹切若如洪讀則當以戾爲義顧婢子語何戾邪潘嶽閣道謠和嶠刺促不得休語意皆同此當以七迹切爲正】知人【下或有矣字】

送楊少尹疏廣【疏或作疎方云漢書作疏今按疏正字疎俗體也】供張【張或作帳方云謂供具張設也音竹亮切公送石序張上東門只用張字況二疏本傳自可考漢書如髙祖畱沛張飲黥布傳張禦食飲皆謂張設也】一旦【或無此二字】相及【及方從閣杭本作方及上或別有方字皆非是】其意豈異也【或作豈其異意邪非是】送者幾人【或無幾人字】幾疋【疋或作駟】以否【以與通用之例前巳屢見此爲最明白者】疏蹤迹否【方從閣本無下三字非是或�無否字亦非】惜之【方從閣杭本無之字】白以【或無白字或作署】同不同【或無下同字】於歸【或無於字非是】其鄕【鄕或作家】其在【二語方從閣杭本皆無在字】

送權秀才瓌怪【怪或作奇】西公【西下或有董字】吳縣【縣或作郡方云非也董晉祭文石本可考下同】權生之貌【上或有觀字】諧和【和方從閣杭蜀苑作聲云晉範啟謂孫綽天臺山賦曰恐此金石非中宮商故文章以諧聲爲尙公進平淮西表曰叢雜乖戾律呂失次亦謂此也今按諧和卽謂其聲之和耳若作諧聲卻犯本字而語意亦不活方說非是】閱之【閱或作聞】

送湖南李正字【或作送李礎判官正字歸湖南方云礎之父仁鈞也】尊府【府或作父】日南【日或作山方云仁鈞以讒流愛州】官郎【官下或有員外字】王長【王下或有府字】亦畱此【方無亦此二字畱作收皆非是此謂東都蓋李亦分司也】周君【君下或有巢字】外則【方無則字】相與【方無相字】成徳【成或作盛】李生【上或有若字】退未【方無退字】寒饑【或作饑寒】畢至【至方從文苑作在今按在乃至字之誤書史多互用者如此方本則當作至而治道不至多言不至學古兵法之類以它書所引考之卻當作在也】以養【下或有爲字】得巳【已或作止】序云【或作序之或作之序】

送石處士【或有赴河陽參謀字謀或作謨或有詩字】食朝【或無食字】事辭【辭或作免】不應【上或有則字】下流而東注【方無而字或並無此五字】熟路【熟或作夷】龜卜【卜或作兆】於家【於方作爲】耕收【蜀本收作牧】歸輸【歸方從閣杭本作師今按當從諸本作歸而讀作饋謂漕運也】所出【所方從閣杭夲作主】朋友【方從閣杭本作其朋】宵則【或無則字】行事【事或作李】張上【張下或有筵於二字或只有別字】眞能【眞閣作其非是】決去就爲先生別又酌而祝曰凡去就【方從閣杭本無爲先生別以下十二字今按此閣杭本由有二去就字而脫其中字遂使下句全無文理方從之誤矣】外敬【或無敬字非是】諂言【諂或作諍非是】是聽【方無是字】圖利【方從閣杭本圖作固】不敬【不下或有祗字】退愈【退或作遣蜀本云送詩元本具於此今附第四卷

末】

送溫處士赴河陽軍多天【多下或有於字】能空【能下或有遂字】茍無良【無下或有畱其二字】𨿽謂【方從閣杭本無謂字】恃才【恃或作懷】不市【市或作賈】諮而處【諮或作咨處或作取】朝廷【方無朝字】求內外無治【方從閣杭蜀本無內外二字或作內外求無理皆非是】自引【或無自字】奪之【方從閣杭本無之字】旣至【方從杭蜀本無至字】其爲【其或作具】序之【之或作焉】

送鄭尙書【鄭權】爲大府大府始【方從閣杭本無下大府字】迎郊【郊上或有於字】先入【或無先字】至一再【一下或更有至字】諮而【諮或作咨】颿風【颿或作飄】黨仇【或作仇黨】將吏【或無將字】爬梳【或作杷疏】之州【州或作洲】蠻胡【胡或作夷】嘗以【嘗或作常】貴而能貧【方云此左氏語權本傳云用度豪侈復與此異何邪今按通鑑權家多姬妾祿薄不能贍因李訓幹王守澄求節鎭得廣州此語蓋譏之也】以祝【或無以字或祝下有使字】

送水陸運使韓侍禦歸所治【方云考食貨志憲宗用李絳議以韓重華爲振武京西營田和糴水陸運使振武乃單於大都防府故地後攺名振武重華後名約預甘露之禍洪謂唐志無所考非也今按漢書王尊傳有治所字此所治字當乙】轉運【方無轉字】爲之【方無之字】私其贏餘【其下方有有字其或作有今按此皆非是或果有有字則當在其字上】之際【際或作險】朱銀【或作朱金方云銀緋唐五品服】庶幾【或無幾字】務一而兩得【務一或作一務兩得或作得兩】坐耗【或作坐見耗虛或作坐耗虛方以閣杭本定】

送鄭十校理曰校【方無�字】名能【名下或有士字又或有而字】家之【家下方有選字非是】於居【或無於字】前後【方無後字】如耳【方無耳字或作爾】在門【門下或有下字】司吏【司下或有�字】詩【下或有�字注洛上或有得字】分正【正或作政】春衫【衫或作和】親交【或作交親】

韋侍講盛山十二詩【講或作禦或作盛山唱和詩序】躍躍【方從閣杭本無下躍字以下句偶之非是】不利【不下或有得字】侯謂【侯下或有之字】之文【方無之字非是】以探【探杭作深非是】之意【方無之字非是】方且【或無方字】歌詠【或作詠歌】朐防【方云說文朐�虫名漢中有朐防縣地下多此虫因以爲名朐從肉句聲考其義當作潤蠢唐韻音蠢閏劉禹錫音屈漢書朐音劬通典曰開州漢之朐防地也】十人【方云樊謂考下文只六人一曰和者十人而時集闕下者六人耳】及此年【諸本作及此年閣本作明年方從杭本作時年云謂此時之年也韋以元和十一年刺盛山韓以長慶二年作序閣本作明年由時字訛也今按作明年則非實作時年則不詞當從諸本作及此年則無可疑矣】禁中【諸本此下有名處厚字其下諸公亦各書其名元司馬云名稹許使君云名康佐白使君云居易李使君云景儉嚴中丞云武溫司馬云造方以閣杭本刪十四字云蜀本側書稹康佐居易景儉造五名獨嚴不書其名今考嚴謂嚴謨時爲祕書監樂天集有制詞可考諸本攺作嚴武蜀本又作少監皆非也李景儉自楚州召還溫造自朗州召還今皆不著其郡亦闕文也】山十【山下方有之字】

石鼎聯句詩【閣本無此篇方云洪慶善曰張文濳本校與諸本特異蓋原於蔡文忠也然增損太多不知得於何本今姑以杭蜀本爲正今按張本多可取當附見以備參考】衡下來【下或作山】知師服在京【師服張本作劉】夜與【或無夜字】長頸而髙結喉中又作楚語【方云蔡張本皆作長頸而結喉無髙與中字唐子西曰結古髻字也髙結當句斷漢陸賈傳尉佗魋結顏曰讀爲椎髻雲一撮之髻其形如椎髙結語原此今按古語自有城中好髙結不必引椎結也但道士之首加冠不作椎結讀結爲髻而以喉屬下句者𨿽有據而非是蓋長頸故見其結喉之髙而此髙結喉中�作楚語也不然則當從蔡張本刪髙中二字】子云能詩【云方作之】

【又無能詩二字非是】年九十餘矣【張本上有其字無矣字】解捕【方無解字解張作能】拘囚【張作罔兩】不知【不上方有然字】其實能否【方無其字或無否字】此說【張無說字】卽援【此從張本方卽作旣】於喜喜踴【張本喜並作侯】其下【此從張本方無下字】袖手【袖方從杭蜀本作抽】倚北墻坐【倚或作旁或無坐字】不解【解或作能後同】子爲我書【此從張本方子上有弟字書下有吾句字】不似【張本不似作似非疑當乙作似不】二子【張本子作人】喜思【方無思字】欲出【或無字】欲書【欲張作而】劉把筆吾詩云云【或無詩字張本作劉進士把筆則又髙吟云云】其不用意而功益奇【此從張本方下四字作益切奇出非是或疑其當作若】侵劉侯【方無侯字】喜益忌之劉與侯皆巳賦十餘韻彌明應之如響皆穎脫含譏諷夜盡三更二子思竭不能續因起謝【夜盡三更諸本在不能續之下下更有二子二字此從張本方從杭蜀夲文粹�有喜字屬上句而無益忌至譏諷二十四字及思竭不能續五字又盡作益二子二字下便連因起謝張本又以盡爲蓋而一本並無盡益蓋三字今按方本簡嚴諸本重復然簡嚴者似於事理有所未盡而重復者乃得見其曲折之詳但今恐有漏落故且從諸本及張本而方本固在其中但方本云語侵劉喜劉旣書姓�不當獨書名恐劉下本有侯字而下文別有喜字之誤也諸本喜益忌之之下復云劉與侯皆巳賦十餘韻語亦太冗張本夜盡三更四字屬於含譏諷之下固善然似不若移於喜益忌之之下也此皆未敢自以爲然讀者詳之】非世人也【或無世字或作非世人能出也】某伏【張本某下有等字伏或作服】奮曰【奮下或有�字或有目或有然字今按恐或有髯字】把筆來吾與汝就之【此從張本或無來字方無下五字】卽又唱出【張無卽字出或作書非是】訖使讀【此從張本訖使方作止卽】讀畢【張本讀作之屬上句】不巳【方無不字】此皆【此或作子】就子【方無子字】作耳【作下或有之字耳方作矣】所能【能或作聞】語亦【張本語下有子字】皆起【張無皆字】敢問解何書【方無此五字】請聞此而巳道士寂然若無聞也【張本但存寂然二字無十一字】敢喘【張本喘上有少字】困遂坐睡【方無下三字】巳上【張本上作出】驚顧【此從張本方無驚字】童奴【張本童作僮】奴曰【奴上張有僮字】到門覓【張無到門字覓下有之字】石鼎聯句詩【或無此題】足自安【方從杭蜀文粹作安自足旣無文理對偶又差方本誤攺多類此】雙耳【雙或作只】髻撐【諸本此下無彌明字今按此似二子譏道士之詞恐實非彌明語】徒示【示方作爾】不過升合盛【過方作合合或作斗盛或作成】傍似【傍方作仍】以玆【或作怱罹】足呈【諸本此下無喜字】所撜【方云撜除庚切博雅曰揬也淮南子子路撜溺而受牛謝注撜舉也平上聲通洪本一作掁又年譜云或謂軒轅寓公姓彌明寓公名蓋以文滑稽耳是不然劉侯𨿽皆公門人然不應譏誚如是之甚且言彌明形貌聲音之陋亦豈公自謂邪而列仙傳又有彌明傳要必有是人矣今按此詩句法全類韓公而或者所謂寓公姓名者蓋軒轅反切近韓字彌字之義又與愈字相類卽張籍所譏與人爲無實駮雜之說者也故竊意或者之言近是洪氏所疑�皃聲音之陋乃故爲幻語以資笑�又以亂其事實使讀者不之覺耳若列仙傳則又好事者因此序而附著之尢不足以爲據也】

第二十二卷

祭文

田橫墓十一年九月愈如東京【諸本或作十九年月下有十一日字如東京或作東如京洪氏曰東京洛陽也公以貞元十一年出長安至河陽而後如東都也十九年秋則公爲禦史是冬卽貶陽山安得以九月出橫墓下唐都長安亦不得云東如京也方從閣杭蜀本作東如京云田橫墓在偃師屍鄕洛陽東三十里今公自河陽道橫墓下以入洛故云東如京也今按洪氏作如東京及考歲月皆是方氏亦以京爲洛陽但據三本必欲作東如京爲誤耳今且未須別考它書只以其所引田橫墓在洛陽東者論之則自墓下而走洛陽乃是西向安得言東如京乎況唐都長安謂洛陽爲東京則可直謂之京則不可其理又甚明若據元和郡國志則河陽西南至河南府八十里其大勢亦不得云東如京也此又三本謬誤之一證故復表而出之】得士【士下或有心字】死者不復生【者或作而生方作來皆非是】寶之【之或作者】天命【天或作大】其遑【方從閣杌無其字非是】非一【非方從閣杭作皆非是】

歐陽生哀辭治其【治上或有往字非是】衮以文辭進有名於時又作大官臨蒞其民鄕縣小民有能誦書作文辭者衮親與之爲客主之禮【此從呂汲公本方從閣杭苑粹辭進下卽屬鄕縣至者衮下又有故宰相三字下乃屬有名至其民又屬親與云云顚倒錯亂全無文理而方云三本如此不當輕攺其蔽如此今定從呂本方主下有人字鄕縣作縣鄕則尙有可取云】宴饗【宴或作防】與之【與讀爲預或作預或疑與如字而字下有俱字】皆化【化方據新傳作仕非是】也久【下或有矣字】余始【餘下或有年十九字】聞詹【聞方作則或云當並出則聞二字亦有理】防監【或無監字監或作詹】以來【以或作而】將以有得於是【有或作在或無於是字或無於是字而有復出將以有得四字】朋友【方作友朋】之傳【傳或作說或作志】故作【上或有餘字非是】悲哀【方作哀悲今按上文巳連有兩哀字不應如此重復或當刪去此哀字】詹志【詹或作其】親視【或作視疾】孔時【孔或作旣】無益【益或作救】哉兮【或無此兮字】

題哀辭後【或作題歐陽生哀辭後方以古本刪】生友【生下或有之字】今書【或無書字】劉君伉君【君下方無伉字下君字一作伉或無下君字而復出伉字】志益【方無志字】知歐陽生【下或有之志字】𨿽然【此下或有茍愛吾文必求其義八字八字下又或有則進知於歐陽生矣必時觀十一字】乎古道【乎或作於方從三本無道字以上下文考之無道字卽不成文理矣】於人【此下或有然則吾之所爲文皆有實也十一字】

獨孤申叔哀辭而怒【奴或作怨或作思句下或有邪字】居何【居或作爲】彼蒼【或無蒼字】寓其【寓下或有於字】自知之【或無自字方無之字或無自而有之字】其容【方云以容葉光用古韻也或作如處其防非是】烏虖【或作嗚呼】

祭穆員外文【爲崔侍禦作晁本篇首題云維年月日故人博陵崔愬謹以淸�之奠祭於亡友穆六端公之靈方云豈穆員邪舊傳員卒檢校員外郎杜亞畱守東都辟爲從事皆與此文合新傳貟終侍禦史故晁本稱端公也】北奔【奔或作歸】如故【如方作無】眷然【眷或作睠】畯明【畯或作俊】不知其可【其或作而一本知其作可而】嘯歌【嘯或作詠】復我【方作我復今按下文云無非徳聲則此二句專指穆也當作復我】以語【以或作與】曲生何樂直

死何悲【曲或作直直或作曲二�或皆作可皆非是】主人【主方作王非是】內閔【閔或作憫方作鬭非是】君處【君或作居非是】其昔【其疑當作如】失聲【失方作哭】

祭郴州李使君【文苑此篇首題云維元和元年歲次景戍二月乙未朔二十四日戊午將仕郎云云使君員外三兄之靈方云考之唐歷皆合】何日【何或作曷】癸未【未或作�今按癸未者貞元十九年貶陽山令時也】於暫【於或作而】言莫交而情無由【莫或作若或作若而下無情字】窮遐【遐或作荒或作遐荒】無徒【徒方作圖】管啾【啾或作湫方云選�居賦管啾啾而並吹】窮愁【窮方作寃】授縞【授方作援】承凶【承或作成】明旌【明方從諸本作銘此從�本字見檀鄭注云神明之旌】橈志【橈或作僥或作撓從手皆非】百車【車方作年今按後漢書馮衍出妻書云詞語百車韓蓋用此作年非是】

薛助教朝散【墓志石本散作議】侯繼【下或有等字】薛君之靈【晁本作河東薛君七兄之靈】來門【來或作東】

虞部張員外【文苑作元和十年晁本作維元和十年月日中書舍人王涯考功郎中知制誥韓愈禮部侍郎崔羣京兆尹許季同考功員外郎庾承宣河中節度判官殿中侍禦史邢冊等方云六人皆張季友之同年也】今者【或作於今】托嗣【或作嗣托】

河南張員外守太子右庶子【或無此六字】並跱【跱或作峙方云選潘嶽�中詩列營棊跱注跱立也亦作峙】雪虐風饕【雪虐方從杭本作嘯虎云以顚於馬下言之由虎聲懼也風饕謂虎貪風而嘯不巳虎近於虐訛自此也饕或作號今按杭本�然不成文理以上語歲獘寒凶言之八字相偶當爲�虐明甚】觝頂【頂或作項非是】颿船【颿或作帆或作飄】南上【上或作之】遽變【遽或作復方作徧】來寅【寅方作夤今按寅爲辰名夤乃寅緣之義當攺作寅說見下條】猛獸果信【蜀本獸作首方云李本校作孟首不知得之何本也葛魯卿云不駿虎取之則亨矣不待禱而有憑也今按洪謝本皆作孟首謂正月孟春之首也張言來寅其徵以虎爲寅神故言來歲寅月當有徴驗孟首果得歸也然且作猛獸亦通】嶺中【中或作竢】不存令章罰籌蝟毛【不存或作存不罰或作罪方云唐人會飲以籌記罰劉夢得詩罰籌長樹纛是也今按令章謂酒令違令則以籌記其罰也】云壁【云方作天】太湖【太或作大】鹿角【鹿角洞庭湖中地名元�之有鹿角詩湖旁至今有鹿角巡檢司也】豕豞【豞或作豹非是方云豞豕聲】生闊死休【或作生死休咎非是】訐奪【或作奮訐方作許奪今按奪謂爭執不與猶今言定奪公事也墓志云守法爭議棘棘不呵卽此事也方本無義或本亦非】南昌【今按墓志張自刑部出刺防州然則昌當作康】望君【或作定居非是】納石壤中紀徳事功【中方作下紀方作已事或作著今按上文已有�韻則此不當再有下字已字亦無文理下當作中巳當作紀無疑也事功作著功於理亦順但下文便有外著後世則重出著字又似可疑姑從舊本作事蓋紀其徳紀其事紀其功也又恐或是序字以似而誤然無所據不敢輒攺也】

李員外太夫人某等【某下或有乙字】

薛中丞【方云此祭薛存誠也唐史有傳】年月日【文苑作元和九年】

裴太常維年月日愈等【文苑作元和九年晁本下具給事中李逢吉給事中孟簡吏部侍郎張惟素吏部侍郎張賈比部郎中史館修撰韓愈等五人】檐石【諸本多作甔石方云舊本多作檐公秋懷詩用甔字按後漢明帝紀生無檐石之儲檐字本此郭璞方言注甔石之儲實用甔字前漢蒯通揚防傳皆只作儋貨殖傳醬�儋顏曰儋人儋之也一儋兩丁濫切】

潮州祭神【晁本第一首題作祭湖神文第二首題作又祭止雨文第三題祭城隍文第四題祭界石神文第五不立題】腵修【腵或作時今按若作時則修當作羞】熟以獲【或無以獲二字非是】神之不【方無之字】月日【或作日月非是】口得【口上或有而字得或作有】爾明神【神下或再出爾字屬下句】若饗【饗或作響】咨嗟【咨方作疵】饗之【之方作玆】界石神之靈【或作界石之神】克庥【庥或作庇】鑑之【之方作玆】

原本韓集考異卷六

汪季路書逵頃在成都見樊澤之所藏盤谷序碑本云得之邵公防作橫捲刻字畫甚新略無殘闕處家中所藏本乃刻之方石殘闕殊甚其下方十餘字不復存字體絕不相類自是兩本家中本有後語集古錄金石錄本亦皆有之記得樊本無之洪慶善所見似亦與家中本同惟樂且無央不同以上文意觀之恐舊自作無殃也大扺家所藏本與方本所記多同但藂茂盤旋友人於旹可以稼五處家本所闕而天子二字家本似續攺刻耳又嘗以所見樊本及家本校今方本所不同者五處如不可幸而致【不樊作弗家本闕】大丈夫不遇【夫下樊本有之字家本闕】僥幸【樊本家本僥並作徼】不祥【樊本家本不皆作弗】飲則食【樊本同家本闕】田氏先廟碑海外二字方氏蓋從石本而不著其說櫜兜則石本省人作櫜方橐者誤也

右季路所見二石本與方氏所記無大同異但央二本皆作央恐作殃者爲是蓋作殃則與樂爲兩事中間可用且字作央則與樂爲一事中間不容著且字也僥幸據經傳當用徼字它亦不必攺也今錄此書以見石本未必可據況方氏所見又出傳錄而非其眞耶田碑櫜字𨿽無石本亦無可疑方本之誤則其考之有未詳耳

欽定四庫全書

原本韓集考異卷七

宋朱熹撰

第二十三卷

祭文

袁州神【晁本首篇題曰祭城隍�次題祭仰山神祈雨�次題又祭仰山神文】袁州【或無袁字下同】無以【或無無字】得罪【罪下方有死字今按死字不當用又上句巳有不應重出蓋因上句而誤也】躬身【或無躬字方云國語靡王躬身公用此也】

栁子厚維年月日【文苑作維某年歲次庚子五月壬寅朔五日景午云云】栁子【栁下或有君字】爲材【爲方作謂非是】表表【或作表奏非是】旁觀【方作觀旁非是】羣飛【飛或作非】也則【方作有今】寧敢【寧或作予】嗚呼哀哉【或無此四字】

湘君夫人維元和十五年歲次庚子十月某日朝散大夫守國子祭酒防軍賜紫金魚袋韓愈謹使前袁州軍事判官【或只作維年月日國子祭酒韓愈謹令云云方從石本】潮州【州或作陽方從石本】凡�年【�或作三方從石本云此蓋言�年前常有夢寐非以貶日言之也今按上文但言前歲之禱則實發夢寐者但謂不敢忘前歲之吉卜此�字未詳其義恐亦石本之誤也方說非是】怵惕【怵或作悚】昧暗不圭【或作暗昧不佳或作昧暗不蠲方從石本云圭與蠲同音集韻蠲防也明也通作圭詩吉蠲爲饎韓詩作吉圭周禮�氏令州裏除不蠲注讀如吉圭爲饎之圭陸音曰舊讀爲圭呂氏春秋飲食必蠲防髙誘亦讀作圭此類非一今作佳由圭字訛也】靈明【或作明靈方從石本】十萬【諸本此下有祈於邦伯四字方從石本】謹修【或無謹字】始將旣修樹舊碑仍刻其文於新石因銘其陰舊碑石旣多破落文不可盡識移之於新或失其眞遂不復刻【此四十二字石本附祭文後諸本皆有之方云此蓋後人以碑本附入閣杭皆無之今按此必公所自記故石本有之當附於此方但以閣杭本闕遂直刋去亦可惜也今從諸本而次一字書之】

竇司業命副【副或作制】逾七望八年孰非翁【或作逾七八年孰非望公方從閣杭苑云竇卒年七十四】旣愛旣勸【愛旣或作受誘非是】事如夢中【諸本皆如此方從閣杭苑及南唐本作事半如夢云古夢音平去聲通石崇詩周公不足夢與可以守至衝葉今按事半如夢語意碎澀不如諸本之渾全而快健前人誤攺當以重押中字之故不知公詩多不避也】惠許【許方作詩今按惠許謂上文愛勸而乂稱許也】

侯主簿【方云此謂侯喜也蜀本注繼字非】困不捨遺【困或作罔捨或作拾皆非是】方葬【方或作云】

竹林神百祀【方無祀字】天之人【天下或有下字方從閣杭本今按此人字當爲民字以避諱而用人字也下句同】旱虐以罰【方從閣杭蜀本虐在罰下非是】神於【於或作之】

曲江龍時降【時方作將非是】

馬僕射螟蠹【蠹或作螣】我余有幾【余有或作有餘今按此用左氏身其餘幾之語或本非是】衡鈞【或作鈞衡】賀門【門或作問今按此用慶者在門之語或本非是】

弔武侍禦所畫佛【方無弔字】禦史【或作侍禦】鞶帨【鞶或作縏方云縏小囊鞶大帶也今按儀禮士昏禮庶�及門內施鞶注鞶囊也所以盛帨巾然則縏鞶字通】益邪【邪方從閣杭作也非是】之方【或無之字】其篋【方無其字】且殆而悔【方無且字且字或在悔下】然乎【方無乎字】晢晢【或無晢晢】見兮【見下或有不有字或無兮字】新魂【上或有斯字】

故陜府李司馬【李漢之父郱】孤身【孤或作苦】復續【續方作績】惟政【惟或作爲】公姑【姑或作始非是】歆之【歆方作昭】

十二兄【公從兄岌也】故虢【或無故字】趨奔【奔或作生非是】尙饗【上或有嗚呼字】鄭夫人維年月日【晁本作貞元九年歲次癸酉九月朔日】愈謹於【方無謹於二字】疾疹【疹方作沴】逺遷【逺或作南】百口偕行【口方作日雲從閣杭蜀本今按百日偕行無理當從口爲是然或以祭老成文有就食江南零丁孤苦之語疑不得有百口不知此亦通良賤而言闔門之眾耳未必實計百人也】頓頑【頓或作鈍方云漢書陳平傳士之頑頓耆利無恥者顏讀頓曰鈍】於元【於或作於】

十二郎年月日【方無日字文苑作貞元十九年五月二十六日】十二郎子之靈【文苑郎下有子字今按郎子是當時語𨿽不必存亦不可不知也今謾補之】吾往【或無吾字】董丞相【相下或有幕字】吾佐【吾下或有又字】汝者【汝下或有使字】圖久【或有兩圖字一屬上句非是】孰謂【謂或作爲】而歿【而下或有先字】茫茫【方云蜀人史彥升云退之祭文視荒荒今俗本作茫茫非是陳后山詩平陳鄭毛視荒荒本此也今按古書如荒忽茫忽之類皆一字也音義多相近當存之】久存【存方作在】可去【去或作知】其夢邪【或無此三字】傳之【下或有者字】業其【業或作榮】難明【明方作得非是】壽者【壽方作年】蒼者【或無者字】志气【方作气志】十歲【十或作一方云老成二子曰湘曰滂滂以季子出繼則湘固冝十歲也】比得【比或作此非是】南之【或無之字】憂也【或無也字】斯乎【斯下或有極字】無月日【或作日月】如耿蘭之報不知當言月日【或無如字言或作時今按陸徳明經典釋文序論當時語音之訛有�而如靡異則此如字卽而字之轉耳不知當言月日】

【者蓋言耿蘭之報所以無月日者由其不知赴告之體當具月日以報也】東野與【東上或有蓋字】其然乎其不然乎【方無其不然乎一語】汝喪【喪或作葬】攺葬終葬【方無終葬二字】所願【願下或有焉字】不馮不臨【二語不下或並有得字】行負【行或作何】以待餘年【年方作盡今按或當作待盡餘年】嗚呼哀哉【或無此句】

周氏侄女【周況之妻】二十娘子【方無子字】

滂可言【可或作何】

李氏二十九娘子和靜【靜或作舒】

張給事【徹】侍禦【或無侍字】鄕貢【貢或作舉】屠割【割或作剝】露刀【刀或作刃】於葬【於或作掩】輿防【輿或作與】

女挐女【挐或從奴方云古本祭文與壙銘皆作女挐董彥逺曰挐字傳冩之誤蓋古文如紛挐等字無從奴者公最好古名其女不應用俗字也今按挐拏通說巳見第五卷

李花詩】疾極【極或作亟】汝上【或作上汝】天雪【天或作大】傷汝【汝或作女方云古本汝多作女通用】宛宛【或作寃寃方云詩宛在水中央鄭注宛坐見皃】芳甘【芳或作柔】

第二十四卷

碑志【此卷並是墓志銘惟鄭夫人是殯表楊燕奇是碑】

李元賓字元【方云謝從古本刪字字今文粹亦然然石本有之此文方從石本今並從之】人也【或無也字】之東【此下或有食太學之祿五字】書一【書下或有又字】死於【於或作於】斂之【或無之字】友人【上或有其字】葬之【葬上或有賣馬字葬下無之字】慶義【或作某鄕】嵩原【或作某原】友人【人下或有昌黎字】辭曰【辭上或有其字】謂其【或作爲之】謂之【或作爲其】才髙【才或作文】行出【出或作過】巳虖元賓竟何爲哉竟何爲哉【諸本無此再出已虖元賓四字方從石本今亦從之但方又云上竟字石本作意而邵公濟甞嘆其句法之妙謂歐公而下好韓氏學者皆未之見遂從其說定上字作志意之意下字作究竟之竟則予不識其何說也竊意若非當時誤刻卽是後來字半磨滅而讀者不審遂傳此謬好事者又從而誇大之使世之愚而好怪者遂爲所惑甚可笑也】

崔評事安平【或作平安方云今深州有安平縣】同【同方作童非是】相州【或無相字】卓詭【方無此二字或作處世皆非是】七年【方云以卒日攷之七當作六】多【或作尢】之從【或作從事或並出之字皆非是】茭茅【茅或作茆方云鳬葵也此兼水陸言之作茅自當】爲陸【或無爲字】五百【或作二千】其功【或無其字】往哭焉比小斂大斂三哭焉【方無大斂字今按上文並大斂計之乃得三哭方本非是】與其【與或作以】葬於【或無於字】者有【者下或有其終字】馬馳【馬下或有而字】其悲【其下或有可字】

施先生太原郭【方無太原字】繼於【繼下或有往字】帖帖【或作怡怡下又有然字非是】由四門助教爲太學助教由助教爲博士太學【此從諸本方從杭本無爲太學助教由助教八字云蓋言由四門助教至爲博士於太學故也若從今文則下太學字贅矣今按此旣言其在太學者十九年則所歷官不應但一再遷而巳當從諸本爲是但下太學二字疑衍不然則或在博士上或在下文當去下然無所據不敢輒攺姑存之以俟知者】乞畱【下或有或乞遷三字】凡十九年不離太學【方云杭本無此八字今按上文巳云在太學者十九年則此八字誠爲重復然欲去之則或畱或遷語勢未盡又不知公意果如何今亦論而闕之不敢定其去畱也】豪州【豪方作濠說巳見前按此志在元和之前去水爲是】鄮縣【鄮或作鄞】曰續【續或作績】紛羅【紛方作分】得歸【得或作有】肫肫【方雲中庸曰肫肫其仁鄭注肫讀如誨爾諄諄之諄懇誠貌】爲宗【爲或作其】

考功員外郎盧君墓銘【銘或作表】伏一【伏或作服】少未【方無少字】防臯【或作臯防後同】仕多【仕或作士】晨衣【方無晨字】其知君【方無其字】若干【或作五十四】配君【配上或有作字】得母道甚【或作甚得母道】二十【或作若干】十六【六或作四】居丈【丈或作又】父事【父下或有之字】得詳【得下或有其字】士大夫【大夫或作之】不擇【擇或作釋】君祖子輿【至】洛交令【本或但言君祖某某官父某某官夫人之祖某某官父某某官夫人下或無之字】人妻【或無人字】緱氏縣梁國之原【或作某縣某原】其年月日【或無此四字非是】十日【十下或有四字】

鄭夫人之先【方無之字今按此篇之文平易明白宜有之字】而富【富或作貴】淸邊郡王楊燕奇碑【晁本作淸邊郡王楊公神道碑】諱燕奇【或無奇字】盧衙【盧下或有軍字】宜不【宜或作義】建中二年【年或作歲】封百【封下或有五字】右廂【右或作左】自三【或無自字】五百【或無五字】餘年【年或作歲】通王【通王徳宗之子諶以貞元中領宣武及河東節】其年十月庚寅【葬月或作二月或作三月或作八月或作十月方云燕奇卒於五月作二三月者誤矣但八月十月皆有庚寅不知孰是大抵此碑多誤不曉所以僕射田公田神功也神功以上元二年平劉展此作寶應二年舊傳神功大歷八年冬覲闕庭信宿而終此作九年皆差也】有男一人女二人【女上或有有字或作男二女一亦無有字】大夫【或作丈夫】蔡河在側【在或作之】

河南少尹裴君公諱復【復或作稷方云唐世系表集古錄皆作復】以有【方無有字】諫諍【二字或作言或無諍字】累遷【遷或作選非是】充郎【充或作彥方云世系表作望郎】願使【方無使字】又詔【詔或作謂】翰林【下或有學士字】而有【而或作以】離家【方云此銘以家葉離方言罹謂之羅羅謂之罹蓋古音通也今按詩兔爰及楚詞多此類】曰子【子或作祖】之色【色或作邑】

國子助教河東薛君【石本有河東字方本無然字後方多從石本今亦從之】字大順【或作字某】祖曰元暉果州流溪縣丞贈左散騎常侍【方云此十六字閣杭蜀本皆闕惟監本與石本同今按方氏所校專據三本而謂今本皆不足取今此數字乃三本所無而今有者若非偶有石本則必以爲後人校增而不之信矣故知今本與閣杭蜀苑粹不同者未必皆無所自也觀者詳之】兄據【據或作授】及擢第【或無此三字】不爲【上或有君字】防射【防下或有命字】盡射【或無盡字】指一矢【指或作挾閣本無此三字今按下文三發三中考之閣本之謬明矣】皆起【或無皆字】射三【或無射字】七【石本如此下二十一日亦然方著其說而不及攺今正之】君再娶初娶瑯邪王氏後娶京兆韋氏【或無初娶以下十二字】凡產【或無產字】輒卽【或無卽字】皆有名【本或無此三字然三字之義未詳而方氏亦不著石本之有無姑闕以俟知者】巳巳後我【或作爲已後今按此云巳巳者必其子之小字也】廿一日【見上】弟試太子通事舎人【或作某官】京兆府司錄【或作殿中侍禦史】以君之喪歸以五月十五日葬於京兆府萬年縣少陵原合祔王夫人塋【或作以君之喪葬京兆某縣】宦不遂【不下或有能字非是】歸譏【譏或作議石本不見】

監察禦史元君妻京兆韋氏夫人【諸本無京兆以上九字】字茂【茂方作成今以名義推之當作茂】守北都【或無北都字】保卒【或無卒字】僕射僕射【或無下僕射字】爲季【上或有少字非是】選壻【上或有其字】校書【上或有授字非是】固前【固或作因非是】賢父【方無賢字非是】得其【或有及字非是】及教【及或作受非是】所言【言或作動】有赫外祖【有或作於祖或作舅非是】好辭【好或作埋】第二十五卷

碑志【此卷並是墓志銘惟張法曹是碣銘】

登封縣尉盧殷月日【月下或有五字】在紙【或無此二字】以資【以下或有自字】抵故【抵或作投】鄭公【或無公字】嵩下【嵩下或有山字】女一【女下或有子字】

興元少尹房君官族【官或作宦】曾祖【方無祖字非是】諱巒【巒或作欒】士人【方作人士】堂殯【方云公攺葬服議殯於堂謂之殯】中丞【或作大夫】將行【行或作往】有年【年或作名】

河南少尹李公尹李【尹下或有隴西字或作陸渾】三月某甲子【方云或作八月丁亥朔十六日壬寅考之史亦合】伊闕【或作陸渾方云考唐志鳴臯實在陸渾】公行【公方作功非是】月日【月下或有某字】公行【公方作功今按若從方本則此句無首而下句子又禮葬亦無所承其誤明甚】禮葬【或無葬字】諾而銘諸【方無而銘諸三字或無諾而二字皆非是】字某【或作字貞】育於其【育方作畜或無其字】其倫【或無其字】選主【主或作注非是】奏貶【貶或作敗】外郎【或無郎字】選令萬年【或作遷萬年令】主奪【主下方有簿字云簿如簿錄之簿非是】度支【或作屯田】介恃【恃或作特非是】擅喜【或無擅字】省以【以或作與非是】便不便【或無下便字】事巳【巳方作以】郎李【郎下或有中字】遷蘇【遷下或有刺字】權將之【或無權之二字】無敢與敵【方無敢敵字或無敢字皆非是】端立【端或作號非是】敗縛【或無縛字】公脫械還走州賊急卒不暇走死民抱扶迎盡出【急卒一作竟平今按州字句絕賊卽錡將之戍州作亂者以公至之速不及走死爲州民執以迎公耳然民字以下必有脫誤】衣冠【方無衣字】贓減【贓或作臧古通用然不知此句當如何讀若臧字屬上句卽下文減賦別爲一事若屬下句卽是以所沒入之臧代民賦錢也但屬上句者語意差澀耳】五千【千或作十】泰【或作純】張氏【此下或有封西平郡太君六字】舅參【參或作泰】公之【公方作君】劉氏夫人【此下或有封彭城縣君五字】其次曰道樞【或無此五字】其次曰道本【或無其次曰三字】道易【上或有其次曰字】其上【上下方有立字立或作丘或作山】

集賢院校理石君【校理下或有京兆昭應尉五字】九代【九或作七方云下文七世爲曾祖則此當作九】拓抜【或作跖跋】黃州【方云李翺嘗有薦洪狀謂明經出身曾任冀州判此黃字蓋誤】四海【海或作方】周禎【禎或作楨方云考周頌從示今按大雅文王詩從木當兩存】君從【君下或有爲字】走廬【走下或有君字】陽得【陽下或有所字】子以【以或作與】

唐故江西觀察使韋公【方云諸題唐故或有或無或有銘字或無銘字皆從舊本石本多用大唐字】字某【或作字文明】太師愛之【方無此四字】峽州【峽或作硤方云考地理誌當作峽】登科【登下方有明五經三字或無登字】陽行【陽下或有軍字】未行【或無此二字】少誠【上或有適字】於資【資或作貲】上以爲賢【方無以爲賢三字】置屯【或無置字】行軍【或無行字】詔以【或無詔字】徴還【徵上或有請字】食邑【或無邑字】上以爲忠【方無此四字疑或公自以前有上以爲賢語涉重復故刪其一不知當作何字也】畀之財【畀或作裨財或作材】長衢【方無長字】渫污【污或作汗】馬以不連死【馬或作焉不或作爲死或作廏方云新史作以廢倉爲新廏馬息不死】平堤【此下或有旣退二字】其大如是其細可略也【方從閣杭李謝本作其大不可略如是或作其大略如是皆非是】不法【法下或有者字】剰財【剰或作賸】客處如布衣時【方無下四字或在不易下】卑一【或無一字】支江【支或作枝】禦史【方無史字】女若干人【或無此四字】年縣【方無縣字】我公宜得直而不華者銘傳於後固不朽矣【方從閣杭蜀本無直而不華者五字及傳於後固四字其無理明甚�云晁氏本有此字殊不知嘉祐杭本已如此大抵方未嘗見嘉祐本也或如方本而得銘下復出二字亦非是】慊慊【或作謙謙】

王屋縣尉畢君入國【入或作人屬上句】吏部【方云新舊史有畢�傳終於戶部尙書世系表亦作戶部然舊史畢�傳乃稱吏部】生抗【方云杭本抗作炕世系表作杭傳作炕而世系官職亦不同】覆其宗【或作其宗覆焉】四歲【四或作七】明經第【方云此句當有脫字今按明上或經下當有中字或登字之類】節死【或作死節】請相【上或有以幣字】署諸【上或有遂字按諸字疑衍】入錢【或作出入】諸署【諸或作請】墓事【墓或作葬】氏女【女下或有子字方云女子字疑皆因下文誤入】

試大理評事胡君明允【允或作元】勤固【固或作國】戴厥【戴或作載】肖厚完【厚完或作後昆或作省厚寛今按厚完二字見晉語】秩大【秩方作秋方云胡弟證元和九年以禦史大夫帥振武十三年召還此下又云友韓愈司馬徒豈十二年從徵淮西時邪然則秋當爲秩明矣】摭君【摭方作石】

襄陽盧丞【本或有唐故字】盧行【盧下或有君字】世世【或作五世】沂錄【沂下或有州字】萬年【二字或作三】鐵府【府下或有職字】十年【十下或有五字】河南【南下或有縣字縣字或在河陰下】兗之【之或作州】啟葬【葬下或有於字】臨汝【汝下或有縣字】汝原【汝上或有臨字】以圖長存【方作圖久長存今按此與後篇張圓志文體特爲橫逸與諸篇不同亦其文之變也但此篇中稱吾者皆述盧語而最後一吾字乃韓自吾似少分別耳】沂諱【沂下或有州字】

唐河中府法曹張君妻劉【或有氏字】夫子天下【或無夫子字非是】夫逢【逢或作遇】沈泯【泯方作名】汴見【汴下或有兒字】將賜【或無將字】子【下或有若字】古人【方無人字】弔辭【弔下或有卽字今按旣辭而遂敍其事蓋一辭而許所謂禮辭者也】二月日【日或作庚午方云考唐歷二月無庚午】葬河【葬下或有於字】世有【或無有字】

太原府參軍苗君無宮【宮或作家】爲依【方無爲字】

第二十六

碑志【此卷孔君杜君是墓志銘路公鄭公是神道碑烏氏田氏二廟是碑】

唐朝散大夫贈司勲員外郎孔君抑首伏气【伏或作吐方云叔孫通傳所謂伏抑首者也作吐非今按漢傳言伏抑首言伏地而抑首也此言伏气猶言屏气耳與漢傳語異】死曰【死下或有且字】常聳【常或作當非是】悔色【色或作意亦通作也非是】以有【或作有以】右者【方無者字】皆曰孔君孔君云【方從閣本皆上有惟字或無復出孔君字或出云字】猶臥【猶或作獨】河南河陰之廣武原【南下或有府字陰下或有縣字廣武原方作某地唐河南府無河陰縣今按元和郡國志河南府有河陰縣】士第【士下或有及字】義軍【軍下或有帥字】自其軍【或無其字】分寸【分或作方非是】君不【君或作居】祖某某官贈某官父某某官贈某官【諸本作祖如圭皇海州司戶贈工部員外郎父岑父皇著作郎贈駕部員外郎方從蜀本云今本所紀父祖官職多誤蓋後人續增公諸志皆載三世此只言父祖巳非考世系表及孔戣志此以如珪作如圭郎中作員外郎著作佐郎爲郎又非也駕部乃戡贈官此以爲其父所贈又非也今按此姑從方本無大利害但方詆諸本止載二世爲不入例而其所據之本此志亦只載二世云駕部乃戡所贈官而戡實贈司勲皆非是世表戣志與此志文亦未知其孰爲得失恐皆未足以判其是非也】壞傷【方從杭本無傷字今按此傷字�本皆有文理音韻皆無可疑方氏特以杭本脫漏遂不之信寧使此銘爲歇後語而不肯以諸本補之甚可怪也】

故中散大夫河南尹杜君【或作中大夫】其父洹水之陽【方無之陽字】遂嗣襄陽公【或復出嗣襄陽公字】少大理【或作大理少卿】大理生廙【大理或作少卿】以兵甲三千人防淮【晁本如此方及諸本甲三千人四字皆在金魚之下而魚下復有兵字殊無理甲字亦疑衍或當在兵字上姑闕以侯知者】吏部郎中【或無中字】爲順【方無爲字】及作【及或作乃】

左散騎常侍致仕平陽路公【平陽或作陽平方從石本云考唐世系表當從平陽今按此篇多從方氏所據石本】代序【代或作世】諱衮【衮或作兗方從石本云閣杭本】

【世表作兗】令發【令下或有問字】受賜【賜或作錫】治行【治或作始】僕射司空【或無司空字】選刺【選或作遷】割余【余或作隸】上田【田或作苖】人不歲苫【人或作民苫或作苦】襄陽郡王【王或作公非是】蜀辟【蜀或作劉或下有劉字】石者【方無者字】贏利【�或作余】其歲【或無其字】年六【上或有享字】旣其【旣下或有而字】修施【諸本皆然方棄不錄而直作循字說見首卷】褒功【功方作嘉】旣願【願或作碩】後承【承或作丞】在經【在或作有】博士是銘【博士或作傳世按公是時正爲博士或本非是】

烏氏廟從有【從下或有者字】其以【其以或作以其】三室同宇【方云史記渭陽五帝廟同宇韋昭曰謂上同下異也�一作牢非今按後漢以來公私廟制皆爲同堂異室方說是也】在齊有餘【齊下或有者字餘下或有有字】贈尙【贈下或有工部字】承玼【玼或作洽方云新史承玼有傳字徳潤重傳亦云承玼子也溫公考異嘗加辧正宋樊本皆作承玼蓋許孟容甞爲承玼碑石本猶傳於世新傳蓋本此也】屬破【屬或作屢

今按屬亦連屬之意】從戰祿走可突幹【諸本多作突於或作汗於方從�碑定從干云可突幹契丹之勇將也新傳奚契丹入宼承玼破於祿山又戰白城承玼按隊出其右斬首萬計可突幹奔北】渤海擾海上至馬都山【或無擾海字方以李本增云新傳亦可考許碑云武藝出海濱至�都山屠陷城邑公以本營士馬防遏要害武藝卽渤海王也】累石【累或作壘】兄承恩【許碑承恩承玼之從父兄也】石嶺【或作左領方云杭蜀粹與許碑新傳皆作石嶺】年若干【許碑年九十六】左領【左或作右】制有壃墟【壃或作疆制有或作有其】數備禮登【方無數字登下有壇字今按數備禮登數字乃名位不同禮亦異數之數言制數旣備禮亦增崇也袁氏廟碑所謂數以立廟亦是此意若如方本卽上句巳言授節不應至此始言登壇況登壇又與立廟不相闗乎】右祖左孫【蜀本文苑作左祖右孫今按廟制以西爲上方本爲是】其有無孫【其有或作孰其】克對【克方作光】

河東節度觀察使滎陽鄭公涼之【之或作州】季卿謂其必能【季或作李謂下或有曰字方謂作曰其必作必其】自課【課或作謀今按蜀志出師表自謀字文選亦作自課恐公用此語】公能幼長哀感心求不置【方無哀字能下或有使字方云言自少而長求之不置也今按心字當屬下句】嫌閒【閒或作問非是】卒用有就【或無卒字有就或作其說非是】將說死【方云考嚴綬傳將說李說也】卽詔授司馬節【或無卽詔字或無節字】及升大帥【升方作升帥或作師】姱嬉【姱或作誇】校講【或作講校】氓徵【氓或作賦或作民】不能【或無能字】軍之士【或作之軍士或無之字】氓吏【氓方作民】公與【與或作爲】若樂【方從閣蜀本若作苦今按二本之無文理有如此者而方皆從之可怪也】自號曰云翁【方云令狐楚甞爲太原從事唐志有表奏十卷自號白雲孺子蓋以�儋也】名人魁士鮮不與善好樂後進【與善屬上句好樂屬下句方從蜀本以善爲其而連好樂爲句又云名人魁士呂氏春秋語今按蜀本無理又如此而方從之然不言閣杭本則二本固與它本同矣方最信此三本今旣自有不同方乃舎二本之明白而從一本之訛謬則其取舎又自不可曉者非獨古本誤之也】常患【常或作嘗下同】患貧【患下或有勢字】

魏博節度觀察使沂國公先廟【或有田氏字】事嗣【或作嗣事嗣下或有於字此篇今亦從方氏所據石本】服父【上或有能字】康靖【靖或作靜】隸太【或無隸字】兼魏州【州或作博或無兼字】海外【此據石本外或作內】受制【受或作臣】狎於【狎或作洽】腰頸【頸或作領】天明【天或作王方云左傳範氏中行氏反易天明注言不事君也又云二三子順天明公語出此】提壃【提或作堤】於宗【或作宗廟】以降【以降或作降以】櫜兜【櫜方作橐蜀本作櫜石本同但省人耳今按櫜謂弓服橐乃囊之無底者非兵仗也當從石本】承輔【承或作丞】觀饗【饗或作向】爾祖爾思【或作爾祖之思方作祖考之思汪�路�並論此碑已見第六卷

末】

第二十七卷

碑志【此卷皆是碑文惟房公是碣銘】

劉統軍許軍【或無軍字方從石本今此篇並從方所據石本爲正可疑者別見】機於京【機或作柩或作幾或作主京下有師字】可誣【可下或有以字】太常【太上或有有字】縱哭【或無哭字】三世晉人【趙徳父云石本三世作再世上文祖令太原作考令太原然其篇首旣言陽曲之別由公祖遷則爲晉人非再世矣碑當時所立不應差其世次莫可曉也今按劉志在後卷所述世次尢詳與再世之云皆不合亦石本不足信之一驗也】邊帥【帥或作師】楊琳【方云考代宗紀大歷三年瀘州刺史�子琳反昌裔說子琳事通鑑亦可考新書作�惠琳誤矣】單船【方云爾雅士特舟注單船】其尾毒【或作旗纛尾】軋敵【軋或作戰或作朝】陳方【方或作力】所賴【方云或云此下當脫一句非也今按此篇文體整齊無奇句爲韻者或說是也不然則衍與之上下一句未知果孰是也石本之不足信此又顯然前亦屢辧之矣】嬉遨【遨或作遊】峻之【諸本峻作浚今按此一字亦可疑未詳其說】其償【償或作賞】以都【以或作巳今按上句有未字此當作已然此集二字通用者亦多姑從舊】漬民【漬或作潰】害【或作菑今按害滅除字本秦刻】歊赩【歊或作歆方云赩大赤也字見楚辭大招】

衢州徐偃王廟夏殷【殷或作商方從石本今從之此篇內同疑者別見】諸國【國或作侯】文徳【文方作又今以上文秦用武勝者推之此冝作文】宴於【方云石本無宴字今按無宴字不成文以它本補】賓祭【祭方從杭本作寮云今廟中有傳刻慶曆中石本亦作寮今按賓寮無理明甚況慶曆石本非當時物尢不足據而左傳有賓祭字當從諸本作祭爲是】失國【方云國上或有其字亦云石本不知是否今按此字有無不可知然亦可見方未甞見眞石本也】自秦【秦或作奉】史書【史或作文】公族【公或作宗】觕朴【觕或作桶】禿【或作缺今按缺正字俗體然唐人多用之姑從其舊】日慢【方云洪以石本定日作由今按由義未詳姑從諸本作日】羣支【或作支郡或作羣吏皆非是】宗鄕【鄕或作禦】耿耿祉哉【或作祉哉祉哉方從閣本無祉字而不言石本之有無又云耿當讀從炯今從諸本】遜緜【遜或作邈】詈長【詈或作言】孰與【與方從洪氏石本作嘗今從諸本】𨿽古【古或作死】暴喪【暴方作常而不言石本今從諸本】刻示【示或作石方云石本如此而不敢從今亦不敢從也】

袁氏先廟明歲【歲或作年方云考之史袁滋以元和十一年朝京師】旂節【旂或作旌】具著【著或作者】以來【以或作巳】其語【語或作詩】周樹舜後陳【樹或作封後下方有爲字】見可譜【或作可見於譜】陳郡【或無郡字】終漢【終方作紛非是】新縣【新下或有安字】諱穎【穎或作頻】大耋【耋或作耄】曾大父大父皇考比三世【或無再出大父字有公字大父或作大夫比或作妣皆非是又此所序袁滋世系如此甚明而唐書新傳以滋爲袁範之後誤矣】顯刻【刻或作烈】詩曰【詩下方有文字】蹇連【方作連連】博士司徒【方云博士轅固司徒袁安也按左傳陳有轅濤塗又有袁僑漢有轅固轅丰乂有袁安蓋兩姓也杜預謂袁僑濤塗四世孫不知何以至漢復出兩姓今按歐公集古錄漢三老袁良碑亦雲濤塗立姓爲袁蓋轅袁古字通用袁盎又通作爰亦非別爲一姓也】出把【把或作祀或作持】羣州【羣或作郡】數以【數或作教說見烏氏廟碑】其筵【筵或作業】籩鉶【鉶或作鈃】爾成【爾方作示非是】牲系【或作系牲】

淸河郡公房公目擩【擩或作濡或作揣方云擩亦染也今按擩而遇切字見儀禮然作濡亦通】迎觀【或無觀字】飾理【理或作治】還進【還或作遷】又以【又或作冑非是】佐冑【或作爲佐】辧憿【辧或作辦憿吉歷切疾也】之地【或無之字】朋友【朋方作爲非是】非公【公方作君】

唐故銀靑光祿大夫檢校左散騎常侍兼右金吾衞大將軍贈工部尙書太原郡公【或無尙書以上二十八字】髙王【王上或有祖字】特拜【特或作時】士大夫【或無大字】興官耆事【興或作與耆或作嗜方云耆音指致也詩耆定爾功國語耆其股肱以從司馬今按耆或疑卽嗜字更詳之】仍初【仍或作如初方從館杭本作祔今按仍卽如也祔字無理明甚可以見閣杭本之謬矣】專爲【專下或有於字】落女【或作樂安】李翛【翛或作修方云考舊史當作翛】常銘【常或作章】莘摰【莘或作革非是】繼繼【上繼字方作相非是】吾甥【吾或作其非是】攸存【攸方作猶今按文理當作攸又上句巳有猶新字不應重出也】

第二十八卷

碑志【此卷惟曹成王是碑余並是墓志銘】

曹成王得間走蜀從【或無得字或無蜀從二字】衞將【衞下或有大字】痛刮【痛下或有自字】持身【持方作將】斬斬【或作漸漸非是】民交【交或作皆今按唐人語多用交字如陸宣公奏議云交駭物聽交下不存濟者之類意猶曰卽今云爾】擴門【擴或作撗】活數十萬【活下或有者字或無十字】奏報【或無報字】少府【府下或有監字】兼州別駕【兼方作處云考舊傳合今按成王本以溫州長史行刺史事今兩奏功而得處州別駕又不行州事則於地望事權皆爲左降矣以事理推之不應如此疑方本誤而諸本作兼者爲是蓋以舊官仍兼本州別駕以寵之爾下文又云部告無事則謂溫州前此旱饑而今始無事也又云遷眞於衡則是自行刺史事而爲眞刺史也其間不應復有處州一節明矣舊史亦承集誤不足爲據】遷眞【眞或作鎭說見上】張施【施或作弛】助之【助或作劾】王於【或無於字】前謾【或無前字】在理【理或作治】觀察使虐使將國良往戍界【方云閣杭蜀本察使下有殘字無國字觀察使辛京杲也將國良王國良也馬大年所得柴氏善本無殘字良下有往字以虐字屬下句云良不願往而辛彊使之也然按舊史云前使貪殘新史亦云前帥貪虐國良以富獲譴則馬說爲非是國良只稱良猶南霽云只稱云李光顏只稱顏也下文亦可並考今按文勢則馬說爲是虐使亦古語新史所載疑亦以碑語料其如此耳今從馬說但國良初見當全書二名其後乃可單出如霽雲光顏亦先全書後乃單出也】戍眾【戍或作成】羞畏【羞或作爲】狐鼠【鼠或作疑新史作首鼠】錯愕【愕或作迕方雲集韻愕逆各切相遇驚也或作逆隸作遌後漢寒朗傳二人錯�不能對新舊史亦謂愕眙不敢動此則用愕字爲正】責還【責或作遣】散騎常侍【方無常侍字】李希烈反【或無此四字】江州【江方作洪州或作南方云考新舊史皆作洪今按洪州卽江西帥治所若只大選洪州乃是未曾出門一步無足書者選兵江州蓋爲北向進討之勢故其下文遂攻蘄州道裏亦便史承集誤不足據當從諸本作江爲是不然則以州爲南猶勝作洪州也】力勾卒嬴越之法【摶新書作團方作摶嬴或作�方云樊澤之馬大年皆曰作�非是嬴謂秦也越謂勾踐伐吳之兵法也今按摶徒官反團也楚詞云圜果兮古字通用而新書從今字也然秦紀越語世家皆無摶力勾卒之文不知諸家之說何所據惟蘇氏古史見之則恐或是反用此碑語也摶或疑是竱字亦未有據但摶力無理其誤無疑耳或疑杜牧之有以力搏力之語然杜後出韓公不當用其語也】曹誅五畀【畀或作卑方云曹五字見馬融廣成頌曹伍相保是也馬大年云曹誅五畀敗則誅及其曹有獲則分畀其伍新書臯自將五百人教以秦兵團力法聮其賞罰弛張如一卽約此碑語而爲文也】撇蘄水【撇普滅反擊也方誤作撇】行跐汊川還大膊蘄水界中披安三縣抜其州【方云汊川唐屬沔州今漢陽地跐蹋也莊子跐黃泉而登大皇或無中字抜或作誅或作株馬本作訹今按左傳云又披其邑安三縣安州三縣也其州安州也此碑用�奇古有不可彊通者當闕之以竢知者】捁其州【捁或作梏方云廣成頌散毛族梏羽羣李賢曰捁古酷切字從手卽古攪字】十抽一推【後山談叢云唐令民二十成丁以下爲推宋次道云推者稚也避髙宗諱而闕耳呂縉叔云推者�也獨髻爲椎蓋傳冩誤耳唐人初不諱嫌名也陳以呂說爲是按史記漢書陸賈傳有魋結字注讀爲椎髻故唐令以推爲未冠之稱此云十抽一椎者十椎而取其一以爲兵卽杜詩所謂無丁而選中男者也然唐志但云十六爲中而無椎字防要亦然未詳其說】屬鄕【屬方作厲今按厲鄕當屬亳州去安州尙逺當作屬】民老【民下或有之字】薄東【薄或作亳非是】亡將【亡或作土非是】一吏軌民【一吏方從杭蜀本作吏一云一當如壹民而重威之壹吏一軌民用吉日辰良體也今按方說一字是也但因沈存中說吉日辰良一句遂更不問是非毎有訛斘悉以遷就如此以一吏爲吏一則無理之尢耳】使令【疑衍一字】所宿【或無所字非是】任馬彛將愼將鍔將濳【或作任馬彛伊愼王鍔將方云濳李伯濳也時馬彛掌幕府故不言將今從之】偕盡其力能【偕上或有王字一作偕能盡其功其力方作力其非是今按能字合在盡字上】進士司門郎【進士上或有中字下或有第遷字】寄惠【寄或作其】受命【受或作授】四州【州或作邑】詩之【詩或作請方無之字皆非是】或亡或微【防或作徴或或並作旣】曹始就事【或無此句方云曹始封於貞觀二十一年時太宗十三子三早卒二貶死泰與愔亦皆遷降也】曹之祖王【曹方作明宋景文云豈有爲人作銘而名其祖者當作曹】畏塞絕遷【方云明坐太子賢事降零陵王徙黔州都督謝祐逼殺之今按銘文四字未詳其義疑畏如畏厭溺之畏塞如其行塞之塞言見殺於閉塞之中而封絕於遷謫之時也方說近是而別圖云明徙黔州都督則不知明但徙黔州而爲都督所殺遂誤以都督屬上句也】零王黎公【按新史明子俊嗣王傑黎國公皆爲武后所殺】子父易封三王守名【按史中宗神龍初以傑子爲嗣曹王后明少子備自南還詔停而封備備薨復封所謂子父易封也薨子戢嗣自備至戢所謂三王守名也】蘇枯弱彊【或作吹枯蘇僵】以昭於王【或無此一句】有子【方云或云語下脫一句按公爲銘不必盡偶句用韻劉昌裔王仲舒碑可見今按劉碑脫句前已論之不可爲法王碑𨿽可爲例然彼文從韻協無可疑者而此篇下文亦不可曉不知其果然否耳】蹶蹶陛陛【下陛字方作陞云陛陞猶階而升也今按方說無理作陛陛則韻協故且從之然其義亦不可曉大抵此篇多不可曉今姑闕之】

息國夫人僮使【僮下或有僕字非是】卑尊【或作尊卑】倉曹【倉或作冑】戡彊以肅成敏以和【方無此八字】男主【主或作子非是】難甚【或作甚難非是】有錫【錫或作息方云蓋以國封言之非也】時勲【時或作以】

試大理評事王君見功業有道路可指取有名節可以戾契致【取有之有或作而或本無之方云戾力結切契詰結切字本作奊通俗文曰奊多節目謂之奊奊方言作防詬賈誼傳奊詬亡節今按有字當屬上句言功業可指取而有之名節可以戾契而致之也不然則當作而】以絕【方無以字】軍年【年上或有惟簡字或無年字】喜士【士或作事】蹐門【蹐方作踏】比部【上或有太史字】疾病【或無疾字】處士髙女【或無髙女二字非是今按侯髙事見李翺文集】齬窮【下或有瘁字】諾許【或作許諾】翁大【大或作丈】行其【行或作施】銜袖【袖或作軸】長裾【長或作曳】其須【須或作願非是】

扶風郡夫人繼序【序或作緒】外親【下或有戚字】若干【或作十四】𨿽有【或無有字】長子殿中丞繼祖孝友以類【諸本子下有敖字或作谷或作防晁本作長子繼祖殿中丞孝友嗣類本或孝友上有承考二字方云此碑謂少府監者馬暢也暢子繼祖公嘗志其墓新舊傳暢只有此一子世系表燧之子彚暢彚子赦暢子亦只有繼祖豈繼祖先名敖邪或敖字當刪今按馬少監墓志云君諱繼祖則方說得之誠當更從晁本刪敖字但以其兄弟連名考之則又疑作敖爲是而其下或有承考二字者乃言敖能繼北平承少傅而考友似之也少監志云諱繼祖或是反用此志誤本補足而世系表又承集誤然不可考姑從晁本而並著其所疑如此云】母父【或作父母】尊章【章或作卑方云漢廣川王傳背尊章顏注猶言舅姑也作卑非是】畏我侍側【此句未詳畏我或作我之亦未安或疑畏當作慰】夫先其歸【方作不失其歸或作夫其先歸今按下文有合葬字作夫先爲是】其室【其或作有】

殿中侍禦史李君其十一世祖衝【舊注云據元和姓纂虛中乃衝八世孫】少長【少或作以或無此字】王相【或作相王】奧美【美或作義】祕書【書下或有省字】嘗爲【甞或作常非是】謂其【謂或作爲非是】三矣【三下或有年字】無退一言【或作一退或疑無字在退字下】協律【或無協字或疑律下有郎字】不贏【�或作�方云獨孤郁墓銘曰年再不贏惟後之成義同此也】

原本韓集考異卷七

曹成王碑摶力勾卒【按左氏傳哀十七年越子伐吳爲左右句卒注云鉤伍相著別爲左右屯此卽越之勾卒也秦人摶力𨿽無明文按商子農戰篇曰國之所以興者農戰也今以官爵勸之耕戰民見上利之從一空出也則作一作一則多力多力則國彊秦人摶力之說意者或出於此】

欽定四庫全書

原本韓集考異卷八

宋朱熹撰

第二十九卷

碑志【此卷並是墓志銘】

朝散大夫商州刺史除名徙封州董府君大官【大或作久非是】之平【或無之字】荒纇【纇或作頑】朝廷【或作於朝】來佐【佐或作往】屏所挾爲【或作屏棄所挾】選參【選或作遷】大尹【大或作太】因徴【因方作顯云漢韓安國傳由此顯結於漢當用此義今按此召對獄耳與方所引者不類當只作因】元和六年五月十二日死湘中年四十九【方本無年月日但云年若干今以晁本定按唐書元和七年立遂王爲太子亦與下文相應】曰居敬【或上有次字】將葬舎人【葬下方有中字云以上文考之無者爲是然世系表全素太子中書舎人通典中舎一雲中書舎人又安知全素不自舎人遷中舎邪今按中字有則前後皆當有無則皆當無不應前無而後有也審如方說此志亦必是未遷時作況它本自有無中字者今姑從之不必曲爲之說也】

貞曜先生八月巳亥【巳或作乙方云考唐歷是月無乙亥也】走位【走或作赴位或作泣】嘗與【嘗或作常】徴銘【下或有於愈字】元人【人或作尹】則見【或作有法】揉之【之或作足】刃迎【刃方作物】胃腎【或作皆盡】抹摋【或作采掇方從閣杭南唐本云字林抹摋掃防也漢谷永傳末殺災異】開先【開或作聞】旣擠【擠或作儕】又命【又有或有以字】陸運【陸下或有轉字】門內【方無內字】之興元【或無此三字】而供祀【或無此三字有以俟字或無供祀二字有俟字】於古有光【或無下三字】賢者故事有易名況士哉【杭本無此十字】不待【待或作從非是】於戲【方無戲字】維執不猗【或無此句或在維出不訾之下執或作持】

祕書少監贈絳州刺史獨孤府君望臨【望或作迎】歸以【歸或作妻】選授奉禮郎楊於陵爲華州署君鎭國軍判官奏授協律郎【從晁本方無奉禮至奏授十八字】閒於【閒下或有居字】贈絳州刺史【晁本其家下有此五字本或系於年四十下方並無】承孫【未詳】是似是宜【今按此承上句言慶而似配良而宜也方似作以非是】家塋【家或作冢】知吾弟久【知或作與久或作友】於古風【於下或有乎字今按上篇四言不應首句爲三字此乃雜言或有此三字句也】戴美世令【戴或作載令或作命今按此言戴前人之美而世其令徳也】

虞部員外郎張府君明年【或無年字或作月】庾掞【或作庚揆】曰叔父【或無曰字】張目【方從杭本無目字云後漢嚴光傳良久張目熟眎然此恐當從杭本爲正今按方知古有張目字而必以杭本爲正殊不可曉今從諸本】其末有復【方無末有二字】名日【名下或有與字】孝先【孝或作奉】綏州之卒【杭本無綏州字非是】縣君【方有復出縣君字】南府【或無府字】是爲銘【此下或注銘亡二字或注疑闕銘詞字】

檢校尙書左僕射右龍武軍統軍劉公【一本檢校上有金紫光祿大夫字僕射下有兼禦史大夫字統軍下有知軍事上柱國彭城郡開國公食邑二千戶贈潞州大都督字】世宦【宦或作官】父訟【訟或作誦今按名訟無理疑避諱而攺】楊琳【洪云唐史昌裔】

【傳云入蜀楊惠琳反昌裔說之惠琳之亂在夏州歲月相逺子琳事詳見崔寧傳】官說【說或作涗與舊史合】擒誅叛將【擒方作檢今按此謂安國寧謀以城降賊昌裔密計斬之當作擒】何問【何或作呵方云漢賈誼傳大譴大何衞綰傳不孰何顏曰何卽問也何上或有可字亦非是今按過秦論云陳利兵而誰何顏注云問之曰此爲誰人何人也亦此義】某甲【某下或有日字下同】郎弔【郎下或有中字】便弓【便方作使非是】

第三十卷

碑志【此卷惟胡公神道及淮西是碑余並是墓志銘】

監察禦史衞府君君諱某字某【或作諱之字造防】中丞諱某【某或作晏】洗馬諱某【某或作璿方云按元和姓纂晏三子長之次中立次中行汪彥章云王仲防本謂此衛中立墓志中立字退之非之也】不與【不下方有興字云讀去聲非是或疑此與字當作以更詳之】弛置【弛或作施】自貰【貰或作貴或作貫】曰某【某或作景微】某縣某鄕某村【諸本作伊闕縣伊鄕髙都村】於時【或無於字】部郎【下或有中字】所信【方云信音新漢武悼李夫人賦申以信兮】

河南令張君諱郇【郇或作詢】促促【或作旦旦方云促音如齷齪之促本或作娖娖】防語【防或作�】辦治【辦或作幹】爭議棘棘不阿【方從諸本無議字及下棘字而云晁本校增此二字阿或作�今按歐公甞疑此句有脫字不知晁氏以何本校也詳其文理當有此字故從之】不訴【或無此二字】福祥【祥下或有事字】視事【或無此二字或但有事字】經吏【吏或作史】可爲法【疑此必有脫誤或爲當作守】劇吏【吏或作史】竟閉門【或無閉門二字】少監昔【昔或作者方云李遜赴襄陽送行詩有著作郎張昔】

鳯翔隴州節度李公【一本上有唐故字度下有觀察使開府儀同三司檢校戶部尙書贈尙書左僕射字】惟簡【或作某】名寶【名下或有曰字】可隨【可或作何】郡王【王或作公方云考之史當作王】居北軍衞【居或作爲衞或作禦】長上【上方作尙新史蜀本作上今按長上蓋衛卒之號猶今言長入也當從蜀本】條教【教方作務非是】興勵【興或作愈】三

殿【方云唐麟徳殿有三面故曰三殿】幸得【或無得字】斥外【斥或作許或作訴】萬年【年下或有縣字】賢有【賢下或有而字】氏記【或無記字】孤童【童下方有子字今按翟方進傳無者爲是】法宜【或無法字】

中散大夫少府監胡良公墓神道碑【此篇從方氏石本疑者別出蜀本注牛僧孺撰墓志陳鴻撰諡張籍撰行狀今按方本無中散大夫良五字又它神道碑不著墓字惟此有之亦變例也】八月十四日【或作七月無十四日字】廼巡【或作廼字或無巡字】族出【出下或有處文二字非是】淸河【或有復出淸河二字】卒官【或無官字】勸學【勸或作勤】樂爲【樂方作出非是】考覈【方作覈考】貶死【或無貶字或無死字】以自給【方無以字杭並無此三字】子弟【或作弟子】士生【下或有徒字】歌舞【或無舞字】丞相【丞或作宰】病卒【方無病字非是】可謂【謂或作爲非是】餽軍【軍或作運】有靳【靳或作嘆】升已【升或作升已或作民】維公【公或作彼】

故相權公焯有【焯或作綽】以薨【以或作六方考舊史云當作以】知變【知或作能】助與【與方作爲或無此一字今按助與如後按於頔事之類是也作爲非是】不矜【矜或作務】不以露布【或無不字露布或作布露】長用【方無長字】痌傷【痌或作痛】月日【月下或有某字】省顧【顧下或有者字】朝莫【朝上或有在字】公將【公下或有時字】曰頔【曰下或有於字】未病【或無此二字】能爲【或無能字】不視【視或作親】問有【問下或有其字】偫余【諸本偫作待或作儲】徳宗【徳或作代方考宰相表云當作徳】服喪來【服喪或作喪服方無來字】銘文【或無銘字】世無【無或作次】不至【或作至世】以稅【以或作巳】祖之【祖或作師】師之【師或作推或作祖】憚爲【爲或作焉】其所競馳【方其作人競作共】絕不【絕方作有今按作絕乃與上文勇字相應】孰克【克或作先】

平淮西皇帝【帝下或有陛下字非是】乃考【方無乃字】犇走率職【方無犇率二字】平蜀【蜀下方有西川字云劉辟求都統三川方圍梓州而敗亂固不及他郡也今按旣圍梓州則亂已及東川矣方說非是】究武【究或作窮】襄城【城上或有等字洪云此謂葉與襄城耳等字非是】一二臣外【或作外臣方從杭苑無外字今按此句若作外臣則當時朝臣自以伐蔡爲不可非獨外臣也若作一二臣則當時舉朝之臣皆以伐蔡爲不可又非獨一二人也考之下文所謂一二臣同不爲無助者又正指武元衡裴度一二人贊伐蔡之謀者而言則此乃謂惟一二臣以爲可而其外羣臣皆以爲不可耳諸本作外臣及無外字皆非是惟作臣外者得之】蔡帥【帥或作師】於今【於或作於】並爲【並或作並】惟祖【惟下或有夫字非是】何敢【或無何字】不爲【不上或有固字】郃陽【郃或作涇非是】延慶【本或作鄜延寧慶】屬而子公武【屬下方有集字或在公武下皆非是】西四【西下或有徐泗字四或作五皆非是】以節都統諸軍【節下或有度字諸方作討今按前輩有引左傳討其軍實爲討軍之證者恐未必然若必作討則秦之罘刻石自有遂發討師之語而晉官有都督徵討諸軍事皆足爲證不必引左傳卻不相似也但公所作韓碑但云都統諸軍則作討者爲誤矣不可以偶有旁證而彊引以從之也】汝惟【方作惟汝】衣服飲食【方無服飲二字或無服字有飲字或無衣服字】無饑【或無無字】其無【或無其字】人卒【或無人字方云此謂降其民與卒也故下語皆不再出人卒字今按莊子云人卒𨿽眾公語亦有自也】降萬【降下或有卒字】戰比【比或作皆】至師【師或作帥非是】洄曲【洄方作回今按洄與史合】疾馳【馳或作走】願歸【方無歸字】濟京【濟下或有於字】道古進

大夫文通加散騎常侍【方云考之史及段文昌碑皆合一本無大夫文通加五字非是道古時已爲中丞故不復言禦史也今按道古墓志亦可考】道封晉國【或無道字或作進或無國字】以命【或無以字】萬邦【邦或作方】往在【在方作居云唐人多以在爲居公本政亦曰居我其周從是也今按以在爲居亦艸書之誤本政居字已論於本篇方說非是】百隸怠官【或作百司隸官】事亡【亡或作忘】吳蜀【方作蜀吳】旋取【取或作出】羣公【公或作臣】乃相【乃方作及非是】各奏【奏方作走非是】勝之【勝或作遂】入秋【入或作及】復屯【復或作復】其壃【壃或作疆】釋其【其或作�】賜以【方作詔賜非是】今旰【旰方作眠】左飱【飱或作餐方云舊本皆作飱今按還予授子之粲弓傳云粲餐也史記餐未及下咽酒未及濡唇漢書令其裨將傳餐則餐字亦有義公祭鄭夫人文念寒而衣念饑而餐同以衣對餐也或當作餐】以收【或作牧】而父而兄【或作及汝父兄】偕來【方作來偕】旣定淮蔡【或作淮蔡旣定】

第三十一卷

碑志【此卷皆是碑】

南海神廟【神或作�此篇方從石本】祝融【洪曰太公金匱雲南海之神曰祝融東海之神曰勾芒北海之神曰顓頊西海之神曰蓐收今按東海神名阿明南海祝融西海巨乘北海禺彊亦見養生雜書然公言南海神次最貴則是據太公書矣】俱升【升或作升】爲解【解或作辭】不供【供從石本方從恭誤】盲風怪雨【方云或謂祕閣本作蝱風字見呂氏春秋考石本只作盲月令盲風至注疾風也山海經符愓之山多怪雨風雲之所出也】其文【其上或有具字或作且字今按此宜有且字然石本無之不欲增也】謹遣官某【官上或有某字今按石本官上無】

【某字或以爲用左傳其官臣偃之語】明穊【方云穊幾利切說文稠也選何晏景福殿賦穊若幽星之纚連李善音古愛切蜀本作槪非是】牽牛正中【方雲月令季春之月旦牽牛中上文言立夏行事正此時也】神具【具或作其】慌惚【慌或作恍】蜿蜿虵虵【虵虵或作蜒蜒】來享【享或作慕】祀之【祀方從石本作祝今按祝當作祀其理甚明疑或誤刻今攺從諸本】祀歸【諸本石本皆作祀方作祝誤】廿有四萬【或作十有八萬廿方誤作二十】米三【三或作八】西南【或作四面】廿八【廿方作二十】可嫁【此下方有者字石本無方誤也】失時【時或作所】其可【或無其字】耳矣【或無耳字】陰墟【陰或作之】右我【右或作祐今按此文石本今最易得而方本失考者凡五條然則它云石本者恐亦不能無謬也】

處州孔子廟【此篇方從石本】爲然【爲或作焉然屬下句】而社【方無而字非是】勾龍【勾上方有而字非是】跪祭【或作拜跪薦祭】不如【不或作無】生人【人或作民】以來【以或作巳】孔子【孔或作夫】令工【令或作命】顏子【子或作回】十子【十下或有二字】又爲置講【又爲二字或在下文其中之下置或作設】釋菜【菜或作奠】生師【生或作先】惑忘【惑或作或】

栁州羅池廟【此篇方從石本】矜奮【奮下或有曰字今按宜有曰字然石本無之不欲俌也】步有【步或作涉方云栁子厚鐵鑪步志曰江之滸凡舟可縻而上下曰步今按孔戣志亦有泊步字】巷道【或作道巷】福禍【或作禍福】蕉黃【蕉下或有葉字或有子字】秋鶴與飛【或作秋與鶴飛今按歐公以此句爲石本之誤沈存中云非也倒用鶴與兩字則語勢愈健如楚詞云吉日辰良也但此石本團團字初誤刻作團圓後鐫攺之今尙可見則亦石本不能無誤之一證也】

黃陵廟【此篇方從石本】石碑【石或作古或無此字】不及【及或作返據下文當作及】郭朴【方云石本書璞作朴唐人多然下文揭陽亦作陽】小水【水或作君方云考山海經作小水是也】英帝【英下或有爲字】君母【或無此二字】升道【升或作升】溺者【溺下或有死字】湖江【湖或作潮非是又或作湘】於刺【於下或有州字】與愉【與上或有餘字今按此合有餘字然石本無之不欲補也】

江南西道觀察使【至】太原王公神道之後【或無之字】爲君子【下或有鄕字】公諱仲舒字中【蜀作諱中字某後墓志同今按上句巳有公字此不當再出當刪然無別本可據姑存之】久而嘉之【方無而字之或作其直二字】右補【或無右字】伏其【伏或作服】爲人【方無人字】度事【或無事字】峽州【峽或作硤方云友人楊憑也】迎顯【顯或作頌】絕火【絕下或有其字】阻滯【阻或作沮】政成【政或作化】利病【方無利字非是】九千【幹或作十】足乎【方無足字】代之【方無之字】之息【息上或有日字】葬於【或無於字】某旣【或無某字或作愈】韡爲華英【諸本爲作而華英作英華】堅懇【或作聖】燠暍【暍或作暘】上借【借或作籍】方乎【乎或作平】其所【所或作饒】乃謳【謳或作謠】奄忽【方作忽隨方云此銘有美王公不用韻�章三語分兩韻例又異也今按銘之卒章績石二句𨿽自叶韻而末句髙字仍與勞滔韻葉非有異也】

第三十二卷

碑志【此卷惟韓公是神道碑余並墓志銘】

司徒兼侍中中書令贈太尉許國公國氏【國下或有爲字今按以國氏春秋傳語】人交【交或作校方云以上文自可言之作不與人交爲是今以下文長者言之又似作不與人校爲是更詳之】以爲鉅人【方無爲字或無以鉅人三字而爲上有之字或並無此四字】夫人之兄【夫人或作齊國】功建【功下或有於字】偘偘【或作侃侃字與偘同】不縱【縱或作從】兵數【兵下或有將字】皆自【方無皆字】肉爲【肉下或有而字】其舅【或作舅氏】而吳【方無而字】苗薅而發櫛之【方云淮南子語】不一【或無一字】震駴【駴或作駭】廿有一【廿方作二十乂無有字】作言【作或作詐】爲盜【方無爲字】滑師告急【師或作帥前滑帥字疑亦當作師急或作及】公無【公下或有安字】爲應【爲下或有之字】非其【方作其非非是】兵以【或作以兵非是】三千【淮西碑三作二】五十萬【或作七千】公有【公下或有之字】恆無【或無恆字】贊元【元下或有老字非是】年五十八【或作年八十方考新舊史定從今本】天子爲之【方無此四字】布粟【或作布帛方云按舊史實賜米千石】卑身【卑或作畢】至旣【方作旣至非是】可得【或無得字】釣謗【釣或作鉤】閒染【染或作諜】先事候情【或作先得事情候或作後】畛域【畛或作軫非是】自爲【或無此二字非是】孰陪【陪或作悖或作倚】其賚【賚或作賴】

栁子厚拓跋【或無此二字】死髙宗朝【髙或作中朝或作時】所與【方無與字】授集賢殿正字【或作授校書郎方云栁集可考或本非是此下方有藍田尉三字今按三字下文巳見不當重出】今古【或作古今】貞元十九年由藍田尉拜監察禦史順宗卽位拜禮部員外郎遇用事者得罪例出爲刺史【或作貞元十九年拜監察禦史王叔文韋執誼用事拜尙書禮部員外郎且將大用遇叔文等敗例出爲刺史今按方本得婉微之體它本則幾乎罵矣疑初本直書後乃更定也若從初本則上文須補藍田尉三字】水閒【水下或有之字】白上【或作上白】攺刺【或無刺字】反擠【反上或有而字】以少【方無以字】卒死【死或作厄】道不【道上或有而字】斥時【時或作而】能舉【能方作解或能下復出解字皆非是】力以致必【力以或作以力或作以力而無致必二字皆非是】十一月八日【或作十月五日】七月十日【七上或有秋字或無十日字】費皆【費或作資】立然【立或作重】涿人【涿或作可或作爲】家焉【或無焉字】旣安【旣或作且】

左金吾衞將軍李公成王【或無成字非是】成王必在【或無成王字】栁泌【泌或作賁方云新舊史李幹墓志石本皆作泌】月三【三上或有十字】其年某月【其或作某年下無某字】修修【方並作循】士學【學或作舉】用古今禮以元配韋氏夫人祔而葬【或無此十四字非是】生而【方無生字非是】太支【太或作本非是】其尙【尙方作上】弟兄【或作兄弟】誰黜【誰或作𨿽】

庫部郎中鄭君君諱【君或作公】自別【此下或有君其後也四字今按下文有君其季也此有則不應重出】以進【以上方有君字】之徴【之或作戶非是】遷祠【遷上或有方字非是】防衢【方無防字】方選人君願行【或無方字君願行作願行者】居月【或無居字】翕熱【熱或作然】斬絕【斬或作嶄】費盡不復顧問【方無此六字】看或【看或作對方無或字】韋詞【詞或作嗣宗】蕭儹【儹或作贊】女四【四或作一】郎官【官或作中】渾朴【朴或作璞】

越州刺史薛公爲隋【或無爲字】諱縑【縑或作謙方云世系表作縑】使日【或無日字】自桂【桂或作睦方云考傳當作桂】映治【治方作始屬下文非是】某年拜越【或作元和十二年正月二十二日方云前巳云元和四年此不當復出年號它銘亦無書除授月日者或本非是】兼禦【方無兼字】以卒【卒上或有病字】奏至【或無此二字】大夫【二字或作人】其年【其或作明】曰沂【沂或作溯方云世系表作溯】故公【故字疑當在上文公之字上】刑部【刑或作兵】不以事累【或作不累以事】中以自寶【寶或作�或作實或作中人以自方云此文四句一韻古音寶與壽葉】

第三十三卷

碑志

楚國夫人今司【或無今字】鄜坊【坊或作州非是】又太尉劉公甥【又或作父非是公下或有之字】贊賀【賀或作賢】能盡【上或有爲字】詔起【起上或有再字】固不【固下或有守字】公居【公或作父非是】莫我【我或作慰】

國子司業竇公字某【或作字貽周】四代【代或作世】孝謹厚重【或作孝愛謹厚】校虞部郎【或無虞部字】嘗以【嘗下或有有字】言者【或無者字】令守【疑當作守令謂守法令也】遏過【遏或作蓋過或作惡方云漢路溫舒傳遏過者謂之妖言】益明【或無益字】好善學文【或作好學善文或作好古善文】次曰某曰某【上某下或有少字】撥漢【撥或作發】而家【而或作西】幽刻【刻或作石】

尙書左丞孔公三上【或無三字】韓愈【方無韓字】三畱【畱下或有公字】君吾年至【方從杭本無至字云洪引龔勝邴漢俱乞骸骨答詔古者有司年至則致事今大夫年至矣恐未必然今按洪所引漢書文理甚明方以欲從杭本之故遂以爲未必然而不取殊不可曉今正之一本乙君吾二字語尢健但如此則君下卻少一吾字不敢輒補耳】郎官【官或作中】於是乎賢【於是或作是於於音烏或無賢字皆非是】與相【與下方有孔戣字今按上下文孔戣字巳多此不宜有】正平【或作平正平或作直】尹三【或無尹字】權知尙書右丞明年拜右丞【或作拜左丞或兩皆作左方云戣在元和中未嘗爲左丞蓋權知右丞事逾年而正除右丞長慶二年還自廣州乃爲左丞耳新舊史戣傳皆誤南海碑石本可考也而山谷本於爲尙書左丞之上從蜀本增一復字蓋於元和兩次除授皆巳誤作左丞故又誤謂長慶爲再除也陳齊之�去拜右丞三字皆非】攺華州刺史【此五字或在罷貢海物之下方雲華州乃輸貢之途此疏專爲遞夫而言也新史亦可考】可食【或無此二字】外按小兒【外按或作按外今按唐防要毎歲冬以鷹犬出近畿習狩謂之外按使領徒數百恃恩恣橫郡邑懼擾皆厚禮迎犒百姓畏之如寇盜元和九年裴寰爲下邽令疾其擾人但據文供饋使者歸乃譖寰有慢言上大怒將以不敬論宰相武元衡中丞裴度懇救甚切乃釋之卽此事也言小兒者蓋以田獵應奉者謂之五坊小兒事見順宗實錄防要亦有小使之名疑卽此輩也】賄及【賄方作財】沒有【或無有字】相縛【縛或作傳】公一禁之【或無此四字】公吏【吏上或有之字】觀吏【觀下或有察字非是】武定【或作定武非是】爲類【類或作願非是】怨恨而散【恨下或有焉字無而散字或焉字在散字下】此禽獸耳【此上或有況字方無耳字】數月【月或作日非是】常自【方作自常非是】爲詩【詩或作詞】溫裕【溫或作遵方云作溫與傳合蓋晚年皆從溫世系表云四子皆從溫非也今按上文長子已名溫質則非晚年從溫也豈以嫡庶爲異邪然非要切不必彊解】�八【�或作三十方云此銘皆以四言爲句作三十者非今按�依字當作卉】白而【白或作自非是】類也【也或作邪】

江南西道觀察使贈左散騎常侍太原王公【或有中大夫洪州刺史兼禦史中丞十二字】復除吏部員外郎【方無復字或無郎字】峽州【說巳見前】服闋【闋方作缺】攺婺【攺或作除】不樂【樂或作冝】文書【書下或有事字】九千【千或作十】與民【或作丐貧民方云諸本以後語誤入釀戶非盡貧民今按丐貧民一語下文巳有不應再出方本是也但其說非是除酒榷蓋與民共之使得自釀非直以錢九千萬與釀戶也】文書【或無文字】禁浮屠及老子爲【禁方作學今按作學非是但下文自有浮屠老子字此不應重出且其文理亦不明白疑此自浮至爲六字亦是衍文去之則文理通暢矣但無本可證不敢刪耳】界內【或無內字】因山野立【山或作出立或作去皆非是】以其【其字疑衍】編人【編或作經今按以民爲人蓋避諱當作民乃是下求人利害與人�約放此】以爲【或無以字】在制【在或作及知二字】戶口【方無口字】利害【利或作之李云古本無利字神道碑周知俗之病亦無利字今按下文云廢置所宜則此句合有利字古本偶皆脫漏不足爲據】事備【備下或有悉字或有復出事字今按文勢疑當有悉字在備字上】諱【或無諱字下同】諱政【政或作某】工部【工或作吏】太君【或無太字】行修【修或作循】外郎【或無郎字】又剛【又方作乂非是】哲人【哲方作若非是】之有【或作中之】我最【最或作撮或作載方雲集韻最撮之省文今按方說非也史漢功臣傳末緫計其功皆以最字起之】

殿中少監馬君【方有銘字】不自【不下或有能字】賜食與衣【方無賜字云表記君子問人之寒則衣之問人之饑則食之食與衣皆去聲讀今按無賜字卽不成文食衣並讀如字方說非是】如畫【方云畫胡麥切左思嬌女詩眉目璨如畫今按畫當音胡卦切左詩叶韻故爾】發漆【發下或有如字非是】可念【念或作憐方云妬記云王丞相於靑疎臺中觀有兩三兒騎羊皆端正可念】鉅谷【或無此二字】碧梧【碧或作蒼】其業【業或作恭非是】分府【此見當時分司官之稱號或無二字非是】於人世何如也【此六字疑衍】而觀居此世者何也【李本云晁以道乙居字今按此篇末兩三句不可曉疑而字當作亦而何下當有如字蓋誤冩著上文也然無別本可證姑闕以俟知者】

第三十四卷

碑志【此卷皆墓志銘但李楚金李幹無銘字】

南陽樊紹述紀志【方無紀字】一十九【一或作又】長而【方作而長】蓋是【蓋下疑有如字】嘗以【或無嘗字】某師【師或作帥】出爲【方無出字以下文又出觀之宜有】出刺【或無刺字】病以【或作以病】得也【得下或有地字或有地出字皆非是】曰後【曰下方有某字非是】剽賊【賊方作脫】覺屬【覺方作學非是】

中大夫陜府左司馬李公王繪【繪或作防方從新舊史作繪】長平王【此下或有長平生淮陽五字】晉原【原或作康】爲敵【敵方作嬌非是】之聞【或作聞之】顧語【語或作謂】弟曰【或無曰字】吾爲【或無吾字】文上【文下或有爲字】比以【或無比字】尹慚其廷中人【方云漢張耳傳李良素貴起慚其從官又袁盎還愧其吏公此文與劉昌裔志皆用此】令辱我【或無復出三字】無所【方無所字】讒宰相者【方無者字非是】元年正月丙辰【方無正月字而云李本作正月蓋正月十八日也今按是年辛丑歲丙辰非歲名則爲日名而在月下爲是方知日辰所直而不以李本補正月字不可曉也】激鄜【激下或有爲字】將復廟祀【廟方作其今按唐防要禮官議戶部尙書韋損四代祖所立私廟子孫官卑其祠久廢今損官三品凖令合立三廟此以郱之先嘗有王封而後世官卑不得立廟故云將復廟祀也然唐制亦非古而本朝立法尢爲疎略惟蘇魏公甞議立廟與襲爵之法相爲表裏其說爲善惜乎當時不施行也】

幽州節度判官贈給事中淸河張君元年【元或作二方云考之史當作元年】牛宰相【陳齊之云常疑牛僧孺之爲人觀此語則知韓公亦不喜其人矣然此三字或作今宰相牛公未知孰是】仍遷【仍或作乃】毋侮【毋或作無】我事【此下方有無罪二字】脫免【或無免字】張禦史忠【方無張字】告此【或無此二字告疑當作言】餘人【今按此二字疑衍而下文不如遷之別館自爲一句蓋述其言如此下文�云卽與眾出君乃記其事也但無所考不敢輒刪耳或云餘人字不必去其曰遷之別館蓋言今當如此耳亦通】與眾【與或作以】畏惡【畏下或有皆字非是或在畏上則或有之】張恭【恭或作泰】長慶四年【方云舊本或作二年或作三年按鄆帥馬總也總以二年秋遷右僕射明年夏召還當作二年或三年也今按方說𨿽如此而其所定之本卻作四年今姑從之蓋或喪歸逾年馬旣召還乃克葬也】衣褥【褥或作衾】進養【或無養字今按養字去聲禮曰以其飲食忠養之】祖某父某【或作祖踐父休】缺折【或作折缺】闇明【當作明闇說見下條】者之【方無者字或無之字方云此銘以徹揭割雪折厲奪呾爲韻而行生淸兵名闇貞復自爲韻厲音烈�當讀如諒闇之闇今按方說多得之此銘蓋法兔魚麗等詩隔句用韻耳詩隔句用韻先儒所未知觀公此銘則旣識之矣但闇明二字乙之則韻自葉而義亦勝若如方說則𨿽讀闇作防韻終不葉而義亦不通也】

河南府法曹參軍盧府君夫人苗氏【或無府苗氏三字或作範陽盧君夫人苗氏】汝州司馬【司馬或作別駕方云世系表作永王府諮議參軍】嫁河南法曹盧府君【河南法曹四字或作範陽二字】諱貽【諱上或有復出府君字】先夫人卒【或作卒先夫人】其年七月【某下或有明字七或作八】之志【之下或有銘字或有其字而無之字】是生【是或作厥】乃及於行【乃及或作享乃】克媲【克或作光】爲禮【方作禮容今以下句爲仁偶之方說非是】循道不違厥聲彌劭【或作旣克其家厥問愈劭】累累【或作累累】銘寘【銘或作石寘或作志】書儔休【古韻葉巳見溪堂詩】

貝州司法參軍李君十七【七或作八】月丁【月下或有一日字】開封縣某里【或作陳畱縣安丰裏後封字同】以識【識或作志】其世【世或作詞】至司【至或作有】行曰【或無曰字】其姒【姒或作姊】其刺【或無其字方云據李翺集刺史嚴正晦也】胥其【胥或作須或作需或無其字方云史記趙世家太后盛气胥之入又亷頗傳胥後令注胥猶須也】何敢爾【或無何字方無爾字】兵仗【仗或作杖】加擢【加下或有禮字】葬曰【曰或作日方雲山谷李謝以古本定與上文其世曰其徳行曰爲一例】窆於【窆方作穸】固於【或無固字】

處士盧君命卒【卒或作牽】又有【或無又字】

太學博士李君【學或作常】女壻【或無女字】栁泌【說已見前】乃死【乃方作及非是】鼎按【鼎下方有以物字】實以【方作以實】相傳【方無相字】自顚【顚或作巓】茵席常得【茵或作�方無常字】其家【其方作有】服藥【服下方有之字】血肉【肉方作害今按古書肉或作賓今淮南子及內經靈樞尙存此體疑此別本害字乃�之訛而方考之不詳也】

乃死【乃或作及或無死字皆非是】以濟【濟或作齊】可哀也巳【江鄰幾云此誌略不敍幹世代行事不知何也】

第三十五卷

碑志【此卷皆墓志銘惟女挐爲壙銘乳母爲墓銘】

盧渾右汝兄【兄上或有弟字或作後有汝兄方云渾於陵弟也兄弟惟二人】遷汝【或作汝遷於三字】視此【此方作於】

虢州司戶韓府君長史【長或作刺方云考世系表李太白去思頌公墓志行狀皆作長史】參軍【或無此二字】至至【或無復出至字】壯而彊老而通【閣本無而彊老三字方以爲脫】元年【元或作三】氏女【或無女字】曰門【或無此二字】葬州【葬下或有�字】惟其家之材【材或作財今按此句未詳當有脫誤】

四門博士周況妻韓氏諱好【或有復出好字】開封娶【開封或作兪】從父弟愈【或無弟字云云舊本皆有今按公父仲卿與開封之父云卿爲兄弟則公與開封固從父兄弟也】況況【或無復出況字】以疾【疾或作病】其從父愈【父下方有弟字今按方本非是儀禮喪服篇有族曾祖父者曾祖之兄弟也其子爲族祖父其孫爲族父其曾孫爲族兄弟有從祖祖父者祖父之兄弟也其子爲從祖父其孫爲從祖兄弟有世父叔父者父之兄弟也其子爲從父兄弟今韓公於開封及虢州皆爲從父弟矣於開封之女則公當爲從祖父也此但雲從父爲脫一祖字方作從父弟尢誤今無別本不敢輒增祖字且從諸本去弟字】夫失【失或作喪】

韓滂百川老成老成【或無復出老成字】某後【或無某字】早死【或無早字】倍文【倍與背同倍文謂背本暗記也周禮注倍文曰諷韓語蓋本此洪譜以爲作文蓋不考此而誤攺兼下文復有爲文辭字亦不應重復如此也】爾得【或無得字】人邪【或無人字】文詞【方無文字詞下或有於字】以死【死或作卒】一里【或無一字】生之【或無之字】也邪【或無也字】歸於【歸或作悲】

女挐爲少【或作少爲非是】梁武【方無武字】掃刮【刮方作削】漢南【或無漢字】可畱【或無可字】病在席【病或作疾方作在病無席字】層峯【二字或作密】京兆【下或有尹字】葬之【上或有而字】和十【和下或有之字】

緱氏主簿唐充妻盧氏三男【方云考苗夫人志當云二男】充充【或無復出充字】郤氏【今按郤綺防反俗郤字與郤字相亂今流俗郗超字多作郤誤也】得家【得或作其】觀者【觀或作親方云者音之戈切與何葉吳才老讀如此】

乳母【舊本作河陽縣令韓愈乳母李氏】母李【下或有氏字】入韓氏【入或作爲下或有家字】見所【見下或有其字】徐軍【徐下或有二州字】二男【二或作三】節慶【節下或有受字】輒率【輒上或有愈字】疾卒【疾或作病或無疾字或作以疾卒】其語【語方作志】第三十六卷

雜文

瘞硯銘【銘或作文】襃谷【谷下或有聞字】全斯【斯閣作期非是】

毛穎傳治東方土【句】養萬物【治方作理土方作吐屬下句云孔氏周書注曰土能吐生百谷義取此今按東方卯位此正爲下文封於卯地死爲十二神而言也然與卯皆不屬土與方所引孔說不合又不見其所吐何者可養萬物兼治東方爲句語意亦似不足惟參同契云者吐生光則兔乃有吐義然似亦只與下文當吐而生之說相表裏止是自吐其子而無吐養萬物之意未見其必可據也若作治東方土而自爲一句但以平水土而言則於語勢無闕而下句養萬物有功爲奏庶鮮食之義意亦自明故今且從諸本其以十二物爲十二神相承巳久亦未見所從來並�之以竢知者】當吐而生【見本艸】防【方云蜀本音奴鉤切爾雅兔子嬔郭注云俗呼曰�與同】者曰防【者下或有號東郭三字或有號東郭防而無曰字方云說文狡兔曰防戰國策作逡】宋鵲【鵲或作防方云廣雅曰韓盧宋鵲犬屬字林防音鵲宋良犬也】次中山【中山在秦東北非伐楚所當次也此固防言然亦不爲無失】左右【方無右字非是】筮者賀曰【方云筮詞皆用古韻詩祈父予王之爪牙靡所止居古牙吾通髦與資亦然一云崔豹古今注防恬造筆以柘木爲管鹿毛爲柱羊毛爲被非兔亳也公豈它有所自邪今按髦資與居書葉今北人語猶謂毛爲謨公作董生詩咨與書魚葉皆可證也】其豪【豪方作毫非是下之豪同】曰管【或無曰字】秦皇【秦下或有始字】相斯【相下或有李字】𨿽見【𨿽下或有後字】摹畫【摹方作謩】嘻笑【嘻或作喜非是】君今【君或作而】最爲【方無爲字】之豪【豪方作毫非是】封諸【諸或作之】卒見【見或作幸】

下邳侯革華【方云閣本無此篇劉龍圖煜云或言此篇不類退之文及得本校果無趙璘因話錄謂革華傳稱韓文公皆後人所誣是唐人巳知其僞然杭本文粹皆錄洪謂始錄於歐公非也今按此當全篇刪去】

送窮文奴星【或有復出星字】輿粻【輿或作與】日矣【方無矣字】竊具【竊或作躬】巳不【巳與以同以又與與同】廻避【廻或作曲】朋儔【方作儔朋】非六【六方作三非是】面目【目方作皃】次曰文窮【次下或有名字】小黠大癡【方云淮南子人不小學不大迷不小慧不大愚又抱朴子凡人多以小黠而大愚】惟乖【惟或作𨿽非是】延之【之或作入】

鱷魚文【鱷或作鱷】維年月日【或作維元和十四年四月二十四日】列山【列新書作迾方云音力制反遮道也】罔繩擉刃【罔或作网或作綱方雲莊子擉鱉言刺也字從手】之外【方無之字】後王【方無此二字】蠻夷【或無蠻字】潮嶺海【潮方作湖而無海字或作嶺海而並無潮湖字今按此言潮州乃嶺海之間去京師逺也但公於潮州亦有祭太湖神文則只作湖嶺亦通更詳之】今天子【今字閣本在子下非是】�然【方云左氏睅其目睅目出皃】不安溪潭據處食民畜【不下或有下字不或作而或無處字今按此恐有脫誤疑當云睅然不去據溪潭食民畜云云乃是更詳之】亢拒【或無亢字】長雄【方云漢薛宣傳上黨少豪俊易長雄】下心【心或作身方作中云洪謂中身也禮曰文子其中退然國語余左執中注身也今按二本皆通然意新史作心爲近故從之】睍睍【睍目出皃本或作覗覗息咨反視也方云或校作睆睆窮視皃莊子睆睆然在徽纆之中今按恐當作睆爲是】此邪【邪方作也】史言【方無言字】與冥【或無冥字】而爲【方無而字】吏民【或無吏字】

原本韓集考異卷八

欽定四庫全書

原本韓集考異卷九

宋朱熹撰

第三十七卷

表狀

金紫光祿大夫【至】贈太傅董公行狀【題中或無支度二字】選聞【選下或有旣以字】市馬【市字絕句方以馬字屬上句而復出馬字連下文爲句非是】公與【與或作爲】而與【方無而字】至吾【方至上有五字而無吾字皆非是】故下【方無故字】其眾【或無其字】兩舉手【兩舉或作舉兩方云此用莊子盜跖大怒兩展其足也】敢復【方無復字】未盡【未方作始】人大【人下或有心字或有心字無大字】無與【無下或有以字】故求【或無故字】罪有【罪下或有於字】不信【信下或有之字】以降【以或作已】天下【句】天下【或無此復出二字】不記【記或作巳】疾作【上或有辭字非是】入謝【謝下方有遷字】問日晏【三字或作移時】汝州【或無州字】由畱【或無由字】畋遊無度【或無畋遊字無度或作無幾方云考之傳士寧毎畋獵數日方還或本非是】度一【度下或有使字】者至【或無至字非是】及諸【及或作與】和初【或無初字】懼復【懼下方有不字云士寧懼其無以繼也若去不字則下文皆衍今按士寧萬榮專命竊據故懼士卒之圖巳而復加厚焉尋上下文未見其惜費而薄之之意也況以下文又加厚毎加厚推之不字之衍甚明方說誤矣】士卒【士下或有寧字非是】明日【二字方作時非是】事修【事下或有旣字】俗化【俗或作民】蒼烏【方云舊本多作蒼鳥家語蒼鳥鴈也瑞應圖有蒼烏】旣斂【或無此二字】知人【知或作智】人誰【人或作其今按外集作其非是】全道溪全素澥【諸本溪作全湲澥作全澥方云考世系表董溪志溪澥皆無全字蓋全道全素出於賜名也】爲大理評事【或無此五字】伏請【或無伏事】謹狀【或作狀上】

與汝州盧郎中論薦侯喜狀【方無薦字云盧防也喜常爲防作復黃陂記】知遇【或無知字】主司【或作有司】長嘆【長或作而】家事【事或作難】公數【公下或有大人字或有貴人字】不其然乎【或無復出四字不其或作其不】

論今年權停舉選狀百萬【或無萬字】公孫【或無公字】王化【王方作主】禦史臺上論天旱人饑狀在百姓腹內【腹或作復方云徳宗十四年詔諸道州府應貞元八年至十一年兩稅及榷酒錢在百姓腹內者並除放今按腹內謂應納而未納者嘗見國初時官文書猶有此語如今言名下也】知識【或無知字】

請復國子監生徒狀已上【巳或作以下同】從三【或無從字】

馬府君行狀諱某【某或作彚】趙時【方無時字】葪令【葪或作蒯】上嘉【嘉方作喜】七月【七或作十】陳國無子【陳國或作夫人】

復讎狀【蜀本此狀首云元和六年九月富平縣人梁悅爲父報仇殺人自投縣請罪勑復仇殺人固有彞典以其伸寃請罪視死如歸自詣公門發於天性志在徇節本無求生寧失不經特從減死宜決杖一百配流循州於是史官職方員外郎韓愈獻議云云方云公於時未爲史官也此後人以史文增入閣本舊本皆無之】之端【之下或有大字】無其【無下方有有字】將使【將方作特】殺者【方無者字】官所誅【官下或有吏字】凡有【方無有字】申尙【申或作由下二字今按此合有由字但下字當作申又或是上字耳更詳之】經律【方無律字】

錢重物輕狀下帖【帖或作牒】而錢【方無而字】粟租【粟下或有米字】益農【農或作丰】器皿【或無皿字】出五嶺【下或有復出五嶺二字】扶其【扶方作狀非是】第三十八卷

表狀

爲韋相公讓官表【韋貫之也】天下幸甚【方有復出四字】

爲宰相賀雪表

進順宗實錄表狀原大【大或作本】實懼塵玷【或作實積慙懼】爲裴相公讓官表移官【移或作出】因佐【因或作乃】益大【大或作厚】益輕【益或作愈】微誠【微或作盡】逾量【量或作重】致理【或作集事】

爲宰相賀白狀進止【止或作防方云今玉堂宣底作進止下同今按陸公奏議亦可考】

冬薦官殷侑狀【或無冬官字】停使【或無停字方引宋說云前天徳軍防禦卽所謂停使也】

進王用碑文狀李翛【翛或作修說巳見前】

謝許受王用男人事物狀某官某乙【本或無此四字但云臣愈言今日品官云云今按狀體前合具官不當云臣某言】

薦樊宗師狀校水【校下方有尙書字】

舉錢徽自代狀

進撰平淮西碑文表【或無撰文二字】正月十四日勑牒【或作某月日勑牓牓字非是】以收復【以或作巳無復字】法式【或無式字】推勞臣下【或作推功勞臣】涉旬【方作旬涉】號以爲經【號或作篹經上或有正字】中謝【或無此二字】伏惟【惟或作以】所在麻列【麻或作成方從閣杭苑李謝本今按作麻殊無理疑此本是森字誤轉作麻後人見其誤而不得其說乃攺作成耳且公答孟簡書亦有森列之�可考也方氏固執舊本定從麻字舛繆無理不成文章固爲可怪然幸其如此存得本字使人得以因疑致察遂得其眞若便廢麻而直作成字則人不復疑而本字無由可得矣然則方本𨿽誤而亦不爲無功但不當便以爲是而直廢它本不復思索參考耳今以無本亦未敢輕攺且作麻字而著其說使讀爲森云】恩待【待或作侍】謹錄【謹上或有隨表二字】慙羞戰怖【或作慚惶怖懼此下或有謹奉表以聞三月二十五日臣愈誠惶誠恐頓首頓首謹言二十三字今按此或本以聞下便著月日與今表式不同未詳其說】

奏韓人事物狀【古本云四月一日涯度羣夷簡�進止碑文宣賜韓一夲】恩勑【或無恩字或無勑字】

謝許受韓物狀

第三十九卷

表狀

論捕賊行賞表士則士平【或作士平士則】獨有【獨上或有內字】何因【因或作由】久逺之人【方無之人字】巳來【巳或作以】此由【此下或有皆字】以信【信或作道】言爲必信言之必信【方從閣杭本兩句皆無信字無理甚明亦足以見二本之謬矣】擇日【擇方從杭本作澤又見杭本之謬】深達【逹或作逺】功者亦未有不費少財而能收大利者也【方無亦未至利者十三字今詳文意上文引秦孝公周成王事故此以未有不信而能成大功結之又引漢髙祖事故此以未有不小費而能收大利結之不可欠闕方本但以酷信閣杭之故不問可否直行�去舉正亦不復載殊爲無理今悉補而足之】告賊【告或作捕】

論佛骨表伏以【或作臣伏聞或作臣聞】流入【舊史上有始字新史流作始】年百一十歲【或作一百十】年百歲【或作一百】年九十八歲【新史無八字方云考之世紀非也】百五歲百一十八歲【二語上或皆有一字】帝舜及禹【新史舜下有在位字方云以上多帝王世紀】然而中【之文而下方有此時二字舊史無然而此三字今從】五十九年【新史新舊史無九字】言其年壽所極【脫也言方作定新舊史皆無年所極】推其年數【三字方本無此四字今從】俱不【新舊史方本俱下有年字二史並】未入【無俱字入】十八年耳【或作至或】四十八年【無耳字八或作九方云新舊史梁書】晝日【亦可考新舊史】乃更【畫作盡乃或作反乃更或】足事【作乃反事上或有信字新舊史無事】材識【字有信字新舊】深知【史作識見新舊】聖明【史知作究】卽不【或作明聖】許創【方無卽字方無許字新舊】臣常【史創作別新舊史常作】轉令【當時二字新】遞迎【史無轉字新史迎作】年丰人樂【加或作相新舊史作】設詭【丰年之樂】皆云【或無設字】敬信【或無皆字新】何人【史作信向新舊】豈合更惜【史作微賤方無豈合字舊史無】焚頂燒指【更字今從新史新史上有以至字舊史有所以字謝本作以至無故新】老少【舊史焚作灼燒】業次【作燔新舊史少】臠身【作幼新舊】夫佛【史作生業或無臠字新舊史】不言【無夫字下或有】至今【者字新舊史言作】奉其【道新舊史】而出之於【無此二字或無其字或無】惑眾【而於二字或無之字舊史惑下】令入【有於字新作以】祓除【閣杭蜀本祓作拂】付之有司投諸水火【付下方無之字新舊史作付之水火無有司投諸四字】後代【或無代字新史後作前】豈不盛哉豈不快哉【新史無此二語】禍祟【祟或作福】

潮州刺史謝上表【或無刺史字】猶輕【新史作莫塞】以正【以下或有今年字】上道【或作就路】具言【方無具字】面問【面或作親】經月【經舊史作通】程期【新舊史作期程】州南近界【或作州之南境】爲羣【爲新舊史作同】所見推許【舊史無所見字許或作表】編之乎措之乎【乎新舊史並作於】𨿽使【𨿽或作縱】臣亦【新舊史並無亦字】多讓【新史無多字杭本並無二字尢非是】大唐【新史大作皇】未優【舊史優作�】孽臣【孽或作嬖】不貢不朝【新舊史作不朝不貢】寧順【新舊史寧作從】之治功【方無之字治功作功治】年代【方無代字舊史作萬年】之際【際或作時】載一【一上或有之字】罪過【新舊史罪作前】飛去【去或作疊非是】

賀冊尊號表來代【代方作載】陳請懇至於再於三【至字絕句或作載陳情款倒再三非是】合慶【合或作交】環海之間【或作寰海之中】以歌以舞【或作以舞以歌】長人【長上方有以字無人字】妙而【而或作算下同】國內【或無內字】皆朝【或無皆字】議明【議或作講或上別有講字】撰泰【撰下或有集字】得與【與或作如】彷徨【或作傍惶】

袁州刺史謝上表【或無刺史字】

賀皇帝卽位表三日【或無此二字】昭升【升方作承】垂泣【泣或作涕】守郡【或作僻守】條制【制方作例】

賀赦表咸防【方無防字】

賀冊皇太后表稱賀【賀或作慶】

賀慶雲表山陵【陵或作澤】土王【王方作正今按歷家四季之月土王用事各十八日今云六月明當作王】景�【以歷推之十六日也】以躋【以或作巳】飛馳【此下或有井圖奉進四字或附於奉表陳賀之下】

舉張惟素自代狀資序【序或作考】

舉韓泰自代狀

慰國衰狀

舉薦張籍狀【或有國子監字】

請上尊號表【或有國子監字】臣得【或無得字】今天【或無今字】析木天街北嶽醫閭【方云皆以幽冀言也天文志昴爲天街屬冀州自尾十度至南斗十一度爲析】

【木屬幽州北嶽常山在定州恆陽縣在古冀州之域也醫閭周禮職方氏幽州其鎭醫閭也今按此長慶元年劉緫納土時也】章亥所步【山海經云禹使大章步自東極至於西垂二億三萬三千五百里七十一步又使竪亥自南極盡於北垂二億三萬三千五百里七十一步】如彼【彼或作何非是】姦嬖【嬖或作孽】媧皇殺黒龍堯誅九嬰【並見淮南子】臣子【子或作下】

舉韋顗自代狀

第四十卷

表狀

論孔戣致仕狀【方無孔戣字】同在【或無同字】禮大【禮下或有曰字】致事【事方作仕今按禮記作事】其願【其或作所】所領【或無領字】

舉馬總自代狀伏以近者京尹用人稍輕所以市井之間【方無近者至所以十字市井作畿甸】

賀雨表雷雨【雷或作云】

賀太陽不虧狀【狀蜀作表】及巳【及或作至】謹奉狀賀【狀下或有陳字】舉張正甫自代狀气力【力或作志】

表州申使狀

國子監論新注學官牒受官【受或作授】

黃家賊事宜狀一臣去年【一或作右下有伏以字】諳知【諳方作諸】此兩【此下或有時字】巳來巳經【方無下巳字今按恐當刪上巳字】二萬【或無二字】因此【因或作內經二字】疾患【患或作疫】自邀【自方作身】共嫉【嫉或作怒】公素【素或作集】並邕【或無並字】不伏【伏或作服】存者【方無者字】讙呼【呼方作叫】選有【有方作其】處理【理或作置】

應所在典貼良人男女等狀【方無在字或又無等字方云二狀皆袁州進今按狀云往任袁州刺史方說非是】應所在典貼良人男女等【此是狀首標目所論事與前卷賀白龜狀體正同猶今之貼黃及狀眼也方本刪去非是】檢責【責或作到】準律【下或有例字】

論淮西事宜狀【方無狀字】勞於【於或作其非是】耗於【或作匱於】餉於【餉或作飽非是】而待【待下方有之字非是】必勝【必或作取】之聽【下或有矣字】然可【新史然作乃方云然猶然後也下文然可集事然擬許其承繼皆一義今按此蓋當時俗體如此故公狀中用之不欲攺也】背叛【方作叛背】難便【便方作更】難處使先不存優卹【處下或有指字不下或有撫字皆非是】牒歸【方無牒字】據行【或無行字今按上下文勢合有行字行下更有營字其理甚明今輒補足】充給【或無充字】則至【至上或有兵字】分爲【或無分字】隱然【隱方作殷按漢書隱若一敵國方本非是】四道【四或作諸】往日【往或作近】亷士【亷方作戰非是】然可【然或作則】討伐【伐或作罰下同】少陽之歿【陽或作誠非是】然擬【擬或作後】狂勃【勃或作悖】命節【節下或有制字或有制字而無節字今按李徳裕之討澤潞正用此防以伐其交世以爲奇不知韓公巳言之矣】

論變鹽法事宜狀【長慶二年張平叔爲戶部侍郎上疏請官自賣鹽可以富國彊兵陳利害十八條詔下其說令公卿詳議公與韋處厚條詰之事遂不行平叔所陳十八條此可見者十六方云白樂天行平叔判度支詞曰計能�秋毫吏畏如夏日東坡曰此必小人也按栁氏家訓平叔後以贓敗窮失官錢四十萬緍是宜以此終也】無多【無或作不】若不可行𨿽宰相爲使無益也【若或作令或有若字無下十一字】又宰相者【或無者字或無又者二字】一件平叔又云【方無一件字今按此別是一條當有一件字】所由【或無此二字】三十六文也【方無文字】秪校【秪方作只】價用【用或作毎】出二【二或作三】十文錢也【或無錢字】尙得【尙或作計】之時糴鹽【�上或有來字今按文勢恐來字上更有從字今亦補足】國家【國或作官】舉債【債或作賃】三百是【方作三百六十足云或云六十字恐羨非蓋鹽毎斤已當三十六文月當十斤則三百六十也足或作是屬下句今按平叔所定鹽價一斤止三十文韓公通計民間所加腳費多者一月或至三十六文耳其地近者自不及此難預計也故此上文且云一日以十錢爲率則一月安得用三百六十乎其六十字當依或說刪去足攺作是而屬下句爲當】貶與【或無與字】非前【或無非字】至少【少方作小】給鹽【或無鹽字】罪譴【譴或作於】防察【防或作訪】納榷【榷或作稅】比百【疑比下當有之字今補之】何罪【何或作其】慮者【者或作也】平叔行此【叔下疑當有云字或稱字之類今亦補足】

外集【諸本外集分爲十卷凡三十四篇不知何人所編據行狀云有集四十卷小集十卷亦不知便是此外集與否方氏只據蜀本定錄二十五篇其篇目次第皆與諸本不同以爲可以旁考而的然知爲公文者然蜀本劉煜序乃云後集外順宗實錄爲十卷則似亦以實錄入於其中皆不知其何說也惟呂夏卿以爲明水賦通解崔虞部書河南同官記皆見於趙徳文錄計必徳親受於文公者比它本最爲可信而李漢不以入集則疑凡外集所載漢亦有所未得未必皆其所不取者其說近是故今且從諸本而考其眞僞異同之說以詳注於其下其甚僞者卽𨿽不載其文而猶存其目使讀者猶有考焉其石刻聯句遺詩文等則從方本錄之以補外集之闕又諸本有遺文一卷方本亦多不錄今亦存之以附於後】

第一卷

明水賦【以化無宰至精感通爲韻精或作誠】古者【方無者字】祀也【方無也字】於天【於方作於】祀圓【祀或作祭】生於【生或作聲】齊芳於酒醴【芳方作髙云禮夏尙明水商尙醴周尙酒今作齊芳非今按明水當在酒醴之上不應反言齊髙此蓋以其都無臭味嫌不足於芬芳故有�芳之語方說非是】其宜【宜方作情】之薦【薦或作爲】殊匪【匪或作非】之露【露或作靈】乍似【乍方作巳】配夫【夫或作於上或有非獨二字】影【或作玉兔】騰精【騰方作流】而象【而或作垂或作無】的爾【的方作酌】始漠漠而【下三字方作茫茫以】同類【同方作有今按同類與下文气感對屬差互恐當作類同】在空【在或作於】之理【理方作論】武嘯【武或作虎今按作虎爲是但當時程試避諱當作武耳】之義【義方作道】足以驗聖賢【方作庶令知聖眞】知天【知方作驗】

芍藥歌【方從蜀本刪去今恐是公少作姑存之】靈性【或作性靈】睎紅【睎或作稀】海水【水下方有詩字】自不宜【或作不自疑】

贈崔立之【此篇方從文苑】子桑苦寒【下三字或作來寒且方云考莊子實作子桑】空屋【屋或作房】曾無子輿事空賦子桑詩【或無此二句】

贈河陽李大夫由未【或作未能方作猶未今按由猶古字通】裘破【或作破裘】气不【气或作竟】馬羸【或作羸馬】

苦寒歌節歲聿【或作歲聿不節歲或作歲節】何愛【此下疑有脫字】養大【養或作成】神所【或作誠可】明年日【本或作需明年非是】

贈同遊者【已見正集】

請遷宗廟議【方從蜀本舊志或無廟字非是方云舊史禮儀志長慶四年五月禮儀使奏樊云時穆宗當祔公豈以吏部侍郎爲禮儀使邪】尙書【至】觀徳【以上共十六字舊史闕】卿子【或無卿字下或有亦字】祭七代【或作事七世】祭五代【或作事五世或作祭五廟】上祭七廟【廟或作代】應期【應或作膺】武王【下或有也字】藏太【藏上或有遷字】中第【中下或有從字】

範蠡招大夫種議【此以下三篇方從蜀本刪去今從之】

詩之序議【見上】

三器論【見上】

第二卷

上賈滑州書【賈耽以貞元二年爲滑州刺史此篇方從蜀苑】他術【術或作藝】十五章【章或作首下同】旣降【或無旣字】有三【或無有字三或作二】讀書學文十五年【洪云公與邢尙書書云生七歲而讀書十三而能文二十有五而擢第於春官】愚固【固或作故非是】含和【和或作華】徳元【元或作臣方云周書注元徳之首也】家僕【僕或作僮】之逆【或無之字】不從【從方作退】

上考功崔虞部書【或作上考功宏詞官虞部崔員外書】行人【或無行字】也知其人【也下方有是字】旣以【以方作巳】人廢【人下或有之字今按人字屬上句】不兼【不疑當作必】不言【言方作云】其二【或無其字】固所【上或有則字】果竟【果或作畢下同】竟非【竟或作僅】故不【故或作固】譽於【或無譽字於或作一】夫士【或無士字】未知【上或有又字】夫天竟【或無夫字竟或作意】人乎【兩語或並作乎人】欲事【上或有夫字】困於【於或作於】爲佞【爲方作�】患言【患下或有於字】卒事【卒或作則】其躬【方本如此而舉正躬作窮蓋誤】而不終日【諸本而作如方本蜀本作而今本皆以表記語刋作如然不知古而如同意此語不當以如似之義讀之唐人惟韓栁知此子厚答韋中立書假而以僕年先吾子與公此文是也董彥逺曰春秋書星隕如雨左氏室如縣罄是皆以如爲而風俗通國人望君而望歳鄒陽書白頭而新是皆以而爲如按家語君入廟如右荀子作而右樂府艾如張亦作艾而張今人所用連洏考之李善文選乃漣而也實用易之泣血漣如爲義去古益逺字義多失惟韓栁文時見一二因爲詳之今按孟子望道而未之見亦是此例方言又有而如古字通用之說然陸徳明論當時語音之失有曰北人則而如靡異蓋不以爲然也然則此而字須讀爲如乃爲正耳董引室如縣罄乃據左傳作罄字而杜預注云如而也言居室而資糧縣盡故其說如此國語則作縣磬而韋昭注雲府藏空虛但有榱梁如縣磬左傳蓋借罄爲磬而杜氏誤解國語則正作磬字而韋說得之董氏所引不足據以爲說今並論之附見於此】常念【常方作嘗】之可【之下或有人字】不巳【巳或作忘】不亡【亡或作忘方作巳】夫今【方無夫字】遺道【遺或作違】其問【或無其字】一位【位或作官】以忘【忘方作亡】今二【今下或有年始二字】年豈【年下或有矣夫二字】以爲如【爲或作謂】事之【事下方有者字】愈也【方無也字】顏色言語【方作言語顏色】知爾【爾或作耳】以黙【或作黙黙】至是【至下或有於字】期獲【期下或有也字】庶執【庶或作幸】

與張徐州薦薛公達書【此篇方本有之今疑非公作當刪】

與少室李拾遺書【諸本室下有山字李下有渤字方從蜀苑新書云此書作於元和三年公時尙爲博士新書云洛陽令誤也】十二月某日愈頓首【方無此八字】拾遺公【新書作遺公篇內並同】小大之事【事或作士小大舉正作大小恐誤】凡所施者【者或作爲新書作凡所出而施者】艸野【艸或作山】小人【新書人作子】愈不【愈方作某】於古【於方作於】世非太平之運歟【方無世字非作匪新書作玆非太平世歟】自視【新書無自字視或作是非是】而兵【而或作與】若此【上或有未有二字】足迹【或無此二字】之有闕遺【闕遺方作遺闕新書無有遺二字】加於【或無加字新書於作於】垂於【新書無於字】卽河【或無卽字】是則【則或作卽新書無則字】使眾善人不與斯人施也【或無使字也或作者今按此句疑有誤】人庶【或作庶人】而逺【而下或有長字新書逺作諦】

答劉秀才論史書【方從蜀苑】六月九日韓愈白秀才【方無此九字或作某月日韓愈白劉君足下】以爲【爲或作謂】實錄【或復出此二字】自見【見下或有矣字】史氏【或無氏字】瘐死【洪云瘐音愈囚以饑寒死也今本誤作疲或作瘦或作廢皆非是】赤誅【赤或作亦族二字】夭絕【天或作天】今其後【或無今其二字或無其後二字】武之士【士上或無之字】卒卒【或無下卒字方云司馬遷傳卒卒無須史之間顏曰促遽之意也】就衰【或無就字】惇率【方云惇率猶惇勉也或作敢爲或無此二字今按此二字恐有脫誤】無它【方無無字】就功【就下或有其字】傳聞【或作傳云聞見】世乎【方無乎字】不自【不下或有可字非是】心慙【或無心字】聖唐【或無聖字】磊磊軒天地決不沈沒【方從文苑決下有必字又云蜀本作落落掀天地而無必字又地決或作決地又或作抉地今按古潮本軒亦作掀而無必字蓋因栁子厚書云所云磊磊軒天地者決必沈沒故諸本或誤加必字耳今從栁集作軒從潮本去必字】將必【或作必將】不在【或脫此二字】

與大顚師書【此書諸本皆無惟嘉祐小杭本有之其篇次在此與作召顚作巓師作和尙方本列於石刻之首今從杭本附此而名篇從方氏杭本又注云唐元和十四年刻石在潮陽靈山禪院宋慶曆丁亥江西袁陟世弼得此書疑之因之滁州謁歐陽永叔永叔�之曰實退之語它意不及也方本略載其語又錄歐公集古錄跋尾云文公與顚師書世所罕傳予以集錄古文其求之博蓋久而後獲其以系辭爲大傳謂著山林與著城郭無異等語宜爲退之之言其後書吏部侍郎潮州刺史則非也蓋退之自刑部侍郎貶潮州後移袁州召爲國子祭酒遷兵部侍郎久之始遷吏部而流俗相傳�知爲韓吏部爾顚師遺記𨿽雲長慶中立蓋並韓書皆國初重刻故謬爲附益爾方又注云今石刻乃元祐七年重立乂云按公三簡皆邀速常語耳初無崇信佛法之說妄者旁防別譔答問等語以肆誣謗要當存此簡以解後世之惑今按杭本不知何人所注疑袁自書也更以跋尾參之其記歐公之語不謬矣而東坡雜說乃云韓退之喜大顚如喜澄觀文暢意非信佛法也而或者妄撰退之與大顚書其詞凡鄙𨿽退之家奴僕亦無此語今一士人又於其末妄題云歐陽�叔謂此文非退之不能作又誣永叔矣蘇公此語蓋但見集注之出於或人而未見跋尾之爲歐公親筆也二公皆號一代文宗而其去取不同如此覽者不能無惑然方氏盡載歐語而略不及蘇說其意可見至呂伯恭乃於文鑑特著蘇說以備乙覽則其同異之間又益後人之�矣以余考之所傳三書最後一篇實有不成文理處但深味其間語意一二文勢抑揚則恐歐袁方意誠不爲過但意或是舊本亡逸僧徒所記不眞致有脫誤歐公特觀其大槪故但取其所可取而未暇及其所可疑蘇公乃覺其所可疑然亦不能察其爲誤而直斥以爲凡鄙所以其論𨿽各有以而皆未能無所未盡也若乃後之君子則又往往不能究其本根其附歐說者旣未必深知其所以爲可信其主蘇氏者亦未必果以其說爲然也徒幸其言可爲韓公解紛若有補於世教故特表而出之耳皆非可與實事而求是者也至如方氏𨿽附歐說然亦未免曲爲韓諱殊不知其言旣曰久聞道徳又曰側承道髙又曰所示廣大深迥非造次可諭又曰論甚宏博安得謂初無崇信其說之意邪韓公之事余於答孟簡書蓋巳論其詳矣故不復論特從方本載此三書於別集並錄歐公二語而附蘇說方說於其後且爲全載書文於此而考其同異訂其謬誤如左方以爲讀者以此觀之則其決爲韓公之文而非它人之所能作無疑矣方氏所據石本與杭本又自不同則疑傳冩之訛而歐公所疑官稱之誤亦爲得之但愚意猶恐當時旣謫刺逺州亦未必更帶侍郎舊官也方氏所駁世俗僞造誣謗之書卽今所謂別傳者洪氏辯證云別傳載公與大顚往復之語深詆退之�言多近世經義之說又僞作永叔跋云使退之復生不能自解免吳源明云徐君平見介甫不喜退之故作此文方氏又云周端禮曰徐安國自言年二十三四時戲爲此今悔之無及然則其爲徐作無疑矣�君平字安道而方云安國未知便是君平否耳然靈山石刻張系所撰其間載韓公問大顚云西國一眞之法何不教人顚云教人達性離無名貪嗔驕慢不生嫉妬此亦釋子常言初無難解但韓公素所未聞而頗中其病故𨿽不盡解而適亦有防於心耳又載韓公責云人生貴賤各有定分何得以三塗之說誑人而顚答云公何不常守侍郎之任而來此爲官邪則恐其有謬誤或其徒所附益也】愈啟【方無此二字】孟夏漸熱惟道體安和愈獘劣無謂坐事貶官到此久聞道徳切思見顏【切杭作竊方據石本如此切乃懇切之意此下大率多從石本云】緣昨到來未獲參謁儻能暫垂見過實爲多幸【杭本無儻能以下至此十字】巳帖縣令具人船奉迎日久竚瞻【帖杭作貼久當作夕竚方據石本作佇】不宣愈白【方據石本無此二字今據石本此下具銜姓名下云上顚師四月七日】愈啟【方無此二字】海上窮處無與話言側承道髙思獲披接專輒有此咨屈儻惠能降諭【惠字疑衍或下有然字而並在能字之下諸本及石本皆誤】非所敢望也至此一二日卻歸髙居亦無不可旦夕渴望【杭本無儻惠以下而有此旬晴明不甚熱儻能乘間一訪實謂幸也十八字今按此旬以下乃下篇語定從石本】不宣愈白【方據石本無下二字今據石本與前書同但云六月初三日】愈啟【方無此二字】惠勻至辱答問珎悚無巳所示廣大深迥非造次可諭【諭杭作量】易大傳曰書不盡言言不盡意然則聖人之意其終不可得而見邪【方據石本意作防無而字邪作也今按易實作意邪而無終而二字大抵石本亦自多誤也後放此】如此而論讀來一百徧【一字疑衍蘇氏所謂凡鄙蓋指此等處耳】不如親口顏色隨問而對之易了【方據石本如此但無親字今按親下當有見字而兩本皆闕故不敢增而空其處以待知者杭但云不如親面而對之是亦蘇氏所謂凡鄙者然親字乃方本之闕文面字乃問字之誤筆而又脫去口顏色隨易了六字耳】此旬來晴明旦夕不甚熱儻能乘閒一訪幸甚旦夕馳望【杭本巳見上篇此不復出】愈聞道無疑滯行止系縛茍非所戀著則山林閒寂與城郭無異【此從杭本但郭作隍今據歐公語從方本方據石本止下有所字縛下有愛戀字所下無戀字及則字而著字下復出著字及與字異下有邪字皆非是其用邪字尢不當律令亦所謂凡鄙者也但或疑非字下當有有字言於行止系縛若無所戀著則靜閙一致語尢明白耳或又疑非當作有則語意賓主尢順然未知孰是又諸本皆無不敢輒增攺也】大顚師論甚宏博而必守山林義不至城郭【顚杭見上方有師字杭無義字城作州】自激修行獨立空曠無累之地者非通道也【自方作似然細考之與下文激修行四字皆可疑方又以也爲矣而並非通道三字屬於行字之下又以獨爲自而立下有於字皆非是】勞於一來安於所適道故如是【於杭作於適方據石本與杭本並作識今得眞石本考之乃如此然則方之所考亦不詳矣蓋適猶便也與惟適之安之語用字略同言一來𨿽勞而旣來則當隨其所便無處不安也道故如是卽所以結上文道無疑滯之意方以如爲此亦石本誤】不宣愈頓首【方據石本無末三字今據石本與前二書同但云大顚禪師七月十五日不知韓公之於大顚旣聞其語而爲禮益恭如此何也】

第三卷

送汴州監軍俱文珍序屏翰【方作翰屏】危疑【方作疑危】於靑【於或作於無靑字】水安【安或作閒非是】

送浮屠令縱西遊序【方無浮屠字縱下有上人二字】進可【方無進字非是】又善【上或有而字】褰衣【衣或作裳】樹業【樹或作植】有中古之遺風與【有中或作中有古下或有人字風下或有可字】乘間致密【或無此四字而有及字】人士【或作士人或作人事】

與路鵠秀才序【方云送路鵠送別二序語意無倫脫誤不可讀如曰自河南令爲博士於公所歷官次亦不合故並闕之今從其說刪去】

贈別序【說巳見上】

送毛仙翁十八兄序【方云直諫表論顧威狀種蠡議毛仙翁序皆最末見決非公文舊杭本之有外集者表狀亦不錄足以知其果僞也今並從方本刪去】

第四卷

通解【洪曰通解擇言解鄠人對或云皆少作陳齊之云通解之乎者也下皆未當此𨿽少作然亦本訛也】他之【他下或有人字今按此句疑有�誤】亂教【亂或作害】地皆【地下方有而字】

【非是】者乎【乎或作焉下同】爲之【或作之爲下二語同】就割【就下或有其字非是】故忠【故下或有其字非是】自周【周或作殷】以換【方無以字】之偸【之下或有人字】且以彊則服【此句疑有脫誤】故後【故或作於是】義而【義或作死或作彊】百千【或無百字】存扶【存下或有於字】功亦【上或有而字】安用【用或作能】和光而同塵【方作同塵而和光】是則【方無則字】必謂偏【方無必字謂作爲】者矣【矣方作也】者哉【或無者字】而行【而上或有通字】古之今之【之下或並有人字】其不猶矜【或無其字或無不字或無其矜二字】者亦【方無亦字】能也【也或作邪非是】一賢【或無一字】齊也【也方作邪今按恐上句無邪字下句也字卻當作邪】進修【或作中人非是】我通【我下或有周字】同如【同字疑衍】

擇言解利乎【乎方作於】及其【方無其字下二語同】濟乎【乎方作於】不陷【陷或作蹈或作熖】土而可【方無而可字】於過【或作其失過下方有失字】其言【方無其字】而甚【而字恐誤】

鄠人對爲旌【爲字疑衍又疑是而字】令尹【按尹謂京兆尹令字恐衍下同】其門【或無其字】以爲【以或作欲】愈曰【或無愈字】母疾則止於烹粉藥石以爲是【或無止字新史作父母疾烹藥餅以是爲孝今按是字或是事字】未聞毀傷【按下文又有未聞字此未聞字恐衍或是若夫字之類】聖賢【方作賢聖】而致【而下或有且字今按此句上是字疑卻是且字】茍有【茍或作若】合孝【合下疑有乎字】曷足【或無足字】生之【方云劉仲忱謂之當作於恐或然也】表門【表下或有其字】爲憂【爲或作其非是】

河南府同官記【方無府字】東公公【方無下公字】之烈【烈或作例或作列非是】百執【百下方有吏字】同時【或無此二字】將相【方無將字今按下文所記實爲宰相者三人裴顧未爲眞相故特著其官職戎馬之盛則此處宜有將字方本誤也】故相國今【方無故字今按故相猶今言前宰相非亡沒之謂方本誤也】相國今吏【或作今相國】故吏部【故下方有相國字今以文考之非是】下事中爲【爲或作至】在史【上或有布字】作帥【帥或作扞】亦熙【亦方作旣】官職𨿽分而【或無官職字分作則屬之下文而無而字】有忠【或無有字】也同【或無也字】有聞【方無有字】語河【語下方有於字】於時【時或作是】守之【之方作守】

記宜城驛【方作宜城驛記下或有愈代侄孫作五字】內驛【內下或有宜城字】昭王【方無昭字】起堰【或脫堰字】臭陂【上或有�字】楚昭【或無昭字】其名【名方作始】襄陽【或無陽字】廟後【後或作復】殿城【城或作域】朝內【朝或作廟】

題李生壁下邳【邳或作邽非是洪云下邳貞觀中屬泗元和中屬徐】近古【近下方有於字】商丘【丘或作州非是】廟陛間【或作廟下或作廟下陛間今按廟字疑衍或是兩字】頌之【方作之頌】王涯【涯或作渥】

第五卷

除崔羣戶部侍郎制外和內敏【或作內和外敏】𨿽重【𨿽方作惟重或作盛】均賦【均或作經】

祭董相公文【祭下或有汴州字】吳縣開國【或作吳郡】食邑三百戶【或無此五字】於坤【坤或作神】昌生【方作生庶】肫肫【或作盹盹誤】不諂不笑【或作不容不諂或作不陷不酷或無不笑二字而連下文不威爲句下文其敵下別出不讎二字與上求字葉】其盈【盈方作用】爰立【立方作初】疇徳【徳或作得】維昔【昔或作若】厥亂維舊【或作維亂舊政或作亂維政舊】爲民【或作公爲非是】孰云【或作親去或作親云非是】公旣來止【方作旣來至止或作公來至止今依行狀更定】

雷塘禱雨文【此篇乃栁子厚文此不當錄】

祭石君文【或作祭石濬川文】敬祭【或無敬字】見人【或作知命或作見命】之不【或無之字】永喪其躬【或作以喪其良能下有知微有議四字或作不負長已誰能知口有義何害今按諸本皆無文理疑不足據】曰景與愈【或無曰字或無與字而愈下有也字】爲久【爲或作日】妻姖【姖或作稚方云姖古文姬字然義亦不近】

祭房君文【房次卿字蜀客】維某年月日愈【方無維某字愈作某或無日字】於此【此或作斯】呼君【君上或有房字】

髙君仙硯銘迹在於石【方云應劭武紀注大宛舊有天馬種蹋石汗血顏�蹋石謂蹋石有迹言其蹏堅利朱新仲謂銘語本此】

髙君畫贊【此篇方從蜀本錄之今按疑或非公所作然姑存之】

潮州請置鄕校牒政齊【政下或有而字】刑則【或無則字】徳禮【或無禮字】百十年閒【方作百十數年非是】貢於試於【於或並作於】目不【方無目字】耳未【方無耳字】學爾【爾或作耳乂或作矣非是】師矣【師下方有友字】推官【或無官字】舉本【舉或作學】

直諫表【方本無說見第三卷

今從之】

論顧威狀【同上】

第六卷

順宗實錄卷第一【方本不載實錄云諸本順宗實錄皆以附外集然李漢序謂又有注論語十卷傳學者順宗實錄五卷列於史書不在集中則知實錄固不必附也今按李漢之說據當時而言之似未爲失然其爲害巳足使筆解亡逸無復眞本實錄竄易不成全書是則皆李漢之爲也方氏不察而從其說旣巳誤矣況今去公之時又益以逺比之當日事體又大不同故其片文隻字名爲公之作而決可知其非僞者皆當收拾使無失墜乃爲眞能好公之文者固不當以一時茍簡之論爲限斷而直有所道也故今於實錄姑仍外集而詳加校定庶幾猶足以見公筆削之大指云】史臣韓愈撰【或無此五字】至徳【史下有道二字】大歷十四年封爲宣王建中元年立爲皇太子【史云大歷十四年六月進封宣王十二月乙卯立爲皇太子】倉卒【倉或作蒼】含元殿受朝【至】恍惚日益甚【史云徳宗不豫諸王親戚皆侍醫藥獨上臥病不能侍徳宗彌畱思見太子涕咽久之】詔召【或無召字】文入【或無入字】使決【或無決字】宰兼【或無兼字】李紓【紓或作杼】云逵【逵或作達】以來【以或作巳】三十【三或作四】度使【或無使字】可同【可史作兼】辛亥【史作辛卯】侍郎【史作郎中】左丞【史作尙書右丞】史詔【此下或有詞一道三字】曰實【曰下或有京尹二字或作嗣道王實】旱歉【歉或作暵】文法【文或作乃】貸麥【或無貸字】三原【原或作泉非是】陵轢【陵或作淩】壬戌【洪云史作壬寅誤】侍書【書或作讀今按前云上學書於王伾後云以侍書得幸於前則此當從史作書爲是】依前翰林待詔【史作充翰林學士】順宗實錄卷第一【卷末或無此七字余捲準此】

第七卷

順宗實錄卷第二其論【其疑當作與】待此【待或作得】有死【有或作必】賣產業割與地買之【與字恐誤或賣產業是本文後攺作割地而傳者不去舊文又誤增與字】遂月【遂或作逐非是】聞追【聞下或有於字】賜如【賜或作余】借杜【借或作籍或無借字】除之【之疑當作已】庚寅制【下或有曰字】郢珣瑜【郢下或有鄭字】其不【或無不字非是】

第八卷

順宗實錄卷第三江東【江或作浙】辟吐【辟字恐誤】欲立【立或作以】收境【收或作牧】可殺【可或作所】五月已巳【史作戊辰無五月字】左丞【左或作右】辛未【史作五月己巳】使主【主或作�】甲申【史作丁丑】因相【或無因字】是日【史作癸未】乙酉以尙書【至】節度使【史作以右丞韓臯爲鄂嶽沔蘄團練觀察使仍日系甲辰下】而叔文不霑文珍等所惡獨不得賜【今按此數句重復不可讀疑因後來修攺巳增新字而不去舊文如前買乳母之例也蓋上文已有俱文珍等惡其專權之句則此不當更有文珍等所惡五字有不霑字卽不當更有獨不得賜四字若並有此九字卽上不當有不霑字且此文珍等字上亦合更有脫字謬誤甚明今當削去文珍等以下九字則語意明白無復可疑矣】卽炎【卽或作則】長告【告或作者長告謂長假也】襪首【或無襪字又或作秣非是】襄府【按�和郡國志作襄陽大都督府恐襄下當有陽字】

第九卷

順宗實錄卷第四乙亥【乙或作已】使某【某或作辟】與其【其疑當作某】尙遊【尙下或有以字】聞士【士或作貶今按士上當別有貶字】自勤【勤或作勸下同】擁兵【擁或作權】婦女【女或作人】一日數【一日或作日百非是】以武【以當作與】戢彈【戢通鑑作譏或作談或作彈戢】張滂李充【按史滂充皆以論裴延齡得罪此但著黜滂充等而上文不言其所以得罪之由蓋脫漏也】皆言【皆或作多】滄州【州或作洲非是】想望【想或作相非是】子益【子或作下非是】牟容【牟或作並容或作密二字或作並客】有懷刺譏之者將造城而問者【今按此二句亦衍一句疑亦以修攺重復而誤也今當削去譏之者將四字】輒彊與酒【句上或有彊與坐字】直臣【臣或作言】縱求【縱疑當作蹤】賦稅【或作稅賦】往按【按或作安非是】有生【生或作甥或作男】制詔【詔或作誥】

第十卷

順宗實錄卷第五暇逸【逸或作給今從史】匪降【匪史作不】無瘳【無或作弗今從史】惟懷【史作深惟】慈惠【慈史作仁】愛敬【或作仁愛今從史】仍命【至】充副使【史無此二十一字】號位【或作位號】王仲舒【按史此下更有韋成季三字今詳下文有成季等字則此處當有此三字亦脫漏也】常所【常或作嘗】至一【或無至字】下喜【下下疑有皆字】未用【按杜詩用作防】巳達【巳或作以】負約【約或作終非是】兄弟【弟疑當作事】景�【戌史作寅下同】維永貞二年【二或作元非是】彊名【彊或作疆非是】政有【二字疑衍】朕聞【聞或作觀】十五【五或作三非是】事居【居或作君非是】

遺文

有所思聯句【此下三聯句方云見孟東野集】

遣興聯句【說見上】

贈劍客李園聯句【同上】

尋劉尊師不遇【方云此詩得於五�聯珠集公時任都官外郎同洛陽令竇牟河南令韋執中以訪之元和五年也詩以同尋師爲韻人各一首洪氏年譜亦見】

春雪【方云此詩得於文苑英華其後卽以正集中春雪詩首句云新年都未有芳華者系之疑亦公作也已上並方本所載諸本所無者今悉存之諸本更有遺文一卷方獨取贈族侄嘲鼾睡三篇余並不錄今並附見於後其可疑者亦但存其目而不載其文云】

贈族侄【上或有徐州字】

嘲鼾睡二首

晝月

贈張徐州莫辭酒

辭唱歌【諸本注云此篇恐非今姑存之】

知音者誠希

酬藍田崔丞立之詠雪見寄

潭州泊船呈諸公

飲城南【至】張道士

池上絮

監軍新竹亭記【今按此文恐非公作今刪去】

答侯生問論語書

相州刺史禦史中丞田公故夫人魏氏墓志銘【下或注並序字

今按此篇不類公它文且云元和八年則又非少作其非公作無疑今刪去】

奏汴州得嘉禾嘉瓜狀【方本有之以附嘲鼾睡詩之後云此篇見文苑英華蓋爲董晉作董晉行狀亦可考】

皇帝卽位賀宰相啟

皇帝卽位賀諸道狀某再拜【或無此三字】

皇帝卽位降赦賀觀察使狀蘇渥【或乙此二字非是】李某【某或作於】

憲宗崩慰諸道防

潮州謝孔大夫狀【此篇見洪氏年譜方氏增考云公旣南行家亦譴逐二月二日已過商州之南而此狀言七月二十七日牒則八月作也不知其家何故猶未至潮又侄孫湘亦從公而南故宿曾江口有示湘詩而過始興江口詩謂目前百口還相逐與狀言妻子孫侄未到者皆不相應此狀恐妄也今按公之到郡旣不見年月之實則此狀亦無由可考方氏引曾江始興二詩以證此狀之妄蓋亦有】

【理但恐或是巳過始興畱家在後而獨先到郡亦不可知但其狀詞頗類袁州申使狀則又未有以必見其妄故今且存之亦闕疑之意也】

慈恩題名一【巳下並方本所載】

洛陽題名五

洛北惠林寺題名

謁李渤題名

福先塔寺題名

天封宮題名【歐公跋語附】

迓杜兼題名

華嶽題名一【方云此文刻於金天祠石闕昔人甞集華嶽題名自唐開元至後唐淸泰錄爲十卷此文𨿽未必盡出公手然筆削之嚴要非公不可故錄之】

原本韓集考異卷九

欽定四庫全書

原本韓集考異卷十

宋朱熹撰

新書本傅

今以李翺所撰行狀皇甫湜所撰墓志神道碑舊史本傳資治通鑑洪興祖所撰年譜程俱所撰歷官記方崧卿增攷年譜考其同異詳略附注本文之下以見公之行事本末而文之巳見於集者不復載云

韓愈字退之鄧州南陽人七世祖茂有功於後魏封安定王父仲卿爲武昌令有美政旣去縣人刻石頌徳終祕書郎【李白作文公父仲卿去思碑雲南陽人而公常自稱昌黎李翺作公行狀亦云昌黎某人皇甫湜作墓志不言鄕裏又作神道碑乃云上世嘗居南陽又隸延州之武陽而舊史亦但云昌黎今按新史蓋因李碑而加鄧州二字也然考漢書地理誌有兩南陽其一河南修武卽左傳所謂晉啟南陽也其一南陽堵陽卽荊州之南陽郡字與赭同在唐屬鄧州者也元和姓纂唐書世系表有兩韓氏其一漢弓髙侯頽當孫騫避亂居南陽郡之赭陽九世孫河東太守術生河東太守純純四世孫安之晉員外郎二子濳恬隨司馬休之入後魏爲菟太守二子都偃偃生後魏中郎穎穎生播徙昌黎棘城其一則頽當裔孫尋爲後漢隴西太守世居潁川生司空稜後徙安定武安至後魏有常山太守武安成侯耆徙居九門生尙書令徵南大將軍安定栢王茂茂生均均生晙晙生仁泰仁泰生叡素叡素生仲卿仲卿生防愈而中間嘗徙陳畱以此而推則公固潁川之族尋稜之後而不得承騫之系矣而洪興祖所撰年譜伹以騫之後世嘗徙昌黎遂附新史之說獨以赭陽爲均州小有不同耳及其再考二書而見公世系之實則遂諱匿不敢復著仲卿防愈之名而直以爲不可考今固不得而據也惟方崧卿增攷引董逌說以爲騫乃韓瑗韓休之祖而公自出於尋稜與二書合其論南陽則又云今孟懷州皆春秋南陽之地自漢至隋二州皆屬河內郡唐顯慶中始以孟州河南府建中中乃以河南之四縣入河陽三城使其後又攺爲孟州今河內冇河陽縣韓氏世居之故公每自言歸河陽省墳墓而女挐之銘亦曰歸骨於河南之河陽韓氏墓張籍祭公詩亦云舊塋盟津北則知公爲河內之南陽人其說獨爲得之公詩所謂舊籍在東都我家本瀍谷則必以地近而後嘗徙居耳但據此則公與昌黎之韓異�而毎以自稱則又有不可曉者豈是時昌黎之族頗盛故隨稱之亦若所謂言劉悉出彭城言李悉出隴西者邪然設使公果出昌黎也則其去赭陽巳歷數世其後又屢遷徙不應舎其近世所居之土而逺指鄧州爲鄕裏也方又引孔武仲之說亦同董氏而王銍以爲公生於河中之永樂今永樂猶有韓文鄕則其說爲已詳蓋其世系𨿽有不可知者然南陽之爲河內修武則無可疑者而新史洪譜之誤斷可識矣】愈生三歳而孤隨伯兄防貶官嶺表防卒防鄭鞠之【李漢序云先生生於大歷三年戊申三歳而孤見祭防文及乳母志防事見盧東美志洪�云盧志所謂宗兄乃大宗小宗之宗舊史以爲從父兄誤矣又云舊史大歷十二年夏五月起居舎人韓防坐元載貶官栁宗元先友記云防善淸言有文章名最髙以故多謗防旣卒公攜家北歸葬防河陽建中貞元間復避地於江南韓氏有別業在宣城因就食焉見歐陽詹哀詞復志賦祭防及老成文示爽詩】愈自知讀書日記數千百言比長盡能通六經百家學【行狀云讀書能記它生之所習墓志云先生七歳好學言出成文今按復志賦云值中原之有事兮將就食於江之南始専専於講習兮非古訓爲無所用其心則公之爲學正在就食江南時也】擢進士第【洪�云貞元二年丙寅公年十九始至京師見祭老成文歐陽哀詞答崔立之書五年已已有上賈滑州書六年庚午有河中府連理木頌七年辛未有送齊皞序八年壬申登進士第時年二十五見上邢君牙書唐科名記云貞元八年陸贄主司試明水賦禦溝新栁詩公名在牓中見與陸員外書舊史云大歷貞元間文士多尙古學而獨孤及梁肅最稱淵�愈從其徒遊銳意鉆仰欲自振於一代洎舉進士投文於公卿�故相鄭餘慶頗爲延譽由是知名是年有爭臣論九年癸酉博學宏詞試太淸宮觀紫極舞賦顏子不貳過論見上考功崔虞部書及與韋舍人書十年甲戌有省試學生代齋郎議方攷此議當系十一年試宏詞下未詳是否洪譜又云是年嘗歸河陽省墳墓見祭老成�有贈張童子序十一年乙亥又試宏詞見答崔立之書有三上宰相書皆不報是年去京師過潼闗有感二鳥賦旣歸河陽有畫記遂自河陽如東都有祭田橫文今按八年以後此年以前又嘗遊鳯翔以書抵邢君牙不得意去有岐山詩洪程皆定爲此年六月誤矣】防董晉爲宣武節度使表署觀察推官晉卒愈從喪出不四日汴軍亂乃去依武寧節度使張建封建封辟府推官操行堅正鯁言無所忌【董晉行狀云十二年七月晉拜宣武節度使受命遂行韓愈實從公行狀云董公辟公以行得試祕書省校書郎爲觀察推官墓志云先生三十有一而仕神道碑云十四年用進士從董晉平汴州推官舊史作巡官洪譜云二狀載公入汴在十二年丙子與史合而志碑所記皆後二年殊不可曉豈今年辟公以行至十四年始有成命邪亦不應如是之緩也方攷蜀本樊本無三十一而仕之文�云歷官二十有七年爾然自公卒之年逆數之亦當以十四年三十一歳爲歷官之始故公入汴𨿽在十二年然水門記十四年正月作石本猶但稱攝節度掌書記前進士韓愈是辟命猶未下也計必是年辟命乃下故碑志之言如此不當以命下之緩爲疑也今按公入汴之年洪方得之碑志所計年數若以命下之日言之亦未爲失但云十四年從董晉平汴州則誤矣又送俱文珍序亦在十三年安得言十四年乃入汴乎要當以公之自言及二狀一史通鑑爲正持正狂躁其攷之或有未審不足據也舊史之作巡官則程記已辧其非矣洪譜又云十三年丁丑公在汴有復志賦送汴州監軍俱文珍序十四年戊寅公在汴有天星詩水門記楊燕奇碑十五年已卯董晉行狀云二月三日丞相薨公從喪行四日而汴州亂有汴州亂詩歷官記云汴軍亂愈家在�中尋得脫下汴東趨彭城愈從喪至洛還孟津渡汜水出陳許閒以二月暮抵徐州節度使張建封居之於符離睢上及秋將辭去建封奏爲節度推官試協律郎至冬建封使愈朝正於京師見歐陽哀詞是年有此日足可惜汴泗交流詩答李翺書上建封書論晨入夜歸事後又有諫擊毬書賀白兔狀徐泗豪節度掌書記防石記崔翰墓志十六年庚辰春公朝正回徐有歸彭城詩夏去徐西居於洛陽見孟東野書及題下邳李生壁按公與東野書欲至秋辭去而題李生壁在五月十四日則不待至秋而已去徐矣舊史亦云公發言眞率無所畏避豈竟以此不合𨿽建封之知巳亦不能容邪公旣去徐而建封卒翌日徐軍亂見白樂天哀二良文在洛有與衛中行書冬公如京師】調四門博士【洪譜云十七年辛巳公在京師從調選三月東還見與盧汝州薦侯喜狀將歸有贈孟東野房蜀客詩是年有送李願歸盤谷序李楚金墓志云自去年冬參調竟無所成而歸今年冬再往十八年壬午春始有四門博士之授爲博士日嘗謁告歸洛因遊華山卽答張徹詩所謂洛邑得休告華山窮絕陘者也李肇國史補云愈好奇與客登華山絕峯度不可返發狂慟哭爲書與家人別華陰令百計取之乃下沈顏作聱書以爲肇妄載豈有賢者輕命如此考公詩則知國史補乃實錄也是年有送陸歙州序上�日燕太學聽彈琴序與崔羣書施士丐墓志馬彚行狀】遷監察禦史上疏極論宮市徳宗怒貶陽山令有愛在民民生子多以其姓字之【洪譜云十九年癸未公年三十六自博士拜監察禦史時有齒落哭楊兵曹陸歙州傪詩及與陳京給事書禘祫議論權停選舉狀苗氏墓志又上李實書稱前守四門博士時己罷博士未受禦史之命書云愈來京師於今十五年蓋公自貞元五年從鄭滑閒復來京師至此十五年矣實錄於實詆之不餘力而此書乃盛稱其所長此又不可曉也方攷唐制凡居官以四考爲滿公在官逾年耳不知何故而罷罷而復遷行狀墓碑皆只言選授四門博士遷監察禦史而此書稱前官又以文投贄於李實似若不得已者是固嘗罷博士而別遷也是歳七月公猶任博士乞免停選狀謂臣𨿽非朝官月受俸錢可以考也罷免之由不可詳究然恐不至於媚實以求進也或云徳宗末年不任宰相所取信者李實韋執誼輩耳公蓋未免於屈身以伸道也然公天旱人饑狀専指李實而言其修實錄又於實一辭不恕獨於此書抵捂如此又公年十九始來京師在貞元二年也至貞元十七年實十八年矣今云來京師於今十五年洪𨿽以再至言之其實牽合也並志所疑以竢知者洪譜又云是時有詔以旱饑蠲租之半有司徵愈急公與張署李方叔上疏言闗中天下根本民急如是請寛民徭而免田租天子惻然卒爲幸臣所防貶連州陽山令幸臣李實也見進學解及祭張署文舊史云愈嘗上章數千言極論宮市之獘貶陽山令疏今不傳則公之被絀坐論此兩事也方攷云公陽山之貶寄三學士詩敍述甚詳而行狀但云爲幸臣所惡出宰陽山神道碑亦只云因疏闗中旱饑専政者惡之則其非爲論宮市明矣今公集有禦史臺論天早人饑狀與詩正合�翺湜皆從公遊者不應公嘗論宮市數千言而狀及碑誌略不一言及也然行狀且謂爲幸臣所惡而公詩云或自疑上疏上疏豈其由則是又未必皆上疏之罪也又曰同官盡才俊偏善柳與劉或慮語言泄傳之落寃讐又嶽陽樓詩云前年出官由此禍最無妄姦猜畏彈射斥逐恣欺誑是蓋爲王叔文韋執誼等所排矣徳宗晚年韋王之黨已成是年補闕張正買疏諫它事得召見與所善者數人皆被譴斥意公之出有類此也憶昨行雲伾文未揃崖州熾𨿽得赦宥常愁猜是其爲叔文等所排豈不明甚特無所歸咎駕其罪於上疏耳洪兼宮市旱饑兩事言之而又不考韋王始末故爲申及之洪譜又云以公詩攷之蓋以十九年冬末貶官二十年甲申春始到陽山詩有同冠峽貞女峽和張十一功曹送劉生謝李員外諸詩及別知賦送楊八弟歸湖南序區冊序答竇存亮書王中燕喜亭記】攺江陵法曹參軍【洪譜及歷官記云二十一年乙酉正月丙申順宗卽位二月甲子大赦八月辛丑攺元永貞遷者皆追回愈爲觀察使所抑財徙江陵府法曹參軍見八月十五夜贈張功曹詩及張署墓志河南同官記洪又云公以今年春遇赦夏秋離陽山竢命於郴者三月至秋末始受法曹之命見祭李郴州文時有郴州祈雨及郴口諸詩自郴至衡有合江亭及謁衡嶽廟詩自衡至潭有陪杜侍禦遊湘西寺及湘中諸詩自此泛洞庭有阻風贈張十一詩至嶽州有別竇司直詩赴江陵有途中寄翰林三學士詩又有送孟琯序荊潭唱和序上李巽書鄭夫人殯表及五箴序云餘生三十有八年則其箴蓋是年作所謂幕中之辯蓋謂在徐州時臺中之評則謂爲禦史時也】元和初權知國子博士分司東都三歳爲眞【洪譜云永貞二年丙戌正月丙寅朔攺元元和時憲宗卽位之逾年也公年三十九其春夏猶在江陵有李有花寒食出遊夜歸贈張十一鄭羣贈簟答張徹諸詩六月自江陵召拜國子博士還朝後有丰陵行遊靑龍寺贈崔立之送文暢諸詩城南諸聯句及祭十二兄岌文並墓志三年丁亥春公爲博士有元和聖徳詩並釋言行狀云宰相有愛公文者將以文學職處公有爭先者�公語以飛之公恐及難遂求分司東都而公作周�妻韓氏墓志乃雲從兄兪卒開封尉愈於時爲博士乞分教東都生以收其孥於開封界中教畜之飛語卽釋言所解之讒而竟不能解故以兄喪爲辭而求去耳時宰相鄭絪翰林舍人李吉甫裴垍也公以夏末離京赴東都有酬裴十六途中見寄詩是年有張中丞傳後敍答馮宿書盧於陵墓志三年戊子攺眞博士見行狀有酬崔十六少府及東都遇春詩與少室李渤書�復墓志新史渤傳云洛陽令韓愈遺渤書公時爲博士五年方爲河南令未嘗爲洛陽令也】攺都官員外郎卽拜河南令【洪譜云四年已丑公年四十二攺都官員外郎守東都省神道碑云除尙書都官郎中分司判祠部行狀新舊史皆云員外郎送李正字序亦�云都官郎碑文誤也方攷公除都官六月十日也制辭亦作員外郎洪譜又云神道碑雲中官號功徳使司京城觀寺尙書斂手失職先生按六典盡索之以歸誅其無良時其出入禁嘩眾以正浮屠歷官記云公判祠部日與宦者爲敵惡言罵辭狼籍公牒乃上書畱守鄭餘慶乞與諸郎官更判不見允在東都有遊嵩洛諸題名送李翺侯參謀和盧汀錢徽與竇韋尋劉尊師諸詩送李正字歸湖南序並詩鄭涵校理序祭薛公達文並墓志京兆韋夫人墓志河南府同官記五年庚寅授河南縣令神道碑云魏鄆幽鎭各爲畱邸貯�卒以橐罪士官無敢問者先生將擿其禁以壯朝廷斷民署吏俟令且發畱守尹大恐遽相禁有使還爲言憲宗�曰韓愈助我者是後鄆邸果謀反東都將屠畱守以應淮蔡又有上畱守鄭公啟時公以論事失鄭公意旣令河南軍人有罪公追而杖之畱守不悅公以啟辯明且力求去見集中行狀云攺河南令�以職分辯於畱守及尹故軍士莫敢犯禁疑鄭公卒聽其言故軍人畏服如此也在河南有感春詩燕河南秀才序送石洪序並詩及月蝕招楊之罘河南令捨池臺諸詩張圓墓碣盧殷墓志】遷職方員外郎【洪譜云六年辛卯行尙書職方員外郎是年春公尙在河南有送窮文辛卯年雪寄盧仝誰氏子諸詩送溫造序乳母志至京師有酬盧云夫望秋作石皷歌復讎狀盧丞房武畢坰墓志】華陰令柳澗有辠前刺史劾奏之未報而刺史罷澗諷百姓遮索軍頓役直後刺史惡之按其獄貶澗房州司馬愈過華以爲刺史陰相黨上疏治之旣禦史覆問得澗贓再貶封溪尉愈坐是復爲博士【洪譜云七年壬辰二月乙未以職方員外郎復爲國子博士年四十五舊史云愈因使過華上疏理澗公自去年以來未嘗出使或云卽公赴職方時過華覩其事遂疏於朝爾進學解云三年博士冗不見治舊又作三爲博士按公貞元壬午授四門博士元和丙戌爲國子博士丁亥分教東都今年又自郎官下遷凡四爲博士矣此先言暫爲禦史繼言三爲博士則自丙戌而後三歷此官也若云三年則自元年夏赴召至四年春尙爲博士首尾已四年矣方攷云丙戌初除丁亥分教自不必釐而爲二其爲博士實三遷也當作三爲爲是今按上句言暫爲禦史而此言三年博士正以其居官之久近爲言恐當作言爲是然亦未敢必也洪譜又云是年二月有論錢重物輕狀新志云自建中定兩稅而物輕錢重民以爲患於是詔百官議革其】

【獘方攷以爲此議在穆宗卽位之初通鑑附之長慶元年秋爲得其�是年初無此議也惟防要載元和六年二月制謂建中後貨輕物重許諸道所納見錢五分量徴二分餘三分兼納�估匹段或當時有此議然亦非七年也況公六年二月尙在東都洪誤矣洪譜又云是年有石鼎聫句贈劉師服詩祭石洪文李素石洪墓志路應神道碑】旣才髙數黜官又下遷乃作進學解以自諭執政覽之奇其才攺比部郎中史館修撰【洪譜云此除在八年癸巳三月乙亥舊史云執政覽其文而憐之以其有史才故除是官時宰相武元衡李吉甫李絳也是年有答劉秀才論史書及烏氏田氏廟碑鄭儋神道碑李虛中董溪息國夫人墓志】轉考功知制誥【洪譜云九年甲午十月甲子爲考功郎中依前史館修撰十二月戊午以考功知制誥是年有元微之書田正書送張道士序劉昌裔神道碑王適孟郊扶風郡夫人墓志十年乙未公知制誥有和庫部盧曹長元日朝回及寒食直歸遇雨二詩與李絳書進順宗實錄狀舊史云愈撰實錄繁簡不當敍事拙於取舎按退之作史詳略各有意削去常事著其系於政者其褒善貶惡之防明甚當時議者非之卒竄定無全篇良可惜也史又云愈說禁中事頗切直內官惡之往往於上前言其不實此言是也是年有與柳公綽二書論淮西事宜狀說見明年又有捕賊行賞表藍田縣丞防記獨孤郁衞之墓志徐偃王廟碑】進中書舍人初憲宗將平蔡命禦史中丞裴度使諸軍按視及還具言賊可滅與宰相議不合愈亦奏言淮西連年侵掠得不償費其敗可立而待然未可知者在陛下斷與不斷耳執政不喜防有人詆愈在江陵時爲裴均所厚均子鍔素無狀愈爲文章字命鍔謗語囂暴由是攺太子右庶子【洪譜云十一年丙申正月丙戌以考功郎中知制誥遷中書舍人丙申賜服緋魚五月癸未降爲太子右庶子行狀云盜殺武元衡公以爲盜殺宰相而遽息兵其爲懦甚大兵不可以息以天下力取三州尙何不可與裴丞相議合故兵遂用而宰相有不便之者月滿遷中書舍人後竟以他事攺右庶子時宰相李逢吉韋貫之也其雲月滿遷中書舍人者蓋唐制臺郎滿歳則遷公以去年冬知制誥至今春竟一歳矣李漢云收拾遺文無所失墜公掌綸誥一年無一篇見収者失墜多矣惟後集有崔羣戶部侍郎制一首爾今按行狀通鑑洪譜論淮西事冝狀在去年知制誥時而神道碑新史則在遷中書舎人之後但行狀言公所論有殺宰相事乃在去年六月而狀中實無此語若狀果在六月之後則不應全不言及則是此狀不惟不在十一年正月之後亦不在十年六月之後也故通鑑直以系於五月之下行狀敍事𨿽實而記言則誤碑文新史固爲失之今當以通鑑爲正洪譜又云是年有酬盧云夫曲江荷花行周況妻韓氏墓志王周碑科斗書後記】及度以宰相節度彰義軍宣慰淮西奏愈行軍司馬愈請乘遽先入汴說韓使協力元濟平遷刑部侍郎【行狀神道碑及舊史云十二年丁酉秋以兵老久屯賊未滅上命裴丞相爲淮西節度使以招討之丞相請公以行賜三品衣魚爲行軍司馬從丞相居於郾城軍出潼闗公請先乘遽至汴感說都統說用命師乘遂和公知蔡州精卒悉聚界上以拒官軍守城者率老弱且不過千人亟白丞相請以兵三千人閒道以入必擒吳元濟丞相未及行而李愬自唐州文城壘提其卒以夜入蔡州果得元濟三軍之士爲公恨蔡州旣平布衣栢耆以計謁公公與語奇之遂白丞相曰淮西滅王承宗膽破可不勞用眾宜使辯士奉相公書明禍福以招之彼必服丞相然之公口占爲書使栢耆袖之以至鎭州承宗果大恐上表請割徳棣二州以獻遣子入侍丞相歸京師以功遷刑部侍郎詔公撰平淮西碑其辭多敍裴度事時先入蔡州擒元濟李愬功第一愬不平之愬妻出入禁中因愬碑辭不實詔令磨公文命翰林學士段文昌重撰文勒石是年有送殷侑序祭張署文並墓志及東徵往還醻唱諸詩晚秋郾城夜防聫句爲刑部時有舉錢徽自代狀十三年戊戌四月鄭餘慶爲詳定禮樂使奏韓愈李程爲副是年有李惟簡墓志權徳輿碑】憲宗遣使者往鳯翔迎佛骨入禁中三日乃送佛祠王公士庶奔走膜唄至爲夷法灼體膚委珍貝騰沓系路愈聞惡之乃上表極諫帝大怒持示宰相將抵以死裴度崔羣曰愈言訐捂罪之誠冝然非內懷至忠安能及此願少寛假以來諫爭帝曰愈言我奉佛太過猶可容至謂東漢奉佛以後天子咸夭促言何乖刺邪愈人臣狂妄敢爾固不可赦於是中外駭懼𨿽戚裏諸貴亦爲愈言乃貶潮州刺史旣至潮以表哀謝帝頗感悔欲復用之持示宰相曰愈前所論是大愛朕然不當言天子事佛乃年促耳皇甫鎛素忌愈直卽奏言愈終狂疏可且內移乃攺袁州刺史初愈至潮問民疾苦皆曰惡溪有鱷魚食民畜產且盡民以是窮數日愈自往視令其屬秦濟以一羊一豕投谿水而祝之是夕暴風震電起谿中數日水盡涸西徙六十里自是潮無鱷魚患袁人以男女爲隸過期不贖則沒入之愈至悉計庸得贖所沒歸之父母七百餘人因與約禁其爲隸【洪譜云公以十四年已亥正月癸巳貶潮州刺史宰相疑馮宿艸疏出宿爲歙州刺史時宰相皇甫鎛程異也公之被謫卽日上道便道取疾以至海上據冝城驛記則以二月二日過冝城據瀧吏詩則以三月幾望至曲江據謝表則以三月二十五日至潮州據祭文則以四月二十四日逐鱷魚其自曲江至潮以十許日行三千里蓋瀧水湍急故也方攷乃云謝表及祭神文皆止云今月而逐鱷魚文正本皆但云年月日則公之到郡實不知何月日也況自韶至廣𨿽爲順流而自廣之惠自惠之潮水陸相半要非旬日可到故公表亦云自潮至廣來往動皆經月則公到郡決非三月而逐鱷魚亦未必在四月二十四日也今按道裏行程則方說爲是但與大顚第一書石本乃云四月七日則又似實以三月二十五日到郡也未詳其說闕之可也洪譜又云公自京師至潮有路旁堠至藍闗示侄孫湘武闗西逢配流吐蕃食曲河驛次鄧州界過南陽瀧吏題臨瀧寺至韶州寄張使君酬張使君惠書過始興江口感懷贈元十八協律初南食貽元十八答栁柳州食蝦蟇別趙子諸詩及宜城驛記潮州謝表祭鱷魚文請置鄕校牒賀冊尊號表是年七月已丑羣臣上尊號大赦十月已巳準例量移攺授袁州刺史】召拜國子祭酒【洪譜云十五年庚子閏正月穆宗卽位公以今年春到袁途中有酬張韶州端公及韶州畱張使君二詩至袁有袁州謝上賀穆宗卽位賀赦賀冊皇太后賀慶雲五表舉韓泰自代狀滕王閣記九月召拜國子祭酒而閣記乃云十月袁州刺史者蓋命下在九月受命在十月也有祭湘君夫人文祭文所謂復其章綬者公爲行軍司馬時賜金紫今爲祭酒始復其舊也自袁趨京師有次石頭驛寄江西王中丞閣老仲舒詩至江州有寄鄂嶽李大夫程及題西林寺故蕭二郎中舊堂詩因話錄云蕭穎士子存字伯誠爲金部員外郎惡裴延齡之爲人棄官歸廬山公少時嘗受金部賞知及經江州遊廬山訪金部故居因賦此詩畱百縑以拯之行次安陸有寄隨州周員外君巢二詩至棗陽縣有題廣昌館詩至襄州有醉中畱別李相公詩以冬暮至京師是年有南海廟碑與孟簡書論黃家賊事冝及典貼良人男女狀又論夷獠請因攺元大慶遣使宣諭乃擇經略使撫之又有柳子厚及侄孫滂祭文墓志洪譜又云行狀云公入遷祭酒有直講能說禮而陋容學官多豪族子擯之不得共食公命吏曰召直講來】

【與祭酒共食學官由此不敢賤直講奏儒生爲學官日使防講生徒奔走聽聞皆相喜曰韓公來爲祭酒國子監不寂寞矣公在國子有雨中寄張籍詩舉張惟素自代及請復國子監生徒狀論新注學官牒薦張籍狀請上尊號表】轉兵部侍郎【洪譜云此除在長慶元年辛丑七月時有舉韋顗自代狀李郱張徹祭文李郱鄭羣薛戎墓志今按方氏增攷論錢重物輕狀當在此年秋】鎭州亂殺田正而立王廷湊詔愈宣撫旣行眾皆危之元稹言韓愈可惜穆宗亦悔詔愈度事從冝無必入愈曰安有受君命而滯畱自顧遂疾驅入廷湊嚴兵迓之甲士陳庭旣坐廷湊曰所以紛紛者乃此士卒也愈大聲曰天子以公爲有將帥材故賜以節豈意同賊反邪語未終士前奮曰先太師爲國擊朱滔血衣猶在此軍何負朝廷乃以爲賊乎愈曰以爲爾不記先太師也若猶記之固善且爲逆與順利害不能逺引古事但以天寶來禍福爲爾等明之安祿山史思明李希烈梁崇義朱滔朱泚吳元濟李師道有若子若孫在乎亦有居官者乎眾曰無愈曰田公以魏博六州歸朝廷官中書令父子受旗節劉悟李祐皆大鎭此爾軍所共聞也眾曰正刻故此軍不安愈曰然爾曹害田公又殘其家矣復何道眾乃讙曰侍郎語是廷湊恐眾心動遽麾使去因泣謂愈曰今欲廷湊何所爲愈曰神筞六軍之將如牛元翼比者不少但朝廷顧大體不可棄之公久圍之何也廷湊曰卽出之愈曰若爾則無事矣防元翼亦潰圍出廷湊不追愈歸奏其語帝大恱轉吏部侍郎【洪譜雲長慶元年正月鎭州亂殺田正立王廷湊命深州刺史牛元翼節度深冀以討之十月命裴度爲鎭州四�行營都招討使元翼爲廷湊所�二年壬寅二月赦廷湊詔愈宣撫歸而牛元翼果出行狀云公還於上前奏與廷湊及三軍語上大悅曰卿直向伊如此道由是有意大用授吏部侍郎今按先太師謂故鎭帥王武俊也神道碑云方鎭反太原兵以輕利誘回紇召先生禍福譬引虎齧臃血直今所患非兵不足遽疏陳得失今按此數語不可曉他書亦皆無之未詳何謂恐有誤也洪譜又云是年有次壽陽驛次太原呈副使吳郎中次承天營奉酬裴司空鎭州路上酬裴司空重見寄鎭州初歸諸詩及韋侍講盛山詩序論變鹽法事宜狀二年壬寅九月轉吏部侍郎行狀云凡令史皆不鎖聽出入或問公公曰人所以畏者以其不能見也如可見則人不畏矣選人不得見令史故令史勢重聽其出入故勢輕是年有鄆州谿堂詩竇司業祭文墓志楚國夫人墓志黃陵廟碑】時宰相李逢吉惡李紳欲逐之遂以愈爲京兆尹兼禦史大夫特詔不臺參而除紳中丞紳果劾奏愈愈以詔自解其後文刺紛然宰相以臺府不協遂罷愈爲兵部侍郎而出紳江西觀察使紳見帝得畱愈亦復爲吏部侍郎【洪譜云三年癸卯六月以吏部侍郎爲京兆尹兼禦史大夫勑放臺參後不得爲例十月癸巳爲兵部侍郎庚子爲吏部侍郎行狀云攺京兆尹六軍將士皆不敢犯私相告曰是尙欲燒佛骨者安可忤故盜賊止遇旱米價不敢上李紳爲禦史中丞械囚送府使以尹杖杖之公曰安有此使歸其囚是時紳方幸旦夕且相宰相欲去之故以臺與府不協爲請兩攺其官紳旣復畱公入謝上曰卿與紳爭何事公因自辯數日復爲吏部侍郎神道碑云復爲兵部侍郎銓不鎖入吏選父七十母六十身七十悉與三利取才財勢路絕今按碑失兵】

【部一節此兵字當作吏字不鎖入吏卽謂前縱吏出入事三利取才未詳其義疑銓法有此語或是有脫誤也洪譜云公爲京兆有舉馬總自代狀賀雨及賀太陽不虧表祭竹林神曲江祭龍文再爲兵部有舉張正甫】

【自代狀是年有羅池廟碑送鄭權序並詩祭馬總女挐文並李干女挐墓志韓碑論孔戣致仕狀】長慶四年卒年五十七贈禮部尙書諡曰文【洪譜云四年甲辰正月敬宗卽位二月有王仲舒碑四月有張徹墓志八月有孔戣墓志是年公沒年五十七行狀云得病滿百日假旣罷以十二月二日卒於靖安裏第公屬纊語曰某伯兄徳行髙曉方藥食必視本艸年止於四十二某疎愚食不擇禁忌位爲侍郎年出伯兄十五歳矣如又不足於何而足且獲終於牖下幸不至失大節以下見先人可謂榮矣明年張籍祭公詩有云去夏公請告養疾城南莊籍時官休罷�月同遊翔又曰共愛池上佳聯句舒遐情又曰公爲遊溪詩唱詠多慨慷城南莊在長安城南公之別墅也池上聫句集中無之遊溪詩卽南溪始泛三首是也又曰公有曠達識生死爲一綱及當臨終晨意色亦不荒贈我珍重言傲然委衾裳其於死生之際如此神道碑云遺命喪葬無不如禮俗習夷狄盡冩浮圖日以七數之及拘陰陽所謂吉凶一無污我今按此事可見公之平生謹守禮法排斥異教自信之篤至死不變可以爲後世法而譜下載蓋不以爲然也】愈性明銳不詭隨與人交終始不少變成就後進士往往知名經愈指授皆稱韓門弟子愈官顯稍謝遣凡內外親若交友無後者爲嫁遣孤女而防其家防鄭喪爲服期以報【行狀云公气厚性通論議多大體神道碑云朝有大獄大疑文武防同莫先發言先生授經引決考合傳記侃侃正色伏其所詞墓志云公洞朗軒辟不施防級平居𨿽寢食未嘗去書怠以爲枕餐以飴口講評孜孜以磨諸生恐不完美遊以詼笑嘯歌使皆醉義忘歸嗚呼可謂樂易君子鉅人者矣碑又云內外惸弱悉撫之一親以仁使男有官女有從不啻於已生交於人已而我負終不計死則庀其家均食剖資𨿽微弱待之如賢戚人詬笑之愈篤未嘗一食不對客�人或晝見其面退相指語以爲異事未嘗宿貨餘財毎曰吾前日解衣質食今存有已多矣】每言文章自漢司馬相如太史公劉向揚雄後作者不世出故愈深探本元卓然樹立成一家言其原道原性師說等數十篇皆奧衍閎深與孟軻揚雄相表裏而佐佑六經云至它文造端置辭要爲不襲蹈前人者然惟愈爲之沛然若有餘至其徒李翺李漢皇甫湜從而效之遽不及逺甚從愈遊者若孟郊張籍亦皆自名於時【墓志云先生之作無圓無方至是歸工抉經之心執聖之權尙友作者跋邪觝異以扶孔氏存皇之極知人罪非我計茹古防今無有端涯渾渾灝灝不可窺校及其酣放豪曲快字�紙怪發鯨鏗春麗驚耀天下然而栗密窈眇章妥句適精能之至入神出天嗚呼極矣後人無以加之矣姬氏已來一人而止矣今按知人罪非我計此句中必有脫誤疑當云人知人罪非我所計方氏附錄程子曰韓愈亦近世豪傑之士如原道之言𨿽不能無病然自孟子以來能知此者獨愈而已其曰孟氏醇乎醇又曰荀與�也擇焉而不精語焉而不詳若無所見安能由千載之後判其得失若是之明也又曰退之晚年之文所見甚髙不可易而讀也方之學者修徳而已有徳則言可不學而能此必然之理也退之乃以學文之故日求其所未至故其所見及此其於爲學之序𨿽若有所戾者然其言曰軻之死不得其傳此非有所襲於前人之語又非鑿空信口率然而言之是必有所見矣若無所見則其所謂以是而傳者果何事邪今按諸賢之論惟此二條爲能極其深處然復考諸臨川王氏之書則其詩有曰紛紛易盡百年身舉世何人識道眞力去陳言誇末俗可憐無補費精神其爲予奪乃有大不同者故嘗折其而論之竊謂程子之意固爲得其大端而王氏之言亦自不爲無理蓋韓公於道知其用之周於萬事而未知其體之具於吾之一心知其可行於天下而未知其本之當先於吾之一身也是以其言常詳於外而略於內其志常極於逺大而其行未必能謹於細微𨿽知文與道有內外淺深之殊而終未能審其緩急重輕之序以決取捨𨿽知汲汲以行道濟時抑邪與正爲事而或未免雜乎貪位慕祿之私此其見於文字之中信有如王氏所譏者矣但王氏𨿽能言此而其所謂道眞者實乃老佛之餘波正韓公所深詆則是楚𨿽失而齊亦未爲得耳故今兼存其說而因附以狂妄管窺之一二私竊以爲若以是而論之則於韓公之學所以爲得失者庶幾其有分乎】

贊曰唐興承五代剖分王政不綱文獘質窮防俚混並天下已定治荒剔蠧討究儒術以興典憲薫醲涵浸殆百餘年其後文章稍稍可述至貞元元和間愈遂以六經之文爲諸儒倡障隄末流反刓以朴剗僞以眞然愈之才自視司馬遷揚雄至班固以下不論也當其所得粹然一出於正刋落陳言橫騖別驅汪洋大肆要之無扺捂聖人者其道蓋自比孟軻以荀況揚雄爲未淳寧不信然至進諫陳謀排難防孤矯拂媮末皇皇於仁義可謂篤道君子矣自晉訖隋老佛顯行聖道不斷如帶諸儒倚天下正議助爲怪神愈獨喟然引聖爭四海之惑𨿽防訕笑跲而復奮始若未之信卒大顯於時昔孟軻拒揚墨去孔子才二百年愈排二家乃去千餘歳撥衰反正功與齊而力倍之所以過況雄爲不少矣自愈沒其言大行學者仰之如泰山北斗云

附趙徳文錄序

昌黎公聖人之徒歟其文髙出與古之遺文不相上下所履之道則堯舜禹湯文武周孔孟軻揚雄所授受服行之實也固已不雜其傳由佛及聃莊楊之言不得�其思入其文也以是光於今大於後金石燋鑠斯文燦然徳行道學文庶幾乎古蓬茨中手持目覽饑食渇飲沛然滿飽顧非適諸聖賢之域而謬志於斯將所以盜其影響僻處無備得以所遇次之爲捲私曰文錄實以師氏爲請益依歸之所云【實或作�】

附歐陽修記舊本韓文後

予少家漢東漢東僻陋無學者吾家又貧無藏書州南有大姓李氏者其子彥輔頗好學予爲兒童時多遊其家見有獘筐貯故書在壁間發而視之得唐昌黎先生文集六卷脫略顚倒無次第因乞李氏以歸讀之見其言深厚而雄博然予猶少未能悉究其義徒見其浩然無涯若可愛是時天下學者揚劉之作號爲時文能者取科第擅名聲以誇榮當世未嘗有道韓文者予亦方舉進士以禮部詩賦爲事年十有七試於州爲有司所黜因取所藏韓氏之文復閱之則喟然嘆曰學者當至於是而止爾因怪時人之不道而顧已亦未暇學徒時時獨念於予心以謂方從進士幹祿以養親茍得祿矣當盡力於斯文以償其素志後七年舉進士及第官於洛陽而尹師魯之徒皆在遂相與作爲古文因出所藏昌黎集而補綴之求人家所有舊本而校定之其後天下學者亦漸趨於古而韓文遂行於世至於今蓋三十餘年矣學者非韓不學也可謂盛矣嗚呼道固有行於逺而止於近有忽於往而貴於今者非惟世俗好惡之使然亦其理有當然者故孔孟惶惶於一時而師法於千萬世韓氏之文沒而不見者二百年而後大施於今此又非特好惡之所上下蓋其久而愈明不可磨滅𨿽蔽於暫而終耀於無窮者其道當然也予之始得於韓也當其沈沒棄廢之時予固知其不足以追時好而取勢利於是就而學之則予之所爲者豈所以急名譽而幹勢利之用哉亦志乎久而已矣故予之仕於進不爲喜退不爲懼者蓋其志先定而所學者宜然也集本出於蜀文字刻畫頗精於今世俗本而脫繆尢多凡三十年間聞人有善本者必求而攺正之其最後卷帙不足今不復補者重增其故也予家藏書萬卷獨昌黎先生集爲舊物也鳴呼韓氏之文之道萬世所共尊天下所共傳而有也予於此本特以其舊物而尢惜之【泉本云吾少居漢東年十五六時於里人李堯輔家見一獘筐棄在壁角中有故書數十冊因得韓文於其間皆脫落無次序吾略讀之愛其文辯而意深當是時學者方作時文天下之人無道韓文者予亦將舉進士以觖祿利未暇學也遂求於李氏而得之以歸補次成秩而藏之數年始及第遂官於洛而得師魯與之遊因出韓文而學之自後天下學者亦稍稍近古吾家所藏書萬卷然獨韓文最爲舊物君爲吾愛惜之可也今按泉州本乃汪彥章所刻此序獨與諸本不同不知何據其所謂君者又不知爲何人也今並存之以俟知者】

附蘇軾潮州韓文公廟碑

匹夫而爲百世師一言而爲天下法是皆有以參天地之化闗盛衰之運其生也有自來其逝也有所爲矣故申呂自嶽降而傅說爲列星古今所傳不可誣也孟子曰我善養吾浩然之气是气也寓於尋常之中而塞乎天地之間卒然遇之則王公失其貴晉楚失其富良平失其智賁育失其勇儀秦失其辯是孰使之然哉其必有不依形而立不恃力而行不待生而存不隨死而亡者矣故在天爲星辰在地爲河嶽幽則爲神而明則復爲人此理之常無足怪者自東漢以來道喪文異端並起歷唐貞觀開元之盛輔以房杜姚宋而不能救獨韓文公起布衣談笑而麾之天下靡然從公復歸於正蓋三百年於此矣文起八代之衰而道濟天下之溺忠犯人主之怒而勇奪三軍之帥此豈非參天地闗盛衰浩然而獨存者乎蓋嘗論天人之辧以謂人無所不至惟天不容僞智可以欺王公不可以欺豚魚力可以得天下不可以得匹夫匹婦之心故公之精誠能開衡山之云而不能回憲宗之惑能馴鱷魚之暴而不能弭皇父鎛李逢吉之謗能信於南海之民廟食百世而不能使其身一日安於朝廷之上蓋其所能者天也其所不能者人也始潮人未知學公命進士趙徳爲之師自是潮之士皆篤於文行延及齊民至於今號稱易治信乎孔子之言君子學道則愛人而小人學道則易使也潮人之事公也飲食必祭水旱疾疫凡有求必禱焉而廟在刺史公堂之後民以出入爲艱前守欲請諸朝作新廟不果元祐五年朝散郎王君滌來守是邦凡所以養士治民者一以公爲師民旣恱服則出令曰願新公廟者聽民讙趨之卜地於州城之南七里期年而廟成或曰公去國萬里而謫於潮不能一歳而歸沒而有知其不眷戀於潮也審矣軾曰不然公之神在天下者如水之在地中無所往而不在也而潮人獨信之深思之至焄蒿淒愴若或見之譬如鑿井得泉而曰水専在是豈理也哉元丰七年詔封公昌黎伯故榜曰昌黎伯韓文公之廟潮人請書其事於石因爲作詩以遺之使歌以祀公其詞曰

公昔騎龍白雲鄕手抉云漢分天章天孫爲織云錦裳飄然乘風來帝旁下與濁世掃秕穅西遊咸池略扶桑艸木衣被昭回光追逐李杜參翺翔汗流籍湜走且僵滅沒倒景不可望作書詆佛譏君王要觀南海窺衡湘歷舜九疑弔英皇祝融先驅海若藏約束鮫鱷如驅羊鈞天無人帝悲傷謳吟下招遣巫陽犦牲雞卜羞我觴於粲茘丹與蕉黃公不少畱我涕滂翩然被髮下大荒

原本韓集考異卷十

