

金穀懷春﹝明﹞楚江仙隱石公編輯

《金穀懷春》是一部寫愛情的小說﹐又名《懷春雅集》《融春集》。作者不詳何人﹐但見《百川書志》注爲「國朝三山鳳池盧民表著﹐又稱秋月著」。欣欣子在《金瓶梅詞話》序中說是「前代騷人」盧梅湖著。此書大約產生於明中葉成化年間﹐在小說戲曲史上有著重要的地位﹔明代戲曲家曾據以攺編成《忠節記》《懷春記》《羅囊記》等有影響的傳奇﹔名著《金瓶梅》曾引用其中許多首詩詞﹔孕育了才子佳人小說的誕生。不見此書的單行本﹐校點底本自《花陳綺奇言》中引出。書署「吳門翰史茂生選評」﹐校點時刪其旁批及總評。

至正初年﹐有蘇生者﹐名道春﹐字國華﹐號百花主人。遠祖累臣唐宋﹐迨元初尢盛﹐本貫武功仕籍。生而神凝秋水﹐貌瑩寒冰﹔文章倒三峽之詞源﹐議論驚四筵之雄辯。書畫琴棋﹐靡不通曉﹐誠人中之翹楚者耳。年方十五﹐隨父任河南廉訪司使。逾兩春秋﹐學問進益。至次年﹐正月十五上元之夕。暈球燦爛﹐蓮燭熒煌。遂與本司令史何一淸者﹐遊專諸門﹐登望仙橋﹐至望仙市。且行且觀﹐燈月相映﹐乃郡城一都會也。有鰲山接漢﹐車馬轟云。俄見兩小鬟﹐各挑絲紗蓮花燈前導。一佳人﹐年可十六七﹐獨坐香車之中﹐從二女奴﹐衛以四小童﹐皆披紅垂綠。美人忽下車﹐以團扇障面﹐徐行數十步﹐雲鬟月貌襲人。蘇生以爲出於公侯之家﹐莫敢仰視。美人停立良久﹐復登車而去。生窺視之﹐顏色絕世﹐眞神仙中人。翩若驚鴻而蜿若遊龍也。生自謂奇遇﹐因口占《燭影搖紅》一詞﹐以寓情云﹕

十夜東風﹐萬斛會蓮燈開徧。爛花前後映樓臺﹐光沸瑤池宴。十里珠簾盡捲﹐人正在未央宮殿。嫦娥奔月﹐仕女乘鸞﹐寬衣素練。誰駕香車﹐彩雲扶下雙雙畱連。踏破絳都春﹐只恐春宵短﹐可是將人拋閃。倚闌干笙歌別院﹐幽恨千條﹐殘星數點。

令史何一淸﹐亦口占《一隔秋》歌以和云﹕

乘閒步移湘水春﹐風吹羅綺飄香塵。

誰將檀板敲明月﹖梅花一聲愁殺人。

鳳皇臺上神仙客﹐盡把黃金買春色。

觀燈深飲流霞秀﹐遙望芙蓉秋水隔。

人生行樂𨿽及時﹐莫教靑春愁紅絲。

等閒庭院夜將永﹐星斗滿天秋露垂。

洛陽景物應如晝﹐酒酣不管長安價。

玉山顚倒醉花陰﹐翠袖籠香扶上馬。

生至次夜﹐燈殘人靜﹐再遊其處。意下有所遇也。往來問﹐見一女步行﹐似不類昨。體飾宮妝﹐亦以二小娃前導。一持金弔鑪﹐一攜紫繡褥﹐徐徐而進。側目竊視生之容止。乃知爲昨夜所遇之人也。不能自抑﹐因制《謁金門》一詞云﹕

深深意﹐喜遇洞庭姝麗。萬種風流含笑裏﹐回頭生百媚。瑤玉當年雙美﹐肯問紫雲孰是﹐擬把名花齊與比﹐名花羞不起。

女亦有感而作《海棠春》詞云﹕

遲遲已到花深處﹐看未足﹐密雲欲布。花外許神仙﹐丰度欺良玉。帶春歸去﹐洋洋金縷﹐似把我芳心低訴。無定兩情眸﹐怎禁人胡覷。

後因賦景﹐有二律云﹕

其一

蓬萊咫尺隔紅塵﹐誰買仙槎一問津。

閒惜落花聯藻句﹐倦隨芳艸坐苔茵。

綠云暖閣鶯聲小﹐翠袖分香柳色新。

只恐遷音飛鳥過﹐一聲漏泄武陵春。

其二

羞傍妝臺整玉容﹐翠翹浮動寶釵瓏。

羅裙半濺瀟湘水﹐金綫斜牽太液風。

鶯囀上林花爛熳﹐客遊三月艸菁蔥。

倚窗盡日渾無事﹐欲把珊瑚斗石崇。

生自側目之後﹐夢魂撩亂﹐神思昏迷﹐行住坐臥﹐無不在於美人左右。因書室中栽植牡丹一株﹐盛開﹐艷麗娉婷﹐天香國色﹐異於百花。遂更號﹐曰牡丹主人。乃憶所遇﹐嬌姿相似。欲諧姻願﹐遂思﹕堂下司獄之神至靈﹐往求叩卜前事﹐心甚誠切。是夜﹐忽聞窗外﹐有人吟詩一首云﹕

牡丹紅靚比人龍﹐半在南陽半武功。

國色天香誰是主﹖想應都付與東風。

生旣聞詩﹐開戶視之﹐寂然無人。乃悟曰「此司獄神之告我也。吾有牡丹之號﹐彼有海棠之應﹔吾郡武功﹐彼郡南陽。是耳。明日﹐以牲帛祀神﹐遂書一律於東壁﹐以識異。其詩曰﹕

公門廟食獄神祠﹐千載功勛勒石碑。

梁上新題唐歲月﹐冥中常是舊威儀。

風生劍戟降魔處﹐云擁旌旗出相時。

欲問古今人世事﹐捷如����知。

生自是喜形眉宇。遂托前吏何一淸訪之。復以神所詠詩示之。吏曰「君無往﹐我當行以報。」尋至其處﹐見一農老而過道左﹐乃就而問之。農者曰「吾不知也。前去東風樓下名居﹐有老嫗﹐以媒爲治生﹐名蔡媽者﹐凡富貴貧賤之家男女﹐美惡

容貌﹐年月

日時

之生﹐無不

周知。盍往

質之。」吏因悟東風樓下之語﹐竟造嫗家﹐備述其情﹐托媒通事。嫗曰「有諸。其女父潘姓﹐萬斛其名﹐先任四川通政大夫﹐向寓中山﹐累罹兵火﹐遷自南陽﹐方建第宅於都中﹐皆以香柏爲柱﹐梓爲梁。花木竹石﹐極其富麗。亭榭樓臺﹐極其宏敞。𨿽陶朱之室﹐石氏之園﹐莫能及也。今通政謝事家居﹐年五十﹐惟一女﹐名拱壁﹐字玉貞﹐年方十七。語態度﹐則嬌若芙蓉之映秋水﹐語顏色﹐則皎如明月之輾瑤空。聰明秀麗能詩。少遊張大參衙內張夫人﹐嘉其嬌質﹐呼爲海棠紅﹐至今家人以爲號。女有詩章數百首﹐自名曰《海棠集》。近聞侍母往赴外祖趙學士家。元夕之會﹐相去不遠﹐未知歸否。且潘夫人謹恪﹐閨門嚴肅。嘗有貴戚求親﹐多不見許。今子欲求﹐這事嫗卽當奉命。」吏得嫗言﹐喜溢於心﹐辭歸﹐備道其詳與生﹐且爲生致喜再三。生自喜不勝﹐因作近體唐律二首。

其一

信手烹魚覓素音﹐神仙有路足登臨。

掃階偶得任卿葉﹐彈月輕移司馬琴。

桑下肯期秋有意﹐懷中可犯柳無心。

黃昏誤入銷金帳﹐且把羔兒獨自斟。

其二

小棹移遊宿柳陰﹐輕煙迢遞罩前林。

鳥啼城外聞淸調﹐鵲噪檐頭送好音。

隱幾頓生靑艸夢﹐遣懷謾作白頭吟。

成都佳卜應難買﹐悶掩蓬窗夜雨深。

生厥後遙望明河﹐不覺幾更�莢。至次年春﹐生送父朝京覲。行道過南陽﹐遇友﹐姓黃名中者﹐與生爲莫逆之交。見生至﹐晤而敍斷金之好。黃中以書爲業﹐陋巷貧居。生遂以所有﹐代其處置田宅。黃中父早喪﹐喪事生爲之舉。黃中母暮年﹐甘旨生爲之備。交好始終一於﹐敬而不少衰﹐可以見其立心忠厚﹐待友之誠﹐輕財重義之美﹐鮑叔純仁﹐不是過也。生於講習之餘﹐曾口占一律以遺黃中云﹕

殷勤持酒問春光﹐報道梅花老壽陽。

把臂並遊風雨冷﹐對牀夜話桂蘭香。

四方相逐逢東野﹐千里神交契遠章。

剪燭西窗淸論後﹐鵬程九萬看翺翔。

黃中亦依韻以答生曰﹕

開了篷門竹送光﹐論情未可道山陽。

一輪明月陳蕃榻﹐幾陣淸風荀令香。

雞黍謾畱生死義﹐螢燈還究聖賢章。

期君早展淩霄翼﹐五色雲中快鳳翔。

生復繼之以五言律一首﹕

不見黃生久﹐匆匆鄙吝畱。

風晨懷命駕﹐云夜興乘舟。

勝境臨楊宅﹐攜琴上庚樓。

且窮樽底酒﹐掃卻一身愁。

黃中亦答之曰﹕

光陰容易老﹐白髮總難畱。

門掩安康鳳﹐江浮李郭舟。

片羹香碧澗﹐落月礙瓊樓。

最是庭前艸﹐能消一段愁。

生寓客居﹐風月之懷有感﹐每勞於聲口。雲雨之夢﹐多寄情於詞章。黃中常覽生所作﹐莫探其故。詢及再三﹐生不得已以實對。黃中曰「隔園桃李﹐固不可以勉彊窺。荊石圭璋﹐尢不可以容易得。事若克諧﹐緣有所兆。彼投梭折齒﹐圍扇障面者﹐何足尙哉。」且慰之曰「天下無難處之事﹐喜勢有可圖之機。惟潘相國﹐淵源學問﹐足追古人餘事﹐文章卓越。今試爲君計者﹐莫若束書執贄﹐卜日從遊乎﹐以接明道一團之和气﹐入孔氏數仞之門墻。不惟爲進徳之基﹐抑且爲通名之地。況足下霽月光風﹐冰淸玉潔﹐襟懷之不可及﹐一也。珠庭日角﹐玉哲芝眉﹐風采之不可及﹐二也。筆花生稿﹐發藻成章﹐才畢之不可及﹐三也。彼海棠紅者﹐固賢女子也。豈無一動其心哉﹖」言畢﹐又以女之詞章以語生。生恍然﹐不覺自失﹐因作春風詞﹐以發其意云﹕

春風起兮百花香﹐粉翅蕩兮蝶身忙。

燕有語兮鶯有聲﹐嘆此時兮難爲情。

憶揚州兮鶴未還﹐醉瓊瑤兮舞小蠻。

簾幕低兮白晝閒﹐愁緒結兮憔朱顏。

夜半鳥啼兮月一山。

越明日﹐生如其言﹐整步趨馬融之絳帳﹐凝眸仰韓愈之髙山﹐執贄就業於潘之門﹐囑應門者通名展轉。潘相國方理他事﹐遂易更衣﹐呼傳命者﹐引生入千中堂﹐設榻東席﹐不受生拜﹐且慰勞甚至。詢問應答﹐起止進退﹐而生多有可人意﹐相國甚喜。茶罷﹐復進父書一緘﹐表裏二端。相國忽攺容曰「斯文通家﹐書則宜受﹐表裏絹帛﹐何以物爲。」別遣二童歸之﹐設饌極其丰潔﹐畱生飲於賓館﹐歌吹談笑相延。時生情逸﹐殊忘形迹。言歸靡定﹐相國笑曰「一客何煩兩主人。」生曰「捨館未定﹐飄零殊甚。」再拜辭謝。相國曰「莫能彊焉。」與生執手曰「明早掃榻以待。」生�而歸。是夜偶成一律﹕

咫尺仙凡有路通﹐碧桃含露醉東風。

看花舊有傷春意﹐折桂新成力學功。

寶鴨吹香來幾席﹐銀蟾流影入簾櫳。

書窗半榻荼�架﹐自與人間景不同。

次日﹐生遂授業於潘門。洗耳聽�堂之教﹐檢書燃東閣之藜。相國延入﹐館生於麗春園之明翠軒。時見華居壯麗﹐軒之前有瑤艸琪花﹐羅列於左右。珍禽奇獸﹐飛走於前後。軒北以盆池養金鯽其中﹐墻西以竹屏結翠柏其上。屏下設假石山﹐山外彩樓數椽。四時景物﹐各逞奇芳。生因賦近體詩一律﹐以寫其勝云﹕

小園風景四時佳﹐曲曲亭臺寂不嘩。

一色遠峯淩畫棟﹐半池活水映窗紗。

緣濃翠濕瑯�竹﹐風細香飄錦繡花。

別有洞天人世上﹐相逢何必問仙家。

詩後再制《春從天上來》曲一闋﹐以自遣云﹕

淮海逍遙﹐嘆幾番風雨﹐魄散魂凋。夢裏曾來﹐月殿雲霄﹐鳳皇九奏蕭韶。問當年丰采﹐有�娥百媚千嬌。笑相招﹐把霓裳輕舉﹐仙�飄飄。滿酌瓊漿頻勸﹐醉春風幾度﹐鬢髮蕭蕭。懊恨蟾蜍﹐截斷長虹﹐萬丈銀橋。夢回時﹐酒醒人何在﹖燭暗香銷。展轉無聊﹐書幃寂寂﹐夜漏迢迢。

玉貞於隔窗下﹐時聞書聲。讀罷三更﹐月琴韻調回百媚春﹐不知其父所主者﹐何如人也。曁二侍女﹐一曰桂英﹐二曰蘭英﹐從環翠亭達宜春堂﹐垂簾下窺之。見繡窗半啟﹐絳燭髙燒﹐生坐琴榻﹐憑幾支頤﹐似有所思者。玉貞見生﹐儀容不讓宋弘之獨步﹐儒雅肯辭董子之多才。一見﹐心頗悅之。蓋亦未免無私意之累也。俄而﹐桂英曰「此非元夕遇人耶﹖」玉貞乃悟﹐因制一調﹐名曰《浣溪沙》﹕

月轉蘭階夜幾更﹐書聲才輟又琴聲﹐風流儒雅總生成。翠縷柳邊金鉦響﹐彩蓮燈下錦衣明﹐教人無處不關情。

他日﹐生坐對泉亭下﹐有一啞僕者﹐過生亭前。生戲之曰「君以眼爲耳﹐予以手爲口。」不意玉貞在繡幕下﹐莞然笑聲而作。生挑之曰「得黃金百鈞﹐不如卿子一笑﹐正謂此也。」時春三月﹐有牡丹數朵。生題《點絳唇》詞以戲之曰﹕

百寶闌干﹐名花一撚紅妝巧。數枝濃艷﹐妝點春多少。錦萼檀心﹐畫手描難了。東君道﹐韶光易老﹐好買千金笑。

玉貞觀畢﹐不以爲意。生無聊間﹐見桂英至。問之曰「汝公相﹐臺榭之盛如此﹐景象之富如彼﹐若外有佳景﹐以適吾玩好者乎﹖」桂英遂引生於聚景園內玩之。園內四時花艸﹐一望無際。行至賞春亭上﹐見佳詠數首﹐字字典雅﹐句句淸新﹐𨿽李易安﹑蘇若蘭之輩未可優也。生問桂英曰「此佳制﹐出於何人﹖」桂英答曰「此妾家小姐。賦質淸明﹐長於翰墨。拈金鍼於倦繡之暇﹐試彩筆於詠物之時。故有此詩數首。詩云﹕

詠蘭花

不枝不蔓吐芳心﹐空谷無聲足賞音。

讀罷離騷淸玩久﹐滿懷眞趣托瑤琴。

詠杏花

芳姿著酒�枝頭﹐行客村前醉不休。

斜出短墻春正暖﹐不施朱粉自風流。

詠梨花

冰肌玉質自輕盈﹐寂寞黃昏對月明。

最是半簾風雨惡﹐閉門無限惜春情。

詠茶花

翠條無力引風長﹐點破銀葩玉雪香。

韻友似知人意好﹐隔欄輕舞白霓裳。

詠辛夷花

向曉開來露未幹﹐胭脂紅染玉闌干。

含嬌妝點春無價﹐錯曉東風問牡丹。

詠柳花

臨水佳人事事幽﹐迎云體態最風流。

雨餘猶潤胭脂色﹐占斷西湖萬頃秋。

詠雞冠花

艷質昂昂迥出頭﹐頂丹堪與鶴爲儔。

階前風急閒相問﹐不識官家報曉籌。

詠玉簪花

靈魄食香冷露侵﹐瑤池深處綠云陰。

若爲昨夜天風起﹐吹落飛仙白玉簪。

詠山茶花

綠葉紅苞帶雪嘉﹐半濃半淡兩三葩。

廣寒與我長瀟灑﹐不比尋常桃杏花。

詠梅花

一枝春寄小江南﹐獨自迎霜獨自寒。

澹月細香淸艷處﹐玉人和淚倚闌干。

生於玉貞才思﹐始言者﹐嘗聞其略﹔玆見者﹐則致其詳。喜而徧觀。其中﹐所有花艸﹐遺而不盡詠者﹐生因援筆以詠之。詩曰﹕

詠麗春花

枝頭嬌困在東林﹐一段輕紅雨後深。

總把玉壺花下倒﹐不禁春色惱人心。

詠海棠花

海棠著雨怨紅稀﹐故把嬌姿帶媚垂。

試問東君傷底事﹐沈香亭下倒楊妃。

詠杜鵑花

躑躅啼春點淡脂﹐雨濡閬苑醉西施。

請看枝上哀魂在﹐惆悵興亡知不知。

詠李花

素妝寂寞有餘寒﹐弱態輕盈雨後殘。

笑倚冰姿歸去也﹐帶看春色憑闌干。

詠水仙花

玉質纖纖鬥麗華﹐銀臺帶酒醉香葩。

江妃夢杳今何處﹖向出東風第一花。

詠葵花

淺紫深紅更淡奇﹐金杯側下小西施。

斜陽兩腳畱殘照﹐一點丹心付與誰﹖

詠石橊花

紫府深沈白晝中﹐珊瑚映水笑薰風。

千花萬艸無顏色﹐都讓猩猩一點紅。

詠菱角

懷芳奪角浸淸流﹐一種奇逢一種幽。

何處夕陽蕭鼓鬧﹐兩湖人蕩采菱舟。

詠茉莉花

玉體輕盈學道妝﹐迎風�露最生香。

晚來淸透瑯�簟﹐帶得瑤臺暑气涼。

詠紫薇花

絳霞鳥質錦爲裳﹐嬌倚南風逞淡妝。

月滿華堂淸似洗﹐朱顏肯對紫薇郎。

詠金錢花

功巧都由造化修﹐形模何必費泉流。

知君不惜囊中物﹐買斷江南一味秋。

詠冬菊花

臘蕊霜頭簇色奇﹐歲寒惟有兩三枝。

黃金滿地無人拾﹐畱買淵明醉後詩。

詠瑞香花

奇葩巧蹙紫羅裳﹐濃碧婆娑壓眾芳。

垂與舉杯花下飲﹐醉歸猶覺綺羅香。

詠紅梅花

妝徧江南別樣山﹐道人偏愛惜朱顏。

冰肌自是淸奇絕﹐何事東園看牡丹。

生吟興豪甚﹐又賦五七言二律﹕

詠並頭蓮

自是池中物﹐鐘情獨異常。

迎陽傾國色﹐帶露見宮妝。

窈窕同妃子﹐風流勝六郎。

兩枝相倚處﹐愁殺野鴛鴦。

詠梅花

羅浮夢斷杳無蹤﹐冰雪仙姝兩兩逢。

縞袂怯單寒夜襲﹐粉妝嫌薄夕陽濃。

迎風一笑和顏厚﹐臨水相看見影重。

道眼只將平等視﹐玉環飛燕總天容。

旣而﹐因亭名「賞春」﹐乃作《賞春行》一闋云﹕

世人賞春爲春好﹐我何賞春被春惱。

太昊駕別五更風﹐萬紫千紅如一掃。

我今年少未白頭﹐才得白頭又枯槁。

賞春年少須追遊﹐莫待春歸弔衰艸。

春歸畢竟有來時﹐頭白烏紗難再造。

何當別置畱春軒﹐但願賞春人不老。

桂英以生遊賞之故﹐所賦之詩﹐語於玉貞。玉貞曰「我有詩在彼﹐公子見否﹖」桂英曰「公子每觀﹐但深贊美。」玉貞遂縱步其所﹐見生佳作﹐眞如明珠美玉﹐光振而可脫也。如秋風夜露﹐淒然而感惻也。如神思超越﹐髙遠而不可挽也。觀畢﹐亦欲題律詩以復之﹐意猶未可﹐卒不見人﹐遂書於幾云﹕

天挺聰明倚馬才﹐日光玉潔任徘徊。

秦川錦緞桃花樣﹐合浦長流珠蚌胎。

海內文章誇七步﹐翰林風月老三槐。

南金聲價須珍重﹐卻有佳人捧礬來。

再成三五七言古風一首﹕

簾半捲﹐香消篆。

池塘雨濺荷﹐聲與芳心亂。

謾道黃昏獨倚門﹐誰知吾有長門怨。

時﹐人間秋半﹐天上月圓。八月十有五日也。夫人當壽旦﹐生以致賀之儀﹐入謁拜夫人。兩旁拱立者﹐皆內外親屬﹐不知其幾多也。生作禮﹐進退未嘗少有造次。眾咸異之﹐莫不加敬。相國遂設酒於崇禮堂﹐大宴賓客。酒及中席。有張萬戶者起﹐捧觴致生前曰「今日之會﹐盛事也。幸逢公子在座﹐光彩倍常。酒中無以爲樂﹐願聞佳制﹐以爲夫人壽。」語畢﹐生不辭。遂賦《千秋歲》詞一闋以進。生素善歌﹐座間有好事者﹐皆知之﹐而請歌甚切。生不得已﹐乃慷慨歌之﹐以侑壽觴。歌畢﹐夫人喜甚﹐眾賓皆舉酒謝生﹐轉爲生壽。其詞云﹕

祥雲縹緲﹐天上瓊樓杳。

飛仙舞﹐異香繞。

畫堂春似海﹐醉把金樽倒。

壽星聚﹐分明髙照梅花早。

玉盤堆瑪瑙﹐捧出安期棗。

人不老﹐春長好。

是非華表鶴﹐總與中書巧。

平白地﹐誰知自有蓬萊島。

遏云歌罷﹐餘音繞梁﹐座人贊稱﹐同出一口。夫大悅﹐重加鐘愛。時也以龍劑四笏﹑兔穎十枝﹐遣左右持蓮炬照生歸於故館。是夜﹐月浸樓臺﹐萬丈廣寒淸有路﹔香來庭院﹐一枝丹桂落無聲。惟玉貞獨坐於愛月之亭﹐知生獨步於影娥之沼。輕笑輕語﹐情兼賈氏之窺簾﹔或默或言﹐意重宓妃之畱枕。幸其有意寓焉。生乃托月試吟二絕﹐以寄情云﹕

其一

一團冰鏡隔銀河﹐愛此淸光夜幾何﹖

萬丈廣寒如可到﹐直將心事問�娥。

其二

靜觀銀漢暮云收﹐皎皎金波映碧流。

天窟肯巢蟾兔穴﹐誰知烏鵲欠枝投。

又卽景四絕以述懷云﹕

其一

飄飄黃葉下庭除﹐夜月移來影漸疏。

風景參差畱不住﹐一池秋水浸芙蕖。

其二

挑盡銀燈苦夜長﹐縈心萬事總參商。

西風不管人憔悴﹖暗送秋聲到枕傍。

其三

銀蟾明透自家秋﹐會見髙人秉燭遊。

吹笛桓伊聲不遠﹐淸光空浸洞庭流。

其四

倚欄頻問夜何期﹖待月中庭欲睡遲。

一樹西風黃葉響﹐不關風景自生悲。

自是之後﹐幾度捧瞻淑範﹐但知己之駒陰。生惟齒錄玉貞﹐絡繹懷春﹐輾轉其心。柰何相府潭潭﹐見且不可得亟﹐而況得其私之乎。一旦﹐步於萬玉淸秋窗曲。但見嘉木數十株﹐交蔭庭戶。引流爲淸池﹐以石￥欄楣環之。怪石髙出池中﹐如怒猊繞驥。紅蕖綠蕉﹐與木芙蓉掩映水上﹐金魚鴛鴦鳧鴨之屬﹐出沒菇蒲間。窗外斑竹千挺﹐於深處壘壁爲臺﹐作亭於上。由窗前一徑﹐級而登焉。竹下列石爲幾﹐雙鶴往來。徑傍品菊數百﹐霜英燦然。池南橙桔相亞﹐累累若金。又別有茆亭﹐在東林蓊郁中﹐各擅其勝也。偶望見玉貞﹐上衣絳羅衫﹐下著翠紋裙﹐坐亭之前。卓越化玉有淸香﹔嬌艷如花能解語。誠謂兩痕鸞月眉邊照﹐一朵松雲鬢畔妝。生率然進而揖之。玉貞驚惶中﹐回避莫及﹐乃仄身施禮﹐遂脫身獨回。生因見玉貞﹐喜而作《臨江仙》詞一闋云﹕

憶昔望仙橋上遇﹐歸來想象無眞。今朝親見活精神。動衣香滿路﹐瀟灑出風塵。回首多情何處也。躊躕立徧西淸。臨江一曲盡宜人﹐把持花下意﹐猶恐夢中身。

又作《寄思曲》一闋云﹕

江頭一枝解語花﹐不隨桃李爭春華。孤根流芳媚疏雨﹐香酥暈臉明朝霞。有人比花更奇切﹐猶帶蓬萊秋夜月。南樓髙土最關愁﹐相思夢斷雙蝴蝶。

詞後又有絕句六首﹕

其一

翠帶圍寬瘦損腰﹐天臺何處共吹簫﹖

可憐夜半秋天月﹐獨自無言懶步橋。

其二

一片西風萬里秋﹐落霞孤鶩使人愁。

若尋是處無愁地﹐卻在鸞丘與鳳丘。

其三

悠悠迎日對南山﹐吟嘯何如謝傳閒。

鎭日倚樓無个事﹐寒鴉幾帶夕陽還。

其四

惜花無計可畱春﹐倚徧闌干不見人。

細雨霏霏長不寐﹐坐聽殘角兩三聲。

其五

自別家中山滿樓﹐舉頭不見鄭瓜州。

於今冷落東籬下﹐虛度黃花又一秋。

其六

千家樓閣千家月﹐萬里江湖萬里秋。

江上蘆花無異色﹐天邊白鳥下汀洲。

玉貞因見蘇生﹐遂作近體二律云﹕

其一

徐徐步入小蓬萊﹐笑指東山處士來。

詩爲雨催遺麗句﹐花知人意倍嬌開。

只雞鬥酒堪悲也﹐明月淸風亦快哉。

還想多情行動處﹐秋鴻飛到越王臺。

其二

悶倚蒼藤趁曉晴﹐殘蟬衰柳不禁鳴。

花間燒筍茶煙濕﹐竹底篝燈露气淸。

月向水中流夜色﹐風從蘆裏撼秋聲。

憑誰借得飛雲履﹐不憚崎嶇上玉京。

又成《秋懷》一曲云﹕

風吹細細伴廉雨﹐轉眼光阻擲如縷。

倚樓惆悵望江南﹐迢遞靑山誰共語﹖

鬢云巧學月樣梳﹐蹙地金蓮紅氍毹。

�娥自起霓裳舞﹐淸歌沈醉黃金壺。

不覺楓林秋已半﹐相思欲寄雁行疏。

玉貞是夜﹐坐於獨秀軒下﹐不堪默默以思﹐柰以兩彎翠黛﹐致偸送之。分明一點芳心﹐卻被春之拘管。旣而﹐密遣小鸞者﹐持鷓鴣斑遺生﹐且戒之曰「若公子問所從何來﹐只道汝物供奉。」小鸞拜領其言﹐卽以與之。生見是香出自西國﹐非小鶯所有者。再三叩其所由﹐小鶯蓋權辭以對。生知其附會﹐以厚賂之﹐始以實告。生喜�思不逮﹐頓覺允說中藏。又思小鶯之言﹐不可致辭以謝。乃喜而作五言古風一首﹕

夜長更幾分﹐荀令薰龍文。

矗矗淸檀火﹐紛紛洛浦云。

素馨不可竊﹐瑞靄還氤氳。

念此灰心久﹐淒然傷我魂。

生𨿽得玉貞雅意﹐未見出於杳冥。求其形迹可窺者﹐第初識荊﹐不知人顧自處何如耳。因於冰月臺上﹐玉貞常所經處﹐生以是臺爲名﹐大書絕句三乎。望其賡酬之意﹐庶可以取言於心。詩曰﹕

其一

寒梅千頃接髙臺﹐四面玲瓏繡戶開。

天上有津堪去問﹐不愁弱水隔蓬萊。

其二

萬綠空中出寶輪﹐瑤臺深鎖避飛塵。

自來自去無拘管﹐卻念憑闌有佳人。

其三

玉華石冷漱流泉﹐瀛海蓬萊別有天。

最是宜人秋可惜﹐一潭寒水浸嬋娟。

時玉貞﹐愁牽風景﹐金鍼懶刺。上林苑意訪淸幽﹔玉步輕移纖瓣筍。乃與桂英往遊後苑﹐果越其所。望見粉壁間﹐新句墨痕猶潤。知生作也﹐遂依韻和之。其詞蓋泛云耳﹕

其一

池塘分影倒樓臺﹐一道淸香桂盡開。

自是蓬萊觀不盡﹐蓬萊頂上起蓬萊。

其二

月裏聲虛響畫輪﹐水晶碾破滑無塵。

个中萬籟俱收拾﹐惟有淸風是故人。

其三

松飛孤鶴澗飛泉﹐何事人間有二天﹖

坐徹夜闌無覓處﹐一臺水冷月娟娟。

生見玉貞𨿽賡其韻﹐何句中與向者事情多不吻合﹖不愉而歸。秋香亭畔﹐窺見玉貞﹐獨憑欄斗﹐閒視鴛鴦﹐久不移目。又有詞以賦之﹐未畢﹐望見生至﹐急轉身而去。生進前﹐見詞名《卜算子》也。遂續前以挑之﹐試其意。玉貞詞曰﹕

秋日映寒塘﹐風弄文禽影。翠鬣紅毛盡不如﹐時向波心整。

生續之曰﹕

韓魄猶淒涼﹐有恨無人省。只爲多情也白頭﹐花下雙交頸。

旣而自制七言律詩一首﹐以起之云﹕

相戲相親近禦溝﹐人人誰不道風流。

和鳴聲徹雙溪月﹐錦繡文飛五鳳樓。

烏帽等閒歌白髮﹐好花容易謝淸秋。

寄君早結鴛鴦侶﹐盡解當年刺史愁。

書罷﹐投筆而去。玉貞見生聯句﹐詞曲又無忠厚之意﹐將欲納之﹐恐類嫌疑之誚。將欲卻之﹐未免絕人太甚。遂將原詞﹐各分其半﹐命桂英還之。生見詞還﹐大失所望。𨿽此﹐然致敬桂英之禮且恭。桂英見生有慕玉貞意﹐遂從而戲生曰「妾非張氏嬖人﹐官人何盡禮如此﹖」生曰「若得張氏嬖人﹐當以金屋貯之。」桂英曰「方便之門斷﹐吾心不掩玉成之合。顧天意何如﹖獨不聞乎﹐嘵嘵者易缺﹐皎皎者易污。」生曰「且子言過耳。不日堅乎磨而不燐﹐不曰白乎涅而不緇。」桂英曰「不然﹐妾每侍左右﹐觀其對花惜過半之春﹐覽鏡悲三千之色﹐一段風情﹐被君拘束久耳。玆者﹐還詞以卻﹐其中有所貪昧﹐隱忍而不肯受之之實﹐從可知也。」生笑曰「必君之意﹐豈知他意﹐如君揆我之心﹐難料他心似我。且以婦人水性﹐信乎可決東西。況彼前意盡佳﹐到此又相

各別。是誠

所謂

誤天

下之

蒼生

者﹐必斯

人也。」桂英笑曰「然此乃妾特寫糟粕﹐其內眞情﹐是未可知也。若左右贊襄﹐謹當趨命。」乃退。生因作七言律詩一首﹐以寫其悒怏云﹕

淅淅風髙細雨收﹐庭前萬葉總驚秋。

黃花不語空辭樹﹐流水無情自入溝。

石火難消離合恨﹐月鉤空掛古今愁。

憑闌忽見衡陽雁﹐費盡人呼不下樓。

生惟玉貞是念。何以見其殷勤﹖宵星之燦﹐每瞻北斗。感暮云之生﹐長向江東而憶李。其於寢食之間﹐常有不平之嘆。蓋遑遑焉如有求而弗得也。桂英識之﹐代彼曲爲道達玉貞之前。玉貞知生之慕已深﹐曰「子何不云﹐男兒欲遂平生志﹐六經勤向窗前讀。」桂英如其言﹐以達蘇生。生喜玉貞有相勉之意﹐賦情特甚﹐又求之曰「

子可謂我言曰﹐『室中若未結姻親﹐自有佳人求匹配』之句。」桂英以告玉貞﹐玉貞見其詞語迫切﹐怒責桂英﹐且又囑桂英曰「汝達官人處﹐切勿言我之失怒﹐當以我之無言爲答。」桂英承命以對﹐生知其有恨乎己。因制《憶秦娥》詞一闋﹕

簫聲切﹐無端卻被風吹別。風吹別﹐一聲聲是﹐怨花愁月。流螢四起燈明滅﹐未眠孤館心先怯。心先怯﹐枕單衣薄花殘月缺。

玉貞亦自作一律﹐並絕句一首﹕

殘角淒涼動鼓鼙﹐顚狂起舞在聞雞。

悶彈焦尾歌黃鵠﹐醉倚空牀倒白羈。

半夜檐頭霜月靜﹐一聲樹抄野猿啼。

偶然不失生平笑﹐猶自無心過虎溪。

絕句

鱗鱗鴛瓦試新霜﹐海水銅壺滴夜長。

酒醒無眠還起坐﹐一枝梅月轉回廊。

卽辰﹐窗梅橫月﹐檐雪滚風。生父母遣左右﹐持通天之犀二﹐照乘之珠五﹐以爲束脯之儀﹐並書一緘﹐促生歸焉。生見書至﹐失意殊甚。由兩情未決﹐進退兩難。不得已﹐將父書上啟於相國之前。相國見書大悅﹐意在禮而不在物。須臾生告歸﹐相國與夫人﹐款畱堅執。生從命而退。

玉貞天挺英標﹐節介冰城﹐堅似玉環﹐不斷情分﹐心緒亂如絲。父接蘇生犀表﹐豈無搖厄於中。適聞生系馬長亭﹐實有寸心千里。少焉﹐知生畱居別院﹐不啻一日三秋﹐其感

可知矣。時季冬﹐晦日前一夜﹐步於得月池亭。生知玉貞在﹐遂口占一絕﹐以瞰玉貞來意何如。果蒙賡中垂意﹐生深慰所懷。其詩云﹕

嫦娥何事掩妝樓﹖故把雙眉皺不休。

自是楊花無定性﹐隨風恐逐水東流。

玉貞依韻和云﹕

家住東城十二樓﹐霓裳一曲未曾休。

天河有路通人世﹐更許乘搓溯上流。

是夜竹爆千門﹐燈燃萬戶。相國作臘酒於具慶堂宴生。俎豆備水陸之珍﹐歌舞極聲容之盛。舉府大小﹐無不畢集﹐惟玉貞不與其列。須臾﹐命桂英招之。玉貞以嫌疑之故不出。夫人復行催促﹐玉貞重以父母之諾﹐而不敢畱﹐乃趨其命﹐但有欲進不進之狀。夫人顧玉貞曰「蘇公子一家人也﹐何避嫌之有。」玉貞從階下徐徐而進﹐展拜生前。生熟視之﹐見其柳眉橫遠岫﹐星眼動秋波﹐體態妖妍﹐詞气婉媚﹐眞神仙中人﹐風塵外物也。頃間﹐夫人親酌飲生﹐生力辭以不勝杯酌之故。夫人曰「公子酒旣不任﹐如今夕佳會何﹖」因指壁上《仙客宴蓬萊圖》命生以賦其上。生承命賦之﹐頃刻而就。文不加點﹐賦名《仙客宴蓬山》﹕

蓬山深靜﹐燭光吐紅。壯金屋之巍峨﹐開朱戶之玲瓏。五步一亭﹐十步一宮。東池一山﹐西池一島。武夷北向﹐羅浮西峙。左帶瑤池﹐右環翠水。非紅塵之到處﹐乃長房之壺中。旣爲仙客之所都﹐又盛華筵之所設。交梨火棗美其時﹐冰桃碧藕加其潔。有麟鳳可脯﹐與蛟龍可血。猗歟盛歟﹐悉慶所有。招邀秦女﹐吹鳳屋之珠笙。指點雲英﹐搗藍橋之玉臼。王烈鳴弦﹐馮夷擊鼓。花繞洞而玉蟾催﹐錦纏頭而湘子舞。旣而﹐孔雀扇﹐麒麟車﹐仙班簇簇﹔龍麝香﹐瓊瑤�﹐塵世寥寥。爭看麻姑之會方平﹐紫徽之邀許穆。有李玉局之說經﹐有賀鑑湖之一曲。摩耶子晉﹐各獻奇術。又二童子﹐拜師命飄然莫識所以。須臾﹐見琴髙乘赤鯉而來﹐王喬飛步履而至。咸曰善哉﹐且曰快哉。少焉﹐月出東山之上﹐徘徊斗牛之間。弋髙鴻﹐釣遊鯉﹐追涼風﹐濯淸水。罷彈石下﹐一局棋殘﹐聽盡檐頭﹐數聲鵲喜。奉瑤觴﹐則神女當前﹐奏瑤琴﹐則靈妃在後。一飲一石﹐一醉千日。或吟徹黃鶴樓前﹐或醉沈碧桃花裏﹐或叱石以成羊﹐或畫水而成路。慨然長嘯一聲﹐俯仰人間今古。嗟夫﹐以地之傑﹐以人之靈﹐道可悟而不可行﹐仙可望而不可迎。徒見山寒兮屋靑靑﹐宴罷兮水泠泠。白鶴飛兮而不去﹐睡鹿擾兮而不驚。夫對咫尺雲路﹐弗能整履以登。但身外無求﹐長使醉鬥酒於自家風月﹐天髙海闊而忘其主賓。

賦罷呈上﹐相國與夫人大悅﹐雅論均口。須臾﹐相國以事擾出席﹐生因斯語夫人曰「邇奉玉音﹐豈當違逆。故忘其固陋之習﹐敢攀其髙明以賦。若小姐﹐月脇天心﹐才調甚堪如李杜﹔瑤琚玉佩﹐文華誰肯尙班曹。幸逢今宵長筵﹐不可以無佳制。玉貞對曰「聊斟薄酒﹐非敢言招。自惴鄙庸﹐何勞過譽。且新句佳詞﹐皆君所道﹐則余文俗語﹐我尙何言。」夫人顧玉貞曰「旣荷公子雅意﹐毋以執一是拘。汝試爲之﹐求其斧削可也。」玉貞因是﹐遂成五言律詩一首﹕

石髓尋常服﹐壺中自歲華。

靑蛇藏舞袖﹐白兔搗靈沙。

渴飲長生酒﹐閒栽不老花。

淸風明月夜﹐跨鶴訪君家。

復繼之除夜詩一首﹕

今夜逢除夕﹐人家物候催。

歡聲驚爆竹﹐春意到寒梅。

守歲椒花頌﹐分年柏酒杯。

明朝調獻節﹐黃道九天開。

生傾聽之餘﹐自嘆弗及。時酒罷﹐各謝而退。生因玉貞於宴會之際﹐有感於心﹐乃口占一詞﹐名《西江月》﹕

暖入春風小院﹐人間七寶髙臺。皇天謫下素娥來﹐別是香塵世界。

翡翠樓中酌綠﹐醑紅粉暈香腮。曉霞丹臉笑顏開﹐一似觀音出現。

生一日﹐步於平遠堂後﹐達奪錦軒中。壁間忽見孔子圖﹐並有百花圖許多。值玉貞正隱幾而臥﹐凡上有畫海棠其上﹐出玉貞妙手。生輕步潛後﹐拊其背曰「勿寢﹐獨不觀孔夫子在邇﹐當晝而寢乎。」玉貞驚恐而起﹐其意有責生者。生負罪以告其非。玉貞曰「公子旣遵孔氏之格言﹐獨不聞乎男正位於外﹐女位於內﹐男子無故不入中堂﹐況入人家閨閣乎﹖」生曰「客居寂寞﹐訪景怡情﹐信步而來﹐莫知所犯﹐萬惟泰廣寬洪﹐必加涵貸。」玉貞曰「寒居頗廣﹐宜昧所知。旣犯之初﹐於情可恕﹐向後若此之愚﹐卽當白諸相國﹐必見屈於子矣。」生曰「相國不屈於人久耳﹐非小姐之前斷﹐不若此之甚。」玉貞乃笑﹐且曰「昨承佳作﹐我母再三道及奇才。」生就而視曰「此海棠圖﹐能事固美﹐可試生賦之﹐以彰其美﹐可乎﹖」玉貞然之。生作《明月棹孤舟》一調﹕

富麗謾誇金穀好﹐芳枝一夜韶光老。猛省春風﹐都來幾日﹐報道海棠開了。妃子睡餘天乍曉﹐新妝裏胭脂初透。子美無詩﹐梅花柏繞﹐能有暗香來到。

玉貞曰「此詞曲髙雅﹐善於形容景物﹐信如落花依艸也。只下段句欠著實。」生見玉貞親覽己詞﹐乃藉詞引身近之。然玉貞𨿽常於交攘﹐亦待之從容﹐不能免其泰中之嚴。見生隨近﹐貞乃隨退。生笑曰「國華客邸蕭條﹐久疏筆硯﹐𨿽勉彊而成﹐不無感傷之病﹐伏惟小姐不瀉蒼海之珠胎﹐裁支機之云錦﹐爲生一洗之何如﹖」玉貞亦彊成絕句一首﹐以副其意云﹕

彩雲飛散錦屏空﹐窈窕花仙媚晚風。

愛惜芳心渾未解﹐謾勞銀燭照春紅。

生得交接間﹐慰情殊切﹐不覺日落咸池﹐月生東谷。玉貞逼生曰「斯地不可所履﹐公子早宜回步﹐恐我父母到此﹐自貽圭玷。」生致謝而退﹐因制律詩一首曰「

信步名園覓小紅﹐誰家玉貌笑相逢。

遺音有地聞簫史﹐寶�無緣授木公。

元盛願教從尹吉﹐孟光終欲擇梁鴻。

此情尢可成追憶﹐只恐相逢是夢中。

又寄絕句二首﹕

其一

翠眉雲鬢畫中人﹐裊娜宮妝迥出塵。

天上�娥原有種﹐嬌羞釀出十分春。

其二

惱人光景斷人腸﹐才子相逢窈窕娘。

春意不知何處著﹐綠窗東畔杏花香。

時正月﹐朔後十日﹐夜半。四顧寂寥﹐生步牙瑣寒窗下﹐見瑞雪飄飄﹐輕寒剪剪﹐窗前月色皎潔﹐如水淺浸﹐疏枝之上。壁間燈火﹐明滅似星﹐低迷孤枕之中。睡鴨中薔薇露冷﹐絳紗內翡翠衾寒。有瑯﹠石幾﹐彈棋枕琴﹐布置瀟灑。生撫琴以寄其指﹐乃操《雉朝飛》一調﹐觀其舞鶴下庭﹐遊魚翻水。時玉貞方倚牀無寐﹐忽聞窗外琴韻﹐嗚嗚焉﹐如怨如慕﹐如泣如訴﹐餘音裊裊不絕如縷。知生之奏﹐遣桂英持武夷龍團以遺生。生起而受之﹐因移身私桂英。桂英從之。生見其色﹐𨿽不能可擬玉貞萬一﹐亦婢中之翹楚者也。方與情好﹐玉貞知桂英與生遇﹐遣蘭英促之。桂英見蘭英﹐急遽於前﹐莫掩其實﹐惟赧然而歸。生因占《好事近》詞一闋﹐以自諱云﹕

夜色映簾櫳﹐梅影半橫斜月。閒把素琴消遣﹐這芳心誰說。

髙山流水遇知音﹐石鼎分香雪。一啜何須七碗﹖喜衷腸淸絕。

玉貞亦歌一曲﹐又絕句一首﹐以自抑云﹕

何處遠來寒水晶﹐猶能勾引驪龍吟。

曲彈白雪陽春調﹐中有離愁白鶴聲。

嗟哉子期胡不返﹖松梢鶴唳傷人情。

夜深淚落殘燈下﹐博山香透冰弦淸。

風吹餘音敲窗響﹐爲訴滿庭空月明。

絕句

月照梅花淡又濃﹐何人窗外訴東風。

欲知後夜相思處﹐盡在瑤琴一曲中。

不意﹐蘭英以桂英之事﹐語於玉貞。玉貞亦知其情狀﹐初無不足之意。因題《初春》二絕﹐以戲生云﹕

其一

一鞠陽和動物華﹐深紅淺綠總萌芽。

野梅亦足供淸玩﹐何必辛夷樹上花。

其二

一气流行自有分﹐辛夷那有吐奇芬。

昨宵似與東皇道﹐開到梅花便到君。

生因玉貞以佳句爲戲﹐私喜何如。偶因桂英至﹐謂之曰「吾有書一緘﹐能與我持去否﹖」桂英曰「敢不從命。柰小姐以孤髙峻絕之姿﹐貞白堅雅之操﹐見此﹐正謂楚國亡猿﹐禍延林木﹔城門失火﹐殃及池魚。不亦難乎﹖」生曰「不難﹐若事有不可爲者﹐吾用力而爲之﹐固不知輕重之別。事有可以爲者﹐吾僥幸而爲之﹐亦不知取捨之宜。第小姐遇我以厚﹐我豈甘受其薄。玆修尺楮﹐以申謝意。願子挽千鈞之力﹐代吾展轉維持。若遂所願﹐當以千金爲酬。」桂英曰「君子成人之美﹐妾豈反是。其受素心之謀﹐謹當周密。事若克諧﹐是所願也。小財餘事﹐豈望報耶。」遂入見﹐遇玉貞於萬嬌亭東畔﹐卽以與之。玉貞急納於袖﹐返室觀之云﹕

辱愛生蘇道春﹐頓首拜啟﹐芳卿可人妝次。曩者﹐天意有在﹐人願僅從。獲接手儀﹐自知多幸。惟蘭姿挺秀﹐薰質生香。粹然冰玉水潔﹐盎矣春陽之溫﹐柳媚花嬌﹐世所罕見。柰何地限南北﹐天各一方。情無由而達﹐意無自而通﹐使人於月白風淸之頃﹐酒醒夢覺之餘﹐宛若其畱連耳。相見之思﹐常懷於晉接﹔相親之慕﹐每切於震鄰。夫以小姐嬌姿淑態﹐致我之反側。今一味若此﹐姑得運亮於思維﹐貢言於微機﹐萬望小姐體咸之虛﹐全垢之遇﹐垂念賢女有吉士之懷﹐而君子有淑女之逑。則西廂之月可待也﹐生獨不爲張氏君瑞乎﹖梁圓之琴可聽也﹐生獨不能爲司馬相如乎﹖誠如是焉﹐桃夭思配﹐得其時耳。君子好逑﹐遂其欲耳。天意人願﹐豈不爲之兩全哉。倘不俯就﹐斯言置之度外﹐則付人之情懷萬斛﹐與衰柳敗荷﹐相忘於地下矣。玆奏伏﹐矧之一言﹐難盡衷腸之萬縷。伏冀目擊之餘﹐發笑之後﹐毋使靑鸞信杳﹐黃犬音乖。則生之幸﹐可勝慨耶。

繼之律詩一首云﹕

有美佳人自出羣﹐輕風斜拂石橊裙。

花開金穀春三月﹐漏轉銅壺夜十分。

玉雪精神聯仲琰﹐瓊林才貌�崔君。

少年情思應須早﹐莫把無心托白雲。

桂英索貞回音﹐玉貞苦其所索﹐遂封白箋一紙以與生﹐且固其緘。生見重重於封之密﹐自以爲得其佳人﹐亦喜以遂所願也。竟開視云﹐其中曳白。復題短律一章於其上﹐以與玉貞云﹕

午夜方彩席﹐臨對一彊顏。

玉成情似海﹐珍重意如山。

爲我先事折﹐懷人盡日攀。

料應相許後﹐都在不言間。

玉貞接生詩後﹐亦不與答﹐乃因時作佳句以自遺。多不盡錄﹐姑記一二﹐以書於左﹕

特地尋春

聞道西園欲早春﹐偶憑幽鳥語來眞。

不知好景歸何地﹐試向梅花問主人。

上林春曉

宮柳如煙曉露零﹐一彎殘月映三星。

个中多少閒花艸﹐盡逐東風出武陵。

花檻雨晴

窗外花含宿雨低﹐喜看寒碧漲前溪。

出門檢點春多少﹖綠暗紅稀鶯亂啼。

蘭閨春恨﹝四首﹞

其一

花嬌柳媚燕呢喃﹐香徑幽懷兩不堪。

人在東風庭院裏﹐相思無語佩宜男。

其二

靜掩重門春晝長﹐爲誰展轉怨流光。

更憐無似秋波眼﹐鎭日懷人淚兩行。

其三

悠悠餘恨怨春閨﹐嫩綠飛紅半掩泥。

正是不堪回首處﹐海棠憔悴子規啼。

其四

幾度傷春怯杜鵑﹐不堪坐冷舊靑氈。

登樓王粲今何在﹖只見垂楊舞翠煙。

洞房春睡

芙蓉帳暖度春宵﹐夢入巫山去路遙。

忽被鄰歌頻喚醒﹐聲聲都是念奴嬌。

雨霽惜春

臨水夭桃褪晚妝﹐東風吹雨到池塘。

不知亂落花多少﹖起剔銀燈看海棠。

客窗春夜

丰山亭下正鳴霜﹐落落春容繞建章。

最是不堪孤枕客﹖五更撞碎九回腸。

洞房春夜﹝二首﹞

其一

髙臥瓊臺第一宮﹐花心著雨泣香紅。

重門深鎖多情夢﹐咫尺誰憐夢不通。

其二

甕頭酒熟人皆醉﹐林下煙濃花正紅。

夜半燈殘香閣靜﹐秋千垂掛月明中。

春宵無寐

淸露灑桃紅透﹐微雨點波綠皺。滅燭解羅衣﹐正是千金時候。知否﹖門外綠肥紅瘦。右調《如夢令》

香閨春情

絳桃倚笑﹐醉九重春色﹐東風有約。扇底把嬌羞向我﹐紅樓畫閣。廉下金鉤﹐香銷寶篆﹐錦字長拋卻。燕鶯交處﹐這情報地安著。誰念綠綺飄零﹖曲終人遠﹐按一牀弦絲。驚起兩眸無定任﹐望斷天涯地角。倦鳥知還﹐野雲出岫﹐半點心難托。此時光景﹐爲誰長是蕭索。右調《念奴嬌》

右調《念奴嬌》時春二月﹐尙有醉楊妃菊盛開。玉貞異而美之﹐置於水晶盆內。因題七言古風一首於壁上﹐以詠之云﹕

馬嵬坡下春光好﹐香魂染作江南艸。

紅顏豈負西風心﹐自是東風愛相惱。

芳心一點和春結﹐那更重重猶疊疊。

大家畱取看多嬌﹐寄語誰人敢攀折﹖

蘇生一日﹐見詠中有「敢攀折」之句﹐知其必自任之重﹐因戲以折之﹐遂秉筆題二絕﹐以挑其意云﹕

其一

玉根托與玉人栽﹐暫把香泥築馬臺。

不道蟾宮攀桂客﹐卻將濃艷竊將來。

其二

造化無私亦有私﹐爲何偏許傲霜枝。

知他愛彼風流種﹐故向春風喚貴妃。

玉貞見是菊開非其時﹐甚可人意﹐每玩而愛之。生折﹐不爲所吝﹐且笑曰「此君何放蕩若是哉﹗」亦托根寓意答之云﹕

嬌花插向少年頭﹐年少花嬌正好逑。

一種暗香知有約﹐來生重會此生休。

又繼之古詩一首云﹕

采采黃金花﹐相親何太切。

笑我惜花心﹐恩情中道絕。

疏之久反親﹐寵極愛還歇。

盆中更取靑靑華﹐畱與窗前對明月。

明惟春仲﹐和气艷陽﹐麗日初長。蘇生𨿽得玉貞詩詞往來﹐然莫能與訴衷曲。朝暮懷想﹐郁悒無聊﹐乃制春辭數十首﹐以道感慨云﹕

春愁

紅鑪誰與共團�﹐此際眞成蜀道難。

舊恨新愁無住著﹐一簾風雨杏花寒。

春恨

春滿江南蔽弱蘭﹐山中夜夜夢魂單。

臨風不作昭君怨﹐空把琵琶獨自彈。

春思

惱人好景暗消磨﹐獨倚江樓看逝波。

身似虛舟輕是葉﹐載將淸怨晚來多。

春眠

聚散無憑似夢中﹐起來斜日映窗紅。

鐘情自古多神會﹐誰道陽臺路不通。

春暖

鶯逢日暖歌聲滑﹐人值花明笑臉開。

一片落英隨水去﹐肯邀劉阮到天臺。

春色

千紅萬紫競芳辰﹐縱有王維寫未眞。

自是賣花人著力﹐一肩挑出洛陽春。

春雨

悶對花時倍感傷﹐一年好景是春光。

無端幾陣催花雨﹐天棘開來妒海棠。

春日

麗日遲遲上翠屏﹐北窗髙臥醉初醒。

傷春黃鳥如人語﹐獨立荼�花下聽。

春遊

輕風細雨燕飛斜﹐笑解金龜問酒家。

九十韶光容易老﹐何妨秉燭夜看花。

春暮

繞檐新竹薄生寒﹐綠暗紅稀春意闌。

忽報東君欲歸去﹐相畱無計獨憑闌。

傷春﹝四首﹞

其一

春歸無計爲春畱﹐舞榭歌臺總是愁。

記得懷人雲雨夢﹐一聲斷雁五更頭。

其二

盡日懨懨對畫樓﹐眉頭才放又心頭。

桃花莫謂劉郎老﹐浪把輕紅逐水流。

其三

半掩朱門日已西﹐藍橋路阻艸萋萋。

子規更有傷春意﹐來向海棠花外啼。

其四

酒醒南窗夢未眞﹐滿懷心事向誰陳﹖

自憐辜負看花眼﹐來到花開不遇春。

春歸詞一闋

春暮愁萬種﹐門外五更風雨。靑鳥不來春欲去﹐隔簾雙燕語。最苦畱春不住﹐滿目落紅飛絮。行雲遮斷陽臺路﹐總是傷情處。

生賦罷﹐乃乘間畫張生遇鶯鶯圖﹐有倮』薄惡之態。題一詩一詞於上﹐終日思以便鴻。忽蘭英至﹐生求之﹐蘭英竟以生圖付於玉貞。時玉貞因侍父疾﹐方治湯藥﹐蘭英莫知。乃曰「蘇公子有圖奉此。」玉貞惶愧﹐乃言他事雜之﹐得不覺﹐因躡其足﹐遂悟。卽返繡室展觀之﹐題曰《崔張佳遇圖》﹐有詩詞焉。

輕寒時透綠羅裳﹐情重佳人懶下牀。

對舞翩翻雙蛺蝶﹐同心顚倒兩鴛鴦。

行雲飛雨來神女﹐倚翠偎紅鉀沈郎。

忘卻碧闌干外立﹐不知何處是西廂。

又詞一闋《觀皇閣》

仰看星河半落﹐洞房乍曉﹐弄晴黃鳥聲聲巧。春在流蘇深處﹐合歡夢繞。正是惱人時候﹐琉璃枕上﹐知是春多少﹖含情睡起嬌無力﹐乘興也傍章臺﹐柳煙靑小﹐怎禁得海棠花老。

玉貞觀畢﹐遣蘭英召之。生聞召﹐卽趨而往。至則玉貞仍坐不安。生揖之不答﹐叩之不應﹐如是者三。生曰「子如不言﹐吾幾失子耳。」乃曰「愚𨿽女流﹐不能流芳百世﹐亦當遺臭萬年。洞開重門﹐正如我心。少有邪曲﹐君皆見之﹐且置之勿言﹐蓋聞公了負不世之才﹐蘊非常之見。所托不得其人﹐況其大者乎﹖」玉貞具以其故告之。生曰「殆哉﹐殆哉﹐此則國華之罪也。」玉貞笑曰「公子無罪﹐何其心之有罪﹖」生曰「昔熊渠子夜行﹐見寢石以爲伏虎﹐射之﹐滅矢飲羽。渠子曰﹐吾之誠心﹐金石可開﹐況人心乎。然則﹐國華之心﹐乃一誠耳﹐惟小姐金石﹐何不爲我開耶﹖」玉貞默然﹐笑而不答。因指幾上之琴﹐謂生曰「公子雅操見聞。」生乃自制一調﹐名曰《相思》﹐操以挑之﹕

相思相思何紛紛﹐不見知音空見君。

三徑菊松空有恨﹐五更風雨暗傷魂。

一枝梅吐楚江內﹐一枝梅吐楚江外。

楚江內外一枝梅﹐一枝梅落楚江在。

笑我苦相思﹐盡日無停歇。

微吟略可懷﹐付與梅稍月。

梅低月尙髙﹐悠悠過夜半。

相思望楚江﹐蘆葦投孤雁。

自斷楚江云﹐回首相思遠。

梅稍轉明月﹐春宵何苦短。

相思復相思﹐陽臺無夢處。

佳期多間阻﹐京兆眉愁聚。

荀令獨傷情﹐我今亦幾死。

長相思兮長相憶﹐苦相思兮無盡極。

早知薄幸負人心﹐悔教望仙橋上立。

餘音

落花流水恨飄零﹐惟得東風兩鬢星。

一曲相思人不識﹐惟餘江上數峯靑。

生鼓琴旣罷﹐玉貞危坐若無所聞。生曰「小姐所謂鐵腸而石心也。」玉貞乃莞爾而笑﹐復命蘭英取琴﹐放己膝前﹐亦自制一曲﹐以答之。名曰《和鸞操》﹕

聽罷相思琴﹐謾起廣平心。

不識陶潛隱﹐滿簾風露深。

淸韻瑯瑯悲又悲﹐訴與君聞知不知﹖

伯牙流水髙山調﹐萬古知音只子期。

豈知堂上熒煌燭﹐偏照愁人庭下哭。

悲哭何因淚許多﹖一江漲出春波綠。

解我相思心﹐知我相思苦。

爲言君子有終交﹐此道今人棄如土。

君不見﹐上苑一枝花﹐深紅淺紫爭春華。

最惡江南連日雨﹐奇芬不久落塵沙。

又不見半空一輪月﹐光浮萬里尢髙潔。

仙籟雲間正可宜﹐團圓之時還又缺。

多情惟有楚江流﹐晝夜滔滔常不竭。

君兮君兮思又傷﹐淒復淒兮無可柰。

願君好學楚江流﹐終須還了相思債。

餘音

爲問多才浣此情﹐試聽膝上兩三聲。

曲終自冷畫堂夜﹐寂寂寥寥恨殺人。

生曰「佳哉指法﹐但此音未免金石之音。」玉貞曰﹕

「何爲其然也﹖」生曰「小姐心不應手故也。」玉貞曰「不然﹐心正則手正。」俱各嬉笑相倚﹐時春半甚寒﹐生設言寒甚﹐願托一衣﹐意謂千金可以買笑﹐百媚由此春生。玉貞不逆其請﹐重於所私﹐卽解衣衣之。生謝曰「一衣可有﹐萬感難名﹐鏤骨刻心﹐銜環結艸。玆有此者﹐以爲得幽人之伴﹐左右不忘君也。」言未已﹐忽蘭英報曰「相公疾篤。」遂去。生因作律詩一首云﹕

萬竹窗前理素琴﹐曾如飛瀑下遙岑。

映階碧艸自春色﹐隔樹黃鸝空好音。

兀坐以思忘坐趣﹐卽人所指見人心。

韶光易上靑雲鬢﹐幾度沈吟惜寸陰。

時潘相國病篤﹐遺囑夫人曰「家事多端﹐卿治內固優爲矣﹐惟玉貞大婚未講﹐此女性質聰穎﹐出於尋常﹐不可以財帛論﹐不可爲庸人婦。人思善馬﹐遠訪西域。我意騏驥近在比鄰。若蘇國華﹐丰姿雋逸﹐學問優長﹐誠臥東牀而坦腹者﹐射屏雀

而中

目者。況故

家文

物﹐亦甚

相宜﹐卿其

念之。」夫人悵然受命﹐召生至﹐握手與決別﹐悲不自勝。明旦卒於正寢﹐蓋庚戌年九月之秋也。生一如禮﹐助之喪事。殯殮旣周﹐復效近體唐律一章﹐以哀之云。詩曰﹕

早把文章奪錦標﹐急流勇退荷淸朝。

官居一品名猶在﹐人去千秋恨未消。

潮水源流千古道﹐孔顏恩義一時凋。

先生去也還知否﹐天上人間兩寂寥。

玉貞痛父之歿﹐守喪哀毀﹐𨿽祁寒暑雨﹐侍立柩側。晨昏弔慰﹐未嘗廢離。閭閆鄭衛之音﹐未嘗一經於耳。不正非禮之書﹐未嘗一接於目。每想父容﹐輒爲流涕。先於父病之時﹐衣不解帶﹐湯藥必親嘗﹐稽顙北辰﹐求以身代。如割股之貌﹐無所不至。及此﹐常有雙鳥﹐鳴於墓上﹐靈芝出乎庭前。眾以爲孝感所致﹐故並及之。生旣別數月﹐一夕隔簾之間﹐見玉貞冠素冠﹐服素服﹐以家事行過於西簾下﹐若有追思不平之嘆。生因見之﹐遂口占《虞美人》詞一闋﹐使聞之﹕

銀蟾光漏欄桿曲﹐照个人如玉。悠悠淸夜兩交光﹐惟有梨花﹐髙素向東墻。莫非玉府潭潭隔﹐乘作人間客﹐含嬌猶把翠眉顰﹐教我有私﹐何處度芳心﹖

玉貞聞之﹐乃托月意﹐哭詠一絕﹐以答生詩云﹕

玉淸宮下水悠悠﹐一種相思兩地愁。

月色不知人事攺﹐夜深還照粉墻頭。

他日﹐潘夫人赴玉淸觀﹐追薦相國﹐命生輔行。生至中場僭歸﹐見玉貞獨坐於覽繡窗下。生趨而揖之曰「卿有所思乎﹖」玉貞從容作禮﹐答曰「自嚴君去後﹐淒慘交集﹐何所思耶﹖」生曰「心有所執﹐固不足以言思。思父之有﹐獨無我思。」玉貞曰「思若急於人而緩於父﹐正謂所厚者薄﹐所薄者厚﹐未之有也。」生無以答。玉貞見生失容﹐復曰「吾以思君﹐以其事端百出。願得爲吾家柱石﹐願意之必報也。」生曰「若報﹐當以何事﹖」玉貞起﹐取白璧二雙﹐黃金五錠﹐致生前曰「聊贈客邊之需。」生艴然曰「黃金百鎰﹐唾視於軻氏之口。白璧二雙﹐芥拾於虞卿之手。何以利而見誘。」玉貞笑曰「吾爲君蓄此久耳﹐正所謂敬以將之以玉帛則爲禮。愛敬之心﹐假此以達﹐何必曰利。」生揖而受之﹐曰「國華願贈百倍以謝卿﹐可乎﹖」貞曰「百倍特可以謝桂英之軀耳。」生曰「如桂英﹐發蒙振落耳﹐安敢以撮土而擬泰華哉。」生𨿽與語﹐視其色多不自安。遂引身促之﹐玉貞環柱而走。復正色制之曰「君不聞乎﹐君子之交淡若水﹐始𨿽疏而終必親。小人之交濃若醴﹐始𨿽親而終必疏。盍不以君子相待乎﹖」生曰「吾豈不知君子小人之分﹐若就以君子而論﹐吾聞以禮食則饑而死﹐不以禮食則得食﹐必以禮乎﹖親迎則不得娶﹐不親迎則得娶﹐必親迎乎﹖」玉貞未及答﹐生竟掩扉畱之。玉貞恐不可脫﹐因制之曰「吾見善始者多﹐克終若寡﹐君當議以悠久之交可也。後園有一小祠之神﹐甚靈﹐宜請盟於神﹐未晚也。」生信之﹐遂與同行。玉貞又曰「交神明若無香﹐一念之敬安在哉﹖」生感其言﹐大喜過望﹐遂往取香﹐玉貞從他路而歸。生至﹐則行矣。生自嘆甚愚﹐』徨無措﹐因賦近體一律詩云﹕

躊躕無地憶元暉﹐一握薰風下紫薇。

魯矢擬飛聊必下﹐秦都不割趙空歸。

水流東澗朝西澗﹐云過南扉下北扉。

攜手不堪分手處﹐閒庭日永燕交飛。

玉貞一旦獨步於愛蓮亭上﹐生從會勝園內奔入﹐踵其後﹐以手抱之。玉貞力拒堅制﹐生求之曰「國華於此﹐蓋有日矣。豈不以父母之心爲心﹐故卿之念爲念。只爲玉人情重﹐是以燕子忘歸。感朝露以興嗟﹐見秋蟾而增嘆。煢煢骨立﹐形影相弔。君豈得坐視而忍心耶﹖」玉貞曰「吾豈不自知﹐但見一念之差﹐百年之恨。是故﹐閉門童子﹐一善尙求孔氏之賢﹔奔夜文君﹐萬載而污蘇瞻之齒。眼底紛紛﹐心中怏怏﹐倘失自裁﹐不惟我之名節喪失﹐亦且君之士風掃地。第可望者﹐適聞我母有結姻之言﹐可因其勢而交之﹐庶得以遂兼葭之倚美玉﹐兔絲之附絲蘿矣。」生曰「斯願克諧﹐是天來相﹐𨿽藉一時之歡合﹐亦何補於終身﹔三生之念﹐豈偶然耶。」玉貞深喜其志﹐遂攜手於亭東畔﹐並坐畱連﹐不覺金烏西墜﹐玉兔東升。生益爲色所奪﹐口𨿽言而心不逮﹐又逼之曰「室邇入遐﹐當如暮夜無知何﹖」玉貞笑曰「君何爲是﹐吾豈刻舟求劍﹐膠柱鼓瑟之流。夫人﹐立心不爲昭昭

信﹐伸節

不爲

冥冥

惰。豈可

暗昧﹐廢其

所立哉。」又從而誑之曰「子欲圖我之私﹐我欲求君之制﹐得聞《酹江月》一詞可矣。若然﹐吾當刻燭爲信﹐若君燭至詞成﹐吾卽定期從約﹐不敢以爽。否則非所知也。」生曰「固當應命﹐柰無徵之言﹐誤人有素。請命何題﹖」玉貞曰「不過卽其所處之景﹐自寫所蓄之懷。生曰「欲寫吾之郁抱﹐但恐筆舌不能盡焉。」乃用辛幼安之韻﹐俄頃而成。其詞曰﹕

天涯寥落﹐等閒間﹐又近端陽時節。竹簞微涼無限好﹐爭柰騷人偏怯。綠樹蔭移﹐水晶簾捲﹐此境塵寰別。暗中揮淚﹐萬千心緒難說。誰信藕斷絲連﹐淚幹痕在﹐夜夜窗前月。舊恨眉峯舒不起﹐怎禁新愁又疊。默想歸期﹐悠悠似水﹐空把肝腸折。不思歲月﹐無情白添華發。

燭至刻而詞成﹐玉貞𨿽甚嘆賞﹐亦甚推托抵牾﹐終不肯從約。生不能彊﹐鬱鬱無柰﹐乃曰「吾之詞卽占﹐君之言又背﹐此夜月白風淸﹐不可以無佳句﹐卿當賦一《臨江仙》調以抵之可也。吾擊缽爲信﹐若立刻響絕而就則已。」因戲曰「不然﹐則上自玉樓﹐下自冰室﹐亦與君俱往然。」擊缽之音未終﹐而玉貞之詞隨繼。詞曰﹕

扇動笙簫聲裊裊﹐玉輪光浸寒波。風搖花影美嬌娥。欲憑十二曲﹐試問夜如何﹖天柱指迷人去久﹐疏星空繞銀河。細思好景暗消磨。天街涼似水﹐素露接飛蛾。

生見玉貞所賦之詠﹐不無枯淡之意。其中所蘊者﹐例此可知其餘。無可柰何﹐知玉貞決不可犯﹐言語顚倒﹐進退愴惶。玉貞又慰之曰「愼宜鄭重﹐願君抽織錦之一機﹐露操月之半指﹐但遲

之以

歲月﹐卽當

期報。吾豈

守株

待兔

者耶。」生曰「不再靑春﹐光陰流水﹐無憑白髮﹐百年身世一浮萍。若遲之以歲月﹐吾知心與時馳﹐意與歲去﹐雞皮鶴髮﹐是之誰愆﹖」言畢﹐忽聞眾聲喧嘩﹐遂循去﹐不得再語。生次早﹐聞鷓鴣鳴﹐因占七言絕句一首﹕

苦竹山頭苦竹西﹐山寒竹苦鷓鴣啼。

逢前正好�徨立﹐又向相思樹畔啼。

復因愛蓮亭下有含蓮數朵﹐故題一絕於亭之右﹐以示玉貞云﹕

浴罷貴妃出水隈﹐便將玉手托香腮。

薰風盡作催花鼓﹐何事含情不肯開﹖

生自會玉貞之後﹐醞成采薪之憂。桂英以告玉貞﹐玉貞遂作《天仙子》詞一曲示生云﹕

流水橋頭舟一帶﹐情重騷人不堪載。謂言消瘦怕郎招﹐憂未解﹐愁先礙﹐謾說江山如有待。

閬苑多春無處買﹐撫景平懷增感慨。寄君著力把金鉤﹐宜作態﹐須寧耐﹐都付五湖明月在。

生見桂英

持至﹐大喜。開視﹐竟無

遂願

之意。復淚

筆題《長相思》曲以答云﹕

風一林﹐月一林。景少情多兩不禁﹐羞彈靖節琴。

憶歸心﹐數歸心。血淚滂滂滿素襟﹐西山日半沈。

玉貞見生詩意飄蕩﹐又恐有累生軀。所謂﹝娘者﹐乃女之從婢﹐𨿽容貌不及玉貞一二﹐但其體態窈窕﹐眞仿佛一玉貞也。玉貞平日喜其姿容類己﹐以善遇之。至此﹐不得已﹐以厚謀之。且曰「以意感人﹐人以意投。以徳感人﹐人以徳報。報施之道自然。你在我蔭下有日﹐未嘗以薄亦未嘗寄一切己事。柰我因與武功蘇官人有約﹐今日我疾作﹐不可以風。願汝代我可否﹖」又以行事之實告之。�娘平時﹐蒙恩戴徳之良多﹐奔走承順之不暇﹐卽應曰「敢不從命。若於明燭中﹐不無妍媸之別乎﹖」玉貞曰「不妨﹐吾有善處之之術。且我與蘇公子﹐交日無多﹐而汝又不爲熟。願汝勿以圭角太露。」遂使調己之言﹐服己之服。又先遣桂英﹐持《畫堂春》詞以許生云﹕

銀河一派鵲成橋﹐因風吹下文簫。牛郎織女會今宵﹐還詠桃夭。

好把雅情持重﹐雨暮雲朝。花窗月上影斜搖﹐報道佳招。

生見詞意有許﹐欣慰有加﹐乃扣桂英曰「吾聞﹐輕諾者必寡信﹐小姐欺我乎﹖」桂英曰「小姐豈有欺官人之心。」臨行又曰「請官人勿秉燭以待﹐恐隔窗有耳﹐傍隙有人。」生信之﹐如其言﹐候至三鼓﹐果見前至。遠迎曰「卿今日作个信人也。」挽之入室﹐引於帳下。交好之情﹐𨿽翡翠之在靑霄﹐鴛鴦之遊綠水﹐未足諭也。相與枕藉﹐不知東方之旣白。�娘告歸﹐生送之數步﹐乃覺。且笑且喜﹐遂作近體一律﹐托�娘示玉貞云﹕

嘉會相逢實不期﹐思因依反好因依。

藍田美玉雙呈端﹐滄海明珠兩蘊輝。

異艸肯同繁艸夢﹐野花偏艷好花枝。

充腸不及靈薯蕷﹐一粟安能止得饑。

玉貞見機不密﹐深爲失意。明日接生於凝碧亭後﹐撫掌大笑﹐戲生。生笑曰「一�娘亦足以慰山伯耳﹐非卿陰徳乎。」計其何以得解白登﹐自後疑怨更生。因作一《思歸謠》云﹕

望云憶歸期﹐歸期是何時﹖捲簾對明月﹐明月天一方。故園松菊知猶芳﹐淸風滿林誰主張。倚樓醉把梁州按﹐孤情正屬人倚闌。千里家鄕回春晚﹐惟有故山勞望眼。

生父母﹐以生久在他鄕﹐遣書促歸甚急。生無柰﹐告稟夫人。夫人知其勢不可畱﹐謂生曰「久勞調護﹐飄然非願。郎君遠念﹐音書宿諾﹐可乘便俯臨。命酒餞行。酒罷﹐生致謝而退。時節在端午﹐生寫一律﹐並前所賦之謠與桂英﹐以達玉貞。詩曰﹕

淸湖競渡屬端陽﹐解語瓊荷作意妝。

爰俗且從傳角黍﹐洗心猶愧浴蘭湯。

詩因趣少吟來澀﹐花爲風多滅去香。

萬古無私天上月﹐照人窗下讀離章。

玉貞見詩﹐已知生去﹐悒怏滿懷。是夜﹐伺夫人睡盡﹐欲與生寄別﹐又恐生竊私之意未除。乃率從妾三五﹐潛出別生﹐相視飲泣。生曰「風景幾番﹐我懷爲之牢﹐窘甚矣。正所謂落花隨水拋人去﹐芳艸連天何處歸。然國華早夜思卿﹐或輾轉在旁﹐或舉目如見。故詩曰﹐旣見君子﹐我心寫兮﹐若則未

見﹐而寫

我心。卿何

寡情

若此

哉﹖」玉

貞曰「君知其然﹐而不知其所以然。吾忝風流餘韻﹐情私恐玷於品流﹐父道母儀﹐家教素遵於弱質﹐誠閨閫是非﹐吾恐項莊舞劍﹐意在沛公。周公戒子﹐責在成王耳。在我﹐固所甘心﹐於君誠恐累徳。至曰附會支離之詞﹐致之勿論。八極𨿽廣﹐寸眸可圓﹐萬物𨿽多﹐一朝可齊。卿若以心視我﹐何憚事之不周﹐但無心故也。一念之中﹐惟君是仰。我固有解﹞之情﹐君只恐貽養鷹之誚。幸吾嚴君﹐有室家之遺命﹐慈母有敬愛之宿心。但子力爲維持﹐庶幾種玉之緣克諧也﹐同心之願永於也。」生但含默不言。玉貞無柰﹐又慰之曰「君到家﹐因便速來﹐休輕遠別﹐向後當期所報﹐勿以淒愴之情﹐見累靑雲之體。」言畢﹐雙淚交流﹐須臾告歸。生無已﹐乃姑畱之。玉貞亦不忍捨去﹐因並坐中庭之前。生遂綴一律以與玉貞﹐詩曰﹕

琥珀杯中酒正濃﹐卻教馬首駐江東。

蒼茫別意雞三唱﹐迢遞煙波恨幾重﹖

眉黛鎖愁山聚碧﹐淚痕輕墜燭搖紅。

淒涼不盡相思話﹐驚起沙頭一个鴻。

玉貞依韻答生云﹕

畱別空餘夜色濃﹐傷懷人坐竹林東。

薰風拂席荷香滿﹐明月穿簾樹影重。

綠鬢多因愁裏白﹐朱顏非爲酒中紅。

相看莫便移靑眼﹐好把平安報便鴻。

頃聞庭樹中有慈鳥﹐驚林飛鳴。玉貞吟一絕以賦之云﹕

驚鳥飛過斷橋頭﹐揀盡寒枝不肯投。

莫道棲身無定處﹐海棠花外有髙樓。

生疑玉貞「海棠花外有髙樓」句有異志﹐謂之曰「吾暫舒飛燕之眉﹐又餌祖翁之計﹐每於君前白諸懷抱﹐不憚煩勞﹐第感道及前詞﹐足慰黃金其諾。但日睽顏角﹐則時曳心旌﹐正謂『相思相見知何日﹐此時此夜難爲情。』卿何謂出此落句﹖」玉貞正色對曰「獨不聞乎說詩之法﹐不可以一字而害一句之義﹐不可以一句而害說辭之意﹐當以己意﹐迎取作者之志﹐乃可得之。且君與我之私﹐名𨿽無點水之交﹐情則有丘山之固。偶然之句﹐何足疑哉。定不以此身而落他人之手﹐如果不遂所志﹐吾有死而已。」遂剪髮爲信。生信其義﹐不勝所慰。玉貞面生﹐再拜曰「吾只此別君﹐明日不能出矣。」生曰「吾明早言還﹐必欲願卿一見﹐胡云不出﹐使我心傷。」玉貞曰「百結愁腸﹐難謄口說。吾於一日十二時﹐時時興嘆。五更兩三點﹐點點思君。豈不願見﹐若見則情重﹐浹連而不自知其醜﹐人眾中猜疑之誚何追。」生曰「

彼此皆然。」各辭退﹐明淸晨﹐玉貞遣�娘行《陽關曲》一闋﹐及白淩絹數十匹贈生﹐曲云﹕

風飄落葉蓬蓬雨﹐水面芙渠猶泣露。洪都人去海茫茫﹐夢魂不到陽臺處。天長地久兩鴛鴦﹐愛合雙飛便雙死。早來勉彊傍妝臺﹐欲插花枝淚如許。蘇卿錦上織回文﹐渾是相思徐作縷。盡多恩愛只如此﹐願君勿作無根樹。苦苦畱君君不住﹐贈君一闋陽關語。

再有絕句一首﹕

獨憐幽艸雨中殘﹐遊子思歸淚不幹。

南望關山云不斷﹐怎禁惆悵送君還。

生立綴前韻﹐並以大珠數十顆﹐以答玉貞云﹕

夜來聽徹芭蕉雨﹐淚染西湖荷葉露。嗟哉孤雁傍誰飛﹖含悲啼過花深處。碧玉連環能解時﹐我生何憚蜉蝣死。燕子樓中寂暗塵﹐霧鬢雲鬟在何許﹖坐對寒燈數點紅﹐柔腸散亂千千縷。咫尺天涯人彼此﹐兩地栽培連理樹。綠窗猶唱畱君住﹐落花滿地鶯無語。

再和絕句一首﹕

一聲雞唱五鐘殘﹐花外朦朧露未幹。

惟有多情雙蛺蝶﹐向人飛去又飛還。

生次早遂歸﹐旣達父母侍下﹐而子職克勤。祗載夔夔﹐謾把白雲翹脫重﹔小心翼翼﹐聊將寸艸報春暉。四體諭一樂之意﹐滿堂藹慈孝之天。生父母﹐以生久在他鄕﹐愛子之心﹐無所不至也。然而坐氈未暖﹐仕路隨登﹐與友人黃中﹐俱赴春選。果聯髙第﹐惟黃中次之。殆見其步下香氤氳﹐天根月窟﹔筆頭花燦爛﹐玉戛金鏗。十里長安﹐香杏暗隨追電馬﹔白雲深處﹐神仙沈醉曲江春。生因作絕句一首﹕

瓊林宴罷出紫宸﹐繡幕爭看第一人。

髙著錦袍聲價重﹐馬蹄踏破鳳池春。

黃中答曰﹕

藍袍气槪動丹宸﹐始信文章不誤人。

回首長安紅幾許﹖鬢邊尢帶一枝春。

時有名宦所作詞令贈生﹐並附於此﹕

遊閬苑﹐步金鑾﹐宴罷披衣上繡鞍。月窟天根文有價﹐滿懷星斗燦波瀾。

七言絕句詩一首﹕

玉骨英才天下奇﹐匆匆瑞色上雙宜。

嫦娥不惜蟾宮桂﹐付與東風第一枝。

時有鄧平章者﹐重生少年儒雅﹐心願以女妻之。遣門生求請。生感佩玉貞之意﹐不忍背之﹐固辭。門生曰「寵以郗鑑之招﹐敢效宋弘之辭。第我﹐上有嚙指之親﹐禮所當告﹔下有﹡﹢之婦﹐義不可忘。汝於公相處﹐善爲我辭。」門生以生之言﹐告於平章。平章喜生志節﹐不與之彊。次早﹐生遂以省親之故乞歸﹐上許之。寓金陵﹐因作律詩一首﹕

夜夢慈闈病鯉魚﹐便從金闕捧丹書。

候門稚子迎歸騎﹐夾道鄕人迓使車。

天上風雲終有待﹐堂前定省恐生疏。

知源好在全忠孝﹐明舞班衣慰倚閭。

時玉貞年芳貌美﹐常見重於貴戚豪族﹐俱各爲子求親。潘夫人多不之許﹐遂遣東風樓下老嫗﹐持書於生父處﹐言親事。生父大喜﹐遂涓擇吉﹐納采潘府。玉貞喜之特甚﹐因作律詩一首﹕

自古姻婭不偶然﹐赤繩系足總前緣。

歡聲繚繞弦歌曲﹐瑞气籠蔥鼎沸煙。

鳳卜示占宜敬仲﹐鹿車共挽慰鮑宣。

夜闌幾度忘情後﹐多把茗芽試玉川。

生亦作律詩一首﹕

畫錦堂前春色濃﹐靈芝瑞艸慶重重。

麝蘭香襯三千履﹐羅綺紅飄萬里風。

謾學謫仙誇綺鳳﹐未幾黃憲愧乘龍。

自家一段風流種﹐何必巫山十二峯。

生題名後﹐不以報政爲事﹐惟以可人是思。常自言曰「應舉不狀元﹐仕宦不宰相﹐虛生也。」然企慕玉貞之切﹐未嘗頃刻而忘於懷。正仰想間﹐忽報潘夫人遣人致賀﹐並玉貞托書達生﹕

妾潘拱璧﹐書奉蘇先生茂才逸史。另來未幾﹐企仰殊深。飛夢之思﹐無日不形諸左右﹐但恨無生生縮地之術得以了此生良緣也。恭審秋元得雋﹐而大魁天下﹐名播圜宇﹐誠風行海流之四溢也。則異日十八瀛州﹐擬猜天風扶玉步﹔三千禮樂﹐俄看宮錦動金鑾。妾之平生所懷﹐今已大慰矣。然畫閣情深﹐愁拖萬縷。每欲對面而談﹐抵掌而論﹐斯願莫伸﹐爲之柰何﹖白而倚欄﹐黃昏撫幾﹐度日如年﹐知妾之心樂否也。萬望馬首東行﹐復絕結納﹐則前日姻緣﹐宛然在目。筆硯琴書﹐旣足以供文士之髙致﹐而新恩舊愛﹐又足以賞吾輩之深情。彼此兩心﹐各償所願﹐亦一大快事也。不然﹐則一在天之涯﹐一在地之角﹐縱有馳情勞思﹐而兩無所得耳。惟冀早圖﹐萬萬。

生遂因以致謝之期而往。旣踵門﹐夫人見生至﹐且賀且謝﹐遂館生於貳室。生起居月餘﹐莫能與玉貞訴一衷曲。

一日﹐因夫人出於林大尹家。生見玉貞於接天樓下﹐進步揖之﹐且喜且悲。玉貞曰「吾別君久耳﹐而落月之思﹐停雲之想﹐不待贅言。君何薄幸﹐不傳靑鳥之書﹐徒使人咨咨於仰望之際。」生曰「書不盡言﹐言何多耶。以無恨之情﹐而歸有限之筆﹐吾恐畫馬不能盡其毛﹐畫山不能盡其髙﹐不如無書之爲愈也。」玉貞曰「然。」但以彷徨是立。生曰「筆舌之言﹐未可以量人之心腹。就中之舉﹐方足以見人之眞情。卿向者﹐一則恐致家門之辱﹐次則恐陷守身之污﹐吾因不敢犯。今則六禮告成﹐請毋以他辭見卻﹐萬冀見憐﹐吾書中之所願足慰﹐何必華禮左方﹐從事虛文之爲意哉。」玉貞笑曰「君不見太陽之照﹐𨿽不求葵藿之傾﹐而葵藿自傾。和气之至﹐𨿽不求��自鳴﹐而��自鳴。曩者﹐吾所以不如君願益請﹐佳人不可以私奔﹐才子不可以竊娶。今幸箱中得於�之紅葉﹐籠內懸宗室之白雁。從此失身﹐畢竟無秀蘭之議。旣聞我母﹐始終爲蘇子之妻。」遂與生攜手於枕流亭﹐達覽秀窗下﹐指窗後一門﹕「今夜可納。」約自牖。生再揖而退﹐喜而作七言律詩一首云﹕

八面明窗次第開﹐佇看環�下瑤臺。

閨門春色連新柳﹐嶺角寒香梅自開。

影動花稍明月上﹐風敲竹徑故人來。

合歡一幅鴛鴦錦﹐都付東君自剪裁。

時野馬安閒﹐譙樓三鼓﹐生重以期橋之信﹐旁通方便之門﹐用尋入四徹堂之翠圍閣下﹐過愛梅軒﹐軒後乃得玉貞寢所﹐名曰臥云窗。玉貞方倚窗而望﹐望見生至﹐且驚且喜﹐迎之入室。室內錦繡盈屋﹐沈檀撲鼻。有水晶小幾﹐髙閣今古之書﹔雲母圍屏﹐模寫淡濃之筆。又錦囊響﹞其內﹐銀瓶插紫筍其中。窗前綠竹數竿﹐時舞瀟湘之雨﹔品花幾朵﹐艷妝金穀之春。窗左畔﹐粉墻四塞﹐或小石靑蒲﹐布置淸雅。窗右側﹐引流爲池﹐眞所謂神仙洞府。生未暇徧觀﹐卽攜玉貞就枕。玉貞猶惑﹐羞於進退之間。生曰「漏催曉箭﹐月倒瓊樓﹐恐過

此則

幸會

難逢。但爾

我情

深﹐又何

怯羞

之有。」彊攜入帳中﹐爲之解衣﹐並枕而臥。生視玉貞﹐體態丰而且艷﹐猶美玉之無瑕﹐尙有異香可掬。玉貞曰「吾深居久處﹐世故不諳﹐枕席之歡﹐萬惟情諒。卻不道﹐嬌枝未慣風和雨﹐吩咐東君好護持。」生曰「護持之意﹐我固知之﹐請將勉彊於今宵﹐庶幾見慣於後日。」然合歡之際﹐玉貞乃嬌啼嫩語﹐恐懼逡巡﹐似有不勝之狀。生曰「卿也毋執﹐早不念人斷腸﹐今日方知斷腸由。」兩情會合之際﹐𨿽巫山洛浦之遇﹐豈可以同日語哉。旣而雨散雲收﹐玉貞笑曰「君之千方百計﹐我之萬轉千思﹐自今日足耳。」生於枕上﹐口占《蘇幕遮》詞一闋﹐與七言古風一首﹐索和於玉貞云﹕

洞房幽﹐平徑絕﹐拂袖郵門踏破花心月。鐘鼓樓中聲未歇。歡娛佳境﹐撞入何曾怯。擁香衾﹐情兩結﹐覆雨翻雲﹐暗把春偸設。若斷良宵容易別﹐試聽紫燕深深說。

七言古風詩曰﹕

蘭房幾曲深悄悄﹐香滕寶鴨淸煙裊。

夢回繡帳月溶溶﹐展轉牙牀春窈窕。

無心誤入少年場﹐但聞絲竹生宮商。

�情欲起嬌無任﹐須教宋玉賦髙唐。

洞開重重無鎖鑰﹐露出十雙紅芍藥。

玉貞亦和《蘇幕遮》韻﹐及律詩與絕句﹐各一首﹕

漏聲沈﹐人影絕﹐素手相攜轉過花陰月。蓮步輕移嬌又歇。怕人瞧見﹐欲進羞還怯。口脂香﹐羅帶解﹐誓海盟山﹐盡向枕前說。可恨靈雞催曉別﹐臨時猶自低低說。

著人情意覺初闌﹐試把鮫綃仔細看。

到老春蠶絲乃盡﹐成灰蠟燭淚方幹。

顚鸞倒鳳驚花外﹐軟綠輕紅異世間。

兩字風流誇未了﹐雞鳴殘月五更寒。

檻竹敲聲入小齋﹐滿腔春事浩無涯。

一身徑藉東君愛﹐不管牀頭墜玉釵。

正是﹕解凍東鳳﹐紅雨亂飛春雁字﹔偸香粉蝶﹐花房深宿夜風流。玉貞爲情所困﹐乃藏生於內閣下十餘日﹐夫人不之知。所知者﹐惟蘭英﹑桂英而已。吾知其不謂天上姓名播揚於許子﹐只知兩心娛合見慣於司空。時命桂英取酒於生飲。玉貞口占一絕句﹐以勤生云﹕

日月相催似跳丸﹐請君莫彊素杯難。

扁舟老叟今何在﹖難買生前一笑歡。

生亦吟一絕句以復玉貞云﹕

臨鳳隨意薦露杯﹐笑指桃花上臉來。

且問醉鄕佳景好﹐絳紗深處玉山頹。

時酒初闌﹐生曰「憶昔河都之會﹐於載幾更﹐豈期得遇今日。」因以神語一節告之﹐玉貞嘆而異曰「心親則千里晤對﹐情異則連屋不相往來。以神語而觀﹐信其然耳。」生又曰「昔者﹐吾燈前所遇卿時﹐尙會之初﹐亦能表意否﹖」玉貞曰「眉尖目角之意𨿽有﹐緣不知及此。但以詩詞自抑﹐不下百首。」生曰「彼此皆然。」遂俱出前遇所作絕句詩章﹐錄一二以呈。玉貞詩曰﹕

十分春上小桃紅﹐謾有靈犀一點通。

閉戶固將蹤迹避﹐幾回無語立東風。

又

野花狼藉怨胭脂﹐垂卻疏簾不忍窺。

試把銀缸聊一照﹐從容吟徹四愁詩。

又

隔樓掩映夏雲峯﹐寫景無文亦不工。

粉蝶不隨春去也﹐飛來池館舞薰風。

又

新畱一點綠枝頭﹐手撚花枝獨自羞。

此恨付隨流水去﹐長江不斷許多愁。

又

渭水滔滔空自流﹐落霞飛斷楚江秋。

玉樓深鎖薄情種﹐何處逢人喚莫愁。

又

繡幃展轉柰何孤﹐壁上殘燈半有無。

遼闊莫嗔音問少﹐楚天沙漠雁來稀。

又

細雨飄飄入紙窗﹐地鑪灰盡冷侵牀。

个中正罷相思夢﹐風撲梅花鬥帳香。

又

雨打芭蕉竹動風﹐無聊欹枕聽僧鐘。

不禁夜雨淸人骨﹐一笑開門雪滿松。

蘇生詩曰﹕

我生非醉亦非癡﹐何事無憂每皺眉。

凝望階前誰是怨﹐杜鵑啼在落花枝。

又

滿眼風光轉眼移﹐殘花委地欲成泥。

捨琴暫息商陵操﹐靜聽山禽繞樹啼。

又

綠蔭松蘿暑气涼﹐淸泉瀉入小池塘。

人閒晝永無聊賴﹐一朵荷花滿院香。

又

新篁小閣午風飄﹐何處朱唇印洞簫。

鴛鴦慣從花下立﹐一雙添出許多嬌。

又

颯颯西風金鐵鳴﹐黃花落地寂無聲。

淸秋莫道無顏色﹐一葉殘荷罩��。

又

明月荷花遠近洲﹐堪驚又是搗衣秋。

暗中不道流年換﹐底事靑春也白頭。

又

玉宇微茫白雪傾﹐疏簾澹月照人淸。

淒涼睡到無聊處﹐怪殺寒雞不肯鳴。

又

鐵馬喧風菊盡殘﹐起來和夢倚欄桿。

修心不到梅花地﹐耐得山中一夜寒。

旣而覽畢﹐生乘醉﹐與玉貞攜手﹐縱步於繡金亭﹐進雪月軒中。生見石壁深髙﹐幽篁邃密﹐林障秀阻﹐人迹罕交。生欲與之構歡﹐玉貞不從。且笑曰「如此日麗中天何﹖」生彊之﹐乃從。但見艷體露楊妃之玉﹐朱唇點漢署之香﹐其兩情吻合﹐弗克名狀。時玉貞卯酒未醒﹐隨生遣興。酒醒之後﹐釵橫鬢亂。生曰「卿子亦所謂海棠睡未足也。」玉貞號爲海棠紅﹐遂綴一律詩與生云﹕

帶雨籠煙匝樹奇﹐妖嬌身勢似難支。

紅推西國無雙色﹐春占河陽第一枝。

濃艷正宜吟鄭子﹐工夫何用寫王維。

含情欲把芳心束﹐畱在東風不放歸。

生亦作古風短篇一首﹐答玉貞云﹕

洞庭昨夜春風起﹐又見海棠花吐蕊。

幽姿淑態最風流﹐一枝低帶鴛鴦睡。

朱唇得酒猩猩足﹐太眞亭外涼新浴。

春雨晴天笑半開﹐紛紛桃李總媚俗。

詩方就﹐不覺夫人信步於後。時生與玉貞方交體而坐﹐鬢髮縱橫﹐見夫人至﹐大恐﹐莫能趨避。玉貞顧生曰「毋恐。」因謂其母曰「向者﹐天緣事合﹐兒女情多。隔水賦梅花﹐非謂廣平之罪。上樓見楊柳﹐乃知王子之愁。伏以兒女犯私通之咎﹐非不節之名。惟冀泰度包荒﹐庶幾以恩合者終於恩﹐以情合者終於情。」生但鞠躬惶恐而已﹐不瞰翹首。夫人寵愛玉貞與生﹐顏色如故﹐乃謂生曰「吾見私奔竊娶者﹐當加犯法之名。正娶明婚者﹐莫作違條之論。顧玉貞﹐乃寡人今

日之

門楣﹐卻爲

郎明

日之

箕帚。郎君

毋恐也。」遂擇吉完親。玉貞因作律詩一首以贈生。詩曰﹕

朱陳秦晉喜齊諧﹐剩把華筵月下排。

天意卻符人意好﹐惡緣向作好緣來。

香芬仲寶蓮花幕﹐光滿溫郎玉鏡臺。

今夜洞房春萬種﹐不須蝶使與蜂媒。

生亦庚前韻﹐以答玉貞云﹕

不事佳期卻偶諧﹐都緣天意巧安排。

野花有約常開落﹐浪蝶無心自往來。

靜與瑤笙陪綺席﹐醉乘佳趣上髙臺。

幾回惹得疏狂興﹐竟向東風獨自媒。

生旣卒以合巹之後﹐置富貴於度外﹐不以試文爲念。玉貞常道之曰「子幸衮龍殿上﹐曾誇獨對之三千﹐朱雀橋邊﹐不作尋常之百姓。念予之賦情有日﹐期子之兼善及時。方今﹐綱紀縱橫﹐民生塗炭﹐子可展擎天之手段﹐沛大旱之甘霖。上可以柱石朝廷﹐下可以雨露海宇。且龍以屈伸爲神﹐鳳以嘉鳴爲貴﹐何必隱形天外﹐潛鱗於重淵哉。」生見其有道之語﹐亦委聽從之焉。時在七夕﹐玉貞命價薦酒﹐遂與遣情。乃口占律詩一首與生。詩曰﹕

九霄髙駕眾星橋﹐羅綺香濃步阿嬌。

玉樹三更云漠漠﹐銀河一帶水迢迢。

歡娛只恐催銀箭﹐情緒難禁倒翠翹。

都付兩天心地老﹐何妨暮暮與朝朝。

生見玉貞詠七夕﹐乃作惜花說以答云﹕

余生平﹐有詩酒琴棋之趣﹐兼耽風花雪月之懷。嘗徧撰名花﹐而植於系春之堂。莫不愛戀保護﹐而灌漑栽培﹐無所不至。故其花﹐有紅沈而醉西施者﹐有含嘻而笑妃子者﹐有富貴而傲凡品者﹐有隱逸不染塵滓者﹐有先名而占春魁者﹐有獨秀而噴秋香者﹐有妖嬌而媚東風者﹐有冶艷而妝朝雨者。

獨見一朵﹐長顰有恨﹐如怨如訴。余乃進而解之曰﹕花呵﹐花呵﹐作盡爲悅己之容﹐媚人之色﹐而何失顏不展﹐恨不擡頭耶﹖莫是爲殘紅西飛﹐卻怨著五更風惡耶﹖莫是爲紛紛點苔﹐卻怨著妒雨相摧耶﹖莫是爲冉冉綠蔭卻怨著門外之無爲借問耶﹖莫是爲飄風萬點﹐卻怨著欲盡之無爲經眼耶﹖在消長者﹐時也。

愛憎者﹐情也。時不能常遇﹐情不能以無徇。故姚公之恂於牡丹﹐不無富貴之懷。周子之徇於蓮花﹐偏有隱逸之趣。淵明之於菊﹐和靖之於梅﹐寶郎之於柳﹐王氏之於槐﹐各徇其情性之所安。𨿽有異芳奇品﹐亦不爲之移其所甚好。爾亦隨其所遇﹐隨其所好而已。於天﹐夫何怨。於人﹐夫何尢﹖於是花﹐乃偏反。

葉垂露滴如啼淚﹐若有悟於相解之有感者矣。但又未能釋然﹐消勃然興。故余又解之曰「道當反之於己﹐變則委之於運。但恨自枝之無葉﹐莫怨太陽之獨偏。自恨花錦之無似﹐莫怨有花之無人。可知東風不私被﹐雲雨無擇施。或有惜此而起早者﹐有惱此而眠不得者。或有葑菲無棄﹐下體拱把而兼所愛﹐則彼無專厚﹐此無獨薄。花又何怨﹐花又何尢。花乃一枝微動﹐隨風上下﹐有若點頭道是者然﹐作惜花說。

