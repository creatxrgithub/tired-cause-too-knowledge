

【子部﹟宋元筆記】《醉翁談錄》宋﹟羅燁

〖解題〗羅燁﹐廬陵﹝今江西吉安﹞人﹐生卒年不詳。本書編纂於宋髙宗紹興二十二年﹝１１５２﹞﹐共十集二十卷﹐每捲多以四字命名﹐如「私情公案」﹑「煙粉歡合」﹑「遇仙奇會」等﹐共二十一類。各小節標目大量使用七字句﹐篇末間有評語。甲集卷一《舌耕敍引》﹝分這《小說引子》《小說開辟》是全書前言﹐記錄了南宋說話的內容﹑名目﹑成就及說話人的文化修養﹑技巧等內容﹐素爲治小說史者所重。書中還收有二十餘篇唐宋傳奇﹐其中唐代十篇﹐宋人傳奇只少數幾篇見於其他宋人書中﹐但均不及此書詳盡﹐大部分只見於此﹐故彌足珍貴。全書內容大多取材於市民生活﹐而其中往往以妓女爲主角或與妓女相關﹐這反映了宋時城市經濟上市民階層的情趣。語言娛樂性彊﹐文本上近似話本。此書國內久佚﹐在日本發現。１９４１年在日本影印﹐稱「觀瀾閣藏孤本宋槧」。它實際可能是宋末元初作品。今據１９５７年上海古典文學出版社本整理。〖質量〗二校。

甲集卷一舌耕敍引

○小說引子

靜坐閒窗對短檠﹐曾將往事廣搜尋﹐也題流水髙山句﹐也賦陽春白雪吟﹔

世上是非難入耳﹐人間名利不關心﹐編成鳳月三千卷﹐散與知音論古今。

自古以來﹐分人數等﹕賢者淸而秀﹐愚者濁而蒙。秀者通三綱而識五常﹐蒙者造五逆而犯十惡。好惡皆由情性﹐賢愚遂別尊卑。好人者如禾如稻﹐惡人者如蒿如艸﹐使耕者之憎嫌﹐致親之煩惱。如此等人﹐豈足共話﹖世有九流者﹐略爲題破﹕一﹑儒家者流﹐出於司徒之官﹐遂分六經詞賦之學。二﹑道家者流﹐出於典史之官﹐遂分三境淸淨之教。三﹑陰陽者流﹐出於羲義之官﹐遂分五行占步之術。四﹑法家者流﹐出理刑之官﹐遂分五刑胥吏之事。五﹑名家者流﹐出於禮儀之官﹐遂分五音樂藝之職。六﹑墨家者流﹐出於淸廟之官﹐遂分百工技事之眾。七﹑縱橫者流﹐出於行人之官﹐遂分四方趨容之輩。八﹑農家者流﹐出於農稷之官﹐遂分九府財貨之任。九﹑小說者流﹐出於機戒之官﹐遂分百官記錄之司。由是有說者縱橫四海﹐馳騁百家。以上古隱奧之文章﹐爲今日分明之議論。或名演史﹐或謂合生﹐或稱舌耕﹐或作挑閃﹐皆有所據﹐不敢謬言。言其上世之賢者可爲師﹐排其近世之愚者可爲戒。言非無根﹐聽之有益。

﹝歌云﹞

傳自鴻荒判古初﹐羲農黃帝立規模﹐無爲少昊更顓帝﹐相授髙辛唐及虞﹐

位禪夏商周列國﹐權歸秦漢楚相誅﹐兩京中亂生王莽﹐三國爭雄魏蜀吳﹐

西晉洛陽終四世﹐再興建鄴復其都﹐宋齊梁魏分南北﹐陳滅周亡隋易孤﹐

唐世末年稱五代﹐宋承周禪握乾符﹐子孫神聖膺天命﹐萬載昇平復版圖。

太極旣分﹐陰陽已定﹐書契已呈河洛﹐皇王肇判古初。圓而髙者爲天﹐方而厚者爲地。其人稟五行之气﹐爲萬物之靈。气化成形﹐道與之貌。形乃分於妍鬼﹐名遂別於尊卑。由是有君有臣﹐從此論將論相﹐或爭權而奪位﹐或誅暴以勝殘。間有圖名而僥一旦尺寸之功﹐又有報國而建萬世長久之策。遂制舟車兵革﹐俾陳弓矢干戈。始因戰涿鹿之蚩尢﹐備見殛羽山之帝鯀。畫像之形己玩﹐結繩之政不施﹐世態紛更﹐民心機巧。須賴君王相神武﹐庶安中外以和平。所業歷歷可書﹐其事班班可紀。乃見典墳道蘊﹐經籍旨深。試將便眼之流傳﹐略爲從頭而敷演。得其興廢﹐謹按史書﹔誇此功名﹐總依故事。

﹝詩曰﹞

破盡詩書泣鬼神﹐發揚義士顯忠臣﹐試開戛玉敲金口﹐說與東西南北人。﹝又詩﹞

春濃花艷佳人膽﹐月黑風寒壯士心﹐講論只憑三寸舌﹐秤評天下淺和深。○小說開闢

夫小說者﹐𨿽爲末學﹐尢務多聞。非庸常淺識之流﹐有博覽該通之理。幼習太平廣記﹐長攻歷代史書。煙粉奇傳﹐素蘊胸次之間﹔風月須知﹐只在唇吻之上。夷堅志無有不覽﹐琇瑩集所載皆通。動哨﹑中哨﹐莫非東山笑林﹔引倬﹑底倬﹐須還綠窗新話。論才詞有歐﹑蘇﹑黃﹑陳佳句﹔說古詩是李﹑杜﹑韓﹑柳篇章。舉斷模按師表規模﹐靠敷演令看官淸耳。只憑三寸舌﹐褒貶是非﹔略團萬餘言﹐講論古今。說收拾尋常有百萬套﹐談話頭動輒是數千回。說重門不掩底相思﹐談閨閤難藏底密恨。辧艸木山川之物類﹐分州軍縣鎭之程途。講歷代年載廢興﹐記歲月英雄文武。有靈怪﹑煙粉﹑傳奇﹑公案﹐兼朴刀﹑捍棒﹑妖術﹑神仙。自然使席上風生﹐不枉教坐間星拱。說楊元子﹑汀州記﹑崔智韜﹑李達道﹑紅蜘蛛﹑鐵甕兒﹑水月仙﹑大槐王﹑妮子記﹑鐵車記﹑葫蘆兒﹑人虎傳﹑太平錢﹑巴蕉扇﹑八怪國﹑無鬼論﹐此乃是靈怪之門庭。言推車鬼﹑灰骨匣﹑呼猿洞﹑鬧寶錄﹑燕子樓﹑賀小師﹑楊舜兪﹑靑腳狼﹑錯還魂﹑側金盞﹑刁六十﹑斗車兵﹑錢塘佳夢﹑錦莊春遊﹑柳參軍﹑牛渚亭﹐此乃爲煙粉之總龜。論鶯鶯傳﹑愛愛詞﹑張康題壁﹑錢楡罵海﹑鴛鴦燈﹑夜遊湖﹑紫香囊﹑徐都尉﹑惠娘魄偶﹑王魁負心﹑桃⒓渡﹑牡丹記﹑花萼樓﹑章柳﹑卓文君﹑李亞仙﹑崔護覓水﹑唐輔蓮﹐此乃爲之傳奇。言石頭孫立﹑姜女尋夫﹑憂小十﹑驢垛兒﹑大燒燈﹑商氏兒﹑三現身﹑火杴籠﹑八角井﹑藥巴子﹑獨行虎﹑鐵秤槌﹑河沙院﹑戴嗣宗﹑大相國寺﹑聖手二郎﹐此乃謂之公案。論這大虎頭﹑李從吉﹑楊令公﹑十條龍﹑靑面獸﹑季鐵鈴﹑陶鐵僧﹑賴五郎﹑聖人虎﹑王沙馬海﹑燕四馬八﹐此乃爲朴刀局段。言這花和尙﹑武行者﹑飛龍記﹑梅大郎﹑斗刀樓﹑攔路虎﹑髙拔釘﹑徐京落章﹑五郎爲僧﹑王溫上邊﹑狄昭認父﹐此爲捍棒之序頭。論種叟神記﹑月井文﹑金光洞﹑竹⒓舟﹑黃糧夢﹑粉合兒﹑馬諫議﹑許巖﹑四仙斗聖﹑謝溏落海﹐此是神仙之套數。言西山聶隱娘﹑村鄰親﹑嚴師道﹑千聖姑﹑皮篋袋﹑驪山老母﹑貝州王則﹑紅綫盜印﹑鬼女報恩﹐此爲妖術之事端。也說黃巢撥亂天下﹐也說趙正激惱京師。說徵戰有劉項爭雄﹐論機謀有孫龐鬥智。新話說張﹑韓﹑劉﹑嶽﹔史書講晉﹑宋﹑齊﹑梁。三國誌諸葛亮雄材﹔收西夏說狄靑大略。說國賊懷姦從佞﹐遺愚夫等輩生滇﹔說忠臣負屈銜冤﹐鐵心腸也須下淚。講鬼怪令羽士心寒膽戰﹔論閨怨遣佳人綠慘紅愁。說人頭廝挺﹐令羽士快心﹔言兩陣對圓﹐使雄夫壯志。談呂相靑雲得路﹐遣才人著意羣書﹔演霜林白日昇天﹐惇隱士如初學遭。噇發迹話﹐使寒門發憤﹔講負心底﹐令姦漢包羞。講論處不僀搭﹑不絮煩﹔敷演處有規模﹑有收拾。冷淡處提掇得有家數﹐熱鬧處敷演得越久長。曰得詞﹐念得詩﹐說得話﹐使得砌。言無訛舛﹐遣髙士善口贊揚﹔事有源流﹐使才人怡神嗟訝。

﹝詩曰﹞

小說紛紛皆有之﹐須憑實學是根基。開天闢地通經史﹐博古明今歷傳奇。

藏蘊滿懷風與月﹐吐談萬卷曲和詩。辧論妖怪精靈話﹐分別神仙達士機。

涉案槍刀並鐵騎﹐閨情雲雨共偸期。世間多少無窮事﹐歷歷從頭說細微。甲集卷二私情公案○張氏夜奔呂星哥

會稽張倅﹐有一男一女﹐男名阿麟﹐女名瓊娘。後瓊娘嫁呂君壽。阿麟娶粱氏﹐傾心相愛﹐則同言笑﹐行則共步趨。踰年﹐瓊娘﹑梁氏皆懷孕﹐乃相謂曰﹕『我門見是熟親﹐情愛無間﹐若我二人生男女﹐當再結親姻﹐益修前好。』二女唯唯。踰時﹐瓊娘生一男子﹐命名星哥﹔梁氏生一女子﹐命名織女。兩家大喜﹐每有會聚﹐必敍前言。後二子器質已成﹐丰姿漸壯﹐端嚴可羨﹐宛如西子之凝妝﹔瑩白堪誇﹐渾若何郎之付粉。似兩个雛鴛﹐如一雙乳鳳。每有家宴﹐瓊娘必以星哥與織女共坐﹐曰﹕『兩个天生一對兒。』自是星哥只寓張宅。從此眼嫁眉婚﹐神交气合﹐況聞指腹先有其言﹐將謂齊眉後無少及。自六歲同時入學﹐共幾讀書。適張停被命攺除知連州﹐且令赴闕奏事。張倅旣出京城﹐適有王賓夫者﹐以陳樞密之季子﹐與織女議親。是時陳樞方仕於朝﹐其子皆登仕版。張倅慕其榮貴﹐一言諾之。是時織女﹑星哥﹐年皆十六矣﹔聞公公別與議親﹐二人自失。星哥恨悶﹐知此事不諧﹐遂且告去。織女密令侍妾靑鸞﹐私謂星哥曰﹕『未可便去﹐小娘子旦暮自出相見。』星哥心恐下疑。是晚﹐人靜更闌﹐星哥方就牀﹐忽聞西廊下有步行聲﹐少頃﹐則微扣房門。星哥乃悟靑鸞之約﹐潛起發扃﹐果見靑鸞扶擁織女而至。才入房﹐且令閉門﹐聲低語顫﹐謂之曰﹕『自父母指腹與君爲親﹐期奉君之箕帚﹐兒女之情﹐永以自固﹐形銷骨化﹐不渝此盟。令以公公遠在千里之外﹐欲奪其志﹐而它許人﹐故來見君。今寧隨君遠奔﹐以結百年之好。』星哥驚喜﹐莫知所之。織女盡挈妝區首飾﹑黃白珠珍﹐夤夜傳出﹐並其妾與星哥夜奔。出郭數里﹐星哥乃以夫妻之樂求之。織女曰﹕『婦人常以貞潔自將﹐今此奔君﹐非爲淫也﹐乃爲義也。貪淫失義﹐胡顏而存﹖此當俟置家定宅之後﹐卜擇吉日﹐如禮成親。夫妻之情﹐彼此洞達﹐是妾所望於君子也。』星哥方在驚憂中﹐亦不以此相彊。遂買舟西趨﹐直抵成都﹐略無非犯。出黃白散鬻於市﹐置宅而居焉。方卜日依禮畢親﹐織女女身完全﹐兩情懽洽。明年﹐陳樞得知﹐詣府陳告。追到星哥﹑織女﹐一詣府庭﹐責令供狀。駢四儷六﹐略無凝思﹐如宿構焉。朝奉大夫新知連州女孫張氏兒

右兒今蒙取問﹐爲陳樞密爭婚事。伏以容貌絕人﹐賈氏遂私於韓壽﹔詞章髙世﹐文君愛慕於相如。矧丈夫兼而有之﹐爲女子豈其免此﹖𨿽是自罹於憲网﹐尙容歷述於厲階。今者共遇判府制置密學相公﹐賦性聰明﹐秉心正直﹐年少擅穿楊之手﹐才髙收折桂之功﹐馴遊璧沼之間﹐平步玉堂之上。親承聖命﹐振文翁化蜀之風﹔行秉國鈞﹐作付說相商之雨。伏念兒生會稽之宦族﹐非戶牖之富人。自母與姑﹐同心合意﹐方兩懷於妊孕﹐已再約於婚姻。天心默契於人心﹐男子果先於女子。星郎﹑織女﹐豈名子之徒然﹔呂氏﹑張家﹐而世婚之已定。故江總玆因寄食﹐而緹縈亦略知書。𨿽未通幣帛之儀﹐料必作瑟琴之眷。況呂星丰奏灑落﹐未饒冠玉之陳平﹔才調淸髙﹐遠邁擲金之孫綽。年逾志學﹐日望成名。旣逢天上玉麒麟﹐休設人間金孔雀。自誤庭闈之旨﹐幾年指望同諧﹔豈期金石之言﹐今日變成虛話。大父適賓於上國﹐洪樞方據於要津﹐輒恁媒婦之言﹐遽諾婚姻之請。一聞斯語﹐幾殞厥身﹐羽翼已成難動搖﹐恩愛不覺生煩惱。名郎淚落﹐安能居乎﹖賤妾神傷﹐則亦皇皇如也﹗特伸繾綣﹐幸少畱連。預令靑鳥之傳音﹐密約文鴛之結耦。金獸之蘭煤已燼﹐斗轉星移﹔花階之月影頻搖﹐籟沈人悄。潛開北戶﹐緩步西廊。且喜且驚﹐如醉如夢。耳邊有語﹐無非海誓山盟﹔身外無蹤﹐惟有粉香珠淚。旣不獲奉巾櫛之職﹐不能爲參商之星﹐及到於今﹐如何則是﹖夤緣旣惡﹐機巧潛生。不符月下書﹐必作桑中約。尢勝漢臯之遇﹐眞成淇上之行。脫迹閨門﹐寄身舟楫。行糧旣果﹐寧辭蹤迹漂零﹔甘旨不供﹐未免心腸割裂。大江東去﹐輕舸西飛。回頭漸遠於稽山﹐去意直存於劍閣。紫簫聲斷﹐空餘煙鎖鳳凰樓﹔綠水紋舒﹐好似風生烏鵲渡。自違梓裏﹐直抵錦城﹔訪遺蹤於賣卜之人﹐尋故事於當鑪之女。尢雲殢雨﹐長成⒋漢佳期﹔詠月嘲風﹐不負好天良夕。遽承使命﹐俾造公庭﹐摧花挫玉而未敢形容﹐搦管濡毫而姑陳梗槪。倘蒙宥罪﹐見私我之二天﹔何以酬恩﹐願祝公於千歲。所奉臺問﹐謹用供呈。肖涉虛詞﹐仍甘重罪。謹狀。

年月日新知連州女孫張氏兒狀新饒州通判男待補太學生呂應星

右應星伏蒙判府制置公相押下取問﹐爲陳樞密爭婚因依﹐謹從實供狀﹐伏乞賜聽。應星伏自兩家結好﹐元指腹於方妊﹔百歲夫妻﹐兆齊眉於未誕。迨彼載生而載育﹐果然一女而一男﹐曾不踰時﹐亦應同歲。𨿽夤緣之天付﹐亦誓約之人堅﹐故呂家稱喚星郎﹐而張氏呼名爲織女﹐皆父母心甘而意肯﹐如鴛鴦聲應而气求。矧在嬰孩﹐人指異時之佳耦﹔未離𦇤褓﹐眾期它日之良姻。稍總角而有知﹐已傾心而無外。相親相近﹐如馴久狎之鷗﹔自去自來﹐似逐雙飛之雁。寄食有同於韓信﹐通家非但於孔融。幼小與偕﹐綢繆莫甚。又同筆硯﹐總誇謝氏之能文﹔甫就冠笄﹐未遂子平之卑娶。眉來眼去﹐魄散魂飛。已知夙世之緣﹐俱有少年之泰。好合定期於鼓瑟﹐心知不待於挑琴。忽傳乃祖之昔書﹐遽諾它人之箕帚。事不諧矣﹐我將去之。豈期樹倒不知飛﹐初謂鏡圓今復破﹗倉皇失措﹐展轉無眠。且聽靑鸞半夜之扣門﹐盡述香閤春心之飲恨。我心匪石不轉也﹐難忘妻鄭之盟﹔君言在耳而背之﹐甘作涉淇之約。雅知素操﹐豈比淫奔。付浮身於一⒓之舟﹐活去路於半篙之水。擬同燕燕﹐奴奴尋別壘之棲﹔欲效鶼鶼﹐兩兩望遼空而去。遁迹會稽之路﹐溯流灩澦之堆。欲訪君平﹐不憚乘槎之遠﹔甘同司馬﹐無嫌滌器之勞。事有自來﹐情非得已。奉飛符而下逮﹐卽躡屟以前趨。歷述當初許嫁之因﹐非與薄俗鉆窺之比。世上有奇子﹐倚期仕路以相逢﹔天下多美婦人﹐夫豈相門之所少。倘從矜貸﹐實出保全。一點陽春﹐若獲遂於飛之願﹔萬間廣廈﹐詎可忘隆覆之恩。敢以悃誠﹐寫於毫楮﹐若有虛妄﹐甘伏刑章。俯伏公墀﹐拱聽臺旨。謹狀。

年月日饒州通判男待補太學生呂應星狀制置覽二人供狀﹐判云﹕

詳所供﹐男女當未育之先﹐姑舅有通婚之議。盟言當守﹐信義可嘉。𨿽昔人必待禮而婚﹐而古者亦不告而娶。星郎﹑織女﹐如舊啻親。樞府名郎﹐更新求偶。並放。乙集卷一煙粉歡合

○林叔茂私挈楚娘皇都名娼楚娘者﹐淸絕多情態﹐玩弄筆硯﹐當吟遊春詩曰﹕

破曉尋春緩轡行﹐滿城桃李鬥芳英﹐桃紅李白皆粗俗﹐爭似冰肌瑩眼明。又有巖桂花詩曰﹕

丹桂迎風蓓蕾開﹐摘來斜插竟相偎﹐淸香不與羣芳並﹐仙種仍從月裏來。二詩蓋自負也。三山林叔茂﹐初來赴省﹐一過其家﹐經數宵﹐兩情相眷﹐若有不可捨者。林約以『登第則私挈汝去。』如何省試不遂﹐又畱連月餘﹐悒怏而別。林博士𨿽不中選﹐而志气自若﹐約後科來。果然再發﹐到都下﹐首訪舊遊。楚娘者﹐迎門而笑曰﹕『事諧矣﹗妾夜夢一赤文馬﹐馳入我室而逐我﹐妾攀其鞍﹐須臾化爲龍去而奮於天矣。』林曰﹕『余茂午生﹐赤文馬者﹐應其生肯也﹔而化龍者﹐豈其然乎﹖』相與歡洽。至揭榜﹐果然髙中。及廷對﹐名位稍低。乃試教官中程﹐授建昌教授﹐時逗畱已秋暮矣。楚娘曰﹕『舊盟不寒耶﹖』林曰﹕『如約。』經營數日﹐其計巳就。林君佯言『過平江』﹐越四日﹐遣人取楚娘﹐切負而逃。後經半月餘日﹐林又言『自平江歸』﹐至其家﹐言『楚娘已失』﹐相與懊恨者彌日。林曰﹕『陳狀捕之。』厥嫗曰﹕『何處捕也﹖』林君私自喜曰﹕『諒無後患。』遂與厥嫗辭別以歸。至衢城﹐與楚娘並車以載。及到家﹐林君之婦李氏稍不能容﹐而楚娘不無冤焉。又經年餘﹐乃題書窗上云﹐名

﹝生查子﹞

去年梅雪天﹐千里人歸遠﹔今歲雪梅天﹐千里人追怨。鐵石作心腸﹐鐵石鋼猶軟﹔江海比君恩﹐江海深猶淺。

林君之婦﹐熟視此詞久之﹐乃曰﹕『人非土木﹐胡不能容耶﹖』遂相與並衾而臥﹐被數幅。當時好事者﹐爲詩以嘲之云﹕﹝詩曰﹞

三山城內有神仙﹐一个夫人一个偏。問口笑時眞似品﹐直身眠處恰如川。並頭難敍胸中事﹐欹枕須防背後拳。王愷石崇池裏藕﹐分明兩个大家蓮。醉翁曰﹕忌克者﹐婦人之本性也。今也﹐楚娘題其訶而寓其怨﹐李氏觀其訶而並其衾。江有妃謂嫡亦自悔﹐其李氏之謂乎。昔裴有敬﹐人相之謂﹕『當娶二妻﹐可置寵以厭之。』妻曰﹕『寧可死﹐此事莫問也。』卒不許﹐而果見剋。使其視此﹐寧無愧耳﹖嗚呼﹗若李氏﹐可謂賢乎哉﹗

○靜女私通陳彥臣

靜女者﹐乃延平連氏簪纓之後。早孤﹐喜讀書。母令入學。十歲﹐涉獵經史﹔及笄﹐議婚不成。鄰居有陳彥臣﹐亦業儒﹐有執柯者﹐而母堅不許。自是兩情感動﹐而彥臣往來﹐時復相挑﹐靜女愈屬意焉。因七夕乞巧之夜﹐靜女輒以小紅箋題詩一首﹐賂鄰居之婦而通殷勤。

﹝詩曰﹞

牛郎織女本天仙﹐隔涉銀河路杳然﹐此夕猶能相會合﹐人間何事不團圓﹖彥臣得詩﹐咸念若不勝情﹐許以十五日夜來過。乃和詩一首﹐復托鄰婦以達其意。

﹝詩曰﹞

玉質冰肌姑射仙﹐風流雅態自天然﹐天心若與人心合﹐等待月圓人已圓。靜女接詩﹐喜而不寐。待到十五夜﹐千方萬計﹐欲媽媽之先睡﹐而候其來也。至一更許﹐挨門而入﹐歡意相通﹐自天而下﹐事諧雲雨﹐何異神仙。靜女乃復塡一詞以記。

﹝詞云﹞

朦朧月影﹐黯淡花陰﹐獨立等多時。只恐冤家誤約﹐又怕他側近人知。千回作念﹐萬般思憶﹐心下暗猜疑。驀地偸來廝見﹐抱著郎語顫聲低。輕移蓮步﹐暗褪羅裳﹐攜手過廊西。已是更闌人靜﹐粉郎恣意憐伊。霎時雲雨﹐半餉歡娛﹐依舊兩分飛。去也回眸告道﹕『待等奴兜上鞋兒。』

自後兩意懸懸﹐匪朝伊夕。至八月十五夜中秋﹐月色澄徹﹐桂子飄香﹐賞月宴罷﹐靜女忽憶彥臣月圓之語﹐俟媽媽熟睡後﹐挨門而出﹐潛身夜竄。適值彥臣與朋舊賞月方歸﹐欲酣未酣﹐倚門獨立﹐驀地相通﹐情倍等美﹐非天作之合而何﹖攜手相同歸﹐𨿽生死不顧也。媾歡畢﹐靜女索筆﹐題詩於寢房之右云云。

﹝詩曰﹞

來時嫌殺月兒明﹐緩步潛身晴裏行﹐到此衷腸多少恨﹐欲言猶怕有人聽。

至夜分﹐彥臣執手送歸。挨門而入﹐遂爲媽媽覺之。自後禁制稍嚴﹐而靜女含淚﹐亦不敢出入也。靜女旣爲禁制﹐不許踰梱。忽一夕﹐彥臣伺其隙而潛往靜女之家﹐遂講好以敍前歡。彥臣問﹕『夜來曾有夢否﹖』靜女曰﹕『無。』彥臣曰﹕『何無情也﹖』靜女乃口占一語﹐名

﹝武陵春﹞

人道有情須有夢﹐無夢豈無情﹖夜夜相思直到明﹐有夢怎生成﹖伊若忽然來夢裏﹐鄰笛又還驚﹔笛裏聲聲不忍聽﹐渾是斷腸聲﹐

二人忘情﹐不覺語言爲母氏所聞﹐遂親捉獲了﹐因解官囚之。○憲王剛中花判

王剛中﹐探花郎及第。不數年﹐出爲福建憲。出巡首到延平﹐撞獄引問彥臣﹑靜女因依。一直招認﹐並無逃隱﹔兩處合款﹐更無異辭﹐而又供狀語言成文。王剛中遂問靜女﹕『能吟此竹簾詩否﹖』靜女遂口占一詩。

﹝詩曰﹞

綠筠擘破條條直﹐紅綫經開眼跟奇﹐爲愛如花成片段﹐置令直節有參差。王剛中見其詩﹐甚爲稱賞。時值蛛絲网一胡蝶於檐頭﹐剛中指示彥臣云﹕『汝能吟此爲詩乎﹖』彥臣遂便吟詩。

﹝詩曰﹞

只因賦性太猖狂﹐遊徧名園切盡香﹐今日誤投羅网裏﹐脫身惟仗花郎。

當時剛中拍手稱賞。問﹕『汝願爲夫妻否﹖』答曰﹕『萬死一生﹐全賴化筆。』剛中卽判云﹕

佳人才子兩相宜﹐置福端由禍禍所基﹐永作夫妻諧汝願﹐不勞鉆穴隙相窺。乙集卷二婦人題詠

○唐宮人短袍詩

唐開元中﹐賜頒邊塞軍卒寒衣﹐玄宗乃命六宮美入裁。有一兵士﹐於短袍中得詩一首云﹕﹝詩曰﹞沙場徵戍客﹐寒苦若爲眠﹗戰袍經手作﹐知落阿誰邊﹖

蓄意多添綫﹐含情更著綿。今生已過也﹐結取後身緣。

兵士乃以此詩白於主帥。帥進之玄宗。玄宗命以詩偏示六宮曰﹕『此詩是誰作﹖有作者﹐言之勿隱﹐吾不汝罪。』有一宮女何氏﹐自言﹕『某。萬罪﹗萬死﹗』玄宗深憫之﹐乃以何氏嫁於得詩之兵士。成禮之夕﹐宮人仍謂兵士曰﹕『我與汝結今生緣﹐非後身緣也。』相與講歡。由此邊入無不感念聖恩﹐盡忠守﹐邊塞爲之安寧。

金陵眞氏有詩才

元祐中﹐有眞氏者﹐本金陵儒家也﹐美貌又有詩才。三史嚴灌夫經過﹐遂與結婚好﹐載歸臨安。越數年﹐無嗣﹐乃拾其過而出之。眞氏慨然登舟﹐畱詩一章爲訣。

﹝詩曰﹞

當時心事巳相關﹐雨散雲收一餉間﹐風送孤帆從此去﹐不堪重過望夫山。灌夫覽詩淒感﹐遂再與之偕老焉。○韓玉父尋夫題漠口鋪

妾本秦人﹐先大父嘗仕朝﹐亂離落﹐因家錢塘。兒時﹐易安居士致以學詩﹐及笄﹐方擇所從。有一上捨林君子建﹐爲言者有終身偕老之約﹐妾信之。去年夏﹐林得官﹐歸閩﹐妾傾囊以助其行﹐林許『秋冬間遣騎迎汝。』久之杳然﹐何其食言耶﹗不免攜女﹐自錢塘而之三山。至夏﹐林已官盱江矣﹐因而復回延平﹐經由順昌﹐假道昭武去。嘆客履之可厭﹐笑人事之可乖。因理髮漠口鋪﹐謾題數語﹐畱於壁間。婦人從夫者也﹐士君子其無誚。

﹝題壁曰﹞南行踰萬山﹐復入武陽路。黎明與雞興﹐理髮漠口鋪。盱江在何所﹖極目煙水暮。生平良自珍﹐羞爲浪子負﹗

知君非秋胡﹐彊顏且西去。○姑蘇錢氏歸鄕壁記於道﹝詩曰﹞

落日西風照楚關﹐斷魂殘魄弔衰顏﹐自從鴻鵠分飛後﹐無復鴛鴦並枕閒﹐

腕玉瘦寬金縷袖﹐鬢蟬慵掠翠雲鬟。秋天冬暮風雪寒﹐對鏡懶把金蟬簇﹐

夢魂夜夜到君邊﹐覺來寂寞鴛衾獨﹗此時行坐閒紗窗﹐忍淚含情眉黛蹙﹐

古人惜別日三秋﹐不知君去幾多宿。山髙水闊三千里﹐名利使人復爾耳。

昔年曾撥伯牙弦﹐未遇知昔莫怨天。去年又奏相如賦﹐漢殿依前還不遇﹐

時人不知雙字訛﹐平川倏忽起風波。當時南宮報罷音﹐教妾沈吟杵中心﹐

爲君滴下紅粉淚﹐紅羅帳裏濕鴛衾﹐憤憤調琴蟬鵲噪﹐默默吟詩怨桂林。

千調萬撥不成曲﹐爭柰胸中气相掬。千思萬想不成詩﹐心如死灰誰得知﹐

料得君心當此際﹐事國繁華閒田地。朝朝暮暮望君歸﹐日在東隅月在西﹐

碧落翩翩飛雁過﹐靑山切切子規啼。望盡一月復一月﹐不見昔容寸腸結﹐

又聞君自河東來﹐夜夜不教紅燭滅。雞鳴犬唳側耳聽﹐寂寂不聞車馬音。

自此知君無定止﹐一片情懷冷如水。旣無黃耳寄家書﹐也合隨時寄雁魚。

日月逡巡又一年﹐何事歸期竟杳然﹖鮫綃裛徧思淚﹐眉黛無心畫遠山。

予吳人也﹐世本良家子。頃因喪亂﹐父母以妻里人朱橫﹐時年未笄耳。宋理宗卽位之二十二年﹐橫因商於嶺右﹐妾兩偕過此。不幸去歲秋﹐橫竟歿於瘴鄕。棲遲之蹤﹐無以自處﹐因攜其遺孤以歸故鄕。在道路﹐歷艱虞﹐僅四十日矣。昨暮抵此﹐以風急未能濟﹐艤舟城下。夜久不寐﹐有西風颯然而來﹐皓月皎然窺人。斯時也﹐況羈旅乎﹗曉登望湖亭﹐睹江山如故﹐不覺有所傷感然。因吐其胸中﹐書於壁間﹐好事君子﹐幸勿以婦人玩弄筆硯爲誚。玆亦敍其略云。紹興甲戌中秋後三日﹐蛄蘇錢氏記。

○吳氏寄夫歌昭武吳賢良﹐字伯固﹐女夫因上皇帝書稱旨﹐送往太學﹐三年絕耗﹐其女作此歌以寄之。未幾﹐聖上幸學﹐全齋出官﹐榮歸故里。﹝歌曰﹞

昔君初奏三千牘﹐凜凜文鋒誰敢觸﹖鄕老薦賢親獻書﹐邦侯勸駕勤推轂。馬頭三空登長途﹐謂君此去離場屋﹐整頓羅裳出送君﹐珠淚盈盈垂雙目。枕前一一向君言﹐馬前猶自丁寧祝﹕靑衫寸綠早榮歸﹐莫遣妾心成局促。堂上親鬢垂白﹐用盡倚門多少力﹗孟郊曾賦遊子行﹐陟岵如何不見情﹖室中兒女亦雙雙﹐頻問如何客異鄕﹖異鄕知是育林處﹐人情不免且企慕﹐低頭含淚告兒女﹐遊必有方況得所。八月涼風滿道途﹐好整徵鞍尋舊路﹐吾鄕𨿽曰俊秀才﹐往往怕君頭角露。聖朝飛詔下來春﹐靑氈早早慰雙親。飛龍公道取科第﹐男兒事業公卿志。筆下密密爲君言﹐書中重重妾意﹐秋林有聲秋夜長﹐願君莫把斯文棄。

○王氏詩回吳工捨

三山吳口﹐字仁叔﹐在太學﹐附家書歸﹐而誤封一幅白紙。妻啟緘見之﹐微笑﹐卽寫詩一首復之曰﹕﹝詩曰﹞

碧紗窗下啟緘封﹐一紙從頭徹底空﹐料想仙郎懷別恨﹐憶人全在不言中。仁叔接詩﹐亦大笑。遂寄詩云﹕

一幅空箋聊達意﹐佳人端的巧形言﹐聖君若也頒科詔﹐應作人間女狀元。夫婦之情﹐少有俱能吟詠者。而更能相酬唱者﹐眞奇談也﹗○六歲女吟詩

唐丞昌中﹐居民有女子﹐年六歲﹐能吟詩。則天召兄弟引至試之﹐昔應聲而就。其兄辭歸﹐則天合作詩送兄。﹝詩曰﹞別路云初起﹖離亭⒓正飛﹐所嗟人異雁﹐不作一行歸。

皆此類也。天后視如親女﹐甚愛憐之。丙集卷一寶窗妙語

○黃季仲不挾貴以易娶

處州林五郎﹐居鄕質朴﹐其家頗富﹐無男﹐只生一女﹐名素姐﹐小年患痘瘡﹐一眼失明。夫妻商議﹕『有女如此﹐當教之讀書﹐將來招一女婿入贅。』乃令入學﹐招黃季仲而教導之。季仲乃福州人﹐寓居其裏中。素姐年至十二﹐聰敏﹐無書不讀﹐善書算﹐遂令輟學而習女工。議親者紛然﹐未有成者。後三年﹐當歲夜﹐其母因謀於林曰﹕『素姐明年已十六矣﹐議親絕無成就。況夫妻年老﹐事當早定。』林曰﹕『吾屢思之﹐不若嫁與黃先生爲善。況其人舉措溫雅﹐爲人緊願。』妻曰﹕『事不然。諸處富家議親﹐皆不成。一旦與一貧儒﹐兼以累年守館吾家﹐必招外議。』林曰﹕『若招一富家之子﹐必不能承順吾二人。況渠教導之時﹐吾女尙幼﹐豈有外議﹖吾意決矣。』妻曰﹕『此事不可容易﹐須明日元旦﹐徧卜諸神可也。』是夜﹐其妻忽夢所奉之神告之曰﹕『所謀之事﹐夫之言當從。』旣覺﹐以夢中之語告其夫。夫曰﹕『汝夢如此﹐事前定﹐早晚須遣媒議親。』後令媒氏語黃﹐黃再四拒之﹐稱﹕『貧富不等﹐何敢議此﹖』林曰﹕『豈以貧富爲拘﹐親事一成﹐來贅我家﹐義如半子﹐豈復患貧﹖可以此意言於黃秀才﹐事不必疑。』黃因諾之。議旣憲﹐林謀欲分奩具。別立室於其居之側﹐令其聘而就親焉。黃辭曰﹕『今秋科舉﹐且容畱意燈窗﹐未須議此。』是秋﹐黃果預鄕薦﹐往赴春官﹐卽收名第﹐黃竟不發家書。林之夫妻知黃旣登第﹐絕不得喜報﹐疑必爲朝貴所戀﹐遂相怨尢。乃謂﹕『當初誤招黃郎﹐吾女必爲它見棄。』其家不樂。一日﹐季仲榮歸﹐具袍笏拜於林氏之家。林之夫妻曰﹕『君今榮歸﹐云泥已隔。』相與答拜。季仲曰﹕『昨荷門下維持﹐恩義甚厚﹐得至於此﹐何爲見棄﹖向者僥倖﹐不發報書之意﹐無他﹐深恐爲門下擾。』林之夫妻大喜﹐遂令畢親。季仲後歷榮貴﹐林之夫妻皆預享焉。季仲事林之夫妻﹐不啻如敬己之父母。生三子﹐長子年二十三﹐次子十九﹐兄弟同榜及第。長子守倅﹐以朝奉大夫致仕。季子以父蔭見宣教郎。

○因兄姊得成夫婦

廣州姚三郎﹐家以機杼爲業。其妻雙生一男一女﹐女居長﹐狀貌無別。其男名宜孫。女名養姑﹐少時爲髙客子髙太議親。過聘後﹐女因春遊﹐太適見之﹐乃起慕妻之心。時太年已十七矣﹐欲取其妻。以女年紀未及爲辭。太因成病。髙使媒者來曰﹕『髙郎甚危﹐恐因思成病﹐權欲取婦歸﹐以滿其意﹐貴得病愈。』姚與約曰﹕『彼旣有疾﹐而欲取妻﹐是速其死。如欲畢親﹐此斷不可。但欲取歸見面而慰安之﹐此亦從便。』議旣定﹐密與其妻謀曰﹕『不若權以養姑服飾﹐裝束宜孫而歸之﹐少慰其家。但丁寧勿與歸房。』及行時﹐宜孫年方十五﹐宛然與女子無異。及到其家﹐入見髙郎於其父母之房。時髙郎羸甚﹐其家乃置養姑於它房﹐以其室女伴之。經月餘﹐髙太病愈。夫豈知養姑之來﹐乃宜孫假爲之也﹐與其伴宿之女所爲不善久矣。姚恐事覺﹐乃促其歸﹐其子依依不忍離矣。及敗露﹐髙欲興訟﹐眾謂曰﹕『若到官﹐彼此有罪﹐則不若用交親之說爲上。』髙客思之﹐不欲壞其女﹐於是從之。時人爲之語曰﹕『弟以姊而得婦﹐妹以兄而獲夫。打合就鴛鴦一對﹐分明歸男女兩途。好个風流伴侶﹐還它終久歡娛。』後遂成親﹐二家修好﹐釋然如初矣。

○致妾不可不察

昔日東京南街林三娘者﹐爲牙婆﹐善談說﹐熟識士夫宅院﹐以故販雇女奴者﹐接踵其門。一日﹐有鹽商販一女奴至﹐年十五六﹐爲人潔白聰俊﹐舉止便捷﹐善解人意。牙婆見謂客曰﹕『霸陵橋左張官人宅﹐欲得一人如此﹐要爲裝從之用。』乃引置其家。張之妻一見﹐雅合其意。張有女﹐年十七八﹐母令女自試其能否﹐女亦喜之。議成立﹐名伴喜﹐其爲皆稱女子之意﹐至於出入飲食﹐未嘗與離左右﹐湯沐澡浴之密﹐亦令伴喜侍側﹐甚愛惜之。一夕﹐伴喜詐爲夢魘之聲甚惡。其女亟呼覺﹐詢其故。應曰﹕『見大毛手鬼﹐面靑眼赤﹐直掩其身﹐是以驚呼。』其女聞是言駭懼﹐亟令伴喜同睡於其牀﹐後以爲常。久乃玩狎﹐或以異事而恐之。一夕就枕﹐伴喜輕語小娘子曰﹕『行嫁喜事在近﹐羅幃中事﹐還識之否﹖』其女曰﹕『少長深閨﹐誰言及此﹖』伴喜曰﹕『亦當知其大綱。』女曰﹕『如何﹖』伴喜曰﹕『妾𨿽一身﹐二形兼備。』女詰其故﹐答曰﹕『遇女則男形﹐遇男其形已復成女矣。』伴喜因以其實教之。女旣知味﹐情竇一開﹐常與之合。伴喜恐將來事覺﹐一夕﹐攜其首飾翩然去。因得首末於崔彥能之家﹐故錄之﹐使後之置妾者不可不察。

○僧行因禍致福

建之崇邑之東隅﹐有一寺﹐其僧乃福州人也﹐俗姓林﹐衣缽甚厚﹐尢善斡運。所居之寺﹐獨踞一鄕落﹐去寺二里間﹐一閧之市。市有一婦新寡﹐其女甚少﹐頗有顏色。一日﹐召林僧佛事﹐因睹其女﹐私心切喜﹐恨無計得之。因命杜四郎者﹐與其侍者法慶議親。法慶元不守戒行﹐有意下山久矣﹐一聞媒議﹐欣然從之。及畢親﹐法慶以屠沽爲生。林僧厚與資給﹐頻數來往其家﹐萌私意﹐形迹稍露﹐法慶甚不平之。一日﹐佯言歸俗家﹐裝束告行。入夜﹐潛伏家之左右﹐則見林僧來宿其家。連數夜﹐並得其實。林僧後夜復至﹐法慶自外鎖鑰﹐踰墻從便門而歸﹐見其妻方與僧對飲。法慶直前﹐以杖擊僧﹐僧卽朴地﹐遂取短梯縛僧手足於上﹐而倒懸之。借以情懇之曰﹕『事旣到此﹐切勿彰露﹐吾房內所藏白金﹐汝亦知其數﹐卽以鎖匙付汝照取之﹐無多苦我。』法慶竟得白物以歸。怒曰﹕『𨿽得此物﹐終不能絕後來往﹐今貸汝一死。』乘怒加以腐刑﹐擡至寺門而去。時人爲之語曰﹕

和尙性好耍﹐貪戀一枝花﹐見說醉歸明月夜﹐滋味難禁價。金帛寧論價﹐毒手遭他下。料想從今難更也﹐空惹傍人話。

僧旣遭刑而歸﹐治療獲安。得髙壽﹐享年九十六﹐戒臘七十一年﹐剃度小師凡五人﹐豈非因禍致福也﹖法慶自獲財之後﹐經營建締﹐廣增田產二千餘畝﹐至今子孫享之不替﹐可謂雙美矣。丙集卷二花衢實錄

○柳屯田耆卿

柳耆卿﹐名永﹐建州崇安人也。居近武夷洞天﹐故其爲人有仙風道骨﹐倜倘不羈﹐傲睨王侯﹐意尙豪放。花前月下﹐隨意遣詞﹐移宮換羽﹐詞名由是盛傳﹐天下不朽。惟是且世顯榮貴﹐官至屯田員外郎。柳自是厭薄宦情﹐遁於武夷九曲之東。至今柳陌花衢﹐歌姬舞女﹐凡吟謳唱﹐莫不以柳七官人爲美談。

○耆卿譏張生戀妓

耆卿嘗與友人張生者﹐遊金陵妓寶寶之家﹐得累日。張慕寶寶之姿色﹐尢爲捲捲。又豈知寶寶中心自囑意於豪家一子弟﹐有薄張生之意。柳知之﹐不欲語張。張不之覺。一日﹐再同宴於寶寶之家﹐值豪家子在焉﹐寶寶密藏於私室﹐同張飲。酒數行﹐寶寶佯醉而就寢焉﹐候往﹐則媚豪家之子。柳戲謂張曰﹕『昔聞何仙姑獨居於仙機巖。曹國舅一日來訪﹐談論玄妙。方款間﹔呂洞賓自巖飛劍駕雲而上。國舅遙見之﹐謂仙姑曰「洞賓將至矣﹐吾與仙姑同坐於此﹐恐見疑。今欲避之而不可得。」仙姑笑謂曰「吾變汝爲丹吞之。」及洞賓至﹐坐話未幾﹐而鍾離與藍采和跨鶴冉冉從空中而來。仙姑笑謂洞賓曰「當速化我爲丹而吞之﹐無爲師長所見。」洞賓變仙姑而吞之。方畢﹐鍾離昔已至。采和問呂洞賓曰「何爲獨坐於此﹖」洞賓曰「吾適走塵寰﹐方就此憩息。」采和曰「無戲我也。你獨憩於此﹐肚中自有仙姑﹐何不使出見我﹖」頃之﹐仙姑果出。鍾離笑謂采和曰「你道洞賓肚中有仙姑﹐你不知仙姑肚裏更有一人。」』張生悟柳之咨﹐攜柳而出。柳戲書小詞於壁上而後退。

﹝紅窗迥﹞

小園東﹐花共柳﹐紅紫又﹐一齊開了﹐引將蜂蝶燕和鶯﹐成陣價﹐忙忙走。花心偏向蜂兒﹐有鶯共燕﹐喫他駝逗﹔蜂兒卻入花裏藏身﹐胡蝶兒﹐你且退後。

○三妓挾歧卿作詞

耆卿居京華﹐暇日徧遊妓館。所至﹐妓者愛其有詞名﹐能移宮換羽﹔一經品題﹐聲價十倍。妓者多以金物資給之。惜其爲人出入所寓不常。耆卿一日經由丰條樓前。是樓在城中繁華之地﹐設法賣酒﹐羣妓分番。忽聞樓上有呼『柳七官人』之聲﹐仰視之﹐乃甲妓張師師。師師耍峭而聰敏﹐酷喜塡詞和曲﹐與師師密。及柳登樓﹐師師責之曰﹕『數時何往﹖略不過奴行。君之費用﹐吾家恣君所需﹐妾之房臥﹐因君罄矣﹐豈意今日得見君面﹐不成惡人情去﹐且爲塡一詞去。』柳曰﹕『往事休論。』師師乃令量酒﹐具花賤﹐供筆畢。柳方拭花賤﹐忽聞有人登樓聲。柳藏紙於懷﹐乃見劉香香至前﹐言曰﹕『柳官人﹐也有相見。爲丈夫豈得有此負心﹗當時費用﹐今忍復言。懷中所藏﹐吾知花箋矣。若爲詞﹐妾之賤名﹐幸收置其中。』柳笑出箋﹐方凝思間﹐又有人登樓之聲。柳視之﹐乃故人錢安安。安安敍別﹐顧問柳曰﹕『得非塡詞﹖』柳曰﹕『正被你兩姐姐所苦﹐令我作訶。』安笑曰﹕『幸不我棄。』柳乃舉筆﹐一揮乃止。三妓私喜﹕『仰官人有我﹐先書我名矣。』乃書就一句。﹝乃云﹞﹕

師師生得艷冶﹐香香﹑安安皆不樂﹐欲掣其紙。柳再書﹝第二句﹞云﹕香香於我情多﹐

安安又嗔柳曰﹕『先我矣﹗』挼其紙﹐忿然而去。柳遂笑而復書﹝第三句﹞云﹕

安安那更久比和﹐四个打成一个。﹝過片﹞幸自蒼皇未款﹐新詞寫處多磨﹐幾回扯了又重挼﹐姦字中心著我。﹝曲名西江月﹞三妓乃同開宴款柳。師師卽席借柳韻和一詞﹕

﹝西江月﹞

一種何其輕薄﹐三眠情意偏多﹐飛花舞絮弄春和﹐全沒些兒定个。蹤迹豈容收拾﹐風流無處消磨﹐依依接取手親挼﹐永結同心向我。

柳見詞﹐大喜﹐令各盡量而飲。香香謂安安曰﹕『師師姐旣有髙詞﹐吾已醉﹐可相同和一詞。』﹝西江月﹞

誰道詞髙和寡﹐須知會少離多﹐三家本作一家和﹐更莫容它別个。且恁眼前同條﹐休將飲裏相磨﹐酒腸不柰苦揉挼﹐我醉無多酌我。

和詞旣罷﹐柳言別﹐同祝之曰﹕『暇日望相顧﹐毋似前時一去不復見面也。』柳笑而下樓去也。○柳耆卿以詞答妓名朱玉

耆卿初登仕路日﹐因謁福之憲司﹐買舟經南劍﹐遂遊於妓者朱玉之館。朱玉云﹕『素聞耆卿之名。』傾意已待之。飲數日﹐偶值太守生辰﹐朱玉就耆卿覓慶壽之詞﹐耆卿乃作詞與之。及賀﹐太守聞朱玉所謳之詞﹐大悅﹐厚賞之﹐乃詢其作詞之人。朱玉以柳七官人答之。太守謂朱玉曰﹕『見其詞而想其人﹐必英雄豪傑之士﹐宜善待之。』朱玉自是與耆卿恩愛愈洽。及耆卿解纜東去﹐臨別﹐朱玉約以歸日爲款。及柳耆卿歸﹐再訪之﹐恰值朱玉有迎迓之役﹐柳意默默﹐遂書一小詞於花箋之上以寄之。詞名﹕

﹝西江月﹞

﹝後有闕文﹞丁集卷一花衢記錄

○序平康巷陌諸曲

平康裏者﹐乃東京諸妓所居之地也。自城北門而入﹐東回三曲。妓中最勝者﹐多在南曲。其曲中居處﹐皆堂宇寬靜﹐各有三四廳事﹐前後多植花卉﹐或有怪石盆池﹐左經右史﹐小室垂簾﹐茵榻帷幌之類。凡舉子及新進士﹑三司﹑幕府﹐但未適朝籍﹐未直館殿者﹐咸可就遊﹔不吝所費﹐則下車水陸備矣。其中諸妓﹐多能文詞﹐善吐談﹐亦評品人物﹐應對有度。及膏粱子弟來遊者﹐僕馬繁多﹐宴遊崇侈。以同年俊少者﹐爲兩街探花使。有登甲乙第者﹐關送。天官氏設春關天官氏﹐禮部侍郎近年多延至﹔中夏所貴﹐眷戀往遊﹐稍久。京中飲妓﹐籍屬教坊﹐凡朝士有宴聚﹐須假諸曹署行牒﹐然後致於它處﹐惟新進士設酒饌﹐吏使可牒取。取其所辟之資﹐可則倍於常價。

﹝中曲﹞者﹐散樂雜班之所居也。夫善樂色技藝者﹐皆其世習﹐以故絲竹管弦﹐艷歌妙舞﹐咸精其能。凡朝貴有宴聚﹐一見曹署行牒﹐皆攜樂器而往﹐所贈亦有差。暇日羣聚金蓮棚中﹐各呈本事﹐求歡之者﹐皆五陵年少﹐及豪貴子弟。就中有妓艷入眼者﹐俟散﹐訪其家而宴集焉。其循墻﹝一曲﹞﹐卑下凡雜之妓居焉。﹝二曲﹞所居之妓﹐係名官籍者﹐凡官設法賣酒者﹐以次分番供應。如遇並番﹐一月止一二日也。

○序諸妓子母所目

諸妓所指占廳事﹐皆用采訪﹐以記國忌日。妓之母﹐皆假母也﹔亦妓色蒼狡悍者爲之。諸女自幼丐育﹐或傭雇。其下俚貧家﹐常有無謂之徒﹐潛爲漁獵。亦有良家子﹐爲其家聘之﹐後以轉求厚賂﹐誤纏其中﹐則無以自脫。粗教之歌令而賣之﹐其日賦甚急﹐微涉退怠﹐鞭撲備至。年及十二三者﹐盛飾衣服﹐卽爲款賓之備矣。皆由假母姓﹐從便呼以女弟女兄﹐爲之第行。母亦無夫﹐其未甚衰者﹐悉爲諸郎將輩主之﹐或私蓄侍寢者﹐不以夫禮待。多有遊隨者﹐於三曲中而爲諸娼所養﹐俗呼爲廟客﹐不知何謂。

○諸妓期遇保唐寺

諸妓舉止﹐與諸州府飲妓大不侔矣。然其羞匕箸之態﹐勤參請之儀﹐或未能盡去也。北裏之角妓﹐則對公卿與舉子﹐其自如也﹐俟其升朝﹐始爲參禮。此曲諸妓﹐以其出裏艱難﹐每遇南街保唐寺有講經之便﹐多以旬之八日﹐相率聽講賢者﹐皆納其假母一緍﹐然後得出﹐其它所則必因人而遊也。故保唐寺每月三八日﹐士子極多﹐蓋有期於諸妓也。同歸每席以五鐶爲率﹐繼燭則倍之。此略言其小小者耳。至於盛設芳筵﹐則有不可勝計。

○鄭生詩贈趙降眞

趙降眞﹐住於曲中﹐善談謔﹐能文詞﹐常爲飲筵之最。姿容𨿽常常﹐但醞藉不惡﹐時賢雅尙之﹐因增其聲價耳。鄭仁表席上贈詩曰﹕麗質如何下太淸﹐玉肌無暑五銖輕﹐𨿽知不是流霞客﹐願聽流霞瑟一聲。

○島仙自小有詩名

島仙﹐字淸卿﹐蓬仙之女弟也。素爲三曲之尢﹐而又辯慧﹐往往有詩句可稱。爲女兒時﹐爲新月詞﹐有『待得團圓時候﹐樽前問這時節』之句。後爲萬年縣郭進思所納﹐置於它所。島仙在娼中﹐狂劣特甚﹐及被拘束﹐未能息心。進思又主繁務而有正室﹐到島仙處亦稀。每有舊相識經從其門者﹐多於窗隙間招呼﹐或使人詢訊﹐亦以巾箋送遺。

○潘瓊兒家最繁盛

潘瓊兒﹐字琢玉﹐居南曲中﹐積資萬計﹐三曲諸娼中之富盛者終難及。凡服飾器皿﹐上埒朝貴。紹聖間﹐州有華姓者﹐一舉登科﹐雙親未老﹐華采廷對﹐唱名才畢﹐與同年來遊瓊兒之家﹐車馬榮耀﹐僕從甚都﹐曲中一時名妓﹐亦皆歆羨。潘一見其才華之美﹐開華宴﹐設盛饌以待之﹔凡樂籍之家﹐皆居於潘家之側﹐一呼紛至﹐每舉盞次﹐皆有樂色百戲佐之。及酒闌﹐夜己三更矣﹐華乃款畱﹐兩意懽洽。明日﹐徐遣僕從取白金以至﹐因授瓊兒曰﹕『當爲我設一席。』潘計其直﹐才百餘緍﹐笑與華曰﹕『兒家凡遇新郎君輩訪蓬捨﹐曲中香火姊妹﹐則必醵金來賀﹐此物粗足以爲夜來佐樽利市之費﹐徐設芳筵未晚。』因呼咸至﹐支費各有等差﹐所餘無幾矣。華見瓊兒費用奢廣﹐心爲之驚﹐私令其僕出而復至﹐報曰﹕『今日狀元期集慈恩寺﹐促爲曲江之遊。』

華因得託故而出。潘後𨿽數遣人召之﹐而華終不復到其所。潘亦不爲之介懷也。是知平康妓館﹐實繁華之地﹐非可容易遊賞也。○徳奴家燭有異香

楊徳奴﹐南曲第五家居焉﹐頗爲名輩歆慕。年華尙少﹐甘自退居。所居最寬潔﹐賓客翕然華至。其長女曰蓬仙﹐其爲人心懷灑落﹐精神淡佇﹐似非塵俗中人。尋常舉止﹐亦自潔雅﹐由是見者多慕愛之。吳徳隆新第﹐年甚少﹐來訪蓬仙﹐一見猶未深知蓬仙之隆。其蓬仙亦以徳隆聰悟俊少﹐甚相知敬。及其芳筵一啟﹐水陸備陳。及暮﹐髙燒銀燭﹐長焰熒煌﹐座間忽聞香气四襲﹐良久盈室不散﹐不知其香之所自來。因詰蓬仙﹐乃曰﹕『香气發自燭中﹐此燭乃燕王府分賜﹐聞自外國所貢﹐禦賜諸王府﹐因以相遺﹐妾故珍藏﹐今遇新郎君﹐故以佳瑞爲獻。』徹夜淸芬。蓬仙懽洽﹐舉觴起舞以勸徳隆。及宴徹燭盡﹐而香气不散。明日出遊﹐所至無不爲吳徳隆身之餘香。乃知京華妓館富貴也如此。至今人有唱云﹕『過平康巷陌﹐綺羅叢裏﹐得佳人妙舞艷歌﹐爭勸金鍾』之詞者﹐乃徳隆當時題蓬仙壁上之句。丁集卷二嘲戲綺語

○嘲人好色

東方朔曰﹕『萬物之微﹐莫如螻蟻蛟虫之屬﹐然觀其相卞﹐亦皆有理﹐況人爲萬物之靈者乎﹖蟻曰「吾𨿽微小﹐出入則有君臣之義。有物之死者﹐又能相與共食之﹐有忠孝之道。我合居長。」蠅曰「不若我享富貴。凡公子私家﹐開筵設席﹐吾則升其堂﹐襲其幾﹐服其裳﹐沾其味﹐飲其漿。我合居長。」蚊曰「二公忠孝富貴﹐俱不若我之歡娛快活也。何以言之﹖香閤蘭房﹐更闌燭滅﹐我則入紗廚之內﹐泊佳人之至體﹐集美女之酥胸﹐擇馨香軟美之處而釘之﹐飽所欲而後止。」其蟻與蚊俱罵之曰「看你一个嘴子﹐廉廉尖尖﹐得恁地好色﹗」』

○杜正倫譏任瑰怕妻

任瑰酷怕妻﹐太宗以瑰有功﹐賜二詩人﹐瑰拜謝﹐不敢以歸。太宗召其妻賜酒﹐謂之曰﹕『婦人妒忌﹐合當叱出。若能攺行無妒﹐則無飲此酒﹐不爾﹐可飲之。』曰﹕『妾不能攺妒﹐請飲之。』比醉歸﹐與其家死訣。其實非鴆。旣不死﹐他日杜正倫譏弄瑰曰﹕『婦當怕者有三﹕初娶之時﹐端嚴如菩薩﹐豈有人不怕菩薩耶﹖旣長﹐生男女﹐如養大虫﹐豈有人不怕大虫耶﹖年老﹐面皮皺如鳩盤荼鬼﹐豈有人不怕鬼耶﹖』聞者大笑。

○嘲人不識羞

陳大卿云﹕『眉﹑眼﹑口﹑鼻四者﹐皆有神也。一日﹐口爲鼻曰「爾有何能﹐而位居吾上﹖」鼻曰「吾能別香臭﹐然後子方可食﹐故吾位居汝上。」鼻爲眼曰「子有何能﹐而位在我上也﹖」眼曰「吾能觀美惡﹐望東西﹐其功不小﹐宜居汝上也。」鼻又曰「若然﹐則眉有何能﹐亦居我上﹖」眉曰「我也不解與諸君廝爭得。我若居眼﹑鼻之下﹐不知你一个面皮安放那里﹖」』

○嘲人請酒不醉

劉伶之妻﹐常爲夫恃酒所苦﹐與其妾謀害之。因釀酒一大缸。伶日索其酒。妻曰﹕『待熟﹐吾請汝一醉。』及酒熟﹐乃招伶就飲﹐其妻與妾推而納之酒中﹐以物蔽之﹐將巨木扼塞其上﹐意謂必溺死於酒中。越三日﹐聽鋼中寂然﹐以爲死﹐乃發鋼視之﹐則見酒色已盡矣﹐而伶大醉坐於糟粕之上。良久﹐伶方能舉頭﹐謂妻曰﹕『汝幾時許我一大醉﹐而今卻教我在此閒坐作甚麼﹖』

○婦人嫉妒

楊郎中妻趙氏﹐性嫉妒﹐嬖妾無敢近者。一日﹐楊郎中只管把毛詩周南數篇反覆讀之﹐云﹕『樛木﹐后妃逮下也﹐言能逮下而無嫉妒之心焉。』又云﹕『不妒忌﹐則子孫眾多也。』又云﹕『不妒忌﹐則男女以正。』其妻趙氏問其『甚書﹖』答曰﹕『毛詩。』問﹕『甚人做﹖』答曰﹕『周公做。』其妻云﹕『怪得是周公做﹐若是周婆做時﹐斷不如此說也。』

○夫嘲妻靑黑

有一鄰家﹐夫妻甚相諧和。夫自外歸﹐見婦吹火﹐乃贈詩焉。詩曰﹕吹火朱唇動﹐添薪玉腕斜﹐遙看煙裏面﹐大似霧中花。

其妻亦候夫歸﹐告之曰﹕『君何不能學彼詠詩﹖』夫曰﹕『君當吹火﹐吾亦賦詩以詠汝。』妻卽效吹﹐夫乃作詩贈之﹕

吹火靑唇動﹐添薪鬼膽斜﹐遙看煙裏面﹐恰似鳩槃。○嘲人面似猿猴

劉文樹﹑口卞﹐善奏對﹐明皇每嘉之。文樹髭生頷下﹐貌類猿猴﹐上令黃幡綽嘲之。丈夫切惡猿猴之號﹐乃密賂幡綽勿言之。幡綽許而進嘲曰﹕

可憐好文樹﹐髭共頦頤一處。文樹面孔不似猢猻﹐猢猻面孔酷似文樹。知文樹遺賂﹐大笑之。○王次公借驢罵僧

建安南陵王次公﹐一日放騾﹐誤入貴安寺和尙麥園﹐傷殘其麥不少﹐僧罵詈不已。其僕聞之﹐歸告於王。明日﹐王乃跨騾攜僕往見其僧。王問僧曰﹕『夜來禿驢喫了和尙多少麥﹖此驢在家本無事﹐才出家後無禮﹗』旣而呼其僕來﹕『去卻鞍轡﹐牽那禿驢進來打﹐且看我打它下唇和上唇也動。』

○錯認古人詩句

昔有弟子讀韓文公符讀書城南﹐至『潢潦無根源』之句﹐不曉其義﹐乃質疑於先生。先生曰﹕『文公素不喜黃老之學﹐正謂其無根源。豈不聞文公因論佛骨貶潮陽之事﹖』聞者大笑。戊集卷一煙花品藻

丘郎中守建安日﹐招置翁元廣於門館﹐凡有宴會﹐翁必預焉﹔其諸妓佐樽﹐翁得熟諳其姿貌妍鬼﹐技藝髙下﹐因各指一花以寓品藻之意﹐其詞輕重﹐各當其實﹐人競傳之。今列三。

吳璣紅梅諭淸絕而爲花籍之魁

云樣輕盈雪樣淸﹐瓊瑤醞藉月精神﹐羞同桃李誇姿媚﹐獨占人門第一春。楊倩冰仙諭仙姿輕盈﹐取爲花魁之亞。

盈盈羅襪欲生塵﹐冉冉綃衣照水明﹐移得洛川佳麗種﹐風標未肯讓梅兄。吳瑛白蓮諭姿格好而流落風塵

回塘過雨欲生蓮﹐粉面凝羞翠蓋低﹐自是髙標最淸絕﹐莫嫌蹤迹在淤泥。蕭容茉莉諭肌體香美

冰肌玉骨自生涼﹐伴我銀屏小象牀﹐鳳帳低垂藺燼冷﹐惱人最是夢中香。範如荼コ諭香質最宜枕席間

千古才名老豫章﹐暗將妙質比幽香﹐風流徹骨成春酒﹐夢寐宜人入枕囊。馮倩垂絲海棠諭嫩媚無力

沈沈院落解藏春﹐嫩綠深紅最可人﹗纖軟未堪攀折任﹐莫容狂蝶亂相親。王艷揚州瓊花此妓會遭杖責

萬里紅塵上玉京﹐倚風羞沚不能春﹐自從一受天刑辱﹐笑殺而今天下人。

按維揚后土廟﹐有花潔白而香﹐號爲瓊花。宣和間﹐花石綱因取至﹐栽禦苑﹐三年不花﹐乃杖之﹐遣還其地﹐花開如故。是殆風气土地使然﹐抑果有神司之耶﹖

余菲薔薇諭其黃而弱

輕黃柔榦折晴空﹐晴遞香風入座中﹐倚扁玉闌聊寓目﹐何妨相對一樽同。李楚黃菊諭其顏貌黃

搖風浥露殢秋光﹐寂寞疏籬獨自芳﹐十日已無陶令服﹐不知顏色爲誰黃﹖童韻林檎諭熊度太俗

姿質微茫似海棠﹐暖風遲日折紅房﹐搖知俗態非眞色﹐試把銀釭照靚裝。吳瓊蕙花得人擡舉

雅艷香肌勝剪裁﹐觀它紅紫盡塵埃﹐託根多謝東君力﹐得與花王相次開。錢美百合多情動人

綠玉枝頭破曉英﹐含風浥露最多情﹐芳心觸處迎人轉﹐故得花間百合名。李眞木芙蓉諭譏其老

自多蘭菊霸秋光﹐敢把妖紅浪索彊﹐霜雪風號那久計﹐會看枯漧倚門墻。陳雙海棠

銀燭髙燒睡足時﹐酒餘紅暈透瓊肌﹐無香尢起淵明恨﹐浪得花溪子建詩。王新柳花譏稚情

簾幕睛陰透淺寒﹐輕狂柳絮弄春殘﹐豈惟著雨相粘滯﹐獨喜因風打作團。薛英鬢邊嬌諭其嬌無力

曉對菱花理翠翹﹐柔條斜嚲更妖嬈﹐殢人嬌困春無力﹐正似徐娘舞後腰。吳華紫薇

亭亭修榦欲淩霄﹐未發輕風先動搖﹐正似个人輕薄態﹐彊將語笑作妖嬈。張顏梨花

春到梨園花欲迷﹐娉婷惟數絳仙奇﹐米囊顏色非宮院﹐誰道相看可療饑。林艷石橊得貴人獎諭

香羅新蹙茜紅裙﹐妖冶濃妝照眼明﹐自得君王端正譽﹐故將雙⒓寄深情。遊韶山茶諭麗而艷

傲雪淩霜折絳葩﹐⒓如綠玉號山茶﹐𨿽非絕艷傾城色﹐百卉叢中亦可嘉。許秀桃花

風流劉阮事狂遊﹐曾向花間一笑畱﹐謾道瑤池舊仙種﹐不應頻許此兒偸。蘭娘含笑諭老大

枝榦蒼蒼老⒓稠﹐襲人餘馥亦淸幽﹐芳心得酒生春思﹐似對遊人笑復羞。張娘萱艸諭無姿色

東風裊裊弄輕柔﹐彊赴羣芳不自羞﹐到了姿容祇如許﹐不應相對解忘憂。陳靚迎春得人靑眼

靑帝東臨初報春﹐枝頭首見吐芳英﹐只因公子曾垂顧﹐從此花開稍有聲。藺云碧桃諭其淸楚

黛色春心點素華﹐天鍾雅艷異羣花﹐不隨紅紫爭妍媚﹐淸楚精神自一家。劉瑛李花

艷杏妖桃已半殘﹐枝頭初放玉花繁﹐東君不禁狂蜂蝶﹐取決飛來滿畫欄。王賽史君子諭小人交遊

竹籬艸舍趁溪斜﹐白白紅紅墻外花﹐浪得佳名史君子﹐初無君子到君家。丘盻白菊諭姿貌可取

幽叢白綴玉團圓﹐曉檻初開帶露寒﹐素質淸香良可取﹐恁誰移取近花壇。戊集卷二煙花詩集

林美禦戴諭姿色好

未放枝頭嫩⒓靑﹐先將絳蕊照春睛﹐若無顏色宜宮院﹐安得花間禦戴名﹖魏翠木瓜諭得人寵顧

艸棘叢中煙水埋﹐餘香方殿百花開﹐莫言酸實全無用﹐曾辱瓊瑤厚報來。李韶木蘭諭粗賤

東帝初無厚薄情﹐惡花隨分也能春﹐粗材只可爲舟楫﹐飽載紅頭來往人。張燕惜春諭受岑寂

脂粉輕勻淡淡妝﹐初無蜂蝶去來忙﹐如何略借東君力﹐乞與芳心一點香。遊秀梔子

素艷輕盈枝⒓柔﹐香苞初綻最淸幽﹐直須欄檻添周密﹐毋遣韓郎取次偸。羅賽石竹得人護蔽

曾描麗質繡宮幃﹐小檻初開獨見時﹐寄語主人顏剪拂﹐狂風妒雨易離披。張意夜合

遼陽舊事已成塵﹐尙喜朝開入眼新﹐況是靑春已雲暮﹐不應羞澀見遊眞。田秀雞冠諭憔悴

雞冠花發紫絲茸﹐舉首昂霄意气雄﹐及到霜寒頓憔悴﹐低頭無語對秋風。劉玨旱蓮諭婦人紫赤

一夜秋風折紫葩﹐略無風韻似荷花﹐病夫若遣醫風癬﹐癢處全勝鬼婦爬。蕭瓊刺桐花蕭容姊﹐容比茉莉﹐故云。

老綠赬紅半艸萊﹐羞容無語倚墻偎﹐初無茉莉些兒韻﹐遽敢爭先茉莉開。詹雅碧蟬兒諭無名妓

露洗芳容別樣淸﹐墻頭微弄曉風輕﹐不須彊入羣芳社﹐花譜初無汝姓名。張惠仙掌諭賤輩

綠⒓枝頭數簇紅﹐不禁風日變羞容﹐未應得近花壇列﹐只可山樊對老農。吳嬙芭蕉諭粗大

窗外亭亭聳翠莖﹐雨中聲韻不堪聽﹐花粗⒓大誰攀折﹖難向窗前插膽瓶。程芳牽牛諭格品卑微

蕭蕭籬落蔓牽牛﹐冷落西風亦可愁﹐品格卑微惡顏色﹐選花圖裏合含羞。陳瑛金凰諭無人間

⒓底深紅間淺紅﹐依然花發舊時叢﹐閒庭冷落無人問﹐似向風前怨化工。陳雲蘆花

十里蒹葭江上秋﹐蕭蕭風雨使人愁﹐蓼花相對眞無賴﹐只有漁人泊釣舟。鄭倩金櫻

籬落蕭蕭艸介深﹐花開五出學輕盈﹐由來不是筵中物﹐醉眼看來亦暫明。張瑩槐花諭不近貴

彊學唐宮宮樣妝﹐也將嬌額淺塗黃﹐未能切近三公貴﹐空惹輕狂舉子忙。嚴秀櫻粟諭勾引人家子弟

白白紅紅徧野畦﹐光風麗月衒芳姿﹐个中無限西施乳﹐一味啜持黃口兒。張素金錢諭冷淡

風雨荒庭冷落秋﹐如錢滿地復難收﹐未能席上資佳致﹐空買幽人萬斛愁。余芙蓼花

蒹葭浦嶼綠成叢﹐裊裊斜稍弄曉紅﹐搖落晚秋嘆蕭索﹐妒它桃李嫁東風。黃素松花

影落寒郊千尺長﹐舞風餘粉散輕黃﹐恁誰收拾供山劑﹐求薦冰甆魚眼湯。楊艷勃姑櫻

荊棘叢中細細開﹐園亭欄檻幾魚栽﹐不隨桃李爲相伴﹐甘向荒村伴艸萊。潘桂映山紅諭小人往來

不種深深庭院中﹐漫山徧嶺衒殷紅﹐荒村冷落無人到﹐輸卻樵夫與牧童。王端褊豆諭所居裏小

數門茅屋野人家﹐無限墻頭褊豆花﹐會看秋深風雨後﹐半隨籬落臥泥沙。魏木鱉

糝糝開花蔓繞籬﹐夏深結子綴⒒⒒﹐剖開靑腹眞堪笑﹐一肚深紅匾子龜。彭楚薺花諭卑微

花開郊野太卑微﹐列在羣芳固可悲﹐勿謂世人全不顧﹐也曾流詠入周詩。己集卷一煙粉歡合

○梁意娘與李生詩曲引

梁意娘者﹐五代周時人也。乃儒家之女﹐年十五﹐能詩筆﹐而又體態輕盈。與李生爲兩姨之親﹐時節講問不疏。一日﹐意娘因父母赴南鄰吉席﹐輒與李生通焉。亦以平時屬意之久﹐迨此亦天作之合也。自後情愛相牽﹐形於顏色﹐爲家人所覺﹐遂至一年絕交。意娘密以詩柬傳音﹐又爲家人知之。一日﹐意娘之父母自相謂曰﹕『天地交而萬物生﹐人道交而功勛成﹔男女居室﹐人之大欲存焉。與其不義以絕恩愛﹐孰若因而妻之﹐以塞外議。若然﹐則非惟順天者存﹐亦以爲劉﹑範﹐朱﹑陳﹐秦﹑晉之盛事也﹐不亦可乎﹖』卒與爲姻﹐而成眷屬焉。人皆曰﹕『賢哉之父母也﹐美哉意娘詩筆之力也。』今但錄意娘之所作者於右﹐以表婦人女子有此之技能也。

○意娘與李生小帖

痛別之久﹐靡日不思﹐兄何見疏﹖杳無音耗﹗能復一來否﹖紫繡香囊﹐金絲篋兒﹐𨿽粗且微﹐皆予所親刺﹐如不棄去﹐庶得常近玉體。余非見莫申此懷。﹝秦樓月﹞詞一首﹐聊以寄情。

春宵短﹐香閨寂寞愁無限﹗愁無限﹐一聲窗外﹐曉鶯新囀。起來無語成嬌懶﹐柔腸易斷人難見﹗人難見﹐這些心緒﹐如何消遣﹖

李生得之﹐益爲感恨﹐將赴其約﹐又聞飛謗﹐遲回不敢往。因入市問卜於日者﹐得兆曰﹕『隔江望寶﹐迢迢阻隔﹐𨿽欲從之﹐水深莫測。』李生恍若自失﹐又阻其行。

○意娘復與李生二首

尺素緘愁不忍窺﹐柔腸結盡轉相思﹐薄情忍作經年別﹐何日相逢一解衣﹖﹝其二﹞

蹤迹萍浮落五湖﹐一番相別一番疏﹐不知此去從何去﹐還許春風得見無﹖○意娘復與李生批

其略云﹕比日媽媽拉諸母遊東園﹐日暖風和﹐紅稠翠疊﹐暗想年時蹤迹﹐頓添愁緒。對諸姊妹﹐𨿽彊陪歡笑﹐思凡之情﹐終不可抑。因成小詞﹐並以錄去。詞名﹕

﹝茶瓶兒﹞

滿地落花鋪繡﹐春色著人如酒﹐曉鶯窗外啼楊柳。愁不柰﹐兩眉頻皺。關山杳﹐音麈悄﹐那堪是昔年時候﹖盟言辜負知多少﹐對好景﹐頓成消瘦﹗○意娘與李生相思歌

落花落⒓競紛紛﹐盡日思君不見君﹐腸欲斷兮腸欲斷﹐淚珠痕上更添痕。

一片白雲靑山內﹐一片白雲靑山外﹐靑山內外有白雲﹐白雲飛散靑山在。我有一片心﹐無人向我說﹐願風吹散云﹐頂對天邊月。攜琴上髙樓﹐樓髙月空滿﹐彈得相思曲﹐滴人弦琴斷。

人道海水深﹐未爲相思半﹐海有尙有底﹐相思無邊岸。君在湘江頭﹐兒在湘江尾﹐相思不相見﹐共飲湘江水。出我相思門﹐入我相思戶﹐不見相思人﹐知我相思苦。

長相思兮長相憶﹐短相思兮無窮極﹐早知相思欲斷腸﹐悔不當初莫相識﹗○意娘與李生相思賦

淒淒惶惶﹐故人相別兮懶對梅妝。添綿綿之苦恨﹐斷寸寸之柔腸。𨿽憑雁帛魚書﹐難明厚意﹔爭柰鴛衾鳳枕﹐空有餘香。當其情正洽而意方濃﹐妾倚門而君上馬。晨鐘初扣兮南樓上﹐曉月倚照兮西廊下。輕離輕別﹐曾知到此憶人無﹔漸遠漸疏﹐及至如今成病也﹗訴地告天﹐度日如年。偸蹙眉黛﹐懶移步蓮。羅衣淚滴兮溫又濕﹐眼兒望斷兮穿復穿。鎭夕厭厭﹐休言扁鵲能調藥﹔終宵悄悄﹐便做陳摶怎生眠﹖苦苦冤冤﹐擔擔閣閣。淸風去來兮轉憔悴﹐黃昏前後兮添蕭索。木傍目而謾及瞻視﹐田下心而徒勞忖度。雲情雨意﹐還記得那回曾﹔海誓山盟﹐又何似當初莫。瘦減香肌﹐衣寬帶垂。相如之琴挑兮情何在﹖神女之云行兮意何歸﹖昔何厚而今何薄﹐面何是心何非﹗莫是我們無分﹐料想那邊怎知。好模好樣好精神﹐見伊沒計﹔不痛不疼不寒熱﹐似病難醫。思昔崔生之屬意兮﹐終遂姻連﹔倩女之離魂兮﹐競成婚對。何彼之時兮所欲如願﹐何今之人兮動輒得礙﹗此日釵分兩處﹐苦恨難消﹔當時帶結同心﹐歡情安在﹖胡不觀相窺者猶聞於鉆穴﹐得妻者尙見於踰墻。況親婭之有素﹐𨿽譖錦以何傷﹖伊憐我而我憐伊﹐忍教輕棄﹔去又來而來又去﹐抑亦何妨﹖我今焚香頂禮兮仰告三光﹐馳志依違兮早諧雙美﹐在天兮願爲比翼﹐在地兮願爲連理。何當鏡再合而重圓﹐永同魚水。己集卷二遇仙奇會

○趙旭得靑童君爲妻

天水趙旭﹐字子明﹐少孤介好學﹐有姿貌﹐善淸談﹐習黃帝﹑老子之道。家於廣陵﹐獨葺幽居﹐惟二奴侍側。嘗夢一女子﹐衣靑衣﹐挑笑於牖間。及覺無見﹐異之。因祝曰﹕『是何靈異﹖願睹仙姿。』是夕﹐近一更許﹐忽聞窗外切切笑聲﹐子明知其異﹐復祝之曰﹕『果諧夙夢﹐願賜光臨。』乃答言曰﹕『吾上界女也﹐聞君淸絕﹐願託髙風。』子明當時整衣而起曰﹕『襄王巫山之夢﹐洞簫秦樓之契﹐乃今知之。靈鑑忽臨﹐忻歡交集。』乃燃燈拂席以延之。忽淸香滿室﹐有一女子﹐年可十五六﹐容貌絕世﹐衣六銖霧綃之衣﹐躡五色連文之履﹐開簾而入。子明再拜。女笑曰﹕『吾天上靑童君﹐久居淸禁﹐阻曠幽懷﹐時有世念。帝罰我人間﹐隨所感配﹐以君气質虛爽﹐體同玄默﹐幸託淸音﹐冀諧素韻。』子明曰﹕『蜉蝣之質﹐假息刻漏﹐不意髙眞﹐俯垂濟度﹐豈敢妄興俗懷﹖』女乃笑曰﹕『君有仙風道骨﹐名在金格﹐當相與吹洞簫於紅樓之上﹐撫云琴於碧落之中。』乃令子明施寢席牀帳之具。子明辭無可施。女笑曰﹕『無煩仙郎。』乃命灑掃寢內。須臾﹐雲霧靄﹐少頃方收﹐見房內帳設珍麗﹐靑紅間錯﹐非所識也。二人攜手入內﹐英姿發越﹐希世罕儔。夜深﹐忽聞一女子呼『靑夫人』﹐於明驚以問之﹐答曰﹕『同宮女子相尋爾﹐且勿應。』乃扣柱歌曰﹕

月露飄颻星漢斜﹐獨行窈窕浮雲車﹐仙郎獨邀淸童君﹐結情羅帳連心花。歌甚長﹐子明惟記此四句。謂靑童君曰﹕『可延入否﹖』答曰﹕『此女多言﹐慮泄吾事於上界耳。』子明曰﹕『設琴瑟者﹐由人調之﹐何患乎﹖』乃走迎之。見一神女在空中﹐去地丈餘﹐侍女六七人﹐建九陰蟠龍之蓋﹐金精舞鳳之冠﹐長裙曳風﹐耀人心目。子明因而見之﹐乃下曰﹕『吾姮娥女也﹐聞君與靑童君仙會﹐故來奉賀耳。』便入室。靑童君笑曰﹕『卿何以知吾處也﹖』答曰﹕『好事天上知﹐然佳期不遠告﹐誰過邪﹖』相與歡笑。子明喜悅﹐不知所裁。於是三人共同衾枕。天將曉﹐侍女進曰﹕『雞鳴乎﹗』女曰﹕『命直。』答曰﹕『備矣。』約以後期﹐答曰﹕『愼勿言之世人﹐吾不相棄也。』及出戶﹐有五云車二乘﹐浮於空中﹐遂各登車訣意﹐淸風颯然﹐淩空而上﹐極目乃滅。子明不自意如此﹐歡悅交集。自後但灑掃室內﹐焚明香﹐絕人事﹐專心以待後期。隔數夕復來﹐來時皆有淸風肅然﹐異香從之﹐其所從仙女益多。歡娛日洽﹐爲子明致行廚珍膳﹐皆不可識﹐甘美殊常﹐每一食﹐經旬日不饑﹐但覺體气沖爽。子明因求長生久遠之道。女笑曰﹕『仙郎﹐卽此佳合﹐便是長生久視﹐更何求耶﹖』又爲子明致珍寶奇異之物﹐乃曰﹕『此物不可世人見﹐君以卿宿世仙緣﹐得肆所欲﹐仙道祕密﹐與世殊塗﹐君若泄之﹐吾不得來也。』後歲餘﹐子明家奴盜琉璃珍珠鬻於市﹐適胡人捧而禮之﹐酬價百萬﹐言有此寶者﹐可以絕粒輕身﹐問奴從何得之﹖奴具以告。其夜女至﹐愴然無容曰﹕『君奴泄吾事﹐不得與君久處。』遲明執別﹐哽咽悲酸﹐吟詩而去。

﹝詩曰﹞

與君宿世有仙緣﹐衾枕交歡豈偶然﹐十載爲期君記取﹐洞明山上鶴衝天。趙子明酬以詩曰﹕

凡庸弱質感天仙﹐歡合交情僅一年﹐十載爲期專在念﹐莫忘歷歷枕前言。果後十三年﹐於益州見子明﹐形容短小﹐如八九歲小兒模樣﹐行歌於市曰﹕

塵緣盡兮仙緣來﹐淸風冷然入我懷﹐靑童仙君事已諧﹐洞明山上瑞云埋。九月九日黃花開﹐仙人招我上天階﹐淩空雙鶴何快哉﹗

子陰如此在階上或出或沒﹐經兩月餘﹐人知其異。至九月九日﹐只見洞明山上﹐仙霞飄飄﹐仙樂淸響﹐雙鶴自朝至午﹐回翔於山頂之上。益州傾城登山觀之。須臾﹐見一神女自空而降招接﹐引趙子明各乘一鶴﹐白日昇天。異哉﹗

○薛昭娶云容爲妻

薛昭作尉平陸﹐謪爲海東民。有田山叟者﹐見昭有道骨﹐贈藥一粒曰﹕『東去不獨逃難﹐兼獲美麗仙女。』未幾﹐果於蘭昌宮見有三女子﹐皆世之絕色者﹐在彼酌酒﹐酹地曰﹕『吉利吉利﹐好人相逢﹐惡人相避。』時薛昭在旁﹐急忙躍出曰﹕『某願充好人之數。』遂命就坐酌醴。昭詢三女姓氏﹐長曰張云容﹐次曰蕭鳳﹐小曰劉蘭翹。蘭翹起就架上取骰子﹐擲曰﹕『數多者得薦仙郎枕席。』張云容暍采﹐連擲數勝。蘭翹曰﹕『大姐姐風流夙契。』因起酌酒﹐與薛郎合巹﹐賀喜一杯。交杯訖﹐昭問云容﹕『何許人事﹖』云容曰﹕『某乃楊貴妃侍兒﹐嘗獨舞霓裳有功﹐貴妃贈詩。詩曰﹕

羅袖動香香不巳﹐紅渠照水秋煙裹﹐輕雲嶺上乍搖風﹐嫩柳柳池初拂水。時後因與申天師談道﹐與我絳雪丹一粒曰﹕『女服此丹﹐𨿽死百年﹐遇生人﹐得精英之气﹐便能復生﹐爲地行仙。」今運故巳百年。』昭因問天師之狀﹐乃田山叟也。云容歌之。詩曰﹕

韶光不鑑分成麈﹐曾遇金丹突有神﹐不意薛郎緣夙契﹐獨開幽谷一枝春。昭酬以詩。﹝詩曰﹞

誤入宮墻遇至人﹐月華淸洗玉階塵﹐自疑飛到蓬山上﹐瓊樹三枝半夜春。﹝又云﹞

眠花不綻幾含幽﹐今夕陽春獨換秋﹐我守孤煙無白日﹐寒云堆上更添愁。蘭翹亦歌曰﹕

幽谷啼鶯整羽翰﹐埋金殞玉冷長灘﹐月華不忍扃泉戶﹐露滴松枝夜夜寒。酒闌歌罷﹐二女辭去。昭輿霎容寢處數夕﹐不知昏晝﹐亦不饑餒﹐時人以爲睡仙。一夕﹐云容曰﹕『吾已甦矣﹐但得新衣一襲﹐可起矣﹔有金扼臂﹐可鬻之市衣。』旣得衣﹐云容引昭至穴﹐啟棺本﹐體果生起﹐合之爲一﹐與昭同歸金陵幽棲。至今尙在﹐豈非餌天師田山叟之藥有驗歟﹖

○郭翰感織女爲妻

太原郭翰﹐少簡貴﹐有淸標﹐姿度秀美﹐善談論﹐工艸。孤獨處一室﹐甚瀟灑。當盛暑﹐乘月臥庭中﹐時有微風﹐稍聞香气漸濃﹐翰甚怪之。仰視空中﹐見有人冉冉而下﹐直至翰前﹐乃一少女也﹐明艷絕代﹐光彩溫目﹐衣玄綃之衣﹐曳霜羅之帔﹐戴翠翹鳳凰之冠﹐躡瓊文九章之履﹐侍女二人﹐皆有殊色﹐鹹蕩心神。翰整衣巾﹐下牀拜謁曰﹕『不意尊仙下降﹐願垂徳音。』女微笑曰﹕『吾天之織女也﹐久居淸闕﹐曠阻佳期﹐幽態盈懷﹐上帝賜命自遊人間﹐尋擇佳侶﹐仰慕淸風﹐願託慈契。』翰曰﹕『非敢望之﹐實所願也。』女爲敕侍婢﹐淨掃室中﹐張霜霧丹谷之帳﹐施水精玉華之簟﹐轉會風之扇﹐宛若淸秋。乃攜手升堂﹐解衣共寢﹐其襯體紅腦之衣﹐似小香囊﹐气盈一室﹔並同心龍腦之枕﹐蓋雙縷鴛文之衾﹐柔體膩體﹐深情密態﹐妍艷無匹。迨曉辭去﹐麵粉如故﹐試爲拭之﹐乃本質也。翰送出戶﹐淩空而上。自後夜夜往來﹐情好轉切。翰戲之曰﹕『仙郎何在﹖那敢獨行﹖』對曰﹕『陰陽變化﹐關渠何事﹖且河漢隔絕﹐無可復知﹐縱復知之﹐不足爲慮。』因撫翰心前曰﹕『世人不明瞻矚耳。』翰又曰﹕『卿旣託靈辰象﹐辰象之門﹐可得聞乎﹖』對曰﹕『人間觀之﹐只此是星﹐其中自有宮室居處﹐諸仙皆遊觀焉。萬物之精﹐各有交結﹐在天戍象﹐在地成形﹐天人之間﹐本由一理﹐情欲之好﹐無間聖凡。』因爲翰指列宿分位﹐盡詳躔度﹐人不悟者﹐翰自此洞曉之。後將至七夕﹐忽不見來﹐經數夜方至。翰問曰﹕『牛郎相見樂乎﹖』笑而對曰﹕『天上那似人間﹐正以期運當爾﹐非有他故也。又況一年一度相會﹐爭如今日夜夜相逢﹐君無猜忌。』又問曰﹕『卿來何遲﹖』答曰﹕『人中五日﹐彼一夕也。』又爲翰致天廚﹐悉非世物。徐視其衣﹐並無衣縫﹐遼問之。答曰﹕『衣縫渾然天成﹐非鍼綫爲也。』﹐經一年。忽一夕﹐顏色淒惻﹐涕流交下﹐執翰手曰﹕『帝命有程﹐便當永訣﹐』遼嗚咽不自勝。翰驚惋曰﹕『尙餘幾日在﹖』對曰﹕『只今夕耳﹗』遂悲泣﹐徹曉不眠。及且﹐撫抱爲別﹐以七寶枕一枚畱贈曰﹕『明年某日﹐當有害信相問。』翰報以玉環一雙﹐便履空而去﹐⒋顧招手﹐良久方滅。翰思之未嘗忘。明年至期﹐果使前者侍女﹐將書函至。翰開緘﹐以靑縑爲紙﹐鉛丹爲字﹐言詞淸麗﹐情意重疊。未有詩二首﹐詩曰﹕

河漢𨿽云闊﹐三秋尙有期﹐情人如有意﹐後會在何時﹖﹝又曰﹞朱閣臨淸漢﹐瓊宮架紫房﹐佳期情在此﹐思憶斷人腸﹗翰以香箋答書﹐意甚切至﹐井酬詩二首。詩曰﹕

人世將天上﹐由來不爽期﹐誰知一⒋顧﹐反作兩相思。﹝又曰﹞

贈枕猶香澤﹐啼衣尙淚痕﹐玉顏吞漢裹﹐空有往來魂﹗是歲﹐太史奏織女星失躔度﹐無光彩。翰自此人間女色﹐不復措意﹐以其嫵足輿爲著。官至侍禦史。

○封陟不從仙姝命

封陟﹐字少登﹐居少室山。一夕﹐天气淸亮﹐月明如晝﹐忽睹一仙妹﹐淡妝近前﹐顧揖曰﹕『久聞美﹐願執箕帚。』陟曰﹕『君子固窮﹐寧敢思濫﹖請神仙回車﹐無相瀆也。』

妹贈以詩。﹝詩曰﹞

謫居蓬嶽別瑤池﹐春媚煙花有所思﹐久稔髙名先徳望﹐願操箕帚奉屏幃。後七日復來﹐又獻詩曰﹕

弄玉與夫皆得道﹐劉网兼室盡登仙﹐君能仔細窺朝露﹐須逐云車拜洞天。觀其詩了﹐陟又曰﹕『詩云「娶妻如何﹖匪媒不得。」易曰「君子非幣之交不親。」其所以然者﹐正欲名分之正也。今輒與仙姝講好﹐人其謂我何﹖毋勞再三。』後七日又至﹐曰﹕『君能相容﹐卽能致君壽此大椿﹐瞳方兩目﹐仙上靈府﹐任意追遊。莫種槿花﹐休敲石火。』陟怒曰﹕『失身陷義﹐𨿽生奚益﹖我不欺暗室﹐何苦相陵﹖』仙姝嘆曰﹕『所以致懇﹐爲是靑牛道士苗裔﹐此時一失﹐又六百年。此子大是忍人﹐』又畱詩曰﹕

蕭郎不顧鳳樓人﹐云澀回車淚臉新﹐愁殺懶蓬萊歸去路﹐難窺舊苑碧桃春。又曰﹕『好畱住﹐他日相逢﹔悔之巳暮。』後三年﹐陟病卒﹐爲太山所追﹐道遇仙騎﹐淸道甚嚴﹐曰﹕『上元夫人遊太嶽。』陟仰視金輅中﹐乃是昔日求偶仙姝者。夫人索追狀﹐曰﹕『若論封陟無情﹐合輿滅沒﹐然一見之日﹐不能忘情。』乃以大筆判曰﹕『封陟性𨿽執迷﹐性甚貞潔﹐實由實﹐難責風情﹐宜延一紀。』良久乃蘇。

醉翁曰﹕『語云「三軍可奪帥也﹐匹夫不可奪志也。」以常人之情﹐遭遇仙女﹐恨不得與爲耦。封陟執徳不回﹐終不層就﹐誠若可愛﹔然細而思之﹐實無仙風遺骨﹐是故執一而不通也。可惜乎哉﹐吾夫子曰「可以仕則仕﹐可以急則速。﹐伯夷隘﹐柳下惠不恭﹐君子不由也。』庚集卷一閨房賢淑

○刁氏夫人賢徳

刁氏夫人﹐伊川先生之母也。夫人幼而聰悟過人﹐女功事無所不能﹐好讀書史﹐博通今古。丹徒君愛之過於子﹐每以政事問之﹐所言雅合其意。嘆曰﹕『恨汝非男子﹐』七八歲時﹐嘗致以古詩曰﹕『女人不出﹐夜出秉明燭。』由是日暮則不復出。

夫人謙順自牧﹐𨿽小事未嘗專﹐必稟而後行。治家有法﹐不嚴而整。不喜鞭撲奴婢﹐或加呵責﹐必戒之曰﹕『貴賤𨿽殊﹐人則一也﹐汝如是﹐大時能爲此事否﹖』夫人見道傍遺棄小兒﹐屢收養之。有小商﹐出未還﹐而其妻死﹐兒女散逐人去﹐惟幼者始三歲﹐人所不敢。夫人懼其必﹐使抱而歸。時聚族甚眾﹐人皆有不欲之色﹐乃別糴而食之。其父歸﹐謝曰﹕『幸蒙收養﹐得全其生﹐願以爲獻。』夫人曰﹕『本以待汝歸﹐非欲之也。』乃還其父。

嘗大寒﹐有負炭而﹛敫手﹜者﹐家人欲呼之﹐夫人勸止曰﹕『愼勿爲此﹐勝則貧者困之。』

夫君凡有所怒﹐必爲之寬解。惟諸兒有過﹐則不掩也。常曰﹕『子之所以不肖者﹐由母蔽其過而父不知也。』

夫君罷尉廬陵﹐赴調﹐寓居歷陽。會夫君之弟以解椽毗陵﹐聚口甚眾﹐儲備不足。夫人經營轉易﹐得不困乏。夫君歸﹐問其故﹐嘆曰﹕『良轉運財也﹗』

夫人所居之處﹐鄰婦裏姥﹐訾願爲之用﹐𨿽勞不怨。始就丹陽﹐賃葛氏捨以居。守舍王氏翁姥庸狡﹐前後居者﹐無不苦之。夫人待有道﹐遂反柔良。及遷去﹐王姥涕戀不巳。

夫人安於貧約﹐服用儉素﹐觀親戚間紛華相尙﹐無所見矣

夫人少女方數歲﹐忽失所在﹐乳姥輩悲泣叫號。夫人罵之曰﹕『在當求得﹐苟失亡矣﹐汝如是悲泣﹐亦將何爲﹖』在廬陵時﹐公宇多怪﹐家人告曰﹕『物弄扇。』夫人曰﹕『熱耳。』又曰﹕『物擊鼓。夫人曰﹕『有槌乎﹖可輿之。』後家人不復言怪﹐怪亦不復有﹐遼獲安居焉。夫人有知人之鑑。姜應明者﹐中神童第﹐人競榮之。夫人曰﹕『非遠器也。』後果以罪廢。伊川兄弟幼時﹐夫人勉之讀書史。夫人好文﹐而不爲訶章﹐見世之婦女以文章筆札傳於人者﹐深以爲非。平生所爲詩﹐不過三二篇﹐皆不存﹐獨記在歷陽時﹐以夫君覲親河朔﹐夜聞鳴雁至﹐爲詩曰﹕『何處驚飛引﹖離離過艸堂。早是愁無寐﹐忽聞意轉傷。良人沙塞外﹐羈旅空房﹐欲寄回紋信﹐誰能付汝將﹖』

○曹氏廉不受贈

曹氏﹐尙書修古幼女也。公﹐天聖中﹐累遷禦史﹐持憲無阿曲﹐言事失職﹐知閩之興化軍﹐期年而卒。曹氏室居未嫁﹐父旣沒﹐其故僚卒吏民三十萬致之柩前曰﹕『以供窆。喪。』母陳氏將受之。女曰﹕『制家之用﹐惟其家之斗酌。初吾父入司朝廷﹐出蒞民政﹐約以奉身﹐廉於臨人﹐今其去矣﹐葬禮隨家丰儉﹐苟將受所餽贈﹐惟它人忍之﹐我弗忍也。』母因是而請辭焉。其故僚復謂之曰﹕『葬先公弗資是財﹐則聞命矣﹔願畱異日嫁公女焉﹐可母拒也。』女曰﹕『俾謂之曰﹕『葬先公弗資是財﹐則聞命矣﹔願畱異日嫁公女焉﹐可毋拒也。』女曰﹕『俾用於喪﹐尙不敢取﹐今欲備吾之嫁﹐是使妾幸父之喪而自鬼也﹗人之聞之﹐謂如何哉﹖』

○賢於教子

陳堯咨知制誥﹐出守荊南回﹐其母何曰﹕『古之居一郡一道﹐必有異政。汝典名藩﹐有何異效﹖』堯咨曰﹕『荊州路當⒊要﹐郊勞宴餞﹐殆無虛日﹐然稍精於射﹐眾無不服。』何氏曰﹕『汝父訓汝以忠孝﹐今不務仁政善化﹐而專卒伍一人之伎﹐豈汝先人之意耶﹖』以杖擊之﹐金魚墜地。何氏嚴於敵子矣。

○勉夫爲學

樂羊子遊學﹐一年而歸﹐妻跪問其故。羊子曰﹕『久行懷思﹐無異也。』妻乃引刀趨而言曰﹕『此織生自蠶繭﹐成於機杼﹐一絲而累﹐至寸不巳﹐遂成丈疋。夫子積學﹐當日知其所亡﹐以就懿徳。若中道而歸﹐何異斷斯織乎﹖』

○事姑孝感

姜詩妻事姑甚謹。妻嘗訴流取江水以奉姑﹐詩以後時而遺之﹔妻乃寄止鄰捨﹐晝夜紡績﹐日市珍羞﹐使鄰母自遺其姑﹐如是者久之。姑聞之呼還﹐孝養愈謹。其子後因沒水而死﹐妻恐姑傷﹐不敢言﹐而託以遊學。未幾﹐捨側湧泉﹐味如江水﹐每旦輒躍雙鯉﹐以供姑之膳。得非孝之所咸乎﹖

○道韞才辧

謝道韞﹐王凝之妻﹐有才辧。叔父安嘗問﹕『詩何句最佳﹖』道韞稱﹕『吉甫作頌﹐穆如淸風。仲山甫永懷以慰其心。』安謂其雅人深致。嘗內集﹐俄而雪下﹐安曰﹕『何所似也﹖』安兄子朗曰﹕『撒鹽空中差可擬。』道韞曰﹕『未若柳絮因風起。』安大悅。凝之弟獻之﹐嘗與賓客談論﹐詞理將屈﹐道韞婢白獻之曰『欲爲小郎解圍。』乃施素綾步障自蔽﹐申獻之前議﹐客不能屈。庚集卷二花判公案

○大丞相判李淳娘供狀

潭州李淳娘﹐字淑卿﹐先許曹君﹐自議親後五載﹐而鴛衾未遂。一日﹐縱步南園﹐見景物之韶華﹐煙花之艷冶﹐遂與里人蕭章通焉。人之事發﹐到府庭。時大丞相歇馬於此﹐當廳引問﹐李氏請紙筆供責﹐四六成章﹐丞相覽畢﹐稱賞之。制云﹕

照供恩情難扌捨﹐綏理法意易明。𨿽前日之是而今日之非﹐然今生之合乃前生之耦。況曹氏四年絕問﹐而蕭君千里有緣。永爲結髮夫妻﹐仍作挑琴姻眷。應干人責狀並放監﹐蕭章具禮成親。

○張魁以詞判妓狀

張魁判潭州日﹐有妓楊賽賽訟人負約欠錢﹐投狀子張。時值春雨﹐賽賽立於廳下﹐張夫覽狀﹐先索紙肇云﹕﹝花判踏莎行雲﹞

鳳髻堆鴉﹐香酥瑩膩﹐雨中花占街前地。弓鞋濕透立多時﹐無人爲問深深意。眉上新愁﹐手中文字﹐如何不倩鱗鴻去﹖想伊只訴薄情人﹐官中不管閒公事。

○判曁師奴從良狀

東陽有妓曁師奴者﹐移往崇安充弟子﹐已經漕司落籍訖﹐後再歸建陽﹐陳乞落籍﹐蒙縣宰﹝花判云﹞

遁形老狐﹐爲景迹之道地﹔有司明法﹐駈妖魅於市廛。正合世間心﹐保汝首丘念。覽此來狀﹐自陳木命元辰﹐罪無重科﹐合照日前公案。好去攺頭換面﹐不許舊店新開。判示老狐﹐切宜諦聽。

○判娼妓爲妻

鄂州張貢士﹐與一角妓情好日久﹐後挈而之家﹐得金與妓父李參軍﹐未償所欲。一日﹐訟於府庭。追至﹐引問情由﹐供狀皆駢辭儷語﹐知府乃主盟之。

﹝花判云﹞

風流事到底無贓﹐未免一班半點﹔是非心於人皆有﹐也須半索千文。彼旣籍於娼流﹐又且受其幣物﹐輒背前約﹐遽飾姦詞﹐在理旣有虧﹐於情亦弗順。良決杖頭之數﹐免收反坐之愆。財禮當還李參軍﹐淸娘合歸張貢士。爲妻爲妾﹐一任安排﹐作正作徧﹐從教處置。

○判妓執照狀

柳耆卿宰華陰日﹐有不羈子挾僕從遊妓﹐張大聲勢﹔妓意其豪家﹐縱其飲食。僅旬日後﹐攜妓首飾走。妓不平﹐訟於柳﹐乞判制執照狀捕之。柳借古詩句

﹝花判云﹞

自入桃源路已深﹐仙郎一去暗傷心﹐離歌不待淸聲唱﹐別酒寧勞素手斟﹖更沒一文酬半宿﹐聊將十疋當千金。想應只在秋江上﹐明月蘆花何處尋﹖○富沙守收妓附籍

富沙太守丁侍郎﹐有延平妓弟﹐因訟竄到富沙﹐本州移文乞押回﹐侍郎﹝花制云﹞

本欲縱之﹐聞有紛紜之論﹔請姑捨是﹐庶無彼此之嫌。況乘雁雙鳧﹐不計江湖之多少﹔且並鄰同國﹐奚分秦瘠之越肥﹖楚人旣巳亡弓﹐塞翁寧顧失馬﹖徒勞專介﹐幸免移文。押下妓樂司附籍﹐仍牒關報。

○判夫出攺嫁狀

有一良家婦﹐以夫婿久出﹐不得晉耗﹐意欲攺稼﹐遂投狀子潭州張紫微﹐乞執照攺嫁。蒙﹝花判云﹞

淡紅衫子淡紅衣﹐狀上論夫去不歸﹐夫若不歸任從稼﹐夫若歸時我不知。○黃判院判戴氏論夫

王貢士赴省﹐就都下娶戴氏﹐約歸爲妻。及至還捨﹐戴見王之妻子已具﹐乃投詞於縣令。蒙﹝花制云﹞

山陰戴氏可憐貧﹐王生訪戴喜新春﹐但託女郎簽紙尾﹐且無書鋪與牙人。歸來心約與前別﹐君向瀟湘我向越﹐王生興盡且須歸﹐不免室舡載明月。○子瞻判和尙遊娼

靈景寺有儈﹐名了然﹐不遵戒行﹐常宿娼妓李秀奴家﹐往來日久﹕衣缽爲之一空。秀奴屢絕之﹐儈迷戀不已。儈乘醉往﹐秀奴不納﹐因擊秀奴﹐隨手而斃。縣官得實﹐具申州司。時內翰蘇子瞻治郡﹐一見﹐大罵曰﹕『禿奴有此橫爲﹐』送獄院推勘﹐則見儈臂上刺字云﹕『但願同生極樂國﹐免教今世苦相煎』之句。及見款狀招伏﹐卽行結斷﹐舉筆判成一訶﹐名。

﹝踏莎行﹞

這个禿奴﹐修行忒セ﹐雲山頂上持齋戎。一從迷戀玉樓人﹐鶉衣百結渾無柰。毒手傷人﹐花容粉碎﹐空空色色今何在﹖臂間刺道苦相思﹐這回還了相思債。判訖﹐押赴市曹處斬。

○判憎姦情鎭江僧﹐名法聰﹐犯童尼﹐訴之。判云﹕訶名﹝望江南﹞

江南竹﹐巧匠織成籠﹐贈輿吾師藏法體﹐碧潭深處伴蛟龍﹐色卽是成空。○判和尙相打

一日﹐光華院儈爲姦情相妒﹐巳行和議﹔又因酒座上﹐和尙復行言气﹐遂成鬧喚。後投於郡衙﹐奉判云﹕

和尙永圓﹑妙圓﹐二人出家經年﹐喫酒結袈趺坐﹐相打偏祖右肩。造惡恆河沙數﹐犯罪無量無邊﹐各決黃檀十二﹐押出三千大幹。○判楚娘悔嫁村夫

開封葛楚娘﹐甚美貌。一日﹐媒婦許擇佳婿。及嫁﹐乃一村夫﹐糊滿口。楚娘大不悅﹐怨恨求去。其夫詣府陳之﹐奉判云﹕

夫有出妻之條﹐妻無退夫之理。糟糠古不下堂﹐買臣之妻可恥。且饒根究私情﹐二人押回本裏。○斷人冒稱進士

有一健訟人﹐每假儒冠﹐妄生事節﹐到官虛妄。蒙宰公收罪引試『險而健訟』﹐其人略不能措詞。蒙知縣判云﹕

賣卦秀才﹐文理全乖﹐冒稱進士﹐且請喫柴。再三省問﹐道理胡來﹐旣是告求﹐且與封案﹐如敢再來﹐定行科斷。

其人不甘﹐訴於太守﹐送於尉廳﹐復與引試『君子無所事』賦﹐終日不成一字。又蒙縣尉判云﹕人稱進士﹐舉業必攻﹐旣與引試﹐一字不通。必是健訟﹐難與贖銅﹐臀杖十五﹐且請歸農。

○判渡子不孝罪

有一士人赴省﹐過三衢淸湖渡﹐甚爲渡子辱。後士人及第﹐出鎭三衢﹐遼擒渡子﹐因竄不出﹐追禁其母﹐經十日﹐不出。才追逮其妻﹐禁一日﹐渡子卽出。當蒙判云﹕

囚母十宵﹐尙由竄迹﹔禁妻一日﹐便出首身。倚門之望何疏﹖結髮之親太重﹗事誠不孝﹐當置極刑。以母老哀告﹐免死斷配本城。○判妓告行賽願

有一妓弟名女秀﹐欲往婺源祖廟賽願。時尉不肯行﹐女秀乃具狀經縣陳乞﹐蒙知縣送尉廳放行。作西江月以云。奉判云﹕

早晚以成行色﹐主人莫與畱延﹐正當春月艷陽天﹐去賽從前心願。執狀去呈仙尉﹐殷勤好與周旋﹐不辭客路往來難﹐暫輟舞裙歡扇。辛集卷一神仙嘉會類

○柳毅傳書遇洞庭水仙女

柳毅應舉不第﹐將歸湘濱。因過涇陽﹐見一婦人牧羊。毅怪而視之﹐乃殊色也。然而眉臉不舒﹐凝聽翔立﹐若有所待。毅問曰﹕『子何苦而自辱如此』婦始笑而謝﹐終泣而對曰﹕『妾﹐洞庭龍君小女也﹐嫁與涇川次子﹐爲婢妾所惑﹐日以厭薄﹐乃訴於舅姑。舅姑愛其子﹐又復得罪﹐乃毀黜至此﹐』言訖流涕﹐悲不自勝。又曰﹕『洞庭於玆相遠﹐信耗莫通﹐聞君還鄕﹐甚近洞庭。欲以尺書﹐寄托侍者﹐未卜可乎﹖』毅曰﹕『吾義夫也﹐聞子之說﹐恨不奮飛。然而洞庭深水﹐吾行麈間﹐若何可致﹖恐不相達﹐致負誠託。子有何術教我﹖』女曰﹕『負戴珍重﹐若獲回耗﹐𨿽死必謝。洞庭之陰﹐有大橘樹﹐鄕人號爲橘社。君到﹐當解去織帶﹐束以他物。然後擊樹三發﹐當有應者。因隨其去﹐無有礙矣。』毅曰﹕『敬聞命也。』女遂於糯帶間解書授毅。毅乃置書囊中﹐因復問曰﹕『子之牧羊﹐何所用哉﹖』女曰﹕『非羊也﹐雨工也。』气何謂雨工﹖』『雷霆之類也。』毅因視之﹐皆矯顧孥步﹐飲齕甚異。毅又曰﹕『吾爲便者﹐子若歸洞庭﹐幸勿相避。』女笑曰﹕『寧敢相避﹐當如親戚耳。』言訖﹐別去。不數步﹐回望。女與羊﹐皆不見。月餘﹐歸到家鄕﹐乃訪洞庭﹐果有橘社。遂易帶向樹﹐以物三擊。俄有武夫出於波間﹐再拜請曰﹕『貴客將至﹐有何所言﹖』毅曰﹕『求見大王。』夫乃揭水指路﹐引毅以進。謂毅曰﹕『當閉目﹐數息可得逢矣。』毅如其言﹐遂至其宮﹐伹見千門萬戶﹐奇艸珍木﹐無所不有。夫曰﹕『此靈虛殿也。』毅精視之﹐凡人世珍寶﹐皆備於此。須臾﹐宮門閃開﹐警從云合﹐見一人﹐披紫衣﹐執靑圭﹐望毅而請相見。毅拜﹐君亦答拜﹐坐於靈虛殿﹐謂毅曰﹕『水府幽偎﹐寡人暗昧﹐重荷夫子遠來﹐將有爲乎﹖』毅曰﹕『毅大王之鄕人﹐昨因下第﹐閒遊至涇川﹐見大王愛女﹐牧羊於野﹐風發雨鬢﹐所不忍視。毅因問之﹐卽謂毅曰「爲夫所薄﹐舅姑不念﹐以至於此。」遂託書於毅﹐令毅來此。』因取書進。洞庭君覽畢﹐以袖掩面而泣曰﹕『老夫之罪﹗不謹鑑聽﹐使孺賜受害﹗公﹐乃陌上人也﹐而能閔之﹐何敢負徳。』良久﹐左右皆流涕﹔中聞之﹐亦皆慟哭。君令左右疾宮中﹕『气無遣有聲﹐恐爲錢塘所知。』毅問﹕『錢塘何人』君曰﹕『寡人愛弟﹐昔爲錢塘長﹐勇猛過人。昔堯遭洪水﹐乃此子怒耳。』言未畢﹐大聲忽發﹐若天拆地裂﹐宮殿擺簸﹐雲煙沸湧。俄有赤龍﹐長萬餘尺﹐電目血舌﹐朱鱗火鬛﹐雷霆繞身﹐雨雹皆下﹐乃擘天飛去。毅恐僕地。君親起扶之曰﹕『無懼﹗無懼﹗固不爲害。』俄而羣風慶雲﹐幢節玲瓏﹐簫韶備奏紅妝千萬﹐語笑熙熙﹐中有一人﹐自然蛾眉﹐明璫滿身﹐綰■參差。毅視之﹐卽前所寄書人也﹐若喜若悲﹐零淚如絲。須臾﹐入於宮中。君笑謂毅曰﹕『涇水之囚人至矣。』有頃﹐君輿毅飲食。有一人﹐披紫裳﹐執靑圭﹐貌聳神溢﹐立於君側。君謂毅曰﹕『此錢塘也。』毅起﹐趨拜。錢塘亦盡禮相接﹐謂毅曰﹕『女侄不幸﹐爲頑童所辱﹐賴明君子信義昭彰﹐致達遠冤。不然﹐終抱恨於涇陵而不聞也。ⅸ徳懷思﹐不諭心﹗』毅辭謝﹐唯唯。錢塘乃告君曰﹕『玆以辰發靈虛﹐巳至涇陽﹐午戰於彼﹐未還於此。』君曰﹕『所傷何﹖』曰﹕『六十萬。』『害稼乎﹖』曰﹕『八百里。』君曰﹕『無情郎安在﹖』曰﹕『食之矣。』乃宴毅於碧雲宮﹐會九戚﹐張廣樂﹐贈毅珠璧﹐堆積坐側。錢塘曰﹕『猛石可裂不可捲﹐義士可殺不可辱。愚有衷情﹐一陳於公。可則俱逸云番﹐否則皆遺糞壤。涇陽嫠妻﹐則洞庭君之愛女。不幸見辱於匪人﹐今則絕矣。將欲求託髙誼﹐世爲親賓。』毅曰﹕『始聞跨九州﹐摧五嶽﹐泄其憤怒﹔斷金鑼﹐折玉柱﹐赴其急難。其剛決明直﹐無如君者。柰何不巳其道﹐以威加人﹖且毅之質﹐不足以藏王一甲之間﹐然而敢以不伏之心﹐勝王不道之气﹐則毅之死﹐猶不死也。』錢塘逡巡致謝曰﹕『詞述狂猖﹐搪突髙明﹐幸君子不以此爲嫌。』宴罷﹐辭別而去。夫人泣謝。毅出達岸﹐見從人十餘﹐擔囊隨後﹐至其家而辭去。毅因適廣陵寶肆﹐鬻其所得﹐萬未發一﹐財已盈兆﹐富盛莫比。後娶張氏。歲餘﹐張氏亡。又娶韓氏﹐數月﹐韓氏亡。徙居金陵﹐娶盧氏女。居月餘﹐毅因曉晴入戶﹐視盧氐女﹐顏貌甚類龍女﹐而逸艷丰姿﹐又過之。經歲餘﹐生二子﹐毅益重之。一日﹐妻乃穠飾煥服﹐召毅於簾室之間﹐笑謂毅曰﹕『君還記昔日乎﹖』毅曰﹕『素非姻好﹐何爲記憶﹖』妻曰﹕『予卽洞庭君女也﹐涇之上辱﹐君能救之﹐此時誓心﹐永以爲好。自錢塘季父論請不從﹐辜負宿心﹐悵怏成疾。父母欲嫁於濯錦小兒﹐妾閉戶剪髮﹐以明無意。值君累娶繼謝﹐不意今日得奉閨房。始不言者﹐以君無重色之心﹔今此言之﹐察君有愛子之意。勿以它類﹐遂爲無心。籠壽萬歲﹐今輿君同之。』開元中﹐上方屬意神仙之事﹐精索道術﹔毅不自安﹐遂與妻歸於洞庭﹐莫知其迹。

○劉阮遇仙女於天臺山

剡縣有劉晨﹑阮肇二人﹐入天臺山藥﹐迷失道路。糧盡﹐望山頭有桃﹐共取食之﹐便覺稍健﹐乃下山澗飲水﹐見蔓菁菜﹐及有一杯流出﹐中有胡麻飯屑。二人相語曰﹕『此去人不遠。』因過水﹐行一里﹐又度一山﹐出大溪﹐見二女﹐容貌絕妙﹐世所未所未有。便喚劉﹑阮姓名﹐如舊曾相識者。問﹕『郎等來何晚﹖』因邀過家﹐廳堂亭館﹐服飾精華﹔東西兩畔﹐各鋪設牀帳帷幔﹐七寶瓔珞﹐非世所有。左右靑衣端正﹐都無男子。須臾﹐下胡麻飯﹐山羊脯﹐甚美。又設甘酒。俄有數仙女將三五桃至﹐云﹕『气來慶女婿。』各出樂器﹐歌調作樂。日向暮﹐數仙女各還去﹐但畱所邀二仙女在焉。劉﹑阮二人﹐各隨一仙女﹐就東西兩處同宿﹐行夫婦之道﹐極人間之歡。畱十五日﹐劉﹑阮求還。仙女曰﹕『來也者﹐皆宿福所招得﹐輿仙女交接。流俗閭有何所樂﹖』遼畱住半年。天气和適﹐常如二三月。劉﹑阮聞百鳥哀嗚﹐悲思求歸甚切。仙女曰﹕『罪根未滅﹐使君等如此。』乃喚諸仙女﹕『共作樂歌﹐吹送劉郎﹑阮郎去。』遂教劉﹑阮﹕『气從此山洞口出﹐不遠﹐可至大路。』劉﹑阮隨其言﹐得還家鄕﹐並無相識者。鄕里人皆異之。乃根問得七代子孫﹐云﹕『傳聞上砠入山不出﹐不知何在。『旣無親屬﹐欲再還仙女家﹐尋山路不獲。後失二人所在。

○裴航遇雲英於藍橋

裴航因下第﹐遊於鄂渚﹐買舟於襄漢。同舟有樊夫人者﹐國色也。航𨿽聞其言語﹐而無計一面﹐因賂侍婢裊煙﹐而求達詩一章。詩曰﹕

同舟胡越猶懷思﹐況遇天妃隔錦屏﹐倘若玉京朝會去﹐願隨鸞鶴入靑冥。

詩往﹐久不答﹐航數詰問﹐裊煙曰﹕『娘子見詩﹐若不聞﹐如何﹐』骯無計﹐因自求美醞珍果獻之。夫人乃使裊煙召航相識。及衾帷﹐但見月眉雲鬢﹐玉瑩花陰﹐舉止卽煙霞外人。航拜揖。夫人曰﹕『妾有夫在漢南﹐幸無以諧譫爲意。然亦與郎君有小小因緣﹐他日必得爲姻懿。』後使裊煙持詩一首答航﹐詩曰﹕

一飲瓊漿百咸生﹐玄霜搗盡見雲英﹐藍橋便是神仙宅﹐何必崎嶇上玉京﹖航覽詩﹐不曉其意﹐後更不復見。航遂飾裝歸輦下﹐道經過藍橋驛﹐偶渴甚﹐遂下馬求漿而飲。見一茅舍﹐低而隘﹐有老嫗輯綴麻薴。航揖之﹐求漿。嫗呼曰﹕『雲英﹐擎一甌漿來﹐郎君要飲。』航訝之﹐因憶夫人『雲英』之句。俄於葦箔之中﹐出雙玉手﹐授瓷甌。航接飲之﹐眞玉液也﹐覺異香透於戶外。因還甌﹐遽揭箔﹐睹一女子﹐華容艷質﹐芳麗無比﹐嬌羞掩面蔽身。航凝視﹐不知移步﹐因謂嫗曰﹕『某願略憩於此。』嫗曰﹕『取郎君自便。』航謂嫗曰﹕『小娘子艷麗驚人﹐願納厚禮﹐娶之可乎﹖』嫗曰﹕『渠巳許嫁一人﹐但未就耳。我今老而且病﹐只有此女孫。昨有神仙遺藥一刀圭﹐但須得玉杵臼﹐搗之百日﹐方可就吞。君若的欲要娶此女﹐但要得玉杵臼﹐吾郎與之﹐亦不雇其前時許人也。其餘金帛﹐吾無所用。』航謝曰﹕『願以百日爲期﹐待我持杵臼至﹐莫更許他人。』嫗曰﹕『然﹗』航遂恨恨而去。及抵京師﹐但以杵臼爲念﹐或於喧閧處﹐髙聲訪問玉杵臼﹐皆無影響﹐眾號爲風狂。如此月餘﹐忽遇一貨玉老翁曰﹕『近得虢州藥鋪卞老書言「它有玉杵要貨。」

聞郎君懇求甚切﹐吾當爲書而薦導。』航鬼謝﹐珍重持書而去﹐果獲玉杵臼﹐遼持歸至藍橋昔日嫗家。嫗大笑曰﹕『有如此之信士﹐吾豈愛惜一女子﹐而不酬其勞哉﹐』女亦微笑曰﹕『𨿽荷如此﹐然更用搗藥百日﹐方可結姻。』嫗於襟帶間解藥﹐令航搗之。航晝搗而夜息。夜則嫗收藥臼於內室﹐航又聞杵聲﹐因窺之﹐有玉兔持杵﹐雪光耀室﹐可鑑毫芒。於是航之意愈堅。百日足﹐嫗吞藥曰﹕『吾入洞﹐爲裴郎具帷帳。』遼挈女而行﹐謂航曰﹕『但少畱此。』須臾﹐車蓋來迎﹐俄見大第﹐錦繡帷帳﹐珠翠耀日。仙童侍女﹐引航入帳就禮訖﹔航拜嫗感謝﹐乃引見諸親無賓﹐皆神仙中人。後有一女子﹐鬟髻﹐衣霓衣﹐稱是妻之姊。航拜訖。女曰﹕『裴郎不憶鄂渚同舟而抵襄漢乎﹖』航問左右﹐言是小娘子之姊云翹夫人﹐劉綱天師之妻﹐巳是髙眞﹐爲玉皇女史。嫗遼遣航將妻入玉峯洞中﹐瓊樓珠室而居之﹐餌以絳雪瑤英之丹﹐神仙自在﹐超爲上仙。辛集卷二負約類

○王魁負心桂英死報

王魁者﹐魁非其名也﹐以其父兄昔名宦﹐故不書其名。魁學行有聲﹐因秋試觸諱﹐爲有司扌旁﹔失意浩嘆﹐遂遠遊山東萊州。萊之士人﹐素聞魁名﹐日與之遊。一日﹐爲三四友招﹐撾北市深巷﹐有小宅﹐遼叩屝。有一婦人出﹐年可二十餘﹐姿色絕艷。言曰﹕『昨日得好夢﹐今日果有貴客至。』因相邀而入。婦人開樽﹐酌獻於魁曰﹕『某名桂英﹐酒乃天之美祿﹐使足下待桂英而飲天祿﹐乃來春登第之兆。』桂英謂人曰﹕『此大壯之士。』又謂魁曰﹕『闔君譽甚久﹐敢請一詩。』魁作詩曰﹕

謝氏筵中聞雅唱﹐何人憂玉在簾幃﹖一聲透過秋空碧﹐幾片行雲不敢飛。桂英乃再拜。酒罷﹐桂英獨畱魁宿。夜牛﹐魁問﹕『娘子何姓﹖顏貌若此﹐反居此道何也﹖』桂英曰﹕『妾姓王﹐世本良家。』復謂魁曰﹕『君獨一身﹐囊無寸金﹐倦遊閭裏﹔君伹日勉學﹐至於紙筆之費﹐四時之服﹐我爲君辦之。』由是魁燕止息於桂之館。踰年﹐有詔求賢﹐魁乃求入京之費。桂曰﹕『妾家所有﹐不下數百千﹐君持半爲西遊之用。』魁乃長吁曰﹕『我客寓此踰歲﹐感君衣食之用﹐今又以金帛佐我西行之費﹐我不貴則巳﹐若貴﹐誓不負汝。』魁將告行﹐桂曰﹕『州北有望海神﹐我與君對神痛誓﹐各表至誠而別。』魁忻然諾之。乃共至祠下﹐魁先盟曰﹕『某與桂英﹐情好相得﹐誓不相負﹐若生離異﹐神當殛之﹔神若不誅﹐非靈神也﹐乃愚鬼耳。』桂大喜曰﹕『君之心可見矣。』又對神解發﹐以糸采絲合爲雙髻。復用小刀﹐各刺臂出血盈杯﹐以祭神之餘酒和之而交飲。至暮﹐連騎而歸。翌日﹐魁行﹐桂爲祖席郊外﹐仍贈以詩云云﹕

靈沼文禽皆有匹﹐仙園美木盡交枝﹐無情微物猶如此﹐因甚風流言別離﹖魁覽之﹐愕然。桂曰﹕『以君才學﹐當首出羣公﹐但患不得與君偕老﹐』魁驚曰﹕『何言之薄也﹖盟誓明如皎日﹐心誠固若精金﹐𨿽死亦相從於地下。』桂曰﹕『但望早還﹐無負約也。』魁遠行﹐抵京師﹐就試﹐果頂髙薦﹐乃遺介歸報書﹐後有一書﹐詩曰﹕

琢玉磨云輸我輩﹐攀花折柳是男兒﹐來春我若功成去﹐好養鴛鴦作一池。

桂得詩﹐大喜﹐乃答書賀之。魁旣試南宮﹐復若上游﹐及宸廷唱第﹐爲天下第一。魁乃私念曰﹕『吾科名若此﹐卽登顯要﹐今被一娼玷辱﹐況家有嚴君﹐必不能容。』遂背其盟。自過省禦試後﹐卽絕書報。桂探聞魁擢第爲龍首﹐大喜﹐乃遣人馳書賀之﹐兼有詩曰﹕人來報喜敲門速﹐賤妾初聞喜可知﹐天馬果然先驟躍﹐神籠不肯後蛟螭﹐海中空卻云鼇窟﹐月裹都無丹桂枝。漢殿獨成司馬賦﹐晉庭惟許宋君詩。身登龍首云雷疾﹐名落人間霹靂馳﹔一榜神仙隨馭出﹐九衢卿相盡行遲。煙霄路穩體回首﹐舜禹朝淸正得時。夫貴婦榮千古事﹐與君才貌各相宜。

復書一絕﹐再寄良人﹐囡以戲之。詩曰﹕

上都梳洗逐時宜﹐料得良人見卽思﹐早晚歸來幽閣內﹐須教張敞畫新眉。魁得書﹐閱畢﹐涕下交頤﹐曰﹕『吾與桂英﹐事不諧矣﹗』乃覓無答書。桂亦不知其中變﹐惟閉門以俟。及聞瓊林宴罷﹐乃復附書﹐又有一絕。詩曰﹕

上國笙歌錦繡鄕﹐仙郎得意正疏狂﹐誰知憔悴幽閨客﹐日覺春衣帶系長﹗魁得書涕泣﹐隱忍未決。會其父已約崔家女﹐輿之作親﹐魁不敢拒。遂授徐州簽判。乃歸江左覲父﹐回卽赴任。桂聞魁授徐簽﹐又赴上了﹐喜曰﹕『徐去此不遠﹐必使人迎我。』乃作衣一襲﹐爲書遣僕往徐。魁方坐廳﹐人吏環擁﹐吏引僕見魁。魁因問之僕﹕『自何處來﹖』僕以桂英之言對之。魁當大怒﹐欲撻其僕﹐書遼擲地﹐並不受﹐遣僕還之。桂英喜迎之問﹐聞及此語﹐乃僕地大哭。久之﹐謂侍兒曰﹕『今王魁負我盟誓﹐必殺之而後巳﹐然我婦人﹐吾當以死報之。』遼同侍兒﹐乃往海神兩中﹐語其神曰﹕『我初來﹐與王魁結誓於此﹐魁今辜恩負約﹐神豈不知﹖旣有靈通﹐神當與英決斷此事﹐吾卽自殺以助神。』乃歸家﹐取一剃刀﹐將喉一揮﹐就死於地﹐侍兒救之不及。桂英旣死﹐數日後﹐忽於屏間露牛身﹐謂侍兒曰﹕『我今得報魁之怨恨矣﹗今以得神以兵助我﹐我今告汝而去。』侍兒見桂英跨一大馬﹐手持一劍﹐執兵者數十人﹐隱隱望西而去。遼至魁所﹐家人見桂英仗劍﹐滿身鮮血﹐自空而墜﹐左右四走。桂曰﹕『我輿汝它輩無冤﹐要得無義漢負心王魁爾﹗』或告之曰﹕『魁見在南京爲試官。』桂忽不見。魁正在試院中﹐夜深﹐方閱試卷﹐忽有人自空而來﹐乃見桂英披髮仗劍﹐指罵﹕『王魁負義漢﹐我上窮碧落下黃泉﹐尋汝不見﹐汝卻在此。』語言分辧﹐魁知理屈﹐乃嘆之曰﹕『吾之罪也﹗我今爲汝請儈﹐課經薦拔﹐多化紙錢可也。』桂曰﹕『我只要汝命﹐何用佛害紙錢﹐』左右皆聞之與桂言語﹐但不見桂之形。於是魁若發彊悸﹐乃以剪刀自刺﹐左右救之﹐不甚傷也。畱守乃差人送魁還徐。魁復以刀自刺﹐母救之﹐然魁決無生意。徐有道士馬守素者﹐設醮則有夢應。母乃召之使。母果夢見兒魁與一婦人以發相系﹐在一官府中。守素告其魁母曰﹕『魁不可救。』舉家大慟哭。後數日﹐果自刺死。』壬集卷二夤緣奇遇類

○崔木因妓得家室

崔木﹐字子髙﹐兗州人也。風骨秀美﹐精神灑落。元符間﹐來遊太學﹐所攜金錢數百萬緝。旣入學中﹐木以多資之故﹐所交結職事頗多﹐友甚眾。每遇相與﹐遊於市中之時﹐崔木獨慷慨特達﹐用錢如沙泥。時京師目之曰﹕『地行仙也。』應歌樓﹑妓館﹑酒肆﹑茶坊﹐見崔木之來﹐殆猶走獸之於麒麟﹐飛烏之於鳳凰﹐傾心以事之。一日﹐王上捨勉仲﹐邀崔術遊春出郊﹐特呼角妓張賽賽侑樽。酒已數行﹐崔木酣醉。王上捨謂賽賽曰﹕『崔上捨﹐今之望人也﹔爾乃京城之角妓也﹐以望人而遇角妓﹐可謂一時之佳遇。適今之時﹐正屬仲春﹐日暖風和﹐花紅柳綠﹐景物如此﹐豈可無一訶以歌詠乎﹖爾可請崔上捨賦一訶﹐於席前歌之﹐庶不負今日之景也。』賽賽曰﹕『旣承臺命﹐願有所請也。』乃斂任緩步﹐至崔木之前﹐媚其顏色﹐和其聲气﹐謂崔木曰﹕『妾聞陽和不擇地而生物﹐此天之時也。文章如萬斛泉源﹐不擇地而出﹐此人之才也。方今風和日暖﹐景色妍媚﹐文人才士﹐當此之時﹐豈可無佳訶以詠一時之樂哉﹖主人適遣妾來﹐求金玉以詠佳景﹐令妾執板一唱﹐以助淸歡。若蒙不鄙妾之鄙陋﹐卽賜一揮而就﹐使妾不受重罰﹐當圖厚報。』崔木曰﹕『但恐小子不才﹐辭不遠意。』妓曰﹕『主人之意已堅﹐不必以他辭爲拒也。』崔木於是索紙筆﹐更不停思﹐成訶。認名﹝最髙樓﹞

蹇驢緩跨﹐迢遞至京城。當此際﹐正芳春。芹泥融暖飛雛燕﹐柳條搖曳韻鸝庚。更那堪﹐遲日暖﹐曉風輕。算費盡主人歌與酒﹐更費盡靑樓﹛秦﹜與箏﹐多少事﹐絆牽情。愧我品題無雅句﹐喜君歌詠有淸聲。願從今﹐魚此目﹐鳳和嗚。

詞畢﹐賽賽執檀板﹐向筵前歌之。賽賽聲音繚亮﹐腔調不失。王上捨大喜﹐引巨觥滿泛﹐以盡賓主之歡﹐所以賞勞賽賽者甚厚。迨紅輸西沈﹐瞑色巳晚﹐崔木辭歸。賽賽謂木曰﹕『妾居在南薰門內第九家﹐明日幸訪焉。』木次日偶有事幹﹐從南薰門入﹐惟見小童來前﹐揖曰﹕『主人請上捨。』木曰﹕『主人爲誰﹖』童曰﹕『王上捨在此屋內﹐請上捨有少稟。』木方欲謝他日之宴餞﹐卽趨往焉。旣至其門﹐惟見一女子﹐推朱箔﹐揭湘簾﹐娉婷婀娜﹐自內而出。崔木始見之初﹐以爲是王上捨之寵姬﹐徐而視之﹐乃昨日謳詞之妓張賽賽也。妓迎崔木以入。妓來前曰﹕『昨日荷特達﹐使妾罰不及身﹐君之惠也﹐不可無謝禮。』卽呼小童﹐具酒殽已﹐飲數杯﹐妓曰﹕『有酒不可無詩﹐妾勉彊作詩一首﹐以謝昨日之患愛。』卽將紙筆爲詩。

﹝詩曰﹞

春光駘蕩滿皇州﹐裊裊垂楊夾禦溝﹐新燕梁間調好語﹐雛鶯林內囀歌喉﹐

當筵幸與多才遇﹐好景須還雅韻酬﹐多謝東君多顧盼﹐免教重罰一生羞。木見詩曰﹕『有唱則有和。』卽將筆賡和﹕

琴書相伴到神州﹐幸際朋儔過遇溝﹐主禮殷勤排燕會﹐佳人宛轉動鶯喉。

自慚餘子無才學﹐卻使當年與唱酬﹐尢幸期時再相見﹐從今應不作花羞。

飲酒至夜﹐歡樂之甚。是夜﹐崔木宿於賽賽之家。夜半之後﹐木枕上從容謂賽賽曰﹕『汝鶯花無主﹐我亦未娶﹐汝肯與我爲夫婦乎﹖』妓曰﹕『妾門閥卑微﹐容貌鄙陋﹐而又此身系官﹐不容爲君子之配。君若果未婚﹐妾當爲掌判﹐使君卽得佳偶。』木曰﹕『何人也﹖』妓曰﹕『對面係太守黃祕丞之家﹐祕丞有女﹐名舜英﹐年方十九﹐美容儀﹐工新曲。祕丞夫妻子弟俱死﹐惟有一女﹐獨處一室﹐家業亙萬﹐無人主持﹐欲嫁之心﹐不啻饑渴。俟天明﹐妾當往薦一言。』木曰﹕『若果如佳麗之言﹐夫何幸﹗』至早飯後﹐妓往黃宅﹐具道其所以。女曰﹕『可令渠作一詩或詞來﹐則就此而作區處也。』妓回報曰﹕『此易事也﹐但要作詩與詞以往﹐事必濟矣。』崔木聞之﹐於是以紅羅一幅﹐寫訶一首﹐以付張賽賽。詞名﹝虞美人﹞

春來秋往何時了﹖那更心事知多少。深深庭院悄無人﹐獨自行來獨坐若爲情﹖雙旌聲勢𨿽雲貴﹐終是誰存濟﹐今宵巳幸得人言﹐擬待勞煩神女下巫山。賽賽奏訶以往曰﹕『定禮至矣。』舜英覽之﹐謂妓曰﹕『詞則佳矣﹐但不知其心性亦如詞否﹖』妓曰﹕『崔上捨文思捷急﹐心性寬和﹐賽賽知之熟矣。不惟賽賽知之﹐一城之人盡知之矣。此一節何疑焉﹖』女曰﹕『子所居﹐與我爲鄰﹐豈誑我也。』卽以黃絹和詞云﹕一從骨肉相拋了﹐受了多多少﹗溪山風月屬何人﹖到此思量因甚不關情。而今𨿽道王孫貴﹐有事憑誰濟﹖自從今夜得媒言﹐相見佳期無謂隔關山。

寫畢﹐張賽賽又奉詞以歸曰﹕『此回儀也。』崔木見詞﹐卽令術者擇日﹐往黃舜英之家

◎﹝題詩得耦類﹞○華春娘題詩遇君亮成親

開封華椿年﹐以吏部侍郎知齊州事。娶長安鄭氏﹐生一女﹐名春娘﹐年方十三而母死。春娘貌美而艷﹐性喜讀書﹐詩才敏捷。時當春晝﹐乃題詩於所居之窗。詩曰﹝下有闕文﹞

信其無它志﹐更不防閒。春娘一日又於小院粉壁上題詩曰﹕

燕子樓中燕子飛﹐芹泥一點誤沾衣﹐主人頻起嗔嫌意﹐垂下珠簾不放歸。一日﹐小玉浣紗於溪頭﹐與君亮相遇。君亮遼使通殷勤。是夜﹐約君亮至春娘寢室﹐共諧歡偶。自是潛入潛出﹐暮來曉去。經數月﹐椿年見春娘雙乳胖甚﹐神彩登越﹐遂生疑心﹐多方巡邏。一夕﹐君亮至其家﹐爲椿年所擒﹐事隸縣官﹐及見二人取覆﹐文采供狀多才。縣宰乃勸椿年並以嫁之﹕『有女如此﹐婿復如彼﹐下官自作媒人。』椿年從其言﹐遼妻之。二人喜出望外﹐拜諭媒人而歸之。癸集卷一重圓故事

○樂昌公主破鏡重圓

陳太子舍人徐徳言之妻﹐徑主叔寶之妹﹐封樂昌公主﹐才色冠絕。時陳政方亂﹐徳言知不相保﹐謂其妻曰﹕『以君之才容﹐國若破﹐必入權豪之家﹐斯永絕矣﹐倘情緣未斷﹐猶冀相﹐宜有物以表信。』乃破一鏡﹐兩人各執一半﹐約曰﹕『他日必以正月望日﹐賣於都市﹐我若在﹐卽以是日訪之。』及陳亡﹐公主果入越公楊素之家﹐籠嬖殊厚。徳言流離辛苦﹐僅能至京。遂以正月望日﹐訪於都市﹐有蒼頭賣牛鏡者﹐髙大其價﹐人昔笑之。徳言直引至其居﹐設食﹐因詰之。蒼頭具言其故﹐遼出半鏡以合之﹐仍題詩曰﹕

照與人俱去﹐照歸人不歸﹐無復嫦娥影﹐空畱明月輝。

陳氏得詩﹐涕泣不食。素亦爲之愴然政容﹐卽召徳言﹐還其妻﹐仍厚遺之。聞者無不爲之戚嘆。素因與徳言﹑陳氏偕飲﹐令陳氏爲詩曰﹕今日何遷次﹐新官對舊官﹐笑啼俱不敢﹐方驗作人難。

飲酒訖﹐陳氏泣與素別﹐遂與徳言同歸偕老焉。○無雙王仙客終諧

唐王仙客者﹐劉振之甥。振有女日無雙﹐幼稚戲弄相狎﹐振妻戲呼仙客爲王郎子。後無雙長成﹐舅氏以位尊顯﹐欲廢舊約。仙客每窺見無雙﹐明艷若仙娥﹐惟恐姻親之不成﹐遂鬻橐﹐得錢數百萬﹐厚賂舅母左右寵妾。又復設佰驥。遇舅母生日﹐則市新奇以獻。舅母大喜。忽有靑衣告云﹕『親情事恐參差。』仙客恨之﹐心气俱喪﹐然奉事之禮﹐不敢懈怠。一日﹐振趨朝﹐忽走馬歸云﹕『急鎖卻大門﹐涇源兵士反﹐姚令言領兵入含元殿﹐天子出苑北門﹐百官奔赴行在。我以妻女爲念﹐略歸部署。疾召仙客勾當家事﹐我以無雙嫁你。』仙客聞命﹐驚喜拜謝。振令仙客﹕『裝金帛﹐押領出開遠門﹐覓一深隙店安下﹐待我與親屬出啟夏門相湊。』仙客依教﹐城外店中﹐待至日落不至﹐遂秉燭至啟夏門﹐見守門者皆持白棒。仙客徐問曰﹕『城中有何事﹖今日有何人出此門﹖』答云﹕『朱太天子﹐午後有人重戴﹐攜家欲出﹐云是租庸使劉尙書。門司不敢放出﹐追騎至﹐驅向北去矣。』仙客驚懼﹐走歸襄陽。二三年後﹐知剋復京闕﹐方憮入京訪舅氏消息﹐至新昌南街﹐忽遇舊使蒼頭塞鴻。仙客間﹕『阿舅﹑阿母安否﹖』鴻曰﹕『尙書授僞命﹐與夫人皆處極刑。無雙小娘子已入宮掖。』仙客哀苦傷情﹐又問曰﹕『舊家人誰在﹖』鴻曰﹕『惟無雙所使婢萍者﹐今在金吾將軍王遂中宅。』仙客曰﹕『無雙故無見﹐得探萍﹐死亦足矣。』乃謁見遂中﹐願納厚價以贖萍。遂中許之。後京兆尹李齊運﹐以仙客爲富平尉﹐知長樂驛。忽報中使押領內嬪三十人往園陵﹐宿長樂驛。仙客詣塞鴻曰﹕『人言嬪選在掖庭者﹐多是衣冠子女。恐無雙在焉。汝爲我一窺﹐可乎﹖』塞鴻假爲驛吏﹐烹茶於簾外。忽聞簾下呼曰﹕『塞鴻﹐塞鴻﹐王郎健否﹖』鴻曰﹕『郎君見知此驛。』無雙曰﹕『明日我去後﹐汝於東北閤子中紫褥下﹐取書送郎君。』訖﹐便去。鴻於褥下得書﹐送仙客。仙客覽之﹐茹恨涕下。其書後云﹕『常見敕使說﹕「富平古押衙﹐人間有心人。」能求之否﹖仙客遂歸本官﹐尋訪古押衙者﹐居村墅。仙客厚贈金寶。歲餘﹐古生曰﹕『察君之意﹐將有求於老夫。老夫乃一片有心人也。』仙客以實告。古生仰天﹐以手拍腦者數四﹐曰﹕『此事大易﹐然不可朝夕便望。』後牛歲﹐古生曰﹕『宅中有何入識無雙﹖』仙客以萍對。古生曰﹕『借畱三五日。』後忽聞有髙品過﹐處置園陵宮人。仙客甚異之﹐令塞鴻問所殺者﹐乃無雙也。仙客哭曰﹕『本望其生。今死矣﹗爲之柰何﹗』是夕﹐聞扣門甚急。及開門﹐乃古生也。領一兜子入﹐謂仙客曰﹕『此無雙也﹐今𨿽死﹐心頭微暖﹐後日當活。』古生又曰﹕『暫借塞鴻令堂後掘一坑。』坑稍深﹐抽刀斷塞鴻頭於坑中。仙客驚怕。古生曰﹕『郎君莫怕。今日報君足矣。此聞茅仙作道士有藥術﹐服之者立死﹐三日卻活。昨求得一丸﹐令萍假作中使﹐以無雙逆黨﹐合賜此藥令自盡。至陵下﹐託言親故﹐以百縑贖其屍。凡道路郵亭﹐皆厚賂之﹐必免漏泄。其茅山使者及舁兜人﹐皆在野外處置訖。老夫爲郎君﹐亦自刎。郎君亦不得更居此。門外巳爲安排﹐到檐子一十人﹐馬五匹﹐綃三百疋。至五更﹐可挈無雙便發去﹐變姓名浪迹以避禍。』言訖﹐舉刃。仙客救之不及﹐頭巳落矣。仙客蓋覆其屍訖。天未明﹐發去。歷西蜀下峽﹐寓居於渚宮﹐悄不聞京兆之耗。遂歸襄陽別業﹐與無雙偕老矣。

◎﹝不負心類﹞○李亞仙不負鄭元和

李娃﹐長安娼女也﹐字亞仙﹐舊名一枝花。有榮陽鄭生﹐字元和者﹐應舉之長安。嘗遊東市﹐至嗚珂曲﹐見一宅﹐門嚴邃。有姬憑靑衣而立﹐姿色絕代。生停驂﹐徘徊不能去。詐去下於地﹐候其從者﹐令取之。累眄﹐情甚相慕。生問其友﹐對曰﹕『此狹斜女李娃宅﹐其家中贍﹐非累百萬﹐不能動其志。』生曰﹕『但患不諧﹐百萬何所惜。』徐律扣門。侍見馳入大呼曰﹕『適時遺鞭郎來也。』娃整而出見。一姥﹐卽娃母也。呼生爲郎。及旦﹐生盡徒其囊橐﹐家於李氏之第。歲餘﹐資財僕馬蕩盡。姥曰﹕『女與郎相知一年矣﹐而無孕嗣。此間有竹林神﹐報應如響﹐宜詣彼祠下﹐祭奠求子﹐可乎﹖』生大喜。翌日﹐與娃同往﹐再宿而返。路出宣陽裏﹐娃曰﹕『此去小巷﹐某姨宅也。』引生拜之。池館幽絕﹐竹木蔥蒨。生曰﹕『此姨私第耶﹖』﹐娃笑而不答。食頃﹐有一人控大宛馬﹐汗流馳至﹐曰﹕『姥暴疾﹐宜速歸。』娃謂姨曰﹕『我方寸亂矣﹗乘馬前歸﹐卻遣返馬﹐取郎偕來。』日晚﹐馬不至。姨曰﹕『郎試前往覘之﹐某隨後來。』生至舊宅﹐肩鎖甚密。鄰人曰﹕『娃移居﹐再宿矣。』生馳赴宣陽﹐問其姨氏﹐至則扣屝不應。有一官人出﹐生問之﹐對曰﹕『此崔尙書宅。昨一婦人稅其庭院﹐居兩日﹐云待其親戚遠至者。未暮﹐巳去矣。』生惶惑無所歸。因訪日卽抱疾甚困﹐邸主徙之凶肆中。稍愈﹐令執繐幃維其雇直以自給。尢善哀挽﹐曲盡其妙﹐每歌薤露之章﹐聞者掩泣。適遇生父來京師﹐有老僕見之﹐告其父曰﹕『歌者之貌﹐酷似官人之子。』父曰﹕『吾子以多財爲盜所害。奚至是耶﹖』僕乃馳往﹐持其袖曰﹕『豈非某郎乎﹖』遂引與俱歸。父怒曰﹕『汝志行如此﹐污辱吾門。』乃將出﹐至曲江杏園中﹐鞭之數百。斃。父棄去。其凶師告同黨﹐往痙焉。心下微溫﹐經宿乃活﹐十旬能起。披布裘﹐懸鶉百結﹔持破甌﹐巡閭巷丐食。一旦大雪﹐乞食之聲甚苦。有一門獨啟左屝﹐郎娃之第也。娃聞其聲﹐連步而出。抱其頂﹐以繡袍擁入﹐長慟曰﹕『令子至此﹐我之罪也。』姥怒曰﹕『當逐出﹐柰何令至此﹖』娃曰﹕『此良家子﹐昔驅髙車﹐持金到我家﹐一旦蕩盡。母子互設詭計﹐逐之﹐令其失志﹐不齒人偸。欺天負人﹐神明不佑。今姥年六十﹐願計二十年衣食之用﹐以贖我身。當與此子別卜所居。』姥因許之。乃以數百金稅一僻居﹐與生沐浴﹐先爲湯粥﹐通其腸﹔次以酥乳潤其髒。徐以水陸之饌而奉養之。將理終歲﹐生勝如前。娃曰﹕『體已康矣﹐志已壯矣。可溫習藝業﹐以志於學。』俾夜作晝﹐娃常偶坐。二歲而業大就。娃曰﹕『未。』更一年﹐曰﹕『可行矣。』遼登甲科。又應直言極諫﹐居第一﹐授成都府參軍。娃曰﹕『今日之事﹐復子本軀﹐某不負矣。願歸﹐君當結援鼎族﹐無自黷也。送子至劍門﹐當回。』旣至劍門﹐生父拜成都府尹。旬日﹐父至。生投刺謁之﹐父見其祖父官諱﹐大驚﹐慟哭曰﹕『吾與爾父子如初。』生具陳本末。父問娃安在﹖曰﹕『送某至此﹐當令復還。』父曰﹕『不可。』築別館以處﹐備六禮以迎之。娃婦道甚修。自後﹐生之父母歿﹐持孝甚至。有靈芝產於倚廬﹐一歲三秀。又有白燕巢其甍。生具遷淸顯。娃封濟國夫人。癸集卷二重圓故事

○韓翃柳氏遠離再會

天寶中﹐韓翃有詩名﹐與富人李生友善﹐生以幸姬柳氏與之。明年﹐翃擢上第﹐省家於淸池。歲餘未歸。忽盜覆二京﹐士女奔駭。柳氏以貌艷﹐懼不免﹐乃剪髮爲尼﹐居於法云寺。時侯希逸爲淄靑節度﹐請翊爲書記。翃遺使間行求柳氏﹐以練囊盛麩金﹐仍於囊上題曰﹕

章柳﹐章柳﹐昔日靑靑今在否﹖縱使長條似舊垂﹐爭知攀折他人手。柳氏答曰﹕

楊柳枝﹐芳菲節﹐所恨年年贈離別。一⒓隨風忽報秋﹐縱使君來豈堪折﹗豈期蕃將沙吒利﹐初立功﹐知柳氏姿色﹐劫以歸第﹐寵之專房。翃從希逸入覲京師﹐至龍首崗﹐見柳氏在輜軿中。兩情顧問﹐悲不勝情。有虞候許俊曰﹕『當爲足下立致之。』乃友縵胡﹐佩雙﹐從一騎﹐徑造沙吒之第。侯其出來﹐乃大呼曰﹕『將軍中惡﹐使召夫人﹐』僕侍辟易。遂升堂﹐挾柳氏﹐跨鞍馬﹐逸塵而奔﹐倏忽卽至翃所寓之居。時沙吒恩寵殊等﹐翃懼禍﹐訴於希逸。希逸以事聞諸朝。帝憐之﹐詔以柳氏還翃。

○張時與福娘再會

張時﹐字逢辰﹐河南人也。少年遊學至建康。盤旋數日﹐顧見建康形勝﹐鍾阜龍蹯﹐石城虎踞﹐退而嘆曰﹕『自古稱金陵帝王州﹐豈苟言哉﹗』居數日﹐忽睹一少女﹐帶領三五人﹐撐蓋﹐濃妝麗服﹐行入曲巷頭一小屋中。張時一見之頃﹐不覺動心。然張時方至建康﹐未審其爲何人。及至建康稍久﹐頗有相從遊者﹐偶行至巷首﹐張時間曰﹕『此屋𨿽然隘小﹐然庭戶瀟灑﹐軒窗淸淨﹐何人家也﹖』友人曰﹕『此妓者謝福娘之家也。福娘年未二十﹐才思灑落﹐應對滑稽。𨿽未爲花魁﹐然官司有筵會﹐非福娘不飲。而官司照矚之者﹐有過於花魁。』張時聞其言﹐曰﹕『吾輩可同訪彼否﹖』曰﹕『可。』遼同士友到其家。惟見福娘方梳洗了﹐輕移蓮步﹐微轉星眸﹐從內而出。張時見之曰﹕『眞我前日所見之人也。』遼具酒殽同飲。偶筵間膽瓶內有芍藥花二朵﹐福娘心喜。張時年少風韻﹐又善談笑。至第二盞﹐唱芍藥訶。訶名﹕﹝燕山亭﹞

風雨無情﹐紅藥吐時﹐下得懨懨摧挫。云艷捲涼﹐旋汲銀瓶﹐收拾三三千朵。長日畱伊﹐要把酒不教放過。無那﹐越放縱香心﹐越盤來大。特地點檢笙歌﹐先要吹个六麼曲破。總是少年﹐負卻才名﹐佳客共伊圍坐。粉薄香濃﹐爲笑多不肯梳裹。知麼﹖須醉倒今宵伴我。

詞罷﹐張時曰﹕『若還醉倒﹐則不能伴君矣。』坐客與福娘皆大笑。旣又曰﹕『適佳麗所唱之詞句﹐語旣佳﹐意思尢勝。人言詞出佳人口﹐倍然。』福娘曰﹕『此特古訶耳﹐何足稱道。』張時曰﹕『古詞旣不足道﹐可當造作一訶否﹖』福娘曰﹕『可。』卽以紙筆令張時作詞。時曰﹕『今日之會﹐有賓有主﹔主人先爲之﹐卽當奉和。』福娘喜之﹐卽援筆作訶。訶﹝南歌子﹞

閒傍藥欄西﹐正是春光三月時。深紫淺紅光照眼﹐依稀﹐有似西施醉枕欹。摘放膽瓶兒﹐冶艷幽光映酒卮﹐曾記古人題品語﹐祆知﹐今夜花王得艷妻。

張時覽之﹐卽就筆和云﹕

暖日未斜西﹐正是迷花殢酒時。紅藥彫欄呈冷艷﹐依稀﹐花重枝柔厭半欹。相對耍猴兒﹐一撚幽芳勸酒卮﹐魏紫姚黃來覷著﹐方知﹐準擬今宵醉伴妻。

和畢﹐張時與福娘相得之歡﹐不啻魚水。畱戀數月﹐倚玉偎香﹐未嘗相捨。及至秋末﹐忽前任建康守張尙書來﹐遺數十兵卒﹐前來喚福娘去祇應酒。福娘欲不去﹐前此得張書之顧盼者甚多﹐不容不去﹔若去﹐則又不肯捨了張郎。沈吟良久﹐而差來人又催促甚緊﹐只得前去。遂與張君執手泣別。自是張時悶悶無聊﹐遂歸侍下。而頑娘遼爲張尙書帶領去湖南仕宦。未幾﹐張時中髙選。五年之間﹐爲湖南運幹。方赴上﹐於江下艤舟。忽見小舟中有一婦人﹐素服淡妝﹐坐於舟中﹐髙聲呼﹕『張逢辰。』張時視之﹐乃福娘也。移舟橊近﹐問其所以﹐方知張尙書近日不祿﹐其子差人操舟先送福娘歸去。一見張時﹐於是又隨時之運幹任﹐歡愛不啻相見之初。張時於未赴任之先﹐已有鼓盆之戚﹔方欲爲親﹐及得福娘﹐於是不復作娶。福娘後遼得爲命婦﹐受享富貴三十餘年也。

◎﹝離妻復合﹞○錢穆離妻而後再合

錢穆﹐莆陽人。幼而聰敏﹐長而好學﹐風姿粹美﹐骨气軒昂﹐時人以奇男子目之﹔而錢穆亦自負其才﹐以爲奇男子也。然貧而不能自立。有兄在福州南禪寺爲潛﹐名慧聰。錢穆往依之。一日﹐慧聰欲去蜀川雲遊﹐以觀山川之勝。穆於是與之偕行。及至峽州時﹐有一富室蕭文貴者﹐與穆相會於旅邸中。文貴與語﹐見其經﹑史﹑傳記﹑百家﹑諸子﹐無不通曉﹐大奇之。欲請穆教其子弟﹐然亦未知其爲文如何﹐於是設席﹐邀穆至其家。曁酒已半酣﹐文貴曰﹕『酒所以開發胸懷﹐詩所以吟詠情性﹔今日有酒﹐不可無詩。請君作一詩﹐以敍其情。』穆乘酒興﹐卽索筆作歌一首。歌曰﹕

餘生兮出莆陽﹐家世兮襲衣裳﹐學道兮未能近天子之光﹐路歧兮徒彷徉。間關巇險兮﹐歷曲折之羊腸﹐望巫山兮色蒼蒼﹐觀峽水兮流湯湯﹐回望故家今天一方。不圖至此兮獲瞻數仞之門墻﹐飽以仁義兮踰稻粱﹐飲以徳兮勝觥觴。他日若能收寸效兮遊帝鄕﹐當大書特書兮播盛徳之芬芳。

歌成﹐文貴人悅。卽日請穆將擔仗至文貴書院中安下﹐以其二子出﹐拜穆爲師。儈惠聰見其弟已有棲息之地﹐於是相辭﹐自入蜀。錢穆在蕭文貴家﹐教導有法﹐規矩甚嚴。半年之間﹐其子頰進。文貴眷戀錢穆之意甚厚﹐惟懼其去。遼與之爲媒﹐娶本坊王子文女爲妻﹐以固其志。甫及四年﹐穆以有母在家﹐欲歸侍養。其初﹐文貴猶未欲輿之去﹐至其言之稍力﹐不得巳﹐訐之。於是錢穆挈其妻以歸莆陽。錢穆之在文貴家﹐已自有少錢物﹐文貴又與之買置貨物﹐賃兩舡﹐與穆歸莆陽﹐擇日起行。穆與其妻王氏﹐人坐一舡﹐方行兩日﹐宿泊江岸。忽夜半後﹐狂風大雨﹐怒濤如山﹐舡纜俱絕。王氏所坐一船﹐其去不遠﹐卽得泊岸。獨穆所坐一舡﹐隨狂濤流去﹐不知所在。數日探問﹐絕無消耗﹐將謂穆巳死以江水矣。至次早﹐穆於蘄州﹐方得上岸。思其妻﹐未陰生死。思其人而憶其舡﹐於旅肆中題於壁上。詩云﹕憶昔行程日﹐駢頭畫鷁飛﹐豈期風烈烈﹐頓濺浪巍巍。掣拽無完纜﹐漂搖不別崎﹐橰稍無救應﹐彼此漫歔欷﹗物旣同舟逝﹐人應與世違。何時得相見﹖執手與同歸。

題詩後﹐遣人到昨所泊舟之岸側﹐尋訪王氏所在﹐巳皆各不相知。及到其家﹐又不得其實。及所遣之人到峽州﹐則巳數月矣。穆自謂其妻王氏巳死﹐命僕人挑擔以歸莆陽。臨行次﹐復題詩一絕﹕

怒濤洶湧把天吞﹐人掩泉扃亦抱冤﹗待我而今歸去後﹐賸歌楚些與招魂。

題畢﹐泣淚出門而去。曁至其家﹐相去四五千里﹐聲迹絕不相聞。王氏以爲穆不復存矣。其父王子文招媒議親﹐當巳與韓仲甫者定爲婚訖。錢穆忽夜半夢其妻告之曰﹕『自前此狂風驟發﹐繞斷舡流﹐彼此相失之後﹐聲迹各不相聞。我父將謂君巳伴三廬大夫﹐遊於水中矣。今巳將我嫁與本郡韓氏之子﹐非久言歸。』言訖﹐穆躍然而覺。旣而思之曰﹕『尋常夢寐不如是﹐此我神與妻會﹐故其曾如是之的也。』卽躍馬陸行至峽州﹐則見其妻王氏﹐巳洽疊嫁裝﹐旬日之間﹐蹄於韓氏矣。一見穆至﹐王子文大驚﹐以爲鬼魅﹐徐而視之﹐方知其眞錢穆也。遂令媒人責禮物﹐酬還韓氏﹐復爲夫妻。

