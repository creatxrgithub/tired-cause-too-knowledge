《女聊齋誌異》﹝淸﹞古吳靚芬女史賈茗輯

目錄敍

卷一娥皇女英姜嫄紅綫西施鄭旦卓文君王嬙薛瑤英隨風步非煙崔護妻梁夫人紅拂崔鶯鶯王嬌鸞章臺柳桂華綠珠韋氏劉翠翠柳鸞英王瓊奴虢國夫人莫邪李氏女西河少女木蘭王長卿妻張從恩繼室某氏開元宮人采娘黃道婆沈眞眞寇萊公妾曹大家王魁白老長谷慧兒陸氏女

卷二柯壽菊彩鳳嚴武宓珠翠筠李老鐵簪子鹿女泉榖於菟秦良玉荊茅玉桂查女陳恭人郭元振薛靈蕓謝小娥李娃素娥蔡箏娘

卷三小靑傳普依祠姚家婦劉嫗夏夫人鞠烈婦趙潘二夫人甘後楊太眞梅妃牛應貞麻姑裴航許眞君劉晨趙飛燕洛神有外山王吳生

卷四聶隱娘姮兒雙縊廟妙女王夢蚊白猿嬌紅記孫壯姑鄔生袁姬愛兒謝翺敍昔人云「古今山川靈秀之气﹐往往不鐘於須眉丈夫﹐而鐘於婦女。」諒哉是言﹗觀於今靚芬女史所輯《女聊齋》一書而益信。是書羅輯數千年來之貞女﹑才女﹑俠女﹑情女之魂﹐而匯之一編。其間奇聞軼事﹐或以情愛見稱﹐或以節烈見著﹐或以俠義文藻見長﹐處常濟變﹐守經達權﹐𨿽七尺須眉﹐未易具此誌略﹔皆非有眞道徳﹑眞性情﹑眞气慨﹑眞學問者不辦。

一言一蔽之﹐皆中華之奇女子也﹗皆吾昆侖﹑峨嵋﹑長江﹑大河數千萬年所磅礡郁積之奇气也﹗然則曷爲而以《女聊齋》名其書﹖曰﹕靚芬賈女史者﹐素崇拜蒲畱仙之著作者也﹐而尢傾倒於《聊齋誌異》一書。故其居恆讀書之處﹐嘗自顏其齋曰「女聊齋」﹐蓋所以志慕也。旣而輯是編旣竟﹐以其筆致之雋穎﹐詞藻之古艷﹐敍事之簡曲﹐而能達結構之緊峭而得勢﹐情文兼至。其筆墨直足登「聊齋」之堂﹐而入其室。而其事迹又均系之於女子﹐因亦以齋居之名名其書曰《女聊齋》。畱仙有知﹐得毋啾啾於靑林黑塞之間﹐曰不圖百數年後﹐尙有異體同嗜之替人在。

民國二年九秋之月﹐匪遑謹敍。

卷一娥皇女英佚史﹕帝堯﹐娶富宜氏﹐生九男二女。長子監明﹐早歿﹐未得立。次子朱驁﹐狠媚。帝堯悲之﹐使后稷放之丹水。堯在位七十載﹐欲求賢徳以遜位。羣臣舉盲人子。父頑﹐母囂﹐象傲﹐能和以孝。堯欲試之﹐妻以娥皇﹑女英﹐以觀厥刑。治裝下嫁於嬀水之北﹐使爲舜婦於虞氏之家。舜尙見帝﹐帝館甥於貳室而饗之﹐疊爲賓主。其所居﹐二年成邑﹐三年成都。飯糗茹艸﹐以徳化。娥皇﹑女英皆執婦道。

父母使舜完廩﹐捐階。瞽叟焚廩﹐忽有天梯緣之下。使浚井﹐從而蒁之﹐舜由旁孔出。而象不知﹐喜曰「謨蓋都君咸我績。牛羊父母﹐倉廩父母。干戈﹐朕﹐琴﹐朕﹔弓氐﹐朕。」

見娥皇﹑女英謂曰「二嫂可治朕棲﹗」象往入舜宮﹐舜在牀彈五弦之琴。象忸泥曰「郁陶思君爾﹗」舜曰「惟玆臣庶﹐汝其於予治﹗」帝堯聞之﹐以舜爲賢﹐欲禪以位。舜居攝二十有八載。堯崩﹐舜受終於文祖﹐爲有虞氏。

被袗衣鼓琴﹐造《南風》之詩﹐其詩曰「南風之薰兮﹐可以解吾民之慍兮﹔南風之時兮﹐可以阜吾民之財兮。」娥皇﹑女英女果而理陰教﹐而天下大治。時﹐卿云見﹐西王母來朝﹐獻白環玉塊﹐息愼氏貢弓失﹐玄都貢寶玉。舜在位六十有一載。

子義鈞﹐不肖﹐封於商﹐是爲商均。禪位於禹。又十有七載﹐舜南巡狩﹐崩於中擡之野﹐乃百十有一歲﹐娥皇﹑女英追思帝舜盛徳﹐淚染湘竹﹐竹爲之斑。因援琴作《蒼梧怨》曲﹐韻髙調古﹐匹美虞韶。所謂南風之薰﹐可以解慍﹐蒼梧之恐﹐可以寫憂者也﹗

姜嫄《史記。周本紀》﹕姜嫄﹐炎帝後。姜姓有邰氏女﹐名嫄。

爲帝嚳元妃﹐后稷之母。姜嫄出野﹐見巨人迹﹐心忻然悅﹐欲踐之﹐踐之而身動如孕者。居期而生子﹐以爲不祥﹐棄之隘巷﹐馬牛過者皆辟不踐﹐徙置之林中﹐適會山林多人﹐遷之而棄渠中冰上﹐飛鳥以其翼覆薦之。姜﹖以爲神﹐遂收養長之。初欲棄之﹐因名曰棄。棄爲兒時﹐屹如巨人之志。其遊戲﹐好種樹麻菽美。及爲成人﹐遂爲耕農﹐相地之宜﹐宜谷者稼稿焉﹐民皆法則之。帝堯聞之﹐舉棄爲農師﹐天下得其利﹐有功。帝舜曰「棄﹐黎民始饑﹐爾后稷播時百谷。」封棄於邰﹐號曰后稷﹐別姓姬氏。后稷之興﹐在陶唐﹑虞﹑夏之際﹐皆有令徳。

按古者天子祭天於郊﹐而配以先﹖。其禮以玄鳥至日﹐用太牢祀之。天子親往﹐後率九嬪﹐禦以從。當時姜﹖出祀郊﹖﹐見大人迹而覆其拇﹐遂歆歆然如有人道之感。期年而生棄﹐是爲耕農之鼻祖。其說頗爲神奇﹐後世多有疑之者。

蘇氏云「凡物之異於常物者﹐其取天地之气常多﹐故其生也或異。麒麟之生異於牛羊﹐蛇龍之生異於魚鱉﹐物固有然者矣。神人之生﹐而有以異於人。何足怪哉﹗斯言得之矣。」

紅綫《甘澤謠》﹕紅綫﹐潞州節度使薛嵩家靑衣﹐善彈阮咸﹐又通經史﹐嵩遣其掌箋表﹐號曰「內記室」。時軍中大宴﹐紅綫謂嵩曰「羯鼓之音頗悲﹐調其聲者﹐必有事也。」嵩亦明曉音律﹐曰「如汝所言。」乃召而問之﹐云「某妻昨夜亡﹐不敢請假。」嵩遽遣放歸。時至徳之後﹐兩河未寧。初至招義軍﹐以釜陽爲鎭﹐命嵩固守﹐控壓山東。殺傷之餘﹐軍府艸創。

朝廷復遣嵩女嫁魏博節度使田承嗣男﹐男娶滑州節度使令狐彰女﹐三鎭互爲姻婭﹐人使日浹往來。而田承嗣嘗患熱毒風﹐遇夏增劇﹐每曰「我若移鎭山東﹐納其涼冷﹐可緩數年之命。」

乃募軍中武勇十倍者得三千人﹐號外宅男﹐而厚卹養之。常令三百人夜直州宅﹐卜選良日﹐將並潞州。嵩聞之﹐日夜憂悶﹐咄咄自語﹐計無所出。時夜漏將傳﹐轅門已閉﹐杖策庭除﹐惟紅綫從行。紅綫曰「主自一月﹐不遑寢食﹐意有所屬﹐豈非鄰境乎﹖」嵩曰「事系安危﹐非爾能料。」紅綫曰「某𨿽賤品﹐然亦有解主憂者。」嵩乃具告其事﹐曰「我承祖父遺業﹐受國家大恩﹐一旦失其疆土﹐至數百年勛伐盡矣。」紅綫曰「易爾。不足勞主憂也﹐乞放某一到魏郡﹐看其形勢﹐觀其有無。今一更首途﹐三更可以復命。請先定一走馬﹐兼具寒暄書﹐其它卽俟某卻回也。」嵩大驚曰「不知汝是異人﹐吾之暗也。

然事若不濟﹐反速其禍﹐柰何﹖「紅綫曰﹕」某之行﹐無不濟者。「乃人閨房﹐飾其行具。梳烏蠻髻﹐攢金鳳釵﹐衣紫繡短袍﹐系靑絲輕履﹐胸前佩龍文匕首﹐額上書太乙神名。

再拜而倏忽不見。嵩乃返身閉戶﹐背燭危坐。常時飲酒不過數合﹐是夕舉觴十餘不醉。忽聞曉角吟風﹐一葉墜落﹐驚而起視﹐卽紅綫回矣。嵩喜而慰問曰「事諧否﹖」曰「不敢辱命。」又問曰「無傷殺否﹖」曰「不至是﹐僅取牀頭金合爲信耳。」紅綫曰「某子夜前三刻﹐卽到魏郡﹐凡歷數門﹐遂及寢所。聞外宅男止於房廊﹐睡聲雷動。見中軍士卒﹐步於庭廡﹐傳呼風生。某發其左扉﹐抵其寢帳。田親家翁止於帳內﹐鼓趺酣眠。頭枕文犀﹐髻包黃鄃﹐枕前露一七星劍﹐劍前仰開一金合﹐內書生身甲子與北鬥神名﹐復著名香及美珍散覆其上。

揚威玉帳﹐但期心豁於生前﹐夢寢蘭堂﹐不覺命懸於手下。

寧勞擒縱﹐只益傷嗟。時則燭炬光凝﹐鑪香煨燼﹐侍人四布﹐兵器森羅。或頭觸屏風鼾而鵱者﹐或手持巾拂寢而伸者。

某拔其簪珥﹐縻其襦裳﹐如病如昏﹐皆不都寤。遂持金合以歸。

旣出魏城西門﹐將行二百里﹐見銅臺髙揭﹐漳水東流﹐晨雞動野﹐斜月在林。憂往喜懷﹐頓忘於行役﹔感知酬徳﹐仰副於心期。所以夜漏三時﹐往返七百餘里﹐入危邦﹐一道經五六城﹐冀減主憂﹐敢言其苦。「嵩乃發使遺承嗣書曰﹕」昨宵有客從魏中來﹐云﹕自元帥牀頭獲一金合﹐不敢畱駐﹐謹卻封納。「

專使星馳﹐夜半方到。見搜擁金合﹐一軍憂疑。使者以馬捶叩門﹐非時請見。承嗣遽出﹐以金合授之﹐奉承之時﹐驚怛絕倒。

遂駐使者止於宅中﹐狎以宴私﹐多其賜賚﹐明日遣使賫繒帛三萬匹﹐名馬二百匹﹐他物稱是﹐以獻於嵩曰「某之首領﹐系在恩私。便宜知過自新﹐不復更貽伊戚。專膺指使﹐敢議姻親。

役當奉轂後車﹐來則麾鞭前馬﹐所置紀綱僕號﹐爲外宅男者﹐本防他盜﹐亦非異圖。今並脫其甲裳﹐放歸田畝矣。「由是一兩月內﹐河北河南﹐人使交至。而紅綫辭去。嵩曰﹕」汝生我家﹐而今欲安往﹖又方賴汝力﹐豈可議行﹖「紅綫曰﹕」某前世本男子﹐遊學江湖間﹐讀神農藥書﹐而救世人災患。時裏有孕婦﹐忽患蠱癥。某以芫花酒下之﹐婦人與腹中二子俱斃。是某一舉殺三人﹐陰力見誅﹐降爲女予﹐使身居賤隸﹐气稟賊星﹐所幸生於公家﹐今十九年矣。使身厭羅綺﹐口窮甘鮮﹐寵待有加﹐榮亦至矣。況國家建極﹐慶且無疆。此輩背違天理﹐當盡弭患。昨往魏郡﹐以示報恩。兩地保其城池﹐萬人全其性命﹐使亂臣知懼﹐烈士安謀﹐在某一婦人﹐功亦不小﹐固可贖其前罪﹐還其本身﹐便當遁迹塵中﹐棲心物外﹐澄淸一气﹐生死長存。「嵩曰﹕」不然﹐遺爾千金爲居山之所給。「紅綫曰﹕」事關來世﹐安可預謀﹖「嵩知不可駐畱﹐乃廣爲餞別﹐悉集賓客﹐夜宴中堂。嵩以歌送紅綫酒﹐請座客中冷朝陽爲詞﹐詞曰﹕」采菱歌怨木蘭舟﹐送客魂消百尺樓。還是浴妃乘霧去﹐碧天無際水空流。「歌畢﹐嵩不勝悲。紅綫返袂且泣﹐因推醉離席﹐遂亡其所在。

西施鄭旦《吳越春秋》﹕越王謂大夫種曰「孤聞吳王淫而好色﹐惑亂沈湎﹐不領政事﹔因此而謀﹐可乎﹖」種曰「可破。夫吳王淫而好色﹐宰喜否佞以曳心﹐往獻美女﹐其必受之。惟王選擇美女二人而進之。」越王曰「善。」乃使相者﹐國中得薴蘿山鬻薪之女﹐曰西施﹑鄭旦﹐飾以羅鄃﹐教以容步﹐習於土城﹐臨於都巷。三年學服﹐面獻於吳。乃使相國苑進﹐曰「越王勾踐﹐竊有二女﹐楚國迫﹐不敢稽畱﹐謹使臣蠡獻之。

大王不以鄙陋寢容﹐願納以供箕帚之用。「吳王大悅﹐曰﹕」越貢二女﹐乃勾踐盡忠於吳之證也。「子胥諫曰﹕」不可。

王勿受也。臣聞五色令人目盲﹐五音令人耳聾﹔昔桀易湯而滅﹐紂易文王而亡。大王受之﹐後必有殃。臣聞越王朝書不倦﹐晦誦竟夜﹐且聚敢死之士數萬﹐是人不死﹐必得其願。越王服誠行仁﹐聽諫進賢﹐是人不死﹐必成其名。越王夏被毛裘﹐冬禦絺綌﹐是人不死﹐必爲對隙。臣聞賢士﹐國之寶﹐美女﹐國之咎。夏亡以妹喜﹐殷亡以妲已﹐周亡以褒姒。「吳王不聽﹐遂受其女﹐國卒亡。

按《吳地記》﹕嘉興縣南一百里﹐有語兒亭。勾踐令範蠡取西施以獻夫差﹐西施於路與範蠡潛通﹐三年始達吳﹐遂生一子。至此亭﹐其子一歲能語﹐因名語兒亭。《越絕書》曰﹕西施亡吳后﹐復歸範蠡﹐同泛五湖而去。

按《眘環記。采蘭雜誌》﹕西施舉體有異香。每沐浴竟﹐宮人爭取其水﹐積之罌甕﹐用松枝灑於帷幄﹐滿室俱香。罌甕中積久﹐下有濁渣﹐凝結如膏﹐宮人取以曬漧﹐香逾於水﹐謂之沈水﹐制錦囊盛之﹐佩於寶襪。交趾密香樹﹐水沈者曰沈水。

亦因此借名。

卓文君《史記。司馬相如傳》﹕司馬相如﹐蜀郡成都人﹐字長卿。

以資爲郎﹐事孝景簾﹐爲武騎常侍。因病免﹐客遊梁。

梁孝王令與諸生問捨﹐乃著《子虛之賦》。會梁孝王卒﹐相如歸﹐而家貧﹐無以自業。素與臨邛令王吉相善。相如往﹐捨都亭。臨邛令繆爲恭敬﹐日往朝相如。臨邛中富人卓王孫爲具召之﹐井召令。令旣至﹐卓氏客以百數。長卿病不能往﹐臨邛令自往迎相如。酒酣﹐臨邛令前奏琴曰「竊聞長卿好之﹐願以自娛。」長卿辭謝﹐爲鼓一再行。是時卓王孫有女文君新寡﹐好音﹐故相如繆與令相重﹐而以琴心挑之。相如之臨邛﹐從車騎﹐雍容閒雅甚都﹐及飲卓氏﹐弄琴﹐文君竊從戶窺之﹐心悅而好之﹐恐不得當也。旣罷﹐相如乃令人厚賜文君侍者通殷勤。文君夜亡奔相如﹐相如乃與馳歸成都。家居徒四壁立。

卓王孫大怒曰「女至不材﹐我不忍殺﹐不分一錢也。」人或謂王孫﹐王孫終不聽。文君久之不樂﹐曰「長卿第俱如臨邛﹐從昆弟假貸﹐猶足爲生﹐何至自苦如此﹖」相如與俱之臨邛﹐盡賣其車騎﹐買一酒捨酤酒﹐而令文君當鑪﹐相如身自著犢鼻諥﹐與庸保雜作﹐滌器於市中。卓王孫聞而恥之﹐爲杜門不出。

昆弟諸公更謂王孫曰「有一男兩女﹐所不足者非財也。今文君已失身於司馬長卿﹐長卿故倦遊﹐𨿽貧﹐其人材足依也﹐且又令客﹐柰何相辱如此﹖」卓王孫不得已﹐分與文君僮百人﹐錢百萬﹐及其嫁時衣被財物。文君乃與相如歸成都﹐買田宅﹐爲富人。居久之﹐蜀人楊得意爲狗監﹐侍上。上讀《子虛賦》而善之﹐得意曰「臣邑人司馬相如爲此賦。」上召問相如﹐相如請爲天子遊獵賦。賦成奏之﹐天子以爲郎。唐蒙略通夜郎﹐因通西南夷道。邛﹖之君長﹐聞南夷與漢通﹐得賞賜多﹐多願爲內臣妾﹐請吏。天子拜相如爲中郎將﹐建節往使。乘傳至蜀。

蜀太守以下郊迎﹐縣令負弩先驅。於是卓王孫喟然而嘆﹐自以得使女尙司馬長卿晚。

王嬙《後漢書。匈奴列傳》﹕初﹐元帝時﹐以良家子選入掖庭。

時呼韓邪來朝﹐帝敕以宮女五人賜之。昭君之宮數歲﹐不得見禦﹐積悲怨﹐乃請掖庭令求行。呼韓邪臨辭大會﹐帝召五女以示之。昭君丰容靚飾﹐光明漢宮﹐顧景裴回﹐竦動左右。帝見大驚﹐意欲畱之﹐而難於失信﹐遂與匈奴。生二子。及呼韓邪死﹐其前閼氏子代立﹐欲妻之。昭君上書求歸﹐成帝敕令從胡俗﹐遂復爲後單於閼氏焉。

按《西京雜記》﹕「元帝後宮旣多﹐不得長見。乃使畫工圖形﹐按圖召幸之。諸宮人皆賂畫工﹐多者十萬﹐」少者亦不減五萬。獨王嬙不肯﹐遂不得見。匈奴入朝﹐求美人爲閼氏﹐於是上按圖以昭君行。及去召見﹐貌爲後宮第一。善應對﹐舉止閒雅。帝悔之﹐而名籍已定。帝重信於外國﹐故不復更人。

乃重案其事﹐畫工皆棄市﹐籍其家資皆巨萬。

按《妝樓記》﹕明妃﹐秭歸人。臨水而居﹐恆於溪中盥手﹐溪水盡香﹐今名香溪。

按鄒之臨《女俠傳》昭君﹐字嬙﹐甫郡人也。初元帝時﹐以良家子選入掖庭。會匈奴單於朝求美人爲閼氏﹐帝敕以宮女賜之。昭君入宮數歲﹐未得見禦﹐積悲怨﹐乃請掖庭令求行。

單於臨辭大會﹐帝召女以示之。昭君丰容靚色﹐光明漢宮。顧影徘徊﹐竦動左右。帝見大驚﹐意欲畱之﹐而重難更攺﹐遂與匈奴。昭君戎服乘馬﹐提一琵琶出塞而去。

薛瑤英《杜陽雜編》﹕元載寵姬薛瑤英﹐攻詩書﹐善歌舞﹔仙姿玉質﹐肌香體輕。𨿽旋波搖光﹐飛燕﹑綠珠不能過也。瑤英之母趙娟﹐亦本岐王之愛妾也。後出爲薛氏之妻﹐生瑤英。而幼以香啖之﹐故肌香也。及載納爲姬﹐處金絲之帳﹐卻塵之褥。

其褥出自勾驪國﹐一云是卻塵之獸毛所爲﹔其色殷鮮﹐光軟無比。衣龍綃之衣﹐一襲無一二兩﹔搏之﹐不盈一握。載以瑤英體輕﹐不勝重衣﹐故亦異國求是服也。惟賈至﹑楊公南與載友善﹐故往往得見歌舞。至因贈詩曰「舞怯銖衣重﹐笑疑桃臉開﹐方知漢武帝﹐虛築避風臺。」公南亦做長歌褒美﹐其略云「雪面澹娥天上女﹐鳳蕭鸞翅欲飛去﹔玉釵寶翠步無塵﹐楚腰如柳不勝春。」瑤英善爲巧媚﹐載惑之﹐怠於庶務。而瑤英之父曰宗本﹐兄曰崇義﹐與趙娟遞相出入﹐以構賄賂﹐號爲關節﹐更與中書主吏卓倩等爲腹心。而宗本輩以事告者﹐載未嘗不頷之。天下賫寶貨求大官職﹐無不恃載權勢﹐指薛﹑卓爲梯媒。

及載伏誅﹐瑤英自爲俚妻矣。論者以元載喪令徳而崇貪名﹐自一婦人而致也。尢物移人﹐不可懼哉﹗

隨風《拾遺記》﹕石季倫愛婢名隨風﹐魏末於胡中得之。年始十歲﹐使房內養之。至十五﹐無有比其容貌﹐特以姿態見美。

妙別玉聲﹐巧觀金色﹑石氏之富﹐方比王家﹐驕侈當世﹐珍寶奇異﹐視問瓦礫﹐積如糞土﹐皆殊方異國所得﹐莫有辧識其出處者。乃使隨風別其聲色﹐悉知其處。言西方北方﹐玉聲沈重而性溫潤﹐佩服者益人性靈﹔東方南方﹐玉聲輕潔而性淸涼﹐佩服者利人精神。石氏侍人﹐美艷者數千人﹐隨風最以文辭擅愛。石崇嘗語之曰「吾百年之後﹐當指白日﹐以汝爲殉﹗」

答曰「生愛死離﹐不如無愛﹐妾得爲殉﹐身其何朽﹖」於是彌見寵愛。崇常擇美姿容相類者十人﹐裝飾衣服大小一等﹐使忽視不相分別﹐常侍於側。使隨風調玉以付工人﹐爲倒龍之佩﹐縈金爲鳳冠之釵﹐言刻玉爲倒龍之勢﹐鑄金釵象鳳皇之冠。結袖繞楹而舞﹐晝夜相接﹐謂之「恆舞」。欲有所召﹐不呼姓名﹐悉聽癿聲﹐視釵色。

玉聲輕者居前﹐金色艷者居後﹐以爲行次而進也。使數十人各含異香﹐行而語笑﹐則口气從風而揚。又屑沈水之香如塵末﹐布象牀上﹐使所愛者踐之﹐無迹者賜以眞珠百﹖﹐有迹者節其飲食﹐令身輕弱。故閨中相戲曰「爾非細骨輕軀﹐那得百﹖眞珠﹖」及隨風年三十﹐妙年者爭嫉之﹐競相排毀。石崇受譖潤之言﹐卽退隨風爲房老﹐使主羣少﹐乃懷怨而作五言詩曰「春華誰不美﹐卒傷秋落時。突煙還自低﹐鄙退豈所期。

桂芳徒自蠹﹐失愛在娥眉。坐見芳時歇﹐憔悴空自嗤。「石氏房中並歌此爲樂曲﹐至晉末乃止。

步非煙皇甫枚《非煙傳》﹕臨淮武公業﹐咸通中任河南府功曹參軍。愛妾曰非煙﹐姓步氏﹐容止纖麗﹐若不勝綺羅。善秦聲﹐好文墨﹐尢工擊甌﹐其韻與絲竹合。公業甚嬖之。其比鄰﹐天水趙氏第也﹐亦衣纓之族﹐不能斥言。其子曰象﹐端秀有文﹐才弱冠矣。時方居喪禮。忽一日﹐於南垣隙中窺見非煙﹐神气俱喪﹐廢食息焉。乃厚賂公業之閽﹐以情告之。閽有難色﹐復爲厚利所動﹐乃令其妻伺非煙閒處﹐婉述象意。

非煙聞之﹐但含笑凝睇而不答。門媼盡以語象﹐象發狂心蕩﹐不知所如。乃取薛濤箋題絕句曰「一睹傾城貌﹐塵心只自猜。不隨蕭史去﹐擬學阿蘭來。」以所題密緘之﹐祈門媼達非煙。煙讀畢﹐吁嗟良久﹐謂媼曰「我亦曾窺見趙郎﹐大好才貌。此生福薄﹐不得當之。」蓋鄙武生粗悍﹐非良配耳。乃復酬篇寫於金鳳箋﹐曰「綠慘雙蛾不自持﹐只緣幽恨在新詩。

郎心應似琴心怨﹐脈脈春情更泥誰。「封付門媼﹐令遺象。象啟緘吟諷數四﹐拊掌喜曰﹕」吾事諧矣﹗「又以剡溪玉葉紙賦詩以謝﹐曰﹕」珍重佳人贈好音﹐彩箋方翰兩情深。薄於蟬翼難供恨﹐密似蠅頭未寫心。疑見落花迷碧洞﹐只思輕雨灑幽襟。

百回消息千回夢﹐栽作長謠寄綠琴。「詩去旬日﹐門媼不復來。

象憂懣恐事泄﹐或非煙追悔。春夕﹐於前庭獨坐﹐賦詩曰「綠暗紅藏起暝煙﹐獨將幽恨小庭前。重重良夜與誰語﹐星隔銀河月半天。」明日﹐晨起吟際﹐而門媼來﹐傳非煙語曰「勿訝旬日無信﹐蓋以微有不安。」因授象以連蟬錦香囊﹐並巖苔箋﹐詩曰「無力嚴妝倚繡櫳﹐暗題蟬錦思難窮。近來贏得傷春病﹐柳弱花蒔怯曉風。」象結錦囊於懷﹐細讀小簡﹐又恐煙幽思增疾﹐乃剪烏絲簡爲回緘﹐曰「春日遲遲﹐人心悄悄。自因窺覯﹐長役夢魂。𨿽羽駕塵襟﹐難於會合。而丹誠皎日﹐誓以周旋。況又聞乘春多感﹐芳履違和﹐耗冰雪之妍姿﹐郁蕙蘭之佳气。憂抑之極﹐恨不翻飛。企望寬情﹐無至憔粹。

莫孤短韻﹐寧爽後期。惝﹖寸心﹐書豈能荊兼持菲什﹐仰繼華篇。伏惟試賜凝盼。「詩曰﹕」見說傷情爲見春﹐想封蟬錦綠蛾顰。

卽頭與報煙卿道﹐第一風流最損人。「閽媼旣得回報﹐徑賫詣煙閣中。武生爲府掾屬﹐公務繁夥﹐或數夜一直﹐或竟日不歸。是時適值生入府曹﹐煙拆書得以款曲尋繹。旣而長太息曰﹕」丈夫之志﹐女子之心﹐情契魂交﹐視遠如近也。「於是闔戶垂幌﹐爲書曰﹕」下妾不幸﹐垂髫而孤。中間爲媒妁所欺﹐遂匹合於瑣類。每至淸風朗月﹐移玉桂以增懷﹕秋帳冬釭﹐泛金徽而寄恨。豈期公子忽貽好音﹐發華緘而思飛﹐諷麗句而目斷。所恨洛川波隔﹐賈午墻髙。聯云不及於秦臺﹐薦夢尙遙於楚岫。猶望天從素懇﹐神假微機﹐一拜淸光﹐九殞無恨。兼題短什﹐用寄幽懷。伏惟特賜吟諷也。「詩曰﹕」畫檐春燕須同宿﹐蘭浦雙鴛肯獨飛。長恨桃源諸女伴﹐等閒花裏送郎歸。「

封訖﹐召閽媼令達於象。象覽書及詩﹐以煙意稍切﹐喜不自持。

但靜室焚香﹐虔禱以俟。忽一日將夕﹐閽媼促步而至﹐笑且拜曰「趙郎願見神仙杏﹖」趙驚﹐連問之﹐傳煙語曰「今夜功曹府直﹐可謂良時。妾家後庭﹐郎君之前垣也。不渝惠好﹐專望來儀。方寸萬重﹐悉俟晤語。」旣曛黑﹐象乃躋梯而登。

煙已令重榻而下。旣下﹐見煙靚妝盛服﹐立於花下。拜訖﹐俱以喜極不能言。乃相攜自後門入房中﹐背盌解幌﹐盡繾綣之意焉。及曉鐘初動﹐復送象於垣下。煙執象泣曰「今日相遇﹐乃前生姻緣耳﹗勿謂妾無玉潔松貞之志﹐放蕩如斯﹐直以郎之風調不能自顧﹐願深鑑之。」象曰「揖希世之貌﹐見出入之心﹐已誓幽衷﹐永奉歡狎。」言訖﹐象逾垣而歸。明日﹐托閽媼贈煙詩﹐曰「十洞三淸𨿽路阻﹐有心還得傍瑤臺。瑞香風引思深夜﹐知是蕊宮仙馭來。」煙覽詩微笑﹐復贈象詩曰「相思只怕不相識﹐相見還愁卻別君。願得化爲松上鶴﹐一雙飛去入云行。」封付閽媼﹐仍令語象曰「賴妾有小小篇詠﹐不然﹐君作幾許大才面目﹖」玆不盈句﹐常得一期於後庭矣。

展微密之思﹐罄宿昔之心﹐以爲魚鳥不知﹐神人相助。或景物寓日﹐歌詩寄情﹐來往更繁﹐不能悉載。如是者周歲。無何﹐煙數以細過撻其女奴﹐奴陰銜之。乘間盡以告公業。公業曰「汝愼言﹐我當伺察之。」後至直日﹐乃僞陳狀請假。迨如常入直﹐遂潛於裏門。街鼓旣作﹐匍伏而歸。循墻至後庭﹐見煙方倚戶微吟﹐象則據垣斜睇。公業不勝其憤﹐挺前欲擒﹐象覺跳去﹐搏之﹐得其半襦。乃入室﹐呼煙詰之。煙色動聲戰﹐而不以實告。公業愈怒﹐縛之大柱﹐鞭楚血流。但云「生得相親﹐死亦無恨。」深夜﹐公業怠而假寐。煙呼其所愛女僕曰「與我一杯水。」水至﹐飲盡而絕。公業起﹐將復笞之﹐已死矣。乃解縛﹐舉至閣中﹐連呼之﹐聲言煙暴疾至殞。後數日﹐窆於北邙。而里巷間皆知其彊死矣。象因變服易名﹐遠竄江﹑浙間。洛陽才士﹐有崔﹑李二生﹐常與武掾遊處。崔賦詩﹐末句云「恰似傳花人飲散﹐空牀拋下最繁枝。」其夕﹐夢飛煙謝曰「妾貌𨿽不逮桃李﹐而零落過之。捧君佳什﹐愧仰無已。」

李生詩末句云「艷魄香魂如有在﹐還應羞見墜樓人。」其夕﹐夢煙戟手而言曰「士有百行﹐君得全乎﹖何至矜片言苦相詆斥﹖當屈君於地下面証之。」數日﹐李生卒﹐時人異焉。

崔護妻孟蓕《本事詩》﹕博陵崔護﹐資質甚美﹐而孤潔寡合。

舉進士下第。淸明日﹐獨遊都城南﹐得居人莊﹐一畝之宮﹐花木叢萃﹐寂若無人。扣門久之﹐有女子自門隙窺之﹐問曰「誰也﹖」護以姓氏對﹐曰「尋春獨行﹐酒渴求飲。」女入﹐以杯水至。開門設牀命坐。獨倚小桃斜柯佇立﹐而意屬殊厚。

妖姿媚態﹐綽有餘妍。崔以言挑之﹐不對。彼此目注者久之。

崔辭去﹐送至門﹐如不勝情而入。崔亦眷盼而歸。爾後絕不復至。及來歲淸明日﹐忽思之﹐情不可抑﹐徑往尋之。門墻如故﹐而已鎖扃之。崔因題詩於左扉曰「去年今日此門中﹐人面桃花相映紅。人面不知何處去﹐桃花依舊笑春風。」後數日﹐偶至都城南﹐復往尋之。聞其中有哭聲﹐扣門問之。有老父出曰「君非崔護耶﹖」曰「是也。」又哭曰「君殺吾女﹗」崔驚怛﹐莫知所答。父曰「吾女笄年知書﹐未適人。自去年以來﹐常恍惚若有所失。

比日與之出﹐及歸﹐見在左扉有字﹐讀之﹐入門而玻遂絕食數日而死。吾老矣﹐惟此一女﹐所以不嫁者﹐將求君子﹐以托吾身。今不幸而殞﹐得非君殺之耶﹖「又持崔大哭﹐崔亦感慟﹐請入哭之﹐尙儼然在牀。崔舉其首﹐枕其股﹐哭而祝曰﹕」某在斯﹐某在斯﹗「須臾開目﹐半日復活。老父大喜﹐遂以女歸之。

梁夫人按《宋史。韓世忠傳》﹕世忠妻梁氏及子亮爲苗傅所質﹐防守嚴密。朱勝非紿傅曰「今白太后﹐遣二人慰撫世忠﹐則平江諸人益安矣。」於是召梁氏入﹐封安國夫人﹐俾迓世忠﹐速其勤王。梁氏疾驅出城﹐一日夜會世忠於秀州。

兀術入侵﹐世忠以前軍駐靑龍鎭﹐中軍駐江灣﹐後軍駐海口﹐俟敵歸邀擊之。金兵至﹐世忠已先屯焦山寺。兀術遣使通問﹐約日大戰﹐許之。戰將十合﹐梁夫人親執桴鼓﹐金兵終不得渡﹐盡歸所掠。建康六年﹐授世忠武寧安化軍節度使﹑京東淮東路宣撫處置使﹐置司楚州。世忠披艸萊﹐立軍府﹐與士同力役。夫人梁親織薄爲屋。

按《鎭江府誌》﹕梁氏﹐京口娼也。嘗五更入府候賀朔。

忽於廊柱下見一虎蹲臥﹐鼻息齁齁然﹐亟走出。復往視之﹐乃一卒也。因問其姓名爲韓世忠﹐心異之﹐密告其母﹐謂定非凡人。乃邀至家﹐具酒食﹐深相結納﹐資以金帛﹐約爲夫婦。世忠後立殊功﹐爲中興名將﹐遂封安國夫人。親執桴鼓﹐敵不能濟﹐俘獲甚眾。尋又邀兀術於黃天蕩﹐幾成擒矣﹐一夕鑿河遁去。梁疏言世忠失機縱敵﹐乞加罪責﹐舉朝爲之動色。

紅拂張說《虯髯客傳》﹕隋煬帝之幸江都也。命司空楊素守西京。素驕貴﹐又以時亂﹐天下之權重望崇者﹐莫我若也。

奢貴自奉﹐禮異人臣。每公卿入言﹐賓客上謁﹐未嘗不踞牀而見﹐令美人捧出。侍婢羅列﹐頗僭於上。末年愈甚﹐無復知所負荷﹐有扶危持顚之心。一日﹐衛公李靖以布衣上謁﹐獻奇策。素亦踞見。公前揖曰「天下方亂﹐英雄競起。公爲帝室重臣﹐須以收羅豪傑爲心﹐不宜踞見賓客。」素斂容而起﹐謝公﹐與語﹐大悅﹐收其策而退。當公之騁辯也﹐一妓有殊色﹐執紅拂﹐立於前﹐獨目公。公旣去﹐而執拂者臨軒指吏曰「問去者處士第幾﹖住何處﹖」公具以對。妓誦而去。公歸逆旅。其夜五更初﹐忽聞叩門而聲低者﹐公起問焉。乃紫衣戴帽人﹐杖揭一囊。公問誰。曰「妾﹐楊家之紅拂妓也。」公遽延入。脫衣去帽﹐乃十八九佳麗人也﹐素面畫衣而拜。公驚答拜。曰「妾侍楊司空久﹐閱天下之人多矣﹐無如公者。絲蘿非獨生﹐願托喬木﹐故來奔耳。」公曰「楊司空枚重京師﹐如何﹖」曰「彼尸居餘气﹐不足畏也。諸妓知其無成﹐去者眾矣。彼亦不甚逐也。計之詳矣﹐幸無疑焉。」問其姓。曰「張。」問其伯仲之次。曰「最長。」觀其肌膚﹐儀狀﹐言詞﹐气性﹐眞天人也。公不自意獲之﹐愈喜愈懼﹐瞬息萬慮不安。而窺戶者無停履。數日﹐亦聞追訪之聲﹐意亦非峻。乃雄服乘馬排闥而去。

崔鶯鶯《會眞記》﹕貞元中﹐有張生者﹐性溫茂﹐美風容﹐內秉堅孤﹐非禮不可入。或朋從遊宴﹐擾雜其間﹐他人皆洶洶拳拳﹐若將不及﹐張生容順而已﹐終不能亂。以是年二十三未嘗近女色﹐知者詰之。謝而言曰「登徒子非好色者﹐是有凶行。余眞好色者﹐而適不我值。何以言之﹖大凡物之尢者﹐未嘗不畱連於心﹐是知其非忘情者也。」詰者識之。無幾何﹐張生遊於蒲。蒲之東十餘里﹐有僧捨曰普救寺﹐張生寓焉。適有崔氏孀婦﹐將歸長安﹐路出於蒲﹐亦止玆寺。崔氏婦﹐鄭女也。張出於鄭﹐緒其親﹐乃異派之從母。是歲﹐渾蠨薨於蒲。有中人丁文雅﹐不善於軍﹐軍人因喪而擾﹐大掠蒲人。崔氏之家﹐財產甚厚﹐多奴僕。旅寓惶駭﹐不知所托。先是﹐張與蒲將之黨有善﹐請吏護之﹐遂不及於難。十餘日﹐廉使杜確將天子命以總戎節﹐令於軍﹐軍由是戢。鄭厚張之徳甚﹐因飾饌以命張﹐中堂宴之。復謂張曰「姨之孤婺未亡﹐提攜幼稚。不幸屬師徒大潰﹐實不保其身。弱子幼女﹐猶君之生。豈可比常恩哉﹗今俾以仁兄禮奉見﹐冀所以報恩也。」命其子﹐曰歡郎﹐可十餘歲﹐容甚溫美。次命女﹕「出拜爾兄﹐爾兄活爾。」久之﹐辭疾。

鄭怒曰「張兄保爾之命。不然﹐爾且擄矣。能復遠嫌乎﹖」

久之﹐乃至。常服啐容﹐不加新飾﹐垂鬟接黛﹐雙臉斷紅而已。顏色艷異﹐光輝動人。張驚﹐爲之禮。因坐鄭旁﹐以鄭之抑而見也﹐凝睇怨絕﹐若不勝其體者。問其年紀。鄭曰「今天子甲子歲之七月﹐終今貞元庚辰﹐生年十七矣。」張生稍以詞導之﹐不對。終席而罷。張自是惑之﹐願致其情﹐無由得也。崔之婢曰紅娘。生私爲之禮者數四﹐乘間遂道其衷。婢果驚沮腆然而奔。張生悔之。翼日﹐婢復至。張生乃羞而謝之﹐不復云所求矣。婢因謂張曰「郎之言﹐所不敢言﹐亦不敢泄。

然而崔之姻族﹐君所詳也。何不因其徳而求娶焉﹖「張曰﹕」余始自孩提﹐性不苟合。或時紈綺間居﹐曾莫流盼。不爲當年﹐終有所蔽。昨日一席間﹐幾不自持。數日來行忘止﹐食忘飽﹐恐不能逾旦暮﹐若因媒氏而娶﹐納采問名﹐則三數月間﹐索我於枯魚之肆矣。爾其謂我何﹖「婢曰﹕」崔之貞愼自保﹐𨿽所尊不可以非語犯之。下人之謀﹐固難入矣。然而善屬文﹐往往沈吟章句﹐怨慕者久之。君試爲諭情詩以亂之。不然﹐則無由也。「張大喜﹐立綴《春詞》二首以授之。是夕﹐紅娘復至﹐持彩箋以授張﹐曰﹕」崔所命也。「題其篇曰《明月三五夜》。其詞曰﹕」待月西廂下﹐迎風戶半開。拂墻花影動﹐疑是玉人來。「張亦微諭其旨。

是夕﹐歲二月旬有四日矣。崔之東有杏花一株﹐攀援可逾。

旣望之夕﹐張因梯其樹而逾焉。達於西廂﹐則戶半開矣。

紅娘寢於牀。生因驚之。紅娘駭曰「郎何以至﹖」張因紿之曰「崔氏之箋召我也。爾爲我告之。」無幾﹐紅娘復來﹐連曰「至矣﹐至矣﹗」張生且喜且駭﹐必謂獲濟。及崔至﹐則端服嚴容﹐大數張曰「兄之恩﹐活我之家﹐厚矣。

是以慈母以弱子幼女見托。柰何因不令之婢﹐致淫逸之詞﹕始以護人之亂爲義﹐而終掠亂以求之。是以亂易亂﹐其去幾何﹖

誠欲寢其詞﹐則保人之姦﹐不義。明之於母﹐則背人之惠﹐不祥。將寄於婢僕﹐又懼不得發其眞誠。是用托短章﹑願自陳啟。

猶懼兄之見難﹐是用鄙靡之詞﹐以求其必至。非禮之動﹐能不愧心。特願以禮自持。無及於亂﹗「言畢﹐翻然而逝。張自失者久之。復逾而出﹐於是絕望。數夕﹐張生臨軒獨寢﹐忽有人覺之。驚駭而起﹐則紅娘斂衾攜枕而至﹐撫張曰﹕」至矣﹐至矣﹗唾何爲哉﹗「並枕重襲而去。張生拭目危坐久之﹐猶疑夢寐。然而修謹以俟。俄而紅娘捧崔氏而至。至﹐則嬌羞融冶﹐力不能運支體﹐曩時端莊﹐不復同矣。是夕﹐旬有八日也。斜月晶瑩﹐幽輝半牀。張生飄飄然﹐且疑神仙之徒﹐不謂從人間至矣。有頃﹐寺鐘鳴﹐天將曉。紅娘促去。崔氏嬌啼宛轉﹐紅娘又捧之而去﹐終夕無一言。張生辧色而興﹐目疑曰﹕」豈其夢邪﹖「及明﹐睹妝在臂﹐香在衣﹐淚光熒熒然﹐猶瑩於茵席而已。是後又十餘日﹐杳不復知。張生賦《會眞詩》三十韻﹐未畢﹐而紅娘適至﹐因授之﹐以貽崔氏。自是復容之。朝隱而出﹐暮隱而入﹐同安於曩所謂西廂者﹐兒一月矣。張生常詰鄭氏之情。

則曰「我不可柰何矣」因欲就成之。無何﹐張生將之長安﹐先以情諭之。崔氏宛無難詞﹐然而愁怨之容動人矣。將行之再夕﹐不可復見﹐而張生遂西下。數月﹐復遊於蒲﹐會於崔氏者又累月。崔氏甚工刀札﹐善屬文。求索再三﹐終不可見。

往往張生自以文挑﹐亦不甚睹覽。大略崔之出人者﹐藝必窮極﹐而貌若不知﹔言則敏辯﹐而寡於酬對。待張之意甚厚﹐然未嘗以詞繼之。時愁艷幽邃﹐恆若不識﹐喜慍之容﹐亦罕形見。異時獨夜操琴﹐愁弄淒惻。張竊聽之。求之﹐則終不復鼓矣。以是愈惑之。張生俄以文調及期﹐又當西去。當去之夕﹐不復自言其情愁嘆於崔氏之側。崔已陰知將訣矣﹐恭貌怡聲﹐徐謂張曰「始亂之﹐終棄之﹐固其宜矣。愚不敢恨。必也君亂之﹐君終之﹐君之惠也。則歿身之誓﹐其有終矣。又何必深感於此行﹖然而君旣不懌﹐無以奉寧。君常謂我善鼓琴﹐向時羞顏﹐所不能及。今且往矣﹐旣君此誠。」因命拂琴﹐鼓《霓裳羽衣序》﹐不數聲﹐哀音怨亂﹐不復知其是曲也。左右皆逴欷。崔亦遽止之﹐投琴﹐泣下流連﹐趨歸鄭所﹐遂不復至。明旦而張行。明年﹐文戰不勝﹐張遂止於京。因貽書於崔﹐以廣其意。

崔氏緘報之詞﹐粗載於此﹐曰「捧覽來問﹐撫愛過深。兒女之情﹐悲喜交集﹐兼惠花勝一合﹐口脂五寸﹐致耀首膏唇之飾。

𨿽荷殊恩﹐誰復爲容﹗睹物增懷﹐但積悲嘆耳。伏承便於京中就業﹐進修之道﹐固在便安。但恨僻陋之人﹐永以遐棄。命也如此﹐知復何言﹗自去秋已來﹐常忽忽如有所失。於喧嘩之下﹐或勉爲語笑﹐閒宵自處﹐無不淚零。乃至夢寐之間﹐亦多感咽。

離憂之思﹐綢繆繾綣﹐暫若尋常。幽會未終﹐驚魂已斷。𨿽半衾如暖﹐而思之甚遙。一昨拜辭﹐倏逾舊歲。長安行樂之地﹐觸緒牽情。何幸不忘幽微﹐眷念無時。鄙薄之志﹐無以奉酬。

至於終始之盟﹐則固不忒。鄙昔中表相因﹐或同宴處。婢僕見誘﹐遂致私誠。兒女之心﹐不能自固。君子有援琴之挑﹐鄙人無投梭之拒。及薦寢席﹐義盛意深。愚陋之情﹐永謂終托。豈期旣見君子﹐而不能定情致有自獻之羞﹐不復明侍巾幘。沒身永恨﹐含嘆何言﹗倘仁人用心﹐俯遂幽眇﹐𨿽死之日﹐猶生之年。如或達士略倩﹐捨小從大﹐以先配爲醜行﹐以要盟爲可欺。

則當骨化形銷﹐丹誠不泯﹐因風委露﹐猶托淸塵。存沒之誠﹐言盡於此。臨紙嗚咽﹐情不能申。千萬珍重﹐珍重千萬﹗玉環一枚﹐是兒嬰年所弄﹐寄充君子下體所佩。玉取其堅潤不渝﹐環取其終始不絕。兼亂絲一絢﹐文竹茶碱子一枚。此數物不足見珍。意者欲君子如玉之眞﹐獘志如環不解﹐沮痕在竹﹐愁緒縈絲。因物達情﹐永以爲好耳。心邇身遐﹐拜會無期。幽憤所鍾﹐千里神合。千萬珍重﹗春風多厲﹐彊飯爲嘉。愼言自保﹐無以鄙爲深念。「張生發其書於所知﹐由是時人多聞之。所善楊巨源好屬詞﹐因爲賦《崔娘詩》一絕云﹕」淸潤潘郎玉不如﹐中庭蕙艸雪俏初。風流才子多春思﹐腸斷蕭娘一紙書。「河南元稹亦續生《會眞詩》三十韻﹐詩曰﹕」微月透簾櫳﹐瑩光度碧空。遙天初縹緲﹐低樹漸蔥朧。龍吹過庭竹﹐鸞歌拂井桐。

羅綃垂薄霧﹐環響輕風。絳節隨金母﹐云心捧玉童。

更深人悄悄﹐晨會雨蒙蒙。珠瑩光文履﹐花明隱繡龍。瑤釵行彩鳳﹐羅帔掩丹虹。言自瑤華蒲﹐將朝碧玉宮。因遊洛城北﹐偶向宋家東。戲調初微拒﹐柔情已暗通。低鬟蟬影動﹐回步玉塵蒙。轉面流花雪﹐登牀抱綺叢。鴛鴦交頸舞﹐翡翠合歡籠。眉黛羞偏聚﹐唇朱暖更融。气淸蘭蕊馥﹐膚潤玉肌丰。無力慵移腕﹐多嬌愛斂躬。汗流珠點點﹐發亂綠蔥蔥。

方喜千年會﹐俄聞五夜窮。畱連時有恨﹐繾綣意難終。慢臉含愁態﹐芳詞誓素衷。贈環明運合﹐畱結表心同。啼粉流宵鏡﹐殘燈遠暗虫。華光猶苒苒﹐旭日漸口童口童。乘鶩還歸洛﹐吹蕭亦上嵩。衣香猶染麝﹐枕膩尙殘紅。冪冪臨塘艸﹐飄飄思渚蓬。素琴鳴怨鶴﹐淸漢望歸鴻。海闊誠難渡﹐天髙不易衝。

行雲無處所﹐蕭史在樓中。「張之友聞之者莫不聳異之﹐然而張志亦絕矣。稹特與張厚﹐因徵其詞。張曰﹕」大凡天之所命尢物也﹐不妖其身﹐必妖於人。使崔氏子遇合富貴﹐乘寵嬌﹐不爲云﹐不爲雨﹐則爲蛟爲螭﹐吾不知其所變化矣。昔殷之辛﹐周之幽﹐據百萬之國﹐其勢甚厚。然而一女子敗之。潰其眾﹐屠其身﹐至今爲天下眀笑。予之徳不足以勝妖孽﹐是用忍情。「

於時坐者皆爲深嘆。後歲餘﹐崔已委身於人﹐張亦有所娶。適經所居﹐乃因其夫言於崔﹐求以外兄見。夫語之﹐而崔終不爲出。張怨念之誠﹐動於顏色。崔知之﹐潛賦一章﹐詞曰「自從消瘦減容光﹐萬轉千回懶下牀﹐不爲旁人羞不起﹐爲郎憔悴卻羞郎。」竟不之見。後數日﹐張生將行﹐又賦一章以謝絕云「棄置令何道﹐當時且自親﹐還將舊時意﹐憐取眼前人。」自是﹐絕不復知矣。時人多許張爲善補過者。予嘗於朋會之中﹐往往及此意者﹐夫使知者不爲﹐爲之者不惑。貞元歲九月﹐執事李公垂宿於予靖安裏第﹐語及於是。公垂卓然稱異﹐遂爲《鶯鶯歌》以傳之。崔氏小名鶯鶯﹐公垂以命篇。

王嬌鸞按《情史類略》﹕天順間﹐有臨安衛王指揮﹐以從徵廣西苗蠻違限被參﹐降調河南南陽衛千戶。王有二女﹕長嬌鸞﹐次嬌鳳。鳳已嫁﹐惟鸞從行。鸞幼通書史﹐王之文移﹐俱屬代筆﹐鐘愛甚至。王之妻周氏﹐有妹嫁於曹﹐貧而寡﹐迎使伴鸞﹐呼爲曹姨。值淸明節﹐鸞與曹姨率諸婢戲秋千於後園。忽聞人聲﹐驚視﹐則墻處有美少年窺視稱羨。鸞大驚走匿﹐遺羅帕於地﹐生逾垣拾去。方展玩間﹐旋有侍女來園尋覓。周折數次﹐生笑曰「物入人手﹐尙何覓耶﹖」侍女曰「郎君收得﹐乞以見還。」生曰「此帕誰人之物﹖」侍兒曰「鸞姐﹐主人愛女也。」生曰「若鸞姐自來﹐當卽奉壁。」侍女叩生姓氏﹐並家遠近。生曰「周姓﹐廷章名﹐蘇州吳江人也。父爲本學司教﹐隨任於此。與尊府只一墻之隔。久聞尊姐精於文事﹐僕有小詩﹐煩爲一致。如得報言﹐帕可還矣。」女急於得帕﹐允之。

生逾垣而出﹐少頃復至﹐以桃花箋疊成方勝﹐授女﹐女返命。

鸞發緘﹐得一絕云「帕出佳人分外香﹐天公教付有情郎﹔殷勤寄取相思句﹐擬作紅絲入洞房。」鸞微笑﹐亦取箋答詩云「妾身一點玉無暇﹐產自侯門將相家。靜裏有親同對月﹐閒中無事獨看花。碧梧只許來奇鳳﹐翠竹那容入老鴉﹖寄語異鄕孤另客﹐莫將心事亂如麻﹗」侍兒捧詩至園﹐則生已候於墻缺矣。

自此詩句往返數次﹐侍女得賂﹐喜於傳送﹐不復言羅帕之事。

適端陽節﹐王治酒園中家宴﹐生往來墻外﹐恨不得一與席末。

是晚﹐生復寄一絕云「配成彩綫思同結﹐傾就蒲觴擬共斟。

霧隔湘江歡不見﹐錦葵空有向陽心。「鸞閱詩嗟嘆。不意爲曹姨所窺﹐細叩從來。鸞與姨素厚﹐因備述之。姨曰﹕」周生江南之秀﹐門戶相敵﹐何不遣媒禮聘﹐成百年之眷乎﹖「鸞點頭稱是。遂答詩。末有」多情果有相憐意﹐好倩冰人片語傳「之句。生乃僞托父命﹐求婚於王。

王亦雅重生﹐但愛女不欲遠嫁他鄕﹐遲疑未許。生遂設計﹐托以衙齋窄狹﹐假衛署後園肄業﹐且以周夫人同姓﹐請拜爲姑。

王武人﹐喜於奉承﹐許之﹐且願任饔饗。周遂寓居園亭﹐因得以兄妹之禮見鸞﹐情愈親密。而曹姨居間﹐以盟主自任﹐先立婚誓﹐始訂幽期。從此綢繆無間﹐恩逾夫婦。約半載﹐周司教升任去﹐生托病獨畱。又半載余﹐而司教引疾還鄕﹐生聞之﹐欲謀歸覲﹐而心戀鸞﹐情不能自割。鸞察其意﹐因置酒勸駕。

且曰「君戀私情而忘公義﹐不惟君失子道﹐累妾亦失婦道矣。」

曹姨亦曰「今暮夜之期﹐原非久計﹐公子不如暫歸故鄕﹐且覲雙親。倘於定省之間﹐兼議婚姻之事﹐早完誓願﹐豈不美乎﹖」

周猶豫未決﹐鸞使曹姨竟以生欲歸省爲言於王﹐王致贐餞行。

生不得已﹐始束裝。是夜﹐鸞邀生再伸前誓﹐且詢生居止﹐以便通信。明日﹐生歸。而司教已與同裏一富家議姻﹐生始頗不欲﹐巳聞其女甚美﹐貪財慕色﹐頓忘前誓。未幾畢姻﹐夫婦相得甚歡﹐不復知鸞爲何人矣。鸞久不得生耗﹐念之成疾﹐每得便郵﹐屢以書招之﹐俱不報。父欲爲鸞擇配﹐鸞不可﹐必欲俟生的信。

乃以重賂遣衛卒孫九﹐專往吳江致書﹐附古風一篇﹐其略云「憶昔淸明佳節時﹐與君邂逅成相知。嘲風弄月頻來往﹐撥動風情無限思。侯門曳斷千金索﹐攜手挨肩遊畫閣。

好把靑絲結死生﹐盟山誓海情不保白雲渺渺艸靑靑﹐才子思親欲別情。頓覺桃臉無春色﹐愁聽傳書雁幾聲。君行𨿽不排鸞馭﹐勝似徵蠻父兄去。悲悲切切斷腸聲﹐執手牽衣理前誓。

與君成就鸞鳳友﹐切莫蘇城戀花柳。自君之去妾攢眉﹐脂粉慵調發如帚。姻緣兩地相思重﹐雪月風花誰與共。可憐夫婦正當年﹐空使梅花蝴蝶夢。臨風對月無歡好﹐淒涼枕上魂顚倒。一宵忽夢汝娶親﹐來朝不覺愁顏老。盟言願作神雷電﹐九天玄女相傳徧﹐只歸故里未歸泉﹐何故音容難相見﹖才郎意假妾意眞﹐再馳驛使陳丹心。可憐三七羞花貌﹐寂寞香閨思不禁。「曹姨亦作書﹐備述女甥相思之苦﹐相望之切。孫九至吳江﹐得生居於延陵橋下﹐知生再娶﹐乃候面﹐方致其情﹐生一語不答﹐入而復出﹐以昔日羅帕並誓書封還﹐使鸞勿念。孫九憤然而去﹐逢人訴之﹐故生薄幸之名﹐播於吳下。孫九還報鸞﹐鸞制《絕命詩》三十六首﹐復爲《長恨歌》數千言﹐備述合離之事﹐語甚憤激。欲再遣孫九﹐孫怒不肯行。

鸞久蓄抱石投崖之意﹐特不忍自泯沒以死﹐故有待耳。偶值其父有公牘﹐當投吳江縣﹐勾本衛逃軍﹐乃取從前唱和之詞並今日《絕命詩》《長恨歌》﹐匯成一帙﹐合同婚書二紙﹐總作一緘﹐入於公牘中﹐用印發郵﹐乃父不知也。其晚﹐鸞沐浴更衣﹐取昔日羅帕自縊而死。吳江令發封﹐得鸞詩﹐大以爲奇﹐爲聞於直詣樊公祉。公祉見之忿然﹐深惜鸞才﹐而恨廷章之薄幸﹐命司理密訪其人﹐榜殺之。聞者無不稱快。司教亦以憂死。

章臺柳按許堯佐《章臺柳傳》﹐天寶中﹐昌黎韓翊有詩名﹐性頗落拓﹐羈滯貧苦。有李生者﹐與翊友善﹐家累千金﹐負气愛才。

愛姬曰柳氏﹐艷絕一時﹐喜談謔﹐善謳詠。李生居之別第﹐與翊爲宴歌之地﹐而館翊於其側。翊素知名﹐其所候問﹐皆當時之彥。柳氏自門窺之﹐謂其侍者曰「韓夫子豈長貧賤者乎﹖」

遂屬意焉。李生素重翊﹐無所吝惜。後知其意﹐乃具膳請翊飲。

酒酣﹐李生曰「柳夫人容色非常﹐韓秀才文章特異。欲以柳薦枕於韓君﹐可乎﹖」翊驚栗﹐避席曰「蒙君之恩﹐解衣輟食久之。豈宜奪所愛乎﹖」李堅請之。柳氏知其意誠﹐乃再拜﹐引衣接席。李坐翊於客位﹐引滿極歡。李生又以資三十萬﹐佐翊之費。翊仰柳氏之色﹐柳氏慕翊之才﹐兩情皆獲﹐喜可知也。

明年﹐禮部侍郎楊度擢翊上第﹐屏居間歲。柳氏謂翊曰「榮名及親﹐昔人所尙。

豈宜以濯浣之賤﹐稽采蘭之美乎﹖「翊由是省家於淸池。

歲餘乏食﹐鬻妝具以自給。天寶末﹐盜覆二京﹐士女奔駭。柳氏以艷獨異﹐且懼不免﹐乃剪髮毀形﹐寄迹法靈寺。是時侯希逸自平廬節度淄靑﹐素藉翊名﹐請爲書記。洎宣皇帝以神武返正﹐翊乃遣使間行﹐求柳氏﹐以練囊盛麩金﹐題之曰「章臺柳﹐章臺柳﹗昔日靑靑今在否﹖縱使長條似舊垂﹐亦應攀折他人手。」柳氏捧金嗚咽﹐左右淒惻﹐答之曰「楊柳枝﹐芳菲節﹐所恨年年贈離別。一葉隨風忽報秋﹐縱使君來豈堪折﹗」

無何﹐有蕃將沙吒利者﹐初立功﹐竊知柳氏之色﹐劫以歸第﹐寵之專房。及希逸除左僕射﹐入覲﹐翊得從行。至京師﹐已失柳氏所止﹐嘆想不已。偶於龍首岡﹐見蒼頭以駮牛駕輜軿﹐從兩女奴。翊偶隨之。自車中問曰「得非韓員外乎﹖某乃柳氏也。」使女奴竊言失身沙吒利﹐阻同車者﹐請詰旦幸相待於道政裏門。及期而往﹐以輕素結玉合﹐實以香膏﹐自車中授之﹐曰「當遂永訣﹐願置誠念。」乃回車﹐以手揮之﹐輕袖搖搖﹐香車轔轔﹐目斷意迷﹐失於驚塵。翊大不勝情。會淄靑諸將合樂酒樓﹐使人請翊。翊彊應之﹐然意色皆喪﹐音韻淒咽。有虞侯許俊者﹐以材力自負﹐撫劍言曰「必有故﹐願一效用。」

翊不得已﹐具以告之。俊曰「請足下數字﹐當立致之。」乃衣縵胡﹐佩雙鞬﹐從一騎﹐徑造沙吒利之第。候其出行裏余﹐乃被衽執轡﹐犯關排闥﹐急趨而呼曰「將軍中惡﹐使召夫人﹗」

僕侍辟易﹐無敢仰視。遂升堂﹐出翊札示柳氏﹐挾之跨鞍馬﹐逸塵斷鞅﹐倏忽而至。引裾而前曰「幸不辱命﹗」四座驚嘆。

柳氏與翊執手涕泣﹐相與罷酒。是時沙吒利恩寵殊等﹐翊﹑俊懼禍﹐乃詣希逸。希逸大驚曰「吾平生所爲事﹐俊乃能爾乎﹖」

遂獻狀曰「檢校尙書金部員外郎兼禦史韓翊﹐久列參佐﹐累彰勛效﹐頃從鄕賦。有妾柳氏﹐阻絕凶寇﹐依止名尼。今文明撫運﹐遐邇率化。將軍沙吒利凶恣撓法﹐憑恃微功﹐驅有志之妾﹐幹無爲之政。臣部將兼禦史中丞許俊﹐族本幽﹑薊﹐雄心勇決﹐卻奪柳氏﹐歸於韓翊。義切中抱﹐𨿽昭感激之誠﹐事不先聞﹐固乏訓齊之令。」尋有詔﹐柳氏宜還韓翊﹐沙吒利賜錢二百萬。柳氏歸翊。翊後累遷至中書舍人。

桂華按《涇林雜記》﹕唐伯虎名寅﹐字子畏﹐才髙气雄﹐藐視一世﹐而落拓不羈﹐弗修邊幅﹐每遇花酒會心處﹐輒忘形海其詩畫特爲時珍重。錫山華虹山學士尢所推服﹐彼此神交有年﹐尙未覿面。唐往茅山進香﹐道出無錫﹐計還棹時﹐當往詣華傾倒。晚泊河下﹐登岸閒行﹐偶見乘輿東來﹐女從如雲﹐有丫環貌尢艷麗。唐不覺心動﹐潛尾其後。至一髙門﹐眾擁而入。唐凝盼悵然﹐因訪居民﹐知是華學士府。唐歸舟﹐神思迷惑﹐輾轉不寐。中夜忽生一計﹐若夢魘狀﹐被髮狂呼。眾驚起問故﹐唐曰「適夢中見一天神﹐朱發獠牙﹐手持金杵云﹕」進香不虔﹐聖帝見譴﹐令我擊汝。『持杵欲下﹐予叩頭哀乞再三。云「姑且恕爾﹐可隻身持香﹐沿途禮拜﹐至山謝罪﹐或可幸免。

不則禍立降矣。『予驚醒戰悚。今當遵神教﹐獨往還願。汝輩可操舟速回﹐勿混乃公爲也。「卽微服持包傘﹐奮然登岸﹐疾行而去。有追隨者﹐大怒逐回。潛至華典中﹐見主櫃者﹐卑詞降气曰﹕」小子吳縣人﹐頗善書﹐欲投府上寫帖﹐幸爲引進。「

卽取筆書數行於一紙授之。主者持進白華﹐呼之入。見儀表俊偉﹐字畫端楷﹐頗有喜色﹐問﹕「平日習何業﹖」曰「幼讀儒書﹐頗善作文。屢試不得進學﹐流落至此。願備書記之末。」

公曰「若爾可作吾大官伴讀。」賜名華安﹐送至書館。安得進身﹐潛訪前所見丫環﹐云名桂華﹐乃公所素寵愛者﹐計無所出。居久之﹐偶見郎君文義有未妥處﹐私加攺竄﹐或爲代作。

師喜其徒日進﹐持文誇華。華曰「此非孺子所及﹐必倩人耳。」

呼子詰之﹐弗敢隱。因山題試安﹐援筆立就。舉文呈華﹐手有枝指。華閱之﹐詞意兼美﹐益喜甚﹐畱爲親隨﹐俾掌文房。凡往來書札﹐悉令裁復﹐咸當公意。未兒﹐主典者告殂﹐華命安暫攝﹐出納惟愼﹐毫忽無私。公欲令卽代﹐而嫌其未婚﹐難以重托﹐呼媒爲擇婦。安聞﹐潛乞於公素所知厚者云「安蒙主公提拔﹐復謀爲置室﹐恩同天地。

第不欲重費經營﹐或以侍兒見配可耳。「所知因爲轉達﹐華曰﹕」婢媵頗眾﹐可令自擇。「安遂微露﹐欲得桂華。公初有難色﹐而重違其意﹐擇日成婚。另飾一室﹐供帳華侈。合巹之夕﹐相得甚歡。居數日﹐兩情益投﹐唐遂吐露情實﹐云﹕」吾唐解元也﹐慕爾姿容﹐屈身就役。今得諧所願﹐此天緣也。

然此地豈宜久羈﹐可潛遁歸蘇﹐彼不吾測﹐當圖諧老耳。「女欣然願從﹐遂買小舟﹐乘夜遄發。天曉﹐家人見安房門封鎖。

啟視室中﹐衣飾細軟﹐俱各登記﹐毫無所齲華沈思莫測其故﹐令人徧訪﹐杳無形迹。年餘﹐華偶至閶門﹐見書坊中坐一人﹐形極類安。從者以告﹐華令物色之﹐唐尙在坊﹐持文翻閱﹐手亦有枝指。僕尢駭異﹐詢問何人。旁云「此唐伯虎也。」歸以告華﹐遂持刺往謁。唐出迎﹐坐定﹐華審視再三﹐果克肖。

茶至而指露﹐益信爲安無疑。柰難以直言﹐躊躇未發。唐命酒對酌﹐半酣﹐華不能忍﹐因縷述安去來始末以探之。唐但唯唯。

華又云「渠貌與指頗似公﹐不識何故﹖」唐又唯唯﹐而不肯承。華愈狐疑﹐欲起別去。唐曰「幸少從容﹐當爲公剖之。」

酒復數行﹐唐命童秉燭前導﹐入後堂﹐請新娘出拜。珠珞重遮﹐不露嬌面﹐拜畢﹐唐攜女近華﹐令熟視之﹐笑曰「公言華安似不佞﹐不識桂華亦似此女否﹖」乃相與大笑而別。華歸﹐厚具妝奩贈女﹐遂締姻好雲。

綠珠按宋樂史《綠珠傳》﹕綠珠者。姓粱﹐白州博白縣人。

州則南昌郡﹐古越地﹐秦象郡﹐漢會浦縣地。唐武徳初﹐削平蕭銑。於此置南州﹐尋攺爲白州﹐取白江爲名﹐州境有博白山﹐博白江﹐盤龍洞﹐房山﹐雙角山﹐大荒山。山上有池﹐池中有婢妾魚。綠珠生雙角山下﹐美而艷。越俗以珠爲上寶﹐生女爲珠娘﹐生男爲珠兒。綠珠之字由此而稱。晉石祟爲交趾采訪使﹐以眞珠三斛致之。崇有別廬在河南金穀澗﹐澗中有金水自太白源來。崇卽川阜置圓館。綠珠能吹笛﹐又善舞﹐崇以《明妃曲》教之﹐而自制新詩曰「我本良家子。將適單於庭。

辭別未及終﹐前驅已抗旌。僕禦流涕別﹐轅馬悲且鳴。哀郁傷五內﹐涕泣沾珠纓。行行日已遠﹐遂造匈奴城。延佇於穹廬﹐加我閼氏名。殊類非所安﹐𨿽貴非所榮。父子見陵辱﹐對之慚且驚。殺身良不易﹐默默以苟生。苟生亦何聊﹐積思常憤盈。

願假飛鴻翼﹐乘之以遐徵。

飛鴻不我顧﹐佇立以屏營。昔爲匣中玉﹐今爲糞上英。朝華不足歡。甘與秋艸並。傳語後世後人﹕遠嫁難爲情。「崇又作《懊惱曲》以贈綠珠。崇之美艷者千餘人﹐擇數十人妝飾一等﹐使同侍之﹐不相分別。刻玉爲倒龍﹐鏤金爲鳳凰釵﹐結袖繞楹而舞。欲有所召者﹐不呼姓名。悉聽聲﹐視釵色﹔聲輕者居前。釵色艷者居後。以爲行次而進。趙王倫亂常﹐賊類孫秀使人求綠珠。崇方登涼觀﹐臨淸水。婦女侍側。使者以告﹐崇出侍婢數百人以示之﹐皆蘊蘭麝而被羅綺。曰﹕」任所擇。「使者曰﹕」君侯服禦麗則麗矣﹐然受命指索綠珠﹐不知孰是﹖「崇勃然曰﹕」吾所愛﹐不可得也。「秀因是譖倫族之。

收兵忽至﹐崇謂綠珠曰「我今爲爾獲罪。」綠珠曰「願效死於君前﹗」崇因止之﹐於是墜樓而死。崇棄東市。時人名其樓曰綠珠樓。樓在步庚裏﹐近狄泉﹐在王城東。綠珠有弟子宋禕﹐有國色﹐善吹笛。後入晉明帝宮中。今白州有一派水﹐自雙角山出﹐合容州江﹐呼爲綠珠江。亦猶歸州有昭君灘﹐昭君村﹐昭君場﹐吳有西施谷﹐脂粉塘﹐蓋取美人出處爲名。又有綠珠井﹐在雙角山下。耆老傳云「汲此井飲者﹐誕女必多美麗。

裏閭有識者﹐以美色無益於國﹐以巨石塡之。爾後𨿽有產女端妍者﹐而七竅四肢多不完具。「異哉﹗山水之使然。昭君村生女皆炙破其面﹐故白居易詩曰﹕」不取往者戒﹐恐貽來者冤。

至今村女面﹐燒灼成瘢痕。「又以不完具而惜焉。牛僧儒《周秦行記》云﹕」夜宿薄太后廟﹐見戚夫人﹐王嬙﹐太眞妃﹐潘淑妃﹐各賦詩言志。別有善笛女子﹐短鬢窄袖具帶﹐貌甚美﹐與潘氏偕來。太后以接坐居之﹐令吹笛﹐往往亦及酒。

太后顧而謂曰「識此否﹖石家綠珠也。潘妃養作妹。『太后曰﹕」綠珠豈能無詩乎﹖』綠珠拜謝﹐作曰「此日人非昔日人﹐笛聲空怨趙王倫。紅殘鈿碎花樓下﹐金穀千年更不春。『太后曰﹕」牛秀才遠來﹐今日誰人與伴﹖』綠珠曰「石衛尉性嚴忌。今有死﹐不可及亂。『」然事𨿽詭怪﹐聊以解頤。噫﹐石崇之敗﹐𨿽自綠珠始﹐亦其來有漸矣。崇常刺荊州﹐劫奪遠使﹐沈殺客商﹐以致巨富。又遺王愷鴆鳥﹐共爲鴆毒之事。有此陰謀﹐加以每邀客宴集﹐令美人行酒﹐客飲不盡者﹐使黃門斬美人。王丞相與大將軍嘗共訪崇﹐丞相素不能飲﹐輒自勉彊﹐至於沈醉。至大將軍﹐故不飲以觀其變﹐已斬三人﹐君子曰「禍福無門﹐惟人所召。」崇心不義﹐舉動殺人﹐烏得無報也。

非綠珠無以速石崇之誅﹐非石崇無以顯綠珠之名。綠珠之墜樓﹐侍兒之有貞節者也。比之於古﹐則有曰六出。六出者﹐王進賢侍兒也。進賢﹐晉湣太子妃。洛陽亂﹐石勒掠進賢渡孟津﹐欲妻之。進賢罵曰「我皇太子婦﹐司徒公女。胡羌小子﹐敢幹我乎﹖」言畢投河。六出曰「大旣有之﹐小亦宜然。」復投河中。又有窈娘者﹐武周時喬知之寵婢也。盛有姿色﹐特善歌舞。知之教讀書﹐善屬文﹐深所愛幸。時武承嗣驕貴﹐內宴酒酣﹐迫知之將金玉賭窈娘。知之不勝﹐便使人就家彊載以歸。

知之怨悔﹐作《綠珠篇》以敍其怨。詞曰「石家新谷重新聲﹐明珠十斛買娉婷。此日可憐無復比﹐此時可愛得人情。君家閨閣欲窺難﹐嘗將歌舞使人看。富貴雄豪非分理﹐驕矜勢力橫相干。辭君去君終不忍﹐徒勞掩面傷紅粉。百年離別在髙樓﹐一旦紅顏爲君荊」知之私囑承嗣家閹奴傳詩於竊娘。

窈娘得詩悲泣﹐投井而死。承嗣令汲出﹐於衣中得詩﹐鞭殺閹奴﹐諷吏羅織知之﹐以至殺焉。悲夫﹐二子以愛姬示人﹐掇喪身之禍。所謂倒持太阿﹐授人以柄。《易》曰「慢藏誨盜﹐冶容誨淫。」其此之謂乎。其後詩人題歌舞妓者﹐皆以綠珠爲名。庚肩吾曰「蘭堂上客至﹐綺席淸弦撫。自作明君辭﹐還教綠珠舞。」李元操云「絳樹搖歌扇﹐金穀舞筵開。羅袖拂歸客﹐畱歡醉玉杯。」江總云「綠珠含淚舞﹐孫秀彊相邀。」

綠珠之沒﹐已數百年矣﹐詩人尙詠之不已﹐其故何哉﹖蓋一婢子﹐不知書而能感主恩﹐憤不顧身﹐其志烈懍懍﹐誠足使後人仰慕歌詠也。至有享厚祿﹐盜髙位﹐亡仁義之性。懷反覆之情﹐暮四朝三﹐惟利是務﹐節操反不若一婦人﹐豈不愧哉。今爲此傳﹐非徒述美麗﹐窒禍源。且欲懲戒辜恩背義之類也。季倫死後十日﹐趙王倫敗。

左衛將軍趙泉斬孫秀於中書。軍士趙駿剖秀心食之。倫因金墉城﹐賜金屑酒。倫慚﹐以巾覆面曰「孫秀誤我也。」飲金屑而死。皆夷家族。南陽生曰「此乃假天之報怨。不然﹐何梟夷之立見乎﹖」

韋氏按《鄭徳瞞傳》﹕貞元中﹐湘潭尉鄭徳瞞﹐家居長沙﹐有親表居江夏﹐每歲一往省焉。中間涉洞庭。歷湘潭﹐多遇老叟棹舟而鬻菱芡﹐𨿽白髮而有少容。徳瞞與語﹐多及玄解。詰曰「舟無糗糧﹐何以爲食﹖」叟曰「菱芡耳。」徳瞞好酒﹐長挈松醪春﹐過江夏﹐遇叟無不飲之﹐叟飲亦不甚愧荷。徳瞞抵江夏﹐將返長沙。駐舟於黃鶴樓下。傍有鹺賈韋生者﹐乘巨舟﹐亦抵於湘譚﹐其夜與鄰舟告別飲酒。韋生有女﹐居於舟之舵櫓﹐鄰女亦來訪別﹐二女同處笑語。夜將半﹐聞江中有秀才吟詩曰「物觸輕舟心自知﹐風恬浪靜月光微。夜深江上解愁思﹐擡得紅蕖香惹衣。」鄰舟女善筆札﹐因睹韋氏妝奩中有紅箋一幅﹐取而題所聞之句﹐亦吟哦良久﹐然莫曉誰人所制也。及旦﹐東西而去。徳瞞舟與韋氏舟同離鄂渚﹐信宿﹐及暮又同宿至洞庭之畔﹐與韋生舟楫頗以相近。韋氏美麗艷﹐瓊英膩云﹐蓮蕊瑩波。露濯蕣姿﹐月鮮珠彩﹐於水窗中垂釣﹐徳瞞因窺見之﹐甚悅。遂似紅綃一尺﹐上題詩曰「纖手垂鉤對水窗﹐紅蕖秋色艷長江。旣能解投交甫﹐更有明珠乞一雙。」彊以紅綃惹其鉤﹐女因收得﹐吟玩久之﹐然𨿽諷讀﹐卽不能曉其義﹐女不工刀札﹐又恥無所報﹐遂以鉤絲而投夜來鄰舟女所題紅箋者﹐徳瞞謂女所制﹐疑思頗悅﹐喜暢可知﹐然莫曉詩之意義﹐亦無計遂其款曲。由是女以所得紅綃系臂﹐自愛惜之。明月淸風﹐韋舟遽張帆而去。風勢將緊﹐波濤恐人﹐徳瞞小舟﹐不敢同越﹐然意殊恨恨。將暮﹐有漁人語徳瞞曰「向者賈客巨舟﹐已全家歿於洞庭矣。」徳瞞大駭﹐神思恍惚﹐悲婉久之﹐不能排抑。

將夜﹐爲《弔江姝詩》二首﹐曰「湖面狂風且莫吹﹐浪花初綻月光微。沈潛暗想橫波淚﹐得共鮫人相對垂。」又曰「洞庭風軟荻花秋﹐新沒靑蛾細浪愁。淚滴白蘋君不見﹐月明江上有輕鷗。」詩成酹而投之。精貫神癨﹐至誠感應﹐遂感水神﹐持詣水府。府君覽之﹐召溺者數輩﹐曰「誰是鄭生所愛﹖」

而韋氏亦不能曉其來由。有主者搜臂﹐見紅綃而語府君。曰「徳瞞異日自吾邑之明宰﹔況囊有義相及﹐不可不曲活爾命。」

因召主者攜韋氏送鄭生。韋氏視府君﹐乃一老叟也。逐主者疾趨﹐而無所礙﹔道將盡﹐睹一大池﹐碧水汪然﹐遂爲主者推墮其中﹐或沈或浮﹐亦甚困苦。時已三更﹐徳瞞未寢﹐但吟紅箋之詩﹐悲而益苦。忽覺有物觸舟﹐然舟人已寢﹔徳瞞遂秉炬照之﹐見衣服彩繡﹐似是人﹐忽驚而拯之﹐乃韋氏也﹐系臂紅綃尙在。徳瞞喜驟。

良久﹐女蘇息﹐及曉方能言﹐乃說府君感君而活我命。徳瞞曰「府君何人也﹖」終不省悟。遂納爲室﹐感其異也。將歸長抄﹐後三年﹐徳瞞常調選﹐欲謀醴陵令。韋氏曰「不過作巴陵耳。」徳瞞曰「子何以知﹖」韋氏曰「向者水府君言是吾邑之明宰。洞庭乃屬巴陵﹐此可驗矣。」徳瞞志之。選果得巴陵令。及至巴陵縣﹐使人迎韋氏﹐舟楫至洞庭側﹐值逆風不進。徳瞞使傭篙工者五人而迎之﹐內一老臾挽舟﹐若不爲意。韋氏怒而唾之。臾回顧曰「我昔水府活汝性命﹐不以爲徳﹐今反生怒。」韋氏乃悟。恐悸﹐召叟登舟﹐拜而進酒果﹐叩頭曰「吾之父母﹐當在水府﹐可省覲否﹖」曰「可。」

須臾﹐舟楫似沒於波﹐然無所苦。俄到往時之水府﹐大小倚舟號慟﹐訪其父母。父母居止﹐儼然第捨﹐與人世無異。韋氏詢其所須﹐父母曰「所溺之物﹐皆能至此﹐但無火化﹐所食惟菱芡耳。」持白金器數事而遺女曰「吾此無用處﹐可以贈爾﹐不得久停。」促其相別﹐韋氏遂哀慟別其父母。臾以筆大書韋氏巾曰「昔日江頭菱芡人﹐蒙君數飲松醪春。活君家室以爲報﹐珍重長沙鄭徳瞞。」書訖﹐叟遂爲僕侍數百輩﹐自舟迎歸府捨。俄頃﹐舟卻出於湖畔。一舟之人﹐咸有所睹。徳瞞詳詩意﹐方悟水府老叟﹐乃昔日鬻菱芡者。歲餘﹐有秀才崔希周投詩卷於徳瞞﹐內有《江上夜拾得芙蓉詩》﹐卽韋氏所投徳瞞紅箋詩也。徳瞞疑待﹐乃詰希周﹐對曰「數年前﹐泊輕舟於鄂渚。江上月明﹐時當未寢﹐有微物觸舟﹐芳馨襲鼻﹐取而視之﹐乃一束芙蓉也。因而制詩﹐旣成﹐諷詠良久﹐敢以實對。」徳瞞嘆曰「命也。」然後更不敢越洞庭。徳瞞官至刺史。

劉翠翠按《剪燈新話》﹕翠翠﹐姓劉氏﹐淮安民間女也。生而穎悟﹐能通詩書。父母不奪其志﹐就令入學。同學有金氏子﹐名定﹐與同歲﹐亦聰明俊雅。諸生戲之曰「同歲者當爲夫婦。」

二人亦私自許。金生贈翠翠詩曰「十二闌干七寶臺﹐春風隨處艷陽開。東園桃樹西園柳﹐何不移來一處栽﹖」翠翠和之曰「平生每恨祝英臺﹐懷抱何爲不早開﹖我願東君勤用意﹐早移花樹向陽栽。」已而﹐翠翠年長﹐不復至學。父母爲其議親﹐輒悲泣不食。以情問之﹐初不肯言。久乃曰「西家金定﹐妾已許之矣﹗若不相從﹐有死而已﹐誓不登他門也﹗」父母不得已而聽焉。遂卜日結婚﹐凡幣帛之類﹐羔雁之屬皆女家自備。

迎婿入門﹐二人相見﹐喜可知矣。是夕﹐翠翠於枕畔作《臨江仙》一闋贈生﹐曰「曾向書窗同筆硯﹐故人今作新人。洞房花燭十分春。汗沾蝴蝶粉﹐身惹麝香塵。殢雨尢雲渾未慣﹐枕邊眉黛羞顰。輕憐痛惜莫辭頻。願郎從此始﹐日近日相親。」

生遂次韻曰「記得書齋同筆硯﹐親人不是他人﹐扁舟來訪武陵春。仙居鄰紫府﹐人世隔紅塵。海誓山盟心已許﹐幾翻淺笑深顰。向人猶自語頻頻。意中無別意﹐親外有誰親。」二人相得之樂﹐𨿽翡翠之在赤霄﹐鴛鴦之遊綠水﹐未足諭也。未及一載﹐張士誠兄弟起兵髙郵﹐盡陷淮東諸郡。翠爲其部下將李將軍者所掠。至正末﹐士誠納款元朝﹐願奉正朔。道途始通﹐行李無阻。生於是辭別內外父母﹐願求其妻。星霜屢移﹐囊橐又竭﹐然而此心終不少阻。艸行露宿﹐丐乞於人﹐僅而得達湖州。

則李將軍方貴重用事﹐威焰隆赫。生佇立門墻﹐躊躇窺向﹐將進而未能﹐欲言而不敢。閽者怪而問焉﹐生曰「僕淮安人也。

喪亂以來﹐聞有一妹在於貴府﹐今不遠千里至此﹐欲求一見﹐非有他也。「閽者曰﹕」然則汝何名姓﹖妹年貌若干﹖吾得一聞﹐以審虛實。「生曰﹕」僕姓劉﹐名金定。

妹名翠翠﹐識字能文﹐當失去時年始十七﹐以歲月計之﹐今則二十有四矣﹗「閽者聞之﹐曰﹕」府中果有劉氏者﹐淮安人也。年二十餘﹐識字善爲詩﹐性又慧巧。本使寵之專房。

汝言信不虛﹐吾將告之於內﹐汝且止此以待。「遂奔走入告﹐須臾﹐令生入見。將軍坐於廳上﹐生再拜而起﹐具述其曲。

將軍武人也﹐信而不疑。卽命內豎告於翠翠﹐曰「汝兄自鄕中來此﹐當出見之。」翠翠承命而出﹐以兄妹之禮見於廳前。

不能措一詞﹐悲咽而已。將軍曰「汝卽遠來﹐道途疲倦﹐且於吾門下休息。吾當徐爲之所。」卽贈新衣一襲﹐設帷帳於門西小館﹐令生處焉。翌日﹐謂生曰「汝妹旣能識字﹐汝亦通書否﹖」生告以業儒﹐將軍大喜﹐委以記室。

生性旣溫和﹐益自簡束。應上接下﹐咸得其歡。代書回簡﹐曲盡其意。將軍大以爲得人﹐待之甚厚。然而生之來此﹐本爲求訪其妻。自廳前一見之後﹐不可再得。閨閣深遠﹐內外頗嚴﹐欲達一意﹐終無間可乘。荏苒數月﹐時及授衣﹐西風夕起﹐白露爲霜。生獨處空齋﹐終夜不寐﹐乃成一詩曰「好花移入玉闌干﹐春色無緣得再看。樂處豈知愁處苦﹐別時𨿽易見時難﹗

何年塞上重歸馬﹖此夜庭中獨舞鴦。霧閣雲煙深幾許﹐可憐辜負月團圓。「詩成﹐題於片紙﹐拆布衣之領而縫之。以百錢納於小豎﹐屬其持入付於吾妹﹐令其縫紉將以禦寒。小豎如言。

翠翠解其意﹐拆衣而詩見﹐大加傷感﹐吞聲而泣。別爲一詩﹐亦縫於衣領之內﹐付出還生。詩曰「一自鄕關動戰鋒﹔舊愁新恨幾重重﹔腸𨿽已斷情難斷﹐生不相從死亦從。長使徳言藏破鏡﹐終教子建賦遊龍﹐綠珠碧玉心中事﹐今日誰知也到儂。」

生得詩﹐知其以死許之﹐無復致望。但愈加抑鬱﹐遂感成疾。

翠翠聞之﹐請於將軍﹐始得一至牀前問候。而生病已亟矣。翠翠以臂扶生而起﹐生引首側視﹐凝淚滿眶﹐長吁一聲﹐奄然死於其手。將軍憐之﹐葬於道場山麓。翠翠送殯而歸﹐是夜得疾﹐不復飲藥﹐展轉衾席﹐將及一月。一旦﹐告將軍曰「妾棄家相從﹐已得八載﹐流離外郡﹐舉眼無親。止有一兄﹐今又死矣﹗病必不能起﹐乞埋骨兄側﹐使黃泉之下﹐庶有依托﹐不至作他鄕孤鬼也﹗」言盡而卒。將軍不違其志﹐竟附葬於生墳左﹐宛然東西二丘焉。

柳鸞英按《異政錄》﹕萊州閻瀾與柳某善﹐有腹婚之約。及誕﹐閻得男子曰自珍﹐柳得女曰鸞英﹐遂結夙契。柳登進士﹐仕至布政﹐而瀾止由貢得教職以死﹐家貪不能娶。柳欲背盟﹐鸞英泣告其母曰「身𨿽未往﹐心已相諾。他圖之事﹐有死而已。」

母白於父﹐父佯應之而未許。鸞英度父終渝此盟﹐乃密懇鄰媼﹐往告自珍曰「有私蓄﹐諸君以某日至後圃挾歸﹐姻事可成。

遲則爲他人先矣。「自珍聞之﹐喜不自抑﹐遂與其師之子劉江﹑劉海具言其故。江﹑海密計﹐設酒賀珍﹐醉之於學捨。兄弟如期詣柳氏。鸞英依圃門而望﹐時天將暮﹐便以付之。而小婢識非閻生﹐曰﹕」此劉氏子也。「鸞英亦覺其異﹐罵之曰﹕」狗奴何以詐取我財﹗速還則已﹐不然﹐當告官治汝。「江﹑海恐事泄﹐遂殺鸞英及婢而去。自珍夜半醉醒﹐自悔失約﹐急起﹐走詣柳氏圃門。時月色黑﹐直入圃中﹐踐血屍而躓﹐嗅之﹐鮏气。懼而歸﹐衣皆沾血﹐不敢以告家人。達曙﹐柳氏覺女被殺﹐而不知主名。官爲徧訊﹐及鄰媼﹐遂首女結約事﹐逮自珍至﹐血衣尙在﹐一詞不容辧﹐論死。會禦史許公進巡至此﹐夜夢一無首女子泣曰﹕」妾柳鸞英也﹐身爲賊劉江﹑劉海所殺﹐反坐吾夫。幸公哀辧此獄﹐妾死不朽矣。「因忽驚覺。達曙﹐召自珍密問之﹐自珍具述江﹑海畱飲事。公僞爲見鬼自述之狀﹐卽捕二凶訊之﹐叩頭款服﹐誅於市。遂釋自珍。爲女建坊曰」貞節「以表之。珍後登鄕薦。時人爲之作傳記。

王瓊奴按《涇林雜記》﹕瓊奴﹐姓王氏﹐字潤眞﹐常山人。二歲而父歿。母童氏﹐攜瓊奴適富人沈必貴。沈無子﹐愛之過己生。

年十四﹐雅善歌詞﹐兼通音律。言﹑徳﹑工﹑容﹐四者咸備﹐遠近爭求納聘焉。時同裏有徐從道﹑劉均玉者﹐請婚尢切。徐子苕郎﹐劉子漢老﹐皆儀容秀整﹐且與瓊奴同年。徐華冑而淸貧﹐劉暴富而白屋。猶豫遲疑﹐莫之能定。

一日﹐謀於族人之有識者﹐曰「擇婿爲重教之治﹐具召二生而自試之。」乃於二月花晨﹐張筵會客﹐裏中名勝﹐咸集於庭。均玉﹑從道亦各攜子而至。漢老𨿽人物整然﹐而登降揖讓﹐未免矜持﹐苕郎則衣冠朴素﹐舉止自如。沈之族長有耕云者﹐號知人﹐一見二生﹐已默識其優劣矣。乃指壁間所掛「惜花春起早」﹑「愛月夜眠遲」﹑「掬水月在手」﹐「弄花香滿衣」四畫﹐使二生詠之。漢老恃富﹐懶事詩書﹐聞命睢盱﹐久而不就。苕郎從容染翰﹐頃刻而成。其詠「惜花春起早」云「胭脂曉破湘桃萼﹐露重荼蘼香雪落﹔媚紫濃遮刺繡窗﹐嬌紅斜映秋千索。」「轆轤驚夢起身來﹐梳云未暇臨妝臺﹐笑呼侍女秉明燭﹐先照海棠開未開﹖」「愛月夜眠遲」云「香肩半軃金釵卸﹐寂寂重門鎖深夜﹐素魄初離碧海壖﹐淸光已透朱簾罅。」「徘徊不語依闌於﹐參橫斗落鳳露寒﹐嬌娃低語喚歸寢﹐猶過薔薇架後看。」「掬水月在手」云「銀塘水滿蟾光吐﹐嫦娥夜入馮夷府﹐蕩漾明珠若可捫﹐分明兔穎如堪數。」「美人自挹濯春蔥﹐忽訝冰輪在掌中﹔女伴臨流笑相語﹐指尖擎出廣寒官。」「弄香花滿農」云「鈴聲響處東風急﹐紅紫叢邊久凝立﹐素手攀條恐刺傷﹐金蓮怯步嫌苔濕。」「幽芳擷罷掩蘭堂﹐馥鬱馨香滿繡房﹐蜂蝶紛紛入窗戶﹐飛來飛去繞羅裳。」

均玉見漢老一辭莫措﹐大以爲恥﹐父子竟不終席而返。於是四座合詞稱美﹐而苕郎之婚議遂成。旣納聘﹐必貴以愛婿故﹐招置館中。偶童氏小恙﹐瓊奴方侍藥﹐而苕郎入問疾﹐避弗及﹐乃相見於母榻前。見瓊姿容絕世﹐出而私喜。封紅箋一幅﹐使婢送於瓊。瓊拆之﹐空紙也。因笑成一絕﹐以答苕﹐曰「茜色霞箋照面勻﹐玉郎何事太多情﹔風流不是無佳句﹐兩字相思寫不成。」苕郎持歸﹐以誇漢老。漢老方恨其奪己配也﹐以白均玉。均玉不咎子之無學﹐反切齒於徐﹑沈﹐誣以陰事﹐俱不得白。徐戍遼陽﹐沈戍嶺表﹐全家俱往。訣別之際﹐黯然銷魂﹐觀者無不下淚。自此南北﹐各不相聞。已而必貴謝世﹐家事零落。惟童氏母女在﹐蕭然茅店﹐賣酒路旁。𨿽患難之中﹐瓊奴無復昔時容態﹔而靑年粹質﹐終異常人。有吳指揮者悅之。欲娶爲妾。童氏以旣聘辭。吳知故﹐遣媒謂曰「徐郎遼海從戍﹐死生未卜﹔縱幸無恙﹐安能至此成婚乎﹖」瓊不聽﹐吳以勢淩之。童氏懼﹐與瓊謀曰「苕去五載﹐音問杳然﹔汝之身事﹐終恐荒唐矣。矧他鄕孤寡﹐其何策以拒彼彪悍乎﹖」瓊泣曰「徐本爲兒遭禍﹐背之不仁﹐兒有死耳﹗」因賦《滿庭芳》詞﹐以自誓云「彩鳳分羣﹐文失侶﹐紅雲路隔天合。舊時院落﹐畫棟積塵埃。漫有玉京離燕﹐向東風似訴悲哀。主人去﹐捲簾恩重﹐空屋亦歸來。涇陽燃悴女﹐不逢柳毅﹐書信難裁。嘆金釵脫股﹐寶鏡離臺﹐萬里遼陽﹐郎去也﹐甚日重回﹖丁香樹﹐含花到死﹐肯傍別人開﹗」是夜﹐自縊於房中﹐母覺而解救﹐良久方蘇。吳指揮者聞之怒﹐使麾下碎其釀器﹐逐去他居﹐欲折困之。時有老驛使杜君﹐亦常山人﹐必貴存日﹐頗與相善﹐憐童氏孤苦﹐假以驛廊一間而安焉。一日﹐客有戎服者三四人投驛中。杜君問所從來﹐其人曰「吾儕遼東某衛總小旗﹐差往南海取軍﹐暫此假宿耳。」值童氏偶出簾下﹐中一少年﹐特淳謹﹐不類武卒﹐數往還相視﹐而淒側之色可掬。童氏心動﹐因出而問之。對曰「苕﹐姓徐﹐浙江常山人。幼時﹐父嘗聘同裏沈必貴女。未婚﹐而兩家坐事謫戍﹐不相聞者數年矣。適因入驛﹐見媽媽狀貌酷與外類﹐故不覺感愴﹐非有他也。」童氏復問﹕「沈家今在何處﹖厥女何名﹖」曰「名瓊奴﹐字潤眞。聯姻時年方十四﹐以今計之﹐當十九矣。第知戌海南﹐忘其所寓州郡﹐難以尋覓。」童氏入語瓊奴﹐瓊曰「若然﹐夫也。」明日召至室中﹐細問之﹐果苕郎﹐今攺名子闌矣﹐尙未娶。童氏大哭曰「吾卽汝丈母。汝丈人已死﹐吾母女流落於此﹐出萬死已得再生﹐不圖今日再能相見﹗」遂白於杜及苕之伴。眾口嗟嘆﹐以爲前緣。杜君乃率錢備禮﹐與苕畢婚。合巹之夕﹐喜不勝悲。瓊訴其哀懷﹐因誦杜少陵「夜闌更秉燭﹐相對如夢寐」之句。苕撫之曰「毋傷﹐姑俟來年﹐挈爾同歸遼東耳。」旣而苕同伴有丁總旗者﹐忠厚人也﹐謂苕曰「君方燕爾﹐莫便拋離﹔勾軍之行﹐吾輩分任之。君善撫室﹐於此相待。」苕置灑餞別。諸人旣去﹐吳指揮者緝之﹐愈怒。以逃軍爲名﹐捕苕於獄﹐杖殺之﹐藏屍於窯內。亟令媒恐童氏曰「彼已死﹐可絕念矣。吾將擇日﹐舁轎相迎﹐如復拒違﹐定加毒手。」瓊奴使母諾之。媒去﹐謂母曰「兒不死﹐必爲狂暴所辱。將俟夜引決矣。」母亦無如之何。是晚﹐忽監察禦史傅公到驛﹐瓊奴仰天呼曰「吾夫之冤雪矣﹗」乃具狀以告。傅公卽抗章上聞﹐得旨鞠問﹐而求屍未得。正讞訊間﹐羊角風自廳前而起。公祝之曰「逝魂有知﹐導吾以往。」言訖﹐風卽旋轉﹐前引馬首﹐徑奔窯前﹐吹起炭灰而屍見。委官驗視﹐傷痕宛然。吳遂伏辜。公命州官葬苕於郭外。瓊奴哭送﹐自沈於冢側池中。因命葬焉。公言於朝。下禮部旌其冢曰「賢義婦之墓」。童氏亦官給衣廩﹐優養終身焉。

虢國失人按樂史《太眞外傳》﹕貴妃有姊三人﹐皆丰碩修整﹐工於謔浪﹐巧會旨趣。每入宮中﹐移晷方出。天寶七載﹐封大姨爲韓國夫人﹐三姨爲虢國夫人﹐八姨爲秦國夫人。同日拜命﹐皆月給錢十萬﹐爲脂粉之資。虢國不施妝粉﹐自炫美艷﹐常素面朝天。當時杜甫有詩云「虢國夫人承主恩﹐平明上馬入宮門﹔卻嫌脂粉污顏色﹐淡掃娥眉朝至尊。」又賜虢國照夜璣﹐秦國七葉冠﹔蓋希代之珍﹐其恩寵如此。

莫邪按《吳地記》﹕闔閭使幹將鑄劍。采五山之精﹐合五金之英﹔使童女三百人祭鑪神﹐鼓橐。金銀不銷﹐鐵汁不下。其妻莫邪曰「鐵汁不下﹐有何計﹖」幹將曰「先師歐冶鑄劍﹐不銷﹐以女人聘鑪神﹐當得之。」莫邪聞語﹐竄入鑪中。

鐵汁出﹐遂成二劍。雄號「幹將」﹐作龜文﹐雌號「莫邪」﹐鰻文。余鑄得三千﹐並號「干將莫邪」。

李氏女按《搜神記》﹕東越閩中﹐有庸嶺﹐髙數十里。其正北隰中﹐有大蛇﹐長七八丈﹐大十餘圍。土俗常懼。東治都尉及屬城長吏﹐多有死者。祭以牛羊﹐故不得禍。或與人夢﹐或下諭巫祝﹐欲得啖童女年十二三者。都尉令長﹐並共患之。然气厲不息。共請求人家生婢子﹐兼有罪家女養之﹐至八月朝祭﹐送蛇穴口。蛇出﹐吞食之。累年如此﹐已用九女。爾時復募索未得。將樂縣李誕家﹐有六女﹐無男。其小女名寄﹐應募欲行﹐父母不聽。寄曰「父母無相﹐惟生六女﹐無有一男﹐𨿽有如無。女無緹縈濟父之功﹐旣不能供養﹐消費衣食﹐生無所益﹐不如早亡。賣寄之身﹐可得少錢。」父母終不聽。寄自潛發﹐不可禁止。乃行﹐請好劍及咋蛇犬。先做數石米輒﹐用蜜灌之﹐以置穴口。蛇夜便出﹐頭大如穂﹐目如二尺鏡﹐聞輒香气﹐先啖食之。寄便放犬﹐犬就噬咋﹐寄從後斫得數劍﹐蛇因踴出﹐至庭而死。寄入視其穴﹐得九女髑髏﹐悉舉出﹐緩步而歸。越王聞之﹐聘寄爲後﹐拜其父爲將樂令﹐母及姊皆有賞賜。自是東治無復妖邪之物﹐其歌謠至今存焉。

西河少女按《汾陽縣誌》﹕西河少女﹐神仙伯山甫甥。漢遣使者經西河於城東﹐見女子笞一老翁。翁頭髮皓白﹐跪而受杖。

使者怪﹐問之。答曰「此妾兒也。昔妾舅氏伯山甫﹐得神仙之道﹐隱居華山﹔湣妾多病﹐授以神藥﹐漸復少容。今此兒不肯服藥﹐致此衰老。行不及﹐故與杖耳。」使者問年。

答曰「妾年百一十歲﹐兒年七十矣。」此女尋入華山。

木蘭按鄒之麟《女俠傳》﹕木蘭﹐陜人也。代父戍邊十二年﹐人不知其爲女。歸賦戍邊詩一篇。君子曰「若木蘭者﹐亦壯而廉矣。使載之《列女傳》﹐緹縈﹑曹娥將遜之﹐蔡姬當低頭愧汗﹐不敢比肩矣。」按《風陽府誌》﹕隋﹐木蘭﹐魏氏。毫城東魏村人。隋恭帝時﹐北方可汗多事﹐朝廷募兵﹐策書十二卷﹐且坐以名。木蘭以父當往而老羸﹐弟妹俱稚﹐卽市鞍馬﹐整甲冑﹐請於父代戍。歷十二年﹐身接十有八陣。樹殊勛﹐人終不知其女子。後凱還﹐天子嘉其功﹐除尙書﹐不受﹐懇奏省覲。

及還﹐釋戎服﹐衣舊裳。同行者駭之﹐遂以事聞於朝。召赴闕﹐納之宮中。曰「臣無愧君之禮。」以死拒之。帝驚憫﹐贈將軍﹐謚孝烈。昔鄕人歲以四月八日致祭﹐蓋孝烈生辰云。

王長卿妻按《甲乙剩言》﹕長卿﹐新安人﹐能詩。其內人精於紩繡。

嘗觀其繡佛﹐纖密絢爛﹔而髮絲眉目﹐光相衣紋﹐儼若道玄運管。余所見宋繡最多﹐此繡當不多讓﹐卽謂之鍼王可也。王行甫﹑汪明生諸君﹐多以篇詠重之。第性嚴妒﹐長卿往朔方謁周中丞﹐慮有外私﹐使向繡佛前﹐受邪淫戒而去。

張從恩繼室某氏按《洛陽舊聞記》﹕張相諱從恩﹐繼室某氏﹐河東人﹐有容色﹐慧黠多伎藝。十四五﹐失身於軍校﹐爲側室。洎軍校替歸洛下﹐與之偕來。至上黨﹐得病﹐因舁之而進。至北小紀﹐厥病且甚﹐湯飲不能下。自辰至西﹐痢百餘度﹐形骸骨立﹐臭穢狼藉﹐不可向邇。軍校厭之﹐遂棄之道周而去。

不食者數日﹐行路爲之傷嗟。道旁有一土龕可容數人﹐蓋樵童牧豎避風雨之處也。過客憫之﹐爲舁至土窟中。又數日﹐病漸愈。衣服悉爲暴客所褫﹐但以敗葉亂艸蔽形而已。漸起行﹐至店中﹐日求丐餘食﹐夜卽宿逆旅檐下。一日﹐有老嫗謂曰「觀爾非求乞者也。我處非遠﹐可三百許步。」卽攜之而往。

姥爲之洗沐﹐衣以故舊衣﹐日進粥飲蔬飯而已。不數月﹐平復如故﹐顏狀艷麗﹐殆神仙中人也。忽有士子過小紀﹐知之﹐求見。贈姥彩絹五十匹﹐載之而去。偕往襄陽僦居。會襄帥安大王從進叛﹐左右殺士子﹐納其妻。從進敗﹐爲亂兵所得﹐送至都監張相寨內。張相卽從恩也。張相共獲婦凡十餘人﹐獨寵待士子之妻。張之正室亡﹐遂以爲繼室。後封郡夫人。治家嚴整﹐動有禮法。及張加使相﹐進封大國夫人。壽終於洛陽第。

開元宮人按孟蓕《本事詩》﹕開元中﹐賜邊軍纊衣﹐制於宮中。

有兵士於短袍中得詩曰「沙場徵戍客。寒苦若爲眠﹔戰袍經手作﹐知落阿誰邊﹖蓄意多添綫﹐含情共著綿﹔今生已過也﹐重結後生緣。」兵土以詩白帥﹐帥進呈。玄宗以詩徧示宮中﹐曰「作者勿隱﹐不汝罪也。」有一宮人﹐自言萬死。上深憫之﹐遂以嫁得詩者﹐謂曰「吾與汝結今生緣。」邊人感泣。

采娘《桂苑叢談》﹕鄭代﹐肅宗時爲潤州刺史。兄侃﹐嫂張氏﹐女年十六﹐名采娘﹐貞淑有儀。七夕夜沈香筵﹐祁於織女。是夕﹐夢雲輿雨蓋蔽空駐車﹐命采娘曰「吾織女﹐祁何福﹖」

曰「願乞巧耳﹗」乃遺一金鍼﹐長寸餘﹐綴於紙上﹐置裾帶中。

令三日勿語﹐汝當奇巧﹐不爾﹐化成男子。

經二日﹐以告其母。母異而視之﹐則空紙矣﹐其鍼迹猶在。

張氏數女皆卒﹐至娠﹐采娘忽病而不言。張氏有恨言曰「男女五人皆卒﹐復懷何爲﹖」將服藥以損之。藥將服﹐采娘昏暗之內﹐忽稱殺人。母驚而問之。曰「女若終當爲男子﹐母之所懷是也。聞藥至情急﹐是以呼之。」母異之﹐乃不服藥。

采娘尋卒。旣葬﹐母悲念﹐乃收常所戲之物而匿之。未逾﹐遂生一男子。或有動所匿之物﹐兒旣啼哭。張氏哭女﹐兒亦啼哭﹐罷卽止。乃采娘後身也﹐因名曰叔子。

後位至柱國。

黃道婆按《輟耕錄》﹕閩廣多種木綿﹐紡績爲布﹐名曰「吉貝」。

松江府東去五十里許﹐曰烏泥涇。其地土田磽瘠﹐民食不給﹐因謀樹藝﹐以資生業﹐遂覓種於彼。初無踏車椎弓之制﹐率用手剖去子﹐綫弦竹弧置按間﹐振掉成劑﹐厥功甚艱。國初時﹐有一嫗名黃道婆者﹐自崖州來﹐乃教以做造捍彈紡織之具﹔至於錯紗配色﹐綜綫挈花﹐各有其法。以故織成被褥帶帨﹐其上折枝團鳳棋局字樣﹐粲然若寫。人旣受教﹐競相作爲﹔轉貨他郡﹐家旣就殷。未幾﹐嫗卒﹐莫不感恩灑泣而共葬之﹔又爲立祠﹐歲時享之﹐越三十年﹐祠毀﹐鄕人趙愚軒重立。今詞復毀﹐無人爲之創建。道婆之名﹐日漸泯滅無聞矣。

沈眞眞按《麗情集》﹕太常博士鄭還古﹐寓東都﹐與柳將軍同巷。

還古將調西都﹐柳盛張筵以餞﹐盡出家妓﹐謳歌薦酒行杯﹐內有一妓﹐容艷妖絕。鄭竊窺之﹐有眷戀意。柳謂鄭曰「此沈眞眞﹐本良家子﹐頗好文辭。請賦詩以定情﹐候博士拜命﹐卽當送賀。」還古賦詩曰「洞房出神仙﹐淸聲勝管弦﹔詞輕白薴曲﹐歌遏彩雲篇。旣未生裴秀﹐何妨乞鄭玄﹐不堪金穀水﹐橫過墜樓前。」柳覽詩大喜﹐俾眞眞拜謝。還古抵京﹐旋拜伊關令﹐得重疾。馳書告柳﹐柳卽送眞眞赴京﹐迎鄭出相見。眞眞飾容致拜﹐還古起前遽執眞眞手﹐長吁而卒。

寇萊公妾茜桃﹐寇萊公妾也﹐姿色艷麗﹐靈淑能詩。公常設宴﹐會集諸妓﹐賞綾綺千數。茜桃獻詩二絕﹐云「一曲淸歌一束綾﹐美人猶自意嫌輕﹐不知織女寒窗下﹐幾度拋梭織得成﹖」「風動衣單手屢呵﹐幽窗軋軋度寒梭﹔臘天日短不盈尺﹐何似妖姬一曲歌﹖」公和之曰「將相功名終若何﹐不堪急景似奔梭﹔人間萬事何須問﹐且向尊前聽艷歌。」及公貶嶺南﹐道經杭州﹐茜桃疾亟﹐謂公曰「妾必不起﹐幸葬我於天竺山下。」公驚哀不已。茜桃復曰「相公宜自愛﹐亦非久後人世者。」已而﹐公卒於雷州。今茜桃墓在天竺。

曹大家扶風曹世叔妻者﹐同郡班彪之女也﹐名昭﹐字惠班﹐一名姬﹐博學髙才。世叔早卒﹐有節行法度。兄固﹐著《漢書》﹐其八表及《天文志》未竟而卒。和帝詔昭﹐就東觀臧書閣﹐踵而成之。帝數召入宮﹐令皇后﹑諸貴人師事焉。號曰大家。每有貢獻異物﹐輒詔大家作賦頌。及鄧太后臨朝﹐與聞政事。以出入之勤﹐特封子成關內侯﹐官至齊相。時《漢書》始出﹐多不能通者。同郡馬融伏於閣下﹐從昭受讀﹐後又詔融兄續﹐繼昭成之。永初中﹐太后兄大將軍鄧騭以母憂﹐上書乞身。太后不欲許﹐以問昭。昭因上疏﹐太后從而許之。於是騭等各還裏第焉。作《女誡》七篇。馬融善之﹐令妻女習焉﹐昭女妹曹丰生﹐亦有才慧﹐爲書以難之﹐辭有可觀。昭年七十餘卒﹐皇太后素服舉哀﹐使者監護喪事。所著賦﹑頌﹑銘﹑誄﹑問﹑注﹑哀辭﹑書﹑論﹑上疏﹑遺令﹐凡十六篇。子婦丁氏爲撰集之﹐又作《大家贊》焉。

王魁王魁下第失意﹐適山東萊州﹐友人招遊北市。深巷小宅﹐有殷氏婦絕艷﹐酌酒曰「某名桂英﹐酒乃天之美祿。

足下得桂英而飲天祿﹐明春登第之兆。「乃取擁項羅巾請詩。生題曰﹕」謝氏筵中聞雅唱﹐何人戛玉在簾幃。一聲透過秋空碧﹐幾片行雲不敢飛。「英曰﹕」君但爲學﹐四時所須﹐我爲辦之。「由是魁朝去暮來。逾年﹐有詔求賢﹐英爲辦西遊之用。將行﹐至州北望海神廟﹐盟曰﹕」吾與桂英﹐誓不相負。

若生離異﹐神當殛之﹗「魁至京門﹐寄詩曰﹕」琢月磨云輸我輩﹐都花占柳是男兒。前春我若功成去﹐好養鴛鴦作一池。「

後及第爲天下第一﹐英以詩賀云「人來報喜敲門急﹐賤妾初聞喜可知。天馬果然光驟躍﹐神龍不肯後蛟螭。海中空卻云鰲窟﹐月裏都無丹桂枝。漢殿獨畱司馬賦﹐晉庭惟許宋君詩。身登龍首云雷疾﹐名落人間霹靂馳。一榜神仙隨馭出﹐九衢卿相盡行遲。煙霞路穩休回首﹐舜禹朝淸正得時。夫貴婦榮千古事﹐與郎才貌各相宜。」復寄詩云「上國笙歌錦繡鄕﹐仙郎得意正疏狂。哪知憔悴幽閨質﹐日覺春衣絲帶長。」又詩云「上都梳洗遂時宜﹐料得良人見卽思。早晚歸來幽閣裏﹐須教張敞畫新眉。」魁私念﹕科名如此﹐可以一娼玷辱﹖竟不復答書。

而魁父已約崔氏爲親。及魁授徐州僉判﹐英喜曰「徐此去不遠﹐當使人迎我矣﹗」復遣僕馳書以往﹐魁方坐廳決事﹐大怒﹐叱書不受。

英曰「魁負我如此﹐當以死報之。」揮刀自刎。魁自南都試院﹐有人自燭下出﹐乃英也。魁曰「汝固無恙乎﹖」英曰「君輕恩薄義﹐負誓渝盟﹐使我至此﹗」魁曰「我之罪也﹗爲汝飯僧﹐誦佛書﹐多焚紙錢﹐捨我可乎﹖」英曰「得君之命乃止﹐不知其他﹗」魁欲自剌。母曰「汝何悖亂如此﹖」

魁曰「日與冤會﹐逼迫以死。」母召道士馬守素薦醮。守素夢至官府﹐魁與桂發相系而立。有人戒曰「汝知﹐側勿復醮矣。」後數曰﹐魁竟死。

白老長保定範叟﹐只一子﹐名希淹。十八補傅士弟子員﹐弱不勝衣﹐叟所鐘愛。顧困貧﹐年十九尙未娶。時將秋闈﹐下帷肄舉業。一夕﹐正伏案作蠅頭楷﹐突一好女子﹐著洋紗雪花比甲﹐滿頭插洋花朵﹐襟掛洋鋼表﹐貌亭亭﹐顧生贊曰「好筆爲。」

生審爲狐﹐置不理。然由此時至﹐或執生手﹐憑生肩﹐捋生褲﹐種種挑逗﹐而膚香發澤能醉心﹔久之不自持。遂與狎。女亦不自諱爲狐﹐惟勸生皈依天主﹐可禦貧。

生漫應之。月餘﹐體憊骨柴立。叟顧子形漸銷﹐驚詢之﹐以實告。顧無計可遣去﹐憂慮莫名。一日﹐有老人來﹐蒼顏白髮﹐自稱白老長。登堂謁叟﹐貌藹如﹐云「家在西山﹐少習敕勒﹐精驅役。」叟告以子病求祓除﹐曰「易耳。」戟指畫水咒﹐移時﹐徧灑屋宇﹐狐果絕迹。叟欲授以金﹐不受﹐第曰「賢郎患未已也。」詢何故﹐曰「僕在則狐遁﹐僕去則狐又來﹐且更恣。僕又勞勞不能常住塵埃﹐柰何﹗」叟求萬全﹐曰「無已﹐僕有弱息年及笄﹐尙待字﹐曷卽妻公子。渠亦有術﹐固爲公子護身符﹐且免老朽桑楡累﹐非兩全乎﹖」叟喜而諾之。

翌日﹐老人褐冠鮮衣﹐導數人肩輿至。扶出﹐則一絕色女郎也。

纖腰婀娜﹐體輕而柔﹔行步便捷﹐無羞澀態。叟與老人﹐坐視兩小成佳禮。琴瑟雙雙﹐其樂靡極。夕送生入洞房﹐叟另除室館老人。夜半﹐忽聞剝啄聲甚厲﹐叟拔關出視﹐則老人所逐之狐也。白知之亦起﹐問曰「定欲尋死耶﹐不然﹐何又復返﹖」

狐怒曰「汝不過西山一巨蛇耳﹐敢於假托驅狐﹐爲女覓老公﹐無恥孰甚﹗」白亦怒﹐口吐舌長數尺﹐直如劍﹐刺女鼻。狐倒地復本相﹐口猶人言﹐哀哀求耍白曰「法本不赦﹐姑看吾女合巹之夕﹐事事求吉利﹔舌劍之利﹐汝旣知憚﹐曷速遁﹐免污乃翁舌﹗」狐倉皇遁去。翌日﹐老人坐中堂﹐看女梳頭﹐婿把卷﹐喋喋與叟話家常。忽來一狐黨鬼光僧﹐聲言誅妖﹐闖入﹐席地坐﹐閉目合十﹐喃喃誦咒語。白笑曰「技止此耶﹖火之﹗」

烈焰應聲起﹐鬼光僧燔炙如肥牡﹐抱頭鼠竄去。

先是狐歸訴於主者﹐遣門下鬼光來。鬼光歸﹐又遣魈僧來﹐甫至門首﹐卽叫號如雷﹐腹大如彭亨豕﹐手執利刃﹐亮如霜雪。

而白己伺於廡﹐比入﹐未及言﹐白遽喝曰「火之﹗」火卽生魈股際﹐騰騰及須眉﹐額爛頭焦不可忍﹐急奪門遁﹐火滚滚隨之焚。市人無老稚男婦爭撫掌曰「快哉此火﹗」主者羞憤﹐鳴於將弁某﹐且啖以金﹐更挾以勢。某惶遽承命﹐乃飛簽捉叟﹑公子﹐將置有司囹圄﹐坐以妖法。時收者在門﹐生回告女曰「卿父爲某驅魅﹐今爲卿得罪﹐某死不足惜﹐所難堪者老父耳。」女亦泣。老人顧生笑曰「癡男子﹐何其餒也﹐曷隨公人去﹖桁楊刀鋸﹐僕自當之﹐無預汝父子事﹗」明日﹐某鞫生﹐將繩以法。生無言﹐惟大呼﹕「白丈人救我﹗」白昂然入﹐挺立不跪﹐顧某笑不已﹐舌時出唇外﹐光焰焰若朝霞。某懼﹐詫曰「汝何者妖﹐敢若是﹖」曰「僕誠西山千餘年之老白蛇﹗然僕修煉﹐精吐納術﹐從不噬人害生物﹐以故雷霆不能誅﹐仙法不能糾﹐是蛇而人也﹐且將仙矣﹗視汝𨿽儼然人上者﹐不過人而獸﹐較彼之人而畜﹑畜而人者﹐更可嗤耳﹗」言已﹐袖出一鱗﹐大如盆﹐明如鏡﹐呈案上﹐曰「此物物也﹐請賂之。」某取以自燭﹐則驢頭修修然﹐汗浸浸如蒸籠上气﹐急擲之﹐鏗然墮地﹐碎且頓滅。某叫罵不已。白笑曰「此某所以爲驢也﹐自以爲一鳴驚人﹐詎一見艸料﹐卽俯首戢耳受羈勒。驢之本領﹐不過如是耳﹗」言已﹐狂笑聲如裂竹﹐如怒﹐滿堂皂隸皆失色。

旣而嘆息曰「公膺簡開府一郡﹐不能治畜﹐且爲畜愚﹔罪無辜之良民﹐亦何其愚乎﹗況畜之來也﹐其罪惡不能殫述﹐凡有人心者﹐莫不思寢其皮而食其肉。公獨衛之﹐何也﹖抑爲伊所嗾﹐不得已耶﹖」某語塞﹐大呼﹕「杖來﹗」白嗔目曰「驢性又發耶﹐火之﹗」言未已﹐座上人已衣履煨燼矣。某不敢復理﹐立釋範叟與生而謝狐黨。白亦從玆遠引﹐不復至。狐黨畏白女﹐不敢仇。一日﹐狐自至﹐登堂拜女伐閨闈﹐誓不起。

女挽之曰「何必﹐爾豈乘老父去﹐將猶甘心我夫婦耶﹖」曰「非也﹐婢子無此法﹐更無此膽。娘子天人﹐願執巾櫛﹐充賤婢。彼法邪﹐終不敵正﹐矧彼將撲滅﹐不能熾。昨唔火龍子﹐得開導﹐豁然悟﹐來依娘子避雷霆劫耳。」女曰「旣誠矣﹐可姑畱。但不準惑郎君。」婢指天爲誓。婢時於閨中﹐陳雜戲博女歡﹐能一足飛行作商羊舞。女曰「我以多勝少﹐可乎﹖」

須臾﹐裙下伸纖足數十﹐皆翹如嫩筍芽。婢遂驚服悚惕﹗不敢萌異志。然究不安於室﹐時與僕人私﹐女以好言遣之去﹐後亦無他異。

谷慧兒揚州西山董君﹐名韶秀﹐字梅亻平﹐美男子也。少以神童補博士弟子員。其父晟鐘愛之若命。時艸賊劉靑海蠢動。村堡郡邑團防備禦。凡世家子﹐多於呻畢暇習武備﹐生亦與焉。擇配甚苛﹐每云「娶婦須無俗韻﹐庶生子始得英物﹔若蓬首鳩盤荼﹐寧於鰥耳。果得可人。當不以門第限。」一時議婚輒少許可。晟亦不忍拂。故以年冠猶獨居也。一日﹐有老夫婦攜一幼女﹑一禿發童來﹐自云陜人戈姓﹐善演戲術﹐鳴鉦擊鼓﹐各獻所長。女名谷慧兒﹐貌艷冶﹐弄盆子﹐唱《鷓鴣》﹐舞拓枝﹐觀者如堵墻。無不喝采﹐尢能纖足繩上行耍。渾脫瀏亮﹐令人想公孫大娘。女甫下﹐卽見禿發童獻方朔桃﹐栽莊子爪。變幻生物。女遽捧金漆盤﹐索戲值。

得采甚丰﹐瞥見生雜人叢中。如雞羣鶴立﹐凝睇不忍去。

生亦愛其美﹐澑眼波焉。少時﹐生渴思飲﹐女於百步外遽擲櫻桃入生口中﹐屢擲屢中﹐如彈無虛發。市散觀止﹐生煢煢步芳郊。女突於身後牽衣問姓名居址﹐詳告之。又以繡帕裹櫻桃百顆贈生﹐且日﹕「郎於夜靜﹐曷過我寓廬淸談。」生應之﹐而終怯物議。明日再演﹐不敢往。旋有媒灼詣晟﹐告曰「戈叟愛賢郎英發﹐願以息女奉箕帚。」晟卻之﹐生不知也。明年﹐翁嫗復來﹐於近村芳艸地開圍場﹐築行臺﹐彩絲錯雜﹐金碧陸離。揚言曰「吾女年及笄﹐當爲人婦﹐然不願嫁閎茸兒。今與諸君約﹐無論流品﹐不計家世﹐敢登臺與吾女一角拳勇﹐勝則嫁。年邁人無食言。」每晨鼓吹畢﹐哀絲豪竹疊奏。女艷妝含笑登場﹐較曩時尢美﹐視臺下老稚咸集﹐乃扣盤而歌曰「怕逐楊花結陣飛﹐好花莫當野薔薇﹔薔薇花好刺傷手﹐郎若無情妾自歸。」歌畢﹐嬌喚曰「好男兒何妨賜教﹐一角低昂﹐無靦腆爲裙釵笑也。」裏之惡少年﹐旣戀其美﹐又惡其誇﹐且藐其柔﹐乃魚貫上﹔甫交手﹐卽如片瓦髙處擲﹐數日無勝者。

次日﹐生在塾中聞其異﹐偕同硯人來窺。女彈鋏歌曰「水上淸風天上月﹐雲際鶼鶼波底蝶﹔不爲卿卿我不來﹐好花欲折何妨折。」生聞之心動﹐然憚其勇﹐不敢角。眾慫恿之﹐乃攬衣躍登﹐拚博美人一擲爲笑。女見生﹐若不相識﹐含笑曰「妾風塵陋質﹐不敢附名門﹐竊借好身手作紅絲﹐非兒戲﹔倘有冒觸威儀。

能賜憐恕否﹖「生曰﹕」試爲之。「睹者眾。生與女如壁蕊瓊英﹐因風滚舞﹐無何女折小蠻腰﹐翹蓮瓣﹐作天女掃花勢﹐生乘隙托足一擲﹐女已跌百步外﹐伏地嬌啼。翁媼齊出拍掌曰﹕」眞我婿也。「卽盛服詣生家﹐以意告晟。晟不許。翁日﹕」前已預言。誰教文郎顯手段﹐絕無憐香惜玉情耶﹖谷慧兒當場出醜﹐非市上實蔬果能任人顚簸者。「晟不應。嫗曰﹕」若毀約不難﹐煩君家閨秀出﹐與吾家禿發童一擲便了。「晟怒叱之。翁卽掌擘庭前大槐樹﹐樹斷如刀切﹐曰﹕」兒女婚姻﹐三生注定﹔敢有再拘執者﹐有如此樹﹗「晟始恐怖﹐村中父老艷其事﹐爭贊其成。須臾﹐鼓樂雷動﹐彩輿到門﹐白足健兒十餘人輪運妝奩﹐極富。呼生出﹐與交拜成佳禮。堂上設華筵若宿構者﹐翁媼上坐﹐顧村人曰﹕」女貌𨿽陋﹐奩篋𨿽薄﹐尙不辱抹葭莩乎﹖「舉杯略一呷﹐禿發童跪白曰﹕」兩衛備矣。「翁媼卽起辭﹐晟挽畱不疊﹐問何之﹖曰﹕」愚夫婦大忙。其所以僕僕風塵﹐逢場作戲者﹐爲小妮子擇婿耳。頃付托有人﹐從此天涯海角無定止矣。「匆匆出門﹐各跨一騾﹐電掣風馳﹐蹤迹頗杳。眾駭詫不知其誰何﹖入視洞房﹐窮極壯麗﹐亦不知何猝辦如是。生之小友聞得麗偶﹐爭致酒爲賀揚﹐俗謂之」送房「﹐其實恣飲嚼﹑供嘲謔陋習也。生爲眾勸飲﹐酩酊沈醉﹐比客散﹐已玉山頹。蓮漏三催﹐生斜臥繡榻。女凝妝坐鏡臺側﹐遣婢媼就寢。突見牀頂有刀光一閃﹐女不語﹐支頤假寐伺之。蓋梁上君子﹐瞰其奩富﹐乘鬧新時掩入﹔意女勇亦從無新嫁娘能捉賊者﹐遽從牀頂躍下﹐扛一巨篋﹐肩負出房。女從容抽刃出隨。

賊躍登屋﹐屋盡登樓﹐樓盡登墻。女遽捉其領﹐若千鈞壓﹐賊捨篋哀釋之。女曰「狗奴若不畱一切證﹐吾無以對吾夫﹐曷畱下首領去﹗」賊哀之﹐涕欲死﹐女抽刃割其兩耳下﹐始放之。

女攜篋袖耳歸﹐眾猶酣寢﹐雞犬不驚。掩戶卸妝﹐移燭入幃﹐爲生解衣﹐抱入香衾。生醒捫之﹐肌膚滑膩﹐香澤溫柔﹐狎之猶處子也。淸晨拜見姑嫜﹐袖出兩耳擲幾上﹐血猶漉漉。驚詢﹐詳告之。問﹕「旣眞勇﹐何藝出怯書生下﹖」曰「是不過攀龍附鳳計耳。」問﹕「翁媼何人﹖」笑不答。伉儷甚篤﹐事翁姑至孝﹐尢善居積﹐自女歸後﹐家暴富。晟淸貧起家﹐吝於資﹐女則時以錢米周人急﹐艷名賢聲﹐溢於桑梓。年來﹐賊由西道來。偵實﹐舉村欲徙﹐女不可。村東固有劉厲王廟﹐早頹敗﹐女命拆瓦甓累累置路側﹐如寨布﹐如星羅。匿翁姑於曲室﹐囑生領村人伏要隘﹐云「見燈光卽起大呼。」安置訖﹐賊大股至﹐蟻至蜂屯﹐疾如風雨。女華妝立村門﹐招之以手﹔賊奔入如千巖萬壑﹐愈走愈迷。正謀返退﹐瓦甓忽飛起﹐碎賊首﹐黑風怒號﹐白晝若冥。賊見一女子提紅紗燈引導曰「吾觀音案前龍女也﹐曷隨行得生﹗」賊跪﹐口誦佛號﹐行十餘步﹐見紗燈大亮﹐伏者盡起﹐引吭大呼﹐賊亂﹐自相踐踏﹐墮大澤中。

風定﹐官兵來﹐咸就擒。內一賊無雙耳﹐蓋卽前之扛篋者。女出奩中資五千金﹐重建厲王廟﹐勒碑紀事﹐云是捷賴神助﹐歸功於神。又出二千金賑鄕裏﹐生略止之。女笑曰「郎尙以武備爲盡可恃也。」旣而生及第﹐父母相繼逝。生子一﹐名莊﹐秀藹可人。急爲聘名家女鶴官﹐以委家事。時村中有孀婦﹐生遺腹女而逝。女殮其母﹐而撫其女﹐名曰棄兒﹐矚媳鶴官曰「試乳哺之﹐長必有福。」年二十始與論婚。一日﹐與生更行裝﹐隨一婢一媼﹐徧辭戚屬﹐云「將往遊太行。」村人爭來送行﹐甚有牽衣泣下者。女曰「善視吾兒卽報徳﹐毋戀戀也。」

言已﹐抽劍劃地曰「以此爲界。」視劃迹如血﹐而車馬已遠矣﹐莊後獲解官東浙﹐歲饑﹐擅發倉廩﹐觸怒長官﹐奏劾之。

朝廷遣官來勘﹐莊伏謁甚恭﹐而官人殊傲慢﹔及詳視履歷﹐大驚﹐問父母姓氏﹐告之﹐忽伏拜曰「是吾兄也。」自云大梁籍﹐父母居汴時所生﹐名嚴﹐亦少年科甲。每聞父母云「有兄居揚。」不意晤於此。且云已遣人迎養矣。因出資代兄斡旋﹐得棄官無餘罪。嚴亦新遷官卽蒞任。無何﹐使者回﹐僅攜婢媼來﹐云太公太母晨起遊太行﹐數月不返。聞之驚悼﹐遣人四訪﹐無消息。莊卽移家於汴同居。嚴新喪偶﹐卽以棄兒妻之﹐甚相得。至今村人感其徳﹐於厲王廟側建祠肖像祀之﹐曰雙仙庵。

陸氏女衢州人鄭某﹐幼明曠能文。娶會稽陸氏女﹐亦姿媚明爽﹐伉儷綢繆。鄭嘗於枕席間曰「吾二人相歡至矣﹐卽我脫不幸﹐汝無復嫁﹐汝死﹐我亦如之。」對曰「方期百年偕老﹐何不祥如是。」凡十年生二男﹐而鄭生疾病﹐對父母復申前言﹐陸氏但俯首悲泣。鄭竟死。未數月而媒妁來﹐陸氏相與周旋。舅姑責之﹐不聽。才釋服﹐盡移其資﹐適蘇州曾工曹。成婚方七日﹐曾生奉漕檄考試他郡。行信宿﹐陸氏晚步廳前﹐有急足拜於廳前﹐稱鄭官人有書。陸取視﹐外題「示陸氏」三字﹐宛然前夫手迹也。急足忽不見。啟緘讀之﹐其辭云「十年結髮夫妻﹐一生祭祀之主﹐朝連暮以同歡﹐資有金而共聚。忽大幻以長往﹐慕他人而輕許﹐遺棄我之田疇﹐移積蓄於別戶。不卹我之二子﹐不念我之雙親﹐義不足以爲人婦﹐慈不足以爲人母。

吾已訴諸上蒼﹐行理對於冥府。「陸氏嘆恨不懌﹐三日而亡。

卷二柯壽菊柯壽菊﹐字丹薏﹐廣陵樂工女生。其大母八十誕辰﹐夢女冠持贈丹菊一枝爲壽﹐翌晨﹐女生﹐進以名之。髫齔失怙恃﹐叔無賴﹐鬻入勾欄中。六七歲﹐聞人誦詩﹐竊愛之﹔見文士卽求指授﹐一聽了了。十歲初度﹐口占一絕云「戲控靑鸞下碧空﹐十年塵夢墮西風﹔此生不作韓樞密﹐願抱秋心老蕊宮。」

一時傳誦﹐僉謂是兒命薄心髙﹐恐非佳兆。及長﹐美而俠﹔富兒大賈﹐爭以纏頭媚之﹐輒時分濟寒。年二十﹐自以千金脫籍。私謂狎客某甲曰「兒齒日漸增矣﹐浮沈風塵中﹐終無了局。頻年積﹐不下十萬金﹐頗可自給。願乘色未衰﹐擇一才貌懼優﹑可同白首者﹐托以終身。君閱人多矣﹐煩畱心物色﹔倘當意﹐不吝謝也。」甲笑曰「諾﹐容徐圖之。」有山陰陶公子者﹐少年俊美﹐薄遊廣陵﹔艷女之名﹐兼利其資﹐賂甲求爲說合。時女已獨居謝客﹐甲特往述公子向慕意﹐並盛誇其門第才貌。女命導公子至﹐相而後可。旣至﹐果一見目成﹐兩心相許。公子言妻相祭頻年﹐死在旦夕﹐𨿽暫居鋍室﹐一俟中饋虛人﹐卽當正位。甲居中慫恿﹐女喜﹐遂定割臂之盟。定情後﹐兩情繾綣﹐誓同生死。

居無何﹐公子告女曰「將如京師﹐納資求官。」問﹕「何官之求﹖」曰「倅丞可耳。」問﹕「何不求守牧﹖」曰「固所願也﹐柰資不足何﹖」問﹕「所絀兒何﹖」曰「五千金足矣。」女笑曰「此亦甚易辦﹐妾當足成之。柰何甘就冷宦﹖」公子大悅。翌日﹐女爲治任祖錢﹐出五千金付公子曰「趣速經營﹐早去早歸﹐免妾久盼。」公子唯唯﹐訂期珍重而別。逾期公子不至。女問某甲﹐但飾語支吾﹔及堅詰不已﹐甲乃實告。公子固攜歸鄕裏﹐入京求官﹐皆屬誑語﹐且其妻悍妒﹐亦不敢納妾媵。女知爲公子所賺﹐殊不恚憤﹐笑謂甲曰「妾初見若言大气浮﹐固慮少年輕薄﹐不可終恃﹐今果然也。」因詳問公子裏居第宅﹐自買太平巨舫﹐攜媼婢五六人﹐徑如山陰﹐僦屋而居﹐與公子望衡對宇﹐戒眾勿泄。瞷公子母壽辰﹐賀客盈門﹐女華妝命輿往。公子方肅賓在堂﹐驟見女至﹐大驚失色。

眾客不知誰何﹖睹女容光煥發﹐訝爲天人﹐凜然不敢正視。女乃向眾客斂衽致詞曰「妾廣陵樂工女柯壽菊也。諸公非公子族黨﹐亦必貴戚﹐妾有微忱﹐願爲諸公陳之﹐可乎﹖」僉曰「願聞。」女遂備述公子賺已始末﹐已﹐乃指公子而數之曰「妾始以若貴公子﹐必知自愛﹐故遽以終身相托﹐不虞輕薄兒居心齷齪。但涎妾賣笑金﹐巧設騙局﹐自以爲得計﹐不知妾賣笑金固用之不竭﹐特笑若太器小﹐無福以消受之耳。」公子聞之﹐汗流滿頤﹐惶愧俯首﹐默無一詞。眾客爲之緩頰﹐並好言撫慰﹐願其爲調停﹐令公子謝過﹐仍踐前盟。女謝曰「諸公休矣﹐此等齷齪兒﹐妾誓不與相見。今所以不憚勞苦﹐千里而來者﹐誠以若今日可負妾﹐異日負君﹑負親﹑負妻﹑負友亦何不可﹗故特將若人暴告諸公﹐俾各愼與交遊﹐勿受其詐耳﹗」

眾以女言爽訣﹐知不可挽﹐因謂公子所攜歸五千金﹐當如數返璧。女笑曰「此尢細事。若重利輕義﹐妾則不然﹔今旣爲若所賺﹐直如當日纏頭少博此戔戔耳。況妾平日賙濟究困﹐浪擲何止倍蓰。若旣愛之﹐亦第蹴爾與之﹐以大快其欲可也﹗妾去矣。」遂別眾﹐從容上輿登舟而去。公子面如死灰。眾相對嘆息﹐但訕誚公子薄幸而已。女旋廣陵﹐幡然變計﹐曰「一誤不可再誤。今必得一中年名士之在官者而事之﹐且非續娶不可。」

會淮安府教授周廣文五十喪偶﹐遣媒求爲繼室﹐女夙耳周固名士﹐欣然許之。嫁後﹐琴瑟甚惇。越歲﹐生一子﹐周益嬖之。

前室固有二子。嘗與女言「冷官多子﹐慮垂老無以資俯育。」

女曰「柰何﹖」周曰「差老固善鴟夷術﹐向苦無資﹐聞卿多私蓄﹐若假我權子母﹐不患不得什佰息也。」女曰「業夫妻矣﹐曷不早言﹐妾物卽君物﹐但揮霍耳。何假爲﹖」遂傾箱罄出所蓄十萬金付之。周得金﹐罷官業鹺。不三年﹐得子金二十萬。卽罷所業。肆筵設席﹐延女上座﹐自捧卮以獻曰「賴卿母金得少弋獲﹐子孫不憂凍餒﹐皆卿之賜﹗𨿽然卿出身平康﹐無不知者﹐僕縱疏狂﹐亦不合儼然聘爲繼配。卽僕自願之﹐其如天下後世口實何﹖」女曰「妾從君生子﹐已扶牀矣﹐何忽出此言﹖豈疇昔申旦之誓﹐非君意耶﹗」周曰「良有之。向以聞卿所蓄甚富﹐姑妄言之﹔藉可運籌生色﹐一洗寒酸。今幸如願﹐卿之母金當仍歸趙﹐並酬以什一之息。我有旨蓄﹐亦以禦冬。老夫髦矣﹐卿近中年﹐獨居鰥處﹐兩足存活。自今以往﹐永與卿決矣。」女曰「決則決矣﹐妾所生雛﹐將焉置之﹖」

周曰「卿如難割愛﹐將雛俱去可耳。」女曰「諾。」卽日攜子挾金﹐仍旋廣陵。以鳩工庀材﹐大治第宅﹔購良田沃產﹐擇老成紀綱司之。每歲出納﹐躬自會計﹐日益饒富﹐不惜厚俸延名師以課子。子十四歲﹐周歿。

女賫重賻﹐攜子斬衰臨弔﹐周之二子拒之﹐不許入口﹐慟哭而返。或謂女十歲時所爲詩﹐終成讖語。所謂心髙命薄者﹐非耶﹖自以鬱鬱不樂。四十歲後﹐攺號瘦菊老人。然風骨珊珊﹐𨿽當中年﹐望之猶如二十許人。

彩鳳新昌孫秀才﹐軼羣淸才﹐玉貌工琴﹐善吟詠﹐灑然裙屐少年也。家故鄕居﹐偶入城訪戚﹐歸途遇雨﹐渾身沾濕。見道旁有艸舍﹐扣門﹐一叟出應﹐延之艸堂。燃火燎衣﹐畱款酒饌﹐家無僮僕﹐僅一婢往來供給。翁亦蹀蹀其勞。孫不自安﹐乃起挽坐﹐叟言庸姓﹐中州人﹐流寓於此。年七十喪偶﹐止一女彩鳳﹐年十六矣。言己﹐亦轉叩孫﹐孫以實對。

叟曰「觀子儀表﹐必非久人下者﹔室女幸不陋劣﹐願附爲婚姻。」孫辭已聘﹐叟固言無妨﹐曰「僕鐘漏待盡﹐久欲棄家訪道﹐徒以弱息累人﹐今得事君子﹐於願已了。」孫曰「感翁厚意﹐何敢固卻﹖但家有慈母﹐尙容稟白。」叟曰「此固應爾。」方展敍間﹐天已逼冥﹐叟畱暫宿﹐導至艸堂夾室﹐竹牀髹幾﹐位置楚楚﹔插架書卷極富﹐壁懸素琴一張。叟陪夕飧﹐茗飲劇談﹐旋見小婢捧衾褥至﹐叟囑安置﹐遂去。孫思訂婚之言﹐輾轉不寐。俄聞房後彈琴聲﹐音調淸越﹐憂思約指﹔細聽﹐乃《關雎》之次章。孫觸所好﹐披衣起﹐亦取壁上琴﹐鼓《鳳求凰》之操﹐並占《菩薩蠻》一闋記之﹐詞曰「無端一陣廉纖雨﹐天公苦苦畱人住﹐雨後月華生﹐幽人分外明﹐隔墻琴韻度﹐細把憂思訴。輾側睡難安﹐知他玉指寒。」

天旣明﹐叟出﹐作別。回家向母緬述其事。母慮物議﹐且恐失母之雛﹐未嫻閨訓﹐不允﹐孫內戀女﹐外迫慈訓﹔心違意迫﹐無計可施﹐久之遂玻初猶支離搘拄﹐月餘﹐奄奄一息矣。孫固雙祧﹐其從母見其瘠﹐詢得其故。懟曰「姆姆何守頭巾戒﹖殺吾兒﹐我倆人他日將誰依乎﹖」遂浼其父赴唐翁媒定涓吉﹐兩娶焉﹐原聘楊﹐固大家女﹐亦嫻翰墨。孫得溫柔鄕﹐有終焉之志。旣而﹐母促孫入都赴試。彩曰「途中恐有意外﹐我當偕行。」孫慮母不允﹐彩曰「不必白母﹐我自有策。」

早旦朝母﹐請曰「郎入都﹐兒欲暫歸﹐省視老父。」母允之。

彩囑孫先行﹐逆旅相待﹐三更許果來。問﹕「深夜何能一人至此﹖」彩曰「實告君﹐我狐仙也。因與子有夙緣﹐故相從。」

是晝則同車﹐夜則伺枕﹐惟孫見之﹐他人皆不見也。行至荏平﹐王倫變起﹐賊黨欲屠城。孫張惶無措﹐彩搖手令無聲﹔探懷出紙剪人馬無算﹐大才盈指﹐向空撒去﹐旋見神兵鼓噪至。賊疑官軍有備﹐乃駭竄去。孫得無恙。將抵京﹐辭孫先歸﹐畱之不可﹐出三藝一詩。令孫熟之。曰「出闈卽歸﹐今科必捷。君命止孝廉﹐明歲亦不能入闈也。」是科果獲雋。旋卽奉嗣母諱﹐不及北上。彩後與楊各生一子。一日﹐彩歸寧﹐以兒付楊曰「托姊善視﹐饑時但飼以飯﹐切勿與乳也。」彩去﹐楊愛兒逾於己出﹐兒飲以乳哺之。彩歸嗅兒﹐嗔曰「與姊云何﹖今違我戒﹐子不育矣。」遂怫然去。未三日﹐兒果驚死。彩亦從此絕迹。

嚴武唐西川節度使嚴武﹐少時使气任俠﹐嘗於京師與軍使鄰居。

軍使女美﹐窺見之﹐賂左右誘而竊之以逃。軍使告官﹐且以上聞﹐詔遣萬年縣捕賊官乘遞追逐。武舟自鞏縣聞﹐懼不免﹐飲女酒﹐解琵琶弦以縊之﹐沈於河。明日﹐詔使至﹐搜之不得。

此武少年時事也。及病甚﹐有道士從峨嵋山來謁。武素不信巫覡之類﹐門者拒之。道士曰「吾望君府﹐鬼祟气橫﹐所以遠來。」門者納之。未至階﹐自爲呵叱﹐論辯久之。謂武曰「君有仇冤﹐君知之乎﹖」武曰「無之。」道士曰「階前冤女﹐年十六七﹐頸系一弦者﹐誰乎﹖」武叩首曰「有之﹐柰何﹖」道士曰「彼云欲面﹐盍自求解。」乃灑掃堂中﹐令武齋戒正笏立檻內﹐一童獨侍檻外。道士坐於堂外行法。另灑掃東閣﹐垂簾以俟女至。良久﹐閣中有聲。道士曰「娘子可出。」其女披髮頸弦﹐褰簾而出。及堂門﹐約發拜武。武驚慚掩面。女曰「妾𨿽失行﹐無負於公﹐公何太忍﹗縱欲逃罪﹐何必忍殺﹖含冤已久﹐訴帝得伸。」武悔謝求免﹐道士亦爲之請。女曰「事經上帝﹐已三十年矣﹔期在明晚﹐言無益也。」

遂轉身還閣﹐未至簾而失其形矣。道士謝去。武乃處置家事﹐明晚遂卒。

宓珠莫公子熔生﹐西浙人﹔美丰姿﹐喜修飾﹐自詡爲羊車中人。

失怙恃﹐幸依乃叔某太史公。年十七﹐因丁壬錯迕﹐尙未下玉鏡臺。太史官京師﹐公子家居﹐漸知盜僕婦﹐太史夫人不知也。

浙之大家﹐多傭貧家女司女紅﹐蕩婦恆與主人私。夫人素審西鄙顧某婦葉氏賢﹐浼佃人郎當往募。婦來﹐則攜一幼女名宓珠者﹐荊釵韋布﹐裊娜可人﹐年十五﹐卽拈鍼襄母勞。公子驀見女﹐卽瑩瑩眼垂靑﹐而女多避匿﹐不能與之語。葉氏偶小恙﹐公子爲折券量藥﹐極殷勤。小愈﹐使女出拜﹐挽以手﹐始得與女語。然欲挑之者屢矣﹐苦無隙。

一日﹐葉侍夫人看園中牡丹﹐公子袖荔枝翩然至﹐適女獨處操刀尺﹐見而欲逸﹐爲其所阻。問曰「公子將何爲﹖」公子面赤及心忐忑﹐不能吐一字﹐久始戰兢以荔枝進。女堅卻不顧。

公子情急﹐拚決裂曰「小生爲卿骨柴立﹐夢顚倒矣。」言次﹐欲攬其袖﹐女欲號﹐公子懼去﹐猶回顧曰「忍哉卿也。」他日﹐又蹈隙往﹐仍如前狀。女投剪而起曰「妾𨿽貧﹐非歌《陌上桑》者﹐公子好自愛。」公子灑涕曰「小生不敢望非禮﹐不過乞卿一言﹐訂三生約耳。否則爲卿死﹐恐不能視卿獨生。」女思之良久﹐曰「公子深情已篆心曲﹐但未審以妾爲婦耶﹖爲妾與婢耶﹖」曰「妻也。若以卿爲妾﹐不怕折壽算與﹖」女信之﹐曰「雞騖得隨鳳凰﹐誠家長之所深願﹐若媒妁佳﹐無不諧。」曰「是非先與卿盟不可。」突夫人至﹐見女與公子語﹐以爲兩小無猜﹐不深疑。一夕﹐女坐空庭望月﹐公子瞰人靜﹐脇入已室﹐相與拜雙星﹐盟百年﹔然後扶之榻上坐﹐欲與亂。女嬌嗔曰「先污後嫁﹐他時花燭﹐郎能信其貞也﹖」公子敬愛﹐欲互贈佩玉。曰「妾之一身﹐皆郎所有矣﹐何必重物。」旋見花枝弄影﹐疑懼遽去。葉事藏將告歸﹐女更私囑公子曰「前夕之盟﹐可信否耶﹖」曰「天日之誓﹐何能兒戲﹗」女流涕曰「公子閥閱﹐恐非寒家所稱﹐卽不敢拗長上成敵體﹔然柳枝桃葉﹐亦妾所甘。倘負斯盟﹐妾有死耳。」

公子以巾代拭淚曰「此固小生日夜所籌者﹐行當婉陳夫人玉成之。夫人慈﹐卿所知也﹐倘中變﹐小生亦死以報卿。」女歡喜﹐斂袖曰「郎眞有情人也。昔有盲者﹐推妾命云﹕」有夫人分。『今果然耶﹗「再三叮囑而別。而生終未敢以此意達夫人。時太守已外任成都太守﹐遣亻平接眷走巴蜀﹐公子與焉。太史見其玉立﹐頗不羣﹐愛而撫摩曰﹕」阿侄好努力讀經史﹐我已聘得吳侍禦女名晨香爲汝婦﹐渠家無白腹東牀也。「公子佯拜謝﹐而心終戀宓珠﹐旣而轉念曰﹕」危矣哉﹐幸未污渠淸白也。「一朝親迎﹐視晨香美絕倫﹐且工吟詠﹐媵婢亦端麗﹐較宓珠且有上下牀之別﹐私心自笑曰﹕」昔何餓眼﹐抑見之不廣也。危矣哉﹐幸未以佩玉爲質也。「時新傭劉嫗﹐女紅不亞葉氏﹐惟居恆白晝掩關眠﹐以爲病﹐不之異。晨香命婢子小鸞師事。劉笑謂公子曰﹕」他日爲郎作小星﹗「夫人亦笑曰﹕」此女頗肖顧女宓珠﹐特不如其慧耳。「時宓珠居鄕裏﹐年已及笄﹔夕卜燈花﹐晨占鵲語﹐而公子久無耗。

枕上淚痕滿焉。其父顧某﹐將聯婚於東村某大戶﹔女窘急﹐私告於姨。姨疑已破瓜﹐女泣白其無﹐探隱處仍處子。往詢女母﹐茫然﹔轉告顧某﹐大怒﹐仍執目前議。女泣曰「莫公子誓言在耳﹐背之不祥﹔乞父往詢渠﹐如無其事﹗兒甘心嫁田舍郎。」姨亦慫之曰「事若眞﹐豈不門楣光﹖適郎當將往蜀﹐卽浼爲傳語。」郎至﹐見上下均稱娘子美而賢﹐卽錯愕不敢啟齒﹔歸告所以。顧誚女曰「若何﹖汝曷對鏡自照﹐發蓬蓬尙欲嫁金龜婿耶﹗」女默然。東村某大戶遂委禽﹐資頗丰。是夕﹐女猶與母絮絮語。明晨﹐寢門堅閉﹔闖之﹐則已粱上雉經矣﹐大戶索聘資甚急﹐某益怒﹐罵婦曰「不端婦﹐始生不肖女﹐行當斧鉆加汝頸﹗」婦旣痛且辱﹐哀哭至夜午﹐亦逡巡自掛東南枝。顧某欲興訟﹐鄰曰「勢旣懸﹐又無憑﹐柰何﹖」乃艸艸薄殮母子﹐瘞北邙。迢迢數千里﹐公子誠不知也。一日﹐門中偶與小鸞嬉﹐劉嫗目之笑﹐喫喫不休。公子曰「婆子顚病作耶﹖」曰「某非顚也﹐公子忍哉﹗」公子大詫﹐請間﹐乃屏而問故。曰「公子曾戲一垂髻人否﹖」曰「娘子天人﹐尙隴蜀那﹗」曰「裏居耳﹖」曰「無。」曰「顧宓珠﹐何人耶﹖」乃遑遽不知所云。曰「冤孽哉﹗渠爲公子背盟﹐母子斃命﹔訟諸閻摩﹐準其報冤索公子債。我此羣勾魂使也。

日昨羣神準漸神札﹐知渠渡關津須時日﹐先與我勾魂票﹐卽公子名﹐尙懵懵耶﹗素因夫人遇我厚﹐始泄﹐拚冥責。「公子長跪乞掇﹔且往告夫人﹐夫人亦哀。曰﹕」事只一綫望﹐未審娘子允否﹖如書結髮顧氏宓珠木主祀中堂。渠來﹐必憑人作鬼語﹐一家慰且憐﹐哀且敬﹐渠心軟﹐或金鈴系解﹐仍渠一人。「夫人婉商於晨香﹐晨香曰﹕」但能救夫﹐何惜讓虛名。「太史急延僧﹐宣梵唄祝生天。正懺侮諷誦間﹐嫗忽奔入曰﹕」來矣﹗「

小鸞突倒地﹐旋躍起拉公子袂﹐怒曰「薄幸郎安樂耶﹗」晨香急抱婢大哭曰「姊姊且須臾﹐是非姊姊木主供中堂耶﹖是非元配荊人姊姊名耶﹖堂上蘧絈稱夫人者﹐非姊叔姑耶﹖此邦二千石稱太尊者﹐非姊叔舅耶﹖姊自戕得耗後﹐一家爲姊哭幾昏﹐姊知其事耶﹖郎卽不義﹐姊卽不憐妹苦耶﹗妹已兩月妊﹐他日卽姊姊兒﹐不姊知耶﹖」且言且哭不輳婢瞠目視良久﹐曰「咦﹐我竟不知妹子若是之可人。我今悔此一死﹐且悔孟浪告閻羅。」夫人亦對之哭曰「兒死不識我耶﹖當日在我家喜啖荔枝﹐恆蓄以飼汝﹐忘卻耶﹖汝愛繡牡丹枝﹐我教汝畫巾﹐又忘卻耶﹖前本我之昏瞀﹐非公子忍﹐不能恕耶﹖今佛迦拔汝﹐能消受耶﹖」婢亦哭曰「兒何敢忘夫人徳。」遂與舊相識者一一問訊﹐且歷述自戕之苦。生前好負手支頤﹐仍一一如前態。

夜夕﹐晨香潛生他處﹐己與婢聯榻眠﹐情話極友愛。圍棋吟詩﹐與晨香角。夫人問﹕「兒不工此﹐何頃藝之增﹖」曰「鬼靈於人也。」住三日﹐忽呼公子至﹐慟數其罪曰「吾恕汝﹐還自去解訟獄﹐所以然者﹐看吳家妹子面情耳﹐僥幸哉郎也﹐薄幸哉郎也﹗」又回看晨香曰「我爲妹子送一石麟來﹐兼以報夫人。」言已倒地﹐婢遽醒﹐昏昏如久病之乍瘳者。遽索劉嫗﹐而嫗已睡昏昏﹐至夕始蘇﹐曰「頃送宓娘登程﹐語剌剌不休﹐想一去不來矣。」公子聞之﹐深自慶幸。晨香娩期果生一子﹐極俊英。湯餅筵開﹐小鸞忽倒地作宓珠語曰「妹子速爲薄幸郎預後事﹐不可挽回矣。」問﹕「前已蒙姊恕﹐何又毀議﹖」

曰「我已休矣。柰我母死太苦﹐訟不已﹔浙之神亦怒其儇薄﹐許對質地下。已置小房舍﹐獄具當斷之成幽婚﹐亦無大苦也。」

婢子旋蘇﹐而公子倒地斃矣。晨香守節教子。年二十八歲﹐忽微恙﹐夕起凝妝作詩一律﹐趺坐而逝。詩曰「鸞孤影只劇堪哀﹐眉間雙峯鎖不開﹔原爲槁砧甘鋍室﹐依然冤獄赴泉臺。九原早有司香伴﹐七字虛拋詠詩才﹔寄語人間裙屐輩﹐愼毋薄幸累金釵﹗」

翠筠陶竹香﹐蘇人﹐入都應京兆試。道山左臨淸﹐日暮貪行﹐忘止宿處。二更許﹐入一村落﹐煙戶甚盛﹔有旅店頗寬敞﹐遂解裝焉。陶素耽音律﹐且喜冶遊。聞間壁弦索聲甚淸越﹐呼主人問之﹐答曰「此徵歌選勝之區﹐佳麗雲集﹐是不足聽。有來鳳兒者﹐色藝並佳﹐工昆山艷曲﹐願聞之否﹖」陶喜﹐命喚至。須臾﹐一嫗抱琵琶導﹐女郎蠻腰細黛﹐楚楚可憐。坐定命歌﹐哀感頑艷﹐令人泣下。歌畢﹐卽之行酒。詰之﹐曰「妾江南人﹐遭亂至此﹐流落平康﹔今幸遇君﹐願垂拯救。」方共款語﹐一貴人戎服帶劍﹐僕從紛紜﹐擁入東屋。女覺﹐愀然。

媼遽入曰「將軍喚汝﹐可速去﹗」女堅坐不動。俄一健僕凶凶入﹐直前揪之去。陶憤甚﹐未知將軍爲何許人﹐又護從多﹐不敢出聲。僕密語曰「適向後院餵馬﹐見人首累累﹔此恐弗善地﹐亦速行。」陶曰「淸平世界﹐當此孔道﹐誰敢殺人﹖

想汝眼花耳﹗「僕不敢言。陶心念麗人被奪﹐懊喪不能寐﹐悄向東屋穴窗窺之。見將軍上坐﹐擁女膝上﹐笑問曰﹕」一吳下酸傖而猶戀戀。汝第好好伺應﹐明當攜汝歸營﹐免在此迎新送舊也。「女低首不言﹐而柔情脈脈﹐若有所思。將軍連舉巨觥﹔酒酣﹐忽取首下﹐置案上抑搔之﹐從容仍屬之頸。翹一足﹐令鳳拉置榻上﹐曰﹕」久不乘騎﹐髀肉復生。脫之頗輕快。「又飲數觴﹐摟鳳共寢。鳳以纖翹鉤案﹐抵死力拒﹔將軍拽之﹐劃然中斷﹐亦一兩截人也。罵曰﹕」賤婢屢拒﹐明當碎割。「遂息燈寢。陶駭絕﹐不暇呼僕﹐覓騎卽行。見道旁酒肆數十人轟飲﹐遂入少憩﹐告以所見。眾笑曰﹕」此何足異。「遂各取首下。陶驚絕僕地。移時僕尋至﹐救之始蘇。問僕何能來﹖僕曰﹕」方就寢﹐忽鳳隔窗喚曰「汝主人去矣﹐可急往覓﹔夜深徑黑﹐恐有不測也。晤主人時﹐囑善保重。若晤虞山王子良﹐但雲翠筠日望其來﹐遲則憔悴死矣。『因入房覓主﹐主無蹤迹﹐跟尋至此。」陶抵都﹐病月餘。始能出門。偶飲天橋酒肆﹐訪知虞山王子良﹐告以故。王因言「筠﹐太倉名妓﹐與有嚙臂盟。尋蹤北上﹐至臨淸﹐遭王倫亂﹐死於兵。

常示夢囑覓遺骸﹐至今未果。「言畢﹐大哭曰﹕」我負心﹐我負心﹗「蓋王以屢困場屋﹐遷延十數年﹐不能踐舊約。與受此苦也。

李老恆山李老﹐農家者流﹐有地數頃﹐稱小康。中年生一子﹐名曰壹﹔稍長﹐附學讀書﹐督課極嚴。壹時年十二﹐遊戲誤學﹐畏父訓責﹐竊資逃去。李老夫婦情急﹐懸金以購﹐搜索無所不至﹐迄無影響。其母哀痛迫切﹐幾至輕生。李老猶以「年齒正彊﹐可望生育」慰之。然婦已思之成疾﹐屢勸置妾延嗣﹐李老不忍。光陰迅速﹐瞬逾十年﹐年將古稀﹐仍無所出。宗族之貧者﹐咸思爭繼﹐嘵嘵不休﹐益厭苦之。自度精力尙彊﹑且值旱澇不勻之歲﹐聞韓﹑魏間售子女者﹐直甚廉﹐李老攜百金往投人牙﹐以淸錢五十貫擇得端莊少女﹐大稱心懷。女叩翁姓名﹑籍貫﹐實告之。訝曰「妾與翁同姓﹑同鄕﹐異哉﹗」老曰「同姓或有之﹐鄕則路隔五百里﹐難言同也。」女曰「幼聞吾父言鑿鑿﹐云系姓李﹐名壹﹐恆出人。因逃學出家爲人義子。

親父母在乎否乎﹖念誦涕泣﹐妾與母時慰勸之。「李老亦訝曰﹕」據妝言﹐確是吾子矣﹐汝當爲吾孫女。幸言之﹐早速赴爾家驗之﹔𨿽相隔十餘年﹐聲音笑貌﹐應不攺也。「遂偕女至村﹐呼其父出﹐果李老子也。哭述所由﹐云逃出後﹐惘惘南奔﹐資用告絕﹐乞食村中。有老父同姓﹐畜爲義子﹐爲我娶妻﹐連生四子二女。義父母相繼歿﹐逢此儉歲﹐故賣女度日耳﹐李老大悅﹐命子貨其家具﹐攜其子孫男女八人歸。其妻孤苦伶仃﹐抱病而聞夫歸﹐忽然子孫滿堂﹐不覺躍然而起。

鐵簪子渦陽農家子鄭鴻﹐妻官氏﹐年四十﹐孿生子﹐面貌舉止絲毫無異﹐惟衣以靑綠分伯仲。伯名﹐仲名。爲穎州刑案吏﹐娶殷氏﹐婚匝月﹐卽束裝之穎。未婚在家﹐事定省﹐供樵汲﹐遂廢呻畢﹔而態度雅潔﹐人皆目爲文學士﹐忘其爲農家流也。偶荷鋤入山﹐於石隙拾得古鐵簪﹐上有文曰「莫子作鐵簪﹐熔金精﹐滌邪穢﹐朝百靈﹐辟水火﹐禦刀兵﹐綰我短髮﹐光日星。」愛其潔朴﹐藏之於幘。歸詢村學究。曰「此仙人莫月鼎之遺物也。」正玩弄﹐突接兄瑤家書云「被仇案牽﹐控坐舞獘收獄﹔乞仲氏來急原難﹐死無憾。」大慟﹐婉告翁媼﹐售產措百金﹐徒步往。

至﹐則兄果困縲紲﹐賂監者始入﹐抱持哭失聲。出則傭於縉紳家﹐得值供囚飯﹐泣訴諸執事﹐訟終不能解。一日﹐攜酒漿饋兄﹐瑤對之哽咽曰「倚閭望固足慟﹐新婚別亦難堪耳。」

思良久﹐慨然曰「此讞量不至死﹐不過羈時日﹐幸兄弟面目同﹐願代兄囚。」爰以半金啖獄卒﹐余付兄。乃釋兄而系己﹐臨別告兄曰「歸致老親阿嫂珍重﹐毋以爲念﹔倘瘐死﹐有夢寐好相見也。」瑤歸﹐詭云故﹐已擇地葬。一家聞之哭﹐鄰里無老稚涕。瑤由是日擁艷妻﹐不再作刀筆吏。性最勤﹐監禁中﹐晨起必灑掃神堂無點塵。獄吏憐愛之﹐且微審其代兄囚﹐尢義之﹐脫鋃鐺﹐補充頭人﹐司擊柝﹐始無大苦。而所司益勤﹐夜下鈴環巡﹐髙唱哀哀警眾眠。一夕微倦﹐依壁稍合眸﹐心驚﹐斜視東壁槐樹下﹐有毛物逡巡出﹐脫皮如蛻﹐化作白衫美女子﹐肌膚雪映﹐雲鬢鴉垂﹐自捲其皮壓石砌下。然後望月稽首拜﹐口吐玻璃丸五﹐仰首微噓﹐丸上下續斷﹐陸離閃灼﹐激月光成五色云。炊許﹐丸一一入咽﹐依舊衣皮入槐根下。

心審爲狐﹐祕不告人。明夜月更朗﹐度必出﹐漏靜伏瞰之。

少頃﹐果如前狀﹐置皮安妥﹐微步下階﹐戲如故。出攫皮坐身下﹐俟物戲正酣﹐抽柝徐擊﹐聲登登。女子大驚﹐急收丸﹐索衣不可得﹐向拜﹐不爲動﹐憤怒欲用武。忽瞰頭上鐵簪有寶光如電﹐跪而哀之曰「妾九尾狐也﹐大丹已成﹐飛升不遠﹔惜鞟尙不能遽去﹐乞賜還﹐當如願奉報。」曰「吾聞爾輩得一丹﹐必蠱一少年死﹐有之乎﹖」曰「誠有之。然妾幼遵《希夷五禽經》﹐不須惑人。凡惑人者﹐光冷淡如靑燐﹔運气者﹐光燦爛如寶珠﹐是可辧耳。」曰「汝但不惑人﹐僕亦不須此。」卽擲皮與﹐女喜而再拜曰「君仁人也﹐試問何所求。」曰「僕亦無所求﹐但日困犴狴﹐如籠鳥井蛙﹔頗羨道侶﹐來去自由耳。」女聞之﹐卽吐出一丸﹐授使吞服。

掬掌凝視﹐果赤如火球﹐一喘息﹐丸卽飛入口﹐宛熱湯澆胸鬲﹐奇暖莫名﹐欲揖而謝之﹐女已飄忽去。翌晨大病﹐皮縷縷欲裂﹐骨震震有聲﹐吐瀉﹐極頹憊。醫官診云「屙劇﹐恐莫瘳。」獄吏言於大府﹐拔牢籠﹐更驛役﹐諭愈卽差遣。困處驛館中﹐展轉土坐﹐一燈熒熒﹐忽女子悄然掩入﹐曰「二郎憊耶﹖日昨所贈者百年物﹐星月之精也﹐世俗人服之﹐肢節寸寸換﹐愼勿誤爲玻」袖出一丹﹐小如豆﹐與之服﹐果頓淸醒。遂伏枕拜女﹐詢「何日可生還﹖」曰「豈但生還﹐尙有意外喜。然妾尙奉求一物。」問﹕「何物﹖」曰「時未至﹐不預告也。」問姓氏﹐曰「有急難時﹐但呼花吉祥雲娘子﹐妾卽至矣。」言已趨出﹐病霍然。晨起﹐芻秣𨿽勞﹐較之囹圄猶逸也。且雙瞳炯炯若曙星﹐凡書卷之未謀面者﹐一見了然。

偶侍太守遊西湖﹐遇道士授以祕笈﹐朱文丹篆﹐皆風禽奇遁之學。問何名﹖曰「歸問云娘子自知。」月餘﹐女偶至﹐以道士詢。曰「有緣哉。渠名古丈夫﹐不易以祕法示人。」明晨﹐郡署突遭回祿﹐妖鳥呼嘻咄﹐烈焰四圍﹐太守倉卒奔出﹐僅以身免。官吏窘急﹐咸云印在內廨案上﹐燦燦者﹐是誰能一攫出﹖

隨眾汲水﹐聞女在耳畔悄聲曰「二郎可先取印出﹐是一好機會。」曰「火烈﹐柰何﹖」曰「君髻上鐵簪不畏火。」聞之﹐遂聳身飛入﹐焰果紛讓﹐雙手捧印出呈太守﹐千萬人子不咋舌。太守悲曰「印出矣。尙有嬌女樓居晨妝﹐有能救出者﹐卽以妻之﹐無食言﹗」曰「諾。」再飛入﹐火已逼摟﹐見兩紅衣人夾女坐﹐出索將綰。入大叱﹐紅衣人曰「鐵簪眞人來救渠﹐姑捨去。」負女急奔出﹐回觀妝樓已成煨燼。火熄﹐倦臥不能起。丙夜﹐女來賀曰「公冶出獄﹐又作新郎﹐何太喜耶﹖然太守焚署﹐終不了事。後圃英石作舞鶴者﹐下有窖藏可取出﹐助彼丈人峯。」漫應之。次日﹐太守集議賠補﹐頗以囊橐慮。入以女言告﹐試往掘﹐果盈坎皆黃白數千金。

不日興工﹐署更鼎新焉。太守爲釋罪﹐置酒祖餞﹔然絕不言姻事﹐色忸怩而口囁嚅。微窺太守意﹐慨然曰「某待罪得放歸田裏﹐與骨肉聚首﹐願已足矣﹐敢望非分乎﹗」太守曰「君子達人﹐不妨明告﹕弱息嬌惰慣﹐恐不願嫁田客郎﹐且幼已許字同裏年家子。倉卒一言不足信﹐葭莩無已﹐願奉千金爲君家大人壽。」遜謝﹐力卻不敢受。明卽備車馬送之歸。下車入門﹐一家皆狂奔嘩噪﹐驚以爲鬼。婉陳所以﹐眾始審之誑。入見二老均瞿鑠。忽禦人賫木匣於庭曰「官府畱贈汝。」

欲追詰之﹐而禦已馳遠。視封頲甚固﹐啟之﹐皆金珠﹐數符千金。獻翁媼﹐一室感喜。惟則愧而逃遁﹐杳無迹。翁媼悲曰「汝生回﹐吾心慰﹔汝兄逃﹐吾心仍不能慰﹐柰何﹖」曰「兄行行卽歸耳。」索水碗﹐抽鐵簪畫水﹐再四旋碗口﹐須臾﹐潑於庭﹐而兄果貿貿返。握手心酸﹐悲喜交集。蓋兄逸去﹐方覓渡船至中流﹐忽回旋無定向﹐抵岸﹐過小橋﹐一童子導之行﹐曰「夕陽墮矣﹐大郎俗覓宿﹐前有客館甚淸潔。」隨之入門﹐宛然逆旅﹐再一凝神﹐則自家也。大駭﹐不敢言﹐然心益愧恧。

又見多金﹐思獨鯨吞。置毒餅中﹐與食﹐旋腹暴痛﹐面靑紫﹐口吁吁若牛喘﹐父母奔視﹐窘無計。驀憶﹐大呼﹕「云娘子﹗」

女應聲至﹐掀簾入﹐笑曰「二郎病耶﹖急含鐵簪於口﹐可愈。」

抽簪銜少時﹐女自後驀擊其背﹐大咳﹐哇出毒餅﹐猶突躍地上。女辭別﹐挽之。女笑曰「二娘事亦大累人﹐蹇修不易爲也。」趨出﹐頓杳。所謂二娘者﹐箏娘也﹔箏娘者﹐穎郡李太守女也。李太守﹐洛陽人﹐妻歿﹐遺二子一女。太守畱二子於家﹐攜妾與女之任。女見父背盟﹐且聞將訂姓於大姓﹐憤往說父﹐曰「兒聞爲女子﹐事人以身﹔今身已負鄭郎背﹐柰何又他適﹖且鄭有徳於吾家﹐背之恐不祥。請父憐女﹐仍踐前日言。」太守怒曰「渠農人﹐將隨之饁耕田間耶﹗」曰「父以農人爲賤乎﹖鄭郎卽貧爲丐兒﹐尙隨之去﹐矧饁耕尙有冀闕風。」太守終不聽﹐女泣曰「父讀書成進士﹐卽不知楚女季芊嫁鐘建故事乎﹖」痛哭﹐憤不食。夜深﹐易男子裝﹐攜婢竊馬竄郊野。忽一白衫女子﹐策黑衛前行﹐頻回顧﹐問曰「官人將何之﹖」曰「渦水。」曰「省識渦人鄭二郎名者乎﹖」

曰「僕正尋渠﹐文字交耳。」曰「大佳﹐鄭吾中表弟也。

裙釵獨行不便﹐乞官人挈帶可乎﹖「曰﹕」善。「行四五日﹐徑抵村門。白衫女子指曰﹕」此卽二郎家。君先入﹐妾尙欲迂西鄰姨母家。「箏娘下騎﹐婢扶之入﹐驀與遇﹐驚詢何處貴人下顧艸野﹖泣曰﹕」妾穎太守女李箏娘也。「登堂縷述顚末﹐太息曰﹕」僕近已勘破泡幻﹐擬絕世緣﹔卿哪患無金龜婿﹐何事苦糾纏﹖「曰﹕」君自糾纏﹐奚怨妾也﹖凡爲女子﹐皆當遠丈夫。郎於烈焰中負妾出﹐是天欲殺之﹐而郎生之。旣生而棄之﹐可謂之仁乎﹖妾義無他適﹐千辛萬苦至此。若憎妾陋﹐寧甘妾媵﹐不願更節操。「引之拜翁媼﹐見其艷麗﹐驚爲天人。女伏叩曰﹕」賢郎曾負兒於背﹐乞舅姑憐鑑。「翁媼曰﹕」得兒爲婦﹐向復何言﹖誠恐尊人偵至。

累及犬子。「曰﹕」南山之石可爛﹐北海之波可竭﹔頭可斷﹐此身不可轉。刀鋸鼎鑊﹐兒自任之﹐無預賢郎事也。「翁命媼爲攺妝﹐夜隨媼眠﹐自攜同寢﹐云俟風聲定﹐再擇吉。

喜﹐策馬往郡自首﹐將傾。其仇聞訟解﹐尙切齒﹐時欲得而甘心﹐突遇諸途﹐卽嗾僕毆之﹐怒詈﹐挾歸﹐扃土室﹐苦更勝於系牢獄。聞之﹐卽仗劍往援﹐不可得﹐訴於太守。

太守正失女﹐尋無耗﹐聞言﹐疑已成嘉禮。無如何﹐遣兵役索出﹐交﹐曰「小女已遣奉箕帚﹐令兄救出陷阱﹐君之徳已酬矣﹗嗣後請勿往來。貽五馬羞。」曰「某呼吁於郡父母﹐非呼助於妻父母也﹗」憤攜兄歸﹐卽日成花燭﹐拚與太守絕。箏娘事舅姑至孝﹐毫無貴介气﹐事嫂亦得體﹐日課婢僕耕織﹐井井皆有條。曰「古有神仙眷﹐卿知之耶﹖稚川移居﹐藍橋覓杵﹐伯陽拔宅﹐載在典冊﹐不乏其人。未審卿意其仙眷那﹖俗偶耶﹖」曰「妾聞諺云﹕」嫁雞隨雞﹐嫁狗隨狗。『夫子倡而新婦隨之。獨活之艸﹐不足揚新芬﹐同宮之繭﹐庶可成治理。郎旣慕白雲﹐妾亦非慕軟紅塵者。「曰﹕」善。「

卽授以仙法。明爲夫婦﹐而暗實道伴來。年餘﹐生子女各一。

喜與箏娘曰「吾無憂矣。」又年餘﹐翁媼偕亡﹐哀毀盡禮。

窀穸始安﹐嘵嘵欲析居。曰「二老屍骨未寒﹐卽瓜分其產﹐可乎﹖」怒詈且撻﹐殷氏亦時於閨中馳惡聲﹐均忍受。

箏娘曰「妾與郎所以滯迹塵世者﹐爲髙堂耳。今已矣﹐復何戀﹖」曰「諾。」晨起祭木主﹐辭別哥嫂﹐攜一僕一婢﹐僅駕空車轔轔向西去。數年後﹐李太守竟以墨敗﹐籍沒削職回鄕裏。時妾已歿﹐煢煢自憐。道出髙山﹐遇響馬賊剪徑。正危急﹐見一古裝羽士﹐仗劍自髙峯絕頂飛下﹐賊咸彼靡逃逸﹐視羽士非他﹐鄭也。殷殷拜車下﹐執半子禮甚恭﹐自雲山居不遠﹐堅乞過從。至巖壑奇特處﹐有極大閥閱﹐春深銅面﹐个个浮漚。門以內﹐畫棟文疏﹐邃偉麗。

僕從如雲﹐妾媵如花。登其堂則彜鼎圖書﹑棋枰茗具咸備。

東壁設一大白玉盎﹐大如甕﹐內浸赤玉蓮花﹐綠玉蓮葉﹐長七尺餘﹔西壁設一水晶瓶﹐內插珊瑚樹﹐長九尺餘﹐襯一鳥尾﹐金翠燦爛﹐非鳳非孔雀﹐不得主名﹐長七尺餘﹐瓶更瑩澈﹐內外可鑑。中設瑤琴﹐鐫字曰「鈞天淸閟」。四壁繪六合內外七十二洞天福地圖。與外舅寒暄未已﹐忽諸姬傳報夫人出﹐環佩珊珊﹐霹裳月﹔視之﹐果箏娘也。女拜問起居﹐泣曰「兒不孝﹐背父潛逃﹐今實無顏相見。」太守默默不能答﹐涔涔淚沾襟。霎時﹐燈燭輝映﹐舉室通明。開筵勸餐﹐水陸雜治﹐內多奇品﹐鮮能知味。隨來僕夫﹐亦有犒賞。痛飲極歡。旋有美婢入報花吉祥雲娘子至﹐肅入一美人﹐夫婦讓髙坐。美人對太守略斂衽曰「向在長者宇下﹐何圖於此處覿面﹖」又顧箏娘曰「妹子尙記並轡引導時乎﹖太翁來當興師問罪﹗」箏娘曰「姊姊厚徳﹐愚夫婦刻不忘﹐何罪之可問也。」曰「妹旣不忘﹐乞假妹夫鐵簪綰三四日﹐卽返璧﹐可邀金允否﹖」問﹕「何用﹖」曰「我輩功成﹐須得古聖神仙佛一遺物佩之﹐方可朝木公﹐謁金母。三入太行尋堯琴﹐兩赴湘水覓舜鳥﹐四登會稽求禹劍﹐均爲毒龍所守﹐不可得。無柰何﹐始來奉假耳。」

聞﹐卽持贈曰「請爲瓊報﹐無事珠還。」美人起拜謝﹐興辭﹐冉冉至中庭﹐霹靂遽逝。客去﹐視太守已醉眠榻上﹔亦詣內﹐畱箏娘坐候之。晨光透入﹐太守醒﹐箏娘已具盥櫛進﹐告父曰﹕女聊齋誌異。「阿婿尙醉眠﹐不及送翁行﹐遣兒候於此。奉丹藥一丸﹑黃金百鎰﹑古錦百端爲壽。」太守戀戀﹐問箏娘﹕「何時得歸寧﹖」

曰「天涯海角如幾席耳。萍迹無賃﹐不能預訂。」問﹕「何囑﹖」曰「父歸﹐脫宦情﹐了孽債﹔積盛徳﹐光後賢。」禦人催行﹐惘惘遽別。行四五里﹐登嶺回眺﹐猶見箏娘癡立與諸婢指點狀。又二年﹐太守長子貴﹐思妹甚殷﹐適奉旨祭嵩山﹐細搜澗谷﹐每遇樵豎行腳﹐輒以鄭問﹐咸云不識。忽逢一道士﹐問如前﹐道士驚曰「禁聲。何遽唐突﹐妄呼鄭眞人諱﹖

我輩僅敢呼鐵簪子耳。箏夫人所善云娘子﹐朝天回﹐帝授昆侖第五耕福洞天都總管。不久﹐書來招﹐眞人全家拔宅去﹐同往仙山。貴人向何處尋姻婭﹖「問道士名氏﹐曰﹕」僕﹐古丈夫也。「言迄不見。

鹿女泉佛經有鹿女﹐而江北古迹中亦有鹿女丹泉﹐嘗訪之﹐乃井也﹐在人家院中﹐亦無碑志可考。偶晤甓湖釣叟﹐云「五代時﹐此處爲優缽羅庵。庵之僧名大楞﹐募化修飾﹐焚修其中﹐𨿽近市﹐而幽寂若深山﹐環植名花﹐搘以怪石﹐供禪悅。朝夕手汲井中泉﹐加灌漑﹐養盆魚﹐哺籠鳥﹐已覺勞勞。一陜客更貽一白鹿﹐雌者﹐曰﹕」此物極馴﹐不忍戕之。乞和尙收錄法座下﹐或被佛蔭﹐卜長生也。『僧亦受。其聲呦呦﹐角觺觺﹐爲松關點綴﹐善視之。旋一閩僧﹐名眞悟﹐貌權奇﹐衣邋遢﹐飛錫五臺回﹐掛褡於庵。與楞語內典﹐參箭鋒﹐頗首肯﹐惟睹花艸﹐動輒揮之以手曰「速遣去。』楞曰﹕」如來𨿽說空寂﹐然亦不禁生機。不然﹐則獅象龍虎其贅疣耶﹗『曰「彼能空寂﹐則一切無罷礙。𨿽有獅象龍虎﹐如無獅象龍虎﹐始可有獅象龍虎。吾師道行淺薄﹐若徑取生機﹐則爲欲爲愛﹐魔障恐些子塵化爲無量苦也。』楞不語。明日﹐眞掉臂去。久之﹐鹿更馴﹐銜落葉供爨﹐庭艸代鋤。僧出則候門﹐僧歸則侍立。僧敬佛﹐則屈兩足若跪拜﹐僧諷經﹐則翹雙耳聽且鳴。尢奇者﹐僧晨夕小溺處﹐有白石板﹐面微凹﹐鹿日以舌就溺迹舐之。僧心異﹐終愛其馴﹐不之怪。又二年﹐鹿忽皤腹﹐常懶眠﹐不似前番勤﹐久之﹐腹愈皤。僧恐其風露淸冷﹐爲潔耳室幽僻處﹐藉篙如裀﹐俾鹿寢﹐朝暮親哺之。一日﹐打包往神居山﹐踽踽獨行。途中心憶鹿腹皤似孕﹐然絕無雄偶﹐奚成﹖憂之。明夕卽歸﹐啟扃﹐見彩雲如縷﹐香風四流﹐自鹿室中出。篝火往覘視﹐鹿正娩雛﹐貌甚苦惱﹐不敢看﹐而意良不忍。親爲禱於佛﹐乞慈悲﹐代懺悔。少時﹐雛墮地﹐呱呱若嬰兒聲。再往覘視﹐果一好女子﹐白如瓠﹐眉目端麗妍秀﹐鹿方代砥秋身上血。僧大驚異﹐恐凍煞﹐急裂袈裟裹之﹐付鹿哺乳。向晨頲戶﹐潛於質肆﹐購舊𦇤褓歸﹐衣鹿女。恐外人見之﹐詫造黑白﹐堵室之門﹐不能通。鑿一竇﹐通己榻後﹐親爲送飲食﹐掃不潔。年餘﹐鹿女稍長大﹐從不啼哭﹐日依鹿母嬉。見僧呀呀如欲語﹐僧亦愛如掌珍。時以果餌與之食﹐更爲制衣衫。凡鹿母鞠育所不到者﹐僧爲之。一日﹐鹿母病﹐僧審視之﹐鹿崩角若叩首﹐並嗅女再四﹐又翹首視僧﹐若托孤狀。僧解其意﹐頷其首﹐鹿瞑目遽斃。其女淚涔涔﹐亦不啼。僧卽瘞鹿於室﹐諷經超薦焉。鄰有詢鹿者﹐云逸去已久。女由是依僧如父﹐日坐暗室﹐趺坐母瘞處﹐目若瞑。夜閉戶﹐女出司灑掃。僧偶於燈下教之讀﹐過目成誦﹐間亦參語錄﹐解妙諦。僧偶紉破衲﹐女凝睇久之﹐卽能工刺繡﹐常於燈下繡佛前幡﹐蓋極工巧奪。夜來時﹐女已荏苒十三齡﹐未嘗見一人﹐忽語僧曰﹕」兒非人間人﹐將騰霄上漢﹐爲王母靑鳥使﹐柰何日閉暗室如地獄﹖『僧泫然曰「兒鹿產也﹐出見人﹐恐賈老僧禍。近吾尢憂之甚﹐倘一朝無常至﹐爾將何依﹖』女曰﹕」不然﹐師徧集檀越比邱優婆夷等詣庵﹐爲佛會﹐兒出見人﹐自有語。『僧不許。又三年﹐女十六﹐貌更麗如天人。念四日﹐浴佛節﹐庵例於是日集大眾諷經讖。邑之無賴聲亦叉手立庭際﹐觀壇常眾方擊磬宣祝﹐焚香通城﹐梵唄聲嘈嘈焉﹔女忽破關冉冉出﹐禮佛畢﹐與眾和南。眾愕眙無所措﹐無賴輩大哄曰「咄﹐和尙房中藏嬌娃﹐爲散花人那﹖

爲摩登女那﹖幸神佛靈顯﹐遣自敗露。不然巫山祆廟火﹐毋延燒鄰捨耶﹗『僧聞之大窘﹐不能道一字。眾方耳語﹐無賴輩遽揮老拳﹐擊禿顱。僧哀呼曰「兒﹐老僧爲汝雞肋斷矣﹐曷救吾﹖』女聞之﹐除戟指曰﹕」止﹗『無賴輩卽癡立如泥塑﹐如木偶。

又戟指亂搖曰「顚﹗『無賴子卽滚地如怒獅﹐曲踴如跳神。又戟指亂畫曰﹕」打﹗』無賴輩卽自批頰﹐自揪發﹐復互詈互撻﹐自踐踏。眾憚而哀之﹐女微笑曰「姑看眾菩薩分中﹐恕汝曹。『無賴子卽豁然醒。女亭亭升毗廬跌坐﹐說鹿母受生﹐蒙師豢養種種原因。畢﹐卽說偈日﹕」眾香國裏來﹐眾回國裏去﹐但是有因緣﹐誓不隨鬼趣。井中一翁水﹐淸澈碧玻璃﹐中有眾香國﹐誤者成泥犁。咦﹐嘵嘵作麼生﹐一夢此時醒。南無西方遊戲寶勝佛菩薩﹗』誦聲未已﹐遽踴身投井中﹐骨冬有聲﹐泉激濺如碎珠。眾大聲呼救﹐欲撈之﹐已無及矣。墻外鄰人家亦有一井﹐地脈素通。女從此井投﹐忽從彼井起﹐彩衣立雲中下顧﹐致聲珍重﹐飛入重霄﹐其影頓校眾羅拜呼仙人﹐歡喜贊嘆去。僧由是毀女所居室﹐露鹿墓﹐護以竹欄﹐植以蘭桂。

忽於墓上產紫色靈芝一株﹐僧服已﹐體頓輕﹐心愈朗﹐功愈進。

倏又十餘載﹐庵中香火鼎盛﹐緇流雲集﹐服井水無不生勇猛心。

僧偶於庭中賞花﹐睇井照自家影﹐忽笑曰「咦﹐如是那﹗『入室更衣﹐沐浴禮佛畢﹐趺坐禪牀﹐不言不笑﹐問之亦不答。

明日﹐房闥未啟﹐呼之不應﹐聽之闃如。眾破關入覘之﹐園寂矣。年餘﹐客有遊太行山﹐見此僧騎白鹿﹐手捧經卷﹐後隨髻女﹐托缽負禪杖﹐其行如飛。「

榖於菟明季﹐靑魯山中﹐嘗有虎患。有山家小女子﹐年十二﹐攜山斧入山樵采﹐以助炊。偶失足﹐墮山谷中﹐皆落葉﹐得不死。

然上視壁立百餘仞﹐無階梯。髙聲呼救﹐繼以哀泣﹐終無應者。

女視東壁有洞﹐內空闊若夏屋﹐伏兩乳虎﹐馴若貓。女犬至虎穴﹐愈怖﹐知必死﹐樂與乳虎嬉。夕照墜崦嵫﹐腥風突起﹐虎母歸。見女﹐始大驚﹐繼見女抱乳虎於懷嬉戲﹐了無怖﹔又瞠目良久﹐卽坐飲乳虎哺。哺已﹐將眠﹐女叩首曰「兒蒙大王憐我﹐不殺我﹐尙能分乳救我饑乎﹖」虎凝思又良久﹐頷首若肯。女卽逡巡就虎食﹐倦卽眠虎頷下。向晨﹐虎母舐乳虎﹐兼以舌輕舐女面﹐然後躍出。晚歸﹐銜果餌置女側﹐女笑舞﹐虎母意亦樂。月餘﹐乳虎漸長成﹐虎母遽負之出洞。女大號﹐虎俯瞰又良久﹐重復躍下﹐負女於背﹐一躍而升髙處。女於斯時﹐慶再生也。虎引女至通衢﹐女拜辭﹐虎猶回顧頻頻而後去。女抵家﹐見翁媼﹐方手之舞之﹐足之踏之﹐歷歷述遇虎得生狀。

翁媼曰「嘻﹐安有遇虎反生者﹖是必爲虎食﹐死爲倀﹐歸惑人﹐將引全家葬虎腹。此倀爲厲也﹐豈得爲吾女﹗」女號哭再三﹐辯莫能白。因閉之室﹐不與以餐﹐女轉餓將斃﹐號救亦無一應者﹐力竭聲嘶﹐待斃而已。翁媼夜同夢一黃衣婆子來﹐怒目視曰「汝女卽吾女矣﹐若餓斃﹐當殺汝一家。」驚醒﹐覺吼聲猶震林木間也。至是始釋女囚。女自服虎乳﹐長而貌益艷﹐有勇力。少年將軍某﹐聞而聘之﹐屢屢助戰﹐功封夫人。

秦良玉女帥秦良玉﹐石柱土司所屬人也。生而警敏多智﹐父母皆愛憐之。有兄﹐莽夫也。良玉五六歲時﹐鄰人彼竊﹐多方構之不得﹐與其父咨嗟嘆惜。良玉曰「無事多求﹐此必米具所爲也。」曰「何以知之﹖」玉曰「我本不識具﹐日者潛窺汝室﹐彼以我幼不之避。倏又一人來﹐呼曰﹕」米具﹐汝何爲耶﹖『具卽與耳語而去。是夜被偸﹐非具而何﹖「緝之果得。及笄時﹐土俗皆自擇夫﹐春秋之際﹐縱少男女於山野唱歌求配。

有馬生者﹐土司宗族也﹐年及冠﹐無父母昆季﹐貧而好學﹐美秀而文。玉一見﹐卽攜手同歸﹐父母及兄皆貧之。玉曰「事在人爲﹐我只得同心者耳﹐貧不足道也。」謂生日﹕「君得我﹐不憂不富貴﹐我得君﹐不憂不多聞。君所憾者家貧﹐我所憾者腹貧。家貧易爲力﹐我請任之﹔腹貧須好學﹐君其爲我助之﹗」

生曰「諾。」相得甚歡。良玉恆執女紅伴讀﹐輒有所悟。忽謂生日﹕「君所讀之書﹐以治身心則有餘﹐非我輩救時之策也。

曷求富彊之學﹐以成我願。「生乃購借韜鈐武備及三農致富等書數十種﹐閉戶講論年餘。玉曰﹕」得之矣。「及出門﹐徧歷荒山﹐得無主之地數十頃。歸而盡其所有﹐皆易錢﹐不足﹐乞貸父兄親族以益之﹐使生置芋粟﹐一名包谷﹐此賤而易成之物﹐徧撒山地。玉乃日遊裏閭﹐結好眾瑤婦﹐得其愛戴心﹐謂之曰﹕」本年當大旱﹐救荒之計﹐我已密布山間﹔將來成熟時﹐可以周濟汝等﹐但須爲我照料耳。「眾婦皆悅﹐爲之挾刃巡邏﹔秀實時﹐爭爲收割﹐不失一莖﹐時果夏秋無雨﹐禾苗枯槁﹐惟此獨茂。玉乃計口授瑤婦粟﹐歡呼拜謝而去。尙餘千鐘﹐糶之﹐得千餘金﹐償債之外﹐猶稱小康。次年﹐瑤婦皆來請種﹐願爲耕耘。玉曰﹕」今年應澇﹐惟稷獨成。「購種徧播之。夏秋果大雨﹐諸谷皆淹沒﹐稷髙丈餘﹐不畏水﹐又獲丰收。仍分給酬勞外﹐剩數千鐘﹐糶之﹐大富﹐起廈居之。他寨官民皆乏食﹐流爲盜賊﹐而石柱賴以無恙。男女咸敬佩良玉如神明﹐願爲服役者甚眾﹐玉擇其勤能者畱之。生亦喜曰﹕」卿何以知天文﹐測之皆驗﹖「玉笑曰﹕」《前漢書》曰「巢居知風﹐穴居知雨。『我師蟻也。凡旱年﹐其穴必深﹐澇年必遷髙處。以是卜之﹐百不失一。何須髙談天文﹐炫其驚異哉﹗」一生乃服其讀書之得間也。曰「卿言富則果富矣﹐貴烏在﹖」良玉曰「勿急﹐我後必移封君﹐爲天下婦人出气﹗但目下大憂將至﹐柰何﹖」生曰「方安居樂業﹐何出此言﹖」玉曰「富者盜之餌﹐且鄰寨饑荒﹐有不覬覦我哉﹖我司官素懦弱﹐又不知訓練﹐猝遇彊暴﹐鮮不傾覆﹐是則可憂也﹗君速購銅鐵木石﹐覓巧匠﹐我將仿諸葛法﹐制連弩﹐敷以見血封喉之藥﹐作救急計。」

於是作勁弩千張﹐伏垣外﹐夜則埋機當路。凡藏粟帛之處﹐半穴其地作窖﹐中布鐵蒺藜﹐亦敷毒藥﹐上以板覆之。內室財帛皆露板﹐皆作機﹐自行無礙﹐人踏之﹐觸機翻轉顚入窖﹐著蒺藜立死。布置方罷﹐而鄰寨果生心矣。

使數十人行竊﹐知生家富﹐先攻其室﹐爲連弩射死者半﹐破宅門入﹐皆奔倉庫﹐顚入窖死者﹐又十之六七﹐僅剩十數賊。

鄰人救至﹐咸縛之送司。於是鄰寨藉以爲詞﹐徧邀各寨﹐羣起而攻之。土司驅市人而戰﹐大敗。遂殺土司。寨民大恐﹐公議良玉之夫系土司宗族﹐應襲職。眾曰「不如其妻。」羣入生家﹐堅請良玉掌土司印﹐以禦完。玉曰「禦侮之道﹐須眾齊心﹐如臂指之相使﹐乃克有功﹔若人各一心﹐前車可鑑﹐是死我矣。君輩能聽我號令否﹖」眾皆曰「凡我寨民所以得溫飽者﹐皆出夫人之賜﹐誰不願爲效命。如有異志﹐眾共戮之﹗」

良玉察其情切﹐乃出視事。先點千人﹐各予連弩一張﹐命其兄統領射﹐退烏合之眾。於是略其地方三百餘里﹐料其民得十萬餘眾。立爲大寨居中﹐以親信者同祝環作小寨﹐居其民﹐擇其彊壯者﹐訓以兵法﹐坐以進退﹐井井有條。寨外掘長壕周匝﹐壕中皆置毒蒺藜﹐上覆機板﹐並如居室法﹐外伏毒弩。寨之四隅樹長木﹐木顚以轆轤之竹屋。穴孔向外﹐以老花近視二鏡﹐疊作脯﹐安孔中﹐卽千里鏡也﹐能睹百里外人馬﹐使能書者居其上﹐以長繩懸鈴達內營﹐名曰天觀﹐一有所見﹐卽書條﹐搖鈴索報信。又掘地三四丈﹐埋甕﹐使耳聰者臥其上﹐能聞百十里人言馬嘶﹐亦出鈴索達內營﹐名曰地聽﹔一有所聞﹐亦如前錄報。再遠﹐則廣布細作。故遠近巨細﹐無所不知。又作連翔陣﹐人各執噴筒﹐以毒藥煮細沙﹐晾透納筒中﹐每伍間弩手一排護之。戰必搶上風﹐順風揚沙入人目﹐卽迷疼不可開﹐弩手槍手繼之﹐是殺瞽目也﹐故易勝。時敗去之賊﹐復邀洞獠﹐大舉而來。先驅牛馬駝羊在前﹐土車隨之。至寨前﹐觸弩機中箭者畜牲耳﹐箭盡﹐卽以死畜並土車塡壕﹐一擁而入﹐則良玉已遁。遺有糧食甚廣﹐眾皆以爲得計﹐居之不疑。未幾﹐寨中地震﹐火炮直衝﹐頃刻寨地皆陷。糧食中火箭火球競發﹐煙焰迷空﹐死者數千人。餘賊爭奔出寨﹐則圍兵四合﹐眾皆請降。良玉審其爲惡者誅之﹐脇從者釋縛﹐賞以口糧﹐曰「去畱任汝。」

僉感徳畏威﹐皆曰「願從夫人﹐𨿽死不去。」又益數千人﹐旁寨咸服﹐乃教以屯田富彊之法﹐遂雄居一方。生大悅﹐曰「方賊之劫寨﹐卿何預知之﹖」曰「得天觀地聽力也。賊來時﹐牲畜在前﹐土車隨後﹐早已見聞得報。我知此法﹐前寨必破﹐故退伏在外﹐而以地雷火炮伏寨中。彼見寨多糧食﹐諒必停畱﹐不知中藏火箭火球等物也。彼方住歇﹐我使人由地道燃火綫轟擊﹐賊已裂膽﹐外又促之﹐進退不得﹐有不降哉﹖今以降人居外屯田﹐有益無損﹐是以日見富彊。」生曰「今富貴全矣﹐卿誠天人也。」良玉曰「富不過百萬﹐貴不過土司﹐卑卑者﹐何足道哉﹗行將建大功於國家﹐膺天朝之髙爵厚祿﹐方吐英雄之气耳﹗君姑待之。」此前明崇禎間事也。時寇圍京師甚急﹐檄四方勤王師。良玉偕其夫拔寨俱起﹐使其兄前驅﹐順風揚沙﹐轉戰皆捷﹐京師解圍。帝大悅﹐召良玉入覲﹐擬侯之。玉辭曰「侯及夫人﹐古𨿽有之﹐然非天朝體制。無已﹐請移封夫主。」乃召馬生﹐以爲靖北侯﹐賜予無算。以良玉爲勇烈夫人﹑石柱大元帥。謝恩出﹐閣部索賄。

玉謂其夫曰「朝綱紊矣﹗帝之左右﹐皆諂媚貪讒之輩﹐勢必不久﹐勿預其禍。」遂托故告退﹐振旅而歸。秦良玉之子孫﹐至今世襲土司勿替。

荊茅楚諸生荊茅﹐字貢苞﹐訓蒙爲業。在前明嘉靖間﹐是邑大旱﹐赤地數百里﹐人心惶惶。有司靖盡求雨之法﹐不得﹔乃示召能致甘霖者﹐酬百金。向無此例﹐所以市裏喧傳。荊知之﹐與其妻戲述。云「惜無此法﹐以致此金﹐亦名利兩全之事也。」

其妻曰「是亦何難﹖子速爲有司言﹐能三日致雨。使之潔壇坫。子衣冠坐﹐誦聖經﹐宜必得之。」荊曰「天道難知﹐豈可戲有司取咎耶﹗」妻曰「子試爲之﹐得雨則受酬﹔不得雨不過訕笑﹐何罪之有﹖」荊從其言﹐昧味晉謁有司。如其法﹐使禱。未及三日﹐大雨滂沱﹐通邑沾足﹐上下歡騰。有司欽佩﹐於酬儀外加以幣帛﹐鼓吹送之。

未幾﹐省垣需雨﹐孔急﹐有司以荊生致雨事上達大府﹐檄召。荊恐﹐懟其妻曰「我本無能﹐汝促我爲戲﹐竟爲憲召﹐何術以應。昔也徳汝﹐今則怨汝矣。」妻曰「子自無能﹐怨妾何爲﹖妾之所知﹐非有異術。因廚懸咸魚﹐於今三載﹐凡二三日雨至﹐先必落水﹐驗之屢矣。子述告之日﹐適咸魚落水之時﹐故信之確。今亦不難。子持此魚至省﹐懸於臥內。見大府時﹐以先賢董仲舒五龍祈雨之法﹐鋪張陳設。

若魚漧無水﹐總以壇不如式﹐器用不全﹐頻使攺作﹐以延時日。若一得魚水﹐卽登壇誦經﹐未有不獲者。何怨之有﹗「

荊別無法﹐不能不用婦言。及赴省會﹐則魚已汗淋。急謁大府﹐登壇﹐而夕如注矣。得重酬回﹐喜出望外。此大府乃嚴相分宜門下者﹐知嘉靖帝好道﹐密告分宜﹐以荊生進。特旨召見﹐荊乃攜妻入都。帝問道原﹐荊進誠意正心之說﹐曰「至誠之道﹐可以前知﹐識者明之根本也。修齊治平﹐不外乎此。」帝曰「粹然儒者之言﹐宜與方士輩異。」命爲金馬待詔。嗣亦因求雨驗﹐遷欽天監卿﹐日近禦前。於是都下趨之者眾﹐漸致富矣。

忽大內九璽失其一﹐追求甚急﹐擬召荊推問內監之盜用者。盜者惶懼﹐夤夜賫金帛叩門哀之。荊乃命以璽藏尙寶處壁間﹐以塵土掩之﹐我自有說。帝果召問﹐荊曰「璽非人盜。乃某月日用時﹐爲小豎誤遺於塵土之中﹐班在本處東壁下。」帝使人求之﹐果獲。賞賜無算。

遂有荊仙之名。奉之者益狂。爲禦史海忠介劾﹐奏略曰「荊茅者本無學術﹐肆其狂妄﹐妖言惑眾﹐罪不容耍」帝曰「方士中惟此人近儒道﹐專以誠明立說。卿非讀書人耶﹖何不容儒士﹗」禦史曰「其誠明之說﹐正借以行其詐也。乞皇上藏物於匣﹐當臣面召問之。果能指明確﹐方敢以至誠許之。否則﹐請置姦邪於法﹐毋任蠱惑聖聰。」帝如言﹐召荊於便殿﹐案陳寶櫝﹐使推測之。荊惶悚伏地﹐嘆曰「荊茅今日死矣。」

禦座遠﹐帝聞未親切﹐曰「是何言也﹖」適盜璽之監在側﹐跑奏曰「據所言﹐櫝中似是金貓。」帝笑謂禦史曰「卿意其神明爲詐﹐今竟何如﹖」開櫝示之﹐果一金鑄臥貓鎭紙。禦史無詞可執﹐頓首謝罪而退。荊歸﹐其妻曰「子以一寒士﹐位四品﹐而富巨萬。異數可屢邀耶。若不知足﹐禍必不遠。」

荊大悟﹐引疾致仕而去。

玉桂蘭陵屠氏家﹐巨第緍豁﹐連闥十數畝。有甥髙平人﹐姓弓名聯﹐芳年十三﹐堂萱失蔭﹐寄依屠氏宅。宅後有園閒放﹐不甚修葺。園之東壁﹐有廬五檻。幽院蒙密﹐掩蔽花叢。弓偶遊戲探園﹐至其處﹐見朱闌繞廡﹐有垂髫女立檐下﹐調鸚鵡爲戲。

度年齒與己不相上下。弓持兩小無猜﹐冒昧逼其前﹐問曰「鳥已能言乎﹖」女斂唇笑﹐尙未卽答﹐有媼出見﹐呼弓曰「聯哥來﹐胡不入﹖甥在外家尙客套耶﹗」媼攜弓入﹐女亦隨其後。有四十許麗人﹐開簾納弓曰「我亦汝妗氏﹐何來許久不一入視我﹖豈以貧富故﹐親疏有別耶﹖」問弓年幾何﹖答以十三。麗人顧女曰「桂兒年十五﹐身材纖弱﹐較聯哥尙不及。」

媼曰「不矮於聯哥﹐魯衛兄弟耳。」又顧謂婢曰「客至不烹茶﹐癡癡呆立胡爲者﹖」婢憨笑以去。少頃茶至﹐列數盤﹐設果餅﹐手掇置弓前﹐堆垛成塔﹐且囑弓曰「汝大妗與我常不睦﹐所由各立門戶﹐慶弔不相通。汝回前捨時﹐毋言至此也。

有暇卽自來﹐勿預他人知﹐恐見忌者多口也。「玉桂性憨﹐初覿面﹐依戀甚有深情。攜戲移時﹐麗人謂弓﹕」白日西飛﹐漸已屆晚﹐汝來許久﹐前捨不無追索。今且去﹐嗣是好姊妹﹐歡聚正多也。「弓回前捨﹐果祕其事。大妗固善癡﹐不遑窺察。

弓誑同室者﹐蹈隙輒一至。天方苦寒﹐弓與桂多以兩袖籠接﹐彼此通握﹐互暖懷中。弓得佳味﹐必攜以飽桂﹐桂亦時畱旨蓄待弓。或晨至﹐桂猶未起﹐桂母但頤指授意﹐弓自詣復室﹐探桂帳中。桂醒﹐卽代攬衣使著﹐或向枕邊爲覓簪珥﹔或調護燻籠﹐爲炙弓鞋﹑錦襠。殷勤服役﹐事事較婢媼爲精細。婢戲之曰「公子奪人生路﹐將使我等無啖飯處矣。」兩人戲褻之私﹐桂母並不深察。或弓至﹐桂不在室﹐桂母必告以所往﹐俾自向柳陰花下尋覓。𨿽年俱妙齡﹐情不至亂﹐而膚肉之親﹐卽婢媼前亦無嫌礙眼。屠宅閎敞﹐東問則言在西﹐西問則言在東。遷延半載﹐兩人蹤迹﹐前捨略無識者。一日﹐弓以父病召歸﹐私蘊結﹐夢寐不忘玉桂。乃父病只偶然感冒﹐不彌月已平復如恆。方托冰人爲之謀聘。

弓隱以情告媒妁﹐使通款爲玉桂委禽。父思外家並無是女﹐疑爲近族﹐往訪於屠氏﹐並無識其人者。因還叩弓。弓不得已﹐實以所遇於後園者告。屠聞大駭﹐以爲後園廬舍﹐久乏居人﹐被狐怪憑爲窟宅。知弓所遇不祥﹐皆謂福澤自厚耳﹐不然必敗。

父聞甚懼﹐遂禁弓不得更詣外家﹐急擇佳麗﹐以安其念。逾歲﹐弓年十有六﹐卽爲畢姻。𨿽新好甚惇﹐而寸心﹐終覺舊情難捨也。時有院試期﹐弓應期赴郡﹐住童民壯家。聞對巷住有美人﹐詢諸童。童言系靑樓女﹐曾自濟南來﹐有南人毗陵婦爲同侶﹐寄棲庫吏家﹐月前徙此﹐聲價髙﹐未易見也。弓日﹕「試爲我先容﹐不諧﹐亦無害也。」童曰「諾。」日旣昏﹐童執燈爲前導。款關入﹐過數院落﹐至一捨。廳燒巨燭如兒臂﹐陳設炫耀﹐使弓暫就廳事坐。有媼出﹐童與耳語久之。媼入﹐卽有數婢來﹐引燈導弓進層層﹐越復室。最後一房﹐暖香四溢﹐蘭麝噴人。美人見弓﹐迎立微笑﹔而兩目凝注﹐似曾相識。弓曰「卿其桂姐乎﹖」桂日﹕「然。聯哥﹐爾許時尙憶有妾耶﹖」弓曰「僕謂此生此世﹐將不覆睹卿矣。」相對俱泣下。

桂曰「君方以妾爲妖物﹐所由見棄之深﹔然不怨君﹐此關妾命﹐君自不負妾也。人以妾爲狐﹐此語非盡無因。妾實人也﹐爲狐所養耳。妾父本縣尹﹐私一近婢﹐生妾。因幹嫡母怒﹐棄諸隘巷﹐爲狐母所得﹐乃賃民家屋雇乳媼哺之。三年而得屠氏園﹐鳩寄十餘年﹐而後遇君。君別後﹐不爲屠氏所容﹐徙還石室。其歲冬﹐積雪盈地數尺﹐窮山遠市﹐事事不甚便適﹐乃攜妾置一破廟中。母出營幹﹐遇獵戶﹐斃之。妾旣失恃﹐爲彊徒掠去﹐鬻於靑摟中。所以甘心含垢者﹐惟狐母豢養恩及君情好﹐寸刻未能忘懷。嘗冀得君一訣﹐以了心願﹐不謂果有今日。幸無良家拘束﹐且可圖一夕之歡。」遂畱弓薦枕席焉。殢雨尢雲﹐綢繆臻至。弓自是流連桂院﹐偎紅倚翠﹐日以爲常。桂總以身墮煙花﹐火坑難出﹐話言所及﹐不無淚眼盈盈。百計千方﹐謀欲脫離孽海。是歲﹐弓獲泮捷。

桂甚欣躍。因告弓曰「以妾零落如此。君本未能袖手。

然尊君峻執。難進一言﹔幸值文章吐气之秋﹐必獲垂慈格外。

妾之待拯﹐急於救焚﹐機會不可失也。「弓曰﹕」未識鴇母何如耳﹖「遂以問鴇母。鴇母謂桂曰﹕」汝之歸我﹐其費百餘金﹐而數年來﹐所獲纏頭以巨萬計﹐尙忍取汝聘金耶﹖𨿽然得汝才三年﹐已三興雀角﹐屢振而屢顚之﹐豈惟兒有厭心﹐卽余亦豈樂此不疲者﹖惟目前償餘債券﹐尙不下千金﹐累兒更耐歲餘辛苦﹐冀有弋獲。旣完夙券﹐不可不稍有贏餘。弓家郎誠憨直﹐然家有結髮人﹐後變難測。此兒終身事﹐不可無日久計。

只可使人仰我眉睫﹐不可使我落人肘後。必得橐中物﹐進退方爲有據。脫有不虞﹐須敷子母終老。今且與弓郎訂約﹐待諸事摒擋略盡﹐亦無費弓郎百珠﹐但得名花有主﹐余亦得所休暇足矣。不然﹐不惟兒無退步﹐卽殘朽骨。亦恐葬身無地也。「

弓與桂﹐俱以所言當意﹐於是桂解金鳳釵﹐弓解鴛鴦玉佩﹐鴇母主婚﹐以曹媼執柯﹐各質信物﹐爲嚙臂盟﹐相與要期而別。

自是兩地鴻魚。往來不絕﹐𨿽睽違經歲﹐猶得時慰離。及將赴秋闈﹐接到郵筒﹐知桂近況頗適﹐舊欠償淸外﹐公私儲蓄﹐尙可數千金。

弓意甚愜﹐惟期指日佳音﹐以完鸞鳳。由是加功馴練﹐早趕闈場﹐文思敏捷﹐注意髙魁。旣而飛騎傳人﹐報條無我﹐嗒焉沮喪﹐垂首來歸。不謂人事無常﹐彩雲易散。正當燥傷懷之際﹐忽接郡中訃音﹐則桂已埋香半月矣。時苦閨人掣肘﹐不獲憑棺一慟﹐深所疚心﹐惟日向暗陬中垂涕而已。明年﹐引以歲試至郡﹐其鴇母已另買雛姬﹐重新絲竹。尋弔芳魂﹐而黃土一抔﹐鞠爲茂艸矣。

查女萬曆間﹐倭寇之亂﹐緣日本國王正妃卒﹐王思中華女子艷麗﹐遣將入寇﹐沿海擄掠。至鹽官州﹐猝不及備﹐官吏棄城逃竄。有查氏女者﹐年已及笄﹐慧中秀外﹐久失恃。聞寇至﹐請父兄同眾奔避﹐曰「女兒足弱﹐不能追隨﹐途中慮有牽顧﹐俱罹於禍。莫若女自爲計﹐決不貽羞﹐恐亦不至遽死也。」寇急﹐父兄迫之﹐堅持不行﹐父兄泣捨而去。女平日閱《本艸》﹐見有藥名鬧揚花者﹐服之卽死﹐周時可醒﹐預已市得。遂密縫上下衣﹐研藥爲末﹐以俟。聞寇入城﹐遽吞之斃。倭入室﹐見女顏色如生﹐撫之溫軟﹐冀可救活﹐且容貌傾城﹐不忍捨去﹐負之入舟。逾時而蘇﹐見身臥海舶。

諸女環泣﹐細詢之﹐知同被難者。女慰之曰「毋徒恐怖﹐能從我謀﹐似可脫難。」諸女密商之﹐女授以計。緣倭將爲王覓妃﹐故無敢犯諸女。及舟抵日本﹐倭將見美女無恙﹐歡欣鼓舞﹐以獻國王。王見查氏女﹐遂其所欲﹐命通事告以正妃之意。

女曰「我中華人﹐願與中華女子爲伍。王若能盡出本國宮女﹐而以同來諸女爲宮人﹐則惟所命。」王以其嬌弱女子﹐何能爲﹐喜允之。命扶入宮﹐開合歡宴。女同諸女酌酒勸王﹐密以前藥入酒。王遽吞之﹐不覺眩暈﹐意謂醉矣﹐擁女入大內﹐欲褫其衣。正枚梧間﹐王瞠目流涎而倒﹐不知人事。女搜得兵符﹐喚諸女同山外廷﹐傳通事﹐諭諉將曰「王聞悉我家有經寸珠﹐能定颶風﹐命我去取作鎭國之寶。爾諸將速備巨舟偕往﹗」倭將驗兵符﹐信之﹐遣一旅﹐同諸女揚帆西歸。次日王不視朝﹐王弟潛入大內探之﹐見王僵臥於寢﹐弒之﹐自立。世子怒﹐各興其黨﹐互相攻擊。其國大亂﹐故無追者。女至鹽官城下﹐已有警備﹐命通事喚城上長官﹐女告以故。官狐疑未決﹐女請喚其父來﹐認之確﹐縋入城。告長官大備酒肉﹐納以前藥﹐遣使諭倭眾曰「王妃取寶卽回﹐先以酒肉犒爾等﹐其各飽餐以待。」

眾皆樂﹐醉飽而倒﹐使者駢戳之。以諸女歸。官不廢一矢﹐而得倭首級﹐遂報大捷。旌查女之門﹐而各官晉秩有差。

陳恭人繼室陳氏﹐金陵儒家女也。同治戊辰﹐普潤勷壽州戎幕﹐聞其賢﹐聘爲側室。其明年﹐淮上軍告遣﹐乃攜還潁州。諸娣姒見其親操井臼﹐善事正嫡﹐交口稱之。是年﹐普潤以積勞保知縣﹐將入都﹐而慮劉恭人病日深﹐陳氏妊將彌月也﹐計弗果。

陳氏毅然以家事自任﹐惇促就道﹐無戚容。

比返﹐而呱呱者已三月矣﹐視之女也﹐左腕有靑暈﹐訝之。

旣久﹐諸娣姒乃言﹐未產前數日﹐陳氏代劉恭人櫛﹐值癲作﹐擲錫盎中腹。胎逆上﹐屢暈絕﹐急治得無恙。而陳氏始終無慍色﹐囑家人勿以告。其善侍劉恭人多類此。普潤旣引比見﹐以知縣待補河南。旣赴開封﹐劉恭人欽其賢﹐悉以家事畀之﹐事無不理。普潤讞局十年﹐得以盡心研鞫者﹐良由於此。光緒戊寅﹑己卯間﹐河南饑﹐饔飧不給。陳氏每脫簪易米﹐供普潤曁劉恭人饌﹐己則率家人食糠秕﹐不以爲苦。

及普潤勷賑事﹐得薪資﹐陳氏輒畱其半助災需。嗣隨任商水唐縣﹐歲以所蓄奩資﹐施衣藥﹐濟窮民無告者。其敬事好善也如此。辛巳冬﹐劉恭人病篤。歿之前夕﹐忽淸豁異常度﹐命陳氏代櫛沐﹐執其手告普潤曰「姬人無失徳﹐請以爲繼﹐願君勿復娶也。」陳氏聞其語﹐涕泣不自安。越日﹐劉恭人卒﹐陳氏視棺衾維謹。自陳氏來侍十數年﹐生七女﹐存其三。壬午夏﹐乃舉一男﹐家慶幸。彌月後﹐諸從子亟請正嫡位﹐陳氏以劉恭人服未闋﹐持不可。其自處卑抑也又如此。甲申春﹐普潤患肝疾危甚﹐陳氏侍湯藥﹐備極憂勞。告天乞身代﹐潛割左臂肉﹐和藥進﹐病乃痊。秋所生子﹐殤於唐署。陳氏當形神俱瘁之餘﹐復增慟悼﹐而病機已伏於此矣。乙酉冬﹐普潤以病假回剩次年夏四月﹐長女將遣嫁﹐族尙阝咸集﹐請踐劉恭人遺言﹔乃告廟成禮﹐以普潤官封恭人如例。恭人旣正位時﹐以宗祧爲憂﹐復勸納鮑氏姬爲側室﹔而恭人痛子情深﹐居恆鬱鬱。丁亥春回唐﹐履舊地﹐疾時作。庚寅蒞溫縣﹐增劇。壬辰春旋省﹐嫁仲女。適鮑氏姬於六月舉一男﹐恭人喜不自勝﹐而厥疾仍弗瘳。秋攺官江蘇﹐偕之行﹐舟抵蘇州﹐而恭人病竟不起矣。傷哉﹗阜陽李普潤再識於蘇州胥門官舍。

郭元振代國公郭元振﹐開元中不第﹐自晉之汾。夜行陰晦失道﹐久而絕遠﹐有燈火之光﹐以爲人居宅。徑往尋之﹐八﹑九里﹐有宅門院宇甚峻。入門﹐廊下及堂上﹐燈燭熒煌﹐牢饌羅列﹐若嫁女之家﹐而悄無人。公系馬西廊前﹐歷階而升﹐徘徊堂上﹐不知其何處也。俄聞堂上東閣﹐有女子哭聲﹐嗚咽不已。公問曰「堂中泣者﹐人耶﹐鬼耶﹖何陳設如此﹐無人而獨泣﹖」

曰「妾此鄕之祠﹐有烏將軍者﹐能禍福人。

每歲求偶於鄕人﹐必擇處女之美者而嫁焉。妾𨿽陋拙﹐父利鄕人之五百緡﹐潛以應眩今夕鄕人之女﹐並爲遊宴者到是﹐醉妾此室﹐共鎖而去﹐以適於將軍者也。今父母棄之就死﹐而今惴惴哀懼。君誠人耶﹖能相救免﹐畢身爲掃除之婦﹐以奉指使。「公大憤曰﹕」其來當何時﹖「曰﹕」二更。「公曰﹕」吾忝爲大丈夫﹐必力救之。若不得﹐當殺身以殉汝﹐終不使汝枉死於淫鬼之手也。「女泣少止。於是坐於西階上﹐移其馬於堂北﹐令一僕峙立於前﹐若爲儐而待之。未幾﹐火光照耀﹐車馬駢闐。二紫衣吏﹐入而復走出﹐曰﹕」相公在此。「逡巡﹐二黃衫吏﹐入而出﹐亦曰﹕」相公在此。「公私心獨喜曰﹕」吾當爲宰相﹐必勝此鬼矣。「旣而將軍漸下﹐導吏復告之。

將軍曰「入。」有戈劍弓失﹐引翼以入﹐卽東階下。公使僕前曰「郭秀才見。」遂行揖。將軍曰「秀才安得到此﹖」

曰「聞將軍今夕嘉禮﹐願爲小相耳。」將軍者喜而延坐﹐與對食﹐言笑極歡。公囊中有利刃﹐思欲刺之。乃問曰「將軍曾食鹿脯乎﹖」曰「此地難遇。」公曰「某有少許珍者﹐得自禦廚﹐願削以獻。」將軍者大悅。公乃起取鹿脯﹐並小刃﹐因削之﹐置一小器﹐令自取之。將軍喜﹐引手取之﹐不疑其他。

公伺其機﹐乃投其脯﹐捉其腕而斷之。將軍失聲而走。導從之吏﹐一時驚散。公執其手﹐脫衣纏之。令僕夫出望之﹐寂無所見。乃啟門謂泣者曰「將軍之腕﹐已在此矣。尋其血蹤。

死亦不久。汝旣獲免﹐可出就食。「泣者乃出﹐年可十七八﹐而甚佳麗﹐拜於公前曰﹕」誓爲僕妾。「公勉諭焉。天方曙﹐開視其手﹐則豬蹄也﹐俄聞哭泣之聲漸近﹐乃女之父母兄弟及鄕中耆老﹐相與舁櫬而來﹐將收屍以備殯殮。見公及女﹐乃生人也﹐咸驚以問之。公具以告焉。鄕老共怒公殘其神﹐曰﹕」烏將軍﹐此鄕鎭神﹐鄕人奉之久矣。歲配以女﹐才無他虞。

此禮不設﹐卽風雨雷暴爲虐。柰何失路之客﹐而傷我神明﹖致暴於人﹐此鄕何負﹗當殺公以祭烏將軍﹐不爾﹐亦縛送本縣。「

揮少年將令執公。公諭之曰「爾徒老於年﹐而未老於事。我天下之達理者﹐爾眾其聽我言。夫神﹐承天而爲鎭也﹐不若諸侯受命於天子﹐而彊理天下乎﹖」曰「然。」公曰「使諸侯漁色於國中﹐天子不怒乎﹖殘虐於人﹐天子不伐乎﹖誠使爾呼將軍者﹐其神明也﹐神固有豬蹄乎﹖且淫妖之獸﹐天地之罪畜也﹗我執正以誅之﹐豈不可乎﹖爾曹無正人。使爾少年之女﹐年年橫死於妖畜﹐積罪動天。安知天下不使我雪焉﹗從吾言﹐當爲爾除之﹐永無聘禮之患﹐如何﹖」鄕人悟而喜之曰「願從命。」公乃令數百人﹐執弓矢﹑刀槍﹑鍬之屬﹐相隨尋血而行。才行二十里﹐血入大墳穴中﹐因圍而屬斤之﹐應手漸大如甕口。公令束薪燃火﹐投入照之﹐其中若大室。見一大豬﹐無前左蹄﹐血臥其地﹐突煙走出﹐斃於圍中。鄕人翻共相慶﹐會錢以酬公。公不受﹐曰「吾爲人除害﹐非鬻獵者。」得救之女﹐辭其父母親族曰「多幸爲人﹐托質血肉﹐閨闈未出﹐固無可殺之罪。今日貪錢五十萬﹐以嫁妖獸﹐忍鎖而去﹐豈人所宜﹖若非郭公之仁勇﹐寧有今日﹖是妾死於父母﹐而生於郭公也﹗請從郭公﹐不復以舊鄕爲念矣。」泣拜而從公。公多歧慰諭﹐止之不獲﹐遂納爲側室。生子數人。公之貴也﹐皆任大官之位。事已前定﹐𨿽主遠地而鰃於鬼神﹐終不能害﹐明矣。

薛靈蕓魏文帝所愛美人﹐姓薛名靈蕓﹐常山人也。父名鄴﹐爲酇鄕亭長﹐母陳氏﹐隨鄴捨於亭傍。居生窮賤﹐至夜﹐每聚鄰婦夜績﹐以麻蒿自照。靈蕓年至十五﹐容貌絕世﹐鄰中少年夜來竊窺﹐終不得見。咸熙元年﹐谷習出守常山郡﹐聞亭長有美女而家甚貧。時文帝選良家子女﹐以入六宮。習以千餘寶賂聘之﹐旣得﹐乃以獻文帝。靈蕓聞別父母﹐欷累日﹐淚下沾衣。至升車就路之時﹐以玉唾壺承淚﹐壺則紅色。旣發常山﹐及至京師﹐壺中淚凝如血。帝以文車十乘迎之﹐車皆鏤金爲輪輞﹐丹畫其轂﹐軛前有雜寶爲龍鳳﹐銜百子鈴﹐鏘鏘和鳴﹐響於林野。

駕靑色駢蹄之牛﹐日行三百晨。此牛﹐屍屠國所獻﹐足如馬蹄也。道側燒石葉之香﹐此石重疊﹐狀如雲母﹐其光气辟惡厲之疾。此香腹題國所進也。

靈蕓未至京師數十里﹐膏燭之光﹐相續不滅﹐車徒咽路﹐塵起蔽於星月﹐時人謂爲「塵宵」。又築土爲臺﹐基髙三十丈﹐列燭於臺下﹐名曰「燭臺」﹐遠望如列星之墜地。又於大道之傍﹐一里一銅表﹐髙五尺﹐以志里數。故行者歌曰「靑槐夾道多塵埃﹐龍樓鳳闕望崔嵬。淸風細雨雜香來﹐土上出金火照臺。」此七字是妖辭也。爲銅表志里數於道側﹐是土上出金之義。以燭置臺下﹐則火在土下之義。漢火徳王﹐魏土徳王﹐火伏而土興﹐土上出金﹐是魏滅而晉興也。靈蕓未至京師十里﹐帝乘雕玉之輦﹐以望車徒之盛﹐嗟曰「昔者言『朝爲行雲﹐幕爲行雨』﹐今非雲非雨﹐非朝非幕。」攺靈蕓之名曰夜來﹐入宮後承寵愛。外國獻火珠龍鸞之釵。

帝曰「明珠翡翠尙不能勝﹐況乎龍鸞之重﹗」乃止不進。

夜來妙於鍼工﹐𨿽處於深帷之內﹐不用燈燭之光﹐裁制立成。非夜來縫制﹐帝則不服﹐宮中號爲「鍼神」也。

謝小娥小娥﹐姓謝氏﹐豫章人﹐估客女也。生八歲﹐喪母﹐嫁歷陽俠士段居貞。居貞負气重義﹐交遊豪浚小娥父蓄巨產﹐隱名商賈間﹐常與段婿同舟貨﹐往來江湖。時小娥年十四﹐始及笄。父與夫俱爲盜所殺﹐盡掠金帛。段之弟兄﹐謝之生侄﹐與童僕輩數十﹐悉沈於江。小娥亦傷胸折足﹐漂流水中﹐爲他船所獲﹐經夕而活。因流轉乞食至上元縣﹐依妙果寺尼淨悟之室。

初﹐父之死也﹐小娥夢父謂曰「殺我者﹐車中猴﹐門東艸。」

又數日﹐復夢其夫謂曰「殺我者﹐禾中走﹐一日夫。」小娥不自解悟﹐常書此語﹐廣求智者辧之﹐歷年不能得。元和八年春﹐余罷江西從事﹐扁舟東下﹐淹泊建業﹐登瓦官寺閣。有僧齊物者﹐重賢好學﹐與余善。

因告余曰「有孀婦名小娥者﹐每來寺中﹐示我十二字謎語﹐某不能辧。」余遂請齊公書於紙﹐乃憑檻書空﹐凝思默慮。

坐客未倦﹐予悟其文。令寺童疾召小娥前至﹐詢訪其由。小娥嗚咽良久﹐乃曰「我父及夫﹐皆爲賊所殺。邇後嘗夢父告曰﹕」殺我者﹐車中猴﹐門東艸。『又夢夫告曰「殺我者﹐禾中走﹐一日夫。』歲久無人悟之。」余曰「若然者﹐吾審詳矣。

殺汝父是申蘭﹐殺汝夫是申春。且車中猴﹐車字去上下各一畫﹐是申字﹐又申屬猴﹐故曰車中猴。艸下是門﹐門中有東﹐乃蘭字也。又﹐禾中走是穿田過﹐亦是申字也。一日夫者﹐夫上更一畫﹐下有日﹐是春字也。殺汝父是申蘭﹐殺汝夫是申春﹐足可明矣。「小娥慟哭再拜﹐書申蘭申春四字於衣中﹐誓將訪殺二賊﹐以復其冤。娥因問余姓氏官族﹐垂涕而去。爾後小娥便爲男子服﹐傭保於江湖間。歲餘﹐至潯陽郡﹐見竹戶上有紙榜子﹐云」召傭者。「小娥乃應召詣門﹐問其主﹐乃申蘭也。蘭引歸﹐娥心憤貌順﹐在蘭左右﹐甚見親愛。金帛出入之數﹐無不委娥﹐已二歲餘﹐競不知娥之女人也。先是謝氏之金寶錦繡衣物器具﹐悉掠在蘭家﹐小娥每執舊物﹐未嘗不暗泣移時。蘭與春﹐宗昆弟也。時春一家住大江北獨樹浦﹐與蘭往來密洽。

蘭與春同去經月﹐多獲財帛而歸。每畱娥與蘭妻蘭氏同守家室﹐酒肉衣服﹐給娥甚丰。

或一日﹐春攜文鯉兼酒詣蘭﹐娥私嘆曰「李君精悟玄鑑﹐皆符夢言。此乃天啟其心﹐志將就矣。」是夕﹐蘭與春會羣賊﹐畢至酣飲。曁諸凶旣去﹐春沈醉﹐臥於內室﹐蘭亦露寢於庭。

小娥潛鎖春於內﹐抽佩刀先斷蘭首﹐呼號鄰人並至﹐春擒於內﹐蘭死於外﹐獲贓收貨﹐數至千萬。初﹐蘭﹑春有黨數十﹐暗記其名﹐悉擒就戮。時潯陽太守張公﹐善其志行﹐爲具其事上旌表﹐乃得免死。時元和十二年夏歲也。復父夫之仇畢﹐歸本裏。

見親屬。裏中豪族爭求聘﹐娥誓心不嫁。

遂剪髮披褐﹐訪道於牛頭山﹐師事大士尼將律師。娥志堅行苦﹐霜春雨薪﹐不倦筋力。十三年四月﹐始受具戒於泗州開元寺。競以小娥爲法號。不忘本也。其年夏日﹐余始歸長安﹐途經泗濱﹐過善義寺謁大徳尼令。操戒新見者數十﹐淨發鮮帔﹐威儀雍容﹐列侍師之左右。中有一尼問師曰「此官豈非洪州李判官二十三郎者乎﹖」師曰「然。」曰「使我獲報家仇﹐得雪冤恥﹐是判官恩徳也。」顧餘悲泣。余不之識﹐詢訪其由。

娥對曰「某名小娥﹐頃乞食孀婦也﹐判官時爲辧申蘭申春二賊名字﹐豈不憶念乎﹖」餘日﹕「初不相記﹐今卽悟也。」娥因泣﹐具寫記申蘭申春﹐復父夫之仇﹐志願粗畢﹐經營終始艱苦之狀。小娥又謂余曰「報判官恩﹐當有日矣。」豈徒然哉﹗

嗟乎﹐余能辯二盜之姓名﹐小娥又能竟復父夫之仇冤﹐神道不昧﹐昭然可知。小娥厚貌深辭﹐聰敏端特﹐煉指跛足﹐誓求眞如。爰自入道﹐衣無絮帛﹐齋無鹽酪﹐非律儀禪理﹐口無所言。

後數日﹐告我歸牛頭山﹐扁舟泛淮﹐雲遊南國﹐不復再遇。君子曰「誓志不捨﹐復父夫之仇﹐節也﹐傭保雜處﹐不知女人﹐貞也。女子之行﹐惟貞與節能始終全之而已。如小娥﹐足以儆天下逆道亂常之心﹐足以觀天下貞夫孝婦之節。」余備詳前事﹐發明隱文﹐暗與冥會﹐符於人心。知善不錄﹐非春秋之義也。

故作傳以旌美之。

李娃汧國夫人李娃﹐長安之倡女也﹐節行瑰奇﹐有足稱者﹐故監察禦史白行簡爲傳述。天寶中﹐有常州刺史滎陽公者﹐略其名氏﹐不書。時望甚崇﹐家徒甚殷。知命之年﹐有一子﹐始弱冠矣﹔雋朗有詞藻﹐迥然不羣﹐深爲時輩推伏。其父愛而器之﹐曰「此吾家千里駒也。」應鄕賦秀才舉﹐將行﹐乃盛其服玩車馬之飾﹐計其京師薪儲之費﹐謂之曰「吾觀爾之才﹐當一戰而霸。今備二載之用﹐且丰爾之給﹐將爲其志也。」生亦自負﹐視上第如指掌﹐自毗陵發﹐月餘抵氏安﹐居於布政裏﹐嘗遊東市還﹐自平康東門入﹐將訪友於西南。至鳴珂曲﹐見一宅﹐門庭不甚廣﹐而室宇嚴邃。闔一扉﹐有娃方憑一雙鬟靑衣立﹐妖姿要妙﹐絕代未有。生忽見之﹐不覺停驂久之﹐徘徊不能去。

乃詐墜鞭於地﹐候其從者﹐敕取之。累眄於娃﹐娃回眸凝睇﹐情甚相慕。竟不敢措辭而去。生自爾意若有失﹐乃密徵其友遊長安之熟者﹐以訊之。友曰「此狹邪女李氏宅也。」曰「娃可求乎﹖」對曰「李氏頗贍。前與之通者多貴戚豪族﹐所得甚廣。非累百萬﹐不能動其志也。」生曰「苟患其不諧﹐𨿽百萬﹐何惜。」他日﹐乃潔其衣服﹐盛賓從﹐而往。扣其門﹐俄有侍兒啟扃。生曰「此誰之第耶﹖」侍兒不答﹐馳走大呼曰「前時遺策郎也﹗」娃大悅曰「爾姑止之。吾當整妝易服而出。」生聞之私喜。乃引至蕭墻間﹐見一姥垂白上僂﹐卽娃母也。生跪拜前致詞曰「聞玆地有隙院﹐願稅以居﹐信乎﹖」姥曰「懼其淺陋湫隘﹐不足以辱長者所處﹐安敢言直耶。」

延生於遲賓之館﹐館宇甚麗。與生偶坐﹐因曰「某有女嬌小﹐技藝薄劣﹐欣見賓客﹐願將見之。」乃命娃出﹐明眸皓腕﹐舉步艷冶。生遽驚起﹐莫敢仰視。與之拜畢﹐敍寒燠﹐觸類妍媚﹐目所未睹。復坐﹐烹茶斟酒﹐器用甚潔。久之﹐日暮﹐鼓聲四動。姥訪其居遠近。生紿之曰「在延平門外數里。」冀其遠而見畱也。姥曰「鼓已發矣。當速歸﹐無犯禁。」生曰「幸接歡笑﹐不知日之云夕。道裏遼闊﹐城內又無親戚。將若之何﹖」娃曰「不見責僻陋﹐方將居之﹐宿何害焉。」生數目姥。姥曰「唯唯。」生乃召其家僮﹐持雙縑﹐請以備一宵之饌。娃笑而止之曰「賓主之儀﹐且不然也。今夕之費﹐願以貧窶之家﹐隨其粗糲以進之。其餘以俟他辰。」固辭﹐終不許。俄徒坐西堂﹐幃幕簾榻﹐煥然奪目﹔妝奩衾枕﹐亦皆侈麗。

乃張燭進饌﹐品味甚盛。徹饌﹐姥起。生娃談話方切﹐詼諧調笑﹐無所不至。生曰「前偶過卿門﹐遇卿適在屏間。厥後心常勤念﹐𨿽寢與食﹐未嘗或捨。」娃答曰「我心亦如之。」

生曰「今之來﹐非直求居而已﹐願償平生之志。但未知命也若何﹖」言未終﹐姥至﹐詢其故﹐具以告。姥笑曰「男女之際﹐大欲存焉。情苟相得﹐𨿽父母之命﹐不能制也。女子固陋﹐曷足以薦君子之枕席﹖」生遂下階﹐拜而謝之曰「願以己爲廝養。」姥遂目之爲郎﹐飲酣而散。及旦﹐盡徒其囊橐﹐因家於李之第。自是生屏迹戢身﹐不復與親知相聞。日會倡優儕類﹐狎戲遊宴。囊中盡空﹐乃鬻駿乘﹐及其家童。歲餘﹐資財僕馬蕩然。邇來姥意漸怠﹐娃情彌篤。他日﹐娃謂生曰「與郎相知一年﹐尙無孕嗣。常聞竹林神者﹐報應如響﹐將致薦酹求之﹐可乎﹖」生不知其計﹐大喜。乃質衣於肆﹐以各牢醴﹐與娃同謁祠宇而禱祝焉﹐信宿而返。策驢而後﹐至裏北門﹐娃謂生曰「此東轉小曲中﹐某之姨宅也。將憩而覲之﹐可乎﹖」生如其言。前行不逾百步﹐果見一車門。窺其際﹐甚弘敞。其靑衣自車後止之曰「至矣。」生下﹐適有一人出訪曰「誰﹖」曰「李娃也。」乃入告。俄有一嫗至﹐年可四十餘﹐與生相迎﹐曰「吾甥來否﹖」娃下車﹐嫗逆訪之曰「何久疏絕﹖」相視而笑。娃引生拜之。旣見﹐遂偕入西戟門偏院。中有山亭﹐竹樹蔥茜﹐池榭幽絕。生謂娃曰「此姨之私策耶﹖」笑而不答﹐以他語對。俄獻茶果﹐甚珍奇。食頃﹐有一人控大宛﹐汗流馳至﹐曰「姥遇暴疾頗甚﹐殆不識人。宜速歸。」娃謂姨曰「方寸亂矣。某騎而前去﹐當令返乘﹐便與郎偕來。」生擬隨之。其姨與侍兒偶語﹐以手揮之﹐令生止於戶外﹐曰「姥且歿矣。當與某議喪事以濟其急﹐柰何遽相隨而去﹖」乃止﹐共計其凶儀齋祭之用。日晚﹐乘不至。姨言曰「無復命﹐何也﹖郎驟往覘之﹐某當繼至。」生遂往﹐至舊宅﹐門扃鑰甚密﹐以泥緘之。生大駭﹐詰其鄰入。鄰人曰「李本稅此而居﹐約已周矣。第主自收。姥徙居﹐而且再宿矣。徵徙何處﹖」曰「不詳其所。」生將馳赴宣陽﹐以詰其姨﹐日已晚矣﹐計程不能達。乃弛其裝服﹐質饌而食﹐賃榻而寢。生恚怒方甚﹐自昏達旦﹐目不交睫。質明﹐乃策蹇而去。旣至﹐連扣其扉﹐食頃無人應。生大呼數四﹐有宦者徐出﹐生遽訪之﹕「姨氏在乎﹖」

曰「無之。」生曰「昨幕在此﹐何故匿之﹖」訪其誰氏之第。曰「此崔尙書宅。昨者有一人稅此院﹐云遲中表之遠至者。未幕去矣。」生惶惑發狂﹐罔知所措﹐因返訪布政舊郟邸主哀而進膳。生怨懣﹐絕食三日﹐遘疾甚篤﹐旬餘愈甚。邸主懼其不起﹐徙之於凶肆之中。綿綴移時﹐合肆之人共傷嘆而互飼之。後稍愈﹐杖而能起。由是凶肆日假之﹐令執穗帷﹐獲其直以自給。累月﹐漸復壯。每聽其哀歌﹐自嘆不及逝者﹐輒嗚咽流涕﹐不能自止。歸則效之。生﹐聰敏者也。無何﹐曲盡其妙﹐𨿽長安無有倫比。初﹐二肆之傭凶器者﹐互爭勝負。其東肆車輿皆奇麗﹐殆不敵﹐惟哀挽劣焉。

其東肆長知生妙絕﹐乃醵錢二萬索顧焉。其黨耆舊﹐共較其所能者﹐陰教生新聲﹐而相贊和。累旬﹐人莫知之。其二肆長相謂曰「我欲各閱所傭之器於天門街﹐以較優劣。不勝者罰直五萬﹐以備酒饌之用﹐可乎﹖」二肆許諾。乃邀立符契﹐署以保證﹐然後閱之。士女大和會﹐聚至數萬。於是裏胥告於賊曹﹐賊曹聞於京尹。四方之土﹐盡赴趨焉﹐巷無居人。自旦閱之﹐及亭午﹐歷舉輦輿威儀之具﹐西肄皆不勝﹐師有慚色。

乃置層榻於南隅﹐有長髯者﹐擁鐸而進﹐翊衛數人。於是奮髯揚眉﹐扼腕頓顙而登﹐乃歌《白馬》之詞。恃其夙勝﹐顧眄左右﹐旁若無人。齊聲贊揚之﹐自以爲獨步一時﹐不可得而屈也。

有頃﹐東肆長於北隅上設連榻﹐有烏巾少年﹐左右五六人﹐秉謔而至﹐卽生也。整衣服﹐俯仰甚徐﹐申喉發調﹐容若不勝。

乃歌《薤露》之章﹐舉聲淸越。

響振林木﹐曲度未終﹐聞者掩泣。西肆長爲眾所誚﹐益慚恥。密置所輸之直於前﹐乃潛遁焉﹐四坐愕眙﹐莫之測也。

先是﹐天子方下詔﹐俾外方之牧﹐歲一至闕下﹐謂之入計。時也適遇生之父在京師﹐與同列者易服章竊往觀焉。有老豎﹐卽生乳母婿也﹐見生之舉措辭气﹐將認之而未敢﹐乃泫然流涕。

生父驚而詰之。因告曰「歌者之貌﹐酷似郎之亡子。」父曰「吾子以多財爲盜所害﹐奚至是耶﹖」言訖﹐亦泣。及歸﹐豎間馳往﹐訪於同黨曰「向歌者誰﹖若斯之妙歟﹖」皆曰「某氏之子。」徵其名﹐且易之矣。豎凜然大驚﹔徐往﹐迫而察之。生見豎色動﹐回翔將匿於眾中。豎遂持其袂曰「豈非某乎﹖」相持而泣。遂載以歸。

至其室﹐父責曰「志行若此﹐污辱吾門﹗何施面目﹐復相見也﹖」乃徒行出﹐至曲江西杏園東﹐去其衣服﹐以馬鞭鞭之數百。生不勝其苦而斃。父棄之而去。其師命相狎暱者陰隨之﹐歸告同黨﹐共加傷嘆。令二人賫葦席瘞焉。至﹐則心下微溫。舉之﹐良久﹐气稍通。因共荷而歸﹐以葦筒灌勺飲﹐經宿乃活。月餘﹐手足不能自舉。其楚撻之處皆潰爛﹐穢甚。

同輩患之﹐一夕﹐棄於道周。行路咸傷之﹐往往投其餘食﹐得以充腸。十旬﹐方杖策而起。被布裘﹐裘有百結﹐襤褸如懸鶉。持一破甌﹐巡於閭裏﹐以乞食爲事。自秋䢐冬﹐夜入於糞壤窟室﹐晝則周遊廛肆。一旦大雪﹐生爲凍餒所驅﹐冒雪而出﹐乞食之聲甚苦。聞見者莫不淒惻。時雪方甚﹐人家外戶多不發。

至安邑東門﹐循裏垣北轉第七八﹐有一門獨啟左扉﹐卽娃之第也。生不知之﹐遂連聲疾呼﹕「饑凍之甚﹗」音響淒切﹐所不忍聽。娃自閣中聞之﹐謂侍兒曰「此必生也。我辯其音矣。」

連步而出。見生枯瘠疥厲﹐殆非人狀。

娃意感焉﹐乃謂曰「豈非某郎也﹖」生憤懣絕倒﹐口不能言﹐頷頤而已。娃前抱其頸﹐以繡襦擁而歸於西廂。失聲長慟曰「令子一朝及此﹐我之罪也﹗」絕而復蘇。姥大駭﹐奔至﹐曰「何也﹖」娃曰「某郎。」姥遽曰「當逐之。柰何令至此﹖」娃斂容卻睇曰「不然。此良家子也。

當昔驅髙車﹐持金裝﹐至某之室﹐不逾期而蕩荊且互設詭計﹐捨而逐之﹐殆非人。令其失志﹐不得齒於人倫。父子之道﹐天性也。使其情絕﹐殺而棄之。又困躓若此。天下之人盡知爲某也。生親戚滿朝﹐一旦當權者熟察其本末﹐禍將及矣。

況欺天負人﹐鬼神不﹐無自貽其殃也。某爲姥子﹐迨今有二十歲矣。計其資﹐不啻直千金。今姥年六十餘﹐願計二十年衣食之用以贖身﹐當與此子別卜所詣。所詣非遙﹐晨昏得以溫淸﹐某願足矣。「姥度其志不可奪﹐因許之。給姥之餘﹐有百金。

北隅四五家稅一隙院。乃與生沐浴﹐易其衣服﹔爲湯粥﹐通其腸﹔次以酥乳潤其髒。旬餘﹐方薦水陸之饌。頭巾履襪﹐皆取珍異者衣之。未數月﹐肌膚稍腴﹐卒歲﹐平愈如初。異時﹐娃謂生曰「體已康矣﹐志已壯矣。

淵思寂慮﹐默想曩昔之藝業﹐可溫習乎﹖「生思之﹐曰﹕」十得二三耳。「娃命車出遊﹐生騎而從。至旗亭南偏門鬻墳典之肆﹐令生揀而市之﹐計費百金﹐盡載以歸。因令生斥棄百慮以志學﹐俾夜作晝﹐孜孜。娃常偶坐﹐宵分乃寐。伺其疲倦﹐卽諭之綴詩賦。二歲而業大就﹐海內文籍﹐莫不該覽。

生謂娃曰「可策名試藝矣。」娃曰「未也。

且令精熟﹐以俟百戰。「更一年﹐曰﹕」可行矣。「於是遂一上登甲科﹐聲振禮闈。𨿽前輩見其文﹐罔不斂衽苟羨﹐願友之而不可得。娃曰﹕」未也。今秀士﹐苟獲擢一科第﹐則自謂可以取中朝之顯職﹐擅天下之美名。子行穢迹鄙﹐不侔於他士。當礱淬利器﹐以求再捷﹐方可以連衡多士﹐爭霸羣英。「

生由是益自勤苦﹐聲價彌甚。其年﹐遇大比﹐詔徵四方之雋﹐生應直言極諫科﹐策名第一﹐授成都府參軍。三事以降﹐皆其友也。將之官﹐娃謂生日﹕「今之復子本軀﹐某不相負也。願以殘年﹐歸養老姥。君當結媛鼎族﹐以奉蒸嘗。中外婚媾﹐無自黷也。勉思自愛。某從此去矣。」生泣曰「子若棄我﹐當自剄以就死。」娃固辭不從﹐生勤請彌懇。娃曰「送子涉江﹐至於劍門﹐當令我回。」生許諾。

月餘﹐至劍門。未及發而除書至﹐生父由常州詔入﹐拜成都尹﹐兼劍南采訪使。泱辰﹐父到。生因投刺﹐謁於郵亭。父不敢認﹐見其祖父官諱﹐方大驚﹐命登階﹐撫背慟哭移時﹐曰「吾與爾父子如初。」因詰其由﹐具陳其本末。大奇之﹐詰娃安在。曰「送某至此﹐當令復還。」父曰「不可。」翌日﹐命駕與生先之成都﹐畱娃於劍門﹐築別館以處之。明日﹐命媒氏通二姓之好﹐備六禮以迎之﹐遂如秦晉之偶。娃旣備禮﹐歲時伏臘﹐婦道甚修﹐治家嚴整﹐極爲親所眷。向後數歲﹐生父母偕歿﹐持孝甚至。有靈芝產於倚廬﹐一穗三秀。本道上聞。

又有白燕數十﹐巢其層甍。天子異之﹐寵錫加等。終制﹐累遷淸顯之任。十年間﹐至數郡。娃封汧國夫人。有四子﹐皆爲大官﹐其卑者猶爲太原尹。弟兄姻媾皆甲門﹐內外隆盛﹐莫之與京。嗟乎﹗倡蕩之姬﹐節行如是﹐𨿽古先烈女﹐不能逾也。焉得不爲之嘆息哉﹗予伯祖嘗牧晉州﹐轉戶部﹐爲水陸運使。三任皆與生爲代﹐故諳詳其事。貞元中﹐予與隴西公佐話婦人操烈之品格﹐因遂述汧國之事。公佐拊掌竦聽﹐命予爲傳。乃握管儒翰﹐疏而存之。

時乙亥歲秋八月﹐太原白行簡云。

素娥宜興吳生﹐白皙疏秀﹐玉立亭亭﹐儼然裙屐少年也。歲試澄江﹐寓天寧寺前某吏家。夜夢女子來﹐與之繾綣﹔曉而遺泄﹐以爲夢幻。次夕復然﹐異之。逾夕﹐畱燭以覘其異。

目甫交﹐覺有人據腹上。微開目﹐則一少女﹐妙曼無儔﹔啟衾納之﹐卽與縱送。女若不勝﹐曰「狂郎憨猛如是﹐弱質何堪﹖」細詰生平﹐女言爲狐﹐蔣氏素蛾﹐與君宿緣﹐願偕終老。生言家固有妻﹐恐不相容。素言無妨。由是來無虛夕。談制藝詩文﹐極有理法﹔兼長音律﹐旁涉星卜諸雜藝。生出所作﹐丹黃無不中款。因勸吳曰「子非功名中人﹐多不過掇一芹﹐惟安樂壽考﹐可擬散仙﹐非措大可及也。」同寓生聞吳室中噥噥與人語﹐窺之﹐見與一人坐﹐排戶入﹐已失所在。疑爲邪祟﹐勸令易室﹐諾之。是夕女至﹐曰「野合胡可久﹖我將先歸﹐拜謁太公翁姑﹐庶不以私奔爲人竊笑也。」遂去。吳祖﹐名諸生﹐年六十餘﹐適自邑歸﹐道遇一媼攜女郎﹐就問吳住址。翁曰「此小孫﹐詰之何爲﹖」嫗曰「息女已字郎君﹐特送之來拜見尊氏。翁卽太公耶﹖」翁駭愕﹐疑孫在郡或有成說﹐偕歸。曉之曰「小孫已娶二年。我家寒素﹐不能多添食指﹐勿自誤。」嫗曰「稔知君家娘子賢﹐便爲姊妹行﹐渠儂所願﹔糟糠荊布﹐固能甘之。

妾家亦非朝精餐而夕佳肴也。「促女拜畢﹐入內見姑嫜﹐並謁生妻如禮。嫗辭去。越日送奩具來﹐滿一室﹐頗不艸艸。

媼謂女曰「好事郎君﹐我得暇來視汝。」相向泛瀾而去。

生試畢﹐歸﹐入室見女﹐驚喜交集。翁擇日爲之合巹。閨房雍睦﹐志各無他。無何﹐同試生以遇女事漸泄於翁。翁慮爲孫患﹐密召羽流爲驅禳計。素已知之﹐曰「我至汝家兩月餘﹐絲毫未嘗失禮。翁生平究濂溪之學﹐世之妖淫狂蠱﹐枕席間促人壽算者﹐不知凡幾﹐翁不能治﹐乃仇禮法人。我𨿽非人﹐固少嫻閨教﹐長習閫儀﹐狐而人也﹐何害﹖」生以白翁﹐翁遂安之。素謂翁曰「某地一區﹐賤值可得。此地葬後﹐三年可小康﹐子孫當世科第。」如言買之﹐以媼葬焉。

越年春﹐素盡出簪珥衣飾典質﹐囑生市木棉。時棉值極賤﹐不三月﹐價頓昂﹐獲利倍蓰。自後種植樹藝﹐皆決於素﹐居然小阜矣。女自適吳﹐未言歸寧﹐母亦絕不至。一日﹐言母將偕諸姊妹自陜來我家﹐姊姊一人任庖廚﹐恐不給﹐合召庖人﹐分治肴饌。至期﹐果有數十人荷羊酒先至﹐隨肩輿數十落庭中﹐素一一承接。生從穴窺見少女十餘人﹐皆珠翠滿頭﹐列坐喧笑﹐室中鋪設華煥﹐非復曩時寒儉。但聞素母曰「別後轉食諸女家﹐翺翔六七剩山川風土之具﹐暇當爲汝述之﹐可發大噱。」

正喧笑間﹐一蒼頭奴奔入告曰「六姑舉家被雷劫矣﹗」一麗人卽倒地大號﹐眾皆不歡而散。次日﹐素謂生﹐欲偕歸省視﹐並唁六姊。生問途之遠近﹐素啟箱出二紙鸞﹐撚之卽眞﹐與生各跨其一﹐振翼入云。俄見樓閣數重﹐一婢在下呼曰「九姑偕吳官人至矣﹗」入拜畢﹐女問六姊所在﹐曰「夜來過哀﹐臥未起。」令婢導生入廳﹐事旁捨﹐囑曰「倘獨居嫌悶﹐架上有書可讀﹐戶後小園請散步也。」吳飯後﹐隨意抽架上書翻閱﹐皆黃庭內經﹐幽奧費解。入園﹐花木繁盛﹐後有一小樓﹐躡梯登焉。

樓中悉貯大紅皮箱﹐不敢啟視﹐仍下樓出。次早﹐母謂曰「婿凡軀﹐此間不宜久住﹐盍卽歸﹖」呼素出﹐告以故。素欲六姊同行﹐媼許之﹐曰「乘騎太勞﹐可由船而去。」卽有兩長鬣奴牽一舟﹐促登訖﹐覺風聲出舵中。素以一手挽帆索﹐東西但聞轟濤鼓浪聲﹐須臾抵家。另辟一室捨其姊。生妻欲爲其弟三郎謀續膠﹐念甫萌﹐素已知之﹐謂曰「以吾姊視愛弟﹐才貌相當。惟六姊自痛婿後﹐萬念皆灰﹐久欲入山修道﹐所以遲遲者﹐爲老母仙去不遠耳。」生問﹕「何以得仙﹖」曰「異類修眞﹐第一先具仙體。必覓人世端麗之姿﹐摹仿想象﹐數百年而形似﹐更致百年而神似﹐方能脫卻皮囊﹐遊仙自在。

卽狐而論﹐傳派非一﹐有正法﹐有旁門。

得正法者﹐偸紀同人﹐積修行滿﹐自列仙班﹐若蠱人自利﹐所獲較速﹐而得禍亦烈。「生曰﹕」子旣仙﹐盍授我眞訣﹖「

曰「此須有仙骨﹐否則具有大功徳﹐爲諸所欽敬﹐方可登仙。

子夙世旣無道根﹐又無厚植﹐豈敢妄授﹖但能卻病延年﹐得享修齡足矣。「後數年﹐素忽病心痛﹐轉輾晨夕﹐竟死。附葬祖塋。生年八十餘﹐彊健如少壯人。有僕赴山東﹐遇素跨黑衛﹐從一靑衣﹐問僕主人安否﹖探懷出包授之曰﹕」持歸﹐付汝主。「

發之﹐則殮時簪珥也。

蔡箏娘陳先道﹐字不矜﹐南城人。自桂林罷官歸﹐過洞庭。夢彩衣童﹐自言是洞庭龍子﹐奉命告﹕飯勿食蒜韭及犬﹐後三年當有所遇。及期六月﹐在河中幕府﹐沿檄如商州﹐道經藍橋驛﹐夢向所見童執節而來曰「仙子候君至﹗」遂導以行﹐到一處﹐峻崖峭壁。童以節扣石壁﹐聞鏗然掣鎖聲。俄入洞戶﹐棟宇華煥﹐金壁絢赫﹐佳花美木﹐世所未睹。稍進﹐抵中堂﹐望一麗女﹐方笄歲﹐姿態縹緲﹐宛若神仙中人﹔正隱幾寫佛書﹐顧客至﹐甚喜﹐相延對席﹐談說如雲。陳乘間調之曰「獨居悶乎﹖」

笑曰「神聖無悶。」旣而置酒同飲﹐累十觴﹐引生於室。室中皆錦綺文繡之飾﹐燒蠟燭大如椽。

女子曰「人間方酷暑﹐此處則無暑气。」陳但覺淸涼加深秋。女從容言「吾蔡員外女﹐今住吉邑﹐以塵緣未盡﹐富於春秋。名嬄﹐字淸娘﹐小名次心。幼時善秦箏﹐父母以其與彭氏女名嫌﹐更字曰『箏娘』。得與君接﹐幸矣。君仙材也﹐但世故膠膠﹐不容久居此。」

又言「司命不欲與君大官﹐恐復墮落耳。」因出自玉牌授之﹐請曰「君旣遊物外﹐不可無紀。」陳操筆立成十絕句﹐其一曰「玉貌靑童洞裏回﹐洞庭仙子有書催﹐書詞問我何多事﹐何不驂鸞早早來﹖」其二曰「長恐凡材不合仙﹐喜逢神女執因緣﹔雲中隱隱開金鎖﹐路入麻姑小有天。」其三曰「梅石橊花映綺窗﹐碧芙蓉朵亞銀塘﹔靑鸞不舞蒼虯臥﹐滿院春風白日長。」其四曰「沈沈香霧映房櫳﹐翦翦檐頭盡日風﹐汗雨頓稀塵慮息﹐始知身在蕊珠宮。」其五曰「老聃西逝卽浮屠﹐莫怪窗間貝葉書﹐長哂楊妃仙格勢﹐卻教鸚鵡誦眞如。」其六曰「當怪樂天長恨詞﹐釵鈿寄語太傷悲﹔於今始信蓬山上﹐有憶人間有問時。」其七曰「一到仙宮白玉堂﹐氛氳香澤滿衣裳﹔非龍非麝非沈水﹐疑是諸天異國香。」其八曰「玉女倚天多喜笑﹐素娥如月與精神﹔假饒不許長年住﹐猶勝人間不遇人。」其九曰「瓊漿飲罷日西沈﹐瞬息觀遊直萬金﹔塵累滿懷那住得﹐鳳蕭休作別離音。」其十曰「玉水本流三島上﹐蟠桃生在五雲間﹔若非此處皆凡猥﹐劉阮昏迷皆往還。」寫畢復飲﹐女命侍兒以蕭度離鳳之曲﹐曲終而寤﹐簫聲故在耳﹐後兩夕﹐復夢童攜詩牌白曰「仙子謝君。玉女卽天女也﹐素娥月精以鬼況甚無味。劉﹑阮太眞﹐列仙也﹐常相往還﹐君何訾詆之甚﹖老子爲九天最尊﹐柰何輒斥其名﹖今爲易『老聃』二字爲『道家』﹐『仙格勢』三字爲『苦輕肆』﹐『皆凡猥』三字爲『那眞實』。」陳悉依算語﹐童遂去﹐且行且言曰「人間文士輕薄﹐好譏毀人。」回頭微笑而去。自是不復再逢。陳自作文記其事。女與陳飲款終宵﹐曾不及亂﹐非唐稗說所記諸仙。此其眞玉妃輩乎﹖

女聊齋誌異卷三卷四

﹝淸﹞古吳靚芬女史賈茗輯

卷三小靑傳普依祠姚家婦劉嫗夏夫人鞠烈婦趙潘二夫人甘後楊太眞梅妃牛應貞麻姑裴航許眞君劉晨趙飛燕洛神有外山王吳生卷四聶隱娘姮兒雙縊廟妙女王夢蚊白猿嬌紅記孫壯姑鄔生袁姬愛兒謝翺

卷三小靑傳小靑者﹐虎林某生姬也﹐家廣陵。與生同姓﹐故諱之﹐僅一小靑字云。姬夙根穎異。十歲﹐遇一老尼﹐授《心經》﹐一再過了了﹐覆之不失一字。尼曰「是兒早慧福薄﹐願乞作弟子。卽不爾﹐無令識字﹐可三十年活耳。」家人以爲妄﹐嗤之。

母本女塾師﹐隨就學。所遊多名閨﹐遂得精涉諸技﹐妙解聲律。

江都固佳麗地﹐或諸閨彥雲集﹐苕戰手語﹐眾偶紛然。姬隨變酬答﹐悉出意表﹐人人惟恐失姬。𨿽素閒儀則﹐而風期逸艷﹐綽約自好﹐其天性也。年十六﹐歸生。

生豪公子也﹐性嘈唼憨跳不韻。婦更奇妒﹐姬曲意下之﹐終不解。一日﹐隨遊天竺。婦問曰「吾聞西方佛無量﹐而世多尊禮大士者何﹖」姬曰「以其慈悲耳﹗」婦知諷已﹐笑曰「吾當慈悲汝﹗」乃徙之孤山別業﹐誡曰「非吾命而郎至﹐不得入﹗非吾命而郎手札至﹐亦不得入﹗」姬自念彼置我間地﹐必密伺短長﹐借莫須有事魚肉我﹐以故深自斂戢。婦或出遊﹐呼與同舟﹐遇兩堤間馳騎挾彈遊冶少年﹐諸女伴指點謔躍﹐倏東倏西﹐姬淡然凝坐而已。婦之戚屬某夫人者﹐才而賢﹐嘗就姬學奕﹐絕愛憐之。因數取巨觴觴婦﹐響婦已醉﹐徐語姬曰「船有樓﹐汝伴我一登。」比登樓﹐遠眺久之。撫姬背曰「好光景﹐可惜﹗無自苦﹐章臺柳亦倚紅樓盼韓郎走馬﹐而子作蒲團空觀邪﹖」姬曰「賈平章劍鋒可畏也。」夫人笑曰「子誤矣﹕平章劍鈍﹐女平章及利害耳﹗」居頃之﹐顧左右寂無人﹐從容諷曰「子才韻色藝無雙﹐豈當墮羅剎國中。吾𨿽非女俠﹐力能脫子火坑。頃言章臺事﹐子非會心人邪﹐天下豈少韓君平。且彼視子去﹐拔一眼中釘耳。縱能容子﹐子遂向黨將軍帳下作羔酒侍兒乎﹖」姬謝曰「夫人體矣。吾幼夢手折一花﹐隨風片片著水﹐命止此矣﹗夙孽未了﹐又生他想﹐彼冥曹姻緣薄﹐非吾如意珠﹐徒供羣口畫描耳﹗」夫人嘆曰「子言亦是﹐吾不子彊。𨿽然﹐好自愛。彼或好言飲食汝﹐乃更可慮。卽旦夕所須﹐第告我。」相顧泣下沾衣。恐他婢竊聽﹐徐拭淚還坐。尋別去。夫人每向宗戚語之﹐聞者酸鼻云。姬自是幽憤淒怨﹐俱托之詩或小詞。而夫人後亦從宦遠方﹐無與同調者﹐遂鬱鬱感疾﹐歲餘益深。婦命醫來﹐乃遣婢以藥至﹐姬佯感謝。婢出﹐擲藥牀頭﹐笑曰「吾固不願生﹐亦當以淨體皈依﹐作劉安雞犬﹐豈汝一杯鴆能斷送乎﹗」然病益不支﹐水粒俱絕﹐日飲梨汁一小盞許。益明妝冶服﹐擁襟欹坐。或呼琵琶婦唱盲詞自遣。𨿽數暈數醒﹐終不蓬首偃臥也。忽一日﹐語老嫗曰「可傳語冤孽郎﹐覓一良畫師來。」師至﹐命寫照。寫畢﹐攬鏡熟視﹐曰「得吾形似矣﹐未盡吾神也﹗」姑置之。

又易一圖﹐曰「神是矣﹐而風態未流動也﹗若見我而目端手壯﹐太矜持故也。」姑置之。命捉筆於傍﹐而自與嫗指顧語笑﹐或扇茶鐺﹐或簡書﹐或自整衣褶﹐或代調丹璧諸色﹐縱其想會。

須臾圖成﹐果極妖纖之致。笑曰「可矣﹗」師去﹐取圖供榻前﹐焚香設梨酒奠之﹐曰「小靑﹐小靑﹐此中豈有汝緣分乎﹖」

撫兒﹐淚潸潸如雨﹐一慟而絕。時年十八耳﹐日向暮﹐生始踉蹌來。披帷見容光藻逸﹐衣態鮮好﹐如生前無病時。忽長號頓足﹐嘔血升餘。徐檢得詩一卷﹐遺像一幅。又一緘寄某夫人。

啟視之﹐敍致惋痛。後書一絕句。生痛呼曰「吾負汝﹗

吾負汝﹗「婦聞恚甚﹐趨索圖。乃匿第三圖﹐僞以第一圖進﹐立焚之。又索詩﹐詩至亦焚之。及再檢艸稿﹐業散失荊而姬臨卒時﹐取花鈿數事﹐贈嫗之小女。襯以二紙﹐正其詩稿。得九絕句﹐一古詩﹐一詞﹐並所寄某夫人者﹐共十二篇。古詩云﹕」雪意閣云云不流﹐舊云正壓新雲頭。米顚顚筆落窗外﹐松嵐秀處當我樓。垂簾只愁好景少﹐捲簾又怕風繚繞。簾捲簾垂底事難﹐不情不緒誰能曉。鑪煙漸庾剪聲小﹐又是孤鴻唳悄悄。「

絕句云「稽首慈云大士前﹐莫生西土莫生天。願爲一滴楊枝水﹐灑作人間並蒂蓮。」「春衫血淚點輕紗﹐吹入林逋處士家。

嶺上梅花三百樹﹐一時應變杜鵑花。「」新妝竟與畫圖爭﹐知在昭陽第幾名。庾影自臨春水照﹐卿須憐我我憐卿。「」西陵芳艸騎轔轔﹐內信傳來喚踏春。杯酒自澆蘇小墓﹐可知妾是意中人。「」冷雨幽窗不可聽﹐挑燈間看牡丹亭。人間亦有癡於我﹐豈獨傷心是小靑。「」何處雙禽集畫闌﹐朱朱翠翠似靑鸞。

如今幾个憐文彩﹐也向秋風斗羽翰。「」脈脈溶溶艷艷波﹐芙蓉睡醒欲如何﹖妾映鏡中花映水﹐不知秋思落誰多﹖「」盈盈金穀女班頭﹐一曲驪珠眾伎收。直得樓前身一死﹐季倫原是解風流。「」鄕心不畏兩峯髙﹐咋夜慈親入夢遙。說是浙江潮有信﹐浙潮爭似廣陵潮。「其《天仙子》詞云﹕」文姬遠嫁昭君塞﹐小靑又續風流債。也虧一陣黑罡風﹐火輪下抽身快﹐單單別別淸涼界。原不是鴛鴦一派﹐休算做相思一槪。自思自解自商量﹐心可在﹖魂可在﹖著衫又撚雙裙帶。「與某夫人書云﹕」玄玄叩首瀝血﹐致啟夫人臺座下。關頭祖帳﹐回隔人天。

官舍良辰﹐當非寂度。馳情感往﹐瞻睇慈云。分燠噓寒﹐如依膝下。糜身百體﹐未足云酬。娣娣姨姨無恙。猶憶南樓元夜﹐看燈諧謔。姨指畫屏中一憑欄女﹐曰「是嬈嬈兒倚風獨盼﹐恍惚有思﹐當是阿靑。『妾亦笑指一姬曰﹕」此執拂狡鬟﹐偸近郎側﹐將無似娣。』於時角彩尋歡﹐纏纏徹曙。「

寧復知風流雲散﹐遂有今日乎﹗往者仙槎北渡﹐斷梗南棲﹐信語哮聲﹐日焉三至。漸乃微辭捨吐﹐亦如尊旨云云。竊揆鄙衷未見其可﹐夫屠肆菩心﹐餓貍悲鼠﹐此直供其換馬﹐不卽辱以當鑪﹐去則弱絮風中﹐住則幽蘭霜裏。蘭因絮果﹐現孽誰深。

若便祝發空門﹐洗妝浣慮﹐而艷思綺語﹐觸緒紛來。正恐蓮性𨿽胎﹐荷絲難殺﹐又未易言此也。乃至遠笛哀秋﹐孤燈聽雨﹐雨殘笛歇﹐謖謖松聲。羅衣壓肌﹐鏡無干影﹐晨淚鏡潮﹐夕淚鏡汐。今玆雞骨﹐殆復難支。痰灼肺然﹐見粒而嘔﹐錯情易意﹐悅憎不馴。老母娣弟﹐天涯問絕。

嗟乎﹗未知生樂﹐焉知死悲﹗憾促歡淹﹐無乃非達。妾少受天穎﹐機警靈速﹐丰玆嗇彼﹐理詎能雙。然而神爽有期﹐故未應寂寂也。至其淪忽。亦匪自今﹐結縭以來﹐有宵靡旦﹐夜臺滋味﹐諒不殊斯。何必紫玉成煙﹐白花飛蝶﹐乃謂之死哉﹗

或軒車南返﹐駐節維揚。老母惠存﹐如妾之受。阿泰可念﹐幸終垂憫。疇昔珍贈﹐悉令見殉。寶鈿繡衣﹐福星所賜﹐可以超輪消劫耳﹗然小六娘竟期相矣﹐不憂無伴。附呈一絕﹐亦是鳥死鳴哀﹗其詩集﹑小像﹐托陳媼好藏﹐覓便馳寄。

「身不自保﹐何有於零膏冷翠乎﹗他時放船堤下﹐探梅山中﹐開我西閣門﹐坐我綠陰牀﹐訪生平於響像﹐見空幃之寂。

是邪﹖非邪﹖其人斯在。嗟乎﹗夫人冥明異路﹐永從此辭﹐玉腕珠顏﹐行就塵土﹐興思及此﹐慟也何如﹗玄玄叩首叩首上。「

後附絕句﹐云「百結回腸寫淚痕﹐重來惟有舊朱門。夕陽一片桃花影﹐知是亭亭倩女魂。」生之戚某﹐集而刻之﹐名曰《焚余》。

張山來曰﹕紅顏薄命﹐千古傷心。讀至送鴆焚詩處﹐恨不粉妒婦之骨以飼狗也。又曰﹕小靑事或謂原無其人﹐合小靑二字乃情也。及讀吳�《紫雲歌》﹐其小序曰「馮紫雲﹐爲小靑女弟﹐歸會稽馬髦伯。」則又似實有此人矣。卽此傳亦不知誰氏手筆﹖吾友殷日戒仿佛憶爲支小白作﹐未知是否﹖無從指實﹐姑闕疑焉。

普依祠粵東女子﹐往往於未嫁之先﹐拜結姊妹﹐誓以十女盡嫁﹐方與夫同房﹐名曰金蘭盟。後若有先嫁者﹐朝拜花燭﹐夕拒歡牀﹔其夫欲諧伉儷﹐結束衣束﹐坐以待旦。三朝卽吵歸寧﹐與之歸則豫﹐否﹐或投水﹐或懸梁﹐或餒或刎﹐捨此一命而後己。

死之日﹐羣姊妹哭盡喪﹐設牌醮薦﹐誓不出嫁。亦有一女死而九女俱死者。此等惡風﹐父母𨿽嚴加訓誨﹐而不能革其癡心﹔有司𨿽剴切示誡﹐而不能挽其惡習。

惟聞香山小黃圃司翟小尹﹐調理玆土﹐見石巖上﹑樹萌下﹐類多木主﹐風雨飄零﹐螻蟻剝蝕﹐詢之甲長﹐曰「誰家木主﹐𨿽無子孫﹐亦有族姓﹐胡爲任其拋擲郊野也﹖」甲長曰「此乃金蘭會中之女也。一誓千金﹐之死靡他。當其死時﹐結盟姊妹以其有義而隆祀之。迨後姊妹俱亡﹐歲時伏臘﹐誰記憶之﹖

其兄弟子侄皆厭惡之﹐於是棄諸郊野。日積月累﹐故有如是之多也。「翟小尹性本慈祥﹐始聞其言﹐深爲痛恨﹐繼想其形﹐心起側怛。爰損廉創建小祠﹐飭役於治裏之中﹐盡檢而入之於祠﹐名曰普依。陳肴設醮﹐且爲文以祭之曰﹕」女歸男室﹐遵禮守常﹔輕夫重盟﹐背經壞綱﹐焉有十女齊作鴛鴦﹖一言爲誓﹐鐵石心腸﹐亦知許字﹐命在髙堂。朝拜花燭﹐夕拒歡牀﹔保玆潔體﹐結束衣裳。欲歸不與﹐秉隙懸梁﹐眾女聞之﹐同赴陌常烈非所烈﹐例難表揚﹔封窆而已﹐了此癡腸。旣無夫婦﹐何冀後昌﹐𨿽設神主﹐歲時何望﹖無怪日久﹐棄玆道旁﹔號風嘯雨﹐情殊可傷。昔因倔彊﹐今有湊涼﹔九原抱恨﹐追悔莫償。我心惻然﹐爰創小堂﹕孤魂無主﹐憑式有方﹔默醒愚昧﹐安樂中央。

謹具庶饈﹐束帛焚香﹔靈其鑑玆﹐來格來享。敢告。「翟小尹復爲置產﹐添設春秋臘底三祭。此嘉慶十九年事也﹐迄今已四載矣。鄕鄰無復有投水縊死事。昔者吾友常云﹕」某處有房一所﹐盛傳有縊死鬼﹐無人敢居。一生曰「吾素不畏鬼。『整衾宿焉。睡至三更﹐聽颯颯有風﹐視燈火轉碧﹐燈前立有艷妝絕色婦人。心思是房久空﹐婦從何來﹖此卽人云縊死鬼也﹐吾當瞷其如何迷人﹖逾時﹐婦近帳前。生啟帳出﹐假作哀苦狀。

鬼卽持竹圈一﹐令由圈中視之﹐內有樓閣殿宇﹐畫棟雕梁﹐奇榭曲欄﹐靈池碧沼﹐眞勝地也。鬼令入﹐生以手進。鬼曰「樂豈手能取乎﹖『生挑左足進。鬼曰﹕」伸頸而入﹐則樂得矣﹗』生曰「子以愚而受害﹐致有不散之冤﹔吾不受子之餌﹐替子消冤也。『鬼忽不見﹐但聞空中啼哭而去。由是此房竟爲潔室。此乃生之點醒其愚﹐而冤魂始散也。」今讀翟小尹祭文﹐句句皆點醒語﹐故冤魂自散。魂散則不爲祟於鄕﹐亦不輾轉覓替﹐何復有橫死之事﹖可知陰陽一體﹐無不可以感格之矣。

姚家婦饒平姚姓﹐有婦某氏﹐芳容韶齒﹐風雅絕倫﹐伉儷甚篤。

舉一子﹐而夫已亡。會閩中有花會之局﹐以宋時嘯聚三十六人﹐日標一名﹐視資本之多寡﹐勝負總以三十倍爲準﹐由閩蔓延至饒。婦聞之﹐欣欣然有喜色﹐冀得重資。不數月﹐而家業無存。

忽想對門屠家有千餘金﹐人亦倜儻﹐不如借貸﹐以爲翌日賭本。

遂詣屠門而告曰「貸予五十金﹐局勝則加息相還﹐否則身與子歸君矣。」屠素知婦賢﹐且利其色﹐好事者又從旁慫恿之﹐署券而去。婦歸﹐夜至夫冢哭而祝曰「花會害予衣食無資。

君若有靈﹐幸以魂夢相助﹐不然﹐明日妻與子俱屬他人矣。「

祝畢﹐恍若夢夫曰「子之心予知之矣﹐明午﹐予陰助之﹐可盡出借銀賭之﹐當勝。惟將來不免官非耳。」天明﹐婦如其言﹐果獲大勝。婦將銀加倍還屠氏。屠氏大嘩曰「前乃聘金﹐並非借用。」頗有彊取之意﹐卽鳴之於官。時饒平某令訊其始末﹐問婦意﹐婦曰「願守節耳。」判曰﹕借銀而加倍取息﹐藉借而彊奪人妻﹐惡等照例法難寬宥。將屠重責枷示﹐追銀入官。

起券給婦﹐嚴禁花會﹐以除民患。又訓婦曰「婦人以安室爲善﹐玆爾混入賭場﹐亦有不合﹐念情願守節﹐心尙可嘉﹐姑免從法。」免之。

劉嫗劉嫗者﹐所出姓氏及其夫名皆不得知﹐但相傳籍隸無極云。

初﹐嫗對門黃姓﹐家資丰厚。有女﹐幼字保定柳芳華之子和爲妻。柳亦素封﹐迨芳華死﹐家遂貧。和不能具婚資﹐且難度日﹐徒步詣黃﹐冀其念翁婚之情而周卹之。誰知黃聞柳貧﹐早有悔心﹐見和往彼﹐囑閽者拒不納。保定至無極﹐相距數百里。和之來﹐未裹三日糧﹐衣敝履穿﹐彳亍門外﹐冷風刺骨﹐饑火燒心﹐進退無路﹐惟欲覓死。嫗見之﹐問其所來﹐和告之故。嫗憐而畱於家﹐具食焉。又詣黃所﹐謂黃曰「貧富命也。富者有時而貧﹐貧者遂不復富哉﹖柳郎爲君家婿﹐不能因其貧而攺婚於女。今迢迢遠來﹐理宜收卹﹐若以貧而棄之﹐則爲不義﹐且難逃鄕鄰物議。予睹柳郎﹐境況𨿽苦﹐而相貌淸秀﹐厄運退﹐自有佳境也。君卽不訂婚期﹐亦宜贈資以遣之。」反復開導﹐黃終不聽。嫗歸檢篋中所獲錢三百﹐授令歸。黃女知父有悔婚意﹐恆涕泣不食﹐誓不他適。後黃遭盜劫﹐室中席卷一空。不逾年﹐又涉大訟﹐家遂蕭條。謀質女於西賈﹐議聘金五十﹐已交納矣。女聞之﹐夜遁﹐垢面乞食而赴保定﹐詣夫家與和合巹焉。黃覓女無耗﹐質財已散用過半﹐西賈疑其匿女吞金﹐欲扭黃赴官。

黃有口難辯﹐只得券宅作償而後己。和自女合婚後﹐家忽暴富﹐且登賢書﹐車馬盈門﹐較昔年父在猶烜赫也。念嫗舊徳﹐爰命駕詣無極﹐報以百金﹔衣裝華麗﹐僕馬美都﹐道溢街巷。

黃夫婦聞之﹐懊悔自傷。恐其來訂婚期﹐女已無存﹐從何答應﹐閉戶不敢出窺。嫗初不知女已歸和也﹐亦防其倩嫗傳語﹐訂期迎娶。遂殺雞爲黍﹐沽酒話舊。細述黃氏家貧﹐質女於賈﹐女遁無迹﹐深爲欷﹐和但側目而聽﹐亦不實告﹐促嫗治裝﹐載以俱歸﹐入門見女﹐大駭。女緬陳其詳﹐嫗曰「有此美志﹐應有此善報也。」女又爲嫗制新衣﹐上下華好。畱數目﹐遣僕馬送之歸。嫗詣黃報女耗﹐黃私喜女有下落﹐而無顏見婿﹐且難入女之門也。因令妻僞爲賣花者﹐偕嫗至和家。母女相見﹐而不敢使和知。一日﹐黃妻方與女坐﹐和入﹐不及走避﹐和怒叱詈。嫗急進曰「此老身爪葛﹐賣花者。」和始霽顏令坐。

嫗急同黃妻回家。其妻怨夫之不應質女於賈也﹐致女不敢認母﹐終日嘈嘈。嫗念黃妻之無他也﹐再過和﹐再三勸導﹐始由嫗引黃夫婦偕至保定﹐而認翁婿焉。吁﹗未來之事難定也。若以目前之境而定終身﹐則失之遠矣﹐故史載朱翁子﹑蘇秦二傳﹐專就其貧苦輕視之狀後﹐敍富貴諂迎之況﹐以醒當世之昏迷。和之事蓋近之矣﹐故記之。

夏夫人夫人夏姓﹐東昌人﹐適同邑虞小思﹐虞以貿易﹐衣食粗可溫飽﹐後以子貴﹐封夫人。邑有王心齋﹐宦裔也。有女紉鍼﹐自𦇤褓中論婚於同邑傅孝廉之子阿卯爲妻﹐後孝廉移居﹐官於閩﹐音耗久淪﹐王貧無以爲生﹐貸金於鄰居富室黃氏﹐作小負販。途中遇寇﹐資盡掠去。黃積算子母約三十金﹐黃艷王女紉鍼﹐謂王曰「貸已久矣﹐當速還﹗能償卽償之﹐不能﹐以女紉鍼質作妾。」王妻範氏聞之﹐卽攜女赴母家﹐求救於兩弟。

兩弟置不理。範氏偕女大哭於途。過虞氏之門﹐值夏自外來﹐憫其哀而問之。範嗚咽以陳。夏邀至室﹐知母子尙未朝食﹐便爲具餐﹐且許代謀償金﹐訂以三日。範母子感泣而歸。越二日﹐夏典質兼至﹐方滿其數﹐未敢告諸其夫。至夜﹐裹金置枕上﹐以待次日範來相付。誰知盜入﹐他無所亡﹐惟紉金去。夏思旣無以應範之急﹐若令夫知﹐必遭辱詈﹐冤難申訴﹐卽自經死。

其夫駭﹐妻之死由何異﹖思平日伉儷之情頗篤﹐並無齟齬之事﹐寧與鄰居饒舌﹖正在查問間﹐適範至﹐驚泣。虞詢知其詳﹐方知有措金之事。紉鍼聞夏之死也﹐晝夜不食不寢﹐哭不絕聲。

夏旣殯﹐紉鍼出而哭諸墓﹐一慟遂絕。忽然天雨大雷﹐擊破夏棺﹔夏蘇﹐紉鍼亦蘇。而北村有馬大者﹐被雷擊斃﹐背有字云「偸夏氏金賊。」村人鳴於官。官赴驗殮畢﹐搜其家﹐得二十金﹔又械其妻﹐追足三十金﹐給虞領歸。夏仍如數付範﹐償黃貸訖。紉鍼畱居夏室事夏﹐恩愛過於所生。無何﹐阿卯入閩籍﹐領鄕薦﹐回裏成婚。後通籍貴官﹐迎養夏氏﹐且教其子弟讀書﹐成進士。人以爲天道之昭昭也﹐而吾爲不然。

夏一夫人﹐而能聞難必解﹐見危必救﹐一言之下﹐𨿽千籌百計﹐必欲踐其諾而後己﹐是眞文夫所爲。豈以一雷擊惡人﹐遂足以報其徳哉﹖蓋天下不示以劫寇﹐則贓不破﹔贓不破﹐則紉鍼之結﹐終不得解矣。迨後夏子成進士﹐爲顯官﹐封夫人﹐此乃報夏之徳也。於此乃見天道之昭昭也。

鞠烈婦烈婦呂姓﹐掖縣人﹐邑之士之女也。年十九﹐歸同邑鞠良棟爲室。良棟父名標﹐爲武孝廉。家本不丰。當婦入門時﹐孝廉父母在堂﹐婦事祖翁姑﹐一如事翁姑。中饋之事﹐先於妯娌﹐味必適歡﹔暇則勤鍼黹﹐以佐兩代甘旨。相夫子﹐以成家﹐克盡婦道﹐甚得祖翁姑﹑翁姑歡心。妯娌親戚﹐咸相敬愛﹐無間言。迨後祖翁姑﹑翁姑相繼逝世﹐哀痛毀瘠﹐過於諸婦。未幾分家﹐良棟業儒未成﹐去而服賈﹐常貿遷百里外。婦代夫經理家事﹐無纖毫廢失。己未春﹐良棟得伯牛之疾﹐委頓牀褥﹐刀圭無靈。年餘﹐大潰。婦侍湯藥﹐濯垢污﹐顧寒暑晝夜不少懈﹔恆吁天默禱﹐願以身代。謂良棟曰「妾從君十年﹐未能爲君育子嗣﹐此不祥婦也。君如不善﹐妾必相從地下﹐不作未亡人。」

良棟瘡創濃潰﹐痛楚難忍﹐每欲自盡﹐以婦侍伺嚴﹐而未得其間。一夕﹐婦偶倦﹐良棟卽懸帶梁上矣。婦驚起解救﹐而已無及。婦引帶自經。家人排闥入﹐見夫婦俱殞。正欲移寢﹐良棟忽蘇﹐具道婦之生前﹐誓死相從﹐及已投環解救狀﹔語畢而仍逝。時嘉慶庚申五月二十五日﹐婦年二十有九。此事非異而記之﹐何也﹖余聞之友人﹐而未知應旌典否焉﹖記之以發潛光﹐卽旌之而知在一邑﹔記之播傳天下﹐且可以勵爲婦焉﹗

趙潘二夫人吳主趙夫人﹐丞相達之妹。善畫﹐巧妙無雙﹐能於指間以彩絲織雲霞龍蛇之錦﹐大則盈尺﹐小則方寸﹐宮中謂之「機絕」。

孫權常嘆魏﹑蜀未夷﹐軍旅之隙﹐思得善畫者使圖山川地勢軍陣之像。達乃進其妹。權使寫九州江湖方嶽之勢。夫人曰「丹靑之色﹐甚易歇滅﹐不可久寶﹔妾能刺繡﹐作列國方帛之上﹐寫以五嶽河海城邑行陣之形。」旣成﹐乃進於吳主﹐時人謂之「鍼絕」。𨿽棘刺木猴﹐云梯飛玄鳥﹐無過此麗也。權居昭陽宮﹐倦暑﹐乃褰紫綃之帷﹐夫人曰「此不足貴也﹐」權使夫人指其意思焉。答曰「妾欲窮慮盡思﹐能使下綃帷而淸風自入﹐視外無有蔽礙﹐列侍者飄然自涼﹐若馭風而行也。」權稱善。夫人乃析發﹐以神膠續之。

神膠出郁夷國﹐接弓弩之斷弦﹐百斷百續也。乃織爲羅鄃﹐累月而成﹐裁爲幔﹐內外視之﹐飄飄如煙气輕動﹐而房中自涼。

時權常在軍旅﹐每以此幔自隨﹐以爲徵幕。舒之﹐則廣縱一丈﹐捲之﹐則可內於枕中﹐時人謂之「絲絕」。故吳有「三絕」﹐四海無儔其妙。後有貪寵求媚者﹐言夫人幻耀於人主﹐因而致退黜。𨿽見疑墜﹐猶存錄其巧工。吳亡﹐不知所在。

吳主潘夫人﹐父坐法﹐夫人輸入織室﹐容態少儔﹐爲江東絕色。同幽者百餘人﹐謂夫人爲神女﹐敬而遠之。有司聞於吳主﹐使圖其容貌。夫人憂戚不食﹐減瘦攺形。工人寫其眞狀以進﹐吳主見而喜悅﹐以琥珀如意撫按卽折﹐嗟曰「此神女也﹐愁貌尙能惑人﹐況在歡樂﹗」乃命雕輪就織室﹐納於後宮﹐果以姿色見寵。每與夫人遊昭宣之臺﹐志意幸愜﹐旣盡酣醉﹐唾於玉壺中﹐使侍婢瀉於臺下﹐得火齊指環﹐卽掛石橊枝上﹐因其處起臺﹐名曰環橊臺。時有諫者云「今吳﹑蜀爭雄﹐『還劉』之名﹐將爲妖矣﹗」權乃翻其名曰橊還臺。又與夫人遊釣臺﹐得大魚。王大喜﹐夫人曰「昔聞泣魚﹐今乃爲喜﹐有喜必憂﹐以爲深戒。」至於末年﹐漸相譖毀﹐稍見離退。時人謂夫人知幾其神。吳主於是罷晏﹐夫人果見棄逐。釣臺基今尙存焉。

甘後蜀先主甘後﹐沛人也﹐生於微賤。裏中相者云「此女後貴﹐位極宮掖。」及後長而體態特異﹐至十八﹐玉質柔肌﹐態媚容冶。先主召入綃帳中﹐於戶外望者﹐如月下聚雪。河南獻玉人﹐髙三尺﹐乃取玉人置後側。晝則講說軍謀﹐夕則擁後而玩玉人。常稱玉之所貴﹐徳比君子﹐況爲人形﹐而不可玩乎﹖

後與玉人﹐潔白齊潤﹐觀者殆相亂惑。嬖寵者非惟嫉於甘後﹐亦妒於玉人也。後常欲琢毀壞之﹐乃說先主曰「昔子罕不以玉爲寶﹐《春秋》美之。今吳﹑魏未夷﹐安以妖玩經懷﹖凡淫惑生疑﹐勿復進焉。」先主乃毀玉人像﹐嬖者皆退。當斯之時﹐君子議以甘後爲神智婦人焉。

楊太眞楊貴妃﹐小字玉環﹐弘農華陰人也。後徙居蒲州永樂之獨頭村。髙祖令本﹐金州刺史﹐父玄琰﹐蜀司戶。貴妃生於蜀。

嘗誤墜池中﹐後人呼爲落妃池。池在導江縣前。妃早孤﹐養於父河南府士曹玄家。開元二十二年十一月﹐歸於壽郟二十八年十月﹐玄宗幸溫泉宮﹐使髙力士取楊氏女於壽邸﹐度爲女道士﹐號太眞﹐住內太眞宮。天寶四載七月﹐冊左衛中郎將韋昭訓女配壽郟是月﹐於鳳凰園冊太眞宮女道士楊氏爲貴妃﹐半後服用。進見之日﹐奏《霓裳羽衣曲》。

是夕﹐授金釵鈿合。上又自執麗水鎭紫庫磨金琢成步搖﹐至妝閣﹐親與插鬢。上喜甚﹐謂後宮人曰「朕得楊貴妃﹐如得至寶也。」乃制曲子曰《得寶子》﹐又曰《得革立子》。先是﹐開元初﹐玄宗有武惠妃﹑王皇后。後無子。妃生子﹐又美麗﹐寵傾後宮。至十三年﹐皇后廢﹐妃嬪無得與惠妃比。

二十一年十一月﹐惠妃卽世。後庭𨿽有良家子﹐無悅上目者﹐上心淒然。至是得貴妃﹐又寵甚於惠妃。有姊三人﹐皆丰碩修整﹐工於謔浪﹐巧會旨趣﹐每入宮中﹐移晷方出。宮中呼貴妃爲娘子﹐禮數同於皇后。冊妃日贈其父玄琰濟陰太守﹐母李氏隴西郡夫人。又贈玄琰兵部尙書﹐李氏涼國夫人﹐叔玄皀爲光祿卿銀靑光祿大夫。再從兄釗拜爲侍郎﹐兼數使。兄銛又居朝列。堂弟錡尙太華公主。是武惠妃生﹐以母﹐見遇過於諸女﹐賜第連於宮禁。自此楊氏權傾天下﹐每有囑請﹐臺省府縣﹐若奉詔敕。四方奇貨﹐僮僕﹐駝馬﹐日輸其門。時安祿山爲範陽節度﹐恩過最深﹐上呼之爲兒。嘗於便殿與貴妃同宴樂﹐祿山每就坐﹐不拜上而拜貴妃。上顧而問之﹕「胡不拜我而拜妃子﹐意者何也﹖」祿山奏云「胡家不知其父﹐只知其母。」

上笑而赦之。又命楊銛以下﹐約祿山爲兄弟姊妹﹐往來必相宴餞﹐初𨿽結義頗深﹐後亦權敵﹐不葉。五載七月﹐妃子以妒悍忤旨。乘單車﹐令髙力士送還楊銛宅。及亭午﹐上思之不食﹐舉動發怒。力士探旨﹐奏請載還﹐送院中宮人衣物及司農米麵酒饌百餘車。諸姊及銛初則懼禍聚哭﹐及恩賜浸廣﹐禦饌兼至﹐乃稍寬慰。

妃初出﹐上無聊﹐中宮趨過者﹐或笞撻之﹐至有驚怖而亡者。力士因請就召﹐旣夜﹐遂開安興坊﹐從太華宅以入。及曉﹐玄宗見之內殿﹐大悅。貴妃拜泣謝過。因召兩市雜戲以娛貴妃。

貴妃諸姊進食作樂。自玆恩遇日深﹐後宮無得進幸矣。七載﹐加釗禦史大夫﹐權京兆尹﹐賜名國忠。封大姨爲韓國夫人﹐三姨爲虢國夫人﹐八姨爲秦國夫人。同日拜命﹐皆月給錢十萬﹐爲脂粉之資。然虢國不施妝粉﹐自炫美艷﹐常素面朝天。當時杜甫有詩云「虢國夫人承主恩﹐平明上馬入官門﹔卻嫌脂粉涴顏色﹐淡掃蛾眉朝至尊。」又賜虢國照夜璣﹐秦國七葉冠﹐國忠鎖子帳﹐蓋希代之珍﹐其恩寵如此。銛授銀靑光祿大夫鴻臚卿﹐列棨戟﹐特授上柱國﹐一日三詔。與國忠五家於宣陽裏﹐甲第洞開﹐僭擬宮掖﹐車馬僕從﹐照耀京邑。遞相誇尙﹐每造一堂﹐費逾千萬計﹐見制度宏壯於已者﹐則毀之復造﹐土木之工﹐不捨晝夜。上賜禦食﹐及外方進獻﹐皆頒賜五宅。開元已來﹐豪貴榮盛﹐未之比也。上起動必與貴妃同行﹐將乘馬﹐則力士執轡授鞭。宮中掌貴妃刺繡織錦七百人﹐雕鏤器物又數百人﹐供生日及時節慶。續命楊益往嶺南﹐長吏日求新奇以進奉。

嶺南節度張九章﹐廣陵長史王翼﹐以端午進貴妃珍玩衣服異於他郡﹐九章加銀靑光祿大夫﹐翼擢爲戶部侍郎。九載二月﹐上舊置五王帳﹐長枕大被﹐與兄弟共處其間。妃子無何竊寧王紫玉笛吹﹐故詩人張詩云「梨花靜院無人見﹐閒把寧王玉笛吹。」因此又忤旨﹐放出。時吉溫多與中貴人善﹐國忠懼﹐請計於溫。遂入奏曰「妃﹐婦人﹐無智識。有忤聖顏﹐罪當死。

旣嘗蒙恩寵﹐只合死於宮中。陛下何惜一席之地﹐使其就戮﹖

安忍取辱於外乎﹖「上曰﹕」朕用卿﹐蓋不緣妃也。「初﹐令中使張韜光送妃至宅﹐妃泣謂韜光曰﹕」請奏﹕妾罪合萬死。

衣服之外﹐皆聖恩所賜。惟發膚是父母所生。今當卽死﹐無以謝上。「乃引刀剪其發一繚﹐附韜光以獻。妃旣出﹐上憮然。

至是﹐韜光以發搭於肩上以奏。上大驚惋﹐遽使力士就召以歸﹐自後益嬖焉。又加國忠遙領劍南節度使。十載上元節﹐楊氏五宅夜遊﹐遂與廣寧公主騎從爭西市門。楊氏奴揮鞭誤及公主農﹐公主墮馬。駙馬程昌裔扶公主﹐因及數撾。公主泣奏之﹐上令決﹐殺楊家奴一人﹐昌裔停官﹐不許朝謁。於是楊家轉橫﹐出入禁門不問﹐京師長吏﹐爲之側目。故當時謠曰「生女勿悲酸﹐生男勿喜歡。」又曰「男不封侯女作妃﹐君看女卻是門楣。」其天下人心羨慕如此。上一旦禦勤政樓﹐大張聲來。時教坊有王大娘﹐善戴百尺竿﹐上施木山﹐狀瀛州方丈﹐令小兒持絳節﹐出入其間﹐而舞不輳時劉晏以神童爲祕書省正字﹐十歲﹐惠悟過人。上召於樓中﹐貴妃坐於膝上﹐爲施粉黛﹐與之巾櫛。

貴妃令詠王大娘戴竿﹐晏應聲曰「樓前百戲競爭新﹐惟有長竿妙入神。誰謂綺羅翻有力﹐猶自嫌輕更著人。」上與妃及嬪禦皆歡笑移時﹐聲聞於外﹐因命牙笏黃紋袍賜之。上又宴諸王於木蘭殿﹐時木蘭花發﹐皇情不悅。妃醉中舞《霓裳羽衣》一曲﹐天顏大悅﹐方知回雪流風﹐可以回天轉地。上嘗夢十仙子﹐乃制《紫雲回》並《夢龍女》﹐又制《淩波曲》。

二曲旣成﹐遂賜宜春院及梨園弟子並諸王。時新丰初進女伶謝阿蠻﹐善舞。上與妃子鐘念﹐因而受焉。就按於淸元小殿﹐寧王吹玉笛﹐上羯鼓﹐妃琵琶﹐馬仙期方響﹐李龜年篥﹐張野狐箜篌﹐賀懷智拍﹐自旦至午﹐歡洽異常。時惟妃女弟秦國夫人端坐觀之。曲罷﹐上戲曰「阿瞞﹝上在禁中﹐多自稱也。﹞樂籍﹐今日幸得供養夫人。請一纏頭﹗」秦國曰「豈有大唐天子阿姨﹐無錢用耶﹖」遂出三百萬爲一局焉。樂器皆非世有者﹐才奏而淸風習習﹐聲出天表。妃子琵琶邏膔檀﹐寺人白季貞使蜀還獻﹐其木溫潤如玉﹐光耀可鑑﹐有金鏤紅文﹐蹙成雙鳳。弦乃未訶彌羅國永泰元年所貢者﹐淥水蠶絲也﹐光瑩如貫珠瑟瑟。紫玉笛乃姮娥所得也。祿山進三百事管色﹐俱用媚玉爲之。諸王﹐郡主﹐妃之姊妹﹐皆師妃﹐爲琵琶弟子。每一曲徹﹐廣有獻遺。妃子是日問阿蠻曰「爾貧﹐無可獻師長﹐待我與爾爲。」命侍兒紅桃娘取紅粟玉臂支賜阿蠻。妃善擊磬﹐拊搏之音泠泠然﹐多新聲﹐𨿽太常梨園之妓﹐莫能及之。上命采藍田綠玉﹐琢成磬﹐上方造﹖﹐流蘇之屬﹐以金鈿珠翠飾之。

鑄金爲二獅子﹐以爲趺﹐彩繪縟麗﹐一時無比。先﹐開元中﹐禁中重木芍藥﹐卽今牡丹﹐得數本紅紫淺紅通白者﹐上因移植於興慶池東沈香亭前。會花方繁開﹐上乘照夜白﹐以步輦從。

詔選梨園弟子中尢者﹐得樂十六色。李龜年以歌擅一時之名﹐手捧檀板押眾樂前﹐將欲歌之。上曰「賞名花﹐對妃子﹐焉用舊樂詞爲。」遽命龜年持金花箋﹐宣賜翰林學士李白立進《淸平樂詞》三篇。承旨﹐猶苦宿醒﹐因援筆賦之。第一首﹕「云想衣裳花想容﹐春風拂檻露華濃。若非羣玉山頭見﹐會向瑤臺月下逢。」第二首﹕「一枝紅艷露凝香﹐雲雨巫山枉斷腸。

借問漢宮誰得似﹖可憐飛燕倚新妝。「第三首﹕」名花傾國兩相歡﹐長得君王帶笑看。解釋春風無限恨﹐沈香亭北倚欄幹。「

龜年捧詞進﹐上命梨園弟子略約詞調﹐撫絲竹﹐遂促龜年以歌。

妃持玻璃七寶杯﹐酌西涼州葡萄酒﹐笑領歌﹐意甚厚。上因調玉笛以倚曲。每曲徧將換﹐則遲其聲以媚之。妃飲罷﹐斂繡巾再拜。上自是顧李翰林尢異於他學士。會力士終以脫靴爲恥﹐異日﹐妃重吟前詞﹐力士戲曰「始爲妃子怨李白深入骨髓﹐何翻拳拳如是耶﹖」妃子驚曰「何學士能辱人如斯﹖」力士曰「以飛燕指妃子﹐賤之甚矣。」妃深然之。上嘗三欲命李白官﹐卒爲宮中所捍而止。上在百花院便殿﹐因覽《漢成帝內傳》﹐時妃子後至﹐以手整上衣領﹐曰「看何文書﹖」上笑曰「莫問﹐知則又殢人。」覓去﹐乃是「漢成帝獲飛燕﹐身輕欲不勝風。恐其飄翥﹐帝爲造水晶盤﹐令宮人掌之而歌舞。

又制七寶避風臺﹐間以諸香﹐安於上﹐恐其四肢不禁「也。上又曰﹕」爾則任吹多少。「蓋妃微有肌也﹐故上有此語戲妃。

妃曰「《霓裳羽衣》一曲﹐可掩前古。」上曰「我才弄﹐爾便欲嗔乎﹖憶有一屏風﹐合在﹐待訪得﹐以賜爾。」屏風乃虹霓爲名﹐雕刻前代美人之形﹐可長三寸許。其間服玩之器﹐衣服﹐皆用眾寶雜廁而成。水精爲地﹐外以玳瑁水犀爲押﹐絡以珍珠瑟瑟。間綴精妙﹐迨非人力所制。此乃隋文帝所造﹐賜義成公主﹐隨在北胡。貞觀初﹐滅胡﹐與蕭后同歸中國﹐因而賜焉。初﹐開元末﹐江陵進乳柑橘﹐上以十枚種於蓬萊宮。

至天寶十載九月秋﹐結實。宣賜宰臣﹐曰「朕近於宮內種柑子樹數株﹐今秋結實一百五十餘顆﹐乃與江南及蜀道所進無別﹐亦可謂稍異者。」宰臣表賀曰「伏以自天所育者不能攺有常之性﹐曠古所無無者乃可謂非常之感。是知聖人禦物﹐以元气布和﹐大道乘時﹐則殊方葉致﹐且橘柚所植﹐南北異名﹐實造化之有初﹐匪陰陽之有革。陛下玄風眞紀﹐六合一家﹐雨露所均﹐混天區而齊被﹐艸木有性﹐憑地气以潛通。故玆江外之珍果﹐爲禁中之佳實。綠蒂含霜﹐芳流綺殿﹐金衣爛日﹐色麗彤庭。云云。」乃頒賜大臣﹐外有一合歡實﹐上與妃子互相持玩。

上曰「此果似知人意﹐朕與卿固同一體﹐所以合歡。」於是促坐﹐同食焉。

因令畫圖﹐傳之於後。妃子旣生於蜀﹐嗜荔枝。南海荔枝﹐勝於蜀者﹐故每歲馳驛以進。然方暑熱而熟﹐經宿則無味。後人不能知也。上與妃采戲﹐將北﹐惟重四轉敗爲勝。連叱之﹐骰子宛轉而成重四﹐遂命髙力士賜緋﹐風俗因而不易。

廣南進白鸚鵡﹐洞曉言詞﹐呼爲雪衣女。一朝飛上妃鏡臺上﹐自語﹕「雪衣女昨夜夢爲鷙鳥所搏。」上令妃授以《多心經》﹐記誦精熟。後上與妃遊別殿﹐置雪衣女於步輦竿上同去。

瞥有鷹至﹐搏之而斃。上與妃嘆息久之﹐遂瘞於苑中﹐呼爲鸚鵡冢。交趾貢龍腦香﹐有蟬蠶之狀﹐五十枚﹐波斯言老龍腦樹節方有。禁中呼爲瑞龍腦﹐上賜妃十枚。妃私發明駝使﹐持三枚遺祿山。妃又常遺祿山金平脫裝具﹐玉合﹐金平脫鐵面碗。

十一載﹐李林甫死。又以國忠爲相﹐帶四十餘使。十二載﹐加國忠司空。長男暄﹐先尙延和郡主﹐又拜銀靑光祿大夫﹑太常卿兼戶部侍郎。小男朏﹐尙萬春公主。貴妃堂弟祕書少監鑑﹐尙承榮郡主。一門一貴妃﹐二公主﹐三郡主﹐三夫人。十二載﹐重贈玄琰太尉﹐齊國公。母重封梁國夫人。官爲造廟﹐禦制碑及書。叔玄皀又拜工部尙書。韓國婿祕書少監崔繤女爲代宗妃﹔虢國男裴徽尙代宗女延光公主﹐女爲讓帝男妻﹔秦國婿柳澄男鈞尙長淸縣主﹐澄弟潭尙肅宗女和政公主。上每年冬十月﹐幸華淸宮﹐常經冬還宮闕﹐去卽與妃同輦。華淸宮有端正樓﹐卽貴妃梳洗之所﹔有蓮花湯﹐卽貴妃澡沐之室。國忠賜第在宮東門之南﹐虢國相對。韓國秦國﹐甍棟相接。天子幸其第﹐必過五家﹐賞賜燕樂。扈從之時﹐每家爲一隊﹐隊著一色衣。五家合隊相映﹐如百花之煥發。遺鈿﹐墜舄﹐瑟瑟﹐珠翠﹐燦於路岐﹐可掬。曾有人俯身一窺其車﹐香气數日不絕。駝馬千餘頭匹。以劍南旌節器仗前驅。出有餞飲﹐還有軟腳。遠近餉遺珍玩狗馬﹐鬮侍歌兒﹐相望於道。及秦國先死﹐獨虢國韓國國忠轉盛。虢國又與國忠亂焉﹐略無儀檢。每入朝謁﹐國忠與韓虢連轡﹐揮鞭驟馬﹐以爲諧謔。從官女監嫗百餘騎﹐秉燭如晝﹐鮮裝炫服而行﹐亦無蒙蔽。衢路觀者如堵﹐無不駭嘆。十宅諸王男女婚嫁﹐皆資韓﹑虢紹介﹔每一人約一千貫﹐上乃許之。十四載六月一日﹐上幸華淸宮﹐乃貴妃生日。上命小部音聲﹐﹝小部者﹐梨園法部所置﹐凡三十人﹐皆十五已下。﹞於長生殿奏新曲﹐未有名﹐會南海進荔枝﹐因以曲名《荔枝香》。左右歡呼﹐聲動山谷。其年十一月﹐祿山反幽陵﹐以誅國忠爲名。

咸言國忠﹑虢國﹑貴妃三罪﹐莫敢上聞。上欲以皇太子監國﹐蓋欲傳位﹐自親徵。謀於國忠﹐國忠大懼﹐歸謂姊妹曰「我等死在旦夕。今東宮監國﹐當與娘子等並命矣。」姊妹哭訴於貴妃。妃銜土請命﹐事乃寢。十五載六月﹐潼關失守﹐上幸已蜀﹐貴妃從。至馬嵬﹐右龍武將軍陳玄禮懼兵亂﹐乃謂軍士曰「今天下崩離﹐萬乘震蕩。豈不由楊國忠割剝甿庶﹐以至於此。

若不誅之﹐何以謝天下。「眾曰﹕」念之久矣。「會吐蕃和好使在驛門庶國忠訴事。軍士呼曰﹕」楊國忠與蕃人謀叛﹗「諸軍乃圍驛四合﹐殺國忠﹐並男暄等。上乃出驛門勞六軍。六軍不解圍﹐上顧左右責其故。髙力士對曰﹕」國忠負罪﹐諸將討之。忠妃卽國忠之妹﹐猶在陛下左右﹐羣臣能無憂怖﹖伏乞聖慮裁斷。「上回入驛﹐驛門內傍有小巷﹐上不忍歸行宮﹐於巷中倚杖欹首而立。聖情昏默﹐久而不進。京兆司錄韋鍔﹝見素男也﹞曰﹕」乞陛下割恩忍斷﹐以寧國家。「逡巡﹐上入行宮。

撫妃子出於廳門﹐至馬道北墻口而別之﹐使力士賜死。妃泣涕嗚咽﹐語不勝情﹐乃曰「願大家好祝妾誠負國恩﹐死無恨矣。乞容禮佛。」帝曰「願妃子善地受生。」力士遂縊於佛堂前之梨樹下。才絕﹐而南方進荔枝至。上睹之﹐長號數息﹐使力士曰「與我祭之。」祭後﹐六軍尙未解圍。以繡衾覆牀﹐置驛庭中﹐敕玄禮等入驛視之。玄禮擡其首﹐知其死﹐曰「是矣﹐」而圍解。瘞於西郭之外一里許道北坎下。妃時年三十八。上持荔枝於馬上謂張野狐曰「此去劍門﹐鳥啼花落﹐水綠山靑﹐無非助朕悲悼妃子之由也。」初﹐上在華淸官日﹐乘馬出宮門﹐欲幸虢國夫人之宅﹐玄禮曰「未宣敕報臣﹐天子不可輕去就。」上爲之回轡。他年﹐在華淸宮﹐逼上元﹐欲夜遊。玄禮奏曰「宮外卽是曠野﹐須有預備﹐若欲夜遊﹐願歸城闕。」上又不能違諫。及此馬嵬之誅﹐皆是敢言之有便也。

先是﹐術士李遐周有詩曰「燕市人皆去﹐函關馬不歸。若逢山下鬼﹐環上系羅農。」燕市人皆去﹐祿山卽薊門之士而來。

函關馬不歸﹐哥舒翰之敗潼關也。若逢山下鬼﹐嵬字﹐卽嵬馬驛也。環上系羅衣﹐貴妃小字玉環﹐及其死也﹐力士以羅巾縊焉。又妃常以假髻爲首飾﹐而好服黃裙。天寶末﹐京師童謠曰「義髻拋河裏﹐黃裙逐水流。」至此應矣。初﹐祿山嘗於上前應對﹐雜以諧謔。妃常在座﹐祿山心動﹐及聞馬嵬之死﹐數日嘆惋。𨿽林甫養育之﹐國忠激怒之﹐然其有所自也。是時虢國夫人先至陳倉之官店﹐國忠誅問至﹐縣令薛景仙率吏人追之。走入竹林下﹐以爲賊軍至﹐虢國先殺其男徽﹐次殺其女。

國忠妻裴柔曰「娘子何不借我方便乎﹖」遂並其女殺之。已而自刎﹐不死。載於獄中。猶問人曰「國家乎﹖賊乎﹖」獄吏曰「互有之。」血凝其喉而死。遂並坎於東郭十餘步道北楊樹下。上發馬嵬﹐行至扶風道。道傍有花﹐寺畔見石楠樹團圓﹐愛玩之﹐因呼爲端正樹﹐蓋有所思也。又至斜谷口﹐屬霖雨涉旬﹐於棧道雨中間鈴聲隔山相應。上旣悼念貴妃﹐因采其聲爲《雨霖鈴曲》以寄恨焉。

至徳二年﹐旣收復西京。十一月﹐上自成都還﹐使祭之。

後欲攺葬﹐李輔國等不從。時禮部侍郎李揆奏曰「龍武將士以楊國忠反﹐故誅之。今攺葬故妃﹐恐龍武將士疑懼。」肅宗遂止之。上皇密令中官潛移葬之於他所。妃之初瘞﹐以紫褥裹之。及移葬﹐肌膚已消釋矣。胸前猶有錦香囊在焉。中官葬畢以獻﹐上皇置之懷袖。又令畫工寫妃形於別殿﹐朝夕視之而欷焉。上皇旣居南內﹐夜闌登勤政樓﹐憑欄南望﹐煙月滿目。

上因自歌曰「庭前琪樹已堪攀﹐塞外徵人殊未還。」歌歇﹐聞裏中隱隱如有歌聲者。顧力士曰「得非梨園舊人乎﹖遲明﹐爲我訪來。」翌日﹐力士潛求於裏中﹐因召與同去﹐果梨園弟子也。其後﹐上復與妃侍者紅桃在焉﹐歌《涼州》之詞﹐貴妃所制也。上親禦玉笛﹐爲之倚曲。曲罷相視﹐無不掩泣。上因廣其曲。今《涼州》畱傳者益加焉。

至徳中﹐復幸華淸宮。從官嬪禦﹐多非舊人。上於望京樓下命張野狐奏《雨霖鈴曲》。曲半﹐上四顧淒涼﹐不覺流涕﹐左右亦爲感傷。新丰有女伶謝阿蠻﹐善舞《淩波曲》﹐舊出入宮禁﹐貴妃厚焉。是日﹐詔令舞。舞罷﹐阿蠻因進金粟裝臂環﹐曰「此貴妃所賜。」上持之﹐淒然垂涕曰「此我祖大帝破髙麗﹐獲二寶﹕一紫金帶﹐一紅玉支。朕以歧王所進《龍池篇》﹐賜之金帶。紅玉支賜妃子。後髙麗知此寶歸我﹐乃上言『本國因失此寶﹐風雨愆時﹐民離兵弱。』朕尋以爲得此不足爲貴﹐乃命還其紫金帶。惟此不還。汝旣得之於妃子﹐朕今再睹之﹐但興悲念矣。」言訖﹐又涕零。至乾元元年﹐賀懷智又上言﹐曰「昔上夏日與親王棋﹐令臣獨彈琵琶﹐貴妃立於局前觀之。

上數抨子將輸﹐貴妃放康國猧子上局亂之﹐上大悅。時風吹貴妃領巾於臣巾上﹐良久﹐回身方落。及歸﹐覺滿身香气。乃卸頭幘﹐貯於錦囊中。令輒進所貯袱頭。「上皇發囊﹐且曰﹕」此瑞龍腦香也。吾曾施於暖池玉蓮朵﹐再幸尙有香气宛然﹐況乎絲縷潤膩之物哉。「遂淒愴不已。自是聖懷耿耿﹐但吟﹕」刻木牽絲作老翁﹐雞皮鶴髮與眞同。須臾舞罷寂無事﹐還似人生一世中。「有道士楊通幽自蜀來﹐知上皇念楊貴妃﹐自云﹕」有李少君之術。「上皇大喜﹐命致其神。方士乃竭其術以索之﹐不至。

又能遊神馭气﹐出天界﹐入地府求之﹐竟不見。又旁求四虛上下﹐東極﹐絕大海﹐跨篷壺﹐忽見最髙山﹐上多樓閣。洎至﹐西廂下有洞戶﹐東向﹐闔其門﹐額署曰「玉妃太眞院。」

方士抽簪叩扉﹐有雙鬟童女出應門。方士造次未及言﹐雙鬟復入。俄有碧衣侍女至﹐詰其所從來。方士因稱天子使者﹐且致其命。碧衣云「玉妃方寢﹐請少待之。」逾時﹐碧衣延入﹐且引曰「玉妃出。」冠金蓮﹐紫綃﹐佩紅玉﹐拽風舄。左右侍女七八人。揖方士﹐問皇帝安否﹐次問天寶十四載以還﹐言訖憫然﹐指碧衣女取金釵鈿合﹐折其半授使者曰「爲我謝太上皇﹐謹獻是物﹐尋舊好也。」方士將行﹐色有不足﹐玉妃因徵其意﹐乃復前跪致詞﹕「請當時一事﹐不聞於他人者﹐驗於太上皇。不然﹐恐金釵鈿合﹐負新垣平之詐也。」玉妃忙然退立﹐若有所思﹐徐而言曰「昔天寶十載﹐侍輦避暑驪山宮。

秋七月﹐牽牛織女相見之夕﹐上憑肩而望。因仰天感牛女事﹐密相誓心﹐『願世世爲夫婦。』言畢﹐執手各嗚咽。此獨君王知之耳。「因悲曰﹕」由此一念﹐又不得居此﹐復墮下界﹐且結後緣。或爲天﹐或爲人﹐決再相見﹐好合如舊。「因言」太上皇亦不久人間﹐幸惟自愛﹐無自苦耳。「使者還﹐具奏太上皇﹐皇心震悼。及至移入大內甘露殿﹐悲悼妃子﹐無日無之。

遂辟穀服气﹐張皇後進櫻桃蔗漿﹐聖皇並不食。常玩一紫玉笛﹐因吹數聲﹐有雙鶴下於庭。徘徊而去。聖皇語侍兒宮愛曰「吾奉上帝所命﹐爲元始孔升眞人﹐此期可再會妃子耳﹐笛非爾所寶﹐可送大收。」﹝大收﹐代宗小字。﹞卽令具湯沐﹐「我若就枕﹐愼勿驚我。」宮愛聞睡中有聲﹐駭而視之﹐已崩矣﹐妃子死日﹐馬嵬媼得錦衤幼襪一隻。相傳過客一玩百錢﹐前後獲錢無數。悲夫﹐玄宗在位久﹐倦於萬機﹐常以大臣接對拘檢﹐難徇私欲。自得李林甫﹐一以委成﹐故絕逆耳之言﹐恣行燕樂。衽席無別﹐不以爲恥﹐由林甫之贊成矣。乘輿遷播﹐朝廷陷沒﹐百僚系頸﹐妃王被戮﹐兵滿天下﹐毒流四海﹐皆國忠之召禍也。

梅妃梅妃﹐姓江氏﹐莆田人。父仲遜﹐世爲醫。妃年九歲﹐能誦「二南」﹐語父曰「我𨿽女子﹐期以此爲志。」父奇之﹐名曰采蘋。開元中﹐髙力士使閩越﹐妃笄矣﹐見其少麗﹐選歸侍明皇﹐大見寵幸。長安大內﹑大明﹑尖慶三宮﹐東都大內﹑上陽兩宮﹐幾四萬人﹐自得妃視如塵土。宮中亦自以爲不及。

性喜梅﹐所居闌檻﹐悉植數株﹐上榜曰「梅亭。」梅開賦賞至夜分﹐尙顧戀花下不能去。上以其所好﹐戲名曰「梅妃。」妃有《蕭》《蘭》《梨園》《梅花》《鳳笛》《玻杯》《剪刀》《綺窗》八賦。是時承平歲久﹐海內無事。上於兄弟間極友愛﹐日從燕間﹐必妃侍側。上命破橙往賜諸王﹐至漢邸﹐潛以足躡妃履﹐登時退閣。上命連趣﹐報言適履珠脫綴﹐綴竟當來。久之﹐上親往命妃﹐妃拽衣迓上﹐言胸腹疾作﹐不果前也﹐卒不至。其恃寵如此。後上與妃鬥茶﹐顧諸王戲曰「此『梅精』也﹐吹白玉笛﹐作驚鴻舞﹐一座光輝。鬥茶﹐今又勝我矣。」妃應聲曰「艸木之戲﹐誤勝陛下。設使調和四海﹐烹飪鼎鼐﹐萬乘自有心法﹐賤妾何能較勝負也﹗」上大悅。

會太眞楊氏入侍﹐寵愛日奪﹐上無疏意。而二人相疾﹐避路而行。上嘗方之英皇﹐議者謂廣狹不類﹐竊笑之。太眞忌而智﹐妃性柔緩﹐亡以勝。後竟爲楊氏遷於上陽東宮。後﹐上憶妃﹐夜遣小黃門滅燭﹐密以戲馬召妃至翠華西閣﹐敍舊愛﹐悲不自勝。繼而上失寤﹐侍禦驚報曰「妃子已屆閣前﹐將柰何﹖」

上披衣抱妃藏夾幕間。太眞旣至﹐問﹕「『梅精』安在﹖」上曰「在東官。」太眞曰「乞宣至﹐今日同浴溫泉。」上曰﹕女聊齋誌異。「此女已放屏﹐無並往也。」太眞語益堅﹐上顧左右不答。太眞大怒﹐曰「肴核狼藉﹐禦榻下有婦人遺舄﹐夜來何人侍陛下寢﹖歡醉至於日出不視朝﹐陛下可出見羣臣﹐妾止此閣以俟駕回。」上愧甚﹐拽衾向屏復寢﹐曰「今日有疾﹐不可臨朝。」

太眞怒甚﹐逕歸私第。上頃覓妃所在﹐已爲小黃門送令步歸東宮。上怒斬之。遺舄井翠鈿﹐命封賜妃。妃謂使者曰「上棄我之深乎﹗」使者曰「上非棄妃﹐誠恐太眞無情耳﹗」妃笑曰「恐憐我則動『肥婢』情﹐豈非棄也﹗」妃以千金壽髙力士﹐求詞人擬司馬相如爲《長門賦》﹐欲邀上意。力士方奉太眞﹐且畏其勢﹐報曰「無人解賦。」妃乃自作《樓東賦》﹐其略曰「玉鑑塵生﹐鳳奩香殄。懶蟬髟丐之巧梳﹐間縷衣之輕練。苦寂寞於蕙宮﹐但凝思乎蘭殿。信標落之梅花﹐隔長門而不見。」太眞聞之﹐訴明皇曰「江妃庸賤﹐以諛詞宣言怨望﹐願賜死﹗」上默然。會嶺表使歸﹐妃問左右﹕「何處驛使來﹐非梅使邪﹖」對曰「庶邦貢楊妃果實使來。」妃悲咽泣下。

上在花萼樓﹐會夷使至﹐命封珍珠一斛密賜妃。妃不受﹐以詩付使者曰「爲我進禦前也。」曰「柳葉雙眉久不描﹐殘妝和淚污紅綃。長門自是無梳洗﹐何必珍珠慰寂寥。」上覽詩﹐帳然不樂。令樂府以新聲度之﹐號《一斛珠》﹐曲名是此始。

後祿山犯闕﹐上西幸﹐太眞死。及東歸﹐尋妃所在﹐不可得。

上悲謂兵火之後﹐流落他處。詔﹕「有得之﹐官三秩﹐錢百萬。」

訪搜不知所在。上又命方士飛神禦气﹐潛經天地﹐亦不可得。

有宦者進其畫眞﹐上言甚似﹐但不活耳。

詩題於上﹐曰「憶昔嬌妃在紫宸﹐鉛華不禦得天眞。霜綃𨿽似當時態﹐爭柰嬌波不顧人。」讀之泣下﹐命模像刊石。

後上暑月晝寢﹐仿佛見妃隔竹間泣﹐含涕障袂﹐如花朦霧露狀。妃曰「昔陛下蒙塵﹐妾死亂兵之手。哀妾者埋骨池東梅株旁。」上駭然﹐流汗而寤。登時令往太液池發視之﹐無獲。

上益不樂﹐忽悟溫泉湯池側﹐有梅十餘株﹐豈在是乎﹗上自命駕令發視﹐才數株﹐得屍。裹以錦褥﹐盛以酒槽﹐附土三尺許。

上大慟﹐左右莫能仰視。視其所傷﹐肋下有刀痕。上自制文誄之﹐以妃禮易葬焉。

牛應貞牛肅長女曰應貞﹐適弘農楊唐源。少而聰穎﹐經耳必誦。

年十三﹐凡誦佛經二百餘卷﹐儒書子史又數百餘卷﹐親族驚異之。初﹐應貞未讀《左傳》﹐方擬授之﹐而夜初眠中﹐忽誦《春秋》﹐起「惠公﹑元妃﹑孟子卒」﹐終「智伯貪而愎﹐故韓﹑魏反而喪之」﹐凡三十卷﹐一字無遺﹐天曉而畢。當誦時﹐若有教之者﹐或相酬和。其父驚駭﹐數呼之﹐都不答。已而覺﹐問何故﹐亦不知。試令開卷﹐則已精熟矣。著文章百餘首。後遂學窮三教﹐博涉多能。每夜中眠熟﹐與文人談論﹐文人皆古之知名者﹐往來答解。或稱王弼﹑鄭玄﹑王衍﹑陸機﹐辯論鋒起﹔或論文章﹐談名理﹐往往數夜不已。年二十四而卒。今采其文《魍魎問影賦》著於篇。

其序曰「庚辰歲﹐予嬰沈痛之疾﹐不起者十旬。毀頓精神﹐羸悴形體﹐藥物救療﹐有加無廖。感莊子有魍魎責影之義﹐故假之爲賦﹐庶解疾焉。魍魎問於予影曰﹕」君英達之人﹐聰明之子﹐學包六藝﹐文兼百氏。頤道家之祕言﹐采釋部之幽旨。

旣虔恭於中饋﹐又希慕於前史﹔不矯枉以干名﹐不毀物而成己。

伊淑徳之如此﹐卽精神之足恃。何故羸厥姿貌﹐沮其精神﹐煩冤枕席﹐憔悴衣巾﹖子惟形兮是寄﹐形與子兮相親。何不誨之以崇徳﹐而教之以自倫﹖異萊妻之樂道﹐殊鴻婦之安貧。豈痼疾而無生賴﹐將微賤而欲忘身﹖今節變歲移﹐臘終春首。照晴光於郊甸﹐動暄气於梅柳﹔水解凍而繞軒﹐風扇和而入牖。固可觸憂釋疾﹐怡神養壽。何默爾無營﹑自貽伊咎﹖『僕於是勃然而應曰「子居於無人之域﹐遊乎魑魅之鄕﹐形旣圖於夏鼎﹐名又著於蒙莊。何所見之不博﹐何所談之不長﹖夫影依日而生﹐像因人而見。豈言談之足曉﹐何節物之能辧﹖隨晦明以興滅﹐逐形骸以遷變。

以愚夫畏影﹐而蒙鄙之性以彰﹔智者視陰﹐而遲暮之心可見。伊美惡兮由己﹐影何辜而遇譴﹖且予聞至道之精窈兮冥﹐至道之極昏兮默﹐達人委性命之修短﹐君子任時運之通塞。悔吝不能纏﹐榮耀不能惑﹔喪之不以爲喪﹐得之不以爲得。君子何乃怒予之不賞芳春﹐責予之不貴華飾﹖且吾之秉操﹐奚子智之能測﹖『言未卒﹐魍魎惕然而驚嘆而起曰「僕生於絕域之外﹐長於荒遐之境﹔未曉智者之處身﹐是以造君而問影。旣談玄之至妙﹐請終身以藏屏。』」初﹐應貞夢書而食之﹐每夢食數十卷﹐則文體一變。如是非一﹐遂工爲賦頌。文名曰《遺芳》。

麻姑麻姑﹐仙人﹐王方平之妹。漢桓帝時﹐方平降蔡經之家﹐曰「汝當得度世﹐故求教汝。但汝气少肉多﹐未能卽上天﹐當作尸解。」乃告以要言而去。經後忽身發熱如火﹐三日肉消骨立﹐入室以被自覆﹐忽然失其所在。視其被中﹐但有形如蛇蛻。後十餘年﹐忽還家﹐語家人曰「七月七日﹐王君復來﹐當作酒數百斛以待。」其日﹐方平果著遠遊冠﹐乘五龍車﹐前後麾節旌旗導衛﹐如大將軍侍從。旣至﹐從官皆隱。經父兄參畢﹐方平乃遣人迎麻姑。少頃﹐麻姑至﹐經與家人見之。年可十八許﹐頂中作髻﹐餘發散垂至腰﹐錦衣繡裳﹐光彩耀目。坐定﹐自進行廚﹐擗麟脯﹐器皆金玉。

時經婦新產﹐麻姑見之﹐乃曰「噫﹐且止勿前﹗」索少許米來﹐擲地皆成丹砂。方平笑曰「麻姑猶作少年戲也。」

姑云「接待以來﹐東海三爲桑田﹐蓬萊水又淺矣。」方平亦曰「聖人皆言﹕海中將復揚塵也。」麻姑手似鳥爪。蔡經私念﹐背癢時得此爪搔之佳。方平卽知﹐乃鞭經背曰「麻姑神人也﹐汝謂其爪可搔背癢耶﹖」方平去﹐麻姑亦辭去。

裴航裴航﹐唐長慶中書生﹐因下第遊於鄂渚﹐謁故舊崔相國贈錢二十萬﹐遂挈歸於京﹐因雇巨舟裁於襄漢。聞同載有樊夫人﹐國色也。航無由睹面﹐因侍婢裊煙而達詩一章曰「向爲胡越猶懷想﹐況遇天仙隔錦屏﹐儻若玉京朝會去﹐願隨鸞鶴入靑冥。」

數日後﹐夫人亦使裊煙答詩一章云「一飲瓊漿百感生﹐玄霜搗盡見雲英﹐藍橋便是神仙窟﹐何必崎嶇上玉京。」航覽之﹐空愧佩而已﹐然亦不能洞達詩之旨意。及抵襄漢﹐夫人使婢挈妝奩不辭而去。航徧求訪﹐竟無蹤迹。後經藍橋驛﹐因渴甚﹐下道求飲。見茅屋三四間﹐有老嫗緝麻其下﹐航揖嫗求漿﹐嫗咄曰「雲英﹐攜一甌漿來。郎君飲。」航憶夫人詩有雲英之句﹐正訝之﹐俄葦箔之下﹐雙手如玉﹐捧出瓷甌。航接飲之不啻玉液也。因還甌﹐遽揭箔見一女子﹐光彩照人﹐航愛慕不已﹐因白嫗曰「某僕馬甚乏﹐願少憩於此。」嫗曰「任郎君自便耳。」良久告嫗曰「向睹小娘子艷麗驚人﹐姿容耀世﹐所以躊躕而不能去﹐願納厚禮而取之可乎﹖」嫗曰「老病只有此孫女。昨有神仙與靈藥一刀圭﹐但須玉杵臼﹐搗之百日﹐方可就吞﹐若欲娶此女者﹐須得玉杵臼﹐其餘金帛吾無用處耳。」

航拜謝曰「願以百日爲期﹐必攜杵臼至。幸無復許人。」嫗曰「如約。」航至京徧訪玉杵臼﹐忽遇一貨玉翁曰「近有一玉杵臼﹐非二百緡不可得。」航乃傾囊兼賣僕馬﹐方及其值﹐輒步驟獨攜而抵藍橋﹐嫗見大笑曰「世間有如此信士乎﹖」

遂許以爲婚﹐女亦微笑曰「𨿽然更爲搗藥百日﹐方議婚好。」

亦於襟帶間解藥付航﹐航卽搗之﹐每夜猶聞搗藥聲﹐航窺之﹐見玉兔持杵而舂﹐百日足﹐嫗持藥而吞之曰「吾當入洞而告姻戚﹐爲裴郎具幃帳。」遂挈女入山﹐謂航曰「但少畱此。」

逡巡﹐車馬隸人迎航﹐見一大第連云﹐朱扉晃目﹐仙童侍女引航入帳就禮訖。航拜嫗不任感荷﹗及引見諸姻戚﹐皆神仙中人。

一女仙鬟髻霓衣﹐云是妻之姊﹐航拜訖﹐女仙曰「裴郎不意鄂渚同舟而抵襄漢乎﹖」航愧謝左右曰「是小娘子之姊﹐云翹夫人劉綱仙君之妻也。已列髙眞爲玉皇之女史。」嫗遂將航夫妻入玉峯洞中﹐瓊樓珠室而居之﹐餌以絳雪瓊英之丹﹐體漸淸虛﹐毛髮紺綠﹐神化自在﹐超爲上仙。至太和中﹐友人盧顥遇之藍橋驛之西﹐備說得道之事﹐乃贈藍田美玉十斤﹐紫府云丹一粒﹐顥稽顙請曰「兄旣得道﹐乞一言惠教。」航曰「老子云﹕」虛其心。實其腹。『「顥猶懵然﹐復語之曰﹕」心多妄想﹐腹漏精液﹐虛實可知也。「言訖﹐忽不見。

許眞君許遜﹐字敬之﹐號眞君﹐南昌人﹐吳赤烏二年﹐母夢金鳳銜珠﹐墜於掌中﹐玩而吞之﹐因是有娠而生眞君。少小疏通﹐與物無忤。嘗從獵射一鹿﹐中之而斃﹐鹿母惶顧舐之。因感悟﹐折棄弓矢﹐克意爲學。博通經史﹐尢嗜神仙修煉之術。聞西安吳猛得丁義神方﹐乃往師之﹔悉受其祕﹐日以修煉爲事。

時買一鐵燈檠﹐因夜燃燈﹐見漆剝處有光﹐視之﹐金也。明日訪售主﹐還之。晉武帝太康元年﹐舉孝廉﹐辟爲旌陽縣令﹐吏民悅服。歲饑﹐民無以輸。眞君乃以靈丹點瓦礫成金﹐令人潛瘞於縣圃。一日﹐籍民之未輸者﹐使服力於圃。民鋤地得金﹐用以輸納﹐遂悉安堵。又歲大疫﹐死者十七八﹔眞君以所得神方拯治之。他郡病民相繼而至﹐於是標竹於郭外﹐置符水於其中﹐使就竹下飲之﹐皆瘥。久之知晉室將亂﹐乃棄官東歸。嘗憩於柏林﹐有女童五人﹐各持寶劍來見﹐眞君異而受之。旣而偕至眞君之家﹐日惟擊劍自娛﹐眞君知其劍仙也﹐卒獲神劍之用。旣而與吳君遊於丹陽黃堂﹐聞謀姆多道術﹐遂同往叩以道妙。姆云「昔孝悌王下降曲阜蘭公家﹐謂蘭公曰﹕」後晉代當有神仙許遜﹐傳吾此道。『畱下金丹寶經﹑銅符鐵券﹐授吾掌之以俟子﹐積有年矣﹐今當授子。「乃擇日登壇﹐出孝悌王諸祕﹐悉傳之。眞君方心期每歲必求謁姆﹐姆卽覺之﹐曰﹕」子勿來﹐吾卽還帝鄕矣。「因取香茅一根﹐南望擲之﹐曰﹕」子歸茅落處﹐立吾祠﹐歲秋一至足矣。「二君還﹐覓訪飛茅之迹﹐遂建祠宇﹔每歲仲秋之三日﹐必朝謁焉。初﹐眞君往訪飛茅﹐偶憩眞靖﹐見鄕民盛烹宰以祀神﹐且相戒云﹕」祭不腆﹐則神怒禍降。「眞君曰﹕」怪祟敢爾﹖「乃召風雷伐之﹐拔其林木。明日告其里人曰﹕」妖社已驅﹐毋用祭也。「又見人苦遠汲﹐乃以杖刺前涸澤出泉以濟之﹐𨿽旱不竭。

渡小蜀江﹐感江岸主人朱氏迎接甚勤﹐乃戲畫一松於其壁﹐其家因之得利加倍。後江漲潰堤﹐市捨俱漂﹐惟松壁不壞。

眞君往西安縣﹐行過一小廟﹐廟神迎告曰「此有蛟害民﹐知仙君來﹐逃往鄂渚矣。」眞君至鄂渚﹐路逢二老人指曰「蛟伏前橋下。」眞君至橋﹐仗劍叱之﹐妖蛟驚奔入大江﹐匿於深淵﹔乃敕吏兵驅出﹐遂誅之。時海昏之上繚有巨蛇﹐據山爲穴﹐吐气成云﹐亙四十里﹔人畜在其气中者﹐俱爲吞吸﹐大爲民害。眞君聞之﹐乃集弟子逐前至蛇所﹐仗劍布气。蛇懼﹐入穴﹔乃飛符召海昏社伯驅之﹐蛇始出穴。舉首髙十餘丈﹐目若火炬﹐吐毒衝天。眞君嘯命風雷﹐呼指神兵﹐以懾服之﹐使不得動﹐乃飛步踏其首﹐以劍辟其顙。弟子施岑﹑甘戟等﹐引兵揮之。蛇腹裂﹐有小蛇自腹中出﹐長數丈。甘君欲斬之﹐眞君曰「彼未爲害﹐不可妄誅﹔一千二百五十餘年後﹐爲民害﹐吾當復出誅之。以吾壇前植柏爲驗﹐其枝拂壇掃地﹐是其時也。」

又預讖云「吾仙去後﹐一千二百四十年間﹐豫章之境﹐五陵之內﹐當出地仙八百人。此時小蛇若爲害﹐彼八百人自當誅之。」

蛇子遂得入江。眞君曰「大蛇𨿽滅﹐蛟精未誅﹐恐其俟隙潰郡城。吾歸郡乎﹗」乃與甘﹑施二君歸郡﹐周覽城邑。遇一少年通謁﹐自稱姓愼﹐禮貌勤恪﹐應對敏給。遽告去。眞君謂弟子曰「適來者非人﹐卽老蛟﹐故來見試也。」迹其所之﹐乃在郡城江滸﹐化爲黃牛﹐臥沙磧之上。眞君剪紙化黑牛﹐往鬥之。令施岑潛持劍往﹐俟其鬥酣﹐卽揮之。施君一揮﹐中其左股。牛奔入城南﹐直至長沙﹐化爲人﹐入賈玉使君家。

先是蛟精嘗慕玉之女美﹐化爲一少年謁之﹔玉愛其才﹐乃妻以女。居數載﹐生二子。常以春夏之交﹐孑然而出﹔至秋﹐則乘巨艦重載而歸。蓋乘春夏大水覆舟所獲也。是秋空還﹐語玉云「財貨爲盜所劫﹐且傷左股。」玉求醫療之﹐眞君卽爲醫士謁玉。玉喜﹐召婿出﹔蛟精覺﹐懼不敢出。眞君隨至其堂﹐厲聲叱曰「江湖蛟精﹐害物不淺﹔吾尋蹤至此﹐豈容復藏﹖

速出﹗「蛟精計窮﹐遂見本形﹐蜿蜒堂下﹐爲吏兵所誅。眞君以法水巽其二子﹐亦皆爲小蛟﹐並誅之。眞君謂玉曰﹕」蛟精所居﹐其下深不逾尺﹐皆洪波也。可速徙居﹗「玉乃遷髙原﹐其地果陷爲淵。眞君復還豫章﹐而蛟之餘黨甚盛﹐慮眞君誅之﹐皆化爲人﹐詭言曰﹕」僕家長安﹐積世崇善﹔遠聞賢師許君有神劍﹐願聞其功。「弟子語之曰﹕」吾師神劍﹐指天天裂﹐指地地折﹐萬邪不敢擋。神聖之寶也﹗「蛟黨曰﹕」亦有其不能傷者乎﹖「弟於戲之曰﹕」惟不能傷冬瓜葫蘆耳。「蛟黨以爲誠然﹐盡化爲葫蘆冬瓜﹐浮泛滿江。眞君知爲蛟黨所化﹐以劍授施岑﹐履水斬之﹐無噍類。由是水妖屏迹﹐城邑無虞。明帝太寧二年﹐大將軍王惇舉兵內向﹐次慈湖。眞君與吳君同往謁惇﹐冀說止之。時郭璞在幕府﹐因璞與俱見﹐惇喜延之飲而問曰﹕」予夢一木破天﹐君等以爲何如﹖「眞君曰﹕」非佳兆也。「

吳君曰「木上破天﹐未字也﹔君宜未可妄動。」惇色變﹐令璞筮之。璞曰「無成。」惇怒﹐令武土擒璞﹐軌之。眞君乃舉杯擲地﹐化爲白鵠﹐飛繞梁棟。惇一舉目﹐已失二君所在。

後二君還至金陵﹐欲買舟至豫章﹐而舟人告以乏刺舟者。眞君曰「爾但瞑目安坐﹐切勿覘視﹐吾自爲汝駕之。」默召二龍挾舟而行﹐舟漸淩空。俄過廬山頂﹐至紫霄峯金闕洞﹐舟人拜求濟度﹔眞君教以服餌靈艸﹐遂得辟穀不死﹐隱於此山。二君各乘一龍﹐以歸舊隱。數十年間﹐不復以時事關意﹐惟精修至道。孝武帝寧康二年﹐眞君一百三十六歲。

八月朔旦﹐有二仙自天而下﹐云奉玉皇命﹐授眞人以九州都仙太史﹑髙明大使之職﹐並告以沖舉之日﹐遂乘雲車而去。

是月望日﹐遙聞天樂之音。祥雲冉冉﹐羽蓋龍車﹔從官兵衛﹐仙童玉女﹐前後導從﹐乃揖眞君升龍車。眞君與其父族侍從旰烈﹑與其母部侍從仙眷四十二口﹐同時白日拔宅升天﹐雞犬亦隨。百里之內﹐異香芳馥﹐經月不散。

劉晨劉晨﹐剡縣人。漢永平中﹐與阮肇入天臺采藥﹐路迷不得返。經十三日﹐飲渴甚。望山上有桃實﹐共取食之。下山﹐取澗水飲﹐見一杯流出﹐中有胡麻飯焉。二人喜曰「此近人家矣。」遂度山﹐出一大溪。溪邊有二女﹐色甚美﹐顧曰「劉﹑阮二郎捉杯來耶﹗」劉﹑阮異之。二女歡然如舊﹐曰「來何晚耶﹖」卽邀歸家。南壁東壁﹐各有羅幃絳帳。命侍女具饌﹐有胡麻飯﹑山羊脯﹐甚甘美。食畢﹐行酒。俄有羣女持酒﹐繼弄絲弦笙簫﹐歌舞作樂。夜半﹐各就一帳宿﹐歡洽如膠。住久﹐日求還﹐苦畱半年。气候艸木常春﹐花艷無凋零﹐歸思更切。

二女曰「罪根未滅﹐使君等至此。」遂指示還路。及歸﹐鄕邑零落﹐已七世矣。再往女家﹐尋覓不獲。晉太康八年﹐失二人所在。

趙飛燕趙后飛燕﹐父馮萬金﹐祖大力﹐工理樂器﹐事江都王協律舍人。萬金不肯傳家業﹐編習樂聲﹐亡章曲任﹐爲繁手哀聲﹐自號凡靡之樂﹐聞者心動焉。江都王孫女姑蘇主﹐嫁江都中尉趙曼。曼幸萬金﹐食不同器不飽。萬金得通趙主﹐主有娠。曼性暴妒﹐且早有私病﹐不近婦人。主恐﹐稱疾居王宮﹔一產二女﹐歸之萬金。長曰宜主﹐次曰合徳﹐然皆冒姓趙。宜主幼聰悟﹐家有彭祖分脈之書﹐善行气術﹔長而纖便輕細﹐舉止翩然﹐人謂之飛燕。合徳膏滑﹐出浴不濡﹔善音辭﹐輕緩可聽。二人皆出世色。萬金死﹐馮氏家敗﹔飛燕妹弟﹐流轉至長安。於時人稱趙主子﹐或云曼之他子﹐與陽阿主家令趙臨共里巷﹐托附臨。屢爲組文刺繡獻臨﹐臨愧受之。居臨家稱臨女。臨嘗有女事宮省﹐被病歸死﹐飛燕或稱死者。飛燕妹弟事陽阿主家﹐爲捨直。常竊效歌舞﹐積思精切﹐聽至終日﹐不得食。待直資服疏﹐苦財﹐且顓事膏沐澡粉﹐其費亡所愛﹐其直者指爲愚人。

飛燕通鄰羽林射鳥者。

飛燕貧﹐與合徳共被。夜雪﹐期射鳥者於捨旁。飛燕露立﹐閉息順气﹐體溫舒﹐亡疹粟。射鳥者異之﹐以爲神仙。飛燕緣主家大人得入宮﹐召幸。其姑妹樊女慝爲丞光司亦巾者﹐故識飛燕與射鳥兒事﹐爲之寒心。及幸﹐飛燕瞑目牢握﹐涕交頤下﹐戰栗不迎帝。帝擁飛燕﹐三夕不能接﹐略無譴意。宮中素幸者﹐從容問帝﹐帝曰「丰若有餘﹐柔若無骨﹔遷延謙畏﹐若遠若近﹐禮義人也。寧與女曹婢脇肩者比耶﹖」旣幸﹐流丹浹藉。

女慝私語飛燕曰「射鳥者不近女邪﹖」飛燕曰「吾內視三日﹐肉肌盈實矣。帝體洪壯﹐創我甚焉。」飛燕自此持幸後宮﹐號趙皇后。帝居鴛鴦殿便房﹐省帝簿。女慝上簿﹐女慝因進言飛燕有女弟合徳﹐美容體﹐性醇粹可信﹐不與飛燕比。帝卽令舍人呂延福﹐以百寶鳳毛步輦迎合徳。合徳謝曰「非貴人姊召﹐不敢行﹐願斬首以報宮中。」延福還奏﹐女慝爲帝取後五采組文手藉爲符﹐以召合徳。合徳新沐﹐膏九曲沈水香。爲卷髮﹐號新髻﹐爲薄眉﹐號遠山黛﹔施小朱﹐號慵來妝。衣故短﹐繡裙小袖﹐李文襪。帝禦雲光殿帳﹐使樊女慝進合徳。合徳謝曰「貴人姊虐妒﹐不難滅恩﹔受恥不愛死﹐非姊教﹐願以身易恥﹐不望旋踵﹗」音詞舒閒淸切﹐左右嗟賞之嘖嘖。帝乃歸合徳。

宣帝時披香博士淖方成﹐白髮教授宮中﹐號淖夫人﹐在帝後唾曰「此禍水也﹐滅火必矣。」帝用樊女慝計﹐爲後別開遠條館﹐賜紫茸雲气帳﹐文玉几﹐赤金九層博山緣合。女慝諷後曰「上久亡子﹐宮中不思千萬歲計邪﹖何不時進上﹐求有子﹖」後徳女慝計﹐是夜進合徳。帝大悅﹐以輔屬體﹐無所不靡﹐謂爲溫柔鄕。謂女慝曰「吾老是鄕矣﹐不能效武皇帝求白雲鄕也。」女慝呼萬歲﹐賀曰「陛下眞得仙者。」上立賜女慝鮫文萬金錦二十四匹。合徳尢幸﹐號爲趙婕妤。婕妤事後﹐常爲兒拜。後與婕妤坐﹐後誤唾婕妤袖﹐婕妤曰「姊唾染人紺袖﹐正似石上華。

假令尙方爲之﹐未必能若此衣之華。「以爲石華廣袖。

後在遠條館﹐多通侍郎宮奴多子者。婕妤傾心翊護﹐常謂帝曰「姊性剛﹐或爲人構陷﹐則趙氏無種矣。」每泣下﹖惻。

以故白後姦狀者﹐帝輒殺之。侍郎宮奴﹐鮮絝蘊香﹐姿縱棲息遠條館﹐無敢言者。後終無子。後浴五蘊七香湯﹐踞通香沈水坐﹐潦降神百蘊香。婕妤浴豆蔻湯﹐傅露華百英粉。帝嘗私語樊女慝曰「後𨿽有異香﹐不若婕妤體自香也。」江都易王故姬李陽華﹐其姑爲馮大力妻﹐陽華老歸馮氏﹐後姊弟母事陽華。

陽華善賫飾﹐常教後九回沈水香澤﹐雄麝臍內息肌丸。婕妤亦內息肌丸﹐常試若爲婦者﹐月事益保他日﹐後言於承光司劑者上官嫵﹐嫵膺曰「若如是﹐安能有子乎﹖」教後煮羊花滌之﹐終不能驗。眞臘夷獻萬年蛤﹑不夜光珠﹐彩皆若月照﹐人亡妍醜﹐皆美艷。帝以蛤賜後﹐以珠賜婕妤。後以蛤妝五成金霞帳﹐帳中常若滿月。久之﹐帝謂婕妤曰「吾晝視後﹐不若夜視之美﹐每旦令人忽忽如失。」婕妤聞之﹐卽以珠號爲枕前不夜珠﹐爲後壽﹐終不爲後道帝言。始加大號﹐婕妤奏書於後曰「天地交暢﹐貴人姊及此令吉﹐光登正位。爲先人休﹐不勘喜豫。謹奏上二十六物以賀﹕金屑組文茵一鋪﹐沈水香蓮心碗一面﹐五色同心大結一盤﹐鴛鴦萬金錦一匹﹐琉璃屏風一張﹐枕前不夜珠一枚﹐含香綠毛貍藉一鋪﹐通香虎皮檀象一座﹐龍香握魚二首﹐獨搖寶蓮一鋪﹐七出菱花鏡一奩﹐精金彄環四指﹐若亡絳綃單衣一襲﹐香文羅手藉三幅﹐七面光雄肪發澤一盎﹐紫金被褥香鑪三枚﹐文犀辟毒箸二雙﹐碧玉膏奩一合。」使侍兒郭語瓊拜上。後報以云錦五色帳﹐沈水香玉壺。婕妤泣怨帝曰「非姊賜我﹐死不知此器。」帝謝之﹐詔益州畱三年輸﹐爲婕妤作七成錦帳﹐以沈水香飾。婕妤接帝於太液池﹐作千人舟﹐號合宮之舟。池中起爲瀛洲榭﹐髙四十尺。帝禦流波文鄃無縫衫﹐後衣南越所貢雲英紫裙﹐碧瓊輕綃。廣榭上﹐後歌舞「歸風送遠」之曲﹐帝以文犀簪擊玉甌﹐令後所愛侍郎馮無方吹笙﹐以倚後歌。中流歌酣﹐風大起﹔後順風揚音﹐無方長嘯細裊﹐與相屬。後裙髀﹐曰「顧我顧我﹗」後揚袖﹐曰「仙乎仙乎﹗去故而就新﹐寧忘懷乎﹖」帝曰「無方爲我持後」。無方捨吹持後履。久之﹐風霽。後泣曰「帝恩我﹐使我仙去不得。」悵然曼嘯﹐泣數行下。帝益愧愛後﹐賜無方千萬﹐入後房闥。他日宮姝幸者﹐或襞裙爲絲﹐號曰畱仙裙。婕妤益貴幸﹐號昭儀。求近遠條館。帝作少嬪館﹐爲露華殿﹐含風殿﹐傳昌殿﹐求安殿﹐皆爲前殿後殿。又爲溫室﹐凝缸室﹐浴蘭室。曲房連檻﹐飾黃金白玉﹐以璧爲表裏﹔千變萬狀﹐連遠條館﹐號通仙門。後貴寵﹐益思放蕩﹕使人博求術士﹐求匪安卻老之方。

時西南北波夷致貢﹐其使者舉菇一飲﹐晝夜不臥偃。典屬國上其狀﹐屢有光怪。後聞之﹐問﹕「如何術﹖」夷人曰「吾術天地平﹐生死齊﹔出入有無﹐變化萬象﹐而卒不化。」

後令樊女慝﹐弟子不周遺千金。夷人曰「學吾術者﹐要不淫與謾言。」後遂不報。他日樊女慝侍後浴﹐語甚歡。後爲樊女慝道夷言﹐女慝抵掌笑曰「憶在江都時﹐陽華李姑﹐畜斗鴨水池上。苦獺嚙鴨﹐時下朱裏芮姥者﹐求捕獺貍獻。姥謂姑曰﹕」是貍不他食﹐當飯以鴨。『姑怒﹐絞其貍。今夷術眞似此也。「

後大笑曰「臭夷何足汗吾絞乎﹖」後所通宮奴燕赤鳳者﹐雄捷能超觀閣﹐兼通昭儀。赤風始出少嬪館﹐後適來幸。時十月五日﹐宮中故事﹐上靈安廟﹔是日吹塤擊鼓﹐連臂踏地﹐歌赤鳳來曲。後謂昭儀曰「赤鳳爲誰來﹖」昭儀曰「赤鳳自爲姊來﹐寧爲他人乎﹖」後怒﹐以杯抵昭儀裙曰「鼠子能嚙人乎﹗」昭儀曰「穿其衣﹐見其私﹐足矣。安在嚙人乎﹖」昭儀素卑事後﹐不虞見答之暴﹐熟視不復言。樊女慝脫簪﹐叩頭出血﹐扶昭儀爲拜後﹔昭儀拜﹐乃泣曰「姊寧忘共被夜長﹐苦寒不成寐﹐使合徳雍姊背邪﹖今日垂得貴﹐皆勝人﹐且無外搏。

我姊弟其忍內相搏乎﹖「後亦泣﹐持昭儀手﹐抽紫玉九芻鳥釵爲昭儀簪髻﹐乃罷。帝微聞其事﹐畏後不敢問﹐以問昭儀。昭儀曰﹕」後妒我爾﹗以漢家火徳﹐故以帝爲赤龍鳳。「帝信之﹐大悅。帝嘗早獵﹐觸雪得疾。陰緩弱不能壯發﹐每持昭儀足﹐不勝至欲﹐輒暴起。昭儀常轉側﹐帝不能長持其足。樊女慝謂昭儀曰﹕」上餌方士大丹﹐求盛大不能得﹐得貴人足一持﹐暢動。

此天與貴妃大福﹐寧轉側俾帝就邪。「昭儀曰﹕」幸轉側不就﹐尙能畱帝欲﹐亦如姊教帝持﹐則厭去矣﹐安能復動乎﹖「後驕逸﹐體微病輒不自飲食﹐須帝持匕箸﹐藥有苦口者﹐非帝爲含吐不下咽。昭儀夜入浴蘭室﹐膚體光發占燈燭﹐帝從幃中竊望之﹔侍兒以白昭儀﹐昭儀攬巾使撤燭。他日帝約賜侍兒黃金﹐使無得言。私婢不豫約﹐中出幃值帝﹐卽入白昭儀﹐昭儀遽隱避。自是帝從蘭室幃中窺昭儀﹐多袖金﹐逢侍兒私婢﹐輒牽止賜之。侍兒貪帝金﹐一出一入不絕﹐帝使夜從帑益至百餘金。

帝病緩弱﹐大醫萬方不能救。求奇藥﹐嘗得愼卹膠﹐遺昭儀。

昭儀輒進帝﹐一丸一幸。一夕﹐昭儀醉﹐進七丸﹔帝昏夜擁昭儀﹐居九成帳﹐笑喫喫不絕。抵明﹐帝起禦衣﹐陰精流輸不禁﹐有頃﹐絕倒。裛衣視帝﹐余精出湧﹐沾污被內。須臾﹐帝崩。

宮人以白太后﹐太后使理昭儀。

昭儀曰「吾持人主如嬰兒﹐寵傾天下。安能斂手掖庭令﹐爭帷帳之事乎﹖」乃拊膺呼曰「帝何往乎﹖」遂嘔血而死。

洛神太和處士蕭曠﹐自洛東遊。至孝義館﹐夜憩於雙美亭。

時月朗風淸﹐曠善琴﹐遂取琴彈之。夜半﹐調甚苦。俄聞洛水之上﹐有長嘆者﹐漸相逼﹐乃一美人。曠因捨琴而揖之﹐曰「彼何人斯﹖」女曰「洛浦神女。昔陳思王有賦。子不憶耶﹖」曠曰「然。」曠又問曰「或聞洛神﹐卽甄皇后謝世。陳思王遇其魂於洛濱﹐遂爲《感甄賦》。後覺事之不正﹐攺爲《洛神賦》。托意於宓妃﹐有之乎﹖」女曰「妾卽甄后也﹐爲慕陳思王之才調﹐文帝怒而幽死。後精魂遇王洛水之上﹐敍其冤抑﹐因感而賦之。覺事不典﹐易其題。乃不謬矣﹗」俄有雙鬟持茵席﹐具酒肴而至﹐謂曠曰「妾爲袁家新婦時﹐性好鼓琴﹐每彈至《悲風》及《三峽流泉》﹐未嘗不盡夕而止。

適聞君琴韻淸雅﹐願一聽之。「曠乃彈《別鶴操》及《悲風》。

神女長嘆曰「眞蔡中郎之儔也﹗」問曠曰「陳思王《洛伸賦》如何﹖」曠曰「眞體物瀏湸﹐爲昭明之精選耳﹗」女微笑曰「狀妾之舉止﹐云『翩若驚鴻﹐宛若遊龍。』得無疏矣﹗」曠曰「陳思王之精魂﹐今安在﹖」女曰「現爲遮須國王。」曠曰「何爲遮須國﹖」女曰「劉聰子死而復生﹐語其父曰﹐有人告某云﹐遮須國久無主﹐待汝父來作主。卽此國是也。」俄有一靑衣引一女曰「織綃娘子至矣﹗」神女曰「洛浦龍王之處女﹐善織綃於水府。適令召之爾﹗」曠因語織綃曰「近日人世﹐或傳柳毅靈姻之事﹐有之乎﹖」女曰「十得其四五耳﹗餘皆飾詞﹐不可惑也」曠曰「或聞龍畏鐵﹐有之乎﹖」女曰「龍之神化﹐𨿽鐵石金玉﹐盡可透達﹐何獨畏鐵乎﹖畏者﹐蛟螭輩也。」談論良久﹐神女遂命左右傳觴敍語。情況暱洽﹐蘭艷動人﹐繾綣永夕。曠曰「遇二仙娥於此。

眞所謂雙美亭也。「忽聞雞鳴﹐神女乃畱詩曰﹕」玉筋凝腮憶魏宮﹐朱絲一弄洗淸風。明晨追賞應愁寂﹐沙渚煙銷翠羽空。「

織綃詩曰「織綃泉底少歡娛﹐更勸蕭郎盡酒壺。愁見玉琴彈別鶴﹐又將淸淚滴眞珠。」曠答二女詩曰「紅蘭吐艷間夭桃﹐自喜尋芳嘆已遭。珠鵲橋從此斷﹐遙天空恨碧雲髙。」神女遂出明珠﹑翠羽二物﹐贈曠曰「此乃陳思王賦云『或采明珠﹐或拾翠羽。』故有斯贈﹐以成《洛神賦》之詠也。」龍女出輕綃一匹﹐贈曠曰「若有胡人購之﹐非萬金不可。」神女曰「君有奇骨﹐當出世。但淡味薄俗﹐淸襟養眞﹐妾當爲陰助。」

言訖﹐超然躡虛而去﹐無所睹矣﹗後曠寶其珠綃﹐多遊嵩嶽﹐友人嘗遇之。今遁世不復見。

有外山王明成祖文皇帝﹐旣有天下﹐惡靖難諸忠﹐戮及十族﹔薄海疑懼﹐盜賊蜂起。帝竊患之﹐嘗密使爪士﹐偵察四方﹔又手招疆臣﹐隨時剿撫兼施﹐並許便宜行事。其英謀睿斷﹐多史冊未載。兒時聞野老言﹕帝初定鼎燕京﹐山東巡撫某公入覲﹐陛辭﹐帝賜畫一軸。某公旋任﹐展視之。見所畫大海汪洋﹐重巒疊山獻﹐中有樓閣﹐似是宮殿﹐並無題詠款識。公朝夕思索畫意﹐忽然有悟。麾下某遊擊﹐短小精悍﹐素習機警。公召至﹐屏去左右﹐出另紙仿畫一幀﹐授之曰「此中有綠林之豪﹐訪之最確﹐汝其爲我生致之。宜祕宜速。功成不吝厚賞﹐不則勿歸也。」公令素嚴﹐某不敢辭﹐貿貿然袖畫歸。泣別妻子﹐至登﹑萊﹔孑身浮誨﹐聽其所之。值颶風漂舟﹐次一山下﹔捨舟裹餱上山﹐欲窮其境。經旬﹐見前山樹木陰翳中﹐隱隱有樓閣形勢﹐與畫略肖。疾行十餘里﹐至其處﹐見宮殿一所﹐巍然類王者居。門外白石鋪地﹐潔無纖塵。壯夫百數十人﹐超距擊刺﹐气象雄猛。

見某﹐叱問何來﹖內一人曰「勿多言﹐第拘去﹐請夫人處分。」

遂以索反接其手﹐驅入四重門內﹐縶諸檐梧。某惴惴不知何處﹐自分身死異域﹐卽亦不畏。俄聞呵殿聲﹐傳言夫人升殿﹐命將某帶進問話。又入一重門﹐見大殿左右﹐武夫數十人皆躬擐甲冑﹐佩刀劍﹐屏息侍立。上坐一女子﹐年二十以來﹐珠冠繡袍﹐顏色姣艷﹐叱問﹕「何物姦宄﹐敢犯祕境﹐汝有幾首﹐不畏死耶﹖」某伏地泣陳﹕「身系客商﹐遭風覆舟﹔無意誤犯﹐罪該萬死﹗」女子又問﹕「邦族﹖」某謂﹕「晉產。」女子喜曰「我亦晉產﹐與汝有桑梓之誼﹐合是天意。」命左右釋其縛﹐並令更衣授食﹐謂﹕「在此少住﹐俟主人翁來﹐籌送汝歸。」

某頓首謝。左右導至客房﹐供給精美。惟見諸人行蹤詭祕﹐無從詰其端緒。時切憂疑﹐吉凶不能自決。一夜漏二下﹐將就枕﹐忽兩婢秉燭叩門﹐傳夫人命﹐召某入內室。見夫人頻蹙危坐﹐某屈膝欲拜。夫人急止之﹐並賜隅坐。夫人問曰「汝知此爲何地﹖此間主人翁爲何如人耶﹖」某對曰「不知。」夫人曰「主人某甲﹐固海盜之魁也。此山名有外山﹐人民多穴居﹐房舍甚少﹔物產丰饒﹐家給戶足﹐向無統屬。主人翁近以威脇之﹐令歲供賦稅。

此山縱橫四萬餘里﹐主人宮室凡三十二處﹐每處或歲一二至﹐或間歲一至。主人初號有外山主﹐近號有外山王。其人孔武有力﹐日行可二千餘里。明能察遠﹐身不在此﹐此間事纖未俱知﹔卽君此來﹐當已備悉。「因問某﹕」究爲何事﹖質言勿隱。「某窺夫人意不惡﹐遂以直告。夫人嘆曰﹕」我家大同城內﹐父富有巨萬。以春日郊遊﹐被主人飛劫至此。

今年二十有七﹐已閱十一寒暑矣。他日君歸﹐能爲寄語父母﹐感且沒齒。「某起立曰﹕」倘托夫人福庇﹐萬一生還﹐敢不如命﹗「夫人曰﹕」主人去此年餘﹐默計旦夕且至。汝見時﹐須道其實。主人尙質﹐稍涉虛言﹐恐察及隱情﹐則齏粉矣。切記勿忘﹗「囑畢﹐仍命前婢送其歸寢。亡何﹐西南風大作﹐聞眾嘩言﹕」大王行且至矣﹗「蓋某甲制鐵甲一領﹐能避五兵﹐上綴鐵鈴一百八顆﹐名曰鐵鈴甲。每披甲﹐順風淩空行﹐五十里卽聞其聲﹐使人預知有備。鈴顆重一十二兩。摘鈴擊人﹐百步之外﹐百不失一﹐亦絕技也。時天色微默﹐新月東上﹐某伏暗地窺之。見鋪毯張幔﹐燦列燈燭﹔夫人華妝﹐率眾環跽門外。

但聞空際鈴聲瑯瑯﹐自遠漸近。

約二刻許﹐一莽男子自空而下。紫而虯髯﹐貙目鳥喙。脫去鐵甲﹐內著繡褲襠﹐足著吉莫靴﹐仗劍﹐昂然觀眾﹐略一點首﹐夫人率眾環拜﹐歡呼簇擁入門。殿下鼓樂傖佇﹐肆筵設席。

某甲上坐﹐夫人跪進三爵﹐起坐左側侍飲。少選﹐庖人進蒸豚﹔甲拔佩劍﹐臠切大嚼。徐問別後事﹐夫人唯唯以對。又問﹕「有遠人來未﹖」夫人謂某月日有某至此。甲笑謂﹕「我固早料及之。」卽命某來問話。某至﹐但長揖不跪。甲問﹕「汝居何官﹖」某憶夫人所囑﹐直答曰「忝官遊擊﹐殊不稱職。」

又問﹕「汝來何爲也﹖」曰「巡撫某公﹐慕大王威名﹐欲一望見顏色﹔故使末將爲致殷勤。」甲冷笑曰「此燕藩之命﹐某公焉足知我﹖」某曰「末將實奉某公令﹐不知其他。」甲曰「汝膽亦非小弱﹐居然不遠而至。豈謂我劍不利也﹖」某對曰「某公將令素嚴﹐大王所知也。明知違令死﹐奉令而犯虎威亦死﹐等死也。違令其死速﹐奉令而乞憐於大王。倘憐末將之死﹐肯賜一行﹐以大王神威﹐行止可以自由﹐某公又將柰之何﹖且大王若去﹐某公方將結納之不暇﹐豈敢有他圖哉。果爾﹐則大王不過一舉趾﹐而末將卽可因之不死﹔他日餘生﹐皆出大王之賜矣。惟大王憐之﹗」甲沈思久之﹐曰「汝且退﹐容細思之。」某拜謝而出﹐甲亦罷席。越數日﹐某見甲曾不述及前事﹐亦不敢促迫﹐姑耐候之。一日﹐忽聞甲大宴賓客﹐爲某祖餞。某竊自慶。頃之﹐使者來召﹐某喜從而去。見甲冠服立阼階﹐某至﹐笑執其手﹐迎入大殿。殿中凡設數十席﹐所謂三十二夫人﹐及部下謀士武夫﹐濟濟畢集。甲一一指姓道名﹐某俱與爲禮。中一席﹐某坐客位﹐甲坐主位﹐餘席按班環坐。

甲飛三巨觥相酬﹐甲飲訖﹐乃掀髯謂眾曰「我忝據此山十餘年矣﹐本期與爾曹共圖大事。今燕藩其署粗定﹐已洞悉我底蘊﹐我復何望﹖玆某巡撫使某來通殷勤﹐是必燕藩所指授。

已許同某一行﹐我其不歸也矣。「夫人及眾聞之﹐皆掩面而泣。甲曰﹕」我意已決﹐業許之矣。爾曹毋得多言﹗惟與爾曹約﹐此去如某巡撫執禮甚恭﹐則已﹔不然﹐我匝月必歸﹐再作別計。或未知鹿死誰手﹖如匝月不歸﹐諸夫人等﹐俱聽自便﹔所環子女玉帛﹐爾曹可瓜分之。或入海﹐或入山﹐各自爲計。

愼勿系念瞻顧﹐徒自取苦也。「眾默默相視﹐不置一詞﹐俱飲不盡歡而散。越日﹐甲召某登舟﹐並戒眾勿送。

比至舟中﹐則大同之夫人在焉。甲指謂某曰「是與君同鄕﹐煩爲寄語其父母﹐好好安置﹐渠所攜金玉珠寶﹐一生喫著不荊」某姑漫應之﹐問甲﹕「共有幾子﹖」甲謂﹕「諸夫人類生而不育﹐今有娠者尙八人﹐然我躬不閱﹐遑卹我後﹐君亦何必多問也﹖」某深嘆其豁達﹐於是相與沿途共覽山川形勝。

甲喟然嘆曰「實不相欺﹐我初據此山﹐聞燕藩抗命﹐屢欲興一旅之師﹐前往問罪。旣思故王出亡﹐神器有主﹐一家之物﹐仍歸一家。天命有歸﹐豈人力所可爭哉﹖」及將至登﹑萊﹐乃謂某曰「計日達岸﹐煩君先馳報巡某公﹐須從我三事﹐可則行﹐否則止。」某請其說。則曰「一﹐我登岸後﹐某公須率所屬文武郊迎於五十里外。一﹐我此去卽於巡撫署棲止﹐進署時﹐我乘輿﹐某公騎馬作先導﹐洞開重門﹐由中道直入宅門。

一﹐飲食務極丰腆﹐每日須擇好梨園﹐演劇侑觴﹐所需犒賞﹐不得少吝。只此三事﹐可則行﹐否則止。「某曰﹕」諾。「達岸﹐卽先馳報﹔尋復命﹐曰﹕」某公聞大王至﹐大喜﹔所約三事﹐無不惟命是聽。「進署後﹐某公果執禮甚恭﹐曲盡綢繆。

甫匝月﹐甲忽謂某公曰「聞諸公子甚佳﹐願請一見。」公卽令六子出拜。甲一一相之﹐曰「某淸貴﹐某方面﹔某民社﹔某部曹﹐某卿貳﹔惟四公子頭角崢嶸﹐勛業在公之上。」指所佩劍曰「此出自吳大帝冢中﹐當日六劍之一﹐所謂流星者是也。當以相贈。」公爲稱謝。甲笑謂四公子曰「今夜與老夫抵足如何﹖」公笑曰「童子何知﹖合當遣事長者。」是夕﹐果使同寢。平明甲起﹐喚四公子曰「爲我謝爾翁﹐吾事畢矣。」

拔所佩劍曰「請以相贈。」遂自剄而死﹐撒手以劍授公子﹔頭𨿽斷﹐而身不僕。四公子大駭﹐趨以告公﹔公喜﹐以禮殯殮之。據實入告﹐帝大喜﹔爵某公以國公﹐某遊擊超擢總戍﹐並予伯爵。大同夫人以父母命﹐歸某遊擊。

後四公子﹐由詞館出入將相﹔以徵虜功﹐封爵國公。余公子所官﹐亦俱如甲言。

吳生唐盧龍節度使李公﹐精星學推算﹐窮通壽夭﹐百不爽一。

有愛女美且慧﹐公推算當封夫人。非公侯之命﹐不許占鳳﹔故及笄猶未字也。有吳生者﹐固世家子。素遊惰﹐而性儇巧﹔涎欲系援﹐又不敢遽通媒妁。密以百錢賄日者﹐爲捏造一極貴之格﹐書於紅箋。乘公出行。故犯鹵簿。公怒叱虞候拘至輿前﹐厲聲問故。生叩頭曰「小人以貧困不能自存﹐特占休咎於日者﹐謂貴不可言。自念一寒至此﹐何由發迹﹖緣俯觀所評命紙﹐沈吟猶豫﹐不虞節鉞忽臨﹐致誤冒犯﹐罪萬死。」公索評箋﹐推之良然﹐顏色頓霽﹔詳詰世族﹐大喜。命載之後車歸﹐爲薰沐更衣。問﹕「娶妻否﹖」對曰「以貧故﹐尙未婚配。」公益喜﹐遂筮吉以愛女妻之。

一介措大﹐一旦坐享富麗﹐頓增驕蹇。左右之人﹐妒而且恨﹐交譖於公。久之﹐公亦察其無他能﹐陰悔而厭薄之。欲殺之﹐苦無其法。會吐蕃大入寇﹐朝廷憂之﹐詔各路節度使舉將才。公遂抗疏﹐特薦婿吳生﹐固世家子﹐素習韜略﹐可勝將帥之任。疏上﹐召生告之。生知借刀殺已﹐然不敢辭﹔且佯喜再拜﹐深謝汲引。及禦旨下﹐生拜辭公﹐內與妻訣。

女固賢淑﹐以父將不利於婿﹐心殊不慊﹐乃勉生曰「男兒志在四方﹐死生有命﹐此行安知非福﹖努力爲之﹐不立功歸﹐勿相見也。君其懋哉﹗」生曰「諾。」旣至戍所﹐諭部曲將弁﹐詰旦登場閱武﹔有不至者﹐殺無赦。至期﹐一一閱畢﹐各厚犒之。且笑謂諸將弁曰「爾曹各有所長﹐果同心戮力﹐蠢爾蕃虜﹐何難殄滅。幕府少不更事﹐頗好馳馬試劍﹔敢獻薄技﹐以助諸君一笑﹗」僉曰「唯唯。願幸寓目﹗」少選﹐數健兒共舁一大刀至﹐約重千鈞。生乃著戎服﹐跨駿馬﹐持所舁大刀﹐下抑上揚﹐左蕩右決﹐輕如揮扇﹐易若折枝。舞畢下馬﹐毫不竭力。合營羅拜﹐歡聲雷動﹐賀曰「公神威﹐眞天人也﹗」

生命以刀懸諸營門﹐擇日撻伐。初﹐生閱武時﹐吐蕃潛遣諜者偵之。見生舞刀﹐大驚﹐舌撟幾不能下﹐深夜﹐悄就營門舉之﹐直如蚍蜉撼樹﹐牢不能動。諜報吐蕃聞之﹐相顧失色﹐君臣籌議﹐以爲不早自量力﹐彊與交綏﹐是螳臂當車﹐徒自取死。急上表謝罪﹐歲歲朝貢﹐永誓不反。捷聞﹐朝廷嘉悅。以李公所薦得人﹐晉左僕射﹐封代國公。以生徵虜有功﹐授嶺南節度使﹐封萬戶候﹔妻封涼國夫人。至是生得官歸﹐遂爲翁婿夫婦如初。

後女問生﹐始知前所舞大刀﹐以木片飾錫箔爲之﹔又預如式鑄千鈞鐵刀﹐使懸營門﹐故令其諜者偵報﹐以懾其心﹐而投誠輸款也。

裏乘子曰﹕或謂吳生一生工於用詐﹕始也以詐得婦﹐卒也以詐得功。亦何狡獪乃爾也。予謂必其命應如此﹐故天牖其衷﹐福至心靈。向使吐蕃之役﹐應變無謀﹐則翁將借刀以殺其婿﹐夫且不能終有其妻。匪寇婚媾﹐能不爲生危乎﹖方入贅時﹐公𨿽信命﹐竟不免爲人言所搖﹔賴女也能賢﹐安命不貳﹐安知非福﹖一言幸中﹐果爾塞上捷聞﹔朝中命下﹐翁旣徼寵﹐妻亦分榮。自是生得官歸﹐遂爲翁婿夫婦如初。

是蓋有幸存焉。予舊過盧生祠﹐見題壁詩甚夥﹐類皆艷羨盧生得遇呂仙﹐作此一場好夢。予謂盧生若無封侯骨﹐何能入夢﹖因口占三絕﹐以調侃之。有云「盧生自有封侯骨﹐才得邯鄲夢一常」卽此意也。武侯嘗言「謀事在人﹐成事在天。」

天卽命也。否則﹐命之不猶﹐而妄希非分。天下之百般姦巧﹐百般窮者﹐豈少也哉﹖況就用兵而論﹐所謂兵不厭詐。此事卽采入智囊﹐亦奚不可﹖

卷四聶隱娘聶隱娘者﹐貞元中魏博大將聶鋒之女也。年方十歲﹐有尼乞食於鋒捨﹐見隱娘﹐悅之﹐云「問押衙乞取此女教。」鋒大怒﹐叱尼。尼曰「任押衙鐵櫃中盛﹐亦須偸去矣。」及夜﹐果失隱娘所向。鋒大驚駭。令人搜尋﹐曾無影響。父母每思之﹐相對涕泣而已。後五年﹐尼送隱娘歸﹐告鋒曰「教已成矣﹐子卻領齲」尼欻亦不見。一家悲喜﹐問其所學。曰「初但讀經念咒﹐余無他也。」鋒不信﹐懇詰。隱娘曰「眞說又恐不信﹐如何﹖」鋒曰「但眞說之。」曰「隱娘初被尼挈﹐不知行幾里。及明﹐至大石穴之嵌空﹐數十步寂無居人。猿狖極多﹐松蘿益邃。已有二女。亦各十歲。皆聰明婉麗﹐不食﹐能於峭壁上飛走﹐若捷猱登木﹐無有蹶失。尼與我藥一粒﹐兼令長執寶劍一口﹐長二尺許﹐鋒利吹毛﹐令專刂逐二女攀緣﹐漸覺身輕如風。一年後﹐刺猿狖百無一失。後刺虎豹﹐皆決其首而歸。三年後能飛﹐使刺鷹隼﹐無不中。劍之刃漸減五寸﹐飛禽遇之﹐不知其來也。

至四年﹐畱二女守穴。挈我於都市﹐不知何處也。指其人者﹐一一數其過﹐曰「爲我刺其首來﹐無使知覺。定其膽﹐若飛鳥之容易也。『受以羊角匕首﹐刀廣三寸﹐遂白日刺其人於都市﹐人莫能見。以首入囊﹐返主人捨﹐以藥化之爲水。五年﹐又曰﹕」某大僚有罪﹐無故害人若干﹐夜可入其室﹐決其首來。』又攜匕首入室﹐度其門隙無有障礙﹐伏之梁上。至暝﹐持得其首而歸。尼大怒曰「何太晚如是﹖『某云﹕」見前人戲弄一兒﹐可愛﹐未忍便下手。』尼叱曰「已後遇此輩﹐先斷其所愛﹐然後決之。『某拜謝。尼曰﹕」吾爲汝開腦後﹐藏匕首而無所傷﹐用卽抽之。』曰「汝術已成﹐可歸家。『遂送還﹐云﹕」後二十年﹐方可一見。』「鋒聞語甚懼。後遇夜卽失蹤﹐及明而返。鋒已不敢詰之。因玆亦不甚憐愛。忽值磨鏡少年及門﹐女曰﹕」此人可與我爲夫。「白父﹐父不敢不從﹐遂嫁之。

其夫但能淬鏡﹐余無他能。父乃給衣食甚丰。外室而居。數年後﹐父卒。魏帥稍知其異﹐遂以金帛署爲左右吏。

如此又數年﹐至元和間﹐魏帥與陳許節度使劉昌裔不協﹐使隱娘賊其首。隱娘辭帥之許。劉能神算﹐已知其來。召衙將﹐令來日早至城北﹐候一丈夫﹑一女子各跨白黑衛至門﹐遇有鵲前噪﹐丈夫以弓彈之不中﹐妻奪夫彈﹐一丸而斃鵲者﹐揖之云「吾欲相見﹐故遠相祗迎也。」衙將受約束。

遇之﹐隱娘夫妻曰「劉僕射果神人。不然者﹐何以洞吾也。願見劉公。」劉勞之。隱娘夫妻拜曰「合負僕射萬死。」

劉曰「不然﹐各親其主﹐人之常事。魏令與許何異。願請畱此﹐勿相疑也。」隱娘謝曰「僕射左右無人﹐願捨彼而就此﹐服公神明也。」知魏帥之不及劉。劉問其所須。曰「每日只要錢二百文足矣。」乃依所請。忽不見二衛所之﹐劉使人尋之﹐不知所向。後潛收布囊中﹐見二紙衛﹐一黑一白。後月餘﹐白劉曰「彼未知住﹐必使人繼至。今宵請剪髮﹐系之以紅綃﹐送於魏帥枕前﹐以表不回。」劉聽之。至四更﹐卻返曰「送其信了。後夜必使精精兒來殺某及賊僕射之首。此時亦萬計殺之。乞不憂耳。」劉豁達大度﹐亦無畏色。是夜明燭﹐半宵之後﹐果有二幡子﹐一紅一白﹐飄飄然如相擊於牀四隅。良久﹐見一人望空而踣﹐身首異處。隱娘亦出曰「精精兒已斃。」

拽出於堂之下﹐以藥化爲水﹐毛髮不存矣。隱娘曰「後夜當使妙手空空兒繼至。空空兒之神術﹐人莫能窺其用﹐鬼莫能躡其蹤﹐能從空虛而入冥﹐善無形而滅影。隱娘之藝﹐故不能造其境。此卽系僕射之福耳。但以於闐玉周其頸﹐擁以衾﹐隱娘當化爲蠛蠓﹐潛入僕射腸中聽伺﹐其餘無逃避處。」劉如言。

至三更﹐瞑目未熟﹐果聞項上鏗然﹐聲甚厲。隱娘自劉口中躍出﹐賀曰「僕射無患矣。此人如俊鶻﹐一摶不中﹐卽翩然遠逝﹐恥其不中﹐才未逾一更﹐已千里矣。」後視其玉﹐果有匕首劃處﹐痕逾數分。自此劉轉厚禮之。自元和八年﹐劉自許入覲﹐隱娘不願從焉。云「自此尋山水訪至人﹐但乞一虛給與其夫。」劉如約﹐後漸不知所之。及劉薨於統軍﹐隱娘亦鞭驢而一至京師樞前﹐慟哭而去。開成年﹐昌裔子縱除陵州刺史﹐至蜀棧道﹐遇隱娘﹐貌若當時。甚喜相見﹐依前跨白衛如故。

語縱曰「郎君大災﹐不合適此。」出藥一粒﹐令縱喬之。云「來年火急拋官歸洛﹐方脫此禍﹐吾藥力只保一年患耳。」縱亦不甚信。遺其繒彩﹐隱娘一無所受﹐但沈醉而去。後一年﹐縱不休官﹐果卒於陵州。自此無復有人見隱娘矣。

姮兒明季﹐東越尙書某公﹐年六十乞休歸。築適園於鑑湖之濱﹐亭臺池沼與平泉綠野比勝。有女素嫻﹐以中秋生﹐小字姮兒﹐姿妍性慧﹐公所鐘愛。垂髫自課讀書﹐通曉翰墨﹔惟選婿綦苛﹐故及笄猶未字也。同裏奚生本舊家子﹐成童有聲庠序。幼失怙恃﹐而家甚貧﹐寄居孀妗家﹐聊藉筆耕糊口。適園花木極盛﹐每春花開﹐公必招客宴飲﹐賦詩爲樂。

知名之士﹐靡不畢至。嘗賦白牡丹詩﹐惟生四首稱最﹐中有四聯云「最好文章惟本色﹐是眞富貴不繁華﹔美人原不須修飾﹐名士由來要率眞。宜主淡妝脂不腳﹐太眞新浴玉偏溫。

風暖膩融瑤島雪﹐月明濃簇玉田煙。「尢爲公所嘆賞﹐顧謂座客曰﹕」諸公所作固佳﹐如奚生蘊藉風流﹐別有寄托﹐未免推倒一時豪傑矣。「座客唯唯﹐僉謝不及。宴罷﹐公以諸詩付姮兒甲乙﹐姮兒周覽一過﹐亦拔生詩獨冠一軍﹐笑謂公曰﹕」此生的是金華殿中人﹐安有吐屬名雋如此而長貧賤者﹖「公亦微笑首肯。自是憫生窮困﹐不時助以膏火﹐陰有東牀之意。以凡事皆決於夫人﹐不敢遽宣於口﹐意俟奚生科名小就再議。姮兒雅窺公意﹐亦殊以爲不謬﹔故每公欲周濟生時﹐必慫恿而贊成之。公幼子年十三﹐方攻舉業﹐苦無良師﹐欲延奚生課讀﹐而嫌其年太少﹐商之姮兒。姮兒笑曰﹕」昔項橐七歲爲聖人師﹐奚生長於項橐多多矣。況吾弟非聖人比乎﹐有何不可﹖「公笑曰﹕」諾。「遂延奚生課其幼子。

初﹐姮兒第知生才﹐而未見其貌。家塾在適園外西偏﹐姮兒繡樓傍適園東角。生課讀之暇﹐恆攜公子來園閒眺。姮兒自樓窗窺之﹐見生儀容俊偉﹐舉止不俗﹐心益喜。生固早耳姮兒才貌雙絕﹐又聞其評詩及慫恿之言﹐竊幸此身得一知己﹐我不可以負之。又念一寒至此﹐豈能妄覬系援﹖繼又嘆曰「此生不娶姮兒﹐寧終鰥耳﹗有志者事竟成﹐彼劉文叔豈非人哉。」

同邑大冢宰某公﹐與公同年登第﹐權勢赫赫﹐震耀朝野。公鄙其爲人﹐交殊淡漠。其子某甲以蔭典得指揮千戶﹐家居﹐假父勢魚肉鄕裏﹐人多側目。甲以喪偶托媒求姮兒爲繼室﹐公雅不欲﹔商之夫人﹐夫人歆其富貴﹐極口允諾。公爭之曰「甲𨿽一時富貴﹐其所行事﹐恐終難免於禍。」夫人怒曰「甲與汝無仇﹐何得信口詛咒﹖且姮兒日長﹐似此門第錯過﹐更許誰耶﹖」公曰「奚生年少多才﹐定不久於貧賤﹐吾意欲將姮兒妻之可乎﹖」夫人唾其面曰「汝莐也耶﹖將愛女給乞丐﹐豈不畏顯者笑耶﹖吾志已決﹐汝休饒舌。」遂將姮兒許字某甲﹔以公有欲妻奚生之說﹐恐畱奚生﹐有礙女聲名﹐翌日遂辭奚生去。

公無可如何﹐惟有垂頭浩嘆而已。奚生卽辭公出﹐仍住孀妗家。

知姮兒已字某甲﹐頓觖所望﹔鎭日喃喃囈語﹐如失魂魄﹐眠食俱廢。妗固無子﹐將依生以終。見生病狀﹐殊切憂慮﹐不時就問所苦。生日加劇﹐自恐不起﹐遂將病源﹐備告妗氏﹐且謂﹕「此生不一見姮兒﹐死不瞑日。」妗慰之曰「兒勿妄想。彼旣字某甲﹐並世簪纓﹐豈復垂念寒﹖。以甥才華﹐何患不發迹﹖

他日苟得志﹐又何患無美婦人哉﹖「生搖首曰﹕」妗言非也﹐姮兒我知己﹐非世俗巾幗可比。彼若知兒病﹐必蒙垂憫。但苦無人爲通消息耳。「姮兒之乳母王媼﹐與妗比鄰﹐素甚契洽。

聞生病﹐間來省問﹔妗不得已﹐以生所語告媼。媼嘆曰「以汝家郎君配我家小娘子﹐大好事耳。夫人憒憒貪富貴﹐許某公子﹐以鳳偶雞﹐誠可惜﹗妗不知我家小娘子﹐亦非尋常人物﹐此段姻緣﹐甚非所樂。容老婦見時試以郎君言告之。倘蒙垂憫﹐未可知﹔然不敢必也。可慰郎君﹐勿自苦﹐老婦自有以報命。」妗稱謝﹐堅托而別。姮兒知奚生因己辭去﹐心殊不忍﹐又知夫人已將己許某甲爲繼室。稔知甲固紈袴惡少﹐自念終身失所托﹐意忽忽不樂。某甲喜聘姮兒﹐早涎其美﹐以中饋需人爲詞﹐親迎之期甚迫﹔委禽納采﹐備極丰腆。夫人大喜﹐日督趣姮兒檢點汝奩。姮兒本系愛女﹐一言一笑﹐皆能博堂上歡﹔近忽神情懶惰﹐日復一日﹐慚難蝭持﹐夫人頗深詫異。

乃命之曰「男婚女嫁﹐人之大倫也。我爲汝擇配不易﹐今幸許某公子。此邑中第一等大紳士﹐其父气焰炙手可熱﹐朝廷向用方殷﹐指日可望枚卜。不似汝父﹐老不長進﹐但圖逸樂﹐遽爾乞休。卽論某公子家道﹐豈止百萬﹗汝嫁去便督家政﹐一呼百諾。似此大富貴﹐何尙鬱鬱不樂耶﹖若難捨我二老﹐幸在同邑﹐時可見而。爲汝計﹐當無不樂也。汝日來歡少愁多﹐我殊不解﹐豈需何衣物而赧於啟齒耶﹖盍爲我言之。」姮兒不答。

再三研詰﹐卒顰眉不發一語。夫人無柰﹐只得曲意諭慰而去。

他日姮兒晨起較遲﹐尙未曉妝﹐侍兒爲具早膳﹐悉卻勿用。蓬頭對鏡﹐脈脈若有所思。王媼適至﹐驚曰「幾日未見娘子﹐何忽淸瘦若此﹖」姮兒嘆曰「我亦不解何忽若此﹐但覺此心毫無生人之樂。古人有言﹕憂能傷人。我其不能久於人世矣﹐柰何﹖」王媼曲爲勸慰﹐因笑謂曰「可賀﹗娘子喜期已近﹔某公子是吾邑第一等人家﹐指日娘子過門﹐榮華富貴﹐享用不荊不知老婦登門﹐尙可望見顏色否也﹖」姮兒不待言畢﹐卽正色側身向壁﹐怒容可掬。王媼自知失言﹐默坐移時﹐又問﹕「近日可否遊園﹖園中有何花開﹖曾作詩詞否﹖作畫否﹖彈琴否﹖」姮兒但搖頭不語﹐色稍霽。媼因言昨有某秀才攜一古琴﹐玉軫金徽﹐據稱是甚管夫人舊物﹐腹並有善畫馬之趙孟瞓手刻多字。央老婦攜至貴宅求售﹐以其索價太昂﹐又恐損壞﹐難以賠償﹐故未將來。姮兒笑曰「姆無論如何﹐早晚能將來一看否﹖」媼笑曰「可。」因稱綵走近姮兒身旁﹐低聲笑曰「尙有一可笑事﹐容寬老婦罪﹐方敢陳說﹐願聞之否﹖」姮兒笑曰「有何可笑事﹐姆試言之﹐或可破悶﹐決不汝罪﹖」媼曰「可笑奚生的是書癡﹐不時自說娘子是渠知己﹐不可負之。

此生除卻娘子﹐誓不他娶。前自宅中辭出﹐渠鎭日如失魂魄﹐眠食俱廢﹐看來難以醫治﹐渠言死不足惜﹐及生不一見娘子﹐斷不瞑目。旁人多斥其妄。渠泣謂娘子非世俗巾幗可比﹐若知渠病﹐必蒙垂憫。但苦無人爲通消息。老婦憐而多情﹐給其代爲轉達。天下竟有此種癡情之人﹐不眞令人發笑乎﹖「姮兒聞之﹐始則涕淚滿面﹐繼則吞聲哽咽。及聞贊其非世俗巾幗可比﹐卻喜奚生眞不愧知己。平日一片垂憫奚生熱心﹐不覺一時感觸﹐幾至放聲痛哭矣。媼見姮兒此狀﹐果信奚生之言不謬。少間姮兒啜泣已﹐自以羅巾拭淚。媼復進曰﹕」奚生如此多情﹐無怪娘子垂憫。老婦明日薄暮送琴來﹐卽暫屈奚生僞爲奚奴﹐污面易衣﹐負琴而至﹐藉使一見娘子可乎﹖「姮兒不語﹐意似首肯。

媼會意﹐少坐興辭。姮兒曰「姆須識之﹐勿忘明日薄暮務將琴來﹐切勿失信﹐勞我盼望﹗」媼點首者再曰「諾。」比歸﹐具告奚生﹐生霍然興曰「我言何如﹖娘子命我死﹐且不敢辭﹐何況奴乎﹖」日籦﹐媼令奚生以土污面﹐衣以須捷﹐授以琴﹐負之而趨﹐儼然奚奴。

由適園入﹐媼先見姮兒。問﹕「琴曾將來也未﹖」媼點首﹐招奚生入。奚生置琴幾上﹐見姮兒淡妝靚服﹐病容滿面﹐而光采照人﹐罄折欲拜。姮兒急止之﹐命坐。憐其爲己﹐不惜破衣垢面﹐不禁雙淚承睫﹔顧素性英爽﹐尋卽收淚﹐笑謂生曰「君之癡情﹐妾已盡知之矣。以君之才﹐寧長貧賤﹖天下美人﹐勝於妾者甚多﹐何患不有嘉偶﹖妾自知薄命﹐日來心緒惡劣﹐慵如中酒﹐病頗綿胣﹐其不能久於人世也必矣。君幸努力自愛﹐好自爲之﹐何必抵死與人爭骷髏哉﹖」生聽姮兒言﹐淚下涔涔﹐方欲有言﹐忽侍兒報夫人至。姮兒大驚﹐急匿生復室中﹐自扶王媼出戶相迎。夫人問幾上何來一琴﹖姮兒謂是王媼將來求售者﹐彼稱是管夫人舊物﹐兒尙未審定。夫人命將宋錦弢解開﹐就燭下諦審﹐見金徽玉軫﹐斷紋甚好。又視其腹鐫隸書兩行雲﹕「翳龍門兮無枝﹐妃玉軫兮冰絲﹔與子期兮靜好﹐偕百年兮友之。」旁行楷書署款云「皇慶元年中秋﹐天水子昂爲仲姬夫人銘於漚波館。」夫人贊曰「銘字刻手俱好﹐的是魏公舊物無疑。魏公人品𨿽不免後人訾議﹐然究不愧一代才人。此物可畱爲妝奩之助﹐願吾兒他日能效魏公夫婦足矣。」顧謂王媼﹕「索價幾何﹖我處付給。」媼笑曰「諾。」夫人又與姮兒嘵嘵絮語﹐久之始去。

漏已初下﹐宅門前後盡頲。姮兒問王媼﹕「奚生在此﹐將焉置之﹖」媼曰「事已如此﹐娘子不用憂慮﹐可暫藏婢女房中﹐老婦再伺隙攜出。」姮兒無柰﹐只得命諸婢同伴己宿﹐卽以婢房暫置奚生。姮兒待侍女素寬﹐諸婢樂爲之用﹐凡事多不回避。時公冢子已由詞館晉大司成﹐遠官京郟聞妹已字某甲﹐心殊不慊。素惇友愛﹐又以妹系兩親愛女﹐特遣妻杜氏歸﹐爲妹料理嫁事。杜本岐公嫡裔﹐明察剛斷﹐勝於男子。到家數日﹐見姮兒情狀﹐心竊詫異。又聞某甲所爲多不法﹐亦甚腹非翁姑鹵莽錯配。偶至姮兒處﹐適奚生在婢房。開半窗外窺﹔見杜至﹐遽掩其窗。杜眼明﹐已瞥見之。

默謂姮兒素讀書﹐以節義自許。何忽有此曖昧事﹖殊切驚疑。姮兒素與杜極相得﹐見杜至﹐立身含笑。杜執手慰問﹕「近日眠食如何﹖」姮兒笑曰「不過爾爾。」杜見王媼笑曰「我家小姑子好期在邇﹐未免難捨兩大人膝下。汝來作伴解悶﹐亦大好﹐」姮笑曰「唯唯。」杜見房中圖書滿架﹐案上一帙﹐恰是姮兒以烏絲闌手寫蠅頭小楷。自選唐人樂府﹐內夾近作一首﹐是擬李長吉《宮娃歌》。並次原韻云「捧心一顧粉黛空﹐先施要寵壓六宮﹔凝脂中酒白玉暖﹐鶯兒教歌蝶拍板。歡娛不足忘朝昏﹐纖纖新月愁眉痕﹗煙波一舸誰曾見﹐好事誣同賦感甄。滿溪香水枯春渚﹐響屜廊荒艸鋪路。不如老浣越中紗﹐白頭不到吳中去。」杜氏閱畢﹐又信手一翻﹐是張文昌《節婦吟》﹐見通首丹黃。起四句密圈﹐上二句旁評云「旣知有失﹐似可不贈珠矣。偏贈珠以表其情。可謂癡絕。然不可不謂知己。」

下二句旁評云「旣知有失﹐似可不接珠矣。乃感其纏綿之意﹐暫且系之。

可見人生不外一情。𨿽節婦一時亦難恝然拒絕﹐亦以知己難得也。「中四句單圈旁評云﹕」四句湊泊無理﹐良人旣非庸流﹐尙貪與人絮語﹐有愧羅敷多矣。「末二句密圈旁評云﹕」賴有此耳﹐馬到懸崖﹐不得不勒﹐然亦無可柰何時也。「總評云﹕」此婦已嫁﹐猶與外人殷殷通詞﹐將置良人於何地﹖作者且以節字標目﹐可見古人之恕嘗見。世有男才女貌﹐往往限於門第﹐而不能如願者﹐處此境地﹐尢要確有把持。所謂發乎情﹐止乎禮義也。司業此詩﹐大約有爲而言﹐究不可以爲訓。「

杜氏讀所擬近作﹐並細味評語﹔見姮兒立論正大﹐當不至於苟且﹐因借以諷之曰「適讀賢妹大作﹐爲先施翻案極妙﹐不知果有說乎﹖」姮兒笑曰「據《春秋》三傳﹑《國語》﹐先施本不知所終﹐以有裹鴟夷沈江之說﹐後人便附會偕鴟夷泛五湖矣。卽《洛神賦》而論﹐不過陳思脫胎宋玉《神女》《好色》等賦﹐偶爾遣興。畱枕之說﹐荒謬不經。考阿甄與陳思年齒懸殊﹐況魏文猜忌異常﹐陳思避嫌不暇﹐敢賦感甄乎﹖才人信口雌黃﹐可恨可畏﹗然二人亦自有暇可摘﹐如先施果是範大夫妻﹐卽不當再事吳王﹔阿甄旣爲袁婦﹐卽不當再適曹氏。大抵女子須要守禮謹嚴﹐稍失防檢﹐卽不免後人唐突﹐是不可以不愼﹗」

杜氏聽姮兒所論﹐殊深欣佩﹐因又謂﹕「賢妹大作﹐命意之旨旣聞命矣﹐敢問所評《節婦吟》﹐文昌以節許之名﹐果能稱實乎﹖」姮兒笑曰「此婦妙在多悄而不肯失身﹐守得身住﹐便是守得節祝」曰「然則古人所謂內言不出﹐外言不入﹔以此婦律之﹐毋乃過乎﹖」曰「此爲泛泛者言之也。若彼此亦旣覯止﹐兩相慕悅﹔外言無翼自能飛入﹐內言無翼自能飛出。

大抵聲應气求﹐直如好友﹔𨿽男女異體﹐亦各忘形。旣占同心﹐卽期聚首﹔情之所鐘﹐眞如鍼芥相投。固結莫解﹐並非貪人欲之私賤等淫奔也。卽有時情不能禁﹐偶越範圍﹐必須用力操持﹐謹守分際。昕夕覿面﹐儼對大賓。偶一失足﹐男則狂且﹐女則蕩婦。老子云「不見所欲﹐則其心不亂。『是不可不愼而又愼也。」杜氏聽姮兒所言﹐已窺大意﹐不禁默默嘆惋。

乃屏去侍女﹐悄謂姮兒曰「賢妹好期已近﹐非愚嫂妄論﹐兩大人擇婿未免太失檢察。柰何﹖」姮兒聞之﹐淚下如雨。杜慰之曰「賢妹不必傷感。如何斡旋﹐愚嫂必肯效力﹗」姮兒見杜氏直抉其隱﹐默自驚異﹐不覺紅暈兩頰﹐益增悲哽。杜曲爲勸慰﹐笑曰「愚嫂歸來﹐俗冗紛糾﹐家中房舍多未能到﹐未識賢妹住屋共幾楹也﹖」姮兒謂臥房及婢女所居共八楹。杜氏故左右周覽﹐信步至婢房前﹐反手試搴其帷﹐驀見奚生﹐大驚。

回首問姮兒﹐此何人也﹖姮兒以杜前言有因﹐意已罄悉底蘊﹐當不媒蘗﹐乃靦腆直答曰「此奚生也。」並具告崖末。且謂﹕「住此業經三口﹐無隙可出﹔如有苟且﹐神明共殛﹐惟嫂氏察之﹗」杜氏習聞奚生之才﹐及詳度其儀容舉止﹐的是不凡。默嘆姮兒鑑賞有眞﹐又恐因羞致變﹐乃慰之曰「賢妹獨具特識﹐如欲締逑好﹐久畱在此﹐究非善策。宜速爲計。」姮兒含羞答曰「妹方寸已亂﹐惟嫂所命。」杜知姮兒之意已決﹐素稔王媼是姮兒心腹。獨召媼至﹐附耳授計﹐趣其速歸。又正色謂奚生曰「妾爲君事﹐煞費經營﹐君宜努力進取﹐爲閨中人生色﹐切勿有負。」奚生感泣再拜﹐指天信誓。漏初下﹐杜計王媼已將車至﹐預遣去適園紀綱人等﹐悉召姮兒身旁嫗婢至己房中。

命姮兒結束﹐略帶金珠釵飾﹐由適園與奚生偕遁。姮兒故有四婢﹐長名木雞﹐年十四﹐日聽眉語﹐素解主人意﹐亦命俱去。

又以千金付王媼﹐畱爲二人食用之資。杜一一處分已﹐攜姮兒手﹐叮嚀贈語﹐姮兒揮淚﹐襝衽再拜而別。一時竟無一人知者。

漏二下﹐杜命稽察門戶﹐嚴加頲鍵。漏三下﹐忽報姮兒住房火起﹐俄頃烈焰熾天﹐舉室驚慌﹐羣爭撲滅﹐而八楹已成灰燼。

幸間架不與他屋毗連﹐尙未延燒別院﹔惟姮兒未曾拯出﹐木雞屍亦俱毀。公與夫人悲慟欲絕﹐杜氏再三勸慰﹐乃已。某甲方準備親迎﹐忽得此信﹐大失所望﹐日惟沈溺勾欄﹐藉以排解。

亡何﹐而東樓之禍作矣。初﹐某甲藉父勢﹐在鄕何惡不作。曾直指使者巡方過此﹐叩馬鳴冤者數百人。直指素有包老之稱﹐閱詞大怒﹐據實一一封章入告﹐並劾其父納賄鬻爵數條﹐確有佐證。朝廷震怒﹐卽日降旨﹐削其父子爵﹐遠戍煙瘴充軍﹐沿途不得逗畱。所有家產﹐一槪籍沒入官。某甲在路﹐惡創潰發﹐尋斃。冢宰公老年慟子﹐兼以跋涉勞頓﹐未幾亦殞。一家竟無噍類矣。姮兒旣偕奚生出亡﹐自攜木雞﹐與王媼在窮鄕買屋一所﹐竹籬茅舍﹐荊布自甘。王媼僞稱爲甥女﹐見者但詫其美﹐而不知其爲女公子也。奚生仍居妗氏家﹐偶來與姮兒相見﹔親如兄弟﹐敬如朋友﹐一言不敢狎褻。以感姮兒知已﹐惟恐有負﹔下帷攻苦﹐連戰俱捷。廷試得館選﹐授翰林院編修﹐乞假回籍完姻。是科主試官六人﹐公冢子已晉少宰預焉。以與奚生同裏﹐謁見時倍覺親洽﹐聞公舊有東牀意﹐未免振觸同懷之情。

悼念亡妹薄命慘死﹐又念某冢宰父子如此結局﹔妹若在﹐更難爲情﹐反以早死爲幸。當奚生旋裏﹐少宰托帶家書中﹐盛誇奚生才品俱優﹐自慶得人﹐且囑公爲之畱意執柯。姮兒自奚生計偕北上﹐日閉門焚香﹐鼓所購管夫人舊琴﹐聊以消遣。

間或教木雞下棋﹔或遇花開時﹐對花寫書數筆﹔或作詩塡詞﹐以抒懷抱。一日讀老杜《佳人》五古一篇﹐反復披吟﹐不勝感慨﹗忽王媼與木雞從外聯袂趨入﹐笑稱賀喜﹐謂頃妗氏傳言﹐奚生已授編修﹐乞假歸娶﹐不日可到。姮兒聞之﹐心竊自賀。及奚生歸﹐先使人報知姮兒。旣謁某公﹐執禮甚恭﹐袖出少宰家書。公閱之不勝嘆息。送奚生出﹐歸與夫人言及少宰家報﹐意似怨夫人當日失計。杜氏在旁聞之﹐笑曰「恭賀兩大人﹐小姑固無恙﹐今某甲靡有孑遺﹐正好鸞膠重續﹐請勿嗟怨﹗」

公與夫人相視愕眙。杜笑言「當日火災。故己所爲。」乃備述爾見縷﹐公與夫人大喜。先迎姮兒歸﹐風示奚生遣媒納聘﹐涓日合巹如禮。

雙縊廟任迂叟﹐浙右儒生而無子﹐惟一女﹐名之曰宜男。飾雌爲雄﹐聊娛膝下﹔延師教讀﹐以充石麟。時有東鄰之子白雲娥者﹐其父耄年所得﹐慮其嬌柔難育﹐爲之貫耳披鬟﹐呼爲云姐﹐附任氏之學。與宜男爲窗友。時女年十三﹐男年十四﹔兩小無猜﹐二情相洽。校書賭誦﹐互角聰明﹔女或勝之﹐則劃云之面﹐相與嘲笑。適師外出﹐女之母與姑入塾﹐不識云之爲男也﹐視其柳眉疊翠﹐杏臉舒紅﹐與其女壁合珠聯﹐爭輝並耀。嘆曰「使宜男而果男也﹐使配云姐﹐眞一對好姻緣。」姑曰「儂合爲媒。」問﹕「云姐願否﹖」母笑曰「以待來玉。」云始知宜男之爲女也﹐益比暱之。一日師講《易》﹐至男女媾精句﹐艸艸讀過。女請問媾精之義﹐師嗔之曰「是非兒女之所宜問﹖」女曰「聖經賢傳﹐豈有不可對人言者哉﹖」師莞爾他顧。

云凝睇流盼﹐喚其阿呆﹐女更狐疑莫釋矣。值師之友來約湖山之遊﹐聯袂而去。

女問云曰「姐縱慧悟﹐未必能通《易》理。何哂我爲﹖」

云曰「難言也﹐祕密之旨﹐非效共形狀﹐終不明晰。」女笑從之﹐攜手入師臥室﹐共坐榻上。云擁女於懷﹐探手於褲﹐撫其琦葩初綻﹐蓮瓣微開。女嗤嗤笑卻之﹐曰「與姐等耳﹐毋徒相擾。」云曰「人各具體﹐奚能相同﹖」乃推女橫陳﹐急卸其褲曰「我教汝媾精。」女拒之曰「昭昭白日﹐姐不羞耶﹖」回手撫云﹐則紅霞仙杵﹐觸指翹然。女訝曰「是何物也﹐我何無之﹖」云笑曰「以有補無﹐斯謂之構﹐請嘗試之﹗」

於是牡丹露滴﹐巫峽云停。女整衣起笑曰「媾精如是﹐無怪師之祕而不宣也。」從此師或不在﹐則玉山相並﹐霧鬢廝磨﹐搶韻聯吟﹐遞相贈答。云塡《望江南》一闋投女曰「香閨憶﹐憶昔乍親卿﹕錦帳甫垂參喜懼﹐寶釵亂顫忍嚶鳴﹐此刻不勝情﹗」

女答之曰「香閨憶﹐憶昔就蕭郎﹕欲避羞難遮綺扇﹐最銷魂處卸華妝﹐共入黑甜鄕。」云疊贈曰「香閨憶﹐憶昔鬧陽臺﹕春融柳舞鶯梭捷﹐露沁花嬌燕翦開﹐儂艷滿情懷。」女復曰「香閨憶﹐靦腆憶初朝﹕艷奪小桃嗔脾睨﹐樣畱新月倩郎描﹐另有一番嬌。」歡娛易過﹐不覺臘去春回。女年加長﹐待字深閨﹐不復出就外傅矣。云亦還其本來﹐另尋師友。女作書投之曰「同學妹宜男襝衽致啟云娥哥哥足下﹕憶昔情融絳帳﹐暫得連鑣﹔泣別蕭齋﹐遽成分襼。緬維現身說法﹐祕傳法象之微。

口角吟香﹐共斗香奩之句。方期此樂可常﹐豈意於今不再﹖況雌伏者頓爾鳧翔﹐雄飛者反嗟豹隱。我心匪石﹐能不黯然。伏願速遣冰人﹐以踐海誓。則半暇之劈﹐幸很全歸﹔已破之舟﹐不致淪溺。縈縈俟諾﹐戚戚布函。伏祈采覽﹗「云得書情急﹐恃寵撒嬌﹐直告父母。父𨿽怒其不端﹐然事已如斯﹐轉慮其子失所﹐遂倩密友卽任翁之戚﹐敬備梟儀﹐往求鳳卜。任曰﹕」西鄰白翁固所素識﹐第伊僅有掌珠﹐那得配我假子﹖「媒曰﹕」其女實男子﹐僞作女妝。以期易養耳。「任曰﹐」卽云姐耶﹖「

媒曰「是也。翩翩美少﹐諒必中東牀之眩」任曰「不可﹐不可﹗云姐昔與我女同學﹐若與聯煙﹐是無私有獘﹐玷我家聲矣。」媒以童稚何知﹐決無他故之言﹐再三勸之。任怒﹐掉頭而入。媒覆白翁。云不知也。尙歡欣鼓舞。與女書曰「同學愚兄云娥頓首啟宜妹妝次﹕睽隔半年﹐相思兩地。何期雲間之鶴﹐忽墮瑤函﹔原上之﹐載銜嘉命。焚蕓盥誦﹐頓慰調饑﹐來諭悉遵﹐冰人已遣。諒尊甫知我﹐必允好逑﹗佇盼河橋鵲影﹐正當授采之期﹔緱嶺鸞聲﹐擬上催妝之什矣。克惇舊好﹐再締新歡﹔鼓瑟琴﹐重疊香閨之韻。宜其家室﹐應續化生之文。諒必卿爲我喜﹐我爲卿賀。書報宜妹知之。」時女已聞父決絕之言﹐飲泣數日矣。母知其意﹐反加詈也。得云書﹐慟絕復蘇﹐覆書曰「頃接瑯函﹐深叨錦注﹔第君家柯使﹐徒抱空言。老父以迹涉嫌疑﹐遽爾決絕。云郎其未知之耶﹖從此機云池館﹐鶴唳空聞﹔王謝樓臺﹐燕巢靡托。此日靑閨﹐已經蝶散﹔當年紅粉﹐將屬煙銷。是固妾之命也﹗想云郎才似子桓﹐徒懷絳樹﹔情同穆滿﹐空憶赤烏。諒必同此悲憤耶﹗然以馬卿之才﹐不患無文君之配﹔而妾則已非完壁﹐豈可二夫﹖故夜寢偶思﹐則涕泗被面﹔晨興忽感﹐則爪指亂爬。嗟嗟失此於歸﹐終成墮落。

如不棄糞土﹐敬訂逾垣﹐面訴離忱﹐以表永訣耳。臨風嗚咽﹐授筆酸辛﹐云郎采覽﹗「云得書﹐心亂如麻﹐淚零如雨。細問其母﹐猶含糊答應。知事之決無濟也。俟蟾明之候﹐踏梯逾墻﹐已於檐頭接入。相持對泣﹐淚繼以血。女曰﹕」妾生不逢辰﹐之死靡他﹔旣不能續前緣﹐當以魂依左右耳。惟願郎君﹐新不忘故﹔時以杯羹呼名而奠﹐則九原如在矣。今邀郎來﹐知我死所。「遂指其牀﹐已紅絲結扣﹐懸於頂格。云曰﹕」生不同衾﹐死當同域﹐奚忍捨我﹖「搶先入扣﹐女往牽救﹐則抱女同登﹐雙雙斃命。次日﹐婢媼喚女﹐不應。掇戶而入﹐瞥睹雙懸﹐驚呼翁至﹐撫之俱僵耳。兩屍互抱不解。喚白翁來﹐共鳴諸官。

判曰「審看得白雲娥與任宜男者﹐居本比鄰﹐幼而同學。盈盈弱女﹐僭稱冠帶之雄﹔渺渺丈夫﹐反襲裙釵之飾﹐陰陽顚倒﹐堪嗟兩老之朦朧﹔天地絪﹐宜有雙星之繾綣。繼而瓊田人去﹐碧海無歸﹔借斑管以描愁﹐托瑤箋而請命。旣以參氏媒妁﹐好逑稱意之花﹐允宜鳳舞鸞歌﹐競唱定情之曲。而乃不容坦腹﹐徒悔噬臍。登簡傳心﹐愁甚衡陽之雁﹔捧書泣血﹐淒逾巴峽之猿。縞袂趨風﹐匹夫之志難奪﹔紅顏赴義﹐匹婦之諒可悲。遽爾雙璧同組﹐立絞鴛鴦之頸﹐循環合體﹐牢牽蛤蚧之身。𨿽事不可風﹐而節猶足齲律設大法﹐例順人情。因是殮以巨棺﹐俾作同工之繭﹔葬諸大陸﹐將生連理之枝。從此地下長眠﹐不羨人間短景。本縣特以表圭璋之堅志﹐非徒艷花月之新聞。此讞。」斷令合葬西湖之麓。風流花判﹐傳誦一時。故土有往弔之者。鄕愚不知﹐謂其有所祈禱﹐尢而效之﹐有求必應﹐趨之如市﹔競於墳首立廟﹐香火大盛。至今廟貌猶新﹐其爲發情止義之報耶。

妙女唐貞元元年五月﹐宣州旌徳縣崔氏婢﹐名妙女﹐年可十三四。夕汲庭中﹐忽見一僧﹐以錫杖連擊三下﹐驚怖而倒﹐便言心痛。須臾迷亂﹐鍼灸莫知。數日稍間﹐而吐痢不息。

及瘥﹐不復食﹐食輒嘔吐。惟餌蜀葵花及鹽茶。旣而淸瘦爽徹﹐顏色鮮華。方說初昏迷之際﹐見一人﹐引乘白霧﹐至一處﹐宮殿甚嚴﹐悉如釋門西方部。其中天仙﹐多是妙女之族。

言本是題頭賴吒天王小女﹐爲泄天門間事﹐故謫墮人世﹐已兩生矣。賴吒王姓韋名寬﹐第大號上尊﹐夫人姓李號善倫。東王公是其季父﹐名括﹐第八。妙女自稱小娘﹐言父與姻族﹐同遊世間﹐尋索至此。前所見僧打腰上﹐欲女吐瀉髒中穢惡俗气﹐乃得升天。天上居處華盛﹐各有姻戚及奴婢。與人間不殊。所使奴名羣角﹐婢名金霄﹑鳳樓。其前生有一子名遙﹐見並依然相識。昨來之日﹐於金橋上與兒別﹐賦詩﹐惟記兩句曰「手攀橋柱立﹐滴淚天河滿。」時自吟詠﹐悲不自勝。如此五六日病臥﹐敍先世事。一日忽言﹐上尊及阿母﹐並諸大仙及僕隸等﹐悉來參謝﹐卽托靈而言曰「小女愚昧﹐落在人間﹐久蒙存卹﹐相愧無極﹗」其家初甚驚惶﹐良久乃相與問答。仙者悉憑之敍言曰「暫借小女之宅﹐與世人言語。」其上尊語﹐卽是丈夫聲气﹔善倫阿母語﹐卽是婦人聲。各變其語如此。或來或往﹐日月漸久﹔談諧戲謔﹐一如平人。每來卽香气滿室﹐有時酒气﹐有時蓮花香气。後妙女本狀如故。一日妙女吟唱﹐是時晴朗﹐空中忽有片雲如席﹐徘徊其上。俄而雲中有笙聲﹐聲調淸鏘﹔舉家仰聽﹐感動精神。妙女呼大郎復唱﹐其聲轉厲。妙女謳歌﹐神色自若﹐音韻奇妙﹐淸暢不可言。其曲名《桑柳條》。又言阿母適在雲中。如此竟日方散。旬時﹐忽言家中二人欲有腫疾﹐吾代其患之。數日後﹐妙女果背上脇下﹐各染一腫﹐並大如杯﹐楚痛異常。經日﹐其主母見此痛苦﹐令求免之。

妙女遂冥冥如臥﹐忽語令添香於鐘樓上﹐呼天仙懺念﹔其聲淸亮﹐與四方相應。如此移時﹐醒悟腫消﹐須臾平復。後有一婢﹐卒染病甚困。妙女曰「我爲爾白大郎﹐請兵救女。」

卽如睡狀﹐須臾卻醒﹐言兵已到。急令灑掃﹐添香淨室。遂起支分兵馬﹐匹配幾人於某處檢校﹐幾人於病人身上束縛邪鬼。

其婢卽瘥如故﹐言見兵馬形像﹐如壁畫神王﹐頭上著胡帽子﹐悉金鈿也。其家小女子皆見﹐良久乃滅。大將軍姓許名光﹐小將曰陳萬。每呼之驅使﹐部位甚多﹐來往如風雨聲。更旬時﹐忽言織女欲嫁﹐須往看之。又睡醒而說婚嫁禮﹐一如人間。言女名垂陵﹐子嫁薛氏﹐事多不備紀。其家常令妙女繡﹐忽言今要暫去﹐請婢鳳樓代繡。如此竟日﹐便作鳳樓姿容﹐精神時異﹔繡作巧妙﹐疾倍常時﹐而不與人言語﹐時時俯首笑。久之﹐言卻回﹐卽復本態﹐無鳳樓狀也。

言大郎欲與僧伽和尙來看娘子﹐卽掃室添香﹐煎茶待之。

須臾遂至﹐傳語問訊。妙女忽笑曰「大郎何爲與上人相撲﹖」

此時舉家俱聞牀上踏蹴聲甚厲。良久﹐乃去。有時言向西方飲去﹐回遂吐酒﹐竟日醉臥。一夕言﹐將娘於一魂﹐小娘子一魂﹐遊看去。是夕娘子等並夢向一處﹐與眾人遊樂。妙女至天明﹐便問娘子夢中事﹐一一皆同。如此月餘﹐絕食。忽一日。悲咽而言﹐大郎阿母喚我歸﹐甚淒愴。言久在世間﹐戀慕娘子﹐不忍捨去。如此數日涕泣﹐又言不合與世人往來﹐汝意須往﹐如之柰何﹖便向空中辭別﹐詞頗鄭重。從此漸無言語。告娘子曰「某相戀不去。旣在人間﹐還須飲食﹐但於某一紅衫子著﹐及瀉藥。」如言與之﹐遂漸飲食。

𨿽時說未來事﹐皆無應。不知其婢後復如何。

王夢蛟長樂馬某﹐操布業﹐妻許氏﹐中年無子﹐遂娶王姬。姬身具鱗甲文﹐其母夢長蛟纏體而生者﹐名之曰夢蛟﹐記其瑞也。

歸馬﹐年僅十六﹔未幾﹐生一子﹐名鐸﹐許氏陽爲喜悅﹐而陰實妒忌﹐思有以中傷之。王識其心﹐故防衛惟謹﹐母子不片刻離也。一日﹐許諭洗衣。王懷子﹐持衣登樓﹐當窗以晾。許潛躡其蹤﹐自後推其母子墜樓﹐而作驚訝狀。馬聞之﹐趨救﹐王頭面𨿽傷﹐其子端坐無傷。馬察知其妻不能相容而畏之﹐遂成悸疾。其夥李某自遠方貿布回﹐生平相與之至篤者。泣告以故﹐出妾與子﹐屬之李。曰「知己之托﹐敢當重任﹐但某無家室﹐何以安如夫人也。」馬曰「予籌之審矣﹐請以王姬侍足下﹐以存吾孤﹖」李推之不得。厚嫁之﹐帶其子鐸往。逾年﹐生一子﹐名之曰馬﹔蓋不忘其友之贈妾生子﹐以志其恩義也。未幾﹐馬某卒﹐而許氏亦顚沛死。李以馬贈嫁之資﹐經營起家﹐富甲一邑。重聘延名師﹐以訓二子﹐恩勤兼執。馬鐸得中永樂壬辰狀元﹐其子李馬亦發解。李夫婦大悅﹐分馬鐸以家資之半﹐俾歸其宗。

鐸泣辭曰「若非繼父﹐何有今﹖玆願以空身守先人廬墓。」

李彊與之。鐸以財產爲弟遊揚名譽﹐且與攺名曰騏﹐以避嫌疑。

戊戌﹐李騏亦狀元及第。未幾﹐李夫婦以壽終。鐸欲黜其嫡母許氏﹐以王姬歸葬父所。騏不願﹐曰「若依兄命﹐則弟爲無母之兒﹐於禮不順。」不得已﹐陳情於朝。帝命禮部議﹐曰「王氏攺嫁﹐義已絕於前夫﹐教子成名﹐理應隆以異數。況李騏不能無母﹐而馬某本自有妻。論婦道之有終﹐應砭後葬﹐嘉英才之連育﹐請錫榮封。事出創聞﹐後不爲例。」議上﹐封以長樂縣君﹐諭祭葬。

白猿梁大同末﹐遣平南將軍藺欽南徵﹐至桂林﹐破李師古﹑陳徹。別將歐陽紇略地至長樂﹐悉平諸洞﹐冞深入深阻。紇妻纖白﹐甚美。其部人曰「將軍何爲摯麗人經此﹖地有神﹐善竊少女﹐而美者尢所難免。宜謹護之。」紇甚疑懼﹐夜勒兵環其廬﹐匿婦密室中﹐謹閉甚固﹐而以女奴十餘伺守之。

爾夕﹐陰風晦黑﹐至五更﹐寂然無聞。守者怠而假寐﹐忽若有物驚悟者﹐卽已失妻矣。關扃如故﹐莫知所出。出門山險﹐咫尺迷悶﹐不可尋逐。迨明﹐絕無其迹。紇大憤痛﹐誓不徒還。

因辭疾﹐駐其軍﹐日往四遐﹐卽深淩險以索之。旣逾月﹐忽於百里之外叢筱上﹐得其妻繡履一隻﹐𨿽侵雨濡﹐猶可辧識。紇尢淒悼﹐求之益堅。選壯士三十人﹐持兵負糧﹐巖棲野食。又旬餘﹐遠所捨約二百里﹐南望一山﹐蔥秀迥出。至其下﹐有深溪環之﹐乃編木以度。絕巖翠竹之間﹐時見紅彩﹐聞笑語音。

捫蘿引糸亙而陟其上﹐則嘉樹列植﹐間以名花﹐其下綠蕪﹐丰軟如毯。淸迥岑寂﹐杳然殊境。東向石門有婦人數十﹐帔服鮮澤﹐嬉遊歌笑﹐出入其中。

見人皆慢視遲立﹐至則問曰「何因來此﹖」紇具以對。相視嘆曰「賢妻至此月餘矣。今病在牀﹐宜遣視之。」入其門﹐以木爲扉。

中寬辟若堂者三。四壁設牀﹐悉施錦薦。其妻臥石榻上﹐重茵累席﹐珍食盈前。紇就視之。回眸一睇﹐卽疾揮手令去。

諸婦人曰「我等與公之妻﹐比來久者十年。此神物所居﹐力能殺人﹐𨿽百夫操兵﹐不能制也。幸其未返﹐宜速避之。但求美酒兩斛﹐食犬十頭﹐麻數十斤﹐當相與謀殺之。其來必以正午後﹐愼勿太早。以十日爲期。」因促之去。紇亦遽退。遂求醇醪與麻犬﹐如期而往。婦人曰「彼好酒﹐往往致醉。醉必騁力﹐俾吾等以彩練縛手足於牀﹐一踴皆斷。嘗紉三幅﹐則力盡不解。今麻隱帛中束之﹐度不能矣。徧體皆如鐵﹐惟臍下數寸﹐常護蔽之﹐此必不能禦兵刃。」指其旁一巖曰「此其食廩。當隱於是﹐靜而伺之。酒置花下﹐犬散林中﹐待吾計成﹐招之卽出。」如其言﹐屏气以俟。日晡﹐有物如匹練。自他山下﹐透至若飛﹐徑入洞中。少選﹐有美髯大夫長六尺餘﹐白衣曳杖﹐擁諸婦人而出。見犬驚視﹐騰身執之﹐披裂吮咀﹐食之致飽。婦人競以玉杯進酒﹐諧笑甚歡。旣飲數斗﹐則扶之而去。

又聞嬉笑之音。良久﹐婦人出招之﹐乃持兵而入。見大白猿﹐縛四足於牀頭﹐廁人蹙縮﹐求脫不得﹐目光如電。競兵之﹐如中鐵石。刺其臍下﹐卽飲刃﹐血射如注。乃大嘆吒曰「此天殺我﹐豈爾之能。然爾婦已孕。勿殺其子﹐將逢聖帝﹐必大其宗。」言絕乃死。搜其藏﹐寶器丰積﹐珍羞盈品﹐羅列几案。

凡人世所珍﹐靡不充備。名香數斛﹐寶劍一雙。婦人三十輩﹐皆絕其色﹐久者至十年。

云「色衰必被提去﹐莫知所置。又捕采惟止其身﹐更無黨類。

旦盥洗﹐著帽﹐加白袷﹐被素羅衣﹐不知寒暑﹐徧身白毛﹐長數寸。所居常讀木簡﹐字若符篆。了不可識﹐已﹐則置石鐙下。晴晝或舞雙劍﹐環身電飛﹐光圓若月。其飲食無常﹐喜啖果栗﹐尢嗜犬﹐咀而飲其血。日始逾午﹐卽﹖然而逝。

半晝往返數千里﹐及晚必歸﹐此其常也。所須無不立得。

夜就諸牀嬲戲﹐一夕皆周﹐未嘗寐。言語淹詳﹐華旨會利。然其狀﹐卽蕏犭瞿類也。今歲木葉之初﹐忽愴然曰「吾爲山神所訴﹐將得死罪。亦求護之於眾靈﹐庶幾可免。『前月哉生魄﹐石磴生火﹐焚其簡書﹐悵然自失曰﹕」吾已千歲。而無子。今有子﹐死期至矣。』因顧諸女﹐﹖瀾者久﹐且曰「此山復絕﹐未嘗有人至。上髙而望﹐絕不見樵者。下多虎狼怪獸。今能至者﹐非天假之何耶﹖『」紇服取寶玉珍麗及諸婦人以歸﹐猶有知其家者。紇妻周歲生一子﹐厥狀肖焉。後紇爲陳武帝所誅。素與江總善。愛其子聰悟絕人﹐常畱養之﹐故免於難。及長﹐果文學善書﹐知名於時。

嬌紅記申純﹐字厚卿﹐祖汴人。也隨父入都﹐八歲通六經﹐十歲能屬文﹐天姿卓越﹐傑出世表﹐風情動物﹐不減於斯﹐故賢士大夫﹐多推舉焉。宣和間﹐薦而不第﹐歸﹔鬱鬱不自勝。家居月餘﹐因適鄰郡母舅王通判。信宿而至﹐則門枕碧流﹐目斷千里﹐波濤洶湧﹐風景粲然﹐明滅遠出﹐特起望外。生旣至﹐因入謁舅﹐舅見之﹐遂引生至中堂。妗出見﹐生進拜畢﹐就位。

舅有一子﹐名善父﹐年七歲﹐一名含。舅因呼善父出拜﹐再命侍女飛紅呼嬌娘出見。良久﹐飛紅附耳語妗﹐以嬌娘未經妝爲言。妗因怒曰「三哥家人也﹐出見何害﹖」又令他侍女促之。

頃刻﹐嬌自左掖出拜。雙鬟綰綠﹐色奪圖畫中人﹐朱粉未施﹐而天然殊瑩。生起見之﹐不覺自失。敍禮竟﹐嬌因立妗後。生熟視之﹐愈覺絕色﹐目搖心蕩﹐不能禁制。妗笑曰「三哥遠來勞苦﹐宜就捨少息。」因室之於堂之東﹐去堂二十餘步。生歸館後﹐功名之心頓釋﹐日夕惟慕嬌而已。恨不能吐盡心素與款語﹐故常意屬焉。舅妗皆以生久不相見﹐款畱備至﹐生亦自幸其相畱﹐冀得乘間致款曲於嬌也。平常出入舅家﹐周旋堂廡﹐𨿽終日得與嬌遊從﹐未嘗敢一邪言相及。生因察其動靜﹐見嬌言笑舉止﹐常有疑猜不定之狀﹐生知其賦情特甚也﹐求所以導情達意之便﹐而未能得。一夕﹐嬌晚繡紅窗下﹐倚牀視荼縻花﹐久不移目﹐生輕步踵其後﹐嬌不知也。因浩然長嘆﹐生知其有所思﹐因低聲問曰「爾何於此佇視長嘆也﹐將有思乎﹖將有約乎﹖」嬌不答﹐良久﹐乃曰「兄何自來此﹖日晚矣﹐春寒逼人﹐兄覺之乎﹖」生知嬌以他詞相拒﹐因應曰「春寒固也。」

嬌正視﹐逡巡引去﹐生獨歸室。自後﹐日聚飲宴﹐或同歌笑﹐申生言稍涉邪﹐嬌則凝袂正色﹐若將不可犯。生𨿽慕其美麗﹐然見其不相領略﹐以謂嬌年幼情簡﹐不諳世事﹐因不介意。一日﹐舅有他甥至﹐舅妗亦畱之。至晚﹐舅開宴﹐申生預坐。酒至半﹐妗起酌酒勸他甥﹐舅將酣﹐嬌時陪立妗後贊之﹐令溢觴。

酒至生﹐力辭。妗曰「子素能飲﹐獨不能爲我開懷乎﹖」生辭以失志功名﹐且病﹐又已醉甚﹐不能復加。

妗未答﹐嬌因參言其後曰「三兄動容似不任酒力矣﹐姑止此。」妗因輟瓶授觴﹐生再拜而飲﹐因喜不自勝。旣畢﹐妗退步酌酒勸舅。申生之前﹐燭燼長而暗﹐嬌因促步至燭前﹐以手彈燭﹐因流視語生日﹕「非妾則兄醉甚矣。」生謝曰「此恩當銘肺腑。」嬌微笑曰「此乃恩乎﹖」生曰「意重於此矣。」語未畢﹐妗因索水滌觴﹐嬌乃引去。自此﹐生復畱意。

一夕﹐嬌獨坐於堂側惜花軒內﹐生偶至座側﹐見嬌憑闌無語﹐徙倚沈吟。時花檻中有牡丹數本﹐欲開未開﹐生因爲二絕以戲之曰「亂惹祥煙倚粉墻﹐絳羅輕捲映朝陽﹔芳心一點千重束﹐肯念憑闌人斷腸。」「嬌姿質艷不勝春﹐何意無言恨轉深﹔惆悵東君不相顧﹐空餘一片惜花心。」生援筆寫此二詩﹐以示嬌﹐嬌巡檐展誦﹐傾環低面﹐欲言不言。正凝思間﹐忽聽流鶯數囀﹐如道人意中事﹐嬌覽之未畢﹐忽聞妗語聲﹐嬌乃藏之袖間﹐徐步趨歸堂中。生悵恨久之﹐歸室﹐殆無以爲懷。因作一絕﹐題於堂西之綠窗上。詩曰「日影縈階睡正醒﹐篆煙如縷午風平﹐玉簫吹盡霓裳調﹐誰知鸞聲與風聲。」後二日﹐舅他出﹐嬌窺生不在﹐直入臥空﹐見西窗有詩一絕﹐躊躇玩味﹐不忍捨去。

知生之屬意所在﹐乃濡筆和其西窗之韻以寄意焉。詩曰「春愁魘夢苦難醒﹐日迥風髙漏正平﹔魂斷不堪初起處﹐落花枝上曉鶯聲。」生歸見嬌所和詩﹐願得之心﹐逾於平常﹐朝夕惟求間便以感動嬌。然嬌或對或否﹐或相親呢﹐或相違背。生不測其意﹐莫得而圖之。一日﹐舅妗開宴﹐自午至暮。酒敬﹐舅妗起歸舍﹐生獨危坐堂中﹐欲卽外舍﹐俄而嬌至筵所﹐抽左髻鈿釵勻博山理餘香﹐生因曰「夜分人寢矣﹐安用此﹖」嬌曰「香貴長存﹐安可以夜深棄之﹗」生又繼之曰「篆灰有心足矣。」嬌不答﹐乃行﹐近堂階﹐開簾仰視﹐月色如晝﹐因呼侍女小慧﹐畫月以記夜漏之深淺﹐乃顧生曰「月已至此﹐夜幾許﹖」生亦起下階﹐贍望星漢。曰「織女將斜﹐夜深矣。」

因曰「月白風淸﹐如此良夜何﹖」嬌曰「東坡鐘情何厚也﹖」生曰「奇美特異者﹐情有甚於此焉。可以此誚東坡也﹖」

嬌曰「兄出此言﹐應彼此苦眾矣﹐於我何獨無之。」生曰「然則實有也﹐不然則佳句所謂『魘夢』者﹐果何物而『苦難醒』耶﹖」言情頗狎﹐嬌因促步下階逼生曰「凡謂織女銀河何在也﹖」生見嬌之驟近﹐﹖然自失﹐未及卽對﹐俄聞戶內妗問嬌寢未﹐嬌乃遁去。次日﹐生追憶昨夕之事﹐自疑有獲﹐然每思遇事多參商﹐愈不自足。次日晨起﹐生入揖妗﹐旣出﹐遇嬌於堂西小閣中﹐嬌時對鏡畫眉未終﹐生近前謂之曰「蘭煤燈燼邪﹐燭花也﹖」嬌曰「燈花耳。妾用意積之﹐近方得之。」

生曰「若是﹐則願以一半丐我書家信。」遂首肯﹐令生分其半﹐生舉手分煤﹐油污其指﹐因請嬌曰「子宜分以遺我﹐何重勞客耶﹖」嬌曰「旣許君矣﹐寧惜此﹖」遂以指決煤之半以贈生﹐因牽生衣拭指污處曰「緣兄得此﹐可作無事人耶﹖」

生笑曰「敢不畱以爲贄﹗」嬌因變色曰「妾無他意﹐君何戲我﹖」生見嬌色變﹐恐妗知之﹐因趨出﹐珍藏所分之煤於枕中。自後﹐生心搖蕩特甚﹐不能頃刻少置。伏枕對燭﹐夜腸九回﹐思欲履危道﹐以實嬌心而未獲。一日﹐暮春小寒﹐嬌方擁鑪獨坐﹐生自外折梨花一枝入來﹐嬌不起顧生﹐生乃置花於地。

嬌驚視﹐徐起以手拾花﹐詢生曰「兄何棄置此花也﹖」生曰「花淚盈暈﹐知其意何在﹖故棄之。」嬌曰「東皇故自有主﹐夜屏一枝以供玩好足矣。

兄何索之深也﹖「生曰﹕」已荷重諾﹐無悔。「嬌笑曰﹕」將何諾﹖「生曰﹕」試思之。「嬌不答﹐因謂生曰﹕」風差勁﹐可坐此共火。「生欣然卽席﹐與嬌偶坐﹐相去僅尺餘﹐嬌因撫生背曰﹕」兄衣厚否﹖恐寒威相淩逼也。「生恍然曰﹕」能念我寒﹐而不念我斷腸耶﹗「嬌笑曰﹕」何事斷腸﹖妾當爲兄謀之。「生曰﹕」無戲言﹐我自遇子之後﹐魂飛魄揚﹐不能著體﹐夜更苦長﹐竟夕不寐﹐汝方以爲戲﹐足見子之心也。

予每見於言語態度﹐非無情者﹐及予言深情味﹐則子變色以拒我﹐豈可不解世事﹐而爲是沽矯哉﹖諒孱繆之迹﹐不足以當雅意﹐深藏自閉﹐將有售也。後日一言之後﹔余將西騎矣。子無苦戲我。「嬌因慨然良久﹐曰﹕」君疑妾矣﹐妾敢無言﹐妾知兄心舊矣﹐豈敢固自鄭重以要君也﹐第恐不能終始﹐其如後患何﹖妾亦數月來諸事不復措意﹐寢夢不安﹐飲食俱廢﹐君所不得知也。「因長吁曰﹕」君疑甚矣﹐異日之事﹐君任之﹐果不濟﹐當以死謝君。「生曰﹕」子果有志﹐則以策我。「嬌未及答﹐俄然舅自外至﹐生起﹐因出迎舅﹐嬌乃返室﹐不可再語。

又越兩日﹐生淩晨起﹐攬衣向堂西綠窗內而立﹐背面視井檐﹐不知此時嬌亦起﹐在隔窗內理妝矣。生誦東坡詩曰「爲報鄰雞莫驚覺﹐更容殘夢到江南。」嬌聞之﹐自窗內呼生曰「君有鄕閭之念乎﹖」生因窺窗語嬌曰「衷腸斷盡﹐無可導意﹐只得歸矣。」嬌曰「君果誕妾邪﹖旣無意於妾﹐何前委罪之深也﹖」生笑曰「予豈無意﹐第被子苦久矣﹐然則若何謀之﹖」

嬌曰「今日間人眾。無可容計。東軒抵妾寢室﹐軒西便門達熙春堂﹐堂透荼縻架﹐君寢室外有小窗﹐今日若晴霽﹐君自寢所逾外窗﹐度荼縻架﹐至熙春堂下。此地人罕花密﹐當與君會也。」生聞之﹐欣然自得﹐惟俟日暮﹐得諧所願。至晚﹐不覺暴雨大作﹐花陰浸潤﹐不復可期﹐生悵恨不已。因作《玉樓春》詞﹐援筆書之﹐可寫怏怏之懷。

詞曰「曉窗寂寂驚相遇﹐欲把芳心深意訴﹐低眉斂翠不勝春﹐嬌轉櫻唇紅半吐。匆匆已約歡娛處﹐可恨無情連夜雨﹔枕孤衾冷不成眠﹐挑盡殘燈天未曙。」生晨起會嬌於妗所﹐因共至中堂﹐以夜所綴詞視之﹐嬌低聲笑曰「好事多磨﹐理故然也。

然妾旣許君矣﹐當別圖之。「是日。生侍舅從鄰家飲﹐至暮醉歸﹐且思嬌早間別圖之言﹐疑嬌之不復至也﹐又沈醉睡熟。嬌潛步至窗外﹐低聲呼生者數次﹐生不之覺﹐嬌悵恨而回。又疑生之誕己也﹐直欲要以盟誓。生剪縷發﹐書盟片紙付嬌﹐嬌亦剪髮設盟以復於生。𨿽是極意慕戀﹐然終於無便可乘。一日﹐生收家書以從父晉納粟補閬州武職﹐以生便弓馬﹐取生歸侍行。

嬌顧戀之極﹐作詩送行。詩曰「綠葉陰濃花正稀﹐聲聲杜宇勸春歸﹖相如千里悠悠去﹐不道文君淚濕衣。」生得詩和韻以復﹐詩曰「密幄重幃舞蝶稀﹐相如只恐燕先歸﹔文君爲我堅心守﹐且莫輕拼金縷衣。」生終以嬌「綠葉陰濃」之語爲疑﹐又成一詞寓《小梁州》以示嬌﹐詞云「惜花長是替花愁﹐每日到西樓。如今何況拋離去也﹐關山千里﹐目斷三秋﹐漫回頭。殷勤分付東園柳﹐好爲管長條。只恐重來綠成陰也﹐靑梅如豆﹐辜負梁州﹐恨悠悠。」嬌知生之疑已﹐亦以《卜算子》詞復之﹐詞云「君去有歸期﹐千里須回首。

休道三年綠葉陰﹐五載花依舊。莫怨好音遲﹐兩下堅心守。

三隻骰兒十九窩﹐沒个須教有。「自後生從父以他故不果行。生居家﹐行住坐臥﹐飲食起屋﹐無非爲嬌﹐興念以致沈思成玻因托求醫至舅家。數日﹐無便可乘與嬌一語。至於飲食俱廢﹐舅妗爲之皇皇﹐醫卜踵至﹐但云生功名失意﹐勞思所致﹐終不能知生之心。數日﹐病小愈。一日﹐舅出報謁﹐生因彊步至外廡﹐方佇立﹐俄而嬌至生後﹐生駭然。嬌曰﹕」偶左右皆他往﹐妾得便﹐故來問兄之玻「生回顧無人﹐因前牽衣欲與語﹐嬌曰﹕」此廣庭也﹐十目所視﹐宜卽兄室。「生與之俱及門﹐忽雙燕爭泥墜前﹐嬌因捨生趨視﹐俄舅之侍女湘娥突至嬌前。嬌大駭﹐生乃引去。至暮復會中堂﹐嬌謂生曰﹕」非燕墜﹐則湘娥見妾在君室矣﹐豈非天乎﹖「生然其言﹐而悒怏之心﹐見於顏色。一日晚﹐嬌尋便至生室﹐謂生曰﹕」向日熙春堂之約﹐妾嘗思之﹐夜深院靜﹐非安寢之地。自前日之路觀之﹐足以達妾寢所。每夕侍妾寢者二人﹐今夕當以計遣去﹐小慧不足畏也。君至夜分時來﹐妾開窗以待。「生曰﹕」固善也﹐不亦危乎﹖「嬌變色曰﹕」事至若此﹐君何畏人﹖生如白駒過隙﹐復有錘情如吾二人者乎﹖事敗當以死繼之。「生曰﹕」若然﹐余何恨乎﹖「是夜將半﹐生乃逾外窗達堂後﹐數百步至荼縻架側﹐久求門不得﹐生頗恐。久之﹐尋路得至熙春堂。堂廣夜深﹐寂無人聲。生大恐﹐固疾趨入﹐見嬌方開窗倚幾而坐﹐衣紅綃衣﹐下白絲裳﹐舉首向月﹐若重有憂者﹐不知生之已至也。生因扶窗而入。嬌忽見生﹐且驚且喜﹐曰﹕」君何不告﹐駭我甚矣。「生乃與嬌並坐窗下﹐時正夜分﹐月色如畫。生視嬌。

體態艷媚﹐肌瑩無暇﹐飄飄然不啻娥之下臨人間也。嬌謂生曰「夜漏過半﹐幸會難逢﹐可就枕矣。」欣然與生相攜素手﹐共入羅帳之中。解衣並枕間﹐嬌曰「妾年幼﹐殊不諳世事﹐枕席之上﹐望兄見憐。」生曰「不待多言。」一晌歡娛﹐而嬌娘千金之身﹐自玆失矣。歡會之際﹐不覺血漬生衣袖。

嬌乃剪其袖而收之﹐曰「畱此爲他日之驗。」生笑而從之。

有頃﹐雞聲催曉﹐虯漏將闌﹐嬌令生歸室﹐因視生曰「此後日間相遇﹐幸無以前言爲戲﹐懼他人之耳目長也。妾﹐女子也﹐情牽事惑﹐殊乖禮法﹐幸垂明鑑﹐好爲祕之。妾之托君﹐亦無憾矣。」生辭﹐愧喜交集。自後﹐生夜必潛至嬌屋﹐凡月餘﹐無有知者。豈期欲火所迷﹐俱無避忌﹐舅之侍女曰飛紅﹑曰湘娥﹐皆有所覺﹐所不知者﹐嬌之父母而已。嬌亦厚禮紅等﹐欲使緘口。第飛紅輩𨿽覺之﹐而未之敢發。俄而﹐生以父書促歸﹐旣歸﹐則寢食俱廢﹐思欲娶嬌爲婦﹐乃作書達嬌曰「前日佳遇﹐倏爾旬餘。魂飛杳杳﹐每形淸夜﹐松竹深盟﹐常存記憶。

蒹葭之迹﹐得自托於蘭蕙之旁﹐爲幸大矣。幽會未終﹐白雲在念﹐自抵侍下﹐無一息不夢想洛冫甫之風煙也。家事經史﹐非爲不復措念﹐縱一勉彊﹐不知所以爲懷。

有親朋見憐於大人前﹐致一語﹐天啟其衷﹐俾續秦晉再世之盟﹐未審舅妗雅意若何。倘不棄庸陋﹐則張生之於鶯鶯﹐烏足道哉﹗

玆因媒氏有行﹐喜不自制﹐訴此以布腹心。幸相與媒之﹐臨風以俟佳音﹐家居無聊﹐偶思佳麗夜別之言。綴《永遇樂》一詞﹐並用錄呈﹐亦以見此情之拳拳耳。新霜在候﹐善加保衛。「生寫書畢﹐並錄前所作《永遇樂》詞。緘封私付媒媼。父母不知也。媒得書﹐卽往見舅妗﹐且以生父命告之。舅爲之開宴。次日﹐媒申前請﹐舅曰﹕」三哥才俊灑落﹐加以歷練老成﹐老夫得此佳婿﹐深所願也。但朝廷立法﹐內兄弟不許成婚﹐似不可違。前辱三哥惠訪﹐畱住數月。甚能爲老夫分憂。老夫亦有願婚之意﹐而於條有礙﹐以此不敢形言。「媒氏再三宛轉。

終不能得。至晚。再置酒款媒﹐舅命妗主席﹐嬌時侍立妗側﹐知親議之不諧也﹐心生悒怏﹐但不敢形之言語耳。酒散﹐媒左右顧視無人﹐欲致生書於嬌。適嬌至媒前剔燈﹐媒因私語嬌曰「子非厚卿之情人邪﹖厚卿有手書。令我私致於子。」

嬌竦然﹐微言應曰「然。」淚墜言下。媒爲之攺顏﹐遂從身畔取書授嬌﹐嬌收置袖間﹐未敢展視。妗起﹐嬌亦隨妗入室。

次早﹐媒再請於舅﹐且以言迫之。舅怒曰「此無不可﹐第以法禁甚嚴﹐欲老夫罪戾也﹖爾勿復言﹐此決不可。」媒知其不就﹐因告歸。舅又命妗酌酒與媒爲別。嬌因侍立﹐私語媒曰「離合緣契﹐乃天之爲也。三兄無事宜來﹐妾年且長﹐歲月有限﹐無以姻事不諧爲念也。」因出手書﹐令媒持歸﹐以復於生。

媒旣歸﹐街舅不允之由﹐遂以嬌書與生﹐生展視之﹐乃新詞《滿庭芳》一闋﹐嬌制也﹕「簾影篩金﹐簟紋浮水﹐綠陰庭院淸幽。夜長人靜﹐消得許多悉。長記當時月色﹐小窗外﹐情話綢繆。因緣淺﹐行雲去後﹐杳不見蹤由。殷勤﹐紅一葉﹐傳來密意﹐佳好新求。柰百端間阻﹐恩愛成休。應是奴家薄命﹐難陪伴﹐俊雅風流。

須相念﹐重尋舊約﹐休忘杜家秋。「生覽誦數徧﹐殊不勝情。每對花玩月﹐不覺淚下。初﹐生與成都府角妓丁憐憐者﹐極相厚善。憐敏惠殊俊﹐常得帥府顧盼﹔生方妙年秀麗﹐憐憐尢見傾慕。生自秋還鄕裏﹐憐憐屢遣人招生﹐生托故不往。至是﹐生之友人陳仲遊﹐亦豪家子也﹐見生每置恨於臨風對月之間﹐因拉生至成都舒懷﹐遂同至憐憐之家。生旣入﹐憐不勝歡喜﹐杯酒話款曲﹐生但面壁﹐略不致意。憐怪之﹐委曲詢生﹐終不言。憐意其礙於仲遊也﹐乃畱之竟夕﹐令其女弟伴姐侍仲遊寢﹐而自薦於生。生不得已﹐因與同席﹐枕邊切切詰生所以不見答之故﹐生乃具道與嬌娘相遇之情。憐問曰﹕」嬌娘誰家女也﹖「生曰﹕」新任眉州王通判之女也。「憐又問﹕」其質若何﹖「生曰﹕」美麗淸絕﹐西施妃子殆相千百﹐而風韻過之。「

憐因沈思良久曰「旣名嬌娘﹐又且美麗若此﹐豈非小字瑩卿者乎﹖」生燥然曰「爾何由知之﹖」憐曰「向者帥府幼子將求婚﹐酷好美麗﹐不以門第髙下爲念﹐但欲殊色﹐常捐數千緡﹐命畫工於近地十郡求問﹐伺隙繪人家美女以獻﹐凡得九人﹐此其一也。色瑩肌白﹐眼長而媚﹐愛作合蟬鬃﹐時有憂怨不足之狀。嘗至帥府內室見之﹐因記其姓字﹐果然是否﹖」生曰「子如親見其人﹐卽是此女。」憐曰「宜子之視我如土壤﹐子之所謂眞天上人也。妾常入視﹐佇目不能去﹐第恨不見其身。

今後至彼﹐願求舊鞋丐我。「生諾之﹐明日遂同陳仲遊同歸。

抵家後﹐生因悵恨再期杳杳﹐傷感成疾﹐困臥累日。父母驚異﹐因令人詢問生得病之由。生乃托以夢寐絕怪﹐將不能免﹐必須求善能驅役鬼神者﹐作法禳之。父乃命良巫祈祝﹐生密使人厚賂巫者﹐令向父母言此爲怪物所憑﹐必當遠避﹐方可向安。如其不然﹐生死未判。父母聞巫言﹐大驚懼﹐以爲誠然。於是﹐議令生往舅家以避此難﹐擇日起行。先期之二日﹐令人取覆舅家﹐舅妗許之。嬌時在父母旁﹐聞生有來期﹐喜慰特甚。人回報﹐生亦欣快﹐隨覺病差愈﹐父母以爲得計。及期﹐生旣戒行﹐病亦向安。於時﹐鶯轉簧聲﹐百花競發﹐園林錦繡﹐奪目爭妍。

生至舅屋﹐及門﹐遇嬌於秀溪亭。兩情四目﹐不能自止。暫叩寒暄畢﹐生欲入謁舅﹐嬌止之曰「今日鄰家王寺丞宅邀往天寧玩賞壯丹﹐至暮方歸。姑至此少息﹐徐徐而入可也。」乃與嬌並坐亭上﹐嬌因謂生曰「君養攝不如平時﹐何故今復來此﹐何干也﹖」生疑其言﹐乃曰「日月未久﹐何故忘予﹖自相離之後﹐坐不安席﹐味不適口﹐寢不著枕﹐行不重足﹐何止夜月屋梁之思。中間請命嚴君﹐冀諧媒灼﹐而天不從人﹐竟辜宿望。

春花秋月﹐風臺雪榭﹐無一而非牽情惹恨之處。百計重來﹐以踐舊約。今子乃有『復來何干』之辭﹐予失計甚矣。「嬌愧謝曰﹕」君心果金石不渝﹐妾何以謝君﹖「因相與歡。移時﹐同步人室。生至其舊館﹐窗兒依然﹐向時所書詩曲﹐左顧右盼﹐濡染如新﹐生悵然自失。至晚﹐舅妗歸﹐生拜謁甚恭﹐舅問生曰﹕」聞三哥有微恙﹐想二豎子遁矣。「生謝曰﹕」惟舅舅憐其微恙﹐庶得逃免。再造之賜﹐沒齒不忘。「舅妗勞勉之。生就室﹐自後與嬌情意周洽﹐逾於平昔。住數月﹐情益厚。生因憶丁憐憐之言﹐求舊鞋於嬌。嬌力謁生曰﹕」安用敝履爲哉﹖「

生不以實告﹐嬌不許。舅之侍女飛紅者﹐顏色𨿽美而遠出嬌下﹐惟雙彎與嬌無大小之別﹐常互鞋而行﹐其寫染詩詞﹐與嬌相埒。

嬌不在側﹐亦佳麗也。以妗性妒﹐未常獲寵於舅。常時出入左右﹐生間與之語。嬌則淸麗瘦怯﹐持重少言﹐佇視動輒移目。

每相遇﹐生不問﹐嬌則不答﹐戲狎一笑﹐則使人魂魄俱飛揚。

紅尢喜謔浪﹐善應對﹐快談論﹐生𨿽不與語﹐亦必求事以與生言。嬌每見之﹐則有不足之意。

及生再至﹐紅亦與之親狎﹐嬌疑焉。生久求嬌鞋不獲。一日﹐嬌晝寢﹐生偶至其側﹐因竊鞋趨出。方及寓室﹐以他事去﹐未曾收拾。飛紅適尾生後﹐見生遺鞋﹐紅乃疑嬌所與者﹐因收之。生罔知所以﹐及歸室索鞋﹐無有也﹐因怏怏於懷。及暮﹐嬌問生索鞋。生曰「此誠我盜去﹐然隨已失之﹔諒子得之矣﹐何苦索我耶﹖」嬌乃止。蓋飛紅拾歸﹐以付嬌也。然嬌以此愈疑生私通於紅矣。一日﹐見飛紅與生戲於窗外﹐捉蝴蝶﹐因大怒詬紅。紅頗憾之﹐欲以拾鞋事聞妗﹐未有間也。後遇望日﹐眾出賀舅妗﹐嬌在焉。飛紅因語嬌所履之鞋﹐揚言謂生曰「此卽子前日所遺之鞋也。」嬌變色﹐亟以他事語舅妗﹐會舅妗應接他語不聞。嬌因大疑生使紅髮其私﹐乃大怨望。自後非中堂相遇﹐不復求便以見生。女工諸事﹐略不措意﹐怨隙之心﹐行住坐臥皆是也。生亦無以自明。一日﹐生不意中漫於後園縱步﹐適於花下見鸞箋一幅﹐生取而視之﹐乃《靑玉案》詞也﹕「花低鶯踏紅英亂﹐春心重﹐頓成愁懶。楊花夢散楚云平﹐空惹起﹐情無限。傷心漸覺成牽絆﹐柰愁緒寸心難管。深誠無計寄天涯﹐兒欲問﹐梁間燕。」生披味良久﹐意謂嬌詞﹐而疑其字畫頗不類嬌所書﹐因攜歸置於室中書案之上﹐欲詢嬌而未果。

抵暮﹐西窗前有金籠養能言鸚鵡一隻﹐甚馴﹐嬌過其側﹐戲以紅豆擲之。鸚鵡忽言曰「嬌娘子何打我也﹖」生聞之﹐亟出室招嬌。嬌不至﹐生再挽之﹐方來。嬌入生室﹐正疑思不言﹐忽見案上花箋﹐因取視之。良久﹐目申生不語。移時﹐生曰「子何時所作也﹖」嬌不答。生又曰「何故不言﹖」嬌亦不應。生力究之﹐嬌曰「此飛紅詞也﹐君自彼得之﹐何必詐妾﹖」生力辯﹐嬌並無一言。徘徊良久﹐長吁﹐竟拂衣起去。生畱之不可。自爾相會愈疏。嬌終日熟寢﹐間一二日﹐才與生一見﹐見亦不交一言。凡月餘﹐生不能直其事。

生一夕逕造嬌室﹐左右寂然﹐惟見窗上有絕句一章云「灰篆香難炷﹐風花影易移。徘徊亡限意﹐空作斷腸詩。」生察詩﹐知嬌之爲己﹐且疑心之深也。乘間﹐語嬌曰「再會以來﹐荷子厚愛﹐視前時有加焉﹐邇日形似之間﹐不能不爲子所棄﹐何今昔移志乎﹖」嬌初不言﹐生再詰之﹐嬌潸然涕曰「妾自遇君之後﹐常恐力日不足。今者君棄妾耳﹐妾何敢棄君﹖

抑君意旣自有主﹐何必妾望矣﹖「生曰﹕」苟有二心﹐有如此日。「因指天自誓﹐以明無他事﹐且曰﹕」子何疑之甚也﹖「

嬌曰「君偶遺鞋﹐飛紅得之﹔飛紅遺詞﹐君且得之。天下偶然之事﹐何多之甚耶﹖妾不敢怨君﹐幸愛新人﹐無以妾爲念也。」

生仰天太息曰「有是哉﹐吾怪邇日見子若有憂者﹐人之情態﹐豈難識哉﹖子若不信前誓﹐當剪髮大誓於神明之前。」嬌乃回笑曰「君果然否﹖」生曰「何害﹖」嬌曰「若然﹐後園中池﹐正望明靈大王之祠﹔此神聰明正直﹐叩之﹐無不響應。

君能同妾企祠大誓﹐則幸甚也。「生曰﹕」如命﹐想明靈大王亦知予心之無他也。「嬌乃約以次早與生俱遊後園﹐臨東池畔﹐遙望大王之祠﹐兩人異口同聲﹐拜祈設誓﹐其詞累千百﹐不能備載。誓華﹐攜手而歸。自後嬌與生情好深篤﹐飲食起居﹐無不畱意。生自此亦不與飛紅一語。紅察之﹐因大憾。一日﹐生因縱步至後園牡丹叢畔﹐忽遇嬌先已在彼﹐遂與嬌攜手而過別圃。不覺飛紅亦自後潛至﹐見嬌與生並行﹐因促步返舍﹐語妗曰﹕」天气睛暄﹐可入後園﹐牡丹盛開﹐能一觀否﹖「其實欲妗一行﹐襲敗嬌之蹤迹也。妗可其請﹐遽命紅侍﹐行至園中﹐瞥見生與嬌行於此畔亭﹐左右俱無人﹐妗因大疑﹐因呵嬌﹐生乃狼狽返室﹐惆悵不已。知爲飛紅所賣﹐故致爲妗所覺﹐無以自釋。越二日﹐生自知其迹不寧﹐乃告歸。舅妗亦不畱之。嬌夜出﹐潛與生別曰﹕」天乎﹐得非命歟﹖相會未期﹐而有是事﹐妾獨柰何哉﹖兄歸﹐善自消遣﹐求便再來﹐無以疑間﹐遂成永棄﹐使他人得計也。「因泣下沾襟﹐生亦掩泣而別。嬌又作《一剪梅》詞授之。且曰﹕」兄歸時展視之﹐卽如妾之側矣。「

言終而去。詞云「豆蔻梢頭春意闌。風滿山前﹐雨滿山前﹐杜鵑啼血五更殘。花不禁寒﹐人不禁寒。離合悲歡事幾般。離有悲歡﹐合有悲歡﹐別時容易見時難﹐怕唱陽關﹐莫唱陽關。」

申生與嬌別歸﹐父母以生久在外﹐荒廢書史﹐間歲功名之會﹐又復在眼﹐遂令生於書齋溫習舊業。生與其兄綸𨿽朝夕共學﹐而思嬌之念無時不然。夜則與兄異榻而寢﹐悵恨之詞﹐或形於夢寐﹐恨不能禦風縮地﹐一與嬌會。至七月中旬﹐舅以眉州倅滿﹐道經申生之門﹐因畱宿於生家者累日。此時舅挈家以行﹐妗嬌寓生家﹐相隨不離跬步﹐兼飛紅﹑湘娥諸侍女雜然左右﹐生與嬌欲一言不可得。居三日﹐舅命戒行﹐車馬暄闐﹐送者絡繹於道。

妗與嬌各登車﹐諸侍女相隨先後。申生亦乘馬相送﹐闖其便曳簾挽車﹐與嬌語舊。嬌淚下如雨﹐不能答。徐曰「遇君之後﹐一日爲別﹐不能堪處﹐況今動是三年﹐遠及千里﹐一旦思君之切﹐安保其再能見君乎﹖但恐妾垂首瞑目﹐骨化形銷﹐君將眠花臥柳﹐棄舊憐新﹐妾枕邊恩愛﹐他人有之矣﹗」生曰「明靈大王在彼﹐吾誓不爲也。」嬌曰「若然﹐妾荷君之恩。死且不朽。」乃占詩一首贈生﹕「欲語徵夫促去忙﹐臨歧分袂轉情傷﹔不堪千里三年別﹐恨說仙家日月長。」嬌於袖中又出香一枚﹐上有金鎖團鳳﹐以眞珠百粒﹐約爲同心結贈生﹐曰「睹物思人可也。得暇求便一來﹐毋以地遠爲辭。」言未竟﹐軒車催動﹐霧隱前山﹐曉月半沈﹐目送不及。生別舅妗辭回﹐淒然歸於書室。間消永日﹐無不淚零﹐晨窗夕燈﹐學業兒廢。間爲詞章﹐無不寄與嬌紅之語﹐他不暇及。一日賦一曲﹐以示兄綸﹐皆寄其意於言詞之外﹐未嘗斥言也。詞云「春風情性﹐柰少年辜負﹐竊香名譽。記得當初﹐繡窗私語﹐便傾心素。雨濕花陰﹐月篩簾影﹐兒許良宵遇。亂紅飛盡﹐桃源從此迷路。因念好景難畱﹐光陰易失﹐算行雲何處。三峽詞源﹐誰爲我寫出斷腸詩句。目極歸鳥﹐秋娘聲價﹐應念司空否﹖甚時覓个彩鸞﹐同跨歸去﹖」兄見之﹐撫生背肩曰「厚卿﹐以弟之才﹐當取靑紫如拾芥﹐以顯二親﹐夫何流連光景。此詞固佳﹐察弟之心﹐必有所主。秋期在近﹐且移此筆﹐鏖戰文場可也。」

生但無言。蓋生詞微寓於嬌相會之始末﹐至「亂紅飛頸之句﹐則直指飛紅媒孽之事。思恨之極﹐作爲此詞﹐其兄不知也。及至八月﹐與兄俱就秋試畢﹐卽欲言歸﹐兄綸謂曰﹕」三年燈火辛勤﹐決以此舉﹐揭榜在近﹐何不少俟﹖「生曰﹕」兄學業髙遠﹐危中必矣﹔劣弟荒唐僝陋﹐孫山之外﹐不言可知。不欲久此﹐榜揭後﹐無面目回鄕也。「兄再四挽畱﹐生不得已﹐從之。

逾數日﹐秋闈拆號﹐生與綸俱在髙眩兄弟聯捧捷而歸。次年又與兄綸同及第﹐兄綸受綿州綿山縣主簿﹐生以弓箭升﹐且授洋州司戶。兄弟歸家侍次。時有賣登科記於眉州者﹐舅因閱之﹐見生兄弟皆及第﹐因大喜﹐歸謂妗曰「二哥﹑三哥皆及第﹐吾家宅相得人矣﹐但恨相去千里﹐不能親賀。」逐遣人致書﹐且詢問﹕「二甥榮授何官﹐如瓜期未及﹐能一來款我﹐以慰老夫忻喜之心否﹗」生得書與兄謀曰「舅有命召﹐兄宜一行。」

綸曰「父母在﹐焉可遠遊﹐委以家事﹖然舅妗所命﹐亦不可違﹐長孫克家﹐弟固當祝」於是﹐生欣然領命﹐卽日治行詣舅任所。旣至﹐舅見之﹐且賀且謝。須臾﹐妗嬌畢見﹐且曰「別後喜審吾甥兄弟俱擢危科﹐與有榮華。」生謙謝再三。又問二哥何以不來﹐生答兄弟不可俱出之意。舅妗等問勞盡禮﹐妗終以生前疑似之故﹐館生於廳事東邊﹐去堂甚遠。生亦遠嫌﹐尋常非呼召而不入。縱或一至堂廡﹐未嘗與嬌款狎﹔或與嬌偶然相遇﹐左右森立﹐但彼此佇視﹐不能出一言。生殊無聊﹐住十餘日﹐欲告歸。然終念遠來﹐未曾與嬌一語﹐悶悶不樂﹐徘徊久之。一日﹐生晨起入謁妗﹐妗未起﹐生因忽遇嬌於堂側﹐時且早﹐左右俱未起﹐嬌亟出步前語生曰「妾別兄久矣﹐思念之心﹐未嘗少息。喜審近取髙第﹐但恨命薄﹐不能執箕帚﹐以觀富貴﹐爲大恨耳。兄能不棄﹐不以地遠來臨﹐妾何以得此﹖

妾與飛紅有隙﹐君所知也。

今妗以年尊多病﹐不暇他顧﹔而飛紅方用事﹐跬步動容﹐無所求其便。兄至此已十日矣﹐妾不能與兄一敍疇昔者﹐坐此故也。妾每見兄﹐必晨昏入謁﹔凡七日晨起以俟兄至﹐而兄每入必晚﹐今非兄早至﹐妾安能與兄一語也﹗「生曰﹕」我見事變如此﹐終日死坐﹐孤苦之態﹐不能備言。方欲於一二日間﹐圖爲歸計﹔緣未及與子一語﹐故未忍去。今旣若此﹐我𨿽在此﹐竟何益也﹖予將歸矣。「嬌曰﹕」妾以今日之故﹐屈事飛紅﹐尙未得其歡心。自今以住﹐當愈屈意事之﹐萬一得回其意﹐則可與兄復如前日。兄果能畱月餘否﹖「因出袖中黃金二十兩與生﹐曰﹕」恐兄到此﹐或有用度﹐衣服有不堪者﹐宜令左右以工直持來﹐當與兄修治也。「生乃曰﹕」若果有可謀﹐𨿽僻處鬼室﹐千日亦何害﹖「頃之﹐人漸眾﹐生遂出。愈無聊賴﹐時繞戶吟詠﹐以寫懷抱。生在舅家﹐自秋及冬﹐歲將暮矣﹐慕戀之心﹐終無以自遣。每以明燭﹐倚牀獨坐﹐夜半方就枕。所居室東邊﹐有修竹數竿﹐竹外有亭。前任州官有子婦美而少﹐因得暴疾﹐遂至不起﹐殯於亭中。經歲後﹐移歸鄕裏﹐然精誠在亭中。每爲妖崇以迷少年﹐生不知其詳。一夕﹐方掩門而坐﹐將及二更許﹐忽聞窗外步履聲﹐生意其兵吏夜起﹐不以爲怪。

頃之﹐叩窗甚急﹐生出視﹐則見嬌娘獨立窗下﹐曰「君何不懼﹐候君久矣。」生不知妖﹐欣然與之入室﹐曰「子何以得此來﹖」答曰「舅妗熟寢﹐無有知者﹐故來相就。」將旦﹐告去。囑生曰「此後﹐妾必夜至﹐兄無干不必至中堂。或入﹐偶相遇﹐不必以言相問﹐恐人有所覺也。妾或與君語﹐幸無見答以狎邪之言﹐妾必有爲﹐君宜引去不對﹐則人將謂君無心於妾﹐庶可釋疑也。」生曰「子若夜必一至吾室﹐吾入何干﹗」

言訖遂去。自後妖夜必至﹐凡月餘﹐人莫知之。生常經數日方一入中堂﹐左右問之﹐以他事對。或遇嬌﹐則遠望引避。嬌自生再至﹐益屈已以事飛紅﹐平日玩好珍奇之物﹐紅一開口﹐則舉而贈之。錦繡綾羅﹐金銀珠翠﹐惟紅所欲﹐人皆呼之爲紅娘子。紅見嬌之待己厚也﹐漸釋舊憾﹐與嬌稔密﹐嬌結之愈至。

時小慧年已長﹐見嬌屈意事於紅﹐語嬌曰「娘子﹐通判之女﹐貴人也﹔飛紅﹐通判之妾﹐賤者也。柰何以貴事賤﹐此小慧日久所不能平者。」嬌因嘆曰「我之遇申生﹐爾所知也。紅與我有隙﹐屢窘撓我。今生遠來已久﹐我不能與之一敍間闊者﹐蓋阻於此耳。苟不屈已以結紅之心﹐或者與生胥會能保其無語乎﹖我不自愛而屈事之者﹐爲生設也。」因吟詩一絕雲「雨勤春寒花信遲﹐癡云礙月夜光微﹔披雲閣雨憑誰力﹐花開月圓且待時。」吟畢﹐因泣下。

慧曰「娘子芳年秀麗﹐稟性聰明﹐立身鄭重。向時遊玩花園與湘娥並行﹐娥不讓﹐先登樓梯﹐娘子怒以告夫人。夫人不治﹐兒不食者兩日﹐其負气有如此者﹗前年罷官西歸﹐驛舍牀帳不備﹐重以繡茵﹐周以羅幃﹐猶思其不潔﹔焚沈爇麝﹐夜半方寢﹐其愛身有如此者﹗娘子善歌﹐眾所共知﹐親族聚會﹐申請﹐再四﹐終不肯出一聲﹐其重言有如此者﹗今旣委千金之身於申生﹐若棄敝屣﹐而又下事飛紅﹐喪盡名節﹐此妾之所大不曉者。況娘子詩詞淸麗﹐文章華贍﹐名聞於時久矣﹐當今少年才子咸願一見而不可得﹐苛求婚姻﹐豈不能得一申生也﹗又兼申生一第之後﹐視娘子頗似無情。今𨿽在此﹐呼之而不來﹐問之而不對﹐諒必有他意也。

娘子何自苦執如此﹖「嬌曰﹕」爾勿言﹐天下豈復有如申生者乎﹗以生之才美﹐必不負我﹐必得生而後己。「慧知嬌眷戀申生之心如鐵石﹐乃亦諂事飛紅。紅後感嬌之結己備至﹐盡釋前憾﹐喟然謂嬌曰﹕」娘子盡日以來﹐憔悴特甚﹐若重有所思者﹐何不與紅一言﹖紅受娘子之恩厚矣﹐苟有效力﹐當以死報。「嬌但流涕不言。紅固叩之﹐乃曰﹕」我之遇申生﹐爾所知也﹐他何言﹖「紅曰﹕」此易事。妗年尊﹐終日於小樓看經﹔堂室之事﹐娘子主之。果有所圖﹐敢不惟命﹗「嬌鄭重謝之。

自此﹐紅常與嬌爲地﹐求以見生。然生每夜遇妖之後﹐以爲眞嬌之來﹐累十餘日不入中堂﹐精神昏倦﹐終日思睡。嬌眷戀之極﹐情不能已﹐與紅曰「我別申生﹐動經一載之餘。今咫尺天涯﹐對面如此﹐我何以堪﹖」言已﹐忽僕於地。紅扶之而起﹐良久方蘇。紅見嬌失意﹐懼妗有疑﹐乃誑妗曰「嬌娘子多苦寒疾。」妗信之﹐故嬌𨿽憔悴﹐不疑也。紅一夕至嬌所﹐嬌方掩淚獨坐﹐殊不勝情。紅因曰「娘子如此﹐而申生如彼﹐此豈有人心者﹗妾近見申生﹐屢以實情告之﹐往往不顧。且其神思昏迷﹐況彼所居之地﹐名娼艷女甚多﹐想年少不能自持﹐它有所耳區﹐宜乎寡情於娘子﹐何自苦乃爾。

試一索之﹐便可知生之所爲矣。「嬌見生之相棄甚也﹐因紅語亦疑之。至晚遂令小慧及紅房下小侍女蘭蘭夜出伺生起處。慧與蘭蘭同至生室前﹐見窗內燈明﹐慧因穴窗細視﹐見生與一女子對坐﹐顏色態度與嬌娘無異﹐因私相嘆駭。歸室﹐則見嬌與紅並坐於室。慧曰﹕」娘子適至生室乎﹖「嬌曰﹕」我與飛紅同遣爾去﹐我二人坐此﹐未嘗動﹐爾安得妄言。「慧﹑蘭同聲曰﹕」適來申生與一女子相對而坐﹐絕似娘子。若此﹐則彼爲何人也﹖「嬌﹑紅大駭。良久﹐紅曰﹕」舊聞此地多有鬼魅﹐諒必此類惑之﹐宜其待娘子恝然也。「因欲與慧﹑蘭等再出視之。時夜深﹐門守甚嚴﹐不復可出﹐遂止。明晨﹐嬌詐以妗命召生入室﹐不過﹔再四召之﹐方來。小慧前導至後室﹐見嬌獨坐﹐生傍徨欲去﹐嬌卽前挽生袖曰﹕」君且勿去﹐將有事語君。「

生不得已乃坐。嬌曰「君近日何相棄﹖妾之待兄亦至矣﹐一旦若是﹐豈平昔所望於兄者﹖」生不答。嬌又曰「兄每夕所遇者何人﹖」生曰「無之。」嬌曰「不必隱諱。」生謂詐己﹐乃左右顧盼﹐切切曰「子令我勿言﹐何窘我也﹖」嬌曰「妾有何事﹐令君勿言﹖」生大駭﹐因曰「左右有人乎﹖」嬌曰「無之。」嬌又曰「妾自別君之後﹐迄今將兩歲矣。兄此來﹐妾亦何便得與君款密﹖何嘗囑君勿言﹖」生曰「子何反復也﹖子自前月以來﹐每夜必至我室﹐囑我勿言﹐懼飛紅之輩生釁也。子今乃有是說﹐何故﹖」嬌曰「妾實未嘗一出。君之室所居窮僻﹐久聞其中多怪﹐諒必鬼物化妾之形以惑君。妾自屈事飛紅之後﹐已得其歡心﹐日夕使人招兄﹐兄不至﹔縱一來﹐與兄談話﹐兄又不答。日夕不知所謂﹐將謂兄有異心。夜來使小慧﹑蘭蘭伺兄起處﹐乃見一女子﹐形狀如妾﹐與兄對坐。此非鬼祟而何﹖故今日召兄實之耳。君不信﹐則召紅証之。」乃潛使人呼紅。紅至謂生曰「郎君何棄娘子也﹖」

因具道昨夕之事﹐生駭然汗下浹背﹐罔知所出﹐乃謝曰「非子眷眷不忘﹐則我將死於鬼祟手矣。第恨兩月以來﹐負子恩愛之情﹐其何以爲報﹖」因大恐﹐不敢出息其室﹐至暮猶在中堂。

紅乃以嬌謀﹐止以生爲鬼所惑告嬀妗疑之曰「安有是理。」

紅欲實其言﹐至一更許﹐令生且出室﹐生懼不敢往。紅曰「第往彼﹐妾將有爲也。」因戒生曰「今夜二鼓﹐妾與妗來觀。如彼來﹐妾與嬌遠望﹐恐見其類嬌﹐則生疑矣。如索君﹐君亦勿言似娘子也。」生勉彊許之。至二更初﹐鬼果來﹐生𨿽與之對坐﹐心驚股栗。未定間﹐紅﹑妗已至窗前﹐果見一婦人﹐妗欲細視﹐紅懼其事發露﹐因大撫窗趨入﹐鬼果不見。生初聞嬌之言﹐且信且疑﹔及紅撫窗﹐鬼遁滅迹﹐生方大悟。妗因詢生曰「適爲何人﹖」生愧謝曰「不知其鬼也﹐願妗救我。」

於是妗與紅謀﹐移生入中堂。舅知之﹐廣求名師符水﹐以與生飲。

生後臥病累日﹐亦尋向安。自爾﹐生起居﹐皆在宅內。嬌亦不以向日相棄介意﹐歡愛如平日。或至生室連夕﹐妗亦不知也。又兩月餘﹐妗以病死。嬌哀毀殊甚﹐幾不堪處。生見舅家事紛紜﹐乘間告歸。嬌因謂生曰「昔日之別﹐不謂復有今日。

幸欣再會﹐柰何罹此禍變﹖哀毀之中﹐不暇與兄款曲﹐暫歸宜再來也。「因長吁曰﹕」數年之間﹐送兄者屢矣﹐知相別後﹐能念妾勤心否乎﹖「生無言﹐但掩淚爲別。

明日辭舅﹐歸至家中。父母聞妗之亡﹐皆驚動嗟泣。明年六月﹐舅滿任回﹐再過生門﹐迎宿畱住數日。自妗之死﹐飛紅專寵於舅﹐因宛轉爲嬌媒。因與舅曰「夫人不幸先逝﹐善父年少﹐家事無人主持﹐何不拉三哥同歸經理﹖且其瓜期未及也。」

舅欣然之﹐欲拉生去﹐生父不欲。生聞之﹐心切意喜﹐因乘間囑紅俾舅再三拉之。舅如言﹐力與生父言之。父不得已﹐乃令生行﹐遂同到舅家。住兩月﹐舅卽爲再調任計﹐謂生曰「家中事緒繁多﹐小兒幼失所恃﹐三哥不妨在此﹐相與維持。俟有美赴之期﹐當竭力助行。」生諾之﹐舅遂行。

生厚賂舅之左右﹐莫不歡悅。生因與嬌絕無間隔。院宇深沈﹐簾幕掩映﹐玉枕相挨﹐鸞鳳並翼。或時朱闌共倚﹐舉盞飛觴﹐嬉笑嘔吟﹐曲盡人間之樂。逾半載﹐舅以舉員未足﹐再調利州倅以歸。左右得生之賂﹐加以事大體重﹐無敢言及之者﹐惟於舅前爲生延譽。舅歸之後﹐見生經理其家﹐事事有倫﹐知生之才﹐能幹有餘。又妙年髙第﹐前程未可量﹐遂悔向日背親之謀。間使紅委曲問生。一夕﹐生方與嬌閒坐﹐紅趨至拜賀曰「郎君﹑娘子﹐平昔之願諧矣﹐敢不賀﹖」紅詢之﹐紅曰「舅又有結好之意﹐使妾審訂郎君﹐懼郎君之不從也。」嬌曰「天果不違人耶﹖」因大喜﹐明燈達旦﹐忘寐。是夕﹐紅反命於舅曰「生意無不可也。」遂立媒遣之生家﹐生父母亦允許﹐且曰「此固所願也。」擇日遣聘。

丁憐憐者﹐自生別後﹐久之﹐一入帥府﹐至西書院﹐所書美人﹐猶在壁上。帥子坐其旁﹐憐憐仰視久之。帥子問曰「天下果有如此婦人乎﹖」憐曰「有之。」因指嬌像曰「聞此子已入畫者﹐未能模寫其一二。足極小﹐眉極修﹐詞艸翰墨﹐無能出其右。以此女實之﹐想其他皆然。」帥子喜曰「我將求婚此女。」憐曰「無用也﹐聞此女久有外遇﹐恐非全身。」帥子曰「得婦如此﹐幸已甚矣﹐此不足問。」憐悔失言﹐力解不獲。帥子遂令親信懇告其父﹐求婚於王。王時倅眉州未回﹐故無言及此者。逮王再調歸家待次之日﹐帥遂遣來求婚。王初拒之再四﹐帥逼以威勢﹐賂以貨財﹐不得已遂許之。

嬌夜持帥書至生室﹐告曰「前日姻約復敗矣。帥子求婚﹐家君迫於權要﹐許之矣﹐兄何以爲計﹖」生曰「事在他日﹐當徐圖之。」嬌自是見生愈密﹐然一相遇則慘慘不樂。平生善歌﹐每作哀怨之音﹐則聞者動容﹐或至流涕﹐𨿽與生至相得﹐未嘗對生一歌。生或潛聽﹐嬌覺之則又中輳生每以爲嫌。至是﹐生不請﹐自歌詞《一叢花》云「世間萬事轉頭空﹐何物似情濃﹖新歡共把愁眉展﹐怎知道新恨重﹗逢媒妁無憑﹐佳期又誤﹐何處問流紅﹖欲歌先咽意衝衝﹐從此各四東。愁怕到黃昏﹐窗兒外疏雨泣梧桐﹐仔細思量﹐不如桃李﹐猶解嫁東風。」歌未終﹐黯黯然淚下如雨。生平生嗜好有不能致者﹐嬌廣用金玉﹐售以遺生。一夕﹐家宴罷﹐至就寢﹐生被酒未能臥﹐嬌秉燭侍側。

生從容問曰「爾來眷我﹐何遺厚也﹖」嬌曰「始者妾謂可托終身於君﹐今旣不如所願﹐事兄蓋有日矣。𨿽盡此身﹐何足以謝﹖」生大感慟。居數日﹐嬌忽臥病﹐不得與生會者僅二月。一日﹐舅出謁﹐生厚賂左右﹐欲一見嬌﹐左右扶嬌至生室之側﹐生迎與相見﹐嗚咽不語。良久﹐嬌乃曰「樂極生悲﹐俗語不誣。妾病不能扶持﹐生願不諧﹐死亦從兄﹐在所不惜也。」

語竟﹐倚生之懷﹐似無所主。左右驚扶而入﹐久之方醒。生亦至此悶悶﹐作事顚倒﹐語言無實﹐目前所爲﹐旋踵而忘。舅甚怪之。秋八月﹐帥子納幣促親期﹐舅許之。嬌病少瘳﹐因他事怒小鬟綠英﹐綠英懷恨﹐乘間以嬌平日所爲之事﹐從實告舅。

舅怒審實於紅﹐將治之﹐紅紿曰「小娘子讀書知禮義﹐豈不知失身之爲大辱﹖且重厚少言﹐愛身若珠玉﹐擇地而行﹐待時而動﹐相公所知也﹔況申生功名到手﹐舉動不妄﹐堂廡之間﹐不命之入不敢入﹐未嘗與嬌一語戲狎。倘有是事﹐妾豈不知也﹖或者小人之言﹐未宜深信。且親期在近﹐不宜自爲此不美也。」

舅方寵任飛紅﹐信其言﹐不復再問﹐只加防閒。申生度勢不可畱﹐乃告嬌曰「今日之事﹐舅知之矣﹐行計不可緩也。子親期去此止兩月﹐勉事新君。吾與子從此訣矣。」嬌怒曰「兄丈夫也﹐堂堂六尺之軀﹐乃不能謀一婦人﹗事已至此﹐更委之他人﹐君其忍乎﹖妾身不可再辱﹐旣已與君﹐則君之身也。」

因掩面大慟﹐生方悟﹐去畱未決。俄得家書﹐報父有疾﹐遣僕馬促回。生使人候嬌﹐不得已。入謁舅告別﹐舅時坐中堂﹐嬌聞之﹐出立舅後﹐回目佇視﹐不能出半語。舅曰「子歸後﹐府君無恙﹐宜再來。嬌娘親禮在卽﹐家事紛紜﹐無執幹者。」

生辭曰「令愛親期已近。甥歸侍亦須累月。

又瓜期將及﹐動是數年﹐重會未可知也。舅宜善自愛。「

生因再拜。舅曰「嬌娘在近出室﹐子來朝未定﹐未必相會。」

因呼出別生。嬌聞語灑淚不能止。懼舅見之﹐不敢前﹐背面遁去。再四呼之﹐不至。生遂別舅而歸。嬌自生去﹐日夜悲泣﹐未嘗覽鏡﹐芳容頓攺﹐幽艷暗消﹐楊柳迷煙﹐梨花帶雨﹔或見梁燕雙飛﹐徵鴻獨叫﹐則淒慘不自勝也。近半月﹐病愈甚﹐將不能起。紅乃潛書促生來﹐使與爲訣。生得書﹐以無故不敢告父母。乃夜遁潛至嬌之門﹐住兩日﹐舅亦不知也。生時艤舟岸下﹐冀一見嬌後卽歸。蓋慮父母之知﹐必獲重責。明日﹐舅送舊守出於郊外﹐時紅乃與嬌私出。卽上生舟﹐嬌執生手大慟曰「卽不來矣﹐恨無以報兄。不幸迫於父母之命﹐不能終身以相從。兄今靑雲萬里﹐厚擇佳配﹐共享榮貴﹐妾不敢望也。妾向時與兄擁鑪﹐謂﹕」事不濟﹐當以死謝。『妾敢背此言耶﹖兄气質孱薄﹐常多病﹐善攝養﹐毋以妾爲念。「因出斷袖還生曰﹕女聊齋誌異。」謝兄厚恩﹐復思此景﹐其可再得乎﹖「哭愈慟﹐紅亦淚下。

久之﹐紅懼有他變﹐詐語嬌曰「舅將至矣﹐宜速登岸。」嬌含淚口占一絕爲別云「合歡帶上眞珠結﹐个个團圓又無缺﹔當時把向掌中看﹐豈意今爲千古別﹗」生得嬌詩詞﹐揖別歸舟而去﹔紅扶嬌登岸﹐但見舟人撥棹。蘋浪翻風﹐彩鷁急飛﹐徵鴻易斷﹔目力有盡﹐江山無窮。生歸﹐枕席上無不流涕。嬌之佳期已逼﹐乃托感疾佯狂﹐蓬頭垢面﹐以求退親。父迫之﹐嬌引刀自裁﹐左右救之﹐得不殞。因絕食數日﹐不能起。紅委曲開諭之曰「娘子平生俊快﹐豈不諳曉世事﹖帥家富貴極矣﹐子弟端方俊拔﹐殆過申生。娘子不自開懷﹐保身自重﹐何苦如是耶﹖且聞媒者之言﹐彼之欲得娘子甚如饑渴﹐其他皆所不問﹐娘子何自棄也﹖況申生歸後﹐亦已議親貴族。彼蓋亦絕念於此矣。」因圖帥子之貌以獻曰「得婿如是﹐亦無負矣。」嬌曰「美則美耳﹐非我所及。事止此矣。吾志不易也。」紅又詐爲嬌舊遺生香﹐下結以破環只釵﹐謂生遣遺嬌﹐因言已結他姻之意以相絕。嬌見之泣下﹐曰「相從數年﹐申生之心事﹐我豈不知者﹖彼聞我有他故﹐特爲此而開釋我耳。」因取香細認﹐覺其虛﹐因曰「我固知申生不如是也。我始以不正遇申生﹐終又背而之他﹐則我之淫蕩甚矣。旣不克其始﹐又不有其終﹐人謂我何﹖紅娘子愛我厚矣﹐幸勿多言。我固不愛一身以謝申生也。」遂不復言。舅聞而亦憐之﹐但曰「業已成矣﹐無可柰何。」遣紅輩百端爲之開釋﹐終莫能悟。嬌遂吟詩二首﹐寄與申生別云「如此鐘情古所稀﹐吁嗟好事到頭非﹔汪汪兩眼西風淚﹐猶向陽臺作雨飛。」「月有陰晴與圓缺﹐人有悲歡與會別﹔擁鑪細語鬼神知﹐拚把紅顏與君絕。」間隔數日﹐嬌竟以憂卒。生接寄來詩章方曉﹐而嬌之訃音隨至。生茫然自失﹐對景傷懷﹐獨坐則以手書空﹐咄咄若與人語。因賦《憶瑤姬》以弔嬌娘﹐詞曰「蜀下相逢﹐千金麗質﹐憐才便肯分付。自念潘安容貌﹐無此奇遇。梨花擲處﹐還驚起﹐因共我擁鑪低語。

今生拚兩兩同心﹐不怕旁人間阻。此事憑誰處﹖對神明爲誓﹐死也相許。徒思行雲信斷﹐聽簫歸去﹐月明誰伴孤鸞舞﹖細思之﹐淚流如雨。便因喪命﹐甘從地下﹐和伊一處。「生兄綸見此詞尾句﹐知其語不詳﹐因再三慰解。追羨無已﹐殆不能堪。

又於壁上題詩一絕﹐以別父母﹐詩曰「竇翁徳邵如椿古﹐蔡母年髙與鶴齊﹔生育恩深俱未報﹐此身先死柰虞兮。」生題詩畢﹐索嬌所自贈香羅帕﹐自縊於書窗間﹐爲家人所覺救免。兄綸與生之素識皆來勸解之。且曰「大丈夫志在四方﹐弟年少科髙﹐靑雲足下﹐而甘死兒女子手中耶﹖況天下多美婦人﹐何必如是﹖」生色變气逆﹐不能卽對。徐曰「佳人難再得。」

因回顧二親叮嚀曰「二哥才學俱優﹐妙年取功名﹔且及瓜期﹐前程萬里。顯親揚名﹐大吾門戶﹐承繼宗祧﹐一夔足矣。惟大人割不忍之恩。」又顧兄綸曰「雙親年髙侍養﹐純不孝﹐不能酬罔極之恩﹐惟兄念之。」自是神思昏迷﹐不思飲食﹔日漸贏﹐竟奄奄不起。父母大慟﹐卽日馳書告舅。舅得書﹐飛紅輩知之﹐舉家號泣。舅因呼紅痛責之曰「往時問汝﹐汝何不實告我﹖稔成事變﹐以至於此﹐皆汝之咎。」紅不能對﹐因伏地請罪。久之﹐舅意稍解﹐乃曰「事已如此﹐不可及矣。兩違親議﹐亦老夫之罪也。」因痛自悔。又謂紅曰「申生丰儀如許﹐才學又如許﹐正昔人所謂『我見汝猶憐﹐況老奴乎﹖』生前之願旣已違之矣﹐與死後之姻緣可也。」紅曰「然則如之何﹖」舅沈吟半晌曰「我今復書﹐舉嬌柩以歸於申家﹐得合葬焉。

歿者而有知﹐其不怏怏於泉下也必矣。「紅曰﹕」然。「

於是復書﹐以此言告於生之父母﹐許焉。越月﹐得吉日戒嚴﹐遂舁嬌柩以歸生家。舅書自悔責﹐且謝兩背姻盟之非﹐仍遣紅來弔慰﹐營辦喪事。又月餘﹐詢謀僉問﹐乃合葬於濯錦江邊。

葬畢﹐紅告歸。抵捨之明日﹐因與小慧過嬌寢所﹐恍惚見嬌與生在室﹐相對笑語。嬌謂紅曰「喪事謝汝遠來營辦﹐吾二人死無憾矣。我自去世﹐卽歸仙道﹐見住碧瑤之宮﹐相距蓬萊不遠咫尺。朝歡暮宴﹐天上之樂﹐不減人間﹐所願足矣。惟是親恩未報﹐弟年尙幼﹐一家之事﹐賴汝支吾。善事家君﹐無以爲我念。明年寒食﹐祭掃新墳﹐汝能爲我一來﹐彼時又得相會也。」

語未終﹐紅且驚且喜﹐倉皇告舅。舅復與往寢所物色之﹐則無所有矣。惟見壁間一詞云「蓮閨愛絕﹐長向碧瑤深處歇。華表來歸﹐風物依然人事非。月光如水﹐偏照鴛鴦新冢裏。黃鶴催班﹐此去何時得再還﹖」舅見此詞﹐不覺哀悼。所畱字迹﹐半濃半淡﹐尋亦滅去。舅與紅輩皆驚異﹐嗟嘆而已。越明年淸明日﹐追思紅見嬌之事﹐呼僕命騎往詣墳所。灑酒奠泣之際﹐惟見雙鴛鴦飛翔上下﹐捕之不得﹐逐之不去﹔祭奠之畢﹐倏然不見。後人故名「鴛鴦冢」云。

孫壯姑乙巳之歲﹐山左大饑﹐盜賊蜂起﹐膠東爲甚。小康之家﹐俱不自保。昌邑有標客孫良﹐技勇絕倫。有女壯姑﹐悉傳其術。

時因道路梗塞﹐閒居授徒。大姓之虞暴客者﹐爭以重金爲聘﹐良悉納之。乃分其徒爲十餘部﹐各遣一隊以護大姓。而良周巡不息﹐盜賊不得肆志﹐咸憾之。昌邑錢尹﹐吳人也﹔捕得巨盜﹐誣指孫良爲魁。械之至﹐良極口呼冤曰「小人禦盜﹐非爲盜者。」尹曰「盜何仇而指汝﹖」良曰「邑中之巨室﹐彼窺伺已久﹐得小人捍衛﹐至今不得逞志﹐彼欲冤死小人﹐以遂其吞噬也。」尹察之信﹐竟誅盜而釋良。良感甚﹐願獻女爲妾。

尹笑曰「解釋誣枉﹐令尹之職﹐何足言恩﹖且法不得妾部民女﹐汝休矣。」良涕泣而去。未兒﹐錢尹因公被劾﹐將回吳下。

宦橐甚充﹐宵小私議竊發。良知之﹐謂尹曰「凶年之後﹐道路難行﹔小人老矣﹐不能隨護。民女𨿽陋﹐智勇具足﹔請侍左右﹐以備非常。」尹鑑其誠﹐納之。其女年未二十﹐而貌甚英武﹔遂與南行。

車仗數十﹐僕從如雲﹐小夥不敢舉事。盜法﹕探有充實可劫者﹐或眾寡不敵﹐則知風下程﹐並夥而謀﹐獲財均分﹔故發益遲﹐則盜益眾﹐是時錢已去五六百里﹐至魯界之郎月鎭。

覓宿地﹐得旅店後屋三楹﹔墻垣髙峻﹐周匝僅容一門出入。

尹喜其完固﹐必欲居之﹔壯姑知非善地﹐然已卸裝矣﹐勉從之。謂錢尹夫婦曰「妾睹此宅﹐似爲謀禁客商之所﹐夜或有異﹔主君與夫人請臥觀之﹐幸毋髙聲﹗妾有以處若輩。」尹𨿽唯唯﹐然未知其能﹐甚戰栗也。於是安尹夫婦於東室。

呼二婢伏西室﹐曰「喚汝則出。」取夷燈之臍凸碧琉璃者﹐置窗隙院中﹐明似月光。乃易短襖皮褌﹐鞋尖置鐵﹐腰掖利刃﹐滅燭躍登中門之顚﹐踞匡以俟。漏三下﹐內外俱寂。旅主馬鐵頭﹐盜中之巨擘也。密集羣寇﹐擇其能者皆操白刃﹐自後垣登屋﹔餘盜伏於四隅﹐以防逸出。先命一人下探之﹐久而不回。馬曰「內多婦女﹐諒入安樂窩矣。」繼命二三人下﹐亦如是。馬曰「眞不了事﹗弱息數輩﹐尙煩乃公自往﹔若遇大敵﹐行見爾曹雌伏矣。」遂躍入院﹐四無人聲﹐月光中視屋門已閉﹔甫撥關欲入﹐額顱中傷甚﹐重如泰山壓頂然﹐仰跌丈餘。旋飛一人坐胸前﹐馬舉刀欲砍﹐被掣兩肩窩﹐而兩臂軟﹐刀自擲去。又被掣兩胯﹐而兩腿廢﹐身不能轉動。始聞嬌聲喚婢﹐兩女舉燭至﹐視之﹐一幼婦耳。哀祈之﹐壯姑微曬曰「我見來勢猛﹐知是能手﹐果惡奴也﹗汝爲寓主﹐諒害行旅不少﹐本欲殺卻﹔如此庸奴﹐徒污我刃﹐且畱汝爲作惡者戒。」

遂命一婢取藥來。壯姑以刀割鐵頭臉上肉﹐縷縷成條﹔以藥揉之﹐血立止。時天已曙矣﹐僕從叩門請﹐壯姑以足踢馬臀﹐拔關而叱曰「速去領爾徒屍﹗在東墻下積薪內也。」從容啟尹夫婦﹐登車而行。

馬被踢﹐則手足已復舊﹐抱慚而竄。自此臉上皮條﹐終不復合﹐絲絲懸掛﹐若世俗所畫獅子然。

鄔生鄔榮典﹐字少華﹐任城儒家子﹔年十七﹐尙未婚。時正夏五﹐移枕席置小齋﹐一老僕作伴﹐喜岑寂也。一夕溽暑﹐令人思褦襶。因遣僕宿外舍﹐自起拂榻拭幾﹐剪燭烹茶。視皓月一窗﹐不禁遐想﹐背燈危坐﹐口吟一絕云「明月此時好﹐美人何處來﹖相憐惟有影﹐綺戶爲誰開﹖」詩就﹐曼聲吟詠。忽一麗人冉冉至﹐年約十五六。廣袖長裙﹐烏鬢翠黛﹐目盈盈若秋水﹔裙下露蓮瓣﹐翹翹若解結之錐﹐殆畫中人也。鄔驚詢曰「卿鬼耶﹖」曰「否。」「人耶﹖」曰「否。」「然則狐耶﹖」笑曰「郎志在美婦﹐妾志在情郎﹔偶聽髙吟﹐知情之所鐘。故冒嫌學私奔之紅拂﹐郎何必嘵嘵詢蹤迹。」曰「卿有名乎﹖」對曰「賓奴。」「有字乎﹖」曰「樊稚。」鄔不甚了了﹐第握纖纖手﹐則柔勝於荑﹐令人魄蕩。相與談論﹐慧舌生香﹔旁及詞章﹐藻思耀采。鄔愛且服。聽玉漏丁丁﹐墻外之柝四下﹔促其解衣﹐則飛紅上頰﹐約以明宵。野雞四啼﹐倉皇遽遁。翌果挑燈﹐自攜衾枕至﹔備極華麗﹐人世所無。遂與綢繆﹐而痛楚莫勝。女曰「妾身猶不雕璞也﹐乞郎徐徐﹐幸勿狂暴。」事已﹐視淸簟落紅﹐眞猶處子。鄔益憐愛﹐因以臂代枕﹐口吟一詞云「郎可憐﹐妾可憐﹐一對鴛鴦一對鶼。

今宵哪世緣﹖莫流連﹐且流連﹐生怕鐘鳴欲曙天﹐情人隔一邊。「

女喜曰「郎眞有情也。妾𨿽自薦﹐然得此錯愛﹐死可不憾矣。」

卽和其詞云「風誰家﹐月誰家﹐妾豈當門賣笑娃﹖情深念轉差。香辟邪﹐玉辟邪﹐夜雨摧殘一樹花。郎君鄭重些。」天曉﹐自摘耳上兩金環贈鄔﹐曰「以此作定情物﹐然愼勿示人﹔恐飛短流長﹐彼此不利。」自此來無虛夕。一夜正偎擁﹐忽有斑白叟破門入﹔面靛裂﹐發蓬飛霜﹐髯如戟﹐叱女曰「小妮子太不識羞恥。」旣而指鄔曰「污人淸白﹐風狂兒不當殺卻耶﹗」

鄔驚怛無地﹐以被蒙首﹐口噤不能言﹐惟齒牙震擊作奇響。自被隙微窺﹐女郎則俯首卻立﹐觳觫可憐。正疑懼間﹐老人呵叱益厲。忽僕在外舍﹐反側匡牀間﹐聲札札﹐二人遂渺。次夜﹐鄔扃戶﹐眠不熟﹔而女已裊娜在牀側﹐嬌羞慘淡﹐默無一言。

鄔執其手問﹕「昨宵老叟﹐屬卿何人﹖」曰「老父也。」曰「卿家大人﹐險將小生驚煞。然我兩人之情分﹐豈卽盡於此乎﹖

匝月恩愛﹐已逾尋常﹐某願爲卿死不悔也。「女嗟嘆久之﹐始云﹕」郎何癡也﹗以郎表表﹐何難得玉臺艷偶﹐而乃犯險阻爭異類哉﹖且家君素嚴﹐翌卽遷他郡﹐妾來永辭﹐願郎自愛﹐毋以妾爲念﹗「鄔失聲大哭﹐女以袖中中紅巾拭淚已﹐亦泣曰﹕」妾原圖永好耳﹐不意怒觸髙堂﹐殃及君子﹐義難復聚。願以所贈賜還﹐非重物也﹐恐郎他日觸目傷心耳。天如鑑憐﹐則鏡可圓﹐而劍可合。妾去矣﹐千萬保重﹗「言已頓首。聽戶外修竹風敲﹐如搖環﹐舉篋視金環﹐已不知於何時攜去。然鄔由此玉體羸敗﹐念念不忘。任城有女巫阿翠﹐目能見狐﹐且知狐所在。鄔因邀而問之﹐曰﹕」若其好著淡黃帔﹐薄羅衫﹐麵團團如月﹐一笑兩頰生微渦者耶﹖「曰﹕」然。「曰﹕」是非他﹐駱氏小素也。「鄔始恍然悟﹕昔告之名字﹐乃暗切而不肯明言者。阿翠請生作簡﹐願任作寄書郵。數日來報云﹕」小素匆促不及裁箋﹐著傳語奉復郎君﹐前緣實荊恐徑自別去﹐苦郎相思﹔故幻此形狀﹐俾郎君心死。乘便寄丹砂一粒﹐可以卻病痛。「

鄔視藥小而紅﹐香甚﹐一服疾果瘳﹐而思女之心亦釋。

袁姬浙東江山船﹐有欄桿﹑頭亭﹑蕉葉白等名﹐其陳設也華而潔﹐其飲饌也精而新。船各蓄美姬二三人﹐甫及笄者﹐謂之「同年妹」﹔齒少長者﹐謂之「同年嫂」。大抵桐廬﹑嚴州人居多﹐「同年」固桐﹑嚴之訛也。各姬有親生者﹐有購養者。

兒時卽延師教之度曲﹐管弦檀槽﹐靡不精曉。凡仕宦客商登舟﹐飲食起居﹐皆若曹伺奉﹐無須廝僕。其目聽眉語﹐類能曲如人意。往往客子被其迷惑﹐資罄身殉﹐在所不惜。故初登其舟者﹐無不各有戒心。以予所聞﹐顧生袁姬一事﹐則誠千載不易得之遭也。顧生﹐江東人﹔少年俊美﹐抱翩翩元瑜之譽。傳食於公卿間﹐往來錢塘江﹐時乘袁翁之船。翁有養女阿翠﹐年才破瓜﹐色藝冠時﹐生愛戀綦殷。會杭州太守聘司記室筆札﹐有暇卽往就姬。凡櫛沐飲啄﹐皆自爲姬執役﹐歷久不厭。如是者二年有餘。生情日密﹐姬則淡漠遇之。每欲畱宿﹐輒拒不納。旁人多爲不平﹐卽袁翁與媼﹐亦竊竊憐生﹐而怪姬薄情。姬不之顧﹐而生亦不以爲蒂芥也。

明府某公﹐任俠好義﹐素與生友善。以愛生才而憐其太癡﹐願出千金﹐爲姬脫籍。生大喜﹐商之翁媼﹐諾之。轉以問姬﹐則抵死不肯。說之再三﹐始勉彊應諾﹔並與翁媼約﹐親迎之次日卽歸寧。凡舟中己之妝奩什物﹐毋許動移。叮囑諄諄﹐翁媼極口許諾﹐然後兌金署券。至親迎之次日﹐姬請遵約歸寧﹐下午卽返。薄暮﹐城門已頲﹐足音杳然。生竟夜徘徊﹐起坐太息﹐目不交睫。詰旦﹐急往尋其舟﹐已掛帆不知何往矣。眺望江水渺漫﹐煙波無際﹐懊惱如焚﹐忿欲蹈流而死。繼念徒死無益﹐姬他日琵琶別抱﹐更可無忌﹐不如忍息以偵察之。乃嗒然若喪﹐走語明府某公﹐求爲畫策。公勸生曰「旣姬不願﹐亦姑置之﹐譬龍鳥野性難閒﹐終思飛去。

以君之才﹐自有嘉偶。況煙花中人﹐有情者少﹐亦何必戀愛不割﹐而自貽伊戚哉。「生殊不以爲然﹐遂獨買舟沿江蹤迹之。後至嚴州城外﹐見垂楊下袁舟艤焉。姬方倚門﹐與翁閒話﹔睹生至﹐返身遽入﹐若不相識。生登舟與翁媼寒暄已﹐呼姬﹐不答﹐恚恨莫遏﹐狂叫譙讓。姬四顧他語﹐置若罔聞。生無柰何﹐遂具狀訴諸郡守。郡守素耳生名﹐拘姬至訊之﹔姬嘵嘵彊辯。郡守問生究竟﹐意欲何如﹖生出券呈驗﹐堅求合璧。郡守如判﹐飭令姬歸﹐並反復開諭﹐以後當與生和好﹐無再參商。

姬旣歸舟﹐怨恨之情﹐形於詞色。翁媼從旁規勸﹐亦謂當贅生於舟﹐免招物議。姬搖首不語。勸譬再四﹐始與生言定﹕兩舟相並﹐每夜自攜衾枕過生舟就寢﹐日則仍回己舟。生不得已﹐曲從之。自是肅肅宵徵﹐抱衾與衤周﹐夙夜必偕﹐習以爲常。相居半載有餘﹐琴瑟靜好。翁媼竊慰﹐以爲從此可白首魚水矣。

一夜﹐月白風淸﹐漏二下﹐姬察袁舟人已睡熟﹐乃徧悄呼生﹑舟人起﹐戒勿髙聲。自於裙底出匕首一柄﹐長尺有半﹐白如霜雪﹐又出白金二百兩﹐指謂眾曰「公等若聽妾言﹐請以此金相酬﹔不則請伏刃而死﹐於汝舟亦有所不利。願公等決焉﹗」

眾相視錯愕﹐莫知所指。僉謂如能效力﹐敢不如命﹐但請相示。

姬袖刃﹐低聲告曰「若然﹐請公等納金﹐悄將前後纜解開﹐切勿驚覺鄰舟﹔乘今夜風利開帆﹐向杭州速發。抵岸向不吝重犒。」舟人如言解纜﹐將帆拽滿﹐兼程馳抵杭城。姬大喜﹐問生城中有賃屋否﹖曰「有。」姬乃厚犒舟人。急召人擔負什物﹐偕生入城。笑謂生曰「妾今日方是君婦。」生問﹕「何謂﹖」曰「後自知之。」先是生舟夜發﹐昧爽袁舟始覺﹔翁媼忿甚﹐急張帆追至杭州。入城見姬﹐責其背逃之罪。姬謂﹕「嫁夫隨夫﹐何謂背逃﹖翁媼倘念舊好﹐請勿贅言﹐後日尙可往來。不則從此斬斷葛藤﹐兩爲陌路矣。」翁媼以姬明決﹐悔恨之極﹐欲訟官。以前旣憑媒署券﹐後又經郡守判斷﹐更難翻覆﹐乃白眼瞪視﹐垂頭默慨者久之。不得已﹐甘言彊笑﹐訂盟而別。蓋姬平日私蓄固有萬餘金﹐嫁生斷難攜帶﹐必如此作爲﹐使翁媼不覺﹐然後兩舟便好陸續攜運。若稍露聲色﹐則防察必嚴﹐絲毫莫取矣。其機甚警﹐而其心亦甚苦哉。姬尋出金﹐爲生納資縣令。所在悉著政聲﹐蓋由內助之力居多焉。

愛兒舒城田舍翁某﹐年四十﹐生一女﹐名愛兒。以中年所出﹐甚珍愛之。爰字於同裏之農家子﹐謂相距密邇﹐便於往返。亡何﹐翁妻卒﹐女才十齡﹐卽育於嫂氏。以憨稚貪於嬉戲﹐嫂甚厭惡之﹔往往相對惡謔﹐並以語恐之﹐曰「若已十齡﹐不爲嫛婗﹐尙自亻蜀亻束好弄。聞若婿與若齒相若﹐其勢已甚偉﹐將來齒日增﹐更不知若何﹖日後若嫁去﹐吾甚爲若危之。看若猶能嬉戲否﹖」嫂平居與女相對﹐輒道及此。以謔語出之﹐或有時又以莊語出之﹔甚至故作顰蹙狀﹐若以爲是眞爲女僅慮也者。愛兒聞之旣熟﹐甚以爲懼。不數年﹐女已及笄﹐往嫁有日﹐嫂猶時以爲言。愛兒默自計曰「誠如嫂言﹐吾命休矣﹗柰何﹖」又自幸距家不遠﹐脫有爲﹐姑遁歸再作計較。

未兒﹐桃夭期屆﹔冰人在門﹐彩輿將發。嫂固不喜愛兒﹐今當吉期﹐故以不祥之語咒之﹐便攬女手﹐佯爲悲泣而送之曰「阿姑須珍重自衛。但願人言不實﹐則我與若相見猶有日﹔假使其言不謬﹐若此一去﹐吾將見若出﹐而不能再見若人也。嗚呼傷哉﹗嗚呼哀哉﹗」愛兒聞之﹐甚感嫂氏之多情﹐倍益﹖怯。

是夕合巹後﹐眾賓旣散。新郎𨿽農家子﹐年才弱冠﹐亦甚溫存靦腆﹐至夜將闌﹐乃低聲促女曰「寒夜難耐﹐與卿睡休。」

愛兒正懷疑懼﹐忽聞此言﹐如九天之發霹靂﹐不覺震驚﹐汗流浹背﹔低首面壁﹐默不敢聲。少選﹐新郎又前褰女袂﹐再四惇迫。愛兒計不能免﹐不得已﹐解衣入幔新硎初試﹐其利可知。

愛兒謹志嫂言﹐深自防衛﹐才一著體﹐已自難禦﹐益信嫂言有徵﹐抵死支拒﹐不使遽盡其器。而新郎欲焰正熾﹐勢難中止﹔女不得已﹐紿之曰「爾我夫婦爲日正長。奴今適有小恙﹐一俟全愈﹐惟君所欲﹔斷不敢再事推卻﹐以逆君意。」新郎聞而憐之﹐遂爲罷戰。女喜獲免﹐竊幸再生。伺新郎睡熟﹐托以溲溺﹐潛開後門﹔將竄歸謀之嫂氏﹐轉達於翁﹐願長侍膝下﹐沒齒不嫁﹐以全性命。天明﹐農家子醒﹐意女溲溺﹐呼之不應。

急著衣起覘之﹐闃其無人﹔驚呼家人﹐皆興﹐知開後門竄走。

急遣人往翁家問之﹐云昨方吉期﹐何得遽歸﹖彼此驚訝﹐難測其由﹔惟嫂氏心知有異﹐默笑不言。是夜大雪盈尺﹐共視其雪迹尋之。道旁故有一眢井。羣議暮夜獨行﹐雪光迷眩﹐保無失足墮落﹐益縋一人下井窺視。果有一屍﹐大駭﹐意必是女。

拽起視之﹐非女也﹐乃僧也﹔囟頂劈裂﹐血痕猶新。

眾人相覷﹐乃深駭愕﹔知難隱匿﹐遂牽連而訴諸官。窮極研訊﹐卒無朕兆﹐歷久車葛﹐不能剖決。越五年﹐翁有族子至豫經紀﹐路過一市﹐忽見愛兒在此當壚貫酒。怪爲面似﹐迫審良然。默識其地﹐歸以報翁。卽自馳往視之。女方在門首梳髮﹐見翁至﹐大驚。翁前持抱﹐泣曰「兒何至此﹖累吾實甚﹗」女亦泣。旣詰至此之由﹐女具告之。蓋隨某乙來此﹐貫酒營生﹐頗稱小有。翁佯爲大喜。俄頃乙至﹐女使拜父﹐居然稱翁婿焉﹐情甚親暱。問訟事結未﹖紿以早結﹔農家子已別娶多年﹐今抱子矣。乙乃放心。

翁乃諷女宜偕乙歸裏。女謀於乙﹐乙以爲無事﹐遂治裝偕女歸。

翁旣到家﹐卽密詣縣上狀﹐遣隸拘乙至﹔訊得顚末﹐其案乃結。

先是愛兒夜竄時﹐雪迷失路﹐墮眢首井﹐呼救﹔某寺僧晨出募齋﹐聞知女子﹐大喜﹐正將縋繩下拽。某乙故里中無賴﹐夜博方畢﹐過此見之﹐遂與僧同拽起﹔悅女之色﹐欲挾以私奔。慮僧敗露﹐乘其不意﹐取扁杖當頭力劈﹐僧痛楚僕地﹐乃拖入井中。然後以言脇女﹐偕遁至河南﹐竟成夫婦。官乃斷以乙抵僧罪﹐愛兒仍歸原夫﹐以嫂氏謔語起釁﹐令批其頰﹐以示薄懲。

人皆稱快。厥後﹐嫂氏兩頰因撻成創﹐終身膿腐﹐臭不可邇﹐鄰里鄙其爲人﹐都置不齒。愛兒旣仍歸農家子﹐夫婦重聚﹔皆知爲嫂氏所騙﹐伉儷倍篤。由此銜嫂入骨﹐畢世不與通慶弔。

謝翺陳郡謝翺者﹐嘗舉進士﹐好爲七字詩。其先寓居長安升道裏﹐所居庭中多牡丹。一日晚霽﹐出其居﹐南行百步﹐眺終南峯。佇立久之﹐見一騎自西馳來。繡繪仿佛﹐近乃雙鬟﹐髙髻靚妝﹐色甚姝麗。至翺所﹐因駐謂翺﹕「郎非見待耶﹖」翺曰「步此徒望山耳。」雙鬟笑降拜曰「願郎歸所居。」翺不測﹐卽回望其居﹐見靑衣三四人皆立其門外。翺益駭異。入門﹐靑衣俱前拜。旣入﹐見堂中設茵毯﹐張帷亦巾﹔錦繡輝映﹐異香徧室。翺愕然且懼﹐不敢問。一人前曰「郎何懼﹐固不爲損耳﹗」

頃之﹐有金車至門。見一美人﹐年十六七﹐風貌閒麗﹐代所未識﹔降車入門﹐與翺相見。坐於西軒﹐謂翺曰「聞此地有名花﹐故來與君一醉耳。」翺懼稍解。美人卽命設饌同食。其器用物﹐莫不珍丰﹔出玉杯﹐命酒遞酌。翺因問曰「女郎何爲者﹐得不爲他怪乎﹖」美人笑不答。固請之﹐乃曰「君但知非人則已﹐安用問耶﹖」夜闌﹐謂翺曰「某家甚遠﹐今將歸﹐不可久畱此矣。聞君善爲七言詩﹐願有所贈。」翺悵然﹐因命筆賦詩曰「陽臺後會杳無期﹐碧樹煙深玉漏遲﹔半夜香風滿庭月﹐花前竟發楚王悲。」美人覽之﹐泣下數行﹐曰「某亦嘗學爲詩﹐欲答來贈﹐幸不見誚。」翺喜而請﹐美人求絳箋﹔翺視笥中﹐惟碧箋一幅﹐因與之。美人題曰「相思無路莫相思﹐風裏花開只片時﹔惆悵金閨卻歸處﹐曉鶯啼斷綠楊枝。」

其筆札甚工﹐翺嗟賞良久。美人遂顧左右﹐撤帳亦巾﹐命燭登車。

翺送至門﹐揮淚而別。未數十步﹐車與人馬俱亡矣。翺異其事﹐因貯美人詩笥中。明年春﹐下第東歸。至新丰﹐夕捨逆旅﹔因步月悵望﹐感前事﹐又爲詩曰「一紙華箋麗碧雲﹐餘香猶在墨猶新﹔空添滿目淒涼事﹐不見三山縹緲人。斜月照衣今夜夢﹐落花啼鳥去年春﹔紅閨更有堪愁處﹐窗上虫絲鏡上塵。」旣而朗吟之。忽聞數百步外﹐有車音西來甚急。俄見金閨從數騎﹐視其從者﹐乃前時雙鬟也。驚問之。雙鬟遽前告﹐卽駐車﹐使謂翺曰「通衢中恨不得一見。」翺請其捨逆旅﹐固不可。又問所適﹐答曰「將之弘農。」翺因曰「某今亦歸洛陽﹐願偕東可乎﹖」曰「吾行甚迫﹐不可。」卽褰車簾謂翺曰「感君意勤厚﹐故一面耳。」言竟﹐嗚咽不自勝。翺亦爲之悲泣﹐因誦以所制之詩。美人曰「不意君之不忘如是也。幸何厚焉﹗」又曰「願更酬此一篇。」翺卽以紙筆與之﹐俄頃而成。曰「惆悵佳期一夢中﹐五陵春色盡成空﹔欲知離別偏堪恨﹐只爲音塵兩不通。愁態上眉凝淺綠﹐淚痕侵臉落經紅﹔雙輪暫與王孫駐﹐明日西馳又向東。」翺謝之﹐良久別去﹔才百餘步﹐又無所見。翺𨿽知爲怪﹐眷戀不能忘。及至陜西﹐遂下道至弘農﹔畱數日﹐冀一再遇﹐竟絕影響。乃還洛陽﹐出二詩話於友人。不數月﹐以怨結遂卒。

女聊齋誌異卷三卷四

﹝淸﹞古吳靚芬女史賈茗輯

卷三小靑傳普依祠姚家婦劉嫗夏夫人鞠烈婦趙潘二夫人甘後楊太眞梅妃牛應貞麻姑裴航許眞君劉晨趙飛燕洛神有外山王吳生卷四聶隱娘姮兒雙縊廟妙女王夢蚊白猿嬌紅記孫壯姑鄔生袁姬愛兒謝翺

卷三小靑傳小靑者﹐虎林某生姬也﹐家廣陵。與生同姓﹐故諱之﹐僅一小靑字云。姬夙根穎異。十歲﹐遇一老尼﹐授《心經》﹐一再過了了﹐覆之不失一字。尼曰「是兒早慧福薄﹐願乞作弟子。卽不爾﹐無令識字﹐可三十年活耳。」家人以爲妄﹐嗤之。

母本女塾師﹐隨就學。所遊多名閨﹐遂得精涉諸技﹐妙解聲律。

江都固佳麗地﹐或諸閨彥雲集﹐苕戰手語﹐眾偶紛然。姬隨變酬答﹐悉出意表﹐人人惟恐失姬。𨿽素閒儀則﹐而風期逸艷﹐綽約自好﹐其天性也。年十六﹐歸生。

生豪公子也﹐性嘈唼憨跳不韻。婦更奇妒﹐姬曲意下之﹐終不解。一日﹐隨遊天竺。婦問曰「吾聞西方佛無量﹐而世多尊禮大士者何﹖」姬曰「以其慈悲耳﹗」婦知諷已﹐笑曰「吾當慈悲汝﹗」乃徙之孤山別業﹐誡曰「非吾命而郎至﹐不得入﹗非吾命而郎手札至﹐亦不得入﹗」姬自念彼置我間地﹐必密伺短長﹐借莫須有事魚肉我﹐以故深自斂戢。婦或出遊﹐呼與同舟﹐遇兩堤間馳騎挾彈遊冶少年﹐諸女伴指點謔躍﹐倏東倏西﹐姬淡然凝坐而已。婦之戚屬某夫人者﹐才而賢﹐嘗就姬學奕﹐絕愛憐之。因數取巨觴觴婦﹐響婦已醉﹐徐語姬曰「船有樓﹐汝伴我一登。」比登樓﹐遠眺久之。撫姬背曰「好光景﹐可惜﹗無自苦﹐章臺柳亦倚紅樓盼韓郎走馬﹐而子作蒲團空觀邪﹖」姬曰「賈平章劍鋒可畏也。」夫人笑曰「子誤矣﹕平章劍鈍﹐女平章及利害耳﹗」居頃之﹐顧左右寂無人﹐從容諷曰「子才韻色藝無雙﹐豈當墮羅剎國中。吾𨿽非女俠﹐力能脫子火坑。頃言章臺事﹐子非會心人邪﹐天下豈少韓君平。且彼視子去﹐拔一眼中釘耳。縱能容子﹐子遂向黨將軍帳下作羔酒侍兒乎﹖」姬謝曰「夫人體矣。吾幼夢手折一花﹐隨風片片著水﹐命止此矣﹗夙孽未了﹐又生他想﹐彼冥曹姻緣薄﹐非吾如意珠﹐徒供羣口畫描耳﹗」夫人嘆曰「子言亦是﹐吾不子彊。𨿽然﹐好自愛。彼或好言飲食汝﹐乃更可慮。卽旦夕所須﹐第告我。」相顧泣下沾衣。恐他婢竊聽﹐徐拭淚還坐。尋別去。夫人每向宗戚語之﹐聞者酸鼻云。姬自是幽憤淒怨﹐俱托之詩或小詞。而夫人後亦從宦遠方﹐無與同調者﹐遂鬱鬱感疾﹐歲餘益深。婦命醫來﹐乃遣婢以藥至﹐姬佯感謝。婢出﹐擲藥牀頭﹐笑曰「吾固不願生﹐亦當以淨體皈依﹐作劉安雞犬﹐豈汝一杯鴆能斷送乎﹗」然病益不支﹐水粒俱絕﹐日飲梨汁一小盞許。益明妝冶服﹐擁襟欹坐。或呼琵琶婦唱盲詞自遣。𨿽數暈數醒﹐終不蓬首偃臥也。忽一日﹐語老嫗曰「可傳語冤孽郎﹐覓一良畫師來。」師至﹐命寫照。寫畢﹐攬鏡熟視﹐曰「得吾形似矣﹐未盡吾神也﹗」姑置之。

又易一圖﹐曰「神是矣﹐而風態未流動也﹗若見我而目端手壯﹐太矜持故也。」姑置之。命捉筆於傍﹐而自與嫗指顧語笑﹐或扇茶鐺﹐或簡書﹐或自整衣褶﹐或代調丹璧諸色﹐縱其想會。

須臾圖成﹐果極妖纖之致。笑曰「可矣﹗」師去﹐取圖供榻前﹐焚香設梨酒奠之﹐曰「小靑﹐小靑﹐此中豈有汝緣分乎﹖」

撫兒﹐淚潸潸如雨﹐一慟而絕。時年十八耳﹐日向暮﹐生始踉蹌來。披帷見容光藻逸﹐衣態鮮好﹐如生前無病時。忽長號頓足﹐嘔血升餘。徐檢得詩一卷﹐遺像一幅。又一緘寄某夫人。

啟視之﹐敍致惋痛。後書一絕句。生痛呼曰「吾負汝﹗

吾負汝﹗「婦聞恚甚﹐趨索圖。乃匿第三圖﹐僞以第一圖進﹐立焚之。又索詩﹐詩至亦焚之。及再檢艸稿﹐業散失荊而姬臨卒時﹐取花鈿數事﹐贈嫗之小女。襯以二紙﹐正其詩稿。得九絕句﹐一古詩﹐一詞﹐並所寄某夫人者﹐共十二篇。古詩云﹕」雪意閣云云不流﹐舊云正壓新雲頭。米顚顚筆落窗外﹐松嵐秀處當我樓。垂簾只愁好景少﹐捲簾又怕風繚繞。簾捲簾垂底事難﹐不情不緒誰能曉。鑪煙漸庾剪聲小﹐又是孤鴻唳悄悄。「

絕句云「稽首慈云大士前﹐莫生西土莫生天。願爲一滴楊枝水﹐灑作人間並蒂蓮。」「春衫血淚點輕紗﹐吹入林逋處士家。

嶺上梅花三百樹﹐一時應變杜鵑花。「」新妝竟與畫圖爭﹐知在昭陽第幾名。庾影自臨春水照﹐卿須憐我我憐卿。「」西陵芳艸騎轔轔﹐內信傳來喚踏春。杯酒自澆蘇小墓﹐可知妾是意中人。「」冷雨幽窗不可聽﹐挑燈間看牡丹亭。人間亦有癡於我﹐豈獨傷心是小靑。「」何處雙禽集畫闌﹐朱朱翠翠似靑鸞。

如今幾个憐文彩﹐也向秋風斗羽翰。「」脈脈溶溶艷艷波﹐芙蓉睡醒欲如何﹖妾映鏡中花映水﹐不知秋思落誰多﹖「」盈盈金穀女班頭﹐一曲驪珠眾伎收。直得樓前身一死﹐季倫原是解風流。「」鄕心不畏兩峯髙﹐咋夜慈親入夢遙。說是浙江潮有信﹐浙潮爭似廣陵潮。「其《天仙子》詞云﹕」文姬遠嫁昭君塞﹐小靑又續風流債。也虧一陣黑罡風﹐火輪下抽身快﹐單單別別淸涼界。原不是鴛鴦一派﹐休算做相思一槪。自思自解自商量﹐心可在﹖魂可在﹖著衫又撚雙裙帶。「與某夫人書云﹕」玄玄叩首瀝血﹐致啟夫人臺座下。關頭祖帳﹐回隔人天。

官舍良辰﹐當非寂度。馳情感往﹐瞻睇慈云。分燠噓寒﹐如依膝下。糜身百體﹐未足云酬。娣娣姨姨無恙。猶憶南樓元夜﹐看燈諧謔。姨指畫屏中一憑欄女﹐曰「是嬈嬈兒倚風獨盼﹐恍惚有思﹐當是阿靑。『妾亦笑指一姬曰﹕」此執拂狡鬟﹐偸近郎側﹐將無似娣。』於時角彩尋歡﹐纏纏徹曙。「

寧復知風流雲散﹐遂有今日乎﹗往者仙槎北渡﹐斷梗南棲﹐信語哮聲﹐日焉三至。漸乃微辭捨吐﹐亦如尊旨云云。竊揆鄙衷未見其可﹐夫屠肆菩心﹐餓貍悲鼠﹐此直供其換馬﹐不卽辱以當鑪﹐去則弱絮風中﹐住則幽蘭霜裏。蘭因絮果﹐現孽誰深。

若便祝發空門﹐洗妝浣慮﹐而艷思綺語﹐觸緒紛來。正恐蓮性𨿽胎﹐荷絲難殺﹐又未易言此也。乃至遠笛哀秋﹐孤燈聽雨﹐雨殘笛歇﹐謖謖松聲。羅衣壓肌﹐鏡無干影﹐晨淚鏡潮﹐夕淚鏡汐。今玆雞骨﹐殆復難支。痰灼肺然﹐見粒而嘔﹐錯情易意﹐悅憎不馴。老母娣弟﹐天涯問絕。

嗟乎﹗未知生樂﹐焉知死悲﹗憾促歡淹﹐無乃非達。妾少受天穎﹐機警靈速﹐丰玆嗇彼﹐理詎能雙。然而神爽有期﹐故未應寂寂也。至其淪忽。亦匪自今﹐結縭以來﹐有宵靡旦﹐夜臺滋味﹐諒不殊斯。何必紫玉成煙﹐白花飛蝶﹐乃謂之死哉﹗

或軒車南返﹐駐節維揚。老母惠存﹐如妾之受。阿泰可念﹐幸終垂憫。疇昔珍贈﹐悉令見殉。寶鈿繡衣﹐福星所賜﹐可以超輪消劫耳﹗然小六娘竟期相矣﹐不憂無伴。附呈一絕﹐亦是鳥死鳴哀﹗其詩集﹑小像﹐托陳媼好藏﹐覓便馳寄。

「身不自保﹐何有於零膏冷翠乎﹗他時放船堤下﹐探梅山中﹐開我西閣門﹐坐我綠陰牀﹐訪生平於響像﹐見空幃之寂。

是邪﹖非邪﹖其人斯在。嗟乎﹗夫人冥明異路﹐永從此辭﹐玉腕珠顏﹐行就塵土﹐興思及此﹐慟也何如﹗玄玄叩首叩首上。「

後附絕句﹐云「百結回腸寫淚痕﹐重來惟有舊朱門。夕陽一片桃花影﹐知是亭亭倩女魂。」生之戚某﹐集而刻之﹐名曰《焚余》。

張山來曰﹕紅顏薄命﹐千古傷心。讀至送鴆焚詩處﹐恨不粉妒婦之骨以飼狗也。又曰﹕小靑事或謂原無其人﹐合小靑二字乃情也。及讀吳�《紫雲歌》﹐其小序曰「馮紫雲﹐爲小靑女弟﹐歸會稽馬髦伯。」則又似實有此人矣。卽此傳亦不知誰氏手筆﹖吾友殷日戒仿佛憶爲支小白作﹐未知是否﹖無從指實﹐姑闕疑焉。

普依祠粵東女子﹐往往於未嫁之先﹐拜結姊妹﹐誓以十女盡嫁﹐方與夫同房﹐名曰金蘭盟。後若有先嫁者﹐朝拜花燭﹐夕拒歡牀﹔其夫欲諧伉儷﹐結束衣束﹐坐以待旦。三朝卽吵歸寧﹐與之歸則豫﹐否﹐或投水﹐或懸梁﹐或餒或刎﹐捨此一命而後己。

死之日﹐羣姊妹哭盡喪﹐設牌醮薦﹐誓不出嫁。亦有一女死而九女俱死者。此等惡風﹐父母𨿽嚴加訓誨﹐而不能革其癡心﹔有司𨿽剴切示誡﹐而不能挽其惡習。

惟聞香山小黃圃司翟小尹﹐調理玆土﹐見石巖上﹑樹萌下﹐類多木主﹐風雨飄零﹐螻蟻剝蝕﹐詢之甲長﹐曰「誰家木主﹐𨿽無子孫﹐亦有族姓﹐胡爲任其拋擲郊野也﹖」甲長曰「此乃金蘭會中之女也。一誓千金﹐之死靡他。當其死時﹐結盟姊妹以其有義而隆祀之。迨後姊妹俱亡﹐歲時伏臘﹐誰記憶之﹖

其兄弟子侄皆厭惡之﹐於是棄諸郊野。日積月累﹐故有如是之多也。「翟小尹性本慈祥﹐始聞其言﹐深爲痛恨﹐繼想其形﹐心起側怛。爰損廉創建小祠﹐飭役於治裏之中﹐盡檢而入之於祠﹐名曰普依。陳肴設醮﹐且爲文以祭之曰﹕」女歸男室﹐遵禮守常﹔輕夫重盟﹐背經壞綱﹐焉有十女齊作鴛鴦﹖一言爲誓﹐鐵石心腸﹐亦知許字﹐命在髙堂。朝拜花燭﹐夕拒歡牀﹔保玆潔體﹐結束衣裳。欲歸不與﹐秉隙懸梁﹐眾女聞之﹐同赴陌常烈非所烈﹐例難表揚﹔封窆而已﹐了此癡腸。旣無夫婦﹐何冀後昌﹐𨿽設神主﹐歲時何望﹖無怪日久﹐棄玆道旁﹔號風嘯雨﹐情殊可傷。昔因倔彊﹐今有湊涼﹔九原抱恨﹐追悔莫償。我心惻然﹐爰創小堂﹕孤魂無主﹐憑式有方﹔默醒愚昧﹐安樂中央。

謹具庶饈﹐束帛焚香﹔靈其鑑玆﹐來格來享。敢告。「翟小尹復爲置產﹐添設春秋臘底三祭。此嘉慶十九年事也﹐迄今已四載矣。鄕鄰無復有投水縊死事。昔者吾友常云﹕」某處有房一所﹐盛傳有縊死鬼﹐無人敢居。一生曰「吾素不畏鬼。『整衾宿焉。睡至三更﹐聽颯颯有風﹐視燈火轉碧﹐燈前立有艷妝絕色婦人。心思是房久空﹐婦從何來﹖此卽人云縊死鬼也﹐吾當瞷其如何迷人﹖逾時﹐婦近帳前。生啟帳出﹐假作哀苦狀。

鬼卽持竹圈一﹐令由圈中視之﹐內有樓閣殿宇﹐畫棟雕梁﹐奇榭曲欄﹐靈池碧沼﹐眞勝地也。鬼令入﹐生以手進。鬼曰「樂豈手能取乎﹖『生挑左足進。鬼曰﹕」伸頸而入﹐則樂得矣﹗』生曰「子以愚而受害﹐致有不散之冤﹔吾不受子之餌﹐替子消冤也。『鬼忽不見﹐但聞空中啼哭而去。由是此房竟爲潔室。此乃生之點醒其愚﹐而冤魂始散也。」今讀翟小尹祭文﹐句句皆點醒語﹐故冤魂自散。魂散則不爲祟於鄕﹐亦不輾轉覓替﹐何復有橫死之事﹖可知陰陽一體﹐無不可以感格之矣。

姚家婦饒平姚姓﹐有婦某氏﹐芳容韶齒﹐風雅絕倫﹐伉儷甚篤。

舉一子﹐而夫已亡。會閩中有花會之局﹐以宋時嘯聚三十六人﹐日標一名﹐視資本之多寡﹐勝負總以三十倍爲準﹐由閩蔓延至饒。婦聞之﹐欣欣然有喜色﹐冀得重資。不數月﹐而家業無存。

忽想對門屠家有千餘金﹐人亦倜儻﹐不如借貸﹐以爲翌日賭本。

遂詣屠門而告曰「貸予五十金﹐局勝則加息相還﹐否則身與子歸君矣。」屠素知婦賢﹐且利其色﹐好事者又從旁慫恿之﹐署券而去。婦歸﹐夜至夫冢哭而祝曰「花會害予衣食無資。

君若有靈﹐幸以魂夢相助﹐不然﹐明日妻與子俱屬他人矣。「

祝畢﹐恍若夢夫曰「子之心予知之矣﹐明午﹐予陰助之﹐可盡出借銀賭之﹐當勝。惟將來不免官非耳。」天明﹐婦如其言﹐果獲大勝。婦將銀加倍還屠氏。屠氏大嘩曰「前乃聘金﹐並非借用。」頗有彊取之意﹐卽鳴之於官。時饒平某令訊其始末﹐問婦意﹐婦曰「願守節耳。」判曰﹕借銀而加倍取息﹐藉借而彊奪人妻﹐惡等照例法難寬宥。將屠重責枷示﹐追銀入官。

起券給婦﹐嚴禁花會﹐以除民患。又訓婦曰「婦人以安室爲善﹐玆爾混入賭場﹐亦有不合﹐念情願守節﹐心尙可嘉﹐姑免從法。」免之。

劉嫗劉嫗者﹐所出姓氏及其夫名皆不得知﹐但相傳籍隸無極云。

初﹐嫗對門黃姓﹐家資丰厚。有女﹐幼字保定柳芳華之子和爲妻。柳亦素封﹐迨芳華死﹐家遂貧。和不能具婚資﹐且難度日﹐徒步詣黃﹐冀其念翁婚之情而周卹之。誰知黃聞柳貧﹐早有悔心﹐見和往彼﹐囑閽者拒不納。保定至無極﹐相距數百里。和之來﹐未裹三日糧﹐衣敝履穿﹐彳亍門外﹐冷風刺骨﹐饑火燒心﹐進退無路﹐惟欲覓死。嫗見之﹐問其所來﹐和告之故。嫗憐而畱於家﹐具食焉。又詣黃所﹐謂黃曰「貧富命也。富者有時而貧﹐貧者遂不復富哉﹖柳郎爲君家婿﹐不能因其貧而攺婚於女。今迢迢遠來﹐理宜收卹﹐若以貧而棄之﹐則爲不義﹐且難逃鄕鄰物議。予睹柳郎﹐境況𨿽苦﹐而相貌淸秀﹐厄運退﹐自有佳境也。君卽不訂婚期﹐亦宜贈資以遣之。」反復開導﹐黃終不聽。嫗歸檢篋中所獲錢三百﹐授令歸。黃女知父有悔婚意﹐恆涕泣不食﹐誓不他適。後黃遭盜劫﹐室中席卷一空。不逾年﹐又涉大訟﹐家遂蕭條。謀質女於西賈﹐議聘金五十﹐已交納矣。女聞之﹐夜遁﹐垢面乞食而赴保定﹐詣夫家與和合巹焉。黃覓女無耗﹐質財已散用過半﹐西賈疑其匿女吞金﹐欲扭黃赴官。

黃有口難辯﹐只得券宅作償而後己。和自女合婚後﹐家忽暴富﹐且登賢書﹐車馬盈門﹐較昔年父在猶烜赫也。念嫗舊徳﹐爰命駕詣無極﹐報以百金﹔衣裝華麗﹐僕馬美都﹐道溢街巷。

黃夫婦聞之﹐懊悔自傷。恐其來訂婚期﹐女已無存﹐從何答應﹐閉戶不敢出窺。嫗初不知女已歸和也﹐亦防其倩嫗傳語﹐訂期迎娶。遂殺雞爲黍﹐沽酒話舊。細述黃氏家貧﹐質女於賈﹐女遁無迹﹐深爲欷﹐和但側目而聽﹐亦不實告﹐促嫗治裝﹐載以俱歸﹐入門見女﹐大駭。女緬陳其詳﹐嫗曰「有此美志﹐應有此善報也。」女又爲嫗制新衣﹐上下華好。畱數目﹐遣僕馬送之歸。嫗詣黃報女耗﹐黃私喜女有下落﹐而無顏見婿﹐且難入女之門也。因令妻僞爲賣花者﹐偕嫗至和家。母女相見﹐而不敢使和知。一日﹐黃妻方與女坐﹐和入﹐不及走避﹐和怒叱詈。嫗急進曰「此老身爪葛﹐賣花者。」和始霽顏令坐。

嫗急同黃妻回家。其妻怨夫之不應質女於賈也﹐致女不敢認母﹐終日嘈嘈。嫗念黃妻之無他也﹐再過和﹐再三勸導﹐始由嫗引黃夫婦偕至保定﹐而認翁婿焉。吁﹗未來之事難定也。若以目前之境而定終身﹐則失之遠矣﹐故史載朱翁子﹑蘇秦二傳﹐專就其貧苦輕視之狀後﹐敍富貴諂迎之況﹐以醒當世之昏迷。和之事蓋近之矣﹐故記之。

夏夫人夫人夏姓﹐東昌人﹐適同邑虞小思﹐虞以貿易﹐衣食粗可溫飽﹐後以子貴﹐封夫人。邑有王心齋﹐宦裔也。有女紉鍼﹐自𦇤褓中論婚於同邑傅孝廉之子阿卯爲妻﹐後孝廉移居﹐官於閩﹐音耗久淪﹐王貧無以爲生﹐貸金於鄰居富室黃氏﹐作小負販。途中遇寇﹐資盡掠去。黃積算子母約三十金﹐黃艷王女紉鍼﹐謂王曰「貸已久矣﹐當速還﹗能償卽償之﹐不能﹐以女紉鍼質作妾。」王妻範氏聞之﹐卽攜女赴母家﹐求救於兩弟。

兩弟置不理。範氏偕女大哭於途。過虞氏之門﹐值夏自外來﹐憫其哀而問之。範嗚咽以陳。夏邀至室﹐知母子尙未朝食﹐便爲具餐﹐且許代謀償金﹐訂以三日。範母子感泣而歸。越二日﹐夏典質兼至﹐方滿其數﹐未敢告諸其夫。至夜﹐裹金置枕上﹐以待次日範來相付。誰知盜入﹐他無所亡﹐惟紉金去。夏思旣無以應範之急﹐若令夫知﹐必遭辱詈﹐冤難申訴﹐卽自經死。

其夫駭﹐妻之死由何異﹖思平日伉儷之情頗篤﹐並無齟齬之事﹐寧與鄰居饒舌﹖正在查問間﹐適範至﹐驚泣。虞詢知其詳﹐方知有措金之事。紉鍼聞夏之死也﹐晝夜不食不寢﹐哭不絕聲。

夏旣殯﹐紉鍼出而哭諸墓﹐一慟遂絕。忽然天雨大雷﹐擊破夏棺﹔夏蘇﹐紉鍼亦蘇。而北村有馬大者﹐被雷擊斃﹐背有字云「偸夏氏金賊。」村人鳴於官。官赴驗殮畢﹐搜其家﹐得二十金﹔又械其妻﹐追足三十金﹐給虞領歸。夏仍如數付範﹐償黃貸訖。紉鍼畱居夏室事夏﹐恩愛過於所生。無何﹐阿卯入閩籍﹐領鄕薦﹐回裏成婚。後通籍貴官﹐迎養夏氏﹐且教其子弟讀書﹐成進士。人以爲天道之昭昭也﹐而吾爲不然。

夏一夫人﹐而能聞難必解﹐見危必救﹐一言之下﹐𨿽千籌百計﹐必欲踐其諾而後己﹐是眞文夫所爲。豈以一雷擊惡人﹐遂足以報其徳哉﹖蓋天下不示以劫寇﹐則贓不破﹔贓不破﹐則紉鍼之結﹐終不得解矣。迨後夏子成進士﹐爲顯官﹐封夫人﹐此乃報夏之徳也。於此乃見天道之昭昭也。

鞠烈婦烈婦呂姓﹐掖縣人﹐邑之士之女也。年十九﹐歸同邑鞠良棟爲室。良棟父名標﹐爲武孝廉。家本不丰。當婦入門時﹐孝廉父母在堂﹐婦事祖翁姑﹐一如事翁姑。中饋之事﹐先於妯娌﹐味必適歡﹔暇則勤鍼黹﹐以佐兩代甘旨。相夫子﹐以成家﹐克盡婦道﹐甚得祖翁姑﹑翁姑歡心。妯娌親戚﹐咸相敬愛﹐無間言。迨後祖翁姑﹑翁姑相繼逝世﹐哀痛毀瘠﹐過於諸婦。未幾分家﹐良棟業儒未成﹐去而服賈﹐常貿遷百里外。婦代夫經理家事﹐無纖毫廢失。己未春﹐良棟得伯牛之疾﹐委頓牀褥﹐刀圭無靈。年餘﹐大潰。婦侍湯藥﹐濯垢污﹐顧寒暑晝夜不少懈﹔恆吁天默禱﹐願以身代。謂良棟曰「妾從君十年﹐未能爲君育子嗣﹐此不祥婦也。君如不善﹐妾必相從地下﹐不作未亡人。」

良棟瘡創濃潰﹐痛楚難忍﹐每欲自盡﹐以婦侍伺嚴﹐而未得其間。一夕﹐婦偶倦﹐良棟卽懸帶梁上矣。婦驚起解救﹐而已無及。婦引帶自經。家人排闥入﹐見夫婦俱殞。正欲移寢﹐良棟忽蘇﹐具道婦之生前﹐誓死相從﹐及已投環解救狀﹔語畢而仍逝。時嘉慶庚申五月二十五日﹐婦年二十有九。此事非異而記之﹐何也﹖余聞之友人﹐而未知應旌典否焉﹖記之以發潛光﹐卽旌之而知在一邑﹔記之播傳天下﹐且可以勵爲婦焉﹗

趙潘二夫人吳主趙夫人﹐丞相達之妹。善畫﹐巧妙無雙﹐能於指間以彩絲織雲霞龍蛇之錦﹐大則盈尺﹐小則方寸﹐宮中謂之「機絕」。

孫權常嘆魏﹑蜀未夷﹐軍旅之隙﹐思得善畫者使圖山川地勢軍陣之像。達乃進其妹。權使寫九州江湖方嶽之勢。夫人曰「丹靑之色﹐甚易歇滅﹐不可久寶﹔妾能刺繡﹐作列國方帛之上﹐寫以五嶽河海城邑行陣之形。」旣成﹐乃進於吳主﹐時人謂之「鍼絕」。𨿽棘刺木猴﹐云梯飛玄鳥﹐無過此麗也。權居昭陽宮﹐倦暑﹐乃褰紫綃之帷﹐夫人曰「此不足貴也﹐」權使夫人指其意思焉。答曰「妾欲窮慮盡思﹐能使下綃帷而淸風自入﹐視外無有蔽礙﹐列侍者飄然自涼﹐若馭風而行也。」權稱善。夫人乃析發﹐以神膠續之。

神膠出郁夷國﹐接弓弩之斷弦﹐百斷百續也。乃織爲羅鄃﹐累月而成﹐裁爲幔﹐內外視之﹐飄飄如煙气輕動﹐而房中自涼。

時權常在軍旅﹐每以此幔自隨﹐以爲徵幕。舒之﹐則廣縱一丈﹐捲之﹐則可內於枕中﹐時人謂之「絲絕」。故吳有「三絕」﹐四海無儔其妙。後有貪寵求媚者﹐言夫人幻耀於人主﹐因而致退黜。𨿽見疑墜﹐猶存錄其巧工。吳亡﹐不知所在。

吳主潘夫人﹐父坐法﹐夫人輸入織室﹐容態少儔﹐爲江東絕色。同幽者百餘人﹐謂夫人爲神女﹐敬而遠之。有司聞於吳主﹐使圖其容貌。夫人憂戚不食﹐減瘦攺形。工人寫其眞狀以進﹐吳主見而喜悅﹐以琥珀如意撫按卽折﹐嗟曰「此神女也﹐愁貌尙能惑人﹐況在歡樂﹗」乃命雕輪就織室﹐納於後宮﹐果以姿色見寵。每與夫人遊昭宣之臺﹐志意幸愜﹐旣盡酣醉﹐唾於玉壺中﹐使侍婢瀉於臺下﹐得火齊指環﹐卽掛石橊枝上﹐因其處起臺﹐名曰環橊臺。時有諫者云「今吳﹑蜀爭雄﹐『還劉』之名﹐將爲妖矣﹗」權乃翻其名曰橊還臺。又與夫人遊釣臺﹐得大魚。王大喜﹐夫人曰「昔聞泣魚﹐今乃爲喜﹐有喜必憂﹐以爲深戒。」至於末年﹐漸相譖毀﹐稍見離退。時人謂夫人知幾其神。吳主於是罷晏﹐夫人果見棄逐。釣臺基今尙存焉。

甘後蜀先主甘後﹐沛人也﹐生於微賤。裏中相者云「此女後貴﹐位極宮掖。」及後長而體態特異﹐至十八﹐玉質柔肌﹐態媚容冶。先主召入綃帳中﹐於戶外望者﹐如月下聚雪。河南獻玉人﹐髙三尺﹐乃取玉人置後側。晝則講說軍謀﹐夕則擁後而玩玉人。常稱玉之所貴﹐徳比君子﹐況爲人形﹐而不可玩乎﹖

後與玉人﹐潔白齊潤﹐觀者殆相亂惑。嬖寵者非惟嫉於甘後﹐亦妒於玉人也。後常欲琢毀壞之﹐乃說先主曰「昔子罕不以玉爲寶﹐《春秋》美之。今吳﹑魏未夷﹐安以妖玩經懷﹖凡淫惑生疑﹐勿復進焉。」先主乃毀玉人像﹐嬖者皆退。當斯之時﹐君子議以甘後爲神智婦人焉。

楊太眞楊貴妃﹐小字玉環﹐弘農華陰人也。後徙居蒲州永樂之獨頭村。髙祖令本﹐金州刺史﹐父玄琰﹐蜀司戶。貴妃生於蜀。

嘗誤墜池中﹐後人呼爲落妃池。池在導江縣前。妃早孤﹐養於父河南府士曹玄家。開元二十二年十一月﹐歸於壽郟二十八年十月﹐玄宗幸溫泉宮﹐使髙力士取楊氏女於壽邸﹐度爲女道士﹐號太眞﹐住內太眞宮。天寶四載七月﹐冊左衛中郎將韋昭訓女配壽郟是月﹐於鳳凰園冊太眞宮女道士楊氏爲貴妃﹐半後服用。進見之日﹐奏《霓裳羽衣曲》。

是夕﹐授金釵鈿合。上又自執麗水鎭紫庫磨金琢成步搖﹐至妝閣﹐親與插鬢。上喜甚﹐謂後宮人曰「朕得楊貴妃﹐如得至寶也。」乃制曲子曰《得寶子》﹐又曰《得革立子》。先是﹐開元初﹐玄宗有武惠妃﹑王皇后。後無子。妃生子﹐又美麗﹐寵傾後宮。至十三年﹐皇后廢﹐妃嬪無得與惠妃比。

二十一年十一月﹐惠妃卽世。後庭𨿽有良家子﹐無悅上目者﹐上心淒然。至是得貴妃﹐又寵甚於惠妃。有姊三人﹐皆丰碩修整﹐工於謔浪﹐巧會旨趣﹐每入宮中﹐移晷方出。宮中呼貴妃爲娘子﹐禮數同於皇后。冊妃日贈其父玄琰濟陰太守﹐母李氏隴西郡夫人。又贈玄琰兵部尙書﹐李氏涼國夫人﹐叔玄皀爲光祿卿銀靑光祿大夫。再從兄釗拜爲侍郎﹐兼數使。兄銛又居朝列。堂弟錡尙太華公主。是武惠妃生﹐以母﹐見遇過於諸女﹐賜第連於宮禁。自此楊氏權傾天下﹐每有囑請﹐臺省府縣﹐若奉詔敕。四方奇貨﹐僮僕﹐駝馬﹐日輸其門。時安祿山爲範陽節度﹐恩過最深﹐上呼之爲兒。嘗於便殿與貴妃同宴樂﹐祿山每就坐﹐不拜上而拜貴妃。上顧而問之﹕「胡不拜我而拜妃子﹐意者何也﹖」祿山奏云「胡家不知其父﹐只知其母。」

上笑而赦之。又命楊銛以下﹐約祿山爲兄弟姊妹﹐往來必相宴餞﹐初𨿽結義頗深﹐後亦權敵﹐不葉。五載七月﹐妃子以妒悍忤旨。乘單車﹐令髙力士送還楊銛宅。及亭午﹐上思之不食﹐舉動發怒。力士探旨﹐奏請載還﹐送院中宮人衣物及司農米麵酒饌百餘車。諸姊及銛初則懼禍聚哭﹐及恩賜浸廣﹐禦饌兼至﹐乃稍寬慰。

妃初出﹐上無聊﹐中宮趨過者﹐或笞撻之﹐至有驚怖而亡者。力士因請就召﹐旣夜﹐遂開安興坊﹐從太華宅以入。及曉﹐玄宗見之內殿﹐大悅。貴妃拜泣謝過。因召兩市雜戲以娛貴妃。

貴妃諸姊進食作樂。自玆恩遇日深﹐後宮無得進幸矣。七載﹐加釗禦史大夫﹐權京兆尹﹐賜名國忠。封大姨爲韓國夫人﹐三姨爲虢國夫人﹐八姨爲秦國夫人。同日拜命﹐皆月給錢十萬﹐爲脂粉之資。然虢國不施妝粉﹐自炫美艷﹐常素面朝天。當時杜甫有詩云「虢國夫人承主恩﹐平明上馬入官門﹔卻嫌脂粉涴顏色﹐淡掃蛾眉朝至尊。」又賜虢國照夜璣﹐秦國七葉冠﹐國忠鎖子帳﹐蓋希代之珍﹐其恩寵如此。銛授銀靑光祿大夫鴻臚卿﹐列棨戟﹐特授上柱國﹐一日三詔。與國忠五家於宣陽裏﹐甲第洞開﹐僭擬宮掖﹐車馬僕從﹐照耀京邑。遞相誇尙﹐每造一堂﹐費逾千萬計﹐見制度宏壯於已者﹐則毀之復造﹐土木之工﹐不捨晝夜。上賜禦食﹐及外方進獻﹐皆頒賜五宅。開元已來﹐豪貴榮盛﹐未之比也。上起動必與貴妃同行﹐將乘馬﹐則力士執轡授鞭。宮中掌貴妃刺繡織錦七百人﹐雕鏤器物又數百人﹐供生日及時節慶。續命楊益往嶺南﹐長吏日求新奇以進奉。

嶺南節度張九章﹐廣陵長史王翼﹐以端午進貴妃珍玩衣服異於他郡﹐九章加銀靑光祿大夫﹐翼擢爲戶部侍郎。九載二月﹐上舊置五王帳﹐長枕大被﹐與兄弟共處其間。妃子無何竊寧王紫玉笛吹﹐故詩人張詩云「梨花靜院無人見﹐閒把寧王玉笛吹。」因此又忤旨﹐放出。時吉溫多與中貴人善﹐國忠懼﹐請計於溫。遂入奏曰「妃﹐婦人﹐無智識。有忤聖顏﹐罪當死。

旣嘗蒙恩寵﹐只合死於宮中。陛下何惜一席之地﹐使其就戮﹖

安忍取辱於外乎﹖「上曰﹕」朕用卿﹐蓋不緣妃也。「初﹐令中使張韜光送妃至宅﹐妃泣謂韜光曰﹕」請奏﹕妾罪合萬死。

衣服之外﹐皆聖恩所賜。惟發膚是父母所生。今當卽死﹐無以謝上。「乃引刀剪其發一繚﹐附韜光以獻。妃旣出﹐上憮然。

至是﹐韜光以發搭於肩上以奏。上大驚惋﹐遽使力士就召以歸﹐自後益嬖焉。又加國忠遙領劍南節度使。十載上元節﹐楊氏五宅夜遊﹐遂與廣寧公主騎從爭西市門。楊氏奴揮鞭誤及公主農﹐公主墮馬。駙馬程昌裔扶公主﹐因及數撾。公主泣奏之﹐上令決﹐殺楊家奴一人﹐昌裔停官﹐不許朝謁。於是楊家轉橫﹐出入禁門不問﹐京師長吏﹐爲之側目。故當時謠曰「生女勿悲酸﹐生男勿喜歡。」又曰「男不封侯女作妃﹐君看女卻是門楣。」其天下人心羨慕如此。上一旦禦勤政樓﹐大張聲來。時教坊有王大娘﹐善戴百尺竿﹐上施木山﹐狀瀛州方丈﹐令小兒持絳節﹐出入其間﹐而舞不輳時劉晏以神童爲祕書省正字﹐十歲﹐惠悟過人。上召於樓中﹐貴妃坐於膝上﹐爲施粉黛﹐與之巾櫛。

貴妃令詠王大娘戴竿﹐晏應聲曰「樓前百戲競爭新﹐惟有長竿妙入神。誰謂綺羅翻有力﹐猶自嫌輕更著人。」上與妃及嬪禦皆歡笑移時﹐聲聞於外﹐因命牙笏黃紋袍賜之。上又宴諸王於木蘭殿﹐時木蘭花發﹐皇情不悅。妃醉中舞《霓裳羽衣》一曲﹐天顏大悅﹐方知回雪流風﹐可以回天轉地。上嘗夢十仙子﹐乃制《紫雲回》並《夢龍女》﹐又制《淩波曲》。

二曲旣成﹐遂賜宜春院及梨園弟子並諸王。時新丰初進女伶謝阿蠻﹐善舞。上與妃子鐘念﹐因而受焉。就按於淸元小殿﹐寧王吹玉笛﹐上羯鼓﹐妃琵琶﹐馬仙期方響﹐李龜年篥﹐張野狐箜篌﹐賀懷智拍﹐自旦至午﹐歡洽異常。時惟妃女弟秦國夫人端坐觀之。曲罷﹐上戲曰「阿瞞﹝上在禁中﹐多自稱也。﹞樂籍﹐今日幸得供養夫人。請一纏頭﹗」秦國曰「豈有大唐天子阿姨﹐無錢用耶﹖」遂出三百萬爲一局焉。樂器皆非世有者﹐才奏而淸風習習﹐聲出天表。妃子琵琶邏膔檀﹐寺人白季貞使蜀還獻﹐其木溫潤如玉﹐光耀可鑑﹐有金鏤紅文﹐蹙成雙鳳。弦乃未訶彌羅國永泰元年所貢者﹐淥水蠶絲也﹐光瑩如貫珠瑟瑟。紫玉笛乃姮娥所得也。祿山進三百事管色﹐俱用媚玉爲之。諸王﹐郡主﹐妃之姊妹﹐皆師妃﹐爲琵琶弟子。每一曲徹﹐廣有獻遺。妃子是日問阿蠻曰「爾貧﹐無可獻師長﹐待我與爾爲。」命侍兒紅桃娘取紅粟玉臂支賜阿蠻。妃善擊磬﹐拊搏之音泠泠然﹐多新聲﹐𨿽太常梨園之妓﹐莫能及之。上命采藍田綠玉﹐琢成磬﹐上方造﹖﹐流蘇之屬﹐以金鈿珠翠飾之。

鑄金爲二獅子﹐以爲趺﹐彩繪縟麗﹐一時無比。先﹐開元中﹐禁中重木芍藥﹐卽今牡丹﹐得數本紅紫淺紅通白者﹐上因移植於興慶池東沈香亭前。會花方繁開﹐上乘照夜白﹐以步輦從。

詔選梨園弟子中尢者﹐得樂十六色。李龜年以歌擅一時之名﹐手捧檀板押眾樂前﹐將欲歌之。上曰「賞名花﹐對妃子﹐焉用舊樂詞爲。」遽命龜年持金花箋﹐宣賜翰林學士李白立進《淸平樂詞》三篇。承旨﹐猶苦宿醒﹐因援筆賦之。第一首﹕「云想衣裳花想容﹐春風拂檻露華濃。若非羣玉山頭見﹐會向瑤臺月下逢。」第二首﹕「一枝紅艷露凝香﹐雲雨巫山枉斷腸。

借問漢宮誰得似﹖可憐飛燕倚新妝。「第三首﹕」名花傾國兩相歡﹐長得君王帶笑看。解釋春風無限恨﹐沈香亭北倚欄幹。「

龜年捧詞進﹐上命梨園弟子略約詞調﹐撫絲竹﹐遂促龜年以歌。

妃持玻璃七寶杯﹐酌西涼州葡萄酒﹐笑領歌﹐意甚厚。上因調玉笛以倚曲。每曲徧將換﹐則遲其聲以媚之。妃飲罷﹐斂繡巾再拜。上自是顧李翰林尢異於他學士。會力士終以脫靴爲恥﹐異日﹐妃重吟前詞﹐力士戲曰「始爲妃子怨李白深入骨髓﹐何翻拳拳如是耶﹖」妃子驚曰「何學士能辱人如斯﹖」力士曰「以飛燕指妃子﹐賤之甚矣。」妃深然之。上嘗三欲命李白官﹐卒爲宮中所捍而止。上在百花院便殿﹐因覽《漢成帝內傳》﹐時妃子後至﹐以手整上衣領﹐曰「看何文書﹖」上笑曰「莫問﹐知則又殢人。」覓去﹐乃是「漢成帝獲飛燕﹐身輕欲不勝風。恐其飄翥﹐帝爲造水晶盤﹐令宮人掌之而歌舞。

又制七寶避風臺﹐間以諸香﹐安於上﹐恐其四肢不禁「也。上又曰﹕」爾則任吹多少。「蓋妃微有肌也﹐故上有此語戲妃。

妃曰「《霓裳羽衣》一曲﹐可掩前古。」上曰「我才弄﹐爾便欲嗔乎﹖憶有一屏風﹐合在﹐待訪得﹐以賜爾。」屏風乃虹霓爲名﹐雕刻前代美人之形﹐可長三寸許。其間服玩之器﹐衣服﹐皆用眾寶雜廁而成。水精爲地﹐外以玳瑁水犀爲押﹐絡以珍珠瑟瑟。間綴精妙﹐迨非人力所制。此乃隋文帝所造﹐賜義成公主﹐隨在北胡。貞觀初﹐滅胡﹐與蕭后同歸中國﹐因而賜焉。初﹐開元末﹐江陵進乳柑橘﹐上以十枚種於蓬萊宮。

至天寶十載九月秋﹐結實。宣賜宰臣﹐曰「朕近於宮內種柑子樹數株﹐今秋結實一百五十餘顆﹐乃與江南及蜀道所進無別﹐亦可謂稍異者。」宰臣表賀曰「伏以自天所育者不能攺有常之性﹐曠古所無無者乃可謂非常之感。是知聖人禦物﹐以元气布和﹐大道乘時﹐則殊方葉致﹐且橘柚所植﹐南北異名﹐實造化之有初﹐匪陰陽之有革。陛下玄風眞紀﹐六合一家﹐雨露所均﹐混天區而齊被﹐艸木有性﹐憑地气以潛通。故玆江外之珍果﹐爲禁中之佳實。綠蒂含霜﹐芳流綺殿﹐金衣爛日﹐色麗彤庭。云云。」乃頒賜大臣﹐外有一合歡實﹐上與妃子互相持玩。

上曰「此果似知人意﹐朕與卿固同一體﹐所以合歡。」於是促坐﹐同食焉。

因令畫圖﹐傳之於後。妃子旣生於蜀﹐嗜荔枝。南海荔枝﹐勝於蜀者﹐故每歲馳驛以進。然方暑熱而熟﹐經宿則無味。後人不能知也。上與妃采戲﹐將北﹐惟重四轉敗爲勝。連叱之﹐骰子宛轉而成重四﹐遂命髙力士賜緋﹐風俗因而不易。

廣南進白鸚鵡﹐洞曉言詞﹐呼爲雪衣女。一朝飛上妃鏡臺上﹐自語﹕「雪衣女昨夜夢爲鷙鳥所搏。」上令妃授以《多心經》﹐記誦精熟。後上與妃遊別殿﹐置雪衣女於步輦竿上同去。

瞥有鷹至﹐搏之而斃。上與妃嘆息久之﹐遂瘞於苑中﹐呼爲鸚鵡冢。交趾貢龍腦香﹐有蟬蠶之狀﹐五十枚﹐波斯言老龍腦樹節方有。禁中呼爲瑞龍腦﹐上賜妃十枚。妃私發明駝使﹐持三枚遺祿山。妃又常遺祿山金平脫裝具﹐玉合﹐金平脫鐵面碗。

十一載﹐李林甫死。又以國忠爲相﹐帶四十餘使。十二載﹐加國忠司空。長男暄﹐先尙延和郡主﹐又拜銀靑光祿大夫﹑太常卿兼戶部侍郎。小男朏﹐尙萬春公主。貴妃堂弟祕書少監鑑﹐尙承榮郡主。一門一貴妃﹐二公主﹐三郡主﹐三夫人。十二載﹐重贈玄琰太尉﹐齊國公。母重封梁國夫人。官爲造廟﹐禦制碑及書。叔玄皀又拜工部尙書。韓國婿祕書少監崔繤女爲代宗妃﹔虢國男裴徽尙代宗女延光公主﹐女爲讓帝男妻﹔秦國婿柳澄男鈞尙長淸縣主﹐澄弟潭尙肅宗女和政公主。上每年冬十月﹐幸華淸宮﹐常經冬還宮闕﹐去卽與妃同輦。華淸宮有端正樓﹐卽貴妃梳洗之所﹔有蓮花湯﹐卽貴妃澡沐之室。國忠賜第在宮東門之南﹐虢國相對。韓國秦國﹐甍棟相接。天子幸其第﹐必過五家﹐賞賜燕樂。扈從之時﹐每家爲一隊﹐隊著一色衣。五家合隊相映﹐如百花之煥發。遺鈿﹐墜舄﹐瑟瑟﹐珠翠﹐燦於路岐﹐可掬。曾有人俯身一窺其車﹐香气數日不絕。駝馬千餘頭匹。以劍南旌節器仗前驅。出有餞飲﹐還有軟腳。遠近餉遺珍玩狗馬﹐鬮侍歌兒﹐相望於道。及秦國先死﹐獨虢國韓國國忠轉盛。虢國又與國忠亂焉﹐略無儀檢。每入朝謁﹐國忠與韓虢連轡﹐揮鞭驟馬﹐以爲諧謔。從官女監嫗百餘騎﹐秉燭如晝﹐鮮裝炫服而行﹐亦無蒙蔽。衢路觀者如堵﹐無不駭嘆。十宅諸王男女婚嫁﹐皆資韓﹑虢紹介﹔每一人約一千貫﹐上乃許之。十四載六月一日﹐上幸華淸宮﹐乃貴妃生日。上命小部音聲﹐﹝小部者﹐梨園法部所置﹐凡三十人﹐皆十五已下。﹞於長生殿奏新曲﹐未有名﹐會南海進荔枝﹐因以曲名《荔枝香》。左右歡呼﹐聲動山谷。其年十一月﹐祿山反幽陵﹐以誅國忠爲名。

咸言國忠﹑虢國﹑貴妃三罪﹐莫敢上聞。上欲以皇太子監國﹐蓋欲傳位﹐自親徵。謀於國忠﹐國忠大懼﹐歸謂姊妹曰「我等死在旦夕。今東宮監國﹐當與娘子等並命矣。」姊妹哭訴於貴妃。妃銜土請命﹐事乃寢。十五載六月﹐潼關失守﹐上幸已蜀﹐貴妃從。至馬嵬﹐右龍武將軍陳玄禮懼兵亂﹐乃謂軍士曰「今天下崩離﹐萬乘震蕩。豈不由楊國忠割剝甿庶﹐以至於此。

若不誅之﹐何以謝天下。「眾曰﹕」念之久矣。「會吐蕃和好使在驛門庶國忠訴事。軍士呼曰﹕」楊國忠與蕃人謀叛﹗「諸軍乃圍驛四合﹐殺國忠﹐並男暄等。上乃出驛門勞六軍。六軍不解圍﹐上顧左右責其故。髙力士對曰﹕」國忠負罪﹐諸將討之。忠妃卽國忠之妹﹐猶在陛下左右﹐羣臣能無憂怖﹖伏乞聖慮裁斷。「上回入驛﹐驛門內傍有小巷﹐上不忍歸行宮﹐於巷中倚杖欹首而立。聖情昏默﹐久而不進。京兆司錄韋鍔﹝見素男也﹞曰﹕」乞陛下割恩忍斷﹐以寧國家。「逡巡﹐上入行宮。

撫妃子出於廳門﹐至馬道北墻口而別之﹐使力士賜死。妃泣涕嗚咽﹐語不勝情﹐乃曰「願大家好祝妾誠負國恩﹐死無恨矣。乞容禮佛。」帝曰「願妃子善地受生。」力士遂縊於佛堂前之梨樹下。才絕﹐而南方進荔枝至。上睹之﹐長號數息﹐使力士曰「與我祭之。」祭後﹐六軍尙未解圍。以繡衾覆牀﹐置驛庭中﹐敕玄禮等入驛視之。玄禮擡其首﹐知其死﹐曰「是矣﹐」而圍解。瘞於西郭之外一里許道北坎下。妃時年三十八。上持荔枝於馬上謂張野狐曰「此去劍門﹐鳥啼花落﹐水綠山靑﹐無非助朕悲悼妃子之由也。」初﹐上在華淸官日﹐乘馬出宮門﹐欲幸虢國夫人之宅﹐玄禮曰「未宣敕報臣﹐天子不可輕去就。」上爲之回轡。他年﹐在華淸宮﹐逼上元﹐欲夜遊。玄禮奏曰「宮外卽是曠野﹐須有預備﹐若欲夜遊﹐願歸城闕。」上又不能違諫。及此馬嵬之誅﹐皆是敢言之有便也。

先是﹐術士李遐周有詩曰「燕市人皆去﹐函關馬不歸。若逢山下鬼﹐環上系羅農。」燕市人皆去﹐祿山卽薊門之士而來。

函關馬不歸﹐哥舒翰之敗潼關也。若逢山下鬼﹐嵬字﹐卽嵬馬驛也。環上系羅衣﹐貴妃小字玉環﹐及其死也﹐力士以羅巾縊焉。又妃常以假髻爲首飾﹐而好服黃裙。天寶末﹐京師童謠曰「義髻拋河裏﹐黃裙逐水流。」至此應矣。初﹐祿山嘗於上前應對﹐雜以諧謔。妃常在座﹐祿山心動﹐及聞馬嵬之死﹐數日嘆惋。𨿽林甫養育之﹐國忠激怒之﹐然其有所自也。是時虢國夫人先至陳倉之官店﹐國忠誅問至﹐縣令薛景仙率吏人追之。走入竹林下﹐以爲賊軍至﹐虢國先殺其男徽﹐次殺其女。

國忠妻裴柔曰「娘子何不借我方便乎﹖」遂並其女殺之。已而自刎﹐不死。載於獄中。猶問人曰「國家乎﹖賊乎﹖」獄吏曰「互有之。」血凝其喉而死。遂並坎於東郭十餘步道北楊樹下。上發馬嵬﹐行至扶風道。道傍有花﹐寺畔見石楠樹團圓﹐愛玩之﹐因呼爲端正樹﹐蓋有所思也。又至斜谷口﹐屬霖雨涉旬﹐於棧道雨中間鈴聲隔山相應。上旣悼念貴妃﹐因采其聲爲《雨霖鈴曲》以寄恨焉。

至徳二年﹐旣收復西京。十一月﹐上自成都還﹐使祭之。

後欲攺葬﹐李輔國等不從。時禮部侍郎李揆奏曰「龍武將士以楊國忠反﹐故誅之。今攺葬故妃﹐恐龍武將士疑懼。」肅宗遂止之。上皇密令中官潛移葬之於他所。妃之初瘞﹐以紫褥裹之。及移葬﹐肌膚已消釋矣。胸前猶有錦香囊在焉。中官葬畢以獻﹐上皇置之懷袖。又令畫工寫妃形於別殿﹐朝夕視之而欷焉。上皇旣居南內﹐夜闌登勤政樓﹐憑欄南望﹐煙月滿目。

上因自歌曰「庭前琪樹已堪攀﹐塞外徵人殊未還。」歌歇﹐聞裏中隱隱如有歌聲者。顧力士曰「得非梨園舊人乎﹖遲明﹐爲我訪來。」翌日﹐力士潛求於裏中﹐因召與同去﹐果梨園弟子也。其後﹐上復與妃侍者紅桃在焉﹐歌《涼州》之詞﹐貴妃所制也。上親禦玉笛﹐爲之倚曲。曲罷相視﹐無不掩泣。上因廣其曲。今《涼州》畱傳者益加焉。

至徳中﹐復幸華淸宮。從官嬪禦﹐多非舊人。上於望京樓下命張野狐奏《雨霖鈴曲》。曲半﹐上四顧淒涼﹐不覺流涕﹐左右亦爲感傷。新丰有女伶謝阿蠻﹐善舞《淩波曲》﹐舊出入宮禁﹐貴妃厚焉。是日﹐詔令舞。舞罷﹐阿蠻因進金粟裝臂環﹐曰「此貴妃所賜。」上持之﹐淒然垂涕曰「此我祖大帝破髙麗﹐獲二寶﹕一紫金帶﹐一紅玉支。朕以歧王所進《龍池篇》﹐賜之金帶。紅玉支賜妃子。後髙麗知此寶歸我﹐乃上言『本國因失此寶﹐風雨愆時﹐民離兵弱。』朕尋以爲得此不足爲貴﹐乃命還其紫金帶。惟此不還。汝旣得之於妃子﹐朕今再睹之﹐但興悲念矣。」言訖﹐又涕零。至乾元元年﹐賀懷智又上言﹐曰「昔上夏日與親王棋﹐令臣獨彈琵琶﹐貴妃立於局前觀之。

上數抨子將輸﹐貴妃放康國猧子上局亂之﹐上大悅。時風吹貴妃領巾於臣巾上﹐良久﹐回身方落。及歸﹐覺滿身香气。乃卸頭幘﹐貯於錦囊中。令輒進所貯袱頭。「上皇發囊﹐且曰﹕」此瑞龍腦香也。吾曾施於暖池玉蓮朵﹐再幸尙有香气宛然﹐況乎絲縷潤膩之物哉。「遂淒愴不已。自是聖懷耿耿﹐但吟﹕」刻木牽絲作老翁﹐雞皮鶴髮與眞同。須臾舞罷寂無事﹐還似人生一世中。「有道士楊通幽自蜀來﹐知上皇念楊貴妃﹐自云﹕」有李少君之術。「上皇大喜﹐命致其神。方士乃竭其術以索之﹐不至。

又能遊神馭气﹐出天界﹐入地府求之﹐竟不見。又旁求四虛上下﹐東極﹐絕大海﹐跨篷壺﹐忽見最髙山﹐上多樓閣。洎至﹐西廂下有洞戶﹐東向﹐闔其門﹐額署曰「玉妃太眞院。」

方士抽簪叩扉﹐有雙鬟童女出應門。方士造次未及言﹐雙鬟復入。俄有碧衣侍女至﹐詰其所從來。方士因稱天子使者﹐且致其命。碧衣云「玉妃方寢﹐請少待之。」逾時﹐碧衣延入﹐且引曰「玉妃出。」冠金蓮﹐紫綃﹐佩紅玉﹐拽風舄。左右侍女七八人。揖方士﹐問皇帝安否﹐次問天寶十四載以還﹐言訖憫然﹐指碧衣女取金釵鈿合﹐折其半授使者曰「爲我謝太上皇﹐謹獻是物﹐尋舊好也。」方士將行﹐色有不足﹐玉妃因徵其意﹐乃復前跪致詞﹕「請當時一事﹐不聞於他人者﹐驗於太上皇。不然﹐恐金釵鈿合﹐負新垣平之詐也。」玉妃忙然退立﹐若有所思﹐徐而言曰「昔天寶十載﹐侍輦避暑驪山宮。

秋七月﹐牽牛織女相見之夕﹐上憑肩而望。因仰天感牛女事﹐密相誓心﹐『願世世爲夫婦。』言畢﹐執手各嗚咽。此獨君王知之耳。「因悲曰﹕」由此一念﹐又不得居此﹐復墮下界﹐且結後緣。或爲天﹐或爲人﹐決再相見﹐好合如舊。「因言」太上皇亦不久人間﹐幸惟自愛﹐無自苦耳。「使者還﹐具奏太上皇﹐皇心震悼。及至移入大內甘露殿﹐悲悼妃子﹐無日無之。

遂辟穀服气﹐張皇後進櫻桃蔗漿﹐聖皇並不食。常玩一紫玉笛﹐因吹數聲﹐有雙鶴下於庭。徘徊而去。聖皇語侍兒宮愛曰「吾奉上帝所命﹐爲元始孔升眞人﹐此期可再會妃子耳﹐笛非爾所寶﹐可送大收。」﹝大收﹐代宗小字。﹞卽令具湯沐﹐「我若就枕﹐愼勿驚我。」宮愛聞睡中有聲﹐駭而視之﹐已崩矣﹐妃子死日﹐馬嵬媼得錦衤幼襪一隻。相傳過客一玩百錢﹐前後獲錢無數。悲夫﹐玄宗在位久﹐倦於萬機﹐常以大臣接對拘檢﹐難徇私欲。自得李林甫﹐一以委成﹐故絕逆耳之言﹐恣行燕樂。衽席無別﹐不以爲恥﹐由林甫之贊成矣。乘輿遷播﹐朝廷陷沒﹐百僚系頸﹐妃王被戮﹐兵滿天下﹐毒流四海﹐皆國忠之召禍也。

梅妃梅妃﹐姓江氏﹐莆田人。父仲遜﹐世爲醫。妃年九歲﹐能誦「二南」﹐語父曰「我𨿽女子﹐期以此爲志。」父奇之﹐名曰采蘋。開元中﹐髙力士使閩越﹐妃笄矣﹐見其少麗﹐選歸侍明皇﹐大見寵幸。長安大內﹑大明﹑尖慶三宮﹐東都大內﹑上陽兩宮﹐幾四萬人﹐自得妃視如塵土。宮中亦自以爲不及。

性喜梅﹐所居闌檻﹐悉植數株﹐上榜曰「梅亭。」梅開賦賞至夜分﹐尙顧戀花下不能去。上以其所好﹐戲名曰「梅妃。」妃有《蕭》《蘭》《梨園》《梅花》《鳳笛》《玻杯》《剪刀》《綺窗》八賦。是時承平歲久﹐海內無事。上於兄弟間極友愛﹐日從燕間﹐必妃侍側。上命破橙往賜諸王﹐至漢邸﹐潛以足躡妃履﹐登時退閣。上命連趣﹐報言適履珠脫綴﹐綴竟當來。久之﹐上親往命妃﹐妃拽衣迓上﹐言胸腹疾作﹐不果前也﹐卒不至。其恃寵如此。後上與妃鬥茶﹐顧諸王戲曰「此『梅精』也﹐吹白玉笛﹐作驚鴻舞﹐一座光輝。鬥茶﹐今又勝我矣。」妃應聲曰「艸木之戲﹐誤勝陛下。設使調和四海﹐烹飪鼎鼐﹐萬乘自有心法﹐賤妾何能較勝負也﹗」上大悅。

會太眞楊氏入侍﹐寵愛日奪﹐上無疏意。而二人相疾﹐避路而行。上嘗方之英皇﹐議者謂廣狹不類﹐竊笑之。太眞忌而智﹐妃性柔緩﹐亡以勝。後竟爲楊氏遷於上陽東宮。後﹐上憶妃﹐夜遣小黃門滅燭﹐密以戲馬召妃至翠華西閣﹐敍舊愛﹐悲不自勝。繼而上失寤﹐侍禦驚報曰「妃子已屆閣前﹐將柰何﹖」

上披衣抱妃藏夾幕間。太眞旣至﹐問﹕「『梅精』安在﹖」上曰「在東官。」太眞曰「乞宣至﹐今日同浴溫泉。」上曰﹕女聊齋誌異。「此女已放屏﹐無並往也。」太眞語益堅﹐上顧左右不答。太眞大怒﹐曰「肴核狼藉﹐禦榻下有婦人遺舄﹐夜來何人侍陛下寢﹖歡醉至於日出不視朝﹐陛下可出見羣臣﹐妾止此閣以俟駕回。」上愧甚﹐拽衾向屏復寢﹐曰「今日有疾﹐不可臨朝。」

太眞怒甚﹐逕歸私第。上頃覓妃所在﹐已爲小黃門送令步歸東宮。上怒斬之。遺舄井翠鈿﹐命封賜妃。妃謂使者曰「上棄我之深乎﹗」使者曰「上非棄妃﹐誠恐太眞無情耳﹗」妃笑曰「恐憐我則動『肥婢』情﹐豈非棄也﹗」妃以千金壽髙力士﹐求詞人擬司馬相如爲《長門賦》﹐欲邀上意。力士方奉太眞﹐且畏其勢﹐報曰「無人解賦。」妃乃自作《樓東賦》﹐其略曰「玉鑑塵生﹐鳳奩香殄。懶蟬髟丐之巧梳﹐間縷衣之輕練。苦寂寞於蕙宮﹐但凝思乎蘭殿。信標落之梅花﹐隔長門而不見。」太眞聞之﹐訴明皇曰「江妃庸賤﹐以諛詞宣言怨望﹐願賜死﹗」上默然。會嶺表使歸﹐妃問左右﹕「何處驛使來﹐非梅使邪﹖」對曰「庶邦貢楊妃果實使來。」妃悲咽泣下。

上在花萼樓﹐會夷使至﹐命封珍珠一斛密賜妃。妃不受﹐以詩付使者曰「爲我進禦前也。」曰「柳葉雙眉久不描﹐殘妝和淚污紅綃。長門自是無梳洗﹐何必珍珠慰寂寥。」上覽詩﹐帳然不樂。令樂府以新聲度之﹐號《一斛珠》﹐曲名是此始。

後祿山犯闕﹐上西幸﹐太眞死。及東歸﹐尋妃所在﹐不可得。

上悲謂兵火之後﹐流落他處。詔﹕「有得之﹐官三秩﹐錢百萬。」

訪搜不知所在。上又命方士飛神禦气﹐潛經天地﹐亦不可得。

有宦者進其畫眞﹐上言甚似﹐但不活耳。

詩題於上﹐曰「憶昔嬌妃在紫宸﹐鉛華不禦得天眞。霜綃𨿽似當時態﹐爭柰嬌波不顧人。」讀之泣下﹐命模像刊石。

後上暑月晝寢﹐仿佛見妃隔竹間泣﹐含涕障袂﹐如花朦霧露狀。妃曰「昔陛下蒙塵﹐妾死亂兵之手。哀妾者埋骨池東梅株旁。」上駭然﹐流汗而寤。登時令往太液池發視之﹐無獲。

上益不樂﹐忽悟溫泉湯池側﹐有梅十餘株﹐豈在是乎﹗上自命駕令發視﹐才數株﹐得屍。裹以錦褥﹐盛以酒槽﹐附土三尺許。

上大慟﹐左右莫能仰視。視其所傷﹐肋下有刀痕。上自制文誄之﹐以妃禮易葬焉。

牛應貞牛肅長女曰應貞﹐適弘農楊唐源。少而聰穎﹐經耳必誦。

年十三﹐凡誦佛經二百餘卷﹐儒書子史又數百餘卷﹐親族驚異之。初﹐應貞未讀《左傳》﹐方擬授之﹐而夜初眠中﹐忽誦《春秋》﹐起「惠公﹑元妃﹑孟子卒」﹐終「智伯貪而愎﹐故韓﹑魏反而喪之」﹐凡三十卷﹐一字無遺﹐天曉而畢。當誦時﹐若有教之者﹐或相酬和。其父驚駭﹐數呼之﹐都不答。已而覺﹐問何故﹐亦不知。試令開卷﹐則已精熟矣。著文章百餘首。後遂學窮三教﹐博涉多能。每夜中眠熟﹐與文人談論﹐文人皆古之知名者﹐往來答解。或稱王弼﹑鄭玄﹑王衍﹑陸機﹐辯論鋒起﹔或論文章﹐談名理﹐往往數夜不已。年二十四而卒。今采其文《魍魎問影賦》著於篇。

其序曰「庚辰歲﹐予嬰沈痛之疾﹐不起者十旬。毀頓精神﹐羸悴形體﹐藥物救療﹐有加無廖。感莊子有魍魎責影之義﹐故假之爲賦﹐庶解疾焉。魍魎問於予影曰﹕」君英達之人﹐聰明之子﹐學包六藝﹐文兼百氏。頤道家之祕言﹐采釋部之幽旨。

旣虔恭於中饋﹐又希慕於前史﹔不矯枉以干名﹐不毀物而成己。

伊淑徳之如此﹐卽精神之足恃。何故羸厥姿貌﹐沮其精神﹐煩冤枕席﹐憔悴衣巾﹖子惟形兮是寄﹐形與子兮相親。何不誨之以崇徳﹐而教之以自倫﹖異萊妻之樂道﹐殊鴻婦之安貧。豈痼疾而無生賴﹐將微賤而欲忘身﹖今節變歲移﹐臘終春首。照晴光於郊甸﹐動暄气於梅柳﹔水解凍而繞軒﹐風扇和而入牖。固可觸憂釋疾﹐怡神養壽。何默爾無營﹑自貽伊咎﹖『僕於是勃然而應曰「子居於無人之域﹐遊乎魑魅之鄕﹐形旣圖於夏鼎﹐名又著於蒙莊。何所見之不博﹐何所談之不長﹖夫影依日而生﹐像因人而見。豈言談之足曉﹐何節物之能辧﹖隨晦明以興滅﹐逐形骸以遷變。

以愚夫畏影﹐而蒙鄙之性以彰﹔智者視陰﹐而遲暮之心可見。伊美惡兮由己﹐影何辜而遇譴﹖且予聞至道之精窈兮冥﹐至道之極昏兮默﹐達人委性命之修短﹐君子任時運之通塞。悔吝不能纏﹐榮耀不能惑﹔喪之不以爲喪﹐得之不以爲得。君子何乃怒予之不賞芳春﹐責予之不貴華飾﹖且吾之秉操﹐奚子智之能測﹖『言未卒﹐魍魎惕然而驚嘆而起曰「僕生於絕域之外﹐長於荒遐之境﹔未曉智者之處身﹐是以造君而問影。旣談玄之至妙﹐請終身以藏屏。』」初﹐應貞夢書而食之﹐每夢食數十卷﹐則文體一變。如是非一﹐遂工爲賦頌。文名曰《遺芳》。

麻姑麻姑﹐仙人﹐王方平之妹。漢桓帝時﹐方平降蔡經之家﹐曰「汝當得度世﹐故求教汝。但汝气少肉多﹐未能卽上天﹐當作尸解。」乃告以要言而去。經後忽身發熱如火﹐三日肉消骨立﹐入室以被自覆﹐忽然失其所在。視其被中﹐但有形如蛇蛻。後十餘年﹐忽還家﹐語家人曰「七月七日﹐王君復來﹐當作酒數百斛以待。」其日﹐方平果著遠遊冠﹐乘五龍車﹐前後麾節旌旗導衛﹐如大將軍侍從。旣至﹐從官皆隱。經父兄參畢﹐方平乃遣人迎麻姑。少頃﹐麻姑至﹐經與家人見之。年可十八許﹐頂中作髻﹐餘發散垂至腰﹐錦衣繡裳﹐光彩耀目。坐定﹐自進行廚﹐擗麟脯﹐器皆金玉。

時經婦新產﹐麻姑見之﹐乃曰「噫﹐且止勿前﹗」索少許米來﹐擲地皆成丹砂。方平笑曰「麻姑猶作少年戲也。」

姑云「接待以來﹐東海三爲桑田﹐蓬萊水又淺矣。」方平亦曰「聖人皆言﹕海中將復揚塵也。」麻姑手似鳥爪。蔡經私念﹐背癢時得此爪搔之佳。方平卽知﹐乃鞭經背曰「麻姑神人也﹐汝謂其爪可搔背癢耶﹖」方平去﹐麻姑亦辭去。

裴航裴航﹐唐長慶中書生﹐因下第遊於鄂渚﹐謁故舊崔相國贈錢二十萬﹐遂挈歸於京﹐因雇巨舟裁於襄漢。聞同載有樊夫人﹐國色也。航無由睹面﹐因侍婢裊煙而達詩一章曰「向爲胡越猶懷想﹐況遇天仙隔錦屏﹐儻若玉京朝會去﹐願隨鸞鶴入靑冥。」

數日後﹐夫人亦使裊煙答詩一章云「一飲瓊漿百感生﹐玄霜搗盡見雲英﹐藍橋便是神仙窟﹐何必崎嶇上玉京。」航覽之﹐空愧佩而已﹐然亦不能洞達詩之旨意。及抵襄漢﹐夫人使婢挈妝奩不辭而去。航徧求訪﹐竟無蹤迹。後經藍橋驛﹐因渴甚﹐下道求飲。見茅屋三四間﹐有老嫗緝麻其下﹐航揖嫗求漿﹐嫗咄曰「雲英﹐攜一甌漿來。郎君飲。」航憶夫人詩有雲英之句﹐正訝之﹐俄葦箔之下﹐雙手如玉﹐捧出瓷甌。航接飲之不啻玉液也。因還甌﹐遽揭箔見一女子﹐光彩照人﹐航愛慕不已﹐因白嫗曰「某僕馬甚乏﹐願少憩於此。」嫗曰「任郎君自便耳。」良久告嫗曰「向睹小娘子艷麗驚人﹐姿容耀世﹐所以躊躕而不能去﹐願納厚禮而取之可乎﹖」嫗曰「老病只有此孫女。昨有神仙與靈藥一刀圭﹐但須玉杵臼﹐搗之百日﹐方可就吞﹐若欲娶此女者﹐須得玉杵臼﹐其餘金帛吾無用處耳。」

航拜謝曰「願以百日爲期﹐必攜杵臼至。幸無復許人。」嫗曰「如約。」航至京徧訪玉杵臼﹐忽遇一貨玉翁曰「近有一玉杵臼﹐非二百緡不可得。」航乃傾囊兼賣僕馬﹐方及其值﹐輒步驟獨攜而抵藍橋﹐嫗見大笑曰「世間有如此信士乎﹖」

遂許以爲婚﹐女亦微笑曰「𨿽然更爲搗藥百日﹐方議婚好。」

亦於襟帶間解藥付航﹐航卽搗之﹐每夜猶聞搗藥聲﹐航窺之﹐見玉兔持杵而舂﹐百日足﹐嫗持藥而吞之曰「吾當入洞而告姻戚﹐爲裴郎具幃帳。」遂挈女入山﹐謂航曰「但少畱此。」

逡巡﹐車馬隸人迎航﹐見一大第連云﹐朱扉晃目﹐仙童侍女引航入帳就禮訖。航拜嫗不任感荷﹗及引見諸姻戚﹐皆神仙中人。

一女仙鬟髻霓衣﹐云是妻之姊﹐航拜訖﹐女仙曰「裴郎不意鄂渚同舟而抵襄漢乎﹖」航愧謝左右曰「是小娘子之姊﹐云翹夫人劉綱仙君之妻也。已列髙眞爲玉皇之女史。」嫗遂將航夫妻入玉峯洞中﹐瓊樓珠室而居之﹐餌以絳雪瓊英之丹﹐體漸淸虛﹐毛髮紺綠﹐神化自在﹐超爲上仙。至太和中﹐友人盧顥遇之藍橋驛之西﹐備說得道之事﹐乃贈藍田美玉十斤﹐紫府云丹一粒﹐顥稽顙請曰「兄旣得道﹐乞一言惠教。」航曰「老子云﹕」虛其心。實其腹。『「顥猶懵然﹐復語之曰﹕」心多妄想﹐腹漏精液﹐虛實可知也。「言訖﹐忽不見。

許眞君許遜﹐字敬之﹐號眞君﹐南昌人﹐吳赤烏二年﹐母夢金鳳銜珠﹐墜於掌中﹐玩而吞之﹐因是有娠而生眞君。少小疏通﹐與物無忤。嘗從獵射一鹿﹐中之而斃﹐鹿母惶顧舐之。因感悟﹐折棄弓矢﹐克意爲學。博通經史﹐尢嗜神仙修煉之術。聞西安吳猛得丁義神方﹐乃往師之﹔悉受其祕﹐日以修煉爲事。

時買一鐵燈檠﹐因夜燃燈﹐見漆剝處有光﹐視之﹐金也。明日訪售主﹐還之。晉武帝太康元年﹐舉孝廉﹐辟爲旌陽縣令﹐吏民悅服。歲饑﹐民無以輸。眞君乃以靈丹點瓦礫成金﹐令人潛瘞於縣圃。一日﹐籍民之未輸者﹐使服力於圃。民鋤地得金﹐用以輸納﹐遂悉安堵。又歲大疫﹐死者十七八﹔眞君以所得神方拯治之。他郡病民相繼而至﹐於是標竹於郭外﹐置符水於其中﹐使就竹下飲之﹐皆瘥。久之知晉室將亂﹐乃棄官東歸。嘗憩於柏林﹐有女童五人﹐各持寶劍來見﹐眞君異而受之。旣而偕至眞君之家﹐日惟擊劍自娛﹐眞君知其劍仙也﹐卒獲神劍之用。旣而與吳君遊於丹陽黃堂﹐聞謀姆多道術﹐遂同往叩以道妙。姆云「昔孝悌王下降曲阜蘭公家﹐謂蘭公曰﹕」後晉代當有神仙許遜﹐傳吾此道。『畱下金丹寶經﹑銅符鐵券﹐授吾掌之以俟子﹐積有年矣﹐今當授子。「乃擇日登壇﹐出孝悌王諸祕﹐悉傳之。眞君方心期每歲必求謁姆﹐姆卽覺之﹐曰﹕」子勿來﹐吾卽還帝鄕矣。「因取香茅一根﹐南望擲之﹐曰﹕」子歸茅落處﹐立吾祠﹐歲秋一至足矣。「二君還﹐覓訪飛茅之迹﹐遂建祠宇﹔每歲仲秋之三日﹐必朝謁焉。初﹐眞君往訪飛茅﹐偶憩眞靖﹐見鄕民盛烹宰以祀神﹐且相戒云﹕」祭不腆﹐則神怒禍降。「眞君曰﹕」怪祟敢爾﹖「乃召風雷伐之﹐拔其林木。明日告其里人曰﹕」妖社已驅﹐毋用祭也。「又見人苦遠汲﹐乃以杖刺前涸澤出泉以濟之﹐𨿽旱不竭。

渡小蜀江﹐感江岸主人朱氏迎接甚勤﹐乃戲畫一松於其壁﹐其家因之得利加倍。後江漲潰堤﹐市捨俱漂﹐惟松壁不壞。

眞君往西安縣﹐行過一小廟﹐廟神迎告曰「此有蛟害民﹐知仙君來﹐逃往鄂渚矣。」眞君至鄂渚﹐路逢二老人指曰「蛟伏前橋下。」眞君至橋﹐仗劍叱之﹐妖蛟驚奔入大江﹐匿於深淵﹔乃敕吏兵驅出﹐遂誅之。時海昏之上繚有巨蛇﹐據山爲穴﹐吐气成云﹐亙四十里﹔人畜在其气中者﹐俱爲吞吸﹐大爲民害。眞君聞之﹐乃集弟子逐前至蛇所﹐仗劍布气。蛇懼﹐入穴﹔乃飛符召海昏社伯驅之﹐蛇始出穴。舉首髙十餘丈﹐目若火炬﹐吐毒衝天。眞君嘯命風雷﹐呼指神兵﹐以懾服之﹐使不得動﹐乃飛步踏其首﹐以劍辟其顙。弟子施岑﹑甘戟等﹐引兵揮之。蛇腹裂﹐有小蛇自腹中出﹐長數丈。甘君欲斬之﹐眞君曰「彼未爲害﹐不可妄誅﹔一千二百五十餘年後﹐爲民害﹐吾當復出誅之。以吾壇前植柏爲驗﹐其枝拂壇掃地﹐是其時也。」

又預讖云「吾仙去後﹐一千二百四十年間﹐豫章之境﹐五陵之內﹐當出地仙八百人。此時小蛇若爲害﹐彼八百人自當誅之。」

蛇子遂得入江。眞君曰「大蛇𨿽滅﹐蛟精未誅﹐恐其俟隙潰郡城。吾歸郡乎﹗」乃與甘﹑施二君歸郡﹐周覽城邑。遇一少年通謁﹐自稱姓愼﹐禮貌勤恪﹐應對敏給。遽告去。眞君謂弟子曰「適來者非人﹐卽老蛟﹐故來見試也。」迹其所之﹐乃在郡城江滸﹐化爲黃牛﹐臥沙磧之上。眞君剪紙化黑牛﹐往鬥之。令施岑潛持劍往﹐俟其鬥酣﹐卽揮之。施君一揮﹐中其左股。牛奔入城南﹐直至長沙﹐化爲人﹐入賈玉使君家。

先是蛟精嘗慕玉之女美﹐化爲一少年謁之﹔玉愛其才﹐乃妻以女。居數載﹐生二子。常以春夏之交﹐孑然而出﹔至秋﹐則乘巨艦重載而歸。蓋乘春夏大水覆舟所獲也。是秋空還﹐語玉云「財貨爲盜所劫﹐且傷左股。」玉求醫療之﹐眞君卽爲醫士謁玉。玉喜﹐召婿出﹔蛟精覺﹐懼不敢出。眞君隨至其堂﹐厲聲叱曰「江湖蛟精﹐害物不淺﹔吾尋蹤至此﹐豈容復藏﹖

速出﹗「蛟精計窮﹐遂見本形﹐蜿蜒堂下﹐爲吏兵所誅。眞君以法水巽其二子﹐亦皆爲小蛟﹐並誅之。眞君謂玉曰﹕」蛟精所居﹐其下深不逾尺﹐皆洪波也。可速徙居﹗「玉乃遷髙原﹐其地果陷爲淵。眞君復還豫章﹐而蛟之餘黨甚盛﹐慮眞君誅之﹐皆化爲人﹐詭言曰﹕」僕家長安﹐積世崇善﹔遠聞賢師許君有神劍﹐願聞其功。「弟子語之曰﹕」吾師神劍﹐指天天裂﹐指地地折﹐萬邪不敢擋。神聖之寶也﹗「蛟黨曰﹕」亦有其不能傷者乎﹖「弟於戲之曰﹕」惟不能傷冬瓜葫蘆耳。「蛟黨以爲誠然﹐盡化爲葫蘆冬瓜﹐浮泛滿江。眞君知爲蛟黨所化﹐以劍授施岑﹐履水斬之﹐無噍類。由是水妖屏迹﹐城邑無虞。明帝太寧二年﹐大將軍王惇舉兵內向﹐次慈湖。眞君與吳君同往謁惇﹐冀說止之。時郭璞在幕府﹐因璞與俱見﹐惇喜延之飲而問曰﹕」予夢一木破天﹐君等以爲何如﹖「眞君曰﹕」非佳兆也。「

吳君曰「木上破天﹐未字也﹔君宜未可妄動。」惇色變﹐令璞筮之。璞曰「無成。」惇怒﹐令武土擒璞﹐軌之。眞君乃舉杯擲地﹐化爲白鵠﹐飛繞梁棟。惇一舉目﹐已失二君所在。

後二君還至金陵﹐欲買舟至豫章﹐而舟人告以乏刺舟者。眞君曰「爾但瞑目安坐﹐切勿覘視﹐吾自爲汝駕之。」默召二龍挾舟而行﹐舟漸淩空。俄過廬山頂﹐至紫霄峯金闕洞﹐舟人拜求濟度﹔眞君教以服餌靈艸﹐遂得辟穀不死﹐隱於此山。二君各乘一龍﹐以歸舊隱。數十年間﹐不復以時事關意﹐惟精修至道。孝武帝寧康二年﹐眞君一百三十六歲。

八月朔旦﹐有二仙自天而下﹐云奉玉皇命﹐授眞人以九州都仙太史﹑髙明大使之職﹐並告以沖舉之日﹐遂乘雲車而去。

是月望日﹐遙聞天樂之音。祥雲冉冉﹐羽蓋龍車﹔從官兵衛﹐仙童玉女﹐前後導從﹐乃揖眞君升龍車。眞君與其父族侍從旰烈﹑與其母部侍從仙眷四十二口﹐同時白日拔宅升天﹐雞犬亦隨。百里之內﹐異香芳馥﹐經月不散。

劉晨劉晨﹐剡縣人。漢永平中﹐與阮肇入天臺采藥﹐路迷不得返。經十三日﹐飲渴甚。望山上有桃實﹐共取食之。下山﹐取澗水飲﹐見一杯流出﹐中有胡麻飯焉。二人喜曰「此近人家矣。」遂度山﹐出一大溪。溪邊有二女﹐色甚美﹐顧曰「劉﹑阮二郎捉杯來耶﹗」劉﹑阮異之。二女歡然如舊﹐曰「來何晚耶﹖」卽邀歸家。南壁東壁﹐各有羅幃絳帳。命侍女具饌﹐有胡麻飯﹑山羊脯﹐甚甘美。食畢﹐行酒。俄有羣女持酒﹐繼弄絲弦笙簫﹐歌舞作樂。夜半﹐各就一帳宿﹐歡洽如膠。住久﹐日求還﹐苦畱半年。气候艸木常春﹐花艷無凋零﹐歸思更切。

二女曰「罪根未滅﹐使君等至此。」遂指示還路。及歸﹐鄕邑零落﹐已七世矣。再往女家﹐尋覓不獲。晉太康八年﹐失二人所在。

趙飛燕趙后飛燕﹐父馮萬金﹐祖大力﹐工理樂器﹐事江都王協律舍人。萬金不肯傳家業﹐編習樂聲﹐亡章曲任﹐爲繁手哀聲﹐自號凡靡之樂﹐聞者心動焉。江都王孫女姑蘇主﹐嫁江都中尉趙曼。曼幸萬金﹐食不同器不飽。萬金得通趙主﹐主有娠。曼性暴妒﹐且早有私病﹐不近婦人。主恐﹐稱疾居王宮﹔一產二女﹐歸之萬金。長曰宜主﹐次曰合徳﹐然皆冒姓趙。宜主幼聰悟﹐家有彭祖分脈之書﹐善行气術﹔長而纖便輕細﹐舉止翩然﹐人謂之飛燕。合徳膏滑﹐出浴不濡﹔善音辭﹐輕緩可聽。二人皆出世色。萬金死﹐馮氏家敗﹔飛燕妹弟﹐流轉至長安。於時人稱趙主子﹐或云曼之他子﹐與陽阿主家令趙臨共里巷﹐托附臨。屢爲組文刺繡獻臨﹐臨愧受之。居臨家稱臨女。臨嘗有女事宮省﹐被病歸死﹐飛燕或稱死者。飛燕妹弟事陽阿主家﹐爲捨直。常竊效歌舞﹐積思精切﹐聽至終日﹐不得食。待直資服疏﹐苦財﹐且顓事膏沐澡粉﹐其費亡所愛﹐其直者指爲愚人。

飛燕通鄰羽林射鳥者。

飛燕貧﹐與合徳共被。夜雪﹐期射鳥者於捨旁。飛燕露立﹐閉息順气﹐體溫舒﹐亡疹粟。射鳥者異之﹐以爲神仙。飛燕緣主家大人得入宮﹐召幸。其姑妹樊女慝爲丞光司亦巾者﹐故識飛燕與射鳥兒事﹐爲之寒心。及幸﹐飛燕瞑目牢握﹐涕交頤下﹐戰栗不迎帝。帝擁飛燕﹐三夕不能接﹐略無譴意。宮中素幸者﹐從容問帝﹐帝曰「丰若有餘﹐柔若無骨﹔遷延謙畏﹐若遠若近﹐禮義人也。寧與女曹婢脇肩者比耶﹖」旣幸﹐流丹浹藉。

女慝私語飛燕曰「射鳥者不近女邪﹖」飛燕曰「吾內視三日﹐肉肌盈實矣。帝體洪壯﹐創我甚焉。」飛燕自此持幸後宮﹐號趙皇后。帝居鴛鴦殿便房﹐省帝簿。女慝上簿﹐女慝因進言飛燕有女弟合徳﹐美容體﹐性醇粹可信﹐不與飛燕比。帝卽令舍人呂延福﹐以百寶鳳毛步輦迎合徳。合徳謝曰「非貴人姊召﹐不敢行﹐願斬首以報宮中。」延福還奏﹐女慝爲帝取後五采組文手藉爲符﹐以召合徳。合徳新沐﹐膏九曲沈水香。爲卷髮﹐號新髻﹐爲薄眉﹐號遠山黛﹔施小朱﹐號慵來妝。衣故短﹐繡裙小袖﹐李文襪。帝禦雲光殿帳﹐使樊女慝進合徳。合徳謝曰「貴人姊虐妒﹐不難滅恩﹔受恥不愛死﹐非姊教﹐願以身易恥﹐不望旋踵﹗」音詞舒閒淸切﹐左右嗟賞之嘖嘖。帝乃歸合徳。

宣帝時披香博士淖方成﹐白髮教授宮中﹐號淖夫人﹐在帝後唾曰「此禍水也﹐滅火必矣。」帝用樊女慝計﹐爲後別開遠條館﹐賜紫茸雲气帳﹐文玉几﹐赤金九層博山緣合。女慝諷後曰「上久亡子﹐宮中不思千萬歲計邪﹖何不時進上﹐求有子﹖」後徳女慝計﹐是夜進合徳。帝大悅﹐以輔屬體﹐無所不靡﹐謂爲溫柔鄕。謂女慝曰「吾老是鄕矣﹐不能效武皇帝求白雲鄕也。」女慝呼萬歲﹐賀曰「陛下眞得仙者。」上立賜女慝鮫文萬金錦二十四匹。合徳尢幸﹐號爲趙婕妤。婕妤事後﹐常爲兒拜。後與婕妤坐﹐後誤唾婕妤袖﹐婕妤曰「姊唾染人紺袖﹐正似石上華。

假令尙方爲之﹐未必能若此衣之華。「以爲石華廣袖。

後在遠條館﹐多通侍郎宮奴多子者。婕妤傾心翊護﹐常謂帝曰「姊性剛﹐或爲人構陷﹐則趙氏無種矣。」每泣下﹖惻。

以故白後姦狀者﹐帝輒殺之。侍郎宮奴﹐鮮絝蘊香﹐姿縱棲息遠條館﹐無敢言者。後終無子。後浴五蘊七香湯﹐踞通香沈水坐﹐潦降神百蘊香。婕妤浴豆蔻湯﹐傅露華百英粉。帝嘗私語樊女慝曰「後𨿽有異香﹐不若婕妤體自香也。」江都易王故姬李陽華﹐其姑爲馮大力妻﹐陽華老歸馮氏﹐後姊弟母事陽華。

陽華善賫飾﹐常教後九回沈水香澤﹐雄麝臍內息肌丸。婕妤亦內息肌丸﹐常試若爲婦者﹐月事益保他日﹐後言於承光司劑者上官嫵﹐嫵膺曰「若如是﹐安能有子乎﹖」教後煮羊花滌之﹐終不能驗。眞臘夷獻萬年蛤﹑不夜光珠﹐彩皆若月照﹐人亡妍醜﹐皆美艷。帝以蛤賜後﹐以珠賜婕妤。後以蛤妝五成金霞帳﹐帳中常若滿月。久之﹐帝謂婕妤曰「吾晝視後﹐不若夜視之美﹐每旦令人忽忽如失。」婕妤聞之﹐卽以珠號爲枕前不夜珠﹐爲後壽﹐終不爲後道帝言。始加大號﹐婕妤奏書於後曰「天地交暢﹐貴人姊及此令吉﹐光登正位。爲先人休﹐不勘喜豫。謹奏上二十六物以賀﹕金屑組文茵一鋪﹐沈水香蓮心碗一面﹐五色同心大結一盤﹐鴛鴦萬金錦一匹﹐琉璃屏風一張﹐枕前不夜珠一枚﹐含香綠毛貍藉一鋪﹐通香虎皮檀象一座﹐龍香握魚二首﹐獨搖寶蓮一鋪﹐七出菱花鏡一奩﹐精金彄環四指﹐若亡絳綃單衣一襲﹐香文羅手藉三幅﹐七面光雄肪發澤一盎﹐紫金被褥香鑪三枚﹐文犀辟毒箸二雙﹐碧玉膏奩一合。」使侍兒郭語瓊拜上。後報以云錦五色帳﹐沈水香玉壺。婕妤泣怨帝曰「非姊賜我﹐死不知此器。」帝謝之﹐詔益州畱三年輸﹐爲婕妤作七成錦帳﹐以沈水香飾。婕妤接帝於太液池﹐作千人舟﹐號合宮之舟。池中起爲瀛洲榭﹐髙四十尺。帝禦流波文鄃無縫衫﹐後衣南越所貢雲英紫裙﹐碧瓊輕綃。廣榭上﹐後歌舞「歸風送遠」之曲﹐帝以文犀簪擊玉甌﹐令後所愛侍郎馮無方吹笙﹐以倚後歌。中流歌酣﹐風大起﹔後順風揚音﹐無方長嘯細裊﹐與相屬。後裙髀﹐曰「顧我顧我﹗」後揚袖﹐曰「仙乎仙乎﹗去故而就新﹐寧忘懷乎﹖」帝曰「無方爲我持後」。無方捨吹持後履。久之﹐風霽。後泣曰「帝恩我﹐使我仙去不得。」悵然曼嘯﹐泣數行下。帝益愧愛後﹐賜無方千萬﹐入後房闥。他日宮姝幸者﹐或襞裙爲絲﹐號曰畱仙裙。婕妤益貴幸﹐號昭儀。求近遠條館。帝作少嬪館﹐爲露華殿﹐含風殿﹐傳昌殿﹐求安殿﹐皆爲前殿後殿。又爲溫室﹐凝缸室﹐浴蘭室。曲房連檻﹐飾黃金白玉﹐以璧爲表裏﹔千變萬狀﹐連遠條館﹐號通仙門。後貴寵﹐益思放蕩﹕使人博求術士﹐求匪安卻老之方。

時西南北波夷致貢﹐其使者舉菇一飲﹐晝夜不臥偃。典屬國上其狀﹐屢有光怪。後聞之﹐問﹕「如何術﹖」夷人曰「吾術天地平﹐生死齊﹔出入有無﹐變化萬象﹐而卒不化。」

後令樊女慝﹐弟子不周遺千金。夷人曰「學吾術者﹐要不淫與謾言。」後遂不報。他日樊女慝侍後浴﹐語甚歡。後爲樊女慝道夷言﹐女慝抵掌笑曰「憶在江都時﹐陽華李姑﹐畜斗鴨水池上。苦獺嚙鴨﹐時下朱裏芮姥者﹐求捕獺貍獻。姥謂姑曰﹕」是貍不他食﹐當飯以鴨。『姑怒﹐絞其貍。今夷術眞似此也。「

後大笑曰「臭夷何足汗吾絞乎﹖」後所通宮奴燕赤鳳者﹐雄捷能超觀閣﹐兼通昭儀。赤風始出少嬪館﹐後適來幸。時十月五日﹐宮中故事﹐上靈安廟﹔是日吹塤擊鼓﹐連臂踏地﹐歌赤鳳來曲。後謂昭儀曰「赤鳳爲誰來﹖」昭儀曰「赤鳳自爲姊來﹐寧爲他人乎﹖」後怒﹐以杯抵昭儀裙曰「鼠子能嚙人乎﹗」昭儀曰「穿其衣﹐見其私﹐足矣。安在嚙人乎﹖」昭儀素卑事後﹐不虞見答之暴﹐熟視不復言。樊女慝脫簪﹐叩頭出血﹐扶昭儀爲拜後﹔昭儀拜﹐乃泣曰「姊寧忘共被夜長﹐苦寒不成寐﹐使合徳雍姊背邪﹖今日垂得貴﹐皆勝人﹐且無外搏。

我姊弟其忍內相搏乎﹖「後亦泣﹐持昭儀手﹐抽紫玉九芻鳥釵爲昭儀簪髻﹐乃罷。帝微聞其事﹐畏後不敢問﹐以問昭儀。昭儀曰﹕」後妒我爾﹗以漢家火徳﹐故以帝爲赤龍鳳。「帝信之﹐大悅。帝嘗早獵﹐觸雪得疾。陰緩弱不能壯發﹐每持昭儀足﹐不勝至欲﹐輒暴起。昭儀常轉側﹐帝不能長持其足。樊女慝謂昭儀曰﹕」上餌方士大丹﹐求盛大不能得﹐得貴人足一持﹐暢動。

此天與貴妃大福﹐寧轉側俾帝就邪。「昭儀曰﹕」幸轉側不就﹐尙能畱帝欲﹐亦如姊教帝持﹐則厭去矣﹐安能復動乎﹖「後驕逸﹐體微病輒不自飲食﹐須帝持匕箸﹐藥有苦口者﹐非帝爲含吐不下咽。昭儀夜入浴蘭室﹐膚體光發占燈燭﹐帝從幃中竊望之﹔侍兒以白昭儀﹐昭儀攬巾使撤燭。他日帝約賜侍兒黃金﹐使無得言。私婢不豫約﹐中出幃值帝﹐卽入白昭儀﹐昭儀遽隱避。自是帝從蘭室幃中窺昭儀﹐多袖金﹐逢侍兒私婢﹐輒牽止賜之。侍兒貪帝金﹐一出一入不絕﹐帝使夜從帑益至百餘金。

帝病緩弱﹐大醫萬方不能救。求奇藥﹐嘗得愼卹膠﹐遺昭儀。

昭儀輒進帝﹐一丸一幸。一夕﹐昭儀醉﹐進七丸﹔帝昏夜擁昭儀﹐居九成帳﹐笑喫喫不絕。抵明﹐帝起禦衣﹐陰精流輸不禁﹐有頃﹐絕倒。裛衣視帝﹐余精出湧﹐沾污被內。須臾﹐帝崩。

宮人以白太后﹐太后使理昭儀。

昭儀曰「吾持人主如嬰兒﹐寵傾天下。安能斂手掖庭令﹐爭帷帳之事乎﹖」乃拊膺呼曰「帝何往乎﹖」遂嘔血而死。

洛神太和處士蕭曠﹐自洛東遊。至孝義館﹐夜憩於雙美亭。

時月朗風淸﹐曠善琴﹐遂取琴彈之。夜半﹐調甚苦。俄聞洛水之上﹐有長嘆者﹐漸相逼﹐乃一美人。曠因捨琴而揖之﹐曰「彼何人斯﹖」女曰「洛浦神女。昔陳思王有賦。子不憶耶﹖」曠曰「然。」曠又問曰「或聞洛神﹐卽甄皇后謝世。陳思王遇其魂於洛濱﹐遂爲《感甄賦》。後覺事之不正﹐攺爲《洛神賦》。托意於宓妃﹐有之乎﹖」女曰「妾卽甄后也﹐爲慕陳思王之才調﹐文帝怒而幽死。後精魂遇王洛水之上﹐敍其冤抑﹐因感而賦之。覺事不典﹐易其題。乃不謬矣﹗」俄有雙鬟持茵席﹐具酒肴而至﹐謂曠曰「妾爲袁家新婦時﹐性好鼓琴﹐每彈至《悲風》及《三峽流泉》﹐未嘗不盡夕而止。

適聞君琴韻淸雅﹐願一聽之。「曠乃彈《別鶴操》及《悲風》。

神女長嘆曰「眞蔡中郎之儔也﹗」問曠曰「陳思王《洛伸賦》如何﹖」曠曰「眞體物瀏湸﹐爲昭明之精選耳﹗」女微笑曰「狀妾之舉止﹐云『翩若驚鴻﹐宛若遊龍。』得無疏矣﹗」曠曰「陳思王之精魂﹐今安在﹖」女曰「現爲遮須國王。」曠曰「何爲遮須國﹖」女曰「劉聰子死而復生﹐語其父曰﹐有人告某云﹐遮須國久無主﹐待汝父來作主。卽此國是也。」俄有一靑衣引一女曰「織綃娘子至矣﹗」神女曰「洛浦龍王之處女﹐善織綃於水府。適令召之爾﹗」曠因語織綃曰「近日人世﹐或傳柳毅靈姻之事﹐有之乎﹖」女曰「十得其四五耳﹗餘皆飾詞﹐不可惑也」曠曰「或聞龍畏鐵﹐有之乎﹖」女曰「龍之神化﹐𨿽鐵石金玉﹐盡可透達﹐何獨畏鐵乎﹖畏者﹐蛟螭輩也。」談論良久﹐神女遂命左右傳觴敍語。情況暱洽﹐蘭艷動人﹐繾綣永夕。曠曰「遇二仙娥於此。

眞所謂雙美亭也。「忽聞雞鳴﹐神女乃畱詩曰﹕」玉筋凝腮憶魏宮﹐朱絲一弄洗淸風。明晨追賞應愁寂﹐沙渚煙銷翠羽空。「

織綃詩曰「織綃泉底少歡娛﹐更勸蕭郎盡酒壺。愁見玉琴彈別鶴﹐又將淸淚滴眞珠。」曠答二女詩曰「紅蘭吐艷間夭桃﹐自喜尋芳嘆已遭。珠鵲橋從此斷﹐遙天空恨碧雲髙。」神女遂出明珠﹑翠羽二物﹐贈曠曰「此乃陳思王賦云『或采明珠﹐或拾翠羽。』故有斯贈﹐以成《洛神賦》之詠也。」龍女出輕綃一匹﹐贈曠曰「若有胡人購之﹐非萬金不可。」神女曰「君有奇骨﹐當出世。但淡味薄俗﹐淸襟養眞﹐妾當爲陰助。」

言訖﹐超然躡虛而去﹐無所睹矣﹗後曠寶其珠綃﹐多遊嵩嶽﹐友人嘗遇之。今遁世不復見。

有外山王明成祖文皇帝﹐旣有天下﹐惡靖難諸忠﹐戮及十族﹔薄海疑懼﹐盜賊蜂起。帝竊患之﹐嘗密使爪士﹐偵察四方﹔又手招疆臣﹐隨時剿撫兼施﹐並許便宜行事。其英謀睿斷﹐多史冊未載。兒時聞野老言﹕帝初定鼎燕京﹐山東巡撫某公入覲﹐陛辭﹐帝賜畫一軸。某公旋任﹐展視之。見所畫大海汪洋﹐重巒疊山獻﹐中有樓閣﹐似是宮殿﹐並無題詠款識。公朝夕思索畫意﹐忽然有悟。麾下某遊擊﹐短小精悍﹐素習機警。公召至﹐屏去左右﹐出另紙仿畫一幀﹐授之曰「此中有綠林之豪﹐訪之最確﹐汝其爲我生致之。宜祕宜速。功成不吝厚賞﹐不則勿歸也。」公令素嚴﹐某不敢辭﹐貿貿然袖畫歸。泣別妻子﹐至登﹑萊﹔孑身浮誨﹐聽其所之。值颶風漂舟﹐次一山下﹔捨舟裹餱上山﹐欲窮其境。經旬﹐見前山樹木陰翳中﹐隱隱有樓閣形勢﹐與畫略肖。疾行十餘里﹐至其處﹐見宮殿一所﹐巍然類王者居。門外白石鋪地﹐潔無纖塵。壯夫百數十人﹐超距擊刺﹐气象雄猛。

見某﹐叱問何來﹖內一人曰「勿多言﹐第拘去﹐請夫人處分。」

遂以索反接其手﹐驅入四重門內﹐縶諸檐梧。某惴惴不知何處﹐自分身死異域﹐卽亦不畏。俄聞呵殿聲﹐傳言夫人升殿﹐命將某帶進問話。又入一重門﹐見大殿左右﹐武夫數十人皆躬擐甲冑﹐佩刀劍﹐屏息侍立。上坐一女子﹐年二十以來﹐珠冠繡袍﹐顏色姣艷﹐叱問﹕「何物姦宄﹐敢犯祕境﹐汝有幾首﹐不畏死耶﹖」某伏地泣陳﹕「身系客商﹐遭風覆舟﹔無意誤犯﹐罪該萬死﹗」女子又問﹕「邦族﹖」某謂﹕「晉產。」女子喜曰「我亦晉產﹐與汝有桑梓之誼﹐合是天意。」命左右釋其縛﹐並令更衣授食﹐謂﹕「在此少住﹐俟主人翁來﹐籌送汝歸。」

某頓首謝。左右導至客房﹐供給精美。惟見諸人行蹤詭祕﹐無從詰其端緒。時切憂疑﹐吉凶不能自決。一夜漏二下﹐將就枕﹐忽兩婢秉燭叩門﹐傳夫人命﹐召某入內室。見夫人頻蹙危坐﹐某屈膝欲拜。夫人急止之﹐並賜隅坐。夫人問曰「汝知此爲何地﹖此間主人翁爲何如人耶﹖」某對曰「不知。」夫人曰「主人某甲﹐固海盜之魁也。此山名有外山﹐人民多穴居﹐房舍甚少﹔物產丰饒﹐家給戶足﹐向無統屬。主人翁近以威脇之﹐令歲供賦稅。

此山縱橫四萬餘里﹐主人宮室凡三十二處﹐每處或歲一二至﹐或間歲一至。主人初號有外山主﹐近號有外山王。其人孔武有力﹐日行可二千餘里。明能察遠﹐身不在此﹐此間事纖未俱知﹔卽君此來﹐當已備悉。「因問某﹕」究爲何事﹖質言勿隱。「某窺夫人意不惡﹐遂以直告。夫人嘆曰﹕」我家大同城內﹐父富有巨萬。以春日郊遊﹐被主人飛劫至此。

今年二十有七﹐已閱十一寒暑矣。他日君歸﹐能爲寄語父母﹐感且沒齒。「某起立曰﹕」倘托夫人福庇﹐萬一生還﹐敢不如命﹗「夫人曰﹕」主人去此年餘﹐默計旦夕且至。汝見時﹐須道其實。主人尙質﹐稍涉虛言﹐恐察及隱情﹐則齏粉矣。切記勿忘﹗「囑畢﹐仍命前婢送其歸寢。亡何﹐西南風大作﹐聞眾嘩言﹕」大王行且至矣﹗「蓋某甲制鐵甲一領﹐能避五兵﹐上綴鐵鈴一百八顆﹐名曰鐵鈴甲。每披甲﹐順風淩空行﹐五十里卽聞其聲﹐使人預知有備。鈴顆重一十二兩。摘鈴擊人﹐百步之外﹐百不失一﹐亦絕技也。時天色微默﹐新月東上﹐某伏暗地窺之。見鋪毯張幔﹐燦列燈燭﹔夫人華妝﹐率眾環跽門外。

但聞空際鈴聲瑯瑯﹐自遠漸近。

約二刻許﹐一莽男子自空而下。紫而虯髯﹐貙目鳥喙。脫去鐵甲﹐內著繡褲襠﹐足著吉莫靴﹐仗劍﹐昂然觀眾﹐略一點首﹐夫人率眾環拜﹐歡呼簇擁入門。殿下鼓樂傖佇﹐肆筵設席。

某甲上坐﹐夫人跪進三爵﹐起坐左側侍飲。少選﹐庖人進蒸豚﹔甲拔佩劍﹐臠切大嚼。徐問別後事﹐夫人唯唯以對。又問﹕「有遠人來未﹖」夫人謂某月日有某至此。甲笑謂﹕「我固早料及之。」卽命某來問話。某至﹐但長揖不跪。甲問﹕「汝居何官﹖」某憶夫人所囑﹐直答曰「忝官遊擊﹐殊不稱職。」

又問﹕「汝來何爲也﹖」曰「巡撫某公﹐慕大王威名﹐欲一望見顏色﹔故使末將爲致殷勤。」甲冷笑曰「此燕藩之命﹐某公焉足知我﹖」某曰「末將實奉某公令﹐不知其他。」甲曰「汝膽亦非小弱﹐居然不遠而至。豈謂我劍不利也﹖」某對曰「某公將令素嚴﹐大王所知也。明知違令死﹐奉令而犯虎威亦死﹐等死也。違令其死速﹐奉令而乞憐於大王。倘憐末將之死﹐肯賜一行﹐以大王神威﹐行止可以自由﹐某公又將柰之何﹖且大王若去﹐某公方將結納之不暇﹐豈敢有他圖哉。果爾﹐則大王不過一舉趾﹐而末將卽可因之不死﹔他日餘生﹐皆出大王之賜矣。惟大王憐之﹗」甲沈思久之﹐曰「汝且退﹐容細思之。」某拜謝而出﹐甲亦罷席。越數日﹐某見甲曾不述及前事﹐亦不敢促迫﹐姑耐候之。一日﹐忽聞甲大宴賓客﹐爲某祖餞。某竊自慶。頃之﹐使者來召﹐某喜從而去。見甲冠服立阼階﹐某至﹐笑執其手﹐迎入大殿。殿中凡設數十席﹐所謂三十二夫人﹐及部下謀士武夫﹐濟濟畢集。甲一一指姓道名﹐某俱與爲禮。中一席﹐某坐客位﹐甲坐主位﹐餘席按班環坐。

甲飛三巨觥相酬﹐甲飲訖﹐乃掀髯謂眾曰「我忝據此山十餘年矣﹐本期與爾曹共圖大事。今燕藩其署粗定﹐已洞悉我底蘊﹐我復何望﹖玆某巡撫使某來通殷勤﹐是必燕藩所指授。

已許同某一行﹐我其不歸也矣。「夫人及眾聞之﹐皆掩面而泣。甲曰﹕」我意已決﹐業許之矣。爾曹毋得多言﹗惟與爾曹約﹐此去如某巡撫執禮甚恭﹐則已﹔不然﹐我匝月必歸﹐再作別計。或未知鹿死誰手﹖如匝月不歸﹐諸夫人等﹐俱聽自便﹔所環子女玉帛﹐爾曹可瓜分之。或入海﹐或入山﹐各自爲計。

愼勿系念瞻顧﹐徒自取苦也。「眾默默相視﹐不置一詞﹐俱飲不盡歡而散。越日﹐甲召某登舟﹐並戒眾勿送。

比至舟中﹐則大同之夫人在焉。甲指謂某曰「是與君同鄕﹐煩爲寄語其父母﹐好好安置﹐渠所攜金玉珠寶﹐一生喫著不荊」某姑漫應之﹐問甲﹕「共有幾子﹖」甲謂﹕「諸夫人類生而不育﹐今有娠者尙八人﹐然我躬不閱﹐遑卹我後﹐君亦何必多問也﹖」某深嘆其豁達﹐於是相與沿途共覽山川形勝。

甲喟然嘆曰「實不相欺﹐我初據此山﹐聞燕藩抗命﹐屢欲興一旅之師﹐前往問罪。旣思故王出亡﹐神器有主﹐一家之物﹐仍歸一家。天命有歸﹐豈人力所可爭哉﹖」及將至登﹑萊﹐乃謂某曰「計日達岸﹐煩君先馳報巡某公﹐須從我三事﹐可則行﹐否則止。」某請其說。則曰「一﹐我登岸後﹐某公須率所屬文武郊迎於五十里外。一﹐我此去卽於巡撫署棲止﹐進署時﹐我乘輿﹐某公騎馬作先導﹐洞開重門﹐由中道直入宅門。

一﹐飲食務極丰腆﹐每日須擇好梨園﹐演劇侑觴﹐所需犒賞﹐不得少吝。只此三事﹐可則行﹐否則止。「某曰﹕」諾。「達岸﹐卽先馳報﹔尋復命﹐曰﹕」某公聞大王至﹐大喜﹔所約三事﹐無不惟命是聽。「進署後﹐某公果執禮甚恭﹐曲盡綢繆。

甫匝月﹐甲忽謂某公曰「聞諸公子甚佳﹐願請一見。」公卽令六子出拜。甲一一相之﹐曰「某淸貴﹐某方面﹔某民社﹔某部曹﹐某卿貳﹔惟四公子頭角崢嶸﹐勛業在公之上。」指所佩劍曰「此出自吳大帝冢中﹐當日六劍之一﹐所謂流星者是也。當以相贈。」公爲稱謝。甲笑謂四公子曰「今夜與老夫抵足如何﹖」公笑曰「童子何知﹖合當遣事長者。」是夕﹐果使同寢。平明甲起﹐喚四公子曰「爲我謝爾翁﹐吾事畢矣。」

拔所佩劍曰「請以相贈。」遂自剄而死﹐撒手以劍授公子﹔頭𨿽斷﹐而身不僕。四公子大駭﹐趨以告公﹔公喜﹐以禮殯殮之。據實入告﹐帝大喜﹔爵某公以國公﹐某遊擊超擢總戍﹐並予伯爵。大同夫人以父母命﹐歸某遊擊。

後四公子﹐由詞館出入將相﹔以徵虜功﹐封爵國公。余公子所官﹐亦俱如甲言。

吳生唐盧龍節度使李公﹐精星學推算﹐窮通壽夭﹐百不爽一。

有愛女美且慧﹐公推算當封夫人。非公侯之命﹐不許占鳳﹔故及笄猶未字也。有吳生者﹐固世家子。素遊惰﹐而性儇巧﹔涎欲系援﹐又不敢遽通媒妁。密以百錢賄日者﹐爲捏造一極貴之格﹐書於紅箋。乘公出行。故犯鹵簿。公怒叱虞候拘至輿前﹐厲聲問故。生叩頭曰「小人以貧困不能自存﹐特占休咎於日者﹐謂貴不可言。自念一寒至此﹐何由發迹﹖緣俯觀所評命紙﹐沈吟猶豫﹐不虞節鉞忽臨﹐致誤冒犯﹐罪萬死。」公索評箋﹐推之良然﹐顏色頓霽﹔詳詰世族﹐大喜。命載之後車歸﹐爲薰沐更衣。問﹕「娶妻否﹖」對曰「以貧故﹐尙未婚配。」公益喜﹐遂筮吉以愛女妻之。

一介措大﹐一旦坐享富麗﹐頓增驕蹇。左右之人﹐妒而且恨﹐交譖於公。久之﹐公亦察其無他能﹐陰悔而厭薄之。欲殺之﹐苦無其法。會吐蕃大入寇﹐朝廷憂之﹐詔各路節度使舉將才。公遂抗疏﹐特薦婿吳生﹐固世家子﹐素習韜略﹐可勝將帥之任。疏上﹐召生告之。生知借刀殺已﹐然不敢辭﹔且佯喜再拜﹐深謝汲引。及禦旨下﹐生拜辭公﹐內與妻訣。

女固賢淑﹐以父將不利於婿﹐心殊不慊﹐乃勉生曰「男兒志在四方﹐死生有命﹐此行安知非福﹖努力爲之﹐不立功歸﹐勿相見也。君其懋哉﹗」生曰「諾。」旣至戍所﹐諭部曲將弁﹐詰旦登場閱武﹔有不至者﹐殺無赦。至期﹐一一閱畢﹐各厚犒之。且笑謂諸將弁曰「爾曹各有所長﹐果同心戮力﹐蠢爾蕃虜﹐何難殄滅。幕府少不更事﹐頗好馳馬試劍﹔敢獻薄技﹐以助諸君一笑﹗」僉曰「唯唯。願幸寓目﹗」少選﹐數健兒共舁一大刀至﹐約重千鈞。生乃著戎服﹐跨駿馬﹐持所舁大刀﹐下抑上揚﹐左蕩右決﹐輕如揮扇﹐易若折枝。舞畢下馬﹐毫不竭力。合營羅拜﹐歡聲雷動﹐賀曰「公神威﹐眞天人也﹗」

生命以刀懸諸營門﹐擇日撻伐。初﹐生閱武時﹐吐蕃潛遣諜者偵之。見生舞刀﹐大驚﹐舌撟幾不能下﹐深夜﹐悄就營門舉之﹐直如蚍蜉撼樹﹐牢不能動。諜報吐蕃聞之﹐相顧失色﹐君臣籌議﹐以爲不早自量力﹐彊與交綏﹐是螳臂當車﹐徒自取死。急上表謝罪﹐歲歲朝貢﹐永誓不反。捷聞﹐朝廷嘉悅。以李公所薦得人﹐晉左僕射﹐封代國公。以生徵虜有功﹐授嶺南節度使﹐封萬戶候﹔妻封涼國夫人。至是生得官歸﹐遂爲翁婿夫婦如初。

後女問生﹐始知前所舞大刀﹐以木片飾錫箔爲之﹔又預如式鑄千鈞鐵刀﹐使懸營門﹐故令其諜者偵報﹐以懾其心﹐而投誠輸款也。

裏乘子曰﹕或謂吳生一生工於用詐﹕始也以詐得婦﹐卒也以詐得功。亦何狡獪乃爾也。予謂必其命應如此﹐故天牖其衷﹐福至心靈。向使吐蕃之役﹐應變無謀﹐則翁將借刀以殺其婿﹐夫且不能終有其妻。匪寇婚媾﹐能不爲生危乎﹖方入贅時﹐公𨿽信命﹐竟不免爲人言所搖﹔賴女也能賢﹐安命不貳﹐安知非福﹖一言幸中﹐果爾塞上捷聞﹔朝中命下﹐翁旣徼寵﹐妻亦分榮。自是生得官歸﹐遂爲翁婿夫婦如初。

是蓋有幸存焉。予舊過盧生祠﹐見題壁詩甚夥﹐類皆艷羨盧生得遇呂仙﹐作此一場好夢。予謂盧生若無封侯骨﹐何能入夢﹖因口占三絕﹐以調侃之。有云「盧生自有封侯骨﹐才得邯鄲夢一常」卽此意也。武侯嘗言「謀事在人﹐成事在天。」

天卽命也。否則﹐命之不猶﹐而妄希非分。天下之百般姦巧﹐百般窮者﹐豈少也哉﹖況就用兵而論﹐所謂兵不厭詐。此事卽采入智囊﹐亦奚不可﹖

卷四聶隱娘聶隱娘者﹐貞元中魏博大將聶鋒之女也。年方十歲﹐有尼乞食於鋒捨﹐見隱娘﹐悅之﹐云「問押衙乞取此女教。」鋒大怒﹐叱尼。尼曰「任押衙鐵櫃中盛﹐亦須偸去矣。」及夜﹐果失隱娘所向。鋒大驚駭。令人搜尋﹐曾無影響。父母每思之﹐相對涕泣而已。後五年﹐尼送隱娘歸﹐告鋒曰「教已成矣﹐子卻領齲」尼欻亦不見。一家悲喜﹐問其所學。曰「初但讀經念咒﹐余無他也。」鋒不信﹐懇詰。隱娘曰「眞說又恐不信﹐如何﹖」鋒曰「但眞說之。」曰「隱娘初被尼挈﹐不知行幾里。及明﹐至大石穴之嵌空﹐數十步寂無居人。猿狖極多﹐松蘿益邃。已有二女。亦各十歲。皆聰明婉麗﹐不食﹐能於峭壁上飛走﹐若捷猱登木﹐無有蹶失。尼與我藥一粒﹐兼令長執寶劍一口﹐長二尺許﹐鋒利吹毛﹐令專刂逐二女攀緣﹐漸覺身輕如風。一年後﹐刺猿狖百無一失。後刺虎豹﹐皆決其首而歸。三年後能飛﹐使刺鷹隼﹐無不中。劍之刃漸減五寸﹐飛禽遇之﹐不知其來也。

至四年﹐畱二女守穴。挈我於都市﹐不知何處也。指其人者﹐一一數其過﹐曰「爲我刺其首來﹐無使知覺。定其膽﹐若飛鳥之容易也。『受以羊角匕首﹐刀廣三寸﹐遂白日刺其人於都市﹐人莫能見。以首入囊﹐返主人捨﹐以藥化之爲水。五年﹐又曰﹕」某大僚有罪﹐無故害人若干﹐夜可入其室﹐決其首來。』又攜匕首入室﹐度其門隙無有障礙﹐伏之梁上。至暝﹐持得其首而歸。尼大怒曰「何太晚如是﹖『某云﹕」見前人戲弄一兒﹐可愛﹐未忍便下手。』尼叱曰「已後遇此輩﹐先斷其所愛﹐然後決之。『某拜謝。尼曰﹕」吾爲汝開腦後﹐藏匕首而無所傷﹐用卽抽之。』曰「汝術已成﹐可歸家。『遂送還﹐云﹕」後二十年﹐方可一見。』「鋒聞語甚懼。後遇夜卽失蹤﹐及明而返。鋒已不敢詰之。因玆亦不甚憐愛。忽值磨鏡少年及門﹐女曰﹕」此人可與我爲夫。「白父﹐父不敢不從﹐遂嫁之。

其夫但能淬鏡﹐余無他能。父乃給衣食甚丰。外室而居。數年後﹐父卒。魏帥稍知其異﹐遂以金帛署爲左右吏。

如此又數年﹐至元和間﹐魏帥與陳許節度使劉昌裔不協﹐使隱娘賊其首。隱娘辭帥之許。劉能神算﹐已知其來。召衙將﹐令來日早至城北﹐候一丈夫﹑一女子各跨白黑衛至門﹐遇有鵲前噪﹐丈夫以弓彈之不中﹐妻奪夫彈﹐一丸而斃鵲者﹐揖之云「吾欲相見﹐故遠相祗迎也。」衙將受約束。

遇之﹐隱娘夫妻曰「劉僕射果神人。不然者﹐何以洞吾也。願見劉公。」劉勞之。隱娘夫妻拜曰「合負僕射萬死。」

劉曰「不然﹐各親其主﹐人之常事。魏令與許何異。願請畱此﹐勿相疑也。」隱娘謝曰「僕射左右無人﹐願捨彼而就此﹐服公神明也。」知魏帥之不及劉。劉問其所須。曰「每日只要錢二百文足矣。」乃依所請。忽不見二衛所之﹐劉使人尋之﹐不知所向。後潛收布囊中﹐見二紙衛﹐一黑一白。後月餘﹐白劉曰「彼未知住﹐必使人繼至。今宵請剪髮﹐系之以紅綃﹐送於魏帥枕前﹐以表不回。」劉聽之。至四更﹐卻返曰「送其信了。後夜必使精精兒來殺某及賊僕射之首。此時亦萬計殺之。乞不憂耳。」劉豁達大度﹐亦無畏色。是夜明燭﹐半宵之後﹐果有二幡子﹐一紅一白﹐飄飄然如相擊於牀四隅。良久﹐見一人望空而踣﹐身首異處。隱娘亦出曰「精精兒已斃。」

拽出於堂之下﹐以藥化爲水﹐毛髮不存矣。隱娘曰「後夜當使妙手空空兒繼至。空空兒之神術﹐人莫能窺其用﹐鬼莫能躡其蹤﹐能從空虛而入冥﹐善無形而滅影。隱娘之藝﹐故不能造其境。此卽系僕射之福耳。但以於闐玉周其頸﹐擁以衾﹐隱娘當化爲蠛蠓﹐潛入僕射腸中聽伺﹐其餘無逃避處。」劉如言。

至三更﹐瞑目未熟﹐果聞項上鏗然﹐聲甚厲。隱娘自劉口中躍出﹐賀曰「僕射無患矣。此人如俊鶻﹐一摶不中﹐卽翩然遠逝﹐恥其不中﹐才未逾一更﹐已千里矣。」後視其玉﹐果有匕首劃處﹐痕逾數分。自此劉轉厚禮之。自元和八年﹐劉自許入覲﹐隱娘不願從焉。云「自此尋山水訪至人﹐但乞一虛給與其夫。」劉如約﹐後漸不知所之。及劉薨於統軍﹐隱娘亦鞭驢而一至京師樞前﹐慟哭而去。開成年﹐昌裔子縱除陵州刺史﹐至蜀棧道﹐遇隱娘﹐貌若當時。甚喜相見﹐依前跨白衛如故。

語縱曰「郎君大災﹐不合適此。」出藥一粒﹐令縱喬之。云「來年火急拋官歸洛﹐方脫此禍﹐吾藥力只保一年患耳。」縱亦不甚信。遺其繒彩﹐隱娘一無所受﹐但沈醉而去。後一年﹐縱不休官﹐果卒於陵州。自此無復有人見隱娘矣。

姮兒明季﹐東越尙書某公﹐年六十乞休歸。築適園於鑑湖之濱﹐亭臺池沼與平泉綠野比勝。有女素嫻﹐以中秋生﹐小字姮兒﹐姿妍性慧﹐公所鐘愛。垂髫自課讀書﹐通曉翰墨﹔惟選婿綦苛﹐故及笄猶未字也。同裏奚生本舊家子﹐成童有聲庠序。幼失怙恃﹐而家甚貧﹐寄居孀妗家﹐聊藉筆耕糊口。適園花木極盛﹐每春花開﹐公必招客宴飲﹐賦詩爲樂。

知名之士﹐靡不畢至。嘗賦白牡丹詩﹐惟生四首稱最﹐中有四聯云「最好文章惟本色﹐是眞富貴不繁華﹔美人原不須修飾﹐名士由來要率眞。宜主淡妝脂不腳﹐太眞新浴玉偏溫。

風暖膩融瑤島雪﹐月明濃簇玉田煙。「尢爲公所嘆賞﹐顧謂座客曰﹕」諸公所作固佳﹐如奚生蘊藉風流﹐別有寄托﹐未免推倒一時豪傑矣。「座客唯唯﹐僉謝不及。宴罷﹐公以諸詩付姮兒甲乙﹐姮兒周覽一過﹐亦拔生詩獨冠一軍﹐笑謂公曰﹕」此生的是金華殿中人﹐安有吐屬名雋如此而長貧賤者﹖「公亦微笑首肯。自是憫生窮困﹐不時助以膏火﹐陰有東牀之意。以凡事皆決於夫人﹐不敢遽宣於口﹐意俟奚生科名小就再議。姮兒雅窺公意﹐亦殊以爲不謬﹔故每公欲周濟生時﹐必慫恿而贊成之。公幼子年十三﹐方攻舉業﹐苦無良師﹐欲延奚生課讀﹐而嫌其年太少﹐商之姮兒。姮兒笑曰﹕」昔項橐七歲爲聖人師﹐奚生長於項橐多多矣。況吾弟非聖人比乎﹐有何不可﹖「公笑曰﹕」諾。「遂延奚生課其幼子。

初﹐姮兒第知生才﹐而未見其貌。家塾在適園外西偏﹐姮兒繡樓傍適園東角。生課讀之暇﹐恆攜公子來園閒眺。姮兒自樓窗窺之﹐見生儀容俊偉﹐舉止不俗﹐心益喜。生固早耳姮兒才貌雙絕﹐又聞其評詩及慫恿之言﹐竊幸此身得一知己﹐我不可以負之。又念一寒至此﹐豈能妄覬系援﹖繼又嘆曰「此生不娶姮兒﹐寧終鰥耳﹗有志者事竟成﹐彼劉文叔豈非人哉。」

同邑大冢宰某公﹐與公同年登第﹐權勢赫赫﹐震耀朝野。公鄙其爲人﹐交殊淡漠。其子某甲以蔭典得指揮千戶﹐家居﹐假父勢魚肉鄕裏﹐人多側目。甲以喪偶托媒求姮兒爲繼室﹐公雅不欲﹔商之夫人﹐夫人歆其富貴﹐極口允諾。公爭之曰「甲𨿽一時富貴﹐其所行事﹐恐終難免於禍。」夫人怒曰「甲與汝無仇﹐何得信口詛咒﹖且姮兒日長﹐似此門第錯過﹐更許誰耶﹖」公曰「奚生年少多才﹐定不久於貧賤﹐吾意欲將姮兒妻之可乎﹖」夫人唾其面曰「汝莐也耶﹖將愛女給乞丐﹐豈不畏顯者笑耶﹖吾志已決﹐汝休饒舌。」遂將姮兒許字某甲﹔以公有欲妻奚生之說﹐恐畱奚生﹐有礙女聲名﹐翌日遂辭奚生去。

公無可如何﹐惟有垂頭浩嘆而已。奚生卽辭公出﹐仍住孀妗家。

知姮兒已字某甲﹐頓觖所望﹔鎭日喃喃囈語﹐如失魂魄﹐眠食俱廢。妗固無子﹐將依生以終。見生病狀﹐殊切憂慮﹐不時就問所苦。生日加劇﹐自恐不起﹐遂將病源﹐備告妗氏﹐且謂﹕「此生不一見姮兒﹐死不瞑日。」妗慰之曰「兒勿妄想。彼旣字某甲﹐並世簪纓﹐豈復垂念寒﹖。以甥才華﹐何患不發迹﹖

他日苟得志﹐又何患無美婦人哉﹖「生搖首曰﹕」妗言非也﹐姮兒我知己﹐非世俗巾幗可比。彼若知兒病﹐必蒙垂憫。但苦無人爲通消息耳。「姮兒之乳母王媼﹐與妗比鄰﹐素甚契洽。

聞生病﹐間來省問﹔妗不得已﹐以生所語告媼。媼嘆曰「以汝家郎君配我家小娘子﹐大好事耳。夫人憒憒貪富貴﹐許某公子﹐以鳳偶雞﹐誠可惜﹗妗不知我家小娘子﹐亦非尋常人物﹐此段姻緣﹐甚非所樂。容老婦見時試以郎君言告之。倘蒙垂憫﹐未可知﹔然不敢必也。可慰郎君﹐勿自苦﹐老婦自有以報命。」妗稱謝﹐堅托而別。姮兒知奚生因己辭去﹐心殊不忍﹐又知夫人已將己許某甲爲繼室。稔知甲固紈袴惡少﹐自念終身失所托﹐意忽忽不樂。某甲喜聘姮兒﹐早涎其美﹐以中饋需人爲詞﹐親迎之期甚迫﹔委禽納采﹐備極丰腆。夫人大喜﹐日督趣姮兒檢點汝奩。姮兒本系愛女﹐一言一笑﹐皆能博堂上歡﹔近忽神情懶惰﹐日復一日﹐慚難蝭持﹐夫人頗深詫異。

乃命之曰「男婚女嫁﹐人之大倫也。我爲汝擇配不易﹐今幸許某公子。此邑中第一等大紳士﹐其父气焰炙手可熱﹐朝廷向用方殷﹐指日可望枚卜。不似汝父﹐老不長進﹐但圖逸樂﹐遽爾乞休。卽論某公子家道﹐豈止百萬﹗汝嫁去便督家政﹐一呼百諾。似此大富貴﹐何尙鬱鬱不樂耶﹖若難捨我二老﹐幸在同邑﹐時可見而。爲汝計﹐當無不樂也。汝日來歡少愁多﹐我殊不解﹐豈需何衣物而赧於啟齒耶﹖盍爲我言之。」姮兒不答。

再三研詰﹐卒顰眉不發一語。夫人無柰﹐只得曲意諭慰而去。

他日姮兒晨起較遲﹐尙未曉妝﹐侍兒爲具早膳﹐悉卻勿用。蓬頭對鏡﹐脈脈若有所思。王媼適至﹐驚曰「幾日未見娘子﹐何忽淸瘦若此﹖」姮兒嘆曰「我亦不解何忽若此﹐但覺此心毫無生人之樂。古人有言﹕憂能傷人。我其不能久於人世矣﹐柰何﹖」王媼曲爲勸慰﹐因笑謂曰「可賀﹗娘子喜期已近﹔某公子是吾邑第一等人家﹐指日娘子過門﹐榮華富貴﹐享用不荊不知老婦登門﹐尙可望見顏色否也﹖」姮兒不待言畢﹐卽正色側身向壁﹐怒容可掬。王媼自知失言﹐默坐移時﹐又問﹕「近日可否遊園﹖園中有何花開﹖曾作詩詞否﹖作畫否﹖彈琴否﹖」姮兒但搖頭不語﹐色稍霽。媼因言昨有某秀才攜一古琴﹐玉軫金徽﹐據稱是甚管夫人舊物﹐腹並有善畫馬之趙孟瞓手刻多字。央老婦攜至貴宅求售﹐以其索價太昂﹐又恐損壞﹐難以賠償﹐故未將來。姮兒笑曰「姆無論如何﹐早晚能將來一看否﹖」媼笑曰「可。」因稱綵走近姮兒身旁﹐低聲笑曰「尙有一可笑事﹐容寬老婦罪﹐方敢陳說﹐願聞之否﹖」姮兒笑曰「有何可笑事﹐姆試言之﹐或可破悶﹐決不汝罪﹖」媼曰「可笑奚生的是書癡﹐不時自說娘子是渠知己﹐不可負之。

此生除卻娘子﹐誓不他娶。前自宅中辭出﹐渠鎭日如失魂魄﹐眠食俱廢﹐看來難以醫治﹐渠言死不足惜﹐及生不一見娘子﹐斷不瞑目。旁人多斥其妄。渠泣謂娘子非世俗巾幗可比﹐若知渠病﹐必蒙垂憫。但苦無人爲通消息。老婦憐而多情﹐給其代爲轉達。天下竟有此種癡情之人﹐不眞令人發笑乎﹖「姮兒聞之﹐始則涕淚滿面﹐繼則吞聲哽咽。及聞贊其非世俗巾幗可比﹐卻喜奚生眞不愧知己。平日一片垂憫奚生熱心﹐不覺一時感觸﹐幾至放聲痛哭矣。媼見姮兒此狀﹐果信奚生之言不謬。少間姮兒啜泣已﹐自以羅巾拭淚。媼復進曰﹕」奚生如此多情﹐無怪娘子垂憫。老婦明日薄暮送琴來﹐卽暫屈奚生僞爲奚奴﹐污面易衣﹐負琴而至﹐藉使一見娘子可乎﹖「姮兒不語﹐意似首肯。

媼會意﹐少坐興辭。姮兒曰「姆須識之﹐勿忘明日薄暮務將琴來﹐切勿失信﹐勞我盼望﹗」媼點首者再曰「諾。」比歸﹐具告奚生﹐生霍然興曰「我言何如﹖娘子命我死﹐且不敢辭﹐何況奴乎﹖」日籦﹐媼令奚生以土污面﹐衣以須捷﹐授以琴﹐負之而趨﹐儼然奚奴。

由適園入﹐媼先見姮兒。問﹕「琴曾將來也未﹖」媼點首﹐招奚生入。奚生置琴幾上﹐見姮兒淡妝靚服﹐病容滿面﹐而光采照人﹐罄折欲拜。姮兒急止之﹐命坐。憐其爲己﹐不惜破衣垢面﹐不禁雙淚承睫﹔顧素性英爽﹐尋卽收淚﹐笑謂生曰「君之癡情﹐妾已盡知之矣。以君之才﹐寧長貧賤﹖天下美人﹐勝於妾者甚多﹐何患不有嘉偶﹖妾自知薄命﹐日來心緒惡劣﹐慵如中酒﹐病頗綿胣﹐其不能久於人世也必矣。君幸努力自愛﹐好自爲之﹐何必抵死與人爭骷髏哉﹖」生聽姮兒言﹐淚下涔涔﹐方欲有言﹐忽侍兒報夫人至。姮兒大驚﹐急匿生復室中﹐自扶王媼出戶相迎。夫人問幾上何來一琴﹖姮兒謂是王媼將來求售者﹐彼稱是管夫人舊物﹐兒尙未審定。夫人命將宋錦弢解開﹐就燭下諦審﹐見金徽玉軫﹐斷紋甚好。又視其腹鐫隸書兩行雲﹕「翳龍門兮無枝﹐妃玉軫兮冰絲﹔與子期兮靜好﹐偕百年兮友之。」旁行楷書署款云「皇慶元年中秋﹐天水子昂爲仲姬夫人銘於漚波館。」夫人贊曰「銘字刻手俱好﹐的是魏公舊物無疑。魏公人品𨿽不免後人訾議﹐然究不愧一代才人。此物可畱爲妝奩之助﹐願吾兒他日能效魏公夫婦足矣。」顧謂王媼﹕「索價幾何﹖我處付給。」媼笑曰「諾。」夫人又與姮兒嘵嘵絮語﹐久之始去。

漏已初下﹐宅門前後盡頲。姮兒問王媼﹕「奚生在此﹐將焉置之﹖」媼曰「事已如此﹐娘子不用憂慮﹐可暫藏婢女房中﹐老婦再伺隙攜出。」姮兒無柰﹐只得命諸婢同伴己宿﹐卽以婢房暫置奚生。姮兒待侍女素寬﹐諸婢樂爲之用﹐凡事多不回避。時公冢子已由詞館晉大司成﹐遠官京郟聞妹已字某甲﹐心殊不慊。素惇友愛﹐又以妹系兩親愛女﹐特遣妻杜氏歸﹐爲妹料理嫁事。杜本岐公嫡裔﹐明察剛斷﹐勝於男子。到家數日﹐見姮兒情狀﹐心竊詫異。又聞某甲所爲多不法﹐亦甚腹非翁姑鹵莽錯配。偶至姮兒處﹐適奚生在婢房。開半窗外窺﹔見杜至﹐遽掩其窗。杜眼明﹐已瞥見之。

默謂姮兒素讀書﹐以節義自許。何忽有此曖昧事﹖殊切驚疑。姮兒素與杜極相得﹐見杜至﹐立身含笑。杜執手慰問﹕「近日眠食如何﹖」姮兒笑曰「不過爾爾。」杜見王媼笑曰「我家小姑子好期在邇﹐未免難捨兩大人膝下。汝來作伴解悶﹐亦大好﹐」姮笑曰「唯唯。」杜見房中圖書滿架﹐案上一帙﹐恰是姮兒以烏絲闌手寫蠅頭小楷。自選唐人樂府﹐內夾近作一首﹐是擬李長吉《宮娃歌》。並次原韻云「捧心一顧粉黛空﹐先施要寵壓六宮﹔凝脂中酒白玉暖﹐鶯兒教歌蝶拍板。歡娛不足忘朝昏﹐纖纖新月愁眉痕﹗煙波一舸誰曾見﹐好事誣同賦感甄。滿溪香水枯春渚﹐響屜廊荒艸鋪路。不如老浣越中紗﹐白頭不到吳中去。」杜氏閱畢﹐又信手一翻﹐是張文昌《節婦吟》﹐見通首丹黃。起四句密圈﹐上二句旁評云「旣知有失﹐似可不贈珠矣。偏贈珠以表其情。可謂癡絕。然不可不謂知己。」

下二句旁評云「旣知有失﹐似可不接珠矣。乃感其纏綿之意﹐暫且系之。

可見人生不外一情。𨿽節婦一時亦難恝然拒絕﹐亦以知己難得也。「中四句單圈旁評云﹕」四句湊泊無理﹐良人旣非庸流﹐尙貪與人絮語﹐有愧羅敷多矣。「末二句密圈旁評云﹕」賴有此耳﹐馬到懸崖﹐不得不勒﹐然亦無可柰何時也。「總評云﹕」此婦已嫁﹐猶與外人殷殷通詞﹐將置良人於何地﹖作者且以節字標目﹐可見古人之恕嘗見。世有男才女貌﹐往往限於門第﹐而不能如願者﹐處此境地﹐尢要確有把持。所謂發乎情﹐止乎禮義也。司業此詩﹐大約有爲而言﹐究不可以爲訓。「

杜氏讀所擬近作﹐並細味評語﹔見姮兒立論正大﹐當不至於苟且﹐因借以諷之曰「適讀賢妹大作﹐爲先施翻案極妙﹐不知果有說乎﹖」姮兒笑曰「據《春秋》三傳﹑《國語》﹐先施本不知所終﹐以有裹鴟夷沈江之說﹐後人便附會偕鴟夷泛五湖矣。卽《洛神賦》而論﹐不過陳思脫胎宋玉《神女》《好色》等賦﹐偶爾遣興。畱枕之說﹐荒謬不經。考阿甄與陳思年齒懸殊﹐況魏文猜忌異常﹐陳思避嫌不暇﹐敢賦感甄乎﹖才人信口雌黃﹐可恨可畏﹗然二人亦自有暇可摘﹐如先施果是範大夫妻﹐卽不當再事吳王﹔阿甄旣爲袁婦﹐卽不當再適曹氏。大抵女子須要守禮謹嚴﹐稍失防檢﹐卽不免後人唐突﹐是不可以不愼﹗」

杜氏聽姮兒所論﹐殊深欣佩﹐因又謂﹕「賢妹大作﹐命意之旨旣聞命矣﹐敢問所評《節婦吟》﹐文昌以節許之名﹐果能稱實乎﹖」姮兒笑曰「此婦妙在多悄而不肯失身﹐守得身住﹐便是守得節祝」曰「然則古人所謂內言不出﹐外言不入﹔以此婦律之﹐毋乃過乎﹖」曰「此爲泛泛者言之也。若彼此亦旣覯止﹐兩相慕悅﹔外言無翼自能飛入﹐內言無翼自能飛出。

大抵聲應气求﹐直如好友﹔𨿽男女異體﹐亦各忘形。旣占同心﹐卽期聚首﹔情之所鐘﹐眞如鍼芥相投。固結莫解﹐並非貪人欲之私賤等淫奔也。卽有時情不能禁﹐偶越範圍﹐必須用力操持﹐謹守分際。昕夕覿面﹐儼對大賓。偶一失足﹐男則狂且﹐女則蕩婦。老子云「不見所欲﹐則其心不亂。『是不可不愼而又愼也。」杜氏聽姮兒所言﹐已窺大意﹐不禁默默嘆惋。

乃屏去侍女﹐悄謂姮兒曰「賢妹好期已近﹐非愚嫂妄論﹐兩大人擇婿未免太失檢察。柰何﹖」姮兒聞之﹐淚下如雨。杜慰之曰「賢妹不必傷感。如何斡旋﹐愚嫂必肯效力﹗」姮兒見杜氏直抉其隱﹐默自驚異﹐不覺紅暈兩頰﹐益增悲哽。杜曲爲勸慰﹐笑曰「愚嫂歸來﹐俗冗紛糾﹐家中房舍多未能到﹐未識賢妹住屋共幾楹也﹖」姮兒謂臥房及婢女所居共八楹。杜氏故左右周覽﹐信步至婢房前﹐反手試搴其帷﹐驀見奚生﹐大驚。

回首問姮兒﹐此何人也﹖姮兒以杜前言有因﹐意已罄悉底蘊﹐當不媒蘗﹐乃靦腆直答曰「此奚生也。」並具告崖末。且謂﹕「住此業經三口﹐無隙可出﹔如有苟且﹐神明共殛﹐惟嫂氏察之﹗」杜氏習聞奚生之才﹐及詳度其儀容舉止﹐的是不凡。默嘆姮兒鑑賞有眞﹐又恐因羞致變﹐乃慰之曰「賢妹獨具特識﹐如欲締逑好﹐久畱在此﹐究非善策。宜速爲計。」姮兒含羞答曰「妹方寸已亂﹐惟嫂所命。」杜知姮兒之意已決﹐素稔王媼是姮兒心腹。獨召媼至﹐附耳授計﹐趣其速歸。又正色謂奚生曰「妾爲君事﹐煞費經營﹐君宜努力進取﹐爲閨中人生色﹐切勿有負。」奚生感泣再拜﹐指天信誓。漏初下﹐杜計王媼已將車至﹐預遣去適園紀綱人等﹐悉召姮兒身旁嫗婢至己房中。

命姮兒結束﹐略帶金珠釵飾﹐由適園與奚生偕遁。姮兒故有四婢﹐長名木雞﹐年十四﹐日聽眉語﹐素解主人意﹐亦命俱去。

又以千金付王媼﹐畱爲二人食用之資。杜一一處分已﹐攜姮兒手﹐叮嚀贈語﹐姮兒揮淚﹐襝衽再拜而別。一時竟無一人知者。

漏二下﹐杜命稽察門戶﹐嚴加頲鍵。漏三下﹐忽報姮兒住房火起﹐俄頃烈焰熾天﹐舉室驚慌﹐羣爭撲滅﹐而八楹已成灰燼。

幸間架不與他屋毗連﹐尙未延燒別院﹔惟姮兒未曾拯出﹐木雞屍亦俱毀。公與夫人悲慟欲絕﹐杜氏再三勸慰﹐乃已。某甲方準備親迎﹐忽得此信﹐大失所望﹐日惟沈溺勾欄﹐藉以排解。

亡何﹐而東樓之禍作矣。初﹐某甲藉父勢﹐在鄕何惡不作。曾直指使者巡方過此﹐叩馬鳴冤者數百人。直指素有包老之稱﹐閱詞大怒﹐據實一一封章入告﹐並劾其父納賄鬻爵數條﹐確有佐證。朝廷震怒﹐卽日降旨﹐削其父子爵﹐遠戍煙瘴充軍﹐沿途不得逗畱。所有家產﹐一槪籍沒入官。某甲在路﹐惡創潰發﹐尋斃。冢宰公老年慟子﹐兼以跋涉勞頓﹐未幾亦殞。一家竟無噍類矣。姮兒旣偕奚生出亡﹐自攜木雞﹐與王媼在窮鄕買屋一所﹐竹籬茅舍﹐荊布自甘。王媼僞稱爲甥女﹐見者但詫其美﹐而不知其爲女公子也。奚生仍居妗氏家﹐偶來與姮兒相見﹔親如兄弟﹐敬如朋友﹐一言不敢狎褻。以感姮兒知已﹐惟恐有負﹔下帷攻苦﹐連戰俱捷。廷試得館選﹐授翰林院編修﹐乞假回籍完姻。是科主試官六人﹐公冢子已晉少宰預焉。以與奚生同裏﹐謁見時倍覺親洽﹐聞公舊有東牀意﹐未免振觸同懷之情。

悼念亡妹薄命慘死﹐又念某冢宰父子如此結局﹔妹若在﹐更難爲情﹐反以早死爲幸。當奚生旋裏﹐少宰托帶家書中﹐盛誇奚生才品俱優﹐自慶得人﹐且囑公爲之畱意執柯。姮兒自奚生計偕北上﹐日閉門焚香﹐鼓所購管夫人舊琴﹐聊以消遣。

間或教木雞下棋﹔或遇花開時﹐對花寫書數筆﹔或作詩塡詞﹐以抒懷抱。一日讀老杜《佳人》五古一篇﹐反復披吟﹐不勝感慨﹗忽王媼與木雞從外聯袂趨入﹐笑稱賀喜﹐謂頃妗氏傳言﹐奚生已授編修﹐乞假歸娶﹐不日可到。姮兒聞之﹐心竊自賀。及奚生歸﹐先使人報知姮兒。旣謁某公﹐執禮甚恭﹐袖出少宰家書。公閱之不勝嘆息。送奚生出﹐歸與夫人言及少宰家報﹐意似怨夫人當日失計。杜氏在旁聞之﹐笑曰「恭賀兩大人﹐小姑固無恙﹐今某甲靡有孑遺﹐正好鸞膠重續﹐請勿嗟怨﹗」

公與夫人相視愕眙。杜笑言「當日火災。故己所爲。」乃備述爾見縷﹐公與夫人大喜。先迎姮兒歸﹐風示奚生遣媒納聘﹐涓日合巹如禮。

雙縊廟任迂叟﹐浙右儒生而無子﹐惟一女﹐名之曰宜男。飾雌爲雄﹐聊娛膝下﹔延師教讀﹐以充石麟。時有東鄰之子白雲娥者﹐其父耄年所得﹐慮其嬌柔難育﹐爲之貫耳披鬟﹐呼爲云姐﹐附任氏之學。與宜男爲窗友。時女年十三﹐男年十四﹔兩小無猜﹐二情相洽。校書賭誦﹐互角聰明﹔女或勝之﹐則劃云之面﹐相與嘲笑。適師外出﹐女之母與姑入塾﹐不識云之爲男也﹐視其柳眉疊翠﹐杏臉舒紅﹐與其女壁合珠聯﹐爭輝並耀。嘆曰「使宜男而果男也﹐使配云姐﹐眞一對好姻緣。」姑曰「儂合爲媒。」問﹕「云姐願否﹖」母笑曰「以待來玉。」云始知宜男之爲女也﹐益比暱之。一日師講《易》﹐至男女媾精句﹐艸艸讀過。女請問媾精之義﹐師嗔之曰「是非兒女之所宜問﹖」女曰「聖經賢傳﹐豈有不可對人言者哉﹖」師莞爾他顧。

云凝睇流盼﹐喚其阿呆﹐女更狐疑莫釋矣。值師之友來約湖山之遊﹐聯袂而去。

女問云曰「姐縱慧悟﹐未必能通《易》理。何哂我爲﹖」

云曰「難言也﹐祕密之旨﹐非效共形狀﹐終不明晰。」女笑從之﹐攜手入師臥室﹐共坐榻上。云擁女於懷﹐探手於褲﹐撫其琦葩初綻﹐蓮瓣微開。女嗤嗤笑卻之﹐曰「與姐等耳﹐毋徒相擾。」云曰「人各具體﹐奚能相同﹖」乃推女橫陳﹐急卸其褲曰「我教汝媾精。」女拒之曰「昭昭白日﹐姐不羞耶﹖」回手撫云﹐則紅霞仙杵﹐觸指翹然。女訝曰「是何物也﹐我何無之﹖」云笑曰「以有補無﹐斯謂之構﹐請嘗試之﹗」

於是牡丹露滴﹐巫峽云停。女整衣起笑曰「媾精如是﹐無怪師之祕而不宣也。」從此師或不在﹐則玉山相並﹐霧鬢廝磨﹐搶韻聯吟﹐遞相贈答。云塡《望江南》一闋投女曰「香閨憶﹐憶昔乍親卿﹕錦帳甫垂參喜懼﹐寶釵亂顫忍嚶鳴﹐此刻不勝情﹗」

女答之曰「香閨憶﹐憶昔就蕭郎﹕欲避羞難遮綺扇﹐最銷魂處卸華妝﹐共入黑甜鄕。」云疊贈曰「香閨憶﹐憶昔鬧陽臺﹕春融柳舞鶯梭捷﹐露沁花嬌燕翦開﹐儂艷滿情懷。」女復曰「香閨憶﹐靦腆憶初朝﹕艷奪小桃嗔脾睨﹐樣畱新月倩郎描﹐另有一番嬌。」歡娛易過﹐不覺臘去春回。女年加長﹐待字深閨﹐不復出就外傅矣。云亦還其本來﹐另尋師友。女作書投之曰「同學妹宜男襝衽致啟云娥哥哥足下﹕憶昔情融絳帳﹐暫得連鑣﹔泣別蕭齋﹐遽成分襼。緬維現身說法﹐祕傳法象之微。

口角吟香﹐共斗香奩之句。方期此樂可常﹐豈意於今不再﹖況雌伏者頓爾鳧翔﹐雄飛者反嗟豹隱。我心匪石﹐能不黯然。伏願速遣冰人﹐以踐海誓。則半暇之劈﹐幸很全歸﹔已破之舟﹐不致淪溺。縈縈俟諾﹐戚戚布函。伏祈采覽﹗「云得書情急﹐恃寵撒嬌﹐直告父母。父𨿽怒其不端﹐然事已如斯﹐轉慮其子失所﹐遂倩密友卽任翁之戚﹐敬備梟儀﹐往求鳳卜。任曰﹕」西鄰白翁固所素識﹐第伊僅有掌珠﹐那得配我假子﹖「媒曰﹕」其女實男子﹐僞作女妝。以期易養耳。「任曰﹐」卽云姐耶﹖「

媒曰「是也。翩翩美少﹐諒必中東牀之眩」任曰「不可﹐不可﹗云姐昔與我女同學﹐若與聯煙﹐是無私有獘﹐玷我家聲矣。」媒以童稚何知﹐決無他故之言﹐再三勸之。任怒﹐掉頭而入。媒覆白翁。云不知也。尙歡欣鼓舞。與女書曰「同學愚兄云娥頓首啟宜妹妝次﹕睽隔半年﹐相思兩地。何期雲間之鶴﹐忽墮瑤函﹔原上之﹐載銜嘉命。焚蕓盥誦﹐頓慰調饑﹐來諭悉遵﹐冰人已遣。諒尊甫知我﹐必允好逑﹗佇盼河橋鵲影﹐正當授采之期﹔緱嶺鸞聲﹐擬上催妝之什矣。克惇舊好﹐再締新歡﹔鼓瑟琴﹐重疊香閨之韻。宜其家室﹐應續化生之文。諒必卿爲我喜﹐我爲卿賀。書報宜妹知之。」時女已聞父決絕之言﹐飲泣數日矣。母知其意﹐反加詈也。得云書﹐慟絕復蘇﹐覆書曰「頃接瑯函﹐深叨錦注﹔第君家柯使﹐徒抱空言。老父以迹涉嫌疑﹐遽爾決絕。云郎其未知之耶﹖從此機云池館﹐鶴唳空聞﹔王謝樓臺﹐燕巢靡托。此日靑閨﹐已經蝶散﹔當年紅粉﹐將屬煙銷。是固妾之命也﹗想云郎才似子桓﹐徒懷絳樹﹔情同穆滿﹐空憶赤烏。諒必同此悲憤耶﹗然以馬卿之才﹐不患無文君之配﹔而妾則已非完壁﹐豈可二夫﹖故夜寢偶思﹐則涕泗被面﹔晨興忽感﹐則爪指亂爬。嗟嗟失此於歸﹐終成墮落。

如不棄糞土﹐敬訂逾垣﹐面訴離忱﹐以表永訣耳。臨風嗚咽﹐授筆酸辛﹐云郎采覽﹗「云得書﹐心亂如麻﹐淚零如雨。細問其母﹐猶含糊答應。知事之決無濟也。俟蟾明之候﹐踏梯逾墻﹐已於檐頭接入。相持對泣﹐淚繼以血。女曰﹕」妾生不逢辰﹐之死靡他﹔旣不能續前緣﹐當以魂依左右耳。惟願郎君﹐新不忘故﹔時以杯羹呼名而奠﹐則九原如在矣。今邀郎來﹐知我死所。「遂指其牀﹐已紅絲結扣﹐懸於頂格。云曰﹕」生不同衾﹐死當同域﹐奚忍捨我﹖「搶先入扣﹐女往牽救﹐則抱女同登﹐雙雙斃命。次日﹐婢媼喚女﹐不應。掇戶而入﹐瞥睹雙懸﹐驚呼翁至﹐撫之俱僵耳。兩屍互抱不解。喚白翁來﹐共鳴諸官。

判曰「審看得白雲娥與任宜男者﹐居本比鄰﹐幼而同學。盈盈弱女﹐僭稱冠帶之雄﹔渺渺丈夫﹐反襲裙釵之飾﹐陰陽顚倒﹐堪嗟兩老之朦朧﹔天地絪﹐宜有雙星之繾綣。繼而瓊田人去﹐碧海無歸﹔借斑管以描愁﹐托瑤箋而請命。旣以參氏媒妁﹐好逑稱意之花﹐允宜鳳舞鸞歌﹐競唱定情之曲。而乃不容坦腹﹐徒悔噬臍。登簡傳心﹐愁甚衡陽之雁﹔捧書泣血﹐淒逾巴峽之猿。縞袂趨風﹐匹夫之志難奪﹔紅顏赴義﹐匹婦之諒可悲。遽爾雙璧同組﹐立絞鴛鴦之頸﹐循環合體﹐牢牽蛤蚧之身。𨿽事不可風﹐而節猶足齲律設大法﹐例順人情。因是殮以巨棺﹐俾作同工之繭﹔葬諸大陸﹐將生連理之枝。從此地下長眠﹐不羨人間短景。本縣特以表圭璋之堅志﹐非徒艷花月之新聞。此讞。」斷令合葬西湖之麓。風流花判﹐傳誦一時。故土有往弔之者。鄕愚不知﹐謂其有所祈禱﹐尢而效之﹐有求必應﹐趨之如市﹔競於墳首立廟﹐香火大盛。至今廟貌猶新﹐其爲發情止義之報耶。

妙女唐貞元元年五月﹐宣州旌徳縣崔氏婢﹐名妙女﹐年可十三四。夕汲庭中﹐忽見一僧﹐以錫杖連擊三下﹐驚怖而倒﹐便言心痛。須臾迷亂﹐鍼灸莫知。數日稍間﹐而吐痢不息。

及瘥﹐不復食﹐食輒嘔吐。惟餌蜀葵花及鹽茶。旣而淸瘦爽徹﹐顏色鮮華。方說初昏迷之際﹐見一人﹐引乘白霧﹐至一處﹐宮殿甚嚴﹐悉如釋門西方部。其中天仙﹐多是妙女之族。

言本是題頭賴吒天王小女﹐爲泄天門間事﹐故謫墮人世﹐已兩生矣。賴吒王姓韋名寬﹐第大號上尊﹐夫人姓李號善倫。東王公是其季父﹐名括﹐第八。妙女自稱小娘﹐言父與姻族﹐同遊世間﹐尋索至此。前所見僧打腰上﹐欲女吐瀉髒中穢惡俗气﹐乃得升天。天上居處華盛﹐各有姻戚及奴婢。與人間不殊。所使奴名羣角﹐婢名金霄﹑鳳樓。其前生有一子名遙﹐見並依然相識。昨來之日﹐於金橋上與兒別﹐賦詩﹐惟記兩句曰「手攀橋柱立﹐滴淚天河滿。」時自吟詠﹐悲不自勝。如此五六日病臥﹐敍先世事。一日忽言﹐上尊及阿母﹐並諸大仙及僕隸等﹐悉來參謝﹐卽托靈而言曰「小女愚昧﹐落在人間﹐久蒙存卹﹐相愧無極﹗」其家初甚驚惶﹐良久乃相與問答。仙者悉憑之敍言曰「暫借小女之宅﹐與世人言語。」其上尊語﹐卽是丈夫聲气﹔善倫阿母語﹐卽是婦人聲。各變其語如此。或來或往﹐日月漸久﹔談諧戲謔﹐一如平人。每來卽香气滿室﹐有時酒气﹐有時蓮花香气。後妙女本狀如故。一日妙女吟唱﹐是時晴朗﹐空中忽有片雲如席﹐徘徊其上。俄而雲中有笙聲﹐聲調淸鏘﹔舉家仰聽﹐感動精神。妙女呼大郎復唱﹐其聲轉厲。妙女謳歌﹐神色自若﹐音韻奇妙﹐淸暢不可言。其曲名《桑柳條》。又言阿母適在雲中。如此竟日方散。旬時﹐忽言家中二人欲有腫疾﹐吾代其患之。數日後﹐妙女果背上脇下﹐各染一腫﹐並大如杯﹐楚痛異常。經日﹐其主母見此痛苦﹐令求免之。

妙女遂冥冥如臥﹐忽語令添香於鐘樓上﹐呼天仙懺念﹔其聲淸亮﹐與四方相應。如此移時﹐醒悟腫消﹐須臾平復。後有一婢﹐卒染病甚困。妙女曰「我爲爾白大郎﹐請兵救女。」

卽如睡狀﹐須臾卻醒﹐言兵已到。急令灑掃﹐添香淨室。遂起支分兵馬﹐匹配幾人於某處檢校﹐幾人於病人身上束縛邪鬼。

其婢卽瘥如故﹐言見兵馬形像﹐如壁畫神王﹐頭上著胡帽子﹐悉金鈿也。其家小女子皆見﹐良久乃滅。大將軍姓許名光﹐小將曰陳萬。每呼之驅使﹐部位甚多﹐來往如風雨聲。更旬時﹐忽言織女欲嫁﹐須往看之。又睡醒而說婚嫁禮﹐一如人間。言女名垂陵﹐子嫁薛氏﹐事多不備紀。其家常令妙女繡﹐忽言今要暫去﹐請婢鳳樓代繡。如此竟日﹐便作鳳樓姿容﹐精神時異﹔繡作巧妙﹐疾倍常時﹐而不與人言語﹐時時俯首笑。久之﹐言卻回﹐卽復本態﹐無鳳樓狀也。

言大郎欲與僧伽和尙來看娘子﹐卽掃室添香﹐煎茶待之。

須臾遂至﹐傳語問訊。妙女忽笑曰「大郎何爲與上人相撲﹖」

此時舉家俱聞牀上踏蹴聲甚厲。良久﹐乃去。有時言向西方飲去﹐回遂吐酒﹐竟日醉臥。一夕言﹐將娘於一魂﹐小娘子一魂﹐遊看去。是夕娘子等並夢向一處﹐與眾人遊樂。妙女至天明﹐便問娘子夢中事﹐一一皆同。如此月餘﹐絕食。忽一日。悲咽而言﹐大郎阿母喚我歸﹐甚淒愴。言久在世間﹐戀慕娘子﹐不忍捨去。如此數日涕泣﹐又言不合與世人往來﹐汝意須往﹐如之柰何﹖便向空中辭別﹐詞頗鄭重。從此漸無言語。告娘子曰「某相戀不去。旣在人間﹐還須飲食﹐但於某一紅衫子著﹐及瀉藥。」如言與之﹐遂漸飲食。

𨿽時說未來事﹐皆無應。不知其婢後復如何。

王夢蛟長樂馬某﹐操布業﹐妻許氏﹐中年無子﹐遂娶王姬。姬身具鱗甲文﹐其母夢長蛟纏體而生者﹐名之曰夢蛟﹐記其瑞也。

歸馬﹐年僅十六﹔未幾﹐生一子﹐名鐸﹐許氏陽爲喜悅﹐而陰實妒忌﹐思有以中傷之。王識其心﹐故防衛惟謹﹐母子不片刻離也。一日﹐許諭洗衣。王懷子﹐持衣登樓﹐當窗以晾。許潛躡其蹤﹐自後推其母子墜樓﹐而作驚訝狀。馬聞之﹐趨救﹐王頭面𨿽傷﹐其子端坐無傷。馬察知其妻不能相容而畏之﹐遂成悸疾。其夥李某自遠方貿布回﹐生平相與之至篤者。泣告以故﹐出妾與子﹐屬之李。曰「知己之托﹐敢當重任﹐但某無家室﹐何以安如夫人也。」馬曰「予籌之審矣﹐請以王姬侍足下﹐以存吾孤﹖」李推之不得。厚嫁之﹐帶其子鐸往。逾年﹐生一子﹐名之曰馬﹔蓋不忘其友之贈妾生子﹐以志其恩義也。未幾﹐馬某卒﹐而許氏亦顚沛死。李以馬贈嫁之資﹐經營起家﹐富甲一邑。重聘延名師﹐以訓二子﹐恩勤兼執。馬鐸得中永樂壬辰狀元﹐其子李馬亦發解。李夫婦大悅﹐分馬鐸以家資之半﹐俾歸其宗。

鐸泣辭曰「若非繼父﹐何有今﹖玆願以空身守先人廬墓。」

李彊與之。鐸以財產爲弟遊揚名譽﹐且與攺名曰騏﹐以避嫌疑。

戊戌﹐李騏亦狀元及第。未幾﹐李夫婦以壽終。鐸欲黜其嫡母許氏﹐以王姬歸葬父所。騏不願﹐曰「若依兄命﹐則弟爲無母之兒﹐於禮不順。」不得已﹐陳情於朝。帝命禮部議﹐曰「王氏攺嫁﹐義已絕於前夫﹐教子成名﹐理應隆以異數。況李騏不能無母﹐而馬某本自有妻。論婦道之有終﹐應砭後葬﹐嘉英才之連育﹐請錫榮封。事出創聞﹐後不爲例。」議上﹐封以長樂縣君﹐諭祭葬。

白猿梁大同末﹐遣平南將軍藺欽南徵﹐至桂林﹐破李師古﹑陳徹。別將歐陽紇略地至長樂﹐悉平諸洞﹐冞深入深阻。紇妻纖白﹐甚美。其部人曰「將軍何爲摯麗人經此﹖地有神﹐善竊少女﹐而美者尢所難免。宜謹護之。」紇甚疑懼﹐夜勒兵環其廬﹐匿婦密室中﹐謹閉甚固﹐而以女奴十餘伺守之。

爾夕﹐陰風晦黑﹐至五更﹐寂然無聞。守者怠而假寐﹐忽若有物驚悟者﹐卽已失妻矣。關扃如故﹐莫知所出。出門山險﹐咫尺迷悶﹐不可尋逐。迨明﹐絕無其迹。紇大憤痛﹐誓不徒還。

因辭疾﹐駐其軍﹐日往四遐﹐卽深淩險以索之。旣逾月﹐忽於百里之外叢筱上﹐得其妻繡履一隻﹐𨿽侵雨濡﹐猶可辧識。紇尢淒悼﹐求之益堅。選壯士三十人﹐持兵負糧﹐巖棲野食。又旬餘﹐遠所捨約二百里﹐南望一山﹐蔥秀迥出。至其下﹐有深溪環之﹐乃編木以度。絕巖翠竹之間﹐時見紅彩﹐聞笑語音。

捫蘿引糸亙而陟其上﹐則嘉樹列植﹐間以名花﹐其下綠蕪﹐丰軟如毯。淸迥岑寂﹐杳然殊境。東向石門有婦人數十﹐帔服鮮澤﹐嬉遊歌笑﹐出入其中。

見人皆慢視遲立﹐至則問曰「何因來此﹖」紇具以對。相視嘆曰「賢妻至此月餘矣。今病在牀﹐宜遣視之。」入其門﹐以木爲扉。

中寬辟若堂者三。四壁設牀﹐悉施錦薦。其妻臥石榻上﹐重茵累席﹐珍食盈前。紇就視之。回眸一睇﹐卽疾揮手令去。

諸婦人曰「我等與公之妻﹐比來久者十年。此神物所居﹐力能殺人﹐𨿽百夫操兵﹐不能制也。幸其未返﹐宜速避之。但求美酒兩斛﹐食犬十頭﹐麻數十斤﹐當相與謀殺之。其來必以正午後﹐愼勿太早。以十日爲期。」因促之去。紇亦遽退。遂求醇醪與麻犬﹐如期而往。婦人曰「彼好酒﹐往往致醉。醉必騁力﹐俾吾等以彩練縛手足於牀﹐一踴皆斷。嘗紉三幅﹐則力盡不解。今麻隱帛中束之﹐度不能矣。徧體皆如鐵﹐惟臍下數寸﹐常護蔽之﹐此必不能禦兵刃。」指其旁一巖曰「此其食廩。當隱於是﹐靜而伺之。酒置花下﹐犬散林中﹐待吾計成﹐招之卽出。」如其言﹐屏气以俟。日晡﹐有物如匹練。自他山下﹐透至若飛﹐徑入洞中。少選﹐有美髯大夫長六尺餘﹐白衣曳杖﹐擁諸婦人而出。見犬驚視﹐騰身執之﹐披裂吮咀﹐食之致飽。婦人競以玉杯進酒﹐諧笑甚歡。旣飲數斗﹐則扶之而去。

又聞嬉笑之音。良久﹐婦人出招之﹐乃持兵而入。見大白猿﹐縛四足於牀頭﹐廁人蹙縮﹐求脫不得﹐目光如電。競兵之﹐如中鐵石。刺其臍下﹐卽飲刃﹐血射如注。乃大嘆吒曰「此天殺我﹐豈爾之能。然爾婦已孕。勿殺其子﹐將逢聖帝﹐必大其宗。」言絕乃死。搜其藏﹐寶器丰積﹐珍羞盈品﹐羅列几案。

凡人世所珍﹐靡不充備。名香數斛﹐寶劍一雙。婦人三十輩﹐皆絕其色﹐久者至十年。

云「色衰必被提去﹐莫知所置。又捕采惟止其身﹐更無黨類。

旦盥洗﹐著帽﹐加白袷﹐被素羅衣﹐不知寒暑﹐徧身白毛﹐長數寸。所居常讀木簡﹐字若符篆。了不可識﹐已﹐則置石鐙下。晴晝或舞雙劍﹐環身電飛﹐光圓若月。其飲食無常﹐喜啖果栗﹐尢嗜犬﹐咀而飲其血。日始逾午﹐卽﹖然而逝。

半晝往返數千里﹐及晚必歸﹐此其常也。所須無不立得。

夜就諸牀嬲戲﹐一夕皆周﹐未嘗寐。言語淹詳﹐華旨會利。然其狀﹐卽蕏犭瞿類也。今歲木葉之初﹐忽愴然曰「吾爲山神所訴﹐將得死罪。亦求護之於眾靈﹐庶幾可免。『前月哉生魄﹐石磴生火﹐焚其簡書﹐悵然自失曰﹕」吾已千歲。而無子。今有子﹐死期至矣。』因顧諸女﹐﹖瀾者久﹐且曰「此山復絕﹐未嘗有人至。上髙而望﹐絕不見樵者。下多虎狼怪獸。今能至者﹐非天假之何耶﹖『」紇服取寶玉珍麗及諸婦人以歸﹐猶有知其家者。紇妻周歲生一子﹐厥狀肖焉。後紇爲陳武帝所誅。素與江總善。愛其子聰悟絕人﹐常畱養之﹐故免於難。及長﹐果文學善書﹐知名於時。

嬌紅記申純﹐字厚卿﹐祖汴人。也隨父入都﹐八歲通六經﹐十歲能屬文﹐天姿卓越﹐傑出世表﹐風情動物﹐不減於斯﹐故賢士大夫﹐多推舉焉。宣和間﹐薦而不第﹐歸﹔鬱鬱不自勝。家居月餘﹐因適鄰郡母舅王通判。信宿而至﹐則門枕碧流﹐目斷千里﹐波濤洶湧﹐風景粲然﹐明滅遠出﹐特起望外。生旣至﹐因入謁舅﹐舅見之﹐遂引生至中堂。妗出見﹐生進拜畢﹐就位。

舅有一子﹐名善父﹐年七歲﹐一名含。舅因呼善父出拜﹐再命侍女飛紅呼嬌娘出見。良久﹐飛紅附耳語妗﹐以嬌娘未經妝爲言。妗因怒曰「三哥家人也﹐出見何害﹖」又令他侍女促之。

頃刻﹐嬌自左掖出拜。雙鬟綰綠﹐色奪圖畫中人﹐朱粉未施﹐而天然殊瑩。生起見之﹐不覺自失。敍禮竟﹐嬌因立妗後。生熟視之﹐愈覺絕色﹐目搖心蕩﹐不能禁制。妗笑曰「三哥遠來勞苦﹐宜就捨少息。」因室之於堂之東﹐去堂二十餘步。生歸館後﹐功名之心頓釋﹐日夕惟慕嬌而已。恨不能吐盡心素與款語﹐故常意屬焉。舅妗皆以生久不相見﹐款畱備至﹐生亦自幸其相畱﹐冀得乘間致款曲於嬌也。平常出入舅家﹐周旋堂廡﹐𨿽終日得與嬌遊從﹐未嘗敢一邪言相及。生因察其動靜﹐見嬌言笑舉止﹐常有疑猜不定之狀﹐生知其賦情特甚也﹐求所以導情達意之便﹐而未能得。一夕﹐嬌晚繡紅窗下﹐倚牀視荼縻花﹐久不移目﹐生輕步踵其後﹐嬌不知也。因浩然長嘆﹐生知其有所思﹐因低聲問曰「爾何於此佇視長嘆也﹐將有思乎﹖將有約乎﹖」嬌不答﹐良久﹐乃曰「兄何自來此﹖日晚矣﹐春寒逼人﹐兄覺之乎﹖」生知嬌以他詞相拒﹐因應曰「春寒固也。」

嬌正視﹐逡巡引去﹐生獨歸室。自後﹐日聚飲宴﹐或同歌笑﹐申生言稍涉邪﹐嬌則凝袂正色﹐若將不可犯。生𨿽慕其美麗﹐然見其不相領略﹐以謂嬌年幼情簡﹐不諳世事﹐因不介意。一日﹐舅有他甥至﹐舅妗亦畱之。至晚﹐舅開宴﹐申生預坐。酒至半﹐妗起酌酒勸他甥﹐舅將酣﹐嬌時陪立妗後贊之﹐令溢觴。

酒至生﹐力辭。妗曰「子素能飲﹐獨不能爲我開懷乎﹖」生辭以失志功名﹐且病﹐又已醉甚﹐不能復加。

妗未答﹐嬌因參言其後曰「三兄動容似不任酒力矣﹐姑止此。」妗因輟瓶授觴﹐生再拜而飲﹐因喜不自勝。旣畢﹐妗退步酌酒勸舅。申生之前﹐燭燼長而暗﹐嬌因促步至燭前﹐以手彈燭﹐因流視語生日﹕「非妾則兄醉甚矣。」生謝曰「此恩當銘肺腑。」嬌微笑曰「此乃恩乎﹖」生曰「意重於此矣。」語未畢﹐妗因索水滌觴﹐嬌乃引去。自此﹐生復畱意。

一夕﹐嬌獨坐於堂側惜花軒內﹐生偶至座側﹐見嬌憑闌無語﹐徙倚沈吟。時花檻中有牡丹數本﹐欲開未開﹐生因爲二絕以戲之曰「亂惹祥煙倚粉墻﹐絳羅輕捲映朝陽﹔芳心一點千重束﹐肯念憑闌人斷腸。」「嬌姿質艷不勝春﹐何意無言恨轉深﹔惆悵東君不相顧﹐空餘一片惜花心。」生援筆寫此二詩﹐以示嬌﹐嬌巡檐展誦﹐傾環低面﹐欲言不言。正凝思間﹐忽聽流鶯數囀﹐如道人意中事﹐嬌覽之未畢﹐忽聞妗語聲﹐嬌乃藏之袖間﹐徐步趨歸堂中。生悵恨久之﹐歸室﹐殆無以爲懷。因作一絕﹐題於堂西之綠窗上。詩曰「日影縈階睡正醒﹐篆煙如縷午風平﹐玉簫吹盡霓裳調﹐誰知鸞聲與風聲。」後二日﹐舅他出﹐嬌窺生不在﹐直入臥空﹐見西窗有詩一絕﹐躊躇玩味﹐不忍捨去。

知生之屬意所在﹐乃濡筆和其西窗之韻以寄意焉。詩曰「春愁魘夢苦難醒﹐日迥風髙漏正平﹔魂斷不堪初起處﹐落花枝上曉鶯聲。」生歸見嬌所和詩﹐願得之心﹐逾於平常﹐朝夕惟求間便以感動嬌。然嬌或對或否﹐或相親呢﹐或相違背。生不測其意﹐莫得而圖之。一日﹐舅妗開宴﹐自午至暮。酒敬﹐舅妗起歸舍﹐生獨危坐堂中﹐欲卽外舍﹐俄而嬌至筵所﹐抽左髻鈿釵勻博山理餘香﹐生因曰「夜分人寢矣﹐安用此﹖」嬌曰「香貴長存﹐安可以夜深棄之﹗」生又繼之曰「篆灰有心足矣。」嬌不答﹐乃行﹐近堂階﹐開簾仰視﹐月色如晝﹐因呼侍女小慧﹐畫月以記夜漏之深淺﹐乃顧生曰「月已至此﹐夜幾許﹖」生亦起下階﹐贍望星漢。曰「織女將斜﹐夜深矣。」

因曰「月白風淸﹐如此良夜何﹖」嬌曰「東坡鐘情何厚也﹖」生曰「奇美特異者﹐情有甚於此焉。可以此誚東坡也﹖」

嬌曰「兄出此言﹐應彼此苦眾矣﹐於我何獨無之。」生曰「然則實有也﹐不然則佳句所謂『魘夢』者﹐果何物而『苦難醒』耶﹖」言情頗狎﹐嬌因促步下階逼生曰「凡謂織女銀河何在也﹖」生見嬌之驟近﹐﹖然自失﹐未及卽對﹐俄聞戶內妗問嬌寢未﹐嬌乃遁去。次日﹐生追憶昨夕之事﹐自疑有獲﹐然每思遇事多參商﹐愈不自足。次日晨起﹐生入揖妗﹐旣出﹐遇嬌於堂西小閣中﹐嬌時對鏡畫眉未終﹐生近前謂之曰「蘭煤燈燼邪﹐燭花也﹖」嬌曰「燈花耳。妾用意積之﹐近方得之。」

生曰「若是﹐則願以一半丐我書家信。」遂首肯﹐令生分其半﹐生舉手分煤﹐油污其指﹐因請嬌曰「子宜分以遺我﹐何重勞客耶﹖」嬌曰「旣許君矣﹐寧惜此﹖」遂以指決煤之半以贈生﹐因牽生衣拭指污處曰「緣兄得此﹐可作無事人耶﹖」

生笑曰「敢不畱以爲贄﹗」嬌因變色曰「妾無他意﹐君何戲我﹖」生見嬌色變﹐恐妗知之﹐因趨出﹐珍藏所分之煤於枕中。自後﹐生心搖蕩特甚﹐不能頃刻少置。伏枕對燭﹐夜腸九回﹐思欲履危道﹐以實嬌心而未獲。一日﹐暮春小寒﹐嬌方擁鑪獨坐﹐生自外折梨花一枝入來﹐嬌不起顧生﹐生乃置花於地。

嬌驚視﹐徐起以手拾花﹐詢生曰「兄何棄置此花也﹖」生曰「花淚盈暈﹐知其意何在﹖故棄之。」嬌曰「東皇故自有主﹐夜屏一枝以供玩好足矣。

兄何索之深也﹖「生曰﹕」已荷重諾﹐無悔。「嬌笑曰﹕」將何諾﹖「生曰﹕」試思之。「嬌不答﹐因謂生曰﹕」風差勁﹐可坐此共火。「生欣然卽席﹐與嬌偶坐﹐相去僅尺餘﹐嬌因撫生背曰﹕」兄衣厚否﹖恐寒威相淩逼也。「生恍然曰﹕」能念我寒﹐而不念我斷腸耶﹗「嬌笑曰﹕」何事斷腸﹖妾當爲兄謀之。「生曰﹕」無戲言﹐我自遇子之後﹐魂飛魄揚﹐不能著體﹐夜更苦長﹐竟夕不寐﹐汝方以爲戲﹐足見子之心也。

予每見於言語態度﹐非無情者﹐及予言深情味﹐則子變色以拒我﹐豈可不解世事﹐而爲是沽矯哉﹖諒孱繆之迹﹐不足以當雅意﹐深藏自閉﹐將有售也。後日一言之後﹔余將西騎矣。子無苦戲我。「嬌因慨然良久﹐曰﹕」君疑妾矣﹐妾敢無言﹐妾知兄心舊矣﹐豈敢固自鄭重以要君也﹐第恐不能終始﹐其如後患何﹖妾亦數月來諸事不復措意﹐寢夢不安﹐飲食俱廢﹐君所不得知也。「因長吁曰﹕」君疑甚矣﹐異日之事﹐君任之﹐果不濟﹐當以死謝君。「生曰﹕」子果有志﹐則以策我。「嬌未及答﹐俄然舅自外至﹐生起﹐因出迎舅﹐嬌乃返室﹐不可再語。

又越兩日﹐生淩晨起﹐攬衣向堂西綠窗內而立﹐背面視井檐﹐不知此時嬌亦起﹐在隔窗內理妝矣。生誦東坡詩曰「爲報鄰雞莫驚覺﹐更容殘夢到江南。」嬌聞之﹐自窗內呼生曰「君有鄕閭之念乎﹖」生因窺窗語嬌曰「衷腸斷盡﹐無可導意﹐只得歸矣。」嬌曰「君果誕妾邪﹖旣無意於妾﹐何前委罪之深也﹖」生笑曰「予豈無意﹐第被子苦久矣﹐然則若何謀之﹖」

嬌曰「今日間人眾。無可容計。東軒抵妾寢室﹐軒西便門達熙春堂﹐堂透荼縻架﹐君寢室外有小窗﹐今日若晴霽﹐君自寢所逾外窗﹐度荼縻架﹐至熙春堂下。此地人罕花密﹐當與君會也。」生聞之﹐欣然自得﹐惟俟日暮﹐得諧所願。至晚﹐不覺暴雨大作﹐花陰浸潤﹐不復可期﹐生悵恨不已。因作《玉樓春》詞﹐援筆書之﹐可寫怏怏之懷。

詞曰「曉窗寂寂驚相遇﹐欲把芳心深意訴﹐低眉斂翠不勝春﹐嬌轉櫻唇紅半吐。匆匆已約歡娛處﹐可恨無情連夜雨﹔枕孤衾冷不成眠﹐挑盡殘燈天未曙。」生晨起會嬌於妗所﹐因共至中堂﹐以夜所綴詞視之﹐嬌低聲笑曰「好事多磨﹐理故然也。

然妾旣許君矣﹐當別圖之。「是日。生侍舅從鄰家飲﹐至暮醉歸﹐且思嬌早間別圖之言﹐疑嬌之不復至也﹐又沈醉睡熟。嬌潛步至窗外﹐低聲呼生者數次﹐生不之覺﹐嬌悵恨而回。又疑生之誕己也﹐直欲要以盟誓。生剪縷發﹐書盟片紙付嬌﹐嬌亦剪髮設盟以復於生。𨿽是極意慕戀﹐然終於無便可乘。一日﹐生收家書以從父晉納粟補閬州武職﹐以生便弓馬﹐取生歸侍行。

嬌顧戀之極﹐作詩送行。詩曰「綠葉陰濃花正稀﹐聲聲杜宇勸春歸﹖相如千里悠悠去﹐不道文君淚濕衣。」生得詩和韻以復﹐詩曰「密幄重幃舞蝶稀﹐相如只恐燕先歸﹔文君爲我堅心守﹐且莫輕拼金縷衣。」生終以嬌「綠葉陰濃」之語爲疑﹐又成一詞寓《小梁州》以示嬌﹐詞云「惜花長是替花愁﹐每日到西樓。如今何況拋離去也﹐關山千里﹐目斷三秋﹐漫回頭。殷勤分付東園柳﹐好爲管長條。只恐重來綠成陰也﹐靑梅如豆﹐辜負梁州﹐恨悠悠。」嬌知生之疑已﹐亦以《卜算子》詞復之﹐詞云「君去有歸期﹐千里須回首。

休道三年綠葉陰﹐五載花依舊。莫怨好音遲﹐兩下堅心守。

三隻骰兒十九窩﹐沒个須教有。「自後生從父以他故不果行。生居家﹐行住坐臥﹐飲食起屋﹐無非爲嬌﹐興念以致沈思成玻因托求醫至舅家。數日﹐無便可乘與嬌一語。至於飲食俱廢﹐舅妗爲之皇皇﹐醫卜踵至﹐但云生功名失意﹐勞思所致﹐終不能知生之心。數日﹐病小愈。一日﹐舅出報謁﹐生因彊步至外廡﹐方佇立﹐俄而嬌至生後﹐生駭然。嬌曰﹕」偶左右皆他往﹐妾得便﹐故來問兄之玻「生回顧無人﹐因前牽衣欲與語﹐嬌曰﹕」此廣庭也﹐十目所視﹐宜卽兄室。「生與之俱及門﹐忽雙燕爭泥墜前﹐嬌因捨生趨視﹐俄舅之侍女湘娥突至嬌前。嬌大駭﹐生乃引去。至暮復會中堂﹐嬌謂生曰﹕」非燕墜﹐則湘娥見妾在君室矣﹐豈非天乎﹖「生然其言﹐而悒怏之心﹐見於顏色。一日晚﹐嬌尋便至生室﹐謂生曰﹕」向日熙春堂之約﹐妾嘗思之﹐夜深院靜﹐非安寢之地。自前日之路觀之﹐足以達妾寢所。每夕侍妾寢者二人﹐今夕當以計遣去﹐小慧不足畏也。君至夜分時來﹐妾開窗以待。「生曰﹕」固善也﹐不亦危乎﹖「嬌變色曰﹕」事至若此﹐君何畏人﹖生如白駒過隙﹐復有錘情如吾二人者乎﹖事敗當以死繼之。「生曰﹕」若然﹐余何恨乎﹖「是夜將半﹐生乃逾外窗達堂後﹐數百步至荼縻架側﹐久求門不得﹐生頗恐。久之﹐尋路得至熙春堂。堂廣夜深﹐寂無人聲。生大恐﹐固疾趨入﹐見嬌方開窗倚幾而坐﹐衣紅綃衣﹐下白絲裳﹐舉首向月﹐若重有憂者﹐不知生之已至也。生因扶窗而入。嬌忽見生﹐且驚且喜﹐曰﹕」君何不告﹐駭我甚矣。「生乃與嬌並坐窗下﹐時正夜分﹐月色如畫。生視嬌。

體態艷媚﹐肌瑩無暇﹐飄飄然不啻娥之下臨人間也。嬌謂生曰「夜漏過半﹐幸會難逢﹐可就枕矣。」欣然與生相攜素手﹐共入羅帳之中。解衣並枕間﹐嬌曰「妾年幼﹐殊不諳世事﹐枕席之上﹐望兄見憐。」生曰「不待多言。」一晌歡娛﹐而嬌娘千金之身﹐自玆失矣。歡會之際﹐不覺血漬生衣袖。

嬌乃剪其袖而收之﹐曰「畱此爲他日之驗。」生笑而從之。

有頃﹐雞聲催曉﹐虯漏將闌﹐嬌令生歸室﹐因視生曰「此後日間相遇﹐幸無以前言爲戲﹐懼他人之耳目長也。妾﹐女子也﹐情牽事惑﹐殊乖禮法﹐幸垂明鑑﹐好爲祕之。妾之托君﹐亦無憾矣。」生辭﹐愧喜交集。自後﹐生夜必潛至嬌屋﹐凡月餘﹐無有知者。豈期欲火所迷﹐俱無避忌﹐舅之侍女曰飛紅﹑曰湘娥﹐皆有所覺﹐所不知者﹐嬌之父母而已。嬌亦厚禮紅等﹐欲使緘口。第飛紅輩𨿽覺之﹐而未之敢發。俄而﹐生以父書促歸﹐旣歸﹐則寢食俱廢﹐思欲娶嬌爲婦﹐乃作書達嬌曰「前日佳遇﹐倏爾旬餘。魂飛杳杳﹐每形淸夜﹐松竹深盟﹐常存記憶。

蒹葭之迹﹐得自托於蘭蕙之旁﹐爲幸大矣。幽會未終﹐白雲在念﹐自抵侍下﹐無一息不夢想洛冫甫之風煙也。家事經史﹐非爲不復措念﹐縱一勉彊﹐不知所以爲懷。

有親朋見憐於大人前﹐致一語﹐天啟其衷﹐俾續秦晉再世之盟﹐未審舅妗雅意若何。倘不棄庸陋﹐則張生之於鶯鶯﹐烏足道哉﹗

玆因媒氏有行﹐喜不自制﹐訴此以布腹心。幸相與媒之﹐臨風以俟佳音﹐家居無聊﹐偶思佳麗夜別之言。綴《永遇樂》一詞﹐並用錄呈﹐亦以見此情之拳拳耳。新霜在候﹐善加保衛。「生寫書畢﹐並錄前所作《永遇樂》詞。緘封私付媒媼。父母不知也。媒得書﹐卽往見舅妗﹐且以生父命告之。舅爲之開宴。次日﹐媒申前請﹐舅曰﹕」三哥才俊灑落﹐加以歷練老成﹐老夫得此佳婿﹐深所願也。但朝廷立法﹐內兄弟不許成婚﹐似不可違。前辱三哥惠訪﹐畱住數月。甚能爲老夫分憂。老夫亦有願婚之意﹐而於條有礙﹐以此不敢形言。「媒氏再三宛轉。

終不能得。至晚。再置酒款媒﹐舅命妗主席﹐嬌時侍立妗側﹐知親議之不諧也﹐心生悒怏﹐但不敢形之言語耳。酒散﹐媒左右顧視無人﹐欲致生書於嬌。適嬌至媒前剔燈﹐媒因私語嬌曰「子非厚卿之情人邪﹖厚卿有手書。令我私致於子。」

嬌竦然﹐微言應曰「然。」淚墜言下。媒爲之攺顏﹐遂從身畔取書授嬌﹐嬌收置袖間﹐未敢展視。妗起﹐嬌亦隨妗入室。

次早﹐媒再請於舅﹐且以言迫之。舅怒曰「此無不可﹐第以法禁甚嚴﹐欲老夫罪戾也﹖爾勿復言﹐此決不可。」媒知其不就﹐因告歸。舅又命妗酌酒與媒爲別。嬌因侍立﹐私語媒曰「離合緣契﹐乃天之爲也。三兄無事宜來﹐妾年且長﹐歲月有限﹐無以姻事不諧爲念也。」因出手書﹐令媒持歸﹐以復於生。

媒旣歸﹐街舅不允之由﹐遂以嬌書與生﹐生展視之﹐乃新詞《滿庭芳》一闋﹐嬌制也﹕「簾影篩金﹐簟紋浮水﹐綠陰庭院淸幽。夜長人靜﹐消得許多悉。長記當時月色﹐小窗外﹐情話綢繆。因緣淺﹐行雲去後﹐杳不見蹤由。殷勤﹐紅一葉﹐傳來密意﹐佳好新求。柰百端間阻﹐恩愛成休。應是奴家薄命﹐難陪伴﹐俊雅風流。

須相念﹐重尋舊約﹐休忘杜家秋。「生覽誦數徧﹐殊不勝情。每對花玩月﹐不覺淚下。初﹐生與成都府角妓丁憐憐者﹐極相厚善。憐敏惠殊俊﹐常得帥府顧盼﹔生方妙年秀麗﹐憐憐尢見傾慕。生自秋還鄕裏﹐憐憐屢遣人招生﹐生托故不往。至是﹐生之友人陳仲遊﹐亦豪家子也﹐見生每置恨於臨風對月之間﹐因拉生至成都舒懷﹐遂同至憐憐之家。生旣入﹐憐不勝歡喜﹐杯酒話款曲﹐生但面壁﹐略不致意。憐怪之﹐委曲詢生﹐終不言。憐意其礙於仲遊也﹐乃畱之竟夕﹐令其女弟伴姐侍仲遊寢﹐而自薦於生。生不得已﹐因與同席﹐枕邊切切詰生所以不見答之故﹐生乃具道與嬌娘相遇之情。憐問曰﹕」嬌娘誰家女也﹖「生曰﹕」新任眉州王通判之女也。「憐又問﹕」其質若何﹖「生曰﹕」美麗淸絕﹐西施妃子殆相千百﹐而風韻過之。「

憐因沈思良久曰「旣名嬌娘﹐又且美麗若此﹐豈非小字瑩卿者乎﹖」生燥然曰「爾何由知之﹖」憐曰「向者帥府幼子將求婚﹐酷好美麗﹐不以門第髙下爲念﹐但欲殊色﹐常捐數千緡﹐命畫工於近地十郡求問﹐伺隙繪人家美女以獻﹐凡得九人﹐此其一也。色瑩肌白﹐眼長而媚﹐愛作合蟬鬃﹐時有憂怨不足之狀。嘗至帥府內室見之﹐因記其姓字﹐果然是否﹖」生曰「子如親見其人﹐卽是此女。」憐曰「宜子之視我如土壤﹐子之所謂眞天上人也。妾常入視﹐佇目不能去﹐第恨不見其身。

今後至彼﹐願求舊鞋丐我。「生諾之﹐明日遂同陳仲遊同歸。

抵家後﹐生因悵恨再期杳杳﹐傷感成疾﹐困臥累日。父母驚異﹐因令人詢問生得病之由。生乃托以夢寐絕怪﹐將不能免﹐必須求善能驅役鬼神者﹐作法禳之。父乃命良巫祈祝﹐生密使人厚賂巫者﹐令向父母言此爲怪物所憑﹐必當遠避﹐方可向安。如其不然﹐生死未判。父母聞巫言﹐大驚懼﹐以爲誠然。於是﹐議令生往舅家以避此難﹐擇日起行。先期之二日﹐令人取覆舅家﹐舅妗許之。嬌時在父母旁﹐聞生有來期﹐喜慰特甚。人回報﹐生亦欣快﹐隨覺病差愈﹐父母以爲得計。及期﹐生旣戒行﹐病亦向安。於時﹐鶯轉簧聲﹐百花競發﹐園林錦繡﹐奪目爭妍。

生至舅屋﹐及門﹐遇嬌於秀溪亭。兩情四目﹐不能自止。暫叩寒暄畢﹐生欲入謁舅﹐嬌止之曰「今日鄰家王寺丞宅邀往天寧玩賞壯丹﹐至暮方歸。姑至此少息﹐徐徐而入可也。」乃與嬌並坐亭上﹐嬌因謂生曰「君養攝不如平時﹐何故今復來此﹐何干也﹖」生疑其言﹐乃曰「日月未久﹐何故忘予﹖自相離之後﹐坐不安席﹐味不適口﹐寢不著枕﹐行不重足﹐何止夜月屋梁之思。中間請命嚴君﹐冀諧媒灼﹐而天不從人﹐竟辜宿望。

春花秋月﹐風臺雪榭﹐無一而非牽情惹恨之處。百計重來﹐以踐舊約。今子乃有『復來何干』之辭﹐予失計甚矣。「嬌愧謝曰﹕」君心果金石不渝﹐妾何以謝君﹖「因相與歡。移時﹐同步人室。生至其舊館﹐窗兒依然﹐向時所書詩曲﹐左顧右盼﹐濡染如新﹐生悵然自失。至晚﹐舅妗歸﹐生拜謁甚恭﹐舅問生曰﹕」聞三哥有微恙﹐想二豎子遁矣。「生謝曰﹕」惟舅舅憐其微恙﹐庶得逃免。再造之賜﹐沒齒不忘。「舅妗勞勉之。生就室﹐自後與嬌情意周洽﹐逾於平昔。住數月﹐情益厚。生因憶丁憐憐之言﹐求舊鞋於嬌。嬌力謁生曰﹕」安用敝履爲哉﹖「

生不以實告﹐嬌不許。舅之侍女飛紅者﹐顏色𨿽美而遠出嬌下﹐惟雙彎與嬌無大小之別﹐常互鞋而行﹐其寫染詩詞﹐與嬌相埒。

嬌不在側﹐亦佳麗也。以妗性妒﹐未常獲寵於舅。常時出入左右﹐生間與之語。嬌則淸麗瘦怯﹐持重少言﹐佇視動輒移目。

每相遇﹐生不問﹐嬌則不答﹐戲狎一笑﹐則使人魂魄俱飛揚。

紅尢喜謔浪﹐善應對﹐快談論﹐生𨿽不與語﹐亦必求事以與生言。嬌每見之﹐則有不足之意。

及生再至﹐紅亦與之親狎﹐嬌疑焉。生久求嬌鞋不獲。一日﹐嬌晝寢﹐生偶至其側﹐因竊鞋趨出。方及寓室﹐以他事去﹐未曾收拾。飛紅適尾生後﹐見生遺鞋﹐紅乃疑嬌所與者﹐因收之。生罔知所以﹐及歸室索鞋﹐無有也﹐因怏怏於懷。及暮﹐嬌問生索鞋。生曰「此誠我盜去﹐然隨已失之﹔諒子得之矣﹐何苦索我耶﹖」嬌乃止。蓋飛紅拾歸﹐以付嬌也。然嬌以此愈疑生私通於紅矣。一日﹐見飛紅與生戲於窗外﹐捉蝴蝶﹐因大怒詬紅。紅頗憾之﹐欲以拾鞋事聞妗﹐未有間也。後遇望日﹐眾出賀舅妗﹐嬌在焉。飛紅因語嬌所履之鞋﹐揚言謂生曰「此卽子前日所遺之鞋也。」嬌變色﹐亟以他事語舅妗﹐會舅妗應接他語不聞。嬌因大疑生使紅髮其私﹐乃大怨望。自後非中堂相遇﹐不復求便以見生。女工諸事﹐略不措意﹐怨隙之心﹐行住坐臥皆是也。生亦無以自明。一日﹐生不意中漫於後園縱步﹐適於花下見鸞箋一幅﹐生取而視之﹐乃《靑玉案》詞也﹕「花低鶯踏紅英亂﹐春心重﹐頓成愁懶。楊花夢散楚云平﹐空惹起﹐情無限。傷心漸覺成牽絆﹐柰愁緒寸心難管。深誠無計寄天涯﹐兒欲問﹐梁間燕。」生披味良久﹐意謂嬌詞﹐而疑其字畫頗不類嬌所書﹐因攜歸置於室中書案之上﹐欲詢嬌而未果。

抵暮﹐西窗前有金籠養能言鸚鵡一隻﹐甚馴﹐嬌過其側﹐戲以紅豆擲之。鸚鵡忽言曰「嬌娘子何打我也﹖」生聞之﹐亟出室招嬌。嬌不至﹐生再挽之﹐方來。嬌入生室﹐正疑思不言﹐忽見案上花箋﹐因取視之。良久﹐目申生不語。移時﹐生曰「子何時所作也﹖」嬌不答。生又曰「何故不言﹖」嬌亦不應。生力究之﹐嬌曰「此飛紅詞也﹐君自彼得之﹐何必詐妾﹖」生力辯﹐嬌並無一言。徘徊良久﹐長吁﹐竟拂衣起去。生畱之不可。自爾相會愈疏。嬌終日熟寢﹐間一二日﹐才與生一見﹐見亦不交一言。凡月餘﹐生不能直其事。

生一夕逕造嬌室﹐左右寂然﹐惟見窗上有絕句一章云「灰篆香難炷﹐風花影易移。徘徊亡限意﹐空作斷腸詩。」生察詩﹐知嬌之爲己﹐且疑心之深也。乘間﹐語嬌曰「再會以來﹐荷子厚愛﹐視前時有加焉﹐邇日形似之間﹐不能不爲子所棄﹐何今昔移志乎﹖」嬌初不言﹐生再詰之﹐嬌潸然涕曰「妾自遇君之後﹐常恐力日不足。今者君棄妾耳﹐妾何敢棄君﹖

抑君意旣自有主﹐何必妾望矣﹖「生曰﹕」苟有二心﹐有如此日。「因指天自誓﹐以明無他事﹐且曰﹕」子何疑之甚也﹖「

嬌曰「君偶遺鞋﹐飛紅得之﹔飛紅遺詞﹐君且得之。天下偶然之事﹐何多之甚耶﹖妾不敢怨君﹐幸愛新人﹐無以妾爲念也。」

生仰天太息曰「有是哉﹐吾怪邇日見子若有憂者﹐人之情態﹐豈難識哉﹖子若不信前誓﹐當剪髮大誓於神明之前。」嬌乃回笑曰「君果然否﹖」生曰「何害﹖」嬌曰「若然﹐後園中池﹐正望明靈大王之祠﹔此神聰明正直﹐叩之﹐無不響應。

君能同妾企祠大誓﹐則幸甚也。「生曰﹕」如命﹐想明靈大王亦知予心之無他也。「嬌乃約以次早與生俱遊後園﹐臨東池畔﹐遙望大王之祠﹐兩人異口同聲﹐拜祈設誓﹐其詞累千百﹐不能備載。誓華﹐攜手而歸。自後嬌與生情好深篤﹐飲食起居﹐無不畱意。生自此亦不與飛紅一語。紅察之﹐因大憾。一日﹐生因縱步至後園牡丹叢畔﹐忽遇嬌先已在彼﹐遂與嬌攜手而過別圃。不覺飛紅亦自後潛至﹐見嬌與生並行﹐因促步返舍﹐語妗曰﹕」天气睛暄﹐可入後園﹐牡丹盛開﹐能一觀否﹖「其實欲妗一行﹐襲敗嬌之蹤迹也。妗可其請﹐遽命紅侍﹐行至園中﹐瞥見生與嬌行於此畔亭﹐左右俱無人﹐妗因大疑﹐因呵嬌﹐生乃狼狽返室﹐惆悵不已。知爲飛紅所賣﹐故致爲妗所覺﹐無以自釋。越二日﹐生自知其迹不寧﹐乃告歸。舅妗亦不畱之。嬌夜出﹐潛與生別曰﹕」天乎﹐得非命歟﹖相會未期﹐而有是事﹐妾獨柰何哉﹖兄歸﹐善自消遣﹐求便再來﹐無以疑間﹐遂成永棄﹐使他人得計也。「因泣下沾襟﹐生亦掩泣而別。嬌又作《一剪梅》詞授之。且曰﹕」兄歸時展視之﹐卽如妾之側矣。「

言終而去。詞云「豆蔻梢頭春意闌。風滿山前﹐雨滿山前﹐杜鵑啼血五更殘。花不禁寒﹐人不禁寒。離合悲歡事幾般。離有悲歡﹐合有悲歡﹐別時容易見時難﹐怕唱陽關﹐莫唱陽關。」

申生與嬌別歸﹐父母以生久在外﹐荒廢書史﹐間歲功名之會﹐又復在眼﹐遂令生於書齋溫習舊業。生與其兄綸𨿽朝夕共學﹐而思嬌之念無時不然。夜則與兄異榻而寢﹐悵恨之詞﹐或形於夢寐﹐恨不能禦風縮地﹐一與嬌會。至七月中旬﹐舅以眉州倅滿﹐道經申生之門﹐因畱宿於生家者累日。此時舅挈家以行﹐妗嬌寓生家﹐相隨不離跬步﹐兼飛紅﹑湘娥諸侍女雜然左右﹐生與嬌欲一言不可得。居三日﹐舅命戒行﹐車馬暄闐﹐送者絡繹於道。

妗與嬌各登車﹐諸侍女相隨先後。申生亦乘馬相送﹐闖其便曳簾挽車﹐與嬌語舊。嬌淚下如雨﹐不能答。徐曰「遇君之後﹐一日爲別﹐不能堪處﹐況今動是三年﹐遠及千里﹐一旦思君之切﹐安保其再能見君乎﹖但恐妾垂首瞑目﹐骨化形銷﹐君將眠花臥柳﹐棄舊憐新﹐妾枕邊恩愛﹐他人有之矣﹗」生曰「明靈大王在彼﹐吾誓不爲也。」嬌曰「若然﹐妾荷君之恩。死且不朽。」乃占詩一首贈生﹕「欲語徵夫促去忙﹐臨歧分袂轉情傷﹔不堪千里三年別﹐恨說仙家日月長。」嬌於袖中又出香一枚﹐上有金鎖團鳳﹐以眞珠百粒﹐約爲同心結贈生﹐曰「睹物思人可也。得暇求便一來﹐毋以地遠爲辭。」言未竟﹐軒車催動﹐霧隱前山﹐曉月半沈﹐目送不及。生別舅妗辭回﹐淒然歸於書室。間消永日﹐無不淚零﹐晨窗夕燈﹐學業兒廢。間爲詞章﹐無不寄與嬌紅之語﹐他不暇及。一日賦一曲﹐以示兄綸﹐皆寄其意於言詞之外﹐未嘗斥言也。詞云「春風情性﹐柰少年辜負﹐竊香名譽。記得當初﹐繡窗私語﹐便傾心素。雨濕花陰﹐月篩簾影﹐兒許良宵遇。亂紅飛盡﹐桃源從此迷路。因念好景難畱﹐光陰易失﹐算行雲何處。三峽詞源﹐誰爲我寫出斷腸詩句。目極歸鳥﹐秋娘聲價﹐應念司空否﹖甚時覓个彩鸞﹐同跨歸去﹖」兄見之﹐撫生背肩曰「厚卿﹐以弟之才﹐當取靑紫如拾芥﹐以顯二親﹐夫何流連光景。此詞固佳﹐察弟之心﹐必有所主。秋期在近﹐且移此筆﹐鏖戰文場可也。」

生但無言。蓋生詞微寓於嬌相會之始末﹐至「亂紅飛頸之句﹐則直指飛紅媒孽之事。思恨之極﹐作爲此詞﹐其兄不知也。及至八月﹐與兄俱就秋試畢﹐卽欲言歸﹐兄綸謂曰﹕」三年燈火辛勤﹐決以此舉﹐揭榜在近﹐何不少俟﹖「生曰﹕」兄學業髙遠﹐危中必矣﹔劣弟荒唐僝陋﹐孫山之外﹐不言可知。不欲久此﹐榜揭後﹐無面目回鄕也。「兄再四挽畱﹐生不得已﹐從之。

逾數日﹐秋闈拆號﹐生與綸俱在髙眩兄弟聯捧捷而歸。次年又與兄綸同及第﹐兄綸受綿州綿山縣主簿﹐生以弓箭升﹐且授洋州司戶。兄弟歸家侍次。時有賣登科記於眉州者﹐舅因閱之﹐見生兄弟皆及第﹐因大喜﹐歸謂妗曰「二哥﹑三哥皆及第﹐吾家宅相得人矣﹐但恨相去千里﹐不能親賀。」逐遣人致書﹐且詢問﹕「二甥榮授何官﹐如瓜期未及﹐能一來款我﹐以慰老夫忻喜之心否﹗」生得書與兄謀曰「舅有命召﹐兄宜一行。」

綸曰「父母在﹐焉可遠遊﹐委以家事﹖然舅妗所命﹐亦不可違﹐長孫克家﹐弟固當祝」於是﹐生欣然領命﹐卽日治行詣舅任所。旣至﹐舅見之﹐且賀且謝。須臾﹐妗嬌畢見﹐且曰「別後喜審吾甥兄弟俱擢危科﹐與有榮華。」生謙謝再三。又問二哥何以不來﹐生答兄弟不可俱出之意。舅妗等問勞盡禮﹐妗終以生前疑似之故﹐館生於廳事東邊﹐去堂甚遠。生亦遠嫌﹐尋常非呼召而不入。縱或一至堂廡﹐未嘗與嬌款狎﹔或與嬌偶然相遇﹐左右森立﹐但彼此佇視﹐不能出一言。生殊無聊﹐住十餘日﹐欲告歸。然終念遠來﹐未曾與嬌一語﹐悶悶不樂﹐徘徊久之。一日﹐生晨起入謁妗﹐妗未起﹐生因忽遇嬌於堂側﹐時且早﹐左右俱未起﹐嬌亟出步前語生曰「妾別兄久矣﹐思念之心﹐未嘗少息。喜審近取髙第﹐但恨命薄﹐不能執箕帚﹐以觀富貴﹐爲大恨耳。兄能不棄﹐不以地遠來臨﹐妾何以得此﹖

妾與飛紅有隙﹐君所知也。

今妗以年尊多病﹐不暇他顧﹔而飛紅方用事﹐跬步動容﹐無所求其便。兄至此已十日矣﹐妾不能與兄一敍疇昔者﹐坐此故也。妾每見兄﹐必晨昏入謁﹔凡七日晨起以俟兄至﹐而兄每入必晚﹐今非兄早至﹐妾安能與兄一語也﹗「生曰﹕」我見事變如此﹐終日死坐﹐孤苦之態﹐不能備言。方欲於一二日間﹐圖爲歸計﹔緣未及與子一語﹐故未忍去。今旣若此﹐我𨿽在此﹐竟何益也﹖予將歸矣。「嬌曰﹕」妾以今日之故﹐屈事飛紅﹐尙未得其歡心。自今以住﹐當愈屈意事之﹐萬一得回其意﹐則可與兄復如前日。兄果能畱月餘否﹖「因出袖中黃金二十兩與生﹐曰﹕」恐兄到此﹐或有用度﹐衣服有不堪者﹐宜令左右以工直持來﹐當與兄修治也。「生乃曰﹕」若果有可謀﹐𨿽僻處鬼室﹐千日亦何害﹖「頃之﹐人漸眾﹐生遂出。愈無聊賴﹐時繞戶吟詠﹐以寫懷抱。生在舅家﹐自秋及冬﹐歲將暮矣﹐慕戀之心﹐終無以自遣。每以明燭﹐倚牀獨坐﹐夜半方就枕。所居室東邊﹐有修竹數竿﹐竹外有亭。前任州官有子婦美而少﹐因得暴疾﹐遂至不起﹐殯於亭中。經歲後﹐移歸鄕裏﹐然精誠在亭中。每爲妖崇以迷少年﹐生不知其詳。一夕﹐方掩門而坐﹐將及二更許﹐忽聞窗外步履聲﹐生意其兵吏夜起﹐不以爲怪。

頃之﹐叩窗甚急﹐生出視﹐則見嬌娘獨立窗下﹐曰「君何不懼﹐候君久矣。」生不知妖﹐欣然與之入室﹐曰「子何以得此來﹖」答曰「舅妗熟寢﹐無有知者﹐故來相就。」將旦﹐告去。囑生曰「此後﹐妾必夜至﹐兄無干不必至中堂。或入﹐偶相遇﹐不必以言相問﹐恐人有所覺也。妾或與君語﹐幸無見答以狎邪之言﹐妾必有爲﹐君宜引去不對﹐則人將謂君無心於妾﹐庶可釋疑也。」生曰「子若夜必一至吾室﹐吾入何干﹗」

言訖遂去。自後妖夜必至﹐凡月餘﹐人莫知之。生常經數日方一入中堂﹐左右問之﹐以他事對。或遇嬌﹐則遠望引避。嬌自生再至﹐益屈已以事飛紅﹐平日玩好珍奇之物﹐紅一開口﹐則舉而贈之。錦繡綾羅﹐金銀珠翠﹐惟紅所欲﹐人皆呼之爲紅娘子。紅見嬌之待己厚也﹐漸釋舊憾﹐與嬌稔密﹐嬌結之愈至。

時小慧年已長﹐見嬌屈意事於紅﹐語嬌曰「娘子﹐通判之女﹐貴人也﹔飛紅﹐通判之妾﹐賤者也。柰何以貴事賤﹐此小慧日久所不能平者。」嬌因嘆曰「我之遇申生﹐爾所知也。紅與我有隙﹐屢窘撓我。今生遠來已久﹐我不能與之一敍間闊者﹐蓋阻於此耳。苟不屈已以結紅之心﹐或者與生胥會能保其無語乎﹖我不自愛而屈事之者﹐爲生設也。」因吟詩一絕雲「雨勤春寒花信遲﹐癡云礙月夜光微﹔披雲閣雨憑誰力﹐花開月圓且待時。」吟畢﹐因泣下。

慧曰「娘子芳年秀麗﹐稟性聰明﹐立身鄭重。向時遊玩花園與湘娥並行﹐娥不讓﹐先登樓梯﹐娘子怒以告夫人。夫人不治﹐兒不食者兩日﹐其負气有如此者﹗前年罷官西歸﹐驛舍牀帳不備﹐重以繡茵﹐周以羅幃﹐猶思其不潔﹔焚沈爇麝﹐夜半方寢﹐其愛身有如此者﹗娘子善歌﹐眾所共知﹐親族聚會﹐申請﹐再四﹐終不肯出一聲﹐其重言有如此者﹗今旣委千金之身於申生﹐若棄敝屣﹐而又下事飛紅﹐喪盡名節﹐此妾之所大不曉者。況娘子詩詞淸麗﹐文章華贍﹐名聞於時久矣﹐當今少年才子咸願一見而不可得﹐苛求婚姻﹐豈不能得一申生也﹗又兼申生一第之後﹐視娘子頗似無情。今𨿽在此﹐呼之而不來﹐問之而不對﹐諒必有他意也。

娘子何自苦執如此﹖「嬌曰﹕」爾勿言﹐天下豈復有如申生者乎﹗以生之才美﹐必不負我﹐必得生而後己。「慧知嬌眷戀申生之心如鐵石﹐乃亦諂事飛紅。紅後感嬌之結己備至﹐盡釋前憾﹐喟然謂嬌曰﹕」娘子盡日以來﹐憔悴特甚﹐若重有所思者﹐何不與紅一言﹖紅受娘子之恩厚矣﹐苟有效力﹐當以死報。「嬌但流涕不言。紅固叩之﹐乃曰﹕」我之遇申生﹐爾所知也﹐他何言﹖「紅曰﹕」此易事。妗年尊﹐終日於小樓看經﹔堂室之事﹐娘子主之。果有所圖﹐敢不惟命﹗「嬌鄭重謝之。

自此﹐紅常與嬌爲地﹐求以見生。然生每夜遇妖之後﹐以爲眞嬌之來﹐累十餘日不入中堂﹐精神昏倦﹐終日思睡。嬌眷戀之極﹐情不能已﹐與紅曰「我別申生﹐動經一載之餘。今咫尺天涯﹐對面如此﹐我何以堪﹖」言已﹐忽僕於地。紅扶之而起﹐良久方蘇。紅見嬌失意﹐懼妗有疑﹐乃誑妗曰「嬌娘子多苦寒疾。」妗信之﹐故嬌𨿽憔悴﹐不疑也。紅一夕至嬌所﹐嬌方掩淚獨坐﹐殊不勝情。紅因曰「娘子如此﹐而申生如彼﹐此豈有人心者﹗妾近見申生﹐屢以實情告之﹐往往不顧。且其神思昏迷﹐況彼所居之地﹐名娼艷女甚多﹐想年少不能自持﹐它有所耳區﹐宜乎寡情於娘子﹐何自苦乃爾。

試一索之﹐便可知生之所爲矣。「嬌見生之相棄甚也﹐因紅語亦疑之。至晚遂令小慧及紅房下小侍女蘭蘭夜出伺生起處。慧與蘭蘭同至生室前﹐見窗內燈明﹐慧因穴窗細視﹐見生與一女子對坐﹐顏色態度與嬌娘無異﹐因私相嘆駭。歸室﹐則見嬌與紅並坐於室。慧曰﹕」娘子適至生室乎﹖「嬌曰﹕」我與飛紅同遣爾去﹐我二人坐此﹐未嘗動﹐爾安得妄言。「慧﹑蘭同聲曰﹕」適來申生與一女子相對而坐﹐絕似娘子。若此﹐則彼爲何人也﹖「嬌﹑紅大駭。良久﹐紅曰﹕」舊聞此地多有鬼魅﹐諒必此類惑之﹐宜其待娘子恝然也。「因欲與慧﹑蘭等再出視之。時夜深﹐門守甚嚴﹐不復可出﹐遂止。明晨﹐嬌詐以妗命召生入室﹐不過﹔再四召之﹐方來。小慧前導至後室﹐見嬌獨坐﹐生傍徨欲去﹐嬌卽前挽生袖曰﹕」君且勿去﹐將有事語君。「

生不得已乃坐。嬌曰「君近日何相棄﹖妾之待兄亦至矣﹐一旦若是﹐豈平昔所望於兄者﹖」生不答。嬌又曰「兄每夕所遇者何人﹖」生曰「無之。」嬌曰「不必隱諱。」生謂詐己﹐乃左右顧盼﹐切切曰「子令我勿言﹐何窘我也﹖」嬌曰「妾有何事﹐令君勿言﹖」生大駭﹐因曰「左右有人乎﹖」嬌曰「無之。」嬌又曰「妾自別君之後﹐迄今將兩歲矣。兄此來﹐妾亦何便得與君款密﹖何嘗囑君勿言﹖」生曰「子何反復也﹖子自前月以來﹐每夜必至我室﹐囑我勿言﹐懼飛紅之輩生釁也。子今乃有是說﹐何故﹖」嬌曰「妾實未嘗一出。君之室所居窮僻﹐久聞其中多怪﹐諒必鬼物化妾之形以惑君。妾自屈事飛紅之後﹐已得其歡心﹐日夕使人招兄﹐兄不至﹔縱一來﹐與兄談話﹐兄又不答。日夕不知所謂﹐將謂兄有異心。夜來使小慧﹑蘭蘭伺兄起處﹐乃見一女子﹐形狀如妾﹐與兄對坐。此非鬼祟而何﹖故今日召兄實之耳。君不信﹐則召紅証之。」乃潛使人呼紅。紅至謂生曰「郎君何棄娘子也﹖」

因具道昨夕之事﹐生駭然汗下浹背﹐罔知所出﹐乃謝曰「非子眷眷不忘﹐則我將死於鬼祟手矣。第恨兩月以來﹐負子恩愛之情﹐其何以爲報﹖」因大恐﹐不敢出息其室﹐至暮猶在中堂。

紅乃以嬌謀﹐止以生爲鬼所惑告嬀妗疑之曰「安有是理。」

紅欲實其言﹐至一更許﹐令生且出室﹐生懼不敢往。紅曰「第往彼﹐妾將有爲也。」因戒生曰「今夜二鼓﹐妾與妗來觀。如彼來﹐妾與嬌遠望﹐恐見其類嬌﹐則生疑矣。如索君﹐君亦勿言似娘子也。」生勉彊許之。至二更初﹐鬼果來﹐生𨿽與之對坐﹐心驚股栗。未定間﹐紅﹑妗已至窗前﹐果見一婦人﹐妗欲細視﹐紅懼其事發露﹐因大撫窗趨入﹐鬼果不見。生初聞嬌之言﹐且信且疑﹔及紅撫窗﹐鬼遁滅迹﹐生方大悟。妗因詢生曰「適爲何人﹖」生愧謝曰「不知其鬼也﹐願妗救我。」

於是妗與紅謀﹐移生入中堂。舅知之﹐廣求名師符水﹐以與生飲。

生後臥病累日﹐亦尋向安。自爾﹐生起居﹐皆在宅內。嬌亦不以向日相棄介意﹐歡愛如平日。或至生室連夕﹐妗亦不知也。又兩月餘﹐妗以病死。嬌哀毀殊甚﹐幾不堪處。生見舅家事紛紜﹐乘間告歸。嬌因謂生曰「昔日之別﹐不謂復有今日。

幸欣再會﹐柰何罹此禍變﹖哀毀之中﹐不暇與兄款曲﹐暫歸宜再來也。「因長吁曰﹕」數年之間﹐送兄者屢矣﹐知相別後﹐能念妾勤心否乎﹖「生無言﹐但掩淚爲別。

明日辭舅﹐歸至家中。父母聞妗之亡﹐皆驚動嗟泣。明年六月﹐舅滿任回﹐再過生門﹐迎宿畱住數日。自妗之死﹐飛紅專寵於舅﹐因宛轉爲嬌媒。因與舅曰「夫人不幸先逝﹐善父年少﹐家事無人主持﹐何不拉三哥同歸經理﹖且其瓜期未及也。」

舅欣然之﹐欲拉生去﹐生父不欲。生聞之﹐心切意喜﹐因乘間囑紅俾舅再三拉之。舅如言﹐力與生父言之。父不得已﹐乃令生行﹐遂同到舅家。住兩月﹐舅卽爲再調任計﹐謂生曰「家中事緒繁多﹐小兒幼失所恃﹐三哥不妨在此﹐相與維持。俟有美赴之期﹐當竭力助行。」生諾之﹐舅遂行。

生厚賂舅之左右﹐莫不歡悅。生因與嬌絕無間隔。院宇深沈﹐簾幕掩映﹐玉枕相挨﹐鸞鳳並翼。或時朱闌共倚﹐舉盞飛觴﹐嬉笑嘔吟﹐曲盡人間之樂。逾半載﹐舅以舉員未足﹐再調利州倅以歸。左右得生之賂﹐加以事大體重﹐無敢言及之者﹐惟於舅前爲生延譽。舅歸之後﹐見生經理其家﹐事事有倫﹐知生之才﹐能幹有餘。又妙年髙第﹐前程未可量﹐遂悔向日背親之謀。間使紅委曲問生。一夕﹐生方與嬌閒坐﹐紅趨至拜賀曰「郎君﹑娘子﹐平昔之願諧矣﹐敢不賀﹖」紅詢之﹐紅曰「舅又有結好之意﹐使妾審訂郎君﹐懼郎君之不從也。」嬌曰「天果不違人耶﹖」因大喜﹐明燈達旦﹐忘寐。是夕﹐紅反命於舅曰「生意無不可也。」遂立媒遣之生家﹐生父母亦允許﹐且曰「此固所願也。」擇日遣聘。

丁憐憐者﹐自生別後﹐久之﹐一入帥府﹐至西書院﹐所書美人﹐猶在壁上。帥子坐其旁﹐憐憐仰視久之。帥子問曰「天下果有如此婦人乎﹖」憐曰「有之。」因指嬌像曰「聞此子已入畫者﹐未能模寫其一二。足極小﹐眉極修﹐詞艸翰墨﹐無能出其右。以此女實之﹐想其他皆然。」帥子喜曰「我將求婚此女。」憐曰「無用也﹐聞此女久有外遇﹐恐非全身。」帥子曰「得婦如此﹐幸已甚矣﹐此不足問。」憐悔失言﹐力解不獲。帥子遂令親信懇告其父﹐求婚於王。王時倅眉州未回﹐故無言及此者。逮王再調歸家待次之日﹐帥遂遣來求婚。王初拒之再四﹐帥逼以威勢﹐賂以貨財﹐不得已遂許之。

嬌夜持帥書至生室﹐告曰「前日姻約復敗矣。帥子求婚﹐家君迫於權要﹐許之矣﹐兄何以爲計﹖」生曰「事在他日﹐當徐圖之。」嬌自是見生愈密﹐然一相遇則慘慘不樂。平生善歌﹐每作哀怨之音﹐則聞者動容﹐或至流涕﹐𨿽與生至相得﹐未嘗對生一歌。生或潛聽﹐嬌覺之則又中輳生每以爲嫌。至是﹐生不請﹐自歌詞《一叢花》云「世間萬事轉頭空﹐何物似情濃﹖新歡共把愁眉展﹐怎知道新恨重﹗逢媒妁無憑﹐佳期又誤﹐何處問流紅﹖欲歌先咽意衝衝﹐從此各四東。愁怕到黃昏﹐窗兒外疏雨泣梧桐﹐仔細思量﹐不如桃李﹐猶解嫁東風。」歌未終﹐黯黯然淚下如雨。生平生嗜好有不能致者﹐嬌廣用金玉﹐售以遺生。一夕﹐家宴罷﹐至就寢﹐生被酒未能臥﹐嬌秉燭侍側。

生從容問曰「爾來眷我﹐何遺厚也﹖」嬌曰「始者妾謂可托終身於君﹐今旣不如所願﹐事兄蓋有日矣。𨿽盡此身﹐何足以謝﹖」生大感慟。居數日﹐嬌忽臥病﹐不得與生會者僅二月。一日﹐舅出謁﹐生厚賂左右﹐欲一見嬌﹐左右扶嬌至生室之側﹐生迎與相見﹐嗚咽不語。良久﹐嬌乃曰「樂極生悲﹐俗語不誣。妾病不能扶持﹐生願不諧﹐死亦從兄﹐在所不惜也。」

語竟﹐倚生之懷﹐似無所主。左右驚扶而入﹐久之方醒。生亦至此悶悶﹐作事顚倒﹐語言無實﹐目前所爲﹐旋踵而忘。舅甚怪之。秋八月﹐帥子納幣促親期﹐舅許之。嬌病少瘳﹐因他事怒小鬟綠英﹐綠英懷恨﹐乘間以嬌平日所爲之事﹐從實告舅。

舅怒審實於紅﹐將治之﹐紅紿曰「小娘子讀書知禮義﹐豈不知失身之爲大辱﹖且重厚少言﹐愛身若珠玉﹐擇地而行﹐待時而動﹐相公所知也﹔況申生功名到手﹐舉動不妄﹐堂廡之間﹐不命之入不敢入﹐未嘗與嬌一語戲狎。倘有是事﹐妾豈不知也﹖或者小人之言﹐未宜深信。且親期在近﹐不宜自爲此不美也。」

舅方寵任飛紅﹐信其言﹐不復再問﹐只加防閒。申生度勢不可畱﹐乃告嬌曰「今日之事﹐舅知之矣﹐行計不可緩也。子親期去此止兩月﹐勉事新君。吾與子從此訣矣。」嬌怒曰「兄丈夫也﹐堂堂六尺之軀﹐乃不能謀一婦人﹗事已至此﹐更委之他人﹐君其忍乎﹖妾身不可再辱﹐旣已與君﹐則君之身也。」

因掩面大慟﹐生方悟﹐去畱未決。俄得家書﹐報父有疾﹐遣僕馬促回。生使人候嬌﹐不得已。入謁舅告別﹐舅時坐中堂﹐嬌聞之﹐出立舅後﹐回目佇視﹐不能出半語。舅曰「子歸後﹐府君無恙﹐宜再來。嬌娘親禮在卽﹐家事紛紜﹐無執幹者。」

生辭曰「令愛親期已近。甥歸侍亦須累月。

又瓜期將及﹐動是數年﹐重會未可知也。舅宜善自愛。「

生因再拜。舅曰「嬌娘在近出室﹐子來朝未定﹐未必相會。」

因呼出別生。嬌聞語灑淚不能止。懼舅見之﹐不敢前﹐背面遁去。再四呼之﹐不至。生遂別舅而歸。嬌自生去﹐日夜悲泣﹐未嘗覽鏡﹐芳容頓攺﹐幽艷暗消﹐楊柳迷煙﹐梨花帶雨﹔或見梁燕雙飛﹐徵鴻獨叫﹐則淒慘不自勝也。近半月﹐病愈甚﹐將不能起。紅乃潛書促生來﹐使與爲訣。生得書﹐以無故不敢告父母。乃夜遁潛至嬌之門﹐住兩日﹐舅亦不知也。生時艤舟岸下﹐冀一見嬌後卽歸。蓋慮父母之知﹐必獲重責。明日﹐舅送舊守出於郊外﹐時紅乃與嬌私出。卽上生舟﹐嬌執生手大慟曰「卽不來矣﹐恨無以報兄。不幸迫於父母之命﹐不能終身以相從。兄今靑雲萬里﹐厚擇佳配﹐共享榮貴﹐妾不敢望也。妾向時與兄擁鑪﹐謂﹕」事不濟﹐當以死謝。『妾敢背此言耶﹖兄气質孱薄﹐常多病﹐善攝養﹐毋以妾爲念。「因出斷袖還生曰﹕女聊齋誌異。」謝兄厚恩﹐復思此景﹐其可再得乎﹖「哭愈慟﹐紅亦淚下。

久之﹐紅懼有他變﹐詐語嬌曰「舅將至矣﹐宜速登岸。」嬌含淚口占一絕爲別云「合歡帶上眞珠結﹐个个團圓又無缺﹔當時把向掌中看﹐豈意今爲千古別﹗」生得嬌詩詞﹐揖別歸舟而去﹔紅扶嬌登岸﹐但見舟人撥棹。蘋浪翻風﹐彩鷁急飛﹐徵鴻易斷﹔目力有盡﹐江山無窮。生歸﹐枕席上無不流涕。嬌之佳期已逼﹐乃托感疾佯狂﹐蓬頭垢面﹐以求退親。父迫之﹐嬌引刀自裁﹐左右救之﹐得不殞。因絕食數日﹐不能起。紅委曲開諭之曰「娘子平生俊快﹐豈不諳曉世事﹖帥家富貴極矣﹐子弟端方俊拔﹐殆過申生。娘子不自開懷﹐保身自重﹐何苦如是耶﹖且聞媒者之言﹐彼之欲得娘子甚如饑渴﹐其他皆所不問﹐娘子何自棄也﹖況申生歸後﹐亦已議親貴族。彼蓋亦絕念於此矣。」因圖帥子之貌以獻曰「得婿如是﹐亦無負矣。」嬌曰「美則美耳﹐非我所及。事止此矣。吾志不易也。」紅又詐爲嬌舊遺生香﹐下結以破環只釵﹐謂生遣遺嬌﹐因言已結他姻之意以相絕。嬌見之泣下﹐曰「相從數年﹐申生之心事﹐我豈不知者﹖彼聞我有他故﹐特爲此而開釋我耳。」因取香細認﹐覺其虛﹐因曰「我固知申生不如是也。我始以不正遇申生﹐終又背而之他﹐則我之淫蕩甚矣。旣不克其始﹐又不有其終﹐人謂我何﹖紅娘子愛我厚矣﹐幸勿多言。我固不愛一身以謝申生也。」遂不復言。舅聞而亦憐之﹐但曰「業已成矣﹐無可柰何。」遣紅輩百端爲之開釋﹐終莫能悟。嬌遂吟詩二首﹐寄與申生別云「如此鐘情古所稀﹐吁嗟好事到頭非﹔汪汪兩眼西風淚﹐猶向陽臺作雨飛。」「月有陰晴與圓缺﹐人有悲歡與會別﹔擁鑪細語鬼神知﹐拚把紅顏與君絕。」間隔數日﹐嬌竟以憂卒。生接寄來詩章方曉﹐而嬌之訃音隨至。生茫然自失﹐對景傷懷﹐獨坐則以手書空﹐咄咄若與人語。因賦《憶瑤姬》以弔嬌娘﹐詞曰「蜀下相逢﹐千金麗質﹐憐才便肯分付。自念潘安容貌﹐無此奇遇。梨花擲處﹐還驚起﹐因共我擁鑪低語。

今生拚兩兩同心﹐不怕旁人間阻。此事憑誰處﹖對神明爲誓﹐死也相許。徒思行雲信斷﹐聽簫歸去﹐月明誰伴孤鸞舞﹖細思之﹐淚流如雨。便因喪命﹐甘從地下﹐和伊一處。「生兄綸見此詞尾句﹐知其語不詳﹐因再三慰解。追羨無已﹐殆不能堪。

又於壁上題詩一絕﹐以別父母﹐詩曰「竇翁徳邵如椿古﹐蔡母年髙與鶴齊﹔生育恩深俱未報﹐此身先死柰虞兮。」生題詩畢﹐索嬌所自贈香羅帕﹐自縊於書窗間﹐爲家人所覺救免。兄綸與生之素識皆來勸解之。且曰「大丈夫志在四方﹐弟年少科髙﹐靑雲足下﹐而甘死兒女子手中耶﹖況天下多美婦人﹐何必如是﹖」生色變气逆﹐不能卽對。徐曰「佳人難再得。」

因回顧二親叮嚀曰「二哥才學俱優﹐妙年取功名﹔且及瓜期﹐前程萬里。顯親揚名﹐大吾門戶﹐承繼宗祧﹐一夔足矣。惟大人割不忍之恩。」又顧兄綸曰「雙親年髙侍養﹐純不孝﹐不能酬罔極之恩﹐惟兄念之。」自是神思昏迷﹐不思飲食﹔日漸贏﹐竟奄奄不起。父母大慟﹐卽日馳書告舅。舅得書﹐飛紅輩知之﹐舉家號泣。舅因呼紅痛責之曰「往時問汝﹐汝何不實告我﹖稔成事變﹐以至於此﹐皆汝之咎。」紅不能對﹐因伏地請罪。久之﹐舅意稍解﹐乃曰「事已如此﹐不可及矣。兩違親議﹐亦老夫之罪也。」因痛自悔。又謂紅曰「申生丰儀如許﹐才學又如許﹐正昔人所謂『我見汝猶憐﹐況老奴乎﹖』生前之願旣已違之矣﹐與死後之姻緣可也。」紅曰「然則如之何﹖」舅沈吟半晌曰「我今復書﹐舉嬌柩以歸於申家﹐得合葬焉。

歿者而有知﹐其不怏怏於泉下也必矣。「紅曰﹕」然。「

於是復書﹐以此言告於生之父母﹐許焉。越月﹐得吉日戒嚴﹐遂舁嬌柩以歸生家。舅書自悔責﹐且謝兩背姻盟之非﹐仍遣紅來弔慰﹐營辦喪事。又月餘﹐詢謀僉問﹐乃合葬於濯錦江邊。

葬畢﹐紅告歸。抵捨之明日﹐因與小慧過嬌寢所﹐恍惚見嬌與生在室﹐相對笑語。嬌謂紅曰「喪事謝汝遠來營辦﹐吾二人死無憾矣。我自去世﹐卽歸仙道﹐見住碧瑤之宮﹐相距蓬萊不遠咫尺。朝歡暮宴﹐天上之樂﹐不減人間﹐所願足矣。惟是親恩未報﹐弟年尙幼﹐一家之事﹐賴汝支吾。善事家君﹐無以爲我念。明年寒食﹐祭掃新墳﹐汝能爲我一來﹐彼時又得相會也。」

語未終﹐紅且驚且喜﹐倉皇告舅。舅復與往寢所物色之﹐則無所有矣。惟見壁間一詞云「蓮閨愛絕﹐長向碧瑤深處歇。華表來歸﹐風物依然人事非。月光如水﹐偏照鴛鴦新冢裏。黃鶴催班﹐此去何時得再還﹖」舅見此詞﹐不覺哀悼。所畱字迹﹐半濃半淡﹐尋亦滅去。舅與紅輩皆驚異﹐嗟嘆而已。越明年淸明日﹐追思紅見嬌之事﹐呼僕命騎往詣墳所。灑酒奠泣之際﹐惟見雙鴛鴦飛翔上下﹐捕之不得﹐逐之不去﹔祭奠之畢﹐倏然不見。後人故名「鴛鴦冢」云。

孫壯姑乙巳之歲﹐山左大饑﹐盜賊蜂起﹐膠東爲甚。小康之家﹐俱不自保。昌邑有標客孫良﹐技勇絕倫。有女壯姑﹐悉傳其術。

時因道路梗塞﹐閒居授徒。大姓之虞暴客者﹐爭以重金爲聘﹐良悉納之。乃分其徒爲十餘部﹐各遣一隊以護大姓。而良周巡不息﹐盜賊不得肆志﹐咸憾之。昌邑錢尹﹐吳人也﹔捕得巨盜﹐誣指孫良爲魁。械之至﹐良極口呼冤曰「小人禦盜﹐非爲盜者。」尹曰「盜何仇而指汝﹖」良曰「邑中之巨室﹐彼窺伺已久﹐得小人捍衛﹐至今不得逞志﹐彼欲冤死小人﹐以遂其吞噬也。」尹察之信﹐竟誅盜而釋良。良感甚﹐願獻女爲妾。

尹笑曰「解釋誣枉﹐令尹之職﹐何足言恩﹖且法不得妾部民女﹐汝休矣。」良涕泣而去。未兒﹐錢尹因公被劾﹐將回吳下。

宦橐甚充﹐宵小私議竊發。良知之﹐謂尹曰「凶年之後﹐道路難行﹔小人老矣﹐不能隨護。民女𨿽陋﹐智勇具足﹔請侍左右﹐以備非常。」尹鑑其誠﹐納之。其女年未二十﹐而貌甚英武﹔遂與南行。

車仗數十﹐僕從如雲﹐小夥不敢舉事。盜法﹕探有充實可劫者﹐或眾寡不敵﹐則知風下程﹐並夥而謀﹐獲財均分﹔故發益遲﹐則盜益眾﹐是時錢已去五六百里﹐至魯界之郎月鎭。

覓宿地﹐得旅店後屋三楹﹔墻垣髙峻﹐周匝僅容一門出入。

尹喜其完固﹐必欲居之﹔壯姑知非善地﹐然已卸裝矣﹐勉從之。謂錢尹夫婦曰「妾睹此宅﹐似爲謀禁客商之所﹐夜或有異﹔主君與夫人請臥觀之﹐幸毋髙聲﹗妾有以處若輩。」尹𨿽唯唯﹐然未知其能﹐甚戰栗也。於是安尹夫婦於東室。

呼二婢伏西室﹐曰「喚汝則出。」取夷燈之臍凸碧琉璃者﹐置窗隙院中﹐明似月光。乃易短襖皮褌﹐鞋尖置鐵﹐腰掖利刃﹐滅燭躍登中門之顚﹐踞匡以俟。漏三下﹐內外俱寂。旅主馬鐵頭﹐盜中之巨擘也。密集羣寇﹐擇其能者皆操白刃﹐自後垣登屋﹔餘盜伏於四隅﹐以防逸出。先命一人下探之﹐久而不回。馬曰「內多婦女﹐諒入安樂窩矣。」繼命二三人下﹐亦如是。馬曰「眞不了事﹗弱息數輩﹐尙煩乃公自往﹔若遇大敵﹐行見爾曹雌伏矣。」遂躍入院﹐四無人聲﹐月光中視屋門已閉﹔甫撥關欲入﹐額顱中傷甚﹐重如泰山壓頂然﹐仰跌丈餘。旋飛一人坐胸前﹐馬舉刀欲砍﹐被掣兩肩窩﹐而兩臂軟﹐刀自擲去。又被掣兩胯﹐而兩腿廢﹐身不能轉動。始聞嬌聲喚婢﹐兩女舉燭至﹐視之﹐一幼婦耳。哀祈之﹐壯姑微曬曰「我見來勢猛﹐知是能手﹐果惡奴也﹗汝爲寓主﹐諒害行旅不少﹐本欲殺卻﹔如此庸奴﹐徒污我刃﹐且畱汝爲作惡者戒。」

遂命一婢取藥來。壯姑以刀割鐵頭臉上肉﹐縷縷成條﹔以藥揉之﹐血立止。時天已曙矣﹐僕從叩門請﹐壯姑以足踢馬臀﹐拔關而叱曰「速去領爾徒屍﹗在東墻下積薪內也。」從容啟尹夫婦﹐登車而行。

馬被踢﹐則手足已復舊﹐抱慚而竄。自此臉上皮條﹐終不復合﹐絲絲懸掛﹐若世俗所畫獅子然。

鄔生鄔榮典﹐字少華﹐任城儒家子﹔年十七﹐尙未婚。時正夏五﹐移枕席置小齋﹐一老僕作伴﹐喜岑寂也。一夕溽暑﹐令人思褦襶。因遣僕宿外舍﹐自起拂榻拭幾﹐剪燭烹茶。視皓月一窗﹐不禁遐想﹐背燈危坐﹐口吟一絕云「明月此時好﹐美人何處來﹖相憐惟有影﹐綺戶爲誰開﹖」詩就﹐曼聲吟詠。忽一麗人冉冉至﹐年約十五六。廣袖長裙﹐烏鬢翠黛﹐目盈盈若秋水﹔裙下露蓮瓣﹐翹翹若解結之錐﹐殆畫中人也。鄔驚詢曰「卿鬼耶﹖」曰「否。」「人耶﹖」曰「否。」「然則狐耶﹖」笑曰「郎志在美婦﹐妾志在情郎﹔偶聽髙吟﹐知情之所鐘。故冒嫌學私奔之紅拂﹐郎何必嘵嘵詢蹤迹。」曰「卿有名乎﹖」對曰「賓奴。」「有字乎﹖」曰「樊稚。」鄔不甚了了﹐第握纖纖手﹐則柔勝於荑﹐令人魄蕩。相與談論﹐慧舌生香﹔旁及詞章﹐藻思耀采。鄔愛且服。聽玉漏丁丁﹐墻外之柝四下﹔促其解衣﹐則飛紅上頰﹐約以明宵。野雞四啼﹐倉皇遽遁。翌果挑燈﹐自攜衾枕至﹔備極華麗﹐人世所無。遂與綢繆﹐而痛楚莫勝。女曰「妾身猶不雕璞也﹐乞郎徐徐﹐幸勿狂暴。」事已﹐視淸簟落紅﹐眞猶處子。鄔益憐愛﹐因以臂代枕﹐口吟一詞云「郎可憐﹐妾可憐﹐一對鴛鴦一對鶼。

今宵哪世緣﹖莫流連﹐且流連﹐生怕鐘鳴欲曙天﹐情人隔一邊。「

女喜曰「郎眞有情也。妾𨿽自薦﹐然得此錯愛﹐死可不憾矣。」

卽和其詞云「風誰家﹐月誰家﹐妾豈當門賣笑娃﹖情深念轉差。香辟邪﹐玉辟邪﹐夜雨摧殘一樹花。郎君鄭重些。」天曉﹐自摘耳上兩金環贈鄔﹐曰「以此作定情物﹐然愼勿示人﹔恐飛短流長﹐彼此不利。」自此來無虛夕。一夜正偎擁﹐忽有斑白叟破門入﹔面靛裂﹐發蓬飛霜﹐髯如戟﹐叱女曰「小妮子太不識羞恥。」旣而指鄔曰「污人淸白﹐風狂兒不當殺卻耶﹗」

鄔驚怛無地﹐以被蒙首﹐口噤不能言﹐惟齒牙震擊作奇響。自被隙微窺﹐女郎則俯首卻立﹐觳觫可憐。正疑懼間﹐老人呵叱益厲。忽僕在外舍﹐反側匡牀間﹐聲札札﹐二人遂渺。次夜﹐鄔扃戶﹐眠不熟﹔而女已裊娜在牀側﹐嬌羞慘淡﹐默無一言。

鄔執其手問﹕「昨宵老叟﹐屬卿何人﹖」曰「老父也。」曰「卿家大人﹐險將小生驚煞。然我兩人之情分﹐豈卽盡於此乎﹖

匝月恩愛﹐已逾尋常﹐某願爲卿死不悔也。「女嗟嘆久之﹐始云﹕」郎何癡也﹗以郎表表﹐何難得玉臺艷偶﹐而乃犯險阻爭異類哉﹖且家君素嚴﹐翌卽遷他郡﹐妾來永辭﹐願郎自愛﹐毋以妾爲念﹗「鄔失聲大哭﹐女以袖中中紅巾拭淚已﹐亦泣曰﹕」妾原圖永好耳﹐不意怒觸髙堂﹐殃及君子﹐義難復聚。願以所贈賜還﹐非重物也﹐恐郎他日觸目傷心耳。天如鑑憐﹐則鏡可圓﹐而劍可合。妾去矣﹐千萬保重﹗「言已頓首。聽戶外修竹風敲﹐如搖環﹐舉篋視金環﹐已不知於何時攜去。然鄔由此玉體羸敗﹐念念不忘。任城有女巫阿翠﹐目能見狐﹐且知狐所在。鄔因邀而問之﹐曰﹕」若其好著淡黃帔﹐薄羅衫﹐麵團團如月﹐一笑兩頰生微渦者耶﹖「曰﹕」然。「曰﹕」是非他﹐駱氏小素也。「鄔始恍然悟﹕昔告之名字﹐乃暗切而不肯明言者。阿翠請生作簡﹐願任作寄書郵。數日來報云﹕」小素匆促不及裁箋﹐著傳語奉復郎君﹐前緣實荊恐徑自別去﹐苦郎相思﹔故幻此形狀﹐俾郎君心死。乘便寄丹砂一粒﹐可以卻病痛。「

鄔視藥小而紅﹐香甚﹐一服疾果瘳﹐而思女之心亦釋。

袁姬浙東江山船﹐有欄桿﹑頭亭﹑蕉葉白等名﹐其陳設也華而潔﹐其飲饌也精而新。船各蓄美姬二三人﹐甫及笄者﹐謂之「同年妹」﹔齒少長者﹐謂之「同年嫂」。大抵桐廬﹑嚴州人居多﹐「同年」固桐﹑嚴之訛也。各姬有親生者﹐有購養者。

兒時卽延師教之度曲﹐管弦檀槽﹐靡不精曉。凡仕宦客商登舟﹐飲食起居﹐皆若曹伺奉﹐無須廝僕。其目聽眉語﹐類能曲如人意。往往客子被其迷惑﹐資罄身殉﹐在所不惜。故初登其舟者﹐無不各有戒心。以予所聞﹐顧生袁姬一事﹐則誠千載不易得之遭也。顧生﹐江東人﹔少年俊美﹐抱翩翩元瑜之譽。傳食於公卿間﹐往來錢塘江﹐時乘袁翁之船。翁有養女阿翠﹐年才破瓜﹐色藝冠時﹐生愛戀綦殷。會杭州太守聘司記室筆札﹐有暇卽往就姬。凡櫛沐飲啄﹐皆自爲姬執役﹐歷久不厭。如是者二年有餘。生情日密﹐姬則淡漠遇之。每欲畱宿﹐輒拒不納。旁人多爲不平﹐卽袁翁與媼﹐亦竊竊憐生﹐而怪姬薄情。姬不之顧﹐而生亦不以爲蒂芥也。

明府某公﹐任俠好義﹐素與生友善。以愛生才而憐其太癡﹐願出千金﹐爲姬脫籍。生大喜﹐商之翁媼﹐諾之。轉以問姬﹐則抵死不肯。說之再三﹐始勉彊應諾﹔並與翁媼約﹐親迎之次日卽歸寧。凡舟中己之妝奩什物﹐毋許動移。叮囑諄諄﹐翁媼極口許諾﹐然後兌金署券。至親迎之次日﹐姬請遵約歸寧﹐下午卽返。薄暮﹐城門已頲﹐足音杳然。生竟夜徘徊﹐起坐太息﹐目不交睫。詰旦﹐急往尋其舟﹐已掛帆不知何往矣。眺望江水渺漫﹐煙波無際﹐懊惱如焚﹐忿欲蹈流而死。繼念徒死無益﹐姬他日琵琶別抱﹐更可無忌﹐不如忍息以偵察之。乃嗒然若喪﹐走語明府某公﹐求爲畫策。公勸生曰「旣姬不願﹐亦姑置之﹐譬龍鳥野性難閒﹐終思飛去。

以君之才﹐自有嘉偶。況煙花中人﹐有情者少﹐亦何必戀愛不割﹐而自貽伊戚哉。「生殊不以爲然﹐遂獨買舟沿江蹤迹之。後至嚴州城外﹐見垂楊下袁舟艤焉。姬方倚門﹐與翁閒話﹔睹生至﹐返身遽入﹐若不相識。生登舟與翁媼寒暄已﹐呼姬﹐不答﹐恚恨莫遏﹐狂叫譙讓。姬四顧他語﹐置若罔聞。生無柰何﹐遂具狀訴諸郡守。郡守素耳生名﹐拘姬至訊之﹔姬嘵嘵彊辯。郡守問生究竟﹐意欲何如﹖生出券呈驗﹐堅求合璧。郡守如判﹐飭令姬歸﹐並反復開諭﹐以後當與生和好﹐無再參商。

姬旣歸舟﹐怨恨之情﹐形於詞色。翁媼從旁規勸﹐亦謂當贅生於舟﹐免招物議。姬搖首不語。勸譬再四﹐始與生言定﹕兩舟相並﹐每夜自攜衾枕過生舟就寢﹐日則仍回己舟。生不得已﹐曲從之。自是肅肅宵徵﹐抱衾與衤周﹐夙夜必偕﹐習以爲常。相居半載有餘﹐琴瑟靜好。翁媼竊慰﹐以爲從此可白首魚水矣。

一夜﹐月白風淸﹐漏二下﹐姬察袁舟人已睡熟﹐乃徧悄呼生﹑舟人起﹐戒勿髙聲。自於裙底出匕首一柄﹐長尺有半﹐白如霜雪﹐又出白金二百兩﹐指謂眾曰「公等若聽妾言﹐請以此金相酬﹔不則請伏刃而死﹐於汝舟亦有所不利。願公等決焉﹗」

眾相視錯愕﹐莫知所指。僉謂如能效力﹐敢不如命﹐但請相示。

姬袖刃﹐低聲告曰「若然﹐請公等納金﹐悄將前後纜解開﹐切勿驚覺鄰舟﹔乘今夜風利開帆﹐向杭州速發。抵岸向不吝重犒。」舟人如言解纜﹐將帆拽滿﹐兼程馳抵杭城。姬大喜﹐問生城中有賃屋否﹖曰「有。」姬乃厚犒舟人。急召人擔負什物﹐偕生入城。笑謂生曰「妾今日方是君婦。」生問﹕「何謂﹖」曰「後自知之。」先是生舟夜發﹐昧爽袁舟始覺﹔翁媼忿甚﹐急張帆追至杭州。入城見姬﹐責其背逃之罪。姬謂﹕「嫁夫隨夫﹐何謂背逃﹖翁媼倘念舊好﹐請勿贅言﹐後日尙可往來。不則從此斬斷葛藤﹐兩爲陌路矣。」翁媼以姬明決﹐悔恨之極﹐欲訟官。以前旣憑媒署券﹐後又經郡守判斷﹐更難翻覆﹐乃白眼瞪視﹐垂頭默慨者久之。不得已﹐甘言彊笑﹐訂盟而別。蓋姬平日私蓄固有萬餘金﹐嫁生斷難攜帶﹐必如此作爲﹐使翁媼不覺﹐然後兩舟便好陸續攜運。若稍露聲色﹐則防察必嚴﹐絲毫莫取矣。其機甚警﹐而其心亦甚苦哉。姬尋出金﹐爲生納資縣令。所在悉著政聲﹐蓋由內助之力居多焉。

愛兒舒城田舍翁某﹐年四十﹐生一女﹐名愛兒。以中年所出﹐甚珍愛之。爰字於同裏之農家子﹐謂相距密邇﹐便於往返。亡何﹐翁妻卒﹐女才十齡﹐卽育於嫂氏。以憨稚貪於嬉戲﹐嫂甚厭惡之﹔往往相對惡謔﹐並以語恐之﹐曰「若已十齡﹐不爲嫛婗﹐尙自亻蜀亻束好弄。聞若婿與若齒相若﹐其勢已甚偉﹐將來齒日增﹐更不知若何﹖日後若嫁去﹐吾甚爲若危之。看若猶能嬉戲否﹖」嫂平居與女相對﹐輒道及此。以謔語出之﹐或有時又以莊語出之﹔甚至故作顰蹙狀﹐若以爲是眞爲女僅慮也者。愛兒聞之旣熟﹐甚以爲懼。不數年﹐女已及笄﹐往嫁有日﹐嫂猶時以爲言。愛兒默自計曰「誠如嫂言﹐吾命休矣﹗柰何﹖」又自幸距家不遠﹐脫有爲﹐姑遁歸再作計較。

未兒﹐桃夭期屆﹔冰人在門﹐彩輿將發。嫂固不喜愛兒﹐今當吉期﹐故以不祥之語咒之﹐便攬女手﹐佯爲悲泣而送之曰「阿姑須珍重自衛。但願人言不實﹐則我與若相見猶有日﹔假使其言不謬﹐若此一去﹐吾將見若出﹐而不能再見若人也。嗚呼傷哉﹗嗚呼哀哉﹗」愛兒聞之﹐甚感嫂氏之多情﹐倍益﹖怯。

是夕合巹後﹐眾賓旣散。新郎𨿽農家子﹐年才弱冠﹐亦甚溫存靦腆﹐至夜將闌﹐乃低聲促女曰「寒夜難耐﹐與卿睡休。」

愛兒正懷疑懼﹐忽聞此言﹐如九天之發霹靂﹐不覺震驚﹐汗流浹背﹔低首面壁﹐默不敢聲。少選﹐新郎又前褰女袂﹐再四惇迫。愛兒計不能免﹐不得已﹐解衣入幔新硎初試﹐其利可知。

愛兒謹志嫂言﹐深自防衛﹐才一著體﹐已自難禦﹐益信嫂言有徵﹐抵死支拒﹐不使遽盡其器。而新郎欲焰正熾﹐勢難中止﹔女不得已﹐紿之曰「爾我夫婦爲日正長。奴今適有小恙﹐一俟全愈﹐惟君所欲﹔斷不敢再事推卻﹐以逆君意。」新郎聞而憐之﹐遂爲罷戰。女喜獲免﹐竊幸再生。伺新郎睡熟﹐托以溲溺﹐潛開後門﹔將竄歸謀之嫂氏﹐轉達於翁﹐願長侍膝下﹐沒齒不嫁﹐以全性命。天明﹐農家子醒﹐意女溲溺﹐呼之不應。

急著衣起覘之﹐闃其無人﹔驚呼家人﹐皆興﹐知開後門竄走。

急遣人往翁家問之﹐云昨方吉期﹐何得遽歸﹖彼此驚訝﹐難測其由﹔惟嫂氏心知有異﹐默笑不言。是夜大雪盈尺﹐共視其雪迹尋之。道旁故有一眢井。羣議暮夜獨行﹐雪光迷眩﹐保無失足墮落﹐益縋一人下井窺視。果有一屍﹐大駭﹐意必是女。

拽起視之﹐非女也﹐乃僧也﹔囟頂劈裂﹐血痕猶新。

眾人相覷﹐乃深駭愕﹔知難隱匿﹐遂牽連而訴諸官。窮極研訊﹐卒無朕兆﹐歷久車葛﹐不能剖決。越五年﹐翁有族子至豫經紀﹐路過一市﹐忽見愛兒在此當壚貫酒。怪爲面似﹐迫審良然。默識其地﹐歸以報翁。卽自馳往視之。女方在門首梳髮﹐見翁至﹐大驚。翁前持抱﹐泣曰「兒何至此﹖累吾實甚﹗」女亦泣。旣詰至此之由﹐女具告之。蓋隨某乙來此﹐貫酒營生﹐頗稱小有。翁佯爲大喜。俄頃乙至﹐女使拜父﹐居然稱翁婿焉﹐情甚親暱。問訟事結未﹖紿以早結﹔農家子已別娶多年﹐今抱子矣。乙乃放心。

翁乃諷女宜偕乙歸裏。女謀於乙﹐乙以爲無事﹐遂治裝偕女歸。

翁旣到家﹐卽密詣縣上狀﹐遣隸拘乙至﹔訊得顚末﹐其案乃結。

先是愛兒夜竄時﹐雪迷失路﹐墮眢首井﹐呼救﹔某寺僧晨出募齋﹐聞知女子﹐大喜﹐正將縋繩下拽。某乙故里中無賴﹐夜博方畢﹐過此見之﹐遂與僧同拽起﹔悅女之色﹐欲挾以私奔。慮僧敗露﹐乘其不意﹐取扁杖當頭力劈﹐僧痛楚僕地﹐乃拖入井中。然後以言脇女﹐偕遁至河南﹐竟成夫婦。官乃斷以乙抵僧罪﹐愛兒仍歸原夫﹐以嫂氏謔語起釁﹐令批其頰﹐以示薄懲。

人皆稱快。厥後﹐嫂氏兩頰因撻成創﹐終身膿腐﹐臭不可邇﹐鄰里鄙其爲人﹐都置不齒。愛兒旣仍歸農家子﹐夫婦重聚﹔皆知爲嫂氏所騙﹐伉儷倍篤。由此銜嫂入骨﹐畢世不與通慶弔。

謝翺陳郡謝翺者﹐嘗舉進士﹐好爲七字詩。其先寓居長安升道裏﹐所居庭中多牡丹。一日晚霽﹐出其居﹐南行百步﹐眺終南峯。佇立久之﹐見一騎自西馳來。繡繪仿佛﹐近乃雙鬟﹐髙髻靚妝﹐色甚姝麗。至翺所﹐因駐謂翺﹕「郎非見待耶﹖」翺曰「步此徒望山耳。」雙鬟笑降拜曰「願郎歸所居。」翺不測﹐卽回望其居﹐見靑衣三四人皆立其門外。翺益駭異。入門﹐靑衣俱前拜。旣入﹐見堂中設茵毯﹐張帷亦巾﹔錦繡輝映﹐異香徧室。翺愕然且懼﹐不敢問。一人前曰「郎何懼﹐固不爲損耳﹗」

頃之﹐有金車至門。見一美人﹐年十六七﹐風貌閒麗﹐代所未識﹔降車入門﹐與翺相見。坐於西軒﹐謂翺曰「聞此地有名花﹐故來與君一醉耳。」翺懼稍解。美人卽命設饌同食。其器用物﹐莫不珍丰﹔出玉杯﹐命酒遞酌。翺因問曰「女郎何爲者﹐得不爲他怪乎﹖」美人笑不答。固請之﹐乃曰「君但知非人則已﹐安用問耶﹖」夜闌﹐謂翺曰「某家甚遠﹐今將歸﹐不可久畱此矣。聞君善爲七言詩﹐願有所贈。」翺悵然﹐因命筆賦詩曰「陽臺後會杳無期﹐碧樹煙深玉漏遲﹔半夜香風滿庭月﹐花前竟發楚王悲。」美人覽之﹐泣下數行﹐曰「某亦嘗學爲詩﹐欲答來贈﹐幸不見誚。」翺喜而請﹐美人求絳箋﹔翺視笥中﹐惟碧箋一幅﹐因與之。美人題曰「相思無路莫相思﹐風裏花開只片時﹔惆悵金閨卻歸處﹐曉鶯啼斷綠楊枝。」

其筆札甚工﹐翺嗟賞良久。美人遂顧左右﹐撤帳亦巾﹐命燭登車。

翺送至門﹐揮淚而別。未數十步﹐車與人馬俱亡矣。翺異其事﹐因貯美人詩笥中。明年春﹐下第東歸。至新丰﹐夕捨逆旅﹔因步月悵望﹐感前事﹐又爲詩曰「一紙華箋麗碧雲﹐餘香猶在墨猶新﹔空添滿目淒涼事﹐不見三山縹緲人。斜月照衣今夜夢﹐落花啼鳥去年春﹔紅閨更有堪愁處﹐窗上虫絲鏡上塵。」旣而朗吟之。忽聞數百步外﹐有車音西來甚急。俄見金閨從數騎﹐視其從者﹐乃前時雙鬟也。驚問之。雙鬟遽前告﹐卽駐車﹐使謂翺曰「通衢中恨不得一見。」翺請其捨逆旅﹐固不可。又問所適﹐答曰「將之弘農。」翺因曰「某今亦歸洛陽﹐願偕東可乎﹖」曰「吾行甚迫﹐不可。」卽褰車簾謂翺曰「感君意勤厚﹐故一面耳。」言竟﹐嗚咽不自勝。翺亦爲之悲泣﹐因誦以所制之詩。美人曰「不意君之不忘如是也。幸何厚焉﹗」又曰「願更酬此一篇。」翺卽以紙筆與之﹐俄頃而成。曰「惆悵佳期一夢中﹐五陵春色盡成空﹔欲知離別偏堪恨﹐只爲音塵兩不通。愁態上眉凝淺綠﹐淚痕侵臉落經紅﹔雙輪暫與王孫駐﹐明日西馳又向東。」翺謝之﹐良久別去﹔才百餘步﹐又無所見。翺𨿽知爲怪﹐眷戀不能忘。及至陜西﹐遂下道至弘農﹔畱數日﹐冀一再遇﹐竟絕影響。乃還洛陽﹐出二詩話於友人。不數月﹐以怨結遂卒。

