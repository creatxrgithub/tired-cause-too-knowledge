三教偶拈﹝明﹞七樂生著

此書是由寫儒家王陽明靖難﹐佛家濟顚顯聖﹐道家許眞君斬蛟三篇小說合編而成的﹐借以體現編者的儒釋道三教合一的思想﹐所以取名《三教偶拈》。現存於日本東京大學東洋文化研究所。首有署東吳畸人七樂生的序。有的學者考證﹐明代著名小說家馮夢龍曾著有《七樂齋稿》一書﹐他又是吳人﹐據此認爲《三教偶拈》是馮夢龍所著。此說可疑﹐或爲他人﹐或爲假托。

序

《經四十二章》於西域﹐而佛之名始聞﹐浸假而琳官創於孫吳﹐法藏廣於苻秦﹐懺科備於蕭梁﹐釋教乃大行﹐而儼然與儒道鼎立爲三﹐甚且掩而上之﹐此三教始終之大略也。是三教者﹐互相譏而莫能相廢。吾謂得其意﹐皆可以治世﹐而襲其迹﹐皆不免於誤世。舜之被�鼓琴﹐淸淨無爲之旨也。禹之胼手胝足﹐慈悲徇物之仁也。謂舜禹爲儒可﹐卽謂舜禹爲仙爲佛亦胡不可。而儒者乃謂漢武惑於仙而衰﹐梁武惑仙人﹐於是鼎湖瑤池神其說﹐蓬萊方壺侈其勝﹐安期羨門異其人﹐咒禁符水岐其術。要之方外別是一種﹐與道無與。故劉歆《七略》以道家爲諸子﹐神仙爲方技﹐良有以爾。迨李少君﹐寇謙之之輩﹐務爲迂怪附會以干人主之澤﹐而神仙與道合爲一家﹐遂與儒教絕不相似。此道與儒分合之大略也。若夫佛乃胡神﹐西荒所奉。相傳秦時﹐沙門利室房入朝﹐始皇囚之﹐有金人穿牖而去。至漢明帝時﹐金人入夢﹐遣使請於佛而亡。不知二武之惑正在不通仙佛之教耳。漢武而眞能學仙﹐則必淸淨無爲﹐而安有算商車徵匈奴之事。梁武而眞能學佛﹐則必慈悲徇物﹐而安有築長堰貪河南之事。宋之崇儒講學遠過漢唐。而頭巾習气刺於骨髓﹐國家無气日以耗削。試問航海而猶講《大學》﹐與戎服而講《老子》《仁王經》者﹐其蔽何異﹐則又安得以此而嗤彼哉。

余於槪未有得﹐然始不敢有所去間。於釋教吾取其慈悲﹐於道教吾取其淸淨﹐於儒教吾取其平實﹐所謂得其意皆可以治世者此也。

偶閱《王文成公年譜》﹐竊嘆謂文事武備﹐儒家第一流人物﹐暇日演爲小傳﹐使天下之學儒者知學問必如文成﹐方爲有用。因思向有濟顚﹐旌陽小說合之而三教備焉。夫釋如濟顚﹐道如旌陽﹐儒者未或過之﹐又安得以此而廢彼也。

東吳畸人七樂生撰

目錄

皇明大儒王陽明先生出身靖亂錄

濟顚羅漢淨慈寺顯聖記

許眞君旌陽宮斬蛟傳

皇明大儒王陽明先生出身靖亂錄

詩曰﹕

綿綿聖學已千年﹐兩字良知是口傳。

欲識渾淪無斧鑿﹐須知規矩出方圓。

不離日用常行內﹐直造先天未畫前。

握手臨岐更何語﹐殷勤莫愧別離筵。

這首詩﹐乃是國朝一位有名的道學先生別門生之作。那位道學先生﹐姓王﹐雙名守仁﹐字伯安﹐學者稱爲陽明先生。乃浙江省紹興府余姚縣人也。

如今且說道學二字。道乃道理﹐學乃學問。有道理﹐便有學問。不能者待學而能﹐不知者待問而知。問總是學﹐學總是道。故謂之道學。且如鴻蒙之世﹐茹毛飲血﹐不識不知。此時尙無道理可言。安有學問之名。自伏羲始畫八卦﹐制文字﹐泄天地之精微﹐括人事之變化。於是學問漸興。據古書所載﹐黃帝學於太眞﹐顓帝學於錄圖﹐帝嚳學於赤松子﹐堯學於君疇﹐舜學於務成昭﹐禹學於西王國﹐湯學於伊尹﹐文王學於時子思﹐武王學於尙父﹐成王學於周公。這幾个有名的帝王﹐天縱聰明﹐何所不知﹐何所不能。只爲道理無窮。不敢自足。所以必須資人講解。此乃道學淵源之一派也。自周室東遷﹐教化漸衰﹐處士橫議﹐天生孔聖人出來﹐刪述六經﹐表章五教﹐上接文武周公之脈﹐下開百千萬世之緒。此乃帝王以後第一代講學之祖。漢儒因此立爲經師。易經有田何﹐丁寬﹐孟喜﹐梁丘賀等。書經有伏勝﹐孔安國﹐劉向﹐歐陽髙等。詩經有申培﹐毛公﹐王吉﹐匡衡等。禮經有大戴﹐小戴﹐後蒼﹐髙堂生等。春秋有公羊氏﹐谷梁氏﹐董仲舒﹐睦弘等。各執專經﹐聚徒講解。當時明經行修者﹐薦舉爲官。所以人務實學﹐風俗惇厚。及唐以詩賦取士﹐理學遂廢。惟有昌黎伯韓愈﹐獨發明道術﹐爲一代之大儒。至宋大祖崇儒重道﹐後來眞儒輩出﹐爲濂洛關之傳。濂以周茂叔爲首﹐洛以二程爲首﹐關以張橫渠爲首﹐閩以朱晦庵爲首。於是理學大著。許衡﹐吳澄當胡元腥世﹐猶繼其脈﹐迄於皇明。薛瑄﹐羅倫﹐章懋﹐蔡淸之徒﹐皆以正誼明道淸操勁節相尙生爲名臣﹐沒載祀典。然功名事業﹐總不及陽明先生之盛。卽如講學一途﹐從來依經傍注。惟有先生揭良知二字爲宗﹐直抉千聖千賢心印﹐開後人多少進修之路。只看他一生行事﹐橫來豎去﹐從心所欲﹐勘亂解紛﹐無不底績。都從良知揮霍出來。眞个是捲舒不違乎時。文武惟其所用。這才是有用的學問。這才是眞儒。所以國朝道學公論必以陽明先爲第一。有詩爲證。

世間講學盡皮膚﹐虛譽𨿽隆實用無。

養就良知滿天地﹐陽明才是仲尼徒。

且說陽明先生之父﹐名華﹐字徳輝﹐別號龍山公。自幼警敏異常﹐六歲時與羣兒戲於水濱。望見一醉漢濯足於水中而去﹐公先到水次﹐見一布囊。提之頗重﹐意其中必有物。知是前醉漢所遺。酒醒必追尋至此。猶恐爲他兒所見﹐乃潛投於水中。羣兒至﹐問﹕「汝投水是何物。」公謬對曰「石塊耳。」羣兒戲罷﹐將晚餐拉公同歸。公假稱腹痛不能行﹐獨坐水次而守之。少頃前醉漢﹐酒醒悟失囊﹐號泣而至。公起迎問曰「汝求囊中物耶。」醉漢曰「然。童子曾見之否。」公曰「吾恐爲他人所取﹐爲汝藏於水中。汝可自取。」醉漢取囊解而視之﹐內裹白金數錠分毫不動。醉漢大驚曰「聞古人有還金之事﹐不意出自童子。」簡一小錠爲謝曰「與爾買果餌喫。」公笑曰「吾家豈乏果餌﹐而需爾金耶。」奔而去。歸家亦絕不言於父母。年七歲母岑夫人授以句讀。值邑中迎春。裏中兒皆歡呼出觀。公危坐讀書不輟。岑夫人憐之謂曰「兒可出外暫觀。再讀不妨。」公拱手對曰「觀春不若觀書也。」岑夫人喜曰「是兒他日成就殆不可量。」自此送鄕塾就學。過目輒不忘。同學小兒所讀書﹐經其耳無不成誦。年十一從裏師錢希寵初習對句﹐輒工。月餘學爲詩。又月餘學爲文。出語驚人。爲文兩月﹐同學諸生𨿽年長無出其右者。錢師驚嘆曰「一歲之後﹐吾且無以教汝矣。」值新縣令出外拜客。僕從甚盛。在塾前喝道而過。同學生停書爭往出觀。公據案朗誦不輟。馨瑯瑯達外。錢師止之曰「汝不畏知縣耶。」公對曰「知縣亦人耳。吾何畏。況讀書﹐未有罪也。」錢師語其父竹軒翁一曰「令公子徳器如此。定非常人」年十四學成。假館於寵泉寺。寺有妖祟。每夜出拋磚弄瓦。往時借寓讀書者﹐咸受驚恐﹐或發病。不敢復居。公獨與一蒼頭寢處其中。寂然無聲。僧異之﹐乘其夜讀﹐假以豬尿泡塗灰粉﹐畫眉眼其上﹐用蘆管﹐透入窗欞﹐噓气漲泡﹐如鬼頭形。僧口作鬼聲欲以動公。公取牀頭小刀剌泡﹐泡气泄。僧拽出﹐公投刀復誦讀如常。了不爲異。聞者皆爲縮舌。

娶夫人鄭氏於成化七年﹐懷娠凡十四月﹐岑夫人夢神人衣緋腰玉﹐於雲中鼓吹送一小兒來家。比驚醒聞啼聲。侍女報鄭夫人已產兒。兒卽陽明先生也。竹軒公初取名曰云。鄕人因指所生樓曰瑞雲樓。云五歲尙不能言。一日有神僧過之﹐聞奶娘呼名。僧摩其頂曰「好个小兒﹐可惜道破了。」竹軒翁疑夢不當泄。乃更名守仁。是日遂能言。且祖父所讀書﹐每每口誦。訝問曰「兒何以能誦。」對曰「向時𨿽不言﹕然聞聲已暗記矣。」其神契如此。有富室聞龍山公名。迎至家園館谷。忽一夜有美姬造其館。華驚避。美姬曰「勿相訝。我乃主人之妾也。因主人無子﹐欲借種於郎君耳。」公曰「蒙主人厚意畱此。豈可爲此不肖之事。」姬卽於袖中出一扇曰「此主人之命也。郎君但看扇頭字當知之。」公視扇面﹐果主人親筆。書五字曰「欲借人間種。」公援筆添五字於後曰「恐驚天上神。」厲色拒之。姬娘悵悵而去。公旣中鄕榜。明年會試。前富室主人延一髙眞設醮祈嗣。髙眞伏壇遂睡去。久而不起旣醒。主人問其故。髙眞曰「適夢捧章至三天門﹐遭天上迎狀元榜。久乃得達。故遲遲耳。」主人問狀元爲誰。髙眞曰「不知姓名。但馬前有旗二面。旗上書一聯云﹐欲借人間種。恐驚天上神。」主人默默大駭。時成化十七年辛丑之春也。未幾會試報至﹐公果狀元及第。陽明先生時年十歲矣。

次年壬寅﹐公在京師﹐迎養其父竹軒翁。翁因擕先生同往。過金山寺﹐竹軒公與客酣飲﹐擬作詩未成。先生在旁索筆。竹軒翁曰「孺子亦能賦耶。」先生卽書四句云﹕

金山一點大如拳﹐打破維揚水底天。

醉倚妙髙臺上月﹐玉簫吹徹洞龍眠。

坐客驚異﹐咸爲起敬。少頃遊蔽月山房。竹軒公曰「孺子還能作一詩否。」先生應聲吟曰﹕

山近月遠覺月小﹐便道此山大於月。

若人有眼大如天﹐還見山小月更闊。

坐客謂竹軒翁曰「令孫聲口﹐俱不落凡。想他日定當以文章名天下。」先生曰「文章小事﹐何足成名。」眾益異之。

十二歲在京師就塾師。不肯專心誦讀。每潛出與羣兒戲。制大小旗幟﹐付羣兒持立四面﹐自己爲大將﹐居中調度。左旋右轉﹐略如戰陣之勢。龍山公出見之怒曰「吾家世以讀書顯。安用是爲。」先生曰「讀書有何用處。」龍山公曰「讀書則爲大官。如汝父中狀元﹐皆讀書力也。」先生曰「父中狀元﹐子孫世代還是狀元否。」龍山公曰「止我一世耳。汝若要中狀元﹐還是去勤讀。」先生笑曰「只一代𨿽狀元﹐不爲希罕。」父益怒朴責之。先生又嘗問塾師曰「天下何事爲第一等人。」塾師曰「嵬科髙第﹐顯親揚名如尊公﹐乃第一等人也。」先生吟曰﹕嵬科髙第時時有豈是人間第一流塾師曰「據孺子之見﹐以何事爲第一。」先生曰「惟爲聖賢方是第一。」龍山公聞之笑曰「孺子之志何其奢也。」

先生一日出遊市上﹐見賣雀兒者﹐欲得之。賣雀者不肯與。先生與之爭。有相士號麻衣神相﹐見先生驚曰「此子他日大貴。當建非常功名。」乃自出錢﹐買省以贈先生。因以手撫其面曰「孺子記吾言﹕

須拂領﹐其時入聖境。須至上丹毫﹐其時結聖胎。須至下丹田﹐其時聖果圓。」

又囑曰「孺子當讀書自愛。吾所言將來以有應驗。」言訖遂去。先生感其言﹕自此潛心誦讀﹐學問日進。

十三歲母夫人鄭氏卒。先生居喪哭泣甚哀。父有所寵小夫人﹐待先生不以禮。先生遊於街市﹐見有縛鴞鳥一隻求售者。先生出錢買之﹐復懷銀五錢贈一巫嫗﹐授以口語﹐「見庶母如此恁般。」先生歸﹐將鴞鳥潛匿於庶母牀被中。母發被﹐鴞衝出繞屋而飛﹐口作怪聲。小夫人大懼﹐開窗逐之。良久方去。俗忌野鳥入室。況鴞乃惡聲之鳥﹐見者以爲不祥﹐又伏於被中。曲房深戶重帷錦衾﹐何自而入。豈不是大怪極異之事。先生聞房中驚詫之聲﹐佯爲不知﹐入問其故。小夫人述言有此怪異。先生曰「何不召巫者詢之。」小夫人使人召巫嫗。巫嫗入門便言「家有怪气。」旣見小夫人﹐又言「夫人气色不佳。當有大災晦至矣。」小夫人告以發被得鴞鳥之異。巫嫗曰「老婦當問諸家神。」卽具香燭﹐命小夫人下拜。索錢楮焚訖。嫗卽謬托鄭夫人附體﹐言曰「汝待我兒無禮。吾訴於天曹﹐將取汝命。適怪鳥卽我所化也。」小夫人信以爲眞﹐跪拜無數。伏罪悔過言「此後再不敢。」良久﹐媼蘇曰「適見先夫人。意色甚怒﹐將托怪鳥啄爾生魂。幸夫人許以攺過﹐方才升屋檐而去。」小夫人自此待先生加意有禮。先生尙童年﹐其權術已不測如此矣。

先生十四歲﹐習學弓馬﹐畱心兵法﹐多讀韜鈐之書。嘗曰「儒者患不知兵。仲尼有文事﹐必有武備。區區章句之儒﹐平時叨竊富貴﹐以詞章粉飾太平﹐臨事遇變﹐束手無策﹐此通儒之所羞也。」

十五歲﹐從父執遊居庸三關﹐慨然有經略四方之志。一日夢謁伏波將軍廟﹐賦詩曰﹕

捲甲歸來馬伏波﹐早年兵法鬢毛皤。

云埋銅柱雷轟折﹐六字題文尙不磨。

其時地方水旱﹐盜賊乘機作亂。畿內有石英王勇﹐陜西有石和尙劉千斤。屢屢攻破城池﹐劫掠府庫。官軍不能收捕。先生言於龍山公﹐「欲以諸生上書請效終軍故事﹐願得壯卒萬人﹐削平艸寇﹐以靖海內。」龍山公曰「汝病狂耶。書生妄言取死耳。」先生乃不敢言。於是益專心於學問。

弘治元年﹐先生十七歲﹐歸余姚﹐遂往江西就親﹐所娶諸氏夫人﹐乃江西布政司參議諸養和公之女也。旣成婚。官署中一日信步出行﹐至許旌陽鐵柱宮﹐於殿側遇一道者。龐眉皓首﹐盤膝靜坐。先生叩曰「道者何處人。」道者對曰「蜀人也。因訪道侶至此。」先生問其壽幾何。對曰「九十六歲矣。」問其姓。對曰「自幼出外﹐不知姓名。人見我時時靜坐﹐呼我曰無爲道者。」先生見其精神健旺聲如洪鐘﹐疑是得道之人。因叩以養生之術。道者曰「養生之訣﹐無過一靜。老子淸淨﹐莊生逍遙。惟淸淨而後能逍遙也。」因教先生以導引之法。先生恍然有悟。乃與道者閉目對坐。如一對槁木。不知日之已暮。並寢食俱忘之矣。諸夫人不見先生歸署。言於參議公﹐使衙役徧索不得。至次日天明﹐始遇之於鐵柱宮中。隔夜坐處尙未移動也。衙役以參議命促歸。先生呼道者與別。道者曰「珍重珍重﹐二十年後﹐當再見於海上也。」先生回署。署中蓄紙最富。先生日取學書。紙爲之空。書法大進。先生自言吾始學書。對摸古帖﹐止得字形。其後不輕落紙。凝思於心久之始通其法。明道程先生有曰「吾作字甚敬。非是要字好。只是此學。」夫旣不要字好﹐所學何事。只不要字好一念﹐亦是不敬。聞者嘆服。

明年己酉﹐先生十八歲﹐是冬與諸夫人同歸余姚。行至廣信府上饒縣﹐謁道學婁一齋。﹝名諒﹞語以宋儒格物致知之義。謂﹐「聖人必學而可至。」先生深以爲然﹐自是奮然有求爲聖賢之志。平日好諧謔豪放。此後每每端坐省言曰「吾過矣。蘧伯玉行年五十﹐而知四十九之非﹐何其晚也。」

弘治五年壬子﹐先生年二十一歲﹐竹軒翁卒於京師。龍山公奉其喪以歸。是秋先生初赴鄕試塲中﹐夜半巡塲者見二巨人。一衣緋﹐一衣綠﹐東西相向立﹐大聲言曰「三人好做事。」言訖忽不見。及放榜﹐先生與孫忠烈燧﹐胡尙書世寧同舉。其後寧王宸濠之變﹐胡發其姦﹐孫死其難﹐先生平其亂。人以爲三人好做事。此其驗也。

明年癸丑春﹐會試下第。宰相李西涯諱東陽﹐時方爲文章主盟。服先生之才。戲呼爲來科狀元。丙辰再會試﹐復被黜落。同寓友人以不第爲恥。先生曰「世情以不得第爲恥。吾以不得第動心爲恥。」友人服其涵養。時龍山公已在京任。先生遂寓京中。

明年丁巳﹐先生年二十六歲﹐邊任報緊急。舉朝倉皇﹐推擇將才﹐莫有應者。先生嘆曰「武舉之設﹐僅得騎射擊剌之士﹐而不可以收韜略統馭之才。平時不講將略﹐欲備倉卒之用﹐難矣。」於是畱情武事。凡兵家祕書莫不精研熟討。每遇賓客宴會﹐輒聚果核爲陣圖。指示開闔進退之方。一夕夢威寧伯﹐王越解所佩寶劍爲贈。旣覺喜曰「吾當效威寧以斧鉞之任﹐垂功名於竹帛。吾志遂矣。」

弘治十二年己未﹐先生中會試第二名。時年二十八歲﹐廷試二甲﹐以工部觀政進士。受命往浚縣督造威寧伯墳。先生一路不用肩輿。日惟乘馬。偶因過山馬驚﹐先生墜地吐血。從人進轎﹐先生仍用馬。蓋以此自習也。旣見威寧子弟﹐問先大夫用兵之法。其家言之甚悉。先生卽以兵法部署造墳之眾。凡在役者更番休息。用力少﹐見功多。工得速完。其家致金帛爲謝。先生固辭不受。後乃出一寶劍相贈曰「此先大夫所佩也。」先生喜其與夢相符﹐遂受之。復命之日﹐值星變達虜方犯邊。朝廷下詔求直言。先生上言邊務八策。言極剴切。明年授官刑部主事。又明年奉命審錄江北。多所平反﹐民稱不冤。事畢遂。遊九華山歷無相化城諸寺﹐到必經宿。時道者蔡﹐蓬頭踞坐堂中。衣服敞陋﹐若顚若狂。先生心知其異人也。以客禮致敬﹐請問神仙可學否。蔡搖首曰「尙未尙未。」有頃先生屏去左右﹐引至後亭再拜。復叩問之。蔡又搖首曰「尙未尙未。」先生力懇不已。蔡曰「汝自謂拜揖盡禮。我看你一團官相﹐甚說神仙。」先生大笑而別。遊至地藏洞﹐聞山巖之巓﹐有一老道﹐不知姓名。坐臥松毛﹐不餐火食。先生欲訪之﹐乃懸崖板木而上﹐直至山巓。老道踡足熟睡。先生坐於其傍﹐以手撫摩其足。久之老道睡方覺﹐見先生驚曰「如此危險﹐安得至此。」先生曰「欲與長者論道﹐不敢辭勞也。」因備言佛老之要。漸及於儒。曰「周濂溪﹐程明道﹐是儒者兩个好秀才。」又曰「朱考亭是个講師﹐只未到最上一乘。」先生喜其談論﹐盤桓不能捨。次日再往訪之。其人已徙居他處矣。

有詩爲證。

路入巖頭別有天﹐松毛一片自安眠。

髙談已散人何處﹐古洞荒涼散冷煙。

弘治十五年﹐先生至京復命。京中諸名士俱以古文相尙﹐立爲詩文之社﹐來約先生。先生嘆曰「吾焉能以有限精神﹐作此無益之事乎。」遂告病歸余姚﹐築室於四明山之陽明洞。洞在四明山之陽﹐故曰陽明。山髙一萬八千丈。周二百一十里。道經第九洞天也。爲峯二百八十有二。其中峯曰芙蓉峯﹐有漢隸刻石於上曰四明山心。其右有石牕四面玲瓏如戶牖﹐通日月星辰之光。先生愛其景致﹐隱居於此。因自號曰陽明。思鐵柱宮道者之言﹕乃行神仙導引之術。月餘覺陽神自能出入﹐未來之事便能前知。一日靜坐謂童子曰「有四位相公來此相訪。汝可往五雲門迎之。」童子方出五雲門﹐果遇王思輿等四人。乃先生之友也。童子述先生遣迎之意。四人見先生問曰「子何以預知吾等之至。」先生笑曰「只是心淸。」四人大驚異。述於朋輩﹐朋輩惑之。往往有人來叩先生以吉凶之事。先生言多奇中。忽然悟曰「此﹝簸﹞弄精神。非正覺也。」遂絕口不言。思脫離塵网﹐超然爲出世之事。惟祖母岑太夫人與父龍山公在念﹐不能忘情。展轉躊躇﹐忽又悟曰「此孝弟一念﹐生於孩提。此念若可去﹐斷滅種性矣。此吾儒所以辟二氏。」乃復思三教之中﹐惟儒爲至正。復翻然有用世之志。

明年遷寓於錢塘之西湖。怎見得西湖景致好處。有四時《望江南》詞爲證﹕

西湖景﹐春日最宜晴。花底管弦公子宴﹐水邊羅綺麗人行﹐十里按歌聲。

西湖景﹐夏日正堪遊。金勒馬嘶垂柳岸﹐紅妝人泛采蓮舟﹐驚起水中鷗。

西湖景﹐秋日更宜觀。桂子岡巒金穀富﹐芙蓉洲渚絲雲間﹐爽气滿前山。

西湖景﹐冬日轉淸奇。賞雪樓臺評酒價﹐觀梅園圃訂春期﹐共醉太平時。

又有林和靖先生《詠西湖》詩一首﹕

混元神巧本無形﹐幻出西湖作畫屏。

春水淨於僧眼碧﹐晚山濃似佛頭靑。

欒櫨粉堵搖魚影﹐蘭社煙叢閣鷺翎。

往往鳴榔與橫笛﹐斜風細雨不須聽。

那西湖。又有十景。那十景﹕

蘇堤春曉。平湖秋月。麯院風荷。段橋殘雪。雷峯夕昭。南屏晚鐘。雨峯出云。三潭印月。柳浪聞鶯。花港觀魚。

先生寓居西湖﹐非關貪玩景致。那杭州乃吳越王錢氏及故宋建都之地。名山勝水﹐古剎幽居﹐多有異人棲止。先生徧處遊覽﹐兾有所遇。一日往虎跑泉遊玩。聞有禪僧坐關三年。終日閉目靜坐﹐不發一語﹐不視一物﹐先生往訪。以禪機喝之曰「這和尙終日口巴巴說甚麼﹐終日眼睜睜看甚麼。」其僧驚起作禮﹐謂先生曰「小僧不言不視已三年於玆。檀越卻道口巴巴說甚麼﹐眼睜睜看甚麼。此何說也。」先生曰「汝何處人。離家幾年了。」僧答曰「某河南人。離家十餘年矣。」先生曰「汝家中親族還有何人。」僧答曰「止有一老母。未知存亡。」先生曰「還起念否。」僧答曰「不能不起念也。」先生曰「汝旣不能不起念﹐𨿽終日不言﹕心中已自說著。終日不視﹐心中自看著了。」僧猛省合掌曰「檀越妙論更望開示。」先生曰「父母天性﹐豈能斷滅。你不能不起念﹐便是眞性發現。𨿽終日呆坐﹐徒亂心曲。俗語云﹐爹娘便是靈山佛。不敬爹娘﹐敬甚人。」言未畢﹐僧不覺大哭起來曰「檀越說得極是。小僧明早便歸家省吾老母。」次日先生再往訪之。寺僧曰「已五鼓負擔還鄕矣。」先生曰「人性本善﹐於此僧可驗也。」於是益潛心聖賢之學。讀朱考亭語錄反覆玩味。又讀其上宋光宗疏﹐有曰「居敬持志﹐爲讀書之本。循序致精﹐爲讀書之法。」掩卷嘆曰「循序致精漸漬洽浹﹐使物理與吾心混合無間﹐方是聖賢得手處。」於是從事於格物致知﹐每舉一事﹐旁諭曲曉﹐必窮究其歸﹐至於盡處。

弘治十七年甲子﹐山東巡按禦史陸偁﹐重先生之名﹐遺使致聘﹐迎主本省鄕試。先生應聘而往﹐得穆孔暉爲解元。後爲名臣。是省全錄﹐皆出先生之手。其年九月攺兵部武選司主事。先生往京都赴任。謂學者溺於詞章記誦之末﹐不知身心之學爲何等。於是首倡講學之事。聞者興起。於是從學者眾。先生儼然以師道自任。同輩多有議其好名者。惟翰林學士湛甘泉﹝諱若水﹞深契之﹐一見定交﹐終日相與談論。號爲莫逆。

弘治十八年孝宗皇帝宴駕。武宗皇帝初卽位。寵任閹人劉瑾等八人。號爲八黨。那八人﹕

劉瑾谷大用馬永成張永魏彬羅祥丘聚髙鳳

這八人自幼隨侍武宗皇帝﹐在於東宮遊戲﹐因而用事。劉瑾尢得主心。閣老劉健與臺諌合謀去之﹐機不早斷。以致漏泄。劉瑾與其黨﹐泣訴於上前。武宗皇帝聽其言﹕反使劉瑾掌司禮監。斥逐劉健殺忠直內臣王嶽。繇是權獨歸瑾﹐票擬任意。公卿側目。

正徳元年﹐南京科道官戴銑﹐薄彥徽等﹐上疏言。皇上新政宜親君子遠小人。不宜輕斥大臣。任用閹寺。劉瑾票旨﹐銑等出言狂妄紐解來京勘問。先生目擊時事﹐滿懷忠憤抗疏救之。略曰「臣聞﹐君仁則臣直。今銑等﹐以言爲責。其言如善﹐自宜嘉納。卽其未善﹐亦宜包容以開忠讜之路。今赫然下令遠事拘囚。在陛下不過少事懲創﹐非有意怒絕之也。下民無知妄生疑懼。臣竊惜之。自是而後𨿽有上關宗社安危之事﹐亦將緘口不言矣。伏乞追回前旨﹐俾銑等仍舊供職﹐明聖徳無我之公﹐作臣子敢言之气。」疏旣入觸瑾怒。票旨下先生於詔獄。廷杖四十。瑾又使心腹人監杖。行杖者加力。先生幾死而蘇。謫貴州龍塲驛驛丞。龍山公時爲禮部侍郎。在京喜曰「吾子得爲忠臣垂名靑史﹐吾頭足矣。」

明年先生將赴龍塲。瑾遣心腹人二路尾其後﹐伺察其言動。先生旣至杭州﹐值夏月天暑。先生又積勞致病。乃暫息於勝果寺。妹婿徐曰仁來訪。首拜門生聽講。又同鄕徐愛﹝衍字﹞﹐蔡宗﹐朱節﹐冀元亨﹐蔣信﹐劉觀時等皆來執贄問道。先生樂之。

居兩月餘﹐忽一日午後﹐方納涼於廊下。蒼頭皆出外﹐有大漢二人矮帽窄衫﹐如官較狀腰懸刀刃﹐口口吐北音﹐從外突入﹐謂先生曰「官人是王主事否。」先生應曰「然。」二較曰「某有言相告。」卽引出門外﹐挾之同行。先生問何往﹐二較曰「但前行便知。」先生方在病中。辭以不能步履。二較曰「前去亦不遠﹐我等左右相扶可矣。」先生不得已﹐任其所之。約行三里許﹐背後復有二人追逐而至﹐先生顧其面貌﹐頗似相熟。二人曰「官人識我否。我乃勝果寺鄰人沈玉﹐殷計也。素聞官人乃當世賢者﹐平時不敢請見﹐適聞有官較挾去。恐不利於官人。特此追至看官人下落耳。」二較色變﹐謂沈﹐殷二人曰「此朝廷罪人。汝等何得親近。」沈﹐殷二人曰「朝廷已謫其官矣。又何以加罪乎。」二較扶先生又行。沈﹐殷亦從之。天色漸黑﹐至江頭一空室中﹐二較密謂沈﹐殷二人曰「吾等實奉主人劉公之命﹐來殺王公。汝等沒相干人。可速去。不必相隨也。」沈玉曰「王公今之大賢。令其死於刃下﹐不亦慘乎。且遺屍江口﹐必累地方。此事決不可行。」二較曰「汝言亦是。」乃於腰間解靑索一條長丈餘﹐授先生曰「聽爾自縊﹐何如。」沈玉又曰「繩上死與刀下死同一慘也。」二較大怒﹐各拔刀在手厲聲曰「此事不完﹐我無以復命。亦必死於主人之手。」殷計曰「足下不必發怒﹐令王公夜半自投江中而死﹐旣令全屍﹐又不累地方。足下亦可以了事歸報。豈不妙哉。」二較相對低語。少頃乃收刀入鞘曰「如此庶幾可耳。」沈玉曰「王公命盡此夜。吾等且沽酒共飲﹐使其醉而忘。」二較亦許之。乃鎖先生於室中。先生呼沈﹐殷二人曰「我今夕固必死。當煩一報家人收吾屍也。」二人曰「欲報尊府﹐必得官人手筆﹐方可準信。」先生曰「吾袖中偶有素紙﹐柰無筆何。」二人曰「吾當於酒家借之。」沈玉與一較同往市中沽酒﹐殷計與一較守先生於門外。少頃沽酒者已至﹐一較啟門﹐身邊各帶有椰瓢。沈玉滿斟送先生﹐不覺淚下。先生曰「我得罪朝廷﹐死自吾分﹐吾不自悲。汝何必爲我悲乎。」引瓢一飲而盡。殷計亦獻一瓢。先生復飲之。先生量不甚弘。辭曰「吾不能飲矣。旣有髙情。幸轉進於遠客。吾尙欲作家信也。」沈玉以筆授先生。先生出紙於袖中﹐援筆寫詩一首。詩曰﹕

學道無成歲月虛﹐天乎至此欲何如。

生曾許國慚無補﹐死不忘親恨有餘。

自信孤忠懸日月﹐豈論遺骨葬江魚。

百年臣子悲何極﹐日夜潮聲泣子胥。

先生吟興未已﹐再作一﹕

敢將世道一身擔﹐顯被生刑萬死甘。

滿腹文章寧有用﹐百年臣子獨無慚。

涓流裨海今眞見﹐片雪塡溝舊齒談。

昔代衣冠誰上品﹐狀元門第好奇男。

二詩之後尙有絕命辭。甚長﹐不錄。紙後作篆書十字云﹐陽明已入水﹐沈玉﹐殷計報。二較本不通文理。但見先生手不停揮﹐相顧驚嘆以爲天才。先生且寫且吟﹐四人互相酬勸﹐各各酩酊。

將及夜半。雲月朦朧﹐二較帶著酒興﹐逼先生投水。先生先向二較謝其全尸之徳﹐然後逕造江岸。回顧沈﹐殷二人曰「必報我家﹐必報我家。」言訖從沙泥中步下江來。二較一來多了幾分酒﹐二來江灘潮濕不便相從。乃立岸上﹐遠而望之。似聞有物墮水之聲。謂先生已投江矣。一響之後寂然無聲。立了多時﹐放心不下。遂步步掙下灘來。見灘上脫有云履一雙。又有紗巾浮於水面曰「王主事果死矣。欲取二物以去。」沈玉曰「畱一物在﹐使來早行人人見之﹐知王公墮水。傳說至京都﹐亦可作汝等證見也。」二較曰「言之有理。」遂棄履﹐只撈紗巾帶去﹐各自分別。至是夜﹐蒼頭回勝果寺﹐不見先生。問之主僧亦云「不知。」乃連夜提了行燈﹐各處去﹝找﹞尋了一回。不見一些影響。

其年丁卯乃是鄕試之年﹐先生之弟守文在省應試。僕人往報守文。守文言於官﹐命公差押本寺僧四出尋訪。恰遇沈﹐殷二人亦來尋守文報信。守文接了絕命詞及二詩﹐認得果其兄親筆﹐痛哭了一塲。未幾又有人拾得江邊二履報官。官以履付守文。眾人轟傳以爲先生眞溺死矣。守文送信家中。合家驚慘自不必說。龍山公遣人到江邊遺履之處﹐命漁舟撈屍。數日無所得。門人聞者無不悼惜。惟徐愛言「先生必不死。」曰「天生陽明﹐倡千古之絕學。豈如是而已耶。」

卻說先生果然不曾投水。他算定江灘是个絕地沒處走脫。二較必然放心。他有酒之人﹐怎走得這軟灘。以此獨步下來﹐脫下雙履﹐畱做證見﹐又將紗巾拋棄水面﹐卻取石塊向江心拗去。黃昏之後﹐遠觀不甚分明。但聞撲通聲響﹐不知眞假。便認做了事。不但二較不知﹐連沈玉﹐殷計﹐亦不知其未死也。先生卻沿江灘而去﹐度其已遠﹐藏身於岸坎之下。次日趁个小船。船子憐其無履﹐以艸履贈之。七日之後﹐已達江西廣信府。行至鉛山縣。其夜復搭一船。一日夜到一个去處。登岸問之﹐乃是福建北界矣。舟行之速﹐疑亦非人力所及。巡海兵船見先生狀貌不似商賈﹐疑而拘之。先生曰「我乃兵部主事王守仁也。因得罪朝廷受廷杖﹐貶爲貴州龍塲驛驛丞。自念罪重。欲自引決﹐投身於錢塘江中﹐遇一異物。魚頭人身﹐自稱巡江使者﹐言奉龍王之命前來相迎。我隨至龍宮。龍王降階迎接。言我異日前程尙遠﹐命不當死﹐以酒食相待。卽遣前使者送我出江﹐倉卒之中附一舟至此。送我登岸﹐舟亦不見矣。不知此處離錢塘有多少程途。我自江中至此。才一日夜耳。」兵士異其言﹕亦以酒食款之﹐卽馳一人往報有司。

先生恐事涉官府﹐不能脫身﹐捉空潛遁﹐從山徑無人之處﹐狂奔三十餘里﹐至一古寺。天已昏黑﹐乃叩寺投宿。寺僧設有禁約﹐不畱夜客歇宿。寺傍有野廟久廢。虎穴其中。行客不知﹐誤宿此廟﹐遭虎所啖。次早寺僧取其行囊﹐自利以爲常事。先生旣不得入寺。乃就宿野廟之中。饑疲已甚。於神案下熟寢。夜半羣虎繞廟環行﹐大吼。無敢入者。天明寂然。寺僧聞虎聲﹐以爲夜來借宿之客﹐已厭虎腹。相與入廟﹐欲簡其囊。先生夢尙未醒。僧疑爲死人﹐以杖微擊其足。先生蹷然而起。僧大驚曰「公非常人也。不然豈有入虎穴而不傷者乎。」先生茫然不知。問﹐「虎穴安在。」僧答曰「卽此神座下是矣。」僧心中驚異﹐反邀先生過寺朝餐。餐畢﹐先生偶至殿後。先有一老道者打坐。見先生來卽起相訝曰「貴人還識無爲道者否。」先生視之﹐乃鐵柱宮所見之道者﹐容貌儼然如昨。不差毫髮。道者曰「前約二十年後相見於海上。不欺公也。」先生甚喜。如他鄕遇故知矣。因與對坐﹐問曰「我今與逆瑾爲難﹐幸脫餘生。將隱姓潛名﹐爲避世之計。不知何處可以相容。望乞指教。」道者曰「汝不有親在乎。萬一有人言汝不死﹐逆瑾怒逮爾父。誣以北走胡﹐南走越。何以自明。汝進退兩無據矣。」因出一書示先生。乃預寫就者。

詩曰﹕

二十年前已識君﹐今來消息我先聞。

君將性命輕毫髮﹐誰把綱常重一分。

寰海已知誇令徳﹐皇天終不喪斯文。

英雄自古多磨折﹐好拂靑萍建大勛。

先生服其言﹕且感其意。乃決意赴謫。索筆題一絕於殿壁。

詩曰﹕

險夷原不滯胸中何異浮雲過太空

夜靜海濤三萬里月明飛錫下天風

先生辭道者欲行。道者曰「吾知汝行資困矣。」乃於囊中出銀一錠爲贈。先生得此盤纏﹐乃從間道遊武夷山﹐出鉛山﹐過上饒﹐復晤婁一齋。一齋大驚曰「先聞汝溺於江。後又傅有神人相救。正未知虛實。今日得相遇﹐乃是斯文有幸。」先生曰「某幸而不死。將往謫所。但恨未及一見老父之面。恐彼憂疑成病。以此介介耳。」婁公曰「逆瑾遷怒於尊大人﹐已攺官南京宗伯矣。此去歸途便道可一見也。」先生大喜。婁公畱先生一宿﹐助以路費數金。先生逕往南京﹐省覲龍山公。父子相見出自意外。如枯木再花。不勝之喜﹐居數日不敢久畱。卽辭往貴州﹐赴龍塲驛驛丞之任。擕有僕從三人。始成行李模樣。

龍塲地在貴州之西北。宣慰司所屬。萬山叢棘中﹐蛇虺成堆﹐魍魎晝見﹐瘴癘蠱毒﹐苦不可言。夷人語言﹕又皆鴂舌難辯。居無宮室﹐惟累土爲窟﹐寢息其中而巳。夷俗尊事蠱神﹐有土中人至﹐往往殺之以祀神﹐謂之祈福。先生初至。夷人欲謀殺先生﹐卜之於神不吉。夜夢神人告曰「此中土聖賢也。汝輩當小心敬事聽其教訓。」一夕而同夢者數人。明旦轉相告語。於是有中土往年亡命之徒能通夷語者﹐夷人央之通語於先生﹐日貢食物。親近歡愛如骨肉。先生乃教之範木爲墼﹝音激﹞﹐架木爲梁﹐刈艸爲蓋﹐建立屋宇。人皆效之。於是一方有棲息之所。夷人又以先生所居湫隘卑濕﹐別爲之伐木構室﹐寬大其制。於是有寅賓堂﹐何陋軒﹐君子亭﹐玩易窩。統名曰龍岡書院。翳之以檜竹﹐蒔之以卉藥。先生日夕吟諷其中﹐漸與夷語相習。乃教之以禮義孝悌﹐亦多有他處夷人特來聽講。先生息心開導略無倦怠之色。

久之得家信言逆瑾聞先生不死﹐且聞父子相會於南都﹐益大恚忌﹐矯旨勒龍山公致仕還鄕。先生曰「瑾怒尙未解也。得失榮辱﹐皆可付於度外。惟生死一念﹐自省未能超脫。」乃於居後鑿石爲槨﹐晝夜端坐其中。胸中灑然﹐若將終身夷狄患難俱忘之矣。僕人不堪其憂﹐每每患病。先生輒寬解之﹐又或歌詩制曲﹐相與諧笑﹐以適其意。因思設使古聖人當此﹐必有進於此者。吾今終未能免排遣二字﹐吾於格致工夫未到也。忽一夕夢謁孟夫子。孟夫子下階迎之。先生鞠躬請教。孟夫子爲講良知一章。千言萬語指證親切﹐夢中不覺叫呼。僕從伴睡者俱驚醒。自是胸中始豁然大悟。嘆曰「聖賢左右逢源﹐只取用此良知二字。所謂格物﹐格此者也。所謂致知﹐致此者也。不思而得﹐得甚麼。不勉而中﹐中甚麼。總不出此良知而已。惟其爲良知。所以得不繇思﹐中不繇勉。若捨本性自然之知﹐而紛逐於聞見﹐縱然想得著﹐做得來﹐亦如取水於支流﹐終未達於江海。不過一事一物之知﹐而非原原本本之知。試之變化﹐終有窒礙。不繇我做主。必如孔子從心不踰矩﹐方是良知滿用。故曰﹕無入而不自得焉。如是又何有窮通榮辱死生之見﹐得以參其間哉。」於是嘿記五經﹐以自證其旨﹐無不吻合。因著五經臆說。水西安宣慰﹐聞先生之名﹐遣使饋米肉。又饋鞍馬金帛。先生俱辭不受。夷人傳說﹐益加敬禮。時正徳三年﹐先生三十七歲事也。

明年癸巳﹐貴州提學副使席書號元山﹐亦究心於理學。素重先生之名﹐特遣人迎先生入於省城。叩以致知力行﹐是一層工夫﹐還是兩層工夫。先生曰「知行本自合一﹐不可分爲兩事。就如稱其人知孝知弟﹐必是已行過孝弟之事﹐方許能知。又如知痛﹐必然已自痛了﹐知寒必然已自寒了。知是行的主意﹐行是知的工夫。古人只爲世人貿貿然胡亂行去﹐所以先說个知。不是畫知行爲二也。若不能行﹐仍是不知。」席公大服﹐乃建立貴陽書院﹐身率合省諸生以師禮事之﹐有暇卽來聽講。先生乃大暢良知之說。

正徳五年﹐安化王置鐇反﹐以誅劉瑾爲名。朝廷遣都禦史楊一淸﹐太監張永率師討之。未至而置鐇已爲指揮使仇鍼用謀擒縛。一淸因獻俘﹐陰勸張永以瑾惡密奏。永從之。武宗皇帝聽張永之言﹕族瑾家﹐並誅其黨張文冕等。凡因瑾得官者盡皆罷斥﹐召復直諌諸臣。先生得升廬陵縣知縣。臨行之際﹐縉紳士民送者數千人俱依依不捨。過常徳辰州﹐一路講學從遊者甚眾。有睡起寫懷詩爲證﹕

紅日熙熙春睡醒﹐江震飛盡楚山靑。

閒觀物態皆生意﹐靜悟天機入窅冥。

道在險夷隨地樂﹐心忘魚鳥自流形。

未須更覓羲皇事﹐一曲滄浪擊壤聽。

先生時年三十九歲。旣至廬陵﹐爲政不事刑威。惟以開導人心爲本﹐愼選里正三老坐申明亭﹐凡來訟者使之委曲勸諭。百姓有盛气而來﹐涕位而歸者。繇是囹圄日淸風俗大變。城中失火。先生公服下拜。天爲之反風。乃令城市各辟火巷。火患永絕。

是冬入覲館於大興隆寺﹐與湛甘泉﹐儲柴墟﹝諱巏﹞等﹐講致良知之旨。進士黃宗賢等﹐聞其說而嘆服﹐遂執贄稱門生聽講。十二月﹐升南京刑部主事。湛甘泉恐廢講聚﹐言於冢宰楊一淸。明年正月卽調北京吏部驗封司主事。時有吏部郎中方叔賢諱獻夫位在先生之上。聞先生論學有契﹐遂下拜﹐事以師禮。先生贈以詩云﹐

休論寂寂與惺惺﹐不妄繇來卽性情。

卻笑殷勤諸老子﹐翻從知見覓虛靈。

是年十月。升文選司員外。明年三月升考功司郎中。弟子益進。如穆孔暉﹐冀元亨﹐顧應祥﹐鄭一初﹐王道﹐梁谷﹐萬潮﹐陳鼎﹐魏廷霖﹐蕭鳴鳳﹐林達﹐黃綰﹐應良。皆一時之表表者﹐餘人不可盡述。徐愛等亦至京師﹐一同受業。先生嘗言「格物是誠意的工夫。明善是誠身的功夫。窮理是盡性的功夫。道問學是尊徳性的功夫。博文是約禮的功夫。惟精是惟一的功夫。」諸如此類﹐乍聞之﹐亦自駭然。其後思之旣久﹐轉覺親切不可移動。十二月升南京太僕寺少卿。駐札滁州﹐專督馬政。便道歸省。未幾至滁州。門人從者頗眾。地僻官間。日與門人遊遨瑯琊﹝山在州城﹞瀼泉﹝卽六一泉﹞之間。月夕則環龍潭﹝在龍蟠山﹞而坐者數百人。歌聲振谷。諸生隨地請益。先生就眼前點化。各有所得。於是從遊益盛。

正徳九年四月﹐升南京鴻臚寺卿。滁陽諸友送至江浦。不忍言別。遂各賃居﹐候先生渡江。先生以詩促之使歸。詩曰﹕

滁之水入江流﹐江潮日復來滁州。相思若潮水﹐來往何時休。空相思亦何益﹐欲慰相思情﹐不如崇令徳。掘地見泉水﹐隨處無不得。何必驅馳爲﹐千里道遠相卽。君不見堯羹與舜墻。又不見孔與跖﹐對面不相識﹐逆旅主人多殷勤﹐出門轉盻成路人。

五月至南京。徐愛等相從。又有黃宗明﹐薛侃﹐陸澄﹐季本﹐蕭惠﹐饒文璧﹐朱虎等二十餘人﹐一同受業。正徳十年。先生念祖母岑太夫人年九十有六﹐思一修覲﹐乃上疏請告﹐不允。時汀漳各郡皆有巨寇。兵部尙書王瓊特舉先生之才﹐升都察院右僉都禦史﹐巡撫南贛﹐汀漳等處。先生因得歸省岑太夫人及龍山公。

正徳十二年正月﹐赴任南贛。道經吉安府萬安縣。適遇流賊數百﹐肆劫商舟。舟人驚懼﹐欲回舟避之﹐不敢復進。先生不許。乃集數十舟﹐聯絡爲陣勢。揚旗嗚鼓﹐若將進戰者。賊見軍門旗號﹐知是撫院﹐大驚﹐皆羅拜於岸上﹐號呼曰「某等饑荒流民﹐求爺賑濟活命。」先生命將船從容泊岸﹐使中軍官傳令諭之曰「巡撫老爺知汝等迫於饑寒。一到贛後﹐卽差官撫挿。宜散歸候賑。若更聚劫鄕村﹐王法不宥。」賊俱解散。旣抵贛。卽行牌所屬﹐分別賑濟﹐招撫流民。置二匣於臺前﹐榜曰﹕

「求通民情﹐願聞己過。」

因漳賊詹師富﹐溫火燒等連年寇盜﹐其勢方熾﹐移文湖廣﹐福建﹐廣東三省﹐克期進剿。贛民多受賊賄爲之耳目。官府舉動﹐賊已先覺。先生訪知軍門有一老隸姦狡尢甚﹐忽召入臥室﹐謂之曰「有人告爾通賊。罪在必死。若能攺過﹐悉列通賊諸姦民告我﹐我當赦汝之命。」老隸叩頭悉吐其實。備開姦民姓名。先生俱密拿正法。又嚴行十家牌法。其法十家共一牌﹐開列各戶籍貫姓名年貌行業日輪一家﹐沿門詰察﹐遇面生可疑之人﹐卽時報官﹐如或隱匿﹐十家連坐。所屬地方﹐一體遵行。又以向來遠調狼達上軍﹐動經歲年﹐糜費鉅萬﹐驕橫難制﹐有損無益。乃使各省兵備官﹐令府州縣挑選本地眞正驍勇。每縣多者十人﹐少者七八人。大約江西﹐福建二省﹐各以五六百名爲率﹐廣東﹐湖廣二省﹐以四五百名爲率﹐其間有魁傑出羣通曉韜略者署爲將領。所募驍勇﹐隨各兵備官屯札訓練﹐無事撥守城隘。有事應變出奇。

到任十餘日﹐調度略畢。卽議進兵。兵次長富村﹐遇賊大戰。斬獲頗多。賊奔至象湖山拒守。我兵追至地名蓮花石﹐與賊對壘。會指揮覃桓率廣東兵到﹐與賊戰﹐小勝遂進前合圍。賊見勢急﹐潰圍而出。覃桓馬蹶﹐爲賊所殺。縣丞紀用亦同時被害。諸將气沮﹐謂﹕「賊未可平﹐請調狼兵侯秋再舉。」先生陽聽其說﹐進屯汀州府上杭縣﹐宣言大犒三軍﹐暫且退師蓄銳﹐俟狼兵齊集徵進。密遣義官曾崇秀覘賊虛實。回言賊還據象湖只等官軍一退﹐復出劫掠。先生乃責各軍以失律之罪﹐使盡力自效。分兵爲二路。俱於二月廿九日晦日﹐出其不意﹐銜枚並進﹐直搗象湖奪其隘口。眾賊失險﹐復據上層。峻壁四面﹐滚木礧石﹐以死拒戰。先生親督兵士奮勇攻之。自辰至午﹐呼聲震地。三省奇兵從間道攀崖附木﹐四面蟻集。賊驚潰奔走。官軍乘勝追剿﹐賊兵大敗。先生乃分遣福建僉事胡璉﹐參政陳策副使唐澤等﹐率本省兵攻長富村﹐廣東僉事顧應祥﹐都指揮楊懋等﹐率本省兵攻水竹大重坑。先生自提江西兵﹐往來接應。不一月﹐福建兵攻破長富村巢穴三十餘處﹐廣東兵攻破水竹大重坑巢穴十三處。斬首從賊詹師富﹐溫火燒等七千餘名﹐俘獲賊屬及輜重無算。漳南數十年之寇至是悉平。以二月出師﹐四月班師。成功未有如此之速者。

先生駐軍上杭。久旱不雨。師至之日﹐一雨三日。百姓歌舞於道。先生因名行臺之堂曰時雨堂。取王師若時雨之義也。先生謂﹐「習戰之方﹐莫要於行伍﹐治眾之法﹐莫先於分數。」每每調集各兵﹐二十五人編爲一伍﹐伍有小甲。五十人爲一隊﹐隊有總甲。二百人爲一哨﹐置哨長一人﹐協哨一人。四百人爲一營﹐置營官一人﹐參謀二人。一千二百人爲一陣﹐陣有偏將。二千四百人爲一軍﹐軍有副將。偏將無定員﹐臨事而設。小甲選於各伍中﹐總甲又選於小甲中﹐哨長選於千百戶義官中。副將得以罸偏將﹐偏將得以罸營官。營官得以罸哨長﹐哨長得以罸總甲﹐總甲得以罸小甲﹐小甲得以伍兵﹐務使上下相維﹐如身臂使指。自然舉動齊一﹐治眾如寡。編選旣定。每伍給一牌﹐備列同伍姓名。謂之伍符。每隊各置兩牌﹐編立字號﹐一付總甲﹐一藏本院。謂之隊符。每哨各置兩牌﹐編立字號﹐一付哨長﹐一藏本院。謂之哨符。每營各置兩牌﹐編立字號﹐一付營官﹐一藏本院。謂之營符。凡遇徵調發符比號而行﹐以防姦僞。又疏請申明賞罸。兵士臨陣退縮者﹐領兵官卽軍前斬首。領兵官不用命者﹐總兵官卽軍前斬首。其有擒斬功次﹐不論尊卑﹐一體升賞。生擒賊徒﹐勘明決不待時。夫盜賊之日滋﹐繇招撫之太濫。招撫之太濫﹐繇兵力之不足。兵力之不足﹐繇賞罸之不行。乞假臣等﹐以令旗令牌﹐使得便宜行事。又議割南靖漳浦之地﹐建立縣治於大洋波﹐又添立巡簡司﹐協同鎭壓。兵部王瓊以先生之言爲然﹐覆奏俱依擬﹐賜縣名曰淸平﹐攺巡撫爲提督軍務﹐給旗牌假便宜﹐仍論平漳寇﹐功加俸一級。先生益得發舒其志。

再說南贛西接湖廣﹑桂陽﹐有桶岡橫水諸賊巢。東接廣東龍川﹐有浰頭諸賊巢。橫水賊首謝志珊桶岡賊首藍天鳳﹐浰頭賊首池仲容﹐俱僭號稱王﹐僞署官職﹐擁眾據險﹐出入無常。屢調狼兵進討﹐不能取勝。謝志珊自號徵南王﹐聞督府方討漳寇﹐乃大修戰具﹐並造呂公車若干﹐欲乘隙先破南康﹐乘虛入廣。時湖廣巡撫都禦史陳金﹐疏請三省之師夾攻桶岡。先生曰「桶岡﹐橫水﹐左溪諸賊荼毒三省﹐其患𨿽同﹐而事勢各異。論湖廣則桶岡爲腹心之疾﹐論江西則橫水爲腹心之疾。今不去江西腹心之疾﹐而欲與湖廣夾攻桶岡﹐失緩急之宜矣。湖廣克期以十一月朔日會集。今尙在十月。橫水賊聞湖廣合剿之信﹐必謂我先攻桶岡。又見我兵未集。師期尙遠﹐心不準備。若出其不意﹐進兵疾擊﹐可以得志。已破橫水﹐移兵桶岡﹐此破竹之勢也。」先生恐徵橫水時﹐浰頭賊乘機擾亂﹐乃爲告諭一通﹐具述利害﹐遣報效生員黃表﹐義民周祥等﹐招撫池仲容等﹐勸之立功自贖﹐且各賜銀布﹐以安其心。一時賊黨見諭詞誠懇。莫不感動。酋長黃金巢﹐劉遜﹐劉粗眉﹐溫仲秀等﹐隨黃表等各引部下出投﹐情願殺賊立功。先生用好言撫慰﹐選其精壯五百人爲兵﹐隨軍徵進。余老弱散遣之。先生已定出師之期﹐預先分定哨道密授方略。那幾處哨道﹕

一哨﹐江西都司都指揮許淸﹐率兵一千﹐自南康縣所溪入﹐攻白藍﹐與本院會於橫水。

二哨﹐贛州府知府邢珣﹐率兵一千﹐自上猶縣石人坑入﹐協攻白藍﹐會於橫水。

三哨﹐南贛守備郟文﹐率兵一千。自大廋縣義安入﹐合攻左溪﹐會於橫水。

四哨﹐汀州府知府唐淳﹐率兵一千﹐自大廋縣聶都入﹐合攻左溪﹐會於橫水。

五哨﹐南安府知府季敩﹐率兵一千﹐自大廋縣穩下入﹐合攻左溪﹐會於橫水。

六哨﹐南康縣縣丞舒富﹐率兵一千﹐自上猶縣金坑入﹐徑攻左溪﹐會於橫水。

七哨﹐贛州衛指揮餘恩﹐率兵一千﹐自上猶縣獨孤嶺入﹐徑攻左溪﹐會於橫水。

八哨﹐寧都縣知縣王天與﹐率兵一千﹐自上猶縣官隘員坑入﹐進屯橫水。

九哨﹐吉安府知府伍文定﹐率兵一千﹐搜剿稽蕪等處賊巢﹐進屯橫水。

十哨﹐廣東潮州府程鄕縣知縣張戩﹐率兵一千﹐搜剿黃雀坳等賊巢﹐進屯橫水。

分撥十路軍馬﹐限定十月初七日各哨齊發﹐又撥兵備副使楊璋﹐分守參議黃宏﹐監督各營官兵﹐往來給餉。先生暗諭本院標下將領﹐同時進發。號令𨿽出﹐衙門中寂然無聞。先生在贛院﹐左有旁門﹐通射圃。暇卽與諸生講學其中﹐或習射。每至夜分而散。次早則諸生入院揖謝。以此爲常。出兵之前一日與諸生夜坐談論。諸生以先生坐久﹐請休息。先生乃回院。及明旦諸生集於院門﹐欲進謝。守門者辭曰「公進院未幾。卽領兵出城去。不知何往。度此際可行二十餘里矣。」其神機不測如此。

先生於十月初九日兵至南康。有人出首義官李正巖﹐醫官劉福泰﹐素與賊通者。先生召二人。至。以首狀示之。二人力辯無有。先生曰「卽有之姑釋汝罪。乃皆畱於幕下﹐戴罪立功。」景晚李正嚴﹐劉福泰﹐稟有機密事求見。先生召入﹐密叩之。二人齊聲稟稱﹐「欲攻桶岡必經繇十八面地方。此乃第一險要去處。亂山環拱﹐嶺峻道狹。從來官軍不能入。今有木工張保久在蠻中凡建立柵寨皆出其手。要知地利。非得此人不可。」先生問﹐「張保何在。」二人曰「某等﹐蒙老爺不殺之恩﹐誓欲報效。天幸遇著張保已拘畱在轅門之外。未奉呼喚﹐不敢擅自引入。」先生卽令二人出外﹐同張保入見。務要隱密不得聲張其事。當下李劉二人引張保直至後堂叩頭。先生曰「聞蠻賊建立柵寨﹐皆出汝手。汝罪當死。」張保連連叩頭答曰「小人手藝爲活。誤入賊穴一時貪生伯死﹐受其驅使。實非得已。」先生曰「我且不計較汝。但彼立寨之處﹐必然選擇險要。汝在彼中﹐亦必備知。可細細開明左右前後大小出入之道。賊破之日﹐一例敍功。」張保欣然。遂請求筆硯。先生分付李劉二人監押﹐教他安坐開寫﹐自己退回臥房﹐使親隨門子以酒食勞之。張保感激﹐卽備細開出。某賊寨在某山﹐某處是進路﹐某處是退路﹐某處山頭與某寨相對﹐路平路險。如何上山﹐如何下山。恰像寫賣山文契的。四趾分明﹐滴水不漏。門子稟道﹐「木工開寫已完。」先生復召見親自收取看了一徧﹐再把好言撫慰﹐卽畱三人於內堂廂房安歇﹐次早皆授義官名色。

初十日﹐兵進至南坪地方。使李正巖﹐劉福泰引著間諜﹐四路分探回報。眾賊不虞官兵猝至。各巢皆鳴鑼聚眾﹐往來呼噪﹐爲分頭禦敵之計。勢甚張皇。各險隘皆設有滚木礧石。已做準備。先生乃乘夜疾進。

十一日﹐離賊巢三十里下寨﹐使人伐木立柵開塹設堠﹐示以久屯之形。使報效聽選官雷濟﹐義民蕭廋﹐分率鄕兵及樵豎善登山者四百人﹐各給旗一面﹐賫銃炮﹐鉤鐮﹐槍﹐使繇間道﹐攀崖懸壁而上﹐分伏各山頂髙處﹐預堆積茅艸﹐約定次日官軍進攻各山頭﹐將旗豎立舉炮燃火相應。

十二日﹐官軍至十八面隘。賊方據險迎敵。忽聞遠近山頂炮聲如雷。煙焰四起﹐官軍呼噪奮勇﹐炮箭齊發。賊驚皇失措。以爲巢穴已破。遂棄險奔潰。先生預遣千戶陳偉﹐髙睿分率壯士數十懸崖而上﹐奪其險隘﹐盡發其木石﹐官軍乘勝急進﹐呼聲震天。指揮謝昶﹐馮廷瑞﹐繇間道先入放火焚賊巢。賊退無所據。乃大敗﹐四散奔走。遂連破長龍十八面隘等七巢。賊首謝志珊與蕭貴模計議﹐謂﹕「橫水居眾險之中﹐可倚以自固。」及聞官軍四進﹐倉卒分眾阨險出禦。見橫水煙焰障天﹐銃炮之聲﹐搖撼山谷﹐心膽愈裂﹐棄險而逃。時各哨官兵陸續俱到。邢珣兵破磨刀坑等三巢﹐王天與破樟木坑等二巢﹐許淸破雞湖等三巢﹐俱至橫水來會。唐淳破羊牯腦等三巢﹐並破左溪大巢﹐郟文破獅寨等三巢﹐餘恩破長流坑等三巢﹐舒富破篛坑等三巢﹐季敩破上西峯等三巢﹐俱至左溪。守巡各官亦隨後而至。是日斬大賊鐘明貴﹐陳曰能等數人。從賊首級千餘。其自相蹂踐墮崖塡谷而死者﹐不計其數。賊於入路皆刊崖倒樹﹐設阱埋簽。官軍晝夜涉深澗﹐蹈叢棘﹐遇險絕﹐則掛繩於崖樹魚貫而上﹐猿擘而下。往往失墮深谷﹐不死爲幸。各兵至橫水左溪者﹐皆疲困不能驅逐。會日暮﹐傳令收兵屯札。

至次日﹐大霧咫尺不辯﹐先生令各營﹐休兵享士﹐使鄕導數十﹐分探潰賊何在。並未破巢穴動靜。連日霧雨至十五日﹐尙蒙蒙不開。各鄕導回報﹐言諸賊預於各山絕險崖壁立寨爲退保計﹐亦有並聚於未破各巢者。諸將皆曰「會剿桶岡期在十一月朔﹐日已迫矣﹐柰何。」先生曰「此去桶岡﹐尙百餘里﹐山路絕險﹐三日方達。若此處之賊未能掃盡而移兵桶岡﹐瞻前顧後﹐備多力分﹐非計之得也。」適搜山者檎一賊至。問之﹐乃是桶岡賊遣至橫水探信者﹐姓鐘名景。先生曰「吾兵所向皆克﹐滅桶岡只待旦夕。汝若肯畱吾麾下效用﹐當赦汝罪。」鐘景叩頭願降。先生因叩桶岡地利。鐘景言之甚詳。兼能識橫水各巢路道。先生遂解其縛﹐賜以酒食﹐畱於帳下。於是傳令各營﹐皆分兵爲奇正二哨﹐一攻其前一襲其後﹐冒霧疾趨。

十六日﹐邢珣攻破旱坑等二巢﹐季敩同郟文攻破穩下等二巢。十七日唐淳攻破茅壩巢。十八日許淸攻破朱雀坑等四巢。十九日餘恩攻破梅坑等二巢。二十日邢珣又破白封龍等二巢。王天與破黃泥坑。二十二日舒富破白水洞巢。是日伍文定﹐張戩兵亦至。二十四日伍文定破寨下巢﹐張戩破杞州坑巢。二十五日張戩又破朱坑巢﹐伍文定破楊家山巢。二十六日季敩又破季坑巢﹐許淸又破川坳巢。二十七日郟文又攻破長河洞巢﹐俘斬無數。謝志珊謀遁桶岡﹐被邢珣活捉解來。先生奉新奏準事例﹐卽命於轅門梟首。臨刑﹐先生問曰「汝一介小民。何得聚眾如此之多。」志珊曰「此事亦非容易。某平日見世上有好漢﹐決不肯輕易放過﹐必多方鉤致﹐與爲相識﹐或縱其飲﹐或周其乏。待其感徳﹐然後吐實告之。無不樂從矣。負千斤气力者五十餘人﹐今俱被殺﹐束手就縛﹐乃明天子之洪福也。又何尢哉。」因瞑目受刑。先生他日述此事於門人曰「吾儒一生求朋友之益﹐亦當如此。」後人論此語。不但學者求朋友當如此。𨿽吏部尙書爲天下求才﹐亦當如此。有詩四句云﹕

同志相求志自同﹐豈容當面失英雄。

秉銓誰是憐才者﹐不及當年盜賊公。

考陸天池《史余》上說﹐先生微服與木工同入賊寨﹐自稱工師﹐兼通地理。賊喜其辯說﹐禮爲上客。先生周行其穴﹐密籍其險要可藏之處﹐紿賊以五百人隨出﹐約伏官軍營側﹐克期出兵爲應。賊從其計。先生至軍中﹐悉配其人於四郊﹐各不相通。自選精卒千人詐降﹐密擕火器埋之賊境又辭歸。至期率兵數萬而進。賊啟關出迎。洞中火炮大發。精卒從夾擊﹐賊惶惑不能支遂大敗。平賊後取五百人者﹐剜其目睛而全其命。

今按先生年譜﹐自起兵至平賊才二十日耳﹐如疾雷迅霆﹐安得有許多曲折。且自稱工師﹐往來誘敵﹐曠日持久﹐亦非萬全之策。此乃小說家傳言之妄。當以年譜爲據。

再說是日﹐誅了謝志珊。諸將遂請乘勝進攻桶岡。先生詢訪鐘景等已知地勢之詳。謂諸將曰「桶岡天險四寨﹐其出入之路﹐惟鎖匙龍﹐葫蘆洞﹐茶坑﹐十八磊﹐新池五處。然皆架棧梯壑﹐一人守之﹐千人難過。止有上章一路稍平﹐非半月不可達﹐奔馳之際彼已知備矣。莫若移屯近地﹐休兵養威﹐諭以禍福。彼見吾兵累勝必懼而請服。如其遲疑當進而襲之。」乃遣戴罪義官李正巖﹐醫官劉福泰並降賊鐘景﹐於二十八夜往桶岡﹐招安藍天鳳等﹐如果願降待以不死。期定於十一月初一日上午﹐至鎖匙龍送款。話分兩頭。卻說浰頭賊首池仲容綽號池大髩﹐原是龍川縣大戶出身。因被仇家告害﹐官府不明﹐一時气憤﹐與其弟仲寧仲安聚起家丁莊戶﹐殺了仇家一十一口﹐遂招集亡命﹐占住三浰落艸。屢敗官軍﹐漸漸勢大﹐自號金龍霸王﹐僞造符印﹐以兵力脇遠近居民﹐壯者收爲部下﹐富者借貸銀米﹐稍有違抗﹐焚殺無遺。

龍川大姓盧珂﹐鄭志髙﹐陳英三人頗有本事﹐各聚眾千餘﹐保守鄕村。仲容欲招至入夥﹐盧珂等不從﹐互相仇殺。先生檄嶺東兵備道﹐先招盧珂等三家。三家遂奉約束﹐願出力剿賊。遂畱本村﹐與龍川縣協同備禦。仲容深恨之。及黃金巢等出降﹐眾賊俱有納款之意。惟池仲容不肯。謂眾賊曰「我等作賊﹐已非一年。官府來招﹐亦非一次。其言未足憑信。且待黃金巢等到官後果無他說﹐我等遣人出投。亦未爲晚。」及聞十月十二日官兵已破橫水﹐仲容始有懼色。適先生又使黃金巢等作書往招。仲容乃謂其黨髙飛甲曰「官軍旣破橫水﹐必乘勝直搗桶岡﹐次卽及浰頭矣﹐柰何。」髙飛甲曰「前督撫曾遣人來招安﹐且聞黃金巢等已蒙署官錄用﹐不若亦遣一人出投。一則緩其來攻﹐二則窺覻虛實。若官軍勢果彊盛﹐招安果系實情﹐又作計較。不然﹐畱仲安在彼處亦好潛爲內應﹐一面撥人守險﹐多備木石﹐以防掩襲。」仲容以爲然。乃遣其弟仲安﹐率老弱二百餘人﹐往至橫水投降情願隨眾立功。時橫水賊已全平矣。先生謂曰「汝旣是眞心納降﹐本院卽日加兵桶岡。汝可引本部兵往上新地屯札。如桶岡賊奔逸﹐到彼用心截殺﹐將首級來獻﹐便算你功。」那上新中新下新三巢﹐是桶岡西路﹐去浰頭甚遠。先生故意調開使其難歸。外示委用以安其心。此是先生妙計。

再說李正巖等至桶岡﹐先述督撫兵威﹐後述招撫之期。藍天鳳大喜﹐情願就撫﹐方召其黨商議此事。橫水賊蕭貴模逃入桶岡﹐來見天鳳曰「徵南王不知守險。使官軍潛入內地。是以潰敗。若加意堤防﹐𨿽有百萬之眾﹐豈能飛入。今鎖匙龍各隘﹐地皆絕險﹐其所收橫水餘兵﹐尙有千餘。足可助桶岡爲守。柰何自就死地如豬羊入屠人之手乎。」天鳳意不能決。乃令各寨頭目俱至鎖匙龍聚議。先生遣縣丞舒富率數百人﹐逼鎖匙龍下寨﹐連連遣使催取天鳳等款狀﹐一面密使邢珣兵入茶坑﹐伍文定兵入西山界﹐唐淳兵入十八磊﹐張戩兵入葫蘆洞﹐立限三十日﹐乘夜各至分地。

是夜大雨不得進。初一日早﹐雨猶未止。各軍冒雨而入。天鳳見屢使催款﹐正在商量。又見大雨﹐料難進兵﹐防備就懈弛了。忽聞四路兵已大進﹐驚曰「王公用兵眞如神矣。」急收拾兵眾千人﹐據內隘絕壁﹐隔水爲陣﹐以拒官軍。邢珣率兵渡水前擊。張戩之兵衝其右﹐伍文定又自戩兵之右﹐懸崖而下﹐繞賊傍合攻。賊不能支﹐且戰且卻﹐及午雨止。各兵奮擊﹐賊大敗。王天與﹐舒富兩路兵﹐聞官軍已入前山﹐亦從鎖匙龍並登。各軍乘勝奮擊﹐賊悉望十八磊奔逃。正遇唐淳之兵嚴陣以待﹐又大戰一塲﹐會日暮暫息。賊猶扼險相持。

次早諸軍復合勢剿殺﹐賊遂大敗。凡破十三巢擒斬無數。初五日至十三日﹐陸續又破上新﹐中新﹐下新等十巢﹐斬蕭貴模於陣。藍天鳳率敗兵欲於桶岡後山﹐乘飛梯直入範陽大山﹐卻先被官軍把守﹐前後困圍﹐計無復之﹐乃投崖而死。梟其首以獻。巖谷溪壑之間﹐僵屍塡滿。於是桶岡之賊略盡。據先生報二處捷數目。搗過巢穴共八十四處﹕

擒斬大賊首謝志珊﹐藍天鳳等八十六名顆。從賊首級三千一百六十八名顆。俘獲賊屬二千三百三十六名口。奪回被虜男婦八十三名口。牛馬驢一百八隻。贓杖二千一百三十一件。金銀一百一十三兩八錢一分。

時湖廣軍門已遣參將史春統兵前來會剿﹐行至彬州﹐接得先生鈞牌﹐知會桶岡賊巢俱已蕩平﹐不必復勞遠涉。史春大驚曰「向議三省合剿打帳一年﹐尙恐未能盡殄。今王督院之兵﹐朝去夕平。如掃秋葉。眞天人也。」

先生奏凱班師。百姓扶老擕幼﹐手香羅拜言「今日方得安枕而臥。」所經州縣關隘﹐各立生祠﹐遠鄕之民肖像於家堂供養。歲時屍祝。

先生謂橫水桶岡各賊寨﹐散在大猶廋嶺之間。地方窵遠﹐號令不及。議割三縣之地。建立縣治﹐及增添三處巡司﹐設關保障。疏上悉依議﹐賜縣名曰宗義。附江西南安府﹐賜敕獎諭。

浰頭賊聞桶岡復破﹐愈加恐懼﹐乃分兵爲守隘拒敵之計。先生先諭黃金巢等﹐密遣部下散歸賊巢左近﹐俟官兵一到。卽據險遏賊﹐再諭盧珂﹐鄭志髙等﹐用心提備。然後遣生員黃表﹐義民周祥等﹐賫牛酒復至浰頭﹐賞勞各酋長。並詰其分兵守隘之故。池仲容無詞可解﹐乃詐稱龍川義民盧珂﹐鄭志髙素有仇怨﹕「今不時引兵相攻。若一撤備﹐必被掩襲。某等所以密爲之防﹐非敢抗官兵也。」遂遣其黨鬼頭王﹐隨黃表等回報。請寬其期﹐「當悉眾出投。盡革僞號止稱新民。」先生陽信其言﹕遂移檄龍川﹐使察盧珂等擅兵仇殺之實﹐謂鬼頭王曰「盧珂等本院已行察去訖﹐如情罪果眞﹐本院當遣大軍往討。但須假道浰頭﹐汝等旣降﹐先爲我伐木開道﹐以候官軍﹐不日徵進。」鬼頭王回報。池仲容且喜且懼。所喜者﹐督院嗔怪盧珂等﹐墮其術中。所懼者﹐恐其取道浰頭﹐不是好意。復遣鬼頭王來謝﹐且稟稱。「盧珂等某自當悉力捍禦。不敢動勞官軍。」恰遇盧珂﹐鄭志髙﹐陳英親到督院具狀﹐辯明其事。狀中備述池仲容等平昔僭號設官。今又點集兵眾號召遠姓各巢賊酋﹐授以總兵都督等僞官﹐準備抗拒官軍。先生大怒曰「池仲容已自投招﹐便是一家。汝挾仇﹐擅自仇殺﹐罪已當死。又造此不根之言﹕乘機誣陷﹐欲掩前罪。本院如見肺肝。那池仲容方遣其弟池仲安領兵報效﹐誠心歸附。豈有復行抗拒之事。」遂扯碎其狀﹐詫之使出﹐「再來瀆擾必斬。」卻教心腹參謀﹐密向他說﹐「督府知汝忠義﹐適來佯怒﹐欲哄誘浰頭自來。你須是再告。告時受杖三十﹐暫系數旬﹐方遂其計。」盧珂等依言﹕又來告辯。先生益怒喝﹐令縛珂等斬首來報。標下眾將俱爲叩頭討饒。先生怒猶未解。將盧珂責三十板。喝令監候。池仲安等在幕下﹐聞珂等首辯﹐心懷驚懼。及見先生兩次發怒﹐然後大喜﹐率其黨歡呼羅拜﹐爭訴珂等罪惡。先生曰「本院已體訪明白。汝可開列惡款來。待我審實後。當盡收家屬處斬﹐以安地方。」仲安益大喜﹐作家書付鬼頭王﹐回報其兄仲容去訖。盧珂等旣入監。先生又使心腹參隨﹐只說﹐「要緊人犯在監」。不放心教他巡閱。卻暗地致督府之意﹐安慰珂等。說﹐「事成之日﹐當有重用。你可密地分付家屬﹐整頓人馬﹐伺候軍令差遣。」珂等感泣曰「督府老爺爲地方除害。若用我之時﹐𨿽肝腦塗地﹐亦無所恨。」先生又使生員黃表﹐聽選官雷濟﹐安慰池仲容﹐說督府已知盧珂等仇殺之情。汝等勿以此懷疑。仲容大排筵席﹐管待黃表﹐雷濟二人。坐中誇督府用兵如神﹐更兼寬宏大量﹐來者不拒。黃金巢等俱授有官職。「你等若到麾﹐自當題請重用。」仲容拱手曰「全仗先生們提挈。」黃表因私謂所親信賊酋曰「盧珂等說令兄惡迹多端﹐無非是妒忌之意。𨿽然督府不信。令兄處也該自去投訴。」仲寧唯唯言於仲容。仲容遲疑不行。

十二月二十日先生大軍已還南贛。各路軍馬俱已散遣。回歸本處。先生乃張樂設飲。大享將士。示諭城中云﹕

「督撫軍門示﹕向來賊寇搶攘﹐時出寇掠﹐官府興兵轉餉﹐騷擾地方﹐民不聊生。今南安賊巢﹐盡皆掃蕩﹐而浰頭新民皆又誠心歸化﹐地方自此可以無虞。民久勞苦﹐亦宜暫休息爲樂。乘此時和年丰﹐聽民間張燈鼓樂﹐以彰一時大平之盛。」

先生又曰「樂戶多住龜角尾。恐有盜賊藏匿。仰悉遷入城中以淸姦藪。」於是街巷俱燃燈嗚鼓﹐倡優雜沓遊戲爲樂。先生又呼池仲安至前謂曰「汝兄弟誠心向化﹐本院深嘉。聞盧珂黨與最眾﹐𨿽然本身被系﹐其黨懷怨或掩爾。不虞事不可知。今放爾暫歸浰頭幫助爾兄防守。傳語爾兄﹐小心嚴備不可懈弛失事。」仲安叩頭感謝。先生又使指揮兪恩護送仲安﹐並賫新曆頒賜諸酋。諸酋大喜﹐盛筵設款。仲安又述督府散兵安民﹐及遣歸協守之意。無不以手加額﹐踴躍謝天。

時黃表﹐雷濟﹐尙畱寨內會飲。中間仲容說道。「我等若早遇督府﹐歸正久矣。」表﹐濟曰「爾輩新民﹐不知禮節。今官府所以安輯勞來爾等甚厚﹐況且遣官頒歷﹝歷﹞﹐柰何安坐而受之。論禮亦當親往一謝。」餘恩曰「此言甚當。況盧珂等日夜哀訴﹐說你謀反有據。官府若去拘他﹐他斷然拒命不來。何不試拘對理。看他來與不來卽此可證反情之實。」仲容曰「若督府來喚對理﹐豈有不去之理。」表﹐濟又曰「今若不待拘喚﹐竟往叩謝。須便就訴明盧珂等罪惡。官府必益信爾無他。珂等詐害是實﹐殺之必矣。」所親信賊酋﹐亦從中力勸。仲容以爲然﹐乃謂其眾曰「若要伸﹐先用屈。輸得自己﹐贏得他人。贛州伎倆﹐亦須親往勘破。」遂定計﹐選麾下好漢並所親信者共九十三人﹐親至贛州﹐來見督府。仲寧﹐仲安畱於本寨。餘恩等先馳歸報。先生乃密遣人傳諭屬縣。「勒兵分哨付本院﹐不時檄到卽發。」又遣千戶孟俊﹐先至龍川﹐督集盧珂鄭志髙陳英三家兵眾。又以路從浰巢經過﹐恐其起疑﹐於是另寫一牌。牌上開寫「盧珂等擅兵仇陷過惡﹐仰龍川縣﹐密拘三家黨屬﹐解至本院問究。」卻將眞牌藏於貼肉祕處。孟俊行至浰頭。賊黨一路盤問。俊出牌袖中示之﹐故意囑他。「此官府祕密事情萬勿泄漏。」賊皆羅拜﹐爭獻酒肉爲之向導。先出浰巢一路上。其黨自相傳說﹐無不歡喜。孟俊到了龍川﹐方出眞牌﹐部勒三家兵眾。巢中諸賊傳聞﹐皆以爲拘捕其黨。並不他疑。

仲容等到於贛州﹐正似豬羊近屠戶之家﹐一步步來尋死地。仲容把一行人眾﹐營於教塲﹐單引親信數人進院參謁。先生用好言撫慰﹐問此來許多人眾。仲容稟曰「隨從不過九十餘人。」先生曰「旣是九十餘人﹐必須揀个極寬的去處安頓。」方好問中軍官「何處最爲寬閒。」中軍官稟道。「惟有祥符寺。地最寬廠﹐房屋亦俱整齊。」先生曰「就引至祥符寺居住罷。」又問﹐「眾人今在何處。」中軍官不等仲容開口﹐便稟道﹐「眾人見屯教塲。」先生僞變色曰「爾等皆我新民﹐不來見我﹐而營於教塲﹐莫非疑心本院麼。」仲容惶恐叩首曰「就空地暫息﹐聽老爺發放。壹有他意。」先生曰「本院今日與你洗雪﹐復爲良民也非容易。你若悔過自新﹐學好做人﹐本院還有扶持你處。」仲容叩謝而出。旣至祥符寺﹐見宮室整潔﹐又有參隨數人爲館伴﹐賜以米薪酒肉﹐標下各官俱來相拜。各有下程相送。歡若同僚﹐喜出望外。時乃閏十二月二十三日也。參隨等日導眾賊﹐遊行街市。見各營官軍果然散歸﹐街市上張燈設戲﹐宴飲嬉遊。信以爲督府不復用兵矣。又密賂獄卒﹐私往覘盧珂等動靜。果然械系深固。獄卒又說﹕「官府已行牌﹐拘其家屬﹐一同究問不日取斬。」仲容大喜曰「吾事今日始得萬全也。」先生復制長衣油靴﹐分給眾賊使參隨教之習禮。一日又漫給布帛﹐未曾開明分別賞賜﹐於是老少互爭。參隨稟知。先生曰「本院多事﹐未及細開﹐何不教他開一花名手本。下次﹐照依次序給賞﹐老少不亂。豈不便乎。」仲容依言﹕開手本送上。於是盡得其九十三人名姓。

過五日。仲容等辭歸。先生曰「自此至浰有八九日程途。卽今往不能到家過歲矣。新春少不得又來賀節﹐多了一番跋踄。況贛州今歲燈事頗盛。在此亦不寂寞。何不以正月回去。」賊中少年喜觀燈﹐日得遊於娼家﹐參隨復借貸銀錢。諸賊皆欣然忘歸。

至元旦隨班入賀行禮。下午仲容復入辭﹐先生曰「汝謁正﹐尙未犒賞。柰何就去。初二日本院尙未得暇。初三日當有薄犒。」次日令有司送酒於寺館﹐參隨官擕妓女陪侍。眾賊歡飲竟日。預懸牌於轅門。牌上寫道﹐「浰頭新民池仲容等﹐次日齊赴軍門領賞﹐照依花名次序不許攙前嘩亂。領賞過﹐三叩頭卽出﹐齊赴兵備道叩謝﹐事畢逕回﹐不必又辭。」本院參隨官抄寫牌面與眾賊看了。無不歡喜。是夜先生密諭守備郟文﹐令撥經戰甲士六百人﹐分作二十隊﹐伏於射圃﹐候本院犒賞賊酋﹐每五名一班﹐鼓吹送出院門過射圃﹐則以甲土一隊﹐擒而殺之。大約六人制一人度無不勝。事了之後﹐只用一人在龍縣丞處回話。

龍縣丞者名光。原是正途出身﹐爲吉安縣丞﹐因不善逢迎﹐上司不喜﹐要趕逐他。太守伍文定察其人可用﹐言其冤於先生﹐畱作參隨。先生又召龍光分付。「汝可引甲士一隊﹐妝做衙門公役。各藏暗器﹐立於大門昭墻之下﹐如賊黨中有彊力難制者﹐你令手下甲士上前相幫。若了事時﹐你便遙立屏墻﹐使我望見以慰我心。倘有他變﹐趨入報我。」又分付有司﹐「預備花紅﹐羊豕﹐壇酒﹐歷日﹐銀兩之類﹐院內軍將隨常排列﹐自有規矩。」亦密諭中軍官﹐「只等本院號令﹐一齊下手。」

至初三日侵早﹐軍門上已吹打過二次﹐各官俱集。池仲容引著九十三人﹐都穿著軍門頒賜長衣油靴整整齊齊﹐來至院前。見巡捕官在院門上結彩﹐問其緣故。答道﹐「今日老爺犒賞新民﹐乃是地方吉慶之事﹐如何不掛彩。」須臾屠戶率許多豬羊來到。參隨指與仲容道﹐「這都是你們的賞物。」眾賊預先歡喜。須臾三通吹打﹐放銃開門﹐文武屬官進院作揖。仲容等亦隨入叩頭﹐禮畢。先生先喚池仲容到前說﹐「你自頭目﹐倡率歸順。與眾不同。」將案上大葵花銀杯﹐賜酒三大杯﹐艸花一對﹐紅絹二段纏身﹐犒銀三兩﹐大饝饝一盤﹐羊肉豚肉各五斤﹐酒二壇﹐分付﹐「你且站在一邊。看本院賞完眾人。撥門上家下一名送你歸寺。」仲容復叩頭稱謝。此時天門二門兩班樂人﹐大吹大擂。階下屠戶殺豬宰羊﹐論斤分剁﹐好不熱鬧。仲容雙花雙紅﹐立於泊水檐下。何等榮耀﹐便似新得了科第一般。不勝之喜﹐眾賊候賞的一个个伸頭舒頸﹐在階下專聽唱名。先生將花名手本付與中軍﹐分付道﹕「依次唱名﹐每五名做一班﹐鼓樂導出。也教百姓看見﹐曉得從順的好處四方傳說。」中軍官領諾﹐手執手本﹐髙唱某某。眾賊答應﹐每五名做一字脆著。每名艸花一對﹐紅布一匹﹐都是中軍官與他挿纏。亦各賜熱酒二杯﹐犒賞銀一兩﹐大饝饝十枚﹐羊羊豕肉各一斤﹐酒一小壇。賊人要將饝饝銀封置於袖中。中軍官道﹕「你若藏了不見督府老爺的恩典。須是放在外面﹐教眾百姓們大家觀看。」乃教他將衣兜子兜起饝饝﹐右手抱著酒壇﹐手中就撚著銀封﹐左手提著豬羊肉﹐東腳門進﹐西腳門出﹐剛到射圃前。那三十名甲士先在那里挨次伺候﹐六人伏侍一个。已自眾寡不敵。況且沒心人對了有心人。雙手又拿著許多賞物﹐身上穿著長衣﹐又被紅布纏住腳下。油靴底滑﹐許多不方便。𨿽有彊悍有本事的﹐也滅了數分。不消得十分費力﹐便都了當。就將五个銀封繳到龍縣丞處爲信。這里殺人﹐裏面熱鬧之際﹐那得知道。一五一十﹐只管送將出來。龍縣丞在屏墻下﹐數過第十七隊﹐已了過八十五人矣。算道﹕「院內連池仲容只有九人﹐不足爲慮。」乃走入院門﹐意欲回復。先生遙見龍光走進﹐疑外廂有變﹐注目視之﹐見龍光行步甚緩﹐知其無他﹐心下方才安穩。龍縣丞步至堂﹐取茶一甌﹐送至先生案前﹐密稟曰「都了卻。」先生以頭麾去。中軍官又喚五名﹐已跪下領賞。先生曰「汝等俱是少年後輩﹐前日何得與年長者爭賞。須挪出捆打二十﹐以示教誨。」因指未賞者三人曰「汝亦是爭賞者﹐且只教誨你八个人。」中軍官及兩班勇士一齊上前挪縛。池仲容色變﹐肚中如七八个弔桶一上一落。好不安穩。一時在他矮檐下。怎敢不低頭。先生見各賊挪完﹐喚池仲容到前。說﹐「汝𨿽投順﹐去後難保其心。」仲容方欲啟口分辧。先生喝聲中軍官也與我挪著。就於袖中出盧珂等首狀﹐當面逐款質問。「僞檄上金龍霸王印信從何而來。」仲容頓口無言。惟有叩頭請死。先生命押付轅門﹐同八人斬首號令。仲容到轅門之外方知領賞眾賊俱已殺完。悔之無及。瞑目受刑。正是﹕

人惡人怕天不怕。人善人欺天不欺。

善惡到頭終有報。只爭來早與來遲。

先生用計﹐不動聲色。除了積年的反賊。滿城官吏士民無不稱快。犒賊之物﹐一毫不失。卽以賞有功甲士。獄中放出盧珂鄭志髙陳英﹐厚加賞賜﹐不在話下。

時日已過午﹐先生退堂。一个頭旋昏倒在地。左右慌忙扶起﹐嘔吐不止。眾官俱至私衙問安。先生曰「連日積勞所致﹐非他病也。」幸食薄粥﹐稍靜坐片時﹐安然如故矣。是夜先生發檄催各路兵。期定本月初七日﹐於三浰到相會﹐一同搗巢。那幾路﹐從廣東惠州府龍州縣入者﹐共三路。

知府陳詳兵從和平都入﹐

指揮姚璽兵從烏虎鎭入﹐

千戶孟俊兵從平地水入。

從江西贛州府龍南縣入者﹐共四路。

指揮餘恩兵從髙沙堡入﹐

推官危壽兵從南平入﹐

知府邢珣兵從太平堡入﹐

指揮郟文兵從冷水逕入。

從贛州府信丰縣入者﹐共二路。

知府季敩兵從黃田岡入﹐

縣丞舒富兵從烏逕入。

先生自率帳下官兵﹐從龍南冷水逕直搗下浰大巢。

卻說巢中諸賊先前得池仲容書信﹐說「贛州兵俱已散歸﹐督府待之甚厚。不日誅盧珂等。」傳去各巢人人信以爲眞﹐各自安居不做準備。初聞官兵四路並進﹐怪仲容無信到﹐尙不以爲然。比及打聽得實﹐官兵已至龍子嶺﹐去賊巢甚近了。一時驚惶失措﹐乃悉其精銳﹐據險設伏﹐並勢迎敵。官軍聚爲三衝﹐犄角而前。指揮餘恩兵首先遇賊。百長王受奮勇前進﹐與賊大戰。約莫三十餘合﹐賊兵稍卻。王受追趕里許﹐賊伏四起。將王受圍困垓心﹐左衝右突﹐不能出去。忽聞東角頭鼓噪之聲。一隊官軍殺將入來。乃是惠州府推官危壽部下義官葉芳也。伏兵見有接應﹐正欲分兵迎敵。千戶孟俊兵又從岡後殺到﹐橫衝賊伏﹐與王受合兵。

三路軍馬同時剿殺﹐呼聲震天。賊大奔潰。官軍乘勝逐北。三浰大巢俱不能守。各路兵聞大巢已破﹐心膽益壯。各自奮勇立功﹐連破五花障白沙赤唐等巢穴十一處。斬級無數﹐其夜敗賊復奔鐵石障尺八嶺等巢穴。

次早先生傳令各哨官兵﹐探賊所往﹐分投急擊。初九日知府陳祥破鐵石障巢﹐斬池仲寧﹐獲金龍霸王僞印﹐及違禁旗炮各物﹐於是復克羊角山等巢穴二十三處﹐檎斬更多。各巢奔散之賊﹐其精悍者尙有八百多人。髙飛甲等率之﹐復哨聚於九連山。那九連山髙有百仭﹐橫亙數百餘里﹐俱是頑石卓立﹐四面抖絕。止東南崖壁之下﹐一條綫路可通。賊又將木石堆積崖上﹐只等我兵到時﹐發石滚木﹐百無一全。先生傳選精銳七百人﹐將所獲賊人號衣穿著﹐假作奔潰之賊﹐乘夜直衝崖下澗道而過。賊認做各巢敗散之黨﹐於崖上招呼。我兵亦佯與呼應。賊遂不疑。我兵已度險﹐遂扼斷其後路。

次日黎明我兵放起炮來。賊方知是官軍﹐並勢來攻。我兵所據反在賊崖上面﹐從上擊下。賊不能支。遂退。髙飛甲與池仲安商義﹐分隊潛遁。先生預令各哨官兵﹐四路埋伏。賊遇伏輙敗。又殺五百餘人。池仲安中箭而死﹐髙飛甲率殘黨三百餘人﹐分逃上下坪黃田坳等處。各哨官兵復約會搜捕﹐見賊便殺。髙飛甲亦爲守備郟文所斬。有名賊徒剿滅殆盡。惟張仲全等二百餘人﹐聚於九連谷口﹐呼號痛哭﹐自言「本是龍川良民﹐被池仲容等迫脇在此﹐與他搬運木石﹐只因貪戀殘生受其驅役。並不曾見陣廝殺﹐求開生路。」先生遣報效生員黃表往驗﹐果然。俱是老弱且從賊未久。其情可憐﹐乃使贛州邢知府往撫其眾﹐籍其名數﹐安挿於白沙地方﹐復爲良民。此蕃用兵自正月初七日起﹐至三月初八日止。通計兩月內﹕

搗過巢穴三十八處﹐

斬大賊首二十九名顆﹐

次賊首三十八名顆﹐

從賊二千零六名顆﹐

俘獲賊屬男婦八百九十名口﹐

奪獲牛馬一百二十二隻匹﹐

器械贓仗二千八百七十件﹐

贓銀七十兩六錢六分。

先生上疏奏捷。請於和平峒添設縣治﹐以扼三省之衝。得旨準添設﹐名和平縣。升先生都察院右副都禦史。蔭一子錦衣衛世襲千戶。辭免不允。時正徳十三年也。

諸賊旣平。地方安靖﹐乃得專意於講學。大修濂溪書院﹐將古本大學朱子晚年定論付梓。凡聽教者悉贈之。時門人徐愛亦舉進士。刻先生平昔問答行於世。命曰傳習錄。海內讀其書﹐無不想慕其人也。江西名士鄒守益等﹐執贄門下﹐生徒甚盛。先生嘗論三教同異。曰「仙家說到虛﹐聖人豈能於虛上加一毫實。佛家說到無﹐聖人豈能於無上一加一毫有。但仙家說虛從養生來﹐佛家說無從出離生死苦海來。卻於本體上﹐加卻這些子意在。良知之虛﹐便是天之太虛﹐良知之無﹐便是太虛之無形。日月風雷﹐山川民物﹐凡有象貌形色。皆在太虛無形中發用流行未嘗爲天障礙。聖人只是順其良知之發用。天地萬物皆在於我。」正是﹕

道在將興逢聖世﹐文當未喪出明師。

人人有个良知體﹐不遇先生總不知。

話分兩頭。卻說江西南昌府宗藩寧王﹐乃是太祖髙皇帝第十七子。名權。初封大寧因號寧王。髙皇帝諸子中﹐只有燕王善戰﹐寧王善謀。故封於北邊以捍禦北虜。後燕王將起兵靖難。以大寧降胡所聚。以計劫寧王﹐與之同事﹐富貴共之。後燕王旣登大寶﹐攺元永樂。是爲成祖文皇帝。以大寧故地置朵顏三衛﹐欲封寧王於川廣。寧王自擇蘇杭二處請封。文皇帝不許。寧王大恚。遂出飛旗。令有司治馳道。文皇怒。寧王不自安。屏去從人﹐獨擕老監數人﹐自南京竟走至江西省城﹐稱病臥於城樓之上。布按三司奏聞。文皇帝不得已﹐以南昌封之。仍號寧王。數傳至於臞仙。修眞好道禮賢下士。號爲賢藩。

臞仙傳惠王﹐惠王傳靖王﹐靖王傳康王。康王中年無子。悅院妓馮鍼兒﹐畱侍宮中﹐呼爲馮娘娘。鍼兒有娠﹐康王夢蟒蛇一條飛入宮中﹐將一宮之人﹐登時啖盡﹐又張口來嚙康王。康王大呼一聲﹐猛然驚醒。侍兒報馮娘娘已生世子矣。康王惡其不祥﹐命勿畱養。遂匿於伶人秦榮之家。旣長歸宮。康王心終不喜。臨薨時﹐不令入訣。

濠性聰慧﹐通詩史﹐善爲歌詞。然輕佻無威儀。喜兵嗜利。旣襲位﹐愈益驕橫。術士李自然言其有天子骨相﹐漸有異志。輦金於都下﹐先結交內侍李廣﹐正徳初又結交劉瑾等八黨爲之延譽。又賄買諸生﹐舉其孝行。朝廷賜璽書褒獎。又謀廣其府基﹐故意於近處放火延燒﹐假意救滅﹐折毀其房。然後抑價以買其地。又置莊於趙家園地方﹐多侵民業﹐民不能堪。每收租時﹐立塞聚眾相守。又畜養大盜胡十三淩十一閔廿四等﹐於鄱陽湖中劫掠客商貨物﹐預蓄軍資。先是胡世寧爲江西兵備副使。洞察其惡﹐乃上疏奏聞。語甚激切。宸濠亦奏﹐「世寧離間骨肉。」輦金徧賂用事太監﹐及當道大臣。都察院副都禦史叢蘭尢與濠密。反劾世寧狂率﹐拿送錦衣衛﹐謫戍沈陽。於是宸濠得志。凡仕江右者﹐俱厚其交際之禮﹐朝中權貴無不結交。又這人於各處訪求名士﹐聘爲門客。錦衣千戶朱寧者﹐小名福寧兒。雲南李巡簡家生子也。太監錢能鎭守雲南﹐因以爲養子﹐名錢寧。因劉瑾得引見﹐武宗皇帝仗侍踢毬﹐以柔佞得幸﹐賜姓朱。冒功拜官。寧轉薦伶人臧賢﹐亦得寵。二人招權納賄﹐家累巨萬。宸濠俱結爲心腹。武宗皇帝屢幸臧賢之家。賢於家中造成復壁。外爲木櫥﹐櫥門用鎖。門內潛通密室。每每駕到預藏寧府使者於復壁中﹐竊聽。一言一動無不悉知。

安福縣舉人劉養正﹐字子吉。幼舉神童。旣中舉不第。不復會試。制隱士服﹐以詩文自髙﹐三司撫按折節其門﹐以得見爲幸。濠以厚幣招致﹐歲時饋問不絕。遂與濠匿。

李士實繇翰林官﹐至侍郎致仕。與濠爲兒女親家。士實頗有權術﹐以姜子牙﹐諸葛孔明自負。濠用爲謀主。又以承奉劉吉術士李自然徐卿等﹐黨與甚眾因武宗皇帝無子﹐濠謀以其子二哥爲皇嗣。朱寧﹐臧賢與諸大閹﹐力任其事。朝中六部九卿。科道官員亦多有爲之左右者。因其事重大﹐未敢發言。

李士實爲濠謀通於兵部尙書陸完﹐題復寧府護衛一面使南京鎭守大監畢眞﹐倡率南邊官員人等﹐保舉寧王孝行。及陸完攺吏部﹐王瓊代爲兵部尙書。瓊策濠必反謂陸完曰「祖宗革去護衛﹐所以杜藩王不軌之謀。正是保全他處﹐寧王再三要復護衛﹐不知他要兵馬何用。異日恐有他變必累及公矣。」陸完大悔﹐寫書於濠欲其自以己意繳還護衛。濠不從。借護衛爲名﹐公然招募勇健﹐朝夕在府中使槍弄棒。

先生聞濠歹謀﹐乃因其賀節之禮﹐使門人冀元亨往謝。元亨字惟幹﹐錢塘舉人﹐爲人忠信可托。先生聘爲公子正憲之師。故特遣行﹐使探聽寧王舉動。卻說宸濠有意結交先生。聞元亨是先生門人﹐甚加禮貌﹐漸漸言及於外事。元亨佯爲不知。與談致知格物之學﹐欲以開導寧王﹐止其邪心。濠大笑曰「人癡乃至此耶。」立與絕。元亨歸贛﹐述於先生。先生曰「汝禍在此矣。汝畱此﹐寧王必並煤孽及我。」遂遣人衛之歸家。

再說寧府典寶閻順﹐內官陳宣劉良﹐見濠所爲不法﹐私詣京師出首。朱寧與陸完隱其事﹐使人報濠。濠疑承奉周儀所使﹐假裝彊盜﹐盡殺其家。又殺典仗查武等數百人﹐復輦金京師﹐徧賂權要﹐求殺閻順等。順等亡命遠方﹐乃免。於是逆謀益急。

寧王之妃婁氏﹐素有賢徳。生下三子。大哥三哥四哥。寧王最敬重之。婁妃察宸濠有不軌之志﹐乃於飲宴中間﹐使歌姬進歌勸酒﹐欲以諷之。曲名《梧葉兒》云﹕

爭甚麼名和利﹐問甚麼咱共伊。一霎時轉眼故人稀﹐漸漸的朱顏易攺﹐看看的白髮來催﹐提起時好傷悲。赤緊的可堪﹐當不住白駒過隙。

宸濠聽此詞﹐有不悅之色﹐婁妃問曰「殿下對酒不樂何也。」宸濠曰「我之心事非汝女流所知。」婁妃陪瞼笑曰「殿下貴爲親王﹐錦衣玉食﹐享用非常。若循理奉法﹐永爲國家保障﹐世世不失富貴。此外更有何心事。」宸濠帶了三分酒意﹐嘆口气道﹐「汝但知小享用之樂。豈知有大享用之樂哉。」婁妃曰「願聞如何是大享用小享用。」宸濠曰「大享用者﹐身登九五之尊﹐治臨天下﹐玉食萬方。吾今位不過藩王。治不過數郡。此不過小享用而已。豈足滿吾之願哉。」婁妃曰「殿下差矣。天子摠攬萬幾﹐晏眠早起﹐勞心焦思﹐內憂百姓之失所﹐外愁四夷之未服。至於藩王﹐衣冠宮室﹐車馬儀仗﹐亞於天子。有丰享之奉﹐無政事之責。是殿下之樂過於天子也。殿下受藩鎭之封﹐更思越位之樂。竊恐志大謀疎。求福得禍。那時悔之晚矣。」宸濠勃然變色﹐擲杯於地而起。有詩爲證﹕

造謀越位費心機。逆耳忠言苦執迷。

天位豈容僥幸取。一朝勢敗悔時遲。

婁妃復戒其弟婁伯將﹐勿從王爲逆。伯將亦不聽。宸濠起造陽春書院﹐僭號離宮﹐用酖酒毒死巡撫王哲。守臣無不悚懼。諷有司參謁俱用朝服。各官懼其勢焰﹐亦多從之。

時鄱陽湖中屢屢失盜。盡知是寧府竊養﹐吞聲莫訴。婁妃屢諌不聽。兵部尙書王瓊預憂其變﹐督責各撫臣﹐訓兵修備﹐又以承奉周儀等之死﹐責江西撫臣嚴捕盜賊。南昌府獲盜一顆﹐內有淩十一。有人認得是寧府中親信之人。撫臺孫燧密聞於王瓊。宸濠使其黨於獄中彊劫以去。叛謀益急。

約定八月鄕試時﹐百官皆進科塲。然後舉兵。王瓊聞淩十一被劫﹐怒曰「有此賊正好做寧府反叛證見﹐如何容他劫去了。」責令有司﹐立限緝獲。濠恐事泄﹐復諷南昌諸生﹐頌己賢孝﹐迫挾撫按具奏﹐爲之解釋。按察副使許逵勸發兵圍寧府﹐搜獲劫盜﹐若拿出一二人﹐究出謀叛之情﹐請旨迫奪﹐免得養成其患。燧猶豫不決。被濠屢次催促﹐巡撫孫燧不得已﹐隨眾署名﹐乃別奏濠不法事。列欵有據。濠亦慮及此。預布心腹勇健﹐假裝響馬於北京一路﹐但有江西章奏盡行劫去。

燧七次奏本都被攔截﹐不得上聞。止有保舉孝行的表章。濠使心腹林華同賚上京。直達天聰。時江彬新得寵幸﹐冒功封平虜伯。太監張忠與朱寧有隙。遂附江彬﹐每欲發寧王之事﹐以傾朱寧﹐未得其便。及保奏表至﹐武宗皇帝問於張忠曰「保官好升他官職。保親王意欲何爲。」忠對曰「王上更無進步。其意未可測也。」

先是宸濠結交臧賢﹐僞使伶人秦榮就學音樂﹐謝以萬金及金絲寶壺一把。忽一日武宗皇帝駕幸臧賢家。賢注酒獻上。武宗皇帝見壺﹐驚曰「此壺光澤巧麗﹐我宮中亦無此好物。汝何從得此。」臧賢恃上之愛寵﹐且欲表宸濠之情﹐遂以實對曰「不敢隱瞞。賴萬歲洪福。此乃寧殿下所賜也。」武宗皇帝曰「寧叔有此好物﹐何不獻我。乃賜汝耶。」其時優人中有小劉者。亦新得寵﹐獨未得濠賄賂。心中怏怏。及大駕回宮﹐又誇金壺之美。小劉笑曰「寧殿下不思爺爺物足矣。爺爺尙思寧殿下乎。昨保舉賢孝。爺爺豈遂忘之。今朱寧臧賢日夕與寧府交通﹐所得寶貨無算。藏納姦細於京中﹐不計其數。外人無不知﹐獨爺爺不知耳。」

武宗皇帝遂疑臧賢﹐有旨遣太監蕭疏搜索賢家。又降旨各藩使人﹐無事不許擅畱京師。試禦史蕭淮遂直攻寧王﹐並參李士實﹐畢眞等。給事中徐之鸞禦史沈灼等﹐連章復上﹐朝廷準奏。念親親之情﹐不忍加兵。遣駙馬都尉崔元﹐都禦史顏頥壽及太監賴義﹐往諭革其護衛。

寧府心腹林華先在復壁中﹐聽知金壺之語﹐用心打探。及聞京師挨緝姦細﹐又有詔使遣至江西﹐遂於會同館取快馬﹐晝夜奔馳。在路才十八日。便至南昌。

其日乃是六月十三日。正宸濠誕辰﹐諸司入賀。濠張宴欵待。林華候至席散﹐方才稟奏。濠謂李士實﹐劉養正等曰「凡抄解宮眷﹐始用駙馬親臣。今詔使遠來﹐事可疑矣。若待科塲之事﹐恐詔使先到﹐便難措手。今當如何。」養正曰「事急矣。明旦諸司謝酒﹐便當以兵威脇之。」士實曰「須是假傳太后密旨。如此恁般﹐方好商量停當。」時閔廿四﹐淩十一﹐吳十三等﹐亦以賀壽畢集。夜傳密信﹐令各飭兵伺候。及旦﹐諸司入謝﹐禮畢。濠出坐立於露臺之上﹐詐言於眾曰「昔孝宗皇帝爲太監李廣所誤﹐抱養民間子。我祖宗不血食者﹐今十四年矣。太后有密旨﹐命寡人發兵討罪﹐共伸大義。汝等知否。」巡撫孫燧挺身出曰「旣然太后有旨﹐請出觀之。」濠大聲曰「不必多言。我今往南京去。汝願保駕否。」燧曰「天無二日﹐民無二王。這才是大義。此外非某所知。」濠戟手怒曰「汝旣舉保我孝行。如何又私遣人誣奏我謀爲不軌。如是反覆豈知大義。」叱左右與我挪了。按察副使許逵﹐從下大呼曰「孫都禦史﹐乃欽差大臣。汝反賊敢擅殺耶。」濠怒喝令並縛之。逵顧燧曰「我欲先發﹐公不聽我言。今果受制於人。尙何言哉。」因大罵﹐「宸濠逆賊﹐今日汝殺我等﹐天兵一到你全家受戮﹐只在早晚。」濠令較尉火信拽出於惠民門﹐斬首示眾。比及婁妃聞信。急使內侍傳救﹐已無及矣。陽明先生有《哭孫許二公》詩二首。

其一云﹕

丟下烏紗做一塲﹐男兒誰敢墮綱常。

肯將言語階前屈﹐硬著肩頭劍下亡。

萬古朝端名姓重﹐千年地裏骨頭言。

史官謾把春秋筆﹐好好生生斷幾行。

其二云﹕

天翻地覆片時間﹐取義成仁死不難。

蘇武堅持西漢節﹐天祥不受大元官。

忠心貫日三臺見﹐心血凝冰六月寒。

賣國欺君李士實﹐九泉相見有何顏。

時僉事潘鵬自爲禦史時﹐先受寧王賄賂。與之交通。至是率先叩頭呼萬歲。參政王倫﹐季敩﹝敩爲南安知府從先生平賊有功升參政﹞懼禍﹐亦相繼拜伏。布政使梁宸按察使楊璋﹐副使唐錦都指揮馬驥﹐各各以目相視不敢出聲。濠大喝曰「順我者生﹐逆我者死。」四人不覺屈膝。鎭守太監王宏﹐巡按禦史王金﹐奉差主事馬思聰﹐金山﹐布政使胡濂﹐參政程杲﹐劉斐﹐參議許效廉﹐黃宏﹐僉事賴鳳﹐僉書郟文﹝以指揮從先生徵賊有功升今任﹞都指揮許淸﹐白昂﹐初皆不屈。濠令系獄三日﹐俟其攺口願附。方釋之。惟馬思聰與黃宏終不肯服。不食而死。眞忠臣也。濠卽日僞置官屬﹐以吉曁﹐塗欽﹐萬銳等爲禦前太監﹐尊李士實爲太師﹐劉養正爲國師﹐劉吉爲監軍都禦史﹐參政王綸授兵部尙書。季敩等各加僞職﹐大盜閔廿四﹐吳十三﹐淩十一等﹐俱授都指揮等官。南昌知府鄭瓛﹐知縣陳大道﹐俱願降。復職管事如故。其時有瑞州知府姓王名以方﹐湖廣黔陽人﹐素知宸濠必叛﹐練卒葺城﹐爲守禦計。宸濠慕其才能。屢次遣人送禮﹐欲招致之。以方拒而不受。至是適有公事到於省城﹐逆黨檎送寧府。宸濠命降﹐以方不從。系之於獄。宸濠又傳檄遠近﹐革去正徳年號。擬攺順徳二字。只待南京正位﹐卽便攺元。又造僞檄﹐指斥乘輿極其丑詆。時濠畜養死士二萬﹐招誘四方盜賊渠魁四萬餘﹐又分遣心腹婁伯將王春等﹐肆出收兵。合護衛黨與並脇從之人。共六七萬餘人。軍勢甚盛。又用江西布政司印信公文﹐差人徧行天下布政司﹐告諭親王三司等官舉兵之意﹐一面修理戰具。此一塲﹐鬧動了江西省城百姓。後人有詩嘆云﹕

寧藩妄想動兵戎。枉使機關指日窮。

可嘆古今興廢迹。鄱陽湖水血流紅。

是時福州三衛軍人進貴等﹐聚眾鼓噪。朝廷命陽明先生往勘。先生以六月初九日啟行。亦要趕十三日﹐與寧王拜壽﹐此乃常規。臨發時﹐參隨官龍光等﹐取敕印作一扛﹐畱於後堂。轎出倉卒封門﹐忘其所以。行至吉安﹐先生登岸取敕印﹐方省不曾帶來。乃發中軍官﹐轉回贛州取扛。以此沿途遲畱。待扛至方行。六月十四日午後﹐剛剛行至禮城。此正孫都堂﹐許副使遇害之日也。若非忘記敕印﹐遲此數日﹐亦在入謝班中同與孫﹐許之難矣。豈非天乎。

正是萬般皆是命﹐果然半點不由人。

卻說禮城縣﹐離省城僅一百二十里﹐寧王殺害守臣不過半日﹐便有報到禮城了。知縣顧佖謁見先生﹐將省中之事稟知﹐兼述所傳聞之語。「寧府已發兵千餘﹐邀取王都堂﹐未知果否。」先生分付顧佖﹐「你自去保守地方﹐那寧王反情﹐京師久已知道﹐不日大兵將至。可安慰百姓。不必憂慮﹐本院亦卽日起兵來矣。」顧佖辭去。先生急召龍光問曰「聞顧知縣語否。」光對曰「未聞。」先生曰「寧王反矣。」龍光驚得目睜口呆。先生曰「事已至此。惟走爲上策。自此西可入瑞州﹐到彼傳檄起兵討賊。別無他策。」分付管船的快快轉船﹐連夜行去。艄子聽說反了寧王﹐心膽俱裂﹐意不願行。來稟道﹐「來時順風順水﹐今轉去是上水。又是大南風甚逆。難以移動。便要行﹐且待來早看風色如何。」先生命取辧香﹐親至船頭﹐焚香望北再拜曰「皇天若哀憫生靈﹐許王守仁匡扶社稷﹐願卽反風。若天心助逆﹐生民合遭塗炭。守仁願先溺水中﹐不望餘生矣。」言與淚下﹐從者俱感動。祝罷南風漸息﹐須臾艢竿上小旗飄揚﹐已轉北風。艄子又推天晚不行。先生大怒﹐拔劍欲斬之。眾參隨跪勸。乃割其一耳。於是張帆而上。行不止二十里。日已西沈。先生見船大行遲﹐使參隨潛覓漁舟。先生微服過舟﹐惟龍光﹐雷濟相從﹐止帶敕印隨身。其衣冠儀仗並畱大船﹐分付參隨蕭禹在內﹐隨後而至。漁舟慣在波浪出入﹐拽起蓬來﹐梭子般去了。

卻說宸濠打聽南贛軍門起馬牌﹐是六月初六日發的﹐舊規三日前發牌。算定初九日準行。如何還不見到。難道逕偸過了﹐或者半途曉得風聲﹐走轉去了。也不可知。此人是經濟之才﹐若得他相助﹐大事可就。遂分付內官諭才﹐以劃船數十隻追之。行至地名黃五腦﹝屬禮城縣﹞﹐已及大船﹐拿住蕭禹。禹曰「王都爺已去久矣。拿我何益。」諭才乃取其衣冠﹐回復寧王去了。正是﹕

鰲魚脫卻金鉤去﹐擺尾搖頭再不來。

先生乘漁舟﹐逕至臨江。有司懼不知。先生使龍光登崖﹐索取轎傘。臨江知府戴徳孺急來迎接款畱先生﹐入城調度。先生曰「臨江大江之濱﹐與省城相近﹐且居道路之衝﹐不可居也。」徳孺日﹐「聞寧王兵勢甚盛﹐何以禦之。」先生曰「濠出上策﹐乘其方銳之气﹐出其不意直趨京師﹐則宗社危矣。若出中策﹐則逕攻南京﹐大江南北亦被其害。但據江西省城﹐則勤王之師四集﹐魚遊釜中﹐不死何爲。此下策矣。」徳孺曰「以老大人明見度之當出何策。」先生曰「寧王未經戰陣中情必怯。若僞爲兵部恣文發兵攻南昌彼必居守﹐不敢遠出。旬日之間王師四集﹐破之必矣。」徳孺請先生更船﹐先生辭之。只取黃傘以行。

至新淦﹐於船中張傘。知縣李美有將才。素練士卒有精兵千餘。至是來迎先生固請登城。先生曰「汝意甚善。然彈丸之地﹐不堪用武。」李美具站船。始更舟﹐先後共行四晝夜﹐方至吉安。知府伍文定聞先生至大喜急來謁見。先生欲暫回南贛徵兵。伍文定曰「本府兵糧俱已勉力措置。亦須老大人發號施令。不必又回。稽誤時日。」先生乃駐札吉安﹐上疏告寧府之變﹐請命將出師以解東西倒懸之苦。並請畱兩廣差滿禦史謝源﹐任希儒﹐軍前紀功﹐一面請致仕。卿官王懋中等﹐與知府伍文定﹐及門人卿官鄒守益等﹐一同商議﹐遵便宜之制﹐傳檄四方﹐暴濠之罪狀﹐徵各郡兵勤王。又遣龍光於安福﹐取劉養正家小﹐至吉安城中﹐厚其供給﹐遺書養正﹐以疑寧賊之心。

尋訪著李士實家屬﹐謬托腹心﹐語之曰「吾只應敕旨聚兵爲名而已。寧王事成敗未卜。吾安得遽與爲敵乎。」又令參隨雷濟﹐假作南贛打來報單。內開報兵部準令﹐許泰郤永分領邊軍四萬從鳳陽﹐劉暉桂勇分領京邊官軍四萬從徐淮﹐水陸並進﹐王守仁領兵二萬﹐楊旦等領兵八萬﹐陳金等領兵六萬﹐分道夾攻南昌。原奉機密敕旨﹐各軍緩緩而行﹐只等宸濠出城﹐前後遮擊﹐務在必獲。又僞作兩廣機密火牌﹐內云﹐都禦史顏咨奉兵部咨﹐率領狼達官兵四十八萬﹐前往江西公幹。先生又自作文書各處投遞﹐說﹐各路軍馬俱於南昌取齊。本省各府縣速調集軍馬﹐刻期接應。又於禮城縣張疑兵﹐作爲接濟官兵之狀。又取新洤優人十餘名﹐各將約會公文一角﹐並抄報﹐卑火牌縫於衣袂之中﹐厚賜路費﹐縱之南行﹐被寧府伏路小軍所獲﹐解至王府。

原來李士實﹐劉養正等﹐果勸宸濠繇蘄黃﹐直趨北京。不然亦須先據南京。根本旣定﹐方可號召天下。宸濠初意欲聽其謀。因搜優人身伴見了督府公文。以爲王師大集﹐旦暮且至。遂不敢出城。但多備滚水磊石﹐爲守城之計。李士實復言於宸濠曰「朝廷方遣駙馬。安得遽發邊兵。此必守仁緩兵之計也。王負反叛之名﹐不務風馳雷擊﹐而困守一隅﹐徐待四方兵集﹐必無幸矣。宜分兵一支﹐打九江府。若得此郡﹐內有二衛軍足可調用﹐再分兵一支﹐打南康府﹐殿下親率大軍直趨南京﹐先卽大位﹐天下之貪富貴者﹐翕然來歸。大業指日可定也。」

宸濠意尙猶豫。一面打探官軍消息﹐一面先遣閔廿四﹐吳十三等﹐各帥萬人﹐奪官民船裝載﹐順流去打南康。知府陳霖遁走﹐城遂陷。進攻九江府。知府汪穎﹐知縣何士鳳﹐及兵備副使曹雷亦遁。九江百姓開門以納賊兵。閔廿四﹐吳十三分兵屯守﹐飛報捷音。宸濠大喜曰「出兵才數日﹐連得二郡﹐又添許多錢糧軍馬。吾事必成矣。」遂遣賊將徐九寧守九江﹐陳賢守南康﹐俱冒僞太守之號。閔廿四﹐吳十三撤回﹐隨大軍徵進。因遣使四出﹐招諭府屬各縣﹐降者復官如故。恰好打探官軍一的回報道﹕「火牌報單﹐都是軍門假造出來的﹐各路軍馬並無消息﹐王都堂安坐吉安府中。聞說已發牌屬郡﹐約會軍馬﹐尙未見到。」

宸濠謂投降參政季敩曰「汝曾與王守仁同在軍中。能爲我往吉安﹐招降守仁﹐汝功不淺。」季敩不敢推托。卽同南昌府學教授趙承芳﹐及旗較等十二人﹐賫僞檄榜文﹐來諭吉安府﹐並說先生歸順寧王。先生先有文移。各路領哨官把守信地﹐如有寧府人等經過﹐不拘何人﹐卽行挪送軍門勘究。敩等行至墨潭地方﹐被領哨官阻住。季敩喝曰「我乃本省參政﹐汝何人﹐敢來攔截。」領哨官曰「到此何事。」季敩曰「有寧府檄文在此。」旗較將檄文牌面﹐與領哨官觀看。領哨官遂將旗較拿住。季敩慌忙回船逃去。領哨官曉得參政是个大官﹐不敢輕動。止將旗較五名﹐連檄榜﹐解至軍門來。先生問﹐「季敩何在。」領哨官曰「已逃矣。」先生嘆曰「忠臣孝子與叛臣賊子﹐只在一念之間。季敩向日立功討賊。便是忠臣。今日奉賊驅使。便是叛臣。爲舜爲跖﹐毫釐千里﹐豈不可惜。」先生欲將旗較斬首﹐思量恐有用他之處﹐乃發臨江府監候﹐遂將僞檄具疏馳奏。略曰﹕

「陛下在位一年﹐屢經變難﹐民心騷動﹐尙爾巡遊不已。致使宗室謀動干戈。且今天下之覬覦﹐豈特一寧王﹐天下之姦雄﹐豈特在宗室。言及至此﹐懍骨寒心。昔漢武帝有輪臺之悔﹐而天下向治。唐徳宗下奉天之詔﹐而士民感泣。伏望皇上痛自克責﹐易轍攺弦﹐罷黜姦諛﹐以回天下豪傑之心﹐絕迹巡遊﹐以杜天下姦雄之望﹐則太平尙可圖。臣不勝幸甚。」

知府伍文定請先生出兵徵進。先生曰「彼气方銳未可急攻。必示以自守不出之形﹐誘其離穴。然後尾其後而圖之﹐先復省城以搗其巢。彼聞必回兵來援。我因邀而擊之。兵法所謂致人而不致於人也。」乃斂兵自守﹐使人打聽南昌消息。

再說婁伯將回進賢家中募兵。知縣劉源淸﹐捕而斬之﹐盡召城外巨室﹐入城壘其三門﹐誓眾死守。又賊黨有船數隻。爲首者自稱七殿下﹐往龍津奪運船。馹丞孫天佑稟余幹知縣馬津。津使率兵拒戰﹐射殺數人。七殿下麾舟急退。又賊黨袁義官﹐自上流募兵百餘﹐還過龍津。亦被天佑追殺﹐焚其船。濠怒將先取進賢﹐余幹然後東下。李士實曰「若大事旣定﹐彼將焉逃。」濠乃止。於是二府之民不盡從賊﹐皆二縣三人之力也。

再說季敩自墨潭逃回﹐未見寧王﹐述旗較被擒之事。宸濠大怒﹐乃問王守仁出兵消息。季敩懼罪乃答曰「王守仁只可自守。安敢與殿下作敵。」濠信之。以王師未集﹐乃伏兵萬餘﹐命宜春王栱樤﹐同其子三哥。四哥﹐與僞大監萬銳等分付﹐堅守省城﹐多設灰瓶火炮滚糞石弩之類﹐又伏兵一枝於城外﹐以防突城。自與婁妃及世子大哥﹐宗室栱栟﹐劉養正﹐李士實﹐楊璋﹐潘鵬等﹐擇七月初二日﹐發兵東下﹐僞封宗弟宸澅﹐爲九江王﹐使率百舟前導。

是早宸濠入宮﹐請婁妃登舟。婁妃尙未知其意。問曰「殿下邀妾何往。」宸濠曰「近日太后娘娘有旨﹐許各親王﹐往南京﹐祭祖。我同汝一往﹐不久便回。」婁妃半信半疑﹐只得隨行。

濠登舟之時﹐設壇祭江﹐命斬端州知府王以方﹐以之代牲。方奠牲之時﹐几案忽折﹐以方頭足自跳躍覆地。宸濠命棄之於江。舟始發﹐天忽變。雲气如墨﹐疾風暴雨﹐雷電大作。前舟宸澅﹐被霆震而死﹐濠意不樂。李士實曰「事已至此。殿下能住手否。天道難測。不足慮也。」濠索酒痛飲。卽醉臥於椅上﹐夢見攬鏡﹐其頭盡白如霜。猛然驚醒。喚術士徐卿問之。卿叩首稱賀曰「殿下貴爲親王。而夢頭白﹐乃皇字也。此行取大位必矣。」時兵眾有六七萬人﹐號爲十萬﹐盡奪官民船隻裝載。旌旗蔽江而下﹐相連六十餘里﹐有詩爲證﹕

殺气淒淒紅日蔽﹐金鼓齊鳴震天地。

艨艟壓浪鬼神驚﹐旌旆淩空彪虎聚。

流言管蔡似波翻﹐爭鋒楚漢如兒戲。

難將人力勝天心﹐一朝掃盡英雄气。

賊兵一路攻掠沿江各縣﹐將及安慶。知降僉事潘鵬安慶人。先遣鵬持僞檄往安慶諭降。太守張文錦﹐召都指揮楊銳﹐問計。銳曰「王都堂前有牌面來。分付緊守信地。大兵不日且至。今潘鵬來諭降﹐當力拒之。」楊銳登城樓﹐謂潘鵬曰「僉事乃國家憲臣。柰何爲反賊奴隸傳語。寧王有本事﹐來打安慶城便了。」潘鵬曰「汝且開城門﹐放我進來﹐有話商量。」楊銳曰「要開門﹐除是逆濠自來。」遂彎弓搭箭﹐欲射潘鵬。潘鵬羞慚滿面而退﹐回報宸濠。宸濠怒曰「諒一个安慶﹐有甚難打。」李士實諌曰「殿下速往南都﹐正位。何愁安慶不下。」宸濠嘿然。船過安慶城下﹐楊銳曰「若寧王直走南京﹐便成大勢。當以計畱之。」乃建旗四隅﹐大書剿逆賊三字。濠聞而惡之。銳又使軍士及百姓環立城頭﹐辱罵宸濠。「反賊﹐不日天兵到來﹐全家剿滅。千反賊萬反賊」的罵。宸濠在舟中聽得外面喧嚷﹐問其緣故。潘鵬曰「此卽指揮楊銳使軍民辱罵殿下。」宸濠大怒曰「我且攻下安慶﹐殺了楊銳﹐然後往南京未遲。」乃掠其西郭﹐遂圍正觀集賢二門。濠乘黃艦﹐泊黃石磯﹐親自督戰。安慶城池堅固﹐又兼張文錦和楊銳料理已久﹐多積炮石及守城之器。軍衛卒不滿百人﹐乘城者皆民兵。闔戶調發。老弱婦女﹐亦令饋餉。登城者必帶石塊一二﹐石積如山。又暑渴置釜於城上﹐煮茶以飲之﹐賊攻城輒投石擊之﹐或沃以沸湯﹐賊不敢近。賊擁雲樓瞯城中將乘城。城中造飛樓數十﹐從髙射賊﹐賊多死。夜復募死士縋城﹐焚其樓。賊又置云梯數十﹐廣二丈髙於城外﹐蔽以板﹐前後有門﹐中伏兵。城上束槁沃膏﹐燃其端俟梯至﹐投其中燥木著火卽燎﹐賊多焚死。銳又射書賊營﹐諭令解散。賊兵轉相傳語﹐多有逃去者。銳又募死士﹐夜劫其營﹐賊眾大擾。至曉始定。濠問篙工曰「此地何名。」對曰「黃石磯也。」黃石磯音聲與王失機相近。濠惡其言﹕拔劍斬之﹐謂其黨曰「一个安慶﹐且不能克﹐安望金陵哉。」於是親自運土塡塹。期在必克。

話分兩頭。再說先生所差探聽南昌消息的﹐引著安慶逃回被擄船戶﹐一同回報。打聽得寧王於七月初二日起大兵﹐從水路而下﹐見今圍住安慶城攻打﹐勢甚危急。其南昌守備甚固﹐聞說城外又有伏兵﹐未知何處。先生發放船戶﹐重賞探子﹐著再去打探伏兵的實信回話。眾將請救安慶。先生曰「今九江南康﹐皆爲賊所據﹐而南昌城中精悍尙且萬餘﹐食貨重積﹐我兵若抵安慶﹐賊必回軍死鬥。安慶之兵﹐僅足自守﹐必不能援我於湖中。南昌之兵絕我糧道﹐而九江南康之賊令勢撓攝。四方之援又不可望﹐大事去矣。今各郡官兵漸次齊集。先聲所加﹐城中必已震懾。因而並力以攻省城﹐其勢必下。旣破南昌。賊先喪膽﹐彼欲歸救根本﹐則安慶之圍自解。而濠亦可擒矣。」遂以本月十三日﹐自吉安起馬﹐與諸將刻期於十五日﹐齊會於臨江府漳澨地方。於是各屬府縣兵將並至。初欲登臺擔師﹐先生以積勞病發。勉彊書一牌。呼知府伍文定﹐邢珣﹐徐璉﹐戴徳孺四人授之。牌上寫云「伍不用命者斬隊將。隊將不用命者斬副將。副將不用命者斬主將。」先生曰「軍中無戲言﹕此是實語﹐不相誑也。」文定等皆暗暗吐舌。大軍行至禮城。南昌府推官徐文英﹐因查盤在外﹐獨不與難。奉新知縣劉守緒﹐皆引兵壯來會。悉畱軍前聽用。先生病亦稍可。乃分軍爲十三哨﹐各示以進攻屯守之宜﹕

第一哨。吉安府知府伍文定﹐統部下官軍兵快四千四百二十一員名﹐進攻廣潤門﹐就畱兵防守本門﹐直入布政司屯兵﹐分兵把守王府內門。

第二哨。贛州府知府邢珣﹐統部下官軍兵快三千一百三十餘員名﹐進攻順化門﹐就畱兵防守本門﹐直入鎭守府屯兵。

第三哨。袁州府知府徐璉﹐統部下官軍兵快三千五百三十員名﹐進攻惠民門﹐就畱兵防守本門﹐直入按察司察院屯兵。

第四哨。臨江府知府戴徳孺﹐統部下官軍兵快三千六百七十五員名﹐進攻永和門﹐就畱兵防守本門﹐直入都察院提學分司屯兵。

第五哨。瑞州府通判胡堯元﹐童琦﹐統部下官軍兵快四千員名﹐進攻章丘門﹐就畱兵防守本門﹐直入南昌衛前屯兵。

第六哨。泰和縣知縣李緝﹐統部下官軍兵快一千四百九十二員名﹐夾攻廣潤門﹐直入王府西門屯兵。

第七哨。新淦縣知縣李美﹐統部下官軍兵快二千員名﹐進攻徳勝門﹐就畱兵防守本門﹐直入王府東門屯兵。

第八哨。中軍贛州衛都指揮餘恩﹐統部下官軍兵快四千六百七十員名﹐進攻進賢門﹐直入都司屯兵。

第九哨。寧都縣知縣王天與﹐統部下官軍兵快一千餘員名﹐夾攻進賢門﹐就畱兵防守本門﹐直入鐘樓下屯兵。

第十哨。吉安府通判談儲﹐統部下官軍兵快一千五百七十六員名﹐夾攻徳勝門﹐直入南昌左衛屯兵。

第十一哨。萬安縣知縣王冕﹐統部下官軍兵快一千二百五十七員名﹐夾攻進賢門﹐就把守本門﹐直入陽春書院屯兵。

第十二哨。吉安府推官王暐統部下官軍兵快一千餘員名﹐夾攻順化門﹐直入南新二縣儒學屯兵。

第十三哨。撫州府通判鄒琥﹐傅南喬﹐統部下官軍三千餘員名﹐夾攻徳勝門﹐就畱兵防守本門﹐隨於城外天寧寺屯兵。

先生分撥已定。期定十九日至市汊。二十日黎明﹐各至信地。臨發挪不用命者數人斬首以狥。各軍無不股栗。不知所斬者﹐乃密取臨江府監候賫僞檄之旗較也。先生權術不測﹐類如此。

再說宸濠攻打安慶﹐十有八日﹐城中隨機應變﹐並無挫折。宸濠正在心焦﹐忽接得南昌告急文書﹐說﹐「王都堂大軍已至禮城﹐將及省下。城中軍民震駭。乞作急分兵歸援。」宸濠大驚﹐便欲解圍而歸。李士實日﹐「若殿一回﹐則軍心離矣。」宸濠曰「南昌我之根本﹐如何不救。」劉養正亦曰「今安慶音問不通。破在旦夕﹐得了安慶﹐以爲屯止之所﹐然後調集南康﹐九江之兵﹐齊救省城﹐官軍見我兵勢浩大﹐不戰而退矣。」濠張目視曰「汝家屬受王守仁供養。欲以南昌奉之耶。」二人乃不敢復言。

先生先遣探卒打探得南昌伏兵千餘﹐在新舊墳廠地方。乃使奉新縣知縣劉守緒﹐同千戶徐誠﹐領精兵四百﹐從間道襲之﹐出其不意。伏兵一時潰散﹐齊奔南昌城來。城中驟聞王都堂兵至﹐殺散伏兵﹐人人驚駭。傳相告語﹐俱懷畏避之意。

二十五日﹐五更。各哨俱照依派定信地進發。先生復申明約束。一鼓附城﹐再鼓登城﹐三鼓不克﹐誅其伍﹐四鼓不進﹐誅其將。各哨統兵官﹐知先生軍令嚴肅﹐一聞鼓聲﹐呼噪並進。伍文定兵﹐梯絙先登。守賊軍士見軍勢大﹐皆倒戈狂走。城中喊聲大振﹐四下鼎沸。砍開城門﹐各路兵俱入﹐遂擒宜春王栱樤。及寧王之子三哥四哥﹐並僞太監萬銳等﹐共千有餘人。宮眷情急。縱火自焚。可憐眷屬百數﹐化作一陣煙灰哀哉。火勢猛烈。延燒居民房屋。先生統大隊軍兵入城﹐傳令各官分道救火﹐撫慰居民。火熄後﹐伍文定等都來參﹐見﹐將捉到人犯押跪堂下。先生審明發監﹐封其府庫搜獲原收大小衙門印信九十六顆。人心始安。於是脇從官胡濂﹝原布政﹞劉斐﹝原參政﹞許效廉﹝原參議﹞唐錦﹝原副使﹞賴鳳﹝原僉事﹞及南昌知府鄭瓛﹐同知縣何繼周﹐通判張元澄﹐南昌知縣陳大道﹐新建知縣鄭公奇﹐皆自投首﹐先生俱安慰之。有詩爲證﹕

皖城方逞螳螂臂。誰料洪都巢已傾。

赫赫大功成一鼓。令人千載羨文成。

先生又打探得寧王已解安慶之圍﹐移兵於沅子港﹐先分兵二萬遣淩十一閔廿四分率之﹐疾趨南昌﹐自帥大軍隨後而進。時乃二十二日也。先生聞報大集眾將問計。眾皆曰「賊勢彊盛。今旣有省城可守。且宜斂兵入城。堅壁觀釁﹐俟四方援兵至﹐然後圖之。」先生笑曰「不然。賊勢𨿽彊﹐未逢大敵。惟以爵賞誘人而已。今進不得逞。退無所歸。其气已消沮。若出奇兵擊其惰歸﹐一挫其銳﹐將不戰自潰。所謂先人有奪人之心也。」

適撫州知府陳槐﹐送賢知縣劉源淸﹐各引兵來助戰。先生乃遣伍文定﹐邢珣﹐徐璉﹐戴徳孺各領兵五百﹐分作四路並送。又遣餘恩以兵四百往來於潘陽湖上﹐誘致賊兵。又遣陳槐﹐胡堯元﹐童琦﹐談儲﹐王暐﹐徐文英﹐李美﹐李楫﹐王冕﹐王軾﹐劉守緒﹐劉源淸等﹐各引兵百餘﹐四面張疑設伏﹐候文定等交鋒﹐然後合擊。分布已定。乃開倉大賑城中軍民人等。又慮宗室郡王將軍或爲內應生變﹐親自慰諭﹐以安其心。出告示云﹕

督府示諭省城七門內外軍民雜役人等。除眞正造逆不赦外。其原役寧府被脇僞授指揮千百戶較尉等官﹐及南昌前衛一應從亂雜色人役﹐家屬在省城者﹐仰各安居樂業﹐母得逃竄﹐父兄子弟有能寄信本犯﹐遷善攺過﹐擒獲正惡﹐詣軍門報捷者﹐一體論功給賞。逃回投首者﹐免其本罪。其有收藏軍器﹐許盡數送官。各宜悔過母取減亡。特示。

寫下二十餘通﹐發去城內城外居民及教導人等﹐於七門內外各處粘貼傳布﹐以解散其黨。

二十三日﹐濠先鋒淩十一﹐閔廿四﹐已至樵捨﹐風帆蔽江﹐前後數十里。我兵奉軍令﹐乘夜趨進。伍文定以正兵當其前﹐餘恩繼其後﹐邢珣引兵繞出賊背。徐璉﹐戴徳孺﹐分左右翼﹐各自攻擊﹐以分其勢。

二十四日早﹐北風大起﹐賊兵鼓噪﹐乘風而前﹐直逼黃家渡。離南昌﹐僅三十里。伍文定之兵才戰﹐卽佯爲敗走。餘恩復戰﹐亦佯退。賊得志各船爭前趨利﹐前後不相連。邢珣兵從後而進﹐直貫其中。賊船大亂。伍文定﹐餘恩督兵乘之。徐璉﹐戴徳孺合勢夾攻。四面伏兵紛紛擾擾﹐呼噪而至。滿湖都是官軍。正沒擺布那一頭處。淩十一﹐閔廿四﹐不過江湖行劫。幾會見這等戰陣﹐心膽俱落﹐急教回船。賊兵遂大潰﹐官軍追趕十餘里﹐擒斬二千餘級﹐淩十一中箭落水﹐賊徒死於水者萬數。閔廿四引著殘卒數千﹐退保八字腦。手下兵士漸漸逃散。宸濠聞敗大懼﹐盡發九江南康守城之兵以益師。

先生探聽的實曰「賊兵已撤﹐二郡空虛矣。不復九江﹐則南兵終不敢越九江以援我。不復南康﹐則我兵亦不能踰南康以躡賊。」乃遣撫州知府陳槐﹐領兵四百﹐合饒州知府林瑊兵﹐往攻九江。適建昌知府曾玙兵亦到。卽遣玙卒兵四百﹐合廣信知府周朝佐兵往取南康。

二十五日﹐宸濠立賞格以激勵將士。當先衝鋒者﹐賞銀千兩﹐對陣受傷者﹐賞銀百兩。傳令並力大戰。其日北風更大﹐賊船乘風奮擊。伍文定率兵打頭陣﹐因風勢不順﹐被殺數十人。先生望見官軍將有退卻之意﹐急取令牌﹐將劍付中軍官。令斬取領兵官伍文定頭示眾。且暗囑云「若能力戰姑緩之。」文定見牌﹐大驚﹐親握軍器立於船頭﹐督率軍士﹐施放銃炮。風逆火燎其須﹐不顧。軍士皆拚命死戰。邢珣等兵俱至﹐一齊放炮。炮聲如雷震天。將宸濠副舟擊破。閔廿四亦被炮打死。濠大駭﹐將船移動。賊遂潰敗﹐擒斬復二千餘﹐溺死無算。濠乃聚兵屯於樵捨﹐連舟結爲方陣﹐四面應敵。盡出金銀賞犒將士﹐約來日決一死敵。先生乃密爲火攻之具﹐使邢珣擊其左﹐徐璉﹐戴徳孺擊其右。餘恩等各官分兵四面暗伏﹐只望見火發﹐一齊合戰。

二十六日早﹐宸濠方朝羣臣﹐責備諸將不能力戰以致連敗。喝教先將三司各官楊璋﹐潘鵬等十餘人挪起﹐責他坐觀成敗﹐全不用心﹐欲斬之以立法。璋等立辯求免﹐正在爭論之際﹐忽聞四下喊聲大舉。伍文定引著官軍﹐用小船戴荻乘風縱火。火烈風猛﹐延燒賊船。但見﹕

濃煙藹藹﹐靑波上罩萬道烏雲﹐紫焰烘烘﹐綠水中千層赤霧。三軍慌亂﹐个个心驚膽裂。撇鼓丟鑼﹐眾將驚惶。各各魄散魂消﹐投戈棄甲。舴艋艨艟﹐一霎時變成煨燼。旗旛劍戟﹐須臾頃化作灰塵。分明赤壁遇周瑜﹐好似咸陽逢項羽。

各路伏兵望見火光﹐並力殺來。賊舟四面皆火﹐栱栟二人被火焚燒﹐奔出船艙﹐爲官軍所殺。王春﹐吳十三亦被擒獲。先生使人持大牌曉諭各軍。牌上寫云「逆濠已擒。諸軍勿得縱殺﹐願降者聽。」各軍聞之﹐信以爲然﹐勇气百倍﹐濠軍莫不喪气﹐爭覓小舟逃命。

宸濠知事不濟﹐亦欲謀遁。與婁妃泣別曰「昔人亡國﹐因聽婦人之言。我爲不聽賢妃之言﹕以至如此。」婁妃哽咽不能出聲。但云「殿下保重﹐勿以妾爲念。」言畢﹐與宮娥數人跳下湖中而死。宸濠心如刀剌。萬銳覓得劃船來到。濠變服同銳下了劃船﹐冒著兵戈而走。還帶有宮女四人。

萬安縣知縣王冕﹐受先生密計﹐假裝漁船數雙﹐散伏蘆葦。望見劃船有些蹺蹊。慌忙搖攏來看。寧王認是漁船﹐喚曰「漁翁渡我﹐當有厚報。」濠旣下漁船。船上一聲哨子﹐眾船皆至。宸濠自知不免﹐亦投於水。逢淺處﹐立水中不死。軍士用長篙﹐挽其衣而執之。

是時﹐伍文定﹐邢珣等﹐乘勝殺入﹐先擒世子大哥﹐及宮眷等。其僞黨李士實﹐劉養正﹐劉吉﹐屠欽﹐熊瓊﹐盧衍﹐盧璜﹐丁饋﹐秦榮﹐葛江﹐劉勛﹐何鏜﹐吳國七﹐火信﹐諭才﹐李自然﹐徐卿等數百人﹐前後俱被擒獲﹐無一漏者。復執脇從王宏﹝原鎭守太監﹞﹐王金﹝原巡按﹞﹐楊璋﹝原按察使﹞﹐金山﹝原主事﹞﹐程果﹝原參政﹞﹐潘鵬﹝原僉事﹞﹐梁宸﹝原布政使﹞﹐郟文﹐馬驥﹐白昂﹝俱指揮﹞等。王綸﹐季敩赴水死。擒斬共三千餘人﹐落水者二萬有餘﹐衣甲器械財物﹐與浮屍橫十餘里。復分兵搜剿零賊於昌邑吳城﹐各處擒斬殆盡。

湖口縣知縣章玄梅迎先生坐於城中﹐察院王冕解宸濠入城獻功。濠望見遠近街衢行伍整肅﹐笑曰「此是我家事﹐何勞王都堂這等費心。」旣見先生。遂拱手曰「濠做差了事。死自甘心。但婁妃每每苦諌勿叛。乃賢妃也。已投水而死。望善葬之。」先生卽遣中軍官同宮監一人前往識認。只見漁舟載有一屍。周身衣服﹐皆用綫密密縫緊。漁人疑有寶貨在身。正欲搜簡﹐就被宮監認出。是婁妃。取來盛殮﹐埋葬於湖口縣之城外﹐至今稱爲賢妃墓。

是日眾官俱來相見。先生下堂執伍文定之手曰「今番破賊﹐足下之功居多。本院卽當首列。必有不次之擢。」文定曰「仗聖天子洪福﹐老大人妙算。知府何功之有。」先生曰「斬陣先登﹐人所共知﹐不必過謙。」其餘邢珣﹐餘恩等﹐各以溫言慰勞。眾人各歡喜而退。

次日先生正在軍中整理軍務。中軍官報單報道﹐「知府陳槐﹐曾玙等﹐分兵攻南康﹐九江﹐賊兵出戰﹐俱爲官軍所敗。陳槐陣上斬了徐九寧﹐知縣何士鳳開門以迎王師﹐將城中餘賊盡行誅剿。南康百姓聞官軍薄城﹐共殺陳賢二郡悉平。」於是賊黨俱盡。按宸濠自六月十四日舉逆﹐至七月十六日被獲﹐前後共四十二日﹐先生自七月十三日於吉安起馬﹐至二十六日成功﹐才十有四日耳。自古勘定禍亂﹐未有如此之神速者。但見成功之易﹐不知先生擘畫之妙也。是日門生鄒守益﹐入見賀曰「且喜老師成百世之功﹐名揚千載。」先生曰「功何敢言。且喜昨晚沈睡。蓋自聞報後﹐曉夜焦勞至是始得安枕矣。」先生口占一律云﹕

甲馬秋驚鼓角風﹐旌旗曉拂陣云紅。

勤王敢在汾淮後﹐戀闕眞隨江漢東。

羣醜漫勞同吠犬﹐九重端合是飛龍。

涓埃未盡酬滄海﹐病懶先須伴赤松。

是日先生傳令班師﹐暫回省城。城中聽知王師凱旋。軍民聚觀者不下萬數。宸濠坐在小轎之中﹐其餘賊黨俱各囚車鎖押﹐前後軍兵擁衛。一个个槍刀出鞘﹐盔甲鮮明。才至中街。兩傍看者歡聲如沸﹐莫不以手加額曰「我等今日方脫倒懸之苦。皆王都爺之賜也。」先生到察院下馬﹐大會眾官商議。「除將寧王並世子﹐郡王﹐將軍﹐儀賓﹐僞授大師﹐國師﹐元帥﹐都督指揮等官。各分別收監候解。其脇從等官﹐並各宗室﹐別行另奏。將擒斬俘獲功次﹐發紀功。」

禦史謝源伍﹐希儒﹐審驗明白造冊。先生於三十日上捷報。據冊開﹕

生擒首賊﹐一百零四名。生擒從賊﹐六千一百七十五名。﹝內審放脇從一千一百九十三名﹞斬獲賊級﹐共四千四百五十九顆。

俘獲賊屬男婦﹐二百三十八名口。宮人四十三名。奪回被脇被擄官民人等﹐三百八十四員名口。招撫畏服投首一百九十三位名。

奪獲符驗一道。金璽二顆。金冊二副。印信關防一百零六顆。

金並首飾﹐六百二十三兩一錢二分。銀首飾器皿﹐八萬三千八百九十七兩一錢五分零。

贓仗一千八百九十件。器械一千一百九十九件。牛三十頭。馬一百九匹。驢騾十三頭。鹿三隻。燒毀賊船七百四十三隻。

後人有詩一絕﹐誦先生之功云﹕

指揮談笑卻萊夷。千古何人似仲尼。

旬日之間除叛賊。眞儒作用果然奇。

話分兩頭﹐卻說兵部尙書王瓊﹐見先生所上寧王反叛兩次表章﹐疏請五府六部大臣﹐會議於左順門。諸臣中也有曾受寧王賄賂﹐與他暗通的。也有見寧王勢大﹐怕他成事的﹐一个个徘徊觀望﹐尙不敢斥言濠反。王瓊正色言曰「豎子素行不義﹐今倉卒造亂。自取減亡耳。都禦史王守仁﹐據上游﹐必能了賊。不日當有捷報至也。其請京軍﹐特張威耳。」乃頃刻覆了十三本。首請削宸濠屬籍。正名爲賊﹐布告天下。但有忠臣義士﹐能倡義旅。擒反賊宸濠者﹐封以侯爵。先將通賊逆黨朱寧﹐臧賢拿送法司正罪。又傳檄南京﹐兩廣﹐浙江﹐江西﹐各路軍馬﹐分據要害﹐一齊剿殺。朝廷差安邊伯許泰﹐摠督軍務﹐充總兵官。平虜伯江彬﹐太監張忠﹐魏彬俱爲提督官﹐左都督劉翚﹐爲摠兵官﹐太監張永﹐贊畫機密﹐並體勘濠反逆事情。

兵部侍郎王憲﹐督理糧餉﹐前往江西徵討行至臨淸地方。聞江西有捷報﹐寧王已擒﹐許泰﹐江彬﹐張忠等﹐恥於無功。乃密疏請禦駕親徵﹐順便遊覧南方景致。武宗皇帝大喜﹐遂自稱爲總督軍務威武大將軍總兵官﹐後軍都督府太師鎭國公﹐往江西親徵。廷臣力諌不聽。有被杖而死者。車駕遂發。大學士梁儲﹐蔣冕扈從。

九月十一日先生南昌起馬﹐將宸濠一班逆黨囚禁。先期遣官上疏。略云﹕

逆濠睥睨神器﹐陰謀久蓄。招納叛亡﹐探輦轂之動靜﹐日無停迹﹐廣置姦細。臣下之奏白百不一通。發謀之始﹐逆料大駕必將親徵﹐先於沿途伏有姦黨。爲博浪荊軻之謀﹐今逆不旋踵﹐遂已成擒。法宜解赴闕下﹐式昭天討。欲令部下各官押解。恐舊所潛布﹐乘隙竊發﹐或致意外之虞﹐臣死有餘憾。況平賊獻俘國家常典﹐亦臣子常職。臣謹於九月十一日﹐親自量帶官軍﹐將濠並官眷逆賊情重罪犯﹐潛解赴闕。

先生行至常山艸萍舗﹐聞有禦駕親徵之事﹐大驚曰「東南民力已竭。豈堪騷擾。」卽索筆題詩於壁上﹐傳諭次早兼程而進。詩曰﹕

一戰功成未足奇。親徵消息尙堪危。

邊烽西北方傳警。民力東南已盡疲。

萬里秋風嘶甲馬。千山曉日渡旌旗。

小臣何事驅馳急。欲請回鑾罷六師。

時聖駕已至淮徐。許泰﹐張忠﹐劉翚等﹐見先生疏到﹐密奏曰「陛下禦駕親徵﹐無賊可擒。豈不令天下人笑話。且江南之遊﹐以何爲名。今逆賊黨與懼盡﹐釜中之魚。宜密諭王守仁釋放寧王於鄱陽湖中﹐待禦駕到﹐親擒之﹐他日史書上傳說陛下英武﹐也教揚名萬代。」武宗皇帝原是好頑耍的﹐聽他邪說﹐果然用威武大將軍牌面﹐遣錦衣千戶追取宸濠。

先生行至嚴州﹐接了牌面。或言「威武大將軍﹐卽一今上也。牌到與聖旨一般。禮合往迎。」先生曰「大將軍品級﹐不過一品。文武官僚不相統屬。我何迎爲。」眾皆曰「不迎必得罪。」先生曰「人子於父母亂命﹐不可告語。當涕泣隨之﹐忍從諛乎。」三司官若苦﹝苦苦﹞相勸。先生不得已令參隨負敕印出﹐同迎以入。中軍稟問﹐「錦衣奉禦差至此。當送何等樣程儀。」先生曰「不過五金。」中軍官曰「恐彼怒不納柰何。」先生曰「繇他便了。」錦衣千戶果然大怒﹐麾去不受。

次日卽來辭別。先生握其手曰「下官在正徳初年﹐下錦衣獄甚久﹐貴衙門官相處極多。看來未見有輕財重義如公者。昨薄物出區區鄙意。只求禮備。聞公不納令我惶愧。下官無他長。單只會做幾篇文字。他日當爲公表章其事﹐令後世錦衣知有公也。」錦衣唯唯不能出一語。竟別去。先生竟不準其牌。不把宸濠與他。

錦衣星夜回報。許泰﹐江彬等大怒﹐遂造榜言。說﹐「先生先與寧王交通﹐曾遣門人冀元亨往見寧王﹐許他借兵三千﹐後見事勢無成﹐然後襲取寧王以掩已罪。」太監張永素知先生之忠﹐力爲辯雪﹐且請先行查訪。先生至杭州﹐張永先在。先生與永相見。永曰「泰彬等誹謗老先生﹐只因先生獻捷太早﹐阻其南行。以此不悅。」先生曰「西民久遭濠毒﹐今經大亂﹐繼以旱災﹐困苦已極。若邊軍又到﹐責以供餉﹐窮迫所激﹐勢必逃聚山谷爲亂。姦黨羣應﹐土崩之勢成矣。更思興兵伐之﹐不亦難乎。」張永深以爲然徐曰「本監此出﹐正爲羣小蠱惑聖聽﹐欲於中調獲﹐非掩功也。但皇上聖意﹐亦恥巡遊無名。老先生但將順天意﹐猶可挽回幾分。苟逆之﹐徒激羣小之怒﹐何救於大事。」先生曰「老公所見甚明。下官不願居功。情願都讓他們。容下官乞休而去足矣。」乃以宸濠及逆黨交付張永﹐遂上疏乞休。屏去人從﹐養病於西湖之淨慈寺。

張永在武宗皇帝面前﹐備言王守仁盡心爲國之忠。江西反側未安﹐全賴彈壓。不可聽其休致自便。諸姦捕冀元亨付南京法司﹐備極拷掠。並無一語波及先生。姦謀乃沮。忠泰等﹐又密奏﹐「寧王餘黨尙多﹐臣等願親往南昌搜捕﹐以張天威。」武宗皇帝復許之。比及先生赴南昌任﹐忠泰等亦至。帶令北軍二萬。塡街塞巷。許泰﹐江彬﹐張忠坐了察院﹐妄自尊大。先生往拜之。泰等看坐於傍﹐令先生坐。先生佯爲不知。將傍坐移下﹐自踞上坐﹐使泰彬等居主位。泰彬等且愧且怒﹐以語諷剌先生。先生以交際事體諭之。然後無言。先生退﹐謂門人鄒守益等曰「吾非爭主也。恐屈體於彼﹐便當受其節制。舉動不得自繇耳。」泰彬等托言搜捕餘黨﹐板害無辜﹐富室索詐賄賂﹐滿意方釋。又縱容北軍占居民房﹐搶掠市井財物﹐向官府索糧要賞。或呼名謾罵﹐或故意衝導。欲借此生釁﹐與先生大鬧一塲。就好在皇上面前謗毀。先生全不計較﹐務待以禮。預令市人移居鄕村﹐以避其詐害﹐僅以老羸守家。先生自出金帛﹐不時慰犒北軍。病者爲之醫藥﹐死者爲之棺殮。邊軍無不稱頌王都堂是好人。泰彬等怪先生買了軍心﹐嚴禁北軍﹐不許受軍門犒勞。先生乃傳示內外﹐北軍離家苦楚。爾居民當惇主客之禮。百姓遇邊軍﹐皆致敬或獻酒食。北軍人人知感﹐不復行搶奪之事。

時十一月冬至將近。先生示諭百姓﹐新遭濠亂﹐橫死甚多。深爲可憫。今冬節在邇。凡喪家俱具奠如禮﹐如在官人役﹐給暇三日。於是居民家家上墳酬酒。哀哭之聲﹐遠近相接。北軍聞之。無不思家﹐至於泣下。皆向本官叩頭求歸。分明是﹕

楚歌一夜起。吹散八千兵。

張忠﹐許泰﹐屬翚等﹐自恃北人所長在於騎射﹐度先生南人決未習學﹐一日托言演武﹐欲與先生較射。先生謙謝不能﹐再四彊之。先生曰「某書生何敢與諸公較藝。」諸公請先之。劉翚以先生果不習射矣。意气甚豪。謂許泰﹐張忠曰「吾等先射一回﹐與王老先生看。軍士設的千一百二十步外。三人雁行敍立。張忠居中﹐許泰在左﹐劉翚在右。各逞精神施設。北軍與南軍分別兩邊﹐擡頭望射。一个个弓彎滿月﹐箭發流星﹐每一發矢﹐叫聲著。一會箭﹐九枝都射完了。單只許泰一箭射在鵠上﹐張忠一箭射著鵠角﹐劉翚射个空回。他三个都是北人﹐慣習弓矢﹐爲何不能中的。一來欺先生不善射﹐心滿气驕了。二來立心要在千人百眼前逞能炫眾。就有些患得患失之心。矜持反太過﹐一箭不中。便著了忙﹐所以中的者少。三人射畢﹐自覺出醜﹐面有愧色。說道喒們自從跟隨聖駕久不曾操弓執矢。手指便生疏了。必要求老先生射一回賜教。」先生復謙讓。三人越發相彊。務要先生試射。射而不中﹐自家便可掩飾其慚。先生被彊不過﹐顧中軍官取弓箭來﹐舉手對泰彬等曰「下官初學﹐休得見笑。」先生獨立在射椚之中。三位武官太監環立於傍。光著六隻眼睛含笑觀看。先生神閒气定。左手如托泰山﹐右手如抱嬰兒。颼的一箭。正中紅心。北軍連聲喝采﹐都道﹕「好箭射的準射的準。」泰彬等心中已自不快了。還道﹐「是偶然幸中。」先生一連又發兩矢。箭箭俱破的。北軍見先生三發三中﹐都道﹐「喒們北邊到沒有恁般好箭。」歡呼動地。泰等便執住先生之手﹐說道到。「是老先生久在軍中﹐果然習熟。已見所長﹐不必射了。」遂不樂而散。

是夜劉翚私遣心腹窺探北軍口气﹐一个个都道﹐「王都堂做人又好﹐武藝又精﹐喒們服事得這一位老爺﹐也好建功立業。不枉爲人一世。」劉翚聞之﹐一夜不睡。次早見許泰﹐張忠曰「北軍俱歸附王守仁矣。柰何。」泰忠乃商議班師。前後殺害良民數百﹐皆評爲逆黨﹐取首級論功。北軍離了西江省城﹐百姓始復歸樂業。

時武宗皇帝大駕自淮陽至京口﹐館於前大學士楊一淸之家。泰等來見﹐但云「逆黨已盡。」遂隨駕渡江﹐駐驆南都﹐遊覽江山之勝。三人乘間讒謗先生﹐說﹐「他專兵得眾。將來必有占據江西之事。」賴張永力周旋﹐上信永言﹕付之不問。泰等又遣心腹屢矯僞旨﹐來召先生。只要先生起馬﹐將近南都﹐遂以擅離地方駕罪。先生知其僞﹐竟不赴。

正徳十五年正月﹐先生尙畱省城。泰等三人因侍宴武宗皇帝﹐言及天下太平。三人同聲對曰「只江西王守仁早晚必反。甚是可憂。」武宗皇帝問曰「汝謂王守仁必反﹐以何爲驗。」三人曰「他兵權在手﹐人心歸向。去歲臣等帶領邊兵至省城。他又私恩小惠﹐買轉軍心。若非臣等速速班師﹐連北軍多歸順他了。皇爺若不肯信﹐只須遣召之﹐他必不來。」武宗皇帝果然遣詔召先生面見。張永重先生之品﹐又憐先生之忠﹐密地遣人星夜馳報先生﹐盡告以三人之謀。先生得詔﹐卽日起馬﹐行至蕪湖。張忠聞先生之來﹐恐面召時有所啟奏﹐復遣人矯旨止之。先生畱蕪湖半月﹐進退維谷。不得已﹐入九華山﹐每日端坐艸庵中。日微服重遊化城寺﹐至地藏洞。思念二十七歲時﹐於此洞見老道﹐共談三教之理。今年四十九歲。不覺相隔二十二年矣。功名霸絆不得自繇。進不得面見聖上﹐掃除姦佞。退不得歸臥林泉。專心講學。不覺淒然長嘆﹐取筆硯題詩一首。將曰﹕

愛山日日望山時。忽到山中眼自明。

鳥道漸非前度險。龍潭更比舊時淸。

會心人遠空遺洞。識面僧來不記名。

莫謂中丞喜忘世。前途風浪苦難行。

又見山巖中有僧危坐問﹐「何時到此。」僧答曰「已三年矣。」先生曰「吾儒學道之人﹐肯如此精專凝靜﹐何患無成。」復吟一詩云﹕

莫怪巖僧木石居。吾儕眞切幾人如。

經營日夜身心外。剽竊糠秕齒頰余。

俗學未堪欺老衲。昔賢取善及陶漁。

年來奔走成何事。此日斯人亦啟予。

張忠等旣阻先生之行﹐反奏先生不來朝謁。武宗皇帝問於張永。永密奏曰「王守仁已到蕪湖﹐爲彬等所拒。彼忠臣也。今聞眾人爭功。有謀害之意﹐欲棄其官入山修道。此人若去﹐天下忠臣更無肯爲朝廷出力者矣。」武宗皇帝感動﹐遂降旨﹐命先生兼江西巡撫﹐刻期速回理事。先生遂於二月還南昌﹐以祖母岑太夫人鞠育之恩﹐臨終不及面訣﹐乃三疏請歸省葬。懼不允。

六月復還贛州。過泰和﹐少宰羅整庵﹝諱欽順弘治癸丑榜眼﹞以書問學。先生告以學無內外﹐格物者格其心之物也。正心者正其物之心也。以理之凝聚而言﹕則謂之性。以其主宰而言﹕則謂之心。以其主宰之發動而言則謂之意。以其發動之明覺而言﹕則謂之知。以其明覺之感應而言﹕則謂之物。故就物而言﹕謂之格。就知而言謂之致。就意而言﹕謂之誠。就心而言﹕謂之正。所謂窮理以盡性。其功一也。天下無性外之理﹐卽無性外之物。學之不明﹐皆繇世儒認理爲內﹐認物爲外。將反觀內省與講習討論分爲兩事﹐所以有朱陸之岐。然陸象山之致知﹐未嘗專事於內。朱晦庵之格物﹐未嘗專事於外也。整庵深嘆服焉。

是年秋七月﹐武宗皇帝尙在南都。許泰﹐江彬欲自獻俘以爲己功。張永曰「不可。昔未出京時﹐宸濠己擒。獻俘北上﹐過玉山﹐渡錢塘﹐在杭州交割於吾手﹐經人耳目﹐豈可襲也。」於是用威武大將軍鉤帖﹐下於南贛﹐令先生重上捷音。先生乃節略前奏﹐盡嵌入許泰﹐江彬﹐張忠﹐魏彬﹐張永﹐劉翚﹐王憲等扈駕諸官﹐疏中言逆濠不日就擒﹐此皆總督提督諸臣﹐密授方略所致。於是羣小稍稍回嗔作喜。止將冀元亨坐濠黨系獄。先生遂得無恙。後世宗皇帝登極。先生備咨刑部﹐爲元亨辯冤。科道亦交章論之﹐將釋放。而元亨死。同門陸澄﹐應典輩備棺盛殮。先生聞訃﹐爲設位慟哭之。此是後話。

是年九月先生再至南昌。檄各道院﹐取宸濠廢地﹐攺易市廛﹐以濟饑代稅。百姓稍得蘇息。時有泰州王銀者﹐服古冠﹐執木簡﹐寫二詩爲贅﹐以賓禮見。先生下階迎之。銀踞然上坐。先生問﹐「何冠。」曰「有虞氏之冠。」又問「何服。」曰「老萊氏之服。」先生曰「君學老萊乎。」對曰「然。」先生曰「君學老萊﹐止學其服耶。抑學其上堂詐跌爲小兒啼也。」銀不能答。色動﹐漸將坐椅移側。及論致知格物﹐遂恍然悟曰「他人之學﹐飾情抗節﹐出於矯彊。先生之學﹐精深極微﹐得之心者也。」遂反常服﹐執弟子之禮。先生易其名爲艮﹐字曰汝止。同時陳九川﹐夏良勝﹐萬湖﹐歐陽徳﹐魏良弼﹐李遂﹐裘衍日侍講席。有洙泗杏壇之風。是年冬﹐武宗皇帝自南京起駕﹐行至臨淸﹐將宸濠一班逆賊﹐並正刑誅。人心大快。

正徳十六年春正月﹐武宗皇帝還京﹐三月晏駕。四月世宗皇帝登極﹐攺元嘉蜻。誅江彬﹐許泰﹐張忠﹐劉翚等諸姦﹐錄先生功降敕召之。先生以六月二十日起程﹐方至錢塘。科道官迎閣臣意﹐建言國喪多費﹐不宜行宴賞之事。先生復上疏乞便道省親。得旨。升南京兵部尙書。賜蟒玉﹐準其歸省。

九月至余姚﹐拜見龍山公。公當宸濠謀逆時﹐有言先生助逆者。公曰「吾兒素在天理上用工夫﹐必不爲此。」又或傳先生與孫許同被害者。公曰「吾兒得爲忠臣﹐吾復何憂。」及聞先生起兵討濠﹐又傳言﹕濠怒先生﹐欲遣人來刺公﹐公宜少避。公笑曰「吾兒方舉大義。吾爲國大臣。恨年老不能荷戈同事。柰何先去以爲民望乎。」怡然不變。至是相見﹐歡如再生。值龍山公誕日﹐朝廷存問適至。先生服蟒腰玉﹐獻觴稱賀。至明旦﹐謂門人曰「昨日蟒玉﹐人謂至榮﹐晚來解衣就寢﹐依舊一身窮骨頭﹐何曾添得分毫。乃知榮辱原不在人。人自迷耳。」乃吟詩一首云﹕

百戰歸來白髮新。靑山從此作間人。

峯攢尙憶衝蠻陣。雲起猶疑見虜塵。

島嶼微茫滄海暮。桃花爛熳武陵春。

而今始信還丹訣。卻笑當年識未眞。

先生日與親友及門人輩宴遊山水﹐隨地指點良知。一時新及門就學者七十四人。是年十二月﹐朝廷論江西功﹐封先生爲新建伯﹐食祿一千石。蔭封三代。少時夢威寧伯王越解劍相贈﹐至是始驗。

明年正月﹐先生疏辭封爵﹐不允。時龍山公年七十有七﹐病篤在牀。將屬纊。聞部咨已至﹐促先生及諸弟出迎曰「𨿽倉遽﹐烏可以廢禮。」少頃問﹐已成禮否。家人曰「詔書已迎至矣。乃瞑。」先生戒家人勿哭。加新冕服﹐挽紳﹐事畢。然後舉哀。一哭頓絕﹐病不能勝。門人子弟紀喪。因才任使。仙居﹐金克厚典廚﹐內外井井。先生以先後平賊﹐皆賴兵部尙書王瓊從中主持。又同事諸臣多有勞績﹐己何敢獨居其功。再上疏辭爵﹐歸功於瓊。時宰方忌瓊。並遷怒於先生。禦史程啟充﹐給事中毛玉﹐相率論劾先生指爲邪學。先生講論如故。門人尙謙臨去﹐先生贈詩云﹕

珍重江船冒暑行。一宵心話更分明。

須從根本求生死。莫向支離辯濁淸。

久柰世儒橫臆說。競搜物理外人情。

良知底用安排得。此物繇來是渾成。

嘉靖三年﹐海寧董蘿。號蘿石。以能詩聞於江湖。年六十八﹐來遊會稽。聞先生講學﹐戴笠擕瓢﹐執杖來訪。入門長揖上坐。先生敬異之。與語連日夜。蘿言下有悟。因門人何秦請拜先生門下。先生以其年髙不許。歸家與其妻織一縑以爲贄﹐復因何秦來彊。先生不得已。與之倘佯山水間。蘿日有所聞。欣然而而忘歸。其鄕之親友。皆來歡之還鄕。曰「翁老矣。何自苦如此。」蘿曰「吾今方揚鬐於渤海﹐振羽於雲霄。安能復投网罟而入樊籠乎。去矣。吾將從吾所好。」遂自號從吾道人。

時郡守南大吉﹐先生所取士也。以座主故拜於門下。然性豪曠不覊﹐不甚相信。遣弟南逢吉覘之。歸述先生講論如此數次。大吉乃服﹐始數來見。且曰「大吉臨政多過失。先生何無言。」先生曰「過失何在。」「大吉歷數某事某事。」先生曰「吾固嘗言之矣。」大吉曰「先生未嘗見教也。」先生曰「吾不言﹕汝何以知之。」大吉曰「良知。」先生笑曰「良知非我常言而何。」大吉笑謝而去。

於是辟稽山書院。聚八邑彥士講學。璆蕭﹐楊汝榮﹐楊紹芳等﹐來白湖廣。揚仕嗚﹐薛宗鎧﹐黃夢星等﹐來自廣東。王艮﹐周衝等﹐來自南直。何秦﹐黃竹綱等﹐來自南贛。劉邦采﹐劉文敏等﹐來自安福。曾抃來自泰和。魏良政﹐魏良器等﹐來自新建。宮剎卑隘﹐至不能容。每一發講﹐環而聽者﹐三百餘人。一日講君子諭義小人諭利章。眾人俱發汗泣下。邑庠生王幾與魏良器相厚。每言妨廢舉業﹐勸勿聽講。及是日聞講﹐自悔失言﹕卽日執贄爲弟子。

嘉靖四年。門人輩立陽明書院於越城西郭門內光相橋之西。明年正月﹐鄒守益以直諌謫判廣徳州。築復古書院﹐集生徒講學。先生爲書贊之。四月南大吉入覲。被黜﹐略無慍色。惟以聞道爲喜。其得力於先生之薰陶者多矣。是夏禦史聶豹﹐巡按福建﹐特渡錢塘來謁先生﹐聽講而去。時席書爲禮部尙書。特疏薦先生。禦史石金等﹐亦交章廬薦﹐不報。

嘉靖六年﹐廣西田州岑猛作亂。提督都禦史姚鏌徵之﹐擒猛父子。未幾﹐其頭目盧蘇﹐王受構眾復亂﹐攻陷思恩。鏌復調四省兵徵之﹐弗克。閣老張璁﹐桂萼共薦先生起用﹐總督兩廣及江西湖廣軍務。先生聞命力辭﹐不允。乃於九月起馬﹐繇杭衢﹐歷常山南昌吉安諸處。一路門人迎接者﹐動數百人﹐不必細說。

十一月至梧州。先生以土官之叛﹐皆繇流官掊克所致﹐乃下令盡撤調集防守之兵﹐使人招盧蘇﹐王受﹐諭以屬禍福。二人見守兵盡撤﹐遂自縛謝罪。先生杖而釋之。撫定其眾﹐凡七萬餘人。不動聲色﹐一境悉平。時八寨﹐斷藤峽等處﹐自韓都堂雍平定以後﹐至是復遽險作亂。先生因湖廣歸師之便﹐密授方略﹐令襲之。盧蘇﹐王受請出兵餉。當先效力﹐三月之間﹐斬首三千餘級﹐掃蕩其巢而還。朝中當事大臣﹐猶以先生擅兵討賊爲罪。賴學士霍韜力誦其功﹐乃得免議。止以招撫恩田之功頒賜獎賞。

先生一日謁伏波將軍廟﹐﹝廟在梧州﹞﹐拜其像。嘆曰「吾十五歲夢謁馬伏波。今日所見﹐宛如夢中。人生出處豈偶然哉。」因賦詩云﹕

四十年前夢裏詩。此行天定豈人爲。

䢐徵敢倚風雲陣。所過須同時雨師。

尙喜遠人知向望。卻漸無術救瘡痍。

從來勝算歸廊廟。恥說兵戈定四夷。

先生大興恩田學較。廣西士民始知有理學。十月先生以積勞成疾。病劇。上疏乞休。不候旨遂發。布政使王大用﹐亦先生門人。備美材以隨。十一月廿五日﹐踰梅嶺﹐至南安登舟。南安府推官門人周積來見。先生猶起坐﹐咳喘不已。猶以進學相勉。廿八日晚泊船。問﹐「何地。」侍者對曰「靑龍舗。」明日召周積至船中。積拱俟良久。先生開目視曰「吾去矣。」積泣下。問﹐「有何遺言。」先生笑曰「此心光明﹐復何言哉。」少頃瞑目而逝。時廿九日也。享年五十七歲。南贛兵備門人張思聰﹐進迎於南野驛﹐用王布政所贈美材制棺。周積就驛中堂沐浴衾殮如禮。明日爲十二月朔。安成門人劉邦采適至。同官屬師生設奠入棺。初四日輿襯登舟。士民遠近遮道﹐哭聲震地。如喪考妣。舟過地方﹐門生故吏連路設祭哭拜。

將發南昌﹐東風大逆﹐舟不能行。門人越淵祝於柩前曰「先生豈爲南昌士民畱耶。越中子弟門人相候已久矣。」祝畢忽變西風。舟人莫不驚異。門人王幾等數人﹐以會試起身。聞先生訃音。還舟執喪。二月抵家。子弟門人輩﹐奉柩於中堂﹐遂飾喪祀﹐婦人哭於門內﹐孝子及親族子弟哭於幕外。門人哭於門外。每日四方門人來者﹐百餘人。十一月葬橫溪。先生所自擇地也。先是前溪水入懷﹐與左溪會。衝嚙右麓。術者心嫌﹐欲棄之。有山翁夢見一神人﹐緋抱玉帶立於溪上﹐曰「吾欲還水故道。」明日雷雨大作﹐溪水泛溢﹐忽從南岸而行。明堂周闊數百丈。遂定穴。門人李珙等﹐更番築治﹐晝夜不息。月餘墓成。會葬者數千人﹐門人中有自初喪迄葬不歸者。卽孔門弟子之懷師﹐亦不是過矣。禦史聶豹﹐原未拜門下。及聞訃之後。遣弔奠﹐亦稱門人。蓋素佩先生之訓﹐中心悅而誠服也。

後十二年浙江巡按禦史周汝貞﹐亦先生門人。爲建祠於陽明書院之樓前。扁曰「陽明先生祠」。各處書院﹐俱立先生牌位﹐朝夕瞻禮。比於仲尼﹐今子孫世世﹐襲爵爲新建伯不絕。先生幼時常言「一代狀元不爲希罕。」又言「須作聖賢﹐方是人間第一流。」斯言豈妄發哉。先生歿後﹐忌其功者或斥爲僞學﹐久而論定。至今道學先生尊奉陽明良知之說。聖學賴以大明。公議從祀聖廟。後學有詩云﹕

三言妙訣致良知。孔孟眞傳不用疑。

今日講壇如聚訟。惜無新建作明師。

又髯翁有詩云﹕

平蠻定亂奏奇功。只在先生掌握中。

堪笑僞儒無用處。一張利口快如風。

濟顚羅漢淨慈寺顯聖記

詩曰﹕

裂風掀番出愛纏﹐金田得入效金仙。

發隨刀落塵根淨﹐衣逐云生頂相圓。

悟處脫離煩惱海﹐定來超出死生關。

皇恩佛徳俱酬足﹐一朵爭開火裏蓮。

此八句詩﹐見三教中﹐惟禪最妙﹐能離凡證聖﹐亦能臨凡顯聖。話說南宋光宗時﹐浙東臺州府天臺山國淸寺﹐有一長老﹐名一本﹐號法空﹐乃累劫修來活佛。時值年終﹐密布彤雲﹐揚揚飛雪。長老在方丈中獨坐﹐令廚下整晚飯。一聲云板﹐眾僧皆集﹐至齋堂。飯罷﹐長老仍於方丈禪椅上坐﹐侍者進茶。忽聞一聲響如霹靂。長老曰「是甚麼響﹖」乃與侍者同行至法堂﹐轉上佛殿﹐入羅漢堂﹐見一羅漢連椅僕地﹐惟長老陰知﹐佯曰「另作理會。」回至方丈﹐令寺者拈香點燭。此時雪下愈大﹐有詩云﹕

姑射眞人宴紫薇﹐雙成擊碎玉琉璃。

朗然宇宙難分辧﹐大地眾生正路迷。

長老危坐禪椅﹐閉口垂眉入定。少頃回來﹐曰「也去不遠。」眾僧曰「某等心愚道淺﹐不諳禪機﹐願聞其詳。」長老道﹕「便說無妨。適來紫腳羅漢﹐厭靜思動﹐已投胎去了。異日你等亦有知者。老僧待一月餘﹐親往吩咐吩咐他一言。」眾各散訖。

且說臺州府天臺縣﹐有一人姓李﹐名茂春﹐乃髙宗朝李駙馬之後﹐官拜春坊贊善﹐爲人純厚﹐不願爲官﹐辭職隱於天臺山。止有夫人王氏﹐年三十餘﹐未曾生養﹐每每祈神求佛。忽一夜﹐王夫人夢吞日光﹐自此得孕﹐十月分娩。時值宋光宗三年十二月初八日﹐一更時分﹐產得一男﹐俗名踏蓮花而生﹐雙手合掌﹐紅光滿室﹐瑞气盈門。贊善大喜。漸至月餘﹐有國淸寺長老來謁。贊善迎接上堂。茶畢﹐長老曰「近聞相公弄璋﹐特來拜賀﹐就求一觀。」贊善曰「承吾師盛意。柰小兒離胎日淺﹐身體未淨。」長老曰「願見何妨。」贊善曰「吾師少坐。」卽入內宅來問妻兄王安世﹐道﹕「國淸寺長老欲見小兒﹐不知可否﹖」安世曰「向聞此僧道髙徳厚﹐欲見此兒﹐君勿吝也。」贊善乃令丫鬟捧出。長老忙接過手曰「你好快腳﹐不要走差了路頭。」兒但微笑。長老看訖﹐遞與丫鬟曰「此子日後通天達地﹐入聖超凡﹐老僧送一名曰修元﹐令他修本命元辰。」贊善起謝﹐長老作別。贊善曰「本畱吾師素齋﹐柰舍下葷筵﹐尙容叩剎。」長老曰「老僧來年正月西歸﹐大人不棄﹐願一送爲感。」贊善曰「吾師春秋未盛﹐正當安享淸福﹐何故遽發此言﹖」長老道﹕「時至難畱。」當下相別回寺。贊善是日廣設華筵﹐管待親友﹐到晚而散。

長老回寺﹐光陰荏苒﹐不覺已至來年正月﹐時屆上元。長老於法堂升坐﹐擊鼓三通﹐眾僧雲集﹐魚貫焚香﹐兩行排立﹐大眾靜聽。長老云﹕

正月半﹐放華燈﹐黎民處處樂升平。

元辰令節無敷演﹐歸去來兮話一聲。

旣歸去﹐弗來兮﹐自家之事自家知。

若使他人知得此﹐定被他人說是非。

故不說﹐只成呆﹐生死事﹐不須猜。

山僧二九西歸去﹐待報諸山次第來。

話生死﹐誰諳悟﹐个个原來有此路。

光陰趲過幾多人﹐綠水靑山還似故。

山色淸﹐水光綠﹐閻羅老子無面目。

寄與大眾早修行﹐來此同登極樂國。

長老念罷﹐眾皆跪下﹐告曰「我師願再畱數十載。」長老曰「死是定數﹐焉可稽畱。」眾僧淚下。長老令侍者抄錄法語﹐速報諸山﹐令十八日午時來送我。是日長老下法座﹐遂令置龕畢。至十八日﹐諸山人等咸至﹐李贊善亦來。齋罷﹐入方丈相見。長老囑贊善曰「令公子誠非官吏﹐但可爲僧。倘若出家﹐可投印別峯遠瞎堂爲師。」贊善應允。長老沐浴更衣﹐到安樂堂禪椅上危坐。諸山和尙一應人等﹐左右站立﹐後先發進。長老呼五弟子﹐吩咐衣缽之類。」若等均派監寺可記數﹐若等五人各宜謹愼爲人﹐毋得放肆。」弟子大慟。長老曰「時候已至。」急焚香點燭﹐眾僧辭拜﹐同聲誦經。長老令取紙筆﹐遂作一絕云﹕

耳順之年又九﹐事事性空無醜。

今朝撒手西歸﹐極樂國中閒走。

書畢﹐正值午時﹐下目垂眉圓寂訖。眾各舉哀﹐請法身入龕。後二月初九日﹐已三七矣。是日天朗气淸﹐遠近畢至送殯﹐乃請祗園寺道淸長老指路。長老立於轎上曰「大眾聽著﹕

柳媚花嬌二月天﹐綺羅綿繡簇名園。

士人不愛春光好﹐撒手西歸返本源。

恭惟國師長老﹐性空和尙覺靈﹐本性媽蓉﹐事情可有。爭柰禪心﹐明明不朽。經誦《楞嚴》﹐字書蝌蚪。佛氏爲親﹐泉石爲友。六十九年﹐無妍無醜。天命臨終﹐自知弗守。約死期生﹐果然應口。穩坐龕中﹐便不須走。休得癡呆﹐聽吾指剖。

咦﹗西方是你舊路﹐弗用彌陀伸手。」

贊罷﹐眾人悒悒不已﹐迆邐而行﹐到山化局﹐停下龕子﹐松林深處﹐五弟子遂請寒石巖長老下火。長老立於轎下﹐手執火把曰「大眾聽著﹕

火光焰焰號無名﹐若坐龕中驚不驚。

回首未知非是錯﹐了然何必問他人。

恭惟圓寂紫霞堂上性空大和尙﹐本公覺靈﹐原是南昌儒裔﹐皈依東土禪宗﹐脫離塵俗性皆空﹐眞是佛家之種﹐無喜無嗔和气﹐有才有學從容﹐名山獨占樂其中﹐六十九年一夢。咦﹗

不隨流水入天臺﹐趁此炎光掃淨土。」

念罷﹐舉火燒著﹐舍利如雨﹐火光中現出一和尙﹐騰空而去。觀者無不嗟嘆。

贊善蒙長老臨終之囑﹐折折不忘。不覺修元年登八歲﹐有舅王安世一子名王全﹐年十歲﹐贊善與世安共延師教子。修元入學讀書﹐過目成誦。讀畢﹐靜坐終日不言。自小會飲酒﹐父母禁之﹐故不至醉。年十二﹐吟詩作對﹐舉筆成章﹐時時偸看佛門經典﹐累夜不倦。小時聽人述性空和尙之語﹐欲見印別峯遠瞎堂﹐無由相會。節屆淸明﹐先生假館﹐贊善令二子送先生回家。轉來﹐在祗園寺門首經過﹐修元拉王全同進寺中遊玩。二人攜手入寺﹐升階登殿﹐徧繞回廊﹐遂入方丈。但見一牀於中﹐左坐一官﹐右坐一僧﹐兩邊排立數十行童﹐各執紙筆。修元向前揖曰「許多行童在此何爲﹖」長老曰「在此爭功。」修元曰「學生年幼﹐不識所爭何功﹖」長老曰「此位大人乃王太尉﹐因下海至黑水洋﹐驀然波浪狂起﹐許出一願﹐方得平安。還家乃捨財一千貫﹐請道度牒﹐開剃一僧。爲見行童多雜﹐乃成一對對得好者﹐便剃爲僧。」修元曰「對在何處﹖見賜一觀。」王太尉因見修元人物俊雅﹐語言灑落﹐遂取所出對與修元看之。對云﹕

茫茫欲界﹐總��水狂波﹐誰人脫離。

修元不假思索﹐卽援筆對曰﹕

攘攘浮生﹐只有靑山淨土﹐憑我逍遙。

王太尉並長老一見駭然﹐便請修元﹑王全坐定。長老曰「二位小官人請問姓名居住。」修元曰「表兄王全﹐學生乃李贊善之子李修元。」長老曰「可知可知。十餘年前﹐國淸寺長老歸天之日﹐曾與尊府言﹐公子只可出家。今日旣成此對﹐理合剃爲僧矣。」修元曰「出家亦美事﹐但未奉父命﹐不敢自專。」長老曰「貧僧自造宅見令尊大人禮請﹐今日豈敢造次。」二子告別﹐長老送出山門﹐回方丈對王太尉曰「此子慧性非凡﹐異日不可量也。倘剃度得此子﹐山門有幸。明日且看贊善主意如何。」

且說修元兄弟二人回府﹐參見父母。贊善曰「汝二人歸來何晚﹖」修元將祗園寺作對之事敍了一徧。贊善曰「天臺山有三百僧眾﹐曩時國淸寺長老性空禪師﹐並寒巖和尙皆已西歸﹐近今卻尊祗園寺長老﹐孩兒不可輕薄。」修元道﹕「孩兒隨口一對﹐四坐皆驚。那長老約明日來見父親﹐要孩兒出家。待他來時﹐孩兒自有答應。」是夜無話。

次早﹐忽報祗園寺長老至。贊善出迎﹐相見禮畢。長老曰「日昨敝寺考對﹐令公子佳對先成﹐度牒有分。但不知大人肯捨令嗣出家否﹖」贊善曰「荷上人厚徳﹐柰下官只此一子﹐難以奉命。」長老曰「諺云﹐一子出家﹐九族升天。況且十餘年前性空長老之言﹐大人何故頓忘。」話間﹐忽屏風後走出修元﹐向前行禮畢﹐曰「感蒙長老盛情﹐學生有三事﹐難以出家。」長老曰「那三事﹖」修元曰「一者學生年未及冠﹐不諳正事﹔二者父母在堂﹐乏人奉養﹔三者天臺僧眾無可爲師。有此三事﹐難以奉命。」長老曰「貧僧年老﹐豈不能爲汝師﹖」修元曰「學生有名言語﹐動問長老﹐如說得明白﹐願爲弟子。」長老道﹕「你且說來。」修元曰「長老髙壽﹖」長老曰「年六十二矣。」修元曰「年旣六十二歲﹐不知前此一點靈光在於何處﹖」長老赧然無答。良久﹐修元曰「只此一句﹐尙未省悟﹐焉能爲我師乎。」長老惶愧﹐置身無地。贊善畱齋﹐長老緊辭還寺﹐於心不樂﹐連臥三晝乃起。

忽報觀音寺長老道淨相探。坐定茶罷﹐道淨曰「聞知師兄淸體不快﹐特來拜訪。不知因何染病﹖」道淸曰「多感雅意﹐一言難盡。」遂敍李公子之話。道淨曰「若此何難。」道淸曰「賢弟毋得小視此子﹐才學誠然拔萃。」話間﹐又報李贊善及子二人來訪。長老曰「請進。」禮畢﹐獻茶。贊善曰「小兒昨日狂妄冒犯尊師。釋怒爲愛。」道淸曰「惶恐惶恐。」道淨曰「此間公子就是﹖」道淸曰「然。」道淨曰「公子甚表﹖」元曰「名修元。」道淨曰「字號修元﹐本命元辰修未易」修元勃然曰「名爲道淨﹐淨生極樂道須成。」二上人悚然起敬。道淸待齋罷﹐贊善辭別回家。

修元每日在書院吟詠﹐不覺年已二九。豈料夫人王氏臥病不起﹐時年五十一歲而亡。比及母服方闋﹐乃繼父喪。倏忽三年服滿﹐母舅王安世累與元言婚事﹐元不肯依﹐時往諸寺﹐但覓印別峯遠瞎堂二長老﹐不知下落。又過半年﹐始知音耗。印別峯和尙在臨安徑山寺住持﹐遠瞎堂先在蘇州虎丘住持﹐今在靈隱。修元稟知母舅﹐欲去尋師。王安世再三苦諫﹐修元執意要行﹐收拾隨身細軟﹐約有千金﹐其餘財產﹐盡付表兄王全。擇二月十三日﹐拜別起行。安世曰「我已年邁﹐可令王全送去。」元曰「不勞賢兄﹐只帶一二侍者足矣。」王安世囑付道﹕「賢甥早去早回。」不覺淚下﹐修元全然不顧。

迆邐過錢塘江﹐登岸入城﹐徑到新宮橋客店安歇。問主人曰「久仰臨安勝槪﹐小子特來閒玩。」主人曰「此城市中﹐無非官府衙門﹐街坊市店﹐有何好處。若要閒戲﹐可往西南二山諸寺。西湖勝景﹐天下罕有。」元曰「有一靈隱寺卻在何處﹖」主人曰「此寺正在西山飛來峯對過。」元曰「路從何達﹖」主人曰「出一塘門﹐便是西湖。過保叔塔下﹐沿湖北山﹐至嶽武穆王墳﹐入西﹐乃是靈隱寺。前有石佛洞﹑冷泉亭﹑呼猿洞﹐無窮佳景﹐水明山秀。」元曰「此寺有幾多僧眾﹖」主人曰「約有三五百僧。上年歿了住持長老﹐往姑蘇虎丘山請得一僧﹐名遠瞎堂。此僧善知過去未來之事。」元曰「來早卽當往見。」元乃扮一秀士﹐同侍者沿路出錢塘門。時當三月﹐風日晴和。元顧謂侍者曰「聞說杭州西湖景致﹐果然不謬。」入昭慶寺﹐見大悲像﹐頌曰﹕

一手動手千手動﹐一眼觀時千眼觀。

旣是名爲觀自在﹐何須拈弄幾多般。

題畢﹐行至大佛寺﹐見大佛半身﹐頌曰「背倚寒巖﹐面如滿月﹐盡大地人﹐只見半截。」題畢﹐迆邐過飛來峯﹐坐冷泉亭。元觀亭側﹐有唐白樂天詩曰﹕

朔月凜凜雪漫漫﹐未比淸泉一道寒。

六月炎天不飛雨﹐請君就此倚欄幹。

修元稱羨好景不已。但見許多和尙隨一長老徑進寺去﹐惟一僧在後。修元急向前施禮曰「適此長老從何而來﹖」和尙曰「是本寺新住持遠瞎堂長老。因徑山寺印別峯西歸﹐請去下火方回。」元曰「學生欲見長老﹐敢煩引進。」和尙向前復長老。長老令請進。元乃進見﹐行禮畢﹐長老曰「秀才何來﹖」元曰「弟子李修元﹐天臺縣人﹐系出李駙馬之裔﹐贊善之子。不幸父母雙亡﹐一意出家。近聞我師飛錫﹐特來拜投。」長老道﹕「你未知出家容易坐禪難。彼此天臺山三百餘寺﹐何爲捨近而趨遠﹖」元曰「幼奉國淸長老遺言﹐故特投禮。」長老曰「後侍者誰也﹖」元曰「弟子家中攜帶賤僕。」長老曰「人有貴賤﹐佛性一般﹐急可遣還。」元乃取出所帶錢鈔﹐付了僕人歸途之資﹐其餘盡數納付長老﹐以爲度牒常住公用等費。元發付僕人曰「你只合速回﹐傳語舅氏﹐我在杭州靈隱寺出家。」二僕勸元回家﹐不從﹐流涕而別。

且說長老在方丈中﹐令侍焚得點燭﹐危坐禪椅﹐入定半晌﹐乃曰「善哉﹐善哉﹗此種姻緣﹐卻在斯乎。」遂揀吉日修齋﹐請度牒。齋完﹐鳴鐘擊鼓﹐會眾於法堂。長老令元跪在法座下﹐曰「出家容易還俗難﹐汝知之乎﹖」元曰「弟子誠然心悅﹐非勉彊也。」遂將發分綰五髻。長老曰「此五發﹐前是天堂﹐後是地獄﹐左爲父﹐右爲母﹐中者本命元辰也。」元曰「弟子已理會矣。」方落髮畢﹐長老摩頂受記﹐名爲道濟。長老曰「汝受三皈五戒﹐殺盜淫酒气﹐自後俱要除下﹐每日在云堂坐禪。」道濟曰「如斯而已乎﹖」長老令監寺送道濟入云堂。道濟坐定﹐監寺吩咐曰「汝宜謹愼﹐休得跌地。」道濟坐至三更﹐身漸疲困﹐忽從禪牀跌下﹐連聲叫苦﹐頭上跌起一大疙瘩。監寺曰「道濟汝何故跌下﹐姑恕這次。倘後定行痛治。」道濟起來再坐﹐睡意昏昏﹐甚難消遣﹐連跌二次。監寺只做不知。少頃又跌﹐如此三次﹐跌得七頭八塊。監寺曰「道濟新剃光頭﹐正好喫幾竹篦。」道濟曰「跌了許多疙瘩﹐又加一竹篦﹐打一大塊﹐我去告訴師父。」監寺曰「我看你新來只打一下﹐你倒要去告訴師父。」道濟曰「阿哥﹐是我不是。」監寺含笑而去。漸漸天明﹐道濟起來﹐頭上摸著疙瘩﹐連聲叫﹕「苦惱苦惱﹗坐得一夜﹐頭上許多塊起﹐若坐幾月﹐頭上塊子無處安頓了。」只得又熬兩月。

道濟暗思﹕「未出家時﹐大塊肉﹐大碗酒﹐任我意喫。如今只是粥菜﹐要多喫半碗﹐也不能夠﹐身漸黃瘦﹐如何受得過。不如辭別長老﹐還俗去罷。」於是急跳下禪牀﹐走至云堂門首。二監寺曰「適間已去小解﹐今何又去﹖」道濟曰「牢裏罪人﹐也放水火﹐你何多管閒事。」監寺道﹕「放你去便來。」道濟出得云堂門﹐徑入方丈。先是伽藍已告知長老﹐言天臺山出家的羅漢﹐近差念頭。我師可點化他﹐休得放去。只見道濟已到面前問訊。長老曰「道濟﹐你不坐禪﹐來此何干﹖」道濟曰「告我師﹐弟子出家不得﹐正欲還俗。」長老曰「快休出此言。我前日曾與你說﹐出家容易還俗難﹐汝旣出家﹐豈有還俗之理。」道濟曰「都是弟子不是﹐望我師慈悲﹐看弟子苦惱面﹐饒了。」長老曰「有甚苦惱﹖熬守二年﹐管職事。」道濟曰「弟子守不過﹐寺中酒肉不曾見面﹐粥又喫得不飽﹐禪牀上坐不穩﹐跌下來﹐又被監寺大竹篦打﹐徧身黃瘦﹐如何熬得過。」長老道﹕「我吩咐監寺不打你便了。」道濟曰「便打幾下無妨﹐只是無東西喫﹐熬不過。弟子有兩句佛語。」長老曰「說與我聽。」道濟曰「一塊兩塊﹐佛也不怪﹐一星兩星﹐佛也不嗔﹐一碗兩碗﹐佛也不管。」長老道﹕「你湊得𨿽好﹐不要差了念頭。」正說間﹐只見齋堂敲云板。長老令侍者將粥來﹐就令道濟同喫。道濟見長老變無受用﹐碗內只有些粗麩筋﹐餘外是黃酸齏菜﹐道濟遂念四句云﹕

小黃碗內幾星麩﹐半是酸齏半是瓠。

誓不出生違佛教﹐出生之後碗中無。

長老曰「善哉善哉﹐汝卻曉得。」道濟曰「曉便曉得﹐只是熬不過。」長老乃吟四句﹕

月白風淸涼夜何﹐靜中思動意差訛。

雲山巢頂蘆穿膝﹐鐵杵成鍼石上磨。

道濟曰「弟子自禮長老爲師之後﹐並不曾開發﹐如何得成正果。」長老曰「汝忒性急。旣如此可近前來。」道濟向前被長老扯住﹐只一掌道﹕「此人必悟。」只見道濟爬將起來﹐看看長老胸前﹐只一頭將長老撞翻﹐跌下禪椅﹐徑奔走了。長老髙叫有賊﹐一時眾僧雲集﹐問曰「偸去甚物﹖」長老曰「禪門大寶。」眾僧問﹕「是誰偸了﹖」長老曰「道濟。」眾僧曰「不妨﹐某等卽便拿來。」長老曰「且休﹐老僧明日自問他。」

眾皆散訖。惟道濟一徑直入云堂內﹐口言妙妙﹐爬上禪牀﹐看看上首坐的和尙﹐只一頭撞去道﹕「妙妙。」和尙曰「道濟甚麼道理﹖」道濟曰「閒耍何妨。」須臾﹐又將次首坐的和尙﹐亦撞一頭﹐道﹕「妙妙﹐好耍好耍。」眾僧曰「道濟瘋了。」道濟曰「我癡則癡﹐自家知。」是夜﹐道濟在禪牀上戲了一夜﹐監寺亦不能禁約。次早﹐長老方丈獨坐﹐尋思道濟𨿽如此﹐未知他參得透否﹐且問他幾句佛語﹐便知端的。遂令侍者往云堂內擂鼓敲鐘會眾。長老升法座﹐念了一徧淨土咒﹐眾僧焚香。長老曰「眾僧聽著﹕

昨夜三更月正明﹐有人曉得點頭燈。

驀然思起當時事﹐大道方知一坦平。

念罷﹐道﹕「大眾﹐有記得當時事者麼﹖」道濟此時在浴堂洗浴﹐聽得了﹐連忙系了浴裙﹐穿上直掇﹐直奔入云堂﹐問訊道﹕「弟子記得當時事。」長老曰「旣然曉得﹐何不在大眾之前發露。」道濟就法座前打一筋斗﹐正露出當中物事。眾僧俺口而笑。長老曰「眞乃吾家之種。」遂下法座﹐眾僧都散。長老入方丈中﹐只見監寺等職事僧﹐皆侍於前。長老曰「汝等何事﹖」監寺曰「告我師﹐適間道濟已犯禪門正法﹐該責二十下﹐特取我師法旨。」長老曰「單子在何處﹖」首座呈上單子。長老接過手﹐令取文房四寶﹐乃於單子後面批十字云「禪門廣大﹐豈不容一顚僧。顚者乃眞字也。」批訖﹐付與首座。首座接過與眾僧看曰「長老何亦護短如此﹗」自後眾僧都叫他做濟顚。每日發瘋惱得滿寺僧也無柰何﹐難過活。或告長老﹐長老只是護短﹐濟顚越瘋起來﹐常去呼猿洞引猿猴翻筋斗﹐引小兒們上酒店唱山歌。有時眾僧在殿看經接施主﹐他卻托著一盤肉﹐手敲引磬兒﹐攪在眾內﹐口唱山歌﹐塌地坐在佛殿上喫肉。眾僧告長老。長老曰「他是瘋子﹐汝等休得與他一般見識。」忽一日﹐長老在方丈中坐﹐只見顚濟手拿著一頂傘兒燈﹐引著七八个小兒﹐口內唱山歌曲兒﹐舞將入來。長老曰「道濟﹐你沒正經﹐連累老僧忍气。」濟顚曰「我師不可信這幹賊禿﹐做一路﹐只顧難爲我。今日是正月半元宵﹐因此閒戲。」長老曰「今日旣是正月半﹐令侍者擂鼓撞鐘。」須臾眾僧俱到法堂焚香。長老升座﹐念淨土文曰﹐大眾聽著﹕

閒處莫入頭﹐靜處著眼看﹐明暗不相干。比各分一半﹐一半作貴人﹐教誰賣柴炭﹐不可毀﹐不可贊﹐望著虛空無邊岸。相呼相喚去來休﹐看取明年正月半。

長老念罷﹐下法座大眾都散。

看看過了一年﹐又是正月半﹐有臨安府知府來望長老﹐教請人來方丈相見了。長老道﹕「相公無事﹐同往冷泉亭上盤桓。」知府道好。侍者隨到冷泉亭去。這靈隱寺有个金絲猿﹐時常侍奉長老。長老叫他做猿行﹐當時也立在面前。兩个下了兩盤棋﹐侍者報道﹕「諸山各剎長老都到﹐十六廳朝官﹐二十四太尉齊來。」長老道﹕「如何今日大眾齊到﹖」侍者道﹕「我師只因去年正月半升法座﹐道相呼喚去來休﹐看取明年正月半。語錄批了﹐告報諸山大剎今日都來相送。」長老道﹕「我又不死哩。罷了﹐旣是眾人都來了﹐豈可教他空回。」提起袖來﹐把棋子都拂在地下﹐念道﹕

一局殘棋猶未了﹐又被波巖請涅槃。長老起身﹐便去出恭﹐洗浴﹐換了漧淨衣服﹐作文自贊道﹕「大眾聽著﹐

正月半﹐又見一年時節換﹐今年不見去年人﹐不覺風光似輪轉。眼前大眾息喧嘩﹐且聽山僧自決斷。大眾如何是﹐山僧自決斷。咦﹗

白雲吹散大虛空﹐皎潔一輪呈碧漢。」

長老念罷﹐道﹕「貧僧有些衣體﹐千萬畱與道濟﹐我只要道濟下火。」又對十六廳朝官﹑二十四太尉說﹕「列位官長﹐看道濟如看貧僧。」說罷﹐坐化而去。

卻說冷泉亭猿行聽得﹐走到方丈中﹐繞著長老走三遭﹐立地而化。眾僧大驚﹐合龕子盛了。看看五七日到舉殯﹐濟顚不回。卻待要起龕子﹐只見那濟公一雙腳﹐穿著蒲鞋﹐一雙手提著艸鞋﹐口內唱著山歌﹐望冷泉亭來。侍者道﹕「你好放得落﹐你師父圓寂了﹐今日舉殯﹐師父吩咐專望你來下火。」濟公聽得大笑。眾僧卻請金牛寺松隱長老掛眞起龕。長老立在轎上﹐道大眾聽著﹕

諸佛靈山建法筵﹐上人特特去攀禪。

料應定入龍華會﹐故使丹靑仔細傳。

遠瞎堂﹐遠瞎堂﹐這般模樣甚猖狂﹐方袍圓領如來相﹐皓齒明眸尊者裝。無嗔怒﹐有慈祥﹐神心耿耿只如常。不但眞容傳得好﹐名字從來到處香。咦﹗

他年若在靈山會﹐認得今朝遠瞎堂。

松隱贊罷﹐鼓樂喧天﹐簇擁龕子到佛國化局松柏亭下﹐解扛索。濟公下火﹐手執火把﹐道大眾聽著﹕

師是我祖﹐我是師孫﹐著衣喫飯﹐盡感師恩。臨行一別﹐棄袖斷襟﹐火把在手﹐王法無親。咦﹗

與君燒卻臭皮袋﹐換取金剛不壞身。

舉火燒著﹐舍利如雨﹐隱隱現遠瞎堂長老淩空而去。齋畢各散。

濟公從長老死後﹐愈加發瘋。首座曰「你師父衣缽交付與你。」濟公曰「我不要。」首座曰「師父嚴命。」濟公曰「如此﹐且擡出來看。」首座令人一一扛出來。濟公曰「與我一一都開了鎖﹐分作四份﹐把這一份送去炭橋河下沈提點弟兄分用﹐時常蒙他請喫酒﹐以後免得白喫他的。又有飛來峯門下住的張公﹐長橋堍下賣餶飿的王公﹐新宮橋下賣生藥的沈公﹐升陽宮前開酒店的王公﹐望仙橋開茶店的陳干娘﹐還有周畫工﹑徐裱褙﹐一班兒都是我朝夕喫酒喫茶之處。把這一份散與各家用度﹐下次好擾他。餘二份﹐大眾要的各自來搶。」說罷﹐眾僧打成團擾做塊﹐濟公只揀光頭上鑿栗暴﹐一時把剩下的二份搶盡了。

先是有例﹐寺中住持若死過數日﹐請諸山會湯﹐議論別請長老住持。首座曰「眾位和尙在上﹐自長老西歸之後﹐這道濟越瘋﹐攪得禪門不成規矩。今日列位在此﹐煩勸諫他。」監寺令侍者去尋濟公時﹐濟公在飛來峯牌樓下﹐引領許多小兒﹐在溪中摸鵝卵石。侍者曰「濟公﹐首座請許多和尙在方丈會湯﹐特令我來請你。」濟公道﹕「必然請我喫酒。」便同侍者入方丈相見了。濟公呵呵大笑曰「你們團團坐在這里﹐好似子孫堂﹐只少个大均娘娘。」首府曰「你且莫瘋﹐也學做些正事﹐與師父爭口气。」濟公曰「爭气爭气﹐你們方才會湯喫酒﹐便不叫我﹐我偏是無分子息。我若爭气﹐與你們每日打鬧。」眾僧曰「某等淸淨禪門﹐如何用得這等無正事的。」濟公曰「看你這夥禿驢﹐理甚正事。」眾僧都忿然有不平之色。

是日﹐濟公就收拾了包袱﹐拿了禪杖﹐別諸山和尙﹐師父骨塔前拜了幾拜﹐便走離了靈隱寺。過了六條橋﹐徑到淨慈寺投宿一宵。次早到浙江亭趁船﹐取路回到臺州。時有人報知王安世舅舅﹐合家來接﹐喜不自勝。濟公拜見舅爹舅母﹑王全嫂嫂﹐都相見了。舅舅曰「聞知你在靈隱寺出家﹐十分好緣﹐何不輯理身上﹐這般模樣。」濟公曰「舅舅差矣。出家人要好做甚麼。我只喫幾碗好酒﹐過得終朝便了。」濟公連過十餘日﹐舅舅要做衣服與他發誓不要﹐只要喫酒﹐或往諸山寺院閒走﹐作些詩賦。忽一日﹐濟公對舅氏曰「我回天臺已一年餘﹐明日還杭州去。」舅氏曰「你平日說與本寺僧眾不睦﹐不如只在家。」濟公曰「這个使不得。」舅氏舅母苦勸不住﹐乃任他去。付與盤纏﹐濟公並不受﹐曰「出家人做甚麼要銀兩﹐安在身邊﹐到擔幹記。」當時辭舅氏﹐離了天臺﹐趁了江船﹐到浙江亭上岸。濟公自思﹕我若別處去掛褡﹐又不怯气。我系靈隱出身﹐徑到那里﹐看這夥禿驢肯畱我否。」乃過慈云嶺﹐徑投靈隱寺。到飛來峯﹐見一藏主﹐藏主曰「濟公﹐你回天臺去許多時﹐寺中換了住持昌長老﹐混名叫做檀板頭。」濟公曰「如此卻難打夥。」徑投寺來到山門下﹐見一首座曰「濟公﹐你來了。如今長老利害﹐不比你師父。」濟公道﹕「利害的好﹐不怕你們欺侮我。」首座曰「我同你入見長老。」二人到方丈見長老。濟公拜了。首座向前曰「此僧乃先住持遠長老的徒弟道濟。因還天臺年餘才回。」長老曰「莫不是能喫酒的濟顚﹖」濟公曰「弟子出遊一年﹐酒肉俱戒了。」長老曰「若如此可掛名字﹐收了度牒。」濟公但在云堂坐禪﹐閒時在殿上念經﹐兩月餘再出山門。

時值殘冬大雪﹐濟公覺身體冷﹐來到香積廚下向火﹐露出一雙精腿。火工曰「你師父有許多衣體與你﹐倒令人搶去﹐如此大雪﹐一雙精腿﹐好不冷也。」濟公曰「冷冰冰受凍也無妨﹐只是多時不喫酒苦惱。」火工等見說得傷心﹐便道﹕「濟公﹐我們有瓶酒在此﹐請你喫﹐只怕長老知道。」濟公曰「阿哥﹐難得你好心。我躲在竈下喫。」一个便遮了﹐一个篩酒。濟公喫了﹐便走出廚下來。原來這酒不喫便沒事﹐但喫便膽大﹐不顧長老的言語﹐徑出山門前﹐恰好撞見飛來峯牌門下住的張公。張公道﹕「濟公﹐多時不見你。」濟公道﹕』阿公﹐說不得﹐自臺州來﹐在寺多時長老拘束得緊﹐不敢出寺門。今日偶到廚下﹐火工請我喫了一瓶酒﹐覺有滋味﹐特出來尋个主人。」張公曰「到我家喫三杯何如﹖」濟公曰「最好。」跟了張公﹐徑出飛來峯。張婆在門前見老子領濟公來﹐千歡萬喜曰「和尙多時不見了。」連忙炒兩碗豆腐﹐燙一壺酒來。二人對坐﹐兒子篩酒。濟公道﹕「阿公﹐難得你一家好心。」阿婆道﹕「和尙﹐別樣便沒﹐只這酒有在此﹐你只顧喫。」你一碗﹐我一碗﹐各喫十五六碗﹐覺得醉了。濟公起身叫﹕「聒噪。」阿婆曰「這等晚了﹐現今長老不許你喫酒﹐你今回去﹐倘查出來﹐連我也不知重。」濟公曰「阿婆說得是﹐我只在這里﹐同你兒子歇一夜。」明早﹐濟公見天色已晴﹐道﹕「多時不入城相望朋友﹐今日走一遭。」在張公家喫了早飯﹐一徑來嶽墳﹐正撞兩人對頭踏過。濟公立住看時乃是王太尉。濟公叫﹕「太尉﹐認得李修元麼﹖」太尉慌忙下轎﹐敍了寒溫﹐問其出家之事。濟公將前事細說。太尉曰「我等承令師長老臨終之囑﹐還不曾看覷得。下官今日又要去天竺﹐不得相邀。有暇時﹐千萬不顧。」濟公道﹕「多感﹐多感。」太尉上轎﹐去訖。濟公自入錢塘門﹐徑到炭橋河下沈提點家。此時提點不在。管店人請濟公進店喫茶。坐了一會﹐正欲回寺﹐忽然天降大雪。濟公仰視﹐作一詞﹐名《臨江仙》﹕

凜冽彤雲生遠浦﹐長空碎玉珊瑚﹐黎花滿目泛波瀾。水深鰲背冷﹐方丈老僧寒。渡口行人嗟此境﹐千山變作銀山﹐瓊樓玉宇水晶盤。王維饒善畫﹐下筆也應難。

濟公就店中借宿。尋思﹕沈提點定在漆器橋小腳兒王行首家。

次日起早﹐徑望漆器橋來。到了王行首家﹐問奶子曰「沈提點在你家麼﹖」奶子曰「方才出去洗浴。」濟公曰「如此我等他。」但上樓去﹐見王行首睡熟。濟公輕輕揭開被兒﹐踏牀上拿雙小鞋兒﹐放在陰門上﹐便下樓。卻好撞著沈提點﹐問﹕「濟長老那里來﹖」濟公曰「特來尋你﹐撞碗酒喫。」提點曰「失迎﹐且上樓去。」二人同上樓時﹐王行首正睡覺﹐見不便處夾這鞋﹐問曰「誰上樓來﹖」奶子曰「濟公。」提點曰「出家人甚麼道理﹖」濟公曰「衝撞衝撞。不是我無禮﹐有一段因緣。」提點曰「願聞。」濟公念出《臨江仙》詞云﹕

蝶戀花枝應已倦﹐睡來春夢難醒。羅衣卸下不隨身﹐三魂遊閬苑﹐七魄繞蓬瀛。故把羅鞋遮洞口﹐須知覺後生嗔。非因道濟假人情﹐斷除生死路﹐絕卻是非門。

提點大笑曰「佳作。」奶子托三碗點凍酒至﹐濟公喫了一碗﹐曰「不濟事。」行首曰「我不喫﹐你都喫了。」濟公又喫一碗。奶子搬早飯來﹐二人喫了。濟公曰「多謝多謝。萬松嶺王太尉望我今日來﹐且去見他一面。」提點曰「回來到我家走一遭。」

濟公徑投淸河坊來﹐行至申陽宮酒庫對門﹐見个豆腐酒店好買賣﹐推出湧入。濟公見雪飄將下來﹐且去買幾碗喫。濟公坐定﹐酒保問和尙喫多少。濟公曰「胡亂喫些。」酒保將四碟菜﹐一盤豆腐﹐一壺酒﹐一隻碗。濟公喫了一壺﹐覺酒有滋味﹐再取一壺喫了﹐再要一壺。酒保曰「和尙﹐我家酒味重﹐只好喫兩壺。」濟公曰「幹你甚事﹐只顧篩來。」又喫了兩壺。濟公身邊無一文錢﹐一眼只望門前施主。正值雪落﹐過往人少。酒保來會錢﹐濟公曰「我不曾帶得來﹐且賒這一次。」酒保曰「這和尙好沒來由﹐認得你是何人。」濟公道﹕「我是靈隱寺的僧﹐著人跟去便有。」酒保曰「那有許多工夫。可脫這直裰來當下。」濟公曰「我叫做菜餛鈍﹐只有這片皮包著﹐如何脫得。」二人在門首撕扯。對門申陽宮酒樓上人﹐望見酒保扯的和尙﹐好象濟公﹐便令侍者去請濟公上來。酒保同濟公到對門樓上。濟公看時﹐乃是沈提點兄弟沈五官﹐同李提點飲酒。濟公曰「好好﹐你在此快活﹐我被他拖住討酒錢。」沈五官曰「便是望見﹐因此特來相請。」濟公曰「再遲些﹐我這片黃皮子﹐被脫去了。」眾人大笑。沈五官吩咐酒保回去﹐「少的錢﹐我自送還。」

酒保去了。濟公曰「聒噪﹐阿哥解了這結。」沈五官曰「如此大雪﹐同陪提點一坐。」三人從頭又喫。濟公已有酒﹐略喫幾杯﹐便覺道醉。五官曰「你方才喫這樣虧﹐何不作首詩﹖」濟公便吟四句云﹕

慣會饕齋覓主人﹐身邊零鈔沒分文。

誰知撞見眞經紀﹐不遇檀那怎脫身。

五官道﹕「你喫幾碗﹖」濟公又念四句云﹕

平生只愛呷黃湯﹐數日無錢買得嘗。

今幸見君君莫阻﹐再求幾碗潤枯腸。

五官大笑﹐令酒保只顧篩酒。濟公喫了十餘碗﹐又作四句云﹕

昔日曾聞李謫仙﹐飲酒一丰詩百篇。

感君慨賜無慳吝﹐貧衲何嘗出口涎。

李提點大笑。五官又斟酒與濟公喫。濟公大喜﹐又作四句云﹕

自來酒量無拘管﹐惟有窮坑塡不滿。

要同畢卓臥缸邊﹐告君再覓三十碗。

五官見濟公醉了﹐叫當直的﹐吩咐三个唱的來。不多時﹐三个唱的來到。五官身邊坐一个﹐李提點身邊坐一个。五官曰「濟公﹐我見你淸淨﹐特請娘子相陪。」濟公曰「好好。」作詩一首云﹕

每日貪杯又宿娼﹐風流和尙豈尋常。

袈裟常被胭脂染﹐直裰時聞膩粉香。

五官曰「這里無人﹐濟公可同娘子一睡。」只見酒保上來道﹕「使不得。」濟公吟詩一絕云﹕

滿坐羣芳鬥色鮮﹐就中一朵最堪憐。

任伊萬種風流態﹐惟有禪心似鐵堅。

五官喜曰「眞佳作也。」濟公又吟一絕云﹕

昔我父娘作此態﹐生我這个臭皮袋。

我心不比父娘心﹐我心除酒都不愛。

吟罷﹐又喫幾碗﹐漸漸天晚﹐五官曰「濟公﹐晚了﹐回寺不得。」五官令當直扶濟公下樓﹐與李提點別了。

二人徑到新衙劉行首家。虔婆接見﹐十分歡喜道﹕「五官人﹐今日如何帶這醉瘋和尙來﹖」五官曰「他晚了﹐回寺不得﹐同來借歇。」虔婆曰「無礙。」便叫兩个女兒來相見﹐令安排酒。五官曰「我們已醉。」五官令大姐同濟公去睡。五官與二姐睡了。大姐推濟公入房中﹐坐在牀上﹐關了房門﹐與濟公脫衣裳。濟公曰「啊呀罪過。」卻被大姐纏得酒醒﹐起身開房門欲走﹐又怕巡夜的捉住﹐只見春臺畔大火箱有些熱﹐便爬上去﹐放倒頭睡了。大姐推喚不醒也自去睡了。

濟公聽得朝天門鐘響﹐急爬起來﹐推窗一看﹐東方已動﹐遂題一絕云﹕

暫假夫屯一宿眠﹐禪心淫欲不相連。

睡宵姑順君尊意﹐多與虔婆五貫錢。

題罷﹐見臺子上有昨夜剩的酒一壺﹐乃飲畢﹐又吟一絕云﹕

從來諸事不相關﹐獨有香醪眞个貪。

淸早若無三碗酒﹐怎禁門外朔風寒。

濟公寫訖﹐遂開大門﹐一徑去了。虔婆聽得門響﹐急起來看﹐只見臺子上一幅字紙。大姐孤身睡著。問時﹐大姐曰「夜來如此如此。」虔婆曰「好个眞童男子。」須臾。五官起來問濟公。虔婆曰「早去了。桌上遺幅字紙在此。」五官看了﹐道﹕「不枉了出家人。」

卻說濟公踏凍出淸波門﹐自思如今身又寒﹐肚又饑﹐且去萬松嶺尋个施主﹐討些早飯喫。徑赴王太尉府前﹐見門公掃地。濟公曰「煩與我通報。」門公乃丟箕帚﹐入報。太尉慌忙出廳。濟公向前問訊。太尉曰「如何久不下顧﹖」濟公曰「歸家一年回寺﹐被長老拘束得緊。數日前﹐得火工三碗酒喫﹐弔動念頭﹐連日在城中﹐只是撞酒喫。今日特到府中。」太尉大笑道﹕「取湯來。」濟公曰「湯不要喫。」太尉曰「我理會得﹐你只要酒喫。」命當值的事治肴饌酒果。濟公喫了十五六碗。太尉曰「你身上冷否﹖」濟公曰「頑皮袋﹐由他凍。」太尉曰「你身上穿一領破直裰﹐腳下著一雙破僧鞋﹐赤條條露雙腿。我今送你一匹綾子﹐一个官絹﹐做件衣服﹐銀一兩作裁縫錢。」濟公曰「無可報你﹐你明年冬有場大災。你將紙筆過來﹐取个香盒﹐閒人暫退。」濟公遂寫字放在香盒內﹐如法封固﹐付與太尉﹐令安在佛前﹐明年有災時﹐可開來看。其後太尉忽患一發背﹐大如茶瓶﹐痛不忍﹐百般醫治不瘥﹐猛然思起濟公畱下香盒﹐急取來看﹐見盒內寫著一方。太尉如法修合﹐遂果獲效。此是後話。

且說濟公得了綾子官絹銀兩﹐遂拜謝太尉出門。才下嶺﹐見一夥乞兒凍倒在地。濟公曰「苦惱﹐我有些東西與你。」袖中摸出銀子﹐連綾子官絹盡與眾人。迄邐歸到靈隱寺﹐首座曰「你連日在何處﹖」濟公曰「我連日在升雁樓飲酒﹐新街裏宿娼。」首座曰「好你又喫酒﹐又宿娼。」濟公曰「我明裏去﹐不彊如你們黑地裏去。」首座曰「長老昨日問我﹐我說你十六廳朝官處探訪﹐原來這樣胡行﹗」急拖入方丈﹐見長老﹐言濟公私自出去喫酒宿娼。長老大怒﹐令侍者打二十。眾僧卽忙拖倒﹐揭起直裰﹐濟公卻不穿褲子﹐轉身露出面前那物事。眾僧大笑。長老曰「這廝如此無禮。」首座曰「先師護短﹐容他慣了。」長老曰「瘋顚之人﹐不必打他﹐且放起來。」濟公呵呵大笑﹐出方丈來﹐曰「你們拖我見長老﹐卻不打我﹐好漢子和你跌三交。」眾僧曰「不打你這瘋子。」濟公曰「賊牛們﹐卻又怕我。」自此﹐愈加瘋顚。眾僧皆來同長老計議﹐怎樣逐得他出去。長老曰「他是先師徒弟﹐如何逐得。」監寺曰「某有一計﹐自然使他安身不得。」眾僧曰「卻是怎麼﹖」監寺曰「比先寺中有个鹽菜化主﹐每日化來常往公用。此職事最難﹐如今可買一樽酒﹐整頓齊﹐使他大醉。倘若應允﹐後來他化不得﹐自羞回也。」眾僧曰「妙計。只恐他不允。」監寺曰「他只要酒喫。」

是日整齋置酒﹐叫侍者去請濟公來喫。濟公到方丈坐定﹐曰「長老喚我做甚麼﹖」長老曰「眾僧買酒在此請你。」濟公曰「卻又蹊蹺﹐你且說爲何請我﹖」長老曰「我初住持﹐不識前事。先是此寺有个鹽菜化主﹐如今一向無人。今欲立个化主﹐要你開疏頭﹐因此請你。」濟公曰「旣在寫疏﹐且只喫酒﹐若醉了﹐方有文章。」長老曰「你只顧喫。」當時行童將只大碗﹐放在濟公面前。一上喫了三十餘碗﹐暫住。侍者遂將文房四寶﹐放在桌上﹐濃濃磨墨。濟公指開紙﹐文不加點。

伏以終朝易過﹐衣食難求。空門內皆倚檀那﹐寺院中全憑施主。倘無施主﹐房子便東倒西歪﹔若沒檀那﹐和尙就忍饑受餓。衣非綾錦﹐也須得綿布遮身﹔食匪珍羞﹐亦必用酸齏過粥。費用𨿽不奢華﹐人多也難掙挫。輒持短疏﹐徧叩髙門﹐不來求施衣糧﹐但止化些鹽菜。竈戶口燒造殷勤﹐園圃人種栽勞碌﹐羞將癡臉懇求他﹐全仗歡欣資助我。莫怪貧僧朝朝饒舌﹐曾因敝寺日日用他。一碗糙米粥﹐無他怎送人饑腸﹔半碟黃菜齏﹐有你乃能充餓口。和尙个般苦惱子﹐達官普發歡喜心。日化八貫貲財供﹐人常住增富貴﹔朝參三寶聖賢﹐願祈施主永安寧。謹疏。年月日。

濟公寫罷﹐濟公並眾僧都喝彩﹐令行童取酒來。濟公又喫了十餘碗﹐長老曰「一客不煩二主﹐再﹕你做个化主。」濟公曰「我是瘋子﹐如何做得。」監寺曰「濟公結識的十六廳朝官﹐十八个財主﹐莫言一日八貫﹐便是八十貫﹐他也化得。」長老曰「原來恁地。」濟公曰「相識家只好求他些酒喫﹐如何又化他錢財。」長老曰「你胡亂化半年﹐三个月﹐我這里別令人代換。」濟公此時已醉﹐應道﹕「喫了你們酒﹐如何推得過。」長老大喜﹐便教鋪香花燈燭﹐請濟公坐了﹐受長老三拜。收拾齋襯﹐遂別長老出方丈。心內暗思﹕我反被局了﹐在這里亦不秀气﹐不如一發起了度牒﹐別處去罷。轉入方丈。長老問何又回。濟公曰「我思做此化主﹐未免要各處去化﹐身邊又無度牒﹐只道我是野和尙﹐那个肯捨﹐故此回取度牒。」長老曰「說得是。」卽令監寺取度牒付與濟公﹐收了自去。

且說濟公出山門﹐徑到白樂橋﹐坐思這夥禿驢合成圈套﹐明是逐我出來。淨慈寺徳輝長老平素與我契合﹐我往投他﹐必然見畱。遂望淨慈寺來﹐入見長老問訊。長老曰「濟公何來﹖」濟公曰「說不得。弟子被眾局我做鹽菜化主﹐弟子初時不肯﹐後被他灌醉﹐一時應承。今思明是逐我出門﹐故特來投。希畱爲愛。」長老曰「你是靈隱寺有分子孫﹐如何空身出來。」濟公曰「我不要他東西﹐只因被這夥欺侮過不得﹐望我師慈悲。」長老曰「畱自畱你。只是昌長老面上不好看。老僧明日寫一柬去﹐他若回字來﹐那時收你﹐兩家都好看。」濟公曰「我師見是。」當晚濟公就方丈中暫歇。次早﹐長老寫了書﹐差傳使詣靈隱寺。時昌長老正在方丈中坐﹐侍者報淨慈寺傳使在此。長老教進來﹐傳使將書呈上云﹕

南屏山淨慈寺住持比丘徳輝稽首師兄昌公法座前﹐卽晨新篁漸長﹐綠樹成蔭﹐恭惟尊候﹐安享禪規﹐倍增淸福。上剎散僧道濟﹐到敝寺言﹐蒙差作鹽菜化主﹐醉時應允﹐醒卻難行﹐避於側室﹐無面回還。特奉簡板﹐伏望慈悲﹐念此僧素多酒癥﹐倘覷薄面﹐明日自當送上。

昌長老一見大怒曰「道濟受某三拜﹐不曾化得半文錢﹐便來討饒﹐我寺決不用他。」令侍者取筆﹐就簡板後批八字云﹕

似此顚僧﹐無勞送至。

批罷﹐付與傳使自回。

且說徳輝長老﹐正與濟公話間﹐忽見傳使至前施禮﹐將前言細說﹐呈上簡板。長老大怒曰「我又不屬你管﹐如何這等無禮。」濟公曰「便是檀板頭不曉事﹐只爲我﹐教長老受气。」長老曰「濟公﹐我收你在此。替我爭气﹐就升你做本寺書記﹐一應榜文開疏俱是你。」濟公謝了長老﹐自去選佛場﹐坐禪念經。

不覺已過月餘﹐忽一日﹐濟公閒步出山門﹐走至長橋堍下﹐只見賣餶飿兒的王公在門首播豆。王公曰「濟公多時不會。」濟公曰「我被靈隱寺趕出來﹐如今和你是鄰捨。」王公曰「你坐一坐﹐待我買賣淨些﹐同你下棋。」就掇條凳子在門前﹐安下棋盤。濟公曰「我贏得﹐喫一碗餶飿。若輸了﹐你便打我一个栗暴。」王公大笑。二人下了五六盤﹐濟公卻輸了一盤。王公曰「出家人不打你﹐只與我寫一招牌。」濟公曰「我無酒卻寫不得。」王公便與濟公到對門方家店裏。濟公一下喫了十五六碗﹐曰「你要寫甚麼招牌﹖」王公拿出一幅紙﹐濟公提起筆便寫下十字云﹕王家淸油細豆大餶飿兒。寫畢﹐濟公曰「我喫你酒﹐無物相謝﹐我將方才下棋爲題﹐寫一篇文在粉壁上。」詞云﹕

無爲堂上﹐敵手相逢﹐移來一座水晶盤﹐傾下兩行碧玉子。聚三掣五﹐奪角爭先。靜悄悄向竹塢松軒﹐冷淸淸對茅亭菊檻。排成形勢﹐黑叢叢萬里干戈﹐擺定機關﹔白皎皎一天星象﹐休言國手﹐謾說神仙。徧九州﹐奪利於蠅頭﹔布三路﹐圖名於蝸角。縱橫在我﹐敲磕由他。个中訣破看精神﹐要使英雄滿天下。咦﹗除非有个神仙路﹐衝破從來七九關。

濟公寫罷﹐相謝出門﹐徑往萬松嶺﹐望毛太尉。太尉卻好在那里射箭。濟公向前施禮﹐曰「太尉射得好。」太尉急忙歇箭﹐曰「何故久不會﹖」濟公將前事細說。太尉曰「今日熱﹐同你竹園中乘涼喫酒。」至晚而散﹐仍於府中歇住五七日。濟公曰「我還要去望陳太尉。」遂別。徑到陳太尉府前﹐門公通報﹐太尉出迎。茶罷﹐便令安排品饌飲酒。至晚﹐又畱在府中歇住二三日。濟公猛省曰「長老知我爲人﹐連出來十餘日﹐他必嗔怪。」遂別太尉﹐徑來淨慈寺。

卻說徳輝長老﹐數日不見濟公﹐心中嗔惱﹐差火工四下尋覓。到長橋﹐只見濟公在餶飿鋪中。火工向前曰「濟公﹐長老有請。」濟公便起身﹐入方丈見長老。長老曰「老僧再三囑咐﹐緣何不攺前非﹖」濟公跪在面前曰「告我師慈悲。弟子許久不去望相識﹐偶至萬松嶺﹐蒙毛太尉畱住五七日﹐陳太尉府裏住二三日﹐故此擔擱了。」長老曰「我聞得二位太尉﹐是朝廷近侍官﹐如何敬你。且說你的本事﹐我便饒你打。」濟公請紙筆﹐便作一詞﹐名《臨江仙》云﹕

粥去飯來何日了﹐都緣皮袋難醫。這般軀殼好無知﹐入喉才到腹﹐轉眼又還饑。惟有衲僧渾不管﹐且須慢飲三杯。冬來猶掛夏天衣﹐𨿽然容醜陋﹐心孔未嘗迷。

長老大喜曰「旣然朝官與你好﹐如何做不得鹽菜的化主﹖」濟公曰「做倒做得﹐爭柰不怯气化來請這夥賊禿。若是長老這等相愛﹐休說鹽菜﹐便一日要十个豬也有。」長老大笑道﹕「我寺中原有壽山福海藏殿﹐如今塌壞﹐若得三千貫錢﹐便可起造﹐你化得否﹖」濟公曰「非是我弟子誇口﹐三千貫只消三日便完。」長老便令侍者請監寺買辦酒肴素食﹐羅列於方丈。長老親陪濟公﹐喫得大醉。長老曰「要開疏頭。你醉了﹐明日寫罷。」濟公曰「我是李太白﹐但酒多越好。」乃令行童取過文房四寶﹐濃磨了墨。濟公提筆﹐一揮而就。

伏以佛日增輝﹐法累長轉。夫佛日者﹐乃佛光洞照﹔法輪者﹐是法力傳流。切見南屏山淨慈寺﹐承東土之禪宗﹐稟西湖之秀气﹐殿閣軒昂﹐門樓髙大。近因藏殿傾頹﹐便覺僧家寥落﹐是以法輪不動﹐食輪怎得周全。藏殿若完﹐福殿自然气象﹐欲得壽山福海莊嚴﹐須仗達官長者歡喜﹐捨金賜鈔。須休心下躊躇﹐運木擔泥﹐且便眼前成就。輪轉無休﹐檀那永固。募緣化主書記僧道濟謹題

寫罷﹐長老大喜。

次早濟公到方丈﹐別了長老出門﹐徑投萬松嶺來。忽聽一聲喝道﹐言太尉朝回。少頃﹐毛太尉近面。太尉曰「這早何處去﹖」濟公曰「我早﹐太尉又早。」太尉曰「我是官身﹐朝裏去方回。你出家人﹐正好穩睡。」濟公曰「適有一事﹐睡不能熟﹐進府訴稟。」太尉便令整治早飯﹐問濟公欲說甚話。濟公曰「敝寺有座壽山福海藏殿跌倒﹐今欲修造﹐須三千貫錢﹐因此特來。望太尉一力完成。」將出疏簿﹐遞與太尉。太尉曰「我那有三千貫﹐少些布施使得﹖」濟公曰「教我再化何人﹖」太尉曰「旣如此﹐可停一兩月待下官湊集。」濟公曰「這个卻使不得﹐三日內便要。」太尉曰「你正是瘋子﹐三千貫錢如何便有。」濟公撇了疏簿﹐急急起身。太尉趕出去﹐將疏簿丟還他。濟公拿起又丟入去﹐一徑奔走。太尉吩咐門公﹐今後濟瘋子來﹐休放進府。

且說濟公徑自回寺。首座問曰「化得若干﹖」濟公曰「後日皆完。」首座曰「今日無一文﹐後日那得完。」濟公曰「不要你憂﹐我自有道理。」首座說與長老﹐長老亦不信。次日﹐眾僧咸對長老﹐言濟公今日不出去化﹐只在竈下捉虱子﹐明日如何有。第三日﹐毛太尉早朝﹐但見一皇院子來﹐道娘娘有旨宣。太尉急忙到太后宮中。拜舞罷﹐太后曰「毛君實﹐梓童夜來三更時分﹐見一金羅漢﹐言淨慈寺壽山福海藏殿崩塌﹐化鈔三千貫。再言疏頭在汝家﹐後有名字。」太尉大驚﹐暗思濟公﹐非凡人也﹐乃啟奏曰「娘娘﹐兩日前﹐淨慈寺書記道濟有疏頭畱於臣處。」太后曰「定庫內有三千貫脂粉錢。梓童共你到淨慈寺﹐認此金身羅漢。」太后懿旨﹐備辦鸞駕﹐嬪妃彩女隨往淨慈寺行香﹐毛太尉押解三千貫鈔。此日濟公在房中曰「此時將及來也。」行出房門﹐髙叫都來接施主﹐便去擂鼓撞鐘。長老聽得﹐急使侍者問消息。只見門公報道﹕有黃門使來﹐說太后娘娘行香。長老忙披袈裟出方丈﹐引滿寺五百餘僧迎接。只見太后鳳輦到來﹐長老等於山門外接見。娘娘謂長老曰「梓童昨夜三更時分﹐夢一金身羅漢﹐來化鈔三千貫﹐修造藏殿﹐今日送鈔在此。梓童要認這尊羅漢。」長老見說﹐擡著香鑪﹐引五百餘僧﹐團團在佛殿上看經。此時濟公夾在數內﹐卻從面前過。太后指曰「正是此僧。」方欲下拜﹐濟公急忙打个筋斗﹐褲兒不穿﹐露出前面這件物事﹐扒起便走。長老就奏娘娘曰「此僧平日有些瘋癥。」太后令毛君實將三千貫交與庫師收了。太后自回。長老眾僧送出山門﹐自回方丈﹐令尋濟公不見。忽一侍者來曰「濟公引領一夥小兒﹐撐一隻船到西湖采蓮。長老想道﹕濟公要這藏殿完成﹐一時遂顯靈感。今恐被人識破﹐故作此態。」

濟公將船劃地石巖橋登岸﹐令小兒劃船回去。卻自望古蕩裏摸去教場橋﹐登東廁﹐只見尿缸內一个蝦蟆浸得漲漲的。濟公曰「苦惱亦是輪回﹐我與你下火。」作頌云﹕

這个蝦蟆﹐死也崛彊﹐瞑目並牙。趺合掌﹐佛有大身小身﹐卽非我相人相。一念悟來﹐離諸叢障。咦﹗

靑艸岸邊尋不見﹐分明月夜梨花上。

濟公念罷﹐只見半空中有靑衣童子﹐叫曰「多虧師父﹐已得超升。」眾皆喝彩。忽一人拖住濟公曰「師父同你前面行一步。」濟公回頭﹐認得是徐提點。問曰「你要我那里去﹖」徐提點曰「西溪安樂山永興寺長老﹐聞淸溪道士徐公﹐說上人淸徳﹐累欲一見﹐每托小子相邀。今日有緣﹐且去飲三杯。」二人行過古蕩﹐徑望永興寺來。此時長老正在山門下乘涼。濟公向前施禮。長老曰「師兄何來﹖」徐提點曰「此位便是濟長老。」長老大喜﹐請入方丈﹐賓主坐定。茶罷﹐問徐提點何處相遇。徐提點述蝦蟆下火之事。長老嘆羨不已﹐令整酒饌。濟公任意飲了一夜。次日又請徐提點陪侍。長老要造安樂橋﹐濟公開疏云﹕

伏以山藏古寺﹐水接平橋﹐西溪市北﹐安樂山橋﹐塌損年深﹐往來不便。欲建連云之勢﹐全憑駕石之功﹐貲金浩大﹐獨力難成。輒持短疏﹐徧叩大檀。誠哉勸資﹐慨然樂助。疊石橫空﹐杜預建時從古有﹔跨溪通道﹐相如題後迄今無。不慚風漱石﹐還愛月盈河。水流碧艸環中過﹐人在蒼龍背上行。橋梁萬代﹐福祿無窮。

寫罷﹐二人迆邐行至崇眞寺夜宿。次日又到淸溪道院。連日只在這幾處盤桓﹐不覺過了四个月。

時值初冬天气﹐濟公覺到身冷﹐思量走出來長久﹐須回寺去。於是別了長老並徐提點﹐便向石人嶺來時﹐見上天竺懺首同一道人忙忙而走。濟公認得﹐一把扯住﹐問曰「汝等何來﹖」懺首曰「你不知﹐我寺講主﹐九月二十夜﹐被賊偸得一空。聞知西溪街上鄭先生卜得好卦﹐故令我問課回來。」濟公曰「我實不知﹐旣如此﹐且同你去望他。」二人落了石人嶺﹐徑至寧棘庵。講主正在方丈中煩悶。濟公向前施禮。講主曰「久不相會﹐何故來看我﹖」濟公曰「我今日偶遇懺首說﹐特來望你。」講主曰「老僧掙了一世﹐今一夜皆空。」濟公曰「出家人要財物何用﹐待他偸去﹐倒省得記掛。」講主曰「我積攢來﹐要修葺僧房﹐起造鐘樓。今被偸去﹐與外人說不得﹐只好自知﹐故此煩悶。」濟公曰「如此﹐我作一律替你解悶。」隨口題八句云﹕

啞喫黃蓮苦自知﹐將絲就縱落人機。

低田缺水遭天旱﹐古墓安身著鬼迷。

賊去關門無物了﹐病深服藥請醫遲。

竹筒種火空長炭﹐夜半描龍盡向誰。

講主大笑曰「妙哉﹗雙關二意。我心中多悶﹐你休回去﹐且在此相伴﹐閒講一兩月。」濟公曰「只怕無酒喫。」講主曰「別物沒有﹐惟酒你喫不了。」濟公曰「旣有酒﹐莫說一兩月﹐便是一兩年也在此。」眾人大笑。自此濟公又在天竺過了兩月。看看臘近﹐講主畱過年。濟公曰「這卻使不得﹐須回寺過年。」乃別了講主﹐向淨慈寺來。山門口撞見監寺曰「濟公一向在何處﹖」濟公曰「我在老婆房裏。」監寺曰「你是瘋子﹐我不理你。」濟公徑入方丈﹐見長老施禮。長老曰「你不告老僧﹐一直出去半載﹐是何道理﹖」濟公曰「偶然閒走﹐望長老慈悲。」長老曰「我卻不怪﹐反被眾人笑。」濟公曰「今後再不敢如此。」自此濟公只是坐禪念經。

時值三月天气﹐濟公對長老說﹕「我從歸寺﹐並不曾出門。今欲出去望望相識﹐特稟長老。」長老曰「你去只可一兩日便回。」濟公曰「謹領。」乃離方丈﹐徑投萬松嶺來﹐至毛太尉府﹐令門公通報。太尉忙出迎接入坐。茶罷﹐太尉曰「自從同太后娘娘到你寺﹐已半載余矣。」濟公曰「向日深虧相公完成這樁勝事。近思飲酒﹐特來相探。」太尉曰「你且坐﹐今日園子掘得些筍﹐將一半進朝﹐一半在此﹐令煮與你嘗新。」濟公大喜﹐一上喫大半碗﹐道﹕「滋味極美。佛語云一寸二寸﹐官員有分﹐一尺二尺﹐百姓得喫。和尙要喫﹐直待織壁。我虧太尉得嘗新﹐長老在寺夢也夢不見﹐我且盛幾塊持歸奉長老。」太尉道﹕此是殘剩的﹐不好將去。」另取一盤來﹐用荷葉包固。濟公提荷葉包﹐作謝遂行。一路向淨慈寺來﹐山門下首座曰「手裏包的﹐莫非狗肉﹖」濟公道﹕「不是包肉之物﹐你們夢也夢不見。」眾曰「卻是甚麼﹖﹖濟公把包兒塞將過來﹐曰「你們且聞一聞。」徑入方丈。長老曰「你今如何便回﹖」濟公曰「我一徑到毛太尉府中去﹐卻好嘗新筍﹐便討得一包與長老嘗新。」長老曰「難得。」濟公令侍者取一盤來﹐將荷葉包解開﹐傾在盤內﹐托在長老面前。長老喫了三二塊﹐侍者各分了些﹐眾僧皆來討筍喫。長老曰「有數喫些﹐都分了。」濟公曰「我在毛太尉府中說禪機漏將筍來﹐你們只顧白口要喫。」長老曰「你說甚禪機﹖」濟公曰「一寸二寸﹐官員有分﹐一尺二尺﹐百姓得喫。和尙要喫﹐直待織壁。」長老曰「絕妙﹐絕妙﹗」眾僧曰「你化些來與我們嘗新也好。」濟公曰「眾僧有將新筍爲題﹐作得一詩﹐我便化兩擔來。」長老便吟一絕云﹕

竹筍初生牛犢角﹐蕨芽新長小兒拳。

旋挑野菜炊香飯﹐便是江南二月天。

濟公曰「今日不許﹐明日也無﹐後日還你兩擔。」長老曰「這新筍初生﹐如何論擔﹖」濟公曰「休要管。」次日﹐濟公徑投萬松嶺毛太尉府裏來。太尉迎到廳上坐定。濟公曰「昨日蒙賜筍﹐長老喫了﹐眾僧都討。我一時說了口﹐今日故來化兩擔緣。」太尉曰「若過十餘日出得廣時便有﹐如今初放標﹐如何論擔。」濟公曰「太尉只問園子自有。」太尉叫園子問時﹐答道﹕「昨夜筍都鉆出來。」太尉大喜曰「要化筍也要疏頭。」濟公請紙筆﹐一揮而就。疏云﹕

錦屏破土﹐便宜我等齋盂﹔粉節出墻﹐已屬他人風月。正好拖泥掘出﹐那堪帶露擔來。鹽油鍋內﹐炙就黃金﹐湯水釜中﹐煮成白玉。滿滿盛來﹐沒底碗子﹐齊齊喫去﹐無心道人﹐趁嫩正好結緣﹐到老難得進口。味屬山僧暫爾﹐福歸施主千秋。

太尉喜曰「今日方透芽﹐且養他一夜﹐明早掘去﹐還多得些。」濟公曰「正好正好。」太尉當晚畱濟公在府歇了。次早同濟公步入竹園中﹐只見掘起約有五擔﹐發五个當值人挑送。濟公謝了太尉﹐投淨慈寺來。眾僧在山門下﹐遙見濟公領五擔筍來﹐急報長老。濟公曰「筍便化了﹐你等可出三百文鈔﹐還腳錢。」長老曰「老僧自有。」令侍者取鈔五百文﹐送五个送筍人去訖。長老令人煮筍與眾僧喫。不在話下。

卻說濟公猛思靈隱寺昌長老已死﹐不去送得喪﹔聞得印鐵牛做長老﹐要去望他。離寺過六條橋﹐徐步至靈隱寺前。見侍者﹐曰「煩希通報。」侍者入方丈曰「淨慈寺濟書記來訪。」長老曰「瘋子不要睬他﹐你回去報不在。」侍者回報濟公。濟公大怒﹐便走到西堂房裏﹐望小西堂亦不在﹐問行童借筆﹐去冷泉亭下作詩一律云﹕

幾百年來靈隱寺﹐如今卻被鐵牛閒。

蹄中有漏難耕種﹐鼻孔無皮不受穿。

道眼如何驢眼瞎﹐寺門常似獄門關。

冷泉有水無鷗鷺﹐空使畱名在世間。

寫罷﹐付行童﹐又於西堂粉壁題云﹕

小小庵兒小小窗﹐小小房兒小小牀。

出入小童並小心﹐小心伏事小西堂。

濟公題畢﹐回寺去訖。

卻說靈隱寺行童將詩白知長老﹐長老怒曰「臨安府趙太守是我故交﹐﹕他砟去淨慈寺門外兩旁松樹﹐破他風水。」徳輝長老一日共濟公在方丈中﹐忽見侍者報曰「山門外趙太守帶百餘人﹐要砍兩旁松木。」長老曰「如何是好﹖」濟公曰「長老休慌﹐待我去見他。」長老曰「這官十分厲害﹐汝去見他﹐須用小心。」濟公曰「我師寬心。」言訖﹐出山門。太守在外叫和尙。濟公向前施禮。太守曰「你便是甚麼濟顚。今來見我怎麼﹖」濟公曰「聞知相公要伐敝寺松木﹐小僧有詩呈上。」太守曰「久聞你善賦詩﹐今日且看你的詩做得如何。」詩曰﹕

亭亭百尺接天髙﹐曾與山僧作故交。

滿望枝柯千載茂﹐可憐刀斧一齊拋。

窗前不睹龍蛇影﹐耳畔無聞風雨號。

最苦早間飛去鶴﹐晚回不見上時巢。

太守見詩﹐默然有慚愧之心﹐吩咐砍木之人﹐且不要動手。遂謂濟公曰「此寺山環翡翠﹐屋隱煙霞﹐汝可再作一詩。」濟公又呈詩云﹕

白石燐燐積翠嵐﹐翠嵐深處結茅庵。

煮茶迎客月當戶﹐采藥山門云滿籃。

琴掛壁間鳴素志﹐拂懸窗左罷淸談。

今朝偶識東坡老﹐四大皆空不用參。

太守嘆賞不已﹐曰「下官亦續一律。」太守詩云﹕

不作人間骨肉僧﹐霜威隱隱骨稜稜。

金芝三秀詩檀瑞﹐寶樹千花法界淸。

得句逃禪寧縛律﹐卽心是性不傳燈。

我來問道無餘事﹐云在淸天水在瓶。

濟公曰「相公佳作﹐小僧誠拋磚引玉矣。」太守曰「下官原無砍伐松樹之意﹐只因靈隱寺印長老有言﹐下官特來一觀。」濟公曰「君子所至﹐必有恩澤。敝寺松下少一條石子街﹐旣蒙相公光臨﹐伏乞布施。」太守大笑﹐便許施五百貫﹐寫鈞帖差人庫上支取送寺。濟公畱太守素齋﹐須臾齋畢﹐太守自回。長老入方丈謂眾僧曰「今日若非濟公﹐誰人解得此難﹐反得五百貫砌街。」自此﹐益敬濟公。

一日﹐濟公閒行至長橋﹐見賣餶飿兒門上貼著斗書﹐喫了一驚。走入﹐見王婆在棺材邊哭。王婆曰「阿公和你素好﹐後日出殯﹐你來送喪﹐就請你下火。念阿公平日之情﹐說兩句禪機﹐令他西方去。」濟公曰「如此準來。」

行到長橋上坐著。只見賣蘿卜的沈乙挑了空擔曰「師父多時不見﹐同你飲一碗何如﹖」濟公曰「甚好。」二人走入酒店坐定﹐沈乙篩酒。濟公一上喫了幾碗。濟公曰「難得你這片好心﹐我看你巴巴碌碌﹐何時是了﹐不如隨我喫幾碗安樂飯也罷。」沈乙曰「我久懷此意﹐若師父肯提挈﹐今日便跟師父。」濟公引沈乙來寺參見長老。濟公曰「我尋一徒弟在此﹐望長老容畱。」長老遂與他摩頂授記﹐攺名沈萬法。次日飯後﹐濟公令沈萬法爬起火來。萬法曰「要火何用﹖」濟公曰「我今日閒坐﹐烘幾个虱子。」少頃﹐萬法掇一盆火來。濟公脫下直裰﹐在火上一烘﹐兩个虱子做一塊兒鉆出來。濟公曰「虱子也有夫妻﹐我欲咬死﹐又恐污了口﹐不如就火中燒化。」便放虱子火中﹐口念云﹕

虱子﹐聽我語汝。取類虫蟻中﹐只與血肉處。淸淨不肯生﹐來生我褲裏。大不大如麻﹐亦有夫和婦。宛轉如是生﹐咂我何時悟。我身自非久﹐你豈能堅固。向此一鑪火﹐切莫生驚顧。拋卻蠕動形﹐莫復來時路。咦﹗

烈焰光中爆一聲﹐剎剎沈沈無覓處。

是日濟公吩咐沈萬法道﹕「我去長橋送王公喪了﹐便回。」徑至長橋﹐喪事將起身﹐濟公曰「我一發替他指路。」遂念云﹕

餶飿兒王公﹐秉性最從容。擂豆擂了百來擔﹐蒸餅蒸了千餘籠。用了多少香油﹐燒了萬千柴頭。今日盡皆丟散﹐日常主顧難畱。靈棺到此﹐何處相投﹖咦﹗

一陣東風吹不去﹐鳥啼花落水空流。

一壁起材﹐行至方家局燒化。濟公手提火把﹐道大眾聽道﹕

王婆與我喫粉湯﹐要令王公往西方﹐

西方八萬四千路﹐如今端只在余杭。

念罷﹐只見一後生來﹐在王婆面前作揖﹐乃是女兒的鄰居。先時王婆有一女嫁在余杭﹐此時有孕不來送喪﹐昨夜五更﹐養得一个男兒﹐肋下有四朱字﹐寫道「餶飿王公」﹐因此特央鄰人報生。王婆聽得大喜﹐眾人大駭。濟公被眾人圍住﹐便跳在桌上﹐打个筋斗露出下面物事來。眾人大笑。濟公趁笑間﹐一徑走了。乃入淸波門新官橋下﹐沈平齋生藥鋪裏。他家媽媽尊敬濟公﹐見他來﹐忙請入內坐定。茶罷﹐媽媽便令安排酒來﹐將一隻大碗﹐安在濟公面前。濟公一上喫了十餘碗﹐已有醉意。養娘又托出一碗辣汁魚來。媽媽道﹕「再喫幾碗。」濟公又喫了十數碗﹐十分酩酊﹐作謝媽媽﹐撞到淸波門﹐一跤跌倒。把門的並過往人圍住。其中有認得的﹐道﹕「這是淨慈寺濟書記﹐能吟詩﹐極好﹐只是喫酒沒正經。」濟公聽見說﹐傲起頭來﹐曰「誰人說人沒正經﹖」便歌云﹕

本是修來四男身﹐瘋癲作逞混凡人。能施三昧神通力﹐便指凡人出世津。經卷無心看﹐禪機有意親。醉時喝佛罵天眞﹐渾身不見些兒好﹐一點靈光絕勝人。

認得的﹐扶起濟公﹐攙到十里松﹐又跌倒了。直到淨慈寺報知長老﹐叫沈萬法急出山門到十里松﹐向前道﹕「師父回寺去。」濟公曰「賊牛馱我去。」把沈萬法吐累了一頭一臉。沈萬法馱到廚下面牀上﹐放師父睡了﹐方去洗臉。一更時分﹐眾人都去睡了。濟公跳起來﹐髙叫﹕「無名﹐呀呀呀﹗」眾人都道濟公酒狂﹐不理他。濟公不住口叫﹕「無名發﹐呀呀呀﹗」便去敲各房門。眾僧都亂起來﹐只見羅漢堂玻琉燈下長幡腳火起﹐猛火隨風﹐焰騰騰延燒佛殿﹐兩廊各僧房﹐都成灰燼。濟公曰「燒得這禿驢們好。」忽然弓兵入來﹐捉了兩个監寺﹐只尋不見長老。這火直燒到次日午時﹐還不滅。止畱得出門一境。眾僧對濟公曰「許多佛力﹐如何不能護持。」濟公口占四句云﹕

無名一點起逡巡﹐大廈千間盡作塵。

非是我佛不靈感﹐故要樓臺一度新。

話間﹐官府救滅了火﹐就將兩个監寺枷在長橋上。眾僧在火場上商議﹐不知長老在何處﹐怎生救得兩个監寺。濟公曰「監寺且遲遲﹐尋長老要緊。」眾僧曰「必定睡熟在方丈﹐被火燒死了。」侍者曰「我們眞个不曾見長老出方丈門。」濟公說旣然如此﹐且著火工去扒地。扒了多時﹐並無蹤迹﹐只見一塊砌平磚上面﹐惟畱下八句云﹕

一生無利亦無名﹐圓頂方袍自在行。

道念只從心上起﹐禪機俱向舌根生。

百千萬劫假非假﹐六十三年眞不眞。

今向無名叢裏去﹐不遺一物在南屏。

濟公曰「長老自歸天臺山去了。」只令火工收拾些燒不盡木頭﹐搭起幾間茅屋﹐眾僧安身。濟公行至廚下﹐見一大鍋熱湯﹐髙叫﹕「此間好熱湯﹐且來洗面﹐我有一隻曲兒﹐唱與你們聽﹐可解悶。」

淨慈寺﹐蓋造是錢王。佛殿兩廊﹐都燒了﹐止畱得兩个金剛。佛也悶﹐放起玉毫光﹐平空似教場。卻有些兒不折本﹐一鍋冷水換鍋湯。

眾僧齊笑﹕你便瘋癲。兩个監寺枷在長橋﹐你須救他。」濟公一程走到長橋﹐見兩个監寺枷在那里。濟公曰「你兩个板裏鉆出頭來﹐好像架子上安炮燈。」監寺曰「阿哥﹐你不救我們﹐反來戲謔。」濟公曰「我救你﹐救你。」徑投毛太尉家來。太尉接見曰「回祿回祿。」濟公曰「說不得。」二人坐定﹐太尉便教安排酒喫。至半酣﹐濟公曰「多感太尉在此喫酒﹐兩个監寺枷在長橋﹐望太尉一救。」太尉曰「不妨。我寫一封柬去與趙太守﹐就放。」次早﹐濟公對太尉曰「我且去火場上看看。」行至寺門﹐只見兩个監寺回來﹐眾僧大喜﹐問道﹕「如何得放。」監寺說﹕「虧了濟公﹐央毛太尉一柬﹐吩咐趙太守﹐因此放回。」眾僧俱謝濟公。

首座曰「兀誰做得本寺長老﹖」濟公曰「必須是蒲州報本寺松少林長老可做。」監寺曰「此長老實好﹐只是年紀髙大﹐如何肯來。」濟公曰「你們要他來﹐必須買酒請我。」監寺曰「此系大家之事﹐見今無錢﹐那得酒請你。我自修書令人去請。」濟公曰「請不來時﹐休怪我笑。」一徑望太尉府去了。

寺中眾僧﹐修成書柬﹐令傳使至蒲州報本寺﹐見了長老﹐呈上書柬。長老曰「老僧年邁﹐如何去得。」傳使再三求請。長老曰「非爲他故﹐實難行動。」命知客管待齋畢﹐傳使辭謝。回至本寺﹐將前事惜陳一徧。首座曰「必須濟公寫書﹐再令傳使去。」眾僧曰「是。」買一壇酒請濟公﹐一上喫了十來碗。濟公曰「前日請少林長老﹐傳使回來﹐如何說﹖﹖前座曰「前日空走了一回﹐今特要你寫書柬子﹖」濟公笑道﹕「怪道你們無故請我喫酒。」卽時寫成封固﹐付與傳使﹐起身來到蒲州投見。長老曰「老僧前日吩咐你了﹐如何又來﹖」傳使曰「濟書記今有簡版在此﹐呈上。」長老拆開﹐一見大喜。書云﹕

象法淸明﹐宗風澹蕩。往往來來無發落﹐紛紛漫漫自尋芳﹐須仗本色髙人。今日大家公議﹐恭惟少林大和尙﹐行光先哲﹐徳庇後昆﹐施佛教之金錘﹐樹法壇之鼻祖。休負諸山之望﹐莫辭一水之勞。惠日峯前﹐識破險崖之句﹔南屏山畔﹐願全靈壁之光。慨順人情﹐毋勞牽鼻。

少林長老看罷道﹕「此回只得去走一遭。」便令擂鼓撞鐘﹐聚大眾﹐選有徳行者﹐住持本寺。押了牌﹐吩咐傳使先回﹐教濟書記休要出去。「老僧收拾行李﹐只在月內便到。」傳使作別先回本寺報知﹐眾僧大喜﹐畱濟公在寺。濟公曰「若不出去﹐那得酒喫。」一徑便走﹐叫他不住。監寺曰「若畱他﹐每日那有錢買酒﹐不畱他﹐長老來又不歡喜。」首座曰「容易﹐我有一大空壇﹐寄在人家﹐將去盛了湖水﹐泥了壇頭﹐只做賒的酒﹐直待長老來﹐方開﹐可取一笑。」監寺曰「最好便去尋濟公回來。」首座曰「我們無錢﹐賒一壇好酒﹐你看過了﹐直待長老來方開。」濟公曰「不妨﹐你們賒來。」須臾﹐兩个火工扛到濟公面前。濟公曰「打開來嘗一嘗。」首座曰「新泥的﹐開了要出气。」濟公曰「也說得是。」便掇一掇道﹕「也了得我一醉。」令火工扛在艸屋下安著。過了數日﹐有人報長老到。眾僧都遠接。少林長老到寺﹐眾僧參拜長老畢﹐就與濟公講話。濟公曰「不要慌﹐且了正事。」便將一塊磚打開泥頭。但聞水气﹐大怒﹐一下打碎了壇﹐罵道﹕「這夥禿驢分明弄我。」少林長老聽得﹐問曰「做甚麼﹖」侍者曰「濟公要酒喫作鬧。」長老曰「濟公要酒喫﹐胡亂買兩瓶請他。」忽濟公到長老面前曰「可耐這些禿驢弄我。」長老曰「休要與他們一般見識﹐我自買酒請你。」濟公曰「不曾與長老接風﹐甚麼道理反要長老買酒請我。」少頃酒來﹐濟公喫了﹐長老曰「老僧初到﹐不知本寺曾立被燒募緣榜疏否﹖」濟公曰「這般禿驢各自做家火﹐那管正事。」長老曰「今日你就與我寫。」令侍者取文房四寶來。濟公揮筆立就﹐云﹕

伏以祝融作釁﹐』一萬頃之平湖﹔風伯助威﹐卷五百間之大夏。烈焰星飛於遠漢﹐囂塵霧瑣於層巒。各攜於錫以隨身﹐共駕牛車而出宅。向來金壁﹐並作煙煤。過門孰不驚心﹐閉眼尢疑是夢。切念阿羅漢不能冷坐﹐放起玉毫光﹔可憐調禦師也被熟熬﹐失去金花座。𨿽經世教﹐未厭人心。鐘鼓重警﹐發於虛空﹐香火復追﹐崇於先代。毗耶城裏﹐從來大有檀那﹔給孤園中﹐指日可成蘭若。金剛不壞﹐鐵塔證明。

長老看了﹐大喜﹐教侍者把榜掛在山門﹐往來看者如蟻。

越數日﹐濟公曰「我已化了﹐明日施主至了。」次早﹐果見朝廷差陳太尉﹐押到寶鈔三萬貫﹐言夜夢金身羅漢募緣﹐故朕助成勝事。長老眾僧謝恩訖﹐庫師收了三萬貫鈔。齋了太尉﹐送出山門﹐擇日興工。諸府州縣官員財主無不布施。不二年間﹐殿宇房廊屋舍皆已落成。只有正殿上三尊大佛﹐不曾裝金﹐喚匠手未來。濟公曰「裝金甚麼難事﹐也去求人。」監寺道﹕「濟公﹐莫非你自家會裝。」濟公道﹕「不打緊﹐只將錢糧算與我﹐我包了工罷。」監寺稟知長老。長老已知濟公手段﹐吩咐把工料只管付他。濟公收了﹐盡數派在酒店上。日日去喫酒。約有月餘﹐並不提起裝佛之事。忽一日﹐晚間喫得大醉回寺來﹐大驚小怪的叫罵。眾僧稟長老﹐道瘋和尙將裝佛的錢糧都喫在肚子裏了﹐反來寺裏鬧吵。長老被眾僧說不過﹐只得喚濟公來﹐埋怨了他幾句﹐問裝佛一事幾時完工。濟公帶醉應道﹕「目今就完。」長老問道﹕「金在那里﹖」濟公道﹕「在肚裏。」濟公走到大殿爬在佛頭上去﹐放喉大吐。眾人聽得吐音﹐走來看時﹐只見三尊佛﹐都被濟公吐得淋淋漓漓的一般酒气沖天﹐兀自在佛頭上說酒話。眾僧想道﹕「莫說裝金﹐就是洗刷漧淨。也得好幾日。長老護短﹐今番看他如何。」說罷﹐自去了。濟公就在佛桌上﹐睡了一夜。次早﹐便去撞鐘擊鼓﹐請長老上堂拜佛。長老和眾僧登殿看時﹐喫了一驚﹐三尊佛徧體金裝﹐光華照目。眾僧方信濟公是个活佛。

又一日﹐濟公閒步至雷峯塔﹐望常長老。長老曰「濟公一向監工辛苦﹐今日共你作杯。」濟公曰「多感。」長老令侍者置酒於云軒下。時濟公已醉﹐曰「惱你多次﹐題詩相謝。」乃寫﹕

極目煙波遠接天﹐紅塵疏處結三椽。

不憂風景來朝沒﹐只恐水雲到晚連。

靑黛山邊飛白鷺﹐綠楊堤畔泊漁船。

悠然此地眞堪樂﹐半是人間半是仙。

寫罷﹐又飲酒。只見火工來道﹕「長老有請。」濟公忙起身謝了常長老﹐便回寺﹐入方丈來﹐長老曰「那里去來﹖」濟公曰「閒行到常長老寺內﹐蒙畱我飲。」長老曰「我有酒在此﹐特請你。」少頃﹐侍者將酒至。濟公又喫了十餘碗﹐醉了﹐口中道﹕「本寺多虧長老做主﹐我也用心﹐馬得這模樣﹐只有兩廊湧壁不完﹐我心放不下。」長老曰「旣如此﹐煩你完成亦好。」濟公曰「各處皆化了﹐惟有臨安府新任王安撫﹐未曾化他。」長老曰「我聞此官不及第時﹐去寺院投齋﹐被僧哄弄躲過﹐曾怒題其壁云﹕『遇客頭如鱉﹐逢齋項似鵝。』至今恨著和尙﹐你休化他。」濟公曰「不妨﹐我務要化他。」眾僧勸不住。濟公離寺﹐徑到府前﹐立於宣化橋上。安撫正在廳上﹐望見橋上一个和尙﹐探頭探腦﹐吩咐虞候悄的捉進來。四个虞候行至橋上﹐一把捉住﹐把濟公推到廳上跪下。安撫曰「這禿驢敢如此大膽。」濟公曰「貧僧是淨慈寺書記僧濟顚。有段姻緣﹐只是相公省得﹐特來計較。」安撫聽得﹐便令放起﹐說道﹕「昔日東坡居士﹐與秦少遊﹑黃魯直﹑佛印禪師四人共飲。東坡行一令﹐要一般物﹐兩个古人名﹐後兩句詩。你若說得好﹐便饒你打。若說得不好﹐加力重打。」眾人都替濟公擔憂﹐濟公不慌不忙﹐道相公聽著﹕

蘇東坡道﹕「筆毫落地無聲﹐擡頭見管仲。管仲問鮑叔﹐因何不種竹﹖」鮑叔曰「只須三兩竿﹐淸風自然足。」秦少遊道﹕雪花落地無聲﹐擡頭見白起。白起問廉頗﹐因何不養鵝﹖」廉頗曰「白毛浮綠水﹐紅掌漾淸波。」黃魯直道﹕「蛀屑落地無聲﹐擡頭見孔子。孔子問顏回﹐因何不種梅﹖」顏回曰「前村深雪裏﹐昨夜一邀入。」佛印禪師道﹕「天花落地無聲﹐擡頭見彌陀。彌陀問維摩﹐如何話更多。」維摩曰「遇客頭如鱉﹐逢齋項似鵝。」

安撫聽了大笑﹐請濟公入後堂坐定。茶罷﹐便令整酒﹐安撫陪侍。濟公曰「敝寺因遭風火﹐今得十方施主鼎建一新﹐但有兩廊湧壁未完﹐特求相公慨然樂助。」安撫曰「下官到任未久﹐那得布施。」濟公曰「若得發心﹐不愁無鈔。佛語云﹐明中捨去暗中來。」安撫曰「旣如此﹐下官有處。」天晚﹐安撫畱濟公宿了。次早﹐安撫整理俸鈔三千貫﹐差人押送。濟公徑投淨慈寺來。長老眾僧接見﹐盡皆喝彩。庫司收貯了鈔﹐整齋管待來人回府。一壁請畫師裝畫。

濟公連日在寺看畫﹐忽思量酒喫﹐走至九里松。有一人家起蓋三間廳屋﹐要求兩句佛語上梁。濟道﹕「將酒來。」少頃﹐酒到。濟公一上喫了十二三碗﹐忙教匠作一齊動手﹐將梁撐起。濟公立在凳上念道﹕

今日上紅梁﹐願出千口喪。

妻向夫前死﹐子在父先亡。

那財主聽了﹐心中不悅。未幾﹐這財主有个兒子做親不多時﹐死了。父哭其子﹐妻哭其夫﹐方省得濟公的話都是先見。

濟公又過一餛鈍鋪。店公是舊相識﹐邀入店內﹐請喫餛鈍。濟公喫了﹐遂把餛鈍爲題﹐借筆寫在壁上云﹕

包羅萬象﹐有操有守﹐淸淨爲根﹐禮恭入手。通身上縫隙無餘﹐鑊湯裏倒翻筋頭。把得定橫吞豎吞﹐把不定東走西走。宜是山僧嚼破時﹐泥牛滿地頻哮吼。

寫畢﹐相別。又行幾步﹐忽見一个店門前﹐眾人圍住﹐擾擾嚷嚷﹐卻爲有一个走路人﹐到店門前發急病死了。店主愁這無頭人命﹐如何是好。濟公道﹕「不妨﹐我與你做好事。」遂向死人作頌曰﹕

死人你住是何鄕﹐爲因何病喪街坊。

我今指與一條路﹐向前靜處好安藏。

只見那死人爬將起來﹐徑奔山腳下空處死了。店主並四鄰十分歡喜。

卻說濟公取路回寺﹐只見四下云布﹐一人忙奔躲雨﹐頭上插著號旗。這旗眾人都不見﹐惟濟公見之。濟公便問髙姓﹐後生道﹕「小人姓黃﹐在竹竿巷糶米。只有一母﹐現年八十。」濟公道﹕「你平日孝順麼﹖」後生道﹕「生身父母﹐如何不孝順他。」濟公道﹕「你前世業重﹐今該雷震死。我救你﹐隨我到方丈來。」擺下桌子﹐袈裟圍了﹐令後生躲在桌子下。濟公桌子上盤膝而坐﹐念云﹕

後生後生﹐勿犯天眞﹐前生業惡﹐今世纏身。

老僧救汝﹐歸奉母親﹐諸惡莫作﹐免得禍臨。

只見霹靂一聲﹐將一株老松樹打碎﹐那後生起來作謝而去。

濟公一日離寺到前洋司尼姑寺前。那尼姑一向聞人說濟公淨慈寺裝佛一事﹐甚是靈異﹐因寺中要換銅鐘﹐欲央﹕濟公開疏。那日濟公卻好走到寺前﹐門公看見﹐便道﹕「院主正教我來請你。」濟公曰「可是請我喫酒麼﹖」一徑入內﹐見了院主﹐坐定。濟公曰「要請我﹐須醉便休。」院主曰「我們女僧﹐不用酒。」濟公聽得就走。院主曰「你卻忒性

急﹐且坐。」少頃﹐羅列酒肴。濟公走上﹐喫了二十多碗曰「如今好了﹐你有甚話快說。」院主曰「敝寺原有口鐵鐘﹐如今破了﹐今要鑄銅鐘﹐特﹕你寫个疏頭。」濟公將過紙筆﹐寫云﹕

師姑鑄鐘﹐有鐵無銅﹐若要圓成﹐連松智松。

寫罷﹐不別而行。院主見了不悅。

卻說王太尉出喪﹐到虎跑寺下葬。石太尉二舍人﹐一名連松﹐一名智松﹐兄弟二人亦來送殯。閒行至尼姑寺內﹐看見桌子上疏頭﹐內有連松智松四字。大驚問曰「何人寫的﹖﹖院主曰「濟瘋子。」連松曰「他眞是活佛﹐預先寫我兄弟兩人。名字旣如此﹐這口鐘﹐我兄弟一力完成。」院主起身相謝﹐遂備齋款待二人。齋罷﹐辭去。次日﹐二人一力鑄成。

卻說濟公回寺﹐有个老兒賫一片香﹐來尋濟書記﹐徑入云堂裏﹐只見濟公打睡。聽得有人腳步響﹐開眼看時﹐那老兒胸前摸出一片香來﹐朝著濟公便拜﹐道﹕「小人特來煩師父與我女兒下火。」濟公問道﹕「兀誰﹖」老兒道﹕「小人是抱劍營藍行首藍月英的父親﹐不幸我女兒得病身死﹐來日出喪。今日特請師父下火。」濟公應允。次日竟覓一隻小船﹐渡到石巖橋上了岸。只見那送喪的人都來了。濟公隨著棺材﹐到金牛寺來。濟公道﹕「老兒﹐你要我下火﹐把幾貫錢與我﹖」老兒道﹕「有百貫錢在此。」濟公道﹕「不消這許多﹐我只要五貫錢﹐買兩瓶酒喫了﹐然後下火。」須臾﹐酒到。濟公喫了。將火把在手﹐念道﹕

綠窗深鎖畫蛾眉﹐萬態千嬌誰得知。

此景此時人已去﹐空對孤鸞獨自飛。

藍行首﹐藍行首﹐梅花標格﹐蕙性溫柔。鴛鴦帳裏作生涯﹐錦繡叢中爲活計。卸下石人帽子﹐脫卻金剛艸鞋。用恩情索縛住薄情﹐使五欲箭射入骨髓。琉璃瓶子擊碎﹐方知總是虛花﹔幾年閨閣風流﹐盡屬落花流水。山僧爲汝脫骨洗腸。咦﹗

掃盡百年脂粉气﹐如今徧體自馨香。

念罷﹐下了火﹐又喫幾碗酒就走。

忽思起飛來峯住的張公。走去望他。見了張公﹐只見張婆在裏面走出來道﹕「濟公﹐你好哩。阿公去年七月間痢疾﹐爭些死了﹐你也不來看一看。」濟公道﹕「我時常記掛你們﹐只是不得工夫。」張婆忙整酒肴。濟公任意喫了一回﹐道﹕「我擾你多次﹐明日做个東道請你﹐你可到東華園前十字路口來尋我。」濟公作謝出門回寺去了。

卻說張公﹐次日徑到園前﹐不見濟公﹐肚裏又饑﹐只得買此面喫了。出門﹐便尋東廁。正走入去﹐擡頭只見矮柱上﹐掛著个料絞。張公解開海靑﹐束於腰間﹐一徑回家﹐看時﹐十錠白銀。兩口兒都驚呆了。當晚歡天喜地。次日天明﹐只見濟公慢慢走來。張公道﹕「濟公﹐你好不老實﹐教我丟了一日工夫﹐那里等得你來﹐只得自去買了面喫。」濟公道﹕「喫來喫去﹐還是我請你喫的。明日準準等你。」阿婆道﹕「昨日眞个虧了你﹐拾得些東西。」濟公道﹕「也夠買酒喫。」作別回寺。

且說張公次日徑到園前﹐只見濟公先在。二人徑入酒店來喫酒。濟公一連喫了二三十碗﹐卽便起身。張公會了鈔。二人出店﹐只見東廁門首許多人團團圍住擾嚷。張公近前望一望﹐只見一个人弔死在昨日掛料絞的矮柱上。張公見了﹐喫了一驚﹐對濟公道﹕「這个罪過﹐怎麼是好﹐冤業都在我身上。」濟公道﹕「放心﹐一些罪過也無﹐自有一段因緣﹐我說與你。你前世是个販茶客人﹐這人是个腳夫﹐因見你是孤客﹐謀了你五千貫錢﹐害了你性命。今世起利送來還你﹐一命塡了一命﹐後世與你無冤仇。因此我要你來這里﹐替你善解交了這業。」張公聽說﹐嗟呀不已。二人各別﹐濟公自回寺去。

一日﹐濟公入城﹐來到淸河坊升陽宮前王家酒店。原來店主人有个女兒﹐年方一十九歲﹐害了怯病﹐已經半年﹐日輕夜重﹐服藥無效﹐父母晝夜啼哭。濟公便問﹐主人把前事說了一徧。濟公道﹕「不妨﹐我醫得。你先將兩瓶酒來喫了﹐然後醫治。」店主人吩咐酒保燙酒。濟公一上喫了十四五碗﹐就教店主人快把女兒的臥房四周窗楞紙糊了﹐不要一些通風﹐把香湯浴了女兒﹐關上房門。濟公與女兒貼臍坐了﹐口占八句道﹕

癆虫癆虫﹐身似蜜蜂。

患者難救﹐我爲汝攻。

鉆入骨髓﹐食人血膿。

三昧火發﹐逐去無蹤。

濟公坐了一夜。只見那女子脊梁內虫鉆上鉆下。此時濟公喫了酒﹐三昧火發﹐那虫都逼出來了。濟公忙要收治﹐不期窗外有人把紙窗剜破﹐這虫從窟窿裏都飛走了。至今患者﹐病眞藥假。王家女子幸遇濟公救了﹐滿門拜謝。又將銀五兩送與濟公。濟公一文不要﹐喫了些酒﹐作別出門﹐不在話下。

且說濟公﹐在周畫工門首過﹐見畫一个神像在壁間。畫工曰「濟公你看﹐這是兀誰喜神﹖」濟公曰「倒像我的嘴臉。」畫工曰「你爲人好﹐我白替你畫﹐如今你也自贊幾句。」濟公道﹕「容易。」便題云﹕

面黃似蠟﹐骨瘦如柴。

這般模樣﹐只好投齋。

也有些兒差異﹐說禪不用安排。

畫工大笑。濟公將了神子﹐作別入城。徑到裱褙鋪徐家。徐裱褙見濟公來﹐千歡萬喜﹐道﹕「連日少會﹐且請坐喫三杯。」濟公道﹕「且慢著﹐待我幹了正事﹐喫也未遲。」袖中摸出神子﹐道﹕「這幅小像﹐就要與我裱一裱。」徐裱褙接來看了一看﹐放在一邊﹐道﹕「裱是小事﹐且喫酒。」濟公曰「難消。」一邊喫了三四十大碗﹐大醉起身﹐腳髙步低﹐撞到淸河坊。正值新到行的馮太尉過﹐虞候喝他起身。濟公曰「你自過去﹐管我怎的。」漸漸太尉至近﹐喝道﹕「你這和尙。系是出家人﹐如此無禮。」濟公曰「多喫了一碗﹐在此眠一覺﹐幹你甚事﹖管我不著。」太尉大怒曰「且看管得你著否。」四五个虞候﹐把濟公扛到府中﹐當廳跪下。太尉曰「你這和尙﹐旣入空門﹐須持五戒﹐卻恣意嗜酒﹐醉臥街坊。是何處野僧﹐好好供來。」濟公接過紙筆﹐供云﹕

南屏山淨慈寺書記僧道濟﹐幼生宦室﹐長習儒風。自威育王已前﹐神通三昧。至傳燈佛下世﹐語戲辯才。暗通三藏法﹐背記十車經。善譯五天竺書﹐能翻六國梵語。淸涼山一萬二千人同過滑石橋﹐天臺寺五百餘尊者齊登靈鷲嶺。圓通才見豎降旗百僚聞知皆拱手﹐云居羅漢慢說點頭趙州石佛休誇大口。光剃頭﹐賣響卜﹐也喫得飯﹔淨洗手﹐打口鼓﹐也覓得錢。倔彊賽過徳州人﹐蹺蹊壓倒天下漢。有時淸河坊﹐說些三四﹐恣逞風狂﹔有時尼姑寺﹐講些禪機﹐稍知顚倒。放出無限佯狂顚﹐笑殺文殊獅子吼。唱小曲﹐行雲遏住﹔對洪飲﹐酒量難降。佛印如此聰明﹐未嘗腳跟點地。袈裟常被胭脂染﹐直裰時聞粉膩香。禪牀上醉翻筋斗﹐缽盂內每放葷腥。禪杖打倒龐婆﹐共道風流和尙。十洲三島﹐恣意遨遊﹔四海五湖﹐無些拘束。捲衫袖賣弄多少風流﹐系腳絣盡得些兒參透。今蒙取供﹐所供是實。

復有一律云﹕

削髮披緇已有年﹐只同詩酒是因緣。

閒看彌勒空中戲﹐困向毗盧頂上眠。

撒手便能欺十聖﹐低頭端不顧三賢。

茫茫宇宙無人識﹐猶道癲僧繞市塵。

寫罷﹐呈上太尉﹐接過一看﹐道好﹐將濟公放了。濟公得放﹐搖搖擺擺回到本寺安歇。

次早起來﹐閒行湖邊﹐只見許多人簇擁。乃是王員外子王宣教﹐陶師文女陶秀玉﹐二人往來發願﹐一不娶﹐一不嫁。父母得知﹐逼令別行嫁娶。二人計極﹐於黃昏時分﹐逃往湧金門﹐一雙投河而死。兩家各自撈取﹐買棺盛貯。陶秀玉放在金牛寺﹐王宣教放在興教寺﹐兩處下火﹐皆燒不著。來請濟公。濟公命移秀玉棺材往興教寺同化。濟公立於轎上﹐手執火把道大從聽著﹕

切見王生宣教﹐陶氏秀玉﹐男女情深﹐鴛鴦債夙。

荊棘叢裏連枝﹐愛欲池中比目。

雙雙共墮波心﹐兩兩同沈沙瀆。

今朝帶水捉泥﹐怎免這場勞碌。

王公嗚呼且住﹐陶母暫停悲哭。

徒賴這些公案﹐山僧與你開讀。咦﹗

憑此火光三昧﹐各人本來面目。

念罷﹐只見兩道紅光合做一處﹐化畢各散。

且說濟公來到沈提點宅上相探。提點接見﹐同到官巷口徐裱褙家。只見掛著濟公神子。提點道﹕「贊得好﹐上面空紙再贊幾句如何。」濟公再贊云﹕

遠看不是﹐近看不象。費盡許多工夫﹐畫出這般模樣。眉如掃帚﹐一張大口。不搬是非﹐只會喫酒。看看白頭﹐常常赤腳。有色無心﹐有染無著。醉眠不管江海波﹐渾身藍縷害風魔。桃花柳葉無心戀﹐月白風淸笑與歌。倒騎驢子歸天嶺﹐釣月耕云自琢磨。

濟公寫罷﹐提點同邀徐公到通津橋酒樓上。三人依次坐定﹐痛飲一日。是晚就宿徐提點家。自此濟公連日在城中。

且說東華園前﹐土地廟隔壁﹐有个賣靑果的王公﹐兒子王二﹐專喜養虫蟻。時遇八月﹐王二一日起五更出正陽門捉促織。行到薴麻邊﹐聽得一个叫得好。分開薴麻看時﹐喫了一驚﹐這促織在一條火赤練蛇頭上。王二取塊石頭打去﹐蛇便走了﹐促織兒已跳在地上。王二腰間取出罩兒拿了。看時﹐十分生得好﹐大喜回家﹐教二嫂取碗井水﹐浴了一浴﹐放在盆內。喫了早飯﹐拿出去與人鬥。一連贏了數次﹐以此聞了名。一日帶了﹐徑到望仙橋上﹐見兩對虞候喝道而來。站在旁邊看時﹐乃是張太尉。這太尉亦喜養促織兒﹐見王二手提兩个盆﹐便令虞候喚進府中。王二將虫兒呈上。太尉一見大喜曰「你賣與我要幾多錢﹖」王二曰「這个虫兒﹐父親所愛﹐相公要買﹐不敢不從。我與父親說知就來。」太尉曰「若肯賣﹐與你父親十兩銀子﹐一副壽材板。」王二回家﹐見父親說知。王公曰「不賣﹐怎的。」王二曰「我去討賒帳﹐他差人來討回話。你說等我回成交。」

卻說張太尉﹐心愛這虫兒﹐吩咐幹辦叫柵頭同來王二家。王公曰「其實好个虫兒﹐我掇來你看。」掇出盆兒揭起蓋來﹐促織一跳﹐直跳出門外去﹐被鄰捨雞兒喫了。幹辦曰「王公沒了十兩銀子﹑一副壽材板。」柵頭曰「王二回來﹐怎肯罷休。」王公曰「我是爺﹐他是兒子﹐不怕他。」二人自去了。只見王二大醉回來﹐問太尉府裏有人來否。王公曰「有个幹辦同柵頭來﹐要過一目。我掇出去﹐說不得這樣苦﹐一跳出去﹐被雞喫了。」王二聽得說﹐把桌子一掀﹐碗碟盤子盡行打碎﹐鍋子水缸不畱一件﹐跌得滿身疼痛。在地一覺﹐睡到五更。只聽促織兒叫﹐便慌忙爬將起來。窗外微有﹐先揭起盆蓋一看﹐正是原舊好的﹐日間雞喫的乃是聒子。王二大喜﹐叫曰「阿公你且來﹐不要躲我。日間雞喫的乃是聒子。」王公曰「好呀。」各自去睡﹐到天亮起來﹐喫了早飯﹐提起盆兒﹐徑投張太尉府中。門公報知太尉。王二到廳。太尉曰「昨日幹辦說你的虫兒被雞喫了。」王二曰「日昨父親不知﹐卻將聒子出來﹐被雞喫了﹐這个虫兒在此。」太尉大喜﹐叫當值喚柵頭看了﹐交十兩銀子﹐一副壽材板使人扛送。王二拜謝自回。次日﹐就與石太尉虫兒斗贏了。一連鬥了三十餘場﹐無有不勝﹐共贏得四五千貫錢﹐因此取名王彥章。漸養至秋深﹐大限已到。太尉打个銀棺材盛了﹐香花燈燭﹐供養三七日﹐出殯。眾太尉都來聽濟公指路。濟公曰大眾聽著﹕

促織兒王彥章﹐一根須短一根長。只因全勝三十六﹐人總呼爲王鐵槍。休煩惱﹐莫悲傷﹐世間萬物有無常。昨宵忽值嚴霜降﹐好似南柯夢一場。

棺至方家峪﹐張太尉請濟公下火。濟公手執火把﹐念云﹕

這妖魔本是微物﹐只合在石窩泥穴。時當夜靜更深﹐叫徹風淸月白。直聒得天涯遊子傷心﹐寡婦房中淚滴。不住的只顧催人織﹐空費盡許多閒气力。又非是急奪田園﹐何故乃盡心抵敵。相見便怒尾張牙﹐揚須鼓翼﹐閉過數交﹐趕得緊急。贏者扇翅髙聲﹐輸者走之不及。財物被人將去﹐只落得些食喫。縱有金玉雕籠﹐都是世情虛色。倏忽天降嚴霜﹐彥章也熬不得。今朝歸化時臨﹐畢竟有何奇特。仗此無名烈火﹐要判本來面色。咦﹗

托生在功徳池邊﹐卻相伴阿彌陀佛。

濟公念罷。張太尉曰「一發相須檢骨。」濟公曰「个樣物事﹐也要我費心﹐胡亂撮些灰土包了。」濟公立在船頭﹐手拿促織灰道大眾聽著﹕

一夜靑蛾降曉霜﹐東籬菊蕊似金妝。昨宵穩貼莊周夢﹐不聽虫吟到耳旁。大眾萬物有生皆有死﹐鳥雀昆虫亦如此。今朝促織已身亡﹐火內焚屍無些子。平生健斗勢齊休﹐徹夜豪吟還且住。將來撒在五湖中﹐聽取山僧吩咐﹐汝冤爲業皆消滅。咦﹗

一輪明月浸波中﹐萬里碧天光皎潔。

濟公念畢﹐把灰向湖中一丟﹐一陣淸風過處﹐現出个靑衣童子﹐合掌當胸曰「感謝我師點化﹐弟子已得超升。」言訖﹐風息。是日﹐盡醉。濟公回張太尉府中歇了。

次日回寺。路由王太尉府前過﹐聽裏面鼓鈸響﹐哭聲盈堂。虞候道﹕「太尉兒子小童死了。」濟公走入後堂﹐正見太尉道﹕「你來得正好。煩與小童入土則个。」濟公道﹕「這樣小孩童只好燒化了﹐等他托生去。」太尉道﹕「也說得是。」就扛出﹐放下棺材。濟公手拿火把﹐念道﹕

神童子﹐神童子﹐來何遲﹐去何速。咦﹗

烈焰光中喚不回﹐銀盆又向誰家浴。

念罷下火了。太尉請濟公喫了酒﹐辭別回寺。見了長老﹐問道濟公你連日在何處﹖」濟公將連日事﹐說了一徧﹐長老大喜。

忽一日﹐濟公立於山門下﹐覺身上癢﹐到廚下﹐脫直裰﹐令沈萬法捉虱子。卻說一个少年居士手執一書﹐徑入寺內﹐問濟書記在否。知客曰「在廚下。」居士一徑走到廚下﹐只見一个和尙在那里捉虱﹐向前施禮曰「師父莫非濟書記否﹖」濟公曰「你問我何爲﹖」居士曰「小道是講西堂之侄﹐徐道成也。出家數年﹐今欲剃度。師叔西堂特致書﹐令小道求師父開疏。」濟公接書看了﹐曰「你要開疏﹐何不買酒請我。」徐居士道﹕「請到酒店中去。」濟公忙披直裰﹐徑出山門﹐至王家店中。二人坐定。原來徐居士身邊錢鈔有限﹐濟公剛喫得七八碗﹐酒門才開﹐正要喫時﹐居士叫住﹐還了兩貫錢。濟公就酒店裏借了筆硯﹐居士取出疏頭﹐放在桌上。濟公寫云﹕

本是居士身﹐何苦作比丘。

袈裟未曾制﹐祠部價難酬。

我勸徐居士﹐只好罷休休。

徐居士見了﹐不悅。濟公曰「你要做和尙﹐須請我喫得大醉。」居士無柰﹐遂脫下夾道袍﹐當三貫鈔酒喫了。濟公乃提筆續二句云﹕

出門撞見龐居士﹐一笑回來光卻頭。

徐居士得了疏頭﹐與濟公謝別﹐望六條橋來。身上又冷疏頭又寫壞了。一路頭也不擡﹐到嶽墳前﹐正衝了王太尉馬頭﹐喝聲拿住。徐居士跪下﹐告曰「相公﹐小道因往淨慈寺﹐﹕濟公寫疏頭﹐被他寫壞了﹐心下悶﹐因此衝了相公的節。」太尉曰「拿疏頭我看。」居士袖中取出呈上。太尉看了﹐大喜。便令虞候帶進府。太尉入府升堂﹐居士跪下。太尉曰「你眞實有緣﹐太后娘娘昨日與我一百道度牒﹐未曾捨動﹐你卻好是第一名。」便叫左右取一道付他。居士接得大喜﹐拜謝而去。

且說濟公一日喫了早飯﹐行至長橋﹐乘只船﹐劃到錢塘門上岸﹐望竹竿巷內張提點生藥店來。只見張提點渾家立於店內。濟公施禮曰「孺人﹐提點在否﹖」這娘子所惡是僧道﹐回言不在。濟公卻待要行﹐布幕內張提點鉆出來﹐呵呵大笑﹐曰「濟公久不會﹐請喫酒。」濟公曰「我怕你娘子﹐喫不下。」提點曰「街上店中去﹐可乎﹖」濟公曰「甚好。」二人徑到申陽宮酒樓上飲酒。濟公一上喫了二十多碗﹐對提點曰「汝娘子怪我們每日喫酒﹐我如今有一詞﹐唱與你聽。」

每日終朝醉似泥﹐未嘗一日不昏迷。細君發怒將言駕﹐道是人間喫酒兒。莫要管﹐你休癡﹐人生能有幾多時。桂康會唱蓮花落﹐劉伶好飲舞羅哩。李太白豪吟傾百斗﹐陶淵明賞菊醉東籬。今日皆歸去﹐畱得好名兒。

提點曰「絕妙絕妙﹐我帶有四幅箋紙在此﹐你與我寫四幅弔子﹐安在家中。你百年之後也是一念。」濟公口裏不說﹐心下思量﹐這言語分明是催我死。提點袖中取出箋紙﹐問酒保借了筆硯。濟公遂援筆寫四絕。

其一云﹕

幾度西湖獨上船﹐篙師識我不論錢。

一聲啼鳥破幽寂﹐正是山橫落照邊。

其二云﹕

湖上春光已破慳﹐湖邊楊柳拂雕闌。

算來不用一文買﹐輸與山僧閒往還。

其三云﹕

山岸桃花紅錦英﹐夾堤楊柳綠絲輕。

遙看白鷺窺魚處﹐衝破平湖一點靑。

其四云﹕

五月西湖涼似秋﹐新荷吐蕊暗香浮。

明年花落人何在﹐把酒問花花點頭。

濟公道﹕「我今日作詩沒興﹐寫亦不美﹐胡亂將去遮壁。」提點曰「有勞大筆﹐再喫幾杯。」濟公曰「心下不樂﹐莫飲罷。」二人便行到望仙橋下。有个開茶坊的婆婆﹐叫做陳干娘﹐看見濟公﹐便畱喫茶。濟公曰「正好。」同提點入去﹐婆婆點了兩杯茶來。濟公曰「阿婆﹐難得你好心﹐時常請我﹐沒甚報答﹐你去省馬廟前杜處士家﹐討我神子頭兒來﹐愛好安在家裏﹐以後自有好處。」婆婆道﹕「他須不肯。」濟公便寫个帖子與了。明日婆婆去討將來﹐看時﹐卻是个病懨懨瘦和尙。婆子道﹕「這樣冷貨﹐要他何用。」撇在壁邊。誰想後來濟公死了﹐眾太尉要尋濟公神子﹐教幹辦裱褙鋪裏買。杜處士曰「只有望仙橋下﹐陳干娘茶坊裏有濟公的神子。」太尉就差幹辦﹐挑三千貫與婆子買了。這是後話。

卻說濟公謝了茶﹐出門撞見一个挑海螄擔的。張提點曰「濟公做只海螄頌。」濟公隨口念云﹕

此物生在海東西﹐又無鱗甲又無衣。

𨿽然不入紅羅帳﹐曾與佳人做嘴兒。

提點大笑。此時正是五月天气﹐忽然下一陣好雨﹐二人便入茶坊來避雨。壁旁見有一柄雨傘。濟公遂題云﹕

一竿翠竹﹐巧匠批欒。條條有眼﹐節節皆穿。四大假合﹐有柄無權。撐持費力﹐放下安閒。直饒甕瀉盆傾下﹐一搭權爲不漏天。

題畢﹐雨住。行不過數間門面﹐只聽得鐃鈸之。提點問是甚處做道場。濟公曰「這是行戶中王媽媽家﹐與王公做小祥功徳。」提點笑曰「這亡八人家﹐也做功徳齋僧。」濟公作詩云﹕

唐家街裯閒遊賞﹐媽媽家中請和尙。

三百襯錢五味食﹐羊毛出在羊身上。

提點大笑曰「還他道場錢也無。」濟公又云﹕

媽媽好善結良緣﹐不信齋僧比俗凡。

經資齋襯明施捨﹐少間暗裏送來還。

二人過一古董鋪門首﹐見掛著一幅墨竹。濟公口占云﹕

數枝淡竹翠生光﹐一點無塵自有香。

好似葛坡龍化後﹐卻畱淸影在虛堂。

又見店內有一條三股麻繩﹐濟公拿起便把口咬。店主人忙搶過手﹐扯住濟公要賠。提點再三勸散了。一路行著﹐濟公道﹕「他妻該死在這條麻繩上。還有一股不曾咬得﹐這業冤還不肯散。」誰想過了數日﹐古董鋪娘子與丈夫爭論﹐把這條麻繩縊死了。

且說濟公與提點徑投淸波門去。有一家門前放著一缸醬。濟公看一看﹐爬上大解﹐地下拾一塊炭來﹐去壁上寫下四句云﹕

你家醬一缸﹐內有毒蛇藏。

若無老僧說﹐人口俱被傷。

其家得知﹐叫苦連聲。忙去倒時﹐只見倒出兩條火赤練來。喫一驚﹐才知濟公救了一家性命。

二人走得身上煩熱﹐提點袖中取出扇來扇﹐上有小畫。濟公口占云﹕

一枝風柳一蟬鳴﹐畫出規模宛似生。

莫謂其中絕音響﹐報君消息甚分明。

題畢﹐見一後生挑擔辣齏粉。濟公曰「怎麼賣﹖」後生曰「百文錢一篩。」濟公要提點作一辣齏主人。提點曰「你只顧喫﹐我還錢。」那後生盛一碗來﹐濟公做兩三口喫了﹐教只顧盛來﹐一上喫了半篩。提點曰「此物只宜少喫。」濟公道﹕「好喫。」又喫了半篩。提點還了那後生錢。二人徑往前去﹐卻好撞見沈萬法。濟公遂別了提點﹐同沈萬法出淸波門回寺。濟公吩咐沈萬法﹕「我不喫晚粥了。」入房眠至初更﹐肚內碌碌響起來﹐便叫沈萬法快攙我東廁上去。沈萬法急忙起來﹐攙至房門外。濟公忍不住﹐卻有一火工打鋪在那里睡﹐被濟公撒了一頭一臉。火工叫起來。濟公曰「阿哥休要罵。我急了﹐沒柰何。」火工只得自去洗了。

濟公一夜瀉到天明﹐飯食不進。長老得知﹐自來探望。濟公曰「長老﹐我年六十歲﹐不好也。」教沈萬法扶到安樂堂去。漸漸病重﹐萬法只是哭。濟公曰「你休得哭。我實虧你﹐無物可報﹐你將紙來﹐我寫个疏頭﹐你去王太尉處討了度牒。」沈萬法曰「謝天地﹐得師父病好﹐卻取度牒與我未遲。」濟公曰「我已要休矣﹐你取紙筆來。」沈萬法去取紙筆。眾僧曰「沈萬法﹐汝師父平日不曾有衣缽在寺。今旣不好﹐恐有衣缽在外﹐死後難討﹐亦須寫畱一執照。」沈萬法曰「我師父素不曾有衣缽﹐怎生問人討。」監寺曰「汝師父日常往來者十六廳朝官﹑二十四太尉﹑十八行財主﹐便要三萬貫亦有﹐何爲無衣缽。」沈萬法曰「也是。」取二張紙入安樂堂。濟公教取紙筆過來﹐寫下一張求度牒的疏。沈萬法又放一張紙在前。濟公曰「再要我寫甚麼﹖」萬法曰「眾僧說師父有衣缽在外﹐師父歸天之後﹐胡亂把兩件與弟子作憶念。」濟公曰「我寫與你。」遂寫云﹕

來時無一物﹐去時無一物。

若要我衣缽﹐兩个光卵子。

長老曰「沈萬法﹐你師父平日只貪杯酒﹐實無衣缽。將疏頭去王太尉府中取度牒﹐便是你出家之本。」沈萬法復到安東堂。濟公曰「如何你又來﹖」沈萬法曰「恐師父要湯水喫。」濟公曰「你去萬松嶺報知各太尉﹐就討度牒來。」沈萬法星飛去了﹐少頃乃回。濟公病勢轉加。是時嘉定二年五月十六日也。濟公叫起無名發來﹐眾僧只道有火﹐長老都到。濟公曰「我今日歸去也﹐可叫一剃頭的來﹐與我剃頭。就煩長老與沈萬法取一法名﹐亦就今日剃度。」長老乃令剃了濟公﹑萬法頭。濟公曰「我心今已放下。」

當時朝官太尉相識朋友盡至。濟公令沈萬法燒湯洗浴﹐取件潔淨衣服穿了﹐卻無僧鞋﹐長老自取一雙與濟公換了。濟公坐禪椅上﹐令取文房四寶來﹐寫下一絕《辭世頌》云﹕

六十年來狼籍﹐東壁打倒西壁。

如今收拾歸來﹐依舊水邊天碧。

濟公寫畢﹐下目垂看﹐圓寂去了。沈萬法大哭一聲。眾官僧道俱來焚香。

至三日﹐正欲入龕﹐時有江心寺全大同長老亦知﹐特來相送。會齋罷﹐全大同長老與濟公入龕﹐焚了香曰大眾聽著﹕

才過淸和晝便長﹐蓮芰芬芳十里香。

衲子心空歸淨土﹐白蓮花下禮慈王。

恭惟圓寂書記覺靈﹐原系東浙髙門﹐卻來錢塘掛錫。參透遠老葛藤﹐吞盡趙州荊棘。生前憨憨癡癡﹐歿後奇奇特特。臨行四句偈云﹕今日與君解釋﹐從前大戒不持﹐六十年來狼籍﹐囊無挑藥之金。東壁打到西壁﹐再睹舊日家風。依舊水連天碧﹐到此露出機關﹐歿後好个消息。

大眾道﹕如何是歿後消息﹖

彌勒眞彌勒﹐化身千百倍。

時時識世人﹐世人俱不識。咦﹗

玲瓏八面起淸風﹐天地山河無遁迹。

全大同長老念罷﹐眾皆嘆賞。

第二日﹐起建水陸道場﹐助修功徳﹐選日出喪。屆八月十六日百日之期﹐靈隱寺印鐵牛禪師與濟公起龕。禪師立於轎上﹐迎香雲大眾聽著﹕

一百光錢掛仗頭﹐前街後巷恣遨遊。

今朝有酒今朝醉﹐明日無錢明日休。

恭惟圓寂書記濟公覺靈﹐世居東浙﹐祝發西州。逆行順行﹐凡聖莫測。橫說豎銳﹐聳動王侯。天魔爲伴侶﹐佛祖是冤仇。正好逢場作戲﹐俄然野壑歸舟。天堂收不得﹐地獄豈能畱。

大眾道﹕旣不能收又不能畱﹐畢竟何如﹖

咦﹗

信步出門行大道﹐更嫌何處不風流。

印鐵牛長老念罷﹐眾團頭做索起龕﹐扛至法陰寺山門下。請上天竺寧棘庵長老掛眞。寧棘庵立於轎上﹐手持眞容道大眾聽著﹕

鷲嶺西風八月秋﹐桂叢香內集眞流。

上人身赴龍華會﹐遺下神容記玉樓。

恭惟圓寂書記濟公覺靈﹐一生只貪濁酒﹐不顧禪師道友﹐到處恣意瘋狂﹐贏得面皮粗醜。眼上安著雙眉﹐鼻下橫張大口。終朝撒手癡癲﹐萬事並無一有。休笑這个規模﹐眞乃僧家之首。咦﹗

現在曾過天臺﹐認得濟顚面否﹖

寧棘庵長老念罷﹐鼓樂喧天﹐迎喪入虎跑山門燒化。宣石橋長老與濟公下火﹐手拿火把道大眾聽著﹕

濟顚濟顚﹐落脫多年。喝佛罵祖﹐喚死如眠。是天臺山李駙馬之裔﹐是靈隱寺遠瞎堂之禪。以護身符牒爲常物﹐一火還能洞然。以叢林規矩爲鄙吝﹐瘋狂行徧市廛。迅手寫出大道﹐向人博換酒錢。皮子隊裏逆行順化﹐散聖門前掘地討天。臨命終時﹐坐脫立亡﹐已納敗闕。歿後句中﹐隔凡成聖﹐也是搭虔。還他本色艸料﹐方能滅盡狼煙。咦﹗

火光三昧連天碧﹐狼藉家風四海傳。

宣石橋長老念畢﹐舉火燒著﹐舍利如雨。眾僧拾骨﹐寧棘庵與濟公起骨道大眾聽著﹕

天臺散聖無人識﹐臥柳眠花恣飄逸。如今脫卻舊皮囊﹐無位眞人赤骨律。濟書記﹐得得得﹐平生不露鋒芒﹐末後尾巴露出。咦﹗

這个雪骨起風雲﹐一笑出門橫玉笛。

念罷﹐沈萬法捧了骨頭。寧長老道﹕「貧僧一發與他送骨入塔。」道大眾聽著﹕

冷泉參透瞎堂禪﹐到處逢人誇喞澑。胸藏萬卷書﹐筆掃三千首。放憨在短巷長街﹐說法向茶前酒後。火燒舍利靈牙﹐可啻八斛四斗。不撒向月底波心﹐不殯在山腰谷口。今朝率堵以成﹐且要還他窠臼。咦﹗

沒須鎖子兩頭搖﹐無縫塔中長保守。

寧長老念罷﹐把骨送入塔了。

回喪至淨慈寺山門前﹐只見二行腳僧問曰「那位是少林長老﹖」長老曰「和尙何來﹖」行腳僧曰「小僧從六和塔過﹐遇上剎濟書記﹐有一書﹐一雙僧鞋﹐令小僧寄與長老。」長老接過一看﹐大驚曰「濟公臨終時﹐無僧鞋﹐老僧取此一雙與他穿﹐今已燒化﹐如何原物還我。」且拆書看﹐書云﹕

愚徒道濟﹐稽首焚香﹐拜手少林大和尙座右。伏以山遙路遠﹐急難會面。卽辰仲秋﹐桂子將殘﹐黃花欲放。城中車馬人煙雜﹐湖上淸風明月閒。區區鉆開地孔﹐推倒鐵門﹐鍼尖眼中走將出來﹐芥菜子內尋條大路。折了錫杖﹐不怕上髙下低。破卻艸鞋﹐管甚拖泥帶水。颺下竹笠﹐不要衣包。當行卽行﹐要住便住。約莫西天十萬里﹐迅步虛空在目前。正行大道﹐忽遇魔君﹐托寄咫尺之書﹐送與故人相看。照管鐵籠馬﹐一腳踢倒泰山。提防碧樹猿﹐雙手劈開金鎖。大笑萬山黃葉落﹐回頭千派碧泉流。冗中不及一一﹐數字以代面言。傳與南北兩山﹐常教花紅柳綠。

又頌云﹕

看不著﹐錯認笊籬是木杓。睡夜三更月正西﹐麒麟撼斷黃金索。幼年曾到雁門關﹐老去分明醉眼看。憶昔面前擋一箭﹐到今猶自骨毛寒。只因面目無人識﹐又往天臺走一番。

二行腳僧在寺安歇﹐眾官員人等各散。

忽一日﹐有錢塘縣一走差的﹐來見長老曰「小人因往天臺下文書﹐遇見上剎濟公﹐小人寄封書在此。」長老接過拆開看時﹐內詩二首云﹕

其一﹕

片帆飛過浙江東﹐回首樓臺渺漠中。

傳與諸山詩酒客﹐休將有限恨無窮。

其二﹕

腳餅緊系興無窮﹐拄杖挑云入亂峯。

欲識老僧行履處﹐天臺南嶽舊家風。

少林長老曰「濟公如此來去明白。」走使驚曰「小人只道是活的﹐卻乃死了。」不在話下。

後五十年來﹐淨慈寺崩損﹐無人去化木植修葺。忽一日﹐有範村人送木植來﹐言說濟書記募化來的。長老大駭﹐遂令監寺收了。一寺僧人無不感仰。後濟公徒弟沈萬法﹐升至本寺監寺﹐壽年九十三歲而終。濟公累累顯應﹐書不能盡。有詩爲證云﹕

黃金百煉費工夫﹐下得工夫價自無。

若是昔年畱得種﹐任君千徧去耕鋤。

無競齋贊湖隱﹕

非俗非僧非凡非仙。打開荊棘林﹐透過金剛圈。眉毛廝結﹐鼻孔撩天。燒了護身符﹐落紙如雲煙。有時結茅晏坐荒山巓﹐有時長安市上酒家眠。气吞九州﹐囊無一錢。時節到來﹐奄如蛻蟬。湧出舍利﹐八萬四千。贊嘆不盡﹐而說偈言。嗚呼﹐此其所以爲濟顚者耶﹗

許眞君旌陽宮斬蛟傳

詩曰﹕

春到人間景色新﹐桃紅李白柳條靑。

香車寶馬閒來往﹐引卻東風入禁城。

驪剩酒﹐豁吟情﹐頓教忘卻利和名。

豪來試說當年事﹐猶記旌陽伏水精。

粵自混沌初辟﹐民物始生﹐中間有三个大聖人﹐爲三教之祖。三教是甚麼教﹖一是儒家﹐乃孔夫子﹐刪述六經﹐垂憲萬世﹐爲歷代帝王之師﹐萬世文章之祖﹐這是一教。一是釋家﹐是西方釋迦牟尼佛祖﹐當時生在捨衛國剎利王家﹐放大智光明﹐照十方世界﹐地湧金蓮花﹐丈六金身﹐能變能化﹐無大無不大﹐無通無不能﹐普度眾生﹐號作天人師﹐這又是一教。一是道家﹐是太上老君﹐乃元气之祖﹐生天生地﹐生佛生仙﹐號鐵師元煬上帝。他化身周曆塵沙﹐也不可計數。至商湯王四十八年﹐又來出世﹐乘太陽日精﹐化爲彈丸﹐流入玉女口中。玉女吞之﹐遂覺有孕﹐懷胎八十一年﹐直到武丁九年﹐破肋而生。生下地時﹐須髮就白﹐人呼爲老子。老子生在李樹下﹐因指李爲姓﹐名耳﹐字伯陽。後騎著靑牛出函谷關﹐把關吏君喜望見紫气﹐知是異人﹐求得《道徳眞經》共五千言﹐傳畱於世。老子入流沙﹐修煉成仙。今居太淸仙境﹐稱爲道徳天尊﹐這又是一教。那三教之中﹐惟老君是爲道祖﹐居於太淸仙境﹐彩雲繚繞﹐瑞气氤氳。一日是壽誕之辰﹐羣三十三天天宮﹐並終南山﹑蓬萊山﹑閬苑山等處﹐三十六洞天﹐七十二福地﹐列位神仙﹐千千萬萬或跨彩鸞﹐或騎白鶴﹐或馭赤龍﹐或駕丹鳳﹐皆飄飄然乘雲而至。次第朝賀﹐獻上壽詞﹐稽首作禮。詞名《水龍吟》﹕

紅雲紫蓋葳蕤﹐仙宮渾是陽春候。玄鶴來時﹐靑牛過處﹐彩雲依舊。壽誕宏開﹐喜《道徳》五千言﹐流傳萬古不朽。況是天上仙筵﹐獻珍果人間未有。臣棗如瓜﹐與著萬歲水桃﹐千年碧藕。此乾坤永劫無休﹐舉滄海爲眞仙壽。

彼時老君見羣臣贊賀﹐大展仙顏﹐卽設宴相待。酒至半酣﹐忽太白金星越席言曰「眾仙長知南贍部州江西省之事乎﹖江西分野﹐舊屬豫章﹐其地四百年後﹐當有蛟蜃爲妖﹐無人降伏﹐千百里之地﹐必化成中洋之海也。」老君曰「吾已知之。江西四百年後有地名曰西山﹐龍盤虎踞﹐水繞山環﹐當出異人﹐姓許﹐名遜﹐可爲羣仙領袖﹐殄滅妖邪。今必須一仙下凡﹐擇世人徳行渾全者﹐傳以道法﹐使他日許遜降生﹐有傳授淵源耳。」斗中一仙﹐乃孝悌王﹐姓衛﹐名弘康﹐字伯衝﹐出曰「某觀下凡有蘭期者﹐素行不疚﹐有仙風道骨﹐可傳以妙道﹐更令付此道與女眞諶母﹐諶母付此道於許遜﹐口口相承﹐心心相契﹐使他日眞仙有所傳授﹐江西不至沈沒﹐諸仙以爲何如﹖」老君曰「善哉﹗善哉﹗」眾仙卽送孝悌王至焰摩天中﹐通明殿下﹐將此事奏聞玉帝。玉帝允奏﹐卽命值殿仙官﹐將神書玉旨﹐付與孝悌王領訖。孝悌王辭別眾仙﹐躡起祥雲﹐頃刻之間﹐到閻浮世界來了。

卻說前漢有一人﹐姓蘭﹐名期﹐字子約﹐本貫兗州曲阜縣髙平鄕九原里人氏。歷年二百﹐鶴髮童顏﹐率其家百餘口﹐精修孝行﹐以善化人﹐與物無怍﹐時人不敢呼其名﹐盡稱爲蘭公。彼時兒童謠云「蘭公﹐蘭公﹐上與天通﹐赤龍下迎。名列斗中。」人知其必仙也。一日蘭公憑幾而坐﹐忽有一人﹐頭戴逍遙巾﹐身披道袍﹐腳穿雲履﹐手中拿一个魚鼓簡板兒﹐瀟瀟灑灑﹐徐步而來。蘭公觀其有仙風道气﹐慌忙下階迎接﹐分賓坐定。茶畢﹐遂問仙翁髙姓貴名﹖答曰「吾乃斗中之仙孝悌王是也。自上淸下降﹐遨遊人間﹐久聞先生精修孝行﹐故此相訪。」蘭公聞言﹐卽低頭拜曰「貧老凡骨﹐勉修孝行﹐止可淑一身﹐不艱率四海﹐有何功徳﹐感動仙靈。」孝悌王遂以手扶起蘭公﹐曰「居士﹐吾語汝孝悌之旨。」蘭公欠身起﹐曰「願聽指教。」孝悌王曰「始气爲大道於日中﹐是爲孝仙王﹐元气爲至道於月中﹐是爲孝道明王﹐玄气爲孝道於斗中﹐是爲孝悌王。夫孝至於天﹐日月爲之明﹔孝至於地﹐萬物爲之生﹔孝至於民﹐王道爲之成。是故舜文至孝﹐鳳凰來翔﹐姜詩王祥得魚奉母﹐卽此論之。上自天子﹐下至庶人﹐孝道所至﹐異類皆應。先生修養三世﹐行滿功成﹐當得元气於月中﹐而爲孝道明王。四百年後﹐晉代有一眞仙許遜出世﹐傳吾孝道之宗﹐是爲眾仙之長﹐得始气於日中﹐而爲孝仙王也。」自是孝悌王﹐悉將仙家妙訣﹐及金丹寶鑑﹐銅符鐵券﹐並上淸靈章飛步斬邪之法﹐一一傳授與蘭公。又囑道﹕「此道不可輕傳﹐惟丹陽黃堂者﹐有一女眞諶母﹐徳性純全﹐汝可傳之。可令諶母傳授與晉代學仙童子許遜﹐許遜復傳吳猛諸徒﹐則淵源有自﹐超凡入聖者﹐不患無門矣。」孝悌王言罷﹐足起祥雲﹐衝霄而去。蘭公拜而送之。自此以後﹐將金符鐵券祕訣﹐逐一參語﹐遂擇地修煉仙丹。其法云﹕

黑鉛天之精﹐白金地之髓。

黑隱水中陽﹐白有火之气。

黑白往來蟠﹐陰陽歸正位。

二位俱含性﹐丹經號同類。

黑以白爲天﹐白以黑爲地。

陰陽混沌時﹐朵朵金蓮翠。

寶月滿丹田﹐霞光照靈慧。

休閉通天竅﹐莫泄混死气。

精奇口訣功﹐火候文武意。

凡中養聖孫﹐萬般只此貴。

一日生一男﹐男男各有配。

蘭公煉丹已成﹐舉家服之﹐老者發白反黑﹐少者辟欲無饑。遠近聞之﹐皆知其必飛升上淸也。時有火龍者﹐系揚子江中孽畜﹐神通廣大﹐知得蘭公成道﹐法教流傳﹐後來子孫必遭殲死﹐乃率領龜師蝦兵蟹將﹐統領黨類﹐一齊奔潮頭﹐將蘭公宅上團團圍住﹐喊殺連天。蘭公聽得﹐不知災從何來﹐開門一看﹐好驚人哩。但見﹕

一片黑煙﹐萬團烈火﹐卻是紅孩兒身中四十八萬毛孔一齊迸出﹐又是華光將手裏三十六塊金磚一並燒輝。咸陽遇之﹐烽焰三月不絕﹐昆山遇之﹐玉石一旦俱焚。凝年少周郎赤壁鏖戰﹐似智謀諸葛博望燒屯。

那火﹐也不是天火﹐也不是地火﹐也不是人火﹐也不是鬼火﹐也不是雷公霹靂火﹐卻是那揚子江中一个火龍吐出來的。驚得蘭公家人﹐叫苦不疊。蘭公知是火龍爲害﹐問曰「你這孽畜﹐無故火攻我家﹐卻待怎的﹖」火龍道﹕「我只問你取金丹寶鑑﹑銅符鐵券﹐並靈章等事。你若獻我﹐萬事皆休﹐不然﹐燒得你一門盡絕。」蘭公曰「金丹寶鑑等﹐乃斗中孝悌王所授﹐我怎肯胡亂與你。」只見那火光中﹐閃出一員黿帥﹐形容古怪﹐背負團﹔﹐耀武揚威。蘭公睜仙眼一看﹐原來是个黿鼉﹐卻不在意下。又有那蝦兵亂跳﹐蟹將橫行﹐一个个身披甲冑﹐手執鋼叉。蘭公又舉仙眼一看﹐原來都是蝦蟹之屬﹐轉不著意了。遂剪下一个中指甲來﹐約有三寸多長﹐呵了一口仙气﹐念動眞言﹐化作个三尺寶劍。有歌爲證﹕

非銅非鐵體質堅﹐化成寶劍光凜然。

不須鍛煉洪鑪煙﹐淩淩殺气欺龍泉。

光芒顏色如霜雪﹐見者咨嗟嘆奇絕。

琉璃寶匣吐蓮花﹐查鏤金環生明月。

此劍神仙流金精﹐干將莫邪難比倫。

閃閃爍爍靑蛇子﹐重重片片綠龜鱗。

騰出寒光逼星斗﹐響聲一似蒼龍吼。

今朝揮向烈炎中﹐不識蛟螭敢當否﹖

蘭公將所化寶劍﹐望空擲起﹐那劍刮喇喇就似翻身鷂子一般﹐飛入火焰之中﹐左一衝﹐右一擊﹐左一挑﹐右一剔﹐左一砍﹐右一劈﹐那些孽怪如何擋抵得住。只見黿帥遇著﹐縮頭縮腦﹐負一面團牌急走。他卻走在那里﹖直走在峽江口深巖裏躲避﹐至今尙不敢出頭哩。那蝦兵遇著﹐托著兩个鋼叉﹐連跳連跳。他卻走在那里﹖直走在洛陽橋下石縫子裏面藏身﹐至今腰也不敢伸哩。那蟹將遇著﹐𨿽有一身堅甲﹐不能濟事﹐也拖著兩个鋼叉﹐橫走直走﹐他須有八隻腳兒更走不動﹐卻被撲礱松寶劍一劈﹐分爲兩半。你看他腹中不紅不白﹐不黃不黑﹐似膿卻不是膿﹐似血卻不是血﹐徧地上滚將出來﹐眞个是﹕

但將冷眼觀螃蟹﹐看你橫行得幾時。

那火龍自知蘭公法大難以擋抵﹐嘆曰「兒孫自有兒孫福﹐我後來子孫﹐福來由他去享﹐禍來由他去擋﹐我管他則甚。」遂奔入揚子江中﹐萬丈深潭底藏身去了。自是蘭公舉家數十口﹐拔宅升天。玉帝封蘭公爲孝明王﹐不在話下。

卻說金陵丹陽郡﹐地名黃堂。有一女眞﹐字曰嬰﹐潛通至道﹐忘其甲子﹐不知幾百年歲。鄕人累世見之﹐齒髮不衰﹐皆以諶母呼之。一日偶過市上﹐見一小兒伏地悲哭。問其來歷﹐說﹕「父母避亂而來﹐棄之於此。」諶母憐其孤苦﹐遂收歸撫育。漸已長成﹐教他讀書﹐聰明出眾﹐天文地理﹐無所不通。有東鄰耆老﹐欲以女娶之。諶母問兒允否﹖兒告曰「兒非浮世之人﹐乃月中孝道明王﹐領斗中孝悌王仙旨﹐教我傳道與母。今此化身爲兒﹐度脫我母﹐何必更議婚姻﹐但可髙建仙壇﹐傳付此道﹐使我母飛升上淸也。」諶母聞得此言﹐且驚且喜﹐遂於黃堂建立壇宇﹐大闡孝悌王之教。諶母已得个人之訣﹐於是孝明王乃以孝悌王所授金丹寶鑑﹐銅符鐵券﹐靈章及正一斬邪三五飛步之術﹐悉傳與諶母。諶母乃謂孝明王曰「論昔日恩情﹐我爲母﹐君爲子。論今日傳授﹐君爲師﹐我爲徒。」遂欲下拜﹐孝明王曰「只論子母﹐莫論師徒。」乃不受其拜﹐惟囑之曰「此道宜深祕﹐不可輕泄。後世晉代有二人學仙﹐一名許遜﹐一名吳猛﹐二人皆名登仙籍﹐惟許遜得傳此道。按玉皇玄譜仙籍品秩﹐吳猛位居元郡禦史﹐許遜位居都仙大使﹐兼髙明大吏﹐總領仙部﹐是爲眾仙之長。老母可將此道傳與許遜﹐又著許遜傳於吳猛﹐庶品秩不紊矣。」明王言罷﹐拜辭老母﹐飛騰太空而去。有詩爲證﹕

出入無車只駕雲﹐塵凡自是不同羣。

明王恐絕仙家術﹐告誡叮嚀度後人。

卻說漢靈帝時﹐十常侍用事﹐忠良黨錮﹐讒諂橫行﹐毒流四海﹐萬民嗟怨。那怨气感動了上蒼﹐降下兩場大災﹐久雨之後﹐又是久旱。那雨整整的下了五个月﹐直落得江湖滿目﹐廚竈無煙。及至水退了﹐又經年不雨﹐莫說是禾苗槁死﹐就是艸要也漧枯了。可憐那一時的百姓﹐喫早膳先愁晚膳﹐縫夏衣便作冬衣。正是朝有姦臣﹐野有賊﹐地無荒艸﹐樹無皮。壯者散於四方﹐老者死於溝壑。時許都有一人﹐姓許名琰﹐字汝玉﹐乃穎陽許由之後﹐爲人慈仁﹐深明醫道﹐擢太醫院醫官。感饑荒之歲﹐乃罄其家貲﹐置丸藥數百斛﹐名曰救饑丹﹐散與四方食之。每食一丸可飽四十餘日﹐饑民賴以不死者甚眾。至獻帝初平年間﹐黃巾賊起﹐天下大亂﹐許都又遭大荒﹐斗米千錢﹐人人菜色﹐个个鵠形。時許琰已故﹐其子許肅家尙丰盈﹐將自己倉谷盡數周給各鄕﹐遂挈家避亂江南﹐擇居豫章之南昌。有鑑察神將許氏世代各善﹐奏知玉帝﹐若不厚報﹐無以勸善。玉帝準奏﹐卽仰殿前掌判仙官將玄譜仙籍品秩逐一查檢﹐看有何仙輪當下世。仙官檢看畢﹐奏曰「晉代江南當出一孽龍精﹐擾害良民﹐生養蛟黨繁盛。今輪系玉洞天仙降世﹐傳受女眞諶母飛步斬邪之法﹐斬嚴竣蛟黨﹐以除民害。」玉帝聞奏﹐卽降旨﹐宜取玉洞天仙﹐令他身變金鳳。口銜寶珠﹐下降許肅家投胎。有詩爲證﹕

禦殿親傳玉帝書﹐祥雲藹藹鳳銜珠。

試看凡子生仙種﹐積善之家慶有餘。

卻說吳赤鳥二年﹐三月﹐許肅妻何氏﹐夜得一夢﹐夢見一隻金鳳﹐飛降庭前﹐口內銜珠﹐墜在何氏掌中。何氏喜而玩之﹐含於口中﹐不覺澑下肚子去了﹐因而有孕。許肅一則以喜﹐一則以懼﹐喜的是年過三十無嗣﹐今幸有孕﹐懼的是何氏自來不曾生育﹐恐臨產艱難。那廣潤門有个占卦先生﹐混名鬼推﹐決斷如神﹐不免去問他个吉凶﹐或男或女﹐看他如何。許肅整頓衣帽竟望廣潤門來﹐只見那先生忙忙的﹐占了又斷﹐斷了又占﹐撥不開的人頭﹐移不動腳步。許員外站得个腿兒酸麻﹐還輪他不上﹐只得叫上一聲﹕「鬼推先生。」那先生聽知叫了他的混名﹐只說是个舊相識﹐連忙的說道﹕「請進﹐請進。」許員外把兩隻手﹐排列了眾人﹐方才挨得進去。相見禮畢﹐許員外道﹕「小人許肅﹐敬來問个六甲﹐生男生女﹐或吉或凶﹐請先生指教。」那先生就添小一柱香﹐唱上一个喏﹐口念四句﹕

虔叩六丁神﹐文王卦有靈。

吉凶含萬象﹐切莫順人情。

通陳了姓名意旨﹐把銅錢擲了六擲。占得个「地天泰」卦﹐先生道﹕「恭喜。好一个男喜。」遂批上幾句云﹕

福徳臨身旺﹐靑龍把世持。

秋風生桂子﹐坐艸卻無虞。

許員外聞言甚喜﹐收了卦書﹐遂將幾十文錢謝了先生。回去對渾家說了﹐何氏心亦稍穩。光陰似箭﹐忽到八月十五中秋﹐其夜天朗气淸﹐現出一輪明月﹐皎潔無翳。許員外與何氏玩賞﹐貪看了一會﹐不覺二更將盡﹐三鼓初傳﹐忽然月華散彩﹐半空中仙音嘹亮。何氏只一陣腹痛﹐產下个孩兒﹐異香滿室﹐紅光照人。眞个是﹕

五色雲中呈鸑鷟﹐九重天上送麒麟。

次早鄰居都來賀喜﹐所生卽眞君也。形端骨秀﹐穎悟過人﹐年甫三歲﹐卽知禮讓﹐父母乃取名遜﹐表字敬之。年十歲﹐從師讀書﹐一目十行俱下﹐作文寫字﹐不教自會。世欲無有能爲之師者﹐眞君遂棄書不讀﹐慕修養學仙之法﹐卻沒有師傳﹐心常切切。忽一日﹐有一人姓胡名云﹐字子元﹐自幼與眞君同窗﹐情好甚密。別眞君日久特來相訪。眞君倒屣趨迎﹐握手話舊。子元見眞君談吐間﹐有馳慕神仙之意。乃曰「老兄少年髙才﹐乃欲爲云外客乎﹖」眞君曰「惶愧﹐自思百年旦暮﹐欲求出世之方﹐恨未得明師指示。」子元曰「兄言正合我意。往者因訪道友云陽詹脆先生﹐言及西寧州有一人﹐姓吳﹐名猛﹐字世云﹐曾舉孝廉﹐仕吳爲洛陽令﹐後棄職而歸﹐得傳異人丁義神方﹐日以修煉爲事。又聞南海太守鮑靚有道徳﹐往師事之﹐得其祕法。回至豫章﹐江中風濤大作﹐乃取所執白羽扇﹐畫水成路﹐徐行而渡。渡畢﹐路復爲水﹐觀者大駭﹐於是道術盛行﹐弟子相從者甚眾。區區每欲拜投﹐柰母老不敢遠離。兄左右不惜勞苦﹐可往師之。」眞君聞言﹐大喜曰「多謝指教。」眞君待子元別去﹐卽拜辭父母﹐收拾行李﹐竟投西寧﹐尋訪吳君。有詩贊曰﹕

無影無形仙路難﹐未經師授莫躋攀。

胡君幸賜吹噓力﹐打破玄元第一關。

話說眞君一念投師﹐辭不得路途辛苦。不一日﹐行到吳君之門﹐寫一个門生拜貼﹐央道童通報。吳君看是豫章門生許遜﹐大驚曰「此人乃有道之士。」卽出門迎接。此時吳君年九十一歲﹐眞君年四十一歲﹐眞君不敢當客禮﹐口稱﹕「仙丈﹐願受業於門下。」吳君曰「小老粗通道術﹐焉能爲人之師。但先生此來﹐當盡剖露﹐豈敢自私﹐亦不敢以先生在弟子列也。」自此每稱眞君爲許先生﹐敬如賓友。眞君亦尊吳君而不敢自居。一日二人坐淸虛堂﹐共談神仙之事。眞君問曰「人之有生必有死﹐乃古今定理﹐吾見有壯而不老﹐生而不死者﹐不知何道可致﹖」吳君曰「人之有生﹐自父母交﹤﹐二气相合﹐陰承陽生﹐气隨胎化﹐三百日形圓﹐靈光入體﹐與母分離。五千日气足﹐是爲十五童男。此時陰中陽半﹐可以比東日之光。過此以往﹐不知修養則走失元陽﹐耗散眞气﹐气弱則有病老死苦之患。」眞君曰「病老死苦﹐將何卻之﹖」吳君曰「人生所免病老死苦﹐在人中修仙﹐仙中升天耳。」眞君曰「人死爲鬼﹐道成爲仙﹐仙中升天者﹐何也﹖」吳君曰「純陰而無陽者﹐鬼也。純陽而無陰者﹐仙也。陰陽相離者﹐人也。惟人可以爲仙﹐可以爲鬼。仙有五等﹐法有三成﹐持修在人而已。」眞君曰「何謂法有三成﹐仙有五等﹖」吳君曰「法有三成者﹐小中﹑中成﹑大成。仙有五等者﹐鬼仙﹑人仙﹑地仙﹑神仙﹑天仙。所謂鬼仙者﹐少年不修﹐恣情縱欲﹐形如枯木﹐心若死灰﹐以致病死﹐陰靈不散或作怪﹐故曰鬼仙。鬼仙不離於鬼也。所謂人仙者﹐修眞之士﹐不悟大道﹐惟小用其功。絕五味者﹐豈知有六气。忘七情者﹐豈知有十戒。行嗽咽者﹐哂吐納之爲錯﹐著采補者﹐笑淸淨以爲愚。采陰取婦人之气者﹐與縮金龜者不同。益陽食女子之乳者﹐與煉金丹不同。此等之流﹐只是於大道中得一法一術成功﹐但能安樂延壽而已﹐故曰人仙。人仙不離於人也。所謂地仙者﹐天仙之半﹐神仙之中﹐亦只小成之法。識坎離之交配﹐悟龍虎之飛騰﹐煉成丹藥﹐得以長生住世﹐故曰地仙。地仙不離於地也。所謂神仙者﹐以地仙﹐厭居塵世﹐得中成之法﹐抽鉛添汞﹐金精煉項﹐玉液還丹﹐五气朝元﹐三陽聚頂﹐功滿忘形﹐胎生自化﹐陰盡陽純﹐身外有身﹐脫質升仙﹐超凡入聖﹐謝絕塵世﹐以歸三島﹐故曰神仙。神仙不離於神也。所謂天仙者﹐以神仙厭居三島﹐得大成之法﹐內外丹成﹐道上有功﹐人間有行﹐功行滿足﹐授天書以返洞天﹐是曰天仙。天仙不離於天也。然修仙之要﹐煉丹爲急。吾有《洞仙歌》二十首﹐君宜謹記之。

丹之始﹐無上元君授聖主﹐法出先天五太初﹐遇元修煉身沖舉。

丹之祖﹐生育三才運今古﹐隱在鄱湖山澤間﹐志士采來作丹母。

丹之父﹐曉來飛上扶桑樹﹐萬道霞光照太虛﹐調和兔髓可烹煮。

丹之母﹐金晶瑩潔夜三五﹐烏兔搏搦不終朝﹐煉成大藥世無比。

丹之胎﹐烏肝兔髓毓眞胚﹐一水三汞三砂質﹐四五三成明自來。

丹之兆﹐三日結胎方入妙﹐萬丈紅光貫斗牛﹐五音六律隨時奏。

丹之質﹐紅紫光明人莫識﹐元自虛無黍米珠﹐色卽是空空卽色。

丹之靈﹐十月脫胎丹始成﹐一粒一服百日足﹐攺換形骨身長生。

丹之聖﹐九年煉就五霞鼎﹐藥力加添水火功﹐枯骨立起孤魂醒。

丹之室﹐上弦七號下弦八﹐中虛一寸號明堂﹐產出靈苗成金液。

丹之釜﹐垣廓壇鑪須堅固﹐內外護持水火金﹐日丁金胎產盤古。

丹之竈﹐鼎曲相通似蓬島﹐上安垣廓護金鑪﹐立練龍膏並虎腦。

丹之火﹐一日地辰十二个﹐文兮武兮要合宜﹐抽添進退莫太過。

丹之水﹐器憑勝負斯爲美﹐不潮不濫致中和﹐滋產靈苗吐金蕊。

丹之威﹐戲光耿耿衝紫薇﹐七星燦爛三臺爛﹐天丁地甲皆皈依。

丹之竅﹐天地人兮各有奧﹐紫薇嶽瀆及明君﹐三界精靈皈至道。

丹之彩﹐依方逐位安排派﹐靑紅赤白黃居中﹐攝瑞招祥神自在。

丹之用﹐眞土眞鉛與眞汞﹐黑中取白赤中靑﹐全憑水火靜中動。

丹之融﹐陰陽配合在雌雄﹐龍精虎髓鼎中烹﹐造化抽添火候功。

丹之理﹐龍膏虎髓靈無比﹐二家交姤仗黃精﹐屯蒙進退全終始。

丹之瑞﹐小無其內大無外﹐放彌六合退藏密﹐三界收來黍珠內。

丹之完﹐玉皇捧祿要天緣﹐等閒豈許凡人泄﹐萬劫之中始一傳。

眞君曰「多謝指迷。敢問仙丈﹐五仙之中﹐已造到何仙地位﹖」吳君曰「小老山野愚蒙﹐功行殊欠﹐不過得小成之功﹐而爲地仙耳。若於神仙天仙﹐𨿽知門路﹐無力可攀。」遂將燒煉訣﹐並白雲符書﹐悉傳與眞君。眞君頓首拜謝﹐相辭而歸。

回至家中﹐厭居鬧市﹐欲尋名山勝地﹐以爲棲身之所。聞知汝南有一人﹐姓郭名璞﹐字景純﹐明陰陽風水之道﹐遨遊江湖。眞君敬訪之。璞一日早起﹐見鴉從東南而鳴﹐遂占一課﹐斷曰「今日午時﹐當有一仙客許姓者﹐到我家中﹐欲問擇居之事。」至日中﹐家童果報客至。璞慌忙出迎﹐禮罷﹐分賓而坐。璞問曰「先生非許姓爲卜居而來乎﹖」眞君曰「公何以知之」璞曰「某今早卜卦如此﹐未知然否﹖」眞君曰「誠然。」因自敍姓名﹐並道卜居之意。璞曰「先生儀容秀偉﹐骨骼淸奇﹐非塵中人物。富貴之地﹐不足居先生。居先生者﹐其神仙之地乎﹖」眞君曰「昔呂洞賓居廬山而成仙﹐鬼穀子居云夢而得道﹐今或無此吉地麼﹖」璞曰「有﹐但當徧歷耳。」於是命童僕收拾行囊﹐與眞君同遊江南諸郡﹐采訪名山。

一日行至廬山。璞曰「此山嵯峨雄壯﹐湖水還東﹐紫雲蓋頂代產升仙之士。但山形屬土﹐先生姓許﹐羽音屬水﹐水土相克﹐不宜居也。但作往來遊寓之所則可矣。」又行至饒州鄱陽﹐地名旁湖﹐璞曰「此旁湖富貴大地﹐但非先生所居。」眞君曰「此地气乘風散﹐安得擬大寶貴耶﹖」璞曰「相地之法﹐道眼爲上﹐法眼次之。道眼者﹐憑目力之巧﹐以察山河形勢﹔法眼者﹐執天星河圖紫薇等法﹐以定山川吉凶富貴之地。天地所祕﹐神物所護﹐苟非其人﹐見而不見。俗云福地畱與福人來﹐正謂此也。」眞君曰「今有此等好地﹐先生何不畱一記以爲他日之驗﹖」郭璞乃題詩一首爲記云﹕

行盡江南數百州﹐惟有旁湖出石牛。

雁鵝夜夜鳴更鼓﹐魚鱉朝朝拜冕旒。

離龍隱隱居乾位﹐巽水滔滔入艮流。

後代福人來遇此﹐富貴綿綿八百秋。

許郭二人離了鄱陽﹐又行至宜春棲梧山下。有一人姓王名朔﹐亦善通五行歷數之書﹐見許郭二人登山采地﹐料必異人﹐遂迎至其家。詢姓名已畢﹐朔畱二人宿於西亭﹐相待甚厚。眞君感其殷勤﹐乃告之曰「子相貌非凡﹐可傳吾術。」遂密授修煉仙方。郭璞曰「此居山水秀麗﹐宜爲道院﹐以作養眞之地。」王朔從其言﹐遂蓋起道院。眞君援筆大書「迎仙院」三字﹐以作牌額﹐王朔感戴不勝。二人相辭而去﹐遂行至洪都西山﹐地名金田。則見﹕

嵯嵯峨峨的山勢﹐突突兀兀的峯巒﹐活活潑潑的靑龍﹐端端正正的白虎﹐圓圓淨淨的護沙﹐灣灣環環的潮水。山上有蒼蒼鬱鬱的虯髯美松﹐山下有翠翠靑靑的鳳尾修竹﹐山前有軟軟柔柔的龍須嫩艸﹐山後有古古怪怪的鹿色枯樟。也曾聞華華彩彩的鸞吟﹐也曾聞昂昂藏藏的鶴唳﹐曾聞咆咆哮哮的虎嘯﹐也曾聞呦呦詵詵的鹿鳴。這山呵比浙之天臺﹐更生得奇奇絕絕﹔比閩之武夷﹐更生得苕苕峣峣﹔比皖之九華﹐更生得迆迆邐邐﹔比蜀之峨嵋﹐更生得秀秀麗麗﹔比楚之武當﹐更生得尖尖圓圓﹔比陜之終南﹐更生得巧巧妙妙﹔比魯之泰山﹐更生得蜿蜿蜒蜒﹔比廣之羅浮﹐更生得蒼蒼奕奕﹐眞个是天下無雙勝境﹐江西第一名山。萬古精英此處藏﹐分明是个神仙宅。

卻說郭璞先生﹐行到山麓之下﹐前觀後察﹐左顧右盼﹐遂將羅經下鍼審了方向﹐撫掌大笑曰「璞相地多矣﹐未有如此之妙。若求富貴﹐則有起歇﹐如欲棲隱﹐大合仙格。觀其岡阜厚圓﹐位坐深邃﹐三峯壁立﹐四環云拱﹐內外勾鎖﹐無不合宜。大凡相地兼相其人。觀君表里正與地符。且西山屬金﹐以五音論之﹐先生之姓﹐羽音屬水﹐金能生水﹐合得長生之局﹐捨此無他往也。但不知此地誰人爲主。」旁有一樵夫指曰「此地乃金長者之業。」眞君曰「旣稱長者﹐必是善人。」二人徑造其家。金公欣然出迎﹐歡若平生。金公問曰「二位仙客﹐從何而至﹖」郭璞曰「小子姓郭名璞﹐略曉陰陽之術。因此位道友姓許名遜﹐欲求棲隱之地﹐偶采寶莊﹐正合仙格﹐欲置一舍﹐以爲修煉之所﹐不知尊翁肯慨諾否﹖」金公曰「第恐此地褊小﹐不足以處許君。如不棄﹐並寒莊薄地數畝﹐悉當相贈。」眞君曰「願訂價多少﹐惟命是從。」金公曰「大丈夫一言﹐萬金不易。愚老拙直﹐平生不立文券。」乃與眞君索大錢一文﹐中破之自收其半﹐一半付還眞君。眞君叩頭拜謝。三人分別而去。於是眞君辭了郭璞﹐擇取吉日﹐挈家父母妻子凡數十口﹐徙於西山﹐築室而居焉。金公後封爲地主眞官﹐金氏之宅﹐卽今玉隆萬壽宮是也。

卻說眞君日以修煉爲事﹐煉就金丹﹐用之可以點石爲金﹐服之可以卻老延年﹐於是周濟貧乏﹐徳義彰播。時晉武帝西平蜀﹐東取吳﹐天下一統﹐建元太康﹐從吏部尙書山濤之奏﹐詔各郡保舉孝廉賢能之士。豫章郡太守範寧﹐見眞君孝養二親﹐雍睦鄕裏﹐輕財利物﹐卽保舉眞君爲孝廉。武帝遣使臣束帛賫詔﹐取眞君爲郡旌陽縣令。眞君以父母年老﹐不忍遠離﹐上表辭職。武帝不允﹐命本郡守催迫上行。挨至次年﹐眞君不得已﹐辭別父母妻子﹐只得起程。眞君有二姊﹐長姊事南昌盱君﹐夫早喪﹐遺下一子盱烈﹐字道微﹐事母至孝。眞君慮其姊孀居無倚﹐遂築室於宅之西﹐奉姊居之﹐於是母子得聞妙道。眞君臨行﹐謂姊曰「吾父母年邁﹐妻子尙不知世務﹐賢姊當代弟掌治家事。如有仙翁隱客相過者﹐可以禮貌相待。汝子盱烈﹐吾嘉其有仁孝之風﹐使與我同往任所。」盱母曰「賢弟好去爲官﹐家下一應事體﹐爲姊的擔當﹐不勞遠念。」言未畢﹐忽有一少年上堂﹐長揖言曰「吾與盱烈哥哥﹐皆外甥也﹐何獨與盱兄同行﹐而不及我﹖」眞君視其人﹐乃次姊之子﹐復姓鐘離﹐名嘉﹐字公陽﹐新建縣象牙山西里人也。父母俱早喪﹐自幼依於眞君﹐爲人气象恢弘﹐徳性溫雅﹐至是欲與眞君同行。眞君許之。於是二甥得薰陶之力﹐神仙器量從此以立。眞君又呼其妻周夫人﹐告之曰「我本無心功名﹐柰朝廷屢聘﹐若不奉行﹐恐抗君命﹐自古忠孝不能兩全﹐二親老邁﹐汝當朝夕侍奉﹐調護寒暑﹐克盡汝子婦之道。且兒女少幼﹐須不時教訓﹐勤以治家﹐儉以節用﹐此是汝當然事也。」周夫人答曰「謹領教。」言罷﹐拜別而行﹐不在話下。

卻說眞君未到任之初﹐蜀中饑荒。民貧不能納租。眞君到任﹐上官督責甚嚴﹐眞君乃以靈丹點瓦石爲金﹐暗使人埋於縣衙後圃。一旦拘集貧民未納租者﹐盡至階下。眞君問曰「朝廷糧稅﹐汝等緣何不納﹖」貧民告曰「輸納國稅﹐乃理之常﹐豈敢不遵。柰因饑荒﹐不能納爾。」眞君曰「旣如此﹐吾罰汝等在於縣衙後圃﹐開鑿池塘﹐以作工數。倘有所得﹐卽來完納。」民皆大喜﹐卽往後圃開鑿池塘﹐遂皆拾得黃金﹐都來完納﹐百姓遂免流移之苦。鄰郡聞風者﹐皆來依附﹐遂至戶口增益。按《一統志》﹐旌陽縣屬漢州﹐眞君飛升後﹐攺爲徳陽﹐以表眞君之徳及民也。其地賴眞君點金﹐故至今尙富。這話休題。

那時民間又患瘟疫﹐死者無數﹐眞君符咒所及﹐卽時痊愈。又憐他郡病民﹐乃插竹爲標﹐置於四境溪上﹐焚符其中﹐使病者就而飲之﹐無不痊可。其老幼婦女尪羸不能自至者﹐令人汲水歸家飲之﹐亦復安痊。郡人有詩贊曰﹕

百里桑麻知善政﹐萬家煙井沐仁風。

明懸藻鑑秋陽暴﹐淸逼冰壺夜月溶。

符置江濱驅痼病﹐金埋縣圃起民窮。

眞君徳澤於今在﹐廟祀巍巍報厥功。

卻說成都府有一人姓陳名勛﹐字孝舉﹐因舉孝廉﹐官居益州別駕。聞眞君傳授吳猛道法﹐今治旌陽﹐恩及百姓﹐遂來拜謁﹐願投案下﹐充爲書吏﹐使朝夕得領玄教。眞君見其人﹐气淸色潤﹐遂付以吏職。旣而見勛有道骨﹐乃引勛居門下爲弟子﹐看守藥鑪。又有一人姓周名廣﹐字惠常﹐廬陵人也﹐乃吳都督周瑜之後。遊巴蜀雲臺山﹐粗得漢天師驅精斬邪之法﹐至是聞眞君深得仙道﹐特至旌陽縣﹐投拜眞君爲師﹐願垂教訓。眞君納之﹐職掌雷壇。二人自是得聞仙道之妙。眞君任旌陽旣久﹐弟子漸眾﹐每因公餘無事﹐與眾弟子講論道法。

卻說晉朝承平旣久﹐外有五胡彊橫﹐濁亂中原。那五胡﹕

匈奴劉淵居晉陽﹐羯戎石勒居上黨。

羌人姚弋仲居扶風﹐氐人符洪居臨渭。

鮮卑慕容廆居昌黎。

先是漢魏以來﹐收服夷秋﹐諸朝多居塞內。太子洗馬江統勸武帝徙於邊地﹐免後日夷狄亂華之禍。武帝不聽﹐至是果然﹐侵亂晉朝。太子惠帝愚蠢﹐賈後橫恣﹐殺戮大臣。眞君乃謂弟子曰「吾聞君子有道則現﹐無道則隱。」遂解官東歸。百姓聞知﹐扳轅臥轍而畱﹐泣聲震地。眞君亦泣下﹐謂其民曰「吾非肯捨汝而去﹐柰今天下不久大亂﹐吾是以爲保身之計。爾等子民﹐各務生業。」百姓不忍﹐送至百里之外﹐或數百里﹐又有送至家中不肯回者。眞君至家﹐拜見父母妻子﹐合家相慶﹐喜不自勝。卽於宅東空地結茅爲屋﹐狀如營壘﹐令蜀民居之。蜀民多攺其氏族﹐從眞君之姓﹐故號許氏營。

卻說眞君之妻周夫人對眞君言「女姑年長﹐當擇佳配。」眞君曰「吾久思在心矣﹐徧觀眾弟子中﹐有一人姓黃名仁覽﹐字紫庭﹐建城人也﹐乃禦史中丞黃輔之子。其人忠信純篤﹐有受道之器。」眞君遂令弟子周廣作媒。仁覽稟於父母﹐擇吉備禮﹐在眞君宅上成婚。滿月後﹐稟於眞君﹐同仙姑歸家省親。仙姑克盡婦道。仁覽吩咐其妻在家事奉公姑﹐復拜辭父母﹐敬從眞君求仙學道。

卻說吳眞君猛﹐時年一百二十餘歲矣﹐聞知眞君解綬歸家﹐自西安來相訪。眞君整衣出迎﹐坐定敍闊﹐命築室於宅西以居之。一日忽大風暴作﹐吳君卽書一符﹐擲於屋上﹐須臾見有一靑鳥銜去﹐其風頓息。眞君問曰「此風主何吉凶﹖」吳君曰「南湖有一舟經過﹐忽遇此風﹐舟中有一道人﹐呼天求救﹐吾以此止之。」不數日﹐有一人深衣大帶﹐頭戴幅巾﹐進門與二君施禮曰「姓彭名抗﹐字武陽﹐蘭陵人也。自少舉考廉﹐官至晉朝尙書左丞。因見天下將亂﹐托疾辭職。聞許先生施行徳惠﹐參悟仙機﹐特來拜投爲師。昨過南湖﹐偶遇狂風大作﹐舟幾覆﹐吾乃呼天號救。俄有一靑鳥飛來﹐其風頓息。今日得拜仙顏﹐實乃萬幸。」眞君卽以吳君書符之事告之﹐彭抗拜謝不勝﹐遂挈家居豫章城中。旣而見眞君一子未婚﹐願將女勝娘爲配。眞君從之。自後待彭抗以賓禮﹐盡以神仙祕術付之。東明子有詩云﹕

二品髙官職匪輕﹐一朝拋卻拜仙庭。

不因懿戚情相厚﹐彭老安能得上升。

此時眞君傳得吳猛術﹐猶未傳諶母飛步斬邪之法﹐有太白金星奏聞玉帝﹕「南昌郡孽龍將爲民害﹐今有許遜原系玉洞眞仙降世﹐應在此人收伏。望差天使﹐賫賜斬妖神劍﹐付與許遜﹐助斬妖精﹐免使黎民遭害。」玉帝聞奏﹐卽宣女童二人﹐將神劍二口﹐賫至地名柏林﹐獻與許遜﹐宣上帝之命﹐督他斬魅除妖﹐濟民救世。眞君拜見受之﹐回顧女童已飛升云端矣。後有詩嘆曰﹕

堅金烈火煉將成﹐削鐵吹毛耀日明。

玉女捧來離紫府﹐江湖從此水流腥。

且說江南一妖物﹐號曰孽龍﹐初生人世爲聰明才子﹐姓張名酷。因乘船渡江﹐偶值大風﹐其船遂覆﹐張酷溺於水中。彼時得附一木板﹐隨水漂流﹐泊於沙灘之上。肚中正餓﹐忽見是有珠一顆﹐取而吞之。那珠不是別的珠﹐乃是那火龍下的卵﹐吞了這珠﹐卻不餓了﹐就在水中能遊能泳。過了一月有餘﹐脫胎換骨﹐徧身盡生鱗甲﹐只有一个頭﹐還是人頭。其後這个畜生﹐只好在水中戲耍﹐或跳入三級巨浪﹐看魚龍變化﹐或撞在萬丈深潭﹐看蝦鱉潛泳。不想火龍見了﹐就認得他是兒子﹐噓了一气﹐教以神通。那畜生走上岸來﹐卽能千變萬化﹐於是呼風作雨﹐握霧撩云﹐喜則化人形﹐而淫人間之女子﹐怒則變精怪﹐而興陸地之波濤﹐或壞人屋舍﹐或食人精血﹐或覆人舟船﹐取人金珠﹐爲人間大患。誕有六子﹐數十年間﹐生息繁盛﹐約有千餘﹐兼之族類﹐蛟黨甚多﹐常欲把江西數郡﹐滚出一个大中海。一日﹐眞君煉丹於艾城之山﹐有蛟黨輒興洪水﹐欲漂流其丹室。眞君大怒﹐卽遣神兵擒之﹐釘於石壁﹐今釘蛟石猶在。又揮起寶劍﹐將一蛟斬訖。不想那孽龍知道殺了他的黨類﹐一呼百集﹐老老少少﹐大大小小﹐都打做一團兒。孽龍道﹕「許遜恁般可惡﹐欲誅吾黨﹐不報此仇﹐生亦枉然。」內有一班孽畜﹐有叫孽龍做公公的﹐有叫做伯伯的﹐有叫做叔叔的﹐有叫做哥哥的﹐說道﹕「不消費心﹐等我們去﹐把那許遜抓將來﹐碎屍萬段﹐以泄其恨。」孽龍道﹕「聞得許遜傳授了吳猛的法術﹐甚有本事﹐還要个有力量的去才好。」內有一長蛇精﹐說道﹕「哥哥﹐等我去來。」孽龍道﹕「賢弟倒去得。」於是長蛇精帶了百十个蛟黨﹐一齊衝奔許氏之宅﹐一字陣兒擺開﹐叫道﹕「許遜敢於我比勢麼﹖」眞君見是一夥蛟黨﹐仗劍在手﹐問云「你這些孽畜﹐有甚本事﹐敢於我相比。」長蛇精道﹕「你聽我說﹕

鱗甲稜層气勢雄﹐神通會上顯神通。

開喉一旦能吞象﹐伏气三年便化龍。

巨口張時便作霧﹐髙頭昂處便呼風。

身長九萬人知否﹐繞徧昆侖第一峯。

長蛇精恃了本事﹐耀武揚威。眾蛟黨一齊踴躍﹐聲聲口口說道﹕「你不該殺了我家人﹐定不與你干休。」眞君曰「只怕你這些孽畜﹐逃不過我手中寶劍。」那長蛇精就弄他本事﹐放出一陣大風來﹐只見﹕

視之無影﹐聽之有聲﹐噫大塊之怒號﹐傳萬竅之跳叫。一任他乒乒乓乓﹐栗栗烈烈﹐撼天關﹐搖地軸﹐九天仙子也愁眉。那管他靑靑白白﹐紅紅黃黃﹐翻大海﹐攪長江﹐四海龍王同縮頸。雷轟轟﹐電閃閃﹐飛的是沙﹐走的是石﹐直恁的滿眼塵霾春起早。云慘慘﹐霧騰騰﹐折也喬林﹐摧也古木﹐說甚麼前村燈火夜眠遲。呼啦啦﹐前呼後叫﹐左奔右突﹐就是九重龍樓鳳閣﹐也教他萬瓦齊飛。咕嘟嘟﹐橫衝直撞﹐亂捲斜拖﹐卽如千丈虎狼穴。難道是一毛不拔﹐縱宗生之大志﹐不敢謂其乘之而浪破千層。𨿽列子之冷然﹐吾未見其禦之而旬有五日。正是萬里塵沙陰晦螟﹐幾家門戶響敲推﹐多情折盡章臺柳﹐底事掀開社屋茅。

眞个好一陣大風也。眞君按劍在手﹐叱曰「風伯等神好將此風息了。」須臾之間﹐那風寂然不動。誰知那些孽怪又弄出一番大雨來﹐則見﹕

石燕飛翔﹐商羊鼓舞。滂沱的雲中瀉下﹐就似傾盆﹐呼啦的空裏注來﹐豈因救旱。逼逼剝剝﹐打得那園林蕉葉﹐東一片﹐西一片﹐翠色闌珊﹔淋淋篩篩﹐滴得那池沼荷花﹐上一瓣﹐下一瓣﹐紅妝零亂。溝面洪盈﹐倏忽間﹐漂去髙鳳庭前麥﹔檐頭長澑﹐須臾裏﹐洗卻周武郊外兵。這不是鞭將蜥蜴﹐碧天上祈禱下的甘霖。這卻是驅起鯨鯢﹐滄海中噴將來的唾沫。正是茅屋人家煙火冷﹐梨花庭院夢魂驚﹐渠添濁水通魚入﹐地秀蒼苔滯鶴行。

眞个好一陣大雨也。眞君又按劍叱曰「雨師等神﹐好將此雨止了。」那雨一霎時間半點兒沒了﹐眞君乃大顯法力﹐奔往長蛇精陣中﹐將兩口寶劍揮起﹐把長蛇精揮爲兩段。那夥蛟黨﹐見斬了蛇精﹐各自逃生。眞君趕上﹐一槪誅滅﹐徑往羣蛟之所﹐尋取孽龍。那孽龍聞得斬了蛇精﹐傷了許多黨類﹐心裏那肯干休﹐就呼集一黨蛟精﹐約有千百之眾。人多口多﹐罵著眞君﹕「騷道野道﹐你不合這等上門欺負人。」於是呼風的呼風﹐喚雨的喚雨﹐作霧的作霧﹐興雲的興雲﹐攫煙的攫煙﹐弄火的弄火﹐一齊奔向前來﹐眞君將兩口寶劍﹐左砍右斫﹐那蛟黨多了﹐怎生收伏得盡﹐況眞君此時﹐未傳得諶母飛騰之法﹐只是个陸地神仙。那孽龍倒會變化﹐衝上雲霄﹐就變成一个大鷹兒。眞个﹕

爪似銅釘快利﹐嘴如鐵鉆堅剛﹐展開雙翅欲飛揚﹐好似大鵬模樣。雲裏叫時聲大﹐林端立處頭昂﹐紛紛鳥雀盡潛藏﹐那个飛禽敢擋。

只見那鷹兒在半空展翅﹐忽啦地撲將下來﹐倒把眞君臉上撾了一下﹐撾得血流滿面。眞君忙揮劍斬時﹐那鷹又飛在半空中去了。眞君沒柰何﹐只得轉回家中。那些蛟黨見傷得性命多了﹐亦各自收陣回去。

卻說眞君見孽龍神通廣大﹐敬來吳君處相訪﹐求其破蛟之策。吳君曰「孽龍久爲民害﹐小老素有剪除之心﹐但恨道法未髙﹐莫能取勝。汝今旣擒蛟黨﹐孽龍必然忿怒﹐愈加殘害﹐江南休矣。」眞君曰「如此柰何﹖」吳君曰「我近日聞得鎭江府丹陽縣地名黃堂﹐有一女眞諶母﹐深通道術﹐吾與汝同往師之﹐叩其妙道﹐然後除此妖物﹐未爲晚也。」眞君聞言大喜﹐遂整行囊與吳君共往黃堂﹐謁見諶母。諶母曰「二公何人﹐到此有何見諭﹖」眞君曰「弟子許遜﹑吳猛﹐今因江南有一孽龍精﹐大爲民害﹐吾二人有心殄滅﹐柰法術殊欠。久聞尊母道傳無極﹐法演先天﹐徑來懇求﹐望指示仙訣﹐實乃平生之至願也。」言訖﹐拜伏於地。諶母曰「二公請起﹐聽我言之。君等乃夙稟奇骨﹐名在天府。昔者孝悌王自上淸下降山東曲阜縣蘭公之家﹐謂蘭公曰﹕『後世晉代當出一神仙﹐姓許名遜﹐傳吾至道﹐是爲眾仙之長。』遂畱下金丹寶鑑﹐銅符鐵券﹐並飛步斬邪之法﹐傳與蘭公﹐復令蘭公傳我。蘭公又使我收掌﹐以付汝等﹐積有四百餘年矣。子今旣來﹐吾當傳授於汝。」於是選擇吉日﹐依科設儀﹐付出銅符鐵券﹐金丹寶鑑﹐並正一斬邪之法﹐三五飛騰之術﹐及諸靈章祕訣﹐並各樣符籙﹐悉以傳諸許君。今淨明法﹑五雷法之類﹐皆諶母所傳也。」諶母又謂吳君曰「君昔者以神方爲許君之師﹐今孝悌王之道﹐惟許君得傳﹐汝當退而反師之也。」眞君傳道已畢﹐將欲辭歸﹐心中暗想﹕「今幸得聞諶母之教﹐每歲必當謁拜﹐以盡弟子之禮。」此意未形於言﹐諶母已先知矣﹐乃對眞君曰「我今還帝鄕﹐子不必再來謁也。」乃取香茅一根﹐望南而擲﹐其茅隨風飄去。諶母謂眞君曰「子於所居之南數十里﹐香茅落於何處﹐其處立於廟宇﹐每歲逢秋﹐一至吾廟足矣。」諶母言罷﹐空中忽有龍車鳳輦來迎﹐諶母卽淩空而去。其時吳﹑許二君望空拜送。卽還本部﹐遂往尋飛茅之迹。行至西山之南四十里﹐覓得香茅﹐已叢生茂盛﹐二君遂於此地建立祠宇﹐亦以黃堂名之。令匠人塑諶母寶像﹐嚴奉香火﹐期以八月初三日﹐必往朝謁﹐卽今崇眞觀是也﹐朝謁之禮猶在。眞君亦於黃堂立壇﹐悉依諶母之言﹐將此道法傳授吳君﹐吳君反拜眞君爲師。自此二人始有飛騰變化之術。回至小江﹐寓客店﹐主人宋氏見方外髙人﹐不索酒錢﹐厚具相待。二君感其恭敬﹐遂求筆墨﹐畫一松樹於其壁上而去。自二君去後﹐其松靑郁如生﹐風動則其枝搖搖﹔月來﹐則其彩淡淡﹔露下﹐則其色濕濕﹐往來觀者﹐日以千計。去則皆畱錢謝之﹐宋氏遂至巨富。後江漲堤潰﹐店屋俱漂﹐惟松壁不壞。

卻說孽龍精被眞君斬其族類﹐心甚怒﹐又聞吳君同眞君往黃堂學法﹐於是命蛟黨先入吳君所居地方﹐殘害生民﹐爲災降禍。眞君回至西寧﹐聞蛟孽腥風襲人﹐責備社伯﹕「汝爲一縣鬼神之主﹐如何縱容他爲害﹖」社伯答曰「妖物神通廣大﹐非小神能制。」再三謝罪。忽孽龍精見眞君至﹐統集蛟黨湧起十數丈水頭﹐那水波濤泛漲﹐怎見得好狠﹕

只聽得潺潺聲振谷﹐又見那滔滔勢漫天。雄威響若雷奔走﹐猛湧波如雪捲顚。千丈波髙漫道路﹐萬層濤激泛山巖。冷冷如漱玉﹐滚滚似鳴弦。觸石滄滄噴碎玉﹐回湍渺涉漩渦圓。低低凸凸隨流蕩﹐大勢彌漫上下連。

眞君見了這等大水﹐恐損壞了居民屋宇田禾﹐急將手中寶劍﹐望空書符一道﹐叫道﹕「水伯﹐急急收下。」水伯收得水遲﹐眞君大怒。水伯道﹕「常言﹐潑水難收﹐且從容些。」眞君欲責水伯﹐水伯大懼﹐須臾間將水收了﹐依舊是平洋陸地。眞君提著寶劍﹐徑斬孽龍。那孽龍變作一个巡海夜叉﹐持槍相迎。這一場好殺﹕

眞君劍砍﹐妖怪槍迎。劍砍霜光噴烈火﹐槍迎銳气迸愁雲。一个是洋子江生成的惡怪﹐一个是靈霄殿差下的仙眞。那一个﹐揚威耀武欺天律﹔這一个﹐禦暴除災轉法輪。眞仙使法身驅霧﹐魔怪爭彊浪滚塵。兩家努力爭功績﹐皆爲洪都百萬民。

那些蛟黨見孽龍與眞君正殺得英雄﹐一齊前來助戰。忽然弄出一陣怪沙來﹐要把眞君眼目蒙蔽﹐只見﹕

似霧如氤初散漫﹐紛紛藹藹下天涯。白茫茫到處難開眼﹐昏暗暗飛時找路差。打柴的樵子失了伴﹐采藥的仙童不見家。細細輕飄如麥麵﹐粗粗翻覆似芝麻。世間朦朦山頂暗﹐長空迷沒太陽遮。不比塵囂隨駿馬﹐難言輕軟襯香車。此沙本是無情物﹐登時刮得眼生花。

此時飛沙大作﹐那蛟黨一齊吶喊。眞君呵了仙气一口﹐化作一陣雄風將沙刮轉。吳君在髙阜之上﹐觀看妖孽﹐更有許大神通﹐於是運起掌心蠻雷﹐望空打去。𨿽風雲雷雨﹐乃蛟龍所喜的﹐但此系吳君法雷﹐專打妖怪。則見﹕

運之掌上﹐震之雲間﹐虺虺喤鯱可畏﹐轟轟劃劃初聞。燒起謝仙之火烈﹐推轉阿香之車輪。音赫赫﹐就似撞八荒之鼓﹐音聞天地﹔聲喤咭﹐又如放九邊之炮﹐響振軍屯。使劉先生失了雙筋﹐教蔡元中繞徧孤墳。聞之不及掩耳﹐擋之誰不銷魂。眞个天仙手上威靈振﹐蛟魅胸中心膽傾。

那些羣孽﹐聞得這个法雷﹐驚天動地之聲﹐倒海震山之怒﹐唬得魂不附體。更見那眞君兩口寶劍﹐寒光閃閃﹐殺气騰騰﹐孽龍抵擋不住﹐就收了夜叉之形﹐不知變了个甚麼物件﹐潛蹤遁走。眞君乃捨了孽龍﹐追殺蛟黨﹐蛟黨四散逃去。眞君追二蛟至鄂渚﹐忽然不見﹐路逢三老人侍立。眞君問曰「吾追蛟孽至此﹐失其蹤迹﹐汝二老曾見否﹖」老人指曰「敢伏在前橋之下。」眞君聞言﹐遂至橋側﹐仗劍叱之。蛟黨大驚﹐奔入大江﹐藏於深淵。眞君乃卽書符數道﹐敕遣符使驅之。蛟孽不能藏隱﹐乃從上流奔出。眞君揮劍斬之﹐江水俱紅。此二蛟皆孽龍子也。今鄂渚有三聖王廟﹐橋名伏龍橋﹐淵名龍窩﹐斬蛟處名上龍口。眞君復回至西寧﹐怒社伯今不能稱職﹐乃以銅鎖貫其祠門﹐禁止民間祭享。今分寧縣城隍廟正門常閉﹐居民祭祀者亦少。乃令百姓崇祀小神﹐其人姓毛﹐兄弟三人﹐卽指引眞君橋下斬蛟者。今封葉佑侯﹐血食甚盛。眞君見吳君曰「孽龍潛逃﹐蛟黨奔散﹐吾欲徧尋蹤迹﹐一並誅之。」吳君曰「君自金陵遠回﹐令椿萱大人﹐且須問省。吾諒此蛟孽有師尊在﹐豈能復恣猖狂﹐待徐徐除之。」於是二君回過丰城縣杪鍼洞。眞君曰「後此洞必有蛟螭出入﹐吾當鎭之。」遂取杉木一根﹐書符其上以爲楔﹐至今其楔不朽。又過奉新縣﹐地名藏溪﹐又名蛟穴﹐其中積水不竭。眞君曰「此溪卽蛟龍所藏之處。」遂舉神劍劈破溪旁巨石﹐書符鎭之﹐今鎭蛟石猶在。又過新建縣﹐地名嘆早湖﹐湖中水蛭甚多﹐皆是蛟黨奴隸﹐散入田中﹐喋人之血。眞君惡之﹐遂將藥一粒﹐投入湖中﹐其蛭永絕﹐今名藥湖。復歸郡城﹐轉西山之宅﹐回見父母﹐一家俱慶﹐不在話下。

卻說眞君屢敗孽龍仙法愈顯﹐徳著人間﹐名傳海內﹐時天下求爲弟子者﹐不下千數。眞君卻之不可得﹐乃削炭化爲美婦數百人﹐夜散羣弟子寢處﹐次早驗之﹐未被炭婦污染得十人而已。先受業者六人﹕

陳勛﹐字孝舉﹐成都人。

周廣﹐字惠常﹐廬陵人。

黃仁覽﹐字紫庭﹐建城人﹐眞君之婿。

彭抗﹐字武陽﹐蘭陵人﹐其女配眞君之子。

盱烈﹐字道微﹐南昌人﹐眞君外甥。

鐘離嘉﹐字公陽﹐新建人﹐眞君外甥。

後相從者四人﹕

曾亨﹐字典國﹐泗水人﹐骨秀神慧。孫登見而異之。乃潛心學道﹐遊於江南﹐居豫章之丰城眞陽觀﹐聞眞君道法投於門下。

時荷﹐字道陽﹐鉅鹿人﹐少出家﹐居東海沐陽院奉仙觀﹐修老子之教。因入四明山﹐遇神人﹐授以擡息導引之術﹐頗能辟穀﹐亦能役使鬼神。慕眞君名﹐徒步踵門﹐願充弟子。

甘戰﹐字伯武﹐丰城人﹐性喜修眞﹐不求聞達﹐徑從眞君學道。

施岑﹐字太玉﹐沛郡人。其父施朔仕吳﹐因移居於九江赤鳥縣。岑狀貌雄傑﹐勇健多力﹐時聞眞君斬蛟立功﹐喜而從之。眞君使與甘戰各持神劍﹐常侍左右。

這弟子十人﹐不被炭婦染污﹐眞君嘉之。凡周遊江湖﹐誅蛟斬蛇﹐時刻相從﹐卽異時上升諸徒也。其餘被炭婦所污者﹐往往自愧而去。今炭婦市猶在。眞君謂施岑﹑盱烈曰「目今妖孽爲害﹐變化百端﹐無所定向﹐汝二人可向鄱陽湖中﹐追而尋之。」施﹑盱欣然領命﹐仗劍而去。夜至鄱陽湖中﹐登石臺之上望之。今饒河口有眺臺﹐俗呼爲釣臺﹐非也﹐此蓋施盱眺望妖蜃出沒之所耳。其時但見一物隱隱如蛇﹐昂頭擺尾﹐橫亙數十里。施岑曰「妖物今在此乎﹖」卽拔劍揮之﹐斬其腰。至次日天明視之﹐乃蜈蚣山也。至今其山斷腰仙迹猶在。施岑謂盱烈曰「黑夜吾認此山以爲妖物﹐今誤矣﹐與汝尙當盡力追尋。」

卻說孽龍精被眞君殺敗﹐更傷了二子﹐並許多族類﹐咬牙嚼齒﹐以恨眞君﹐聚集眾族類﹐商議欲往小姑潭求老龍報仇。眾蛟黨曰「如此甚好。」孽龍乃奔入小姑深潭底。那潭不知有幾許深。諺云「大姑闊萬丈﹐小姑深萬丈。」所以叫做小姑潭。那孽龍到萬丈潭底﹐只見﹕

水泛泛漫天﹐浪層層拍岸。江中心有一座小姑山﹐𨿽是个中流砥柱﹐江下面有一所老龍潭﹐卻似个不朽龍宮。那龍宮蓋的碧燐燐鴛鴦瓦﹐圍的光閃閃孔雀屏﹐垂的疏朗朗翡翠簾﹐擺的彎環環虎皮椅。只見老龍坐在虎椅之上﹐龍女侍在堂下﹐龍兵繞在宮前﹐夜叉立在門邊﹐龍子龍孫列在階上。眞个是江心渺渺無雙景﹐水府茫茫第一家。

說那老龍出處﹐他原是黃帝荊山鑄鼎之時﹐騎他上天。他在天上貪毒﹐九天玄女拿著他送與羅墮闍尊者﹐尊者養他在缽盂裏養了千百年﹐他貪毒的性子不攺﹐走下世來﹐就喫了張果老的驢﹐傷了周穆王的八駿。朱坪漫心懷不忿﹐學就个屠龍之法﹐要下手捉他﹐他又藏在巴蜀地方﹐一人家後園之中﹐橘子裏面。那兩个著棋的老兒﹐想他做龍脯﹐他又走到葛陂中來﹐撞著費長房打一棒﹐他就忍著疼﹐奔走華陽洞去。那曉得吳綽的斧子﹐又厲害些﹐當頭一劈﹐受了老大的虧苦﹐頭腦子𨿽不曾破﹐卻失了項下這一顆明珠﹐再也上天不得。因此上拜了小姑娘娘﹐求得這所萬丈深潭﹐蓋造个龍宮﹐恁般齊整。卻說那孽龍奔入龍宮之內﹐投拜老龍哭哭啼啼﹐告訴前情﹐說道許遜斬了他的兒子﹐傷了他的族類﹐苦苦還要擒他。言罷﹐放聲大哭。那龍宮大大小小﹐那一个不淚下。老龍曰「兔死狐悲﹐物傷其類。許遜旣這等可惡﹐待我拿來與你復仇。」孽龍曰「許遜傳了諶母飛步之法﹐又得了玉女斬邪之劍﹐神通廣大﹐難以輕敵。」老龍曰「他縱有飛步之法﹐飛我老龍不過。他縱有斬邪之劍﹐斬我老龍不得。」於是卽變作个天神模樣﹐三頭六臂﹐黑臉獠牙。則見﹕

身穿著重重鐵甲﹐手提著利利鋼叉﹐頭戴著金盔閃閃耀紅霞﹐跨著奔奔騰騰的駿馬﹐雄糾糾英風直奮﹐威凜凜殺气橫加。一心心要與人報冤家﹐古古怪怪的好怕。

那老龍打扮得這个模樣﹐巡江夜叉﹐寧宮將卒﹐人人喝彩﹐个个稱奇﹐道﹕「好一个裝束。」孽龍亦搖身一變﹐也變作天神模樣﹐你看他怎麼打扮﹐則見﹕

面烏烏趙玄壇般黑﹐身挺挺鄧天王般長。手持張翼徳丈八長槍﹐就好似斗口靈官的形狀。口吐出葛仙眞君騰騰火焰﹐頭放著華光菩薩的閃閃豪光。威風凜凜貌堂堂﹐不比前番模樣。

那孽龍打扮出來﹐龍宮之內﹐可知人人喝彩﹐个个誇奇。兩个龍妖一齊打个旋風﹐奔上岸來。老龍居左﹐孽龍居右﹐蛟黨列成陣勢﹐準備眞君到來迎敵。不在話下。

施岑與盱烈﹐從髙阜上一望﹐見那妖气彌天。他兩个少年英勇﹐也不管他勢頭來得大﹐也不管他黨類來得多。就擎手中寶劍﹐跳下髙阜來﹐與那些妖怪大殺一場。施盱二人﹐𨿽傳得眞君妙訣﹐終是寡不敵眾﹐三合之中﹐抵擋不住﹐敗陣而走。老龍與孽龍隨後趕殺﹐施岑大敗﹐回見眞君﹐具說前事。眞君大怒﹐遂提著兩口寶劍﹐命甘戰﹑時荷二人同去助陣﹐駕一朵祥雲徑奔老龍列陣之所。那孽龍見了﹐自古仇人相見﹐分外眼睜﹐就提那長槍﹐徑來刺著眞君。老龍亦舉起鋼叉徑來叉著眞君。好一个眞君﹐展開法力﹐將兩口寶劍左遮右隔﹐只見﹕

這一邊揮寶劍﹐對一枝長槍﹐倍增殺气﹔那一邊揮寶劍﹐架一管鋼叉﹐頓長精神。這一邊砍將去﹐就似那呂梁瀉下的狂瀾﹐如何擋抵﹔那一邊斫將去﹐就似那蜀山崩了的土塊﹐怎樣支撐。這一邊施髙彊武藝﹐殺一个鶻人鴉羣﹔那一邊顯凜烈威風﹐殺一个虎奔羊穴。這一邊用一个風掃殘紅的法子﹐殺得他落花片片墜紅泥﹔那一邊使一个浪滚陸地的勢兒﹐殺得他塵土茫茫歸大海。眞个是撥開覆地翻天手﹐要斬興波作浪邪。

二龍與眞君混戰未分勝敗﹐忽翻身騰在半空﹐卻要呼風喚雨﹐飛沙走石﹐來捉眞君。此時眞君已會騰雲駕霧﹐遂趕上二龍﹐又在半空中殺了多時﹐後落下平地又戰。那些蛟黨見眞君法大﹐二龍漸漸抵擋不住﹐一齊掩殺過來。時荷甘戰二人﹐乃各執利劍﹐亦殺入陣中。你看那師徒們﹐橫衝直撞﹐那些妖孽﹐怎生抵敵得住。那老龍力气不加﹐三頭中被眞君傷了一頭﹐六臂中被眞君斷了一臂﹐遂化陣淸風去了。孽龍見老龍敗陣﹐心中慌張﹐恐被眞君所捉﹐亦化作一陣淸風﹐望西而去。其餘蛟黨﹐各自逃散﹐有化作螽斯﹐在麥隴上逼逼剝剝跳的﹔有化作靑蠅﹐在棘樹上嘈嘈雜雜鬧的﹔有化作蚯蚓﹐有水田中扭扭屹屹走的﹔有化作蜜蜂﹐在花枝上擾擾嚷嚷采的﹔有化作蜻蜓﹐在雲霄裏輕輕款款飛的﹔有化作土狗子﹐不做聲不做气﹐躲在田旁下的。彼時眞君追趕妖孽﹐走在田旁上經過﹐忽失了一足﹐把那田旁踹開﹐只見一道妖气迸將出來。眞君急忙看時﹐只見一个土狗子躲在那里。眞君將劍一揮﹐砍成兩截﹐原來是孽龍第五子也。後人有詩嘆曰﹕

自笑蛟精不見機﹐苦同仙子兩相持。

今朝揮起無情劍﹐又斬親生第五兒。

卻說眞君斬了孽龍第五子﹐急忙追尋孽龍﹐不見蹤影﹐遂與二弟子且回豫章。吳君謂眞君曰「目今蛟黨還盛﹐未曾誅滅﹐孽龍有此等助威添勢﹐豈肯罷休﹐莫若先除了他的黨類﹐使他勢孤力弱﹐一舉可擒﹐此所謂射人先射馬之謂也。」眞君曰「言之有理。」遂卽同施岑﹑甘戰﹑陳勛﹑盱烈﹑鐘離嘉羣弟子﹐隨己出外追斬蛟黨。猶恐孽龍精潰其郡城﹐畱吳君﹑彭抗在家鎭之。於是眞君同羣弟子﹐或登髙山﹐或往窮谷﹐或經深潭﹐或詣長橋﹐或歷大湖等處﹐尋取蛟黨滅之。

眞君一日至新吳地方﹐忽一蛟變成一水牛﹐欲起洪水﹐淹沒此處人民。噓气一口﹐漲水一尺﹐噓气二口﹐漲水二尺。眞君大怒﹐揮劍欲斬之。那蛟孽見了眞君﹐魂不附體﹐遂奔入潭中而去。眞君卽立了石碑一片﹐作鎭蛟之文以禁之。其文曰﹕

奉命太玄﹐得道眞仙。劫終劫始﹐先地先天。無量法界﹐玄之又玄。勤修無遺﹐白日升仙。神劍落地﹐符法升天。妖邪喪膽﹐鬼精逃潛。

其潭至今名曰鎭龍潭﹐石碑猶存。

一日﹐眞君又行至海昏之上﹐聞有巨蛇據山爲實﹐吐气成云﹐長有數里﹐人畜在气中者﹐卽被吞吸﹐江湖舟船﹐多遭其覆溺﹐大爲民害。施岑登北嶺之髙而望之﹐見其毒气障天﹐乃嘆曰「斯民何罪﹐而久遭其害也。」遂稟眞君﹐欲往誅之。眞君曰「吾聞此畜﹐妖气最毒﹐搪突其气者﹐十人十死﹐百人百亡﹐須待時而往。」良久﹐俄有一赤烏飛過。眞君曰「可矣。」言赤烏報時﹐天神至﹐地神臨﹐可以誅妖。後於其地立觀﹐名候時觀﹐又號赤烏觀。且說那時眞君引羣弟子前至蛇所。其蛇奮然躍出深穴﹐舉首髙數十丈﹐眼若火炬﹐口似血盆﹐鱗似金錢﹐口中吐出一道妖气。則見﹕

冥冥蒙蒙﹐比蚩尢迷敵的大霧﹔昏昏暗暗﹐例元規污人的飛塵。飛去飛來﹐卻似那漢殿宮中結成的黑塊﹔滚上滚下﹐又似那太山巖裏吐出的頑云。大地之中﹐遮蔽了峯巒嶺岫﹔長空之上﹐隱藏了日月星辰。彌彌漫漫﹐漲將開千有百里﹔霏霏拂拂﹐擋著了十無一生。正是妖蛇吐气三千丈﹐千里猶聞一陣腥。

眞君呼一口仙气﹐吹散其气﹐率弟子各揮寶劍。鄕人摩旗擂鼓﹐吶喊振天相助。妖蛇全無懼色﹐奔將過來。眞君運起法雷﹐劈頭打去﹐兼用神劍一指﹐蛇乃卻步。施岑﹑甘戰二人﹐奮勇飛步縱前﹐施踏其首﹐甘踹其尾。眞君先以劍劈破其顙﹐陳勛再引劍當中腰斬之﹐蛇腹遂爾裂開﹐忽有一小蛇自腹中走出﹐長有數丈。施岑欲斬之﹐眞君曰「彼母腹中之蛇﹐未曾見天日﹐猶不曾加害於民﹐不可誅之。」遂叱曰「畜生好去﹐我放汝性命﹐毋得害人。」小蛇懼怯﹐奔行六七里﹐聞鼓噪之聲﹐猶反聽而顧其母。此地今爲蛇子港。羣弟子再請追而戮之﹐眞君曰「旣放其生而又追戳之﹐是心無惻隱也。」蛇子遂得入江。今有廟在新建吳城﹐甚是靈感。宋眞宗敕封靈順昭應安濟惠澤王﹐俗呼曰小龍王廟是也。大蛇旣死﹐其骨聚而成洲﹐今號積骨洲。眞君入海昏經行之處﹐皆畱壇靖﹐凡有六處。通侯時之地爲七﹕一曰進化靖﹐二曰節奏靖﹐三曰丹符靖﹐四曰華表靖﹐五曰紫陽靖﹐六曰霍陽靖﹐七曰列眞靖﹐其勢布若星斗之狀﹐蓋以鎭壓其後也。其七靖今皆爲宮觀﹐或爲寺院。巨蟒旣誅﹐妖血污劍﹐於是洗磨之﹐且削石以試其鋒﹐今新建有磨劍池﹐試劍石猶在。眞君謂諸徒曰「蛟黨除之莫盡﹐更有孽龍精通靈不測﹐今知我在此﹐若伺隙潰我郡城﹐恐吳﹑彭二人莫能懾服﹐莫若棄此而歸。」施岑是个勇士﹐謂曰「此處妖孽甚多﹐再尋幾日﹐殺幾个回去卻好。」眞君曰「吾在外日久﹐恐吾郡蛟黨又聚作一處﹐可速歸除之。」於是悉離海昏而行。海昏鄕人感眞君之徳﹐遂立生祠﹐四時享祭。不在話下。

且說孽龍精果然深恨眞君﹐乘其遠出﹐欲將豫章郡滚成一海﹐以報前仇。遂聚集敗殘蛟黨﹐尙有七八百餘。孽龍曰「昨夜月離於畢﹐今夜酉時﹐主天陰晦暝﹐風雨大作。我與你等﹐趁此機會﹐把豫章郡一滚而沈﹐有何不可。」此是正是午牌時分﹐吳君猛與彭君抗恰從西山髙處﹐舉目一望﹐只見妖气漫天﹐乃曰「許師往外誅妖﹐不想妖气盡聚於此。」言未畢﹐忽見豫章郡社伯並土地等神來見吳君﹐說孽龍又聚了八百餘蛟黨﹐欲攪翻江西一郡﹐變作滄海﹐只待今夜酉牌時分風雨大作之時﹐就要下手。有等居民﹐聞得此信﹐皆來小神廟中﹐叩頭磕腦﹔叫小神保他。我想江西不沈卻好﹐若沈了時節﹐正是泥菩薩落水﹐自身難保﹐還保得別人。伏望尊仙怎生區處。」吳君聽說此事﹐侄喫了一大驚﹐遂與彭君急忙下了山頭。吳君謂彭君曰「爾且仗劍一口﹐驅使神兵﹐先往江後巡邏。」彭君去了。吳君乃上了一座九星的法壇﹐取過一个五雷的令牌﹐仗了一口七星的寶劍﹐注上一碗五龍吐的淨水﹐念了幾句「乾羅恆那九龍破穢眞君」的神咒﹐捏了一个三臺的眞訣﹐步了一个八卦的神罡。乃飛符一道﹐徑差年值功曹﹐送至日宮太陽帝君處投下﹐叫那太陽帝君把這个日輪兒緩緩的沈下﹐卻將酉時翻作午時﹐就要如魯陽揮以長戈﹐卽返三捨﹐虞公指以短劍﹐卻轉幾分的日子。又飛符一道﹐徑差月值功曹﹐送太陰星君處投下﹐叫那太陰星君﹐把這个月輪兒緩緩的移上﹐卻將亥時翻作酉時﹐就要團團離海角漸漸出云衢﹐此夜一輪滿﹐淸光何處無。又飛符一道﹐徑差日值功曹﹐送至風伯處投下﹐叫那風伯今晚將大風息了﹐气不要吹噓﹐萬竅不要怒叫﹐切不可過江掇起龍頭浪﹐拂地吹開馬足塵﹐就樹撮將黃葉落﹐入山推出白雲來。又飛符一道﹐徑差時值功曹﹐送雨師處投下﹐叫那雨師﹐今晚收了雨腳﹐休得要點點滴滴打破芭蕉﹐淋淋漓漓洗開苔蘚﹐頹山黑霧傾濃墨﹐倒海衝風瀉急湍﹐勢似陽侯誇要溟海﹐聲如項羽戰章邯。又飛符一道﹐差那律令大神﹐徑至雷神處投下﹐叫那雷神﹐今晚將五雷藏著﹐休得要驅起那號令﹐放出那霹靂﹐轟轟烈烈﹐使一鳴山嶽震﹐再鼓禹門開﹐響激天關轉﹐身從地穴來。又飛符一道﹐差著急腳大神﹐送至云師處投下﹐叫他今晚捲起雲頭﹐切不可氤氤氳氳﹐遮掩天地﹐渺渺漠漠﹐蒙蔽江山﹐使那重重翼鳳飛層漢﹐疊疊從龍出遠波﹐太行遊子思親切﹐巫峽襄王入夢多。吳君遣符已畢﹐又差那社伯等神火速報知眞君﹐急回豫章郡﹐懾伏羣妖﹐毋得遲誤。吳君調撥已畢﹐遂親自仗劍﹐鎭壓羣蛟。不在話下。

卻說孽龍精只等待日輪下去﹐月光上來的酉牌時分﹐就呼風喚雨﹐驅云使雷﹐把這豫章一郡滚沈。不想長望短望﹐日頭只在未上照耀﹐叫他下去﹐那日頭就象似縛了一條繩子﹐再也不下去。孽龍又招那月輪上來﹐這月輪就相似有人扯住著他﹐再也不上來。孽龍怒起﹐也不管酉時﹐就命取蛟黨﹐大家呼著風來。誰知那風伯遵了吳君的符命﹐半空中叫道﹕「孽龍﹐你如今學這等歪﹐卻要放風﹐我哪个聽你。」孽龍道﹕「雷公雷公﹐我往日喚你﹐少可有千百聲﹐今日半點聲气不做﹐敢害啞了﹖」雷神道﹕「我倒不害啞﹐只是你今日害癲。」孽龍見雷公不響﹐無如之柰﹐只得叫聲﹕「云師快興雲來。」那云師遵了吳君的符命﹐把那千巖萬壑之云﹐只捲之退藏於密﹐那肯放之彌於六合。只見玉宇無塵﹐天淸气朗。那云師還在半空中唱一个「萬里長空收暮云」耍子哩。孽龍見云師不肯興雲﹐且去問雨師討雨。誰知兩師亦遵了吳君的符命﹐莫說是千點萬點灑將下來﹐就是半點兒也是沒有的。孽龍精望日日不沈﹐招月月不上﹐呼風風不至﹐喚雨雨不來﹐驅雷雷不響﹐使云云不興﹐直激得怒從心上起﹐惡向膽邊生﹐遂謂眾蛟黨曰「我不要風雲雷雨﹐一小小豫章郡終不然滚不成海。」遂聳開鱗甲翻身一轉﹐把那江西章江門外﹐就沈了數十餘丈。吳君看見﹐卽忙飛起手中寶劍﹐駕起足下祥雲﹐直取孽龍。孽龍與吳君廝戰﹐彭君亦飛劍助敵﹐在江西城外大殺一場。孽龍招取黨類﹐一湧而至。在上的變成無數的黃蜂﹐撲頭撲腦亂下﹐在下的變成滚滚的長蛇﹐徧足亂繞。孽龍更變作个金剛菩薩﹐長又長﹐大又大﹐手執金戈與吳君彭君混戰。好一个吳君﹐又好一个彭君﹐上殺个雪花蓋頂﹐戰住狂蜂﹐下殺个枯樹盤根﹐戰住長蛇﹐中殺个鷂子翻身﹐抵住孽龍。自未時殺起﹐殺近黃昏。忽眞君同著諸弟子到來﹐大喝一聲﹕「許遜在此﹐孽畜敢肆害麼﹖」諸蛟皆有懼色。孽龍見了眞君﹐咬定牙根﹐要報前仇﹐乃謂羣蛟曰「今日遭此大難﹐我與爾等生死存亡﹐在此一舉。」諸蛟踴躍言曰「父子兄弟﹐當拚命一戰。勝則同生﹐敗則同死。」遂與孽龍精力戰眞君。怎見得厲害﹕

愁雲蔽日﹐殺气漫空﹐地覆天翻﹐神愁鬼哭。仙子無邊法力﹐妖精許大神通。一个萬丈潭中孽怪﹐舞著金戈﹔一个九重天上眞仙﹐飛將寶劍。一个稜稜層層﹐甲鱗竦動﹔一个變變化化﹐手段髙彊。一个呵一口妖气﹐霧漲云迷﹔一个吹一口仙風﹐天淸气朗。一个領蛟子蛟孫﹐戰眞仙﹐恰好似八十萬曹兵鏖赤壁﹔一个同仙徒仙弟﹐收妖孽﹐卽好似二十八漢將鬧昆陽。一个翻江流擾海水﹐重重疊疊湧波濤﹔一个撼乾樞搖坤軸﹐烈烈轟轟運霹靂。一个要爲族類報了冤仇﹐一个要爲生民除將禍害。正是兩邊齊角力﹐一樣顯神機。到頭分勝敗﹐畢竟有雄雌。

卻說孽龍精奮死來戰眞君﹐眞君正要拿住他﹐以絕禍根。那些蛟黨﹐終是心中懼怯。眞君的弟子們各持寶劍或斬了一兩个的﹐或斬了三四个的﹐或斬了五六个的﹐噴出腥血一片通紅。周廣一劍﹐又將孽龍的第二子斬了。其餘蛟黨一个个變化走去﹐只有孽龍與眞君獨戰﹐回頭一看蛟黨無一人在身旁﹐也只得跳上云端﹐化一陣黑風而走。眞君急追趕時﹐已失其所在﹐乃同眾弟子回歸。眞君謂吳猛曰「此番若非君之法力﹐數百萬生靈盡葬於波濤中矣。」吳君曰「全仗尊師殺退蛟孽﹐不然弟子亦危也。」

卻說孽龍屢敗﹐除殺死族類外﹐六子之中﹐已殺去四子。眾蛟黨恐眞君誅己﹐心怏怏不安﹐盡皆變去﹐只有三蛟未變。三蛟者﹐二蛟系孽龍子﹐一蛟系孽龍孫﹐藏於新建洲渚之中。其餘各變形爲人﹐散於各郡城市鎭中﹐逃躲災難﹐一日有眞君弟子曾亨﹐入於城市﹐見二少年狀貌殊異﹐鞠躬長揖﹐向曾亨問曰「公非許君髙門乎﹖」曾亨曰「然」。旣而問少年曰「君是何人也﹖」少年曰「僕家居長安﹐累世崇善。遠聞許公深有道術﹐誅邪斬妖﹐必仗神劍﹐願聞此神劍有何功用﹖」曾亨曰「吾師神劍﹐功用甚大﹐指天天開﹐指地地裂﹐指星辰則失度﹐指江河則逆流。萬邪不敢擋其鋒﹐千妖莫能攖其銳。出匣時﹐霜寒雪凜﹔耀光處﹐鬼哭神愁。乃天賜之至寶也。」少年曰「世間之物﹐不知亦有何物可擋賢師神劍﹐而不爲其所傷。」曾亨戲謂之曰「吾師神劍﹐惟不傷冬瓜﹑葫蘆二物耳。其餘他物﹐皆不能擋也。」少年聞言﹐遂告辭而去。曾亨亦不知少年乃是蛟精所變也。蛟精一聞﹐冬瓜﹑葫蘆之言﹐盡說與黨類知悉﹐眞君一日以神劍授弟子施岑﹑甘戰﹐令其徧尋蛟黨誅之。蛟黨以甘﹑施二人追尋甚緊﹐遂皆化爲葫蘆﹑冬瓜泛滿江中。眞君登秀峯之巓﹐運神光一望﹐乃呼施岑﹑甘戰謂曰「江中所浮者﹐非葫蘆冬瓜﹐乃蛟精餘黨也。汝二人可履水內斬之。」於是施岑﹑甘戰飛步水上﹐舉劍望葫蘆亂砍。那冬瓜﹑葫蘆乃是輕浮之物﹐一砍卽入水中﹐不能得破。正懊惱之間﹐忽有過往大仙在虛空中觀看﹐遂令社伯之神﹐變爲一八哥鳥兒在施岑﹑甘戰頭上叫曰「下剔上﹐下剔上。」施岑大悟﹐卽舉劍自下剔上﹐滿江蛟黨約有七百餘性命﹐連根帶蔓悉無噍類。江中碧澄澄流水﹐變爲紅滚滚波濤。只有三蛟未及變形者﹐因而獲免。眞君見蛟黨盡誅﹐遂封那八哥鳥兒頭上一冠﹐所以至今八哥兒頭上皆一冠。眞君斬盡蛟黨﹐後人有詩嘆曰﹕

神劍稜稜辟萬邪﹐碧波江上砍葫瓜。

孽龍黨類思翻海﹐不覺江心殺自家。

且說孽龍精所生六子﹐已誅其四﹐蛟黨千餘﹐俱被眞君誅滅﹐只有第三子與第六子並有一長孫﹐藏於新建縣洲渚之中﹐尙得畱命。及聞眞君盡誅其蛟類﹐乃大哭曰「吾父未知下落﹐今吾等兄弟六人﹐傳有子孫六七百﹐並其族類﹐共計千餘﹐今皆被許遜剿滅﹐只畱我兄弟二人並一侄在此。吾知許遜道法髙妙﹐豈肯容我叔侄們性命﹐不如前住福建等處﹐逃躲殘生﹐再作區處。」正欲起行﹐忽見眞君同弟子甘戰﹑施岑猝至﹐三蛟急忙逃去。眞君見一道妖气沖天而起﹐乃指與甘﹑施二人曰「此處有蛟黨未滅﹐可追去除之﹐以絕其根。」眞君遂與甘﹑施二人﹐飛步而行﹐躡蹤追至半路﹐施岑飛劍斬去一尾﹐追至福建延平府﹐地名�洋九里潭﹐其一蛟卽藏於深潭之中。眞君召鄕人謂曰「吾乃豫章許遜﹐今追一蛟精至此﹐伏於此潭。吾今將竹一根﹐插於潭畔石壁之上﹐以鎭壓之﹐不許殘害生民。汝等居民﹐勿得吹去。」言畢﹐卽將竹插之﹐囑曰「此竹若罷﹐許汝再生﹐此竹若茂﹐不許再出。」至今潭畔﹐其竹母若凋零﹐則復生一筍﹐成竹替換復茂﹐今號爲「許眞君竹」﹐至今其竹一根在。往來舟船﹐有商人見其蛟者﹐其蛟無尾。更有一蛟被眞君與甘﹑施二人趕至福建建寧府崇安縣。有一寺名懷玉寺﹐其寺有一長老﹐法名全善禪師。在法堂誦經﹐忽見一少年走入寺中﹐哀告曰「吾乃孽龍之子﹐今被許遜剿滅全家﹐追趕至此﹐望賢師憐憫﹐救我一命﹐後當重報。」長老曰「吾聞豫章許遜道法髙妙﹐慧眼通神﹐吾此寺中何處可躲﹖」少年曰「長老慈悲爲念﹐若肯救援小人﹐小人當化作粟米一粒﹐藏於賢師掌中﹐待許遜到寺﹐賢師只合掌誦經﹐方保無事。」長老允諾。少年卽化爲粟米一粒﹐入於長老掌中躲訖。眞君與甘戰﹑施岑二人﹐趕入寺中﹐謂長老曰「吾乃豫章許遜﹐趕一蛟精至此。今在何處﹐可令他出來見我。」長老也不答應﹐只管拿掌拱手﹐口念眞經。眞君不知藏在長老掌中﹐徧尋不見﹐遂往寺外前後各處尋之﹐並不見蹤迹。施岑曰「想蛟精去矣﹐吾等合往他處尋趕。」

卻說蛟精以眞君去寺已遠﹐乃復化爲少年﹐拜謝長老曰「深蒙賢師活命之恩﹐無可報答﹐望賢師吩咐寺中﹐著令七日七夜﹐不要撞鐘擂鼓﹐容我報答一二。」長老依言﹐吩咐師兄師弟﹐徒子徒孫等訖。及至三日﹐只見寺中前後狂風頓起﹐冷風颼颼﹐土水自動。長老大驚﹐謂僧眾曰「吾觀孽龍之子﹐本是害人之物﹐得我救命﹐教我等七日七夜不動鐘鼓﹐今只三日﹐風景異常﹐想必是他把言語哄我。若不打動鐘鼓﹐莫說望他報恩﹐此寺反遭其害﹐那時悔之晚矣。」於是卽令僧眾撞起那東樓上華鐘。那鐘兒響了一百單八聲﹐榮榮汪汪﹐正是梵王宮裏鯨聲吼﹐商客舟中夜半聞。又打起那西樓上畫鼓﹐那鼓兒響了一个三起三煞﹐叮叮咚咚﹐正是儼若雷鳴云漢上﹐恍疑鼉吼海濤中。那蛟精聞得鐘鼓之聲﹐喫了一驚﹐卽轉身又化爲少年﹐回到寺中﹐來見長老言曰「吾前日吩咐寺中七日勿動鐘鼓﹐意欲將寺門外前後髙山峻嶺﹐滚成萬畝良田﹐報答我師活命之恩。今才三日﹐只將髙山上略蕩得平些﹐滚有泉出﹐未及如數﹐而吾師卽動鐘鼓﹐其故何也﹖」長老以狂風頓起﹐山動地動爲對。那少年不勝嘆息。長老乃令人往寺外前後觀之﹐但見髙峻之處皆蕩得坦平﹐滚滚泉流不竭。至今懷玉寺中﹐不只千頃平坦良田﹐蓋亦蛟精報恩所致。

卻說眞君離了寺門﹐徧尋不見蛟精﹐乃復回髙處望之。只見妖气還在寺中﹐乃與甘﹑施二人﹐又來寺中尋覓。其蛟精知眞君復來﹐卽先化爲一僧﹐拜辭長老﹐言曰「吾族中有眾千餘﹐皆被許遜誅滅﹐兄弟六人已亡其四﹐吾父又未知存亡何如。吾今悔攺前非﹐修行悟道。」言畢﹐垂淚而別。眞君果復至寺中﹐只見妖气出外﹐遂乃躡迹追至建陽﹐地名葉墩。遙見一僧﹐知是蛟精所變﹐乃令甘﹑施二弟子追趕至近﹐甘﹑施意欲斬之﹐眞君連忙喝住曰「不可﹐此物𨿽是害人﹐今化爲僧﹐量必攺惡遷善。」遂叱曰「孽畜﹐我今赦汝前去﹐汝務要從善修行﹐勿害生民。吾有諦語﹐吩咐與汝﹐勞心記著﹕『逢湖則止﹐逢仰則住。』」吩咐已畢﹐遂縱之而去。甘戰叱曰「孽畜﹐我師父饒了你性命﹐再不要害人。」施岑亦叱曰「孽畜﹐你若不遵我師父諦語﹐再若害人﹐我擒汝就如反掌之易。」那僧含羞亂竄而去﹐脫離了葉墩地方﹐來至一村﹐前有一山﹐遇一牧童﹐其僧乃問曰「此處是何地方﹖」牧童答曰「此處地方貴湖﹐前面一山﹐名曰仰山。」僧聞牧童之言﹐乃大喜曰「適間承眞君吩咐﹐逢湖則止﹐逢仰則住。今到此處﹐合此二意﹐可以在此居住矣。」遂憩於路旁水田之間﹐其中間泉水﹐四時不竭﹐此地名龍窟﹐後乃名離龍窟。龍僧卽於仰山修行﹐法名古梅禪師。遂建一寺﹐名仰山寺。其寺當時乏水﹐古梅將指頭在石壁上亂指﹐皆有泉出﹐其寺田糧亦廣﹐至今猶在。眞君卽於葉墩立一觀﹐名曰眞君觀﹐遙與仰山相對﹐以鎭壓之。其觀至今猶存。

卻說眞君又追一蛟精﹐其蛟乃孽龍第一子之子﹐孽龍之長孫也。此蛟直走到福州南臺躲避﹐潛其蹤迹﹐眞君命甘﹑施二弟子﹐徧處尋索。乃自立於一石上﹐垂綸把釣﹐忽覺釣絲若有个扯住一般。眞君乃站在石上用力一扯﹐石遂裂開。石至今猶在﹐因名爲釣龍石。只見扯起一个大螺﹐約有二三丈髙大。螺中有一女子現出。眞君曰「汝妖也。」那女子雙膝跪地﹐告曰「妾乃南海水侯第三女﹐聞尊師傳得仙道﹐欲求指教修眞之路﹐故乘螺舟特來相叩。」眞君乃指以髙蓋山可爲修煉之所。且曰「此山有苦參﹑甘艸﹐上有一井﹐汝將其藥投於井中﹐日飲其水﹐久則自可成仙。」遂命女子復入螺中﹐用巽風一吹﹐吹螺舟浮於水面﹐直到髙蓋山下。女子乘螺於此﹐此螺化爲大石﹐至今猶在。遂登山采取苦參﹑甘艸等藥﹐日於井中投之﹐飲其井泉。後女子果成仙而去。至今其鄕有病者﹐汲井泉飲之﹐其病可愈。卻說施岑﹑甘戰回見眞君﹐言蛟精無有尋處。眞君登髙山絕頂以望﹐見妖气一道﹐隱隱在福州城開元寺井中噴出﹐乃謂弟子曰「蛟精已入在井中矣。」遂至其寺中﹐用鐵佛一座﹐置於井上壓之。其鐵佛至今猶在。眞君收伏三蛟已畢﹐遂同甘戰﹑施岑復回豫章再尋孽龍誅之。後人有詩嘆曰﹕

迢迢千里�南閩﹐尋覓蛟精駕霧云。

到處畱名畱異迹﹐今人萬古仰眞君。

卻說孽龍旣不能滚沈豫章﹐其族黨變爲瓜葫﹐一槪被眞君所滅﹐所生六子﹐斬了四子﹐只有二子一孫﹐猶未知下落。越思越惱﹐只得又往入揚子江中﹐見了火龍父親﹐哭訴其事。火龍曰「四百年前﹐孝悌明王傳法與蘭公﹐卻使蘭公傳法與諶母﹐諶母傳法與許遜。吾知許遜一生﹐汝等有此難久矣﹐故我當時就令了黿師﹐統領蝦兵蟹將要問他追了金丹寶鑑﹑銅符鐵券之文﹐誰知那蘭公將我等殺敗。我彼時少年精壯﹐也柰何蘭公不得。今日有許多年紀﹐筋力憔悴﹐還柰得許遜何﹐這憑你自去。」孽龍嘆曰「今人有說﹐父不顧子的世界﹐果然果然。」火龍罵曰「畜生﹐我滿眼的孫子﹐今日被你不長進﹐敗得一个也沒了﹐還來怨我父親。」遂打將孽龍出來。孽龍見父親不與他做主﹐遂在江岸上放聲大哭﹐驚動了南海龍王熬欽第三位太子。彼時太子領龍王鈞旨﹐同巡江夜叉全身披掛﹐手執鋼刀﹐正在此巡邏長江﹐認得是火龍的兒子﹐卽忙問曰「你在此哭甚事﹖」孽龍道﹕「吾族黨千餘﹐皆被許遜誅滅﹐父親又不與我作主﹐我今累累然若喪家之狗﹐怎的由人不哭。」太子曰「自古道家無全犯﹐許遜怎麼就殺了你家許多人﹐他敢欺我水府無人麼﹖老兄且寬心﹐待我顯个手段﹐擒他報取冤仇。」孽龍道﹕「許遜傳了諶母飛步之法﹐仙女所賜寶劍﹐其實神通廣大﹐難以輕敵。」太子曰「我龍宮有一鐵杵﹐叫做如意杵﹐有一鐵棍﹐叫做如意棍。這个杵﹐這个棍﹐欲其大就有屋桶般大﹐欲其小只如金鍼般小﹐欲其長就有三四丈長﹐欲其短只是一兩寸短﹐因此名爲如意。此皆父王的寶貝。那棍兒被孫行者討去﹐不知那猴子打死了千千萬萬的妖怪﹐只有這如意杵兒﹐未曾使用﹐今帶在我的身邊﹐試把來與許遜弄一弄。他若擋抵得住﹐眞有些神通。」孽龍問道﹕「這杵是那一代鑄的﹖」太子道﹕「這杵是乾坤開辟之時﹐有一个盤古王﹐鑿了那昆侖山幾片稜層石﹐架了一座的紅鑪﹐砍了廣寒宮一株婆娑樹﹐燒了許多的黑炭﹐取了須彌山幾萬斤的生鐵﹐用了太陽宮三昧的眞火﹐叫了那煉石的女媧﹐煉了七七四十九个日頭。卻命著雨師灑雨﹐風伯扇風﹐太乙護鑪﹐祝融看火﹐因此上煉得這个杵兒﹐要大就大﹐要小就小﹐要長就長﹐要短就短。且此杵有些妙處﹐拋在半空之中﹐一變十﹐十變百﹐百變千﹐千變萬﹐更會變化哩。」孽龍問曰「如今那鐵杵放在那里﹖」太子卽從耳朵中拿將出來﹐向風中晃一晃﹐就有屋桶般大﹐晃兩晃﹐就有竹竿般長。孽龍大喜曰「這樣東西﹐要長就長﹐要大則大﹐那許遜有些法力﹐尙可擋抵一二﹐徒弟們皆是後學之輩﹐禁得幾杵。」夜叉見太子欲與孽龍報仇﹐乃諫曰「爺爺沒有鈞旨﹐太子怎敢擅用軍器﹐恐爺爺知道﹐不當穩便。」太子曰「吾主意已定﹐你肯輔我﹐便同去﹐如不肯輔我﹐任你先轉南海去罷。」夜叉不肯相助﹐自去了。那太子殺奔豫章﹐要拿許遜﹐與孽龍報仇。卻怎生打扮﹐則見﹕

重疊疊「鱉甲」堅固﹐整齊齊「海帶」飛斜﹐身騎著「海馬」號三花﹐好一似「天門冬」將軍披掛﹐走起了磊磊落落「滑石」﹐飛將來溟溟漠漠「辰砂」﹐索兒絞的是「天麻」﹐要把「威靈仙」拿下。

卻說眞君同著弟子甘戰﹑施岑等﹐各仗寶劍﹐正要去尋捉孽龍﹐忽見龍王三太子叫曰「許遜﹐許遜﹐你怎麼這等狠心﹐把孽龍家千百餘人﹐一槪誅戮﹖你敢小覷我龍宮麼﹖我今日與你賭賽一陣﹐才曉得我的本事。」眞君慧眼一看﹐認得是南海龍王的三太子﹐喝曰「你父親掌管南海﹐素稱本分﹐今日怎的出你們不肖兒子。你好好回去﹐免致後悔。」太子道﹕「你殺人之父﹐人亦殺其父﹐殺人之兄﹐人亦殺其兄。孽龍是我水族中一例之人﹐我豈肯容你這等欺負。」於是舉起鋼刀就望眞君一砍﹐眞君亦舉起寶劍來迎﹐兩个大殺一場。則見﹕

一个是九天中神仙領袖﹐一个是四海內龍子班頭。一个的道法精通﹐卻會吞雲吸霧﹔一个的武藝慣熟﹐偏能掣電驅雷。一个呼諶母爲了師傅﹐最大神通﹔一个叫龍王做了父親﹐盡髙聲價。一个飛寶劍前挑後剔﹐光光閃閃﹐就如那大寒陸地凜嚴霜﹔一个拋鐵杵﹐直撞橫衝﹐��璫璫﹐就如那除夜人家燒爆竹。眞个是棋逢敵手﹐終朝勝負難分。卻原來陣遇對頭﹐兩下髙低未辧。

眞君與那太子刀抵劍﹐劍對刀﹐自巳牌時分﹐戰至午時﹐不分勝負。施岑謂眾道友曰「此龍子本事盡髙﹐恐師父不能拿他﹐可大家一齊掩殺。」那太子見眞君弟子一齊助戰﹐遂在耳朵中取出那根鐵杵來﹐晃了兩三晃﹐望空拋起。好一个鐵杵﹐一變作十﹐十變作百﹐百變作千﹐千變作萬﹐半天之中﹐就如那紛紛柳絮顚狂舞﹐滚滚蜻蜒上下飛﹐滿空撞得乒乓響﹐恰是潘丞相公子打擂槌。你看那眞君的弟子們﹐才把那腦上的杵兒撇開﹐忽一杵在腦後一打﹐才把那腦後的杵兒架住﹐忽一杵在心窩一篤﹐才把心窩的杵兒一抹﹐忽一杵在肩膀上一錐。那些弟子們怕了那杵﹐都敗陣而走。好一个眞君﹐果有法術﹐果有神通﹐將寶劍望東一指﹐杵從東落﹐望西一指﹐杵從西開﹐望南一指﹐杵從南墜﹐望北一指﹐杵從北散。眞君𨿽有這等法力﹐爭柰千千萬萬之杵﹐一杵去了﹐一杵又來﹐卻未能取勝。忽觀世音菩薩﹐空中聞得此事﹐乃曰「敖欽龍王十分仁厚﹐生出這个不肖兒子﹐助了蛟精。我若不去收了他如意杵寶貝﹐許遜縱有法力﹐無如之何。於是駕起祥雲在半空之中﹐解下身上羅帶﹐做成一个圈套兒丟將起來﹐把那千千萬萬之杵盡皆套去。那太子見有人套去他寶貝﹐心下慌張﹐敗陣而走。孽龍接見﹐問曰「太子與許遜徵戰得大勝否﹖」太子曰「我戰許遜﹐正在取勝之際﹐不想有一婦人﹐使一个圈套﹐把我那寶貝套去了﹐我今沒處討得。」孽龍曰「套寶貝者﹐非是別人﹐乃是觀世音菩薩。」言未畢﹐眞君趕至。孽龍望見﹐卽化一陣黑風走了。太子心中不忿﹐又提著手中鋼刀﹐再來交戰。此是敗兵之將﹐英勇不加﹐兩合之中﹐被眞君左手一劍﹐架開鋼刀﹐卻將右手一劍﹐來斬太子。忽有人背後叫曰「不可﹐不可。」眞君舉眼一看﹐見是觀音﹐遂停住寶劍。觀音曰「此子是敖欽龍王的第三子﹐今無故輔助孽龍﹐本該死罪﹐柰他父親素是仁厚﹐今我在此﹐若斬了此子﹐龍王又說我不救他﹐體面上不好看。」眞君方才罷手。

卻說那巡江夜叉﹐回轉龍宮﹐將太子助孽龍之事﹐一一稟知龍王。龍王頓足罵曰「這畜生恁的不肖﹗」彼時東海龍王敖順﹐西海龍王敖廣﹐北海龍王敖潤﹐同聚彼處亦曰「這畜生今日去戰許遜﹐就如那葛伯與湯爲仇。輔助孽龍﹐就如那崇侯助紂爲虐﹐容不得他。」敖欽曰「這樣兒子﹐要他則甚。」遂取過一隻利劍﹐敕旨一道﹐令夜叉將去叫太子自刎而亡。夜叉領了敕旨﹐賫了寶劍﹐徑來見著三太子。太子聞知其故﹐唬得魂不附體﹐遂跪求觀音﹐收道﹕「善菩薩﹐沒柰何﹐到我父王處討過這次。」觀音道﹕「只怕你父親難饒你死罪。你不如到蛇盤谷中鷹愁澗躲避﹐三百年後等唐三藏去西天取經﹐罰你變做个騾子﹐徑往天竺國馱經過來﹐那時將功贖罪。我對你父親說過﹐或可畱你。」太子眼淚汪汪﹐拜辭觀世音﹐往鷹愁澗而去。觀音復將所收鐵杵付與夜叉﹐教夜叉交付與龍王去訖。眞君亦辭了觀音﹐回轉豫章。不在話下。

卻說觀音菩薩﹐別了眞君﹐欲回普陀巖去﹐孽龍在途中投拜﹐欲求與眞君講和﹐後當攺過前非﹐不敢爲害﹐言辭甚哀。觀音見其言語懇切﹐乃轉豫章﹐來見眞君。眞君問曰「大聖到此﹐復有何見諭﹖」觀音曰「吾此一來﹐別無甚事﹐孽龍欲與君講和﹐今後攺惡遷善﹐不知君允否﹖﹖眞君曰「他旣要講和﹐限他一夜滚百條河﹐以雞鳴爲止。若有一條不成﹐吾亦不許。」觀音辭眞君而去。弟子吳猛諫曰「孽畜原心不攺﹐不可許之。」眞君曰「吾豈不知﹐但江西每逢春雨之時﹐動輒淹浸﹐吾欲其開成百河﹐疏通水路耳﹐非實心與之和也。吾今吩咐社伯﹐阻撓其功﹐勿使足百條之數﹐則其罪難免﹐亦不失信於觀音矣。」卻說孽龍接見觀音﹐問其所以。觀音將眞君所限之事﹐一一說與。孽龍大喜﹐是夜用盡神通﹐連滚連滚恰至四更。社伯扣計其數﹐已滚九十九條。社伯心慌﹐乃假作雞鳴﹐引起眾雞皆鳴。孽龍聞得大驚﹐自知不能免罪﹐乃化爲一少年﹐未及天明﹐卽遁往湖廣﹐躲避去訖。眞君至天明﹐查記河數﹐只欠一條﹐雞聲盡鳴﹐乃知是社伯所假也﹐遂令弟子計功受賞。眞君急尋孽龍之時﹐已不知其所在﹐後來遂於河口立縣﹐卽今之南康湖口縣是焉。

卻說孽龍遁在黃州府黃岡縣地方﹐變作个少年的先生求館。時有一老者姓史﹐名仁﹐家頗饒裕﹐有孫子十餘人﹐正欲延師開館。孽龍至其家﹐自稱豫章曾良﹐聞君家有館﹐特來領教。史老見其人品淸髙﹐禮貌恭敬﹐心竊喜之﹐但不知其學問何如﹐遂謂曰「敝鄕舊俗﹐但先生初來者或考之以文﹐或試之以對﹐然後啟帳。卑老有一對﹐欲領尊教何如﹖」孽龍曰「願聞。」史老曰「曾先生腰間加一點﹐魯邦賢士。」孽龍曰我就把令孫爲對﹐遂答曰「史小子頭上著一橫﹐吏部天官。」史老見先生對得好﹐不勝之喜﹐乃曰「先生髙才邃養﹐柰寒舍學俸微少﹐未可輕屈。」孽龍道﹕「小子借寓讀書﹐何必計利。」史老遂擇日啟館﹐叫諸孫俱贄見之儀﹐行了拜禮﹐遂就門下授業。孽龍教授那些生徒﹐辧疑解惑﹐讀書說經﹐明明白白﹐諸生大有進益。不在話下。

卻說眞君以孽龍自滚河以後﹐徧尋不見﹐遂同甘戰﹑施岑二人﹐徑到湖廣地面﹐尋覓蹤迹。忽望妖气﹐在黃岡縣鄕下﹐姓史的人家。乃與二弟子徑往其處﹐至一館中﹐知是孽龍在此﹐變作先生﹐教訓生徒。眞君乃問其學生曰「先生那里去了﹖」學生答云「先生洗浴了。」眞君曰「在那里洗浴﹖」學生曰「在澗中。」眞君曰「這樣十一月天气﹐還用冷水洗浴﹖」學生曰「先生是个體厚之人﹐不論寒天熱天﹐常要水中去浸一浸﹐若浸得久時﹐還有兩三个時辰才回來。」眞君乃與弟子坐在館中﹐等他回時﹐就下手拿著。忽舉頭一看﹐見柱壁上有對聯云﹕

趙氏孤兒﹐切齒不忘屠岸賈。

伍員烈士﹐鞭屍猶恨楚平王。

又壁上題有詩句云﹕

自漢年來運不濟﹐子孫零落卻無遺。

心懷東海波瀾闊﹐气壓西江艸樹低。

怨處咬牙思舊恨﹐豪來揮筆記新詩。

男兒不展風雲志﹐空負天生八尺軀。

眞君看詩對已畢﹐大驚﹐謂弟子曰「此詩此對﹐皆是復仇之詩﹐若此孽不除﹐終成大患。汝等務宜勉力擒之。」言未畢﹐忽史老來館中﹐看孫子攻書。時盛冬天气﹐史老身上披領羊裘﹐頭上戴頂暖帽﹐徐徐而來。及見眞君丰姿異常﹐連忙施禮﹐問曰「先生從何而來﹖」眞君曰「小生乃豫章人﹐特來訪友。」史老謂孫子曰「客在此﹐何不通報。」遂邀眞君與二弟子至家下告茶。茶畢﹐史老問眞君姓名。眞君曰「小生姓許﹐名遜。此二徒﹐一姓施名岑﹐一姓甘名戰。」史老曰「聞得許君者﹐法術甚妙﹐誅滅蛟精﹐敢是足下否﹖」眞君曰「然。」史老遂下拜。眞君以其年老﹐連忙答禮。史老問曰「仙駕臨此﹐欲何爲﹖」眞君曰「尊府教令孫者﹐乃孽龍精也﹐變形於此。吾尋蹤覓迹﹐特來擒之。」史老大驚曰「怪道這个先生無問寒天暑天日從澗中洗浴﹐浴水之處﹐往時淺淺的﹐今成一潭﹐深不可量。」眞君曰「老翁有緣﹐幸遇小生相救﹐不然今日是个屋舍﹐後日是个江河﹐君家且葬魚腹矣。」史老曰「此蛟精怎的拿他﹖」眞君曰「此孽千變萬化﹐他若提防於我﹐擒之不易。幸今或未覺﹐縱要變時﹐必資水力﹐可令公家凡水缸水桶洗臉盆及碗盞之類﹐皆不可注水﹐使他變化不去﹐我自然拿了他。」史老吩咐已畢﹐孽龍正洗浴回館。眞君見了﹐大喝一聲﹕「孽畜走那里去﹖」孽龍大驚﹐卻待尋水而變﹐徧處無水﹐惟硯池吸一點餘水未傾﹐遂從裏面變化而去﹐竟不知其蹤迹。後人有詩嘆曰﹕

堪嘆蛟精玄上玄﹐墨池變化至今傳。

當時或肯心歸正﹐卻有金書取上天。

史老見眞君趕去孽龍﹐甚是感謝﹐乃畱眞君住了數日﹐極其款曲。眞君曰「此處孽龍居久﹐恐有沈沒之患﹐汝可取杉木一片過來﹐吾書符一道﹐打入地中﹐庶可以鎭壓之。」眞君鎭符已畢﹐感史老相待殷勤﹐更取出靈丹一粒﹐點石一片﹐化爲黃金約有三百餘兩﹐相謝史老而去。施岑曰「孽龍今不知遁在何處﹐可從此湖廣上下﹐徧處尋覓誅之。」眞君曰「或此孽瞰我等在此﹐又往豫章﹐欲沈郡城土地﹐未可知也。莫若且回家中﹐覓其蹤迹。如果不在﹐再往外獲之未晚。」於是師徒們一路回歸。

卻說孽龍精硯池變去﹐又化爲美少男子﹐逃往長沙府。聞知刺史賈玉家生有一女﹐極有姿色﹐怎見得﹕

眉如翠羽﹐肌如凝脂﹐齒如瓠犀﹐手如柔荑﹐臉襯桃花瓣﹐鬟堆金鳳絲。秋波湛湛妖嬈態﹐春筍纖纖嬌媚姿。說甚麼漢苑王嬙﹐說甚麼吳宮西施﹐說甚麼趙家飛燕﹐說甚麼楊家貴妃。柳腰微擺鳴金珮﹐蓮步輕移動玉肢。月裏嫦娥難比此﹐九天仙子怎如斯。

孽龍遂來結拜刺史賈玉。賈玉問曰「先生何人也﹖」答曰「小人姓愼﹐名郎﹐金陵人氏﹐自幼頗通經典﹐不意名途淹滯﹐莫能上達。今作南北經商之客耳。因往廣南販貨﹐得明珠數斛﹐民家無處作用﹐特來獻與使君﹐伏望笑畱。」賈使君曰「此寶乃先生心力所求﹐況汝我萍水相逢﹐豈敢受此厚賜。」再三推拒﹐愼郎獻之甚切﹐使君不得已而受之。畱住數日﹐使君見愼郎禮貌謙恭﹐丰姿美麗﹐琴棋書畫﹐件件皆能﹐弓矢干戈﹐般般慣熟﹐遂欲以女妻之。那个郎鞠躬致謝﹐復將珍寶厚賄使君親信之人﹐悉皆稱愼郎之徳﹐使君乃擇吉日﹐將其女與愼郎成親。不在話下。卻說愼郎在賈府成婚以後﹐歲遇春夏之時﹐則告稟使君﹐托言出遊江湖經商買賣﹐至秋冬之時﹐則重載船隻而歸﹐皆是奇珍異寶。使君大喜曰「吾得佳婿矣。」蓋不知其爲蛟精也。所得資財寶貨﹐皆因春夏大水﹐覆人舟船﹐搶人財寶﹐裝載而歸。愼郎入贅三年﹐復生一子﹐一日愼郎尋思起來不勝忿怒曰「吾家世居豫章﹐子孫族類一千餘眾﹐皆被許遜滅絕﹐破我巢穴﹐使我無容身之地。𨿽然潛居此地﹐其實怨恨難消。今旣歲久﹐諒許遜不復知有我也。我今欲回豫章﹐大興洪水﹐潰沒城郡﹐仍滅取許遜之族﹐報復前仇﹐方消此恨。」言罷﹐來見使君。使君問曰「賢婿有何話說﹖」愼郎曰「方今春風和暖﹐正宜出外經商﹐特來拜辭嶽丈而去。家中妻子﹐望嶽丈看顧。」使君曰「賢婿放心前去﹐不必多憂。若得充囊之利﹐早圖返棹。」言罷﹐分別而去。

時晉永嘉七年﹐眞君與其徒甘戰﹑施岑周覽城邑﹐徧尋蛟孽。三年間﹐杳無蹤迹﹐已置之度外去了﹐不想這孽龍自來送死。忽一日﹐道童來報﹐有一少年子弟﹐丰姿美貌﹐衣冠俊偉﹐來謁眞君。眞君命入﹐問曰「先生何處人也﹖」少年曰「小生姓愼﹐名郎﹐金陵人氏。久聞賢師有斡旋天地之手﹐懾伏孽龍之功﹐海內少二﹐寰中寡雙﹐小生特來過訪﹐欲遂識荊之願﹐別無他意。」眞君曰「孽精未除﹐徒負虛名﹐可愧﹐可愧﹗」眞君言罷﹐其少年告辭而出。眞君送而別之。甘﹑施二弟子曰「適間少年﹐是何人也﹖」眞君曰「此孽龍也。今來相見﹐探我虛實耳。」甘﹑施曰「何以知之﹖」眞君曰「吾觀其人妖气尙在﹐腥風襲人﹐是以知之。」甘﹑施曰「旣如此﹐卽當擒而誅之﹐何故又縱之使去也。」眞君曰「吾四次擒拿﹐皆被變化而去﹐今佯爲不知﹐使彼不甚提防﹐庶可隨便擒之耳。」施岑乃問曰「此時不知逃躲何處﹐吾二人願往殺之。」眞君舉慧眼一照﹐乃曰「今在江滸﹐化爲一黃牛﹐臥於郡城沙磧之上。我今化爲一黑牛﹐與之相鬥。汝二人可提寶劍﹐潛往窺之﹐候其力倦﹐卽拔劍而揮之﹐蛟必可誅也。」言罷﹐遂化一黑牛﹐奔躍而去。眞个﹕

四蹄堅固如山虎﹐兩角崢嶸似海龍。

今向沙邊相抵觸﹐神仙變化果無窮。

眞君化成黑牛﹐早到沙磧之上﹐卽與黃牛相鬥。恰鬥有兩个時辰﹐甘﹑施二人﹐躡迹而至﹐正見二牛相鬥。黃牛力倦之際﹐施岑用劍一揮﹐正中黃牛左股﹐甘戰亦揮起寶劍﹐斬及一角。黃牛奔入城南井中﹐其角落地。今馬當相對﹐有黃牛洲。此角日後成精﹐常變牛出來害取客商船隻。不在話下。

卻說眞君謂甘﹑施曰「孽龍旣入井中﹐諒巢穴在此。吾遣符使吏兵導我前進﹐汝二人可隨我之後﹐躡其蹤迹﹐探其巢穴﹐擒而殺之﹐以絕後患。」言罷﹐眞君乃跳入井中﹐施﹑甘二人亦跳入井中。符使護引眞君前進﹐只見那个井﹐其口上𨿽是狹的﹐到了下面﹐別是一个乾坤。這邊有一个孔﹐透著那一个孔﹐那邊有一个洞﹐透著那一个洞﹐就似杭州城二十四條花柳巷﹐巷巷相穿﹐又似龍窟港三十六條大灣﹐灣灣相見。常人說道﹕「井中之蛙所見甚小。」蓋未曾到這个所在﹐見著許大世界。眞君隨符使一路而行﹐忽見有一樣物件﹐不長不短﹐圓圓的相似个擂槌模樣。甘戰拾起看時﹐乃是一車轄﹐問於眞君曰「此井中怎的有此車轄﹖」眞君曰「昔前漢有人﹐姓陳﹐名遵﹐每大會賓客﹐輒閉了門﹐取車轄投於井中﹐𨿽有急事不得去﹐必飲罷﹐才撈取車轄還人。後有一車轄﹐再撈不起﹐原來水蕩在此處來了。」又行數里﹐忽見有一个四方四角﹐新新鮮鮮的物件。施岑撿將起來一看﹐原來是个印匣兒﹐問於眞君。眞君曰「昔後漢有宦官張讓﹐劫遷天子﹐北至河上﹐將傳國玉璽投之井中﹐再無人知覺。後洛陽城南驪宮井﹐有五色气一道﹐直衝上天。孫堅認得是寶貝的瑞气﹐遂命人浚井﹐就得了這一顆玉璽。璽便得去﹐卻把這个匣兒遺在這里。」又得數里﹐忽見有一物件﹐光閃閃﹐白淨淨﹐嘴彎彎﹐腹大大的。甘戰卻拾將起來一看﹐原來是个銀瓶。甘戰又問於眞君。眞君曰「曾聞有一女子吟云﹕『石上磨玉簪﹐玉簪欲成中央折﹐井底引銀瓶﹐銀瓶欲上絲繩絕。』想這个銀瓶﹐是那女子所引的﹐因斷了繩子﹐故流落在此。」符使稟曰「孽龍多久遁去﹐眞仙須急忙追趕﹐途路之上且不要講古。」眞君於是命弟子趲步而行。只見水族之中﹐見了的﹐唬得魂不附體。鮎魚兒只把口張﹐團魚兒只把頸縮﹐蝦子兒只顧拱腰﹐鯽魚兒只顧搖尾。眞君都置之不問。卻說那符使引眞君再轉一彎抹一角﹐正是行到山窮水盡處。看看在長沙府賈玉井中而出。眞君曰「今得其巢穴矣。」遂辭了符使而去﹐自來抓尋。卻說孽龍精旣出其井﹐仍變爲愼郎﹐入於賈使君府中。使君見其身體狼狽﹐舉家大驚﹐問其緣故﹐愼郎答曰「今去頗獲大利﹐不幸回至半途﹐偶遇賊盜資財盡劫﹐又被殺傷左額左股﹐疼痛難忍。」使君看其刀痕﹐不勝隱痛﹐卽令家童請求醫士療治。眞君乃扮作一醫士﹐命甘﹑施二人扮作兩个徒弟跟隨。這醫士呵﹕

道明賢聖﹐藥辧君臣。遇病時﹐深識著望聞問切﹔下藥處﹐精知个功巧聖神。戴唐巾﹐披道服﹐飄飄揚揚。搖羽扇﹐背葫蘆﹐瀟瀟灑灑。診寸關尺三部脈﹐辯邪審痼﹐奚煩三折肱﹔療上中下三等人﹐起死回生。只是一舉手。眞个是東晉之時﹐重生了春秋扁鵲﹐卻原來西江之地﹐再出著上古神農。萬古共稱醫國手﹐一腔都是活人心。

卻說眞君扮了醫士﹐賈府童僕見了﹐相請而去。進了使君宅上﹐相見禮畢﹐使君曰「吾婿在外經商﹐被盜賊殺傷左額左股﹐先生有何妙藥﹐可以治之﹐容某重謝。」

眞君曰「寶劍所傷﹐吾有妙方﹐手到卽愈。」使君大喜﹐卽召愼郎出來醫治。當時蛟精臥於房中﹐問童僕曰「醫士只一人麼﹖」童僕曰「兼有兩个徒弟。」蛟精卻疑是眞君﹐不敢輕出。其妻賈氏催促之曰「醫人在堂﹐你何故不出﹖」愼郎曰「你不曉事﹐醫得我好﹐也是這个醫士﹐醫得不好﹐也是這个醫士。」賈氏竟不知所以。使君見愼郎不出﹐親自入房召之。眞君乃附使君之後﹐直至房中﹐囑聲叱曰「孽畜﹐再敢走麼﹖」孽龍計窮勢迫﹐遂變出本形﹐蜿蜒走出堂下。不想眞君先設了天羅地网﹐活活擒之。又以法水噴其三子﹐悉變爲小蛟。眞君拔劍並誅之。賈玉之女﹐此時亦欲變幻﹐施岑活活擒住。眞君大驚。眞君曰「愼郎者﹐乃孽龍之精﹐爾女今亦成蛟﹐合受吾一劍。」賈使君乃與其妻跪於眞君之前﹐哀告曰「吾女被蛟精染﹐非吾女之罪﹐伏望憐而赦之。」眞君遂給取神符﹐與賈女服之﹐故得不變。眞君謂使君曰「蛟精所居之處﹐其下卽水。今汝舍下深不逾尺﹐皆是水泉。可速徙居他處﹐毋自蹈禍。」使君與家驚惶﹐遂急忙遷居髙處。原住之地﹐不數日﹐果陷爲淵潭﹐深不可測。今長沙府昭潭是也。施岑卻從天羅地网中取出孽龍﹐欲揮劍斬之。眞君曰「此孽殺之甚易﹐擒之最難。我想江西系浮地﹐下面皆爲蛟穴。城南一井﹐其深無底﹐此井與江水同消長。莫若鎖此畜回歸﹐吾以鐵樹鎭之井中﹐系此孽畜於鐵樹之上﹐使後世倘有蛟精見此畜遭厥磨難﹐或有警惕﹐不敢爲害。」甘戰曰「善。」遂鎖了孽龍﹐徑往豫章。於是驅使神兵鑄鐵爲樹﹐置之郡城南井中﹐下用鐵索鉤鎖鎭其地脈﹐牢系孽龍於樹﹐且祝之曰﹕

鐵樹開花﹐其妖若興﹐吾當復出。

鐵樹居正﹐其妖永除。水妖屏迹﹐城邑無虞。

又畱記云﹕

鐵樹鎭洪州﹐萬年永不休。

天下大亂﹐此處無憂。天下大旱﹐此處薄收。

又元朝吳全節有詩云﹕

八索縱橫維地脈﹐一泓消長定江流。

豫章勝地由天造﹐砥柱中天億萬秋。

眞君又鑄鐵爲符﹐鎭於鄱陽湖中。又鑄鐵蓋覆於廬陵元潭﹐今畱一劍在焉。又立府靖於苕峣山頂﹐皆所以鎭壓後患也。

眞君旣擒妖孽﹐功滿乾坤。時晉明帝太寧二年﹐大將軍王惇﹐字處仲﹐出守武昌﹐舉兵內向﹐次洞庭湖。眞君與吳君同往說之﹐蓋欲止惇而存晉室也。是時郭景純亦在王惇幕府﹐因此三人得以相會。景純謂眞君曰「公斬首蛟精﹐功行圓滿﹐況曩時西山之地﹐靈气鐘完﹐公不日當上升矣。」眞君感謝。一日景純同眞君﹑吳君來謁王惇。惇見三人同至﹐大喜﹐遂令左右設宴款待。酒至半酣﹐惇問曰「我昨宵得一夢﹐夢見一木破天﹐不知主何吉凶﹖」眞君曰「木上破天﹐乃未字也﹐公未可妄動。」吳君曰「吾師之言﹐灼有先見﹐公謹識之。」王惇聞二君言﹐心甚不悅﹐乃令郭璞卜之。璞曰「此數用克體﹐將軍此行﹐幹事不成也。」王惇不悅曰「我之壽有幾何﹖」璞曰「將軍若舉大事﹐禍將不久。若遂還武昌﹐則壽未可量。」王惇怒曰「汝壽幾何﹖」璞曰「我壽盡在今日。」王惇大怒﹐令武士擒璞斬之。眞君與吳君舉杯擲起﹐化爲白鶴一雙﹐飛繞梁棟之上。王惇舉眼看鶴﹐已失二君所在。且說郭璞旣死﹐家人備辦衣衾棺槨﹐殮畢﹐越三日﹐市人見璞衣冠儼然﹐與親友相見如故。王惇知之﹐不信﹐令開棺視之﹐果無屍骸﹐始知璞脫質升仙也。自後王惇行兵果敗﹐遂還武昌而死﹐卒有肢解之刑﹐槪不聽三君之諫﹐以至於此。

再說吳君邀眞君同下金陵﹐遨遊山水。旣而欲買舟上豫章﹐打頭風不息。舟中人曰「當此仲夏﹐南風浩蕩﹐舟船難進﹐柰何﹖」眞君曰「我代汝等駕之﹐汝等但要瞑目安坐﹐切勿開眼窺視。」吳君乃立於船頭﹐眞君親自把船﹐遂召黑龍二尾﹐挾舟而行。經池陽之地﹐以先天無極都雷府之印﹐印西崖石壁上﹐以辟水怪﹐今有印紋。舟漸漸淩空而起﹐須臾﹐過廬山之巓﹐至雲霄峯。二君欲觀洞府景致﹐故其船稍刮抹林木之表﹐戛戛有聲。舟人不能忍﹐皆偸眼窺之。忽然捨舟於層巒之上﹐折桅於深澗之下。今號鐵船峯﹐其下有斷石﹐卽其桅也。眞君謂舟人曰「汝等不聽吾言﹐以至如此。今將何所歸乎﹖」舟人懇拜﹐願求濟度之法。眞君教以服餌靈藥﹐遂得辟穀不饑﹐盡隱於紫霄峯下。二君乃各乘一龍﹐回至豫章﹐遂就舊時隱居﹐終日與諸弟子講究眞詮﹐乃作《思仙之歌》云﹕

天運循環兮﹐疾如飛。人生世間兮﹐欲何爲。爭名奪利兮﹐徒丘墟。風月滋味兮﹐有誰知。不如且進黃金卮﹐一飲一唱日沈西。丹砂養就玉龍池﹐小瓢世界寬無涯。世人莫道是愚癡﹐酩然一笑天地齊。

又作《八寶垂訓》曰﹕

忠孝廉謹﹐寬裕容忍。忠則不欺﹐孝則不悖。

廉而罔貪﹐謹而勿失。修身如此﹐可以成徳。

寬則得眾﹐裕然有餘。容而翕受﹐忍則安舒。

接人以禮﹐怨咎滌除。凡我弟子﹐動靜勤篤。

念玆在玆﹐當守其獨。有喪厥心﹐三官考戮。

卻說天地水府三元三品三官大帝﹐及太白金星﹐因言眞君原是玉洞天仙下降﹐今除蕩妖孽﹐惠及生靈﹐徳厚功髙。其弟子吳猛等﹐扶同眞君﹐共成至道﹐皆宜推薦﹐以至天庭。商議具表﹐奏聞玉帝。玉帝準奏﹐乃授許遜九天都仙大使﹐兼髙明大使之職﹐封孝先王﹐遠祖祖父﹐各有職位。先差九天采訪使崔子文﹑段丘仲捧詔一道﹐諭知許遜﹐預示飛升之期﹐以昭善報。采訪二仙捧詔下界﹐時晉孝武寧原二年甲戌﹐眞君時年一百三十六歲。八月朔旦﹐見云仗自天而下﹐導從者甚眾﹐降於庭中。眞君迎接拜訖。二仙曰「奉玉皇敕命﹐賜子寶詔﹐子可備香花燈燭﹐整頓衣冠﹐俯伏階下﹐以聽宣讀。」詔曰﹕

上詔學仙童子許遜﹕卿在多劫之前﹐積修至道﹐勤苦悉備﹐天經地緯﹐悉已深通﹐萬法千門﹐罔不師歷。救災拔難﹐除害蕩妖﹐功濟生靈﹐名髙玉籍。眾眞推薦﹐宜有甄升﹐可授九州都仙大使﹐兼髙明大使﹐孝先王之職。賜紫彩羽袍﹐瓊旌寶節各一事。期以八月十五午時﹐拔宅上升。詔書到日﹐信詔奉行。

讀罷﹐眞君再拜﹐遂登階受詔畢﹐乃揖二仙上坐﹐問其姓名。一仙曰「余乃崔子文﹑段丘仲﹐俱授九天采訪使之職。」眞君曰「愚蒙有何徳﹐能感動天帝﹐更勞二仙下降﹖」二仙曰「公修己利人﹐功行已滿。昨者羣眞保奏﹐升入仙班﹐相迎在邇﹐先命某等捧詔諭知。」言畢﹐遂乘龍車而去。眞君旣得天書之後﹐門弟子吳猛等﹐與鄕中耆老﹐及諸親眷﹐皆知行期已近﹐朝夕會飲﹐以敍別情。眞君謂眾人曰「欲達神仙之路﹐在先行其善﹐而後立其功。吾去後﹐一千二百四十年間﹐豫章之境﹐五陵之內﹐當出地仙八百餘人。其師出於豫章﹐大闡吾教。以吾壇前松樹枝垂覆拂地﹐郡江心中﹐忽生沙洲﹐掩過井口者﹐是其時也。」後人有言「龍沙會合﹐眞仙必出。」按龍沙在章江西岸畔﹐與郡城相對﹐事見《龍沙記》。潘淸逸有《望龍沙》五言詩云﹕

五陵無限人﹐密視松沙記。

龍沙𨿽未合﹐气象已虛異。

昔時云浪遊﹐半作桑麻地。

地形帶江轉﹐山勢若連契。

是時八月望日﹐大營齋會﹐徧召里人﹐及諸親友並門弟子﹐長少畢集。至日中﹐遙聞音樂之聲﹐祥雲繚繞﹐漸至會所。羽蓋龍車﹐仙童彩女﹐官將吏兵﹐前後擁護。前采訪使崔子文﹑段丘仲二仙又至。眞君拜迎﹐二仙復宣詔曰﹕

上詔學仙童子許遜﹕功行圓滿﹐已仰潛山司命官﹐傳金丹於下界﹐返子身於上天﹐及家口廚宅﹐一並拔之上升。著令天下力士與流金火鈴﹐照辟中間﹐無或散漫。仍封遠祖許由﹐玉虎僕射﹐又封曾祖許琰﹐太微兵衛大夫﹐曾祖母太微夫人﹐其父許肅﹐封中嶽仙官﹐母張氏封中嶽夫人。欽此欽遵。詔到奉行。

眞君再拜受詔畢。崔子文曰「公門下弟子𨿽眾﹐惟陳勛﹑曾亨﹑周廣﹑時荷等外﹐黃仁覽與其父﹐盱烈與其母﹐共四十二口﹐合當從行。餘者自有升舉之日﹐不得皆往也。」言罷﹐揖眞君上了龍車﹐仙眷四十二口﹐同時升舉。里人及門下弟子﹐不與上升者﹐不捨眞君之徳﹐攀轅臥轍﹐號泣振天﹐願相隨而不可得。眞君曰「仙凡有路可通﹐汝等但能遵行孝道﹐利物濟民﹐何患無報耶﹖」眞君族孫許簡哀告曰「仙翁拔宅衝升﹐後世無所考驗﹐可畱下一物﹐以爲他日之記。」眞君遂畱下修行鐘一口並一石函﹐謂之曰「世變時﹐遷此卽爲陳迹矣。」眞君有一僕名許大者﹐與其妻市米於西嶺﹐聞眞君飛升卽奔馳而歸。行忙車覆﹐遺其米於地上﹐米皆復生。今有覆米岡﹑生米鎭猶在。比至哀泣﹐求其從行。眞君以彼無有仙分﹐乃授以地仙之術﹐夫婦皆隱於西山。仙仗旣舉﹐屋宇雞犬皆上升﹐惟鼠不潔﹐天兵推下地來﹐一跌腸出﹐其鼠遂拖腸不死。後人或有見之者﹐皆爲瑞應﹐又墜下藥臼一口﹐碾轂一輪。又墜下雞籠一隻﹐於宅之東南十里。又許氏仙姑﹐墜下金釵一股。今有許氏墜釵洲猶在。時人以其拔宅上升﹐有詩嘆美云﹕

慈仁其羨許旌陽﹐惠澤生民耿不忘。

拔宅上升成至道﹐陽功陰徳感蒼蒼。

仙駕飛空漸遠﹐望之不可見。惟見祥雲彩霞﹐彌漫上谷﹐百里之內﹐異香芬馥。忽有紅錦帷一幅飛來﹐旋繞故地之上。

卻說眞君仙駕﹐經過袁州府宜春縣棲梧山﹐眞君乃遣二靑衣童子下篝王朔﹐具以玉皇詔命﹐因來相別。王朔舉家瞻拜﹐告曰「朔蒙尊師所授道法﹐遵行已久﹐乞帶從行。」眞君曰「子仙骨未充﹐只可延年得壽而已﹐難以帶汝同行。」乃取香茆一根擲下﹐令二童子授與王朔﹐教之曰「此茆味異﹐可栽植於此地﹐久服長生﹐甘能養肉﹐辛能養節﹐苦能養气﹐鹹能養骨﹐滑能養胃﹐酸能養筋﹐宜調和美酒飲之﹐必見功效。」言訖而別。王朔依眞君之言﹐卽將此茆栽植﹐取來調和酒味服之﹐壽三百歲而終。今臨江府玉虛觀﹐卽其地也﹐仙茆至今猶在。眞君飛升之後﹐里人與其族孫許簡就其地立祠﹐以所遺詩一百二十首寫於竹簡之上﹐載之巨﹥﹐令人探取﹐以決休咎。其修行鐘﹑藥轂﹑藥臼﹑石函等事﹐並寶藏於祠﹐後攺爲觀。因空中有紅錦帷飛來旋繞﹐故名曰遊帷觀。

眞君旣至天庭﹐玉帝升殿。崔子文﹑段丘仲二仙引眞君與弟子等聽候玉旨。玉帝宣入朝見。眞君揚塵拜舞﹐俯伏金階下﹐上表奏曰「臣許遜﹐庸才劣質﹐𨿽有咒水行符馘之功﹐蓋亦賴眾弟子十一人之力。今弟子之中﹐止有陳勛﹑曾亨﹑周廣﹑時荷﹑黃仁覽﹑盱烈六人﹐已蒙聖恩﹐超升天界﹐更有吳猛﹑施岑﹑甘戰﹑鐘離嘉﹑彭抗五人﹐未蒙拔擢﹐誠爲缺典。望乞一視同仁﹐宣至天庭﹐同歸至道。」玉帝見奏﹐卽傳玉旨﹐差周廣爲使﹐賫傳詔旨﹐令吳猛等五人﹐同日早升。周廣卽拜辭玉帝﹐賚詔下宣。是時乃晉寧康二年九月初一日也。吳猛時年一百八十六歲﹐見眞君上升﹐己不與從﹐心內怏怏。正與施岑﹑甘戰﹑鐘離嘉﹑彭抗四道友同歸西寧﹐聚義修煉﹐只見周廣賚詔自天而下。眾相見畢﹐動問其下界之故。周廣曰「吾師朝見玉帝﹐奏上帝諸位仙友多助仙功﹐未得上升﹐懇求玉帝超擢。玉帝卽差廣賚詔旨﹐令五君上升﹐同歸至道。」五人聽言大喜﹐各乘白鹿車﹐白晝衝升﹐今有吳仙村﹑吳仙觀﹐是其飛升之處。然眞君所從遊者三千餘人﹐其有功有行而得上升者﹐通吳君十有一人焉耳。眞君領弟子朝見玉帝畢﹐玉帝各授以仙職﹐遂率羣弟子拜謁太師祖孝悌明王弘﹑師祖孝明王蘭公﹑師傅諶母已畢﹐又謝了三官金星保奏之功。眞君又薦舉故人許都胡云﹐云陽詹脆二人﹐皆有道之士﹐玉帝皆封眞人之號。不在話下。

卻說眞君自升仙後﹐屢顯神通。隋煬帝無道燒毀佛祠﹐乃將遊帷觀廢毀。唐髙宗永淳年間﹐遂命眞人胡惠超重新建之。至宋太宗仁宗皆賜禦書。眞宗時﹐賜攺遊帷觀曰玉隆宮。至宋代政和二年﹐徽宗忽得重疾﹐面生惡瘡﹐晝寢﹐恍然一夢﹐見東華門有一道士﹐戴九華冠﹐披絳章服﹐左右童子持劍導引前來﹐至丹墀稽首。帝疑非人間道士﹐因問曰「卿是何人﹖」道士對曰「吾爲許旌陽﹐權掌九天司職﹐上帝詔往西瞿耶國按察﹐經由故國﹐知主上患疾﹐特來顧之。」帝曰「朕患毒瘡﹐諸藥不能愈﹐卿有藥否﹖」道士卽取小瓢子傾藥一粒﹐如綠豆子大﹐呵气抹於徽宗瘡上﹐遂揖而去。且曰「吾洪都西山敝捨﹐久已零落﹐乞望聖眼一瞻爲幸。」帝豁然而寤﹐覺滿面淸涼﹐以手摸之﹐瘡遂愈矣。乃令近臣將圖經考之﹐見洪州西山有許旌陽遺迹﹐詔造許眞君行宮﹐修玉隆宮﹐仍添「萬壽」二字﹐塑眞君新像﹐尊號曰「神功妙濟眞君。」許眞君所遺之物﹐皆有神護守﹐不可觸犯。如殿前手植柏樹﹐其榮瘁常兆本宮盛衰。剪葉煎湯﹐諸病可愈。井中鐵樹﹐唐嚴撰作洪州牧﹐心內不信﹐令人掘發﹐俄然天變﹐忽有迅雷烈風﹐江波泛濫﹐城郭震動。撰懼﹐叩頭悔謝﹐久之而後止。又彊取修行鐘﹐置之僧寺﹐擊之聲啞如土木。撰坐寐﹐見神人叱責﹐醒覺而送鐘還宮。又碾輪藥臼﹐州牧徐登令取至府觀之﹐猶未及觀﹐遂乃飛去還宮。又石函﹐唐朝張善安竊據洪州﹐彊鑿開其蓋﹐內冊朱書數字云「五百年後﹐彊賊張善安開鑿之」。善安看畢﹐恐懼﹐遂磨洗其字﹐終不泯滅﹐因藏其蓋﹐其字尙畱函底。宋髙宗建炎間﹐金人寇江左﹐欲焚毀宮殿﹐俄而水自楹桶噴出﹐火不能燒。虜酋大驚﹐乃撤兵而去。皇明列聖﹐尢加寅奉﹐敕賜重修宮殿﹐眞君屢出護國行醫。正徳戊寅年間﹐寧府陰謀不軌﹐親詣其宮﹐眞君降箕筆云﹕

三三兩兩兩三三﹐殺盡江南一檐耽。

荷葉敗時黃菊綻﹐大明依舊鎭江山。

後來果敗。諸靈驗不可盡述﹐後人有詩嘆云﹕

金書玉檢不能畱﹐八字遺言可力求。

試看眞君功行滿﹐三千弱水自通舟。

