俗話傾談

﹝淸﹞邵彬儒著

自序

語云﹕知多世事胸襟闊﹐識透人情眼界寬。知識兩字﹐由於自己之想象而明﹐亦由聞人之談論而得也。嘗見街頭巷尾﹐月下燈前﹐閒坐成羣﹐未嘗無語。但所論多無緊要之事﹐未足以有補身心﹐或有談及因果報應﹐則有聽有不聽焉﹐且有抽身而去者矣。非言語不通﹐實事情未得趣也。惟講得有趣﹐方能入人耳﹐動人心﹐而畱人余步矣。善打鼓者﹐多打鼓邊﹔善講古者﹐須談別致。講得深奧﹐婦孺難知。惟以俗情俗語之說通之﹐而人皆易曉矣﹐且津津有味矣。

誦讀之暇﹐采古事數則﹐有時說起﹐聽者忘疲。因付之梓人﹐以備世之好言趣致者。

卷之一

橫紋柴。。。。。。。。。。。。。。。。。。。。

橫紋柴

康熙間﹐四川省重慶府﹐有一个舉人﹐姓安名維程。爲人和平﹐無甚過處。生二子﹐長名大成﹐次名二成。大成之性﹐生來孝友﹔二成之性﹐一片愚頑。﹝兩兄弟同胞不同品。﹞安維程年四十餘﹐一病身故﹐剩下二子。田園可以足用﹐不至饑寒。大成之母沈氏﹐稟性極偏﹐不循道理﹐隨意所發﹐以執拗爲能。﹝此等賤婦﹑潑婦﹐不是家庭之福。﹞鄰里婦女多鄙薄之﹐加其號曰「橫紋柴」﹐其人可想矣。

橫紋柴見大成年紀有二十歲﹐爲之婚娶。其新婦姓鄭﹐名珊瑚﹐生得十分美貌﹐極有禮義﹐柔聲下气﹐奉事家婆。每朝晨早﹐定必到家婆處問安﹐捧茶獻餅﹐少不免修飾顏容﹐威儀致敬。誰不知橫紋柴一向性情挑撻﹐見珊瑚美麗﹐自覺懷慚﹐遂大聲罵曰「做新婦敬家婆﹐是平常事﹐你估好時興麼﹖何用支支整整﹑聲聲色色﹐辦得个樣嬌嬈﹐想來我處賣俏嗎﹖我當初做新婦時﹐重好色水過你十倍﹐暗估今日老得个樣醜態﹐減去三分。」

家婆教新婦﹐理宜話﹕「亞嫂你都算有禮﹐但系仔能上頭駛﹐乜咁咐拘束呢﹖粗衣麻布到來問候﹐便是規模﹐不用太爲著意。」如此說話﹐方是教道後生。

你話佢賣俏﹐唔通做新婦﹐向家婆處賣俏麼﹖此等家婆就是惡得無理﹐而且講到自己做新婦時好色水﹐更不成个家教。

珊瑚聽罷﹐低頭順受﹐不敢出聲。明早又奉茶餅問安﹐妝得雅淡潔淨﹐著件洗水藍衫﹐頭面不施脂粉。橫紋柴一見又發怒曰「昨朝話一句﹐今朝敢就花晤戴﹑粉晤搽﹑新衫晤著﹐想來激惱我。你估我唔知你﹗估我晤知﹗」﹝極似惡婆聲口。﹞珊瑚又低頭無語﹐自怨不曉奉承。

自後﹐踢著凳仔﹐將珊瑚罵﹔雞唔食米﹐將珊瑚罵。珊瑚去探外家﹐三日歸來﹐被罵了一日。大成見老母不悅﹐遂將珊瑚拷打﹐以順母心。﹝打得冤枉呀。﹞橫紋柴暫時安然﹐不久病气復發﹐古怪離奇﹐無情無理。

咒罵旣慣﹐如鴉片煙瘟一樣﹐癮起之時﹐唔咒罵﹑唔做得。又如發冷癥﹐三日一回﹐或兩日一次。所以發冷有鬼﹐咒罵亦有鬼。發冷之鬼至﹐怕胡椒﹔咒罵之鬼至﹐怕口向火燒。

一晚﹐不過因些小事不合意﹐便企在門口﹐大罵一常珊瑚捧張竹椅出來﹐請婆婆安坐。橫紋柴坐下﹐腰骨挨斜﹐手指天﹑腳拍地﹐罵不絕聲。珊瑚煲茶一碗﹐捧來請婆婆解渴﹐橫紋柴飲了。喉嚨旣潤﹐气更髙﹑聲更響﹐罵到三更﹐聲漸低﹑力漸微﹑气漸喘。﹝就是狗吠得多气力都倦。﹞珊瑚跪下稟曰「婆婆所教﹐媳婦盡得聽聞﹐今知攺過咯。請婆婆回牀安睡﹐免至在此受了生風﹐通夜叫肚痛。」橫紋柴曰「我要罵﹗我要罵﹗拚之晤睡﹐罵到天光。」﹝罵到豪興��人睡靜後﹐又有鬼來聽。﹞珊瑚從旁啼哭﹐鄰里共來勸止﹐珊瑚點燈來引﹐扶住歸房安歇。整好被鋪﹑蚊帳﹐移正枕頭﹐囑咐婆婆安睡而去。

明早卽到家婆處問候﹐看見家婆唔出得聲﹐睜開雙眼﹐總有神情﹐發亂頭搖﹐似死一樣。嚇得珊瑚魂不附體﹐奔告鄰里。

老伯婆一齊來到﹐一見光景﹐呵呵大笑﹐話珊瑚曰「你唔在慌﹐但不過昨晚劈大个口﹐出得气多﹐撞了生風﹐蠱住个肚﹐以至血脈不通﹐精神困倦。靜養三兩日﹐自然好咯。」珊瑚方明其故。卽買防風﹑羌活﹑蘇梗﹑薄荷﹐以驅風邪﹐又買黨參紮者﹐以補元气。食了兩劑﹐僅能出得聲﹑食得飯。橫紋柴要買豬肉煲湯﹐以潤腸肚。珊瑚從命﹐照樣奉承。誰知肚內尙有風痰﹐未能疏發得透﹐食了豬肉﹐謂之傷風夾膩﹐啞了喉嚨﹐十餘日不能出得一語。請一个醫家先生來看脈﹐誰知此位先生﹐系初學手﹐唔識脈理﹐思疑風熱傳裏﹐誤用大黃﹑朴硝﹐大劑濃煎。橫紋柴飲了﹐屙得眼核俱深﹐瀉到周身疲倦﹐不能起坐。

面黃骨瘦﹐不似人形。更兼瀉壞元神﹐脾胃俱弱﹐以至飲食無味﹐日覺漧枯。

橫紋柴一肚郁勃不平之气﹐憎厭無定之情﹐妙得兩味大黃﹑朴硝﹐瀉得漧漧淨淨﹐五腑六髒﹐忿恨皆消。此位先生精醫婦人惡毒﹐𨿽話初學﹐工夫其實可稱老手。

及後另請過一个醫家﹐幾番調治﹐僅可開言。如是者有數月餘﹐頗見安靜。

珊瑚暗中歡喜﹐以爲婆婆納福﹐此後可以安枕無憂。誰知聲音響亮起來﹐仍系照前怒罵。大成出館讀書﹐身中常帶微玻橫紋柴罵珊瑚﹕「辦得好樣﹐致我个仔昏迷﹐傷損元气。我个仔若死﹐要你命塡償。」又罵大成不知好醜﹐唔中用﹐不顧身﹐貪愛老婆﹐致老母遇時憂慮。大成本來知得珊瑚賢孝﹐無柰老母不合意﹐遂寫分書一紙﹐吩咐珊瑚曰「我聞娶妻所以事母﹐今致老母時時激惱﹐要妻何用。我將分書與你﹐你可別尋好處﹐另嫁他人﹐不宜在我屋住也。」話完﹐翻袖出門而去。

珊瑚聞言﹐心神俱喪﹐將分書扯碎擲於火盤﹐歸房暗哭一夜。自知事不能挽﹐只得捲好袱包﹐擇三兩件緊用衣服﹐自行攜帶﹐其餘物件𨿽多﹐無心掛念也。拜別家堂香火及沈氏婆婆﹐欲語不能成聲﹐濕灑兩行珠淚﹐垂頭喪气﹐行步遲遲﹐出到門前﹐停足企祝想起當日出嫁之時﹐父兄叔伯戴纓帽﹑著長衫﹑點燈籠﹐一班隨護﹐送我落轎。曾經囑咐﹐教我孝順翁姑。今者被不孝之名趕逐出來﹐有何面目歸家見父兄叔伯﹐不如一死便了。想完﹐卽向袖裏拿出一張較剪仔﹐對正喉嚨﹐用力一剪。

適值旁邊有一个婦人見他如此凶性﹐卽用力擒住他手﹐盡勢推開﹐大喝一聲﹕「乜你咁勢凶呀﹗」誰知較剪已到喉處﹐僅傷喉皮﹐血出不止。此婦人卽扯落珊瑚包頭帶﹐快快紮住﹐大喊救命。鄰里紛紛走來﹐各拈跌打丸散來敷﹐止住血流。珊瑚挨憑門前﹐面如土色。各人看見﹐俱有可憐之意﹐或出嗟嘆之聲。

橫紋柴大罵曰「你故意裝傷﹐想來累我﹐你要死﹐去歸外家處死﹐勿惹得咁多人在我門前嘈鬧。」﹝旁人看見尙且悲傷﹐做了家婆﹐無一毫憐憫﹐大凡惡婆良心先死。﹞族中有一个守寡婦人﹐系王氏﹐素知珊瑚系好人。今家婆不容他在家﹐又旣受傷不能行走﹐遂扶珊瑚歸到自己屋。買藥調理﹐不滿十日傷痕好了。橫紋柴又來大罵曰「你个賤人﹐旣被丈夫逐出﹐爲何不歸父母家﹖在此作我眼中釘﹐動我心頭火。」王氏答曰「暇﹗暇﹗你个橫紋柴﹐眞正好笑咯﹗你个仔旣寫分書﹐就如路人﹐那一个重系你新婦呀﹖走來罵人﹐問你醜唔醜﹖珊瑚系我親戚﹐我親戚來探﹐你都唔許佢住嗎﹖﹝罵得落花流水﹐無非代珊瑚出一肚悶气。﹞罵得橫紋柴無言可答﹐含羞忿忿直走回家。珊瑚對王氏曰「此處原非久住之所﹐我今去矣。」捲包袱往姨婆家。

姨婆家姓駱﹐卽橫紋柴之大姐﹐大成之姨母也。年老而無夫﹐有媳守寡﹐而孫尙幼。與大成相離甚遠。平日來探﹐見珊瑚孝義﹐十分愛惜。故珊瑚投到其家﹐將事情略說與聽﹐姨婆曰「我盡知我妹稟質奇離﹐不近人性﹐我是以懶於行探﹐爲此故也。總之難爲你受此抑屈淒涼。」珊瑚曰「不關婆婆之事﹐總系我唔曉孝順﹐致激惱婆婆﹐自知罪該萬死。」﹝只是怨自己不是﹐不怪他人﹐所以好到絕頂。﹞姨婆曰「你不須如此說﹐我知你委曲咯。」

住了幾日﹐珊瑚之母走來﹐見女曰「你母相隔得遠﹐一向唔知。今聞得女婿旣寫分書我女﹐爲何不回母家而在此攪擾姨婆﹖因乜緣故﹖」珊瑚曰「女今無顏回見父兄叔伯﹐就在此處﹐繡花織布﹐粗茶淡飯﹐度日終身。」母曰「女呀﹗睇你唔出做乜咁錯見﹖以你咁樣人材﹑品貌﹐何憂有好處。我要揀一个女婿﹐大多錢﹐好人品﹐又有家婆拘束﹐然後嫁你。」

珊瑚曰﹐﹕「我聞﹕忠臣不事二主﹐烈女不嫁二夫。女有一个家婆尙不能曉得奉事﹐更有何面目再人他家。母親如果要將女另嫁他人﹐女惟有投河弔頸﹐食藥自盡而已。斷不願偸生人世咯。」詩曰﹕淡淡春風气力微﹐池塘一水綠漪漪。

蓮根自種深泥裏﹐不遂楊花到處飛。

話未完﹐喉頭埂咽﹐气倒在地﹐哭不成聲。

姨婆看見﹐眼中出淚﹐話其母曰「你勿苦逼佢﹐由得佢咯﹐你逼佢太過﹐佢一時淺見﹐輕生个陣點算好呀﹗」其母亦拭淚而言曰「唔知點樣解﹐天生得你个壞閨女﹐有好處你唔行﹐有好人你唔做﹐﹝其母心言未分好觀。﹞重來發念个的惡家婆。自怨唔奉事得佢透徹﹐你嫌佢羞磨得你少麼﹗制節得你少麼﹗提起个昏婆﹐我就想咬佢兩啖。你重唔捨得佢﹐系你賤咯﹗老母做主張﹐尋訪好頭路﹐你去要有得食﹐有得著﹐你唔肯去﹐甘願捱饑抵餓﹐問你賤唔賤﹗你餓死﹐勿怨我老母﹔你冷死﹐勿怨我老母。你唔遵我講﹐我此後割斷條腸﹐總之作生少你一个。个嚇唔慌重來望嚇你。」珊瑚只管哭﹐其母只管罵﹐姨婆只管兩便開解。其母見女意終難轉﹐遂抽身抽勢﹐發腳就行﹐畱她食飯﹐忿忿不答﹐出到門口﹐回頭以手指珊瑚曰「自後我唔認你做女﹐你亦不用認我做老母。」話完﹐忙忙而去。﹝寫得老母火气句句如生。﹞其母去後﹐珊瑚遂在姨婆之處守志安居。

「忠孝節義」四字﹐爲萬古綱常﹐頂天立地人物。

此四个字﹐如大詞大廳之有四柱﹐詞廳之內如曹前花板。板障花窗﹐可以粉飾浮誇﹐穿崩斗湊﹐獨至四條大柱﹐須用堅石﹐須用實木﹐自頭到腳都要咁堅﹐都要咁實。外面𨿽然質朴﹐其中梗直不移﹐然後可以頂住棟梁﹐撐支大廈。天地之間須有忠孝節義等人﹐然後可以扶植綱常﹐轉移風俗。若使並無忠孝節義﹐个个俱是奸淫邪盜之人﹐吾恐日月無光﹐天翻地覆矣。

忠孝節義﹐天上地下稱爲四大名家﹐吾謂做忠臣難做﹐節婦更不易。少年之婦曉得從一而終﹐立志不肯再嫁。

無柰死者之骨肉未寒﹐而外家之親戚紛紛到門相勸。

話有好頭路﹑好人家﹐早宜出腳。於是亞姑來勸者有之﹐亞姨來勸者有之﹐亞鈴來勸者有之﹐而爲之母者﹐更不知幾多甜言蜜語矣。媒人婆﹑竹筍髻﹐又不知幾多花言巧語矣。若非鐵石心肝﹐未必不爲其所動。今珊瑚之被逐出﹐夫𨿽未死﹐而恩情已斷矣。夫不以佢爲妻﹐家婆不以佢爲新婦矣﹐而猶情念故夫﹐心存孝道。老母幾番辱罵﹐百折不回﹐節孝之心可貫天日。

吾願世之爲婦道者﹐當繡其像﹐以香花奉之。

橫紋柴自珊瑚出門之後﹐招集做媒人等來吩咐曰「我有好仔﹐唔憂有新婦。你等媒婆務宜代我尋一个好女子﹐送年庚入來。婚姻事成﹐我自有厚謝。別人謝媒婆﹐送銅錢二百﹐我謝媒婆﹐微微薄薄都要封銀兩大元。」各媒人領命而去﹐四處尋訪。誰知橫紋柴之名通傳遠近﹐各家父母見了佢个後枕就怕了九分﹐誰肯將女嫁佢个仔呢。是以﹐兩年之久﹐都無一紙年庚入屋。橫紋柴嘆曰「暇﹗暇﹗眞正古怪唔通。我問屋唔好住﹖我的飯唔好食﹖爲何總無人共我做親家呢﹖實在難明其故咯。」﹝人人都明﹐總系自己唔明。﹞因見二成長大﹐不得不與他計策成婚。

第二个新婦﹐娶姓周名叫臧姑。初歸人門﹐橫紋柴教之以孝順﹕「要低頭下气﹐奉事家婆﹐幹祈勿學我從前大新婦个的醜品。﹝果然依你个句說話。﹞你要好過佢爲是。論起番來﹐你好﹐我好。做家婆有乜唔愛新婦呢﹗總系做新婦唔明﹐家婆多的怒气。﹝有時家婆乜唔明﹐做新婦多的屈气。﹞你肯聽我教﹐我就心頭跌落腳鷍筋咯。」

誰知二成个老婆名臧姑﹐其實叫作有天裝﹐花號又叫做霸巷雞﹖。﹝花號亦新。﹞家婆話佢一句﹐唔中意﹐佢就頂嘴十幾句。朝朝睡到日髙三丈﹐然後起身。要治家婆洗碗﹑洗碟﹑煮菜﹑煮飯。家婆唔肯做﹐就大聲喝罵﹕「幾十歲人﹐各樣工夫唔做得的﹐嗜通飯都唔煮得餐食暇。你估同我地後住﹐慢慢梳光頭﹐搽了粉﹐戴好花﹐又要紮周致个雙腳麼﹗」橫紋柴有時落得水多﹐落得水少﹐其飯煮得太軟﹑太硬﹐臧姑就沈吟密咒﹐好似稟神咁樣稟。又罵老龜婆﹐又罵老狗﹖。被橫紋柴聽知﹐怒曰「你來咒我嗎﹖」臧姑凸起眼睛曰「我就咒你﹐你點樣惡法呀﹗我唔怕你惡﹐其你打淸﹐然後食飯都做得。」

話完﹐卽捲起衫袖﹐紮緊包頭帶﹐抽身抽勢﹐裝模作樣﹐好似猛虎下山想人肉食。原來臧姑生得又髙又大﹐又肥又壯﹐又凶又惡。橫紋柴見其凶气滿面﹐當時怕了三分﹐及至臧姑發起威來﹐橫紋柴卽走出門外﹐大聲叫苦叫命﹐圩咁嘈﹐蝦咁跳﹐話﹕「唔知乜頭路﹐娶著个的衰家狗﹐專門制治我。我一生純善﹐有鄰里所知﹐何嘗有你个的後生咐惡﹐豈有此理。新婦惡過家婆﹐你話難唔難呢﹗」臧姑聽聞﹐置之不理﹐皆掩口而笑。是晚家婆﹑新婦企住門口﹐大鬧一常橫紋柴咒至三更收功﹐臧姑偏咒至四更﹐然後收口。橫紋柴知自己鬥他不住﹐忍气吞聲。

詩曰﹕

臧姑偏要治家婆﹐只爲家婆惡得多。

嫩艸怕霜霜怕日﹐惡人自有惡人磨。

一日﹐罵次子二成曰「二成﹐你个乞食骨﹐你个盲虫頭﹐你咁樣做仔嗎﹖你睬你老婆咁大膽﹐遇時咒罵你﹐做丈夫總唔喝佢一聲﹐打佢一棍﹐問你點解﹖」二成曰「炬又有得罪我﹐打佢做乜呀﹗」橫紋柴曰「照你講來﹐唔使拘管佢﹐由得佢刻薄老母嗎﹖」二成曰「你原果亦系多气。我前者大嫂﹐你話佢唔好﹐如今我老婆﹐你又話唔好﹐唔知那一个中你意呢﹗

我老婆自己語好﹐我都語佢幾好。」﹝世界之中﹐有人幫住老婆﹐所以共成懺逆。﹞橫紋柴見二成如此﹐更加惱悶﹐染成病癥。只有大成請醫調理﹐捧藥捧茶。二成兩公婆﹐九不知十不知﹐總不打理。大成話二成曰「細佬﹐你知老母睡在牀中﹐所爲何事﹖皆由你夫妻激气所致﹐你不能勸化其妻﹐連你都成不肖。老婆系外姓所出﹐你系老母所生。獨不思你幼時有病﹐老母盛夜點燈不息﹐懷抱服事﹐眼水唔幹﹐僅到天光﹐頭唔梳﹐面唔洗﹐將你搭在背上﹐尋訪醫家﹐用藥調理﹐求神拜佛﹐額頭叩崩。你有病﹐老母苦切關心﹐老母有病﹐你總不著意﹐你將來亦望生子生孫﹐做人父母﹐照樣學你做法﹐有何用哉﹗細佬﹐須聽我言﹐明早到老母牀前﹐問候幾句﹐尙請醫家來看脈否﹐食粥或食飯﹐抑或想食甚麼物件﹐低聲和气﹐以慰老母之心﹐方成子道。﹝此段說話﹐非止勸二成﹐卽謂勸天下之人子可也。﹞咁多樣說話﹐你記得唔記得﹖」二成一肚局宿气﹐答曰「你估我好蠢才麼﹗你慌我唔記得﹗」話完就去。

第二朝﹐晨早起來﹐臧姑喝曰「你發顚麼﹗僅僅天光就起身﹐展開張被﹐冷著我膊頭。問你去何處﹖」二成曰「我去老母處問安。」臧姑曰「你勿整成个的假心事來戲弄我。

﹝假心事都勝過有心事。﹞我知你底子不是个樣人﹐不知你聽誰人所教。」二成曰「系亞哥吩咐我。」臧姑曰「你聽別人猶自可﹐好聽唔聽﹐聽你亞哥話﹐你亞哥系廢人﹐佢旣明白﹐爲何又有老婆呀﹗大約你想唔要老婆﹐然後學佢﹐學佢你就該衰﹐終須有錯。你聽我話﹐便有好人做﹐我不準你去﹐你若要去﹐我今晚早早開埋門﹐不許你歸來睡。」二成曰「要我不去﹐有何難哉﹗我就走上牀﹐睡回我處。」臧姑笑曰「咁樣﹐方系好老公呀﹗」詩曰﹕忽聞枕畔喝聲髙﹐膽碎魂驚嚇縮毛。

自願叩頭裙底下﹐二成眞是老婆奴。

「癡心男子﹐惡舌婦人」共一張牀﹐可稱蛇鼠同眠矣。大成一心以爲細佬必來母處問候﹐誰知又是空望一常自想母親的病﹐由郁細而成﹐須得一人常時與他講話﹐解悶消憂﹐皺眉一想﹐喜曰「有計﹐有計。我本來有一个大姨母﹐年老得閒﹐何不請他來﹐與母相伴。姐妹之間得來談論﹐可以開懷。」就定了此意。遇有人去姓駱處﹐順寄一聲﹐姨母竟然來了。

由是橫紋柴頗不寂寞。夜靜更深﹐茶水亦便﹐情投意合﹐講話常多。大姨之媳婦﹐日日使人送食物來供奉﹐有時墨魚煲豬肉﹐或生魚煲羹﹐或柑橙桔蔗﹐或粉果糖糕。大姨所食不多﹐橫紋柴則亂吞亂嚼﹐大滿所欲﹐歡喜而言曰「大姐乜你咁好福分﹐娶得个新婦如此孝義。你來探親﹐尙且有物件送來﹐不知你在家食盡多少咯。」大姨曰「曉做好家婆﹐便有好新婦。

﹝句千眞萬眞个﹐世上亦有好家婆﹐啥得好新婦者﹔有好新婦﹐啥得好家婆者。�之各盡其道而已﹞世界事﹐隨隨便便﹐你識﹐我識﹐多得的食。」橫紋柴曰「我有咁好新婦﹐你睬嚇我个有天裝﹐都晤望倡買過我食。但願佢勿咁惡﹐勿激我咁多﹐我都願咯。」大姨曰「前者珊瑚在家﹐情性亦好。你罵佢﹐肯低頭﹐你打佢﹐唔怨气。總系你太丑頸﹐未免不情。」橫紋柴嘆一聲曰「我今者﹐因第二新婦唔好﹐想起大新婦﹐果然系好﹐如今悔恨難翻﹐未知他嫁了何處。天南地北﹐難再相逢。

等我病好之時﹐去看嚇你个新婦罷咯。」詩曰﹕無端淩逼少紅顏﹐追悔當年太恃蠻。

常在眼前生厭賤﹐好人去後見眞難。

又遲幾日﹐病體好淸﹐大姨旣去。

一日橫紋柴往探﹐入門坐定﹐就問大姐﹕「你个新婦咁好﹐住了哪處呀﹖」大姊曰「我个新婦哈好﹐你个新婦算好。」

橫紋柴曰「我之新婦不知嫁了何方。好﹐我亦無份。大姊曰「你珊瑚尙住我處﹐織布度日﹐所買食物供奉﹐皆是佢積之錢。

」橫紋柴聞言﹐心神震動﹐長聲嘆曰「可憐他﹗可憐他﹗做億時好新婦﹐我都唔知﹐眞難爲佢。旣在你家﹐爲何不見﹖」

珊瑚由房中出來﹐跪在面前曰「媳婦不孝﹐不能奉事婆婆﹐萬望婆婆恕罪。」橫紋柴雙手扶起﹐忙忙答曰「十分孝﹗十分孝﹗孝到有人有。自古及今﹐都算你第一。總系我老懵懂﹐唔中用﹐罵人不分輕重﹐你勿怪我。食飯後﹐肯跟隨我回家﹐就是家門之福咯。」珊瑚曰「若得婆婆收畱﹐媳婦就算恩徳如天﹐媳婦有不是處﹐還望婆婆教道。」橫紋柴曰「不用教﹐不用教﹐照從前咁樣孝法便好過頭咯﹗」

古人云「書到用時方恨少﹐事非經過不知難。」

凡人當富貴之時﹐气勢豪雄﹐作自己啥知幾髙﹐啥知幾大﹐諸般奉承﹐尙不能滿其意。一經貧窮患難之後﹐得少自足而不求多﹐逢人可交而不敢做。凡事幾經磨挫﹐心气易得和平。如珊瑚前後都是一人﹐何以橫紋柴初時見之咁憎﹐後來見之咁喜﹖想其日長月久﹐被有天裝諸多拂庚﹐無地可消。回憶始做家婆﹐未免刻薄太過。有我罵人﹐無人罵我。方信順我者珊瑚﹐敬我者亦珊瑚也。悔恨方深﹐感懷倍切﹕裙釩影隔﹐誰來捧藥牀頭﹔環佩聲沈﹐不見提壺東面﹔怨我生之不幸﹐嗟彼美之難爲。種種傷心﹐莫補當年之錯﹔宵宵作夢﹐何時異地相逢。故一得見而气已先伸﹐亦一得見而情不自禁者也。

大姊殺雞切肉﹐同席暢飲。珊瑚擇一件好雞肉勸與家婆﹐橫紋柴就擇回幾件勸與新婦﹐勸雞頸與珊瑚曰「你一生好暖頸」勸雞腸與珊瑚曰「你後來日子長」勸雞尾與珊瑚曰「你將來好尾運」又勸珊瑚飲雞酒話﹕「後生飲過好兆頭」个餐橫紋柴飲了幾十杯﹐釀得面紅紅﹐頸軟軟。食完飯後﹐振起精神﹐撥把亞婆扇﹐擺手擺臂﹐帶珊瑚歸家。歸到巷口﹐好多人問及﹐橫紋柴曰「我个新婦未有嫁﹐佢話要歸來奉服我﹐我亦哈捨得佢﹐是以帶佢歸來。你話好唔好呢。」眾人曰「難得咯﹐難得咯﹐眞正第一好新婦咯﹗歸到家﹐丈夫愛老婆﹐家婆愛新婦﹐一團和气﹐滿面春風。詩曰﹕新人原是舊時人﹐別後相逢倍覺親。

夫亦愛妻婆愛媳﹐此時化作十分春。

惟有二成夫妻自見硑乜趣味。二成惱气曰「前者﹐我个亞哥話哈要老婆﹐如今又找一回點樣﹐對得人住﹐我个老母更加發憨。初時話大新婦唔好﹐如今作佢一个寶點樣解法﹐唔合我心。我要分開家產﹐各有各食。」大成聞之﹐話二成曰「細佬﹐你要分便分。」二成曰「我要分。」於是請埋个的舅父﹑大姑丈﹑二叔公﹑三伯爺來分家。二成曰「坑田我要多五六畝﹐沙洲地我要多七八畝﹐好果木我要多十條。」舅父曰「老子剩下家財﹐兩兄弟一人一半。只見佢做長子﹑嫡孫要多的爲是。爲何你重要多過亞哥呢﹖」二成曰「亞哥讀了十幾年書﹐考了六七案試。亞哥娶老婆用兩副八音﹐我娶老婆不過一副六吹﹐所以要補的過我。」大成曰「細佬﹐我唔爭﹐由你要剩﹐然後到我。」二成估埋的好田好地﹐好物件東西。大成總不與他計較。二叔公曰「唔話得咯﹐時樣大佬算世間第一人。我七十多歲人﹐一生共人分家不計其數﹐有因爭田頭地角數尺之間﹐甚至打崩頭﹐打裂額﹐至結怨成仇而鬧官司者有﹔爭器用什物﹐大小不均﹐爭至眼紅面赤﹐相見而不相叫者。惟是你算至﹐睇得破﹐特出離奇﹐髙人一等。」大成曰「父母家財﹐亦唔系定局。倡話要多的﹐我作父母剩少的。假如生多幾个兄弟﹐唔通硬板要翻咁多麼。」二叔公拍掌喜曰「不枉你老子教你讀書十幾年﹐算見得到﹐做得出。」

大成出外教館以養老母﹐珊瑚繡花織布奉事家婆。一室同居十分和樂。二成夫妻暗偸歡喜﹐可以無拘無束﹐自作自爲。

置一張鬼子臺﹐油了金漆﹐兩張竹椅可以伸腰﹐象牙筷署﹐磁器碗碟﹐曰釉茶壺﹐描花屙盅等頂﹐件件俱全﹐鮮明雅潔。居然鬧做亞瓜﹐老婆好似十萬銀身家﹐都有咁鬧駕﹐餐餐要飲有色酒。

有一朝飲到半處﹐叫老公趕往去斬叉燒﹐切鹵味﹐用蓮葉包住﹐被老母撞見問﹕「乜樣東西﹖」二成曰「你不用問我﹐我與你分開食﹐你唔管得我个的。就是龍肉與你無干。」橫紋柴大怒曰「你个盲虫頭﹐可惡大膽﹐出言不順﹐得罪老娘。

我不容你食。」伸手一拋﹐將二成蓮葉之包盡撒在地上﹐剛剛有兩隻大狗在旁﹐發狂搶食。二成快低頭抱﹐恰與狗相爭。狗開牙咬他﹐幾乎咬斷手指﹐咬得血淋淋﹑紅滴滴。拾回幾件燒肉﹐又染泥沙。旁有一班兒童拍掌呵呵大笑。二成哺哺咒罵﹐忿忿而歸。臧姑問知其故﹐亦覺可惱﹐又覺可憐。兩公婆只怨老母不仁﹐派老母不是。四時八節唔叫老母食一餐飯﹐唔請亞哥飲一杯酒。大舅來﹐盡禮致敬﹐買魚買肉倍待﹐外母來﹐歡天喜地﹐殺雞殺鴨畱餐。

有一年﹐八月十三﹐請外母來做生日。捉一隻大肥雞﹐三斤四兩重﹐用蓮米﹑風栗﹑紅棗﹑香信﹑正榮﹑姜片﹐會齊來燉。堡到火候到﹐香气透過鄰家。二成生得兩个仔﹐臧姑遇時﹐自己贊好命。其大仔有數歲﹐見燉雞待外婆﹐問其父曰「我去叫亞媽來食飯好唔好呢﹖」二成曰「問你老母方能做得主意。」臧姑曰「你勿去。叫他做乜呀﹗个老狗﹖﹐﹝罵家婆做老狗﹖﹐誰知自己系嫩狗﹖﹐終須輪到你做。﹞好死唔死﹐畀狗食都唔好畀佢食。」臧姑叫其仔去買豉油﹐吩咐之曰「亞媽見你買豉油﹐問你食乜樣﹐你話食生豆腐﹐唔好話食雞。」

後被橫紋柴聞之﹐惱气﹐話珊瑚曰「天地間有的咁樣人﹐有心肝有到極處。外母來﹐殺雞倍待。兩公婆唔叫老母食一件。

想起來養仔做乜用﹗娶新婦做乜用﹗」珊瑚笑曰「唔通﹐个个都學她麼﹖有的人做「醜﹐亦有人做好呀﹗个个學恆﹐唔成了世界／你去佢處食﹐食得幾多件呢﹖我明日去墟上捉一隻肥雞﹐買一个豬肚。用豬肚笠鷗﹐任你食飽。」橫紋柴曰「點樣笠法﹖我幾十歲嗜曾食過咁好味道。」

珊瑚第二日竟然照樣制法﹐橫紋柴食得又飽又飫﹐掃嚇个肚﹐伸嚇條腰﹐十分滿願。逢人向說娶得个珊瑚眞正好新婦矣﹗

老年人想遂口腹之欲﹐未必明言﹐說出我想﹐求飲求食也。爲予爲婦者﹐默知其意﹐當盡情而供奉之。

亦有人因時講及﹐不覺露出心情﹐尢當丰厚一餐﹐以暢其意。今者橫紋柴想食雞肉一味﹐珊瑚加多豬肚﹐添多兩味﹐仍用香信紅棗﹐各樣同煲﹐自執酒壺﹐滿斟歡飲﹐同恬樂敍﹐大嚼無拘﹐擇其好者而敬奉之。

橫紋柴當亦﹐或頭稱讓﹐飲一大醉﹐食一爛餐﹐連汁撈理﹐連缽紙淨。想見橫紋柴之飽餒﹐大滿所懷。能無但坐椅來﹐捧住个肚﹐呵呵大笑也哉。孝婦之心﹐曉遂老人心意﹐觀於此事﹐何等快活﹐何等神情。

且說臧姑暴戾凶橫﹐日甚一日﹐任情自縱﹐孽滿生災。一日﹐因些小事不合意﹐將婢亂打一時﹐錯手﹐打破腦門﹐流血至死。婢之父怒曰「我窮﹐然後賣女。賣過你使喚﹐唔系賣過你打死呀﹗你買婢好出气麼﹗我女將來做財主婆都晤定﹐你晤通照得命過﹐世世子孫都嗜駛賣女嗎﹗你打死我个女﹐我與你誓不干休﹐要告官治你。」

眞眞告到官太爺﹐卽時出差來捉臧姑﹐鎖住頸拖去。太爺開堂審曰「你个賤婦人﹐心腸惡毒﹐將人性命作爲兒戲。。

問你該當何罪﹗快快招來。」臧姑跪稟曰「太爺明見﹐小婦人一生好善。初一﹖十五都有拜佛燒香﹐何至有打死人之事。

只因此婢好偸飯食﹐被我撞見﹐捶佢幾拳﹐不覺打破頭顱﹐佢就轆倒在地﹐敢就死了。小婦人拳頭有幾多力呢﹗都系此婢肚有風痰﹐運當命荊借意身亡﹐又唔作得我打死佢呀﹗」太爺曰「你養婢不飽至饑餓難堪﹐所以要偸飯食。你不憐憫﹐重奮揮拳﹐此婢气弱難當﹐無怪死於毒手殺人。」﹝依律你有何言。﹞詩曰﹕打婢原來想气消﹐任他無食餓終朝。

肚饑難抵拳頭重﹐白白收人命一條。

臧姑曰「以刀斬人謂之殺﹐以手打人都謂之殺麼﹖小婦人心實不服。」太爺曰「賤潑婦﹐好逞刁蠻﹐將他打嘴巴一百。」差役發起威﹐打得臧姑牙肉腫浮﹐血流滴滴﹐兩邊腮頰凸起﹐好似豬頭咁大。

臧姑且哭且罵﹐以手指住太爺話﹕「官恃彊欺佢。」太爺發怒﹐喝起差役﹐重打一百藤鞭。打得血肉交飛﹐仍然未肯招認。官叫差曰「且將賤婦押住班房安置。」

第二巡放告﹐婢父又來催紙。第二堂又審臧姑。臧姑恃牙尖齒利﹐辯論多端。官喝差曰「拿夾棍來。」遂將臧姑夾起﹐夾得眼中水火齊來﹐十隻手指夾折﹐抵痛不住﹐鞭倒在地﹐气絕幾回。用冷水噴醒﹐遂嗚嗚大哭曰「我認咯﹗系我打死佢咯。」官曰「旣招認了﹐將他押在監房。」

二成見妻受苦﹐好似刀切心肝﹐卽跑回家﹐向財主佬生借錢銀﹐作打救老婆之用。各稱不允﹐出於無柰﹐將田地貝古賤﹐變賣得銀三百兩之多。將一百補回婢父﹐作止淚銀﹐其餘二百作衙門之費。臧姑在官門又嘔又瀉。押了兩月﹐然後放回。面目漧枯﹐形容似鬼﹐皮消肉削﹐黃瘦如柴﹐不似從前之神精气爽矣。

有天裝忤逆家婆﹐積埋一身罪孽﹐何處消除。豈料意外生災﹐借端而發﹐因打死婢一事﹐捉去公門。

官府開堂﹐尙敢花言巧語﹐任你逞刁恃潑﹐難當三尺嚴刑毒打。幾番方信醜人難做。呼天叫苦﹐生平之惡气皆消「惡人自有惡人磨﹐天倉滿系掘頭路。」至於二成之計﹐爭估家財﹐膽敢欺兄﹐自爲享用。誰知一場冤孽﹐究竟成空。負心人終無好結果。可知皇天有眼﹐最憎不孝不悌之人。

臧姑歸家﹐二成請跌打先生來醫傷痕﹐浸藥酒﹑埋補丸﹐朝朝問候。臧姑有時出入﹐二成扶住而行﹐鄰里或笑其愚。二成曰「你唔在笑我﹐爲夫之道應當如此。佢系我老婆呀﹗唔應份要愛佢麼。」﹝知有夫道﹐不知有子道﹐所以謂這愚夫俗子。﹞一夕﹐大成睡中夢見﹐其父喜色而來曰「大成你果然好仔﹐更難得咁好新婦。你老母一生丑稟﹐我與佢做半世夫妻﹐豈有唔知。惟大新婦能容忍佢﹐能順受佢﹐能愛敬佢﹐可謂孝義賢良。你兩公婆个的孝心﹐竈君每月上奏﹐西天值日功曹遇時奏聞玉帝。玉皇大帝一分歡喜﹐將來賜你兩子登科﹐現在賜你金銀滿甕。」大成曰「兩子登科﹐後來之事﹔金銀滿甕﹐此銀何處而來﹖」父曰「銀在後花園紫荊樹頭之下﹐小鬼移來。特報你知﹐你明日可往掘齲」父說完﹐含笑而去。大成驚覺﹐推醒其妻﹐告以父親所言之事。珊瑚曰「我兩个唔系點樣孝法﹐平心而論﹐將來生仔學翻你﹐娶新婦學翻我﹐自己都心足咯。」大成曰「順理行將去﹐隨天吩咐來。」珊瑚曰「如果掘出銀﹐先捉一對豬伢來養﹐然後買幾隻牛仔﹐與人看守。年中亦有牛租谷呀﹗前者二叔所賣之田﹐其價極賤﹐不如贖回此契﹐亦是相宜。所剩之銀﹐開一間當鋪﹐或做糖房。捐个功名﹐起兩間書房大屋。你話好唔好呢﹖」大成笑曰「你卽時想做財主婆麼﹖」珊瑚曰「唔通。」唔想夫妻通夜講做財主佬之事。

講到天光。燒熱水﹐洗了面。大成謂妻曰「你去巷後亞美叔借一張熟鐵鋤頭﹐鄰巷亞徳三伯爺借鋤頭一張。」大成脫了个件金綫帽﹐蝴蝶頭鞋﹐深布白襪﹐藍布長衫﹐拙髙褲腳﹐捲起衫袖﹐手執鋤頭。珊瑚亦執一時精神爽利﹐得意洋洋。兩人到樹頭處﹐你一鋤﹐我一鋤。珊瑚只曉繡花織布﹐鋤不上三四十嚇﹐自叫手軟。大成笑曰「如果有力﹐容你歇嚇手﹐坐片時﹐然後再鋤都做得。」大成亦系拈筆拈扇﹐斯文之士﹐安能有幾多气力呢。誰知鋤至七八十嚇﹐气嘈起來﹐又要伸嚇腰﹐又話臂頭痛﹐話珊瑚曰「你起身來鋤﹐又到我歇手來坐嚇咯。

」珊瑚笑曰「你講乜本事﹐重話想棄文習武﹐去學彎弓。」

大成亦大笑。

鋤到大半朝﹐謂珊瑚曰「你去歸煮飯﹐買的豬骨煲湯﹐炙幾兩好酒﹐壯嚇气力﹐補嚇手骨﹐另切過二兩瘦豬肉﹐切爛蒸雞蛋﹐與老母食。」珊瑚曰「記得咯。」臨食飯時﹐橫紋柴曰「樹頭工夫不是你兩人鋤得﹐不如請人鋤起便罷。」大成曰「柴數無多﹐除了工錢﹐所值有限。現無別事﹐卽管作拾柴燒。」食完又鋤﹐鋤至午後﹐連根拔起﹐易見功程。再鋤幾嚇﹐轟震一聲﹐似有白光飛出。捫泥細看﹐色白片片﹐圓而似杯口大者﹐裝滿一大甕缸﹐知其銀也。夫妻神情起舞﹐欲笑不能成聲。二成忽來看見﹐忙忙指其兄曰「亞哥﹐你太不良。

柴荊樹頭﹐乃系父親遺嚇﹐我著�你﹐你擅自鋤掘﹐而不與弟商量﹐是欲瞞騙我也。唔做得﹐唔做得。是必要對分一半。你想獨得﹐我與你鬧官司。」﹝前者打死婢曾經鬧過。﹞大成曰「你不須憂﹐務宜兩兄弟照派。」二成曰「一字咁淺唔通﹐重要請舅父來處置麼。我在此看守﹐叫大嫂去祠堂托秤。」

珊瑚卽去﹐臧姑亦得聞之﹐急將幾隻老糠籮倒轉在地﹐在由滿地老糠而不計矣。擔籮跑到﹐放好秤架﹐弔起秤桿。二成手執秤鉈﹐睇住秤尾﹐臧姑扒銀入簞﹐倒轉於籮﹐每籮重一百斤。大成之銀﹐秤輕幾兩﹐二成之銀﹐足重有加﹐因二成掌秤故也。秤完﹐兄弟各擡回屋內。

二成拍掌而髙跳曰「做人至要有本心﹐我一世有難爲人﹐﹝不過專工難爲老母﹐難爲亞哥而已。﹞故此天唔虧負我。前者爲官門事﹐破費數百﹐心實不甘。如今得回幾籮﹐添多幾十倍。財壯人膽﹐此後買多幾个婢女﹐就打死﹐柰我乜何﹗」﹝說到此句﹐何得話有本心。﹞臧姑曰「以錢頂住櫃。」﹝惡气復發。﹞二成曰「个嚇重唔系輪到我做財主佬﹐今晚可以飲得杯安樂咯。」卽攜銀二元﹐出到市上﹐入京果燒腦鋪﹐買好燒酒﹐糴白米頭﹐秤燒鵝一隻﹐切燒肉二斤。「該價多少﹖」

拈銀出來秤﹐掌櫃先生曰「二成哥﹐你兩个都系銅銀﹐爲何向至相熟鋪頭來混帳呢﹖」二成曰「現在樹頭掘起﹐何得僞銀。必定古時所藏千百年間﹐銀色攺變﹐不妨將錐試嚇﹐方知我系好人。」掌櫃果用一錐﹐謂二成曰「全系精光銅﹐總唔駛得﹐非比夾心﹐尙有番的皮。」二成見無可柰何﹐求其賒隹。

掌櫃曰「費事登簿﹐勿買爲佳。」將米倒回籮﹐將酒倒回埋﹐燒鵝豬肉掛番起。二成失意而歸﹐殊無趣味。謂其妻曰「初頭作勢﹐被佢當作銅銀﹐眞正唔抵。快將雞﹖煮酒。飲過﹑啖起過。」才飲完﹐話妻曰「明日快的共我漿洗衣服﹐我要去省城買貨。」臧姑問其故﹐二成曰「鄕村間小墟場﹐鋪戶應承做掌櫃﹐未曾學得半个月師﹐話好銀系銅﹐眞正好笑。今日所掘之銀﹐系日久變色﹐拈到省城﹐銀師必能識得出。等我辦二百銀貨歸來﹐拭開佢雙眼去。但駕勿使但自認咁非凡。」是夜夫妻斟酌﹐俱是講買田買地建造樓房﹐捐功名做財主之事﹐通夜不睡﹐講完又笑﹐笑完又講﹐不覺天光。

第二朝臧姑出巷﹐所講說話﹐大有精神﹐髙聲響亮﹐三句唔理﹐便說我地个嚇哈憂窮咯。有的人想貪佢肥膩﹐走來佢屋﹐坐立講話。恭喜佢﹐奉承佢﹐褒獎佢﹐話佢好心﹐話佢好品﹐所以天有眼﹐賜福賜祿與佢。臧姑聽聞十分歡喜。

第三日﹐主意往省城﹐因開列貨單﹐采買什物時﹐值寒天。

如大紅絨被﹐絝紗蚊帳﹐漆枕頭﹐佳紋席﹐金漆櫃﹐長皮袍﹐諸般衣物。臧姑說﹕我要金欽玉鋼﹐珠圈銀鈕﹐大紅裙﹐花衫袖。種種華麗衣裳俱備﹐其餘酸枝臺椅﹐及古玩東西﹐各樣都買。兩張紙方能寫得完。

落渡後﹐逢人便問﹕「省城至大綢緞鋪是那一間﹖買皮艸要去那一條街方有﹖」先坐頭艙旣問﹐經過尾艙再問﹐後上蓬面又問﹐各人云﹕你到省城便見﹐何必咁敖气。二成曰「我買皮艸呀﹐你估比同買艸皮麼﹖聖人話﹕每事問就系是禮也。

你想欺我唔識禮嗎﹖」滿船人皆大笑﹐二成唔見醜。重揚揚好得意。

旣到大城﹐尋著一間至大蘇杭綢緞鋪。自己居然做一个辦貨大客﹐口講指畫要某件貨物﹐某樣東西﹐逐一搬來看過合式。

二成說﹕「價錢總要老實。」後來重有交易﹐非止一次。便了﹐掌櫃先生提起算盤子﹕「其該銀幾多﹐煩貴客拈銀出來﹐上天平兌。」二成抽身抽勢﹐向兜肚內擒出一錢袋﹐約一百之多。

掌櫃先生看過﹐變色怒曰「盡是銅銀﹐此人定必光棍。」喝起夥伴﹐埋手搜身。再搜出一百兩﹐亦系銅色。通鋪嘈鬧起來。

不由二成分說﹐卽用麻繩捆綁以墨搽黑面﹐交與當街巡丁﹐毒打一回。

明日搭渡歸家。臧姑知丈夫約於某日歸家。到此日近晚之時﹐請定四五个人﹐往渡頭肩挑柏椅衣物等。到渡船埋岸﹐一見二成扶住船篷出艙﹐垂頭喪气。臧姑話﹕「人大在此﹐可將所買什物交他擔回。」二成搖頭搖手曰「勿咁心急﹐待他起淸貨﹐明早來擔未遲。」叫各人且歸家去。臧姑曰「貨物放在艙底麼﹖」二成曰「是也。」

歸到家﹐臧姑曰「看你个樣情形﹐似乎有玻定必到省城歡喜之極﹐在酒樓花艇﹐食煎炒太多﹐發大熱气﹐都唔定咯。

」二成抽起後衣﹐披開背脊與看曰「你試睬嚇。」臧姑見腰皆俱黑﹐驚曰「做乜叫人刮瘀﹐刮得咐淒涼呀﹖」二成曰「刮﹗刮﹗刮﹗刮你个條命﹐分明系被藤鞭所打﹐重話我刮痞。」

臧姑曰「你旣做了財主﹐做乜重去做賊﹐被人捉住鞭撻麼﹖

」二成曰「唔系做賊。人家話我做光棍﹐用假銀買眞貨﹐白白受打一常」臧姑曰「唔通都系銅銀﹐伯爺眞正系唔好人咯。

佢所用之銀﹐聞得俱是好的。我所用系假的﹐分明欺你愚蠢。

你快快要佢換過。佢唔肯換﹐你唔怕共佢打﹐料得佢系教館先生﹐有你咁好力。佢若不服﹐我走到佢屋內﹐睡倒地上詐死﹐怕佢唔換麼﹗﹝到底系女人見識髙。﹞二成曰「著﹗著﹗著﹗

今晚牀上再斟酌。」臧姑急買紅花歸尾﹐及跌打丸散﹐又敷又搽。二成曰「眞正好心事﹐唔話得咯。算第一个婦人。」﹝蠻惡第一。﹞臧姑曰「你亞哥﹐你老母﹐都唔來問候一句。

枉費佢系同胞﹐枉費佢生得你出。如此無情﹐唔怪得兩公婆心淡。」二成曰「不用講﹐不用講﹐个的都唔系人。

明早起身走去大成書房間曰「亞哥你眞正有本心﹐盡將銅銀分過我﹐你自己要了好銀。我被人捉住﹐搽黑面﹐辦做烏龜﹐毒打一身。眞正唔抵咯。我唔要我个的﹐我要你个的﹐將銀換過方得。」大成曰「分銀之時﹐你自己執秤﹐又系你老婆執艸﹐手扒手捧。我夫妻並無動手﹐何得有彼此之分﹖」二成曰「我唔理得你咁多﹐總之要換過。」大『成曰「有包緊要﹐你要換﹐就換與你。」二成將銀幾籮擡來﹐籮換籮﹐盡行換過。

是晚﹐二成歡喜不了﹐對妻曰「此銀樣實在﹐唔同个嚇﹐唔慌有人丟我駕咯。省城唔利市﹐再去龍灣大埠。辦過衣裝。」

遲得兩日﹐又開單寫列采買什物﹐逐一覆記出來。問﹕「臧姑系咁樣嗎﹖」臧姑答曰「我都嗜記得你從前所列之單﹐何不取回再抄。」二成說﹕「个陣時﹐被人捆綁﹐魂都有了﹐尙敢取回單麼﹗」夫妻覆想幾回﹐方能寫得齊備。二成曰「尙有一件至緊要未寫。」臧姑問那一件﹐二成曰「要買一跌打藥酒﹐補嚇背脊及周身骨節。」臧姑曰「我都著飲﹐前者入宮門時﹐个的狗屎原差﹐唔顧人性命﹐昏咁打﹐昏咁夾。至今皮肉似覺無傷﹐但遇寒風冷雨之時﹐骨節未免痛刺。」二成曰「你哈好早的話。旣然如系﹐順寫買北鹿筋五斤﹐虎骨膠十二兩﹐大人參一技﹐歸來補你。」臧姑欣欣然﹐有喜色﹐囑咐曰「你記得要買个的先。」二成曰「你慌我有記性麼﹗」﹝不過啥記得老母。﹞遂搭渡去。

旣到龍灣大埠﹐尋著大綢緞鋪﹐手指貨架上說﹕「事頭公﹐我要這的貨﹐又要那的貨。搬槤落來﹐擇其合意者買之。」旣講成價。二成擒一包銀五一兩出來兌。事頭看過﹐驚曰「豈有此理﹐前日﹐有一个光棍﹐以三十兩銅銀騙我﹐如今你又以五一兩來騙我麼﹗」喝起夥計理手﹐又向身內搜出﹐尙有一百五一兩之多﹐俱是銅色。又搽黑面﹐用麻繩捆綁﹐交與巡叮詩曰﹕彊換兄銀更不該﹐分明此物引衰頹。

堪嗟緊被麻繩困﹐禍不單行又再來。

一班巡丁來捉回館內﹐大聲罵曰「你的腳色﹐止許你食飯﹐唔許我地兄弟食飯嗎﹖我等看守此街﹐爲何苦苦要來幫襯我呢﹖」二成哀告曰「你等大哥自是明見﹐我本系耕田人物﹐忠厚至誠。我亞哥都系做教館先生﹐可保可結。此銀在後花園樹頭掘出﹐不是私鑄銅銀﹐幹眞萬眞﹐並無虛假那。」跪在眾巡丁處﹐叩頭乞免。﹝不向老母處叩頭謝罪﹐所以要跪他人。﹞巡丁曰「不用多言﹐卽剝下衣服﹐打之可也。」一脫了衫﹐見背脊俱現黑色﹐系被藤鞭打痕。巡丁曰「你旣系好人﹐爲何被人打得个樣﹖實系做光棍無疑。」二成無言可答﹐「但哀求唔好打咯。前日受苦﹐痛气未除。你估眞正系牛皮鼓麼。」

巡丁曰「你唔願打﹐要用弔法。」二成未曾見人弔過﹐以爲弔好過打。二成曰「我願弔罷咯。」巡丁將他弔起﹐名爲弔燒豬。盤弔了半夜﹐求生不得﹐求死不能﹐叫苦連天﹐喊到頸喉都破。巡丁放下﹐二成向各巡丁跪過﹐叩頭認罪。﹝願認光棍﹐不肯認懺逆。﹞詩曰﹕件逆誰人告到官﹐百千罪過總能寬。

蒼天自有牢籠計﹐要你無端苦萬般。

次日﹐在街遇著一个頗相識朋友﹐借得渡錢歸家。

臧姑知到約於某日回家﹐又請工人往渡頭擔取物件。渡船埋岸﹐見二成在艙內行出﹐扶住一條竹棍﹐曲腰低頭﹐十分病色﹐慢慢行來。身上所著光鮮衣服﹐一切俱無﹐只剩一件汗衫﹐好似扯得穿崩爛破。心內大驚﹐料必又系个一板豆腐咯。等待二成上岸﹐細聲問及﹐二成曰「唔好講﹐唔好講﹐你扶我歸家罷。」先打發工人回去。

臧姑拖住二成﹐二成以手扶住臧姑膊頭﹐一路行﹐一路講﹕「該定有財气﹐唔系自己福﹐貝患得辛苦﹐反爲不美。我想將此銀交回亞哥便了。」臧姑曰「唔似陣勢﹐都要交回﹐重怕衰起翻來﹐連命都死漧淨。个嚇點算好呀﹗總之有彩數﹐唔駛怨咯。」是晚﹐兩公婆再斟酌一夜﹐欲捨欲不捨。明早點香燭﹐去拜神﹐阿菩薩﹐拋﹖菩杯﹐唔主張要。又求得簽﹐俱指示﹕此銀不可要﹐要之必有禍患等語。遂決意交回﹐叫妻搬運送去。

詩曰﹕

存心行事惱天公﹐用盡好謀總是空。

厚福木來富不得﹐依然幾次變成銅。

對大成曰「亞哥﹐个的銀唔利市﹐交回你罷咯。」大成想起﹐亦見奇趣﹐不覺微笑起來。二成曰「亞哥﹐你唔在笑我﹐你終須要被人打過。」誰知大成所用之銀﹐人人話佢銀色極髙﹐與平常銀爭得遠。每員重七錢二分﹐傾銀店願加多一分﹐每員作七錢三分計。大成亦不過取﹐只照平常而兌耳。詩曰﹕心也眞時銀也眞﹐皇天原賜孝心人。

公平不作三分計﹐空笑貪婪有一文。

二成曰「暇﹗暇﹗眞奇怪咯﹐唔通老子个穴山只發亞哥﹐總唔發我。到淸明時拈一張鍬拍嚇老子山墳﹐拍松醒恆﹐叫他轉便﹐勿淨系發理一邊。」大成聞之﹐亦見好笑。

大成見細佬遇時困手﹐未免可憐﹐時時以銀照顧於他。二成一執﹐轉手便變銅色。大成每要自己親手代佢結帳﹐然後算作好銀。二成話﹕「唔通亞哥个對手有寶。」大成亦不知其何以解法。﹝不是手寶﹐爲善以爲寶。﹞廣州省城城隍廟﹐掛一个大算盤﹐寫數句云「人有千算﹐天只一算﹐陰謀暗算﹐終歸失算。」今二成可謂日算夜算矣﹐而總不就算何哉。初分家時﹐田地爭多﹐爲打婢告官一場賣去。後見大成掘出銀兩﹐又要平分﹐可謂恃蠻霸占。自喜多得天財﹐何以初用之而成銅﹐旣換之而又銅。如果系銅﹐當與大成一樣。

爲何大成所用﹐稱爲銀色極髙﹐是二成之心變詐百出﹐而銀兩之色﹐亦變化不窮也。論二成所作﹐可以剩錢。

一者不用養父母﹔二者做事有人情﹔三者不用顧本心﹔四者可以講惡气﹔五者又得有天裝內助之賢做大幫手﹔理宜十年一運﹐世界翻新。何至東跌西崩﹐不見南和北﹐合窮途困手﹐酒米難賒﹖而且妻受官刑﹐夫遭弔打﹐天災橫禍﹐意外紛來。方信大成孝心發達﹐土變黃金。而二成忤逆該衰﹐見財化水也。

大成屢勸細佬孝敬老母﹐無柰二成總不依從﹐作老母如仇人一樣。

一夜﹐夢見父親來﹐怒罵曰「二成﹐可惡﹗可惡﹗不孝子﹐賤潑婦。妻旣不賢﹐夫亦不肖﹐可謂一牀不出兩樣人。你兩公婆刻薄老母﹐你估我唔知麼﹗你做作更加系一團夢將老婆作如珠如寶﹐將老母作如泥如土。老母生你出來﹐唔系老婆生你出來呀﹗老母與你移幹就濕﹐唔系老婆與你移幹就濕呀﹗老母共你娶老婆﹐唔系老婆共你娶老婆呀﹗﹝此等道理可以壓倒泰山。﹞爲何知道愛老婆﹐唔知愛老母呢﹖你兩公婆忤逆之罪﹐竈君每月上奏於天﹐值日功曹遇時奏聞玉帝。玉皇大帝一分震怒﹐前日降下災星﹐將你夫妻要受非刑弔打﹐報你不孝之罪。

誰料不生悔心﹐依然憐逆﹐將來要你兒孫滅絕。你兩公婆不日要死在地下﹐打落勘都地獄﹐永無轉輪。」話完﹐其父忿忿而去。詩曰﹕任你公婆戾气多﹐鬼神添注命如何。

生前放肆無拘束﹐到了閻君細挫磨。

二成驚醒﹐汗濕通身。推醒老婆﹐臧姑怒曰「我睡得好好﹐你推醒我做乜事呀﹖」二成將父親怒罵之言說與他知﹐臧姑曰「你不過心躁而已﹐豈有爲人父﹐走入來被底﹐講說話麼。況有新婦在旁﹐唔通總有的禮體。別人做家公﹐都唔人新婦房間﹐何況來到新婦枕旁﹐共你談論。」二成曰「話起亦有理。今晚我飲酒﹐食了一缽仔咸蘿卜﹐唔通眞正系心躁發夢。

」臧姑曰「他話你不孝﹐我兩公婆點樣不孝法﹖你有打老母﹖

我又有打家婆﹐不過我兩个唔好頸﹐有幾何叫佢。本心之講﹐佢做老大﹐都唔叫我後生先﹐我做後生﹐叫佢老大先﹐我又有咁嚇作呀﹗」二成曰「亦是道理。﹝聽盡老婆咁多道理﹐豈有啥明白。﹞睇你唔出﹐做女人咁伶俐呢。你个抱嘴﹐眞正系審死官咯。」﹝唔審得閻羅王死。﹞臧姑曰「前者到衙門時﹐官都講我唔祝﹝好聲價。﹞總系佢恃蠻恃惡﹐原差多板子﹐便不由分說﹐打得我咁淒涼﹐所以輸了過侶。你老母算有名人等﹐做包乜都要怕我呢﹖」﹝家婆要﹔怕新婦﹐其新婦可知。﹞二成曰「我都拜服你﹐果然你有本事。」

是年十一月﹐天行時癥﹐各家小兒紛紛出痘。二成大仔七歲﹐出黑痘死。次仔五歲﹐出黑痘又死。二成夫妻傷心到極﹐日夜悲啼。

世上有一等人﹐買魚買肉﹐多讓與仔食﹐而不肯多讓以奉親。觀其心意﹐仔長大﹐將來可以有望。我望佢養老。而待老者也﹐獨不用他時。仔大﹐養我不養﹐我尙未可知。而父母則自幼養我至成人者也﹐未養我之仔﹐了不得關心。旣養我之親﹐似不甚養。意亦如供會者﹐未執之會﹐其銀不待問﹐而自己先交﹔旣執之會﹐其銀旣屢催﹐而猶不想出會。未執者﹐望日後之多收會﹔旣執者﹐忘從前之領惠。誰不知生會或有烘之憂﹐熟會先入囊之飽。而世人喜供生會矣﹐不樂供熟會矣。猶之世人喜養其子矣﹐不樂養其餘矣。

獨是盡心養子﹐至長成而不肖者有之﹐將近長成而先我去世者又有之。愛子之心付之流水矣﹐鞠育之情徒勞無功矣。惟是以愛子之心愛父母﹐敬奉一日﹐報得一日之恩﹔敬奉一年﹐算盡一年之孝。就使吾父母明日死亦可﹐明年死亦可。在我﹐爲不虛生﹔在父母﹐爲不虛老。況自古及今﹐只有稱人之善養父母者﹐未有稱人之善養子女者。天地鬼神只有庇佑人之能愛其餘者﹐未有庇佑人之偏愛其子者。非謂子女不必愛﹐但恐知愛子女而不知愛父母耳。今二成夫妻愛子之心﹐如此其誠﹔愛母之心﹐如此其保無論兩子俱死﹐就使長大亦未必佳﹐所謂忤逆還生忤逆也。論起大道理﹐我還我﹐仔還仔。我能孝順﹐無論子死﹐與並無所生﹐究竟我是天地間第一等人。生則無慚﹐死而無愧﹐若是我原不孝﹐卽使兒系滿眼﹐自己問心難去﹐究竟系忘恩負義之徒。

二成怨气不消﹐話﹕「我兩公婆一世無難爲人﹐唔知點解个天難爲。我一世有虧負人﹐唔知个天點解虧負我。」日日怨天怨地﹐罵鬼罵神。

族中有一个老太婆﹐素性剛直﹐不怕人憎。走來勸解曰「二成﹐你話有難爲人﹐你專難爲老母呀﹗你話有虧負人﹐你偏有虧負老母呀﹗我唔怕你老婆刁﹐唔怕你老婆惡﹐我唔做閻羅王則可﹐若系我做﹐重要將你夫妻打落地獄﹐永無轉輪。」

﹝若得嫁閻羅王﹐可以收盡世上好多惡婦。﹞話完﹐拂袖而去。

二成初聞此言﹐心中忿恨﹐再想一下﹐此人與我父親之語﹐道理相同。唔通我兩公婆眞正系忤逆﹐爲天地所不容﹖料得人之所憎﹐必爲鬼之所厭。大約菩薩怪責我都唔定咯。﹝天九咯將醒覺咯。﹞臧姑眠在牀中啼哭。二成走入房曰你唔在哭﹐想起都系我兩人之錯。亞哥亞嫂十分孝順﹐所以又發財﹐又生子。

我今人財兩失﹐必因罪重﹐厚福難當。若不回頭﹐孽深無底﹐地獄之苦﹐斷不能辭。不如立轉心腸﹐歸於孝義﹐或者天恩寬厚﹐赦我前非﹐未知賢妻你話可乎不可﹖」臧姑曰「我昨晚通夜想過﹐將自己性情與伯娘比較﹐實系萬不及他一分。想起我固刁蠻﹐你亦譜懵懂。枕邊癡愛﹐總是昏迷﹐一事無成。到底如何結果。你眞知悔﹐我願相從。」

夫妻是晚﹐發心行孝。卽剝花生﹐四更後起身煲粥﹐晨早捧獻與家婆食。二成買肉餅一包﹐來獻與老母。夫妻歡喜恭敬﹐甚覺有情。食粥一碗﹐又勸一碗﹔食餅一个﹐又勸一个。老母唔想食﹐苦苦勸佢食多的﹐飽得老母个肚膨膨脹。二人去後﹐橫紋柴笑曰「奇哉﹐怪也。兩公婆一年唔叫一句老母﹐一年唔叫一句家婆﹐爲何今早如此恭敬﹖好似亞崩養狗轉了性都唔定咯。」臧姑歸家﹐卽時燒水殺雞﹐叫丈夫去買豬肉个﹐朝請老母來食飯。夫妻捧酒勸母﹐你敬一杯﹐我敬一杯﹐老母飲之不了。擇好雞肉勸與老母﹐你敬一件﹐我敬一件﹐老母捧起碗﹐飯食雞肉重髙過鼻哥。老母話﹕﹐『我唔食得咁多。」臧姑曰「你作飯食呀﹐有幾何來到我處呢。」﹝不過十年一次。﹞是餐﹐勸得老母又飽又醉。醉了難行﹐共扶入房安睡。

臧姑往家婆處想檢點牀鋪被席﹑衣物東西﹐或補或聯﹐或漿或洗﹐誰知蚊帳被褥﹐樣樣虔潔光鮮﹐方知珊瑚每日整理周至。臧姑嘆曰「我罪大矣﹐怪不得伯娘有好處也。」

二成夫妻每日以孝順老母爲心﹐而且敬奉兄嫂。誰知奉侍一月之間﹐母以年老﹐忽受風寒﹐染病而死。大成夫妻守喪盡孝。至於二成與臧姑﹐哭得似倒地葫蘆﹐橫轆直轆﹐眼胞腫起大似雞﹝音在﹞。詩曰﹕十年忤逆作平常﹐一旦回頭自主張。

想奉髙堂人不在﹐可憐哭得淚汪汪。

鄰巷一伯婆問曰「二成﹐你爲何得咁悲切呀﹖」二成曰「一年忤逆之罪﹐此罪難消。忤逆須用孝順補之。今者母旣死﹐不孝之罪何處消除﹐惟有遺恨終天﹐長嗟嘆而已。」

俗語云「得到知憂人又老﹐得到好眠天大光。」

明必智鑑云「過後方知前事錯﹐老來方覺少時非。」

成語考云「樹欲靜而風不息﹐子欲養而親不在。」

此等說話俱是傷心悔恨之詞。大約爲人子者﹐於父母生前﹐人稱其孝﹐則謙讓曰「斷不敢當。」及父母死而居喪﹐人問曰「誰是大孝子者﹖」其子應之曰「我是也。」不止曰孝﹐而且稱大孝。無論平日之忤逆父母﹑怒罵父母﹑刻薄父母者﹐皆得以大孝稱之。

非特不肖之子﹐可稱爲孝。卽如刁蠻之新婦﹐惡毒之新婦﹐無情無義之新婦﹐皆可以孝字稱之。故嗝魔先生髙聲唱曰「孝男﹑孝女﹑孝眷人等﹐行埋來奠酒呀。」聞唱一聲﹐此時做仔﹐跪埋去奠幾杯﹐做新婦﹐亦跪理去奠幾杯。口水又來﹐鼻水又出﹐嗚嗚咁哭﹐其孝敬之情可謂切矣。獨是父母旣死﹐其魂影或落陰間﹐或卽爲轉世﹐亦未可知。就使靈魂尙在﹐依附神主牌﹐坐在髙臺之上﹐而見一班男婦啼哭聲吒﹐在死者亦當眼淚交流。﹑捧起酒杯﹐喉頭哽咽﹐而不能人口者矣。想到此時﹐咁樣敬法﹐點似得。當父母在生之時﹐遇良辰佳節及生日吉筵﹐爲子者﹐捧敬一杯﹐而父母喜矣﹐勝過死後哭奠靈前矣。況且﹐生前敬酒﹐捧到唇邊﹐喉頭活活之聲﹐親見飲入肚內。乃於生前不肯敬獻﹐定必要等待父母死後﹐情願奠於地上﹐要父母曲腰低首﹐嘴向泥沙﹐而後方得飲此幾唆也﹐亦太無情矣。𨿽奠酒之禮﹐自古不廢﹐而生前敬奉﹐亦人子之所當然。乃有等於父母生日之期﹐及正月初一之日﹐不肯向父母跪下叩凡个頭者﹐問其何以不肯﹐則答曰「我見醜不能做得也。情願於父母死後﹐入殮之時﹐跪棺材﹐做七之時﹐跪本主﹔燒紙錢紙櫃之時﹐跪屋角街頭﹔此時亦不見丑。亦作平常。可惜哭倒跪﹐不如父母生時﹐笑倒跪也。若向生時跪叩父母﹐必拖住你手﹐而歡喜曰「啥在咯﹐啥在咯。﹐總之中用便好咯。」其實父母心中必贊嘆你有禮﹐必知到你感恩﹐父子之情何等趣致。論起父母之恩﹐殺身難報﹐豈拜跪所能酬﹖而禮在則然﹐應當如此。生不能敬﹐死又何爲詐哭哉﹗

及時臧姑所生男女共十餘胎﹐不能養得一个。或三五歲而死﹐或一兩月而亡﹐或三朝七日而絕气﹐或初生落地而失聲。

眼都哭幹﹐腸都痛斷。一晚對二成曰「唔知得咁衰﹐見生唔見養。唔想侶來﹐偏要來﹐旣來又唔肯在此住﹐你話點解呢﹖」

二成曰「我明白咯。个的系冤孽鬼﹐別人家話前世唔修﹐我共你實系今世唔修﹐想起從前个的忤逆法﹐晤知重要點樣折墮。

」臧姑曰「我兩个曾經知錯﹐孝順﹐過來。」二成曰「可惜日子淺﹐開手做得遲。若系早得三五年﹐兩个仔或者唔駛死﹐抑或老母死遲三兩載﹐亦可消多的罪過﹐無柰咁撞板。想孝心﹐老母就死﹐天不從人願。整定要該衰咯。」枕上﹐夫妻又長嗟長嘆。

三更時﹐二成夢其父來告曰「二成﹐你的罪孽理宜兩子死後﹐夫妻卽要雙亡﹐受地獄之苦。因你發怨悔心攺行﹐孝義奉母兩月﹐亦極算眞誠。所以得畱存至今日﹐知錯之力也。你命中應有五子七孫﹐因夫妻不孝﹐盡折去矣。其餘多生而不育者﹐無非个的挑生鬼﹐故意來惱悶你老婆也。你老婆一生之惡﹐戾气難消﹐應受此報。」二成曰「父親喪﹐小兒可免地獄否﹖

」父曰「免了咯﹐你算好彩數。幸母未死﹐發勇猛心盡孝一月﹐若非如此﹐刀山劍樹﹐卽是你結果之常」二成曰「小兒敢就絕了香煙。」父曰「向你兄求一子傳後可也。但你毫無福澤流蔭後人。他日子孫零落不振﹐不似你兄﹐後代世世富貴榮華也。」話完父去。二成一驚而醒﹐以夢告其妻﹐臧姑曰「苦惱之來﹐自知甘受無怨。但地獄之事﹐你只知問自己﹐不代我問及一言﹐你一生做事總有益人咯。」

珊瑚生得三子﹐兩子中進士。大成以細仔過繼二成。至今﹐大成子孫昌盛無比﹐而二成三代僅至數人﹐不過貧民而已。

卷之二

七畝肥田。。。。。。。。。。。。。。。。。。

七畝肥田

雍正初年﹐潮州普陽縣﹐來得一个新官來做知縣﹐辦事甚明白。普陽縣內村民有一人姓陳﹐名智﹐生下二子﹐長子陳亞明﹐次子陳亞定。幼年之時﹐同讀書。長大之時﹐同耕種。兩人相親相愛﹐及至各娶妻後﹐分開財產﹐別宅而居。其父陳智死後﹐剩有肥田七畝﹐本來系父在生之日﹐作口食之田。及父死後﹐兄弟相爭﹐親族不能解散﹐兩相結訟。

告到縣官﹐官問其點樣原由。亞明曰「此田當日父親應承交與我耕種。」遂呈分單簿出來﹐內寫字云「老人百年之後﹐此田交與長孫收領。」亞定曰「兄𨿽系有分單﹐我亦有執照。父親臨病之時﹐見我服侍得佢周至﹐話我孝心﹐父在牀頭﹐親筆寫云﹕『七畝餘田﹐交與亞定永遠耕管。﹐」亦將執照呈上。官曰「照講起來﹐你兄弟俱著﹐總系你父親唔著。

當取你父棺破開﹐問其何解﹐如此反覆﹐致你兄弟相爭。」亞明﹑亞定默然無語。官又曰「田土小事也﹐兄弟爭田大惡也﹐我不能斷。你兩人各伸一隻腳來﹐兩腳合埋用夾棍夾之﹐能忍得住不言痛者﹐則田歸你咯。但不知你兩个左腳痛呢﹖右腳痛呢﹖左右惟你自家揀擇﹐我不能勉彊。你兩人各伸一隻不痛之腳來。」亞明﹑亞定曰「俱痛也。」官曰「奇哉﹗兩腳眞無不痛麼﹖你之身猶你父也﹐你身之看左腳﹐好似你父之看亞明也﹐你身之看右腳﹐好似你父之看亞定也。你兩腳尙不肯捨其一﹐你父生兩个仔﹐肯捨其一麼﹗此事須他日再審。」叫差役拿鐵鏈一條來﹐將亞明亞定各鎖住一隻腳﹐封其鎖口﹐不許私開。使他兩人同凳而坐﹐同席而食﹐同牀而睡﹐同起而行﹐大便小便兩相同去。如此親密﹐片刻不能相離。更使人觀他兩个動靜詞色﹐每日來報。

初之時﹐兩兄弟好似忿忿不平﹐總無言語。背面側坐﹐一个向東﹐一个向西﹐至第二日﹐則漸漸相向﹐對面而坐。第三日﹐則垂首低眉﹐兄嘆一聲曰「悔不聽房長之言。」弟嘆一聲曰「悔不聽舅父之勸。」第四日﹐兩兄弟相與講話矣。晚餐同席﹐兄弟勸飲勸食矣。差役將此情景報官﹐官知其有悔心也。

第五日﹐叫差牽亞明﹑亞定上堂。官問﹕「你兩人有子否﹖

」亞明曰「我有二子﹐約十七八歲﹐有的十三四歲。」亞定曰「我亦有二子﹐其年紀與兄之子亦相上下。」官叫差役捉其四子俱來。官叫亞明﹑亞定謂之曰「你父不應生你兄弟兩人﹐是以今日至此。假使單生你一條身﹐田宅皆系己所獨得﹐何等快樂﹗今你亦不幸﹐兄弟各有兩子﹐他日長成相爭相奪﹑欲割欲殺無有了時﹐深爲你等憂之。今本縣代爲思慮﹐預爲之計﹐你兩人各畱一子足矣。亞明居長﹐畱長子﹐棄去次子可也。

亞定居次﹐畱次子﹐棄去長子可也。」命差役將亞明次子﹑亞定長子押去養濟院﹐交與乞食頭做親男﹐來取執照﹐收領存案。

彼乞食之人﹐無田可耕﹐有何爭法。獨畱一人﹐他日得免於禍患﹐豈不省事便宜麼﹗」亞明﹑亞定聞此判斷﹐心慌起來﹐伏地叩頭﹐啼哭曰「太爺﹗太爺﹗我不敢咯。」官曰「你話不敢﹐何也﹗」亞明曰「我知罪咯。願讓田與弟﹐至死不復爭。」亞定曰「我不敢受﹐願讓田與兄﹐終身無反悔。」官曰「你兩人未必眞心﹐我不敢信。」兩人叩頭曰「眞咯﹐眞咯﹐若系假心﹐天誅地滅。」官曰「你兩人或者眞心﹐你兩人之妻未必肯讓。你兄弟歸家與老婆斟酌﹐過遲三日再來定讓。」由是兄弟放回。

是晚﹐亞明對妻說知﹐妻曰「我至好系第二个仔﹐又精靈﹐又好相貌﹐我至中意佢。包但做官得時新樣呀﹗將我个仔來分過乞食佬﹐我的仔有咁下賤﹐但得咁曉判斷。我遲日去見佢﹐問佢做官點樣解法。」亞明曰「太爺一一解過我知咯﹐我又想過咯﹐都系自己唔著。你遲日去見官﹐共二嬸上堂﹐唔好講惡气。你若恃嘴刁﹐唔肯輸服﹐但將你兩嬸姆﹐一人鎖住一隻腳﹐个陣要你兩个同牀同席﹑同坐同眠﹐往則同行﹐企則同立﹐了不得咁牽纏﹐了不得咁費事。此時你知怕咯。」妻曰「我咁界佢鎖。」亞明曰「你唔肯鎖﹐官喝差打你。」妻曰「佢的板子得咁使。」亞明曰「『你估板子使了嗎﹖藤鞭使﹐夾棍使﹐枷又使﹐鎖又使﹐隨你中意个樣﹐有个樣。」妻曰「我今年四十一歲﹐未曾見過官﹐我唔駛怕佢。」亞明曰「唔怕官﹐總怕管呀。你唔怕﹐我怕咯。你兩个仔﹐如今押在差房﹐嚇得面靑靑﹐魂都有了。」妻大驚曰「點算呀﹗撞板咯﹗

嚇死我兩个仔咯。卽流眼淚怨丈夫曰「乜你先時﹐唔話過我知呀﹗﹖」亞明曰「你估衙門系花廳麼﹐重要話你知﹐唔怪得你淨曉快活。」妻曰「我見你初去告官之時﹐講得咁豪气話呢﹗咁場官司定必贏恆七畝肥田﹐拿手可得歸來﹐燒紙還神﹐請親族來飲﹐遇个朝飲了兩壺燒酒﹐重更精神﹐得意揚揚﹐托睡鋪落口。我以爲你到衙門﹐原差佬要恭敬你﹐奉承你﹐請你飲﹐請你食﹐太爺要陪你坐。因你話告官﹐我估如仔女稟告父母﹐子侄投告父叔﹐無拘無束。企亦得坐亦得﹐隨隨便便﹐咁樣告法。見你又話去打官府﹐我估太爺唔遵你講﹐你就捉住官府來打。你又好力﹐官府怕你﹐就要依你﹐你就拿手得此肥田﹐所以我日日歡喜。誰不知官府打你﹐唔系你打官府﹐實在白白去到受苦。早知咁苦﹐何不忍讓三分。」亞明聽完﹐又見可惱﹐又見好笑﹐不覺拍枕罵曰﹕﹐『你个蠢婆﹐就系眼前之事﹐一毫不知﹐要你何用﹗」妻曰﹕﹐『官府衙門眼所不見﹐婦人不曉情﹐有可原。家中兄弟﹐日在眼前﹐男子不明﹐亦屬欠解。

你今爲爭田之故﹐致我之仔分離。講甚麼肥田﹐我作恆系海夕一浮沙﹐髙山巖石而已﹐有何用呀﹗明日卽時要去﹐帶我仔歸來。」亞明曰「我之與你商量正爲此也。」

又到亞定﹐是晚與妻講及將官判斷說話﹐現今兩仔押﹗住差房﹐聽我夫妻主意。妻曰「我勸你勿去告官﹐你偏偏要去﹐好好聽叔伯排解﹐兄弟各得一半﹐豈不省事。無柰你『兩个兄旣不從弟﹐弟亦不順﹐致今日公堂對審﹐失禮於人。爲何你做男子總不見丑呢﹗我自己對人亦覺失愧。你只知利欲薰心﹐不顧倫理﹐誰不知你行前﹐人指後﹐話你等豬要你親身同去﹐大家言明。」妻曰「我豈有愛田而不愛仔麼﹖我个大仔將近成人﹐可以幫得手。唔講話七畝肥田﹐就系千兩黃金﹐當作廢鐵。

明早卽要到官門﹐望嚇我仔。伯娘唔去﹐我自己都要去咯。」

第二朝﹐亞明妻郭氏﹐亞定妻林氏﹐請同族長陳徳竣陳朝義﹐到官門當堂求息。郭氏﹑林氏兩嬸姆相扶攜﹐跪案前﹐伏地涕位﹐請自今以後永相和好﹐皆不受田。亞明﹑亞﹐定亦位曰「我兄弟愚蠢﹐不知義理﹐有費太爺一番教訓。今如夢初醒﹐慚愧欲死﹐悔之無及﹐我兄弟皆不願受此田。」官曰「不要此田﹐如何安置﹖」亞明﹑亞定曰「願將此田送入寺門﹐作買香油敬佛。」官拍案罵曰「可惡﹗可惡﹗此不孝之甚者也。講到送入寺門便當用大板打死你。你父一生辛苦勤儉艱難﹐然後得此肥田﹐爲子孫之計。未明白之前﹐相爭相告﹔旣明白後﹐則又送與和尙坐食安居。你父之心在九泉下﹐豈能閉目麼﹗爲兄則當讓弟﹐爲弟則當讓兄﹐弟兄不受﹐則當歸之於父。今以此田爲你父嘗業﹐兄弟輪流收租﹐爲每年春秋二祭之用﹐子孫世世永無爭端﹐豈不極妙﹖」於是族長及亞明兄弟夫妻皆叩頭稱善﹐歡喜而去。

是晚兄弟歸家﹐殺雞買肉﹐拜了家神父母祖先﹐一齊所請。

然後一家暢飲﹐大樂團圓。第二日﹐再辦海味嘉肴﹐丰筵滿席。

弟敬其兄﹐兄敬其弟﹐子侄奉勸叔伯﹐叔伯亦勸子侄﹐嬸姆亦共相勸飲﹐喜色融融﹐親愛百倍。由是鄕村之間﹐有言禮讓者矣。

卷之三

邱瓊山。。。。。。。。。。。。。。。。。。。。

種福兒郎。。。。。。。。。。。。。。。。。。。

閃山風。。。。。。。。。。。。。。。。。。。。

九魔托世。。。。。。。。。。。。。。。。。。。

邱瓊山

邱瓊山先生﹐系廣東瓊州山縣人。其祖叫做邱普家﹐有餘資﹐生平樂善﹐好救濟貧難。凡春耕之時﹐貧人無谷種者﹐或來乞借﹐卽量與之﹐待至禾熟之日﹐收回谷本﹐不要利也。若有負心拖欠﹐亦不計焉。遇一歲大饑荒﹐邱普自捐米賑濟﹐煮粥以救鄕鄰﹐而遠近之病餓者﹐仍死亡滿野。邱普買幾處荒郊之地﹐設爲義冢。請人執拾屍骸﹐埋藏安葬﹐免暴露焉。其義冢在縣內第一水橋等處﹐若亂葬墳也。每遇淸明時節﹐多具紙錢酒飯﹐祭奠於義冢諸墳。生者含恩﹐死者得所矣。

邱普生一子﹐名叫亞傳﹐娶妻後﹐少年早死。眾皆嘆惜﹐怨皇天有眼虧負好心人。邱普亦不甚悲傷﹐安於命運。嘗對人曰「我少時遇一个名公先生﹐精於睇相。斷我之相﹐富而不壽﹐無子無孫。後又遇一个批星盤先生﹐精通命理﹐我求其算命﹐他亦批我短命無兒﹐若問孫不必言矣。由是凡遇睇相算命者﹐無不求其判斷。所有批斷﹐亦是多同。後十餘年﹐總不再問。今旣失子﹐而幸有孫。子𨿽亡﹐而我尙在。唔通靈一半﹐唔靈一半也。抑或我不久要死﹐而孫又死也。近有算命者﹐話我八字依然一樣。而睇相者﹐話我骨格人不相同﹐將來福未可量。唔通半生修善﹐不報於其子﹐而報於其孫﹐屈抑在眼前﹐而優遊在後日。欲問諸天﹐而天極髙﹐相離百千萬丈﹐𨿽問亦不聞聲。而《易經》云﹕爲善降祥』。禍福興衰﹐不如靜把寸心﹐問之自己而已。」

邱普之子旣死﹐剩得一孫﹐名叫亞浚﹐卽系邱瓊山先生也。

邱瓊山幼年喪父﹐其母李氏﹐苦志守寡﹐上則孝順翁姑﹐下則撫養孤兒。日夕勤勞﹐不敢有慢。更能體貼家翁之意﹐寬厚待人﹐亦爲其子造福也。邱瓊山生得聰明﹐勝人百倍。經書一讀就熟﹐過目不忘。數歲初入學堂時﹐有歸田官﹐生得一子﹐年紀亦幼。遂會三五小童﹐請一个先生教專家館﹐封窗誦讀。

一日間﹐亞官仔歸家﹐食罷﹐天落大雨﹐瓦上有幾點細漏﹐滴落邱瓊山之書臺。邱瓊山遂將自己書席移去亞官仔个坐位之處﹐將亞官仔書席移來自己坐位之處。因近在皮邊﹐易於移換也。此幾點漏﹐大雨時方有﹐非大雨亦無也。及亞官仔回館﹐見自己臺面上有濕气﹐又見不是﹔日時坐位﹐知系邱瓊山所移﹐遂要苦苦換回﹐不換不肯。邱瓊山曰「你讀書﹐我亦讀書。

雨滴落來我在坐﹐你不在坐﹐唔通白白由得櫃滴濕頭殼麼﹖你如今歸來﹐天又有雨﹐駛乜換呢﹖」亞官仔曰「你坐之處﹐原系我舊日書位呀。」邱瓊山曰「你講舊日點似得我講先時﹐先時移來﹐就系我坐在此。猶之乎我買你田﹐現在耕種﹐卽是我田。唔通你講祖公耕過﹐重系你田麼﹖事以現在爲眞﹐又以舊時爲假咯。」

教學先生見他兩个幼童如此爭論﹐亦覺好笑。其時亞官仔年十二歲﹐邱瓊山年僅八歲。兩人當時學做對聯﹐亞官仔時時自稱本事﹐先生曰「我出五个字﹐但能對得通者﹐我就幫佢爲是。」亞官仔曰「好呀﹐好呀﹗做得﹐做得﹗包要贏佢。」

先生出對曰「細雨肩頭滴。」邱瓊山卽答曰「靑雲足下生。

」先生贊賞曰「果然好對。」亞官仔曰「佢好得過我个比。

」先生曰「你點樣好法。」亞官仔曰「等我想通透﹐然後話你知。」由是摩頭摩耳﹐眼望天﹐腳拍地﹐磨嚇墨﹐又拈嚇筆﹐走去小便个處企住﹐想一回﹐行理書位﹐坐住椅﹐抯完手指﹐伏低擡頭﹐都唔想得出。先生曰「你勿咁多事﹐算佢第一罷了。」亞官仔忽然歡喜曰「有咯﹐有咯。」先生曰「點樣對法﹖」亞官仔曰「對頭系細雨肩頭滴﹐我用咁樣對法曰﹕流濕到衫襟。你話妙到極唔呢﹖」先生笑曰「唔通﹐唔通。」亞官仔曰「上下相生﹐文情貫串﹐何得話唔通﹖況且流濕因雨滴而來﹐衫襟與肩頭相近﹐佢个比由雨講翻到云﹐未免倒亂。雲起山頭﹐空中來往。佢又不是神仙得道﹐安能足下生云﹖照講起來﹐佢个比不通﹐我个比第一。」先生又笑﹐邱瓊山亦笑嘻嘻﹐書位總不肯換。

亞官仔忿忿不服﹐哭去歸家﹐將委曲事情﹐如此如此﹐投告父知。歸田官勃然大怒曰「恆唔可惡﹐就瞧我唔上眼﹐但點樣好對法。快叫佢來。个龜蛋唔對得好﹐收拾佢。」卽使家憧到書館﹐叫邱瓊山來。先生知到歸田官發怒﹐定必生气﹐又畏佢幾分﹐唔敢攔阻。邱瓊山聞之笑曰「佢曉食人麼﹖佢有咁大个口。」手執一把葵心扇﹐斯斯文文入到大廳內。見了歸田官﹐拱嚇手曰「老太爺有何見教﹖」話完了不得咁雍容﹐了不得咁淡定。歸田官怒曰「你移換我仔書臺﹐尙講咁多反蠻說話﹐實在大膽無禮﹐太過欺人。」邱瓊山笑曰「膽自心生﹐福由心造。所言所做﹐自問一心。論起移換書臺﹐不過幼童情趣。老人家胸藏萬卷﹐量可包天﹐何必因些小事情發聲怒色﹖若以爲欺人太甚﹐此句說話都要想嚇爲祝」歸田官仍然怒气未息﹐曰「不用多言﹐且看你如何好對。」邱瓊山曰「好話咯﹐不妨指示。」歸田官遂出七个字云「誰謂犬能欺得虎。」邱瓊山卽企起髙聲應曰「焉知魚不化爲龍。」歸田官一聞大驚﹐卽拍案起身﹐拱手低頭曰「拜服﹐拜服。老夫肉眼無珠﹐自知得罪。我仔系豚犬之見﹐你个小孩子將來系龍虎榜中人也。」邱瓊山曰「蒙老人家過獎﹐小子豈敢當哉。」

歸田官又叫个仔向邱瓊山拜謝﹐亞官仔曰「你話我就唔好對麼﹖我駛服佢。」歸田官曰「你唔服點樣對呢﹖」亞官仔抽身抽勢﹐走落天井﹐看過金魚缸﹐望嚇各樣花﹐行埋來﹐點頭得意曰「對頭系誰謂﹕犬能欺得虎。我對曰﹕豈知虫可化爲蚊。重唔勝過侄﹖」歸田官聽聞﹐亦覺可惱﹐又見好笑﹐遂罵曰「你个蠢才﹐勿气死我罷咯。」亞官仔一肚局宿气曰「我與佢句法相同﹐又同了三个字﹐只爭四个字不同耳。況且佢講得荒唐又有憑據﹐誰人得見魚化龍呢﹖就系父親你都唔曾見過呀﹗我講沙虫變蚊仔﹐人人共見。道理至�眞實﹐最忌虛福我句對文重實過鐵釘﹐落水都唔浸得爛﹐重話唔好過佢麼﹖」

話完﹐引得邱瓊山掩口咁笑﹐歸田官搖頭嘆气曰「愚而好自用﹐賤而好自尊。你之謂也。」又對邱瓊山曰「亞濬唔怪得你非凡。本來你亞公一生樂善﹐好事多爲﹐所以出到你咁精靈秀气﹐脫俗超羣。我自問生平右乜好處﹐故此出到个的腳色﹐無用蠢才﹐悔之無及。」自後﹐遂加意厚待培護殷勤。而邱瓊山之聰明震動遠近。

明朝正統年間﹐甲子科中解元﹐甲戌科中進土﹐連點翰林。

其祖邱普老而康健﹐紅顏白髮﹐親見榮封﹐始信天不虧人﹐心田變相。其後﹐邱瓊山做官﹐升到太子少保﹐兼武英殿大學士。

死後稱爲文在公﹐入祀鄕賢﹐爲廣東之名人也。世俗所讀《成語考》一書﹐系邱瓊山自己所作﹐亦可見其才學矣。邱公本名浚﹐系瓊山縣人﹐後人不敢直呼其名﹐而稱爲邱瓊山﹐恭尊重之也。

種福兒郎

明朝之時﹐浙江鄞縣﹐有一人姓楊名忠諫。家貧﹐以教館爲業。其教子弟讀書﹐先以動靜規模爲緊要﹐再教之以孝悌﹐好講古事以發其心﹐故入其門者﹐多曉禮義﹐而不至於曉漓﹐鄕裏稱其善教。每年學生至二三十人﹐修金亦有大半百。忠諫勤於教人﹐而儉於自奉。咸魚靑菜足以供餐﹐其待母也必以酒肉。母之飲食𨿽少﹐而忠諫殷勤敬勸﹐歡喜奉承。故教館不欲遠離﹐若常得親近母也。生平最憐憫孤寡﹐凡寡婦被人欺﹐必多方扶護之。孤兒之貧者﹐來讀書﹐則不計修金﹐聽其自獻。

楊忠諫﹐一童館先生耳。能教人以道﹐奉親以誠﹐憐孤寡以義。其立身處世﹐有此三大善﹐卽爲種福之根。

楊姓之族分數房﹐惟忠諫之房最弱。財少丁稀﹐每爲另房所侮。有二房人多財足﹐恃勢欺淩。而最彊橫者﹐楊崇蘭也。

崇蘭有二子﹐長子叫亞況﹐次子叫亞梯。生得聰明﹐習爲姦惡﹐而崇蘭之勢如虎生翼矣。常理太祖數吞騙蒸嘗﹐莫敢與他淸算。

忠諫自以立心正直﹐祖宗產業﹐不可糊塗。一日﹐話崇蘭曰「數目多年未曾淸計。今欲於某日﹐對簿合族﹐見个分明。」

崇蘭曰「你大膽﹐敢與我爲仇﹐你將死矣。」

嘗見各處祖宗數目﹐或各房分理﹐或各房輪理﹐或公舉賢良者而理之﹐或交有權勢者而理之。此祖宗之人亦眾人之意也。乃有一等貪心﹐自懷私見﹐每事從中染指﹐借此分肥。抑或借用虧空﹐未能還得﹐遮遮掩掩﹐混鬧糊塗﹐年推一年﹐月推一月﹐以至蒸嘗拖欠﹐數目難淸。忍气吞聲﹐眾心不服。你之敢爲吞騙﹐自作把持。所恃者自己有權勢耳﹐自己居尊輩耳﹐自己兄弟多子孫眾耳。以爲你想抽我後腳﹐無柰我何﹐誰敢與我抗也。獨不思數目者﹐太祖之蒸嘗也﹐凡做子孫皆有份焉。不過以你明白而經理之﹐非取你貪心而求你吞騙也。你能吞騙﹐則作自己爲至精靈﹐而睇輕眾等子孫﹐皆爲無用之人﹐爲蠢才﹐爲廢物矣。此一錯也。無﹔隆族眾心惱不平﹐而祖宗先靈且作你爲對頭﹐爲仇寇矣。先人亻畀下幾多踴躍﹐而後積此蒸嘗。

遇著一二貪心﹐東文西離﹐漸爲消散﹐竟至人心冷淡﹐拜掃無情﹐祖宗之發出多人﹐又不如生少你一个也。

此等人就是看騙得財﹐子孫終無結果。如若不信﹐看嚇各村吞嘗產者个的後人。

楊崇蘭因忠諫之語﹐懷恨在心。遲日使二子楊況﹑楊梯窺探。忠諫出外﹐截在半途﹐故意撞膊而過。楊況詐跌在路旁﹐遂大罵忠諫曰「我旣閃避﹐爲何你推倒我也﹖」發起凶性﹐兩兄弟你一拳﹐我一腳﹐打得忠諫眠在地上。兩兄弟詐成﹐忿忿而去。

忠諫旣受傷﹐慢步歸家。各兄弟惱恨不服﹐欲去告官﹐忠諫止之曰「不可﹐不可。告官決不能取勝﹐何也﹖其財雄﹐其力猛﹐其口刁﹐其心險。合用之可以制人﹐常用之足以造孽。

彼將爲天所棄矣。何必破財產而與他結訟哉。」各兄弟曰「彼彊﹐我則不合﹐終無了期。不如多請凶橫與他一戰。」忠諫曰「虎與虎鬥﹐麒鱗遠避其鋒﹔雞與雞爭﹐鳳凰不施其力。

君子樂得爲君子﹐小人在自做小人。你怕嗄﹐我急而修善﹐爲人盡道﹐定見福蔭兒孫。空忿不平﹐都自無益。」眾曰「修福﹐吾不信其說。報應甚遠﹐能等得幾時親見呀。你信因果﹐你做多的好事﹐看你兒孫昌盛而已。我等無此意﹐與善無緣也。

」楊忠諫曰「肯做則有緣﹐不肯做則無緣。」各兄弟亦不能從其語。

楊忠諫之忍气也﹐大有見識矣。力能舉鼎﹐不與盲牛斗﹔工夫決走如飛﹐不與顚狗斗腳步。何也﹖佢盲﹐我唔盲﹔佢顚﹐我唔顚也。忍气﹐免目前禍患﹔修善﹐望後日榮華。胸中有一个大主意。並能識出﹐崇蘭父子家運當衰﹐出此妖孽。勸眾兄弟修福﹐以求興旺。無柰眾等善根淺薄﹐不肯相從﹐自表其心。惟有各行各路﹐各修各徳而已。

楊忠諫自老母死後﹐設館於市鎭墟場﹐門徒日眾﹐家道日丰﹐而濟人利物之心﹐功修日積。生得二子﹐大仔名自懲﹐第二仔名自創。兩子讀書長大成人﹐學習衙門事業。楊忠諫止之﹐要兩子教館便罷。誰知兩子決意不移﹐忠諫曰「公門路上好修行﹐你能善心﹐亦積福之道。」

自懲做縣衙門刑房書辦﹐自創做撫臺衙門兵房書辦。自懲性朴實﹐心地慈祥﹐常勸人不宜結訟。自創性浮誇﹐心地姦詐﹐常勸人不妨爭訟。嘗對人曰「吾之兄﹐蠢人也。食衙門飯而有衙門田耕麼。旣執此藝以藏身﹐卽當索此財以養命。勸人唔好打官府﹐由得自餓死嗎﹖世事不平則鳴人﹐至告官必有冤屈之處﹐訟不得伸﹐忿何以解﹖吾不曉兄之意﹐別具一副肝腸也。

」自懲聞之嘆曰「父之徳足蔭後人﹐弟之心其折盡矣。」因寄書勸之。自創笑其愚也。自懲做衙門﹐遇犯罪之人由遠來者﹐卽叫家人煮粥以供食之﹐恐其遠行饑渴﹐轉生病也。後有一个姓蒙之官﹐來做知縣﹐性凶殘﹐至憎賊。凡審犯則怒气不止﹐愈怒則鞭撻愈多﹐每有打至死者。楊自懲上堂跪稟官前曰﹕『「上失其道﹐民散久矣。如得其情﹐則哀矜而勿喜。喜尙不可﹐何況怒麼﹖」官念其誠﹐從此減輕刑辱。

其弟楊自創巧於謀算﹐護財至一二萬金﹐自懲愼於取財﹐只存二三百兩。自創所交遊者﹐必以聲勢爲尙﹔自懲所相與者﹐不以貧賤爲嫌。自懲有四子﹐自創亦有四子。自創之子多習於偏﹐自懲之子盡歸於正。自創之子亦讀書﹐亦入學﹐亦中舉﹐亦發財﹐不滿三十年﹐而漸歸零落﹐衰敗無存。

楊自創一生好計﹐走入偏門﹐自己發財﹐仔又發達﹐一門富貴﹐榮耀一時。旁觀者必話自創之輕輕勝於其兄之古董也。殊不知所享之福﹐俱由其父修善中來﹐正因自己不修﹐又做諸多折福。自己慌折不快﹐又叫數子幫手折之﹐無論科名艸﹑吉祥花﹑子孫枝﹑平安竹﹐盡皆斬削﹐連福根都鋤起矣。

楊自懲所生四子﹐守陳﹑守隅﹑守隋﹑守阯﹐其孫茂元﹑茂仁﹑茂義﹐或中進士﹐或點翰林﹐同朝七人俱爲顯官﹐或爲禦史﹐或爲中書﹐或爲侍郎﹐或做給諫。而楊守陳之官升至東閣大學士告老歸田。所居第宅﹐住在郭縣城南鏡湖邊。有一个漁翁﹐吟一首詩獻與楊守陳雲﹕昔年曾向此中過﹐門巷幽深長薛蘿。

令祖先生方秉鋒﹐賢孫學士未登科。

將軍曹氏墳連隴﹐賣酒王婆店隔河。

此日重經新第宅﹐輕舟緩棹聽弦歌。

守陳見詩嘆賞不置﹐謂漁翁曰「你作此詩﹐可爲吾家之寶也。當珍藏之﹐以示後人。」

看珍自懲个班子孫如此富貴﹐其榮華昌盛﹐又與自創之結果大不相同。楊忠諫一生爲善﹐種落福根。

自懲又發奮加修栽培﹐積厚如山頭起屋﹐錦上添花﹐更髙一層﹐更勝一著。究竟深山格木﹐古心古道﹐終爲大用之材。而柳葉桃花﹐𨿽取艷一時﹐終非耐看。

此所以同胞兄弟﹐作用各有不同。

又說楊崇蘭之恃勢欺人欺物不知幾何。其後二於亞況﹑亞梯販運於嶽州﹐經過洞庭湖﹐遇大風覆舟﹐沈水而死﹐家中人並不知也。後有鄰村一人﹐叫做胡永淸﹐亦往嶽州﹐過洞庭。

一夕灣船於湖邊﹐月影微茫﹐聞鬼哭之聲﹐終夜悲吟不絕。次早見沙上有數行大字﹐寫成詩句云﹕長鯨吹浪海天昏﹐兄弟同時弔屈原。

於載不消魚腹恨﹐一家誰識雁行冤。

紅妝少婦空臨鏡﹐白髮慈親尙倚門。

最是五更淒絕處﹐一輪明月照雙魂。

尾寫云「楊況﹑楊梯兄弟同題。」方知卽是楊崇蘭之子也。歸來報知﹐一家大哭。崇蘭自二子死後﹐門戶日衰﹐而世事諸多不就。楊忠諫之子孫日新月盛﹐或遇忠諫﹐自己掩面而不敢見焉。

種樹看結果﹐做戲看收常做人要看到盡頭。出幾个兒孫﹐點樣腳色。一好一醜﹐兩下分明﹐方能定得勝負。猶之乎做戲﹐每日要掛完廿四个牌﹐然後收常每見開臺之時﹐个班好仔﹐耀武揚威﹐這文那武。

有的做花花公子﹐有的自稱太保爺﹐占人田園﹐霸人妻女﹐打人頭殼﹐傷人性命。百般醜態﹐敢膽爲之。

而姦仔之父兄﹐包庇心偏﹐容縱子侄﹐代爲出計﹐指點行藏。而被累之好人﹐無端受苦矣。此時被累者﹐叫天而天詐作不知﹐叫地而地置之不理。地下咁多人﹐全住主棚﹐咁多人。坐祝你望﹐我望﹐眼白白見姦仔﹐害得人咁淒涼。气唔平﹐心唔服﹐欲殺他而不得﹐欲救彼而不能﹐而無容你惱悶也。你莫行開﹐且睜眼看看﹐再一時間﹐掛一个牌﹐而好人走脫矣。又掛一个牌﹐而得人打救矣。又一時間﹐而姦仔敗露矣﹐好人出身矣﹐好人殺死姦仔矣﹐姦仔無處藏身矣。小武打死的﹐二花面打死的﹐公爺打死的﹐而一班姦仔唔剩得幾多个矣。所以好人每受虧﹐先磨練一著。果能做出忠孝節義等事﹐必爲天地所哀憐﹐鬼神所庇佑﹐終有出頭之時也。古人戲棚對云﹕姦仔似虛花盛極﹐終須無結果﹔好人如夜月﹐缺時究竟有團圓。是經歷世情見得世果之語。

閃山風

山西當商﹐多在江南金陵大城﹐放官賑結黨爲之。有一放賑客﹐系姓關者﹐亦山西人。在金陵大鬧煙花﹐折去資本﹐所存白銀二百兩﹐思得一計﹐專放私債﹐苛剝重利﹐九出十三歸﹐誠妙算也。

蜂狂蝶亂賞花枝﹐骨軟魂消日日迷。

散去錢財偏不惜﹐還從私債剝人皮。

因平日交結衙門﹐差役系佢心腹﹐故能以聲勢嚇人。人皆畏懼﹐眾加其號曰「閃山風」﹐言無情之暴气也。

有一人姓朱﹐名大寬。家貧﹐以賣菜爲生﹐而又好賭。向閃山風生揭錢壹千文﹐計及二年﹐共計利銀三兩。不但指大於臂﹐而且發重於身矣。閃山風之放債於人也﹐必待其利有一倍﹐然後往問取之。又因朱大寬有病在身﹐屢積屢重。到此時﹐每日持刀往索﹐不許拖延。朱大寬約以一月十五日﹐賣了幼女﹐本利一並淸還﹐斷無失信。

到十六早﹐將僅天光﹐閃山風到了門前﹐持刀直人﹐問朱大寬曰「本利交來。」大寬伏地叩頭乞曰「事尙未成﹐容遲十日。」閃山風喝罵曰「你無口齒﹐屢次惟之﹐你不知我威名﹐作我爲兒戲嗎﹖有刀在此﹐你唔殺我﹐我要殺你。卽刻了此事罷。」話完﹐卽將刀柄向與朱大寬。其意以爲﹐大寬見我如此心急﹐定必剪頭賣發都要卽時淸還咯﹐實在恐嚇朱大寬﹐令他心怕而已。大寬心內一想﹐見佢來得咁凶﹐均之一死﹐不若先下手爲彊﹐償了佢命。就接住刀柄﹐盡力刺去佢肚。閃山風叫痛一聲﹐用手掩住傷口﹐發腳走出。

登門尋死罵聲多﹐罪滿難寬柰乜何。

怏的拈刀來殺我﹐卽時要去見閻羅。

走過橫街﹐有一間米鋪﹐其東家叫做王其勉﹐一向父子與閃山風熟識。見其徨走過﹐叫一聲﹕「老關﹐請入來飲茶呀。

」閃山風不能答。走入﹐坐椅未定﹐忽然跌倒在地﹐血從肚內衝出﹐滿地紅水橫流。嚇得王其勉魂驚膽破﹐連聲大喊救命。

左右鄰鋪走來﹐望之﹐气已絕了。

通傳街坊地保﹐眾將此事鳴官。山西放賑等商又聯呈控告。

官來驗看﹐鎖王其勉﹐回衙開堂審訊。先問街坊鄰鋪﹐各對以不知原委﹐只聞叫救之聲。又問王其勉﹐答曰「小的與佢系好朋友﹐佢走過﹐叫佢飲茶﹐不知其被何人所刺﹐就死在我鋪。

」太爺曰「旣被人所傷﹐何以街上並無血痕﹖顯然系你因仇殺死。」街眾稟曰「王其勉實系與關客相好﹐非有夙仇。」

太爺曰「旣無仇﹐何以死在佢鋪﹖」街眾不能答。太爺喝曰「不打不招。」叫差役重打壹百﹐王其勉不肯招認﹐連用夾棍夾了幾堂﹐打了幾次﹐打得皮開肉裂﹐夾到腳折頭昏﹐迫於無柰﹐只得認白日殺他。

冤枉難招要你招﹐兩旁夾棍一條條。

幾回魂魄飛天外﹐但乞嘗恩片刻饒。

照大淸律例﹐要刀與傷口相符﹐方能結案。太爺問取其刀﹐王其勉說藏於這處﹐著差役搜尋不得﹐又說藏在那處﹐又搜尋不得。又打兩次﹐押在監房。王其勉之子﹐叫做亞勤﹐見父受苦淒涼﹐心有不忍﹐直到官前﹐願代父死﹐太爺不準。

亞勤見無法可救﹐遂將紅紙寫一長條﹐貼於當眾之處﹐其詞曰「閃山風之死﹐必有仇人。吾父冤枉難招﹐實爲淒楚。

今父所存家產﹐約值千金。若是凶手之人﹐有憑有據﹐取出刀來﹐肯來實認。我願奉銀五百兩。先交銀﹐後到案﹐決無反悔。

三光在上﹐實鑑臨之。」朱大寬初刺閃山風也﹐見王其勉無端受累﹐本欲甘心償命﹐直認鳴官。退後一想﹐見老母有六十餘歲﹐恐生養死葬﹐照顧無人﹐是以隱縮。今見長條所貼﹐有銀五百﹐可以安家﹐遂使人去問王亞勤﹕「眞實是否﹖」亞勤曰「你若不信﹐請理通街老誠人等﹐立了合同﹐先交銀爲證。」

朱大寬接銀回家﹐攜刀到官處﹐將始終原委稟明。事迹如此如此﹐此刀系刺閃山風是實。官看此刀與傷口相符。論起殺人償命﹐理所應然。關客旣如此惡勢﹐威逼貧人﹐自有取死之道。

此事不知眞假﹐未肯盡信你一言。卽著一心腹家人﹐查訪定案。

其家人回報曰「訪得。死者叫做閃山風﹐索債俱用持刀相向﹐逼人賣仔賣女﹐致人忿气自盡者屢次有之。」

食人骨血破人家﹐未必黃金兩手拿。

半世積理冤孽帳﹐一場風起路飛沙。

太爺曰「閃山風該死有餘﹐勒索錢財﹐今竟何用﹗但你爲凶手﹐律例難寬。照事原情﹐當減一等﹐充軍爲是。」發往烏龍江而去。

去了十个月﹐遇乾隆元年﹐皇恩大赦﹐歸家養母。自後發奮﹐竟做好人。

又說王其勉﹐本系安良守份做生理之人﹐何以橫禍飛災﹐無端受屈﹖原來王其勉之兄叫做王其敏﹐其敏以販賣豬仔爲生﹐養父母與弟﹐無不盡其誠意。弟長大﹐又出錢與之婚娶﹐是王其勉之受兄恩也﹐可謂深矣。

當年養育得哥哥﹐又況恩深娶老婆。

若使發財應報答﹐同分產業不爲多。

及後其勉做生理髮財﹐兄因病後困手﹐其勉總不照顧一毫。

兩兄弟輪養父母﹐一五一十﹐必要計淸。未幾父死﹐兄亦死。

只剩一老母﹐與大嫂輪流供養。嫂有二子讀書﹐歲底散館之時﹐尙欠修金兩元。先生催得甚緊﹐嫂徨無計﹐向王其勉曰「求二叔借銀二元﹐交與先生淸數。」其勉曰「要銀未嘗話有﹐但系明年正月卽交回﹐我方能做得。」嫂曰「我到春來麥熟﹐自己唔食﹐都淸還於你。」話完﹐不覺暗淚滴下。其勉曰「你勿怪我。數還數﹐路還路﹐亞叔還亞叔﹐大嫂還大嫂。你莫話我唔好﹐我唔借過你﹐重有得過你。」苦嫂拭淚曰「我唔系話亞叔唔好﹐總之﹐怨自己家窮耳。」

太無情義太無良﹐嫂侄艱難實慘傷。

不念一毫孤苦事﹐只知自己顧私囊。

一夕﹐由鋪歸家﹐回至村外社壇﹐壇上先有一人在坐﹐日近三更﹐松陰月影﹐涼气風生。其勉以行得倉忙﹐身中出汗﹐不免登壇息步﹐一爽襟懷。與在坐者﹐略相稱問。初未識爲誰人﹐近細看之﹐乃胞兄其敏也。其勉知爲鬼﹐大驚﹐但念兄弟至親﹐不須回避。神魂稍定﹐問兄在此何爲﹖兄曰「心中煩悶﹐並不能睡﹐故在此貪涼耳。」問弟近來生理好否﹖其勉曰「並無好處﹐不過平平而已。」兄勃然大怒曰「細佬點樣謂之乎。你忘兄之恩而不顧其侄﹐不憐嫂之寡﹐而薄待其親﹐世事至此不平甚矣。我最惱不平人﹐等你好久﹐今毒打你一場﹐而泄此不平之气也。」話完﹐卽揮拳亂毆。

妻兒愁苦哭聲頻﹐有弟同胞不作親。

𨿽在九泉難閉目﹐奮將拳打負心人。

其勉伏地叩頭曰「亞哥﹐唔好打咯﹐打咁多好咯﹐我怕你咯﹐我知錯咯﹐亞哥。」其兄曰「打死你﹐打死你。」忽來得一个白須公﹐手扶拐杖﹐行埋勸曰「唔好打﹐唔好打﹐打乜樣呀。手足之情豈可自相殘害麼﹗」卽將拐杖攔住其兄。其兄曰「个的手足﹐實在都唔系人。我能顧佢﹐佢不能顧我﹐講甚麼手足呀﹗我不是打細佬﹐打負心人耳。」白須公曰「你細佬之事﹐我盡知之。佢前世修過善功﹐今世應有福享。總系今生變性﹐刻薄無情。竈君上奏於天﹐玉帝命飛天大神查訪的確﹐福根削去﹐災禍臨頭。有人代你苦打於他﹐無用你咁﹐惱气也。

你有你好處﹐你𨿽貧困﹐有好兒孫。不信我言﹐試看後來光景。

」

前生修福今生受﹐得福而今又作殃。

有等貧難修善果﹐將來發達有賢卽。

其兄由是放手﹐其勉起來不見了白須公矣。其兄忿忿下壇而去﹐其勉發腳走歸﹐睡到牀中﹐神昏气短。妻問﹕「因乜事干﹖如此慌忙。」其勉曰「我遇著鬼﹐被鬼打我。」妻驚曰「乜樣鬼呀﹖你遇个的系大頭鬼﹖長舌鬼﹖抑或弔頸鬼﹖跳水鬼﹖男鬼﹖女鬼﹖竹篙鬼﹗瘟屍鬼呢﹖」其勉曰「俱不是也。

系亞哥鬼。」妻曰「鬼做亞哥﹐唔通你就怕佢麼﹖」其勉曰「此鬼非他﹐就系你伯爺作怪。」妻曰「伯爺明可惡﹐查出佢年庚八字﹐請喃魔先生大鑼大鼓駛的符法﹐收佢人禁罌。」

其勉曰「你勿髙聲﹐白骨無情。佢聽知﹐連你都作怪。」妻曰「我有名叫作惡婆﹐駛乜怕佢呀﹗你大嫂我都唔讓佢一分﹐都要治佢。生者不怕﹐要怕死者麼﹗」

弧兒寡婦總之難﹐仰面求人幾个彎。

爲叔不來相照顧﹐嬸娘又是恃凶蠻。

其勉受嚇﹐病了一月。然後回鋪﹐不滿半月之久﹐又遇閃山風一案﹐破去家財大半。歸家又病一年﹐其子亞勤變性﹐賭蕩花消﹐閉埋个間鋪。王其勉一貧如洗矣。

兄之二子﹐長大發財﹐遵循守愼﹐孝義可稱。其勉倚賴兩侄﹐養老終身。亞勤無所歸著。

哥哥兒子正當興﹐弟嘆人財兩不成。

天惱無情憐有義﹐到頭好醜自分明。

九魔托世

浙江湖州歸安縣﹐有一个財主﹐叫做王柱偉﹐先父遺下家財十萬。十八歲娶妻徐氏﹐至三十二歲共生九个仔。可謂丁財兩盛﹐衣祿丰盈。半世未曾做一好事。時值大饑荒﹐餓死人無數。徐氏謂夫曰「我家錢財足用﹐何憂子女饑寒。現當凶年﹐人多餓死﹐安能見死不救﹐坐觀滿眼淒涼﹖我欲將銀數千﹐買米賑濟﹐未曉丈夫之意﹐以爲好否﹖」

欲與夫君細酌斟﹐濟饑救死發眞心。

婦人有此慈悲念﹐卽是尼陀觀世音。

柱偉曰「賢妻所言甚是道理。我聞古人爲善﹐福蔭兒孫﹐況自己可以做得來﹐亦是代天行道。」於是搭兩个大施粥廠﹐男廠﹑女廠各列東西。初發手買米﹐約銀六千﹐本欲賑濟鄕鄰﹐誰料各處聞之﹐愈來愈眾﹐僅半个月﹐米旣成空。而一二百里之內﹐尙來不絕。攜男帶女﹐叫苦啼饑。老者扶杖而來﹐幼者手抱而到﹐紛紛似蟻逐﹐遂如雲得飽一餐﹐願行百拜。柱偉不覺善心勃發﹐慷慨豪雄﹐任意揮金﹐呼羣助役﹐搬柴運水﹐奔走如雷。廠列星排﹐好似屯軍散飽。如此者﹐賑至五月中旬之後﹐田禾將熟﹐人各歸家。破費資財﹐共成七萬﹐柱偉毫不掛意。且自喜爲獨出一時也。自行賑後﹐千里馳名﹐或出遊行﹐見之者莫不指爲大慈悲生菩薩。眾謂竇燕山濟人利物﹐五子登科。王柱偉做此陰功﹐定必九子連登開科發甲﹐柱偉夫妻暗喜。

亦謂修善者得福。此後天官賜福﹐而且五福臨門矣。

仰首呼天天不聞﹐天公難救眾人身。

誰知遇著王財主﹐財主原來救得人。

王柱偉自賑饑之後﹐其子或廚﹑或嘔﹑或跌﹑或傷﹐不滿兩年之間﹐九个仔都死漧淨。人皆嘆惜﹐話天眼無珠﹐虧負好人﹐無怪世間有的一毫不拔咯。亦有等說﹕「時歲饑荒﹐天意要將人餓死。王柱偉大施賑濟﹐逐一救生。分明勾天與天作對。

構父母都有罪﹐何況構天。」柱偉夫妻閉門日哭﹐哭得眼胞腫起﹐大過雞木成肉﹝音在﹞。徐氏怨曰「我估修善有報﹐誰料無功。早知賑濟構天﹐我自一錢不出。今旣家財大破﹐子又俱亡﹐何以爲生﹖不如一死。」夫妻想尋短見。

究竟其中委曲﹐死亦難明。聞人話話得仙來﹐方能知得因果。於是掃潔廳堂﹐焚香淨幾﹐燒符念咒﹐禮拜當空。來得一位觀音大士﹐童子扶乩。此童素不識字﹐亂字揮灑如飛﹐寫來明明白白。其文曰「王柱偉唔怪得你傷心﹐唔怪得怒气。你知先父之夙世原因乎﹖」柱偉跪稟曰「不知。」乩曰「你父前生原盡孝悌﹐系做生理之人。有憐憫心﹐扶危救急﹐積成善果﹐今世應享丰財。無柰一轉今生﹐忘卻本來面目﹐貪財重利﹐刻薄成家。怨气上衝﹐天神震怒。分發九魔下降﹐托生你家。九魔者﹐天上之掃把星﹐人間之敗家精也。你父所積者﹐好多產業﹐其實好多冤業。你所生者﹐望其爲興家肖子﹐其實俱是亡家賊子。將來長大﹐賭蕩花消﹐奸淫邪盜﹐種種獻醜﹐拈辱門風﹐以報你父一生陰謀暗算之罪。豈料你夫妻發念﹐大結善緣﹐動地驚天﹐救人數萬。上帝將九魔收回﹐天上賜過五个好仔﹐另有兩个文星降世﹐顯你門庭﹐大享榮華﹐拭開人眼。

你不須苦惱﹐且放心懷﹐因果原由一言剖白。」話完﹐大士回去矣。

濟饑只望大榮昌﹐豈料翻成一掃光。

爲祖不修殃後代﹐諸孫俱是大魔王。

王柱偉聞言﹐方知明白。

自後﹐夫妻相勸﹐盡解愁懷。不及八年﹐復生五子。長大讀書﹐亦皆入學。第三仔所生兩孫﹐長孫叫做王以銜﹐次孫叫做王以鋙。教以讀書﹐少年人學﹐及至考等﹐遇一个學院大人﹐叫做竇東臯﹐來湖州考道試。在明倫堂講書﹐講大學。首卷「民之所好好之﹐民之所惡惡之﹐此之謂民之父母。」个一章書﹐講得極有精義。當時數百秀才在此共聽﹐亦作平常﹐惟王以銜兩兄弟聽到入心﹐以爲至精至妙﹐勝過髙頭講書解法百倍。

二十餘歲﹐兩兄弟同科中舉。上京會試﹐是年﹐系乾隆六十年乙卯科﹐又遇竇東臯做大總裁。會試頭場﹐首題出「民之所好好之﹐民之所惡惡之。此這謂民之父母。」共三句。以銜兩兄弟﹐作得極好﹐意義精微﹐文章中試官﹐合了竇東臯之意。

開榜看來﹐王以鋙中了第一名會元﹐王以銜中了第二名進土。

當日聽書在學宮﹐會元題目在其中。

作來喜合宗師眼﹐方信文通運亦通。

當時各舉人有不能中得者﹐造起是非﹐話天下咁多大非凡不少﹐何以第一第二俱系佢兩兄弟中呢﹖況文字意思與髙頭講章微有不合﹐似不公道。各有浮言。

當時和珅做好宰相﹐素與竇東臯不睦﹐時時想陰謀害他。

剛遇會試﹐各眾浮言﹐遂具本章奏之。皇上話﹕竇東臯今科會試所取第一第二名進士系同胞兄弟﹐文章不甚精工﹐此中必有徇情﹐應交禮部議處。皇上準其所奏。禮部議竇東臯罰俸降級﹐第一名會元趕逐歸家﹐不準殿試。和珅有一个西賓﹐教其公子之先生也﹐亦中進土。去拜見和珅曰「遲日殿試﹐未知作得好醜。如何惟望相公另眼相看。提髙後手薦拔之恩﹐同於天地矣。」和珅曰「翰林三及第。我與聖上做主意。但名字彌封﹐不知誰是先生之捲。此處難以著。方須用淡墨寫卷﹐作爲暗號。

我自然有關照也。」旣殿試後﹐和珅取捲本看﹐忽然執得一个淡墨卷﹐看過亦好文章﹐和珅喜曰「此必西賓之捲也﹐我自有講法。」遂對聖上曰「此卷文章極好﹐可以中得狀元﹐望我主準奏。」上曰「文章𨿽佳﹐但嫌墨色太淡。」和珅曰「正在墨淡能寫得好字﹐方稱老二﹐中但第一值得無疑。」上曰「卿家話可中則中之而已。」遂取爲榜首。剝開榜﹐唱名曰「第一名狀元系王以銜。」

狀元想中與西賓﹐淡墨爲憑事有因。

用盡巧言施盡計﹐誰知第一屬他人。

聖上發怒﹐話和珅曰「卿家﹐你話竇東臯唔識文章﹐中錯王以銜兄弟。何以你又取得佢中狀元呢﹖平地風波﹐多生議論﹐總系卿家糊塗之過。」罵得和珅滿面通紅﹐羞慚無地。和珅暗地嘆曰「﹗暇﹗暇乜咁古怪呢﹖本來﹕一个淡墨卷﹐爲何又多一个來﹖眞眞不可解也。」誰知王以銜殿試之日﹐想起細佬被逐歸家﹐大總裁因我降級﹐功名兩字﹐水淡心灰﹐就系點得翰林﹐不外如是。故此墨都懶磨﹐順筆寫去﹐遇著和珅以爲西賓之捲﹐盡力吹噓﹐以至大魁天下。所謂人算不如天算也。

聖上準竇東臯復回原職﹐著王以鋙第二科來京殿試。以鋙遲一科﹐亦點翰林。以銜官至尙書﹐以鋙亦官顯職。

在王柱偉之父當日所爲﹐多不合眾﹐必有暗地笑之而罵之者。而彼則曰「盛月新﹐財源滚滚。」未嘗不曰「你笑卽管笑﹐你罵卽管罵﹐你不妨學嚇佢咁樣本事﹐咁樣發財呀﹗」

俗人啥明有等﹐又話眞咯學佢﹐都唔錯。任你至忠直﹑至慈祥﹐好之又有侄佢多錢﹐又有佢咁大福。買田買地﹐生子生孫﹐似乎天亦要順其心而就其計也。若謂陰謀暗算定必發財﹐何以世上好多周身八寶計多過米﹐曉做光棍﹐曉謀害人﹐日撈日縮﹐到底攸然貧困也﹖若話唔姦頑﹐難挽得錢駛﹐何以世上好多愚愚直直﹑忠厚至誠﹐小有人請佢打工﹐亦有人出本與佢做生意﹐而且不知不覺又發財矣﹖做个樣就个樣矣﹐今王公之財發十萬也﹐非因刻薄而得﹐實因修福而來也。刻薄要發財﹐忠厚亦要發財﹐非因忠厚發少的﹐而刻薄發多的也。天以財一萬報你前生之善﹐而你好刻薄﹐又畱後世之殃。所謂祖公个世唔修﹐畱到子孫个世折墮矣。王柱偉年少而生九子﹐共以好命稱之﹐豈知其收債鬼也。及後大積陰功﹐救人無數﹐其仔卽見快髙長大﹐無病無災﹐豈料風掃瓜棚﹐盡行傾跌﹐一个二个倒地無存。無怪王柱偉之心傷﹐卽旁人亦有不服矣。假使王柱偉對人曰「我九个仔死漧淨﹐將來生過幾个好仔﹐要孫中會元狀。」無人必笑之而不信矣。總之﹐前生﹑後生﹐自己亦不能知而記﹐或凶或吉﹐鬼神亦未必顯而言。而以眼前順境﹐信前生定有修行。

現在姦心﹐斷將來無好處而已。

卷之四

饑荒詩。。。。。。。。。。。。。。。。。。。。

瓜棚遇鬼。。。。。。。。。。。。。。。。。。。

鬼怕孝心人。。。。。。。。。。。。。。。。。。

張閻王。。。。。。。。。。。。。。。。。。。。

饑荒詩

明朝之時﹐景泰五年﹐陜西省大饑荒。皇帝使一个大官叫做周文襄往陜西開倉賑濟。旣到之後﹐回覆一道本章奏上﹐並吟詩兩首﹐送與朝臣一看﹐云「其詩語語傷心﹐能使人滴出眼淚。算寫盡淒涼苦楚之景矣。」

其第一首曰﹕

蕭蕭行馬過長安﹐滿目饑民不可看。

十里路埋千百冢﹐一家人哭兩三般。

犬銜骸骨形將朽﹐鴉啄骷髏血未幹。

寄語當朝諸宰輔﹐鐵人聞著也心酸。

又第二首云﹕

艱難百姓也堪悲﹐大小人民總受饑。

五日不燒三日火﹐一家關閉九家籬。

只鵝只換三升谷﹐斗米能求八歲兒。

更有兩般堪嘆處﹐地無荒艸樹無皮。

將此二詩常時吟詠﹐可以止驕奢﹐可以省浮費﹐可以養靜气﹐可以息貪心。想到此饑荒難捱之時﹐安有心唔肯知足之理。

瓜棚遇鬼

滄州河間縣﹐土名上河涯﹐有一人姓陳名四﹐年方二十二歲。家貧未有娶妻﹐以賣瓜菜度活。

一晚﹐往瓜園看守。時值五月初三四﹐月色微明﹐望見園邊樹底似有四五人來往遊行﹐相聚而語。陳四思疑此等腳色唔通﹐想來偸瓜﹐雙手執住一條靑蘭棍﹐藏身密葉之內﹐觀其動靜。忽聞得一人曰「我等且去瓜園一遊﹐行嚇瓜地﹐聞嚇瓜花﹐睇嚇瓜仔。你話如何呢﹖」一人曰「唔好去﹐唔好去。

衰起番來﹐遇著陳四﹐被佢嚇死﹐重反爲不美。」其人笑曰「你旣死了爲鬼﹐重要再死一回麼﹖只見人怕鬼﹐有乜鬼怕人。

你眞正細膽咯。」彼鬼曰「你咁大膽﹐唔駛怕人﹐又何以唔敢白日出現。」此鬼曰「你眞正尖利﹐一句頂住我。但我怕他人﹐不怕陳四。」彼鬼問其故﹐此鬼曰「我於十日前﹐曾經入土地祠﹐見陰司勾魂票到﹐有陳亞四之名﹐不兩日要死。

遲得幾晚﹐陳四與我等攜手遊行﹐怕佢甚麼。」又一鬼曰「你只曉得講鬼話﹐知一不知二。陳四唔死得咯。」此鬼笑曰「包你咁長手腳﹐何解緣由﹖」答曰「我昨日入土地祠﹐見案上有一角文書﹐系城隍發來說﹐陳四老母近日做一件陰功﹐添多十二年壽。」此鬼曰「點樣陰功法﹖」答曰「陳四鄰屋有一个財主婆﹐失了錢二千﹐思疑大婢偸去﹐日日鞭撻。話要認了便罷﹐若不肯認﹐要打死爲止。﹝若系自己仔女偸去﹐未必打得唱淒涼。﹞婢之父聞之﹐怒曰「如果我女做賊﹐要將他投於海中﹐不使生於人世。」此婢日夕悲啼﹐進退無路。

陳四老母不覺傷心﹐代爲憂慮﹐其偸與不偸﹐尙屬無憑﹐但有死無生﹐實爲可憫。想得一計﹐將自己衣裳首飾盡行押去﹐得錢二千文﹐捧向財主婆處告曰「我老身前數日入來你屋﹐並無人在此﹐見有錢百餘幹﹐堆在地上。忽起貪心﹐竊取兩弔。

以爲咁多錢數﹐未必記得分明。不料查察起來﹐疑婢所竊﹐將他毒打﹐心有難安。老身前世唔修﹐致今生窮苦唔通﹐重結此冤債﹐待來世酬還麼﹖今將錢數交還﹐望你寬容大量﹐赦我一時之錯﹐勿計前非。」財主婆曰「原來如此。我又不知老伯婆。旣是拈去﹐若系緊支﹐何妨借用。今旣交回﹐事經明白﹐我不怪你無用懷漸。」話完兩別。竈君將此事上奏於天﹐玉皇大帝將此事發落河間縣城隍注簿﹐查得陳亞四老母前世唔修﹐今世應要有仔養老﹐孤零獨立﹐苦楚難當。其子陳亞四﹐壽該二十二歲﹐注於乾隆三十四年五月初六日死。今旣有此件陰功﹐應將其子添壽一紀﹐長多十二年命﹐以養此婦終身。你都唔知頭尾。想陳亞四遲幾晚共你遊行﹐唔怪得你咁快活。」此鬼曰「暇﹗暇﹗數日之間﹐又是一場變卦﹐方信閻王簿上有添有攺﹐都無梗板寫法也。」

陳四聽到此言﹐不覺咳嗽一聲﹐數鬼忽然散去。陳四聞言又驚又喜﹐終夜思量﹐方知陰功可以補壽﹐藥物不能補也。陳四初時見老母托錢交回於人﹐一肚怒气。聽了一番鬼話﹐方知老母救人之故﹐怨气皆消。又細想起來自己命短﹐得母一善﹐能添一紀。十二年後﹐又要死亡﹐有何長策﹖不如我自己立志﹐日日去修﹐到了十二年﹐其功不少﹐玉皇大帝又將我壽數加增。

壽愈增﹐我善愈積﹐將來有福有壽﹐有子有孫﹐亦人生之大想象也。但家道貧難﹐難做救人之事。細思﹕「善莫大於孝。」

能盡孝道﹐莫大之功。於是歡喜奉承以待老母。其母又安享八年而死。

陳四此時取妻生子矣。後修善行﹐晚年福壽而終。

世界之間﹐有修善而見報者﹐有修善而不見報者。

非無報也﹐報之而人不覺也。假使當時鄰里盡知陳四老母救婢一事﹐眾人必曰「亞四老母咁好心﹐好之又唔見有好處。亞四並非發財﹐並非發貴﹐亦不過挑瓜賣菜﹐辛苦度日而已。何嘗有﹐點樣榮華呢﹗」誰不知﹐唔系做个點善心﹐想有个仔賣菜﹐奉養老母而不可得。若非瓜棚遇鬼﹐﹐或曉得前生今世﹐禍福原由。世界事許多難解之處﹐而鬼神消息﹐有大算盤﹐不外添補扣除﹐統前後其計之也。

鬼怕孝心人

晉陵城東門外﹐有一人姓顧名叫亞成﹐生子﹐娶媳婦錢氏。

其子遠出雇工﹐錢氏在家十分孝順。

適順治十三年﹐城之東﹐便大起瘟疫癥。轉相傳染﹐有一家死盡者﹐有一巷僅畱數人者﹐親戚不敢過門探問。顧成亦染此病﹐一家八口﹐病在牀中。未起癥時﹐錢氏歸寧母家一月之久。一日有婦人報到曰「亞嬌﹐你翁姑个處﹐時癥大行﹐一家之人﹐俱受重病﹐做乜你唔去歸睇嚇呀﹖」錢氏聞言大驚﹐面變憂愁之色﹐嘆曰「相離甚遠﹐我點得而知。」卽捲起袱包﹐辭別父母。老母畱住曰「女呀﹐你唔好去个的。唔系別樣病﹐系叫做有牙老虎。你偏回去﹐若撞板起來﹐連你都死漧淨咯。」錢氏曰「唔怪得老母憂﹐但男子娶妻﹐無非爲翁姑生死之計。﹝曉得大道理。﹞今者有病不歸奉事﹐與禽獸何異。

女今要去﹐就系死亦甘份。父母不用掛懷。」﹝人話忠臣不怕死﹐我話孝婦不怕死。﹞父曰「照你講起番來大條道理。況且生系佢人﹐死系佢鬼。在父母亦難彊畱。」﹝父親甚明白。﹞錢氏起行﹐老母送出村外﹐流淚囑咐曰「女呀﹐你要去卽管去﹐至緊要知避忌﹐須買的蒼術﹐塞住鼻哥方好。」錢氏曰「謹遵老母所言。」遂分手而去。

錢氏望在路直走﹐想卽時見了翁姑之面﹐方得心安。將歸到村邊大社壇﹐家中病者似見一鬼﹐自外走人來報信﹐形影徨急喊各鬼曰「我等快的走出去﹐不宜在此也。」眾鬼問其故﹐報信鬼曰「今者孝婦歸家﹐諸吉神皆擁護而來﹐我等再畱﹐有些不便。」各鬼慌忙失色。有的想縮入牀下底﹐有的想躲埋門角頭。報信鬼曰「唔做得﹐唔做得﹐張須被佢睇出﹐你唔走﹐我去咯。」

報信鬼卽奔﹐各鬼跟隨而出。

錢氏入門﹐病者俱能起坐。錢氏先到翁姑牀前問曰「公公呀﹐婆婆呀﹐病得咁淒涼。新婦都晤知到﹐有失奉事﹐罪實難容。有請醫藥先生來調理否﹖」家婆曰「此等病癥﹐有誰人肯來探問呢﹐惟有自己辛苦待死而已。我斷唔估重得見你咯﹗」錢氏曰「如今病體如何呀﹖」翁姑曰「一連幾日辛苦﹐都唔話得過你知。頭又重﹐喉又幹﹐口又苦﹐心腹又飽脹﹐腳骨又困倦。欲轉側不能﹐欲起身不得﹐實在一世唔病過咁淒涼。如今忽然間頭見輕﹐喉見潤﹐口見涼﹐心腹見自在﹐腳骨見寬舒。可以起得身﹐可以移得步﹐你話奇唔奇呢﹗」

﹝瘟疫鬼去了。﹞錢氏大喜曰「公公﹐婆婆﹐我扶你出去﹐中庭坐嚇。」家婆曰「好呀﹗好呀﹗我睡倒牀中﹐迷迷懵懵﹐好久不知天地﹐出去看嚇日頭在那處。」家公曰「「我都想出去。」錢氏遂扶兩老人出坐。家公嘆曰「怡凳生塵﹐蛛絲掛滿檐前咯。」家婆曰「你瞧神樓上个的燈盞被老鼠拖跌在地呢。」錢氏又扶眾等﹐姑叔出來﹐一齊共坐。有的尙帶嘆息聲﹐有的似帶歡喜色﹐有的挨住椅﹐有的扶住臺﹐有的問答懶出聲﹐有的挨斜伸開腳。錢氏曰「公公﹐我去煲粥與你大眾食。」家婆曰「好久唔聞米气咯。今日食粥﹐明朝食飯﹐可以無妨。」各人曰「前者唔肚餓﹐今見餓起來﹐唔知得咁古怪。」家公曰「我亦系如此。旣食粥之後﹐出的微汗﹐个个精神﹐行動自然﹐聲音淸爽﹐鄕裏皆稱爲奇事。翁姑遂將瘟疫鬼說話傳之於人﹐男婦聞之﹐俱化爲孝順﹐此處百餘年之久﹐瘟疫全無。錢氏所生之子﹐長大以徵戰有功﹐官居武職﹐至今子孫猶昌盛焉。

張閻王

乾隆間﹐浙江杭州有一秀才﹐張繼興﹐素無品行﹐欺壓鄕鄰﹐醜事多爲﹐人皆笑罵。

一日﹐去探一朋友。聞得某村有一婦人做鬼婆﹐能呼神召鬼﹐各婦女信而問者無數﹐咁多人。張繼興與友亦去看其舉動。

正值鬼婆焚香作法﹐說出鬼聲鬼气﹐鬼模鬼樣﹐講鬼話﹐養鬼迷﹐眾人亦以爲眞鬼來也。各人拱立靜聽﹐惟恐不誠。張繼興一見﹐勃然大怒﹐走上前以掌打其嘴巴曰「你妖言惑眾﹐欺騙人家錢財。若系我做閻羅王﹐必要扭斷你个頭。」各人睇見﹐掃興﹐掃興﹐索然無味﹐俱散而去。﹝�補一來散常﹞遲得幾日﹐此鬼婆頸上生一大疽﹐變成斷頭瘡而死﹐人人驚異。遂稱張繼興爲張閻王。

又數年﹐張繼興得病﹐魂夢之中﹐見有兩人如官差一樣﹐素不相識﹐請繼興同行。走到一間宮殿﹐闊朗輝煌。左右兩神捲簾而坐﹐中間一神垂下竹簾﹐面不得見。張繼興問﹕「神帶我到來有何吩咐﹖」神曰「有一个鬼婆告你﹐因此召你而來。

你怒罵鬼婆之事﹐道理甚公﹐原無冤枉。但你亦非正經人物﹐須自將生平作惡﹐其有多少要一一自認出來。」叫左右與以粉牌﹐令寫其上。張繼興執筆直寫完兩个粉牌﹐尙覺未荊神曰「只此數條罪有餘矣。照你自話﹐應得何罪﹖」張繼興想了好久﹐答曰「應遭雷打。」神曰「罰猶未足﹐當打三次。」

捲起中座簾﹐叫繼興擡頭一望。看見中座神像嚴然自己相貌﹐方醒悟前身卽閻王也﹐因有過失﹐又罰轉世爲人。一息間﹐兩差役又來送張繼興回裏。忽然大驚﹐如夢初覺﹐汗流徧體。盡日思量﹐想起根底原深﹐只因肆無忌憚﹐以至罪大惡極﹐當受雷誅。枉費半世讀書﹐自稱明白﹐與聖賢道理大相反背。更有甚於庸俗之流﹐生受人憎﹐死遭鬼責。自思堂堂七尺有志男兒﹐豈甘爲不善「之徒﹐空生世上。就是從前旣錯﹐悔亦難追﹐而今做過一日好人﹐猶得謂不甘於自棄。立定此意﹐回頭是岸﹐決志不移。

自後一洗前非﹐攺惡爲善。忽一日﹐雷電交作﹐將繼興震死於地﹐旣而翻生。又數月﹐看戲於臺下。又雷聲至﹐繼興知打自己﹐叫眾人急急行開。話未完﹐果然震死﹐未幾回生﹐慌忙而歸。在鄕間教館﹐細心教導﹐苦志殷勤。又聞雷響之聲﹐��鼓震﹐張繼興恐怕第三次定必打死﹐斷難活矣。因走避入黑漆臺下﹐霹靂一聲﹐盡燒被鋪蚊帳﹐而繼興得生。張繼興心知劫數已過﹐仍復勤於修善﹐苦習文章。三年又中舉人﹐安享一年而死。

張繼興常將自己之事勸人﹐肯直認不諱﹐話得久畱人世者﹐攺過之力也。

陰間有一殿閻王張繼興之前身﹐或十殿之一也。

因有不謹﹐率意而行﹐判斷多差﹐受罰再生人世。假使繼興一向能不作惡﹐好事多爲﹐其前程豈可限量。

或做進士﹐或做翰林﹐亦未可知。至於打罵鬼婆﹐理之正者。而自己所行﹐諸多不正之處﹐誰敢向而罵之。

繼興自己系秀才﹐只知罵人﹐不知罵自己矣。非但不知罵自己﹐並不知自己有過惡處也。然自己不知﹐而鬼神知之﹐而且記之。菩薩語你惡﹐似乎誣賴你﹐叫你自己寫出罪狀來﹐都算公道。兩个粉牌寫之不盡﹐生平之作事﹐勇於見惡﹐必爲自認﹐甘受雷誅。菩薩以爲未足﹐要誅三次﹐方可抵其凶橫。嗟﹗嗟﹗人生在世﹐幾十年間﹐好人唔做﹐偏做醜人﹐是何解也﹖

殊不知﹐你舉拳頭以打人﹐雷公磨定斧頭以待你﹔你用毒心頭以謀人﹐雷公睜開眉頭以看你。任你做﹐任你暴﹐天地自然有分數。世事到頭終有報﹐天倉滿系掘頭路。觀張繼興之對兩神招認案也﹐此時無惡气矣﹐而且低頭心息矣。若使旣醒之後﹐依然不攺﹐恃勢行凶﹐雷公必打死他。第二世要打﹐第三世又打﹐以滿三世雷誅之罰。可幸﹐繼興能知旣往之非﹐勇於爲善﹐將功贖罪。菩薩亦鑑其心﹐初打一次死而復生﹐第二次又打不死﹐第三次打﹐幸而免焉。非雷公怕漆器也。

譬如父母打仔﹐其仔如果眞知錯過﹐悔罪心誠﹐縮入牀底﹐避之父母﹐亦有時忍住手而不打者。雷公能使山崩地裂﹐大樹破開﹐何況小小一張漆臺﹐斧頭不能用力麼﹖因見繼興有攺過之心﹐知其誠切﹐故免其死。

至於後來又能中舉﹐做過好世界﹐此是繼興從苦海跳出來﹐尋上岸也。「所以人要修行﹐修整爛船﹐修整爛命﹐肯修未嘗不好。如張繼興以閻王轉世﹐其命定必好過常人。無柰作得多惡﹐要受雷誅三次﹐其命可謂又爛到極矣。竟然不死﹐掩過時災﹐以勇於爲惡之心﹐變而爲勇於爲善﹐眞算大英雄﹑大豪傑﹑大力量﹑大手段之人﹐比不同別人。旣錯之後﹐將錯就錯﹐任由錯到底﹐拚作一鋪爛也。

俗話傾談二集

﹝淸﹞邵彬儒著

俗話傾談二集﹖﹖

目錄

上卷

骨肉試眞情。。。。。。。。。。。。。。。。

潑婦。。。。。。。。。。。。。。。。。。。

生魂遊地獄。。。。。。。。。。。。。。。。

借火食煙。。。。。。。。。。。。。。。。。

下卷

好秀才。。。。。。。。。。。。。。。。。。

砒霜缽。。。。。。。。。。。。。。。。。。

茅寮訓子。。。。。。。。。。。。。。。。。

俗話傾談二集﹖﹖

上卷

骨肉試眞情。。。。。。。。。。。。。。。。

潑婦。。。。。。。。。。。。。。。。。。。

生魂遊地獄。。。。。。。。。。。。。。。。

借火食煙。。。。。。。。。。。。。。。。。

俗話傾談二集﹖﹖

骨肉試眞情

香山縣有一人姓明﹐兩兄弟﹐兄名克徳﹐弟名俊徳。父母先亡﹐遺下家產值數千金。克徳娶妻淩氏﹐知情達理﹐女中之君子也﹐上能敬夫﹐下能愛叔。俊徳十七八歲﹐尙未成婚﹐在家管理耕種。

克徳相交兩个朋友﹐一个姓錢﹐一个姓趙。兩人不是正經人物﹐本系無賴之徒﹐到來一味奉承﹐想貪飲食。克徳又唔明白﹐以姓錢爲知心﹐以姓趙爲知己。﹝克徳心盲﹐又遇瞳人反皆﹐所以﹐唔望得眞自己﹐又唔望得眞人﹞錢趙兩人得意遇時﹐講三都七國本事非凡。克徳本來唔好性情﹐遇人得罪佢﹐就一肚火气﹐錢趙不去潑水﹐反去添油﹐話﹕「駛乜怕佢呀﹗有咁丟駕就打佢﹐柰乜何就告佢亦易事。」姓錢話﹕「兵房師爺系我姐夫。」姓趙話﹕「三班總頭系我老契。」克徳拍掌喜曰「有咁樣人事﹐隨便車天。」滿斟一杯勸姓錢曰「好手足。」

又斟一杯勸姓趙曰「好兄弟。」三人暢飲﹐劈口髙歌﹐或猜拳﹐或大笑。克徳大聲曰「喊我細佬來﹐快的趕去炙燒酒﹑殺雞﹐唔得及﹐將廿隻鴨蛋打破﹐濕半斤蝦米﹐切一兩臘肉絲﹐發猛火﹐洗鍋仔﹐快的炒熟來﹗」

誰不知俊徳見个樣情形﹐聽此等說話﹐心內帶幾分唔中意﹐又惱錢趙二人常來攪擾﹐俱是無益之談﹐漸漸生出怒气。有時錢趙二人來探﹐值克徳不在家﹐俊徳不甚招接﹐錢趙二人知其憎厭。一日與克徳飲酒時﹐姓錢帶笑開言曰「老明﹐你地出來處世﹐眞第一等人﹐與朋友交﹐疏財大義﹐可稱慷慨英雄。」

克徳曰「好話咯﹐不敢當。」姓趙曰「在你無可彈﹐但系俗話傾談二集﹖﹖你令弟﹐與你性情爭得遠﹐佢待我亦唔醜見﹐佢待你太冷淡無情。論起番來﹐長哥當父﹐對亞哥唔恭敬﹐未免都不合理。」

克徳曰「唔知點樣解﹐我又硑罵佢﹐又打佢﹐就見了我好似唔中意﹐个龜蛋想起來眞可惡咯。」﹝漸漸火起咯﹞姓錢曰「睇佢心事﹐好似思疑你做亞哥﹐瞞騙於佢。」克徳曰「有點瞞騙佢呢﹖不過有好朋友來﹐﹝姓錢共姓趙﹞飲多的﹐食多的﹐咁樣之嗎﹖」姓錢曰「佢唔系思疑你个的﹐必定思疑你吞騙錢財﹐慌你舂了落荷包﹐个樣是眞。」﹝姓錢咁伶俐﹞克徳曰「我个心如靑天白日﹐﹝誰知墨咁黑﹞朋友所知呀。」

姓趙曰「朋友盡知﹐總系你令弟唔知。」克徳曰「難咯﹐難咯﹗有時話朋友好過兄弟﹐正爲此也。」﹝遲下你就知﹞錢趙兩人勸曰「老明﹐你莫激气﹐細佬唔明白﹐務宜忍住个肚﹐不可怒出外面。﹝好勸諫﹞講起來似乎離間你兄弟﹐﹝都唔系似乎﹐分明便系眞正﹞不過蒙你過愛﹐卽管講句。」﹝不是卽管講﹐其實盡力講﹞以知你委曲耳。」﹝錢趙之心重更曲﹞克徳自從聽過兩人之言﹐心中漸漸不同﹐作細佬如仇人一樣﹐一語不合就罵﹐一事不合就打。

一夕睡在牀中﹐淩氏諫曰「翁姑生你兩人﹐兄弟之親﹐能有幾个呢﹖爲何一見細佬﹐就憎得咁淒涼﹐唔通骨肉之情﹐不如朋友﹖你知厚待朋友﹐何以薄待同胞﹖是愛疏而不愛親﹐顧外而不顧內也。」﹝此張枕頭狀﹐原甚少見﹐又好呈詞﹐理應批準爲是﹞明克徳曰「莫講﹑莫講﹐个的腳色不中用﹐唔做得料駛。」﹝批出不準﹞淩氏曰「細佬唔中用﹐你的朋友好中用麼﹖」﹝再入紙﹞克徳曰「我的朋友﹐唔系嘻嘻﹐聽錢趙兩友講起來﹐可以落水舂墻﹐替生替死﹐與我細佬爭得遠咯﹗」淩氏曰「替死之事﹐都要試過方知﹐以我心意﹐朋友要交﹐兄弟要愛﹐睇你的友﹐都系貪你飲﹐貪你食﹐重怕拖你俗話傾談二集﹖﹖落水﹐都唔定也。」﹝此婦人乜咁本事﹐能料得咁透﹞克徳曰「你女人家﹐曉得乜東西﹐只曉得買好油搽髻﹐男人大丈夫﹐有乜聽老婆說話呢﹗﹝唔聽你有錯﹞我自有主見﹐你不得多言。

」淩氏嘆曰「別个婦人向枕上造是非﹐故意想離人骨肉﹐人家做男子﹐尙者所從﹐惟我勸你愛自己細佬﹐你做老公﹐唔謊信我一句﹐嫁得你咁硬頸﹐有乜法子呢﹗」克徳曰「細佬無好處﹐我就唔愛佢﹐你共佢實久好麼﹖」淩氏嘆气一聲﹐默然無語。克徳遂將細佬趕逐出門。俊徳走往鄰村酒米鋪﹐做火頭棲祝錢趙兩人﹐自後更無忌彈﹐三日來一輪﹐五日來一次﹐捉狗仔﹐切魚生﹐彈琵琶﹐吹鴉片﹐嫖賭飲蕩﹐辣得周身引﹐好似大花筒。﹝相與个的邪朋匪友﹐練做敗家精規模﹞淩氏泣諫不從﹐付之長嘆。

一晚﹐克徳在祠堂飲酒歸﹐形容半醉﹐淩氏在門邊等候﹐以手指之曰「你止曉得盡日醉。」克徳曰「唔醉有乜事呀﹖

」淩氏曰「你話硑乜事﹐就有事﹐過你哩﹖」克徳怒气入房﹐橫眠牀上﹐淩氏附耳細語低聲曰「如今後花園殺死一人﹐棄屍在地﹐你尙睡得咁安樂麼﹖」克徳聞言大驚﹐如冷水澆背﹐面色發靑﹐卽拍牀起曰「殺死誰人﹖」淩氏曰「不知。」

問誰人所殺﹐淩氏曰「不知。」克徳曰「快引我去看。」

跟隨淩氏跑入園中。時值點燈之候﹐夜色微晦﹐果有一人眠在地上﹐頭面難認﹐但見所著白褲﹐血色淋淋。克徳一向膽小﹐﹝惟飲酒量大﹞一見嚇得魂飛﹐搖頭嘆曰「該衰咯﹗該衰咯﹗

不知那个能來羅我命咯﹖」淩氏曰「唔知你與誰人結怨﹐故此移屍嫁禍﹐想來累你身家﹖」克徳曰「有乜辦法呢﹖」淩氏曰「趁今未有人知﹐快將屍骸埋沒﹐可保無事。」克徳曰「我去叫土工來。」淩氏曰「土工未可輕信﹐將來恐有泄漏﹐借機生端﹐受累不淺。此事惟有心腹人﹐方可信托。」克徳喜俗話傾談二集﹖﹖曰「有計﹐有計。」卽點爝燈籠﹐先到趙友處。趙友聞知﹐請入﹐坐下﹐趙友笑曰「咁夜到來﹐有乜好意﹖」克徳執住趙友手﹐出門外細聲說﹕「今晚因系咁樣如此之事﹐想求你幫一臂力﹐埋沒屍海」誰知趙友忽聞此言﹐心中暗想﹕「此事所關人命﹐後來有人告發﹐白白𨿽得打死。」﹝你曾經話可以替死呀﹞遂對克徳曰「老明﹐你待我都算好咯﹐唔說咁樣事﹐就系�你弟輩可以做得來。﹝怕未必﹞但我一生至怕見死佬﹐就系��來問人都怕。﹝獨不怕狗肉魚生﹞前者自己父母去世﹐都系請土工執拾﹐唔敢到棺材邊望一下。﹝好孝子﹞你如今講過﹐重硑好久乜暗。老錢大膽﹐你去請老錢惟眞。」﹝老錢系眞﹐唔通你舉了﹞克徳又去好錢之處﹐急扣開門﹐錢友曰「乜咁慌忙﹐有何貴幹﹖坐﹑坐﹑坐。」克徳曰「我唔得閒坐﹐共你斟酌一句。」錢友曰「有乜好斟酌﹖必定系好頭路。」

克徳遂攜錢友在密處﹐以花園死佬之事說知﹐錢友聞言﹐吐出舌曰「那个咁陰毒��咁樣貨來害人﹐眞正有本心咯﹗」克徳曰「老趙不肯來﹐我想求你如此如此。」錢友想﹕「�人命關天﹐終須告發﹐老趙不肯做﹐我有咁蠢才﹖」遂對克徳曰「老明﹐我唔怕死佬﹐我作佢冬衣﹐咁樣都做得﹐但系撞板﹐今日發大熱气﹐周身唔自在﹐都硑食飯呢﹗在想叫老婆刮一身痧﹐點能替你做得呢﹖」克徳曰「求你委曲嚇。」﹝你慌佢將來唔委曲你呢﹞錢友曰「我共你有乜第二句呢﹖你從前叫我飲﹑叫我食﹐我都有乜推辭﹐何況舉手之勞﹐成乜說話呢﹖

我都唔共你坐﹐要歸牀睡﹐養下精神罷咯。」克徳遂心麻意亂﹐垂頭喪气而歸。又被風吹息燈籠﹐踢崩腳趾﹐幾乎跌落深之下﹐險些執住个條樹﹐彊扒進土來。

歸到家﹐淩氏問曰「兩个朋友來了麼﹖」克徳惱气曰「豈有此理﹖一个語唔見得死佬﹐一个話發大熱气﹐總之系一俗話傾談二集﹖﹖片虛。」淩氏曰「去叫二叔歸來﹐或者可能幫手。」克徳曰「硑錯﹑硑錯﹐果然髙見不差。」﹝个陣要信老婆說話咯﹞卽用碎布紮住腳趾﹐又點燈籠而去。拍開門入﹐東家曰「夜深叫令弟﹐有乜緊事嗎﹖」克徳曰「佢大嫂肚痛﹐叫佢去執藥。

」東家話﹕「要咯﹐唔系要兄弟做乜呢﹖」跟出門去﹐隨路隨問曰「亞哥﹐現今大嫂痛得好淒涼麼﹖」克徳曰「唔系﹑唔系﹐因花園中有如此如此﹐要你歸家﹐同了此事。」俊徳曰「應你要﹐應份要。」﹝曉得應份兩字就曉得天倫﹞回到屋﹐淩氏用蓑衣夾大席包捲好周至﹐兩兄弟用竹棍擡起﹐並攜一張鍬﹑一鐵鋤﹐不動聲色﹐轉過後岡﹐直到山腳幽僻之處﹑水邊濕地﹐發勢盡力掘了三尺深﹐將屍埋葬﹐用腳踏平﹐兄弟歸來而睡。

克徳睡在牀上﹐心頭仍跳髙跳低﹐不勝驚恐。淩氏曰「夜靜更深﹐料得無人知覺﹐可以無妨。」克徳曰「千保萬保﹐無人知道。」淩氏曰「你話錢趙兩友可以替死﹐今竟何如﹖」

﹝反案咯﹞克徳曰「不消提﹐悔之無及。」淩氏曰「你話細佬唔做得料使﹐大約勝過他人。」克徳曰「患難見眞情﹐此言不錯。古人云﹕打虎不離親兄弟﹐上陣不離父子兵﹐果然眞事。」淩氏曰「我地女人个只髻﹐值得好油搽否﹖」克徳不覺笑起來﹐答曰「不止搽油﹐戴枝金釵都值。就系繡條大紅裙﹑聯件花衫袖過你著﹐你都無愧咯。但系世上婦人﹐只曉插花搽粉﹐裝整風情﹐總想外人睇佢﹐話佢好樣﹐話佢光鮮﹐點似得你曉得天倫﹐勸人骨肉和好呢。一向我唔知你咁明白﹑曉睇相﹐識出我兩个朋友唔中用﹐算你非凡。」淩氏曰「朋友相交﹐未嘗不設飲食﹐亦唔系專以飲食爲題。當飲食時﹐講得了不得咁知心﹐唔通硑飲食﹐就水口舌淡。觀佢形容﹐整聲色﹑講惡气﹐如敗水亞瓜﹑新出匪類﹐此等將來斷無好結果。實在俗話傾談二集﹖﹖我慌佢引壞你﹐負累你﹐害到你不成人﹐所以憂到今時﹐無一日安樂。你試想下﹐你自從共佢兩个相與﹐便相飲大食﹐不計錢財。遇有的景致﹐兩个就來。這們話請定船﹐那个話灣定艇﹐你就神情跳紮﹐催捲睡﹐鋪行李﹐好似要卽刻開行。或五日不回﹐或十日不返﹐就系睇過快活﹐又點樣生肉呢﹖更有時昏咁嫖﹐昏咁賭﹐不知所以﹐大鬧煙花。你試想下﹐近兩年間﹐混混鬧鬧﹐去了多少錢財﹖唔通你都硑想下﹐你藉先人之福﹐當日翁姑唔知幾多辛苦﹐費靖多心血﹐一生勤儉﹐然後積此資財﹐望你兄弟守成﹐爲子孫長久之用。今者無端破散﹐豈能對父母於九泉﹖並不能對得細佬住呀﹗你從前頗知謹愼﹐總系自相與此兩个攪屎棍撥馬尾﹐致到你顚倒得咁淒涼。」淩氏講完﹐克徳搖頭嘆气曰「唔駛講咯﹐總系錯咯﹗如今明白咯﹗个嚇唔作興佢咯。」

睡到天光起身後﹐見並無生事﹐淩氏殺雞買肉﹐向家內香火酬神﹐兄弟﹑叔嫂﹑夫妻三人同飲暢敍。明克徳謂弟曰「天災橫禍﹐意外生端﹐可幸無人知覺﹐消除大難。藉先公先祖之靈﹐從今以後﹐賢弟不用出外雇工﹐只可歸來耕種。愚兄盡知從前錯處﹐賢弟不用執怪﹐另惇友愛之情可也。」俊徳答曰「弟自不賢﹐非兄之過。至回家耕種﹐弟當盡力而爲。」俊徳推辭東家歸來﹐如金似玉﹐一飲一食﹐兄弟同歡﹐弟敬其兄﹐兄愛其弟﹐淩氏開顏含笑﹐盡解愁懷。

又說趙友﹐一日到來﹐笑容請曰「老明﹐近來好世界呀﹖」

克徳無心答之曰「坐呀」﹑「飲茶呀」﹑「食煙呀」﹐總不起身迎接。一息間﹐吩咐趙友曰「你坐住﹐我要去淋菜。」趙友見硑趣味﹐抽身而去。遲數日﹐錢友亦來﹐克徳亦無心應接﹐﹝識破唔值一个爛桔﹞錢友亦去。一日﹐趙友往市上﹐剛遇錢友﹐先以手招之曰「來來﹐同去茶店飲茶。」入店坐下﹐俗話傾談二集﹖﹖趙友細聲告曰「老明捆久﹐眞正唔過相與。我前日去探佢﹐冷冷淡淡﹐﹝因從前熱過頭﹐今要冷﹐從前咸過頭﹐今要淡﹞無情無義﹐冷水都唔打牙﹐﹝前有咬得多咯﹗食豬腳﹑雞骨﹐牙都崩咬到痛咯﹗﹞極之有引咯﹗」姓錢曰「我前日去探佢﹐亦系如此。大早知此人﹐淺才薄行﹐反骨無情﹐﹝實系罵自己﹞但念一向相好而來﹐唔通就反面麼﹖大約因个晚之事﹐嫌我兩个唔去幫手﹐故此埋怨。本心之講﹐事關人命﹐連累非輕﹐非比同狗肉魚生﹐就幫下手﹐都患得的食呀﹗个死佬﹐見過都衰﹐有包乜咁才﹐捉虱上頭殼養呢﹖」姓趙曰「我亦爲此之故﹐所以卽刻推辭。佢尙唔知利害﹐實在佢有條人命案在我兩个手來﹐我兩个若容忍他﹐佢便有碗安樂飯食﹐若系唔顧舊相與﹐我要佢咸豆都唔食得一粒。」錢友曰「到是眞咯。遲數日﹐兩个去探過佢﹐若系恭恭敬敬﹐有的禮貌便了﹐若仍然冷淡﹐要整佢色水開井水過人食都系好。」就立定這樣主意。遲數日﹐錢趙二人又來探咯﹐克徳隨隨便便﹐不甚著意﹐叫聲坐﹐叫聲飲茶﹐叫聲食煙﹐仍用手指打算盤﹐拈筆抄數簿﹐兩人亦見無味﹐辭別而去。

出到村外﹐錢謂趙曰「人之無良﹐一至於此﹐豈有此理﹗

好友到來﹐﹝點樣好法呢﹞總不加意。我聞人之將衰﹐其心先亂﹐﹝又系罵自己﹐硑本心人偏曉得好道理﹞明克徳其將衰咯﹗

不告此人﹐無以泄其忿。但系告人斃命﹐先要尋著屍骸﹐方爲有據。」趙友曰「確有主見﹐唔怪得三家村請你做師爺咯。」

錢友曰「你唔駛笑我﹐我𨿽然系矮細一肚計﹐隨便駛老明衰夾滯﹐不久有好戲過佢睇。」有一本反骨戲做出來﹞約於第三日﹐兩人戴了白艸帽﹐﹝一張熟鐵鍬﹐隨岡尋訪﹞﹐舊墳不必看﹐卽有新髙凸起﹐亦不必疑。何也﹖以夜靜不暇加泥也。遇新墳太短少者﹐知其不是。何也﹖料得系死仔窟也。一連尋了俗話傾談二集﹖﹖三四日﹐不見眞迹。思起來﹐此處原無河海﹐安能放去漂流﹖

再尋一日﹐尋至山腳幽僻之近水濕地﹐見一幅新痕﹐平漫無堆﹐心疑此中有物﹐訪問掌牛仔曰「此處新痕﹐何時方有﹖」掌牛仔曰「一向俱無﹐近於某日初見。」問系誰家所葬﹐掌牛仔曰「此卑濕地﹐誰人肯葬此呀﹖並不加泥﹐又不掛紙﹐如平地一樣﹐實在古怪離奇。」再問郊野之人﹐並無一人知其消息﹐皆笑曰「鬼葬此麼﹖你咁廢物。」兩人曰「系咯﹐斷無差咯﹗」遂用鍬探到三尺﹐果見席包等物﹐內軟如綿﹐知道眞正系个單貨。錢友拍手喜曰「得食咯﹗有八寶出咯﹗个嚇重唔收什你﹗」兩人欣欣然。又一番斟酌﹐尋得一个乞兒﹐年十七八﹐錢友曰「細佬哥﹐恭喜呀﹗」乞兒曰「遇時抵肚餓﹐至到乞食﹐有乜喜處﹖」姓錢曰「睇你个相﹐光气滿顏﹐財气到矣。﹝遇光棍來﹐晦气到是眞﹞我有一條發財門路﹐想舉薦你﹐﹝遇光棍來﹐晦气到是眞﹞我有一條發財門路﹐想舉薦你﹐你肯從我唔從呢﹖」乞兒笑﹐喜曰「點樣發財呀﹖敢望攜帶嚇。」﹝至好咯﹞姓錢曰「現有一个財主佬﹐謀死一个客商﹐現今想去告佢﹐但無人做苦主。你肯認失了亞叔﹐我兩人與你做證﹐佢怕償命﹐要與你講和﹐必以銀賠補你﹐你个陣勢大个口﹐唔怕話要多﹐打開个席綹裝銀﹐不是裝飯糊。佬哥﹐个陣拋了个只缽頭﹐買的好衣裳﹐裝得周身輝﹐去歸買屋﹐娶老婆﹐做財主﹐都系哩條門路咯﹗」乞兒又笑曰「你算想得來﹐講得有紋路﹐好系好﹐但系我硑亞叔做死佬。」姓趙曰「蠢才﹗包你咁愚直呀﹗唔駛要有﹐白認便得咯。況且有我兩人當頭﹐天大事情自有擔帶﹐个的唔駛你憂﹐你整便兜肚裝銀﹐都做得咯。我唔系騙你﹐我兩个都系撈世界﹐想錢入荷包﹐但無你不成﹐無我不就﹐我今與你非比他人﹐猶如拍手夥計而已。」

乞兒信以爲然﹐竟從其意。

俗話傾談二集﹖﹖

姓錢代乞兒做狀辭一張﹐告明克徳挾仇殺其叔﹐錢趙兩人做證。官發票出差﹐捉了明克徳。克徳魂飛天外﹐膽戰心驚。

﹝被好友拖了落水﹞香山知縣親來驗屍﹐要開棺看過。縣官來到山腳﹐坐在馬鞍﹐審問山鄕人等﹐俱說不知。淩氏走到官前﹐跪住叩頭﹐稟曰「小婦人之丈夫系明克徳﹐一向在家耕種﹐守份安良﹐並無殺人之事﹐求太爺釋放﹐免受合凶。」官曰「現有苦主在旁﹐證人在側﹐新墳可據﹐何得糊塗﹖」淩氏曰「我家不過殺死一隻大狗牯﹐擡去埋葬﹐埋狗亦硑人之事。若話假局﹐開棺自見分明。」官卽命仵作檢驗屍來﹐竟然一隻大狗﹐大云鼎堡做頭殼﹐身穿一件��﹐著一條白布褲﹐又加無數靑磚﹐同包席裏。官曰「旣是狗死﹐爲何這樣裝傷﹖」淩氏曰「大爺有所不知﹐所因丈夫與錢趙二人爲友﹐此二人系茶朋酒友﹐無賴之徒﹐引我丈夫賭蕩花消﹐離間我丈夫骨肉。

小婦人遇時向丈夫勸諫﹐無柰丈夫不信﹐作兩人如泰山可倚﹐可以同苦同甘﹐厭棄細佬﹐如路人一樣﹐趕逐出門。小婦無計可施﹐遂將大狗殺死﹐亦作人形﹐值丈夫半醉歸來﹐朦朧夜當近黑﹐引丈夫去後園一看﹐丈夫膽小一見就以爲眞﹐疑移屍嫁禍所爲﹐必要將屍埋沒。素稱心腹﹐莫如錢趙兩人﹐丈夫走去請他﹐腳迹不到。夫轉叫弟﹐我叔叔卽走回來﹐同心做事。丈夫識此兩人系假局﹐信弟眞情。此兩人見似生疏﹐借端告發。

望太爺治其好惡﹐勿使做漏网之魚。」官問錢趙曰「你兩人說與明克徳爲友﹐素稱知己﹐爲何反面操戈﹖」錢趙曰「我兩人與他唔系點樣深交﹐不過因事相逢﹐也有半面之識。」克徳指之曰「我與你豈止相識﹐你來探我﹐魚鱗約有一籮﹐雞毛不止一擔﹐飲盡多少﹐�去錢財﹐尙話不是深交﹐眞眞豈有此理﹗」官曰「明克徳不作你是心腹﹐未必叫你夜深共事﹐可知平日親密一定無疑。旣不肯患難幫扶﹐爲何將他控告﹖此俗話傾談二集﹖﹖中好計﹐必有一段原由﹐若不肯講出來﹐卽將亂棍打死。」兩人仍不招認﹐官喝差役曰「拿夾棍來﹗」兩人嚇得一額汗﹐姓錢推姓趙先講﹐姓趙推姓錢開聲﹐官喝曰「打﹗」差役想動手﹐兩人伏地亂叩頭﹐姓錢曰「小的願講咯﹗」遂稟曰「我兩人近日往探克徳﹐因他冷淡﹐是以挾仇﹐生端誣告﹐現知不是﹐望大爺大赦從寬。」官冷笑曰「小人心術古怪無情﹐有飲食而親﹐無飲食而怨﹐只知顧口﹐不顧良心﹐律有如虛﹐反坐之條﹐理應將你兩人重辦﹐卽管格外開恩﹐畱你生路。」

喝差役將他兩人每个打二百大板﹐二百小板﹐二百藤鞭﹐打得兩人皮開肉裂﹐血汗交流﹐叫苦不絕聲﹐手亂搖﹐腳亂振。打完﹐橫轆直轆﹐尙難起得身。官吩咐曰「將錢趙兩人發往頭門枷號﹐五个月釋放。」官又審乞兒曰「呢个乞食仔﹐你話失了亞叔﹐个只大狗牯﹐就系你亞叔呢﹖」乞兒曰「我本來硑亞叔﹐佢兩个教我認有亞叔﹐又叫我到公堂耍詐啼哭。」官曰「佢叫你死﹐唔通你都去死麼﹖你都系唔好人﹐要重責﹐姑念你年輕﹐被人串弄﹐卽管減刑一半﹐打一百大板﹐一百小板﹐一百藤鞭。」乞兒叩頭曰「太爺呀﹐唔好打咁多﹐些少好咯﹗」官曰「不用多言﹐照數打去﹗」打得乞兒魂不附體﹐哭到失聲。打完﹐又發往頭門枷號五个月。審完﹐官贊嘆淩氏曰「你呢个婦人﹐算你七分賢徳﹐能出妙計﹐化服丈夫﹐和好兄弟﹐是天地間第一个奇人。本縣今日賞銀二十元與你﹐歸家買酒肉﹐與親戚鄕鄰﹐多杯暢飲。以勸世間之爲婦道者﹐學你咁賢良也。」話完﹐明克徳夫妻叩頭領謝而去。

又說乞兒在頭門怨錢趙曰「你兩个眞正好舉薦好發財門路﹐制个板豆腐﹐打得我死過翻生﹐眞唔抵咯﹗」姓錢曰「你唔抵﹐我兩个實好抵麼﹖你做苦主﹐我兩个做證人﹐我兩个重打得多過你﹐講乜難爲呢﹗」乞兒臼﹕「你今被打﹐從前賺俗話傾談二集﹖﹖得飽﹐患得醉呀﹐惟我認苦主﹐白白受苦一場便了。」姓趙曰「老錢應承做師爺﹐你怨佢便有錯。」姓錢曰「嚇嚇﹐眞正想不到咯﹗此婦人有咁深沈好計智﹐出我意外﹐幾乎條命喪佢手來﹐不死萬幸咯﹗」

錢趙兩人滿罪之後﹐人人皆憎佢厭佢﹐忌佢怕佢﹐無一个人共佢相與﹐無一人請佢飲食。未幾﹐兩人大玻之後﹐妻子死完﹐乞食十年﹐兩人同餓死。明克徳自此事之後﹐深服妻有見識﹐每事與他斟酌﹐言聽計從。淩氏所生子孫﹐俱成大富。

道光初年﹐其子有在廣州十三行開洋貨鋪者﹐發十餘萬金﹐皆淩氏之福也。

俗話傾談二集﹖﹖

潑婦

乾落﹐浙江溫州府有一農家﹐姓齊名仲良﹐衣食飽暖。生二子﹐長名思賢﹐次名思徳。其大子思賢也﹐生得聰明伶俐﹐出外做生理。娶妻愼氏﹐頗有姿色﹐思賢愛之。

愼氏百計逢迎﹐妖容媚態﹐﹝狐貍精作怪﹞力口以三寸之舌﹐說話尖新﹐思賢作爲掌上珍珠﹐言無不聽。每次歸家﹐將所帶錢財﹐交一半與妻﹐交一半與父母﹐妻大歡喜。一夕枕邊談及﹐對思賢曰「自己算好命﹐嫁得好老公﹐自己亦一分心足。我硑乜好慌﹐至慌你死。你若死了﹐我都唔嫁﹐斷斷唔輕易尋�个咁好老公咯﹗」﹝你��硑�﹞﹐思賢笑曰「到是眞咯﹗唔講你唔嫁﹐就系你死﹐我都唔娶。﹝好義气夫妻﹞不憂無老婆﹐難得你唔好心事呀﹗」愼氏曰「我不嫁則易﹐你不娶則難。有翁姑在堂﹐不由你做主也。」思賢曰「你若死了﹐我總不歸家﹐父母亦難相彊。」愼氏曰「你唔肯歸家可以做得﹐怕你系講假話呢﹗」思賢曰「我作你乜樣人呀﹗對父母亦有講假話﹐唔通對你都有講假話麼﹖本心之講﹐幼時要父母﹐長大要老婆。如今父母隨隨便便﹐可有可無﹐若系老婆﹐一日不可少矣。歸來不見你面﹐食飯唔安。」愼氏曰「我亦話夫妻親過父母。」思賢曰「你見得透﹐我亦不差。」自是夫妻之情如膠似漆。

孟子云﹕人少則慕父母﹐知好色則慕少艾。今齊思賢之愛妻﹐愛其有色也。愼氏之愛丈夫﹐愛其有錢也。夫妻不明大道理﹐以父母爲厭棄之物﹐兩个都是忘恩負義之人。所謂「你不嫁」﹑「我不娶」﹐只是俗話傾談二集﹖﹖癡習成昏性﹐非眞義夫節婦﹐扶植綱常。假使愼氏忽然鼻上生瘡﹐柑橙咁大﹐眼睛凸出﹐腫似田螺﹐觀之好者變而醜焉﹐吾恐思賢必憎之厭之﹐斷不與佢錢財﹐而欲其速死者有矣。假使思賢忽然跌折腳而不能行﹐跌折手而不能動﹐曩之丰者變而空焉﹐吾恐愼氏必萬怨千嗟﹐斷不事以小心﹐而自惱嫁錯者有矣。可知﹕愛丈夫﹐當在貧難而易見﹐愛老婆﹐不嫌醜貌而後眞也。

愼氏見夫如此作愛﹐遂恃起來。所得錢財﹐置衣裳打首飾﹐今日請人去拜神﹐明日探親去看景﹐肆無忌憚﹐自作自爲。翁姑𨿽有勸諫之言﹐愼氏總置之不聽。一次齊思賢歸家﹐其母告之曰「父母家貧﹐望你照顧。家中人情世事﹐柴米油鹽﹐日用支需﹐皆爲切要﹐你有餘銀﹐何不交與父親﹐代你買田置地。

何必多與你妻浪費﹐習慣奢華。」思賢總不答聲﹐無言而去。

歸對妻曰「老母叫我唔好交銀與你﹐話你粗駛六用﹐不知你點樣撒潑呢。」愼氏聞言﹐就罵幾一聲﹕「老狗﹖﹐多言多語﹐造是造非。」通夜詐哭含愁﹐思賢幾番勸止﹐安慰之曰「我唔系信老母說話﹐不過照樣學過你知﹐何在咁怪我呢﹖」愼氏曰「你估我用个的錢文﹐眞正硑想象麼﹖狗醜主人羞﹐唔打扮下光輝﹐人話齊思賢老婆衣衫襤樓﹐失禮到你呀﹗所以遇時拜神拜佛﹐無非見自己命鄙﹐歸到你門兩年﹐未有所出﹐都系想菩薩庇佑﹐早日生个花仔﹐待到三十七八歲時﹐娶个新婦﹐﹝學翻你咁好﹞你做家公﹐我做家婆﹐有仔有孫﹐慢慢享福。

﹝不可先折禍﹞人家同話﹐你好命咯﹗唔通等到五六十歲﹐生仔扒向棺材頭麼﹖你做男人﹐曉得發財﹐唔慌有个的想象嚇咯﹗

」思賢笑曰「睇你唔出﹐咁深沈﹐咁好計算呢﹗唔怪得人家叫你做伶俐三姑﹐果然不錯。」

俗話傾談二集﹖﹖

夫亦錯﹐妻亦錯﹐兩个都錯。老婆裝錯﹐老公睜錯﹐何也﹖婦人之意﹐只想丈夫專愛自己﹐又恐丈夫聽父母話而有分心﹐於是枕上挑言﹐輕試丈夫心事。

如果丈夫以父母爲重﹐不容說話多端﹐个張枕頭狀不行﹐不得不要依從丈夫而順翁姑之意。若是丈夫以老婆爲重﹐話一句就信一句﹐連丈夫都派父母不是﹐知其人信之深﹐再催紙幾張﹐又蒙批準﹐而枕頭之案定矣。此後心中有膽﹐做事無拘﹐翁姑向丈夫𨿽有投詞﹐而我之密稟先一著矣。作翁姑如閒人亦可﹐作翁姑如仇人亦無不可。何也﹖丈夫深信到底而不疑也﹐此所謂裝錯也。何謂認錯﹖身爲男子﹐豈不知生我養我﹐父母恩徳如天。而自老婆歸來﹐言笑之間﹐服事之際﹐嬌容媚態﹐細語低聲﹐其情趣與父母大不相同。其心意與父母又爭得遠﹐我所欲者﹐而妻能順之﹐我所悶者﹐而妻能解之。若父母不合意﹐只曉得怒我罵我﹐直直白白﹐有的隱藏﹐對人前去我駕﹐話我唔中用。

又不如老婆之委曲殷勤﹐爲眞愛我切也﹐此所謂睇錯也。裝錯一道﹐婦人入手工夫﹐必用此法。認錯一道﹐男子順妻逆母﹐必系此心。然有等婦人﹐初愛丈夫﹐順丈夫﹑敬丈夫後至治丈夫﹑罵丈夫﹐而惡過丈夫者﹐何也﹖皆由容縱日久﹐不知婦道﹐爲男子者又夫綱不振﹐自失其權﹐被老婆睇透你唔中用﹐唔起得乜飛腳﹐唔柰得佢也何也。又有一等妻﹐非美貌﹐又欠精靈﹐不過平平常常﹐並無好處﹐而男子極怕此老婆﹐而不怕父母者﹐何也﹖所謂陽明之气不生﹐而陰濁之气太盛也。此等說話﹐不過爲下一等者言之﹐世上無數咁一多賢婦人﹑奇男子不在此內。

俗話傾談二集﹖﹖

齊思賢旣回鋪﹐愼氏又自恃非凡﹐看翁姑不在眼內。一日﹐其叔齊思徳來勸諫愼氏﹐先叫一聲﹕「大嫂﹐我亞哥在外做生意﹐好辛苦﹐然後賺得个錢﹐你咁樣驕奢﹐未免過份。況且我父母﹐一生勤儉﹐你好閒遊﹐豈成婦道﹖都要謹守閨門方好。」

愼氏曰。「你話我唔謹守﹐我晚晚打開門睡麼﹖你父母自取勤儉﹐誰一个唔許佢閒坐﹖誰一个唔許佢粗駛呀﹖你亞哥辛苦﹐好之歸來唔見佢講一句﹐我用自己錢﹐關你乜事﹖我嫁得好老公﹐享用系我之福﹐你唔識意趣﹐理女人閒事﹐問你醜唔醜﹖」

思徳曰「亞哥系我父母所生﹐非你所出也﹐養兒待老﹐我父母未能享福﹐你就鬧咁排常」愼氏曰「你父母好出奇麼﹖

你家中得銀來用﹐不過因我益到你。你亞哥話過咯﹐我若死了﹐你亞哥永遠不歸﹐要你一家都無倚望。」思徳曰「你莫講咁聲色﹐唔通你死了﹐我亞哥咁就總硑老婆嗎﹖」愼氏勃然大怒﹐曰「你話唔信﹐我就死過你睇嚇﹗」思徳曰「我唔系逼你死﹐我以好言勸你﹐亦是平常﹐你丈夫親過我﹐你唔掛念丈夫﹐你死卽管死﹐關我乜事呀﹖」話完卽出﹐是晚﹐愼氏歸房﹐唔思想自己錯處﹐只話我死了便可以誤佢一家﹐半夜之間﹐懸掛自荊論起愼氏﹐大不宜死﹐有丈夫寵愛你﹑作置你﹐如果遵循規矩﹑勤儉持家﹐翁姑必歡喜你﹐一家都贊嘆你﹐做人何等快活﹗乃不能修婦道﹐一味撒潑﹐一味刁蠻﹐此等行爲﹐又要應死。死之之法﹐莫慘於殺頭﹐其次問絞﹐今愼氏懺逆到極﹐誰敢打佢一棍﹐捶佢一拳﹖旣無所施﹐則惡婦之罪﹐旣漏天誅﹐又逃王法﹐惟有自刑之計﹐自家勒自家勒到死爲止﹐不許偸生。懸梁一道﹐論番人之刑﹐謂之問弔﹐論王法之刑作爲問絞。嗟乎﹐人之一身﹐無論男女﹐父母許多心俗話傾談二集﹖﹖血鞠育而來﹐然後得長大成人也。所以﹐肚餓思食﹐身病思醫﹐被嚇則驚﹐臨危則懼﹐未肯輕棄此身﹐作爲廢物。豈可以微嫌細故﹐口角相爭﹐便甘心而爲鬼物乎﹖大抵男子不孝﹐漸變而爲奸淫邪盜﹐顚倒衰頹﹐致犯凶災刑戮﹐婦人不孝﹐漸變而爲逞刁撒潑﹐怨怒咒罵﹐致犯服毒懸梁。

次早﹐使人投告愼氏父母家。其父母飛奔而至﹐大聲罵曰「我女因乜事致死﹖必有委曲之處﹐婿不在家﹐惟你兩老人是問﹐快的講出來﹐若不肯講﹐斷唔做得。」齊仲良曰「親家﹐此事本無大故﹐不過因你个女粗駛大用﹐懶做工夫﹐我个細仔諫佢幾句﹐逆佢之心﹐佢就生气起來﹐自尋短見﹐非有別樣冤情也。」媳之父曰「照你講來﹐都是幫住細仔說話﹐定必佢做亞叔﹐調戲大嫂﹐致我女含羞自荊此等大冤大屈﹐忝辱天倫﹐我要去告官﹐斷唔了得﹗」話完﹐抽身抽勢﹐發腳就走﹐話去請狀師﹐入稟呈告。齊仲良見如此誣賴﹐就系會打官司�要錢﹐何況官字兩个口﹐佢口大﹐我口小﹐我話假﹐佢話眞﹐終須受累不淺﹐不如忍气吞聲﹐使人畱挽住他﹐請理兄弟﹑請說話﹐仍然不肯罷止﹐要補田三十畝﹐方肯干休。仲良無柰依從﹐寫田契交他而去。將愼氏殯葬旣畢﹐其子思賢歸來﹐理宜在父母面前﹐講幾句說話﹕「這賤人莫不是前世與佢有冤﹐故此今生到來累我﹖惟父母不用掛念。總之﹐另尋一个好品性女子﹐再娶歸來﹐奉事父母便是咯。」咁樣慰父母之心﹐方爲合理﹐乃不如此講法﹐曉得日哭﹐夜哭﹐飯都懶食﹐只知可惜死了咁好老婆。齊仲良不覺嗟嘆曰「我一生耕田﹐飽暖安樂﹐未嘗有意外之憂﹐唔估到今日﹐新婦死了﹐田產消磨﹐子不念父母之心﹐又來激惱﹐𨿽生何用﹖不如一死爲佳。」半夜﹐往村前大塘﹐跳落水死。

俗話傾談二集﹖﹖

次早﹐其妻問曰「老太公﹐今朝咁早起身﹐去了何處呢﹖

」各人答以不知﹐是日不見形影﹐未免思疑﹐叫人訪查﹐尋之不見。第二日﹐屍浮水面﹐方知赴水而亡。其妻直走去媳之父母家﹐大聲罵曰「你女之死﹐非有人拷打佢﹐非有人逼勒佢﹐佢愛尋短見﹐自賤輕生﹐無關緊要﹐你架起大口﹐故來嚇我﹐致我丈夫補去田地﹐實不甘心﹐今忿恨身亡﹐爲你之故。我今與你誓不俱生﹐同歸一路便罷。」話完﹐卽撲身埋去﹐扭住媳之父胸前﹐執住佢﹐把須死丟不放﹐好似拖狗咁拖﹐聲聲話要共佢落塘跳水死。拖得个親家面靑靑﹐气嘈嘈﹐口不能言﹐魂不附體﹐各人見他咁凶勢﹐咁撒潑﹐難以用手相爭﹐只得勸曰「親家媽呀﹐你唔在咁發怒咯﹗死者不能復生﹐總之﹐將此田交還與你便罷。」仲良之妻曰「咁樣交還﹐豈足遂我心嗎﹖

我唔要﹐硬要共佢死﹗」又勸以厚買棺材﹐做齋超度﹐亦不肯從。媳之父母﹐見無辦法﹐願交還田之外﹐另將自己田﹐再補三十畝。仲良妻要寫契據﹐請叔伯來看﹐方肯歸家。

仲良之妻﹐去嘈鬧親家﹐要補回田畝﹐似不爲過。

獨怪女親家﹐身爲父母﹐由女之放肆懺逆而﹐總不知﹐是縱其惡也。幼時教訓﹐嫁後肯稽查﹐未必如是之太過也。卽或女生外向﹐父母難拘﹐則當女死之時﹐細心追究根由﹐可以知其醜處。乃不由分說﹐只借女死﹐誣賴於人﹐想錢入荷包﹐作含血噴人之計﹐其女不賢﹐其父亦醜類矣。誰不知﹐你曉累人﹐人亦曉累你﹐冤冤相報﹐劫劫相纏﹐女親家之爲人﹐卽謂之拖屍鬼可也。但不知此公多少女耳﹖若生得一个女﹐一女自盡﹐三十畝田﹐一女輕生﹐三百畝矣。个的世界﹐咁好撈頭﹐何必去掘金山﹐然後可稱發財也哉﹖所做之事﹐理不通行﹐人人學你所爲﹐不成世界。取此不義之物﹐俗話傾談二集﹖﹖便可不憂貧也麼﹖吾恐餓不死時先飽死你矣。

齊仲良之妻歸來﹐殯葬其夫旣華﹐又輪到女親家大忿气曰「我一世唔曾被人棍騙﹐今遭此潑婦勒去我田三十畝﹐實在不甘﹐想去告官﹐系我訛詐在先﹐若啞口吞聲實在唔抵。」對其妻曰「我想去女家婆个老狗家處﹐弔死佢門前﹐你卽時去稟官﹐可以累得佢七零八落。」其妻曰「乜你咁錯見呀﹗你先做不仁﹐人後做不義﹐亦是平常之事﹐你移屍嫁禍﹐未免失禮於人﹐爲人所笑。人生在世﹐性命爲重﹐錢財系倘來之物﹐就作破財擋災﹐無容計較咯﹗豈可將條老命﹐去負累人麼﹖」其夫默然不答﹐其妻時時提防出入。一晚﹐親戚請去飲酒﹐半夜不見歸來﹐其妻使人去問之﹐親戚曰「此老翁飲了幾杯﹐話肚痛而去矣。其到使人走往女處﹐誰知弔在親家門上﹐好似風吹臘鴨﹐搖搖擺擺咯。其妻明早卽去告官﹐官約於某日到來驗屍。姓齊姓愼兩村父老﹐齊集議曰「論起此件事﹐女親家因女死而來訛詐於人﹐男親家因訛詐而自尋一死﹐一死﹑一訛﹐一訛﹑一死﹐訛無盡而兩家性命已歸泉土矣。我等身爲裏老﹐應當排難解紛﹐豈可住其忿﹐鬧官司﹐白受官差魚肉。」依公直斷﹐著男親家處﹐將愼氏之田三十畝獻出交還﹐著女親家處﹐將死者殯葬山頭﹐不得多生枝節﹐拘官遞回。知息紙萬事皆休﹐各依公了事。

女親家婆所諫丈夫說話﹐亦極通情﹐亦極合理﹐可惜不諫於女死累人之時﹐而諫於夫想尋死之日﹐亦非不好﹐未免先錯一回矣。兩姓父老﹐勸解息訟﹐其功不少﹐但能於女親家公來誣賴之時﹐彈壓其凶及男親家婆來追補之時﹐和解其忿﹐不至生出兩條人命﹐多了一重冤結也。

齊思賢不思己過﹐不悔前非﹐回鋪後﹐兩年不歸家﹐只知俗話傾談二集﹖﹖掛念老婆死得可惜。一夕﹐坐在牀前﹐解衣欲睡﹐忽起一陣陰風慘淡﹐燈變綠色無光﹐有陰司差二人﹐一个手執銅鞭﹐一个手執鐵叉﹐以鐵鏈鎖住愼氏頸﹐披頭散髮而來﹐面肉漧枯﹐身上血痕點點﹐向夫大哭曰「我以丈夫憐愛之故﹐自賤輕生﹐誰料禍劫牽纏﹐累到兩家父母﹐陰司將我打落酆都地獄﹐要受苦二十年﹐變過兩次畜生﹐方成人類。如今每月初一十五﹐受打一百鐵鞭﹐萬錯千差﹐悔之無及。丈夫聽信妻言之﹐不顧髙堂。以丈夫前生修善﹐今世應生三个好仔﹐發數千銀財﹐今因此事﹐福祿減去大半﹐三子將來無好處矣。丈夫他時死後﹐劍樹刀山之苦﹐斷不能辭﹐君其思之。」齊思賢曰「賢妻呀﹐你咁樣受苦﹐等我請幾个和尙念經拜佛﹐與你超生。」愼氏聞此語﹐踢地悲啼曰「君之一言﹐又使妾增罪咯﹗君不念老父之死﹐偏憐妾之冤﹐妾有何冤﹖自取罪耳。君速回家﹐尋一个女子﹐要好性情﹐識禮義﹐曉得尊卑上下﹐方可爲人。勿惜多金﹐總來賢配﹐夫妻誠敬﹐奉事髙堂﹐以孝順贖忤逆之懲﹐補君之過﹐並減妾之罪也。」話完﹐苦哭而去。思賢自見驚恐﹐嚇得通身冷汗﹐終日難安。明日覆想﹐疑自己神魂散亂﹐未必眞是鬼來。第二晚﹐妻又來責罵﹐且云「你不信我﹐任你千般恩愛﹐付之東流。我在陰間﹐仍咬恨你﹐看你將來有歸結否﹖

」又哭而去。齊思賢大加醒悟﹐方怨從前之錯﹐卽時計辦銀兩回家﹐請幾个眞修和尙﹐誦經十日﹐超度父之靈魂。先向細佬完婚﹐自己擇一个好女子娶歸﹐同心孝順﹐作老母如佛如仙﹐買新衣﹐買鮮果﹐時時酒肉奉事﹐極其誠敬﹐老母亦覺心歡。

帶細佬往鋪學習生理﹐更兼發心修善﹐又印廿四孝二千卷分送於人﹐以補己過。如是孝順﹐約有十年﹐鄕裏盡皆稱贊。一晚﹐其妻來托夢曰「自君攺行孝義﹐新婦又極純良﹐敬奉眞心﹐夫妻如一﹐將功贖罪﹐陰司減妾十年地獄﹐兔畜生一道﹐準我俗話傾談二集﹖﹖轉世爲人﹐丈夫之身﹐亦補回衣祿。加修勿情﹐莫誤前程可也。

」說畢而去。齊思賢每將此事告與人知﹐聞者亦多感化。後竟發財數千﹐三子皆稱中用﹐自以爲攺過之報云。

畏妻太過者﹐不成夫綱﹐愛妻太過者﹐亦釀成家變。如愼氏﹐本非驕侈﹐其夫有以縱之﹐其叔本非逼勒﹐而嫂有以挾之﹐此婦之輕生﹐實其夫致之死也。

乃女父村愚﹐以死命作生財之計。破家喪媳﹐做翁能不傷﹖爲予者當卽慰髙堂﹐多方勸解。乃不念生身之愛﹐偏探結髮之情﹐自失靈明﹐癡心極矣。一波未平﹐一波又起﹐媳死而翁隨之﹐女死而父隨之﹐財與命相連﹐冤冤相結。人謂財可通神﹐豈知因財變鬼也。家本相安無事﹐因一婦人不肖﹐累及家散人亡﹐罪大難容﹐死當墮落幽獄。受苦方識前非﹐幸能以夢告夫﹐使之補過。不然者﹐夜路多歧﹐何時得以超生﹐人子昏愚﹐一世甘爲折福。

俗話傾談二集﹖﹖

生魂遊地獄

福建漳州進士丁蘭吉﹐別號夢靈。其爲童生時﹐年二十四歲﹐值九月重九﹐乘興登髙。攜酒一瓶﹐遊山四望﹐但見松聲萬樹﹐落木蕭蕭﹐坐在山頭﹐自斟自飲。忽起風來﹐吹捲地中黃葉﹐團團滚滚﹐極似有情﹐蘭吉曰「此風如此趣致﹐莫不是有鬼神經過嗎﹖」卽奠酒三杯澆地上﹐風葉旋轉而去。

一息間﹐蘭吉似醉而睡﹐似見一人身著靑衣﹐向前揖曰「丁先生﹐好人物﹐多蒙賜酒。」蘭吉問﹕「尊駕爲誰﹖何出此話﹖」靑衣人曰「我非人﹐乃陰間差也。因帶文書往某處城隍﹐路經過此﹐生平有酒癮﹐忽聞酒香﹐情不能禁﹐故在此盤桓。又蒙過愛情深﹐使我酒喉添潤。﹝此鬼得酒解渴﹐與路上行人得茶解渴﹐均銘感不淺﹞如此美意何以爲酬﹖」蘭吉拱手曰「尊駕是地府貴差﹐盡知陰間情景。我聞得陰間有十八層地獄﹐未知眞假如何﹐常時想去遊觀﹐茫茫無路﹐今逢尊駕﹐可能帶我一行﹐做得唔呢﹖」靑衣人曰「个件事重易過執豆﹐執豆尙要顧低頭。」蘭吉曰「你引我去﹐要帶我回來。」靑衣人曰「自不然呀﹗唔通帶你去死麼﹖」由是相引同行。

忽到一處﹐日色帶的陰沈﹐睇見往來人甚眾。行至一大宮殿﹐企在門前﹐靑衣人曰「你在此處﹐等我回復王爺﹐然後帶你遊玩。但我入內﹐或者事務多﹐未能出來﹐你不須憂﹐我有分數。」靑衣人入殿裏﹐蘭吉在外。便見門前樹一聯大鐵板對﹐寫一个字曰「萬惡淫爲首﹐百行孝爲先。」看見好多人﹐有的坐轎﹐有的騎馬﹐有的坐車﹐有的坐囚籠﹐有的披枷帶鎖。

有擺手擺臂而來﹐有垂頭喪气而至。看見殿內出者﹐有的歡天俗話傾談二集﹖﹖喜地﹐有的苦位悲啼﹐有著大袍大褂而去﹐有著爛衫爛褲而行。

有披牛皮馬皮者﹐有披狗皮羊皮者。世上所有之物﹐卽陰間所有之形。一隊而來﹐一隊而去﹐刀山劍樹﹐苦海血池﹐遠望之而竟然在目也。

約半時間﹐靑衣人出曰「我知你等我久矣﹐因有別事﹐是以延遲。」丁蘭吉曰「世上竟有陰間一事﹐在我讀書咁久﹐尙一肚狐疑。」靑衣人曰「世上不滿百年﹐爲善得福﹐安樂亦有限﹐爲惡得禍﹐苦惱亦有限﹐故造化議其善之大者﹐使他享福﹐居於天堂﹐於百年不盡也。如文昌關帝﹐你話佢應在天堂唔應呢﹖惡之大者﹐使他受苦﹐坐於地獄﹐千百年不盡也。

如曹操秦檜﹐你話佢應落地獄唔應呢﹖其餘尙有許多仙山佛國﹐在塵世之外者﹐逍遙自在﹐你所知也。此等快活﹐你話從修行得來抑或從罪孽得來呢﹖世有等大善﹐卽有等大惡﹐大善要使他享極快活﹐可知大惡要使他受極苦惱矣。至於中善中惡﹐莫不有一个擺布他﹑安置他﹐而使他各受其報也。讀書人於仙佛古典亦常用之﹐何以於蓬萊公之爲地下修文郎﹑唐鐘馗之爲南山進土﹐則又疑而不信﹖無乃以眼所不見﹐話其荒唐。」丁蘭吉曰「正爲此也。」靑衣人曰「若以眼所得見爲眞﹐眼不得見爲假﹐則是鳳凰麒鱗都是假物﹐伏羲軒轅都是假人。」丁蘭吉曰「有書爲據。」靑衣人曰「彼故有書﹐地獄之說豈無書麼﹖」丁蘭吉曰「聽尊駕所言﹐髙談雄辯﹐是有才學之人﹐爲何做這等腳色﹖」靑衣人曰「我生前亦系讀書人﹐專工筆墨﹐無他過處﹐只因不信果報﹐聞人談及必笑斥之﹐阻人爲善之基﹐錯誤非少。生前已經受罰﹐蹇滯無成﹐死後又罰爲差﹐勞勞奔走。我與丁先生相好﹐有夙世之緣﹐故乍面相投﹐如逢知己﹐不覺將胸中吐露﹐先生爲我傳之﹐以補前生之過可也。」蘭吉曰「得聞尊論﹐茅塞俱開﹐地獄十八層﹐煩爲引俗話傾談二集﹖﹖我去看。」

靑衣人帶至一所大地方﹐陰气慘淡﹐令人毛髮驚然。有看守之人喝蘭吉曰「你來做乜事干﹖」靑衣人曰「佢系我好朋友﹐帶佢到此一遊。」守者曰「系老哥的知己嗎﹖隨便進去。」入了第一層﹐見牛頭馬面﹐凶惡如狠﹐將罪鬼拷打﹐用麻繩弔起﹐手執鐵棍仔數枝﹐如煙筒竹一樣﹐長的四尺﹐自頭打到腳﹐打完放落﹐再將第二个罪鬼弔起﹐照前打法。鬼哭叫不絕聲﹐話﹕「我怕咯﹗唔好打咁多咯﹗望你輕的手﹐饒我罷咯﹗」牛頭獄卒曰「你打得人多咯﹗到我打下﹐唔系你唔知人辛苦。」所打之犯鬼亦是惡毒婦人﹐刻薄婢妾者居多﹐其餘差役凶徒﹐勒索人財者亦不少。更有一等做工藝師傅﹐殘虐徒弟﹐教學師長﹐耽誤門徒﹐無慈惠之心﹐任暴戾之气﹐冤冤相報﹐事有輪流。

忽然牽得一个犯來﹐頭帶頂﹐腳著靴﹐頸掛朝珠﹐身穿袍褂﹐昂昂而來﹐總無畏懼。獄卒剝其衣服﹐脫帽脫靴﹐此犯尙以大腳踢其獄卒﹐獄卒驚曰「乜惹事干﹐你想發顚麼﹖」此犯曰「你正發顚﹐你都唔識人﹐咁大膽﹐將我剝脫﹐你想打腳骨嗎﹖」各獄卒掩口大笑﹐此犯曰「你作我乜樣人呀﹖我曾經出身做過縣官治百姓﹐系太爺身份﹐你比同做賊佬麼﹖」

獄卒曰「你做官人﹐又叫犯人。」此官曰「我所犯何罪﹖」

獄卒曰「你先時王爺處就旣審過﹐話你刻剝百姓﹐重關系過做賊﹐你重想來﹐非憨麼﹖」一獄卒曰「你勿共佢講咁多﹐我都嫌費力气﹐王爺吩咐要打佢八百﹐就照數打之﹐何用多言。

做官唔好﹐重要打重的﹐捉佢弔起。」誰知此官﹐又肥又白﹐肉多骨少﹐打了幾棍﹐就叫苦連天﹐大聲喊曰「我唔認做官咯﹗我認做賊罷咯﹗」﹝做官唔好﹐原來系賊﹞一班獄卒俱笑起來﹐引得旁邊所弔之婦人﹐亦不覺笑。一間滿大寮所﹐此處俗話傾談二集﹖﹖有弔起﹐彼處有弔起﹐相離不滿五尺。又有一个弔起﹐被弔者嗚嗚咁哭﹐執棍者紛紛咁打﹐有打三百﹐有打五百﹐多者一千﹐至少二百。有男有女﹐有老有少﹐一班旣去﹐一班又來。有一个官在此點簿﹐打完牽去稟知﹐然後照閻王之簽發放﹐或變畜類﹐或轉爲人﹐或畱押禁﹐再受刑威。官坐之處﹐旁寫一聯﹐粉板墨字﹐其對文曰「勸眾人切莫爲非﹐恐死後要受苦刑﹐你又不信﹔向小卒乞從寬責﹐似陽間混埋公案﹐我實難饒。」

丁蘭吉問﹕「爲何有咁多人犯罪﹖」靑衣人曰「天地之大﹐四海之眾﹐九州十八省﹐你話幾多人呢﹖有的地方好風俗﹐有的地方醜風俗﹐然好之中亦有醜﹐丑之中亦有好﹐陽世官府安能逐一分別﹖擇其醜者而治之﹐爲問一縣之中﹐治罪者有幾人﹖而民間不孝不悌﹑不仁不義之徒﹐又何止千何止百也﹖況且官府治罪﹐止論人身所行﹐不論人心之所想﹐惟陰間治罪﹐計其事並及其心﹐凡貪心﹑淫心﹑刻心﹑毒心﹑忤逆心﹑妒忌心﹐種種醜心﹐不可對人之處﹐外𨿽無惡迹﹐此心已爲鬼神所不赦之條。故虎在深山﹐未有食人﹐見者指之爲惡獸﹐虎口𨿽無人肉﹐虎心欲食盡人身也。」丁蘭吉曰「果然好講法﹗誅心之說﹐吾得聞矣。」

又引去遊第二層地獄﹐見橫牀數百鋪﹐或堆滿筋在牀而背脊睡其上﹐或身眠在上﹐用大石壓其胸﹐綁住手足﹐欲起不能﹐欲脫不得﹐滿身痛苦﹐日夕咿唔。有一人一牀者﹐有兩人一牀者﹐有男與男同牀﹐女與女同牀者﹐有一男一女同牀者﹐有一男而與數女同牀者﹐有一女而與數男同牀者﹐有七八人一牀或十數人﹑數十人一牀者。牀之大小不齊﹐人之老少不等﹐形枯似�﹐骨瘦如柴。丁蘭吉曰「罪有數端﹐非言一例。世人惡事﹐由於惡心消息之機﹐由於想象﹐大約日中行走﹐事務紛紜﹐有時唔想得咁透徹。惟睡在牀上凝神閉目﹐想到人不及覺之處﹐俗話傾談二集﹖﹖人不及料之情﹐古怪離奇﹐變詐百出﹐其計多於牀上得之。何況明謀暗騙者﹐安享而睡﹐行好賣俏者﹐淫樂而眠﹐樂於牀上得﹐苦亦於牀上受也。一男一女同牀者﹐夫妻枕畔撥弄挑唆﹐不孝父母由此生﹐不和兄弟由此起。或好夫好婦﹐密約私情﹐所以男女一牀﹐取其同甘同苦也。或一男而好數婦者﹐或一婦好數男者﹐所以各有不同也。其餘各有毒心﹐各有毒計﹐所以一人一牀也。至於事之同類﹑罪之同情﹐不論多少﹐共爲一牀矣。」

話完﹐又引去看第三層。問何以有勾舌根﹑割口唇者﹐答曰「此挑弄是非﹐毒口罵人之罪也。」問何以有挖眼睛﹑流眼血者﹐答曰「此不識尊卑﹐目中無人之罪也。」問何以有斬手臂﹑切手指者﹐答曰「此私竊財物﹐或誣賴指人之罪也。

」問何以有截腳批踵者﹐答曰「此拐帶人口﹐或引行邪徑之罪也。」問何以有割乳開胸者﹐答曰「此裝腔作勢﹐霸占欺淩之罪也。」問何以剮心抽腸者﹐答曰「此立光棍﹐用姦計之罪也。」問何以有用秤勾背﹐以刀削麵者﹐答曰「此做事有腰骨﹐不顧面皮之罪也。」問何以有鍋汁灌其口﹐以尿穢潑其身者﹐答曰「此貪不義之錢﹐不顧臭名之罪也。」丁蘭吉曰「觀此形狀﹐亦覺可憐。」靑衣人曰「你以爲可憐﹐閻王以爲可惡。」丁蘭吉曰「可惡莫如盜賊﹐謀人財﹐害人命﹐累人苦楚難堪﹐其幽魂落何處地獄﹖」靑衣人曰「賊有數等人﹐不以一槪而論。其力或彊或弱﹐所行或明或暗﹐其性或凶或怯﹐所犯或多或少﹐所以名爲賊也﹐其罪有重有輕。賊之類多在第九層地獄﹐劍樹刀山。其餘各地獄﹐亦有安置。人生所犯之罪﹐或以王法消之﹐或以殘疾消之﹐或以田園敗盡消之﹐或以妻子死亡消之﹐或以子孫不肖消之﹐種種亦有。若本人罪重﹐未有消除﹐或消之不盡﹐所以有地獄一途也。但家道不寧﹐俗話傾談二集﹖﹖世事不順﹐亦有關於前生修福未到﹐不盡關今世所行也。」丁蘭吉曰「講得圓通﹐算你明白。」

話完﹐又到去看第四層地獄﹐見有落推磨而血淋漓﹐有落碓舂而肉飛起﹐蘭吉問﹕「何罪受此慘刑﹖」靑衣人曰「此不顧父母之無情人﹐激惱父母之忤逆子也。」蘭吉問﹕「不孝之條﹐何重若此﹖」靑衣人曰「百行孝爲先﹐可知百無行者﹐必以不孝爲先矣。受父母之深恩而置之度外﹐是忘恩也。不順其心﹐而敢忤逆﹐是欺其親也。欺君有可斬之罪﹐欺親無可殺之條麼﹖君之待臣﹐賜以功名﹐而不必出其心血。若親之待子﹐自幼孩至成童以後﹐費靖多心血﹐用靖多錢銀﹖養只狗都曉搖頭擺尾﹐養只牛都肯低頭拖犁﹐獨至養大个仔﹐竟無中用﹐對父母冷淡無情﹐或作父母如路人﹐或作父母如仇敵﹐論天地間負義忘恩﹐當以不孝之人爲首。」又行數十步﹐問何以有袈裟堆棄於旁﹐靑衣人曰「此犯好之僧尼也。佛門破戒﹐罪加常人三等。以其借佛修之名﹐恣淫邪之樂也。」蘭吉曰「僧尼中亦有好人品者。」靑衣人曰「其好者或上升天堂﹐或托生善地。其不好者﹐或爲餓鬼﹐或作畜生者亦有之。」

再深入一重﹐轉過一个曲處﹐見無數婦女﹐赤身露體﹐只有一小幅薄布僅僅遮羞﹐其餘裙釵衣履﹐堆置一處。牛頭獄卒執住女人﹐个把頭髮拖入磨心﹐磨口大約尺五六寸之間﹐可容一个人身落內。婦人悲啼苦哭﹐大喊救命﹐皆苦苦扳緊磨腳﹐唔肯上磨盤。獄卒盡力一抽﹐將婦人頭放落磨內﹐兩腳向天﹐兩獄卒亂推亂轉﹐淒慘之形目不忍見。又提婦人落碓砍內。碓口約有四尺之餘。婦人大哭﹐亦不肯落﹐推倒在地﹐叫苦聲嘶。

兩个獄卒一人抽頭﹐一人抽腳﹐擡落碓砍之內﹐只有五寸之布橫束腰下遮羞﹐亦系赤身露足。大碓舂落﹐舂一聲叫苦數聲﹐手亂搖腳亂動﹐而血肉花飛。蘭吉向轉面而行﹐便問﹕「何以俗話傾談二集﹖﹖婦人要受此苦﹖本來婦人情性溫柔﹐不好不惡﹐並無爲非作歹﹑恃勢行凶﹐何故受此極刑﹖有不可解。」靑衣人曰「世間婦女﹐其賢良者﹐好處皆知。其不善者﹐罪有不覺﹐有憎嫌丈夫娶妾而願絕香煙﹐憎恨男子養親而偏爲刻薄﹐減翁姑之衣食﹐薄叔伯之親情﹐親友成疏﹐恩將仇報﹐助丈夫之罪孽﹐累後代之衰微。此等婦女﹐王法所不及誅﹐家法所不能治﹐惟地獄一道﹐可以勾消。又有串引爲好﹐專行拐騙者﹐其罪更當何等也﹗」

又引至第五層﹐見數十大竈﹐見猛火烘烘﹐油湯滚滚﹐熱气騰騰。近而視之﹐無數人形﹐隨湯起倒﹐或嗟或泣﹐或沈或浮﹐骨肉將黴爛。問犯此者何等人物﹐靑衣答曰「多是世上之土豪土棍也。」問何以能作淒楚聲﹐能知痛苦也﹖答曰「世上以肉身爲至親至眞﹐所以有補气補血﹑補皮補肉而不肯補魂气之淸靈。人之能曉飲﹑曉食﹑曉行﹑曉走者﹐魂也﹐能穿天入地﹑受苦受樂者﹐魂也。若失其魂﹐則肉身不能飲食矣﹐不能行走矣。無論骨化形消﹐終歸無用﹐卽全屍具在﹐有口不能言﹐有耳不能聞﹐有手不能動﹐有足不能行﹐問之不知﹐打之不痛﹐是生前知痛者﹐魂在身也﹐旣死不知痛者﹐魂離身也。

到此時﹐肉身不能行走﹐魂影能任其去來﹐肉身不能食飯﹐魂影能鑑香煙﹐肉身不曉出聲﹐而夜靜曾聞鬼叫﹐死肉不知痛﹐而靈魂能知痛。今者靈魂旣落陰間矣﹐是煎者煎其魂﹐煮者煮其魂﹐鞭其魂﹐打其魂﹐其魂旣靈﹐靈者醒也﹐所以有謂之死肉﹐未有謂之死魂﹐有謂之爛肉﹐未有謂之爛魂。﹝議論風生﹐句句透徹﹐此鬼三寸舌吐出蓮花﹞不能死則常生﹐不能爛則常存﹐所以肉身𨿽死﹐而魂又托生別處矣﹐煮之不爛而魂依然知痛矣。你不觀之古人麼﹖古有來身成仁者﹐旣謂之殺則身一處﹐頭一處矣﹐世但知有無頭之鬼﹐而不知有無頭之神。忠臣孝子﹐俗話傾談二集﹖﹖義夫節婦﹐每有不避患難﹐白刃當前而赴死者﹐旣被殺矣﹐豈做了菩薩尙系有身而無頭者麼﹖可知肉身之頭可斷﹐而魂影之頭不可斷也。肉身之身﹐斷而不能續﹐魂影之身﹐離而可復合也﹐如抽刀割煙﹐如牽絲界水。﹝譬諭十分精當﹐淸楚玲瓏如利刀削藕﹞若非如此﹐則地獄中有抽腸割舌之案﹐受苦旣滿﹐將靈魂發他轉世﹐而遂舌不知味﹐腹不知飽麼﹖」丁蘭吉跳起拍掌曰「好議論﹗好道理﹗無怪尊駕系前世讀書來也。旣爽我心胸﹐大開我眼界﹐所謂與君半日話﹐勝讀十年書。我庸夫咯﹗」靑衣人曰「十八層地獄﹐你未有看得一半﹐駛乜唔快回家呀﹖我帶你去看第六層。」蘭吉不願行﹐靑衣人苦苦牽手而去。

∪到第六層咯﹐睇見一班男女﹐或企在地﹐或坐在凳﹐或睡在牀﹐俱是釘頭釘腳﹐釘手釘身﹐又另一个花樣光景。行轉一个曲﹐忽然看見自己个一位大嫂﹐坐在平石之上﹐有一條鐵鏈鎖住腳﹐有一管長鐵釘釘在左側乳頭。大發一驚﹐滿頭流汗﹐曰「嚇嚇﹗奇怪﹐奇怪﹗我記得今早出門時﹐一大嫂尙睡在牀中﹐叫苦叫痛﹐唔通一時死了﹖」淚卽交流滿面。靑衣人曰「此是你个位令嫂麼﹖」蘭吉曰「是也。」牢獄卒曰「你大嫂未死﹐此是生魂耳。」蘭吉問﹕「幾時勾來﹖」獄卒曰「勾到三年咯。」蘭吉曰「怪不得我大嫂生一乳瘡﹐三年不好﹐醫盡千般百計﹐種種無功﹐拜鬼拜神﹐都成混鬧﹐點估到陰司釘住佢﹐劫數難逃。究竟我大嫂所犯何罪﹐要咁樣受苦呢﹖

」獄卒曰「你大嫂所犯陰毒。因你亞哥無子﹐立一个妾﹐生得一子﹐你大嫂恐怕个妾母憑子貴﹐恃寵生驕﹐三朝後入妾房中﹐窺探無人﹐將繡花鍼刺入肚臍之內﹐小孩子呱呱咁哭﹐妾歸來﹐以爲剪傷臍帶﹐引動臍風﹐又爲風痰湧結﹐不肯食乳﹐哭不絕聲﹐只一日夜而死。其妾只怨自己命運之衰﹐生兒難養﹐俗話傾談二集﹖﹖怎知別樣所爲麼﹖竈君將此事奏聞玉帝﹐轉發落陰間。誰知佢以繡花鍼刺个仔肚臍﹐閻羅王亦以長鐵釘佢个只乳﹐你話有報應有呢﹖」蘭吉曰「好呀﹐好呀﹗乜知佢咁咐陰毒﹐唔怪得佢要个樣病法﹐眞有天眼咯﹗但死者不可復生﹐我大嫂旣受三年苦﹐亦可以減免罪過﹐求你一个方便法﹐將我大嫂乳上拔起一條釘﹐你可做得唔呢﹖」獄卒曰「斷斷不能﹐要等王爺。

主意。」蘭吉曰「重有乜方法﹖」獄卒曰「除是勸佢修心﹐或可免罪。」蘭吉曰「亦是道理﹐但如今近晚﹐我唔睇咁多咯﹐我便歸家便了。」靑衣人曰「我帶你回去。」一路行一路轉﹐一陣間歸到山頭﹐靑衣人曰「請別﹑請別﹐後會有期。」

丁蘭吉曰「多煩大哥﹐有勞相送。」山鳥一聲﹐卽時驚醒﹐酒瓶倒地﹐酒亦成空﹐日色半落西山﹐發腳便走。

歸至家﹐聽聞大嫂姚氏﹐罵其妾曰「食屈米﹐藥都唔曉煲﹐水又少﹐堡到幹﹐想來食死我﹐你做大婆咯﹖个的陰毒法﹐你估我唔知﹖」蘭吉曰「亞嫂唔好咁怒气﹐養靜嚇罷咯。」

姚氏曰「我辛苦﹐佢又來激我﹐點能抵得呀﹗」蘭吉曰「亞嫂你本來硑辛苦﹐你自己愛尋的辛苦來。」姚氏曰「我去那處來呀﹖你亞哥唔作我系人﹐妾氏唔作爲意﹐連你做亞叔都唔作我系亞嫂。我知咯﹐一家都宜得我死了咯﹗」蘭吉曰「亞嫂﹐你唔死都作死一樣。」姚氏曰「因乜事�作我死了呢﹖

」蘭吉曰「你魂魄被勾落陰間﹐已經三年受苦。」姚氏大聲曰「你見了鬼麼﹖」蘭吉曰「硑錯﹑硑錯﹐我眞眞見了鬼。

」姚氏曰「你點樣見法呀﹖」蘭吉曰「我日遊山﹐如此如此落到陰間﹐見你被鐵釘釘祝」姚氏曰「我所犯何罪﹐佢來釘我﹖」蘭吉曰「你陰毒。」姚氏話﹕「我陰毒﹖我食你麼﹖我咬你麼﹖」蘭吉曰「你唔系食我咬我﹐總系將我个侄來害死﹐天就唔容得你。」姚氏拍牀大喊曰「天冤地枉呀﹗

俗話傾談二集﹖﹖

你个侄三朝七日死﹐人人皆知﹐今者發起顚來﹐話我害佢﹐我有咁樣心腸麼﹖我爲个仔﹐偸流眼淚﹐眼水唔幹﹐提起仔个字﹐我就心刺﹐你重來話我不仁﹐我問你有乜憑據﹖你講出來就罷﹐若冤枉我﹐保佑先死了你。」蘭吉呵呵笑曰「亞嫂﹐你果然好心。前者我細嫂生得个好仔﹐你妒思起來﹐三朝後入房抱起佢話﹕『亞蘇﹑亞蘇﹐乖乖乖。』就將繡花鍼刺人佢肚臍﹐哭到死爲止﹐你話陰毒唔陰毒呢﹖」姚氏聞此語大驚﹐面靑靑而叫曰「你唔好冤枉我﹐睇雷公打你﹗」蘭吉曰「雷公唔打我﹐閻羅王要勾你﹐你得做唔得做﹐你自己心知﹐我一向唔知﹐今日方知。若系我亞哥﹐大早知道你咁樣心腸﹐包管打理你咯﹗

我怕你痛死都唔醫你。」

姚氏聽到此話﹐知系眞情﹐个陣口軟聲低﹐細聲問曰「亞叔﹐眞正嗎﹖」蘭吉曰「話系咯唔通嚇你麼﹖」姚氏垂頭气短﹐曰「你唔系嚇我﹐聽你講起來﹐我心都怕﹐大約都系冤孽咯。若話唔信﹐何以外科先生請得多﹐總不見應效﹖其喃魔先生﹑盲公鬼婆都信過﹐總唔見功呢﹖二叔呀﹐包你見个管鐵釘﹐都唔共我拔出呀﹖」蘭吉曰「我想拔出﹐但是守獄卒唔肯呀。」姚氏曰「唔通由得我痛死﹖我病了三年﹐痛到魂都有了咯﹗咁樣重有乜方法呢﹖」蘭吉曰「除是轉心腸﹐自後唔好咁惡毒﹐或者可以好得﹐都未可定。」話完﹐拂袖出門而去。

姚氏在牀﹐左思右想﹐此事實自己之錯。論起世間至有情者婦人﹐聞人報到亞姨生仔﹐亞嶺生仔﹐亞姑生仔﹐就歡喜不了。又買豬肉﹐捉雞﹐送去做滿月﹐及賀開燈。何故自己之妾生兒﹐作爲仇敵﹖況且个仔長大﹐將來發財奉養我﹐娶新婦服事我﹐就系做官先封贈我﹐百年之後﹐忌辰拜我。世人認个契仔尙且親之愛之﹐何況妾氏之兒﹐與我著三年服也。如果當時俗話傾談二集﹖﹖唔害死佢﹐如今有三四歲﹐可以扶住牀邊﹐行來問玻就系病死﹐亦有个仔﹐捧我神主牌﹐拈枝幡竿柄﹐風飄飄嚇﹐身披孝服﹐曲背低頭哭我爲娘﹐呼我爲媽呀﹗」﹝此婦算深沈﹐眞想得透﹞想到此處﹐忍淚不住﹐以手掩口﹐哽咽低聲曰「孩兒呀﹐我知你死得苦咯﹗我知難爲你老母咯﹗我如今知悔恨咯﹗

你在九泉之下﹐勿怪責我咯﹗」話完﹐又暗哭不止。停一息間﹐抹漧眼淚﹐叫婢買寶燭回來﹐在天井中點爝﹐要婢扶出到檐前﹐跪住叩頭﹐密稟不知甚麼說話﹐以頭亂叩地上﹐叩得一頭沙泥﹐額上肉都凸起。拜完﹐扶回牀上﹐大嘆一聲﹐出一身合汗。卽將心腸攺變﹐化作仁慈。﹝人話江山易攺﹐稟性難移﹐个句說話亦假﹞由是待妾如姐妹一般﹐親同骨肉﹐有不合處細心教道﹐不出髙聲﹐妾亦歡心奉事。姚氏自知罪過﹐不肯請醫調理﹐不過以香鑪灰敷之。誰知十日之間﹐乳瘡生肌理﹐日似有神助﹐姚氏自後更發心爲善﹐有益人者方便爲之。三年後﹐妻妾各生一子﹐長大讀書﹐皆稱俊秀。人話省城天子馬頭﹐系殺人地。誰知閨房之內﹐都有殺人地也。

人話男子做殺手﹐不知女人亦有做殺手也﹐如家婆治死新婦﹐主人婆治死婢女﹐妻逼死妾﹐婦謀死夫﹐世界之間﹐亦時所有。今姚氏不害其妾而害其子﹐不明發於聲而暗施其毒﹐外貌施脂粉﹐細語嬌聲﹐欲得丈夫憐愛﹐誰不知溫柔手段有殺人刀﹐欲斬先人之血脈﹐覆轉香鑪黑火鳥燈﹐甘爲餓鬼。爲丈夫者﹐不知其意﹐因妻有病﹐數載調醫﹐豈知同枕而不洞心﹐顧前而不顧後。姚氏能欺人不見﹐不能瞞得竈神﹐上奏於天﹐原情定罪﹐三年大病﹐苦楚纏綿﹐枕席難安﹐卽是生前地獄。若非其叔說破﹐何時悔過收心﹖及至自怨悲嗟﹐方知前錯﹐一轉念間﹐攺頭換面﹐洗過心腸﹐臟腑之毒气皆淸﹐惡大婆變而慈俗話傾談二集﹖﹖悲菩薩﹐一團和气﹐滿面春風﹐天降麟兒﹐吉祥歡喜。然後信前此者﹐孽由自作﹐後此者﹐福自已求也。

俗話傾談二集﹖﹖

借火食煙

嘉慶初年﹐福建廈門鎭地方﹐有一人姓龔﹐名承恩。家資三十餘萬﹐捐到吏部郎中﹐歸來勢壓一方﹐看鄕人不在眼內。

建造髙樓大屋﹐又起一所大花園﹐泥水木匠石工﹐三行人等共成百數﹐日做工夫。龔承恩移出一鋪大炕牀﹐擺列一副鴉片煙燈﹐金漆煙盤﹐象牙煙槍﹐在此坐立﹐督理做工人役﹐气勢黛天。

一日午後﹐有一个泥水師傅﹐赤身露體﹐腰下束一條捫中﹐气喘喘汗淋淋﹐手拈一枝短煙筒﹐長不滿六寸﹐走埋煙燈處﹐向火吸煙。龔承恩一見不平﹐勃發罵曰「你是何等樣人﹐乜樣腳色﹐一身臭汗﹐走埋來借火吹煙﹐你都唔識意趣﹐唔知避忌﹐快的走開﹐不得再來混鬧﹗」其人滿面羞慚﹐气忿忿而去。

誰知此人心懷不服﹐素稱暴戾凶橫﹐窺見承恩左右無人﹐卽向木匠處借利大斧一張﹐木匠以爲別樣用法。時天气炎熱﹐龔承恩脫衣避暑﹐體白如雪﹐肉滿如膏﹐橫睡牀中﹐向吹鴉片。此人從後行來﹐出其不意﹐舉利斧盡勢劈落﹐腰脊破開﹐承恩大叫一聲﹐眾人走來﹐凶手乘勢再砍一下﹐痛絕死矣。﹝死得慘﹞人多圍住﹐凶手欲走不能﹐當堂被捉﹐捆綁送去廈防同知。

其官姓呂﹐名有才﹐初上任三日﹐卽接得龔家人命案。論此案﹐工人殺死東家﹐靑天白日﹐人所共見﹐應將凶手收押。

是晚﹐此官吩咐爺們﹐到凶手處﹐如此如此問話。爺們去見凶手﹐曰「你爲何殺死東家﹖』』凶手曰「佢咁樣毒口罵我﹐我忿恨不甘﹐持斧殺佢。殺人償命﹐更有何言﹖」爺們曰「你眞愚哉﹗你肯信我﹐我能救你。」凶手曰「如果救得﹐眞俗話傾談二集﹖﹖正系承恩似海﹐荷徳如山。」話完﹐卽叩一个頭。爺們曰「我話你知﹕明早太爺審你﹐你話我系持刀﹐皆由主人之妾﹐叫我去殺。照此講法﹐罪減一等﹐不過充軍。」凶手不勝歡喜﹐又叩頭曰「多蒙指示﹐無限沾恩。」及至太爺開堂審訊﹐凶手照爺們所教﹐一一而言。官卽出差去鎖其妾。主人之妾﹐生得二子﹐合家知其冤枉﹐安肯佢到官﹖若到官門﹐定必要受苦刑﹐逼佢招認﹐若然招認﹐定要淩遲。合家大小﹐盡日商量﹐此事並無辦法﹐惟有將銀頂住﹐或可推延。斟酌未定﹐誰知第二班差又來﹐卽要捉人﹐一刻不能延緩。妾不願去﹐合家亦不肯放去﹐卽將銀二萬﹐拍送入官。官得了銀﹐遂免追究。官又叫爺們到凶手處如此如此。爺們又話凶手曰「其妾不來﹐你有何計﹖」凶手曰「有死而已。」爺們曰「你乜咁爛命呀﹗

我重有妙策﹐明早太爺審你﹐你對答曰﹕『說話𨿽從妾教﹐其主意實出於其妻。』此計更髙一著。」凶手又拜又跪﹕「咁謝爺們。」第二堂﹐又開堂審問﹐凶手又照爺們所說﹐官卽出票發差﹐拿鎖其妻。合家齊集聚議﹐妾不肯去﹐妻安肯從﹖又擡銀二萬送官﹐官大滿所願﹐卽勾消其票。第三堂又審凶手﹐官大聲喝罵曰「本官細查此案﹐皆系你一人凶暴﹐總與主人妻妾無干﹐何得亂說牽連﹗該當處斬。」遂將凶手正法﹐而呂同知之食囊飽滿矣。

再說龔承恩一生做事﹐總有益人鄕裏貧難﹐一毫不拔﹐只好交官交宦﹐以勢欺人。豈知福盡有時﹐禍來不測﹐斧頭劈破﹐慘過天誅。其後兩子長大﹐無人拘束﹐習於淫蕩﹐因訟傾家﹐屋舍田園﹐爲人所得﹐傳至孫有做乞食者。

今人門口﹐每寫五福臨門。其五福之道﹐出自書經﹕一曰壽﹐二曰富﹐三曰康寧﹐四曰攸好徳﹐五曰考終。今是則五福以長命爲第一﹐有錢爲第二﹐平安俗話傾談二集﹖﹖爲第三﹐好善爲第四﹐好死爲第五﹐而功名貴格不在內焉。今者龔承恩﹐有四十萬家財﹐其福之厚可知。

如果能通人情﹐識天理﹐以和平之道處己﹐以謙厚之道待人﹐則人亦愛之敬之﹐何至有憎之厭之也﹖孔子曰「富而無驕﹐富而好禮﹐所以常守富也。」或能如周燕山之濟人利物﹐蘇眉山之救苦憐貧﹐福蔭兒孫﹐富貴無盡矣。財主佬對貧窮人﹐肯向他稱呼幾句﹐益及三分﹐窮人了不得咁歡喜﹐話某某財翁眞正好相與﹐好心腹﹐好禮貌﹐好人情﹐托起你天咁髙﹐且作你爲活神仙﹐生菩薩矣。人話財主佬難做﹐我話財主佬容易做也﹔人話財主佬得人憎﹐我話財主佬得人敬也。

世情都系想去相識財主佬﹐有誰想去相識貧窮﹖是何﹖

相識財翁﹑敬重財翁﹐無非望其照顧一二﹐其若不能照顧﹐而反去睇輕人﹐霸占人﹐謀算人﹐欺壓人﹐則人不獨憎之﹐而且欲殺之矣。龔承恩富有多金﹐而一生無好處﹐忽被喝罵泥匠一事致身亡家破﹐零落衰微﹐令人一嘆惜矣﹗想其生於富家﹐自幼寶如金玉﹐父母憐愛辜息﹐作爲掌上之珠﹐有誰拘束他﹑責罵他而勸化於他﹖你欲嚴教侄﹐而佢不受也。卽見有順他﹐從他﹑饒他﹐怕他而奉承他﹑褒獎他﹑孝敬於他﹐養成驕縱之性﹐不復知天髙地厚﹐物理人情﹐只知自己系財主仔﹐一身錢﹐一肚气﹐遇人得罪﹐便忿不能平﹐些小不合﹐意亦不能忍﹐罵人不知輕重﹐待人不識尊卑。於是嚴師益友﹐不敢勸諫其非﹐賤類小人﹐只知順承其過。自髙自滿﹐無束無拘﹐隨其口之所言﹐手之所指﹐不顧人之體面﹐不顧人之心情﹐以爲我富且貴﹐你無柰我何﹖卽不合理﹐你要受我气也。誰不知俗話傾談二集﹖﹖你有气﹐人亦有气﹐你不能受人气﹐人豈能受你气麼﹖

遇著能忍气﹑能下气者﹐而亦受之﹐遇著暴气戾气之人﹐卽生气矣。今執利斧者﹐一泥水匠耳﹐發出惡气能使龔承恩卽時絕气﹐豈怕你錢多﹖豈怕你勢猛﹖後來卽將凶手斬爲萬段﹐亦無補於你之死也。嗟嗟﹐身居財主﹐頸掛朝珠﹐前生修下好多福來﹐而後有此富貴也。有福唔曉享﹐積惡以遺殃﹐橫禍之來﹐不過借端而發耳。朝廷刑戮﹐至於問絞問殺﹐可謂重矣。今龔承恩之死﹐要破脊開腰臟腑鈞﹐生平積孽何罪﹐足以當之﹗話龔承恩之吝惜錢財﹐何以交結官府﹖話龔承恩之疏財大義﹐何以不拔一毫﹖善緣難化﹐冤枉甘心﹐到底成空﹐付之一嘆。又短命﹐又破財﹐又不平安﹐又不修善﹐義不好死﹐所謂五福臨門者﹐而今一福都無矣。龔承恩一身豪气﹐其實一身晦气也。

俗話傾談二集﹖﹖

下卷

好秀才。。。。。。。。。。。。。。。。。。

砒霜缽。。。。。。。。。。。。。。。。。。

茅寮訓子。。。。。。。。。。。。。。。。。

俗話傾談二集﹖﹖

好秀才

昆陽縣附城地方﹐有一人姓曾﹐名恭禹﹐家資數幹。結髮之妻顏氏﹐生一子﹐名叫亞成。養至七八歲﹐值明朝天啟之時﹐地方盜起﹐不幸遭亂﹐妻子被賊捉去。亂定之後﹐續娶一个塡房孔氏﹐又娶妾楊氏﹐妻生三子。妾又生三子。論起層次﹐長子亞孝派第一﹐亞忠派第三﹐亞信派第四﹐此三个仔﹐俱系正妻所生。亞悌派第二﹐亞仁派第五﹐亞義派第六﹐此三个仔﹐俱系妾氏所生。六个仔﹐名爲孝悌忠信仁義﹐六个字俱是好字眼﹐似乎一家都是好人矣。﹝六个仔﹐其父時時叫。六个字之好﹐其父未必時時講也。可惜可惜﹗﹞六个仔之中﹐惟亞悌系秀才﹐果然好人品﹐依道理而行。其餘五子﹐俱是惹是招非﹐而性情暴戾者也。

世有攺其子之名叫做亞善﹐未有叫做亞惡者。有叫做亞良﹐未有叫做亞匪者。猶之乎攺个堂名﹐有的叫做積善堂﹐有的叫做種福堂﹐諸如此類﹐不可勝計也。旣稱積善﹐自問一年積得幾多呢﹖旣稱種福﹐自問一世種得幾多呢﹖若非積善而自認積善﹐並無種福而自認種福﹐則是欺人騙人﹐而並欲以自欺自騙也。

有時對人曰「我一世啥好講大話。」如此重﹐唔系講大話麼﹖或有寫積善堂﹐其實好積惡﹐寫積福堂﹐其實好種禍﹐卽系掛家用招牌而專好賣假貨也。

其後﹐曾恭禹因病而死﹐眾子相聚守喪。將入棺時﹐死者眼中淚如湧出﹐眾人看見个个皆驚﹐以爲奇怪。亞涕秀才曰「父入棺而出淚﹐必有不祥。父親知我兄弟平日好鬥﹐將來必俗話傾談二集﹖﹖有禍患﹐故𨿽死不安而流淚﹐告我眾兄弟務宜一團和气﹐忍事爲佳﹐免父在九泉猶難閉目。」各兄弟笑曰「你勿講得咁廢﹐唔關个的事﹐總系喃魔先生擇時辰﹐唔得漧淨耳。」殯葬旣畢﹐兄弟分產異居。亞孝自髙自傲﹐以亞悌﹑亞仁﹑亞義系庶母所生﹐不以骨肉相待﹐作佢爲低一格而卑賤之。結理亞忠﹑亞信﹐作爲一黨﹐話﹕「我三兄弟系大婆仔﹐佢三个系妾氏仔﹐就欺佢打佢﹐都唔柰得我乜何﹖」﹝果然好亞哥﹑好帶頭﹑好倡率﹐所謂一隻牛唔好﹐攪壞一欄﹞亞忠﹑亞信亦以爲然﹐好似狐假虎威﹐狼跟豺尾。有時客來探﹐到開筵飲酒﹐亞仁﹑亞義經過堂下﹐不叫一言。仁﹑義忿告亞悌曰「豈有此理﹗咁無情份﹐唔通兄弟不如外人﹐朋友尙且交杯﹐而細佬行過﹐竟然不卹。

佢不以我爲弟﹐我亦不以佢爲兄﹐不如我三兄弟﹐亦聯理結爲一黨﹐共佢相抗。況且我二哥系做秀才﹐斷唔輸得過佢。」亞悌勸曰「細佬﹐唔系咁講﹐佢做亞哥唔明﹐我忍讓下佢﹐世界事情有乜緊要呢﹖路上相逢﹐尙且讓人三步﹐何況自己兄弟﹐講乜冤仇呀﹗細佬之言﹐我不從你。」﹝眞正好秀才﹐曉得大道理﹐心內有主張﹐不愧讀書人本領﹞亞仁﹑亞義年紀尙輕﹐因亞悌之言其意亦止。

又說亞孝﹐有个女嫁縣城外姓周。亞孝誣賴親家﹐話唔醫理佢女﹐以至於死。喝起兄弟子侄及潑婦等﹐去捉親家婆﹐要打過以消此恨。又話亞悌曰「你做个秀才﹐份外有的膽色﹐你都要去﹐唔好延遲。」亞悌諫曰「佢做家婆﹐豈有唔愛新婦之理﹖請醫下效﹐難以挽回。今糾率多人捉他淩辱﹐你做得出﹐難對鄕鄰﹐叫我同行﹐我斷不去。」﹝唔系怕事﹐總系怕羞﹞亞孝曰「細佬﹐你勿去咯﹐我估你做秀才﹐幫得下手﹐﹝幫你欺人麼﹞誰知唔做得料駛﹐在你三分責﹐一片講執滯﹐我話你系廢。」

俗話傾談二集﹖﹖

亞悌个的廢法﹐正是超羣脫俗﹐髙出庸眾之流。

豈同砧板蟻﹑溝渠鴨﹑臘豬頭﹑烏龍尾﹐遇人有的小事﹐便想插身人內﹐挑三撥四﹐作浪生風﹐講周身本領﹐兜錢入荷包麼﹖

由是不聽亞悌之言﹐叫齊忠﹑信﹑仁﹑義與子侄等﹐及族中無賴之徒﹐去捉周氏親家婆﹐拳打腳踢。有的去打爛水缸﹐有的去打穿米塔﹐有的去打崩飯鑊﹐有的拈斧頭砍破大門﹐有的執竹篙攏掃屋瓦﹐打得穿崩破爛﹐好處無存。眾等歸來﹐盡情投告﹐亞孝拍掌跳起曰「好呀﹗好呀﹗將佢家私什物散淸﹐都系爽呀﹗」

將彼家私盡挫磨﹐不知爽法又如何﹖

貪涼愛食生蘿卜﹐只怕他時肚痛多。

亞悌聞之﹐緊皺雙眉﹐搖頭嘆曰「你系爽咯﹐難爲人苦得淒涼呀﹗」

鄕村間﹐或遇婦女投河弔頸﹐服毒身亡﹐其外家系好風俗﹑識情理者﹐可安然無事。若遇恃蠻恃惡之村﹐一闖此事﹐便多糾率多人﹐叫齊个的彊橫後生﹑撒潑婦人﹐疏者認爲至親﹐遠者認爲至近﹐有男有女﹐有老有少﹐如黃蜂出洞﹑猛虎下山﹐擦掌磨拳﹐呼天震地﹐大聲叫曰「各人整定身勢﹐今日去擺人命呀﹗」﹝東蕪叫做食臘鴨飯﹞有肉食﹐有錢使﹐不論三七甘一﹐眞假虛實﹐總之﹐要蠻可以做得。其中又有一兩个攪屎棍﹑風鑪扇﹐曉作幾句狀詞﹐識得幾个差役﹐自認有膽有識﹐村中稱佢做師爺﹐遂做主謀﹐從中撥弄﹐而一隊烏鴉黃雀飛去尋食矣。去到死者之家﹐如雀鳥歸巢﹑鵝鴨到埠﹐墟咁嘈蝦咁跳﹐話逼死佢个女﹑逼死佢个妹﹑逼死炬亞姨﹐詐哭得嗚嗚含悲﹐似切切擠擠擁擁﹐風起塵飛﹐要捉死者之家婆抱屍﹐要捉死者之丈夫毆打﹐有的想牽牛﹐有的去捉豬﹐連雞仔雞母都煮俗話傾談二集﹖﹖熟食﹐又嫌豉油咸﹐又嫌燒酒淡﹐又嫌豬肉肥。食完之後﹐各派封包﹐有的嫌輕﹐有的嫌少﹐認到至親至切﹐好多眼淚都無。

一言不合﹐一事不周﹐卽拋棄家私﹐毀破物件﹐要旁人講許多好話﹐要苦主認許多不是﹐要自己兜許多錢銀﹐尙詐作忿忿不服﹐其實欣然想去矣。腸肚飽矣﹐荷包重矣﹐隨路行﹐隨路講﹐隨路笑矣。平日與彼處眾相熟者﹐到此時亦不知丑焉﹐平日各稱爲好相與者﹐到此時亦作反蠻焉。嚇嚇﹐眞奇怪也﹗婦女未死之先﹐或饑寒﹐或愁苦﹐爲何無人來照顧﹖或死亡﹐或孤寡﹐未必咁多人哀憐。一聞自盡輕生﹐你代不平﹐我更不服﹐虎威而至﹐蜂擁而來﹐如官差之來辦大案﹐似盜賊之搶劫民房﹐無法無天﹐成何世界﹗獨不思自盡輕生﹐就架起大題﹐話翁姑逼死﹑丈夫治死。在翁姑豈有唔愛新婦﹖丈夫豈有唔愛老婆﹖不過因家庭細故﹐口角相爭﹐衣食之需﹐勤懶碎事﹐遂至你言我語﹐各負不平﹐怨怒憎嫌﹐私懷己見。

爲女子者﹐曉得身爲婦道﹐應當孝順翁姑﹐內助之賢﹐必要無違夫子。就是諸多屈抑﹐還須自解﹐愁懷極地艱難﹐都望後來好處﹐何必一時忿气﹐斷送終身﹖試思父母生你以來﹐費盡多少心血﹐用盡多少錢財﹐而後長大成人﹐嫁你作安身之計。

早知你如此忘恩負義﹐不記父母劬勞﹐何不於你初生之時﹐投之河海﹐省了許多辛苦﹐免得今日眼水長流也。你話屈气難當﹐怨翁姑刻薄你﹐怨丈夫難爲你似也﹐亦不過有時罵之﹐有時打之而已﹐安知自己盡合乎道理麼﹖其打罵也亦一時暴气耳﹐過後可相忘﹐非眞有用繩勒你頸﹐拖你推落塘﹐捧毒灌你口﹐如此逼法也。若非如此﹐不得謂之逼你之死也。非逼死也﹐自尋死耳﹐自賤而已。旣自己想死﹑愛死﹐又豈可以死累人麼﹖翁姑之娶媳﹐男子之娶妻﹐原望歸來孝順﹐掌理家庭﹐生子生孫﹐百年之計。是以一場應鬧﹐不惜錢財。若早知你如此撒潑﹐爛俗話傾談二集﹖﹖命瘟屍﹐你卽貼送大牀﹐貼來花轎﹐人家亦不願娶你矣﹗你一死易﹐執拾你難﹐要棺材﹐要殯葬﹐一家暗泣﹐失禮於人。你外家不知失教之羞﹐借女死作生財之計﹐逞威作勢﹐豈得爲人﹖

你之死也﹐生爲潑婦之流﹐死作累人之鬼﹐九泉之下﹐罪實難容﹐而父母家爲你添一重罪案矣。此風一盛﹐大滅倫常﹐獨不思你有女嫁去人門﹐人亦有女嫁入你屋﹐你有女輕生﹐人女亦曉自盡﹐你去累人﹐人亦累你﹐冤冤相報﹐照樣而行﹐世界必至大壞。或有爲之解曰「所以累人者﹐無非要爲女報仇﹐代女出气也。」誰不知婦人水性﹐頭戴膏油﹐不識不知﹐原無遠慮﹐見慣外家惡气﹐害得人多﹐有時因些小之事﹐忿恨不平﹐就生起死心﹐尋著死路﹐心內算曰「我拚之一死﹐外家到來﹐要累你家散人亡﹐七零八落。」而眞眞死矣﹐實則女子可不死。

而有外家累人之策﹐壯起个膽﹐割斷條腸﹐遂作催命符﹑勾魂票矣。照計起來﹐似非夫家逼婦死﹐而實母家催女死也。女想累人而死﹐外父母家又爲女婿之對頭矣。此一說也﹐做女婿者﹐起人馬去妻之外家羅人命﹐要但補回一个老婆亦無不可。人平不語﹐水平不流﹐恃女死以累人﹐不平甚矣。若論平情之道﹐凡婦女有大冤大屈之事﹐難冤難解之情﹐則宜投告外家﹐稟公論處。在夫家之族﹐亦有老成明白之人﹐未嘗不可以調停﹐未嘗不可以排解﹐至於微嫌私怨﹐爲父母者﹐亦須教女勸女﹐而消散之。如若女性偏橫﹐竟尋短見﹐爲外家者﹐只可著三五親人﹐帶的寶燭﹐往去弔告﹐盡哭泣之情﹐不許多端生事。此例一成﹐各鄕依樣而做﹐吾恐潑婦聞之﹐亦退縮﹐曰「我有咁賤﹐就系死了﹐外家都唔共我出得气﹐又唔累得乜出樣﹐我唔死咯。」你唔死﹐我唔死﹐一年略計﹐天下救出一萬八千婦人。

亞孝縱子弟去姓周家﹐捉親家婆打後﹐自謂爽神。親家公遠處歸來﹐見如此光景﹐勃然大怒﹐曰「有咁樣惡法﹐我个俗話傾談二集﹖﹖新婦旣死﹐已經傷心不了﹐重來毀我房屋﹐散我家私﹐將我老婆咁樣淩辱﹐有咁大過凶橫﹗佢恃拳頭在近﹐官府在遠麼﹖我就駛官府來收拾佢。」卽時請人做一張狀﹐立刻告官。官卽發票﹐出差三班總頭﹐一齊到屋﹐重重圍住﹐捉了亞孝个班腳色。

个个用鐵鏈鎖住頸喉﹐好似拖狗咁拖﹐拖得亞孝面靑靑﹐一額汗口。想喊亞悌細佬來救﹐﹝佢唔做得料駛﹐你不用叫佢﹞誰知差眾人多﹐呼聲震地﹐不由分說﹐亂打而行。到了官門﹐開堂審訊﹐周親家卽來對證﹐所告無差。亞孝勉彊支離﹐胡言亂說﹐話﹕「親家自己打爛屋宇﹐來誣賴我﹐實在冤枉難招。」

官大怒﹐發起威來﹐將各人每个重打一百。亞孝系喝令倡率﹐打二百板﹐更掌多二百嘴巴。審完﹐盡押入監房﹐後再定案。

爽神何似在公堂﹐打得皮開嘴又長。

鎖住頸喉拖你去﹐一羣羊犬入監房。

官怒亞悌身居秀才﹐唔彈壓兄弟﹐任其放肆﹐恃惡欺人﹐欲將他詳革功名﹐將作文書﹐想詳上臺督撫。悌聞得﹐心內驚慌﹐親身去到官門﹐求情乞免。縣官訪查其品度﹐果系品行端方﹐容情賞面。亞悌歸來﹐去拜候親家﹐千認不該﹐萬認不是﹐周親家體貼亞悌情面﹐是以不爲催紙﹐此案丟開﹐縣官遂釋放亞孝等回家矣。亞孝不知怨悔﹐惡气猶存﹐對人曰「柰得我乜何﹖好之又唔辦得我乜出樣﹐又要放我歸來。」

人能知錯福非輕﹐亞孝而今禍未淸。

不肯回頭思忍讓﹐一家從此起刀兵。

亞悌聞之﹐嘆曰「禍未了也﹐尙有甚焉﹐此後更難勸矣。」

未幾而亞悌之母死﹐亞孝約亞忠﹑亞信唔來守喪﹐唔來著服。及送棺出葬﹐亞孝攔住﹐不許庶母葬於先父之旁﹐罵亞悌曰「你老母系何等樣人呀﹖而敢葬在我父墳旁之右﹐唔做得﹗

唔做得﹗快的搬遷﹐不許葬此﹗」

俗話傾談二集﹖﹖

嫡母死﹐爲庶母之子者﹐著三年服﹔庶母死﹐爲嫡母之子者﹐應著一年服﹐此通行禮也。今亞孝不爲庶母守喪﹐是無禮矣。詩經曰﹕人而無禮﹐不死何爲﹖

亞孝又以庶母卑賤﹐不能葬父之旁﹐何以你父生時﹐能與庶母同牀共枕也﹖亞孝不識人﹐非止眼盲﹐而且心盲矣。

亞悌另尋一處地方﹐埋葬結冢。又一年﹐而亞孝之妻死﹐亞悌招亞仁﹑亞義同去盡禮﹐仁﹑義曰「我前者老母死﹐佢都唔來著服﹐今佢老婆死﹐我要共佢守喪﹐我有咁蠢才咁下作麼﹖」

亞悌再勸之﹐兩人不答而去。亞悌見細佬不從自己﹐到喪家堂俯伏而哭﹐哭到極哀。﹝不是哭大嫂之死﹐實系哭兄弟之不賢也。﹞亞仁﹑亞義在隔墻飲酒吹蕭﹐﹝亦未免太過﹞亞孝聞之﹐怒曰「大嫂死﹐爲叔不來守孝﹐已不成人﹐又飲酒吹蕭﹐整成咁快活﹗」卽喝起亞忠﹑亞信﹐各執棍去打他。

老婆死去淚交流﹐庶母因何作對頭。

只曉罵人唔罵己﹐弟兄原是一羣牛。

亞悌先行﹐亞孝等跟隨而去。亞悌入仁義之家﹐以眼角斜丟一下﹐露出个意﹐亞仁醒覺得快﹐急從橫門走出。亞義走不及﹐想跳過墻頭﹐亞孝在背後﹐以棍打其腰﹐亞義翻跳落地﹐亞忠﹑亞信拳棍交加﹐好似亂捶大鼓。亞悌以身遮掩﹐攔住亞孝等﹐曰「亞哥﹐唔好打咯﹐打咁多好咯﹗」亞孝喝罵曰「亞悌﹐你幫住細佬嗎﹖」亞悌曰「我不掩弟之過﹐亦不助兄之暴﹐吹蕭飲酒﹐於禮不宜﹐然罪不至死﹐輕輕薄責﹐足以做戒前非。

若以細佬作肉上之砧﹐我心實見不忍。若要再打一番﹐我情願將身抵罪。」亞孝曰「就打你﹐柰乜何﹖」遂向亞悌亂捶亂打﹐好似彈花。亞悌斂手低頭﹐由他泄恨﹐驚動左鄰右裏來勸﹐紛紛各自散去。亞悌扶住條棍﹐到亞哥處請罪﹐亞孝曰「你俗話傾談二集﹖﹖的都系唔好腳色﹐同个一流人﹐勿來混賬﹐快的走去﹐不許在此居喪。」亞悌歸家﹐垂頭而嘆。

好人難做好人難﹐難處之中忍一番。

要做神仙先受劫﹐幾經磨練脫塵凡。

亞義旣受重傷﹐不能飲食﹐眠在牀上﹐叫痛難當。亞仁代稟告官﹐又告其不爲庶母著服﹐官卽出差﹐去捉亞孝兄弟﹐又要亞悌到案秉公。亞孝等慌起來﹐避藏密處﹐縮在房間閣上﹐隱伏缸中。

恃惡何須密隱藏﹐只因曾打在公堂。

𨿽然口硬心猶軟﹐不若藏身在甕缸。

亞悌因被毆之故﹐頭面損傷﹐眼痕腫黑﹐難以到官門對答。因作一張狀詞﹐稟覆太爺﹐哀求止息﹐免受弔審牽連。官順其情﹐遂消此案。亞孝等出來村前﹐又洋洋得意矣。亞悌埋的跌打丸散瘀藥﹑木耳﹑煮酒﹐送與亞義飲之﹑食之﹑搽之﹑敷之。一日之間﹐傷痕好了。因此一告也﹐亞孝因之與仁﹑義仇恨更深。

仁﹑義皆幼弱﹐常時要受亞孝兄弟欺淩﹐遭其毒打﹐仁﹑義怨亞悌曰「人皆有兄弟﹐我獨無﹗」蓋嫌其唔來幫打也。亞悌曰「此兩句說話﹐在我身份極合﹐非細佬之言也。」因力勸仁﹑義要低頭順受﹐而仁﹑義不從﹐勸亞孝等要平心爲好﹐而亞孝不聽。亞悌自知難以勸化﹐遂關埋門﹑帶銀錢﹑攜妻子往別處安居。遷去一處地方﹐叫做義堂﹐離家有五十餘里﹐免得日見打鬧﹐而多添煩惱也。

帶妻攜子往他方﹐別作生涯自主張。

兄弟是非難到耳﹐淸風明月一鑪香。

亞悌在家﹐𨿽然唔幫助仁﹑義﹐亞孝兄弟依然畏忌三分。見亞悌遷居﹐自後些少不平﹐兄弟登門打架﹐拳頭奮起﹐就將仁﹑義毒打一常仁﹑義兩个﹐自知年紀尙輕﹐唔系佢敵手﹐欲喊俗話傾談二集﹖﹖胞兄﹐而亞悌相離得遠﹐大呼天地而鬼神詐作唔知。左想右想﹐料得終難與抗﹐於是無事之時﹐閉門抱膝﹐似避黃蜂之刺﹐如妨顚狗之追。出則懷刃在身﹐提防不測﹐若使他來打我﹐便當刀向面前﹐絕路窮途﹐豈肯甘爲罷手。

今人稱父之契仔者﹐叫爲蘭兄蘭弟﹐意气頗相親愛﹐恩情似勝交遊。以父所契者尙作爲親﹐何況我父所生者﹐豈可作爲仇敵﹖世人心意﹐日望生兒﹐生得一子﹐珍之寶之﹐而猶有慮曰「可惜獨得一个﹐若生多三兩个﹐就系有人欺佢﹐佢有幾兄弟拍手幫扶﹐唔駛被人作佢熟肉。」今者曾恭禹生仔一兩个矣﹐再生至三四个矣﹐又生至五六个矣﹐唔慌人來欺你个班仔矣。何以人唔欺你﹐乜你自家欺自家﹐是當日生多幾个兄弟﹐實系生多幾个對頭也。生多幾對手足﹐實系生多幾對刀槍也。執刀槍以殺賊﹐不聞執刀槍自斬手足也。家養幾隻狗仔﹐尙見其同眠共食﹐情趣依依﹐卽使分賣鄰家﹐東一隻﹑西一隻﹐未必東之狗仔﹐登門尋西之狗仔來打也。今亞孝兄弟﹐與仁﹑義爲仇﹐不但登門要打他﹐卽路上相逢亦打他。就系席上飲酒講起亞仁﹑亞義火忿起來﹐想放落酒杯﹐卽時去打他。

至於睡在牀上﹐想起亞仁﹑亞義﹐心懷不服﹐就拍起枕頭﹐終須要打他。要打到佢眼腫﹐打到佢頭穿﹐打到佢血流﹐打到佢骨軟﹐要佢喊救命﹐要佢怕亞哥﹐要佢伏眠在地﹐要佢唔出得門﹐而我气平矣﹐而我神爽矣﹐而周身安樂矣。嗟嗟﹐孔懷兄弟﹐不是他人。

回想父母生仔﹐提攜保護﹐寶如金玉﹐豈作泥沙。見仔跌倒在地﹐忙忙抱起﹐摩弄一番﹐與笑與言﹐憂其驚嚇。有時見仔不合﹐微惱於心﹐咒罵嘯哺﹐未肯卽俗話傾談二集﹖﹖執棍打﹐就打幾下﹐尙且從輕﹐仔之肉未有傷痕﹐而父母之心痛不了矣。何也﹖仔之身﹐父母血肉分來也。

今亞孝之毒打仁﹑義﹐非打細佬而實打父母也。仁﹑義之懷刃於身﹐非斬亞哥而實斬父母也。旣不念父母之心﹐大傷父母之體﹐問你淸明拜祭﹐上到墳頭﹐整成恭敬奉承﹐奠酒三杯﹐禮行九叩﹐猶且自贊嘆曰「祖宗有福﹐發出咁多人。」誰不知家運該衰﹐然後出得你个班無用子也。此等兄弟﹐豬狗不如。

又說曾恭禹﹐結髮原婚所生之子﹐名叫亞成﹐在賊中逃出﹐帶一个老婆歸來。亞孝兄弟﹐以家產久分﹐聚謀三日﹐竟無安置之方。亞成無所倚賴﹐仁﹑義兩个就畱在家﹐酒肉供奉。亞仁往去投告亞悌知之﹐亞悌不勝歡喜﹐卽走歸來﹐相見深深一拜﹐曰「大哥歸來麼﹖好咯﹐好咯﹗這位就是大嫂嗎﹖」又拱手一揖﹐卽問﹕「母親現在如何呢﹖」亞成答曰「老母死已久矣。」亞悌聞言﹐不覺低頭欲淚﹐嘆息幾聲﹐亞成又曰「賊中搶得婦女﹐我認一个爲妻﹐今帶歸來﹐還居故里。又不料失我之後﹐父親再娶﹐生得弟兄多人﹐算萬幸咯﹗」亞悌是晚﹐出錢捉雞﹐一室同歡。去請亞孝兄弟來飲﹐各推不到。飲後共坐傾談﹐將數十年世事講及一番。第二日﹐亞悌對亞成曰「大哥﹐你不須憂﹐弟今遠在他方﹐其屋舍就送與兄嫂安居﹐無庸另擇。至於田地﹐我亦不過每歲收租而已。我今在外﹐幾好撈頭﹐衣食飽暖﹐唔志在此﹐我將田地送與亞哥﹐永遠耕管﹐不用交還。」亞成曰「我有應得之田﹐無用你自捐出。亞孝想學蠻梗﹐作我做夕卜人麼﹖就告佢何難﹖打佢亦易。」亞悌苦勸曰「大哥﹑大哥﹐千祈不可﹐萬事不過求其安置﹐今弟以田宅相奉﹐出於至誠﹐並非虛話。大哥如果不從所請﹐此後亦無相見矣。」亞仁﹑亞義曰「我亦願出田地幫助大哥﹐大俗話傾談二集﹖﹖哥都要順下細佬爲是。」亞成曰「你三兄弟旣此眞情﹐我就忍住啖气罷了。」﹝个啖气終須要出﹞亞成由是有田耕﹑有屋住咯﹐亞悌亦回了義堂。

亞孝兄弟到仁﹑義門口罵之曰「亞成哥系眾兄弟大哥﹐不是你自己大哥呀﹐事要慢慢斟酌﹐自有方圓﹐﹝三日有主意﹐唔知慢到幾時呢﹞駛乜你咁居功﹐另爲幫助﹐﹝你又幫助的呀﹞唔通淨系你做好細佬﹐我就唔好細佬嗎﹖」仁﹑義默然不答﹐亞成聞之﹐走出來曰「嚇嚇﹐又新樣呀﹖豈有此理﹗我身爲長子﹐做一个大哥﹐數一年相別﹐今始歸來﹐你三兄弟唔請我食一餐﹑畱一宿﹐﹝佢見你歸來﹐慌你爭占田地﹐佢重請你食飯麼﹐佢想你死了更好﹞感得三个細佬﹐與田我耕﹐與屋我住﹐你等尙唔知醜﹐走來怒罵﹐你想趕逐我嗎﹖抑或想打過我呀﹖」

話完﹐火气沖天﹐手捧一件大石﹐向亞孝打去﹐打中亞孝个身﹐亞孝轆倒在地﹐大聲喊﹕「救命呀﹗」亞成舉拳頭亂捶其背﹐曰「打死你﹗打死你﹗」

旣知自己無情義﹐何必登門再逞刀。

激起大哥唔抵得﹐拳頭相打不相饒。

亞忠﹑亞信看唔同勢色﹐卽時紮起髻氏的﹐捲起衫袖﹐合手合腳來打亞成﹐亞成發起威來﹐手招腳跳﹐演出工夫仔﹐井井有條。亞仁﹑亞義一聞斗聲﹐亦執棍齊出。幾兄弟打得落花流水﹐大戰一常﹝各兄弟老母若系在生﹐見此光景定必哭破喉嚨﹞原來亞忠﹑亞信練過十年武藝﹐拜過師傅﹐食過夜粥﹐打過沙袋﹐埋過生樁﹐手段髙彊﹐素稱無敵。﹝吾怪得亞孝咁恃勢﹞誰不知亞成自幼充入賊營﹐殺人不知多少﹐生得又髙又大﹐其凶暴之气百倍於人﹐數十年能徵慣戰﹐膽力俱髙﹐亞忠﹑亞信點能抵當得住﹖戰了數十回合﹐亞成用一道毒蛇捲尾之法﹐轉身用腳一勾﹐亞忠跌倒在地﹔又用一道魁星踢斗之法﹐出一腳俗話傾談二集﹖﹖打上胸前﹐亞信跌離丈遠。忠﹑信哭叫曰「大哥﹐饒手咯﹗

算我怕你咯﹗算你贏我咯﹗」﹝師傅教工夫﹐大哥來踢盤﹞所謂勸君莫逞彊梁性﹐恐怕彊中更有彊。亞成向每人再打幾拳﹐鄰里來紛紛勸祝哥哥暴戾弟凶橫﹐骨肉俱從父所生。

料想曾公輸教訓﹐只知生仔買田耕。

亞成先往告官﹐訴明自己原委之處﹐今逃走歸﹐亞孝等唔肯分田地與我﹐官曰「你旣有細佬做秀才﹐自應叫佢到來秉公理處。」官卽使人去請亞悌。此時亞悌聞得鬧出大事﹐卽走回家﹐與官差同去。旣到公堂之上﹐淚流滿面﹐不出一言﹐官曰「家庭之事﹐你盡知之﹐究竟你如何主意﹖」亞悌低頭拱手曰「小生員不能調處骨肉﹐在讀詩書﹐自愧庸才﹐毫無中用。總求老父臺公斷便是。」官曰「此亦易事﹐就將你父所遺財產﹐七份分開﹐有何爭執呢﹖」官旣判完﹐亞成與亞悌共路歸家﹐將田宅分得淸淸楚楚﹐亞悌回義堂去。自此﹐仁﹑義與亞成倍相親愛。

一日﹐講起從前母死之事﹐亞孝兄弟咁樣刻薄無情﹐亞成大怒曰「如此不仁﹐是禽獸也﹗」﹝亞成𨿽暴尙曉得道理﹞要擇吉期﹐卽爲攺葬。亞仁走告亞悌﹐亞悌歸﹐欲勸止之﹐亞成不聽。叫亞孝兄弟來﹐分咐曰「你太可惡﹐前者庶母之死﹐你不著服居喪﹐又不容庶母葬於先父之側﹐是何道理﹖」亞孝等不敢出聲﹐只顧低頭﹐似龜咁縮﹐亞成曰「旣往不追﹐來者可諫。今擇某日啟土﹐移棺遷葬於父旁﹐你各人要著孝服相送。」話完﹐以刀削樹曰「如有不遵吾教者﹐與樹一般﹐看你頸硬﹐抑或我个張刀利﹗」亞孝曰「自不然呀﹗應份要送。

」亞成曰「去送了麼﹖要著孝服。」亞孝曰「我知道咯﹐著个件白麻衫。」到了遷葬之期﹐男婦大小相送﹐亞孝故意曲俗話傾談二集﹖﹖的腰﹐顧低頭慌﹐亞成怒佢有孝心﹐拭的口水做眼淚﹐惹得路旁人都笑。旣葬之後﹐自此兄弟相安。但亞成之性太過剛烈﹐各細佬有不著處﹐卽動手打﹐而於亞孝更打多的﹐蓋僧其無情無義也。最敬重亞悌﹐當盛怒時﹐見亞悌來﹐一言消解。

生來品格極淸純﹐善气迎人艸遇春。

老虎食人無骨刺﹐何嘗開口咬麒鱗。

亞孝所做事務﹐每多不合亞成之意﹐所以亞孝不滿。十日去探亞悌一回﹐有時靜對亞悌﹐咒罵其兄﹐話﹕「亞成哥好死唔死﹐又走歸來﹐遇時將我淩辱﹐話我暴戾﹐佢重醜過我十分。

」亞悌婉轉諫之曰「究竟都系佢做亞哥呀﹐亞哥火气大亦要忍讓下。佢有時自己都有唔著之處﹐豈可盡怨他人麼﹖」亞孝曰「佢做亞哥好出奇嗎﹖大約我重先做過佢﹐佢的死剩種﹐﹝罵得咁毒﹞實系奶彩得歸來﹐重來講惡气﹐你話服佢唔服呢﹖

我𨿽然惡﹐何嘗有將亞忠﹑亞信日日來打呀﹖﹝不過專打亞仁﹑亞義而已﹞我打細佬都有﹐仍然依住道理去。﹝無理認有理﹐豈有此理﹞獨至亞成哥﹐唔系人咁稟﹐恃自己髙大﹐動不動講拳頭﹐你話有乜法呢﹖」﹝其佢打過呀﹞亞悌曰「我有一法﹐惟和平恭敬﹐日久可感其心。你話大哥凶橫﹐何以又唔打我﹖」

亞孝曰「你離得遠﹐而且咁斯文﹐唔通將紳衿來打麼﹖」亞悌勸了幾番﹐亞孝都唔肯聽。遲得幾日﹐亞忠﹑亞信來投告。

又遲幾日﹐亞仁﹑亞義亦來投告。更計日間﹐亞成自己來探﹐曰「細佬﹐我想唔做大哥咯﹐唔做亦極之難﹐个班細佬更加放肆﹐我有時火起。總之﹐用拳頭做家法。至於亞孝更可惡﹐我有肯容過但。」亞悌曰「大哥不宜怒气﹐个的細佬﹐點能學得你咁明白呢﹖」﹝明白得淒涼﹞細佬唔明﹐慢慢教道。大哥拳頭重﹐自己唔知﹐恐一時打傷﹐骨肉之情﹐心有不忍﹐就是父母在九泉之下﹐亦有難安。」﹝能體貼親心﹐必能愛到兄俗話傾談二集﹖﹖弟﹞話完﹐不覺眼淚滴下﹐亞成嘆曰「細佬个个唔學得你呀﹗

」兩兄弟講話一番﹐陪待飲食而去。不數日﹐又有兄弟來投告。

一月數次諫說﹐亦不依從。亞悌見無柰之何﹐不如三十六著﹐又以走爲上著﹐卽將家眷搬遷去三泊﹐離家百有餘裏﹐路途遠隔﹐是非不聞﹐自尋安靜而已。

善言俱作耳邊風﹐我亦從今詐耳聾。

拍手又攜家眷去﹐買園三畝種通蔥。

眾兄弟等見亞悌秀才遠避﹐𨿽有委曲之處﹐難以分憂。論起亞成做事頗公道﹐總系帶躁暴﹐唔函養得到﹐所以个班細佬多怨怒。今亞悌旣往了三泊﹐家中所有大小事務俱以亞成大哥爲主﹐不得不要怕他﹑依他而順承他﹐習久相安﹐亦少爭競矣。

又說亞孝之年﹐有四十六歲﹐結髮妻生二子﹐妾氏生二子﹐隨又收起一个婢做妾﹐生一子﹐共生五子。長子繼業﹐派第一﹐繼徳派第三﹐此兩个系結髮所生﹐繼功派第二﹐繼績派第四﹐此兩个系妾所生﹐繼祖派第五﹐此一个系婢所生。五子皆有家室﹐添得幾孫﹐村中有人稱亞孝做多仔公﹐又爲好命公矣。

亞孝一生做出咁多徳業麼﹖咁多功績麼﹖若系生一个仔﹐難以承繼得完﹐妙在仔多﹐分開一人繼的。

誰不知个班仔﹐性情暴庚﹐了不可當﹐个个俱能繼父之志。只有第五仔攺名繼祖﹐不肯繼父﹐而繼亞公﹐其餘皆學足亞孝規矩。所以古人有詩云﹕兄弟同居忍便安﹐莫因毫末起爭端。

眼前生子又兄弟﹐畱與兒孫作樣看。

所謂有樣瞧樣﹐學翻个形像也。

一日﹐繼業話繼徳曰「細佬﹐我兩兄弟系大婆仔﹐佢三兄弟系細婆仔。本心之講﹐我著硬邊呀﹐﹝恐怕骨多鯁喉﹞就系欺佢打佢﹐佢有恨出尺呢﹖」繼徳曰「著咯﹐著咯﹗唔駛俗話傾談二集﹖﹖界情面佢﹐佢叫我做亞哥﹐都唔好應佢。」﹝你咁樣無情﹐恐怕當之不起﹞繼績聞之﹐亦話繼功曰「亞哥﹐今者繼業兩兄弟會埋﹐想來欺負我﹐唔駛怕佢﹐佢有細佬﹐我亦有亞哥﹐佢有兩對手﹐我亦有四隻﹐佢拈銅鞭﹐我執鐵尺﹐你慌駛輸過佢麼﹖悌來頭湊﹐唔似陣勢﹐一齊動手。」﹝好似戲棚﹐个的花花公子一樣﹞繼功曰「自不然呀﹐我大早有此意﹐未有話你知。今講起來﹐不可不慮。﹝你實在未有憂慮﹐就系殺死兄弟﹐可能了得事麼﹞我前日買定一張單刀﹐放在牀頭﹐遇時預備要用。佢若眞來尋打﹐就先下手爲彊﹐免至受虧一著。」於是大婆仔結爲一黨﹐細婆仔又結爲一黨矣。﹝家運衰到个樣子﹞獨至繼祖﹐系婢所生﹐並無同胞兄弟﹐母又早死﹐自己年輕﹐四个亞哥每欺淩佢。亞孝見幾个仔﹐遇時嘈鬧﹐彼此不和﹐因罵之曰「你兄弟點解得咁暴戾呀﹖兄不愛弟﹐弟不讓兄﹐你聚爲一圖﹐我結爲一黨﹐相憎相厭﹐似殺父之仇﹐成何規矩﹗你兄弟不盡同母而生﹐亦皆同父而出﹐曉得連枝同气﹐當念手足之情﹐爲何情義俱無﹐只想尋仇作對﹖你等將來亦有子孫生養﹐照樣學你﹐豈得叫做爲人﹖」﹝極好道理﹐實將自己大罵一場﹞个班仔答曰「我非拜他人做師傅﹐原來學你之所爲。﹝父道兩兼師道﹐喃魔先生教仔﹐盡符盡法﹞好之你會埋三叔四叔﹐專去欺五叔六叔﹐你想下﹐自己點樣好法呀﹖只曉得罵人﹐唔罵自己。」﹝徒弟惡過師傅咯﹞亞孝聽聞幾句說話﹐卽垂頭無語﹐長嘆一聲而去。

從前只管欺兄弟﹐子亦而今有弟兄。

相打相爭如一樣﹐拜師學足我無情。

孟子云﹕身不行道﹐不行於妻子﹐使人不以道﹐不能行於妻子。

亞孝之謂也。

又亞孝第五子﹐名繼祖。其外父外母家附近三泊地方﹐繼俗話傾談二集﹖﹖祖一次去探外父﹐順便拜候亞悌二叔。亞悌生得三个仔﹐大仔系秀才﹐名叫繼善﹐餘二子尙幼﹐亦讀書。

亞悌一生好處﹐見善必爲﹐又欲其子繼之。攺爲繼善﹐善愈添而福愈厚矣。若亞孝之諸子凶橫﹐效之爲繼惡可也。

繼祖來探﹐見二叔之三子﹐兄弟怡恰﹐相親相愛﹐父慈子孝﹐兄友弟恭﹐瑞气一門﹐家庭歡樂。

詩書男子婦桑麻﹐瑞气融融聚一家。

門外半生歡喜艸﹐階前多種吉祥花。

繼祖住了幾日﹐不願歸來。亞悌催他回家﹐繼祖求寄居在此﹐亞悌曰「你慌我有飯過你食﹐有屋過你住麼﹖因你父唔知﹐於理不合。你歸家稟明父母﹐然後來此未遲。」因亞孝正室𨿽死﹐又續娶回一繼室也﹐繼祖由是回家。到了一月﹐外父拜壽﹐繼祖勸妻曰「我前者到二叔處﹐見其父子兄弟﹐和气一團﹐一分快樂。今者嶽丈壽旦﹐我與你恭祝之後﹐往二叔處住﹐永不歸來﹐未知你意如何﹐以爲好否﹖」其妻答曰「我見幾个伯爺如此拂戾﹐總不同人。無論男子不情﹐卽婦女亦不順﹐一家暴气﹐何日能消﹖將來必有凶災﹐爭在幾時發作。論起翁姑﹐生平薄徳﹐而伯爺幾輩更甚凶橫﹐俗語云﹕『積善之家慶有餘。

』吾恐君之家﹐五禍臨門矣。見機而作﹐不可延遲﹐吾恨無翼以髙飛﹐斷不願久居此土也。」﹝五个新婦算至明白﹐系繼祖老婆﹐一家之中除亞悌﹐亦以此婦爲第一﹞繼祖遂稟知其父曰「兒無同胞骨肉﹐每爲兄輩欺淩。今與妻往外父處祝壽﹐順探二叔﹐不歸來矣。」亞孝曰「我與你二叔﹐前有微嫌﹐恐難久祝」繼祖曰「二叔非他﹐系聖賢人物也﹐豈記從前小怨麼﹖」亞孝曰「細仔呀﹐我知你屈气咯﹐个的龜蛋﹐唔中用﹐我來教佢﹐佢一句頂住我喉嚨﹐好似橫吞欖核。﹝生鵝喉都唔定﹞得棲身之所﹐還須要奮志做人﹐學二叔之所爲﹐勿學你父﹐俗話傾談二集﹖﹖老來方悔也。」話完泣下﹐父子灑淚而別。

含愁難解倍心酸﹐戾气遙知禍滿門。

白鶴髙飛雲外去﹐任他雞斗與鵝喧。

遂帶老婆去祝壽﹐往探二叔﹐亞悌不勝歡喜。掃屋與居﹐使他從長子繼善讀書﹐學習文章詩賦。繼祖極聰明伶俐﹐苦志專功。

讀了數年﹐文思大進。﹝與善人交﹐如入芝蘭之室﹞亞悌見他有用﹐代佢捐一个監生﹐以勵其志。

又說自繼祖遷居三泊之後﹐而家中兄弟怨罵尢多﹐亞孝詐作兩耳塞聾﹐低頭悶坐。﹝聾早二十年眞正好咯﹞繼功之母﹐庶妾也。一日﹐與繼業之妻爭論油鹽碎項﹐繼業聞之﹐忿忿不平﹐接口罵曰「你做家婆﹐駛乜認得咁正呀﹖我老婆話剩都未到你話。﹝唔通工夫你老婆做刺然後到佢做麼﹞你咁就整成裝模作樣嗎﹖你好聲色咯﹗我勸你唔好講咁多﹐講得多你有錯﹗

」﹝你的說話就先錯了﹞罵得庶母兩淚交流。繼功忽然來到﹐聽聞如此怒罵﹐勃然變色曰「大約我老母个的說話﹐都是平常﹐硑得罪你老婆呀﹗照事講事﹐駛乜講聲色唔聲色呢﹖我老母唔聲色﹐唔通你好聲色麼﹖」繼業曰「細佬﹐你大約想打過嗎﹖」﹝都有幾分意﹞繼功曰「想打唔打﹐要我自己知對﹐人之子而派人老母不是﹐實在唔服。」繼業曰「你唔服﹐點樣呢﹖」繼功曰「要罵你﹗」繼業曰「唔許你罵﹐點樣呢﹖

」繼功曰「唔許我罵都要罵﹐唔通羅得翻﹖」講到个句說話﹐誰不知繼業裝定身勢﹐紮起髻氏的﹐繼功亦抽髙褲腳﹐捲實衫袖﹐繼業撒手曰「不必講﹑不必講﹐打過分道理。」繼功曰「就話打﹐怕你麼﹖」

性如蟋蟀近中秋﹐亂叫聲聲惡气福

今日相逢難罷手﹐拍身拍勢就埋頭。

繼功紮定子午馬﹐繼業紮定四平馬﹐繼業一拳打向頭來﹐繼功俗話傾談二集﹖﹖用左手招開﹐右拳打回繼業乳旁之側。繼業轉馬側身進前一挨﹐用手撥開﹐順拳搭上﹐繼功正額眼中水火都標。﹝打交工夫學過幾年﹐孝弟工夫一毫未學﹞繼功自料力不能當﹐閃身就走﹐跑回自己屋內﹐摸著牀頭个張單刀。繼業知繼功回取利器﹐自己亦發腳走回家﹐尋著一雙鐵銅。誰知繼業執銅出門﹐繼功來到門口等定﹐見繼業出來﹐盡勢一刀攏去﹐﹝此刀算利﹐亦算好駛﹞肚內流腸﹐滿地鮮血﹐大叫一聲而死。﹝此時唔打得咯﹐唔好睇咯﹞是日適值墟期﹐男婦多去投墟﹐連繼徳﹑繼績亦不在屋。兄弟相打之時﹐婦人叫喊﹐而鄰里左右見他兄弟遇時打慣﹐當作平常﹐﹝工夫純熟之至﹞豈料出起刀來﹐救之不及。

宗族聚議﹐卽將繼功捉住﹐捆綁鳴官。﹝此時理應出工夫仔﹐要用折法﹞眾口一詞﹐不能不認﹐重打數百﹐押入監房。﹝單刀放在何處呢﹞照律殺兄之候﹐應議淩遲定罪﹐不料繼功染病﹐又因重受官刑﹐元气大傷﹐忿悶而絕。監牢身喪﹐戾气消沈﹐嗚呼哀哉﹗同歸一荊﹝兩兄弟唔耐打﹞又說繼業之妻馮氏﹐繼功之妻曹氏﹐兩人不同居也。馮氏每日到曹氏門前咒罵。一日﹐罵入屋內﹐曹氏惱不能堪﹐出聲答曰「嚇嚇﹐你家男子死﹐我家男子生麼﹖你硑丈夫﹐我亦守寡﹐大眾都同一苦﹐你何爲來罵我呀﹖」馮氏曰「你唔好老公﹐斬死我老公﹐我要問你羅翻个老公﹗」

一句老公﹐兩句老公﹐句句都系老公。你旣愛老公惜老公﹐何不勸諫下老公﹐開解下老公﹖牀上睡時﹐細心化導老公﹐門前罵時﹐盡力攔阻老公﹐叫老公忍气﹐叫老公平心﹐叫老公保重自己﹐叫老公饒讓他人﹐然後老公不至鬧事﹐老公不至傷身。常得見老公﹐唔憂硑老公。若平日唆擺老公是非﹐當時任由老公打鬧﹐過後悲切老公唔在﹐許你﹐點樣痛老公﹑念老公﹐都俗話傾談二集﹖﹖系叫做唔要老公。

曹氏曰「你講咁蠻咁惡﹐唔通想打過麼﹖」馮氏曰「就講打都唔怕你。」話完卽抽身抽勢﹐紮緊只髻﹐一拳打向曹氏面上。曹氏雙手推開馮氏﹐又盡勢撲埋來﹐推跌曹氏在地﹐頭披髻散﹐覆面橫眠。馮氏快騎上背脊﹐伏低亂捶亂撼﹐以手扭佢耳朵﹐用口唆佢膊頭。﹝寫得女人打法﹐情景極生﹞曹氏伏在地﹐气嘈嘈﹐眼白白﹐頭搖譬亂﹐詐啞不出聲。原來馮氏生得髙大﹐身駕重的﹐所以壓住曹氏唔轉動得。

曹氏咬牙抵住痛﹐停一息間﹐覺馮氏气帶嘈﹐力帶倦﹐曹氏努起勢來﹐盡力反起身﹐望見臺面有一張菜刀﹐順手執來﹐照面削去。馮氏閃避不及﹐頭殼破開﹐鮮血滿身﹐登時倒地而死。

曹氏知事不能了﹐卽走去井邊﹐向頭落井而死。﹝慌死唔得快﹞亞孝死了兩个仔﹐又死了兩个新婦﹐哭到傷心﹐愁懷滿腹﹐低頭無語。自怨前非﹐無片善之及人﹐積餘殃之累後﹐所謂福無重至﹐禍不單行也。﹝尙未行得盡﹞一生惡气難消受﹐畱與兒孫作抵當。

死得傷心如此慘﹐本來肚內有刀槍。

誰知一波未平﹐一波又起。且說繼業之外父﹐叫做馮大立﹐痛恨女之死亡﹐而發怒曰「我女婿旣受刀亡﹐又將我女殺死﹐唔通佢做家婆﹐總有家教﹐只曉得飲醋而已。」叫各子侄到來﹐吩咐各執銅鞭鐵尺﹐懷藏身內﹐去捉親家婆﹐打佢一身﹐罵醒佢心﹐拭開佢銀﹐丟過佢駕﹐然後心甘。

你个女旣死﹐人之子亦亡﹐付之大數便了﹐可以無事。偏要去生事﹑滋事﹑惹事﹐鬧至累出大事﹐叫做一番招累。本無累也﹐而去招之﹐究竟有何所謂﹖

眾子侄跟尾而去﹐一个二个﹐陸續而來。曾亞孝之家亦不知來尋打也﹐出其不意﹐捉住亞孝老婆﹐卽時脫衣亂打﹐大聲喊「俗話傾談二集﹖﹖救命」﹐亞成走出來﹐怒曰「我家死人披麻﹐你重來找我晦气。」喝起子侄﹐各執家夥而出﹐或持刀﹐或駛棍﹐蜂擁蚊喧﹐打得馮氏各人﹐失魂而走。﹝自取其災﹐謂之解衣包火﹞亞成捉住馮大立﹐割去雙耳。大立之子走回護救﹐被繼績一鐵棍掃來﹐打折一腳。馮氏一班子侄各有所傷。﹝問你爽唔爽呢﹞馮大立掩住雙耳﹐血淋淋﹐面靑靑﹐好似鬼追咁跑。﹝甘心唔甘呢﹞剩下个仔﹐被打折腳﹐眠在路旁。﹝此時定必大聲哭叫﹕「亞爹呀﹗」﹞亞成使人用大睡板擡回馮氏村邊﹐放下急走回矣。

此件事﹐馮大立大有不該﹐有自取之罪。在亞成﹐𨿽屢經打鬧﹐人命傷殘﹐亦當饒讓三分﹐忍頸就命。

就系將亞孝老婆打了幾下﹐未免受眼前虧﹐都系唔抵咯。然有咁多子弟可以攔阻得住﹐未必眞正點樣淒涼﹐旣不與講情理﹐喝出家夥打之﹐而馮氏飛跑而奔亦可以罷手﹐爲何又切去耳﹑打折腳﹐剩的手尾來跟呢﹖﹐總之﹐暴气未消﹐必要大經折挫一場﹐方肯回頭心息也。

亞成叫繼績先到縣﹐將此事情稟上。﹝惡人先告狀﹞話馮大立登門尋打架﹐自己裝傷。而馮大立之狀詞亦到﹐話帶子侄去弔香﹐並問原委﹐誰知佢發起怒來﹐將我父子打傷﹐如此如此。官大怒﹐旣發三班差頭﹐去捉亞孝全家。五更早來﹐四面圍住﹐﹝此時亞成要喝起子弟出家夥爲是﹞所有男人﹐盡行捆綁拖去﹐只有亞忠走脫出來。亞成个班腳色﹐捉入官門﹐打得昏天黑地。

任你拳頭勝鋼堅﹐官鑪有火不須煙。

鑄鎔你的凶蠻气﹐鐵骨銅筋軟似棉。

打了一堂又一堂﹐受了幾番痛苦﹐押入監內。衙門罪犯﹐凡人俗話傾談二集﹖﹖去坐監者﹐必要買通監口﹐進奉錢銀﹐然後掌監及老犯之徒唔難爲你。若無銀孝敬佰﹐就捉住你非刑弔打﹐打到你願出銀爲止。如果打過一次八次﹐都有錢銀﹐不用打咯。亞成等人監中﹐並無人來打點﹐﹝打交乜得咁多人呢﹞錢銀有得應用﹐所以打到險死還生。一日﹐掌監禁子喝起老監賊﹐將亞孝父子﹑兄弟﹑叔侄﹐一个二个用繩弔起﹐似廟內燈籠一樣。个班老監賊﹐你又打﹐我又打﹐有的打頭﹐有的打腳﹐打得這个喊「苦呀﹗」

那个喊「苦呀﹗」父哭嗚嗚﹐子悲切切﹐叔呼罷手﹐侄乞求饒﹐而禁子愈打愈多﹐哭聲愈叫愈慘。兄不能救弟﹐弟不能救兄﹐骨肉之間﹐惟有你眼望我眼而已。

監中打到各魂消﹐哭盡千聲不肯饒。

叔侄弟兄空眼望﹐臘腸弔起一條條。

亞忠直走去三泊﹐求亞悌二哥來打救。將近到門前﹐不敢入﹐畏其憎惡己也。剛剛遇著亞悌﹐同其子繼善﹑其侄繼祖﹐三人入秋闈滿三場而歸。﹝亞成等剛剛遇秋審﹐打了三堂﹐尙未得歸﹞望見亞忠﹐心神盡喪﹐亞悌驚曰「細佬﹐你由何處而來﹖」亞忠卽跪在地﹐亞悌更加大驚﹐執手入廳堂之內。亞忠細談端的﹐盡將原委告知﹐亞悌嚇得一頭汗曰「如此柰何呀﹗一門暴戾﹐早知其禍久矣。﹝無柰好多若兄弟唔知﹞非因此﹐我駛乜來此遠避呢﹖但我離家旣久﹑與縣官無聲气之通﹐如今走去求情﹐患得羞辱。但得馮親家重傷而不至於死﹐我三人或有一个中舉﹐此件案可以易得維持﹐如或不然﹐眞費手矣。

」乃畱亞忠在此﹐食與同餐﹐夜與同寢。亞忠感其恩惠﹐覺有悔心。又住十餘日﹐見其父子﹑兄弟﹐和藹春風﹐一堂雍睦﹐不覺淒然下淚﹐曰「吾今而知前者之非人也。」亞悌喜其悔悟﹐樂教導之。及至九月初十﹐省城開榜﹐報到亞悌父子同科﹐繼祖亦中副榜﹐不勝之喜。新春門口對云「安居之宅春常在﹔俗話傾談二集﹖﹖積善之家慶有餘。」亞悌之慶有餘﹐兩父子中舉中到﹐剩繼祖跟尾﹐執而拾之﹐尙得个副榜。可知與善人同行﹐都有益也。

生平忍讓受虧多﹐父子榮登共一科。

天眼旣開人眼見﹐兒童拍手笑呵呵。

明朝科甲極重﹐凡登科者﹐令邑生光﹐官府爲之敬禮。亞悌與子侄入拜縣官﹐縣官大加賞面。亞悌卽向縣官求情﹐稟曰「治下个處﹐自己之賤兄弟一時暴气﹐鬥毆傷人﹐原情定罪﹐律不能寬。但骨肉相關﹐安能坐視﹐求老父臺處大開法网﹐賜以仁慈﹐不迫旣往之非﹐許以自新之路﹐某等不勝惶恐﹐無限沾恩。」官曰「此亦易事﹐放他何難﹖但兄弟歸家﹐須宜約束﹐不可依然放肆﹐再犯前非。」亞悌歸家﹐復往馮親家處求情﹐自認不該﹐望爲勿怪﹐又贈金銀藥物﹐作補醫理之資。大立心𨿽不甘﹐而見其貴勢炎炎﹐難與相抗﹐況又求情盡禮﹐事許從寬﹐而亞成等一班腳色﹐俱放歸來矣。

亞悌一見亞成﹐卽走上前叩頭見禮﹐亞成大聲曰「細佬﹐恭喜咯﹗皇天有眼咯﹐唔虧負你咯﹗你一生好相與﹐肯受虧﹐念骨肉之情﹐盡中和之道﹐唔怪得天庇你。自己中舉﹐仔又做舉人﹐連到个侄去你處住﹐教佢讀書﹐都中了副榜﹐你个點善气了得咁大麼﹗﹝大贊一番﹐議出亞悌好處﹞亞孝一世有人水﹐有情份﹐至薄幸做了﹐至反骨做齊﹐个的罪孽﹐積埋累到兩个仔﹑兩个新婦如此死法﹐連累到我一班兄弟﹑子侄﹐重受官刑。﹝大罵一番﹐議出亞孝醜處﹞你話爲善好呢﹐作惡好呢﹖

打亦打得多﹐鬧亦鬧得多﹐惱亦惱得多﹐苦亦苦得多﹐究竟想來﹐都由自取﹐﹝連自己都罵﹞以至人財兩失﹐雞犬不寧﹐爲鄕裏所憎﹐爲親朋所笑。反不如細佬﹐隨隨便便﹐安靜無事﹐重快活過神仙﹐唔知幾得意也。﹝你都知道麼﹞細佬﹐你勿去三泊住咯﹐快的搬家眷歸來﹐兄弟叔侄有時坐埋﹐講下道理﹐俗話傾談二集﹖﹖免至淨曉得一身蠻气﹐被他人笑作馬牛也。」

兄弟閒居聚一羣﹐不談惡气講斯文。

而今願曉人間事﹐禍福因由點樣分。

亞悌曰「大哥﹐我歸來亦易﹐但恐兄弟唔聽我勸﹐終何用呀﹖

」亞成曰「細佬歸來﹐各人以你爲主﹐你話打便打﹐你話唔打就唔打﹐務宜要依你。誰一个敢不遵從呢﹐我斷唔肯佢﹐你若不信﹐各人要在當天盟誓﹐以表眞誠。」亞悌曰「如果兄弟同心﹐家門之福咯﹗」亞悌由是帶家眷回來。

燕飲幾日﹐亞成叫齊一家男婦﹐齋戒沐浴﹐焚香告天﹕從今以後﹐願攺前非﹐所有嫌疑﹐冰消瓦解﹐家內一團和气﹐彼此相安﹔好事多爲﹐以求福蔭。稟完之後﹐紛紛叩頭﹐回坐大廳﹐分開男婦﹐各行尊卑拜跪之禮﹐喜色融融。晚晚在廳堂﹐男婦齊集﹐聽亞悌講家庭世事及古來忠孝賢良﹐抵掌而談﹐生气勃勃。講到悲歡離合之處﹐令各聽者眼淚都來﹐方知天地鬼神﹐其禍福消怠之機﹐原來如此。又聽到古今來有咁多好人物﹐想起從前大小﹐原是不感人也。講了半月﹐男婦之心變了八九﹐其惡气消了八九﹐於是出見外人自覺羞顏矣﹐不覺低頭矣﹐久之而生和气矣﹐又久之而有喜色矣﹐幼知敬長﹐而父知教子矣。

有的稱亞悌做家先生﹐而且作生菩薩矣。及後﹐亞悌之長子繼善出仕做官﹐而幼子繼福﹐又中鄕科一榜﹐一門之內﹐幾代功名﹐天之愛善人﹐厚待如此。

亞悌共七兄弟﹐手足如此其多﹐而心腹並無一个。

假使眾兄弟盡如亞悌之意﹐其家興發不知如何。假使亦如眾兄弟所爲﹐人物死亡﹐不知何底。想當日曾恭禹而生七子﹐自稱好命﹐人亦贊其好命焉。只知贊好命﹐未有贊其好仔也。其仔不好﹐命亦不好矣﹐且多仔不如少仔矣﹐有仔不如無仔矣。何也﹖一者費心血﹑俗話傾談二集﹖﹖破錢財﹐二者添煩惱﹑惹羞辱也。何幸生得个亞悌﹐系秀才而做蕪苗蔥﹑做香頭也。假使亞悌自恃秀才﹐練成狀棍﹐串弄衙門﹐而亞孝之身家破矣﹐亞仁﹑亞義个的惡气﹐如虎生翼矣。亞孝之女死﹐馮大立之女死﹐兩个親家告發起來﹐有一場官府仔鬧下矣。兄弟之蠻惡﹐加以紳衿之把持﹐生出無限風波﹐害人害己﹐而曾恭禹之祖徳宗功﹐孫枝奕柴﹐一掃光矣。誰不知亞悌之做秀才﹐學聖賢之秀才也﹐講情理之秀才也﹐積福澤之秀才也。以倫理爲眞﹐以心田爲主﹐任兄弟之鴉爭鵲噪﹐自己鶴立雞羣﹐亞婆心﹐赤子性﹐含情不怨﹐菩薩低眉﹐行委曲以圖全﹐眞秀才中之表率者也。究之興者自興﹐敗者自敗﹐天亦難容惡業﹐惟佑善人。到底兄弟都以亞悌爲好人﹐想去想來﹐﹐總以學他爲好。假使亞孝早知錯過﹐前一年之上﹐悔罪心誠﹐又何至家散人亡﹐一番招累﹖大抵肚中濕熱﹐積結多時﹐非眞大瀉一場﹐未肯從新謹愼。亦如行好要待事穿﹐做賊要待被捉﹐然後手忙腳亂﹐膽碎魂驚﹐方識前非﹐回頭怨錯﹐亦已遲矣。故君子舉動﹐未見禍而預早修心﹐小人昏迷﹐禍臨頭而方知怨气。一个先一著﹐一个遲一步也。

此段事﹐又叫做眾虎一麒麟﹐以亞悌作麒麟而一班兄弟作老虎也。獸之猛者莫過虎矣﹐曉食羊﹐曉食豬﹐曉食狗﹐而且食人矣。老虎𨿽惡﹐有人敢裝老虎﹐捉老虎﹐剝老虎皮﹐食老虎肉﹐抽老虎腸﹐羅老虎膽﹐切老虎口﹐敲老虎牙﹐而且將虎皮送與菩薩坐﹐破虎骨來燉虎骨膠。虎嘯風生﹐何以个陣時無一毫猛气也﹖

麒麟爲至善之獸﹐兒童見之不驚﹐男婦見之不懼﹐而俗話傾談二集﹖﹖能化煞消凶﹐亦頗有驗。每見人家屋內﹐寫麒麟在此而不寫老虎在此﹐有舞麒麟而不舞老虎﹐何也﹖取其善气吉祥也。書曰「柔勝剛﹐弱勝彊。」此之謂也。

三千斤大炮打向賊船﹐打向賊艇﹐能打折舵﹐能打折桅﹐推斷尾棚﹐推倒全只﹐其气勢之大﹐可謂壯哉。

若將﹖网掛在船傍﹐炮彈飛來﹐只噗一聲而自跌落水﹐何也﹖﹖网不受其力也。又曰﹕舌柔常在口﹐齒折只爲剛。舌在口中﹐自初生時﹐以至臨死﹐露開个口而舌尙存。其牙出世得遲﹐而破敗得早﹐故有四十歲而脫落三兩隻者﹐五十歲而脫落六七隻者﹐六十歲而脫落十餘只者﹐有的到老臨死時﹐所剩無幾隻矣。論口內之物﹐其硬莫如牙﹐其柔莫如舌﹐牙每先折而舌常畱﹐有時牙不服曰「亞舌哥也﹐你撈世界﹐得咁長久﹐而我一班兄弟﹐好多隨落而不見了﹐何也﹖」亞舌答曰「你壞在一个「恃」字﹐恃有上牙﹑下牙﹑大牙﹑板牙﹐上下有拍手﹐內外有照應﹐惡在一把牙恃兄弟多﹐恃气力猛﹐遇食豬腳骨﹐要咬到碎﹐食雞腳趾﹐要咬到爛﹐誰不知硬斗硬﹐兩家散﹐你傷人﹐人傷你矣。你重有一件至可惡事﹐有時咬口唇﹐咬舌尖﹐自家骨肉自取傷殘﹐所以門外多人憎﹐門內有人受也。你做人實在啥中用﹐只顧自頭肥﹐不理心腹壞。

一次食尿喪雞﹐一次食死顚狗﹐臭口而不知﹐毒心而不覺。又不知份量﹐又不識細微﹐至大者牛而敢咬之﹐至小者虱而亦咬焉﹐是你之無所揀擇也。又有度量﹐又有隱藏﹐遇人不合自己意﹐就咬牙切齒﹐想去吞人﹐个的就是你之壞處。你一世所咬者多矣﹐而可以累你苦楚者﹐惟有流牙血﹐生牙虫﹐風火牙痛﹐牙肉腫浮﹐俗話傾談二集﹖﹖而你不知悔也﹐必至折磨﹐必至搖落﹐而後已焉。」

亞牙曰「你數我咁多碟腳﹐咐多牌底﹐句句亦眞﹐我唔怪你。但我等做牙﹐亦有許多好人物﹐矜貴淡定﹐取細而食﹐擇潔而餐﹐不盡橫吞大嚼也。」亞舌曰「別家別戶﹐得涵養之法﹐安享和平者﹐我不得而知。

惟我與你同居﹐時時相見﹐今你自嗟零落﹐不覺直言得罪﹐望作戲言可矣。」亞牙曰「我知你笑我咯﹐究竟你之安穩﹐在何所長﹖」亞舌曰「我睇勢色來湊﹐好食之來﹐煩以應接﹐而不傷損於他﹐量其可吞者吞之﹐不可吞者吐之而已。唔似你兄弟咁縱橫﹐左咬來﹐右咬去﹐咬到連渣都無也。我𨿽一人﹐可以長久獨立﹐你𨿽多眾﹐零落衰微矣。」亞牙曰「人話我牙尖齒利﹐也知你重舌鋒藏劍也。」兩人大笑而罷。

此𨿽戲弄之談﹐可爲恃彊者作一笑柄。羅洪大仙有詩云﹕爲人不必逞英雄﹐萬事無過一理通。

虎豹常愁逢獬豸﹐蛟龍又怕遇蜈蚣。

小人行險終須險﹐君子固窮未必窮。

百丈洋船沈海底﹐只因駛盡一帆風。

俗話傾談二集﹖﹖

砒霜缽

江南金陵大城南門外﹐有一人姓鄔﹐名家治。父子出外做生理﹐家中有老母﹐年近七十﹐雙目久盲。妻梁氏﹐气質凶橫﹐常以毒口咒人﹐人加其號爲「砒霜缽」﹐事家婆尢爲忤逆。娶媳韓氏﹐性頗柔順﹐心不服砒霜缽所爲﹐亦無柰何也。

一日﹐砒霜缽罵盲家婆曰「你个老狗﹖﹐好死唔死﹐在此食屈米﹐偸生人世﹐要你何用呀﹗」盲家婆曰「我食我子孫的米﹐又不是你在外家帶歸來﹐何用你咁眼緊哩﹖你一世都系欺負我。﹝唔通个仔都唔知﹞我如今又盲又老﹐有幾久世界﹐你自己都要顧下本心﹐恐怕雷公打你。」砒霜缽發怒起來﹐蝦咁跳﹐大聲曰「你个老狗﹖﹐乜知咁心毒麼﹖想請雷公來打我﹐我又硑得罪雷公﹐因乜事雷公來打我呢﹖我唔怕雷公﹐只怕老公﹐但系我好命﹐嫁得好老公﹐一世唔曾罵我一言﹐打我一棍﹐﹝分明縱妻之惡﹞唔比同你个老狗﹖﹐咁心毒﹐日日要罵人﹐方得安樂。你話我欺負你﹐點樣欺負法﹖你逐一要講出來﹐若講不出﹐要切歪你个嘴﹗」﹝惡生个樣子﹞盲家婆曰「且勿論前之事﹐卽如近兩月間﹐我仔付回臘鴨八隻﹐臘肉十斤﹐你將臘鴨送與亞姨﹐送與契友﹐東一隻﹐西一隻﹐我何曾食得幾多件呢﹖將臘鴨晚晚煲五更飯﹐今晚一煲﹐明晚一煲﹐我何曾食得幾多件呢﹖」﹝今世人出外亦寄食物歸家﹐但老婆主權﹐父母所食有限﹞砒霜缽曰「你時時怨有牙﹐唔食得硬物件﹐个的臘鴨咁幹﹐你唔著食咯﹐你近來腸肚弱﹐食的肥膩就屙就瀉﹐个的臘鴨肉﹐你唔著食咯。﹝惡婆亦有道理﹞況且信皮寫云﹕付回家下收入。丈夫稱我爲『家下』﹐你叫做『家俗話傾談二集﹖﹖上』﹐照講來﹐與你無干﹐做乜你咁要餐呀﹖﹝做得大狀棍﹐無理議出有理來﹞盲家婆曰「我硑得食麼﹖要有衣著爲何你著綾羅綢緞﹐我總系粗衣麻布呢﹖」﹝丈夫肯作置老婆﹐做仔唔肯打理老母﹞砒霜缽曰「个的系老公打扮我光輝﹐我修得到﹐系我之福﹐你一世唔修﹐所以有福。﹝專門講祈福說話﹞唔通六七十歲老太婆﹐重整成咁好色水麼﹖」盲家婆曰「我唔要好色水﹐都要補破遮寒呀﹗爲何我的衣服穿爛﹐有時鈕耳崩﹑衫袖裂﹐你爲婦道﹐何解總唔打理呢﹖」砒霜缽曰「我有我事干﹐點樣得閒打理呀﹖」﹝娶新婦何用﹞盲家婆曰「你唔得閒﹐我有孫新婦得閒﹐爲何我叫佢漿洗﹐你定必叫佢去東去西﹐致我衣裳浸爛者有之﹐發黴者有之﹐分明故意收什我。

」砒霜缽曰「我个新婦﹐系我娶歸來﹐不是你作置的﹐問你一世有何本事﹐旣做人家婆﹐已經享福太過﹐又想做人太婆﹐你實在唔知足。」盲家婆曰「我唔講得你贏﹐你个把嘴終須要折騰死﹐落閻羅王要勾你舌根。」砒霜缽以手指向盲家婆曰「勾﹑勾﹑勾﹐勾你个盲鬼﹗有人有你咁心毒﹐開口就呼我做砒霜缽﹐你試想下﹐煮熟飯何嘗唔許你食﹖煲滚茶﹐何嘗唔許你飲﹖你自己問心呀﹗有天知﹑地知﹑人知﹑鬼知﹐睇過系我欺負你唔系呀﹗睇過話你好抑或話我好呀﹗」盲家婆曰「你有錯﹐你有錯﹐終須个天饒你唔過。」孫婦韓氏多方勸解﹐兩人歸房而罷。

六七日後﹐砒霜缽心猶大忿。一日﹐心生一計﹐看見盲家婆在房中抽扯櫃箱﹐搬取物件﹐新婦又往鄰家磨谷﹐卽解下縐紗包頭帶﹐打一个神仙索﹐輕輕移步人房﹐向盲家婆頸上一箍﹐出盡生平气力﹐勒到盲家婆手亂扒﹑腳亂跳﹐欲喊不能出聲﹐欲活不能通气﹐雙膝跪在地上﹐頭搖發亂﹐腰背擺左擺右﹑或髙或低﹐眼中水火齊來﹐砒霜缽仍不肯放手﹐勒至死爲止﹐嗚俗話傾談二集﹖﹖呼哀哉而气絕矣。砒霜缽解脫縐帶﹐尙恐其生﹐用手掩住口鼻﹐局了一回﹐然後放手又側耳向他口鼻處細聽﹐不聞聲息﹐﹝此地種艸都無生了﹞知其眞死無疑﹐盡勢拖挽﹐放在牀頭上。一息間﹐新婦歸來﹐砒霜缽細聲曰「亞嫂﹐我有一件緊要事吩咐你知﹐只可你知﹐不能傳說於人。」韓氏見其面色慌忙﹐靑筋起現﹐知其必有古怪之處﹐遂低頭答曰「婆婆有何吩咐﹖」

砒霜缽曰「你个盲太婆﹐我一世共佢有緣份﹐个條命總唔合得佢﹐佢系我眼中釘﹐系我心頭火。我先時將他勒死﹐鄰里來弔香﹐我自有講法﹐你不用多言。就系我老公及我仔歸來﹐你亦不得泄露機關﹐講其來歷。你若疏言﹐我定必要死﹐我亦斷唔容得你﹐要先將你勒死﹐拚之同你一鑊熟。」韓氏聞言﹐大嚇一驚﹐只得對曰「謹照婆婆所教﹐不敢多言。」砒霜缽曰「隨得你﹐你唔怕死﹐卽管講。」韓氏心內叫苦﹐不覺淚流滿面。砒霜缽曰「我都眼淚﹐你眼淚得咁多﹖你好可憐佢麼﹖你个賤人份外多事。

」遂將盲家婆檢點周至﹐忽然哭起來。﹝好傷心﹞鄰里走來問曰「又與家婆打罵麼﹖」砒霜缽曰﹕『「唔系打罵﹐我家婆如今死了咯﹗」大叔婆驚曰「我先時見佢在門口叫雞﹐爲何死得咁快﹖」砒霜缽曰「唔講你唔知﹐因今朝煮多契女飯﹐契女唔來食。家婆叫肚痛﹐睡牀唔起身。到了午後﹐喊肚餓﹐我話煲的白米頭﹐局的好臘鴨﹐佢唔願食﹐話要炒飯﹐我就切的臘肉粒﹑雞蛋絲﹑蔥花正菜﹐炒得又香又爽。誰知佢食了一碗又一碗﹐食了四大碗。老人腸肚窄﹐點能受得幾多呢﹖勸佢唔好食咁多﹐似乎話我砒霜缽制折佢﹐又系唔好人。乜知炒飯性太焦﹐味太鹹﹐食完見喉渴﹐飲了一大煲茶﹐敢就飽得眼凸凸﹐兩腳都伸直。你話點算好呀﹖人家唔知﹐估我共佢不和﹐似乎毒死佢﹐但系能瞞得四鄰﹐不能瞞得佢孫婦﹐現有佢孫婦俗話傾談二集﹖﹖可據﹐我𨿽然醜稟﹐實系貌惡心慈﹐﹝自家贊自家﹞唔比同人佛口蛇心﹐陰柔害物。我見佢飽得咁幹苦﹐實覺可憐﹐初時唔估咁撞板﹐若早知道﹐斷唔炒飯過佢食咯﹗」大叔婆曰「我知佢一世愛食炒飯﹐但唔該食咁多呀﹗」又一鄰婦曰「飽死好過餓死﹐勝過餓鬼﹐年年要等七月十四。」講完﹐砒霜缽放聲大哭﹐備買棺執等項﹐親手自己殯殮﹐﹝恐怕被人看出﹞遮遮掩掩﹐有誰看到惡處﹖其夫及子歸來﹐殯葬已罷。遲廿日間﹐其夫及子又遠回鋪矣。計盲家婆死之日﹐其時系道光十六年十二月初旬也。

砒霜缽見家婆死後﹐並無人知覺﹐新婦又不敢言﹐自以爲安枕無憂﹐逍遙自在﹐每餐飲幾兩好酒﹐局一串風腸﹐有時飲得醉霏霏﹐自言自笑。﹝快活咯﹞不過半年﹐身中大玻寒熱交作﹑一陣如冰凍﹐一陣似火燒。睡中反覆滚滚團團﹐神魂飄蕩﹐見一官差﹐將鐵鏈鎖住頸上﹐拖狗咁拖﹐苦拖同去﹐砒霜缽曰「你鎖我做乜呀﹖我又硑得罪你﹐﹝不過得罪家婆﹞你恃惡麼﹖」官差笑曰「你重詐夢﹐你去就知道。」砒霜缽尙估人告發﹐差役來拿﹐心中僕僕咁跳。行至一處地方﹐陰气慘淡﹐日色微茫﹐見無數披枷帶鎖﹑散發披頭﹐亦有的騎馬坐車﹑手舞足蹈﹐或人類畜類﹐滿眼紛紛﹔或含笑悲啼﹐情形種種。

想起人話陰間光景﹐此處想必無疑。問官差﹕「此是何方﹖」

官差答曰「此是你結局之處。」﹝眞妙語﹞砒霜缽愈見愈傷心﹐方知牽我者原是鬼差﹐哭唔願行﹐坐在地上放側眠﹐逞蠻撒潑。鬼差喝曰「你起唔起﹖」砒霜缽曰「我願死不願行。

」鬼差笑曰「你尙估系生人麼﹖你眞正系唔行﹖」砒霜缽垂頭閉目﹐總不答聲﹐鬼差遂抽住一隻腳﹐隨拖隨走﹐拖得砒霜缽手腳撒開﹐頭披髻散﹐大聲亂喊﹕「我願行咯﹗唔好拖得我咁淒涼咯﹗」﹝情景極有趣﹞鬼差不由分說﹐苦苦盡力拖起勢俗話傾談二集﹖﹖走﹐只管拖﹐只管罵﹐話﹕「唔怕你撒潑﹐唔怕你力蠻﹐你到來惡得過我﹖你話唔怕雷公﹐乜要怕我呢﹗」﹝砒霜缽一生唔曾被人丟過駕﹐今到此處盡地丟淸﹐好似惡人到官﹐硑了一毫气勢﹞砒霜缽曰「差老爺﹐我硑犯你呀﹗爲何將我咁作賤呢﹖

」﹝好之你又作賤家婆﹞鬼差曰「重有得過你賤﹐你估咐樣就罷了麼﹖你都唔知利害。」引動得來往之鬼都笑﹐連一班牛頭馬面鬼卒亦笑起來﹐笑其拖得有趣也。有一相識之鬼來講情﹐方歇手唔拖﹐任其起身行走。

去到一間大宮殿﹐企在門外。聞知殿內呼喝聲﹐官差擠擁﹐忽牽入內﹐有一个判官唱名﹕「不孝婦鄔門梁氏到案。」砒霜缽卽跪在地上﹐閻王曰「你系金陵大城南門外部家治之妻﹐系你嗎﹖」砒霜缽曰「正是不差。」王曰「有人告你。」

砒霜缽回頭﹐望見盲家婆跪在一旁﹐王曰「你勒死家婆﹐系你一人﹐抑或有別人幫手呢﹖」砒霜缽想﹕「此事難推過新婦﹐況且家婆在後﹐不能誣賴於人。」遂直認曰「小婦人一時淺見﹐將家婆勒死﹐系我一人﹐並無幫手。﹝有時勒死只狗都要兩人﹐勒死家婆﹐獨力可能做得﹐都是本事﹞今知罪過﹐悔恨難追﹐總系望王爺格外施恩﹐大開方便﹐勿執勿怪。」﹝記錯拜神之時﹐拋系唔轉﹞王拍案大罵曰「你个賤婦人﹐好生大膽﹗將家婆勒死﹐不知罪大通天﹐在陽間律例﹐應當碎剮淩遲﹐在陰間律例﹐要打落酆都地獄﹐受苦五百年﹐變過豬狗畜生﹐方成人類。但系陰間受苦﹐陽世唔知﹐我今發你還陽﹐將此事轉傳於人﹐世上多一人知﹐免你地下多受一日之苦。你丈夫郎家治平日夫綱不振﹐容縱其妻﹐任由老婆刻薄老母﹐﹝世間每有此等人咁蠢才不中用﹞生前旣不能發覺﹐死後又不能代老母報仇﹐在陰間罪案應當處斬。」砒霜缽曰「小婦人不孝﹐未曾入過學堂﹐﹝男子學堂亦有入﹐仍忤逆父母﹞頭戴膏油﹐不俗話傾談二集﹖﹖知不識﹐﹝何以曉得罵家婆做老狗﹖呢﹞原望丈夫教導。因丈夫毫無管束﹐是以犯此天條﹐﹝系丈夫叫你勒家婆嗎﹞望王爺準我投胎轉世﹐另行孝義﹐以補前非。」王曰「今生事做不了﹐何論來生﹗﹝眞爽快直捷﹞你一生壞在个把嘴﹐牙尖齒利﹐造是生非﹐如今在我面前﹐尙敢支離辯駁﹐況在陽間咒罵﹐重了得麼﹖」命小鬼將亞婦掌一百嘴巴﹐砒霜缽大哭嗚嗚﹐打得个嘴歪左歪右﹐﹝砒霜缽想扭歪家婆嘴﹐誰知自己之嘴重歪得多﹞口唇都長多一寸﹐唔敢出聲。判官看見﹐以袖掩口﹐側面亦忍笑不住﹐笑其想賣口乖而受打也。砒霜缽拭漧眼淚﹐又想開聲向王爺求情﹐王曰「不用多言。」著小卒帶他還陽而去。

鬼卒又帶他一路行﹐一路走﹐砒霜缽曰「差老爺﹐我如今魂飛膽碎﹐嚇破心肝﹐﹝你本來硑心肝用何被他嚇得破﹞精神困極﹐腳骨軟了﹐﹝家婆條頸先軟了﹞容我一坐﹐做得唔呢﹖」

鬼差曰「你慌硑得過你坐麼﹖五百年地獄在﹐你慢慢坐到厭都做得咯。﹝个只鬼講說話﹐說得咁尖利﹐凶重斗系過砒霜缽﹞你願行卽行﹐你唔肯行又照先時咁樣拖你只腳。」砒霜缽曰「唔好咯﹗我怕你咯﹗我情願快的走咯。」

一陣間﹐歸到屋內﹐被鬼差一推而醒﹐大嚇一驚﹐周身冷汗出來﹐牀中被褥濕透﹐自怨嘆曰「該死﹑該死﹗就系一死都未能了局呀﹗婆婆呀﹐乜你唔解生﹐等我奉事下呀﹗」﹝你奉事得多﹐佢心亦足咯﹞一夜﹐暗中流淚﹐以手自己打頭﹐總之﹐怨錯天光。後新婦入房來﹐叫洗面﹐唔願起身﹐新婦問其何故﹐砒霜缽曰「我牙痛﹐牙骨刺﹐牙肉腫﹐大約有牙虫都唔定咯。」新婦曰「我試睇下。」砒霜缽搖手曰「駛七睇呀﹗我尙下痛到死咯﹗」新婦走埋牀﹐展開被一望﹐果見腮頰兩邊﹐皮肉浮髙﹐面似豬頭咁大﹐唇又長﹐眼又深﹐口旁之處但現瘀黑色﹐好似打痕。新婦暗驚奇怪﹐遂問曰「今朝另外俗話傾談二集﹖﹖煲過白米頭﹐局的好臘鴨﹐與你食﹐著唔著呀﹖」砒霜缽曰「唔食得咯﹗粥水都唔輕易飲得啖咯﹗」竟然眠在牀上﹐餓了三日。﹝家婆飽死﹐佢怕餓死﹞忽然身中生得無數瘡仔﹐上生至頭﹐下生至腳﹐連到手指﹑腳趾﹑頸喉﹑耳鼻﹐處處皆然。

周身黃膿白泡﹐藥散敷之﹐連肉都卸落地﹐醫家無計可施。惟背後一瘡更大﹐漸爛漸闊﹐穿了一个大孔﹐似巖洞之深﹐望見肚內﹐心肝脾肺俱現藍黑色﹐﹝其心更黑幾倍﹞名醫家不能識其證。醫家曰「書有載講﹐惡聲大瘡﹐唔有見過毒得咁淒涼。

」﹝此醫家看外科書﹐不過曉得一半﹐知佢毒瘡﹐唔知佢惡呀﹞砒霜缽曰「我一世好心﹐﹝更兼好口﹞唔知點解生得个咁樣病﹐總之系前世唔修咯﹗」﹝今世是眞﹞新婦向側面﹐掩口暗笑﹐知道系勒死家婆證也。醫家無法﹐只以大油紙鋪住﹐好似繃鼓一樣﹐免受生風。﹝唔似得縐紗帶束住可更好﹞鄰里來問病﹐不敢望其背﹐因有一婦見之﹐被嚇一驚﹐歸家成玻醫家告退﹐砒霜缽叫苦連天﹐痛了幾十日﹐胸但似火﹐骨節似刀切﹐喉極幹﹐頸極腫﹐﹝家婆死時有咁腫﹞如坐火炕﹐如睡筋牀。

﹝卽是生前大地獄﹞想拜天﹐手唔拜得﹐想跪地﹐膝唔跪得。

﹝重咁神心麼﹞一日﹐痛到極處﹐叫新婦到牀前﹐細气低聲曰﹕﹝罵家婆个陣時得咁大聲﹞「亞嫂呀﹐我一生唔好頤﹐唔肯饒讓人。﹝你唔饒讓人﹐鬼神唔饒讓你﹞因被你太婆罵了一番﹐就懷恨在心﹐將他害死。我以爲人唔知﹐鬼唔見﹐可以安然無事﹐點估到地下眞有閻王呀﹗被竈君奏天﹐婆婆又告發。」前者勾我魂落陰間﹐與你太婆對審一堂﹐曾經招認了案。閻王說要我坐五百年地獄。你家公因聽妻言之過﹑都要斬首遭刑。我今死去﹐地獄之罪斷不能辭﹐未知你家公將來如何結果﹖﹝都系酸果苦果﹐唔系甜果咯﹞我死之後﹐不妨傳與人知﹐或者減我罪過一二。」遂將閻王所判斷說話﹐逐一講與新婦知之。新俗話傾談二集﹖﹖婦聽聞﹐吐出舌﹐驚曰「眞有陰司﹐怪不得婆婆咁樣病咯。」

砒霜缽大叫數聲﹕﹝家婆死唔出得聲﹐砒霜缽死可能出得聲﹐而且大聲﹞「我苦呀﹗」叫三日﹐四體裂而死。其子歸來葬埋。

一月後﹐鄔家治枕骨後生一大瘡﹐歸家調理﹐漸生漸闊﹐生了兩三个月﹐通條頸俱闊完。一日坐牀﹐只顧低頭﹐不覺大啊一聲﹐頭跌落地。﹝其聲與大芋頭在房上跌落地下相似﹞新婦方知閻王話要處斬﹐卽斷頭瘡也。其子又殯葬畢。

約半年之後﹐一日有鄰里三五婦人﹐來到鄔家治之屋﹐與其新婦韓氏共坐閒談。一婦人講起砒霜缽一世忤逆家婆﹐毒心毒口﹐唔怪得咁樣死法﹐亦理所當然。獨至其夫鄔家治﹐一生柔順﹐﹝順老婆﹞並無得罪於人﹐何以咁樣死﹖唔通天眼半明半暗﹐只開只閉﹐﹝講得好新樣﹞亦未可知。計起番來﹐做醜人不宜﹐做好人亦無益也。」韓氏曰「我話天眼明過鏡﹐總系人唔知。」眾問何故﹐韓氏曰「我太婆唔系飽死﹐系我惡家婆將他勒死。」眾大驚曰「此犯天條大惡﹐爲何不出聲﹖」

韓氏曰「極之難講。家婆吩咐﹐話我出聲﹐先將我害死﹐所以不敢呀。其後佢魂落陰間﹐閻王審判﹐要佢落地獄﹐我家公要斬頭﹐所以咁樣古怪。此等說話﹐系我家婆痛到將死時﹐講與我知﹐故此知其端的。」婦曰「唔怪得咯﹐死都唔好。可惜佢咯﹐連你家公都系蠢才﹐一世陰陰濕濕﹐有的丈夫男子气。

我有一次人來你屋﹐見砒霜缽咒罵盲家婆﹐你个家公只曉得坐住竹椅﹐拈煙筒食煙﹐總不出一言﹑喝一句。所以容縱砒霜缽﹐惡得咁淒涼呀﹗至到盲老母﹐六七十歲人﹐遇時受苦。應承做仔﹐有咁硑本心﹐話曉發財﹐又話去幾遠地方﹐一間屋內﹐好似倒麻藍紗咁亂﹐講乜本事呢﹖叫做鄔家治﹐都唔治得一个老婆﹐重想治一家﹖个的都唔系叫做男子佬﹐實系叫做老婆奴。」

又一婦笑曰「你老公唔聽你說話麼﹖」其婦答曰「我老公俗話傾談二集﹖﹖有咁蠢才﹐話著佢老母唔好﹐就好似打崩佢頭咁樣痛咯﹐有的好食物﹐要先敬佢老母﹐然後中佢意。﹝天地間另生一等奇男子出來顯與眾看﹞我𨿽然系醜稟﹐都唔敢得罪佢老母一句。你話我老公奇唔奇呢﹖你估比同鄰家家治咁衰麼﹖歸來伏在老婆裙頭下﹐要聽老婆聲气﹐自己唔做得主意﹐个的重系叫做人﹖」

又有一婦答曰「我地硑命水﹐嫁得个老公﹐總唔聽我說話。」

前婦曰「聽你話﹐實首好麼﹖鄔家治聽老婆話﹐好之衰生个樣﹖」有一老婦曰「看如何聽法﹐勸唔好嫖﹐唔好賭﹐唔好吹鴉片﹐要顧身﹐要顧家﹐个的說話﹐俱要聽。若只曉得派翁姑不是﹐叔伯不是﹐做男子就唔著聽咯。」眾婦曰「究竟二叔婆講來有理﹐唔怪得二叔公一世都聽你說話。」各人大笑而散。自此﹐砒霜缽之事漸傳出來﹐遠播於眾。

惡逆婦大痛大苦幾十日﹐然後四體裂開﹐死慘過淩遲碎剮矣。不孝子生斷頭瘡而死﹐慘過斬首正法矣。

天不言而報應﹐眞可畏也。然天豈欲如此多事哉﹖無柰大逆不孝者自作孽何﹗

俗話傾談二集﹖﹖

茅寮訓子

淸朝滿州之官﹐並無姓氏﹐只以名爲姓焉。康熙年間﹐滿州有一人﹐叫做同貞﹐爲官做到官詹之職。同貞有結髮之妻﹐生了三子。不幸中年妻死﹐續娶塡房一个汪氏﹐一分美貌聰明﹐系旗下人家女也。汪氏歸來﹐持家極有禮法。厚待丈夫三子﹐意極仁慈﹐作如自己所生﹐無分別也。同貞性气剛直﹐遇事不合﹐便忿忿不平。後因一件案情辦得太烈﹐致朝臣執奏﹐削職抄家﹐產物一空﹐漸成貧困。汪氏極力撐持﹐幫助其夫用度。

同貞不以失官爲意﹐貧淡順其自然。

未幾﹐同貞死﹐汪氏哭絕﹐痛不欲生﹐水漿不肯入口﹐決意同亡。旣而覆想一下﹕「敢死易﹐養仔難﹐連自己死埋﹐个班仔向誰倚賴﹖況且先夫臨死﹐曾經吩咐牀前﹐要我撫養諸兒﹐不可置之度外。若使自尋短見﹐夫在九泉之下﹐依然緊皺雙眉。

」左想右思﹐死去亦難﹐不死亦苦﹐人生天地﹐不怕做辛苦事﹐還期苦盡甘來。於是立硬心腸﹐咬牙抵住﹐勉彊起立﹐打點殯葬事宜﹐受痛含悲﹐難向諸兒解說。三子只知啼餓﹐誰憐寡母腸斷魂離﹐哭淚難幹﹖惟有叫夫知道而已。

其時﹐汪氏守寡﹐年僅廿二歲也。家旣貧﹐無人照顧一二﹐備極艱辛。惟望三子學問能成﹐方有生路。勉彊請一个先生來教三子﹐將所住之屋﹐截出一半做書館。典當衣服首飾﹐備買紙筆﹐與及經書。先生金其價亦廉﹐而飲食供奉之情極盡誠敬。捱了一年﹐而貧更甚﹐漸不能當。想叫三子出外從師﹐難供費用﹐於是自己教訓。手勤紡績﹐口授經書﹐三子企立一旁﹐眼觀耳聽。有時天寒冰凍﹐燈光如豆﹐火不成紅﹐而冷雨淒風俗話傾談二集﹖﹖破窗亂打﹐猶執諸兒之手﹐指向卷上﹐字句分明﹐而哽咽一聲﹐不禁淚流滿面者矣。諸子旁侍亦泣﹐於是掩卷收燈﹐回牀而睡。

枕孤被爛﹐破席零星﹐猶囑諸兒﹐各於牀上念書﹐沈吟覆記。

僅到五更﹐叫諸兒復起誦讀﹐而汪氏已離牀開卷矣。及後﹐並無錢賃屋﹐無處棲身﹐因賃一空地﹐篷結茅寮﹐母子居祝或早朝無米煮﹐近晚食粥一餐﹐教三子奮志讀書﹐要做好人﹐以承祖父之志。三子若有懶惰﹐散步遊行﹐汪氏則啼哭呼天﹐自怨自責。三子恐懼﹐卽時跪在母前﹐認了不是﹐願自後遵從母教﹐不敢荒疏。汪氏然後收淚止啼﹐方肯飲食。三个仔兄弟相勸﹐你勸我﹑我勸你﹐務要發奮做起人來﹐以慰老母之徳。由是眞正用功﹐苦心習練。每朝淸晨到老母面前﹐拜了三拜﹐然後虛心下气﹐企在於旁﹐以聽老母吩咐﹐若無別話﹐各去攻書。

「至康熙癸丑科﹐大仔叫做逢泰﹐細仔叫做滿保﹐兩个中了舉人。申戌科﹐逢泰中進士﹐點翰林。庚辰科﹐滿保中進土﹐點翰林。丙戌科﹐第二仔叫做元旦﹐亦中了舉人。三子皆登科甲。康熙三十六年冬月﹐第三仔滿保升去福建做撫臺。康熙四十年﹐滿保又升福建浙江做兩省總督。此時老母汪氏做了太夫人矣﹐隨任在衙門享福﹐凡地方有關於大利大害者﹐時時問及其子﹐滿保亦虛心稟告﹐與太夫人斟酌﹐而力行之。康熙五十六年﹐大仔逢泰出身去陜西﹐做欽差學院大人﹐太夫人教以「公明」兩字﹐逢泰謹遵母教。康熙六十年五月﹐太夫人身中染病﹐滿保小心奉事﹐五更早起﹐卽往牀前問安﹐藥湯茶飯﹐定必自己親手捧向母前﹐勸其飲食﹐從旁企住﹐等候太夫人飲完食完﹐再問可否﹐然後告退。時值福建臺灣朱一貴招聚匪徒作亂﹐至數十萬賊攻破城池。滿保奉旨徵打臺灣﹐起程旣去﹐過了重洋。太夫人修書寄滿保云「兒乃盡力出徵﹐不必以老母爲念﹐你母親今好了﹐飲得食得﹐你不須憂﹐務宜一戰功成﹐俗話傾談二集﹖﹖以報朝廷之望。」其實太夫人身猶有病也。及六月﹐臺灣徵平文書報到﹐太夫人喜動顏色﹐焚香稟告天地﹐叩謝神恩。謂家人曰「臺灣平﹐地方寧﹐社稷無疆土之憂。兒能了此事﹐我安樂矣。」閏六月十三日卒﹐死時光气滿容﹐淸風拂拂﹐𨿽大暑時候﹐而一室生涼﹐若有冰霜之象。見者皆稱爽朗﹐共以爲奇。

考太夫人汪氏之品格也﹐其貌美而正﹐其气淸而靜﹐其心切而平﹐其志堅而苦。當年少也﹐不施脂粉﹐至憎賣弄風情。

及隨任也﹐不看戲景﹐至惱遊行散蕩。教媳婦習禮﹐待婢女極慈﹐嘗謂新婦曰「婦女讀書識字﹐原是有用之人﹐至爲好事。

若不習禮義﹐不重名節﹐就讀千萬卷﹐終何用哉﹖只知學吟詩﹐學作對﹐要人稱做才女﹐便自滿足﹐而於大道理不曉一分﹐居家庭亦無好處﹐所謂枉讀詩書﹐亦無謂也。更有等婦女﹐生來庸俗﹐以正經書卷唔看得入眼﹐正經道理唔動得人心﹐專愛看邪書﹑小說﹑歌曲﹑淫詞﹐自號風流﹐以爲瀟灑﹐誰不知滿紙邪气﹐滿眼淫情﹐日夕流連﹐心神變動﹐日久不覺流於下賤﹐誤入迷途者有矣。故好插花搽粉者﹐惹人邪意也﹐好行遊看戲者﹐自起浮情也。故爲婦女﹐無論聰明愚拙﹐富貴貧難﹐總要存一片眞心﹐一點正气﹐然後生居世上﹐不在爲人﹐天必之﹐而鬼神亦敬之矣。」其教媳婦之道如此﹐子孫傳爲家訓﹐故其家多正靜焉。太夫人享年七十二﹐眾稱其福祿壽全。

汪氏守寡之時﹐年廿二歲﹐生得聰明秀麗﹐何憂無別處棲身﹖況前頭仔三个又非自己親生﹐苦樂奚堪﹖

在他人多有不安於其室矣。汪氏之心﹐無分彼此﹐三子非他﹐系丈夫之子也﹐愛丈夫而不愛其子﹐丈夫豈能安乎﹖惟看得丈夫眞﹐然後愛得三子切。一班幼小﹐只曉得纓嚶啼餓﹐何知母氏傷懷﹖吾想此時媒人婆﹑俗話傾談二集﹖﹖竹筍智﹐紛紛來到﹐勸其攺嫁者不少矣。汪氏以安於受苦抵之鐵石心肝﹐終難轉動。獨是一貧如洗﹐無米難炊﹐忍餓抵饑﹐淒涼多少﹖汪氏立定主意﹐只思教子成名﹐苦讀寒窗。知嚴師原是慈母﹐茅察斗大﹐有玉堂金馬之人。辛苦十年﹐一生富貴﹐子官﹐總督﹐自己封一品太夫人﹐所謂苦盡甘來﹐竟如所望。世間亦有靑年而守寡者﹐其困苦亦有相同﹐有教子之心﹐未必有如是之眞﹑如是之切矣。何況非自己所出﹐原系前頭仔者。誠卽自己所生﹐亦不過寶之愛之﹐如掌上之珠﹐作心頭之血﹐只憂他唔養得大﹐唔髙得快。

有的好食讓他食之﹐有的好著讓他著之﹐斷不肯打一棍﹑罵一言﹐如雞之護雛﹐牛之引仔﹐只恐相離相失﹐而不知有嚴束之道焉。又安肯治其子用苦功﹐捱苦境﹐苦心習練﹐苦忘琢磨也哉﹖所以寡婦之子﹐每多學壞﹐至不成人﹐其母有以縱之也。又有守寡之婦﹐飽衣足食﹐度日寬容正直﹐矢志堅貞﹐起居淸淨﹐修善修徳﹐愛己愛人﹐將來徳蔭兒孫﹐魂歸樂國﹐堪稱賢婦﹐謂之能人。而乃有浮蕩之气不收﹐懶情之情日縱﹐待人無禮﹐治己無方﹐以賭博爲奇﹐以遊行爲樂﹐不和於眾﹐不合於家﹐或太驕奢﹐或太吝惜﹐𨿽稱守節之名﹐而不知所謂守者﹐謹守規模也。所謂節者﹐行爲節度也。失其眞實﹐所以受人彈﹑受人笑者亦有之。若汪氏太夫人﹐可爲守節中之表表特出者矣。

⊙●⊙全文完⊙●⊙

