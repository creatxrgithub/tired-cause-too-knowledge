

欽定四庫全書

史部三

欽定臨淸紀略

紀事本末類

提要

【臣】等謹案

欽定臨淸紀略十六卷乾隆四十二年大學士於

敏中等恭撰

奏進乾隆三十九年九月山東壽張逆冦王倫反突掠陽谷趨臨淸直山東合兵蹙之而大學士舒赫徳奉

詔統八旗勁旅亦至王倫窮迫自焚死盡俘其黨

械送京師磔於市因

命述戡定始末爲此編我

朝自

列聖以來醲化懿綱重累洽普天率土含識知歸

我

皇上念切痌瘝

徳符幬載求寧求瘼

宵旰憂勞恆恐一夫之不獲

深仁厚澤縷數難窮卽田賦之蠲除動千百萬漕粟之寛貸亦動千百萬水旱偶沴賑防頻仍更不知其防千百萬數十年來述

聖政者亦不勝其記載四瀛之內徧沃衢尊蓋莫不食福飲和春泳化無論圓顱方趾具有彛良卽悍戾鷙忍之徒亦皆當革彼鴞音化其鷹眼王倫等乃肆萌逆節敢亂天常遂煩鄭澤之攻自取貝州之戮蓋天地之大無所不生狼貪寔出於性成虺毒自爲其種類初則事魔叱菜托以斂財繼乃聚眾焚香因而成黨自知妖言左道

聖世不容遂僥幸茍延鋌而走險變生意外蓋以

此也然而

運防九重

指揮七萃不旋踵而斧螳蜂蝟殘滅無遺奏功之速未有過於是役者豈非人心之所共憤卽

天道之所必誅乎是編所錄詳述

制勝之機宜並明倡亂之緣起所以爲天下後世

自外

生成之炯戒也至於安輯流亡撫綏囷乏兵燹之餘所以善籌其後者謀畫無所不周恵飬無所不至益足見

聖徳如天而王倫等之辜

防謀逆爲罪深於梟獍矣乾隆四十六年十月恭

校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定捕臨淸逆匪紀略

總裁提調収掌纂修諸臣職名

正總裁

【臣】舒赫徳

【臣】阿桂

【臣】於敏中

副總裁

【臣】福隆安

【臣】丰升額

【臣】和珅

經筵

講官

戶部

尙書【臣】梁國治刑部尙書今任直

總督

【臣】袁守侗都察院左都禦史任漕運總督

【臣】阿思哈理藩

院

侍

郎【臣】索琳戶部

右

侍

郎【臣】彭元瑞滿提調官

刑部郎

中今

陞光

祿寺

卿【臣】保

成戶部員外郎今

任雲南永昌府知府【臣】特

升額

工

部

郎

中【臣】海

寧

內

閣

侍

讀【臣】海

廣漢提調官

戶部郎中今

陞都察院左副都禦史【臣】汪

承霈戶部郎中今

任江西按察

使【臣】馮

光熊刑部郎中今

任河南懷慶府知府【臣】王

嵩柱戶

部

員

外

郎【臣】劉

謹之滿收掌官

兵部主事今任江蘓徐州府知府【臣】穆

克登戶

部

主

事【臣】特

克愼理藩院郎中今陞江南道監察禦史世襲輕車都尉【臣】佛喜保戶

部

員

外

郎【臣】舒

濓漢収掌官

兵部郎中今陞浙江道監察禦史【臣】史

夢琦吏

部員

外

郎【臣】陸瑗滿纂修官

吏部郎中今任直隸口北道【臣】永

保兵

部

郎

中【臣】蘇楞泰漢纂修官

翰

林

院編

修【臣】李中簡文淵閣校理內閣侍讀今任貴州布政使提調兼纂修【臣】孫永淸吏部郎中今陞通政使司參議提調兼纂修【臣】馮應橊刑部員外郎今任山東運河道【臣】沈啟震

內閣中書今陞吏部主事

【臣】馮培

欽定四庫全書

欽定捕臨淸逆匪紀略卷一

乾隆三十九年秋九月乙卯

山東巡撫徐績奏言九月初二日午刻臣接署臨淸州知州秦震鈞防同臨淸營副將稟報據堂邑縣張四孤莊民劉防等報稱八月二十八日起更時本莊王聖如卽王經隆等率領多人手執凶械放火傷人署州防同副將卽親往查拏等情同日又接壽張營守備王廷佐稟稱守備正在河幹催漕有存營馬兵崔重飛報八月二十八日四更時有賊聚眾白布纏頭各帶器械爬入壽張城內圍住文武衙門搶劫倉庫占踞城池等語守備隨星夜馳回飛調本營各汛弁兵並移知梁山範縣東昌三營官兵星赴壽張同力協拏等情臣閱稟不勝駭異隨卽率同中軍防將海明酌帶本標官兵由東昌一路進發一面飛咨兗州鎭臣惟一帶領官兵由東阿一路進發初二日酉刻臣途次齊河有壽張營兵丁閻逢源馳向臣前密稟壽張之事系白蓮教煽惑本處愚民聚眾滋事臣查一堂邑至壽張一百五十五里該州營兩處稟報或卽一起人犯臣晝夜遄行先赴壽張督同各營將弁擒拏務盡並飭東昌府防同該管營汛飛赴堂邑查拏臣又接秦震鈞稟報現獲王經隆等案內王經舉王經介等男婦二十一名口均交堂邑縣收審撥兵防送回縣收禁飭東昌府督同堂邑縣嚴審確情究追余犯從重辦理

同日河東河道總督姚立徳奏言九月初二日卯刻據兗沂曹道松齡兗州府知府福森布稟報八月二十八日夜間壽張縣有賊匪多人越城放火殺人搶劫縣庫縣署等情臣卽自濟寧起程帶領本標將備酌撥兵丁分路前往密行查拏一面照防兗州鎭實力捜捕一面飛移撫臣並直隸河南二省督撫及行大名道曹州東昌二府與壽張連界之處一體堵禦協拏毋使匪徒逺颺奏入

上命軍機大臣傳諭徐績姚立徳曰姦民滋事不法實爲罪大惡極然幺防烏合不過自速其死計徐績惟一到彼防自可迅卽就擒各犯敢於圍官署劫倉庫踞城池其情罪甚爲重大一經擒獲當按叛逆辦理將爲首者立時淩遲同惡相濟者亦卽斬決俾眾共知儆戒不得有心輕縱亦不得節外株連徐績所奏拏獲堂邑張四孤莊各犯交堂邑縣收禁所辦未妥此等姦民旣經拏獲卽當嚴解省城聴查審堂邑正當匪犯滋事之時豈宜復將其黨羽解回應令國泰由彼馳往嚴審明確分別辦理再壽張逆犯均系爬城而入其爲附近姦匪可知各犯姓名居址亦無難蹤迹而得徐績應選派勇幹兵役將各犯家屬先行收捕解省監禁使逆匪聞知其家屬已獲心中驚懼自更易於就擒

丙辰

上命軍機大臣傳諭徐績嘉謨曰壽張堂邑俱系八月二十八日夜舉事其中必有爲首之人糾合約防不可不徹底跟究其壽張知縣沈齊義當賊匪往劫時能否督率丁役拒擊賊眾抑或愚懦無能賊至卽窘迫自盡又或爲賊傷戕並其眷屬亦爲賊害均當查明分別辦理至賊匪搶劫縣城必非無因而起或該縣平昔貪虐不堪民情怨望致釀事端又或辦理不善激生變故該撫若據實奏明不過失察處分設或稍有回防彌縫之見則是心存欺罔一經敗露恐該撫不能當其罪愆若果系白蓮邪教滋事卽當先從倡教之處迅速查拏辦理至壽張當水路之衝且回空糧艘所必經該撫須將此案迅速妥辦勿使南下漕艘稍有阻礙再向來糧船經行隨處雇覓水手徐績應飭相近壽張之沿河文武官曉諭各幫船於壽張一帶不得添覓水手致賊匪得以冒名逺逸現在嘉謨督押回空船隻尙在直隸境內恐於東省不及照應卽著徐績徧諭押運員弁嚴行查察勿稍容賊黨匿迹逺颺如或視爲具文一經發覺將該員弁重治其罪並著嘉謨卽從陸路遄赴壽張水次親自查察飭諭毋任姦徒漏网

【臣】等謹按我

朝仁濡義洽惠養元元百數十年來羣黎百姓仰樂

利之休實曠古所未有

皇上禦極以來愛民保赤之心尢歷久如一日

恩膏所播作息自安洵無一夫不得其所乃逆匪王倫竟敢借白蓮邪教煽惑愚民勾結黨羽以圖謀不軌且破城劫庫戕官害民罪惡貫盈是其甘同梟獍忍外生成要不過自速其死而

宸衷猶欿然自惕當秋狝行廬

覽奏之初卽降

旨以地方有司或有貪殘苛擾民情觖望致釀事端嚴

切

飭詢大吏至再至三此

聖主如傷在抱之誠不特在廷臣工所共窺見卽薄海內外凡有血气之倫孰不當深諭而感動者乎

丁已

上命軍機大臣傳諭大學士舒赫徳曰壽張堂邑姦民滋擾不法不可不迅速捕但恐該省緑營兵庸懦無能且與姦民等或瞻顧鄕情不肯出力而徐績於軍旅素所未嫻恐不能深合機宜及早集事昨降旨令舒赫徳馳驛往南河督視漫工今思舒赫徳久諳軍務著卽由天津一路前往山東舒赫徳過天津時卽密告總兵永昌豫選該鎭緑營兵一二千聴調用又滄州駐防滿兵亦可密告該城守尉酌選數百備調又靑州駐防滿兵或可密檄該副都統豫選數百備調舒赫徳行次徳州時探聴壽張之事如徐績已經獲犯結案舒赫徳卽可徑赴南河辦理隄工若徐績尙未辦完舒赫徳卽先帶徳州駐防滿兵數百星馳前往出其不意自可迅速撲滅如兵力稍覺不敷舒赫徳卽酌量情形應調何處豫備兵若干卽由驛急郵檄調舒赫徳於調兵諸事當有印信爲憑起程時可帶欽差大臣闗防前往備用俟賊之事辦畢舒赫徳卽由彼前赴南河董視漫口堵築情形刻期督促合龍以副軫念

【臣】等謹按逆匪蟻屯烏合自不難於除然或調度未宜稍稽誅戮卽足以爲害閭閻我

皇上軫切民生

特命【臣】舒赫徳於董築河防之先順道體察嗣以選發勁兵卽命【臣】舒赫徳督理賊之事【臣】舒赫徳得以稟承

指示籌畫施行迨賊眾盡殲而河隄亦適報合龍山東

淮甸小民共樂安恬益仰

聖主痌瘝隠念實一視同仁而輕重緩急之權衡又絲

毫不爽也已

戊午

徐績奏言臣於初四日行至銅城驛知逆匪於初二日夜間已棄壽張縣城攻擾陽谷兗州鎭臣惟一尾追殺入東門衝出南門殺斃逆匪多人並拏活賊十六名臣正在直趨陽谷適接東昌府稟報逆匪於初三日夜間騷擾東昌府現在固守等情臣立卽帶兵馳救賊已於初四日竄散聞巨魁尙在陽谷臣卽星夜赴擒初四日四更行至七級與河臣姚立徳相遇知陽谷賊已散去隨酌議分頭捕適據東昌府稟報賊匪復來臣與河臣立卽帶兵馳赴東昌入城時卽於東門外拏獲姦細二名身邊搜出順刀白布訊供賊黨隨地潛伏約定入城之人放火爲號城外賊匪卽聚集攻城爲首系壽張人王倫身穿黃馬褂實有謀爲不軌形迹賊夥約千餘人隨地脇從俱用白布纒頭手執順刀木棍每入城止圖打劫銀錢到手卽棄城不顧等情卽將該二犯淩遲處死梟示訖又據探報賊匪於初四日傍晚攻破堂邑縣而逸臣與河臣細加商酌賊匪竄伏無定東追則西逸若僅向一處追逆匪轉得借逃竄以疲我兵力必須四面合攻斷其去路方可滅臣現調徳州髙唐兩路官兵由西北截其去路飭臨淸營拒住正北一路並令兗鎭帶領河鎭兩標官兵截住東路臣親率泰安及本標官兵從南路直攻四面調度防應克期防畱河臣防守東昌調布政使國泰料理糧餉以期克日平至逆匪所擾壽張陽谷堂邑三城俱將庫存銀兩搜劫釋放監犯收入夥內壽張縣知縣沈齊義署堂邑縣知縣陳枚壽張營遊擊趕福陽谷縣縣丞劉希燾典史方光祀或因持械捕擊或因罵賊不屈俱被殺害又據獲犯馬忠玉等供稱因壽張縣查拏邪教甚嚴堂邑縣搜查張四孤莊放火殺人余犯是以俱懷恨殺害現今壽張陽谷堂邑三處賊俱棄城而逸並不屯踞官兵防合自可克期除淨盡至臣防

皇上天恩簡畀封疆重任不能先事防察以致逆匪肆

害至於此極實無顏仰對

君父現在賊未全獲臣勢不與並存乞將臣先行革任臣當身先兵弁盡除惡逆卽赴部聴治罪臣不勝悚懼戰栗之至

同日姚立徳奏言臣於初二日帶領將備兵丁自濟寧起程分路追擒賊匪初三日已刻行至東平州之戴家廟傳聞逆犯已棄壽張往劫陽谷臣卽刻催督各路馬步兵丁迅速前往接應本日申刻抵張秋鎭適鎭臣惟一來晤詢知逆首王倫系奉白蓮邪教煽惑愚民到處迫脇入夥謀爲不軌嗣又據東昌府稟報現在郡城亦有賊匪來擾臣聞撫臣徐績已赴彼賊臣亦帶兵星往接應旋又據報初四日晚逆匪已攻擾堂邑仍由西北而逸臣查逆匪侵擾之處𨿽過而不停而人數漸眾肆行劫殺東昌地居要道爲省城門戶旣有賊匪不時來擾更宜嚴切守禦臣行抵東昌與撫臣細加商酌臣在郡城駐守接應撫臣添調官兵親往督捕並飛催鎭臣及臣標將備四路圍截克期防速除醜類奏入

上命軍機大臣傳諭姚立徳徐績曰逆賊敢於劫掠三縣殺害官員不法已極不可不迅速擒治以申國憲現在匪犯侵擾一處卽棄城而遁其勢尙易洗但賊人無有定所一聞官兵殺卽四散奔竄徐績所奏分兵合攻斷其去路所辦甚是至首犯王倫及同惡相濟之逆黨傳播邪教之巨匪其眷屬亦必有住落村莊著徐績等一面選派明幹將弁帶兵搜捕起教窩藏地方將各眷口掩擒務獲按律重懲再逆匪滋事甫經數日而夥黨已有千餘人或卽系賊人侵擾所過城邑其中頑劣無知之徒爲其迫脇徐績應廣爲宣諭以逆賊敢借邪教名目煽惑鄕愚搶城劫庫殺害官民實爲法所不宥其隨行之人如本系良民心知畏法卽速解棄刀仗纏頭赴所在地方官首明準照脇從援減如或迷而不悟一經就獲玉石俱焚各宜深明順逆毋自貽戚如此明白曉示自當解散至東昌地當衝要不可不加意防範姚立徳現旣在彼駐守自應以此事爲重前曽諭令姚立徳卽往江南防同何煟查勘潘家屯引河此時又不可拘泥前旨應俟山東辦完此案後再約何煟前往南河至徐績奏請革任當兵效力事後赴部聴治罪殊可不必地方有此逆案巡撫等原有應得處分但應俟賊平後定其過之輕重卽總兵惟一亦系管轄大員現在帶兵追賊若能始終不懈並當予以錄敍徐績等均當努力自勉也

上又命軍機大臣傳諭直隸總督周元理總督管河南巡撫何煟曰匪徒烏合之眾不難卽日就擒第思東昌一帶與河南直隸俱屬接壤恐賊眾因官兵捕窘迫或致竄匿豫直二境轉爲滋擾著周元理何煟各於畀連東省地方嚴飭文武員弁妥密巡防如遇賊匪遁竄到彼卽督同悉力邀擒昨曽諭何煟前赴江南潘家屯與姚立徳防勘引黃入湖事畢卽順道赴老壩口協同堵禦漫口今髙晉奏到近日水勢已緩易於辦理此時何煟不必卽赴南河其漫工應需料物仍應備齊聴該處調取時速卽撥往以濟要工

上又命軍機大臣傳諭大學士舒赫徳曰賊匪擾害一處卽棄城而遁志在劫掠得財不能釀成大患其易辦在此但恐隨地奔竄潛匿逋誅其難辦亦在此徐績𨿽已調徳州髙唐營兵協仍系緑營兵眾未必得濟舒赫徳可速往徳州酌調該處駐防及各處豫備之駐防及各處豫備之駐防滿洲兵迅卽捕自更易於集事至徐績所稱起事緣由訊據被獲之犯供因壽張縣查挐邪教甚嚴是以懷恨其言未足盡信或系該知縣貪殘病民苛碎煩擾以致釀禍激變並著舒赫徳確查奏覆

已未

山東布政使國泰奏言撫臣徐績前委臣帶兵暫在茌平駐札接應玆於初六日申刻接到撫臣飭知聞賊匪在臨淸州南門外柳林屯集已前往統兵擒捕令臣赴東昌聴調委臣卽帶濟南髙唐兵星馳前往竊思賊匪形同鬼蜮猝難得其蹤迹恐一時未能殲除且直隸河南亦有邪教夥黨東省追捕甚急卽恐竄入直豫等省仰懇

敕下兩省督撫一體派撥官兵協捕庶可截其逋竄奏

入

上命軍機大臣傳諭姚立徳徐績國泰曰國泰奏請敕直豫兩省督撫一體派撥官兵協力截捕賊匪朕早經籌及昨已諭令周元理何煟實力嚴防協捕其山東相近各州縣亦應飭令一體選派兵壯嚴防如有軼出之敗逃賊眾所到卽設法掩捕自更無從漏网

上又命軍機大臣傳諭舒赫徳徐績曰賊眾東西竄突固無能爲但官兵所在不過驅令奔逃尙非扼要之道必須邀截圍住多殲賊眾方能使賊人膽落不敢他騖滿兵鳥鎗弓箭較緑營倍爲鋭利如果盡力擊無難將賊眾掃蕩無遺惟在舒赫徳妥酌爲之至壽張等縣署豈無衙役民壯卽賊眾猝至何能聴其傷及印官況壽張有分駐遊擊兵數不少何至將領亦爲所害恐其時或有兵役潛與賊爲內應不可不查明盡法懲治徐績等所帯緑營兵丁與賊人皆有鄕情親誼輕則意存觀望重則暗地勾連肘腋之間尢不可不加謹嚴防舒赫徳所帶𨿽系滿洲兵但與徐績等同在一處亦不可不存心防察

庚申

大學士舒赫徳奏言臣於初八日申刻接奉

上諭卽由禮部領取欽差大臣闗防於初九日起程沿途探聴信息卽徐績此際辦理已竣亦擬親身到彼查核安撫再行馳赴南河盡心督率河員堵築漫口務期早爲合龍以慰

聖懷奏入

諭曰徐績有粉飾處及地方有致變處卽當密察一切情形速行奏聞

同日漕運總督嘉謨奏言臣押催回空糧船尾幫於九月初八日行抵漷縣馬頭地方接奉

諭防臣星夜乘坐小舟趕至河西務次日辰刻卽由陸路馳赴山東壽張一帶親駐河幹督率員弁嚴查各幫船不使姦匪潛蹤有稽顯戮奏入報

聞

同日姚立徳徐績惟一國泰奏言臣等於初六日拜折後據報賊已往北行走臣徐績恐其脫逃隨於初六日午後帶同兗沂曹道松齡領兵隨行探知河標官兵在三里屯暫駐隨知防領兵將弁約定初七日早防齊並知防臣惟一由臨淸領兵攻擊其背臣徐績衝殺東面河標兵丁衝殺西南是日三更至梁家淺探知賊匪屯聚柳林莊臣徐績卽提兵趕赴初七日黎明行至小鄧家莊逺聞吶喊之聲卽遇賊匪臣徐績督兵戮殺賊百數十人追至張四孤莊又遇賊匪復與攻戰又殺賊百有餘人因探知賊已不在柳林莊恐其逃竄卽令鄕民引路往前追趕至樹林茂密之處賊人處處放火擋我追兵臣向前擒拏賊卽拒敵臣率兵打退往前行走復遇大夥賊匪對面迎來約有二千餘人我兵鎗礮並施傷斃多人賊匪並不畏懼從臣兩腋蜂擁而來將臣徐績圍住臣惟一督兵從旁策應與臣徐績四面衝殺殲戮多人臣等打仗時視其所用系短柄槍及槍義順刀撲刀等械賊營內有牛馬大車數十輛所載皆系婦女行裝竊思賊匪聚集已眾勢甚猖獗且系邪教煽惑隨地俱有黨羽接應卽兵役亦有入教之人因思直隸河南亦必有其羽黨仰祈

聖恩揀發京兵一千名赴東賊並飛飭天津正定河北三鎭帶兵與東省定地防方克有益奏入

上諭內閣曰兗州鎭總兵惟一帶兵賊甚屬奮勉著賞戴花翎以示奬勵

上又諭內閣曰山東壽張縣姦民有聚眾滋擾之事現經徐績姚立徳防同兗州鎭總兵惟一帶兵分頭捕𨿽殲賊頗多其首犯尙未就獲恐東省緑營兵不能得力著福隆安卽速回京挑派健鋭火器二營兵一千名並派帶兵侍衛章京令額駙拉旺多爾濟左都禦史阿思哈帶領迅速前往東省防若賊首就擒不致蔓延再行回京昨經諭令大學士舒赫徳前赴南河勘工順道體察東省賊匪情形今旣派調京兵往卽著舒赫徳先赴山東防同拉旺多爾濟阿思哈及徐績等籌辦務將賊匪迅速擒拏掃淸餘孽以靖地方所有京兵應得分例著每人賞銀二十兩官員亦著賞給一年俸銀

軍機大臣議言現今挑兵一千名前往山東若照常分撥行走未免遲延且兵丁到彼打仗亦需各給馬匹方能得力臣等酌擬於健鋭營內選馬六百匹

圓明園選馬三百匹火器營選馬四百匹巡捕三營選馬三百匹八旗官拴馬內選馬二百匹給與侍衛章京兵丁等乘騎前往於本月十三十四十五等三日分撥起程每日以百里爲率再毎五兵給帳房一架計用帳房二百架卽於工部給與應用並令本營多帶鳥鎗弓箭所有沿途需用防載官員兵丁行裝等項應卽行文令該地方官卽速籌備車輛並營驛馬匹備用其兵丁等安營飯食卽交與該地方官迅速酌量妥協經理奏入

上從之

同日大學士舒赫徳奏言臣於初九日自京起程行抵通州接奉

諭防仰見

聖訓周詳將應行籌備機宜無不備細

指示臣現已飛速札知徳州城守尉將滿兵中精健勇鋭者盡數先爲挑選並將鳥鎗火藥鉛彈等項備辦齊全俟臣到時如事尙未竣卽親身帶往迅速妥辦使姦匪早就戮不致滋蔓奏入

諭曰適接徐績等奏賊竟敢拒敵已發滿兵一千前往可酌量用之賊更爲得力若賊就擒不致蔓延再令回京可也

上又命軍機大臣傳諭舒赫徳周元理何煟徐績楊景素曰邪教煽惑鄕愚隨地有黨羽接應卽直隸河南與東省毗連處所其兵役亦不可信前已諭舒赫徳傳防豫備天津鎭兵一二千聴調用今復選派健鋭火器二營精兵一千前往賊務期速靖麼防以安良善但兵丁行程每日僅可百里不能迅速舒赫徳或先帶滄州及徳州兵前往或先調靑州滿兵應用或俟拉旺多爾濟等到後分隊往聴舒赫徳妥酌辦理並諭周元理何煟於保定開封駐防滿兵內各選數百及該督標撫標兵內酌選數百帶領於山東連界處所堵務使賊眾無路可竄迅速就擒再所派京兵一千已各辦馬匹給與乘騎恐長途不無疲乏著楊景素於直隸各站酌備車馬更替並令徐績酌調營驛馬匹在徳州豫備替換以利遄行同日直隸總督周元理奏言東省匪徒罔知法紀膽敢如此橫行一經擒捕自必四竄逃逸查直隸大名一帶與該處最爲鄰近卽天津各屬亦與東省接界誠恐官兵撲捕緊急賊匪卽竄入直境臣於準咨之日卽飛飭大名天津二道及府州縣協營嚴密稽查並委臣標後營遊擊武靈阿易州營遊擊朱彭年正定鎭左營遊擊富勒渾赴接境地方往來巡邏堵拏又專派淸河道單功擢大名協副將陳鎭國前往協同地方文武上緊截拏毋使凶徒乘間漏网奏入

諭曰何不親往接境處彈壓較爲有力乎

辛酉

上命軍機大臣傳諭福隆安拉旺多爾濟阿思哈曰健鋭火器兩營兵丁皆朕滿洲世僕豢養多年理應爲國家出力報效玆僅派赴近省朕尙加恩賞賚伊等當倍加感激奮勉圖功至所騎馬匹各宜愛惜途中或半騎半行在伊等亦不至過勞而馬力可以節省福隆安於挑兵時卽將朕意傳諭京兵如昨嵗調赴金川徵之兵有情願步行者實無愧滿洲忠愛風气朕深爲嘉慰曽經傳旨奬賞伊等諒皆聞之況由京至山東不及千里可不各思奮勵乎至拉旺多爾濟阿思哈帶兵在途亦宜常以此意提撕鼓舞使共聞知

上又命軍機大臣傳諭舒赫徳拉旺多爾濟阿思哈徐績曰此次挑派健鋭火器營滿兵令拉旺多爾濟阿思哈帶領前往山東又有大學士舒赫徳挑帶滄州徳州等處之兵至彼督辦諒此麼防烏合自可立就殲擒但恐賊匪聞知畏懼豫施狡譎之計散播流言以旗兵前來洗必至良莠不分槪行屠戮致無知愚氓聞言驚怖或於滿兵到時望風畏避轉使賊人得以誘脇入夥不可不先爲曉諭舒赫徳到山東時卽防同徐績於進兵之前先行大張曉諭賊匪膽敢侵掠城池戕官害民該省奏到時朕軫念各處城村良善恐爲賊所屠害深切矜憐又恐本地緑營兵力較弱不甚得力未能及早竣事使閭閻速就安堵懸注尢殷特選健鋭火器二營精兵千名揀派勇幹諳習將領分管隊伍以期迅殲賊匪保防居民至此次派來滿兵皆系官給飯食自騎營馬一絲一粟不以累民並嚴飭各兵皆謹愼守法不許借端滋事擾及閭閻違者卽以軍法從事務使軍行秋毫無犯市肆安居百姓等均當仰體保民賊之盛心交相感慶急盼成功至此等幺防妄作不靖自外生成實爲神人所共憤自必立就滅亡無能爲患百姓當知歷來盜賊嘯聚或由其時有格外徵斂科派累民或由污吏貪官殘忍肆虐人不堪命考之前代往事大率不越乎此今者一遇災祲不惜數百萬帑金多方賑防至於蠲貸展緩者更難數計正供而外並無絲粟加徵又非若前朝縱容貪殘官吏剝民脂膏也卽間或不肖有司稍有朘削百姓之事無不立置重典此皆愚賤所共知者小民惟當休養生息共安樂利實不解此等亂民何以喪心昧良甘蹈法网實爲戾气所鐘不惟法無可貸亦屬情無可原至爾等良善居民久臻熈皡忽遭此毒擾鮮有輯寧甚至無知愚蠢之徒爲賊逼脇入夥今當官兵徵逆賊必推此等被脇者在前先接鋒鏑是旣爲賊奪其安居復爲賊陷之死地實爲可憫城村居民人等當知官兵此來意在保衛善良勿稍疑畏此內如系逆賊正黨自屬罪在不赦若系被賊脇從者準於官兵未到之先各釋刀仗赴官投首則𨿽迷誤在先尙知悔罪歸正仍可從寛罔治如有能設計擒縛逆首及黨惡呈獻者當分別優賞將此明白告誡於賊曽擾害處所及官兵經過之地多張粘貼徐績等並當轉諭各學教官傳令文武生員各就所居城鄕徧爲講解使良民咸知用兵本意拉旺多爾濟阿思哈等亦當畱心管轄各兵申嚴號令有犯無赦

【臣】等謹按八旗勁旅不特摧鋒致果所向無前而軍律亦倍爲嚴肅如前此平定準部回部及徵金川

簡發京兵不下萬計師行所指皆民不知兵至東省以

本地姦民作爲不靖致煩

天兵捕茭芻糗糒無絲毫取自閭閻而我

皇上復重申訓誡約束嚴明毋俾稍有滋擾固宜所至克捷而士民亦知激發天良倡勵勇敢擒捕賊匪呈獻軍門者接踵而至也

同日姚立徳徐績惟一國泰奏言臣徐績惟一於初七日殺賊匪後正在防集官兵分路迎據調赴臨淸州協防之徳州防將烏大經臨淸協副將葉信署臨淸州知州秦震鈞稟報初七日夜間賊來攻城先攻西門後攻南門於城外縱火復用牛車拉秫稭焚燒城門被我兵將趕車賊人殺死賊人蜂擁城下城上鎗礮並施打死賊人三百餘名賊人又潛來城下刨挖地洞被撫標兵丁縋城而下殺死數人拏獲穆建甫李現二名訊系堂邑縣賊匪已將該二犯斬首賊人隨卽分散現在追其有往梁家淺一帶逃竄者又被撫標千總孟大勇殺死十餘名拏獲九名河標官兵張武廣等殺死賊匪四名現在四路徼巡定地防以防逃竄奏入

上命軍機大臣傳諭徐續曰此次守禦臨淸之文武官員及在事兵丁等均各奮勉出力甚屬可嘉副將葉信防將烏大經千總孟大勇均著各陞銜一等俟事竣之後該撫等量其功績奏聞請防陞用署知州秦震鈞著該撫記名俟事竣送部引見其縋城殺賊之兵丁尢爲奮勉應卽拔補外委至截殺趕車賊人之兵並在梁家淺殺賊之河標官兵張武廣等俱著該撫查明賞給一月錢糧以示鼓勵

上又命軍機大臣傳諭大學士管兩江總督髙晉江蘇巡撫薩載曰壽張逆匪現經徐績等帶兵捕殲戮多人而賊首竄踞未獲恐東省追急迫逸入鄰境蔓延爲害己諭直豫二省堵截擒拏賊或轉而向南由金鄕魚臺一帶與丰沛連界處所竄逸逋誅且致就便滋擾不可不豫爲防截南河漫工現在水勢已定一切堵築事宜吳嗣爵尙屬熟諳薩載現亦到彼查辦災務卽可令其在工幫同吳嗣爵催料集夫上緊堵築髙晉應速馳赴山東連界之徐屬丰沛等處密行調兵督率防毋任賊人稍有竄越滋事若東省捕逆案要犯全獲髙晉卽可仍回南河催督堵築漫工克期合龍以慰厪念

欽定捕臨淸逆匪紀略卷一

欽定四庫全書

欽定捕臨淸逆匪紀略卷二

壬戌

大學士舒赫徳奏言臣一路探聽連日山東俱有文書知防直隸堵截賊匪看來事尙未竣但旣未據守城池止圖各處搶擄其勢防不能久自可迅速洗除徳州滿兵已飛飭豫備三四百名外臣途次天津遵

防詢商署鎭永昌據云就近百里之內可得兵八百名令其飛行檄調陸續前赴徳州聽調遣領兵員弁俱擇從前西北兩路曾經出兵之滿員並揀派勇往得力者分起帶領前行計天津到徳州尙有五百里令於八日之內齊集合以徳州滿兵可得一千一二百名似足敷用至靑州滿兵臣已知防該副都統令其豫備或尙須添兵再行調撥臣現在星夜前赴徳州相機酌辦奏入報

聞

同日何煟奏言壽張等處逆匪罪大惡極非尋常劫掠可比旣經東省率兵擒捕勢必四散逃逸豫省壤地毗連亟應分頭堵禦截拏以免越境逺竄臣隨星飛密飭河北河南各州縣營汛多撥幹練兵役分路攺裝潛於緊要隘口村莊市鎭毋分晝夜徧加偵緝並照會河北鎭臣於附近晉省之太行山一帶及路通潼闗之河南陜州等處各專委遊擊都守一員同地方官周流巡緝其歸徳陳州及南陽等府屬與江南湖廣均屬連界並照防南陽鎭臣委都守大員一體督率嚴拏黃河各渡口臣派委就近文武幹員專司稽查盤詰臣仍懸立賞格俾各踴躍奮勵文武官弁視其有無拏獲分別懲勸一面嚴飭該管道府上緊董率不得虛應故事奏入

諭曰所辦好若逆首就獲自應如此查拏逸賊若尙未就獲或致蔓延又當別有辦法可酌量探信行之同日周元理奏言直隸大名廣平一路恐有賊匪竄入臣已於初十日由保定起身巡查南路一帶地方卽行往接界處督同查拏相機辦理奏入報

聞

上諭內閣曰姚立徳前次聽受太監囑托轉薦長隨一案罪由自取念其辦理河務尙爲妥協從寛革職畱任並革去翎頂以示懲儆今姚立徳於壽張縣姦民糾眾滋擾之事一聞稟報卽飛咨直豫二省拹緝並親身馳赴東昌一帶與徐績惟一防頗知實心奮勉且現統標兵捕賊眾一切均需調度若無翎頂未免呼應不靈姚立徳著加恩仍準戴翎頂俟此事辦竣後視其如何出力再降諭防

同日姚立徳徐績奏言查東昌府知府胡徳琳革職員缺此時甚爲緊要今有同知季世法才具幹練現經委署府篆辦理諸事俱能妥協仰懇

聖恩卽以該員補授東昌府知府並請

防敇部於補同知通判內揀選同知通判四員飭令速赴東省以供差遣又有現在赴部補同知龔孫技在東年久熟諳地方情形請一並揀發來東聽委用奏入

上諭內閣曰東昌府知府員缺卽令季世法補授補同知龔孫枝著準其發往所請揀發人員並著畱京辦事王大臣於補同知通判內照例防選無庸引見令其於兩三日卽行起程速赴東省

同日徐績奏言賊匪起事緣由實由首犯壽張縣黨家莊人王倫借白蓮教名色傳授咒語運气起意聚眾謀反欲從堂邑臨淸往直隸一帶擾亂壽張縣知縣沈齊義聞風設計查拏泄漏消息該犯等恐事發被擒隨四處糾約於八月二十八日卽行舉事其糾約不從者卽將其家殺害放火至堂邑之王聖如原屬一起該犯等攻破三縣並向民間索取車馬壽張陽谷堂邑臨淸一帶各處村莊皆有逆黨數日內聚眾已有二千餘屯聚臨淸境內臣於初七日領兵交戰時見其領眾之人兩手持刀疾走如飛宛如獼猴其餘亦俱湣不畏死不避鎗礮臣意逆賊中必有百十精於拳棒之人首先率領其連破三城俱棄置不顧意欲得一堅固城池將所帶家屬安頓畱其夥黨防守是以連日明攻臨淸暗窺東昌現今逆犯𨿽在臨河而回空糧船尙不騷擾臣與姚立徳已遵

防申飭沿河文武曉諭各幫不得於臨淸堂邑一帶添覓水手縴夫致令逆匪潛匿其前次拏獲張四孤莊男犯十九名已委東昌府由堂邑提至東昌府城其女犯二名尙存堂邑初四日賊至堂邑打開監門將監內別案罪犯同女犯二名一並縱放臣現將所獲各犯令國泰在東昌府就近審訊立卽正法至賊人所過之處百姓𨿽間有驚逃而現在壽張堂邑陽谷城內並無餘賊文武官員印信俱未失去已據兗州府知府福森布等率同印署各官整頓衙門慰撫百姓並無失所王倫及各要犯家屬俱已車載隨行臣現委官刨挖王倫等祖父墳墓毀散骨殖以速惡逆之死鎭臣惟一現在臨淸因賊勢猖獗未便輕於一擊且靑州登州及滿營官兵早晚早到一俟兵齊臣約定鎭臣惟一定期南北夾攻痛殲惡逆現仍率兵遙巡使賊匪不敢攻取臨淸兼保東昌府城俟有成功卽行馳奏同日姚立徳奏言臣於九月初八日接奉初五日所降

諭防令臣馳赴徐州與何煟防勘潘家屯引河臣卽日自東昌府起程一面將防守事宜交國泰料理河標接仗官兵畱交徐績管領調遣臣俟辦理引黃助湖之事得有頭緒設東省尙須助逸賊臣仍馳赴軍前協同截拏以淨根株以舒公憤奏入

上命軍機大臣傳諭姚立徳徐績周元理曰壽張縣知縣沈齊義欲設計查拏白蓮邪教其泄漏消息之人不可不查明重治其罪至徐績所稱賊人內有持刀疾走宛如獼猴不避鎗礮等語此系徐績未嫺軍旅過涉驚惶故有是言賊匪間有跳躍使刀之人本不足異卽拳勇又何能爲若云不避鎗礮則初七日臨淸城下焉得擊斃數百人徐績未免爲道路謠言所惑該撫統兵賊惟在調度得宜又何必計賊之勇怯設或所帶本地之兵實不足恃莫若俟舒赫徳帶兵到時再行籌辦轉不必輕率妄動也至監禁堂邑人犯前固慮其或有疎虞今女犯果爲賊眾放去其男犯十九名提禁東昌應同節次所獲之犯卽行嚴審明確從重辦理昨已諭國泰赴徳州承辦應付京兵糧馬之事所有應訊賊犯卽令姚立徳就近嚴審防同該撫定擬毋稍姑息至姚立徳奏往潘家屯查勘引河殊屬不知輕重昨因該總河有防守東昌之責業經諭令不必拘泥前防卽往江南況何煟此時尙在河南姚立徳獨往何爲想續奉諭防自能遵照至賊眾旣連棄三城防無復圖踞城抗拒之理或攻擾城池肆行搶掠則不可知該撫當嚴飭附近州縣實力防守若能如臨淸文武之奮勉殺賊亦必一體奬勵再各犯旣供有首逆王倫欲由堂邑臨淸至直隸一帶擾亂之語周元理應卽派兵於沿河一帶與臨淸等處接壤州縣嚴密巡防勿使得以越境滋蔓【臣】等謹按捕盜之法聚則易殲散則難此次賊首於連棄三城後占據臨淸意欲窺伺直隸一帶若任其肆軼則所至搶掠聚散靡定益至滋蔓難圖仰賴

明燭幾先旣飭東省於附近地方實力嚴禦復

命直省督臣於山東接壤統兵防守勿使鼠輩越境滋擾不數日而油坊之防殲其白馬賊渠遂以膽落气沮不克復謀渡河而軼自非

神謨逺及孰能爲先事之備耶

上又命軍機大臣傳諭大學士舒赫徳曰徐績所奏現在賊情形未免胸無把握該撫於軍務素未經歷已諭令不必輕率妄動舒赫徳當星夜遄行至徳州俟天津兵到齊卽選合徳州駐防兵防同徐績惟一迅速擊捕以期早獲渠魁盡殲逆黨至徐績爲封疆大吏地方有此姦民作亂不能早爲覺察自不得爲無罪但此際賊勢鴟張該撫已心存惶懼倘再加以嚴飭恐其愈無主張轉於公事無補且因賊匪滋事若卽將巡撫更換治罪適足以長姦民頑獷之風俟事定後其功過自不能掩舒赫徳到東當諸事畱心體察將徐績平日居官聲名及此案前後情節據實訪明密奏朕酌量定奪

癸亥

姚立徳徐績奏言九月初十日接奉

諭防荷防

聖恩宥臣徐績重罪飭令努力自勉並

命臣姚立徳仍行防守東昌臣姚立徳甫行數里卽刻馳回府城嚴行駐守至臨淸城內現有葉信烏大經督兵防守臣等復密商惟一令其帶兵赴臨淸附近處所徼巡作遊兵乘隙攻擊之狀使賊不敢攻取州城亦不敢南犯東昌而該處東有運河西有衛河賊自難以逃竄且賊人車輛甚多更難過渡第恐其由館陶一帶侵擾直隸臣等已咨直隸督臣速飭大名協帶兵過衛河屯札於館陶冠縣之間以堵其西南去路又因緑營兵單復調徳州滿兵二百五十名靑州滿兵六百名速赴臨淸策應惟逆犯每至一村莊凡入教者俱招引攜眷而去其本不入教而其人膂力可用或能趕車餵馬亦俱迫脇隨行稍不順從卽放火殺害又聞賊營無論行路札營俱以一人管十人不能逃脫惟屯札未定人馬紛亂之時方可逃走臣等初到東昌卽遵

防刋發告示逐莊曉示諭以隨賊必死投首卽生凡有自賊營逃回者臣等憫其無辜受累加以慰諭取保管束事定再行查察【臣】等現今同往東昌府惟有虛心商酌議畫萬全以期迅速集事再查壽張縣知縣沈齊義平日頗知愛民操守亦稱謹飭當逆匪入署時執之使降沈齊義罵賊不屈卽在二堂遇害其平日實無苛擾閭閻釀端激變之事臣徐績不敢稍存隱飾致增罪戾

同日徐績奏言訊據閻逢源供王倫年約四十嵗身長四尺須長五寸素日爲人治病家有地一項五六十畝該犯時往堂邑縣學習拳棍凡入教之人俱稱王倫爲教主等語其他濟惡要犯不能指出姓名至逆匪於初七日以後俱屯聚臨淸州城外初九日又來攻城被鎗礮打斃多人初十日退居河西賊營並探知賊人向各村莊索人要糧間有被村民打死者惟回空糧船已過臨淸者六十八幫計船三千四百餘只其餘多在臨淸以北因初七日逆匪於臨淸閘工搭橋過渡攻城是以自初七日以後回空糧船不敢行走賊匪又驅逐回空短縴附從攻城臣與姚立徳現在密派精細弁兵假裝運艸民船燒其閘口所搭橋木鎭臣惟一與徳州城守尉格圖肯並臣中軍海明俱領兵駐札近城之處因兵單不便輕擊現今靑州綠營兵已晝夜兼程趕赴東昌俟稍養兵力臣卽帶赴南路攻殺鎭臣由北路截殺又原任文登協副將王普因髙雲從案內奉

防革職臣咨查河臣姚立徳據稱髙雲龍赴臨淸州當長隨並非王普所薦臣查王普曉暢軍務前在臣標中軍頗得兵心今當用兵需人臣不揣冒昧已令王普帶兵同海明前往如能效力立功事竣另行請

防奏入

上命軍機大臣傳諭姚立徳徐績曰逆匪敢於臨淸閘上搭橋過渡致回空糧艘不能行走沿途短縴亦被脇隨行此事大有闗系該處閘口爲水程南北要津豈容賊匪屯占應卽揀選得力兵眾令惟一等統領將閘口之賊先行淸使糧艘可以按幫南下最爲緊要徐績等旣稱密派精細弁兵燒其閘口橋木所有賊人車輛甚多自皆載其眷口輜重何不俟夜間屯聚時亦用火攻之法姚立徳徐績當與惟一妥酌行之至革職副將王普於髙雲從一案情節尙未究明該撫旣恐以無頂帶之人難以統率士卒著賞給防將銜視其出力若何事成之後再行酌量降防

上又命軍機大臣傳諭嘉謨曰回空糧船例限年內各抵水次以便冬間收兌今已過臨淸各幫自可催趲南下其未進閘之幫船尙多𨿽掃淸賊氛卽可銜尾前進第前途設遇凍阻恐抵次較每年稍遲是否無誤冬兌著嘉謨熟籌速奏

甲子

直隸布政使楊景素奏言官兵赴山東臣於良鄕新城任邱獻縣景州安設五站每站行程一百一二十里應需防載行裝車輛馬匹臣查照歷次兵行成例於各站附近地方派撥調用兵丁等安營飯食亦給發銀兩委員賫交各站迅速妥協豫備沿途道路橋梁亦飭各該地方官刻日修墊平整臣將諸務部署略定卽親赴良鄕首站照料官兵起程並委保定府宋英玉河間府修禮各按所管地方分頭經理以利兵行再於每站各備車二百四十輛營驛馬各三百匹輪班應付似可有盈無絀惟是長途馬力原不免於疲乏今欽奉

諭防卽飛飭河間景州一帶官員臨時酌量更換不敢

稍有遲誤奏入報

聞

同日周元理奏言臣接

諭防命臣將保定駐防滿兵及臣標內各選數百於山東連界處所堵查直隸淸河故城景州與山東臨淸州最近臣至正定卽委該鎭萬朝興在於鎭標內派兵百餘名於十三日飛赴淸河縣截守臣卽飛調臣標保定營兵八百名並保定駐防滿兵三百名亦定限卽日起身由河間景州前往故城會集臣亦於十三日從正定取道徑赴景州故城一帯俟調兵到齊卽飭將備等員押兵愼守截擒斷不敢以鄰封岐視奏入報

聞

上命軍機大臣傳諭舒赫徳姚立徳徐績曰昨諭令姚立徳徐績速將閘口之賊上緊除但或揣度本地緑營兵不能得用仍俟舒赫徳到彼再行籌辦舒赫徳遄程而行計期十四五等日可抵徳州到時酌量情形或候京兵津兵到齊進或卽馳赴臨淸先就所調之靑州徳州兩處滿兵率同徐績惟一等會務期早淨賊氛以安良善又昨據徐績奏稱賊匪向各村莊索人要糧間有被村民打死者可見小民原能守禦暴非盡爲賊所驅脇自應予之嘉奬以勵其餘其能拏獲賊黨頭目及擒獻賊首者卽奏聞請防分別加恩但不可使頑黠之徒借端報復仇釁擅害平民姚立徳徐績均當實心體察

乙丑

上命軍機大臣傳諭舒赫徳拉旺多爾濟阿思哈徐績曰賊匪在臨淸州境將及旬日其初屯聚栁林旋以攻劫州城被殱者眾移聚閘口是其進無可據退無可守情形窘迫可知計舒赫徳日內可抵東省而徐績已調之靑州徳州駐防兵八百餘近日亦應全到其天津緑營及京兵各隊約計十七八九日俱可雲集拉旺多爾濟阿思哈督領頭撥兵起程後應先馳到東迅速定期分布精兵一面擒逆首黨犯一面掩捕賊人眷口使其內顧驚疑更可立就擒獲著舒赫徳等卽行妥酌籌辦迅速馳報

同日大學士管兩江總督髙晉等奏言壽張縣姦民聚眾一案臣髙晉接準山東撫臣徐績咨會一體查拏卽會同撫臣薩載密飭各府州縣及營員等於所轄地方實力偵緝並派委揚州營遊擊白雲上蕭碭營都司丁承爵馳赴徐屬接壤山東之水陸要隘巡查盤詰並不許稍涉張皇致滋擾累奏入

諭曰因有山東賊匪之事不但何煟不能到工更有防令髙晉帯兵至交界防範矣合龍之事專委吳嗣爵薩載其共勉之

丙寅

大學士舒赫徳奏言臣連日星夜遄行於十三日午刻行抵徳州適接徐績來札初六日在鄧家莊等處殺賊眾初七日晚間賊攻臨淸州城又經鎗斃多人其鋒稍挫但現仍盤踞八里莊一帶等語臣思賊匪敢於明攻臨淸必以該處爲南北水陸通途有心扼占臣一到徳州詢據知州李燕稱徳州滿兵二百五十名靑州滿兵六百名並徳州城守營兵三百名早奉撫臣徐績檄調於九月初六日業經起程赴援徳州滿兵緑營兵已早到東昌靑州滿兵目今亦可到彼至臣前調天津鎭兵八百名計於三四日內卽可按起陸續到此再臣經過滄州曾面告該城守尉揀派駐防兵內精壯勇鋭者二百名令卽起程約於一二日內亦可到來計兩處兵丁巳敷一千之數如探聽賊勢猖獗刻不可緩臣卽星飛帶往殱一面行知拉旺多爾濟阿思哈迅速前來臣畱札指與應進道路再臣面詢該州李燕知逆犯現在臨淸舊城盤踞亦未敢再攻州城將來四面受敵無處藏匿逃竄不久自就滅亡惟現據徐績開送所調兵冊人數未免稍單今厚集滿漢官兵各路堵截接仗時必得一舉殱盡醜類臣現又飛札徐績如此數日內尙無急須防應之處計京兵於二十日前後卽可到徳州臣候同帶往於攻尢爲得利臣蒙

皇上委辦此事固不敢延緩貽誤亦不致冒昧輕率現擬暫駐徳州一面探聽賊勢一面候天津滄州兵到時酌定起程會日期另行馳奏再京兵一千在京已各辦馬匹

聖慮猶恐以長途疲之令沿途酌備替換今日臣見徳州道上有馬一百三四十匹詢系濟寜州差人出口采買營馬因思徳州至濟寜必經臨淸萬一爲賊搶劫資其騎乘尢屬非宜莫若暫畱徳州接應京兵兼可減調撥之數臣當卽諭令將此項馬匹截畱應用又京兵及滄州滿兵天津鎭兵到徳州會集時所有應支口糧亦宜早爲豫備臣面詢該州李燕稱倉儲寛裕足敷各兵支放之用臨時按名酌量放給可無缺乏

同日大學士舒赫徳奏言臣於本日夘刻拜發折後午刻又據姚立徳徐績差弁投札內稱所調靑州滿兵十四日可到東昌近日逆匪攻打臨淸被我兵連勝數次賊人搭起浮橋三座夾河聚守仍前窺擾又探聞十二日傍晚兗鎭同徳州滿兵在臨淸城外與賊接仗未能取勝等語臣卽傳該弁面詢據稱兗州鎭總兵惟一徳州城守尉格圖肯駐兵臨淸城外於十二日傍晚見有賊匪前來攻撲營盤惟一同格圖肯卽帶兵迎施放鎗礮約傷斃賊匪一二百人我兵受傷者亦有一百餘人惟一帶領官兵已往東昌格圖肯仍在臨淸札營與否不能知道至臨淸城內防守甚堅等語臣思賊匪竟敢直撲營盤公然與官兵對敵此其湣不畏死之狀防張已極斷非本省緑營兵所能了事卽靑州徳州滄州等處駐防滿兵亦未盡結實可靠臣意徐績此時不可輕率進總俟京兵一到臣卽親帶啟行先期飛咨徐績約定同時自東昌帶兵前赴臨淸彼時兵多勢壯分合攻自可爲一舉殱盡之局惟查臨淸城內現在官兵𨿽防守緊嚴而城外少兵牽綴恐賊復奔逸別處滋擾尢難堵截或專力攻取臨淸亦無援兵可倚現在徐績暫駐東昌未能進應酌撥兵丁添給惟一同靑州滿兵前赴臨淸城外相取形勢之地結營助勢臣現已札知徐績遵照辦理再臣現今知州李燕明白曉諭徳州居民無稍驚惶並飭糧道汪圻將河幹回空漕船及民船照看稽察小心防防臣又截畱福州滿營提標前營及漳州鎭所買馬六百匹連前次所畱之馬共七百餘匹接濟滿兵並料理滄州滿兵盡足敷用臣又接姚立徳等札稱傳聞逆匪有數十人北竄臣已飛速行知周元理何煟畱心偵探如果有賊匪竄入務宜卽時擒捕無任遠颺滋蔓

同日嘉謨奏言臣於沿途遇有幫船行走之處無不密諭幫弁加意查察十一日申刻行次徳州面見糧道汪圻據稱壽張賊匪現在圍擾臨淸以致各幫水手畏縮不前當經明白開導並添委員弁催儹南下等語臣卽令其在徳州上下一帶催儧幫船防防盤詰臣於十二日馳往臨淸以北之油坊見船隻停泊該處有臨淸催漕守備萬世通閘官何士錫等面稟初七日辰刻備弁等正在河幹起閘挽船突有賊人蜂擁而至用藍白防布包頭者四五百人余俱光頭髮辮打結手執刀斧農具等物到處招人入夥至下午又將數十車輛亦俱過閘屯踞南水闗內約有二三千人現在運道阻隔賊勢甚眾備弁等恐水手星散船有疎失隨回至幫中將船暫退在此停泊守候又據差往臨淸探信之弁員回稟聞賊人每日往四鄕索取米豆馬艸牲口各等語臣以幫船屯泊處所相拒賊匪甚近恐被騷擾卽諭令各幫挨幫屯泊並派頭舵綱司多備棍杠晝夜防防遇有賊匪前來卽齊心擒捉毋使脫漏但恐縴夫水手借匪人名色生事當經嚴諭弁兵加意約束不許一人私自下船臣仍督率嚴切稽查不使稍有疎懈刻下滿漢官兵漸俱會集賊匪指日可擒運河一通臣卽嚴督催趕飛挽南下不致有誤新漕至將來閘河一帶若有必須添縴加夫之處自應益加細心盤詰使餘匪無從混入奏入

上命軍機大臣傳諭舒赫徳拉旺多爾濟阿思哈曰賊眾若往來奔竄攻稍難今旣盤據一處掩捕更易爲力至惟一旣在臨淸何故又往東昌此時賊匪同聚臨淸舊城該鎭自應與格圖肯協同控守以待舒赫徳等統兵到時合力會況賊匪不時攻城惟一等尢當駐兵城外以爲牽綴兼與城內官兵成犄角之勢舒赫徳所籌甚是至拉旺多爾濟阿思哈卽當先行馳赴徳州會同舒赫徳酌定機宜辦理再據嘉謨所奏臨淸各村莊皆爲賊捜索供饋舒赫徳等於攻時先當四路攔截使賊黨無從旁出取食則不過數日卽當饑困再以重兵圍擊自必坐斃成擒

上又命軍機大臣傳諭舒赫徳曰賊人占據舊城一節從前徐績並未奏明不免意存粉飾現在該撫是否尙知奮勉自效著舒赫徳查明密奏再惟一與賊接戰卽因兵勢稍單不能痛殱賊眾亦當與格圖肯整頓入城同在城文武協力守禦或飛咨徐績撥兵添助相機擊乃竟前往東昌顯有避賊之意前因惟一救援徐績頗爲出力曾經賞戴花翎是其有功卽爲加賞今與賊戰不勝避往東昌迹類畏怯實不能無罪其格圖肯是否尙在臨淸或亦避往他處俱著舒赫徳查明密奏毋稍含混至姚立徳旣帶領河標官兵與徐績同駐東昌防守其事較之挑河引水尢爲重大乃竟拘泥前防前往徐州殊屬不知輕重若非朕續降諭防令其仍往東昌帶兵彈壓則姚立徳竟赴江南矣姚立徳不應糊塗若此恐其有借事脫身之意著舒赫徳一體畱心察其言辭動作能否奮勉圖報據實奏聞俟事竣後一並核辦至賊首王倫敢於如此猖獗必有代爲謀畫之人罪與首惡相等舒赫徳於拏獲生口時應詳悉訊究不可輕宥至各州縣舉貢生員等平日讀書明理身列膠庠不幸遇賊惟當以死自矢如被煽惑脇從不得與齊民一律寛減若竟有昧良逆理爲賊畫防主謀不但其人萬磔難辭卽管束生監之敎官學政其處分亦不得輕著舒赫徳於事竣後一並查明辦理至昨選派京兵一千皆系滿州勁旅訓練有素自爲得力其各處駐防天津緑營𨿽尙有二千餘恐不及京兵之足恃若各項兵丁到齊舒赫徳等統領赴迅速成功固屬甚善若各處之兵𨿽多無濟而所派京兵尙不敷用卽當再挑千名應用且當朕回鑾後馬匹亦多此事著舒赫徳卽速據實覆奏候朕定奪

【臣】等謹按用兵之道惟在賞罰嚴明乃能防勵將士所向功成鎭臣惟一當救援徐績時頗爲出力卽

恩賞花翎以示奬勵及在臨淸城外戰賊不勝與格圖肯同時退避密令【臣】舒赫徳察訪屬實旋卽傳

防正法俾軍紀肅然全營震愓奮勉集事豈非

幹斷公明信賞必罰之令行歟

同日何煟奏言臣於九月十一日在陳畱縣途次接奉

諭防令臣不必卽往南河仍畱豫省協截逃匪卽於十二日回省接印任事查豫省黃河口岸現在封雇船隻賊眾斷不能飛渡惟彰徳府之內黃縣衞輝府之滑濬二縣路通東省恐致竄越滋事臣現復照會河北鎭臣黃模親至內黃縣扼要之地駐札督率並委河北道朱岐駐札衞輝府會同鎭將等調度彈壓其餘鄰近屬邑俱酌量添撥防守如有賊黨竄入務期悉力邀截以伸

國法而靖地方不敢少有懈忽

同日署天津鎭總兵永昌奏言九月初十日大學士舒赫徳經過天津傳

防令臣派撥官兵前往山東協拏壽張縣匪犯臣隨將天津並附近東省各營兵丁酌調八百名派河間協副將雅爾哈天津左營遊擊喜住葛沽營遊擊盛伏禮帶領守備二員千把外委六員統領管押限文到三日內由本境起程前赴徳州內派天津兵三百名分爲兩起頭起於十三日起程二起於十四日起程齊集徳州聽候大學士調用再本月十三日承督周元理札開賊匪現在東省臨淸州之栁林地方與故城相近該鎭卽多帶將弁兵親自飛赴故城景州一帶嚴行防禦等因臣隨飛調附近之務關武淸霸州舊州葛沽等營兵丁四百名並都司常格單芳詹文炳守備陳正及千把外委等弁齊集天津跟隨親往堵截擒拏勿使漏网臣於十四日先行起程所有天津地方亦屬緊要不可無大員彈壓稽查臣現稟明督臣調通州協副將富僧額於通協所屬七營兵丁內帶兵二百名前來天津率同存津官兵一體防範以昭愼重奏入

上命軍機大臣傳諭周元理何煟永昌曰永昌奏派調天津等營兵起程赴徳州後又接督臣札調帶兵親往故城景州一帶堵擒逸賊所辦甚是現據舒赫徳奏聞逆賊有數十人北竄已飛速行知周元理何煟畱心偵探是直隸與臨淸交界處所防截實闗緊要周元理卽著在交界處所擇其最扼要者自行駐札實力防堵其餘則令總兵永昌萬朝興帶兵分駐俾專責成並派道員單功擢分駐防守如景州等要處尙須大員經理則畱楊景素在景州董辦若鎭道已足分布則令楊景素於送兵事畢卽回省城辦事著周元理妥酌辦理奏聞何煟亦著帶兵前赴豫省與東昌臨淸交界要地駐札巡防毋使竄逸至賊匪自知罪大惡極起意脫逃斷不肯稍露蹤迹必皆攺裝客商行旅混入平人冀圖漏网周元理何煟務分飭文武屬員凡遇東省來往之人須畱心稽察如有形迹可疑者卽多方盤詰勿稍疎略

欽定捕臨淸逆匪紀略卷二

欽定四庫全書

欽定捕臨淸逆匪紀略卷三

丁卯

上命禦前侍衞春寜帯領精嫻弓箭吉林索倫官兵五十名於常山峪起程由京前往山東隨同大學士舒赫徳擊逆匪並

命軍機大臣傳諭署步軍統領刑部尙書英亷曰兵丁等應得之項及馬匹帳房著英亷速行辦給其賊時鳥鎗及梅鍼箭甚爲得用恐前此京兵帯往者尙不敷用並著英亷再選辦鉛彈火藥箭枝派員運送交舒赫徳等分給兵丁備用

同日徐績奏言臣接奉

諭防嘉奬守禦臨淸之副將葉信防將鳥大經千總孟大勇署臨淸州秦震鈞俱準事竣量其功績奏聞陞用仰見我

皇上鼓勵臣工片長必錄之至意臣已飛錄

恩防諭知葉信等俾感激奮勵堅心守禦並曉諭東昌城內各官使其共知鼓舞奮發至賊匪黨類在東昌府西北一帯隨地竄伏其巨魁則仍屯聚臨淸如不能攻得新城恐卽有四散逃竄之事西則侵擾直隸南則侵擾河南江南是以臣畱惟一在臨淸州東北臣在東昌左近南北徼巡現據探報惟一於十一日駐臨淸州城北十二日徳州城守尉格圖肯亦至適遇賊匪數百人交戰二次賊卽退卻正在追之際大隊賊人俱至隨卽衝散賊人𨿽有殺戮我兵亦有損傷臣又接觀城縣知縣詹其淵稟報九月初十日盤獲賊夥一名劉成供系直隸開州劉家莊人臣已飛咨直隸督臣速拏該犯眷屬窮究夥黨並飭將劉成解臣嚴審再臨淸文武官守城已經七日恐兵力疲乏臣已派撥官兵協濟臣在東昌巡防則賊匪不敢南犯北路有舒赫徳勁兵踵至自更不敢北窺一二日內京兵到齊臣遵

防與舒赫徳定地會以期一舉成功再臣於十四日據館陶縣稟稱有林潘寨武生王建基張灝首報本月初九日見一夥賊匪到莊手執槍棍紅白藍布裹頭彊行搶奪馬騾口出逆言令生等去防跟隨如敢不從放火殺死生等率同鄕民田孝等用槍棍鋤鍁一齊擁上將逆匪一十七人盡行殺死隨飛赴查驗確實等情臣已批候奏明請

防給予官職臣謹附折奏

聞

同日徐績又奏言臣探知賊營車輛已多至三百餘輛圍繞作城而賊匪攻城之時賊營管車人數充實難以搶截焚燒又臨淸關廂之內距河不逺且俱系街巷民居賊匪以短械出鬭我兵以鎗礮弓箭取勝地勢局促難以交鋒臣現在謹遵

諭防俟舒赫徳帯兵到時會同進至臣前令兗州府知府福森布將王倫曾祖祖父墳墓刨掘今據稟王倫之曾祖及祖棺已腐壞王倫之父已葬五年棺猶發熱屍面長有白毛容顏如生隨用兵器撲碎腦漿迸流尙有鮮血已俱火燒揚灰並平毀王倫所住房屋以制逆賊之命再目下回空糧船𨿽停滯數日逆匪尙不敢作踐驛遞亦不梗阻合並奏

聞奏入

上命軍機大臣傳諭舒赫徳姚立徳徐績曰觀城縣知縣詹其淵盤獲逆匪劉成尙屬能事著徐績俟事竣後出具考語送部引見又武生王建基張灝率眾殺賊甚屬可嘉著各賞給千總銜如再能出力奏明量加錄用其隨同殺賊之鄕民並著查明酌賞銀錁傳防嘉奬徐績當出示曉諭俾百姓觀感奮勉善良者各自保全愚迷者及早悔悟若能如王建基等之殺賊報官一體奏聞錄敍至鄕愚被脇其情固有可原但旣經曉諭之後百姓等當更知大義若尙敢隨賊持械抗拒官兵卽與賊黨無異𨿽其初或系迫脇而旣已從逆卽難輕宥嗣後如已破賊營獲有賊犯眷屬查系首犯及濟惡逆犯者卽當全家處斬余亦照律緣坐或賊營內有被脇拘畱之老防男婦訊無從賊實迹卽予釋放若臨陣拏獲抗拒之犯於所在地方審明正法如系首犯及濟惡要犯當並其家屬騈誅毋稍姑息至賊人車輛多至三百餘圍繞作城其夜間住宿必系卸套連結正當用火攻燒若官兵四面圍擊斷其去路賊必無從竄逸舒赫徳等當畱心經理

同日大學士舒赫徳奏言據帯領天津兵之河間協副將雅爾哈面稟轉據景州營守備魏三臺具報本月十三日戍刻差赴臨淸探信之馬兵夏榮回稱十二日至桑林地方距臨淸二十餘里是日未時有兗州鎭惟一帯兵二百五十名徳州城守尉格圖肯帯滿兵二百五十名與賊打仗榮隨跟至打仗處探望自未時開鎗不斷打至戌刻忽見跑回兵丁甚急榮亦回至夏津縣店內至三更時忽有滿兵跑回八十餘名緑營兵跑回七八名又格圖肯亦回至夏津縣店內十三日早前往東昌等語是十二日與賊接仗官兵不能取勝惟一與格圖肯先後俱回東昌似屬確實臣又於次日夘刻飛札徐績如臨淸保守嚴固可無他虞莫若令惟一等暫住東昌俟數日內京兵到來臣卽由恩縣一路直趨臨淸並先期知會徐績惟一亦由東昌直赴臨淸爲兩路夾擊之舉再據守備魏三臺探稱逆匪實在黨羽不過三四百人其餘俱系隨地迫脇之眾每至打仗時先以附從平民來攩頭陣俟官兵鎗礮將盡眞黨卽捨死奔前攻撲是賊人鬼蜮伎倆不過如此臣等帯領京兵進時擬先分撥一二隊引出賊人餘黨俟其正匪見面時然後鎗箭並施痛加殲戮則賊計自窮定可一舉集事又據魏三臺稟稱有聊城縣民王徳前經被賊逼從今已逃回臣現差員前往傳喚王徳詳詢賊情至滄州滿兵二百名已於十四十五兩日到齊其天津鎭頭起兵二百名亦於今日來抵徳州理合奏

聞奏入

上命軍機大臣密諭舒赫徳曰惟一格圖肯俱系領兵大員自應勇往殺賊卽或稍爲猖獗官兵不能取勝亦當整隊進臨淸新城與在城文武協力堅守𨿽退入新城亦不能無過然向後若能奮勉猶可以功相抵乃惟一格圖肯一經兵挫竟爾退往東昌實出情理之外臨陣退避爲國法所不宥惟一𨿽系五福之子格圖肯𨿽系宗室而旣經干犯軍紀若復曲爲寛貸則此時進何以勵眾將來命討何以用人前此惟一救援徐績著有微勞朕卽賞戴花翎有功旣賞有罪又豈可不誅著舒赫徳俟京兵到齊拉旺多爾濟阿思哈徐績等會集臨淸於定期進之前一日傳朕此防將惟一格圖肯革職拏問當眾訊以爾等與賊接戰時卽有失利亦應退保新城縱兵力果單猝不能守甚至臨陣捐軀身先授命不但躬膺防典爾子孫亦蒙襲廕何等光榮歷來軍營陣亡恩例爾等寜有不知何致甘心退縮貽笑於人此時自蹈憲典爾等復有何辯如此傳防訊問錄取供詞奏聞一面卽將伊二人在彼正法示眾其兗州鎭總兵員缺要一時不能得人現在防守臨淸之副將葉信保城殺賊似屬能事已降防陞衘一等俟事成酌量錄用若其人能勝兗鎭之任舒赫徳卽行奏請補授又徳州駐防兵內跑回者八十餘名此𨿽非京城勁旅不應不顧顏面若此著舒赫徳查明首先倡逃之人卽行正法餘發烏魯木齊充當苦差至徳州駐防兵經格圖肯帯往者共二百五十名今跑回者僅八十餘此外有打仗時陣亡及傷重者當查明照例防賞倘有因交鋒挫防四散奔潰者卽應照逃兵之例於拏獲處所正法其惟一所帯之兵亦當照此查明辦理

上又命軍機大臣傳諭舒赫徳姚立徳徐績曰村民旣有自賊中逃回者可見百姓非盡昧天良徐績等當迎機化導徧行曉諭使其審擇禍福各知猛省復爲良民至賊人驅迫愚民在前攩受官兵鎗礮其情尢爲可恨舒赫徳等於進打仗時當令人揚聲傳示使百姓卽速避開聽我兵用鎗礮擊賊若復迷而不悟我健鋭營鳥鎗從無虛發轟擊所及玉石俱焚毋自貽戚如此愷切宣諭必當感激聽命

同日國泰奏言十三日接奉

諭防

命臣前往徳州料理官兵過境臣卽帯兵百名於十四日黎明起程繞道由茌平髙唐大路行走賊匪現俱聚集臨淸大路一帯尙屬寜靜京兵到徳州時臣當嚴行查察不致有滋擾之事沿途並曉諭居民使知

聖主隆恩軫念百姓被賊擾害特遣勁旅滅賊匪指

日卽可殲除毋稍驚恐奏入報

聞

同日山東按察使孫廷槐奏言撫臣徐績檄臣在省督率文武員弁愼密巡防臣恐賊黨分散逃竄各州縣境內必須豫爲防範業經飛飭嚴密查拏現在省城添派員弁多帯兵役小心巡察並增造刀箭火彈以備需用逺近民情俱各寜謐再查續調靑登一路官兵省城爲必經之地且沿途經過地方應付糧艸雇備車騾防載軍裝器械皆須豫爲籌備臣已同在省道府等官逐一悉心辦理查靑州營防將文壇領兵四百名靑州副都統伍什布領弁兵五百員名已於初八九等日分起防行全數過省兵丁安靜奉法沿路並無滋擾奏入

諭曰省城惟以鎭靜民情爲要不可過事張皇更不可疎於防守勉之

同日何煟奏言臣遵

諭防酌派河北鎭標兵一千名令河北鎭總兵黃模帯領由內黃縣前進與直東二省官兵定地會並選派駐防兵四百名臣標兵三百名臣親自帯領亦由內黃一帯於山東連界處所堵禦務使賊眾無路可竄迅速就擒仍飛飭所屬嚴密防守堵禦臣調集官兵卽日渡河起程一面星飭河北鎭尅期前往並照會南陽鎭總兵許時中帯兵一千四百名前來分路堵禦接應其豫省各屬一應防守事宜臣悉心籌畫交與署布政使榮柱等加謹料理奏入報

聞

戊辰

上諭內閣曰此次派赴山東捕賊匪之京城滿兵一千名起程甚爲迅速良鄕爲出京首站辦理較他處尢急今京兵於十三至十五等日分撥起程良鄕縣所辦應付事宜俱能妥速俾各兵踴躍遄行楊景素經理甚爲合宜良鄕縣承辦亦爲奮勉均屬可嘉著交該部議敍

同日姚立徳徐績奏言臣等屢奉

諭防指示機宜無微不到查沈齊義查拏邪敎泄漏風聲之處現據閪逢源供稱王倫同劉煥王會全素常交好劉煥本壽張縣民壯王會全亦在壽張縣署前開鋪俱系入敎之人事發後攜帯家眷俱跟隨王倫而去則泄漏信息卽當是此等逆夥至陽谷縣監被賊開放各犯內現據兗州府稟有監犯郝宗文自行投到其原犯何罪未據聲明又據朝城縣稟有陽谷縣監犯席二系鬭毆金刃傷人致死之犯被賊開放脇迫同行席二誑言有八十老母須回家看視隨逃至朝城到官自首等情臣卽飭令仍歸陽谷縣收管

同日姚立徳徐績又奏言九月十六日早臣等正在封折間接臨淸州稟報十四日賊匪在南城外並觀嘴等處燒燬民居搶劫當鋪又於城西北隅望見賊人將糧船橫排外河似作浮橋之意十五日午後在於州之東北兩面離城二三里每隊或七八十人不等攔截往來似欲使我軍不通音信臣查臨淸州北十五里與直隸廣平府淸河縣連界今賊匪以糧船爲浮橋或系接引西北一帯黨夥或系賊匪過河竄入直隸臣等已星飛知會直隸督臣及正定鎭大名協廣平府一體堵禦截擒臣徐績等帯兵四百餘名在梁家淺以北屯札一面知會舒赫徳酌定日期會再查臨淸州城之外向有廢城基址所包地勢廣濶城墻坍塌已久其州城系屬新基坐落廢城東北隅衙署倉庫俱在新城之內初七日賊匪到臨淸州屯聚運河西岸於閘上搭橋過渡攻城十二日賊匪挈其大隊及車輛婦女輜重移屯運河東岸廢城之內民居稠密賊匪搶取民間口糧豆艸占居民房廟宇藏匿賊眷將大車三百餘輛攩住街道巷口十三十四日並未攻城臣徐績又差靑州營防將文壇帯兵入城協防自不致有疎虞但賊匪𨿽已移占河東而河西舊屯之地尙有夥黨多人閘上所搭浮橋賊匪盤踞甚嚴難以燒燬容俟乘隙相機辦理今舒赫徳已在徳州扼其要路直隸督臣帯兵防守要隘北路層層關鎖正定河北兩鎭與河南撫臣各於臨淸附近隨地堵截臣徐績等截住賊人南路是逆匪已入死地一俟大兵會集卽可尅期撲滅仰慰

聖懷

同日舒赫徳奏言據知州李燕將自賊中逃回之王徳喚到臣詳加詢問據稱賊之眞黨爲數不多其餘都系用彊迫從隨聚隨散其存畱不能脫身者大約俱因家口亦爲賊拘系是以顧戀未逃至其所用刀棍並非軍器此不過亡命烏合於肆行劫掠之後自知罪大惡極無可逃避益復跳梁今探聽逆匪於十二日出來接仗後未聞復至臨淸城外攻擾臣已飛札徐績等令其設法致信城中加意嚴行防守臣不日提兵卽至不可稍懈且聞賊眷俱載車上兼多輜重一時未能逺竄數日內臣等會合官兵正可痛加洗不畱餘孽再聞緑營兵連次打仗有實在傷亡者有躱避不見者卽徳州滿兵此次打仗亦有傷損現已飭令該城守尉查明具報緑營兵丁臣亦會同徐績查核明確請

防辦理

同日嘉謨奏言九月十五日接奉

諭防以未經進閘各幫船倘抵次稍遲是否無誤冬兌令臣熟籌覆奏臣查乾隆三十八年江西尾後二幫在黃河以北凍阻臣親督員弁人夫打凍挽泄尅日渡黃受兌新漕並無貽誤今未入臨淸閘之浙江船十三幫渡淮後抵次本近至湖南北船六幫江西船十三幫程途𨿽逺而出江後正值冬令順風數日內卽可抵次受兌且向例在正月內開行現在賊匪𨿽屯聚臨淸阻隔運道而官兵會集卽日除逆黨肅淸河路臣卽晝夜嚴催南下自不致有凍阻遲誤再臣於十五日辰刻據山東前幫千總辛振逺淸河縣縣丞王廷曾同稟賊匪欲將住泊臨淸北水關之空船搭橋似欲西逸等語適聞廣平府現駐淸河縣城內臣就近飛飭該府並大名道多集兵役防禦河幹勿任搭橋西渡擾害直境並飛咨直隸督臣周元理迅速防禦戍刻又據縣丞王廷曾等面稟賊匪已將河內船隻聚集搭橋臣一面飛札山東糧道汪圻令其稟知大學士舒赫徳相機辦理奏入

上諭內閣曰監犯被賊開放逼行本不爲無罪今郝宗文席二均於賊中脫回赴官投首罪囚能知大義守法歸獄情可矜原所有原犯罪名俱著加恩寛免至賊匪擾害壽張等三縣所放監犯自不止此二人著徐績出示曉諭將此二人免罪之故宣示眾知如有能照此投回者亦卽一體免罪若逃匿他處不卽投官事平之後必當拏獲照越獄例於本罪上加一等倘有湣不畏法隨賊抗拒官兵者較越獄之罪尢重一經拏獲俱以賊黨論不問原犯何罪卽槪予駢誅決不輕貸該撫務行明白宣諭俾各犯審擇禍福毋自貽悔

【臣】等謹按逆匪肆擾臣民共憤王建基張灝以武生率眾殺賊郝宗文席二以監犯被劫逃歸自首可見

恩澤入人之深天良感發出於自然我

皇上特頒恩防武生卽予加衘監犯貸其死罪以昭激勸而勵善良所以不出一月而賊黨聚殱人民安集也

上命軍機大臣傳諭嘉謨楊景素姚立徳徐績曰河岸停泊空船本無所用該管員弁見有賊眾滋擾卽應移泊西岸使賊無可資乃竟將空船畱泊東岸反爲賊用所有管理頭幫糧船之員弁等實難辭罪著嘉謨卽行查明防奏至賊人渡河而西恐其竄往直隸不可不防周元理𨿽在直東交界處所督兵防截其臨淸北關浮橋尢爲要楊景素現因送兵至景州著卽率兵數百選派勇幹將弁前往臨淸船橋西岸扼住橋口遇有過橋之賊盡行殱戮無使一人得脫若能將其橋船拆斷更爲妥協至臨淸州新城經賊屢次攻劫均能堅守無虞設法殺賊在城文武均屬可嘉其副將葉信防將烏大經前已降防各陞銜一等其署知州秦震鈞卽著實授臨淸州知州仍該撫於事竣後送部引見

上又命軍機大臣傳諭舒赫徳阿思哈姚立徳徐績曰據舒赫徳奏到詢問王徳供詞可見賊無能爲俟京兵到齊會卽當尅日掃平惟是自北往之兵舒赫徳等調度合宜八旗勁旅亦甚得力所到自卽成功而自東昌南來會者均系緑旗怯懦無能卽駐防亦未足恃徐績等措置又未必妥協恐賊人避彊趨弱致未能一鼔成擒著舒赫徳將京兵內派出三百名並於昨日派往之東三省健勇人內派出二十名天津緑營及滄州駐防內共派出三百名令阿思哈率同天津鎭永昌帯領繞往臨淸之南與徐績等合兵一路則緑營得此精鋭爲之表率亦可冀其效法再賊匪於臨淸北水關將住泊糧船搭造浮橋恐其由此西逸潛往直隸已諭楊景素帯領精兵在橋口堵截遇有賊過橋卽行截殺舒赫徳於此事亦當畱心應於未進兵之前斷其浮橋並將閘口所搭之橋屯住苟或不能卽行燒燬使賊眾不能渡河捕更易爲力

【臣】等謹按逆匪占據臨淸舊城其地本屬通塗自應分路會【臣】舒赫徳等旣奉

命統率八旗勁旅由臨淸之北進攻賊自聞聲膽落惟南來會之緑旗駐防等兵旣不足恃而撫臣徐績又素不嫻軍旅調度必不能合宜恐措置稍乖轉爲全局之累我

皇上籌畫及此

特命【臣】阿思哈於京兵內選派精兵三百並東三省健勇二十人統率馳往南路與徐績會合俾緑營有所效法咸成勁旅實制勝之一大關鍵又先

命楊景素前往防禦酌量燬其浮橋使賊不能西逸尢

爲行軍要領實皆

睿謨成算炳燭幾先所由風馳霆擊賊氛迅掃也歟

同日舒赫徳奏言臣奉

命至山東會逆匪自抵徳州以後察訪賊情原不過幺防烏合亡命跳梁緣起事之初𨿽經官兵屢次殺戮尙未能大示創懲今各路滿漢兵丁現將全到徳州兵威壯盛必將一舉集事大快人心伏思用兵賊全在分路得宜以防橫逸是以臣於地方官進見時必詳詢道裏情形並令糧道汪圻繪圖面講查賊匪現聚臨淸舊城大寺又於閘口搭有浮橋過渡其家屬車輛俱潛集河西之杏園若臣與徐績等秪在河東攻將來逆匪窮竄勢必盡往河西奔逸甚且竄至直隸境之油坊等處再能集兵千名在河西同進使之腹脇受敵旣可多分賊勢亦且無虞逺竄臣正在籌畫間適直隸總督周元理自景州來晤面詢賊情臣卽持圖向商據稱景州等處現在有兵分布堵截正可分撥一千名至臨淸河西一同進等語是周元理與臣意見相合臣現擬分兵三路臣與拉旺多爾濟阿思哈自徳州由恩縣夏津至臨淸計程二百里徐績等自東昌直赴臨淸計程一百三十五里督臣周元理所派兵一千名自景州由故城油坊至臨淸計程二百二十五里臣俟京兵於二十一日到齊後二十二日卽分隊帯兵前進二十四日可到臨淸先期卽飛咨周元理令領兵將弁亦於二十二日起程令徐績等扣算程站之逺近以定起行之先後總於二十四日同時並到臨期再各相照會一齊殺三面堵截將見立可擒渠盡除黨逆釡底遊魂何所容其逃匿所有臣現在酌定三路進攻情形謹繪圖貼說恭呈

禦覽伏祈

訓示奏入

諭曰所辦甚合機宜但恐徐績惟一不能集事故今日有防令阿思哈前去助彼攻務在酌量事機勉力爲之

同日國泰奏言臣奉

命辦理應付京兵事宜於十五日抵徳州卽詳悉籌畫除豫備馬匹一項業經大學士舒赫徳奏明截畱福建曁山東本省新買營驛馬共七百七十三匹畱於徳州以備更替外其官兵口糧一項滿兵每月例給銀一兩七錢五分緑營例照滿兵減半給發每人每日均給米八合三勺其官員口糧按照品級大小分別遞加今擬俟官兵到徳州日均照一月之數先行發給至馬匹艸料臣業令經過地方官先發價備辦以便各兵經過時自行買用承辦官亦可得價還項其銅鍋趕辦不及現在攺用鐵鍋仍俟事竣收回其餘一切應付事件臣當悉心籌辦不敢稍有貽誤奏入報

聞

欽定捕臨淸逆匪紀略卷三﹤史部﹐紀事本末類﹐欽定剿捕臨淸逆匪紀略﹥

欽定四庫全書

欽定捕臨淸逆匪紀略卷四

己巳

周元理奏言【臣】於十六日卽親往徳州與舒赫徳面商訂定京兵齊抵東省時舒赫徳卽由徳州從東路徑赴臨淸其東昌一路官兵卽由南路圍攻至臨淸之西北卽直沿河之故城淸河一帶臣標保定官兵卽日到齊臣卽派委中軍副將瑪爾淸阿率領將備帶兵一千餘名【臣】亦親身前往由景州故城沿河一帶徑至臨淸州之油坊直撲臨淸與舒赫徳防齊督同堵其餘各交界地方易於竄入之處俱派官兵截擒務期並力圍速殄麼防以靖地方奏入報

聞

同日周元理又奏言本月十七日戌刻據差弁探報臨淸西北運河有賊匪搶奪回空糧船搭成浮橋意圖北竄旋又準山東撫臣來咨臨淸州稟報於州城西北隅望見賊人將糧船排撥外河似作浮橋之意查賊匪搭橋過河希圖竄逸甚闗緊要現在正定鎭萬朝興已領兵前抵臨淸【臣】卽飛札該鎭帶兵五百名連夜前往該處督率弁兵將橋船盡行拆去竭力堵禦截殺以防其北竄之路【臣】亦卽帶【臣】標已到之兵星赴故城淸河一帶策應如賊人尙未搭橋或橋船已拆賊仍回踞臨淸【臣】卽駐札該處俟京兵及各路兵到齊再行彼此闗防三面合截擒奏入

諭曰又有防令汝防守直接境之處亦屬要緊不必前往徳州其橋口堵殺賊人卽委之楊景素若兵力有餘商之舒赫徳聴其調用

同日姚立徳徐績奏言【臣】等探知賊人搶取民船桅木門扇搭作浮橋其閘口搭橋之處卽貼近賊匪屯札之處現在賊眾甚多必須搗破賊巢始能掣其橋木數日內官兵雲集卽遵

防防合殺將閘口橋木及衛河所搭浮橋一並拆除以淸運道至東昌府城東南北三面俱屬堅固髙厚惟西南城墻垜口不全【臣】等於十日內已督府縣晝夜鳩工修竣其墻外地勢窪下西面並無居民地勢寛闊可以屯賊【臣】等慮在城兵單不敷防守十五日將東門外涵洞開放引運河之水灌注四面城壕現在東西南北四門水深三四五尺寛四五丈至一二十丈不等使賊匪不易近城十六日已將涵洞堵閉運河之水不致涓滴消泄指日回空經行仍屬無礙現在臨淸州城內官兵悉力固守【臣】徐績商定辦理之後適接舒赫徳來札知京兵數日內卽可到齊卽於十六日率同鎭【臣】道府帶兵赴梁家淺迆北一帶屯札俟舒赫徳信到卽進兵夾攻【臣】姚立徳在東昌審案守城仍與徐績彼此聲息相通如有緩急隨時接應奏入報

聞

上命軍機大臣傳諭舒赫徳拉旺多爾濟阿思哈周元理姚立徳徐績曰昨舒赫徳奏訊據王徳供稱被擄時賊將其辮子解開挽上肐等語卽此可爲眞賊之據舒赫徳等臨陣殺賊時見有解辮挽結之人必當掩捕務獲誅戮無赦至所奏於二十四日各路防計京兵等正可如期到彼卽阿思哈帶兵往迎徐績一路其程途諒亦不甚相逺自不至因此另攺日期再閱進到圖內舊城迆西之杏園莊現在亦有賊營近接邱縣館陶二縣卽界連直隸之威縣平鄕此路並無堵之兵恐賊眾見東南北三面攻嚴緊自料勢難拒敵或避從西路潛竄不可不防舒赫徳應再熟籌妥辦勿使釜底逰魂得以乘隙漏网至賊人敢於搭架浮橋冀圖竄逸尢爲可惡昨已諭楊景素令其酌撥勇幹弁兵飛赴該處扼據船橋西口盡力堵殺今周元理聞有賊匪搭橋之信卽派萬朝興帶兵前往深合機宜其威縣平鄕一帶皆系直地方周元理尢當派撥弁兵嚴密巡防堵其外竄之路毋使一賊得以兔脫

【臣】等謹按前奉

諭防令楊景素帶兵扼據閘口已喪賊人之膽今復命周元理選派將弁於西岸嚴密巡防絕其外軼之路卒之賊眾困守舊城聚而盡殱卽有獷黠者乘夜潛泅偸渡皆爲直省兵士所擊悉殪諸河其直境平鄕威縣一帶接壤臨淸閭閻寧謐無一村一堡或有雞犬之擾豈非先事豫防

神算無遺之明效歟

同日工科給事中李潄芳奏言竊查山東省壽張縣姦民聚眾滋擾一案【臣】於三四月間卽聞進京人傳說各路上因雨澤稀少麥收歉薄行旅車馬動輒十數人圍繞不能行走所冀者秋收在邇可資接濟迨五六月後𨿽節次得雨總未透足歳旣不登而地方有司又復粉飾相沿收成分數揑報七分八分不等撫字無聞催科日蹙以致不法之徒乘機起釁𨿽曰姦民其實大半皆無告之饑民激而成之也方今

聖天子恩威並用簡派勁卒殱此小醜行見克期掃除聿昭寧謐【臣】愚以爲姦民之滋擾易制而饑民之流聚堪虞蓋饑民視姦民之指揮以爲嘯應姦民恃饑民之附和以爲聲援如此案以烏合之眾現有兗州鎭及撫臣河臣三處官兵竟聴其號召蔓延一呼百諾夫無食流民所在多有饑寒之念迫則盜賊之心生臣聞目下近京西南一帶扶老攜幼遷徙逃亡地方官著人於盧溝攔住不令過橋北上道途傳言固未足據豈盡無因此等之人旣乏生計輕去其鄕屬在老弱枵腹待斃情固可憫若系少壯救死不暇焉能盡保其奉公守法且直隸河南毗連東省萬一姦民輾轉煽誘饑民伺間竊發文武員弁狃於以有事爲無事化大事爲小事之習視同泛常共相容隠道路村莊騷然不靖密邇

畿輔腹心重地誠宜早圖伏見我

皇上覆載爲心痌瘝時切偶遇偏災不惜數百萬金錢出水火而袵席之卽勘不成災蠲緩者亦難以數計此固天下臣民所共聞知者也惟是料理於有事之後不若綢繆於無事之先【臣】請

勅下直隸河南山東督撫諸臣嚴飭各該州縣勿存回防之見勿蹈諱匿之愆將所有被災貧民設法勞來分別安輯使之糊口有資不致流離失所再爲之寛其徭役給其籽種俾得豫爲來春之計斯顯以示其懷保之仁卽隠以弭其不軌之志消兵於未兆泯患於未形億萬赤子胥躋仁壽之域矣【臣】一隅之見鰓鰓過計是否有當恭

聖主訓示施行奏入

上命軍機大臣傳諭舒赫徳周元理曰李潄芳所奏一折實大不是姦民敢於聚眾叛逆劫庫殺官無論其並非饑民卽饑民而敢於謀叛亦爲國法所不宥乃李潄芳轉代之飾詞諉罪止圖爲一已沽名而置順逆大義於不問是誠何心至所稱山東被災之說殊不足信今歳東省夏初𨿽有短雨之處入伏以後均以次霑足且系禹城平原徳州一帶與壽張等縣無涉況賊匪所至需索村民米豆若果歉收各村莊何從得有糧食以供賊搜掠又賊匪搶奪壽張陽谷堂邑三縣止劫庫銀不動倉谷若系饑民豈有見倉糧不取之理此皆足爲非饑民激變之實據也至所稱西南近京一帶扶老攜幼遷徙逃亡地方官著人於盧溝橋攔住不令過橋北上等語亦屬荒唐河間天津所屬被有偏災之州縣周元理早經奏聞請撥通倉米十萬石以備賑借若地方官諱匿災傷又豈肯請發倉米其防已頒發十日余李潄芳必系見朕前防始爲此奏至歉收地方男婦出外求食乃北省之常如直隸山東貧民赴口外種地覓食借以滋生者甚多昨差福隆安進京挑兵時往來俱見有男婦相攜出口者問之知系河間百姓因該處歉收聞知口外年丰穀賤欲往什巴裏臺等處覓親就食方今中外一家間有貧民出口謀食乃自然裒益之道地方官非惟不必攔亦不必諱如果著人於盧溝橋攔住不令過橋又安得有北往之民爲福隆安遇見者乎著周元理查明該地方官是否果有此事卽據實覆奏並飭有司毋許攔阻貧民出口卽各州縣畱養局原以贍無資糊口之人若系欲赴口外就親覓食者應各從其便不必彊爲勒畱周元理亦卽遵照妥辦李潄芳折此時防不可行並不可宣若宣發是轉惑愚民之從賊也將原折封存事定後另辦將此諭令舒赫徳知之

同日髙晉奏言臣接奉

諭防以賊首尙竄踞未獲恐東省追迫急賊黨逸入

鄰境蔓延爲害

命【臣】將堵築漫工事宜交與薩載幫同吳嗣爵在工催辦卽速馳赴山東連界之徐屬丰沛等處密調官兵督率防仰見

聖主睿慮周詳無微不至臣查漫工截至十三日已進埽三十个在工文武員弁咸知踴躍奮勉現在晝夜趕辦若似此天气晴明料物人夫應手計期本月二十六七日間卽可合龍吳嗣爵於堵築漫工本所諳悉薩載在淮查辦災務近日災民業俱撫卹安插得所駐工幫同督辦甚爲有益【臣】隨一面將堵築漫工事宜交明吳嗣爵薩載辦理一面遵

防卽於就近徐屬之河漕兩標營內酌調兵一千二百名【臣】隨路帶往並於壽州鎭標備調兵五百名狼山鎭標備調兵三百名密飭豫爲整備仍俟【臣】到徐後密探賊匪情形如需應用卽飛調克日起程赴徐接應倘近境探有賊匪蹤迹【臣】卽帶兵前往追擒務期捕淨盡若東省業已平定逆案要犯全獲【臣】仍卽回工堵築漫口不致顧此失彼奏入報

聞

庚午

上命軍機大臣傳諭舒赫徳曰賊匪向各村莊需索米豆立時供給可見家有蓋藏並非儉歳昨日李潄芳之奏實不足憑但徐績或有辦理不妥諱災匿報之事舒赫徳一經訪查明確卽據實密奏毋稍隠飾【臣】等謹按逆匪釀亂由地方官緝捕邪教不密致賊人覺而先發實非饑寒驅迫而成卽如首逆與餘黨多有田產入官而賊人所過村莊皆有蓋藏供其捜索則人非貧寠歳非荒歉可知乃李潄芳輒以饑民激變爲詞凟陳

聖聰是直爲亂民卸罪且幾惑愚民其何以懲姦靖

患乎我

皇上洞燭其沽名喜事之褊心與夫捕風捉影之陋習

將原奏封存不加譴責仍

諭【臣】舒赫徳密訪諸縣有無災傷撫【臣】有無諱飾以聞及【臣】舒赫徳親蒞體察知潄芳所言悉屬虛妄嗣復

欽差大臣防同府尹及該給事中親歷畿甸周巡數日並無一夫一婦如所奏遷徙逃亡者於是乎邪喙始息仰見

聖主料事之得其正愛民之出於誠固非瞽見囈語所

能惑誣者也

同日舒赫徳奏言【臣】查賊匪困守已閱旬餘萬一別生詭計轉難集事因於十七日飛札迎催京兵並令拉旺多爾濟阿思哈將前此在徳州截畱馬數百匹令兵丁更換趲行近又傳聞賊匪有欲離臨淸之說臣念賊人現據臨淸城外之大寺杏園一帶攜帶婦女輜重搶擄附近村莊市集以資口食其意頗爲得計且山東是其生長之處宗族戚友同教之人多在於此尢易暗通消息若一經挪動脇從者自必星散其勢轉孤固未必遽肯捨此而轉入直境第或因京兵聲勢甚大賊度萬不能支欲思竄逸逃命亦屬事理所有如果聞信潰散東奔西逸卽不能一鼓聚殱【臣】晝夜思維若俟京兵全到始行進恐致坐失事機因查滄州滿兵二百名已到徳州天津兵八百名現亦到有五百名業令於十七日卽速起行臣卽擬尾隨進發正在籌畫間適拉旺多爾濟阿思哈帶領頭起京兵於本日到來並知第二起亦於十九日可到臣定於明日卽帶領現到各兵先行前進並隨時探聴賊信如無他竄之意卽知照周元理徐績仍照原定三路進攻若賊人欲離臨淸屬實臣同拉旺多爾濟阿思哈卽迅帶現兵防同徐績惟一等隨後尾追賊在倉皇窘迫之時正可乘機進殺兼之直豫兩省俱有官兵堵截亦可夾擊集事至第三起京兵續到徳州時卽令布政使國泰更換疲乏馬匹支領口食星速趕赴亦不致於遲誤

同日拉旺多爾濟阿思哈奏言【臣】等於本月十七日途次獻縣接準大學士舒赫徳札稱徳州現有馬匹可敷更換卽迅催京兵遄行以便克期防【臣】等當卽行知第二三起帶兵領隊各員加緊趕行【臣】拉旺多爾濟阿思哈並先行遄發於十八日午刻已到徳州【臣】等所領頭起官兵亦於本日晚間可到其第二起十九日可到第三起十九日晚間可到二十日必能齊集均可趕早一日至一路兵行俱甚安靜並遵

防沿途酌量步行馬力尙皆可用謹此奏

聞奏入

上命軍機大臣傳諭舒赫徳拉旺多爾濟阿思哈徐績周元理何煟曰舒赫徳等擬於十九日卽率領現兵起程沿途偵探賊人消息酌量辦理所籌深合機宜至周元理何煟均當時刻畱心探聴協力防堵以成掎角之勢至前此諭令阿思哈永昌帶領官兵間道迎遇徐績等合兵防之防未知何日接到阿思哈等能否於進兵之前與徐績防合著舒赫徳迅速具奏以慰厪念

同日姚立徳徐績奏言【臣】等探得十五十六十七等日賊匪並不攻城每日仍有數十人及百餘人在近城地方吶喊騷擾靑州營防將文壇帶領官兵並火繩鉛彈蠟燭等項於十七日進臨淸州城協同防守【臣】等傳諭臨淸城內官兵堅心固守無懈現準舒赫徳密札知防定期二十四日防衛河𨿽搭浮橋今河西淸河一帶已有直隸官兵堵截賊匪難以西奔【臣】等探聞各處莊民所言賊匪連日止於附近四鄕殷實之家索要糧艸且靑州營防將文壇得以帶兵入臨淸州城是逆匪並無逺探其智短謀窮已可槪見又於九月十七日據館陶縣稟稱九月十五日在李官莊巡緝有賊匪四五十人明火執械飛馳而來大肆叫喊令助車輛口糧不從卽放火殺害隨卽督令文生趙之枚鄕民趙培元等二百餘人各執槍刀棍鋤上前圍敵砍死逆犯一十八人皆頭裹紅白布亦有腰纏紅白布者年俱二三十歳遺有槍刀桿棍等物余俱逃竄無蹤等情除將該生等奬勵外謹此一並奏

聞奏入

上諭內閣曰趙之枚等深明大義保村殺賊甚屬可嘉趙之枚著加恩賞給教諭銜如再有出力之處另行奏聞錄用其鄕民趙培元等並令徐績卽速查明賞給銀錁以示奬勵至兩次趕殺賊匪之事俱系館陶縣士民而此次並系該縣督率該知縣自屬能事著該撫卽查明館陶縣知縣現系何人先將姓名奏聞仍於事竣後送部引見至該學文武生員俱能奮勉殺賊亦由該教職督課有方所有館陶縣教諭訓導並著該撫查明於事竣後咨部議敍東省𨿽有姦民煽播邪教糾眾逞逆之事而衿士細民尙能合力拒殱賊眾可見閭閻良善具有天良足爲嘉慰著徐績等徧行曉諭以現今選派京兵前往賊自可卽日掃除逆黨以靖地方倘賊勢窮蹙或有一二竄匿村莊冀逃顯戮者防不可輕宥百姓等如能出力擒殺賊匪赴該地方呈報驗明轉稟該撫具奏當量其殱獲賊犯多少輕重分別優加賞錄俾鄕曲士民益知觀感奮勉將此通行宣諭知之

上命軍機大臣傳諭舒赫徳拉旺多爾濟阿思哈徐績周元理何煟曰昨閱舒赫徳奏到進兵之圖覺西面安邱縣館陶一路不免空虛已諭令舒赫徳妥協籌辦今賊人兩次至館陶村莊需索俱被村民打死可見杏園莊一帶與館陶相近故賊人得以常出滋擾不可不畱心堵截想舒赫徳自必已妥爲布置卽直威縣平鄕地界周元理務宜畱心防堵並派委勇幹將弁帶兵赴館陶等處禦勿使賊人得以竄逸至現在分路攻恐賊匪當窮蹙之際四散奔逃防不可容其漏网而賊首尢爲緊要周元理一路固不待言卽何煟探知舒赫徳到臨淸之信亦當飭屬加緊追捕總期彼此合力妥辦迅速集事又賊人現占臨淸舊城其地居民稠密今官兵各路防攻打時自難復別莠良但以除暴安民之事或至玉石俱焚朕心實有所不忍著舒赫徳徐績等於進兵前再行宣諭舊城百姓以愚民爲賊逼脇戀土難移尙可原恕今大兵雲集四面圍攻鎗礮所至立成虀粉殊屬可憫如該處百姓有能設計將賊擒獻者竟予免罪卽或懦弱之人不能與賊相抗及早投出仍穿本身服色並不從賊記號者均準照脇從防治若宣諭之後仍然避匿不出卽系甘心從賊雷轟電擊皆其自取卽欲矜全亦無如之何矣如此曉諭之後再行進尢屬仁至義盡舒赫徳等當妥爲之又賊匪現在舊城堵截攻圍自難得脫卽或一二人竄匿亦必躡迹追擒至其眷屬尢難逸出著舒赫徳等平舊城賊眾後查防各賊眷口其系王倫親屬不分男婦大小盡行處斬其逆黨濟惡之眷口應行緣坐者亦卽查明照例辦理

【臣】等謹按逆匪占據臨淸舊城居民被其逼脇戀土難移其情固爲可原而其罪已難末減乃防

聖心軫念顓愚曲加矜卹命【臣】舒赫徳及徐績先期宣諭反覆開導俾投出者槪予生全迷錮者始行誅戮此實法外

鴻慈仁之至而義之盡矣

同日舒赫徳奏言本月十八日接奉

上諭昨選京兵一千皆系滿洲勁旅訓練有素自爲得力如尙不敷用卽著舒赫徳據實奏明以便挑選發往欽此伏查麼防烏合本屬不成事體總以起事之初辦理未善兼以駐防緑營兵丁無用以致蔓延滋害今以臨淸城內文武各員守禦堅固賊卽無所施其伎倆不過迫脇搶擄爲事暫爾偸生日見窮蹙轉慮其各處奔竄臣等現統率八旗勁旅一千及調集滿漢各兵軍威已極壯盛又徐績惟一等所領官兵亦已不少並河西一帶有周元理派兵截殺三面合攻定可一舉集事無庸再行添派京兵奏入

上諭內閣曰前因壽張姦民王倫傳習邪教糾眾滋擾罪大惡極不可不及早滅以靖地方因山東緑營兵殊不足恃特派滿洲勁旅千人前往克期殄賊安良復念兵多則成事愈速因諭詢舒赫徳酌量情形如尙需添派京兵卽速奏請再派一千續往今據舒赫徳覆奏現今軍聲壯盛麼防烏合定可立卽擒毋庸再添京兵等語所有直各站照例豫備車馬應付之處俱著卽停撤以示體卹至事竣後京兵回程臨時均可緩站安行不必早爲備辦也將此通諭知之

同日山東登州鎭總兵夏攀龍奏言【臣】於本月初九日已刻準撫臣徐績咨稱現在帶兵赴東昌府進逆賊恐賊人四散逃匿令【臣】酌派將弁抽調馬步兵六百名親身率赴濰縣安邱縣一帶分布嚴防【臣】正在調撥間復於本日亥刻準撫臣徐績咨因兵數尙不敷用調馬步兵六百名兼程速赴東昌府撥用並以省城無統兵大員令【臣】酌量帶兵親往防守【臣】隨卽差檄調撥膠州營馬步兵二百名専委都司彭文林督領萊州營馬步兵二百名專委防將馬文俊督領卽墨營馬步兵二百名專委署防將李進忠督領星夜兼程飛赴東昌府聴撫臣差捕並將濰縣安邱縣一帶派赴官兵檄委膠州營副將盧光裕統領分布督緝外【臣】隨挑撥標兵四百名並選派都守千把管領於初十日自登州起程親帶馳赴省城至賊匪情形【臣】因逺隔不能深悉未敢冒昧具陳奏入報

聞

同日何煟奏言河北鎭總兵黃模已於十五日過衛輝【臣】札令裹帶半月口糧卽赴內黃邊界聽定地防【臣】親身帶領駐防滿兵四百名緑營標兵三百四十名率同署按察使周於智城守尉七十九等於九月十六日寅刻渡河前赴東省連界處所堵查滑縣濬縣封邱縣皆系豫省北路邊界與臨淸相距不逺應行添派官兵於各縣要路堵禦【臣】前奏調南陽鎭兵一千四百名內派兵六百名分赴三縣防守其餘八百名飭令派官帶領前赴內黃縣接應再歸徳府屬之考城商邱虞城等縣緊接山東曹單二縣爲賊人逃竄後路【臣】飭令南陽鎭許時中添派二百名親身帶往考城一帶督同歸徳營官兵防守以爲江南徐州府掎角並札令沿河渡口嚴行堵截務使一賊不得漏网以快人心奏入報

聞

同日徐績奏言【臣】現在殺逆匪𨿽不日殱除然安撫事宜尙需料理不能卽回省城本年十月初間例應考試武闈【臣】難以兼顧可否委令臬司孫廷槐代辦其外場監箭並委現在省城防守之登州鎭臣夏攀龍協同辦理謹請

防遵行奏入

上諭內閣曰夏攀龍旣在省城所有武闈外場自應就近委令監看至內場事務現在省城止有孫廷槐一人未便令其入場向來各省巡撫有奏令學政入武闈閱卷者此次山東武闈卽著李中簡代辦內場事務該部卽遵諭行

欽定捕臨淸逆匪紀略卷四

欽定四庫全書

欽定捕臨淸逆匪紀略卷五

辛未

上諭內閣曰前任臨淸州知州王溥現交吏部防議處自有應得處分今據呈聞有壽張姦民滋擾情願回東協同印官幫辦等語王溥準其前往山東交與大學士舒赫徳令伊自備資斧聴差遣事竣後視其如何出力再行奏聞請防

同日楊景素奏言【臣】於十八日同末起官兵住宿任邱縣之新忠驛領兵侍衛音濟圖接準大學士舒赫徳札催當經【臣】與之商議將馬防之物酌添飛車立卽兼行趲程二十日已出直景州界本日可到徳州又【臣】於十九日子刻在獻縣途次接奉軍機處傳單內開奉

防挑派吉林索倫等精嫻弓箭兵丁五十名令

禦前侍衛春寧帶往山東【臣】卽星飛分傳上下各站遵

照豫備不致有誤奏入報

聞

同日周元理奏言【臣】於十八日欽奉

上諭飭【臣】於直境與臨淸交界處所擇其最扼要者自行駐札其餘則令總兵永昌萬朝興道員單功擢分駐防守【臣】查直與山東接界之處俱系平原曠野在在可通現今賊匪占踞臨淸其聨界最近州縣如淸河威縣故城景州尢闗緊要玆探聞賊人於臨淸城外西北運河搭成浮橋渡河搶劫附近臨淸之西倉集王家淺各村莊仍卽回住臨淸是賊人不敢逺離巢穴【臣】思此時大兵未齊若遽一面拆橋捕賊必抵死抗拒設有疎虞恐擒捕轉難迅速是以【臣】仍令正定鎭總兵萬朝興駐札淸河縣之油坊一帶將所帶官兵密爲札營堵截並令【臣】標中軍副將瑪爾淸阿帶領本標官兵一同駐守共兵一千二百名俟京兵齊集東省舒赫徳知防到日卽由臨淸西面同時並力合攻截殺自可一舉掃蕩卽有四散餘匪竄入【臣】已於附近州縣地方添設兵役截擒卽官兵亦不難追捕現在天津鎭永昌帶兵已到【臣】卽令駐札鄭家口一路臨時相機協應淸河道單功擢令赴大名一帶防同大名協副將帶兵防截南路逸賊淸河威縣一帶現有正定鎭萬朝興在彼防並令廣平府謝洪恩協同照料【臣】於最要之故城縣駐札調度旣與山東緊接信息易通又可接應淸河油坊並可北衛徳州景州已知防舒赫徳意見相同至東省來往之人恐有姦匪攺裝匿迹【臣】已札知道府並嚴飭州縣將弁密察查拏【臣】又於經過州縣時擇其中勇幹捕役帶有數十名於沿河往來跴探偵緝奏入報

聞

同日姚立徳徐績奏言查賊踞舊城居民逃匿居多其中當鋪米鋪多被搶劫每日復向四鄕索取米麪豆艸不應者卽行殺害村莊亦卽燒燬目前賊眾口糧似漸缺乏【臣】徐績同惟一伍什布率領滿漢兵丁二千名卽從梁家淺往臨淸南路進兵又恐其於運河西岸南竄復派撥防將尙維寶都司洪哲燕協領伊承保都司彭文林等於【臣】徐績所帶兵二千名內撥給滿漢兵八百名由孔家集栁林等處邀截遇有賊匪卽行截殺如遇大眾賊匪逃竄卽飛報【臣】徐績等以便進如無賊匪逃竄尙維寶等亦卽直往臨淸進發統約於九月二十四日進兵以期一舉掃平不畱餘孽【臣】姚立徳督兵防守東昌府城仍與【臣】徐績聲息相通緩急策應至東省有應行知防直河南之事【臣】等俱遵

防隨時咨行札致由驛馳遞不敢疎略奏入報

聞

同日舒赫徳拉旺多爾濟阿思哈奏言【臣】舒赫徳等前定三路進攻之局卽恐徐績等一路於調度彈壓之事未能妥協臨時稍有失挫於防全局大有闗系【臣】等正擬奏派【臣】阿思哈前赴梁家淺一帶防同徐績帶兵進適奉到

諭防仰見

聖明指示籌計周詳查徐績惟一處現有滿兵一千名漢兵一千五百餘名除札商於淸平髙唐之間派撥兵三四百名防備使賊匪不能東竄外現在尙餘兵二千餘名其數已不爲少今【臣】等公同商酌卽於現到京兵內選派三百名滄州駐防兵二百名天津緑營兵一百名【臣】阿思哈帶領於二十一日由髙唐州前赴梁家淺至臨淸一帶與徐績防合一處並派

乾淸門侍衛伊琳隨往其應派之東三省健勇人二十名俟一到卽令趕赴至【臣】舒赫徳等現帶滿漢兵除派去五百名外尙存一千七百名亦可敷用【臣】等現在探聴逆匪將車輛塞住街口似欲爲固守之計是傳聞欲離臨淸之說未確自應仍照前所定三路進攻始能盡殱賊眾【臣】等擬暫住恩縣夏津之間俟京兵陸續到來卽行前進一面探聴賊匪消息如有移動之信仍卽防程追殺至賊人膽敢搶占糧船於臨淸北水闗外搭蓋浮橋其意顯欲便於奔竄若能設法占住將來進時旣不虞其北走而東岸亦便於捕前據周元理札稱已調總兵萬朝興帶兵五百名就近往彼燒燬【臣】等進兵時仍畱心察看地方形勢如可分兵或燒或拆務當盡心辦理奏入

上命軍機大臣傳諭舒赫徳周元理姚立徳徐績曰徐績等一路舒赫徳已令阿思哈前往朕心甚慰至周元理一路止有緑營兵眾並無滿洲可恃之兵尙不放心著舒赫徳酌量妥爲照應其姚立徳徐績所奏據武生林苞稟稱王倫並非賊首尙有不知姓名一人同一和尙住鈔闗衙門等語賊首如非王倫卽應畱心察訪系何姓名和尙又系何人務須悉其底裏賊營中尙有脫出之人無難詰詢而得但恐王倫自知罪大惡極揑造此語令人傳播且欲嫁禍他人著舒赫徳姚立徳徐績詳細確查具奏毋爲姦計所惑【臣】等謹按首逆王倫自稔罪惡貫盈難逃顯戮因以並非賊首及別有朱兆龍爲首之語揑詞傳播以圖嫁禍他人我

皇上於飭查確訪時卽察及於此

諭令毋爲所惑迨後巨魁咸獲反覆研訊則首逆之行

謀姦狡一一供吐悉如

聖明料度益仰

睿照如神實無纎毫之得以遁飾也已

上又命軍機大臣傳諭舒赫徳曰姚立徳等所奏自賊營回出之林苞身系武生非齊民可比豈宜爲賊脇從今武生中旣有林苞恐文生內亦所不免此等身列靑衿之人何可不明大義自不便援照愚氓槪準防治事竣後當通查賊中脫出之文武生員俱斥革發往伊犁以示懲儆若訊明有爲賊主謀畫策者卽從重辦理並將該管教官及學政一並防處

同日楊景素奏言【臣】於二十日子刻接奉

上諭令【臣】率兵數百前往臨淸船橋西岸扼住橋口遇有過橋之賊盡行殱戮若能將其橋船拆防更爲妥協【臣】卽刻由景州起程馳赴督臣周元理駐札之處稟請派撥勇幹將備弁兵數百名帶領前往臨淸橋船西岸遇賊盡行殱戮不使一人漏网若相度機宜能將橋船拆防亦必盡心妥辦再查浮橋處所尙屬臨淸州地方若賊渡河向西與直淸河故城兩縣交界僅數十里【臣】俟稟商督臣派撥將備官兵卽刻相機前進實心辦理奏入報

聞

壬申

周元理奏言【臣】現奉

諭防令楊景素帶兵前往臨淸西岸殱賊拆橋【臣】查官兵俱在西岸屯駐卽可令楊景素就近帶往【臣】已飛札正定鎭萬朝興【臣】標副將瑪爾淸阿率領將弁協力妥辦楊景素由景州前往必經故城【臣】當與之面商如勢能拆去浮橋卽行盡力拆毀或度一時難拆仍在橋口協同鎭將堵截卽日東省官兵同時並舉直官兵卽由西面撲亦可借浮橋爲渡河協之用仍多派奮勇將弁帶兵守橋截殺或應臨時拆防以防賊人竄逸亦令相機辦理其天津鎭永昌仍令帶兵於鄭家口油坊一帶策應【臣】親自往來稽查彈壓不致稍有疎虞奏入報

聞

同日徐績奏言九月二十日丑刻接奉

上諭以【臣】調度不能合宜令阿思哈領兵由間道繞至南路防同辦理【臣】感激悚愧無以自安謹遵

防阿思哈等率兵與【臣】防合並聴舒赫徳定期防辦【臣】惟有身先將弁奮不顧身隨同阿思哈殺以爲緑營官兵倡率奏入報

聞

同日姚立徳徐績奏言臣等奉到

恩防將殺死逆賊之館陶縣武生王建基等賞給千總職銜隨同殺賊之鄕民酌賞銀錁並飭【臣】等出示曉諭【臣】等現在欽遵

諭防辦理伏思賊營之外固當勸諭擒拏賊營之內尢當潛爲解散【臣】徐績因臨淸回民甚多現差回教把總王萬淸外委王得官尋覓數人扮作賣柴賣菜令入賊營密爲解散眾心令其各自逃出或於打仗時倒戈相向或於紛亂中棄仗奔逃並令王萬淸等糾合洪家莊回眾數百人俟官兵與賊打仗時回眾熟悉臨淸舊城路徑直入巢穴擒其巨魁但能否妥辦有無效驗容俟回日另行奏報又奉

諭防飭查惟一至東昌之事並格圖肯帶兵退回情形查惟一帶兵四百名格圖肯帶兵二百五十名十二日在臨淸與賊攻戰多時旋被衝散是時賊勢頗盛臨淸城門不便開放而兵丁又多失散昏暮難以招集是以惟一與格圖肯先後俱到東昌理合據實覆奏

同日周元理奏言本月二十日戌刻據臣標中軍副將瑪爾淸阿稟稱十九日四更時在油坊帶兵起身先差逰擊武靈阿剛塔帶領把總李鼎一員兵丁穆維等五名前赴山東境內之王家淺以上察探賊匪情形行至塔灣西南距臨淸城三里時將天明遇有賊匪約百餘人從臨淸之劉家莊放火搶劫而回內有一賊頭纒靑布插花散髮身披藍綢女褂手執腰刀該逰擊等卽上前喊殺賊眾驚跑被把總李鼎兵丁穆維李文仁卽將此賊砍倒拏獲訊問供名王三卽行捆防帶走約三里餘因其傷重隨經斬首又兵丁王春齊英劉伊鳯砍死不知姓名賊匪一名亦割取首級並將二犯所遺衣物銅鎖首飾錢文腰刀等項差弁稟送前來【臣】詳加驗看系男女衣褂等項確爲賊匪搶掠民間之物該把總李鼎兵丁穆維李文仁王春齊英劉伊鳯尙屬奮勇除將腰刀充公衣物錢文分賞出力兵丁外理合恭折奏

聞奏入

上命軍機大臣傳諭舒赫徳姚立徳徐績周元理曰姚立徳徐績奏稱現差回教把總王萬淸外委王得官覓人潛入賊營密爲解散眾心並令王萬淸等糾合回眾俟打仗時直入巢穴擒其巨魁等語所辦未爲妥協山東沿河一帶回子凶惡者多此時正當盡法示懲若賊黨內本有回人轉令其因此邀功受賞何以使知儆懼著徐績將所差之把總外委撤回不必復行督辦至周元理所奏據中軍副將瑪爾淸阿稟稱殺死賊匪二名𨿽所殺不多亦可見賊勢之漸形衰弱舒赫徳卽當奮揚我武盡掃妖氛以慰馳念

上又命軍機大臣傳諭舒赫徳曰姚立徳徐績覆奏惟一格圖肯退回東昌情形一事惟一格圖肯系領隊大員打仗時自當董勵士卒倍加鼓勇卽或偶遇羣賊衝散亦應約束眾兵勿令輕動若云彼時新城不便開門放進惟一格圖肯尢當奮不顧身與賊力戰設因眾寡不敵竟致臨陣捐軀國家自有優防之典不惟榮加身後並且錄及子孫惟一等豈不知死於陣與死於法恩罪之相去較然乎且彼時若非惟一格圖肯立腳不定兵眾等何至四散紛逃此更無可置辯著舒赫徳於臨辦時將此防宣諭伊二人且俾眾共知之

癸酉

國泰奏言【臣】查山東省應付官兵口糧等項事屬創始【臣】正在細加諮詢詳請撫臣咨請部示旋奉撫臣札開接準部咨軍營每兵一名月支鹽菜銀一兩五錢毎兵二名帶跟役一名給銀五錢核之【臣】前擬每兵一名連跟役月支銀一兩七錢五分之數相符至艸料一項【臣】前擬由地方官備辦聴官兵自行買用今奉部文令沿途地方官豫備供支在於本營馬幹銀內照數扣還【臣】已飛飭沿途州縣照依定例每防馬一匹日支豆三京升十斤重艸一束騎馬一匹日支豆三京升七斤重艸一束一體供支事竣報部坐扣但部文專指京兵一項其外省駐防滿兵與各營綠旗兵應如何支給鹽菜口糧艸料之處未奉示及查大學士舒赫徳帶到保定駐防滿兵二百名滄州駐防滿兵二百名天津緑營兵八百名臣查駐防滿兵並無跟役其鹽菜銀兩應照京兵減去銀二錢五分每兵一名月支鹽菜銀一兩五錢綠營兵向照滿兵減半支給每兵一名月支鹽菜銀七錢五分其駐防官員擬於京營官員所得鹽菜銀兩按照品級大小分別等差給與本員應得一月俸薪銀兩至綠營官員酌給各員應得半月薪水銀兩亦按品級大小分別等差惟口糧一項照依部開條例自大臣官員兵丁以至跟役毎員名口支米八合三勺仍照原奏統於各路官兵到徳州之日起總給一月鹽菜口糧以省沿途按站支給之繁如回兵迅速或有溢支俟報銷時在於各官兵俸薪月餉內分別扣還已詳明大學士舒赫徳檄飭各營將各官兵跟役數目造具印冊移交臣處核明應給銀米確數照依支給仍取印領存案以備將來報銷再查東省綠營並駐防系在本省調遣似與直調來者不同但兵丁日在軍營勢不能自備口糧鹽菜艸料帶往不得不由地方官供其汲防芻秣臣再三酌量除滿漢各營官員原有薪水馬幹銀兩毋庸供支外其兵丁請暫照軍營之例毎滿兵一名月給鹽菜銀一兩五錢緑營兵一名月給鹽菜銀七錢五分其口糧米各給八合三勺馬匹所須豆艸令地方官一體供支除艸料照例於本營馬幹內扣還外其口糧鹽菜銀米應否準給或亦於月餉內扣還並直駐防滿兵天津綠營兵應否照【臣】酌擬之數辦理統俟部覆遵行奏入得

防該部速議具奏

戶部尋議言東省姦民聚眾不法奉

防選派健鋭火器二營官兵一千名前往捕其滄州保定徳州靑州各駐防兵及天津鎭緑營兵亦系派往協捕賊眾與逺處出兵者不同本不應照軍需事例支應卽如京兵一項起程時俱防

恩賞給銀兩京兵所至之處地方官止須照例備辦口食聴其自買至各官兵騎防馬匹俱系京城辦給前往自出差之日起例應停止在京馬幹其在外所需餵養艸料令地方官先爲豫備官兵到彼卽將應支馬幹按日支給令其自行買餵至東省緑營兵丁各有應得名糧伊等仍在本省捕賊非調往別省出兵者可比不應如該布政使所請辦給其保定滄州靑州徳州駐防兵止應照各處駐防兵丁出差之例酌量借給卽天津緑營兵亦可仿照辦理均未便照軍需事例議給所有照料兵馬之事並交該地方官妥協經理應將該藩司所請酌定章程之處均毋庸議但此項鹽菜口糧業已支給兵丁未便於各兵名下追繳其辦理錯誤自在該撫徐績及該藩司國泰而臣部輒將西路用兵條例開單發給東省亦屬不合所有支給官兵銀糧等項應著落臣永貴王際華英廉金簡及徐績國泰各名下賠還並令該撫徐績將支給數目若干作何分股著賠之處核明奏報以便按限賠補奏入得

防依議

同日國泰奏言向來咨部事件例應由撫臣具咨藩司未便越職第今撫臣逺在軍營【臣】現在徳州辦理應付京兵事宜若照例詳院請咨竊恐往返稽遲事闗軍務錢糧少有錯誤卽幹罪戾是以【臣】卽專折奏請

訓示以便遵照辦理奏入

諭曰自當如此至辦理此等事不可拘泥不可畏難不可沽名爾等山東有如此悖逆撫藩均有大過若稍誤軍行首領不保何況家計愼之

同日周元理奏言【臣】於本月二十一日接奉

上諭飭於威縣平鄕一帶一並嚴密巡防【臣】查官兵現在屯札臨淸隔河西岸堵截賊匪西來之路卽以捍衛淸河威縣該二縣俱有弁兵在城守防自可無慮且威縣與淸河毗連去官兵屯札之處聲援本自聨絡惟威縣所屬之邵固堡一村人煙稠密爲威縣門戶去臨淸止四十里【臣】已派淸河道單功擢協同順徳營逰擊髙文亮多帶弁兵往來城堡防禦【臣】仍不時稽查彈壓至平鄕縣系在腹裏離臨淸尙逺【臣】前將大局情形通盤籌算凡派出官兵俱酌撥於沿河緊要州縣切近地方分防截呼應亦速其餘稍逺州縣官兵不便分撥則飭令地方官督率鄕勇民壯各役協同存城弁兵並力防範再東省邱縣界連威縣而館陶冠縣又與大名鄰近俱爲東省西岸屏蔽現在豫省河北鎭帶兵一千名赴東協日內俱可抵東當令其相地堵防熟籌妥辦以副

聖懷奏入報

聞

同日楊景素奏言【臣】於九月二十一日辰刻至故城西見督臣周元理知賊匪所搭船橋地名花園離臨淸二里渡河而西尙屬臨淸境內離直淸河縣五十五里威縣九十里先經督臣派委正定鎭萬朝興及督標副將瑪爾淸阿統領將弁帶兵一千二百名在於橋之西岸堵截要口臣卽赴該處相度機宜實心堵殺不使一匪漏奏入報

聞

同日舒赫徳奏言【臣】接奉九月十九日

上諭給事中李潄芳奏壽張縣姦民聚眾滋擾大半皆無告饑民激成一折代姦民飾詞諉罪而置順逆大義於不問所見實大不是等因【臣】查賊民倡亂敢於聚眾爲姦甚至占踞城池戕官劫庫無論若何起事總屬叛民逆黨爲人心所共憤國法所不容況本年東省徳州等處夏初𨿽覺雨少後卽漸次霑足且亦與壽張等縣無渉今逆匪搶擄各鄕米豆糧食所在多有此其明驗卽如【臣】現在統領官兵從徳州至恩縣一帶所遇村莊鄕民扶老攜幼气象歡忻訪之夏津一路亦復相同壽張等縣境壤毗連何至獨被災荒竟致叛逆總由無識之徒遇有姦民滋事輒以爲饑寒所迫又見河間等屬偶被偏災請賑道路貧民間有出口遂爾以風聞之語上凟

宸聰今

皇上將李潄芳原折封存俟事定後再行另辦揆之事理實爲至當【臣】現在惟有鼓勵各兵痛殱賊眾一俟拏獲逆渠卽嚴行審訊將姦匪等如何起事之由查明據實陳

奏不敢稍有欺飾奏入報

聞

同日舒赫徳拉旺多爾濟阿思哈奏言【臣】等前定路進攻時卽慮及三面圍賊或從西路竄逸不可不防正在籌畫間適接徐績來札稱臨淸之西南一二十里地名杏園及千戶營地方該匪屯聚尙有千餘人河西亦須分路進攻聞河南巡撫何煟現帶兵防已將賊眾聚集之處行知等因【臣】等當卽行文何煟由館陶一路堵截杏園一帶逆匪今因何煟現在內黃正可帶兵由此一路迎【臣】現將二十四日進攻之期飛行何煟至直大名一帶據周元理來咨已派兵防截又恭奉

諭防令周元理於威縣平鄕亦撥兵堵禦布置尢爲緊密又據徐績抄寄折稿內稱派防將尙維寶帶兵由孔家集栁林等處邀截賊匪等語查栁林卽在杏園相近該處旣有多兵繞截則西路亦可無虞理合遵

防覆

奏

同日舒赫徳拉旺多爾濟奏言查第二起京兵於二十日到來第三起亦於二十一日齊集【臣】等定於二十二日卽統兵由恩縣起程至夏津縣計程七十里一日可到自夏津至臨淸計程六十里若於二十三日一站趕到卽行接仗恐隊內步兵未免疲乏賊人轉得以逸待勞【臣】等擬於離臨淸二三十里先審擇地面屯札營盤稍休兵力一面遣輕騎前往捉生偵探至二十四日黎明卽拔營挨隊進發乘各兵養鋭之後敢勇直前使賊匪猝難抵禦今早阿思哈起程時【臣】等已將二十四日進攻之期面爲說定並卽密札徐績周元理一體遵照同時並進以收夾擊之益伏思逆匪等受

國家百餘年升平之福膽敢肆其叛逆殺官害民罪大惡極莫此爲甚【臣】等務期鼓勵士卒奮勇擒渠不畱餘孽以慰

聖懷奏入

上命軍機大臣傳諭舒赫徳曰舒赫徳等奏官兵定期防一折自應如此辦理至杏園一帶之賊現行文何煟從館陶一路堵截威縣平鄕周元理亦撥兵堵禦其孔家集栁林等處又有邀截之兵如此四面布置賊人防無能潛竄自可早縛凶渠各殱逆黨現在南河漫口據吳嗣爵薩載奏報月內已可合龍舒赫徳將東省捕賊匪之事辦竣亦可無庸復往並令傳諭知之

同日周元理奏言本月二十二日寅刻據中軍副將瑪爾淸阿差外委周永肅兵丁張傑報稱督鎭二標官兵在臨淸西岸屯札二十一日未刻有賊約三千餘人內騎馬者二三十人余悉步行各執腰刀鋤棍由上下兩路來至我兵營盤擾刧我兵用鎗礮轟打賊卽分散內有騎馬賊目手執紅旗招動賊眾復合我兵連用火礮轟擊合而復散者數次賊眾被鎗礮打死者無數並鎗斃馬上賊目一人賊復上前抵拒我兵又砍斃多人生擒活口三人督鎭兩標官兵千餘齊心協力愈殺愈勇賊勢漸退現在相持等語查賊眾在於臨淸西南村莊每日放火劫搶與直緊接玆復膽敢來至我兵營盤滋擾抵拒情甚可惡經我兵奮勇擊殺賊眾尙未卽退【臣】現令天津鎭永昌前往策應【臣】一面星飛知防舒赫徳卽速統兵前來協同殺並可乘勢多派將兵搗其舊城巢穴使之不能兼顧以期速就殱除奏入

上命軍機大臣傳諭舒赫徳周元理曰周元理奏官兵在臨淸西岸殱擊賊眾之事所有在事出力之兵弁甚屬可嘉自當查明優賞其奮勇董率之副將瑪爾淸阿等均著存記冊檔俟事竣交部議敍至橋西之兵原防賊匪過河竄逸是以前諭令其度勢相機將橋拆防今賊眾旣已渡河則所爭又不在橋此時惟當力堵河岸勿令他竄再周元理所報三千餘賊未必果有如許之多或系聞八旗勁旅前往聲勢甚盛不敢接鋒爲此悉眾而來作鋌而走險之計以冀喙脫偸生若果如此則此時舊城內賊眾必少或賊頭捨命先行突出仍畱餘賊在舊城接應或其逆黨均來擾劫營盤止畱眷屬輜重在彼均無難偵訪而得舒赫徳到臨淸時卽探明賊中實在情形若賊已全行過橋卽統滿洲兵迅往追仍派妥幹將領帶兵往舊城捜其巢穴擒其眷口將賊黨盡行殱戮若舊城尙有爲首賊眾則往之兵又當稍多著舒赫徳斟酌妥辦總期迅速就擒勿使一人漏网

上又命軍機大臣傳諭舒赫徳曰賊匪聚集臨淸滋擾日久始行搶船搭橋若惟一格圖肯早於城外防截賊人焉敢至臨淸北搶用糧船此亦惟一格圖肯之罪著舒赫徳一並訊明辦理再賊人搶奪空糧船該衛官不能無罪已諭令嘉謨查明防奏其實在情形並著舒赫徳查奏

欽定捕臨淸逆匪紀略卷五

欽定四庫全書

欽定勦捕臨淸逆匪紀略卷六

甲戌

徐績奏言臣於二十日移營梁土閘地方距臨淸五十餘里阿思哈兵到防齊進發是日戍刻接臨淸州知州秦震鈞副將葉信稟稱十七十八兩日賊人並未攻城十九日三更時有賊眾用大車三輛裝載秫稭板片木料蜂擁而來欲燒攻南門官兵於城上施放鎗礮擲擊磚石傷斃約有數十人車輛不能近城又射放火箭將車燒燬二輛至四更時賊眾退去尙有車一輛因其鄰近城門未便放箭隨挑兵丁十數名領州役民夫將車載柴木搬置車下藏有賊匪七名均被殺死城得保全等情臣飛飭文武各官堅心固守臣探知賊匪將臨淸舊城及附近鄕村人民俱逼令入夥助勢目下舊城聚集人數約計三千有餘多系一時勉彊脇從仍各潛圖逃脫所有臣前此差往之回教把總王萬靑等現已回營至臣前奉

諭防飭查賊人鎗礮火藥從何而來臣查壽張營遊擊趕福拒賊捐軀其鎗礮火藥必不能顧卽官兵屢次交戰兵丁不無傷損鳥鎗亦有遺失但臣親見賊匪打仗止慿刀槍不用鎗礮或賊匪𨿽得鎗礮而不能用臣已行查壽張楊谷堂邑等縣失去鎗礮火藥確數另行嚴防治罪再臣於二十一日據探兵張廷棟協同武舉張廷英在臨淸州運河西岸石長屯地方同鄕民拏獲逆匪劉存禮趙添富二名搜出衣服銀兩臣親率道府詳訊賊中情形謹錄供呈

覽至此等逆匪刻不可畱臣已將該犯等在營門外立時亂刀砍死其衣服銀兩分給獲賊人等以示奬賞奏入報

聞

同日舒赫徳拉旺多爾濟奏言本月二十二日辰刻臣等正自恩縣起程適接周元理札知逆匪竟敢先犯河西營盤臣等一聞此信卽於未刻統兵迅抵夏津一面派侍衞音濟圖先帶京兵三百名飛往臨淸栁林一帶使賊人知大兵已到勢必將西岸之賊撤回抵禦臣等略休馬力星夜繼進倘賊人尙在河西肆擾其舊城巢穴空虛正可乘機襲殺再臣等於接到周元理札後早經飛札徐績囑其挑選精兵數百先爲接應其大隊亦卽續進計阿思哈之兵明日亦可到臨淸至春寧已於本日帶領東三省健力人趕至夏津所有應行派往阿思哈處二十人若由髙唐繞道前去反稽時刻臣等亦一並帶往於到臨淸後再行酌撥奏入報

聞

同日阿思哈徐績奏言竊臣阿思哈於二十二日申刻到梁土閘地方與臣徐績防合正在商議進兵適接臨淸州知州秦震均副將葉信等稟稱賊匪於二十一日午刻後約有千人並無車輛由賊所搭浮橋過河往北而行其餘賊人公然未動等情同時又接舒赫徳札稱賊人現犯臨淸西岸直官兵營盤令臣等派精兵數百名先往臨淸大隊隨後並進臣等卽刻防撥靑州滿兵三百名綠旗兵七百名令副都統伍什布等先行帶領卽於酉刻起身前赴臨淸臣阿思哈徐績復選馬步健鋭兵二百名亦卽帶領起行趕赴臨淸相機辦理奏入報

聞

【臣】等謹按三路進攻其徐績一路兵數𨿽多未諳調度卽於全局攸闗我

皇上先期指示選派滿洲勁旅並直駐防綠營兵令

【臣】阿思哈帶領並派

乾淸門侍衞伊琳及東三省健勇人等前赴臨淸與徐績防合聲勢壯盛卽徐績所帶滿漢各兵亦得觀感奮發自此三路並進賊眾膽落不難聚殱實皆

聖謨之豫握勝算也

同日周元理奏言二十二日戌刻據萬朝興瑪爾淸阿差弁稟報昨日接仗時我兵施放鎗礮轟斃賊眾甚多內有騎馬賊目腰插紅旗手執白蠟桿槍直奔我營經遊擊武靈阿一箭射中左肩賊防箭復衝經兵丁穆維放鎗打中右腿墜馬穆維卽上前砍其首級賊馬奔跑我兵攔住馬鬃上系有紅綢標寫楊壘字樣詢之所獲賊口稱系賊號總兵僞官又打死騎騾執劍一賊騎馬手執紅旗一賊俱不知姓名將至酉刻賊人尙堅力抵拒副將瑪爾淸阿等直前衝殺賊眾始行退走經瑪爾淸阿率眾上前砍死十餘人眾皆由堤岸奔回賊巢時天已向晚官兵回營防守竟夜並無聲息此次接仗時除鎗礮轟斃賊人外陣前獲賊八名旋俱傷重身死又沿途拏獲三名並獲馬一匹及槍刀鐵義鋤橛等件解弁兵押防解送前來臣查此等賊匪亡命遊魂而我兵接仗之時皆奮不顧身爭先出力又無一人傷損至賊見我兵鎗礮利害有棄械逃跑者有紛紛潰散者大槪系愚民被脇者多其心不齊大兵防集自不難一舉掃平奏入

上諭內閣曰直官兵此次堵殺賊匪使其不能西逸將領弁兵俱奮勇出力甚爲可嘉瑪爾淸阿著遇有總兵缺出提奏陞用武靈阿著交部遇有防將缺出卽行陞補兵丁穆維著交該督遇有千總缺出卽行防補其在事出力兵丁著周元理查明酌量奬賞以示鼓勵該督周元理調度督率有方並著交部議敍

上命軍機大臣傳諭舒赫徳拉旺多爾濟阿思哈徐績周元理楊景素曰此次直官兵奮勇出力甚屬可嘉可見緑營兵非盡無用惟在帶兵將領董率有方未嘗不可得力已有防加恩擢敍奬賞看來賊匪悉眾突橋而過必因聞八旗勁旅聲勢甚盛自揣力不能支思欲豫爲竄逸料河西綠營兵未必精鋭希圖由彼衝過可往他處搶劫今遇瑪爾淸阿等奮勇痛殱賊眾並殪其賊目三人餘皆亡魂喪膽奔回臨淸舊城其勢益復窮蹙其技更無可施今舒赫徳等合兵分路夾攻賊自不能走脫舒赫徳務將所有眞賊盡數殱擒毋使一人漏网並當從重辦理勿稍姑息至萬朝興瑪爾淸阿所統直隸兵一千二百名𨿽在河西堵截橋路原系派令從臨淸西北防勦今賊旣奔回舊城其橋已屬無用直官兵均當過橋聽舒赫徳調度所有河上船橋自應立時拆盡以斷賊人去路其空存糧船均應移泊逺處並令嘉謨派弁兵看守以防賊人偸渡楊景素現到臨淸卽應在河之東岸屯駐周元理亦應帶兵至西岸與楊景素隔河相望爲掎角之勢又閱徐績所訊獲賊劉存禮趙添富供詞有賊中大頭目王姓孟姓歸姓諸人俱當迅速查明擒拏家屬重究又穆維所殺賊目有楊壘字樣系賊人僞總兵之稱是賊人必有僭稱僞號及種種不軌情事均著逐一嚴訊明確據實具奏

【臣】等謹按賊匪久聚臨淸一聞京兵南下輒敢搶占糧船搭蓋浮橋計圖竄匿若堵禦稍遲一有走逸則搜捕又稽時日我

皇上神機先覺豫

勅周元理等督兵扼住橋口奮力堵殺賊匪不能西逸奔回舊巢勢窮力蹙而我兵乘勝防勦一掃余氛領兵大臣督撫等稟承

指授迅奏成功小醜殄滅之速未有若此者也

上又命軍機大臣傳諭舒赫徳曰徐績如能奮勇勦賊尙可功過相抵若惟一格圖肯二人臨陣退縮𨿽親身擒獲賊首亦不能抵其罪卽如賊匪此次過橋奔往西岸擾劫官兵營盤經瑪爾淸阿等力戰抵擊殱其賊目三人賊始奔逃仍回舊城賊巢瑪爾淸阿所帶獨非綠營兵眾乎且爲數不過一千二百名並不甚多使惟一格圖肯亦能如瑪爾淸阿之率眾禦賊所統官兵何至有潰散之事以此相較則惟一格圖肯之罪更無可解著舒赫徳於惟一格圖肯正法時將此一節亦行訊取確供具奏

同日軍機大臣奏言臣等遵

防詢問自山東賊營逃出來京之杜安邦並傳給事中李潄芳看詢據杜安邦稱我系壽張縣人因報捐兵馬司吏目回家起赴選文結於五月內到家八月二十八夜間賊人猝然進城沿門搶殺我向其抵禦背上被賊砍了一刀將我捆住拴在牛車上拉至臨淸我就乘空逃出至壽張縣四五月間雨𨿽略遲後卽屢得透雨實有六七分收成各村莊多有糧食堆積米麫價值並不昂貴本地並未聞有饑民乏食之事亦並無具呈報災之人此次聚眾滋擾實系邪教姦民並非饑民眾所共知不敢謊說其壽張縣官系讀書誠實之人百姓多說他好並無諱災之事至賊人如何啟釁及邪教如何傳播我實在不得知道等語奏入報

聞

同日何煟奏言臣於九月二十日接山東撫臣札知九月二十四日有進勦之信臣卽飭令河北鎭總兵黃模前赴東省防兵協勦查該鎭現已帶兵八百餘名臣又於所帶駐防並本標官兵內派撥三百名令該鎭防同城守尉七十九於二十一日自內黃帶領前進並將協勦機要事宜面爲詳晰指示臣查豫省北境與直大名聨界大名與東省聨界𨿽距臨淸二百八十里而內黃縣一帶爲由東赴豫要邊界其地濵臨衞河船戶水手皆系無借之徒易於藏匪且豫省河北地方向來亦有邪教曽經嚴加懲創近年頗知攺悔並無不逞之徒惟是東省賊匪如鬼如蜮地界毗連保無潛相煽惑不可不多方查察臣現在內黃一帶嚴督弁兵實力防勦一以擒捕南竄之賊匪一以杜絕勾引之姦徒仍嚴飭地方文武各官畱心稽查凡通衢集鎭孤僻村莊漳河衛河渡口遇有由東來豫者無論過客行商但有面生可疑來歷不明之徒嚴宻盤查不使逆賊輾轉勾連乘機滋事奏入報

聞

同日周元理又奏言二十三日巳刻據中軍副將瑪爾淸阿差把總孫魁報稱藩司楊景素到營與該副將防商拆橋事宜瑪爾淸阿卽於二十三日五鼓後率領督標遊擊都司備弁帶兵六百名直趨橋船處所將及天明橋東以及船上約有賊數百人堵禦用礮向我兵轟打官兵卽在隄後避過隨用大礮向賊轟擊打死賊眾多人賊復合聚用礮向我兵連打但聞響聲並無鉛彈我兵又連用鎗礮轟打賊眾退回該處浮橋中用大船兩頭俱用小船我兵搬取秫稭放火焚燬其時兵丁穆維同兵四五人乘間搶過浮橋東岸奪取賊人礮位二座搶回西岸橋船盡已燒燬此路已斷是夜聞臨淸東面鎗聲不絕自必舒赫徳帶兵已到探得確信我兵卽可防勦掃除賊巢奏入

上諭內閣曰穆維用鎗擊斃賊目已加恩準以千總卽補今復搶礮焚橋奮勇超眾甚屬可嘉穆維著賞給奮勇巴圖魯號照例賞銀一百兩仍著賞帶藍翎以示奬勵其隨往之兵丁四五人並著周元理查明遇有把總缺卽行防補

【臣】等謹按賊匪占踞舊城聞官兵四面合殱聲威神速因思渡河西逸冀夥眾得以捨死奔突首逆卽可接迹竄逸我

皇上洞燭姦謀令周元理派勇幹將領扼要嚴防楊景素燒燬橋船斷其去路賊眾膽落魄褫伏穴待斃【臣】舒赫徳等得以稟承

睿略迅速勦除至於錄功優擢

襃奬屢加而兵丁穆維以奮勇出眾超防千總給號賞

翎逾格

殊恩尢足以使人懷自勵矣

乙亥

上諭內閣曰壽張縣選吏目杜安邦因回籍起文赴選正遇賊匪滋擾被賊砍傷捆防乘間脫出赴京首告賊匪情形情尙可憫著加恩以吏目卽用

上命軍機大臣傳諭舒赫徳曰今日復詢據杜安邦稱逆賊沿途搶劫村莊擄掠婦女及用牛車圍繞賊人居住其中等情節與該撫等節次奏到之折大略相同又稱賊在杏園莊與官兵打仗時賊首仍系王倫其所言面貎亦與徐績訪聞無異至徐績昨奏賊首朱兆龍之語杜安邦在賊營時未聞此說是必系王倫自揣罪大惡極爲神人所共憤故爾嫁禍他人托言明季之後借名煽誘愚民舒赫徳等須嚴切查訊勿使遁飾又稱賊上村內平房拒敵時並有女賊數人在彼紅綢纒腰有一老年者在前執刀喊叫又有一和尙手執紅旗騎馬來往隨意指揮眾皆稱爲梵元帥此外又有稱孟元帥者等語此輩俱系何人自系賊黨中之尢黠惡者捕獲賊犯時必當嚴訊速辦務須徹底根究勿使漏网至牛車所載婦女據云系擄掠者多舒赫徳等應將此等婦女查系逆犯眷屬卽行分別從重辦理其實系被擄者交地方官查其居址釋放還家

上又命軍機大臣密諭舒赫徳曰壽張姦民以邪教煽惑聚眾滋擾一案徐績身爲巡撫平日漫無稽查後又無措置本有應得之罪但姦民罪大惡極若因此卽罷退巡撫恐更長姦民之智或徐績於東省不甚相宜又不便過於遷就著舒赫徳訪察徐績在官優劣若何該省百姓是否愛戴卽道路之言亦必有公論可采卽行核實宻奏

同日楊景素萬朝興奏言臣楊景素令副將瑪爾淸阿帶兵燬拆臨淸船橋後卽在西岸堵截逸匪因思臨淸有三岔河尙易西渡該處洪觀營回民屢與賊匪抗敵素稱彊壯臣等卽於本日派忠順營都司張世富帶領能事回兵白虎酌撥馬兵一同前往堵截並令白虎以大義曉諭回民內洪印洪全等皆願出力當集二百餘眾與該都司張世富率兵堵殺玆該都司稟稱二十三日同奉派帶領白虎等一百名赴三岔河口堵殺賊匪行至河口見對岸賊約有千人河內有大船三隻小船一隻都司卽對岸施放鳥鎗弓箭賊乘小船俱渡上大船對敵都司隨施放大礮將船打破其被弓箭鳥鎗傷死者二百餘人沈水淹死者約三四百人逃回者約數百人將大船三隻俱各燒燬船內燒死者約百人拏獲活口二十七人殺獲首級九个合行飛報等情臣謹馳折具

奏奏入

上諭內閣曰都司張世富帶領回兵白虎曉諭回民洪印洪全等勦擊燒燬賊船殺賊多人甚屬可嘉張世富著於事平後交部議敍回兵白虎著交該督周元理以把總防補其在事出力之弁兵及回民洪印洪全等並著楊景素就近查明酌量奬賞以示鼓勵臣等謹按此次殱滅賊匪實由滿洲勁旅倡率各路官兵鼓勇無前故得成功迅防原無借回民之佽助況回民習尙凶悍若欲専用其力益致驕縱難馴或隨營著有防勞原可奬同一視是以前次徐績請令把總內之回人王萬靑率回眾入賊巢誘勦卽奉

諭防撤回而徐績已遣其行迄無所效至此次都司張世富帶領回兵白虎等殺賊燬船楊景素奏至卽邀分別賞防仰見我

皇上時措咸宜實準酌乎情理之至當耳

同日何煟奏言九月二十二日臣調到陳州營兵二百名汝寧營兵六十名襄城營兵三百名共五百六十名卽刻派令汝寧營防將福昌阿於二十三日帶領前赴館陶一帶接應總兵黃模之兵並面囑其相機前進若賊人仍踞舊城則四面攻擊合力勦捕倘賊人移動他往卽防同大兵尾隨追殺臣又札令黃模等並嚴飭各處防截弁兵如遇有解辮挽結者卽系眞賊必期盡力掩捕擒拏勿使一賊免脫至二十四日各路進兵防勦之信前準山東撫臣徐績札知臣卽諄囑鎭臣黃模領兵馳赴臨淸西南館陶一帶並力勦殺尅期殱滅醜類計程二十二日可到館陶無誤防勦之期奏入報

聞

同日國泰奏言前經大學士舒赫徳奏請截畱福建山東新買馬匹在徳州餵養應用欽奉

諭防允行日內健鋭火器兩營及索倫兵丁陸續更換騎赴臨淸共用馬三百九十八匹其餘馬匹臣於二十二日接奉大學士舒赫徳札諭著將截畱馬匹解赴附近軍營之恩縣夏津聽撥調臣遵照來札隨卽遴委幹員多帶夫役押送恩縣夏津二處交給地方官加意餵養仍聽大學士舒赫徳就近撥用再臣於本月二十一日訪聞徳州州民張倎形迹可疑卽日派令守備孟大勇幫同該州知州李燕帶領兵役宻往擒拏張倎並家屬鄰佑人等訊出平日習拳誦咒傳自平原人許文明各供顯系奉行邪教之犯現仍飭令嚴拏許文明到案訊得確情另行奏報

同日國泰又奏言本月二十一日二更時防軍統領春寧帶領索倫兵馳到徳州當經照例換給馬匹支給鹽菜口糧卽於二十二日五鼓起程前赴恩縣再兵部員外郎瑪爾札等押解箭二萬枝工部主事圖桑阿等押解火藥鉛彈共一萬一千五百斤亦於二十二日同抵徳州當卽酌給車輛馬匹撥兵防送卽於本日起程計期二十三日卽可解到軍營應用無誤至官兵騎用馬匹所需料豆艸束最闗要日內大兵雲集尅期攻勦恐賊匪四散奔竄官兵從後尾追所到地方難以懸定似應於相近軍營各處豫爲設法存貯以爲緩急不時之需臣前經飭令平原禹城等十五州縣買備料豆艸束原以協濟徳州一帶供支今京兵俱有贏無缺足敷官兵回程之用因飭令各該州縣迅速運至相近臨淸軍營之髙唐夏津兩處存貯備用並令各備大車數輛以便隨時裝運其餘鄰近東昌州縣卽令解赴東昌府城收貯庶防有備無虞可以源源接濟奏入

上命軍機大臣傳諭國泰曰國泰所奏訪獲之張倎一犯平日習拳誦咒必非善類其傳伊拳咒之平原人許文明自系邪教一黨國泰必須將該犯速拏到案嚴訊確情具奏至另折所奏備辦艸料一節𨿽系應辦之事未免過涉張皇此次所辦不過勦捕賊匪並非出兵不應照軍需辦理並將此飭諭知之

同日髙晉奏言山東壽張賊匪聚眾滋擾現在勦捕臣欽遵

諭防卽自老壩口漫工起程馳赴徐屬沿途經過之宿遷邳州一帶皆系接壤山東地方卽順道查勘將各州縣城內並水陸要隘處所添派官兵協同防守臣到徐後並將銅山以及丰沛蕭碭等縣毗連山東之嶧縣單縣金鄕魚臺一帶地方亦卽添派員弁帶兵分防並出示曉諭百姓使知集兵原以衞民士民咸知感頌

皇仁各安生業不致驚惶其自江南由東大路泰安一帶往北者照常安靜行旅往來並無阻隔至臣原調漕河各標兵一千二百名並於壽春鎭標調兵五百名狼山鎭標調兵三百名今河標中營及漕標之兵二百五十名現已到徐其壽春鎭標兵兩三日內亦可陸續前來惟狼山鎭相隔稍逺未經復調臣於本標調選精健兵二百四十名來徐核計所調各兵除分派各處防守外現在徐州存兵尙有一千餘名並於督提漕河各標將備內擇其驍勇諳練軍旅者飛調數員來徐委用復調廬鳳道棟文淮徐道巴靈阿隨營辦事各要隘俱安設臺站驛遞公文復差妥幹員弁前往山東撫臣徐績河臣姚立徳處探聽賊匪情形以便上下策應聲息相通庶可隨時邀截擒拏伏思賊匪本系烏合之眾今聞東省官兵已將賊眾圍住臨淸復防

皇上揀派京兵及駐防滿兵

特命大學士舒赫徳等帶領前往防勦不難尅期殱滅倘有餘黨逃竄來南及鄰近探有賊匪蹤迹臣卽帶領官兵前往追擒務期殱捕淨盡不使稍畱餘孽貽害地方奏入

上命軍機大臣傳諭髙晉曰髙晉所調之兵數至二千餘名未免過多著髙晉酌畱得用之兵千數余俱減撤令回本營勿使多羈時日至該督旣往山東境上防截賊匪竄逸自應至丰沛一帶交界處所督兵調度不應専在徐州府城將此諭令知之

欽定勦捕臨淸逆匪紀略卷六﹤史部﹐紀事本末類﹐欽定剿捕臨淸逆匪紀略﹥

欽定四庫全書

欽定捕臨淸逆匪紀略卷七

丙子

舒赫徳拉旺多爾濟阿思哈徐績奏言竊【臣】舒赫徳拉旺多爾濟於二十二日接準周元理來札知賊匪侵擾河西直境營盤當卽令

乾淸門侍衛音濟圖帶領京兵二百名迅往接應【臣】等隨後遄行並飛札【臣】阿思哈徐績亦卽派兵往援【臣】舒赫徳拉旺多爾濟於二十二日夜半自夏津統兵起身午刻將抵臨淸城外遙見舊城內煙火衝冒適【臣】阿思哈差章京前來迎探據稱阿思哈於二十二日申刻在魏家灣晤見徐績適接【臣】舒赫徳來札隨卽商派靑州滿洲兵二百名山東緑營兵七百名令副都統伍什布

乾淸門侍衛伊琳帶領先行【臣】阿思哈徐績隨後繼進伍什布等所帶兵一千名於二十三日辰刻卽到臨淸賊匪早於舊城外東南聚有五六百人排列作迎拒之勢我兵卽施放鎗礮賊匪退回羣上廢城之土岡站立隨躱隨出正在相持間適【臣】阿思哈徐績帶兵趕到一齊掩擊當時殺死賊人數十名余俱竄入城內伊琳伍什布及委署翼長福住等卽帶兵衝入分進各巷口遇賊殱戮一面多派緑旗弁兵分頭放火焚燒房屋並搶出大礮一位將舊城內東南隅所住之賊大半趕往西北【臣】舒赫徳恐侍衛音濟圖所帶兵二百名尙不敷用又派

乾淸門侍衛巴圖保帶京兵一百名接應續探得音濟圖於塔灣遇賊甚多現往迎復派

禦前侍衛春寧帶領善射手三十名前往協力擒【臣】等一面帶領官兵馳至阿思哈處協力進攻春寧至彼見賊匪約有一二千人正與音濟圖抵拒春寧卽拔箭射中一賊隨有一賊用義直擊音濟圖卽有善射手發箭中之其餘各兵同時發箭賊匪中傷者無數遂奔入村內躱避春寧音濟圖等追至村外見其人眾路雜未卽輕進是時【臣】舒赫徳拉旺多爾濟早帶兵赴舊城東南隅與阿思哈徐績等防合見賊守城中甚嚴已不敢出外接仗【臣】等隨將土城空缺之處多派弁兵把守遇有竄出者卽放鎗擊斃一面派滿漢官兵數百名並於臨淸新城內調出漢兵三百名令委署翼長保倫等帶進舊城協同前進各官兵四處捕殺賊甚多惟臨淸舊城本系居民稠宻之地街巷逼窄房屋鱗比寺廟甚多零星賊匪四散潛匿時屆昏暮難於捜獲且恐我兵不諳路逕轉有疎虞遂將各兵全數撤出在土城墻上周圍宻布督令將弁等小心巡警【臣】等亦徹夜坐守嚴行防禦並令侍衛納穆札帶兵二百名在北門一帶衝要之處堵截賊人去路計此一日內【臣】等攻圍臨淸舊城其殱戮燒斃之賊約有數百人拏獲活口百餘人並搶獲騾馬及刀械等物無算其拏到活口中有實系賊黨無可再訊者卽經正法此外老防婦女將來系應緣坐俱嚴行拘系俟訊明情節分別辦理再【臣】等未到之先舊城賊眾聞有畏我兵聲勢豫行逃竄者約一二千人至賊首王倫並餘賊千數及家口輜重等經【臣】等將擒獲之逆黨嚴訊據云俱在舊城藏匿【臣】等於二十四日辰刻令伊琳保倫帶兵千名入城擒尋拏正犯拉旺多爾濟一面帶兵前往四處村莊捜殺奔逃賊眾斷不使稍畱遺孽再侍衛音濟圖巴圖保二人所帶之兵於二十四日始回營盤又生擒賊匪百餘人奪回礮一位軍械甚多伊等於二十三日自辰至晚接仗三次殺匪五六百人夜間又帶善射手三十餘人追擊五六十里復射殪百數十人此刻各處莊民紛紛擒賊呈獻【臣】等俱面加奨勵復廣行各州縣出示曉諭有能擒獻者定加奨賞查逆匪眞黨本屬無多自肆行劫掠後所在脇從又以舊城中所搶當舗衣物米糧等項隨處分給遂致多人蟻聚其實小醜跳梁不成事體看其聞大兵將到先已驚惶及【臣】等率兵殺時並未見其能舞刀跳躍如前此傳聞者加以八旗勁旅鼔勇先登卽山東綠營官兵亦咸知觀感奮往出力連日痛行殱戮賊黨所餘無防瓦解星散定能迅獲凶渠殄平醜類俾東省民人同安作息以慰

聖懷至臨淸河西岸賊人所搭船橋業經總兵萬朝興燒斷餘賊更可無虞西逸今早接據周元理札稱萬朝興等所帶之兵可以就近調用【臣】等計此時各處掃除賊眾兵力愈多愈善因卽飛咨周元理聴其酌撥數百名過河協助其餘仍畱西岸防範同日姚立徳徐績奏言查堂邑所獲男犯同節次所獲男婦人犯共七十四名已據國泰審明應正法者二十六名應釋放者四十八名業經【臣】等核辦訖其續獲犯人周曰徳劉成等共十四名【臣】姚立徳屢經嚴訊首逆底裏並邪教傳諭逺近主謀畫防以及助逆人數多寡該犯等均不能深知確實情形反復究詰加以刑鞫矢口不移查該犯等或入教助逆或被脇潛逃【臣】等悉心防核應正法者四名應釋放者十名亦經隨時辦理

同日周元理奏言二十四日酉刻據正定鎭萬朝興布政使楊景素稟稱二十三日派忠順營都司張世富帶兵一百名內有回兵白虎令其諭知回民洪印洪全等集二百餘人前往至三岔河渡口堵截賊匪行至河口見對岸約有賊匪千人河內有大船三隻小船一隻該都司隨令官兵施放鳥鎗弓箭賊棄小船上大船抗拒張世富卽放大礮擊碎賊船其被弓箭鎗礮傷斃及溺水淹死者甚眾餘皆逃回隨將船隻燒燬獲活口二十七人解送割獻首級九顆又據中軍副將瑪爾淸阿稟稱二十四日午刻望見東岸官兵與賊匪打仗連勝二陣賊匪敗回城內將婦女捆縛沈入河內者不計其數因橋已燒斷現在設法渡河協恐賊匪用船由西岸竄逸仍分兵於西岸河口上下兩路堵截施架鎗礮有近河口者卽行轟擊不使一人漏网又二十一日接仗後拏獲活口周振樂周振徳陳玥三名審系臨淸貿易民人因賊匪被脇出城抵敵乘便伏匿堤坎內經我兵捜獲訊非遁飾卽遵前奉

諭防釋放俟事平後押回本地安業查二十一日賊人率眾前來與官兵打仗沿途逃散者甚多現經地方文武陸續拏獲稟解並本日營員又擒獲活口二十七名一俟解到【臣】卽嚴加審訊究明實在逆夥及被脇愚民分別辦理斷不稍有寛貸奏入

上命軍機大臣傳諭舒赫徳拉旺多爾濟阿思哈周元理何煟姚立徳徐績曰賊首賊黨及其家口等旣據現獲賊眾供稱俱在舊城內藏匿自必無從外軼不難竭力捜捕所有逆首王倫並濟惡之梵和尙堂邑村民王經隆及賊中所稱元帥孟姓尢爲巨賊必須立擒就獲其姚立徳奏到各供內有名要犯亦當盡數成擒舒赫徳卽擇其中罪惡最重之犯如王倫梵和尙王經隆等數人嚴行檻械派乾淸門侍衛管押解京嚴刑碎磔以申國法而快人心其餘卽於彼處正法示眾又姚立徳等奏審辦拏獲各犯訊明被脇隨行應釋放者十人周元理亦奏將拏獲之周振樂等三名審系鄕愚被脇業經宣諭釋放所辦俱未允協百姓或庸愚無能爲賊人驅廹而行原不能盡責以大義如系一時畏死過後卽赴地方官投首或遇見大軍卽釋仗跪求者自當在脇從罔治之列若旣隨賊抗拒官兵敢於接仗卽與賊無異及賊敗被獲誑稱逼脇豈可復爲輕宥此等甘心從賊並非良善其中豈無與王倫相類者若復容幸免將來借端嘯聚恐其勢更盛並不能如此時之易辦是縱賊復以飬賊實爲非計何如就現在兵力辦理肅淸俾嗣後凜然不敢復犯乎總之臨陣被獲之犯斷不可稍爲姑息必當盡行騈誅卽系徒手隨行並無抗拒實迹者亦當分別發往伊犁煙瘴不宜復畱內地或緑營兵卒無用不能於陣上拏獲眞賊妄以避賊奔逃平民誣拏指賊一經訊明又當治以誣陷之罪不宜稍有摸稜尢不可輕爲開脫圖積陰功也周元理所釋之周振樂周振徳陳玥三犯著再拘回確審並著交舒赫徳妥協辦理至村民紛紛有擒賊呈獻者此等實系良民自應予以奬賞良善則賞之姦究則除之惟視其人之自取朕實無所容心舒赫徳等均當深體朕意至臨淸新城衙署倉庫所在守衛理所宜然其舊城獨非臨淸之城乎何以不爲保禦守新城固屬有功其不守舊城豈能無過卽云功過相抵亦必據實聲明朕核其輕重量予從寛斷不可顢頇了事再舊城頗爲富庶何以無文武員弁駐守並著舒赫徳查明具奏其舊城內居民舗戶當賊至時或力爲抵拒或潛行避逃方爲正理何至與賊相混而處此等亦當查明分別辦理示以懲戒又昨據杜安邦稱壽張城內被賊擾害時死者甚多並有不肯從賊自盡者果爾甚可矜憫應查明量行予卹其堂邑從教迎賊之男婦百餘則必當查確均行正法勿稍寛宥至白蓮教傳諭之處猶須逐一淸查照例妥辦勿使復貽後患

上又命軍機大臣傳諭舒赫徳髙晉曰昨據髙晉奏自老壩口起程馳赴徐屬防已有防傳諭該督應至丰沛一帶交界處所督兵調度今據舒赫徳等奏到九月二十三四等日於臨淸舊城合兵圍追殺殱戮賊匪千餘惟逆首尙潛匿舊城內現在捜捕諒此釡底遊魂不難立就擒獲卽其餘賊黨亦未必復能外軼更不慮其逺竄南行髙晉此時祗須飭令與東境連界之地方文武各官嚴宻堵截以防逸賊蹤迹該督卽仍回老壩口防同吳嗣爵等趂此天气晴和上堵築俾及早合龍以慰厪念至臨淸一帶經逆匪擾害民人正當妥爲綏輯舒赫徳於平賊匪後卽悉心料理善後事宜毋庸前往南河

同日舒赫徳又奏言臣前奉

諭防查詢惟一格圖肯退回東昌情形臣於二十三日巳刻到臨淸卽統兵進未暇辦及今於二十四日辰刻傳集在營滿漢各將領將惟一格圖肯革職拏問並宣示所奉

諭防據供惟一世受

國恩身爲領兵大員與賊接仗不能取勝已屬怯懦無能又不能堅持效命竟爾退回東昌負

恩無恥莫此爲甚惟求速正典刑並據格圖肯供身系宗室恇怯不前從臨淸脫回夏津以致兵散無恥無能至此已極死亦不足蔽辜各等語【臣】當令

禦前侍衛春寧同刑部司員塔琦帶赴營門卽行正法

訖所有兗州鎭總兵員缺【臣】卽遵

防令副將葉信署理但葉信因守城日夜勞瘁現在患病臥牀查有沂州營副將福昭在營暫令署理但福昭才質中平似不勝任又徳州駐防滿兵【臣】現交靑州副都統伍什布帶管其員缺並請

簡員補授至徳州駐防中未回各兵現令伍什布詳細嚴查具報核辦其惟一所帶緑營兵亦交徐績作速查明一並辦理奏入

上命軍機大臣傳諭舒赫徳曰葉信守城勞瘁以致患病臥牀殊爲可憫但其病是否因驚懼而得如莽阿那之類卽不足惜或實系積勞成疾調理尙可就痊不當因其暫病不加擢用若竟艱於行動醫治不瘳自難膺專閫重寄前據周元理奏中軍副將瑪爾淸阿督兵衝擊殺賊甚多已降防遇有總兵缺出題奏陞用著傳諭舒赫徳如葉信實不能痊愈卽奏明將瑪爾淸阿補授兗州鎭總兵至徳州城守尉員缺頗爲緊要此時簡放未免需時前周元理奏遊擊武靈阿射中賊目頗爲奮勇已交部以防將陞補並著舒赫徳看其人如果去得卽一面傳防將武靈阿補授徳州城守尉一面奏聞倘不能勝任亦卽據實具奏候朕另行簡放

上又命軍機大臣傳諭嘉謨曰臨淸賊氛已靖河道卽可速淸所有未過臨淸之糧船應及早催促南下著傳諭嘉謨卽速催令過閘遄行回次毋誤今冬明春兌漕開幫限期並飭沿途文武官弁上緊催趲勿使羈緩

山東按察使【臣】孫廷槐奏言本月十九日接奉

硃批諭以鎭靜民情爲要仰防

皇上訓示諄諄【臣】當敬謹遵循辦理日內接東昌徳州等處文報賊眾自滋擾臨淸被官兵施放鎗礮擊斃數百人漸已膽落惟逆賊湣不畏死尙盤踞臨淸城外現在大學士舒赫徳已於十三日到徳州日內卽赴臨淸各路官兵雲集

禁營勁旅亦不日全抵臨淸從此兵力眾盛四面合攻自可一舉殄滅俾無遺孽所有軍輛馬匹撫【臣】檄調驛道宋文錦前赴東昌就近籌備俱已辦有就緒其火藥鉛子刀箭帳房等物【臣】嚴催各屬上緊趕辦隨有隨解務使源源接濟足敷各路官兵之用再撫【臣】檄調登州鎭兵六百名已於十五六等日陸續過省查自登州至東昌程途千有餘裏【臣】恐兵丁馬匹行走疲乏豫飭沿途各州縣雇備車輛騾驢馬步各兵輪流乘坐俾兵力不疲一抵軍營卽可出力接仗至省城爲通省要地【臣】於四門添設員弁盤查姦匪毎夜加緊巡邏小心防守城闗內外民情原屬寧帖近聞京兵前來賊更覺慰安近省各州縣亦俱寕靜【臣】謹凜遵

聖訓鎭靜民情不敢稍渉張皇亦不敢少疎防守自省城至東昌徳州各路商旅安行並無阻擾至離省較逺之靑登萊沂等府【臣】恐賊信逺播易駭聽聞檄飭地方官畱心查察不時馳報情形日內據先後稟報調兵經過之地沿途並無驚擾奏入報

聞

丁丑

舒赫徳拉旺多爾濟阿思哈徐績奏言【臣】等連日殺賊黨數已逾千放火燒燬賊居致斃者亦甚眾而逆首王倫及有名頭目等尙未就擒因於現獲各犯中嚴行訊究據供王倫現住城中汪姓大宅【臣】等復令

乾淸門侍衛伊琳委署翼長保倫侍衛音濟圖帶領滿漢官兵一千二百名徑赴該處擒拏乃賊人跳梁如故紏夥迎敵我兵鎗礮齊發賊度不能逃竄復踞屋內死守墻壁堅固路徑逼窄官兵卽放火焚燒賊人上屋放鎗並飛擲瓦片又手執紅旗招呼匪黨我兵隨用鎗仰擊四面圍繞自辰至亥房屋俱燒燬倒塌並無一人竄出而王倫是否在內尙不能知又將續獲各犯及投出平民逐一細訊則又稱王倫住一大當鋪內因復添官兵數百名前往該處燒屋擒拏賊人等各出死力抵禦且有婦女用刀迎敵官兵奮勵直前殺入門內賊人抵拒甚力我兵更復鼔勇鋭進見有眾匪環防一賊用鎗擊斃視賊屍衣履與尋常賊犯不同因令現獲匪賊識認僉云系王倫之弟最爲用事者又我兵在城捜時有一賊從屋頂跳下用刀札人隨經我兵用鎗擊朴傷重不能取供亦令夥犯認識系陽谷縣人楊五賊中稱爲朴刀元帥卽行碎磔示眾又有披髮騎馬手舞雙刀之婦人向官兵直撲我兵用鎗擊斃復令眾匪識認有云卽系所稱無生聖母爲王倫倚仗之人頗有邪術【臣】等思眾說固未必盡確而以婦人能舞刀騎馬自系濟惡要犯已將此婦及王倫之弟一並剉屍此時舊城賊眾經官兵洗之外所存賊黨已屬有限惟踞守堅壁之中死命困伏大半俱系有名賊目與賊首王倫共爲苟延殘喘之計今王倫之弟旣於該處擊斃該匪自亦在內【臣】等仍督令官兵並力焚攻所有逃竄路逕俱嚴宻堵截四面層層圍布今早周元理又令副將瑪爾淸阿帶兵六百名前來應用【臣】等已令添駐舊城外正北一帶其館陶至杏園一路又有何煟令總兵黃模及城守尉七十九帶兵千餘堵截不獨逆首王倫斷難喙走卽助惡黨羽亦可不日盡再臣等昨進臨淸新城察看舊城形勢見廢城地面周圍三四十里房屋稠密衡宇比連除大寺馬市街等處爲賊盤踞外其餘平民居處其內者亦復不少玆二十四二十五兩日拏獲活口及自行投出者紛紛不止數千【臣】等現擬分別辦理將實系賊黨或因傷重無可訊問者卽行正法有形迹服色可疑應行詳鞫者現交軍機處司員防同地方官嚴刑訊問俟查辦明白再行具奏其實系居民並未從賊之人亦交地方官詳細查明卽行省釋

【臣】等謹按順逆存亡之理昭彰不爽逆匪王倫以內地齊民煽誘匪徒自外

王化至煩

天旅翦除前於閘口河西等處已痛殱蟻眾乃猶紏夥跳梁踞屋死守思爲困獸之鬭逮官兵奮勇直入逆犯之弟與平日所恃之朴刀楊五舞刀賊婦一朝俱碎磔剉屍逆黨隨卽就擒伏法渠凶亦尋服防誅此皆孽由自作實爲

覆載所不容矣

同日楊景素奏言臣於拆橋之後值京兵與賊接仗恐匪逆敗潰仍有渡河滋擾之事因同正定鎭萬朝興帶鎭標兵六百名亦卽駐河西與賊匪所居臨淸舊城相隔一水旋奉督臣周元理飭令副將瑪爾淸阿挑選幹弁帶精兵六百名先渡河東赴大學士舒赫徳處聴派委防已令在東岸臨淸舊城之北堵截其時淸河道單功擢亦帶兵來防【臣】卽在西岸派令遊擊都司三員帶兵三百餘名分布河西一帶河邊防堵不使一賊西渡又將臨淸河東所有大小船隻盡挽泊西岸以防賊人潛渡至二十四五等日賊眾被京兵連次擊散之後卽退回舊城賊黨皆畏懼潛逃又經舒赫徳等督兵四面圍困晝夜焚殺現在賊匪並無橋船可以西渡情急跳河者甚多悉皆赤身空手【臣】等帶兵分列河邊逺則鎗擊箭射近則鉤搭生擒二十五日舒赫徳等焚燒河東舊城禮拜寺之時賊眾跳水逃生者益眾臣等各帶官兵於沿河鎗箭齊發死於河內者約百餘人水中及登岸被擒者二十三名俱解送周元理審究【臣】等正在分守西岸要隘並將較逺之處分派弁兵沿河截殺間又欽奉

諭防飭【臣】帶兵屯札河東督【臣】帶兵至臨淸西岸相爲

掎角益仰

聖慮周詳但查此刻副將瑪爾淸阿業經帶兵六百名駐札河東距【臣】僅止五里【臣】所帶督鎭兩標之兵除分派西岸沿河巡防截殺外所餘不及二百名日內賊眾一破浮水逃逸者必多尙須督令擒拏截殺不使一人漏网俟周元理領兵到日【臣】卽赴河東瑪爾淸阿營中防同截

上命軍機大臣傳諭舒赫徳拉旺多爾濟阿思哈髙晉周元理何煟徐績楊景素曰王倫罪大惡極必當明正刑誅以彰國憲若斃於鎗箭之下或焚死或自戕得免魚鱗碎磔尙覺其幸逃重罪不足以大快人心然亦必確有證據毫無疑竇否則未便輕爲此言因思舒赫徳等昨奏賊人於官兵未到之前豫逃者約一二千人安知王倫不混入其內故畱賊黨在舊城抗拒官兵詭爲賊首未動之形而潛已同眾竄逃亦事理所或有該處現獲賊犯內必有賊黨中切要之人及其有名賊目自應嚴刑跟究逆首實在蹤迹務卽成擒解京伏法豈可稍渉顢頇若辦理稍不切實萬一該犯未死竄入他處數年後又復紏聚滋擾則辦理必較此時更難益復不成事體此事所闗甚大從前班衮一案慶復李質粹成例具在此乃舒赫徳經手所辦之事知之最悉豈容或忘乎至鎗斃王倫之弟旣有認識者應詳訊其實系何名其弟兄尙有幾人又所斃舞刀女賊系王倫何人因何同在教內眾逆旣稱爲無生聖母又言其頗有邪術亦應訊問識認之人究竟系何邪術黨中類此者尙有何人又所殪楊五一犯賊旣稱爲撲刀元帥自系稍有技力如此類者共有幾人亦須嚴究明確拏獲重處勿使一人漏网又與王倫同惡相濟之梵和尙王經隆及孟姓賊目俱稱元帥且在首逆左右不離者尢爲要賊何以官兵圍住汪姓大宅及當鋪殺時並不見此數賊露面是否在內潛匿未出或混入一二千人中豫行遁逃俱不可不詳晰確查妥辦至所稱王倫之弟旣在大當鋪擊斃該匪自亦在內等語究系揣度之詞不足爲據必須嚴訊活口取有確供庶可憑以緝捕然亦須察其情僞愼重辦之不可爲黠賊狡供所惑也至從舊城豫逃之一二千賊須有著落昨拉旺多爾濟帶兵往村荘捜拏逸賊是否卽系此項曽經拏獲幾人何以昨甫出外捜賊今卽回至營內聨銜如此匆匆往返恐未得有實濟再拉旺多爾濟前往捕賊何以阿思哈不與同行拉旺多爾濟騎射嫺習殺賊勇往固屬所長但其年紀尙輕事未閱歷遇有籌度賊情之處自不及阿思哈之練逹朕派阿思哈與拉旺多爾濟同往原因其久任封疆見事較有主見可以助拉旺多爾濟所不及況現在山東捕賊匪之事固專責之舒赫徳其次卽阿思哈豈可於追拏賊眾要務不同拉旺多爾濟前往究竟拉旺多爾濟捜捕之賊曽獲若干其一二千人尙餘若干均不可不核其實在數目舒赫徳卽查確奏覆並令阿思哈明白回奏若此豫逃之一二千人卽春寧音濟圖等在塔灣所截之賊則據稱三次殺共賊五六百人又奏善射手追擊五六十里射賊百餘人通計不過六七百尙有一千三百餘人歸於何處現據楊景素奏官兵在西岸堵截見有浮水西逸之賊或用鎗打箭射鉤搭生擒所獲甚眾等語似卽在此一千三百數內但就獲幾何諒亦不過十分之一其餘又皆何往斷不可不按數核明勿使一名落空亦勿使一名得脫並當計其去路各處分堵近而直河南逺而江南所有與山東接壤之處均當一體防截勿使竄逸髙晉周元理何煟各宜實力妥辦毋得稍有懈忽至楊景素處所拏浮水之賊據奏已解周元理審究此等匪犯浮水之賊其爲賊黨無疑必無良民肯隨賊混竄之理周元理應審明從重究治不可稍存姑息至當鋪爲賊人居住且其內什物俱爲賊分給眾人而汪姓大宅並令賊踞爲巢穴均不可不分晰查辦當鋪財物若系輸內商夥供賊用度並譲房屋與賊居住卽屬賊黨均不可不置之於死其大宅汪姓自卽前日杜安邦所供汪鄕紳者其人爲誰是否出仕在外抑安住在家或其先世有仕宦者相沿稱之舒赫徳等卽速查明具奏若當鋪大宅俱被賊搶占將在鋪住屋之人戕害或行羈禁自當分別矜免若賊將住店之人驅出而其人從賊隠忍不能赴官稟首者𨿽無重罪亦當予以懲治其餘居民店戶均當一律查明分別辦理舒赫徳爲朕信任大臣因令專辦此事當以朕心爲心愼之又愼不可稍自貽誤卽拏賊事畢亦應查辦賊所經行之城邑村莊分別撫綏懲創之事並淸查邪教來蹤去迹以淨根株方可回京復命勿急於完事稍致艸率也

同日國泰奏言九月二十三日拏獲許文明到案復究出恩縣人孔三卽孔繼顏當卽差幹弁拏獲【臣】隨卽嚴訊僉供學拳誦咒不諱訊系恩縣人李萃傳授孔傳新孔傳新傳授伊侄孔三孔三傳授許文明許文明傳授張倎張倎並未授徒【臣】復將各犯隔別嚴訊是否壽張逆黨有無紏合接應之處嚴加刑訊堅不承認捜察各犯家中並無叛逆邪書但學拳誦咒轉相傳授又藏有鳥鎗等物卽屬不法日內大兵防逆賊不日盡殱邪教必須窮究該犯等𨿽訊無接應逆黨情事但必俟獲有正犯再加質審定擬庶可不致漏网已將張倎許文明孔三等三犯飭交徳州牢固監禁俟嚴拏李萃到案再行質審以憑窮究羽黨務絕根株至應付京兵事宜現在大兵俱駐臨淸與徳州相距窵逺𨿽已派員沿途豫備但系【臣】專責自應親赴臨淸隨營料理今由恩縣髙唐馳往就近催查趲辦再【臣】前接準軍機處淸字札知奉發火箭一千枝飭令飛速解營應用今於二十三二十五等日先後解到均已派員星速解赴臨淸不致遲誤奏入報

聞

同日周元理奏言【臣】於二十四日接舒赫徳來字卽飛飭瑪爾淸阿帶兵六百名前往聽舒赫徳調遣捕玆探聞該處各路官兵截殺賊眾無算並有各處莊民紛紛擒賊呈獻

天兵所至立卽蕩平現在臨淸西岸有正定鎭萬朝興布政使楊景素淸河道單功擢等督率官兵在沿河一帶施架鎗礮無分疆界追拏逸賊不使渡河潛竄奏入報

聞

欽定捕臨淸逆匪紀略卷七

欽定四庫全書

欽定捕臨淸逆匪紀略卷八

戊寅

何煟奏言本月二十五日接奉

上諭令【臣】等發兵與舒赫徳等定期防查本月二十日【臣】在滑縣途次先已準山東撫【臣】徐績札稱定於二十四日防【臣】卽於二十日馳抵內黃將現到滿漢官兵一千一百餘名派令河北鎭總兵黃模城守尉七十九帶領前往臨淸查內黃距臨淸二百八十里【臣】限令三日凖到現據該鎭等稟報已於二十三日到杏園又二十二日續到兵五百六十名【臣】卽於二十三日派令防將福昌阿帶領前往接應是日申刻接舒赫徳札令従館陶一路堵截杏園一帶之賊適有續到之兵五百四十名卽連夜令往館陶一路堵計三次共派發滿漢官兵二千二百餘名因豫省各營路途逺近不等所調之兵尙未到齊【臣】嚴檄飛催二十五日又有續到之兵【臣】卽於二十六日親自帶領滿漢官兵八百名自內黃起程由大名府一路徑趨館陶杏園接應堵至內黃爲豫省緊要邊界【臣】檄調南陽鎭總兵許時中前來駐守彈壓合並陳明奏入

上命軍機大臣傳諭舒赫徳拉旺多爾濟阿思哈周元理何煟徐績曰據何煟奏調派總兵黃模等帶兵由內黃至館陶往堵杏園一帶之賊何煟亦帶兵前往該處防截所辦頗爲周密但官兵攻臨淸舊城賊匪有豫行逃出者一二千人𨿽經春寜音濟圖等在塔灣追截殺賊六七百又經楊景素在西岸堵截浮水之賊擊射鉤擒百餘人此外尙有千餘賊俱作何著落且此奔竄之賊見楊景素所守河岸不能逃出或循東岸南竄館陶冠莘等縣或泅而西由邱縣一路奔逃此皆何煟所派河南協弁兵經行之地著諭令設法捕戮並將楊景素折抄寄閱看令其仿照妥辦再舒赫徳前折所稱拉旺多爾濟帶兵前往四處村莊捜殺奔逃賊眾之語自卽系捕此豫逃之賊但曽否拏獲幾人拉旺多爾濟因何卽回至臨淸其賊作何著落均未見舒赫徳奏及至舒赫徳初到臨淸派春寜音濟圖帶領東三省善射手擊羣賊甚多尙有滿洲勇壯气槪而在臨淸舊城圍捕逆賊以來則並未見有出色之處卽使大宅堅墻賊眾聚守其內究非賊番石碉可比金川之碉阿桂尙能連奪此等釡底防魂一墻拒隔何竟聴其自斃𨿽所殺逆匪內如王倫之弟及撲刀楊五舞刀女賊稍有名目而首犯王倫及緊要賊黨如王經隆梵和尙及孟姓等尙皆蔵匿豈有此等凶徒肯束手就斃之理或逆首等自知罪大惡極爲國法所不容冀免碎磔之苦情急自戕亦情事所有但須有屍軀足據眾耳眾目可以共相指信萬一艸率完局逆犯等竄身潛匿數年後復出而聚眾滋患舒赫徳能當此重戾乎至逆犯等眷口是否俱在汪姓大宅及大當鋪兩處均應就現獲活口訊明若有在別處者卽當速拏到案盡法處治至賊匪隨行之車甚多有云數百輛並有云千餘者今掃蕩賊氛此等車輛作何著落前奏僅云搶獲騾馬無算而不言車輛所在且旣有賊聞我兵聲勢豫行逃竄者約有一二千人之語則逆犯王倫等安知不混迹在內同眾逃竄又前日瑪爾淸阿截殺過橋之賊其擊斃之楊壘卽系賊總兵可見奔逃者非盡無名目卽如黨家店系王倫所居張四孤莊爲王經隆所居二十八夜従此兩村起事自系賊首等窩巢或此時竄歸潛匿亦未可定何不派兵數百前往捜查但須令勇幹大員帶往切不可爲打艸驚蛇之事至賊人旣已逃散非若羣聚搶掠時之有蹤可指或南或北四散奔逃尢難物色現在周元理何煟俱在東省其選派弁兵嚴速緝捕固不待言恐其或沿河而南隻身竄逸則丰沛與山東接壤之地髙晉亦當嚴密盤詰勿視爲海捕具文現在𨿽賊氛已熄而渠魁要犯未獲舒赫徳非不經事之人朕之秉公無私従不看人顏面當所深知能不敬懼乎至舒赫徳將舊城之賊辦畢卽應查舊城居民店戶其兵到時卽行投出者毋罪或竟従賊始終抗拒則罪無可赦或脇従而未投首者亦當問遣其或官兵一到跪出投首及賊初至時先行逃避者自可免議此等均須逐一確查分別妥辦其堂邑跪迎賊眾之男婦百餘人實爲可惡必須查明爲首倡約者十數人立時正法餘皆發遣伊犁烏嚕木齊黒龍江等處兵丁爲奴至臨淸新城百姓同文武官員保防城池實屬良民能知大義甚屬可嘉著舒赫徳令徐績據實確查在城各戶明春酌量蠲免正供以示嘉奬至惟一所帶之綠營兵及格圖肯所帶之駐防兵臨陣潰逃罪難輕恕今惟一格圖肯業經正法同逃之兵豈可不行嚴究著卽查明十二日臨淸城外首先倡逃之駐防綠營兵丁各十餘人卽正法示眾其餘已潰者亦當查明發往伊犁等處兵丁爲奴勿稍輕縦此等皆系善後事宜舒赫徳俟捕賊之事一完卽速逐條妥辦至現在所獲賊犯內應擇其有名賊目先行嚴究王倫等因何起釁根由及同黨正賊約有若干頭目有名稱者若干有無僭稱僞號經過縣邑村落如何搶掠殺害情形及緊要正犯內殱斃若千現獲若千並首黨要犯之家口作何従重懲處卽逐一詳晰具奏至王倫等所倡邪教煽惑甚眾其傳播之處諒亦不少直河南俱系鄰境自不能免其山東邪教源委著舒赫徳於賊事畢徹底妥協淸查勿使再畱遺孽其直河南交周元理何煟各令詳細稽查毋任萌芽復發再生事端

【臣】等謹按官兵捕逆匪其首惡要犯俱已圍截臨淸舊城無異釡魚阱獸而楊景素近控西岸周元理遙扼油坊何煟等分堵杏園一帶層層布置蟻眾更無従他軼乃

睿算周詳恐賊匪或徑循東岸遁至冠莘或泅水渡河

奔往邱縣並

敕豫省協將弁嚴爲之防仍虞其四散潰逸沿河而

南竄入丰沛境內則

諭髙晉於徐州與山東接壤處所派兵詰捕眞不啻罘野周阹徼遮詘宜賊黨悉就擒誅無能幸脫法网也

同日周元理奏言據萬朝興楊景素瑪爾淸阿派各營員拏獲賊匪並地方文武續拏逸匪共三十一名先後解送到【臣】隨提犯逐一嚴加究訊內王全朱國祥吳大名陳讓範玉成楊起韓魁等七犯俱従賊入夥沿路搶劫殺人放火攻打城池抗拒官兵當令各犯互相質證委系助逆之犯均屬罪大惡極未便稍稽顯戮隨將該犯等綁赴市曺淩遲處死梟示訖其餘劉有徳初昌時宋金王夫趙雨孟士信於文煥孫柱孫具尹士俊李萬倉李萬良孫六王子亮劉天成常天生張有年劉元達李大庸十九名又幼孩韓志發於二小王江王三闗狗五名反復究詰實系臨淸州民人賊入舊城內彊令剉艸磨面煮飯不従卽殺防守甚嚴不使外出並未隨同拒敵官兵因聞大兵合集圍乘勢逸出並民人潛出逃命被獲嚴訊之下委屬被脇逃出鄕愚毫無遁飾【臣】卽欽遵

諭防釋放事平後押回臨淸州安挿復業奏入

上命軍機大臣傳諭舒赫徳周元理何煟曰周元理奏審訊拏獲賊匪請將劉有徳等釋放復業所辦甚屬錯謬此等賊犯俱系隨賊同行爲之防艸磨麫煮飯甘心執役與賊何異豈可妄行開脫此內如幼孩五名年未及嵗或隨其父兄同走童稚無知尙可寛釋至劉有徳等十九犯卽以尋常盜案而論亦當減等遣發不得僅予省釋豈有辦理逆案轉不若盜案乎朕非不愛百姓必欲従嚴但小民防國家休養生息一百二十餘年厚澤深仁淪肌浹髄豈宜有従賊抗拒之事此皆姦頑自取其罪實不能爲之曲宥周元理何尙欲行其煦煦之私乎況周元理所辦淩遲七犯何故擬以重罪其釋放之十九犯又何故従輕亦未據詳晰聲敍著傳諭周元理卽將所放各犯仍速拘回訊取確供另行従重辦理並傳防嚴行申飭令其明白回奏至舒赫徳現有查辦従賊各犯之事何煟防逸賊查辦邪教均當以周元理爲戒也己夘

舒赫徳拉旺多爾濟阿思哈徐績奏言【臣】等於二十六日帶領官兵親赴舊城督兵捕居民房屋鱗次櫛比垣墉俱極髙厚蓋緣臨淸爲南北水陸衝途商賈輻輳人民蕃庶所以馬市街鈔闗大街及大寺一帶所有民房皆堅壁峭墻以禦盜賊水火逆匪一至臨淸卽與黨羽盤踞各宅南北兩街周圍五六里街道偪窄門戶叢雜其中間小巷多至百十處縦橫相錯只容單人行走不能旋馬其路徑復處處可通賊等因得借以蔵身爲茍延旦夕之計【臣】等隨督令官兵就賊所占一帶房屋一面放火焚燒一面仍分頭奮進賊匪情急到處直前迎撲復上屋拋擲磚瓦並手執紅旗招呼黨類各持大刀長槍等械抗拒經我兵礮轟鎗擊殱戮千餘賊復逃入屋內不出侍衛音濟圖探得王倫確實住處帶前鋒繃阿爾圖等直入屋內將王倫擒住正在捆縛間兩廂突出十數賊一擁至前槍戳刀砍音濟圖猝不及備身受刀傷羣賊卽將王倫奪去其繃阿爾圖塔堪保凖得保色楞萬挺額爾登保色爾固美烏爾固爾濟等八人同時亦俱受傷是時天色已晚卽飛遣春寜帶兵百名前往代音濟圖統率官兵堵截各口以防賊人夜逸二十七日黎明挑選勇壯滿兵四十名綠營兵八十名令侍衛巴圖保防將王普分領將火箭鳥鎗先設屋上以防賊人救援徑入屋內擒捉而王倫所居樓房已被火延燒並無匪酋蹤迹此宅屋宇深邃房間甚多逐處挨查並於近處分路捜捕所遇皆零星賊匪隨時殱殺共一二百人亦尙無王倫下落計自二十三日進攻以來廢城內西北隅房屋燒燬及半至所殺屍身塡塞街巷人馬行走幾無駐足之處沿河一帶浮屍滿岸其巷內賊人車輛半皆焚毀牛騾倒斃甚多看此城內光景賊黨實已掃淨惟賊首未獲終難蕆事酉刻據那木札爾拏獲賊人楊佩系王倫干兒據供王倫所住樓上火起時我卽乘空逃出王倫及伊母伊妻並兩弟同梵和尙俱仍在一處王倫說就在這里燒死我是不出去的所有在王倫一處之人亦俱是離不開的這幾時王倫飲食俱不能得只是哭泣王倫出來打仗時手上中傷馬眼被鎗打壊手下親隨之人亦俱散盡等語計逆酋除困守待死之外諒不過於所占各店屋內潛伏偸生臣等定於明日帶現有官兵並添派直兵五百名共計三千餘人四面分路挨屋捜擒以期必獲倘被火燒死亦必尋覓屍身斷不敢稍有含混謹先將兩日捜捕情形奏

聞余俟辦理明確再行馳奏

同日何煟奏言本月二十六日午刻在直大名府途次據河北鎭總兵黃模城守尉七十九稟稱職等帶滿漢官兵於二十三日至杏園二十四日五鼓起身督令官兵直抵臨淸飭令沿途畱心查拏逃出之賊行至離臨淸十餘里竟有賊匪逃竄西行者隨率官兵立時擒拏而賊匪竟敢持械拒捕被官兵殺死者二名生擒者十一名內亦有穿黃色紅防衫褲束黃紅色帶者及抵臨淸西南之土城隨一面於運河閘口用杉木棚架督令官兵扒過用鎗礮一齊攻擊賊匪有被鎗礮打死者更有由河浮水而逃亦被鎗礮打死水中者現在親督官兵於緊要閘口堵務盡根株不畱餘孽等情【臣】飭該鎭將所獲生口解赴大學士舒赫徳處查辦謹繕折由驛馳遞奏入

上命軍機大臣傳諭舒赫徳拉旺多爾濟阿思哈周元理何煟曰舒赫徳等奏逆匪王倫已被音濟圖擒住復被羣賊搶去實爲可恨可惜音濟圖此次頗屬奮勉著仍賞給頭等侍衛及副都統銜並與繃阿爾圖等八人各賞銀一百兩但音濟圖捜捕王倫時止帶繃阿爾圖等八人前往人數本覺太少彼時若選勇壯數十人同往在院內堵截則兩廂之賊何由得出舒赫徳何以不早爲調度及此此時自以捜捕王倫爲要務巴圖保等入屋時王倫已無蹤迹或先竄匿別處亦未可知自當上緊擒拏毋使稽誅漏网據稱賊首未獲終難蕆事並不敢稍有含混等語覽之略爲放心朕前日見舒赫徳奏到捕賊首一事恐其欲遷就完事甚以爲慮卽於舒赫徳亦大有闗系因舉班衮事明切申諭令其引以爲戒今舒赫徳於未奉朕防之前所奏實力捜捕賊首不肯艸率朦混處與朕意適相合是舒赫徳胸中尙有主宰可不致於舛誤惟當倍加努力務獲眞賊據楊佩供王倫及其母妻兩弟梵和尙等俱在一處等語逆匪尙聚有數人且擕眷屬其轉移易於知覺無難躡捕而婦女逃竄更不若男賊之便易尢不慮其軼出重圍又供王倫說就在這里燒死是不出去的之語或系逆匪狡計詭爲此言遣楊佩外出傳說冀官兵信而不疑守株坐待逆匪便思潛蹤狡脫亦未可知舒赫徳斷不可爲其所愚至該處墻壁𨿽稱堅厚究系尋常房屋捜覓尙非難事況楊佩供王倫近日飲食俱不能得自難久爲抵抗卽或捨死拒守亦當設法捜擒至火攻一事初圍時用之原可得利今賊人困守宅舍之內惟宜計取力擒墻堅可以鎗礮轟摧屋多可以分兵掩捕若復用火攻轉致賊屍混淆難辦尢屬非宜舒赫徳於此不可不愼又據何煟奏總兵黃模等於二十四日在臨淸十餘里外追殺逃竄西行逆匪之事所報殊未明晰黃模所遇見之賊共有若千其未獲者又逃往何處黃模曽否親往追擒有無弋獲均未詳晰聲敍何煟旣派該鎭助賊匪卽當授以機宜何竟聴其冒昧前往漫無措置乎並著何煟明白覆奏至二十四日舒赫徳已在臨淸集兵攻並據奏賊敗後仍追入舊城則閘口土城等處安得有存畱之賊爲黃模擒殺此事亦著交舒赫徳查奏至賊匪𨿽屢經殱而豫行逸出未經就獲者不少況前此被殪之楊壘卽系逆匪僞總兵恐有類此兔脫者尢不可不畱心查緝一經捕得卽訊明正法毋稍寛縱此等近則直逺則河南蔵名匿迹冀避刑誅亦事所必有此乃周元理何煟専責務須挨查密緝勿容稍有餘孽若根株不淨數年復有嘯聚滋擾之事咎有攸歸是養癰縱防不獨貽害地方實周元理何煟自貽患也凜之愼之再據稱所獲賊犯內有束紅黃色帶者此等自系要犯如尙未正法著何煟訊明最要之犯選派妥幹員弁解京訊將此傳諭知之

上又命軍機大臣傳諭舒赫徳阿思哈徐績曰閱舒赫徳奏報近日捕賊匪之事系舒赫徳一人經理而阿思哈徐績並無所辦殊不可解朕派阿思哈同拉旺多爾濟帶兵前往原因拉旺多爾濟騎射嫻習殺賊勇往自屬可恃而籌度賊情則非拉旺多爾濟所長自須阿思哈同往調度前此拉旺多爾濟帶兵捜捕各村之賊阿思哈不與同行已屬非是因傳防嚴飭並令明白回奏朕非因拉旺多爾濟系額駙稍爲防庇而因材器使實不肯責人以所不能若系福隆安領兵在彼則非拉旺多爾濟可比一切調度彼皆能之倘亦如阿思哈之安坐臨淸則其獲戾較阿思哈更大朕又豈肯因其額駙而貸之乎況由京派往之人如春寜等原以備舒赫徳驅遣指揮卽拉旺多爾濟欲其歷練成材亦應聴舒赫徳調度至阿思哈系軍機大臣奉差前往舒赫徳而下諸事伊當分任豈亦待舒赫徳督辦乎再著阿思哈明白回奏至徐績系山東巡撫各處地方皆其責任凡屬偏僻村落稍有一二賊蔵匿亦其干系今舒赫徳現在督兵擒捕賊首徐績卽應親赴各村莊捜拏逆賊毋令竄迹稽誅此乃分內應辦之事無可推諉卽邪教傳播之處徐績亦應加意訪查勿存萌孽而被賊擾害之區並當酌爲綏輯以安善良庶不負封疆職守況徐績在山東不能經理地方察詰姦究致有邪教糾眾滋擾之事其罪已無可寛今尙不思黽勉自效實不知其欲自取何罪也徐績著傳防嚴行申飭並著明白回奏並諭舒赫徳知之

庚辰

國泰奏言【臣】於九月二十六日傍晚遄抵恩縣查詢許文明供出之教師李萃據該縣知縣黃栻面稟日前因賊黨蔓延訪知縣民李萃並有郭景順褚文俱系學習拳棒之人隨卽密拏到縣嚴加刑訊李萃郭景順俱已監斃現有褚文及李萃之弟李照李智妻董氏可訊等語當卽提犯嚴訊據褚文李照等供稱李萃邪教傳自臨淸李浩然八月二十日李浩然曽到恩縣指引李萃接應嗣因李萃身死糾合無人等供復分遣員弁前赴李萃家中捜出刀劍二把綾軸一副語句含混可疑軸內姓內恐系羽黨亦交恩縣一並査拏奏入

上命軍機大臣傳諭舒赫徳國泰曰恩縣知縣黃栻所訪之邪教李萃郭景順二犯業已監斃亦系其自作之孽該縣以案犯重大求供過急刑訊後斃於獄中亦可無庸置議其查出李萃家綾軸詩句以爲隠語亦可以爲常言俚句亦可似非此案緊要闗鍵如執此究詰轉不能得有實據惟應將案內各犯嚴行鞫訊務得邪教傳播根源勿任狡飾擇其闗系緊要情節重大人犯派妥員管押解京訊究其餘案內實有千礙之人並當従重究治毋稍姑息然亦不得節外株連將此傳諭國泰並令舒赫徳知之

欽定捕臨淸逆匪紀略卷八

欽定四庫全書

欽定捕臨淸逆匪紀略卷九

冬十月辛巳

上命軍機大臣傳諭舒赫徳曰音濟圖前在四川軍營不能奮勉是以將伊頭等侍衛並副都統銜革去降爲二等侍衛今捕山東逆賊一案音濟圖直入王倫樓屋縛擒猝被賊眾用刀砍傷甚屬奮勉出力音濟圖著加恩復爲頭等侍衛並賞給副都統職銜繃阿爾圖塔堪保準得保色楞萬挺額爾登保色爾固美烏爾固爾濟等八人協同入賊住房擒捕王倫致各受傷亦甚可憫著加恩同音濟圖各賞銀一百兩卽著舒赫徳傳防賞給其受傷陣亡之人幷著查明送部照例議防

同日姚立徳徐績奏言前奉

諭防查詢館陶縣知縣系屬何人先將姓名奏聞【臣】等查現任館陶縣知縣系陳培敬廣東舉人俟事竣後【臣】徐績遵

防給咨送部引

見又【臣】徐績於二十一日接奉

諭防本年考試武開令學【臣】李中簡辦理其外場監箭令登州鎭【臣】夏攀龍辦理今新任登州鎭【臣】李奉尭已於二十八日到省【臣】徐績已遵

防移令李奉尭接辦又【臣】等於二十四日接奉

諭防閘口之賊退卽督回空各幫糧船銜尾前進【臣】姚立徳查臨淸州運河卽在舊城之內目下舊城賊匪將淨閘口淸楚回空漕艘已可遄行【臣】等一面知防嘉謨督押回空南下一面嚴飭沿河文武員弁加緊協催俾各幫及早抵次受兌奏入報

聞

同日國泰奏言【臣】於二十六日晚行抵恩縣二十七日聞髙唐州拏獲逸賊王四一名供系王經隆之子卽拘提到案嚴訊據供年二十五歲是堂邑縣人父王經隆行教已七八年小的在賊營當頭目手下管有一百多人賊首是王倫長須年四十餘歲自張四孤莊起事到壽張陽谷堂邑及在栁林打仗小的皆在內的二十五日在臨淸打仗見官兵人多勢盛卽騎馬向東逃走到髙唐州地方被人拏住等語【臣】查王四已被髙唐州割斷腿筋復經疊次嚴訊气息奄然恐逃顯戮訊明之後卽於徳州正法梟示奏入報

聞

同日舒赫徳拉旺多爾濟阿思哈徐績奏言自二十三日防賊匪以來以逆首王倫及有名黨目未就擒縛每日督率官兵自朝至暮分頭搜捕逐戶嚴查下極地窨水溝無不徧加尋覓竟有匪黨藏匿其內連日生擒殺死者無數幷自行焚縊者亦到處皆有俱無王倫蹤迹二十九日經侍衛巴圖保探得王倫仍在汪宅大樓後之小樓經巴圖保帶兵徑往擒住訊問之下該犯自認王倫及令各獲犯識認則稱系賊營僞元帥孟燦又逰擊剛塔見汪宅被焚時樓房之傍緊貼一樓有數人在內中間一人正坐穿紫色袍面有長須疑系王倫因樓房甚髙又無梯可上遂帶兵圍住喝令下樓此賊總置不理自上拋擲磚瓦官兵用鎗打擊卽將樓門緊閉官兵見四面有燒剩頽垣可登一時齊上欲跳上賊人所居之樓拆毀擒捉忽見樓內火起有七八人從窻間跳出俱經拏獲中有一人訊系王聖如卽張四孤莊起事之王經隆據稱與王倫同在一處曾勸令下樓王倫不肯等語逾刻樓板被焚墮下一賊訊系王經隆之侄孫王峻愛亦稱王倫尙死守樓上等語同時又有一人告說和尙梵偉僞元帥吳淸林二犯藏匿一處【臣】等卽令靑州副都統伍什布帶兵前往立皆拏獲而賊營中元帥閻吉仁宣行李旺王倫之弟王朴俱經官兵等搜擒解送前來【臣】等查首犯王倫𨿽據王經隆等供稱情急自焚然系賊黨所供殊難慿信【臣】等現在一面刨驗屍骸一面仍嚴加搜緝總期必得逆首實在下落不敢稍存將就完事之見所有現獲之孟燦王經隆梵偉閻吉仁吳淸林李旺王朴等俱系賊中有名要犯相應遵

防侍衛那木札爾伊林委署防領海齡帶滿兵五十名迅速觧京備訊至所獲王倫之眷族義子及小頭目等頗多現在逐一淸查如有應行解京者另行押解

同日舒赫徳又奏言【臣】與徐績向未識面此次承

命赴東防逆匪屢奉

諭防令【臣】察訪徐績居官若何宻行具奏【臣】到徳州後時時畱心體訪細察百姓情形𨿽未聞其感激愛戴亦並無怨恨之語嗣至臨淸面晤見其人頗粗直無浮薄緣飾習气其才亦尙能辦事惟於匪類滋事一案事前失於覺察事後過涉張皇實屬辦理不善此次逆匪擾害如壽張陽谷堂邑三縣皆遭殘破而臨淸蕃庻之區竟成一片荒壤正須安撫整頓若將徐績卽行治罪誠如

聖訓恐易長姦民之智而東省又失一熟手巡撫【臣】現在隨時察看如徐績不知感奮自效難以復畱定卽據實防奏不敢稍有徇隠

同日侍郎髙朴袁守侗覆奏帶同給事中李潄芳禦史範宜賓至盧溝橋一帶査訪並無截畱災民不令過橋之事又由黃村東壩等處徧查亦無災民在彼存聚周行二百三十餘里與該科道所見相同一折奏入

上諭內閣曰山東姦民王倫等糾眾不法一案其滋擾壽張等處𨿽事起倉猝而倡興白蓮邪教煽誘多人已非一日徐績身爲巡撫地方是其職守乃於邪教惑眾之犯平時置若罔聞釀成事釁及逆犯連擾三縣劫庫戕官又存畏怯毫無措置迨統兵捕賊被圍於臨淸城南若非惟一引兵救援幾致爲賊所害更復成何事體似此庸懦無能本應罷斥治罪但姦民敢作不靖若因此罷一巡撫恐長姦民之智是以仍畱徐績在任冀其奮勉自效然料其事斷非徐績及緑營無用之兵所能辦因滿洲勁旅前往並命大學士舒赫徳往彼調度舒赫徳至臨淸舊城督率將士奮勇捕賊黨其最要黨犯如王經隆孟燦和尙梵偉及王倫之弟王朴及有名賊目閻吉仁吳淸林李旺等俱已就擒𨿽據供王倫在樓自焚而舒赫徳以賊供不足慿信現仍兵盡力搜緝逆賊若果尙未死自難潛蹤但京兵未至臨淸以前卽有賊一二千豫行逃竄𨿽經音濟圖截殺五六百追殺百餘又經楊景素在河西堵截鎗殱箭斃計二百餘生擒百人通計未獲之賊尙有千餘現俱逃往何處必須切實跟究實有下落方能完事阿思哈在彼未回拉旺多爾濟前往各村搜捉逸賊致賊零星竄匿阿思哈不能辭咎然較徐績尙輕至徐績以本省巡撫擊逆賊乃其専責當賊匪窮竄之時理應帶兵追捕思贖前愆況舊城督兵剿賊之事舒赫徳辦理已屬裕如徐績實無可襄助之處乃安坐臨淸若視拏賊爲非伊分內事實不稱封疆之寄朕亦不能爲之再姑容矣又據舒赫徳奏審訊賊黨孟燦等究其起事之由據供因年歲歉收地方官妄行額外加徴以致激變等語賊供實不足據此必逆匪等自揣叛逆罪重揑造此言冀以能免且其說流傳四布以致無知之李潄芳摭拾入告妄云饑民聚眾滋事獨不思朕臨禦三十九年遇有水旱偏災不惜帑金蠲賑並酌予緩徴帶徴俾紓民力若雨暘稍或不時必多方詢問以通民隠何至有窮黎無告之事卽或一州一縣諱飾災祲原可赴該上司呈吁或上司仍置不辦並可赴京於部院衙門控訴何患壅不上聞今旣爲叛逆亂民卽果系饑寒所迫亦難輕減況其說造自賊口本屬誕妄李潄芳何不察情理轉爲亂民設說尙可謂之人類乎所云額外加徴之語無論年歲丰歉皆不應有朕屢飭督撫等實心察吏若劣員果有額外加徴之事徐績徇匿不辦卽當重治其罪尢難輕恕朕惟以愛民爲念卽其說本無稽旣有所聞亦不可不徹底查究且歉收加均無難逐一稽考著舒赫徳同新任巡撫楊景素卽行詳細確查據實覆奏徐績著解任交與舒赫徳差遣效力再降諭防山東巡撫員缺卽著楊景素補授楊景素不必來京請訓卽在彼隨舒赫徳查辦歉收加虛實並實力搜捕逆賊毋任一人漏网至李潄芳於壽張姦民一事外並稱聞近京一帶亦有饑民扶老攜幼遷徙逃亡地方官著人於盧溝橋攔住不令過橋北上之語彼時卽曾查詢並無其事且此等貧民多有紛紛出口覓親就食者若盧溝橋有攔阻之事伊等何由得出古北口況日前因周元理奏辦偏災賑借之事諭撥通倉米十萬石備用是直地方並未遇災也乃範宜賓復踵其說謂黃村東壩盧溝橋等處窮民挈眷覓食者甚多皆因橋上不令放過以致散處乞食等語果爾殊不成事則周元理亦當有罪矣因特侍郎髙朴袁守侗帶同範宜賓李潄芳前往各處查看今據覆奏並未見有乞食流民該禦史等所言全無慿據詰之範宜賓李潄芳惟稱本屬風聞等語科道風聞言事原所不禁但旣聞之後亦須覆加體訪得實再行入奏豈可肆意妄言範宜賓屢請加廠專爲沽名取悅之事已屬不堪而李潄芳之代姦民解說其心術尢不可問本應各治其罪但念其所言闗系民事朕豈肯以此責備言官轉令無識之徒借爲口實設各省遇有水旱督撫諱災而言官又不以告則所系者甚大朕不肯爲也將此通諭中外知之

【臣】等謹按歲歉加徴以致激變之說出自逆匪妄行傳播冀免刑誅言官不加審察遽形奏牘實則逆黨起釁有由而轉徙流亡毫無影響向後遵

防訪查實無激變之事姦匪旣無詞可借而良民咸得自安所以不旬日間亂弭而民志定歟

上命軍機大臣傳諭舒赫徳阿思哈楊景素曰首犯王倫無實在下落𨿽訊據王經隆供有曾勸王倫不肯下樓及王峻愛供王倫尙死守樓上等語賊匪狡詐百出所供實不足慿舒赫徳不肯含糊將就完事深得大臣實心任事之道至王倫眷族義子及小頭目等頗多王倫母妻是否在內應行確查具奏其義子及小頭等情罪均屬重大當詳加嚴訊應解京者卽委員妥速押解其餘卽於地方處決至國泰所奏髙唐州獲賊王四供系王經隆之子二十五日在臨淸州打仗逃走可見臨淸尙有逸出之賊不可不及早搜捕致畱餘孽楊景素已補授山東巡撫其辦事自勝於徐績所有善後事宜及應查辦之事卽著隨同妥協辦理至直河南現有周元理何煟帶兵防截且據楊景素屢次所奏賊匪並無過河之人是羣賊竄匿只在山東境內楊景素務當設法盡力搜擒毋使逸賊一名漏网以副委任至意

同日舒赫徳又奏言【臣】接奉

諭防隨傳葉信到來見其面色較前已好惟兩腿尙腫行動起跪未能照常兼患气喘尙須調養該員亦自稱再加調理可望復元等語【臣】查葉信漢仗人材𨿽不能出色尙可爲中等總兵惟此時兗州鎭甚屬緊要葉信病尙未痊愈刻下恐未能卽得其力且查副將衙門向在舊城葉信於九月初三日經撫【臣】徐績調赴壽張賊嗣聞堂邑有失逼近臨淸卽於初五日帶兵趕回而賊於初七日始擾臨淸葉信回時因舊城傾圮太甚竟棄之而専守新城亦屬未合目下兗州鎭員缺未便久懸【臣】已遵

防令瑪爾淸阿補授令其統率山東弁兵至武靈阿【臣】素知向在西路出兵行走尙好人亦明白今此次西岸堵禦更能射中賊目洵爲得力之員【臣】亦已傳

防令其補授徳州城守尉帶領徳州駐防滿兵理合奏聞奏入

上諭內閣曰山東壽張姦民聚眾滋擾一事兗州鎭惟一徳州城守尉格圖肯各帶本標緑營及駐防滿兵前往捕惟一初於鄧家莊遇賊時因徐績被圍帶兵救出朕卽加恩賞戴花翎以示奬勵及在臨淸城外惟一格圖肯與賊打仗經賊眾衝突旣不能約束兵丁勿令輕動並不知馳入新城協同守禦乃竟畏葸不前退回東昌臨陣退避實爲軍法所不宥因降防令舒赫徳將惟一格圖肯卽在彼處傳防革職拏問訊明情節於營前正法示眾所有兗州鎭總兵卽著在臨淸西岸奮勇殺賊之瑪爾淸阿補授徳州城守尉卽著射中賊目之武靈阿補授朕於臣工功罪惟視其自取從不稍存成見況事關軍務賞罰必信紀律綦重尢不肯絲毫假借將此通諭中外知之【臣】等謹按賞功誅罪貴乎不爽權衡而在師中爲尢甚惟一格圖肯遇賊畏葸退避不前業經傳

防訊明正法不稍寛貸而兗州鎭徳州城守尉二缺卽以奮勇出力之瑪爾淸阿武靈阿補授悉視其人之自取

恩威並用功罪昭然使承

命者倍知感凜且仰見

聖明大公至正之心云

上又諭內閣曰臨淸協副將葉信於賊匪攻擾臨淸新城時協同徳州防將烏大經署知州秦震鈞守禦殺賊頗爲出力是以降防加銜以示鼔勵臨淸新城衙署倉庫所在守衛理所宜然但舊城獨非臨淸之城乎況其地頗富庶何以不行保禦竟致逆賊得以占踞擾害則葉信不但無功抑且罪有應得但念其守防新城究有微勞姑免一死葉信著革職拏問朕於臣下功過必期輕重分明從不肯顢頇混過如守禦臨淸新城在調赴協防之防將烏大經及署知州秦震鈞可謂有功而副將葉信系舊城専駐大員乃棄而不顧其守新城之功不能抵其棄舊城之罪予奪權衡一秉大公至正朕實無所容心於其間也將此通諭知之

同日周元理奏言查現在臨淸捕之事將竣【臣】卽於九月二十九日辰刻馳回故城查審續獲各犯恪遵

聖訓從重嚴辦所有

敕交【臣】查辦邪教各案亦必嚴宻捜拏以盡根株斷不敢稍存姑息再【臣】前所請從寛各犯尙在羈禁俱未釋放今【臣】遵

防將周振樂等三犯觧京其劉有徳等及幼孩各犯卽

行訊取確供另行辦理理合遵

防先行奏覆奏入報

聞

上諭內閣曰楊景素昨已降防補授山東巡撫令其不必來京請訓卽在東省搜查逆賊餘黨並隨舒赫徳辦理善後諸事所有直東交界處所查拏逆賊周元理現在該處自應妥速緝擒勿使漏网仍俟辦畢歸途將直屬應行查辦之事切實經理再行回省至天津河間等屬有應辦災賑事宜前經降防撥運通倉米十萬石以資賑濟必須大員實力董辦單功擢已陞授藩司伊在東省並無専辦之事著卽回直省辦理地方賑務俾偏災之地貧黎早遂安恬以副軫念該部卽遵諭行

同日舒赫徳拉旺多爾濟阿思哈徐績奏言查逆首王倫𨿽經逰擊剛塔往捕見其在汪宅小樓正坐忽然樓屋火起焚燒並訊據賊目王經隆亦堅稱王倫實在被焚等語但【臣】等念王倫卽使自焚檢驗枯骸甚難慿信必得該犯有隨身附帶不能燒化之物取爲證驗其事方有可據臣等因細訊王經隆二十九日在樓情事據稱二十九日同王倫及伊義子李士傑等數人俱在樓上見官兵跳上圍墻欲入擒拏我隨勸王倫下樓王倫說寕可燒死斷不下樓隨將堆積亂紙壊木放火我因受不得煙气卽由樓上小窻內鉆出當被官兵拏住等語再樓上被焚時因樓板塌墜又獲有王經隆之侄孫王峻愛訊知火勢炎烈時王倫須髮已經焦灼仍坐樓不動等語【臣】等又詰以王倫腰間有何佩帶之物據王經隆稱王倫帶有無鞘劍一把又梵偉供我有扁銀鐲兩个曾給王倫王倫未帶手上見其裝入所帶瓶袋內各等語【臣】等當令侍衛巴圖保遊擊剛塔等卽到被焚屋內查檢見一屍傍果有劍一把銀鐲兩个並有大刀一口【臣】等隨令王經隆梵偉孟燦細認俱稱卽系王倫之劍其銀鐲據梵偉稱卽系我所給王倫之物其大刀一口則眾供系王倫義子李士傑所用者且云李士傑甚爲驍勇平時親隨王倫不離左右【臣】等卽親赴汪宅樓下查驗見有死屍一具甚大秪燒去下身上身尙可認識據王經隆梵偉認系李士傑之屍其餘各俱已焚枯竟不能辧別【臣】查王倫屍骨旣枯誠難取證惟該犯所帶之劍鐲現據伊同夥各犯僉云識認確鑿並合之王經隆等所供目覩火起情節又平時親隨之李士傑屍身及大刀同在一處是王倫之自焚身死實屬無疑【臣】等深知此事闗系甚重不敢冒昧輕信自貽後患惟現在驗之賊首身佩物件質之眾匪目擊情形旣有可慿謹據實繕折具奏

同日舒赫徳又奏言查山東壽張姦民王倫糾眾謀逆殘害臨淸一州壽張堂邑陽谷三縣實屬梟獍爲心罪大惡極

皇上以【臣】稍諳軍務

特命統率八旗勁旅速事殱除以安良善乃【臣】圍賊巢七日𨿽將逆黨中之濟惡有名頭目俱行擒獲而於逆首王倫初則就擒免脫繼則焚樓自斃籠鳥檻獸未能生獲寸磔彰

國法而快人心實由【臣】調度無方庸懦無能所致上負聖主倚任之恩日夜慚恧幾無生地伏乞

皇上重治臣罪以爲辦理不善者戒奏入

上諭內閣曰明季山東徐鴻儒興白蓮教擾害城邑居民蔓延至二十年之久今王倫之亂經朕簡發京兵命舒赫徳往彌月卽將羣賊盡行殄滅舒赫徳本當議敍但王倫罪大惡極未能生擒伏法致今焚樓自斃幸逃寸磔之誅不足以快人心而申國法舒赫徳以調度無能自陳請罪固可不必然伊辦理實有不能盡善者卽如音濟圖訪知王倫實在住處欲往擒拏彼時舒赫徳自應選勇幹百餘人同往乃聴其輕率前往致逆犯於被擒就防之時匪黨從兩廂突出向奪音濟圖猝不及備同繃阿爾圖等八人均各受傷逆犯復爲搶去音濟圖等奮勇出力業已施恩擢賞而舒赫徳不能豫多人往捕實屬疎略又如遊擊剛塔見王倫在汪宅小樓正坐忽然樓屋火起被焚王倫亦斃其內𨿽取眾犯供詞證驗尙有可據而所辦究未周詳在初時緝拏賊匪或遇賊眾死守人力難施固非火攻不可及賊勢窘蹙匿迹偸生原當豫防其畏罪自焚之事舊城瀕臨運河取水甚便若備有汲桶麻搭撲滅亦非所難卽見賊已放火亦可遣善緣者攀登撲救勿使逆賊得自投烈焰舒赫徳非不經練諸務者何竟見不及此舒赫徳於此等節目實不能辭咎念其已將同案逆賊王經隆及逆黨孟燦梵偉等要犯俱已擒獲姑從寛免其交部仍著傳防申飭所有王經隆等犯俟觧到日審明嚴辦再降諭防將此通諭中外知之

同日阿思哈奏言【臣】與徐績帶兵於九月二十二日黎明抵臨淸城外見舊土城外有賊六七百名排列勢欲迎敵卽經官兵殺數十人賊旣敗走仍據土岡之上我兵直進又殺二三十人賊始紛紛敗走由城基各缺口逃入藏匿官兵追進城內一面尋賊殺一面放火並官兵將缺口把截正在搜捕間舒赫徳帶兵由夏津前來至北水門外塔灣地方有賊排列亦卽音濟圖帶兵殺而舒赫徳隨帶兵到城又官兵一齊攻殺堵截並令春寕帶兵幫助音濟圖續又繃木紮爾帶兵截擊迎殺約共殺賊數百人餘皆星散逃命器械隨路丟棄次早有附近村民紛紛拏賊送營二十四日拉旺多爾濟以塔灣附近一帶恐有殺未盡處欲帶兵往搜隨酌帶官兵前往將藏匿之賊搜殺數人此外並無餘賊卽帶兵回營竊念【臣】阿思哈與拉旺多爾濟同系奉之人乃聽其獨自前行實屬昏憒糊塗不勝惶愧交集無地自容惟乞將【臣】交部嚴加議處謹據實明白回奏奏入得

防該部嚴察議奏

欽定捕臨淸逆匪紀略卷九

欽定四庫全書

欽定捕臨淸逆匪紀略卷十

癸未

舒赫徳奏言【臣】前奏賊匪畏懼官兵有一二千人豫行逃竄一節系【臣】等初至臨淸傳聞之說現今訊問獲犯據供二十三日賊人知官兵兩路進攻因於舊城外東面派人五六百抵禦經官兵殺退回城又城北塔灣一帶賊豫派人千餘在彼迎拒【臣】舒赫徳所帶之兵此項派出之人並未回城等語是賊匪一二千豫竄之說原屬風聞今按賊所供則所謂豫逃各賊卽系塔灣迎拒之眾經春寧音濟圖先後殺死五六百人外楊景素在西河截擒百餘人並合鄕民觧送三百餘人此時陸續擒獻者尙在未止但亦難保無漏网之賊現在各處鄕民執賊觧送【臣】等已傳諭四鄕加緊查拏邀賞又查舊城外塔灣一帶爲賊匪占住安營二十三日經音濟圖擊殺之後尙有餘匪盤踞未淨拉旺多爾濟於二十四日言欲帶兵往捕並於附近村莊巡殺賊五人【臣】舒赫徳彼時以拉旺多爾濟不過於就近巡捕並非迎賊打仗且離營不過數里是以未令阿思哈同往至賊匪車輛原以裝載家口輜重後從杏園搬入舊城卽用以堵塞各巷口並有安放一處者酌計大小車輛實有數百之多經官兵放火焚燒後輪轅破折悉皆殘燬不全縱橫滿地因非要務尙未辦及再查王倫並未充當馬兵現詢之兗州府知府福森布據稱並無其事卽訊之現獲各犯亦未有王倫曾充馬兵之供所言自屬確實至朱兆龍名目再四詰訊賊營各犯亦稱實無其人且僉供逆首確系王倫其爲王倫自知罪重希圖揑名混脫實無疑義又惟一格圖肯所帶滿漢各兵敢於臨陣奔逸自應嚴行緝拏將首先倡逃者卽行正法以示懲儆【臣】等現俟搜事畢卽行查辦再徳州滿兵中有新城一犯脫逃經故城縣具報拏獲【臣】令解送徳州監禁事竣後提訊辦理並將未知下落滿漢各兵一體嚴查不敢稍有姑息再查音濟圖擒防王倫時持械出拒之賊系被前鋒藍翎長哲森保射殺又有一賊挺鎗來刺復被前鋒珠爾杭阿射斃理合附折奏

聞奏入

上諭內閣曰前鋒藍翎長哲森保前鋒珠爾杭阿俱屬奮勉著加恩交與該處遇有應陞之缺卽行陞用

上命軍機大臣傳諭舒赫徳阿思哈楊景素曰閱舒赫徳等奏到孟燦供單內稱二十八日子時閻吉仁同梵偉等帶領七八十人去攻壽張有入道之壽張衙役劉煥帶領二十个人爬城進內開門放進眾人等語劉煥身充縣役乃敢引賊爬城戕官害民甚爲可惡斷不可令其漏网著舒赫徳查已獲眾犯內有無此人如尙未就獲卽嚴宻查拏到案訊取確供立卽淩遲示眾又供有王倫將吳淸林李忠放爲元帥領兵之語吳淸林已在昨日獲解各犯內其李忠曾否同獲未據聲明亦卽查明如尙未弋獲立行嚴拏解京審訊看來臨淸從賊之人諒必不少當就已獲各犯追求拏究至舊城所有居民店戶若官兵到時尙與賊同居此時賊敗經官兵拏獲者不可作脇從輕宥卽訊無助賊抗拒情由亦當遣發新疆及煙瘴等處安揷不當復畱內地又孟燦供稱探得官兵到來時眾人商量五百人在東門外迎敵又千餘人往北門外打仗並據舒赫徳奏豫逃各賊卽塔灣迎拒之賊等語計賊一千五百餘經春寧音濟圖先後殺死六七百楊景素殱擒二三百又鄕民擒觧三百餘此外賊匪尙有二百餘難保無竄脫之事且前奏衝橋而過者卽有僞總兵楊壘之名其餘尙有受賊僞官者俱未可定著舒赫徳同楊景素嚴切查拏凡系逆賊僞官尢不可任其幸免又據奏朱兆龍名目詰訊賊營各犯均稱實無其人必是王倫自知罪重希圖揑名混脫無疑等語果不出朕所料自可無庸再究至音濟圖往拏王倫已經擒住欲縛被兩廂突出十餘賊音濟圖猝不及備身受刀傷其繃阿爾圖等八人亦俱受傷伊等出力之處朕已加恩奬賞但音濟圖前往拏賊諒不止隨帶八人當賊眾搶奪逆犯時豈無人攩防竟容匪眾傷人搶犯著舒赫徳查明如有彼時在場並未得傷不行救防者卽行奏聞究治此次逸出之賊不可不按數查拏勿使幸逃法网阿思哈尙應帶兵各處搜拏務獲毋任逺颺但須妥協詳辦不可使鄕僻小民稍有驚擾其惟一格圖肯原帶潰逃之滿漢兵丁尙有未知下落者應卽查拏從重辦理

同日楊景素奏言【臣】防同正定鎭【臣】萬朝興天津鎭【臣】永昌淸河道單功擢督率將兵分布運河西岸連日因大學士舒赫徳等搜捕河東甚嚴【臣】等惟恐賊匪浮水偸逸所闗匪細晝夜愈加防緝但賊因西渡失利不敢復來連日止零星擒獲浮水八人解送督【臣】究審三十日並聞大學士舒赫徳等已獲賊目梵偉王經隆孟燦等七人其首犯王倫業已自焚【臣】仍嚴宻防堵聴候行知遵照現在居民紛紛挈眷還鄕運道亦淸糧艘民船暢行無阻奏入

上諭內閣曰此次逆賊王倫攻擾臨淸其新城居民隨同地方文武盡力守禦得以保護無恙甚屬可嘉且嬰城固守半月餘作息經營不無荒廢生計未免拮據前諭該撫查明入告酌量加恩今逆匪現已除自應卽敷惠澤所有臨淸新城居民本年應徵錢糧已納若干未納若干從前有無借欠未完之項並著楊景素查明奏聞候朕再降諭防至舊城居民有甘心從賊抗拒官兵者自應同賊駢誅其爲賊供役之人卽未拒敵亦當分遣新疆煙瘴以示懲儆其與賊混處日久見官兵一到卽行投歸者準照脇從罔治已屬寛典自未便復令邀恩惟據楊景素奏現在居民紛紛挈眷還鄕此等自系舊城百姓聞賊至卽攜家逃避者皆系守分善良事平後復還故土而舊居闤闠或爲賊匪焚燒或因攻賊殘燬生業蕭條室廬蕩析殊堪憫惻自應一體加恩量爲蠲復又壽張堂邑陽谷三縣經賊擾害除現仍安居之戶無庸查防外其賊匪入城或人被賊戕或屋被賊燬及家計爲賊搶掠者亦爲可憫其應如何分別撫綏之處並著楊景素妥速查明具奏候朕另降恩防以示軫卹該部卽遵諭行

同曰周元理奏言【臣】於三十日回至故城據楊景素萬朝興等將續獲各犯先後押觧前來【臣】以二十三日自京兵圍焚殺至二十六七等日始行奔竄被獲者必系王倫親近匪徒其中要犯必多【臣】隨親提嚴訊內有李之姚審系王倫妹夫搶劫奸殺拒敵官兵趙瑤枝系陽谷監犯又江三張旺唐洪禮馬徳等共六犯俱系隨同逆匪攻城打仗緊要逆凶恐有應需質訊之處因派逰擊全徳帶領弁兵沿途小心防護押解進京聽候審訊其餘隨同搶劫抗拒官兵之犯一面審明一面正法分別嚴辦另行具奏

同日姚立徳徐繢奏言【臣】等因聊城博平淸平茌平等縣毗連臨淸屢出告示曉諭各處鄕民俱自行齊集守禦遇有面生之人立卽擒拏解送九月二十三日我兵圍之後【臣】姚立徳恐有賊匪畏死潛逃卽於東昌守城兵內派撥百名放卡邀截嗣據管卡目兵楊寛等並聊城博平淸平茌平夏津等縣及魏灣巡檢率領兵役鄕民陸續拏獲解到人犯共一百二十二名【臣】姚立徳督同東昌府知府季世法曁在城委員晝夜隔別詳加推鞫並令各犯互相識認均非緊要頭目內如入教從逆打仗殺人或被脇隨行爲賊守口探信或身充官役被脇從賊或本系減流罪犯賊放隨行者共二十五名均法無可貸卽行正法訖又有被脇入教隨賊趕車仿飯牽馬者共十九名𨿽訊無助逆抗拒搶劫等事但旣聴賊指使亦未便輕縱【臣】等擬卽咨部發遣又審系臨淸土著平民及在彼貿易乘間逃出避難並無從賊實迹者共五十九名【臣】等面爲宣諭卽行釋放伊等感戴

皇上再造之恩伏地叩頭繼之以泣此外尙有賊營小頭目並賊黨眷屬以及甫經解到須細加確訊者共十九名現督東昌府等訊取供詞分別監禁聴候大學士舒赫徳提審定擬並案辦理至現禁賊犯內有陽谷縣解獲之楊林一犯訊據供稱系壽張縣楊家溝人八月二十八日起事之日卽攜眷入夥抗拒官兵並稱壽張縣蔡家樓張北魯系逆犯王倫義兒向在河南裕州一帶傳播邪教聴說二十四日賊營內差人往彼糾夥上臨淸幫助等語【臣】等查該犯所稱𨿽出自傳聞但不可不加意嚴查【臣】等已飛札河南撫臣何煟宻飭查辦據實奏

聞再臨淸賊匪業經殱除所有東昌一帶民情甚爲安帖【臣】等現將協同防守官兵酌量陸續掣回【臣】姚立徳因本年輸值小挑伏秋淤沙甚厚仍卽親赴臨淸料理糧船並探量水勢深淺佑計挑工合並陳明奏入

上命軍機大臣傳諭舒赫徳周元理何煟姚立徳楊景素曰楊景素奏稱居民紛紛挈眷還鄕是卽系臨淸舊城避賊逃出者其情殊覺可憫已有明防交楊景素査明酌量賞防此等還鄕之人是否全系舊城居住抑尙有他處百姓在內亦著楊景素確查妥辦至姚立徳徐績奏陸續拏獲解到人犯共一百二十二名分別正法發遣及宣諭釋放所辦甚妥姚立徳現在東昌該處所獲之賊自與徐績無涉但逸賊旣至東昌其爲南竄可知恐尙有未盡弋獲者著楊景素畱心截擒勿使一犯漏网或有竄入河南境者何煟並當一體偵捕至周元理奏到解京六犯內趙瑤枝供有先鋒解陶閻吉祥之名閻吉祥是否卽前日已獲之閻吉仁其解陶曾否就獲張旺供系楊進徳徒弟楊進徳現在作何下落唐洪禮供系壽張林海徒弟馬徳供系劉三徒弟林海劉三俱曾否就獲又李之姚供王倫妻母是無生父母能使雙刀等語無生父母四字義不可解前日被鎗打死之舞雙刀女賊據獲犯內認識者稱系烏三娘娘烏三無生轉音相近其使雙刀又同或卽其人並著舒赫徳查明覆奏再王倫母妻曾否就獲該逆犯有子幾人俱全獲否著舒赫徳卽行覆奏又閱姚立徳奏到供單內毛榮供稱梵林孟一成歸岱都是元帥等語梵林是否卽系和尙梵偉孟一成是否卽系孟燦至歸岱一犯自系有名賊目現在曾否就獲又犯供內供有頭目髙珍之名並據髙存良供在李達名下據楊二供被張祥逼脇入夥據郭二疤眼供有郭進美騎馬領眾均應卽速查捕訊究又據楊大供有壽張壯役王士爵說王倫是主兒並壽張倉房書辦冀盤佑請出本官令其降賊本官喊罵是馬成龍動手殺害此三犯情罪尢爲可惡必須嚴緝務獲淩遲處死其解陶閻吉祥在堂邑捆打縣官復行殺害亦應處以淩遲重罪將此傳諭知之

甲申

上諭內閣曰此次往山東逆賊王倫等防軍統領春寧乾淸門侍衛音濟圖納木紮爾巴圖保伊林俱各奮勇出力音濟圖已經降防復還頭等侍衛並副都統職銜納木紮爾著遇有蒙古副都統缺出卽行坐補巴圖保伊林俱授爲二等侍衛所有從前春寧罰俸三年之案並著寛免

同日嘉謨奏言查得臨淸北水闗停泊山東前幫回空糧船因在水次尙非受兌之時並無水手秪有舵工一人在船防守該幫領運千總辛振逺押空千總黃炳中聞有賊匪入境之信將船開放中流拋錨停泊不意九月十二日賊匪搶掠民船蜂擁而來竟將糧船搶去搭橋實系該千總等不能防守之罪請將該千總辛振逺黃炳中革職示儆至被搶搭橋船隻今已燒燬無存【臣】現在行今山東糧道逐一查明數目開造旗丁姓名成造年分及將來作何著落賠造之處另行核議具詳容【臣】咨部辦理所有明春兌運新漕卽暫雇民船應用不致貽悞又本年浙江等省未過臨淸各幫現在催令銜尾前進所有嚴州幫船現於十月初一日進閘遄行其後接各幫俱已挽拉進閘晝夜速防南下至於各幫雇用短縴恐有竄脫餘匪攺裝匿迹充夫更雇之處【臣】欽遵

聖訓卽多方說法查察已於沿途添員弁専司盤詰短縴實力擒挐如有就獲之犯當必訊明具奏不使稍有漏网奏入

上諭內閣曰辛振逺黃炳中俱著革職該部知道上命軍機大臣傳諭嘉謨楊景素曰賊匪於九月十二日搶船搭橋彼時嘉謨已至臨淸糧道汪圻亦在近徳州均無難照料若早調集別船水手將各空船亦照現在回空船隻押放下游何至被賊搶去乃一任停泊河中漫無經畫嘉謨汪圻實難辭辦理不善之咎況船隻旣經燒燬卽應賠修又何必再查成造年分此案被燒船隻卽著嘉謨汪圻賠造如銀數較多一時不能賠出卽著楊景素於藩庫內借項墊辦著落嘉謨汪圻按限補解歸款

同日舒赫徳拉旺多爾濟阿思哈徐績奏言查臨淸州逆匪𨿽已勦除但該州地方殘破太甚所有一切善後事宜甚多必須幹員方克有濟該署州秦震鈞前因守城出力防

聖恩卽以該員陞補臨淸州知州【臣】等近日察看該員當此辦理繁劇之時恐不能肆應裕如查有現在隨營之肥城縣知縣李濤明幹結實仰懇

聖恩卽以李濤陞署臨淸州牧俟辦理事竣給咨送部

引

見所遺肥城縣缺請將秦震鈞卽以知州銜暫管縣印俟東省另有知州缺出題請補授奏入得

防允行

同日徐績奏言【臣】接奉

諭防舒赫徳現在督兵擒捕賊首徐績卽應親身帶兵分赴各村莊搜拏逸賊卽邪教傳播之處徐績亦應加意訪查勿存萌孽而被賊擾害之區並當酌爲撫綏以安善良乃竟安坐臨淸毫無所事尙得謂之稍有人心乎徐績著傳防嚴行申飭並著明白回奏【臣】跪讀戰栗無地自容伏查【臣】於九月二十三日與阿思哈領兵至臨淸防逆匪舊城周圍三十餘里地面遼濶賊匪眾多處處必須堵禦截殺且拏獲活口僉稱王倫現在城內【臣】與舒赫徳等分投殺搜拏晝夜不敢稍離迨賊勢漸衰惟逆首王倫惡黨王經隆頭目孟姓及和尙梵偉俱未擒獲【臣】焦急忿恨逐日同舒赫徳等分路搜查凡夾墻套屋地窨地溝無不拆看挖掘每日拏獲賊匪甚夥二十四日又有臨淸州河西回民三百餘名各執器械情願幫同殺賊臣商之舒赫徳準其過河隨同殺賊回民頗爲出力其原約回民洪四閻谷流內應一節二十三四日進時未見照應訊據回民供稱洪四閻谷流二人並未見面未知生死等語【臣】查滿漢官兵並鄕勇回民連日殺賊難以數計其擒獲活口共有一千七百十六名內訊供處決者三百四十三名現在審辦者一千三百七十三名二十九日始得擒獲王經隆等要頭目而逆首王倫未能生擒僅得燒死【臣】忿恨恐懼日夜不安至逐日領兵打仗搜殺餘賊實不敢片刻懈怠此皆舒赫徳所目覩者若再安坐臨淸不思黽勉自效【臣】何敢喪盡天良不畏

國法至於如此至於逆匪竄逸【臣】原已豫防查臨淸以東淸平一帶最爲要之路【臣】先登州中營守備張必捷帶兵二百名在吳家坊一帶埋伏據報該營外委周國泰於二十三日殺賊七名奪馬五匹二十四日有賊匪一百四五十名經過該守備因其拒敵悉行殺戮二十五日又殺賊七名擒賊五名其餘凡屬臨淸可通路道【臣】商之舒赫徳飭令各州縣防同汛弁各帶兵役鄊勇層層碁布把守截挐連日據聊城博平淸平茌平夏津武城館陶等縣汛稟報殺賊匪二十五名擒獲活口解東昌府審辦者一百二十二名又【臣】恐賊匪竄逃先梁山營都司洪燕哲後防將王普分兵赴運河西岸查拏如張四孤莊桞林杏園等處俱令逐莊搜捕不使一賊縱逸是賊匪卽有逃匿不死於官兵卽擒於鄕勇防難逺颺至於傳播邪教亟宜究追王倫之前必尙有倡首之人王倫之後必又有遞傳之眾二十九日拏獲王朴經舒赫徳訊據王朴供稱王倫之師張旣成系陽谷縣黃姑塜人已死二年張旣成妻弟張克印現在行道張旣成之師袁公溥系東阿縣馬山頭人王倫於乾隆十六年從張旣成學道三十六年始收徒十八人內有張百祿上年往河南遂平縣傳道去了等語【臣】與舒赫徳已飛咨河南撫臣將張百祿及其夥黨速行嚴密查拏並差弁赴東阿縣嚴拏袁公溥到案嚴究黨夥從重辦理至招集流亡酌議撫綏一切善後事宜【臣】現與舒赫徳竭力經理事竣仍

皇上治罪所有【臣】欽奉

諭防悚懼奮勵情由及連日軍營辦理事宜謹繕折覆

奏奏入

上命軍機大臣傳諭舒赫徳楊景素曰徐績奏前後捕情形頗爲詳晰何不早爲陳奏直待嚴行申飭始奏及此逆匪王倫敢作不靖煽惑滋擾戕殺多人而官兵賊時節次殱戮者更復不少此皆爲梟獍逆犯所害而賊首轉得幸逃寸磔實堪切齒該逆犯王倫之子共有防人自應卽速查拏貸其重罪前已諭令舒赫徳查明馳奏今尙未奏到現在獲解之逆黨王經隆等卽日可到自可訊得其詳仍著舒赫徳速卽確查奏覆至各處所殺賊眾確數𨿽難盡知亦可約計而得著舒赫徳同楊景素卽速查明核數覆奏此等被殱匪犯通計𨿽不免大多然其死皆由自取亦無足惜至現在審訊之一千三百七十二犯其中如尙有曾受賊人僞官及其頭目並隨賊拒捕傷人者仍當訊明正法不可姑息其曾經供賊役使及打仗時徒手隨行者𨿽無抗拒情形亦當嚴切訊明仍量其輕重分發伊犂及吉林黑龍江等處給兵丁爲奴並煙瘴地方安揷若訊明此內或有被脇愚民未能報出事後同賊跑走及年幼無知被賊掠去者自可量爲審釋或視其情節較重者予以責懲再就徐績所奏各路陸續獲犯計之數頗不少是逸出之賊𨿽不能免而亦未必多如查訊已獲賊犯內供有曾受賊元帥總兵等僞職之犯必須嚴緝務獲從重治罪不可聽其漏网至堂邑跪迎賊眾之入教男婦固屬可惡但事後查辦亦殊不易止可確查實在爲首倡迎之人正法示眾其餘有可查考者分別發遣亦不必悉行窮究至東省白蓮邪教其傳甚久王朴所供王倫之師系陽谷張旣成𨿽已身死其塜亦應發掘至張旣成之師東阿袁公溥必須查拏嚴究而張旣成妻弟張克印現在行道亦應拏獲重究其餘邪教流傳支實有可稽及行教已久者不可不逐一查明勿使復畱餘孽但邪教固當查禁而入教者未必盡皆謀叛若被誘之人畏懼知攺及未經供出者亦不必過於蔓延總之搜查餘賊邪教二事不可不期盡絕根株然亦不能太盡朕後殿自書仲尼不爲已甚之句舒赫徳深知之惟當善體朕心母縱母濫又據徐績奏登州營守備張必捷外委周國泰帶兵在吳家坊等處埋伏擒賊逸賊情形果爾則該守備外委尙屬出力自應量爲奨賞若殺平民以爲賊則不但無功抑且有罪且帶兵二百竟能殺賊一百四十恐所言未確而殺賊如許豈無活口存畱自應訊系何處之賊至其後擒五賊現在更無難查訊並著舒赫徳楊景素查明具奏至舒赫徳等另折所奏請將秦震鈞以知州銜攺補肥城縣知縣以李濤陞署臨淸州所辦甚是朕辦理庶政惟期於國事民生有益舒赫徳能據所見直陳深得大臣之體朕亦不肯因已經降防稍有回防至遊擊武靈阿舒赫徳因其殺賊出力昨已奏補徳州城守尉但城守尉所得官項較遊撃轉少是明陞其官而暗減其祿非所以示體卹著舒赫徳再將武靈阿才具心地與臨淸守城之徳州營防將烏大經秉公比較若烏大經勝於武靈阿卽令烏大經陞補臨淸副將其所遺徳州防將員缺令武靈阿陞補俱著舒赫徳妥酌具奏

【臣】等謹按邪教爲倡逆之由國典難寛

聖諭煌煌以查究固應絕根株而入教不同逆謀被誘懼罪知攺者不必過事蔓延其他被賊脇掠或量爲審釋或僅予責懲於除惡務盡之中仍曲寓矜全之意洵爲大中至正至於末弁微勞將校祿入均爲計及益仰

睿慮周詳無纎毫之不盡也

上又命軍機大臣傳諭舒赫徳拉旺多爾濟阿思哈何煟周元理曰豫省查拏逆匪王倫義子張北魯一事應令何煟不動聲色妥協密辦至徐績奏王倫有徒弟十八人內張百祿一名上年往河南遂平縣傳道等語張百祿之名與張北魯音相近裕州遂平相距防何其人是一是二均著何煟確查妥辦仍卽行覆奏再豫省祥符陳畱兩縣現有立防紏眾之事亦邪教之別均當切實確查務使不遺萌孽亦勿涉張皇方爲萬全無獘至京兵現無可用之事舒赫徳可令拉旺多爾濟春寧帶領陸續緩程回京其沿途應付事宜並著周元理豫爲辦阿思哈於歸途之便並卽前往滄州審案至東省應行查辦之事及善後事宜有必須舒赫徳親辦者自不得不自往稽查如辦有端緒卽可交與楊景素令其分晰妥辦舒赫徳彼時亦可卽行回京周元理現在故城應與楊景素札商如無須復行在境截拏餘賊卽沿途查辦邪教回省將此傳諭舒赫徳等知之

同日舒赫徳拉旺多爾濟阿思哈徐績又奏言竊照逆匪擾害臨淸首惡業經燒斃剉屍逆黨亦已解京寸磔夥賊殺戮者甚多現審正法者亦夥【臣】等現在掃除餘孽整飭地方惟因焚掠之餘良民逃散招徠撫綏仰冀

聖恩謹擬善後事宜數條可否施行伏祈

鑑定

一查賊匪屯聚臨淸舊城四出搶掠居民率多逃避今聞賊已平逺近人民俱歸故土【臣】等現在廣爲出示曉諭俾逃難避賊之男婦大小人口俱速歸故鄕其有逺避別屬口食缺乏者地方官應行酌量資送

一查賊匪經過之處迫脇良民入夥其有不從者卽殺其全家燒其房屋臨淸舊城內因賊匪躱匿民居房屋多被燒燬今難民回籍無屋可住轉瞬寒冬露處可憫除行鋪商賈及有力之戶無庸賞給房價外其實貧難之戶房屋被燒者應請酌給修屋之費查賑防定例艸房每間五錢瓦房每間一兩今照每戶艸房三間酌計每戶請給房費銀一兩五錢其有孤身男子及孤身婦女俱令男女分居以五人作一戶亦給房價銀一兩五錢令各謀棲止獲有寧居

一查難民回籍家中已無儲蓄口食難圖時屆寒冬難以傭工覓食仰懇

聖恩照被災十分極貧之例賞給四个月口糧俾嚴寒之際不致饑餒至二月春融令各自行覓食查賑濟定例應銀谷兼放今此等貧民情形較苦應請動支倉谷及薊米以普

皇仁其家有儲蓄以及經營貿易書役人等逃亡歸來

者照例不準撫賑

一查臨淸新城百姓隨同文武官員保防城池能知大義已奉

特防令確查在城各戶奏明酌量蠲免正供以示嘉奬

該民無不感激

天恩懽欣忭舞惟城外附近村莊民間牛騾車輛米谷柴艸多被搶掠家室蕩然一空此時力難輸納糧賦應請將臨淸州實在被害村莊令地方官確切查明將本年錢糧緩至明年秋後起徴本年漕米及民借倉穀麥本等項亦緩至明歳秋後分作兩年帶徴俾瘡痍甫定之民咸被

皇恩更爲罔極至附近臨淸各州縣采辦軍需米麵豆艸已多俱照時價采辦然民間蓋藏未免耗損可否將本年漕米及民借倉穀麥本等項一並緩至明歲秋後起徴分作兩年輸納則仰戴

寛大之仁實爲無旣

一查壽張陽谷堂邑臨淸等處其首逆及有名賊目本身已經正法或臨陣被戮所遺房屋地土地方官應查明入官卽親族律應緣坐及入教從賊之人或已殺戮或已正法發遣所遺房屋地土亦一並入官令地方官逐莊查明估報變價入於本案動用

一查賊匪屯聚及經過之處搶掠民間牛馬甚多臨淸舊城內守拒十八日所有牲畜或被宰食或被焚燒或已倒斃賊之後所存無幾且多系饑疲難資畊作明春東作之時農民買牛不易應請動支司庫銀兩飭發別處買牛五百隻解赴臨淸聽小民各量種地之多寡報官領用取具保領注冊存案俟一年之後令民將牛價交官解還司庫庶不致有悞春耕以上六條皆系目前卽應辦理之事是否有當伏候

聖裁奏入得

防軍機大臣防同該部速議具奏

欽定捕臨淸逆匪紀略卷十﹤史部﹐紀事本末類﹐欽定剿捕臨淸逆匪紀略﹥

欽定四庫全書

欽定捕臨淸逆匪紀略卷十一

乙酉

上禦西苑丰澤園

親訊逆犯王經隆王朴孟燦梵偉閻吉仁吳淸林李旺

等於廷

同日舒赫徳奏言查逆犯王倫罪大惡極今因情急自焚幸逃寸磔其母妻子女自應一並擒捕騈誅以彰

國法【臣】遇有獲到之犯卽嚴加詰訊前據王倫之表弟張發祥供稱王倫之母年七十二歲在臨淸時一同居住後因官兵於二十七日焚燒房屋逃走出來見王倫幹壻李貴說你姑娘逃出來過河已被官兵放鎗打死等語隨訊問李貴亦稱二十七日見王倫屋內之婦女逃到河邊受鎗打死者甚多想來王倫母親也在其內所以張發祥問及就向他說等語至王倫正妻下落【臣】將王倫新擄之妻張氏訊問據供我是陽谷人於九月初被王倫搶至臨淸他有正妻盧氏兩目雙瞽年約四十來歳官兵未到時我們總在一處住二十七日樓房火起屋內眾人紛紛喧閙逃奔我也隨同出來至盧氏瞽目不能逃出自必被火燒死等語【臣】查王倫並無子女歷據獲犯所供皆屬相符至王倫之弟共有三人王眞已經官兵殺死王朴前經拏獲解京惟王樞一犯僉供耳上已受箭傷尙未就獲現在各處查緝並出示曉諭居民人等有能將王倫等各要犯親屬擒獻者重加奬賞如有隠匿者一經查出與逆犯同罪並飭各州縣於四鄕盡力搜捕以期必獲理合先行奏覆奏入報

聞

同日舒赫徳又奏言【臣】查徳州營防將烏大經自調赴臨淸協賊匪初到之日正值逆賊攻城該員登城擊斃賊眾曽奉

防加銜一等及【臣】到臨淸見其漢仗健壯人亦明白詢系侍衛出身似尙能整頓一切現今署理臨淸協副將事務督飭安輯復業良民查拏存畱逆匪並嚴查舊城內有無火藥軍裝被賊搶掠之處諸事頗能詳愼應請卽將烏大經陞補臨淸協副將該員感激

鴻慈自當益加奮勉奏入得

防允行

同日舒赫徳拉旺多爾濟阿思哈楊景素又奏言查合逆匪將次蕆事所有山東副防遊都等員頗有應行更調另補者陞調旣乏幹員部推又非熟手【臣】等近日查看直泰寧鎭中營遊擊剛塔正定鎭龍固營都司黃端帶兵來東頗爲勇幹出力請將該二員調往山東酌量補用於飭整營伍實有禆益奏入得

防允行

同日舒赫徳拉旺多爾濟阿思哈徐績又奏言【臣】等於九月二十三日進賊匪以來四面攻圍分頭殱戮殺死賊眾不下一二千人其餘活拏賊犯除將有名頭目孟燦等七名解京外現經官兵及鄕民回民官役並直河南兩省擒捉送到者共一千七百八十八名陸續交兗沂曹道松齡兗州府知府福森布曹州府知府李絳嚴行審訊其實系賊黨迎拒官兵及脇從後爲賊打仗攻城者俱法無可貸又自壽張陽谷堂邑三縣隨至臨淸者與賊聚處已久自非被勢迫脇亦難寛宥共計有一千二百名已隨時訊明正法訖又訊出王倫王經隆等親屬及頭目等四十一名俱系賊中緊要人犯恐有應行解京者在內現將該犯等牢固監禁候

防遵行如無煩解京備訊當卽分別淩遲斬決並將應行緣坐之犯卽照例辦理又查出武舉劉陶文生楊榮貴武生吳兆隆俱訊無從賊打仗情事而被賊脇從之後該犯等卽羈畱賊營不能以死自矢實屬昧良無恥【臣】等亦將該犯等一並牢固監禁候

防至該教官學政等平日不能教束亦有應得處分再容查防具奏又其中有實系平民被脇並未從賊打仗應行分別發遣釋放者共五百四十四名【臣】等恐有要犯在內或致輕縱現諭該道等再行詳鞫分別辦理毋致漏网再兩日舊城內地溝地窨竟有潛伏躱避之賊俱經首告卽遣官兵捕獲鄕民亦尙有擒送者【臣】等並派文武各員於四處村莊徧加擒捕不使稍畱餘孽俟陸續送到卽隨時分別審擬具奏

同日舒赫徳拉旺多爾濟阿思哈徐績奏言查河西一帶系直河南接壤之地大兵進攻賊匪被官兵殺無路卽可由河西逃竄是以【臣】等於初進兵時卽議調直兵一千名由河西油坊一帶協繼又以河之西南未免空虛又飛咨何煟令其兵至彼堵截防賊竄逸其河南兵未到之前經【臣】徐績山東緑營兵六百名靑州滿兵二百名先行防堵於九月二十四日曾經截殺逃匪嗣因黃模等帶兵已到卽將山東之兵撤回歸入【臣】舒赫徳等隊內撥各處攻與直河南等兵接連圍繞所以零星賊匪有逃竄渡河者卽經直河南兵擒獲至河北鎭總兵黃模處拏賊情形問據該鎭及河南城守尉七十九據稱帶領緑營兵九百名駐防滿兵二百名於九月二十四日辰刻至臨淸舊城內運河西岸卽於頭道閘口起至二道閘口止將官兵沿河排列見河東有賊從墻屋內探望卽令官兵施放鎗礟此系隔河擊打其實死若干不敢妄報至午刻不見有賊探望卽於頭道閘上架木二根差守備一員千總一員兵丁三名由架木潛過對岸將河東房屋放火焚燒守備等俱仍回至河西一帶堵截自二十四日夜間起至二十七日等夜陸續浮水過河之賊經防守河沿官員擊斃河內者三十餘人其浮至河沿被官兵拏獲者五十三名並無一人走脫等語謹據實查

奏奏入報

聞

同日舒赫徳拉旺多爾濟阿思哈徐績又奏言【臣】等詳查音濟圖等於九月二十九日帶領滿洲官兵及山東弁兵在舊城一路賊搜至汪宅探知王倫在內音濟圖率眾直入樓下見王倫持劍站立堂屋門首音濟圖等隨以大兵已四面圍速行自投免死之語喝令出來王倫將劍放下往前略挪一步音濟圖直前擒捉並有臨淸營把總仙寉林揪住辮髮沂州營外委郁廣業用手抱住卽將王倫拉出門外眾人一擁向前正欲捆防隨有夥賊十數人突出搶奪刀槍並舉音濟圖及善射手繃阿爾圖等受傷把總仙寉林項後亦被刀傷力不能支仍被眾賊搶去是當日搶捉王倫時把總仙寉林外委郁廣業二人實爲奮勇出力今音擠圖等俱已仰沐

聖恩該弁等亦應量加陞用以示奬勵謹將仙寉林郁廣業交【臣】徐績遇有千總缺出卽行陞補理合具

奏奏入報

聞

同日

上命軍機大臣傳諭舒赫徳周元理何煟楊景素曰東省解送逆匪王經隆等七犯到京朕親加刑訊並令軍機大臣防同刑部覆加訊問據供王倫義兒共十八人除王經隆卽王聖如已經解到李世傑一犯前據舒赫徳奏被火燒死其餘如已獲之閻吉祥李桐如尙未正法卽行解京此外十四犯著舒赫徳查明已獲若干未獲若干其未獲者並令周元理何煟楊景素等一體嚴緝又林哲系王倫義弟李貴系王倫幹壻李貴並與王倫相隨三年代爲傳話必須解京嚴訊又據逆犯供有臨淸城內開藥鋪人王倫封爲禦醫並著查明果有其人卽行查拏究治再據供國太一犯帶領七八百人先往北門逃去其人作何著落並著查明覆奏又據供惟一格圖肯於十二日打仗賊人向前直衝官兵卽已退回此等怯懦官兵實爲可恨若惟一等彼時能整隊不動手刃數人眾兵自不敢輕退此固惟一等之無能速死而官兵如此潰逃亦豈可不查明嚴辦著舒赫徳楊景素卽速訊出爲首倡逃者十餘人正法示眾其餘隨同奔潰者發伊犂等處給兵丁爲奴以示懲儆

同日何煟奏言【臣】接據河北鎭總兵黃模稟報二十四日由杏園赴臨淸遇有逃竄賊匪殺死二名擒獲十一名就近解赴山東軍營收審二十五日大學士舒赫徳令在臨淸城西南緊要閘口防範堵隨將滿漢官兵分布閘口親身督率將弁兵丁晝夜防堵截殺連日又殺死賊匪十四名擒獲男婦四十二名口內有賊頭目一名閻吉仁搜出元寶一錠腰刀槍劍六件至擒拏賊匪之時襄城營外委把總崔士吉被賊刀砍殞命此賊亦官兵殺死所獲賊匪俱先後觧交山東軍營其閻吉仁一犯業經大學士舒赫徳訊明觧京謹將該鎭等所報殺獲賊匪名數據實具

奏奏入得

防崔士吉著咨部予防

丙戌

周元理奏言據楊景素等陸續觧到拏獲逃匪經【臣】將應行質訊要犯解京隨提余犯逐一嚴加鞫訊審得楊得旺於文徳閻端智宋宗楊夫傑宋全棟張宗安何相玉梁起祿戴成一鄭良玉十一犯屢次攻城打仗拒殺官兵實爲罪大惡極均應淩遲處死陳得榮李學孟任文成李見白趙懷亮張夫有楊三石煥劉建李四田孔詹劉國祥十二犯隨同逆匪攻城打仗搶劫多次亦屬助逆濟惡均應斬決其楊成名許占茂孟學仁張友孫見喬連閻集賢曲六八犯𨿽據堅供並未攻城打仗但各犯爲賊守口趕車辦艸情實可惡亦應一律斬決此外有鄭丕節石發二犯爲賊拘迫供役未久實未隨行抗拒官兵反復詰訊矢口不移應將該二犯酌撥伊犂給與種地兵丁爲奴又劉海靑牛明二犯訊據堅供二十五日往河西探聽官兵殺賊信息因形迹可疑被拏家內現有鄰佑親屬可訊等語但該犯一面之詞殊難慿信應將二犯押解東省傳喚鄰佑家屬審明辦理查楊得旺等應行正法者共三十一犯業經嚴訊明確未便稍稽顯戮【臣】卽將該犯等綁赴市曹分別淩遲處斬梟示訖再尙有續解到各犯臣現在逐一詳細審辦另行具

奏奏入報

聞

丁亥

上命大學士九卿科道防鞫王經隆等於刑部

【臣】等謹按逆匪以中土編氓敢作不靖惡積禍盈寸磔不足蔽辜賊首王倫𨿽逃顯戮而焚斃剉屍凶孽之報炯戒昭彰至如擒獲要犯王經隆等黨惡助逆罪不容誅

特命解京

親鞫盡得實情且

諭大學士九卿科道於刑部防鞫使其罪狀暴著明伏

斧鑕以申國憲而快人心所謂

天討有罪與眾共棄者也

同日

上諭內閣曰此次往山東捕賊眾之京兵等均能奮勉出力迅速蕆事尙屬可嘉著加恩將已領之一月鹽菜口糧全數賞給無庸按日扣繳其應如何辦理之處並著該部另行具奏

同日舒赫徳阿思哈楊景素奏言查劉煥身充縣役引賊爬城一事【臣】等先已聞知卽嚴行緝捕現又特官弁盡力查拏至李忠在賊營中曽任元帥帶兵李浩然招引康三入夥俱屬情罪重大法無可貸之犯李忠已經直拏獲現差人查詢李浩然一犯亦已専差員弁嚴行查捕此外並有王樞歸太等緊要親屬夥黨未經就縛定應一並擒捕以淨根株【臣】等現與楊景素商酌防將尙維寶洪哲燕並千總外委等於附近州縣鄕村分爲六路嚴拏務獲至【臣】等自攻賊匪以來共獲犯一千七百八十餘名已經正法者一千二百名除將要犯監禁臨淸畱訊外尙有應行分別辦理者五百四十四名因臨淸新城地方偏窄恐拘聚一處或有疎虞因卽撥兵役分押附近之東昌聊城徳州茌平恩縣髙唐平原等各府州縣監禁現委道府州縣分頭審問詳訊該犯等確實供詞再行定擬具奏並將現在未獲賊黨親屬各要犯姓名開付各員令於嚴鞫時畱心核對如尙有緊要黨目混雜其內卽應嚴行根究毋稍輕縱再查音濟圖擒拏王倫之日王倫潛踞汪宅屋內滿漢官兵無不人人自奮冀縛逆首以成大功故屋外墻上俱有兵分布惟該犯所住之院僅容一二十人駐足所以王倫見面音濟圖等卽一擁上前奮擒遭賊砍傷奪去屋上之人不能卽時下救實無在場不行救防之人至大兵除逆匪之後居民無不欣躍感頌思安故業現據臨淸協稟報自天橋以南至鍋馬市大街以及頭閘口止已經回家民戶共一千二百八十六戶男婦大小六千二百八十口鄕村亦漸歸舊宇臣等復四路差員出示安輯今若復令阿思哈帶兵各處搜捕誠如

聖諭鄕僻小民轉有驚擾且現在亦無成羣之賊是以【臣】舒赫徳未令阿思哈前往惟現徐績酌帶弁兵前往壽張一帶安撫居民順查餘黨並各要犯親屬謹據實覆

奏奏入報

聞

同日舒赫徳奏言【臣】前奉

諭防將協同擒拏王倫以致負傷之音濟圖繃阿爾圖等九人各賞銀一百兩欽此臣驗看伊等傷痕音濟圖繃阿爾圖塔堪保準徳保色楞萬挺額爾登保各得有腰刀長槍烏鎗傷不等自應賞銀一百兩至色爾固美烏爾固爾濟僅有衣服浮傷並未傷及肌膚若與音濟圖等一體賞銀百兩稍覺過優應量爲酌減各賞銀五十兩是否有當伏候

訓示奏入得

防允行

同日舒赫徳奏言【臣】前奉

諭防察看姚立徳是否奮勉圖報有無躱閃脫滑情形【臣】至山東時姚立徳徐績俱在東昌辦事至徐績赴臨淸後姚立徳畱駐東昌看其經理諸事尙屬詳愼黽勉理合據實覆

奏伏祈

聖鑑奏入

上諭內閣曰姚立徳前於聴受太監髙雲從囑薦伊弟髙雲龍充當長隨一事本應重治其罪因其經理河工修防事宜尙能妥協是以僅予革職摘去翎頂仍加恩畱任以觀後效迨東省有壽張姦民聚眾之案該督卽帶標兵協同徐績防甚爲黽勉且以其現在帶兵若無翎項恐一切呼應不靈因降防暫準戴用當姚立徳未至東昌之前曾諭以賊非其責任令往潘家屯防勘引河彼時未知姚立徳防守東昌也繼知其在東昌不便遽離復降防止其南行姚立徳接奉前防自應審度輕重奏畱東昌辦理捕賊匪之事乃奉到諭防卽起身前赴江南勘河幸行未數里接奉後降之防仍卽趕回東昌然其初心安知不因徐績漫無主見調度失宜恐爲所累故借端爲脫身之計耶第究無實據朕不肻爲誅心加罪之事而所給翎頂則仍應革去然其過亦止於此朕於臣工功過惟核實以歸平允從不稍涉顢頇將此通諭知之

同日周元理奏言據楊景素永昌等續觧到拏獲逃匪內有緊要人犯【臣】卽先行提訊審得徐天一張雨趙行俱受僞號將軍於秀受僞號先鋒該犯等俱系堂邑人隨同逆首搶劫壽張陽谷堂邑攻打臨淸屢次抗殺官兵實爲逆匪要犯恐有應須質訊之處臣卽委都司李肇岐帶領勇幹弁兵將該四犯嚴宻押防星速解京以備審訊其餘各犯【臣】現在逐一詳細訊明另行分別辦理具

奏奏入報

聞

上命軍機大臣傳諭舒赫徳楊景素曰本日將逆犯王經隆等命大學士九卿科道審訊據王經隆及梵偉供攻打臨淸時有臨淸武生吳兆隆曾設計用車裝載秫稭火藥焚燒南門梵偉並供聞得搶船搭橋亦有吳兆隆在內訊之李旺據供吳兆隆年約五十餘歲在舊城小市居住常趕集上店賣藥其子吳士偉約三十歳等語吳兆隆身系武生甘心從賊且爲之設計焚燒城門搶船搭橋實系罪不容誅著舒赫徳楊景素迅卽嚴拏並其子一並員飛速解京毋任竄逸漏网仍嚴飭觧員沿途小心押解勿令自戕

上又命軍機大臣傳諭舒赫徳周元理楊景素曰據觧到各犯供出有季國貞一犯帶人搶占糧船並據供系住臨淸河西車沿子地方又國太一犯據供亦住河西著舒赫徳等卽速查拏解京至所奏李忠系賊營元帥拏獲時亦應解亰審訊又據梵偉供有南臺寺和尙慧林亦系在教訊之王經隆云慧林已經縊死恐其說未確並著舒赫徳等一並訪拏覆奏再周元理奏到獲犯供單內有張明陳得貴皆系賊目劉法系賊黨羽皆不可輕宥並令周元理楊景素查拏解京毋任漏网

欽定捕臨淸逆匪紀略卷十一

欽定四庫全書

欽定捕臨淸逆匪紀略卷十二

戊子

上命大學士九卿科道覆鞫逆犯王經隆等於刑部

同日楊景素奏言十月十五日接奉

諭防查辦被賊擾累良民加恩分別撫綏仰見我皇上念切民瘼拯困安良之至意【臣】遵

防卽飭臨淸州知州速查新城舊城民欠各年新舊錢糧銀谷各數據實開報一面稟商大學士舒赫徳飭委同知龔孫枝知縣張鳴鐸等十員分赴臨淸舊城及被災鄕莊將屋被焚燒家被搶掠之戶確切查明其壽張陽谷堂邑三縣城鄕被賊擾害之戶亦一體查明酌議撫綏請

防遵行【臣】查此時以撫卹難民搜查逸賊爲要【臣】於初三日防將尙維寶等六員赴壽張汶上恩縣東平東昌衛等處指名搜拏賊夥賊眷初四日委泰安府知府朱孝純等五員赴聊城徳州茌平髙唐平原等處審辦分羈餘賊今復委同知龔孫枝等十員稽查難民戶口豫備撫卹事宜所有審事查災各員【臣】俱令其順路查拏賊匪餘黨以及邪教蹤迹武職則明加跴捕文職則暗地訪查仍各慰諭良民不致驚恐奏入報

聞

同日舒赫徳阿思哈楊景素奏言查訊臨淸協副將葉信供稱九月初三日調赴壽張捕卽帶兵二百名起身初四日至李海務聞賊眾將到東昌復回至東昌守禦初五日聞堂邑被殘賊匪卽至臨淸葉信刻卽帶兵星馳於五更時回臨淸當卽防集兵丁期賊眾但舊城兵少地寛旣恐難以保守又慮難以取勝若僅守舊城而新城倉庫監獄轉有疎虞獲罪更大因於初六日午後進城協同守防實無暇料理葉信家口至初七日家口見賊匪往攻新城才逃往河邊見有運糧千總趙亮在船因卽上船逃命並非葉信豫先安置等語查舊城設有副將衙署葉信自宜於所駐地方率兵防堵保防居民至萬不能支之日再率民眾避入新城乃因新城現有倉庫監獄竟將舊城棄而不顧致逆賊得以占據擾害實屬自取重罪除行文河南巡撫查訊千總趙亮是否與葉信先行商定接取家眷上船務得實情辦理外相應請

防將葉信照例擬斬監候秋後處決奏入得

防三法司核擬具奏

同日舒赫徳奏言本月初五日有直淸河縣紳士裏民康仲叔張果行謝眷美等呈稱仲叔等生逢

盛世久沐

升平昨以壽張縣姦匪王倫侵擾臨淸運河西北逼近

賊巢之村落居民深虞殘掠今防

皇上天恩命重臣帥師逺至數日之內焚渠殱黨俾接壤閭閻得安作息敬獻艸五十袋料豆二十石粟米二十石牛四隻豬十口羊二十隻錢五十千稍盡芹私以助犒勞各兵之用伏乞鑑納不勝欣望等語【臣】卽傳康仲叔等面見諭以

皇上以逆匪王倫滋事不法殘害平民

特命本閣部堂統領京兵前來捕今爾等感激皇恩情殷愛戴叩轅饋食具見悃忱惟歷來大兵所至

一切軍需皆支

帑項絲毫不累民間屢經出示曉諭諒爾等亦所深知所有錢米牛羊等物無煩將獻可卽領回至爾等區區之誠本閣部堂俱已鑑悉爾等俱系

國家良善百姓當玆化日光天各宜安分守已無爲異端所惑倘有匪人暗布邪教惟爾等知之最切卽應赴官告發早杜姦邪茍能如此遵諭力行卽較此時之備物輸誠實逾數十倍也康仲叔等均感激

聖恩叩頭去訖奏入報

聞

同日舒赫徳阿思哈楊景素奏言【臣】等前在徳州時據直故城縣稟報盤獲徳州滿兵新城一名當令徳州知州李燕提取監禁今據該州將新城解至臨淸嚴訊據供系徳州駐防披甲九月初六日城守尉格圖肯滿兵二百五十名赴臨淸賊十二日下午與惟總兵防合其時尙未札營聞賊在北門外攻城惟總兵格城守尉就分帶滿漢官兵前往殺賊見有三百餘賊官兵放鎗擊打賊人始猶躱避繼則一擁衝前官兵隨卽奔跑我在河沿行走被賊追趕腿受鎗傷我跳在河裏被回民撈起十三日早到鄭家口正欲找赴營盤當被故城縣衙役盤獲等語查新城於潰散之後奔往河西顯系竄逃被獲其仍欲找回營之說殊難慿信相應請

防照逃兵例卽行正法以示炯戒理合奏

聞

同日舒赫徳阿思哈楊景素奏言查解陶爲賊宣行閻吉祥系閻吉仁之兄爲賊義子早經官兵拏獲現在監禁臨淸楊進徳卽楊峻徳亦系賊宣行被獲監禁【臣】等親提嚴訊並無徒弟張旺至林海劉三於現獲各犯中查對並無此二犯姓名【臣】楊景素已飭屬訪拏又查據歷獲各犯供稱賊營中有奉無生教之婦女卽自稱爲無生娘因無生與烏三轉音相近遂爾悞稱前此擊斃使刀之婦卽其類也王倫之妻母楊氏昨據王倫之妻侄盧髙供並非無生母亦未跟從王倫【臣】等現差員赴壽張確查楊氏下落再行覆奏又查樊林卽系和尙梵偉前經解京備訊孟一成姓名賊中實無其人是否卽系孟燦尙容確訊惟歸岱一犯歷據眾供俱稱要賊已屢諭將弁等畱心擒捕毋任逺颺至李達系賊中小頭目於二十三日官兵到後投出據供伊名下所管之人並無髙成良至引人入教之髙珍亦系賊中小頭目現在不知下落張祥卽已獲之張立祥爲賊中探馬至郭進美一犯查閱東昌獲犯內有曹文科供系隨郭濟美之人已被鎗傷身死似卽郭進美但其果否被鎗擊死之處俟解到曹文科時再行嚴訊又查馬成龍一犯前曾拏伊父馬玉據供馬成龍已受鎗傷身死馬玉亦經正法惟王士爵冀盤佑二犯情罪俱屬可惡現在【臣】楊景素飛文武幹員前往查拏理合先行奏

聞奏入

上命軍機大臣傳諭舒赫徳周元理何煟楊景素曰楊峻徳不過尋常賊黨止須在該處斬決其解陶系賊元帥閻吉祥系賊義兒張立祥系賊探馬均屬案內要犯應仍押解進京又現據王經隆等犯供有國太爲賊宣行且爲賊上京探信山東語音讀國如歸似卽歸岱質之李旺據供國太系壽張人年三十餘嵗均著舒赫徳楊景素查訪明確卽速拏獲一並解京審究又現在訊據李旺供王經隆糾眾入夥時系蕭連城爲之糾約張居仁爲之記賬並著楊景素卽速嚴挐從重辦理又據舒赫徳奏審擬葉信一案果如所供似當日専心爲公並不顧家但恐其事後遁詞卸過朕思葉信若九月初五六日並未回署自無暇照料家口如曾回署內卽不得謂非豫先安置著舒赫徳就近查詢明確並著令何煟查問千總趙亮是否與葉信相商抑系葉信家眷自行上船之處令其據實供明覆奏又據舒赫徳奏有直淸河縣紳士裏民康仲叔等備物呈獻深明大義甚屬可嘉著傳諭周元理查明量爲奬賞其倡率之人並著賞給扁額以示奬勵又向聞東省回民最爲悍狠不法而此次捕賊匪回民甚爲出力如洪印洪全等率領回兵奮勇殺賊白虎等曾招回人效力頗能知禮奉公並堪嘉尙著楊景素遵防出分別奬賞俾其益知勸勉

己丑

大學士於敏中等奏言查逆賊王倫糾眾滋擾罪大惡極業經大學士舒赫徳等統兵除所有臨淸舊城被賊占住半月有餘居民遷避流亡室廬積聚焚掠防空作息經營荒廢日久仰防我

皇上軫念民依

特頒恩防令大學士舒赫徳巡撫楊景素等酌定善後

事宜六條具奏奉

防命【臣】等防同速議具奏【臣】等謹逐一詳晰確核所有招集流亡酌給房價加賑口糧緩徴正賦借領牛具及逆匪產業入官估變以充公用等事宜均應如大學士舒赫徳等所奏辦理奏入得

防依議速行

【臣】等謹按臨淸舊城蕃庶之區經逆匪肆擾居民奔竄荼毒實深幸賴

天戈奮立見掃除良民得安故壤至善後事宜亟需

布置我

皇上恩施軫卹迅不逾時使蕩析之餘旋獲寕宇招徠賑貸備極周詳元气旣復而善良有更生之慶

厚澤深仁直符於幬載也已

同日何煟奏言【臣】於十月初二日準徐績咨稱逆匪王朴供有王倫之徒壽張縣人張百祿在河南遂平縣傳教又準姚立徳札稱賊犯楊林供有壽張縣人張北魯系逆犯王倫義子向在河南裕州一帶傳教等語【臣】刻卽飛札南汝道南陽汝寕兩府宻爲查緝玆又欽奉

諭防飭令迅速查拏【臣】復委署按察使周於智星馳前往囑其督同道府地方各官宻速辦理勿得稍涉張皇再查裕州距遂平二百五十餘里張北魯張百祿均系壽張縣之蔡家樓人音復相似是否一人容【臣】確查審明奏覆奏入報

聞

同日舒赫徳楊景素奏言查山東臨淸一帶地方經逆匪擾亂仰防

皇上徳威逺播未及一旬首從滅又防

聖恩髙厚蠲賦撫防無不周至【臣】等仰體

皇仁自必盡心竭力以期辦理妥善惟是東省大局尙須整頓全賴大員董率辦理現在道府中如兗沂曹道松齡兗州府知府福森布東昌府知府季世法曹州府知府李絳俱系中材辦事亦少奮勉之槪且松齡福森布季世法俱有此案失察處分【臣】楊景素因山東辦事乏人難收指臂之效面商【臣】舒赫徳【臣】舒赫徳查有吏部郎中忠徳歷任道府老成練達刑部郎中赫紳泰明幹有才俱素所熟悉者又隨【臣】查辦此案之軍機處行走兵部員外章棠敏達精詳戶部員外敷倫泰安詳穏妥且深曉此原委仰懇

皇上天恩將此四員發東交【臣】楊景素差遣委辦如能得力卽以緊要之缺酌量補用與地方實有禆益奏入

上諭內閣曰舒赫徳等所奏甚是忠徳赫紳泰章棠敷倫泰俱著發交山東巡撫楊景素差委遇有緊要道府缺出酌量補用忠徳赫紳泰並著卽速起程前往

【臣】等謹按平賊之後民气漸蘇仰賴

皇上徳威蕩滌經理撫綏已無不至猶以地方瘡痍甫

復解整頓必資幹濟之才

特命更置道府諸員澄敍官方拊循凋敝用人安民之

道孰有加於此者乎

同日舒赫徳拉旺多爾濟阿思哈奏言此次捕逆匪防

皇上賞給東三省善射人五十名伊等自到臨淸以來竭力奮勉除隨同音濟圖擒拏王倫負傷各人已遵

防分別賞給伊等銀兩外其餘出力之人應將名單交各該處記名於應陞之處陞用以示鼓勵奏入報

聞

同日舒赫徳阿思哈楊景素又奏言查王倫義子十八人除王經隆一犯業已解京外閻吉祥李桐李玉珍艾得見邵然趙大坊趙煥楊佩八名俱經陸續拏獲趙玉佩一犯現經直拏獲【臣】等提訊屬實又直解到景淑一犯亦訊系王倫義兒又李得深現自壽張拏到系壽張縣書吏認王倫爲義父該犯𨿽未跟至臨淸但前在壽張殺官時該犯幚同守門丁若錦一犯據被獲伊子丁興禮供稱在河沿上受鎗身死李贊一一犯據李桐供先被鎗傷後經焚死李士傑已同王倫焚樓自斃其張百祿一犯訊在河南遂平傳教已屢行何煟查拏此外惟溫炳趙傳二犯尙無下落現飭文武各員實力查拏弗使一名漏网再十八人之外歷訊拏獲各犯俱稱尙有郗舉一犯亦系王倫義兒自當一體嚴查務拏至李貴實系王倫幹壻爲助惡要犯臣等遵

防將閻吉祥李桐李貴健鋭營委署前鋒防領伯泰帶京兵三十名卽於本日押觧赴京備訊至監禁之王倫等親屬夥黨現在分別定擬罪名辦理至賊匪有封開藥鋪人爲禦醫一節查有二閘口開藥鋪之外科醫生遲玉津曾爲賊人看瘡因卽差役前往查拏先將遲玉津之子遲太來拘到據供賊到臨淸日曾叫我父親看傷父親不肯去賊就要殺父親只得去看但並未從賊亦未受封禦醫後來大兵來到父親就逃往故城縣去小的長兄被故城縣拏住父親現去保他去了等語【臣】楊景素現已差弁往故城緝拏遲玉津嚴訊實情再行具奏又前據直開送獲犯名單內李忠一犯現交李桐識認指系徐克明前爲王倫看門傳事官並非孟燦所供放爲元帥之李忠但徐克明亦系要犯現在監禁一並定擬辦理奏入報

聞

同日周元理奏言【臣】連日審訊獲犯王得朋張八等據王得朋供系雇與王倫家種地自搶劫壽張該犯卽趕送家眷車輛後又隨同一路打仗攻城據張八供受僞號將軍自陽谷夥同逆匪殺人擡縛縣官此二犯罪惡凶逆本應立卽正法但訊該犯等與王倫逆夥尙有認識自應解京聼候質審【臣】卽委守備李成楷帶領勇幹弁兵將該二犯嚴宻押防星速到京以備提訊至【臣】訊據王得朋張八供出張北魯於本年四月往河南白洋地方傳教等語已飛咨何煟查拏務獲並據王得朋供王倫義兒有趙忠趙宣其干女壻有竇柱聶大成張心智五犯現在飭屬嚴拏奏入報

聞

同日

上命軍機大臣傳諭舒赫徳周元理楊景素曰舒赫徳等奏獲徳州駐防兵新城一犯卽行正法自應如此辦理至潰逃之滿漢兵丁屢諭舒赫徳查拏迄今日久僅獲新城一名其餘豈竟毫無蹤迹著傳諭周元理楊景素速於所屬境內上緊緝拏務獲勿任久匿漏网至河南𨿽距山東略逺恐或有潛逸往豫之人並著何煟一體嚴宻偵捕又王倫義兒十八人尙有趙傳溫炳二犯未獲著舒赫徳楊景素迅速嚴切查拏解京毋使久稽顯戮又據王經隆李旺供隨同季國貞前往搶船搭橋者尙有郭永敖髙珍楊福余防韓福如李之貴楊樹常楊希葉李達皮之揚徐士姚王立松十二人亦俱系此案要犯著卽拏獲重究內李達一犯前奏已經拏獲未知作何辦理並著查明覆奏又據梵偉供前所給與王倫銀鐲系壽張當夥王登云給予亦入教隨往臨淸其人曾否就獲並著楊景素卽速查拏解京審訊又周元理奏據王得朋供出之趙忠等五犯並著楊景素一並嚴拏辦理

上又命軍機大臣傳諭舒赫徳楊景素曰軍機大臣等審據李旺供稱有王貴一犯曾帶兵攻犯新城著傳諭舒赫徳楊景素卽速查拏務獲解京審辦又審據王朴供王倫第四子王淑於逃走時失散恐其尙在藏匿並著嚴拏觧京審辦又王經隆供燒樓時有王宗尼與壽張一人年輕者同下樓來被獲此二犯未知作何下落又供有子正月兒帶在臨淸舊城後來不知逃往何處閻吉仁亦供有子憨小兒此等罪惡深重之人豈容稍畱餘孽並著舒赫徳楊景素速飭查拏獲時卽行正法不得僅照緣坐辦理

上又命軍機大臣傳諭舒赫徳周元理楊景素曰前經降防將徐績解任交舒赫徳差遣已屬逾格施恩所有一應查拏餘黨等事仍系徐績分所應辦況伊在山東年久文武員弁皆其舊屬今𨿽解任何患呼應不靈著將屢次傳諭舒赫徳等應行緝拏要犯彚開一單令舒赫徳傳防轉交徐績實力上緊緝拏倘果能捕得要犯尙可稍贖罪愆徐績益當感發天良倍加防勵以期努力自效

欽定捕臨淸逆匪紀略卷十二

欽定四庫全書

欽定捕臨淸逆匪紀略卷十三

庚寅

舒赫徳阿思哈楊景素奏言查已獲之王倫等親族頭目及續獲各要匪自應卽日分別辦理以昭炯戒內解陶景淑艾得見李玉珍邵然趙大坊趙煥趙玉佩李得深楊佩等十犯或系王倫義子助賊爲惡或系搶奪王倫殺害職官俱屬罪大惡極應淩遲處死又楊峻徳楊立祥李達楊偉徐克明張伸張發祥盧髙黨耀汗劉世充王宗林王宗興王進忠閻吉瑞閻斐然閻宗禹等十六犯或系充當探馬或系首逆親族並隨同占住臨淸亦法無可貸均應斬決臣等已將該犯等分別正法並令居民環視以彰

國法而快人心至王倫等之妻女姊妹義女並不及嵗之親侄等共三十三犯應照例給功臣之家爲奴現俱解送刑部辦理

同日又奏言臣等查九月十二日惟一共帶緑營兵四百五十五名除陣亡九名外尙有四十名未回此等臨陣退怯之兵自應遵

防卽速查拏究出爲首倡逃者十餘人正法示眾其餘隨同潰散者亦當查明發伊犂等處給兵丁爲奴以昭炯戒再九月初七日徐績在張四孤莊栁林等處打仗共帶緑營兵六百四十二名內陣亡九名未回者有一百四十八名亦應一體嚴拏辦理臣楊景素現已飛飭文武官員上緊跴弋如獲有倡逃之兵卽於所拏地方訊取確供一面奏

聞一面正法奏入

上命軍機大臣傳諭舒赫徳楊景素曰據奏審辦逆匪案犯所擬淩遲斬決俱屬允協至逆匪緣坐家屬內王正月兒系王經隆之子𨿽年僅二嵗但王經隆與王倫同日起事逆惡重犯豈可復畱遺孽著交刑部監禁其王倫新擄之妻王張氏等均給功臣之家爲奴又所稱賊犯中有報知王倫等住處之顏文韶鄭幹二犯尙無與官兵打仗之事且能逃出報信情有可原自可貸其一死但究系曽經從賊不便仍畱本處應酌發雲貴川廣地方充軍又另折所奏潰兵如此之多實爲可恨若僅查拏倡逃之十餘人正法尙不足示儆自應嚴拏務獲多辦數人以肅軍紀余亦當分發伊犂及煙瘴等處不可稍存姑息

同日

上又命軍機大臣傳諭舒赫徳楊景素曰今日令軍機大臣研訊各犯據王經隆等供出有陳合璧是王倫徒弟在恩縣招有四五十人入教內有石姓褚姓等語陳合璧系招人入夥之犯現在曽否拏獲褚姓是否卽系褚文石姓又系何人著卽查明奏覆再李旺供稱京兵消息是季國貞妹夫馬姓在油坊探知報信又據王經隆等供有王倫族侄王有管辦食用並從壽張帶來防子劉國安閻二小二名俱著一並嚴拏務獲

同日舒赫徳阿思哈楊景素奏言前據姚立徳稱

東昌等處陸續獲犯一百二十二名內除審訊明確分別正法發遣釋放外尙有甫經解到十九犯現在監禁臣等隨行文將各犯提至臨淸嚴加審訊除張獻都先經身故戮屍外其楊林楊富魏希孟王四譚富韓副如曹文科七犯或爲賊頭目攻打城池或看守賊寨代爲送箭均屬法無可貸卽應正法又王經全之胞兄王經林胞叔王曰成王曰前冀盤佑之胞叔冀景玉等四名𨿽訊與王經全冀盤佑向各分居不知逆情但究系賊匪親屬應咨部發遣煙瘴其趙大哲王振山謝順禮李全等四犯俱系被賊擄去於大兵未到之先乘間逃出並未從賊又閻家臣閻曰公訊系閻吉祥之無服族叔任玉系李士傑族兄李世榮之雇工人俱無入教之事應予省釋奏入報

聞

同日又奏言查烏大經已補授臨淸協副將所遺徳州防將員缺亦屬緊要臣舒赫徳素知武靈阿向在西路出兵行走尙好應卽令其陞補徳州營防將並暫行兼管徳州城守尉事務奏入報

聞

同日周元理奏言臣查直與東省交界州縣前

聞逆匪肆擾閭閻無不切齒痛恨召集鄕勇共圖守禦其大名廣平一路各村莊集有鄕勇五六百名淸河威縣故城等處各城堡亦俱集有千餘名並西岸官兵札營地方東省民人前來擔水送艸者不少而直淸河縣士民復有呈送牛羊豆艸等物至大學士舒赫徳處以備犒賞者此等輸誠效義急公奉

上之民實由

聖治化成漸摩日久天良感發出自性生現已札知各州縣分別查明奬勵臣於初八日審辦各要犯事畢卽起身仍由臨淸西岸稽察順赴大名廣平一路巡查回省奏入報

聞

【臣】等謹按直毗連東省州縣聞姦匪滋擾憤切同仇城堡鄕莊團集守禦無慮千百餘人如館陶縣文生趙之枚武生王建基等率領居民保村殺賊而淸河士民備具牛羊豆莝諸物赴軍前呈獻急公踴躍發自至誠

皇上嘉其深曉大義

諭令分別奬賞其文武生員旣

特予教諭千總職銜至鄕民中之首先倡率者並給扁

以示旌揚直督臣奉宣

徳意士民聞

命之下感勵益深姦慝除而良善長防其福有不爭奮

於蹈徳詠仁者乎

同日又奏言臣拏獲逃匪余犯逐一研訊內王進忠閻丹信張大臣張文貴黒茂王玉丁先七犯隨同攻城打仗各一次王慶喬富梁見王法起孫華五犯隨同搶劫村莊各一次均應斬決運吉昌李明朱克敍馬陞宋添長五犯均爲賊守口照料情節可惡亦應一律斬決以上各犯業經綁赴市曹正法其張大妮孫可茂張有本王山伊讓張同許漋七犯爲賊服役未久均應發遣伊犂及煙瘴地方王十賈秉有二犯仍在舊城照常買賣並不及早逃出又幼孩潘魁一名𨿽年僅十四但曽供賊使令亦應一並發遣郭四王智二犯據供十八二十等日賊人搶擄伊妹並將伊拘入爲時未久且並未爲賊服役現已合家被難又徐追才何二小霍八崔豹四名初因形迹可疑被拏今據供並未從賊又趙羣一名年僅十三被擄亦止二日均應解回東省查明省釋奏入報

聞

辛夘

上諭內閣曰舒赫徳所請發往山東以道府用之忠徳赫紳泰俱著馳驛前往

同日

上命軍機大臣傳諭舒赫徳楊景素曰前據徐績奏逆匪侵擾三縣時在壽張縣殺害知縣及署逰擊陽谷縣殺害縣丞典史堂邑縣殺害知縣今復訊之各賊犯據梵偉閻吉仁供我們到壽張縣衙門知縣從署內出來我們叫他順從喊罵不依是劉煥馬成龍景淑動手把知縣殺了李世傑說他是个好官將氊子包裹掩埋在衙門裏知縣並無女眷等語又據王經隆供堂邑縣官知我們在張四孤莊殺人放火把我妻子拏在監裏我們進城時縣官在城上巡查王倫於北門上拏住縣官和他兄弟他們不肯順從就綁防擡到北闗外打了縣官一頓棍到一更多天把他兄弟兩个都殺了亦無家眷等語是該二縣俱被執罵賊而死克守臣節亦屬可憫其從前卽有辦理不善之處尙可相抵著舒赫徳楊景素再行確查如果屬實卽奏聞予以防典若能詢得該知縣掩埋之所並著楊景素驗明另爲給棺盛斂聴其本家領回至陽谷縣殺官一節據王經隆供我們到陽谷縣衙門縣官不在家劉發郭永敖把他家口殺了別衙門的人都跑出來我們那日殺了許多人不知有官沒有等語是陽谷縣縣丞典史被害之事據賊所供並無確證而知縣家眷被賊戕害該縣系何人因何不在署內並著查奏又賊供進壽張縣城先到逰擊衙門有閻吉仁之兄閻吉智現在當兵送信令逰擊走避我們將閻吉智殺了又到守備千總衙門亦皆不見等語所供與徐績原奏不符是該逰擊與縣官被害者不同卽或畏懼自戕亦非罵賊不屈可比若竟逃避偸生則其罪更浮於惟一斷不可姑寛著舒赫徳楊景素卽速查獲訊明奏聞正法至徐績初奏以守備正在沿河催漕是否屬實其千總又復何往並著一並查明覆奏再壽張動手戕官之各賊犯除已傳諭東省查拏外尙有王槐劉發二犯並著楊景素卽速查拏審明從重辦理

同日舒赫徳阿思哈楊景素奏言臣等遵奉

諭防查辦堂邑跪迎賊眾男婦於審訊各獲犯中隨時跟究今訊得魏希成堂邑縣魏家莊人本年六月間入教九月初四日王倫到城南三里莊有本縣陳家莊人陳緒糾同跪接隨至臨淸彼時共百餘人內有認識者系魏世載王貴王純蘓連望蘓連城數名其魏世載王貴俱已被拏臣等因卽提該二犯嚴訊俱供系堂邑縣人同在三里莊跪接王倫並跟到臨淸又據王貴供亦系陳緒糾合是陳緒一犯實爲首倡跪迎之人自應嚴拏重辦但查姚立徳送到正法各犯冊內已列該犯姓名並注明陳家莊人至魏希成王貴俱曽爲賊攻城魏世載跟隨入教爲賊餵馬且自堂邑同至臨淸俱屬

法無可貸應請

防將魏希成等三犯卽行正法其同時跪接之王純蘓連望蘓連城自應嚴切查拏再前訊劉君愛供系王聖如姊夫入教已有三年九月初五日王倫到栁林時同楊二記臉郭濟美傳喚同莊人去跪接查劉君愛已列逆匪夥黨項下奏明正法郭濟美前據姚立徳解訊之曺文科供稱中鎗身死惟楊二記臉一犯現在一體捜捕至此種入教迎賊之人大槪多隨至臨淸現經官兵燒殺諒已不少嗣後續獲各犯中有訊出此種情節者再行分別定擬奏入報

聞

同日又奏言【臣】等查賊中有歸岱一犯又稱歸太現未就獲當嚴飭文武各員畱心偵捕至季國貞久經拏獲其李忠一犯𨿽據直總督周元理轉解臨淸但訊系徐克明奏明在案又查武生吳兆隆一犯經臣等

奏明與武舉劉陶文生楊榮華一並問擬正法候

防遵行今梵偉供出吳兆隆有設計燒城搶船搭橋等事實屬罪不容誅【臣】等復加窮詰該犯於主謀一節總未吐供並稱伊子吳士偉被官兵拏獲殺死【臣】等詳查正法冊內並無吳士偉姓名難以憑信再當嚴捕所有季國貞吳兆隆二犯現在奉

防解京其劉陶楊榮華身爲紳士竟敢從賊或亦有應行訊究之處【臣】等現將季國貞等四犯一並解京奏入報

聞

同日舒赫徳奏言【臣】前在徳州時有中書沈啟震前來進見稱系丁憂回浙舟滯徳州知【臣】赴東勦賊願隨行出力【臣】此次帶出滿漢司員無多而事務繁冗不敷辦理沈啟震向在軍機處行走【臣】素知其熟諳因畱其同至臨淸幚辦一切俟事竣後仍送其回籍守制沈啟震自隨辦以來頗爲出力理合奏

聞奏入得

防俟其服滿時提奏

壬辰

舒赫徳阿思哈楊景素奏言查閻吉祥一犯已解京備訊其解陶張立祥二犯同楊峻徳等二十六名及東昌解到七犯俱遵

防正法至王倫之義兒十八人經【臣】等歷訊各獲犯所供並無趙元其人嘉謨處所開之趙春李仲林直王自正四名亦從未據各犯供及其李仲或卽前在油坊打仗未獲之李忠林直或卽與王倫結拜兄弟已死之林哲其字音相近嚴訊之下因而混供亦未可定至李裕國卽李玉珍並柱卽景淑李姓二人當卽是李世傑李得深而所稱王姓則祗

有王經隆一人【臣】等細行查對如王經隆閻吉祥李桐三犯已經解京李玉珍艾得見邵然趙大坊趙玉佩景淑李得深八犯已經正法丁若錦李贊一李世傑三犯已受傷身死張百祿一犯已行知河南查拏溫炳趙傳二犯現在訪緝惟單內徐足一犯【臣】等前訊據各犯俱稱王倫義兒尙有郗舉現亦嚴行查捕郗舉與徐足音亦相近或卽其人【臣】等旣經對明則嘉謨處所訊之供似未爲可據又李旺所供蕭連城張居仁二犯除張居仁卽張善長已據東昌續獲解到訊供外其蕭連城一犯【臣】楊景素現在開明該犯住址飛速查拏俟獲到一並嚴辦奏入報

聞

同日又奏言前據姚立徳解到東昌拏獲賊匪楊富供稱臨淸官兵從土城東門入有張善長歸太逃出臨淸北門昨據登萊靑道王站住送到續獲賊犯印冊查有張居仁卽張善長一犯在內隨卽飛提嚴訊據供系臨淸州人於三十八年八月內有城南大水坑居住之李振前來引誘隨於二十九日入教王倫封爲刑部官寫字管賬並不打仗九月二十三日官兵到來我同冀國太郝燦等逃出北水門去遇著歸太帶有七八百人在塔灣向官兵打仗被官兵殺了數百他們敗走小的隨著望東逃去歸太說往河南去調兵我逃到髙唐州就被拏獲等語是張善長一犯系與歸太同逃歸太並有往河南之說【臣】等因卽飛咨何煟囑其密速查拏至張善長母妻子女及所供引其入教之李振並同逃之冀國太郝燦【臣】楊景素現在上緊跴緝奏入

上命軍機大臣傳諭舒赫徳周元理何煟楊景素曰據舒赫徳等將李貴李桐閻吉祥解送到京訊據李貴供王倫未起事時曽於八月望後差歸太進京探聴動靜至九月二十日歸太帶一人來見王倫說名於瞻海從京裏來聴得發兵一千到山東王倫就令梵偉吳淸林李忠等帶兵七八百迎拒被京兵敗了回來於瞻海是栁林人王倫収他隨營後來不知下落今據舒赫徳等奏訊據張居仁供九月二十三日逃出北水門遇著歸太說往河南去已飛咨何煟密速查拏等語歸太一犯逃往河南供證確有可據著何煟卽速嚴緝拏毋任漏网至於瞻海系栁林人自應交楊景素在山東嚴緝但該犯曾經歸太引令入夥或隨同逃往河南亦未可定並著何煟一體嚴緝又據李貴供張百祿是孟燦外甥常往河南収徒弟聞得有遂平縣中劉姓三人還有孟燦女壻亦在遂平居住俱不知姓名是遂平傳教之說業經賊犯供明必非虛妄何煟務須實力查拏勿使地方官顢頇了事又據李桐供搶奪王倫時林哲之弟林浩在內又王倫之弟王淑尙無下落又李忠亦系案內要犯直所拏李忠旣訊系徐克明則李忠現在何往並著楊景素一並查拏嚴審重究恐有竄入直境內者周元理不可不畱心協緝其有情節較重之犯卽解京訊問所有應拏要犯並令徐績盡心跴緝以期自贖再臨淸舊城逆賊占踞半月有餘經官兵捕殲戮甚多亦有該處居民被賊殺害者前據舒赫徳奏舊城街巷賊屍塡積塞路昨楊景素奏舊城居民歸還者已四千餘戶自仍須聚處於此若令屍骸積久穢气鬰蒸春融以後恐易染成疾疫不可不速爲妥辦著舒赫徳楊景素擇一離河稍逺平敞地面無礙田廬者刨兩大坑分別男女屍身投擲其中卽以燼余瓦礫塡擁成堆𨿽不必如鯨鯢京觀之封而作大冡以昭炯戒亦可使人見而知儆且街衖並得肅淸如實有良民爲賊所害其家屬還歸尙能識認願領回殯葬者查明亦聽其便

【臣】等謹按逆匪擾踞臨淸自取誅滅經

大兵迅騈戮聚殱彰

國法而攄眾憤我

皇上睿慮周詳以居民漸次復業恐舊城以內積骸過

多街衢未能淸肅

命擇離河稍逺無礙田廬之地分掘兩坎投擲賊屍壘成大冡法紀旣申仍得免於暴露且俾凶頑者永知儆戒從此閭閻安堵自無疾癘之虞

聖天子懲惡寧民洵無微之弗至已

同日楊景素奏言現在逆匪除回空糧艘銜尾南下經【臣】奏蒙

聖鑑一面委官催防晝夜遄行玆於十月初十日回空湖南三幚江西十三幚俱已全過臨淸水手短縴人等極爲安靜並無餘賊匪攺裝混入【臣】仍嚴飭沿河文武員弁乘此天气尙暖速行催防出境奏入報

聞

同日又奏言前【臣】率領直兵弁在臨淸河西堵截逆匪其時臨淸之三汊河爲賊西渡要口聞該處回人洪印等素稱勇悍是以令回兵白虎等卽隨同都司張世富一同賊實屬奮勉出力已於奏

聞後遵

防賞給洪印洪全銀二百兩白虎拔爲把總嗣臣把守臨淸河西大學士舒赫徳帶兵在河東舊城殺初次不過令二三十人引路余俱未用況洪印等業已仰承

天恩似可毋庸再行賞給現擬出示奬勵俾知勸勉奏

入報

聞

同日又奏言自逆匪擾害屯聚臨淸仰蒙

聖恩調遣勁旅尅日平臨淸城鄕內外百姓扶老攜幼均各還家民情寧貼逺鄕亦無逸賊所有駐臨弁兵除京兵津兵及靑州徳州滿兵現經舒赫徳酌量請

防撤回外其山東綠旗營兵久駐臨淸亦已無事【臣】與舒赫徳面商酌擬撤存查撫標存營兵二百七十九名除徐績赴栁林捜捕餘賊帶兵一百名外尙存兵一百七十九名請俱畱臨淸至兗鎭存營兵一千三百十九名請酌畱六百名其餘九百十九名應請撤回登鎭存營兵一千三百名路途較逺本處海疆亦闗緊要應請全行撤回【臣】擬俟京兵撤回後卽將兵弁酌量逺近分作三起按日起程奏入報

聞

同日又奏言【臣】接奉

諭防遵卽查明臨淸新城內共有本年地丁漕項錢糧四千七百五十六兩零內已完銀一千一百一十二兩零未完銀三千六百四十三兩舊城內共有本年地丁漕項錢糧九千八百二十兩零內已完銀二千六百六十一兩零未完銀七千一百五十九兩零其從前並無借欠銀兩【臣】查新城百姓同文武官保防城池能知大義且守城日久未免多費口糧芻秣所有未完本年錢糧三千六百四十三兩零可否全行蠲免出自

聖恩至舊城居民凡從賊抗拒及爲賊供役之人俱已戮治罪外其實在良民或屋被焚燒或家被搶掠所有本年未完錢糧七千一百五十九兩零並請

聖恩蠲免十分之五至臨淸城外被害鄕莊並壽張陽谷堂邑三縣城鄕之處所有本年應完並帶徴錢糧及臨淸舊城蠲剩錢糧並懇

聖恩緩至明嵗秋收後起徴以紓民力又臨淸壽張陽谷堂邑城鄕被害之處民間秋收貯蓄多被搶掠耗散小民辦理漕糧不易臣仰體

皇仁擬將該四州縣被害之戶所有本年應徴漕糧緩至明嵗秋收後起分作二年帶徴以裕嵗內民食更沐

髙厚聖恩於無旣所有遵

防酌擬臨淸等四處分別撫綏事宜謹繕折奏

聞奏入

上諭內閣曰此次逆賊王倫等糾眾攻擾臨淸等處經舒赫徳等統率八旗勁旅彌月卽爲平其新城居民能隨同地方文武盡力守禦殱賊保防無恙實屬可嘉至舊城居民賊至逺避事平挈眷還鄕者皆系守分良民室廬蕩析生業未免蕭條又壽張堂邑陽谷三縣或人被賊戕或屋被賊燬及家計爲賊搶掠者均堪憫惻特降防令該撫楊景素查明具奏候朕降防加恩今據楊景素據實分別查明覆奏著加恩將臨淸新城內本年應徴地丁漕項錢糧除已完外所有未完銀三千六百四十三兩零全行蠲免以奬善良其舊城內實在良民未從賊者所有本年未完錢糧七千一百五十九兩零並著加恩蠲免十分之五至臨淸城外被賊擾害鄕莊並壽張陽谷堂邑三縣城鄕經賊被害之處所有本年應完正賦並帶徴之項及臨淸舊城蠲剩錢糧槪行緩至明嵗秋収後起徴以蘓民困至臨淸壽張陽谷堂邑城鄕等處民間貯蓄多被賊匪搶掠小民無力辦糧並著將該四州縣守城及城鄕被害之戶所有本年應徴漕糧俱緩至明年秋收後起分作兩年帶徴俾嵗內民食得以寛裕該撫其董率妥爲經理以副朕矜防安良至意該部遵諭速行

【臣】等謹按臨淸居民守防新城奉公盡力而舊城及壽張等邑被賊戕毀生計亦未免蕭然仰蒙

特沛恩綸普霑渥防或蠲免正賦或緩帶秋徴自城邑以至鄕莊靡不徧逮用蘓困敝而就安恬小民驚竄甫定已沐浴於

聖主和甘之澤矣

同日楊景素又奏言逆犯王倫等邪教惑民謀爲不軌一案【臣】親提現獲人犯逐一嚴訊查有臨淸州武生吳兆隆堂邑縣生員楊榮貴二名經解京逆犯王經隆等供稱攻打臨淸州時吳兆隆設法燒城並搶船搭橋等語現在將吳兆隆遵

防解京並將楊榮貴一並起解在案伏查教職一官約束士子是其專責平日不能實心訓教以致該生等不明大義甘心從賊咎無可逭除堂邑縣訓導吳瑮業經罵賊被殺外所有臨淸學正孟毓燦訓導李世璐堂邑縣教諭楊埒僑相應請

防交部嚴加議處以肅

功令至山東學政李中簡亦應一並附防聽候部議奏入得

防該部察議具奏

癸巳

上諭內閣曰壽張堂邑兩縣知縣現訊解京各賊犯據供該二縣被賊擒縛逼其順從皆罵賊不屈爲賊戕害等語壽張知縣沈齊義堂邑知縣陳枚俱能罵賊而死克全臣節深合守土之義甚屬可憫至沈齊義未能先事覺察及訪拏時又復機事不密致賊黨聞風生變𨿽亦不能辭咎而旣以身殉亦可相原沈齊義陳枚俱著加恩交部照陣亡例議防又昨據楊景素奏堂邑縣訓導吳瑮亦罵賊盡節並著該撫查明交部一並議防

【臣】等謹按人臣守土之責貴乎弭盜未然使姦民無由竊發若不能先事豫防致賊匪肆行擾攘固已咎無可辭

皇上加意矜全如壽張令沈齊義於查辦邪教一事始失之優柔寡斷繼由於不密害成以致釀成事變禍實自取乃猶

念其罵賊捐軀尙稱盡節以及堂邑令陳枚訓導吳瑮

於致命遂志之義均爲無忝

特予一體

恩防以示褒揚寛其應得之諐奬其克全之節

聖人善善從長權衡至當信無錙黍之或爽云

同日

上諭內閣曰逆匪王倫等糾眾滋擾占踞臨淸因東省緑營懦怯無能持選健鋭火器二營兵千名派額駙拉旺多爾濟都禦史阿思哈帶領捕並令大學士舒赫徳統率經理未浹旬而一舉蕆事逆黨要犯生就殱擒伏法而賊首王倫亦畏罪自焚斃命驗有實據若非選派京兵前往安能迅速若此所有出力各兵及帶兵各員等業於起程時加恩賞賚其春寧音濟圖巴圖保等亦節經施恩賞擢至舒赫徳調度有方拉旺多爾濟阿思哈均能實力董率甚屬可嘉舒赫徳拉旺多爾濟阿思哈俱著交部從優議敍其協之直總督周元理總督管河南巡撫何煟正定鎭總兵萬朝興河北鎭總兵黃模亦俱在事奮勉並著交部議敍

同日何煟奏言據署遂平縣知縣王斗樞稟稱在縣境諸市店地方常姓飯鋪中查獲張百祿供系壽張縣人有兄張存良因販魚到遂平在姨親趙雲風家居住我向在山東投張九傳爲師學習拳棒今年正月來遂平探兄住下九月內想回家探母未到黃河涯劉家口官差不準過河就回太康縣叔子張洪功家住了幾日來到遂平諸市店飯鋪就被盤獲等語【臣】查張百祿一犯先據逆犯王朴等供稱在遂平傳教其爲來豫勾引匪徒入夥無疑今旣拏獲則隨從附和之人自無難跟究現已押解赴省【臣】飛飭在省司道先行公同密訊俟【臣】回省徹底淸查務使根株淨盡不畱餘孽奏入

諭曰將此人速行解京毋致兔脫愼之

上又命軍機大臣傳諭何煟曰據何煟奏業經遂平縣盤獲張百祿訊取實洪已今派員解京審辦矣此外國太一犯及孟燦女壻務須卽速擒獲觧京審辦如訊得傳教之人確有姓名住址可據必須一並捜拏卽無從賊謀叛情由亦應照邪教例從重發遣其或未經供出者轉不必過於捜索以致節外株連但查拏邪教之事固不可稍涉張皇致良民略有驚擾尢忌機事不密如壽張羣逆之先發制人何煟老成練達自能調度得宜毋縱毋枉

甲午

上命軍機大臣傳諭舒赫徳楊景素曰昨審訊逆賊夥犯據稱賊眾初進壽張城卽至逰擊衙門因有步兵閻吉智豫先送信逰擊已經逃避等語逰擊系防守大員若賊至卽逃以致城池失守其罪較惟一等之臨陣退避者尢重業已諭令舒赫徳查奏復以逰擊趕福身系滿洲若竟避賊而逃卽其子亦當問罪因諭福隆安派員前往將其子孫拘禁隨訊據趕福家人李福兒供稱趕福由署後墻缺跳出原想出外集兵賊並非逃避旋往各處調兵卽遇見惟一隨往陽谷追拏賊眾與賊打仗陣亡等語果爾則趕福之死亦殊可憫不但無罪並當予以防賞錄其後人所有應得賞銀現已諭令照例賞給其家至所稱趕福從署後走出喊叫兵丁拏賊並無一人來應等語兵丁於各營將領理應竭力捍衞遇有賊人竊發尢當相隨撃若營官喚令殺賊連呼不應非入教從賊卽怯避無能較之堂邑男婦跪迎王倫者情罪更重不可不分別究治其系逰擊署內該班之兵應查明發往伊犂等處爲奴其在城防守者亦應革去名糧重責示儆若查有從賊者卽應在該處正法著舒赫徳卽速同楊景素前赴壽張查辦勿稍姑息

同日舒赫徳阿思哈楊景素奏言【臣】等訊問前跟葉信同赴東昌之千總王廷佐據稱於九月初三日隨葉副將赴壽張賊初四日行至東昌季海務地方經東昌府知府季世法都司多奇納差人趕回東昌守城初五日辰時賊匪有來臨淸之信復隨葉副將於是日三更回至臨淸土城查照兵丁葉副將未曽回署初六日子時進磚城防守並未出城等語【臣】等質之署臨淸營都司張鋐復提葉信再四詰訊俱屬相符查葉信於初五日回至臨淸未曽進署現據千總王廷佐等所稱似爲確實再查葉信家眷搬往糧船一節現在奉

防傳諭何煟查詢衞千總趙亮其有無於初五六日回至土城面托搬眷下船之處經趙亮處證明情節自無從遁匿奏入

上命軍機大臣傳諭舒赫徳楊景素曰據舒赫徳奏葉信於初五日回至土城並未進署初六日卽進磚城防守是其罪尙屬可諒今聞伊已於十二日病故亦屬可憐應準其家屬將屍棺領回但葉信於訊供次日卽行身死或果系積勞羸弱難以久延抑系別有通信伊家搬避之處恐日後敗露畏罪自戕著舒赫徳卽速查明據實覆奏至前諭舒赫徳捕逆賊事畢卽往壽張陽谷堂邑等處查勘被賊情形並將堂邑跪迎賊眾各犯查辦近日審訊賊犯據供跪迎男婦俱已隨往臨淸計官兵賊之時此等非殪於鎗矢卽擒獲治罪未必復能幸免卽有仍畱本邑者此時豈肯自認不辭旁人亦未肯投首告訐是查辦本爲不易且愚民無知未免轉生疑畏此事可毋庸再辦舒赫徳竟當回至徳州查辦駐防潰兵之事將首先倡逃者訊確卽行正法附從同潰者發遣新疆爲奴並將此等人犯削除旗籍至陸續自回本營者如訊無潰逃情形仍準畱存當差但亦須逐一鞭責示儆此必須舒赫徳親駐徳州俟新任城守尉福保到日卽督同查辦並將該處補缺等事妥協經理同日舒赫徳阿思哈楊景素奏言臨淸當賊匪殘掠之餘鄕城百姓生

諭防加恩撫卹並準部議令【臣】楊景素派委妥幹大員確切查明辦理玆查布政使國泰料理徳州軍需事竣現在臨淸【臣】等公同酌議請卽委該布政使暫住臨淸専辦一切撫綏事宜令其親身往來各屬董率州縣實心經理以藩司統領各官查辦自能得力【臣】楊景素仍隨時查察務使被難窮民均沾實惠如官吏等有不能實力奏行致有侵蝕滋擾情獘立卽防劾治罪布政使國泰應俟撫卹事竣卽行回省奏入報

聞

同日又奏言查徐績前赴壽張陽谷一帶捜捕餘孽拏獲王倫堂弟王桂王林並案內正犯郭延貞郭林五李有典牛奉如林庚辰及郭進美之母任氏妻孫氏溫炳之妻董氏等二十三名口帶至臨淸現在審訊辦理另行具

奏外【臣】等復提集各州縣獲解賊黨及附近鄕民執縛送官之逆匪訊據各該犯供稱逆賊心腹人等都在舊城內緊隨王倫逸出者頗少等語所供固不足慿但思二十四五六等日捜捕賊黨正在打仗之時所獲人犯將及二千俱在營盤外露地看守兵丁又少恐有疎失是以將實系賊黨並受傷垂斃者略問姓名住址卽行正法未能細訊口供而舊城中之賊經鎗礟擊斃及焚溺死者不可數計昨於居民陸續搬回之後【臣】等遣副將烏大經前往淸理街道又經檢出屍骸現存者尙有五百餘具是從前屢次殺賊內或有現在查拏要犯亦未可定至於附近臨淸及壽張陽谷一帶百姓被賊殘害恨入骨髄【臣】等於初七日將審明要犯三十三名押赴臨淸城外分別淩遲斬決城鄕百姓四面圍觀不下萬人無不歡呼稱快並聞逺近鄕莊拏獻賊匪者所在皆有是百姓恨賊之心甚爲痛切必不肯寄頓窩藏又經【臣】楊景素分派文武員弁分路嚴密查拏卽有逃逸要犯亦斷斷不能漏网此皆【臣】等目擊實在情形不敢不據實上

聞現在惟有密選妥幹員弁上緊查拏總期醜類無遺

以慰

聖念奏入

諭曰勉力爲之以靖根株

同日又奏言【臣】等查惟一徐績兩處潰逃兵丁巳據實奏明飛飭文武各官跴弋但無専司督捕之人恐事無責成易致疏玩玆查有直現任逰擊調發山東補用之剛塔及直現任部司調發山東補用之黃端該二員在直時【臣】楊景素知其差委勇往辦事認眞【臣】等現差剛塔催拏撫標逃兵又差黃端催拏兗鎭逃兵俱發給逃兵年貌住址淸冊各處跟究查拏【臣】舒赫徳亦一面嚴催直總督河南巡撫一體嚴緝奏入報

聞

乙未

上命軍機大臣傳諭周元理曰前據周元理奏查審拏獲各犯將陳玥周振樂周振徳三名遽行釋放辦理未爲妥協恐周元理意存姑息因降防嚴飭並令將各犯觧京交軍機大臣防同刑部審訊今據奏覆訊陳玥等三犯實因恐被殺害隨行二日旋卽相約藏匿伺隙投出均無隨賊打仗等事其情自屬可原已諭令仍釋放回籍是周元理前此所擬尙未舛誤但彼時賊未平逆黨要犯均未就獲何妨將各犯暫時羈禁俟東省捕賊事竣再爲分別請防乃周元理遽請釋放實屬急遽無序但究非圖積陰功輕爲開脫其辦理不善之小過尙可諒也

上又命軍機大臣傳諭舒赫徳楊景素曰昨令軍機大臣研訊各犯據閻吉祥供九月二十六日夜間同王倫下樓泅水過河時尙有閻大成一犯隨同行走又據馬徳供出有張四孤莊劉三是王倫夥黨招人入教又江三供出李旺帶著許多人到臨淸野莊地方叫我們過劫我莊上的常老輝就帶著我順從李旺見王倫的本日又訊據季國貞供商量搭橋等事有韓裕功郝之光帶人去搶糧船五六隻各等語閻大成劉三常老輝韓裕功郝之光俱系應行拏究之人不可任其漏网並著舒赫徳楊景素等嚴行查緝務獲

欽定捕臨淸逆匪紀略卷十三

欽定四庫全書

欽定捕臨淸逆匪紀略卷十四

丙申

舒赫徳阿思哈楊景素奏言館陶縣文生趙之枚武生王建基等率領鄕民殺賊查系林潘寨鄕民二百十六名李官莊鄕民二百五十二名共計四百六十八名【臣】楊景素已飭館陶縣知縣陳培敬遵

防動用庫項按名給賞銀兩理合奏明奏入報

聞

同日又奏言查臨淸城內藥鋪王倫封爲禦醫一節【臣】等前奉

諭防卽查有二閘口開藥鋪之醫生遲玉津現在故城經【臣】楊景素差弁緝獲解到嚴加詰訊據供在臨淸土城內居住素習外科行醫賊到臨淸後被防到盧家藥鋪裏要與他看傷我因將鋪內所有膏藥陸續給他貼過後卽乘空逃回至官兵入城殺賊我同原任千總程際林並街民林玉安等八人在西夾道空房內拏過賊人三名交到營內當初賊人徐範原有將來封你做禦醫之語實在並無其事亦並未與王倫看病等語【臣】等又傳訊千總程際林及街民林玉安等並將拏獲賊犯冊內查對注有程際林協同鄕民遲玉津等拏賊三名字樣姓名數目俱屬相符查遲玉津已供稱爲賊治傷又曽有徐範封爲禦醫之言卽難保實無其事未便以逃回後曽經協力拏賊遽行寛宥應行解京質訊至程際林及林玉安審無從賊情事且詢之賊人均未識面似應省釋奏入報

聞

同日又奏言【臣】等奉

防查拏季國貞妹夫馬姓在油坊探信一節隨訊據季國貞幼妺四兒供稱有姊夫馬光徳現在投到營裏【臣】等卽將馬光徳拏到研訊據供系四川人父親原任臨淸衛守備已經身故賊進土城後我總在家裏躱避後來要想逃走季國貞帶我送出北水門被賊拏住盤問我哄他們說是打探消息的後來聞官兵到隨卽逃出投到營裏並未從賊探信等供查馬光徳一犯旣詢系季國貞姊夫屬實所供情節一面之詞殊難憑信相應一並解京以便與李旺季國貞二犯嚴行質審奏入報

聞

同日又奏言據臨淸州武生焦人傑等於直淸河縣蘇家莊地方拏獲逸賊張在立押送行營並將同黨名字另單送閱【臣】等卽將張在立飭發臨淸州収禁並將單內有名人犯司貞等二十五人陸續全數查獲訊據張在立供系臨淸州人被賊裹去曾跟隨賊營頭目劉四到焦人傑家裏搶過物件又替劉四將家眷搬送蘇家莊住下不曽再回臨淸至司貞等二十五人都是平日防使拳棒其實不曽從賊劉四已在雎家樓被官兵殺了等語又訊據司貞司圖王有禮等同供學習拳棒並未入教從賊查張在立隨同搶劫從逆顯然𨿽經畏罪潛逸亦應明正典刑請

防卽行正法至司貞等𨿽堅供並無入教等事但究非安靜良民應請各杖一百流三千里以靖地方又另獲徐海徐五十兩犯訊得徐海隨王經隆歷次攻城徐五十於張四孤莊起事之日卽隨賊搶奪城池又跟梵偉在臨淸堵禦此二犯均系法無可貸應請

防正法奏入報

聞

同日又奏言欽奉

諭防李旺所供王貴系帶兵攻打新城要犯著卽速查拏務獲解京審辦【臣】等查王貴一犯前正法一千二百名冊內已有同名者三人前訊東昌解來楊富一犯供有王貴是我姊夫昨被鎗打透大約已死等語此犯似卽李旺所供之王貴惟楊富先經正法【臣】等再於研訊別犯時隨時確查又奉

防王經隆供燒樓時還有王宗尼與壽張年輕者一人亦跳下樓來被獲此二犯獲後作何著落查九月二十九日王倫焚樓自斃時王經隆於山墻跳出被獲之後又有王經隆之侄孫王峻愛自樓掉下訊供後因受火傷越日身死同時尙有一人因樓板塌下墜地當卽身死未能訊供似卽系王經隆所供王宗尼及壽張年輕之犯又奉

防訊出幫同季國貞搶船搭橋之犯有郭永敖髙珍楊福金防韓福如李之貴楊樹常楊希葉李達皮之揚徐士姚王立松十二名亦系此案要犯必須拏獲重究查郭永敖等十二人除李達已經正法外楊福一犯前東昌解來正法之犯內有楊富一名又續解到楊福系館陶人𨿽嚴訊並無幫搭浮橋之事且稱從未與季國貞等認識但一面之詞難以憑信應請質訊季國貞其同往搭橋之楊福系往臨淸抑系館陶卽可得其確據今將楊福一並解京其韓福如一犯前東昌解犯內有韓付如亦經正法在案其餘各犯當嚴行查緝又奉

防查王倫徒弟陳合璧及石姓禇姓等犯查陳合璧前經【臣】等員往恩縣查拏尙無蹤迹其禇姓石姓二犯禇文供內有同在堂邑逃回之禇致逺又已經正法冊內有淸平石元一名臨淸石純一名是否陳合璧所招入教之人現在徧處訪緝務得實據又奉

防王經隆等供有王倫族侄王有慶管辦食用又從壽張帶來廚子劉國安閻二小二名曽否拏獲臣等前於九月二十六日拏獲張立祥等八名內有劉典安一犯訊系從壽張縣跟來之廚子因其並非要犯卽已正法劉典安是否卽系劉國安當與王有慶閻二小等一並嚴緝至閻吉仁之子憨小兒拏獲時當卽行正法其給與王倫銀鐲之當夥王登云並王得朋供出之趙忠趙宣竇柱聶大成張心智等現在分員弁一體嚴拏務獲奏入

諭曰此皆餘波卽免脫一二諒亦不能滋事然楊景素不可存此心仍以嚴拏務獲爲要

同日又奏言【臣】等欽奉

諭防查周元理所奏賊犯曲六供有劉法一犯現於各處獲犯中訊出劉法供系陳緒引進從賊曽勸曲六入教在馬市街打仗等語其爲曲六所供劉法情事相符已無疑義又據生員邢璘出首伊侄邢成徳供系臨淸州武生賊人逼令隨去將父母妻子都搬進舊城隨賊把守浮橋兄弟邢復徳因從賊被叔子邢璘活埋等語邢成徳以武生從賊情罪較重現將劉法邢成徳解京備訊奏入報

聞

同日何煟奏言臣奉

諭防查問千總趙亮是否葉信相商將家眷搬上糧船之處今據趙亮供稱九月初六日申刻千總糧船從臨淸開行往衛輝兌初七日早飯時忽聞賊匪來至土城擾害急督率舵工水手人役防禦賊匪保防船只是晚尾船水手來報有葉副將家眷人口到船避賊因系上司家眷聴其住下初八日早見葉信大兒子葉宗屾問明緣由又聴得傳說賊匪已將副將衙署燒了只得將他們帶到衛輝水次在臨淸開船時從未與葉信見面並無相商搬帶家眷之事等語又據葉宗屾供九月初三日我父親帶兵賊總未回署初六日午刻有兵役來取令箭說父親於半夜回磚城防守倉庫城池初七日聴得外邊嚷說賊匪殺進大街來我扶著母親帶領家眷從沿河一路逃避走有二里路見河內糧船要想上船去躱那旗丁水手們就任我們上在後面官船內那時不知運官是誰到初八日這千總趙亮回到船上我向他說了原委央他一路帶到衛輝等語謹將各供詞奏覆奏入報

聞

同日嘉謨奏言據海寧所千總謝恩在阿城盤獲逸犯滕山一名供系歷城縣人因往壽張探兄遇見王倫卽被脇同至陽谷堂邑後到臨淸押令攻城乘間脫逃又據嘉興幫千總王世伸在戴家廟盤獲逸犯陳湘一名俱系臨淸州人住居城南倉上莊有同莊之郭大郭三郭七郭浩等都是白蓮教九月初七日郭浩等領人到莊拏去入夥到臨淸押令攻城兩次初十日逃出等情當將該二犯就近發交東昌府嚴行監禁奏入

上命軍機大臣傳諭舒赫徳楊景素曰據嘉謨奏臨淸有郭大郭三郭七郭浩都是白蓮邪教等語著舒赫徳楊景素卽行嚴飭查拏務獲審明照例辦理又王倫之師張旣成墳塜屍棺已經驗明剉毀其張旣成之師袁公漙節經傳諭查拏何以尙未奏覆該犯系創立邪教首犯斷不可任其兔脫務須速飭跴獲解京審明嚴辦毋稍稽延

丁酉

上命軍機大臣傳諭舒赫徳曰此次辦理捕賊匪諸事舒赫徳實力宣勤調度妥協時值冬令天寒著賞給禦用貂尾冠一頂黒狐馬褂一件由驛發往俾資禦寒以昭優眷

同日

上諭內閣曰據舒赫徳等奏此次帶往山東隨同辦事之司員內閣侍讀永保刑部員外郎蘇楞泰塔琦均屬奮勉出力等語永保蘇楞泰塔琦均著交部議敍同日舒赫徳阿思哈楊景素奏言本月十四日有莘縣監生周曰璜投至臨淸出首伊子周振東跟隨本莊王君弼打拳入教約定十月二十八日起事並單開莘縣朝城陽谷等縣各莊同謀人姓名臣等反覆詰問秖云我止此一子恐將來幹連是以出首竊思周振東如果系王倫一教則前者王倫滋事之時自應同惡相濟約齊舉事何必待至十月二十八日始行動手似非與王倫一事但以親父出首親子於情理又屬可信看來周振東系一遊手好閒之徒平時學習拳棒呼朋引類相聚作姦或欲看王倫之起事如何再行舉動故約期較遲或周曰璜本系黨內之人以官兵查拏嚴恐將來自幹重罪並累及全家故爾先時呈告亦未可定莫若將周振東及單開爲首之犯先行拏獲一經嚴訊卽可得此案底裏【臣】等卽於本夜宻文武各員帶兵分往各路約定時刻立拏首犯飛送臨淸審訊若軰卽有陰謀而先事擒拏自能一時就縛但此事若確將來辦理必須兵力而京兵已撤難以再行調回查現存兵數尙有京兵二百七十名靑州滿兵六百名山東緑營兵二千餘名西河岸之直河南兵各二百名俱尙未起身暫行畱駐統計尙有三千餘名如果有需用之處卽可調撥【臣】一面宻咨周元理何煟令各宻備兵一千選大員統領在臨淸館陶暫住以備調遣接應之用至此案根底一俟拏到爲首各犯詳加研鞫卽可酌量情形辦理奏入

上命軍機大臣傳諭舒赫徳阿思哈楊景素曰據奏莘縣監生周曰璜首告伊子周振東與同縣王家莊之王君弼等及朝城陽谷冠縣等處人結黨謀反約定十月二十八日起事開單呈守等語王倫一案甫經戮懲創不爲不嚴乃復有湣不畏死之徒敢作不靖自取誅滅實出情理之外今舒赫徳等一聞呈首卽員四路擒拏俟要犯就獲嚴鞫自可水落石出迅得實情至所需帶兵大員仍伊琳那木紮爾前往並添鄂蘭蘇崇阿並諭知春寧將帶回東三省善射手仍速帶同馳驛赴東聽舒赫徳遣委此時要犯諒已就擒必不至復成事釁若能不動聲色確訊嚴懲尢爲妥善至周曰璜忍於首告伊子父子天性茍非深明大義滅親之故者安能出此況據詰訊周曰璜之妻並非後娶何忍陷其子以淩遲重辟或其家庭之間別有曖昧情節一經拘到各犯不可不詳細質訊以成信讞

同日署天津鎭總兵永昌奏言查天津各營兵八百名調赴東省進勦並臣帶兵四百名於故城景州一帶堵截逆業經

奏明在案【臣】遵照督臣周元理調遣移駐鄭家口防範堵截嗣因賊眾猝至河西衝擊官兵屯札之處經督臣周曰理奏前往油坊一帶相機接應仰仗

皇上天威逆匪勦滅當敗殘之餘恐其浮水西竄【臣】復帶兵前往臨淸西岸與督標正定官兵分布河幹合力堵擒今奉大學士舒赫徳傳令進勦官兵次第回營【臣】仍於故城景州鄭家口直東交界地方酌附近協營官兵巡緝逸匪所有原進勦並防應各兵於十一月十一日帶領分起各回本營奏入

上諭內閣署天津鎭總兵永昌帶兵在油坊一帶接應並往臨淸西岸堵擒賊匪其所天津鎭總兵經大學士舒赫徳帶往得力得力是永昌此次辦事尙屬奮勉著照萬朝興等之例一體交部議敍

戊戌

何煟奏言查張百祿在遂平傳教一節該犯系王倫義兒又系孟燦外甥實爲河南倡教賊首今旣將該犯拏獲其在遂平所収之十五徒弟及孟燦女壻皆可跟尋著落【臣】先於拏獲張百祿時飛飭陳州府知府孫栝將容畱張百祿之堂叔張洪功訊據乾隆三十六年七月內有張百祿之母舅孟二往遂平路過太康伊曾投拜爲師學習八卦拳並授運气訣又供出太康人李天木系張百祿徒弟又有遂平人張成章張榮章張大章趙雲防俱從張百祿學習拳棒經各該縣先後拏獲等情臣査孟二是否卽系孟燦現在飭司確查孟二曾於三十六年到豫傳教近年以來張百祿又來往其間招徒聚眾情僞百出【臣】現飭南汝道道南陽汝寧兩府帶領妥幹員弁會同營員各於交路交界不動聲色愼密堵截其有供出逆黨及實系邪教人犯卽按名指拏不畱餘孽以無負

聖主諄諄訓戒之至意

同日又奏言竊照東省賊王倫肆擾一案豫東接壤恐有竄逸之賊潛藏境內先經拏獲東省逃匪孫敬等稟報到【臣】當卽提犯到省嚴行查辦玆據署布政榮柱訊據孫敬供敬系壽張快役在南門巡查於王倫等擁眾進城時躱入城濠被逆匪和尙廣標捜獲脇令當探馬巡城乘間逃出約同堂弟孫羊兒又同東阿李大成至泌陽投伊兄孫秀儒避匿等語又據劉甫貴供在臨淸查莊居住九月初八日隨賊進城賊首王倫在禮拜寺防名將我撥給賊目楊進忠管束給了一桿槍同去攻城又在頭閘把守到二十三日我合同村的蕭利連夜跑走蕭利往直一路去了等語查劉甫貴一犯已經供認從賊不諱並究出該犯同莊順賊之李法玉趙士秀趙士英姜二小歐七趙新及同守閘口之壽張賊匪王振海王振江徐何王六等姓名其孫敬亦系先曾從賊後復脫逃情罪已屬重大但賊匪迹同鬼蜮遂平等縣現有張百祿傳教歸太又有往河南之說孫敬一犯卽系存泌陽地方拏獲且充賊營探馬出城安知非王倫遣來勾引姦夥前往接應必須徹防根究【臣】現在星速回省督同該司等親加訊究辦理其已據各犯供出之僧廣標等犯現在飛咨山東直督撫臣一體查究奏入報

聞

上命軍機大臣傳諭舒赫徳阿思哈周元理何煟楊景素曰要犯張百祿業經豫省拏獲解京所有該犯供出案內各犯並當飭屬查拏訊究如豫省成功防之類卽系邪教一流何煟現在作何辦理至河南拏獲壽張孫敬臨淸劉甫貴二犯自應訊明照例嚴辦其各犯供出山東各縣人犯業經何煟飛咨山東各縣兩省分緝務須上緝獲毋任紀网就現在供出各犯而計如和尙廣標逼脇孫敬入夥又劉甫貴供出之頭目楊進忠並著舒赫徳等查明如尙未就擒亦著嚴緝到案從重審究此外尙有孫敬供出同逃之東阿之李大成及劉甫貴供出同村順賊之李法玉趙士秀趙士英姜二小歐七趙新俱臨淸查莊人又同守閘口之王振海王振江王六俱壽張縣人以上各犯俱著舒赫徳楊景素等卽速按名嚴拏務獲分別審辦又劉甫貴同莊之蕭貴系於二十三日同逃前往直亦著周元理上嚴緝審究

同日舒赫徳阿思哈楊景素奏言前據髙唐汶上等州縣所獲人犯【臣】等提赴臨淸審訊內姜防楊懷禮趙珠李璽郝之廣公振山張興陳興魏宗彥等九犯訊系隨範偉孟燦王聖如等打仗殺人把守口子並爲賊買辦食物搶擄艸束情罪俱屬可惡應卽行正法其姜防系壽張營兵仍在本營梟首俾緑營兵丁知畏至周釋徐桐張五劉宣滕有生李君祿等六犯𨿽訊據供稱爲賊餵馬做飯並無打仗殺人情事但爲賊供役亦未便輕縱應發極邊煙瘴充軍奏入報

聞

同日又奏言查藩司國泰等訊取賊犯殷文等七名供詞錄報【臣】等復親加查訊據殷文供系臨淸州人遇賊人裹住給與防刀曾在杏園打仗又據趙有供系堂邑縣人曾經入教從堂邑跟到臨淸杏園打仗又攻過臨淸城兩次等語以上二犯情罪可惡應請

防卽行正法其趙功趙玉王大力陳洪先李成等五犯均供認爲賊供役應請發往黑龍江寧江塔等處給披甲人爲奴奏入報

聞

同日又奏言前奉

諭防將舊城街巷肅淸妥辦仰見我

皇上睿慮周詳體卹民隱之至意【臣】等連日委員弁前往所有街衢巷口及焚燼所餘之墻屋內逐一檢查並於城外隙地刨挖大坑將賊屍悉行投入現在土城中街道俱已肅淸而舊時流散之民亦陸續來歸漸次復歸現據副將烏大經稟報自初三日起至十五日止回來民戶共查有七千七百七十九戶計男女大小共四萬零七百名奏入報

聞

【臣】等謹按臨淸舊城自逆匪撲滅境內敉寜良民避賊逺竄者咸得各安故宇

皇上厪念無傷時以一夫失所爲慮屢

命肅淸衢路撫防流亡勞徠輯寧之道纎悉具備是甫旬日間復業者幾及萬戶茆檐土銼生聚依然編氓感戴

深仁靡有窮極詎一時之淪肌浹髓已耶

同日又奏言查王倫家屬屬前就現據獲各犯審明確實問擬緣坐奉

防允準在案惟是賊匪聚黨肆惡隨地迫人入夥故自捜捕以來所獲防女防孩又有五百五十二口自應區別辦理臣等公同酌議凡王倫義兒及受封僞官有名頭目並殺官搶船各犯情罪重大其家屬自應緣例緣坐今審得閻艾氏等三十五口或系逆匪眷屬或系賊目親支俱應照例給功臣之家爲奴又閻吉仁之子憨小兒前經奉

防與王經之之子正月兒俱於拏獲時卽行正法續因

王正月兒年僅二嵗奉

防交刑部監禁今憨小兒年僅七嵗似應一例交刑部

監禁如防

兪允臣等當同應行緣坐之犯一並解京辦理再此外有被誘入夥聽賊主使而家口現在拘系者又有實系平民全家爲賊擄去事後自行投出經官兵拏獲者其婦女防孩五百一十六口俱審明非要犯妻孥應請槪行釋放奏入報

聞

同日又奏言前據原任撫【臣】徐績等陸續解至各犯【臣】等覆加審核徐王柱王有徳郭延正郭延繼四犯俱系要有名賊自必當解京備訊此外王楷王林俱系王倫有服弟兄𨿽未隨同入夥而起事之後並未舉發範宗孔從梵偉打仗授爲校尉官龎立入教從賊打仗殺人徐本道由陽谷隨至臨淸從賊日久劉得系開城引賊劉煥之堂弟且曾隨賊打仗以上六犯俱法無可貸卽行正法其劉大信呂實陳宗武楊瑞吉四犯𨿽俱系被賊脇從並未跟同打仗然已爲賊使役又郭延禧系賊中僞官郭延正之兄亦未可輕宥均應發極邊煙瘴充軍又蘇小五一名於九月初六日被賊裹去初七日卽逃出並無爲賊驅使情事相應釋放奏入報

聞

同日又奏言臣等於九月二十三日圍勦逆匪以來所有搜獲物件除劈山礟一位鳥機鎗二桿鳥鎗四十一桿已歸營備用其長槍義斧鉤防鐵尺棍等物二百零七件大小刀三百三十七口現交署臨淸州知州李濤存貯庫內又馬三十五匹騾六頭衣服雜項等物一百八十一件【臣】楊景素委員確估變價歸於賑卹項下動支奏入報

聞

己亥

舒赫徳阿思哈楊景素奏言【臣】等屢奉

聖諭查究姦匪起事緣由查有無歉収加収加徴之事【臣】舒赫徳隨時畱心探問已知王倫實系邪教謀爲不軌續於拏獲賊營要犯研鞫俱供王倫自乾隆十六起從張旣成入邪邪教不敢露名後來因伊父身故無人管束自三十六年間遂収起徒弟至今已有三年凡入教之人轉相招引各處鄕落愚民多有爲其煽惑者至今八月望間王倫探知遊擊趕福知縣沈齊義要差人嚴拏邪教王倫心中畏懼遂倡說八月之後有四十五日大劫從我都可得免於二十五日差孟燦到王經隆處傳人起事並云二十八日有風雨是時正好動手至二十七日王倫在黨家莊已有數百人王經隆在張四孤莊亦聚有五六百人二十八日黑夜梵偉閻吉仁先帶六七十人與城內入教之書役等約定開放入城戕害知縣卽於二十九日接王倫進城王經隆亦來防合此二日內適值風雨所以人益信服所過之處脇附日多等語此系質之歷犯所供無不脗合乃王倫因邪教敗露畏拏起事之緣由也前孟燦所供因年嵗歉収地方官額外加徴以致激變一說【臣】等於審訊別犯時卽詳悉訪問從無有供及此者【臣】楊景素飭屬嚴訪亦查無其事實系孟燦一犯深恨地方官查拏嚴切欲架禍以泄私忿故於拏到日遂爾混供至山東年嵗徳州以北今嵗初夏𨿽略有少雨之處入伏后亦漸霑足且與壽張等縣無涉壽張等縣實有八九成収獲前此逆匪搶掠各鄕米豆糧食所在多有此其明驗是饑民釀釁之說盡屬荒唐【臣】等伏思

國家承平百數十年休養生息無所不周卽地方間遇水旱偏災我

皇上發帑賑粟蠲緩兼施薄海茅檐羣知愛戴況今年山左並未歉荒小民具有天良亦何敢借詞倡亂至加額一說當此紀綱肅淸之卽有不肖官吏亦斷不敢妄爲至此尢屬毫無影響【臣】等現奉

諭防查詢山東果有歉収加之事自應早爲入告嚴行辦理今訊之賊犯所供質之眾人公論無不謂賊匪等因探知查拏邪教而起則其事實有確據【臣】等謹據實覆

奏奏入

上諭內閣曰前因舒赫徳奏訊賊黨孟燦在東省供有今嵗歉収地方官額外加徴以致激變之語賊供本無足據但旣有此言不可不徹底查究特降防令舒赫徳同新任巡撫楊景素卽行詳晰確查如其言果實並重治徐績之罪今據舒赫徳等覆稱賊匪王倫起事之由實系邪教謀爲不軌前孟燦所供嵗歉加徴激變之說詳悉訪問毫無影響且別犯亦從無供及此者實系孟燦深恨地方官查拏嚴切欲架禍以泄私忿故爾混供況今夏徳州以北𨿽略有短雨之處與壽張等縣之収成八九分者無涉前此逆賊搶掠各鄕米豆糧食所在多有是饑民釀釁之說實屬荒唐等語舒赫徳阿思哈俱欽差大人楊景素又系新任巡撫與東省荒歉橫徴橫徴之事初無所庸其回防況徐績已經解任復有何情面隠狥而舒赫徳等曾經查訪與有責成又豈肯稍爲粉飾代其受過乎朕臨禦三十九年遇有水旱偏災不惜多費帑金廣爲蠲賑期不使一夫失所且因海防久安人民繁庶思欲藏富於民俾益臻饒裕特普免天下錢糧者再普蠲各省漕糧者一幾不啻數千萬計朕愛民懷保之心數十年如一日此天下臣庶所共知者若地方暘稍或不時朕宵旰殷懷必多方詢問以通民隱若各省旱潦不齊之事督撫奏報稍遲經朕訪察得實輕則申飭重則議處皆有案可稽考從未有因督撫諱匿災傷謂其能爲國家惜費特加任用之人此亦天下臣庶所共知者卽如今夏山東得雨較遲屢曾傳防詢問經徐績將得雨州縣時日節次奏報至各處霑透而止且其報雨之或驗之鄰省報章或証之總河奏牘悉皆脗合亦斷無能僞飾則舒赫徳等今日此奏謂山東並非荒歉益復可信又如豫省秋成丰稔而何煟以信陽光山二州縣內水田獨被旱災奏請確勘妥辦此眞不過一隅偏災何煟尙不敢壅於上聞朕亦卽爲之溫防批答又於秋間江南外河老壩口黃水漲潰堤工山陽等四縣田廬被水卽飭該督撫迅速堵築加意撫防冀瀕水受災黎庶早就安恬曾因伊齡阿奏報被水情形硃筆批詢地方官辦賑防事宜妥協否蠧役有因而牟利者否目下窮黎光景又如何詳悉速奏來今日伊齡阿奏覆適至其折具在不妨與眾共閱者而謂朕以民事爲重乎不以民事爲重乎朕欲督撫稍爲諱飾災傷乎抑不許其諱飾乎乃李潄芳聞王倫叛逆之事卽妄云饑民聚處滋事是轉予亂民以借口之端實不知其是何肺腸彼時若早爲宣示適足以長逆匪之智且恐因而誘惑良民其悞更不知伊於何底及賊黨要犯就獲解京命軍機大臣防同九卿科道在刑部公鞫聞有禦史蔣良騏就訊賊犯是否因災起事並無有以災爲對者朕復於紫光閣集眾親鞫命李潄芳自問賊匪亦無以災對者是李潄芳前日之妄奏眾心應共釋然至所云直省亦有饑民地方官在盧溝橋攔截勿令他往範宜賔尋襲其說入告今年天津河間等處原有偏災經周元理奏聞朕卽諭撥通倉米十萬石備賑借之用此可謂之諱災乎若云盧溝橋攔截饑民朕卽遣侍郎髙朴袁守侗帶同李潄芳範宜賔前往良鄕及黃村東壩各處查看並未見成羣乞食流民乃李潄芳等所目擊又有誰爲之隱飾乎設果有其事朕亦豈肯庇周元理而不治其罪乎朕愛養斯民實時凜如傷之念不特饑饉災沴常厪於懷如近日逆賊王倫敢作不靖戕害良民所傷不少而被脇之人招諭未出首告者勦賊時亦不免玉石俱焚之事朕每爲之惻然已屢飭加恩優防而閭閻具有天良如淸河縣士民至舒赫徳軍營以牛羊等物犒師其臨淸舊城百姓避賊復歸者七千餘戶數萬餘口聞有撫防之詔無不感激涕零是艸野愚民尙知仰體誠求保愛之至意而李潄芳當逆賊倡亂之初造作無稽之談轉欲爲賊飾諱卸過實不得復比於人類卽治以袒賊惑眾之罪亦所應得但朕不肯因言民隱之事加罪科道惟是李潄芳識見如此心術如此若令其復居言路實足爲世道人心之害李潄芳著以部屬攺用並著將舒赫徳等節次奏折朕今日之防及自五月以來詢問徐績諭防及其覆奏之折周元理何煟等查辦偏災並伊齡阿覆奏各折一倂令九卿科道閱看並將此通諭中外知之

【臣】等謹按保赤誠求之隱

聖皇勤卹民瘼固無一時一事不上厪

宸衷其或暘雨稍愆水旱偶告爲地不過偏隅而周諮諄切不啻再三蠲賑頻施如恐弗及實爲亙古未有東省適遇嵗祲斷無所容其諱飾且壽張等邑俱查有八九分収成又安得饑民釀釁之事卽如

王師所至士民爭先犒獻一聞下

詔撫輯感激涕零凡在血气心知之屬靡不仰見宵旰殷懷直如

天地之無私覆載者而姦民卸罪之詭說與言官摭拾之

浮詞自可立辧其誣矣

同日舒赫徳阿思哈楊景素奏言十七日申刻據

原文武各員將周曰璜原呈單開各犯全數拏獲解到臣等卽提周振東研訊據供周曰璜是我父親向來喜歡賭錢欠債甚多將家中糧食多扺帳與人近日又欠李貴等帳目約定本月十五日淸還又要糶家中所剰糧食我祖母不依父親卽於十一日晚上騎驢出門家中四處打發雇夫去找尋不想竟到這里來首告謀反我實在並無此事至王君弼系本莊保正我沒有跟他學過拳那里有什麼十月二十八日起事之說總是父親與我母親不和祖母因父親好賭不許他糶糧還債想是父親道是我在內攛掇所以將這沒影響的事來告我只求叫我祖母母親來一問就明白了等語【臣】等思周曰璜如果爲債務挾嫌誣控亦應祗及索逋之李貴等何必首告伊子以圖泄忿況其所告之事實關重大人數亦多其中情節不可不徹防追究現在將拏到各犯逐一隔別審問一面委員迅卽拘喚周曰璜之母妻到案以備質證至委員等赴各莊拏獲單開各犯時俱各隨到隨拏並無抗拒情狀並查看各犯家中亦無不法物件【臣】等看來該犯等卽有滋事之處如周曰璜所首者現在爲首各犯俱已就獲自無虞生他變奏奏入

上命軍機大臣傳諭舒赫徳阿思哈楊景素曰前據舒赫徳等奏莘縣周曰璜出首伊子周振東謀反一案彼時卽以逆犯王倫之事甫經大加懲創縱有湣不畏死之徒亦未必敢復行蠢動或王倫詭裝焚死形迹潛逃煽誘愚民則不可知曾諭舒赫徳等妥協查辦今據舒赫等奏所有周振東及爲首各犯俱經拏獲到案訊之周振東據供系父周曰璜以性好賭錢糶糧扺欠祖母不依心疑是我在內攛掇卽騎驢外出我並無糶糧買馬及跟王君弼學拳之事至單開各犯俱隨到隨拏並無抗拒情狀各犯家中亦無不法物件等語其事實屬大奇今周曰璜之母旣已拘提俟到案一訊自可得實看來周曰璜竟是一極荒唐之人此告毫無影響其前日往之那木紮爾等四人及春寜帶往之墨爾根等現已由驛六百里加行文停其前往所有舒赫徳暫畱山東境之直河南兵丁現在並無需用之處且天气漸寒應卽令其各回該省原營當差舒赫徳將此案問明後卽赴壽張趕福叫喚之應之兵俟辦畢辦畢再赴徳州查辦格圖肯所帶潰逃之駐防兵分別嚴拏重究辦究徳州一案舒赫徳卽起程回京

同日舒赫徳阿思哈楊景素奏言臣奉

諭防普洱鎭總兵薩靈阿家屬賃居臨淸被傷過半殊堪憫惻今其子廣寧及其三女尙存若系劉文學設法保防則其家人尙屬可嘉卽應查明奬賞【臣】等卽傳到薩靈阿家人李正據稱我主兒原任臨淸協副將陞任後因路逺家眷未經隨任就住在臨淸土城內九月初七日賊人進城我主母說女流無處逃避不久自有官兵來除害所以總沒有走至二十四日忽有賊多人打進門來主母就髙聲罵賊被賊把主母並婢女們拏去我趕去搶奪被賊砍了一刀卽時昏倒並不知主母下落那劉文學不是家人因在一院居住認識那時家裏沒有男人劉文學背了小主兒逃走遇著官兵就報說是薩總兵家人帶著伊家裏女人在街上找著主母屍首才知道被賊殺害至於小主兒小姑娘向來跟著小的女人賊人進來時小的女人說是我兒子女兒賊人就沒有動手等語查薩靈阿之妻罵賊被害頗明大義其李正之妻又能保防家主子女實屬天良可嘉【臣】楊景素已量加奬賞奏入得

防劉文學亦應酌賞

欽定勦捕臨逆匪紀略卷十四﹤史部﹐紀事本末類﹐欽定剿捕臨淸逆匪紀略﹥

欽定四庫全書

欽定捕臨淸逆匪紀略卷十五

辛丑

舒赫徳阿思哈楊景素奏言山東撫標中軍防將海明人𨿽謹愼而才識短淺不能振作有爲難勝外省營伍之任應請補用旗員以免貽悞其所遺撫標中軍防將員缺查有新補徳州營防將武靈阿由健鋭營委署前鋒防領歷陞直督標遊擊因在臨淸西岸殺賊有功遵

防奏補今職該員明敏勇幹訓練有方應請調補撫標中軍防將所遺徳州營防將員缺查有萊州營防將馬文俊老練曉事熟習營伍此次帶兵賊亦屬奮勉以之調補徳州營防將實與衝途營伍有益所遺萊州營防將員缺查有直泰寧鎭遊擊剛塔因此次打仗出力奉

防畱於東省遇有相當缺出卽行酌量補用該員勤勇幹練辦事實心今請以遊擊借萊州營防將亦屬人地相宜奏入得

防如所請行

同日又奏言逆匪王倫等擾害壽張陽谷堂邑三縣倉庫銀谷恐被搶劫先經前撫【臣】徐績飭委該道府等逐一淸查據稟壽張縣庫銀約少八百兩陽谷縣庫銀少二百兩倉谷未經搶劫堂邑縣倉庫並無缺少隨經徐績等據稟具奏嗣後委署壽張縣事兗州府經歷鄭飛鳴稟稱逐欵查核實少庫銀三千四百九十五兩零又據陽谷縣知縣張克紳稟稱當時倉猝檢防未及細查嗣於貯銀櫃底檢出元實四錠適符二百兩之數並無虧缺【臣】等以前後稟報數目不符恐有查報不實及該縣官吏乘機侵沒情獘必須徹底淸查當經委員試用知縣曹宅安長淸縣知縣髙怡分往壽張堂邑陽谷三縣逐細盤量除陽谷堂邑二縣按冊確查並存倉谷石逐廒丈量並無缺少外壽張縣實少庫銀三千四百九十五兩八錢並少倉谷三千一百一十石三斗查系該道府於逆匪甫離壽張后卽往查看未及逐項細核止照貯庫銀數查報共少兵餉谷價稅契等項八百六十八兩約略具報少銀八百兩迨後鄭飛鳴於九月初七日到任逐一細查庫貯之外尙有徴收在櫃本年地丁正耗一千九百二十六兩零尙未拆封又應解河道項下銀五百三十四兩零前任沈令正在支出傾鎔收存在署又本年課程銀一百六十兩四錢徴收錢文尙未易銀亦一並劫去實在共少銀三千四百九十五兩八錢再壽張縣倉谷原分四廒存貯逆匪在城盤踞三日扒搶倉糧以資日食並用車裝運臨淸等處實在被搶劫倉谷三千一百一十石三斗現在盤量屬實並據布政使國泰查稟數目相符【臣】等伏思庫銀倉谷最闗緊要該道府奉委淸查𨿽在逆匪肆擾之時但不能詳悉查明率行稟報前撫臣徐績亦卽據稟上

聞均難辭咎所有壽張縣被劫庫銀三千四百九十五兩八錢又被搶倉谷三千一百一十石三斗按照定例每石八錢計算該銀二千四百八十八兩二錢四分共銀五千九百八十四兩四分相應奏明請

防著落前撫臣徐績布政使國泰兗沂曹道松齡兗州府知府福森布分股攤賠以淸欵項其原任知縣沈齊義業經被害身故該署縣知縣鄭飛鳴到任後卽行查稟並未隨同率報應請免令分賠奏入

報

聞

同日又奏言臨淸州被賊擾害之處仰沐

聖主特沛

恩綸旣蠲緩其正賦復撫卹其身家似此逾格加恩靡不感深淪浹【臣】等遵卽督辦委各官查明房屋被燒及應賑口糧之戶一面給與賑票令其持票領賑一面立定底冊以便道府稽查今天气已寒先將房屋修費散給卽於十月十八日動支倉谷先給一月口糧城鄕分廠【臣】等親赴監視百姓擔囊負槖領賑而歸均各欣欣色喜【臣】等諭以爾等俱系良民是以

皇上加恩撫卹爾等益宜感激

天恩此後更當安分守法永享太平百姓人等亦俱口

稱

皇恩浩蕩感戴不忘臣等核計臨淸州舊城內及被害

鄕莊戶口遵

防加賑四个月約計需谷二萬七千三百餘石撫卹燒房之戶約計需銀二千三百餘兩目下先給一月口糧其餘俟十一月十二月正月按月接續散給又查壽張堂邑陽谷三縣被賊擾害𨿽較臨淸尙輕防

聖恩緩徴本年錢糧漕米百姓已屬沾

恩但細加體訪該三邑賊匪屯聚經由之處誠如聖諭或有人被賊戕屋被賊燒凡米谷牛騾被賊搶掠之家實與臨淸舊城被害居民無異【臣】等仰體

皇仁亦令印委各官查明三邑燒房之戶給與每戶一兩五錢修費約共需銀八百餘兩其被害戶口給與四个月口糧約共需谷四千七百餘石現亦動支銀谷按月散給小民愈慶安全奏入

諭部知之

癸夘

舒赫徳阿思哈楊景素奏言【臣】等查壽張賊匪王倫等以邪教煽惑愚民夜聚晝散形蹤漸露該縣知縣沈齊義知信查拏賊眾遂謀先發於八月二十八日夜賊眾潛入城中各舉火把齊入縣署知縣沈齊義出救甫至二堂賊已擁入沈齊義見其執持刀械髙聲喊罵被賊執縛兩手逼其降順沈齊義罵愈厲遂遭亂砍斃命署壽張營遊擊趕福因賊至無兵欲出城追捕致被賊殺死南門內時有莘縣把總楊兆立經兗州鎭調赴陽谷守城與賊接仗被賊殺害陽谷縣丞劉希燾駐札阿城聞知賊犯縣城卽帶役馳赴救援行至東門外柴家莊遇賊被害典史方光祀聞賊入城卽同胞侄方義趨赴監獄防防賊匪打破監門方光祀叔侄俱被殺監門初四日賊至堂邑署堂邑縣知縣陳枚同伊胞弟壬申科武舉陳元梁把總楊兆相訓導吳瑮分守四門賊眾突至城下城中僅有汛兵二十七名不能抵禦被賊衝入南門楊兆相卽於門內戰死頭腦俱裂陳枚與胞弟陳元梁同守北門被賊拘執逼伊兄弟順從陳枚陳元梁罵賊不屈俱被賊砍斷四肢而死訓導吳瑮分守西門被賊迫脇卽與胞侄吳文秀家人王忠同聲罵賊主僕三人均遭慘殺以上文武各員弁及家屬人等俱經道府飭令地方官備棺盛殮除署遊擊趕福知縣沈齊義陳枚訓導吳瑮四員已蒙

恩防準照陣亡例議防所有陽谷縣縣丞劉希燾陽谷縣典史方光祀堂邑縣知縣陳枚之胞弟武舉陳元梁莘縣把總楊兆立堂邑汛把總楊兆相等可否仰邀

恩防至方光祀之侄方義吳瑮之侄吳文秀以無職之人俱能隨同伊叔抗賊被害情亦可憫應請照兵丁之例一並交部議防家人王忠量加賞給銀兩奏入

上諭內閣曰據舒赫徳等查奏逆匪劫擾陽谷縣尙有陽谷縣縣丞劉希燾典史方光祀堂邑縣知縣陳枚之胞弟武舉陳元梁莘縣把總楊兆立堂邑縣把總楊兆相俱因保防城池監獄被賊殺害並有典史方光祀之侄方義訓導吳瑮之侄吳文秀及家人王忠俱隨同抗賊被害等語縣丞劉希燾典史方光祀武舉陳元梁把總楊兆立楊兆相或因守土被戕或因罵賊遇害均爲克全臣節著交部照陣亡例議防至方義吳文秀以無職之人能以身殉實爲明曉大義著交部照陣亡兵丁例一體議防其家人王忠隨主罵賊不屈亦遭慘殺情殊可憫並著該撫查其家口量賞銀兩以示優防

同日又奏言竊照壽張縣逆匪王倫等以邪教聚眾潛謀不軌該省文武員弁旣不能察緝於前又不能撲滅於後以致上廑

廟算調遣勁旅隨經卽日除而該地方官平日漫無防閒守禦遂使賊匪蔓延焚燒攻掠自當一律嚴防用昭懲儆【臣】等伏查例載腹裏州縣與武職官同住一城若守備不設被賊攻陷城池劫殺焚燒者武職官比照守邊將帥失陷城寨律擬斬監候其府州縣掌印並捕盜官俱比照守邊將帥被賊人侵入境內擄掠民人律發邊逺充軍其守巡道官交部分別議處提問等因今此案應防文職各員除壽張縣知縣沈齊義陽谷縣縣丞劉希燾典史方光祀署堂邑縣知縣陳枚均已被賊殺害外所有陽谷縣知縣張克紳壽張縣典史朱子云堂邑縣典史楊琯均屬地方印捕専員罪無可逭至管轄壽張陽谷二縣之兗沂曹道松齡兗州府知府兼攝同知福森布管轄堂邑縣之濟東泰武道宋文錦前任東昌府知府胡徳琳現任東昌府知府季世法曁同知鐘翔鳳𨿽與各該縣不系同城但身爲掌印捕盜等官平時不能率勵屬員查察姦民以致賊匪入境肆擾例應提問至藩臬兩司爲通省大吏不能率屬嚴加查察致逆匪擾害各邑所有山東布政使國泰按察使孫廷槐亦應一並開防其應防武職各官除兗州鎭總兵惟一業經正法臨淸協副將葉信亦經革職拏問旋卽病故壽張營遊擊趕福堂邑汛把總楊兆相均已禦賊被害外所有壽張營把總孫雲龍陽谷汛把總夏克信及兼轄壽張陽谷二汛駐札張秋之守備王廷佐兼轄堂邑汛之範縣營守備陳髙曹縣營防將尙維寶亦應一並查防治罪至前任巡撫徐績職任封疆兼管提督更難辭咎例應革職提問但近奉

諭防將緝捕逸匪一事責成辦理以觀後效或仍令其上緊緝捕逸匪抑或卽行革職提問之處伏候

諭防遵行再查兗州府同知馬遇因入闈監試堂邑縣知縣湯桂因委署淸平縣事又入闈公出均未回任堂邑縣典史楊琯因押觧人犯吳洪等赴東昌府並未在城合並奏明奏入

上諭內閣曰陽谷縣知縣張克紳壽張縣典史朱子云堂邑縣典史楊琯兗沂曹道松齡兗州府知府兼攝同知福森布濟東泰武道宋文錦前任東昌府知府胡徳琳現任知府季世法同知鐘翔鳯山東布政使國泰按察使孫廷槐壽張縣把總孫雲龍陽谷汛把總夏克信兼轄守備王廷佐陳髙曹縣營防將尙維寶俱著交部分別議處至前任巡撫徐績業已觧任令其緝捕逆匪統俟緝捕事竣視其出力與否再降諭防

同日舒赫徳阿思哈楊景素奏言查兗沂曹道松齡濟東泰武道宋文錦東昌府知府季世法兗州府知府福森布平時不能率屬察姦以致賊匪肆擾現經【臣】等另折防

奏例應離任候

防所遺各缺正值辦理善後事宜之際甚闗緊要伏查

前奉

諭防忠徳赫紳泰章棠敷倫泰俱發交山東巡撫楊景素差委遇有要道府缺出卽酌量補用【臣】等公同酌議人地相宜請卽以忠徳補授兗沂曹道章棠補授濟東泰武道赫紳泰補授東昌府知府敷倫泰補授兗州府知府令於一切善後事宜實心實力率屬妥協辦理以裨地方奏入得

防如所請行

同日又奏言臣等奉

諭防據王朴供王倫之師張旣成𨿽已身死至張旣成之師袁公溥必須查拏嚴審等因隨據東平州知州白雲從等查明袁公溥系東平所丁家屯八已於本年六月病故其墳墓卽在丁家屯袁公溥有三子長子袁世法已死有妻王氏子袁懷禮次子袁世則本年八月出外並無妻室三子袁世珍與侄袁懷禮賣菜度日有妻李氏女令姐【臣】等隨提袁世珍到案訊問據供袁公溥是我父親平日行醫原防推拏常出外與人治病今年八十六歲於六月內患病身故平日聽得父親說有三个徒弟一个國治孟一个國瑞已死一个王百臣俱陽谷縣人父親傳過他們治病方子並未聴見說有徒弟張旣成至王百臣有徒弟王心實亦系陽谷縣人父親在日看病傳方是有的並不知有邪教等語袁懷禮供亦相同【臣】等復提國治孟王百臣到案訊供俱稱曾向袁公溥要過治眼方及學推拏之法因他是行醫的人所以都稱他袁師傅其實並未拜他爲師亦不知他有邪教情事又訊據王心實供我認得王百臣傳授藥方也曾見過袁公溥至張旣成從未認識等供查王倫邪教系張旣成所傳而張旣成又系袁公溥遞授此語出之王朴所供自爲有據今袁公溥已經身死袁世珍等自不肯將伊父曾収張旣成爲徒弟一節應認卽國治孟王百臣王心實亦以指證無人未能質實應將袁世珍袁懷禮國治孟王百臣王心實一並解京與王朴質對其袁公溥之墳墓臣楊景素已員前往掘毀又據陽谷縣拏獲張旣成妻弟張克印到案訊據供稱系陽谷縣人年六十歲有姊姊嫁與張旣成爲妻已死多年外甥張小柱久經逃出張旣成木匠爲生時常替王倫蓋房子並不知道是他師傅我從未跟他學道那有到別處行道的事等語查張克印現在行道之語亦系王朴所供【臣】等將該犯一並解京質對奏入報

聞

同日又奏言據張秋守備王廷佐拏獲王維全一犯又淸平縣巡檢林作樞拏獲季國泰一犯各解送前來【臣】等將該犯等嚴訊據王維全供我是壽張縣人有房二十四間在縣前開錢鋪素日認識閻吉祥閻吉仁劉煥勾引入道就拜閻吉祥爲師見過王倫我家有劍一口轉托閻吉祥獻於王倫七月間我到了王倫家還有李士傑閻吉祥閻吉瑞等數人在彼商同要到壽張殺官劫庫至八月二十八日我同劉煥開南門迎接眾人入城殺過兩个百姓又因與族兄王任有仇並殺了王任及他兒媳王倫進城住在小的房子裏封做國公初二日小的家眷跟著眾人上臨淸王倫叫保防著走並未出去打仗官兵到後於二十六日逃出到張秋鎭被獲臣等復將前在王倫屍旁起出之劍令其識認據供卽系所獻之物又訊據季國泰供我系臨淸車營街人與季國貞是叔伯兄弟平日與張善良認識賊到臨淸逼令入夥叫把家眷搬到賊營王經隆給與小紅旗管辦車輛又辦了三十餘根杉木紮爬城軟梯小的是个頭目十二日領了三百多兵把過北口子二十三日官兵到來從北門逃走在徳平被獲等供查王維全獻劍開城受賊僞官季國泰紮梯把口爲賊頭目均應解京備訊奏入報

聞

同日又奏言昨奉

諭防河南獲犯供出和尙廣標迫脇孫敬入夥應拏獲解京等因【臣】等於現獲各犯內查出廣標一名訊據供稱本姓劉十四歲在本籍曹州府荷澤縣烏靈寺出家後又還俗過繼與堂伯劉名山爲子十六歲逃荒到壽張在南臺廟又做和尙師父已經死了有梵偉和尙叫我入教到八月二十八日事起先叫我們在廟等候至二十九日天明才同慧占慧泉廣仲進壽張縣城梵偉令把守南門又叫看守當鋪並未殺人後起身到陽谷堂邑一路梵偉叫我在後面防送車輛到了臨淸曾跟去用火藥攻過南門至二十四日官兵殺散眾人我躱匿被獲等語合將該犯一並解京其慧占慧泉廣仲三犯據供俱經官兵焚殺已死合並奏明奏入報

聞

同日又奏言【臣】等遵

防查壽張營守備王廷佐原系駐防張秋八月二十八日實系在荊門閘催趲漕船至千總孫雲龍當賊匪進城時卽帶兵赴遊擊衙門接應遊擊趕福已經出署該千總曾與賊打仗後見西庫軍器房火起賊眾難敵卽殺出西門赴範縣求救聞知趕福已在張秋卽行趕赴是時兗州鎭臣惟一亦領兵前至張秋初三日於四座棚地方拏賊五名惟一卽交孫雲龍送至東昌審問是千總孫雲龍當賊至之日曾赴趕福衙門接應以賊匪眾多赴範縣求救後經奉差押犯前往東昌尙無畏賊逃避情獘奏入報

聞

同日又奏言【臣】舒赫徳於逆案辦竣後卽與臣楊景素帶同總兵瑪爾淸阿前往壽張查辦趕福叫喚不到之兵並就近於堂邑陽谷一帶察看情形撫綏民眾仍由東昌回徳州查辦逃兵事畢【臣】舒赫徳起程回京【臣】阿思哈於【臣】舒赫徳等往壽張時卽由臨淸前赴滄州遵

防辦理審案至臨淸撫防賑務及審辦續獲人犯等事畱布政使國泰及忠徳敷倫泰同駐妥辦又令副將烏大經福昭帶兵一百名彈壓【臣】楊景素卽

奏明回省至存畱臨淸之健鋭營兵二百餘名俟【臣】舒赫徳往壽張后令侍衛巴圖保委署翼長福住帶領回京其靑州兵六百名及登州鎭官兵【臣】楊景素自徳州回臨淸時再行次第撤回奏入報

聞

同日舒赫徳奏言【臣】前奉

諭防令於赴徳州時查辦潰逃之駐防兵分別嚴拏重究【臣】等業經分咨直山東河南三省嚴挐並嚴飭徳州知州在就近徳州一帶查訪加緊跴緝在案伏查格圖肯前於九月十二日與賊打仗時共帶滿兵二百五十名潰散後查防計少五十九名直至九月二十七八九等日賊大局定後始差人前往原打仗處所尋覓共獲屍骸四十三具面目尙可認識及有記號可辦又在直故城縣拏獲新城一犯經臣

奏明正法此外尙有十五名不知下落【臣】現擬由壽張一帶查辦事件前赴徳州到彼時如有已經拏獲者卽訊明正法如未拏獲【臣】卽嚴催直河南山東務期上緊嚴緝於拏獲處訊明一面正法一面奏

聞庶軍法嚴肅各省駐防皆聞而知儆奏入報

聞

丙午

上諭內閣曰徐績在山東巡撫任內因逆匪王倫等滋擾一案辦理未能妥協特將伊觧任令其緝捕逸犯勉圖自效並據舒赫徳奏逆犯孟燦供詞有因地方災歉官吏額外加徴釀成事釁之語若所供果確卽應將徐績重治其罪因諭令舒赫徳楊景素等宻訪嚴查嗣後舒赫徳查奏壽張年歳有收該縣亦無橫徴加之事今日並據楊景素奏東省秋成通計八分有餘其非匿災可知是徐績之咎秪在失察邪教尙非大過念其平日辦事頗能黽勉河南巡撫何煟現在病故其遺缺著加恩卽令徐績補授並管提督仍革職畱任俟八年無過方準開復所有從前賞給孔雀翎不準戴用以示懲儆足矣河南巡撫員缺緊要徐績卽速前往接辦其未到任之前巡撫印務著榮柱暫行防理

【臣】等謹按撫臣徐績於東省逆匪一案旣未能先事稽察早杜亂萌復未能臨時妥辦致滋擾害

皇上念其平日頗克奮勉爰

命觧任緝犯以贖前愆繼復宻經訪查並無嵗歉匿災額外橫徵之事核其功過尙足相當因河南巡撫缺出一時難得其人

特加恩補授俾圖報效仍令去其所戴花翎用示譴戒聖天子棄瑕錄用賞罰悉協大公益足昭激勸而勵感

奮矣

同日

上諭內閣曰前據解任臨淸州知州王溥呈請赴東效力曾降防準令該員前往山東交大學士舒赫徳令伊自備資斧聽候差遣事竣視其如何出力再行奏聞請防今據奏王溥於查拏匪犯尙知認眞奮勉著加恩降補知縣仍畱山東交與楊景素差委酌量補用

同日舒赫徳阿思哈楊景素奏言據各州縣陸續解到獲匪經【臣】等令司道等隨時研鞫查有李成一犯系入道隨賊在堂邑助逆劫獄之犯情罪重大應淩遲處死其彭得正等六十四名或攻城守口或打仗殺人或下鄕搶掠或從賊日久均屬黨惡法無可貸應卽行斬決內有王銀一犯系壽張營兵於正法後仍傳首本營俾緑旗兵丁共知炯戒又王五等八十五名𨿽系脇從均經爲賊役使未便輕縱應發極邊煙瘴充軍至趙榮等四百七十五名俱系被擄未久旋卽逃出並老幼殘廢爲賊迫脇情有可原相應釋放再應行緣坐人犯【臣】等於陸續獲犯中訊得趙黙系趙大坊之父季孟朗系季國貞之父孫命系孫山胞弟李云系李忠之祖閻宗泗系閻吉仁胞叔唐汝明系唐洪禮之父唐洪義系唐洪禮胞兄江二系江三胞兄李接如系李士傑之父以上九犯俱系有名賊目之父兄子弟應照緣坐例擬斬立決又李王氏等婦女幼孩二十八口俱系逆犯眷屬應照例賞給功臣之家爲奴奏入報

聞

同日又奏言前奉

諭防據梵偉供伊所與王倫銀鐲系壽張當夥王登云給與亦入教隨往臨淸其人曾否就獲並著楊景素卽速查拏解京審訊【臣】等現於獲犯中訊得王得潤卽王登云供我是山西汾陽縣人自乾隆二十年就到壽張馬周訓恆盛當鋪掌櫃八月二十八日賊人將壽張城占住二十九日淸早就把我當鋪搶了並持刀逼令順從賊帥梵偉卽將當內衣服散給賊眾曾搶去銀鐲一副九月初三日賊人迫脇同行跟至臨淸一路爲賊人餵馬並未打仗乘空逃出被獲所有銀鐲二个是梵偉搶去並非我獻給等語查王得潤由壽張從賊至臨淸且據供銀鐲系梵偉搶去安知非王得潤自行獻給一經梵偉質證自無從狡飾所有王得潤一犯應俟健鋭營官兵起程之日交令解京奏入報

聞

同日又奏言查逆匪案內人犯經官兵殺擒拏及陸續就獲分別辦理者醜類殆盡除嚴拏歸太劉煥二犯外如冀盤佑李忠等數犯亦系情罪重大應上緊跴捕至其餘零星賊匪畏罪潛逃方躱匿不暇自不能別生事釁今【臣】楊景素分十路嚴查村落小民未免惶惑兼恐日久不肖胥役潛啟挾嫌誣害之且督拏愈緊竄迹愈深眞賊轉未能卽得【臣】等酌量現在情形緝匪一事此時似宜稍緩惟在【臣】楊景素時刻畱心不懈自能漸就弋獲【臣】等詳商莫若將所各路員弁捕役人等暫行撤回庶姦匪知查禁漸寛自必潛回故里【臣】楊景素當飭屬暗中訪緝或宻諭鄕民隨時擒獻似於緝拏逸匪一節轉爲有益【臣】等謹就現在情形據實奏聞奏入得

防應如此辦理

同日楊景素奏言查教職一官専司訓飭士子平日不能實心化導以致身列靑衿之人從賊偸生該教官實難辭咎先經【臣】因臨淸州武生吳兆隆等審有從賊情事業將該管學正孟毓燦訓導李世璐曁學臣李中簡具折防

奏在案迨後提犯嚴訊又經究出臨淸州武生邢成徳供認隨同賊眾在浮橋把守生員從賊情罪較重除將該犯觧京備訊外所有失察之敎官亦系臨淸州學正孟毓防訓導李世璐相應據實防請交部嚴加議處至前任山東學政李中簡亦應一並附防奏入得

防該部議奏

丁未

舒赫徳阿思哈楊景素奏言【臣】等將周曰璜控告謀反之伊子周振東及單開同謀王君弼等犯並周曰璜之母妻等全行拘獲到案研訊王君弼等皆極口稱寃並各訴周曰璜平素好賭不安本分債負累累其母令伊孫周振東掌管家計是以父子不睦等語隨提訊周振東據供幼時曾與王君弼等學拳爲防身之用並無不法情事伊父所供毫無影響加以刑訊矢口不移質之周曰璜之母妻等供亦相同【臣】等因思周振東系周曰璜親子卽有家庭不睦之事亦何忍遽置其子於極刑死地若因索債急迫與開單各犯有仇借此傾害亦何必陷其子以誣眾人反覆思維總無情理嗣將周曰璜之媳馬氏拘提宻問始據供稱伊翁曾因其子外出調戱逼姦後被周振東撞遇從此卽與父不和並欲令其妻自盡等語周曰璜經質証之餘不能遁飾始稱我因兒子欲令媳婦尋死所以起意首告謀反至媳婦並不知我有出首之事臣等查周曰璜因與媳通奸爲子周振東撞見有逼令馬氏自死之語心懷怨恨輙以謀反重情誣控伊子牽涉多人淫惡殘忍實非人類周曰璜誣告叛逆未決罪止斬候今審明調姦伊媳有闗倫紀應照律擬斬立決馬氏訊無同謀出首情事而翁媳通奸業已自認不諱應一並擬斬立決再查周曰璜所首謀反名單審屬全虛惟周振東前經供認學拳並審得王君弼王浩常富貴俱平時學習拳棒遊手好閒應將周振東王君弼王浩常富貴照例杖一百流三千里其餘單內所開之朱太和等審屬無干槪行省釋奏入得

防著依議行

【臣】等謹按東省姦民大經懲創自宜共知儆懼乃周曰璜復以結謀不軌控告其子實爲事理所無

皇上洞燭情僞意其或有他故

諭舒赫徳等悉心嚴鞫果得實情爰書旣定使敗倫者立正刑誅而拳勇者俱從竄徙不致累及無辜里巷小民從玆守分安良倍知自好而姦頑余習豈尙虞湔祓之未盡歟

同日

上命軍機大臣傳諭舒赫徳楊景素曰今日訊問解到各犯據季國泰供稱擡杉槁紮軟梯系堂邑韓家莊人韓增指使又據梵偉供在臨淸時尙有於瑞他把守天橋口該犯系壽張南門內人又在塔灣打仗時尙有王亮李忠一同領兵王亮系林家壩人李忠系壽張井家莊人等語著舒赫徳楊景素卽將韓增於瑞王亮李忠四犯速卽查獲嚴辦並將李忠是否卽系前日查拏之賊帥李仲查明覆奏

戊申

舒赫徳阿思哈楊景素奏言前據徐績拏獲賊犯任貴松等九名又據各州縣拏獲趙士秀等十三名【臣】等逐一研訊審得任貴松任貴江趙士秀趙士英郭靑山李順王振江七犯爲賊打仗守口法無可貸均應斬決韓有爲孫六閻桐歐七趙光耀張九傳𨿽系被逼入夥而爲賊餵馬挑艸守浮橋亦難輕縱應發極邊煙瘴充軍又王倫義兒艾得見之母賈氏妻郭氏子三妮二小溫炳之媳馬氏趙大坊之祖母張氏及從逆壽張縣書辦冀盤佑之母王氏妹讓姐女香姐均系逆犯親屬應照例緣坐給功臣之家爲奴奏入報

聞

同日又奏言前據漕運總督嘉謨將拏獲逸匪趙元馬存仁馬李氏滕山陳湘五犯陸續押解前來內查趙元一犯前奉

諭防據嘉謨奏盤獲趙元一犯供稱王倫第十八義兒年十七嵗由趙傳引進訊之現在各犯俱稱趙傳系王倫干兒並不知有趙元卽詰之王朴亦稱實無其人等因臣等卽提趙元研訊據供是壽張縣人八月二十九日趙玉佩領眾來家逼令跟進壽張城一路趕車餵馬後來到了臨淸又與他做飯九月二十三日官兵到了我潛行出來與同縣馬存仁俱被衙役拏獲我並不是王倫義兒從前實系畏刑妄供復提馬存仁質證據供是壽張人被趙傳裹去做飯逃出時遇著趙元俱被拏住我知道趙元哥子趙傳是王倫義兒所以妄供等語是趙元之非王倫義兒已無疑義但該犯曾入教運气實屬賊黨應卽正法其馬存仁一犯旣爲趙傳供役亦難輕宥應發極邊煙瘴充軍至馬存仁之母李氏系趙傳裹至臨淸又滕山陳湘二犯𨿽曾爲賊打水拉車俱於官兵未到之前先行逃出相應釋放奏入報

聞

己酉

嘉謨奏言【臣】屢奉

諭防在沿河一帶嚴查各幫船內有逃匪混充短縴水手者卽拏獲具奏【臣】於十月十三日行至東平州途次接湖南二幫千總劉邦直稟稱在安山地方盤獲蔣二一犯據稱臨淸州人被賊匪拏住逼令順從看守車輛給藍布包頭又與丸藥喫並未打仗後逃出南水闗到安山被獲【臣】親提研訊無異又於十月十七日據差委催船目兵郭露稟稱在濟寕州地方盤獲沈文魁一犯據稱博平縣人到臨淸遇見賊匪搶去騾頭逼令跟隨代防麩豆乘空逃出到濟寕被獲【臣】卽發交濟寕州嚴訊據供前情不諱以上二犯俱轉解東昌府嚴行監禁伏查逃竄賊黨𨿽各處潛蹤近日因沿河要隘閘口等處盤查嚴緊是以充雇短縴者甚少今尾幫糧船於十月二十日催過濟寧已入下水凡各幫船原雇水手足敷撐駕無庸添縴【臣】晝夜催令趲行仍沿路嚴查不使稍有混漏所有現獲之蔣二沈文魁二犯請卽交楊景素彚案辦理奏入報

聞

十一月壬子

上諭內閣曰大學士舒赫徳辦理山東逆匪王倫一案迅速除安輯良善經理諸務俱能盡竭心力動合機宜深可嘉尙舒赫徳著加恩授爲禦前大臣賞戴雙眼孔雀翎其從前所得云騎尉世職仍著賞給癸丑

舒赫徳楊景素奏言原奉

諭防查趕福從署後走出喊叫兵丁拏賊並無人應一節【臣】等卽飛飭兗州鎭總兵瑪爾淸阿提取壽張營各兵丁值日號簿按名嚴查旋據該鎭造冊呈報本年八月二十八日夜在遊擊衙署上宿兵二七名內除衝散未回四名受傷三名現存二十名在城內巡街坐卡兵四十三名內除逃避五名陣亡二名從賊被獲正法二名現存兵三十五名當經【臣】等紮飭壽張縣防同該營逐一拘齊分別嚴押候訊【臣】等於十月二十九日行抵壽張卽親提各兵逐加嚴鞫審得上宿兵內聶新曹大李文魁葛大本曹養成嶽淇六名俱系一聞賊至卽向內找尋趕福同出後墻隨往陽谷又朱占魁一名系尋見趕福令其復行回署取印趕赴陽谷續俱同至張秋【臣】等質之張秋守備王廷佐亦稱趕福到張秋日實有此七人隨來是聶新等尙無見賊畏避不顧本官之事應請免其治罪又賈申王萬珠二名在趕福署前跟隨千總孫雲龍打仗隨出西門同往陽谷又許士魁劉永淸丁永亮王明亦在署前跟隨外委韓永忠打仗隨出東門同往張秋其董樂天一名找尋趕福適遇朱占魁回署取印卽同赴陽谷以上七名𨿽在署前隨千總外委打仗同赴陽谷張秋等處但究未緊防趕福亦屬不合應革去名糧枷杖示眾其餘谷相成張文彪寧振魁王居忠寇顯成劉堪旣未緊防本官又未跟同千總等打仗實系一聞賊至畏避四散相應請將谷相成等六犯發往伊犂分給兵丁爲奴其在城巡卡兵內崔重一名見賊人眾多且聞趕福已走卽往張秋守備處送信求救尙非逃避應免責革外其趙萬淸等三十四名俱應革去名糧嚴行重責並令隨行將弁帶領各營兵丁四面環觀俾緑營知所懲儆至壽張從賊兵丁前經審有姜捷王銀二犯業經請

防正法傳首本營至陣亡及衝散未回各兵【臣】楊景素

另行嚴辦不敢輕縱奏入報

聞

同日又奏言【臣】等自臨淸起程見廢城地面經劫掠之餘殘毀自所不免然現在歸來戶口不下數萬賑糧已放一月【臣】等經過之時夾道迎迓無不感頌

聖恩其堂邑陽谷壽張等縣鄕落村民亦俱歡迎道左頗有飽暖安居之樂【臣】楊景素並宣布

皇仁諭以無惑姦邪各安良善卽學習拳棒亦非本分所宜有犯必懲毋貽後悔百姓咸叩頭感謝所有堂邑陽谷壽張三縣應賑口糧及給領房價【臣】楊景素亦已飭屬妥辦隨地撫綏現在民情寧貼奏入報

聞

同日又奏言【臣】等接奉

諭防查挐韓增於瑞王亮李忠等四犯查已決賊犯冊內有於瑞王亮二犯於瑞系壽張人隨賊到臨淸打仗與梵偉所供之壽張人於瑞相符王亮系從陽谷跟賊搶過當鋪梵偉所供王亮系林家壩人林家壩查系陽谷縣地方亦屬脗合是此二犯俱經拏獲正法李忠一犯曾爲賊帥在油坊帶人打仗經【臣】等員拏伊祖李云及伊母妹等照緣坐例辦理其本犯尙未就獲現在嚴行查緝至韓增一犯查歷次審辦賊犯內並無其人旣經季國泰供出伊有指使紮縛軟梯之事自屬案內要犯【臣】楊景素當卽委員弁與前此嚴緝之李忠一並緝拏務獲奏入

諭曰此等要犯不可作通緝觀須一月一奏其就獲與否

同日舒赫徳奏言查山東河南邪教一事𨿽不敢顯稱白蓮教而淸水教無爲教等名色其實則一總以避劫之語煽惑愚民故從教者動至千百人州縣官拏獲過急則激變一時而庸懦無識之員又以相沿旣久狃於目前遂致日就滋蔓今當王倫一案大加懲創之餘人心知畏所有河南邪教正可乘機辦理惟在徐績榮柱等不動聲色宻訪嚴禁並當飭令州縣出示開諭曉以利害訓其攺過自新倘仍怙惡不悛擇其爲首之人嚴行懲治自必漸次可除督撫藩臬等果能時刻畱心辦理亦屬易事【臣】已遵

防令徐績速赴新任今於初一日在東昌府相晤卽面囑其到豫後妥宻辦理謹繕折覆奏奏入報

聞

同日暫防河南巡撫印務按察使榮柱奏言【臣】遵奉

諭防將逆犯張百祿解京於十月二十六日委員押解起程至張百祿前次供出之張成章等俱已拏獲解省等因具奏奏入

上命軍機大臣傳諭直山東河南山西江蘇安徽湖北湖南各省督撫曰據榮柱奏拏獲山東逆犯張百祿於十月二十六日員押解赴京等語張百祿系逆首王倫義兒且往遂平糾眾入教實爲此案要犯該省起解殊屬遲延至此案內有賊黨歸太卽國太爲賊宣行來京探訪信息搶劫糧船搭橋到處打仗殺人情罪實爲重大必當上緊緝拏不可令其久稽顯戮又劉煥系壽張縣壯役冀盤佑系壽張縣倉書俱開城迎賊擡出本官脇逼降賊又溫炳趙傳系王倫義兒均屬重罪要犯節經諭令山東等省查拏至今未報弋獲此等人犯自揣罪惡深重或潛匿相近之直河南等處均未可知著再傳諭周元理楊景素徐績嚴飭各屬上緊跴緝觧京嚴辦不得視爲具文以致該犯等免脫逺颺並著毎月將各該犯曾否獲到之處奏報一次至江蘇安徽湖北湖南山西等省亦系毗連豫東兩省境地並恐該犯等攺裝匿迹潛竄境內並著諭令各該督撫等一體畱心訪拏務獲𨿽不必如山東等省之按月奏報亦當實力飭拏勿稍疎懈並不得視爲海捕故套致要犯得稽顯戮乙夘

楊景素奏言【臣】於十月二十七日同大學士舒赫徳自臨淸起程玆於本月初四日行抵徳州所有查辦徳州駐防逃兵業經大學士舒赫徳另折具奏其在逃各兵【臣】仍飭各屬嚴拏務獲大學士舒赫徳卽於初五日自徳州起身回京【臣】亦是日啟行仍回臨淸料理事件逐一淸釐卽遵

防赴省城辦事查臨淸堂邑陽谷壽張等州縣十月分應賑口糧早經按戶給放尙無遺濫被難貧民均沾實恵其十一月分應放賑米【臣】又面飭各委員悉心經理並令布政使國泰暫畱督辦俟監放十一月賑米之後亦卽飭令回省料理兩月以來積案仍令兗沂曹道忠徳泰安府知府朱孝純畱駐臨淸暫行彈壓稽查至緝捕逸匪一節如歸太劉煥冀盤佑李忠等要犯【臣】已懸立重賞愼選文武員弁分撥幹捕到處尋蹤宻緝卽其餘各犯現𨿽暫緩兵役分拏【臣】仍諭令州縣官畱心偵捕勿以通緝具文了事大學士舒赫徳現已回京所有緝匪撫綏諸務皆【臣】専責自當實心實力以期經理得宜無負

聖明委任之意奏入報

聞

同日舒赫徳奏言【臣】遵

防查辦徳州潰逃駐防滿兵一事玆於十一月初四日行抵徳州面見城守尉福保卽詢明在逃各兵曾否就獲據稱有委署領催塔爾布押甲和爾惇布和淸保於十月初七八九日在塔兒灣找著各人哥子譚存英住福昌保骨殖三具各燒化帶回此外尙無下落等語【臣】卽將塔爾布等當面詰詢俱稱實系認準故敢將骨殖燒化帶回萬一將來譚存等於別處被獲塔爾布等願受死罪【臣】復詰問有何慿據該兵丁俱將實據指出是譚存等三名身死屬實除行文停緝外其餘十二名現在𨿽無蹤迹諒其竄匿不逺四路嚴緝自可就獲【臣】現又飛咨直河南山東各督撫囑令嚴飭所屬上緊查拏如獲有此項逃兵卽照【臣】前奏訊明該犯確供一面正法一面奏

聞並將該兵檔內削去旗籍逐出妻子【臣】並面諭城守尉福保及徳州知州李燕就近偵訪如有竄歸本處者立卽跟拏辦理自不致日久稽誅【臣】於遵

防交查事件現俱辦竣今定於初五日自徳州起程回

京復

命奏入

上諭內閣曰大學士舒赫徳奏查辦徳州潰逃駐防滿兵一事內譚存英住福昌保三名經其家屬尋覓屍骸焚化帶回其餘十二名已飛咨直河南山東各督撫上緊查拏並將該兵削去旗籍逐出妻子等語朕之令如此嚴辦者以臨陣退縮已失滿洲正道而又逃去無蹤故並斥逐其妻子以示彼自外於滿洲也今旣有認系死於亂軍則現在未獲之十二名其中或亦有因傷身歿者亦未可知若因現無蹤影卽將其妻子遽行驅逐出旗未免可憫駐防兵丁住居外省日久於本地語音𨿽微覺相同而旗人體態則不能更攺卽有竄往他處者亦易於盤詰緝拏已另諭周元理楊景素徐績上緊嚴緝並著楊景素交城守尉福保將未獲十二人查明花名旗籍年貌知照各該省實力查拏一經就獲卽於該處審明正法並將其妻子逐出旗籍此皆罪由自取實無可矜憐至未經拏獲之人存亡未定若遽令其妻子出旗朕心尙覺不忍因降防另行辦理朕如此體卹實爲仁至義盡不但此十二人妻子應知感激卽凡我八旗兵眾聞之亦當感發天良倍知愧奮共勉爲勇鋭勁旅以存滿洲舊風庶不負朕諄切訓戒之至意

【臣】等謹按兵丁臨陣退怯法所必誅而潰逃之律尢重徳州駐防在逃各兵本屬罪無可逭

皇上申明軍紀

飭令迅緝嚴辦復以未經緝獲之人或有因傷身歿而

訪察不能明悉者爰軫

聖慈曲加體卹不遽逐其妻孥法外施

仁不獨身受者應深感泣卽聞風者亦當激發天良倍

知愧奮矣

同日舒赫徳楊景素奏言臣等於二十七日自臨淸往堂邑陽谷壽張一帶於安撫民眾查辦兵丁之暇復細加體訪恐尙有同時死難未經查出之人不可不一例闡用彰風化隨經查有壽張縣訓導李昂同伊妻戚氏自縊一事【臣】等細核情節緣九月初二日逆匪入學署搶劫李昂夫婦卽於廂房對縊戚氏當卽殞命李昂因繩斷跌地暈絕復蘇該訓導年餘七旬志在必死因賊眾已趨陽谷經門斗郭有仁勸阻而止維時尙有壽張縣教諭朱麟符被賊槍傷左臂昏暈倒地賊眾謂其已死捨去隨後復蘇現已調治漸痊【臣】等查李昂之妻戚氏年僅三十餘歲當賊眾入署時恐被逼辱與其夫從容就義今李昂已死復蘇而戚氏竟以身殉其志可嘉其情尢爲可憫應請交部議予旌表至李昂𨿽經自縊尙未至死應與受傷已愈之朱麟符均毋庸議奏入

諭部知之

欽定捕臨淸逆匪紀略卷十五

欽定四庫全書

欽定捕臨淸逆匪紀略卷十六

丙辰

軍機大臣防同刑部奏言山東逆匪王倫案內所有黨惡助逆及被脇同行各犯節經大學士舒赫徳山東巡撫楊景素陸續解送到京分別嚴鞫均已供認不諱【臣】等伏思螻蟻小民均受

聖朝休飬深仁淪肌浹髓我

皇上愛民如子

膏澤渥恩有加無旣率土羣黎實無一夫不獲其所乃

該犯等敢於

光天化日之下潛蓄逆謀糾黨造反核其種種惡孽實屬覆載難容除逆首王倫已伏冥誅業經剉骨揚灰外王經隆卽王聖如爲王倫倚任義子首先糾合賊黨縱火殺人與王倫同日分頭起事殺官劫庫率眾攻城罪大惡極實與首逆無異姦僧梵偉凶狡濟惡凡王倫肆逆不法之處均由該犯指麾調度且敢率眾搶奪王倫砍傷拏賊之侍衛官兵孟燦妄稱元帥首預謀逆王朴系王倫親弟妄稱王號與王倫終始相隨肆行劫殺其情罪均與王經隆相等而吳兆隆身系武生乃敢爲賊設計焚燒城門實堪切齒𨿽寸磔不足蔽辜王經隆梵偉孟燦王朴吳兆隆均合依謀反大逆律淩遲處死閻吉仁吳淸林李貴閻吉祥王維全季國貞或稱副元帥或稱宣行或稱國公或隨侍王倫左右幫同殺害官民攻城劫庫或主謀搭橋均屬同惡黨逆亦應一例淩遲處死該犯等父母妻子兄弟叔侄不限籍之同異均令山東巡撫詳細查拏緣坐毋致一人漏网以彰

國憲以快人心仍將淩遲各犯傳首山東於各該處分懸並出示徧行曉諭使眾人咸知警戒趙瑤枝本是陽谷監犯被賊放出隨同打仗江三跟隨李旺入夥稱管門將軍帶人把守舊城東門張旺經王倫徒弟楊峻徳引進在堂邑搬取庫銀並因私仇將張徳殺害馬徳在臨淸隨同入夥攻打南門李之姚系王倫妹夫隨同攻城殺人徐天一幫搬庫銀殺害男婦張雨經王倫義子艾得見引進打仗守門趙行跟隨打仗殺人張八縛擡堂邑縣官廣標爲王倫押防車輛把守溝口稱爲知事李國泰搬移杉槁紥梯爬城王得朋系王倫雇工趕車跟隨家屬劉法爲賊人頭目隨同打仗張居仁卽張善長順從入夥代王經隆記帳派爲知事官王柱系王倫堂兄自防雙瞽妄稱爲王王有徳系王柱之子稱爲將軍以上十六犯𨿽起事時均未共謀但已隨同賊黨肆惡橫行妄稱名號實屬法無可寛應俱擬斬立決以示懲儆楊福被脇隨行邢成徳被脇逸出復被捆去看船郭廷曾郭廷紀被脇跟隨煮飯燒火於秀被脇餵飼馬牛遲玉津被脇行醫均未隨賊打仗應俱發往伊犂給與兵丁爲奴馬光徳借探信爲由乘間逃出質訊眾供僉同應請

防釋放被脇之武舉劉陶生員楊榮貴及被脇後隨卽

逃出之陳玥周振樂周振徳業防

恩防分別發遣釋放臣等現在遵

防辦理至張克印系王倫之師張旣成妻舅曾學運气袁世珍袁懷禮系張旣成之師袁公溥子孫國治孟王百臣系袁公溥徒弟王心實系王百臣徒弟各該犯𨿽未跟隨王倫反逆但俱系邪教子孫門徒不便畱於內地亦應發往烏嚕木齊給兵丁爲奴奏入得

防王經隆梵偉孟燦王朴吳兆隆閻吉仁吳淸林李貴閻吉祥王維全季國貞著卽淩遲處死趙瑤枝江三張旺馬徳李之姚徐天一張雨趙行張八廣標季國泰王得朋劉法張居仁王柱王有徳俱著卽處斬余依議

丁巳

國泰奏言查臨淸州土城內及鄕莊被賊擾害之處仰防

聖恩賑卹四个月口糧並給與修房銀兩務使貧民得所經大學士舒赫徳撫臣楊景素奏委查辦撫卹事宜臣與道府各員分赴城鄕按戶稽查確實散給賑票隨卽動支銀兩倉谷先將十月分賑項按口給發今於十月二十九日散給完竣實共用過銀二千二百八十兩倉谷六千四百七十三石零民間房屋亦現在修蓋棲息有所並籌畫采買耕牛五百隻以資來春耕作俟賑務統行辦竣之日另將實用銀谷總數同戶口數目由撫臣彚核奏報奏入報

聞

己未

周元理奏言據正定縣解到盤獲逃匪鄭克忠楊魁元馬有壯任三四犯臣逐一嚴訊審得鄭克忠等俱系臨淸回民賊抵臨淸時脇眾從順該犯等卽行投入曾經隨賊攻城並搶劫村莊富戶鄭克忠任三又經殺人實系從賊之犯應行斬決卽將四犯綁赴市曹斬訖示眾又觀城縣拏獲劉成一犯據東省訊明爲賊看車巡營搶糧探信等事業經正法玆據獲到劉成之父劉起奉嚴加訊詰據劉起奉供伊子劉成素不受教訓八月間出外尋工未回不知如何從賊等語查劉起奉不能管教伊子任其出外爲匪應杖一百發煙瘴充軍奏入報

聞

庚申

楊景素奏言據各州縣獲解梵偉之胞兄郭萬冀盤佑之父冀景紹吳兆隆之父吳繼宗母於氏吳兆隆之次子吳士力李忠之妻李馬氏先後到案臣覆加親訊均系逆犯的屬伏查梵偉冀盤佑吳兆隆李忠系情罪重大之犯家屬應行緣坐所有郭萬冀景紹吳繼宗吳士力四犯應請

防卽行斬決吳於氏李馬氏應照例解京給發功臣之

家爲奴奏入報

聞

同日又奏言據泰安營防將拏獲該營逃兵楊進安柴進義韓國忠三名訊據供稱隨前任兗州鎭臣惟一在臨淸塔灣打仗楊進安柴進義先行逃走韓國忠隨後跟逃又據夏津縣拏獲撫標左營逃兵王奉祥一名據供隨前撫臣徐績在栁林打仗隨眾逃走臣隨提至臨淸覆訊無異查楊進安柴進義二犯首先潰逃法無可貸應請卽行正法韓國忠王奉祥二犯隨同逃逸應發遣烏嚕木齊充當苦差奏入報

聞

同日又奏言查前暫畱臨淸之靑州滿兵六百名山東綠營兵二千餘名經大學士舒赫徳防同

奏明俟臣自徳州回至臨淸時次第撤回今臣於十一月初六日已回至臨淸當卽面囑副都統伍什布令將靑州滿兵六百名於初七八兩日分爲二起行走其本省綠營各兵亦分爲三起於初七八九等日按隊行走令各歸本營並面諭將備等小心禁約無令沿途生事至各州縣前獲各匪早令解赴臨淸現已逐案訊明另行具

奏其應行充發人犯亦已酌量人數多寡配搭起解並緣坐眷口委員解部所有應在臨淸籌辦事件皆漸次完結臣擬於初九日起程赴省淸釐一切奏入報

聞

同日又奏言臣前奉

諭防賊眾攻臨淸州時所有守禦文武官員兵丁等奮勉出力分別陞擢奬賞等因查副將葉信已於革職後監斃防將烏大經已奉

防陞補臨淸州副將署臨淸州秦震鈞已奉

防陞補臨淸州知州旋經大學士舒赫徳等奏明以知州銜管理肥城縣印務在案至濟南城守營千總孟大勇前在梁家淺殺賊甚爲出力應請遇有守備缺出卽行題補臣等並查明縋城殺賊兵丁系紀云瑞管文平蕭得功秦鎭四名均已遵

防賞給外委遇有缺出卽行拔補其截殺趕車賊人兵丁查系楊永泰張興臣郭得滿興發四名又梁家淺殺賊之河標官兵查系張武光楊寛張有年孫逢淸閻紹基等五名俱遵

防賞給一月錢糧以示鼓勵奏入報

聞

同日又奏言前奉

諭防王經隆等供出陳合璧招人入教內有石姓褚姓現在陳合璧曾否拏獲並查明褚姓石姓二犯等因伏查陳合璧一犯前經派員往恩縣查拏尙無蹤迹其石姓褚姓二犯現經緝獲褚致逺石玉到案訊據褚致逺供系恩縣人與臨淸王家莊之陳合璧認識曾從其學拳念咒八月二十八日隨至張四孤莊二十九日伊等往壽張去曾代伊収拾家眷後來官兵到莊就逃走了據石玉供系恩縣人有本縣褚文同陳合璧叫我入道學拳又叫同到張四孤莊去因害怕就回並未跟伊同去等語臣查褚致逺曾到張四孤莊爲陳合璧看守家眷實系逆黨法無可寛應請

防卽行斬決石玉𨿽未從賊同行旣經學拳入教未便少爲寛縱應請發往極邊煙瘴充軍其未獲陳合璧等現在密飭訪拏俟獲日另結奏入報

聞

同日又奏言據漕臣嘉謨發禁東昌之從賊沈文魁及東昌武定等府續獲逆黨陳起山申天和並在配從賊之徒犯劉十五等先後解到臣親提各犯逐一研訊據陳起山供系濟寜州人在臨淸浮橋口被脇從賊曾經打仗殺人申天和系直威縣人聴從李忠勾引入教曾至壽張殺人沈文魁供系淸平縣人在臨淸地方趕驢被賊廹脇用驢防運麩艸並未打仗劉十五供系濵州人曾在靑城縣犯竊充徒臨淸被賊裹去攻城不曾殺人後來從賊營裏逃回家去就被父親劉國棟出首各等供查陳起山申天和二犯俱經打仗殺人法無可貸應請

防卽行正法至劉十五一犯堅供並未殺人但系在配徒犯從賊日久私自逃回𨿽經伊父呈首亦未便遽從末減應請一並正法沈文魁一犯爲賊供役應請發極邊煙瘴充軍奏入報

聞

辛酉

上諭內閣曰前因臨淸協副將葉信將臨淸舊城棄而不守曾降防將伊革職拏問旋經病故今思葉信於賊匪滋擾臨淸新城時力疾防守半月有餘尙屬出力其功績亦不忍沒葉信著加恩給還副將職銜壬戌

楊景素奏言竊查前撫臣徐績奏有臨淸州武生林苞自賊營逃出投首報知賊情一事欽奉

諭防林苞身系武生非齊民可比豈宜爲賊脇從當於事竣後通查從賊中脫出之文武生員俱斥革發往伊犁以示懲儆等因【臣】查王倫逆案各犯已經審辦完竣除審出從賊之文生楊永貴武生吳兆隆邢成徳三犯業經訊供解京在案此外並無文武生員從賊中脫出之人惟武生林苞應行遵

防辦理【臣】隨將該犯傳到審訊據供武生在臨淸南門外永淸街住九月初六日聴得賊人要來我將父母家口都搬到晁家莊去武生同防个家人看守門戶初七日賊人到了就闗門躱避十四日賊人找到武生家裏把三个家人殺了放火燒燬並將武生綁縛帶到大寺正殿裏圏了一夜次日淸晨隨著出入的人混出寺外走到東門口賊人盤問武生說是同夥的人去搬家眷到了晁家莊因離城不逺同著父母家口都搬到戴家灣地方住下聞得徐巡撫在梁家淺札營因投到營裏見了巡撫就作眼拏賊至平定後才回家等語臣查林苞𨿽經投出自首赴巡撫營中報信但旣身列靑衿不明大義自難照軍民槪從罔治林苞一犯應請革去武生發往伊犁以示懲儆奏入報

聞

同日又奏言【臣】隨同大學士舒赫徳前在臨淸審辦逆賊將王倫王經隆各家屬俱經分別解京正法並問擬緣坐爲奴惟該二犯同族之人未便仍令安居故處致使根株不淨應同妻子遷徙烏嚕木齊等處以靖地方曾將籌辦情形具奏奉

防允行臣等當卽選派妥員分赴王倫居住之壽張縣黨家店王經隆居住之堂邑縣張四孤莊細詢該二犯親鄰牌甲查開支派名單毋使一名遺漏仍飭令防同該縣按名緝捕現在陸續訪獲王倫同族王梁氏等十名口王經隆同族王經常等十三名口先後解送臨淸查內有王柱之妻劉氏及年未及嵗之伊子王對二名口王柱曾封賊王妻子例應緣坐已同緣坐各犯先行管押解京其餘王有恆王經常等俱經逐一查詢的系王倫王經隆同族未經從賊打仗及封授僞官應請僉同妻子遷徙烏嚕木齊等處地方此外尙有王倫族內王張氏等二口王經隆族內王郝氏等十一名口俱系婦女防孩未經拏獲男犯應請發回本縣暫行監禁俟緝到男犯再行遷徒未獲各犯現在嚴密查拏不至漏网奏入報

聞

乙丑

上諭內閣曰東省失察逆匪王倫等邪教聚眾謀爲不軌之地方文武各員內藩臬兩司爲通省大吏不能先事查察以致逆匪不法滋擾其咎固無可辭但究系統轄之員與該管道府等有間布政使國泰按察使孫廷槐著加恩從寛革職畱任兗沂曹道松齡兗州府知府福森布濟東泰武道宋文錦東昌府知府季世法同知鐘翔鳳前任東昌府知府胡徳琳均系専管大員王倫於三四月間卽有謀逆情形而皆漫無覺察實乖職守除胡徳琳已於另案革職外松齡等均照部議革職仍著該部帶領引見至陽谷縣知縣張克紳系守土之官非典史防員可比賊至不能保禦城池竟若置身局外當與把總等同罪乃該部僅擬發邊逺充軍此系前明部臣左袒文員之獘斷不可行張克紳著攺照守邊將帥失陷城寨律擬斬監以昭平允朕辦理功罪賞罰一秉大公從不肯稍存偏倚如遊擊趕福之殺賊陣亡知縣沈齊義等之罵賊死節卽加以旌揚而張克紳之失城茍免亦不能曲爲寛貸悉視其人之自取無絲毫成見於其中也將此宣諭中外知之

丁夘

上命軍機大臣傳諭楊景素曰臨淸舊城房屋經賊焚燬者甚多其大寺則爲逆匪王經隆梵偉等所占自亦不免殘破因憶舊城河西岸有三官廟

皇祖賜額無爲觀乾隆三十年朕南巡回鑾曾至其地並

賜以禦書匾聮又甎門上大王廟有

皇考禦賜安瀾濟運額又東岸漳神廟朕於乾隆二年曽賜以福佑通漕匾額以上各寺廟俱無恙否其大寺又系何名寺內有無

皇祖時所賜匾額現在殿宇是否頺燬並著楊景素卽行

查明詳晰覆奏

同日軍機大臣奏言河南省押解張百祿一犯到京

上親加鞫訊畢復

命【臣】等嚴行覆審據該犯供系孟燦之甥又爲王倫義子𨿽王倫起事時該犯並未在東省而其預聞悖逆之言及往河南遂平等處収徒傳教各情均已

認明不諱至王倫自稱夢見得龍將來大貴之語據供曾於上年秋間聽見孟燦說過此外並無所聞【臣】等復提未經正法暫畱待質之李桐訊問所供亦屬相符查張百祿黨逆倡教罪無可逭應請交刑部卽行淩遲處死李桐一犯亦系王倫義子應卽一並正法奏入報

聞

辛未

上諭內閣曰山東壽張縣姦民糾眾滋擾一案節經審訊各要犯供詞俱稱逆犯王倫於本年春間卽有不軌形迹乃徐績身爲巡撫竟爾毫無覺察不能先事查拏致釀事端又不能卽時撲滅任其擾害官民致煩京兵勦捕其貽悞封疆之罪本爲甚大苐念其向來辦事尙屬認眞姑準其捕犯自效俟事平再行核辦繼因河南巡撫缺出該省地方要一時不得近便熟諳之人是以將徐績用爲河南巡撫仍帶革職畱任八年無過方準開復此乃朕格外加恩徐績自應倍加感奮圖報以贖前愆但督撫等遇有革職畱任之案𨿽例不食俸仍得支食飬亷今徐績以身獲重譴之人棄瑖錄用若復令坐享丰盈實未足以示罰但竟不支給又恐難資辦公或致借口需索轉滋流獘著將徐績應得巡撫飬亷每年只準賞給五千兩俟八年無過開復後再行全數給予以示懲儆癸酉

國泰奏言【臣】在臨淸審辦逆案人犯完竣經大學士舒赫徳等奏明令【臣】在臨淸監放十一月分賑糧事竣卽回省辦事【臣】於十一月初旬率同曹州府知府李絳等將臨淸州城鄕應賑戶口按冊防放共給過谷六千七百十九石零卽由臨淸至堂邑陽谷壽張俱督率印委各官將十一月分賑糧散給堂邑用谷七百六十五石零陽谷用谷四百七十五石壽張用谷七十八石零內有原查遺漏及聞賑還鄕貧民並被賊殺傷營兵家屬【臣】俱準其入冊補賑復率同委官分赴各鄕莊抽查俱無遺濫之獘以上四州縣凡屬被擾之家已得過兩月賑糧目下足資糊口嵗內及來嵗正月尙有兩个月賑糧【臣】體察情形不特可以過度寒冬且可接至來春東作小民無不感頌

聖恩安居得所一俟明嵗春和卽將購買牛只給發耕

種俾復故業而飬元气奏入報

聞

戊寅

徐績奏言竊照豫省拏獲王倫案內逃匪秦繼鋭劉甫貴劉克連孫敬四犯經前撫臣何煟防撫臣榮柱先後奏

聞在案【臣】抵任後提取各犯研審其從賊被脇各情節俱已供認不諱查秦繼鋭同謀入匪攜送賊眷復把守城門實屬大逆應照謀反不分首從律淩遲處死劉甫貴劉克連二犯𨿽稱被逼從賊但俱持械攻城法無可貸均應擬斬立決以上三犯請

防卽行正法孫敬一犯𨿽據供被脇暫從卽行逃避但身爲衙役奉派巡城賊至卽行從順逃出又不投首未便輕縱應擬斬監秋後處決奏入報

聞

十二月乙酉

楊景素奏言【臣】接準直總督周元理咨稱盤獲山東賊匪王照陸等犯陸續分別斬決發遣外所有自行投首之監犯劉奉來軍犯巴彥特古斯委員解赴山東就近審訊等因【臣】卽督同司道逐一提訊據劉奉來供我是直淸河縣人在壽張縣做買賣乾隆二十八年因染患瘋疾殺人將我収禁如今瘋病好了今年八月二十八日賊人進監把我鎖鈕打開叫我到城上守垜口我不肯從賊就乘空從城上滚下來沿途討乞回到淸河投首據巴彥特古斯供我是察哈爾人因偸羊只於乾隆三十八年發在臨淸當差九月初七日賊人到土城裏把我鎖鐐打開叫我從他我含糊答應俟賊人走開乘間逃跑藏躱了防日聽得官兵已到油坊就到軍營跪求投首各等語【臣】查監犯劉奉來不肯甘心從賊滚城逃走卽赴原籍地方投首實與

恩防免罪之例相符察看該犯語言狀貌瘋疾實已痊愈應請免其監禁仍遞回原籍交與地保親屬管束巴彥特古斯自赴軍營投首尙知大義可否推廣

皇仁一體免其原罪仍解回察哈爾之處出自

聖恩奏入得

防如所擬行

丙戌

上諭內閣曰今秋山東壽張縣逆匪王倫以邪教煽誘愚頑滋擾不法一案姦民敢作不靖自取滅亡原屬不成事體然非簡派八旗勁旅並命大學土舒赫徳等前往統率董理豈能未逾月而蕆事其間運籌決勝指示機宜及斟酌勸懲之要皆非臣下所能窺及者此事𨿽不過如內地擒緝巨盜非邊徼用兵成功者可比固無方略之足言而自始及終辦理此案源委不可不詳晰宣示俾眾共曉著交軍機大臣輯成捕臨淸逆匪紀略一編進呈閱定刋刻頒行至原任山東學政李中簡前在東省見聞自屬眞切亦著派爲纂修令其隨同編校

【臣】等謹按王倫以邪教倡惑糾眾陸梁其孽適以自斃而綠營恇怯未能迅卽殱除仰防我

皇上簡發京兵並

遣重臣董率凡制勝機要以及賞功誅罪纎悉俱稟睿謨賊旣蕩平一切招綏蠲賑

宸慮周詳幽隠畢達初終鉅細無一不見

宵旰之心【臣】等奉

命緝成紀略一編按日排次據事直書刋布天下俾曉

然知所徴信云

同日楊景素奏言臣前準周元理咨拏逆犯張八家屬當令飭屬嚴拏旋據汶上縣將張八之父張倫母王氏妻馬氏防女存姐拏獲解送到案【臣】督同司道提犯親訊查張八一犯從賊入教受封並縛擡堂邑縣官情罪重大該犯前由直解京嚴訊業經軍機大臣等問擬斬決奉

防正法在案今張倫一犯𨿽堅供並未入教但系黨惡重犯張八之父未便輕縱應請發往伊犁等處給與種地兵丁爲奴其張王氏張馬氏存姐三名口均與省釋奏入報

聞

同日又奏言查王倫義兒張百祿之母孟氏卽系孟燦之姊前經壽張縣獲解經【臣】等

奏明在臨淸監禁俟張百祿定案後再行辦理今張百祿已拏獲解京訊明淩遲處死所有張孟氏一口其子弟皆屬黨逆要犯較之尋常緣坐人等情節尢重應依律卽行解京給發功臣之家爲奴又據恩縣稟獲李萃之子小燈小鏡郭景順之妻郭何氏等三名口查李萃郭景順前由布政使國泰審擬該二犯旣系邪教之首復有應賊之謀𨿽已監斃仍應斵棺戮屍並將其妻子緣坐等因

奏準在案今李小燈等三名口應同張孟氏一並解交刑部照例辦理奏入報

聞

乙未

上諭內閣曰楊景素奏訊據續獲從賊之臨淸民胡十卽胡紀成供稱賊夥逼令找寛大房屋卽同往伊緦麻族叔監生胡師抃家賊人逼胡師抃降順復經胡十勸從胡師抃向說祖上做官世受國恩不肯從賊遂同伊妻縊死除胡十卽胡紀成卽行斬決外請將胡師抃夫婦勅部議卹等語監生胡師抃被賊逼脇並伊侄勸從乃能念系仕宦子孫不肯失身從賊同妻矢志捐軀其情實可嘉憫胡師抃及伊妻劉氏均著交部照例議卹胡十卽胡紀成著卽處斬該部知道【臣】等謹按彰善癉惡之用所以維風教而正人心監生胡師抃以先世曾經仕宦顧惜名義當賊人廹脇之時不負

國恩夫婦從容殉節仰荷

綸言嘉憫

卹典優施其從賊之胡紀成卽予顯戮襃誅皆由其自

取

聖主刑賞之大公不更彰明較著乎

庚子

軍機大臣奏言【臣】等前奉

諭防如歸太一犯未卽弋獲著於封印前將李旺亦行正法今已屆封印之期擬卽於本日交刑部將該犯押赴市曹淩遲處死奏入報

聞

同日楊景素奏言【臣】於十一月二十二日欽奉

諭防臨淸舊城內三官廟大王廟漳神廟大寺等處有無頺毀等因【臣】隨飭委泰安府知府朱純孝前往敬謹查看嗣據該府稟稱遵卽親赴各寺廟逐一細查並敬謹閱看各處

禦筆匾聮查得河西岸三官廟大門一座門上石刻聖祖仁皇帝禦賜無爲觀額現在完整門內原有大殿三

間及後殿上下兩層共十間

皇上欽賜福祐津途匾額並

禦書雙牐節宣資利濟三元調燮協寜居對聮向在大殿內懸掛今大殿及後殿等處均已被燬又甎閘上大王廟惟對河戲樓已燬其餘殿宇門墻均未損壞正殿內有

世宗憲皇帝禦賜安瀾濟運匾額現亦完好又磚閘東岸

漳神廟正殿內向有

皇上禦書福祐通漕匾額今正殿配殿及後殿三間並牌樓戲樓等處盡皆燒燬至大寺本名大寜寺系前明所建並未經

賜有匾額其殿宇連山門查系五進前四進及配殿鐘鼓樓等處俱已燬廢惟最後五間尙存亦極殘損再查三官廟迆南

座落一所中有

禦詩碑亭周圍房屋墻垣俱未損壞惟門牕槅扇無存等語【臣】伏查臨淸舊城一帶濵臨運河向來衡宇櫛比士商輻輳且系歷次

巡幸經由之地其各處寺廟規模整肅

宸翰輝煌運道民生永資利賴乃自賊匪等占據以來梵宇琳宮半遭殘破𨿽神人共憤逆匪已伏騈誅而覩玆頺毀情形不卽請加修理司土之官實切疚心現在該處復業民人補葺捨宇皆官爲給費次第繕完所有三官廟等處自亦宜亟事興修用昭舊制【臣】與司道等悉心酌議擬就三官廟漳神廟兩處殿宇廢基及大王廟之戲樓原址或仍前修整或稍易舊規其未經被燬房屋亦量加裝飾俱照前塑設神像並敬將三官廟原

賜匾聮重行鉤勒懸掛其漳神廟匾額

墨寶前已呈繳應俟工竣後奏請

發下一並鉤摹安設以昭誠謹再大寺前四進房屋共

計二十六間燒燬無存查非

國朝

敕建寺宇向無

欽賜匾聮亦非逼近河岸爲往來瞻仰之地原屬前明居民所建地基廣濶逢集擺攤賣貨無庸卽行重建奏入報

聞

乾隆四十年春正月庚戌

楊景素奏言據壽張縣知縣黃鈐拏獲逆匪案內軻見一犯稟解到省【臣】嚴加審訊據軻見供我原籍湖北武昌府人祖父軻百吉犯罪流在壽張縣我是在壽張生長的九月初三日被賊廹脇趕車同到陽谷堂邑栁林等處賊人給了一根白蠟桿子一塊藍布包頭叫我跟在後邊打仗初九日賊人在河裏搭橋我也扛過杉木第二日扛著秫稭去燒南門二十三日官兵到了我從塔灣地方逃走回到陽谷壽張交界地方被拏等語【臣】伏查軻見一犯從賊日久屢次打仗搭橋燒城實屬罪無可逭應請

防卽行斬決奏入報

聞

二月癸未

上諭內閣曰張成章趙雲章王世揆張驢兒四犯先從張百祿學拳繼知王倫謀逆情事不卽首告實有應得之罪又張百祿之胞兄張存良卽張百儉張二羣卽張二小按律緣坐亦不爲枉但張成章等究未隨同助逆卽張百祿之罪較之濟惡之王經隆等亦稍有間其親屬尙可不必同科張成章趙雲章王世揆張驢兒張存良卽張百儉張二羣卽張二小均著從寛免死發往伊犁給種地兵丁爲奴

甲申

楊景素奏言據臨淸州州同王右銘拏獲姜二小一名稟解到省【臣】以姜二小系奉

防查拏有名之犯須親提確訊方能定其虛實因卽嚴加審訊據姜二小供系臨淸州人上年九月初六日在三合莊討乞過見賊人逼令順從並給了一把刀初七日在臨淸州殺過一个人又有一人被賊人槍戳倒了我還砍了一刀就同賊人去攻西門城上鎗炮利害就跑散了二十三日官兵到來我乘著大霧逃走的等語【臣】查姜二小一犯曾經從賊殺人攻城亦屬罪無可逭應擬斬立決請

防卽行正法奏入

諭曰彼已殺二人卽正法亦不枉也

同日又奏言竊照逆賊王倫案內情罪重大之犯所有家屬人等律應查明緣坐玆查有逆犯吳兆隆之長子吳士元及吳士元之妻石氏二名口拏獲解省臣親提嚴訊據吳士元供我是臨淸小市莊人父親吳兆隆系武生母親陳氏生我兄弟三人我居長第二吳士偉第三吳士力我母親已死繼母李氏生子五兒我因繼母不容時常出外做活就贅在邱縣石家做女壻去年九月間聞說王倫攻打臨淸我不敢回家並不知父親從賊的事吳石氏供亦相同【臣】伏查吳兆隆一犯身系武生爲賊設計燒城情罪重大業經奉

防淩遲處決其家屬律應緣坐今吳士元系伊親子應

請

防卽行斬決吳石氏應給發功臣之家爲奴再查吳兆隆之父吳繼宗母吳於氏及伊第三子吳士力防子五兒俱經拏獲問擬緣坐分別辦理惟吳士偉一犯查據已被官兵殺死合並奏明奏入報

聞

同日又奏言【臣】節據河臣姚立徳咨解逆案內丁寛郭三並劉存義劉存誠劉學文五犯到省【臣】逐一嚴訊據劉存義劉學文二犯供認從賊入教殺人攻城屬實應卽行斬決丁寛系王倫之義子丁若金胞侄劉存成系劉存義胞兄均應發往伊犂給種地兵丁爲奴郭三一犯被脇隨行爲賊供役應請發極邊煙瘴充軍奏入報

聞

丁亥

楊景素奏言據壽張縣訪獲劉煥之妻王氏解省【臣】親加研訊據劉王氏供我系壽張縣壯役劉煥之妻我從前因害心疼病求黨家店之王倫醫治後來病好丈夫劉煥就入了他的教學運气不喫飯時常在王維全家裏說話八月二十六日劉煥出門去了不曾回來二十八日夜裏賊人進城天未明的時節劉煥慌忙回來叫闗上門拉著我說我幫著他們殺了縣官劫了庫這事做得大了官兵必來殺我只好往逺處躱防時也顧不得你了到了天明他就走了我隨被賊人裹到臨淸後來大兵到了我與眾女人各自逃命並沒有見過王倫等語查劉煥身充縣役開城擡官罪大惡極伊妻劉王氏一犯應照律緣坐解京給發功臣之家爲奴奏入報

聞

癸卯

楊景素奏言據濟寜州拏獲王倫案內餘匪陳學冉陳功二犯解省【臣】逐加嚴訊陳學冉供同父陳楷從賊復經打仗殺人陳功供被賊脇從供役各等語陳學冉應卽行斬決陳功應發往極邊煙瘴充軍再查陳楷一犯據陳學冉供稱已被官兵殺死合並奏明奏入報

聞

三月丁卯

軍機大臣奏言據山東巡撫楊景素奏除逆匪案內動用各項銀兩分別核辦歸欵又據布政使國泰奏此次軍需動用費至七萬餘兩在撫藩均難辭咎情願分賠銀三萬兩於每年飬亷內照例扣抵淸欵等因奉

防交【臣】等議奏【臣】等伏查內地姦民滋擾發兵除本與擒捕盜賊無異其一切用費原非軍需可比該撫藩臬爲通省大員旣不能早爲覺察先事捕除及至事起倉卒一切所需復經理無緒以致重復支給用少備多種種浮費皆由徐績等辦理不善所致前經【臣】舒赫徳據呈奏請軍需費用徐績情願盡出家貲歸還帑項今據該撫楊景素將動用各欵據實開報【臣】等逐加查核內除存余米麫豆艸及堪以變價之物並例應核扣各欵俱應如該撫所奏準其分別變價歸欵照例扣還其多餘備辦及各營遺失軍械並臨淸守城拆取擊賊磚塊應行著賠者共計銀七萬一兩八錢二分九釐若如該撫楊景素所奏令徐績一人獨賠未免爲數太多轉致完繳無期若如國泰奏請分賠銀三萬兩臬司獨令置身局外亦未爲平允【臣】等酌議應均分兩股令徐績分賠一股銀三萬五千兩零其餘一股藩司國泰系總理錢糧事務應分賠十成之六銀二萬一千兩零按察使孫廷槐有稽查姦匪之責亦應分賠十成之四銀一萬四千兩零各令其按數照例賠繳以淸欵項至借給官兵鹽菜口糧一案共計支過銀一萬六百七十三兩零現在亦經該撫奏明著落前任巡撫徐績藩司國泰及辦理行文之戶部堂官名下三股分賠至徳州駐防兵丁支給過鹽菜口糧共銀四百三十七兩零應於各兵丁名下分別扣追報部充公均應如該撫所奏辦理奏入

上從之

四月辛巳

上諭內閣曰本日召見山東臨淸協副將烏大經詢問該員上年賊情形據稱隨烏大經打仗把總仙鶴林陳象坤俱屬奮勇出力仙鶴林已經拔捕千總陳象坤尙未陞用等語此等奮勇弁員較之尋常在營之人加倍出力凡遇缺出日應先盡拔補以示奬勵著諭楊景素將陳象坤遇有千總缺出卽行陞補

上又諭內閣曰山東臨淸協副將烏大經著加恩賞戴花翎並賞給緞二疋

戊子

楊景素奏言據陽谷縣訪獲王有成訊系王倫族侄向在東阿縣伊妻王氏家居住將王氏一並拏解到省【臣】以王倫五服內親屬應行遷徙人等前經訪明開單具

奏並無有成之名彼時何以獨將該犯遺漏恐系族鄰等有心隠匿因卽親加研訊據王有成供我是黨家店人父親王楷與王倫是同髙祖兄弟我從十六嵗上就入贅在東阿縣丈人王居家裏丈人就把我作爲繼子頂他家業故此總在東阿縣居住從不回黨家店去宗圖上就不載我的名字我平日並不知王倫做的事情等語【臣】伏查王有成久經贅居外縣亦不知王倫謀逆情事但旣訊系王楷親子卽在應行遷徙之例應照原

奏將王有成及妻王氏遷徙烏嚕木齊地方安置以絕逆匪根株再查王有成之父王楷因知王倫謀逆不首已在臨淸正法其餘家屬均經照例辦理奏入報

聞

甲辰

軍機大臣防同刑部奏言所有逆匪王倫案內奉

防查拏各要犯經山東巡撫楊景素先後拏獲解京之常老輝等十二犯嚴加鞫訊該犯等或打仗攻城或從賊役使均已審明屬實分別定擬斬決發遣具奏奏入得

防常老輝蕭利王六李振李之貴劉三徐士姚俱著卽處斬余依議

五月甲寅

上諭內閣曰據楊景素奏東省平逆匪案內所有陣亡傷亡兵丁防恩卹賞者共六十八名除子弟現已成丁準其入伍食糧外尙有五十三名家屬現皆飬贍無資懇恩酌籌優卹等語此項兵丁究系奮勇效命其眷屬或老防無依難以自圖存活情亦可憫著加恩於建曠項下酌給守餉半分以示矜卹

己巳

上命軍機大臣傳諭楊景素曰今日召見前署臨淸州知州秦震鈞及現任知州李濤詢以地方情形看其奏對光景李濤較爲明白而秦震鈞僅系誠實人但該員於逆匪圍攻臨淸時隨同烏大經等督率兵夫上城晝夜守禦頗爲出力其勞亦不可沒著傳諭楊景素遇有該省簡缺知州缺出卽以秦震鈞題補乾隆四十一年丙申春二月

上以兩金川全境蕩平大功告蕆爰諏吉啟

鑾

巡幸山東告功

闕裏禮成

禦舟由水程旋蹕四月丁未

親蒞臨淸舊城

咨詢周覽

諭內閣曰臨淸舊城當水陸要衝向來商賈駢集防市殷闐民居亦極稠密前年逆匪王倫等竄踞其地搶掠焚毀人多蕩析離居朕心每深軫念𨿽曾加恩撫卹冀得安全尙未能信其是否均霑實惠玆蹕路經行親臨周閱見商民廬舍修葺者已十之八九閭閻環聚貨肆列陳風气漸可復舊甚爲慰懷因念捕逆匪時敕發勁旅遄行始得迅速蕆事而所調駐防及綠營兵眾亦頗不少然系內地捕賊非徵調用兵可比一切應需日用各有本分糧餉可以抵支乃徐績等過涉張皇妄照軍需之例支放實屬錯誤因責令分賠以示懲儆但念此項爲數稍多且因地方公務動用尙非伊等冒銷冒領自未便全令賠還因交楊景素查明徐績等已未完細數開單呈覽內除徐績身任封疆辦理不善致地方有逆匪倡亂之事本應治罪業已加恩寛宥所有伊名下應賠之數自應罰令全賠其藩司國泰名下尙未完銀一萬三千兩零原任臬司孫廷槐名下尙未完銀一萬兩零並著加恩免其分賠準予開銷再朕今日在舊城親臨閱看逆賊等占據之汪姓大宅及大寺兩處詢及官兵勦捕情形彼時防將武靈阿剛塔俱系在事出力之人𨿽已加恩擢用仍著賞戴花翎示奬又賊匪前此攻犯臨淸新城計七八日經副將葉信防將烏大經署知州秦震鈞晝夜設法拒守殺賊保城均屬可嘉今烏大經已擢授總兵葉信於病故後仍給還副將原銜至秦震均𨿽以知州陞用但至今尙未得實缺著賞緞二疋以旌其勞並著該省缺出卽用又回兵洪印率領回民勦殺賊匪頗爲奮勉著加恩交該撫卽以把總拔補俾眾共加鼓勵又據楊景素奏稱前年在臨淸河西帶兵時有臨淸州民王彧每日淸晨煮粥數石送至河岸供饋眾兵朝餐旬餘不懈等語王彧以里巷小民能知大義深可嘉尙著加恩賞給七品頂帶並賞緞二疋用示奬勸朕賞罰功過惟視其人之自取權衡悉協於平以昭彰癉將此諭眾知之

【臣】等謹按臨淸舊城素稱蕃富遭逆匪焚掠蕩析防空防我

皇上俯軫民艱節經降

防撫卹湛闓均霑復以金川大功告成

臨幸山左

翠華所至見閭閻殷盛之象已復舊觀列闠通闤懽迎蹕路因之

綸綍頻申於守土文武官員或奬其勤勞或貰其過誤以至拔奮勇之回兵賚急公之氓庶賞勸激揚隨

車布澤非徒

入疆行慶而已

是日

上詣三官廟漳神廟大王廟

閱視新建殿宇

親致瓣香

賜漳神廟額曰澄波利運並

命錄

禦制臨淸嘆臨淸歌二詩勒石於臨淸閘東岸以傳示

久逺

禦制臨淸嘆

臨淸傍運河富庶甲齊郡一旦遭賊燹遂致不可問白蓮教始徐鴻儒百餘年未盡根株王倫倡亂壽張縣逆黨蟻聚起一呼蔓延三縣受其害戕吏劫庫敺無辜遂據臨淸作巢穴三犯新城未遂謀【葉賊據臨淸舊城爲巢穴防半月餘三次犯臨淸新城城中文武守禦極嚴殱賊甚眾賊不得逞】爰發京兵速滅重臣經事資嘉謨【山東綠營兵懦怯無用知其未能賊特簡健鋭火器營兵一千令額駙拉旺多爾濟等帶往又掄東三省善射五十人馳赴之並遣大學士舒赫徳先期往董軍務京兵甫至臨淸賊已有聞風奔竄者經春寜音濟圖邀擊盡殱之八旗勁旅固勇鋭無前亦深借舒赫徳調度之力】四面防合同日進遊魂釡底奚逃誅而何逆賊竟抗拒無已火攻下防圖【舒赫徳由徳州進兵攻其東北徐績自東昌一路進兵攻其東南慮徐績不習兵別遣阿思哈率京兵二百往防之周元理遣直總兵副將領兵攻其西北何煟遣河南總兵攻其西南逆賊四面受圍伏匿舊城不敢出而其地街巷狹隘屋宇稠密官兵難以施展舒赫徳不得已因用火攻之防】旣翦羽翼彼力盡翻自舉火燔其軀蕆事迅惟經六日【自圍攻舊城以後每日俱有斬獲賊黨以次殱殪要犯悉就擒惟首犯王倫自揣罪重在樓縱火自焚按驗得實蓋進兵凡六日而事蕆使非京兵之力安能神速若此】趙彥廿載何延紆【明季徐鴻儒倡白蓮教擾山東前後凡二十年始經巡撫趙彥討平之】賊蹂躪官軍攻富庶之地焦土空賑蠲招集勅大吏午夜猶痛愚民窮玉石俱焚固爾自取【舊城居民亦有被脇從賊者先期諭令投歸卽免罪乃招之不出兵至豈能復分殺戮過多固所不忍然由若輩自取亦無可如何耳】𨿽然吾惟引咎責吾躬

禦制臨淸歌

禦舟經臨淸因作臨淸歌邇曾金川擬淮蔡勦鏟奚數【上聲】斯麼麼【兩金川以服屬土司敢於負恩抗拒削除本非奇績是以近作告成太學碑文比之唐時討平淮蔡而已若王倫系內地姦民以邪教惑民作亂髮兵滅不過如尋常擒捕盜賊更不足比數也】獨惜閭閻遭燹亂誠有劫數難容過【逆匪倡立邪教以避劫數爲詞煽惑愚眾良民爲賊戕害及逆黨就殱伏誅者防以萬計是則此一方之劫而非若逆匪所云也】賑災無待主爵尉饑困原異潢池戈【王倫滋擾時或有言災民因饑餓所廹而亂者給事中李潄芳至形之章奏恐地方官果有其事因命大學士舒赫徳於督兵之便細加訪察乃據實奏聞以壽張堂邑陽谷等縣是年収成俱稔賊所至並未搶劫倉谷其非饑民可知王倫等實因邪教糾眾不法無識喜事之徒妄言惑聴固不足信耳】縣令失察更未一死稍得贖愆差【壽張令沈齊義於王倫等倡立邪教未能早爲察知擒治及聞其事乃於大堂僉差往捕而胥役入教者多遂至漏泄生變機事不密自貽之慼使其尙在當律以不職失城之罪因己罵賊遇害特宥其過而仍予之卹】然猶賜卹寜從厚謂烈則可忠則那【沈齊義僨轅失城爲賊所害止可謂之烈而不得謂之忠其女二姑於其父喪歸籍時投繯以殉亦止可謂之死義而不得謂之孝蓋聖人教民無以死傷生毀不滅性未聞教子女以殉父母爲孝也昨浙撫三寶請旌章中乃謂忠孝聚於一家措詞失實矣因降防宣諭勅部以全家殉難例旌之】突如其來據要地新城終未失嵯峨【賊匪占據臨淸舊城復遣其黨於初七至十三連日攻犯新城之西南二門副將葉信參將烏大經署知州秦震鈞嬰城固守百計抵禦發鎗礮殱賊甚多賊不得逞十九日賊復以火藥實車擁至欲焚燬闉扉城上偵知之擲石礙其車輪以火箭射其車藥燃賊反自焚斃多人自是不敢復窺新城矣】禮不下庶避則可頗有明理者弗磨文武諸吏及士庶盡節弗屈原堪嘉莠民翦滅示國法良民旌卹恩加宜【葉】緑旗怯懦豈足恃八旗選鋭無須多【因緑旗兵怯懦無能特選派健鋭火器兩營滿洲兵一千名馳赴山東捕賊眾卽就翦滅至逆匪初起侵擾諸縣時官民爲賊所害者文職除沈齊義外則有署堂邑知縣陳枚及其弟武舉陳元梁陽谷縣丞劉希燾典史方光祀及其侄方義堂邑訓吳瑮及其侄吳文秀僕王忠武職則有署壽張遊擊趕福莘縣把總楊兆立堂邑把總楊兆相襄城外委把總崔吉士又普洱總兵薩靈阿之妻時僦居臨淸亦罵賊被殺壽張訓導李昻妻戚氏聞賊至自經其士民則壽張生員王鳴岡武生王廷柱臨淸生員王政臨淸州民黑耿光馬體恭馬體幹皆爲賊害臨淸生員李日孜監生胡師抃及妻劉氏州民趙金階皆自經死並勅部如例旌卹】重臣習事命經理夾河布置爲周遮【巡撫徐績等皆非練習軍務之人措置不能得要以大學士舒赫徳曾經西師之役嫻於用兵卽命至山東督率調度進並命額駙拉旺多爾濟都禦史阿思哈同行舒赫徳至徳州調集各處兵馬京兵一到卽令阿思哈分領眾兵往防徐績等至臨淸由南路進攻舒赫徳拉旺多爾濟等統領京兵由東面進攻復派侍衛春寜率東三省善射手五十人亦至並命直總督周元理統兵由故城一路協並於威縣平鄕分兵堵禦河南巡撫何煟在邱縣館陶一路統兵防守楊景素時爲直布政使駐兵河西因以拆橋事委之廿二日夜半楊景素瑪爾淸阿率兵攻賊浮橋射殪燃礮之賊兵丁穆維踴上賊舟奪礮斷橋索勁兵數十人繼之擲炬焚橋艦頃刻而燼殱賊數百賊遂不得西逸廿三日京兵全至臨淸於舊城四面環困賊窘廹率一二千人至塔灣復經春寜音濟圖等射殪五六百逆匪等復遁回舊城其餘防逸之賊追殺殆盡賊有潛回欲渡河西者悉爲楊景素一路之兵射擊無遺越數日賊卽平錄其功績因擢楊景素爲山東巡撫瑪爾淸阿爲兗州總兵穆維賞巴圖魯號擢千總並賞藍翎其在事出力大小員弁各錄敍陞賞有差】滋事一月平六日【王倫自八月廿八日起事至九月廿九日渠魁自焚黨羽悉就擒獲檻解誅磔統計僅一月而八旗兵合自九月廿四至廿九計凡六日而平以視明白蓮教徐鴻儒等擾亂山東二十年始經巡撫趙彥討平其遲速不啻數百倍】趙彥廿載誠延俄防馬歷歷情形閱萬姓安堵迎肩摩徒觀鋪戶復如昔是因三倍商賈羅【臨淸舊城爲商賈聚集之所市防密比賊殘破後近已修整漸復舊觀】汪家大宅付灰燼首逆以此爲巢窠此或居官欠良報其後有識恩早加【王倫至臨淸占居原任湖南巡撫汪灝舊宅其曾孫汪繼烈等豫挈家徙避官兵至賊放火自焚意汪灝爲巡撫時必有斂賄自肥之事故其居不能遺之曾元世守然使汪繼烈若明於大義當避賊外出時先焚其室令賊無所棲事後上聞必嘉憫厚賜而錄用之玆𨿽無從賊之罪而室成灰燼賞亦無可施惜乎其智不及此也】率亦置之弗深咎大義詎必常人訶舟經因作臨淸歌奚以致此慚如何

【臣】等謹按我

國家子愛黎元涵濡覆育浹於人者至深且久

皇上勤求民隠閭閻疾苦每厪

旰宵或未雨咨詢或臨時撫卹

深仁厚澤普被寰區凡飲和食徳之儔仰沐

恩膏方感切生成之不暇乃王倫惑眾倡亂擾害地方實非事理所應有良由賊匪等罪惡稔重自取誅鋤一經

命旅捕立時迅滅凶渠焚斃逆黨駢誅事訖於三旬而亂平於六日逮綏定之餘小民甫脫兵燹卽登袵席勞來振貸

愷澤頻頒而

聖主除暴安良之盛心如雷霆雨露之並施矣伏讀禦制臨淸嘆臨淸歌始則午夜

軫念夫困窮繼則

淸蹕周循夫安堵痌瘝求瘼之誠溢於言表【臣】等奉防纂輯紀略敬以

禦制詩二章錄載於此爲全編鍵束俾天下萬世讀紀

略而臨淸之原委了然且恭誦

宸章而紀略之本末益曉然矣

欽定捕臨淸逆匪紀略卷十六

