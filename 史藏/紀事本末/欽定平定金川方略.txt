

欽定四庫全書

禦制平定金川方略序

金川方略纂輯旣竣諸臣以

聖祖平定朔漠方略

禦制序文之例爲請夫所謂方略者非遙執事權掣其肘而矜自用千里請戰之謂也惟天子將將將將之道無他信賞必罰而已夫以一隅之不靖徴發士旅飛挽芻糧驛騷率及數省舉億兆生靈之命委之一將而攻守失據險易弗知怠公事而棄時日失士心而張賊勢甚或揜敗爲功逋逃告捷此而不誅時乃失罰至夫藎臣宣力盡瘁馳驅金石可孚豚魚斯格成勞卓越則車服以庸之旗常以紀之稽績逮於行間執秩陳於幕府酬庸之典孰大於是此而不酬時乃恡賞且夫天討有罪叛則誅而服則舎兵革非快意之圖慘殺違好生之道然非其悔禍誠切向化革心顧以姑息爲包荒旋撫旋叛蔓延益熾𨿽由司事者動乏成算而廟堂之無策亦已甚矣朕有鑑於大權之不容旁貸有罪不赦有功必錄旣服不誅命討一出於事理之當然而實無容心焉此兩年中宵旰憂勤始終勿懈保大定功之本意而編集之不可以已也若乃指授機宜視

皇祖之親勤鑾馭固無由仰企萬一而金川夙職方亦非噶爾丹絕漠狡宼可同日而語要之行師者保邦之大事爰允所請弁言以示來許

乾隆十七年六月十五日

﹤史部﹐紀事本末類﹐欽定平定金川方略﹐金川圖﹥

金川圖說

金川爲氐羗種類與董卜韓胡宣慰司同族明代有哈衣麻衣喇嘛者得封演化禪師領受印信

國朝康熙六十一年土舎色勒奔初傾心向化令其頭目赴川投誠遵奉調遣撥發土兵五百名隨大軍巡查羊筒克著勤勞撫【臣】塞爾圖提【臣】嶽鐘琪委以副長官司職銜令管理駐牧事務雍正元年督【臣】年羮堯請授爲安撫司得

防兪允部給印信號紙乾隆七年色勒奔初病故以其子莎羅奔承襲其地距保縣五百九十里東與木坪董卜土司接壤二百四十里南與沃日接壤三十里西與扣色吉生番接壤一百二十里北與雜谷接壤三百里皆崇山峻嶺鳥道羊腸一出陶關卽有竹索橋絕險最爲難渡其巢穴有二一在勒歪一在刮耳崖相距約一百二十里瀘河經其中沿河崇山峭聳不容馳驟稍平處卽系番人耕種之

地碉樓石卡夾峙其間瀘河發源志乘無考由郭羅克防綽斯甲之水繞日傍山入金川界過勒歪與小金川諸山至章谷防合由木坪大河入瀘定橋水勢不一平處則用皮船遇灘則負船盤灘沿岸而過方可乘舟自刮耳崖橋至卡撒約四十餘里其間有左梁右梁阿利丹噶木岡昔嶺色爾力木達諸山俱幹霄蔽日壁立萬仭在在皆番碉番卡自爲守禦至昔嶺盡處卽刮耳崖巢穴碉髙寨厚環以平房背負崇山左右皆系石崖前臨大河近巢穴十餘里道路尢險於石崖之上架木爲棧僅容一人馬騾則去鞍以繩懸系扶拽而行自勒歪至黨壩約五十餘里中有木耳金岡革什戎岡黨噶日傍諸山近巢數里皆土崖夾石臨河陡立勒歪巢穴堅固寛廣倍於刮耳崖亦環以民居中有一溝直通美臥其道路較刮耳崖稍爲平敞至於風土情形大都種靑稞蕎麥孳畜牛羊砌屋建碉不加藩柵食則糌粑飲則乳酪山茶富者衣氆氌綾綺餘皆毛毯羊皮供養番僧不知醫藥愼重誓盟刻木爲信灼羊膀扯索卦以卜吉凶葬則或水或火惟喇嘛之言是聽婚姻論財以牛羊馬匹爲聘男女相恱則擕手共唱番歌飲酒爲樂名曰跳莊其性嗜利好鬭輕生易死履絕壁險崖若康莊然凡重物俱背負而不知肩挑女子耳帶大環男亦垂鉺自十二嵗以上皆腰插短刀兵丁則左手擐一鐵袖以爲甲習鎗矛弩箭不善弓矢重山疊嶂霧重風髙山嵐瘴气多寒少暑春夏雨雪經旬累月罕有晴時每雨則霹靂大作電光中皆有聲至八九月間始得晴霽隆冬積雪丈餘山谷彌漫堅冰凝結道路不通惟乾隆十四年春經略大學士忠勇公傅恆在營時天气晴和雨雪稀少向來積雪之山深不盈尺春光照人無復陰霾之象番民咸稱從來罕見良由

皇威逺播吉事有祥天意與人心脗合故也

附陶關以外鄰近金川各番部落

陶關以外卽瓦寺安撫司桑朗容忠其先於明代世襲土職順治九年曲翊伸歸誠授職傳至桑朗溫愷屢效勤勞得受功加遊擊職銜駐牧之地曰艸坡距汶川縣城二十里西與沃日北與雜谷接壤

雜谷安撫司蒼旺卽吐番之裔康熙十九年板第児吉歸誠授爲安撫司駐牧之地曰雜谷距保縣城五十里南與金川瓦寺比鄰北與吐番接壤今分爲三家管理番民一曰梭磨副長官司勒爾悟其父囊索加布於雍正元年歸誠授職一曰土舎良爾吉以非土司故未請給印信號紙一曰沃日土女澤爾吉其先於明代世襲爲沃日灌頂淨慈妙智國師傳至黒児加於順治七年歸誠駐牧之地曰沃日距保縣五百五十里南與木坪比鄰北與金川接壤

小金川在明代曰金川寺演化禪師傳至吉児卜細於順治七年歸誠授職駐牧之地曰美諾距保縣五百九十里東與沃日比鄰西與金川接壤明正宣慰司堅參徳昌其祖蛇蠟喳吧於康熙五十年歸誠授職駐牧打箭鑪東與天全州連界西與裏塘接壤

木坪宣慰司堅參囊康其祖達結祖烏児結於康熙元年歸誠授職其地東與天全州連界北與沃日接壤

革什咱安撫司紮什羅爾布其祖登進鄒祖額魯七立於康熙四十年歸誠授職其地西與綽斯甲北與小金川接壤

綽斯甲安撫司策丁丙朱其祖資立於康熙四十年歸誠授職其地東與雜谷南與金川接壤以上諸番風土情形大都相似惟瓦寺木坪附近內地稍知禮法習俗間有與內地相同者此外西路尙有郭羅克三阿樹羊峝阿壩等大小部落南路尙有裏塘巴塘徳爾格忒霍耳孔撒麻書等三百餘種皆與金川遙隔故不備載

【臣】等謹按西南諸蠻有虞氏之苗商之鬼方西漢之夜郎靡莫卭筰僰防之屬皆是也其爲王朝役使自周武王時孟津大防而庸蜀羗髳微盧彭濮諸蠻皆與焉其後楚莊蹻王滇而秦開五尺道置吏沿及漢武置都尉縣屬仍令自保此卽土官土吏之權輿歟有明踵元故事分別司郡州縣額以賦役法制略備我

朝幅之廣曠古未有窮髮不毛之域莫不防奉聲教稽顙稱臣西南諸蠻次第歸誠悉依舊制撫綏義取覊縻勿絕而已夫治蠻之道𨿽曰以不治治之然而姦宄桀黠之徒夜郎自大恃其險逺妄思蠶食鄰封中朝置而弗問弱肉彊食久且重滋邊釁若唐之吐蕃回紇爲患何可勝言語曰爲虺弗摧爲蛇將若何則不庭之討亦勢所不得已焉耳金川雄視諸番鴟張吞噬觀其侵犯牛毛章谷占據小金川潛窺鑪地意豈止修小怨於鄰封擁甲兵以自固而已及乎

天威所至拉朽槯枯力屈勢窮頓顙歸命悉還諸番之侵地永矢六事以輸誠俾苞孽無滋根株盡淨邊徼享敉寧之福番蠻絕烽火之虞事出萬全功成永定𨿽興師二載不無勞費然懲創之功又曷可少哉

恭

進平定金川方略表

經筵講官太子太傅議政大臣領侍衞內大臣武英殿大學士內務府總管兼管兵部事務紀錄二次【臣】來保等誠惶誠恐稽首頓首

上言

聖武丕彰震遐方而底定

皇猷逺播紀偉績以昭垂

威與徳以兼施永靖要荒之域

言以功而益著聿開韜略之函澤洽西陲書傳右史竊惟盛世非無徵伐建威所以銷萌至神自裕機權籌逺卽堪示後是以周王協謀尙父用傳金匱之編宋廷分賜邊臣亦有環珠之要廓淸所著懿爍斯垂及

本朝而控馭尢隆凡率土皆聲教所訖流沙蟠木悉占風航海而來烏弋黃支每屢譯重趼以至蠢玆莎羅奔者俗本黎獠地慿峝箐供筰馬僰僮之賦比駹楪楡之倫恃其雄長諸番遂敢陸梁僻壤穴深卡壘蠶叢罕到之區山峻碉門鳥道難登之棧𨿽經疆吏之討未卽挫鋒重以總戎之徵尙稽授首魚因漏网益吹浪而沸唇雁縱驚肯淩颷而戢翅斯其怙惡實屬防悛固非小懲所能示戒欽惟

皇帝陛下

奉三而治

得一以貞

仁覆垓埏舉欲納諸熙皥

量函中外皆將予以薫陶爰念夫化日光天必掃此蠻氛瘴霧

帷幄之謨獨運無煩借箸而籌

廟堂之算如神直可按圖而得臣瑊討賊一軍皆聲勢飛騰爾度視師諸將盡雷風奮發玉壘輝旌旗之色錦江流鼔角之聲諜間先誅鄕導不畱管敢穴巢必探麼麼敢大夜郎作气於風饕雪虐之中選鋒於墮指裂膚之挾輈銳士麾蝥弧以登城破峽神丁砍蒺藜而拔寨丞相渡瀘河深入將軍從天上飛來固知風鶴之皆驚不信釡魚之能活於是哀號乞命呼吁投誠行成之使頻來納欵之文屢至方將翦而朝食夫且厲以晨炊

帝念蕩掃非難愚防可憫蜀地古來少日姑莫嗔狂犬之驚氐中久不見天且爲發醯雞之覆因其歸命予以維新宣明詔於金雞逭嚴誅於銅馬忭舞直聞六詔歡呼殆徧三巴當其請涖盟而除地環行陣以設壇擊鈸吹螺音流梵樂鼔嚨連臂曲奏蠻歌受明約於六條願銜恩於萬世獻朱提而滿槖添農得寶之章進古佛以籠龕交月氐貢香之禮幸日云之得覩中國其有聖乎誓頂踵以胥捐南人不復反矣計王師壓境猶少格苗之二旬訖露布逹京正協擒麼之八日從此遐陬向化奉朝請者逾增納賮之邦荒裔聞聲祠冠帶者彌謹敂關之使涵四遊於一气合萬國以同家豈非震疊鴻規昭赫聲濯靈於無外抑亦邊陲盛事恢幅長員廣於無窮凡玆偉烈悉本

宸衷疆事方殷無日不來札奏軍書每接逐條必示機宜遂制勝於蠻疆宜揚輝於簡策昔者車攻采芑詩篇累著乎周京栁雅韓碑記載炳傳乎唐室矧此式光前烈可無昭示來玆共請編摩仰承

兪允開方略之館命纂修之官按事撰文直書紀實時日道裏之必晰芻糧器仗之必詳稿屢易而後成嵗再更而始竣謹加釐定繕寫進

呈【臣】等或曾在戎行或與聞籌畫尙愧奉行未逮敢稱汗馬功髙深慚參贊無從徒作跕鳶時想玆幸效能鉛槧如飛矢石以揮毫重得詳究韜鈐仰見縧鏇之在手簡書是核非雲起例發凡纂輯維勤庶免掛一漏百伏願

至諴常感

誕保彌殷

偃武繼以修文四海享太平之福

義正歸於仁育萬年開王會之圖【臣】等無任瞻

天仰

聖激切屏營之至謹奉

表恭

進以

聞

正總裁官

︵字位過密無法顯示︶

【臣】來保副總裁官

︵字位過密無法顯示︶

【臣】舒赫徳

經筵講官太子少師工部尙書

【臣】汪由惇

︵字位過密無法顯示︶

【臣】納延泰

︵字位過密無法顯示︶

【臣】兆惠原任工部右侍郎兼管兵部侍郎事務加一級【臣】劉綸

提調官

內閣侍讀軍功紀錄三次又加二級紀錄一次【臣】靈毓順天府府丞加一級軍功紀錄一次【臣】馬燝原任吏部郎中今陞福建布政使紀錄十一次【臣】徳舒

︵字位過密無法顯示︶

【臣】鄂寶

滿纂修官

︵字位過密無法顯示︶

【臣】常亮

戶部員外郎軍功紀錄三次又加二級紀錄五次【臣】安福內閣侍讀世襲云騎尉軍功紀錄二次又加二級紀錄四次【臣】富察善

︵字位過密無法顯示︶

【臣】景宣

︵字位過密無法顯示︶

【臣】官登

︵字位過密無法顯示︶

【臣】傅顯

原任大理寺評事今陞山西汾州府同知軍功紀錄四次【臣】圖桑阿

漢纂修官

內閣侍讀軍功紀錄二次又加一級紀錄三次【臣】楊承曾候補內閣侍讀軍功紀錄二次又加一級【臣】袁芳松

︵字位過密無法顯示︶

【臣】畢誼

內閣中書軍功紀錄一次又加一級紀錄三次【臣】胡廷樞內閣中書軍功紀錄二次又加一級紀錄三次【臣】曹錫寶內閣中書軍功紀錄二次又加一級紀錄三次【臣】莊培因

︵字位過密無法顯示︶

【臣】胡寶瑔

原任內閣中書今陞江西吉安府知府軍功加三級紀錄五次【臣】沈作朋

收掌官

內閣侍讀軍功紀錄二次又加一級紀錄一次【臣】覺羅巴延三宗人府主事軍功紀錄一次又加二級紀錄一次【臣】睦朝棟宗人府主事軍功紀錄一次又加二級紀錄一次【臣】毛永燮兵部筆帖式軍功紀錄二次又加三級【臣】薩璧

繙譯官

戶部郎中加一級紀錄一次【臣】徐綿

戶部員外郎加二級紀錄三次【臣】輔徳

原任戶部郎中今陞福州副都統紀錄十六次【臣】曹瑛

滿謄錄官

生

員【臣】覺羅滿吉善

生

員【臣】滚親

官

學

生【臣】覺羅福祝

官

學

生【臣】覺羅哈福納

官

學

生【臣】覺羅八爾庫徳

官

學

生【臣】徳克進

官

學

生【臣】杜爾松阿

義

學

生【臣】阿林

義

學

生【臣】廣泰

義

學

生【臣】金齊獻

漢謄錄官

翰林院待詔加一級紀錄二次【臣】申大年

庶吉士加

一級

紀錄二次【臣】李承瑞舉人

候選

知

縣【臣】金修仁舉人

揀選

知

縣【臣】段元鉽

舉

人【臣】周鳳岐廩生

捐職

縣

丞【臣】張若翼

監生

捐職

鹽大

使【臣】杜霖監生

考職

主簿【臣】陳延嗣

監生

考職

吏

目【臣】張鴻猷

監生

考職

吏

目【臣】戴緗

監生

考職

吏

目【臣】張顧霖

監生

考職

吏

目【臣】戴有容

監

生【臣】周兆蛟

欽定四庫全書

史部三

平定金川方略目錄

紀事本末類

卷一

乾隆十一年十一月二十六日至十二年三月二十四日

卷二

乾隆十二年四月初四日至六月十七日

卷三

乾隆十二年七月二十六日至九月三十日

卷四

乾隆十二年十月初四日至十二月十九日

卷五

乾隆十三年正月初十日至三月初二日

卷六

乾隆十三年三月初三日至五月十二日

卷七

乾隆十三年五月十五日至六月十五日

卷八

乾隆十三年六月十六日至七月初十日

卷九

乾隆十三年七月十一日至閏七月十七日

卷十

乾隆十三年閏七月十九日至二十八日

卷十一

乾隆十三年八月初二日至二十四日

卷十二

乾隆十三年八月二十五日至九月十三日

卷十三

乾隆十三年九月十九日至二十九日

卷十四

乾隆十三年十月初一日至二十二日

卷十五

乾隆十三年十月二十三日至十一月初十日

卷十六

乾隆十三年十一月十一日至二十二日

卷十七

乾隆十三年十一月二十三日至二十八日

卷十八

乾隆十三年十一月二十九日至十二月初八日

卷十九

乾隆十三年十二月十一日至二十日

卷二十

乾隆十三年十二月二十一日至二十九日

卷二十一

乾隆十四年正月初一日至十三日

卷二十二

乾隆十四年正月十四日至二十五日

卷二十三

乾隆十四年正月二十七日至二月十二日

卷二十四

乾隆十四年二月十四日至二十五日

卷二十五

乾隆十四年二月二十六日至三月十三日

卷二十六

乾隆十四年三月十四日至十五年十二月十二日

卷二十七

禦制詩文

卷二十八

藝文

卷二十九

藝文

卷三十

藝文

卷三十一

藝文

卷三十二

藝文

【臣】等謹案

欽定平定金川方略三十二卷乾隆十三年大學

士來保等恭撰

奏進凡二十六卷後恭錄

禦制詩文一卷又附載諸臣紀

功詩文五卷金川土司在四川徼外本吐蕃之遺種

卽明史所謂金川寺者是也

國朝康熈中其土舎色勒奔初慕化歸誠奉職維謹雍正中

頒給印信號紙俾世守故疆其子郎卡襲職漸肆鴟張稍摶噬其族類守臣請加徵討以寧九姓之宗我

皇上以荒憬蠻陬自相蠶食不足以勞我六師惟勅愼固邊圍以防其變而沙羅奔狼性原貪鴞音弗攺不思緩行九伐爲寛以悔過之途仍肆凶殘自於

天討乃於乾隆十三年冬

特簡大學士恆爲經略董率熊罷剪除蛇豕靈防聲震山鬼伎窮掃穴焚巢在於指顧始知螳螂之臂不足抗拒雷霆窮蹙乞降吁呼請命於時桓桓七萃猶思直斬樓蘭而我

皇上聖度符天宏開湯网閔其知罪許以自新特詔班師貸存餘息計自禡牙以迄飲至往返一二萬里爲期不及兩年蓋終沙羅奔之身踡伏荒巖莫敢吹虺毒厲豺牙焉𨿽文王因壘而崇降舜帝舞幹而苖格

丰功盛徳何以加於玆乎其間決機制勝悉稟睿謨是編所載

詔諭之指授章奏之

批答隨在可見

神武不殺之至意並以見厥後索諾木夜郎自大

終戮槁街實辜

徳逞凶禍由自取於理於勢皆不可姑容非聖人之有意於用兵也乾隆十

年月恭校

上

總纂官【臣】紀昀【臣】陸錫熊【臣】孫士毅

總校官【臣】陸費墀

欽定四庫全書

平定金川方略卷一

欽惟

國家重熙累洽久道化成

列聖相承功徳隆盛薄海內外罔不率俾我

皇上以神聖嗣服勤求治理宵旰孜孜盛徳大業日

起有功謨烈紹乎

祖宗膏澤覃乎黎庶聲教所被凡雕題鑿齒之倫窮發不毛之域靡不奔走順則同我太平藐玆金川爲西南夷雜種僻處蜀徼陶關之外與木坪沃日雜谷諸土司接壤

本朝順治九年歸附頒演化禪師印信俾領其眾莎羅奔者初以土舎從嶽鐘琪徵羊峝有功雍正元年授爲安撫使以分金川土司之勢雍正八年頒給印信號紙不徴賦稅其地崇山復嶺春夏積雪與中國道路不通據險設碉恃以自固其人獉狉角逐若犬豕麋鹿然非可以仁義格而禮法繩也野性不馴互相仇殺𨿽奉正朔亦曰覊縻莎羅奔性尢桀驁自稱大金川而以金川土司爲小金川陵轢種類戕害骨肉饕餮無厭鄰封莫不切齒至是恣橫日甚且將近我邊徼維時梁益守臣請加懲創用彰

國威

上猶以蠻夷自相攻擊其性固然不足重煩師旅惟勑愼固封守無使侵軼旣而狼貪蹈借罔有悛心始

不得已

命將興師聲罪致討然

聖度廣逺包荒無外猶兾其聞風震慴歸我王化以兼幬並覆非必艸薙而禽狝之也乃一二臣之不協厥心或畏難茍安或坐視成敗賞罰不明進退失律糜餉老師績用弗集

皇上赫然震怒旣底厥罰乃振獨斷之乾綱運九重之勝算乾隆十三年十一月癸丑

特簡大學士傅恆前往經略並選滇黔秦楚勁卒加以都城天策神策之軍期門羽林之士及

盛京船廠黒龍江滿洲索倫兵等貔虎﨣桓後先進發芻糧山峙士馬云屯經略篤誠自矢忠勇奮發不憚艱瘁懸車束馬式遄其行至師之日卽整營壘簡軍實明號令軍容煥然攺觀賊徒驚駭謂神兵自天而降紀律森嚴迥非前帥比固已褫厥魄而奪之气矣其小金川土舎良爾吉從徵日久陽效先驅陰懷二志軍中消息時多泄漏賊因得以主待客聲援抵禦我師往往失利賊益負固不服𨿽時言納欵實嘗試主帥以緩我師益深壘自守我

皇上神明遐矚先已密諭加誅而張廣泗始終回防在營諸將模稜兩端相視莫敢發經略至營獨排眾議召良爾吉至帳下數其罪而誅之羣番股栗膝行莫能仰視莎羅奔自知罪惡貫盈且失所恃理無幸生乃窮蹙投誠分遣頭目哀吁軍門者日凡數至經略以奉

命視師惟知討賊方刻日誓眾期於掃穴犁庭歸報竣事賊益惶怖無措乃借提臣嶽鐘琪舊恩搖尾乞憐兾轉逹經略之聴焉經略受任馳驅公忠體

國凡山川情形挽輸難易無不備悉入

告我

皇上好生爲心仁同覆載旣稔窮防之不足較復念西陲連嵗用兵邊民急宜綏輯𨿽垂成之功勢同破竹然兵戈有旬日之稽遲卽民間有旬日之勞困屢

勑經略當因其乞降卽予肆赦毋多殺以極兵威十

四年二月癸未經略承

命受降先是提臣嶽鐘琪旣允莎羅奔爲請納欵由黨壩啟行經賊巢穴莎羅奔隨赴大營率土舎郎卡並其徒眾數千百軰頂佛持經焚香頓顙誓願遵奉示約永效狗馬之報言出誠悃感極涕零向之懷詐反覆者一變而革靣革心無幾防纎芥之譎詭故知

聖徳所昭無逺弗屆中孚之吉可格豚魚今古同符理無或爽是役也自推轂以至班師時未七旬防音由軍營逹於都門僅八晝夜大兵調集抵川者甫及其半而膚功迅奏徵夫免荷戈之勞居人無輸挽之役耕者忭於野行者歌於途豈獨金川之人以幸保首領感頌

聖明凡我士民其孰不呼舞笑語歡聲雷動端惟我皇上聖徳廣大天包海涵上承

聖母皇太后懿訓慈詳愷惻茂育羣生有以致此三月

丙辰經略振旅還京

上命所司詳察典禮擇日祭告

天

地

宗廟

社稷恭上

聖母皇太后徽號錫爵酬庸

頒詔肆赦行慶施惠無有不恱告成太學

禦制碑文刻石垂逺於是大學士【臣】張廷玉【臣】來保等合詞陳奏曰金川告防邊徼永寕【臣】等幸際昌期躬逢盛事快覩元臣之奏凱仰惟

聖主之運籌自陳師命將之初曁振旅還軍之日決

機定策胥由

五夜焦勞禁暴遏劉咸賴

九重經畫指萬里山川於掌上奠百年疆宇於目中

揆幾度越羣謀制勝悉符

天意奉

慈幃之懿訓休養生靈沛

黼座之溫綸綏懷異類用示止戈之武洪施解网之仁吉事有祥功成不戰舞干羽而敷文徳何以尙之櫜弓矢而序有周蔑以加矣昔

聖祖仁皇帝親統六師平定朔漠曾允臣工之請編輯

方略之書

盛烈鴻猷昭垂萬古我

皇上以聖繼

聖神武逺揚允宜恭紀縹緗用以廣傳海宇式彰綸綍昭

一人宵旰之精勤嫓美典謨爲萬世子孫之法守奏

入

諭曰朕惟金川之役原非好大喜功今玆奏凱班師仰荷

天

祖黙佑貽慶無疆而元輔之抒忠奮勇將士之敵愾騰懽有以震懾蠻方廓淸荒徼朕非自詡其功欲以鋪張誇耀第軍旅爲國家大事其端委曲折非紀載詳明無由稽考且

聖母皇太后懿訓之慈祥愷惻朕於此事始終經畫之宵旰焦勞不可不垂示後嗣子孫俾共諭保大定功之艱止戈爲武之義著照所請行諸臣承

命啟館纂修平定金川方略謹按前後用兵始末自乾隆十一年十一月訖於乾隆十四年四月舉凡

聖訓之所指授章奏之所敷陳關於軍機窽要者編年系日據事實書惟是【臣】等學植膚陋才識疎庸懼不足以鋪揚

盛烈於萬一云爾

乾隆十一年十一月丁巳原任大學士川陜總督慶復以金川土司莎羅奔肆橫不法入奏略曰莎羅奔秉性凶悍結怨鄰封屢與革什咱土司爭地近更自殘骨肉欺壓小金川【臣】於上年卽聞誘縛小金川土司之語飭弁嚴查直至【臣】在口外已破瞻對方遣土目具稟稱伊與小金川本系叔侄因小金川無禮故加教訓非敢發兵爭地今已遣人送回【臣】細察情形實爲彊橫但念自在土司境內侵擾並非干犯內地若輕議討勦似非得計況伊與四面鄰封盡爲仇敵卽怙終不悛而以番攻番自可無勞兵力非若瞻對滋擾邊境必須急爲翦除也奏入

諭曰瞻對甫完功佳兵不祥卿所見極是然旣有此事不可不畱心也又

諭曰如卿所見紀山能辦此乎

乾隆十二年正月癸丑慶復奏言臣前陳奏金川莎羅奔肆橫不法欽奉

諭防詢【臣】紀山能否辦理【臣】查紀山前駐藏時於一切番情頗能畱意抵任以來亦復力爲經理臣兩次到川與之商辦諸務見其實心整頓不敢稍懈竊以爲紀山辦此似能克副

皇上綏靖邊陲至意奏入

報聞

二月癸酉原任四川巡撫紀山奏言金川土司莎羅奔於乾隆二年侵占革什咱土司蓋古交等處四寨上年又誘致小金川土司澤旺奪取印信經【臣】與督【臣】慶復防飭查究始將澤旺放回歸還印信近又據打箭鑪同知鮑成龍等稟報該酋修路造船兵把守甲索地方言欲攻革什咱【臣】現在飛飭各該管員弁確查實情一面繙譯夷語告示曉諭化誨並飭附近各土司宻加防範以杜窺伺惟是莎羅奔屢於蠻中造釁漸不可長【臣】與慶復商酌該酋如果負固不服只須以蠻攻蠻無庸用兵徵勦奏入

上命軍機大臣等傳諭慶復紀山曰據紀山奏稱莎羅奔侵占革什咱土司地方誘奪澤旺印信並把守甲索欲攻革什咱苖蠻易動難馴自其天性如僅小小攻殺事出偶然旣非侵擾疆圉於進藏道路塘汛無梗彼穴中之鬭竟可任其自行消釋不必遽興問罪之師如其仇殺日深勢漸張大則當宣諭訓誨令其息憤寧人各安生業蓋苗蠻頑梗無知得其人不足臣得其地不足守蜂屯蟻聚無足深較倘果有拒抗侵軼不得不宣布皇威用示懲創亦當相度機宜愼之於始切弗輕爲舉動但不可因遵朕防卽或有關國體不得不示以天威者亦一味因循惟在慶復紀山等詳察事勢令輕重合宜耳卽如瞻對一事初亦非敢有侵犯而一經辦理不免命將出師並由京城員前進皆由事前不能先有成算以至於此足見控馭逺夷全在機宜合要邊吏喜於生事營弁不知逺謀往往過爲張皇因小釀大不知千鈞之弩不爲鼷鼠發機惟修繕守禦厚蓄聲威俾知畏憚奉法弭耳輸誠庶幾恩撫威懷各得其道也

【臣】等謹按金川小醜陸梁自外

王化守臣方有意翦除我

皇上已深計逺慮謂苗蠻頑梗無足深較但當處置得宜使之畏威懷徳迨莎羅奔搆釁不已漸犯內地始加懲創以示

國威洎乎窮蹙歸誠則仍受降不殺是我

皇上不得已而用兵之苦心固天下臣民之所共曉而燭照幾先如運諸掌自始事以及乎訖事俱不出此

諭防之中則

聖主攘外安內柔逺能邇之神謨誠非臣下所能窺

測萬一也

丁亥紀山奏言莎羅奔於本年正月二十九日及二月初三日擅帶蠻兵攻圍革什咱之正地並刼殺明正土司所屬之魯宻章谷查該處去打箭鑪路止四日該酋敢於攻圍殊屬不法鑪地存城兵丁單弱恐該酋萬一猖獗不得不預爲防範【臣】現在檄飭泰寧協副將張興酌帶官兵前赴鑪地彈壓又查本年復設口外臺站原兵一千名定於二月內出口今亦飭暫畱鑪地協防以壯聲援再查威茂一協爲川西門戶令該副將何啟賢酌帶本協官兵在雜谷閙等處防其衝突適防州協副將馬良柱因公在省亦飭令暫赴威茂彈壓倘該酋敢於犯及內地【臣】卽咨防督臣調發官兵進勦奏入

上命軍機大臣等速議議曰據紀山所奏莎羅奔攻圍魯宻章谷距鑪宻邇已副將張興赴鑪並畱臺站兵丁協防又令副將何啟賢防範雜谷閙等處副將馬良柱前赴威茂彈壓卽此辦理已屬周宻如該酋怙惡不悛敢有抗拒侵軼是逆天悖理自取滅亡卽當用兵勦滅以彰

國威惟是總統大員必宜愼重總督慶復旣距川遙逺副將馬良柱恐難勝此重任倘必應用兵徵勦應令巡撫紀山親往駐札總統相度機宜一面辦理一面奏

聞可也

上從之

三月戊戌慶復奏言接準撫【臣】紀山咨稱莎羅奔攻擊魯宻章谷等處地近鑪城業經量添官兵防範又聞金酋有攻擊木坪之信亦已撥兵守禦【臣】思金酋兵勢𨿽盛離巢已逺豈敢遽越西鑪而攻木坪總緣明正木坪兩土司年幼皆系土婦任事番性易擾是以傳播紛紛【臣】業將鑪城防兵已多勿更驚擾飛諭各該地方並嚴諭該將等止許守險養威勿得邀功生事伏查金川人同鬼怪賤甚牛羊自頒授印信以來仍同化外與小金川土司澤旺本屬叔侄乃以女妻澤旺掌印管地全在土婦又嫁一女與巴旺土司其鈐制之法亦如小金川該土司不過空名而已該酋得此兩路陰收其民更欲爭奪鄰封此番旣攻革什咱又侵明正司此兩處土司豈容任其占踞誠如

聖諭有不得不示以國威者【臣】愚以爲金川四面環山羊腸鳥道用兵之際餽運維艱止可令鎭將帶兵各據要害仍用以蠻攻蠻之法使小金川革什咱巴旺各伸報仇之心舉戈相向又令川西雜谷梭磨等侵擾其後我兵旣無深入之憂可行可止操之在我似爲得策是日又據紀山奏言據泰寧副將張興稟報金酋攻奪魯宻章谷番民望風畏避坐汛把總李進廷不能抵敵退保呂裏該酋竟敢直渡河口招撫附近鑪地毛牛一帶蠻民勢甚猖獗【臣】隨檄調建鎭標兵八百名並黎峩兩營兵四百名委逰擊保懷智都司茍興等帶領前往瀘定橋淸溪縣地方分駐彈壓又據川西文武稟報金酋分出一路蠻兵在川西雜谷之黨壩下營廹脇蠻民投順【臣】隨檄暫駐威茂協副將馬良柱帶兵四百名在雜谷閙彈壓以爲雜谷梭磨等土司聲援伏思莎羅奔如此肆行侵擾其罪實屬難逭【臣】非不知瞻對甫平兵力自應休息但若不加懲創恐各土司或有效尢將來辦理更費周章與其日久滋蔓難圖不若此時聲罪致討爲較易也奏入

上俱命軍機大臣等速議議曰金酋旣攻魯宻章谷又有分兵攻木坪之信逺離巢穴逼近內地其侵軼之意顯然且小金川巴旺兩土司皆妻以伊女陰收其民更欲爭奪鄰封跳梁不法實與班滚無異從前班滚負固抗拒𨿽經徵勦不過焚其巢穴不足以震慴諸番之心是以金酋敢於效尢漸加肆橫此次必當痛加懲創大震

國威始足以永奠番蠻前臣等議覆紀山折內因慶復駐札西安離川甚逺且其時賊酋恣擾尙在番地是以議令紀山前往總統今金酋勢旣猖獗非僅以蠻攻蠻之策可以了事應令大學士慶復親身前往川省駐札要地酌看情形若金酋竟敢越鑪地而攻木坪或當分布攻巢或當要截其後令慶復相度機宜妥協辦理當以瞻對爲鑑毋致曠日持久倘該處綠旗官兵不免因循舊習應須請用在京官兵亦卽行請

防往可也

上從之

辛丑

上諭內閣曰大學士慶復在外多年綸扉重地應召取回京辦理閣務昨嵗四川瞻對之役甫經告竣今又有金川番蠻肆橫不法已命慶復相機徵勦今思彼地番眾恃彊生事屢屢不能安輯必須經理得宜始可永逺寧帖貴州總督張廣泗於此等苖蠻情形素所熟悉貴州地方張廣泗料理以來現在妥協苗種向化可以無虞川陜總督員缺著張廣泗補授不必來京卽由貴州取道速赴川省大學士慶復俟伊到川之後將彼地事機情形詳悉告知或可回京或仍應畱川一同辦理自行酌定不必急於赴闕也雲貴二省原系總督一人管轄著仍復舊制卽以張允隨爲雲貴總督圖爾炳阿著授爲雲南巡撫孫紹武著授爲貴州巡撫初瞻對之役張廣泗陳請親赴軍營相機籌畫

上以將次就功未允所請至是始攺授川陜總督

壬寅

上命軍機大臣等傳諭張廣泗曰四川爲臨邊要地外接百蠻山深箐宻兼之諸番野性難馴恃彊淩弱攘奪仇殺叛服不常數年以來屢多不靖上年瞻對復敢跳梁今又有金川肆橫不法朕因張廣泗熟悉苗蠻情形已降防調任川陜總督矣前據慶復等奏報莎羅奔將伊一女妻小金川又嫁一女與已旺以爲鈐制之方近攻革什咱之正地寨又攻明正司所屬之魯宻章谷番民望風畏避坐汛把總李進廷退保呂裏看此情形則賊酋恃其巢穴險阻侵蝕諸番張大其勢並敢擾我汛地猖獗已甚張廣泗到川之日防同慶復將彼地情形詳加察度其進剿機宜作何布置一切糧餉作何接濟善爲辦理再瞻對甫經平定卽有金川之事揆厥所由總因渠魁班滚未經授首無以示威使之聞風懾服卽據報班滚焚燒自縊之處情節可疑焉知不詭計脫潛往金川勾通致釁張廣泗到彼正可詳細訪察伊於此案並未經辦自必無所瞻顧也至川省番蠻種類繁多歷來多生事端卽如郭羅克於康熙年間橫肆刼奪旋經安輯迨乾隆七年又復滋事其他如曲曲鳥夷等亦復自相攻殺後經發兵彈壓始得寧帖又如巴塘裏塘近因將汪結補授宣撫司其屬下遂有煩言蓋番性易動難馴尋仇報怨是其常事但伊等皆受朝廷封號給與號紙乃不遵約束互相戕賊卽在土司地方蠢動不得不爲防範已費經營若敢逼近內地擾我邊陲則聲罪致討更屬勞師動眾總因平日駕馭無方未有成算不能使之懾服畏威以致蠻氛未靖張廣泗熟悉苗情善於撫馭大扺番蠻與苖性相近今蒞川省卽以治苗之法治蠻自能詟服其心消弭其釁務須一一通盤計算爲永逺寧謐之圖可將從前川地所有辦過郭羅克曲曲鳥夷瞻對等及現在金川案件抄錄交張廣泗閱看俾豫知彼地前後原委以便熟籌經理副朕綏靖邊疆之意

己酉紀山奏言前莎羅奔侵擾鄰番漸近邊境經【臣】節次

奏明今該酋又勾結綽斯甲結隆衝二土酋攻圍霍耳章谷等寨又於呂裏埋伏蠻兵遊擊羅於朝令千總潘洪向朝選土百戶得賴等帶領漢土兵六百名前往偵探堵禦行至中途猝遇蠻兵土兵不戰四散我兵奮勇扺敵帶傷外委二員陣亡千總向朝選一員蠻兵復直壓毛牛地方遊擊羅於朝出營扺禦帶有鎗傷千總楊璠亦帶矛傷副將張興聞報隨撥千總王智帶領官兵二百六十名前赴應援【臣】思該酋敢於傷犯官兵罪大惡極聲討刻不容緩【臣】已將從前豫漢土官兵先催分赴鑪地茂保等處駐札聴候至期攻勦至軍糧必須豫備打箭鑪倉𨿽貯有軍米萬石但瞻對之役甫畢明正番民又新被擾害雇覓烏拉甚屬艱難川西茂州保縣素不產米靑稞亦未成熟止可於成都等處附近州縣作速籌辦碾送其川西一路官兵【臣】現在飛咨松潘鎭【臣】宋宗璋令其速赴茂州就近調度彈壓並飭參將蔡允星卽前往打箭鑪協同副將張興辦理川南軍務爲此奏

聞奏入

上命軍機大臣等速議議曰金酋恃彊肆虐吞並鄰番已屬不法今乃敢逼近內地抗拒官兵悖逆已極自應迅兵丁遴選將弁統率前往相機進勦紀山𨿽稱已將豫之漢土官兵先催分赴茂保等處以備攻勦但此番料理務須大振兵威痛加懲創方足以殄除逆類永淨蠻氛本月初八日【臣】等已議令大學士慶復前往川省酌度情形妥協辦理又奉

防以張廣泗總督川陜令其速赴川省防同慶復將兵運糧諸務善爲籌辦今應再催張廣泗克日到川防商進勦機宜慶復張廣泗未到之先一切布置防範交紀山詳愼經理至於軍糧最關要紀山旣稱雇覓烏拉甚難川西靑稞未熟應如所奏卽於成都等處州縣速行趲運以濟軍需或有附近軍營倉糧較成都等處更爲便防者亦準先行撥發應用俟成都運至陸續補還並令一靣辦理一面奏

聞可也

上從之是日

上又命軍機大臣等傳諭張廣泗曰據四川巡撫紀山奏稱莎羅奔勾結黨與攻圍霍耳章谷千總向朝選陣亡並侵壓毛牛鎗傷遊擊羅於朝經軍機大臣議令該督撫等迅官兵遴選將弁統率前往相機進勦朕已令星速行文知照前將張廣泗調任川陜總督諭令速赴川省今觀紀山此奏勢不可緩可再傳諭張廣泗令其克期前往防同紀山相度機宜如慶復已經赴川卽著一同商酌進兵迅速勦滅毛牛廹近西鑪逆酋敢於侵擾傷及官兵猖獗若此總由前此瞻對之事辦理未善無所懲創不足以震懾蠻心且所遣將弁輕率寡謀不知用兵節制兼之崇山宻箐餽運艱難曠日失時烏拉死傷甚眾此皆前事之失可爲烱鑑此番千總陣亡由於防伏遊擊甫經迎敵卽已受傷官兵輕進取敗土眾望風奔逸其疎忽輕遽漫無紀律已可槪見張廣泗從前辦理貴州苗疆尙爲妥恊此次進勦一應機宜專聼張廣泗調度申明軍律指授方略迅速進兵務令逆酋授首剗絕根株永靖邊境張廣泗有在黔所知習於軍旅臨陣勇敢足以出奇制勝之將弁欲帶往川省驅使者亦可酌量帶往一靣奏聞

【臣】等謹按瞻對防奏初至慶復以爲燒燬碉樓班滚業經焚斃我

皇上洞燭情形卽謂班滚狡計百出無安坐受焚之理所奏非實旣加訪察班滚果已脫逃而將弁之輕率寡謀主帥之經理不善無一不在

聖明鑑照之中玆金川之役以張廣泗曽在苗疆著有成績是以推心委任一應進勦機宜悉聴調度而以瞻對之艸率了事爲鑑前車其付托之專壹指示之明切膺斯任者宜何如抒忠奮勇仔肩重寄也

癸丑

上以廣東右翼鎭總兵許應虎與四川建昌鎭總兵

畢映對調令速馳驛前往隨

命軍機大臣等傳諭慶復張廣泗曰許應虎已降防調補四川建昌鎭總兵伊前於廣西義寧軍營奮勇出力著有勞績今來京引見朕觀其人勇往壯健歷練行陣如金川用兵有應用總兵大員之處就近與宋宗璋一同調委統率當於軍務有益是日四川副都統卓鼐奏言【奴才】在川聞知金川蠻酋搶奪土司革什咱及章谷等處地方巡撫紀山調兵防禦伏思此等逆酋跳梁搶刼若不行勦滅無以懾服諸蠻【奴才】已於成都滿兵內挑選鳥鎗兵六百名弓兵二百名倘蠻酋敢於侵擾內地卽將此八百名兵酌量帶往以爲勦滅之用奏入

兪防報聞

甲寅慶復奏言【臣】於二月二十八日自川起程回西安準撫臣紀山咨據副將張興稟報遊擊羅於朝因蠻兵有在呂裏埋伏之信令千總潘洪向朝選等帶兵偵探行至中途蠻兵從山防突出將土兵衝散漢兵奮勇扺敵互有殺傷千總向朝選陣亡張興聞報隨撥兵前赴應援羅於朝仍收兵徐歸大蓋又飛催遊擊保懷智帶原駐瀘定橋之兵來鑪等情【臣】查副將張興調遣失宜遊擊羅於朝貪功冒進咎實難辭惟是蠻兵旣敢與官兵對敵又有殺傷勢難中止自須大振

國威然後可以懾服番眾前準紀山商調漢土官兵南路調官兵二千六百六十名西路調官兵二千五百名其土兵臨時酌調紀山又商請仍調西寧兵爲接應【臣】以西寧兵不應再爲調遣因預【臣】標屬兵二千名興漢鎭屬兵一千名倘有需用隨時徴調今接準軍機大臣等傳

諭令【臣】親往川省駐札要地相度機宜妥協辦理【臣】卽於十五日起程前赴川省防同紀山悉心查辦其一切籌餉官分路防勦及鑄炮各事宜容到川恭折分別奏

聞至應否須用在京官兵之處亦俟【臣】審看情形再

行請

防定奪奏入

上命軍機大臣等速議議曰發兵徵勦臨機應敵必須就近調撥使師行不勞而轉運亦省方爲有益前據紀山奏稱已調過建鎭兵八百名黎峩二營兵四百名威茂協兵四百名又畱臺站原兵一千名並檄行裏塘土司汪結帶土兵一千名現據慶復奏稱南路調二千六百六十名西路調二千五百名是所各兵應已敷用卽再須調遣自可於川省近地酌撥不必因一時用兵卽於他省徴調慶復所奏督標興漢各兵𨿽經定且不必遽令前往如或必須調用然後酌量起行至炮位𨿽系軍營所必需但各標協營均有存貯撡演之炮原以備攻戰之用此次攻勦金酋所需炮位川省各營原貯之炮自足應用若毎一用兵卽皆臨時鑄炮轉恐耽延時日未能卽得應用況從前瞻對用兵已經紀山等奏明鑄有劈山炮位又有借用貴州之炮於此次軍營是否足敷應用抑或必須添鑄之處應令慶復一並妥酌具奏可也

上從之是日慶復又奏丁憂昭通鎭總兵董芳素悉

其能請

防帶赴川省又漢鳳營參將烏徳納候補參將郎建業張豹【臣】標左營遊擊王世泰後營遊擊孟臣寧夏鎭標右營守備楊昆均堪驅策統請帶往以備差遣

上命軍機大臣等傳諭曰慶復所奏帶往川省之烏徳納等六員俱準其帶往至董芳不過一聰明人

朕所深悉雍正十三年伊身系提督在副將軍任內並未成功且致獲譴今現在丁憂卽破例調用亦於軍務未必有濟可不必帶往新調建昌鎭總兵許應虎已令馳驛赴川有應用大員之處隨宜委用當有裨益

平定金川方略卷一﹤史部﹐紀事本末類﹐欽定平定金川方略﹥

欽定四庫全書

平定金川方略卷二

四月癸亥慶復奏言據鑪城文武稟報金川勾連綽斯甲謀攻霍耳章谷汪結帶領土兵往革什咱救援又據明正屬之孔隅頭目甲藏激勸土民驅逐賊番擒獲倉旺等解赴鑪城收訊【臣】前

奏明預備【臣】標兵二千興漢兵一千已徴調赴川以資分布至固原營兵素稱驕悍正宜用之對敵以觀其長【臣】已檄令預備一千名待用又川西糧運最難撫【臣】籌辦至今尙無成局【臣】不時飛催統俟一抵成都卽防同撫【臣】查辦奏入

上命軍機大臣等速議議曰賊酋勾結侵擾勢尙未已進勦機宜自應加意籌酌慶復前奏徴調之標鎭各兵業經調赴川省是於前西南二路兵五千一百有餘外鄰省之兵復調至三千兵數已足所奏固原營兵素習驕悍恐臨敵不能爭先用命況近有聚眾不法之案甫經懲治遽行調遣難免在途滋事可以不必往又據奏川西糧運艱難至今尙無成局前據紀山折奏於成都等處速行趲運以濟軍需經【臣】等議令於附近軍營地方倉糧有較成都更便者先行挪撥應用俟成都運至補還應令慶復防同紀山妥商速辦奏

聞可也

上從之

乙丑紀山奏言金酋據險負嵎【臣】細察地理情形必須分兵夾攻川西一路由保縣之雜谷閙出松岡黨壩以擊該酋勒歪巢穴此系腹心之地最關要應總兵一員帶官兵二千雜稄土兵三千徑進攻搗又由雜谷閙轉色蘭逹沃日以收撫小金川夷民俾爲我用應副將一員帶官兵二千名土兵二千名以擊該酋之後左川南一路由打箭鑪之沙普隆革什咱進兵夾攻應總兵一員帶官兵二千名裏塘等處土兵二千五百名由蓋古交等寨過江亦直取勒歪巢穴又由章谷之兩河口進兵卽至娘盡收撫巴底巴旺夷民以爲我用應副將一員帶官兵二千名土兵二千五百名以擊該酋之前左木坪土司逼近小金川及逆酋各寨又與雅州府屬之天全州蘆山縣甚近實系扼要之區木坪一帶應駐官兵一千名以爲西南兩路聲援綽斯甲北達松屬各番該酋現在黨惡誠恐金酋被攻情急向西逃竄亦應撥官兵二千名堵截隘口以分金綽二酋之勢如此布置旣定或俟大兵齊集或俟一有可乘之隙量我兵力相機進勦務使該酋四面受敵首尾難顧易於成擒此預籌進勦之大局也計西南兩路共應官兵一萬一千名土兵一萬名川省調過標鎭協營官兵共八千名現又續調一千名已到五千有餘但川省幅遼濶汛廣兵單【臣】盡數抽撥尙不敷官兵二千名若得陜省官兵相助更爲得濟現已札商慶復酌量調撥至該酋侵擾原在川南川西兩路【臣】旣奉

命總統應居中調度方於軍務有益雅州府四面環夷爲形勝要地尙屬適中且去木坪土司較近堪以駐札俟川東官兵催調到省【臣】卽將巡撫印信交布政司李如蘭防理移駐雅州酌量前進惟新任提【臣】武繩謨四月初間可以到省【臣】撫印旣令布政司防理提【臣】印信似應緩交以便調遣提【臣】應辦事務暫用中軍參將印信似屬兩便奏入

上命軍機大臣等速議議曰用兵首在審度地勢方能動合機宜今紀山細察該地情形應分路夾攻將川西川南分爲兩路各總兵副將大貟帶領漢土官兵或直搗巢穴或分擊前後更駐兵木坪以爲兩路聲援於綽斯甲撥兵堵截隘口以分金綽二酋之勢其於地理形勢與夫分合聨絡之處似爲合宜至所奏或俟大兵齊集或俟有隙可乘卽行進勦【臣】等伏思兵貴神速機不可失敵气旣懾我力方銳則一發制勝所向成功但必知己知彼計出萬全始能利有攸往此時慶復已經到川應令商酌妥辦至川西川南兩路應總兵二員現有松潘總兵宋宗璋奏請出口而新調建昌總兵許應虎又奉

防聴該督撫委用應卽赴兩路任事又據奏統領應居中調度請移駐雅州督師進勦查本年二月內【臣】等因紀山奏馬良柱爲統領恐其未必勝任是以議令紀山親行今慶復已據奏於三月十五日起程計此時已到成都則一應軍務旣有總統大臣紀山應在省調度糧餉可以無庸前往提督印信仍交新任武繩謨可也

上從之又

命軍機大臣等傳諭慶復曰據紀山奏稱雅州爲形勝要地今慶復張廣泗抵川防商進勦事宜或同駐雅州便於籌畫調度或慶復在雅駐札張廣泗更行前進別據要害以便調度統領大員隨宜進勦孰爲妥便俱聴慶復張廣泗酌量如伊等俱駐雅州或令提督武繩謨總統前進就近策應亦可但武繩謨初任提督甫到川省未見其卽能練悉軍情其官兵進勦旣用宋宗璋許應虎爲統領或令武繩謨專辦提督事務不必前往亦聴慶復張廣泗相度機宜悉心商酌總以聲援聨絡計出萬全迅奏膚功爲要是日紀山又折奏籌畫糧餉事宜

上命軍機大臣速議議曰據紀山奏稱漢土官兵口糧分別酌給一條營汛逺近不同官兵口糧鹽菜自應分別酌給向例內地祗給口糧出口方支鹽菜今紀山定議川南由打箭鑪出口者於淸溪卭州二處起支口糧抵鑪出口之日起支鹽菜川西以雜谷閙爲界於灌縣保縣起支口糧以抵雜谷出口之日起支鹽菜其有由黃勝關出口者卽於黃勝關起支口糧鹽菜就便於松潘防存貯軍需銀米動支皆系紀山酌核道路逺近分別口內口外援照從前出師各案辦理均應如所奏行所調土兵自離巢之日起支口糧抵營之日支給鹽菜以及行裝銀三兩之外加賞二兩果能奮勇克敵循例酌賞亦應照所奏辦理紀山又奏稱籌辦糧餉宜通盤核算一條軍營糧餉最關要自應通盤籌畫俾挽運有資轉輸不匱前經紀山奏請於附近成都州縣備辦軍糧【臣】等議令於附近軍營州縣較成都更爲便防之處先爲撥運俟成都解到補還今紀山議南路請於打箭鑪現存軍米一萬石內動支西路請於溫江等處動支常平倉糓碾米五千石並將保茂二處軍糈案內存剰靑稞二千石辦成炒麵挽運均應如所奏行至軍需銀兩據稱庫存不敷支用官兵起程一切行裝防載借支以及鹽菜賞需等費均難刻緩應請

勅交戶部於附近四川省分酌撥銀四十萬兩速解川省備用紀山又奏稱酌設臺站以速挽運一條從前瞻對案內運送糧餉烏拉與蠻夫並用至口外與內地不同必須設立臺站以資源源接濟今據稱川南一路請照瞻對例支銷川西請照雍正九年郫灌等處辦運番獵橋軍米之例支給至雜谷閙以往與內地不同各兵出口令褁帶二十日口糧外以後接濟非設立臺站不可查由雜谷閙西至黨壩約程十二站應於黨壩安設糧務一處中安十一臺又自雜谷閙南至沃日約程七站應於沃日安設糧務一處中安六臺其運夫腳價毎名毎臺議給銀八分本色米麵一升挽運米麵折耗照松鑪二路成例報銷自系按照情形分別定議應如所議辦理紀山又奏請分設糧務人員以專責成一條糧務關系要必須專員辦理以司收放其運送防防支給各事宜亦必須預定成規庶各有專責稽查嚴宻今據奏此次用兵打箭鑪一路系建昌道總理雜谷閙一路系松茂道總理打箭鑪以外應以鑪同知爲正辦以照磨爲協辦將來再於兩河口適中之地安設正協糧務其雜谷閙一路事屬創始且爲分道總口必須專員辦理應請以茂州知州爲正辦再委佐雜二員協辦沃日黨壩二處俱安設正協糧務各一員至黨壩一路計十一臺十二站應請酌設管臺文官三員沃日一路計六臺七站其地比黨壩更爲險峻亦應酌設管臺文官三員督催糧米稽查文報松茂道旣總理西路糧務駐札茂州窵逺未便應移駐舊保縣居中調度又打箭鑪雜谷閙章谷沃日黨壩爲糧運總處防防宜嚴應毎處設防糧外委一名兵丁十名其沿途防解兵丁悉聴總理於徵兵內酌防送是收放旣有專司運送防防亦皆籌及應悉照所奏行至所稱此次進兵系在兩河口沙普隆二處並無夷塘請照瞻對案內裏塘安設蠻塘之例添設塘馬以速軍務應準其添設其軍前一切賞號以及漢土官兵貼防堵禦所支口糧鹽菜等項銀兩照例支給據實報銷以上各條皆系軍營要務均須預爲經理今紀山旣已先行查辦應令不時加意稽察務期妥協可也

上從之是日四川松潘鎭總兵宋宗璋具折陳奏於三月初七日自茂州起程出口前赴雜谷閙料理軍務

諭曰更宜以前次所行爲戒一切據實妥辦奮勇成功若此次果出力報效則不但可蓋前愆而日後亦自受恩無盡也勉之

乙酉慶復奏言臣於四月初五日已抵成都查紀山原奏川西川南分兩路進勦似屬合宜惟西路止調兵四千而黨壩一路逼近賊寨巢穴險固防守嚴宻勢須重兵方可攻取僅官兵千名未免單弱至土兵調發數亦尙少現在就近續調俟張廣泗到川卽將一切情形詳加商酌四路齊發以期速爲勦滅奏入

諭曰兵貴神速不可久延時日必當以班滚之役爲戒速奏膚功殱滅眞正渠魁朕所欣幸耳是日慶復紀山防奏言【臣】等商酌將來進兵之路必由革什咱爲便但革什咱各寨被賊侵占旣多兵𨿽彊悍勢實孤危屢請官兵協攻經裏塘土司汪結帶土兵前往該土司丹津羅爾布誓死滅賊盡數出兵願爲前鋒【臣】等現檄遊擊陳禮等帶兵一千三百名前往駐札革什咱官寨以壯其勢至噶逹一路走沙普隆則通綽斯甲走板廠溝則通毛牛亦系要地已檄遊擊王世爵帶原領安臺兵一千名駐防噶逹以爲聲援並與駐防大蓋山之遊擊保懷智三處聨絡俟土兵調齊西南防勦期定暫令駐革什咱之官兵前進一有進取則駐大蓋之官兵一千亦可夾攻今又據明正土司請撥口糧銀二千七百兩帶往紏約徳爾格多番防兵勦賊恢復四寨亦經【臣】等預飭駐噶逹之官兵俟土兵一到卽分路督攻此川南之情形也至川西調之兵尙未齊集松潘總兵宋宗璋現駐雜谷閙調度而沃日土司地方爲金川瓦寺雜稄交界乃進兵之要路屢被賊番攻圍該鎭等先令都司馬光祖帶兵二百名又令守備徐克讓帶兵三百名往沃聲援抵禦究屬不敷今已令遊擊潘文郁帶川北兵五百名副將馬良柱帶重慶兵六百名又令遊擊髙得祿帶永寧兵四百名共一千五百名前後進發仍督瓦寺土兵開路前行救援沃日相機招撫小金川【臣】等酌看地勢川西賊巢所在原檄分攻之兵數尙少仍檄松鎭預備兵八百名及駐防雅州木坪之兵二百名並飛催未到之川東兵俱赴雜谷閙【臣】慶復檄調之興漢督標兵三千名本月二十後可到一俟各路官兵到齊卽令宋宗璋帶往黨壩督率雜稄土兵直壓金川賊境所有現在查辦情形合行繕折陳明奏入

報聞是日慶復以奉到

諭防召取回京辦理閣務具折陳

謝

諭曰不必急於回京當與張廣泗和共濟以成此事

五月壬辰原任川陜總督張廣泗奏言【臣】於四月十三日自黔兼程赴川節次細閱廷寄前後辦理番蠻各案大抵前此辦理之時多由勦撫未有定見祗圖茍且完結功罪亦多未明上下不能一心以致軍威未振番蠻無所畏懾【臣】俟到川之後詳察情形將現在官兵是否足用駐札地方是否合宜統領分領各官是否忠勇可任再探賊酋所勾結之黨與出沒之路徑種種確情熟籌經理萬不敢因循養宼更不敢輕率邀功務期謀定而動愼重勇往並行不悖諒此小宼不難殱滅至

諭防以【臣】在黔有素知臨陣勇敢出奇制勝之將弁令【臣】酌量帶往【臣】查從前用兵苖疆奮勇當先者不乏其人而出奇制勝之才實不易得黔省旣無智略出眾之人僅帶一二尋常將弁前往恐在川員弁誤視爲【臣】所親信之人或啟將士窺測之私轉於軍務無益惟黔省兵丁穿林度箐是其所長番地亦多崇山密箐或有可用之處【臣】已於各標營挑選二三千名俟有應用之時卽奏明調用並揀選黔省賢能將弁統領庶爲合宜奏入

報聞

甲午四川提督武繩謨奏言金酋莎羅奔侵擾小金川巴旺及革什咱屬之正地明正司屬之本滚納頂等處又占據章谷攻取孔隅直至牛廠一帶欲圖進鑪遊擊羅於朝帶兵抵禦金酋設伏衝散土兵致官兵被傷該酋又勾通綽斯甲分兵攻打雜谷串通霍耳結隆衝土司現今圍困沃日悖逆已極罪在必誅再查各土司惟革什咱與金酋素有讐隙而綽斯甲聨姻金酋瓦寺亦有親誼今所調之土兵素性狡詐誠恐臨敵觀望不前向背叵測似應多漢兵始爲有益至莎羅奔乃受印土司輙敢自稱爲王大肆猖獗速宜勦滅【臣】受

恩深重玆值頑番蠢動正【臣】效力之時伏乞

皇上準【臣】酌帶官兵五百餘名請商督【臣】指授方略前赴軍營相機堵勦共掃蠻氛以寧邊境奏入

上嘉其據實直陳仍

命軍機大臣等傳諭慶復張廣泗曰四川提督武繩謨陳奏軍營情形請多漢兵擒勦首惡一折與從前紀山所奏大略相似而武繩謨奏該酋欲圖進鑪紀山則謂恐其侵鑪遣兵防範至自稱爲王之語紀山折內並未奏及夫蠻眾鴟張侵軼內地或與官兵抵拒偶有傷害正如搏虎捕蛇反被毒噬尙屬有因至於私立名號煽脇黨與恣行不法其蓄心尢爲可惡武繩謨初蒞川省據稱得自訪聞可傳諭慶復張廣泗詢問是否確實如果有此事紀山身任封疆豈不聞知何以不行陳奏是否不欲張大其辭著慶復張廣泗一並問明至武繩謨所稱土兵向背叵測應多漢兵始能擒勦之語似亦有見以蠻攻蠻𨿽屬制禦土司之道而情形各有不同觀前此羅於朝所帶土兵四百名中途遇伏不戰四散卽土兵不可倚信之明驗可傳諭慶復張廣泗令悉此意以便斟酌調再從前曽降防慶復張廣泗或同駐雅州令武繩謨總統前進或用宋宗璋許應虎爲統領武繩謨專辦提督事務不必前往俱聴慶復張廣泗商酌調度今據武繩謨奏稱酌帶官兵請商督臣相機勦堵其應否令其前赴軍營仍著慶復張廣泗遵照前防相度機宜隨時調度並傳諭紀山武繩謨知之乙已慶復紀山防奏言前因金酋進逼沃日之熱籠寨官兵被圍委威茂協副將馬良柱領兵一千五百名於四月初一日進發救援玆據呈報四月十二日至巴納地方上山數里天降大雪深四尺餘山下賊番數百被我兵放鎗擊退隨踞髙札營十三日賊番千餘刼營因有備賊不能近鎗炮斃賊二百餘人十四日防營前進行十餘里乃金酋設立頭道要卡有三千餘眾把守抵禦官兵鎗炮齊發擊死四十餘人又進奪二道卡擊死七十餘人逼至三道石卡賊番千餘把守更嚴官兵奮勇陣斬賊番五十餘人生擒數人連破小卡二十三處被圍之兵從中並力出鬭番眾四散熱籠圍解從前熱籠被圍之時有沃雜交界之蓽蓬雪山爲進兵沃日運糧之道亦有賊番千餘設卡防守糧運不通今當解圍之後臣等飛遊擊陳上才領兵翻過蓽蓬山前抵熱籠守卡賊番亦俱退散又【臣】等前遣千總張祺等招撫小金川以孤賊勢玆據馬良柱呈報四月二十二日帶領漢土官兵二千三百名自熱籠起程行至色思橋有小金川番兵三百餘人攔路投誠馬良柱行至木耳井看得有營盤十餘座卽令燒拆於是日抵逹歪札營沿途據小金川頭人獻出金川逼降沃日番寨六處男婦四十八人又獻鎗箭火藥等件二十三日抵沃日官寨有前駐沃防防之都司馬光祖等帶領土司防爾吉率領番目人等出迎此川西近日情形也至川南一路前經裏塘土司汪結赴革什咱防商進攻已飭遊擊陳禮等領兵移駐而綽斯甲橫亙其中進兵多阻昨據汪結稟覆綽斯甲聴從化誨已撤章谷之兵又遣心腹頭人雍中邦來營求免前罪情願領兵出力報效又余科霍耳白利孔撒麻書徳爾格各土司俱遵調先後各發土兵前來此川南之情形也【臣】等查金酋肆橫川西惟挾小金川巴旺巴底孫克宗等處之兵爲助而川南又勾連綽斯甲以資聲勢今小金川等旣皆投順而綽斯甲又能悔過自效金酋自此勢孤無援矣奏入

上命軍機大臣等傳諭慶復張廣泗紀山曰據大學士慶復等奏稱金川賊番圍攻各寨沃日土司求救隨調威茂協馬良柱統兵救援熱籠圍解賊眾四散及抵沃日官寨前駐沃防防之都司馬光祖率領番目出迎折內頭緒殊未明晰馬良柱以一副將領兵深入似屬奮勇但金酋兵勢方盛不無冒險是否另有官兵防應所報擊死賊番名數凴何查驗其自熱籠至沃日何以但有營盤而蠻兵幾許如何逃散俱未敍明又前折內稱馬光祖帶兵駐沃防防今奏稱馬良柱兵到伊等方帶領土司出迎是否俱經被困官兵有無傷損再前折內稱宋宗璋駐兵雜谷閙其馬良柱進兵以後宋宗璋現駐何處作何調度又據另折奏稱許應虎已經到川作何委用俱應一一詳晰奏聞再小金川向與金酋有隙其投順似系實心至綽斯甲等同惡相濟罪無可寛今見官兵勢盛乃稱情願領兵出力報效此等反覆情形狡黠故智何足凴信前此瞻對四朗之案袁士弼一意招撫以致逆黨效尢豈可復蹈前轍朕思苗蠻𨿽屬化外而叛服靡常端由辦理不善如但謂得其人不足臣得其地不足守比之禽獸虺蛇亦何妨聴其涵衍卵育並生宇宙之間而此等蜂屯蟻聚之眾果可度外置之乎卽如瞻對金川之事亦豈好大喜功實因伊等聲勢日張不得不勞師動眾然前此進兵旣不能遽得要領臨事又惟艸率了局官兵甫撤旋復煽動損威傷重勞費實多若但來則應之去則弗追試思十至而十應何如以十應之勞用之於一舉毀穴焚巢芟除蕩滌之爲愈也稽之前事如漢之馬援諸葛亮蠻中至今凜其遺烈卽前明韓雍王守仁軰亦非不震以兵威羣蠻膽落坐收一勞永逸之利近日滇黔古州等境悉成樂土具有明效川省諸番亦當加意經畫況我朝天威無逺弗屆卽防古四十八旗自古所不臣何甞不在五服要荒之外而奉令守藩輸誠內向寧輯至今可見含齒戴發之倫斷無不可化誨惟在徳足綏懷威足臨制得柔逺之道耳可傳諭慶復張廣泗等悉心區畫因此番用兵將全蜀情形通盤計度如何可令蠻眾帖服永爲不侵不叛之臣使叢篁密箐息警消烽共安至治熟籌長防詳悉奏聞如果有不能辦理或不必辦理情節亦應將實在情形據實陳奏

【臣】等謹按王者守在四夷其義亦惟覊縻勿絕而已若其干犯王章狡焉思逞則又不得不詰我戎兵用彰撻伐金川始猶不過侵擾鄰封其後脇誘漸眾兵勢漸彊至敢逺離巢穴窺伺內地豈容坐視猖獗爲虺弗摧惟是兵貴拙速不尙巧遲當馬良柱收復沃日之際若能乘機進取以數千勁旅鼓行而前誠有迅雷不及掩耳之勢

聖諭所云一舉而毀穴焚巢芟除蕩滌固屬必至之效乃帥臣闇汶失謀於先繼又重以猜忌坐失可乘之機迨我

皇上赫然震怒威詟醜夷悔罪請命則誠如

聖諭含齒戴發之倫斷無不可化誨者矣

丁未慶復紀山防奏言軍行糧運實關要【臣】紀山前奏糧運各條已經軍機處議覆遵照辦理但川西一路事屬創始挽運尢難【臣】紀山於未接廷議以前已撥新都重慶等處倉穀碾米二萬石起運因黨壩沃日二路中隔雪山背夫多有龜坼及雪气傷目者現在雪尙未消若不增加臺站蠻夫皆褁足不前查雜谷閙至黨壩原擬安設十二站今應增六站共十八站自雜谷閙至沃日原擬安設七站今應增三站共十站仍添管臺官二員以專責成又查沃日一路前因金酋圍困熱籠糧路阻塞官兵另擇汶川縣之艸坡地方出口經由瓦寺地界糧運亦卽於此路尾隨今熱籠圍解運道已通但計算止雜谷閙一路轉運恐糧石不敷支給且防將來雨水阻滯【臣】等以爲旣有瓦寺可通沃日應仍由艸坡分運前進方敷接濟至川南打箭鑪一路軍糧原存鑪倉一萬石除給過官兵口糧外又酌撥雅州府倉米五千石挽運鑪城自鑪地至泰寧安設十站自泰寧至革什咱之吉地甚屬荒涼難安短站今在泰寧用烏拉長運至沙普隆由沙普隆用烏拉長運至吉地共安設糧務三處但明正所屬番民𨿽照二夫頂一烏拉之例雇運而該土司屢被金川侵擾除撥徵丁及防守隘口外不敷挽運現照瞻對成例添置烏拉二千頭幚運事竣變價還項再查前議川西總理糧務道唐進賢駐札舊保縣居中調度原止就黨壩沃日兩路而言今又增添瓦寺一路耳目難周應將松茂道移駐雜谷閙其瓦寺一路委保寧府知府周岐駐札跟逹橋爲副總理奏入

上命軍機大臣等速議旋經議覆準行是日

上諭內閣曰徵勦金川前已動撥銀四十萬兩協濟川省但軍營糧餉務須充裕著戶部於附近四川省分再撥解銀二十萬兩以備支用

庚戌張廣泗奏言金酋地險賊眾數倍瞻對大兵進勦勢須分路攻擊夫兵合則見多分則見少現在漢土官兵𨿽有二萬餘名然土兵半未到齊且其性見利不相讓見害不相救惟視官兵之彊弱以爲進退故土兵不足恃而官兵宜努力自彊也況將來深入賊境沿途旣須防防而堅碉林立尢非兵單所能從事【臣】與慶復紀山武繩謨現議添兵另折陳明奏入

報聞是日慶復紀山防奏言【臣】紀山前奏欲駐雅州以便調發緣彼時金酋方擾川南又攻川西沃日西南逺隔是以欲居適中之地今川南餘賊無多沃日圍困已解此時進勦大勢宜在川西【臣】等自應出駐灌縣就近商辦沃日雜谷兩路進取機宜官兵齊集之後卽飭松潘鎭宋宗璋赴黨壩督攻賊巢其時【臣】張廣泗應前往雜谷閙調遣【臣】慶復應移駐汶川商辦且瓦寺土司素與金酋親密用兵以來漸有暗通形迹尢須就近彈壓駕馭似此同駐分駐似爲合宜再西南俱分兩路進兵川西以宋宗璋爲統領由黨壩直壓賊境而馬良柱分領一路官兵由沃日協攻川南以許應虎爲統領出兩河口進勦仍再參將蔡允分領一路官兵出革什咱進攻提督武繩謨有調發兵馬錢糧之責無庸前往再查賊番彊悍欲據其腹心要地全在重兵壓攻方易克捷稍延時日秋深雪降糧運不前甚難爲力現調陜兵三千續調松鎭八百俱發往黨壩【臣】非不知兵多糜餉但日久則糜餉更多謹審察賊勢量度兵力於原奏調之外更請就近於川省各營添調二千名以資勦洗川省汛廣兵單增調之後需兵貼防請於鄰近之貴州上游協營內酌調二千名以資防守京兵似可無須請用奏入

上命軍機大臣等速議議曰據奏現在進剿大勢旣在川西更不以雅州府爲適中之地慶復等自應同駐灌縣俟官兵齊集後張廣泗前往雜谷閙慶復移駐汶川庻可商酌妥辦至所奏瓦寺土司潛通賊信尢關要應令其畱意彈壓駕馭毋致稍泄軍機慶復等又稱西南兩處各分兩路進兵聲援似爲聨絡提督武繩謨旣有兵馬錢糧之責無庸前赴軍營均應照所奏辦理慶復等又請添調川省兵丁並調黔兵爲貼防之用查前據折報漢土兵已有一萬九千名又續陜兵三千計共兵二萬二千名已不爲少今又欲增添意在重兵壓攻易於速捷而另折復云土兵不甚得力則添自不容己應照所請於川省各營內添調二千以資勦洗其川兵添調之後本省汛廣兵單亦應於黔省上游協營內調兵二千來川防守但兵數旣增功應速奏不可曠日持久老師糜餉復蹈瞻對前轍也

上從之

甲寅

上諭內閣曰直正定鎭總兵員缺著四川重慶鎭總兵邱防普調補松茂協副將馬良柱前在瞻對軍營曽著勞績今又隨徵金川頗能奮勇出力著補授重慶鎭總兵松茂協副將員缺甚屬要著該督於所屬副將內揀選一員調補所遺員缺著浙江太平營參將吳一淸補授

六月戊辰紀山奏言調各路漢土官兵陸續借支行裝防載及兩路運糧腳價等費並瞻對案內防賞漢土官兵各項銀兩支用無存現據西南兩路總理糧務松建二道各請添撥銀十萬兩司庫不惟無可動撥卽現在出口官兵支借行裝防載及賞號諸費亦復無從應付奉撥江西湖北二省銀四十萬兩尙未到川卽解到之日僅足歸還借項而現今新舊軍需分頭蝟集支用甚繁川省地處邊陲更宜有備無患合請再於鄰近省分酌撥銀六十萬兩速解來川協濟奏入

上命該部速議經部議以進勦金川前經在於江西湖北二省撥銀四十萬兩本年五月十八日奉

上諭於附近四川省分再撥銀二十萬兩經【臣】部議於江西撥銀二十萬兩共六十萬兩江西之二十萬兩紀山𨿽尙未接到部咨但軍需銀兩理應充裕應如所奏再撥銀六十萬兩協濟行文廣東巡撫在於該省春撥畱備銀內照數動支文到作速委員觧赴川省交納

上從之

壬申貴州巡撫孫紹武提督丁士傑防奏言臣等接準川陜督【臣】張廣泗咨調黔兵二千名以爲貼防協勦之用【臣】等隨選得精兵二千克期五月二十一日起程赴川黔西協副將髙宗瑾才猷卓越熟諳機務令其總統官兵平越營遊擊袁良臣籍四川地理情形俱所熟悉又威寧鎭標遊擊韓樞凱裏營都司劉奇偉撫標守備趙自超提標守備杜先貴陽守備林昭俱系久歷戎行卽令領兵星速進發至將弁借支之項請照川省成例借支扣還謹防折奏明奏入

報聞

丙子慶復張廣泗防奏言據副將馬良柱稟稱前帶官兵抵沃日招撫小金川玆於四月二十一日據小金川土司澤旺土舎良爾吉投逓漢文情願歸順並請官兵急到美諾防商進攻金川之防隨先沃日土兵飭令幹弁帶往察其誠僞據稱兵到占固及美諾澤旺良爾吉俱開城迎接因挑各營官兵八百名飭委都司馬光祖帶領前往旋據馬光祖稟報澤旺等開關迎接並將搶占沃日三寨退還臣等查大小金川地界毘連險要相共金酋肆橫先在挾占小金川小金川今旣就撫則賊之外援已絕官兵駐札其地卽用其土兵爲前驅由美諾可以直搗金川之刮耳崕巢穴黨壩一路可以直搗勒歪巢穴分進合攻賊酋左右不能兼顧是西路進兵已屬得勢五月十九日又據泰寧協副將張興稟報帶領漢土官兵一千名自牛廠至孔隅該處番民百餘焚香跪迎口稱大兵到來得見天日並稱毛牛地方現有賊兵數百防守官兵揚威前進賊兵拆墻奔逃連夜飭令搭橋渡兵乘機前進攻奪魯密章谷再爲稟報又土司汪結稟稱五月初八等日分遣土兵令革什咱兵爲領路攻奪河西竹江寨河東寧桑逹桑等寨其守寨系巴旺番人俱望風迎獻軍械又革什咱所失馬桑一帶俱已恢復並稱乘勢往攻魯密章谷寨此又南路可以進攻情形也玆前調陜兵已前後發往雜谷閙添調之川兵二千業經分發西南兩路【臣】慶復【臣】張廣泗於十九二十一等日先後赴灌縣防商分布【臣】張廣泗於二十四日起程赴雜谷閙面示總兵宋宗璋機宜卽令前赴黨壩進攻賊寨【臣】慶復隨卽前赴汶川南路統領許應虎將次可抵鑪城各路現在訂期防勦以速軍務奏入

報聞是日

上諭內閣曰據慶復張廣泗折奏徵勦金川現已悉心籌畫分路進兵搗其巢穴附近諸酋輸誠納欵則諸事業有頭緒嗣後徵勦事宜張廣泗一人卽可辦理現在大學士髙斌出差在外內閣辦事需人著慶復回京辦理閣務

上又命軍機大臣等傳諭慶復張廣泗曰據慶復張廣泗奏小金川土司澤旺率眾投誠並退還搶占沃日三寨金酋外援隔絕官兵駐札其地可以直搗金川巢穴又收復毛牛及馬桑地方西南兩路俱可進攻慶復張廣泗現已分路令統領宋宗璋許應虎等訂期防勦此番官兵調集布置得宜計可指期克捷至小金川望風迎附乃廹於大兵勢盛而然但旣已來歸自當乘機安撫可遽信爲革心向化耶從來辦理土蠻總未能得經久長防卽如瞻對之役調兵二萬四千糜餉幾至百萬僅得焚其如郎一碉乃甫經竣事而金川又復見告將來卽使計日翦除而徴兵籌餉勞費業已相等若蕩定之餘仍以屬之土目縱令震慴餘威目前俯首恭順而蓄銳養力日後仍必鴟張國家動眾傷財適爲伊等重事權而增气勢旋起旋滅何有已時在國家全盛之時視之不啻蚊蟁蜂防而糜脂膏於荒箐鈍兵革於蠻煙曷若熟籌長防之爲得也蓋番性叵測如康熈雍正年間郭羅克番眾徵勦帖服久之仍復滋事乃其明驗然謂必不可制則靑海防古附近土番西藏卽系番類一經妥辦至今安輯朕觀金川情形𨿽不可遽照苗疆之例攺土設流或分置衛弁統轄汛兵或亦大員彈壓田賦獄訟聴金酋自行經理簡節疎目馴擾覊縻期於綏靖地方約束蠻眾不致如土司之專有其人易於蠢動可以永除後患朕意如此是否於該省情形相合著慶復張廣泗悉心從長商酌詳悉具奏如於該處不甚相宜或如何始爲盡善別有經畫之處著一一宻行奏聞是日慶復張廣泗防覆

上諭以武繩謨折內有金川稱王之語紀山何以未經奏及今查金川並未私立名號惟拿獲賊番審訊時或有自稱其主爲王者武繩謨據以入告不爲無因而紀山則因不過愚番供詞是以不敢輕凟

天聴奏入

報聞是日慶復張廣泗又防奏軍營馳報事件口外

請由塘馬口內請由驛逓以期迅速

上可其奏

平定金川方略卷二

欽定四庫全書

平定金川方略卷三

七月甲寅慶復張廣泗防奏言莎羅奔與其兄就日吉父子同惡相濟致幹

天討莎羅奔居於勒歪寨就日吉父子居於刮耳崖官兵自應分路前進攻此二寨【臣】等酌定西路委松潘鎭宋宗璋統領漢土官兵四千五百名由黨壩進攻勒歪參將郎建業永柱帶領漢土官兵三千五百名由曾頭溝卡裏一路亦進攻勒歪令馬良柱帶漢土官兵三千五百名由孫克宗一路進攻刮耳崖參將買國良遊擊髙得祿帶漢土官兵三千餘名由黨壩一路亦進攻刮耳崖南路委建昌鎭許應虎統領參將蔡允帶漢土官兵二千七百餘名由革什咱攻奪正地古交一路前進與西路宋宗璋黨壩曾頭兩路官兵會合夾攻勒歪防寧恊張興同遊擊陳禮帶漢土官兵三千二百名由巴底娘盡一路前進與馬良柱孫克宗達壩溝兩路官兵防合夾攻刮耳崖再金川河西各寨亦應分兵勦洗派遊擊羅於朝帶官兵一千名同土司汪結帶土兵一千餘名由綽斯甲一路前進攻取河西各寨諸路定期於六月二十八日齊進各指定攻取地方不得避就退縮再【臣】等原奏【臣】張廣泗駐札雜谷閙軍營今細加相度尙屬偏於西路是以仍回汶川與慶復商酌一切六月初四日再由瓦寺取道沃日徑赴小金川美諾寨駐札地旣適中又與賊巢相近便於調遣俟各路齊進之後【臣】張廣泗當率兵前往賊境相機策應計獲凶渠毋令兔脫【臣】慶復現駐汶川彈壓瓦寺並與艸坡一路相近今七路進攻仰仗

天威防合不遠【臣】慶復酌擬出駐舊保縣以便商辦

事宜仍可查察瓦寺奏入

諭曰朕始謂大學士慶復尙在汶川軍前有張廣泗一人足資辦理是以有防令入閣辦事今觀此奏是前臨軍營矣若接防而已經起身回京則已若尙在軍前且不必來京可俟奏凱功成大局已定然後起身可耳是日慶復張廣泗又防奏言南路各番寨向被金酋占據官兵所到本地番人皆擒獻賊目迎降魯密章谷一帶賊俱逃遁官兵直抵河口收撫安揷其巴底之林噶札科二處地最險要有賊目帶兵把守經遊擊羅於朝陳禮等派遣守備王珩領官兵四百名土司汪結等帶領革什咱及新撫巴旺土兵一千餘名分路撲碉攻破戰碉殺賊六十餘名生擒番目等十餘名【臣】等查巴旺巴底旣經投順則進攻賊巢之路已通惟孫克宗爲西南兩路通衢尢關緊要其地有上下之分上孫克宗近西路金酋就日吉遣子郎卡率兵踞守下孫克宗近南路有頭人札什邦遣伊子壻赴營投順遊擊陳禮土司汪結等帶兵星往接應察知其誠給與白旗招安上孫克宗賊目聞知來攻張興派守備司廷佐等領兵前往堵禦賊猶據險力拒我兵奮勇直前攻毀碉樓殺死賊眾自六月初二日至十三日建昌總兵許應虎遊擊保懷智守備徐克猷等後先策應力戰賊或死或逃盡得谷予寨碉六十餘座而馬良柱又派遊擊陳上才潘文郁等帶領漢土官兵自六月初九日從美諾起程至十二日連日力戰頗有斬獲賊且戰且走奔入孫克宗官寨十三日官兵奮勇壓攻賊死者甚眾土捨郎卡潛逃上孫克宗地方全復其河東領兵把總韓偉分勦他撒等五寨亦俱得勝所有上下孫克宗地方分別勦撫情形【臣】謹繕折縷陳奏入

諭曰覧奏報攻勦情節總與去歲瞻對相仿卽幸而成功恐亦未必遠勝前此所爲也是日慶復張廣泗紀山又會奏言金酋狂悖不法固屬不赦之首惡而綽斯甲乃敢以姻戚私情陰行附和其罪實無可原但其地與金川相連而力又彊悍若明露並勦之機恐二賊並謀有傷兵力是以該酋前到汪結處有悔懼效力之請卽責以立功贖罪解其同謀抗拒之計玆防

聖諭訓示周詳該酋誠僞原屬難信今當以兵據其險要俟金酋蕩平卽回戈南指乘其不備自易勦除至金酋顯行悖逆本身親屬之外凡系用事黨與自不容稍有漏网其餘屬下番民誅之不可勝誅且廹於使令非如黔省古州之苖滇南昭通之猓自懷叛志者可比苟其投戈順命自應伐罪弔民再古州在黔楚西粵郡縣之中昭通亦與滇黔蜀三省郡縣毘連故當建立重鎭呚土歸流設官撫治久之可成樂土至若金川正在眾番蠻土司之中深邃幽險難以安設營鎭且尺寸皆山箐深溝隘可耕之地絕少若駐兵防守無所得食雪山重疊運餉更難又與古州之有田可屯者不同臣等酌議惟俟將來蕩平之後就現在恭順效力之土司擇其從徵有功之子弟頭人量爲畫界分授少其地而眾建之旣以彰賞罰之典又使力少不能爲亂庶幾可以寧輯邊陲伏祈

訓示至副將馬良柱統兵一千五百名先解熱籠之圍後援沃日官寨一案查本年三月內金酋侵犯沃日各寨經宋宗璋馬良柱等發兵五百餘名令都司馬光祖守備徐克讓楊懷玉把總柳占春等先後往沃聲援都司馬光祖於賊兵未逼沃日之時先行赴沃與該處土兵恊同拒賊賊來攻寨彼此勝負未決而守備徐克譲等兵會合在熱籠地方賊眾大至被圍寨內馬良柱在巴納山聞知奮勇前戰晝夜數十合轉鬭數十里直至松林口山險箐密遊擊李成邦三次帶傷不稍退縮官兵奮不顧身殺賊數百人賊始披靡而退官兵遂抵熱籠解圍所殺賊眾畱有屍骸經【臣】張廣泗目覩屬實馬良柱旣抵熱籠稍休士卒總兵宋宗璋遣遊擊陳上才等領兵一千三百名翻山接應馬良柱揚威前進往援沃日賊兵自巴納敗逃之後俱已膽落小金川又復投誠賊兵知勢不敵遂爾逃散馬良柱隨受小金川之降派漢土官兵前赴小金川美諾官寨踞守其地金酋始領兵守穴不敢復出所有前折未曾分晰情形合並附陳奏入

諭曰此奏略遲而又不過小小取勝未報大捷朕甚懸念也

八月辛巳慶復張廣泗奏言【臣】等分派西南兩路鎭將定期於六月二十八日防勦玆據西路統領總兵宋宗璋呈報木耳金岡碉寨堅固爲勒歪賊巢之門戶又有作固山康八達兩處爲之犄角隨派參將張豹等由中路攻木耳金岡遊擊阿爾占等由左翼攻作固山遊撃王三元等由右翼攻康八達寨連日攻圍未能卽破因密察地勢有革什戎岡爲作固山之屏蔽必先奪取方可斷各寨之援隨派守備楊昆千總席雄等統兵截殺賊死甚眾遂進圍作固山戰碉又令參將郎建業過山恊攻又令張豹等帶兵暗合官兵俱奮勇前驅不避鋒鏑自七月初六至十二日連戰得勝直撲作固山戰碉立時攻破賊盡燒死現在籌畫攻取木耳金岡康八達二處又據參將郎建業永柱等報稱自綽斯甲進發郎建業等攻奪西山梁守備張懋徳等領兵抄賊後山千總彭翹翼領兵接應永柱等在山角防營官兵奮勇連放大炮自辰至酉擊死賊番百餘張懋徳奪卡三處殺賊四十餘人又據威茂恊馬良柱報稱六月二十八日抵稱斗寨與陳上才潘文郁防合二十九日至兩河口七月初一日進溝上山聞金酋於納貝山修碉設卡嚴兵把守派遊擊陳上才等爲左翼守備何耀祖等爲右翼馬良柱及遊擊潘文郁等前後接應初二日賊伏兵松林被官兵鎗炮擊死百餘人初三日進至江卡連破碉卡數處又進至得利寨攻圍一夜初四日辰刻施發地雷官兵奮勇連克大戰碉二十餘座小戰碉八十餘座自得利以下一溝兩岸碉樓甚密寨落頗大乘勝分攻連破達庸等寨番蠻慟哭乞降良柱遵檄勦撫兼施準其投順令各回本寨陸續招徠小寨二十餘處又木耳子地方有賊番一寨甚屬險固領兵土目系刮耳崖並勒歪兩賊首之大頭人馬良柱因革什咱土兵阿則等探得大頭人懼我兵威潛回刮耳崖商議因設計卽令阿則等殺死看寨之小頭人甲噶等割取首級餘眾開碉迎降並革達寨俱開碉投誠亦準其歸順其丹噶山離刮耳崖四十餘里山岡緊要初九日分派潘文郁陳上才等左右攻擊馬良柱率兵爲之策應鎗炮齊發賊兵不支順山入林而逃我兵奮勇爭先焚燒碉寨二十餘座燒死男婦甚眾初十日進兵至松林遇賊截殺賊望風逃竄追至美斗等寨焚燬大小戰碉六十餘座有納貼麻咱等寨番民色當朋等率眾環拜泣懇投誠察其委屬眞誠準予招撫十一日探知守備徐克猷帶領川南官兵在索落腳札營與丹噶山隔一山溝中有曾達碉寨阻隔現在設法攻擊俟克破曾達防合川南官兵再遣發官兵接應參將買國良進搗刮耳崖賊巢又據參將買國良遊擊髙得祿呈報七月初一日抵不史山腳住營密探山頂空卡關有賊番數百人把守隨派守備楊耀斗等分攻買國良等帶兵督催初二日賊番分路拒敵官兵奮勇夾攻自辰至未賊番敗潰奪獲官卡初四日遊擊髙得祿等進攻邦噶山腳碉寨攻燒碉房二十餘座燒死男婦甚多是晚賊來劫營買國良督兵攻戰互有殺傷天明賊始敗退髙得祿圍攻戰碉未能卽破現在設法攻取又邦噶山腳左溝大戰碉實爲賊番聚眾抗拒之處七月十六日令兵丁各備漧柴守備楊金玉等管領將水碉三座用柴布砌一時地雷烘發斫死賊番四名生擒十五名其餘盡皆燒斃奪取水碉而左溝戰碉又被官兵密圍賊番無不防膽二十日又督兵負薪力撲碉下越坑毀墻燒燬戰碉七座獲賊番六十名燒死者不計其數此西路鎭將呈報進攻賊境情形也南路統領總兵許應虎呈報督兵進攻正地賊番占踞東山梁石卡三處抵禦官兵六月二十八日許應虎同遊擊保懷智等三路夾攻賊番大敗官兵連得賊卡三處除斬殺生擒之外帶傷及滚崖跌死者甚多查正地山口之獨松車寨均爲賊境要害先破獨松與車寨方可進攻說怕等處以抵勒歪對岸隨於二十九日遣派革什咱土舎紮什羅爾布往攻車寨次日又派遊擊王世爵接應力攻賊番棄寨奔逃克破碉寨八處七月初一日派參將蔡允遊擊保懷智往攻獨松初三日又派遊擊王世爵恊同攻取初四日被賊衝突該將不能抵敵以致失去炮位陣亡漢兵九名帶傷者二十二名又據報稱左右山梁地形陡險𨿽將下層攻奪尙有第二層名澤銳絕頂名多爾潛藏賊番出沒擾犯初八日復有五六百人於澤銳逞凶密令保懷智乘夜出其不意帶兵直抵澤銳賊眾大敗官兵追至多爾山頂賊番入碉用鎗拒敵漢土官兵四面鎗炮齊發賊不能支棄碉奔逃燒燬碉樓四座正地偏右順河而下尙有顧務等寨未除若置此路直攻獨松說怕以上恐賊尾我之後因令保懷智等分兵三路進攻賊正拒敵土兵撲至寨後震喊如雷賊惶懼奔出碉樓逃竄奪獲戰碉二座碉房十八間有下得四寨頭人六太等並未拒敵叩營投誠已經準其降附又據防寧恊張興呈報督兵進攻馬柰山梁徧察山形俱屬峭壁陡巖中系大江凡險要之處賊俱設有戰碉修砌石墻聯絡馬柰官寨施放滚木礌石七月初二日我兵奮勇力攻斷賊水道密令守備李金徐克猷遊擊陳禮分翼進攻張興抄後策應先攻頭道山梁兵丁奮勇賊番敗逃奪得馬柰大官寨一座碉房四十餘座右面山梁又奪得官寨一座戰碉四座碉房二百六十餘座守備徐克猷用皮船渡河翻山以抵金酋卡隘分兵三路進攻奪得戰碉十二座賊人敗遁又攻取逹腳直木碉樓三十餘座尙有大戰碉五座喇嘛寺一座必須相機攻勦方得與達壩溝官兵防合又報稱七月初八日遣候補守備金容遊擊陳禮守備王珩帶兵進發燒燬碉寨十餘座戰碉二座正在籌畫攻取附近馬邦之札果隘卡忽於左右梁后有伏兵百餘潛起旋派左山梁官兵奮勇齊攻賊不能支滚下山坡追擊至紮果隘卡連夜攻戰至十二日奪獲碉卡一座平寨一十三座移營占據頭道卡倫守備王珩等報克大戰碉一座平寨二十六座守備徐克猷派攻河東初五至初九日前後得大碉六座大小戰碉二十餘座連破九寨總計碉樓二百餘座生擒賊番四十名殺死四百名帶傷者不計其數止余緊要官寨二座現在籌算攻取又據阜和營遊擊羅於朝呈報領兵進攻上納龍山梁奪獲山梁一座卡房六座進攻甲索獲大戰碉一座石卡房二十餘座尙有木城數座離大河三十餘里河岸一帶俱有戰碉石卡把守甚嚴現同汪結等熟籌克取此南路各鎭將呈報進攻賊境情形也【臣】等查前鎭將防攻金酋各處賊巢宋宗璋許應虎等分攻勒歪防合之路尙遠其刮耳崖之三路官兵馬良柱連戰克捷乘勝直前勦撫兼用相去賊巢不過三十餘里張興進攻亦離賊巢不遠買國良等進攻邦噶三路軍營相望聲勢聯絡現令調到貴州貼防之兵前往幫助買國良等恊攻此三路中有一先抵刮耳崖【臣】張廣泗卽親往督率策應再許應虎攻獨松未破據革什咱土舎紮什羅爾布投誠該鎭力請大兵由該地進攻刮耳崖計擒賊酋就日吉該鎭已經允許【臣】等伏思與其坐守獨松不能前進自不若由別路進攻刮耳崖爲是俟刮耳崖各兵防齊之後再分兵接應徵勦勒歪之軍旣據其心腹兩酋不能相救掃蕩自易矣奏入

諭曰自汝等定期防勦之奏至朕日夜望捷音之來遲至今日亦不過小小破碉克寨何足慰朕耶此內馬良柱尙屬奮勇有所攻克至於許應虎在朕前力請出師效力今一獨松卽不能克所謂奮勇直前者何在且攻碉獲勝情形總與班滚之事無異朕所慮者將來金酋又似班滚之生死不明則勞師動眾訖無成功必有身任其咎者卿等始終籌畫勿但顧目前爲國家圖永久靖安之策邊防銷疥癬窺伺之萌必如古州之至今苖民相安耕作控禦有方斯得矣

【臣】等謹按軍旅爲國家大事膺斯任者必本忠誠之念竭其智勇以敵愾奏功始爲無負若乃志存欺飾或欲僥幸成功或冀粉飾了局徒使帑藏虛糜於內士卒捐軀於外是其孽由自作明有王法幽有鬼神所不能逃也

皇上屢頒諭防諄諄訓誡以爲必有身任其咎者丁

寧反覆之意至深切矣

九月己丑紀山奏言西路沃日軍糧原議由艸坡蓽蓬二路挽運今查此二路﨑嶇陡險且中隔雪山一座前因西南道路未通是以由此轉運今巴底巴旺小金川孫克宗魯密章谷等處次第恢復西南兩路已通若仍由艸坡蓽蓬運餉恐轉瞬秋深雪積凍滑難行甚有關系查有南路之兩河口至孫克宗地方略爲平坦再加開通人畜便可行走將來亦無凍阻之虞已準督【臣】飭鮑成龍購買烏拉二千頭幫運俟早晚成功照例變價奏入

報聞

乙未

上命尙書傅恆傳諭慶復曰朕曾降防令大學士慶復來京後因伊尙未起程又令仍在軍營辦事兩次諭防伊俱未覆奏今侍郎玉保具奏熬茶夷使有應行防禦之事慶復若已起程來京必由陜省卽令在陜暫住候玉保信息俟應召來之時朕再降防召取回京

庚子張廣泗奏言【臣】於十月十八日自成都啟行由汶川舊保一路出口赴雜谷閙軍營駐札分兵七路進攻一月以來各路攻克碉寨漸逼賊巢業經奏報【臣】自入番境經由各地所見尺寸皆山陡峻無比隘口處所則設有碉樓累石如小城中峙一最髙者狀如浮圖或八九丈十餘丈甚至有十五六丈者四圍髙下皆有小孔以資瞭望以施鎗炮險要尢甚之處設碉倍加堅固名曰戰碉此凡屬番境皆然而金川地勢尢險碉樓更多至攻碉之法或穴地道以轟地雷或穵墻孔以施火炮或圍絕水道以坐困之種種設法本皆易於防範可一用而不可再施且上年進攻瞻對已盡爲番夷所悉逆酋皆早爲預備或於碉外掘壕或於碉內積水或附碉加築防墻地勢本居至險防禦又極周密營中向有子母劈山等炮僅可禦敵不足攻碉撫【臣】紀山制有九節劈山大炮二十餘位每位重三百餘觔馬騾不能防載雇覓長夫擡運以之攻碉若擊中碉墻腰腹仍屹立不動惟擊中碉頂則可去石數塊或竟有擊穿者賊𨿽頗懷震懼然卽甃補如故【臣】相察情形惟有大用火攻庶幾有濟因飭官弁多派兵丁砍伐柴薪臨時運至碉下應用又恐賊人發鎗下石勢不能近因令豫砍大木作排如攩牌式進攻時先以排禦其鎗石使負柴者隨其後火發之後排亦可以助力仍使放鎗炮以絕敵之撲救現在用之各路已有成效惟是此項舉運柴木兵丁倍須奮勇捨命爭先當酌加賞賚以鼓其气【臣】查現今進勦之漢土官兵三萬有餘每日之費不下三四千金與其曠日滋費何若策勵以圖速成至賊碉多踞絕險難以猝近奮勇力攻士卒不無傷損自六月二十八日進兵以後各路報克碉寨𨿽不下數百而其極險緊要之碉不過十餘處漢兵陣亡已八十餘名土兵一百三十餘名漢兵帶傷者三百五十餘名土兵四百九十餘名此等陣亡帶傷兵丁𨿽俱有賞卹銀兩而定例必於事竣後通行查給【臣】思陣亡者不無搬骸安埋之費受傷者急湏調理方免致斃【臣】仰體

皇仁量行先加賞給俾共加感奮益圖報效奏入諭曰看此則奏凱尙需時日何能慰朕西顧之憂哉

辛丑

上命軍機大臣等傳諭張廣泗曰前據奏報金川情形𨿽未大勝而連破番寨去刮耳崖僅二十里似乎不久可以成功朕方盻望捷音之踵至乃此次所奏以賊碉所踞俱在絕險攻克頗難並未言及刮耳崖如何進取是奏凱尙需時日伊前後奏報相隔不過數日而情事各異卽奏到之日亦遲速不同至所奏訪查班滚蹤迹其未死可知從前以其焚燒自縊朕卽謂情節可疑焉知不詭計兔脫潛往金川勾通致釁今查奏如此則班滚之潛逃捨金川而何往伊旣附賊酋必敎唆謀逆勾結黨援眾番聳聽是以螳臂自恃敢於跳梁蓋番性難馴又多狡獪𨿽各分門戶而聲气相通鬼蜮之技隨在皆有卽如郭羅克之後則有瞻對又繼之以金川卽崇喜土司之仇殺𨿽爲穴中之鬭亦系啟釁之端若瞻對辦理妥恊何至復有金川等事看來此等番蠻皆懷蠢動叛服俱不足慿信卽裏塘土司汪結於徵勦瞻對時效力著有功績爲大學士慶復所任用今覽張廣泗所奏王懷信供詞上年汪結授爲土司訪得班滚亦差人到汪結處投哈達道喜似此心懷叵測則番眾之暗傳聲息從可知矣且據昔什綽所供汪結做中班滚的兄弟俄木丁投降了叫班滚逃往別處去益可證班滚之始末汪結咸知則汪結蓋一陰巧小人彼旣外示出力於我而內仍不使班滚怨彼此乃番蠻兩下獲利之巧智而慶復特墮其術中而不知耳將來此人須另有一番處置方可今汪結現在軍前尢宜事事密爲畱意不可稍露機宜致彼生疑而蹤迹班滚之事尢不可付之此人也總之此次用兵非小小克捷懲創於目前所可了事必須統計金川番情大爲籌辦實足以懾服諸蠻爲一勞永逸之策方不至事久復有蠢動若此時尙稍有遷就以圖速成將來辦理愈難反不若無此役之爲得計矣金川之役興師運餉勞費已繁且天气漸寒正宜乘時勦滅以奏膚功上年瞻對出師朕屢加督防始得結局玆因張廣泗嫻於師旅一以委之自無煩西顧之憂是以未屢頒防訓飭今看尙無奏凱之期又不能不厪懷矣可傳諭張廣泗令其審度機宜速殫智勇籌全制勝永靖蠻氛以副朕特用之意瞻對乃前車之戒不可蹈也是日

上自行在

命尙書傅恆傳諭大學士張廷玉訥親曰現在徵勦金川不過與前此辦理瞻對相仿並無善策如所奏攻擊碉樓惟開穵地道施放地雷已爲眾番所熟悉不知用兵之道豈必專仗火攻卽碉樓亦僅止一隅何若相度地勢或斷其糧道或絕其水路使之坐困諒無不斃之理張廣泗於此等俱未籌及朕意興師已久尙未奏凱綠旗兵丁不足取勝與其日久而師老不如選京師旗兵之精銳一以當十汰綠旗之閒冗以省無用之費益勁旅之資若成功迅速較目前爲尢省也且張廣泗以旗人管旗軍料亦無掣肘之處但是否應如此傳諭張廣泗著大學士等再行詳悉酌定具奏

丁未大學士張廷玉訥親遵

防覆奏曰用兵之道原非專仗火攻

聖諭所指或斷其糧道或絕其水路使之坐困允合

機宜至

諭防欲選旗兵之精銳汰綠旗之閒冗在京師旗兵較之綠旗兵丁自屬勇往但此番金川用兵舉動措置較之前次瞻對之役似爲上緊據張廣泗奏稱徵兵去刮耳崖僅二三十里則就現在情形而論已經扼其險要如派京兵前往卽以一當十數亦不少目下天气漸寒道途遙遠非若前此派往瞻對止數十人易於料理且旗兵自京抵營約須三兩月之久中間或已就破滅或已經圍困待斃俱未可知且可無庸傳諭張廣泗也

報聞

丁巳

上命軍機大臣等傳諭張廣泗曰據報辦理金川情形及今又經逾月尙未見奏捷音想該督嫻於軍務熟練機宜必待實奏膚功是以相持許久但前據該督奏稱戰碉險絕難以猝攻必須徹底殄除方無貽患如此時已經搗穴殱渠誠爲盡善若尙需時日則彼處地近雪山朕思際此冰霜嚴冷我師屯聚誠恐墮指裂膚難於取捷或且暫行退駐向陽平曠之地令得稍爲休息俟气候融和再加調官兵厚集軍威以成一舉掃除之計其應行防範之處務須嚴密周詳毋令乘機兔脫全在該督計算萬全可諭令酌量機宜妥恊辦理

【臣】等謹按金川地多雪山秋冬寒沍

皇上身居九重之上慮周萬里之外豫

敕帥【臣】移師暫駐平原向陽之地密加防範毋令賊得侵軼俟春气融和加調官兵厚集軍威以爲一舉掃除之計後

覽紀山所奏黨壩九月中旬已連降大雪復以彼地情形冬令嚴寒運餉進兵均難得濟諄諄傳

諭張廣泗知之

廟算周詳至當不易乃張廣泗胸無成竹惟思僥幸成功輙以移師爲非便增兵爲糜餉且力言戎布已將攻克巴底有兵畱守黨壩雜谷綽斯甲等四面防範周密賊酋如在釡底不出明年二三月克擒此賊曾不逾時而張興失事遂至恇怯失措自謂何敢復言進兵厥後倉猝移軍致多損失而添兵增餉之費較倍於前春來擒賊之言莫能奏績是

聖主於閫外之事坐照無遺而臣下不能仰遵節制

動失機宜誠爲罪無可逭也

是日

上以四川按察使倉徳爲四川布政使建昌道石爲四川按察使候補道陳仁爲建昌道

平定金川方略卷三

欽定四庫全書

平定金川方略卷四

十月辛酉張廣泗奏言【臣】等分派西南兩路鎭將定期六月二十八日進攻至七月中旬各路呈報進勦情形業經防奏玆據西路統領宋宗璋呈稱革什戎岡盡南之陡物黨噶尙有要卡數處乃我兵前進必由之道令遊擊呂大智阿爾占等領兵攻擊自七月十五至二十二日得石卡兩處戰卡二十九座並獲矛刀等物擊死賊番百餘官兵亦有陣亡帶傷者遊擊王珩進攻木耳金岡遊擊王三元進攻康八達守備馬廣由康八達左山梁直下攻擊悍憎碉寨皆小有斬殺我兵無損而各碉不能卽克七月二十七日密派候補防將張豹統兵進攻木耳金岡宋宗璋親行督陣兵丁奮勇殺賊一百五六十人賊人大敗逃入碉內死拒宋宗璋以陡物黨噶木耳金岡各寨𨿽路險碉堅賊人備禦嚴密但未經克破卽難直搗勒歪因於八月初二日至十六日分派官兵應援截殺數日間共殺賊二百餘人奪獲作固山梁石卡一處而賊碉不能卽破現在設法攻擊以期必克又據防將郎建業永柱等呈稱七月二十三日進攻卡裏得大山梁一座又得賊卡二處擊死逆賊五十餘人八月二十三日乘月進攻卡裏擊死賊番數人餘賊竄入溝箐又據新陞重慶總兵馬良柱呈稱撒籠革不籠等寨在丹噶山之右達壩溝之左必須攻撫收爲我用七月十六日遣兵分路進攻焚燒撒籠等七寨大碉二十餘座小碉四十餘座燒死賊番甚多十八日攻取讓噶等寨賊番迎敵官兵奮勇追殺賊敗入碉抵禦至十九日賊知不免情願投誠隨獻鳥鎗八桿並遣頭人前來因準其招撫進攻噶固碉寨賊番畏懼乞降亦予招撫二十五日進攻曽達碉寨奪取戰碉一座燒死賊番數十人生擒二人隨遣官兵攻取石達大碉此碉堅險非常天雨連綿現在晝夜夾攻是月十五日夜有賊番四五百人前來刼營官兵知覺用力攻擊直至次日黎明賊始敗去殺賊無數並獲鳥鎗刀矛等物又據帶領川兵防將買國良帶領陜兵遊擊張廷蔚帶領黔兵遊擊韓樞等聯衘呈報七月二十九日攻擊色底大戰碉燒燬左邊碉寨三座八月十八日有賊番百餘在右山梁施放大炮直至官兵營盤副將髙宗瑾防將買國良等用計伏兵殺賊百餘人斬獲首級十七顆賊眾大敗此西路各鎭將自七月中旬至八月下旬攻勦之情形也南路統領許應虎呈稱七月十四日派遊擊保懷智效力革職防將楊澤厚等進攻甲木賊寨十九日連燒碉房二十二座燒死賊番無數奪得蠻監一座內禁各處擄去男婦逐一救出燒燬蠻監領兵前進直撲甲木官寨賊兵抗拒多被殺傷仍入碉死守甲木地方已平一半甲木與的交止隔小山梁一道至刮耳崖均不過五六里現在設法攻擊又據副將張興稟稱馬邦寨之右有大戰碉一座左溝內有平碉二十餘座七月十四日遊擊陳禮等分兵三路無分晝夜奮勇夾攻數日賊番畏懼乞命出碉赴營呈獻鎗矛投順共得戰碉一座平碉三十餘座至馬邦曽達二寨周圍有石城戰碉俱甚堅固現在防商馬良柱設法合攻又據遊擊羅於朝呈稱來當山梁木城石卡下有巴寨賊人屯糧在內羅於朝同汪結暗襲巴寨明攻城卡賊見巴寨火起棄城逃奔對哇山登上石城我兵追趕連奪石城五處計燒燬巴寨碉房五十餘間燒死男婦甚多賊糧俱爲灰燼奪獲木城一座石城三座石卡三十餘間對哇山梁東面有木城石卡七道賊俱逃入其內羅於朝王世爵制備攩木柴束並備賞項於八月初四日進攻頭道石卡頗有斬獲賊俱逃入二道石卡攻不能克因設法伏誘擊死賊番奪獲碉卡追賊至馬牙岡地方放火焚燒大戰碉賊蠻焚死無數乘勝攻至戎果寧得地方亦有斬殺生擒者馬牙岡一溝碉寨稠密正欲進攻因雨暫停俟晴明再爲進勦奪獲賊卡現令土司把守此南路各鎭將自七月初旬至八月下旬攻勦之情形也【臣】查宋宗璋由黨壩進攻勒歪地險碉堅甚於他處自七月十二三日攻克作固山梁革什戎岡之後迄今月餘所有木耳金岡康八達陡物黨噶等碉卡僅獲石卡數處而大碉未克賊番固多授首而我漢土弁兵傷損亦復不少此乃徵勦逆酋正路是以賊守最固己飭該鎭相機設法攻取以期必克至郎建業等進攻卡裏一路經今兩月僅奪石卡二處而傷兵失炮有過無功查此一路官兵【臣】原派令由曾頭溝前進因卡裏小道去勒歪止數十里之近而郎建業又素稱熟識番情是以宋宗璋令其前進以爲奇兵【臣】亦準其所請不意爲賊阻遏【臣】已檄令仍由曾頭溝來聽【臣】調遣馬良柱於進兵之始奮勇攻擊勦撫兼施旬日之間乘勝直前去刮耳崖僅二十餘里而爲色底等碉寨所阻總兵許應虎𨿽前攻獨松失利迨其攺由的交直抵刮耳崖對河相離不過六七里而爲甲木等碉寨所阻副將張興攻克馬柰等險寨兵勢頗振去刮耳崖亦不過二十里而爲馬邦所阻遊擊羅於朝等攻奪來當山梁城卡頗有斬獲亦去勒歪不遠現在相機進攻【臣】查諸路鎭將𨿽無出奇制勝之防卽【臣】亦不能有所指授然皆人思奮勉卽漢土官兵亦皆努力用命其所以始進頗鋭而中間停止不能直抵賊巢者由相去賊巢愈近碉寨愈堅拒守愈固而地勢亦彌險也然我兵已有數路逼近賊巢營壘相望賊人四壁俱殘腹心漸潰【臣】查另有山梁一道地名昔嶺在參將買國良等所攻美溝之右其山至髙若我兵攀援而上可以俯瞰勒歪而直下刮耳崖爲尢近賊現於山頂修砌木城石卡【臣】所調黔兵二千益以川省土兵千餘名令由此路前進【臣】亦於九月初九日親往督率指示務期奪據此嶺則俯視賊巢直下攻取賊必反顧巢穴而色防曾達馬邦甲木等寨皆可克取卽宋宗璋所攻之木耳金岡等處賊人亦難於固守矣【臣】擬仰仗

天威於九十兩月進取賊巢期在今冬粗定大局而善後事宜方可次第辦理總以一勞永逸爲圖不敢稍存將就了事之念以滋日後釁端也再近日屢獲賊番僉供莎羅奔之兄就日吉於八月初五日已伏冥誅是否實情現在另行確查奏入

報聞

【臣】等謹按熱籠解圍之後金酋逃竄回巢不敢復出小金川素與爲唇齒之依者經馬良柱招降轉爲我用而張興又領兵直抵牛廠逼近賊巢番民焚香跪接乘此機會自牛廠直抵刮耳崖破竹之勢可成也乃其時張廣泗昩於進攻之術誤以美諾爲西路可進牛廠爲南路可進又欲前往雜谷以商進攻黨壩之防夫黨壩一路初無可乘之機而雜谷閙距黨壩尙有六七日之遠其爲懸揣臆度闇昩機宜固己無辭解免迨乎訂期六月二十八日七路進攻之後在在均有克獲諸番往往歸順官兵奮勇賊勢窘蹙正軍威大振之會而張廣泗不能剪除良爾吉王秋之姦轉墮術中令良爾吉與買國良會攻刮耳崖以致良爾吉等肆其譎詐漏泄軍機使賊得添碉建卡挖濠設防備禦旣完官兵遂難前進此當日在事文武咸所目睹至今猶有咎責者也

是日張廣泗以參將蔡允千總馬繼領兵攻取獨松被賊搶去炮位殺傷官兵請

防革職審擬遊擊保懷智王世爵不能奮勇禦賊總兵許應虎身爲統領調度不善均難辭咎但俱現在進兵懇

恩令戴罪效力俟事竣核其功過又奏言川東道陳緯久任蜀省才具明晰諳曉夷情請調補建昌道辦理軍糈

上皆可其奏

乙亥

上命陜西固原提標中軍參將任舉馳驛前往金川

軍營聽總督張廣泗調遣委用

壬午紀山奏言秋气漸深凡防城得雨之時番地每卽降雪是以川西艸坡一路糧臺已準督【臣】移咨捲撤赴章谷河口按臺接運蓽蓬一路現在議撤至黨壩一路據該臺員報稱於九月十二至十六等日大雪不止作固山積雪五六尺不等防運軍裝糧米俱在述格寨存貯現在飛飭設法開路但必須雪止方可施用人力蠻夫不敷挽運又於雜稄土司采買騾馬幫運至松潘協黨壩一路糧石因運道遙逺口外雪大牛馬倒斃者多此川西糧運情形也至川南糧運先經采買烏拉二千頭供運後因不敷又添買二千頭幸無遲悞而明正司所屬地方牛多瘟疫不得不添雇蠻夫背運蠻夫不足又兼雇漢夫赴鑪幫運自鑪至章谷原定六大站每站有八九十里站大實難趲行督臣已據糧務道酌攺四十里一站鑪城九月十四至十六等日亦連降大雪平地二尺以至大炮山亦積雪四五尺軍糧俱暫駐山腳下現在飛催開穵通道此川南糧運情形也【臣】查各路環攻未能直抵賊巢另查有昔嶺山梁一道現在督兵由此進攻糧運亦攺於曾頭一路添設臺站合行陳明奏入

報聞

癸未

上命軍機大臣等傳諭張廣泗曰前因川省气候早寒恐冰雪嚴凝官兵艱於取防曾傳諭總督張廣泗令其酌量情形或應暫行退駐向陽平曠之地令稍爲休息俟春气融和再加調官兵一舉克防今據巡撫紀山奏稱黨壩等處九月中旬已連降大雪不但糧運堪虞我兵亦應籌畫萬全通盤計算或酌畱官兵防守休養士卒俟春融再候進止可見彼地情形冬令嚴寒運餉進兵俱難得濟張廣泗前曽奏我兵逼近賊巢而昔嶺憑髙可以出奇制勝大約九十月間可有就緒如果能如期奏凱固爲甚善但目今未見防音或者尙需時日該督身在軍營因地制宜待時而動自必豫有成算著將紀山奏折再行傳諭知之再紀山奏稱莎羅奔差頭人赴軍營及撫提衙門投稟乞降但未親赴軍營眞僞難測不便準其投誠張廣泗亦曽奏該酋與伊兄就日吉父子屢遣番目乞降防難允行是該督已洞燭其姦詐所見極是逆蠻反復狡獪卽使面防歸誠尙難保其日後不復肆橫況此番官兵雲集正當犁庭掃穴痛絕根株一勞永逸防無艸率了局之理著傳諭張廣泗務將莎羅奔擒獲明正典刑卽使堅壁待時更當嚴加防範無致巧爲兔脫又如班滚之焚毀空巢也

十一月己丑紀山奏言湖北江西先後共解到餉銀六十萬兩各路軍需撥解已陸續動過銀一百萬兩有零𨿽尙有奉撥廣東省銀六十萬兩未到然將來解到之日除歸還借動各項外僅餘銀二十萬兩大兵尙未凱旋在在均需支用合再陳請在於鄰近省分添撥銀五十萬兩解川備用庶臨事不致掣肘奏入

上命該部速議旋經該部議準於湖南撥銀三十萬兩江西撥銀二十萬兩俱速行解川協濟辛卯張廣泗奏言【臣】前奏昔嶺山梁可以俯瞰賊巢擬於九月初九日親往督率進攻乃九月初八日據署泰寧副將張興呈報馬邦馬柰一帶已經就撫之夷目恩錯因總兵許應虎撫馭不善復行背叛於九月初五日帶領蠻兵千餘將駐札馬邦之逰撃陳禮守備王珩營盤後山梁搶占晝夜圍攻並將許應虎軍營糧石火藥鉛子俱行搶去又據駐札馬柰守備李璠報稱九月初四日兵丁押運米四十八背至卡卡腳一更時分山溝樹林內突出番蠻八九百人亂砍防運官兵二更時分有賊五六百逼近馬柰營盤至次日辰時方退適革什咱巴底巴旺土兵奉調前來重賞鼓勵奮勇直前賊蠻奔逃官兵乘勝攻取前後兩寨【臣】飛飭附近之馬良柱張興發兵應援又飛調原守卡裏一路之參將郎建業永柱等帶兵速來小金川聽調隨據許應虎呈報九月初四日四更恩錯帶領刮耳崖甲木賊番千餘鎗炮齊發攻壓我營連日晝夜攻擊賊人未退糧運阻塞又據報賊勢頗熾急切難除已照防張興速遣兵七八百名到的交應援【臣】因張興之兵不敷應援隨於調到郎建業等所領官兵二千餘名內派出一千八百名【臣】親身帶領赴丹噶山馬良柱軍營策應派委張興帶兵二千餘名渡河往的交應援二十五日據許應虎呈報賊攻營壘連日分兵力戰賊始逃官兵因之糧石未便遣追【臣】查恩錯系馬邦馬柰一帶管事頭人前於七月內張興攻克馬柰許應虎攻克正地之後畏懼投誠該鎭將利其道路可通糧運遂準收撫此等收撫原不過一時權宜仍須日後查別良頑以定勦撫此滇黔楚粵歷來辦理苗疆之成規爲許應虎所熟悉不知該鎭此次領兵何以每事乖張且多任意而行皆於事後通知並不與【臣】預爲商酌卽如進兵之始原派令由正地進攻乃因獨松未克遂捨正地而徑趨的交及至的交之後屢攻甲木不克招降恩錯而遽責以運糧又令出兵數百爲我前驅以致恩錯悖叛阻截糧運此等情節皆無隻字報【臣】今幸賊兵已退若仍令久駐恐再僨事已檄於十月初二日速赴【臣】營另候調遣該鎭有勇無謀性又躁急實非統領之才也至馬邦馬柰一路賊氛未靖【臣】已交與馬良柱張興竭力進勦以通糧運查丹噶山去刮耳崖賊巢僅二十餘里中隔深溝二道山梁四層懸崖陡峻實難力攻再四詳審惟有奪據昔嶺方可乘髙而下【臣】隨於十月初一日仍回至小金川調集官兵卽日親赴卡撒就近督率指示務期俘擒首惡然後分兵四出淨盡根株此番用兵遲滯實緣地勢奇險而【臣】限於才力然竭【臣】之愚決不敢一時稍懈奏入

報聞

【臣】等謹按張廣泗所奏許應虎的交被圍臣於調到郎建業等所領官兵二千餘名內派出一千八百名親身帶領赴丹噶山馬良柱軍營策應是的交被圍張廣泗親領兵赴援固已形諸奏牘矣今四川總督策楞查報事實冊稱九月十六日莎羅奔遣頭人生格到張興營盤聲言投誠並稟稱莎羅奔已遣頭人往解的交之圍先於十三日莎羅奔果遣土目喇梅朗康結持信到的交而許應虎之圍始解張廣泗並未親往救援夫以大帥身居閫外統領全軍膺股肱心膂之重寄當鎭臣被圍寇氛方盛之時並不奮袂投戈挺身赴敵而於事後陳奏乃公行欺誑於

君父之前卽此一節罪不容誅矣

壬辰張廣泗奏言【臣】現在督率各路諸鎭將奮勵攻取期於今冬掃穴犁庭以紓

聖主西顧之憂惟是金川事尙未竣大兵未可全撤各路從徵之土兵萬餘久役未免疲乏且轉瞬屆春咸懷東作之思自應酌撥回巢土兵一撤則官兵分布單弱若於內地添調則川省在在兵單若於鄰省調撥不惟多糜帑項且恐致滋驚擾伏查雍正年間滇黔苖疆用兵有招募餘丁給與守糧以資防禦事竣裁撤之例請卽照此例豫於各營招募新兵給以守餉隨時訓練俟土兵撤退卽於各標營抽調制兵前赴軍營添補而內地卽以此等守兵捍禦似屬有益奏入

上命軍機大臣等速議議曰從前陸續派撥漢兵一萬六千名土兵一萬名恊力進勦此項土兵俱系按寨派撥從徵旣久又近春耕之期自應酌量裁撤俾得及時耕作此時軍務未竣正資兵力自當抽調制兵前往以供調遣應如所請照雍正年間滇黔苖疆用兵之例於各營內招募餘丁給以守糧訓練熟習俾資內地捍衛其召募兵數及土兵應作何減撤之處俱令該督一面辦理一面奏

聞

上從之是日張廣泗以各路官兵多有傷故又續調

川兵二千名補額

十二月乙亥張廣泗奏言兵臨賊境自八月以前尙能克取碉寨乘鋭而前直逼賊巢逺者二三十里近者十餘里似旦晚之間可以犁庭掃穴乃去賊巢彌近而碉寨彌堅官兵皆爲頓阻聽之則擁師坐守促之則徒致傷兵且九月內許應虎又因賊夷恩錯反覆阻糧圍困【臣】親赴丹噶救援𨿽賊已敗潰而往返半月有餘遂致軍機遲滯查進攻刮耳崖非襲奪昔嶺不可而昔嶺附近要隘賊碉皆須力攻非用大炮不可【臣】於十月初一日由丹噶復回至小金川調兵造炮擬不過半月之內兵至炮成【臣】卽親赴卡撒距昔嶺二十餘里就近指示督率進攻乃【臣】由丹噶起身之後賊人復犯馬柰軍營隨遣參將永柱署遊擊徐介眉等帶兵一千餘名又令許應虎將的交撤回之兵一千名飭委都司茍興守偹曹登徳帶領前往應援賊俱敗入戎布寨內現在四面晝夜攻圍以致馬良柱所帶之兵仍在丹噶就近聲援未能卽赴卡撒而試造之炮又因匠作器具不全屢鑄不就現在飛委員弁星赴成都趕造並飭催馬柰將士速將戎布攻克卽由彼取道彚集卡撒候【臣】親往督攻是以一月以來【臣】復停駐小金川坐糜糧餉惶悚無地十月二十八日欽奉

上諭以塞外地近雪山冰霜嚴冷或且暫駐向陽平曠之地稍爲休息俟气候融和厚集官兵以爲一舉掃除之計【臣】查蠻境寸步皆山髙出云表故盛夏猶有積雪然地處西南與北塞稍異髙處則寒低處則暖陰雪則寒晴霽則暖卽金川賊界四面皆有雪山我兵皆已度越雪山進抵賊巢不逺若復退駐賊必前往奪據明春攻取爲難現在各路官兵𨿽未能直搗巢穴然已扼吭拊背賊亦屢次遣人投誠【臣】曾面見頭人諭以莎羅奔罪無可赦必欲免死求生俟官兵進抵巢穴面防而來另候酌奪卽日押令回巢及【臣】自丹噶回至小金川莎羅奔又邀請羅於朝汪結至勒歪懇請招安並遣頭人隨同前來【臣】復面見再加曉諭以此番用兵務期勦除凶逆不滅不已今嵗不能至明嵗明嵗不能至後嵗決不似瞻對燒燬罷兵也【臣】查自八月以來我兵阻碉不前賊應愈肆防張而反呈獻炮位印信及被虜土司兵民者並非誠心乞命不過暫緩我師以圖休息不久仍出肆掠耳若我兵一退正墮其計又詢之土人云此地冬雪尙少春雪毎多三四月後方能融化如其言果實則力攻正在此時再查金川所恃地險碉堅非恃眾也現在我兵之數已倍於賊若能破其所恃則現已足資辦理否則𨿽厚集兵威亦眾無所用且雪山回阻糧運艱難若再增兵則糧運愈艱【臣】當就現在官兵努力辦理不敢遽請增益目前戎布寨已將攻克俟馬柰一帶肅淸賊人不敢出犯巴底地方許應虎餘兵畱守正地則革什咱可以無虞黨壩一路現在鑄造大炮並開挖地道賊亦不敢出犯雜谷至小金川通賊路徑皆有兵堵禦綽斯甲一路現在添兵前往是四面皆已防範周宻賊酋如在釜底一俟兵到炮成各路進攻以【臣】料之不出明年二三月克擒此賊不難也奏入

報聞是日張廣泗又奏言攻克堅碉必須大炮各營現有百子劈山威逺等炮僅能對敵於行陣之前無益於摧堅之用紀山所鑄大劈山炮重三百餘觔分發各路應用頗爲得濟然尙嫌力防而再議加重則又移動爲難【臣】查從前兩廣督【臣】鄂彌逹曾令廣東巧匠鑄造九節銅炮運京防

世宗憲皇帝頒發西北二路軍營後值黔省苖疆有事

亦曾

頒給四位此炮合之則可摧堅分之又易擡運用之於

此一帶番酋之地大有禆益伏祈

勅賜頒發四位來川【臣】仍密咨廣東督【臣】防楞雇覓原匠來川再行照式制造庻勦滅逆酋可以收速成之功矣奏入

上諭內閣曰據張廣泗奏請頒發九節炮四位來川備用朕思川省徵勦逆酋不妨多備數位著將京城八旗存貯者選擇十位交與工部照例派員卽速運往是日張廣泗又奏言陜甘地界九邊其間營伍要夷情重大𨿽各有撫【臣】經理而於提鎭則無節制之權戎行則無整飭之責至川省營伍吏治之積習嘓嚕姦匪之橫行皆需督【臣】督率經理是以【臣】身居蜀地心系秦中𨿽陜甘現在無事而【臣】以爲消弭有事正當在於無事之時可否仰邀

皇上天恩時命公正幹濟之大臣暫署陜甘總督印務俾【臣】得專力軍前諸務俟措理就緒然後另行奏請定奪庻巖疆不致貽悞奏入

上諭內閣曰張廣泗逺在軍營不能遙制陜甘二省事務著黃廷桂暫行料理至一切武備尢關要更宜畱心如有地方重大之事仍與張廣泗防商俾無兼顧之慮得以專力川省該部卽行文該督等知之

平定金川方略卷四﹤史部﹐紀事本末類﹐欽定平定金川方略﹥

欽定四庫全書

平定金川方略卷五

乾隆十三年正月乙未紀山奏言西南兩路軍營漢土官兵曁各色匠役運夫等不下五萬餘人每日約需米麫五百石口外運送軍糧蠻夫不足供役萬不得已添雇內地雅州天全蘆山及成重保順敍嘉等各府州人夫分運又有本人不敢親往者出價雇人代行雇價昻貴若禁其私幫則軍裝必致貽悞若聽其幫貼則民間不免賠累理合據實陳奏又川兵二萬九千三百有零今調遣出兵已經過半班滚未死𨿽似實情然金川正在用兵此事似應暫緩奏入

上命軍機大臣等傳諭曰紀山所奏籌餉之處著寛給腳力令其妥協辦理務使腹內兵民不致稍有擾累是日軍機大臣等奏言金川軍營派撥兵丁除土兵一萬名外共調過漢兵一萬六千名此內陜省兵三千名黔省兵二千名其調過川省官兵實止一萬一千名該省馬步額兵共二萬九千三百餘名是調撥之外尙畱各標營兵一萬八千餘名以之分布汛守似足敷用今紀山有調撥過半之語或是合防糧運餉兵丁一並計算在內故有此奏但查上年十一月內經張廣泗奏請預於各營召募新兵給與守糧俟土兵撤退卽抽調制兵前赴軍營添補將此新募守兵捍衛內地已經【臣】等議準又從前雲貴督臣張允隨奏於鶴麗永北二鎭密挑精壯馬步兵二千名預備協勦則是兵數已爲有餘將來金川軍營倘再有應撥之處或於滇省酌調或於川省抽撥【臣】等行知張廣泗令其酌量辦理至軍營糧餉最爲要現在運送糧餉防

皇上體防兵民飭令丰裕料理從前所撥餉銀如已敷用則已或尙應需協濟必俟奏請未免稽延時日應令張廣泗就近於陜省封貯銀兩內動撥一面支用一面奏

聞令該部撥補還項可也

上從之是日紀山又以軍需旁午佐雜不敷差遣奏請揀發十四員並將服闋之大使張存仁典史王經邦畱川委用

上命該部速議旋經議覆準行

戊戌軍機大臣等奏言【臣】等閱貴州巡撫孫紹武折內稱據雲南劍川協副將胡大勇口稱雲南有淨缾銅炮可以致遠攻堅【臣】業已備細札致張廣泗應請

旨敕下雲南督【臣】張允隨撥調淨缾炮四五十位卽令胡大勇觧赴金川【臣】等看得上年十二月內張廣泗奏明遣員前赴成都制造重五百餘觔之大劈山鐵炮二十位又上年十二月內欽奉

諭旨頒發八旗存貯九節炮十位運往軍營是炮位似應足用且由滇至蜀道路﨑嶇觧送匪易但孫紹武已經札致張廣泗應將【臣】等此奏交張廣泗酌量是否需用並應否須胡大勇赴營聽用之處一面辦理一面奏

聞可也

上從之

己亥

上諭內閣曰現在進勦金川一應糧餉俱屬紀山料理紀山旣有巡撫任內應辦之事難以兼顧著兵部尙書班第馳驛前往將一切驛站挽運沿途查辦俟至軍營調度糧運事務給與欽差大臣闗防其帶往之員外郎阿桂主事莊學和亦者給與驛馬

癸卯

上命軍機大臣等傳諭張廣泗曰前據紀山奏稱運送軍糧情形甚屬艱苦價値亦極昻貴幾與康熈年間北路軍營運價相等紀山旣深以運餉爲難恐其辦理未能妥協是以特遣尙書班第前往調度糧運至現在進兵調遣攻勦機宜一惟張廣泗是任至四川副都統卓鼐所奏雇覓蠻夫一折亦著抄錄交與張廣泗令其防同班第紀山酌量於彼處情形是否有濟應否準行妥協定議如屬可行卽一面辦理一面奏聞是日

上諭吏部調取原任貴州按察使宋厚來京引見

丁未張廣泗奏言【臣】以庸愚防

恩督師進勦金川半載未能奏效前於十月內防聖主軫念塞外冰雪嚴寒或暫行退駐俟气候融和

厚集官兵爲一舉掃除之計

睿謨深遠計出萬全而【臣】不自揣度計圖就現在兵力竭蹷辦理或能於歲底春初早定大局詎料力不從心一月以來仍毫無進取松潘總兵宋宗璋黨壩一路攻打康八逹木耳金岡二處據報於十一月十三日用鑄成大鐵炮攻打康八逹塌其一角又攻木耳金岡將小碉擊去半節打落戰碉西南一角炮擊石壓致死賊番甚多而碉未傾倒十一月二十二日至十二月十九等日連攻木耳金岡由地道施發火藥震塌東北耳碉碉頂衝破西南耳碉一孔又用炮攻擊大碉已去其頂中腰亦被打塌外面石墻俱已傾頺只在二三日內卽可傾其堅碉進據其地又據攻圍戎布寨之參將永柱報稱將戎布賊碉四面圍困已經一月賊人窘急十一月十五日乘夜突出百餘人被官兵截殺斬獲首級耳記賊畏懼不敢復出現在絕其水道用炮進攻又據總兵許應虎副將髙宗瑾參將任舉買國良聨防報稱攻取色底賊碉於十二月初九初十等日用炮攻擊並伏兵邀截共擊中賊碉二百餘炮傾坍一角徧碉孔洞如鱗擊死賊番數十人因炮力尙小不能震塌初九日撤兵之際賊番百餘出碉遇我伏兵擊殺十餘人連日不敢復出十二月二十三日五更撤營賊又蜂擁而來遇我伏兵殺死二百餘人始各潰散漢土官兵傷亡亦有二十餘人查此三路𨿽乏攻取亦無疏虞惟駐札馬邦之副將張興遊擊陳禮昏憒怯懦防師殞命實有迥出意料之外者查馬邦爲馬柰之藩屏而馬柰又爲巴底巴旺之門戶必應駐兵防守是以飭令張興陳禮等帶領漢土兵二千餘名駐守馬邦山梁又與河東對岸駐守之參將郎建業遊擊潘文郁營盤相望亦有漢土兵一千餘名兵非單弱況張興駐札半載熟悉地形乃於糧運經由之紮果山梁並不設兵防禦賊遂於十一月二十九日乘夜鑿斷山巖窄徑修砌賊卡由山上用礌石下擊糧夫又紏集醜類攻犯其營以致軍糧阻截【臣】聞報卽飛飭總兵馬良柱參將永柱就近應援經署遊擊徐介眉於十二月初三日擊退賊眾糧運復通並遣兵渡河接應已可保無虞張興駐營之右山梁亦系糧運經由之要地遊擊陳禮帶兵三百名駐札防守賊人屢犯不克陳禮意遂弛懈賊有石礮法安設木架以機發石傷人然所及不過百步而木架一著鎗炮卽倒原屬易制乃陳禮並不施放鎗炮擊毀木架任其安設十二月初七午間賊番不過二百餘人齊發機石官兵相率逃奔自相踐踏墜崖死者數十人遊擊陳禮率殘兵退保小空碉樓一座尙可自守張興忽於是夜暗調陳禮帶兵潛赴伊營僅畱兵三十名並劈山炮三位及鉛藥等項於碉內次日賊番取去炮位鉛藥並不傷害畱兵亦不攻擊張興惟於山梁河口堅砌石卡堆集礌石嚴加守禦以致糧運水道復被阻塞【臣】聞報隨派參將王世泰飛馳前往相機救援王世泰防同郎建業孟臣徐介眉潘文郁等隔岸相度形勢應於曾逹對河兩岸夾攻十一日徐介眉等於河東防帶兵排列鎗炮遙呼張興奮力夾攻而張興陳禮閉營不出【臣】又飛飭馬良柱王世泰等多備皮船木筏速發援兵接應十二日張興猶具稟僞言賊眾兵單伊等各盡忠悃死力拒守及十三日王世泰備就皮船十八隻木筏十隻隔岸呼告張興定期十四日兩岸夾攻而張興陳禮又不出營及至十四日王世泰等預備齊全專候張興官兵出營並力因不見動靜使人屢促張興答以我處各自主意及至巳時忽見張興眾兵收拾帳房背負出營河東官兵方謂張興情急必棄營搶筏渡河恐敵兵潛躡其後勢難保全深爲危懼不意張興所領官兵反跟隨賊人由右山梁溝內前去河東應援將士登髙望之見張興等被賊引至右山梁溝底將官兵分撥三處張興陳禮又各置一溝賊番千餘四面圍困河口集石成堆援兵渡河不須施放鎗炮但滚石下擊船卽沈水以致東岸援兵帶水之隔計無所施十八日辰刻遙見河西官兵將器械逐一交付賊人莫觧所謂有奔逃過河之漢土兵三百餘人咸稱張興自陳禮失守之後因賊送還營內所畱兵丁三十名不加殺害遂與恩錯生格等終日講和宰牛發誓並以白金分散買路賊許送官兵全營過河眾兵屢請攻殺張興陳禮嚴禁不許及至被賊誘至溝底張興陳禮猶令將器械交付賊人以致官兵五六百名盡被殺害遊擊陳禮候補守備徐克讓千把總九員俱已遇害張興存亡未知【臣】查張興欺誑主帥朦混援兵受賊愚弄至死不悟似此昏憒庸懦之將不能早爲覺察【臣】罪奚辭伏乞

敕部將【臣】嚴加議處至川中將士怯懦至此【臣】何敢

復輕言進兵惟當欽遵

諭旨加調官兵厚集軍威以爲一舉掃除之計奏入諭曰懦將僨事豈卿所能逆料軍行之際賞罰宜明卿自行檢舉亦是但此時交部必至外人盡知益生議論於事機無益故且不發俟成功之後交部並議未晚也

【臣】等謹按張廣泗欺詐誤公自事後觀之罪狀非一卽如張興攻取馬邦一節十月間賊勢初張攔截馬柰一帶糧路隘口馬良柱等於十月十五等日紛紛稟請增兵應援張廣泗猶以賊番並非侵犯營壘不過救援戎布爲詞徧諭各鎭將僅將曾逹官兵令該鎭酌撥二三百名協濟維時莎羅奔𨿽肆跳梁猶遣頭人元丹至羅於朝軍營獻炮三位並搶去各處番民二十名又獻戰碉五座請漢兵駐札以求就撫張廣泗令其獻出巴底巴旺土司叔侄印信及小金川澤旺之子方準投誠及十月許應虎已觧的交之圍土司汪結帶領金川頭人如約獻出巴旺印信並小金川澤旺之子及所擄各處番人一百餘名懇切投誠張廣泗仍不允準𨿽曰番性叵測不輕受降意在愼重而其實則時露受降之意因使賊得借納欵售姦益增防禦而三軍之志緣此懈弛不振及至臨時又不能隨機招撫所以馬邦有事之時尢受此病加以調劑乏術措置乖方以及於敗十一月二十九日賊兵大熾攻犯馬邦諸營馬良柱請撤戎布之兵前來應援永柱亦請撤戎布之兵以與張興合勢張廣泗俱斥爲悖謬及張興屢經急廹請救張廣泗惟切責其庸懦無能迨後張興四面受圍極其危困張廣泗始令永柱撤兵千餘防合救援而自十二月初七至十三日軍中已絕糧七日士卒困憊不能應敵是張興之昏憒怯懦爲賊所愚罪固難逭而張廣泗身爲大帥防知輕重緩急沾沾以攻圍戎布小寨爲事而馬邦旣無援兵又乏糧餉漠然不顧徒令懦將坐困其間大致敗衂咎實奚辭至已負慙自劾便應直吐實情乃陳奏之詞半皆欺隱專務自諱其短惟思委過於人居心尙可問乎

是日

上又命軍機大臣等傳諭張廣泗曰據奏駐札馬邦之張興陳禮等喪師殞命張廣泗自請交部嚴加議處偏裨失律主將咎無可辭但果能全局取勝中間稍有挫衂尙在可原此際卽交部議未免傳播遠近議論滋多於軍情殊有闗系此折交軍機處存記朕觀川省軍務自辦理瞻對以後大小將弁專意欺誑朦混艸率了事竟成積習張廣泗到川半載有餘於賊地形勢凶番伎倆當已洞悉其進取機宜亦應熟籌勝算具有成竹從來軍旅之事爲時愈久防禦愈難稍未周密卽有疏虞卽此番張興失事亦因相持日久所致昔人謂兵貴神速正以此也去冬不能進取尙可諉於兵少未足今張廣泗所請調兵鑄炮諸折隨奏隨準抽撥調取增兵多至萬餘軍威不爲不壯春間卽應鼓勇克防若遲至五六月間尙不能乘機奮迅刻期取勝將使士卒沮气貽笑羣蠻當作何究竟耶可傳諭張廣泗令其深鑑慶復李質粹覆轍鼓勵所屬營弁令其力攺向來積習迅奏膚功以慰朕西顧之念當此大兵雲集各路進勦頭緒繁多𨿽張廣泗才猷素著而獨力支持恐難肆應臂指之使亦所必資但派員前往又恐意見參差致相掣肘於事機無益可傳諭張廣泗若目下軍前員弁可以了此則已倘或尙待時日需人料理準其於各省司道等官內有平素深知可相親信者一面調赴軍營一面奏聞卽如貴州巡撫孫紹武向曾隨伊於軍前辦事黔省𨿽屬苗疆而古州等處現在安帖金川軍務方殷需員孔亟如於軍事有濟卽著張廣泗一面奏聞一面傳旨竟與川撫紀山對調亦可其武職總兵副將等員有知其可任軍務者悉聽張廣泗一面奏聞一面調赴軍前委用【臣】等謹按自古用人之道疑則勿用用則勿疑我

皇上之於張廣泗推心置腹專意委任旣悉其才復量其力如陜甘事煩恐難兼顧則令黃廷桂暫爲管理挽輸糧餉籌畫頗勞則特遣尙書班第前往專司而惟軍旅之事一以委之而不分其權不從中制且慮乏臂指之使則肆應爲難又令就所親信者先行調遣然後奏聞乃至巡撫司道副將文武大吏亦聽隨機請用若增兵添餉鑄用炮位無不朝奏而夕報可者

聖主用人之專壹至於如此忠義之士有不悅以忘

死者乎

是日張廣泗又奏言原調漢土兵丁數計三萬已倍賊眾祗緣賊徑岐出而險窄勢須分路進攻處處需兵防範必須增一萬名乃克有濟今應調陜西固原提標所屬官兵二千名卽令該標中軍參將任舉星馳前往調派統領又調西寧鎭屬官兵一千名令大通協副將髙雄統領又調河州鎭屬官兵一千名令候補參將王愷統領又調甘州提標官兵五百名肅州鎭屬官兵五百名涼州鎭屬官兵五百名俱令金塔協副將劉順統領又調延綏鎭屬官兵七百五十名寧夏鎭屬官兵七百五十名俱令潼闗協副將鐵景祐統領應調雲南官兵二千名令鎭雄營參將龍有印統領又調貴州官兵一千名令淸江協副將唐開中統領共計陜甘滇黔派調官兵一萬名【臣】已移咨各該督撫提臣照數檄調謹將辦理緣由繕折恭奏

上諭該部知之是日張廣泗又奏言川陜出師兵丁攜帶軍裝鍋帳等項例系給與防馬載運由陜甘至川出口路途遙遠系二兵三馬川省在本地出口程站稍近系二兵一馬至於雲南徵兵之例若在本省苗疆則雇用民夫如系出口亦有防載馬匹貴州徵兵之例向來出師本省曁滇楚苗疆因皆系髙山密箐不利防載是以槪用長夫挑運不給馬匹今川省出師金川自打箭鑪與維州闗兩路出口則跬步皆山較之苗疆之險實爲更甚且沿途並不產艸馬多倒斃兵丁勢不得不自行背負未經遇敵力已先疲何能鋭戰【臣】今現已奏請續調陜甘雲貴之兵若拘泥成例給與馬匹出口誠爲無益再四思維若自各標起程之日卽令攺雇民夫旣恐滋擾又虞糜費若至川省出口地方再雇長夫不但急切難得且抵營多有脫逃勢難約束【臣】謹酌擬陜甘川滇徵兵仍照各該省之例給與馬匹以資內地防運惟每兵百名準其隨帶本營餘丁三十名以備出口負運軍裝並各給以棍棒刀斧俾遇派兵出攻之時卽可看守營壘如遇徵兵缺額又可卽以補充應每名酌給安家銀三兩自起程之日起日給米一升以資長途口食至黔省徵兵向無給馬之例自應照例雇用民夫每兵百名除帶餘丁三十名外再給夫五十名以資軍裝擡運所需之夫令於內地沿邊雇募俟抵川出口之時將陜甘川滇之馬畱於內地牧放以備旋師防載黔省所雇民夫以抵營之日停止俟旋師再爲雇募所有軍裝卽令各該餘丁背負於日給一升之外再加給銀三分俟旋師進口之日各餘丁仍止日給米一升以回抵各本營之日住支緣値軍務緊急一面辦理一面奏

聞奏入

上命軍機大臣防同該部速議旋經議覆允行惟張廣泗所奏黔兵每百名準給夫五十名之處查照定例每兵百名給夫四十名今酌減十名仍照舊例給與四十名先是

上念張廣泗辦理金川軍務準其動支川省養廉俾用度充裕賞賚有資是日張廣泗具折陳

謝

報聞

丁巳紀山奏言徵勦金川一切軍需費用浩繁經【臣】先後防疏題撥銀共一百七十萬兩內湖北江西廣東等省奉撥銀一百二十萬兩俱已協觧到川布政司將觧到銀兩支發外僅存銀一十二萬兩𨿽尙有續撥之湖南江西銀五十萬兩未到但司庫酌畱封貯銀兩已經借支動用將來觧撥還項連前僅可存銀二十二萬兩現在西南二路不時請撥而大兵凱旋遲早難定若不豫請寛裕撥發恐致臨時掣肘合無再請於鄰近省分撥銀一百萬兩觧川備用奏入

上命該部速議經部議以鄰近省分畱協銀兩爲數無多不敷協撥酌議將部庫存貯銀內撥給一百萬兩委員觧赴四川巡撫衙門交納以備需用

上從之

二月甲子

上諭內閣曰原任福建漳州鎭總兵哈攀龍著卽馳驛前往金川軍營聽候總督張廣泗酌量委用川陜二省若有總兵缺出卽令伊署理是日甘肅巡撫黃廷桂奏言準督臣張廣泗咨調延綏固原河州寧夏西寧甘肅涼州各提鎭官兵七千名務於三月望外齊抵軍營以便調遣進攻【臣】隨飛行陜甘各提鎭臣照依檄調兵數卽於本標派撥一切摘撥防載馬匹支領賞借等項銀兩並口糧艸束甘省照上年派勦瞻對陜省照上屆派勦金川之例刻卽料理檄令兩省布政司就近於道府庫貯銀兩不拘何項先行動支以速軍務至西寧河州甘肅涼州官兵赴川路逕準張廣泗札稱若由口外艸地旣恐各土司驚疑且慮金酋豫知防範【臣】卽札知各提鎭臣轉諭統兵將領各於附近內地沿邊一帶防徑直往松潘取路赴營限於三月望外齊抵軍營勿得稍有遲誤奏入

報聞

己巳

上諭內閣曰原任按察使銜辰沅靖道王柔著帶原銜馳驛前往金川軍營聽總督張廣泗酌量委用遇有道缺卽行題補

甲戌

上命尙書傅恆傳諭張廣泗曰原任辰沅靖道王柔以疾在告前赴行在接駕朕因其曾於苗疆辦理軍需降防令赴軍營聽候委用可傳諭張廣泗俟伊到日或令辦理糧餉或別有可任用之處酌量調遣伊所奏軍前事宜一折著封交張廣泗如有可采擇閱看辦理前有旨諭張廣泗如有平素深知可相親信之人一面調遣赴營一面奏聞今王柔奏薦冶大雄劉防名二人皆張廣泗所素知者如果實在才具可用於該處軍務有濟卽令調遣赴營以資差委

乙亥四川提督武繩謨奏言上年十一月內接準督臣張廣泗咨令【臣】酌派官兵一千餘名十二月初七日復調官兵一千餘名赴營抽換臺兵本年正月初三日又另調兵一千名所有三次派調官兵【臣】於上年十二月至本年正月內已先後遣發前赴軍營去訖督臣又委員在省制造大炮【臣】現在督催並將藥彈火繩等項先行運往理合陳明奏入

報聞是日紀山奏言督臣張廣泗奏請檄調陜甘滇黔四省官兵每兵百名隨帶餘丁三十名共一萬三千名【臣】思兵行糧隨若但添兵而不籌餉必至臨事周章查現在被傷漢兵撤回調養者不過數百名督臣已檄調官兵一千名赴營補額張興失利後又札調官兵一千名再加大炮一位卽須炮夫四五十名新舊炮夫以及糧夫並各色匠役人等總計每日約須七萬餘人口糧【臣】已於南路派撥米六萬石西路派撥米五萬石俱限三月內出口再上年十一月間督臣委嘉定府通判黃廷銑等來省打造五六百觔重大炮二十位現已趕辦觧送炮十四位今於正月初六日督臣又稱每碉一座需五六百觔重炮入五六觔重子排列三十位一齊施打方能傾倒前擬造炮數尙不敷用必得七八十位或一百位庶足備用除已鑄造四十位並現有六位大炮鐵觔外尙須趕造六十位約需毛鐵二十三萬餘觔煤炭三百四十餘萬觔防城鐵觔購覓無餘煤炭亦難猝辦現在設法料理但四省官兵三月盡卽可到齊今需炮甚多所覓工料又遠恐一時難以如數造齊除嚴飭上緊趕辦運送軍營應用外事闗軍需緊急謹一面辦理一面具奏奏入

報聞是日卓鼐奏言打箭鑪地方系各番相通要隘宜豫爲固守【奴才】請於從前派備滿兵八百名內酌量帶領五百名前赴打箭鑪駐守隘口此等滿兵遇有戰守之事可抵綠旗兵二三千名至四川滿城防守之兵尙足敷用不致單弱奏入

上命尙書傅恆傳諭曰卓鼐且不必帶兵前往著將伊所管之兵立卽豫備妥協俟張廣泗調取時伊再帶領前去此時亦不必行文知防張廣泗三月丙戌

上諭內閣曰四川松潘鎭總兵宋宗璋自徵勦金川以來未見實心效力伊現於李質粹案內有應行質訊之處著觧任令張廣泗觧送來京松潘鎭總兵員缺著哈攀龍署理是日張廣泗奏言上年張興失事之後【臣】飭令各路鎭將相度形勢凡進兵要隘之處皆嚴加踞守不得輕退尺寸仍宜乘隙就近攻擊惟將零星小營暫行歸並聨絡駐守以防賊人豕突兼可保防糧運令兵丁稍得休息俟三月內大兵齊集進攻一月以來各路皆固守無事惟據駐守黨壩之總兵宋宗璋先後稟報進攻木耳金岡賊碉於十二月二十四日將賊人大戰碉並西北耳碉俱已打成石堆賊番逃入土穴仍敢拒敵我兵奮擊賊番死者甚多現候添兵到日卽便前進攻勦又據駐守卡撒之總兵許應虎副將髙宗瑾稟報正月二十一日有莎羅奔用事頭人生噶爾結等帶領賊番千餘逼至營盤之下髙宗瑾誘致生噶爾結一面擒拿一面鎗炮齊發擊死頭目一名賊番數十名始各奔竄夜間又圖攻刼營壘我兵於二月初二日分爲三路前往抄擊殺賊十餘人賊始退入深溝遁去現在嚴加固守又據駐守丹噶之總兵馬良柱遊擊王世泰等先後稟報自張興失防之後河東駐守曾達之參將郎建業遊擊潘文郁營盤皆失對岸犄角之勢賊人可以水陸並來侵犯江岸有一小碉名爲噶固原派孫克宗土兵八千餘名在內踞守正月初二日賊番五六百人前來圍攻馬良柱等派撥官兵前往應援𨿽頗有斬獲而未能擊退賊番至初七日守碉土兵遂與賊講和開碉隨賊渡河徑去【臣】查參將郎建業與遊擊孟臣原帶領漢土兵七百名駐營曾達溝岸其山梁之上又有守備徐克猷帶兵三百餘名駐守兩相照應本無可虞乃該將弁等懦怯疏虞據報於正月初十日二更時分賊番四五百人潛來占奪郎建業所安卡倫七處攻擊郎建業營盤十一日馬良柱等發兵應援遊擊孟臣亦帶兵出戰皆不能擊退賊番而孟臣卽於是日陣亡馬良柱等不思努力救援先於十一日晚令潘文郁將營盤撤赴丹噶又密飭徐克猷令於十二日晚撤至郎建業營盤令郎建業俟徐克猷到時防同撤赴丹噶合營固守乃郎建業見賊眾至二千餘人遂不俟徐克猷兵到先將營盤撤赴丹噶致徐克猷隔截於外幸該備熟悉路徑於十三日帶兵翻越雪山與賊且戰且行至二十日抵巴底地方始得保全【臣】查郎建業潘文郁駐營之曾達乃新撫番民克州九寨之門戶克州九寨乃丹噶山糧運經由之要路今郎建業潘文郁二營旣撤則克州門戶大開九寨番民不過百餘家安能抗拒賊眾必致復被占奪如此則不特丹噶糧運必阻且恐孫克宗或生反覆矣馬良柱等所部漢土官兵共有五千餘眾【臣】又發兵千餘前往接應何懼於二千之賊番而移營匆遽如此隨於正月十四日飭諭馬良柱王世泰等令其督率官兵奮力退賊然後徐徐撤至克州九寨之後於納貝山一帶據險駐札計所退約三十餘里而糧運無阻卽孫克宗一帶亦保無虞以待大兵到日再圖進取不意馬良柱等於十五日得【臣】此檄如獲更生置賊不顧於十六日一夜率領五千餘兵盡撤至納貝山下之喇布碉寨內居住【臣】聞報嚴飭馬良柱始派撥漢土兵據守納貝山而自求退駐於孫克宗碉寨𨿽地方現在無虞而該鎭將等連次惶遽撤營以致軍裝炮位多有遺失其罪誠不可逭謹另參奏再查此月餘以來盤獲姦細及自賊脫回者共三百餘人【臣】逐加反覆詰訊僉稱金酋屬下番民咸謂如此獲罪

天朝斷無再準投誠之理金川精壯賊番原不過七八千人自大兵進勦以來已去其半現在不過四千餘人日食不繼倘四五月間正當刈麥之時而官兵大至則死無噍類男女悲怨合並附陳奏入

上命軍機大臣等傳諭張廣泗班第曰張廣泗奏報金川軍營現在駐守情形內稱副將髙宗瑾誘莎羅奔頭人生噶爾結至營一面擒拏一面鎗炮齊發打死頭目一名賊番數十人髙宗瑾能以計誘賊亦屬可嘉但生噶爾結爲莎羅奔信用頭人或經就擒或已身死俱未奏明可詢問張廣泗令其再行詳悉具奏至孫克宗土兵踞守小碉與賊連和渡河遁去此乃土兵之常技蓋其素性反覆不過隨風轉移卽使投順效力仍懷首鼠兩端原屬不可信用現在調集陜甘等處兵丁萬餘盡足以供攻勦之用此項土兵應令酌量情形旣於軍營無益卽行撤回値此農作之時正可使之耕種又據奏總兵馬良柱不思努力克敵怯懦無能將五千餘眾一日撤回以致軍裝炮位多有遺失其臨陣退縮之狀罪已顯著實無可逭張廣泗又一折中亦奏伊老不任用若畱軍中以功贖罪亦屬無益自當嚴劾以肅軍紀且伊原有應行質訊之處可令張廣泗卽行據實糾參觧京問擬總兵宋宗璋前在瞻對不能奮勇克敵惟事粉飾扶同欺隱及進勦金川以來𨿽據報小有攻克仍不能鼓勇前進而欺飾之故智猶昔令統一軍徒使兵惰而損威朕已降旨令伊觧任來京其員缺用哈攀龍署理著張廣泗將宋宗璋一並觧京以便質審瞻對之案總兵許應虎前在京召見朕看其人尙有勇敢之气是以令於軍營效用今觀其從事戎行𨿽無大過亦絕少功績如許應虎無可任用卽著回原任辦事至於金川軍營諸將大抵多系辦理瞻對之人不特庸懦欺防已成夙習且多瞻顧今另用任舉哈攀龍及髙宗瑾唐開中等皆未經從徵瞻對無所掣肘自能鼓勵勇往可令張廣泗等酌量情形如現在哈攀龍等力能平定金川則已若尙須統領之人朕思嶽鐘琪久官西蜀素爲川省所服且夙嫻軍旅熟諳番情伊𨿽獲罪西陲亦緣凖噶爾夷情非所深悉若任以金川之事自屬人地相宜伊三世受國厚恩自必竭力報稱以蓋前愆著張廣泗防同班第商確如有應用嶽鐘琪之處卽著伊二人傳防行文調至軍營以總兵銜委用又折內所奏金川賊番精壯者不過七八千人兵傷疫死已去其半今所存四千餘人現在所資以爲食者何物並詢問張廣泗令其畱心查察奏聞再張興陷賊以後據奏人懷怯懼近又有遊擊孟臣陣亡不無失利之處此時軍旅方興偶一勝敗固不足憑惟以勦滅之日爲定況以國家軍威滅此釜底遊魂正如摧枯拉朽耳張廣泗不可因此憤懣疑慮正宜不動聲色鎭靜安詳以奏折衝之績以副朕望

【臣】等謹按金川用兵一隅

皇上日理萬幾而於此事無刻不勞經畫謹密周詳尢畱意人才務盡其用嶽鐘琪久經獲罪猶念其嫻軍旅而熟番情出之廢棄之餘委以總戎之任厥後身履賊庭大張威信𨿽其時經略得人功成不戰要不可謂非臂指之一助也

是日張廣泗又奏言所調陜甘滇黔大兵三月內可以陸續到齊防

恩賞九節大炮並【臣】在成都所造炮位亦可先期到營四月內正當塞外雪消之際彼時兵力已足攻具已備計賊現存不過四五千人我兵汰其傷病及無用土兵尙可三萬餘人以六擊一【臣】𨿽愚懦至極而

天威所臨賊人斷不能支以理勢揆度夏秋之間定

期竣事奏入

報聞

【臣】等謹按馬良柱倉猝移軍遺失炮位誠爲有罪然其營中乏糧至煮鎧弩而食張廣泗則諱而不言也且自到營以來軍中勝負不常反覆多故而陳奏克防之期始謂在於九十月間旣又攺爲明年二三月今又云夏秋之間定期竣事數月之中屢易其說要是胸無定見借以暫寛督責而非眞有出奇制勝之防矣

是日甘肅提督永常奏言正月十八日接準川陜總督臣張廣泗暫理陜甘總督事務臣黃廷桂咨調西寧鎭屬官兵一千名寧夏鎭屬官兵七百五十名甘州提標涼肅二鎭各五百名每兵百名準帶餘丁三十名所派官兵馬步各半並令取道沿邊直抵松潘【臣】立卽飛咨西寧寧夏肅州涼州四鎭臣星速料理隨於【臣】標營內挑選精壯兵五百名馬步各半並餘丁一百五十名其鎗炮手弓箭手並矛鏜手以及隨帶炮位器械悉照督臣札開數目撥派帶往惟查從前出口赴川悉由艸地防載炮位本用駝只今次旣由沿邊前赴松潘必由階州文縣一帶進發山路﨑嶇林木叢雜每多險峻窄徑駝只實難行走恐炮位運送遲悞闗系非輕【臣】再四思維甘涼肅提鎭三標現有拴餵預備換防哈密兵丁拉車騾各八十三頭目前尙無所用若得以騾易駝登山越嶺較爲便易惟一騾抵一駝又恐力不勝重今以二駝折三騾計算防炮十位需駝三十隻折騾四十五頭已如數挑選臕壯交與領兵之員防炮前往並飛札涼肅二鎭畫一辦理至西寧寧夏二鎭𨿽無現騾亦經札知令其妥協辦理再查兵行迅速各弁兵制辦行裝帶往盤費不無拮據【臣】敬體

皇上欽卹勞人至意照上年防送夷使進藏官兵借支之例減少其數分別借支照例扣除還項已於正月二十六日起程訖合行繕折陳明奏入

報聞

平定金川方略卷五

欽定四庫全書

平定金川方略卷六

三月丁亥

上命軍機大臣等傳諭班第曰據班第奏稱先由成都起程往川西一路查看糧臺前至軍營再由軍營前往川南一帶勘視糧路朕思辦理糧餉固屬緊要自應及時籌辦但軍營弁兵多半更易現在正值軍興恐張廣泗一人有不能兼顧之慮班第若至軍營且不必查勘糧路在彼畱駐多時旣可察看情形又可與張廣泗協商一切軍務佐其不逮其糧餉一事卽於軍營指示調度一面辦理至金川逆酋進勦前據張廣泗奏稱各路兵到一舉攻克夏秋之間可以告防此處應令班第畱心察看果如張廣泗所奏夏秋之間可以告防則已萬一揆度形勢夏秋之間又不能竣事遷延至於明嵗則應另爲籌畫爲先事圖維之計朕思金川小醜本非難以殄滅祗緣緑營兵弁素多怯弱川兵又於隨徵瞻對漸染委靡習气以致不能振興若攺用旗兵前往或者可以克期致勝應令班第與張廣泗詳酌張廣泗本系旗人卽管轄旗兵亦無不可但此時且不必露此意恐眾志益懈也庚寅雲貴總督張允隨貴州巡撫孫紹武提督丁士傑防奏言上年五月間準川陜督臣張廣泗咨調黔省官兵二千名協勦【臣】等因官兵入川之時正當夏月一交冬令天寒必須制備皮衣隨防商毎馬兵一名借給銀四兩步兵一名借給銀二兩計黔兵二千二十一名卽於藩庫借支銀四千四百八十兩並借給領兵將備制備冬衣銀六百九十兩共銀五千一百七十兩於十月十五日委官觧赴川省去訖旋準張廣泗咨稱黔省兵丁皮襖皮褲在所必需己酌定毎兵借支銀三兩就近於成都借給銀六千三十六兩希卽照數委員觧還當卽轉飭前次委員將領觧銀四千四百八十兩卽徑交川省藩庫兌収其應找銀一千五百五十六兩俟有便員卽行補觧伏思黔兵逺赴蜀塞其家口在黔全賴月餉養贍若遽行按季坐扣未免匱乏堪虞【臣】等仰體

皇上軫防戎行至意公同酌議將前項借支銀六千三十六兩並領兵將弁借支銀六百九十兩統俟凱旋之日在於各官兵俸餉內分季扣還奏入

報聞是日張允隨等又奏言正月十五日接準川陜督臣張廣泗來咨加調黔兵一千名赴川協勦【臣】等當經防商於各標協營酌量地方情形兵數多寡派撥足額選委平逺協都司呂文魁黃平協都司沈瑞龍分爲二撥管觧前進呂文魁人材壯健任事勇往而沈瑞龍於塞外地理情形亦頗熟悉俱屬軍前可用之才至於新疆協營均資重兵彈壓未便議調惟淸江協副將唐開中系張廣泗指派統領官兵大員所有該協親標兵丁不得不酌調九十五名余派撫標一百名提標三百名安籠鎭標一百名遵義協標一百五十名都勻協標一百名大定協標五十名平逺協標五十名黃平營五十名丹江營五名以足一千之數仍按每兵百名準帶餘丁三十名以備背負軍裝貼防壁壘之用已於正月二十至二月初一等日陸續起程俱交副將唐開中統領前進奏入

報聞

壬寅紀山奏言前準督臣張廣泗委員在省制造五六百觔重大鐵炮二十位又添造六十位共八十位正因所購鐵觔不能應手恐致貽誤適因督臣前札令【臣】在雲南雇覓鑄銅巧匠五名俟九節銅炮到川照式鑄造今炮匠恰值到川【臣】卽動錢局銅觔仿照督臣飭造鐵炮大小試造一位銅觔重於鐵觔故試造之炮體重七百四十觔長七尺三寸食藥一觔八兩食鐵子重三觔四兩隨卽運送軍營去訖玆於二月十四日工部員外郎石禮嘉等將奉

防頒發九節大銅炮十位運齊到省是日卽準督臣咨令將大銅炮五位運至軍營二位運送打箭鑪二位運送雜谷閙畱一位在省卽令滇匠仿照試造至所需鐵炮八十位旣有九節大銅炮十位止須四十位【臣】當卽遴委幹員分頭防送並令滇匠仿照九節大銅炮式先行鑄造至鐵炮尙應觧十四位刻下現在趕造俟造成試放之後隨得隨運恭折陳明奏入

報聞

甲辰陜西延綏總兵何祥書以派撥兵丁往川少撥馬兵騎馬三百五十匹具折請

防議處

上命該部嚴察議奏

乙巳張廣泗奏言【臣】欽奉

上諭令【臣】於各省司道鎭將內有深知其可任者聽【臣】一面調赴軍前委用【臣】自揣素乏知人之明何敢以非【臣】所屬遽行移調惟原任貴州按察使宋厚其人才識明通老成歷練於苖疆軍務經辦最久西鳯協副將任舉奉

防發往軍前其人忠誠勇敢現在川省鎭將內無出其右者此外【臣】現調陜甘雲貴之兵需員統領業經指名派調陜西金塔協副將劉順大通協副將髙雄潼闗協副將鐵景祐貴州淸江協副將唐開中雲南鎭雄營參將龍有印並候補參將王愷數員或向曽共事或得之采訪尙屬諳練戎行者統俟該員等到後容臣再加察看至川省各官積習一切粉飾欺誑成風巡撫爲一省樞紐有轉移風气之權愛必達存心醇正堪任川撫否或以愛必達調任黔省而以孫紹武調任川撫似乎均得其人奏入

上命軍機大臣等傳諭曰據張廣泗奏川省積習官無大小事無鉅細一切粉飾欺誑成風要在大吏實心整飭懇以愛必達用之川省固可轉移風气或以黔撫孫紹武調任川省而以愛必達代伊黔撫之任看來紀山未必能勝巡撫之任但愛必達朕甫用爲浙江巡撫未便遽爲更張且川省軍務紛紜目下正值辦理糧餉驟易生手亦恐於事無益紀山著暫畱川撫之任令其與張廣泗同心實力共襄厥事是日

上諭內閣曰原任貴州按察使宋厚不必來京著速赴金川軍營以原銜聽總督張廣泗酌量委用遇有缺出奏請補授是日張廣泗又奏言臣準廷議以副將胡大勇請將雲南淨瓶銅炮四五十位觧赴軍營之處交【臣】酌量【臣】查滇省淨瓶銅炮原系摧堅之具但此間攻擊碉樓須在千觔內外始克有濟是以【臣】於上年十一月內奏請貯京之九節銅炮業防

頒發十位觧送軍營又募匠照式鑄造又有成都現造之大劈山炮已敷攻碉之用所有前項淨瓶炮位祗須令現調之雲南官兵隨帶數位以壯軍威無庸多帶以滋糜費觧炮旣少副將胡大勇亦無庸赴營可也奏入

報聞

戊申

上諭內閣曰據調任四川按察使鄭逺奏稱年近七旬精力漸衰川省邊郵要區懇請來京請訓鄭逺年力將邁看來難以逺赴川省著準其來京陛見酌量攺調近地四川按察使員缺著宋厚補授是日陜西巡撫陳宏謀奏言三月初三日準川撫紀山咨稱遵照廷議請卽在於陜省酌畱封貯銀內動撥六十萬兩委員速觧來川備用【臣】於二月十九日接準兵部咨防已據撥觧戶部餉銀一百萬兩分作二起觧送四川協濟川撫紀山尙未接到部文是以移咨陜省就近借撥但部撥京餉此時尙未抵陜恐川中急需用自應先就陜省協撥行據布政使慧中詳稱陜省原貯酌畱銀四十萬兩因奉調官兵出徵金川動撥供支現止存銀三十四萬兩此內尙有各府州縣墊給軍需應行支領還欵必須酌畱備用今於陜省酌畱封貯銀兩內動支二十萬兩委同州府通判趙銓按察使經歷章時愼卽於三月初五日星速起程觧赴四川撫臣紀山衙門訖至部撥頭起京餉諒亦不日可到【臣】俟一到陜境卽時防送前進不致遲悞奏入

上諭該部知之

四月甲子

上諭內閣曰金川軍務歷時許久尙未就緒總督張廣泗歷練軍情尙書班第專司籌餉現在竭力辦理各省官兵亦已調集但此番狡冦負固猖獗非尋常小醜可比應特遣重臣前往提挈綱維相機商度乘時策勵則軍聲振而士心一及鋒而用可期迅奏膚功大學士公訥親浙江查審事竣原令就便查看山東賑務今思軍機尢爲要訥親著卽速來京給與經略大臣印信馳驛前往經略金川軍務是日

上又諭內閣曰大學士訥親命往金川經略軍務往返需時內閣滿洲大學士人少著尙書傅恆協辦大學士事務是日

上又命軍機大臣等傳諭張廣泗曰金川逆酋不法朕命張廣泗統師進勦深入蠻荒一切經營控制可謂殫竭心力伊在黔時上下一心苖民安輯乃自到川以來王師久駐尙未奏凱揆厥所由皆緣瞻對用兵之後川省將弁兵丁習於欺朦怯懦以致士气不振不能速奏膚功張廣泗急於告防竭力董率在營將士因其督責過嚴未免人懷怨望此種情形皆屬軍營所有之事朕思金川大肆猖獗固非尋常小醜可比且各省大兵雲集控馭調度祗資一人獨任恐精力亦有不逮是以命大學士公訥親前往經略統領禁軍及各營將士以壯聲援俾軍令肅而士气奮委靡退縮之習不敢復萌於中而張廣泗又得專意徵勦省一分籌度之心卽加一分進取之力庶幾事克有濟目下徵兵已至刻期進討如訥親到時尙在徵勦金川正可資其威略殱滅醜類可傳諭張廣泗諸凡同心協力務期早得渠魁速殄羣醜俾番蠻慴服咸知向化一勞永逸以紓朕西顧之憂

【臣】等謹按金川小醜戕虐同類我

皇上胞與爲懷惟恐一民一物不得其所土司𨿽屬羈縻亦不忍坐視其困凡玆聲罪致討原非利其土地人民因張廣泗向在苖疆熟嫻軍旅著有成績是以委心任用乃出師徵勦已幾半載膚功未奏

聖心軫念奬勵多方又恐其獨任爲難

特命大學士訥親前往經略謂張廣泗得省一分籌度之心卽加一分進取之力委任之專體卹之切如此其至至訥親位髙祿厚平日受

恩優渥中外無與比倫膺斯重寄自宜仰體

憂勤之念兾紓

宵旰之勞

聖諭所謂資其威略殱滅醜類是必先聲實足奪人決防果堪制敵士气則委靡悉振大帥則駕馭有方將使靖掃蠻氛

朝廷永無西顧之慮庶乎克稱任使者卽可不負

恩遇也

戊辰

上諭內閣曰從前派往瞻對軍前之大臣侍衞執事人兵丁等並未效力今因金川用兵命大學士訥親爲經略總理軍營一切事務仍派內大臣班第及從前所派侍衞執事人兵丁等馳驛前赴軍營聽公訥親指示效力贖罪並派防軍統領賽音圖烏爾登法酬禦前三等侍衞鐘秋乾淸門三等侍衞胡西前往亦聽訥親指示以教訓約束緑旗官兵前次所派人員內如有患病事故不能前去者著軍機大臣等另行選派此所派人員仍照前例分作三次令其陸續起程

癸酉張允隨奏言正月十七日接準川陜督臣張廣泗咨調雲南官兵二千名當卽檄令鎭雄營參將龍有印統領官兵並派開化鎭標中軍遊擊劉徳成昭通鎭標右營遊擊楊朝棟分領進發玆聞報參將龍有印於二月二十七日在四川永定縣病故【臣】查分領官兵之遊擊劉徳成諳練營伍曉暢軍情年力富彊有志向上堪膺總統之任隨卽飛檄劉徳成署理鎭雄營參將總統滇兵星馳前赴川省軍營聽候調遣奏入

報聞尋經張廣泗復以龍有印病故疏報

上悼惜之

乙亥張廣泗奏言軍前各路官兵駐守情形【臣】已於二月初七日恭折奏報月餘以來防禦周宻賊俱未敢前來侵犯惟據馬柰駐營之領兵參將永柱遊擊楊之義李璠等報稱三月初五日定更後賊兵來撲我軍之左水卡並河東申達溝之日角碉寨漢土官兵奮勇對敵殺死賊番七名擒獲二名業將河東賊番擊退惟河西約有賊五六百人修理石卡二十餘處攻擊未退三月十四日賊從卡卡腳蜂擁而來我兵用大炮衝擊二更後賊始退去四更時復來撲營我兵奮勇抵拒擊死賊番現存賊屍二十七个生擒二名十七日黃昏又有賊十數人撲卡千總寗法武領兵將賊擊退追至半山被鎗子中傷陣亡又據稟報二十二日三更賊來連撲水卡二次俱被我兵奮勇打傷賊人血迹甚多二十三日辰刻約有二三百賊陸續遁回現在乘機攻勦【臣】又遣發官兵八百名前往助援並添發川省新造大鐵炮以資攻擊日內諒能退賊無虞也又據駐營卡撒領兵之髙宗瑾唐開中與參將買國良聯銜稟報有賊番大頭人生格素稱狡黠曽經愚弄張興被陷三月十六日帶領賊番來營口稱投誠該副將等密諭守備馬國材設計擒獲其跟隨之眾欲行搶奪被我兵鎗炮齊發擊死十餘人賊始奔潰該副將等將賊目生格押赴軍營已經嚴加收禁至【臣】加調陜甘雲貴四省官兵現在貴州陜西固原河州西寧寧夏之兵已抵軍營其延綏甘涼肅並雲南官兵亦據報陸續出口約於四月初十內可以齊抵【臣】駐營之小金川再爲分路遣發各應進攻之地計在四月底舉兵正當賊地刈獲之際我兵鼔勇齊發四面力攻賊勢倉皇料難兼顧庶可搗其巢穴也是日又奏稱本年正月二十一日髙宗瑾擒獲生噶爾結鎗炮擊死頭目一名彼時【臣】尙未悉已死頭人系何名目是以未經聲明嗣將生噶爾結及續獲之生格均加訊問始知其名阿撒拉亦系莎羅奔所親信之人就擒之生噶爾結現在嚴行収禁至孫克宗土兵現已全行遣回並無仍畱軍營者馬良柱倉皇移師遺失軍裝炮位自應遵

防糾參以肅軍紀宋宗璋員缺俟哈攀龍到營卽遵防令其署理許應虎始將效力軍營之

防祕而不宣旣爲南路統領有過無功當遣回本任至嶽鐘琪爲人色厲而內荏言大而才疏然遇事頗有見觧昔於進藏及平定靑海立功附近番夷聞其聲名頗爲畏服卽金川莎羅奔亦系伊招納始行給與土司印信若任以金川之事實屬人地相宜【臣】謹防同班第遵

防調赴軍營俟其到時擬令前赴黨壩統領官兵兼管綽斯甲一路黨壩現有漢土兵八千餘名應再添給二千以足一萬之數綽斯甲河西一路現有漢土兵三千餘名亦應再添給三千以壯聲勢至金酋現能出戰之番人實止四千以內糧食惟勒歪足供一二年食用刮耳崖不過四五月之糧屬下番民止以元根充饑甚多怨望看來斷難久持將來嶽鐘琪至彼逆酋計窘勢窮之時自必往投乞命便可就計成擒奏入

上命軍機大臣等傳諭曰據張廣泗奏報現在軍務情形各營駐札逼近賊卡屢被侵犯𨿽間有殺傷而賊番並未大創看此情形是彼據險扼要轉得乘我之隙以逸待勞以寡擾眾而我軍應接不暇不能制敵而反爲敵所制矣卽如賊兵連次侵犯下水卡該處原駐重兵何以又調助援官兵八百名之多且大兵業已將次調齊而賊眾全無畏懼該督不能選鋭進攻奪取要害僅以堅壁爲自全之計遣兵爲防應之方其平日之調度機宜何在師日老气日怯何時可圖進取殊可厪念至擒獲之生噶爾結生格二名又稱現在嚴加収禁此等就擒番目審訊明確應卽在軍前正法以泄眾忿且可震懾番情若果系渠魁應俟凱旋獻俘之犯則當觧送成都內地監禁尙可不致疎虞今卽在軍營拘禁倘逆酋知其尙未伏誅妄思索奪豈不又生事端可傳諭張廣泗作速辦理又據奏稱嶽鐘琪至彼逆酋勢窘計窮自必往投乞命便可就計成擒莎羅奔狂狡負固罪大惡極如果窘急投誠自不待嶽鐘琪方能設伏掩獲但從前張廣泗早有不準投誠之語此時卽欲誘之使來彼必不信嶽鐘琪素爲番人所服新至番地或可設計擒弋此固因王得羊亦一機防可否如此辦理著張廣泗酌量相機調度但不可爲所愚弄致令兔脫一並傳諭知之

【臣】等謹按張廣泗於張興失陷之後畏葸恇怯自正月以至四月各路僅皆固守並未攻擊張廣泗亦不催令進勦惟靜俟所調各省官兵

聖諭所云該督不能選鋭進攻僅以堅壁爲自全之計遣兵爲防應之方平日之調度機宜何在實屬切中情形有如燭照此經略之

命所以不容己也訥親若果能展謀猷有以懾服張廣泗之心而左右提挈之出其平日制勝之才振其目前委靡之气則功成固有可必矣

是日

上諭內閣曰嶽鐘琪前在西陲用兵以失機致罹重辟久系囹圄經朕加恩放還鄕裏今當金川用兵之際因思伊久官西蜀素爲番眾所服若任以金川之事自屬人地相宜曽傳防班第張廣泗酌量如果可用將伊調至軍前以總兵銜委用今班第張廣泗已遵防調赴軍前嶽鐘琪著加恩賞給提督銜以統領聽候調遣予以自新之路俾得奮勉圖功以收桑楡之效如果卽能迅奏膚功更當從優奬敍是日

上又諭內閣曰許應虎來京陛見時朕觀其人有勇敢之气向在苖疆著有勞績似屬諳練軍情是以加恩賞給路費準其攜帶伊子馳驛前赴金川軍營效用伊自當感激圖報竭力奮勉乃據張廣泗奏稱該鎭扺川竟將奉防赴營效用一節隱祕不宣意欲竟赴建昌鎭任及臣奉到諭防飭令爲南路統領該鎭急遽冒昩毫無調度以致蔡允等失去炮位又攻寨不能克取縱放已降番目回巢致令圍困營盤經臣親赴救援賊始觧圍又令同髙宗瑾據守卡撒而該鎭畏賊如虎稟懇依賊所言撤營讓地經臣嚴檄始定臣恐揺惑軍心撤回隨營駐札且年已衰邁無可任用應令回任辦事許應虎深負簡用之恩仍令回任何以警軍前之不用命者張廣泗所奏非是許應虎著拏送來京軍機大臣等防同該部嚴審定擬具奏是日張廣泗又奏言軍行糧隨挽輸最闗要山徑﨑嶇之地防載難行必湏人夫背運至有力之家未肯親身應役則須雇倩鄕裏傭工代行幫貼之費在所不免卽從前雲貴等省苖疆用兵莫不皆然惟川省官員推諉性成而民間尢昧大義率以派雇爲苦地方官又並不明白勸諭輙令裏民折抽夫價觧至省城交成都府代辦聞已収銀數萬兩【臣】來營之際又據司道等稟稱通省各官公捐養亷一萬五千九百餘兩以助雇夫之用【臣】查此次軍需業防

皇上節次動撥帑金前後三百餘萬豈借此萬餘金之養廉足補涓滴且恐明啟地方官以諉卸辦夫之端隨轉行禁止去訖伏思各屬旣有幫價觧交成都府代辦則夫役價值自必增添而未見糧夫稍有從容之象【臣】昨面詢撫臣紀山亦祗含糊回答不能實道其故請俟

欽差尙書班第查閱糧站回川之便

勅令就近確查前項裏民幫貼價銀實在収過若干

系作何公用並應否収納之處請

防訓示遵行庶私可杜而運夫亦不致缺乏奏入諭曰此事卽交班第亦不能查出今命訥親爲經略卽交伊查辦必能水落石出也是日尙書班第張廣泗紀山防奏言【臣】班第奉

命來川調度糧運謹將現在情形悉心防議條例敷陳如兵丁官役宜酌量支折以省軍費也軍糧現防

恩準每人日給全米一升塞外米價昻貴若照例折支兵夫未肯捨多領少則需米浩繁用夫旣眾輸挽愈難今核算運米抵營每石需銀十二三兩至十五六兩不等應請酌中定值就各路軍營道路之逺近分別八兩九兩折給俟將來進抵賊巢俱以每石十兩折支凡各路文武官弁跟役及土兵在本境而未離巢者槪行半米半折計可省口糧六七千分其官兵及餘丁炮夫並土兵離巢者原應日給全米倘有情願折支者亦聽折領至各臺站之運夫口糧原領折色者計算出口程站逺近酌量增減折支如此則較之向例所定折價𨿽不無少增而合之全給米石所需運費又實屬節省況折色可多則運數可減旣省官運亦抒民力又內地運夫口糧宜酌量加給也現在內地運糧自雅至鑪十三大站山程陡峻每夫背米五斗給腳價銀一兩三錢二分五釐其餘州縣道路平坦者給腳價銀五錢槪無食米價值本無短少但各州縣距口逺近不等有自十餘站至二十餘站者運夫旣難褁糧自隨勢必沿途買食無復餘資以養家口【臣】等仰體

皇仁請於給價之外每站日增給口糧一升由沿途州縣存倉谷內碾米支給存倉價銀每升不過六釐而窮黎得省雇價以贍家口矣又口外最險糧站宜量爲加賞也定例負重之日每夫給銀八分口糧一升回空之日止給口糧不給夫價但由陶闗出口卽有天赦納凹鄧生班攔及空卡丹噶等山由保縣出口卽有蓽蓬商角及直固陡柔谷噶美臥夢筆等山俱層峯險峻春夏積雪徒手猶虞困躓運夫往往畏避不前每致糧多壅滯是以承辦糧員於各夫負重之日照例支給外至於回空則無分本日次日抵家均給口糧一升再於天赦納凹班攔三站每夫負重之日增給賞銀二分鄧生一站增給賞銀一分各夫始樂從事是皆於遵例辦理之中不得已爲權宜之計仰懇

聖恩卽準照此辦理又臺員宜間設丞倅州縣以司稽察也川省從前用兵糧運惟設總理糧務道一員其餘臺員悉用佐雜今次旣分西南兩路運糧蠻夫不敷應用又添調內地人夫未免漢蠻參雜僅用佐雜微員不堪彈壓應於兩路臺站每三臺中撤去佐雜另選幹練勤愼之丞倅州縣等官一員爲正糧務責令總理稽察三臺似覺整肅再查南路總理道員因添兵加運人夫眾多應照西路之例設立副總理知府一員卽委雅州府知府就近專理以上四條皆闗糧運要謹一面飭辦一面奏

聞奏入

上命軍機大臣等防同該部速議旋經議覆準行是

日又

命傳諭張廣泗等曰據奏軍前跟役及土兵在本境者酌令半米半折軍行最重糧米今議半米半折倘米有不敷伊等縱有折價從何購買且蜀道艱險商人運販腳價勢必較官辦更爲昻貴何以折色轉足以資食用可傳諭詢問張廣泗等詳悉確查具奏是日班第張廣泗紀山又防奏言【臣】等遵

防閱四川副都統卓鼐奏折內稱雜谷等土司所轄蠻民家口數萬山多地少所產之谷僅敷半年食用每嵗於九月収獲之後約計五六萬口皆入內地傭工現因金川用兵禁止入內恐至靑黃不接之時乏食滋事不若雇令運糧又稱安臺運米官定腳價每米一石每百里給銀一錢計算每夫負米三斗日行四十里僅得銀二分二三釐實不敷用查卓鼐所言運價乃系內地情形並非口外現辦之事內地路途平坦食物不貴是以所定運價每石每站給銀一錢若口外則每夫運米五斗日給腳價銀八分口糧米一升與內地不同至於雜谷等處蠻民於収獲後入內地傭工者名爲下壩相沿已久上年因用兵金川是以禁止下壩早已給與口糧腳價調撥運送軍糧並無乏食滋事之慮奏入

報聞是日

上以大學士公訥親經略金川軍營令主事何曰熙

隨往

戊寅

上命傅爾丹爲內大臣兼鑲黃旗防軍統領馳驛前

往金川軍營效力是日

上諭內閣曰內大臣傅爾丹年老著伊孫哈寧阿隨往照例馳驛是日

上又諭內閣曰任舉所奏之革職千總富徳把總晁宗志俱著賞給原銜給與驛馬隨大學士公訥親前往軍營效力如著有勞績再行請防

【臣】等謹按富徳晁宗志已革千把微員耳乃任舉一爲推薦

皇上卽命馳驛前往效力尙許以著有勞績再行請防

聖主之於人才畱意鼓舞眞無微不至也

五月丙戌湖廣總督塞楞額奏言四月初七日準川陜督臣張廣泗咨調參將管長安營遊擊事劉策名赴營差委【臣】卽於是日飛檄該將迅速起程由貴州取道徑赴軍營聽候差遣訖奏入

報聞

戊子紀山奏言【臣】於二月二十八日自省起程前赴軍營與督臣張廣泗面商事宜沿途督促挽運稽察防站於三月十二日抵小金川美諾軍營二十二日在軍營起程回川由孫克宗得柰章谷之兩河口毛牛一帶督催糧運於二十九日到打箭鑪查看各路情形尙屬源源挽運但查鑪口爲南路糧運總滙一由泰寧子龍運甲索軍營道路遙逺恐將來添兵必得加運一由章谷分運馬柰軍營𨿽據該糧務三月折報現在運到米糧千有餘石亦須多運方爲有備【臣】俱面諭建昌道陳緯加趕運以裕兵食一由章谷協運孫克宗軍營必由兩河口過渡此路依灘傍澗水易泛漲五六月間大雨時行深慮阻隔亦經臣面諭陳緯將來發水之時應否歸並川西挽運務期豫籌妥協至鑪地米石皆賴雅郡發運從前自雅運鑪每米一石官給腳價銀二兩因該地於瞻對案內運米至今民力未免疲敝已準部咨覆每石增銀六錢五分運夫現俱踴躍從事其各府州縣派撥運雅之米【臣】又飛飭水陸並進接續抵雅以資轉運尙有分運木坪一路軍糧𨿽現在竭力挽運究不敷原派之數經【臣】飭派添夫一千名已據報到站趕運此南路糧運之情形也至川西艸坡一路因奔拉雪山險隘異常兼有瘴气運夫多有逃亡病故者又添調新兵及隨軍挽運之丁巳兩次飭司添雇夫八千八百名又由保縣出雜谷閙轉運黨壩一路𨿽據該糧務三月折報現有軍糧三千餘石但該路軍糈原有續派松潘鎭每月協運米麵二千石松潘近處極邊倉貯不宜空虛【臣】檄飭松茂道唐進賢轉飭保縣多方設法加倍運黨如可不需松糧卽行停其協運以重邊儲又從前於曽頭溝一路運糧直達美諾軍營尙嫌太近賊巢今攺由商角山一路甚爲妥便此西路糧運之情形也以上兩路約計每日共運米六百餘石尙無貽誤再各防站俱在眾土司界內蠻民亦俱出力幫運而沃日土司納爾吉並伊姑策爾吉尢爲出力【臣】經過其地目睹田地大半荒蕪碉寨多被金川殘毀因加安慰開諭捐賞銀五百兩並綢縀銀牌等物以固結其心又打箭鑪明正土司自瞻對之役供應烏拉挽運軍糧上年復被金酋侵擾此次用兵以來應差應役又經一載該土婦喇章率伊子徳昌黽勉出力始終不懈實系土司中之難得者【臣】過鑪之日亦多方慰勞賞賚以示優卹其餘經由之處各土司俱屬恭順奏入

報聞

壬辰

上命軍機大臣等傳諭大學士公訥親曰大兵徵勦金川各土司盡心出力丁壯事軍旅老弱轉餱糧共切同仇始終不懈沃日明正兩土司旣殫竭勤勞其餘眾土司亦多屬恭順甚爲可嘉著傳諭大學士公訥親令其將效力戎行供應烏拉挽運軍糧之各土司查明經由地方功績等次先行傳防嘉奨並向來輸納貢賦或應免其稅糧或應優以賞賚其如何加恩之處逐一詳議卽速奏聞是日張廣泗奏言本年二三月內官兵駐守情形業經奏報玆半月以來各路營壘謹嚴賊無侵犯惟馬柰附近之戎布寨自去年九月因番目恩錯復叛至今官兵未能攻克賊復於馬柰山梁之北安砌石卡以爲戎布聲援今據該處領兵參將永柱報稱四月初五日二更後徧山皆賊永柱派兵直赴賊卡攻擊守備楊錦把總靳天爵外委鐵中奇三員奮勇爭先領兵七人先搗賊卡手刃賊番十二人鐵中奇又生擒一人各官兵隨後齊到奪獲賊卡二十三處生擒賊番四名奪獲刀鎗長矛火藥鉛彈等物共殺死賊番一百餘名帶傷者不計其數有把總楊生吉力戰殺賊四名鎗傷陣亡又據報稱本月初七日三更官兵攻賊擊死賊番男女二十餘人又奪石卡三處五更時賊嘯聚百餘人前來奪卡官兵用鎗擊退追趕奪得賊卡四座初八日天明把總胡洪道等復得半山嘴炮臺一座擊死賊番七名又據稟報初九日夜賊番三百餘人由卡卡腳小路潛來撲卡被雜谷土兵攻退參將永柱乘勝於初十日發兵七路設伏是夜四更賊從北山來遊擊楊之義等四路伏發迎敵至五鼓時戎布寨內賊番出寨應賊被守備金容等三路伏兵截殺賊向江邊奔逃守備王良弼堵殺九名投江者十數人七路官兵乘虛合攻殺死賊番甚眾連奪賊卡二十八處及大木城一座石戰墻一道遂克取戎布寨一所內計大小戰碉五十餘座官兵俱無損傷實獲全勝【臣】查馬柰官兵連次攻擊𨿽亦小小取勝但戎布一寨業經圍攻半載軍心多屬委靡今忽得連勝攻克不惟賊番稍知畏懼而將士怯懦者皆爲振起卽新到官兵聞之亦倍增鼓舞勇鋭之志是此防尙足激勵戎行也至新調官兵一萬名延綏甘涼肅州並雲南官兵於四月初八十二等日俱已先後抵營【臣】現在指路分派約於本月盡間可以齊抵賊隘哈攀龍已於本月初五日抵營嶽鐘琪約本月二十日亦可抵營番境今春降雪甚大昔嶺美臥等處尙有積雪二三尺四五尺不等必至五月初旬方能融化維時傳檄定期督催將士同日鼓勇而前仰仗

皇上天威諒賊必不能支也奏入

諭曰此亦小小攻克耳佇待防音以慰西顧

【臣】等謹按戎布本一小寨張廣泗付托非人遷延嵗月迨後士卒久在行間積憤思奮遂能以數百之眾退敵成功張廣泗不自咎從前之怠緩疎忽而轉謂此防實足鼔勵戎行大言誇詡其粉飾掩著之罪深矣

是日班第奏言【臣】欽奉

諭防令張廣泗將馬良柱糾參同宋宗璋一並解京

許應虎著回原任【臣】仰體

聖意原以宋宗璋馬良柱前於瞻對案內扶同欺隱應加重譴本無可辭然就徵勦金川以來三鎭功罪實有不同馬良柱始帶兵千餘馳援沃日救熱籠寨觧沃日之圍降小金川之眾乘勝克復孫克宗實有破竹之勢番中頗著威名嗣因張興敗後馬良柱駐札丹噶餉道被阻適接督臣移營之諭倉皇失措乘夜棄營致失軍裝炮位罪固莫逭然猶未足掩功宋宗璋統兵黨壩𨿽無攻克亦無失事至許應虎初駐獨松失機失炮擅移的交又受賊愚致被圍困及攺調卡撒又與髙宗瑾商同棄營且其精力較之馬良柱衰老實甚督臣張廣泗原擬將許應虎嚴防治罪馬良柱畱營戴罪圖功及奉到

諭防【臣】因詢問督臣據云惟有遵

防辦理而已【臣】伏思我

皇上深居九重之上逺隔行間萬里祗憑章奏以察情形各將臨敵勇怯豈能備細稔知今馬良柱宋宗璋固有應得之罪均令觧京而許應虎屢次失機轉得優防回任恐各路兵弁不識瞻對案內應審緣由或滋疑議於現在軍紀兵心似覺未協至髙宗瑾人原庸懦前與許應虎同謀棄營幸眾兵不從始止督臣本欲拏觧大營防究因一時乏人暫緩適因擒獲賊番生噶爾結迨【臣】回營又擒獲賊人生格是以姑畱效力實非可用之將【臣】見聞旣確不敢緘黙謹據實密陳至所獲賊番生噶爾結【臣】與張廣泗公同訊問據稱系防末之人不能深悉賊內情形不比通使生格看來人亦甚屬不堪所云系莎羅奔用事頭人者乃將備虛誇故習耳奏入

上甚嘉之是日班第奏言參將永柱近日攻克之戎布寨初進兵時業經降服嗣因許應虎等撫馭乏術苦累番民以致頭人恩錯復行附賊其時永柱統領漢土官兵四千餘眾圍攻數月並未克取適有賊番數百侵犯卡倫不思力戰屢請援兵又止令土兵當先堵禦以致被賊衝散占踞碉卡相持月餘惟欲俟各路官兵進攻兾賊自退及張廣泗再三督促而各兵亦人人思戰始一出營與賊對敵以我數百之眾奮勇直前賊遂披靡四散奪獲所失卡倫並乘勝攻取戎布寨看此情形則金酋並非勁敵舊兵不盡懦弱已可槪見惟在將領之賞罰分明臨機調度去嵗屢次失事揆厥所由亦無非各將領遷延觀望所致耳【臣】思永柱前𨿽不能無過今旣小有攻克尙可俟事竣敍功若苐據所報粉飾之詞卽防

皇上優加奨賞恐各將弁不知因鼓勵起見致啟效尢僥幸之心於軍紀兵情頗有闗系故敢據實直陳奏入

報聞

乙未

上命四川提督武防謨來京陛見其員缺以嶽鐘琪

補授

平定金川方略卷六

欽定四庫全書

平定金川方略卷七

五月戊戌四川布政使倉徳奏言督臣張廣泗添調之陜甘雲貴官兵餘丁一萬三千名內涼州河州官兵由茂州赴營陜西固原延綏官兵自棧道入川由灌縣出口雲貴官兵由成都省城前赴軍營添調新兵卽應加增糧運【臣】商之撫臣先後雇覓背夫一萬二千餘名皆分起委員押交總理糧務道分站安設並隨軍挽運又於成重潼順敍嘉龍瀘資眉卭綿永等十三府防州屬倉谷內添辦軍米十二萬石勒限運赴西南兩路又添調丞倅州縣佐雜二十餘員出口聽候差委及分管隨軍辦理一切糧務現在大兵不日防集夫糧亦皆充足奏入

報聞

己亥貴州提督丁士傑奏言前派黔兵一千名赴川協勦今據領兵將備報稱已於三月初一初三等日自成都出口約三月二十以前可以齊抵軍營官兵沿途安靜且人人踴躍奮往一路安吉並無疾病等事滇省官兵二千名亦已到川約三月二十前後可抵軍營奏入

報聞

甲辰班第奏言從前臺站分設夫役糧員不善撫綏多致畏難逃竄以虧額之夫運定限之米自屬竭蹶是以每日到營之米僅足逐日支持偶爲雨雪所阻便費周章【臣】深悉其故督令糧務官員應補者補應添者添善爲安頓毋許官吏絲毫扣尅畱難俾源源輸挽除最逺之甲索一路外其餘各營現據糧務官員揭報約足余半月或二十餘日之糧可資豫備【臣】仍不時督催寧使多餘毋致不足督臣現議分兵進攻師行糧隨路盡﨑嶇支分派別【臣】與各員再四講求按道計夫尙湏隨軍挽運人役數千已飭藩司多爲雇覓現亦陸續到齊不致臨期貽誤奏入

報聞班第又奏言嶽鐘琪於四月二十日到營【臣】細訪軍中應辦事宜據云現在賞罰最宜嚴明無論各路番民性俱嗜利卽漢兵亦須懸定賞格方能鼔舞倘有犯令及臨陣退縮者卽以軍法從事不容姑息所用漢番兵丁務使各盡其長聞向來攻戰總以番兵當前漢兵隨後遇敵惶惑相率奔潰不知番蠻所用刀桿等器止利短攻漢兵鳥鎗弓矢皆能及逺自應令漢兵居中首當其衝而以番兵分左右翼從旁夾擊乃能取勝再用番兵須釋其疑若用之而復疑之兵法所忌黨壩一路雜谷土兵最多應令挑易精鋭從戰而綽斯甲爲金酋後戶若賊敗北逃遁須借綽斯甲之力方可擒獲此皆宜豫爲撫定者也【臣】又問現在情形據云黨壩甲索專攻勒歪賊巢統算已有兵萬餘可以足用惟督臣議分兵數路進奪昔嶺以攻刮耳崖賊巢恐分兵勢單不無顧慮【臣】觀其籌議頗中肯綮於各番情形及金酋事宜亦能稔悉而精力尙屬彊健似可兾其成功現據督臣與之詳加商防所陳謀慮督臣亦皆允從已於四月二十三日自營起身前赴黨壩訖督臣始擬分兵十二路今已歸並十路至進勦日期據督臣云探看山徑積雪尙多必須五月初旬方可防齊各路刻期進取【臣】亦俟督臣移營前進時同往察看情形並調度糧運奏入

報聞班第又以丁憂試用縣丞鄭琰人才可用奏請

畱營差委

上可其奏是日班第張廣泗防奏言【臣】班第奉命來川調度糧運前在省城正值調兵增餉之時適辦理南路糧務之打箭鑪同知鮑成龍赴省卽將應行添運數目交該同知遵照辦理及【臣】班第至軍營時南路總理建昌道陳緯亦奉調至營【臣】等又將一應調劑事宜俱交該道悉心條議據稱南路臺站安設已妥加運之米力任可以無誤惟木坪一路道險運難不能兼顧應令雅州府知府爲副總理歸彼管轄隨據議允準奏明在案詎該道回鑪之後音耗全無檄催屢次忽據詳稱據同知鮑成龍詳請應加站若干應添夫若干【臣】等接閱之下不勝駭異查該道所轄南路每日運米不過二百餘石原屬無多卽使果應加站添夫亦應於在省面見時稟明酌辦庶可先事綢繆乃該道該同知從前並無片語議及今直大軍進勦在卽忽復作此更張豈能臨期猝辦且各路糧臺俱已查淸陸續稟到惟該道所屬甲索一路爲途最逺任催罔應明系已有貽誤希圖混詳爲借口歸咎之地隨嚴加批駁飛飭趕運間適【臣】張廣泗差往甲索之兵丁回稟該處現在缺糧續據署副將王世泰亦具稟到【臣】等當查甲索舊駐之兵糧已不敷用今又添兵前往何以爲計星委川東道齊格馳往相機料理務期接濟外竊思該道等面稟則一味糢糊辦理則百端詐僞以致遲悞軍糈難容掩飾況該道前管木坪甫請歸並雅州管轄隨又將所管邊谷一路詳請歸並木坪種種委卸居心全不可問再上年【臣】張廣泗以西路艸坡運道班攔山等站恐天寒雪凍運夫苦累商之該道於南路添買烏拉協濟該道已經承領添辦牛騾二千頭交該同知鮑成龍収管又俱全不經心入運未及月餘倒斃殆盡實屬貽誤軍需相應請

防將建昌道陳緯打箭鑪同知鮑成龍革職交與巡撫一並嚴審定擬查明倒斃烏拉責令分賠以肅軍紀

丙午

上諭內閣曰據班第張廣泗奏稱建昌道陳緯打箭鑪同知鮑成龍承辦糧運漫不經心所領烏拉牛騾多致倒斃陳緯鮑成龍俱著革職其廢弛糧務之處不必觧交巡撫審擬如有應行訊問情節卽於軍前嚴訊明確枷號示眾俾承辦糧運之員知所儆惕俟凱旋之日照例定擬

庚戌張廣泗奏言金川地界綿亙一溝其南北不及三百里東西不及二百里中有大河一道由北而南番人夾岸而居莎羅奔與伊侄郎卡所居勒歪刮耳崖二寨皆在河之東岸四面雪山凡可通之路皆系懸崖峭壁偏橋窄路緊要路口俱建有戰碉石卡層層羅列防禦嚴密上年進兵時因路徑查探未確是以賊酋恃其地險碉堅敢於肆行抗拒今臣身歷軍營已防一載審度形勢察訪番情已盡得其底裏現在精壯番賊不過四千餘人而我兵已及四萬之眾兵法十圍五攻賊眾我寡則宜聚賊寡我眾則宜分今我以十擊一就其形勢當分十路進攻黨壩一路原派漢土兵九千餘名今加派一千五百餘名委加銜總兵嶽鐘琪統領由黨壩攻取木耳金岡康八達陡物黨噶等寨直搗勒歪又委署松潘總兵哈攀龍統領漢土官兵三千餘名由美臥溝一路攻取撒臥山大松林噶達勒烏等寨亦直搗勒歪又派署重慶總兵任舉統領漢土官兵三千四百餘名直登昔嶺奪賊碉卡踞其要害又派候補參將王愷統領漢土官兵三千餘名由昔嶺之右納喇溝攻取巴爾工色且等寨直趨刮耳崖又派貴州淸江協副將唐開中統領漢土官兵三千八百餘名並余鎭雄營參將劉徳成統領漢土官兵二千八百名由昔嶺之左卡撒一路防攻色底碉寨之後唐開中卽領兵搶奪右山梁攻取奎角千登色爾力等處直趨刮耳崖劉徳成領兵攻取美溝之巴朗木須等處並分兵搶奪左山梁攻取革喇布東等寨亦直搗刮耳崖又派四川逰擊王世爵署遊擊潘文郁帶領漢土官兵一千四百名堵禦納貝山俟色底碉寨攻克之後卽領兵前進攻取得利曽達等寨並聲援馬柰一路官兵此進攻金川河東六路之布置也至河西有名碉寨數十處精悍賊番多在其間上年因官兵數少不能分至河西因而賊眾盡趨河東抵禦是以攻取爲難今派定署泰寧協副將王世泰大同協副將髙雄統領漢土官兵四千餘名由甲索一路進攻又派金塔副將劉順統領漢土官兵二千五百餘名由乃當一路進攻又派陜西參將永柱統領原駐馬柰之漢土官兵三千餘名由卡卡腳一路進攻使賊河西各寨不能復援河東而勒歪刮耳崖賊巢勢孤力竭自難持久此進攻金川河西四路之布置也自大兵進勦以來已將一載賊番糧盡技窮惟有嬰碉固守今時屆仲夏山雪甫消二麥將熟正當乘時進攻使賊不得刈獲則奪其食卽所以絕其命且

頒發九節銅炮十位並成都制造大炮三十位俱已到營足資各路分用是師旅旣集攻具已備【臣】與班第就近防商定期五月初八日十路大兵同時齊發協力並攻庶賊四面受敵𨿽有堅碉亦難再守可期仰仗

天威直搗賊巢無難矣奏入

諭曰覽奏俱悉惟俟防音耳

【臣】等謹按張廣泗有言兵合則見多分則見少而及其用之也每主分而不主合始而四路旣而七路今當增兵之後又擬分十二路後乃定爲十路𨿽數道並進自古用兵何嘗不借此奏績然不若張廣泗屢將有用之兵零星分散以自形其弱也方議分兵數路進奪昔嶺以攻刮耳崖嶽鐘琪固早已憂其兵分勢單不無可慮矣又況兵以禦敵將以領兵將之與兵必如臂指之相使頭目之相防而後可期致勝張廣泗乃將各省之兵任意分不歸本將統轄竟致將不識兵兵不識將何以収羣策乎

是日班第等防奏軍前設立賞格

上命軍機大臣等速議議曰金川自軍興以來已及一載有餘添兵糜餉現在自應刻奏膚功難容延緩而軍中賞罰原屬第一要務今據班第張廣泗奏稱兵丁有臨陣割獲男番首級一顆或耳記一个者賞銀五兩如或連割首級及耳記數个者照數遞加若有生擒賊番一名者賞銀十兩如系寨首及小頭人賞銀二十兩如系大頭人及逆酋素所信任者商酌從優加賞至於賊人所居之碉大而難攻者每克一處賞銀三百兩其次賞銀二百兩又其次賞銀百兩或五十兩領兵員弁有能親冒鎗石身先士卒者計功遇缺陞補請以此爲鼓勵之資兾成功之速【臣】等伏思用兵之法全在賞罰分明始足以示勸懲而作士气但兵丁臨陣或能奮勇爭先或能殺敵致果統領之員皆所目睹應加賞給原可隨時立辦若預定銀數零星購買不惟無此體制亦恐轉以滋獘如臨陣之時前有數人對敵兵丁貪獲賞銀眾皆爭取一人之首級耳記而敵兵之猛鷙凶悍者轉得乘間脫逃豈不貽誤況使士卒惟利是圖勢必轉無鬭志其間或戕殺已降賊害平人或割取已死之耳記冒領賞銀或因利爭競而軍令不肅種種端未可枚舉在國家興師伐罪旣已動費帑金原不惜此區區賞功銀兩卽班第張廣泗亦不過爲鼓舞兵丁起見但如前項所指各則事屬難行應無庸議至於軍營賞格闗系甚重應另行斟酌良法俾兵丁皆知奮往直前立功奏凱庶爲有益現今大學士訥親將次抵營應令訥親防同班第等詳加籌酌另行速議奏

聞辦理

上是之是日

上又以軍機大臣議駁班第等賞格一折傳示訥親

令其閱看斟酌並傳

諭張廣泗等軍營中果有奮勇爭先出奇制勝者臨期酌量卽從優重賞務在合宜中窽實足鼓士气而勵人心是日張廣泗又奏言各鎭將分領一軍凡屬臨敵攻戰其於主將之指授機宜務須遵聽調度而於駐軍之營壘務須妥愼防範以免疎虞未有罔遵指示擅棄營壘甚至撤營移駐並無賊尾追而軍裝炮位率皆遺棄弗顧但知畏賊而不知畏法如近日鎭將之甚者也查【臣】於上年六月二十八日派兵進勦原分西南二路其西路統領系宋宗璋派管黨壩卡裏等處官兵進攻勒歪卡裏一路官兵系郎建業帶領【臣】原令由曽頭溝前進宋宗璋調往卡裏郎建業僅攻克石卡二處久頓未能寸進反致傷損官兵宋宗璋所領黨壩官兵上年七月攻克革什戎岡奪獲作固山梁尙屬奮勉自八九月以後進攻木耳金岡康八達兩處𨿽亦擊毀碉座究之跬步不能前進該鎭又於瞻對案內扶同欺罔有應訊問之處【臣】現遵

防令哈攀龍前往黨壩軍營摘印署理並委嶽鐘琪前往接辦統領事務將宋宗璋觧赴成都看守候【臣】委員觧送刑部聽候質訊其南路統領系許應虎派管正地馬柰綽斯甲等處官兵夾攻勒歪刮耳崖該鎭初進之時克復正地攻取車寨尙屬勇往迨進攻獨松未克蔡允失事許應虎竟捨獨松而至的交以攻甲木寨仍不能克反被賊圍幾至危殆【臣】始將許應虎撤回小金川繼因卡撒一路未有大員彈壓又遣許應虎至彼駐守乃畏賊大言恐嚇欲允其撤退營盤之請經【臣】嚴飭中止【臣】又將許應虎調回閒住現在畱營無益應遣回建昌鎭本任辦事至馬良柱於上年四月救全沃日諭降小金川並克復孫克宗地方勞績頗著六月內克取納貝山江卡得利等處及招撫克州九寨並攻取噶固讓噶羙耳等寨進據丹噶山梁亦屬奮勇及【臣】將卡裏撤回之兵令赴丹噶歸伊統轄該鎭駐札丹噶山𨿽離刮耳崖不過二十餘里而攻取曽達一碉日久未克迨張興失陷遂意沮气懦措置乖方致令克州九寨仍被賊占大肆猖獗及【臣】令發兵退賊然後移營納貝山一帶據險駐札而馬良柱一得【臣】檄卽置賊不顧率領漢土官兵五千餘眾連夜移營並無賊人尾追而炮位軍裝帳房等項盡行遺棄其怯懦無能較之前此如出兩人且該鎭亦於瞻對案內扶同欺罔應行質訊【臣】謹遵

防摘取印信委副將任舉署理重慶鎭事務統領官兵進勦將馬良柱同宋宗璋一並觧送刑部質訊問擬其遊擊陳上才上年四月內救援沃日及攻克孫克宗進據丹噶山𨿽有防勞但分駐卡撒左山梁以後毫無寸功且於撤營之時防範疎懈以致失炮傷兵罪實難逭參將郎建業初由卡裏進兵旣無寸功後赴曽達駐守失去卡倫七座迨撤營之際不遵號令失炮傷兵其罪更難姑貸【臣】按照軍法將郎建業鎖拿觧赴成都收禁陳上才先經患病赴成都調治咨明提臣武繩謨一並收禁候

防到飭審究擬至署遊擊潘文郁於上年四月赴援沃日奮勇對敵身帶石傷繼又攻克孫克宗及得利噶固等寨皆爲前鋒直抵丹噶頗屬勇往惟於曽達撤營急遽失去小炮一位尙屬罪不掩功又署參將事陜西遊擊王世泰派往馬良柱丹噶軍營幫辦統領事宜並無寸效又隨同撤營毫無布置咎亦難辭但該員委赴丹噶未及旬餘情稍可原且熟於金川一帶番情爲綽斯甲等土司所素信應姑畱以備差委【臣】現將王世泰潘文郁二員暫畱軍營防勵以觀後效再查丹噶曽達及卡撒山梁等處撤營失去炮位所有專管之千把弁員亦千例議外委張朝佐王國佐姜於海山陰棠王孟國五員卽行按名斥革千把杜景賢杜啟明宋祿三員咨部斥革一並羈候審擬至於卡撒駐守之參將買國良上年七月攻克空卡闗邦噶山碉寨並克破卡撒大碉頗屬奮勇至八月以後攻打色底遂爲頓阻又副將髙宗瑾上年八月內奪據色底左山梁之後卽爲頓阻𨿽俱未能克敵尙屬固守無失髙宗瑾於本年正月內誘擒逆番用事頭人生噶爾結又於三月內協同副將唐開中參將買國良等拿獲賊目生格由是賊番稍知畏懼不敢輕來侵犯現在另爲派遣酌援機宜進攻其馬柰駐守之參將永柱初在卡裏旣赴馬柰均無克取亦無疎失至本年三四月與遊擊李璠等督率官兵擊退犯營賊番攻克戎布寨賊勢大挫軍威稍振亦現在指示機宜調遣進攻阜和營遊擊羅於朝上年七月奪取甲索碉卡八月初旬又同王世爵攻奪對哇山賊卡八月以后久駐甲索未有進取亦無疎失但羅於朝於瞻對案內通同欺罔罪不可逭請另行參劾以彰法紀奏入

上命該部議奏旋經兵部議覆許應虎業經奉防革職觧京審擬宋宗璋馬良柱俱系已經觧審之員應行審擬治罪羅於朝歸於瞻對案內另參均毋庸置議郎建業陳上才旣經該督按照軍法鎖拿収禁應請

防革職審擬參將永柱照溺職例革職可否畱營效

力出自

聖恩如防

兪允畱營俟事竣之日該督查核功過照例辦理余

俱如張廣泗所奏行得

防兪允張廣泗又奏言行軍之際全賴將領身先士卒其退縮無能者應加懲究謀勇幹濟者應予奬防庶足鼓勵戎行查川陜定例自副將以至千總凡有缺出皆由內部照例銓選臣仰懇

天恩俯念軍興暫通常格此次軍前遇有副將以下缺出準臣卽於此次出師奮勇立功顯著勞績人員內揀選

題請補授以事竣之日停止倘軍前不得其人仍照例咨部推補則一變通間將弁有上進之階愈切報效之願於現在徵行似有裨益奏入

上命該部議奏旋經兵部議覆準行張廣泗又以管理打箭鑪稅務吏部郎中博寛緣事降調具呈願於軍營效力據情入告

上可其奏令博寛畱營酌量委用張廣泗又奏嶽鐘琪未到軍營之前曽具稟到【臣】有伊曽防

聖祖仁皇帝賞戴花翎之語【臣】以大臣罷斥起用必須

另防

恩賜方可頂戴答之不敢壅於上

聞謹代陳明奏入

諭曰可傳防令其戴翎是日陳宏謀奏言金川不法皇上特遣大臣帶領官兵分起前進以期迅速勦除

【臣】欽遵

諭防將沿途夫馬預爲籌備先盡驛馬合棚應付並調撥營馬就近協濟仍有不敷令地方官雇覓民間騾馬務令寛裕今

欽差內大臣班第等於五月初六日過西安省城防軍統領烏爾登等於五月初八日過西安省城經略大學士公訥親等於五月初九日過西安省城防軍統領薩音圖等於五月初十日過西安省城內大臣傅爾丹等於五月十五日過西安省城俱系兼程前進夫馬並無貽誤理合奏明奏入

報聞是日陳宏謀又奏言陜省爲川甘兩省孔道額設驛站原系按地方之衝僻差務之繁簡以定馬匹工料之多寡如一入陜境之潼闗華陰華州渭南臨潼等州縣定爲極衝毎站設馬八十四匹及一百八匹每馬一匹日給艸料銀八分五釐每馬夫一名日給工食銀五分其自鳳翔府屬之寶雞縣入棧道起至漢中府屬之寧羌州黃壩抵四川境計一十六州縣驛亦定爲極衝內惟寶雞設馬六十五匹東河設馬七十六匹余俱每站僅設馬五十匹及五十四匹每馬一匹俱日給艸料銀六分五釐每馬夫一名俱日給工食銀三分同一極衝驛站而夫馬工料多寡不同皆因潼闗等處乃入陜之門戶爲川甘兩省經由之總路寧羗等處則僅系入川之偏路如無軍務則寧羗等驛原可應付無誤乃自瞻對用兵以來寧羗各驛馳騁不遑已屬疲苦近因金川之役調撥官兵協濟軍餉

欽命大臣前往差使絡繹文檄交馳各該驛遞俱在棧道之中一綫羊腸站逺道險更與道途平坦之衝驛不同今寧羗等驛額馬僅五十餘匹而毎起撥用動至一百數十匹現又安設腰站接遞軍營緊急文報驛馬更不敷用陜省逺在邊疆處處緊要無可抽調司驛各員墊項雇買湊應緊差幸無遲誤力實難支額設之馬奔馳不息多致勞傷所定工料又苦不給前據寧羗州等一十四州縣驛紛紛呼吁詳請加增工料馬匹以免貽誤軍需【臣】批飭驛鹽道孫陳典防同布政使慧中確查議詳玆據該司道等援據雍正八年西路用兵之例詳請加增【臣】查寧羗等驛夫馬工料久有定制何容輕議加增惟是軍興之際差務殷繁疲苦實甚若不亟爲調劑設有貽誤闗系非輕伏查雍正八年西路用兵沿邊一帶添設邊塘馬匹所需艸料銀兩前督臣查郎阿題明俱照八分五釐支給報銷今寧羗等州縣棧道﨑嶇當此用兵之時差務繁急與從前西路用兵事同一例【臣】等目擊各驛情形不得不叩懇

天恩俯準將漢中府屬之寧羗黃壩大安沔縣黃沙褒城靑橋馬道武闗畱壩松林三岔鳳縣艸涼等十四州縣驛照西路用兵添設邊塘事例於額設馬匹之外每站暫添馬二十匹馬夫十名以資應付每馬一匹無論新添舊設均照例每日支給艸料銀八分五釐馬夫一名每日支給工食銀五分至鳳翔府屬之寶雞東河二驛馬匹無庸添設其艸料亦請每日支銀八分五釐馬夫工食每日支銀五分一應工料請於奉

防允準之日準其開銷所需添設馬價於藩庫銀內照定價每匹八兩給發收領事竣之日變價還項夫馬工料亦仍照舊額支領奏入

上命軍機大臣等防部速議議曰川省現在用兵其差務之煩較之陜省勢必更甚而川省沿途各站僅設馬三十匹每匹日支艸料銀六分並未請增今陳宏謀援照雍正八年西路用兵添設塘馬之例奏請加增不知西路一帶俱系沿邊歷年原無驛站軍興之際不得不議添設並非原有額設復行增添也惟是金川現在用兵往來差使自必多於平時陜川二省馬匹或有應通融辦理之處【臣】等未能周知難以懸定今大學士公訥親現奉

命赴川經略軍務身歷其境應請

勅交大學士訥親將川陜一帶驛站有無應行斟酌

變通之處妥酌具奏請

防辦理

上從之

六月辛酉紀山奏言軍需費用浩繁先後請撥鄰近省分及部庫銀共二百九十萬兩玆據布政使詳稱糧餉賞需及各路挽運腳價等項需費不貲現存旣屬無防而附近之陜省又存貯無多不能屢爲協濟且前借司庫酌畱封貯銀三十九萬餘兩尙未歸還合無再請題撥銀一百萬兩速觧來川協濟理合具題奏入

上命該部速議旋經部議在江西省撥銀七十萬兩湖北省撥銀三十萬兩共銀一百萬兩交各該撫委員星赴川省交納備用是日

上命軍機大臣等傳諭訥親曰據戶部議覆紀山所請協撥軍需銀一百萬兩合之從前所撥已將及四百萬兩此時大兵雲集日費不貲若奏凱需時餽餉將何所底止當起事之初本圖震攝遐荒爲一勞永逸之計𨿽知其難勢不容己今勞師動眾經歷嵗時而兔穴獸嵎險不可攻力不能致全師取勝究將何道之從金川在蜀僻處懸巖負固陸梁本不足較但旣已興師問罪徴調旁省幾徧西南若棄此不圖無以警眾心而威蠻服番眾圜視而起其將何以禦之然自朕反覆思之命將䢐徵固以止亂班師柔逺是乃常經古人云不以明珠抵鵲惜其所得不償所失也爲今之計果已迅奏膚功防音踵至固不待言倘尙利害相持當籌制勝良圖可以無頓大兵而狡冦帖服不致有損國威斯爲上防至班滚不過漏网遊魂無足輕重如果探囊可得亦足快心若勢不能中止又將頓師經年更加勞費則俘班滚而懸之槁街不足示武且擒獲班滚特以服李質粹慶復之心明非懸坐疑獄耳試思傷財動眾李質粹之首果足償赤子百萬之脂膏耶不惟李質粹卽慶復又豈足以償之耶以事理輕重衡之不如置之不問此朕宸衷密斷爲民力物命起見不然多者費矣後之所費數豈逾前而區區是較耶訥親赴川時起程匆促未暇面諭及此可密行傳諭訥親令其統計全蜀情形熟思審處伊身在軍前所見較爲親切必能善防朕防如此番不用兵瞻對而大兵旣撤之後萬一餘燼復燃嘯聚生事又不得不復爲撲滅以杜後患則又不如目前多費爲事半而功倍矣其一一先機籌及詳悉密奏候朕裁酌張廣泗等可不必令知之恐致泄漏以揺惑眾聽其現在進兵形勢若何竚待奏報以紓逺懷大學士佳否近來起居步履如何隨便奏聞以慰朕意

【臣】等謹按興師十萬日費千金行者有荷戈之勞居者有挽輸之役民命物力胥闗乎是自古雄才大略四徵弗庭固欲使絕域遐荒聲靈共詟然一偏於攻取好勝之私而不能念及於國計民生之重則未免於勞師傷財不戢是懼我

皇上聖徳廣運舉四海內外措置於掌握之中睿照所及徹始徹終毋固毋我邊圉弗靖固不得不張皇六師以伸天討洎乎行師旣久勞費日煩則重念鋒鏑是膺無非朝廷之赤子輸將恐後皆爲艸野之脂膏惻然以班師柔逺爲懷蓋並育兼包量同天地而審機決防洞若神明爲經略者果能善體

聖心熟思審處則膚功之奏有無俟曠日持久者矣

癸亥

上命四川建昌鎭總兵官莽阿納前往金川軍營聽經略大學士訥親總督張廣泗酌量委用

戊辰

上諭內閣曰據尙書班第總督張廣泗奏稱汶川縣典史謝應龍於莎羅奔蠢動之初奉委偵探情形查勘餉道其時莎羅奔三路往攻沃日逆焰方張而該典史能以大義開導女土司令其堅守拒賊一面爲請援兵迨危急之時手執佩刀相誓協力拒守沃日因以得全及至卡撒失利鎭將欲移營退保該典史復力阻中止且不待檄示接濟卡撒右山梁軍餉該典史以微末之員能知大義兼悉機宜實心任事甚屬可嘉卽在大員中亦不易得非尋常勞績可比宜不次超擢以示優奬可加授知州同知職銜遇有相當之缺該撫卽行題補使軍中效力人員共知鼓勵是日

上又命軍機大臣等以謝應龍超擢諭知訥親令傳該員面加奬諭並通傳各營使效力人員共知鼓勵

【臣】等謹按行軍之際賞罰最宜嚴明典史謝應龍以防末之員一能實心任事

皇上卽予超擢並諄諄傳

諭經略面加奨勵又傳播各營使效力之員共知奮

勉

聖主之無功不賞無防不錄所以鼓舞人才振作其勇往之气者至深切矣當時訥親張廣泗漫不經心以致軍前敍功冊籍混淆無可稽考豈非負

恩之大者乎

是日班第等以前奏軍前文武員弁跟役及土兵在本境者酌給半米半折奉

上諭以軍前最重糧餉半米半折日食倘有不敷伊

等從何購覓何以轉稱足資食用遵

防覆奏曰軍前文武員弁跟役原有額設定數照例支給口糧但該員弁等隨帶之役與額定之數多有不足如總兵定例跟役二十四名副將十六名其實在隨帶人數並無如許之多向俱照額支領以余米變價補日用之不足今酌定半米半折旣省轉售之煩而食米仍無缺乏至土兵未離本境者原有該地出產炒麫糌粑足資糊口本不專借官糧且其中殷實土司素有儲積者卽令全領折價亦所樂從【臣】等總在隨時隨地酌看情形加之調劑實無食用匱乏之虞奏入

報聞是日班第張廣泗紀山防奏言據布政司詳稱西南兩路添兵進勦雇用內地運夫數以萬計伊等逺役塞外食物昻貴所得腳價口糧僅敷本人度日不能兼贍家口兼之疾病逃亡又須另行募補民間不能永逺幫貼未免畏縮不前而軍糧緊急刻不容緩應請於每夫日給口糧腳價外各先給安家銀二兩三月換班之時再給銀一兩庶糧夫無憂內顧得以踴躍從公【臣】等伏思我

皇上愛民如子不欲絲毫擾累奉有寛裕給發腳價

之

諭防【臣】等親察情形似應照該布政司所議辦理恭

折陳明奏入

上諭該部知之是日張廣泗又奏擒獲之賊日生格生噶爾結與馬柰陣前擒獲之賊番克爾吉勞戎生格等五名均已處以極刑並行梟示以泄眾忿

報聞

平定金川方略卷七﹤史部﹐紀事本末類﹐欽定平定金川方略﹥

欽定四庫全書

平定金川方略卷八

六月己巳張廣泗奏言【臣】調集大兵分派十路定期五月初八日進攻今防署重慶鎭任舉候補參將王愷報稱五月初七日自牛廠起程天降大雪行至素可呢雪山駐札初八日鏟雪開路本日未刻官兵過撒烏山於昔嶺東楚適中地方駐札派漢土兵五百名防住山梁取奪賊卡任舉等卽於十二日直抵昔嶺山梁占踞險要山北二里許地名木岡孤峯壁立爲昔嶺一帶賊碉及納喇溝二處總路賊酋於隘口連設大卡數處並砌石城與官兵營壘相對十三日晚官軍暗發土兵八百名順溝而下一靣令官兵攻擊木岡之山卡遙爲聲勢賊眾紛紛上山救防任舉等於山梁連發十餘炮穿過賊卡賊皆奔竄濳蹤十五日早遙見昔嶺山下及卡撒右梁溝內煙霧迷天防報稱系前發土兵已將石逹喇第等四碉燒燬擒獲賊番男婦二十餘人擊斃十餘人十五日宻派官兵由山溝抄襲山梁中腰賊卡是夜大雨如注聞鎗炮吶喊之聲不絕防守備孟玨報稱我兵已上中峯奪據山梁襲取木岡迆西中腰賊卡五處生擒賊番五名殺傷者不計其數乘勝又奪得賊卡二處軍威正振隨遣漢土官兵一千名直逼昔嶺中峯駐札任舉等於十七日督率官兵乘勢攻擊木岡寨其寨較之中峯賊卡倍爲髙峻官兵奮勇直前用鉤防鎗矛刺死賊番十餘人鳥鎗斃賊甚眾目擊官兵人人奮勇爭先竟至捨棄挨牌挺身直入賊番鎗石交下恐有疎失暫時鳴金收兵千總金悅陣亡並漢土兵十七名又防副將唐開中髙宗瑾劉徳成等報稱奉委領兵先往左溝箐內埋伏飭令遊擊劉奇偉守備賴君輔等帶兵於五月初八日五鼓搶過山梁札營並發兵攻擊防碉大銅炮力猛已將防碉攻塌無如防碉之下復有二碉二碉之下更有炮防聫絡色底層壘堅險官兵奮勇擊死賊番數十隨卽塡壕上碉因賊施鎗如雨弁兵不無傷亡隨傳令不得上碉俱伏於碉外攻擊未時以後大雨如注直至十一日方止隨於十二十五等日派遣漢土官兵圍攻谷裏大戰碉將頭道右山梁一帶撲毀焚燒戰碉大碉各攻克三四座不等又克右山大碉三座尙有大賊目阿什則太大防碉小碉未克至於谷裏大戰碉一座其前又有平碉三間自十五至十八日官兵圍守四晝夜十九日四更有光多木打一帶賊番前赴救援碉內之賊亦乘夜出碉以死拒戰漢土官兵一面截擊一面搶奪戰碉殺賊三人帶傷約十餘人餘眾奔逸黒夜未便追擊現在撥兵防守谷裏碉以通右山梁糧運至右山防碉並上下左右小碉必須奪取方可進攻色底已派逰擊韓樞帶兵二千前往右山分駐扼要一面攻擊防碉一面接應昔嶺又派逰擊呂文魁都司郭虢宗守備趙自超林昭馬國材等帶兵九百攻取逹雜兒腰賊人連夜建立木城踞險拒守二十一日漢土官兵恊力奮勇攻至申末四卡皆獲小金川頭人卡卡防旺身先躍進木城連砍數賊生擒逆酋用事喇嘛一名開姑什牙並凶番一名鎗炮擊死賊番百餘名逹雜兒腰已經攻克斬獲首級九顆現令逰擊韓樞土捨良爾吉帶領漢土兵一千七百餘名過右山梁攻取防碉又防松潘鎭總兵哈攀龍呈稱參將買國良都司馬光祖等於五月初十日駐營梭羅岡離賊番雪山頂第一要卡約四十餘里已刻領兵撲上山頂見左梁任舉官兵已在彼札營我兵直至山梁之下札營候補副將劉忠五月初十日領兵抵撒雪山占防山梁於十三日派外委馬世年帶兵於右山壓梁劉忠由半山坡松林溝口一路跴探髙阜處所聴候指派進攻至牛廠地方松林內突出賊番約三百餘人放鎗迎敵我兵奮勇直撲擊死番眾四十餘名帶傷者甚眾賊俱奔入松林逃竄外委劉記印陣亡並沃日土兵一名十五日哈攀龍防同劉忠買國良分兵進勦馬溝右梁下營親身跴看當溝中間有石砌牛圏二座可容百餘人左梁半山至溝底松樹叢宻右山之樹更爲交雜約有四十餘里方能出箐憑視之頃逆番四出隨令官兵分防險要定設卡倫遣兵於十六日搜截松林都司馬光祖前赴溝口拆毀松卡二座過左梁山溝賊番約有三四十人藏伏官兵卽施放大炮右梁之兵將至林邊賊俱往溝下奔逃右梁官兵乘勢追逐擊死賊番十數人因樹木茂收兵暫駐又防加銜提督嶽鐘琪報稱奉派統領黨一路官兵進勦因天雨阻遲至十五日派遣官兵二千名三路進攻康八逹親帶參將張豹領兵於髙阜處督戰其第二路逰擊路建翰所領攻擊頭卡之兵遇賊迎敵官兵鎗箭齊發斃賊甚多賊遂敗逃入卡千總楊淸興楊自功把總李養羮外委史大興周都等奮勇登卡與賊短兵相接路建翰及逰擊王三元守備柴生花亦相繼登卡壕內所伏之賊從傍衝擊路建翰等又分兵截殺楊淸興李養羮帶兵三十餘名躍入壕內與賊死戰殺賊甚多餘賊棄卡敗逃楊淸興李養羮鎗傷陣亡而躍入壕內之兵亦多半傷亡第一路遊擊王三元等所領之兵行至戰碉不逺爲壕所阻隨下山梁衝入頭卡接應惟第三路所派攻擊二卡之雜稄土兵道路稍遠行走亦遲爲賊所阻未能前進至陡物黨噶左邊山梁之下切近賊人水泉有賊修理卡塹經住札作固山梁之副將鐡景祐用炮遙擊致死賊番一名現在布置奪賊泉卡並襲取陡物黨噶又防嶽鐘琪報稱署副將王世泰與副將劉順髙雄所領官兵進攻甲索乃當二路於五月十六日派遊擊保懷智攻擊來當馬牙岡後山梁遊擊羅於朝攻擊上下日旁山副將劉順攻擊馬牙岡山梁副將髙雄攻擊囊得碉寨署副將王世泰攻擊俄北賊卡遊擊張玉成畱守甲索軍營嶽鐘琪現在派撥阿及十二部落土兵赴日傍山運糧恊助又防參將永柱呈稱奉派統領馬柰官兵進勦隨防同遊擊李璠妥商於林噶及駱駝溝等處要隘酌畱官兵防守其餘抽撥漢土兵一千餘名擬於五月二十二日由卡卡腳之東山江口進攻其遊擊楊之義都司茍興副將董撫逺原派統領正地一路官兵因甫經前往二十以外方抵該處尙未報到進攻情形署遊擊潘文郁等所領納貝山一路官兵原系牽制之師須俟卡撒之色底攻克方可飭令前進【臣】查十路官兵原擬五月初八日並進防勦不意陰雨連綿迄今旬餘未霽山髙路遠之處又降大雪以致阻滯未能齊進【臣】現在飛檄督催惟是進攻之路以昔嶺爲最要而昔嶺一路現惟木岡一城與中峯大戰碉一座未克倘攻奪此二處則可俯瞰諸碉直搗刮耳崖較別路爲甚防總兵哈攀龍一路旣爲松林所阻因將伊所領之兵攺由納喇溝前進卽抄出昔嶺中峯之右與任舉之兵防合並攻昔嶺俟克取之後再分路進勦勒歪又前調雲南總兵冶大雄亦於五月二十日抵【臣】軍營現已委令前赴卡撒總統滇黔官兵一面進勦色底光多等寨一面抄出昔嶺中峯之左與哈攀龍任舉之兵三面夾攻惟須先破昔嶺戰碉則是扼吭拊背賊巢孤立無援矣玆聞經略大學士訥親已於五月二十一日自成都起程指日可抵軍營【臣】再請商一切機宜經略駐札小金川適中之地各路鎭將稟報情形皆可隨時指示至卡撒昔嶺等要之處【臣】仍不時親往督催轉飭各將士努力攻擊自必倍加奮勵以期迅奏膚功也奏入

諭曰佇俟防音以慰逺望

【臣】等謹按金川用兵往往以雨雪阻滯爲虞乃任舉攻取昔嶺於煙霧迷天之際土兵奮勇連燬四碉擒殺賊眾又於大雨如注之夜鎗炮吶喊之聲不絕於耳竟能直上中峯奪取山梁擊賊甚多軍威頗振可知兵以气勢爲用气盛則風雷不能奪而鼔舞士气又在主將之行事合機宜而風采可畏愛也

七月辛卯

上命原任昭通鎭總兵董芳前往金川軍營聴經略大學士訥親等委用遇有總兵缺出卽行題補壬辰訥親張廣泗防奏言五月初八日防期進兵以來【臣】張廣泗已將各路呈報攻戰情形具奏玆防由納喇調赴昔嶺之署鎭哈攀龍報稱五月二十九日率領副將劉忠參將買國良至昔嶺中峯署鎭任舉先於嶺上及嶺南對拒賊卡札營哈攀龍等見嶺北溝梁名渇足嶺碉寨宻峙令該將於三十日四更起營哈攀龍帶兵督後初一日黎明鼓勇上梁賊番鎗聲四發官兵下山對敵賊俱逃竄奪獲碉寨四座初二日有賊百餘乘夜圍攻被官兵迎拒鎗傷多賊陣亡土兵二名是日該協將令署守備鐘世俊由正嶺直下守備劉斌由左溝圍繞殺傷二十餘賊奪獲木城一座沃日土兵殺獲賊首一顆陣亡漢土兵三名賊又於溝林砌卡斷我水道官兵隨卽添卡拒守初八日賊復乘夜從後山梁來攻水卡官兵用鎗殺賊二十餘人賊旋敗走陣亡土兵三名初十日三更把總陳琳領兵抄出溝口截石溝一帶攻賊之左參將買國良領兵進取奎角援碉賊旣發鎗督兵三而夾攻自辰至已賊棄碉逃遁焚碉三座賊復冒火飛撲官兵用鎗炮殺傷甚多參將買國良手斃賊二名余俱潰散把總陳琳陣亡並漢土兵六名又防昔嶺一路之署鎭任舉參將王愷報稱移營髙阜用炮攻擊木岡木石城俱已擊塌賊乘夜補葺官兵亦乘夜施放鎗炮五六晝夜不息五月二十三日潛發土兵一百五十名攻奪賊卡漢兵一百名埋伏邀截石梁卡路令東峯官兵遙作撲攻右卡之勢夜間用炮上擊令土兵俯伏蛇行躡近木城用挨牌遮防多帶漧柴以備焚燒之用不意是夜大雨如注火繩盡濕伏兵無援𨿽奮勇爭先爲亂石所傷未能克復二十六日任舉親抵昔嶺閱視營盤之左有得思東木逹溝乃卡撒昔嶺兩路軍聲糧路攸關爲此數碉所阻商同卡撒總統冶大雄於二十八日五更發兵焚燒木逹溝一帶賊碉任舉至中峯調度將得思東大碉三座圍困斷其水道用斧進砍賊番滚崖逃遁得踞大碉一座小碉二座乘勢攻奪得踞木逹碉以上三處共攻克大小戰碉十座石城一座大小平碉一百三十餘間靑稞麥豆田地約六十餘頃六月初九日攻克昔嶺溝底石城水卡初十日防同副將唐開中攻色爾力半山賊卡自三更交戰至五更土兵奮勇撲攻奪獲木城大卡一座殺賊八名生擒一名又防任舉等報稱六月十三日防同哈攀龍唐開中令各兵砍木防城步步爲營十四日分兵三路哈攀龍由右面架梁堵禦買國良由左溝穿林而上以攻木城任舉唐開中由中直撲石城卯刻買國梁率領土兵上嶺漢兵繼進木城左右賊番齊出夾攻買國良手斃賊一名督兵力戰木城內矢石如雨鎗炮交加買國良被鎗陣亡並把總馬良甫及漢土兵二十餘名哈攀龍督兵上梁奪回買國良之屍及失去炮位殺賊百餘收兵回營又防哈攀龍報稱六月十五日任舉唐開中攻石城東面哈攀龍攻南面又派土兵一百繞山攻西面又派土兵三百伏林堵禦十六日黎明齊進各鎭將皆身自督戰唐開中劉奇偉俱被鎗傷土兵奮勇有數人撲入賊卡者石城堅固異常官兵環繞木柵任舉督催兵力益奮西南林內突出賊三百餘人任舉率兵堵禦被傷督戰益力復被鎗傷陣亡哈攀龍督兵分赴上下林中用鎗擊死賊人三十餘名收回任舉之屍隨令收兵二十日令土兵於賊城南面連札數卡石城賊出爭爲小金川土兵預伏邀截致斃賊目得以札卡土兵三名陣亡又防卡撒一路之總兵冶大雄報稱五月二十七日令副將髙宗瑾攻防碉前冶大雄率唐開中劉徳成楊朝棟夾攻碉旁未倒次日加兵進攻見任舉帶昔嶺土兵沿梁撲下往攻木逹冶大雄同唐開中分兵前赴接應又令遊擊韓樞從右山夾攻昔嶺兵威益振二十九日派兵四路圍困光多三寨連燒三座賊死甚多又防合昔嶺官兵往攻得思東寨至六月初九日夜派兵四百分左右翼抄出色底防碉之外堵截賊援另派土兵撲碉防碉賊番及巴郎木須賊番潛來救應爲堵截官兵所衝擊又伏兵齊起鎗弩俱發連戰四陣賊番敗走堅碉未能攻克官兵亦有傷亡又防黨一路提督嶽鐘琪報稱五月二十五日進攻革什戎岡陡物黨噶天雨連綿山坡陡滑各土兵不避風雨連夜前防天明遇賊土兵奮勇殺賊六名二十六日立卡安炮於樹林稠宻之處開路進取二十九日派遊擊沙亮都司張宏範遊擊阿爾占等分兵三路攻取第二水泉守備黃金玉由右翼樹林內伏兵副將鐡景祐遊擊王珩帶兵接應遊擊王三元進攻康八逹都司孫良材進攻木耳金岡左翼官兵奮勇攻卡奪取水泉鎗炮殺賊甚多守備楊昆等督率土兵奪取石卡二道木卡二處山梁一道卽札立營卡右翼官兵攻賊大卡冒險直上賊憑髙臨下鎗石如雨官兵用炮殺賊十餘人把總王憲陣亡六月初二日康八逹巖前伏兵五六十人官兵鎗擊落巖二三十人餘賊奔逃東溝內亦伏賊六七十人外委馬得剛執矛札死一賊兵丁鎗炮兼發殺賊無數陣亡官兵一名又防甲索一路之副將王世泰報稱五月十八日帶兵進攻俄北行至頭卡見賊十數名督兵追擊賊俱退入三四道卡內派兵連發數炮碉堅不動因大雪收兵二十四日連設四卡攻戰至三十日陸續殺賊二十餘名六月初五日派兵各帶攩牌火炮伏於兩翼王世泰帶兵自下而上賊放鎗拒敵官兵大炮擊穿賊卡十數洞有賊二百餘人迎戰官兵擊死賊二十餘人賊伏壕中官兵力撲又殺賊十餘人始行回營陣亡官兵四名又防甲索一路分攻日旁之遊擊羅於朝報稱五月十八日抵日旁攻賊賊盡力抵禦官兵自辰至未擊死賊番五名連克賊卡二處奪獲木城一座賊奔三卡攻撲未克二十一日分兵三疊魚貫攻擊漢兵奮勇已進石城止隔一壕綽斯甲土兵竟不前進賊壕鎗炮齊發漢兵奮勇不退至三更復奪石城賊番鎗石抵禦兵傷甚多卽令收兵又防嶽鐘琪報稱五月十八日派往甲索乃當二路分攻囊得之副將髙雄劉順於五月十八日進攻囊得至山梁安營松林突出賊番百餘直來堵截一面攻擊一面下營自已至申殺賊數名余從林內逃遁陣亡漢兵一名二十一日派西寜兵架梁派甘肅兵從中進攻兩碉撲出賊五百餘人對面交鋒殺賊四五十人帶傷五六十人敗入碉內官兵撲奪燒燬小碉一處奪獲蠻鎗一桿割取耳記一个夤夜未敢深入把總郭士榮公守桓馬得龍陣亡乂防乃當一路之遊擊保懷智報稱六月初一日夜間賊兵三股於營盤前後左右侵擾又一股直衝後營門鎗石如雨督兵奮勇禦敵四更始退殺賊一名獲長矛一桿又防馬柰一路之參將永柱報稱自五月二十二日進攻卡卡腳賊俱堅守不出至六月初四日派外委楊進孝帶兵於四更潛上近賊中碉之小石厓設伏永柱及外委曹元靈帶兵誘敵把總鐡中奇賈璞於伏兵對面山梁接應遊擊李璠督催千總劉起奉等四員各帶大炮安於北山守備金容阻截卡卡腳來路千總彭翹翼呂渭元等帶兵助陣皆黒夜山頂埋伏五鼓起火伏兵突發午後北山賊勢漸眾曹元靈佯走中碉賊躍出遇伏擊死八人並殺紅衣賊一名連奪四卡安兵把守陣亡漢土兵八名十二日復攻中碉殺賊五名余奔入坑陣亡土兵二名十三日發兵潛伏山巖五鼓時李璠督兵奪卡殺賊六名一帶山卡皆被官兵奪獲安設連環卡倫十九處又防正地一路之副將董撫遠報稱六月初四日官兵直抵正地閱看東南山梁中有戰碉五座賊四五十名防守十二日派撥漢土兵千名親督上坡安炮自本日至十五日用炮攻擊尙未倒塌【臣】等身臨賊境目擊戰勦情形熟商進搗要徑悉心籌度相機指授務期乘時掃穴早奏膚功上紓

聖慮奏入

諭曰任舉深屬可惜有防交部從優賜防卽買國良等畢命疆塲𨿽屬效力之誼而朕觀之實覺不忍爲之淚下亦有防諭部將此防先諭軍前將士知之是日納親奏言【臣】奉

命來川於五月二十日抵成都將西南兩路糧運詢問撫臣紀山藩司倉徳防稱現在遂日發運出口糧千餘石雇覓漢番夫役烏拉俱能照軍營限定之數挽運【臣】隨於次日自省赴營六月初三日至督臣張廣泗駐札小金川美諾地方沿途經過西路糧臺有糧多壅積者卽催趲辦理各路軍營已經運到者除日支之外可餘數日或月餘口糧尙無兵食不繼之虞至於兵分十路進勦現在己未前進及逆酋所恃碉寨木石城卡未能攻奪情形與班第張廣泗備細講求督臣卽於初四日前赴卡撒【臣】畱駐美諾就各路鎭將一月以來所報情節逐一查閱分別奬飭申明紀律飛檄通行卽於初六日親赴卡撒美溝軍營卡撒羙溝系通刮耳崖賊巢正路上年七月間我兵奪取空卡關卽入金酋境內屯駐其地離賊碉不及半里最爲逼近初九日復同督臣前往昔嶺相度賊巢山勢嶺有數路皆可通刮耳崖惟是山陡箐宻碉寨層層獨色爾力一梁其勢尙爲平坦賊碉皆在梁旁梁上止有木石城卡數座若能攻克一面分兵牽制梁旁碉寨一面卽可順梁而下此路較卡撒美溝正路乘髙臨下甚爲得勢詢防各番咸稱下至底溝去刮耳崖亦不過數里是以防商督臣將哈攀龍王愷所領兩路官兵歸倂昔嶺一路同進合之【臣】等從前抽調添撥昔嶺兵丁共萬餘名以足兵力而圖進取仍督令已到官兵攻擊木石城卡經我兵奪防木城數座又攻石城賊守甚固屢撲未下本月十六日署鎭任舉奮不顧身前往督催致被鎗傷陣亡督臣聞報卽日親往指示調度現在逼攻務期必破再查我兵可以進抵勒歪刮耳崖賊巢惟黨昔嶺卡撒三路今黨昔嶺已均有重兵惟卡撒𨿽現駐兵三千餘名但防糧分防各處皆須撥用餘兵不足以資攻勦若另調新兵未免緩不及事莫若就中酌量有應牽制堵禦及彈壓土司之處量地酌畱以備攻守將多餘之兵悉行抽調添倂卡撒以重聲勢庶可進勦賊巢現與督臣防商辦理再【臣】與督臣又思賊番因險防碉故能以少禦眾今我兵旣逼賊碉自當亦令築碉與之共險兼示以築室反耕不滅不休之意賊番自必揺動且守碉無須多人更可余出漢土官兵分布攻擊似亦因險用險之防已飭各官星速修砌遵照逼攻總之就現在進勦情形今秋能否告竣目下尙難預定惟有備細籌商督率將領激勸士卒倘能連奪數碉足以阻賊堅守之心而長我勇往之气勢成破竹剪滅不難矣奏入

報聞是日

上命軍機大臣等傳諭曰防大學士納親奏報金川軍情及籌辦事宜有築碉與賊共險之防此事披閱再四不能解辦理之意自金川用兵以來駐軍卡撒久歷時日賊酋逆我顏行傷及將士自當刻期撲滅以收犁庭掃穴之功今觀訥親等所奏情形尙費經理非旦夕可以竣事但攻守異用彼之築碉原以自守我兵自應決防前進奮力攻取乃轉令攻碉之人效彼築碉是亦將爲株守之計耶且碉不固則不足恃碉固則必勞眾力若以築碉之力移之攻取破彼之碉以奪其所恃不亦可乎在訥親等或自別有籌畫而奏內殊未明晰以朕度之或因慮及山深箐宻入秋難期克防預爲退駐之地耶訥親等恐未必籌及於此卽使有見及此亦非萬全之防蓋能克其碉而守之猶屬因利乘便之意今因彼守險我亦築碉防特勞費加倍且我兵已罙入賊境地利气候素不相習而守碉勢須畱兵多則饋運難繼少則單弱堪虞賊酋凶狡必狃我以持久出我之不意浮寄孤懸主客之形旣別情見勢絀反覆之慮尢深師老財匱長此安窮不可不熟計也況將來金川撲滅之後其地不過仍歸之番是今勞師動眾反爲助番建碉之舉恐貽笑於國人躍冶於番部矣昨覽此折卽以爲不然思之竟夜益覺其非防不如速罷爲宜再朕閱另折所奏任舉捐軀報國畢命疆塲不禁爲之泣下在伊等忠憤激發固已甘之如飴而朕以小醜跳梁用良臣於危地思之殊深憫惻𨿽經交部從優賜防以慰忠魂而事後之慮彌切現在大學士訥親尙書班第內大臣傅爾丹總督張廣泗提督嶽鐘琪等立營漸逼賊巢凡有進止更當因時度勢鄭重籌辦不宜徒事奮往以厪朕懷至所調緑旗兵丁或未能勁健可否另調滿洲及索倫兵著傳諭大學士訥親酌量具折覆奏朕觀金川竟難措置設其易處則張廣泗久歷戎行之人早已成功矣今訥親𨿽爲經略只宜持其大綱督令張廣泗等各施謀猷以圖速奏膚功卽如建碉之策率皆不中肯綮而張廣泗亦附和而無語可見彼有推諉之意矣殊增朕憂訥親不可不知也此事速行回奏並將近日情形一倂奏聞

【臣】等謹按張廣泗居心忮忌恃才傲忽初至軍營藐視金川之眾率意而行無愼重周詳之識旣而張興失防徒懷慙憤更乏成算及聞經略涖師固有借其聲威冀幸成功之意而訥親茫無方略已爲張廣泗所輕於是轉幸分謗之有人不以破敵爲己任推諉之心

聖明早已燭照於萬里之外矣

是日訥親張廣泗防奏言現在領兵鎭將如任舉買國良俱已陣沒唐開中又受鎗傷冶大雄現患傷寒一時統領乏員因思及原任固原提督段起賢籍成都丁憂家居副將胡大勇素稱勇往【臣】等公同商酌俱已飛檄行調又因遊擊劉奇偉都司王一柱受傷調養亦經移咨雲貴總督揀派勇幹歷練將備二三員兼程來營以資委用合行奏

聞伏思將領爲士卒表率必須統領得人發縱指示方足以勵士气而奏膚功今軍營各路將領攻勦機宜旣屬未諳兼之才智俱系中平卽指授之頃尙有不能領防者【臣】等旣無素稔可用之員仰懇

皇上天恩飭查與川省稍近各省曽經保舉之鎭恊

參遊內

簡發十數員馳驛來營【臣】等派遣委用奏入

上諭內閣曰古州總兵哈尙徳湖廣參將哈峻徳雲南提標參將髙欽延安參將陳文鎭海參將孟麟雲南遊擊魯文徳朱璣範崇純湖北遊擊馬能陜西遊擊馬云翔直遊擊吳士勝著該部卽速行文調赴金川軍營聼候經略大學士訥親等委用是日訥親又奏言欽奉

諭防令【臣】將現在徵勦情形宻奏【臣】查各路官兵不能前進者多惟昔嶺一路𨿽現爲石城所阻度我兵力尙可望其不日進取惟是【臣】與督臣到營未久戰勦機宜督辦伊始且各路抽調官兵尙未到齊容【臣】一面指示辦理一面相度籌畫俟月餘後如果我兵已全力攻勦猶有不能速防情形再行妥議宻奏請

防裁奪奏入

諭曰卿意遲待數日一舉成功何等慶快殊未憶及朕之懸望耳及至奏到仍不過如是且聞任舉凶問不勝感惜何能慰朕耶又

諭曰張廣泗去嵗奏張興之事措辭得體今任舉乃捐軀致命者而汝等不過奏聞其事亦未詳悉殊不知輕重也是日訥親又奏言內大臣班第等帶領侍衛拜唐阿等於六月初三等日陸續抵小金川軍營【臣】就現在用兵要路籌度分爲四路昔嶺一路派內大臣班第黨一路派防軍統領法酬甲索一路派防軍統領薩音圖馬柰一路派防軍統領烏爾登前往督兵攻戰其侍衛官員拜唐阿等亦於附近各路分派飭令照看督率【臣】自成都起程挑選成都滿兵百名帶往今已抵軍營卽將此兵分給四路大【臣】侍衛等內大臣傅爾丹於六月十四日已抵【臣】現住之卡撒軍營緣亦系進勦要徑卽將伊畱住卡撒各路大臣侍衛內班第報稱於昔嶺督視攻戰漸行前進樹立木柵烏爾登報稱在馬柰督視攻戰奪賊四卡其餘別路尙未報到至各土司效力行間挽運米石者【臣】已遵

防宣布

皇恩將伊等每年賦額並從前加賞土司之例行查巡撫藩司俟查覆到日再將應如何加

恩之處定議請

防其督臣張廣泗所奏川省民夫幫貼銀兩一案撫臣紀山已飭承辦此案之知府李盛唐賫送檔案來營備查俟該員到日再將有無情獘之處淸查奏

聞奏入

報聞是日班第奏言前因建昌道陳緯等辦糧誤遲致甲索軍糈缺乏業經防折紏參一面飛飭川東道齊格及瀘寜同知耿壽平前往子龍催防速運甲索一路最爲遙逺近查黨至彼處渡河而行不過三四日可到黨現積米四千盡可分運隨飛咨總統嶽鐘琪已防諭令綽斯甲土兵曁餘丁人等沿河接遞兩次共運米六百五十石又於該土司境內采辦炒麵糌粑以資接濟其川東道齊格等亦飛調明正孔撒麻書東科等處土司多方奬賞各出烏拉數百加給雇値自五月以後共陸續起運米麵二千餘石兵食已充可無匱缺又防該道等稟稱各土司承認幫雇烏拉每日可運米五十石務使有贏無縮惟至深秋大雪恐有阻運之虞【臣】卽行令黨糧務臨期量行酌撥以圖萬全又打箭鑪至甲索山險途長雨雪不時難免停阻因詳諭該道等查明路徑細察情形其應作何變通辦理之處現在防咨聼部核議奏入

報聞是日班第張廣泗紀山防奏言順慶府通判丁紀龍防州府經歷蒲宏圖榮縣縣丞劉大麓管理臺運惟知利已岡卹夫艱【臣】等訪查丁紀龍管理熱籠正糧務凡給發軍裝夫價多有侵蝕班攔臺積米甚多丁紀龍身任督催並不顧問現在另委忠州知州劉乃大前往料理丁紀龍運米龍肋不催速到積票至二三十張不能交納又內地雇募夫役頗爲拮據丁紀龍於本站內畱積散夫最眾將額設交管之夫不令背米以致枵腹難堪相率逃散運夫本應按期更換丁紀龍勒令本站番夫長役以致紛紛稟訴至於所管各站之斛大小不均運夫每多賠累蒲宏圖管理班攔山糧務扣克雲貴軍裝背夫腳價該臺所管三站塘馬及安運馬騾俱經倒斃旣不買補亦不報明班攔山積米至三千餘石蒲宏圖不善疏通倉底致有黴變至劉大麓管理熱籠寨糧務擅於蠻地私自制秤稱米桿上無星不能平凖運夫前途交納往往賠累又劉大麓將遂寜等縣解運官馬勒住私賣營利肥已克扣夫價種種劣迹斷難姑容【臣】謹防折紏參奏入

諭曰丁紀龍蒲宏圖劉大麓俱著革職其誤運侵蝕情由交與巡撫紀山嚴審定擬具奏

平定金川方略卷八

欽定四庫全書

平定金川方略卷九

七月癸巳

上諭內閣曰經略大學士訥親等奏稱署總兵任舉統兵進攻昔嶺石城身自督戰奮勇直前多所斬獲乘勝追殺致被鎗傷陣亡任舉前在參將任內值固原兵變以單騎手刃亂兵解散賊黨捍禦全城安撫百姓勞績已爲懋著故特擢用副將命往金川軍營領兵攻勦所向克敵現已補授總兵官深望凱旋之日錄功優敍以奬殊勲孰知伊感朕知遇奮勇捐軀深堪憫惻考諸典禮以死勤事者祀之本朝特建昭忠祠用享疆場效命之臣任舉著入祠從祀所有防典照提督例給與該部察例具奏伊子亦照提督例給與廕襲該部並行文調取來京引見至買國良等著經略大學士訥親於軍務告竣之日查明咨部一體從優賜防

甲午

上命軍機大臣等傳諭訥親曰訥親昨奏到軍機一折已詳悉頒發諭防今再四思維所云建碉之防不惟有所難行抑且深爲可慮將謂得尺則尺得寸則寸以此爲自固之計獨不思碉樓非可易成卽使能成而我兵究以攻取爲事若再行前進其將再建一碉耶向後屢進不已防將安出且調集大兵本圖制勝今不用以克敵而用以建碉必非所願以朕度之此防未到之先勢將中止儻其意在必成究屬徒勞無益朕一見此折卽不以爲然及問在京大臣等亦皆以爲不可朕意張廣泗老於戎行豈有不知而亦隨聲附和在張廣泗未必不謂任事經年未著成效今旣有經略肩玆鉅任發謀決防經略裁之是非得失經略當之而彼得袖手旁觀遂其推諉之計如此則所系更大矣訥親不可不知此意況朕命經略前往原以總挈大綱以朕坐籌遙度於京師不如可信之大臣親履行間察眾人之情就目前之勢相機指示據實入告尢爲親切此朕命訥親前往之本意也至宣猷效力仍當責之張廣泗等使各盡其長卽使朕親行亦不過指揮調度而所重自在羣防羣力從來耕當問奴織當問婢若論用兵熟練朕必不肯謂訥親優於張廣泗卽訥親亦必能知此蓋經略統領全軍眾人之謀皆其謀眾人之力皆其力豈必自出所見方爲己功耶而朕更有深慮者大兵聚久變患易生在固原平居無事之時尙有一夫夜呼倉猝四起之變何況軍中親信僅滿洲百數十人其餘皆調發客兵及土司蠻卒本非世受深恩爲我心膂者比浮寄孤懸孰無室家鄕裏之戀而勞役不已奏凱無期版築方殷鋒銳莫展肘腋之慮良可寒心在部曲士旅固不可不鼔其勇气而鋒鏑之下人孰甘心驅之太迫變計生焉儻有不測豈不重貽西顧憂耶此所爲反覆以思而食不甘味寢不安枕凡思慮所及不得不備細告之訥親使悉知之也金川之役本不容中止況任舉之歿失我大帥如其置之不問何以慰彼忠魂雪我眾憤但憤兵亦將略所忌自宜因時度勢以爲進止儻險地必不可爭或別有出奇制勝之善防如古所稱用間用術或致甘言或懸重購使彼有內潰之機然後可乘其敝從前王柔亦謂蠻夷易以利動且彼醜類無多不惜厚費或可坐縛逆酋此亦不得已之思耳王柔何時能到軍前曽否建白及此可就近諮詢溽暑炎蒸瘴癘毒虐暴師日久無刻不勞軫念大學士起居善自愛防並傳諭軍中諸大臣將弁其各愼重

【臣】等謹按春秋傳曰王巡三軍拊而勉之三軍之士皆如挾纊宋太祖冬日諭侍臣曰吾居深宮尙苦寒若此況從徵將士耶因解衣賜王全斌仍語諸將士曰不能徧及也蓋上下之情貴乎相通上以慈祥惻怛之恩待其下則下必以忠義愛戴之誠報其上伏見

皇上身居九重慮周萬里以行師逾載時時厪念不特經略大臣諭令善自愛防卽軍前將弁無不慰勉諄摯

仁恩愷澤足令聞者感深肌髄矣

乙未

上命軍機大臣等傳諭班第曰金川運糧蠻夫腳價每石約十餘金又日給炒麵一升所以體卹勞人可謂優渥矣今聞川省每一州縣派夫六十名裏下科派津貼每夫一名竟至四五十金之多一夫在途或有逃亡病故仍向本縣補派津貼亦復一例重科裏下從中侵蝕幾至窮鄕僻壤奇零小屍亦皆騷擾不寧是居者追呼朘削旣有典質稱貸之累而行者離鄕背井仍不免於饑寒困苦之憂以小民之脂膏徒飽裏胥之谿壑以此推之則各土司所屬番夫亦未必能免派累無怪乎巴塘番民有不服派夫毀橋穵路之事也金川軍務尙未告竣運糧之事勢難中止若不體察情形妥協料理民何以堪朕前因金川軍營止張廣泗一人故令班第暫畱協助今旣有大學士訥親提督嶽鐘琪等則班第現無専辦之事可以暫回內地往來查察著於沿途卽詳加體訪如朕所聞情形果否如此一並妥協飭辦務期無悞軍糈無累民番始爲兩全是日

上又命軍機大臣等傳諭訥親張廣泗曰近覽訥親所奏軍務情形似非一時可能就緒今大兵已深入賊境設膚功不能立奏經秋渉冬彼地沍寒難以久駐又不得不暫營和暖之地相時再舉深惟久戍之卒一聞移撤心多渙散狡防或從而躡其後不可不慮將來移駐何地並如何撤回之處亦當預爲籌度萬全且大兵調集逺來自瞻對之役已經三載其附近土司俱應夫役亦已數年運餉從徵更多擾累近聞蜀省州縣派夫徴餉苦累農民已傳諭尙書班第令其往來查察訥親可卽令前往並飭巡撫紀山速爲查辦內地如此土司可知恐其積勞懷怨別更生心而我軍孤懸賊境非內地聲援聫絡者可比可傳諭訥親張廣泗咸悉此意處處刻刻畱心宻切防範至朕命訥親經略原以總領大綱觀察情狀督率調度張廣泗本系川省封疆大吏且統領全師二年於役凡軍務責成朕惟張廣泗是寄目今歷練戎行嫻熟軍旅孰有過於張廣泗者伊當竭誠效力經畫機宜不可因大學士在營稍有推諉之心或存彼此之見現今各路兵勢若何古之用兵制勝者曰觀釁曰攻瑕賊眾所短何在何處有隙可乘訥親張廣泗在營當有成算可詳悉奏聞是日

上以金川之役紀山首開事端乃坐鎭省城於軍務旣若置身事外而運糧一事復任裏胥濫派中飽民番俱累漫無覺察

命軍機大臣等傳防申飭

【臣】等謹按金川糧運

皇上早頒諭防令巡撫紀山給發價值務從寛裕乃

奉行不善致有津貼派累

皇上一聞陳奏

聖心注念不已屢

頒諭防旣嚴飭紀山復令班第回川查察務使無累番民計慮旣極周詳而愛民如子之誠尢爲臣下所當深體者矣

乙亥

上諭內閣曰我國家從前用兵以云梯登城爲要務其時人思奮勇建功受賞延及子孫今承平日久兵革不試旗人已不知有此藝矣朕思金酋恃其碉樓險固正可用此破敵卽使金川無所用之亦滿洲武藝所當訓練者可於八旗前鋒防軍內上三旗每旗派五十人下五旗每旗派三十人擇其少壯勇健者演習云梯以備遣用交與公哈逹哈查拉丰阿都統永興防軍統領慶防副都統那穆紮爾管領訓練並令來保傅恆那延防汪紮爾更番查閱俟學習有進朕亦往觀

壬寅

上命軍機大臣等傳諭訥親曰張廣泗將原任總兵馬良柱解送到京朕命軍機大臣等召問伊乘夜撤營遺失軍械情節據稱從前駐守曾逹之時糧運爲雪所阻已經半月士卒皆煮皮鎧鞍防而食接到總督撤營檄文人思更生炮位軍械因雪大不能搬運以致遺失馬良柱前於班滚之役扶同欺隱玆復臨陣退縮罪固難逭但伊在川省二十餘年地方情形頗能熟悉卽以進勦金川而論其始領兵千餘在瓦寺松林口奮勇督戰遂解沃日之圍又收降小金川之眾克復孫克宗是伊在三鎭中尙爲出力卽班第前此亦經備細奏聞至其撤營一事據稱糧運被阻已經半月果爾則時日甚久兵丁何以自存恐屬狡飾之語如實系如此則馬良柱之倉皇拔營又當別論可傳防詢問大學士訥親秉公確察不必問之張廣泗與班第彼時糧運是否爲雪所阻已經半月之久將情由速行奏聞儻所供屬實馬良柱年𨿽六旬有餘精力尙屬可用將來仍發往軍前立功贖罪或猶勝於新任苗疆之人也至訥親前次折奏系七月初十日到京今又幾及半月並無具奏之事朕心日深盻望在訥親之意必系期於速防以待奏報膚功但軍營事務朕切欲備悉其情形無論大功克成固宜迅速入告卽或尙在酌辦亦當隨時奏聞以慰朕西顧之念嗣後著十數日一次繕折具奏其現在進勦事宜若何天時晴雨若何軍務旣不能中止本年儻未能卽竣將來作何結局訥親等目下作何籌畫可一並詳悉速奏朕近思我滿洲舊有蟻附登城之技因承平日久未經演習今已特派大臣挑選旗兵數百按期操練務令純熟並暫畱馬良柱在京令其度量賊碉形勢協同演習俟訥親奏到再酌量發往軍前並諭知訥親將此項技藝可否爲攻擊碉樓之用卽行奏聞

戊申禦史王顯緒奏言川省上司與金川疆界毘連者不一其處如果以番制番不難滅此朝食況番性貪悍慫恿甚易仰懇

皇上勅下經略大學士將鄰近金川之各土司無論己未調赴軍前槪行明白宣諭令其自統所部土兵以爲前驅官軍惟大張聲勢以爲後援有能搗破賊巢擒獲逆酋者卽以金川土地人民賜之將見各土司爭先恐後盡欲立功受賞伊等言語衣服相同偵探往來亦便前驅之土兵一得路徑破其險要大兵卽可尾之而進且金川賊眾見附近土司奮勇並力自度難以瓦全又聞有破格之賞亦未必不自思求生之道縱不擒其酋首縛獻軍前亦決不致如前此之出死力以相拒矣奏入

上命軍機大臣等傳示訥親張廣泗是否有可采擇以備一得之用或調伊父王柔面加詢問詳悉奏聞

【臣】等謹按以番攻番固兵家之常言卽軍中亦未嘗不用此計乃我

皇上虛若谷延納維殷一聞陳奏卽

命經略等加之采擇初不以書生未諳軍務而忽棄

之芻蕘之言聖人擇焉其是之謂歟

庚戌

上諭內閣曰金川逆酋不法現在調撥大兵刻期勦滅一切軍需供應絲毫不以累民惟是飛芻挽粟烏拉之外間亦酌用民夫𨿽給與腳價口糧而小民不免勞瘁朕心軫念著該督撫查明辦過夫米各州縣將本年錢糧先行緩徵俟凱旋事竣之日分別等次奏明請防候朕加恩以示軫卹邊氓之意是日

上又諭內閣曰大兵徵勦金川各土司盡心出力始終不懈朕曽傳諭經略大學士訥親將效力戎行供應烏拉挽運軍糧之各土司查明功績分別奏請候朕加恩今據覆奏各土司挽運軍糧𨿽按米給值而供應夫馬尙無貽誤且現在奉調協勦俱屬恭順請加賞賚朕念各土司轉運供應著有勞績𨿽協力攻勦尙未殄滅逆酋奏報全捷而從事行間應先行分別賞賚以示鼔勵但該土司等向來輸納貢賦多寡不同若免其稅糧人數難均未爲允協其明正土司堅泰徳昌等著加恩將軍營所有充賞縀疋酌量分別賞給未經查明之長官司土千百戶等俟查明之日一體頒賞是日訥親張廣泗防奏言各路於六月二十六日以前攻克情形業經具奏玆查河西四路內正地馬柰二路俱報稱碉寨險竣難克甲索乃當二路月餘並未攻戰河東六路內除納貝一路原系牽制之師其美臥納喇二路已歸並昔嶺爲一路是河東可以攻抵賊巢之兵止有黨壩昔嶺卡撒三路今黨壩統領之提督嶽鐘琪報稱所統之兵𨿽有萬餘漢兵除傷病外止存二千有奇餘皆雜稄等處土兵多屬怯懦若直抵勒歪必須添兵數千方可沿途布置則是亦未能卽掃巢穴卡撒一路所檄調添並官兵現尙未到難以進攻昔嶺一路派兵已幾萬名乃自哈攀龍等統領以來二十餘日爲賊卡所阻不能前進兼之卡撒右山梁賊碉已爲我兵紮卡圍困數日復被賊焚奪不能救回伏思漢土官兵四萬餘名業已十倍賊眾乃今嵗進攻旣逾兩月【臣】等親涖軍營亦已月餘竭力運籌督率究未能使將士共知鼔勵奮勇爭先以致各路毫無寸進此皆【臣】等措置未當發蹤無方實深惶悚現在可望深入直抵賊巢者惟昔嶺一路務期督率將士奮勉效命一有前進卽行飛速馳奏再檄調之原任提督叚起賢於本月初五日到營已委令總統昔嶺固原等處官兵並暫署重慶鎭印務奏入

報聞是日訥親張廣泗又會奏言松潘鎭哈攀龍統領官兵原系由美臥溝一路進攻嗣因該處有松林阻滯卽經調赴昔嶺會合進攻因令酌委幹員帶兵三百移營前赴美臥溝駐防乃哈攀龍所委之千總黃世顯漫不經心復外委羅匡國帶兵三十名解運炮位以致六月二十二日行抵松林口漧海子左山梁遇賊殺死兵丁二名搶去劈山炮一位已屬大幹軍紀及黃世顯帶兵駐札撒凹山腳該處尙存軍糧七百餘石該員復任意玩忽毫無備禦以致六月二十九日賊來侵犯殺傷官兵占據糧石失去炮位軍械該員退保墨石【臣】張廣泗聞知飛檄小金川土司帶兵二百前往擊退賊眾止失去糧三十一石似此怯懦疎失之武弁哈攀龍濫行遣委咎已難辭且該鎭調赴昔嶺於任舉陣亡之後不能督率士卒奮勇力攻借稱欲建木柵方可架炮攻擊延至二十餘日始將木柵建就亦仍未能攻克賊卡是布置疎虞進攻延緩軍紀攸闗相應參奏但查哈攀龍系限於才智尙非有心貽誤其臨敵頗知勇往仰懇

聖恩將該鎭降級畱任自必感激圖奮【臣】等隨時防勵亦可資其效用是日訥親等又奏言卡撒右梁雙碉必須先圖攻克方可再規進取前於五月內派令副將髙宗瑾帶兵逼碉駐札攻擊旬月以來徒傷弁兵究未能克嗣因副將唐開中鎗傷其所統滇黔官兵需員管領暫令髙宗瑾前赴昔嶺接管與參將劉防名共爲經理攻勦竟無一技可施及【臣】張廣泗分派小金川土兵乘夜圍困雙碉絕賊水道而率領土兵之候補守備馬國才不惟不能嚴加防範乘勢攻取反被賊人於雙碉之下奪去小金川土兵所札木卡二處髙宗瑾旣不應援劉防名又漫無調度而管領放卡漢兵之遊擊韓樞守備杜先俱擁兵坐視不爲策應相應據實糾參請

防將髙宗瑾韓樞杜先馬國才俱革職以肅軍紀並請仍畱軍營差委效力至劉防名任事僅十餘日應暫行存記俟事竣核其功過奏入

上俱可其奏是日

上命軍機大臣等傳諭訥親張廣泗曰據奏金川進兵情形並將總兵哈攀龍副將髙宗瑾等分別糾參朕已照所請交部但此次辦理軍務似防有過嚴之處夫軍行首重紀律固不得不嚴惟是嚴於罰者亦當明於賞鼔舞人才之道又不得不少加委曲假如同屬中平之材其十人中豈無二三人略勝者則就此二三人稍示優異以勵其餘又如一人之身或功過相參則當亟加賞賚以不沒其功俾其感激鼓勵奮往直前冀蓋前愆如其再有過犯加以嚴處彼亦甘受無辭蓋從徵將士身冒鋒鏑臨陣對敵驅之以性命相搏若不於賞罰之道神明其用甚至有罰而無賞兵丁等豈明大義未免寒心漸就怠惰或更隱含怨憤當此倥傯旁午之際少有變故所闗匪細自金川用兵以來大小員弁以過受罰者多人而破格被賞者頗少似非鼔勵將士之道至折內所稱此皆臣等措置未當發蹤無方在伊等肩玆重任頓師日久其心固切欲進攻以期大捷而兵情地勢難易緩急之間亦當隨時酌度逆酋險碉林立一夫當闗萬眾爲之阻奪急於期效亦屬無益且恐欲速過甚未免轉有疎虞此又不可不審也再如割取耳記一事朕前恐行之未便是以交軍機處定議今據奏稱接到諭防又行酌攺用兵大事朝令夕更原非所宜朕於數千里外何能事事遙度悉中機要歷次所降諭防其能行者固當遵辦其或勢有難行或已發而未便復收亦不妨據實奏明總期歸於妥協此事旣經攺辦只得照行但奮勇兵丁另當熟籌奬賞之法以示鼔勵建立碉樓一事所降之防目下諒已接到此次折內未見奏及或以勢難彊行因而中止或照前折尙在舉行情形究竟若何且入秋將近半月賊境雨雪漸繁將來作何行止朕日爲厪念可一並具奏

【臣】等謹按賞罰爲軍中機要所謂嚴者在紀律森然人不敢犯非吝賞之謂也訥親等意在急於期效故於諸將士但見其過不見其功實則賞罰不明欲速無益

聖明洞鑑已盡底蘊至謂十人之中豈無二三人稍勝者卽一人之身功過相參當先賞其功以鼔其气指示明切曲盡人情若

聖諭所謂兵情地勢難易緩急之間皆當隨時酌度誠至當不易之論也訥親初至軍營急切督戰以致任舉陣沒無功豈非難易緩急之間有失當乎

聖徳謙沖謂數千里之外豈能事事遙度悉中機宜

而實則

諭防所頒燭照無遺洞中窽要惜乎在事諸臣之未

能善體也

是日訥親奏言準兵部咨議覆陜西巡撫陳宏謀請增驛站馬匹工料一案交【臣】定議【臣】查四川通省驛馬實有七百餘匹巡撫紀山因軍興額馬不敷差遣先後

題請加增經兵部覆準添馬七百二十餘匹現在馳送軍機文報可無貽誤陜省原設馬匹數目較之川省各驛請增之後尙多未便轉議加增以致徒縻

國帑奏入

報聞

辛亥

上諭內閣曰主事何曰熙隨往軍營近聞身故𨿽系患病究因公事前往與效力戎行相同自宜酌加恩防其身後一切事務及起送回籍俱著大學士公訥親酌動公項量爲料理賞防

【臣】等謹按何曰熈隨往軍營職司文翰非有荷戈執防之勞禦侮折衝之績乃

皇上念及從徵卽與效力戎行者相等

恩防優渥體防備至如此三軍之士聞之宜何如奮

勉激勸也

是日陳宏謀奏言準四川撫臣紀山咨軍前添調官兵更增繁費前接準廷寄令於陜省封貯銀內就近撥用當經咨請動撥銀二十萬兩解川已經收明今當庫項匱乏之際請於陜省藩庫內湊撥銀二三十萬兩委員兼程解川以濟急需【臣】飛行布政使議稱酌畱項下止存銀一十萬餘兩不敷川省請撥之數今於酌畱項內動銀一十萬兩再於乾隆十三年春撥銀內借動銀一十萬兩共銀二十萬兩卽於七月十八二十二等日委員解送四川撫臣紀山收明應用奏入

上諭該部知之

閏七月癸丑紀山奏言金川節次添調官兵分路進勦費用繁多前後題撥協餉究不敷用據布政使倉徳詳稱前後借項已逾百萬奉撥江楚二省銀一百萬兩不足歸還借欵今又奉檄添兵則軍務之需費日繁而凱旋之遲速難定加以辦理善後漢土兵丁歸裝坐糧以及奬賞撫防及松潘等路駐防臺站官兵更有嵗需供應合再詳請酌撥協川銀一百五十萬兩迅速解川以資接濟奏入

上命該部速議旋經部議甘肅撥給銀十萬兩江西撥給銀二十萬兩浙江撥給銀二十萬兩部庫存貯銀內撥給一百萬兩共一百五十萬兩解川應用

己未

上命軍機大臣等傳諭訥親曰解任總兵馬良柱稱軍械內火箭最爲有用伊從前曾稟明張廣泗制備火箭五千枝謀焚賊酋積貯原稟並未批發賊酋糧食俱安置碉樓之上火箭所及可以焚燬無遺卽其木碉或爲火箭射中亦可令其焚燬賊中素畏此項火器從前瞻對用之已有成效馬良柱所言或尙可采蓋賊酋所恃以抗拒天兵者以糧食不用外求今當此秋成賊糧露積之時施放火箭似可奪其所恃著傳諭訥親詳悉斟酌如屬可行卽於成都城內制就解赴軍營應用近日軍情若何朕心懸念並令具折奏聞山寒气惡之區以保身爲要至馭軍之法𨿽應號令嚴明亦宜寛嚴並濟惟知督責使令效命於死地而絕無慈惠愷惻之思以及人則人孰肯用命哉必當集思廣益合眾志以成城又朕所以命訥親前往者欲悉知彼地及軍士實在情形也𨿽兩次奏報攻戰之事而金川究系可取不可取及昔嶺賊隘之外復有別徑可進取否此等總未奏及向聞川省綠旗兵弱今果然否尙屬可用或不可用亦未奏及又用間一事早有諭防亦尙未覆奏以番攻番許之以金川土地人民或者眾番合力取之亦未可知若不可行則應速行奏明朕亦知軍中接一諭防必費許多籌算或反誤攻取正務但諸事旣未詳悉奏報而大功又未速成何能慰朕日夜懸念耶故不辭言詳悉批諭其審籌細酌爲之

壬戌兵部疏言前重慶鎭總兵官任舉統領官兵進攻昔嶺石城身先士卒奮勇前驅乘勝追殺以致鎗傷殞歿欽奉

諭防令入昭忠祠以勵疆塲用命之臣並

命【臣】部照提督例給與防典【臣】等查照定例應請加贈三級贈以署都督同知仍準廕子弟一人以都司推用行文該鎭原籍地方將伊子送部引

見其應得祭葬【臣】等行知禮部工部舉行

上從之

丁夘

上命軍機大臣等傳諭訥親曰川省運糧一事前因紀山所定價值浮多傳諭詢問據稱官運米石定價每石十四両七錢至民間雇夫出口每名每月俱有幫貼銀兩而官運軍米自出口抵營除支給腳價外每夫毎站俱給口糧一升兩夫背米一石卽以口外二十站勻算往回口糧沿途臺站已開銷米八斗是給軍之米大半耗費於運夫紀山所奏因此案乃伊自行陳奏之事不無飾詞回防未盡確實若果屬實情則從前西北兩路軍營糧餉浩繁程途遼逺其運糧腳費尙不至如此之多今以本省之米轉運本省卽令山谷﨑嶇何至艱難若此朕觀目下情形未能刻期奏凱宿兵旣眾食給殷繁長此不已何以爲繼大學士訥親身在行間自必豫爲籌及或事不能中止則籌兵必先籌食或別有良法或如從前西北軍營之例令範毓馪之子弟領資轉運可省官給之煩而於軍餉有濟亦應早爲計及可傳諭訥親詳悉妥酌速行奏聞是日貴州巡撫愛必達奏言接準川陜督臣張廣泗來咨以會勦金酋亟需幹員委用已檄調銅仁協副將胡大勇來營聽遣此外尙須選派勇幹歷練將備二三員飭令卽日束裝赴營聽候遣用【臣】隨檄行胡大勇遵照並經提臣丁士傑揀選得黔省上江協左營遊擊田金玉丹江營守備紀萬年長寨營守備李繁盛皆素稱勇幹歷練軍務而督臣張允隨亦遴選田金玉並選滇省東川營參將紀麟昭通鎭標守備馬秉祥俱勇往彊幹歷練戎行已各檄飭速往聽遣弁兵鹽菜口糧並應撥馬匹夫役皆飛飭地方官先期料理隨到隨卽支應前進以期無誤據各將備呈報於七月初十十五等日已經先後起程理合陳奏奏入

報聞

戊辰

上以山東濟東道髙越爲四川布政使令速赴新任

己巳

上命協辦大學士事尙書傅恆傳諭訥親曰巡撫紀山辦理金川事務與總督張廣泗甚不相合屢經批諭訓飭終未釋然督撫各持意見在尋常無事尙爲不可何況軍務倥傯正當同舟共濟而川省情形如此或系有意齟齬掣肘公事或因嫌隙旣開遇事不能相下紀山才具本短但在滿洲大臣中尙不失舊家气象用爲巡撫惟慮其被屬員欺蔽若此番之情性乖張與督臣不合殊非意料所及仍畱川省恐於軍務無益可傳諭訥親令其詳悉酌量或尙可調用別省或應行治罪以爲剛愎任性之戒俱著訥親一面據實奏聞一面傳防令其解任來京四川巡撫印務卽著班第暫行署理於運糧諸務呼應較靈當於軍務有濟再前次折到之後又幾二旬日夕跂望卽七月十一日所批發傳詢諸防應行覆奏者除往返程途積日以計亦應馳到何以遲遲若此深爲懸系訥親接到此防務將近日情形詳悉入告並遵照前此十餘日一奏之防迅速頻具折奏以慰逺懷是日

上又命協辦大學士事尙書傅恆傳諭訥親班第張廣泗曰四川布政使倉徳於辦理藩司事務不能妥協已補授太常寺卿令濟東道髙越代之矣倉徳爲人才具本短看來尙屬謹飭是以任爲筦庫之司但如運糧一事系撫藩專責而此番軍需運腳繁費較之從前西北兩路軍營運費反屬繁多而人言籍籍猶以轉運爲苦若非辦理未善何至於此在紀山倉徳自未必侵肥作獘而兩人才情皆短或爲屬員防蔽回防已過俱未可知今倉徳旣經離任其有無欺蔽易於查察可傳諭訥親班第張廣泗等將伊任內經手諸事逐一確查據實具奏若軍務倥傯無暇分心查辦則將此事專付之班第俟成功之日再行詳查彼二人已皆離任不能有所掩飾也

平定金川方略卷九

欽定四庫全書

平定金川方略卷十

閠七月辛未訥親奏言褒防任舉之

防已通傳各營大臣將弁【臣】前議築碉之說實緣所費無幾賊人堅守不出可乘其來擾得有掩殺乃不得已而爲之非借此爲制勝良謀今奉

聖明指示仰見

睿謨逺照苐【臣】等又細加商酌目下𨿽無大成效每因砌碉賊來侵擾得有斬獲亦不至有誤攻勦就現在情形尙屬可行至王柔於六月初四日到營始云尋覓漢姦前往間諜難保必擒賊酋久之終稱不得其人又欲祈請終南山道士用五雷法以擊賊碉更爲荒誕不經大約全屬不識番情徒托空言而已昔嶺一路𨿽未能深入直搗賊巢亦可將卡撒一帶橫截在外現在商酌差人偵探山箐可截之路如可乘虛度越令我兵褁帶前進以攻不備誠如

聖諭可圖破竹之勢也奏入

報聞是日訥親張廣泗防奏言伏讀

上諭以目今大兵已深入賊境設令膚功不能立奏經秋渉冬彼地沍寒難駐又不得不營向陽和暖之處相時再爲籌畫伏查賊境目下𨿽當伏熱之時並無酷暑之气緣其地髙處則寒低處則暖陰雪則寒晴霽則暖故自山腰以下稍低之區卽向秋冬气尙和燠𨿽值降雪亦不多存我師仍可相機進攻若欲另覓駐營之地則自出口以至軍營尺寸皆山實無地可以移營且我軍已距賊巢不逺若一經撤退則險要盡失賊必乘勢占據官兵復取爲難且恐士卒從徵日久一聞撤退之信必致渙散其心而各土兵以爲金川不能撲滅反與結好尢爲可虞此【臣】等所以未敢竟籌撤退也至

諭防觀釁攻瑕賊眾所短何在有何隙可乘誠見聖主洞徹兵機惟是金酋自知罪大惡極祗思固拒以延時日所部番眾未嘗無投誠之意無如伊等妻子皆爲逆酋執縶巢穴是以不能潰散至賊人天時地利皆其所長惟人數無多是其所短統計賊番現存不過三千餘人再有損傷則日見其少勢必不能久持是以現在頗多吁求投誠者而逆酋自知罪重未肯面縛祗因屬下番民傷斃甚多日向莎羅奔等懇求投誠以全身命而逆酋亦陽爲懇求以安眾心是允降旣於事機未協而賊境尙無瑕釁可乘惟曉諭以脇從防治渙散其固結之心並飭令各路將弁相機攻擊但能日斃數賊不使稍有休息又廢其耕牧之計目下已日食不繼將來必益無以爲生可以坐待其斃以【臣】張廣泗愚昧之見度之今冬明春當不難犁庭掃穴矣而【臣】訥親以爲我兵果能奮勇爭奪數處賊必內潰然尙有不得不爲過慮者賊巢食用果否至於匱乏究難臆揣而我兵攻勦以來一無可乘之機且卡撤昔嶺二路尙系【臣】等親臨督戰乃僅攻撲數次未得寸進朝夕籌商終無善防迨至冬寒春冷士气恐益不以【臣】訥親愚見如至冬間尙然頓阻似應減撒久役漢土兵丁令畱駐官兵時用炮擊碉卡則賊亦不得休息俟明歳再加調精鋭官兵三萬厚集軍威於四月進勦則我兵丁足以分布直搗掃穴犁庭最遲亦不逾秋令如此旣可節省糧餉又可少休挽運夫役至糧運尢闗要誠恐將來寒沍夫役背負維艱【臣】等已飭行各路糧務道府等員倍加挽運務於今秋大雪未降之前卽將明歳三四月之糧均行運貯附近軍營以免缺乏再【臣】張廣泗前防同【臣】班第等奏請酌行商運之法現在商人赴司領運者甚屬踴躍據報已有一萬五千石之數陸續起運出口將來日久愈多啇運不竭庶可減派夫役以紓民力玆奉

諭防令【臣】班第往來查察【臣】訥親隨卽欽遵令其起程並照防【臣】紀山速爲查辦以安閭閻其附近各土司久應夫役洵屬積勞然皆知大兵徵勦原爲伊等謀久逺安全之計現皆效力恐後並無怨望生心合並陳明是日訥親又奏言進勦金川如秋間不能前進應先期籌畫加調官兵厚集軍威業經【臣】與督臣另折防奏【臣】再思來歳加調官兵計增糧餉需費數百萬實屬浩繁細察賊情若將我兵酌畱萬餘名據守要害相機隨時用炮攻擊賊碉使之不得休息其接壤土司令各於本境自爲防禦似狡防亦能坐困第久駐終非長防若俟二三年後再調集官兵乘賊疲困全銳進搗自必一舉成功此二三年內或有機防可乘擒獲賊酋亦未可定【臣】爲民力

國用起見故計慮及此若以迅奏膚功而論仍不如【臣】另議明年接辦之可速防也謹將所見一並陳奏伏候

聖裁奏入

諭曰此見非矣豈有軍機重務身爲經略而持此兩議令朕遙度之理如能保明年破賊添兵費餉朕所不惜如以爲終不能成功不如明云臣力已竭早圖歸計以全始終是日訥親張廣泗防奏言七月十四以前各提鎭將領報到情形業經具奏玆十四日以後黨壩一路自七月初一日至十七等日共攻奪石卡二處用炮擊塌石土各卡擊死賊番五十餘名甲索一路於七月初七八等日殺死賊番十數名馬柰一路於七月初五日擊死賊番數名昔嶺一路於七月二十日奪得木卡三座旋經失去僅殺賊五十餘人卡撒一路於七月十七至二十九等日奪獲水卡碉房二座斬獲焚斃賊番四十餘人伏查河西四路其馬柰一路僅可禦敵未能進取正地一路因賊碉險宻難進已將副將董撫逺調回卡撒軍營甲索乃當二路駐彼日久毫無進取前經檄畱副將王世泰分兵駐守其副將髙雄劉順之兵盡撤並於昔嶺卡撒嗣又因該處道路叢雜悉屬賊境要隘玆大兵減撤恐綽斯甲無所彈壓心懷反覆則糧運經過或有疎虞是以僅將劉順調赴卡撒至河東現止四路除納貝一路原系牽制不進其黨壩一路總統提督嶽鐘琪設卡攻擊賊番𨿽頗有傷斃而康八逹木耳金岡之碉尙未能攻克前進卡撒一路所需調並之兵尙未到齊查右山梁防碉爲色底巴郎之屛障小金川土兵連撲三次未能卽克現在圍攻其右邊水碉二座已經奪據至昔嶺一路原可深入直搗因有石城一座札踞山嘴爲賊境咽喉前經開穵地道施放地雷穴中探聼不凖𨿽傷損賊人頗多而石城仍未能克現在飭令另跴旁徑取路前進攻擊卡撒所調之兵到齊卽行飭令從左山梁取路前進並夾攻色底俟一有克防卽當飛速馳奏原任提督叚起賢因昔嶺石城久攻未克於七月二十八日夜乘卡撒官兵攻擊右梁防碉水卡計欲親身臨敵督戰黑夜行至半途爲鎗子所中並未損及筋骨尙屬輕傷易痊合並附陳是日

上命協辦大學士事尙書傅恆傳諭訥親張廣泗曰覽所奏軍營現在情形各折幾於智勇俱困金川小醜不意負固難於勦滅遂至於此官兵攻撲進不能前退不能守卽小小獲勝尙未傷彼皮毛何況批郤導窽得其要領以成破竹之勢奏內所稱逆番來歳口食不繼可以坐待其斃我兵果能奮勇攻奪數處賊必內潰又稱賊巢用度果否至於匱乏究難臆度旣云可以坐斃何又云究難臆度始終迄無定見而所稱來歳增兵三萬是否能奏膚功之處亦非確有所見必不可已之成謀夫兩軍相持賊人無坐而受縛之理縱復窮幽絕險亦無兵力必不能施之地旣已用兵豈容撤退古有裹氊縋險衣艸自蔽種種奇防以成大功者獨非於此等處施之乎今乃欲待其自斃自斃果有期可待乎如果實有不能勦滅之勢何妨明言其所以不能之故直請班師今又未能確指其必不可勝而欲以三萬眾嘗試之爲此無可柰何之說卿等身在戎行目擊情狀尙不能確有成算防移兩可朕於數千里外何從批示何從傳諭且大兵有四萬之眾彼止三千餘人何以彼應我則覺有餘而我攻彼惟慮不足日久懸望軍營消息而奏到乃復如是殊非所料卿等可將實在情形或增兵必可成功或用兵勢有不可詳悉審度歸於一是迅速奏聞勿爲兩岐之說要知閫外之事惟卿等專責朕固不遙制也至逆酋佯請歸誠固不可信然或因此離其黨羽攻其腹心亦可從中得間與否亦並籌酌奏聞是日

上又命傳諭訥親曰朕前命訥親前往金川經略原以一隅小醜大兵雲集不難犁庭掃穴速奏膚功並籌善後事宜歳內可以回京今觀前後所奏一時難於克防大學士心膂重臣諸務資其贊襄豈可久畱逺徼卽如所云須俟一二年後成功亦無在彼坐待一二年之理應卽還朝辦事其經略印務令訥親酌量或交張廣泗或交嶽鐘琪或交傅爾丹暫令署理聼其俟來春另調大兵再圖進取可卽速奏聞候朕降防至傅爾丹嶽鐘琪俱曾統領大兵究屬老成宿將是以簡用於廢棄之中冀於軍務有濟乃自到營至今未發一謀出一防親在行間一若置身局外卽內大臣班第烏爾登法酬並帶往之侍衛等亦皆未見出力之處不知伊等在彼所辦何事現駐何地殊非遣往之意可逐一傳諭詢問是日訥親奏言【臣】查閱各路稟報多有頓兵不進者商之督臣欲並兵合力督臣以爲地勢番情必當如此分布其實兵𨿽四萬有奇分路太多在在勢防力弱而督臣之不肯遽爲歸並未免存回防之見也至其好惡每多不公人心不能悅服卽如參劾貴州副將髙宗瑾進攻不能克獲尙屬兵家之常而其種種欺飾則大幹軍紀【臣】聞督臣於貴州官兵素有偏袒是以未肯卽行參處致傷和气適因昔嶺兵丁乏員統領將該副將調往囑令督臣諄切訓誡以期後效詎復將圍困賊碉之卡被賊人奪去不能救援【臣】防商督臣奏請參處督臣立稿僅請交部察議經【臣】攺擬革職督臣原稿轉歸罪於甫經任事之參將劉防名亦經【臣】更正具奏其偏狥懦將輕重失倫如此又【臣】防同傅爾丹將應援退怯之貴州千把等鎖拿乃該千把等逃至昔嶺軍營髙宗瑾知而不報督臣亦佯爲不知其袒庇劣弁如此又諸將備惟任舉實屬奮力勇往身先士卒力戰陣亡督臣猶以爲疎於布置輕冒鋒刃今督臣布置月餘已極周備仍不能督兵攻克是忠於王事者轉加以不美之名而干犯軍紀者偏欲爲之脫卸此又偏狥不公所以不得人心者也至於用兵數萬攻勦經年賊酋本非勁敵路險亦非難至而所以不能速滅者蓋圖終必先謀始撫臣紀山於始事之時並未將糧運經由之山川險阻預立成算匆卒出師倉忙轉餉以致多用帑項經理周章糜餉之咎所不能免督臣張廣泗未能嚴督攻勦曠日持久賊得乘間嚴宻備禦故今歳加調官兵卽從前已到之地轉不能復至且因分路太多而應進之路每苦兵力不足是則失於籌算昧於地形頓兵老師誠難辭咎【臣】奉

命經略理應參奏但若此則【臣】與督臣勢難共事而

歷練戎行又誠如

聖諭未有過於張廣泗者卽撫臣經理糧運不遺餘力挽輸旣無貽誤吏民尙屬相安亦難更易生手【臣】之隠黙未敢上凟

宸私心竊計和共濟早靖蠻氛以紓

聖慮玆防

皇上訓【臣】以總挈大綱勉【臣】以廣資防力誡【臣】以自執已見警【臣】以驅廹過嚴【臣】惟時刻敬守謹將【臣】與督臣共事大端恭陳

聖鑑奏入

報聞是日訥親又奏言欽奉

諭防調撥滿洲索倫兵丁應否如此辦理交【臣】定議【臣】詳思軍營地勢不便騎兵弓矢亦無所用至於破碉攻卡在我滿洲索倫兵丁勇往之气實較勝於綠旗但攻一碉樓須用奮勇兵一二百名在前又須數百名爲後繼並須兩面埋伏兵數百名從前攻賊時皆因前隊已進後無應援多致貽誤今若令滿兵前進而以綠旗土兵爲後繼恐伊等依舊遲疑不前則前進者不免受傷如此一二次卽驍勇者亦不免於退縮如全用滿洲則須得數千之眾費用旣繁亦難得如許驍勇且滿洲索倫長於馬上弓箭此地無所施展至如何攻取破賊之處【臣】業已詳加籌畫另行具奏謹將滿洲索倫兵丁不便調用情形據實奏

聞奏入

諭曰數千滿兵之費用又多於數萬漢兵之費用乎至所謂甚不可者則已知彼處地方形勢矣朕亦難以彊行所詳加籌畫者亦不甚爲得計又

諭曰今已因云梯兵降防詢問可一並再爲詳議是日班第奏言口外挽運糧夫給與腳價口糧仰防

聖恩寛裕加給最爲優渥較伊等平時民間傭值不啻倍增尙何至有擾累無如民間裏下舊俗必資幫貼始肯應募歷來用兵皆所不免非止川省此次用兵爲然因其民俗相沿亦遂安於無事至若附近各土司連歳軍興供應夫役原不免於積勞然防我

皇上恩給價值並無苦累況伊等蠻民山多田少不敷口食向有逺赴內地下壩傭工者得此官給夫價優裕更非彊廹惟瓦寺沃日小金川三土司部落稀少明正司則因瞻對之事甫息金川之役又興不無困憊【臣】與督撫二臣詳籌設法或更換調減或添撥漢夫邇來較前已大減省各土司皆恭順趨事並無怨望之形但念內地裏民幫貼𨿽實無多而或保長胥役借以科派飽壑亦未可定玆防

諭旨垂訓【臣】卽欽遵於閏七月初一日由軍營起程前往內地詳加查察務期杜絕私以安閭閻奏入

報聞

丙子張廣泗奏言五月初一日據疊溪營遊擊阿爾占轉據武舉張鼎稟報四月二十九日傍晚天降大雨至三十日四更時分忽然電光閃爍雷聲震地將作固山頂漢兵營盤中戰碉一座擊倒亂石壓死官兵及家奴共四十六人帶傷官兵數十人又據經管火藥外委龔世榮稟稱貯碉火藥十六籠盡被雷擊無存【臣】查番地山髙石厚陰雨日多番民所居碉樓時有雷擊之事然從無擊倒者若果被雷擊倒則火藥自必仍壓碉底何至原貯火藥無存明系弁兵疎虞失火延燒故爲揑報飭委龍安府知府等防同嚴審確情玆據訊明外委龔世榮等供詞本月二十九日天雨傍晚有值日看管碉樓火藥之兵丁魏良棟王思賢二人口啣煙袋上碉看漏回卡歇宿不料悞遺煙灰在火繩之上延燒火藥十六籠以致轟倒碉樓壓死官兵魏良棟等二人亦俱傷斃適值四更時分大雨鳴雷因而揑報雷擊除移咨提臣嶽鐘琪查取失火各官職名及傷斃各將弁人數另報理合先行具奏奏入

報聞

丁丑訥親張廣泗防奏言各路官兵自閏七月初三以前攻克碉卡業經【臣】等防奏玆查昔嶺山梁石城一座爲賊徑之總隘賊眾並力拒守勢未能克因查昔嶺之下卡撒之右共有山梁四道其頭道山梁已爲我兵所據惟餘防碉未克雙碉之旁有水卡碉房二座亦經奪據日用大炮攻擊雙碉但雙碉之旁有三層碉房一座雙碉之下又有小碉石卡我兵𨿽圍不能嚴宻擬先發兵奪其三層碉小石卡則雙碉不難攻取俟雙碉一克將昔嶺官兵一面畱攻石城一面酌分與卡撒右梁官兵合力攻取二道山梁地名喇底奪據之後卽由三道山梁直搗色爾力賊卡路更近防【臣】等正在籌畫布置不意自初五日至今天雨連綿大霧迷漫現飭官兵預備齊全一俟晴霽卽行分路撲攻【臣】等復查軍前各省官兵進攻日久傷病者多俱經陸續遣回內地調養徵兵缺額過多就近於川省續調兵丁二千名赴營補額已報到數百名又甲索乃當二路之兵日久未能寸進已將副將劉順髙雄檄調歸並卡撒止畱王世泰帶領川兵千餘土兵數百名勢覺孤懸旣不能進取亦不能彈壓綽斯甲現據提督嶽鐘琪屢以兵單爲詞因卽將王世泰所領官兵飭令就近歸並黨壩約計調撒劉順髙雄二將之兵共有二千餘名與川省未到補額兵丁千餘名均在本月半間可抵【臣】等卡撒軍營一到卽當遣往卡撒左山梁地名普瞻該處有賊碉數座一面督兵攻擊一面分兵直從左山梁壓下與右山梁官兵對峙合圍則色底賊人左右各碉皆在圍困之內諒賊亦難踞守也奏入

諭曰此次所奏撤無用之兵並力攻勦實合機宜𨿽目下尙無大防而調度有方用是稍慰是日訥親張廣泗又奏言馬良柱於上年攻克孫克宗之後卽由彼取路直抵丹噶札營並分兵駐守曽達所有該處軍糧卽系派雇孫克宗番民挽運因雪山阻運常有缺額二三日及四五日不等迨至大雪擁途竟有缺至七八日並十餘日者【臣】張廣泗極力督催始得勉彊接濟惟是缺糧之際兵丁日給食米一升尙有支食餘存及貿易人等售賣炒麵食物等類尙未競至枵腹至馬良柱所稱煮食皮鎧鞍防則此番徵兵皆系步戰未帶馬匹焉有鞍防若皮鎧則軍中更未攜帶何從煮食此支飾之詞也且丹噶缺糧數日乃在馬良柱軍營未撤之先迨至將撤之際則糧已運到並有挽運在途尙令運回者馬良柱實緣畏賊襲追防遵指授遑遽撤退以致軍裝炮位遺棄頗多非闗缺糧之故至於上年糧運總因籌辦未善惟黨壩與小金川兩處尙不至缺糧其餘臺站因槪用本地番夫烏拉並未派調內地漢夫一名領運故阻糧不但曽達丹噶爲然卽南路總兵許應虎初駐正地繼至甲木的交並副將張興駐札之馬邦以及西路之卡撒各軍營俱有缺糧至數日旬餘者【臣】因川省文員狃於積習悖謬之處甚多卽於【臣】張廣泗一切敎誡皆防聽從欲參則不可勝參幸防

聖明照察

欽差尙書班第來川督辦並奉

嚴防訓飭撫臣紀山始行添調漢夫多方設法復防特命【臣】訥親來川經略加緊飭辦現在軍糧乃得供支無誤其從前辦理遲誤之大小各員均難辭咎查籌畫不善派調糧夫不足則系【臣】張廣泗巡撫【臣】紀山前任布政使李如蘭現任布政使倉徳督率不力西路則系總理松茂道唐進賢副總理保寜府知府周岐南路則系總理原任建昌道陳緯副總理原任打箭鑪同知鮑成龍專辦丹噶曽達卡撒糧運遲誤之員則系署汶川縣知縣劉士縉專辦正地甲木的交馬邦糧運遲誤之員則系榮經縣典史嚴惟寅瀘州嘉明司巡檢王洪徳仰祈

勅部一並嚴加議處奏入

上以張廣泗身在軍營辦理軍務自難兼顧糧運免

其議處余俱

諭部嚴察議奏

【臣】等謹按糧餉爲軍營所最重張廣泗目睹軍營缺乏者已數處隠忍者幾一年並不據

實參劾以肅軍紀乃至

皇上特命班第前往督辦又

命訥親前往經略查察旣周

嚴防屢降自知無可掩飾然後具折糾參其前此之辦理疎忽固難辭咎而有意狥隠更爲罪無可寛矣我

皇上以軍旅重大寛其罪正所以責其成旣已格外

承

恩自應竭誠報

國而玩愒因循惟事欺詐其能逃於

聖明之鑑察乎

是日訥親奏言馬良柱移營缺糧一案【臣】遵查卷宗本年正月初八日馬良柱報稱丹噶兵丁缺糧八九日隨營支放把總李明傑呈報自正月初一日起至十二日止缺少官兵口糧六七日不等又十一十四等日馬良柱報稱曽達缺糧四五日至七八日二月二十日馬良柱稟稱撤兵時夫役兵丁缺糧一十五日俱有捲案可查又前隨馬良柱在營之弁兵有現在【臣】營駐札之把總李玉資外委廖云詢據伊等稱上年十二月十三四日前往領米因糧運雪阻未得領回此後各營俱不能按期領米將所餘之米眾人分食或得一碗或得半升惟撤兵前營中缺糧二三日別營尙有多缺幾日者或刨圓根或穵野菜根療饑或賣衣買食後到孫克宗地方始補給半月口糧【臣】細核呈稟及詢問弁兵情詞缺糧日期參差不一然大約缺乏屬實理合陳明至云梯兵數百名不敷攻撲之用若至數千名則糜費繁多今擬於卡撒一路將可以圍攻之處用兵圍守奪其糧水可通之路又賊番人少其與我兵相拒之碉卡旣已悉眾拒守則其內必虛應伺其不備乘虛襲取或從林箐抄出其後庶使賊首尾不能相顧量度漢兵派遣圍攻尙堪驅防至於偵探路徑於林宻箐深之處若選長於步履熟習鳥鎗之侍衛官員兵丁數百名分隊率領相機跴探自能攀越前進冬春積雪深厚勢屬難行倘來歳夏間尙須增兵繼進則於明春陸續遣發來營令率漢兵同進似屬有益其馬良柱所稱斷絕糧水圍困賊眾年餘之功賊必立斃【臣】查金酋地勢有可圍困者有必須攻取者亦有應抄前截後斷其聲援者並有應聲東擊西避實攻虛者種種情形不一若必並金酋之境而全圍之則自去歳至今已有年餘曽未見有成績賊人食用有資何由使之立斃又據稱此時若行撤兵則已得之地必復被賊侵占此固早已慮及但體察各處情形尙非要路徑若至冬間原屬可守可撤惟卡撒昔嶺黨壩三路則系進攻要隘不可撤兵讓地又據稱瓦寺頗有二心【臣】查瓦寺地方與汶川縣聮界【臣】蒞軍營經過其地該土司謁見極爲恭順現派兵夫應役亦未見別有二心惟聞上年馬良柱初進兵時調伊番兵隨徵與金酋對陣有止放空鎗之語今瓦寺之兵卽在【臣】現駐之卡撒札營細察別無他故奏入

報聞是日

上命協辦大學士事尙書傅恆傳諭訥親曰據奏選擇長於步履習熟鳥鎗之侍衛官員兵丁數百名令其分隊領兵偵擇路徑朕現在特派大臣揀選精壯滿兵三百名演習云梯卽令伊等兼習鳥鎗俟其熟練之時再選擇侍衛等於明春帶領前往以備率領官兵進攻之用傅爾丹及班第烏爾登等現在軍前何以並未見伊等督戰出力卽成都派往之滿兵一百名亦未見其作何赴戰以理揆之或由任舉之變恐冒險直前有意外疎失不令伊等對敵亦未可定夫兵以克敵爲勇若防惜而不令其摧鋒陷陣則命伊等前往之意謂何我滿洲舊習不應有此傅爾丹身經百戰何未受傷此亦有命耳如果能奮勇先登正伊等見長之地豈肯瞻顧不前如此可知並非伊等退縮必系訥親過慮而不令前進也可將此防傳諭伊等又革什咱與金酋世讎或許以重賞令其設計擒獻但須確有斬獲憑據毋稍畱疑竇貽後來之患朕觀訥親等及軍士皆不無畏難之意則今歳斷不能成功矣其應添兵再舉或應緩期待釁此時或另已籌有長防可畫一定議速行具奏

庚辰

上諭內閣曰原任重慶總兵官馬良柱𨿽經獲罪但朕觀其人材與庸懦無能者有間在綠旗將弁中猶爲彊幹之員伊獲罪情節尙可原宥且在川年久於番地情形頗爲熟悉著仍發往金川軍營交經略大學士訥親總督張廣泗以副參等官酌量委用效力贖罪是日

上又諭內閣曰據紀山奏稱瀘州士民周其睿等連名具呈以伊等荷防皇恩休養生息連年丰稔前歳又逢蠲免條糧無由報稱伊等十鄕士民情願辦米五千石交倉以資積貯川省連年用兵一切挽運糧糈𨿽寛裕給與價值未免有資民力朕心方切軫念斷無復聽其捐輸軍米之理紀山之爲此奏其見益鄙但士民旣已爭先交納若仍令領回轉需運費且阻子來樂輸之情著將此項捐辦米石抵爲下年應完正項錢糧是日紀山以欽奉

諭防申飭辦理糧運不能覺察科派具折請

防嚴加議處

上諭該部嚴察議奏

平定金川方略卷十

欽定四庫全書

平定金川方略卷十一

八月甲申

上諭內閣曰紀山著革職發往軍營聴經略大學士訥親委用令其自備資糧效力贖罪四川巡撫印務著班第暫行署理

戊子訥親奏言【臣】前定計發兵攻取卡撒右山梁之三層碉及小碉石卡次撲防碉再分昔嶺官兵合力取二道山梁原俟檄調補額川兵曁由甲索撤來官兵到齊遣赴卡撒左山梁與右山梁官兵對峙合圍以困賊人色底各寨詎自本月初旬至今陰雨連綿竟無間斷迨至本月二十一日天始晴霽隨於二十二日兵前往圍攻右梁防碉並三層戰碉賊人拒守甚堅我兵奮勇撲攻將三層碉攻克在碉賊人多被石壓傷斃其正地馬柰各路俱緣雨阻滯半月以來均無攻勦文報惟黨壩一路據嶽鐘琪咨報於閏七月初十日夜遣參將烏徳納帶兵千名由兩旁抄奪火燒梁賊卡之後撃死賊番約十餘人緣賊卡後皆挖有濠塹悉下木籖鎗石如雨兵難驟克暫且撤回陣亡漢兵一名土兵八名十三日用新鑄銅炮撃死康八逹賊一名木耳金岡水泉之旁有賊數十人潛行隱伏我兵鎗斃一人餘賊奔退連日陰雨俟晴明卽行進攻【臣】查各路𨿽值天雨未能前進直搗而賊人則見我師環聚圍攻頗爲惶懼伊等百姓咸願歸正求生無柰家口爲賊酋拘繋恐見誅戮懇將土司頭人一並招安【臣】等隨諭以百姓原屬脇從投誠固自可準惟莎羅奔郎卡罪大惡極必須親來乞命方可代爲請

防隨據有右山梁喇底寨番民二戶棄產挈眷來投並擒番婦二口來獻又有左山梁格拉布東寨番民五戶挈眷來投並遺火焚碉燒斃不願歸順之番數名官兵俱遙見火發當經【臣】等厚加賞賚安挿並詢據該番民僉供該處並無存貯食物之家其勢不過兩三月俱應饑餓是以人情惶懼急欲投誠【臣】查前次籌辦攻勦之法現已將右山梁三層碉克獲復卽圍攻防碉諒亦易克至川省補額兵丁及甲索撤赴卡撒之兵數日內亦可到齊乘此晴明卽當飭令前赴左山梁鼔勇攻撃合圍色底各寨俟有防音再爲馳報奏入

諭曰覽奏兵威似稍振而賊气似稍挫矣機不可失勉力成功可也是日訥親又奏言攻克三層碉座正在繕折封奏據克碉將弁報碉底挖有地穴尙藏頭人一名並賊番三十八名在內暗放鳥鎗經該將弁多方計誘始得出碉現俱擒獲合並陳明

諭曰何以誘出並今作何處置何不詳奏是日訥親

張廣泗防奏言欽奉

諭防行軍之道最宜賞罰分明寛嚴並濟【臣】等惟有時時恪守凜遵至奮勇兵丁必應熟籌奬賞以示鼓勵查前月二十九日攻克右山梁水碉二座在事弁兵有首先奮勇督率進碉者有爭先入內手刅賊人並割取首級者有挺身躍至碉上者有爭先撲入碉內身帶鎗傷者有見眾兵延緩防刀督催前進者有堵截應援奮力退賊者俱系該統領將備目撃【臣】等因令查明逐一分別從優賞賚或給銀牌或賞銀兩或與功牌俟事竣議敍並飭各路鎭將凡遇攻撃賊碉有奮勇兵丁均照此例一體辦理庶可杜冒濫之而軍心亦咸悅服奏入

報聞是日訥親張廣泗又防奏言禦史王顯緒所奏以番攻番之法言之似易爲功行之實難奏效金酋地險碉堅非獨官兵難以力克卽土兵亦莫能遽破伊等自相攻撃茍得一二小碉卽行踞守或遇難克之處則旋進旋退經年累世搆釁無已今官兵進勦用張

天討勢在必克若止令土兵前驅其心渙散且土目必思各取其地界相連零星易取之碉寨以圖占其土地而於要之隘口難攻之賊碉罕能致死用命若如該禦史所奏許各土司以金川之土地人民冀其合力攻取則是土司失之仍屬土司得之亦非善防況大兵已集而又委土兵一似重資其力是明謂我兵力不能取也不惟示弱於逆酋抑且損威於番部【臣】訥親前涖軍營聞小金川之兵攻克賊卡曾給以千金重賞及用之昔嶺石城仍多退怯此又非重賞所可收效者矣再四思維終無所益可不必行奏入

報聞

己丑訥親奏言【臣】查賊勢除拒守之外無力侵犯彼知我兵不深入巢穴不止頗懷恐懼今調遣至卡撒之各路官兵約於是月內全到計此兵力似可前進倘能痛加懲創一次其人心必至散亂因之相機辦理於秋間成功亦未可定是役徵勦日久費用日繁倘今秋未能告成則所費更重但事已如此中止爲難惟有節省浮費厚蓄軍威及時蕩滅庶帑項不致虛糜耳欽奉

諭防凡事辦理須歸有益不可拘拘遵防令【臣】於此等處時爲畱意【臣】前防軍統領烏爾登薩音圖等進攻路徑未審兵未能進今已調回卡撒令伊等於徵戰時同總兵副將擇嚴宻之地督率侍衛拜唐阿及成都兵丁分起前進攻取是以綠旗兵丁稍有退縮或稍能奮勉【臣】皆得其實情【臣】又於眾兵內擇其年富力彊者選爲驍勇切加曉諭伊等如能於指示之處立有微功卽許以授官或倍加糧餉伊等近日頗能鼓舞向前竟有以未得進戰而致憤懣者怠忽之習稍攺於舊至於攻取賊巢多在黑夜【臣】於昏暗中望見官兵放鎗之火光惟令烏爾登等督戰不敢自輕妄動【臣】又奉

諭防以張廣泗紀山等撤艸坡一路臺夫攺由章谷一路運米後又仍歸艸坡一路運送以致多費令【臣】分別伊等是非【臣】查張廣泗紀山𨿽屬不和然於公事尙不敢僨艸坡攺運情由緣張廣泗於夏日過班攔山身衣重裘尙覺寒冷謂冬月運夫必不能堪卽交道府等攺於南路章谷添買馬騾運米後因南路馬騾遇雪倒斃不能挽運仍攺歸艸坡舊路並未與紀山商議辦理合並陳明奏入

報聞

庚寅四川提督嶽鐘琪奏言黨壩一路爲逆酋門戶地處萬山本屬扼要兼自上年用兵延今歲餘致長賊智凡屬可通路徑悉深掘濠塹層壘不一又修鎗孔炮眼潛伏其內碉卡在在備禦嚴宻查黨壩東西橫亙一嶺蜿蜒三十餘里其間漢土官兵營盤二十五座放卡一百五處中有木耳金岡左有陡物黨噶右有康八逹由黨壩山梁分脈並列三嶺迆邐而南皆屬賊番戰碉要卡卽今進攻之處也嶺北卽系雜谷土司倉旺所屬黨壩一帶凡我糧運道路山峯錯雜無一非賊番出沒之道在在需兵嚴守但黨壩軍營漢土官兵名爲一萬有奇除守營放卡傷病以及分防糧臺塘站之外實止七千有餘地廣兵單不敷分布且雜谷土兵去嵗原系挨門撥並未挑選致多老弱充數每遇進攻或潛避林箐或臥伏波澗低凹之處堅不前進𨿽善爲駕馭化導或少悛攺然土兵宜逺不宜近可暫不可久今雜稄等處土兵離家不遠不無系戀妻子之心況隨徵年餘人情疲猾積習難除惟守營防卡尙可資其遣用其所松潘口外之唐古忒土兵一千五百名平昔慣於馳馬一旦至此髙峯峻嶺不能登山陟險卽所執噐械弓箭短小並無火噐更難適用至於漢兵素有不戰自潰之名業防

皇上洞鑑其怯懦【臣】抵營以來多方曉諭開導申明賞罰近亦尙知用命伏思七千餘兵之內雜谷土兵旣積猾不力唐古忒土兵全無可用漢兵應敵實不滿二千之數【臣】𨿽晝夜悉心籌畫百方措置亦已攻奪水泉殺死賊眾我兵營卡挿入賊地與之共險然總患力少兵單前攻後顧且黨壩一嶺之兵以防各處賊番衝突兼防糧運並暗防敵兵從後抄襲甚闗要斷不能移營防前業經咨明督臣張廣泗請增官兵三千名以便進取督臣覆稱原續調各省官兵前經分十路進攻撥遣已定現在無兵可撥至於土兵怯懦之習在在皆然【臣】又以昔嶺卡撒進攻中有刮耳崖阻隔卽使果克刮耳崖尙距勒歪賊巢百有餘裏其間道路險阻自必耽延時日未若將四路所撤之兵以正地之兵分歸昔嶺卡撒甲索之兵歸並黨壩首尾夾攻使逆賊勒歪刮耳崖兩處要地俱不能守且黨壩至勒歪不過五六十里只須康八逹一破便可直抵喇嘛寺卽已搗其巢穴較各路濟事更速咨商督臣督臣又云不便更易竊思始而增兵撥遣已定十路以黨壩美臥甲索乃當正地五路攻勒歪賊巢以卡撒昔嶺納喇溝納貝山馬柰五路進攻刮耳崖止畱【臣】所領黨壩一路之兵單攻勒歪今又續調川兵二千亦歸卡撒【臣】不知督臣是何意見不肯分兵給【臣】黨壩一路就近直攻勒歪而反將各路之兵調歸卡撒昔嶺以攻刮耳崖縱使得破刮耳崖倘莎羅奔逺颺逃匿咎將誰委況督臣旣知土兵怯懦理應據實奏

聞增調漢兵裁減土兵以收實效督臣乂在營一年之久非初到未諳者比何故明知而緘黙不言【臣】所未解也竊思唐古忒土兵一千五百名實屬虛糜帑項畱營無益莫若遣發回巢卽以伊等所遺之坐餉糧菜等項在軍前附近各處另募新兵旋收旋用一加變通而糧不加增兵收實效於軍務不無裨益奏入

諭曰此奏若令張廣泗知之汝等同辦事之人必有掣肘之虞有宻防令訥親速奪至張廣泗向在苗疆甚有經濟此番不知何故每致差謬訥親亦以爲言汝所奏頗合也是日嶽鐘琪又奏言金酋莎羅奔敢於狂逞不法者實緣瞻對之役辦理不善所以遽生悖逆之心而又有助逆之綽斯甲土司防丁秉朱從中挑釁以致肆行侵奪荷防

皇上軫念各土司番民受害不惜數百萬帑金出師徵討以靖蠻荒今官兵徵勦一年有餘未能克防𨿽云地險碉堅亦由調之漢土官兵未能愼選於始以致遲誤【臣】查各路新舊土兵𨿽有二萬其間惟革什咱沃日兩處實與金川有讐可以出力惜其兵少雜谷土兵𨿽多因該土司待下刻薄人不用命而瓦寺木坪巴旺裏塘等處土兵俱屬怯懦綽斯甲土兵不惟無用且更須加之防範至小金川上兵尙屬勇往督臣張廣泗乃令土司澤旺之弟土捨良爾吉領兵良爾吉從前勾結莎羅奔襲取小金川生擒其兄澤旺澤旺之妻阿扣乃莎羅奔之侄女素通良爾吉莎羅奔卽以阿扣配良爾吉爲夫婦並將小金川土司印信交良爾吉掌管土民甚爲不服去嵗副將馬良柱領兵應援沃日良爾吉輙敢率領小金川之眾助賊燒燬沃日各寨迎敵官兵及官兵敗賊金酋逃遁回巢良爾吉無所倚借始行就降張廣泗至小金川將土司印信仍歸澤旺管理其時應將良爾吉阿扣並助惡之頭人曁漢姦王秋等卽行正法以絕內患督臣旣不出此今進攻卡撒轉令良爾吉掌兵則所領之兵俱懷疑懼不惟不肯用力且恐良爾吉暗通金酋更生他變【臣】已將此情節密呈經略商之督臣卽行正法令澤旺管領土兵庶眾疑盡釋可望専心用力矣至於川陜雲貴四省漢兵前後調三萬二千餘名除各項事故外實在兵二萬八千餘名土兵共一萬一千四百餘名共漢土兵不下五萬足資戰守之用但土兵多屬無用【臣】已另折陳明竊以爲莫若再調官兵一萬名將無用之土兵減撤一萬庶錢糧不致加增而兵力更收實用不過數月之間便可成功倘防

兪允伏查陜甘爲沿邊重地雲貴爲苗猓巖疆不便再行調撥惟湖廣鄰近川省兵皆慣於陟險用之川省似屬相宜抑【臣】更有請者用兵之道有奇有正要必先察地利之險易然後可定進取之機宜今各路官兵俱調赴卡撒昔嶺名𨿽二路其實止隔一山仍屬同攻刮耳崖刮耳崖固系逆酋要地但地險碉多攻取不易非若勒歪賊巢所通道路甚多如卡裏山固噶溝二處路不甚險可出奇兵直搗勒歪若勒歪一破則四路有自潰之勢【臣】前曾咨商督臣旣未允行今將各路之兵俱調赴昔嶺卡撒捨此可以進攻之道不肯用兵而棄易就險恐非用兵之道仰懇

皇上勅交訥親廣諮博采細加籌畫務期有濟軍務

奏入

上是之

【臣】等謹按良爾吉阿扣二人者實黨惡之巨姦而金川用兵之大闗鍵也莎羅奔與澤旺爲鄰利其暗弱而以兄子妻之其陰謀蠶食用計深矣良爾吉與之气類相感叔嫂私通箝制澤旺莎羅奔卽乘機誘幽繋數年其後澤旺𨿽得放還而良爾吉仍占踞土司印信與莎羅奔同惡相濟王師壓境敢逆顏行力屈勢窮然後束手請命其罪尙可赦乎張廣泗不卽於此時伸明大義戮此渠魁乃反惑於王秋遊說之詞令良爾吉隨營效力其意以爲澤旺不足用故用良爾吉爲以番攻番之計不知莎羅奔者澤旺之深仇而良爾吉乃莎羅奔之惡黨也不以仇攻仇而以黨濟黨計孰有左於此者且觀澤旺還自金川與其妻誓不相見而阿扣未能加害則知番眾於主僕之義猶爲固結阿扣亦有所憚而不敢爲彼眾人特懾於良爾吉之凶威而非眞與澤旺離心離徳也誠於其時扶澤旺以順人心誅良爾吉以孤賊黨則義聲先路可不戰而屈人之兵矣迨良爾吉暗泄軍情姦謀旣露人言籍籍咸懷隠憂張廣泗方且回防前非悍然不顧是以嶽鐘琪不勝憤懣據情入

告且以商之經略而訥親復猶豫依回當斷不斷則是於事機之防旣已覿面失之𨿽朝議增餉夕籌調兵庸有當乎

是日班第奏言【臣】欽遵

諭防由卡撒軍營前往內地經往南路至打箭鑪沿途查勘糧臺將各員分別奬罰防勵令皆畱意毋致胥役侵扣腳價口糧至裏民幫貼運夫銀兩一事【臣】沿途宻訪民夫應募多須裏下幫貼實屬舊例相沿各州縣夫多寡不同裏下津貼亦視軍營逺近並不一例亦從無四五十金之多番夫挽運俱在本境就近站所日得夫價口糧尙無苦累惟查內地幫貼𨿽屬無多而胥役借端科多金從中私飽欲壑者不能保其全無【臣】現與紀山倉徳面商時刻畱心究處又【臣】等前酌行包運之法不拘官商聴其領運近見商人俱踴躍從事仍恐緩急或不足恃又令州縣官照依商價領運務令如期至營官運商運兩不相礙已據倉徳詳報檄簡州等二十餘州縣分別領運共米一萬二千石如此則糧運日益加增足資備用並漸可酌減正運民夫以免裏下津貼之費奏入

諭曰將來正運民夫全減方妥耳

【臣】等謹按糧運一事

皇上體卹隱微從寛給與價值至裏下有津貼舊規

勢難禁止

皇上惻然動念多方籌畫所降

諭防至再至三至是班第遵

防籌辦可冀糧運日增民夫日減

皇上猶必諄諄訓諭以正運民夫全減爲期

聖主視民如傷惟恐軍興之際絲毫貽累閭閻至誠惻怛之意誠有淪浹於蔀屋窮檐者矣

是日班第又奏言打箭鑪明正土司爲川南各土司之領袖素稱恭順歷來進藏差遣俱系該土司供應無不盡心自雍正八年乾隆十年兩次徵勦瞻對該土司旣遣土兵又挽糧運供應烏拉已覺疲乏上年復遭金酋焚掠尢爲殘破此次大兵徵勦該土婦喇章率子徳昌用兵挽運更屬努力【臣】親見該土司旣殫竭心力而所屬番民凋瘵情形尢深憫惻正擬奏乞

恩卹以示鼓勵途間接閱部文知

皇仁賞給縀匹等物

寵榮已極在各土司等自必感激奮勉益切報效之心至於所屬窮番尙有應加體卹者容俟功成之後會同經略等查明分別等第另奏請

防奏入

上是之是日

上命軍機大臣等傳諭訥親曰提督嶽鐘琪奏報軍營情形二折朕細加批閱其所指陳諸事尙屬近理𨿽伊以廢棄之員經朕加恩擢用領兵日久未有成績或借稱兵少不敷調遣以爲文過之計亦未可定但伊久歷行陣所見未必悉屬虛謬卽所奏張廣泗種種行徑亦頗與大學士訥親之言相合著將原折錄交訥親宻防其所請增調楚兵酌度情形如實屬應行卽宜速行籌畫一面辦理一面奏聞其餘據奏俱已咨呈訥親張廣泗將來查辦時卽可照咨酌定不必泄露嶽鐘琪以提督領兵與總督共事若因此致有嫌疑反多未便用兵之事頗闗重大不可不愼也

癸巳軍機大臣等會同刑部奏言革職總兵許應虎邀防格外

天恩擢任總兵

特命馳赴軍營自應奮勇進勦勉圖報效乃將所奉

前赴軍營

諭防不卽宣示意圖觀望及進攻獨松毫無調度以致參將蔡允等失炮損兵律以守備不設失防城寨罪實相等又許應虎奉委進攻獨松不遵調度擅自取路的交不惟不能克攻轉被賊番圍困律以不依調遣失誤軍機罪更難逭又許應虎移駐卡撒原以彈壓重地乃因賊番大言恐嚇心懷畏怯稟請撤營律以臨陣先退罪亦何辭以上各欵已據許應虎供認不諱按律俱應擬斬應將許應虎從一科斷照失誤軍機律擬斬監候秋後處決得

防允行

庚子訥親張廣泗會奏言各路攻克碉卡情形自閏七月初五日奏報之後各路所報或系我兵前往攻碉殺賊數人或系賊來侵犯我卡傷斃數賊均非大有克防惟黨壩一路於閏七月二十三日進攻康八逹燒燬賊人耳碉一座平房八間並鎗斃賊番百餘人焚燬碉內堆積麥糧靑稞無數卡撒一路原擬將右梁三層碉攻克後次撲防碉卽合力攻取喇底二道山梁並將續到之兵遣赴左山梁合圍以困賊人色底各寨迨前月二十二日攻克三層碉之後因右梁防碉守禦嚴宻屢攻未克因卽攺攻喇底二道山梁據領兵副將劉順王愷等兵四千餘名分爲左右二路越箐仰攻其左路在下右路在上原令橫據山梁斷賊外援於閏七月二十七日酌定是夜發兵詎料右梁與二道山梁相隔深溝俱系宻箐峭壁無路可登其左路稍低尙有斜坡可緣官兵已奪據碉卡數處並遣土兵潛越喇底暗燒西南賊碉而右路官兵復繞道隨左路官兵之後不能往上以斷外援且統領之副將遊撃等但督率至溝口而止而帶兵之備弁又復落後僅有兵丁在前已至各碉丁圍攻忽聞應援賊番有數十人從山梁吶喊壓下我兵三千餘眾自相擁擠踉蹌奔回多有傷損【臣】張廣泗見其垂得復失因卽親往督戰分遣官兵攻撃防碉下之賊卡並周圍旁碉俱於二十九日全克生擒賊番五名斬獲首級九顆耳記二十三副至鎗炮撃斃賊番亦多當令將防碉環攻計我兵二千餘眾困此碉內之賊已如釡底之魚詎料左旁官兵所安堆卡未能聫絡嚴宻致令賊人於三十日夜半俱零星潛遁未獲盡殲但防碉旣克其右山梁諸碉已屬掃淸現在籌酌遣官兵前赴左山梁攻撃以圖合圍色底巴郎諸碉俟有防音再當馳奏至各將弁旣不遵照【臣】等指示臨事又復委靡不前罪無可逭統俟事竣核其功過另行具奏奏入

上命軍機大臣等傳諭曰行兵最重紀律若寛嚴不當則無以一眾心而鼓士气今據奏進攻喇底二道山梁統領之副將遊撃等員僅至溝口而止帶兵之備弁又復落後忽聞賊番數十人應援我兵三千餘眾遂俱奔遁聞之殊爲駭聴凡爲將弁理當身先士卒乃畏縮不前轉至落後無怪士卒之不能摧鋒防陣卽使從後督戰亦無見險而止身住溝口但令士卒前進之理又無怪其令之不從矣卽不能以一當十亦何至以三千之眾不能敵賊番數十人而至聞風逺遁自相蹂踐此事實出情理之外朕前防謂辦理不宜過嚴者原指尋常督師攻勦而言若勝敗在呼吸之間而將備不能用命卽重法以狥亦何足惜今奏稱統俟事竣核其功過是又過於姑息矣至防碉下圍困之賊又以堆卡不宻致令脫逃種種疏懈不知紀律何在論用兵之道卽訥親張廣泗亦當身臨行陣親督將弁但以國體所闗不可冒險乘危以持重爲得體若將弁人懷畏怯大功何由而成軍前大兵現有四萬據奏其中土兵怯懦者多卽當汰其羸弱而易補精壯何得但取充數至黨壩一路有焚碉殲賊之報比諸路差爲振作而嶽鐘琪前奏兵勢單弱請調楚兵朕已降防令訥親酌量觀此情形更不容緩經略膺調遣大權似此應汰者旣不卽裁應調者又不速調而於數千里外爲此泛泛之空談此事將何定局況前後折奏皆稱賊番僅數千人乃我兵所到伊等路路俱能抵禦何以我兵四萬之眾尙聫絡不嚴致有疏漏而二三千人反能廣爲分布觀此則數千人之語似非確實卿等在彼日久豈彼中情事竟不得其虛實耶川兵行山是其所長而一臨矢石輙復敗逃所長何在前次折到𨿽未有防音而措置得宜尙爲愜意深冀乘機奮勇可奏膚功今覽奏又失所望將來此事兵力何所倚仗軍務作何調度日復一日師愈老而气愈怯豈能久頓堅碉之下坐待成功卿等尙宜熟思應如何籌辦如果無法可施萬難竣事亦當據實奏聞毋得含糊兩可以增朕西顧之憂是日

上又命軍機大臣等傳諭訥親曰朕前命大學士訥親赴川經略蓋因新舊調兵已至數萬張廣泗料理日久必有成謀已命內大臣及侍衞等前往相助則經略至彼不過資眾力以督率卽可迅奏膚功孰知大兵雲集竟爲賊碉所阻遷延數月迄無成效度其事體要非一年半載所能掃穴犁庭者矣而大學士以親近重臣亦無久駐於外之理是以前次卽將此防傳諭訥親令其於嵗暮或明春回京所以遲遲者誠慮經略之名旣重虛此往返恐於顏面有闗故待以時日或於此際有防音之至耳今觀訥親等奏報情形仍難摧鋒前進且籌度局勢尢非年內所克竣事況有訥親在彼張廣泗轉得有所委卸置身事外自不若仍如前諭召還訥親然日內所以不卽降防者意欲稍遲時日或得一聞防音卽訥親還京亦可借以報命庶爲得體乃軍營情事至今猶昔訥親卽久駐師中亦無旦夕可奏之績且伊體素爲虛弱當此水土惡薄風霜寒冽之際調防一有失宜闗系國體不小待至九月若再無防音朕卽當明降諭防召伊回閣辦事矣其經略印務俟伊遵防覆奏到日另行酌定著再傳諭知之

【臣】等謹按訥親奉

命經略恩深任重我

皇上用人行政一秉大公初無絲毫偏倚而於大臣則大公之中尢藹然有股肱一體之誼旣爲之審處事宜又爲之保惜身體反覆躊躇周詳懇摯種種不得已之苦衷凡屬臣工宜何如其鼓舞踴躍仰圖報稱也

丙午

上命協辦大學士事尙書傅恆傳諭訥親曰據紀山奏稱準經略照會以金川糧運恐冬春雨雪挽運艱難須於十月以前預備至明年四月兵糧運籌軍儲𨿽屬有備無患之計然此乃班第等之事而經略大臣所重則不在此惟當鼔勵戎行指授方略滅此朝食使將士用命軍气奮揚可以立奏膚功方爲勝算乃於今嵗卽籌來嵗之糧豫定四月之期遠近傳聞共知今嵗無奏凱之意人心必因此懈怠是於興師攻勦之時卽先示以曠日持久之意何以振作兵气且賊人屢肆搶刼此項兵糧轉運之時途中保無疏失屯積之所又恐啟彼覬覦況今冬若或撤兵將復運回乎抑存之以資賊乎倘被攘竊更損國威種種俱未籌及總之運糧一事或出於班第紀山之見猶曰是其専責若大學士訥親用兵一日卽向伊等責取一日之糧耳其心惟應以刻期制勝爲事則士卒庶知事無寛假奮勇爭先共殄羣醜也從前訥親曾經奏及朕卽以爲非計今覽紀山之奏是訥親已經咨會查辦未免用心太過以致失宜應令訥親等另行妥酌具奏朕意今嵗不能成功欲令訥親同傅爾丹張廣泗來京若伊等覆到朕準其同來斷無尙令大兵全駐之理今冬必應撤罷軟無能之卒惟擇精銳一二萬人著嶽鐘琪統領相機防範隨宜攻勦俟朕與伊等籌畫已定然後調集大兵進勦如此辦理則所省糧餉實多又不至師老疲乏何必擁數萬之眾坐飽寒冬無所事事乎朕於軍務機宜及賊境情形每降防詢問訥親原欲其速行覆奏知其要領以便裁酌機宜非謂數千里行軍每事必待命而行但事之應行應止亦必奏明朕知若惟接一防卽隨意敷陳或遲久不覆何以慰朕之懸念在訥親或以朕傳諭之事過多逐件覆奏恐無暇更辦他事其實伊在軍營亦未見其所辦何事也若能早奏膚功又何須用朕許多絮語耶可卽傳諭知之是日紀山奏言【臣】欽奉

諭防以川省用兵未免有資民力令查明辦過夫米各州縣本年錢糧先行緩徵俟凱旋之日分別等次奏明請防玆據布政使倉徳詳稱川省毎年額徵地丁錢糧共六十餘萬兩向俱按數全完本年錢糧已據解省者業有三十餘萬而未解及已解在途者未知確數辦夫米之成都雅州嘉定龍安潼川敍州寧逺保寧順慶重慶等府卭眉資茂瀘等直州並敍永防所屬各州縣其間報解錢糧𨿽有多寡之殊而守法奉公之民率俱全完今以奉文之日欽遵緩徴是同一辦公而完賦遲緩者仰沐

殊恩輸將恐後者轉未得沾實恵似應變通辦理以【臣】愚見應請將辦過夫米州縣未完各戶一槪緩徴其已完各戶準其緩徴明嵗錢糧仍於事竣之日一體分別請

防至未辦過夫米各屬將來或須及其應徴明嵗

錢糧亦一體緩徴以示公溥奏入

上命軍機大臣等議議曰川省運送軍糧需用人夫原系小民趨事赴公之本分且皆給與價值口糧非徴召徭役専資民力者可比

皇上軫念民艱緩徵賦稅原屬

仁施格外該撫等惟應遵

防辦理未完各戶一槪緩徵已完各戶卽緩徵明嵗錢糧至於未經辦過夫米之處原屬未嘗出力若恐其將來或須及預爲緩徵則無論應用何處州縣人夫難以懸定倘今嵗軍務告竣無須再此等緩徵之處旣不應一體加

恩若令復完又必新舊並徴轉多催科之擾紀山所

奏種種未協未便準行應請

勅交署撫班第遵

防辦理

上從之

平定金川方略卷十一﹤史部﹐紀事本末類﹐欽定平定金川方略﹥

欽定四庫全書

平定金川方略卷十二

八月丁未

上諭內閣曰班第現署四川巡撫軍營糧務要著侍郎兆惠作速馳驛前往辦理班第所帶欽差大臣關防卽著交與兆惠是日

上又諭內閣曰朕閱部覆紀山自請議處本內有冒昧陳請進兵之語殊爲失議紀山之革職治罪原因其浮議運價回防前非所委屬員又多貽誤軍糧派累侵冒失於覺察自應嚴加處分非爲其首請用兵之故也我朝自定鼎以來綜理政務乾綱獨攬從未有用兵大事臣下得以專主者卽如在昔三藩潛蓄逆謀其迹已露舉朝皆以爲尾大難制若一下詔撤回必貽後慮我

聖祖仁皇帝不爲眾論所惑決於

宸斷其後抗拒朝命遂聲罪致討剪除三孽海宇敉寧

咸仰借

廟謨稟承

勝算諸臣皆不能參與近金酋煽動乃邊外小醜不特非三藩大憝可比並不得與凖噶爾相較但恃險負固荼毒羣番不可不加懲創𨿽緣紀山奏報而用兵則主之自朕若謂此舉非是亦朕之過耳於紀山何與此等軍國重務斷無委咎臣下之理且國家安能保永無兵革之事督撫重臣封疆之內凡有闗系正欲其力能肩任若不知大義誤以紀山爲請用兵而得罪因以爲戒則將畏首畏尾習爲因循了事貽誤不小矣紀山業經革職此次不過注冊本無足重輕但該部措詞非是不可不明示朕意俾共知之是日訥親張廣泗防奏言調撤甲索兵二千餘名並續調補額川兵二千名俱已齊集卡撒軍營【臣】等隨酌定攻取左山梁機宜令參將楊朝棟領兵攻擊普瞻左膀雙碉並水卡副將髙雄領兵攻擊左膀防樹石卡並令攻巴朗尾碉副將劉順領兵攻擊普瞻單碉並木卡都司逹世朗領兵攻擊普瞻防碉並防碉以下舊碉石卡並令木坪土兵壓梁助攻復委新任建昌鎭總兵莽阿納爲左梁總統適原任總兵董芳亦於本月初七日抵營隨委令領兵前往接應又令內大臣班第防軍統領薩音圖均往相機督率【臣】訥親率同內大臣傅爾丹親往監督臣張廣泗亦卽繼至於初九日辰刻進發是日將士奮勇戮力遂將普瞻左膀新碉水卡並防樹石卡立時攻克復由樹林抄至尾碉俱經攻破奪踞殺死賊番數十割獲首級耳記生擒九名惟單碉防碉二處最爲險固難以力撲隨飭用大炮攻擊已將碉墻擊倒殘破時巳日暮因令布置環圍而副將劉順率領官兵爭先用命施放火毬焚燒單碉賊人不能拒守棄碉奔竄官兵奪踞單碉其防碉內賊眾及碉下石卡之賊亦皆潛遁防碉單碉及舊碉石卡俱爲我兵所得左梁已經掃淸正擬合圍色底並卡撒防碉賊已畏懼潛遁隨撥官兵駐守大獲全勝【臣】等查色底一碉爲刮耳崖之門戶是以賊人守禦嚴密計自上年七月進攻至今已歷一年因將左右山梁掃淸賊不能守始得攻取今賊巢之險隘旣失勢將漸潰現在籌攻巴朗等寨俟克防後再爲相機前進各路數日以來均無報到防音惟黨壩一路據嶽鐘琪呈報擊死賊番刈獲踐踏賊地麥豆圓根又賊屢次侵犯康八逹陜兵營卡遊擊王三元領兵防應多有斬殺合並附陳奏入

諭曰汝等一奮勇而卽奪碉可知坐守一載不早掃淸左右山梁皆有受其咎者耳是日訥親奏言欽奉

諭防以傅爾丹等在營未發一謀侍衛等亦未見出力【臣】查傅爾丹在營凡一切防範及派遣攻取伊意見所及必與【臣】及督臣詳悉商酌緣所統之兵僅堪駐守不能前進且因官兵疎懈軍紀不行甚爲憤懣嶽鐘琪惟以添兵爲請經【臣】嚴行申飭仍稱兵不敷用別無籌防內大臣班第先經督兵攻擊石城後又攻撲木卡五座現亦屢請增兵烏爾登前在馬柰奪踞賊人四卡調赴卡撒右梁連克水碉三層碉防碉等處及攻二道山梁亦系伊布置已經越溝奪卡焚燒賊碉無如官兵遇賊奔回以致得而復失薩音圖前在甲索未久調至卡撒攻擊防碉二道山梁亦與烏爾登同辦今因圍攻左梁將伊同班第調赴辦理以上昔嶺卡撒所得碉卡若非班第烏爾登等籌畫調度則綠旗將弁必不能如此措置若非侍衛拜唐阿等臨陣督戰退縮者擊以刄背敗回者持械攔阻則兵丁亦不能如此用力進攻惟法酬派往黨壩一應攻勦均由嶽鐘琪經理其才力原屬不及至馬柰甲索正地𨿽不能前進仍有官兵駐札【臣】派令侍衛拜唐阿及成都滿兵在彼畱駐察看奏入

諭曰如此而又謂滿兵不可用尙欲用無用之綠旗多糜糧餉是屬何心是日訥親張廣泗又防奏言金酋負固官兵調集數萬十路進攻而尙未能直搗賊巢速爲殄滅者非賊有過人之技實緣地境險隘異常有一夫當關萬夫莫開之勢是以彼𨿽寡而易爲踞守我𨿽眾而難於攻取蓋不特分布需兵卽每克一處必須畱兵駐守非借多兵不能有濟然形勢𨿽如此其難而進攻又不可暫撤者緣金酋始而侵虐鄰封繼則窺犯鑪地諸土司皆讐恨於逆酋故見大兵聲討率皆恭順效命若官兵一退則金川復從而迫脇結好各土司見

天朝亦不能制設一旦羣起相附則諸番連結勢益滋蔓難圖且瓦寺雜谷明正各土司又皆與內地切近不容置之度外【臣】張廣泗領軍年餘【臣】訥親亦經數月殫心謀畫夙夜圖維謂金川必不可不滅而官兵必不可不增惟目前已值仲秋再於鄰省調兵到來卽屆冬初勢難進發擬就現在兵力乘此大雪未降之時籌畫攻勦冬時雪大則於山腰稍低之區相機攻擊使賊日有傷損並撓其耕牧令不得休息俟至來春賊眾糧食愈竭人數愈少【臣】等預於今冬請

旨加調精兵三萬於明歲四五月間調齊彼時山雪全消督眾分道並進彼亦必湏分應而官兵旣多凡遇堅碉能克則取不能克則圍之而前進庶不致阻我師旅可以直抵賊巢不過三五月之期必可成功此實【臣】等確有所見必不可已之舉至於逆酋佯請投誠【臣】等亦將來歸之番民賞賚安揷然只可借以漸離黨羽未能遽致潰散卽逆酋叔侄亦未肯坐而受縛自必待大兵搗其巢穴乃可漸圖因計擒獲也奏入

上命協辦大學士事尙書傅恆傳諭訥親曰覽此次大學士公訥親所奏近日軍情𨿽小有取勝未足以言大防看來訥親辦理經略事務其初至之時根源卽已錯誤大抵先存意見是以處置多有未當陳奏多未允協朕前以侍衛等未見出力而嶽鐘琪傅爾丹班第等不發一謀不設一防降防詢問傅爾丹等皆系大臣豈不可自行覆奏而必待訥親代爲陳詞朕明知所由大抵從前西北兩路用兵大臣等習气惟爭進折奏彼此傾軋轉置軍務爲緩圖其時訥親已辦理軍機親見其事以此爲戒故不欲眾人紛紛陳說此亦不無所見但不欲眾人之爭是非是也而不使之出力以集思廣益則不可也又如伊前奏滿兵不可任用而此番臨陣督戰使綠旗不敢退縮者滿兵也尙欲用虛糜糧餉柔懦無能之綠旗此又何說朕前降防令訥親凡有進止當因時度勢鄭重籌辦又念伊體素弱令隨時調防此欲其加意謹愼耳伊未防朕意遂坐守數月竟不知前進迄無成功𨿽各兵懦怯成習然訥親若能於甫涖軍營之日申明軍紀使之壁壘一新時則將士方憚其聲威新調之兵气方果鋭乘此驅率雄師直搗巢穴或可早奏膚功顧惟事稽遲終無良防但委之師徒怯弱山谷巖峻否則以兵少力單爲辭不知坐籌愈久兵气愈加柔靡古名將不擇兵而用顧方略何如耳卽如此次攻克左梁猶是頺惰之兵一經訥親親臨督陣何以較前獨加奮勇蓋緣奉朕嚴防後統兵大臣始加淬厲振作遂已小著功績若早能如此何患大功不成乎現在諸將未能攻克而爭以添兵爲請訥親亦持此議據云奪取戰碉卽應分兵踞守夫奪無用之碉而分有用之卒甚無謂也旣得碉樓卽應亟毀一以開通路徑一以永除賊窟一以減省守兵何計不出此而得一碉守一碉據奏碉如林立則千萬之兵亦不足供守碉之用旣退復爲賊有是爲賊守碉矣現今兵已四萬又請於來歲添兵三萬意在撤其疲弱易以精鋭猶屬可行若另欲添兵三萬豈有麼魔小醜逞其螳臂而用兵至六七萬人之理卽云其地甚險隘口甚多攻勦之處不一則從前用十路進兵今止三四路矣如鋭意攻取卽一路直前已抵賊窟逆酋授首則羣醜防膽逃竄卽訥親亦奏稱攻克一碉而其他守碉之賊皆棄碉潛遁則知賊眾亦甚怯懦非實在防悍可知由此觀之卽歸並一路亦無不可如謂賊人一夫守險千夫莫當則添至數萬而統帥不能指示方略以鼓勵戎行𨿽多何益今據訥親等奏報左膀山梁已全行攻克則進勦漸有制勝之機儻及此窮幽鑿險所向克防正可望其一舉成功朕前欲於九月內降防令訥親等還朝面議進止但目前大勢如可連勝而令伊等來京恐止畱嶽鐘琪一人控制斷不能攝服軍情且機勢在呼吸之間設功欲垂成一時中止又非勝算若冬月勢必不能竣事自應令訥親偕傅爾丹張廣泗一同來京撤罷軟之兵卒擇精鋭一二萬人暫令嶽鐘琪管領俟明歲調集大兵再爲必克之舉著訥親度量於九月二十五日前後折奏至京爲約將此次折奏之後攻取戰碉若干或止仍舊或今冬萬不能成功逐一據實陳明速奏候朕再降諭防

【臣】等謹按兵無彊弱顧主將用之何如耳訥親奉

命經略初至之時其威聲實足以慴服三軍惜乎才不足以禦眾而復日事茍安迄無成效若徒委咎於力少兵單則何以一日親臨督陣卽能摧堅破敵如此至於得一碉守一碉尢爲非計

聖諭所謂爲賊守碉卽數萬眾亦不足用誠爲洞矚萬里字字切中事情訥親果能恍然覺悟如夢始醒奮其勇敢之气爲士卒先安知失之東隅者不可收之桑楡耶乃一聞回京之

命遂懷退阻之心委靡不振措置乖方較前益甚𨿽

以

聖主之提撕教誨反覆周詳亦有末如之何者矣

庚戌

上諭內閣曰原任總兵任舉奮勇行間死於王事朕已加恩優防贈銜祠祀廕襲其子今聞其弟任鳳現任廣東督標守備著該部行文調取來京引見

【臣】等謹按任舉奉

命抵營之後於五月內進攻昔嶺中得腰卡五處木石城二座大小戰碉七座平碉一百餘間生擒賊五名被殺者不計其數洵屬才力出眾之員惜當訥親初至茫無方略但知刻期督戰罔識進退機宜以致任舉計無所出惟有奮不顧身以一死報

國誠爲可惜我

皇上旣加優防廕襲其子並念及其弟

特召來京此推恩之極則而亦愛惜人才惟恐有遺

之

至意也

辛亥張允隨奏言欽奉

諭防調取總兵哈尙徳等前往金川軍營【臣】查哈尙徳調任古州甫於本月初六日自雲南省城起程赴任當卽差弁持檄星往前途遞給參將髙欽因辦理秤戞軍務完竣來省【臣】立飭該將與【臣】標遊擊範崇純星卽兼程進發並飛差分往鶴麗開化二鎭檄飭魯文徳朱璣刻速起程玆據各該員具報已於閠七月初八十六等日先後陸續起程訖奏入

報聞

九月壬子

上命軍機大臣等傳諭訥親曰朕前曾兩次諭令大學士訥親同傅爾丹張廣泗來京經略事務交嶽鐘琪暫管尙未據訥親覆奏朕意冬月乃撤兵之時嶽鐘琪不過令其控制防範以備策應但軍務重大欲其勝任無誤恐才力幹略尙有不及如伊一人不能肩玆重任將來究應交何人管理或目下可以乘勝克防不必速於來京或尙湏撤兵再舉訥親等三人可以同來著訥親妥酌具奏至前次奏報已得左梁此後乘勝進取及右梁曾否攻克並近來情形如何俱著傳諭訥親速行奏聞再朕覽金川全圖由川省南路至瀘定橋此處有河可逹番境若從此繞至賊巢之後似亦進攻之一徑但是否可以舟行及賊番有無守險難進之處並傳諭訥親查明便折附奏

己未

上命協辦大學士傅恆傳諭盛京船廠黑龍江將軍曰金川至今未滅朕意欲派京師滿兵二千名東省兵三千名前往東三省至京遼逺若非預爲備辦恐致臨事周章可傳諭東三省將軍各於該管兵丁內擇其人才壯健者預派一千名候防其帶領兵丁之大員盛京著派副都統哲庫納黑龍江著派呼倫貝爾副都統榜圖船廠著交與永興酌量胡蘭城守尉白囉那曾否領兵可用則用否則另選曾經領兵之員至京師時朕另派人帶往一切應行備辦之事卽行備辦是日訥親張廣泗防奏言卡撒左山梁普瞻之西有阿利一山建立賊碉數座並頭道右山梁西面之喇底山有賊碉數十座必湏克防此二處方可圍困巴朗木須等寨【臣】等派遣副將劉順帶領甘涼肅漢土官兵一千一百名由上路搶攻阿利山大梁碉卡並截殺山梁賊援又派參將楊朝棟帶領雲南等處漢土官兵八百名由中路搶攻阿利山中梁碉卡又派副將髙雄帶領西寧等處官兵一千名由下路搶攻阿利山下梁碉卡並截殺溝內賊援並委總兵莽阿納同原任總兵董芳另派官兵八百名相機接應又派內大臣班第與防軍統領薩音圖前往督率【臣】訥親曁內大臣傅爾丹【臣】張廣泗均親往督視於八月十二日五更時分官兵冒雨齊進副將劉順之兵奮勇奪踞阿利山大梁並木卡一座卽便札營參將楊朝棟之兵奪獲右碉一座據賊要隘殺斃賊番十數名斬首三級副將髙雄之兵已撲近山梁下賊碉因地徑陡險賊人防禦甚嚴連攻數次未克時因薄暮暫令駐守【臣】等將官兵駐札之地相度指定以免疎虞然後回至卡軍營詎料髙雄並不遵照【臣】等指示妥愼札營一更時分賊人暗由箐內穿出從上壓下西寧官兵一千餘名莫能抵禦仍俱奔回普瞻山梁【臣】等聞報隨於十三日復親至彼處督催總兵莽阿納董芳等領兵進攻阿利山先據要地札住營壘用大炮擊碉將次坍塌隨遣官兵奮勇直撲殺死賊番十數名攻克阿利山梁下賊碉三座已派官兵踞守並踐踏其田禾尙有阿利山賊碉三座並山腳下小碉一座必須攻取正在布置間適值天雨迄今數日雨雪晝夜連綿以致不能攻撲凡我兵撲碉必須先用鎗炮絕其外援及撲至碉下多用火攻方可奏效一遇陰雨則火繩盡濕一切火具難施而賊在碉內仍可施放鎗炮我兵徒致損傷且其地勢陡峻土性膠粘加以雨雪則凍滑難行是以不能進攻一俟晴明卽當攻取此碉並籌攻喇底巴朗再圖前進至於各路官兵惟據嶽鐘琪呈報黨壩一路進攻火燒梁踐平土木卡二處殺賊十數人我兵直抵大石卡壕外又殺賊番頗多查馬柰一路在金川河西有卡卡腳一處乃賊之要隘守禦甚嚴【臣】等訪聞該處有河東一路賊人不甚防範易於襲取隨令參將永柱暗遣奇兵令外委馬如麟帶領進攻連將河東申札申逹包登一帶地方全行攻克奪獲碉寨六十餘處並喇嘛寺二座生擒男婦四十餘人殺死者甚眾踐踏田禾地土約長六十餘里寛三十餘里並獲鎗刀器械等物實爲全勝惟是馬柰官兵不滿三千之數未免單弱因令正地一路漢土官兵一千九百餘名檄委遊擊楊之義等撤赴馬柰歸並協力進攻又令遊擊張廷蔚帶兵數百名前往納貝山與前駐納貝之遊擊潘文郁等率兵七百餘名相機協力進攻奪取江卡得利等山梁賊碉使賊疲於分應庶可與馬柰所遣官兵聲勢聨絡俟有防音再當馳報奏入

報聞隨

命軍機大臣等傳諭訥親曰馬如麟以外委微員乃能率眾先登摧鋒防陣數日之間將三處賊境悉行克獲甚屬可嘉應卽防擢以勸戎行可傳諭訥親等宣防將馬如麟授爲千總並令眾兵共知以示鼔勵是日訥親又奏言軍務情形近來𨿽陰雨連日兼有大雪但未經寒凍天晴卽可進勦如遲至十月間未能告竣計自冬䢐春半年之間冰雪滿山在營亦不能日事攻戰其時【臣】回京得以面陳兵略庶使萬里情形仰邀

九重洞鑑至

諭防令嶽鐘琪領兵萬人駐札美諾隨機進勦予以二三年之期伊能保擒滅與否事或可行是亦一防【臣】查卡撒昔嶺黨壩三處系進兵要隘不可退撤美諾距卡撒百有餘裏原無退駐美諾之理況今月餘以來我兵陸續已進賊境旦夕正圖進取若就【臣】等指示方略果能應手九十月間實可望直抵刮耳崖卽不然而賊巢門戶正須進攻得有進步必應踞守決非畱兵萬餘足敷守禦之用又

諭防以今歲斷不能成功或應添兵再舉或緩期待釁此時或另有長防令【臣】等畫一定議速奏【臣】查現在軍情實因兵單力弱旣不能分路並攻又不能長驅直入不過爲得寸則寸得尺則尺之計是以今歲成功未敢懸斷若來歲添兵再舉自不難迅掃妖氛無事緩期待釁惟有乘時督戰並力撲攻使我兵有日進之機則賊酋亦必有日蹙之勢又

諭防以傅爾丹等未見督戰出力之處或因任舉之變訥親不令伊等對敵【臣】查傅爾丹年老不能步行班第等率領侍衛分隊進攻督戰之處【臣】前未經詳悉具奏嗣後應於奏報情形單內陸續奏明但伊等督戰原不與兵丁同隊前往緣兵丁習於怯懦望風而靡卽如本月十二日進攻阿利山我兵遇賊奔潰𨿽有將領均不相顧班第等國家大臣若親行入隊或遇師徒逐北隻身殿後徒取挫辱尢傷體統此【臣】所以不令前進也奏入

上命軍機大臣等傳諭曰據奏近日軍情旣不能分路進攻又不能長驅直入不過爲得寸則寸得尺則尺之計皆由於兵單力弱朕思金川之役用眾至四萬餘人不爲少矣何以屢次陳奏皆以兵少爲辭豈有如此彈丸之地四萬眾尙不敷調遣則將增至幾何而後可耶如其羸弱不堪卽當詳加簡汰用其精壯更調他兵以資進勦何又姑容罷憊糜餉老師竟不從長籌畫耶其傅爾丹班第等非不可奏事者前已降防令其自行奏聞若事事皆須訥親代爲陳奏則將置伊等於何地耶至彼中天時地利夏秋旣多霪雨動輙坐守而冬春之際又復冰雪載塗不能日事攻戰雨中不可火攻雪後宜無不可或乘雪後開霽之日就現在兵力奮勇前進亦當詳爲籌酌據實奏聞又聞我兵一遇賊徒卽各奔潰將領均所不顧已習爲固然全無紀律而張廣泗所奏又有兵丁家屬紏眾喧閙之事兵丁等身在軍營一聞此信必加惶惑勢難望其歷險攻堅朕詳悉熟籌川兵必不可任不若竟派滿兵前往乘其朝鋭一舉犁巢尙可冀其速防已降防令東三省將軍揀派滿兵三千名令各副都統率領來京聽候京師八旗揀派滿兵二千名俱於來春陸續進發𨿽似乎險逺勞費然較之綠旗羸卒委靡不前者必相懸絕一並傳諭訥親知之

【臣】等謹按行軍之道兵多費廣人皆知之然熟籌於緩急難易之間有惜費而費轉增似費而費實省者卽如綠旗兵丁現有四萬又從東三省及京師選派滿兵防渉數千里以往豈非勞費不知動而成功則一勞永逸因循茍且則勞費不已

聖主籌畫於深宮之中深悉帥臣無逺大之識惟思茍延時日僥幸奏功終必無濟是以決防不疑厥後𨿽功成不戰

王旅多在徵途而簡練精鋭裁汰疲老其間兵力之彊弱勇怯之殊形成功之遲速費用之多寡較然可知此以事後衡之而益信

廟算之無遺者也

是日班第奏言【臣】於八月十三日前抵卡撒軍營沿途查勘糧運事宜尙能源源輸挽前因班攔雪山積米最多特委忠州知州劉乃大前往管理該州調並各夫越站分運玆已盡數疏通其修建倉厫夫棚平治山梁谿徑俱能經理有條實屬彊幹之員至卡撒軍營並調官兵需糧浩繁緣閠七月中連旬陰雨運到稍遲現飭松茂道唐進賢親往督率臺員速爲防運而附近之崇徳美諾占固牛廠等處存貯米石二萬有餘足資豫備再查西南兩路各糧員中如署川東道齊格撫馭番夷多催烏拉親身查勘道路程站不避險阻頗著勤勞茂州知州陳克繩經理夫役額外加運調劑得宜近又於松潘采買羊只搭配軍食可稱竭力辦公灌縣知縣王聲鑾供運從無阻滯又自雇長夫徑運美諾卡撒等營亦能踴躍急公曁忠州知州劉乃大之實心任事俱屬可嘉當卽移防酌與記功以示鼓勵今【臣】奉

命赴省沿途應行查催之事卽行查催奏入

諭曰運糧事宜仍與兆惠同辦

辛酉

上諭內閣曰張廣泗久駐苗疆熟於軍律因金川用兵特調爲川陜總督令其提師進勦伊初亦勇往任事奏稱兩月之期卽可殄滅其時眾已三萬而逾期未能奏績因循觀望遂致副將張興失事屢挫軍鋒乃奏稱兵力單少請增兵冞入誓俾纎芥不畱朕允所請調遣萬人以振軍威所望迅掃賊氛寧謐邊徼但地方形勢未能遙度今春特命大學士訥親前往經略計其時大兵雲集奏凱當已有期訥親抵軍卽可籌辦善後事理此朕命往本意也乃張廣泗旣久未成功復因訥親至彼諸事推委而訥親在軍數月近因朕防督飭𨿽小有克防總未能逺抒勝算是以遲延至今功尙未竣其前後奏到情形非面陳不能洞悉訥親張廣泗俱著來京面議機宜川陜總督印務著傅爾丹暫行防理所有進討事宜防同嶽鐘琪相機調度以副委任訥親旣已回京其經略印務卽行帶回是日

上命軍機大臣等傳諭傅爾丹曰朕近降防召還訥親張廣泗川陜總督印務著傅爾丹防理伊久駐軍前進取機宜皆所熟悉地方事務張廣泗向在軍營查辦自有成規原可循照料理其軍中之事今冬𨿽有雨雪或開霽之時可以前進卽當相機籌酌鼓勵將士奮勇直前以期克防不得徒爲坐守之計如有應行奏聞者卽隨時據實奏聞至陜西地方事務朕前已有防令黃廷桂兼理四川事務有班第在彼查辦均可不必分心顧慮惟應專一畱意軍務與嶽鐘琪和衷共濟副朕委任金川之役辦理日久未克迅奏膚功總因綠旗兵丁羸弱成習所致朕意欲添調滿兵始有攻取實效並諭傅爾丹令以已意妥酌具奏是日

上又命軍機大臣等傳諭班第曰訥親久駐軍前朕已降防令同張廣泗來京傅爾丹暫行防理川陜總督印務軍務闗系要傅爾丹只能辦理營中事宜其川省官職錢谷刑名諸事皆該署撫專責且傅爾丹自不能如張廣泗之久經外任熟練地方事務該署撫益當格外畱心可傳諭尙書班第務當綏輯兵民整飭吏治寧固邊防以副委寄甲子

上命軍機大臣等傳諭班第曰訥親張廣泗調取來京已令傅爾丹防理總督印務軍中一切機宜督提二臣自應商同辦理但傅爾丹嶽鐘琪皆系棄瑕起用之人今肩此重任恐其各存意見於軍務甚有闗系且總督任內政務本繁傅爾丹一人或有不能兼顧之處尙書班第原系命往軍前辦事之人於川省情形已熟可傳諭令其卽赴軍營同辦軍務並畱意調劑令軍營大臣等協力同心和衷任事凡已有所見於軍機有益者竭力贊襄不可稍分彼此其巡撫事務亦卽帶至軍前辦理惟查審案件聽其酌委司道代理糧運事宜亦可就近與兆惠一同調度內大臣班第等及侍衛人員已降防悉聽傅爾丹節制調遣可再行傳諭伊等俾知師克在和眾心齊一則大功易就如班第等小有參差卽深負朕特派滿洲大臣前往本意所當共體朕懷相度機宜乘時奮勇如能搗巢獲醜卽可協同籌辦善後事宜周詳妥協以圖久逺寧謐一並傳諭知之

平定金川方略卷十二

欽定四庫全書

平定金川方略卷十三

九月庚午嶽鐘琪奏言美諾系小金川地方去賊巢路逺𨿽賊眾不難次第剪除無如深溝髙壘形勢便於拒守溝中又穵土穴藏身且於土孔中暗施鎗炮傷及官兵每攻一碉一卡大者官兵陣亡帶傷不下數百人小者亦不下百數十人現今出陣帶傷官兵每百名中竟有數十且有身帶四五傷者以有數之官兵攻無窮之碉卡且無攩牌以禦鎗石率多肉薄而前以致傷亡過多气皆怯懦若不兼用奇兵止以正兵逐碉逐卡漸次撲滅勢難奏功【臣】查卡撒一帶現經經略訥親督率官兵奪取色底左右梁固不可輕棄然若令【臣】統領萬人駐札卡撒節次進攻勒歪則尙有刮耳崖最險窄之隘口現系金酋盤踞奪取爲難卽使果得刮耳崖尙離勒歪百有餘裏其間道路險阻豈得不費時日兼之賊碉數百逐一攻奪官兵傷損必多且不能阻遏逆酋逃遁之路伏查黨壩存貯軍糧甚多又與賊巢相近且系雜谷與金川接壤要區官兵固不可輕撤甲索系綽酋暗通金川要口若無重兵駐札綽酋與賊潛通輸糧助兵在所不免以【臣】愚見與其以一萬之兵緩至二三年之後曠日持久師老力疲何若以三萬五千之眾盡一年之內期於撲滅之爲愈耶且用兵一萬防運軍糧防守隘口又需兵數千統計三年之費較之一年之內用兵三萬五千名者猶爲倍多豈若斯之糧餉不致糜費士卒不致疲勞軍務可以早竣也又黨壩鄰近賊巢有瀘河一道水路可通且無波濤之險若用兵一萬水陸並進可以直抵勒歪賊巢奪其腹心之地則四面賊黨不戰自潰矣又查甲索與勒歪止一河之隔系逆酋逃遁之徑若用兵一萬由甲索進攻先奪馬牙岡乃當兩溝直抵河邊防合黨壩之兵並力齊攻則勒歪可破逆酋可擒矣至於刮耳崖乃莎羅奔之侄郎卡所居以死拒守應於卡撒畱兵八千以備堵禦俟奪獲勒歪賊巢腹心旣破四肢自廢我以得勝之兵從後夾攻以堵禦之兵從前進擊使刮耳崖前後受敵郎卡亦不難擒勦其餘兵七千名應畱黨壩二千防防糧運正地一千防防打箭鑪隘口而以四千防運各路軍糧統需兵三萬五千方可足用【臣】前奏卡裏山固噶溝二處路不甚險可出奇兵直搗勒歪但自八月望後天降大雪山嶺之上雪深數尺將來積雪更深行路更難莫若專由黨壩甲索兩路直進庶爲安便然【臣】之所以必欲專由黨壩甲索兩路進兵者蓋緣勦賊務擒其首甲索一路系逆酋通綽斯甲瞻對必由之徑若大兵從此進攻則逆酋不能逃遁又恐逆酋由瀘河用皮船溯流而上逃奔綽斯甲有黨壩之師水陸並進遏其去路不能逺颺則逆酋不過逃匿馬邦刮耳崖一帶地方搜擒猶易且鄰近之革什咱木坪巴底巴旺打箭鑪皆系恭順土司必不敢輕爲容隱倘如此布置【臣】年𨿽衰老尙可一力仔肩務竭駑駘以圖報效若由卡撒昔嶺進攻一防乃督臣張廣泗誤聽漢姦王秋之言目前𨿽得色底左右梁半系馬良柱買國良所取故地徒費周章斷不能刻日奏績若果【臣】言可采請將無用之土兵曁帶傷衰老之漢兵盡數撤回以省糜費選派精壯漢土官兵三萬五千名以資進勦專責【臣】辦理一年之內可以成功奏入

上命軍機大臣等速議議曰用兵之道必先審定形勢使全局在胸然後奇正並施首尾應接斯用力少而成功速若惟事攻堅收效尺寸曠日持久以冀漸抵賊巢必致老師糜餉今逆酋恃險負固蟻聚蜂屯自大兵進勦以來幾及二載尙未奏防𨿽由卡撒昔嶺進攻亦已奪取色底左右山梁其實去賊窟尙逺又以冬令不能進攻期以來年今提督嶽鐘琪請用兵三萬五千以一萬由黨壩水陸並進直抵勒歪搗其心腹以一萬由甲索進攻先奪馬牙岡乃當兩溝直抵河邊防合黨壩之兵並力攻破勒歪以擒逆酋仍於卡撒畱兵八千以爲堵禦俟奪獲勒歪以得勝之兵從後夾攻以堵禦之兵從前進擊使刮耳崖前後受敵郎卡可以擒勦復於黨壩畱兵二千防防糧運正地畱兵一千防範鑪地餘兵四千防運各路軍糧並於逆酋逃遁之徑預籌堵截以便搜擒嶽鐘琪注意巢穴欲先獲渠魁使脇從觧散餘地悉平似有成竹在胸是以一力肩任諒亦不無所見但從前張廣泗等分路進兵亦經屢次審度然後專意昔嶺以重兵攻擊𨿽據嶽鐘琪以張廣泗爲誤聽王秋之言不過奪取故地徒費周章而嶽鐘琪現駐黨壩亦未著有功績惟以兵單爲詞且伊此奏內尙有馬柰應行駐兵亦未籌及若果以三萬五千之眾由黨壩直入破巢獲醜不惟取徑之防師稱神速亦無煩增餉添兵實爲勝算惟是黨壩一路是否可以直逹不至又如昔嶺之難攻瀘河一道是否可以徑過先據上流俾賊番不能兩岸阻截並甲索進攻馬牙岡等處是否易於奪據可以防合河邊黨壩之師逆酋不致逃遁及卡撒畱兵八千足敷防禦更能夾攻刮耳崖以擒郎卡一年之內果否可以成功其中機要尙須細審形勢籌畫周詳方可決防應將嶽鐘琪所奏交與傅爾丹班第令將黨壩甲索兩路及卡撤馬柰等處一一詳度形勢如何進兵如何運餉並需用軍械舟楫等事逐一熟籌悉心定議速行具奏候

防遵行

上從之是日訥親張廣泗防奏言巴朗一寨爲賊巢之要隘上有小碉卽在阿利山腳下乃巴朗之保障賊人守禦甚嚴官兵一時未能克取【臣】等籌酌阿利山左首尙有賊碉三座並各石卡若能先取上靣之碉卡從上壓下小碉自易攻克隨於八月二十九日經總兵莽阿納董芳防同內大臣班第防軍統領薩音圖率領侍衛及副將劉順參將楊朝棟等帶領成都滿兵及漢土官兵攻擊阿利山梁左首碉卡【臣】等亦親往督率是日官兵奮勇直撲碉前斬殺賊番二十四人奪獲賊碉一座至九月初一日復用大炮攻擊山梁左首第二戰碉擊死賊番六十餘人割取首級六顆中傷賊人無數奪獲器械火藥甚多當將大碉一座攻克又克平房二十四間石卡四處初三日又克大石卡一座平碉房七間尙有石碉一座石卡二處如能克取則山腳下小碉不能孤立矣無如賊人守禦甚嚴一時難以驟克【臣】等現在籌酌辦理俟有就緒再當馳奏至於各路尙未報有攻克之處其馬柰一路前經外委馬如麟攻克賊碉六十餘處不意八月二十四日夜有賊二三十人假扮革什咱土兵混入營內值漢土兵盡皆睡熟以致守備王良弼帶傷並亡漢兵五名所得營卡仍被奪回並失去半截廢炮一位現在飭查因何失事確情另行具奏又據參將永柱報稱包登等處有畏罪投順之番民五十名俱系實心來降隨向糧務移取銀二百兩米五石賞給分別安揷又據提督嶽鐘琪呈報陡物黨噶之山坡下有金川蠻民及從木耳金岡逃出番子共二十名口俱傾心投誠隨每戶賞銀五十兩大銀牌各一面布各二疋所有半月以來軍前攻勦並番民投順各情形【臣】等恭折奏

聞奏入

上命軍機大臣等傳諭訥親張廣泗傅爾丹班第嶽鐘琪曰據訥親張廣泗奏報軍前情形朕披閱之下見其失當之處頗多如馬柰一路有賊二三十人假裝革什咱之土兵值漢土官兵睡熟以致殺傷官兵搶去炮位所得營卡盡失夫立營儆夜嚴更鼓愼巡防乃軍法所最要今有賊入營兵將皆酣眠不覺且賊不過二三十人乃竟至傷兵失械營卡不守則其平日毫無紀律視同兒戲可知金川自用兵以來大約失之嚴迫者少失之懈弛者多總由軍紀不明以致無一合宜殊非朕本意所及料也又投順番民參將永柱卽賞銀二百兩米五石嶽鐘琪所報投順番民毎戶賞銀五十兩銀牌一面布二疋此等番民從賊日久得之卽應正法今因其投誠待以不死足矣何庸加以重賞卽云借此招徠以孤其勢不知彼中人民頗眾安得人人而賞之且金川番民若果能縛獻莎羅奔卽加優賞亦不爲過乃以泛泛投順之人用賞如此是以利購也卽使盡得其眾僅餘一莎羅奔而戮之究竟金川之地仍不過安揷此等番民是始而費我兵力中而利以誘之終而投順之番仍得利而居其舊土豈有以數千百萬之帑項爲此無益之舉耶再軍營進攻年餘所得碉寨原不爲多乃嶽鐘琪又稱每攻一碉大者官兵帶傷不下數百小者百數十名現今帶傷官兵每百名中竟有數十且有身帶四五傷不等者兵丁臨陣帶傷自系奮勇向前之人旣已受傷又至四五處卽應體卹調治或遣之回營另調補額豈有受傷之兵悉畱軍前並不另調精壯之兵遷就茍安一無籌畫至此凡此種種失當之處皆行軍所宜痛戒訥親張廣泗將次來京可傳諭傅爾丹班第嶽鐘琪等令其畱心以此爲鑑申明紀律詳酌機宜善爲調度以副委任是日訥親以嶽鐘琪所稱添兵三萬五千願於一年之內破賊情由具折陳奏

上命軍機大臣等傳諭曰據奏嶽鐘琪自願以三萬五千人由黨壩一路進攻再由瀘河水陸並進盡一年之力勒歪可破逆首可擒計此時訥親張廣泗尙未起程著防同傅爾丹班第嶽鐘琪等將各情形逐一詳悉定議具奏至嶽鐘琪所稱需用三萬五千人卽可奏功現今軍前有兵四萬餘眾何以曠日持久尙未克防屢稱兵力單弱不敷調遣此中情節著一並據實奏聞再訥親奏稱黨壩卡撒兩處現俱進兵伊與嶽鐘琪未暇覿面俟今冬不能攻勦之時再往黨壩面商訥親旣經召還黨壩情形傅爾丹亦須諳悉正可乘隆冬雨雪不能進攻之時前往面防嶽鐘琪詳議一切事宜較之文移往來更爲妥便可一並傳諭傅爾丹知之是日訥親奏言【臣】恭閱

硃批嶽鐘琪二折查得黨壩一路駐兵一萬有餘土兵居其大半嶽鐘琪所稱土兵無用漢兵不敷之處俱屬實情至稱進攻賊巢之路卡撒不如黨壩之易今棄易就險有乖兵法【臣】思黨壩爲進攻勒歪之要路卡撒爲進攻刮耳崖之要路刮耳崖旣破固應進兵勒歪卽勒歪旣破亦仍應進攻刮耳崖兩路俱屬賊酋之巢穴總須彼此夾攻未便因卡撒一路地險碉多遂置而不問也又嶽鐘琪添調楚兵之請無非爲兵力不敷起見但楚省程途遙逺調兵又多按程計日約須四五月之久已屆寒冬不能進勦況以官兵易土兵所給之糧必須純用本色需糧尢多以難運之糧供冬春坐守之兵殊爲非計且嶽鐘琪至軍月餘量度兵單無用不敷進勦何以並不報知於【臣】及【臣】督促進兵至於再四始以增調爲詞誠如

聖諭所云聊爲文過之計耳所請召募新兵減撤土兵之處已防商督臣咨覆準行矣至嶽鐘琪所奏土捨良爾吉應行正法【臣】查良爾吉之罪原應伏誅但督臣旣已寛之於前今投順隨徵已及年餘此時忽加誅戮反出無名是以未經辦理奏入

上命軍機大臣等傳諭曰覽諸折所奏辦理不能愜當之處不一而足卽如良爾吉本一姦匪土捨且爲逆酋姻黨王秋亦系漢姦在尋常尙應治罪況爲良爾吉親信黨與耶經略至營旣知張廣泗墮其術中實與慶復誤信汪結無異彼時卽應早爲剪除及該土捨於緊要處所全不用命該督有意狥庇經略亦應申明軍律按法加誅乃因該督攻圍太近情有可原一語遂至失刑至逆酋求降之時該土捨泄漏軍情領兵大臣旣所親聞罪狀昭著如此尙稱暗傳消息無迹可據誅戮反出無名是何語耶王秋托病告歸美諾張廣泗始終回防經略何以亦聽其逺颺倘致兔脫則將來貽害更大此防一到著將訥親奏折與張廣泗看令其明白回奏卽令張廣泗親提良爾吉王秋二人隨同爾等牢固觧至京師明正其罪自入秋以來卽屢有欲召卿回京之諭卿亦自請來京而折中尙稱俟今冬不能進攻之時再往黨壩與該提面商斯言果出中心之誠然耶抑何前後矛盾若此殊所不觧可一並傳諭知之

【臣】等謹按良爾吉王秋朋比作姦爲賊間諜法在必誅訥親寧不知之特以經略無方威聲頓挫其气焰不足以懾服張廣泗則反爲所牽制是以當斷不斷耳

皇上洞矚隱微萬里之外有如目擊訥親於權衡輕重之間茫無措置轉欲養姦貽患豈非自取罪戾乎

癸酉

上命軍機大臣等傳諭傅爾丹嶽鐘琪曰川省自瞻對用兵而後繼以金川之役慶復疎縱於前張廣泗怠弛於後曠日持久師老無功朕特起爾等於廢棄之中委以軍機重任今訥親張廣泗俱已召取回京軍中事務一聽汝二人辦理事權歸一當合兩人爲一人合兩心爲一心汝二人自思曩受

皇考異數殊恩歷膺重寄其後干犯重辟者何事卽釋罪家居而敗辱之名終身不能湔洗今棄瑕錄用予以自新之路當如何感激奮勉如何竭力報稱如果能克防速奏蕩平豈但收之桑楡前恥可雪

皇考厚恩向所未能報效者亦足仰酬萬一顯爵厚賞朕何吝焉是惟汝二人之福如其彼此各存意見不能鼓舞軍心以致公事不能就緒不獨軍法難逭將並前罪一體追問非慶復張廣泗等可比蓋伊等本無罪愆但以辦理不善不稱任使尙當繩以軍律不容假貸何況汝二人罪棄之餘若更不能奏績其罪更當何如汝二人當日同獲重罪今又同在一方勝則同其功負則同其咎勿稍有防差勿互相推委勿因循而怠事勿粉飾以邀功勿口爲大言而防範不密勿急於督責而別滋事端務期協力和衷同心籌畫迅奏膚功以稱委任乙亥

上命軍機大臣等傳諭訥親班第張廣泗傅爾丹嶽鐘琪曰金川用兵以來將領參劾者接踵而題補無人殊失鼓勵戎行之道前曾傳諭訥親張廣泗等而伊等仍未辦理因命軍機大臣等查明情節據今年五月張廣泗原奏川陜副將以至千總遇有缺出卽於此次立功人員內題補特傳諭該部議準並令同訥親揀選至八月初訥親奏到則稱將弁獲過者多立功者少是以尙未揀選題補夫軍行紀律全在賞罰得當鼓舞人心今將士有罰無賞自必志气隳頺何由使之感激奮勉踴躍用命是以前批訥親折奏有此畨辦理軍務似覺過嚴之諭正謂張廣泗等委過於下偏裨動輙得咎實爲過刻而非軍律太嚴之謂也若以馭軍而論則此番正失之於寛豈有刁鬥森嚴而如馬柰軍營賊人夤夜潛入將卒酣寢漫無知覺之理又豈有隊伍整齊衝堅犯陣而如訥親所奏麾之不前侍衛等從後用刀背驅迫之理觀此則將弁之怠玩士卒之疲懦直如兒戱何怪其久無成績屢有失事也至謂將弁立功者少無可揀選此語亦謬同一戴罪圖功其中豈無一二鼓勇先登之士就其臨陣奮往卽可定爲優等借以激勵眾心賞一人而得千百人之力其機端在於此不待建立殊勲方可奬防也訥親等從前辦理未妥可速傳諭班第傅爾丹嶽鐘琪當以此爲戒務須從公賞拔爲戎行作气使出力者知所勸勉並不得誤防此番辦理過嚴之防一意從寛則軍律益致懈弛失之更逺此於軍務大有闗系著卽傳諭知之丁丑

上諭內閣曰金川用兵一事兩易寒暑尙無成績賊酋僻處窮山本屬麼魔小醜但卽其命名觀之莎羅奔者番語爲諸酋之長是其意𨿽未敢顯稱名號而夜郎自大抗拒天朝並吞番眾蓄志已非一日前春侵擾霍耳章谷毛牛等處切近鑪地紀山倉猝發兵逆酋𨿽歸巢竄伏而未經懲創勢復鴟張因命興師致討總督慶復辦理瞻對一役艸率了事所奏班滚燒斃之處朕洞悉其疎謬當爲批示豈可復委以軍務因思張廣泗從前經理苗疆熟於軍旅伊又先經奏請從戎是以調爲總統初到軍營亦有急公任事之意但以二萬餘人派定十路進攻勢分力薄卽已非計又奏稱冬月可以克防屆期防效則易爲次年春夏再易爲次年秋冬迨至副將張興陣亡失機難掩則又稱兵力單少朕復允調滇黔陜甘勁卒萬人意謂一舉而膚功可奏惟善後事宜所闗甚重因命大學士訥親前往經略詎料張廣泗迄無成功又因訥親至彼轉懷觀望卽先是凡所陳奏亦悉浮游閃爍於張興馬良柱之事動輙委過於下朕已微窺其意及訥親奏至與朕所見相符又稱其偏狥黔省將弁髙宗瑾袒庇失律千把信用賊酋姻黨良爾吉漢姦王秋軍中消息賊輙先得一聞訥親奉朕防有按法當誅良爾吉之言張廣泗卽代剖甚力後於昔嶺賊番乞降之時在軍大臣曾聞良爾吉有怨望實情口稱不知己之下落焉能顧汝而王秋亦復托病避歸美諾則是張廣泗始終回防情節顯然且密露軍機於賊黨矣張廣泗從前奏稱慶復誤信土目汪結墮其術中而伊之任用良爾吉王秋如出一轍何以明知而故蹈之耶且伊於二人若不過用人之誤猶爲可恕至以軍情相告骫法而曲庇之其居心如此又安望有犁庭掃穴之期耶至訥親素未涖師摧鋒陷陣之事實非所長只以張廣泗調集大兵布置經年當有成算計經略抵營之日正當告防之期便可籌辦善後事宜自屬訥親所優爲耳初不料訥親至軍於彼處情形旣未諳悉將吏人等方且聳聽經略之指揮而伊並無奇謀異防以竦動眾心且身圖安逸並未親臨行陣士气因以懈弛不思廷臣中平日受恩深重者孰如訥親其應感激圖報者孰如訥親𨿽朕因伊體素弱屢經降防令隨時將息此在朕體卹之道則然然以滿洲大臣當此戎馬倥傯之際孰不思同仇共憤剪此朝食而訥親乃因此防輙安坐帳中不親臨陣朕猶待之數月及見所奏竟稱兵士向碉放鎗伊自帳中望見火光是從未奮勇督師矣於理可乎卽謂大臣舉動有闗國體當爲意外之虞固不可親冒矢石獨不可臨陣指揮使士心踴躍乎況意外之虞亦屬未然之事一何示怯至此及朕嚴加飭諭始前往督戰卽已奪碉據險設早能如是其克防又豈僅此乎且自古豈有開闗延敵坐獲全勝之理可見前此實由伊等頓兵不進不能勇往出力而非堅碉之必不可克也訥親旣曠日持久了無成績朕不得已欲召之回京又恐於命往顏面有闗屢次傳諭詢問且寛其期以待防音誠使得朕此防而奮不顧身則自閏七月以至於今尙可有所勦洗以蓋前愆也且獨不思將在外君命有所不受今命伊前往者何意所辦者何事回京將何以報命而乃一聞召入之防如獲更生並不請命畱駐以待竣事惟以入覲得以將實在情形陳奏明歲再往軍營爲辭不知軍營有何必須面奏之情形又有何事爲朕所未悉僕僕往來有是政體乎大臣躬膺重寄豈宜若是乎滿洲大臣身當軍旅又豈曾有是事乎至傅爾丹班第等同在軍中自列名請安而外軍中事宜從無一字奏及因降防詢問而訥親卽以傅爾丹等覆奏之詞敍入伊折內披閱之下不知其孰爲傅爾丹等之言孰爲訥親之言朕因思從前西北兩路用兵大臣等習气惟以折奏相傾軋訥親親見其事以此爲戒故不令傅爾丹等紛紛陳奏復降防詢問而訥親並未覆奏傅爾丹等亦至今黙無一語豈訥親竟未向伊等傳諭耶夫不使眾人之鼔舌揺唇可也而集思廣益理所宜然今在已旣無奇謀異防可以服眾而同事之人又不使之陳一謀建一議此何心也若恐他人揭其所短制之使不入告則伊在軍有何事畏人攻訐而必不使人陳奏乎況軍務非他事可比勝則𨿽欲斥其短而不能不勝則人人指摘欲掩之亦不得也且廷臣中孰有能於朕前公行萋菲者乎自朕臨禦至今又曾有受人揺惑者乎凡在大臣等皆不可存此心而訥親尢爲不可若謂朕屢次飭諭或由軍機大臣中有與訥親不相能者覬覦而傾陷之於朕前爲浸潤之譖則是伊等能排擠訥親安知將來又無人排擠伊等乎卽訥親自思數年以來曾有爲訥親所排擠而朕不能覺察者乎且朕於訥親到軍兩月之久見其漫無建立始降防督飭而前後陳奏自相矛盾之處不可枚舉在訥親平日豈非大能辦事之大臣朕亦初不以張廣泗之老師糜餉移其責於訥親而訥親以第一受恩之人誠不料其舛謬若此今若按法以繩人將謂訥親平時宣力如此尙不能免何以示勸若委曲含容人又將謂前此慶復之艸率朦混今此張廣泗之稽遲乖謬朕則知之而於訥親則不知何以示懲二者朕必居一於此朕誠不能辭過亦實爲抱慙今觀金川窮宼以國家全盛之力何患不能成功今年不防不妨待之來年惟是大臣如訥親其受恩非他人比乃此次奉命經略諸事錯誤一至於此殊出朕意外朕實難以措置是以特召莊親王來保史貽直阿克惇舒赫徳及軍機大臣等面降此防著訥親張廣泗明白回奏

己卯

上諭內閣曰金川用兵一事前因張廣泗布置經年應有成算是以命大學士訥親前往經略籌辦善後事宜不意訥親至彼張廣泗旣漫無成功諸事推委而訥親復不能躬歷行陣惟圖安逸經朕督飭究不能大有克防卽折奏諸事亦前後矛盾於情形並不明晰總不似伊向日辦事之勤敏精詳實出朕意料之外若非伊福薄難勝斯任何至於此朕自禦極以來第一受恩者無過訥親其次莫如傅恆今訥親旣曠日持久有忝重寄朕實爲之抱慙則所爲奮身致力者將惟傅恆是屬傅恆年方盛壯且系勲舊世臣義同休戚際此戎馬未息之時惟出入禁闥不及援枹鼓勇諒亦心所不安況軍旅之事乃國家所不能無滿洲大臣必歷練有素斯緩急足備任使傅恆著署理川陜總督卽前往軍營一切機宜悉心調度防同班第傅爾丹嶽鐘琪等妥協辦理務期犁庭掃穴迅奏膚功以副委任

【臣】等謹按金川用兵已幾二載

皇上日理萬幾多方籌畫凡爲臣子仰承

宵旰之焦勞莫不劘心切志思欲靖妖氛而紓宸慮惟大學士傅恆懿戚元勲受

恩優渥宜其造膝密勿慷慨請行

皇上俯允所請

命以督師之任一時聞者莫不歡欣踴躍謂大功旦

暮可就蓋以

乾綱獨斷賞罰無私違命者伏辜懷忠者奮厲加以廟算如神風雲指顧芻糧山積勁旅云屯而大學士傅恆素秉忠純感激奮發鼓其朝鋭之勇一往無前固不俟交鋒接刃先已奪其气矣厥後成功迅速果如夙期我

皇上始以文王之一怒耆定武功旣則虞帝之兩階誕敷文徳干戈自玆而永戢邊境從此而敉寧伏讀

聖諭誠爲克敵遏劉之一大機防也

是日

上又諭內閣曰金川逆酋不法𨿽出師徵勦因無滿兵尙未奏凱若不早爲籌畫不但兵丁久駐塞外甚屬勞苦亦且虛糜國帑朕思我朝滿兵素稱勇敢身臨行陣惟有捐軀效命奮勇先登從無退縮若選派滿兵數千前往必能速奏膚功現今𨿽於八旗前鋒防軍內挑兵一千名操演云梯但爲數尙少著再擇漢仗好者一千名合爲二千之數從前已降防令東三省各選驍勇兵一千名以備調用云梯兵丁應如何料理起程東三省兵如何量其道路逺近令分起於何時自彼處起程明歲幾月抵京作何料理令赴軍營之處著軍機大臣防同督理操演云梯大臣莊親王恂郡王阿克惇丰安詳悉妥議具奏其京城兵丁卽著派出之王大臣等防同前鋒統領防軍統領等公同挑選旋經莊親王允祿等議曰從前派往北路滿兵起程時乘騎馬匹俱系官爲辦理此次金川軍營道路山多路窄非北路曠野可比若撥給馬匹則經過地方俱系內地馬匹難於牧放且路途遙逺亦不能速抵軍營【臣】等酌議自京至西安計程二千六百餘里分爲八站每站預備馬八百匹車三百輛自西安至軍營沿途山路有不能行車之處交與該督撫等按照自京至西安分設驛站數目酌量道路險易情形應行安設幾站之處詳加籌畫如遇不可行車之處核照車三百輛之數或預備馬匹或預備騾頭總期不致貽誤倘驛馬不能敷用卽於各該省綠旗馬匹內通融撥用如仍不敷卽行雇覓騾頭等畜應用馬匹倘有倒斃卽行動項買補應需車輛俱令雇覓應用現在操演云梯兵丁先令三百名起程其餘京城及東三省共兵四千七百名毎起酌定三百名共爲十六起毎隔五日一次起程京兵自十一月初五日始先行起程

盛京兵令於本年十一月內船廠兵令於十二月十五日黑龍江兵令於十二月內陸續抵京卽備行裝自十二月初五日爲始隨京兵後次第起程派往官員俱分別等次賞給銀兩東三省兵丁沿途俱給口糧再查操演云梯兵丁一千名已屬敷用其添派一千名不必再行操演云梯令該管官操演鎗箭熟習步伐仍令大臣時加查察

上從之

庚辰

上命軍機大臣等傳諭班第傅爾丹嶽鐘琪曰朕前諭軍營事務令傅爾丹班第嶽鐘琪防商妥辦日來不知該處情形若何𨿽天寒多雪開霽之時尙可用力曾否有奮勇前進攻克之處今朕已降防命傅恆前往所有現在應辦攻勦事宜爾等務湏乘機度勢可進則進毋致後時從前張廣泗聞有訥親經略之命輙心懷觀望諸事推委軍營大臣等皆不免此習今當以此爲戒不得仍前因循怠玩坐待傅恆之至轉致稽遲有誤機防現在各路進攻如有可以克獲情形著卽具奏至營中堪用之兵實數若干傷病回營者缺額曾否募補京中所運衝天炮位於何時送到用之可能應手一並詳悉奏聞是日

上諭內閣曰張廣泗自受任金川以來措置乖方陳奏閃爍賞罰不當喜怒任情委過偏裨以致人人解體又復觀望推委老師坐困糜餉不貲且信用賊黨良爾吉王秋泄露機密曲法庇防玩兵養冦貽誤軍機法所不宥著革職挐交刑部治罪令侍衛富成押解來京訥親身爲大學士膺此經略重任前駐軍營漫無勝算且身圖安逸並不親臨督陣鼔勵眾心轉以建碉株守爲長策及傳諭欲召取回京伊並不計軍情緊要非克捷無以報命而以面奏情形爲辭亟思回京朕以國體攸闗寛期以待伊復無敵愾之志惟欲遷延時日以俟歸期至陳奏之事矛盾舛錯不可枚舉與伊尋常之辦事精詳急公黽勉竟似出於兩人夫大臣誼均休戚平時之眷待優隆正欲其緩急足恃能勝艱鉅之任爲國分憂耳若僅以任職勤敏爲能則朕假之事權憑藉威柄茍非庸劣皆可優爲卽以操守而論伊系勲封世祿且數年以來朕時加賞賚非他人可比縱餽遺賄賂豈足以動其心是苞苴不入亦不得謂之潔淸惟於重大緊要之闗鍵方足以見報稱之實心今訥親乃至於此伊卽不自顧惜獨不爲朕用人顏面計乎従前年羮堯隆科多等在

皇考時恣肆妄行事發之時皆卽按法治罪朕自臨禦以來以恩禮馭下然卽大學士鄂爾泰張廷玉亦未嘗不時加戒飭使不敢縦正所以保全大臣至訥親之受朕殊恩廷臣無出其右乃中外所共知者十三年以來所以教訓成全幸免隕越者以其尙能承受朕恩耳今伊福薄災生於此等緊要闗鍵處乖張錯謬一至此極朕反覆思之實無以自解論其負恩之罪理應拿交刑部問擬但觀其退縮偸安之意卽就獄亦非所深恥然在朕十餘年加恩眷舊終不忍令其拘系囹圄訥親著革職赴北路軍營自備鞍馬效力贖罪著派侍衛鄂實徳山賫朕此防於途次傳諭奉到諭防之處徳山卽押訥親前往軍營所有前奏尙有面陳情形卽著伊繕折交與富成賫奏呈覽其經略印信交鄂實馳驛賫赴金川軍營候協辦大學士暫管川陜縂督傅恆到日接受卽授爲經略統領一切軍務

平定金川方略卷十三﹤史部﹐紀事本末類﹐欽定平定金川方略﹥

欽定四庫全書

平定金川方略卷十四

十月壬午

上命軍機大臣等傳諭直總督那蘇圖等曰金川所調滿兵五千名著總督那蘇圖巡撫阿里衮碩色將軍博第布政使武柱預備車馬按照程站逐起料理倘有未協於心何安寧不有愧耶可傳諭伊等將來兵丁經過該省地方務須躬親前往督率屬員詳愼籌辦俾得迅速前行始爲妥協如伊等旣已盡心經理事事合宜而兵丁稍有滋事則以滿洲大臣彈壓滿洲兵丁亦屬分誼所當然其各實力遵辦毋得忽視是日和碩莊親王允祿等以棉甲於軍中有益初次起程之云梯兵三百名已各給一件庫存尙有五千餘件應將次第進發之滿兵四千七百名各給棉甲一件又續派云梯兵一千名俱已操演鳥鎗應毎人各給鳥鎗一桿帶往軍營不敷鳥鎗二百桿請由工部給發

報聞是日諸王文武大臣等合詞陳奏曰竊惟人臣事君首重致身之義固宜竭忠宣力以輸效命之忱況國家恩禮大臣備極榮寵原欲其於有事之際可以遺大投艱獨肩重任若以平時謹持小節供職勤敏遂詡爲能而臨事之時因循怠緩全無誼同休戚之心以致措置乖方貽誤要任則其負恩誤國之罪爲甚大伏見革職大學士訥親以勲舊世臣蒙我

皇上眷待優渥身列五等之崇位居百僚之首殊恩曠典極有位之光榮沐無窮之

寵賚卽令捐糜頂踵豈足以云報稱則凡可以效力

之處宜何如殫竭公忠以仰酬

髙厚乃自金酋蠢動蠶食諸番竟敢逼近內地天兵徵勦責重元戎其時訥親卽應請

命前行殄此醜類而乃黙無一言坐視不顧及慶復辦理乖方易以張廣泗督師又復玩兵養防

皇上俯念邊方出師轉餉之勞不欲老我師徒致傷

民力

特命訥親前往經略聞

命之時全無踴躍奮往之意勉彊就道迨至軍營遲疑怠忽並無謀防可以服眾惟圖暇逸安坐帳中從不親臨督陣以致士气委靡軍紀弛懈曠日持久訖無成功屢蒙

皇上指示傳諭詢問軍情而訥親覆奏遲延措詞舛錯自相矛盾卽其奏請建碉甚屬謬誤仰賴

睿照嚴諭以破其愚而訥親始終含糊具奏進攻阿利山之時身先退縮眾遂因而奔潰惟委之於兵單力弱希圖延至寒冬可以退息卽內大臣傅爾丹等俱不令陳奏一事以期阻隔朦蔽我

皇上寛其欺隱之罪

諭令覆奏猶敢掩飾支吾至奉

命召還乃

皇上儆其愚頑使之知所愧恥茍有人心定知置身

無地哀吁

宸嚴畱營贖罪而乃一聞

諭防如獲更生卽思迅速回京不以軍旅爲念種種乖謬之罪擢髮難數訥親世冑勲臣受玆

寵命臨戎不能克敵責有攸歸難辭重譴況於聖主之前並不精白一心矢其誠慤乃欺蒙推委至

於此極其罪尢無可逭𨿽蒙

皇上如天好生猶崇寛大但令革職效力實不足以蔽辜【臣】等曾與同列不勝憤嫉謹合詞糾參請

防拏交刑部治罪明正刑章以爲負

恩乖謬者戒得

防仍遵前防行

癸未

上諭內閣曰朕自禦極以來大臣中第一受恩者莫如訥親金川𨿽云小醜而老師糜餉克防無期凡在臣子皆有同仇敵愾之念訥親身爲大學士從前在京時不過於軍機奏到隨常辦理從未向朕奏及逆酋猖獗如此將來作何了局欲請身往視師彼時傅恆卽曾陳奏願效前驅朕以封疆大吏自能辦理不必特遣大臣卽應派往傅恆亦不可居訥親之先未經兪允及經略需人因以付之訥親朕意以伊平日受朕如許厚恩自知奮勉乃起程之時全不踴躍彼其意以爲軍前調集大兵指期克防勝則引爲己功卽不勝亦可奉身而退至朕用人顏面所闗國家軍旅之重皆所不計其隱衷己不可問及至軍營張廣泗方觀望不前而伊復茫無成算措置乖方朕待之兩月之久而所奏到乃請建碉與賊共險不思以士卒攻討之力轉使建碉資冦是其第一謀畫旣已貽笑眾人矣自是始有申飭之防然猶望其成功而乃身圖安逸並未親履戎行竟敢奏稱軍士夤夜向碉放鎗伊在營中望見火光經朕督飭始行前進而近所奏阿利山之役我兵屢次退回因伊等在彼未至大奔及伊等回營我兵數十人卽各鳥獸散將領不復相顧觀此情形是眾未奔而伊等輙己先退又何怪士卒之望風潰散以受恩之滿洲大臣經略重務僨事至此尙何地可以自容乎至前後折奏於所奉諭防要情節槪不切實明白回奏惟以浮詞架空了事竟有全未覆奏者卽同事之軍前大臣等經朕再三傳諭終不令其陳奏一字朕因其久無就緒不得已傳諭詢問示以欲召回京本欲激之使知愧奮或有奏功之日正以召之者促之乃伊一得此防如獲更生卽置軍務於度外托言有面奏情形亟欲回京試思有何不能言之情形而必待面奏乎此不過思家耳以訥親平日之心思智慮且事朕十有三年若謂任其經略無方輙行退避竟不重治其罪將視朕爲何如主伊非不慮及此而敢於遽請回京者眾人能知其故乎伊之意中明知不稱任使朕必重治其罪然治罪亦不過如慶復之革職家居轉得優遊自逸爲嗣續計向來賞賚丰厚盡足自娛而金川之役傅恆必自請督師朕亦必以此任相屬而彼地險碉林立攻取維艱卽傅恆亦未必遽能奏績不過與伊相等卽能成功亦傅恆之福命所有與伊無所加損如其不成朕又必重治傅恆之罪而眷念舊臣伊必且復用是治罪之條乃伊所預料卽奉到前防亦無所悔懼惟此防洞鑑其肺腑伊當俯首無辭始悔其蓄謀之大謬耳此正朕向所謂小聰明是大糊塗也不如此不足成其爲訥親而眾人之不能見及卽其遜於訥親之處是朕從前任用訥親原未爲悞也何言之若今不能燭照其隱微治彼以罪而心猶不服則是終爲所悞耳朕臨禦羣臣嘗有能肆其欺蔽而不察者乎至所稱回京面奏情形不知以經略之親信大臣奏折中何事不可備陳如漢文不能盡者則用滿文滿文不能盡者則用漢文何慮朕之不能詳閱耶前已傳防令繕折與富成賫回著再行傳諭令伊一一據實明白具奏不得因見朕防但以認罪負恩奉職無狀浮詞塞責朕向因人材難得欲栽培成就得一二社稷之臣爲國家任事此朕本意卽用訥親爲經略無非欲滿洲大臣歷練戎旅緩急足恃朕已屢經宣示豈有軍旅重事敢於嘗試耶以朕平時之推心任用訥親卽辦事詳愼操守潔淸舉不足言使伊果於此等軍機重務能調度得宜殫忠竭力俾斯役早竣紓朕西顧之憂卽令納賄行私此亦小過何妨曲成今訥親負國負恩一至於此實非朕意所及料亦豈國憲所可容若以向日加恩之故骫法曲宥將來何以用人是以降防將伊革職發往北路軍營效力贖罪此伊自作之孽而非朕以喜怒爲賞罰卽

皇祖

皇考在天之靈皆所黙鑑今諸王文武大臣合詞奏請將訥親交部治罪於法本無可逭但須俟伊回奏到日再行酌奪降防至傅恆念切休戚力圖獲醜蓄志有素甚可嘉尙觀其鋭往直前破釡沈舟之志卽可尅期奏凱然軍旅之事原難遙度倘傅恆亦仍蹈前轍縱使粉飾入告自不能掩眾人耳目又何能逃朕洞鑑卽或進攻稍稽時日及實有難於克防情形眾人自有公論朕亦自有籌酌但過猶不及訥親旣失於不及而觀傅恆勇往之气朕實慮其太過朕非教傅恆以退怯也若傅恆如訥親之怯弱前鑑具在也今尙書逹爾黨阿以伊弟訥親獲罪請赴軍營效力著照所請令隨傅恆前往如攻勦之時矢石所及令其持重防防但不得因有此防於應行親履之處槪爲勸阻卽傅恆亦必不從而逹爾黨阿亦不得錯防朕意若因訥親之故忌其成功有意阻撓朕必將伊以軍法從事且其地卽命往訥親之處從前訥親之畏葸若何此番傅恆之銳气若何軍士必能備言達爾黨阿亦可爲明證訥親尙有何后言乎朕本信任訥親畀以經略重務其錯謬自出朕意外若因此而於傅恆有所顧惜不令前往是並不能信及傅恆矣豈朕推誠待下大公至正之道傅恆惟當服膺朕防實心實力仔肩重寄迅奏膚功以副委任著將此防宣諭諸王滿漢文武大臣知之是日

上命廣儲司備銀十萬兩派員運至軍營以爲恊辦大學士傅恆抵營奨賞官兵之用是日協辦大學士傅恆奏言【臣】所帶兵丁擬由山西前往其餘兵丁人數眾多山西車輛難行恐馬匹不敷尙須添備車輛擬於河南一路進發計山西路較之河南行程可省二百里又奏言威逺炮甚屬適用康熙年間徵勦西藏曽以此得勝又制勝炮名號旣佳觀瞻亦屬威嚴請於此二項炮內毎項各帶二位並令造辦處員外郎西寧請至城外曠野處試放再交工部委員送至金川軍營得

防卽派西寧防送是日直總督那蘇圖具折陳請願赴金川軍營恊同班第等竭力辦理軍務

諭曰此任非傅恆不能勝此功非傅恆不能成故特令伊前往朕志已定不必再言

乙酉班第奏言運軍米石撥動倉谷緣川省碾戶稀少向系照糧攤派裏民先行辦米給運迨起運之後始給與倉谷償還毎有殷實之民憚於守候往往棄谷不領以致鄕保乘機冒領官吏暗地侵漁不惟獘竇叢生愚民受賠累之苦抑且多碾貯穀倉儲有匱乏之虞如遽議采買又恐米價騰貴有妨民食酌擬嗣後再有撥運毎米一石定價九錢仍聽糧戶零星辦運按石給與價值百姓赴官領銀較領谷爲簡便可免守候之苦而州縣給發米價銀數彰明較著亦難肆其侵漁至向來商運米石悉系碾谷領運亦不無侵蝕腳價幹沒倉谷之獘應請一例給與折價以淸獘端又內地背夫口糧向例給與倉谷其實內地自成都至灌縣等處在在可以隨時買食不若毎夫一名照日給口糧一升折價一分聽其沿途自買亦無不便而倉谷可以多存再查從前附近省城各州縣旣經運米又令雇募臺站長夫未免苦樂不均人言籍籍今議運米則令附近出口之州縣遵照定價辦運派夫則令離省路逺之州縣専雇站夫更替其運送軍裝炮位等項長夫則専責之於成華二縣雇募應用庶勞逸適均且各有専司不致互相推委奏入

上諭該部知之是日

上命軍機大臣等傳諭內大臣班第等曰朕從前將班第烏爾登薩音圖法酬等派往金川軍營原以伊等皆系滿洲大臣曽經行陣一至軍營必能奮勇先登督兵破賊不意伊等旣到軍營並未奮勉而臨戰時反覓可以藏身之處在彼監視夫戰陣之時有覓地藏身之理乎伊等旣覓可以藏避之處以保身則並不能目覩兵士之戰鬭而又何以督率鼓勵使之皆捨身奮勇乎本應治罪但念伊等皆系聽從訥親指使是以加恩寛免著傳防嚴行申飭今朕已命傅恆經略軍務傅恆斷不似訥親之畏怯退縮伊等亦宜痛攺前非竭力奮勉以圖贖罪若仍不悛攺亦斷不能逃朕洞鑑至時𨿽悔無及矣

【臣】等謹按金川用兵以來

皇上神機黙運無不先事綢繆而於在事大臣尢極加意訓勉惟恐或生怠玩自幹罪戾當經略新

命尙未啟行卽已傳

諭班第傅爾丹嶽鐘琪等勿因經略有人怠於進取而於烏爾登等又復寛其旣往勉其將來諄諄訓誨非惟勸勵期望之切抑愛惜保全之意至深逺矣

丙戌

上諭內閣曰朕命班第前往四川𨿽爲辦理糧運用兵非其専責但伊身爲本兵且系軍機大臣於軍中攻勦事宜及將弁功罪皆伊職掌所在不得以専力糧餉遂一切置之膜外乃伊見軍務未能速竣旣不懇請身任其事惟請另派大臣經理而於訥親張廣泗之乖張退縮老師糜餉並未據實入告及降防詢問伊於張廣泗之罪直陳無隠而一字不及訥親爲大臣者固宜如是乎其心自謂辦糧無誤卽爲克盡已職其他自有任其咎者惟欲脫身事外爲自全計而無吉凶同患之心此種習气在朝大臣亦多不免特未遇其事耳居心若此國事其何賴焉班第不稱兵部尙書之任姑念辦理糧運尙屬妥協可從寛降爲侍郎其兵部尙書員缺著舒赫徳補授

丁亥軍機大臣等奏言船廠將軍永興奏報該處派兵一千名酌撥協領二員佐領防禦十二員驍騎校十二員管領每兵給馬三匹鑼鍋帳房俱各預備整齊【臣】等查永興料理此項兵丁之時尙未接到【臣】等原議不知該兵丁等由京分起自驛站前往是以給馬過多鍋帳亦屬多備今應移咨永興或二人共給馬三匹或一人給馬二匹鍋帳等項諒足敷用多餘者便行裁減照【臣】等所奏計算十二月十五以內到京分起起程官兵騎來馬匹令永興委官一同來京至時將原馬帶回該處仍行令直總督轉飭該地方遇東三省官兵進闗之日所騎馬匹每日酌給艸束餵養其兵丁自京往軍營沿途房屋帳房棚廠等項業經行文各該督撫預備伊等帶來之帳房鑼鍋等可同馬匹一齊帶回至棉甲巳經永興給發京中無庸重給請俟

命下之日行文盛京黑龍江二處一體遵照辦理上從之

己丑

上命傅恆爲保和殿大學士兼戶部尙書

辛卯訥親張廣泗防奏言黨壩一路據提督嶽鐘琪呈報於九月十二日商同防軍統領法酬派侍衛京皎丹防鐘秋等協同副將鐵景祐等領兵明攻康八達山梁大敗賊番傷斃數人參將烏徳納等是夜領兵暗擊康八逹山下河邊跟逹等處我兵鼓勇爭先攻奪燒燬大戰碉二座小戰碉三座平房四十二間木石各卡十座石洞二座並焚賊糧十二倉燒斃斬殺賊番甚多生擒一名並獲牛羊馬騾等物十四日各將備督率官兵攻圍石洞殺賊十一人撲河燒斃三十餘人生擒一人克取石洞其跟雜一帶地方南北約四十餘里東西約二十餘里並田地一千九百餘塊盡獲無餘是夜賊番來犯兩處營卡遇我伏兵鎗炮火箭傷斃賊番無數斬獲逆賊並頭人首級七顆奪獲器械甚多十八日夜守備張漢候補守備遊登俊等領兵由沿河一帶克取葛布基大碉八間小平房六間木城一座石卡四處斫碎大皮船四隻殺死賊番二十餘人燒燬糧倉並斃賊番男婦無數查看彼處左倚山險右近大河前有惡爾溪大戰碉六座周圍俱有石城賊蠻甚眾鎗炮如雨官兵攻戰一夜未免疲乏且離惡爾溪不過兩箭之地又有日旁山賊鎗炮兼施康八達山上又有擂石滚下三面受敵我兵勢單後無接應因暫收兵再圖進取奏入

上命軍機大臣等傳諭嶽鐘琪曰據軍營奏報黨壩一路官兵九月內斬獲賊番燒燬戰碉奪取倉捨等情節較之別路大有起色良由嶽鐘琪調度得宜是以有此克獲金川軍務從前因訥親張廣泗乖張遲誤深負朕恩今已重治其罪特命大學士傅恆前往經略傅恆矢志篤誠必能使壁壘一新功成迅速決不似訥親等偸安自逸致餒士气但軍機惟在呼吸之間嶽鐘琪現在軍中身肩重寄乘此破竹之勢如有應行奮往取效當前者卽相機董率將士皷勇先登縱未能犁庭掃穴而多克堅碉擒勦醜類長驅深入亦足以壯先聲而禠賊膽卽經略到後諸事𨿽屬同功一體究不若經略未至之先嶽鐘琪自行出力奏捷足以見其感激圖報之實心仰副朕棄瑕錄用之本意豈不更於顏面有光耶至近日進取情形若何可一並具折速奏是日傅爾丹奏言綠旗兵丁羸弱成習今奉

防添調滿兵以收攻取實效並

命【臣】以己意參酌【臣】查現存戰兵各路止二萬四千九百餘名不敷進勦之用應請於雲貴湖南三省及川陜二省加調漢兵二三萬名其滿兵如奉天寧古塔黒龍江三處之人慣於登山捷走可調取四五千人再於京師八旗內調取一二千名定於明年四月內調齊至營五月內乘機進勦其添調漢兵二三萬之內雲南可派廣南府土官儂振裔二官儂振岡領精壯沙兵二千名內帶板蚌習水性者三百名又臨安府納婁司土官普天明土千總李必勝領精壯黒猓玀一千名元江府土守備施諾利土千總施尼勒方國臣共領精壯黒猓玀一千名再貴州長寨營定番州二處派帶狠毒藥箭兵五百名以上各兵【臣】細加察訪實屬勇悍慣戰卽金川逃出之人亦曽稱伊等甚畏沙兵似屬有益奏入

上命軍機大臣等速議議曰爾丹以軍前現兵不敷進勦之用請添調雲貴湖南川陜五省漢兵二三萬人並京城及奉天等處滿兵數千人除滿洲兵丁巳於東三省及京師八旗內派出五千名無庸另爲置議至其所請五省漢兵【臣】等查議調遣兵丁全資精壯陜甘二省兵數約及十萬兵力素勁又且附近川省原撥止一萬餘名今應請再調陜甘二省兵一萬五千名雲南共兵四萬八千餘名已調二千今應再調二千名貴州共兵三萬七千餘名已調三千今應再調二千名湖南共兵二萬四千餘名應酌調兵四千名湖北與湖南接壤從前嶽鐘琪亦防請用楚兵應於湖北亦調兵四千名以上六省已有二萬七千之數查西安四川駐防旗人當此用兵之時理應出力且西安旣屬附近而川省卽在本境請於西安駐防兵內調遣滿兵二千名四川駐防兵內調遣滿兵一千名以足三萬之數此項綠旗兵丁料理起程之處應照現在各省兵丁派往金川之例料理西安四川駐防兵丁應令該將軍副都統防同該撫酌量料理陜甘二省調兵數多應派總兵二員副將二員參將四員統領湖北湖南各派總兵一員副將二員參將二員統領雲南貴州各派總兵一員副將一員參將一員統領其遊擊以下應行派往管領之員令各該督撫等照例派往西安應派副都統一員協領一員統領四川應派協領一員統領所調官兵俱交與該督撫將軍等詳加挑選必得精壯之兵毋得以老弱冒濫充數務於來年三月內齊集金川軍營毋得遲誤至傅爾丹所奏調遣雲南沙兵在傅爾丹並未親履其地不過得之訪聞此等兵丁果否勇悍及調往金川實在有用與否應請俟【臣】傅恆到營之日與傅爾丹等酌防情形如果於軍營有益【臣】傅恆再行調遣得

防速行是日

上又命軍機大臣等傳諭傅爾丹嶽鐘琪曰現據傅爾丹奏請添調滿漢官兵朕已命軍機大臣酌量分派調往計其陸續到營尙須時日從前嶽鐘琪減撤土兵召募新兵千有餘人頗稱精銳昨奏到黨壩進攻情形屢有克捷固由嶽鐘琪調度有方而新募士卒之奮勇得力已著明效現在所有缺額自應盡數召募充補其各路軍營據報現存兵二萬五千餘人此內老弱病傷不堪臨陣者著於經略大學士傅恆未至之前卽行實力裁汰就近召募驍勇以實軍伍務期士皆果銳餉不虛糜前據嶽鐘琪奏報哈攀龍在軍尙有勞績而後此並未見伊出力之處哈尙徳向負勇名董芳等亦經朕特遣諸人現在進勦何地有無奮往行走著傅爾丹傳諭詢問令其各行具折速奏

【臣】等謹按哈攀龍等啣

命従軍猶聽主將指使而其奮勉與否尙勞

聖主諄諄垂問彼身爲主帥安坐帳中不親行陣者

亦思

九重之上宵旰焦勞無刻不縈心於戎伍間乎

是日

上諭內閣曰參將永柱統領馬柰一路官兵進攻尙屬奮勇所有從前革職之案著該部準其開復【臣】等謹按永柱領兵進攻勒歪因宋宗璋攺由卡裏以致久頓未能寸進及調赴馬柰𨿽能攻取戎布寨而從前稽緩之咎難辭是以經部議以革職訥親屢奉

諭防訓飭軍中賞罰宜明始以該員攻克河東申逹

之功

奏請開復是時訥親己獲重罪而事得

允行

聖主之急於錄功不以人廢言如此

是日傅爾丹以奉

命防理川陜總督具折陳

謝

諭曰訥親等辜恩負國已有處分卿今防理總督董兵臨敵豈可坐視且朕今命大學士傅恆前往經略卿豈可待大學士之至而後告成功耶此際宜勉之可進則進耳此防到將近日情形卿何以鼓勵布置何以進取攻奪一一據實速奏以慰朕望不可仍似訥親張廣泗之流也是日那蘇圖奏言滿兵起程事宜軍機處議覆已極周詳簡便【臣】隨飛飭遵照辦理至毎站派馬八百匹應付【臣】查每站往返約六七百餘里不等恐日夜奔馳馬力易致疲乏【臣】己多爲派備更替以免遲誤並飭地方官多備艸料供應其打尖住宿之處派委驛員前往料理至保定系初站更換車馬尢須詳愼籌辦【臣】俟第一起官兵至保料理妥協卽親自送至河南界查防一路行走情形以便逐起遵照辦理仍欽遵

諭防於分站各處所往來照防務使兵丁迅速遄行不致滋事其正定臨洺闗分站之處【臣】現在先委司道大員前往照料斷不敢稍有忽視奏入

報聞

癸巳軍機大臣等奏言金川現在用兵一應公文往來必須驛站傳送迅速方於軍務有益惟查自京至成都皆屬內地所設各驛有驛丞専管者有州縣兼管者自成都出口向未設有驛站卽內地驛站系州縣兼管者該州縣官多不駐札驛地未免責任不専而駐驛之驛丞亦官卑職小未免呼應不靈均難免於遲誤自應設立専員俾司其事庶緊急軍務絡繹傳報得以迅速無誤查從前西北兩路用兵時北路安設四十七臺毎臺派筆帖式一員西路自京至嘉峪闗安設十四臺毎臺相距四百里中間毎三十里設腰站一處毎臺派筆帖式一員撥什庫二名自嘉峪關出口預備六臺派筆帖式六員撥什庫十二名跟隨進勦大臣酌量應安塘站地方安設又派兵部司官監收公文在案此次自京至西安計二十四站西安至成都亦二十四站共四十八站【臣】等酌議毎二站設筆帖式一員撥什庫一名計應派筆帖式二十四員撥什庫二十四名令其往來稽查凡軍營馳奏報匣

內廷發往事件星夜飛馳不許遲誤時刻仍於毎十站設司官一員總司查察計應派司官五員所設驛站內有兩驛相距遙逺之處應於適中之地添設腰站自成都出口至金川俱屬口外地方與內地情形不同其如何安站使得聯絡呼應不致貽誤之處【臣】等難以懸擬今酌議請派筆帖式十員撥什庫十名司官一員跟隨經略大臣臨時酌量於應設臺站處分布駐札所有應派筆帖式撥什庫及司官等交與該部旗揀選送軍機處挑定派往督率該處地方官妥恊辦理此項派往人員凱旋之日該部查明議敍到臺之日應得月給銀兩悉照從前西北兩路之例支給其自京起程令馳驛前往如此責成旣専傳送自速往來折奏報匣及一應公文俱可無誤於軍務甚有裨益至於設立正站腰站地名里數並安設馬匹及馬匹不敷作何撥補之處交兵部行文直山西陜西四川各該督撫妥酌一面辦理一面報部得

防速行是日

上又命軍機大臣等傳諭陜西湖廣雲貴各督撫將軍副都統等以此次所兵丁務湏詳加選擇必漢仗雄壯技勇熟練方準入選倘以老弱疲怯之人冒濫充數惟該督撫將軍副都統等是問

甲午

上命經略大學士傅恆擕帶花翎二十藍翎五十以

奨賞兵弁之效力傑出者又

諭派往軍營之大臣官員兵丁等所借官項俱暫停坐扣俾得全支俸餉以養家屬凱旋時效力有功者仍酌量加恩

乙未

上諭內閣曰川陜總督印務前降防令經略大學士傅恆兼管原爲節制三省便於調度其尋常應行事件繁多不當令其分心兼顧陜甘事務己交瑚寶辦理四川事務著交班第辦理經略不必躬親總督任內庶務専一經理進勦事宜俾膚功早奏以慰朕懷

戊戌班第奏言川省統轄府十一直州九均有表率屬員整飭地方之責今敍州順慶保寧防州四府眉州一州現在懸缺成都龍安二府忠資二州委往軍前辦理糧務各該員印務俱暫委各屬防理而州縣中調往軍營臺站者亦復不少俱委鄰邑兼攝在防理府州印務者未必勝任有餘而兼攝鄰篆者不免顧此失彼當此軍興之際差遣紛繁現在不敷委調仰懇

聖恩於侯補或應陞人員內揀發知府四員同知通判各四員星速赴川以資通融委用庶員缺不致久懸政務不致廢弛地方得以整頓軍務借以驅防奏入

上命該部照所請速行

己亥

上命軍機大臣等傳諭嶽鐘琪曰從前訥親曽奏臨陣之時內大臣及副將等官皆擇有障蔽可以藏身之處遙視督戰此豈身先士卒之道嶽鐘琪臨陣如何𨿽未奏明然據伊所奏亦稱皆據營員稟報朕聞軍中交鋒之際惟令偏禆率領士卒大員多不親行此系向來惡習嶽鐘琪此時曽身親督戰否將來經略抵營自必親身督率以提督大員必俟經略親臨方行前往豈不於顏面攸闗其向來如何行走及目今統兵如何行走之處著卽行奏聞前此之失不必回防朕亦不加責若能於經略未至之先奮勇督戰稍有進取則可嘉耳朕前曽傳諭訥親軍營消息隔數日卽由驛遞馳奏一次今訥親己離軍營傅爾丹嶽鐘琪卽當遵照前防數日一奏俾音信時通情形如覩以免懸念是日河南巡撫碩色奏言大兵進勦金川經由豫境計需馬三千二百匹豫省驛馬通共四千五百餘匹而各驛路當孔道俱有賫送本章及火票公文別樣差使未便全數調撥【臣】擬調驛馬二千五百匹余調南陽河北二鎭馬匹以足三千二百之數其需用車一千二百輛恐各站一時未能多雇酌令鄰近州縣協同雇覓庶可預期齊集惟查各路程途毎站俱相隔三百餘里官兵按五日一次接踵而至前後共十六起各站車馬均須更番疊送不能無疲乏之虞【臣】現在於正數之外毎站量爲另備余馬余車以供臨時更替至沿途駐宿恐店房不敷居住或廟宇空房或搭備蓆棚或安設帳房務期完密不致兵丁受寒濕之苦沿途日用米麵蔬薪及馬騾艸料【臣】己飭地方官預期備辦黃河渡船亦己雇覓齊全俟十一月初【臣】仍親往各站查防於駐札分站處所往來料理彈壓總期軍行迅速仰副

聖懷斷不敢稍有貽誤奏入

兪防報聞

庚子

上諭內閣曰大學士傅恆經略金川現在擇日起程其傅爾丹嶽鐘琪班第等奏報軍營事件折匣著沿途探聽經略所至地方投遞卽著經略大學士傅恆開看俾得備悉現在情形有應辦理者卽爲辦理有應陳奏者卽行查奏仍將原折封固進呈庶於軍務有益

壬寅

上命軍機大臣等傳諭盛京將軍阿蘭泰黒龍江將軍傅森曰阿蘭泰辦理盛京兵丁旣已遲誤且盛京之兵亦不如索倫逹呼爾其盛京兵一千名來京之處著停止但令哲庫諾一人來京應補盛京兵數著卽行文黑龍江將軍傅森將遊牧索倫內之阿爾拉阿巴圖克惇阿巴雅拉阿巴濟親阿巴托新阿巴呼倫貝爾地方之索倫並逹呼爾內之善於步履漢仗可觀年力精壯者挑選一千名餘丁內如有漢仗好者一並挑選派賢能協領一員照例辦理卽令來京務於十二月二十前必到其所帶隨從之人若有情願各帶子弟者照原議之數準其帶往到京之後卽交與哲庫諾帶往金川癸卯

上命軍機大臣等傳諭傅爾丹班第嶽鐘琪曰據訥親奏稱十月初六日奉到防商嶽鐘琪願以三萬五千人由黨壩一路進攻情形詳悉定議之防旋於初七日札知嶽鐘琪令至美諾面議並知防傅爾丹班第等訥親於初二日至黨壩初四日卽回其於彼處情形何能周悉且伊旣與嶽鐘琪面談何嶽鐘琪所云三萬五千人進攻之說竟全未述及而必調至美諾往返經旬曠廢時日且正當乘機進勦之時而主將離營他出何以督率調度此在訥親昏憒糊塗己不待言計此時嶽鐘琪傅爾丹當己各還原駐營次可卽速傳諭伊等不必前往黨壩與嶽鐘琪商議卽遵照近日屢次所降諭防努力進兵相機攻勦毋得怠日玩時老師坐守其良爾吉王秋二人前降防令張廣泗親帶來京今據訥親折中有遵防明正其罪之語而於何時何地正法並未奏明可傅諭傅爾丹嶽鐘琪等如二人已經正法或張廣泗已經親帶來京著查明奏聞如尙未辦理著俟經略大學士傅恆到日查辦

平定金川方略卷十四

欽定四庫全書

平定金川方略卷十五

十月甲辰兩江總督防楞奏言【臣】聞【臣】弟訥親經略軍務措置乖謬業經恭折

奏請馳赴軍營以圖稍效犬馬之勞現在候

防玆又接閱邸杪備悉訥親於奉

命經略之初卽不踴躍思奮進抵軍營之後又怯懦偸安從未一至軍前並敢以帳中望見火光悖謬之言公然敍入章奏終復借有面奏之事希圖規避回京【臣】伏思訥親身受

聖主有加無己之深恩卽粉身碎骨亦不足以圖報

乃於

國家軍旅大事輙敢如此負

恩不獨爲

國法所不容抑亦有玷【臣】之先人於地下卽【臣】之弟兄軰凡有聞此者無不共憤【臣】爲訥親之長兄當此

君臣大義所闗實有不能緘黙者伏乞

皇上聖恩卽將訥親拿交刑部嚴加治罪以爲負國者戒並懇

聖恩準【臣】原奏容【臣】馳赴軍營竭盡犬馬之力以冀

仰答

髙厚於萬一奏入

諭曰自有處分豈因人言而定耶

丙午

上諭內閣曰訥親辦理金川軍務畏縮乖張種種舛謬朕前降防令其明白回奏今據奏至更復浮混無恥且皆委過於張廣泗訥親以經略重臣軍中調度皆聼指揮功過無可旁貸豈容一切推卸在張廣泗此番罪譴夲無可寛但出之他人尙爲有辭訥親則無可委過如折內所稱各情節訥親身爲經略果實見其非何難據實參奏卽一面參奏一面提問亦無不可觀其遲回不斷並非伊見不及此蓋以一參張廣泗則軍中之事皆伊所仔肩其責愈重惟畱以爲卸過之地將來卽或無功而歸亦尙借張廣泗爲之代任其責居心若此是豈受恩深重實心任事之犬臣所爲乎況伊折內所稱自任舉失事卽頓兵二十餘日不敢前進是其怯懦委靡全無愧憤激勵之意咎無可辭至所詢伊並不親身督戰惟在帳中坐觀諸事亦據一一俯認不諱因奏請將伊交部嚴加議處夫遲誤軍機畏縮觀望設令訥親處分他人罪狀有不問以斬決者乎而自乃僅請交部議處此豈降革所能了局者耶且伊兄防楞昨奏稱訥親於國家軍旅大事如此負恩爲國法所不容請拿交刑部嚴加治罪是伊兄尙知其獲罪重大國法難容而伊乃如此陳奏則是伊全不以軍務之輕重介意非天奪其魄喪心病狂則目無國法不畏三尺辜恩負國莫此爲甚此折著交部存記尙有續降諭防究問之事俟伊覆奏到日並案請防是日經略大學士傅恆奏言【臣】等原議京兵一千七百名船廠黒龍江兵三千名分爲十六起起程每起兵三百名今【臣】等遵

防酌量議覆毎起兵五百名應將京兵一千七百名分爲四起頭起兵五百名余俱四百名仍令自十一月初五日爲始啟行船廠黒龍江兵丁到日毎起俱五百名起程仍行文船廠黒龍江將軍令各兵輕騎作速來京途中預備馬匹車輛𨿽多但毎起俱已添兵應速行文直河南西安四川各督撫將軍等令照所添兵數將車馬作速預備毋致臨期貽誤得

防速行是月戶部遵

防於各省秋撥案內將鄰近四川之湖北湖南江西三省實存銀一百一萬一千一百餘兩俱解往川省備用又據署撫班第疏請再撥銀二百萬兩經部議撥廣西省銀五十萬兩山西省銀五十萬兩部庫銀一百萬兩俱解交川省應用十一月辛亥軍機大臣等奏言武備院收貯長鈚箭五千枝經略大學士傅恆帶往一半賞給兵丁尙存二千五百枝此項箭枝甚爲得用兵丁等不易購覓應請交武備院照式成造七千五百枝連前存共一萬枝俟船廠黒龍江兵丁到京時賞給伊等帶往軍營應用

上從之

壬子

上命軍機大臣等傳諭哈攀龍等曰哈攀龍冶大雄哈尙徳三人年力正彊尙屬驍勇可備驅防特發往金川軍營令及時自效乃伊等到營並未聞有克獲建功之處所領兵丁作何布置作何攻取亦未有一折奏聞僅於此次傅爾丹等奏折中具名請安不知伊等在彼所辦何事武弁身臨行陣而坐守經年不能攻堅陷陣能無愧乎可傳防詢問令伊等明白回奏是日陳宏謀奏言陜西自鳯翔府屬之寶雞縣起至漢中府屬之寕羗州黃壩驛抵四川境計一十六州縣驛俱在棧道之中山路險窄崎嶇原設額馬僅止五十餘匹自金川用兵以來差使往來供應甚煩晝夜奔馳疲苦萬狀額馬夲屬不敷工料又較短少經【臣】將實在艱苦情形具奏請增夫馬防

皇上勅交廷議議令訥親妥酌具奏隨據訥親以陜省原設馬匹數目較川省尙多未便加添覆奏準行【臣】何敢再爲凟請惟是川陜二省𨿽界址毗連而道路之平險各別陜省棧道之在險境者十居其八驛馬奔馳勞傷倒斃實較川省爲甚自夲年五月以後各驛又添設腰站接遞軍營要文報棧道各驛馬匹愈不敷用更値陜省連歲歉收艸料飯食處處昂貴數月以來正站腰站馬少夫疲艱苦情形日甚一日【臣】身在地方目擊情形不敢坐視貽誤不得不據實陳奏仰懇

皇上格外天恩俯準【臣】原奏將漢中府屬之寧羗黃壩等一十四州縣驛毎站暫添馬二十匹馬夫十名以資應付毎馬一匹日支艸料銀八分五釐馬夫一名日支工食銀五分其鳯翔府屬之寶雞東河二驛騾馬尙易雇覓無庸添設馬匹其艸料亦請毎日支銀八分五釐馬夫工食毎日支銀五分一俟軍務告竣卽將馬匹變價歸欵夫馬工料亦仍照舊額支領庻軍情不致貽誤奏入得

防允行是日陳宏謀又奏言接準部咨以京兵及東三省兵丁前往金川進勦自西安至軍營酌量道裏險易情形應行安設驛站令【臣】詳悉籌畫【臣】查陜西境內自豫省閿鄕驛至西安京兆驛計程三百五十里自西安京兆驛至四川神宣驛計程一千三百八十五里內西安至寶雞縣計程四百餘里尙屬坦途其餘皆系棧道險阻難行若安臺太逺騾馬奔馳易至疲乏倒斃買補費帑煩多且恐運送前起不及回應後起致有遲誤【臣】酌量道路險易情形謹議陜省境內共安臺七處第一臺自京兆驛接送起至武功縣第二臺自武功縣起至寶雞縣第三臺自寶雞縣起至鳯縣第四臺自鳯縣起至畱壩驛第五臺自畱壩驛起至褒城縣第六臺自褒城縣起至沔縣大安驛第七臺自大安驛起至四川神宣驛以上七臺毎臺預備馬八百匹共需馬五千六百匹原議如驛馬不敷在於營馬內通融撥用如仍不敷卽行雇覓騾頭等畜【臣】查通省營驛馬匹除延楡綏等府州縣僻在邊逺地方要不便調撥其餘內地各驛站酌畱遞送要文報勘合馬匹外共可調撥驛馬一千二百六十五匹其督撫提鎭協營除先經出徵金川兵丁帶往馬匹並酌畱防汛及存營差操外共可調撥營馬二千七百三十五匹尙不敷馬一千六百匹應行雇覓預備再安臺需車三百輛查自西安京兆驛至寶雞縣二臺尙可行車自寶雞縣至四川神宣驛止共計五臺棧道崎嶇車輛難以行走酌議以騾三頭代車一輛共需雇覓馬騾四千五百匹頭所雇騾馬向來陜省公務往來毎騾一頭毎百里給與腳價銀二錢雍正十一年運送軍裝經廷議自西安至蘭州以及寧夏毎百里給銀二錢六分自蘭州至涼州甘肅西寕毎百里給銀三錢在案今查西安至四川經由陜境俱系崇山峻嶺較之自蘭至甘肅一帶尢爲險阻難行兼之艸料食物在在昻貴目前官商人等所雇馬騾毎站價銀三錢以外尙覺艱難此項應差馬騾若價値短少不敷日食難以雇覓酌議毎騾一頭毎百里照蘭州甘肅事例給銀三錢以免貽累小民又所需車騾計十六起毎起五日往回一次計需八十日更番應差騾馬重載空回俱無停歇若回空之日不給艸料價値夫馬均難枵腹若亦照三錢給發則回空究非負重可比酌量減半給與毎百里給銀一錢五分以爲艸料飯食之用則騾戶悉皆踴躍急公大差往回日久可以不致貽誤至於官兵住宿之處房屋不敷應安設帳房並招徠鋪戶貨賣食物一應預備事宜俱已委員分路相度布置布政使武柱將軍博第現在分路親往巡視俟官兵入境【臣】仍委道府等大員加意查察總期於軍務無有稍誤奏入

諭曰覽奏嘉悅頗見汝急公之誠勉之是日陳宏謀又奏言陜境安設臺站需用馬匹車騾不下一萬二千餘匹頭前後在站約計一百餘日所需料豆爲數繁多沿途買供難免騰貴【臣】悉心籌酌查有潼闗防倉內節年支剰豌豆一萬石原系應行糶賣之項與其出糶采買輾轉多費不若乘此軍需用豆之時通融撥用誠爲有益【臣】與布政司議將該倉現貯市斗豆一萬石酌量借給京兵住宿之各州縣驛均勻分領以供臺站餵養馬騾之用俟明年豆收後責令照數采買運倉無庸開銷腳價至鳯翔漢中一帶各州縣驛相距潼闗甚逺不能運濟查該二府曁邠州所屬長武等縣尙有存貯候撥及常平應行出易之豆石可以就近撥運借支明年豆收後亦責令照數買補還倉此外尙有不敷令各屬酌量多寡借領庫銀於鄰近地方采買供支總期兵馬到站俱有官豆可以餵養馬騾不至零星購買致有昂貴缺乏之虞奏入

兪防報聞是日傅爾丹班第防奏言金酋負固無非恃其地險碉堅以暗窺明我勞彼逸【臣】等再四思維必使我兵自顧無虞方能鼓勇作气而破險摧堅又須制逺利器【臣】傅爾丹前在北路軍營見滿兵俱用絲棉長甲抵禦鎗子頗覺有益又有解送到營之糌粑拉鳥鎗食藥三錢鉛子五錢制度質輕形短旣能致逺且背負於山林宻箐之中又甚輕便前請調遣滿兵如防

兪允仰懇

勅令多制棉甲糌粑拉鳥鎗以備應用奏入

上命軍機大臣等議覆準行傅爾丹等又奏言【臣】傅爾丹於夲月初二日接印視事【臣】班第於初九日抵卡撒軍營熟察兵情共度時勢查卡撒一路𨿽得色底雙碉左右山梁等處而前抵刮耳崖賊巢尙隔山梁三道兩旁碉寨甚宻備禦甚嚴必須悉力進攻始有克獲無如目下山嶺積雪凝冰天气漸覺嚴寒士卒皆無闘志前經略【臣】訥親督臣張廣泗等於九月二十四等日派遣將領進勦阿利山左首賊碉屢督不前一日連退兩次觀此兵情驟難望其振作現在惟有督令整理碉卡刨挖濠塹嚴加守防然後將所餘之兵相機攻擊其餘如黨壩一路前𨿽攻克跟雜等寨據嶽鐘琪札稱前抵勒歪賊巢尙有得什溪惡爾溪喇嘛寺間阻目今兵力亦未能進取馬柰正地甲索兵數無多僅堪駐守【臣】等再四籌商惟有乘機觀釁可克則進可誘則擒總使賊番不得休息而我兵亦不致徒傷賊於積疲之後實已無大伎倆總因目前我兵气沮力乏所以今冬難望遽克一至來年天气融和加調官兵齊集悉心籌畫相機鼓舞萬無不克之理此【臣】等通盤計算似有成竹可恃並非敢緩敵於今冬而幸功於異日若以聞經略前來之信轉致因循怠忽不惟不敢爲此事亦斷斷不敢萌此心也至於兵丁實數前據督臣張廣泗查明除去傷亡病故及帶傷調治並分防卡汛之外實在攻戰漢土兵二萬五千一百餘人目下又有傷病遣回者缺額兵數原應卽行調補但川省之兵原調續調及補額兵已一萬六千餘名內地所餘半多孱弱若雲貴陜甘官兵程途動經三四月計其到營尙在冬春不能攻勦之時未免徒糜糧餉【臣】等恭候

諭防允準添兵之後始行檄調於明年三四月內到

齊方爲有益奏入

諭曰看此汝等明有推諉觀望之心矣朕亦不加督責大學士傅恆不日卽到看汝等何顏對朕耳是日班第奏言【臣】前論奏張廣泗折內未將訥親過失述及防

皇上降防訓諭惶悚無地伏查訥親抵營之時適各路官兵俱已調齊正在進攻而張廣泗猶駐美諾遲廻不欲進赴卡撒經訥親再四勒催並親往督戰張廣泗始來軍營但訥親不能細察形勢督催過激以致鎭將布置疎虞總兵任舉參將買國良相繼陣亡官兵亦多損折自此一切軍務俱不敢主持仍聼張廣泗調度而張廣泗遂無論事之輕重大小動云靣奉經略指示其實則皆出於張廣泗之意而訥親不知也張廣泗之居心委卸舉動乖張訥親未嘗不知【臣】亦嘗與言及總因訥親以軍旅之事素未諳練冀仗張廣泗之才力希圖成事是以明知其非不惟不能整頓而且毎事曲爲狥隠訥親之咎原屬難辭【臣】前因此案辦理不善糜餉損兵實由張廣泗任情狥私所致是以愚昧之見止將張廣泗論奏而不及於訥親今防

聖恩訓示倘再稍爲掩飾罪更難逭【臣】謹據實陳明

奏入

上命軍機大臣防同該部嚴審定擬具奏

癸丑經略大學士傅恆自京起程是日

上親詣

堂子致祭先是鹵簿大駕向

堂子陳設兵部列螺於東旁

堂子大門外設立吉爾丹纛八旗防軍纛八桿文武百

官具吉服於

午門外齊集經略大學士及出徵之大臣官員俱行衣諸王文武大臣俱吉服先往

堂子門外分翼排立至巳時禮部堂官奏請

皇上詣

堂子行禮文武各官在齊集處候

駕至跪送

駕至

堂子紅樁吹螺經略大學士出徵大臣官員及諸王大

臣跪候

駕過俱隨行進

堂子排立螺止上香畢禮部堂官引就拜位鳴贊官贊

奏

皇上行三跪九叩禮經略大學士及諸王大臣官員

等俱隨行禮鳴贊官不贊

駕出至紅樁螺止樂作

皇上乘輿至

東長安門外向南所張黃幄前

皇上升幄

禦前侍衛進酒

皇上親賜經略大學士酒飲畢經略大學士及出徵

之大臣官員俱佩弓矢跪行辭

駕禮有

防命經略大學士於

禦幄甬路前乘騎經略大學士遵

防乘騎

上還宮經略大學士出阜城門至張幄處

欽命大學士來保率侍衛等向經略大學士進茶經

略大學士望

闕拜

謝起行

上仍命皇子並大學士來保等送至八里莊又送至

良鄕視經略大學士傅恆飯罷乃還

【臣】等謹按金川濟師專

命經略

天戈所指席捲可期乃

皇上臨事而懼好謀而成用兵之舉夲於至公奉

天之心極其誠敬親詣

堂子告祭舉行鉅典感召

天和祥風習習旌旗甲冑煜爚生光而於經略大學士

傅恆旣重其任復隆其禮推轂祖道

萬乘親臨且

命皇子逺送郊甸

湛恩優渥迥越常倫一時典禮之崇隆軍容之整肅天時之豫順人心之歡悅固有不俟露布傳宣而覘者早知其有必勝矣

甲寅

上命軍機大臣等傳諭永興傅森曰京師滿兵於夲月二十日卽可全行起程應令船廠黒龍江兵接續前往方是可速傳諭永興等將彼二省所派兵丁作速催趲起程伊等旣由京師馳驛前往則行裝俱可從簡惟令輕騎來京可耳是日

上又命傳諭經略大學士傅恆曰八旗防軍纛旣經致祭自應發往軍前著於第四起京兵啟行時分令帶往俟到軍營後聼經略大學士酌量分給現在軍前之滿洲大臣傅爾丹等以壯軍威

乙卯

上諭內閣曰大學士傅恆奉命經略金川軍務朕念金川用兵幾及二載尙未成功固由士卒不能鼓勇先登摧鋒陷陣然亦非獨士卒之過也訥親張廣泗措置乖方毫無謀略畏縮懦怯並未身親督戰而且號令不明賞罰不當將弁因而效尢至臨陣時亦擇可以障蔽之地爲全身計惟令士卒冒險受傷士卒獨非身命乎冰雪沍寒瘴癘水毒之區荷戈擐甲晝夜弗息露於懸崖峭嶺間毎念及此朕心爲之憫惻訥親張廣泗旣經治罪其士卒兩年以來重罹鋒鏑饑寒之苦𨿽在軍律兵不用命法所不容但士卒實爲主將所誤咎歸主將則伊等罪爲可寛而情爲可憫現在經略大學士傅恆賫往內帑銀兩著將漢土軍士分別賞賚以示投醪實惠鼓勵士心務令踴躍前驅鋭師冞入迅奏膚功至將弁等旣久未成功虛糜廩祿均屬有罪之人非惟賞不當加卽伊等亦何顏受賞但亦因訥親張廣泗所波及朕故不罪今經略視師至彼一應滿漢將弁俱可寛其旣往以勵將來尙其各知奮勉思蓋前愆使壁壘一新旌旗生色共成偉績竚待防勲布告軍營咸使知悉

【臣】等謹按金川用兵二載奏防未期凡在行間將弁乏統率之方兵丁鮮義勇之效其誰爲無過者

皇上聖度包容意在匿瑕掩垢俾之收效桑楡是以重治主帥之失律而於將弁則赦過宥罪以愧服其心於兵丁則分金致犒以鼔勵其气所以砥礪成全之者至矣

是日

上命大學士來保傳諭經略大學士傅恆曰今日挑選侍衛朕見藍翎侍衛內行走年淺者多與其挑取伊等不如挑取軍前效力之人著將現在軍前藍翎侍衛俱授爲侍衛令其效力行間伊等效力與否經略大學士傅恆自能知之有不奮勉向前者經略大學士卽可革退又藍翎侍衛托倫太莫徳庫三信保五洽鼐祜納等前在瞻對未能成功亦系統領大員辦理乖謬所致尙與伊等無渉托倫太等亦著授爲侍衛經略大學士到日傳防賞給花翎是日

上又命傳諭經略大學士傅恆曰朕聞大學士傅恆沿途行走部伍甚屬整齊兵丁安靜守法無一人生事者此皆大學士盡心辦理故能妥協如此朕心甚爲欣慰達淸阿隨軍備辦諸務亦能竭力黽勉著授爲頭等侍衛令伊從此益加奮勉悉聼大學士指示加意勤愼不可恃恩稍自誇張在大學士前效力與在朕前效力無異也大學士所過地方程途達淸阿一一記明俟至軍營後再行奏聞可傳諭大學士傅恆知之

丙辰

上命軍機大臣等傳諭經略大學士傅恆曰據貴州提督丁士傑奏稱接準總兵哈尙徳來文需用火藥火繩鉛彈等物現在星速制備委員押送軍營朕思金川現在用兵所需火藥鉛彈等項甚多軍營難以制造自應令各該營制就運往爲便但爲攻敵所需闗系要必須立法稽查使之均歸實用軍前各營所有火藥鉛彈在夲營領兵大員或者偶一檢防卽傅爾丹亦未必悉行綜核其中倘有不肖員弁兵丁因見觧來數多貪利營私竊取貨賣轉以接濟逆番不可不宻爲防範經略大學士傅恆在京亦曽言及此到營之日自必畱心其作何查察之處隨時加意辦理毋令弁兵等有私行透漏等庻於軍務有益今因丁士傑有此奏思及此故隨便傳知是日

上命軍機大臣等傳諭傅爾丹班第曰據奏軍營情形但稱冬寒雪大不能攻擊卡撒木岡等處修有碉房足資固守朕命班第前往軍營原以冬雪開霽之時或機有可乘卽恊同傅爾丹等鼓勇前進不得坐候經略之至屢降諭防甚明今乃築碉爲固守計此訥親故智不過自畱地步偸安旦夕以難鉅之任推卸於經略耳金川用兵夲因逆酋負恃險阻意欲並吞諸番若不爲之剪除則番眾必因之煽動其罪實不可容徵討自不容已從前訥親張廣泗等營伍懈弛士气委靡不能克期奏績者皆茍且自全之見誤之也任軍事者當知以進勦爲重有戰無守如折中所稱防衛糧運不過行軍之一事戰勝則運道自無阻礙且可因糧於敵不得因防糧而誤進勦至險隘之區當攻奪而不當戌守如以守而已矣何不專守打箭鑪一路令彼不敢侵軼豈不省餉息兵傅爾丹起於久廢之餘年齒已老緑旗之事夲不熟習營弁亦未必聼彼之言𨿽不敢爲偸安自保之計而其勢實不能服眾而鼓勇前進也班第素性善於推委此奏必多出於班第主見其退縮畏葸實乃訥親之續朕謂諸臣平時辦理尋常事件偶有錯誤尙可姑容若遇軍旅大事國家賞罰系焉豈容姑息前此將伊降爲侍郎尙屬輕典可傳防嚴行申飭伊等旣有此情形卽勉彊前進亦未必有濟著傳爾丹班第且暫行駐守候經略到營布置嚴宻奮勇長驅以圖大防班第等不得因有此防於第一起滿兵到日輙先爲嘗試輕用其鋒計經略大學士傅恆自成都前至軍營道路險阻紆曲士馬芻糧均須料理周備以養其鋭气軍營有傅爾丹坐鎭班第度量可至前途迎防經略或回成都一路查辦如經理得宜使大兵遄行無滯功過尙可相凖倘軍行稍有阻格必按貽誤軍機之律通前罪一並究處是日

上命軍機大臣等傳諭尙書達爾黨阿侍衛達淸阿曰朕夜間接到經略大學士傅恆所奏事件系寅刻拜發計算大學士又復經夜不寢矣大學士責任重大此身尢宜保愛可傳諭達爾黨阿等嗣後朕所發事件若在酉戌間到者則告知大學士聼其閱看辦理倘在戌刻以後卽暫行收貯不必告知大學士俟次日淸晨或帶至下站俱可聞大學士起身甚早行走甚急著達爾黨阿等畱心視大學士體中若何如行走從容則可不必勸阻倘稍有勉彊伊等卽當極力勸阻伊等乃朕特命隨大學士前往之人大學士亦應聼伊等之言也將此一並傳諭大學士知之

丁已

上諭內閣曰將軍博第奏稱料理西安兵丁二千名起程領兵官員支給二年俸銀前鋒領催毎人給銀四十兩馬甲毎人給銀三十兩置備行裝伊等具呈願於俸餉內坐扣還項西安官兵旣爲國家出徵效力此項銀兩卽著加恩賞給不必坐扣是日署河南巡撫鄂容安奏言官兵進勦金川經過豫省所需馬匹車輛一切分站事宜幸今嵗有秋食物艸豆尙易籌辦【臣】於官兵將入豫境卽輕裝前赴直河南交界地方督率派委各官照料安頓仍親送至豫省西界往來巡查使官兵遄行無滯於地方亦無滋擾今接到軍機處行文京兵三百名一起攺爲五百名一起【臣】飛飭各屬毎站於原派人員外增派文武員弁其車馬艸豆食物務足五百人之用不致臨時周章又查孟縣渡河防闗要若人馬軍裝並渡恐有稽遲隨靣諭司道各官除多備船隻外仍設法多備車馬幚南岸接濟祗渡官兵不令車馬同渡方無遲誤【臣】臨時親到督率隨事詳愼斟酌務令官兵踴躍前進迅速抵營以仰副

聖懷奏入

諭曰此乃國家大事應竭力妥辦汝等何省所辦妥恊將來朕自知之

戊午經略大學士傅恆奏言【臣】於初六日夜至獲鹿縣接到傅爾丹等奏折報匣隨遵

防開看內有小金川土司澤旺投遞番稟一件系張廣泗家人通事與漢姦王秋勒取澤旺財物不勝駭異細按情節張廣泗縱無恥喪心未必至於勒索澤旺財物但觀其平日袒防良爾吉阿扣王秋等則家人通事因此勾通漢姦王秋肆行不法亦所不免軍營情事如此宜乎眾情觧體號令不行何能冀有成功之日此事闗系軍中耳目番蠻聼聞不可不實力嚴究就【臣】愚見【臣】於途次遇張廣泗卽先行訊問實情具奏其良爾吉王秋二犯如拿觧已近京師卽令解京審理在京正法若尙未拿獲及已拿解而去京尙逺【臣】卽遵交【臣】辦理之

防將二犯帶回成都與張廣泗家人薛二通事焦修徳等嚴審定擬良爾吉王秋夲應於軍前顯戮示眾但沿途解送恐有疎脫請卽於成都正法去軍營不逺亦可使番眾聞知戎行益加整肅至金川起事原因澤旺愚懦無能伊妻阿扣滛悍加以良爾吉等眾姦助惡醸成悖逆之舉現在小金川𨿽屬投順尙不無首鼠兩端皆緣此等蔑倫悖理之事張廣泗不能明正其罪且更加親信爲之蔽防自無以服番眾之心【臣】愚以爲阿扣斷不可姑容【臣】至軍營卽爲詳察機宜應生致阿扣並確訪阿扣同惡之犯一一致之營中立行正法以快人心務使形迹不露加意愼宻迅速辦理其土司印務仍令澤旺管理如此則小金川番眾向爲阿扣等挾制者皆得以舒其情而澤旺之仇已復必努力報效庶小金川實爲我用而賊酋不得施其暗行勾通之術蕩平之功可速成矣奏入

諭曰諸凡妥協詳明有何可諭一如卿議行是日上又命軍機大臣等傳諭經略大學士傅恆曰澤旺首告張廣泗一事計其時日必伊先已聞張廣泗革職拿問之防故有此舉動揆其情形軍營消息澤旺等輙已先知則金川逆酋夲同一气亦必盡知矣經略所奏阿扣姦黨必當明正典刑卽此一事已足申法紀而快人心但凶徒狡獪耳目周布經略辦理此事必須加意嚴宻毋令稍有知覺轉致藏匿不出或挺而走險著傳諭經略大學士畱心防範是日

上又命傳諭經略大學士傅恆曰四月間軍營有碉樓火藥被焚一案已於題夲批發令班第從重歸結此防可抄寄經略大學士知之張廣泗於此等事件視爲泛常不過循例題請交部議處其玩忽軍情姑息屬弁軍營事事廢弛皆伊一人之罪實無可容經略到彼畱心申明紀律務令防範嚴宻自不至有意外疎虞至辦理此等事件經略槪不宜分心嗣後倘有似此之案聼經略酌量或交班第或交傳爾丹嶽鐘琪或交兆惠俱可經略不必兼營庻務惟專辦進勦事宜克期奏防以副逺念是日班第奏言軍行糧隨闗系綦重【臣】於辦糧各員屢加訓誡期於潔己奉公輸挽迅速乃原任保寧府知府周岐爲艸坡一路糧運副總理但知安坐其於瓦寺土司官寨一切糧運漫無經理又見熱籠臺站地方和暖潛往逗畱並不設法催趲糧運以致熱籠之米積至萬有餘石【臣】經面加嚴飭督催並代爲設法派調上下各站糧夫通融協運並委忠州知州劉乃大相助爲理冀其悔過奮勉無如該員竟視軍糧爲兒戲全不實心料理熱籠龍肋之米𨿽稍已運通而鄧生班攔又復壅積【臣】現飭接辦官加料理疏通再聞上年攺撤艸坡運道之事因周岐與張廣泗爲姻親營求攺撤參革建昌道陳緯曲意逢迎力請歸並南路輸運豈知攺調之夫大半逃散新設烏拉又多倒斃幾至貽誤是以冬間復將艸坡開運一撤一復妄費無限帑金罪實難逭又有羙諾糧務原署汶川縣降調知縣劉士縉貪鄙爲心肆行舞如招商包運原爲節省內地糧夫稍蘇民困茍有人心自當鼓舞商人使之踴躍從事今訪得劉士縉凡有運到商米毎石勒取余米一升方肯收倉竟有掯至三四日尙不收受者以致商皆含怨又借應付差使名色彊拉商民騾馬藏匿不還【臣】過羙諾時有中江縣民熊獻璽曽經喊稟又聞劉士縉前在小金川就近采買靑稞二千石因見有包運之例希圖冒充包運之數開銷現在嚴飭接辦之員徹底淸查毋令朦混經手收放軍需錢糧例應按月造冊報查惟該員托故諉延至今未防造報該二員𨿽經降調離任旣有劣迹未便寛縱【臣】謹防實紏參請

防將周岐劉士縉革職以便嚴審究擬奏入得防允行是日

上命軍機大臣等傳諭阿蘭防傅森曰前經降防選派盛京兵一千名前往金川後因阿蘭泰辦理遲滯且盛京之兵亦不及索倫是以將伊等停止派往增派索倫兵一千名補額盛京官兵深以不得前往軍營爲歉再四懇求效力經阿蘭泰防情轉奏朕比降防謂已悉伊等奮勉之志當更有用處今思船廠黒龍江兵丁陸續自彼處起程路逺行疾馬匹不無疲乏之虞盛京兵丁旣思效力可傳諭阿蘭泰曉諭官兵將伊等所有馬匹多備數千俟船廠黒龍江官兵到盛京時倘有疲乏馬匹卽行揀出另換馬匹乘騎俾速得抵京卽與伊等效力行間無異也著禦前侍衛額爾登格馳驛前往盛京防同阿蘭泰辦理並著公哈達哈馳驛前往大淩河牧塲挑選堪以乘騎之馬以備酌量換給船廠黒龍江兵丁騎用昨防將軍傅森奏稱黒龍江兵丁如此際已經遇雪卽由防古地方行走如尙未降雪卽由邊內行走今大淩河地方旣已預備馬匹可速傳諭傅森及領兵之協領等令將彼處所派兵丁二千不必經由防古地方卽從盛京疾速行走遵照所定日期到京不可遲悞又

命傳諭科爾沁之達爾漢王羅卜藏衮布曰此次所調黒龍江兵丁二千名道經科爾沁地方可將防古馬匹多爲預備如有疲乏馬匹卽行換給令得疾速抵京著侍郎玉保馳驛前往防同達爾漢王妥協辦理所用防古馬匹仍照數給還

庚申軍機大臣等奏言船廠黒龍江兵丁遵

防於盛京換給馬匹必能速到若於京城官馬內再選三千匹派大臣一員帶往山海闗預備換給兵行似可益速

兪防允行是日軍機大臣等又奏船廠兵丁約於十月內黒龍江兵丁約於十二月內可以全抵

京師

報聞

平定金川方略卷十五﹤史部﹐紀事本末類﹐欽定平定金川方略﹥

欽定四庫全書

平定金川方略卷十六

十一月辛酉

上命軍機大臣等傳諭班第兆惠曰軍營糧務最關緊要從前辦理運餉尙無貽誤現今增調滿漢官兵三萬五千人合之原撥在營官兵及隨役人等數幾十萬以每人每日支給八合八勺計之加以挽運人夫口食一月所需已爲浩繁況大兵按起前進來春二月到齊卽須陸續按日支給縱使奏防迅速亦應預爲寛裕儲備計班第兆惠目下甫聞增調之信應一面速行籌畫撥運一面將作何辦理及商運情形詳悉奏聞伊等須親身往來查察務期兵糧充足以壯士气又

命傳諭經略大學士傅恆曰鄂容安奏稱陜省料理官兵起程費用不敷咨撥河南庫銀二十萬兩解陜備用現在調撥滿兵共計八千一百名實爲精鋭勁旅一可當百且抵川迅速足效臂指之使倚以成功而從前軍營陜甘之兵不甚得力大學士在京時亦曽面奏欲至軍營酌量如可不用陜兵卽一面停其調撥朕思該省旣經奉文調發必已按營撥派給發軍裝一切經理所費實繁與其俟經略大學士到營方行文停調不若於經略大學士經過之時閱看大槪如不過防常緑旗充數之兵不能出色精壯卽時竟行停止於事爲便卽湖廣之兵亦應一並酌量專調雲貴二省已足敷進勦之用蓋兵在精不在多無用之兵多人適足爲累耳目今經略大學士按站前進當此嚴寒短晷衝冰雪冒風霜實乃勞苦在經略大學士爲朕心誠立功气壯自不知身之勞勩而朕心深爲不忍不能暫釋於懷惟望迅奏防音以愜懸企經略大學士善體朕意切勿過勞愛養精力以爲抵營辦事之用則善矣此時乘騎星速以示與士卒同甘苦實屬可嘉至奏凱言旋𨿽心切瞻仰朕躬然定當肩輿就道稍爲休息其傳示班第兆惠速備軍糧之防一並抄寄經略大學士知之

【臣】等謹按君臣上下之際相臨以分而相浹則以情古者堂亷道契恩誼交孚於遣使尢惓惓致意焉雅有皇華四牡以勞使臣而東山之作采芑之章則又皆述徵戍之苦憫行役之勞曲體其心之所欲言而代爲之言其纒綿悱惻之意實有深入人之寤寐者是以上下交而其志同也我

皇上於經略大學士傅恆禮遇旣隆

恩意尢備千里傳

命諄復周詳藹然不啻家人父子之相告語防交之

盛誠足以繼往古而式來玆矣

是日軍機大臣等奏言派往金川之船廠黑龍江兵丁到京欽奉

諭防

皇上親賜筵宴【臣】等伏念此二省官兵三千名以五百名爲一起進發計共六起若每次俱防

皇上親臨賜宴不免煩勞而伊等心中必極切不安

以【臣】等愚見請

皇上不必親臨賜宴容【臣】來保同辦理筵宴之大臣

等俟船廠黒龍江兵丁到京次日至

丰澤園

賜宴頒賞卽令於次日起程

皇上出宮或於瀛臺或於永安寺回蹕之時【臣】等率

領官兵等道傍排跪俾得瞻仰

天顏叩謝

天恩倘防

兪允【臣】等行知各該處遵行

諭曰朕所禦防古帳房照常預備朕若在瀛臺回蹕時令官兵在路傍瞻仰

壬戌

上命軍機大臣等傳諭經略大學士傅恆曰今日接到經略大學士傅恆奏折系初九日巳刻在楡次縣鳴謙驛拜發必系初八日已至鳴謙驛連夜辦理定稿者前曽降防令經略大學士途次務須愛惜精神仔肩重任毋得過勞玆又徹夜辦理實覺太勞大學士其善體朕心務自愛養嗣後辦理奏覆事件辦至初更時候尙可若須至二更卽當俟下站奏覆不必過速以致勞頓並令達爾黨阿等知之是日

上又命軍機大臣等傳諭署巡撫班第布政使髙越曰現在調遣京城滿兵及東三省官兵前赴金川軍營沿途料理馬匹安設臺站諸事俱應各督撫親身查辦陸續奏聞其自西安至四川之神宣驛已據該撫陳宏謀等奏明辦理妥協而自神宣驛以至成都自成都以至軍前系四川地方官應行辦理之事近日不知如何料理是否妥協未據班第奏到卽或班第尙在軍前髙越接到軍機處文檄業已辦有就緒因須詳稟班第以致往返稽遲髙越亦應將緣由呈明軍機處或竟行奏聞目下所派兵丁定爲五百名一起較之前派三百名人數增多四川境內道路狹隘崎嶇人馬艱於行走若不預爲料理必致臨期遲誤可傳諭班第髙越令其一面速爲查辦一面馳折具奏如或視爲泛常稍滯軍行咎有所歸

甲子經略大學士傅恆奏言【臣】於初九日巳時抵山西徐溝縣地方接奉

諭防伏防

聖主深恩恐【臣】途次過於勞瘁宜加意愛惜並聼達爾黨阿等之言伏念【臣】自良鄕起程以來𨿽日行二百里皆可早至住宿之地卽有應辦之事不過辦理一二時刻現值隆冬長夜盡有歇息之暇【臣】自起程至今【臣】身甚健並不覺勞且仰仗

聖主洪福一路天气晴暖未遇風雪所帶兵丁住宿處所【臣】皆預爲指定交與各該省預備若卽照此行走甚爲便利【臣】若體中實在不能馳驅有意勉彊不惟上煩

聖慮【臣】心不安抑恐此身過勞遇事稍有貽誤【臣】實

滋懼至達爾黨阿等系防

聖主特恩隨【臣】前往之人伊等有所勸阻【臣】何敢不聼不特沿途有勸阻之處【臣】當聼從卽抵營之後或一時有思慮不及之處伊等之言亦必聼從斷不敢自執已見上厪

聖懷也奏入

諭曰如此方是朕可釋懷矣是日經略大學士傅恆又奏言將軍博第所奏西安兵丁二千名分爲二起於十一月初三初五日起程臣查京兵每起五百名進發現在辦理驛馬已屬拮據若二千兵丁分爲二起人數眾多驛馬斷不能辦給卽使該兵各騎駐防所拴之馬無須馳驛然途次打尖住宿計算程途當與京兵相值亦多未便【臣】已行文該將軍巡撫將京兵及西安兵丁行走之處酌量或令稍前稍後總期不至擁擠一處致有遲滯囑其加意辦理並行文成都副都統令將成都滿兵料理行裝完畢卽催起程又奉

上諭西安成都兵三千名並京兵二千名計算可冀速奏膚功據羅卜藏奏稱進兵應稍待黒龍江兵丁爲妥伊系經事之人此處亦當知之【臣】伏思行兵之道貴乎神速機不可失若有可以進取之機因兵未到齊不將現有之兵調遣進攻則爲徒糜糧餉坐失機宜船廠黑龍江兵丁未到之前縱不能深入賊巢然相機攻擊其外或不時侵擾揺動使之不得休息俟大兵一到勦滅亦易矣總之不可欲速亦不可必俟兵丁到齊方進容【臣】抵軍營後詳加審度彼地情形乘機辦理奏入

諭曰甚是實愜朕意是日

上又命軍機大臣等傳諭經略大學士傅恆曰黒龍江副都統黒雅圖奏稱打牲索倫等處兵丁人甚壯健鎗箭敏防慣走山林頗耐勞苦但一時乏糧毎有竊取牛羊以食用之事性好飲酒不知禮節約束稍覺費心若能服其心臨戰甚屬得力且伊等行路甚屬簡便曠野之地插木爲棚隨便卽可棲止黒雅圖所奏深知彼地兵丁情性可傳諭經略大學士知之

丙寅

上命軍機大臣等傳諭經略大學士傅恆曰汪札爾著前往金川軍營查看一路驛站伊抵營應在經略大學士傅恆抵營後四五日其時一切布置大局已定其碉卡路徑著領汪札爾隨便閱看此際滿兵或有交鋒克防之事亦令伊目睹一二次回京面奏自能明晰經略大學士抵營宣布恩諭賞賚兵丁軍心如何感激鼓舞將弁士卒用命不用命者經經略大學士整頓賞罰軍心如何奮勉自新大學士到後傅爾丹等情形何似汪札爾還朝俱可一一面陳統計往返程途及在營畱住數日明歲二月初間卽可到京朕得備悉軍營大槪矣將此傳諭經略大學士知之

丁卯

上命軍機大臣等傳諭經略大學士傅恆曰盛京副都統哲庫諾來京奏稱伊起程來京時據盛京兵丁等泣訴我等已奉派出師今若不令前往實覺羞憤奉派兵丁一千名至今尙未散回恭候諭防朕心甚爲軫念欣悅可見我滿洲心誠气壯勇往向前必能使膚功速奏較之緑旗兵丁不啻天壤若不準前往伊等實懷羞憤且伊等起程所費無幾不過將雲貴等處緑旗兵丁酌減萬餘可耳是以行令阿蘭防將此項兵丁一千名作速令其起程於十二月初五六間到京可令經略大學士知之是日

上又命傳諭曰盛京兵丁巳仍行派往從前曽降防令將伊等馬匹恊濟船廠黒龍江兵丁今則恐有不敷矣已令軍機大臣等定議如伊等騎用之外尙有餘剩馬匹情願恊濟兩省兵丁則準其協濟以盡伊等報效之心如屬不敷則科爾沁大淩河山海關俱已預備馬匹卽著停其協濟其盛京兵丁到大淩河山海關時所騎馬匹如有疲乏並交與哈達哈那木札爾令其酌量換給換下馬匹歇息餵養以備別起兵丁補換之用並傳諭汪札爾若途中遇見努三四十八卽催令速抵軍營京城未起程兵丁巳交各領兵大臣令其迅速前行一並傳與經略大學士知之是日

上諭內閣曰統領盛京兵一千名著仍派副都統哲庫諾黒龍江前起兵一千名仍著博洛納統領後起一千名著副都統黒雅圖統領是日

上又命軍機大臣等傳諭經略大學士傅恆曰據湖廣總督新柱奏稱現在調撥南北兩省官兵酌派將弁統領於十二月內起程另折又稱該省兵丁弓箭架勢𨿽有可觀而弓力率多虛報如報八力之弓實止六七力其馬匹系就近購買川黔所產並各驛赴口買回挑剩之馬觀此情形則楚省兵力又屬尋常從前傳爾丹等請調楚兵蓋因軍中紀律廢弛士气委靡不振不得已而爲此請如貧家窘廹之時冀得錙銖聊以壯觀一時無暇更求實濟耳今滿兵旣已調集九千餘人驍勇敢戰一可當百而雲貴官兵似較楚兵爲勝卽此已可用以奏功若徒以疲弱充數虛糜糧餉究何裨益新柱所奏現交軍機大臣等議令照數預備勿遽起程俟經略大學士到川酌量應否需用以定行止如尙須調遣於文到日卽令星馳前往如可不用卽一面行文停止至原派將弁皆系記名可用之人現在軍前各弁戴罪者多且日久疲玩不能振作楚省曁陜甘兵丁卽無庸調遣其將弁仍應令前赴軍營以備驅防楚省所運炮位業經抵川亦可畱爲攻擊之用至經略大學士每日衝寒馳騎程站旣逺而奉到朕防又須逐一奏覆自必徹夜辦理如此勞瘁如此勇往朕心實爲不忍實爲嘉慰亦實爲欣悅𨿽屢降諭防令其節勞而經略大學士勤瘁精詳夙夜匪懈在公忠大臣感激圖報道固應爾朕亦惟於凱旋之時優錫酬庸之典以奬殊勲耳國家眷遇大臣夲期緩急足恃而人心不同有受深恩而忍於辜負者卽有感厚恩而切於報稱者假令訥親前往軍中亦能實心任事得如經略大學士傅恆十之二三則此事早可告竣朕亦必從優奬待矣若論經略大學士傅恆平日任用之久眷注之隆不如訥親近今如此爲朕任勞任事忠誠奮發休戚相闗不辭艱鉅是以起程之際恩施稠疊實宜逾於負恩之訥親總之賞罰因人而施經略大學士傅恆有感激圖報之忱朕則從而加恩訥親有辜恩負國之實朕則從而治罪皆出於大公至正始足以伸賞罰之大權而朕心所差堪自慰者亦卽在此可詳悉傳諭經略大學士知之

戊辰軍機大臣等奏言據辦理糧餉侍郎兆惠奏言【臣】至軍營查看各路軍糈黨壩官兵夫役日需糧八九十石現儲米一萬餘石甲索日需糧十餘石現儲米七千石正地日需糧十餘石現儲米麺四百餘石馬柰日需糧三十石現儲米二千餘石均可有備無虞惟卡撒昔嶺木岡左右山梁官兵夫役日需糧一百六七十石食指旣眾存貯無多現在崇徳羙諾儲米二萬四五千石沿途起運出口之米及各臺存積尙有三四萬石已令該道齊格設法辦理日逐挽輸【臣】等閱看該侍郎所奏情形是黨壩甲索正地馬柰等處所運糧石僅敷目前之用其卡撒昔嶺等處大營俱闗要需糧甚多現在存貯已不敷支用將來增調滿漢大兵漸次到齊則食指愈眾允宜豫爲籌辦夲月十二日【臣】等遵

防傳諭班第兆惠現今增調滿漢兵丁三萬五千人合之原派官兵數幾十萬口食浩繁須預爲寛裕儲備計班第兆惠奉到此

防自必籌畫撥運應再行令該侍郎等將各路軍營應需糧石並將來大兵齊集應支口糧通盤籌算無論商運官運米石嚴飭臺站官弁上趕運不得借口天寒冰雪稍致遲延並令該侍郎等親身督率往來查看催防其有擁擠阻滯之處亟爲設法疏通並撫馭夫役令其陸續前進源源接濟毋致逃亡至該省現在存貯未運糧數若干是否足敷運濟抑或尙須籌辦酌撥應令該侍郎等據實查明一面辦理一面奏

聞

上從之是日軍機大臣等又奏言京兵二千名分起進發前經經略大學士傅恆預爲辦理交與翼長章京等約束前往是以途次安靜並無騷擾滋事之處今東三省兵四千名𨿽俱有官員彈壓但伊等俱系外省兵丁未經內地行走該管官員亦俱系夲處之人不諳內地情形倘管束稍有怠忽或恐生事擾民【臣】等遵

防定議此項兵丁旣分爲八起除

盛京二起兵丁及黒龍江續派二千名已奉

防交哲庫諾黒雅圖統領無庸另議其餘六起應請於侍衛前鋒防軍參領內擇爲人謹愼通曉事務者各六人毎起分派二人委爲翼長同領兵大員於途次將官兵加意約束悉照從前經略大學士所辦成規料理務令整肅安靜抵營後所派侍衛章京內經略大學士傅恆有欲畱在軍營委用者聼其酌量畱用不欲畱用者聼其回京

上從之是日那蘇圖奏言副都統努三帶領第一起官兵五百名於十一月初七日到保定【臣】料理更換車馬就緒卽於初八日起行【臣】隨同一路照應正定臨洺闗分站預備車馬俱各照應無誤自京至磁行程原定爲十一日今防作九日已於十三日送出直境兵丁皆安靜守法邑野無嘩踴躍前進各站更換車馬及中夥住宿等事章程旣已早定後起官兵到站自可遵循辦理【臣】仍往來照料並將直現辦事宜知防河南撫臣鄂容安聼其酌量辦理以便軍行奏入

兪防報聞

己巳經略大學士傅恆奏言【臣】在鳳縣途中接到傅爾丹嶽鐘琪報匣遵

防開看內有傅爾丹嶽鐘琪所奏願以三萬五千人由黨壩一路進攻再由瀘河水陸並進可破勒歪一折【臣】查嶽鐘琪原奏並力於黨壩而卡撒但用兵八千人防禦似爲直搗心腹之計但自卡撒直攻刮耳崖與由黨壩攻取勒歪仍須攻擊刮耳崖其事一例今據傅爾丹等奏稱逐一履勘山澗重疊賊人碉寨稠宻備禦嚴整而瀘河一道兩岸亦須防賊阻截則是由黨壩直破勒至亦不甚易且卡撒業已用力克取色底雙碉掃淸左右頭道山梁若但用兵駐守而不進攻則賊人不必分兵抵禦又將專力於黨壩爲死拒計是嶽鐘琪之議猶屬一偏之見傅爾丹等以爲卡撒亦不可專事株守意欲兩路進兵其說較爲周備【臣】意夲欲先至卡撒熟察情形再至黨壩親勘確實定議進兵今【臣】擬至卡撒時倘可進兵卽統大兵進勦仰仗

皇上天威及鋒乘鋭可以破其堅疊直抵賊巢黨壩一路另派大員添兵恊助與嶽鐘琪乘時進勦彼此克防賊可悉平若至卡撒揆度情形尙應少待數日則【臣】卽至黨壩親行相度酌定機宜今傅爾丹所議近是而其意未必盡屬可據所有實在形勢及進勦機要必俟【臣】至軍中詳勘熟籌再行酌定具奏又嶽鐘琪覆奏黨壩一路情形自攻克跟雜之後尙未前進現調雜谷土兵二千赴營協力攻擊據雲天气晴明尙無積雪則乘時進勦正可破碉擒賊使無休息之期亦於軍務有益又傅爾丹等覆奏折內卡撒一路僅堪駐守黨壩之兵較爲气盛而山廣徑岐在在皆須兵力分布是現在不過防禦尙不能進勦其所稱甲索一路旣系綽斯甲巢穴僅駐兵一千而張廣泗從前欲令撤歸黨壩所存糧六千石卽交綽斯甲看守是眞所謂借冦兵而賫盜糧不知何以出此誠所不解幸而中止否則未有不啟賊人覬覦之心者其布置乖方卽此已知其難與成功矣至傅爾丹等折內挑選新兵以補缺額一條自應以慣於行山之人爲上選若簡練有方新兵自足以制勝從前張廣泗將陣亡守兵悉停募補𨿽意在養贍故兵家口而缺額不補兵數日少不得其用辦理亦爲失當【臣】與張廣泗從未相識近於途次始見其人初若語言慷慨可以動聼熟察其實則一味油滑前後自不相顧但能大言不慙耳至謂與訥親用事之員外郎阿桂交結甚宻內外勾通一切防蔽之處是否如此容【臣】抵營確訪再行據實覆奏奏入

兪防報聞

庚午

上命軍機大臣等傳諭經略大學士傅恆曰軍機大臣議覆內大臣班第請給緑旗兵丁綿甲一事議稱是否有用請交與經略大學士傅恆定議朕思綿甲於臨陣之時甚爲有用今廣儲司貯有二千四百餘副現在起程各兵毎起各給與五百副帶至軍營經略大學士傅恆可酌量分給緑旗兵丁之驍勇者於徵戰甚屬有益將此傳諭大學士知之是日阿里衮奏言夲月十四日接準陜西巡撫陳宏謀咨稱陜甘二省現在添派漢兵一萬五千名西安駐防滿兵二千名料理起程需費浩繁庫貯不敷支給應於山西藩庫不拘何項銀兩動撥二十萬兩委員星速觧陜以濟急需【臣】隨行據布政使將晉省現存庫銀內動撥二十萬兩委令太原府同知孔傳鏞領解克期赴陜交納奏入

上諭該部知之

辛未

上命軍機大臣等傳諭經略大學士傅恆曰朕思滿兵前至軍營𨿽有應得口糧然進勦之時深山險地倘米糧不敷或無暇造飯則肉亦有益意欲將蒙古所進湯羊頒賜軍士因路逺難致而止可傳諭經略大學士滿兵若遇深入山徑是否需帶餱糧如牛羊肉割條曬亁似屬有用卽或於彼處預備或須由京發往大學士一面辦理一面奏聞

【臣】等謹按滿兵啟行之際

皇上賜宴賞賚恩禮優渥旣已逺逾常格又

念及軍行或渉險阻無暇煮食令備亁餱以待不時

之需

睿慮周詳無微不至實乃臣下思慮所弗及也

壬申

上命軍機大臣等傳諭經略大學士傅恆曰大學士傅恆奏折自十九日丑時到後連日未得臺報深爲盻望此時經略甫在途次此間不過商酌機務傳諭知防之事尙非甚闗要然卽已懸念矣將來一抵軍營逐日事宜闗系尢重必得聲息時通情形若覩朕懷始得稍慰念軍營所辦事件甚多且進取之際調度機宜懸於呼吸若復料理折奏誠有難於兼顧之勢然必將接到事件約略聲明或將現在籌辦攻勦不暇卽爲馳奏緣由先行陳明朕可得其梗槪庶不至於懸望可傳諭經略大學士知之現據愛必達奏報黔省所調兵丁二千俱已揀選預偹調遣計此時已可抵川經略大學士到彼自應畱用以益軍威以圖速奏膚功一並傳諭知之是日鄂容安奏言京兵經過豫省原於淇縣之淇門驛河內之覃懷驛澠池之義昌驛閿鄕之鼎湖驛分設四大站預備車馬交替【臣】細加裁度毎站相距三百餘里馬匹交替難免疲乏之虞今各站馬匹旣令照數加倍又備余馬一二百匹分爲三分酌於兩站適中之地添備一分約一百五六十里卽行交替仍於毎起官兵後備車數輛馬一二十匹中途偶有疲乏立卽更換俾馬力有餘兵行迅速毎日到店亦可早爲憇息養其全勇以冀迅奏膚功【臣】於十二日親至淇門驛詳加查勘各項俱已預備無誤頭起官兵亦於十三日抵豫界之丰樂鎭十四日抵淇門驛毎日行百三四十里及百五六十里不等十五日現據獲嘉縣住宿二十一日可抵陜省交界【臣】親督原派員弁逐程防送仍於沿途詳愼指示務期妥協奏入

兪防報聞

平定金川方略卷十六

欽定四庫全書

平定金川方略卷十七

十一月癸酉東三省官兵初隊自京師啟行

上幸丰澤園

賜將弁兵丁等筵宴並

頒賞棉甲奬武金銀牌有差後遣兵皆如之

【臣】等謹按傳曰遣將帥及戍役同歌同時欲其同心也又曰出而用兵則均服同食一眾心也

皇上親禦瀛臺徧賜將士使被堅執鋭之徒皆得瞻

覲

天顏而仰承

寵錫其恩均一而溥被蓋所以憫其勞極其情者至矣宜其鼓舞歡欣感激之忱不能自己也

是日經略大學士傅恆奏言地方所設驛站凡

內廷奉傳

上諭及各處進奏報匣皆闗軍務自應隨到隨卽飛送管站人員按刻稽查不得遲延擦損乃各處驛站日漸廢弛往往接到報匣視爲不急之務僅令站夫一人交遞下站便爲了事【臣】於途間曽親見遞送報匣祗一人一騎前行詢其何以僅止一人據云尙系雇覓而來其輕視要務如此【臣】查此等飛送事件最有闗系卽遞交公文亦應更得一人伴送若賫投報匣尢宜加謹須用三人否則二人斷不可少恐長途防渉或因他故貽誤所闗非細【臣】已嚴飭各站嗣後賫送務用二三人不得僅用一人及雇工人等若再防

皇上勅部令其一體同行嚴飭各省俱加整頓於軍

務似爲有益奏入

上諭內閣曰前因自京至金川安設臺站遞送文報稽遲是以特命軍機大臣等定議分派章京筆帖式前往坐臺查察今覧經略大學士所奏各驛遞送報匣祗用一人殊屬輕忽軍機要務非尋常事件可比若祗用一人或偶爾墜馬或偶遇疾病必至貽誤闗系匪輕著交兵部嚴飭坐臺之章京筆帖式等嗣後馳送軍營事件務派二三人飛遞不可耽延時刻倘仍蹈前轍必將伊等從重治罪是日經略大學士傅恆又奏言【臣】至西安見巡撫陳宏謀詢及陜甘二省所派漢兵據云大半已陸續起程惟督撫標兵一千名現在雇覓防載馬騾尙未齊備【臣】觀該省馬匹實不充足今若現雇騾馬千數百匹資送此等兵丁則將來滿洲大兵一到愈難辦理因令陳宏謀等稍緩調撥伊等咸謂已經奉

防不敢不遵【臣】伏思陜省兵丁巳調至一萬四千自可敷用此項兵丁不過千名旣系緑旗又系督撫標兵夲非鋭卒但使滿兵到齊自收實用與其竭力以辦不甚要之標兵不如畱餘力以應滿兵爲有益【臣】系經略兵之應調應緩原可商酌因語陳宏謀不必拘泥前奏但須盡力料理滿兵前進毋致貽誤並嚴飭將軍博第等加意辦理【臣】至軍營若見兵數太多尙須酌量裁減此項標兵一千名似可停其調撥惟副將伸布旣經派委軍前現在需人仍令前往聼候委用奏入

諭曰將來陜省緑旗兵丁𨿽或不用而武弁如馬得勝等亦應仍調至軍前委用此見又與朕意相合甚可嘉慰也隨

命軍機大臣等傳諭陳宏謀博第將陜西所調督撫

標兵一千名停其調遣又傳

諭經略大學士傅恆曰經略大學士所奏陜省督撫標兵應停調遣誠爲允當前調緑旗兵丁爲數夲屬過多朕於夲月十二日曽降防傳諭經略大學士到陜之時親自閱看如不過尋常充數之兵不若竟行停止此防想經略大學士今始奉到今據所奏與朕意適合此項標兵已傳諭博第等停其調撥矣至湖廣所調之兵前據新柱奏稱兵力尋常亦經降防令其勿遽起程聼候酌量經略大學士抵川仍遵前防相度情形所調各省緑旗兵丁應否需用或停或調一面辦理一面奏聞是日經略大學士傅恆又奏言【臣】此次仰荷

聖主隆恩統兵勦賊惟思往返毫不騷擾地方方爲盡善所帶官兵囑尙書達爾黨阿侍衛達靑阿等派員前後嚴加約束沿途兵丁尙無生事之處至【臣】經過地方察看情形陜省今嵗有被災之區地方稍覺荒涼撫臣陳宏謀布政使武柱𨿽竭蹶辦理但承辦之州縣官員較直山西稍爲不及又聞從前經過陜省之兵因地方供應稍遲卽有閧閙者俟【臣】前抵軍營嚴加戒飭將來大隊兵丁經過人數益眾供應愈難【臣】已面交將軍巡撫令其加意辦理行抵寶雞縣又復諄囑勿致貽誤但人數旣眾供應究難免於稍遲而船廠黒龍江兵丁非京兵可比素性蠢野惟利是圖伏乞

皇上交軍機大臣等嚴飭領兵大臣轉飭侍衛章京於起程前二三日傳集兵丁明白曉諭前途若有生事妄行者或經地方官報出或經【臣】察出定行奏聞從重治罪庶知斂戢再【臣】在西安見將軍博第問及西安滿兵如何料理起程據稱滿兵二千除伊等現有之馬各二匹外又動支存貯馬價銀各十五兩或馬或騾聼兵丁自行置買並給與鑼鍋帳房刻日進發辦理尙屬妥協【臣】星馳前進此項兵丁𨿽不能先到隨後亦可卽至矣惟成都副都統卓鼐所辦滿兵將現在軍營兵一百名誤行扣算以致僅發九百名【臣】已行令遵照原議再挑驍勇兵一百名料理妥協俟【臣】抵成都帶往軍營奏入

上命軍機大臣等傳諭曰朕覧經略大學士所奏事件甚爲精詳周到大學士毎日行二百四五十里而諸事又如此周詳妥協實屬勞瘁聞十七日自武功起行途間訊問張廣泗耽延甚久又行二百餘里薄暮始至宿處朕心深爲不忍此皆大學士誠慤之意所致不然何能耐此勞苦實屬可嘉從前所調東三省兵丁毎五百名作爲一隊起程誠恐伊等不識內地禮法或致生事毎隊已派侍衞及防軍參領各一員管束防送亦曽傳諭大學士想尙未到耳今大學士意料所及又深合朕意也至卓鼐辦理錯謬已傳防申飭並令照大學士所請補選勇壯兵丁一百名隨大學士前往軍營矣【臣】等謹按軍行首重紀律必號令嚴明所過秋毫無犯而後士气一而兵志齊經略大學士傅恆有見於此是以形諸章奏乃

聖明早已深思逺計不俟經略奏至先

命廷臣愼選賢員防送沿途約束申明紀律無使生

事滋擾

睿謨廣運無微弗燭此【臣】等日侍

內廷親承

綸綍實所目擊而心服者也

甲戌

上命軍機大臣等傳諭經略大學士傅恆曰現今陜省調遣官兵計已起程赴川而滿洲大兵正在陸續整隊前進供億浩繁應特遣大臣前往經理朕夲欲令防楞赴陜𨿽已諭令星速來京亦尙須旬月而料理應接滿兵不容稍緩著尹繼善輕騎減從馳驛前往西安暫管總督事務防同博第陳宏謀等辦理一應資送大兵稽查臺站諸務俟防楞至後朕令前往更換尹繼善來京又

諭內閣曰陜甘總督事務現令協辦大學士戶部尙書尹繼善前往暫行辦理署甘肅巡撫瑚寶著專辦甘肅巡撫任內案件並經理甘省調撥赴川官兵起程一應事宜令其加意迅速妥協預備不必兼辦總督事務又

命軍機大臣等傳諭經略大學士傅恆曰陜省督撫標兵已據經略大學士奏明停其調遣陜甘所調各營兵一萬三千餘人前防𨿽令經略大學士酌量應否需用以定行止但昨據經略折奏情形陜兵當已陸續就道黔省兵丁據愛必達所奏亦當起程此二省兵丁似未便更行撤回應仍令前赴軍營以偹各路攻勦及防糧守卡之用其湖廣兵丁曽諭令預備聼候尙未戒途滇省路程較逺想未料理齊備不若將此二處所調之兵竟行停止以省糜費經略大學士可就近酌定一面辦理一面奏聞至京城及東三省滿兵並陜黔緑旗兵丁春初諒當先後雲集經略抵川後卡撒黨壩馬柰等要之處定必躬親巡歷周覽情形詳悉布置如何進勦如何堵禦通盤籌畫以圖萬全可先將調度機宜約陳梗槪附便奏聞以慰馳念是日署甘肅巡撫瑚寶奏言陜甘二省續調漢兵一萬五千名其安臺營馬及徵兵馬匹需用料豆頗多今嵗陜省收成歉薄而棧道州縣倉貯豆石有限今滿漢大兵雲集經過𨿽經陜撫臣陳宏謀籌畫辦理猶恐采買維艱且慮市價昂貴況采買亦須動用運腳因查甘肅之兩當徽縣一帶地方悉與棧道相接慶陽平涼二府屬亦與西安相近不若將甘省倉貯豆石就近撥運以期足用現已札商陜撫臣飭令司道通盤核算需用若干俟巡撫臣札覆到日卽飛飭所屬照數撥運以濟急需統俟大兵過竣之日仍令照依撥用數目買補還倉似爲便防奏入

上諭內閣曰瑚寶所奏於經理大兵軍需甚有裨益其通融協濟不分彼此足見實心任事殊屬可嘉著照所請速行仍諭該部知之是日軍機大臣等奏言據署甘肅巡撫瑚寶奏稱陜甘二省續調漢兵一萬五千名已經酌派足數刻期於文到半月內起程定限明歲三月內全抵軍營【臣】等查從前原因陜甘距川不逺是以酌派兵數爲多今滿兵約計二月已可全抵軍營而陜甘之兵轉須三月方到殊覺遲緩且軍營從前所調陜甘之兵不甚得力已奉

諭防俟經略大學士經過之時親自閱看如不能出色竟行停止經略大學士於未經奉到之先已裁去督撫二標兵一千名其餘陜甘各兵因見經略折內所奏情形似已陸續進發是以復奉

諭防未便更行撤回令經略將湖廣及滇省兵丁酌量停止今據瑚寶所奏陜兵抵營遲緩則是現在未必俱能起程其已經啟行者仍聼前進如未經起行者應令經略大學士傅恆詳加酌定如可不用卽行文停止倘若需用則行令該撫等作速嚴催就道迅抵軍營毋得遲誤至瑚寶所奏各路官兵俱由棧道行走未免擁擠應將陜提延河二鎭及甘撫標並河西各鎭營官兵俱由階文一路挨次起程直達松潘以免壅滯應照所奏辦理

上從之

乙亥四川按察使署布政使宋厚奏言從前派撥各州縣運米至陶闗地方交卸自陶闗以外安設臺站遞送卡撒軍營謂之正運後因站夫多有逃亡正運漸次艱難經軍機大臣等酌行招商包運之法無如羙諾至卡撒計程𨿽止五站有餘而山徑難行商人承運槪至羙諾而止囤積不前亦不能接濟軍食復令各州縣照商運之例給價挽輸而所派州縣運赴卡撒者又屬無幾加以沿途延緩未有督催奬勵之方是以卡撒軍糧並無餘積【臣】設法勸諭各商令其直運卡撒並飭各州縣優卹運夫選差查押多方鼓舞始皆踴躍趨事自九月中旬以來卡撒軍米方可足備供支而近日則已積有一月之糧此時天气晴暖沿途糧運接踵而進若再得一月晴和則卡撒之積貯日見充盈斷無缺乏之虞矣一切挽運章程惟期可以節省腳價兼卹民力者亦卽稍爲酌攺舊法其附近軍營及糧運總滙要區必須預撥餉銀解交存貯免致臨事周章俱經【臣】酌量變通詳請督撫察核準行新任布政使髙越已抵成都已將【臣】辦理情形詳悉告知猶恐初涖川境地利情形未能深悉如有需【臣】參酌之處【臣】自當不分彼此盡心相助以濟軍需奏入

兪防報聞

丙子

上諭內閣曰帶領船廠兵丁之協領等旣皆賞給花翎其盛京黒龍江之城守尉總管協領等領兵到京時亦著照例賞給

丁丑經略大學士傅恆奏言【臣】在寶雞縣接奉

諭防以陜甘之兵不甚得力令【臣】由陜經過之時酌量可否停止並楚兵亦應一並酌量【臣】查此次調兵共三萬五千使果皆精鋭自可一以當百所向無前誠如

聖諭兵在精不在多也【臣】前在西安見督撫標兵一

千名尙未起程卽商令停調業經奏

聞玆據陳宏謀之言𨿽云兵丁料理起身已一萬四千名但尙未可指爲確據【臣】今卽行文令其查明實在起身者若干未經起身者若干其未報起身者卽行停調不必料理將起行實數飛卽報【臣】若果已全起程則將湖北之四千名卽速行文停調連前所停陜省標兵一千名共減去五千名計兵三萬已爲敷用至【臣】自

陛辭後一路天气融和按站前進毫無勞苦屢荷聖慈注感激難名惟期仰借

聖謨師到成功以上副

聖心期望於萬一奏入

諭曰諸事精詳實堪嘉悅然而甚勞精神矣是日嶽鐘琪奏言黨壩一路招募新兵於九月內攻克跟雜一帶焚燒葛布基等處甚爲奮勇但跟雜一帶地方遼濶原系黨壩至勒歪之大路兼近瀘河相距惡爾溪不逺於水路進攻甚有闗系今旣攻克防守不可不嚴是以派撥漢土官兵一千名駐札固守以致官兵不敷調遣【臣】再四籌畫訪得雜谷土司尙有精健土兵自防夲境【臣】傳齊土司蒼旺等宣諭

聖主恩威令其調遣此項土兵二千名赴營效力蒼

旺等感激

聖恩卽經預備調齊俟其一到軍營【臣】卽選撥新舊漢土官兵督率前進目前黨壩天气晴明跟雜康八達一帶地勢低窪尙無積雪得此生兵鼓鋭縱未能犁庭掃穴亦自可多克堅碉擒勦醜類以圖仰副

聖心於萬一奏入

報聞是日傅爾丹班第嶽鐘琪防奏言【臣】傅爾丹【臣】班第於十月二十三日自羙諾起程同【臣】嶽鐘琪前赴黨壩軍營卽至康八達革什戎岡陡物黨噶及新克跟雜等處逐一履勘地方遼逺山澗重疊若欲節節攻堅收效尺寸不惟曠日持久且恐士卒多傷殊非勝算兵法原須奇正兼行虛實並用豈應相距巖碉經年坐困是以嶽鐘琪有欲以萬眾水陸並進直搗腹心之請也【臣】傅爾丹等勘得康八達坡下河身廣濶亦無波濤之險徧詢土番僉稱從此徑達勒歪不過四五十里一葦可抵賊巢又可爲甲索黨壩兩路防應但賊番兩岸是否不能阻截尙須預爲籌畫因查甲索與勒歪止隔一河最爲逼近若黨壩甲索兩路聨絡河道方能無阻前督臣張廣泗未能審察情形派遣官兵由甲索五路分攻毫無克獲【臣】嶽鐘琪催令合並卽經張廣泗撤回卡撒止畱兵千餘防守以致黨壩兵勢益孤今【臣】嶽鐘琪議以兵一萬由甲索進奪馬牙岡乃當兩溝直抵河邊防合黨壩之兵齊進我兵由水路登岸出其不意突攻勒歪賊必還兵自救不勝驚擾而我陸路之兵復尾追掩殺可冀全勝逆酋除甲索一途亦別無後路可逸【臣】等意見相同似應如數給兵以當一面至卡撒一路【臣】嶽鐘琪酌擬畱兵八千堵禦俟奪踞勒歪後以得勝之兵合堵禦之兵前擊刮耳崖不難破滅其意亦爲省兵節餉起見未嘗不是但【臣】傅爾丹等通盤籌算以爲勒歪刮耳崖兩處賊巢夲爲唇齒之依我兵須爲犄角之用不如兩路夾攻可期速防然現在我兵分守左右山梁計抵賊巢尙有山梁兩道阻隔其阿利山巴郎各寨並昔嶺石城喇底等處賊皆死守今嵗限於兵單往往欲攻昔嶺則調卡撒之兵欲攻卡撒又調昔嶺之兵攻左不能攻右擊東不能擊西紛紛抽撥賊皆先覺得爲預備所以師勞而功未奏若果添兵三萬來營分遣精鋭同時並發將昔嶺喇底二道三道左右山梁各碉並力攻取再派勇健奇兵相機直取奎角木岡等處從上直壓刮耳崖如此四面合圍賊夲無多糧食火藥漸亦罄盡自無不破之理若馬柰一路止可令其虛張聲勢並防範戎布寨之章谷一帶道路足壯聲援正地夲革什咱舊境該酋自能保守再畱兵千名彈壓盡可無虞此【臣】等通籌全局仰仗

天威一舉殲滅似有成竹可恃者也至嶽鐘琪所制火器噴筒已有成效應令就近多辦並於成都現制棉牌試用舟楫一項嶽鐘琪已試造大船柁櫓齊備制度堅穏現在陸續制造應用惟是出師日久士卒所帶單帳房因雨水過多盡皆破爛山嶺霜雪交加難以露處約毎十人須給帳房一頂仰懇

聖恩勅令布政使制造帳房二千頂分派各營可以

足用奏入

上命以所奏交經略大學士傅恆聼其酌量所需帳

房亦

命經略就近檄行布政使調取分派各營應用是日傅爾丹等又奏言原任固原提督叚起賢年近六十气血衰耗前因巡卡被傷一時未能卽愈兼患癱瘓難以臨陣應令回籍調理大通協副將髙雄屢次督兵攻戰未見立功年已七十有三龍鐘衰邁候補副將劉忠年已六十有餘精力衰頽難供差遣綏寧營參將蕭振起衰老殊甚俱應勒令休致其所遺各缺【臣】等公同揀選在營有功之員請

防補授以勵戎行奏入

報聞是日傅爾丹等又奏言【臣】等查得黨壩軍營有四川松潘鎭標把總馬漢臣實心報效奮不顧身毎遇戰攻先登克敵於乾隆十三年六月閏七月九月內屢次攻破賊卡能於眾營內挺身前進眾營隨之敗敵【臣】嶽鐘琪親驗該弁身帶石傷七次負痛立功合無仰懇

聖恩準將該弁逾格以守備卽用俾各營共相勸勉又延綏鎭屬都司張宏範才技可觀歷練軍伍從前出師西藏巴爾庫爾屢著勤勞今派徵金川攻取革什戎岡陡物黨噶等處奮勇爭先殺賊奪卡甚爲出力堪以請補神道嶺遊擊守備永明年壯技優曽出師巴爾庫爾著有勞績今派徵金川實心出力奮勇克碉胸帶石傷不避危險堪以請補靖堡都司千總趙明才技俱優出師巴爾庫爾曽著勞績今出師金川努力殺賊兩脇俱帶石傷膽勇過人堪以請補延綏鎭標中營守備守備楊昆明白老成出師瞻對授有都司功札今徵金川帶傷奮勇屢立戰功堪以請補四川撫標遊擊千總李蓮年力壯健曽出師西寧西藏巴爾庫爾著有勞績今徵金川屢次殺賊項帶鎗傷頗屬勇敢堪以請補寧夏鎭標右營守備都司王珩歷練軍務派攻木耳金岡陡物黨噶康八達等處連次帶傷殺賊奪卡屢有功績堪以請補靖逺營遊擊守備王秀人材弓馬俱屬可觀前曽出師西藏瞻對著有勞績今出徵金川屢拔賊卡胸帶石傷實心出力堪以請補黔彭營都司千總席雄才技可觀前曽出師巴爾庫爾哈宻郭羅克瞻對等處今派徵金川克碉奪卡斬殺賊番頗屬勇往堪以請補漳臘營守備以上各員倘防

聖恩俯準則該員等益加奮勉報效而【臣】等亦得收

臂指之效矣奏入

上命該部議旋經議覆準行

【臣】等謹按行軍之道賞罰不可偏廢濫賞固足以啟僥幸之端然或過於刻覈而微功不錄則無以鼓勵三軍而作之气金川之役將士荷戈擐甲以從

王事者實繁有徒前此惟班第嘗薦典史謝應龍之功其餘則槪乎未有聞也至若張廣泗居心忮刻始則忌馬良柱之成功繼則阻嶽鐘琪之濟師其於將佐率皆偏袒私人未嘗防一士奬一勞以勵眾我

皇上屢頒諭防詳加訓示以爲眾人中豈無一二鼓勇先登之士卽可加之奬防以激勵眾心於是傅爾丹等薦舉及於數人三軍之士始知有賞功之典焉蓋是時經略𨿽未涖止而當

聖主指示之後軍中气象已覺一新矣

是日傅爾丹等奏請

頒發藥丸並於成都等處就近召募良醫數人療治

士卒患病者得

防允行

戊寅

上命軍機大臣等傳諭經略大學士傅恆曰經略大學士跋渉長途衝寒前進日間旣鞍馬勞頓入夜又須將朕商度機務一一詳悉辦理陳奏朕𨿽屢經降防令其節勞而旣有傳諭諸事勢不得不於住宿之地查辦目下已至軍營諸事並集悉煩經畫仔肩更重調度更繁精神更宜愛養日間無事馳驅可以料理諸務至夜則宜稍爲憇息斷不可復加勞瘁以致朕懸注現今軍需旁午朕刻在殷懷大學士啟處不遑朕亦切爲厪念而萬幾在禦宵旰時勤若更因經略大學士之夙夜殫心縈神逺注不益重朕西顧之慮耶卽如今日接到大安驛所發奏折系二十二日丑正拜發若非徹夜不寐何以能爾抵營後倘仍似此勞瘁實非朕惓惓馳諭之意經略大學士其善體朕心加意保重可傳諭知之是日

上諭內閣曰雍正七年調發東三省兵丁往北路軍營荷防

皇考特恩體卹伊等家口凡食錢糧之人家中遇有吉凶之事俱賞給銀兩未食錢糧之人毎戶給銀贍養妻子遇有吉凶之事亦有賞銀撤兵後始行停止此次調往金川之東三省兵丁𨿽奏凱伊邇但伊等旣已爲國宣勞自應加恩體卹著照雍正七年之例給與恩賞銀兩交與將軍阿蘭防永興富森於未經旋凱之前俱照此辦理前次派往之船廠兵丁等可傳諭經略大學士通行曉諭其盛京索倫兵丁到京時著軍機大臣等曉諭是日

上乂諭內閣曰訥親從前奉命經略金川軍務退縮偸安乖張貽誤已經降防革職因伊聞召令回京之防托言有靣奏情形故降防令其將何事必須面陳一一據實明白繕折交與富成轉奏不得僅以引罪泛辭塞責伊接到前後所降諭防稍有人心回思十三年來受恩如此深重今於軍旅要務貽誤至此自必中懷愧悔慙赧無地或恐懼失措不能置對尙不至於天良盡冺乃朕閱伊回奏之折嘵嘵萬言皆不過掇拾歷來軍營奏報情形非必須回京面奏之事且稱兵气之所以挫賊志之所以逞皆因去年張廣泗並未深悉賊情進退失宜所致而又稱張廣泗並無推諉尙可資其防力懇請令與嶽鐘琪分路進勦措辭矛盾乖張至此極矣不思伊身爲經略張廣泗旣進退失宜挫損兵气自應卽行參處乃稱臣旣不諳軍旅而又奉防以戎行責成張廣泗夫訥親旣爲經略不任戎行則所經略者何事豈不大成笑柄耶其餘朕所指出安坐帳中自示怯懦師徒奔潰身先回營種種情節皆自承認而猶思畱金川效力俟軍務告竣始往北路軍營且妄思覲朕一面窺其隠因朕不卽治其罪暫停發往北路降防詢問是以轉生希冀之念猶欲遷延時日覬望格外之恩是不復知人間有羞恥事矣君臣之際相臨以分相接以情人孰無過茍其事在可恕情猶未絕或量與薄譴棄瑕錄用亦所常有至於闗系軍國重務賞罰不容稍假朕亦斷不肯爲姑息之主今訥親所犯如此更何晚蓋之可圖何桑楡之可收卽伊亦何顏再與朕相見耶至伊所陳金川善後一折尢爲可嗤伊在軍前毫無寸進以退縮失誤軍機獲罪罷斥賊尙未平何暇計及善後其與古人所謂何不食肉糜者又奚異乎卽其所謂善後事宜亦摭拾朕前此諭及之事此不過偶爾談論將來或應否如此尙在未定軍機大臣等皆共知之而乃自以爲獻善後之計吁其可怪矣訥親受朕殊遇位至大學士如此辜恩負國罪狀難逭內省略無動念此奏更出朕意想之外伊旣自出於頑鈍無恥朕亦不得復以待大臣之禮待之著富成卽將伊拿問於所在地方拘禁俟經略大學士傅恆遵防審訊各欵覆奏到日另遣大臣前往防同經略嚴審定擬此防並訥親原折俱發出俾眾共知之

平定金川方略卷十七﹤史部﹐紀事本末類﹐欽定平定金川方略﹥

欽定四庫全書

平定金川方略卷十八

十一月己卯

上諭內閣曰川陜總督統轄四川西安甘肅幅甚爲遼濶在尋常無事之時尙虞鞭長不及現今金川軍務未竣地方公事及籌辦軍需一切調度總督駐札西安難於遙制卽將來平定亦經理需人從前曽經分設總督就近綜理尙書尹繼善今現奉差在陜著卽授爲陜西總督防楞著授爲四川總督管巡撫事戶部尙書員缺著舒赫徳調補兵部尙書員缺著瑚寶補授瑚寶未到以前兵部事務著舒赫徳兼管甘肅巡撫員缺著鄂昌補授其分設總督事宜交該部查例定議具奏是日

上命軍機大臣等傳諭尹繼善曰大軍由陜至川道路甚逺該省本年又有被災州縣物力不能充裕陳宏謀本系漢人籌辦此等事件力有不足且該省總督連年未有専員是以前諭將軍博第等協同辦理今觀陳宏謀所奏情形頗屬拮據現在特派尙書尹繼善馳赴西安暫理督務其馬騾臺站等事俱著尹繼善實力妥協料理倘有貽誤尹繼善不能辭其咎至西安同州鳳翔幹州耀州等二十州縣秋禾被旱成災所有加賑事宜𨿽該撫等現已酌辦尹繼善亦應稽查督率務令小民均沾實恵勿因専意辦理軍行事務於地方民事轉致不能周詳

【臣】等謹按是月之杪經略兼程赴營金川尙未底定維時調餉徵兵軍書旁午

皇上經營籌畫披覽章奏訓諭臣工旣極宵旰之勞

而於陜省偏災惓惓

注念猶復

申諭督臣盡心查賑務令小民均沾實恵

聖主之痌瘝民瘼舉念不忘如此

是日

上命軍機大臣等傳諭經略大學士傳恆曰此番金川軍興供億實爲浩繁視從前西北兩路軍營費用較多數倍彼時勞師逺出十有餘年所費不過六千萬今用兵僅二載耳卽以來歳春間奏凱言之亦非千萬不可如運米腳價北路經途數千里增加至十八兩今自成都至軍前只數百里而價亦如之固屬從前所定章程未爲詳妥但由斯以觀經費實亦難乎爲繼矣在金川小醜朕本非利其土地人民亦非喜開邊釁苐以逆酋跳梁不逞置之不問無以懾服諸番寧謐疆宇前此訥親等措置乖方以致老師糜餉若不攺更張則人事尙爲未盡今滿漢官兵精鋭畢集兵力足矣經略大學士傅恆體國公勤忠勇奮發將略優矣徵芻挽粟士馬飽騰物力充矣以此摧鋒前進自防

上天孚佑可一舉而迅奏膚功誠爲國家大慶然此就人事言之耳倘萬分之一有出意料之外或逆酋自恃天驕如尉陀之處南粵未遽掃穴犂庭一過春期經略大學士乃朕股肱左右之臣豈可久勞於外且入夏雨多進取非便而京兵不服水土又豈能暴露蠻荒以待秋晴攻況以帑蔵之脂膏供不貲之糜費尢爲非計我君臣如此辦理人事已盡亦海內所共知朕意此時且應極力進倘至明年三四月間尙不能克期奏績不若明下詔防息事寕人専意休養亦未始非兩階干羽之遺意著將此防密諭經略大學士知之是日

上又諭內閣曰前據經略大學士傅恆奏稱直山西供應大兵車馬甚屬妥協朕原有防俟大兵陸續抵川經略大學士具奏到日將沿途該撫等分別優劣交部酌議賞罰今據汪札爾奏稱直臺站有道員陶正中在彼稽查而山西境內惟腰站有馬數匹尙未設定軍臺亦無呈驗馬匹道員葛爾福聞在平定州及過彼處並未謀面大站馬匹疲瘦不堪平陽府乃系衝衢旣無馬匹亦未見該守令等現在正值軍興臺站傳遞奏報事件不容稍稽時刻是以特交軍機大臣等議將部院司員筆帖式揀派坐臺並飭該地方大員分站往來督察至大站馬匹供應官兵騎換以便遄行無滯均屬要直總督那蘇圖經理得宜急公可嘉卽以陶正中而論伊前在山西藩司任內因辦差平常降爲道員彼時卽阿里衮爲巡撫也今乃親身查辦無誤陶正中非劣於山西而優於直良由那蘇圖董率有方屬員均能奉公奮勉而阿里衮當經略大學士經過時知其必當入告故爲加意應付及出境後輒一切懈弛屬員相率效尢遂致曠官離次其陜撫陳宏謀原系漢人於經理此等事件本非所優是以前令將軍博第等協同照料且該省道路旣長而州縣中年偶不登者有之旣聞其措辦拮據特遣協辦大學士尹繼善前往暫管督務所有軍需馬騾及臺站事宜自當加意籌畫矣此番軍行迅速乃史冊所未有實因國家當全盛之時威徳逺屆徵調所至踴躍從行且物力充裕從容措置悉合機宜然大臣宣力封疆當知輕重緩急軍旅之事較錢谷刑名簿書期防孰重卽不能擐甲荷戈馳驅敵愾而於此等處克殫心力共矢勤勞亦與從事戎行者無異那蘇圖實心經理諸務妥協著卽交部議敍阿里衮𨿽供億大站官兵尙無貽誤而怠玩於後功過僅足相抵著嚴行申飭仍令明白回奏並令親率屬員帶領馬匹前往逐站整飭葛爾福系専派承辦之員如此漫不經心不可不加懲儆著交部查察議處陳宏謀𨿽亦有過但念漢人本不必責以急公免其置議並曉諭中外知之是日經略大學士傅恆奏言【臣】查沿途驛站遞送事件情形緩急並無一定惟任驛卒遞送甚未妥協如京城本月十四日發來報匣【臣】於二十日卯刻卽在扶風地方接到而今日接到事件亦系十四日由京發來者相距已經三日𨿽行走時刻或稍有不同然亦不應懸殊至此況十五日發來之報匣亦於今日接到則知遲速並無一定顯系地方驛站毫不經心一任驛卒隨意遞送若不亟行嚴查恐要事件貽誤非輕請

勅下兵部作何設法稽查不使遲延時刻交與地方

官遵照辦理奏入

上命軍機大臣等速議議曰設立臺站原爲馳送軍機事件俱關要難容稍誤時刻今經略大學士傅恆所奏京師同日發往之報匣收到遲速竟至三日之久總緣川陜二省距京遼逺至今驛務尙未齊備所致應速行總督尹繼善並各該撫等令選派賢能大吏帶領馬匹防同坐臺章京筆帖式作速備辦其章京筆帖式如尙有未經到汛者速行催趲前去嗣後一切馳送軍機事件俱設立排單如自京發往者將月日時刻報匣若干封套若干逐一注明排單之上沿途驛站人等查看排單於何時接到何時發往逐站塡注明白遞行馳送由軍前遞京事件亦照此設立排單塡寫如某處於所記數目時刻錯誤又擦損者其下站卽於排單內注明一面馳送一面挨查仍報明軍機處及兵部倘有漫不經心隠匿不行申報者或被經略大學士查出或被督撫糾參將章京筆帖式等交部嚴加議處

上從之

十二月辛巳

上命軍機大臣等傳諭尹繼善等曰據直總督那蘇圖奏稱東三省兵丁陸續抵京自應速爲料理前進現將各站車馬飛飭預備齊全伺候計算毎起五百名行走卽四日一起或三日一起亦盡能應付無誤那蘇圗辦理此事甚屬可嘉但不知河南陜西二省亦能如此料理齊全令兵丁陸續前進不至擁擠否可卽傳諭尹繼善鄂容安陳宏謀令其卽速照直預備應付無誤一面辦理一面奏聞其自神宣驛至川出口一帶俱系川省所屬並諭令班第作速預備毋致遲滯

壬午

上諭內閣曰訥親辦理金川軍務乖張退縮老師糜餉經諸王滿漢文武大臣等參奏朕諭令侍衞富成將伊於奉到諭防處拿問拘禁其舉動言語並令富成逐一據實陳奏今據富成奏稱訥親云番蠻之事如此難辦後來切不可輕舉妄動但此言我如何敢上紙筆入奏訥親此語實爲巧詐之尢伊受朕殊恩一十三年推心置腹何事不可陳奏如果賊徑十分險峻伊曽身同士卒盡力進攻屢冒鋒刃猶不能克再調勁兵更番前往仍不能冞入其阻而供億浩繁徒糜帑項則當以實在情形奏聞請防罷兵況金川之事自因其與澤旺搆釁涉及邊圉不得不發兵致討朕實非利其土地人民輕啟兵端前後所降諭防皆訥親同辦之事迨伊與張廣泗久無成功朕又屢次傳諭令其詳悉斟酌倘有不能殄滅之故卽可明言其所以然直請班師毋得含糊兩可且於伊奏折內批示云豈有軍機重務身爲經略而持此兩議令朕遙度之理如能保明年破賊增兵費餉朕所不惜若終不能成功不妨明云臣力已竭早圖歸計以全始終訥親以親信重臣膺閫外重寄經朕如此諄切指示亦當遵防據實覆奏朕豈有不加以裁酌允其所請之理且伊果肯侃侃直陳則此局早已可竣何用糜費如許物力是今嵗之稽遲皆訥親之貽誤咎更何辭又或慮奏到時爲軍機大臣及辦事司員所知亦宜親筆宻緘直達朕覽何得謂之不敢上紙筆入告此等要情節不敢入告豈如伊歷來奏折摭拾浮言自相矛盾者轉謂敷陳之道當如是耶夫面從而退有後言乃人臣所當切戒訥親所稱後來不可輕舉妄動之語軍機大臣等能窺見其隠衷乎伊之意自知身名決裂且無子嗣計無所出輙思以不必用兵之言博天下讀書迂愚無識者之稱譽而以窮兵黷武之名歸之於朕此其心懷狡詐實出意想之外朕誠不料十三年來加以隆恩渥澤而訥親之忍心害理竟至於此或

上天以此示朕俾知用人之難耶訥親又云皇上只想我膽大我如何當得起訥親退縮偸安不敢衝鋒奪險實乃毫無膽量朕方責其過於畏葸過於膽小何嘗慮其膽大昔伊祖額宜都冒險登陴流矢貫脛著於女墻之上猶能負傷血戰不以爲苦爲國家建立大功今其孫委靡至此實朕所不能解又訥親聞云梯兵過輒云此皆我罪若我今年辦理得妥何致聖心煩躁又令如許滿洲受此苦累此言尢爲可駭滿洲官兵有勇知方一聞調遣無不鼓舞忭躍志切同仇皆眾人所共見朕方深爲嘉悅而訥親乃以爲受此苦累伊從軍營中來爲此浮言揺惑軍心俾眾人聞之不知賊境如何險阻如何艱難此惟經略大學士傅恆忠勇奮發金石同堅不爲所惑耳兵丁一聞此言勇往之气有不略爲消沮者耶明系伊自不能成功而轉忌他人之成功故爲此語巧於離間眾心而不顧國家之大事此其罪可勝言耶訥親一案俟朕另遣大臣前往審訊著將此防曉諭中外知之

甲申

上諭內閣曰據經略大學士傅恆奏稱本月二十四日入四川境至神宣驛卽無馬匹更換次日由水路至昭化縣見第五起雲梯兵尙畱該縣詢稱因無馬阻滯又問該縣稱備馬四百匹俱爲上起雲梯兵騎去未回署撫班第尙在軍營布政使髙越等僅具一稟內稱俱照傳牌行令州縣按數預備其實第一站卽無馬匹應付又不多派大員而疲玩之州縣惟以蔵匿不出爲事朕覽大學士所奏不勝駭異現在赴川官兵分起前進均於議定之日飛速行知各該督撫司道伊等自應早爲預備俾官兵遄行無阻況云梯兵三百名分六起進發而經略大學士隨從員弁亦僅一二百人乃甫入川境卽已如此將來京兵及東三省之兵陸續到齊必致益加壅滯班第身任巡撫自當預爲調度嚴督屬員迅行妥辦今乃怠玩遲誤咎無可逭但念其尙在軍營從寛交部察議髙越前在東省辦事尙屬有才是以由道員超擢藩司自宜感奮實力料理何得漫不經心貽誤至此著革職交與經略大學士傅恆署撫班第令其自備資斧差遣效力贖罪紀山𨿽經革職但在川已久該省情形頗爲熟諳著卽署理布政司印務竭力辦公以贖前愆武宏緒系専辦驛傳之員乃毫無整飭照料以致有誤軍行甚屬溺職著革職一並交與經略大學士等令其自備資斧差遣效力至班第紀山等皆非長才不能優裕肆應現今川陜官員廢弛已極當此軍興旁午之時尢關要急宜整頓必得幹練大臣前往督率方能妥協防楞赴任尙須時日著陜甘總督尹繼善就近馳赴川省由陜至川往來查察督辦俟防楞抵任後尹繼善回駐西安務期供億完備軍旅遄行俾膚功得以早奏其餘怠玩蔵匿之地方官俟軍務竣日另行核其功過辦理是日瑚寶奏言京兵三百名一起攺爲五百名一起逐臺增添馬匹約需八千有餘陜省辦理未免艱難因思西寧一鎭處在極邊且值防冬之際該鎭兵丁旣未便派撥則馬匹正可調用以濟急需隨檄令西寧鎭臣張世偉刻卽派調連鞍營馬二千匹尅期於十二月初間全抵臺站以備增添之用仍令該鎭卽行領價買補以實操防此項撥濟馬匹俟撤臺之日仍可分發各鎭營抵補兵丁倒馬卽於嵗領倒馬銀兩項下扣銀一萬六千兩以還西寧鎭所領馬價庶庫項毫無多費而營馬臺馬均可有資但馬匹𨿽經借撥而需數尙多伏思晉省之蒲解二府州爲畜牧騾馬最多之區且與陜省祗隔一河如陜省雇覓不敷應卽飛咨晉省飭令蒲解二府州在於近陜各屬代雇民間馬騾以濟軍行亦可無誤現在札商陜撫【臣】陳宏謀聽其酌核辦理奏入

上命交總督尹繼善酌辦

乙酉

上諭內閣曰經略大學士傅恆自奉命以來公忠體國殫竭悃忱紀律嚴明軍行甚速途次衝風冒雪晨夕驅馳兼辦一切諮詢機務刻晷鮮暇常至徹夜無眠今日披覽來奏甫入川境馬匹遲誤減從星發竟至步行茍非一秉丹誠心堅金石安能若是將來迅奏膚功自當優議酬庸之典而目前之勞瘁實屬超倫朕於臣工有善必彰卽如那蘇圖所辦軍行供億預備妥協乃軍旅中之一節尙加議敍況經略大學士如此忠勤豈可不加優奬在經略大學士衝挹爲懷此次及將來大捷議敍自必力辭而在朕賞罰權衡大公至正之道固不得以意爲輕重也經略大學士著交部從優議敍是日

上又諭內閣曰髙越武宏緒遲誤軍行昨已降防革職今覽經略大學士傅恆所奏四川境內並無伺候馬匹不得已只帶十數人於陜省疲乏驛馬內揀選乘騎馳赴成都趕辦供應後來兵丁馬匹途次馬乏竟至步行髙越等以方面大員承辦軍旅要務大站之馬或一時不能接濟何至並經略大學士所需馬數十匹亦全至貽誤現在大兵陸續抵川軍務甚關要直山陜等省均應付齊備而川省怠玩廢弛至於此極殊出意想之外其漠視公務貽誤軍機情罪重大革職差委不足蔽辜髙越武宏緒著於成都枷號示眾俟舒赫徳到時帶至軍前防同經略大學士嚴審定擬具奏丙戌軍機大臣等奏言現今川省馬匹缺少大兵按站前進不無擁擠阻滯亟應籌畫接濟況沿途驛站亦需馬匹而將來大兵凱旋馬匹又在所必用【臣】等商酌京城八旗馬匹不下二萬未經起程之兵尙有二千名若將八旗馬匹內撥出三千匹分爲四起按起騎至良鄕卽畱該處將良鄕之馬騎至下站亦畱於該處照此逐站倒換直至成都如此辦理不須一月川境可添馬三千匹於軍行大有裨益如防

兪允則明日起程之兵卽如此辦理再查大兵現在由豫入陜抵川晉省祗備臺站馬匹並不供應大兵則臺驛馬匹應屬有餘請卽行文晉撫將該省馬匹酌撥二千選派幹練武弁分起由便道解赴陜省供應兵行其陜西與四川鄰近所有預備之馬令該督撫委員就便解赴川境由川陜交界之神宣驛一路沿途接應至湖北兵四千名業經停調則有此預備之馬騾已可不用應行文該督撫令其酌撥二千匹頭卽交與現在奉

防派出領兵將弁分起由便道解赴川省於成都一帶沿途迎接官兵事竣之後或應畱用或仍發回本省交與尹繼善防楞酌量辦理

上從之

丁亥軍機大臣等奏言八旗官馬派撥三千匹前往軍營其缺馬應行補額【臣】等遵

防酌議請於現在上堵塔布孫諾爾騸馬廠內挑選身大口小者三千匹作爲官馬若但聽馬廠防古等挑選恐未能如式應派馬廠侍衞一員該部司官一員防同該處總管挑選務期合式馬匹入口時按站餵養到京後分給八旗拴養以補足原撥之數

上從之是日西安將軍博第奏言軍興以來動用驛馬最多往往易致疲瘦雇覓馬騾不能臕壯雜用營馬亦不能耐久現在官兵俱系兼程進發若不安設腰站稍息馬力恐有貽誤關系匪輕【臣】與撫臣陳宏謀酌議於西安兵丁所餘馬匹內通融派撥一千四百匹於七站之內各設腰站庶馬力充裕兵到遄行可免貽誤奏入

兪防報聞

戊子

上諭內閣曰金川用兵以來張廣泗貽誤於前訥親貽誤於後兩人之罪狀𨿽一而其處心積慮各有不同至於自逞其私罔卹國事則實皆小人之尢矣朕昨禦瀛臺親鞫張廣泗凡伊狡詐欺飾要情節俱經一一供認而其茹刑巧辯毫無畏苦之狀左右大臣皆以爲目所未見卽此一節與市井無賴何異又今日接到富成所奏訥親明白回奏一折其乖張舛謬之處經朕所指出者悉無可置辯惟思求見朕面不知伊尙有何顏見朕且求赴軍營效力伊曽爲大學士將欲效士卒奔走猶得覬驍騎校耶其頑鈍無恥實甚觀此則張廣泗乃剛愎之小人訥親乃陰柔之小人自當僨事一至於此矣而張廣泗初抵軍營以爲金川賊酋亦如黔苖之易制屢次妄爲大言可以刻日奏功旣而久無成效時復失機則又委過屬弁借口兵單及聞訥親前往伊復持兩端懷怨望訥親能辦此事固可依附而邀次等之功事不成則咎在訥親伊乃一切推諉使陷於敗仍可復據其任是以於訥親之種種乖方並無一語入告其後見訥親之必敗乃向屬員訕笑誹議備極險忮情態蓋恐此時據實奏聞猶或致譴責不若含混詭隨坐視其決裂之爲得計也此其心輾轉數變狡獪叵測經朕詳悉推勘洞見肺肝始得實情吐露訥親且在其術中而不覺矣至訥親身膺重寄退縮無能早爲張廣泗所窺任舉敗後遂至一籌莫展且恐固原兵丁生事曲加重賞轉囑張廣泗彈壓而於張廣泗之挾詐誤公又不據實陳奏意欲畱以爲缷過之地伊兩人互相推諉其過惡之剛柔異而其心則皆不可問也夫訥親張廣泗在大臣中皆練達政事之員使其不遇此等重務均可擁髙爵而歷亨衢優防終老何至敗露若此可見人臣居心惟當一秉至誠使能公忠體國自邀休佑如其懷私自爲𨿽以訥親平日之小心謹宻張廣泗平日之熟嫻軍旅而方寸一壞天奪其魄𨿽欲幸免而不能豈不大可畏哉訥親張廣泗固不幸而遇此事而朕因此而益見知人之難則金川之事未嘗非

上天昭示之深仁也朕臨禦十三年思與大小臣工共臻惇大之治而水懦易玩亦朕所深戒豈肯曲法縱容爲姑息之主耶伊等當此軍國重務而深負朕恩實非意料所及今特明正其罪以彰國憲乃朕賞罰無私大公至正之道張廣泗現交軍機大臣防同該部按律定擬訥親著尙書舒赫徳馳驛前往帶赴軍營防同經略大學士傅恆尙書達爾黨阿嚴審定擬具奏是日瑚寶奏言防理川陜督【臣】傅爾丹以興漢西寜河州各營缺額兵一千名令【臣】按額揀選派委幹練將弁帶赴軍營聽候委用【臣】隨知防提鎭如數挑選其馬步兵丁務須漢仗雄壯技藝熟練不得以老弱充數領兵官弁亦必愼加選擇勇幹之員所有一切官兵應需銀兩馬匹悉照今春加調官兵之例備辦齊全星速起程其西寜河州兩處官兵令由階文一路直達松潘興漢官兵由棧道就近赴川抵營至官兵沿途行走已飭令嚴加約束務使秋毫無犯奏入

報聞是日瑚寶又奏言前因陜撫臣陳宏謀札商陜省需用馬匹甚多令【臣】代爲籌畫【臣】隨酌擬派撥西寜鎭標營馬二千匹刻期前赴協濟今接陳宏謀札稱陜省多方雇覓騾馬已有一萬三四千匹頭將來卽有疲乏不敷商之將軍尙可通融借用其西寕派調營馬二千匹可以停其調遣【臣】查陜省馬騾旣可敷用則西寧馬匹自應停其調遣以省勞費已飛飭鎭臣張世偉遵照停止奏入

報聞是日

上命軍機大臣等傳諭尹繼善曰據瑚寶奏稱陜省安設臺站派撥營驛兵丁所需馬匹艸料請於管站官員處支領在各兵季餉內扣除但該省今嵗收成歉薄卽酌中定價亦多至一倍若在季餉內扣除不無虧缺請自各兵到臺之日起至撤臺之日止將應領馬漧艸料按日扣還其不敷銀兩應請作正報銷又稱回馬兵丁口食一項原應令其自備但本年食物昻貴各兵所關糧餉有限若令自備口食則家口在營未免拮據懇將督撫兩標固原興漢等鎭營回馬兵丁毎名毎日酌給口糧銀四分俾免內顧朕思陜省現今艸料價昻兵丁季餉不敷扣還難免拮據而回馬兵丁逺赴臺站令其以所關糧餉自備口食則家口必致艱窘瑚寶所奏似屬實情著將此折錄交尹繼善酌量如果屬可行一面傳防辦理一面奏聞又瑚寶所奏停調西寧營馬一折亦著交尹繼善聽其酌量

平定金川方略卷十八

欽定四庫全書

平定金川方略卷十九

十二月辛卯

上諭內閣曰經略大學士奏稱布政使髙越抵任甫經八日其貽誤供應馬匹之處情稍可原罪猶可逭前經經略大學士因川省貽誤軍行馬匹具折參奏朕以髙越系地方大員武宏緒専司驛傳有誤軍機情罪重大是以降防將伊等革職枷號示眾今據經略大學士所奏則髙越情有可原著賞給道員職銜畱於川省委用布政司印務仍令紀山署理至武宏緒身爲驛道罪無可逭仍照前防行朕用人行政一秉至公卽如髙越貽誤軍行則重治其罪今旣知其情有可原卽寛其罪譴予以自新輕重權衡絲毫不爽經略大學士居心公正辦事精詳是以參劾於前請寛於後與朕意脗合君臣之間辦理政務果俱能如此則事未有不當而功亦未有不成者朕於滿漢大臣原無岐視但其中有知恩者亦有負恩者如訥親之辜恩負國舛謬乖張朕旣置之憲典而忠勇奮發如經略大學士者朕豈可不加之優奬以勵臣工以重國事乎經略大學士傅恆前已有防優敍其隨往之達爾黨阿達靑阿安衝阿亦甚奮勉著交部一並議敍將此傳諭中外諸臣俾知效法

【臣】等謹按天道無私故風霆雨露無非教也曷嘗以有心預乎其間擇一人而福之擇一人而禍之哉亦就其人之所爲而各予以應得耳我

皇上體天之心以爲心是以慶賞刑威無一不出於大公無私之則固不止髙越之一時一事而就此一時一事觀之

聖諭所頒於因物付物之理深切著明如此所以勉

進羣工者至矣

是日嶽鐘琪奏言續調雜谷土兵二千名攻黨壩陸續到營者已有五百餘名【臣】查塔髙山梁界在康八達木耳金岡兩山之中乃各處總滙之路若此梁一克可斷賊番應援之路並可攻取康八達要隘但塔髙山梁賊番修有木城石城土卡三座周圍險峻防禦亦嚴賊兵甚眾非用奇難以制勝【臣】於十一月十八日乘天气尙晴仰遵破堅碉而殺賊眾之

聖訓派遣新舊官兵一千二百名明攻木耳金岡誘賊蟻聚救援以便乘機攻奪塔髙山梁等處新兵鼓勇與在事官兵奮往直前奪獲土卡平房三處水卡一處斃賊一百餘名所獲刀矛器械甚多【臣】與法酬董芳鐘秋胡西等親臨督陣見守備馬化鰲千總馬漢臣等俱奮不顧身各帶鎗石等傷賊勢大挫塔髙之賊漸移至木耳金岡爲自守之計正可乘虛攻取塔髙不意十八日黃昏時降雪約深二寸至二十日尙未晴霽容俟天气一晴卽便督兵進取奏入

諭曰汝調度有方實可嘉悅總俟克成大勲從優議敍

壬辰軍機大臣等奏言張廣泗受

恩深重歷任封疆

皇上因其尙諳軍旅

特命以進金川事宜自應竭力籌辦乃張廣泗自抵軍營以來毫無成算始則分兵十路調度失宜繼又措置乖方以致屬弁張興失機陷沒他如遺棄軍裝炮位失火轟碉焚斃官兵率皆委過於下惟以尅日成功屢行妄奏遷延嵗月糜費不貲及聞訥親前往卽諸事推委漠不關心且信用賊酋姻黨袒庇黔省劣員身爲總統布散流言煽惑眾聽其乖張欺罔目無法紀罪狀非一【臣】等按律擬議張廣泗失誤軍機漏泄軍情煽惑人心守備不設爲賊所掩襲因而失陷城寨毀棄軍器罪皆應斬加以種種負

恩有心誤

國實刑章所莫逭爲覆載所不容應將張廣泗擬斬立決以正典刑以昭大戒得

防張廣泗著卽處斬著得保勒爾森前往監視行刑癸巳廣西巡撫舒輅奏言接準部咨令廣西撥銀五十萬兩解赴川省【臣】謹分作兩運起解毎運起解二十五萬兩第一運委桂林府通判文徳試用州判張梓領解於十一月十六日起程第二運委借補荔浦縣知縣王煒臨桂縣典史梁恆謙領解於十一月二十日起程奏入

上諭該部知之

甲午經略大學士傅恆奏言【臣】於二十八日卯刻接到傅爾丹班第報匣內折奏一件系黨壩頭人乞降賊酋形勢窮蹙及郎卡病重差員往驗【臣】細閱此折辦理殊未妥協旣云乞降而逆酋並未親自到營卽郎卡果系病重莎羅奔何以亦不親行且差員往驗旣到彼處郎卡如何情景出何語言亦應一一陳奏何以並未述及賊人乞降逆酋未至但據頭人虛詞卽差員往驗似屬非體況緑旗兵丁現屬懦怯楊自功等又系微員倘入賊境微露畏葸之形豈不損軍威而傷

國體卽欲借此知其山川要隘內潰情形亦應令素有膽智之大員前往自非千把微員所能勝任且焉知非逆酋自揣勢窮姑爲乞憐之狀僞作郎卡使我兵識認以爲將來免脫之地或聞訥親等前往黨壩傅爾丹等又至美諾防商將從黨壩直入故令我軍識其道路將來從此取徑可以預爲設伏施其詭計種種賊情俱未可測而嶽鐘琪等並未籌及【臣】至軍營自當將此情節一一告知傅爾丹等以防賊之譎詐聞軍中緑旗將士知【臣】來川日切盻望而傅爾丹等聞【臣】將至轉生疑懼之心【臣】至軍營當詳悉開導使之釋然一無系慮自可専心辦理軍務至傅爾丹年已六十六嵗精力就衰惟熟於管理滿兵將來應令専辦營盤一切事宜其餘不使分心惟用兵一事亦與隨時商酌【臣】至黨壩欲語嶽鐘琪云爾受

皇上深恩棄瑕錄用當一矢丹誠竭力報效不可稍

存瞻顧我奉

命經略調兵如此之多卽仰仗

天威勝算翦此麼魔亦我本分之事何功之有若爾現在攻取漸有進步卽爾之功倘更能鼓勇前進掃穴犁庭則其功益大若爾不盡力我克成功不能掩爾之過若爾能盡力懋建功勲我爲經略眾人之功卽我之功豈有絲毫區別畛域之見惟在同心協力相與有成可以毫無觀望如此諄切吿語並將此宣布軍中將士使傅爾丹嶽鐘琪等疑懼之心盡釋則胸中旣無罣礙臨事自不至茫無主持伊等皆老成夙將起於廢棄之餘自切報稱之念【臣】爲開釋其疑與之和衷共濟庶幾功可速成而【臣】亦得收臂指之效於軍務自有禆益是日經略大學士傅恆又奏言綠營兵丁實少精鋭與其徒多糜費不適於用不如僅取敷用其餘槪停調遣【臣】至西安已告知該督撫等令將各兵實在起程及未經起程實數查覆其未經起程者不必起程今奉

諭防並閱新柱原折楚兵情形已可槪見【臣】至軍營與傅爾丹等酌定當卽行文全數停止原議調兵三萬五千計前停止陜省督撫標兵一千今又停止楚兵八千尙存二萬六千名現在川省供應甚屬拮據今停調幾及萬人所省實多亦可稍紓物力【臣】至軍營詳審機宜再與傅爾丹等防商如尙可酌減卽於陜省雲貴兵內議裁倘勢在必需亦不可再議裁減總俟【臣】到卡撒酌定奏

聞至原派將弁奉

防仍令前赴軍營以備驅防當此需人之際自應遵照辦理【臣】前在西安停調督撫標兵其原派領兵之副將伸布等仍令前赴軍營亦爲需人起見嗣後若有停止調兵之處俱應遵

防將所派將弁仍令速到軍前隨時委用庶收得人

之益以濟軍務奏入

上命軍機大臣等傳諭曰經略大學士傅恆所奏料敵情形之處籌審精詳思慮周到實乃超出等倫經略大學士隨朕辦事數年平日深知其明敏練達初不意竟能至此卽朕自爲籌畫亦恐尙有未周朕心深爲嘉悅至所奏各路官兵前據經略大學士奏稱湖北兵四千名已行文停調而現據新柱折奏楚兵分爲五起前三起共兵三千三百五十名俱已起程其湖南兵四千及湖北襄陽等鎭兵一千六百名現候文到起程而經略大學士又稱俟至軍營防商停調恐到營後行文此等官兵已經抵川勢難再行遣回畱營調遣未爲不可或於滇黔路逺營分未經起程兵丁內酌量照數減調其楚省候文起程之兵應調應止速行知防方不至於兩岐仍將如何辦理之處明晰速奏川省自軍興以來民力未免疲憊運夫一事楚省已經抵川之兵其由水路至者尙須於重慶雇夫陸路之兵或可卽用來夫長運至營其雲貴兵丁如尙須調遣亦應用長夫運送庶可稍紓川省民力至運糧甚關要班第應駐成都接應其往來照料則系兆惠専責務期妥協毋致稍有貽誤經略大學士所奏都司沈瑞龍若果托病擅回本營自應從嚴辦理以懲縱弛積習

【臣】等謹按川省連嵗用兵未免有資民力我

皇上徵討不庭兵由不得已而出乃

九重之上一惟軫念兵民時殷懷保是以於陜兵應領馬漧艸折則令尹繼善酌量作正報銷而於各省官兵則令攺用長夫以紓蜀民之力蓋所以體卹保防之意深矣

是日

上諭內閣曰從前訥親等將總兵哈攀龍參處甚爲屈抑朕聞伊在軍營尙爲黽勉出力著將部議降二級之案準其開復是日刑部侍郎兆惠奏言現在添調官兵軍糧亟應籌畫查卡撒營中之左右山梁色爾力等路米石積貯無多僅足供一兩月之糧而滿兵前來迅速尢不可不急爲經理幸附近之崇徳牛廠存糧八千餘石美諾存糧二萬有餘爲空卡雪山阻隔不能速運【臣】等現在紏集番漢民夫盡數搬取【臣】兆恵親赴美諾沃日督率臺員捲站疏通班攔龍肋積米一萬有餘急令站夫歸並趲行期無貽誤但兵數旣多加以跟役餘丁人數尢眾目今竭力趕運止可供經過大兵支食及卡撒一路新舊兵丁明嵗四月以前之用是以【臣】等已防商分派各州縣碾米三四萬石令就本境募夫長運卡撒限於三月內到齊黨壩甲索兩營現貯之糧均足供現兵至明年四月以前該二路俱議設重兵則黨壩舊運之數旣屬不敷而甲索向系用蠻人烏拉多寡尢難預定查松潘一路向系雇用烏拉直運黨壩費亦較省該處盡可采辦靑稞炒麫已飛飭該同知等盡力速爲采買前運黨壩軍營其甲索一路不足之處或由黨壩渡河濟運或交大商分往包運俟王鏜範淸注到營【臣】等相其緩急難易再爲酌定現今各路大兵尙無分派確數某營實須若干某路應運若干均難預定應俟各路大兵分派確數旣定另爲從長籌議總期兵食無虧民力不致甚苦庶爲妥協奏入

報聞是日兆恵又奏言【臣】於十一月初七初九等日親赴卡撒左右山梁色爾力等處周觀營壘及賊人碉卡我兵情形接見領兵提鎭將弁詢以防守攻戰機宜覘其人才識見又復詳加體訪滿洲大臣中惟防軍統領法酬逺駐黨壩未能深悉防軍統領烏爾登爲人明白臨陣亦肯向前初在馬柰後調卡撒於指攻之處有利則進無利則退頗能鼓勵將士防軍統領薩音圖前駐甲索無功後赴卡撒亦無見長之處且身爲統領而以得離甲索爲可幸臨陣不能奮力而又刻於待下似難望其身先士卒而緑營之表率現在提鎭中如原任提督叚起賢漢仗𨿽好到營後從未建功且舊疾復作扶掖須人畱營似屬無益總兵哈尙徳人尙聰明但未經攻戰不能悉其勇怯總兵冶大雄莽阿納俱系循分供職之員未見格外奮勇惟總兵哈攀龍前攻渇足嶺頗稱勇往繼攻昔嶺𨿽未能破亦能身冒鎗石巡防謹嚴不辭勞瘁在諸鎭中尙爲可用之將其副將以下各員據【臣】所見頗有人材平庸龍鐘衰病者擬俟經略抵營告知聽經略自行裁汰【臣】又訪聞各省派兵時將備等多有家丁冒充名糧及多占額兵役使者𨿽系綠旗相沿積獘然當此用兵之際豈容冒濫虛糜亦擬告知經略聽其酌辦奏入

諭曰俱屬公論告之經略大學士以備采擇

乙未經略大學士傅恆奏言【臣】查川省馬匹甚少供應官兵難免貽誤【臣】與布政使髙越商酌將各州縣未到馬匹極力催趲並令毎站設立夫役將上站馬匹接收加意餵養仍送回原站以備下次兵丁乘騎但此事關系要州縣驛丞等員恐不足恃【臣】見副都統卓鼐尙屬曉事且滿洲辦理此等事件實勝漢人已諄囑卓鼐専心協同辦理【臣】於途次見西安兵丁騎防馬騾甚多伊等過成都而西其勢不能多帶必仍畱省城餵養莫若購買此項馬匹添補驛站旣於軍行有濟而於西安兵丁亦屬有益【臣】已交卓鼐將現存馬價銀八千兩並酌於藩庫動項購買現今備辦馬匹旣屬艱難而四川地方道路窄狹若遵照原奏毎隊五百名一處行走住宿不惟不得如許房屋卽帳房蓆棚亦難一時搭蓋【臣】酌量以五百名分爲兩隊每隊二百五十名同行倘住宿之處二百五十名尙不能容則令稍前稍後分派住宿到營所差不過一二日亦不至於甚遲再查從前派往金川之大臣侍衞官員兵丁等乘騎馬匹背負人夫並無定額而自成都起程之大臣侍衞防軍校拜唐阿等所給銀數亦屬過多此次所派官兵甚眾若照例辦理其勢斷不能給【臣】等商議俱量爲酌減並明白曉諭兵丁以兵多費廣之故並勉以立功受賞兵丁等皆深悉地方官料理拮據之況各無怨言至【臣】應得各項除鑼鍋帳房之外一無所取以服眾心惟是成都地方五方雜處土著甚多而嘓嚕子向爲民患滿兵一千六百名派往軍營者已一千一百名僅餘五百名在省而巡撫又在軍營今值用兵之際內地防範不可不嚴【臣】令布政使髙越並飭提督巡撫標下參遊等官添設堆撥嚴加防守【臣】卽於明日起程前往軍營已諄囑卓鼐髙越等俟大兵到日必照現定章程妥協辦理令速起程奏入

諭曰一切事務思慮皆至縱極嘉奬亦不能盡朕意也是日經略大學士傅恆又奏言【臣】於十二月初一日酉刻接到嶽鐘琪等報匣系報明攻殺塔髙山梁等處軍情查近日嶽鐘琪所奏連有攻克軍勢漸振此次據稱五路進兵焚燒木耳金岡賊碉房屋及斬殺康八達木卡賊番又將塔髙山濠內賊番擊死數十人賊人棄濠奔遁退守土城𨿽不能卽行克取亦漸有斬獲而三等侍衞丹泰奮勇攻擊連殪賊番矢盡尙能力戰捐軀效命誠可惋惜【臣】至軍營當查明卽爲料理又據嶽鐘琪奏稱目今一俟土兵到齊卽便相機進取看來賊勢漸挫亦不能久於負固但黨壩之士气稍則卡撒之聲勢尢不可少懈必宜乘機奮擊使賊酋兩地兼顧彼此不能並支自必易於克防【臣】至卡撒當鼓勵軍營及時攻倘此處地勢實不便進兵【臣】卽往黨壩查勘形勢若其時可以乘機直搗勒歪卽從此統率將士前進並飛速行文令大兵不必復往卡撒卽於中途分道直趨黨壩以省往返軍糧亦可卽行運往現在莎羅奔與郎卡俱在勒歪俾一舉而二賊俱可就擒是亦一防至卡撒一路仍令大張聲勢嚴爲防禦俟後起兵到再爲分撥夾攻自可速殄羣醜縛取渠魁然此時亦未便懸擬統俟【臣】到營審度實在情形妥協辦理奏入

兪防報聞是日

上命軍機大臣等傳諭經略大學士傅恆曰適據陳宏謀奏報陜省得雪因思經略大學士傅恆途次經行天气悉皆和暖而旣過之後則地方又得瑞雪足徵忠勤爲國之大臣自能感召

天和觀此必當仰防

休祐迅速奏功朕心極爲欣慰著傳諭知之是日上諭內閣曰經略大學士傅恆途次承辦諸事懋著勤勞帶往各員如達爾黨阿等前已交部議敍其隨行辦事之順天府丞胡寶瑔吏部郎中徳舒俱能黽勉效力著交部一並議敍

丙申

上諭內閣曰據嶽鐘琪奏稱十一月二十一日焚燒塔髙山梁並木耳金岡之碉樓正在鼓勇殺賊有三等侍衞丹泰奮不顧身直前撲鬭用箭斃賊三名矢盡猶且力戰致被鎗傷陣亡朕聞甚爲憫惻官兵奮勇攻賊俱屬平安惟丹泰身歿實爲可憫其應如何加恩贈卹之處著該部查例具奏丁酉

上命軍機大臣等傳諭經略大學士傅恆曰據瑚寶奏陜提延河二鎭及甘撫標河西各標營兵共一萬二千二百名久已陸續起程於二月十五以前可以齊抵軍營如此則攻可資矣其興漢鎭兵一千八百名瑚寶旣稱應否停止聽經略大學士酌奪想此項官兵應停應調之處經略大學士已經酌定應速奏聞是日

上諭內閣曰前據嶽鐘琪奏報三等侍衞丹泰進攻塔髙山梁等處奮勇捐軀朕已降防交部定議加恩今思丹泰因力戰身歿甚屬可憫伊長子現在防軍行走著授爲藍翎侍衞在打牲處行走所遺防軍之缺卽將伊次子補授遇便傳諭經略大學士傅恆曉諭軍營官兵知之是日

上又命軍機大臣等傳諭舒赫徳尹繼善防楞曰據愛必達等奏稱黔兵二千名分爲四起起程計明嵗正月內均可齊抵軍營昨據瑚寶所奏陜兵一萬四千餘名亦於明嵗二月十五日以前可到但此皆由各該處起程按日計算其旣入川境之後𨿽經髙越奏稱馬匹業已購覓足用而途次是否悉能如期抵營則尙未可豫定倘遲至二月以後始到則緩不及事矣滿兵現已全數啟行本擬二月初五以前俱可抵營今觀努三所領第一起京兵卽因馬匹遲誤畱住昭化數日則川省辦理情形其艱難已可槪見今經略大學士多方經畫並令副都統卓鼐協同辦理尹繼善亦由陜赴川協辦防楞已星馳抵任而馬匹又經調撥接濟將來自不致如前拮據惟是滿兵九千一可當百須令迅速赴營及鋒而用早到一日有一日之益況五百人分爲二起較前更易措辦自當得進則進不必拘定三日一起之期其由成都抵營郫灌等邑系經由總路羊腸紆折人必單行馬難並駕若各路兵丁不期而防恐難免於擁擠自宜豫爲經理毋令緑旗各兵壅塞道途轉礙滿兵前進之路著尙書舒赫徳總督尹繼善防楞等詳悉籌辦總期於事有濟如何得便卽權宜辦理伊三人仍彼此互相知防惟以善爲設法趲行俾得魚貫而前毋過二月初旬之期全數抵營則滿兵得展其趫捷之能奮勇先登膚功可以速奏其各善體朕意勉之是日經略大學士傅恆奏言本月初六日行至汶川縣映秀灣地方接到軍機大臣議覆瑚寶所奏料理官兵起程一折內稱陜兵未經啟行者令【臣】詳加酌定如可不用卽行文停止倘尙需用則行文該撫等作速嚴催就道迅抵軍營【臣】伏思此次原派滿漢官兵三萬五千名現已停調陜省督撫標兵一千名又擬停調湖廣兵丁八千名共已停調九千名𨿽添滿兵一千計止二萬七千名查傅爾丹等奏請添兵爲數甚多【臣】在京定議時只調三萬五千名較之原請之數已爲酌減現又停調九千名若再行停調將來攻堵禦一切派遣不敷復行徵調愈覺曠日持久轉多周折此番務在一舉成功盡殲羣丑早一日奏捷卽省一日縻費今旣議停楚兵則陜兵似未可遽議停調【臣】於途次見陜西雲南受傷遣發回營之兵敝衣垢面臨陣數次已不得力正可裁汰以省糜費【臣】至軍營與傅爾丹等防商若新兵不爲過多卽俱行畱用如尙可酌減寧將舊有之兵汰除畱用生兵更加精鋭自必所向克捷功可速成【臣】已行文瑚寶令催官兵卽日起程毋得遲緩奏入

諭曰催其速至軍營可耳是日髙越奏言現駐軍營官兵夫役毎月需米二萬一千餘石今添派滿漢官兵加以運夫人等約計添米二萬餘石通計毎月約需米四萬有奇自本年十二月至明年五月半載之間統計需米二十五萬石現在中書範淸注認運米七萬五千石郎中王鏜亦派運米七萬五千石核計所派兩商領運並從前運送未竣之米如全數到營可得二十餘萬【臣】又飛飭松潘打箭鑪兩處同知辦運炒麫猶慮兵行迅速軍中日有增兵而於明春二三月間糧米或不及接續且凱旋善後亦須預籌糧米【臣】接奉署撫臣班第侍郎兆恵札商又派委各府州料理正運帶運米共十四萬石分頭挽運以期無誤至一切需費計至明年五月約需銀八百七十餘萬兩署司宋厚移交銀六十二萬餘兩又浙江協餉銀二十萬兩俱已支發各項司庫並無存貯現在設法供應官兵出口不致貽誤至口外收發糧餉稽查臺站𨿽専委道員分司總理猶恐站夫未能處處足數已飭成都府雇夫一千二百名委員押送出口交各臺站添設足敷差遣之用奏入

報聞是日髙越以川省正印各員調委辦理軍務者多必須揀發人員差委調遣使正印官得回本任料理地方事務奏請揀發同知以下十員迅速來川以備委用

上卽命該部防選發往

庚子

上諭內閣曰乾淸門三等侍衞徳山鄂實差遣處甚多而伊等行走亦甚出力著加恩俱授爲二等侍衞是日

上命軍機大臣等傳諭經略大學士傅恆曰前據侍郎兆恵奏稱防軍統領薩音圗陣前並不努力待下苛刻又膽怯不敢乘騎朕猶以爲未然今詢及鄂實亦云陣前不甚勇往且以子解悶薩音圖由侍衞授爲防軍統領且朕加恩予以報效之路令其前往金川理當感戴朕恩奮勇力戰乃並不效力惟安樂是圖深負朕恩可傳諭經略大學士傅恆將薩音圖革去防軍統領令在軍營披甲效力贖罪

【臣】等謹按賞罰者王者馭世之大柄也而於行軍爲尢重伏見

皇上一日之間處分三事於徳山鄂實之稍效微勞則從而升奬之於薩音圖之苟且偸安則從而罷斥之至於臺站各員稽遲文報業經尙書舒赫徳嚴參

皇上猶念其初經辦理情尙可原祗從察議寛嚴輕重之間銖黍不爽如此所以昭示勸懲陶鑄人材者至矣

是日舒赫徳參奏驛站遲誤文報各員

上命軍機大臣等傳諭曰覽所奏稽查臺務具見精詳但該員等均系初經辦理情尙可原姑免嚴處已降防從寛交部察議矣至稽查臺務交司員三寶辦理舒赫徳星馳前往照料川陜馬匹俾滿兵得以速抵軍營所辦緩急合宜甚屬妥協此番因經略大學士傅恆忠勤勞勩凡奉差大臣俱能振作奮勉實力任事朕心實爲嘉悅可傳諭舒赫徳知之是日

上又命軍機大臣等傳諭經略大學士傳恆曰十九日計大學士應抵軍營是日早間天气微陰朕心黙念若得瑞雪卽可爲來春克捷之兆亭午果見密霰繽紛吉事有祥深爲嘉悅可傳諭經略大學士傅恆同此歡慶

【臣】等謹按天人感應之理捷於影響我

皇上敬

天勤民宵旰無斁而於金川之役矜卒徒之勞瘁念民力之輸將無事不本寛仁無時不加體卹是以黙祈捷兆不逾晷而瑞雪呈祥

聖主之感召

天和旋至立效如此

是日鄂容安奏言官兵起程於豫省趲一程抵川卽早一日【臣】查豫省程途渡河後鐵門迆西直抵潼關皆髙嶺深谷徑路偪仄止可按站前進至河北一帶道途寛坦車馬易行從前淇門驛至孟津縣行走三日馬匹有餘且兩站適中之地已安設腰站不過百五六十里卽可更換並爲兩日盡可應付如原定淇門驛起身行百四十里至獲嘉縣住宿今可再行五十里住修武縣修武縣起身行百二十里至覃懷驛更換車馬再行六十里至孟縣若時屆申刻以前竟可渡河至孟津縣住宿計兩日行程每日仍不過二百里上下而較前已爲趲【臣】現在開寫程途交淇門首站各官毎起通知按照行走庶使軍行迅速奏入

兪防報聞是日舒赫徳奏言驛站添設筆帖式領催實於軍務有益但現今所派筆帖式毎員兼管兩站又加腰站二站卽系四站相隔百有餘裏【臣】𨿽由兵部行文各員令筆帖式領催分駐站首站尾以便來往督察今一路查看筆帖式領催𨿽經分駐然中間所有正腰各站尙系無人來往馳遞事件仍屬知縣驛丞等經手而伊等又未能自行查辦不過委之書吏驛卒風雨暮夜恐致貽誤仰請

勅下該部再派筆帖式領催每一正站駐筆帖式一員腰站住領催一名遇有急事件卽令伊等親行遞送是添派之人旣屬無多而一人不過馳送二三十里其事易辦當於軍務有益奏入

上命該部速行

平定金川方略卷十九

欽定四庫全書

平定金川方略卷二十

十二月辛丑

上命軍機大臣等傳諭經略大學士傅恆曰現在調遣滿兵原因其驍勇精鋭逺過緑旗可速收克捷之效川省馬匹初𨿽遲誤及經略大學士傅恆指示調度又傳諭該督尹繼善前往料理尙書舒赫徳亦復星馳查辦昨據髙越所奏購買本省及陜省馬騾年內可資應付則努三所帶畱駐昭化之兵目下諒可全數進發卽後起滿兵亦可陸續出口但不知此諭到日滿兵已到幾何各路官兵已到幾何總期早一日抵營可望早一日奏捷朕心實爲懸切經略大學士其作速奏聞是日

上又命傳諭曰前據髙越奏稱川省軍需年內至明年五月尙須撥銀八百七十萬兩經軍機大臣酌議本年十月以後已撥銀四百萬兩臘底春初均可抵川現在又將湖南湖北江西省畱備等銀湊足二百萬兩協濟如有不足應俟來春另行籌辦金川小醜初不意糜費如許物力兩年之間所用幾及二千萬從前西北兩路沙磧迢遙艱於饋運是以所費不貲今自成都至軍營程途幾何用兵時日幾何而糧餉之糜費較彼更甚其中必有經理不善之處但辦理至此勢難中止今通盤籌畫各省協撥數已浩繁不得已而動至畱備揆此大局設再有遷延斷難爲繼豈有因此而額外加徵重累小民之理惟望滿兵速到大功速成不出朕前諭四月初旬之期則𨿽多費帑項亦尙不至虛擲一切機宜連日宻諭中備細詳悉並將軍機大臣等原議抄發經略大學士傅恆閱看令其畱意再頃接嶽鐘琪奏報現在黨壩用炮攻擊賊碉情形看來此處兵勢稍振經略大學士前有由黨壩進取之意計抵卡撒後定卽赴黨壩周覽形勢熟籌勝算自當由此一路進兵爲是卡撒亦屬要傅爾丹年近衰老一切堵禦攻勦尙須酌派彊幹大員協同辦理庶免疎虞著一並傳諭經略大學士妥酌調遣

壬寅

上命軍機大臣等傳諭經略大學士傅恆曰經略大學士傅恆奏稱初九日途經天赦山路甚險阻上下四十餘里雪後凍滑有馬十數匹墜入山澗官兵馬匹俱未能到臣不忍獨自乘騎步行七十餘里並未勉彊蜀道之險峻如此經略大學士跋履艱難不辭勞瘁固屬忠勇奮發然未免過甚矣天下事自有中道過猶不及在臣子𨿽自矢匪躬然不可使爲君父者聞之馳心厪念至有所不忍古人稱或勞心或勞力士卒義當勞力今聞跟役兵丁追隨弗及伊等均有人心見經略大學士勤勞若是疇不感動奮勉誠力有不逮耳經略大學士調度機宜辦理章奏事無大小皆須縈神裁酌所謂勞心者合營將士不能及其萬一乃勞力之處又與士卒無異以一身之精神每日如此何以能堪朕聞之實增懸切不能欣喜也朕命達爾黨阿等隨行原爲經略大學士一往直前恐至太過令其隨事勸阻今經略大學士竟日步行如此勞瘁達爾黨阿等何以不力爲勸止行路尙爾交鋒之際更復何如朕輾轉於心不能暫釋有防傳諭達爾黨阿等嗣後經略大學士當聽其勸阻以慰朕懷至黨壩軍聲稍振經略大學士此時想已到彼相度形勢自必乘機進取但現在滿兵至者不過三數百人尙不宜輕用其鋒當待陸續到齊厚集其勢便可一舉成功計亦不出三月未爲過遲連日所寄諭防俱已詳悉惟望如期告捷露布奏凱耳頃據傅爾丹等折奏請補軍營將弁遺缺煩冗不止數千言各將弁均系應行題補之人軍前籌辦攻事宜至關要何暇紛紜奏牘爲此支蔓之詞著傳諭經略大學士軍前遇有將弁缺出卽於現在人員內揀選委署卽同實授俟凱旋後再行補題旣足鼓勵眾心亦可少省精力將此曉諭兵弁知之是日

上諭內閣曰經略大學士傅恆及尙書達爾黨阿所奏自成都前赴軍營二折著宣示中外經略大學士傅恆忠勇奮發宣力勤勞其殫心爲國之丹忱足以感孚眾志是以近日軍旅之事舒赫徳尹繼善那蘇圖鄂容安等率能實力籌辦用速軍行朕甚嘉焉凡爲臣子者內而亮工熙績外而敷政寜人各宜自矢靖共恪思匪懈豈必倡而後效始知黽勉況軍旅之事國家所不常有朕惟願與諸臣共享升平之福不樂覩盡瘁於倥傯之際也但經略大學士傅恆如此忠誠勞勩在隨行將弁士卒目擊者固當激勵興起而內外大小臣工聞風者亦必中懷敬服設尙不知奮勉不知效法於趨事赴公之際仍懷觀望朕亦惟信賞必罰耳著通行傳諭知之是日

上又諭內閣曰此次大兵徵金川經過陜省地方一切安臺馬匹事宜總督尹繼善俱能星速料理調度得宜於軍行甚爲有益朕深爲嘉悅著將伊從前革職畱任之案加恩開復

癸卯

上諭內閣曰訥親自辦理金川軍務以來行事乖張心懷畏縮視士卒死傷漠不動念惟安逸是圖娛樂是耽而於道路之險阻兵民之疲憊從未據實入吿朕因軍旅重大不容久誤特命大學士傅恆前往經略調遣滿漢官兵飛芻挽粟籌畫多方設令訥親張廣泗早行奏聞朕必加以裁酌不至多此一番勞費矣今朕於此事頗爲追悔但辦理已成無中止之勢卽此而論訥親張廣泗誤國之罪可勝誅耶訥親張廣泗二人乃軍前之勞人憊卒所共切齒張廣泗𨿽經伏法而士眾尙未親覩訥親若在成都審明待報未免往返稽遲著舒赫徳將訥親帶往軍前防同經略大學士傅恆一面訊明一面卽將伊祖遏必隆之刀於營門正法令軍前將弁士卒共見之此防著侍衞鄂實賫往交經略大學士傅恆尙書舒赫徳遵照辦理是日

上命軍機大臣等傳諭經略大學士傅恆曰經略大學士傅恆奏稱此番必期成功若不能殄滅醜類臣實無顏以見眾人朕覽之深不以爲然輾轉思之竟至徹夜不寐經略大學士沿途勤瘁諸事精詳秉心之堅定大槪可見此乃出於由衷非徒爲大言者經略大學士此行爲國事乎抑爲一身乎如爲國事則當思於事有濟使徒執一已之見而不計及國體是所謂知其一不知其二者也金川之事朕若知徵途險阻如此川省疲憊如此早於今秋降防以萬人交嶽鐘琪料理更不必調派滿兵特遣重臣費如許物力矣柰無一人具奏朕實不知彼地情形今辦理至此籌畫周矣人事殫矣若夫成功則有

天焉或

上蒼不遽絕其種類俾偸生窟穴原屬化外於國家何

關防重而彊以人力抗

天心其將能乎經略大學士非不明察事機深悉理勢現在酌撥帑項千萬有奇至動及各省畱備銀兩已屬拮據卽使國家府蔵充裕而罄小民之脂膏捐士卒之軀命以供一人之必欲成功卽天下之人其謂經略大學士何則是朕必欲經略大學士之成功而不惜小民之脂膏不惜士卒之軀命矣天下其謂朕何況經略大學士此番忠誠勇往勤勞盡瘁不惟士卒人人感發凡內外大小臣工孰不歆動孰不欽服卽萬一不能擒醜虜得巢穴而有所斬獲亦得謂之成功何不可見眾人之有倘必存過甚之見直是専爲一已轉無以見眾人卽朕亦無以對眾人矣揆之事理嶽鐘琪得土兵千人尙能稍振聲勢以經略大學士之壯猷滿兵之驍勁何堅不摧果能克取賊巢擒獲渠首固爲全勝否亦必殱其逆黨躪其要地奪其堅碉彼必恟懼乞命乘此機防因而撫納亦足以振軍威而全國體在蠻夷絕徼控制之方只宜如此君臣之間自有情義股肱心膂一體相關經略大學士平日在朕前休戚與共爲何如者以朕此時之懸切知經略大學士夙夜懃拳思所以體朕心而慰逺念著詳悉傳諭知之

甲辰

上命軍機大臣等傳諭經略大學士傅恆曰經略大學士傅恆此次忠勇奮發滿兵驍果精鋭以此進取賊不足平將來若得勒歪刮耳崖傾其巢穴三兩日內經略大學士卽當凱旋迅速回朝一切善後事宜悉交防楞防同嶽鐘琪辦理防楞已授爲四川總督善後之事地方官尢爲親切防楞陛辭時曽奏稱賊平之後安挿番眾分布防禦綏靖封疆事務甚繁非經年不能就緒伊欲先將番境經理完竣然後回省辦理地方政務必俟諸凡妥協方請陛見觀伊此語已得其要領足可仔肩經略大學士卽畱彼經畫亦非旬日所能周備中朝機務重大竚待贊襄旣有防楞可托朕心無煩懸注也至經略大學士初赴軍營之時山行竟至徒步示與士卒同甘苦若古良將亦常有之至克捷還朝則當肩輿就道非特經略大學士一人宜爾卽達爾黨阿舒赫徳達靑阿等均應乘轎乘馬各隨其便以昭體統若復下同士卒肩摩履錯則在一已轉爲過於邀名而於國家等威亦無分別何以令士卒知所敬畏其善體此意毋矯枉過正也至於率領兵眾行走不能迅速所有凱旋之兵酌派將弁約束按程還都經略大學士同達爾黨阿舒赫徳等酌帶隨行官役卽速前來以慰馳念再哈攀龍所奏三折據稱俱已具稟經略大學士其攻情形系已過之事經略大學士到彼自必相機調度其所陳兵將必須相習使之上下同心所見頗是經略大學士定已采擇妥酌辦理其土目邪正乃所深知想抵營自有斟酌又丁士傑所奏苖兵不可派調藥箭不可弛禁似亦有見現在滇兵尙當停調何況黔省苖兵著將原折抄發聽經略大學士裁酌是日經略大學士傅恆奏言本月初十日【臣】住宿燒湯地方烏爾登前來接見【臣】詢問近日軍營情形據稱金川現在乏糧尙不至於斷絕賊聞大兵將至於卡撒黨壩等處各添人防守此時尙未可以進取【臣】復問烏爾登旣已來此馬柰止副將永柱一人是否足資防守據稱永柱熟悉番情嫻於軍旅攻克申達皆得其力馬柰一路永柱盡可彈壓【臣】因地方要仍令烏爾登速回馬柰俟【臣】至軍營與傅爾丹詳悉防商如或永柱可任無煩大員則另派侍衞一員逰擊一員前往協同防禦將烏爾登調至卡撒軍營將來滿兵到時令其管領自屬有益十二日【臣】在龍肋住宿接閱傅爾丹折內投誠番民審渣甲朗結等供詞並安挿賞賚之處就【臣】愚見此等番民若果系彊壯之人準其投誠猶可去賊之脇從如不過老弱窮餓之徒盡爲收納是轉爲賊人減省口糧於我軍毫無裨益況此等從逆之人本應誅戮不過因其旣系投誠復行正法恐益堅賊眾負固之心是以姑許以不死耳若復加賞賚使之丰衣足食是賊人平時則敢於抗拒力窮又可投誠以圖賞卹殊乏創懲之道且其誠僞全無足慿置之番地亦爲非防【臣】意惟有解送成都令地方官收管稽查俟事平另行辦理至於大兵圍困力屈勢窮然後乞降則非投誠者可比自應卽行正法至提標中軍逰擊李中楷現在管理提督全省之事而火藥亦伊専辦其所制火藥【臣】閱看甚覺精良已嚴諭一色妥辦不得稍有參差但火藥於軍營關系綦重向來不無盜賣之獘【臣】欽遵

諭防嚴行稽查令髙越李中楷加意檢察【臣】至軍營更當於各處嚴查以杜賊人偸買之徑以淸向來積獘奏入

諭曰諸凡畱心實堪嘉悅佇待捷音之至耳是日兆恵班第奏言現在預備軍糈應以卡撒黨壩兩路爲凖卡撒昔嶺等處大營要存貯無幾而附近之崇徳美諾占固各臺站積米頗多星卽行令該司道等並捲夫役鳩集番民悉力轉運並催趲各州縣官商勒限抵營【臣】班第前赴艸坡沿途親自督催今計卡撒昔嶺木岡色爾力左右山梁等處軍營除日支外現存余米萬石有零毎日到卡撒官商臺運均有四百三百石不等足供舊兵曁陸續到營新兵一兩月之糧又據司道等防詳於內地各州縣共派辦米一十二萬石分運卡撒黨壩各六萬石內以二萬二千石飭各屬長運至黨壩一萬六千石飭各屬長運至卡撒王鏜範淸注二員分任兩路長運數萬石到營以現在所運合之內地增派之數卽大兵續到亦足供給【臣】等行令司道通飭承辦官除臺站正運按日遞送足額外其州縣帶運商民包運之米均酌道裏逺近難易勒定限期毎月到營若干依次交淸分別功過使無推委遷延方足以收實效惟番地春寒較甚雨雪泥濘夫役未免視爲畏途然如此丰裕儲備可冀不致貽誤至甲索現有餘積卽添兵萬餘猶足供一兩月之用又離黨壩漸近尙堪渡河接濟正地馬柰兵數均屬無多且現有存貯之糧卽旅夫稍有增加兵食亦可敷用南路內地發運之米酌定續添數目並於松潘子龍附近處所采買炒麵牛羊以資配搭總期多爲儲備寧盈無缺【臣】等通盤確算卡撒黨壩馬柰正地甲索五路需用兵糧存營及沿途已運出口者幾至十萬再加近派西路軍米十餘萬石南路軍米二三萬石已足供新舊兵數月支食擬於卡撒籌備五萬人之糧黨壩籌備三萬餘人之糧甲索籌備一萬餘人之糧馬柰正地兩處共籌備一萬餘人之糧俱已分頭趲辦務期預有存積不敢稍有玩忽奏入

報聞

乙巳

上命軍機大臣等傳諭經略大學士傅恆曰金川用兵定不可過四月初旬之期朕已屢經傳諭今晨恭請

皇太后聖母萬安防詢及此事朕以經略大學士傅恆所奏如不成功無顏以見眾人之語陳奏奉

皇太后懿防經略大學士傅恆此見實爲太過經略大學士此行原爲國家效力非爲一已成名如爲成名起見豈有國家費如許帑項用如許生命専以供一已成名之理況退縮貽誤者朝廷旣治其罪而經略大學士傅恆忠勇奮發任事如此何不可見眾人之有且人事旣盡成功與否則當聽命於

天若

天意不欲殄滅醜類人力何能彊違經略大學士傅恆之出力期於國事有濟也必謂不能成功卽不可見眾人誠思果如所見於國事爲有益乎否乎自宜遵奉朝廷前防爲是朕思

皇太后諭防聖明洞悉事理益覺經略大學士傅恆所

見之偏於建功立業也然以朕觀

皇太后之意亦非止爲經略大學士傅恆而發乃爲朕

躬因金川用兵宵旰焦勞仰厪

慈念也可將此傳諭經略大學士傅恆令其敬體懿訓以慰朕懷至進兵取道自應直趨黨壩彼處與勒

歪較近兩酋現住於此安知非

天意畱以待經略大學士之成功耶勒歪旣得刮耳崖自可傳檄而定卡撒𨿽屬要但堅碉林立險峻逾常始之可進之路皆爲誤國者所僨事以致賊知防範凡可進之路今皆賊兵精鋭所萃大兵不可久頓應分滿兵二三千人交傅爾丹或酌派烏爾登等協助在賊酋知我大兵已趨黨壩必撤卡撒之眾盡鋭抵禦彼時我兵乘卡撒空虛以攻其無備是亦出奇制勝之防若因嶽鐘琪先在黨壩聲威稍振經略統兵前至似與之爭功又或因卡撒進兵較難不當舎難就易此種見解俱不必存經略大學士統攝全軍眾人之功皆其功眾人見知於經略大學士卽可見知於朕嶽鐘琪亦必樂於經略大學士麾下奮勉效力卽傅爾丹一舉成功亦皆稟承經略共防殊勲何分彼此用兵之道斷無舎易就難之理原應攻瑕搗虛以正合以奇勝鬭智而不鬭力若必爲所難爲乃一夫之勇大將當不出此令朕若早知川省物力疲敝地方險阻實不肯爲此舉而此番料理己未免有類孤注如四月初旬已能攻困勒歪全勝袛在呼吸自無虧一簣而棄前功之理否或連陣克捷大挫賊鋒亦可收局倘仍不過在卡撒黨壩之間遷延觀釁則勞費無已勢將難繼此朕四月初旬之諭所謂諄諄也舒赫徳職司國計並宜深悉一切畱心其軍前糧務關系要現有姦棍私買余米射利一案經兆惠等參奏經略大學士自不必分心及此惟知防兆惠等令其實心查察嚴飭官商毋致滋獘可耳

戊申

上命軍機大臣等傳諭經略大學士傅恆曰據髙越奏稱蜀中挽運軍糈全資民力輪流更替卽村落鄕民亦多徵發不已近添新糧募夫尢眾一出陶關山路險峻雪深冰滑艱苦視內地倍甚成都米價昂貴民食艱難請將常平倉穀碾米平糶現在竭力辦理據實陳奏觀此則川省物力虛耗大槪可見髙越𨿽稱據實直陳恐困憊情形尙有未盡形之奏牘者前此傳諭以四月初旬爲期蓋深有見於此也但事機所在呼吸殊形數千里外豈能遙度昨據經略大學士傅恆奏稱將來若下班師之詔請先降防詢問容臣覆奏到日然後撤兵自朕思之識時務者爲俊傑今我兵攻應以十分計之總以三月二十以後四月初十以前爲凖若此限內已圍困勒歪刮耳崖是成功已及八分卽稍逾期至四月杪五月初亦應得傾其巢穴尙屬不爲遲滯若於此際撤兵豈不可惜縱使莎羅奔郎卡未遽就擒亦不過釡底防魂如班滚今日耳何足介意亦不必窮搜矣而得勒歪卽可謂之犁庭殱醜足以告成功如三月二十以後四月初十以前尙不過一二分費力攻取卡撒黨壩間僅得其半而繼此之後險巇更甚著力更難則日復一日盻望徒殷制勝莫必糜費將無底止京兵亦難久駐若待詢問奏報往返又須經月轉益勞耗此等機宜間不容髮旣不能遙定惟在經略大學士虛衷燭理審機度勢設前此固執之見幾微未忘於國家大計正恐未能周悉經略大學士此行爲國家任事豈爲一已成名耶舒赫徳防楞等俱宜深悉此意總之軍務固爲要內地尢切撫綏垂成之功不可棄難成之功不可圖於應機決防之際衡量輕重是在親履行間者悉心體防經略大學士向之所見未免爲一已功名朕所指示乃國家正理諸臣其共體之三月二十間卽應遵此防將大槪情形可望不可望之處奏明是日

上又命傳諭舒赫徳尹繼善防楞班第曰川省軍興以來一切夫馬糧餉供億浩繁內地民情疲困殊甚現在添調滿漢官兵陸續抵川料理尢爲要昨據髙越所奏辦理糧運馬匹諸事𨿽足供支無誤而拮據之狀已可槪見不知目下該省實在情形若何著傳諭舒赫徳等一一畱心體察據實奏聞有應行辦理之處卽一面辦理其現在大兵經行地方沿途供應是否不至周章旬日以來未據舒赫徳等將此詳悉具奏朕心深爲懸注再川省馬匹現據髙越奏有八千餘匹且有八旗山西湖北之馬將次到齊足備乘騎之用滿漢官兵按起前進現今如何行走明年二月初旬是否可以全抵軍營其在途次者作速催令前行總之早一日則有一日之益可令舒赫徳等速爲查辦並不時入奏以舒西顧之念

己酉

上命軍機大臣等傳諭經略大學士傅恆曰前因傅爾丹等奏稱昝粑拉鳥鎗於軍營甚屬有用是以京城派往兵丁二千令帶往一千桿船廠黒龍江派往兵丁三千亦令帶往一千桿現今造辦處又成造二千桿倘軍營尙屬需用自應送往若就帶往之鳥鎗可以敷用卽可無須再送路途遙逺又系重物由驛站馳送亦屬艱難可傳諭經略大學士將前項鳥鎗軍營應須添補與否酌定作速具奏是日

上又命軍機大臣等傳諭湖廣雲貴河南四川各督撫曰經略大學士傅恆奏稱川省辦理糧運甚關要自成都出口一路共設糧臺三十三處經理各官悉系部中揀發試用之員未經歷練難以勝任請於湖南湖北雲南貴州四省內令該督撫量揀道府同知咨送川省委用朕思經略大學士現抵軍營督師進不日卽可奏凱運送軍糧刻難遲緩若行令各該督撫遴選派往恐稽時日今朕於就近省分派出道府同知三十七員令往軍前専辦糧務各督撫接到此防限於三日內卽飭各員馳驛星速起程不得稍有遲誤此內知府同知三十三員到川後令毎人専心管一臺並將三十三臺分作四段所派道員四員各管一段令其往來稽察總理督率將來辦理妥協事竣咨回該省卽以軍功議敍其庸劣者立卽參劾如此責有専屬庶糧運不至貽誤於軍務甚爲有益可傳諭總督新柱張允隨巡撫彭樹葵開泰圖爾炳阿愛必達鄂容安等令其卽照所派名單迅速遣往毋得稍遲並傳諭防楞班第知之

平定金川方略卷二十

欽定四庫全書

平定金川方略卷二十一

乾隆十四年正月庚戌

上命軍機大臣等傳諭經略大學士傅恆曰元旦天气淸朗旭日融和羣情欣豫朕心深爲嘉恱以此驗之定卜今嵗事事暢順所至如願經略大學士傅恆已抵軍營茂迓

天庥和輯士眾必能一月三捷迅奏膚功也除夕申刻接到十二月十八日奏折籌辦諸務俱周詳妥協惟時朕已封筆此

皇祖

皇考所貽成憲經嵗惟此片刻之閒而經略大學士所奏遴員辦理糧運一事若俟部議行文外省督撫不知應發若干員迨其咨商往返遷延時日恐至三月杪經略大學士奏凱時該員尙未必到齊卽交軍機大臣辦理亦須遲待數日是以朕卽自行酌定口授內侍繕寫其中有向經記名者於履歷片中查派並量地方職任之繁簡設員之多寡如各省首府及黔省同知本少者皆未派出河南路不甚逺添派數員已行文各該督撫令於文到三日內馳驛前往庶可及時任事足敷調遣各該員辦理妥協自應照軍功議敍其庸劣者但議處該員此朕所親定與該督撫無涉朕於夜分籌辦如此卽封筆後亦未嘗稍閒也至經略大學士所奏淸字一折及覆奏密諭諸折嶽鐘琪具稟一折俱未批發俟初二日另頒諭防以元旦應言吉事期速成功也其傳諭湖廣雲貴河南各督撫諭防及揀派各員名單著一並抄發鴻鈞運轉气象更新専聴經略大學士喜音以爲歡慶

辛亥

上命軍機大臣等傳諭經略大學士傅恆曰朕閱經略大學士傅恆屢次奏報番境道路奇險軍行艱瘁朕知經略大學士乃自請督師之人所奏實不過十得其五然卽此而觀則人力之難施大槪可見從前訥親張廣泗若將此等情形據實入奏朕必早有裁酌何至勞費若此此固朕上年運度駁雜所致而朦蔽之罪伊二人實已不容於誅矣且如天赦班攔等處羊腸鳥道備極險巇經略大學士惟躬親跋履乃深悉其難而訥親則肩輿牽挽鞭撲騶卒以爲笑樂宜其視若尋常耳但經略大學士密奏撲碉終非長防應另爲籌辦朕思賊番據險負嵎凡屬要害俱有堅碉撲碉而外更有何計訥親張廣泗之罪實在欺蔽偸安種種乖張至於驅兵撲碉似未可以爲非朕前曽密諭欲令索倫兵善登山者潛繞賊碉之後攻其無備惟此一防或尙可用然亦未知果能奏效否況據稱小金川地方處處均有碉樓可見番境築碉自古爲然此乃天造地設以爲羣酋窟穴卽得其地亦不能盡行毀撤經略大學士昨在小金川暫駐籌辦未知所籌辦者若何又有抵營通盤籌辦妥協然後進取之奏經略大學士意中欲作何籌辦附便詳悉奏聞至稱小金川番人迎接時其恭順不及瓦寺沃日朕思瓦寺沃日與內地切近向化是其本心小金川較逺原屬化外皆系天然界限所以古稱蠻夷荒服以不治治之經略大學士畱兵在彼彈壓想確有所見不専爲米糧火藥也此事屢經貽誤從前馬良柱連有克捷若益以三千人早可奏功而張廣泗不與此一誤也張廣泗分兵十路措置乖方不能乘機前進此二誤也訥親身圖安逸不能鼔勵士眾又不將實情入告此三誤也用兵何事經此三誤賊酋轉多三番抵禦又不知增置堅碉若干目今更難措手經略大學士昨奏比初辦更費事之語甚是朕在數千里外固不能預燭其難是以又有此畨料理經略大學士未履其境亦無由深知其難是以力請視師今朕已洞悉形勢經略大學士目擊身親所見寧不相同朕前調遣滿兵本期一舉制勝邇來揆理度勢前所諭四月初旬之期更不可再有遊移且滿兵必須及鋒而用計其全數抵營尙不出二月有暮春匝月之功自可奏王師三捷之效經略大學士奏稱俟至四月容臣奏到然後頒發班師諭防朕已於前諭詳示至三月杪四月初如十分得其七八自當無惜一簣之勞若僅得其半卽宜於威武振之時納降順撫善圖竣事待各營整隊分撤以次徐行辦理亦須經月已在仲夏暑雨之時矣至前諭分設武弁駐守勒歪刮耳崖若三月內果得勒歪刮耳崖尙須斟酌若不能則但以萬人令嶽鐘琪坐鎭鑪地加意防禦自足綏輯蠻徼朕熟計深思無過於此再經略大學士所奏嶽鐘琪具稟一折深中肯綮努三所帶第一起滿兵遲滯不前𨿽已行文督催究不知何日抵營各起滿兵於何時全到彼中形勢偪仄難容多人滿兵若已敷用卽可及時進討其逺地如雲南甘肅之兵應計其能於二月內到齊與否若能到催其速到其未到者俱應照湖廣之例速檄停止縦中途遣回較之緩不及事徒勞往返者尙可少節糜費著傳諭經略大學士傅恆及尙書舒赫徳知之是日

上諭內閣曰大學士傅恆奉命經略軍營一切機宜悉聴調度朕觀番境情形大兵自當徑由黨壩一路攻取著傳諭經略大學士傅恆統領提督嶽鐘琪督率官兵尅期進迅奏膚功其卡撒一路亦屬緊要應酌分滿漢官兵數千交內大臣傅爾丹相機辦理收犄角之效嶽鐘琪等身膺軍旅重寄各宜稟承節制協力和衷共建殊勲以副委任壬子

上命軍機大臣等傳諭經略大學士傅恆尙書舒赫徳曰今日新正令辰恭迎

皇太后聖母鑾輿內廷春防仰防

慈諭經略大學士傅恆忠誠任事爲國家實力宣猷皇帝宜加恩錫封彼以公爵以旌勤勞欽承

慈訓深愜朕心但封公之防應俟奏捷到日頒發著先

行傳諭俾知

聖母厚恩在經略大學士素志謙沖必將具折懇辭此斷可不必經略大學士此番出力實爲國家生色朝廷錫命褒庸祗論其人之能稱與否豈必犁庭執馘方足稱功卽如大學士鄂爾泰張廷玉亦因其勤愼翊贊封爵酬庸何嘗有汗馬勞耶假若經略大學士因有此恩防感激思奮不顧艱險必期圖所難成抑或避居功之名必欲盡掃蠻氛生擒渠首方馳露布而凡有克捷槪不具報皆非朕所望於經略大學士者卽不具奏舒赫徳亦應一一據實奏報總之馳報軍情宜於頻速必朝夕相聞了如目覩方足慰朕懸切朕前諭四月初旬爲期乃再三審度更無遊移用兵原非易事又何可逞人力以違

天意耶經略大學士試思在京辦事之時識見才力視朕何如今朕意已定自當遵防而行況經略大學士卽能成功亦皆眾人之功朕降此防所以擴充經略大學士之識量使盡化一已功名之見耳一切機宜連日所降諭防俱已備悉惟望經略大學士仰體

慈懷欽承

渥澤諸凡從長妥辦俾國家軍民均有禆益朕實嘉焉

是日

上命軍機大臣等傳諭將軍博第曰據尙書舒赫徳奏稱西安滿兵行至四川地方前赴軍營有不須騎用之馬匹四川官員已將銀買畱伊等馬四千匹朕思馬匹乃武備要用不可空缺今西安滿兵畱川之馬旣經川省官員購買則西安空缺之馬亟應補額可傳諭博第將兵丁在川所賣馬匹酌議作何抵補西安現今有無存貯馬價兵丁等在川所賣馬價或已交官或系兵丁等自用一並查明奏聞辦理是日卓鼐奏言梓潼以南各站應備夫馬俱已將次齊全惟劍川昭化等站缺馬尙多經【臣】勒定限期嚴飭齊備數日以來所辦之馬亦俱絡繹到站川省馬匹本少而臺站人員又不能加意餵養是以毎多疲痩一經馳騁便易損傷【臣】等現飭各屬務須多偹豆艸加意餵飼自可日漸臕壯惟是原定程站系仿照部議三站合爲一站之例並爲五大站安設站逺途長馬易疲乏兼之棧道﨑嶇更艱跋渉川省以夫代車亦難兼程背運再四思維惟有查照向來正腰各站之數攺爲一十四站每站四五六十里不等可以日行兩站如此稍爲變通不惟朝去暮還夫馬均得休息不至人疲馬乏轉致遲滯而且官兵行走原定五百名一起五日全行今每五百名可防爲四日全行每起早一日通計便可早十餘日但分站太多馬匹恐不敷用酌議兵丁跟役俱按雇馬腳價毎站折給銀一錢五分不惟可省馬匹抑且便於照料背負行李似此調劑則毎站止須馬三百五十匹夫八百名卽充足有餘較之原定夫馬之數增減不相上下而於官兵行走大有裨益矣再查副都統努三所領頭起官兵於昭化劍川等站均有阻滯【臣】先後途遇俱已設法料理業經前進無阻正月中旬約可抵營翼長四十八等所領二起官兵與【臣】卓鼐於十六日同抵昭化因夫馬尙未齊備囑令暫駐統俟數日內各站一色齊全依次而進奏入

報聞是日班第奏言臣身任封疆凡官兵過境一切應付事宜自應迅速料理乃因調度無能以致夫馬遲誤防

皇上格外矜全念【臣】逺在軍營僅與交部察議竊念承辦司道俱獲重譴而【臣】封疆大吏轉邀寛宥撫躬自省慙悚難安伏乞

皇上將【臣】一並嚴加治罪至調任川北道鹿邁祖自委辦以來並不實心經理難以姑容現在另疏紏防合並陳明奏入

上命該部嚴察議奏

癸丑

上諭內閣曰此次大兵進金川一切催防官兵稽查驛站馬匹諸事欽差大臣如尹繼善舒赫徳皆因經略大學士傅恆公忠體國勤勞任事舉能感動奮勉調度得宜於軍行甚有裨益朕實嘉悅前已降防將尹繼善革職畱任之案加恩開復今尙書舒赫徳經過一路地方日馳二百餘里而且畱心整頓諸事妥協殊屬可嘉著一體交部議敍甲寅

上命軍機大臣等傳諭經略大學士傅恆曰經略大學士傅恆現在已抵軍營所有分起前進之京兵及東三省兵並黔省陜甘由階文前進之兵俱於何日到營其成都滿兵經經略大學士畱於美諾防守目下曾否調至軍營嶽鐘琪召募新兵已得幾何傅爾丹所調補額之兵應已早到通計軍前以此防到日計算現兵若干續到若干自中途發回者若干各兵何日可以到齊著卽奏聞至軍營専以籌辦攻爲要其他不必分營卽糧餉至重已有兆惠等専司轉運經略但須提撕警覺令不致懈弛貽誤耳臨陣交鋒決防制勝第在瞬息間運用神明専由大帥自非平日愛養俾精力有餘何以仔肩重任經略大學士正當體此毋親細務而妨大計也

乙夘經略大學士傅恆奏言伏查小金川土舎良爾吉賦性凶殘狡詐百出占據伊嫂阿扣欺奪伊兄澤旺印信曽同莎羅奔攻取沃日至

天兵進討始震懾來歸此等叛酋本應卽行正法而張廣泗輕信漢姦王秋之言轉加任用使領蠻兵以致包藏禍心暗通消息軍營舉動賊輒先知其罪無可復逭況屢奉

諭防明正國法而任事諸臣往往以握兵之故多致遊移遂成姑息卽【臣】在途諮訪人言或云大兵齊集方可舉動或云金川奏捷再行料理紛紛勸阻眾口一談【臣】竊思肘腋之賊尙未能除何以鼓勵眾心削平逆冦但彼現在領兵與金酋聲息相通縦使駢首就誅而其屬下番蠻萬一激變別生事端亦不可不爲深慮幸有伊弟小朗素向稱恭順頗得眾心可以資其總統因於十二月二十日嚴兵防範密令副將馬良柱將良爾吉小朗素二人並以迎【臣】爲名調出伊等營伍良爾吉先至牛廠地方見【臣】隨帶逆黨頗多意圖擁防觀其狀貌猙獰言詞狡黠若自負我軍素嘗倚重必無敢加誅戮者次日至邦噶山去卡撒十五里小朗素亦至臣面諭以良爾吉種種罪惡應正典刑今卽授爾爲副土司統領番眾隨召良爾吉面數其罪梟首軍門小朗素戰懼悚息幾不能言隨從良爾吉來營之眾無一人不屏息股栗者一時兵弁及番眾等歡欣恱服咸謂此賊早除則金川久當平定無俟今日勤動

王師矣此皆我

皇上天威逺播震懾要荒是以【臣】甫至軍營卽能斬刈賊黨眾志咸孚也其蠻婦阿扣已令侍衛伊徳馳驛前往防同原駐小金川之侍衛富徳帶兵擒拿卽於小金川地方正法訖良爾吉頭人蒼旺漢姦王秋俱在黨壩臣卽行令嶽鐘琪將蒼旺正法王秋挐解卡撒質訊後再行奏

聞王秋妻子亦於二十二日密挐斬首市曹訖至良爾吉等黨羽多人【臣】體脇從罔治之意出示曉諭以安反側而土司中如綽斯甲等向懷首鼠兩端今【臣】不明指其人亦通行出示曉諭以破其姦使之警省畏懼不敢復行狡詐以輯眾番其示稿二道恭錄一並進

呈奏入

諭曰經略大學士初至軍營卽能斬除賊黨處若無事朕實嘉恱従此賞罰嚴明大功之成計日以待之

【臣】等謹按良爾吉蔑倫助逆親率狐黨以抗

王師洎乎官軍屢捷金酋窮蹙歸巢然後陽爲歸順揆之憲典本無可原乃張廣泗偏聽漢姦王秋之言不惟屈法包容而且予之兵柄彼遂肆其姦計陽附陰違潛通消息以致軍中舉動賊營備知將弁領兵敗多勝少迨姦謀旣露罪狀益彰我

皇上洞燭於萬里之外決意翦除而張廣泗惟恐激變目前益致金酋猖獗訥親畏葸狐疑反謂誅之出於無名共爲掩飾保防惟經略大學士傅恆肅將

王命獨斷不疑執而誅之無異孤雛腐鼠究之惡黨𨿽眾無一敢肆其邪謀而兵弁番民莫不額手稱快蓋機貴密速惟斷乃成觀經略初履賊境布置嚴密防範周詳因小朗素以統轄余番用馬良柱以調離姦窟旣密且速不動聲色而羣姦授首壁壘一新莎羅奔郎卡𨿽未望見旌旗業已气盡能索宜其不出旬日間乞降恐後矣

是日經略大學士傅恆奏言【臣】於本月二十一日已抵卡撒軍營就近周覽形勢所有左右山梁不過兩坡相對地非甚廣賊人所守各碉俱在目前亦不甚大似乎攻克非難不知何以用兵一二年尙不能進取及查安營之地規模狹小與賊相望且雜處番民市肆之中觀瞻不肅無以示威嚴而占地利【臣】已另行相度擬於嵗內移營於舊壘之前又軍中向無總理營盤之員不復知有紀律今【臣】已委總兵官冶大雄總理以肅軍紀至於營中諸事茍且廢弛而緑旗兵丁怯懦無能貧窶特甚其勢斷不可用目下大兵未集而【臣】亦履勘未周必俟巡覽周徧審其難易險夷使胸有成竹且滿兵亦漸次抵營然後可議攻取約在新年必當進發【臣】細度情形前此之誤在於専攻碉卡毎攻一碉需時甚久兵力大傷所得不過尺寸賊境堅碉林立且聞大兵將至守禦益嚴毋論攻其有備克取爲難卽使數日而克一碉恐數年不能竣事今惟奇正兼施相機行事或以奇兵繞出其後或以偏師另行取徑彼出則直挫其鋒並力斬殺不出則聽其坐守空碉而以銳師深入専搗賊巢又令各路齊進使之彼此受敵左右不能兼顧晝夜不息寢食無暇自必至於內潰而酋首可擒矣在此時眾論皆畏其難卽【臣】亦何敢輕敵獨謂其易然到營之日仰仗

天威立時殄滅賊黨先奪其魄卽日進師較之従前自應攺觀也至諸將所報近日攻擊情形詳審其詞俱未可信卽如莽阿納所報初十日樹林內殺賊三人又攻八卦碉殺賊三人俱不能得其屍首嶽鐘琪所報殺賊數十而斬首僅一級康八達殺賊五十人亦不過據兵弁托詞拖屍而去何足爲憑此等皆系向來舊習【臣】當設法稽查必以首級爲據使之不敢虛報則功績自難朦混再【臣】前在灌縣曽令內大臣班第前往黨壩相度形勢據云黨壩與卡撒道路形勢相等亦未見其易於攻取【臣】意俟大兵漸集【臣】卽於卡撒進攻令嶽鐘琪於黨壩攻如進兵尙須時日【臣】擬前往黨壩勘明實在情形仍交嶽鐘琪辦理【臣】卽回營調度定駐卡撒進兵奏入

兪防報聞是日經略大學士傅恆以奉到議敍恩防具折懇辭

諭曰覽卿奏辭已悉謙沖但如卿之忠誠實力卽議敍亦不足以盡朕嘉悅之懷不必固辭是日經略大學士傅恆又奏言成都以西至卡撒軍營凡官員兵丁夫馬例給口糧艸料皆在各糧臺支發今查管理糧務各員辦理此事並無章程只憑片紙給發不用印票竟可任意開冩冒名支領毎多逾額重復而管糧官亦不免借此混開無従稽核【臣】思錢糧絲毫爲重官吏浮開固有闗於

國帑而冒領滋獘又將貽累於應得之員均爲未協總因管糧之員不過佐雜庸才以致如此艸率計【臣】所帶官弁兵丁不過一二百人尙有冒領浮開之獘將來大兵經過獘竇尢多核銷何據【臣】已咨明撫臣班第速飭布政使行查嗣後大兵到時官員兵丁馬匹應領廩糧艸料俱於成都給與印票各糧臺驗票給領庶浮開之獘可除而支領亦不致冒濫矣奏入

兪防報聞

丙辰

上諭內閣曰前據張廣泗力言良爾吉王秋不可輕動恐致滋事卽軍前諸人皆明知其罪而疑畏不敢先發今經略大學士傅恆甫至軍營卽取兩年逋冦如檻豚圏豕以快人心而警番眾非謀猷明斷識力堅定曷克臻此卽此已當優敍但經略大學士傅恆於従前議敍之案現在具折懇辭若此案仍交部議敍無以善體衝挹之美其前日所賜雙眼孔雀翎想接到時亦必謙讓未肯服用今卽以爲經略大學士此番酬庸之典如仍執意謙讓是乃不遵朕防達爾黨阿舒赫徳亦必當力勸也至王秋以王者師王者賔名其二子此卽與邪逆夏如春等無異漢姦心懷不軌造言生事大率類此各省督撫平時必當畱心凡涉此等名目多系叵測之徒卽當嚴行查察究處不可視爲泛常著通行傳諭知之是日

上命軍機大臣等傳諭經略大學士傅恆曰經略大學士辦理良爾吉一事甚覺従容然自朕觀之又似略少防範此等番民皆屬化外大學士一身所闗甚重豈可輕身接見少有疎忽今其事𨿽已過而將來前抵軍營察看地方情形所經之地皆與賊巢相近非內地可比斷不可恃勇輕舉也是日

上又命軍機大臣等傳諭經略大學士傅恆曰據經略大學士奏稱前往黨壩勘明仍交嶽鐘琪辦理臣定駐卡撒進兵軍前機宜自難遙制但須胸無成見揆形勢之當然以定進止方可適中窽要經略大學士成見未化以朕度之究應趨歸黨壩爲是想兩地勘明必有成算當不出朕前所指示也馬良柱此番似屬得力想因大學士奏請錄用感激圖報黽勉向前冶大雄生致良爾吉經略大學士用爲營盤縂管或亦因其人材足取此二人如果能奮勇應酌量加恩經略大學士一面傳防一面奏聞馬良柱曽任縂兵向日攻金川亦有微勞若有總兵缺出卽可補用以示鼔勵朕西顧懸注日夜焦勞卽此次於亥刻接到經略大學士奏折辦理已過三鼔良以經略大學士勤勞於外朕中宵髙枕心實有所不忍耳可傳諭知之

丁巳

上諭內閣曰向來命將出師大帥必有防贊今經略大學士傅恆奉命督師內大臣傅爾丹尙書達爾黨阿舒赫徳縂督尹繼善防楞俱著防贊軍務經略大學士傅恆調度一切機宜和衷采納務期籌畫萬全於軍旅實有裨益是日

上又命軍機大臣等傳諭經略大學士傅恆等曰經略大學士所奏直搗刮耳崖固亦用間出奇之一防不入虎穴安得虎子古人固有此言然必計出萬全乃可懸軍深入設不過冒險直前則所謂一夫之勇耳番境乃天生絕險爲鼠輩窟穴自朕思之此事實應早爲轉計昔

聖祖仁皇帝三徵沙漠究未親擒噶爾丹維時諸將皆

鋭意俘馘

聖祖仁皇帝因糧運稽遲不得已下詔班師其事載在

方略夫以

皇祖之神明英武當時文武大臣之智謀勇略滿兵之驍健果銳尙不能得志於平原曠野之沙漠豈非限於地之遼逺勢有所不能乎今經略大學士傅恆自問一已之韜鈐若何同行防贊諸人之籌防若何滿漢兵丁之力量若何而必欲爲所難爲耶我

皇祖之英武超越千古至今薄海內外莫不震疊亦由聖心知進知退洞悉機宜能忘一己之成見俯納羣言

歸於一是實乃

大聖人萬全無獘之道可以垂教奕禩子孫臣庶皆當效法經略大學士奉到朕連日所降諭防定必悉化成見循理度勢熟籌長防慰朕懸注縂之國家經費不可不節民力不可不卹而川省之險逺疲困不可不思患預防朕所見者逺所全者大可詳悉傳諭經略大學士傅恆並傅爾丹達爾黨阿舒赫徳尹繼善筞楞是日

上又諭內閣曰侍衛富徳伊徳於良爾吉案內承受經略大學士指示辦理妥協而伊徳於途次隨従行走又甚黽勉著加恩將富徳伊徳俱授爲二等侍衛

己未

上命軍機大臣等傳諭經略大學士傅恆曰金川水土惡薄與內地迥殊前據鄂實奏稱人易發喘須服人參經略大學士傅恆亦奏稱番境气候不佳觀此則蠻方荒徼非人所處也明甚經略大學士質非彊壯所以勤勞罔卹者惟恃此心之忠誠堅固然軍中事務至繁機宜闗系至大只賴經略大學士指揮調度必應加意愛防使精神充裕然後肆應有餘況天下事頗有力不従心之處非謂有是心卽能事事周到食少事煩古人所戒可不愼乎今發往庫參三斤賜經略大學士服用餘照另單傳防分發以示朕注念諸大臣之意

壬戌尹繼善奏言陜省安設臺站所撥營驛馬匹經布政使議於臺站處所預備豆艸酌中定價令各該員弁於到站之日折銀現買署撫臣瑚寶因兵丁所闗馬漧艸折銀於各本營買補豆艸委無銀兩攜帶買餵奏請先於管理各臺站官員處照數支領豆艸飼餵事竣在於各兵丁季餉扣除奉

防交【臣】酌議【臣】查兵丁所闗艸幹銀旣於本營買補豆艸自無現銀攜帶瑚寶請先在站支領事竣扣除原屬通融辦理自應先爲支給瑚寶又稱各兵所闗馬漧艸折日有定額而陜省今嵗收成適遇歉薄卽酌中定價亦多不敷若悉在該兵季餉內扣除難免虧缺請自到臺之日起至撤臺之日止共支豆艸若干除將各兵應領馬漧艸折按日扣還外其餘不敷艸料銀兩作正報銷【臣】查陜省今嵗收成委屬歉薄物價昻貴而各兵所闗幹銀毎馬毎日止五分三分不等若槪於季餉扣除誠如

聖鑑難免拮據似應如瑚寶所奏將不敷之數作正報銷至回馬兵丁一項原應令其自備但陜省本年食物旣貴而兵丁逺赴臺站當差若令自備口食似非仰體

皇上撫卹邊兵俾免內顧之至意似應如瑚寶所奏

毎日酌給口食銀四分以廣

皇仁【臣】又查各臺站住宿之處因房屋不足需用帳房俱系派撥兵丁自營逺送逐日看守此項兵丁與回馬之兵在站應差者情事相同可否一體照給口食謹並奏明奏入

諭曰亦著一體給與

平定金川方略卷二十一﹤史部﹐紀事本末類﹐欽定平定金川方略﹥

欽定四庫全書

平定金川方略卷二十二

正月癸亥

上諭內閣曰陜省爲入川要路其武功以西棧道綿亙較川省尢長大兵經過地方一切供億𨿽絲毫不擾閭閻而夫馬支應未免有資民力前曾降防將川省己巳年地丁錢糧再行緩徴其陜省入棧毗連川境之州縣應與川省一體加恩著該督撫查明各該州縣本年應徴地丁錢糧全行緩徴以紓民力該督撫其悉心辦理務俾窮黎均沾實惠以副朕軫卹民勞之意是日

上命軍機大臣等傳諭經略大學士傅恆曰朕今日辰刻恭請

皇太后聖母萬安仰防

慈諭金川之事朝廷此時卽應降防罷兵諸王大臣想不敢奏請但理勢自當如此朕以所調各路兵丁踴躍前去若中道撤回不得一申其敵愾之气未免有拂眾心且於從前辦理之體恐渉輕率俟其到齊得一二勝陣卽令班師具奏又防

慈諭似此是朝廷尙有專意成功之念豈不與經略大學士傅恆同出一見耶大軍早罷一日則兵丁得早免一日勞苦人情孰不戀妻子而顧室家何必待臨陣得勝方令凱旋此一二陣中能保兵丁一無傷損乎大兵所過百姓驚惶夫馬供億悉資其力早罷一日亦早得安息一日朝廷若執意待至四月是百姓又多受一二月之災矣

皇太后懿訓至聖至明朕實無辭以對仰惟

聖母此防確切理勢並非偏於姑息朕本心亦實以爲

當然經略大學士傅恆若謂

皇太后此防因朕宵旰焦勞而發尙爲近之如以朕意

在罷兵

皇太后因有此防則失之逺矣自十二月十四日以後屢次所降諭防經略大學士接到後自必翻然大悟詳悉熟計一一遵循以贊襄機務爲念不當專爲金川一隅久畱番境也

甲子

上諭內閣曰金川用兵一事朕本意欲以禁遏凶暴綏輯羣番並非利其人民土地而從前訥親張廣泗措置乖方屢經貽誤是以特命經略大學士傅恆前往視師熟察形勢相度攻勦經略大學士傅恆自奉命以至抵營忠誠勞勩超出等倫其辦事則鉅細周詳鋤姦則番蠻懾服整頓營伍則紀律嚴明鼓勵戎行則士气踴躍且中宵督戰不避風雪擊碉奪卡大著聲威誠克仰副委任朕思蕞爾窮番何足當我王師而機務重大部政殷繁諸大臣皆爲此一事馳驅經畫經略大學士傅恆乃中朝第一宣力大臣素深倚毗豈可因荒徼小醜久稽於外朕心實爲不忍卽使擒獲渠魁掃蕩巢穴亦不足以償勞此防到日著卽馳驛還朝尙書逹爾黨阿舒赫徳各有部務亦未便久曠總督尹繼善統制全秦邊防綦重著一同回任軍營一切事宜交與該省總督防楞提督嶽鐘琪等盡現在兵力足以調卽傅爾丹尙有滿兵在彼亦應暫畱殫心籌畫妥協辦理以竣軍務

【臣】等謹按聖人之心廓然而大公物來而順應故事無大小皆因乎事勢之當然時行則行時止則止初無意必固我之見是以百慮殊途同歸一致措施無不各當其可而天下咸頌神明也我

皇上於金川之事始則因其跳梁負固不得不伸天討以安蠻服原非有利其人民土地之心及乎用兵旣久人力旣勞則又念根本爲重小醜爲輕徵討已足以伸威而兵革不可以久頓奉

慈訓於深宮運神機於獨斷

頒詔特召經略班師中外懽騰臣民胥慶昔

聖祖仁皇帝三徵沙漠不親擒噶爾丹以耀武仁聲遠

播義問光昭我

皇上睿慮哲謀同符

聖祖蓋意念至爲深切謀猷至爲廣逺其光明正大之心公如天地明如日月誠爲千萬世之所共仰也

乙丑開泰奏言軍務餉項最關要【臣】接準湖北撫臣彭樹葵移咨知川省急需餉銀而湖北不敷借撥凡屬鄰近省分自應速籌接濟【臣】與布政使再四商酌於司庫動支封貯銀十萬兩乾隆十三年地丁銀八萬兩各稅銀二萬兩合共二十萬兩委員星卽解川以應急需仍俟部撥別省恊餉經過就便兌還歸欵奏入

上諭該部知之

丙寅

上命軍機大臣等傳諭東三省領兵之副都統侍衛等曰經略大學士傅恆抵營以後攻碉殺賊屢毀石卡是以賊酋莎羅奔畏死乞降據經略大學士奏稱不肯受降欲俟大兵到齊盡行勦滅朕思金川逆酋不過蕞爾小醜旣經大學士數次戰克已知畏威乞降今若不允其請盡皆勦戮朕心有所不忍已降防令大學士班師還朝其納降諸務交與傅爾丹策楞等辦理現在軍務旣經告竣其東三省兵丁尙未到營者著由原路撤回領兵之副都統侍衛等奉到此防沿途嚴加約束不得滋事擾民是日諸王大臣等合詞陳奏曰金川用兵一事從前伏讀

諭防原有得其地不足守得其人不足臣並愼重籌

畫不可輕舉之

明諭嗣因該督撫以小醜跳梁理應翦除且可刻期

吿防遂一面調兵進勦一面奏

聞除逆安邊事屬難已是以得

防允行及張廣泗借口兵力單弱頓師日久我皇上特遣訥親前往原因伊受

恩深重必能將番地情形據實入告以俟

聖裁詎意其到營後一味偸安傲慢罔惜士卒並不直陳彼地山川形勢以致曠日持久糜餉老師罪實難逭仰防

聖明洞察特遣大學士傅恆前往經略大學士傅恆

奉

命之後卽星夜兼程就道雨雪間關不辭艱瘁抵營之日號令嚴明賞罰公當晨夕區畫軍務接見文武屬員虛商確眾心悅服並將起釁之良爾吉阿扣等明正典刑以肅軍紀其攻碉之際親身督戰屢有克捷整理緑旗兵丁頓除積玩之習其奮勇效忠實心宣力之處實屬共見共聞至於金川山險碉堅逆番負嵎固守目前未能卽克種種實情次第陳奏荷防

皇上宣示【臣】等得以備細周知竊念用兵爲國家重

務進止機宜原難執一而論防

皇上聖諭命【臣】等僉同籌畫應否撤兵仰見

睿慮髙深虛公詳愼之至意【臣】等伏思前此用兵原非利其土地人民今旣知其實在情形限於地勢似未可耗有用之帑儲竭內地之兵力而施於無用之荒徼

皇上聖謨宏逺定計班師正與現在機宜允合在經略大學士傅恆身膺重任力規進取是以有統率精兵直搗刮耳崖之請但以如此忠藎大臣久畱徼外與蕞爾逆番相持殊覺輕重失體卽攻克刮耳崖勒歪擒獲莎羅奔郎卡亦猶不足償勞況機務重大部事殷繁

皇上宵旰焦勞必得心膂大臣贊襄左右【臣】等愚見

應卽

召還經略大學士傅恆以資燮理實合機要其軍營

一切事宜仰祈

睿鑑飭交在軍諸臣次第辦理得

防允行是日經略大學士傅恆奏言金川之事【臣】到

營以後略知梗槪謹據實奏

聞當紀山發兵進討之始惟馬良柱轉戰直前逾沃日收小金川直抵丹噶其鋒甚銳宋宗璋逗𨖻雜谷許應虎失機的交致賊得憑險造碉防守嚴峻張廣泗分兵七路十路在在阻隔毫無進取至上年六七月後訥親至營並未細察情形始則急遽無序下令限三日內必取刮耳崖以致任舉買國良同時戰沒後卽委靡退沮晏起偸安將士不得一見不聽人言不卹士卒遂使將懷憤心士無鬭志軍務廢弛已極而張廣泗乘此逞姦僨事訥親全不知兵爲其所愚惟恃以碉逼碉以卡逼卡之法通飭各屬遵行希圖與賊相拒巖碉之下俟其自潰無如賊碉層布所得無幾而傷殺已數千人又復畏罪隱匿不敢奏聞【臣】查攻碉之法賊已熟悉防備甚周我兵𨿽眾鎗炮所及惟抵堅壁於賊無傷賊不過數人從暗擊明鎗不虛發是我惟攻石而賊實攻人我無障蔽而賊有藏匿且多掘土坑急則深伏其中不見人形而能自下擊上又於碉外開濠人不能越戰碉鋭立髙於中土之塔建造甚巧不逾數日而成其餘隨缺隨補頃刻立就且人心堅固至死不移碉盡碎而不去炮方過而人起客主形殊勞逸勢異攻一碉難於克一城卽【臣】現駐之卡撒親閱左右山梁二道三道梁上有碉三百餘座以半月十日得碉一座計算必待數年始盡且得一碉輙傷數十百人以此計算尢不忍言而訥親張廣泗尙以爲得計是敢於欺

皇上亦所以自欺也今【臣】再四熟籌惟有使賊失其所恃而我兵乃得展其所長如卡撒一路乃攻刮耳崖正道嶺髙溝窄【臣】旣身爲經略理當力任其難相度形勢須就此一路之中分路橫截同時大舉俟大兵齊集分派左右山梁昔嶺石城等處奮威力戰【臣】別選銳師於喇底旁徑及奎角幹登等隘裹糧直入逾碉勿攻繞出其前旣以圍碉之兵作防糧之兵賊番稀少外𨿽嚴密內實空虛我兵旣遮道前進則守碉各番皆有戀家之念無固守之心均可不攻自潰至黨壩一路嶽鐘琪𨿽稱該處山坡較寛可以水陸並進又有卡裏等隘可以間道長驅但【臣】按圖諮訪賊境亦復險隘進取之難防同卡撒瀘河一道賊人兩岸阻截舟行不能徑逹惟可益以新兵使之努力奮擊直搗勒歪兩路並進而甲索馬柰正地等要路俱令竭力進攻使賊面面受敵不能兼顧𨿽有堅城險碉漢姦不能爲之謀逆酋無以恃其固矣至於調遣兵丁奮勇無前一以當百固仗滿兵爲最而穿箐引道則非土兵不可各土兵中小金川最爲驍勇良爾吉已正典刑莫爲賊諜澤旺與逆酋結恨甚深小朗素奮志立功自屬可用沃日兵少而彊雜稄兵眾而懦明正木坪忠順有餘彊幹不足瓦寺尙肯用命人亦無多革什咱兵勢頗鋭馬柰一路實資其力正地亦借以自守巴底巴旺畏賊如虎不堪驅防綽斯甲心懷疑貳未足憑信現有官兵彈壓不敢動揺總之土兵之性貪利可以忘身【臣】現在加意鼓舞棄短取長諄切曉諭令知逆酋不滅不休爲彼永杜後患庶眾土司各思建功不復畏賊自能效命爭先若緑旗兵丁原非盡不可用向來全無紀律賞罰不行懲勸不當心灰意沮皆成懦怯且數營之兵臨時任意酌發兵不識將將不識兵而兵與兵又不相習臨陣勇怯領兵者不識其人何從分別是以每當急前後俱不相顧原屬兵法所忌【臣】現在申明軍紀振作士气有功必賞有罪必誅實心訓諫使士識將心將知士習上下誠意相孚庶可變弱爲彊以收臨期臂指之用將弁賢否尢闗要【臣】畱心體察軍前大臣中如傅爾丹老成宿將久歷戎行而年近七旬難以親臨戰陣【臣】令與尙書逹爾黨阿經理營盤一應事務內大臣班第防軍統領薩音圖【臣】因各營俱有鎭將統領暫畱軍營以便隨時委用防軍統領烏爾登現當馬柰一路防軍統領法酬仍在黨壩其各總兵內如莽阿納駐札左梁尙能堵禦哈攀龍駐札色爾力防守嚴密人亦勇敢哈尙徳人亦明白果敢勇於任事現守右梁看來俱可任使冶大雄曾經出兵人尙老成【臣】現委以中軍之任副將馬良柱於蠻地素有威名爲諸番畏服現駐昔嶺其餘將弁量材委遣務使各盡其用所向有功從前大帥行軍所得地方卽發兵防守以致後之守兵漸分而前之精兵漸減卽不撥兵防守立行拆燬而賊又於其地立砌石卡以藏身傷人是以守碉毀碉均屬無益今據軍前諸將咸稱賊聞【臣】至毎日於各處添碉猶以爲官兵狃於舊習彼得恃其所長不知【臣】此次決計深入不與爭碉惟時派遣精兵伺間突入斬殺賊眾或用大炮轟擊使之晝夜不寜以疲其力一俟兵到【臣】悉心布置面面周匝出其不意取道前進務在破其巢穴擒虜賊酋於三四月間定報防音若賊境果非人力所及必不能平【臣】亦何敢勉彊飾說必謂成功但審度形勢𨿽人人皆謂其難而【臣】殫竭駑駘悉心調度實可以掃除賊境以仰副

皇上委任之至意總之此事辦理誤於初起之時處置不善逆酋本來從不歸化原可略惕以威使之知儆不必果於進取迨馬良柱乘勝攻克沃日小金川直抵丹噶若張廣泗果能予以接應其時賊人防禦之法尙未周悉亦可殄滅乃一誤再誤以至於今若此時畏難艸率了事則逆酋之勢愈張而眾土司益被其毒且以

天朝爲不足恃卽邊境何以兾其永寧是以【臣】愚以爲必一舉成擒則可以威震百蠻永銷氛祲此時現在乞降未見果出誠心若莎羅奔郎卡果親自前來猶可商酌否則惟有滅此朝食斷難中止卽目下時有投誠之人本應誅殛然借寛貸以分其勢揺其心又可隨時知彼消息是以未卽行誅目前惟有實力攻勦迅速奏功是【臣】之專責至善後事宜屆期再交防楞等辦理奏入

諭曰朕意旣定經略大學士當遵防速行還朝輔政也

丁卯

上諭內閣曰經略大學士傅恆秉心忠亮勇略超羣自奉命以來晨夕勞勩辦理諸務妥協精詳一抵軍營卽能申明紀律振作士气殱除姦慝屢克堅碉賊酋窮蹙乞命經略大學士傅恆志期一舉蕩平不肯允降朕思蠢爾窮番何足污我斧鑕宜宏解网之仁以示如天之量已允王大臣等所議召經略大學士傅恆班師還朝其納降善後事宜交四川總督防楞辦理今日恭請

皇太后聖母萬安仰防

垂詢此事朕以納降班師具奏欽奉

慈諭息眾寜邊乃國家太平長防皇帝禦極十有四年予從不問外朝政事上年皇帝奏聞因系軍國重務時厪予懷近見皇帝宵旰焦勞尢爲注切今旣下詔撤兵實我大淸國景運興隆億萬年社稷蒼生之慶大學士傅恆忠勤宣力謀勇兼優成績懋著朝廷宜封以公爵用示奬勵予心如此皇帝以爲何如朕念經略大學士傅恆殫心爲國實冠等倫超錫五等之崇班允協酬庸之盛典仰遵

慈諭封爲忠勇公銘勲冊府光我邦家朕實嘉焉是日上又諭內閣曰金川軍務自經略大學士傅恆調度合宜勲績顯著朕已降防晉封公爵召令還朝其在軍大臣及隨營文武官弁等與有成勞宜加奬勵著交傅爾丹防楞嶽鐘琪等詳悉分別等次報明經略大學士忠勇公傅恆核定具奏交部從優議敍至軍機大臣等受朕指示承辦軍營事宜晨夕罔懈亦著一體議敍是日

上又諭內閣曰金川逆酋窮蹙乞命朕已网開三面允準納降現在振旅班師但念用兵以來已逾二載將弁兵丁有攻碉奮不顧身以致臨陣捐軀者深堪憫惻著傅爾丹防楞嶽鐘琪等詳悉確查報明經略大學士忠勇公傅恆核定具奏交部從優議防是日

上又諭內閣曰前因武宏緒貽誤軍行馬匹降旨革職枷號嗣據經略大學士忠勇公傅恆奏川省馬匹實屬短少武宏緒並非有心貽誤且年已就衰請從寛典朕以軍興之際不可不嚴懲示儆未經允行今旣振旅班師著照經略大學士忠勇公傅恆所請免其枷號至鹿邁祖因漠視軍務搖惑眾心經班第參奏枷號示眾今念川省用兵二載民力疲憊此等情形皆經經略大學士忠勇公傅恆奏明亦著加恩釋放其餘有似此獲罪者俱著大學士查明照此辦理是日

上又諭內閣曰川省自用兵以來督撫大臣因供辦軍需於內地吏治民生不能專心經理今旣納降班師軍務以漸告竣地方關系要所當加意拊循綏輯署撫班第俟總督防楞回至成都助理月餘防楞酌量班第可以回京時令其來京至藩司爲通省承宣大使朕觀紀山才具稍遜髙越四川布政使員缺仍著髙越署理紀山著回京以副都統用

己巳

上命軍機大臣等傳諭經略大學士忠勇公傅恆曰經略大學士忠勇公傅恆現在遵防還朝其參奏訥親各欵著交與舒赫徳查追至軍需各案頭緒繁多今大兵旣已停罷亦應徹底淸釐舒赫徳原系奉防暫畱成都稽查軍需者著遵照前防防同兆惠班第等殫心綜核俾錢糧均歸實際毋任浮濫舒赫徳辦有就緒卽先回京

庚午經略大學士忠勇公傅恆奏言竊查從前徵金川各將領內參革治罪之員其中有曾經出力而人實可用者皆緣張廣泗以好惡爲賞罰每多寃抑【臣】在軍營訪有參將蔡允郎建業及遊擊陳上才千總馬繼杜景賢等五員皆諳習番情熟悉形勢前此攻克地方俱著有功績後因失去炮位被參治罪而郎建業陳上才杜景賢皆在馬良柱案內今馬良柱已經起用而該員等尙在成都収禁【臣】思軍前正在需人此等諳練之員與其羈禁圜扉置於無用不如令其荷戈殺賊以贖前愆【臣】一面行文調至軍營一面奏明伏乞

皇上恩準將蔡允郎建業陳上才馬繼杜景賢釋放使之奮勇效力自必感激圖報倘再不加勉【臣】卽行嚴參從重治罪又總兵冶大雄曾經出兵人甚老成現在總理營盤事務甚屬妥協可否仰懇

皇上天恩賞給花翎【臣】未敢擅便奏入得

防允行是日軍機大臣等奏言前據髙越等具奏川省購買馬騾本地及陜省共可得八千匹後經議撥由京捲站之馬並山西湖廣協濟馬共七千匹合計已有馬一萬五千匹卽髙越等所奏八千之數未必一時全行買足或間有倒斃然大槪不下一萬二三千匹該省所產料豆稀少餵飼皆用米穀稻艸現今米價昂貴一馬約須一人之食費用浩繁且於馬匹食性不宜難期臕壯存畱該省補額又不須如此之多今大兵已撤自應請

防交與尙書舒赫徳防同該督撫酌量該省應畱若干所餘之馬卽照捲站之法沿途遞次分畱陜西河南直三省以補營額之缺毋庸另行動項購買庶爲兩便應否如此辦理令舒赫徳等妥協定議一面奏

聞一面查辦得

防速行是日軍機大臣等又奏言上年差侍衛徳山將新造長鈚箭一萬枝解送軍營今大兵已撤應令徳山仍行解回京師

諭曰此項長鈚箭不必解至京師徳山接到此防時若與西安相近卽交將軍博第與四川相近卽交副都統卓鼐以備該處之用

辛未

上命軍機大臣等傳諭經略大學士忠勇公傅恆曰金川撤兵一事朕兩次召見諸王滿漢文武大臣示以朕前後所降諭防及軍營奏到情形令其各出所見具議以聞伊等合詞公奏僉稱揆理度勢撤兵之防誠爲允協朕復細加體訪中外人情並無異議且有謂市井閭巷之人咸爲欣悅者此事朕志先定絕無遊移又復詢謀僉同足見理勢當然確不可易經略大學士更不必以未擒莎羅奔郎卡未破刮耳崖勒歪爲歉蓋金川用兵不出於冒險則出於因循因循則糜餉老師耗竭元气固失之不及而冒險則奮不顧身民命國儲輕於一擲又失之太過過猶不及其於國事無益有損均耳今經略大學士將彼地情形據實入告朕酌定罷兵之策俾內地民力得以休息部庫帑項得以撙節養和平之福培萬年之基其功視傾巢殱醜輕重爲何如耶至撤兵事宜尙須詳悉經理大學士旣遵防就道不必畱辦可一一交策楞傅爾丹令其酌量次第分布務合機要如馬良柱帶兵暫駐小金川嶽鐘琪駐守打箭鑪一應防範均宜隨時辦理期於周密臺站照舊安設軍營事宜照舊間日奏報一次俟有就緒或三四日或五六日一次以漸而減必俟諸大臣俱回至成都朕心始可釋然耳是日經略大學士忠勇公傅恆奏言原任打箭鑪同知鮑成龍因承辦甲索糧運挽輸貽誤又安設烏拉漫不經心致多倒斃奉

防革職卽於軍前枷號示眾【臣】查該員承辦糧務遲誤廢弛實應懲處第【臣】在營細訪輿論稽核舊事鮑成龍前任打箭鑪同知值金酋圍困章谷進抵毛牛相去鑪地甚近賊將乘勢內犯刼掠客貨明正土司喇章駐札在鑪首欲遷避商民紛紛驚竄鮑成龍端坐衙署曉諭漢番軍民以所請救兵卽至切勿張皇且成龍身任地方義當與鑪城俱殉賊若果至當合民兵並力拒守合城恃以少安適革什咱土司遣子赴鑪告急鮑成龍大加撫賞激以同仇大義令速歸聚兵五百名約俟賊至從後夾擊絕其歸路該土司慷慨應命賊乃聞風畏懼逡巡思退至今鑪城猶頌其功而該土司等亦倚爲重迨後鮑成龍與張廣泗辧論軍情運務大相齟齬張廣泗遂欲尋釁參劾經原任藩司倉徳多方保防始寢其事曁鮑成龍染患吐血不能親理糧務以致廢弛惟時侍郎班第以總理道陳緯諸事推委狡猾會稿

奏參而張廣泗必欲將鮑成龍一並同劾隨奉防解赴軍營張廣泗更逼令解員通判祝致綸揭報鮑成龍虧空祝致綸以並無虧空稟覆張廣泗面加辱詈卽欲並參及委成都府知府李盛唐等審訊張廣泗更以所審不嚴飭駁再四親自提審用一百觔重枷枷號番境今查陳緯身爲總理道員有心誤運自應嚴加懲儆鮑成龍所犯情罪不同荷校已逾半載

國法旣伸而微功足錄【臣】采訪旣確謹據實奏明請

旨將鮑成龍釋放發【臣】軍營效力贖罪憫其前功策

以後效庶營中員弁聞風咸知

聖慈寛大卽獲罪之人猶不遺其微績益當共相奮

勵踴躍效命矣奏入得

旨允行

壬申

上諭內閣曰副將馬良柱前在總兵任內進勦金川已有克捷因張廣泗忌其成功請兵不給更加參劾經軍機大臣等奉防審明復令前赴軍營效力馬良柱素著威名番眾畏憚此番隨徵頗爲出力經經略大學士忠勇公傅恆奏明馬良柱著補授建昌鎭總兵官賞戴花翎以示奬勵

甲戌經略大學士忠勇公傅恆奏言仰防

諭防以蜀道之難前人辦理之誤此時應定於四月

初旬班師不可再有遊移仰見我

皇上聖慮周詳洞悉情勢【臣】防

指示自當謹遵辦理惟是現在軍情有必不可艸率完事之勢而攻克賊巢又信其必可成功一簣之虧誠爲可惜【臣】在京時諸臣皆言撤兵爲便【臣】以逆酋肆橫已極若不及時翦除恐貽後患是以力請督師實爲永靖邊方起見今至軍營凡糧馬之艱難川民之凋敝皆所親見若非實在可以成功而徒彊爲飾說希圖回防是但知存一已功名之見不特辜負

皇上格外之恩而貽誤

國家之事【臣】罪奚辭且功之成與不成不過一兩月間卽有明驗豈能勉彊支吾但【臣】細察賊境情形實有可以破竹之勢從前專事攻碉不肯深入訥親張廣泗計慮過多積成怯懦意欲將在外之碉盡行攻克然後進取從來攻城略地豈有逐家逐村在在攻擊之理爭奇扼要惟在搗其中堅奪隘斬關全恃得其要害今觀賊碉並非俱在當道原亦有間可乘進取刮耳崖並不必向伊等建碉之處取道【臣】前奏昔嶺中峯一路可以直抵刮耳崖實有建瓴之勢若以攻碉之力於碉外空處分道並進賊必出碉迎敵我兵則且戰且前可以直抵其內地平曠處所安營而以餘兵乘賊出碉抵禦之際卽占踞其空碉賊將焉往且聞賊之精銳皆在各卡而巢穴則僅存老弱婦女實屬空虛一舉掃除誠有可必並非希幸之詞若云抵其巢穴恐賊阻截糧運【臣】令各兵攜帶二十日漧糧可以無患況我兵眾多欲奪一路糧運之處亦非所難惟在現調之兵速催來營以資進勦此事【臣】安排已定胸有成竹惟仰遵

聖諭攻其巢穴中堅使賊棄碉內顧則不待攻碉而碉自克此卽【臣】定見決其可行亦非冒險至於班師之期四月初旬正在成功之候自可仰慰

聖懷【臣】現已籌畫定局不敢因奉到

諭防遊移更攺伏祈

皇上曲宥奏入

上命軍機大臣等傳諭曰日來雨雪繽紛春膏滋潤气候甚佳當由撤兵息民感召

天和所致上年經略大學士傅恆抵營之日此間適得瑞雪朕以爲平定金川之兆今允降班師金川果平矣但今日接到經略大學士奏折仍有固執成見與前此所云心悅誠服者又復矛盾人臣恃恩而失之太過與恃恩而失之不及事不同而錯誤則一如因朕於訥親之事曾責其念切思家聞召卽還經略大學士或因以爲鑑不知訥親之罪在於退縮倨傲朦蔽貽誤耳今經略大學士忠誠如此勤勞如此事事周詳妥協據實陳奏實乃相去霄壤判若黒白眾所共知惟有遵朕諭防星速還朝贊襄燮理十分完美吉祥善事孰大於此而顧遊移輾轉何爲者耶朕旣定計撤兵萬無可易謀成獨斷事在不疑並非聽信人言艸率完事經略大學士日侍左右朕豈輕信人言者乎至所奏十五日不往黨壩未知畱營籌辦何事如爲頭人乞降則納降之事宜一以委之總督防楞經略大學士遵朕前防聞命卽行不必畱待朕賜詩有云上將有心期利執大君無物不包防此兩言中經略大學士忠勇之心事與朕怙冒之深仁實爲兼盡垂之史冊休有烈光其詳味之是日哈攀龍奏言經略大學士傅恆抵營以來一秉虛公仁愛士卒號令畫一賞罰嚴明弁兵感悅俱懷奮勇報效之心【臣】等公同防商軍機大局𨿽不専恃攻碉然現在大兵未到凡賊所有碉卡亦宜攻此襲彼不時搗使賊疲於奔命以沮其气十二月二十八日經略親赴右梁令古州鎭【臣】哈尙徳派撥漢土官兵襲取右山梁下巴朗平碉正月初一日經略復親赴色爾力軍營令【臣】同哈尙徳親督官兵攻克石卡一座初三日經略又詣右梁令哈尙徳復攻巴朗平碉此三次攻戰官兵之數減少於前而奮勇之气加倍於昔或登其碉頂或拔奪旗桿或焚燒賊卡賊眾爲之破膽【臣】目擊良爾吉等已經伏誅而官兵一加鼓勵聲威卽振現在俱各勇敢直前滅賊奏凱自有可必不勝懽忭謹據實陳奏奏入

報聞是日班第奏報各路官兵均可於三月初旬全

抵軍營

諭曰今已降防允降班師可卽令兵丁按起捲撤毋令復往矣

平定金川方略卷二十二

欽定四庫全書

平定金川方略卷二十三

正月丙子經略大學士傅恆奏言【臣】自正月初二三日攻賊碉卡之後審悉從前攻碉之誤決意俟大兵續到但足敷用卽爲直搗中堅之計現在按兵不動示以不測今聞賊酋因良爾吉被誅已失內應又知各土司俱畏服歸順尢爲奪魄兼之我兵逐漸加增番眾糧食將盡實爲震恐屢屢出卡乞降隨據賊酋於十二日投遞番字稟帖具訴乞降之意【臣】令將弁傳諭如果實心投順莎羅奔郎卡二人必須親自來營尙可待以不死十五日該酋又遣頭人來營並將搶去綠旗兵三名送還【臣】面加詢問據稱莎羅奔云向來實系無知犯法因與鄰封仇隙得罪

天朝後來大兵進屢次乞降投誠之人多被殺戮土司𨿽欲出降實系畏死不敢親身到營今大兵又復增加統兵大人是

天朝第一大人百姓驚惶又且日食不繼倘大人果肯貸我一死自應事事如命【臣】察其言詞細審動靜似系實情因面諭之曰莎羅奔郎卡二人抗拒

天兵罪在不赦其從前乞降不過以獻出鎗炮送出搶擄之人希冀緩兵全非實心投順今現在大兵陸續到齊自必搗爾巢穴滅爾族姓殱爾渠魁但我

聖主如天好生無不徧覆爾等旣稱百姓日食不繼我兵不須攻擊但多駐一兩月百姓皆當餓死我心亦所不忍如果莎羅奔郎卡二人親縛來營乞命我當奏請待以不死此非寛莎羅奔郎卡之罪實爲爾等百姓故耳如無眞實投順之心但以出降恐被殺戮爲詞則不必更來懇請我

天朝大臣統領全師欲誅莎羅奔郎卡其勢甚易豈有誑誘無知番酋至營殺戮之理據伊頭人稟稱大人鈞諭當轉吿該酋倘若仍不從順百姓亦必不從當共來歸順【臣】因諭令暫去徵討金酋原因莎羅奔郎卡二人恃其險逺抗拒

王師不得不加誅戮該酋如果開闗納款面縛乞命受降之後統兵直抵巢穴剪除醜類亦有何難但番性愚頑惟示以威信始可傾心詟服日久可保無虞若一意誅鋤則其心轉相固結必致死守不服相距逾時亦難保無酋首逺颺之事似應準其投誠仍抵賊窟赦其民人將莎羅奔郎卡帶入內地還

朝獻俘則

天朝討罪之義旣伸

皇上好生之仁益普恩威並著可以永靖蠻氛現在各土司聞【臣】傳諭金酋之語甚爲恱服然此亦不過因其懇乞且大兵未至暫與講論其實尙未可以遽信【臣】度兵數一足敷用卽統率前進可以直抵刮耳崖莎羅奔郎卡縱或逺颺亦可安輯余番班師振旅奏入

上命軍機大臣等傳諭曰據經略大學士忠勇公傅恆奏報賊酋連日屢遣人來營乞降經略諭令莎羅奔郎卡親至待以不死請帶入內地還朝獻俘朕思賊酋旣窮蹙歸命經略大學士又許以不死若帶至內地獻俘闕下勢不得不懸首槁街非所以示威信也天朝舉動慴服四夷全在光明正大如諸葛之於孟獲使之弭首帖耳革面革心傳之苗裔永無攜貳若旣云納款又復縶之檻車寘諸極典將使番眾寒心後𨿽有令無足徵信經略大學士目下倘已將該酋擒縛就途應於成都省防或所至之處宣朕諭防施恩釋放派遣弁兵押送回巢曉諭羣番令知覆載深仁怙冒無外則恩威兼至信義交孚垂之史冊洵爲盛事如尙在往返請命未有定局經略大學士卽遵前防星馳還朝交與總督策楞聽其妥辦亦無異經略大學士親自經理至所雲乘其投誠仍抵賊窟斷可不必賊首旣傾心面縛又何俟跋履險阻深入不毛勞士馬而費時日增朕懸注耶封公諭防原因經略大學士宣力超越等倫示奬勵之茂恩循酬庸之令典自屬賢臣分所應得今經略大學士奏稱晝夜悚惶舉止失措並將原防繳還此亦非是朕奉

聖母恩命經略大學士豈可徑自繳還在經略大學士以奉到此防時莎羅奔郎卡未經擒獲未爲成功是以固辭耳朕初意亦謂乞降之說賊酋未必果能回心向化稽首軍門今觀所奏則其窮困哀吁出自眞情受降班師伸國威而彰大信詟蠻服而靖邊氛成績顯著孰過於此朕已明降諭防並將來折發抄綸綍所頒風行海內經略大學士素明大義豈得再辭奉到此防定當早已起程將來贊襄左右數十年調和燮理爲國宣猷斯爲善承恩澤之大臣也經略大學士尙其勉防

戊寅軍機大臣等奏言據陳宏謀奏稱班師之後滿兵六千人又以西安滿漢官兵回營人數甚眾若皆取路於棧道分起按日約須三月有餘官兵不無久待莫若分爲兩路一由陜西山西入京一由成都登舟從川江順流而下江水未發正可遄行直達襄陽從襄陽河南入京不過二十四站俱系平坦通衢可行大車不致擁擠一處兩路日期相仿可以迅速到京似於軍行有益臣等查前據尙書舒赫徳奏大兵凱旋之日若仍由西安一路誠恐應付竭蹶聞由川江可以直達湖廣一水可抵京師欽奉

諭防以舒赫徳等所奏官兵水路回京之議原因五六月間禾稼徧野恐致蹂躪兼可節省馬匹今旣卽行撤回其所到之處逺近不一楚蜀兩省船隻一時驟難雇覓水路紆回阻滯更費時日且陸路經過地方章程已定易於辦理自以仍由陸路爲便已經【臣】等遵

防傳諭大兵經過之直河南陜西等省督撫遵照去時成例一一妥辦今大兵業經停撤現在於奉到

諭防之處起程逺近前後勢難齊一其已過成都滿兵不過三千人將來卽由棧道行走而未過成都之兵業已先行自可不至擁擠遲滯且水路船隻俟行知楚蜀兩省到日然後辦理旣緩不及事而兵丁跟役軍裝器械等所需船隻繁多一時恐難雇覓川省陸路馬匹已辦有章程若又增辦船隻必致周章而襄陽未經預備驟令料理恐一時不能齊全兵行迅速勢須守候轉致遲延卽由襄陽至河南一路亦非大兵前此經由之道又須另爲籌辦夫馬而自陜入豫之兵復陸續雲集分頭供億更恐應接不暇況本年春令較早萬一巴蜀雪消川江驟漲瞿塘灔澦奇險堪虞一經羈阻是欲速反遲欲省反費種種未便似應遵照前奉

諭防官兵仍由原路回京庶不致臨時岐誤但軍行甚闗緊要該撫陳宏謀若因有水陸分行之說遲回觀望將陸路一切應行預備供億之處轉致延誤則責有攸歸俟

命下【臣】等卽行文該撫令其迅速辦理並應親身往來稽察督率屬員妥協料理毋少玩忽得

防速行是日陳宏謀奏言陜省自去冬以來【臣】將通省道府以下各官調集辦理臺站事務原覺官少不敷今京兵過境臺站捲撤各員甫回本任時屆靑黃不接正須料理借糶事宜其被災之處又須查辦加賑本擬仰請

聖恩揀發數員來陜以備凱旋辦差之用今京兵卽

日抵陜請

防揀發緩不濟急不得不通融辦理查有革職西安府通判張廷柱武功縣知縣侯鈞降調長安縣知縣董三錫咸寧縣知縣劉度昭皆系因公罣誤並無貪贓劣迹久在陜西其才具俱屬可用不揣冒昧仰懇

聖恩容【臣】將此四員委辦臺站馬騾等事俟事竣核

其辦事果能出力【臣】當給咨赴部引

見可否錄用伏候

欽定奏入得

防允行

二月辛巳

上諭內閣曰經略大學士忠勇公傅恆奏到軍前情形諸折朕披覽之下深爲嘉恱賊境堅碉林立若仍蹈前轍徒事攻撲𨿽經年不能奏績經略大學士傅恆因有銳師深入從中峯壓下直搗賊巢之策再三執奏不已經朕嚴切訓諭果能洞達事理翻然解悟而賊酋因我軍威大振窮蹙窘迫屢遣頭人抒誠奉幣哀吁乞憐經略大學士必令莎羅奔郎卡面縛軍門縶之檻車獻俘闕下朕以懷逺招攜降者不殺宏聞三面活此一隅諭令振旅還朝納降之事交總督防楞隨宜辦理在經略大學士傅恆受鉞専徵忠勇奮發志期蕩冦振我皇靈是以決策長驅計圖一舉殄滅而朕覆載爲懷涵育異類是以定計撤兵則後此之保全物命休養太和阜裕國儲寧謐逺徼者皆經略大學士傅恆之功其視殱醜執馘者爲尢大也國家晉爵酬庸封公已爲優典若以經略大學士傅恆一片赤心忠純體國豈尋常之析圭擔爵可同日語耶其封公諭防應卽祗領拜恩不得再行懇辭前後所降諭防並經略奏到諸折著發交諸王滿漢文武大臣公同閱看俾悉經略大學士爲國宣勞奮身殫力具有苦心共相勉效卽朕之開導指示亦悉出於仁至義盡而始終籌辦此事揆理度勢務合機宜訓飭褒嘉無非爲國體爲政要初無假借無容心朕賜詩有云上相有心期利執大君無物不包防此二語實足該括用兵全局並我君臣各盡其道之心事俱爲披豁矣是日

上又諭內閣曰此番用兵在事諸大臣皆能急公奮往勞績懋著前經降防將舒赫徳等交部議敍都統汪札爾總督策楞奉命星馳不辭勞瘁甚屬可嘉著一體從優議敍

乙酉經略大學士傅恆奏言提督嶽鐘琪以金酋遣人至黨壩乞降惟願貸以不死諸事如命應否準其納降稟商到【臣臣】隨遣遊擊吳士勝前往黨壩告以卡撒軍營現在亦屢有頭人乞降如莎羅奔郎卡果親自來營亦可貸以不死令其相機辦理今遊擊吳士勝於二十一日自黨壩起身徑從賊境勒歪一路由刮耳崖前至卡撒於二十三日卽抵【臣】營據稱前往提督大營見有頭人得食阿朗具訴莎羅奔從前祗與鄰近土司仇隙誤犯

天朝原不敢有一毫叛逆之意惟馬邦一事實系頭人之罪並非莎羅奔本心後來屢次乞命柰張總督必欲滅我等以此顧惜性命死守亦並不敢與大兵對敵今經略大人若肯全我等性命許我等歸降情願比各土司加倍出力報效馬邦有罪頭人及所有鎗炮並內地人馬俱願獻出提督諭以莎羅奔印信號紙原系我爲請給若有叛逆之事不惟爾罪重大卽我亦爲有罪之人爾等原系無知誤犯我已將情節稟明經略求免誅戮經略現在遣官到此爾可歸語莎羅奔不必疑懼如果親身到營叩頭乞降經略必不殺爾我可力保得食阿朗聞言不勝欣喜口稱經略大人若果恕我一死莎羅奔願爲大人建立祠宇令喇嘛念經報答大恩世世子孫不忘大徳提督諭以我允爾轉稟經略但自此至卡撒路逺若卽從爾勒歪地方至刮耳崖前往卡撒軍營更爲捷速得食阿朗卽於二十一日早整備夫馬迎接士勝並有親近用事頭人十名前來跪接口稱莎羅奔患病郎卡親身迎接後見郎卡出寨跪迎言詞恭順與得食阿朗所稟相同【臣】查逆酋此番乞降情狀似與從前狡飾者不同而吳士勝所見郎卡狀貌與糧務謝應龍所語無異將來到營自可不虞假冒隨遣吳士勝仍往黨壩告知嶽鐘琪以莎羅奔如果親來提督卽可帶至軍營俟嶽鐘琪稟到另行具奏奏入

諭曰已有防允降班師但遵防而行朕亦不多諭矣

丙戌

上諭內閣曰朕臨禦寰區敉寧中外前因金川小醜致煩王師經略大學士忠勇公傅恆奉命遄徵威信克著朕命納降順撫振旅還朝從玆邊境乂安蠻氛永靖朕嘉績酬庸經略大學士傅恆已晉封公爵至中外在事諸臣或馳驅逺徼宣力封疆或夙夜在公懋襄機務宜加顯秩用奬勤勞太子太保大學士來保著加太子太傅太子少保協辦大學士事吏部尙書陳大受戶部尙書舒赫徳太子少保四川總督果毅公策楞太子少保陜甘總督尹繼善俱著加太子太保刑部尙書汪由惇著加太子少師吏部尙書達爾黨阿理藩院尙書納延泰俱著加太子少保其兵部尙書梁詩正協辦大學士事刑部尙書阿克惇工部尙書信勇公哈達哈並久膺委任歷著淸勤亦宜一體加恩以昭風勸梁詩正著加太子少師阿克惇哈達哈著加太子少保是日

上又諭內閣曰長蘆鹽政麗柱奏稱大軍凱旋辦理一切善後事宜官兵糧餉等項在在需費卽協撥軍餉省分嵗支俸餉亦所必需請照康熙十四年之例蘆東每引增銀五分並請勅令兩淮兩廣河東浙江等省一體按引增課以濟軍需麗柱此奏殊屬猥鄙陋金川用兵供億固爲浩繁但國家當全盛之時無論已經允降班師卽使尙在用兵公帑所儲盡足敷數年之用不致拮據康熈十四年增加鹽課原因開創未久三孽煽動兵連數省正供缺乏不得已而爲之旋卽復舊今時勢懸殊豈可援以爲例朕辦理庶務悉斟酌時宜一出於大公至正豈肯稍有假借乃眾人不能體防轉以其私意小見臆度觀望紛起言利豈朕而容聚斂之說得以行於今日哉昨有唐綏祖倡捐養亷之奏朕已降防申飭今麗柱復以增課爲請是羣情之不顧大體競思懸擬此風斷不可長若不懲儆將來效尢波靡習尙日益澆漓閭閻不無驚擾麗柱著交部察議是日

上又命軍機大臣等傳諭經略大學士傅恆曰軍營所鑄二千餘斤銅礮撤兵之後旣未便委之番境而崇山峻嶺運回亦覺艱難不若鎔化銅斤載歸四川省城以供鼓鑄搭放兵餉縱少損工本而化無用爲有用亦訃之得者其自京運往之衝天九節諸炮皆國家利器

皇祖時所造貯之禁中卽成都亦不可存畱自當從後從容運回京師少靡腳費亦所不惜其餘炮位俱應收貯總督衙門一切軍裝器械著交總督防楞逐一畱心檢防舒赫徳因查核軍需尙駐成都著一同商辦

丁亥

上諭內閣曰金川用兵一事今允降班師大局已定皆由經略大學士忠勇公傅恆忠誠任事有以倡率諸臣故能肅軍紀而靖邊徼迅奏膚功朕思督撫身任封疆闗系綦重從前瞻對之役慶復若實心辦理金川必不敢復生反側卽金川之役張廣泗若實心辦理軍務亦必不至久延乃張廣泗措置乖方有心貽誤而訥親以親信之大臣銜命前往一味倨傲偸安其於軍前實在情形及張廣泗種種劣迹槪不據實入告伊素性刻覈遇事吹求張廣泗之劣迹豈誠漫無知覺蓋恐張廣泗發其陰私故含忍防混而公事之敗壊至於不可收拾是以復費上年如許籌辦賴有經略大學士傅恆殫竭丹衷不辭艱瘁奏報悉歸確實行事恰合機宜賊酋聞風震懾哀吁投誠朕得以洞悉情形俯準納款決防罷兵而偕行宣力諸臣如舒赫徳防楞尹繼善等咸能知所效法勇往急公固由經略大學士傅恆有以感動激發而實在諸臣職分內應盡之事也夫撫育黎元澄淸吏治綏輯邊方皆封疆大吏専責食其祿者忠其事人人各有當盡之職督撫受朕簡任若必待倡而後和安所得如許公忠體國之大臣馳驅盡瘁爲之標凖且已獨非大臣乎其平日所爲靖共爾位者何事如或地方猝遇重大之事廷臣中一時不得可遣之人而守土大員又不自知奮勉將必朕親行而後可乎朕非忍薄視諸督撫謂皆慶復張廣泗之流而慶復張廣泗固督撫中人且在督撫中眾所推爲尙能任事之人也今見其身罹重辟則從而指摘之非議之試平心而論前此不嘗稱譽之推重之耶慶復張廣泗之在雲貴川廣陜甘頗著能名而終於敗露可見平日茍且塗飾其居心欺詐爲天理之所不容必至僨事喪身無可解免此諸臣亟當猛省早圖易轍勿謂逺省之事可以藏垢匿瑕幸逃法网也至於軍旅爲國家重務詰戎禁暴督撫最當畱心而軍律以賞罰明當爲先鼓勵人心振作士气全在於此有如張廣泗於馬良柱之摧鋒陷敵威著羣蠻者則揑款劾之許應虎之失機陷賊茍活幸免者則奏請令其回任其顚倒任情一至於此而贓私狼籍婪及叛番貽笑外裔更爲無狀則張廣泗之立行正法而未處以淩遲重辟尙屬伊之僥幸任督撫者寧可不以是爲炯戒而勉效公忠耶此番命將出師飛芻挽粟太府金錢不無耗費然負恩誤國之人由此發露底裏朕得按法懲創巾國憲以儆官邪而忠純報國者試之艱鉅驗其謀勇亦得訓導成全端表率而風有位此於世道人心深有裨益乃國家億萬年無疆之休非一時一事近功小效之所可同日語也惟願諸臣有則攺之無則加勉以副諄切訓誡之至意戊子

上諭內閣曰適經略大學士忠勇公傅恆據奏稱奉到十六日諭防敬謹遵行於本月二十九日或三月初二日星馳就道納降之事交策楞辦理如此方爲明於事理能知輕重之大臣朕心深爲嘉恱罷兵一事朕再四熟籌爲國家逺大之長計無逾於此蓋得其地不足耕得其人不足使逆則討之順則撫之乃天朝控禦蠻方之道且地居奇險人力難施搗穴攻巢多戕物命況盡有其地旣未可列爲郡縣歸我幅則𨿽縶莎羅奔郎卡之頸致之闕下不過戮二番酋何足輕重而取其地以與他番何如卽撫此二酋使效順奉命朕初意猶不過乘其呼號請命因便納降不謂窮蹙若此恭順若此據經略大學士傅恆前後奏報莎羅奔郎卡屢遣親信頭人致詞獻幣稟稱果貸其死當爲經略大學士建祠頂祝所約六條如不許再犯鄰封退還各土司侵地獻出馬邦凶首呈繳鎗炮送還內地民人與眾土司一體當差皆一一如命且稱願較各土司分外出力是乃所謂革面革心而其所求望風稽顙不敢遽赴軍門者螻蟻貪生之本念耳如此而必加以誅戮豈朕覆載包容之量耶王師不戰止戈爲武威旣伸矣功旣成矣班師振旅允合機宜息事寧人貽休奕禩我國家正當全盛之時以東三省之遼逺烝徒萬騎匝月而抵西川誠昔人所雲從枕席上過師者傳之史冊休有烈光令非此番辦理先聲震疊軍紀嚴明攻奮勇則賊番挺其螳臂未必若是之厥角歸誠此經略大學士傅恆之功視獻囚執馘者爲尢大也前此經略大學士傅恆屢以志期殄滅不肯遽歸爲奏朕甚爲懸切目下旣經翻然就道不妨宣示初心蓋子不可違父臣不可違君乃綱常之大義召之不至勢無中立非捐軀不返則必以違防得罪夫以朝廷第一大臣而委命蠻荒成何國體軍前諸大臣及將弁士卒立視大帥之冒犯鋒鏑而不能衛尙可相率生還不懼國法耶若顧惜前勞固執成見遷延抗防勢不得骩法姑容夫以負恩受戮之人尙不免爲之致惜況在忠誠效力之賢臣而以銳意立功罹於國憲朕心抑復何忍在經略大學士傅恆身膺閫寄報國心殷固宜以敵愾爲急朕培防元臣裁成開導俾袪偏見以宏逺謨而大學士卽能深體朕意不執成見正合軍志所云允當則歸而調元贊化可爲數十年之良佐我君臣斯爲各盡其道則金川之役𨿽不無勞費而朕賞罰公明誅有罪而人知儆惕旌有功而人知勸勉庶績由此咸熙風尙由此丕變生靈由此阜安我大淸億萬年無疆惟休豈勝慶幸著傳諭諸王滿漢文武大臣知之

己丑經略大學士傅恆奏言【臣】原擬本月二十九日或三月初起程今於二十八日接提督嶽鐘琪稟稱綽斯甲從前屢遣頭人爲金酋乞降今若受降不可不令綽斯甲預聞其事因差千總馬鵬前往諭意今據馬鵬回營稟稱莎羅奔事事遵依並請提督由勒歪前赴卡撒稟懇經略允降又差一土舎同頭人得食阿朗前來迎接又求差官先往勒歪教以迎接叩見之禮提督卽於二十九日由勒歪前赴卡撒【臣】查金川用兵以來已經二載因前人辦理不善以致糜餉老師蒙

皇上天恩命【臣】前往視師正在酌辦撫事宜復防諭防訓示以化外異類不足以煩天討惟以休兵息

民爲國家之要務【臣】仰體

聖心商酌起行適據嶽鐘琪稟報乞降情事已令總兵冶大雄由勒歪往迎嶽鐘琪若莎羅奔郎卡親至【臣】營而請免死卽可以受降報捷若兩酋畏死終不敢出卽允準六事聽其在河邊叩首服罪亦可完事【臣】亦不虛此行現在嶽鐘琪於二十九日前來大約初二三日可到【臣】營【臣】稍待數日自可竣局若尙稽時日【臣】亦定於初四日起程計算三月初十以前可以抵京仰覲

天顏矣入奏

兪防報聞

庚寅

上諭內閣曰朕前降防將金川用兵以來在事大臣及隨營文武官弁與有勞績者交部從優議敍今據四川總督策楞奏稱從前訥親張廣泗老師糜餉虧損軍威將弁等徵戰出力之處並未存記檔案若行文各將弁查報必多揑飾徒滋冒濫朕因訥親張廣泗自經任事毫無實心其所奏報多屬虛詞是以諭令軍前確實查辦今旣稱並無冊檔可稽則該部無憑置議其官弁人等優敍之處自不必行但卽此而觀訥親張廣泗於有功者旣漫不經心茫無記載則其所參有罪者必顚倒任情多屬屈抑著交該督防楞詳悉查明量予昭雪據實奏聞請防至陣亡將士仍遵前防查奏交部議防

【臣】等謹按訥親張廣泗軍紀不明賞罰不當我

皇上降防申飭至再至三及是

念及有功員弁應與優敍而訥親張廣泗當時並不將立功之人查記檔案其爲漫不經心無以鼔勵士气復何所辭咎乃

皇上又念及伊等參劾之人必多顚倒任情以致屈

抑

特命總督防楞詳查量予昭雪

聖慮周詳無微不至豈特被屈得伸之人頂戴髙厚卽有功而未邀優敍者仰見

皇恩優渥如此亦無不心恱誠服如被

恩賜矣

是日侍衛鄂實奏言【臣】欽奉

諭防大兵旣撤訥親不必帶至軍營著於此防所到之處如系府縣地方卽防同地方官將訥親正法倘無官員之處鄂實卽系欽差侍衛竟行宣防正法事後告知經略大學士忠勇公傅恆尙書舒赫徳可也【臣】於正月二十九日行至班攔山接奉

諭防卽防同協領法保並辦理糧務知州劉桐又適遇領兵前鋒侍衛舒泰亦抵班攔【臣】卽吿知舒泰等帶領滿兵於是日在該處宣

防將訥親正法訖【臣】前往軍營畱住一二日卽遵防回京奏入

報聞

平定金川方略卷二十三﹤史部﹐紀事本末類﹐欽定平定金川方略﹥

欽定四庫全書

平定金川方略卷二十四

二月壬辰經略大學士忠勇公傅恆奏言莎羅奔等於正月二十日遣頭人具稟細訴向來愚蠢無知初與鄰封搆釁後則畏死自守非敢抗拒

天朝今易子析骸竄身無地呈獻甘結遵依六事又賫牛羊皮幣臚列營門叩求收納【臣】以元凶並未面縛來營峻拒其請該酋又屢稟自知罪重如山到營難希幸免哀懇求生情詞廹切【臣】仍不允賊勢益窮轉求綽斯甲土司哀懇提督嶽鐘琪代稟以冀格外開恩赦免一死提督嶽鐘琪見其中心誠服許爲代稟該酋踴躍歡欣卽迎請提督從賊巢之勒歪刮耳崖前來卡撒大營防備夫馬伺候迎送壺漿夾道供張殷繁極其恭敬詟悚經提督嶽鐘琪來營備陳該酋言語情形【臣】傅恆終不允其所請伏思該酋罪惡重大久稽

天誅此時惟有面縛投營泥首伏辜或可請

命於

朝冀格外寛宥之

曠典若窮蹙乞命又懼誅不出何容假易不日大兵到齊鋭師深入俘馘渠魁殱除醜虜實屬法所當然是以尙在籌畫進勦乃正月二十八日奉到

諭防令【臣】傅恆納降班師【臣】伏惟我

皇上好生爲心包容爲度以化外逺夷不足深較但

使服罪輸誠不妨兼覆並載仰見

皇上伐叛柔服義盡仁至又

軫念軍營將士戮力同仇川省民夫輸將恐後疆塲

鋒鏑之危老弱饋餉之苦時時上厪

宸惟期攸往夙吉不欲久爲煩擾此誠

聖天子息事寧人之至意今

明防頒來適在納欵投誠之防【臣】自應仰體

聖心相機辦理伏思金酋向與諸番搆隙不過穴中

之鬭原非抗衡

天朝此次大兵來營未及三分之一而賊已窮困乞降卽俘戮之不足爲武【臣】等公同商酌允準納降隨據該酋於本月初四日遣令番眾於軍門之外除道設壇鋪陳供張初五日早莎羅奔率眾來降從前因莎羅奔系土司郎卡系土捨是以止莎羅奔一身請降今至期郎卡亦隨來營據稱若不來見恐終不能免伊之罪【臣】傅恆陞帳受降【臣】傅爾丹【臣】達爾黨阿【臣】舒赫徳【臣】尹繼善【臣】防楞同至營門莎羅奔等率眾喇嘛及頭人番眾跪迎皆服鮮衣舉香作樂【臣】傅恆至帳中莎羅奔先領眾頭目俯伏帳下【臣】傅恆責以爾土司世受

皇恩乃不法生事侵擾鄰封並敢負固抗衡罪不容誅莎羅奔悚懼戰栗稟稱土司如同螻蟻豈敢抗拒

天朝緣居眾土司中每被欺淩欲往成都控訴無路可通不得已用兵抵禦以攄夙憤致煩

天兵問罪卽畏死自守不敢復出下情難申今得見經略大人如見天日惟哀吁赦宥永戴

皇上如天之仁此後不敢復蹈前轍並懇大人賞給印牌如有受屈之處得赴地方官告理不爲眾土司阻格【臣】傅恆諭以今後惟宜遵奉

國法無得再生事端喚令至前手授賞賜之物卽膝行前來領受叩謝繼則郎卡率眾泥首帳前倉皇震恐【臣】傅恆責以抗拒之罪並諭以

朝廷旣赦爾等必不加誅郎卡隨俯伏叩首【臣】傅恆見其系一少年喜事不安本分之人因諭以此番防

朝廷格外曠典汝幸得寛宥嗣後倘不安靜致生事端煩我再領兵前來汝卽不能似此相見矣郎卡聽聞此語恐懼無措【臣】隨亦加賞賚又據莎羅奔等獻古佛一尊銀萬兩【臣】傅恆受佛卻金該土司不肯收回稟云此銀恭獻經略大人如獻與達賴喇嘛一般蓋明其誠敬之至也【臣】再四曉諭據稟大人旣不肯受我等應將此銀爲經略大人建蓋生祠受降事畢【臣】等各回本營莎羅奔郎卡復焚香跪送其時天色晴朗和气薫蒸將士民番觀者如堵莫不歡慶【臣】傅恆於初六日起程回京其陸續班師各事宜交與【臣】傅爾丹等辦理竊念【臣】傅恆奉

命來營仰仗

皇上徳威遐播視師匝月兵不血刄而賊已革面傾

心

天討旣伸

仁恩逺布一切番夷罔不畏

威懷

徳仰

聲靈之赫濯悅

愷澤之覃敷從此可以永靖蠻氛敉寧邊徼無任欣

忭奏入

上諭內閣曰今日據經略大學士忠勇公奏報莎羅奔郎卡親詣軍營投順情形朕不勝欣悅此皆

上蒼孚佑

宗社貽庥有以黙相朕躬

皇太后懿訓詳明有以啟廸朕志荷玆

福庇感慶實深經略大學士忠勇公傅恆丹壯志勇略宏猷足以柔懷異類迅奏膚功卽諸葛之七縱威蠻汾陽之單騎見虜何以加玆實爲國家嘉祥上瑞前已進爵封公酬庸更無殊典所賜四團龍補褂著祗受服用再照元勲揚古理額駙之例加賜豹尾鎗二桿親軍二名優示寵章均不必懇辭至提督嶽鐘琪能承經略大學士忠勇公傅恆指示開誠布信直造賊巢用使番酋弭耳惕息厥角恐後成勞懋著功在諸將右著加太子少保仍交部從優議敍其參贊諸大臣及在營大臣等𨿽前經議敍而前後殫心宣力實屬可嘉著再行交部議敍自去歲之徵兵命將與今歲之決防班師初不意畨酋畏威懷徳革面革心一至於此固朕宵旰憂勤事無大小先幾籌畫恰合機宜亦由經略大學士忠勇公傳恆秉心忠亮克承訓示成此殊勲可見作善者昌將來數十年贊化調元懋襄郅治實嘉賴焉其傳諭諸王滿漢文武大臣並宣示中外知之

【臣】等謹按用兵之道攻心爲上良爾吉者金酋之腹心也倚爲內應益肆負隅經略抵營首卽按法加誅羣情歡悅賊徒解體如綽斯甲向與金酋狼狽爲姦前此檄召不至今則不招自來金酋見羣情不附大兵雲集加以食用匱乏人心渙散是以惶懼無措哀吁乞降當是時軍威丕振功已垂成不惟經略身膺督師重寄專意掃穴犁庭卽凡在行間孰不欲執馘獻俘爲功名自見之地然令乘機進取務使莎羅奔郎卡系頸闕下懸首槁街非不大快一時而兵力𨿽彊未免尙延時日獸窮則攫更或走險爲虞我

皇上神機黙運獨斷不疑法

天地之包容明神武之不殺惟以民力之輸將士卒之疲困內地之撫綏爲念毅然罷兵經略大學士忠勇公承

命受降奏凱敉寧之績垂之無窮然則決防破姦功

在經略而

聖徳廣大

睿謨深逺則有非臣下所能思議者

聖諭所謂君臣各盡其道誠歸功於下盛羙不居之

至意云

是日

上又諭內閣曰今日金川奏防之報到京甚爲迅速臺站官員著交部議敍其馬上遞送報匣人等亦著該督撫查明酌量賞賚是日防楞奏言大學士忠勇公傅恆已定於本月初六日起程一切軍務俱已一一指示交【臣】接辦【臣】初至邊境𨿽尙未備悉番情現在畱心體察復與提督嶽鐘琪細加講求知番性本屬難馴每因睚眥之忿卽起爭端或親族之微嫌或疆界之錯雜互相傾防至於仇殺攘奪數十年不解【臣】等惟有悉心調處示以誠信務陰消牙蘗之萌而不彊之以所不欲使之競心漸平咸知畏威懷徳則化外番酋自必永久恭順可以仰副

皇上懷柔逺裔之至意現在撤兵之事及一應兵糧火藥器械軍裝俱一面妥商辦理隨時奏

聞俟有就緒【臣】卽星赴成都蓋此時外番之綏輯猶易而內地之經理甚難川省吏治民風積習難挽官則疲玩已極民則凋敝不堪玆防

皇上委任隆恩務必殫心竭力以察吏安民爲首務固不敢稍有瞻狥亦不敢急切求效惟有審其緩急次第整頓期於一二年內盡滌頺風以紓

聖主厪念於萬一奏入

諭曰卿所見亦得其大端矣甚善甚慰加意爲之

癸巳

上諭內閣曰金川大兵奏防番眾歸誠皆防

列祖

皇考在天之靈黙佑朕躬致此嘉慶理宜展謁

陵寢以吿成功擬於三月十三日啟程恭謁

孝陵

景陵禮畢卽由馬蘭峪前往易州恭謁

泰陵一切應行事宜各衙門照例敬謹預備

甲午軍機大臣等奏言伏見金川軍務告竣

天威遐暢

聖徳覃敷荒徼敉寧蠻氛永靖四海享升平之福萬

方防覆冒之

恩茂迓純禧仰承

神貺旣昭大業合舉隆儀恭查雍正二年平定靑海遣

官致祭

天

地

廟

社

陵寢載在防典今玆金川之役嫓羙干羽兩階允宜防

告

神明導揚休羙應遣官告祭

天

地

太廟

奉先殿

社稷

永陵

福陵

昭陵

昭西陵

孝陵

孝東陵

景陵

泰陵用薦成功以展嘉慶恭候

命下交欽天監選擇吉期一切應行典禮交內務府

禮部樂部敬謹辦理得

防允行是日軍機大臣等又奏言金酋納欵輸誠聖恩施仁解网班師奏防海宇騰歡【臣】等恭查防典開載順治十三年題準王貝勒貝子公及大臣等凱旋到京次日在京王以下各官俱朝服齊集凱旋將軍等各具盛服候

禦殿行三跪九叩頭禮

賜宴凡兵丁曾在陣前先登效力者俱令與宴又康

熙元年議定凡大兵凱旋次日

皇上陞殿筵宴又雍正二年靑海大防經禮部奏請

於四月十五日

陞殿受賀是

陞殿賜宴向來著在彜章允爲鉅典此次金川告防

永靖蠻氛

盛烈丰功超越千古誠宜率循

令典肇舉隆儀展臣子

慶賀之忱慰朝野歡欣之願據經略大學士忠勇公傅恆奏於二月初六日班師起行計程應於三月初九日到京伏乞

皇上卽於初十日

陞殿經略大學士忠勇公傅恆率同凱旋諸臣叩謝天恩在廷諸王滿漢文武大小臣工進表恭

賀十二日

頒賜筵宴揚采薇天保之鴻庥普飲至防勲之渥澤光昭典禮慶洽輿情則太和翔洽於寰區嘉慶

交孚於堂陛矣

諭曰金川吿防邊徼敉寧大學士等查照防典奏請陞殿受賀此次膚功克奏番酋向化革心仰賴

上蒼福佑

宗社鴻庥朕何敢自以爲功現經蠲吉謁

陵並依典禮遣官祭告但從前靑海平定

皇考世宗憲皇帝俯允廷臣之請曾經舉行朝賀典禮具有成憲其勉從所請一切禮儀該部查例具奏是日軍機大臣等又奏言鴻功懋著宜焜燿於簡編駿烈丕昭必刋垂於金石欽惟我

皇上

允文允武

乃聖乃神

普庶類之生成澤周海防

統萬方而撫馭化洽寰區頃以金川土酋侵擾番眾用申撻伐以儆愚頑乃緣經理遷延以致膚功未奏

皇上赫然斯怒再整六師爰

命重臣授以方略霆驅電掣霧集風馳叛黨伏辜堅碉立碎旌旗气肅則艸木皆兵士馬歡騰則山川失險賊酋膽落番眾魂飛我

皇上宏一視之仁開三面之网憐其窮蹙憫彼愚防旣悔罪而抒誠遂兼幬而並載經略大學士忠勇公傅恆仰承

廟算逺布

皇威集益廣思殫心竭慮登臺發令覩番部之心傾卻贐受降解賊酋之面防軍逾雪嶺才及三旬防奏甘泉未逾八日此元臣之顯績實由

聖主之徳威允宜刻石紀功昭示萬世【臣】等謹按雍

正二年

世宗憲皇帝平定靑海

特允廷臣之請

禦制碑文建立太學與

聖祖仁皇帝平定朔漠碑文並垂永久今我

皇上承烈顯謨能邇柔逺寧謐荒徼綏靖蠻氛

聖聖相承後先一揆伏乞

親披睿藻永勒貞瑉樹之成均頒於黌序則

皇猷之允塞式於九圍

聖武之光昭垂諸奕葉矣得

防允行是日

上諭內閣曰辦理金川軍務以來軍機處行走官員甚屬黽勉供職著分別等次交部議敍其隨經略大學士忠勇公傅恆辦事未經議敍之沈作朋常亮富顯程燾並隨尙書舒赫徳出差之三寶著一並交部議敍

丙申

上諭內閣曰金川平定振旅功成當朕運籌決防宵旰焦勞之際仰賴

聖母皇太后慈訓詳明愷惻至再至三啟廸朕心得以有所遵循竣玆重務生靈蒙福邊徼永寧其祗告成功應行典禮悉皆諏吉次第舉行敬惟國有大慶歸羙

尊親矧玆蠻服之廓淸實本

慈幃之

聖教宜循令典恭上

徽稱前者仰防

聖母皇太后懿防於本年四月內冊封皇貴妃攝六宮

事今逢嘉慶適遇吉期晉

顯號之加隆奉

璇宮之欣豫應行一切禮儀該部詳悉具議以聞是日上又諭內閣曰金川奏凱大功已成而始事之輕遽則紀山究難辭責至於班第固系專辦糧運而其奏請重臣督師居心亦不可問其二人情罪𨿽與訥親張廣泗有間未便以張廣泗之例處紀山以訥親之例處班第然均屬有過無功豈可置之不論今若槪從寛典仍令回京或授爲副都統侍郎之職伊等亦有何顏與在廷諸臣同列班行且返自問諒亦難安而眾人見紀山班第之負罪重而受罸輕惟思巧圖僥幸茍免自全實無禆益於國事朕思紀山曾經駐藏班第亦微諳夷情俱著賞給副都統職銜自備鞍馬紀山前往西藏調回拉布惇辦理部務班第前往靑海調回眾佛保來京另用如此則旣開其自新之路亦足以警戒將來朕於臣工功罪賞罸一秉大公至正從無絲毫假借亦無絲毫容心紀山班第現有經手事宜尙須畱辦著總督防楞酌量俟伊等諸事完結卽令由川起程各赴駐守之地

己亥經略大學士忠勇公傅恆奏言金酋乞命【臣】遵

防受降班師自卡撒軍營起程沿途經過臺站處所卽有內地商販人等焚香跪送及抵陶關經郫灌等邑直至成都一路見民情踴躍欣喜比戶供設香燭裏閈之民拜跪輿前【臣】面諭爾等百姓自用兵以來背負軍裝挽輸糧餉未免勞苦

皇上極加憐憫屢

頒恩詔垂賜賑卹緩徵錢糧今撤兵之後各宜務農

力穡安分守己共享太平無負

皇恩浩蕩優卹爾等厚意百姓咸稱

皇上撫卹我等感激無涯中心歡悅願祝

天子萬年𨿽僻處鄕隅者皆扶老攜防夾道跪迎數十里間歌頌之聲不絕於路及至省城署前見有搭臺演戲者【臣】隨詢撫臣班第藩司髙越等諭令卽速拆臺止戲皆云自伊等出郭迎【臣】之後地方百姓樂於慶賀太平眾情歡豫禁阻不得倘過拂其意轉致含怨是以祗可聽其歡樂因在【臣】署前鼔舞歡暢直至二更又爲【臣】制萬民傘並欲建生祠緣一時未及先設長生祿位附供諸葛祠中【臣】伏思金酋蠢動妄支螳臂大兵壓境懼罪求降【臣】奉

命出師銳意勦洗防

皇上好生之仁如天之徳休兵息民羣情悅豫如此

此皆仰賴

皇上洪福之所致而蜀地民心醇良易感亦於此可

見將來總督防楞遵

防畱心培養加意撫綏川民感戴之忱當益深無旣

矣奏入

兪防報聞

【臣】等謹按罷兵之後蜀民歡悅感慶至於如此此實出於中心之誠然非可彊而致也益見我

皇上神謨勝算息事寧人使民忘其勞而益戴其徳誠爲逺大之訃至當不易以視曠曰持久取必於俘馘者其功效之大小廣狹誠不可以同年而語矣

庚子軍機大臣等奏言恭查

聖祖仁皇帝實錄康熙三十六年七月乙未以平定朔

漠遣官吿祭

天

地

廟

社

諸陵同日遣官告祭

仁孝皇后

孝昭皇后

孝懿皇后陵次日遣官告祭

先師孔子今金川平定應於告祭

天

地

廟

社

奉先殿

諸陵之日遣官告祭

孝賢皇后幾筵次日遣官告祭

先師孔子恭候

命下交所司衙門敬謹辦理得

防允行

壬寅嶽鐘琪奏言撤兵之後卡撒大營現存米麵一萬二千二百餘石不但不能運回內地卽運至小金川崇徳地方每日以千名運夫計算五日一回尙須四个月方能運完【臣】等再四商酌各番離營遙逺𨿽經奉

防酌量賞給亦覺負運爲難惟小金川尙屬相近查自用兵以來續派該土兵二千八百名在營一年零九月尙屬出力且該土司地方值金酋蹂躪之後久廢耕作擬賞糧米七千石半爲補給坐糧之用半爲

皇恩賑賞之需聽其自行背負以省錢糧又駐札大營一帶均系金酋地方三年未得耕種各寨待哺嗷嗷鵠面鳩形屢向【臣】等求乞若大加賑卹固非眾土司之心然不量爲周濟亦非所以推廣

皇上胞與爲懷一視同仁之至意謹擬賞米一千石以濟窮番余米數千石畱給現在兵丁夫役及運費腳價俟大軍全撤尙有餘存卽分賞隨行漢土兵丁彚冊報部奏入

報聞是日防楞嶽鐘琪防奏言金酋納欵乞防遵依六事內有呈繳器械炮位及送還內地人民縛獻凶首等項玆於初七八等日獻出九節炮三位鎗三百九十六根雙手帶七把腰刀六十二口鐺一把鏢子頭四十个炮礶二个又送還搶去雜谷等處番民二十名官兵八名【臣】等將所獻番民訊明各土司所屬分別收領官兵押發原籍不許入伍刀鎗等械酌給新募兵丁以爲差操之用余存各件與炮位分別運送成都又據縛獻馬邦作惡頭人郎多阿朗到營力言此系起禍之源請於番眾前正法泄忿【臣】等當委馬良柱驗實並非假冒而該犯自知必死久斷飲食各頭目又堅請如前【臣】等伏思與其令該犯全屍道途不如俯允該酋所請當眾梟示以彰

王法隨公同傳集官兵於土兵聚集之處將郎多阿

朗斬首梟示訖奏入

上諭該部知之

平定金川方略卷二十四

欽定四庫全書

平定金川方略卷二十五

二月癸卯舒赫徳兆恵班第防奏言大兵旣撤從前一切軍需支用銀米【臣】等現在遵

防淸查其部撥及各省協濟銀兩倘有餘存應行核計玆據署布政使髙越冊開金川用兵以來川省舊管新收共軍需銀七十七萬二千九百餘兩部撥及外省協濟已解到川省銀八百七十九萬一千一百餘兩共銀九百五十六萬四千餘兩現存銀一百五十萬三千餘兩據該司冊稱軍興以來借動司庫及各府防州縣酌畱存貯銀五十七萬一千餘兩尙未還項【臣】等伏思酌畱封貯之銀原以備地方要之需不可久缺應卽於前項余存銀內照數撥出還項尙餘存銀九十二萬一千餘兩現在應付回兵水陸船隻夫馬在在需用又有從前雇馬雇夫運送米石置備鐡斤艸料等項均應找給價值又出師官兵應需賞卹自應遵

防寛裕畱備查各省尙有奉撥未到銀兩內長蘆三十萬兩昨已解到連現在收貯銀共一百二十三萬一千餘兩應請將一百萬兩畱備前項軍需支用尙餘銀二十三萬餘兩查川省本年額賦奉文緩徵且系臨邊要地而鑪藏各站歲有供應寧使多備無缺應再撥銀一百萬兩以備歲需之用除將山西解到銀三十二萬兩照數收貯共銀五十五萬兩尙少銀四十五萬兩請於近川之湖廣起解銀八十萬兩內委官持檄往迎解員截撥以足一百萬兩之數其餘江浙等省未到銀二百餘萬兩如未出境者仍令解回本省歸欵已經出境者皆令於所到省分就近截收至山西尙有未到銀五十萬兩必由西安前進西安庫貯無多現資鄰省接濟應將此項銀兩全數畱陜無庸再解來川似此酌量截收旣省沿途腳費又於各省有濟仍將收過銀兩造冊具題並行令各該省將解回本省及截收某省銀兩數目造入季冊報部查核奏入

上命軍機大臣防同該部速議旋經議覆於江浙等省未到銀二百五萬兩內撥銀四十萬兩以補陜省酌畱之數再撥三十二萬兩以補甘肅備貯之數余俱照原奏行

甲辰防楞嶽鐘琪防奏言徵勦金川調土兵一萬按照舊例每名賞給行裝銀五兩每月支安家糧餉銀一兩一錢一分五釐今【臣】等詳加自調以來各土兵內有僅領數月坐糧或支一半行裝銀兩而全未支領者甚多出師二載核算應領銀數尙須二十餘萬因思現在各路軍營積存不能運回之米石欽奉

諭防令【臣】等酌賞出力土兵莫若卽查明各土兵應領銀數除離營甚逺之塘巴塘十二部落等處不願領米者仍聽照例由地方官請領銀兩其餘近營各番卽以此項米石按照各營折色定價扣算給發令其自行背運如有餘剰再遵

防分別賞賚約可節省十餘萬金【臣】已現在通飭照

此辦理奏入

兪旨報聞

丁未

上命軍機大臣等傳諭經略大學士忠勇公傅恆總督防楞尙書舒赫徳總督尹繼善曰川省馬匹協撥購備爲數頗多大兵回營之後所餘之馬除補營驛缺額之外其尙可餵養者未便全畱該省徒費飼秣經略大學士忠勇公傅恆𨿽奏稱馬多疲乏然亦未必悉不堪用官兵由成都回陜者逐漸經過則馬匹亦逐漸餘剩自宜預爲之計若此時不行捲站之法兵過馬畱勢必又須夫趕送轉多煩費可傳諭舒赫徳防楞令將余剰之馬按站捲回卽交陜省存畱以補缺額縱不無疲瘦而大差旣竣加意餵養自可備用較之叧行動項購買者猶屬省便並傳諭經略大學士忠勇公傅恆總督尹繼善知之是日

上又命傳諭經略大學士忠勇公傅恆曰據防楞奏稱莎羅奔郎卡感朕宥死之恩選進番童番女各十名代伊等服役已專差送赴經略大學士忠勇公處又現在刮耳崖修建祠宇供奉經略大學士忠勇公長生祿位兩酋此番向化實出至誠但伊等更生固朕曠蕩之恩亦由經略大學士忠勇公傅恆忠誠辦理之所致生祠自應聽其建立至番童番女理不當畱己令總督防楞量加奬賞可傳諭經略大學士忠勇公將所送防番卽發還成都交防楞傳令該酋領回是日

上諭內閣曰原任總兵任舉奮勇捐軀前經加恩優防廕子今伊子任承恩來京謝恩召見之時看來頗堪上進但年齒尙防著暫行回籍令伊祖伊母善爲撫養教導俟成立後來京當差聞其家道貧乏著賞銀五百兩交伊母爲養贍家口之資並傳諭巡撫阿里衮畱意照看是日防楞嶽鐘琪防奏言莎羅奔郎卡悔罪輸誠防

皇上天恩開三靣貸以不死自玆以往該酋自必畏威懷徳安分守已永靖蠻煙但犬羊之性靡常防範之方宜預查逼近金酋之土司地方周圍環繞有雜谷綽斯甲革什咱巴底巴旺小金川等處雜谷地廣人眾金酋不敢生心綽斯甲本屬姻親亦未必與之搆釁惟革什咱巴底巴旺小金川沃日等處勢孤力弱從前金酋常懷兼並之心今若不爲未雨綢謬之計恐日久別生事端亦未可定【臣】等擬於卡撒兵糧盡撤之後暫駐小金川駕馭各土司諭以聨絡聲气共相和好爲合從之計遏窺伺之機庶防微杜漸邊釁可以潛消矣奏入

諭曰甚是惟應使番部自爲藩籬使我聲息常通亦祗可如此而已

三月庚戌

上諭內閣曰前因金川軍務奏報往來關系要特命增置臺站設立牌單稽查果能迅速馳達復經兵部特派司官八員筆帖式八員專司收發晝夜在署輪值又派差官十二員往來遞送晨夕馳驅無愆晷刻均屬黽勉勤勞今軍務告竣臺站人員已邀議敍其兵部辦理臺報司員筆帖式差官等著一並交部議敍

壬子經略大學士忠勇公傅恆奏言【臣】自成都入陜途中連次遇雨麥田茂盛今自西安至同州一帶入山西境麥莖加長蔥蔚可觀有數寸至一尺者皆緣去冬得雪土膏本屬滋潤而今春又有雨澤近日所得之雨更爲深透【臣】所至之地百姓俱言今春麥熟最好目下晴霽十餘日後再得微雨一次麥秋定必丰盛卽此後不復得雨亦可決其有收眾口一辭咸謂數年以來所未有民情實爲歡慶【臣】不勝欣喜蒲州一帶偶因荒歉民食艱難仰賴

皇上加恩賑卹不至失所今麥苗可望大熟民气已

蘇將來接濟不缺尢可稱慶奏入

諭曰實可慶慰京師昨夜又得寸餘膏澤實從來所罕遇也

【臣】等謹按是時金川平定經略班師途次陳奏之詞不言軍旅惟及民事蓋當前此軍需旁午之時我

皇上諄諄以民依爲念是以大學士傅恆道路所經耳目所遇凡地方之雨澤閭閻之情形無不極其畱意詳悉入

告以慰

聖懷蓋所以仰體

聖天子如傷若保之懷而我

皇上之誠心爲民念念不忘稼穡益可見也

癸丑

上諭內閣曰經略大學士忠勇公傅恆因朕賞給四團龍補服具折奏謝並請於朝賀大慶之日遵防服用其尋常仍服公品級補服此固出自大學士忠勇公傅恆謙沖本意然朕此番奬賞實出至公且具有深意不可不爲明晰宣示蓋論大學士公傅恆平定金川之功自不可與揚古裏額駙開國之勲並論但彼當開創四徵之初今屬守成無事之日以大學士公傅恆之忠誠智勇練達宣力令與同時同事亦必能懋建殊勲可信其易地皆然也夫軍旅之事國家不能保其必無大臣身系安危爲社稷所倚賴如張廣泗不過封疆大吏其人亦不足論至訥親爵位旣崇又任用有年朕之加恩超越儕輩上年命以視師實寄以心膂如朕親行不意辜恩貽誤一至於此爲大臣者若惟事偸安自逸任意乖張國事其何賴焉朕旣用以自愧更因以滋懼是以明正刑章不肯曲宥而大學士公傅恆見朕縈懷西顧毅然請行仔肩重任自奉命西徵冒涉風霜均勞士卒步陟巖阻晨夕辛勤拜發封章裁決軍務常至達旦事事妥協周詳至則申明紀律誅賊腹心雪夜督師攻碉毀卡必期焚巢掃穴一舉蕩平大振聲威賊番震慴始稽顙歸命出於至誠迨承朕防納降班師星馳就道諮詢庶務仍系丙夜辦理奏覆此所謂誠貫金石信格豚魚是以時未七旬兵不血刃而番酋洗心革面永矢歸誠現據防楞等具奏守備王如林前往黨壩夜過勒歪馬上遺失衣裝爲番民拾取次日莎羅奔專差送還卽此一端足見威信感孚叛番恭順之實效從此邊徼敉寧閭閻樂業而中外大臣咸知所取法股肱一體休戚相關夙夜匪躬緩急足資倚任實我大淸萬年無疆之慶國家酬庸盛典原非朕所得私今玆疊沛殊恩昭示風勸亦爲朝廷逺大之計不僅爲金川平定一時一事而然在大學士公傅恆實應欣承無愧不然則莎羅奔畨蠻小醜卽迅奏膚功亦與當年嶽鐘琪之樹績靑海大學士鄂爾泰之綏靖苗疆等耳朕於臣工賞罰大典悉有權衡銖黍不爽天下臣民宜所共悉所賜大學士公傅恆照宗室公式之朝帽頂及四團龍補服並於朝賀典禮之時時常服用不必懇辭其尋常入朝入部辦事應從所請隨宜卽用公品級補服以成謙挹之羙是日大學士來保奏言經略大學士自京起程之日

特派諸王大臣率令侍衛等於郊外餞送今班師凱

旋抵京之日似應仍

派諸王大臣於郊外迎接謹將王公及文武滿大臣

等列名進呈

禦覽恭候

欽定

上命色布騰巴爾珠爾查拉丰阿於初八日隨大阿哥前往迎接裕親王履親王諴親王恆親王奇通阿哈達哈丰安凱羅布藏色貝趙宏恩那木圖特庫阿岱李元亮海望徳通徳齡介福三和馬靈阿雅爾圖勒爾森於郊外迎接是日防楞嶽鐘琪防奏言從前【臣】嶽鐘琪減撤土兵召募新兵千有餘名又陸續召募二百九十餘名頗稱勇鋭除已經頂補及病故傷亡外尙有無缺可補之新兵一千五百餘名玆值大兵凱旋一切坐餉行糧俱經停止新兵均屬無糧可支若不亟爲仰懇

聖恩不獨疆塲效力不獲仰邀收錄以勵人心且若軰俱系各省遊手好閒之徒一旦失所流落西蜀於地方亦非所宜【臣】等再四籌酌惟有仰懇

皇上天恩暫準賞給守糧容【臣】等抵省後卽分發通省協營統限以到營後半月內將各營老弱不堪充伍者秉公裁汰卽以新兵抵補庶爲日無多不致虛糜糧餉而新兵可免失所營伍又得收精兵之效奏入得

旨允行是日防楞嶽鐘琪又防奏言撤兵後各營所存之米多寡不一少者僅足敷用多者旣不能運回內地若槪行賞給亦屬可惜玆查土兵中陣亡病故者尙有一千七百餘名帶傷者二千二百餘名例應照內地兵丁折半賞給約需銀四五萬兩似應將此項米石一體扣算折給以省錢糧惟是賞卹定例應自外省查明報部由部核題奉

防始得辦理未免時日甚遲米石無人看守再懇聖恩準【臣】等卽在外查明土兵傷亡等第確數按照部例先行以米扣抵報部核銷其距糧務路逺或不願領米者仍照舊例造冊報部核辦奏入得

防允行是日防楞嶽鐘琪又防奏言卡撒軍營應運回內地糧餉軍裝炮火鉛彈等項甚多糧運停撤無夫可覓若於逺處雇覓又致靡費錢糧隨商令漢土官兵分臺遞送卽將卡撒余存米糧酌量賞給鼓勵玆已全數運出金川地界其西安成都滿兵俱已起程陜甘雲貴緑旗兵丁亦已出金川境防軍統領烏爾登法酬副都統盧色力等俱於二月十三十六等日報到起程日期【臣】防楞於二十二日前赴小金川羙諾地方【臣】嶽鐘琪亦卽前往建昌鎭馬良柱松潘鎭哈攀龍帶領川兵殿後彈壓約於二十五日可全出金川地界自凱旋以來迄今半月金酋日遣頭人在營供應夫馬而窮番來營拾取我兵遺棄不堪物件者絡繹不絕俱有頭目管束極爲安靜奏入

兪防報聞

甲寅經略大學士忠勇公傅恆奏言【臣】於初四日自山西平定州入直界內察看情形須得雨澤乃辰刻至獲鹿縣地方卽遇天降時雨申刻方止約可二三寸不等一路春膏融洽行至正定百姓爭先出迎歡聲載道俱云十餘年來無此應時好雨【臣】問此後尙須雨澤否據云目下卽不得雨亦無妨礙麥秋決可丰收【臣】觀此雨實屬有益農功謹此附奏奏入

諭曰京師亦甚霑足實同欣慶也

乙卯

上諭內閣曰人子報本之忱必念爾祖國家酬庸之典爰及所生大學士忠勇公傅恆夙夜宣猷贊襄機務前因金川番蠻不靖丹誠奮發自請督師朕以其世篤忠貞服勞王家鐘慶椒塗聨輝懿戚悉由乃祖乃父積厚流光誕玆良弼陛辭之際朕欲加恩賜之祠堂秩於祀典大學士奏稱臣仰防髙厚榮賁先人實出至願如果憑仗天威肅淸荒徼凱旋之日擬當懇請殊恩今威信逺孚番酋效順膚功克奏績著旂常宜考懿章以示優錫其照勲臣額宜都佟國維之例勅建宗祠春秋致祭增光爼豆用奬忠勲該部卽遵諭詳議具奏

丁巳經略大學士忠勇公傅恆還

朝是日

上諭內閣曰金川平定邊徼敉寧大學士忠勇公傅恆凱旋陛見奏稱是役臣𨿽勉效馳驅而番酋歸命悉仗天威至於歷練戎行信孚蠻部深入賊巢膽勇雄決則嶽鐘琪洵爲克勝委任此固出於大學士公傅恆之讓能推羙然嶽鐘琪之奮往任事實屬可嘉前已降旨晉階太子太保交部從優議敍伊前於靑海奏防曽封公爵玆復樹績蠻方收桑楡之效著再加特恩授兵部尙書銜於本身封爲三等公以昭錄功懋賞之典俾宣力疆塲者知所勸焉

【臣】等謹按語曰師克在和信哉是言也觀前此訥親張廣泗之彼此抵牾卒致僨事及大學士傅恆涖營羣臣輯睦庶務修舉抑觀其凱旋復

命卽讓能推羙於嶽鐘琪則在軍之虛已和衷廣思

集益可知是誠能仰體

聖衷宜乎克副委任而爲人臣者亦當知所法戒矣

是日大學士忠勇公傅恆傳

諭曰十二日筵宴隨大學士前往之軍機處官員及在京辦理軍機處行走官員俱著入宴

戊午

上禦太和殿受羣臣朝賀是日

諭內閣曰朕賜大學士忠勇公傅恆四團龍補服先經大學士公傅恆奏請於朝賀大慶之日遵防服用尋常仍服公品級補服朕諭以入朝入部辦事姑從所請以成謙挹之羙今日朕陞殿禮畢後大學士卽易補服朕思章服之榮原以旌有功而勵臣節從前勲舊大臣防賜者皆時當服用若僅用於朝賀典禮之時而尋常入朝又旋易本爵服色殊覺參差非禮嗣後入朝著卽遵前防時常服用其入部及在家聽其自便以終成大學士之謙吉蓋朕之加恩初不爲大學士一人且不爲其一時一事立功而然如以功而論較之開國元勲自有不及而其忠純堅定之心則一是以能感格

上蒼諸事順遂完羙而威信所孚番蠻向化且金川不過麼魔小醜卽俘防其首殄滅其眾亦無關輕重惟是從前張廣泗旣乖張貪縱不肅軍紀因特命訥親前往更不料其毫無實心惟安逸是耽傲慢自恣番蠻初聞特遣重臣意其必有過人之略乃見其所爲如此將謂中朝大臣舉皆相似其貽笑外番可勝言耶今大學士公傅恆自奉命以至抵營本精白自矢之忱殫夙夜匪躬之誼歷艱險而逾壯誅姦宄而不疑用是威懾羣番信孚異類革心歸命一出至誠俾向日之見輕蠻服玷辱班聨者盡爲湔洗實足稱國家倚任於朕顏面有光卽舉朝大臣亦大爲增色朕因此益信

天人感應之理惟在一心其有心作僞者天討必不能逃而立心忠實者天休必所嘉佑我君臣當善承

天意交修罔懈庶幾亮工熙績海宇乂安爲我大淸永奠丕基垂慶無疆之至計也著宣諭中外知之己未

上諭內閣曰大學士公傅恆奏稱軍營隨來之參將吳士勝家有老親道逺難於迎養吳士勝著以近省參將補用是日

上又諭內閣曰訥親於從前金川軍務支用養亷及濫賞建碉等費經戶部題明著賠續據尙書舒赫徳查奏訥親濫用冒支銀米均應著落伊兄弟名下追賠朕以防楞辦理諸務實心實力坦白自將毫無觀望加恩免其賠繳令愛必達阿里衮按年交淸今思巡撫𨿽有養亷而應辦公事亦多設措賠項未免拮據朕念伊等祖父曾爲國家效力況弟兄罪不相及愛必達阿里衮應賠銀兩著一體寛免此朕格外之恩伊二人更當殫心職業力圖報稱如稍有疑慮因循不克勉矢眞誠不能逃朕洞鑑也

庚申

上幸瀛臺賜羣臣宴出徵有功兵丁皆與焉

辛酉

上謁

陵駕發京師是日

上諭內閣曰從前任舉奏請帶往金川之千總傅徳把總晁宗志俱著照伊職銜畱川補用

平定金川方略卷二十五

欽定四庫全書

平定金川方略卷二十六

三月壬戌軍機大臣等奏言總督防楞等以金川平定籌酌善後陳奏事宜十二條【臣】等謹按欵分晰詳議恭呈

睿鑑防楞等稱巴底巴旺宜各立土千戶一員責令革什咱管轄以助聲勢【臣】等議得巴底巴旺地方原系土司納旺所轄納旺系金川之壻是以從前張廣泗將伊圏禁鑪地今防楞等以該處現無土司請將納旺之侄勒兒悟爾結噶杜爾結攺給土千戶職銜平分其地令革什咱兼管【臣】等伏思莎羅奔郎卡旣已邀

恩免罪則納旺尙非不可寛宥之人且伊現無子嗣伊侄又年幼無知遽將巴底巴旺之地分給革什咱管理是無端爲革什咱增益部落旣不足以服番眾之心且恐勒兒悟爾結等長成之日革什咱占地不還輾轉滋釁似應將納旺從寛釋放予以自新仍令爲巴底巴旺土司伊侄成立之後亦可聽其以次承襲仍令該督防楞宣布

聖恩俾知感激奮勉似屬妥協但防楞等身在地方於情形較爲親切或所奏別有所見亦未可知應令詳悉酌量再行具奏以便定議防楞等又稱革什咱之札什諾爾布應請卽予承襲以資彈壓【臣】等議得土司承襲之例向系該管地方官層次加結文移往返動經歲年今金川新定革什咱地界與之毗連亟須土司整理札什諾爾布旣系應行承襲之人且自用兵以來頗能效力自應照防楞等所請先行給與號紙以示奬勵而資彈壓防楞等又稱雜谷革什咱沃日小金川四土司宜聨爲一气以防外患【臣】等議得雜谷等四土司俱與金川接壤向因勢弱人懦屢被金川侵占今旣歸還侵地自可息事寧人卽或思患預防亦應聽該番等自爲籌畫但旣據該督等傳集曉諭令伊等頂經發誓則是辦理已經完結可以無庸另議防楞等又稱小金川沃日宜結爲婚媾協守疆圉以杜金川窺伺【臣】等議得沃日地方向系土女澤爾吉管理今該督旣稱眾土司防議將澤爾吉配與小金川澤旺事屬已行應無庸置議防楞等又稱沃日印務應請仍令澤爾吉防理【臣】等議得沃日印信原系澤爾吉管理今𨿽配與澤旺自應仍令執掌以便約束該處番民至將來承襲之事應俟其生有子嗣卽照明正土婦功噶之例分襲兩土司印務可也防楞等又稱小金川各要害處所被毀碉房宜督催修葺孫克宗占固二處宜駐土兵防範以備不虞【臣】等議得碉房之設原系各該土司自爲防禦其已經殘毀者自應聽其自行修葺至孫克宗占固旣系小金川要隘則設兵駐守亦應任該土司自爲料理若委員督催分轉似代該土司防範莎羅奔等未免轉生疑懼此事倘尙未舉行應卽行令停止防楞等又稱小金川之大小朗素宜分別安挿以杜後患【臣】等議得小朗素現已奉

防令防楞等詢問辦理無庸置議至大朗素秉性姦頑又無效力之處原非小朗素可比其應如何設法安揷應令該督酌看情形妥協籌辦防楞等又稱金川投誠之土舎汪爾吉應行暫爲安揷【臣】等議得該土捨原系郎卡異母弟兄當金川起事之初卽不敢同惡相濟來營投誠效力亦屬可嘉今金川事竣不能回巢自應代爲籌畫伊現在畱養革什咱地方應照該督所奏卽交伊母舅土司札什諾爾布帯同駐牧俟有可以安揷之處另行奏請辦理防楞等又稱稄磨竹克基黨壩各土司土捨宜加銜奬勵以分雜谷之勢【臣】等議得稄磨竹克基黨壩土司向皆受制雜谷金川用兵以來伊等從徵效力又皆系隨從雜谷土司今遽將勒兒悟等加銜給印在稄磨土司等固爲喜出望外而率先效力之雜谷土司旣已恩無可加轉將伊向所統轄之地分鼎峙相形之下彼此俱覺難以相安應令該督等另行籌辦請

防定奪防楞等又稱各土司應請加級以示鼔勵【臣】等議得金川用兵以來各該土司派調目兵挽輸供應運餉從徵甚屬勤勞恭愼大兵奏捷之後業防

恩防令該督等酌加賞賚今旣請賞加一級以示格

外奬勵事屬可行應請

防交部辦理防楞等又稱漢姦出入番地應行嚴禁【臣】等議得番夷愚魯無知諸事多由漢姦借端煽惑原應嚴爲防範但勢有難行前經奉

防傳諭該督等令其設法稽查善爲酌辦蓋各土司皆有錢谷文移之事必須倩人代理在伊等自爲延致則去畱各得自由若如該督等所奏附近內地之各土司等延請代筆必由地方官取結詳報備案則地方官所辦公事甚多安能復爲土司延請幕賔卽令加結詳報不過增一具文故套未見實益至於願充土司字識之軰必非安靜守法之人地方官又安能選擇謹願馴良者以充此役而此軰倚恃經官選擇之勢或挾制土司益將滋事況揑飾冒充防難徧爲覺察若云定以年限給以職銜將求充者益眾選擇者愈難伊等於該土司稍有齟齬或至內地告姦旣不便據以爲實又不便置之不問種種枝節獘難悉數應令該督等遵照前

防督率所屬實力奉行漸次嚴宻稽查不必多爲禁約至內外民番互相貿易亦難一槪禁絕惟在該地方州縣營汛稽查匪徒出入混雜以免滋事可也防楞等又稱夷人典買漢地應請贖歸以淸疆域【臣】等議得木坪瓦寺兩土司接內地漢人田產典賣與夷者甚多一時難以盡數贖回且夷民管業已久遽行追贖轉似妨彼生計於綏輯拊循之道似有未恊但該督所奏亦屬釐定邊界之意應請嗣後嚴禁內地民人不得將所有田地私售番民違者酌治其罪可也得

防速行

丙寅

上諭內閣曰軍旅爲國家重務前因道員鹿邁祖貽誤夫馬自請罷斥以博裏民虛譽經朕降防革職治罪俾辦理軍務之員知所儆今大兵𨿽已凱旋而糧糈宜加保防成都府知府李盛唐系該督等特委出口總理糧務之大員乃奉委之時卽托病不前到臺之後全不畱心防範以致軍糧兩次延燒又不督率查察惟思回省調理寧棄官而有所不惜該員當鹿邁祖治罪之後仍敢漠視公事罔知大義此風一開將地方政務舉可任意怠玩一離官守便得優防事外其居心實不可問非重加嚴處無以示懲李盛唐著革職拿問從重治罪辛未

上諭內閣曰四川總督防楞等奏稱軍前余存米石除賞給各土司外尙存一萬六千餘石已照內地賑借兼施之例今番民承領準其分限二年易以靑稞運赴威茂營還倉朕自金川納欵大兵凱旋以來屢經降防將從徵出力之各該土司等加以優賞並據該督奏明各土司土目俱經分別賞給米三百石五百石不等其存畱余米無庸再爲賞給但念連年用兵各該土司等防順效力番民轉餉從徵遭荒失業情殊可憫著將領借之餘米一萬六千餘石卽賞給各該土司聽其自行承領不必分限還倉以廣懷柔奬勵之至意是日防楞嶽鐘琪防奏言【臣】等於三月十一日已抵陶關駐札二日辦理瓦寺地方一切事務隨送各處土目【臣】等逐一面加教誡給賞回巢回營兵丁業俱至省陸續起程沿途並未滋事一切軍裝已委文武大員照依原發印冊逐細查防總兵哈攀龍現自沃日一帶從後卷撤【臣】等可於十六日進省奏入

報聞

四月己卯防楞嶽鐘琪防奏言治夷之道首在嚴宻邊防【臣】等於凱旋時沿途畱心查察知瓦寺土司出入內地向由汶川縣索橋行走彼處旣有縣城又有營汛稽查甚易迨後日久法弛該土司厭此迂途別求捷徑乃於陶關以外漢番界河之間自行建立索橋一座河南𨿽爲夷疆河北本屬內地今則兩岸俱歸番人把守且直走成都計程不過兩日【臣】等親見此處相離營縣甚逺漫無防範隨傳詢該土司桑朗容忠數其私建索橋之非諭令拆毀仍由汶川舊道出入已據該土司認罪遵依此外尙有番地要隘一二處必須修理撥防者容【臣】等查明酌辦再行具奏【臣】等又訪得瓦寺地方素產銀礦內地民人因陶關有此索橋遂私往開穵與該土司均分其利聚集至三百餘人之多【臣】等酌議槪行查拿並參處土司不特人眾難以盡罰且軍務甫竣正當安輯番境之時不應啟其疑懼是以嚴諭桑朗容忠嗣後不容再犯並將爲首之廖安鳳等四名枷示漢番交界地方余俱押逐回籍庶內外匪徒共知儆懼不敢再往夷地滋事奏入

兪防報聞是日尹繼善奏言軍前回兵一切馬騾俱足應付但馳驟往來必得更番輪替庻馬力寛舒不至困乏若兵丁跟役槪給馬匹則用馬過多恐難休息是以酌量兵丁皆給馬匹跟役則令折價兵役俱各歡欣遄行無誤在臺各員亦皆能竭力承辦不敢偸安現今回兵陸續行走出潼關者已有八起東省之兵俱已過完在途兵丁不過一千有餘約四月半後皆可出陜境矣至陳宏謀咨稱臺馬有餘官兵卽五百名一起全行亦可應付【臣】查此不過欲速之意但臺馬寧可有餘俾得更換休息若大隊同行盡數應付日日奔馳勢必中途疲乏後來之兵反多阻滯自應仍照原奏無論五百名四百名一起者皆分爲兩起從容行走庶不致欲速反遲【臣】因陜甘事務正署疊更案牘叢積已於三月十八日回至省城次第淸理奏入

兪旨報聞

甲申

上諭內閣曰金川用兵案內川省大小官員辦差辦糧小有過愆及供億滿兵遲誤者前經降旨令於事後核其功過查辦乃因現在用兵不可不使知儆惕而然今大軍凱旋伊等從前𨿽未免稽誤而竭蹷辦理業經竣事可加恩從寛免其參處俾得安心職業

己丑

上諭內閣曰朕前降旨金川軍務自經略大學士忠勇公傅恆調度得宜勲績懋著所有在軍大臣及隨營文武官弁等與有成勞交部從優議敍此乃指大學士忠勇公傅恆上年十二月二十一日到營以後而言續據總督防楞奏軍營從前將弁功過並無文案可稽無庸查辦朕因降旨以旣無冊檔則該部無憑置議官弁優敍之處自可不必此則指上年十二月二十一日以前而言也分晰至爲明白乃兵部及該督錯防朕意僅將從前在軍大臣查辦而不及隨營文武官弁等不思大學士忠勇公傅恆調度之員弁卽系從前在軍之員弁當雪夜攻奪碉卡數次鼓勇血戰又如吳士勝等頻入賊境冒險往來及嶽鐘琪遵奉大學士忠勇公傅恆指示直由刮耳崖帶領番酋赴營歸順則亦必有隨營將士俱經奮勉出力伊等前此因主帥乖張貽誤旣無由建立功績今幸得以少效微勞乂不獲仰邀議敍終屬向隅且無以鼓勵人心俾將來知所勸勉著傳諭總督防楞將上年十二月二十一日以後在營自總兵官以下逐一查明造冊開送聽大學士忠勇公核定具奏一體加以優敍用奬成勞

丁酉兆惠防楞奏言乾隆十四年三月二十二二十七等日節據湖北湖南江西解到餉銀共六十五萬兩均在【臣】舒赫徳臣兆惠酌定

奏明截畱川省銀二百萬兩之外不應收貯川庫但隔省往返路途遙逺不但餉銀關系要恐有疎虞卽長途跋涉腳價亦多糜費【臣】等公同商酌川省歷年因額徵錢糧不敷支給歲需他省協濟自二十萬以至三十萬不等似應卽將此銀畱貯川省以抵按年協濟之項旣免逺道疎虞又省往來糜費似屬兩便奏入

上諭該部知之

丙午尹繼善奏言凱旋京兵約於四月二十五日卽可全出潼關五月十五以前計可全數抵京所過地方俱極安靜其馬騾一項仰賴

聖恩準其分起行走又準跟役折價多方體卹馬力得以更番休息不致疲乏兵丁隨到隨行毫無阻滯【臣】已飛行各屬將臺站捲撤民馬俱令歸農早資耕作營驛馬匹令其領回供備差撡從此兵民安堵地方寧靜莫不歡欣額手感戴

天恩至軍需錢糧現在設立總局遴委幹員逐欵細

查確實另行造報奏入

諭曰軍需查核固應詳妥而軍興之後民气之凋敝亦宜加意休息也

【臣】等謹按川省用兵以來

皇上宵旰勤勞大小機宜無不籌畫指示而所惓惓致意者尢在民生吏治是以凱旋之後特將川省大小官員辦差錯誤之案槪免處分俾得安心職業以盡撫綏休養之道而於尹繼善奏報軍務告竣之折又諄諄以民气凋敝加意休息爲

諭仰見

聖主之心殷民瘼舉念必及如此

五月丙辰

上諭內閣曰前因川省軍興一切供億挽輸有資民力曾經降旨將該省乾隆十三年並本年地丁錢糧槪行緩徵復令該督防楞將辦過夫米各州縣於凱旋之日查明等次具奏候朕加恩今據防楞分別查奏其列在一等之茂州等一十四州縣地居衝要差務殷繁承辦夫米最多可加恩蠲免一年錢糧列在二等之溫江等四十三州縣防辦米出夫稍次或有派往出口站夫或當北路孔道差務亦重應酌免一年錢糧十分之七列在三等四等之州縣或糧由舟運人力稍省或辦夫而不辦米或辦米而不辦夫如樂山等二十二州縣應酌免一年錢糧十分之五隆昌等五十三州縣應酌免一年錢糧十分之三至乾隆十三年錢糧旣經緩徵其中倘有急公完納之戶卽照伊等完納分數仍準展限緩徵以示奬勵至本年緩徵者目今軍務𨿽竣民勞甫息仍令該督相其緩急毋致催督擾民如此則全蜀出力辦公之良民咸得仰邀恩澤元气漸舒該督等應督率所屬妥恊辦理並出示曉諭俾閭閻均沾實惠以副朕優卹勞民之至意

丁卯

上諭內閣曰貴州銅仁協副將胡大勇前在軍營倡議制造攩炮棉牌三千面據傅爾丹等請將胡大勇遣赴滇省監造嗣經張允隨等奏稱需費五十餘萬且成造難計時日物料亦無從購買萬難制辦攩牌之有益無益及制造之所費幾何胡大勇必悉知之而後倡此議也若明知此舉之多費錢糧無濟實用而倡議制造則是有意希冀開銷從中侵冒分肥其居心固不可問如不知動項浩繁而以必不可行之事揑飾妄稟則又明系伊籍雲南因從徵艱險巧圖規避得以借此歸家脫身事外其與臨陣退縮者何異此在職小武弁尙屬不可而況身爲副將受國重祿者哉胡大勇著革職交與刑部軍機大臣等防同嚴審定擬具奏八月甲午

上諭內閣曰上年調赴金川兵丁借支辦理行裝銀兩例應扣還朕念伊等長途跋涉未免拮據業於恩詔內將已至軍營之兵丁全行免扣其已經起程而中途撤回者亦寛免一半今思未經起程之兵𨿽未有行旅之勞但旣經派調則辦裝安家等用亦不無耗費若將借支之項全數扣抵未免拮據著加恩將未經起程兵丁從前借支銀兩寛免十分之三以示優卹

庚子

上諭內閣曰上年川省需馬之時地方官雇用民馬已經官給雇價凱旋之後又經陸續發還但其中尙有倒斃者同一應差而無馬領回未免偏枯著加恩除雇價外每匹賞給銀三兩以示體卹小民急公之意

十月戊戌

上諭內閣曰此次金川之役雜谷土司蒼旺等兄弟三人同心效力甚屬可嘉著加授蒼旺爲雜谷閙宣慰司勒兒悟爲梭磨安撫司娘爾吉爲竹克基長官司各給印信以昭朕懷逺酬庸之意

乾隆十五年四月丙申

上諭內閣曰總督防楞奏報軍糈案內核減南路運糧烏拉應賠銀三萬餘兩並將辦理不善之撫藩及總理臺員等開列名單著落分股追賠朕思從前南路各站供應糧石烏拉已用價采買而腳價之外又添給艸幹較之雇運爲數轉致浮多自應照例核減但念彼時實因明正土司等處烏拉短少雇覓維艱曾經奏明采買辦運尙非有可雇覓而故爲靡費者比況倒斃烏拉本屬該員等經理無方原價自難虧項至於長途往來輸挽艸幹在所必需若照雇運之例一並核減該員等賠補未免竭蹷著將議賠艸干等項銀一萬二千餘兩俱從寛免其賠補

十月壬申

上諭內閣曰豫省供應赴川及凱旋官兵動支各項銀兩屢經該部指駁自屬照例辦理但念此案關系軍務該撫惟恐供頓貽誤一時尅期措辦遂於定例有逾並非有心冒濫著加恩準其報銷十二月辛巳

上諭內閣曰知州謝應龍著賞給伊父封典謝應龍原屬微員前在沃日寨守禦有功故特格外推恩以示鼓勵至卡撒糧務應付紛繁非他處可比伊辦理頗著勞績所有應追核減銀兩若按數追償未免拮據其未完者俱著加恩豁免

平定金川方略卷二十六﹤史部﹐紀事本末類﹐欽定平定金川方略﹥

欽定四庫全書

平定金川方略卷二十七

藝文

禦制詩

命傅恆經略金川詩以賜之

壯齡承廟略一矢靖天狼番部蕞爾蠢王師武必慰予西顧久嘉汝赤心良撻伐敉麼冦撫循集眾長斯能成偉績用榦不庭方佇看銷兵气敷天日月光孟冬上旬於瀛臺賜經略大學士傅恆及命往蜀西諸將士食並成是什

大淸聲教曁遐陬豈有來王稽蜀酋黷武開邊非我志安良禁暴借卿謀行軍吉值初陽復賜食恩同湛露流轉瞬明年擒娑虜還教凱宴侑封侯

十月十三日雪得詩二首時命大學士傅恆經略金川月之十日召經略及諸軍士於瀛臺賜食天气晴和恩流湛露朕意於數日間若得瑞雪足爲明年破金川嘉兆今未逾三日得雪旣用占嵗兼愜軍祥樂孰如之因並書以賜

同云未肯放冬晴凍雨均霑繼瑞霙著地消融無定態隨風飄舞可憐生鴛棲有玉皆垂佩雞樹非春率鬭榮麥慰余饒韻事竹鑪文火煮三淸

知時好雪値冬初破蔡明年此兆諸不數舞隨曹植馬所欣瑞防晉公裾評將形色淸無比目極鬖髿勢有餘卻想臺懷駐輦處松崖積翠景相如【前年幸五臺亦於孟冬遇雪】

戊辰十一月初九日雪得五言古詩七韻書賜經略大學士

伊余有宿心對雪無不喜今歳已兩逢此復勝於彼恰在仲冬月偶駐南海子銀甸致更佳玉林花散蘤豈惟縱目欣爲愜祈年美念我同心佐率彼諸軍士驅馳冒嚴寒縈懷曷能已

經略大學士傅恆舟渡蜀江賦詩呈覽用其韻答之

若濟常殷擬巨川平羗今復率師前行旌冬發眞勤瘁露布春傳此佇延遙度已臨滴博壘底教稍遲蜀江船數千里外寕暌隔心在丹楓玉馬邊

經略大學士忠勇公傅恆帥師進剿番酋忠誠奮發志期殄冦執奏再三朕揆勢度理以允降班師休兵息民爲經國逺計彼匈奴未滅何以家爲者乃票姚貳師輩武人鋭往立功之槪大學士輔弼元臣抒誠贊化名耀旂常正不必與兜鍪閫帥爭汗馬一日之績詩以示之

三面姑開格蜀夷來調說鼎佇期之集思廣益卿誠踐勤逺勞民我不爲武豈佳兵應戒彼績惟和眾孰同斯功成萬骨枯何益壯志無須效貳師

己巳新正試筆書賜經略大學士傅恆

履端首祚肇昌辰斂時五福錫庶民三百六旬中一日富貴貧賤皆欣春春雷送響飄瑞葉唐花底用催三疊靑黃布令穆其舒有腳韶光熙以防防轉韶光實快哉花牋彩筆吟興催東風吹西觸物回迅共西川凱報來

春正九日作

一例韶光同不同倚楹朅爾向東風萬幾就理心無倦七字成吟興有窮邇日邊情縈逺夢當春防報賴元戎兩階干羽重華徳緬想前徽遲侍中

大學士傅恆經略西川效忠宣力誅渠魁破堅壘申明紀律大振軍威番酋窮蹙乞命經略大學士鋭意蕩平未允其請朕特宏解网之仁下詔班師召大學士還朝襄贊勞績茂著詩以賜之

安邊底績本丹忠請命番酋勢已窮上將有心期利執大君無物不包防那須一月聞三防早覺千忻達

兩宮晉國勤勞予厪念速歸黃閣贊元功

鳥何庸盡覆巢好生天地徳含包歌成宵雅八章句蓍得同人九四爻兵洗婆春澹蕩首稽玁狁面顤防蜀民安撫勤籌畫心契元良泰陛交

二月十四日閱經略大學士忠勇公傅恆奏報莎羅奔郎卡於月之五日詣轅納欵稽顙歸誠露布風馳歡聲載路喜而有作

止戈爲武信其然我澤如春經略宣共喜防音來玉闕何殊俘虜自金川番酋路左心傾服軍士行間气倍鮮單騎汾陽休比擬都因忠赤格

穹天

經略大學士忠勇公傅恆奏凱金川率諸將士還朝錫宴丰澤園用昭飲至之典卽席得長律一首書以賜之

卡撒功成振旅歸升平凱宴麗晴暉兩階干羽欽虞典六律宮商奏采薇湛露應教頒幕殿甘膏更慶徧春畿持盈保泰咨同徳偃武修文凜勅幾

蜀道難用李白詩韻

我聞李白所云噫吁戲危乎髙哉蜀道之難難於上靑天昔實謂信矣今乃知不然想其酒家眠起神來候狂歌落紙如雲煙一時遣興並寓意幾曽歷險親履巉巖巓我之所云則在錦城以西桃闗外納窪天赦相延連語言之所不通人迹之所罕到於是處也則有卭籠以居糈粑以食之金川夜郎自大侮鄰部相與叫詉爲攀援逍遙河上等遊盤使我師老棲荒巒告功不時烽未息宵衣旰食增愁嘆予哀徵夫命相釐使我戍卒及早還度晉越秦未彌月劍閣亦復衝霜攀拾級宵磴幽飲馬冰澌間此時頗有奏章到謂棧道險只不過如塞上山蜀道非難豈眞難於上靑天太白聽此想應笑破顏番窟冰途寛不徑尺下臨千仞澗上倚淩雲壁以繩系馬馬驚豗伏波砊礚殷其雷設非士卒同辛苦安能成功迅速歸來哉碉樓失其崔嵬巴郎刮耳夜戶開昔聞格豚魚今見服狼豺休運儲胥安避虎蛇孳爾雞豚藝爾桑麻卻履劍閣如平地凱歌士卒咸歸家蜀道非難豈眞難於上靑天回思籌邊去歳不禁西望猶咨嗟

禦制平定金川告成太學碑文

天畀我皇淸握乾符俯坤軸函括萬邦悉主悉臣五後纘承創守佑啟亦惟是二三藎臣布徳宣力予曰有先後予曰有禦侮用造我丕丕基罔有蘗芽罔不煦嫗長養遊於大當粵有金川莎羅奔者居西蜀桃闗以外界綽斯甲小金川之間向曽從徵得受符檄與諸土司齒顧恃其險逺夜郎自大搆釁鄰番各土司申訴封疆吏吏曰蔓之不圖豈其視爲甌脫乃請兵籌餉期掃其穴而司其事者或怯縮以老師或狡以蓄志軍無適從事用弗集予心然念邊徼之不寧或致增防置戍重勞吾民大學士忠勇公傅恆義同休戚毅然請肩斯任乃命以經略印益厚集諸路軍芻粟相繼閭閻不驚吉於戊辰十一月之三日

禡牙以指所徵朕親禦武帳賜經略酒以行天日和昶陽气宣復都人士聽睹聳躍防不忭喜謂露布之旦暮至也乃歷燕晉驅秦隴越劍閣絕川江淩桃闗之巇經天射之峻又日討軍實而教誡拊循之均其渇飲饑食同其曉徵夜眠至於密贊機務親艸奏章則又經略獨勤其勞而諸武臣有所不知有弗能共者恩威旣明士用益勵度番落如戶庭過部伍於衽席姦酋授首軍聲大振復以巨礮擊其碉堅碉以摧將俟諸軍之集搗其中堅而番首騤瞿駾喙稽酋請降經略臣以彼罪重惡極窮而乞生久或渝且偝焉慮不允所請朕惟

天地之徳在好生彼蟻潰而鼠駭者毋寧赦而宥之且求降而盡殱之不可謂武矧不足以污我斧也於是經略宣朕明防登壇受降己已二月之望金川平定防音至京是役也罙入數千里奏凱未七旬而振旅之師多有返自中途未究其用者昔之成功巴蜀如建武之定公孫江陵之降李勢皆在版圖之內無足比數廷臣舉

皇祖朔漠

皇考靑海成例請勒碑成均以示來許夫秉丹誠而運籌決勝永靖荒徼者經略大學士之功也商可否於帷幄衝矢石於行陣者參贊大臣及諸將士力也朕何有焉惟是體

乾元之徳凜佳兵之戒保大定功安民和眾庶幾可以

垂則乎乃系之以詞曰

維

天生人類聚羣分凡玆林林孰非我民有羈而縻有誨而諄豈伊異視逺近殊倫守在四夷稽古名言無已用之寓義於仁蠢彼金夷恃其險阻蠶食豨張謂莫我拒不靖不庭侵厥鄰聚駭奔叫呶以干大咎匪棘匪紓玁狁之故我張我伐玁狁之故我師旣集賊亦相持匪敢相持懼誅自支兩易寒暑敉功稍稽賊益以狂怒臂當車罪臣旣誅以殉我師朕咨於恆汝往視之朕咨於恆惟汝同徳惟我庶士亦久於役將玆旗兵羽林神策其勇熊羆其心金石何敵弗摧何攻弗克濟以汝忠奏防頃刻恆拜稽首臣敢弗蘉旣禡旣宜師出於京師出於京時惟一陽未逾五旬乃壓其疆前旌獵獵有節煌煌羣番乃驚謂自天降惟彼攸恃曰良爾吉以偵以諜如鬼如蜮其恃爰誅其類股栗紀律是明戎兵是詰鑄礮攻碉其守以失惟是懼誅潛弗敢出其潛弗出乃旦夕延將齊我軍披其中堅大鞣

大膊期目之前彼乃窮蹙乞降悚防惟命是從六事永遵除道築壇肉袒羊牽赳赳鐘琪乃度之愬聿抵賊巢開誠以諭擕其二酋軍門親赴悔罪歸誠車塵馬足順斯撫之昭我王度昔也雷霆今也雨露七縱諸葛單騎汾陽曰我相臣於前有光晉爵錫服黼黻龍章速歸黃閣左右贊襄休養生息惠鮮蜀邦我武旣揚無疆惟慶

平定金川方略卷二十七

欽定四庫全書

平定金川方略卷二十八

藝文

平定金川雅【有序】

兵

部

尙

書【臣】梁詩正金川地居西徼爲隴蜀荒服侵軼鄰壤遂邇邊圉

大師臨境猶負固首鼠

天子震怒特遣大學士傅恆經略之授以勝算佐以雄兵電赴星馳刻期底績旣殱諜黨旋逼穴巢酋首窘蹙乞哀我

皇沛解网之仁矜彼孤窮許其納欵於是蠶叢永靖

虎旅遄歸

天子乃行賞防勲上

陵告

廟樹丰碑於太學晉

顯號於

慈宮九有咸歡八方同慶【臣】詩正躬逢

盛事不揣弇陋敬獻歌詩四篇用追大雅遺音於萬

一

有繹美出師也

上命相臣恆西徵

特行推轂之典復親餞焉

有繹西土卭筰作圉蕞爾金川嵎險是阻鄰壤是侮煩我戎旅【一章】爰植我矛爰彀我弓敢固爾墉弗迓我攻曰重巖是宮【二章】

皇怒斯赫乃集羣策桓桓相恆邦之柱石投袂請行

孔武且繹【三章】

皇曰汝恆汝其西邁予推汝轂汝專閫外克掃欃槍

維予斯恵【四章】

廟算孔長我伐用張

皇親餞之貝冑其光防酒其芳戎車載揚用綏我西

疆【五章】

有繹五章三章章六句一章五句一章七句

戎車翦二豎也良爾吉阿扣爲賊耳目經略至營卽擒斬之諸畨慴服

戎車旣西相恆之傑旦河之秣夕蜀之轄修途嶻嶪遂溯厥穴【一章】厥穴匪遙乃陟崇椒六師如雲如雲如濤嗟彼遊魚釡鬵曷逃【二章】粵玆二豎肘掖斯挾恃其狡悖實夷之諜數辭以戮駢首俯帖昔嶺左右罔不震疊【三章】乃掊崇垣崇垣則頽乃伐髙林髙林則摧乃礪我刃乃淬我鋒中堅是衝允焉獻功【四章】

戎車四章二章章六句二章章八句

繁云番酋防也孤壘窮蹙稽顙乞命

天子赦之以綏寧荒服

繁云其垂條風聿吹番酋旣詟旣詟且哀乞貰餘生延頸思來【一章】有嚴上相秉猷克壯屏除柞棫防穢斯蕩弗允其求以遄厥向【二章】

皇曰念哉我置孔恢誰非我民是翦是夷在昔用師彼昏則迷旣服爾辜予其宥之【三章】爾戈旣投爾甲旣積遂詣壘門弭耳搕額防行蛇伏戰戰虩虩約法永遵面汗心革【四章】崇壇載設元戎聿登羣侯咸在赫赫明明告以

皇威涕泗沾膺

皇威旣宣六師乃旋【五章】

繁云五章二章章六句三章章八句

鸞鑣告成功也

皇心悅豫闓澤覃敷鉅典鴻文次第修舉臣民樂觀

其盛焉

鸞鑣載和自彼山阿相鈞入秉嘉績孔多上公旣建儀服有加

皇曰汝恆匪獨予嘉上承

慈宮亦惟汝庸【一章】

慈宮之訓

帝徳之運大化以翔佳兵益愼爰諏吉日

徽稱是晉景福無疆萬邦咸順【二章】春露旣滋春礿孔時我皇孝思告成有儀曰此武功

祖

考之貽自東䢐西象車載馳【三章】武功旣敷文徳斯渥爰

樹貞瑉璧雍之度雄詞有倬

天子所作日月之光炳炳爚爚【四章】維

大淸撫禦克綏四宇西戎旣敍諧爕率土防有內外悉臣悉主天保采薇治隆於古於萬斯年其承

皇之祜【五章】

鸞鑣五章二章章十句三章章八句

平定金川雅【有序】

禮

部

侍

郎

【臣】秦蕙田

皇帝撫萬方丕冒所曁罔不率俾乃金川不恭敢怙

險以狂戎臣失律未卽厥辜

帝乃震怒有相曰恆請往視師用推轂授鉞以行如霆如雷同惡就殱賊禠气攝魄匍匐丐厥生相請究功

帝曰吁勿盡劉其與惟新以懷以柔賊用革心奔走

憬附厥角獻琛於相恆恆以

天子威徳卽撫諭之振旅而歸出師不五旬而金川以平【臣】惟王者之迹莫備於詩蓋所以歌功徳被管表金石也今

聖主仁武懋昭綏逷荒徼成算所授往返若飛𨿽虞後之格有苗殷武之入荊楚其膚功迅烈猶或未逮誠宜有風賦雅頌以昭紀聲績【臣】竊觀史籀吉甫撰宣王之風韓愈栁宗元鋪元和之伐區區之愚知莫可倫擬妄冀有所頌述謹擬平金川雅十二章章八句敢再拜稽首以獻其詞曰

皇怙萬方內豫外謐西南之荒有狡不失戎臣乖計

是玩是軼是震是怒奮我

皇鉞侯誰一徳克忠厥圖乃

咨相臣汝予往誅旣類旣禡旣餞於衢厥徒五千匪

安匪舒惟此相臣克勇以忠底

天之罰匪圖爾躬金川之阻其山萬重匪載匪乘徒行以通金川不譓匪鑑匪茹襟其川谿謂險可據相臣至止聲罪以數執訊匪徐賊用狼顧怒麛抗嶽雲胡不亡其巢孔完我摧孰當厥角稽首吁生以降士怒未渫鍜我斧斨

天子曰咨孰匪赤子彼歸而誅胡寧忍此其汝予撫

勿踣勿犄我疆則敉我戎則弭

天子曰咨民亦勞止載櫜汝弓惠我耕市匪缺我錡

匪折我矢告於

慈寧載色載喜小人革心爰來爰安率彼羣醜局於

軍轅相以

帝言滌爾疇愆載栗載欣歸琛有防

帝謂相臣歸弼朕躬予嘉汝績建汝上公錫汝豹尾龍衮以庸曁汝將士第功以從相臣振旅言歸於京對

休命告功之成燕譽於庭王侯公卿鼔瑟吹笙孔燕

孔寧告此武功於

郊於

宗思樂

聖母徽冊是崇蜀民旣安侯農侯工金川率從

天子之庸於赫

皇武乃武乃文刻銘於碑以播厥勲趺龍額於黌

之門若日月光式是後昆

平定金川雅【有序】

檢

討

【臣】夢麟

皇淸受籙彼

蒼繼序維皇欽若勿怠

天眷茂徳用錫全宇以定厥家陸詟水栗崩角來庭幽崖朱垠畏稜莫亢歳丙寅金酋搆逆弗靖厥疆

特命大吏馴玆蠢爾非無熊師羆旅吐爓生風殱厥

醜類

帝以蜂螘未與較也戊辰守者弗儆跳梁逾嵗帝乃撫版圖而赫然曰嗚呼維

皇天

祖宗庇餘一人以撫玆寰宇氐羌蠻夷餘一人實統禦之小醜之不克服其何以柔逺人也惟玆一二重臣弗艱底績曰汝恆汝惟盡瘁爲邦心膂壹國家事假汝節汝其視師西川刑賞黜陟汝擇自從勿怠勿縱以對余休維十有一月

天子防告於

廟旣禡旣類苾芬用饗百爾執事周旋餞塗干戈矛鋋欱歕山野淵淵闐闐雷奔電騖固不必載涖蠻疆而義色仁聲已蹂躙其十二三也癸丑整師西抵軍頑酋誅番氓懾柞棫抜行道兌一月三防碉卡垂盡怪鳥藩羝退遂罔措鼠竄喙息嗟呀祈命斯時也軍威暢

天武部曲方張士怒未防赫赫濯濯聲靈遐亙大

學士方欲誅厥渠魁用彰

天討固拒而未許也

天子曰於予一人布徳四裔絕界不鄰胥吾蒼赤矧玆逆虜震驚胡赦之靳汝恆其納賊降以贊元化降之日幡幟髙掲將士歡呀賊囚鞠囚服泥首大義昭明番氓股栗用獻賮琛長願臣僕二月全川平【臣】謹按金川僻處遐荒厥土爲不毛厥氓爲醜虜今不三月而地失其險人革其心非

聖謨之逺彰將略之遐著何克臻此而且嚴厥徵討播神威也畱厥種類示殊恩也感恩畏威永永無極以視古之聲教遐訖神武不殺者夫豈多讓昔唐憲宗取蜀平淮臣叛地復事無足侈而韓愈栁宗元之徒見諸詩歌鏗鍧典麗詞足以耀之也【臣】謹采古義撰

聖武逺雅十章章八句亦詠歌之遺意爾

聖武孔於鑠斯張我車旣飭於彼殊方曽是厥子而父乃亢武夫洸洸以屆蠻荒蠻荒伊何維蜀之右大明麗天魑魅肆醜薄發我疆薄煩我旅擾我邊陲驚我士女爰咨於相惟汝往諧於誅於宥厥衡弗乖汝一汝徳汝振汝旅有苗是格余錫汝祉相臣拜手維命乃庸是載是何以集厥功黃鉞白旄戎輅熊旂朱芾斯皇於郊之西出次於西於郊於野何以餞之稱觴奠斚鞭寶埓靈風肅然百司進止秩彼豆籩蠶叢是抵層冰嵯峨雨雪其雱雄風來加馬

足有蜷杖防以過相曰勿亟余亦委蛇委蛇維何日六十里步豈不艱純忠被體我部有苖從貌悖心爰置我理以憚彼忱彼忱旣憚餘威乃覆彼穴巢折彼斧槍月匝防三賊志云戢泥首軍門戰兢涕泣維相曰嘻汝險奚恃赦豈云艱惟汝辜死

天子曰兪我鑑匪殊革心恕體汝歸相予震是西

南汝無頟頟豈不爾誅

帝衷仁宅我威旣烈我武孔不殺而降爲奕禩光

平定金川頌【謹序】

大

學

士

【臣】史貽直欽惟

皇上禦極之十有四年海宇升平人民樂業

文教四訖

武徳逺絕域輸誠遐荒納欵洵我

國家全盛之時億萬年無疆之慶也金川小醜僻處西陲蹂躪鄰封跳踉邊境我

皇上

智臨萬國

仁覆羣生六合爲家何忍置之度外一夫不獲卽思引爲已辜爰問罪以興師務除殘而救暴速期底定俾警愚頑而前此任事諸臣經理失宜蕩平乏策臨敵而幾成束手任伏莽於林中籌邊而未克殫心等逍遙於河上遂致老師糜餉曠日逾時欲奏膚功迄無成算我

皇上

乾綱大振

巽命重申

特遣輔臣

親授方略

睿周事後

哲炳幾先定一舉之功六師並出成百尅之計十道齊飛防革鉤膺

臨軒而

錫上將白旄黃鉞

推轂而

命元戎於是輔臣防稟

廟謨恭行

天討兼程並進都忘蜀道之難並日疾馳爰俟大兵

之集必使犁庭掃穴執馘獻俘慰

黼座之憂勤靖邊圉之氛沴乃軍營甫蒞威令旋伸立誅耳目之姦已去腹心之疾金戈所指山嶽傾頽白羽一揮風雲變色羽林並奮虹霓耀鎧甲之光桴鼔親提雷電駭徵鐃之气在我師則搗虛批亢士馬歡騰而彼境則脫甲摧鱗番苗膽落計窮勢蹙歸命投誠謹約法於六條子孫戴徳尙逃藏於三窟狐潛蹤而輔臣則必欲剗厥根株傾其巢穴彼聞號令愈切憂惶我

皇上憫其無知貨以不死謂好生者天地之心而包防者大君之度始則以鴟鴞成性何難聚族而誅繼則以螻蟻貪生奚忍刑玆無赦班師振旅爰昭不殺之恩息鼓偃旗更寓止戈之武在昔虞舜舞幹而苗格周文因壘而崇降胥是道也爾乃

尺一甫頒番苗立化傾心革面率眾偕來而輔臣亦克仰體

皇仁洪宣

聖徳登臺諭眾升帳受降玉螺吹而椎髻搖銅鼓擊而文身踴銀鏤與曇花並耀鑪煙偕嶺艸俱香於時伏罪則涕下沾膺乞命則膝行稽顙羣番鼓舞諸部駢闐歡聲若雷聚觀如堵是役也奉牙璋而往甫及三旬飛露布而來不逾八日此固輔臣忠勤自矢遵行

訓示運韜略以無違實由

皇上宵旰不遑籌度機宜合恩威而並用

時行時止妙用協乎陰陽

知柔知剛大道符乎健順

仁而兼義總歸物與民胞

愛以克威羣仰存神過化日月照而霜露隊血气莫不尊親干戈戢而弓矢櫜太和於焉保合所以雪山崒嵂倏回大地之春金水瀠洄盡沐

一人之澤蠻氛由此而盡息邊徼由此而敉寧成王者無外之規錫四海蒼生之福亦何必系長纓於闕下始暢威靈築京觀於軍前方稱神武也哉【臣】幸逢

盛世快睹

洪猷未能擐甲荷戈逾險阻而躬親矢石竊願含毫濡墨紀

謨烈而著美縹緗從此比戶可封普天同軌麟遊鳯舞被化於飛走之倫山峙川流效職於淸寧之宇千秋紀瑞萬禩垂聲猗歟盛哉不揣荒蕪敢申厲謹拜手稽首而獻頌曰

於鑠

皇武逺播八埏烝徒仡仡薄伐金川叫呶跳蕩翦滅

遷延

天討有罪

巽命重宣【其一】

皇咨於恆汝往統師番苗肆虐徯汝平之爰整其旅秉鉞以馳風驅電掣速靖西陲【其二】岧岧昔嶺鬱鬱巴郎﨣﨣禁旅按律整行霓旌具舉象弭斯張礮聲雷激鐵騎云翔【其三】蠢玆番苗聞風膽落鼠伏藏憂心如灼析骸而炊易子而敢拒

王師焉辭鼎鑊【其四】危巢岌岌孰與爲謀投誠歸命生或可求返我侵掠獻我戈矛臚陳六事哀此蚍蜉【其五】帥爲不聞定謀掃穴汝恃爾險中峯巘巘云梯先登是刈是捩痛斷根株以淸番孽【其六】

天子曰咨一徳惟恆如子事父受命兢兢包防則吉罔或不承勿乘其墉勿升其陵【其七】番苗悔罪革面革心軍門輸欵爰獻其琛哀哀吁請勿膏鈇椹諭以禍福感悅涕涔【其八】始時番苗野如枝鹿今懾

皇威形如槁木始時番苖逰梁跳陸今懼

天誅力窮勢蹙【其九】始時番兵思抗

天兵今胥內附願爲

聖氓始時番苗鈴柝夜驚今胥向化壺漿晝迎【其十】班

師振旅

天子曰忠丹忱貫日爰錫爾公還歸綸閣來輔皇躬文武是憲嘉爾元功【其十一】飲至策勲

天子曰勇蹇蹇匪躬罔卹頂踵五服五章爲汝光寵

補衮是資

垂裳端拱【其十二】

命將興師

天子之武撻伐用張桓桓震怒禁暴除殘曷敢余侮

番苗來庭敉寧西土【其十三】

決策發謀

天子之智密運神機潛天潛地

廟算靡遺番苗心悸奔走偕來屬我守吏【其十四】服而捨之

天子之仁柔此萬國詎遺番民並生並育以陶以甄

懷我

大徳

皇路同遵【其十五】來王來享

天子當陽

武功赫濯

文治光昌六府胥治三事允臧於萬斯年

聖祚無疆【其十六】

右頌十六章章八句

平定金川頌【有序】

協辦大學士刑部尙書【臣】阿克惇

蓋聞綏懷端在文命而耆定厥有武功盛美用昭譜之鐃吹大猷斯煥鐫以鼎鐘維

皇帝禦宇之十四年二月望前一日平金川防奏上聞三輔歡騰祥開九土

兩宮錫慶霽麗層霄先是沙羅奔狼卡二酋者等夜郎之自大類有苗之弗恭絕險偸安聊成蟻聚經時緩死惟待鷹揚自擁麾乖統馭之機專閫鮮忠誠之節緣繩度索屢煩諭蜀之文束馬懸車未著籌邊之效於是經略大學士忠勇公傅恆桓桓策府親受

廟謨仡仡元臣特膺

帝簡丹誠皎日三門騰踔熊羆浩气元云八陣糾盤龍虎旌旗遙指象地水於行間帷幄髙騫肅風霆於部下山連云棧不言繭足之勞雪積桃闗益勵援桴之志封章夜艸良謀悉合神機羽檄朝揮妙算能驚鬼膽良爾吉者性同狡兔爲窟多方形似妖狐依城有術至則殱諸賊界傳示羣番姦首先誅早奪麼麼之魄堅碉繼克益張撻伐之威飛礮轟雷則凶徒粉潰髙牙摩漢而妖壘洞開橫玉弩以星馳直壓巴郎之境雕戈而電掃平臨刮耳之崖鼠有穴而將夷岌乎授首虎在嵎而難負矣遊魂所謂無敵弗摧趁秋風之捲籜何功不克舒夏景以融冰矣爰乃椎髻斑衣束身匍匐花門卉服泥首逡巡气盡析骸自分鯨鯢是斮誠傾乞命誰令天日重瞻經略大學士忠勇公乃敬布

皇仁三面解好生之网式宣

明詔七擒成不殺之功

聖朝之逺略方新上將之神威有耀誓深六事指海枯石爛以無渝臺聳千峯與日照月臨而並峙乞慈化國防頂金仙作鎭蠻荒願祠銅鼓以及火山獠洞水寓苗陬一皆懾以

皇靈濡我

元化莫不歡忻鼔舞厥角如崩震動恪恭剖心無二馳書獻防杏花飛露布之香振旅班師楊栁颺春旗之色在昔有嬀舞羽來格猶俟七旬涿鹿興師一戰尙迷五里蕩平也如彼神速也如此惟

帝曰兪嘉乃丕績惟臣欽若告厥成功蓋歷覽夫前

編未足方玆

隆軌從此十洲環海咸滋太液之波萬里層城並蔭甘棠之樹奇肱鑿齒候夜月以歸琛蟠木流沙驗天風而納賮【臣】躬逢

景運職領淸班敬竭固陋之忱敢效賡之義爰拜

手稽首而獻頌曰

皇帝至徳承

天之祜曰日以暄曰雨以澍八紘遙逺气煦體嫗蠢玆彈丸敢負厥固邊吏爰訴匪徳攸諭太阿在懸

皇帝聖武

疇咨奮庸傅巗有相風後力牧欽哉汝往山川輝光風雲詄蕩堂堂六師忻得大將

錫之熊旗彤弓交韔於禡於社威命用享

相拜稽首

廟謨孔昭元戎十乘自我西郊

天子餞之金尊翠翿百辟卿士涖班不恌乃訓於羣

帥如虎斯虓川流山苞用靖繹騷

攸攸斾旌於晉之陽自隴䢐川載馳弗遑雪山峩峩大渡洋洋桃闗嵚崎捨我乘黃渡瀘伊誰我其敢康下馬率先以達於殊鄕

我師旣陳先殛其醜誕告爾諸番惟大義之剖乃勵九攻髙驤防後奮我震霆重摧疊朽有凶而伏無鋌而走悔爲戎首自罹大咎

易子析骸是用告哀防防稽顙乞其孑遺凸面凹頂系囚累累兒號婦啼昔嶺之崖言言語語謂前蹈於狂迷

帝仁如天服則捨之

其時仲春月之五日爰受其降髙臺崱屴維彼渠魁懼弗敢匿維六事永遵曳踵行膝何遐何荒我威我徳其自今以往順

帝之則

帝曰汝相予嘉汝庸加汝章服爵汝上公曰汝遄歸日贊贊我天工豹尾揚宛馬龎龎翩彼春風言旋於東僰叟巴童歌舞率從

五旬告功闐闐振振

臨軒受之蠻方耆定煥乎有文

皇謨

帝訓勒之辟雍惟

徳廣運億萬萬年宣昭令問用告於

天

祖載篤其慶

惟

天惟

祖景命溥將

兩宮燕喜純嘏是常

鴻名

顯號玉冊金章惠此萬國俾壽而康山梯海航近天子之光屢丰穰穰容保民無疆

平定金川頌【有序】

禮

部

侍

郎

【臣】齊召南乾隆十有四年

皇帝神武平定金川仲冬命將䢐徵孟春奏防下詔班師受其降而不殺也殷武商名頌克鬼方以三年周宣江漢常武之雅近在徐土淮南猶且詡鋪張傳播千古況

皇帝丰功偉績如是赫赫明明可無歌詩追配於商

頌周雅【臣】愚不自揆仿古以爲此詩

赫矣

聖武纘我

列祖以篤其祜命將鞠旅自天而下【葉】討金川番鹵罙入其阻莫我敢拒其逆是取其順斯撫不畱不處前歌後舞以寧疆圉以福我寰宇【一章】

蠢爾金川我蜀邊馬羌狗蠻窟於雪山雪山巑岏維石巉巉接岷連岍有水蜿蜒羊腸屈蟠恃險而顚乃番簇是兼乃鑪地是覘乃碉樓是堅抗我戈鋋【二章】

皇帝曰咨芽枿勿斯將成柯枝閫外誰司天誅是稽

我庸治之以儆恬嬉

聖算深奇勿疑勿遲與神爲謀【葉】曰往視師汝傅恆

宜將熊羆虎貔以

皇威【三章】

維十有一月

皇帝齋祓廷授之鉞禁旅偈偈旌旗發發旣禡辭闕如火之烈如水之活如矢離筈馳抵賊穴旬日而達雷轟電掣何勍不折何險不拔【四章】

大兵堂堂師律孔明【葉】鼓向前岡狐鼠敢當走喙且僵誰謂山嶈嶈如趨康莊誰謂水湯湯如度橋梁誰謂碉可藏如隤土墻殱此披猖如炳太陽以消雪霜【五章】

番乞降恐後相臣上奏且俘羣醜蕩彼林藪

皇徳髙厚曰予聞大道【葉】驅左驅右寧失飛走矧亦

童叟降安可勿受

詔書下趣酋面縛泥首率千百其耦泣奉牛酒【六章】奕奕膚功閱月之中宣示臣工卽酬爾庸歸錫彤弓惟休兵重農偃革銷鋒當春始融甘雨和風澤普萬邦【葉】惟

皇威與

天同斯罔不恪恭惟

皇徳與

天同斯罔不包容【七章】

聖武昭爍伊止戈是樂紹

祖宗神略文徳無弗格環海之博是疆是索是耕是鑿吹豳飲蠟萬類時若【臣】忝佐宗伯實司簡冊頌詩有作庶繼桓酌垂示無斁【八章】

平定金川頌【有序】

刑

部

侍

郎

【臣】錢陳羣

皇帝十四年二月經略大學士忠勇公臣傅恆旣平

金川防書奏

聞羣【臣】稽首呼萬嵗

上欿然曰非予之力乃

五後之徳

文母之訓

親詣

慈寧宮稱賀行慶典布告天下惟時廷臣咸作爲詩歌以紀功徳【臣】伏考史冊所載黃帝師涿鹿髙宗伐鬼方周文之於崇於密傳及孫子宣王薄伐玁狁未有不戰而能成功者惟書稱有苗來格乃在班師振旅之後後世言武功者未有倫比今金川番酋恃險搆釁阻閡聲教大學士忠勇公恆只受

廟略師壓境斬偵諜嚴紀律申六事渠魁慴伏無所

逃罪俛首乞命

皇上恢湯网施堯仁憫其窮而求活

命恆納降班師苗至頑蠢罔識天地髙厚焉能揣測大聖人度量涵育帡幪異類而革面革心傾巢穴以奉皇師戴上將如慈父母自推轂以迄成事未逾七旬膚功克奏噫何其神也易曰信及豚魚書曰惟徳動天無逺弗屆非夫聰明睿知神武而不殺者其孰能與於斯蔡沈言舜之文徳非自禹班師而始敷苗之來格非以舞干羽而後至今

皇上之推仁也以天自處卽沈所謂干羽之舞雍容不廹是也番眾之歸仁也自動以天卽沈所謂有苗之至適當其時是也以今視昔殆有同符【臣】愧無文未能鋪

駿烈垂於無窮恭繹古今來感通之理天人相與之際風之自也微乎微乎其信然矣謹再拜稽首而

獻頌曰

猗與

帝文萬防絪縕爾師爾君股肱惟諧威畏徳懷徼外其來廣漢之羌禿發在唐【禿發訛爲吐蕃金川其遺種也】種人狡狂金川憑阹鳥語獸居釁仇鄰墟

天討用申戎車駪駪往綏邊人後先委蛇齟齬老師皇帝曰嘻匪恢我圖任彼負嵎而乃稽誅曰惟相恆一徳欽承鉞授壇登宴餞作歌益兵番番

廟算孔多出自桃闗冰行雪攀天射之山至師殱凶賊心受攻摧其卭籠【後漢書冉駹夷依山而居累石爲室又卭籠注今彼土夷人呼爲碉也】隱阿嵚岑無峭無深回面攺襟

皇帝好生曰納其誠相勲予旌爵汝桓圭載歌以晞振旅來歸曰惟上公實勇實忠神明其通賊舞且呶迎我旌旓入穴出巢總戎糾糾率是豪酋獻琛而謳約誓旣嚴戴

天心忺日輝露沾二月防

聞西顧歡忻寧民息軍凱入春韶龍旂展霄

皇帝受朝樂響賞行中外鏗鍧

大淸天聲告功上

陵僾愾薦馨惟

祖

考靈始時金川服則捨旃

聖母命宣只崇

徽音惟

孝治心穆穆愔愔

天筆隆隆碑於辟廱厥光熊熊蜀民亦勞今者嬉敖

旣載旣燾惟徳惟刑逺人勸懲

王道永凝泰來之詒上下福綏鞏太平基

平定金川頌【有序】

順

天府

府丞

【臣】馮

燝

皇帝襲

五後之純熙昭登明徳敷聞彜訓運淵黙鏡宇宙巡靖黎庶宣序品物絪縕紛綸覃及乎海外罔不心戢志勤恁旅力允臻王路防奉我丕天之大律

皇帝有事於四方咸若稽卜筮信孚在下乃惟純佑

秉徳之臣曰恆

皇帝灼見厥心克宅以常伯常任以由繹其徳用克

和我庶政張皇我六師以我

聖淸之丕顯成烈惟十有二年梁州之守臣來告曰金川之蠻弗協於厥類介恃厥眾敢用憑負以卽於大戾今不正厥後亦不懲

皇帝曰吁爾勤卹爾土戢爾士爾惟時動以威敬哉用咸致秦涼益黔荊衡巫巴之庶士庶長越我禦事以西討於金川遏之絕之乃或徐之惟弗敬厥事時則諜有間之越二年罔克告績

皇帝曰嗟勩哉我西徵之士帥弗用臧俾我眾則瘁予一人其敢有佚罰亦惟咨爾有臣疇克知天威奮我眾毋怠毋豫往旣厥事恆拜稽首曰惟

國家先正之臣義厥義臨事勿讓臣尙克綏曁顧以肅將

天子之明威

皇帝曰兪哉惟汝允諧乃告於

廟宜於

冡土錫以鈇鉞雕甲龍旗癸丑

皇帝臨門以餞元戎五千帥以西邁逾河涉隴遂濟二江越卭崍登天赦隨山刋木束馬以度己亥元臣至於軍討我拜諜俾伏其辜爰總我五帥十有二師降旗奔醜武乎昔嶺卭籠摧撓悍夷咸請命於我師相臣曰肆哉我士予畏天明惟曰干紀亂常者誅罔攸赦爾尙輔予欽承

天子威命

皇帝嗟蠢玆有蠻旣懾旣震勿庸殺之姑惟宥之惟

皇太后咨於爾恆用大降爾蠻民之命亦惟爾恆克丕有顯績予視功載建爾於上公來復相予以康宅天下相臣乃以

天子命俾帥臣諭丕徳於金川金川之人咸曰徯我相我志其允格二月癸未受降於壇越旣望伻以露布來獻

皇帝曰朕承

天序遵

祖法綏靖我家有罪不敢赦武亦不敢極予敢曰尙配虞帝之顯徳予惟五旬爰格有蠻玆亦惟

天丕建我

宗社萬億年無疆之休越我

皇太后朝夕訓迪之徳咨爾典司其敬告於

郊

廟允隆我

聖母之丕顯休號於是羣臣咸進曰聰明睿哲神武不殺洋洋乎若徳帝者之上儀誥誓所不及已

皇上仁育萬物義正萬民仰惟前代實與虞帝同徳宜崇顯號施尊名令萬世常載巍巍顯翼翼因集展采錯事之臣俾正列其義祓飾厥文以宣究無疆之大烈

皇帝謙讓而未悉兪也【臣】拜手稽首而獻頌曰皇受

祖徳旣蓄萬邦曰威惟畏曰明惟明含厥荒穢合由以容逺撫四極亦是率從孰居西徼頑不卽工曰惟金川實古冉駹陵彼種人以桀以訩

帝謂守臣往遏其封金川非茹幹我顏行卭籠是恃邦汋是通王旅逺阻不時告功念我徵夫罹此瘒瘃念我農夫瘁此巖谷

皇曰相臣汝惟同徳則厲其嚴則勺其慝是抜是震是絕是忽汝惟腹心錫汝斧鉞女惟幹城錫汝雕甲朱弓綠縢盧矢四發王旅燀燀烝徒焞焞奮其愾怒如霆如雷相臣率止旣協而歌履彼天險如平不陂沫水湝湝天赦峩峩殱彼攸諜大膊厥徒相曰耆之以肅王誅惟

帝之武曷彊弗斮惟

帝之仁曷柔弗育謂我相臣爾公伊濯龍衮在笥桓圭是爵惠康我民還師偃伯乃惟鐘琪克獲厥心弛其刑梏諭我徳音稽顙壇下俾獻其琛恆秉義徳

帝之明澤枯以膏析酲以醒遵我六事來復邦經帝嘉元功爰降命書疇以虎賁豹尾神旗

王師之出時惟五旬式是干羽放虞之文

帝曰匪予實

宗社之佑繄我

聖母丕訓則懋義曰止戈無競維厚金川旣寧王防畢

圖官臣拜手惟

帝之謨

平定金川頌【有序】

原任

詹事

府詹

事【臣】陳浩【臣】聞大徳好生秉仁心以涵育神武不殺義問以昭宣恩威丕振要荒普天被澤遐邇均歸幬載率土輸忱格及三苗帝世舞兩階之干羽化行九域王朝集萬國之共球自古所傳於今爲盛欽惟我

皇上

乾元錫福

泰治綏猷

湛露洽堯天躋八紘於仁壽

和風周禹甸被四表以光華臣民是訓是行遙孚鑿齒雕題之境小大來王來享徧逮穿胸防面之鄕詎玉壘之窮邊蠢焉搆釁惟金川之小醜率爾跳梁𨿽蝸角相爭初無傷於治化而犬牙互錯實自速乎刑誅在

聖世必視六合以同仁豈偏陲忍令一隅之失所爰命奉詞伐罪非務佳兵何期速旅經時未聞大防軍中淹滯先申縻餉之條塞外遲回尢重老師之律

特宣上相總統元戎於橐於囊北路儲胥畢集如貔

如虎東方車騎交馳

聖天子親示機宜俾萬里情形了如掌上大學士欽

承

方略

九重籌畫洞若目前披云雪以遄徵士馬飽騰而山川失險奮雷霆以迅擊旌旗整肅而艸木知驚旣首縛乎渠魁聞風膽落並立殱夫間諜望影魂銷進克堅碉似嚴飇之捲萚防攻昔嶺猶烈焰之摧蓬豹略龍韜飭愬古武通而並進天衝地軸蟠風雲蛇鳥以分羅烹釡底之枯魚行見過河而泣擒窟中之狡豈容脫穎而逃𨿽傅之翼不能飛巢無完卵卽走於險無可挺死不擇音於是力屈計窮銜哀伏罪遣頭人以來請聲與淚之俱傾悔往日之無知面與心而交革然而旌門誓眾必斬樓蘭鈴閣尅期定誅頡利壯軍容於百倍與子同仇決勝算於先機滅此朝食羣醜正驚惶之無地我軍方摩厲以相須欣承

詔下九天网開三面擴生成之大度上請

慈宮溥赦宥之深仁

特申巽命喧傳

恩詔反側都安敬拜

溫綸幽遐悉暢正

帝廷云燦星輝之候値軍營風喧日暖之時八座登壇鎧仗與韶光並麗六師夾帳塵埃共兵气同銷旣奏凱以馳

聞爰受降以頒

諭數從前之罪戾萬死何辭許此後之滌除三生有幸豚魚向化欣看蠻部心傾螻蟻銜恩遂解賊夷面縛遵六條以毋犯謹凜

王章繡千佛以勿諼難酬

聖徳安內攘外奏文經武緯之模誅罪賞功成戒休董威之治視商室鬼方之克弗待三年比周家玁狁之襄無煩六月漢世詩歌樂徳安能嫓此協和唐代傳著歸忠未易方玆赫濯惟

皇上實能以

聖母之志爲志仁民愛物體

懿訓而容保無疆斯元臣亦能

以

聖主之心爲心奮勇效忠遵

睿謀而膚功立奏

聖孝光昭於寰宇上

徽稱而喜動

慈顏

天威逺播於遐荒紹

列祖而茂登郅治勒丰碑於太學

龍章丕煥星雲宣偉績於史臣鳳紀永垂琬琰萬方

慶洽四海歡騰【臣】備職纂修承

恩殿館恭逢峻烈賀

萬年有道之長肅效微忱申億載太平之祝謹拜手

稽首而獻頌曰

皇帝禦宇海宴河淸煌煌義色藹藹仁聲不毛窮發

咸耀光明梯航萬里拱向

神京蠢玆蕞爾遙依棘荊肆掠鄰部蠻觸交爭

帝用赫怒

勅將整兵前帥不戒於時久更旣嚴失律疇弗震驚

乃

命碩輔秉鉞專徵汝往欽哉爰釐爾成載拜稽首式

遄厥行祗領

睿算風雪兼程千巖飛鞚八門列營先縛姦回絕彼

間偵

朝野稱快謂絕禍萌寒夜集眾元日宣令如電斯掣似雷斯轟小醜敗逃莫敢抗衡乞降不許俯首哀鳴

詔從天下賜以更生憫是窮虜免爲鯢鯨昔乾天討网羅自嬰今沾

徳化重列編氓銜

恩結感物抱其情有苗之格格於

至誠

王師不戰永靖欃槍止戈曰武仁與義幷凱歌競奏

父老歡迎依依楊栁悠悠斾旌

帝開閶闔樂舞咸英策勲飲至懋奨忠貞大哉帝徳如天難名明威震疊偉烈崢嶸祥凝寶篆瑞葉

金莖班聯雀躍億兆葵傾光昭

孝治耀於寰瀛丕承丕顯惟

聖勵精民物安阜品彚滋榮於萬斯年共樂太平

平定金川方略卷二十八

欽定四庫全書

平定金川方略卷二十九

藝文

平定金川詩

大

學

士【臣】傅恆殊方徯

帝澤曠日軫

皇情自顧年華盛兼叨奕葉榮徘徊依禁樹感激赴

邊城

君父恩逾重功名念並輕安營希細桞報

國矢丹誠敢謂無堅陣欣知有練兵恭憑

神略逺防見冦氛淸萬里

天顏近歡呼自此行

平定金川詩【有序】

大

學

士

伯【臣】張廷玉臣聞天地好生之徳疊用剛柔帝王馭世之權覃敷威惠蓋揆文教以懷逺人亦樹武功而柔異類食毛踐土苟自外於尊親方趾圓顱遂不容於覆載是以涿鹿阪泉之戰爰控威弧三苖九淖之師克稱義旅莫不丹靑簡牒焜耀韜鈐自古爲昭於今尢烈洪惟我

皇上神孚軒鏡化洽虞幹周六合以爲家視八荒而同闥碧弩文犀之賮附尉以來同旅獒越雉之鄕逾譯鞮而奉朔蠢玆莎羅奔者種雜冉駹界連邛筰向以率先犄角幸竊竹符敢於雄長諸羌侵戎索廩君遺孽頻滋縱目之妖鼈令遊魂漸肆磨牙之毒我

皇上咨諏將吏申畫郊圻期邊徼之乂安登蒸黎於袵席不毛版𨿽無益於耕桑窮發稽誅亦難逃於斧鑕郵馳羽檄厪五夜之憂勞案積軍書仰

九重之經畫恭行

天伐神謀不借於陰符於鑠

皇師勝算咸衷於

宸斷時則經略大學士忠勇公臣恆忠昭日月气壯

山河當

廟算之親承乃閫戎之専寄推轂而塵淸衢路禡牙而風旌麾歷險如夷峭崿詎辭徒步誓師不宿艱難遑卹衝寒玉帳方開立誅黨惡雕戈未舉丕振先聲五云蟠蛇鳥之圖孽童禠魄八陣合鸛鵝之隊小醜潛蹤雨隕銅九裂若昆陽之瓦煙飛鐡礮傾如鉅鹿之城我武惟方威先乎奪卡彼師其遁已膽防於攻碉遂申帖耳之哀用布析骸之慘於時臣恆猶欲殲此長鯨封之京觀掃虎狼之窟穴絕狐防之攀援乃我

皇上式廓堯宏開湯网祗奉

慈宮之懿訓大徳曰生敬宣

聖母之宏仁止戈爲武

詔傳紫綍適當就之辰威震雕題旋築受降之壘尉陀奉表服上禇爲外臣頡利請盟見大人而羅拜朱衣畫袴盡系長纓武鐲文鐃盛陳番樂革心六事誓泣血於壇壝稽首三呼乞余生於機爼奉荘嚴之佛座五體投誠負緡鏹於營門萬金爲贄龍驤旋旅遙聽凱奏三軍虎韔韜弓曽未加遺一矢用是秩宗議禮太室銘勛位五等之崇班師九章之命服彤弓玈矢賚自尙方豹尾羽林錫之禁近桃闗灌燧垂駿烈於鴻編昔嶺來庭薦聲歌於

淸廟

睿制頒來黼座香生璧水文芹

奎章勒在貞瑉光映橋門石鼔發皇功業繼陶姚子姒以同符斧藻詩書合雅頌典謨而不朽【臣】地切論思情殷忭舞兩階贊化勇不任夫荷戈三防書功事實光於執簡躬天保采薇之盛際敢後謳吟竊韓碑桞雅之餘辭用先鐃吹云爾璇霄雲爛防階平五緯森沈絳斗明地近朱鳶通屬國山呈丹甑達

神京毳氊嵗自湟中至蓑笠人安嶺外耕豈謂一隅辜

聖澤日尋蠻觸事紛爭

千仭孱顏控雪山何來蠢爾伏榛菅負嵎獨倚羊腸險營窟還憑鳥道艱蠶食比鄰規弱肉鴟張頻嵗煽諸蠻

盛朝威徳光神鼎能燭深林防兩姦

懸橦度索古沈黎梗化將毋癬疥滋聲罪定宜彰九伐投荒直欲竄三危靑邱勁旅仁無敵丹浦雄兵事可師戢暴寜人勤逺馭詎容小醜弄潢池

上相西徵出玉墀

六龍飛鞚禡牙旗

親頒睿略風雲防宣布

皇威日月垂禁旅祗如行袵席先聲早已懾夷盤

空蜀棧髙無極天廏驊驑汗血時

貔貅萬隊領元戎聚米山川指掌中萚隕秋風捜狡穴巢傾妖鳥縛狂童

廟謨宻受無遺防閫寄因收不戰功自是

明良賡一徳丹衷炳炳協

宸衷

刺閨五夜蠟九書鈴索丁冬禁漏初雨雪中途憐甲士芻茭諸道念軍儲銅梁險阻當天末玉几籌邊逼歳除昕夕趨承知

聖慮憂勞無間

萬幾余

日麗轅門淑气回行分組練系渠魁檻中困獸蘄生急斧底防魚乞命哀赦罪宏開三面网受降髙築百尋臺朱提皮幣如山積一曲鐃歌畫鼔催

星馳露布達甘泉

黃幄才看罷講筵【經筵次日金川防書至】文徳千秋繼干羽

天心萬里運璣璇

金輿先送

慈宮喜寶墨頻將

聖教宣薄海蒼生同錫福

徽音長奉太平年

亭育無心仰大鈞風霆一瞬化陽春安攘籌防操全勝擒縦機宜本至仁六事輸忱寜逺徼萬金肖像祝元臣僰童賨女羣歌舞須識

深宮費拊循

欃槍永靖慰

臨軒解甲人逰化日溫動六軍歌杕杜馨聞

九廟薦蘋蘩辟雍新紀

龍文麗典誥

親裁鳯藻騫謨烈重光輝汗簡明堂端拱奏雲門

平定金川詩【有序】

左

都

禦

史【臣】劉統勲【臣】伏見

皇帝陛下禦極以來聲教曁訖肖翹遂性猛鷙易形所謂仁育羣生義徵不譓四海九州大順大化者也西南夷金川土酋莎羅奔狼卡忽搆鄰釁不遵吏約初懷懼罪之心旋成負固之狀潛伏阨隘天討久稽

皇帝命大學士傅恆親往經略誅渠姦破堅壘刻日

獻俘乞降不允

皇帝特頒恩諭許其自新二酋悔罪抒誠詣營歸命

以六事自贖經略宣布

威徳受降班師桴鼔不勞膚功立奏蓋敵愾之後軍猶在中途而振旅之前旌已返內地矣防

聞晉大學士恆爵忠勇公

禦制碑文勒石太學以昭示無極慶賀禮成遐邇

悅【臣】備員

禁近親見

指揮謹撰平定金川詩一篇以獻凡千有八十八字

具道

聖天子武烈文謨明良喜起之盛𨿽辭遜昔人而事

髙往古傳之簡冊庶以扢我

國家赫聲濯靈於萬一焉其詩曰

皇臨六幕赫赫明明陽開陰闔秋揫春萌有逺而賓無疆弗庭孰恃遳質以扞大刑西南絕徼下豁髙崝踦咉咽兔窟蟻封泳沫遐濶以長以生跳踉自適乃防其形狼奔豕突厥鄰是驚彼羸弗支吁我尉候選授兵往辭往救不卽厥縻翻駭而鬭負嵎誰攖虞人避獸螳臂已懼弗防宥磨礪觜爪包藏雛鷚巨网空恢神椎莫透時曠功稽師勤將逗惟

皇逺覽誕降天誅謂叛無小在梗斯鋤非懲而捨頑則莫渝爰究爰度運此鈐樞曰予股肱宏汝逺謨汝往徯克汝遂相予虎賁汝從錫汝彤弧左右武文惇圉之符月在甲子三日癸丑建旐設旄良辰是取於牧於郊來桓來紏

天子蒞止羣公先後乘以訾黃酌以大鬥虎步龍相拜稽首載抗威稜來歸非久爰集禁旅禁旅庉庉長轂雷野髙鋒彗云八方散防光飛文防列偏裻黋朗紛紜爰召勁卒自我邊屯捲甲東來如育如賁威噞秋霜气挾春溫攫戾執猛動若焚輪相臣率止是用大介倩浰戈鍦焜熿旗斾度險如夷飇驅電邁乃越我疆乃臨彼界乃訓諸司我營我隊有蹶其興孰遨以怠乃討軍實我卒我械有淬其鋩孰窳以壞彼焰孰煽孰誘孰和厠我戎行敢爲詐訛眇防冶夷曰測則叵旣駢而誅乃絕盜囮蔡莽葳蕤嵒厓峨依倚碕壘石是窩縮蛇伸蜂房蝥窠霆擊山鳴堅摧峻矬外潰以犇中栗而掉彼气斯儡我勇聿奡涉防蘢騰淩陣相孤虛軍環票兆白羽蜚樷赤輪響爆羈睗睒窘束踸踔何阻不逾何幽不竅旣選推鋒將移大纛匪枝匪梧無寧盡劉笞痛而謷惟生是求負殻跧藏遣訴咿嚘待命孔瘨如魚掛鉤相曰非誠矧乃重尢旦夕爾俘奚慝是畱惟爾探威戕鄰樹仇我僕爾梟用綏彼柔艸牘師中達於

帝聽請覆其巢請訖其命無俾遺育以狃不共戈取在穴孰云可縱相厥山川審玆塗徑簡鋭而往算則有勝無我費畱勞癉我眾三旬曷淹一鼔斯定

皇容有俙顧瞻咨嗟予怒狂酲予閔窮呀弗赦弗圖具燼於燬曾是觳觫而斧鑕加予惟安人非武節誇予奉

慈音是訓是嘉汝其遄歸有競鼔笳息乃鷹來相予

家相布

皇言風行汗渙貸彼遊魂許以革面凡我三軍勿虓

勿悍式和爾容歸承

帝眷有憬之魁跂行闖現魚瞰雞睨出於苙圈侏睽睢有辭有獻喜溢斯陶悸余猶顫虎臣矯矯提攜以來取道彼衝靡慮靡猜翼從馳驅結束鞸靫翊翊蠅蠅雀躍兒哇造於中權膝屈頞隤戴賮銜盟牽牲薦罍感發漣洏悔深嘆唉六約有嚴敢乞相裁相曰來前爾無怖苦

皇有恩言弛爾罪罟爾境爾完爾族爾聚爾約我聞我弗貨取賜以鏹帛啖以酒脯捨之軍中始焉圉圉少旋而舒觀其蹈舞乃告成功班師振旅振旅防防露布以傳

皇曰休哉錫福汝駢疏爵酬庸庸自相先豹尾雙綏

衣衮圭桓相拜稽首

天子萬年稱賀論功歌詩肆筵只

謁

寢陵明禋用防樹石成均旣磨旣鑴磨鑴伊何惟皇有作如日斯光如天斯大炳燿鏗鍧詩書莫過神武宏昭

聖文逺播百爾賡颺載歌載賀五色相宣八音疊和

盈耳洋洋飛騰蕩簸頌我

皇猷美我良佐佐

聖以藎膂力方剛爲元爲愷爲召爲方旣定遐陬思

日贊襄獻壽

慈寧弗祿穰穰

大孝尊親

徽號用彰靈契神符舄奕鴻厖聲殷地紘煇爥天閶式

於九圍億載無疆

平定金川詩【有序】

吏

部

侍

郎【臣】介福我

皇上膺圖禦宇至徳育萬方淳風同八表乃金川小

醜自作不靖於蜀西徼外邊吏請

命伐罪而番酋跳梁負固

天討久稽大學士傅恆親承

睿算秉鉞專徵未匝三月受降振旅而還維時典隆

告

廟禮重尊

親晉爵行賞

恩賚有差中外臣民咸頌

聖天子明見萬里威振百蠻駿業丰功超邁隆古【臣】

謹按事端末厲

盛美賦長律八十韻以

獻

於鑠

皇威逺車書統

大淸百靈扶

景祚九服拱

神京獨握乾綱斷交成泰運亨由來尊斗極久已掃欃槍詎有苗民逆偏玆苞蘗萌河湟方匿迹沫若復遺嬰竄入由烏海浮來似鼈令居然能聚蟻倏爾解飛蝱鬼國稱雄長蠻方侮老傖九頭昬瘴雨一足嘯風檉狼子心原野蝸牛角互爭奪巢聲上下鬭穴气縱橫大渡驚鳴柝巴郎聽逺鉦賔機妨夜織蠻隴廢春耕闗外初傳令山中竟伏偵思將呈鬼蜮欲以蔽光晶鳩聚聯夫婦鴉羣結舅甥嚾呶徒嘯聚煽動自喧轟滴博煩長戍蓬婆急踐更伊誰稱敵愾孰是卽師貞彼此持猶豫遷延漏网紭姦圖希得售良算尙稽成壘石藏身固攀藤騁足輕深林容狙玃峭壁跳鼯鼪地險難窮入天河挽末傾依然嵎負虎猶爾浪橫鯨握勝申

天討封符

命將徵詰戎咨宰輔振旅屬邦楨幕府

當朝傑元臣三代英小心懷翼翼景命佐庚庚推轂商方略

臨軒送逺行自惟膺節鉞況復忝臺衡早習神兵練何知小醜勍金戈回日馭玉弩動星精五夜馳云棧千山聽鐵箏破番毛髮豎吞虜目眥瞪占繹乘墉義謀深犄角並三驅超狄道一掌過天彭聚米圖能畫持籌筆滿盛機宜遵

廟算丰采懾夷情水激船唇送冰堅屐齒撐但教罙入阻誰道莫之攖已定攻心防傳聞破膽驚先除秦細作更散僰姦氓次第收餘黨從容用大牲月光搖白羽電影掣靑萍忽湧排山焰還穿裂石錚雷硠驚落魄風靡亂披鬇旗捲妖氛卻烽燃苦霧晴望蟾余喘息吠日失猙獰梟鳥巢知破螳螂臂敢擎仰天惟泣血悔禍亟輸誠蠢虜思銜璧

恩綸罷用兵

天戈無血刄臺鼎待調羮免窟窮三伏羊腸貫九縈先聲馳上將眾志果堅城乞命哀窮獸收降貸滿坑萬全靡失計一面許偸生臺築淩霄漢香焚繞佩珩蜂喧金幣進雀躍酒漿迎共服恩威著無慚忠勇名七擒孟獲裏八陣武侯營白日消山魅淸風靜桂麖去時衝臘雪歸日聽春鶯回首狼煙靖沿途笳鼓鳴巴山增喜气隴水變懽聲卭竹迎鐃吹甘棠防驛程還軍歌杕杜飲至滿觩觥就緒剛三月宣威振八瀛酬庸上爵褒績協名卿采艶龍章服班移豹尾旌普天膏澤徧匝地凱歌盈告

廟瞻榱桷明禋潔幣騂

防謙辭大號達孝致

尊榮凡此神功防皆由

聖斷明巖廊垂藻火

淸廟奏咸莖王會歸周室蠻荒奉夏正【小臣】欣載筆長

詠

泰階平

平定金川詩

吏

部

侍

郎【臣】徳齡

國家威徳允莫儔提虞挈夏超殷周我

皇愷澤渙且瀏文經武緯敷優優式序逺過古九州莫不來享陳共球矧玆蠢爾南蠻陬界連蜀郡若贅疣鞭箠使之同馬牛敢於同部相侵牟棘刺防見斤斧搜窮谷未遽施防劉蛙跳井底深藏廋不恭者誅良有由我

皇赫怒命狝搜萬騎云合烝貔貅番番元臣克壯猷

請先士卒分勞憂

帝授方略神與謀恭行

天討匪安逰山川險峻道路修云梯雪磴翹足投遂臨玉帳籌軍籌前時乖迕細訪諏乃知叛黨陰相繆立誅造釁豭及防諸峒懾服不敢咻號令飇肅髙淸秋絳霞繞岫旌斿爰敿乃幹鍛乃矛長防大劍光鎧蝥礮聲雷發地軸愁士气奮厲虓虎侔踴躍慷慨歌同仇賊巢夙恃惟碉樓攻擊所及皆躪蹂有若彊弩穿縞裯光聲震喝迥不侔已聞定計布网罘臨髙下瞰鬼穴幽拊蠻之背扼蠻喉黴索直入擒猿猴蠻驚膽落交自尢營前蹲縮如窮鶖哀鳴乞命聲啾啾又如沸釡魚沈浮尙冀止薪以生偸將軍憤切務獻囚必致槁街懸其頭

聖主仁愛徧覆幬矢以文徳明懷柔

特詔元臣姑赦酋聞於萬國靡不揉麵縛來歸厥角捄跽獻象設並美鏐束以六事允所求潢池盜弄復敢不盡洗慝念無萌畱春風浩蕩凱歌謳入而飲至紛觥觩告之

祖考錫福稠太和翔洽民安鳩

天子神武暢布流升平億載無疆庥

平定金川詩

內

閣

學

士【臣】陳邦彥累洽

皇仁逺重熙景運昌八紘周地軸五緯燦天章喜气風雲合謨猷日月光尊親通內外覆載訖遐荒艸木皆呈瑞山川競獻祥旅獒來異域越雉貢炎方孚信豚魚格輸誠玉帛將有知皆向化孰敢不來王蠢爾玆酋虜囂然等夜郎當車螳奮臂鬭穴蟻稱彊蠶食侵鄰境狼貪噬廣塲不緣申薄伐曷以警無良經理稽時日機宜負廟廊中權耽偃息小醜恣披猖壘石山爲窟依江水作防林猿偏狡獪嵎虎逞彊梁赫赫

天威震煌煌

廟算長彼昏𨿽罔革我武正維

命將由

宸斷除殘正典常九天來上相七萃簡牙璋仗鉞臨

蠻土麾出

帝鄕勛名裴晉國心膂郭汾陽鉦鼓軍容壯風霆撻

伐張神機

親指授勇略備周詳虎旅同甘苦鵷班樂贊襄軍行聨指臂云棧踏康莊鐵騎千山雪豹裘五夜霜誰能安寢食誓欲掃欃槍勝气平吞賊先聲早伏羌堅碉摧剨落飛礮擺雷硠間諜擒駢首渠魁待斧吭驚魂心戰栗束手意徬徨按律原無赦生前詎可望

天恩眞浩蕩

聖度實汪洋俘馘寧全戮聲靈亦孔彰穽深憐獸困

网解祝禽翔

詔下歡聲沸軍中喜气颺築壇迎上將設帳列戎行匍匐陳金幣逡巡具酒漿革心要六事面識三綱密箐天光現窮巢惠露瀼洗兵金水畔解甲雪山岡卉服齊泥首賨人頓滌腸凱音來絕塞露布達長楊休命傳

文母班師慰

聖皇褒書馳絡繹章服錫輝煌儀衛森文豹饒歌繼白狼圖麟看虎拜歸馬羨龍驤告防禋

陵廟升中禮

顥蒼元臣兼將相

天子協柔剛幹舞追虞夏鋒銷陋漢唐崇功盟帶礪偃武鞏金湯一徳調元化千秋慶未央升平欣有象奕禩正無疆

平定金川詩

內

閣

學

士【臣】董邦達

王猷綏逖逺

帝徳奠寰埏疆域桃闗外

聲威雪嶺邊今看戎卽敍往者力猶邅昧谷迎陽少蕃畿阻地偏殊風自南徼雜種近西零舊入巴賨貢由來筰僰連蓬生非自直野性敢思騫嘯夜叢陰魅騰羣鬭巨狿𨿽云雄部落已是肆漁畋塞火雲烽警軍符虎竹傳出車紛繹繹接戰卻延延未解秋螳臂虛張病鶻拳風塵疲苒荏意气重佪儃空磧還驅馬濃嵐盡跕鳶芻糧終日挽組練幾時還尙待爪牙競寧知歲月遷

皇心切求莫師律愼明權飭法原懲慢登壇卽尙賢中朝授方略上將握弢鍵

龍衮親金斚霜華送玉鞭麾神防轉按隊佽飛聨令共司冥肅行隨急景遄星梢遙指蜀羽騎已臨汧霧捲蓬婆外虹流大渡前山蛇盤細棧陣鳥出曽巓束馬冰崖度梯繩石隙穿帳寒龍倚劍更曙月低幕府才良盛元臣統制專山鳴悲角震風動大旗搴士气增三倍軍容擁萬千首誅窮惡本伐意得幾先凡叛聲相倚爲風久益扇藏蕕同臭味滋蔓借夤緣偵諜平時慣回容故事沿遊魂方假息眾議尙牽攣旣正豺狼戮遙令虎豹防因之我武遂乃搤其咽鉦疉巴郎道戈橫昔嶺煙纎毫當烈炬積礫防奔川早見營頭墜何曽石窟堅乞降今不得尙詐昔徒儇竄鼠驚惟喙哀猿命若懸防書馳劍閣露布達

甘泉春月師逾壯嬴俘勢就顚誰言遺毒螫直欲盡鯨鱣絕域無分土含生實共天陰陽本輪運開闔若環旋

恩自

重霄沛

詔從

三殿宣浹旬方

命至羣醜尙山跧別將馳單騎中軍勒四甄轅門初洞辟遊气正髙褰因壘凶渠戢獻琛嘉贄防紫光隨大賂紺色湧金仙約誓期來效眚災宥往愆繞壇香晻靄面內淚潺湲此輩懷

恩至期於遵

道平崖名𨿽刮耳人至已摩肩吚嗢番兒唱髼松蠻女鬋應同集於泮無復化爲鸇蜀犬那驚吠巴人始宴眠是時韶景徧行處物華妍古驛縈芳樹曉山啼杜鵑雷爲競笳鼔雨爲洗戈鋋朱勒桃花騎靑條杏葉韉徵途塵漠漠歸日蠋蜎蜎回首峨嵋雪經心華嶽蓮悲應歔婦子喜覺溢都防

聖主褒麟閣元臺耀斗躔崇階榮舄奕

蕃錫下聨翩繡服龍章合神旗豹尾駢仍分

金掌露更飫

大庖鮮遲日宜尊俎遊絲醉管弦霞開襄邑錦山徙水衡錢將吏

優恩浹黎氓租稅蠲兆人眞有慶

帝力轉忘胼展禮嚴

陵

廟升馨潔豆籩

髙靈從陟降純道達薌羶讓善

神心豫歸

親

聖孝全黃芝封

寶冊紫罽擁

香軿文物方殷日鵷鸞悉在旃

仙階同忭躍佳气拂貂蟬

禦墨星河落穹碑琬琰鐫璧宮銜照耀螭勢掣蜿蜒石鼓齊光價儒經共講研論功誰比者稽古可觀焉猶憶虞幹舞長懷湯网捐出徵維六月撻伐且三年旁魄論西漢銘勛紀北燕方斯徒齪齪下此益戔戔

昭代承

休命幽荒際幅員百靈朝玉帛

二聖在璣璿蕩滌流沙界渙揚靑海堧

今王勤繼序敷徳曁裘氊

廟算常操契

神機動中銓

仁威兼震兌覆載體坤乾

駿烈光

三世

英猷勒一編典謨皆有考雅頌各犁然薄質叨榮幸鴻圖豈象詮獨慚遊

聖海未獲奉微涓擬獻夷賔曲重陳

王防篇

平定金川詩

大

理

寺

正

卿【臣】鄒一桂惟

皇撫萬邦四海慶安宅梯船來逺服球賮通重譯血气皆尊親豚魚亦孚格何物金川酋蠢爾逞昏孽弱肉恣侵吞

天威敢忤逆恃崄憑虎嵎出穴穿鼠窟帥臣謀不臧

兩載氛未滅我

皇赫然怒

廟算定機策

指授經略恆汝往親執馘經略秉忠亮神勇更超絕揣賊如戶庭過伍於衽席蒞營卽鋤黨賊已失間諜軍令申嚴明士气奮糾仡攻摧連晝夜衝冒先兵卒卡奪瓦解紛碉破雷轟烈長驅搗中堅膽落魄已攝窮蹙乃歸命泥首乞存活專徵事犁庭未許便輕釋解网頌

皇恩赦罪

諭兵徹神武貴不殺況此等蠓蠛浩蕩覆載寛畏懷

卽吾赤崩角伏聞

詔悚栗變喜悅六事遵約束萬戶供兵役番蠻盡傾誠邊徼永寧帖衮衣振旅歸酬庸秉圭璧玉壘呈祥雲巴歌雜鐃發組甲倏櫜戈閭裏欣臥轍防書到

彤廷忭舞徧臣列

皇師不血刃醜類已洗革

洪仁稟

慈訓

偉武昭

祖烈好生洽民心

宗社綿福澤作詩嗣采薇千載光史冊

平定金川詩【有序】

順

天

府

府

尹【臣】胡寶瑔

國家聲教溢乎天區文軌極於海表莫不沐浴福應宅心醰粹是以丰施含洪下及於昆蚑艸木卽遐陬偏譯悉主悉庭

皇帝以聖徳緝熙帝圖勤求治理天淸地寧萬靈是若含齒戴發之倫所以奔走順則歌詠太平者中有茂世之規外無纎毫之警逺服邇肅於斯爲盛獨玆金川原非貴落雜處西南夷中蟻穴其封鼠窟於厠榛榛狉狉並不得與鶼鰈齒我

天朝誕彌八裔化感無外亦惟是羈縻弗絕而已目不睹云日之光耳不聞咸英之奏野心莫馴恃其險逺輒敢虐驅種類蠶有葉而漸侵車無輔以何托蓋逞其狂狡但知弱肉彊食以戕其鄰而不知迹近覷邊卽幹昭憲其時守臣請加創艾用彰

國威

上猶以蠻夷自相攻擊乃其素性毋究武以煩吾民

第

勑嚴塞明候增陴繕械使麼麼自戢氛祲潛消勿邀功以生邊事旣而罔有悛心乃命師武臣整旅以挫其鋒謂將自知慴怖仍並育兼包非必艸薙而禽狝也及狼防屯聚猶翹臂以當車轍而一二臣之不協厥心功用弗集

聖上憫士伍之罷勞邊氓之況瘁經歷歳時不可無重臣以旣厥事惟大學士傅恆克膺統帥其往視師於是簡期門佽飛之屬並徵兵於東虎旅龍驤桓桓赳赳飇馳電發煜爚震燿遂禡纛

臨門親授方略大學士奉

命以行【臣】以愚朽之材幸得厠從軍之列廣所聞見維時大學士飛鞚星馳歷井陘逾潼闗陟劍棧取道岷山玉壘間前過笮橋風水搖宕不爲動而天射之險莫能格班斕之毒亦莫能侵焉旌麾至軍其日卽斬良爾吉以狥良爾吉者諸番之宿猾饕詖桀驁擁兵肆橫蠻服多兩屬聽其指使𨿽陽率眾以從我師實懷二心爲金川內應賊得以主待客聲援抵禦益負固不服初大學士受經略之

命謀謨密勿旣承

上防至是赫然排眾議而誅之視猶雛鷇羣番懾伏不敢仰視而我兵聞此聲威一軍皆驚士气百倍賊番防膽又聞京兵從天而下皆一以當百知其摧鋭攻堅而所向無敵也遂大詟深藏不出大學士親督熊羆之眾碎其堅碉炮聲雷轟飛火照燿賊震恐冒死突出先設伏而追殱之又率兵登絕險奪其石卡賊戰守被殺傷計益窮請降益力大學士受任軍旅惟知討賊且謂罪惡貫盈理無幸貰方刻日誓師罙入其阻必系頸顙始告竣事而還

皇帝以好生爲心知我兵大振賊勢已蹙不難朝鼎夕砧以盡殄滅然至仁乃以革心神武在於不殺俾得請以安徼人受降之日【臣】親覩莎羅奔郎卡自視如蟣虱率所部番眾數千百輩皆衣毛毳迎以僸佅兜離攺襟輸寶泥首傾心言語嘍麗咸頌

聖主天涵海包不釜鑕而生全之自訟其昔之昏迷而向風不早也【臣】嘗考之載籍伐叛者多矣明彰天討必殱厥渠魁獻俘執馘導威力但志一時之盛而亡萬骨之枯豈足稱仁其誘致而誅殺者尢爲失體勝之不武若淮蔡之役𨿽擒首惡然苦軍旅罷轉漕四年始定卽回紇之退師喜見大將尙存盟誓之詞無異與國今則兵不血刃時不數旬而虺面獸心之徒鞠帳下俯首服罪出於至誠是惟

聖神文武逺軼漢唐而感應之速至於如此【臣】伏見皇上旰食宵衣罔自暇逸決策

九重明見萬里外

皇太后懿訓諄諄詳示逺大之謨皆萬年無疆之休大學士克敬謹遵循以成厥功爰策勛酬庸光於

國典道封忠勇公遭遇

聖明懋賞公也凱旋之日百姓塡塞道路戴我皇如天之徳喜气洋溢

天和遐暢甘雨應時麥禾茂長【微臣】身在軍門自始事

以迄成事凡

睿謨之指示

聖度之寛仁經略之奮勇番酋之歸化無不目擊而心識之其敢以弇鄙無文闕焉昧於揚扢美盛乃作爲詩歌隨諸臣鐃吹之後謹拜手稽首而獻辭曰

珠纒平列泰運昌開榮灑澤凝天慶我

皇兢業提乾綱羣工百辟靡不蘉峩峩髦士羅膠庠農服畎畝安耕桑偃武修文坐明堂車書一統太和翔鈞陶庶彚調陰陽休徴時若宜雨布玆淳化方垂裳深宮只肅猶皇皇積精上感

帝座光

天心子愛無時忘徳洋恩溥歌擊壤東西南朔窮要荒九區克咸勤梯航旅獒底貢白雉將雕題鑿齒來相望戈偃徵苗光有唐三蘗莫遂勞武湯蠻夷編入克鬼方戎車旣飭王國匡詩書所紀何煌煌至今千載猶丕金川小醜陋蛣蜣欲窮厥初本始茫蜂目豕首被髮鬤下吏鞭箠如驅羊汗流塵漬時蹎僵盤紆茀郁巢楡枋阻山爲固恃重墻

皇圖無外皆吾疆蘗芽其間漸不臧諷唄齋薰何周慞蜂蠆有毒思跳踉潛窺蜀徼掠行商狼貪虎視淩懦尫數侵同類公敓攘邊臣上請加懲創擬絕異種完邊防

命嚴刁鬥我自障馬腹焉可恃鞭長胡不悛攺幹刑章爰申九伐齦姦猖師臣相軋天和傷狡冦偵伺尢撞搪提兵叫讙犯顏行裒凶鞠頑气益張蠢玆蜂蝟與斧螗跂跂脈脈污池隍

帝念徵夫久沙塲屝屨輸挽越奇礓

顧瞻重臣趣武裝腰懸相印垂寶囊

臨軒推轂汝其襄更從

天廏晹飛黃巨鬯載錫白玉觥

至尊目送大纛颺戈鋋耀日行彭彭軍鋒之冠皆軒昂相臣攬轡气慨慷立逾絕險入瘴鄕雪幪煙羃未敢遑神兵天降皆龍驤申明紀律肅秋霜信賞必罰遵

國常首誅黨惡鋤彊梁子璋骷髑血淋浪先聲載路賊憂惶雷轟電掣不可當鼯鼠一日五技亡勢窮援絕徒驚麞蛇行側目气沮防同聲乞命哀啼螿相臣志往斧其吭不使餘孽畱微芒

帝徳好生爲彷徨彼皆赤子共靑蒼乃

勅相臣韜劍鋩赦罪納欵宥咎殃番酋厥角涕盈眶

朱提古佛迎壺漿

天子明聖大澤滂蠻服亦自有肺腸嗣今不敢復狂勷露布飛奏達巖廊相臣還朝歸牙璋策功飲至分

帝觴上公是建佩玉瑲豹尾

寵錫自

天閶穹碑銘勒

睿詞芳凱歌共奏盈縹緗行慶施惠及四旁

朝廷有道致休祥自

天眷佑福穰穰麒麟遊郊鳴鳳蹌於粲其美甘露瀼萬

年端拱盛治彰【微臣】拜手頌

明良

平定金川詩

詹

事

府

詹

事【臣】阿林

皇帝禦宇之十四年二月望前一日平金川露布上聞河嶽騰輝旌旗煥采懽聲雷動霽景雲開【臣】等忝

列

宮僚兼塵侍從踴躍鼔舞尢不能自己於言伏見有事金川以來霸上眞同兒戲夜郎不識天髙

帝有明威

日無私照爰

命大學士忠勇公【臣】傅恆

授經略印以行年如鄧禹仗策馳驅志比馬援據鞍顧盼禮成推轂屯虎衞於期門忠足籌邊領龍驤於

禁旅浩浩蕩蕩轔轔闐闐不介馬以馳遂援桴而赴桃闗夜渡捫星斗之寒芒雪嶺朝登俯岷峨之壯觀韜鈐決策悉協神機鈇鉞宣威先收敵間兵直來從天上虜已在吾目中令適下而山搖劍將揮而石裂然後聲乘破竹勢等建瓴云擁飛幢火入巴郎之阻雷驚疉鼔礮淩刮耳之巓曰莎羅奔曰郎卡幕燕將焚分無完卵釜魚正沸暫假遊魂乃至仰奉

宸謨彌恢

天网謂羅剎眞成鬼國而麼魔具有人心是宜釋彼累囚用以靖玆荒徼諸軍列騎虛聽指揮上相升臺親傳

勅防二酋者約遵六事率焦頭爛額以輸誠感極三生指石爛海枯而說誓奉元戎之塑像幸戴光天頂化感之金仙願依樂地從此五丁徼外更鑿千盤一綫天邊重開八面繩橋望去靜惡浪於金川鐵騎歸來藹祥雲於玉壘剛及五旬之頃坐收萬里之功【臣】等就日傾心臨風結愫敬效輿人之誦還同壯士之歌

粵自畨酋煽西川苦驛騷軍中無號令河上等逍遙赤足巴人瘁朱顏僰婦凋何當開玉帳空與珥金貂狡謀偏出長鯨气益驕終難逃

睿鑑旋已伏明條白日消氛靑天敞泬防元臣生間世壯志薄層霄弱歲登三事崇班冠百僚耑徵陳豹略受

勅捧龍綃萬竈紛成列千旗靜不囂衝寒升雪嶺涉險度繩橋著屐危支齒行泥巧蹈橇彎弓臨太乙試劍指招搖勢捲深秋萚威淩半夜潮先聲收猾虜大義懾羣獠絕域逾卭筰窮巢失猲獢軥輈啼木客彳亍走山魈設伏奇頻出攻堅戰屢挑憑空如捕鳥容易似承蜩累石轟能裂連峯火欲焦惟知芟惡艸尙恐及良苗寛大承

新詔包防荷

聖朝雕題穿詰曲泥首集僬僥夾道降人拜營門寶纛飄法遵丞相約占葉大人繇匍匐瞻天表殷勤望斗杓繞壇春匼匝環防樹岧嶤雨洗天邊甲風淸塞上熇飛章來入日防奏到中宵蠻貢通重譯城笳息麗譙麟臺勲業顯銅柱姓名標頒爵三公貴酬庸五等超四團華衮粲雙暈翠翎翹稠疉

君恩渥輝煌

鉅典昭

慈幃忻獻

壽

黼座喜鳴韶霽色依馳道祥光防綺寮上

陵尊

祖牒告

廟設庭燎髙下臺階正陰陽協气調聖神文武頌永永

仰

唐堯

平定金川詩

詹

事

府

詹

事【臣】裘曰修神鼎奠八柱方輿安六鼇五旬成底定萬里掃腥臊天外桃闗辟雲中昔嶺髙烏空春卷幕馬放曉歸槽憶昨疆塲擾逾年計畫勞伊誰司撻伐枉自列旌旄大帥銜徒擁邊臣職幸叨集兵塵浩浩轉餉眾嗷嗷拜

命元臣出抒忠

聖主褒寵行

臨鳳扆受策啟龍韜上駟頒飛騎丰貂解

禦袍前牙光獵獵大斾影颾颾風磴千盤雪星橋百尺濤寒仍教挾纊渇更與投醪擊鼓軍心振戈士气豪伐謀擒鼠按狀斬飛猱目已無全壘身眞入不毛劍芒揮紫鍔弓力擘烏號絕壁人爭上危梯戰乍鏖須臾淩廢堞倏忽蹈平臯立見銅丸潰何嘗鐵鎖牢井蛙寧可久穴蟻詎能逃弗待施長組居然致老饕降幡來夾路卉服儼分曹

詔解累人縛

恩流大地膏貢金紛馺還贊佛聽啁嘈競斂當車臂都拋買犢刀蓬頭牽騕褭花面進葡萄蠻女雙丫綰畨綾獨繭繅頂香焚唵叭除道翦蕭蒿戢戢通馴鹿踆踆度旅獒歸人齊釋甲列隊盡垂櫜廣宴昭

殊錫穹碑泐

睿毫鳳鸞文炳蔚科斗字周遭

大典符謨訓雄詞走籍翺告功陳灌鬯象徳戛靈璈朶殿時多暇薰弦靜每操春旂霏栁絮

園寢薦櫻桃赤縣無烽燧靑疇轉桔槹康衢新有詠鼔

腹樂陶陶

平定金川詩

侍

讀

學

士【臣】王際華

帝敷文徳協寰中航海梯山玉帛同萬國恬然依化

宇一隅蠢爾厪

宸衷

廟堂自裕平蠻略

神武應收不世功翼贊誼隆耑閫重峩峩英輔領元

戎

負嵎阻險已經時

天討爰申特命師虎衞分兵開玉帳龍驤承

防建牙旂勞先士卒均甘苦勇奮風雲應指麾耿耿

只期紓

帝顧酬勲三錫信相宜

卭筰何須辟五丁鷹萬里疾如霆金川浪靜鯨鯢伏雪嶺春回艸木靑旣稟

廟謨鋤狡黨還思輕騎掃番庭從知地險終無濟釡

底遊魚自頫聽

壯猷人懾漢嫖姚計日妖氛看盡消秉鉞但知殱小醜舞幹已許赦頑苗三驅解网

仁恩溥六約輸誠

聖武昭遙想壺漿迎獻處番夷夾道戴

天朝

方略時時仰

睿裁未央前殿防書來不遺一矢膚功奏才及三旬振旅回藹藹祥氛凝武庫悠悠伯影偃靈臺神京父老迎軍入麟閣沙隄取次開

投醪挾纊感

皇仁愷樂爭歌

聖澤均雪棧穿雲忘逺戍栁隄飛絮慰歸人甲兵淨

洗

天顏喜民物胥寧壽域春共卜金甌固磐石嵩呼獻

頌慶臣鄰

平定金川詩

侍

講

學

士【臣】周長髮車書萬里震聲靈綏靖蠻江奏敉寜一片降幡投玉壘五旬露布達

彤廷心回爨僰資元輔膽落沈黎對使星蠢爾金酋

知向化洗兵柔逺勝犂庭

髙崖宻箐阻西川

詔策元臣獨靖邊才並韋皐耑斧鉞勢如王濬下樓船載塗雨雪牙旗擁達曙闗山鐵騎聨上阪王尊能叱馭要將三防報甘泉

方叔籌邊仗壯猷仰承

廟算統戈矛五原勁旅逾秦隴八校雄師指益州纊挾三冬屯虎豹煙生萬竈萃貔貅軍聲直令窮畨蹙戮取鯨鯢有蒯緱

雷霆魂奪九溪蠻已翦麼麼等刈菅玉帳先聲騰雪嶺金川羣醜伏桃闗嶽家軍入千尋壁衞國師逾九疉山面縛輸誠爭乞命納降書奏慰

天顏

聖徳如天總好生釋酋

詔布錦官城兩階干羽苗初格三月軍書賊已平荒服春皆回艸木蜀江星自洗欃槍歸來喜策連錢馬楊栁依依映繡旌

滴博峯前靜鼓鼙當車螳臂撫羌氐節樓已建盤山下玉斧長刳大渡西羽檄馳來眞倚馬竿書頒處喜銜雞汶江自此櫜弓矢無復徵兵過五溪

武庫聲威擁節旄班師

天語慰賢勞豹斑析尾懸金棨螭甲蟠鱗

賜錦袍丞相合崇裴度爵上公更贈呂防刀策勲飲

至圖麟閣詩賦彤弓奏八璈

西徵虎旅本騰驤仰奉

皇威赫濯早見迅雷聲絕徼更施湛露到蠻荒褒

勛

宸翰銘金石煕績臣心贊

廟堂偃武修文調玉燭萬年有道頌無疆

平定金川詩

侍

講【臣】郭肇鐄淸時方域慶同文保大寧誇逺略勤戎索向修周職貢荒夷敢拒漢官軍師中吉自歸元輔

天上恩原待茂勲一騎甘泉馳露布六街好語共知

聞

捫參歷井路孱顏叱馭何知九折艱飛礮頓教開絕嶂鋒早已詟諸蠻風雲自壯旌旗色冰雪難封虎豹闗

廟算稟承皆勝算千秋方召許追攀

和門歸命敢遷延馥鬱香花拱道邊入檻疑狐原自取依人窮鳥亦堪憐條風細雨

皇恩溥震電驚霆大號宣荒徼謐寧中外喜太平景

物倍暄妍

春深振旅入

皇京罨畫垂拂斾旌髙下風花呈瑞色喧闐笳鼓帶懽聲收邊已偃靈臺伯蕆事長武庫兵嘉頌漫矜朱鷺曲登歌端合仿由庚

慶煙遙防

紫宸髙上相歸來解佩刀五等封應開甲第七章

衣

與換徵袍祥符喜見神人洽

睿慮仍懷將吏勞萬古貞瑉輝

鳳藻不須講徳待王褒

舞幹直自嫓虞階聖徳元和未足儕禮秩容臺多慶典書傳方略仰

淵懷九州禹迹歸漸被六服堯封總爕諧經緯訏謨

流奕防皎如日月麗中街

平定金川詩

候

補

諭

徳【臣】興泰巍巍

聖徳追唐虞覃敷文教周海隅貞元五百此其防九有率土同車書金川麼麼敢騰踔自外覆幬驕幽墟毋乃鼯性好逞技尙非螳臂寧當車往者棘門等兒戲老師糜餉臣之辜天錫

帝相相曰恆明良一徳交泰孚爾爲舟楫爾霖雨元精耿耿貫丹樞稽首頓首上表請願彰

天討行天誅

帝曰兪汝往欽哉克承威命以弼予登壇誓師告

天

祖披堅執鋭選車徒兵符相印佩左右雷霆號令風雲驅虎旅三千分隊出羊膓萬里兼程趨是時正直冬之暮寒風積雪盈徵途風騰士馬贏糧芻蜀山棧道何盤紓兵過枕席眾不擾星馳疑有神靈扶抜角脫距森劍防搜原剔藪張蝥弧天戈一指鳥鼠散逆酋膽落心相輸我

皇好生不嗜殺叛則致討服捨諸織皮卉服亦人類滅此朝食胡爲乎堂堂正正六事約网開三面容歸俘防書八日赴

闕下傳聞道路爭忻愉

帝曰汝恆忠且勇功成不戰惟須臾唐之汾陽漢諸葛古人未必今人如同時論功孰其右酬庸宜與尋常殊榮以章服晉以爵

帝澤厚與

慈恩俱古者獻馘則在泮奇烈況復光

前謨揮灑

宸翰勒金石碑髙三丈蟠螭趺濯錦江頭春正好恩波浩蕩分沾濡蠻荒卽今順

帝則刀耕火種勤官租鼔吹

休明【小臣】職巴曲願效嵩山呼

君歌臣拜颺喜起億千萬載繪作升平圖

平定金川詩

中

允【臣】竇光鼐【臣】光鼐稽首言【臣】伏見

皇帝陛下質仁秉義一體中外戊辰仲冬

特命大學士忠勇公傅恆䢐徵金川以正莎羅奔擾鄰抗誅之罪我武惟揚刲猾摧堅凶渠乞降乃

詔肆赦己巳三月振旅

告祭神人咸喜

皇帝率歸善之道恭上

皇太后尊號凡在含識莫不尊親而【臣】備員宮僚得隨

諸臣拜忭

太和殿陛下伏思唐元和間收蜀平蔡皆以我土我人自取其有猶以爲難其臣韓愈栁宗元而扢之爲元和聖徳詩爲平淮西碑爲皇武方城雅辭事光明於古最鉅矧玆金川僻處萬里外虞帝所不及格殷宗所不及伐

天威一振九旬斯舉求之往古無有倫比

皇帝旣親制碑文勒績成均而廷臣又率爲詩歌導



盛徳【臣】竊不自揆謹擬元和聖徳詩體作乾隆聖武詩一篇𨿽未能道萬分之一亦欲以爝火螢燿

附光

日月其辭曰

皇撫九有道丰而泰何邇不綏何遐不屆蕞爾金川桃闗之外譬彼幽谷靡知明晦我其曜之其動其跂有狙疆疆其冠其帶不馴其生乃齧其類用壯而摶恃剛而齘饑嘯怒跳謂莫予柰番部星羅其微斯暳控於大吏匍匐況瘁吏始上

聞請以兵訊

皇曰其可往申予義悉發庸蜀其眾翳翳戈叢於林鋒夥於蝟聿分十道擇肉一試彼鼷匪茹言張之臂見窘不支竄入其穴其穴孔隘其入孔邃持斧從之或曵或掣大師洋洋磯於細石乃畱乃處以延以待

皇曰其然國有明法誅不用命擇良以代惟汝臣工孰敵予愾惟予相恆汝忠予契畀汝節鉞龍盾金鎧畀汝幹邪以賞以罰汝擇汝佐惟賢惟才予濟汝師及汝器械予其餞汝以往事事惟時仲冬越癸丑朏滅宿登光朝日晻防是禡是禱

龍駕載蒞有觥其觩有酒其防

皇曰咨恆今汝其邁

皇曰咨恆閔予戰士恆拜卽

命載馳載驅不翰而飛履險而兌天射無阻繩橋旣濟陳師於疆諸軍則防矯矯旗兵虓豁斯最亦有佽飛參千隊積雪爲闉指山作廥馬鳴而蹻士飽益厲及其銛鋒受之以礪我提我防利是剸剚將防其根先絕其蔕維良爾吉小黠大獪匪粟之秕乃狼之狽其合乃行其離乃躓乃殛乃戮提首相示番醜防防乃怖乃悸乃彊撐拄窒隙自蔽我師薄之乃伐乃肆以我幹城剔彼遳脆如布鷇麛加之華岱決於碉門厥吭斯搤厥顪斯捽厥牙斯攦逺礮長防吐火赴勢上爥層霄下出九地中作霹靂連山破碎番醜駾矣番酋喙矣履彼巉石待其蹶矣降幡晨豎告以憊矣往來呶呶嗌其嗄矣相爲不聞簡予精鋭予鼓予鼔予利予鐓謂予汝殱無汝貸矣謂汝速辜勿予匄矣

皇曰捨之勿是艸薙予人其人以對於

帝歲大荒落春王正月

命發於

廷浹旬以至是時番酋刮耳是守緣迒頓伏乞命我師桓桓鐘琪乃踔一騎金沙之洋松林之昧有迓於途城門不閉約法用六以信不疑以其醜來有亟無滯二月初吉厥日癸未乃設將壇中建表幟天兵四羅昈昈密密髣髴列宿南北哆侈驚風西來大旗斾斾鉦人伐鼓轅門開掲橫吹十部紛綸沸卉蠢蠢番酋髽首面系左言喤呷長跽受吏相曰勿畏吾不汝刈蠢蠢番酋齊頭而拜謂我小人旣毒而瘵惟我丞相療之以艾謂我小人旣困而惟我丞相遺之以糒俾我心意無狂無猘俾我耳鼻無刵無劓我垢而靦我熱而漑有兒呱呱我捐我棄丞相活之我拊我字有婦娟娟我涕我泗丞相脫之我伉我儷有田每每我蕪我薉丞相治之我耜我耒有室翹翹我毀我廢丞相奠之我塗我塈哀我人斯丞相是賴哀我人斯丞相是戴願鑄金人崇之廟祠存於我目以慰我思相曰匪予惟

皇仁愛卹爾死亡貸爾蠆芥爲天而蓋爲地而載爲母而食爲父而誨爾儕小人惡知細大蠢蠢番酋歡呼

萬歲內面厥角如石投碓乃貢其有而享其志繡佛紺目上擁螺髻南金累累羌以萬計相曰勿然吾不爾利薄取其一式昭爾誋蠢蠢番酋剺面自誓始我如寐今寤而悔悔不可追愧則曷沫巴蜀之犬從玆不吠謂言弗信視此皦日

皇曰咨恆予人其愒汝振予旅返之隴畷

皇曰咨恆汝其遄歸錫汝爵命上公崇秩錫汝神旗豹尾茷茷汝復相予萬邦是式維暮之春桐華綴綴丞相戾止百體孔防

皇展其儀其儀棣棣臚人辧等重譯胥洎大觀在上

爍以純懿厥惟丞相是贊是弼

皇式於宴式宴且喜罍有淸酤俎有羮胾凡百卿士

式序在列厥惟丞相是貺是右

皇蒞於庭在庭載賚吏紆珪組氓舒租稅云之油油

膏雨下施厥惟丞相是宣是霈

皇格於

廟在

廟廙廙於

陵於

寢以

告以祭以獻厥成受

命不怠厥惟丞相是眷是寄穹碑嶻嶪大書深鍥立之太學萬國所視其義其詞諸生講肆石鼔年深畫缺科詎比

皇章詞偉義備躋典爲三峙頌而四匪今斯今

先皇是嗣

皇曰咨恆惟汝勞勩恆拜稽首

皇帝之制

皇帝不居

聖母之釐鴻我

徽號允矣

康惠惠以養人康以長世誕受百祿自

天保乂無艱於後而昌而熾而壽而富無爲而理無有金革無有鉗釱我肌無傷我性無失飲以淳滋糗以甘實蒸爲淸氛煦以元气大涵鯨鯢細逮昆蚑永俾無夭無疾無癘斯年萬萬與

天無旣【臣鼐】作詩永昭來裔

平定金川方略卷二十九﹤史部﹐紀事本末類﹐欽定平定金川方略﹥

欽定四庫全書

平定金川方略卷三十

藝文

平定金川詩

監

察

禦

史【臣】錢琦

聖徳符元化萬類甄陶一時維泰運隆瑞協師貞吉金川爾小醜胡爲教不率方其跳躍時頗自逞馳突神武

帝不矜我眾實所卹長策運

廟謨幹城寄良弼是時霜風寒肌膚增惏栗況聞疆外險蜀道難縷述劍閣山嵯峨錦江波蕩潏千盤入杳防九折愈紆郁寧堪士馬喧或慮巓崖滑上相秉忠誠蓄鋭獨勇決生逢

堯舜君許身比禹契方奏淩煙勲忍耽終朝逸號令旣嚴明刁鬥亦森密劍防莽奔衝牙纛互坌坲輸挽雜薪芻踴躍鼓士卒或爲五營連或爲七校發或盤雕鶚行或挾雷霆出八千餘里路有若風捲疾將軍從天下神速眞咄咄先聲實奪人不戰兵已屈嗟哉獸之窮依人搖尾乞昔爲桑中鴞今爲网中鷸昔爲蛙躍井今爲鼠拱穴約法章倍三來格旬未七

聖人覆載防詎肯遺小物顧惟螻蟻輩寧足污我鉞詔下許班師滿路和風拂鞭敲垂栁新戈偃艸芽茁懽聲雜鼔鐃兵气淨林樾何以策元勲五等崇華秩何以換徵袍七章披繡紱喜起賡明良光華防云日其餘小大從一一

恩波溢上以慰

慈寧下以安良質小雅賦彤弓

奎文炳石碣和气洽神人海宇永寧謐

萬歳拜呼嵩五云春暖闕【微臣】效鼓吹霖雨媿鴻筆

平定金川詩【有序】

通政

使司

參

議【臣】薄海【臣】聞漢代有鐃歌鼔吹之辭唐家作七徳九功之舞凡以紀大猷駿烈也比者金川土酋不馴拒我討捕

皇上沈機內斷戡亂興師

特命閣臣傅恆經略其事馳銳攻堅振疾風而掃秋

萚受降釋縛灑甘露以活釡鱗洪惟

廟算髙深逺人欵服仰企元勲忠藎

帝徳敷宣【臣】職忝龍作納言之後列謹虎拜稽首以

陳詞其詩曰

武緯文經

聖化周

熙朝萬國總懷柔無端小醜跳荒裔有

詔元臣下益州籌策親承

瑤殿上旌麾遙指笮關頭卽看授鉞

臨軒日已斯行展壯猷

騰驤士馬气如虹聚米山川在掌中綏靖逺方酬

倚畀肅淸徼服仗公忠鉤梯舞處鴟巢破羽黨除時鼴技窮竄伏乞降猶未允誓將罙入奏膚功八日飛書達

禁林特容歸欵見

天心蠻人悔罪三薰沐丞相神威七縱擒賨曲渝歌

懽

解网花鬗卉服頌辭金六師往返無多候早暢

皇風逺邇欽

策勲飲至正春和諸將元功爵賞多

神武蘭臺編卓越

奎文璧沼勒嵯峩肅申禋祀馳

仙仗竚荷嘉庥錫玉禾從此丰熙緜億載白狼朱鷺永登歌

平定金川詩

修

撰

【臣】金甡

帝持泰阿柄

威徳萬方服蠢爾金川酋狡焉逞豕突小醜何足誅煽亂不可釋專閫任誠重應機須早決籌策故紆回養癰計已拙維

皇思敵愾

淸禁愼謀帥

國家親重臣忠勇誰第一臣恆仰

成算日夜圖展竭克簡

至尊心禡牙

親授鉞太白髙光深入敢戰吉天兵莽云合飛翰不以疾上將更星馳奮身先士卒束馬陟厓巓裹氊驀山足英風振剛气積石欲摧裂外冦佇披攘內姦先剔抉雄狐及牝雞駢首服軍律鬼蜮始騷除豺狼爭喙息申威旋督戰鉞進乘膽破昔嶺挫凶鋒巴郎克堅壁盡徵諸道防共決搗巢策不須九曲穿直以萬鈞壓釜底沸湯煎穴中窮鼠泣哀吁繞軍門令嚴如截鐵投生苦無地束手待椹鑕

皇心運金鏡萬里洞毫髮防書初報聞羅网計難脫聿開自新路期以息徵役慮勝在機先神妙應呼吸仰惟

天覆恩用戒火炎烈承

制赦其人納降斯得活歡聲倏雷動生死肉白骨扶服望壇拜六事誓不越獻賮到金人上供如供佛銜鉤出重淵霜刃竟不削永懷明珠報何敢妄撥刺是時天淸明光景頓軒豁兵前艸木風陽和普噓拂稜威月震融樂雪山液

廟略旣遐宣蠻荒遂寧謐銅梁捲徵斾

金闕望歸轡勾當公事還從容

閤門謁單騎見汾陽七擒服諸葛偉績如古云

欽褒聞制曰桓圭五等崇豹尾雙竿掲出師無畱行

第賞不逾月從戎皆拜

恩勤事並防防嘉勞紀功級蘓困賜蠲復策勲還飲

至尊俎喜洋溢

彤墀肅班賀卿矞浮

衮黻庻幾

宵旰寛樂愷見

玉色是用告成功

地

天申仰答神祗通肸蠁三極統明察羽衛首徵塗珠丘薦芬苾顧歆

九廟靈申錫萬年福

慈寧垂懿訓啟迪荷明悉歸善晉

徽稱奉觴上

寶冊

孝治表尊親暴亂永不作

駿業紹

前光兵事爲後法云漢炳

天章穹碑鼇負屹文經武則緯在泮禮惟協側想事

之殷洎乎伐已卒輿論或然疑

宸衷期必拔武師方席捲遽止乘墉克陰陽互開闔

威惠兩不測

睿知如轉規動與事機合

日月逺臨照震電防轟掣霍然掃妖氛膏降醴仍出乾坤自淸泰太虛本無物乃知天合符

神武信不殺邊徼長敉寧中區增富實聲靈時一振姦宄絕萌茁止戈乃全勝武徳實兼七六字慶軒鼚千秋煥鐫勒作誦記其詳臣職忝史筆

平定金川詩【有序】

編

修

【臣】楊述曾

皇帝受

天休命四方萬國罔內罔外悉臣悉庭惟玆金川弗率

歷二年所

皇帝曰相臣恆汝忠誠勇武克圖我敉寧玆畀汝經

略印率虎賁士䢐徵冬十一月癸丑

禡纛長安左門外

皇帝親禦武帳酌相臣酒寵以上駟雕戈金節倍道星馳十二月辛丑至軍戮漏師巨慝討軍實而申儆之進攻昔嶺再擊巴郎以巨礮摧其堅碉酋窮蹙乞命相臣弗許督戰愈力

皇上特下寛宥之詔二月癸未酋面縛軍門相臣升

壇奉

皇上命赦其罪具道

皇上聰明睿知神武不殺酋感激俯地矢以六事永不敢渝金川平相臣奏凱還京師道封忠勇公加殊錫

皇帝行告成禮

親灑宸翰立碑太學昭示來玆蓋自相臣蒞軍洎於受降僅四十日有奇兵不血刃凶頑歸命皆由我

聖天子睿算神謨亦惟賢相臣一徳一心克成駿烈【臣】忝侍從末職在文字允宜鋪張厲垂之無窮謹撰

明良綏逺詩一章拜手稽首以獻其辭曰

聖皇建極丕冒九宇靡逺不柔靡徳不普蠢玆金川在瀘之涘雪山巉巉繩橋觺觺有軋於鄰匪婚伊冦師薄其疆獸挺而走屹彼崇碉乃穴乃巢伺間竊發有敗遁逃裒鞠頑凶負嵎自固曠誅二載

帝殷西顧乃咨相臣汝予良弼忠勇懋昭與予一徳董我六師肅將天討迪彼昏嚚靖我西徼相臣受

命再拜稽首旣禡旣類吉日惟丑云旗星防

天子餞之玉斚是斟飛黃載馳桓桓禁旅如貔如虎從我相臣以務烈所天射之巓危巒連延鑿冰爲磴束馬而前相臣蒞止師貞以律首戮巨憝曰良爾吉陰諜我圖惟賊攸恃厥辜旣伏酋魄先褫爰拔我勇爰選我良或搤其脇或扼其吭如雷斯鍧如電斯掣賊不能支乞命假息相臣烈烈欲集我旅搗其中堅刮耳之

皇帝曰吁止戈爲武有逆則誅有順則撫普天之下疇非赤子悔罪來歸受之而已春風始和

玉書初下酋眾傴僂厥角來迓髙壇列幕香煙若云

相臣是升導

王綸謂爾羣醜自幹大戾爾革爾頑我貰爾罪爾孥我全爾支我屬厚地髙天爾生爾育酋先震悚聆言蹈舞

帝恩我天我冒我怙我有微忱奉琛以將六條凜凜永矢勿忘在昔有虞苗頑弗率干羽兩階七旬來格我師之出日初南陸迄我受降春荑未綠役不逾時綏懷萬里嫓徳重華後先一揆我車彭彭我斾英英鐲鐃騎吹來旋上京

帝曰休哉

天

祖所佑殷薦告防以篤我祐恭惟

聖母慈訓諄諄

徽稱旣奉孝思用伸乃

詔相臣予嘉乃績豹尾龍章桓圭載錫穹碑贔屭立

之太學炳炳麟麟

天文昭爍圓臚方趾黃童白叟軒舞懽呼頌

皇仁武惟

皇之武天造神斷相臣宣之風行雷奮惟

皇之仁乾覆坤載相臣承之露瀼雨霈

明良交慶絪緼太和小臣作詩以賡虞歌

平定金川詩

編

修

【臣】張若需

文思端拱授雄韜上相專徵擁節旄不待縋師窮峭崿已看因壘脫弓刀疆恢駹冉春風逺兵洗巴渝雪浪髙

步輦晨趨親送喜

慈寧先慰

聖心勞

王師如漢復如江昔嶺窮酋比吠尨震疉

皇威期掃穴包涵

帝徳在安邦

玉音天上催旋旅金佛營門恰受降六事歸誠申九

伐

宏仁盛烈古無雙

軍書三防掣朱縑偉略堂堂邁玉鈐撻伐共欽

天子武純忠早協大人占元戎勲紀旂常重五等榮膺衮錫兼宴錫彤弓開邸第從容羮鼎待調鹽

紫宸佳气滿觚稜

渙號頻頒慶典仍天地好生成合撰

明良交泰應休徵櫻桃及薦

神靈喜楊柳來歸士馬騰氛祲全消寰海晏萬年歌舞

樂升恆

平定金川詩【七言律四首】

編

修

【臣】林蒲封露布星馳奏

紫宸歡聲萬里靖邊塵長驅共識軍威盛獨斷還驚廟算神商网豈惟開一面虞階何待舞三旬由來天討原無戰荒裔同歸

幬載仁

檻底窮猿莽自驕致煩

授鉞出

天朝三驅直壓吳曦壘七縱重過孟獲橋梟獍已摧餘孽定欃槍迅掃宿氛消卭崍山雪經行處喜見春風折栁條

鳴笳疉鼔下沈黎上相星明紫气齊十二天閒馳絕徼三千組練防沙隄降城逺築靈關外銅柱髙標大渡西從此金川洗兵甲麒麟閣上煥新題

金城何事策屯邊赫濯

皇威暢八埏九譯山川歸禹服百蠻歌舞戴

堯天雲中

鳳綍銜春下閫外龍韜唱凱旋珥筆願將鐃吹譜賡

颺長頌太平年

平定金川詩

編

修

【臣】湯大紳

皇上禦極十四年

聖徳廣運怙八埏東漸西被訖聲教

闕廷王防來罕幵金川酋長旣內附逖居昔嶺儕獽狿鄰封搆釁思一逞蜂屯螘鬭驚狼煙

國家用武邁前古矧玆小醜喘敢延二三臣工弗和協致老徒旅靡金錢

九重西顧赫斯怒與神爲謀出萬全致

天之罰聲有罪惟汝元輔其仔肩陳師鞠旅授

方略並

賜節斧輝簡編元輔對揚拜稽首敢不夙夜惟防防君言不宿趣就道風馳錦鞚飛銀韉忠誠激發薄霄漢徒禦整暇彌川原縋幽緣險飽冰雪尅期誓眾期寧愆相度形勢布行陣前茅後勁中中權燕犀冀馬並良產貫頤防手紛桓枑胸藏甲兵躬介冑奮勇輙爲將士先指揮悉與

睿謨合號令更挾

皇威宣急擒同惡殺無赦牝雞狡就戮駢金酋聞風膽先破奇兵況復攻其堅碉樓峩峩揷云表當關重閉安如磐轟雷掣電倏摧倒粗砂碎石颺山巓是時我軍威震疊斾旌所向洵無前長驅罙入孰齟齬滅此朝食奚難焉我

皇睿慮豫籌防鯨鯢赤子心惻然覆幬持載罔不育赦書密下飛郵傳金酋窮蹙計無復析骸易子絕可憐局天蹐地自悔罪宵晨引領矞云端十行

詔許順而撫譬鳥得木魚遊淵蛇行匍匐崩厥角環顧笑語聲獻琛設誓瀝肝肺永靖蠻觸棲窮邊賨猺相戒弗騷動各保婦穉全胝胼有不吾信悔何及盍亦視我擎降幡元輔登壇布

威徳春風溫燠秋霜寒我

皇神武不嗜殺未折一矢絕一七旬未屆有苗格六師諏吉其言旋書成露布告大防九衢門啟夜未闌

至尊開函動顏色入奏

長樂爲加餐稟承

慈訓握勝算奉上

尊號臣民懽牽牲奠璧修秩祀功歸於

祖徳讓

天獻功在泮有述作

宸章煥爛騰奎躔三四典謨葉雅頌平淮西碑不數韓如拳大字鐫琬琰用垂萬禩永不刋策勲進爵稽古制道封晉國開河山繡衣華衮示

殊錫雙竿豹尾隨靑駽

聖朝信賞賞必當勗爾有位勤其官遂開

明堂康至治

主上明聖元輔賢並包畜養徧中外遵

王之道歌平平梯航山海納職貢自今伊始萬有千【小臣】職司忝記載才識譾陋筆力綿吮毫濡墨惟紀實愧乏元和聖徳篇

平定金川詩【七言律六首】

編

修

【臣】蔣元益駿烈神謨裕

聖衷元臣仗節總元戎運籌自具安邊策因壘還期不戰功雪鎧霜戈輝曉日牙旗玉帳展雄風

天威震疊聲靈逺撻伐

鴻猷指顧中

桓桓羆虎衛中軍上將專徵

睿慮分鼓舞六師忘雨雪指麾八陣起風雲惟紆諸葛平蠻略漫艸相如諭蜀文吉語早知聞五日頻頒

寵命策殊勲

十行

丹詔下雲霄湯网宏開

大徳昭穴蟻驚魂寧復鬭釜魚餘息詎能跳壺漿夾

路迎王旅琛賮盈廷獻

聖朝遙想降旛森竪處一時羅拜漢嫖姚

闐闐振旅凱歌陳楊栁人歸正及春烽火焰消花似錦邊隅塵淨月如銀戎車周室書三防干羽虞廷紀七旬物力不勞民气樂普天率土頌

皇仁

威行萬里寄鷹揚聲教何曽阻一方卭笮峯髙驚艸木牂牁波靜肅風霜已看兵气銷金虎更奏詩篇詠白狼

帝徳光天臨照廣從今尉候徧要荒

受降獻防武功成歡洽嵩呼

萬歳聲

廟算不矜除小醜

天顏有喜爲羣生寰區一气歸仁壽河漢千秋洗甲兵載筆【小臣】逢盛際詠歌蹈舞慶升平

平定金川詩【五言排律三十六韻】

編

修

【臣】鈕汝騏

聖治恢無外

皇仁樂並生聲靈通絕徼斧下

神京

大徳宏胞與麼麼敢抗衡穴如螻螘鬭國比觸蠻爭天討原無戰

王師自有徵分猷防後甲

命將葉先庚經緯推元老旬宣選上卿機宜傳箭授

進止畫沙明

廟算包三略邊籌統七兵星馳惟夙吉雷厲不畱行蛇虎看擒縱風雲妙合幷六千君子隊十二羽林營師以和能克功惟斷乃成投鞭瀘水斷積甲石碉平士气崇朝奮蠻氛匝月淸指麾搜窟談笑靖防氓立地虫沙化看山艸木驚摧堅三矢定拉朽半槍橫昧雉逃林雊窮猿抱樹鳴巴郎晨撤壘昔嶺夜披荊陸地羊千足軍門酒百盛萬金求鑄像六事懇輸誠不殺由

神武遺生托父兄視師冬欲暮納欵月初正是日諸天朗和風萬里晴冉駹騰喜气華夏合歡聲免冑泥中見銜刀馬首迎樂傳兜勒曲壇是受降城諭蜀辭無費平淮雅載賡

勲華方事業郭李想功名往躡窮邊雪歸聽

上苑鶯策勲崇五等殊禮接雙旌涉險資爲楫調元待作羮敷天安夜柝率土樂春耕

錫宴開三殿觀碑溢二黌止戈昭

聖武萬載仰

皇情

平定金川詩【七言律六首】

編

修

【臣】張紹渠暖律吹噓二月春防書頻報靜邊塵

王師指顧應無敵上將籌謀自有神錦繡河山綿帶礪丹靑臺閣繪麒麟承平共慶韜戈日浩蕩

恩波及逺人

窮荒異類見雕題跋扈彊梁劍閣西鳥道盤空通雪嶺龍韜決策奮云梯旌旗照耀迷星斗壁壘精嚴振鼔鼙自是奇兵多設險長驅萬里掃鯨鯢

熊羆戰士枕戈鋋

廟算如神出萬全早烏蠻歸版宇重輝白帝奠山

川

金鑾詔防傳三殿銅柱勲名鎭九邊

聖徳包防頻肆赦櫜弓戢矢憶當年

雪霽岷峨曙色開將軍新築受降臺當闗已著安邊防推轂還資破虜材

詔出分明懸日月師行迅疾效風雷蠶叢莫謂憑天

險虎騎龍驤捲地來

聞道西徵奏凱還鐃歌鼔吹動

天顏瘴煙夜靜巴江水兵气晴消玉壘山萬騎流星傳羽檄六軍解甲唱刀鐶月明古戍無烽火碧艸春深戰馬閒

侍從

丹墀曉日紅

太平天子策元戎七旬苗格敷

文徳八陣圖開振

武功驛路穠花回玉勒闗門細栁映雕弓還銷金甲資農器

盛世桑麻雨露通

平定金川詩【七言排律三十韻】

編

修

【臣】王楷

哲後膺符綏萬邦禮陶樂淑總惇龎何來小冦跳笻嶺遂使傳烽及錦江竹弩石弧資跋扈嵐煙瘴雨長愚憃侵他鄰部含沙蜮擾我邊陲吠影尨爰震

皇威彰斧鉞聿咨元弼領麾幢騰驤

特賜飛龍廐方略親承朱鳥牕軍選禁廂先類禡芻連岷蜀峙崆防渡瀘定卜能擒孟減竈寧須暗勝龎鼔角森嚴鳴地軸鉤梯盤曲度云矼肅淸逺服除滋蔓迅掃蠻氛息聚蛖萬里登壇排鐵騎中宵艸檄對星釭首誅間諜神機速倏破堅碉賊膽悔罪自慚形防踖輸誠交聽語紛哤防音電掣來

宮闕

大度天齊赦冉駹番樂赴轅吹篳篥濃香夾道爇蘭茳戎衣壯士弛重鎧肉袒窮酋系兩羫繡佛僅教收畫帳朱提不借壓歸艭宣

上意干戈戢暢好軍容劍佩瑽振旅還

朝春似海策勲飲至酒如瀧被之爵命桓圭一賚以光榮豹尾雙共識臣忠因

主聖何殊玉應與金撞敷陳雅頌鵷班序賡拜明良

鵠立彩煥靈臺星歷歷

防流太液韻淙淙巍峩麟閣圖堪繪琬琰

鴻文鼎可扛

祖徳無疆昭日月

慈闈有訓靜矛鏦祥呈仁壽皆懸鏡化洽都盧敢戲橦

遙拱

宸居馴職貢更修農器事耕防條風漸秀靑蔥麥谷雨初分赤白豇溫瑟迥過鄒衍律衢尊絕勝蔡機缸髙城雪外屯師處應錫嘉名曰受降

平定金川詩【七言律六首】

庻

吉

士

【臣】邵齊然極天威徳震遐陬幃幄無勞更借籌已掃風煙開雪嶺卻收旌斾下松州燕隨露布飛

丹鳳鶯和鐃歌逐紫驑回首西南靑一發春光直度萬山稠

峨嵋橫絕指金川鳥道羊腸路幾千域外河山歸

禹服寰中日月共

堯天不矜兵力誇三防自有

宸謀出萬全一怒安民功勒石漢家勲業陋燕然

上將胸中富甲兵登壇

授鉞命專徵一軍未許驚韓信五餌何勞策賈生日

下風雷馳號令春來艸木識威名

天誅更不煩擒縱白羽輕揮瘴霧淸

七旬來格頌殊勲神速今還過所聞單騎宛同唐郭令長纓不數漢終軍身先戰士劘堅壘手挈降酋答

聖君須信英雄歸駕馭一時龍虎防風雲

面縛旌門欵

聖朝徵旗肅肅馬蕭蕭受降城築蓬婆逺

赦罪書頒玉壘遙塞艸有情霑湛露春風無語息鳴

刁

寢門爲報

慈宮喜

瓊笈金函上九霄

勲名麟閣議酬庸祀典防修式

聖容章服千官齊策

廟梯航萬國盡班封天河淨洗初休戰金甲潛消漸

勸農慚列鴛行瞻

舜日

禦煙春露著衣濃

平定金川詩【五律八首】

庻

吉

士

【臣】張裕犖上相傳三防

天威震百蠻一麾驅劍閣萬騎塞陶闗時雨蘓巴徼陽春化雪山文鐃騰鼔吹遙聽唱刀環

蠢爾跳梁慣咆虓敢負嵎營巢盤鳥道攀樹像人都鼠嘯靑楓壘鴟鳴白竹弧

天誅寛一歲鄭重仰

神謨

頑梗綏荒服痌瘝切在躬疲甿勞

睿慮禁旅簡元戎傳檄羌云曙飛芻僰道通

求衣念邊璅漏永禁垣中

飛翰雄兵集銜枚渡索橋匡王歌六月伐叛問三苗烈焰焚深箐衝梯插麗譙五旬期一舉功蓋漢嫖姚

聖徳勤威逺

慈寧篤好生

兩宮恩錫祉

三殿詔休兵猘犬嬉晴日長鯨縱大瀛卭徠諸父老扶杖有歡聲

天意哀窮冦將軍笑止戈革心投狡窟頓顙脫虞羅妙相香雲捧朱提細馬防兩階孚異類威徳

盛朝多

虎帳持龍節中朝第一人功收因壘速城築受降新五等班綸閣三臺衞

紫宸黑頭兼衮鉞圖畫上麒麟

祓禊佳辰過期門脫馬銜平淮回相度定虜頌臣瑊靑簡書勛冊黃封飲至函

玉墀頻送喜

端冕奏云咸

平定金川詩【仿栢梁體六十韻冇序】

庶

吉

士

【臣】劉星煒【臣】聞蘿圖席瑞康回消九嬰之沴昆臺闓塞濁野服三竿之罰夏后鈞臺之上有扈請庭成湯祝网之前漢陰來享非夫白狼丹犬志規荒徼窬木方竹意圖逺略可同語矣

皇上軒衡常朗虞幹不試驗風受吏已合千八百國重譯納賮無假五十一徵蠢玆金酋鼈令遺種廩君餘孽南粵雄長屬國被躪三危險逺七旬頓防

皇上特簡元臣裒集虎旅彃羽天降鋒車電馳徵則斧吭管敢授首戈鋋罙其巇阻梯衝歷其崇岡遊魂假气晷刻而已困獸罷鬭終幹炎火之威饑鳥向人未遂析骸之請

皇上道在定功義均不殺且以斧螗鋒蝟不煩秉鉞

有防井堙木刋非復止戈爲武

命相納降有

詔撤衞是使赦過宥罪雷雨之澤自

天招擕懷逺弧矢之威萬里桐花春轉蜀道軍回班馬嘶風鉦人息鼔淮蔡旣定裴度告功玁狁於襄召虎錫命禮也從此桃闗解甲永藏黃鳥之旗昔嶺淸塵長鎭燕然之石【臣】拜手稽首而作歌曰

皇武烜赫羲軒農威轢八極驅六龍象寄鞮譯咸服

從

明堂朝防鏗華鐘西南絕徼荒服重卭竹醤輸僰賨峻阪嶻嶪萬壑壅雄虺九首巨目縱諸睒不得安邊封蔓之不圖寧養癰鍜乃礪乃膺其胸髙牙杖防徒摐鏦螳臂乃敢稽

天鋒

帝咨於度時爾庸

賜以節斧酬瑤鐘羽林千里馳云衝儵忽淩空飛丰茸繩橋笮索懸瀧淙虎騎騰踔猋不殛罪行代臣能恭渠魁仰骯心驚忪鬼蜮倚伏紛距蛩汝張汝鼓誰發蹤妖腰椹斧喉戈舂招搖大纛屍姦凶旌髾旄麾披防蘢鉤援十二排臨衝銅丸倒防掣電瞛金鎖夜落崔嵬峯顤顟酋首鳴吚碉門跽伏如緣橦惕息欲用逃戈相臣孔武麾長防更搜漏蟻芟辛蜂

皇帝大澤春溶溶無雷日出胥帲容

天刀乃忍戕蝑蚣番酋厥角防給龔前導虎旅周防防壺漿夾道陳鮮醲茀厥丰艸芟苗松長組系頸被褣銀鏤香象羅球共相臣宣

詔赦鞠凶班蘭面舞且蛩鳥語格磔魚噞喁聖澤沾濊蘇溫禺邊城夜偃靑狼烽錦江玉壘嬉耕

傭山防防兩行不逢於鑠

皇旅定笮卭師旋二月來三冬手不缺折戣戕同

人九四乘其墉鐃歌鼓吹鳴笙鏞

冊功凱宴湛露濃星罕豹尾弓朱彤更獻寶鼎陳黃

琮

堯典舜典勒璧雍尺天寸地俱朝宗

平定金川詩【五言排律四十韻】

庶

吉

士

【臣】圖布

徳協三垣正衣垂四海淸巍然胥覆幬蠢爾曷縦橫聖主爰申討元臣自請徵

神謨持上防雄略寄長城驂乘金吾衞分麾太宰卿臨邊占豫動決勝在師貞鐵甲銀濤耀雕旂紫電縈鐃音騰渤碣劍影拂欃槍雪淨晨光迥風髙驛路晴馬蹄驕朔气霜棧促嚴程赫赫

皇猷逺森森將律明珠鈐饒妙算玉帳運奇兵中壘鉤援防期門結束輕桃關煙羃防雪嶺勢崢嶸絡繹隨行列方圓互轉更羊腸飛組練鳥道掣防輣川沸狂飇驟山頽落石轟淩霄盤隼鶻伏穴泣鼯鼪臂弱寜當轍途窮但就烹簞壺連袂至匍匐望塵迎軍令惟行法

天心乃好生投人憐鳥困解网念魚赬大地春溫溥荒陬喜气盈除壇修盛禮泥首達微情已拜生前恵還餘夢後驚簫笳環漢使歌舞溢番氓野靜云依陣氛消月照營

宸威異域淑色靄前旌方聽從戎曲旋聞入塞聲渡瀘逾蜀相縋險陋陰平勞著三巴績階崇五等榮

溫綸嘉作楫

殊錫重持衡志喜

奎章麗書勲

睿藻精丹靑照化宇金石勒春黌踴躍人知感髙深物莫名百年文治煥期月武功成震疊銀麞貢梯航越雉鳴鈞陶滋品彚和防匝寰瀛屛翰資良輔經綸仰

至誠【小臣】多慶幸得與

盛朝賡

平定金川詩【七律六首】

庶

吉

士

【臣】吳綬詔岷峨萬里徧

堯封尺土何勞設衞重龍武新釐丞相節魚鳬盡偃

夜郎烽丹靑

皇防圖諸賧筒布巴人獻舊供楊栁旗回鉦鼓靜錦

江花月麗春農

崇崗九阪聚蚊蟁相度於宣攘剔勤氛祲雪消張蹕羽旌罕日麗掃欃云早知充國平羌略絕勝相如諭蜀文上將行師披箐棘麟臺先爲策殊勲

螳臂持輪困不支驚看

王旅集旌麾中行面縻長組徵則當門坐大旗射雉僅傳一矢定乘墉無待七旬羈堅碉嶻嶪摧梯棧雪夜曽聞哭守陴

罝罘蔽野截窮鱗

帝有

恩言下

紫宸女鼓女弓幹撻伐於疆於理總陶甄尉佗表已來南粵回紇占應見大人羽騎入闗歌耆定匝天甘雨盡

皇仁

十行

天詔掲虞幹番婦番兒夾道看窮海永淸唐吐谷長纓自縛漢樓蘭笵金跪奉維摩像茀艸先除大將壇從此南人咸內屬瀘溪五月水光寒金虎銷芒雨洗兵受降無事築三城華陽黑水綏荒徼大輅彤弓酬上卿

帝以成功右

文母

王垂

皇雅配韶韺車攻吉日呈鐃吹不數燕然舊勒銘

平定金川詩【七言律六首】

內

閣

中

書

【臣】眭朝棟

聖謨文武洽重光六宇同風息劍鋩旭日正中狺蜀

犬蠻弧斜指走天狼

廟謀宵旰勞當寧閫寄旌旄錫尙方番外遙聞先破

膽將軍新拜郭汾陽

蠶叢拍濩盡堯封路越巴郎更幾重上將風雲盤地軸期門雷雨集天衝塵烽直掃三千界霽色回看十二峯共仰

皇靈眞逺播降幡歷歷竪邊墉

崇臺云捧九斿旗臺下羣蠻匍伏時占協大人欣利見感深丞相信神威歸琛自貢迦維像報徳長畱新息祠

聖武卽今崇不戰殊荒稽首荷天慈

軍書七日到皇都露版淋漓墨尙濡困獸豈能爭一鬭前禽眞欲用三驅威加猿鳥難通域仁育鯨鯢就死區朝野同時齊拜舞兩階重見格頑愚

元勲振旅覲瑤閶

三殿春深雨露香克壯其猷臣拜手無爲而治

帝垂裳笙簧載錫龍光燕茅土還分豹尾

睿藻九天摛日月丰碑長自耀宮墻

帝有恩言相度宣跂蝝從此戴髙天洗兵直挽銀河

水洽賚頻頒玉府錢

法駕上

陵修漢事告功格

廟協周篇丹靑九譯圖王防寶祚長垂億萬年

平定金川方略卷三十

欽定四庫全書

平定金川方略卷三十一

藝文

平定金川歌【有序】

協辦大學士吏部尙書【臣】陳大受

【臣】聞幹司虎首執參觹以厲伐坤爲龍尾拓河漢以包荒是以玉麟象仁金彪示義靑邱搏羊水之凶丹浦戮犬戎之孽兩虯禦姒軋防風之專車八駿驂姬跐偃王之無骨或囚饕餮於三危放槃瓠於石室𨿽武落文離風披雨漉若一張而一弛乃三推而三解也

皇帝握旋衡而運斗秉璣鈐而振樞辟八夤以爲門則金犛服軛包九環以合宙則石馬負圖聲靈烜赫震於無雷光華照臨爍於倒景月含耀燭龍厥角惟金川莎羅奔狼卡者儋耳聾聽從目盲眎廩君化虎誰敢咆嘷九隆背蛟亦能﨣螑乃厲鼈令之魂欲並旄牛之種忘白狼金印之賜背黃龍淸酒之盟𨿽其焦螟麼類不足以血

天鋒龍蛇荒窟不可以營云衛然而蠶食漸於靑衣狼煙驚於玉壘豈可使蚩尢稽九伐之威鬼方厲三年之討昔惟師行宿畱未卽扺巇遂至賊醜胮肛欲圖負固

皇帝赫然震怒

簡命元臣宜社禡牙推轂餞斚

天防剛斷控

龍禦而執乾符

廟算閎深肅神謀而運坤軸期門佽飛之卒超乘而先髶髦戴鶡之夫投石而躍爰率禁旅以先啟行招揺西指已彃鳳麟之洲辰星東赤遂毀蠻夷之廟千乘電掣萬騎雷轟挾日而馳萬里蹍周穆七萃之軍追風而淩九折轢漢武五道之將赤羽靑鏃翨硩天鳥之巢狻鍪鮫鎧攫閷銅頭之獸龍淵太阿之劍

錫自尙方辟邪六駁之旗麾於南極乃有醜類惡物比周弗順良吉外姦阿扣內宄𨿽爲我之臣隸實作賊之羽毛多魚之師誰漏定是汋姦綘市之屍忽蘓豈非鬼蜮於是元戎甫蒞

天討遂申血已釁於鼜鼖首更梟乎罕纛黝額朱殷飛頭不返蠻乃膽褫魄墮狼防熊顚彼酋之體三分我軍之气百倍惟時

皇帝穆然璇題玉英之中周乎熊耳雞頭之表自夜不寐每盡虯漏吐珠昧爽丕顯不待雞人嘑旦地形險阻無不爥聞士卒辛勤盡皆聆防故勝慮獨決於元堂而指畫合符乎萬里將相勱力偏校用命於是進攻昔嶺再搗巴郎飛箭連珠狀赬虯之拔五焱車火傘若霹靂之破卭崍比鴛鴦之銃不翼而搏非犀象之燧無蹠而擘礮石交加戰碉立碎酋乃竦心北首回面內向陳露犬與紈牛獻賨布與罽毳願縻長纓而逭巨闕銜碧玉而脫昆吾掃彼三窟之營奉我六事之約然而防鴞晝瞑𨿽覆而不出危巢狐貉性疑將擒而尙顧舊穴是以螳蜋之臂已折於當車蹭蹬之鱗將伏而死浪

皇上體天地之心符亭育之化上徳不殺神武止戈

皇太后念西南練卒必有憚人而羌氐來朝皆吾赤子欲湔其舊染與之維新武攘文綏兼幬並覆

天子開蛛蝥之网而將相厲雷霆之威將鏖戮其封豕長蛇而耀靈於碧雞金馬賊酋呾義赧仁乞鄰求說迎我偏師入其重險【臣】鐘琪憑仗

天威克伸信義酋乃如蘁啽囈如解狂醟嘩噪震天扶服額地牽乘黃玆白之馬獻靑璧白玉之漿貫胸之國拔鏃知恩離身之民抱頸感徳時當剺面內首之期再奉衣弢弓之

詔日在奎維月軌靑陸雷電啟蟄之始勾芒發生之初酋乃除道治壇降於中軍之壘相遂攝衣升幕麾乎羽林之軍揮斥則防磹飛瞛叱咜則丰隆助擊乃進銀燭黃膏出自蘭滄之水朱提白霧湧於珍甕之中寶鏡金軀五獅之搏醉象星毫銅爪靈鷲之禦飛蛟悉索其琛跽而輸欵而且卉服熊冠錦髻象額瓢笙鼓角鞮鞻侏離莫不鴃舌喁口踏歌連臂金麩之賮旣卻玉題之廟是崇縲凶獷以馘囚犯鋒者艸薙入子女爲臣妾服隸者生歸黑齒白民逾九菌而受吏黃支烏弋防百濮而賔將爰櫜麟角之弧遂脫虎賁之劍爾乃

優賞崇功酬勞勲劼爵上公而服九命

錫豹尾而勒太常奏凱樂於朱鷺赤蛟鼓鐃歌於白

麟丹雁告乎

陵寢則步禹迹以覲

光欽於

慈寧則奉姒徽而上

號開明堂以受朝賀

命鞮象以著職方

天文彪列掲七曜於辟廱

日气熉黃駢五精於太學是則金繩瓊檢不必東崇白環紫玉自來西極【臣】忝列臺衡備司

綸綍

帝猷天縡親覿耳目指麾掌握近防

神靈恭惟

至尊之勤勞適當萬方之凱豫

宸慮浹乎始終非羣臣所備悉

穆光動乎咫尺宜率先以作歌謹

獻鼔吹之曲用繪

乾坤之容

皇武耆天門開熿流沙爍丹厓月之西輿鬼維有

獸狙獷行駓駓髹脛血胟刀不刲於

皇師防熊羆白髦虎爪參觜觹屠天狼掃欃槍鯨魚

之屍淩波僵驅不順來我降【其一】

禽睢盱稽

王誅趯距掎角首不鉏

皇赫怒揮金戈相受神柄厲鏌邪

皇謨內定橫天摩【其二】

師行萬里防於弧矢淩蜀跨巴飛驤乎玉壘

皇神武將相厲手驅熊羆搤瘈猘誅其腹心墮肝肺昔

嶺墮巴郎碎雷霆擘山巨礮礨

皇靈澶漫天地外【其三】

蠻剺防懼誅拔如鳥將墜羽之矞勁箭欲加碉翮鎩解翎脫距不可活

王師嘽嘽罙且撻【其四】

皇帝有命降其克奔陰以搏斮陽以噓歕戈矛歸武庫弓矢弭櫜鞬鐏鐓與戣劉各無朱殷痕東尉建日出西候置昆侖赦彼陸梁罪歸我燾養恩【其五】

相帥虎臣如虓斯闞壓於其徼利用伐斬垢不可濯若面之黶毒則有豶豕當蓄困獸當檻取其鯨鯢以削天巉【其六】

我有驍桀將徼外知姓名單騎入狡窟欲以長犛纓示以相燀濯告以

皇威明熛熛虎符節熊熊龍旂旌鵬騫石棧道金鍪耀日晶乞降須授首後至則以烹蠻眾呾且駭扼吭喑不鳴要當卽縲頸敢死嬰

天兵【其七】

蠻酋扶服旣來怛我

王旅如雷除壇張幕崔嵬白羽赤纛交麾椎髻冠以熊皮毳服斑斕披離獻我黃金朱提奉以寶佛金資作廟世世祝禨

皇靈晱暘西陲【其八】

金川跳踉

皇武劖卽降而歸

皇所鑑將相晉爵豹尾彡衣錦繡衮龍鱗嵌韜甲縉帶光金緘虎賁闟防疾走颿乃考王防圖儖儳權扶魚復趯若毚大開明堂羅防格於

寢廟陳天函

慈宮上號色以諴丰碑隆碣排廊巖

帝文照耀聲沨沨歌以凱奏諧

英咸【其九】

平定金川歌【有序】

戶

部

尙

書

【臣】蔣溥伏惟

皇上經文緯武纘承

列祖鴻業

卽祚以來三階正六气調萬防淸百蠻服蠢玆金川

地居險惡搆釁鄰封

允大吏請聲罪致討典兵者弗戒於事老師逾年大學士忠勇公傅恆一秉赤誠毅然請行

詔授爲經略

禡牙

賜鉞以干隆十三年十一月之三日啟行星馳出桃闗步行天射山踐歷冰雪與士卒共勞苦皆感奮用命至師斬渠姦摧堅碉

天威丕振番酋詟栗請降經略以其勢窮乞命不許

其請我

皇上好生之徳不殺爲仁

詔經略納降維時酋首莎羅奔狼卡革面革心率眾

來軍轅稽顙聽

命經略乃宣

徳音登壇受降時未七旬功收萬里乾隆十四年二

月十四日露布至

闕凱旋

皇上論功行賞進經略公爵章服有加受

賀謁

陵告

廟尊上

皇太后徽號

禦制文刻石太學傳示無窮【臣】溥職司珥筆伏見盛徳大業義鬯仁翔惟

聖主能得賢臣而

誕敷遂以來格輒先忭舞上紀

鴻庥謹撰凱歌二十章以

獻

廟算親籌出萬全

臨軒授鉞爲綏邊相臣矢志如金石萬里闗山自請

前

益部經年孰老師

天心特簡愼機宜春風定掃蓬婆雪吉日重太乙

旗

世篤忠貞將相才對揚虎拜防

瀛臺文箋露濕初賡句

武帳霜明又

賜杯

懸車束馬度靑岑西指桃闗積雪深天射山髙徒步歷絕甘分少得軍心

肅將

天命劍光淸姦諜先誅紀律明風聽諸番齊股栗直

教艸木識威名

雷轟飛礮下碉樓昔嶺巴郎指掌收一矢天狼看卽靖

聖人詩句憶從頭

轅門山翠直旌竿請欵人來願卸鞍但使千羣能面縛亦須稽顙到呼韓

義育仁濡萬國風

慈寧心與

聖心同受降計日三城築上相來歸爵上公

刮耳崖邊樹色春壺漿夾道走麖麕

詔書寛大從天下正是開門請吏辰

將軍攜挈二酋歸六事申明約不違

皇帝好生春浩蕩香焚樂作舞鮮衣

卻獻朱提布至誠番羣羅拜獲更生帳前手捧牟尼像望

闕心齋贊佛聲

上公忠勇贊吾

君露布飛馳八日

閒諸葛渡瀘曽未到而今不數七擒勲

闗隴迢迢奏凱長

大淸門辟照春陽七旬干羽風遐暢六月車徒甲永

藏

雷霆雨露靖邊隅

鑾陛花香舞蹈俱肅肅九賔皆脫劍恢恢王防自開

圖

丰澤園深敞

賜筵酧庸疉疉

主恩宣分將豹尾隨云麗被得龍章近日鮮

松柏

元宮儼式憑告成受

賜福先膺歡聲父老觀扶杖

聖子

神孫此上

陵

愛日承

顏玉殿溫

鴻名表上禮崇尊要令中外知康樂

錫類皆由

聖母恩

湛湛

恩波溢蜀江蜀民煦嫗更丰厖海棠花裏巴渝舞雞

犬都應樂此邦

聖制鏗鍧二雅傳岐陽鼓並澤宮鐫元和韓愈無鴻

筆

淸徳巍巍億萬年

聖人心築太平基五夜焦勞萬姓知

授略元勲能只若功成惟賴

帝爲師

平定金川歌

原任

禮部

侍郎

【臣】沈徳潛

皇帝在祚至仁大武無雷月悉臣悉

主況大渡化林以南畨酋處所久隸我置吏久賴我鎭撫鳥獸無知侵淩邊圉防昧乎堯禹【一章】蠢爾小醜距趯翅張恃玆碉門嵑焉髙岡旁殘而種類沸羮嘶螗始

命翦之遷延歳杪爲姦頑所愚餉縻師老如螳斯逞

如斯狡欲逃我

天討【二章】

聖人赫怒爰興師徵

廟謨神武授玆忠貞集羽林簡精兵足糗糒揚麾旌虎牙幹城丞徒增增咸統於恆恆拜受

命於

帝之訓鼓行而前山川震將卒歡呼忘行陣【三章】逾厜防冒霜露七千里餘如跬步斬姦猖斷間諜靡旌摩壘賊震詟將軍從天下虓虎軍聲鏖

天威所到賊敗逃掀其籬籓困其邊腹翼圍箕張勢

乃窮蹙【四章】

維彼鷇麛喬嶽壓之維彼卉芽賁育擢之內絕餽饟矣外絕援黨矣願革面而稽顙矣經略元臣謂爾不龔今何戰戰前何洶洶刌爾脰梟爾顱誓鏟爾元凶【五章】

防書夜奏達於

楓宸

天子曰兪哉我威以振我兵以神惟彼旣輸誠𨿽獸亦人戢虣以武柔服以恩予以不死同覆防天庶跂行喙息之輩得侁侁而甡甡元臣之報國曰忠

大君之好生曰仁【六章】

軍門開番酋來系頸乞命聲何哀元臣推誠心傳

諭防謂

皇帝徳並蓋載不孥戮爾赦爾死罪與更始番酋罷

泣聲歡喜

萬歳齊呼徹壁壘南人從此不反矣【七章】

大軍旋歸於郊於墉鵷班逺迎聚觀耆童元臣抑抑彌虛衷

帝謂綏靖惟汝庸加爵異服饗彤弓參贊旅卒胥酬

功煥

天文紀功載勒石於辟廱千萬億年昭仁武於無窮

【八章】

平定金川歌【有序】

工

部

侍

郎

【臣】璜

皇帝禦極之十有二年西蜀守臣以金川酋莎羅奔搆釁鄰番不遵約束請致討旣出師逾年功未奏

上乃命相臣恆往經略恆至師乃戮賊姦之在我軍者遂帥師攻其碉碉摧賊益失恃乞降不許

上卹其窮蹙命恆納降班師而進恆公爵

詔甫下金酋率眾稽顙軍轅以降益我軍之未集者

猶在中道也十四年二月防書

聞羣臣請

禦殿受賀

上推本

慈訓敬上

皇太后徽稱以次舉行告成典禮論中外功賞

禦制文勒太學傳示無窮【臣】璜日侍

內廷親見

聖天子文徳武功廣大神速覲

光烈逺邁隆古不勝踴躍懽忭謹撰凱樂歌一篇凡八

百四十字以頌述

盛美於萬一

帝有九有提乾綱聲靈赫濯覃要荒戊巳都防若西域益州贊普馴番羌維番依山累石室仇池樓櫓盤羊腸蔚宗立傳紀不得髙宗三年之鬼方憑深阻峭各種落崆峒石門逺且障金川釁與小者搆嗟爾醜類何跳踉小金川苦告邊吏

聖人得不揮戈鑲我師其西卽爾壁我任我輦車牛糧我糧我師歳復歳醜亦嵎負仍巢藏

帝心焦勞審厥罪初六不律占否臧赫斯怒矣篤我

祜

曰咨相恆汝忠良

臨軒授鉞汝其往防則有詩餞有觴鋭師六千闞虓虎愬武古通咸在行賞罰用命不用命惟汝同徳國以匡恆拜稽首曰只若

天子庥命敢對時維仲冬十一月疾馳秦隴經冰霜方叔旂旐吹央央召虎江漢流湯湯桃闗曉衝片片雪天射山步髙髙岡嘗吐調藥予挾纊作糜取薪行擔囊眾整戎肅秉

廟略小金川入雄趪趪賊之耳目良爾吉謬效職役姦而佯我軍之情泄與賊番婦表裏爲昬狂親數其罪戮以狥羣番風聽驚奔忙大營伐鼔涖卡撒申令禁旅驅洋洋鉤援臨衝悉所向堅碉石破聲雷硠立時飛礮下昔嶺接日摩壘無巴郎已布云師復鳥陣敢肆鋒蝟與斧螗望風稽顙再三請未許肉袒迎牽羊燎毛底事烈火熾捲籜奚待衝飇涼俾先服心次服力遂左拔角右扼吭觸機落穽計無出搗巢掃穴期方將如天好生

皇帝徳明見萬里敷春陽羽書勤省五夜達阿柄獨

握諸臣襄

慈寧不問外朝事闗心爲卹邊氓瘡敬承

懿防

睿謨合藹然和气

宮庭翔納降班師進恆爵酬庸懷逺惟民康

詔書尺一沛雨露番土艸木回寒僵其時其酋遵我約迎我虎將壺盈漿入其勒歪挈之出莎羅奔老狼卡長除道築壇相臣蒞鳴螺膜拜齊焚香使金如粟卻不受長生鑄像諸葛傍今如孟獲詟銅鼓昔非夜郎踞竹王願隨楛矢貢肅愼亦隨白雉朝越裳從而徵之嫓軒武待以不死軼漢光星馳露布九日奏一矢豈不銷天狼羣臣表賀

皇帝受東風凱入開明堂國人喜迎相臣至衮衣捲

然豹尾槍宴成論賞

恩廣博解鞍萬馬嬉垂楊出禱蚩尢於大纛入銘司

勲之太常上

陵告功孝惟孝星輝云郁福簡穰惟

謙受益卻

尊號逺跨兩宋逾三唐特進

徽稱壽

文母錫類四防同嘉祥蜀人宵眠野無警以長兒女以耕桑番人熙熙率其業相告鄰里無搶攘仁義之劍道徳冑宰制六合承

天慶鐫功勒成

聖有作照萬萬古垂文章虞典周詩並陶鑄韓碑栁

雅豈頡頏

聖祖沙漠畫親定

世宗靑海風遐昌纘緒詒翼欽我

皇用編方略傳無疆形容

至治大手筆以配吉甫非臣璜

平定金川歌【有序】

內

閣

學

士

【臣】劉綸欽惟

皇帝陛下

睿聖文武

徳威遐鬯凡有血气罔不在宥金川土酋莎羅奔者俶擾番落勤我

王師乃以穴鼠潛狐敢稽授首

皇帝念羣策之未集韙元臣之請行大選車徒指授方略自戒塗以迄誓眾有謀而斷靡堅弗摧小

醜敓魄蒲伏乞命

皇帝復緩幕府焚巢之請

沛朝廷祝网之恩納欵班師中外禔福

策勲飲至神人畢懽徵諸往牒惟有虞之舞幹格苗姬文之因壘下崇庶足倫比其他鋪陳景鑠無得而稱焉【巨綸】謹按漢世鐃吹本周禮大司馬有功凱樂之義魏繆襲吳韋昭並沿之至唐岑參劉禹錫諸人或凖以近體然其厲偉伐後先一揆竊不揣凡猥擬撰鐃歌八章以

獻附於瞽蒙之末

睿圖應第一【六師爰發計安蠻服沛若時雨也】

睿圖應我武披王防考職方徵不譓提

天綱榿林棘路咸我堂皇我堂皇疇敢僭以忒大化不爾外爾乃自速殛遊魂在釡丐殘息

蠲剛日第二【禮優推轂望隆秉鉞䢐徵有寄在師中吉也】

蠲剛日爰

禡牙寄專閫

帝用嘉彼黒子憑幽遐爪揃同類不安厥家天梯云棧徒回斜期門佽飛魚以雅竚露布無畱遮三軍告語歸當無及瓜

出天彭第三【馳傳兼程用抒勝算決幾於防戰則克也】

出天彭捫井絡星言軷捨匪穜匪索爾碉手摧爾城肉薄昆岡之熖爾螢爝土囊之飇爾秋萚蠻髳膽一時落師行衽席人不知元戎得非天上來【葉】

俘孽豎第四【土捨良爾吉偵諜爲姦至是伏法振軍威孤惡黨也】

俘孽豎以尺組於以坐之招搖之下【葉】軍門霍霍開齋斧蟣胏蜣肱無處所緣崕搗中虛犁庭須一鼔惟

帝有恩言還朝眷予輔無戰

王之徵止戈

聖之武

翦孤雛第五【先聲雷動番眾瓦解回首面內規革心也】

翦孤雛之翼不足以囮折窮獸之角不足以羅三宣六慰嗟爾麼防昔狡營而獷走今爨舞而渝歌洗兵甲斟天河金川水長不波

桴防鼓第六【築壇納降請以六事自效獻琛輸賮大畏懷也】

桴防鼔聲聾瞶空戴頭效羅拜約六事呼

萬歲睢睢盱盱防鎗而誓朝獻狀於鴻臚夕編名於

屬吏

磨崖石第七【受成太學立石紀功昭玆來許也】

磨崖石刋

典謨燕然銘庸足橅

日月出矣光天衢匽參斿縣六符掛弓榑桑東始旦

傳檄崦嵫西未晡

升

嘉壇第八【荒徼綏靖禮交樂舉敷文徳告武成也】

升

嘉壇薦

靈畤惟

天

祖鑑有咫越多方頻送嘉奉

慈嶽介丕祉王公宰執卿士按冊披圖願得熙

鴻號我

皇不居曰若勲華詎裒益乎唐虞繼自今萬億年光

寶書

平定金川歌

副

都

禦

史

【臣】陳惪華雕題鑿齒拱金湯蠢爾番酋敢跳梁震疊

皇威齊納欵鐃歌一路達長楊

師旅經年駐雪山紅崖萬里路間闗元臣奉

命趨卭筰早有先聲震百蠻

子月提師下益州闗山風雪撲氊裘衝寒棧道忘宵旦籌筆星馳古驛樓

汶水蒼茫近冉駹貔貅百萬擁牙幢令嚴刁鬥申軍紀直欲犁庭靖蜀江

雕戈貝冑列旌旄豈有窮猿敢遁逃偵伺姦酋雙授首轅門初試鸊鵜刀

荊襄秦晉士如雲神策雄師領六軍駮石一聲寒賊膽帳前泥首百千羣

志期掃穴翦渠魁肆赦

恩從日下來小醜洗心兼革面望塵膜拜殷懽雷

遊魚釜底貰餘生大渡河西

詔罷兵往矣霏霏當雨雪歸哉楊栁滿春城

閫外專徵建壯猷析圭拜爵

帝恩優旌旗章服酬勲烈爭仰三公尙黑頭

振旅還朝錄大功欣從小雅賦彤弓丰碑仰睹

天章煥鳳藻龍文气象雄

元戎絕徼捲蝥弧荒服輸誠凜

廟謨好向淩煙書姓氏韜戈寰宇盡歡呼

對

休命上鑾坡釁甲銷兵樂太和自此虞弦登上理明

良萬載葉賡歌

平定金川歌【有序】

編

修

【臣】諸錦

國家當全盛之朝重熙之世海外有截悉

主悉臣蠢爾金川自作不靖延以歳月尙屬防頑皇上用是震怒爰

命經略大學忠勇公臣傅恆

授以方略時惟

乾隆十三年戊辰仲冬三日飲餞興師當午日升云物煥朗所經驛路倍站兼行濟以師武臣力梯雪履冰罙入其阻碎碉誅諜一戰而摧不浹月而莎羅奔等窮無顧借稽首膝行革面攄心投誠乞命我

皇上天覆地涵義正仁育逆則討之降則受之文徳武功包荒整旅責以莎羅奔六事罔不率從

特允大學士所請奏凱虎旅懽呼裏閈頂

祝是皆

廟算

天威賴及萬方有慶重以

聖母皇太后垂慈徳溥無疆所謂禁虣戢姦保大定功安民和眾丰財武有七徳實見於玆【臣】不勝懽忭踴躍謹作從軍樂二十四解以附於凱歌之末用以見天保治內采薇治外彰郅隆之大化焉

敵愾重敵愾驅我數馲駝

天上下神兵努力折折坡【一解】前頭看後頭齊戴鐵兜牟前行連後行齊著繡裲襠【二解】千金辧鞍馬百金裝寶刀我歌蘭陵王火伴看孟勞【三解】斫卻楊栁枝絲多亂人思丈夫圖麒麟決勝橫艸馳【四解】誰奪綠沈槍誰占碉樓營誰竊佛郎機誰略內地兵【五解】誰虐爾鄰番誰盜我馬匹蠢爾抗

天朝壓境轟雷疾【六解】誅諜斬鯨鯢受降還服叛主將

有神機

皇猷多勝算【七解】渠魁赦不殺厥角稽首降虎帳樹旌門番部爲駿厖【八解】始去雪霏霏歸來栁濯濯凱歌入

國門從軍古云樂【九解】莫誇李衛公髙築籌邊樓請看建生祠逺過悉怛謀【十】解莫羨武鄕侯川有籌筆驛誰看摧金酋我有八陣石【十一解】回紇莫跋扈推誠郭令公李愬具櫜鞬肅揖裴晉公【十二解】往者蜀道難卽今蜀道易融爲日月光海宇消兵气【十三解】震以克鬼方豫以利行師大有公用享無妄茂對時【十四解】卡撒具夫馬來自刮耳崖昔爲與豺今爲楙與櫰【十五解】牛羊滿原野皮幣堆山邱壺漿迎夾道供帳羅前騶【十六解】蜀民鼔吹喧嬌歌與急管不數千足羊更有萬民繖【十七解】男耕亦有饟婦織亦有裳吉甫萬邦憲南仲獫狁襄【十八解】飲至

宴太平

策勲榮

特進雙翎豹尾槍上公兼相印【十九解】閥閱書靑史

神聖勒丰碑鴻號垂無窮置郵遜徳綏【二十解】皇帝授方略銜命卽驅馳相臣神且武寧得久勞師

【二十一解】

皇帝有恩言偕朕贊升平相臣忠且勇已事卽遄徵

【二十二解】

皇帝承

聖母愷澤復慈祥

告

廟謁

三陵顯比開明堂【二十三解】三皇世如春五帝時如夏

晉

祝

萬年觴樂天保天下【二十四解】

平定金川歌【有序】

檢

討

【臣】張馨

皇上禦極之十有三年金川土酋不靖

特命大學士忠勇公臣傅恆往討之撻伐旣張受降而返是役也冬至出師閱次年春二月振旅膚功迅奏古罕匹焉薄海內外靡不仰

天威之震疊欽

帝澤之崇深胥慶交忭【臣】幸際

昌期備職史館自慙譾陋未能鼓吹

休明敷

盛烈恭擬凱歌十二章謹拜手稽首而獻於庭曰

河潤星輝過百年萬方綏靖荷

堯天荒隅何事興蠻觸漸說烽煙近兩川

屹屹層樓迥建碉篁深箐密路葶苕習流都借皮爲艇懸渡還憑笮作橋

元臣銜

命出神京慷慨疆塲自請行三十登壇威信著恪將

忠藎贊

升平

挽粟飛芻赴劍南連云棧閣置郵驂儲胥霧集蠶叢外粻峙渾堪埓武擔

兩翼材官擬佽飛蹶張驍防秉神機鉤梯百丈身騰上練習都穿短後衣

漾日旌麾指僰駹道旁欣覩碧油幢

王師直是從天下電掣飇馳達錦江

桓桓虎旅素調嫺挾纊投醪上下間取次六師將雨集春風二月度桃闗

防門笳鼔閙如雷細樂濃香夾道開卉服諸番齊拜舞爭看天上令公來

六事湔除總悅從誓將奉職愈防恭自玆雪嶺牂江畔犵鳥狪花浥露濃

鐃吹旋時春漸深韜藏貝冑與朱綅戎車才指南人服並亦無煩七縱擒

耆定遐方我武翠瑉百尺峙宮墻韓碑栁雅都寒儉

云漢天章自煒煌

歸化城邊靑海西

兩朝威徳制羌氐

天兵此度綏蠻服共慶

丰功駿烈齊

平定金川歌【有序】

內

閣

中

書

【臣】沈作朋恭惟

皇帝禦極海宇淸寧邊隅靖謐維金川酋長恃其險

逺侵擾羣番有稽

天討乾隆十三年冬

特命大學士忠勇公傅恆視師金酋望風投欵歸誠向化逾月奏凱兵不血刃【微臣】載筆軍門親逢其盛凡所目擊比事屬辭得凱歌三十六章其辭曰

四海升平書軌同麼麼敢逞醜夷中

皇威逺不遺荒徼

方略親承屬上公

薇垣上相得勲賢圖像雲臺獨妙年吉防先傳輿誦協羣看下馬定金川【先是有一馬平川及馬到功成之諺至經略大學士馳驛赴營果符吉兆】

大散連云入劍闗輕鞍倏過百重山將軍果是從天降萬里徵程匝月間【經略大學士於棧道中亦防馬兼程而進】闗前跨水架繩橋風裏垂虹影動搖【桃闗外卽有大川限隔中外渡以繩橋毎臨風蕩漾過者輒目心駭】一自王尊先叱馭烝徒踴躍馬嘶驕

懸車束馬阻崔嵬上將偏能策杖來鳥道直飛雙舄度【天赦納窪諸山經略大學士皆步行而過】蠶叢不待五丁開電駛風馳驛路長宵燈候館檢封章更緣密勿承

宸翰奏牘親裁達

九閶

龍虎臺髙兩翼均鳥魚陣整五兵陳九天九地靈機運壁壘旌旗照眼新【忠勇公到軍移兵前駐整肅軍紀煥然攺觀】元戎親蒞一軍驚鐵礮云梯壓境橫磧上縱衡諸葛陣胸中百萬範家兵

貔貅爲旅虎爲臣江漢飛翰擬未眞更有先聲能奪魄翦除姦黨疾如神【計誅良爾吉等】

暗傳消息禍非常黠鼠妖狐肘腋藏獨屏羣疑誅反側銛鋒眞欲邁幹將

井蛙漫敢抗顏行殘喘偸從兔窟藏樹幟羽林才及半降旗一片出巴郎

敵營宵警撼山阿送鬼番巫走疾呵【番人祈禱輒有喊聲謂之送鬼】報道

天兵雲集後碉樓占得咎徵多【番人毎戰輒打卦卜吉凶自大兵到皆

不吉夜聞呼號聲】

我

皇耀徳不佳兵只爲綏邊事逺徵伐叛懷柔須互用

頻聞

天語日先庚

吉甫忠誠見倍親曽磨盾鼻細披陳妖氛未息身何有一防丹心向

紫宸

誓斬樓蘭答

主知蹶張爭欲效驅馳卻因

天子仁恩重不願將軍似貳師

聖徳包防量廓如孚誠渙號格豚魚狐疑頓解麏奔

息額手

天家法网防

泥首軍門乞命艱自知負罪重如山呼邪踵接屠祁至爲覲中原碩輔顏【經略旣至莎羅奔狼卡謂活佛降臨以得見顏色爲幸遂相率歸命】

窮鳥投人夾道遮開關致館靜無嘩番庭直任行旌過鞭弭歡迎似一家【將弁往來巢穴金酋執禮甚恭】火號機橋罷詰晨歡謠忭舞息煙塵洗兵不待銀河水蘭錡都隨艸木春

盛夏崖冰接澗平漸吹暖律入咸英蠻方箐色中原栁花气氤氳兵气淸【正月晴和宛同中夏箐色靑蔥野花雜發】崇山積雪入云髙五月瀘中向不毛我澤如春煦絕域采將正月露紅花【正月杪將弁等從伊巢穴折碧桃花數枝而出】

崖深刮耳聽馳驅館我戎行秣我駒更喜皮船跳玉尺【有擕金川中鮮魚至營者】攜來軍府供行防

鼔吹香煙夾道迎願開梵宇祝長生標銅刻石紛誇武誰可銘恩到敵營

馬耳羊腸天外險長蛇封豕一時馴鬼方只是防常路戰略如今更入神

宵旰勤思在止戈欽承

慈防迓休和舞階眞見苗頑格始信謙沖受益多縆懸纎路夢魂驚姦宄潛蹤險亦平峻崿空橫矛劍狀奔濤齊和鼔笳聲

防音萬里達

楓宸露布傳來未及旬一路歡聲雷動地旗旛過防

防霞新【露布用絳帛大書凡八日抵京】

破虜爭誇血戰功當年衛霍漫英雄何如因壘無遺鏃共慶來蘓中外同

采芑方歌雨未蒙西徵馬首倏來東妖氛掃地旄頭滅寵錫承

天豹尾雄

酬庸

典禮一無私繡衮桓圭尙固辭將士惟傳勾當畢日邊相慶我來思

車攻六月雅詩醇鼔吹鐃歌樂府新蕩冦丰碑隆屭贔淩煙勛績照麒麟

牙帳云屯檄艸攢栁營煙漠劍花寒書生競說從軍樂策馬渾忘蜀道難

蠻煙瘴雨坐穹廬領略番情到羽書豕有狼毛鼠象鼻喜將餘事補方輿【番豕毛色如狼而黃鼠鼻下垂類象】瀛臺列坐艸如茵飲至筵開酒再巡回首霏霏推轂日還歸俱是去時人【經略大學士等賜宴丰澤園去時將士咸集隆恩曠典極其羙盛】

帝承

上帝好生心

列祖

神宗實鑑臨執馘獻俘全不用歡騰寰宇薦元音櫜鞬歸來戢甲兵憲邦文武篤忠貞邊陲無事民番樂

主聖臣良慶太平

平定金川歌【有序】

內

閣

中

書

【臣】倪承寛

皇帝禦極之十有四年仲春十有四日經略大學士

【臣】傅恆以平定金川納降獻防

聖威逺播愷澤遐敷班師策勲爰以成功上

陵告

廟敬晉

徽號於

慈寧宮

鴻烈光昭典禮具舉廷臣咸獻歌頌以紀功徳【臣】防

被

恩澤簪筆西淸日以恭紀

絲綸爲職業乃得敬悉

皇猷【臣】謹按周禮大司樂王師大獻則奏凱樂大司馬師有功以凱樂獻於社鄭康成注兵樂曰凱獻功之樂也漢鐃歌朱鷺以下十八曲詞甚古質魏晉以來亦曽擬之而其鋪張揚厲逺不逮古唐之鼔吹十二曲平淮西雅紀命將用師之艱難元和聖徳詩具載聖明並包畜養之休澤【臣】弇陋無文詞語淺薄輒依韓愈指事實錄之意謹撰凱歌十章不敢逺追采芑常武雅音而於武功之成

聖主憂勤惕厲之意亦足以發揚於萬一謹稽首頓

首撰列如左

撫運第一

彰天討也大金川爲西夷蕃部僻處窮山數年以來並吞番眾侵擾霍耳章谷毛牛等處切近鑪地

朝廷不得已而用兵所以綏靖邊疆寧謐區宇也

惟

皇撫運徳洽寰區仁風旁扇愷澤遐敷逖矣金川獷頑不恭漸擾鑪地邊服逞凶因崖築壘負固崇墉赫赫

皇猷聿猷

天討風馳電掣軍威浩浩用揚我武化以干羽柔逺

寧邇寄玆國輔

法宮第二

大命將也

皇上以臣傅恆經略金川總統軍機偕臣班第傅爾丹嶽鐘琪等調集陜滇各省大兵務期犁庭掃穴迅奏膚功

法宮宵旰區畫金酋決勝千里帷幄密籌

簡任福將慰西顧憂瀛臺賜宴歌鐘以餞曰惟忠誠

實荷

帝眷節制之師感義忘私堂堂正正履險如夷雲橫

棧閣雪霽闗山

皇威遐暢震詟百蠻

師之出第三

記軍行勞也經略臣恆以仲冬長至帥師出京衝寒遄發日行數百里將抵軍營山嶺險峻冰雪凍滑輒徒步登邁爲士卒先

師之出日長至風雲馳熊羆鷙整以暇忘勞瘁來桃闗値寒沍行危橋竹索渡維元戎先徒步天山髙疾以赴腳齒利不可駐磴稜層鑿冰作秉丹忱士卒暮萬峯雪如春煦

軍威振第四

卹將士也

上念冰雪沍寒師旅暴露於外命經略臣恆賫往內帑賞賚漢土軍士勵勉將弁踴躍前驅鋭師罙入

軍威振相恆來視師气新壁壘色煥旌旗簡練出傑雋祕算握神機投醪邀實惠行歌敵愾無苦饑頻拊循

詔雲飛來京都惻然五夜念徵徒金粟厚賜賚叩首效嵩呼懸崖峭壁上躋攀奮勇忘其軀荷戈環甲行勿息策勛指日翔天衢

蛩駏第五

誅賊黨也臘月二十一日經略臣恆駐小金川邦噶山斬良爾吉阿扣等於軍門番眾無不悅服

蛩駏並負嵎表裏爲姦邪蠶食徧蠻疆退匿險且遐總統承

廟算縛賊如麕麚桀驁恃無恐倏焉翦爪牙一朝揮天戈已斷常山蛇除惡務根本況敢畱萌芽先聲已破膽蕃部歡迎遮整嚴兵气盛陳雲髙西華

量九地第六

克堅碉也經略臣恆以臘月小除日試炮山梁身臨險阻指示機宜卽於己巳元日帥師攻打碉卡連日殺獲無算中旬賊屢乞降

量九地騰嶕峣山梁憑險阻軍行蹴踏聲喧囂戈予捲雪聽鳴流鋋防飛刃縱橫禽驚獸駭窮蹙乞命堅碉屹屹乃自穽大軍雲集一舉平姦宄已殱無從偵滅此朝食矢忠靖神武不殺我

後聖

破壘第七

稟成算也經略臣恆視師決勝料勢將從昔嶺中峯直搗賊巢以成永靖蠻疆之計

破壘兮專攻趨昔嶺兮中峯溯馬柰兮搗刮耳金川恬波兮皮船艤旣我武殷闐銅鼓密箐深林孰敢保聚爰據卡撒已抜黨壩番境敉寧洽我雅化

仁恩浹第八

頌神武也正月十七日

上以金川恃險不出久苦士卒定議班師以經略大學士臣傅恆秉心忠亮勇略超羣晉封公爵勅令還朝仁恩周溥上格

天心而軍營卽於此時乞降矣

仁恩浹遐哉溥百戰百勝非予武勞士卒予心苦恃險而驕神所惡夫豈貪有此地土

皇曰還歸我心膂牧民愛民天所予乃誘其衷使就

撫麼麼弗復爲首鼠

好生第九

許投誠也莎羅奔孤窮乞命就降經略臣等以元凶不出峻拒其請嗣奉納降班師

諭防而莎羅奔於二月初五日帶同郎卡率眾來降

遵依六事番夷懷徳邊徼敉寧

好生之徳欽若

昊天無不幬覆詎遺金川投誠哀吁乞命陳詞

天討旣申咸赦除之誓以六事舊染維新和气蒸薰我澤如春防奇兜勒吚嗢頄防敬獻古佛樂以鉦鐃爾捨爾捨爾田爾田同我大平毋恃碉堅師告防第十

樂凱旋也

上以金川平定班師策勲

聖武逺揚光昭典禮

師告防凱旋歸昔往雪霏霏今來栁依依

皇仁施絕徼宴樂歌采薇至善不戰功成巍巍讓美

弗居

長信崇徽虎賁脫劍收牙璋蠻氛肅淸三辰光

紫宸端拱勅幾康安邊守土臣賢良風雨以時物繁

昌百祿是荷萬福無疆

平定金川方略卷三十一

欽定四庫全書

平定金川方略卷三十二

藝文

平定金川賦【有序】

刑

部

尙

書

【臣】汪由惇

皇帝紀元乾隆之十有四年春二月金川莎羅奔郎卡請命元戎率其徒醜匍伏軍門誓奉約束永戴

恩徳號吁哀禱出於至誠經略大學士忠勇公傅恆承制納降露布驛聞自闕廷達於康衢若臣若民同聲

忻忻踴躍抃舞

天子曰惟

昊天

列祖相予有家詒慶襲祖且率我

文母之啟迪以集是勲也爰咨禮臣備舉慶典於時羣公常伯鋪鴻藻申景鑠作爲雅頌譜樂府鐃歌丕宣凱樂皇皇洋洋極藝苑之大觀矣【臣】竊惟

聖天子之盛徳鴻烈焯爍紘埏臣庶罔弗共覿至於防燭先曙仄席遲漏幹健而行自彊不息與夫

淵衷密運

睿謨神捷先機逺燭動中窽防【臣】等日侍

淸光𨿽末由仰測髙逺而覩記親切有非外廷所能具悉者謹不揆弇陋敍爲古賦冀以宣述萬一有梁益下士咨於中樞大夫曰繄者先王經野畫疆曰蠻曰夷有要有荒示羈縻而不絕固荒忽而不常惟彼金川僻界荒裔其地則絙橋索引郁崛嶄巖不足版圖也其人則騰踔倐眒吚嗢蠢螾不足編氓字也有跳而猘如瘈自噬有攘而逋如竄於瘉顧乃勞鋭師而事逺攻得無初計之未審所從與大夫曰於豈謂是哉我

聖淸之廓帝紘而恢皇綱也東爥西耀南熿北惠液浸衍旁魄配藜含生之羣縻不遊原而泳沫何蕞爾之弗率乃思逞於鄰封太陽矅不能彊蒙防以視明和風扇不能化鵂鶹以好音今夫桃闗以西諸番星列牙錯鱗次蜂房螘蛭其輯脇歸懷借帡幪而仰維挈也非一日矣弗衛安庇弗翼安曁殖嘉谷者去螟螣擢良材者剪荊棘天戈所麾固將建威銷萌初非利土宇以恢疆張撻伐而校力也時則閫帥失圖老師罷眾就駢戮以伏辜究威柄之所用載咨心膂相維一徳載授符節以匡以勅出飛黃於天育賚溫毳於尙方旌旟郅偈驊驑騰驤

天子辟閶闔禡靈旗次虎帳手禦巵仿古禮之推轂目送其騁步於中逵爾乃歷燕趙馳並晉邁咸泰以直指輾劍閣而徑進斯時也日在浚狼陽來復初風饕蝟毛霜嚴裂膚元宰抒赤於天稟勵匪躬以忘軀均勞士卒分苦徒束驏馬以淩絕險涉層冰如履夷塗羌談笑而步百里賈餘勇其有餘然且朝拜章奏夕治軍書嘗申旦以廢寢復昧爽而長驅伊古之名臣良將歷選指數胥遜謝而蔑如也迨蒞和門軍律是申川巖爲之動色壁楯爲之更新狡諜伺間奔命貌馴數罪狀以揮刀馘妖狐以橫身凡逖聽而環視者莫不防竦詟怖眙而瞵眴嘽嘽王旅如江如潮塞云棧跐岧嶤方厚集以揚鋒行踦岨而焚巢賊徒旣刳腹心而落角距謂將翹足而隕覆也倉皇號謼無間宵晝元宰以聞

帝用惻然矜彼防瞀湔而宥之重以

聖母之慈訓憫其窮而無救也亟

詔班師曰武不可究賊方忷懼懵不知其所托命桓桓兵帥夙稟教令走丐更生扶服延請釋我幾俎援我窞穽導迓徒禦由黨壩而罙踐其境靡約不從弭耳聳聽帥曰兪哉我

天子神聖固有以孚豚魚而格梟獍也用達厥悃而布諸元宰乃除道築壇淸壘張幕爇薌吹螺梵樂間作番酋率眾成列以待元宰之至稽顙樹頜蛾伏拜膜自陳罪惡僥脫齊斧而出鼎鑊申明誓之旦旦奉六條之成約昔嶺隳金川涸誓不渝慓只恪載獻其琛南金滿橐瞿曇寶相獅象纓絡元宰宣

詔防而示大信振

皇靈之灼爍番酋忻喜過望悔歸遲而內怍於時云日開明祥和絪縕巴兒賨叟咸舉手加額曰自有此土所未嘗睹信天人之協應而陽春之彌浹於區宇也大凱旣奏式遄其歸擁豹尾之雙戈控紫韁之陸離晉上公之顯爵煒殊錫之葳蕤粲命服之加隆酬偉伐而匪私且獨不見夫錦江玉壘之頌徳而無已者乎或忭於衢或歌於市如戀慈母孌彼赤子香花載路企踵徯俟者延亙千里或列姓名銘蓋制衣卻弗能止丞相祠堂並列以祀伊忠誠之感有以深入人心且勿謂蚩蚩者愚蓋同聲一辭謂

聖天子之知人善任使也

天子方迓釐於

昊穹歸美於

祖徳於

廟於

陵毖祀祗飭王公卿尹咸思熙

鴻號以昭桓撥顧先已奉

諄誨之謙沖郁輿情而抑黙懿

聖母之慈恩普

徽稱而增福履滋保以諴民奉

璇闈之燕喜於是

禦紫宸而受賀中外禔福頌明良而賡喜起摛云章掞

鴻筆刻琬琰紀事實典謨矞皇襲六爲七告成成均

丰碑屹崒歷千萬禩胥誦

聖謨之洋洋而流

徳音之秩秩必若所言棄彼度外則何以闡綏世之長禦宏覆幬之逺量且何以發其天良俾革心而內向也又何以昭示遐邇使姦猖者知所剏而彊梁者知徳化之不可抗也如論其兵力之雄則羽林佽飛雲輣臨衝輕武利趾蹋壁躡空伊涼之健卒滇黔之選鋒索倫烏拉突騎元戎蒞颯卉翕趫防鴻絧器用之利則黃間赤羽開石貫墉應馬踣發必洞胸輕甲繡襠吳綿疉重韌逾兕犀能禦火攻矧夫揚威巨礮輕裝九節赤堇千鈞圓瓜隕瓞雷硠電飛迮裂迸滅杳莫測其神奇亶掃迹於一瞥何堅不摧何阻不抉若是乎其銛利而蕩軼也間小試於巴郎隳卬籠其半折則使中峯飛度破竹振籜設奇謀之得展固將輮借而轔轢蓋嘗執奏至於再三而

聖天子於解网之仁運止戈之略卻逸足於中路抝余怒而回薄良以攻昧而撫順予善而棄惡閎大造於無外柔異類而綏不若故曰天因人聖人因天勢如轉規謀如湧泉兵法曰全勝不鬭大兵無創天以阻深防昧俾玆異種得卵孕煦字於一方夫豈人力所能戕故力𨿽雄弗究其用器𨿽利節之以制戰而後服不如不戰而自屈也度蘭津而爲他人不如伐其心而予維新也日凜凜乎佳兵黷武之戒而時行時止知進知退所謂至誠如神無逺弗屆其懷徳畏威者視獻俘折馘爲更倍是豈管窺蠡測所能仰逮者哉系曰堯曦皛兮舜風暢參巍巍兮廓蕩蕩世曼壽兮延景貺梁益下士乃呀然自失曰蓋自中和樂職宣布之詩旣闋未甞聞斯懿美今飲於醲和飽於醇徳大夫復覺以至諠仰嘆悅服幸哉獲遘乎斯世

平定金川賦

畱館

教習

翰林

【臣】莊存與於鑠顯哉惟我

大淸

列聖承乎天序儲嘉祉鴻休祜欽明濬哲重光顯緒二曜並其照臨六合象其覆幬恩厚周浹威武昭融肆

皇天全付有家南逾丹穴北界空峒東冒日出西極大防莫不陸詟水栗奔走而來同是以方內乂安黃髮眉壽目不見烽燧耳不聞介冑百年於今馨烈彌茂在我

聖王之禦宇也體

天運遵

祖法率由

世宗之明訓防奉

聖母之懿則九族雍雍庶民翼翼酬租庸以藏富謹憲令以迪徳惠不需時賚無虛日協气旁流湛恩允塞猶復省方問俗思和求中豈伊不懷明堂法宮豈伊不勞沐雨櫛風慮一夫之弗獲匪逸豫於

皇躬爰日

淸問所及幽隠畢見察蔀屋如堂陛撫蠻徼若畿甸所以兼容並包逺駕長馭懷柔區夏輯綏邊裔靡不策自

宸衷授之疆吏俾彼防裘之長梯航之族稟我程律守我約束者罔或私逞睚眥相爲敵讐幹武臣之顏行勞士大夫之誅鋤乃梁州之蠻實曰金川窫窳爲心鑿齒爲顏憑陵醜類肆其凶頑惟厥種人弗忍荼毒用告無辜於守土之臣

皇帝咨爾守臣種人有辭於金川乃

命將帥爰徵師旅絡繹分赴經營防合儲積供偫包厚被隰於是佽飛之士賁育之徒防盾負羽仗鏌鋣挾僕姑而集者以萬計遂乃左導卭徠峻阪九折如飛如翰鱗次嵽嵲窮髙極逺緣嶺探穴者相與布濩於卭籠之下右自岷陽二川分流若光若滅疾走銜枚抵間投隙鑿險縋幽者相與遮迾於繩橋之側爾其毚伏窟困獸負嵎陰施首防師漏多魚戎臣失圖以稽天誅彌年積日告功不時

天子閔梁益之屯戍念秦蜀之轉輸肆用威克厥愛討一二臣之不敬厥事者簡軍實而申儆之乃維相臣秉丹赤貫金石協

睿謀申碩畫爰以仲冬吉日秉鉞䢐徵於

廟告事於

社受成王公卿尹大夫多士百吏庶民咸曰休哉其始也簡戎行選徒禦畜之旣丰練之旣豫踴躍歡呀問召爭赴駢闐偪側營營昈昈先賞而抃舞未戒而輯附爾其軍容之爲盛也朱甲耀日元戎拂星靑雲爲戴紅蜺爲纓象北落以立候法玉井以設屏散若連林之植立動若洪波之湧興總五千之勁旅屹百萬以爲營相臣率止以先啟行逾越闗隴防冒霜雪褒斜劍閣之阻束馬懸車之塞壯夫爲之卻步勇士爲之脇息而乃至忠徹神明大義動顏色履如坦道過如袵席斯固不陳而威名震不戰而敵气奪者矣矧復淵謀內定和衷庶詢得其稔惡刈諸軍門旌旂采色霅爾以變羣酋驚視股栗而戰元機奧祕形勢沸渭猋騰雲郁霆擊電防乃使輕卒鋭士陟嶃巖攀砢閜登者蟻附守者雨墮擗盤石裂巨防夷堅碉跨連杠奪其襟要據其腹腸凶酋於是俯首帖耳請命於大將之麾幢相臣方懷敵愾務翦除猶拒而未計也

天子執神機恢大度撻伐用張徳威不怒巍巍蕩蕩

澤之以陽春雨露爰承

懿防

詔相臣回師而還爾乃韜上將之權略敷

哲後之明恩先俾貳戎卽其巢處其垣開以不疑之信育以並生之寛惟時諸酋除道辟館男女以頒投其戈甲實其壺簞願奉信約效奔走杜侵略獻魁首惟命是聽而防敢或幹者以復事於相臣相臣總參佐之傑幕府之賢熊羆之列防虎之班駭靁鼔耀星旛鏗鍧炳煜震厲嚴肅以升於受降之壇於斯之時和風載興洽气旋至睢旴譎詭集合者數不可殫計二酋則稽顙樹頷匍匐蟻伏以聽罪於軍吏相臣承

詔數而宥之始則駭汗戰栗營精攝魄繼乃色喜雀躍流沫雪泣故其馳響應聲慴威赧徳不崇朝而橫塞乎萬里之域凡我一二從徵之士甲未及捲餱未及餐不折一矢不控一殿方逮乎褒谷斾已返乎零山有安其軀和樂且閒

天子乃考彜典策勲伐公爵是崇武衛有奭

帝曰咨恆來相

皇室念我

聖祖朔漠旣寧逮我

世宗靑海旣平推校

聖功克配厥成肆用類祭於

郊

社獻功於

宗廟修上

陵之盛事隆

文母之顯號於是二三股肱心膂之臣思惟

聖主朝夕幹惕命將用師之艱難博恩廣施柔服懷逺之宏大咸進而稱曰虞帝格有苗殷宗克鬼方紀於書頌炳曜輝煌下及漢唐之君勒燕然伐淮夷曽不足稱乎偉業猶自侈乎誇詞矧我

天子丰功茂實曠世獨出弗究弗宣將無以昭示奕

葉使永永年代服我成烈羣臣恧焉

帝曰兪哉於是揚雅頌之聲彰謨訓之大錫恩澤之博廣符瑞之富遂作頌曰靈臺兮崔巍偃伯兮裶裶

天戈麾兮赫無外赤羽張兮集王防景星垂曜兮日

抱戴於胥樂兮麗萬世

平定金川賦

庶

吉

士

【臣】朱珪

皇上命經略大學士忠勇公傅恆蕩平金川蠻酋旣

降乃下

明詔納欵班師天包地容

徳威遐播【臣】謹贊述

盛烈作賦以

獻其辭曰

皇帝徳灊威熇乾鑱坤姁陽以文敷陰以武挐疆外之醜金川恃岨毚趯狐跳以敖以驕日趑月趄不卽鏖屠

皇赫斯怒命相臣恆出師於都是膺是懲是月也辰在斗柄螣蛇相鉤指建星以爲旗兮河鼔翩其靈旟羽林窘以累辟兮跐旬始而掊蚩尢防觜觹於西極兮甝首防其若囚刷棓槍踣天狼兮咸怛魂泐魄蘁眙而睽睢蓋兵未觀乎原而已咀僄狡而眴蠷狙也乃杖鏌邪而帶幹將兮粲翠鷩而貂旄玉鍪象鎧般其瞵防兮

錫龍阿而佩闕鏤於是

皇帝受

命於

祖旣造旣禡龍旗婉僤而綷防兮鈞天磤鍧而猗那握神符於元堂定

天策於

扆座挈玉斗之柄執金錘之欛

乘輿乃禦六蛟而驂八螭兮靈示繽紛而並迓賜瓚鬯以飲餞兮黃金勺而玉斚觀元戎之啟行兮若掣電之翕赫龍乘猋駭虎騎雷掀飇馺神驤躩其騰躍兮羌一日而走千儵倩浰湯湯若波兮殷轔膠輵曾不可乎猱攀曳靑虯赭鳥之蟉兮𨿽赤驥白義犇超影而不得先馳玉壘峨岷之崆防屹兮若靈奔鬼趭厲而不顚我軍旣屯桀石掲輪蠻獠錯愕褫精亡魂外𨿽掎角中如惔焚爾其卭崍九折弄棟八灘虎臂羊腸馬摶牛顫赤水爓赩以吐丹金繩刻屈而蠡斷鉤蛇赳螑其尾捎兮藰蒞拉颯而射鬼彈灰野靑赤其爛光兮雪嶺冬夏而閉霰屹三峽五屼之碕礒兮扶飛蠝而蹶狡防故其溪猺洞蜑譎詭獌狿魚刀劚石毒鋼飲牛腰弩偏架足張手摳駢脇束麻絡馬當鑣巢居幹欄鼔角吹嘔巨鼻象飲鑿齒飛頭漆骭火蹠頳眶碧眸赤穴變化乎素虎九龍儵忽乎蟉虯蠢蠢蠕蠕若豻若虥若防若貅者自以窟乎絕險而不知

王師之劉之也乃惇中壘於巖嵌兮環千營而若墉前赤熛而後天黿兮駢星辰而列行流雄旄以虹爥兮曳彗星之飛芒建金鈴之大防兮戈鋋森其若霜蒼頭彪髶腰豪曹而首雕鶡兮顚盛瞠而未將飛鳬電影羽赤白而焠鏃兮厲衝飇而怒翔佽飛之倫超防猭而都盧兮頰敵魁而血冦吭

皇威燀燀我武洸洸蠢愚苗民命顚於阬爰有邦汋

間於我師中詗外漏爲賊之媒

皇帝有命相鋪厥威摶戮賊諜如簎蠃蠯靑衣之竹旣磔鹽水之虫不歸手格槃瓠之瘈生拔髦牛之莫不觳觫於椹質懲栗乎刳劙是時

皇帝臨乎

帝車五潢之舎太微三光之廷旭爾

天縡霅然星旋若斗杓運於中央殷北極而周八紘

迪昧爽之丕顯冏達旦而不寢

明登天而了矚

聰屬地而防聆故發聲乎紫宮而濯靈乎西淸相臣

將臣莫不用

命於是軍動雷驤師次昔嶺火龍金汁礧礮轟霆連珠走防炎傘掣景獝焦魖爛飛銷鑠磺狀掀輪抜軸殷其膠捩兮半騞砉而擘開駢五山之岝兮乍而相豗武擔鑱天而訇坼兮石筍捎云而軋摧匃磕硠兮若蠻丁厲而崔巍隤煽爍燎奭兮若積薪燒而兵蘭灰烈缺防磹吐鞭交緋丰隆霹靂郁律嵬防駭若天鏟神揃而亡其嵯峨也蠻酋震驚豎其降旗懾我之旅赤纛白麾克奔於師以厥伻來鴃舌鷇音覼縷侏離潘靧垢面湔磢肝脾陳其犛牛豪羊瑟瑟碧璣錦疉朱罽翠羽文犀焜耀摛爥麗靡威蕤桓桓我軍拗怒未息方將罙阻抵巘馘大憝而狝搜慝匪拊其背乃搤其嗌韔鳳喙之膠弓手虎爪之玉鏚髾欃孛而觀鯨鯢繕招搖而怒賁育若天鳥之覆巢乃獝狨而將哲鹿奔兔投如狖如玃懼厥罪之不逭終刲刉而疈磔

天兵鱗其鋪惇兮欲乞生而不得於是

皇帝拓帡包之度霈煦嫗之仁撻逆輯順刷陳濯新

奉

皇太后命詢於百憲若於兆人旣庭旣羾亦莫不馴乃命相臣降其螴蜳以解袀而息民也

天熙其生臣厲厥伐欲拔枿椿而斸株橜蠻乃怵惕不敢回遹奉我梟師厭於其獻黑羊之白刺赭馬之靑血犎牛之湩瀏若川兮珠澤之酒縻胃而滑桄榔百載食馬千匹崩角膜拜跽而戰栗彼酋旣欵

天詔乃蒞除崇壇以隠天張赤帟而爛霱控蔥嶺而西毳髠刮辰溪而南雕鎩莎羅奔狼卡頸徽肉袒首歸乎七萃經略爰歷升乎罽幕而收其艸防金髤之甲晶光耀暾狻猊之冑淩兢敓月鮫璘其方騰鸊鵜淬其欲剟鶻尾之箭善燕角之弧將彈罔不鱗簇羽攢充魚箙而裂鞘於是雕題漆齒之戎駢胸交趾之羌冠以熊皮虎尾耳垂金鉤玉璫鏐環約臂鐵釧系骯十尾結髾刻身像龍犀帶雕鏤象額銀裝赤幘戴獺氍毹麖章靑頓白眊漓乎屈虹班紕毲爛乎錦江曳蘭幹之絺紵披梧桐之華英斑蘭摛繡灼爍乎芙蓉爾其精夫渠魁扶服顚稽珍奇靈傀怳敞逺徠則有菌鸖短狗龍角神梟羊翡翠毼雞金馬荒忽其騰耀碧雞彯彯而扇翚扶拔驫防而飍矞師子髬髵以之而文翰絕云以振彩鶼鶼比翼而交防玆白尊耳防犬星施羧羊五角奇鹿兩頭飲獻白鵠之血羽用孔鳥之髟從目黑齒鼔鐘若牛罄西南之瑰若相招而畢投乃羅淫浦之萬鳬進朱提以千流奉迦維之寶相獻摩竭之金軀若捨身於龍象亙世世而不渝相臣布

皇帝命納粟而卻紫鏐賚以

天錫聿開珠蝥蠻乃炙義濡徳作廟於厥虛踏歌抃

蹈以慶

天子而祝公侯也旣遏負固奚振我旅竄饕餮於魑

魅臥虎賁之幹櫓

皇帝命恆汝劼孔茂錫汝桓圭予毗予輔神旗豹尾

赮赫婀娜前後所

賜旣廣旣厚凡厥勲士亦無不與於是鐃歌吹凱樂

作歌曰

皇靈熛兮天中環星野兮旣同西月兮東明八

索兮在綱蠻之狡兮旣僵

皇仁沛兮不兵四海兮賔將彤弓旣櫜飲至有釂

協於椌楬告於

郊

廟謁

陵寢而耿

烈光奉

慈宮而上

尊號搢挺笏於明堂勒隆碣於太學龍彲賁乎

天文日月離乎華昭岣嶁之碑無所誇其靑赤兮陽虛之石曽不得防夫景曜增職方之版圖辧王防之見頫咺

神武而不殺儷包荒於覆幬南熿丹水之朱殷北爥燭龍之蜩蟉西熇若木之灼光東焜十日之爍耀下崢嶸而丰融上嵺郭而金歊蓋

皇徳被於無垠奚啻偈賨僰而息荒徼也哉乃作頌

曰

於鑠

皇師彪光熉兮漫乎天還渟若淵兮驂龍騑離嘽焞焞兮猋騰翏厲靈無厓兮幪如幬帡張夤紘兮啿啿羣生侯不靜兮湛我

皇徳澹裔裔兮旣濯而濡民之塈兮格於

寢廟曜精饗兮惟

皇之純慶無疆兮

平定金川方略卷三十二

