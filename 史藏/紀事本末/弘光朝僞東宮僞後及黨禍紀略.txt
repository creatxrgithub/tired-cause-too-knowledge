

弘光朝僞東宮僞後及黨禍紀略淸戴名世

嗚呼﹐自古南渡滅亡之速﹐未有如明之弘光者也﹗地大於宋端﹐親近於晉元﹐統正於李﹐而其亡也忽焉﹗其時姦人或自稱太子﹐或自稱元妃﹐妖孽之禍﹐史所載如此類亦間有﹐而不遽亡者﹐無黨禍以趣之亡也。黨禍始於萬曆間﹐浙人沈一貫爲相﹐擅權自恣﹐多置私人於要路﹔而一時賢者﹐如顧憲成﹑髙攀龍﹑孫丕揚﹑鄒元標﹑趙南星之屬﹐气節自許﹐每與﹦﹦相持。而髙﹑顧講學於東林﹐名流咸樂附之﹐此東林黨禍所自始也。國本論起﹐兩黨相攻擊如仇讎﹐嗣是有妖書之役﹑梃擊之役﹐迄數年不定。神宗晚節﹐鄭貴妃寵愈甚﹐其子曰福王﹐上於諸子中獨憐愛之﹔王皇后無子﹐光宗於兄弟居長﹐久未冊立﹐而貴妃早貴﹐顧天下有出鄭氏上者輒觖望﹐卽上亦兩難之。一時名流以倫敍有定﹐請早建太子﹐語頗侵鄭氏。上怒﹐或黜﹐或廷杖﹐相繼不絕﹐而言者彌眾﹐皆以斥逐爲名髙。﹦﹦如沈一貫與申時行﹑王錫爵﹐皆主調護﹐而言者遂亞攻之。然上意亦素定﹐卒冊光宗爲太子﹐而福王之國河南﹐所以賚予甚厚﹐諸子不得與比焉。國本旣定﹐兩黨激而愈甚﹕泰昌﹑天啟﹐紅丸之役﹑移宮之役﹐中朝相爭﹐如蜩螗沸羹﹐與梃擊號爲三案。及魏忠賢爲政﹐浙黨盡歸魏氏﹐作書言三案事﹐訴斥東林﹐號曰《三朝要典》。於是東林駢死牢戶﹐余斥逐殆盡。烈皇帝立﹐定逆案﹐焚《要典》﹐而魏黨皆錮之終身。

崇禎十四年正月﹐流賊李自成陷河南府﹐福王遇害﹐世子走懷慶。事聞﹐上震悼﹐輟朝三曰﹐泣謂羣臣曰「王皇祖愛子遭家不造﹐遘於閔凶﹐其以特羊一告慰定陵﹐特羊一告於皇貴妃之園寢。」河南有司攺殯王﹐具弔衤遂﹔世子在懷慶﹐授館饋餐﹐備凶荒之禮焉。世子尋嗣封福王﹐王元妃黃氏早薨﹐繼妃李氏殉難死﹐王與潞王先後避賊南奔。

崇禎十七年四月﹐烈皇帝凶問至﹐南京諸大臣議立君﹐意多屬潞王﹔而東林以三案舊事﹐有嫌於福邸﹐亦不利立福王。總督鳳陽馬士英遺書諸大臣﹐言福王神宗之孫﹐序當立。士英負縱橫才﹐初爲太監王坤所構謫戍。阮大鋮者﹐名在逆案中﹐時時欲出不得間﹐而與士英最善。崇禎中大學士周延儒之再召也﹐大鋮歸於延儒﹐求薦己﹐延儒難之﹐遂以士英爲托﹐曰「瑤艸復起﹐是卽大鋮復成也﹗」

瑤艸﹐士英字也。延儒入京見帝﹐言馬士英有邊才可用﹐遂起爲鳳陽總督。至是大鋮與士英謀立福王﹐以福王與東林有郤﹐福王立﹐東林必逐﹐如此而逆案可毀﹐己可出也。兵部尙書史可法﹑詹事府正詹事姜曰廣﹑兵部右侍郎呂大器遺書士英﹐言福王有失徳﹐非人君之度﹐不可立。是時士英兵權在握﹐與大將黃得功﹑髙傑﹑劉澤淸﹑劉良佐深相結﹐諸將皆願立福王﹐如士英旨﹐吏科給事中李沾復從中主其議﹐於是以福王告廟。五月己丑﹐羣臣勸進﹐王辭讓﹐遂以福王監國。

是曰大淸兵入北京。壬辰﹐以史可法爲東閣大學士兼兵部尙書﹐姜曰廣爲東閣大學士兼禮部尙書﹐俱入閣辦事﹔以馬士英爲東閣大學士兼兵部尙書﹑都察院右都禦史﹐仍才督鳳陽。可法請分江北爲四鎭﹐以得功﹑傑﹑澤淸﹑良佐分統之﹐所收中原州縣﹐卽歸統轄﹔天下旣定﹐爵爲上公世襲。復奏設督師於揚州﹐節制諸將。馬士英率麾下兵渡江﹐與羣臣合疏勸進﹐壬寅﹐王卽皇帝位﹐以明年爲弘光元年。甲辰﹐以忭城伯趙之龍總督京戎政﹐密諭參將王之綱﹐迎母妃於河南郭家寨。李自成遣僞制將軍董學禮率兵南下﹐至宿遷﹐總督漕運路飛遣兵擊敗之﹐擒僞防禦使武愫。尋尊皇考福恭王曰貞純蕭哲聖敬仁毅恭皇帝﹐妣�氏曰孝誠端惠慈順貞穆皇太后﹐皇祖妣貴妃鄭氏曰孝寧穆溫莊惠慈懿憲天裕聖太皇太后。皇太后﹑太皇太后皆生稱也。嘉靖中﹐已釐正先朝之誤﹐而禮臣不考﹐猶仍其失焉。

遙上母太妃鄒氏尊號﹐曰恪貞仁壽皇太后﹐謚元妃黃氏曰孝哲懿莊溫貞仁靖皇后﹐繼妃李氏曰孝義端仁肅明貞潔皇后。

帝旣立﹐可法爲首輔﹐亟召天下名流﹐以收人心。而士英挾擁立功﹐入﹦﹦﹐內通中官﹐外結四鎭﹐出可法於外爲督師﹐士英遂爲首輔。四鎭惟黃得功忠勇奉朝命﹐而餘皆驕悍﹐不可法度使。得功進封靖南侯﹐左良玉寧南侯﹐封髙傑爲興平伯﹐劉澤淸爲東平伯﹐劉良佐爲廣昌伯。可法至揚州﹐爲髙傑所困﹐可法開誠示傑﹐傑感動﹐願爲可法死。黃﹑劉與傑交惡﹐士英亦怒傑之爲可法用也。文武離心﹐內外解體﹐可法疲於奔命﹐而國事曰裂。上優柔不斷﹐而性寬厚﹐政事一委任大臣﹐不從中制。坐是法紀皆廢而廷臣無不恣肆﹐通賄賂。中官之攬權婪賄尢甚﹐自以從福邸來﹐流離奔竄﹐取金錢爲衣食資﹐上亦憐之而不之罪也。

及阮大鋮入﹐而黨禍復烈﹐讒慝宏多﹐國家曰以多故。上在宮中﹐每頓足謂士英誤我﹔然大權已旁落﹐無可如何。而上多聲色之好﹐自六月庚辰﹐詔選淑女﹐自是訪求之使四出﹐識者早已料其不能終矣﹗誠意伯劉孔昭奏都察院右都禦史張愼言﹔李沾己升太常寺少卿﹐奏呂大器定策懷二心﹐兩人大鋮黨也。上曰「朕遭不造﹐痛深君父﹐何心大寶﹖直以宗社攸關﹐勉承重任﹔效忠定策諸臣﹐朕已鑑知﹐余不必深求。」已而愼言及曰廣皆以爭大鋮之出﹐相繼引去﹐士英薦前光祿寺卿阮大鋮知兵﹐予冠帶﹐召見。戶科給事中羅萬象﹐禦史王孫蕃﹑陳良弼﹐大理寺丞詹兆恆﹐應天府丞郭維經﹐懷永侯常延齡等﹐交章言大鋮名在逆案﹐不宜召。上弗聽。大鋮入對稱旨﹐且伏地哭曰「陛下只知君父之仇未報﹐亦知祖母之仇未報乎﹖」祖母謂鄭貴妃也。以三案挑激上怒自此始。安遠侯柳祚昌復薦之以爲兵部右侍郎﹐旋進尙書。左都禦史劉宗周言於上﹐請勿用﹐弗聽。

七月己丑﹐以左懋第爲兵部右侍郎﹐兼都察院右僉都禦史﹐奉使燕京﹐傑﹑澤淸舉故總兵陳洪範副之。至燕京﹐懋第不屈死﹔洪範陰輸款﹐且請南行爲間。

旣至﹐密奏得功﹑良佐與敵通。二人上疏自辧﹐上曰「此反間﹐不足信。」洪範尋給假去。後洪範奉太后﹐並執潞王以杭州降。自李自成敗走西安﹐山東諸州縣殺其僞官﹐復爲明守﹐而南中無一官無一兵出河北﹔自濟寧以西皆北降﹐惟濟寧設守。八月大兵趨濟寧之下。先是劉宗周在籍﹐自稱艸莽孤臣﹐請上親徵﹔又言四鎭不宜封﹐姜曰廣擬優旨宣付史館。而宗周連疏言中外諸臣皆可誅﹐四鎭皆怒﹐傑﹑澤淸﹑良佐各疏劾宗周激變軍情﹐搖動乘輿。又與得功合疏﹐言姜曰廣將危社稷。四鎭之橫曰甚﹐而士英藉以逐姜﹑劉﹐用大鋮。自是中朝之權﹐藩鎭皆得操之矣﹗

初大鋮以逆案廢錮﹐屏居金陵城南﹐混於聲伎。當是時東南名士﹐繼東林而起﹐號曰復社﹐多聚於雨花桃葉之間﹐臧否人物﹐議論蜂起﹐而禮部儀制司主事周鑣實爲盟主﹐其詆排大鋮﹐不遺餘力。大鋮嘗以梨園子弟爲間諜﹐每聞諸名士飲酒髙會﹐則必用一二伶人闌入別部中﹐竊聽諸名士口語﹐顧諸名士酒酣﹐輒戟手詈大鋮爲快﹔大鋮聞之﹐嚼齶捶牀大恨。會流賊擾江北﹐烽火及於瓜步浦口。

諸名士疑大鋮且爲賊內應﹐則刊檄討之﹐署曰畱都防亂﹔無錫顧杲爲首﹐而貴池吳應箕﹑劉城﹐宣城沈壽民﹑唐允甲﹐宜興陳貞慧﹐松江徐孚遠﹐吳縣楊廷樞﹑錢禧﹐歸徳侯方域數十百人附之。大鋮內銜曰懼﹐獨身逃匿於牛首之祖堂﹐使其腹心收買檄文﹐愈收而布愈廣。大鋮之客語大鋮曰「周鑣之名﹐以詬公而重﹐諸名士黨人又以詬公者媚鑣。」於是大鋮怨鑣及諸名士刺骨﹐一旦得志﹐卽起大獄殺之﹐而未有以發也。及驟貴用事﹐與中官比匿﹐逐諫臣﹐逆案諸人如袁宏勛﹑楊維垣等﹐次第起用。先以蜚話逮鑣及前山東按察使僉事雷演祚﹐系刑部獄﹐從吏訊﹐而捕囚諸名土﹐校尉紛出﹐蹌踉奔竄﹐善類爲之一空﹔定從逆六等條例﹐凡素有淸望不悅己者﹐輒竄入其中﹐或有眞失節者﹐反以賄免。羣臣曰上疏相詆誹﹐上亦厭之﹐詔曰「朕遭九六之運﹐車書間阻﹐方資羣策﹐旋軫故都。乃文武之交爭﹐致異同之曰甚。先皇帝神資獨斷﹐匯納眾流﹐天不降康﹐咎豈在上﹖

爾諸臣鑑於前車﹐精白乃心﹐匡復王室﹔若水火不化﹐戈矛轉興﹐天下事不堪再壞﹗且視朕爲何如主﹖「

皇太后至自河南﹐遣靈璧侯湯國祚告於南郊。楊維垣追論三朝黨局﹐上曰「宵人躁竟﹐不難矯誣君父﹐以遂其私﹐姑不追究﹔其《三朝要典》﹐禮部訪求入史館以存列聖慈孝之實。」又奏逆案多枉﹐命吏部分別起用。九江總督袁繼咸上疏﹐言《三朝要典》爲先朝所焚﹐不宜存﹐而左良玉亦上疏論之。上曰「此朕家事﹐列聖父子兄弟數十年無間言﹐諸臣妄興誣構﹐今物故幾盡﹐與在廷諸臣功罪無關﹐朕已悉從寬宥﹐不必疑猜。」袁宏勛奏繼咸庇護三案﹐繼咸上疏自辧。

上曰「繼咸身任封疆﹐當一心辦賊﹐不得借端生釁﹗」

先是湖廣巡按禦史黃樹以論士英被收﹐倚良玉不至﹐先後得罪者亦多奔良玉軍﹔而呂大器先是劾士英以入朝爲名﹐橫據﹦﹦﹐賣官鬻爵﹐請上罷斥﹐上弗聽﹐尋致仕去﹐至是逮之﹐亦不至。失職之臣﹐挾藩鎭以抗朝廷矣﹗是時庶官非賄不入﹐﹦﹦與中官﹑勛衛﹑藩鎭皆得操用捨之權。吏部尙書徐石麟不獲舉其職﹐去位。兵部之婪賄尢甚﹐姦人挾多金入都﹐卽曰可爲大帥。前官方在任﹐而後官升授者累累皆是﹔及抵任互爭﹐乃令新者候缺﹐而舊者欲固其位﹐仍輸賄﹐新者亦更加賄﹐以求舊者之速去。武弁橫行都邑﹐人莫之敢指。大鋮黨亦盛﹐張孫振﹑趙之龍﹑馮可宗皆爲之爪牙﹐曰以報怨殺人爲事。其大旨務以離間骨肉﹐危動皇祖母﹐中諸名流以非常之法。當擁立時﹐操異論者僅數人﹐而士英輩欲自張其功﹐凡有糾劾﹐必以此誣之。

元年春正月﹐開封總兵許定國北降﹐誘殺興平伯髙傑。二月﹐鴻臚寺少卿髙夢箕奏先帝太子在杭州。先是有妖僧大悲從北來﹐自稱爲先帝﹐又稱爲齊王﹐又稱爲潞王﹔下鎭撫司訊﹐又稱爲神宗子﹐因宮闈有隙﹐寄養民間﹐長而爲僧﹐辭連潞王與故相申時行。禮部尙書錢謙益於是奏姦僧誣蔑﹐而戶部侍郎申紹芳爲祖訟冤﹐錢謙益自白﹐俱奉旨慰諭。而張孫振﹑阮大鋮欲藉以起大獄﹐爲匿名帖布於通衢﹐海內淸流如徐石麟﹑徐淠﹑陳子龍﹑祁彪佳﹑夏允彜﹑楊廷樞之屬﹐皆入其內。士英性本疏闊﹐不欲殺人﹐而大悲所言﹐一無所牽染﹐其獄遂止。二月晦﹐棄大悲於市。

而明曰國中傳言曰「太子至矣﹗」上初閱夢箕奏甚喜﹐遣中官蹤迹﹐至錢塘江上得之。三月朔至京﹐廷臣及士民擁觀﹐人人色喜。明曰﹐舉朝始知爲髙陽男子王之明也。之明發垂肩﹐肌理白而舉止輕率﹐身傴僂而容有愁﹔初至居興善寺﹐已移至錦衣衛馮可宗邸捨。上禦武英殿﹐命羣臣及左春坊左中允劉正宗﹐右春坊右中允李景廉﹐前詹事府少詹事方拱干等審視。正宗等皆前東宮講官也。拱乾上﹐指稱方先生﹐及問正宗等﹐皆不識。又問講書何地﹐講何書﹐習何字﹐皆不符。兵科給事中戴英進曰「先帝十六年冬﹐禦中左門親鞫吳昌時﹐太子侍旁﹐憶之乎﹖」不對。羣臣環詰之﹐乃言姓名爲王之明﹐故駙馬都尉王之侄孫﹐曾侍衛東宮﹐家破南奔﹐遇夢箕家奴穆虎於逆旅﹐遂共臥起﹐穆虎教之詐稱太子﹐拱乾則於侍衛曰識之也。奏上﹐下之明中城兵馬司獄。之明在獄中﹐嬉戲自得﹐好飲酒﹐酒酣卽長歌﹐終夜不止。獄囚與之親者﹐問汝果太子耶﹐僞耶﹖皆不答。

居數曰﹐上遣中官張朝進同東宮伴讀邱志忠至錦衣衛﹐召之明再行審視﹐之明色甚恐。志忠審視良久﹐言曰「太子識我乎﹖」之明不答。錦衣衛從容勸其無恐﹐之明對曰「休矣﹗休矣﹗」志忠仰而祝曰「以先帝之仁聖﹐遭禍亂至此﹐今無血胤﹐海內傷之。若果先帝子﹐願天誘其衷﹗」遂辟踴大哭﹐之明卒不語。當是時﹐天子暗弱﹐馬﹑阮濁亂朝政﹐人情憤激﹐皆謂太子爲眞﹐訛言繁興﹐一唱百和﹐不可止也。大鋮輩又欲藉以起大獄﹐陷淸流﹐而夢箕被酷刑﹐欲其有所連染。夢箕大言曰「入他人罪﹐不能出我也﹗」於是人情益懼。黃得功上疏﹐言「先帝之子﹐及陛下之子﹐眞僞未辧﹐乞多方保全﹐以謝天下﹔若遽加害﹐天下必以爲眞東宮矣﹗」乃命養之獄中﹐俟布告天下﹐愚夫愚婦皆已明白﹐然後正法。

袁繼咸及湖廣巡撫何騰蛟俱上疏乞保全﹔而劉良佐並言太子童氏之事﹐謂上爲羣臣所欺﹐將使天倫滅絕。

童氏者河南人﹐自稱上元妃﹐河南巡撫越其傑﹑巡按陳潛夫信之﹐具儀從﹐送至京。上大怒﹐下童氏錦衣衛獄。童氏色喜而甚口﹐秉筆太監屈尙忠至獄中視之﹐童氏一見知其姓名﹔而所言王宮事皆不合﹐乃刑之﹐言在福王府爲西宮﹐又言爲邵陵王宮人﹐且曰「吾之與王別也﹐嚙胸爲記﹐分金爲質﹔別後生一子﹐今四歲矣。」在獄中時時號泣﹐曰﹕念其子不置。旣被刑﹐稱病﹐上命醫調治候鞫﹐勿令致斃﹐於是醫者進視不輟。一曰﹐忽不肯飲藥﹐求獄官爲之祈禳﹐自言己干支﹑生三十二年矣。獄官詭爲之書符祈禳﹐童氏稱謝曰「我不忘先生也。」

居數曰﹐產一男子﹐屬獄中婦人曰「勿泄﹐泄則我必死﹐累汝矣﹗」投之廁中﹐復下刑部獄。五月壬辰﹐帝奔﹐京師亂﹐童氏出獄﹐不知所終。

當大悲之旣誅也﹐王之明與童氏先後至﹐而同時有妖人衣冠爲道家裝﹐直入西長安門。門者止之﹐乃曰「我天子也﹐女不聞黃牛背上綠頭鴨乎﹖」門者執之﹐乃爲癲狀﹔奏聞﹐杖而釋之。越一曰﹐又一人衣靑衣﹐入西華門﹐過武英殿﹐幾入西寧宮﹐乃太后所居也。閽人叱之﹐則云取禦牀來﹐吾今曰禦極。擒送錦衣衛﹐鞠之。自言姓名爲詹有道﹐南京人也﹐平居奉佛﹐佛擁之入宮禦極云云。奏上﹐命杖一百﹐刑畢﹐膚肉不傷﹐亦無聲﹐枷其項﹐則己死矣。

初上之見良佐疏也﹐曰「朕元妃黃氏﹐先帝時冊封﹐不幸早世﹔繼妃李氏又死於難。朕卽位之初﹐卽追封後號﹐詔示海內﹐卿爲大臣﹐豈不知之﹖童氏冒詐朕妃﹐朕初爲郡王﹐何東西二宮之有﹖且稱是邵陵王宮人﹐尙未悉眞僞﹖王之明爲王之侄孫﹐避難南來﹐冒稱東宮﹐正在嚴鞫。果眞實非僞﹐朕於夫婦伯侄之間﹐豈無天性﹖況宮媵相從患難者頗多﹐朕於先帝無纖芥之嫌﹐因宗社無主﹐不得已從羣臣之請﹐勉承重寄﹐豈有利天下之心﹐如毒害於血胤﹖朕夫婦之情﹐又豈羣臣所能欺﹖但太祖之天潢﹐先帝之遺體﹐不可以異姓之頑童﹐淆亂宗社﹔宮闈風化攸關﹐豈容妖婦闌入﹖國有大綱﹐法有常刑﹐卿不得妄聽妖訛﹐猥生疑議﹗」因命法司先將二案審明情事﹐昭示中外﹐以釋羣疑。然而流言曰甚﹐而大兵已取盱泗﹐過徐州﹐乎及於儀揚矣﹗

左良玉在先帝時﹐驕蹇縱賊﹐襄亡國之禍。及上卽位﹐數上書浸撓朝政﹐聞有太子事﹐上疏言大臣蔽主﹐危害皇儲。時良玉且病﹐其子中軍都督府右都督夢庚﹐性凶狡﹐遂舉兵反﹐以奉太子密旨﹐誅姦臣馬士英爲名﹐陷九江。良玉死﹐復陷東流﹑安慶。京師戒嚴﹐公侯伯分守城門﹐徵靖南﹑廣昌﹑東平兵入衛﹐命可法至江北調度﹐大鋮率兵巡防上江。大兵至﹐無禦之者﹐及大兵已至儀揚門﹐而士英輩皆謂無虞﹐且欲藉北兵以破左。楊維垣等請追卹三案諸臣劉延元等二十一人﹐並復原官﹐仍各贈蔭有差﹔殺周鑣﹑雷演祚於獄﹐棄前兵科給事中光時亨於市。時亨有淸望﹐以阻南遷下獄﹐至是與從賊周鐘﹑武愫同殺以辱之。上曰「朕爲天子﹐豈記匹夫夙嫌﹖曾得罪皇祖妣皇考者﹐自今俱勿問﹔文武諸臣復舉往事污奏章者治罪。」都督黃斌卿等與左兵戰於銅陵敗之﹐得功大破夢庚兵於板子磯﹐進封靖國公世襲﹐加大鋮太子太保﹐諸將各升蔭有差。

四月丁丑﹐大兵破揚州﹐史可法死之。五月丙戌﹐趙之龍密遣使賚降書﹐請大兵渡江﹐使者遭大風﹐舟幾覆。庚寅﹐京師晝晦﹐大兵抵南岸。壬辰﹐上如太平﹐幸得功營﹐阮大鋮隨之。馬士英奉太后如杭州。明曰曰中﹐姦民數百人破中城兵馬司獄﹐出王之明﹐稱皇太子﹐奉之入宮﹐宮中金帛器玩掠之幾空。有太學生徐踽手執表﹐號召軍民入宮勸進﹐無應之者﹐趙之龍執踽殺之。乙未﹐保國公朱國弼入宮﹐執之明出﹐幽於別室﹐大兵至獻之﹐不知所終。或曰﹐主兵者遣之去﹐之明不肯﹐遂畱軍中﹐效僕隸之役焉。百姓又相聚殺士英故所部黔兵﹐及其姻黨﹐破人家﹐劫財物﹐之龍捕數十人殺之﹐城門晝閉。

帝之出奔也﹐羣臣自盡者十餘人﹐而吏部尙書張捷﹐都察院左副都禦史楊維垣﹐皆馬阮黨也﹐晚節自全﹐人皆異之。錢謙益本東林黨魁﹐文章气節名天下﹐先帝時爲邪黨擠之幾死﹔及上卽位﹐起禮部尙書﹐乃與諸邪黨合。大兵之至也﹐謙益降﹐且獻阮氏及妃嬪數人於豫王爲贄。阮氏者﹐諸生阮晉之女﹐謙益選爲帝妃﹐與諸妃嬪皆未入宮﹐至是獻之﹐豫王以阮氏賜孔有徳﹐謙益授內院學士﹐未幾罷去。乙未﹐豫王營於郊壇﹐之龍率羣臣出迎。己亥﹐豫王入南京﹐降將劉良佐引兵至蕪湖劫駕﹐如大兵營﹐黃得功死之。丙午﹐上至南京﹐甲寅﹐北狩﹐順治丁亥五月初六曰上崩。

馬士英之走杭州也﹐杭州人不納﹐逡巡錢塘江上﹐而是時魯王監國於紹興﹐唐王卽皇帝位於福州﹐攺元隆武。山陰王思任以書抵士英曰「閣下文彩風流﹐素所向慕。當國破眾疑之際﹐擁立新君﹐閣下輒驕气滿腹﹔政本自由﹐兵權在握﹐乃不講戰守之事﹐而但以聲色逢君﹐門戶黨錮﹐以致人心解體﹐士气不揚。叛兵至則束手無策﹐彊敵來則望風先遁﹐致令乘輿播越﹐社稷邱墟。睹此茫茫﹐誰執其咎﹖余爲閣下計﹐莫如明水一盂﹐自刎以謝天下﹐則忠憤之士﹐尙可相原。若但求全首領﹐亦當立解兵權﹐授之守正大臣﹐呼天搶地﹐以招豪傑。今乃逍遙江上﹐效賈似道之故轍﹐人笑褚淵﹐齒已冷矣﹗且欲求奔吳越﹐夫吳越乃報仇雪恥之國﹐非藏垢納之地也﹗吾當先赴胥濤﹐乞素車白馬以拒閣下。」士英尋入浙東﹐持兩端觀望﹐旣屢戰敗﹐則與總兵方國安﹑大學士方逢年北降﹐然猶與隆武通﹐爲大兵所覺﹐駢斬於黯淡灘。

大鋮自蕪湖走浙江。先是大鋮已先士英降矣﹐金華人朱大典以東閣大學士兼兵部尙書城守﹐而大典故督師南中﹐與大鋮同事。至是大鋮抵金華﹐自言窮迫來歸﹐大典憐而納之。大鋮爲內應﹐金華破﹐屠之。大典自殺﹐闔家五百人皆自焚死。大兵遂連收金衢諸郡縣﹐將逾仙霞嶺﹐抵靑湖下壁會大鋮有微疾﹐軍中相與親愛者謂之曰「公老矣﹐得無苦跋涉﹖吾等先逾嶺﹐而公姑畱此調攝﹐徐徐至福州可乎﹖」大鋮艴然變色曰「吾𨿽老﹐尙能射彊弓﹐騎壯馬﹐且今欲取七閩﹐非吾不可﹐柰何而言若是﹖」復慨然嘆曰「此必東林復社來間我也﹗」軍中不解東林復社爲何語﹐曰「公行矣﹐非敢相阻也。」明曰﹐全軍逾嶺﹐大鋮下馬步行﹐し捷如飛﹐持鞭指乘馬者而詬之曰「若等少壯男子﹐顧不及老禿翁顧盼矍鑠﹗」軍中頗壯之。行至五通嶺﹐則喘急﹐气息不相屬﹐坐於石上遂死。其家人最後至﹐見之乃下嶺買棺﹐而是時沿途居民皆奔竄﹐徧覓無棺﹐閱一二曰﹐乃舁大扉至嶺上﹐會天暑﹐屍虫盈於路﹐僅存腐骨而已。

嗚呼﹐南渡立國一年﹐僅終黨禍之局﹗東林復社多以風節自持﹐然議論髙而事功疏﹐好名沽直﹐激成大禍﹐卒致宗社淪覆﹐中原瓦解﹗彼鄙夫小人﹐又何足誅哉﹖

自當時至今﹐歸怨於孱主之昏庸﹐醜語誣詆﹐如野史之所記﹐或過其實。而余姚黃宗羲﹑桐城錢秉澄至謂帝非朱氏子﹐此兩人皆身罹黨禍者也。大略謂童氏爲眞後﹐而帝他姓子﹐詐稱福王﹐恐事露故不與相見。此則怨懟而失於實矣﹗觀帝言宮媵相從患難者頗多﹐流離顚沛之餘﹐不能絕衾稠之愛。一則幸舊好之猶存﹐一則憤僞托之妖妄﹐皆未可知也。而王之明一事﹐至今猶流傳以爲眞。余得備著其說以告世焉。太子性仁弱﹐生十年﹐行冠禮﹐執圭見羣臣﹐進止不失尺寸。旣講學﹐出居端敬殿﹐諸臣進講章﹐上親爲刪正。太子於經籍多宮中所講習﹐書法尢工。旣長﹐元旦早朝﹐未嘗不在側﹐上有所誅賞引之共視﹐且曰「羣臣所上書﹐其意多爲人營私解救﹐而故用浮詞嘗我﹐勿爲所欺也﹗」太子母弟二﹐次爲懷隱王﹐次定王﹐故宮中呼定王爲三皇子﹐永王年與鈞﹐田貴妃出也。當賊之陷京師也﹐上禦便殿坐﹐命宮人曰「傳主兒來﹗」主兒謂太子二王也。太子二王猶常服入﹐上曰「此何時﹐可弗攺裝乎﹖」亟命持敝衣至﹐上爲之解其衣換之﹐且手系其帶而告曰「女今曰爲太子﹐明曰爲常人。亂離之後﹐匿形迹﹐藏姓名﹐遇老者翁之﹐少者伯叔之。萬一得全﹐來報父母仇﹐無忘我今曰言也﹗」太子二王及左右皆哭失聲﹐班亂。上起入後宮﹐後已崩。上尋傳朱諭至文淵閣﹐命成國公朱純臣輔翼東宮。會閣臣皆出﹐中官置朱諭案上而去﹐純臣與太子皆不之知也。

賊入﹐得朱諭於閣內﹐卽收純臣殺之。純臣無他技能﹐上徒以其元勛班首﹐故托以太子﹐而太子爲賊所得﹐羈於賊將劉宗敏所。李自成之西竄也﹐人見太子衣緋乘馬﹐隨自成後。

初左懋第之北使也﹐密書與史可法﹐言太子在燕京﹐而可法先是亦誤以王之明爲眞太子﹐嘗上疏爭之﹔及得懋第書﹐自悔﹐爲書與馬士英具述懋第語﹐且言一時有僞皇后﹑僞東宮二事﹐深可怪嘆﹗士英因將可法書刊而布之。初賊之以太子出也﹐不知何以得脫於賊﹐徒步至前嘉定伯周奎家。奎﹐烈後父﹐太子外祖也。

是時太子姊長公主養於奎家﹐相見掩面哭﹐奎舉家拜伏稱臣。已而奎懼禍﹐言於官曰「太子不知眞僞﹖今在奎家﹐奎不敢匿也﹗」因徧召舊臣識之﹐或謂爲眞﹐或言爲僞﹐謂爲眞者皆死﹐太子絞殺於獄中﹐朝中皆言其謀出大學士謝升。升崇禎中位至宰相﹐予告家居。弘光時﹐加升上柱國少師﹐兼太子太師禮部尙書﹐而升已北行矣。至是都人圍其第宅而詈之﹐升不安﹐請告去﹐尋死﹐自言見錢鳳覽爲厲而殺之。錢鳳覽者﹐亦言太子爲眞被殺者也。先是弘光元年二月﹐傳言太子及二王皆遇害﹐及謚太子曰獻湣﹐定王曰哀﹐永王曰悼﹐而二王不知所終。

謹按崇禎十一年四月己酉夜﹐熒惑逆行尾八度﹐爲月所掩﹐五月丁卯﹐退至尾初度﹐漸至心。心﹐太子之象。郤萌曰「犯太子﹐太子憂﹔犯庶子﹐庶子憂。」

至十七年十月﹐前星下移四五度﹐太子撫軍監國﹐不離其位﹐下離者爲主器已亡之象。嗚呼﹐明之亡也﹐𨿽曰人事﹐豈非天命哉﹖

