

欽定四庫全書

欽定平定兩金川方略

提要

【臣】等謹按平定兩金川方略五十二卷乾隆四十六年大學士阿桂等恭撰

奏進凡

禦制序文紀略一卷

天章八卷冠於前臣工詩文八卷附於末所紀平定兩金川事自乾隆二十年六月癸亥起至乾隆四十四年十一月壬午止金川自卡歸命之後

恩威並著已不敢復逞凶鋒而狼更生防野心不攺其子索諾木與其頭人丹巴沃雜爾煽惑小金川酋僧格桑鯨吞九姓無故稱戈諭之不從彌滋狂悖蓋十稔之將盈故兩階之弗格也且夫貪殘無厭谿壑難盈宻邇維州將生窺伺與其後來貽患待之於邊疆不如先發制人蹙之於巢穴是以力排浮議

天防獨行再舉六師重申九伐𨿽則恃其地險暫肆披猖而震我雷硠終歸魚爛僧格桑専車之骨死獻旌門旣而轉鬭千盤鏟平三窟索諾木力窮勢蹙亦泥首而就俘焉蓋自三古以來中國之兵力未有能至其地者惟我

皇上睿算精詳

天聲震疊始開辟化外之艸昧是以語其道裏視河源萬里爲近考其疆界視天山兩道爲狹計其生齒不能敵三十六國之一而頌

聖武者乃覺與乙亥西徵擴地二萬餘里後先同軌豈非以渉歷之逺至伊犁而極山川之險至両金川而極均爲克千古之所不能克哉恭讀是編具詳決機制勝之始末益知戊辰之役爲

天心仁愛不欲窮兵非力有所不能至也乾隆五

十四年正月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

平定兩金川方略

乾隆四十有一年嵗在丙申春二月兩金川平

武功露布神人慶洽

皇帝兪廷臣請

勅【臣】阿桂【臣】福康安【臣】梁國治編纂方略【臣】等謹率同纂修諸【臣】編年紀月成書若干捲依次進

呈【臣】等竊惟金川爲漢冉駹外徼隋置金川縣唐屬維州至明雜谷安撫司要皆遙爲羈縻而已我

聖祖仁皇帝六十年辛丒其土捨內向乞爲外臣始受印信西畨語大川曰促浸小川曰儧拉因有兩金川之號嗣促浸土司郎卡縶儧拉土司澤旺以叛乾隆十三年戊辰

上命大學士傅恆往經略斬其黨良爾吉阿扣與提督

嶽鐘琪宣布

威徳郎卡投誠乞命

上釋弗誅俾守其土司如故蓋

聖度包容赦過宥罪冀予更新洵與覆載同量也何意狼子野心憑依險阻搆釁鄰封卒至稔惡貫盈並取鋤滅斯則孽由己作而

天討所用誠有出於萬不得已者矣金川險逺地錯畨部其近者曰綽斯甲布曰革布什咱曰巴旺曰布拉克底曰丹壩稍逺者曰鄂克什曰從噶克曰梭磨曰卓克采所謂九土司也二十三年郎卡逐革布什咱土司色楞惇多布及儧拉土司之子僧格桑於吉地四川總督開泰檄綽斯甲布章谷諸兵擊走之時以畨人讐殺不足煩大兵乃

詔九土司環攻之久而漸懈郎卡侵擾不已至三十一年總督阿爾泰赴康巴達郎卡率眾跪迎請悉反諸土司侵地以女配僧格桑維時阿爾泰冀茍安息事而兩金川因狼狽爲姦矣三十五年儧拉遂侵鄂克什據其地阿爾泰等赴達木巴宗儧拉土司澤旺老且病其子僧格桑走訴鄂克什詛其父子故有隙今願罷兵悉反所侵掠許之三十六年郎卡之子索諾木戕革布什咱土司並擄其妻慫惥僧格桑攻鄂克什又分侵明正土司地阿爾泰等奉

詔出師克復明正侵地是嵗十一月

命大學士溫福自巴朗拉總督桂林自約咱攻克之三十七年三月桂林克卡丫遣軍收復革布什咱故地溫福克資哩及阿喀木雅五月桂林有黑壠溝之失匿不報爲阿爾泰所劾

命【臣】福隆安馳至軍勘問罷桂林【臣】阿桂以參贊大臣赴南路統領十一月克翁古爾壠僧格宗十二月遂克美諾美諾者小金川官寨也與金川之勒烏圍噶拉依並踞形勢隠然爲三窟云溫福克布朗郭宗底木達俘土司澤旺解京而僧格桑自美臥溝竄入金川乞援於索諾木索諾木陰拘防之時兩軍旣防

命溫福爲定邊將軍【臣】阿桂丰升額副之進討金川三年索諾木旣拘畱僧格桑陰遣其頭人七圖安堵爾等間道出美臥煽故番之降我者以撓我軍後時將軍溫福移軍木果木賊猝掩山後攀援而上緑營兵先潰溫福遇害小金川地美諾一帶復防於賊

上赫然震怒磔澤旺於市七月【臣】阿桂在當噶爾拉由

南路整兵出翁古爾壠

上授爲定西將軍丰升額明亮爲副將軍色布騰巴爾珠爾富徳並爲參贊大臣調滿洲鍵鋭火器營吉林索倫諸軍赴【臣】阿桂西路明亮南路軍心奮厲所向克捷旬日間盡復小金川地三十九年正月【臣】阿桂進據金川谷噶山梁明亮克馬尼山前石卡富徳繞出山後合爲一奪取絨布寨明亮遂克木谿卡卡角是時丰升額同舒常攻宜喜未下而絨布軍抵庚額特亦阻於險二月【臣】阿桂克羅博瓦山梁六月克色淜普此兩地並堅碉賊死守我軍鼔勇殱之直臨遜克爾宗賊大創拒我且益力【臣】阿桂偵知喇穆喇穆迆西備禦稍疎卽分兵越隘蟻附猿引而登並攻日則了口下之時丰升額等久頓凱立葉明亮尙軍絨布寨乃

詔丰升額赴西路軍畱參贊武岱駐凱立葉牽綴之明亮亦分兵七千豫由凱立葉進攻取道綽斯甲布防綽斯甲布土司請爲明亮前驅遂冒雨出不意走宜喜山梁克之並克俄坡格勒古九月促浸力不能支冀緩我軍值僧格桑已前死促浸乃縛七圖安堵爾等及僧格桑屍與其妾側累投獻西路軍前悉械至京十月【臣】阿桂克黙格爾據曰爾當當噶復克宻拉噶拉木及凱立葉諸寨而引凱立葉丹壩兩交官軍與之防合賊退守康薩爾山梁四十年三月我軍防鹿角超重壕據其山巓四月攻木思工噶克丫口破之並舉沿河羣尼等寨初明亮旣克宜喜賊掘壕斷道不得進【臣】阿桂令海蘭察福康安等率千人助之攻甲索合立奮擊克其薩克薩谷和隆武攻克日旁於是沙壩山達爾圖得楞皆相繼下是時西路隔河營壘相對濟渡可通其攻斯年木咱爾也【臣】阿桂具舟渡福康安諸遜克爾宗在我軍後久未下及分路攻之丰升額督兵毀其碉六月明亮克額爾替及石眞噶而賊所守昆色爾喇嘛寺者在拉枮喇嘛寺之上地最險【臣】阿桂由捨圖枉卡紆道入截其巖道令泰斐英阿進至拉枯寺而額爾特直昆色爾山梁防之海蘭察克果克多山峯遂圍拉枯寺縱火焚之常保祿亦攻菑則大海隤其垣明亮遂自石眞噶下壓克沙爾尼其溝北爲達思拉木溝南爲丹札木皆克之臣阿桂軍繞巴占入九峯後攻克冷角寺進偪勒烏圍攻轉經樓樓與勒烏圍大碉相掎角髙磡八層憑依爲阻我軍首戴柴捆手提沙土囊進簿磡邊層疊壘砌頃刻成木柵三重俯擊磡下賊又穴地用礟賊眾之掘溝以抗者轟擊立斃其西南有橋曰甲爾日磉橋爲噶拉依要路摹楚兵泅水拽橋柱壊之至八月十五日夜我兵四面合圍呼聲地震遂克勒烏圍官寨捷奏至

皇帝下詔嘉諭【臣】阿桂旋議言今爲進噶拉依之計宜先分兵攻取西裏寨繞出科布曲山梁之上進抵瑪爾古當噶勢若建瓴賊可不戰而潰也九月由達烏達圍克莫魯古達斯裏各碉寨奮攻西裏破其三碉十月取西裏之黃艸坪又克其兩山峯壓至卡布角十一月克捨勒固租魯雅瑪朋並取薩爾外阿結占諸寨十二月直上科布曲山梁其最髙處曰索隆古悉攻克之進據則朗噶克丫口頭人色木裏雍中等乞降願爲內應遂由瑪爾古噶克捨齊雍中兩喇嘛寺於十二月十七日統兵進圍噶拉依而明亮軍之自瑯谷而進也連克日斯滿以下山梁並納木通斯底葉安復由日斯滿上通甲索克阿爾古又克獨古木上下寨乘勝通當山梁剗甲雜獨松遮巴布朗谷時大軍旣圍噶拉依賊巢河西地遂迎刃而解先是富徳遣舒常等鑿地道抵噶咱普山坡間施火藥轟擊至是亦進據噶咱普並據至馬爾邦以次徇穆谷庚額特曾達諸寨與兩路大兵防合圍攻賊負嵎抗守益堅四十一年正月我軍用大礮晝夜環擊穿碉墻數重殪賊無算並防其水道賊益惶窘西路軍進抵噶拉依時索諾木之母阿倉姑阿靑等先相率出降至是其兄莎羅奔岡達克等詣營持兩端觀望我軍攻益急二月初四日索諾木率其兄弟土婦及頭人畨眾二千餘人出寨捧印信跪獻軍門生就俘獲無一脫者自圍噶拉依凡四十餘日金川闔境悉平夫以逆酋抗拒

王命蠶食鴟張久爲西南邊外之害其所恃者危巒陡

削雪深箐宻寸步千仞以爲

大軍不能從天而下也因是肆貪殘之性逞陰狡之圖始播言於維州繼號召於昔嶺罪難擢髮亡速遊魂我

皇上掄簡六師分路聲討一切山川扼要奇正機宜萬里軍情洞若觀火賞罰進退不爽銖毫又賊人詐僞百出或詐請受降或謀集後路

皇上九重黙運燭照如神屢

飭在事諸臣嚴防峻拒使之防縮日甚毋得稍售其姦至於從徵將士摧碉搴砦奮不顧身則又

褒防慰問感涕行間其番屬弁兵偶竭微勞必加溫奬若夫軍鋒所指罙入長驅履勝則戒以滿盈遇

則戒以輕率悉皆

申訓再三前後五年無一不凜承

睿略實由

聖天子之惟斷乃成而

宵旰憂勞用以臻此成烈也爰乃謁

兩陵禮

泰岱告

闕裏獻俘

郊勞飲至防勲五等榮封世爵罔替

防繪諸戰圖以彰盛績畫功臣像於

紫光閣諏吉恭上

聖母皇太后徽號

頒詔天下

慶典覃施

禦制碑文四篇一刻太學一刻美諾一刻勒烏圍一刻噶拉依垂示無極至若設鎭安屯經久歸畫次第行之逆酋等曁其醜屬咸正厥罪懸首槁街而諸土司畏懷兼至分年入

覲便蕃

宴賚一如哈薩克回部之制猗與偉哉【臣】阿桂膺閫外

重寄仰荷

天威犁巣洗穴備防

渥眷

恩鍚之隆古所未有復以兩金川耆定之地皆所身歷命與【臣】福隆安【臣】梁國治編纂方略書成復撮其大要臚具顚末以爲紀略【臣】等才識昧未足窺

乾坤之運量附

海嶽之崇深承乏編摹無任慙悚

平定兩金川方略

欽定四庫全書

平定兩金川方略卷首

天章一

平定兩金川告成太學碑文

太上立徳其次立功又其次爲立言而徳與功皆賴言以傳言之無文行而不逺文之時義大矣哉然傳徳之辭直而寡傳功之辭費而多直而寡者不因文而徳自見二典三謨經世立教是也費而多者必因文而功乃明周誥殷盤佶屈聱牙是也吾嘗讀韓昌黎平淮西碑益悉此言之不爽何則彼其藩鎭乃家奴之類慫惥因循以致宛成敵國削而平之是宜引以爲愧而不可以爲功賴昌黎之文防與江漢常武同稱耆定然有識者固知其辭費而多飾而未知憲宗之愧與弗愧耳今之平定金川之文不有類於斯乎解之者曰逆酋覊縻徼外非若淮蔡之居中土元濟之爲世臣也吾則以爲旣以受職爲土司則是我臣而其地近接成都逺連衛藏則是我土我土我臣而橫生逆志蠶食鄰封將欲大有所爲弗而滅之則西川將不能安枕玆𨿽蕆事與平定淮蔡擒吳元濟何以異故宜引以爲愧而不可以爲功者以此金川之始見於己巳告成之文玆不復記記其復叛而復徵則其陰謀負恩已自戊辰年始蓋戊辰之師實緣其跳梁不靖而師旣臨境彼卽窮蹙乞降遂以赦罪頒師甫十年而其酋郎卡卽與革布什咱搆釁又四年遂與綽斯甲布及三雜谷爲敵而逆子索諾木凶悖益甚自恃地廣人眾力彊與各土司搆兵訖無寜嵗故各土司皆畏之如虎而以勢分力散又莫能如之何余以爲業已受其降不宜復加兵且蟻鬭蠻觸不足以勞王師因命地方文武大吏隨宜彈壓令弗越內地界亦足以安民而示度耳不虞地方大吏欲息事而毎示寛逆酋轉以爲酋足懼而日益逞其小金川逆酋僧格桑者始則與索諾木水火相仇繼乃狼狽爲姦於是索諾木計殺華布什咱土司色楞惇多布取其印勅以歸而僧格桑亦侵占郭克什地界且發兵圍其土司色達拉之官寨期於必取總督阿爾泰提督董天弼知事不可掩乃有發兵之請是役也或咎阿爾泰依違誤事之過而余則以爲阿爾泰之過皆余之過蓋金川因其地險眾悍久蓄異志是以有殺至維州橋之謡【維州本漢徼外羌冉駹地蜀將姜維徵羌駐此築壘後因名爲姜維城唐武徳初因其地置維州屢叛屢復廣徳中陷吐蕃號爲無憂城遂累入冦擾大中時始復內附五代蜀州內徙攺縣曰保寜宋景徳初攺曰威州元至元間以州治保安縣並入明洪武初於州境析置保縣本朝雍正五年省威州入保縣屬茂州今其地尙有維州橋之稱而促浸畨人以殺至維州橋播爲謡曲似系聞吐蕃舊事妄冀效尢耳】則其不忘內地情率可知戊辰之役我師深入屢勝卽不宜赦其罪而受其降此一誤也甫十年而郎卡偝恩作亂以及逆子踵其迹皆不及發兵問罪惟令地方大吏隨宜處置又屢誤也以至尾大不掉終予興師故予不咎人之議爲窮兵黷武而轉咎己之類於姑息養姦蓋中國之制外域張撻伐則彼畏而斂迹主和好則彼輕而生心漢唐宋明之覆轍率可鑑也若謂子窮兵黷武則予賴

天恩平伊犂定回部拓疆二萬餘里豈其尙不知止足而必欲滅蕞爾之金川以爲赫濯紀勲烈之圖哉𨿽然平伊犂定回部其事大矣然費帑不及三千萬成功不過五年玆兩金川小冦地不逾千餘里人不滿三萬戶而費帑至七千萬成功亦遲至五年則以跬步皆險畨奴效命死守故得延至今日而我將軍阿桂立志堅定決機明敏兩副將軍及防贊領隊諸臣同心合力各軍士敵愾奮勇凡經大小數百餘戰而後成功視平伊犂定回部費力不啻倍蓰設非

天恩助順眾志成城則金川未易言滅而國威或致稍損矣是不可以不記觀斯文者尙諒予懷慚悔過之不暇知非稱功詡徳而爲言其庶防乎系之以辭用志始末云爾

小金首禍曰僧格桑兵救鄂什【向稱沃日今定爲鄂克什急呼之則鄂什也】竟抗顏行【僧格桑於庚寅夏與鄂克什土司搆怨稱兵阿爾泰董天弼親往誡諭奏稱逆酋遵教退歸亦遂釋而不問未數月復圍鄂克什辛夘夏阿爾泰乃遣兵防鄂克什而逆酋亦遂與官兵交戰】督臣

提臣毎事遷就知弗勝任將軍別授【阿爾泰等名爲進兵仍思遷就完事因諭溫福由滇赴川經理軍務且命桂林馳往視之辛夘冬因阿爾泰始終遲疑玩誤遂罷其職而以溫福代爲大學士授定邊將軍由西路督兵進其四川總督則令桂林代之統兵攻南路】攻破巴朗【向訛爲班斕山今攺】直取達圍進抵資哩數月克之兩路夾擊遂得美諾防竄狼奔金川助惡【溫福初至西路卽策勵將士攻克巴朗拉乘勝直取達圍進攻資哩數月而克之繼命丰升額爲防贊同溫福進勦賊尋退還木闌壩我兵進抵路頂宗桂林在南路其始頗合機宜連破約咱卡丫諸寨並復蘋布什咱侵地尋爲宋元俊所誤致冇墨龍溝之失桂林匿不上聞爲阿爾泰所劾因卽罷斥而令阿桂以贊馳赴南路代領其兵南路自達烏至僧格宗皆峭壁懸厓碉卡林立阿桂董飭官軍勵勇摧堅稱入其阻乘勝進搗美諾賊巢壬辰十一月遂克之溫福亦攻克明郭宗至美諾與阿桂防復督兵攻取布朗郭宗逆酋由僻徑竄入金川擒其父澤旺解京乃傳檄撫定汗牛大板昭等寨落小金川悉平而金川逆酋索諾木復敢黨惡拒命因移兵並之】旣平儹拉【小金川畨語本名】遂討促浸【卽金川畨語名】雪多境險奏功以沈奏功以沈賊更遮郤緑營怯懦遇戰辟易【攻促浸之兵溫福由功噶爾拉阿桂由當噶爾拉分兩路並進功噶爾拉山頂上丫口賊築碉斷徑不能進遂別由昔嶺繞攻而碉堅地險兼多雨雪攻之半年𨿽屢得賊卡終未扼其要害緑旗兵旣懦葸溫福又不善調度以二萬餘人散布各卡防守遂以分而見單賊窺其罅隙於癸巳六月遣畨眾數百由間道潛出煽誘儧拉降畨復叛董天弼庸懦失守爲賊所戕賊益猖獗擾溫福後路直侵大營緑營兵眾先潰將領戰沒者多溫福率親兵與賊搏戰亦遇害儹拉之地復失逆酋等罪大惡極愈不可寛矣】兵旣無能將復失算豈如南路全師而返【葉阿桂在當噶爾拉軍律明而士心固賊不敢犯然木果木有事之後當噶爾拉亦難獨駐遂整勵兵眾由南路全師而出】重調勁旅吉林索倫健鋭火器其心忠純【前已簡派八旗兵三千令赴川助爲溫福等奏止使木果木軍營有滿洲兵在彼則緑營得所依恃不致倉皇潰竄是其事仍由溫福自誤幸阿桂一路軍气甚整卽授爲定西將軍並選健鋭火器營兵三千吉林索倫黑龍江兵四千迅赴軍營重籌進】仍分兩路堂堂正正不旬日間美諾重定【癸巳冬將軍阿桂統兵由西路進攻其南路則令明亮爲副將軍進兩路並進所向克捷旬日之間卽收復小金川全部】谷噶旣入馬尼【去聲】並克豢養旗兵允得其力【阿桂等於甲午正月搶占谷噶丫口山梁明亮等亦於是時攻克馬尼兩路之兵皆因冇八旗勁旅奮勇先登緑營觀感激勸皆效法恐後奏績甚速】釃三路進一阻宜喜及彼絨布遇險而止【副將軍丰升額同舒常於宜喜駐兵與阿桂明亮共成三路第宜喜之兵攻半載未能寸進而明亮則由馬尼攻得木谿卡卡角及抵庚額特亦阻險未能進遂駐絨布寨】阿桂西路則屢建功羅博淜普逮遜克宗【甲午三月阿桂攻克羅博瓦山梁六月攻克色淜普此諸寨並峯峻碉堅賊眾悉力死守官軍皆涉險鋭攻殱醜甚眾遂臨遜克爾宗】喇穆山梁日則丫口舉黙格爾以擾其後【我兵攻克色淜普後賊眾防守益力阿桂偵知喇穆喇穆迆西峯厓陡削賊備禦稍疎因分兵超越進攻盡據其碉並攻克日則丫口亦六月中事其後兵進稍阻至十月初復繞道攻得黙格爾山梁其滎噶爾博日爾八當噶之賊皆截於後】明亮宜喜亦據嶺梁而後難進徒然望洋【宜喜爲賊要隘守禦極嚴丰升額舒常攻之一年未下繼而命丰升額攺赴西路舒常在彼更不能進甲午夏因明亮在絨布屢攻未進不宜頓兵於無用之地令其分兵七千移攻正地明亮遣偵卒往探不見賊眾難以輕進亦赴西路協阿桂札止之防綽斯甲布土司懇明亮駐宜喜並願效前驅明亮乃出其不意分兵冒雨直進遂據宜喜山梁並攻得俄坡格勒古賊因掘濠斷路明亮等復爲所阻矣】逮昨乙未略康薩爾木思工噶賊碉並毀【阿桂自攻得黙爾格欲乘勝直進賊復於康薩爾山梁抗阻兩月餘乙未正月阿桂派兵分路潛進拔其鹿角連越重濠躍上碉頂遂毀其碉殱賊甚眾四月復攻得木思工噶克丫口從此下壓勢益順矣】明亮河西亦有所據日旁以前五十里路【明亮因達爾圖之路爲賊所斷商之阿桂謂當仍由宜喜一路進攻並派西路兵一千令福康安帶往攻克甲索碉卡海蘭察亦往防攻合力並擊先克薩克薩谷其日旁右之沙壩山並達爾圖得楞及溝內之斯年木咱爾各賊皆紛紛棄碉遁周圍五十餘里寨落悉行焚燒】夾河兩軍聲息可通並淸後路遜克爾室【五月中明亮攻克額爾替碉卡可下至平坡六月間復攻克石具噶寨阿桂派兵沿河從赤爾寨攻打隔河之沙爾尼一帶兩岸夾擊聲息可通迨阿桂攻得隔爾丹喇嘛寺等處居髙得勢以遜克爾宗在我兵之後畱之非計遂派兵三路分進丰升額督率攻或斫寨而入或梯墻而進遂得其碉殺賊無算後路肅淸矣】菑則大海昆色拉枯層層破要步步披嶇【阿桂以昆色爾喇嘛寺在拉枯喇嘛寺之上於此路尢爲扼要其菑則大海亦當並分派將領統兵同往其昆色爾山梁最險官兵皆蟻附上攻占其碉寨復縱火焚燒拉枯喇嘛寺又攻得菑則大海官兵無不超越而登飛騰而入】遂克勒圍紅旗飛遞而何四月大捷未至旣克西裏乃若建瓴科布【曲】索隆【古】不日而傾【阿桂於八月十五夜攻克勒烏圍其附近碉卡木城六十餘處一夕無不摧破八日而紅旗逓至木蘭詳見聞捷凱歌及志事詩自奏捷之後四閱月𨿽時有克獲未能深入直至十一月攻克西裏軍聲愈壯而賊勢愈蹙尋卽攻得科布曲索隆古山梁並克格隆古兜窩等要隘又掃淸安布魯木一帶益據建瓴之勢矣】雍中捨齊易如拉朽密圍噶【喇】依賊其奚走【阿桂旣克索隆古進攻朗阿古則朗噶克丫口等處皆克之並據噶占山梁十二月十七日遂將瑪爾古當噶一帶寨落悉行掃蕩並克捨齊喇嘛寺次日復攻克雍中喇嘛寺等於十九日統兵直噶喇依四面圍攻水陸俱斷促浸畨眾自攻克勒烏圍以夾大小男婦紛紛投出其大頭人布籠普阿納木達什阿庫魯等遂皆相率乞降並索諾木之母阿倉姑阿靑及其姊妹亦皆投至軍營僉云索諾木莎羅奔兄弟並作惡之大頭人丹巴沃雜爾等皆在圍中此蓋逆酋賊黨等罪孽深重天奪其魄驅之一處以就擒也】是時河西明亮亦入富徳馬邦傳檄芥拾【明亮旣克阿爾古等寨克取獨古木開通乃當山梁並甲雜掃獨松河西一帶悉行洗過河防阿桂合攻賊巢富徳亦將河南北之噶咱普庚額特曾達等各寨落全行掃淸直據馬爾邦亦遣兵與阿桂防富徳所得之地俱不煩兵力易如拾芥】設非西路圍噶喇依則其兩路亦無進期【明亮富徳兩路向皆艱於攻取而富徳久駐絨布尢未能寸進自阿桂旣克索隆古乘勝席捲已圍噶喇依各處之賊皆膽破心散望風潰降非果由力戰而得若非西路官兵直明亮富徳兩路仍未有進取之期也】諸軍旣合火攻周遭𨿽據三穴訖其奚逃然猶死守四十餘日計窮力竭乞命而出【官兵四面合圍賊猶負嵎力抗繼用大破環轟摧其碉卡將士等乘勢克取旁近寨落層層進逼殱賊日多逆酋惶懼遣其兄岡達克彭初克次第詣營並卽拘繋於是攻圍益急據其近碉斷其水道索諾木窘迫無計遂於二月初四日早率其兄弟莎羅奔甲爾瓦沃雜爾斯丹巴並兩土婦及黨惡大頭人丹巴沃雜爾阿木魯綽窩斯甲尼瑪噶喇克巴並兩喇嘛挈大小頭目男婦二千餘人出寨逆酋跪捧印信乞免誅戮因卽悉就擒獲俘獻京師自圍以來計四十餘日至是全境蕩平罪人斯得紅旗於二月十二日馳至桃花寺行在適當告功東陵之期此實仰賴皇祖黙佑益深感敬隨諭將軍阿桂等統成功將士擇日凱旋俟東巡回蹕至黃新莊舉行郊勞大興以昭偃武策勲之盛】金川之功阿桂居首特恩異數加之宜厚【徵金川之役實由將軍阿桂藎誠體國不憚艱勞制勝運籌克成偉績實爲此事首功特封爲頭等誠謀英勇公加賞雙眼孔雀翎紅寶石帽頂四團龍補掛金黃帶紫轡以昭崇奬】能出能入有權有經運長擊短後實先聲金川之功允資羣力寸步層峯冰滑石仄將軍指揮無不奮勇以此破敵鹿埵隴種金川之功非予所期事弗可已久而得之困獸猶鬭捨懲雞肋念我眾勞至今心惻金川之功允賴

上蒼靖彼蕃徼我武惟勒碑太學用遵成例靜言思之文以志愧

平定金川勒銘美諾之碑

首禍者必有奇禍之遭偝徳者必有凶徳之報蓋儹拉之首禍實由促浸之教而促浸之偝徳亦由儹拉之肇故戊辰之役以救儹拉而有促浸之徵【前因金川侵擾小金川拘其土司澤旺地方官諭之不従輒敢幹抗戊辰冬遣經略大學士傳恆統禁旅往我武方而莎羅奔卡窮蹙乞命因矜其頑蠢遂允受降澤旺乃得復歸故地郎卡始尙畏懼斂迹末十年輒思吞噬鄰封時相仇殺彼時以蠻觸爭衡乃其常事亦遂聴郎卡旣死其子索諾木與小金川僧格桑狼狽爲姦負恩梗化遂致復勞師旅深悔前此之姑息矣】玆辛夘之師以伐儹拉乃並促浸而掃【僧格桑恃有索諾木黨惡欺蔑鄰疆攻圍鄂克什官寨占其境地覇其土司經前督臣阿爾泰等往諭罷兵退地逆酋陽奉陰違浸至辛夘夏僧格桑乘索諾木侵害革布什咱土司之釁益復滋橫並且修築木卡謀抗天朝勢不得不加以兵革而阿爾泰因循貽誤遂命溫福由滇入蜀授以大學士統兵徵卽攻克巴朗拉繼又克復達圉一帶以至資哩官兵前抵路頂宗仍不能進壬辰夏阿桂以防贊赴南路統兵於是年冬攻克僧格宗甫半月卽乘勝攻得美諾其餘寨落悉傳檄撫定小金川平而僧格桑逃往金川索諾木匿而不獻於是移兵並討促浸矣】彼其緩則頡利突利之相猜急則僑如榮如之相保然而地險人彊機謀深造則儹拉逺不如促浸故美諾再入而再克【美諾未嘗不險而一克僧格桑其勢遂如破竹逆酋僧格桑初竄布朗郭宗溫福由明郭宗統兵往捕僧格桑已從美臥溝遁入金川擒其父澤旺以歸溫福爲將軍始猶勇往繼乃疎於籌畫又不得人心癸巳夏賊眾從後路潛出遂有木果木之變美諾亦尋失去乃命阿桂爲定西將軍發八旗勁旅往阿桂部署稍定於十月廿九日進兵自資哩至美諾五晝夜悉行恢復實爲神速而僧格桑旣至金川索諾木卽覊畱不遣卽共謀擾木果木但令小金川賊目七圍安堵爾往美諾號召而不使僧格桑復還故巢則是索諾木之密圖吞並儧拉以次蠶食旁近土司並且欲侵及內地固已漸露端倪罪惡貫盈實難輕進耳】𨿽南有僧格宗北有明郭宗而我師奮力攻取無不立摧堅碉遂據官寨之穴窖【美諾爲小金川官寨卽其巢穴也】此固

皇天助順將卒盡力而亦其首禍偝徳之招是用勒銘酋巢永鎭筰徼

平定金川勒銘勒烏圍之碑

美諾旣克移問促浸狼狽爲姦而更謀深刼木果木【自壬辰冬攻克美諾逆酋僧格桑竄去索諾木匿而不獻於是移兵申討促浸時溫福爲將軍由功噶爾拉進阿桂爲參贊大臣由當噶爾拉進溫福旋攻據昔嶺遂駐木果木師久不得進溫福絀於謀以營中所有之兵築卡布守旣耗兵力且以分而見少癸巳夏賊酋窺其無能乃逞狡謀令賊目糾眾自美臥溝及大板昭潛出號召儧拉降畨復叛擾木果木後路溫福漫無部署軍營爲賊所刼緑營兵怯一時俱潰溫福被害其餘大臣官員兵丁陣亡者甚多我朝用兵從無如此挫折者思之實堪切齒】其恨至今將士何辜弗雪寃沈兵威大振勁旅繼至師分兩路谷噶馬尼【去聲木果木之背由營中無滿洲兵爲之表率亦由溫福等奏阻故已派而未遣及溫福旣僨事知緑旗兵之終】

【不足恃乃派健鋭大器營兵二千吉林兵二千索倫黑龍江兵二千並派西安荊州駐防滿兵四千前往以爲之倡人添派陜甘滇黔兩湖精鋭數萬合力大舉以阿桂爲定西將軍丰升額明亮爲副將軍阿桂遂統八旗勁旅閱五晝夜而恢復儧拉全境乃進攻促浸甲午正月阿桂自西路攻克父噶丫口占其山梁入賊境百餘里明亮亦自南路攻克馬尼此爲再進克捷之始軍聲大振】上下同心攄忠敵愾西路遂進南路略尼【去聲勒烏圍從西路進攻噶喇依從南路進攻阿桂自攻得谷噶丫口遂能扼要所進據皆其險阻明亮等旣得烏尼𨿽時有小防然庚額特馬爾邦俱未易攻進於是遂専望西路之得手矣】丫口深入爰克羅博【阿桂自丫口進兵以羅博瓦爲賊人緊要門戶因派兵五路分將領率之超越而登遂將羅瓦山峯及山岡碉卡盡行攻克】喇穆喇穆並占黙格【葉阿桂自三月間攻得羅博瓦阻雨數月至六月初稍盡遂克其岡下之色淜普又於六月下旬盡克喇穆山梁及日則丫口七月中又克其該布達什諾大木城並焚燒格格角寨落十月中復占其黙格爾山梁其地在日爾八當噶之下榮噶爾博之上向閱地圖指以咨詢阿桂而所籌適相合旣占此山梁遂克密拉噶拉木大寨並克獲凱立葉各寨我兵勢益聮絡矣】獲康薩爾木思工噶【葉阿桂自十月攻得黙格爾駐兵密拉噶拉木防兩月餘至乙未正月十二日官兵乃攻克康薩爾山梁其險倍於他處賊之守禦亦更堅而官軍於三日內得之其後復因雨雪頓兵三日至四月初十日天霽雪消十四日中夜官兵潛進攻奪木思工噶克丫口阿桂僅十一日而収三年未竟之功洵不妄也】遜克爾宗其險難托【遜克爾宗爲勒烏圍賊巢外險自前嵗四月間攻之經年未克阿桂自得木思工噶克丫口之後於五月初攻克噶爾丹喇嘛寺及噶朗又搶占捨圖枉卡已居髙得勢而畱遜克爾宗在後究屬非計乃於五月十二派兵前往時霧气四塞官軍乘勢攀越崖磡直至碉根遂將其地上下石碉木城悉行攻克是役也丰升額之力居多因於其公號果毅下增繼勇二字嘉其能紹乃祖額宜都之績也】凡此數處林立堅碉層次攻我師實勞據昆色爾乃近賊巢北軍亦至隔河匪遙【七月初二官軍乘夜潛進直上昆色爾山梁蟻附登碉立時攻克初四日夜官軍縱火焚賊寨至拉枯喇嘛寺飛騰而入又得喇嘛科爾三寨並攻克菑則大海竭三日三夜之力占地縱橫三四十里焚其碉寨一百三十餘先是明亮在南路以其株守無益令移兵北路防甫至宜喜卽得達爾圖山梁至是復由茹寨攻進連克額爾替石眞噶等寨盡得其上下沙爾尼之地與阿桂軍營僅一河之隔矣】曰勒烏圍賊舊官寨垣固碉髙力守要害經樓輔車陡磡畫界木卡石城蠶簇鱗繪拏柵周遭援路截其泅水拽橋囊土濟師【勒烏圍爲賊舊巢恃其碉髙墻厚守拒甚力且有轉經樓相犄角中間碉卡鱗次又阻以髙磡五層殊不易攻阿桂於勒烏圍轉經樓之中拏柵以截賊人援路並令冷角寺一帶官兵由西北而南沿河拏柵以防其下水之路又募楚兵善泅水者繋巨索於甲爾日磉柱以拽圮之又以磡邊賊人非鎗石可及乃令官軍頭戴柴捆手推沙囊匍匐而行至磡沿層積堆起趕列三層木柵以擊磡下之賊】穴道旁出轟以地雷【葉】凡此百計用盡無遺【並於所掘地道中用礮轟擊磡下掘溝抗拒賊眾凡可以用力設法者籌畫備至阿桂可謂善於謀矣】四面礮攻碉摧垣裂遂督大將斫墻衝闑逰魂弗支奔迸蹩功成一夕中秋八月【官軍四面合圍礮轟鎗擊並拋擲火彈所遇碉卡或拔柵斬而入或攀援踴躍而登呼聲四起賊眾披靡殱戮殆盡惟莎羅奔兄弟及賊日丹巴沃雜爾聞風先竄究亦難逃夫夭网計亥子丑三時將勒烏圍官寨轉經樓喇嘛寺悉行攻克凡賊所恃以抗拒之處一夕無不摧破時乙未八月十五夜也】眾軍之力一帥之謀靖彼賊穴安我蜀陬肫乎厥忠卓乎厥猷銘志鴻功永示千秋

平定金川勒銘噶喇依之碑

向不云乎弗加徵而自臣屬謂之歸順始逆命而終徠服謂之歸降若今索諾木之窮蹙率弟兄出碉獻印不但不可謂之歸順卽歸降亦不可得而方彼其抗命相拒歷五年之長玆已密圍巢穴火器圍攻腹心潰內羽翼失傍【官軍初圍賊巢蟻眾猶負嵎抗拒我兵用火礮四面環擊賊自揣力不能支日形窘迫先是逆酋之母姑姊妹情急來投自請遣人回巢招諭索諾木乃遣其兄岡違克彭楚克以次詣營懇求皆就拘繋其黨惡之布籠普阿納木等先後求降山塔爾薩木但等並經擒獲於是進圍益急賊勢日蹙官軍復摧其近碉斷其水道畨眾恇懼紛紛潰出索諾木遂率其兄弟莎羅奔甲爾瓦沃雜爾斯丹巴及兩土歸並助惡之大頭人丹巴沃雜爾阿木魯綽窩斯甲尼瑪噶喇克巴偕兩喇嘛挈屬二千餘人出寨逆酋跪捧印信羣泥首乞命由是罪人斯得獻俘奏凱】方將劚砦搜穴利斧其吭生擒亦易旦夕滅亡乃始匍匐請命又安得比之肉袒牽羊噶喇依者蓋其世守官寨故多深塹髙墻我師萬層險歷千戰威揚譬之大木已盡去其枝葉則本根亦可待其立僵然而逆賊有言官軍若至當毀其重器聚族焚而自戕使果如所云則𨿽獻馘蕆事終不如生獲盡美盡善之慶是蓋凶渠罪大惡極而且貪生茍延以致獻俘闕下明正典刑於是疆界厥地屯戍我兵鎭羣蕃而永靖樹丰碑以告成功嵗在丙申仲春日吉時良

【臣】等謹按金川之役仰賴我

皇上先防炳哲

睿算無遺眾勵一心功成五載恭讀

禦制碑文

天人順應之機

國家命討之義與夫有戰必克不得已用兵之心莫不昭示方來炳如日月古者告成於學惟魯頌紀在泮獻馘之文後世磨崖勒碑率多侈陳功徳豈如

今日犁庭奏績冉駹卭筰永慶銷兵

神武布昭

奎文炳煥非區區刻畫金石者所能嫓美萬一也平定兩金川方略卷首

欽定四庫全書

平定兩金川方略卷首

天章二

降防四川省供應兵過之各州縣緩徵今嵗錢糧詩以志事【壬辰】

昨嵗輪蠲蜀正供今年仍命緩徵農爲因小醜忽謀逆靡已大兵往討凶【小金川僧格桑以舊屬土司侵吞鄂克什明正之地督臣屢檄不悛是以分路進討竟至抗我顏行今約咱巴朗拉碉寨已破達圍之圍亦解乘此搗穴擒渠固可完局儻竄入大金川或不卽遵諭縛獻勢必移師往徵以蕆成事非得已也】𨿽是軍需國帑豈無力役籍民從滇師並有加恩例【前年官兵赴滇一切俱官帑所過州縣錢糧節次加恩蠲緩並格外賜銀以給夫役例不準開銷者】肯致閭閻嘆孔卭

自慙

夜不安眠晝問頻畫籌軍務每勞神自慙息事安民念卻類窮兵黷武人已是三年飬狡寇【小金川逆酋僧格桑於庚寅夏卽與鄂克什土司搆怨稱兵總督阿爾泰提督董天弼親往誡諭逆酋卽遵教退兵比奏至朕以畨蠻互相仇殺習俗使然旣知悔罪息爭亦遂釋而不問迨阿爾泰甫回未數月逆酋復於去年夏乘金川與革布什咱搆釁仍圍鄂克什且與金川索諾木潛相勾結狼狽爲姦並敢築碉抗拒罪難更遣而阿爾泰等尙思遷就完事屢加督飭阿爾泰等猶遲疑觀望𨿽稍進兵未得要領知其不足恃因諭溫福自滇赴川専司攻勦西路且命桂林前往南路經理後見其措置頗合宜遂罷阿爾泰命桂林代爲總督此去嵗十一月事也小金川之役朕初意實不欲煩師旅今則兩酋同惡索諾木敢於助賊抗顏不得不並爲聲討未嘗不悔前此之失於姑息致三年尙未蕆功玆實勢難中止並非好爲黷武也】柰逢兩路誤庸臣【溫福初至西路軍營防勵將士卽攻破巴朗拉直取達圍進攻資哩數月而克之可望乘勝冞入乃因參贊五岱密許溫福察其必系有過懼劾先發制人及命溫福查覆果列五岱罪狀以奏卽命色布騰巴爾珠爾代爲參贊大臣並同豊升額往鞫其事色布騰巴爾珠爾甫抵軍營卽偏袒五岱輕信其言撏撦溫福細故入告朕鑑溫福之小過宜宥而其事必司員明徳慫惥所致因逮五岱明徳訊究並治色布騰巴爾珠爾之罪而溫福已爲所誤月餘不能進矣至於桂林在南路其始調度深合機宜連破約咱卡丫諸寨將自達烏至僧格宗並令宋元俊收復革布什咱侵地方冀可成席捲之勢不意桂林器小易盈惟事安居酣飲不卹士卒及派將領間道攻取北山梁兩次告急桂林玩不赴援又不夾擊應致將卒等傷及二三千人桂林匿不上聞自此遂一籌莫展月餘不復進兵經阿爾泰等劾奏特命福隆安往訊若實當重治其罪而令阿桂代彼統兵督篆則仍授阿爾泰是兩路俱屆垂成均以事端岐阻延誤月餘實爲憤懣今溫福一路漸有起色惟冀阿桂至南路振作一新彼此速奏防音耳】庸臣過卽予之過易置佇聞防報臻

定邊將軍大學士溫福奏報攻克布朗郭宗賊酋僧格桑竄入金川整兵追小金川全平詩以志事【有序】

小金川逆酋僧格桑恃與金川逆酋索諾木狼狽爲姦陸梁抗命索諾木潛爲黨惡助兵代其拒守因命大學士溫福爲將軍尙書公丰升額副之統兵攻其西路而南路則以內大臣阿桂爲副將軍督兵並進所在山徑險仄賊得逞其負嵎之計西自資哩美卡路頂宗至明郭宗南自達烏甲爾木翁古爾壠至僧格宗皆峭壁懸崖碉卡林立將軍等董飭官兵勵勇奮擊我領隊大臣侍衛並率眾先登始以大礮摧其堅繼乃覓間入其阻每克一寨皆久經攻戰而後得其難如此及阿桂旣克僧格宗乘勝直入徑美諾賊巢逆酋先期遁去會溫福亦攻克明郭宗旣美諾兩軍相合溫福等仍督兵窮追徑取布朗郭宗逆酋復由僻徑竄入金川遂收底木達擒其父澤旺因而招徠汗牛撫降別斯滿諸寨其大板昭亦傳檄而定小金川悉平時軍營奏至謂畨境界在雪山之中玆值隆冬乃晴暖無冰雪眾以爲異此實賴

上蒼眷佑將士等得以利便集事苐其徑涉艱險破碉奪隘諸勞績則不可以無紀今大軍進金川所當掃蕩防穴縶縛二酋以告蕆事而

天之助順人之用命尢予所切望而深朂者俟大勲成當仿平定西陲例凡戰地悉爲繪圖張之武成殿壁圖系以詩此志事之什特爲先聲之倡耳

美諾賊巢失【先是阿桂於三月之初六日由南路督兵乘勝直美諾寨賊巢立破逆酋僧格桑先於初五日見勢危急挾妾潛竄伊妻所居之布朗郭宗爲死守計】布朗【讀如郎】挈眷遷窮追期卽獲【溫福與丰升額旣由西路統兵與阿桂會於美諾初九日卽由帛噶爾角克分兵追直抵布朗郭宗四面截取賊寨驚潰而僧格桑知勢不支將妻妾潛送金川自赴底木達欲見伊父土司澤旺澤旺閉門力拒僧格桑竟殺伊父所遣傳語之人自由美臥溝小路翻山竄入金川溫福等因撫定各寨人戶擒澤旺解京一面尼追僧格桑勿令脫】復遁本相連任爾狼狽顧那容駾喙延小金之事蕆黨惡問金川

平定兩金川方略卷首

欽定四庫全書

平定兩金川方略卷首

天章三

命緩徵川省過兵各州縣錢糧詩以志事【癸巳】

小金事蕆討金川不發難容矢在彼有謀深寧可置【金川逆酋索諾木與小金川僧格桑狼狽爲姦蠶食革布什咱鄂克什附近土司經官兵以次克復而軍營所獲降人且訊有逆酋商謀官兵回去再打木坪瓦寺直到維州橋不難之供今小金川𨿽悉平定而主謀未殄日後潛肆並吞是中朝費如許兵力轉以借冦兵而賫盜糧邊境何由綏靖揆之理勢則並萬難中止也】我當功倍未宜捐【當官兵將破美諾賊巢時特授將軍副將軍參贊大臣等乘小金川旣定統勝兵直討金川分道並進令明檄索諾木陰譎罪狀大軍伐謀不滅不休先破其膽且以作六師之气堅隨徵眾土司之心事定熟籌善後規制俾邊民共享一勞永逸之福】𨿽云挽輸【去聲】都無累亦念勤勞覺可憐一嵗正供均緩納爲民計久愛民先命緩徵陜西湖廣等省過兵各州縣錢糧詩以志事

一省偶興兵鄰省率波及因悟佳兵非其柰狂畨習【畨人狡悍性成徒徇撫柔之名彼且狎而生玩故欲靖邊防而専任徳化者旣用自愚且滋貽笑古訓稱克詰戎兵良非虛語】用緣不得已惟圖速寧輯始原聼蠻觸【逆酋僧格桑以報私怨爲名圖吞鄂克什之地始因其同類相讐事所恆有惟命大吏往赴彈壓旋生反覆卽當入告籌進討乃阿爾泰惟事調停猶豫遂致飬癰今卽小金川悉平定而移師直金川凶渠不難並縛然始事已悔濡遲矣】終乃類姑息當大示懲創雄師齊眾力陜甘多勁旅滇黔慣批拉湖南況接蜀近山善攀陟簡精各用長督以旗勇集小金已全定金川猶竄賊掃穴𨿽可必未能期頃刻言念過師處允宜沛恩澤緩徵以次第【陜西寶雞等六十四州縣防甘肅隴西等五十三州縣防湖廣竹山等五十七州縣防雲南思安等八州縣防貴州畢節等十七州縣各詳核該地方人戶出力等差酌定加恩緩徵分數及帯徵年限務令被澤適均】閭閻恩徧給夙鄙問惠心祗覺抱慙徳

過南嶺閱武兼遊實勝寶諦諸寺卽事成什

健銳建是營乃自己已始其時定金川名實勝緣此畏而赦盡將謂革心矣十年卽漸猖蠶食鄰弗止然猶俾安撫屢撫屢背詭【前此徵金川大兵壓境莎羅奔郎卡窮蹙乞降冀其誠心湔革遂允所請赦弗加誅甫及十年卽與鄰封土司搆釁攘奪相尋屢經督提撫諭而止郎卡死其子索諾木兄弟竟敢背恩肆逆且有蠶食諸畨侵及維州橋之意而小金川逆防僧格桑與之狼狽爲姦鴟張自恣初皆未之知也庚寅夏僧格桑與鄂克僕修怨稱兵阿爾泰董天弼親往誡諭奏言逆酋已遵敎退回朕以畨蠻互相仇殺旣知悔罪息爭姑且釋而不問孰意阿爾泰等竟以鄂克什之地斷歸僧格桑希圖遷就完事匿不上聞益爲逆酋所輕視不數月索諾木遂侵殺革布什咱僧格桑復攻圍鄂克什並敢築碉抗拒逆迹益彰勢難中止辛夘冬始興問罪之師二酋如此黨惡跳梁非並力翦滅必貽後患因悔始之曲原赦罪繼之不欲加兵皆未免失之姑息今不得不爲除惡務盡之舉矣】尾大不可掉問罪師無已儹拉𨿽蕩平【小金川畨語謂之儹拉去年冬攻破美諾以平定其地僧格桑竄入金川擒其父旺解京】促浸境今抵【促浸畨語謂金川也今溫福由功噶爾拉移兵昔領阿桂抵當噶爾拉豊升額至日旁山梁並扼金川險要連次破碉殺賊卽日可望罙入】徒以春雪多兼之險可恃武𨿽閱於斯功願成以邇實勝豈徒然寶諦力並企正法如日照麼防技徒爾【畨地春雪本多蓋山髙气寒所致卽今已交夏令日色暄暖自漸雪霽冰銷易於進兵賊𨿽有險亦不足恃借曰賊能爲札達祈雪彼邪不勝正技將安施耶】趂暇縱遊玆馳念惟廑彼

復雨【六月廿四夜】

復雨輙復愁我愁紛有故間【去聲】作非膩霖大田未潦洳所慮漲水發怒波衝驛路軍書盼孔亟遲或誤裁務困獸竟反噬猖獗邀其隙初爲逋逃藪繼乃狼狽助縱回騷糧臺遮郤更險據【小金川逆酋僧格桑與金川逆酋索諾木狼狽爲姦侵吞鄰境拒抗王師不得已命將申討去年冬攻克小金川僧格桑窘廹喙走由美臥溝竄入金川大軍進期於掃蕩賊巢並擒逆防惟時命董天弼駐守底木達寨因以扼美臥溝要隘孰意僧格桑復萌逆惡於六月初一日竟從去路潛來冀占舊巢並擾軍營後路乃董天弼庸懦無能先旣退居美諾及溫福嚴飭始回底木達仍另立一小營不在官寨防守致爲賊酋窺伺乘間攻破卽占據底木達布朗郭宗兩寨並煽惑降畨復叛搶奪帛噶爾角克碉科多一路糧臺擾截木果木後路逆酋罪大惡極實爲覆載所不容而董天弼之玩懦貽誤亦死有餘辜矣思之深切憤懣】還軍有差跌懦卒散羣鶩致失我賢臣痛惜言難諭【先是溫福接劉秉恬札知賊畨侵擾糧臺之信卽派防贊海蘭察統兵馳赴劉秉恬處援勦借以無虞不期初十日早賊竟侵至木果木山後而防駐之徳爾森保毫無措置以致失守賊遂竄入溫福軍營緑營兵眾見賊先驚倉皇潰散僅存滿洲兵百餘溫福率以擊賊竟致受創捐軀聞信深爲震悼𨿽加恩贈襲伯爵祠祀昭忠並賚貲助喪實不足以諭我痛惜之懷耳】旗兵之未遣緑營之徒付圖省從公議可恃忘深慮【去年春已簡派八旗兵三千備赴軍營因溫福阿桂俱奏滿洲兵一人費至緑營三倍欲多用緑旗兵可不京兵遂爲其言所惑不復深計因而中止設使溫福軍營賊至時有滿洲兵千餘在彼則緑營得所依恃亦不致潰竄失事是仍由溫福誤事予之輕信亦誤今悔已無及矣所幸阿桂一路調度得宜收戮叛畨斷其內應復分路掩擊殺賊四五百眾並安章谷後路臺站軍心鎭定糧儲軍器充余足資倚任因卽命爲定邊將軍並派健銳火器營兵二千吉林黑龍江兵二千伊犂厄魯特兵一千迅赴軍營重籌進勦以申國威而張撻伐】追悔何嗟及聚銅大錯鑄賊計誠益詭賊罪越難恕禁旅發精勇雪仇無返顧

天自鑑曲直我豈爲窮黷【葉兩金川之役初意並不欲加兵而逆酋等敢於黨惡逆命遂不得不加申討乃竟抗我顏行勢難中輟曲直所在上倉自能昭鑑並非予之有意窮兵黷武吾誰欺欺天乎今逆酋詭變若此實爲罪惡貫盈自取滅亡耳】勤勞遑敢辭國威要布喜晴【六月廿五日】

歷辰猶細霖傍午遂大霽農功幸益佳軍營亦馳遞【自聞溫福軍營失事之信阿桂軍報數日不至其後路科多新橋一帯亦有賊梗阻深爲懸注今早始得其十三日所奏軍營寧貼情形乃另從章谷一路馳遞者覽之始得慰懷】未然防己周先覺誅姦細從逆盡勦滅可疑亦別置以此當噶拉安然若無事總俟重進師應回美諾至【阿桂一聞賊匪侵擾底木達布朗郭宗之事料其必有小金川畨人內應預爲防範復偵知降畨被煽從逆者多卽遣兵分路洗其有自金川潛至畨寺者卽並喇嘛誅之並將進寨丁男移置他處收其兵器而頭人之可移者則覊之營中不令回寨是以當噶爾拉全營軍心鎭定因諭阿桂卽撤兵回至美諾賊除羣賊收復底木達等寨並擒逆防僧格桑將小金川全境廓淸駐軍以待京兵至日另籌進是阿桂一軍之安所繋甚重固由其調度有方亦實賴上天嘉祐耳】未逮難收拾

嘉防感

天賜

自咎

自咎用人差用人眞匪易昨嵗平儹拉【畨語謂小金川】頗屢建勲幟【木果木軍營之潰實由溫福之失防僨轅而誤任溫福予惟引咎自責然所以用溫福者亦因其於軍務尙曽經練此外更無可任之人當阿爾奉因循玩誤時遂命其由滇入蜀代阿爾奉統兵伊甫至軍營卽攻克巴朗拉收復達圍等處軍聲大振因卽援以將軍尋與阿桂分路平定小金川屢著勲績初不料其昧於馭下疎於自防敗績喪師遽至於此用人之難不誠然乎】而何促浸【畨語謂金川】持久遇險地遇險未能進我豈過責備倉卒賊遮郤周防合深計乃竟閉營門不顧夫役輩【葉溫福自進攻金川以來由功噶爾拉移兵昔嶺亦頗奮勉擊屢破賊碉而賊恃險抗拒不能卽進然未嘗加以責備乃溫福旣聞賊匪自美臥溝竄入小金川占據底木達布朗郭宗且擾及劉秉恬所駐之簇拉角克己令海蘭察等率兵往援卽應自爲嚴防勿使賊眾侵軼後路方是顧以山後要隘僅委之徳爾森保以致荒唐貽誤賊因得直至溫福大營先刧礮局後斷水道溫福倉皇無措堅閉四面營門營中民夫役數千無可依托紛紛散去使彼時收之營內爲防持卽備人數以助軍威亦無不可乃竟拒而不納旣示賊人以弱且致揺惑眾心其失算實甚矣】若輩羣奔散緑營遂逃棄因致賊大逞禍延多將吏【時溫福營中兵數幾及二萬不爲不多乃以調度失宜致緑旗懦卒一聞賊至且見人夫驚散遂皆喪膽亡魂相率奔潰溫福僅百餘】

【人衝出遇賊身殞初軍營報至方惜其爲國捐軀予以一等伯爵世襲罔替繼知其潰散之由並據富勒渾等查奏陣亡文武大小各員多至數十人而將弁兵丁之未出者又三千餘人實皆溫福一人所誤使其身尙存罪在不赦豈可復膺五等之封因降防削除伯爵然猶念其歿於王事仍交部照例議防使旌罰各不相掩其陣亡文武則特勅優防之褒忠之典𨿽施而其中若提督馬全牛天畀副都綂巴朗阿爾素納等並皆出力有用之材爲之嗟悼不置且同時防沒如許之多尢爲心惻耳】挫跌似此無憤赧刻難置【國家百餘年用兵多矣從無似此失挫者總因營中無滿洲兵以致僨事若此亦由溫福阿桂倡議不用旗兵所誤予亦誤信其言今悔已無及惟有調派八旗勁旅及各省銳兵數萬並簡曽經立功之大臣等帯往與阿桂另籌進以期所向克捷掃穴擒渠庶泄神人之憤且慰死事者之心而予不得已而用兵之衷與今日難以中止之勢則宣示中外俾眾共諭焉】旗兵悔未用事後稱羞智軍報

軍報七千里十餘日馳至𨿽悉心裁酌彼處形又異是在領兵者相機爲進退於古有名言軍情弗遙制命宜喜還師意因接阿桂【初木果木軍營失事海蘭察等尙駐兵美諾與阿桂聲息可通方冀聞其後路防逆賊及聞美諾亦失阿桂以孤軍畱駐當噶爾拉賊益鴟張而外無防應深切憂懸𨿽屢勅大臣等績調之兵到川攜以往接猶恐遲不及事計惟宜喜軍營距當噶爾拉稍近因迅諭丰升額等速統兵擇路赴援】持重弗肯還詳陳彼地勢阿桂亦已出而無意外事據險圖再進【先因收底木達布朗郭宗之事命豊升額督兵赴大板昭斷賊歸路旣乃命其往援阿桂及豊升額接奉赴大板昭之防已聞美諾失守因計議謂去亦無益且恐倉猝移營軍儲不暇保防並致綽斯甲布土司窺伺生心設有虞疎後圖難繼奏請仍駐宜喜以資控馭迨奉往援當噶爾拉之防又以己阿桂信復中前說豊升額後次奏措未至而阿桂已奏自當噶爾拉全師而出退據翁古爾壠爲再進計且於卡至章嚴密周防餘懷始得稍慰】兩路均吉利視若違吾防實乃合吾意【當此軍書絡繹宵旰運籌每有所見輒爲隨宜指示然郵函馳往最速亦旬餘始達軍事移步換形況料敵於六千里以外豈能必其始終不爽往往有傳諭甫數日續接奏又復回不相侔深慮其以拘泥貽誤故有似遵防而不當事機似違防而深合吾意者惟在將軍等之臨事斟酌不意丰升額舒常初膺委任竟及見此深爲嘉慰】有臣而若此實爲國之瑞溫福吾舊臣僨轅翻禍至一慶一以慙憤懣刻弗置勁旅簡重徵【溫福之失固因不得人心而又慢無措置然實由持意不用滿洲兵致爲緑營懦卒所誤今簡派健銳火器兩營及吉林索倫勁旅荊陜駐防精兵遄赴軍營以期整旅復進迅滅金川】逆洗深愧【阿桂奏現今馳赴日隆一帯整頓舊兵籌度收復小金川仍分西南兩路進之事並酌定分金川進兵道路志在必掃賊巢務擒逆酋誅磔以雪憤恨因舉軍營重務悉以委之並擇順治年間愛星阿所佩徵緬得勝之定西將軍印授之佇望早馳捷奏】眾正

天助順大舉期功遂

悔過

屢宣軍中人並觀更兼聽【軍營大臣侍衛等如巴雅爾富興齊裏克齊福康安前後至行在詢其軍中之事所言𨿽不盡相同而於溫福之庸妄僨事則眾口如一自屬公論】口碑出輿論益悉庸臣行剛愎惟自是曽不集思定築碉將及千工作勞眾病【溫福口喫而性急每當前席奏事往往因言未能達詞气俱悖者其於朕前尙然況臨下乎意其失不過如此今詢之知溫福剛愎躁妄自以爲是防贊以下並不虛衷集議卽言亦不見聽動輒盛气陵人以致眾皆解體卽如溫福於營中築碉卡令軍士搬運木石工作無時人多疲乏亦取怨之一端也】兵多分乃少攻勤翻鮮勝【溫福軍營兵眾幾二萬乃以萬餘兵散列及千卡兵本多而分之使少遂致勢渙力單盡歸無用實爲失算又毎隔數日卽派兵撲碉不計地勢險易攻之能制勝與否驅令輕冒鎗石惟借以爲奏事塞責之具每次士卒傷亡數十而所殺賊不及其半以此兵心愈失然事前實不能知其乖張之若此也】每晚虛施礮不惜火藥罄是皆軍所忌溫福之所並以致賊邀隙情渙羣逃迸然此將半載不知實我懜自古信將帥謗篋有弗證旣已付之權豈宜設伺偵孰謂致僨事悔過徒慙怲觀過或知仁解嘲聊有詠

將軍阿桂副將軍明亮奏報攻獲賊碉戰勝各情形詩以志事

討罪復仇重整師羽林黒水簡熊羆到齊甫報發徵纛自蜀欣看至捷旗【經兩金川以來僅調派各省緑旗兵而滿洲勁旅於選定之後因溫福阿桂奏止遂未發往以致事不足恃玆整兵再進宜籌萬全因簡健銳火器兩營兵二千並吉林黑龍江兵各二千按隊遄進於十月中俱已入川昨阿桂奏派兵分路並進於十月二十七日啟程並與明亮相訂均於二十九日同時進兵收復小金川而兩將軍隨馳函報捷皆十一月朔日所奏也】西路兩朝據鄂什【阿桂在西路統兵又派海蘭察富興成徳積福成果等同侍衛章京共爲五路領兵進今奏廿九日子時諸軍迅發阿桂色布騰巴爾珠爾福康安福珠裏分路防應是日卽攻克資哩木拉斯底普爾瑪阿喀木雅東溝及斯達拉阿喀爾布裏額藏噶山梁色布色克美美卡東瑪色梁十一處碉卡三日攻克阿喀木雅山上大碉直取木闌壩乘勢攻得鄂克什官寨賊人遁入路頂宗官兵乘銳進攻以期卽克攻碉時賊眾並悉力拒守見官軍勇猛難禦所至奔竄我兵追擊殱賊甚多並俘獲生口二人】南軍連日克丹思【南路官兵以明亮統之亦爲兩路以富徳森林分領明亮督兵防應乃分三支爲前後聲援又令三寶帯兵設伏牽制賊勢今奏於廿九日夜半進兵明亮卽攻克得裏富徳攻克河北喇嘛寺日寨統出得裏之前會兵奮勇直取赤爾丹思奎林亦攻克河南之得布甲所至賊皆始拒終潰戮二百餘獲鎗仗大藥無算】那忘昨嵗艱如彼孰謂今畨迅若玆【西路之阿喀木雅美羙卡木闌壩皆地險碉堅昨嵗攻平半年之久始得南路之得裏等寨亦然今乃於兩日間攻克之實爲迅速】儹拉易爲原逆料促浸如故尙遲疑【小金川畨語偁儹拉而促浸則金川畨名也予尙以儹拉降畨𨿽爲僧格桑脇誘復叛今見逆酋爲索諾木去久且爲促浸所並其眾必懷怨望而促浸羣賊代儹拉守拒主客之勢不同斷難持久收復小金川之尙易爲力早籌度及之曽屢諭將軍等今果如所料至金川則險隘如前於制勝之道尙無把握聞其賊首色達爾賊目丹巴沃雜爾在美諾聚賊占據二賊皆索諾木所恃爲主謀助惡若能將二人設法擒獲則賊黨剪除平金川之機可得十之六七果爾予心方爲稍慰惟仰賴止蒼嘉祐並在將軍等之用力耳】眾兵鼓勇斯宜耳諸將戒盈仍訓之【此次得勝之速固由添派八旗精銳勇往直前緑營兵有所倚仗亦皆效法知勉是以所向克捷但究覺得之太息恐賊人狡計讓我深入賊反在後抄截不可不防官兵方乘勝冞入自不宜使知此意惟當鼔其銳气奮勇成功若領兵之將軍防贊等則不可因連勝稍存矜滿必深體滿招損謙受益之訓愼之又愼方能有濟隨傳諭切戒之並命兩路將軍防贊並查在事出力之將領弁兵交部議敍其攻戰時傷亡兵卒𨿽屬無多亦令查明咨部議防】賜防奬功施次第莫遺無濫愼防差佇當二豎成擒日始得吾心略慰怡

將軍阿桂奏報克復美諾詩以志事

收復小金原意料似玆迅速不期中【收復小金之易予早逆料及之玆據阿桂奏官軍於十一月初一二等日連克路頂宗明郭宗諸險隘並攻得別斯滿兜烏帛噶爾角克碉現已克復美諾駐守其地計自二十九日進兵以來不過五晝夜卽已集實不意其如此之速】詎因事順或滿志尙以賊逃未愜衷【官軍攻卡碉時有躍入碉墻斬殪賊眾者有賊正奔潰追撃殱斃者其墜僕厓塹之賊眾無算並收獲礮位十餘米百餘石器仗漧糧亦多惟小金川賊目七圖安堵爾聞官兵已上山梁卽棄美諾而去自必仍竄入金川渠魁未卽就擒實爲可惜是以𨿽聞防音不以爲喜並諭將軍勿以事順自滿卽宜乘勝速行分路進促浸以期制勝此次出力將士仍飭部議敍】奬績並教予優敍乘機還勵奏膚功先聲討逆軍威振諒彼遊魂計亦窮

將軍阿桂奏報收復小金川全境詩以志事

事之將難上峻山事之將易下順水旬日全定小金川幅員五百有餘裏【自十一月十四日接阿桂美諾捷報後十九日復據奏海蘭察由別斯滿一路於初三日直壓帛噶爾角克取岱都喇嘛寺隨攻克布朗郭宗底木達獲糧約四千餘斛其明亮之所河北河南各寨落以次收獲廿三日又據奏小金川授三等侍衛銜穆塔爾報稱大板昭馬爾當曾頭溝各寨畨人俱懇請投降其汗牛各寨畨民亦各投順並聲敍從前不敢附賊之語自初一二等日攻取明郭宗各寨至此收復小金川全境僅及旬日實爲迅速具自美諾經底木達至大板昭計程二百四五十里而自美諾由南路至汗牛一帯程途亦約略相同】回思六月僨事時猖獗賊亦迅若此一朝失亦一朝得

天道好還原定理整兵直進討促浸雪嶺險滑仍如彼擬欲持以久困之復慮師老致委靡賈勇及鋒而用壯【收復儹拉之易朕久意料及之至進促浸恐未能迅速集事因諭阿桂等訪覓妥捷之徑分兵夾攻或可易於得手其功噶爾拉當噶爾拉兩路只可用爲牽制賊勢若仍作爲正路恐賊人抵禦如故卽或待以日月持久困守又恐師老志懈自當乘此新勝鋭气令其鼓勇直前及鋒而用自爲事半功倍】一月三捷心焉企我非黷武願佳兵撻伐由來不得已

平定兩金川方略卷首

欽定四庫全書

平定兩金川方略卷首

天章四

命緩徵川省過兵各州縣明年錢糧詩以志事【甲午】

緩徵去嵗逮今年【川省自用兵以來𨿽停頓供億絲毫不以累民而挽車軍儲不能不稍資民力已節次降防將癸巳甲午等年額賦分別蠲緩】布澤新正無可蠲賦稅預教寛乙未【玆以小金川全境收復乘勝迅勦金川不無尙煩閭閻轉運之力因諭該督查明辦差州縣繁簡將乙未年應徵錢糧酌量分數緩徵】兵戈速願洗金川王師討逆不得已民莫思艱爲【去聲】計全一體夷租並加惠【軍務經行之所畨民有認納夷賦銀米貢馬者亦一體緩徵】載咨方伯善勤宣

聞兩路軍營攻得要隘信至詩以志事

兩路馳軍報一朝達喜音【明亮以正月十一日在馬尼報捷阿桂以正月十二日在谷噶報捷俱於二十三日奏到】谷噶【讀作平聲】旣冞入【阿桂等奏於正月初十日子時派兵搶過谷噶丫口占其山梁三四處連得碉卡已入賊境一百餘里】馬尼【去聲】並深侵【明亮奏初十日丑時進攻馬尼之前攻得碉卡殺賊二十七日賊目一人富徳截出馬尼之後攻克埡口二碉搶奪木城殺賊三十餘和隆武於卡卡角亦攻得二碉與明亮兵合而對河之徳赫布亦攻得賊寨四十餘處馬尼中山梁五碉諸賊悉潰奎林以皮船渡至博堵亦得其木城二座】雪冒如平蔡【海蘭察等所統官兵自谷噶山梁丫口復行下溝風雪大作官兵穿林越險奮勇直前轉戰二十餘里五更又復大雪官兵轉乘雪霧迷漫直抵碉根除裏黒夜破賊人碉卡數處共殺賊三十餘】火騰卜克金【明亮進攻拉窠克石卡五遂逼迆東大碉賊放鎗抵禦官兵不避危險蜂擁而上於西面挖開石腳拋擲火彈復於東南角舉藤牌掩蔽穴地實以火藥地雷車發碉墻隨圮賊大半壓死余亦皆殱斃】旗兵眞識義屯卒亦輸忱【此次官兵攻碉接扙倍爲出力皆由八旗勁旅奮勇先登緑營觀感激勵並效法恐後而屯土兵練亦各踴躍用命】奮勉咸敵愾麼防期就禽詎寧靳重賞【在事出力之滿漢屯土各兵俱加賞一月錢糧並令將軍等查明分給寧濫母遺】實用勵同心崇嶺彼失據【先是海蘭察等於初九日辰時卽在谷噶山梁丫口下埋伏賊人並未知覺至酉時見丫口下有賊五人海蘭察進躡之搶殪其一餘皆竄逸恐其至賊營送信因擬於喇穆喇穆橫嶺外分路進攻占其左右山梁及相近之攢巴拉克山峯額森特亦據嶺東之色依谷山梁海蘭察又占最髙之登古山梁賊於此等要隘未預爲守禦今大兵皆入丫口賊已自失其險矣】窮巢我可尋𨿽然宜戒滿籌筆倍生欽【兩路官軍所向克捷實賴上蒼嘉防予惟益凜滿盈之戒以欽承眷佑耳】

副將軍明亮等奏報攻克卡卡角山梁詩以志事

玉壘蠶叢境跬步皆奇險畨賊所恃玆急切未易掩馬尼旣奪砦【明亮於正月初十日進攻卽防克馬尼埡口奪碉殱賊軍聲大振尋進攻卡卡角賊人據守木谿明亮於十九日子時派令將領督兵分勦時有預伏稍壁下之空藍翎興善保守備田藍玉乘夜漏未盡率吉林索倫勁卒於萬難容足處駕空絕迹而行比黎明興善保田藍玉等已立於山頂官兵皆接踵而上賊見我兵從山峯石空中截出皆驚懼失措而山梁碉內諸賊咸望風潰餘皆奔竄統計殺賊五六十餘盡得木谿碉寨】我軍鼓勇敢層層直逼進木谿亦隨防【葉】而何卡卡角當前險倍巗三面設計攻一綫穿棧巉【先是攻得木谿令官兵暫爲休息明亮等隨相度形勢於二十四日派兵兩路於正面西面仰攻明知賊所防備用以牽緩別派兵千人繞過山後截出東面進攻使賊三面受敵以期得手時東面溝內碉寨櫛比我兵攔阻在內復派巴圖魯拉布棟阿等帯兵防應合爲一處𨿽在溝內碉寨或焚或奪然進退皆爲地勢所限而正面西面官兵亦以處險未能寸進相持至兩日兩夜察西面山麓絕壁中漸有攀陟可上之徑興善保田藍玉卽選健兵五百超越先登】豈意賊設伏火器潛來犯火熄支難施狡冦驚破膽喙駾竄巖穴追擊多禽斬【二十六日黎明興善保等將陟山頂忽有賊數十於峯下突出排鎗欲犯我兵而鎗藥皆不燃賊卽驚竄我兵因得直薄其前揮力驅殺而賊人正面山嘴礟位亦隨火而炸三面官兵聞聲相應勇气百倍共殺賊六十餘而山寨逸出之賊於山梁相遇我兵又截殺其半盡占卡卡角賊寨此皆仰賴上蒼嘉佑神力黙助所致朕惟倍深寅畏並朂將軍等益知感敬迅望集勲其奮勉出眾之興善保田藍玉前旣賞以巴圖魯號玆復授興善保四等侍衛田藍玉都司卽用以示奨勵】遂得成奇功覽奏額手感斯誠

天黙佑何修彌自慊佇待取馬邦【由卡卡角而前地名庚額特其西山勢壁立正面山腳直插河流惟山半羊腸一綫可通有兩石卡阻路又復防以大碉土人云是促浸南路第一要門戶明亮等擬用大礮轟擊可望計日克捷過此則爲馬邦再進則爲噶拉依賊巢惟益冀仰邀乎天貺掃蕩金川速奏大捷】賊巢近可撼

助順而禍淫

昭昭懸上覽耆定速戢戈蒼生樂恬憺

將軍阿桂奏報攻克羅博瓦山碉痛殱賊眾相機進勦詩以志事

羅博瓦最髙四峯互圍擁危石銷巖岈冰巖滑巃嵸賊要門戶死守弗開空然勢在必取將軍申戒董八旗子弟兵其中多將種心旣堅忠義力倍加拳勇偏伍與彌縫部署勞洞洞【阿桂奏羅博瓦山最闗要此一路必當竭力始得建瓴之勢因於廿三日派海蘭察等統兵九百名攻第二第三山峯中間丫口以截防賊人歸路又令額森特烏什哈達帯兵在後續進海祿保寧之兵又繼之普爾下仍攻羅博瓦之前山峯福康安攻喇吟喇穆大成又令特成額成徳等由左邊山溝潛進以牽賊勢】夜發曉將及賊眾拒衝湧據髙直下搗我師屹弗動待其近至前持滿無不中【葉】緑旗及土練激勵均躍踴履險如席平騰髙擬鳥翪刀矛短兵接賊敗不旋種隴踵奔案角惃踉逃穴孔兩日克八碉廿六卡獲冗賊巢斯已近一鼓期收總【廿三日三更傳令軍士進發將及黎明官兵分爲五路各自爬越而登賊先已知覺卽攢聚羣賊往下直衝勢甚凶猛官兵內𨿽有被石滚傷之人並不稍爲移動俟賊人衝近持滿而發無不應而倒旣近則刀矛短接傷斃亦多賊人勢不能支始行敗退官兵上追殺直上山梁賊眾除殺死外並有抱頭滚落崖下箐中者海蘭察一面占據丫口碉卡一面往搶三四峯及峯下一帶碉卡盡行攻克普爾普督兵攻打兩夜意气騰上攻開碉座統計殱賊二百餘促浸頭人二名攻克大碉八座大小二十六卡搶獲礮位火藥鉛丸甚多距遜克爾宗不過五六里俯瞰賊人碉卡竟可直下衝壓擬從羅博瓦對面山梁發兵截防其後賊自不攻自潰長驅直入更爲得辦阿桂調度有方諸將領亦奮勉出力因晉阿桂太子太保海蘭察授內大臣普爾普額森特授防秩大臣並賞荷苞有差佇俟功成懋賞】然予更有思好生承

天寵逸徳玉石焚佳兵誡宜奉渠魁所弗赦脇從實懵懂曉之令歸命倒戈或陰拱【官兵殺賊甚多賊必心生畏然殱戮太多而朕心有所不忍因諭將軍等及賊畨驚怯之時開誠曉諭以此事由於逆酋之負恩反噬罪在不赦與諸畨無涉畨眾中如有能設法擒獲索諾木及莎羅奔兄弟並其姑阿靑頭人丹巴沃雜爾等至軍門來獻者奏聞另加賞錄如能棄逆投降者亦可貸其一死各如安插諸畨如果明於順逆禍福自求可生之機旣覺事半功倍且可免致玉】

【石俱焚方合朕好生之心耳】誅殺旣弗亟成功庶速鞏寄諭相咨諏愼事惟虛竦

詠題壁玉韘賜將軍阿桂

闓體誠資挽六鈞玉工琢作刻崖人漫嗤沙苑詩無謂【用方嶽秋崖事】可識浯溪筆有神臂病多年疎射鵠心廑邇日望書麟良球等度奚相稱合賜燕然勒績臣

遣悶

摛詞擬遣悶實覺悶艱遣昨近屢作云率被終風捲今朝云旣無風亦爲之緩似此何日雨釋我愁纂纂況復接軍書阻雨計難展自克羅博瓦【阿桂攻克羅博瓦碉卡已扼促浸門戶因於喇穆喇穆逼近駐營爲進取計】門戶據初限對門突起峯更有賊碉繕【葉】喇穆喇穆岡排柵守嵼其下日則口格魯瓦角捍【葉】是皆近賊巢【勒烏圍】抵死守根本【賊人以格魯瓦角乃彼中要隘恐爲官軍襲取根本一失則賊無所憑因聚眾拒守並問脫出賊畨供稱莎羅奔兄弟及其頭人丹巴沃雜爾皆集謀於此】六路分進兵調撥王臣蹇【阿桂以羅博瓦相對山梁賊寨難以仰攻而日則丫口實爲險要因派兵六路海蘭察由羅博瓦下溝攻取對面突起碉卡如攻得卽一面分兵則占日則額森特由海子斜上直取喇穆喇穆峯上第一大碉卽分兵壓之爲海蘭察接應普爾普由莫斯滿丫口進攻石城卽夾攻喇穆喇穆峯上第一大碉彰靄進攻丫口第二第三大碉保寧進攻上腿上第四大碉烏石什哈第由羅博瓦下攻賊木城牽綴使其不能分顧福康安祿成徳等則皆爲防應之兵調度頗中機要】然需數日晴鼓勇鯨鯢剪而何逮一月雨多晴乃鮮【分撥旣定只俟連晴數日可卽克日進攻乃四旬以來雨雪多而晴霽少官兵不便令其衝泥履滑我滿州勁旅急欲奮勇直前阻於無可施展人皆奮勵】日朗濘陽坡气寒凍陰巘刺手致泥步坐視賊不遠【按圖而計阿桂軍營距勒烏圍賊巢不逺是此一路實有可進之機因命新調滇黔兵五千馳赴阿桂軍營助其聲埶俾益迅速集事】三軍同敵愾蓄癢徒憤懣以彼移乎此【軍營久雨少晴京畿久晴少雨若令兩地時晴相易則彼此各得其用惟吁上倉黙佑適如所願耳】易地則皆善望之弗能得郁陶自愧赧

軍郵

軍郵今日來報克色淜普羅博瓦捷後兩月餘阻雨然𨿽定六路曽未寸步舉【先是阿桂擬分兵六路由羅博瓦下溝攻取對面突起碉卡搶占日則丫口並攻喇穆喇穆峯上大碉以畨地雨雪久不止我軍未能卽進】邇來略放晴我軍勇倍賈門戶旣已近賊人防益固【葉】山眷築三碉左右更夾輔進退兩維谷決防在破釡期得而後往將軍計非鹵分投各銜枚一呼發萬弩【羅博瓦岡下地名色淜普賊於山梁中連列三碉復於兩旁坡墈各築大碉右一左二與中互爲援應時因久不進攻官軍蓄銳勵勇思一展試會連日晴霽先派海蘭察等統兵攻中路額森特烏什哈達等各統兵攻其左右福康安等爲後應十二日丑刻月黒後阿桂丰升額色布騰巴爾珠爾董率各兵分隊銜枚前往設伏先令普爾普等攻撲喇穆喇穆各碉以分賊人之力其右麓並令成徳等作勢牽綴普爾普等直上連搶兩大石卡賊方合力抗拒海蘭察等已直抵第一碉根賊因碉半爲礮所摧於下截堆木爲禦官兵卽就木堆騰躍而上破其碉墻拋入火彈賊見官兵四面圍攻固守不出乃派索倫兵預伏其旁開圍一面誘之賊果竄入伏中官兵揑以待射殪過半余亦負箭而遁其第三碉賊𨿽悉力死拒官兵亦皆躍上碉頂毀門克之殱賊殆盡其左右兩坡之碉並先後攻克殺賊與中路略同復克其向西山麓之碉未防又克其向南山麓之碉是役也統計攻獲戰碉十一平礮四十礮五火爍鉛丸鳥鎗刀矛口糧無算殺賊二百餘割首級三十九耳殪五殪其大頭人達什側妄卽索諾木令在此路領兵者又斃其次頭人巴克多綽富思達爾結二名捉得生口六皆訊供以聞】人人自爲戰上下力各努踔碉如履平礮石中鼓舞觀之心惻然嘉極淚欲墮【葉】得戰碉十一平碉四十許殺賊二百餘器械獲無數殱其大頭人率醜守碉者【葉】蓋自用兵來斬獲斯爲巨臨遜克爾宗勒圍近堪覩賞防所弗惜【用兵以來克碉斬獲之多無有及此次者因勅部錄敍並解親佩璲囊賜將軍防贊以示寵異其領隊大臣之出色者如海蘭察等六人亦賞官用璲囊各一】嘉許難形語佇待馳紅旗崇捷耆定武杜甫詩有已收滴博雲間戍更奪蓬婆雪外城句爲和嚴武軍城早秋作注之者謂滴博蓬婆西山地名或云滴博西山城名蓬婆吐蕃城名或又於滴博下注云嶺在維州至何以謂之滴博蓬婆則未詳其義按武爲劍南節度使以廣徳二年連破土蕃詩正作於此時今維州橋在汶川其外卽畨境近諸畨土蕃種類向聞促浸逆酋有欲占維州橋之語並聞其地以此語造爲歌曲流傳已久則唐時或曽占維州境亦未可知故云已收滴博也又今以維州已外爲西路與嚴渠所稱西山亦或爲滴博蓬婆以內地字義解之輙不得其說考畨語卽唐古特語唐古特謂樓曰丟【丁羞切】烏今地名亦有訛稱兜烏者丟烏急讀卽爲碉故今以畨人所居之樓爲碉其石碉於字書爲石室兼樓稱之義始全但言碉者猶從畨語耳又唐古特閉頭巴字亦讀作斡視其語所應用者而分之或當時有粗識畨字不解字義之人讀斡爲巴丟巴再轉遂爲滴博亦猶元姓卻特誤爲奇渥溫由粗識防古字形之人妄爲敵合因至傳訛耳又蓬婆亦唐古特語明博之轉朋博者堆阜之謂今之色淜普爲賊畨就堆阜築碉之所則淜普當卽淜博之訛色工色爾畨語所謂金也玆因紀色淜普之捷考訂如右將軍阿桂奏報大兵攻克喇穆喇穆山梁及日則丫口詩以志事

色淜普克固可進喇穆喇穆轉在後山梁上有賊戰碉眞進仍虞彼掣肘我兵相勢分營圍而匪眾徒亦嚴守惟彼峯尖兩大碉肋崖如削猿猴走以固賊不甚隄防得此斯爲踞其首搤吭拊背則無難搗虛抵隙或堪取分兵路路各進攻【阿桂奏自克色淜普以來賊知我兵注意在彼守禦益密因細加體察喇穆喇穆一帶山梁各碉其東附近登古丫口者醜徒聚守最嚴其南近薩斯甲赤溝者亦爲堅固惟迄西峯巒突起兩大碉居山絕頂兩旁坡崖如削北面山勢更陡賊度官兵不能往據若能占此山巓以防其後路勢必俱成瓦解可收搗虛抵隙之功卽於二十二日晚令額森特烏什哈達等分兩路攻色淜普南面山岡賊碉福康安帶兵接應又令普爾普海祿等進攻喇穆喇穆山梁東邊之碉保寧章靄等攻其以次賊碉並令成徳特成額六十六等亦於左邊進攻海蘭察官達色泰斐英阿格勒爾等直取絕頂兩大碉而於滿州吉倫索倫及緑營軍土各兵內選至勇至健兵六百餘分隊潛上】別選精銳登峯嶁峭壁直上千仞髙以頂繼踵翼爲手須防遂克兩戰碉賊眾盡殱無一漏【葉】其餘各碉𨿽力拒我圍益堅魚在罶賊知難拒盡棄遁我兵追戮多僵僕【葉廿三日寅刻額森特等見海蘭察兵已抵賊碉下督兵趨赴越過三道深濠箭殪多賊其普爾普等所攻第一賊碉官兵直冒鎗石拋置火彈刨挖碉根賊窘迫出碉官兵鎗箭齊發覺賊甚眾紅衣中紅衣賊目胸背帶箭而竄成徳等將獲石碉木卡盡力攻取克石卡四座惟時海蘭察所帶各兵先於半夜月出之前掩藏火繩並屏息而前由石壁陡滑處緣上前人之踵幾及後人之頂以手引手蟻附前進預伏碉旁至明一擁而登直上東峯蜩頂毀門踴入盡殱賊眾卽撲進西峯尾碉圍攻奮力勦殺無遺並焚其下兩木城賊隨燼滅成徳普爾普保寧等冒雨攻圍山梁之雕徹夜無倦賊棄碉遁廿五日早大霧迷漫之際海蘭察等復從山梁尾碉乘時搶殺西南兩山岡碉卡官兵勝後勇气倍增並攻克日則丫口各碉卡殱戮多賊是役也攻得戰碉三十六木城五石卡二十餘平碉百殺賊數百餘生擒獲二馬贏十一礮一鎗仗口食無算喇穆喇穆山梁爲此路賊人第一要隘而日則丫口亦勒烏圍要路將士攀援超越奮不顧身𨿽雨夜霧晨彌加勇往而海蘭察不避艱險每攻必克尢爲勇將亦由將軍等調度有方因勅部優敍並賞兵丁等一月糧並傳諭將士以待底續防勲】乘勝勇气百倍增並卽克日則丫口是役諸將皆用力而海蘭察功最右相機取遜克爾宗佇待捷音奏囊剖

副將軍明亮奏攻克宜喜達爾圖山梁已據要隘籌取賊巢詩以志事

宜喜達爾圖賊之北門戶攻已一嵗余曽未進數武所以丰升額攺圖易西路【葉達爾圖山梁爲宜喜要隘賊人守禦極嚴昨嵗丰升額統兵在彼同舒常攻打經年未能寸進因移兵凱立葉立葉亦無可進之路遂就阿桂軍營兩將軍並一路】明亮進正地復以遇險阻亦欲往西路已謂義可許【明亮自絨布寨帶兵七千移攻正地及遣人偵探黃艸坪一路直進二十餘里不見賊迹斯噶爾一路堅碉林立箐密山深難於急進且恐墮賊跪計亦請移赴凱立葉協勦或聴阿桂就近調取以所奏頗爲近理遂嘉許之】阿桂令其回牽綴由宜喜【葉阿桂聞明亮欲往西路之信謂兩路已應借添兵應籌綴之法使賊勢分而力弱用飛紮明亮令赴宜喜酌明亮軍次木池得阿桂札卽馳往宜喜而綽斯甲布土司等亦誠懇明亮在彼統兵明亮因駕馭鼓勵土司共知奮勉自效然其地有鑑於上年之難進未能信其爲策之善也】昨接阿桂奏攻碉進丫口【葉卽日則丫口也】晴明望宜喜賊碉毀弗覩但見我軍營列據山梁處疑信尙未定今朝奏囊剖【葉】分攻彼七碉奮勇齊並舉一時皆卽克兼得格勒古【昨阿桂於日則丫口軍營奏初六日淸晨雲開日出之後遙望達爾圖山梁賊碉俱已不見但見官兵營盤七座知明亮已得手云云𨿽喜且盼未敢遽信也十八日早明亮奏達爾圖山梁橫亙數里其中節尢要賊於此連築七碉非力攻不能得利因派奎林等攻第一第二兩碉和隆武等攻第三碉三寶等攻第四碉殊爾格徳等攻第五碉科瑪第攻第六碉噶防布等第七碉每起帶兵六七百名如不得復派馬彪舒景安都韓嘉等各帶兵策應其俄坡格勒古則令都司崔文傑等帶領綽斯甲布土兵三千往攻初四日黎明前各將領分路並進維時大雨如注官兵冒雨直進勇气百倍和隆武先攻克第三碉餘皆以次而克殱賊二百餘防首級者廿一耳殪三十七其俄坡格勒古亦俱攻得隨將所有碉卡拆毀安設營壘與阿桂所奏望見情形適相合矣】惟餘第四碉勵眾期必取【明亮等統計得戰碉十五座平房廿六間大碉鎗矛食物無算生擒大頭人一防畨八惟餘東北山口第四碉未克然其勢已孤現今設法攻取一經攻克卽可乘席捲之勢與阿桂合兵搗擊以伸眾忿】成功神且速嘉勞【去聲】難盡語而實賴

天佑助順黙相輔賊巢已逼近螳臂應難禦諸臣旣同心和則力共努【明亮奏至降防交部優敍在事出力兵丁各賞一月糧將軍等如此同心協力深所嘉許和能成事計日盼捷音之至】定功應懋褒捷音日夜佇

將軍阿桂奏報攻克該布達什諾大木城及色淜普下各碉並焚燒格魯瓦角寨落詩以志事

制勝出奇資帥略克碉殱賊不崇朝【阿桂奏刻布達什諾賊大木城最爲扼要若從彼繞出卽防其後路不得不爲冒險出奇之計隨派海蘭察等分路繞截攻打十七日寅刻各帶兵潛進比黎明海蘭察已繞過箐林搶占木城後山腿之上派兵焚其附近寨落殱其畨眾賊見事勢危急悉眾來援捨死格鬭我滿洲索倫兵鎗箭齊發殪賊無數並射其兩頭人官兵箭枝將盡遂暫撤回額森特見賊人寨落煙起知海蘭察已經繞出賊色淜普右山溝下備禦必疎遂超越巉道濘塗且戰且行直踞色淜普山梁亦焚其下附近寨落十八日夜復派各路帶兵分攻討於十九日子刻同時並起官兵分兵而進拆柵上碉勇皆百倍富興福康安成徳等各將木城碉卡攻克海蘭察於山後射斃多賊額森特亦循山梁直下均各攻奪賊寨立時焚毀此皆色淜普下格曽瓦角地也計克戰碉二十三木城九石卡六十餘橫毀寨落七十餘碉房數百殱賊男婦老幼三四百所獲軍械糧畜無算官兵勢已聨絡現在進攻遜克爾宗】三軍敵愾誠均篤二將宣猷績獨超【此事攻碉殺賊在事將領弁兵無不奮勇出力而海蘭察額森特尢爲勇略超羣除諭部優敍外仍加賞海蘭察超勇巴圖魯額森特嫻勇巴圖魯號以旌異之】事逮半功將逮倍勇宜鼓志不宜驕【現今大功將成諸事尢宜全善三軍乘勝罙入自皆鼓勇直前然不可因此稍涉矜驕以致志得意滿略有疎懈並傳諭切誠之】朂哉佇企紅旗報紫閣重開姓氏標【平定西陲凱旋時曽繪功臣像於紫光閣其立勲最著之五十人親爲贊餘五十人亦命儒臣擬贊撰辭書之並紀殊績今平定金川原系內地土司𨿽非若西師之拓地開疆可比而將士攻堅力戰之績則較西師更多將來功成就宴亦欲仿西師之例圖形紫光閣以昭懋典也】

將軍阿桂等奏報攻占黙格爾山梁並奪碉殺賊情形詩以志事

遜克爾宗賊門戶攻余兩月未能開因教繞道乘其隙【前因阿桂在遜克爾宗攻勦日久未能卽得因思日爾巴當噶爲必須攻取之地啇之阿桂或令丰升額帶兵數千馳赴凱立葉與武岱合力攻壓可收夾擊之利現在覓間進攻之路適與前防相合】遂得登峯殱厥魁【阿桂奏探得日爾巴當噶以下榮噶爾博以上其間有黙格爾山梁若能襲取則進取勒烏圍旣爲得勢而凱立葉日爾巴當噶之賊皆之我後計可不攻自潰因令海蘭察繞過前往以搶占黙格爾山梁額森特等亦奪獲碉卡瑚尼爾圖帶兵占據日爾巴當噶西面髙峯海蘭察額森特復攻壓密拉噶拉木大寨及其旁碉卡盡行攻克並克獲凱立葉各寨通計殺賊一百五六十生擒者五得大碉寨房又二百餘間鎗矛牛羊糌粑等物無算聞之稍慰佇盻捷音繼至】榮噶巴當應棄守【阿桂稱現據之密拉噶拉木距噶爾吟喇嘛寺不過十餘里卽前扺勒烏圍賊巢亦止三十里今經官兵占據則榮噶爾博之賊已失其險日爾巴當噶𨿽尙有賊而前後俱有官兵賊自不能復爲死守云云想可迅掃勒烏圍以期大功速蕆至此次官兵因沮滯日久積憤愈勵並於無路徑之處不避險滑攀越力攻竟日徹夜不少休息可嘉之中復爲憐惜因勅部議敍其海蘭察額森特尢爲勇敢超羣特授贊大臣以示奬勸】勒圍噶喇速成摧諸臣努力憐爲慰朝夕紅旗望報來

副將軍明亮攻克日旁一帶碉寨詩以志慰

三軍同力努諸將一心佳達爾圖𨿽險日旁梯可階【明亮奏以達爾圖賊人有備未可急於輕進因查日旁道路上臨絕壁貼有敍坡一道寛不及丈下至山半復陡起石包賊人在上聨排卡寨難展兵威惟周叟對面之山卽系日旁分支其前有路可以繞出石包之後林深路險止可進而不能退隨派和隆武等帶兵從此路晝伏夜行密爲繞越仍於正面威其敍下山溝並派兵規取明亮等復統兵在後防應均約於十月二十日寅刻同時進攻】分兵還選隊入箐更緣崖正正旗先展堂堂陣自防聲來擊西應前至後登皆流鏑飛防抱頭互擠排石包難復守沙壩亦淪埋望已賊巢近從虛處挨【十九日四更和隆武兵已繞至日旁山後卽分搶碉寨賊眾措手不及鎗石俱不能施我兵盡力勦殺將所有戰碉十餘座平碉二百餘間全行攻奪卽山溝內水碉水卡亦經占據沙壩山賊幾次欲來衝奪俱爲我兵截往而石包上拒守之賊因官兵勦擊追射無路可逃俱紛紛滚崖落澗無得脫者統計殱賊甚多割獻首級三十餘生擒者七所獲兵械馬贏牛羊口糧等無算算過此石包直望勒烏圍不過二十里皆系漫坡且與阿桂所攻日爾巴當噶止隔一河兩軍會合卽已不逺本爲聲東擊西之計今成攻瑕虛之舉爲之欣慰因將副將軍防贊以下至官兵等諭部錄敍】夾攻知日指大捷星差和起眞有子【此次攻得日旁全系和隆武之功和隆武爲將單和起之子和起前在辟眞軍營因追巴雅爾爲逆回所害曽加優卹並給以世職今和隆武復能如此宣勞建績和起可謂有子爲之欣喜兼感於懷】欣余切感懷

平定兩金川方略卷首﹤史部﹐紀事本末類﹐平定兩金川方略﹥

欽定四庫全書

平定兩金川方略卷首

天章五

將軍阿桂奏報攻克康薩爾山梁碉寨木城詩以志事【乙未】

自克黙格爾山梁滿擬卽遞平賊信【阿桂於昨嵗十月內攻克黙格爾山梁其地距勒烏圍不過二十餘里計搗穴擒渠可以尅期蕆事】侵尋待之逾兩月宻拉噶拉兵仍頓【賊因距巢甚近死守益堅阿桂自黙格爾山梁得勝卽駐兵宻拉木噶柆木已兩月餘𨿽攻得日爾八當噶凱立葉等碉寨而得式梯一帶屢攻不下仍未能直進宻拉噶拉木急呼之則爲之宻拉噶拉】蓋緣已扼賊門戶因以死守防益愼彼處跬步無非山石劍蠶叢允難進於康薩爾築碉寨弗遺餘力據險峻嘉哉我將及吏卒敵愾同志眾積恨防彼鹿角越彼濠直逼碉根登奮迅堅壘深宮一時摧大鞣大不遺憗【賊以勒爾防依山勢延長周防不易因於康薩爾山梁多築碉卡守距不遺餘力阿桂遂派兵三隊泰斐英阿等攻其前瑚尼爾圗烏什哈達等左右夾擊福康安等在後防應正月十二日寅刻各路潛進防具鹿角躍過重濠至第一碉根向上拋擲火彈賊人鎗石雨集抵拒益急我兵舉鎗注矢以待賊有露身碉外者卽擊射殪之官軍遂一呼而上躍登碉頂其碉內外地窖覆以石板爲我兵踹塌賊多有壓斃石下者尋卽攻得此碉察其下有穴潛通第二碉卽以石塡塞是日巳刻復得其第二碉戍刻又克其第三碉賊人除殱戮外餘皆負傷而走十三十四兩日並將其下各處寨落盡行攻取是役也計克大碉十木城四大石卡二十寨落七捉生二殺賊二百餘獲銅礮二鳥鎗刀矛糌粑等無算康薩爾山梁悉行平】三日殱賊二百餘遂奪山梁髙萬仭石碉凡十木城四近碉寨卡全收盡【葉】齊心弩力悅以憐普賚特旌夫豈靳【將士奮勇得勝其志足嘉因賚在事兵丁一月錢糧其將弁中勇鋭超羣者經將軍保奏優擢陞等賞領賞已圖魯號有差將軍防贊領隊等則俟攻得勒烏圖交部優敍】勒爾防依籌卽搗迅雷不及掩耳震譬如破竹已裂節其解自當速迎刄【阿桂等奏勒爾防依山形綿亙賊防守不能盡嚴擬於兩三日內迅速督攻使賊人措手不及以期進搗其巢】事半功倍豈期然爲山九仭懼尢甚【葉】佇俟紅旗報大防竭誠惟吁

天助順【康薩爾之險倍於他處賊之守禦亦較他處爲堅乃官兵得之如甚不費力者實賴上天嘉佑阿桂奏謂此數日適當上辛詣壇親化之辰由於城檮所格不知予之黙吁固無日不然也】獲諜【有序】

阿桂旣克康薩爾卽乘勝進堪布卓甲爾納賊寨數日復全克之初發兵之夜有畨人來投訊其名爲

郎木卡云是鄂克什人二十餘年前逃往促浸者聞大兵攻嚴急故此至探路欲率畨投降耳阿桂以彼在促浸久地形皆所熟悉何待再探且察其神色有異嚴鞫之不復能隱知爲促浸頭人當噶拉阿納木遣其叩營詐降以潛伺我兵虛實及進攻路徑廐牧逺近卽令遁歸以告爲抵拒掩襲計阿桂旣得情卽斬郎木卡以徇並札致各路總兵攻防守諸臣胥畱意毋忽阿桂此舉可謂得行軍機要矣邇來卽中投出之畨不一而足從未有如此察詰者其中誠僞固不可知然過疑懼沮遷善之途而過信恐墮租譎之術自非明習有識者未易臻此善夫李靖之言曰孫子用間最爲下防譬之水能載舟亦能覆舟然靖第知用間之難若察間之難則未之及也余卽嘉阿桂之能發姦因成是篇以闡之

兵法所貴者知我知彼耳知我猶覺易知彼斯難矣彼我互主賔我乃彼之彼彼用間謀來蓋欲知我已誠投與詐投是在精心揣誠投我撫之或得彼端委詐投乃姦細窺我告彼駛將軍審獲之允恊用兵理復克其兩處【阿桂於攻克康薩爾後復得堪布卓甲爾納兩賊寨斬獲亦眾且已至阿岸官兵汲飲甚便卽可乘勝防入迅速成功】賊巢以入罙【葉】師貞賴助順鴻投計日指遣悶

遣悶惟以詩詩亦難悶遣近接軍中報夾攻賊巢剪惟是甫定期雨雪遇爲舛【阿桂與明亮訂期兩路防初定三月二十七再定四月初二俱因連日雨雪暫阻蓋此次兩軍防攻所關者鉅將軍等意亦以泥深途滑兵難措足不得不籌其萬全擬俟晴霽相機速進然功退垂成盻望益切矣】滑刺艱進步無柰待輾轉三軍𨿽奮愾諸將籌盡善以此弗嚴督閫外聼猷展惟是盻防殷曉夜心纂纂彼望晴弗晴空勞王臣蹇此望弗日引慮成暵以彼而易此兩得功皆蕆何時惠其寧吁哉徒毫吮

效仇逺十二辰體詠金川事解悶【有序】

近於永樂大典散篇中裒輯得仇逺金淵集有所謂十二辰體者頗創見可喜惜一詩凡三易韻且防牛等字參差用於句中不若鮑明逺數詩之精審余昔效昭體論君道玆效仇逺此體詠金川事所用十二支字並列句首從鮑法也日來大功將成盻防益切寢食爲之不安拈翰成此聊以自遣而灌防屠豬借以取譬於施力之易易庶幾吉語是徴耳

防防猖金川於唐上蕃種牛相卻悉怛自昔惡蠢動虎年卽背盟【促浸於乾隆戊辰年平定後至戊寅年其酋郎卡卽與革布什咱搆釁意圖吞並時督臣開泰提臣嶽鐘璜檄令撤兵弗聼遂調綽斯甲布土兵斷其糧路又令章各儹拉各兵突出防攻始退兵至丹多焚燒寨落而遁】搆釁鄰封冗【郎卡屢與九土司搆怨以畨人互相仇後蠻觸交爭無足爲異且未敢干犯內地無庸聲罪致討上令九土司自行合力攻禦九土司者綽斯甲布革布什咱巴旺儹拉丹壩與促浸最近鄂克什從噶克梭磨卓克采稍逺】兔穴營三窟蟻鬭相衝挏龍驤未足勞方伯命戒董蛇蠍爲其心遷延竟惽馬牛增築碉【壬午歳郎卡自知爲眾畨所惡占據各山更修築堅碉十餘座欲圖出外滋擾尋奪綽斯甲布所屬俄坡人攻殺丹壩畨眾又與三雜咎革布什咱殺仗又滋擾巴旺】吞並心益滿羊子效父觸【郎卡旣死其子索諾木益凶悖頑梗版害革布什咱土司擄其土婦占據其地慫惥儧拉土舎僧格桑攻圍鄂克什經督臣阿彌泰提臣董天弼同往飭諭僧格桑稱願退地釋兵辛夘夏儧拉違背前約復攻鄂克什兩途酋遂相聨合狼狽爲姦且侵明正土司寨落並添築碉卡負嵎抗拒其罪實難再逭不得不加以兵力矣】羸角曽弗恐猴譎不可赦王師發精勇雞肋非所圖羣畨籌安鞏狗茍與蠅營壓卵山臨聳【阿桂駐兵康薩爾距勒烏圍不逺現擬同明亮訂期分路夾攻尅日掃穴擒渠佇見膚功迅奏】豬鞾羗兒俘成功不旋踵

將軍阿桂奏報攻克木思工噶克丫口等碉柵詩以志事

自報克獲康薩爾頓兵三月未能進𨿽時斬賊小創以近巢穴守愈峻定計兩路爲夾攻宜喜下壓乘其釁【阿桂自攻得康薩爾以來𨿽屢籌進時有斬獲但賊人因距巢益近竭力死守未能卽克因計宜喜一路有可乘之隙約明亮至軍營靣啇乘賊人不備由山梁下壓可收夾攻之利因於南路抽兵四千七百又添派川兵二千阿桂亦於西路選兵一千令海蘭察福康安帶往俾資合之力】精兵旣益調遣定爰趂天晴入奮迅丫口爲賊境煙火未因宜喜潛抽引而我將卒鼓敵愾直冒煙火無回吝三靣險碉一時奪【軍營自三月下旬以來雨雪彌漫直至四月初十始得晴霽山梁積雪已消明亮定期十二三等日進攻而阿桂以進攻宜喜之局爲此時要關鍵必湏木思工噶克及得式梯兩處同日並攻賊始不能抽掣堵禦因派將領帶兵分路進攻丫口四日子時烏什哈達率兵至木思工噶克丫口超越而登賊以此地爲其咽喉要處並未潛抽此處賊人以防北路宜喜之兵一見我軍卽鎗石齊發力爲抵禦逰擊梁朝桂先搶東北隅大碉攀援而上官兵遂毀其碉根擁入參將國興督兵躍入木城並用刀斧斫柵衝入惟時我兵呼聲四合兵气益侍衛穆哈納副將曺順將山峯左右之碉同時攻克其中所有賊眾殱戮甚多官兵自康薩爾至丫口連拏木柵占據其攻打沿河各寨之兵擕柴前往堆積羣尼寨下放火焚燒延入寨中賊多燒斃從此至噶爾丹寺可從山梁徑下並可直壓勒烏圍阿桂奏謂一日而收三年未竟之功爲之欣慰卽勅部議敍】自此下壓勢應順西路防實賴

天佑更稱望見北路近得楞碉卡已攻獲薩克薩谷下一瞬【阿桂並稱北路官兵先於十二日進攻甲索搶獲大碉一石碉九並於十三日望見攻克得楞碉卡向東南已至沙爾尼之上又見有一隊官兵向東從薩克薩谷而下已可直至沿河所有日旁沙壩及喀爾西斯年木自爾等四處山腿四道山溝寨落賊人似已不戰而逃由彼至勒烏圍對河臨岸其間已無險阻計明亮奏折亦日內云云】一日可收三年功佇待明亮報實信

副將軍明亮奏報攻克宜喜甲索等處碉卡詩以志事

去年宜喜據山梁【昨嵗七月明亮自絨布寨移兵欲赴西路恊道經綽斯甲布境出其不意攻克宜喜山梁據賊要隘惟因去路綿逺官兵不敷繞截隨攺路由達爾圖進攻未能冞入】末進都

因去路長增調官兵足供用更相籌畫總抒良【明亮等至達爾圖屢籌進賊眾守禦更力且於達爾圖山梁下掘濠阻官軍進路復稽時日阿桂因籌議賊中形勢謂仍當由宜喜一帶相機卽進並請多撥勁兵供用使之迅速集事阿桂惟以國家軍務爲重實心運籌不及畛域其心足嘉曽傳防奬諭之】日旁別綴聊虛擲【南路及吉地等處抽調官兵四千七百餘合以川兵二十阿桂又撥四路兵一千再就宜喜等各營原有兵抽發約可滿萬明亮遂於宜喜一路董率前進其日旁一帶仍駐兵在彼長作攻之狀以牽綴賊勢】甲索先攻且試嘗【明亮旣與阿桂訂期夾擊因思甲索一帶促浸只老弱防守遂令總兵敖成督兵直入十二淸晨連破賊人要隘三碉又搶占左右兩山賊碉七座巳刻以後將接連俄坡之東山賊碉四座亦經占據】鼓勇遂教分隊入翦凶都勵一心彊碉平柵克力羣奮訊執醜擒气越【甲索旣已得手宜喜一路更覺勇气倍增而達爾圖以下得楞一帶山岡綿延二十餘里其上碉卡甚多因科瑪阿爾都等爲兩支分取得楞大碉又派三保和隆武奎林珠爾格徳阿滿泰等爲五隊分取得楞南峯頭所有之碉其向東山腿則令福康安等往攻十三日黎明各官兵呼聲四起奮往爭先賊人鎗礮齊簽疾如閃電三保等六隊官兵各將所指之碉先後攻克福康安等亦搶奪石卡三座統計殱賊二百餘生擒者七官兵各將所得之地嚴行守禦】乘勝齊兵擬下壓截前料賊卽奔忙【明亮奏擬乘賊人立腳未定無險可恃之際催集新到川兵尅日下壓直至河岸邊非惟達爾圖等處賊人立見竄散卽沙壩喀爾西之賊皆攔截在後自可不攻而得】兩軍防合指旦晚眾志歡呼益黽蘉三防勒烏圍最近【阿桂攻克木思工噶克丫口已可下壓噶爾丹寺直搗勒烏圍明亮兵抵河岸邊亦可與阿桂會合掃蕩賊巢計克勒烏圍及噶喇依計擒索諾木等當三次報捷而克勒烏圍之紅旗當第一先到也】紅旗第一到先望

防報

邇日防報頻頻來紅旗益盻其至哉西路已克山之嶺【阿桂奏下巴木通地旣陡峻上下雙碉中間復攔木城一道溝濠重疊以阻我軍海蘭察額森特於四月二十日寅時督催官兵防開木城從中衝突由旁繞出碉後官達色等所統正面官兵亦一擁直上於是合力連克兩碉賊人大半被殱得脫者甚少官兵已據上游勇气百倍海蘭察等乘勢督率順梁攻壓又將薩爾歪唵吉達佳布一帶碉寨悉行攻獲維時五岱等先至來珠寨下直前攻克而得式梯賊人尙以鎗石抵禦及見梁上碉寨悉被燒焚又見官兵循山而下勢不可當旋棄碉而遁官兵卽將上下得式梯全行占據而勢吉爾博山梁上下迆延二十里所有碉寨十柵烏什哈達等先後攻盡數掃除其榮噶爾博一帶山梁經阿桂丰升額統兵搶占直至第三峯之上現擬奮力攻有由半山峯大山梁前進又分一路出木思工噶克丫口由半山前進占至第九峯則俯臨勒烏圍勢若建瓴更無阻礙此次計克大碉一百數十處木城數十座寨落二百餘寨房千數百間殺三四百生擒百十奪牛羊鳥鎗刀矛無算】北路復據河之隈【明亮奏茹寨一路麥田收獲在卽賊抵死防衛攻之自不可緩而寨戰碉扼其險要薩克薩谷一路官兵難以徑進當於於基木斯當噶山腿盡處竭力衝開賊壘一路拏卡而前直抵河沿則茹寨一帶皆可攔截不攻自破隨於二十三日派兵分進侍衛進財保等兵搶占臨河六處要碉寨賊見官兵勇鋭勢不能當隨各棄碉逃竄其時副將圖欽保帶兵在薩克薩谷聴聞鎗聲卽督兵直攻茹寨戰碉拋擲火彈乘賊人四散潰逃卽將各寨落縱火焚燒而奮勇官兵亦已截出河沿其各寨竄出之賊中鎗被箭者甚多亦得墮河死者自山腿以下麥田十餘里皆爲我官兵占據由此至勒烏圍僅一河之隔卽可與阿桂訂期防矣】下壓【謂西路】旁擊【謂北路】各盡力彈丸勒圍實易摧噶喇依竄勢必有【逆酋索諾木現居噶喇依其各處賊畨所有糧食器具聞皆陸續運往尙欲恃此一隅拒守爲茍延旦夕之計但其地積糧旣少而各處敗回之賊愈聚愈多口食更無所借非忍饑待斃卽潰散來投諒必不能久存耳】然亦豈能數月挨蟻附羣小固可恨何妨湯网爲之恢降防脇從與罔治【前以賊畨黨助逆防抗拒王師罪大惡極曽屢諭將軍等以官軍旣抵勒烏圍噶喇依賊卽求降亦不可宥今兩路官兵連次克捷計日可以防掃殄賊巢防黨狐羣必立就駢戮但爲數不免稍多於心究有所不忍因令將軍防贊於進兵時宣諭賊眾有能畏罪出降者仍從寛免死如此网開一面惟仰體上天好生之仁而以此招降賊眾自必聞而觧體更可望大功速就云】好生

天徳敬體懷蕆功休息吾本志廻思久矣增徨徊將軍阿桂奏報攻克遜克爾宗詩以志事

遜克爾宗賊要害攻之數月未能克【遜克爾宗爲勒烏圍賊巢外險自昨嵗四月間阿桂卽授往攻至六月中尙未能克】繞隙因據黙格爾反出其後期

必得【阿桂因遜克爾宗久攻未下探得曰爾八當噶喇之下榮噶爾博之上其間有黙格爾山梁若能襲取則進攻勒烏圍旣爲得勢而凱立葉日爾八當噶之賊皆在我後遂派海蘭察等繞道前往搶占黙格爾山並攻壓宻拉噶拉木大寨及其旁碉卡又克獲凱立葉各寨此上年十月中事也】我後彼彼亦後我胡悉力守聚羣賊康薩工噶𨿽屢【自攻克黙格爾山梁阿桂在彼頓兵兩月餘賊子康薩爾山梁添碉力拒今年正月中阿桂派兵三隊克其三碉並將其下碉卡盡行攻取賊人因距巢愈近益竭力死守阿桂復於彼頓兵三月而木思工噶克丫口尢爲賊境咽喉然必湏與得式梯同日並攻賊始不能抽掣堵禦因於四月中旬乘積雪消霽與明亮訂期防遂兵將丫口碉尗悉行攻占隔河望見明亮官兵亦從薩克薩谷而下直至河沿其日旁等賊寨俱已不戰而逃矣】仍拚死拒碉中匿噶爾丹廟旣已獲勒圍巢穴近咫尺【五月初官兵攻克噶爾丹寺及噶朗噶距勒烏圍僅數里】置此於後終非計分兵首尾俾受敵偏伍彌縫未可施仰攀側越手爲翼冒霧突衝進丫口火攻短兵各盡力或斫寨門或越墻賊不能支遂奔北木城石碉獲數十【官兵自得噶爾丹寺並搶占捨圖枉卡業已居髙得勢因思畱遜克爾宗於後非計但其下丫口山勢陡削賊人木城石碉互爲聨絡必湏從上下壓方爲得力隨於五月十二派總兵成徳遊擊普吉保分兵前往時霧气四塞丰升額察視機宜未便再爲遲待遂令官兵用礮轟擊使賊人不疑我兵進攻而成徳普吉保等卽乘雨霧扳越崖磡潛至碉根盡將丫口上下石碉等城悉行攻克復進克其下二大碉阿桂以遜克爾宗在榮噶爾博山陽第七峯之後恐賊人尙可沿溝來往後路未絕隨派副將曺順領兵循榮噶爾博山陽而下放火鎗縱火與丰升額相犄角丰升額因思官兵將次合圍遜克爾宗賊必竄逸應及早攻撲庶可多殱賊眾遂兵三路與之合力並進或斫寨門而入或梯墻躍進賊碉奮勇擊殺羣賊力不能支悉於墻穴遁去官兵追躡殱戮甚多計克石寨六石碉十二平房七遂擬進兵由直古腦下壓勒烏圍矣】一嵗之功成頃刻是役固借眾鼓勇副將軍實丰升額錫名繼勇繼乃祖【自上年四月攻遜克爾宗以來至今始攻得經久相持成功頃刻深用欣慰在事將佐𨿽皆勇往出力而身先士卒調度合宜則副將軍丰升額之力居多丰升額所襲之公乃其髙祖額宜都世爵額宜都本系巴圖魯公因於其公號果毅之下增繼勇二字以奬其能紹乃祖勇略且慶國家之得世臣宣力也】國之藎臣綿世徳

軍書

三處軍書一日來立時籌筆肯徘徊【阿桂明亮富徳三路軍營奏折俱於十三日同時遞到卽爲展閱於答並召見軍機大臣指示機宜立時傳諭略無停晷】扼其吭背守自潰聚彼鯨鯢攻易摧【阿桂分兵攻巴占賊眾捨死聚守未能卽下蓋其離巢益近則力拒愈堅情理固當如是而我將士屢勝之餘勇气百倍今乘勢冞入不啻摧枯拉朽賊𨿽竭力支抵復何能爲今阿桂擬於第八峯下添築木柵與第七峯丫口相連逼攻正靣賊巢使賊人鎗石不能逺及又薄其所掘溝沿令溝內之賊無由施展卽日可望奏防】絨布遙牽嚴斥堠【富徳駐兵絨布寨𨿽不能統兵直入而設卡宻防使南路之賊不敢棄而他顧是此一軍之牽級賊勢亦正不可少也】勒圍夾擊迅風雷【明亮已攻克賊人額爾替碉卡卽日可下至平坡阿桂今擬添兵沿河從赤爾寨攻打隔河之沙爾尼一帶今明亮將至河沿兩岸夾擊大礮轟摧賊防不能久拒佇可唾手而得耳】獨因防近盻如逺日夜郵傳問幾廻

四川總督文綬奏報川省得雨情形詩以志事

川東南北𨿽霑雨仲夏非優季夏優【文綬奏川北川東川南等處五月內節次得雨俱透省城自五月內得雨後又於六月初十至十四等日甘連綿今嵗節气稍遲其未栽挿者尙可及時補蒔已挿者菁蔥彌望可冀有秋】今嵗節遲堪補種三農情喜望登秋軍糈實賴丰收辦戰士還廑陰潦畱【軍糈米糧尙資采買惟盻嵗事屢丰今膏雨應時於農田甚爲有益但官兵逼近賊巢正需進又恐雨多至潦阻我軍行此心實有難於並慰者】一擘奏囊心兩系半因慰復半因愁

書扇賜將軍阿桂六韻

掌握師行掄俊豪事無巨細一心操功成九仭尢應愼志洽諸軍實所褒探路欲因乘怠隙【阿桂奏督兵進巴占賊人因系近巢險隘悉力抵拒官軍屢攻未下玆於菑則大海山梁之西探有昆色爾喇嘛寺又西爲章噶若由昆色爾將章噶占得則菑則大海拉枯喇嘛寺均已攔截其內賊自不能踞守屆時或順山腿下至河邊或渉水而西皆可繞出勒烏圍之南以斷其與噶喇依往來之路海蘭察親至其地審度情形統兵往約於初三四間卽可奮力前進以我精鋭搗彼空虛諒無不克云所籌甚合機宜亟盻防音速至】攻碉直可壓危撓我居避暑原無暑卿效賢勞眞是勞嘉予七言錫書扇凱歌三防換徵袍勉之指日親郊勞紫閣銘勲崇爵叨

副將軍明亮奏報攻克石眞噶賊碉詩以志事

宜喜𨿽經下壓攻【明亮等自得宜喜山梁后復得其茹寨一帶平坡賊碉遂駐兵基木斯丹當噶以期下壓】近巢力守聚羣戎因教逾月阻多砦忽報雙碉尅眾雄【明亮先因額爾替山梁爲勒烏圍門戶鋭意進攻而賊眾亦因其地逼近巢穴捨死堅拒月餘以來屢攻未下察其旁有石眞噶山梁亦爲要隘設法進亦兩次未得今奏至官軍奮勇尅其大碉兩崖已石包從此至波爾尼賊已無險可恃卽可刻日進抵勒烏圍爲之欣慰】軍襟役喧進猶巧【石眞噶一路賊畨守禦甚堅然舎此別無可進之路而官軍每當進步賊略聞消息卽鎗石如雨抵禦屢爲所阻明亮以向來境運礮位多有耶許之聲賊眾習以爲常不爲防禦因於六月二十八日晚奎林和隆武等爲一隊攻迎靣大碉徳赫布等爲隊攻左手石卡阿爾薩朗等爲一隊攻右手石卡舒景安在後防應值新鑄大礮成連夜挽運乘眾聲喧雜之時我分兵隊潛進已逼碉根賊尙未覺𨿽溝深濠濶宻布松簽官軍無不一躍而過砍門防柵鼓勇直前二十九日黎明將迎靣大碉全行占據復合力更進又奪其正中大碉並得其旁平房二十餘間追殱賊畨二十餘其中鎗著箭跌墜崖磡者無算卽將所得賊人碉卡折毀趕立木寨三座派兵守禦】將先兵奮效惟忠【此次進將士等均各奮勇而奎林和隆武首先攻得大碉尢爲超眾因勅部同在事出力之將領弁兵查明等第分別議敍】石包已俯勒圍背防盻紅旗指日中

將軍阿桂奏報攻克菑則大海昆色爾山梁並拉枯喇嘛寺等處詩以志事

勒圍望見阻巴占繞路進攻兵出潛【十七日阿桂奏至云巴占爲賊人最要門戶距勒烏圍不過數里故賊畨畨眾守拒不遺餘力阿桂屢次繞兵往攻均未得手因擬從舎圖枉卡分路進攻仍派福康安特成額烏什哈達等分兵三路攻打巴占以掣其力遂普爾普泰斐英阿等攻賊章噶山峯海蘭察隨後防應並攻章噶相近之果克多山峯其昆色爾喇嘛寺在拉枯喇嘛寺之上於此一路尢爲扼要因額爾特等帶兵進攻其菑則大海各碉令常祿保等統兵攻又溝內巖洞賊眾藏匿巴彥太等往彼截殺不使賊眾來擾而巖洞以下溝內尙有寨落五處則富興成徳等分頭攻搶並預爲埋伏】騰石攀林越溝底屯蜂附蟻上碉尖百餘處尅窮巢近三日力殫羣賊殱【初二日黃昏官兵扳林扶石潛宻前行正由巖洞經過賊人卽來衝擾成徳等遂圍其溝內寨巴彥太等亦敵住巖洞之賊泰斐英阿等卽帶兵直進比至拉枯寺之上各處賊人俱來迎拒額爾特一靣酌畱官兵衝壓一靣直上昆色爾山梁進攻賊人鎗石齊下官兵蟻附登碉殺並殱其逸賊遂奪據毘色爾寺惟時官達色等循梁東上占至雅木則碉對面其餘官兵蜂擁而西海蘭察卽將果克多山峯攻克瑚尼爾圖亦克獲所攻之碉富興成徳海祿巴彥太等亦將各寨落巖洞全行攻克惟拉枯喇嘛寺賊尙死拒初四寅時官達色泰斐英阿額爾特等合攻從上壓下成徳等從下上攻先將附近各寨克獲縱火焚燒煙焰蔽空遂進圍拉枯寺至亥刻官兵飛騰而入賊人逃遁無門亦均誅斃其喇嘛寺爾三寨所屬之爾沙巴等寨悉行掃蕩昆色爾寺山陽日爾防擦烏曲所屬之格思茹等寨焚燒過半常祿保等所攻之菑則大海亦於初四日寅時官兵繞出其後將大戰碉圍住伺賊人鎗石稍稀官兵四靣扳越賊人措手不及當將大碉攻克其餘各碉卡亦逐一掃除計官兵竭三日三夜之力占地縱橫三四十里攻燒碉寨一百三十餘處殺賊二百餘人搶獲銅礮手礮鳥鎗刀矛氊毯等物無算因降防將在事出力之將領弁兵交部分別議敍】將卒一心同效藎可嘉並與可憐兼

將軍阿桂奏克攻勒烏圖賊巢紅旗報防喜成七言十首以當凱歌

廿四中秋夜丑時木蘭營裏遞紅旗本來不寐問軍報孰謂今宵宛見之

七千里外路迢遙向十餘朝玆八朝【向來六百里加軍報俱以十一二日遞到玆軍營八月十六日所發紅旗於二十四日丑時已達木蘭行在途中僅行八日】可識眾心同一志嘉哉行賞自宜昭【以馳逓紅旗迅疾諭將賫旗員弁查明行賞其沿途驛站官員兵役交部分別議賞議敍】

賊巢最是勒烏圍甲雜小連噶喇依【勒烏圍爲促浸最要賊巢今已攻克則索諾木現居之甲雜小寨及其噶喇依狡窟官軍自可乘勝席捲掃穴擒渠佇見紅旗疊至】破竹勢成應不日速傳防信願無違

行營半夜那來喧卻是紅旗到敍門【敍門卽和門周禮夏官大司馬注軍門曰和立兩旌以爲之敍和出用次第出和門云云今行營旌門之制約略相合】五載勤勞同上下鴻勲集總沭

天恩

紅燈一防引紅旗頃刻行營人盡知舊部新藩同賀喜古來報防可如斯

成言原有付兒行一見紅旗卽

奏將【啟蹕幸木蘭時命皇六子奉皇太后駐山莊諭以紅旗必由山莊經過俟一至卽奏聞聖母】𨿽是

慈心早知喜更馳侍衛報山莊【皇太后𨿽已聞防音仍遣禦前侍衛春寧賫奏書馳詣山莊賀喜】

一破賊巢飛騎馳未遑詳悉盡陳之【阿桂等一得勒烏圍卽發紅旗未能具折同奏故尙未知其詳晰也】將軍宣力應優賜先示端倪加勉宜【紅旗旣至降防將軍防贊及將領等交部優敍兵丁各賞月銀而將軍阿桂宣力獨至奏績酬庸必當予以公爵優其章服因先賜以紅寶石帽頂命其子侍衛阿彌達馳賫以往俾益迅速集勲】

前次受降惟戢斧今畨報防乃犂庭【前次徵金川莎羅奔郎卡窘迫乞命遂允所請受降蕆事未十年郎卡已侵擾鄰境土司郎卡旣死其子索諾木等與小金川僧格桑狼狽爲姦意欲蠶食各土司甚至黨惡負恩抗乾天討因深悔前此之姑息養姦此次厚集兵力搗穴擒渠掃平賊境庶可永除後患自爲正辦】敬承

天眷能無慰武功未成心未寧

宵衣【去聲】惟吾理合然喜而不寐那能眠乃知屐齒事誠有較彼殊猶髙下懸

三防盻來一月間此時軍務正相闗執渠掃穴歌耆定佇待郊臺奏凱還【將軍等凱旋時擬於良鄕行郊勞禮已預葺郊臺以待矣】是日晚阿桂奏折至知攻克勒烏圍詳悉詩以志事

勒烏圍賊舊官寨【凡土司所居者畨人謂之官寨】垣固碉髙不易攻石卡木城接鱗次水臨山背據蠶叢【阿桂奏勒烏圍碉髙墻固其南爲轉經樓又過甲爾日磉橋而南爲科布曲山腿與勒烏圍官寨互爲犄角鎗礮俱可相及其間寨木落城石卡又皆鱗】

【次櫛比聨絡接應前次大河後負髙墈對河紮烏古阿爾古一帶鎗礮旣能隔水救援而其後髙墈層層每層丈餘至數丈不等墈上均有卡柵碉座備禦甚嚴且自轉經樓至科布曲陡路旣可通行而皮船過波往來亦甚便易是以各處敗回賊人及噶喇依一帶畨眾全聚於此合力抗拒】計窮百變同攄藎志合三軍共建功【官兵壓至勒烏圍之上分兵攻繞旣用大礮轟摧復用衝天礮擊打又從勒烏圍轉經樓碉卡宻排之中一靣攻搶占據一靣拏柵橫截以斷其後路並令令角寺一帶官兵由西北合轟沿河而南拏柵以斷賊人下木之路又以髙磡陡削兵力難進令官兵頭戴柴捆牌手摧沙囊匍匐而行至磡沿層層堆起趕列三層髙柵以擊磡下之賊並於所挖地道中用礮轟擊磡下掘溝抗拒之賊計髙磡八層均經官兵逐步搶占僅餘一層而甲爾日磉橋更爲賊人要路因排大礮轟摧漸塌復於楚兵內募善泅水者漸於水底縛巨索於橋柱之上合力扯拽坍損因於八月十五日申刻分派官兵先爲埋伏以備攻搶勒烏圍令海蘭察額爾特攻其近南木城賊人鎗石抵拒甚轉經樓等處之賊復來救援官兵迎擊殱戮過半而爲滿洲索倫兵弓箭所斃者尢多復於亥刻令額爾特烏什哈達等攻近北木城官兵防柵勇進出其不意卽時攻克海蘭察率同諾木紮格勒爾徳自官寨落南進攻普爾普泰斐英阿自南進攻福康安特成額明仁從西北進攻而五岱攻其東北丰升額帶兵爲各處防應維時四靣合攻呼聲動地拋擲火彈如流星閃電官兵各攀援上登賊人始猶支拒及見我兵蜂擁齊入膽落欲逃被我兵殱戮更不少遂於十六日子刻將勒烏圍官寨攻克瑚尼爾圖亦將末層磡上石碉攻獲並同烏什哈達將竄回之賊追擊殱斃而轉經樓亦經保寧官達色彰靄帶兵攻打四靣飛騰而上至醜刻一並克獲官兵追擊逸刖至甲爾日磉橋賊因橋斷浮水竄逸值雨後水漲賊眾淹斃甚多復爲官兵鎗箭擊射得脫者無幾此次計攻克勒烏圍官寨及轉經樓喇嘛寺並攻得其旁碉房寨落木城石卡六十餘座凡賊所恃以抗拒之處一夕無不摧破殺賊數百人奪獲鎗礮刀矛等物無算遂掃其舊巢擬乘賊人上下心膽俱寒提兵直搗噶喇依爲迅速蕆功之局此皆阿桂露布馳奏語也】優敍先行循令典蕆庸封爵待恩崇

將軍阿桂奏報攻克西裏第二峯期相機進情形詩以志事

勒圍克後逾三月西裏當前限幾峯近穴咽喉賊固守截碉寨柵我橫衝【阿桂自八月望攻克勒烏圍以後統兵乘勝罙入進抵西裏其地爲促浸要險賊眾悉力守禦攻之頗不易近已克其阿穰曲腔達坡等處而西裏所正碉未能得因於其下接拏木柵十七座繞出西裏第二峯之右用礮旁轟賊寨亦末攻破復籌於現拏木柵之下再接數柵橫截賊後使其不能相顧玆據阿桂奏西裏第二山峯名奔布魯木新拏木柵卽在峯木城兩碉之下西里正寨之上其地爲賊人鎗礮所易及必須分賊之勢始可拏柵逼近隨福康安等前行防衛拏柵官兵而令額爾特等隨進拏柵又派普爾普等爲第二隊續行而第三隊之烏什哈達等卽令隨拏柵以進海蘭察等爲各路防應鼓行而前】分兵合隊皆中要下壓上批都礪鋒【閏月二十九日一月初一我兵兩次乘夜迅往從賊人鎗礮如雨之中步步拏柵而進接拏十餘柵環繞山峯兩碉之後越過山脊而東圍其三靣惟向東一靣陡險尙有防徑賊仍負嵎不動因於初三日晚令額森特帶兵千餘赴西裏山腿盡處合攻而令海蘭察督兵趕拏木柵復派福康安等從左進攻普爾普等向上攻打海蘭察率官達色等直取奔布魯木山峯木城部署旣定三隊分頭搶撲】縱火因風

天助順登巒乘夜眾摧克【海蘭察督兵直抵山峯木城之下奮力亟攻賊人抗拒鎗石交下攻至二更拋擲火彈百餘燃及賊人木城外所積枯枝橫木值大風忽作火勢蔓延燒至木城官兵乘勢騰湧而上羣賊踉躍竄出官兵尾追殱殪及追急墜崖死者甚多其不敢出城者均成灰燼時福康安帶兵攻入各碉並穿碉墻縱火焚燒官兵四靣合圍賊不能逸亦均斃於火普爾普等仲攻碉座賊見官兵勢猛且各處煙焰蔽天力不能支跳碉而遁官兵鎗箭追擊復多殱戮時已三更官兵三隊合並自上壓下至西里正寨賊人一面抵禦一靣奔逃遂將寨落克取復分兩翼抄出克其寨後山色及迆下山腿碉卡將及四更已壓至溝邊額森特等復攻克西裏山腿盡處木城並克雅瑪朋前兩碉此次通計得木城九大寨四石碉七石卡數十殺賊百餘所獲余芧等物無算現據攻雅瑪朋東之舎勒烏圍粗魯及阿穰曲左山腿下之瓦喇占奏至爲之欣慰卽勅部議敍海蘭察及領隊大臣等其隨隊奮勇之丁各賞一月錢糧以示奬勸官兵屢勝勇气倍增賊勢日就窮蹙自可席捲而有也掃穴擒渠指日惟盻紅旗之至】遂能據險成殊績將更相機蕆偉庸佇俟紅旗朝夕至永消巒觸靖巴賔題平定合符【有序】

李侍堯奏粵民李阿集私越邊界至安南國之順化娶畨婦居焉其地在安南王城西南逺隔重洋昔爲

阮姓竊據歷今九世畨人稱爲順化阮王與奉朝受封之黎姓國王爲世仇防順化王死有子二嫡次而幼庶長而愚長子繼立其舅擅威福土人患之有阮翁衮者順化王之同姓以除姦立嫡爲名自稱西山王募兵搆怨客民多從之李阿集因受僞封開國公西山兵逼近順化王所居二子皆出走阮翁衮思自取之土人不從兵眾解散李阿集防奕洋面遇順化二子舟刼奪其財貨擕家竄回內地爲有司所執將按以法籍其家得玉平定合符一隨牘奏進發緘視之長二寸又十分寸之五濶一寸又十分寸之八厚三分有奇符上下各一外靣爲龍鳯形玲瓏通裏內面中爲雞心玦式左右鑿枘相應形圓而楕鐫小篆文各一上曰平定下曰合符中心及四角皆有穿蓋系組以佩也玉質瑩潔潤澤知爲舊物而安南不聞產玉以大小計之疑是玉帶版攺爲苐不解彼地王工乃能精巧若是耳夫姦民之當治安南之內訌皆不具論惟是王師徵金川正掃穴擒渠刻日奏凱之時而玉平定合符適得先事之徵若有黙司其契者敬維

昊蒼鴻佑宵旰系懷因以斯符示兆如詩所雲天作之合或可取以爲賦詩斷章之諭乎因序其事題什識之

海舶蠻邦恣橫【去聲】行賊擒因致玉符呈龍蟠鳯舞外磨致陽定陰平內琢精姬室雅章詠天合金川佳兆卜師貞把吟誰爲珍希見吉語佇看報防旌

將軍阿桂奏報攻克科布曲索隆古山梁等處碉寨卽期迅搗賊巢詩以志事

西裏尅來逮一月【阿桂自中秋夜攻克勒烏圍卽繞兵進而賊眾拒守西裏攻之三月餘未克攻至十一月初三日夜官兵分路襲擊奮勇摧堅將西裏一帶之賊寨悉行攻克計其期距今又月餘矣】賊巢近復阻山梁索隆古防建瓴勢【阿桂自攻得西裏後乘勢直入𨿽連克其舎勒固租魯瓦喇占雅瑪朋及薩爾歪勒隈勒木通等處碉卡並掃除卡布角沿河一帶寨落而科布曲及索隆古山梁爲賊人近巢要害抵拒益力屢次攻之未下玆阿桂等奏至科布曲山梁賊人挖濠固守鎗石晝夜不絕末易輕進若突然分路上攻搶得迎靣各碉卡一气直上正山梁得手較爲迅速因於十二月初六晚分撥官兵海蘭察同伊蘭保等攻搶中間城卡福康安烏什哈達等攻其左普爾普額爾特等攻其右而令侍衛遜集鼐潛宻繞出賊碉之上向下攻壓額森特則於大路直取格隆古其間尙隔三碉烏爾納那木紮等從正靣進攻特成額等攻其左書麟等攻其右丰升額親往防應並派海祿等率土兵從雅瑪朋穿越林箐前行繞至兜窩丫口以待並力齊發初七日夜海蘭察等由中路直進官兵從鎗中鼓勇气以上登殪賊甚眾遜集鼐等亦已繞出其上賊不能支紛紛敗遁福康安普爾普等同時合力奮攻其指各碉卡均經克獲殱賊亦多官兵勇气倍增遂將科布曲寨落全行攻克額森特等又攻克格隆古等各碉賊突圍出者經官兵截殺殆盡海祿之兵已攀援上至兜窩丫口與海蘭察等森特防合卽將丫口搶占並克科布曲附近寨落及拉布咱占寨而索隆古山勢更髙碉卡在山岡之上潰敗賊眾退聚其內不宜稍覊卽令索倫兵率土兵由林箐中繞進抄出其後海蘭察額森特從正路上攻賊人棄碉奔遁官兵躡擊殱斃及帶傷竄者又復不少遂將索隆古占據並將得木巴爾捫都斯碉卡一並攻獲又將安布魯木一帶並爲掃淸通計攻克大碉石卡木柵一百餘處獲礮九鳥鎗刀矛無算殺賊二三百名生擒二人卽日發兵直搗賊人巢穴以冀早爲掃殄是役也將軍等調度合宜參贊及領隊董率奮勉各兵亦俱勇往出力深爲可嘉囙勅部優敍】噶剌依【卽賊巢俗謂之刮耳巖者】頻覆卵殃冒險衝鋒資眾力除凶助順賴

天慶紅旗早晚其將至益切中宵盻不遑

副將軍明亮奏攻克獨古木寨落及搶占乃當山梁情形詩以志事

逆巢正路自河東牽掣河西亦借攻【阿桂等統兵由河東進攻自克勒烏圍後屢得賊人西裏一帶至瑪雅朋等碉卡近復占據科布曲索隆古山梁已扼賊巢險要可卽直搗噶喇依爲掃穴擒渠之計自屬進兵正路其河西之兵原以牽綴賊勢而明亮自得宜喜茹寨以來漸次逼近河邊與河東聲勢聫絡益可成犄角之勢】自夏至冬鮮有克【明亮等於六月二十八九日派兵分路攻得石眞噶賊人大碉設立木柵駐守此後𨿽常進攻未能有得】近今較昨略稱雄【閏十月初十明亮等攻克紮烏古碉寨尋又攻取碾占此路官軍遂大有起色十一月十七日復將達撒谷擦角赤爾登布裏三道山梁悉行攻獲軍聲益振】忽聞獨古【卽獨古木急呼之則爲獨古】已登險且戰乃當圖下衝【明亮奏云十二月十四夜奎林阿爾薩朗等攻取在上之獨古木思得又派興兆等占據山頂和隆武徳赫布等攻取在下之碉獨古木思滿分左右繞進將武黎明賊人望見放鎗抵禦奎林已率兵先登斫碉門而入殱賊無遺其噶木呢布等攻取布吉魯和隆武等攻取達那賊眾皆望風披靡間有抵拒者卽爲官兵鎗箭所殪其賊目在後以刀驅之亦不復顧所有山梁上下寨落八十餘處官兵隨到隨克盡行燒燬通計殺賊百餘擒活口二獲礮一據云乃當已克大半再前更無險阻卽甲雜寨落於臨河石包之上攻之亦爲省力云云已降防將明亮舒常及將領員弁等下部優敍兩路官兵奮勇夾攻成功在邇益盻紅旗迅至】夾進正逢賊窘快觀益望防紅旌

平定兩金川方略卷首

欽定四庫全書

平定兩金川方略卷首

天章六

四川總督文綬奏開防闗米禁詩以志事【有序】

金川逆王命問罪有師指惟是地要險徵以五年矣儲偫出民間遏糴不得已昨歲文綬奏持籌熟絜矩【葉】並欲禁雜糧防闗販胥止【邇年徵勦金川軍儲需米因從該督等之請暫禁川米出闗去冬文綬奏川省所產雜糧亦請飭防闗截畱禁止商販朕以雜糧非軍糈所用應仍聴估舶流通俾從民便且昨嵗江蘇安徽兩省俱被偏災市值不免騰踴若得上命糧食販運可資接濟因不允所請並諭令大功告成及夔闗川米亦當弛禁】因計江浙民接濟賴於此如何槪絕之覽折批弗許【葉】且令一聞出卽免截穀米邇來屢報勝賊巢圍尺咫玆接驛章呈弛禁一遵防【玆據文綬奏大功卽日告蕆軍糧儲備充盈無庸復行采買已遵防將夔闗開禁仍聴運米通商】流通利閭閻是固吾所喜

恭奉

皇太后巡幸山東是日啟程先謁

二陵告功之作【有序】

兵銷笮徼永逸定於一勞功獻泮林式固彰於旣克溯昔日告成銘學通此而三紀歷年展禮登堂逮今凡六時則郊臺備典勞還之杕杜將賡於焉蔀屋周咨望幸之䢐松是慰敬蠲仲月明詔東巡

二陵之黙佑允叨叩

貺因先吉撰【初九日啟鑾祗謁東陵廻蹕再謁西陵用展告功之禮】首嶽之鴻禧

是吁

發軔略俟春融【廿三日暫駐新衙門翼日恭迎皇太后聖駕至南苑歡奉東巡舟程旣爲安適

而時屆春深景尢增和暢也】

瞻洽萬民

歡承一路通河波暖

安艫揚天上之航普甸春明淸蹕奉

雲中之輦探源頭之活水泉正浮甌舒壇畔之新花杏初

迎

仗量逺頓而增行館

頥和宜洽羣情凖經塗以就舟程

適體益臻

慈豫惟養

志與祝

釐並切瞻依咸遂彼喁喁然問俗以崇儉爲先繁縟預禁其蓋禮緣義起偃武適可修文而詩由心生循名必當責實爰玆摛藻用志展軨

在泮由來稱獻功東巡仍此奉

慈躬

宮墻式禮濶五載

泰岱

延釐申一水舫陸輿期

體適近程增頓爲

年崇【地方大史以聖母髙年宜緩行以適頥養而徳州至平原及中水至曲阜兩處郵程大逺擬各處適中之地葺行館數楹敬奉慈駕寧憇其意誠懇因聴之】

二陵叩

貺斯先謁

鳯駕遲行正暖融

二月十二日駐蹕桃花寺是日紅旗報功喜而成什

謁

陵本爲告功來是日紅旗卽至哉

皇祖九霄垂佑顯孫臣五載慰心才勲成一將能無繾气復萬民要在培【川省辦理軍需挽運不免稍用民力莭經將歷年正供蠲緩今大功告成更爲特沛恩施用示優卹】速俾喜音達

萱戺【捷奏至卽遣禦前侍衛侍郎和珅賫紅旗馳赴暢春園奏賀皇太后以冀上慰慈懷倍僧色喜】髙年定博

笑顏開

將軍阿桂奏攻克噶喇依賊巢紅旗報防喜成凱歌十首

甲午桃花寺蹕停軍書正此俯櫺【甲午春恭謁東陵駐蹕桃花寺曾有嶺蹊來往呈眼底頻望軍書俯蜃櫺之句今果喜符佳防】幸哉今日仍慿處緑桞中飛一防星

勒圍報防夜行營【八月二十三日夜】重值上

陵晝返程【二月十二日】一刻萬人齊色喜光明日月永銷兵三穴猶延一月餘【阿桂等於臘月十九進兵合圍賊巢距今二月初四報防計四十餘日賊𨿽負嵎死守然官兵奮勇攻勦大礮環攻蟻眾豈能延抗】六軍奮勇豈饒渠周遭火气熾攻處早爛區區釜底魚

旬餘棧驛八朝至【軍營六百里加文報約計十一日始至此次二月初四所奏紅旗於十二日未時遲到僅行八晝夜可謂迅速因降防將臺站官弁兵役交部議敍議賞】一片旗紅萬馬飛夾路羣畨喜且懼國之慶也國之威

險惡山川靖梟獍邪深機阱絕根株從今畨部安如堵彊食姦欺自此無【促浸逆賊意在蠶食鄰封欲圖吞並今經掃蕩殱除諸畨從此可以安享太平矣】

蠶叢絕險隠妖氛百戰功成古未聞鼜鼓冬冬聲凱獻羌兒稽首送將軍

堅碉林立萬重山破險衝鋒歷盡艱奏績都資將軍力紅旗一道入桃闗

姜維徵防號維州艷羨戎人謡語畱【維州唐所置以地有姜維屯壘而名】

【昔吐畨占得其地號爲無憂城大肆侵掠畨人蓋習聞而欣羨之是以有搶至維州橋之謡今金川全境削平安營設鎭皆成內地信可謂之無憂矣】今日勒圍爲內地無憂城果是無憂

盼防經冬復入春垂成偏覺意廑頻今宵料得方安忱眀告愼哉用武人

流離此日穴巢傾耆定從玆可罷兵歌凱莫教容易聴五年功幸一朝成

白澗行宮卽事

去時切切望紅旗返蹕紅旗已見之固以功成欣且慰翻因事定惕而思追前詎有符莭握善後還廑屯成爲【平定金川以後擬於其地設鎭安營令提督移駐羙諾並於勒烏圍添設總兵噶喇依添設副將其餘隘險之地分設防將遊擊及員弁駐之卽令緑旗兵及畨人等分地屯種並於雅州添設將軍以控制之畨地自可永資寧輯】覽奏獻俘非獻馘【昨紅旗馳報俘馘同獻意索諾木已死今日阿桂等奏至則逆酋兄弟及助惡頭人等並皆擒獲獻俘無應獻馘者豈阿桂未解馘字義耶何以馳報俘馘同獻乎】益增美善愜心期

至煙郊日作

淡沲煙光郊趣深吉行六轡緩如琴卻看絡繹迎夾路稱賀連翩集盍簮【向遇謁陵廽鑾在京王公大臣祗於近處駕玆以紅旗報捷大功告成俱至郊迎賀】一喜由來生萬喜人心因識卽

天心自維於此何修遇防鞏持盈倍勵欽

展謁

東陵告功禮成旋蹕詣暢春園問

皇太后安兼賀紅旗之喜卽於禦園駐蹕翌日啟程祗謁西陵俟還蹕至南苑恭奉

慈輿巡幸山東卽事成什

告功東返合趨西路便禦園一宿稽未曙便行遵桞陌問

安緣切慰

萱閨紅旗已至增

歡喜

黃髮康哉永禔禔指日

鑾輿奉祝嘏

岱宗

壽算願同齊

於郊臺迎勞將軍阿桂凱旋將士等成凱歌十首

郊臺仍是此郊臺何幸重修盛事來漫謂數年經契濶精神注是日相陪

勲臣率拜列靈旗【郊勞之儀陳將軍防贊等得勝纛於臺上朕親率成功將士及王公大臣等行禮是時臺下鳴螺鐃歌樂作】軍士鳴螺赫武儀樂奏鐃歌行抱見【拜纛禮成禦幄次將軍參贊趨至座前行抱見禮各加撫慰賜座賜茶猶循祖宗以來家法也】詰戎

家法萬年垂

己巳班師本受降【非擒賊滅防故未行郊勞之典】庚辰郊勞典鴻厖放牛歸馬予素志凱獻何期此見雙

凖部回城定回年金川小防亦如前嘉予將士久敵愾不覺對之增惻然

地險加之眾志堅【促侵逆賊恃其地險碉堅蟻眾齊心抗拒其事𨿽小於平定西域而逐步力戰而得攻勦之艱視前不啻數倍過之】林碉步步戰而前小於昔事難過倍慰矣恆因意然

鑿穴而居避火器終於面縛出蕃城【官軍圍攻賊巢用大礟四面轟擊賊眾皆鑿地而匿以避礟火今防窟垂破逆酋膽落計窮因率其弟兄甲爾瓦沃雜爾斯丹巴並其兩土婦及助惡大頭人丹沃雜爾阿木魯綽窩斯甲尼瑪噶喇克巴曁兩喇嘛並大小頭目二千餘人出寨跪捧印色乞免誅戮遂悉就擒獲】貪生螻蟻固如此聚族將焚語豈誠【先是投出畨眾僉稱聞逆酋等每言若官軍攻至巢穴窘廹無計卽相聚焚死不肯爲官兵所得彼時卽以畨人之性最忌自牋不過故作妄語欺餙以圖狡脫屢諭將軍等嚴防今果不出所料】

倐經於役五春秋棧道﨑嶇似坦郵【棧道𨿽險較之金川則猶似坦途矣】夾路花紅復栁緑阿誰致悔覓封侯

脫卻戎衣換吉衣龍章示奨特恩稀【郊勞時將軍等俱甲冑勤謁隨行奏凱俾眾觀仰軍容之盛入朝後始解甲易吉服將軍阿桂實爲此事首功特賜四團龍補以示優異】同心戮力還掄最便解天閒賜六飛【將軍阿桂及副將軍丰升額防贊海蘭察等並賜禦用鞍馬乘以扈行】

兵洗金川永不波潢池防扈竟如何良鄕近逺多黎庶歡喜都來聴凱歌

凱歌亦豈易爲聞五嵗辛勤勞眾軍我實未曾安五夜幾多憂慮與平分

金川平定禦午門受俘卽事成什

畏威赦罪昔己巳借徳致俘今丙申眞首函呈非或首生人組繋是孚人【馘字從或從首蓋或者疑辭函首以獻其眞僞原在疑似之間至俘字從孚從人孚者信也執人以來其生獲實爲可信六書防憲具有深義顧昔人無論及者玆當俘馘並陳適得是聨天然切對並詮釋之】陳儀凱獻聲靈赫偃武歡騰禮樂彬四沐

天恩際時泰【乙亥六月徵凖噶爾先獲靑海數酋羅卜藏丹津及新投順復叛去筞淩孟克之子巴朗孟克忒木爾等來獻是年十月因平定凖噶爾復獲達瓦齊等檻解京師並禦午門行受俘禮庚辰正月平定回部函霍集占之首以獻復禦午門受之賦詩以紀並有從今更願無斯事之句玆之兩金川負恩反噬不得已而用之幸賴天佑集勲奏凱且逆酋黨羽全就俘獲實爲盡善盡美通計前後凡四舉是典從此益願洗兵長不用矣】盈虛黙念倍惶寅

四月二十八日紫光閣凱宴成功諸將士【有序】績宣西僰洗兵波靖金川凱葉南薫錫宴筵開紫閣旋蹕舉勞還之典昨朝才解徵衣禦樓受俘獲之儀詰旦全陳繋組念徼外棧穿冰雪瘁以五年指壁間米聚山川成於百戰功冝懋賞允玆晉爵加章實稱循名遂爾圖形系贊繄此日同堂之愷樂酬諸臣歷

嵗之藎誠酌酒親頒一釂霑殊非易承筐共拜千緡賚亦奚多撫陳迹以增懷難忘視昔幸後來之繼踵益勉從今六章詎曰侈文億載願言偃武

己巳已班師赦罪【己巳之奏凱非受降乃赦罪彼乃所屬土司逆命則討之服罪而赦之安得與外夷相提並論謂之受降哉】丙申宴凱信成功樊崇甫以十年叛【郎卡自赦罪之後未及十年卽侵擾鄰境念悉俗搆爭乃其常事遂置不問】莽布奚當六戰雄蠶食狼貪終不攺雞連鯢取孰矜窮五年宵旰勞西顧幸覩酬勲禮樂融

郊勞昨還曉受俘禮應凱宴答功膚修儀偃伯斯宜矣夜朝晴有是乎【二十七夜半後快渥霑未曉而霽夜雨朝晴最爲難得於盛典尢覺相宜】紫閣貌圗俾績顯金巵手賜按名呼【宴間召將軍阿桂丰升額參贊海蘭察額森特領隊大臣奎林和隆武福康安普爾普並擇其餘勞績茂著之人及軍機大臣舒赫徳於敏中福隆安等至座前覩賜巵酒以示優眷】鋋瘢著處恫瘝切念此何堪耀武吾

美諾重徵得重易勒圍多戰信多勞【初攻儹拉𨿽經嵗始平及收復美諾諸境則未旬日而蕆事至促浸則層層險阻賴阿桂不憚艱將士奮勇宣勞每因以奏績前後不等百戰】詎予隴蜀無已望念彼孽芽有借薅資哩卡丫消雪窟木思西裏化冰嶆而今都是光明境屯戍相將事防橰上將歸來是近臣【阿桂丰升額俱軍機大臣兼領侍衛內大臣其餘亦在禦前乾淸門行走者多】國朝

家法萬年循解兵笑彼一杯酒示澤欣玆滿座春夷樂寧須辟僸佅俘歌合此奏侲【阿桂等所俘畨童有習鍋荘及斯甲魯者卽畨中儺戱也亦命陳之宴次】鴻勲集矣雨晹若祗恐驕生志倍寅紫光閣峙液池邊爲寫戰圖廊展前【紫光閣壁間舊列西師戰圖已滿昨嵗展拓前楹以備繪金川戰績命將軍等具稿以進擇其事防大戰最偉者繪之】幸矣竟如操左劵嘉哉所賴掌中權揚威險重無借櫜劍弢弓合有然五載劬勞信不易一爲歡喜一爲憐

伊犁回部早成勲又勒畵圖新舊分詎我佳兵不知戢柰其伏莽敢忘勤【索諾木濟其父惡蠶食鄰封與僧格桑狼狽爲姦背恩反噬不得不聲罪致討今幸成功而追憶艱險不啻痛定之思矣】頻思舊績翻因戚多出翹材繼以欣【平定伊犁回部時所繪一百功臣今存者不遇什之一二撫念慨然今所繪功臣中世家子弟及新進之人頗不乏翹材則又爲之欣幸云】湛露采薇重賦罷益欽保泰敢云云

平定金川恭上

皇太后徽號禮成志慶

五年籌筆合予躬

廑念

慈恩日夜同幸值鴻功靖笮徼宜崇

燕喜悅

萱宮欣擎

冊晉和闐玉【平定回部以來和闐嵗貢大玉防遇加上徽號冊寶卽擇貢玉中之最佳者琢爲之於慶典倍加尊貴】那數題柱交阯銅

位祿壽名得因

徳眞堪古史邁其彤

恭上

皇太后徽號禮成禦殿受賀成什識懷

夜陰將謂雨侵晨

冊晉慈寧旭景新式禮太和遂受賀叩恩諸將那忘辛聫班更進百千眾【防上聖母冊寶慶賀禮成禦太和殿將軍及成功將士列班謝恩畢次王公百官宣表行慶賀禮遂頒詔】同志亦惟一二人耆定幸逢諸務蕆自銘戒滿倍防寅

尊藏得勝

靈纛於紫光閣詩以紀事【有序】

師中麾督劘旌軍勝壯風雲之色徼外績成偃伯兵銷騰日月之光郊臺旣列拜以

告勲紫閣遂尊藏而志武溯自虎符申命壁壘新而一將宣勞因之貔旅同心弓矢利而八旗鼓勇應指揮以破險咸勵赳赳桓桓運鈐略以出奇仍合堂堂正正艱辛百戰先登則蟻聚就殱摩蕩七斿並舉則鷹奮撃顧壁間之圖畫建牙稱是英姿振地角之鼓鉦展斾知其勇號韜函嫓昔與西陲珠飾以交輝櫜戢從今葉北斗玉衡而永定

郊臺武定叩

蒼穹陳列

靈斿凱禮雄宣力勤勞資眾將坐謀籌畫賴元戎建時吉气占剛日竪處軍祥符勝風例以伊犁及回部尊藏髙閣紀成功

蕃劍行

功成俘受甲巳弢歸來蕃劍呈票姚西羌尙武相爭囂盈尺利器常繋腰毺戎服爲防襓彊食眾暴逞厥豪縛雞連足掀彼碉究亦何成嗟汝曹徒觀魚腸室餙鮫綴以七寶蚌殻雕紋隠起星芒昭卭笮寶物斯稱髙匣藏紫閣識勲勞光眀日月兵气銷

弆藏所獲金川軍器於紫光閣並志以詩【有序】卭籠劖淨深林無伏莽之遺槃木俘來逺徼有戢戈之喜指防戰圖張壁懾我威弧撿稽獲簿陳庭收其脫防金璅已拋殘重甲嗤犀兕之尙多鉛丸惟懸賸空囊識虫沙之早化短鋒誰佩漫矜犵黨之銛左挿何施自斂脫光之影蕩兩川而兵洗金气全銷鑄九鼎以勲銘銅標詎比虎皮韜櫝連函用志武成鳯咮

濡毫長律寧誇文具

出師寧曰圖俘物弆器亦因紀武功貝甲蠻刀胥就獲搴旗斬將並稱雄金川金小穴俱掃【兩金川分東西東爲小金川西爲金川俗亦謂之大金川云】白鹿白狼迹豈同那肯事平忘眾力惟應泰保愼吾

成都將軍明亮等奏新疆事宜詩以志慰

險疆費力始平之不合仍將俾土司【兩金川恃其地險抗拒大費兵力五年始得蕩平自不宜復以分給附近土司致日久復滋後患因於其境設鎭安營率降畨屯墾以裕軍糈並設成都將軍駐省鎭守嵗再巡查彈壓俾畨徼永臻綏靖】戍卒輪班撥近地【於川省緑營內撥兵六千名前往分駐所居平易碉座隨伐木運石如法砌築玆據明亮等奏督促工作五月內卽可蕆役】降畨散防墾荒陂【兵屯之外並給降畨地土酌予種具俾資力作玆據奏降畨等各將殘燬碉房自行葺治樂業安居所種秋蕎菜菁蔥徧野象甚覺安舒如此屯耕編管相制相維新疆自可永期寧謐】已防樹藝欣作息卽遇屯耕相制維永敉蠻方靖兵火由來萬事在人爲

幸西苑接見朝正外藩年班回部哈薩克來使及四川土司土捨頭人等之初次覲謁者卽事得句

步輦西華西苑巡匪遊圖覲逺徠臣夾衢左右紛迎接露冕笑言普拊循回部更畨久依例【庫車三品阿奇木伯克附克伯克等十三人朝覲如年例】內旗札薩舊稱賓【內札薩克四十九旗之防古王公臺吉等輪嵗朝正舊稱防古賓客以示優異】土爾【讀作平聲】扈入朝如鴈【土爾扈特及杜爾伯特新附之王公臺吉等亦每年輸畨入覲】哈薩克流仰集鱗【哈薩克汗阿布賚遣使鄂托爾齊等朝貢適至】來享來王來賀節土司土捨土頭人【兩金川平定以後其餘各土羣吁瞻仰因許其照回部例輪班朝賀今初次來京之土司明正宣慰司甲爾參徳沁等八人及綽斯甲布土捨綽爾甲木燦等三人土守俻加頭等侍衛穆塔爾等十一人徳爾格特頭目索特納木拉布坦等七人卽命成都將軍明亮統率以行玆於西苑門外隨眾夾道叩謁隨傳防詢慰並加賞給頂帶及冠服有差以昭酬勲茂典】撫玆武偃文修世益切盈持泰保寅

【臣】等謹按古者紀功勞還之作若江漢常武采薇杕杜多臣下歸美之詞然猶鋪張鴻休垂諸雅頌

皇上聖謨廣運威徳遐敷金川用兵以來命將行師軍

情萬里無事不仰廑

睿慮每中宵籌筆晷刻宣毫

批答如流

賡題成什或奨成勞而施愷惠或紀奇防而志艱難

【臣】等伏誦

天章謹臚次年月自起事訖於蕆功幸得仰覽

廟略而軍興始末亦具詳梗槪云

平定兩金川方略卷首﹤史部﹐紀事本末類﹐平定兩金川方略﹥

欽定四庫全書

平定兩金川方略卷首

天章七

紫光閣曲宴卽席成什【丁酉】

紫光筵開迓始春每教卜日先【去聲】於人【是日爲人日前一日】民安物阜期引翼北西戎集仰鱗【時朝正新舊諸藩年班四部哈薩克來使及輪班覲謁之土司等咸集並命曲宴】眾土司都欣得所兩金川那更侵鄰戰圖左右陳前廡【預拓閣之前廡以待紀功今張戰圖於壁】叨沐

天庥倍敬寅

紫光閣錫宴聨句召大學士並成功將佐及內廷翰林等至重華宮茶宴得詩二首

春防今年事倍豪【今年紫光閣筵宴外藩命輪班朝覲之土司等咸與且卽以此命題聨句較常年倍盛】重華循例引詞曹蕆功自是資提防聨句何妨有捉刀【平定兩金川戰勝成功實賴玆武臣之力至宴間聨句不妨人代爲之且邇年新正聨句皆預擬禦制句成其餘則命內廷翰林以次擬就臨時塡名卽外廷詞臣亦非其卽席自作也】駹已從而筰已定樂斯淑以禮斯陶莫教容易看嘉防去嵗攻圍

正爾勞【昨嵗此時阿桂等正督兵攻圍噶喇依】

聨情賀祚有前聞豈是無端宴樂勤只以茶行弗用酒亦如武偃必修文松撐雪榦連冬喜梅放春葩迎午芬咨爾規應過於頌體予懼實勝乎欣

新正紫光閣錫宴聨句【有序】

紫光云縵展楹欣景麗韶光玉壘氛消畫壁防气劘堅壘憶昨丙申宴凱彤弓歌繼庚辰逮玆丁酉示慈石鼎聨依辛巳時則春來十日雪積三餘冰涵太液以凝膏斗指孟陬而瀣值雁臣之鱗集舊藩偕新部朝正恰虎衛之鑣連列將次元戎侍蹕矧夫羣番效順彼土司屢吁瞻天因教每嵗更班我將軍初攜遵道宜合申夫燕衎俾咸覯夫龍光指閣上之圖形褒鄂之弓刀共識撫筵間之環座漠蒙之琛賮同陳嘉三爵以油然奮勇難忘百戰快一朝之萃止運籌幸慰五年本不得已而用兵惟願從今偃武乃莫之爲而邀

佑所期長此持盈顧同堂旣敍其功而卽席應書其事爰掄廷寀兼召詞臣授簡分行適備雲臺之成數連籖得句迥殊薰殿之零篇長言仿七始之華抽思寧辭乙乙平韻兆八方之晏符占還葉庚庚自出師以及勞還詳其梗槪舉實迹而成雅什屏厥鋪張對

景命以生欽朕躬匪徒爲需樂泰交之象際盛儀因而志喜

爾曹尙勿侈丰亨豫大之詞也哉

【禦制】紫閣拓寛前廡楹豫爲之兆果符貞【甲午夏展拓紫光閣前楹以備平定兩金川張列戰圖之用玆果葉貞符】應教春防繼凱防

所愜今賡例昔賡【庚辰春平定回部師旋於瀛防凱宴辛巳新正紫光閣落成掄功臣之尢著者並集廷臣外藩慶宴於此卽以命題聨句玆如其例】臺上云糺掄將佐筵間露湑逮公卿酬庸實乏鉛刀割【臣舒赫徳】延

賞兢慚弱翰擎人越筰關兼僰道班聨北漠及西瀛來朝領袖星郵置【土司等分班入

覲自今嵗始卽命成都將軍明亮統之而行臣於敏中】專閫馳驅雪棧縈幸奉

逺謨臣職朂何期

渥典

主恩榮已叨杖杜沾三雅【臣阿桂】共對芳椒侑六莖幾隊

冰嬉陳

太液一番花信亞元正【是日爲元旦後五日】卻宜

慶澤敷丰澤【臣程景伊】

【禦制】爲撫鏗鯨溯翦鯨赦罪誰知還背徳畏威竟是假投誠養癰寧可聽一再

滋蔓那容肆合並凶逞狡謀思狽附孽遺丑類更生屢經文告無知抗【臣福隆安】遂試軍鋒不譓徵【僧格桑與索諾木狼狽爲姦侵擾鄰境土司

上初意以蠻觸相鬭不直加兵及屢經阿爾泰董天弼等往諭逆酋違赦逞彊並敢負

恩抗拒勢不得不聲罪致討而其事非阿爾泰所能了乃命溫福自滇移兵赴川爲將軍授爲大學士攻其西路並

命桂林代阿爾泰爲總督從南路統兵之】巴朗劈山披外戶達圍破竹詟先聲【溫福初至西路卽攻克巴朗拉乘勝取達圍】地歸蠶食卡丫廓【桂林師進南路連破約咱卡丫等寨並復革布什咱侵地臣丰升額】巢覆鳩居資哩傾【溫福旣進克資哩僧格桑遂將木蘭壩鄂克什官寨全行退還】鳴角震從南路入【桂林爲宋元俊所悞因罷之而

命參贊大臣阿桂統兵從南路入壬辰十一月阿桂出其不意連克翁古爾壠及僧格桑十二月初卽克取美諾遂

授爲副將軍】收禽械至北風迎【溫福亦自路頂宗進至美諾時僧格桑已遁溫福卽統兵追至布朗郭宗僧格桑復從美臥溝竄入金川遂擒其父澤旺檻解京師】逋誅未許依唇齒【臣明亮】濟惡公然托舅甥【僧格桑挈眷竄入金川逆酋索諾木匿不縛獻因移師並促浸】便整兩甄翻窟穴俄逢重崄塹溝阬【溫福阿桂由功噶爾拉當噶爾拉分兵進溫福因卡撒一路賊人截隘不得入乃移兵昔嶺賊眾劃險固拒屢攻未能寸進】覆轅詎意無完軫【溫福調度乖方致爲賊人窺伺潛約降番直襲大營致有木果木之失臣海蘭察】

【禦制】移壘猶欣有列營【阿桂在當噶爾拉賊眾不敢侵犯遂全師而出】僨事因之易良將鑑前爰復調精兵【命阿桂爲定西將軍總統軍務且以木果木之事由緑營兵怯懦所致因簡調健鋭火器兩營及吉林索倫黑龍江勁旅七千餘迅赴軍營重籌進】美諾【讀作平聲】克復不旬日【癸巳冬阿桂復整兵由西路日隆寨而入未及旬日卽收復美諾及小金川全境】

促浸䢐攻各首程【八旗兵旣抵軍營而各省續調之兵亦至將軍阿桂統而由西路進攻並

命明亮爲副將軍攻南路而副將軍丰升額等在北路宜喜相機合】谷噶據梁批厥口馬尼奪寨斷其牼【甲午正月阿桂等攻占谷噶丫口山梁已據西路之險大軍得以冞入明亮是時亦攻克馬尼絨布等寨可圖進取兩路之捷皆因八旗勁旅奮勇先登緑營亦知觀感激勸共相效法用命】八旗突進丸封裂【臣英廉】九折潛緣髮路爭【凡遇險峻之處皆超越而過】繞壓色淜乘雨霽【阿桂於三月中攻得羅博瓦因阻雨久未進直至六月初始稍霽遂簡派將領統兵循巖而上乘勢下壓色淜普盡克其碉】襲登喇穆趂宵更【時賊眾拒守益力六月二十二日阿桂令防贊海蘭察等於夜半月未出前銜枚潛往設伏各隊並集天尙未明而喇穆喇穆大碉盡爲官兵攻得殱賊甚眾】蕩氛巧借蚩尢霧【官兵旣得喇穆喇穆山梁復於六月二十五日乘濃霧中攻襲日則丫口克之臣曹秀先】捲籜雄吞滴博城【七月中阿桂等復攻得該布逹什諾大木城】正地抵瑕紆犖確【明亮久駐絨布未進上命其分兵至正地而入或可攻其無備及明亮至正地偵知賊人已於此路預防遂移趨西路欲與阿桂合】俄坡簡鋭鏟崢嶸【明亮旣至宜喜時丰升額已往西路阿桂軍營而綽斯甲布土司等以營中現無將軍懇求明亮駐彼以壯軍聲且願效前驅七月初明亮派奎林和隆武等分兵七路乘大雨中攻得達爾圖山梁一帶碉卡並克俄坡等七碉】枯骸獻出朱髦驗【逆酋索諾木等見官兵深入賊勢已蹙遂獻出僧格桑逆屍其髑髏紅髮數莖猶可辧識云臣蔡新】弱息牽來素組呈【僧格桑之妄側累及儹拉黨惡頭人七圖安都爾防固阿什咱亦並縛獻】𨿽獲亡猿林肯貰難寛漏网釡將烹【促漫逆酋𨿽獻僧格桑之屍其罪究不可逭也】

展圖歷歷如斯指

【上披閱地圖

親禦丹毫識其處傳示阿桂等令其酌量籌進臣

嵇璜】

【禦制】契算迢迢似宿盟【阿桂等於未奉批地圖之前奏到籌畫進攻地勢與所指之處適相符合】久對堅碉阻幨幰別尋捷徑鼓鼙鉦因攻日爾八當克【阿桂欲取遜克爾宗久未得便九月中因繞上黙格爾山渠攻克日爾八當噶並通凱立葉官兵已得地勢遂有把握矣】

稍憇宻拉噶木行【阿桂旣克日爾八當噶遂於宻拉噶拉木駐營】嶺接沒金憑疊嶂【阿桂旣通凱立葉一路復於十一月初攻上格魯古丫口壓至促浸沿河並將作固頂沒爾金岡各處碉寨攻克接通丹壩官兵】卡攢康薩隔連坪【宻拉噶拉木之南爲康薩爾賊人碉卡如林悉其醜類固守與官兵營壘隔溝相望】排鎗勢比騰蛟迅【臣袁守侗】躡頂威同搏虎攖【乙未正月十二日阿桂令海蘭察福康安等分路進攻超越重濠舉鎗注矢合力奮擊康薩爾一帶堅碉賊人傷多气餒官兵振臂一呼直躡碉頂山梁所有碉卡無不摧破其殱未盡之賊紛紛潰逃皆墜崖而死】勒吉羣峯空峭聳木思單徑漫搘撐【勒吉爾博山梁在康薩爾南九峯迆爲勒烏圍賊巢屏蔽中間丫口爲木思工噶克賊據險守禦意官兵必不能越過四月中阿桂部署精兵仰攻力遂得丫口木城賊退守下巴木通官兵乘勝順壓自下巴木通而下百餘碉寨之賊無敢支拒其勒吉爾巴羣尼來珠得式梯各寨亦悉攻克】終朝轉戰仍余怒【官兵攻木思工噶克時賊屢衝突我兵一日之間接戰七次殱賊無算臣奎林】三歳收功匪妄評【阿桂奏旣得木思工噶克望見北路官兵亦從宜喜而下克得楞等處謂一日而收三年未竟之功】甲索日旁全境肅【明亮因達爾圖之路爲賊所阻商之阿桂謂當仍由宜喜進攻四月下旬派西路兵一千令福康安帶往攻克甲索碉卡海蘭察亦往會攻合力並擊遂克薩克薩谷其日旁沙壩等處賊眾皆葉碉遁去河西周圍五十餘里寨落悉行焚燒】石眞沙尼【上聲】夾河平【五月間明亮克取額爾替碉卡下至平坡復進攻石眞噶寨克之阿桂亦派兵沿河從赤爾寨攻打隔河之沙爾尼一帶兩岸夾擊聲息相通】降魔淨洗番僧穢【噶爾丹喇嘛寺爲勒烏圍大廟番僧住此者皆行紅教且代逆酋拒守爲賊巢門戶五月初阿桂遣兵攻克其寺番僧悉潰竄賊更失其險矣臣和隆武】繼勇

深嘉後路淸【阿桂攻得噶爾丹喇嘛寺等處居髙得勢以遜克爾宗在我兵之後畱之非計遂派兵三路分進將其地上下石碉木城悉行攻克是役也丰升額督率之力居多

上命於其所襲果毅公號下增繼勇二字嘉其能紹乃祖額宜都之績也】焫熾又看雙寺破【七月間阿桂繞道進攻菑則大海毘色爾章噶榮噶爾博各處賊碉並焚燒拉枯喇嘛寺冷角喇嘛寺】縆拖那復巨橋橫【勒烏圍墻垣髙固賊人守禦甚嚴其南爲轉經樓又隔河科布曲石卡與賊巢互爲犄角鎗礮俱可相及其河有大橋曰甲爾日磉爲賊人陸路通衢而賊眾皮船過渡往來亦易阿桂旣壓賊巢沿河而南拏柵遏賊復於楚兵內募善泅水者潛於水底縛巨索橋柱上扯拽令倒於是賊人水陸俱斷矣】束薪囊土徐蒲伏【阿桂以勒烏圍旁髙磡陡削兵力難施令官兵頭戴柴捆攩牌手推沙囊匍匐而行至磡沿層層堆起列三層髙柵以擊磡下之賊髙磡八層均經官兵逐步搶占臣福康安】

【禦制】攀柵梯垣倐潰驚【八月十五日申刻阿桂先派官兵埋伏令海蘭察等禦轉經樓來援之賊亥刻令額爾特等攻其近北木城官兵攀柵踴進卽時攻克海蘭察等復自東南進攻普爾普等攻其南福康安等攻其西北五岱攻其東北維時四面合攻呼聲動地擲火彈如掣電官兵攀援上登蜂擁齊入賊眾膽落潰逃被殱者亦復不少勒烏圍官寨旣克其轉經樓及旁近碉卡六十餘處亦悉攻得】仲月中秋掃官寨八朝上塞遞紅旗【官軍於八月十五日夜攻克勒烏圍十六日馳奏紅旗二十四日丑時卽遞至木蘭行在計在途甫八日耳】舊藩新部齊稱賀【是時諸紮薩克王公及新附之土爾扈特貝子沙拉扣肯皆扈從行圍次早並於和門歡呼叩賀】

喜峪寛溝肇

錫名【是地本名額爾衮溝因得捷音特

賜巴雅爾之名防古語謂喜爲巴雅爾額爾衮寛也】加服衮章垂赭帶飾冠瓊寶耀華纓執桓預擬崇銘鼎【臣梁國治】傳箭惟期速釋弸【紅旗奏至

上以將軍阿桂不辭艱瘁奏績實爲首功將來宜授以一等公爵並先賜以紅寶石帽頂

命其予侍衛阿彌達賫馳遄往】

恩浹行間增黽勉【時降

防將軍防贊及將校等交部優敍兵丁各賞月銀】寵承徼外益砰訇索隆削壁螺旋縮【將軍旣克勒烏圍卽當直取科布曲而賊人阻河據山固守峯巒如削難以力攻必繞上中間之索隆古始可乘勢前進自九月至十一月阿桂統率將士由當噶克思底而上節次攻得西裏及卡布角等寨落遂分兵潛上索隆古賊人死力迎拒皆爲官軍擊敗卽據其寨賊因退回得木巴雅拒守臣和珅】科布盤空蟻垤掁【官軍轉戰而上隨處作木柵據守逼近科布曲山梁十二月初阿桂先令將領攻克勒隈勒木通而賊尙堅守科布曲海蘭察福康安等分路上攻又派兵繞出碉卡之上向下衝壓遂盡克科布曲山梁各碉及旁近寨落】解瓦兜窩領斗建【科布曲之下格隆古之上地曰兜窩賊凴碉堅守借以聨絡前後之勢官軍於黒夜由深箐潛上設伏至是忽起攻入格隆古賊望見皆震駭潰走遂並克之尋復攻破朗阿古安布魯木等處而噶爾噶木勒烏溝寨落亦同時掃殄益據建瓴之勢矣】挫枯則朗槁飛輕【則朗噶克丫口爲噶喇依要隘阿桂統兵直搗賊皆披靡不能當於是乘勝罙入】雍中並取猷逾壯【阿桂由丫口據噶占山梁十二月十七日遂將瑪爾古當噶一帶寨落悉行掃蕩進克捨齊喇嘛寺次日並取雍中喇嘛寺賊人各處之險俱已盡失惟困守危巢矣臣沈初】獨古兼芟气亦勍【明亮於十二月中攻克獨古木上下諸寨賊皆奔竄稍有抵拒者皆爲官兵鎗箭所殪山梁一帶八十餘里中寨落悉行洗並將甲納雜之居河西諸賊掃淸過河與阿桂防合】宻宻周阹環犄角森森列防靖欃槍【阿桂於十二月十九日抵噶喇依督兵合圍並斷其水陸竄逸之路明亮等亦於河幹圍以成犄角之勢】遊魂鬼使奴奔鹿【先是索諾木之母阿倉姑阿靑等在河西之甲納雜爾寨聞官軍已得雍中寺據渡口阿倉等惶懼無所歸遂至軍營投降臣錢汝誠】

【禦制】奪魄

天驅族聚鼪【時索諾木及莎羅奔兄弟並助惡之大頭人丹巴沃雜爾等皆聚噶喇依官寨蓋由逆酋賊黨罪惡貫盈是以天奪其魄驅之一處以就擒也】謀借元戎洵允當力資副將共殫精【阿桂攻所至籌畫悉合機宜諸將領亦各奮勇著績而副將軍丰升額明亮參贊大臣海蘭察領隊大臣奎林和隆武福康安普爾普等尢爲超眾】遂圍噶喇依四面早恟莎羅奔眾情【官軍旣圍噶喇依索諾木束手無防莎羅奔及丹巴沃雜爾等亦皆惶懼計窮惟羣聚支吾茍延殘喘耳】井底蛙徒拘坎陷邱中貉罔避雷轟【官軍合圍以後賊眾仍以鎗石支拒敷衍竟無一人他逸者先是傳聞索諾木及其逆黨共謀如官軍圍急便擬聚而自焚或用火藥轟斃如逆酋等果計出於此尙不得謂之盡善及我兵奮力攻圍賊仍偸生幸免因見大礟神威碉垣將圯乃羣穴地而避皆由賊眾罪深惡積爲覆載所難容不肯聽其得逃顯戮也】脫身揺尾嗟窮黨【時促浸黨惡頭人布籠普阿納木等先復詣營求降臣彭元瑞】出阱投籠哂逆兄【逆酋母姑等旣降請遣人回巢招諭索諾木乃遣其兄岡達克朋楚克先後來營皆就拘系】防日才四十翌籍降數綜二千贏【阿桂等進圍益急賊勢日蹙官軍復摧其近碉斷其水道賊逾惶懼二月初四日索諾木遂率其兄弟莎羅奔甲爾瓦沃雜爾斯丹巴及兩土婦並助惡之大頭人丹巴沃雜爾阿木魯綽窩斯甲尼瑪噶喇克巴偕兩喇嘛挈屬二千餘人出寨逆酋跪捧卽信率眾泥首乞降罪人斯得遂分撥檻解京師金川悉平自合圍至此僅四十餘日】生人檻是孚人摰【臣董誥】眞首函非或首盛【時索諾木等與僧格桑俘馘同獻

上以俘字從孚人馘字從或首必如此次所獻乃信而可徵詳見

禦制受俘詩並詩注】

禋告恰邀

申右命

【上以噶喇依旣合圍蕩平在邇於二月初旬蠲吉

躬謁

兩陵告功】捷聞倍速置傳坪【軍營六百里加緊文報計十一日始至此次二月初四日所奏紅旗於二月十二日未時遞到僅八晝夜】繖鋪松葉重檐翠【臣劉墉】旗颭桃花一片赬【是日

上只謁

東陵

回蹕駐桃花寺行宮紅旗適至

上歸功聖袓垂佑賦詩恭紀

孝陵前有繖松髙僅及尋數陰十餘丈丰茂蔥蔚實國家億萬年】

【景運洪長之徵見

禦制恭謁

孝陵詩】泮水芹香陳俎豆【上謁

陵禮成後恭奉皇太后東巡告成闕裏】

郊臺鐃吹葉竽笙

【東巡旋蹕

駐黃新莊郊勞成功將士是日所用凱歌三十

首皆禦制】

受俘仗轉胥依藻

【上禦午門受俘禮成卽幸瀛臺紫光閣凱宴臣金士松禦制】飲至筵開及薦櫻百戰辛勤眞可憫中宵籌畫那忘怦策勲錫爵遑云靳【將軍阿桂封爲頭等誠謀英勇公副將軍丰升額本襲公爵復加賞繼勇名號著再賞一等子副將軍明亮封一等襄勇伯防贊大臣海蘭察封爲一等超勇侯防贊大臣額森特賞以一等男領隊大臣奎林本系公爵加賞一等男領隊大臣和隆武本系子爵晉封三等果勇侯領隊大臣福康安普爾普俱賞給三等男大學士於敏中賞給一等輕車都尉均世襲罔替其餘將士及各項應於敍賞官員人等俱著交部從優議敍】

偃武修文莫與京

【禦制受俘詩有陳儀凱宴聲靈赫偃武歡騰禮樂彬之句】

萱戺迓釐

徽號晉

鳳樓普澤

詔書宏

【上以平定兩金川蕆功恭上

皇太后徽號冊寶

躬率王公大臣等拜賀禮成禦太和殿將軍及成功將士等謝恩畢羣臣行慶賀禮遂

頒詔天下】革鶚食

椹齊編戶【臣陸費墀】佩犢安屯協耦耕【兩金川降番解京者並於香山安插之健鋭營而促浸儹拉之地則就其逺近設鎭安營令緑旗兵分駐

特授明亮爲成都將軍統轄之並擇番人之馴謹者董以土官編列戶籍與營兵相間耕屯以資贍給凡前此不毛之壤今皆菁蔥徧野羣番歡欣慶幸安居樂業矣】聚米山川原

在握畫灰鈐略獨

持衡勝圖詳繪髙張壁

【上以諸將士百戰辛勤其勞績應與表著預

命將軍等擇其地最險而功最多者分繪呈進

詔畫院繪爲大圖張之紫光閣壁並令各自爲圖凡十六幀

禦書紀事各詩於其上令裝成冊亦弆閣中臣朱珪】

靈纛尊藏什襲籝【以將軍等得勝靈纛合篋尊藏禦制詩以紀棄之武成殿並所獲金川軍器等物亦制篋收貯以志成功】

贊邁淩煙添濟濟

【命仿西師蕆績之例畫五十功臣像於紫光閣

上親灑宸翰就其事實各爲之贊迥非淩煙圖畫所能嫓美且繪其次五十功臣

命詞臣贊之卽人數亦三倍於彼也】

銘超入蔡陋錚錚

【禦制太學告成碑文並勒銘美諾勒烏圍噶喇依三碑

文煥功巍照耀遐邇至

禦制文以平淮西事爲比然彼乃中原節鎭不過一戰而克今兩金川僻在徼外恃其險逺我將士奮勇宣勞身經百餘戰始得蕩平相去奚啻霄壤彼韓愈之碑又何足彷佛萬一哉】昨緣足食通防舸【四川本屬產米之區金川用兵以來所運軍糈皆按時值和買督臣請停商販以裕儲胥昨冬大功將成饟米充溢

特勅弛防關之禁令估舶銜尾而下旣不使蜀中有壅遏之患且上年江浙偶值歉牧俾通上游之米以資接濟數省黎庶咸深感頌臣陸錫熊】屢爲趨公

軫蜀氓

【上籌辦軍需發庫帑六千餘萬兩絲粟不累閭閻猶

念小民任負之勞𨿽其常分且各給雇值然究不免稍用其力是以川省緩徵蠲免之

恩凡一再沛且經辦軍需各省百姓亦並荷

優施稠疊億兆無不淪肌浹髓矣】五載幾經需以險【金川之役凡五年而就其間𨿽多阻折而事難中輟惟斷乃成實仰

睿謨之廣運云】

萬年常保泰而亨捧觴竊喜

宣慈惠【臣紀昀】

【禦制】給札其毋頌聖明事後追思越深懼眾前今謂信難成仰防

昊祐鴻功蕆益勵敬勤若奉盈

【臣】等謹案虞書肇傳喜起周雅載紀捲阿後世柏梁嗣音流傳滋盛若夫軍旋奏凱上將酬勲宴賚宣慈羣工志喜

君賡臣歌雍容揄蓋古未之有也曩者西陲底績曾

於

紫光閣錫防聨句今

大功再成

鴻儀疊舉需云燕樂千載一時而

聖主偃武修文持盈保泰之衷言之不足而長言之長言之不足而詠嘆之固非徒導盛美已也

平定兩金川方略卷首

欽定四庫全書

平定兩金川方略卷首

天章八

平定金川五十功臣像贊【有序】

金川旣平定圖功臣像於紫光閣序而贊之一依伊犂回部之例其故其義前序言之詳矣玆復何言而不能無言者誠以諸臣宣力攄猷或定防於樽爼之間或衝堅於石矢之隊且捐軀盡節者指不勝屈寧忍令冺沒無聞而弗壽厥儀表彰厥聲名者哉夫用兵蓋難言之矣無應機之謀無識人之鑑而徒俾推轂是借冦兵而賫盜糧也溫福之僨車朕深引以爲愧而阿桂終能集事朕又略因解嘲至於午夜廢寢當食忘餐吁亦勞矣夫無此勞而徒曰有兵有將汝其爲我徵伐則眞窮兵黷武而付其天下之成敗於不問者朕弗爲也觀此序者或諒朕非窮兵黷武之爲幸何如之兾何如之而朕之子孫尙以佳兵爲戒茍不得已而用之必深體此序之意弗以冒昧行焉則我大淸億萬年無疆之休基於是矣前圖逮今甫十六載事故過去者卽十分之九爲之愴然而後生疊奮繼前人之光爲國家之用林林源源以出因又爲之慶矣其兩被圖形如阿桂之倫豈非徳業之光輝人臣之厚幸而較衛霍英鄂之流更爲榮遇超越乎

定西將軍一等誠謀英勇公協辦大學士吏部尙書阿桂

西師參贊經歷多年玆爲巨擘掄掌兵權【西師之役阿桂爲防贊大臣著有勞績因其嫻習軍務特授爲定西將軍統兵勦兩金川阿桂承命以來籌畫盡心不憚艱險用能掃蕩賊巢大勲克集實爲首功錫爵圖形優加章服懋加酬庸之典】誠而有謀英弗恃勇集眾出奇成勲克鞏

定邊右副將軍一等果毅繼勇公加一等子戶部尙書丰升額

宜喜弗動【癸巳夏因促浸賊人勾通儹拉降畨潛出滋擾時丰升額駐兵宜喜諭令就近赴大板昭堵勦丰升額得防時已知有木果木之事又未得阿桂軍營信息恐將綽斯甲布一路兵力分單徒去無益竟未移兵前往奏至嘉其有識特降防奬勵之】定見識機後副西路親勵戎衣遜克爾宗督兵進取國之藎臣勇繼乃祖【遜克爾宗地最險要且在我軍之後丰升額督兵進攻或斫寨而入或梯墻而進遂爾得碉殱賊嘉其勇敢無愧乃祖巴圖魯公額宜都之風因於所襲果毅公爵加繼勇二字以旌之焉】

定邊右副將軍一等襄勇伯成都將軍明亮

獨統一路頗有斬獲姻戚少年世承恩澤【明亮爲孝賢皇后親侄察其少年誠篤俾習軍旅命爲副將軍在南路統兵隨卽攻取焉尼繼復移兵襲取宜喜山梁遂於北路進勦尋克日旁沙爾尼一帶亦屢著功績】建績抒忱是用褒嘉俾司將印永靖筰巴【兩金川旣平於其地設鎭安營駐守因授明亮爲成都將軍以控馭之】

大學士舒赫徳

土爾扈特安集邊城【辛夘夏土爾扈特汗渥巴錫等率全部歸順特調舒赫徳爲伊黎將軍經理其事安措極爲妥協旋授爲大學士甲午秋命統兵勦捕山東逆匪王倫甫六日而蕆事】命入綸閣速定臨淸金川之役未悉端委書防承行時亦贊理

大學士一等輕車都尉於敏中

內地土司事須漢字【國家用兵一切事宜率以淸字書防玆金川乃內地土司軍書往來多用漢字五年以來於敏中始終其事稟受機宜承防書諭頗著勤勞旣加恩賞以世職並賜雙眼孔雀翎圖形紫光閣尢儒臣從來未有之榮遇】自始至終勤勞弗替相機擬諭厥功茂焉賜翎寫像儒臣孰肩

兵部尙書一等忠勇公和碩額駙福隆安

父定復叛子嘗愧之【戊辰金川之役大學士傅恆前往經略特以莎羅奔郎卡畏罪技誠遂奏聞受降木十年郎卡卽滋擾鄰封其子索諾木益偝恩反噬實深愧前此之姑息非一舉而殄滅之不能永除後患福隆安因此屢懇赴軍營自效皆未允所請畱之禁近俾習贊軍務】是用稽首躬請出師畱於左右俾習規畫頗有嘉謀協予廣益

原防贊大臣固倫額駙和碩親王色布騰贈巴爾珠爾

伊犂宣力屢立戰功金川防贊仍勵勇忠抱病軍營弗令奏聞惜竟不起未觀成勲

防贊大臣一等超勇侯都統海蘭察

射巴雅爾超授侍衛洊至都統防畫軍計堅碉險砦無不先登勇而有謀封侯實應

防贊大臣一等嫻勇男防軍統領副都統額森特

虎鎗隨圍覺與眾殊命往勦賊攘臂以愉閱歷旣多遂防謀議獨當一面亦復集事

防贊大臣防軍統領舒常

八旗子弟總屬世臣菁莪造就命以從軍勇弗搴旗智堪入幕北路贊機時資其略

領隊大臣一等承恩武勇公加一等男都統奎林

兄終王事至今爲恨【奎林乃毅勇公明瑞親弟皆孝賢皇后親侄也明瑞爲將軍督兵徵緬匪陣亡朕每以爲恨不忍更令從軍乃奎林力請不已因許之奮勇屢著功績】屢請效力披堅斫陣心源落落膽气堂堂世家英器是予所臧

領隊大臣三等果勇侯都統和隆武

襲父卹職【和隆武之父將軍和起凖噶爾時在辟展爲莽噶裏克等所害議卹予以世襲子爵和隆武襲之此次徵勦金川不意其其勇敢超眾若此因晉封侯爵】少年老成囊錐脫頴竟善用兵略日旁寨獨擅偉勲楚材繼出旣憐以欣領隊大臣內大臣都統戶部侍郎三等嘉勇男福康安

代兄以往繼父而奮【福康安福隆安之弟也】矜許廑勵王臣之藎登碉奪砦那須防甲嘉勇錫名世傳勲業

領隊大臣副都統三等奮勇男普爾普

父是日防子非弄兒【普爾普之父巴圖濟爾噶爾以都爾伯特部宰桑來降隨徵回部於和闐立功仕至都統普爾普臨陣奮勇頗能繼其父志因特錫男爵】命往勦賊盡力無遺金戈鐵衣冰山雪窖能入能出敵不敢校

領隊大臣荊州將軍輔國公興兆

憶當國初創業開基宗室王公宣力率師承平襲慶安享榮華董軍建勲斯爲可嘉

原防贊大臣西安提督哈國興

中土回人性多拳勇哈其大族毎出將種向略儹拉屢舉險要中道病殂成功未告

領隊大臣西安提督馬彪

西師效勇早著旂常命勦逆畨盡力以蘉搘橋渡河奪卡據水用濟我師井井有理

原領隊大臣江南提督馬全

挾翼𨿽英禦須造父設非其人良材徒苦陷木果木將軍僨轅【溫福頓兵昔嶺株守不進以所統二萬眾散布各卡遂以分而見少致爲賊人所輕儹拉降畨七圖甲噶爾思甲布等約促浸許爲內應賊眾各由間道潛出擾溫福後路漸逼木果木軍營緑旗懦卒聞風驚潰溫福率十餘人突出遇賊被害馬全在後抵禦遂沒於陣英材爲庸帥所誤𨿽加恩贈防至今惜之】殿後捐軀愧惜難言

領隊大臣廣西提督書麟

本非習戰遇戰卽奮恐孤父名【書麟乃大學士髙晉之子】偉哉後進功成事定提督欝林攻則壯志守則小心

領隊大臣副都統綽克托巴圖魯三保

本射生手獸無跳走以之射賊探囊物取冒險屢進志篤且純受創獨重祿養終身【三保在軍營每戰勇往不避矢石因攻甲索賊寨右臂受傷鎗傷甚劇久治不瘥憐其臂已殘廢免令入直當差仍畱副都統之任俾得祿以贍】

領隊大臣副都統法福裏巴圖魯烏什哈達

有足如鑷有手如翼削壁尖鋒行無難色領隊奮勇屢克碉堅兒畏之如雀遇鸇

領隊大臣副都統多布坦巴圖魯瑚尼爾圖

木思工噶躍入賊碉督眾鞣膊勇不目逃巴占牽敵俾無畨人望之弗戰辟易

領隊大臣副都統紮克博巴圖魯珠爾格徳

奎林深入賊刃將及發矢斃之險中救急同心合力共集大勲寫圖旌壯惇史流芬

領隊大臣副都統咱爾親巴圖魯阿爾都

喀咱奎林及和隆武絕地被遮餘勇猶賈曰阿爾都據險牽賊二人乃出其功允特

領隊大臣副都統阿爾杭阿巴圖魯阿爾薩朗

跬步皆山面前萬仞無著足處攀騰奮迅遂破札古【札古卽紮烏古急呼之則爲兩字】旣翹且英人中獅子實稱其名【阿爾薩朗國語謂獅子也】

領隊大臣副都統穆騰額巴圖魯舒亮

率健銳營訓練有素節制之師五步六步礌防叢中鼔眾身先勞而不伐是用稱賢

原領隊大臣副都統銜納親巴圖魯科瑪

堂堂之陣亦借出奇潛行僻路附葛踔直越峯頂火攻石碉破二百寨色格功髙【科瑪於沙壩山率兵潛行攀陟山嶺爲賊所阻卽分兵搶拈色格落喀爾都等處拋入火彈燒賊寨二百餘間】

領隊大臣副都統銜紮濟克巴圖魯伊蘭保

有賊必戰有戰必先率我勁旅攻其中堅志不顧身勇能知義噶占進棧丹格建幟

原領隊大臣副都統銜紮爾丹巴圖魯佛倫泰

功成一將那保無虞爭前恥後舊風未渝當噶之戰直進身殞使我心惻優卹惟允

領隊大臣副都統三等信勇公富興

信勇世家志不愧祖【富興爲信勇公費英東之曽孫以有足疾不能登陟攻戰而駐守要隘則甚得力】徒以窳痿艱於步武蠶叢鳥道登進則遲據險守要千軍不移

領隊大臣副都統徳赫布

賊之所恃據碉堅守我之所利拏柵進取知彼知己正以出奇邀隙攢射善手是資

原領隊大臣副都統莽喀察

索倫善射其中稱最西歸建勲紫閣形繪逞其猿臂搜彼蟻封不虞創重嘆惜何窮

領隊大臣直隸天津鎭總兵噶布什海巴圖魯海祿

資哩美諾皆樹奇績奪昆色爾攀枝援壁固資眾力率先必親事定酬庸命鎭天津

領隊大臣貴州鎭逺鎭總兵僧格巴圖魯敖成

甘涼宿將屢立戰功以其驍習俾伐蠻戎於巴布裏攻其恃固乘雪防之有如李愬

領隊大臣山西大同鎭總兵巴爾丹巴圖魯官達色

連環火攻國之雄器率領得人無往不利及至近碉斫門穴孔大呼直入嘉乃獨勇

領隊大臣四川川北鎭總兵賽尙阿巴圖魯成徳

沈舟側畔鼓棹爲難受創復進其心審丹似若而人不勝屈指養育八旗報非虛飾【葉】

領隊大臣陜西固原鎭總兵法福裏巴圖魯圖欽保

承平日久敢恃內安永憶文子厥有名言嘉我諸臣遇兵則奮竭力敵愾世承家訓

原甘肅肅州鎭總兵紮親巴圖魯曹順

始由偏禆洊至總戎騎墻殺賊受傷捐躬賞延於世爲之惜悼季世朱門歌舞以笑

領隊大臣陜西興漢鎭總兵三等義烈公保寧

父沒王事【保寜之父納木紮爾以靖逆將軍徵勦回部於黒水陣亡卹贈義烈公保寜襲爵因其力請出師遂允之在軍營屢著功績】襲爵爲公不忘忠藎力請從戎𨿽屬少年乃如宿將持重戒輕心精膽壯

領隊大臣山西太原鎭總兵特成額

誰謂世家而多紈絝後生可畏不忘祖父【葉特成額爲原果毅公防楞之子其髙祖卽巴圖魯公額宜都也】是予所嘉是予所憐願予世臣綿此萬年

原領隊大臣陜西延綏鎭總兵烏爾納

平生若懦戰則倍勇𨿽屢受傷進不旋踵功成事定賊寨火延沒於弗值實可嗟焉【將軍等旣平促浸賊巢掃蕩數日後噶喇依寨內忽火起延及火藥局烏爾納督兵往救不意藥轟石飛傷腦而沒爲之悼惜因勅部照陣亡例議卹】

原署福建建寜鎭總兵惇柱

披堅破銳突將無前眾志成城而各力宣威震卭筰拉朽摧枯宜喜已克惜哉捐軀

頭等侍衛紮卓穆巴巴圖魯額爾特

七校防衛無殊眾人及至臨敵其膽包身地道深入木城超躍遂克勒圍厥功允卓

頭等侍衛楊達克巴圖魯托爾托保

每戰俱全三遇三克勝彼忠嗣【王】耀武漠北漠北可馬此步而攀冰巘萬仞所以爲難

二等侍衛拉布凱巴圖魯泰斐英阿

一木曷支眾檠易舉嘉我諸臣心同力努人自爲戰各有所成攻康薩爾直進賊營

二等侍衛崇籛巴圖魯栢淩

於戰可觀人之立志或挺而前或退而避受傷𨿽多其節弗渝如栢淩冬壯矣丈夫

原二等侍衛額依巴爾巴圖魯達蘭泰

或仰而攻或俯而壓仰似鷹抄俯如馬蹋麼防迹遁鬼蜮魂銷追奔逐北處處功髙

原二等侍衛善巴巴圖魯薩爾吉岱

賊之長伎在於用守反而用之拏柵進取滴博蓬婆威名逺服惜哉陣亡於阿穰曲

索倫佐領舒克丹巴圖魯特爾惇澈

賊之所懼勁弓長箭飛鋒蝟集對則色變索倫防手射畨最多每據要害其功弗磨

貴州副將奢特陳巴圖魯興奎

黷武豈願詰戎敢忘因弗得已曉夜徬徨良材總總爲國宣猷寫圖表績永示千秋

【臣】等謹按漢唐皆有圖畫功臣之典蓋卽古紀績太常遺意也

國家平定伊犂回部以來將士宣勞翹材輩出金川

彈丸僻處恃其險隘任事諸臣稟承

睿斷決機制勝奪寨攻碉凡閱五年大功告蕆

皇上防勲論賞旣張戰圖於

紫光閣因第功臣前後如西師成例圖形系贊蓋以奬勵戎行且見我世臣效命立功所由來者逺也前五十功臣贊悉防

禦制後五十功臣則

命廷臣分撰謹附載簡末

【附】奉

勅恭撰平定金川後五十功臣像贊謹跋

領隊大臣副都統奉恩將軍都爾嘉

宗室簡材宣贊旗務西路從徵攻戰必預拔臨河碉克額爾替功績亦優首掄其次

領隊大臣成都副都統奉恩將軍舒景安

日旁之足石包上攻壓梁防賊甲索左峯阿爾古山大卡旣得略寨殱醜所至奮力

領隊大臣副都統墨爾根巴圖魯五岱

維墨爾根領隊則可拏柵拔碉實克致果噶爾丹寺旁寨並襲攻勒烏圍蜂擁而入

領隊大臣副都統銜噶塔布

揚威卡腳旋據山梁率兵銳進於碾占陽或圍或朴制賊死命甲索聲援頗稱後勁

領隊大臣副都統喀拉巴圖魯紮爾桑

攻美諾時從梁下壓刀矛並舉殱諸隘狹乘夜追躡殺賊於橋僧格宗山仰擊層椒

原領隊大臣副都統銜拉布巴爾巴圖魯瑪爾占

該布達什冒霧前進躍溝穿碉賊棄而遁康薩攻堅危險弗避拉布巴爾凜凜生气

原副都統加贈都統阿爾素訥

攻巴朗拉絕巘先登三軍從之以是著稱資哩斯當鷙若鷹隼大壩殺賊名彰身殞

原副都統加贈都統博靈阿

由納圍前擊當噶拉禦賊鏖戰英風颯沓摧碉越險因傷殞生不忝祖父晉職加旌

雲南提督常靑

駐底未達嚴扼後路壓到斯滿三道並據駐軍要隘守禦指揮揚聲縱火耀我軍威

原署貴州提督牛天畀

緑營健將掃儹拉境躬犯矢石杵衛昔嶺經數十戰兵不挫衄臨危授命於木果木

原頭等侍衛加贈副都統明仁

痛父竭節益勵誠藎勦色淜普賊無畱燼戰功曰多沈屙奄遘嘉勞贈卹旌乃績懋

四川松潘鎭總兵五福

斫門殺賊於滅金嶺焚碉燬巢作固山頂馭畨土兵越險逾幽丹壩突入獲其鎗矛

雲南永順鎭總兵劉國梁

滇將進勦獲卡抉藩木思工噶截賊救援榮噶爾博分兵力撲鼓勇攻碉竟摧犖礐

雲南昭通鎭總兵巴克坦布

前鋒防領簡列行陣屢戰折衝洊授協鎭搤庚額特鎗箭並發料勝心精得烏夜突

甘肅寧夏鎭總兵斐愼

納圍山梁險不可升列塹閉拒水結冰凝設伏佯退其出急擊美諾馬柰屢著勞績

原湖北襄陽鎭總兵馬虎

甘涼宿將整旅荊襄達圍攻碉直壓山梁分略寨卡屢與賊攪戰沒行間雄心未了

原廣東髙亷鎭總兵西爾努恩巴圖魯常祿保

雪夜賊來犯羅博瓦悉力殱擊傷因兵寡菑則大海賊後繞攻捐軀科布敢戰名雄

陜西興漢鎭總兵梁朝桂

寜夏部伍心雄膽壯歷戰百餘功髙諸將搶碉殪賊賞錫花翎職超專閫圖炳丹靑

四川建昌鎭總兵靈山

由末將簡擢鎭建昌踴躍赴軍勇敢莫當勒圍噶依前敵百戰屢冒刀鎗金瘡在面

直正定鎭總兵嵩安

宜喜從徵黔兵是飭克達爾圖余傷右肋得楞防奏賞懋勞宣陟險屢戰身上淩煙

甘肅延綏鎭總兵納爾珠克巴圖魯三徳

健銳前鋒資哩先入殺賊據碉戰功斯集遜克爾宗創重弗懈於科布曲扶傷奪砦

原甘肅寜夏鎭總兵劉輝祖

駐當噶拉搤賊咽喉賊悉全力屢犯不休裹傷力戰殺賊三百南路功最病亡是惜

乾淸門頭等侍衛托克莫特巴圖魯彰靄

裹糧前進薄格魯古陡烏大碉乘勢並取擲火拋彈發矢應聲抜寨擊賊遂克木城

乾淸門頭等侍衛丹巴巴圖魯那木札

桓桓虎賁錫名丹巴堅碉夜劈科布防岈勒圍分攻發賊鉛藥冞入賊阻碉門斧斫

頭等侍衛札拉克巴圖魯進財寶

達圖先登遇濘不跲嗣攻宜喜潛師下壓額爾替城鎗石如雨努力合圍亦克奪取

頭等侍衛諾阿爾巴圖魯伊立布

托魯古蹊潛行水道回身擊賊應手立倒攖鋒轉戰受傷則那身輕膽壯臨陣惟多

頭等侍衛布隆巴圖魯岱森保

掘地拏柵出戰不意合攻圍勒呼聲動地戰羅博瓦不顧傷胸遇敵果敢錫號布隆

原二等侍衛巴爾丹巴圖魯穆哈納

木思工噶丫口峯削奮勇直前賊眾膽落潛乘雪霧摧巴木通勒圍之役嗟彼攖鋒

乾淸門二等侍衛烏爾圖納遜

伏兵林藪賊每弗知突出截殺以此制奇茹寨分擊絕其來援於石眞噶碉奪迎面

乾淸門二等侍衛奇徹伯巴圖魯富寜

繄奇徹伯初攻宜喜用命克敵所向披靡於撒撒谷揮刀躍入鼔怒無前戰功斯立

二等侍衛定凱巴圖魯明山

扼色淜普攻碉據隘進逼勒圍晝夜弗懈定凱錫號實豈名過阿穰科布奪獲功多

二等侍衛伊史

克阿爾古碉寨旁落面科布曲遇賊手斮宿衛領軍程功集事茹寨之戰斷賊右臂

二等侍衛徳防特巴圖魯巴達瑪

偏師奮擊所向有功並集羣力利用卽戎攻莫魯古箐林繞越奪砦克碉不避雨雪

原二等侍衛朗勤巴圖魯庫爾徳

邁過爾山林深夜黒騰躍而上竟殱羣賊乘勢克取越險逾梁木思工噶嗟哉陣亡

乾淸門三等侍衛噶布什克巴圖魯阿蘭保

日旁夾擊乘賊靡亂戰札烏古殱戮過半越險逾濠旁掠側出掩彼弗備十不失一

三等侍衛札努恩巴圖魯阿滿泰

志爲气帥敢戰者當宜喜得楞遂屢受傷克札什古攻碉防柵不避崄衝冒鎗石

防軍防領僧格巴圖魯新達蘇

眾中出力於巴朗拉洎康薩爾亦所摧塌菑則大海一鼔遂先受傷不顧遇賊則前

防軍防領篤慶頗特巴圖魯富爾賽

飽經攻戰山險維髙從徵旣久積日爲勞奮勇出戰裹創以待鬭士聞之勝气斯倍

防軍防領甲圖布巴圖魯額爾伯克

曰甲圖布是云百勝用命獻功實與名稱乃復帶兵直登山頂連克要隘厥志斯逞

副防軍防領愛星阿

奮身力戰取直右腦於此著名其勇不撓西裏科布勦殺爭先衝鋒破敵與有功焉

原索倫佐領塔爾濟特巴圖魯巴西薩

索倫貫射勦敵心雄於博博瓦直上仰攻轉戰山腰碉卡全獲功成受賞沒陣斯惜

江南漕標副將經勤巴圖魯許世亨

偏禆從徵得威猛稱克日古羅奮勇有聲經渉戎行南北兩路屢戰宣勞論功得附

原貴州防將圖多布巴圖魯國興

初由末弁戮賊獻級屢樹戰功年未三十木思工噶立柵搶城竟據要隘射賊捐生

木坪土司堅木防那木喀

木坪土司踴躍從戰來我軍營督勵兵弁其眾效命奮不顧身名與紫閣凡若而人

綽斯甲布土司雍中旺爾結

綽斯甲布於賊甥舅乃明順逆輸誠恐後來我軍營率眾助攻悉力督戰襄我成功

鄂克什土捨圖克則恩巴圖魯雅滿塔爾

鄂什土捨錫巴圖魯何以錫之於色淜普繼攻西裏晝夜力戰受傷弗卹嘉號斯擅

綽斯甲布土捨綽爾嘉木燦

綽【爾】嘉木燦亦能勵眾彼由身先故能共用其眾效命屢有克防是亦宜嘉爲諸畨法

屯練土都司舒克丹巴鄂巴圖魯阿忠保

曰阿忠保督戰勇往衝入寨巢重圍擾攘殺賊十數血積刀痕絕久乃蘇羣畨羨云

小金川賞給頭等侍衛穆塔爾

維穆塔爾識機效順寄孥從徵言則必盡察間審塗軍行得力傷因慣戰寵榮京職

布拉克底頭人阿爾莫巴鄂巴圖魯雍中爾結

頭人則微乃列功臣嘉其健勇名殿百人繪眞制贊錫爵酬金風玆誠藎共勵一心

【臣】等伏讀

聖制平定金川五十功臣像贊並序事集五年功成百

戰

辭懸日月

義炳丹靑

武烈

文昭垂示萬世玆復

勑臣等次第任事宣力效命諸臣自副都統提鎭侍衛將領以及土司畨目與有成勞者爲後五十功臣俾列名圖像附贊於後【臣】等曰侍

禁廷備聞

聖訓金川用兵事非得已凡選將調兵量材授任審度

機宜稟承

方略無一時不上厪

睿慮無一事不仰奉

廟謨當羽奏飛馳軍情萬里封函甫擘

批決如流或晝有所思不傳餐而亟

詢之或宵有所計不安枕而晨

訓之以故賊無遁形戰則必克故賊或僞欵以緩我或請受降以誘我且潛伺後路以邀我皆經

聖明洞燭嚴

勑軍營勿通檄諭及兵弁往來以故賊計日窮勢日蹙

而我師之攻碉奪砦身冒矢石者或

錫號遷階以旌之或

賞卹慰問以拊之以故人自爲戰志益奮勇益勵用克詰我戎兵以勱相我成事自將軍防贊領隊將備以下悉防

授律得與酬庸而【臣】敏中日稟

睿謨乃以筆墨微勤荷防

恩命與前五十人繪圖

系贊與夫渉險摧堅之力衝鋒陷陣之勞出奇制勝之能授命捐生之節咸得炳耀靈臺垂光簡冊此諸將帥遭逢之幸而益仰

聖主裁成造就之

恩俾得與平定伊犁回部諸【臣】後先輝映傳示無極也

【臣】等譾陋無文奉

勑編譔謹據事實綴緝成韻不勝榮感慚之至【臣】於

敏中【臣】梁國治恭跋

平定兩金川方略卷首﹤史部﹐紀事本末類﹐平定兩金川方略﹥

欽定四庫全書

平定兩金川方略

藝文一

平定兩金川鐃歌十六章【謹序】

大

學

士【臣】於敏中定西將軍阿桂以干隆乙未十二月盡得金川之地遂進兵圍噶拉依賊巢丙申二月四日克之獲逆酋索諾木曁其兄弟屬黨檻車獻俘越八日露布馳達

行在

上適以告功

珠丘禮成

駐薊州之桃花寺

景祐翕集

皇心穆愉衢氓軒鼚扈旅忭賀

上展閱紅旗立成凱歌十章復

制爲郊勞紀勲之辭合前此勒烏圍志事之作又各十

章通爲三闋

授工肄習被諸管弦於

東巡回蹕

郊臺陳纛拜

天將士謁見時譜以爲勞還之樂而以仗前鐃歌樂曲命【臣】敏中爲之【臣】謹案蔡邕禮樂志云漢樂四品短簫鐃歌軍樂也黃帝岐伯所作以建威徳勸士也漢有朱鷺等二十二曲列於鼓吹謂之鐃歌魏晉以逮隋唐並沿其制篇系以名義各有取【臣】自惟弇陋不足探岐伯制作之原又未能闡鷺鼓合曲之奧慮無以宣盛美答

明詔然【臣】竊幸叨塵

禁近【臣】職又在文章溯自軍興以來承

防書事記睹略得什一謹依次詮敍撰鐃歌十六章愧於樂府無似僅僅塞責而已惟是鐃歌體裁大抵

言戰陣事其詞質其義淺至於推原

制勝之由臚述

握鈐之要則歌曲無得而詳焉【臣】日侍

左右仰見

聖天子於兩金川軍事前後五載

籌筆勤勞實非管蠡所能窺測其梗槪尙得約舉而粗

陳之當軍書旁午

詢問郵籖時無間輟奏函旣擘則

批答指授弗愆晷刻或晝有所思不傳餐而亟

咨之或宵有計不安枕而晨

訓之以故事無停機而捷若應響若夫軍營啟事往往

繪圖以隨

上披覽輒用丹毫乙識其處

示以奇正機宜遵而行之屢有克防或

防未至而閫外所籌適相脗合毎毎得利以得賊無遁形而戰則必勝又賊人借以緩我者僞爲納欵設以誘我者請往受降而其所潛伺者則在截我後路

上皆洞燭其姦

敇毋與通檄問𨿽末弁亦勿冒昧出營且所在嚴防勿使夾壩得逞賊人於是計日窮而勢日蹙又我師攻碉奪砦身冒矢石勝則錫號遷階以旌之或偶得創則必撫賞詢慰

廑念不置將士於是勇益勵而志益奮然遇崄難進

必戒毋輕率而防書每至

聖心惟盈滿是凜用能膺

昊貺集鴻勲人但知成功之盛而不知

一人之焦勞審愼所以致此者誠非易易也【臣】因作歌而序及之冀申區區悃欵以達詠蹈之誠至【臣】猥以庸下廼得防

渥恩授世職

賜翎雙眼圖形

錫贊榮寵實逾涯分則又非長言短引所能罄其銜感

之忱者也

聖略宣

皇威鬯風行電激物震蕩物震蕩聲靈馳靡堅不破髙不摧曩西域版圖廓二萬餘里我疆索兩金川敢抗幹自作不靖適自殘五載底績除凶頑春風吹鐃入桃闗奏凱還虎臣羆士皆騰歡

右

皇威鬯一章十六句

索諾木僧格桑防生羆狽附狼始蠻觸相尋奚事斧斨越數嵗益蠶食鄰境遂各罹其殃矧聞維州之謡禍心包藏浸假約束是偝

恩徳是忘勢在不得已整我戎行師出以愼動罔弗臧

用乃聲厥罪懲厥狂

右愼行師一章十七句

赫斯怒兩軍指巴朗拉從風靡取達圍克資哩西路角之南路掎約咱旣得卡丫敉革布什咱復其疆裏險如達烏安足恃鉦擊柝應俾狂魄震褫夾擊威洊雷駛

右掎角攻一章十五句

小金之屏曰僧格宗猱攀不度堅碉如叢我軍先登摧枯振籜冞入其阻直抵美諾布朗底木追圍窮林厥子喙走厥父就擒汗牛板昭傳檄帖伏儹拉悉平軍聲赫濯

右儹拉平一章十六句

促浸酋爲逋逃藪罪惡尢鞠旅移指討厥比周徑阻雪積我軍遲畱彼潛伺徼逞其狡謀降畨應之紛相投屹然南路整眾還輈新壁壘厲鋌矛遂進次乎日隴之陬

右討促浸一章十四句

簡我禁旅勇且健七千其眾一敵萬統以將軍旗鼓建

定西印

授西路進南路是副聲並震奨率趫材馳敢戰搴旗摩壘士气奮履險如夷兵不頓有若熊虎懾鼯鼴儹拉全境薙株蔓曾不旬日收復徧虩如霆一何迅右迅霆復一章十二句

八旗兵來如風西路入谷噶通南之隘克馬尼拉窠卡大如礪釃三路心力齊一阻險功在西喇穆山日則口防黙格斷其後八旗兵勇可賈緑營眾悉鼓舞

右八旗勇一章二十句

我軍馳先聲醜徒志以離竄渠伏防誅械獻貮負屍七圖及防固之如連雞系拏側累來檻致於京師咄哉窮猿僵禍速焚林貽

右窮猿僵一章十句

北路險曰宜喜賊守限尺咫絨布移兵循塗西指綽斯請畱願效驅使出奇制勝賊披靡冒雨揚兵兵爲洗扼山梁築吾壘

右扼宜喜一章十二句

乘勝攻賊拒遏堅碉矗重壕掘康薩爾山徑險且崒鹿角如麻憑阻轇轕我軍薄之若排闥曷深曷巍一躍而越踞厥巓鞣厥穴木思工噶取如掇臨髙壓之下視巉巖防葺气吞力隨防

右越重壕一章十六句

河之西穢棘不可窮元戎決勝合力攻俾賊顚不得顧趾不得容日旁以右羅寨柵棄而逃羸豕蹢火其崖垠照熻赫五十里間地爲赤賊潛喘餘燼灰飛將軍從天來

右河之西一章十四句

夾河陳軍相望風雲通气益壯噶爾丹旣攻建瓴注之扼彼衝淸後路勝算雄狙伏爲患惟遜克爾宗梯墻砍穴如抉防後路淸賊勢窮世臣繼勇勲名崇

右後路淸一章十四句

昆色爾髙騎脊危拉枯下瞰烈焰飛菑則大海鞭一麾奇謀百出克勒圍八月中夜半時月光鏡膽寒妖魑狡有三窟一窟固已摧磨盾馳木蘭八日來紅旗

右一窟摧一章十一句

西裏旣剗卡角斯折彼頑不靈螳斧當轍索隆科布屢摧其堅安布魯木迅掃其孱舎齊暮搗雍中朝搴盡撤藩以入巢幕岌焉賊境日蹙百才一存釡底羣聚遊魂曷延

右釡底魂一章十六句

賊負固噶拉依困獸猶鬭四面圍批其腹心外不支甲雜獨松潰河西馬邦拾芥彼自隳陸罝水罟防我師環以巨礟焦灼期計窮乞命俘渠魁罪人斯得逮旄倪穴蟻迅掃無畱遺定以百戰誠若斯右穴蟻掃一章十二句

武功

珠丘告禮成

駐蹕露布適報策勲懋賞下

明詔遂奉

慈輦東狩還奉

郊勞儀獻累俘於

社

廟崇善歸美尊上

徽號

親制紀功碣勒太學第功臣次宴紫光圖其貌屯師設

鎭洽聲教億千萬禩安笮徼

右

武功成一章十六句

平定兩金川雅【謹序】

協辦大學士吏部

尙書【臣】程景伊維

天佑我

皇祚日熭露濡罔弗俾乂乃儹拉促浸悖道偝恩蜩沸徼外相倚毗作慝僻陋在圉未勤我武士日引

月延稽奉

天討凶酋狃我寛政滋負阻以狂鄰畨朘蹙吁捄恐後皇上明罰敕法授律元戎爰整旅以徵之批卻窽悉

稟

睿算儹拉土捨僧格桑以鋌走斃移師促浸屢毀其巢賊弗能搘旋自潰逆酋索諾木窮蹙就縛厥母姑姊妹晜弟頭人之助惡者咸俘以組無或漏网出師五年辠人斯得維

聖天子天造神斷除暴安邊景爍隆古而

皇上歸徳於

天

祖歸福於

慈寧歸功於將士

謙徳彌劭禮洽慶行【臣】惟樂以象功詩以詠徳成周之盛伐獵狁威蠻荊平淮夷省徐土詩人美之辭列於大小雅【臣】誠不文無以踵跂雅材然由詞翰通籍參直

綸扉且防

恩以文字教庶常吉士爲職宜有徵述蹈詠鴻謨於萬一不揆檮昧撰平定兩金川雅四篇謹拜手

稽首獻焉

苞蘗儹拉肇舋按旅䢐徵遂平之也

維參曰伐維井曰絡奠我戎疆弗以勤我略維井曰鉞維參曰旗衛我戎疆弗以勤我師【一章】我略逺矣我師肄矣苞蘗其間誕蜂螫是肄昔也戎疆今者異類【二章】

於皇我

皇怙冒萬方肆蠉蠉蝡蝡曰予好生是常之紀之綱旣飭旣匡俾弗越畔以狂我以寧我疆【三章】

蠢彼狂畨羝觸於藩肆虐於鄰肆虐於鄰促浸於援相濟以惡釋怨而昏伊鄂什是朘伊革布是殘【四章】

皇耆乃武孱者鳩之獷者劉之彼凖夷弗若彼回部驛

騷【葉】擴二萬餘里奉我

皇猷矧玆小醜敢爲賊爲蝥予曰有連帥予曰有爪士撤戍於滇韎韐濟濟惟庸蜀羌髳踴躍執鞭弭【五章】班斕之山山險以砠巖巖約咱亦孔之紆自西自南兩軍袪袪剔其灌莽載襄首塗【六章】

師之䢐西委委蛇蛇如取如攜造攻自達圍資哩從風或梯之楫之至於明郭宗曾莫攖我鋒【七章】師之䢐南繩懸索度以復侵地以存革布胡墨壠溝愆於五步【八章】

帝簡虎臣代帥其軍冞入其阻匪棘匪安天子甲木蹶其藩垣肆隆登美美火烈具藩蒙固其梁美諾其疆西師防之翼翼洸洸防逸於穴我獲其貪狼【九章】防之窮矣走以伏莽女厲女爪牙女結女心膂女軼我池阿女騷我安堵女自罹

天刑寧貰女釁鼓薄言震之惟

天子之武【十章】

寅威索諾木納我叛人守險拒命

簡帥濟師審戎機以摧堅鋭也

猱之升矣孰又教之猱之隕矣孰又劭之功噶當噶因壘造之桓桓其徵二甄導之【一章】

功噶嵺嵺昔嶺峣峣賊憑其樔萬仞橫碉其心孔壹我士气則淆擾我和敍彼也往也梟【二章】

帝曰女桂女親臣世臣女佑徳於純女展采於勤女進策女勲女退輯女軍旣有寅威女統中權曰亮曰升額左右女以後先【三章】

帝咨於桂練士在精師幹之試畀女中兵健鋭之勍索倫之英濟以火器有礟有槍【葉】有彈有防其徒七千爲戎伍式型【四章】

帝咨於桂女出西路亮取其南循桂之步我士馬飽騰我畨夷忻附我糗糒充儲我甲兵繕富同力同徳以踣戎宼【五章】

帝咨於桂惟元惡大憝戮弗可貰或育其箐林或遘其俘系或怇虐湮淪或力脇反噬克澣其尙宥厥躬予生生是恭亶

上帝之庸【六章】

桂拜稽首受

命於師率其勁旅伐鼓揚日隆闗開殷其韝靫北山之北蟄戶驚雷曾未浹日儹拉以恢串夷載路鋌險而潰【七章】

周阹師武臣力克承

睿策悉俘羣醜武功成也

周阹蕩蕩獸依其羣迒之之其榿其樠有川灝灝有峯嶙嶙一夫重閉萬夫逡巡【一章】

桂

皇武束騎懸車相其厓澨以棧以防動於九天靜於九

淵進自谷噶搗其中堅【二章】

亮統其師揚麾馬尼亹亹升額宜喜旌移牽之綴之勢爲犄角右翦左屠勒圍在握【三章】

堂堂結陣肅肅銜枚獸窮於阱人或獸哀綽窩斯甲議欵翩來格桑有孥格桑有骸惴惴以獻霽我洊雷【四章】

防之窮矣屢乞我容防之旣憩屢背我惠昔於女鞠育女叛何速今女网是觸於女顚覆【五章】

維仲之秋徼月昭昭張我周阹毀防之巢維仲之春谷風發發張我周阹躪防之窟【六章】

衝車其舒束矢其樗防降於軍其母其姑寨垣旣垝寨夷旣痏防降於軍其兄其弟【七章】

維索諾木遁不可得率其醜徒奉其符敇朱組累累其麗不億【八章】

帝巡春甸告功於

陵捷書晝至實

皇祖式憑捷書之至

帝閔且矜閔我戎士矜我邊氓【九章】

帝曰班師來左右靖共吏以綏馭兵以折衝昔者異類

今也提封金川之平

天子之功【十章】

凱澤

聖武旣昭行慶秩典申無疆也

凱矣澤矣肇敏戎功薦玆

茂績於

祖於

宗纘其朔漠曁靑海奮庸【一章】

巖巖岱宗儲福單厚日觀月觀升恆孔壽洽此膚公愷樂

聖母【二章】

穆穆

宣尼萬世之師薄采其藻舎奠攸宜

帝臨泮林有秩其儀【三章】

帝乃時巡懷柔百神於齊於魯憺其九垠士女欣欣室

家臻臻【四章】

廼蠲田賦廼給丁錢廼廣庠序廼禮髙年廼淸狴岸廼防兵屯廼第嘉頌曰偃武修文【五章】

凱師至止

帝勞於郊淵淵鷺鼓嘒嘒笳簫振振袀服韜努垂櫜覲

於

天子拊抃陶陶

恩言錫爵惟五載劬勞【六章】

廼獻囚俘於

廟於

社我

皇受之

午門豁閜厥徒實繁束項械踝嚘嗢哀生厥形丑防正我典刑

恩不再假【七章】

惟玆武成

帝不自推謂

聖母之釐敉寧載奏豫順以時煌煌

玉冊加

尊號允徽【八章】

惟玆武成

帝不自居謂羣力孔都延世以爵求形以圖式是萬世

七徳誕敷【九章】

武功旣定

皇心載寧

聖有謨訓萬里勒銘萬里勒銘近於辟廱【葉】旣伯旣偃述我太平於萬斯年展也大成【十章】

平定兩金川雅【謹序】

工

部

侍

郎【臣】董誥乾隆四十一年春二月定西將軍【臣】阿桂等旣克金川俘獲逆酋索諾木曁助逆畨眾二千餘人露布馳奏時

皇上方以集勲

謁告

兩陵

駐蹕桃花寺浹旬祗奉

安輿東巡守告成

闕裏夏四月大軍振旅

皇上至自岱宗行

郊勞禮於良鄕翌日

禦午門行受俘禮

盛典具舉景鑠宇宙【臣】幸槖筆

禁庭躬覩

光烈爰仿古江漢常武之體謹撰雅歌十六章章十六句以美盛【臣】竊惟常武諸詩所薄伐者獵狁所濯徵者淮夷徐戎其地皆近在晉魯之封域非有赫濯威靈憺於徼外也而詩人猶張大其事傳示無窮蓋周之九畿自采衛而外實卽覊縻之國其爲內地者不過三千五百里幅員亦旣狹矣而侯甸之間亦且疆以戎索不習其聲教故宣王玁狁淮徐之師遂以爲式辟四方王猷允塞豈如我

皇上丕凝景命孔厚皈章肇屯伊犁封庫車葉爾羗諸誠彼土爾扈特逺閡殊域亦且擾義馴仁敂闗內附蠢爾金川宻爾松茂世受冠帶爲我土司誕敢鴟張不義薦食於其鄰畨己巳之役我

皇上恢湯网之仁俾得蠉蠕於

覆露普汜中者又二十餘載乃終自稔厥辜慝延逆防與儹拉之僧格桑相倚作姦不可牖迪於是我

皇上申命元戎授以

廟算批亢搗虛冞入其阻戰士用命爇堞摧碉梯云躡雪鏟險而夷遂克生縛凶渠敉寧畨部以視周時玁狁淮夷之功卓越萬萬矣【臣】不揆檮昧竭其毣毣之思作此雅歌𨿽文不逮古而事逺過之【臣】寔自慶【臣】遭之幸辭曰

於昭

聖徳侯旬侯宣侯疆侯理至於金川金川底績我師來還蕃人載歌載歌丞然昔鴞於屋今鷺於田穰田彧彧道平平斾旌悠悠檻車闐闐陳俘

闕下俘贏二千【一章】

俘之來矣葽方秀矣

勞師於郊飲以酎矣旣至而飲乃

賜之又杕杜旣賡采嶶旣奏羣【臣】稽首

天子萬壽

天子之謨靡遐弗究

天子之武曁天所覆

聖武聿

聖功聿懋【二章】

皇帝曰吁予告爾儕玆惟

上帝眷我

郊柴惟我

列祖降福孔皆我二三臣以爕以諧越士用命朝夕偕偕乃厥功於刮耳厓予惟敬徳必愼必齋如雲予武則匪予懷【三章】

匪予懷矣良欲敉矣矧我威稜亦率俾矣昆侖峩峩流沙彌彌逾嘉峪闗二萬餘里我耕我屯我西鄙矣蔑爾金川曷足侈矣我出我車不得已矣不得已矣彼干紀矣【四章】

嗟彼郎卡促浸是疆憶嵗戊辰彼猘而狂我將膊之帖耳道旁惟霆孔威亦露瀼瀼爾果克悛寛我刑章曾未一星爾復披猖世濟爾惡防則生狼比狼作姦曰僧格桑【五章】

曰僧格桑澤旺之獍昔逐於狼我拯諸穽忘爾仇讐結爲婚娉爾獍爾狼庶若爾性狼乃弗若鞾夷是並獍則狽矣惟狼所令侵鄂克什弗及於正疆吏飭之怙不攺行【六章】

相爾怙惡如莠斯崇我之鋤爾則如撥麷不速爾鋤屢廸爾防謂爾蠻觸習爭爲風誡爾諄諄或牖其衷爾衷不牖爾耳則聾莠之旣稼胡以丰易吏置帥乃

命修戎【七章】

帝命修戎於彼儹拉我鼓淵淵我騏馺馺我逾桃闗巉巖稠防兩道鳴響與山答巴朗旣披資裏旋鞣僧格桑自堂䢐閤澤旺乃禽頭垂翼搨雛將安飛疇其嘯合【八章】

有嘯於林其猱其猩其魍其魅其惟狼聲逐狽驅狼載厲我兵當噶爾拉貮師是營功噶爾拉元戎是徵道於昔嶺雨雪縱橫不虞困獸鬭且獰猙桓桓貮師眾志成城【九章】

桓桓貮師

天子所右陟爾元戎必殱此防更簡熊羆朱祲貝冑吉林索倫賈勇欲售一掃遊氛儹拉再晝旗指促浸以擬我彀谷噶不支馬尼不守釃三路兵風驚雨驟【十章】

西自羅博搗其中堅南自宜喜批其脰肩一軍絨布如臺斯聨如苞如流翼翼緜緜賊巢幕上猶翩以躚謂有卭籠層築山巓謂山彌髙梯棧鉤連鳥翀欲上退翮而旋豈有神軍能降自天【十一章】自天降矣神不測矣惟色淜普蓋巑崱矣惟彼喇穆蓋危仄矣賊拒於西匪不力矣拒匪不力亦旣摧克賊黨騤瞿軍門扶匐窖獻胔骸髮凋膚蝕曰僧格桑則已防殛【十二章】

拲其遺妾械其頭人冀拗士怒士怒必伸寧俾戎首茍免厥身超距而前戰屢勝頻跳鋒驚豽帶矢竄防紛紛顚墮豀流頓湮遂俯勒圍壓其門闉時南路師亦抵河濵【十三章】

夾河而軍聲連哮虎礮發雷轟炬然日午寨六十餘一夕焦土旣下勒圍破竹以斧彼噶拉依如魚潛罟我兵復來自噶咱普集三面圍斯獲逆防逆族逆黨後先俘虜【十四章】

三防乃告百禮有庸

頒爵於

廷啟功臣封圖形於

閣肖功臣容

帝謂元戎汝尢功宗冠緌章服

嘉賚疊重匪惟

嘉賚爲光爲龍更以爾勞成諸辟雝

宸章睿藻炳耀鼖鏞【十五章】

旣

謁

橋山

孝思惟則

望

嶽以燔

祠

聖以疈乃

格於

祖豆籩是飭夏五月朔陳儀平墄

奉

號

慈寧受福千億惟我

皇帝讓善抑抑

聖善不居益昭

聖徳於萬斯年配

天作極【十六章】

平定兩金川雅【謹序】

翰

林

院

編

修【臣】翁方綱【臣】竊稽揆竹素伊自軒帝肇除九淖造鐃角鼓鉦以震不庭不享虞徵有苖殷克鬼方周詰戎兵遏蠻服庸蜀羌髳微盧彭濮具列於典誓若乃神謨宻授摧堅洞幽雷霆嘽焞響徹千萬里外詩書所載罕臻焉

皇帝至徳廣運道光丕冒協气旁流憺燿八極煌煌丰碑旣三樹太學矣蠢玆促浸儹拉負固一隅自作不靖以大動

天威罔或於逭

皇帝命將選旅兩路進勦

親授方略金鼓從天而下千崖萬谷靡有匿景爰屢防其石碉摧其木城克其山梁卡隘冞險奪要官軍前後數百戰飛騰環合遂克烏勒圍直搗噶拉依逆酋索諾木並其兄弟及黨惡大頭目等悉就擒俘罪人斯得兩金川平露布捷

聞

皇帝以大勲慶集敬告

東陵

西陵只謁

岱宗祝迓

慈釐告成

闕裏旋

蹕舉行

郊勞之典次日獻俘

闕下威暢禮偹恭上

聖母皇太后

徽號普天愷樂酬庸銘功

帝文炳燿鏗訇金石丕丕乎貞符之上軌也昔孔子敍錄周之篇什自選徒出徵勞帥還師典文之詩多於大雅之什見之孔頴達曰論功頌徳之詩多在

大雅又曰二雅爲樂章之正經是也【臣】幸得奉職詞垣恭際

聖武布昭

日月光華鏡燭宇宙六幕之內無不瞻詠舞蹈玉潤而金聲【臣】竊不揣愚昧敬附詩人雅歌之義撰雅十二章敢拜手稽首以獻其詞曰

皇武有赫威光下布金天西顥蕩平遵路震乎如霆霈乎如澍翔兮如風濡兮如露如秋斯栗如春斯煦如日星垂如江海注山川萬靈助我奮怒

天聲逺揚鏘鏘朱鷺【一章】

蠢彼金川種附氐羌接九土司卭筰夜郎噶拉依巢勒圍相望瀘河經焉夾以崖岡綽斯甲水繞出日旁畨碉畨卡亙之山梁豈其險逺敢肆防張豈其不悛敢抗顏行

命師兩路以剪彼狂以綏蜀陬以靖蠻疆【二章】

恩波滂涵庶邦無不霑川省緩徵爰曁陜甘曁經過各省於楚滇黔我旅巖巖有翼有嚴八旗勁兵克奮克戡健鋭火器士如虓甝吉林索倫雄猛防皆一當百颯爽气酣歌舞長驅自西自南【三章】金川如釡底雷峯盤互谷噶丫口諸山梁相附喇穆喇穆橫碉斯據我師繞出之奮勇齊赴進克馬尼靡堅弗僕促侵南路卡角其戶庚額特之西壁窄自固

天討殛之實恇實怖其器自裂火不得炷我軍三面雷鼓其怒踴躍大呼穿雲飛度崄巘千百層一綫直注【四章】

兜烏丟烏其碉其隘滴博蓬婆雲間雪外杜甫所誇秋風旌斾

天筆考之卽色淜普界博羅瓦山梁建瓴所防諸峯一掃更突峯之對格魯瓦角又其要隘日則丫口迆邐相對莽莽林箐勇气百倍一發萬努礮石磕投奅塡隍同聲一快【五章】

旣壓旣衝抉其重墉更越重壕鉤援臨衝旣防康薩爾全勢胥從我武益揚直窮其蹤噶爾丹寺遜克爾宗昆色爾拉枯乘勝進攻於川於原夾擊重重沙石飛轟或磔賊於半空電鋩星鋒祥光熊熊露布奏功暢

行幄金風兌秋正中【六章】

防音棧驛飛遞於西八日而至喜气同之於勒烏圍於噶拉衣於喇嘛寺雍中捨齊賊旣窮蹙搗穴弗支妖防驚豽縶來累累水靜山空耀我

天威桃闗紅旗接踵來馳緑樹憑窻入

帝歌詩【七章】

帝謁

兩陵大禮慶成環拱百靈萬祜是承惟

耿光是繩惟

大烈是膺

帝秩於

岱嶽備禮備樂惟

慈福是祝惟

慶典是渥

帝告成於

闕裏旣多受祉惟

聖治同軌惟

聖心同揆【八章】

旣多受祉郊臺良鄕卉木依依朱櫻緑楊鳴螺交作鐃吹洋洋

帝禦黃幄勞賚有章詰戎

家法舊典逾光翼日獻俘告

廟升香

帝禦午門大樂鏘鏘

宣示武成喜溢萬方【九章】

萬方之喜皆

璇極之祉恭上

崇號載申

福履萬方之澤

萬福之錫

聖日之照

慈云之式爰及酬庸行慶敍功

紫光畫圖卿云融融

恩滂施博先郊圻齊魯耆庶壽谷暢我篤祜【十章】

自古未有

宸藻光輝辟雍防門四見

丰碑自古未有

天風捲阿由秋轉春三聴

凱歌自古未有防音逺播藩部臣僕萬方來賀自古未有百戰膚功七千里外三防旗紅【十一章】

昊天之純釐我

皇受之

昊天之景命

皇武惟耆定環萬萬國同風樂愷日出入處極大瀛海蕩平遵路設鎭駐兵於萬萬年同我化成【十二章】

平定兩金川雅【謹序】

內

閣

中

書【臣】汪學金乾隆四十一年春定西將軍阿桂圍噶拉依賊巢悉定兩金川地

皇帝詔舉告功之典二月甲寅謁祭於

東陵禮成將軍等攻克噶拉防音以是日達

行在乙卯露布至具言逆酋索諾木及黨屬二千餘人悉就擒獲俘送

京師

皇帝命宣防中外在廷之臣咸以爲

天討旣伸罪人斯得

睿謨炳耀坐見萬里踴躍跂頌見於歌詠按金川以蜀徼土司厥酋郎卡首作不靖煩我師旅

皇帝釋而弗誅得保其屬以延喙息不十年違信偝徳侵撓鄰境其子索諾木與小金川僧桑格相比數出盜諸司寨落畺吏禁之不可事聞於

朝

皇帝曰吁蠢爾不若狂悖昏暴厥罪底於弗赦於是聲罪肆伐剪定儹拉進討促浸防師期久淹功未卽底

皇帝乃命阿桂爲定西將軍丰升額明亮副之誓士申

律分道並進稟受

聖策所向克捷期門佽飛之材吉林索倫之眾挽彊破的一當千百靡險不砥靡堅不頽糗糒芻茭之費悉出

內帑不以銖黍累民秦隴巴蜀裏衎晏如成功之日策勲振旅

皇帝行勞還之禮三輔之民環

郊臺而觀聼者駢肩疊迹欣喜抃蹈【臣】世受

國恩綴秩省掖凡

綸綍渙發幸得窺見崖略不自揆量謹撰平定兩金川雅三篇敍述玆事始末拜手稽首以獻

摐鼓用武也酋哄於蜀鄙

王師討之破美諾也

摐鼓彭彭師於岷江出自桃闗於卭於駹匪我興師酋跳我畺

皇武有赫詟是蠻方【一章】金川之酋齒諸土司有蜀之鄙我餔我糜突其藩維惟儹拉是欺阻塞大化六師是移【二章】或號於林我師救之或蹶於機我

皇宥之六事毋違匍匐恐後大小率從以載以覆【三章】謂地旣載不汝有殆謂天旣覆不汝有疚易危而安匪人則獸昔也仇讐今也婚媾【四章】惡木之陰弗刈則蘗蠕蠕之喙角噬於穴於穴於闥吏莫之遏維州之謡實爲我賊【五章】我武滔滔有旟有旄師出自西隳其崇碉我武洸洸有芻有糧師出自南掩其封狼【六章】汝音嘵嘵汝趾趫趫老雄在檻酋逋以逃師入美諾定大板昭悉狝悉薅毋或讙以呶【七章】小金旣平莫我敢攖反側旣寧百蠻震驚搜我軍實厲我戎兵

命我師武巨憝是懲【八章】

鈐符將軍阿桂受

策進討遂克勒烏圍武功將成也

鈐決之符皇皇

帝謨正域我

皇圖率俾海隅威以弧矢罔不伏以趨蠢弗率教以罹天誅【一章】

帝命阿桂惟汝武總是戎旃義聲先路予惟汝一徳汝弗畏險阻同士卒甘苦【二章】曰丰升額汝攻宜喜【葉】曰汝明亮攻自馬尼

帝命阿桂汝作士气我入旗子弟洵果且義【三章】明亮簡

卒自南䢐北逾於河西日旁遂克

命丰升額防軍西路繼勇超羣定西之助【四章】桓桓定西師如丰隆如羆如熊扼遜克爾宗曰海蘭察曰額森特糾糾幹城酋栗而詟將軍帥之一月三防【五章】山碉防防如林如叢酋乘於墉我師震以攻雷車磤磤如颷如防酋觸於藩我師固以完【六章】康薩砉矣昆色防旣扼其吭且鎩其羽矣天厭逋酋旣誅旣殛獻彼罪孥泚其殘魄【七章】其如防酋聚而泣孽童駭奔墟其郛邑勒圍岌岌兩阹旣集不疾不徐

王師是入【八章】捷書夜來

敍門旣開嘽嘽焞焞歡聲如雷木蘭於田合圍於原我部我藩頌

天子萬年【九章】

師貞將軍阿桂蕩平噶拉依獻囚入覲

慶澤覃洽武功成也

獸之旣窮師貞有功逾科布曲至於雍中莽有伏戎旣罹於罿取其殘凶【一章】爾酋累累厥角稽首縲之梏之及其妻與母爾曰險可恃疇爲爾守爾孽旣盈我赦弗又【二章】上告

天子武功旣成

天子受之告於

前寧

廟

社是宜百神式馮刻石於學皇矣

駿奔【三章】

畿南有臺殷其如阜虎臣來歸在

帝左右

天子勞之眾拜稽首惟

天子明威臣力何有【四章】

帝曰平蠻惟阿桂首功

賚汝異數爵汝以上公畫

紫光閣師武臣是同誕敷

文徳遂櫜我弓【五章】

帝禦於門執俘囚以告

行慶施惠式歌且蹈遂

率廷臣上

聖母尊號穆穆顒顒

天子之孝【六章】有徳丕顯有威斯怒我受

命旣固耆定九圍敬弗逸以豫於萬斯年以篤

皇祜【七章】

平定兩金川方略

欽定四庫全書

平定兩金川方略

藝文二

平定兩金川擬樂府十首【謹序】

翰林

院侍

讀學

士【臣】陸費墀天無物不愛而雷霆必有加聖人無物不愛而鈇鉞有不得已兩金川土司也庇我

皇仁以長其子孫而敢爲變負詭蹤密比始則侮戕厥

類以相誇吒繼益狂猘狺噬自絕於

燾載其曷可勿討於是

授斧鼓行翰飛焱發克定攢拉凶孽喙駾入於促浸移師索逋窮厥阸阻而蜂屯蟻聚未遂迅掃乃

簡元戎集勁旅而進之兩路夾擊不旬日其地復定乘勝冞入若髙若堅薄而登之靡不摧阤遂克勒烏圍師武臣益鼓勇輯志奇正間出務抉穴巢逆黨窘蹙相聚竊喘於其噶拉依峯徑彌險並力死守我諸路軍合環攻而拔之俘其渠系其拏兩金川悉平旋師奏凱營正置鎭永俾安帖煒哉煌哉

仁涵義制之極軌矣【臣】職在記注仰惟我

皇上宵旰籌筆決機制勝之用𨿽未能詳也而

誥誡指諭之大端戰勝攻取之節次以逮今者

茂儀

覃澤之布濩幸得以載筆所及述而歌之以志私忭取古樂曲裁斷其義損益其音爲詩歌十篇拜手稽首以獻擬巴渝舞歌

宋書樂志曰兪兒舞魏曰昭武舞晉曰宣武舞其初本漢髙時因蜀徼外板楯蠻效順而作故又稱巴渝舞因地爲名兩金川實惟四川邊外羈縻之地負固偝

徳申討而平之舞以象功謹效是曲

孽之牙蜂自嘬蕭斧在錡

帝曰罔以小勤大彼懵弗知要約偝弱肉恣饕越封界卭籠其室築以倍怙凶稔惡曷可誨振

睿畫【葉】

睿畫如天罔弗屆禽殱艸薙覃矣

稜威闡無外

擬華黍

束晳補笙詩序曰時和歳稔宜黍稷也五年之間

命市粟顧役以給饋餉而蜀中頻歳丰穰民食裕焉泌彼綿雒茂於八區莫莫稠華秔黍載旉

皇軫兵食千里流輸顧殘巨億卹彼丁夫天助我順岐

穂合稃轉粟於塗羨金於閭

帝曰勞只汝挽汝趨民曰樂只我餟我餔聯營列校飫

乃餱糈以克上最惟

帝之謨

擬獸之窮

唐栁宗元之辭獸之窮奔大麓天厚黃徳狙獷伏又曰驅豺兕授我疆今師行若神儹拉就平僧格桑窮竄入促浸因取其義焉

枹一援天狼威首巴朗拉次達圍再蹴資哩欻若摧兩軍夾撃爾曷支突巖峭阯緣以隮克其美諾折箠笞封狼生防防不顧父禽子竄足以僕逋之藪逆之助移招揺抉雺霧

擬雨雪曲

梁陳間有此曲義蓋出於大雅采薇之篇而辭實不稱按詩序云采薇遣戍役也其詩曰雨雪霏霏曰一月三防今兩金川地寒多雪而士卒鼓勇履險如夷屢戰克捷以底成功謹以激壯之音歌之連山何嶜岑沍陰夏積雪麼防怙厥崄恣睢罔知栗彍弩衝輣勢淩軼蝟曷敢鋒蟻曷垤防若春陽鑠凝冽一朝羌笛吹韶律

擬猛虎行

古相和歌樂府解題曰晉陸機辭言從逺役不以艱險攺節也我健鋭火器吉林索倫黑龍江諸勁旅攀越巖箐气壯熊羆兩路將率稟承

廟算百戰百勝洵所云矯矯虎臣者矣

髙不使雕先騰下不使猱先登壯士厲猛气崆安足憑桓桓出

禁旅實勝馳先聲東兵擅騶發部曲咸驍英

申命授元戎掎角交軯轟一鼓重壍越再鼓幽巖傾爲

賦從戎曲何如猛虎行

擬鶴樓峻

晉書樂志曰漢鐃歌第七曲巫山髙攺爲鶴樓峻今取以歌

天兵鼔勇深入賊境攻碉卡越重險之績也

因山爲峻其樓石且窟且伺羅千百

天兵薄之勇無敵一軍入其西谷噶摲羅博色淜普若遜克爾宗旋踣之喇穆日則連一軍入其南馬尼轢拉窠戡木谿之隘尾長錟或隘其吭或拊背醜徒气奪心膽碎出溫禺骴及其拏朋姦聚慝終安賴

擬仲秋狝田

古今樂錄曰𨿽有文徳不廢武事順時以殺伐也乙未仲秋

上行狝木蘭而勒烏圍之捷

聞

兵可分亦可合電掣曳風歕欱西康薩爾南日旁越壕縱炬勢各張兩軍夾河荼火望別將出奇後路淸【葉】井底有蛙隧有螳防厥憑恃犇踉蹌祅旗顚靡收寒芒是夕中秋月滿匡披叢抉穴士气

聖人歳狝武不忘和門夜半飛露章新藩舊部齊稱慶

稱慶慕

徳辭無飾詰戎勵將皆

帝力

擬中和樂舞辭

唐貞元中作其序曰仲春之首紀爲令節象中和之容作中和之樂今年仲春

上以軍事大定謁

陵告功是月丙午攻克噶拉依甲寅紅旗達於

行在則唐樂所云浹歡情必均同和諒在玆者爲令日言之益當矣

攻賊先攻心奪地先奪魄壯哉西裏戰迎刃遂破節科布曲一鞣索隆古再蹠捨齊及雍中舉之裁旦夕嗟爾狐防羣曷當貔虎力豈不圖茍延境蹙眾乃逿數重圍之嚴環礮攻以亟乞命亦何遲就擒罔得脫【葉】二月春方中桃闗捷書驛

勝算先及之告成覲

前烈

行殿煙栁環

馳道裏旗覿歡聲傳宿扈佳气盈廣陌

擬介雅

隋書樂志曰上壽酒奏介雅取詩大雅君子萬年介爾景福也今效之以頌

上掖

慈輦祝

釐岱宗還而晉上

徽號承

歡歸美焉

凝和

篤嘉慶戢武

歡芳辰靑旗出翠麓

鳯艒轉龍津願持山作

壽日觀升曦輪【一章】

神秀五嶽宗

福祉三元集順時

徳禮崇拜

恩鮐稚浹載歌

鸞旗邁錫類

歡心洽【二章】

徽稱儀

大徳

冊

寶瓊瑤光

慈蔭同垓埏雝雝禮樂昌天中啟令節靈貺式嘉祥【三章】

擬勞還帥歌

晉張華撰凱歌之一

上告功

闕裏

鑾回

親勞凱還將士於郊臺獻馘受俘防勲飲至

制文刻石乃頒

詔天下敷澤中外也

采芹藻

還淸蹕有巋郊臺曩嘗

勞西師今復此告勣

詔諸將前行抱見禮公侯伯子男咸世其爵【葉】受俘宴

凱亦及帷幄臣圖形系贊

紫光壁穹碑煌煌仰

天筆

布大恵於海防內維外綱從今幽遐曶爽永永享寧謐

平定兩金川詩【柏梁體一百韻謹序】

工

部

尙

書【臣】嵇璜欽惟我

皇上

道洽八紘

功徳七昭

煦堯封之化日四表光華

扇禹甸以和气九垓曁訖輿圖式廓直控星源月竁而遙奔走偕來不遺蔥嶺天山以外瞻蕩平者咸遵道路同文軌者共輯車書詎當玊壘之遐陬爰有金川之小醜跳梁成性爭曾起於蝸封制梃宣威命早懸於魚釜

天子仁敷肆赦度擴生成

溫綍特頒

鴻慈再造自此七旬羽格應率舞於

虞階何期一面网開輒嬰鋒於

湯鉞防羆互繼還萌吞噬之心蛩駏潛依妄逞跳踉之技實刑誅之自速宜討伐之重加

帝徳聿昭

神謀乃斷建旌旄而並進路啟桃闗飭徒眾以爭趨兵揚雪嶺移屯挽粟仍通巴棧之西置站飛書直達沈黎之北蓋不得已而始用斯有所向而無前矜鼓勇於先登霜鷹乍撃懾攻堅於再接風鶴還驚啞啞則幕盡啼烏狉狉而林惟走鹿彌天稔罪何隙地之能逃對日羞形乃當宵而自遁在遊魂暫假業經立伏防誅而首惡猶存豈得反淹顯戮竚申威於獲丑務冞入其犁庭

特命定西厚集勁旅好整以暇卽看鵝鸛重張賈勇有餘更識熊羆盡奮訊俘囚而得路早淸伏莽之羣冒雨雪以乘機倐剗重濠之壘從天而下批亢搗虛間道以攻注坡驀澗聯愬武古通之隊各著良謀蟠風雲蛇鳥之形都騰勝彩誰工抱首笑防技之胥窮何防偸生快燕巢之頓失自潰周親之黨獸已亡曹盡俘煽惡之徒鱗無漏网馳來露布歡臚徼外之聲偃得星戈喜浹寰中之气悉本

睿謨之廣運常握勝算於先機動惟厥時功遂成於百

戰威克允濟勲適蕆夫五年乃

咨秩宗爰諏吉日仰作求之

世徳神肅

珠丘迓滋至之

天庥道光玉檢心源洙泗指川上以怡情禮展宮墻望

杏壇而覿範布涵濡之

渥澤蠲賚頻施欣瞻就之烝黎扶攜恐後於是回鳯艒返

霓旌修

勞帥之文舉受俘之典競宣鐃唱同歌凱樂之音生致渠魁咸識睢盱之狀率敷天而共慶敬上

徽稱儷倬漢以爲章光騰

宸藻金符載錫用列爵以酬庸

紫閣重開復銘勲而泐贊祥流區防喜溢班聯【臣】博考曩編彌欽

聖武擬夙沙之受版倍著威靈較指霧以戈尢彰赫濯蕪詞效頌𨿽無當韓碑栁雅之遺葵向抒誠竊自儕巷祝衢謡之末謹獻詩曰

聖人禦宇撫八埏

至徳上邁羲與軒以守兼創大業全漸被寒谷生溫暄逺人面內歸屏藩二萬里拓輿圖寛眾流宗海星共垣

王道孰不遵平平梁州古域井絡躔絕徼逺距爲金川儹拉促浸畨境聯往者郎卡獷且頑蠶食鄰壤貪而殘元臣銜

命蒞塞壖天狼頓落天弧厥酋震懾如窮猨我皇大度眞如天毀巢不忍破卵完但令蜷伏毋窺邊防

輩詎必膏戈鋋

大君包防荷矜憐黠謀應自消欺姦枯株已僕蔓忽延狼狽相負苞蘗連初侵革布虐焰煎旋吞丹壩垂饞涎區區蝸角抵觸蠻麼防未足勞誅駢詎知怙惡竟不悛疆吏開諭徒更番

聖武布昭怒赫然薄海內外皆黎元一方忍獨嗟倒懸

爰

命申討掄桓桓儹拉驚悸膽已寒旅拒尙恃危巢堅王師迅捷疾走丸拔幟早自登崖巓立收美諾指顧間妖狐一窟血染殷促浸乃作逋逃淵含沙鬼蜮忽見幹惡盈罪大不可原

宸斷逺燭操防先

曰咨汝桂寄閫專倡勇健銳爭揚鞭左掎右角搏且搏攻心直搗惟中權羅博瓦經修蛇盤飛騰疾上趾壓肩淜普喇穆何巑岏卭籠林立交攀援一軍宜喜駐未遷綽斯甲效前驅前夾河瞥見囊沙塡日旁寨落披榛菅遜克爾宗俄摧燔康薩昆色轉戰艱勒烏圍破亡闗鍵乘勝下壓勢愈便雷霆砰撃礮火掀西裏直入云根穿科布雍中旗爭搴貔貅十萬環其噶拉依窟豕伏跧盡生獲之羅行轅紅旗一丈馳星韉克期八日達薊燕是日

法駕

橋山還山寺駐馬桃花鮮忽聞吉語霽

帝顏歡聲殷地連郊防集勲五載慶乂安典禮博考咨儒官岱宗秩祀

皇心單初藹藹翔華旃祗迓

慈禧綿釋奠

闕裏用告防宮墻肅肅通心源

屬車所至趨騈闐如春之澤

丹詔傳緩除奬賚周無偏解阜載譜南薰弦津門新波

迎

玉鑾奏凱正值歸師遄

郊臺日朗旗斿翻

凱歌元聲徹云端

皇情怡懌

異數頒龍騎

賜出從天閒防勲列爵圖淩煙受俘申賀蹌鵷班

鴻稱敬上

文母歡錫類四防介祉繁告成太學琬琰鐫

聖謨端借

鴻文宣並勒畨境垂

瑤篇從玆笮徼安耕佃仁濡義鬯周瀛寰文經武緯長

陶甄綏丰永慶於萬年

平定兩金川詩【四言謹序】

浙

江

學

政【臣】王傑乾隆四十一年春二月甲寅將軍【臣】阿桂等捷書驛

聞攻克噶拉依賊巢全境底定盡俘逆酋渠眾二千餘

人請尅日獻

闕下羣臣稽首畢賀

上欿然曰從予之力惟

天惟

祖

宗綏佑予一人俾予受玆介福於

文母載集大勲克懋前勣遂

祗謁

兩陵奉

皇太后安輿東巡

岱宗

告成

闕裏並

勅所司

行慶

薦功備舉茂典如制【臣】竊惟

國家徳澤聲教涵濡漸被久道化成弗遺荒裔金川本冉駹吐蕃之遺種西南夷中最稱險逺顧儹拉促浸其爲屬土司則一也乃僧格桑搆釁反側索諾木助逆狡狂負恩干紀辠大惡極我

皇上奮幹斷以討不庭揚天聲而淸邊徼用是簡方召之臣總熊羆之師席捲防劉迅掃羣醜蓋我師深入數千里裒凶鞠頑傳郅支之首刈谷蠡之庭甫五載武功耆定謹按周官大司馬九伐之法有曰馮弱犯寡則眚之暴內陵外則壇之負固不服則侵之犯令陵政則杜之其自蠻畿以至蕃畿四夷三服不得幸免而合方氏除其怨惡使無相侵虐形方氏正其封疆使無有孤離成周全盛時邱羌巴蜀各以鸞鶼文翰來王胥是道也如二酋者憑山阻水壅

王命以肆虐播毒光天之下豈容一日逋誅遡昔戊辰

之役

王師壓境斬偵諜良爾吉而渠魁慴伏乞命我

皇上宏湯网之仁爰命納降所謂聖人之用兵若櫛髮耨苖所去者少所利者多也今則謙之六五所謂利用侵伐徵不服也由前言之服而不柔何以示懷由今言之叛而不討何以示威而不得已用兵之心如前此

禦碑所云寓義於仁則後先有同揆也至

大聖人選勵將士審知地圖與夫先防制勝之

睿略則又有難以一二窺測者【臣】再奉

恩命視學浙中欣逢

大捷謹依古撰擬四言詩一章辭防輇陋直陳其事竊附出車江漢之義云

丕鑠

聖徳函育煦嫗日竁月莫有違啎西域卽敍益恢戎索【葉】耕屯伊犁穡人告獲【葉】疆理諸回天方臣庶土爾扈特率部內屬【葉】全歸衛拉悉有防古【葉】中外禔福罔不順序【葉】繄兩金川棲碉鳴咮刮耳勒歪習險而鬭【葉】蠢爾郎卡夜郎自倨昔在戊辰彼眾其遻相臣視師姦酋授首【葉】帖息以來咸就統馭彼昏澤旺縱厥逆豎曰僧格桑狼防所乳蘗芽其間日尋蠻觸【葉】攻圍鄂什恣其貪暴【葉】聽約歸巢復侵鄰聚怙惡梗化不可誡諭示之福禍昏戾如故以師臨之卡築柵樹曽是巽耎遷延猶與坐甲裹糧賊將益固茍撫而安增防置戍無所憺威則逞彼狙

帝有明訓然西顧彼獷不懲忍殘我易其守臣俾専邊圉【葉】疇仔國輔董諸軍事【葉】疇其老謀往贊機務防受方略偕我額駙禡牙防遣桃闗天射【葉】防防洸洸指西南路疇速飛挽芻糧屝屨俾討軍實轉饟以裕尅期進師斑斕山駐先搗中堅搤其吭嗉砯崖防防奅投新鑄旋破約咱賊始騤瞿度力不支先期脫兔布朗郭宗迹賊竄處旺遂就擒並覆厥家【葉】檻送於京械手系脰【葉】厥父已俘子將焉如【葉】賊罪貫盈而生是覰乃索諾木黨惡相助恃其阻深蛩負狽附更煽羣醜以爲連絡【葉】敢肆豨張噬猶困獸【葉】作爲豺虺披猖昏夜【葉】竊斫我營幹掫不預抗我顏行戕我跗防我乖重閉彼伺不虞【葉】當輪僨轅勣用不續【葉】

皇帝曰吁其又可恕立取旺出刌膾以防區別勇怯申律按誅【葉】更選勁旅霆激電騖期門羽衛領隊先駈【葉】吉林索倫奔屬載聚【葉】哮悍毅勇並鋭以赴戈鋋彗云鞲靫雷野【葉】虎夫豹騎肉薄淩遽小挫益厲彼驕我怒尋收美諾月捷報屢盡儹拉地挾日攻取帥臣上言【臣】忿且懅祗承

睿算乘勝翦除繩橋朝縛革舟夜液獠江澎汃箐林滋茂【葉】千尋一綫九折十步攀援而上躡景超虛【葉】不翅而飛以身騰翥環龜鼓儳四萃兼舎【葉】拔壘刳塹鎗防矢注衝隆競進火燧疊舉彭贔駭轟熛焱烈熾【葉】大叫搏敵皆裂气吐崴防掣跌賊骸撐拄余悉膽落扶創逸去焚其寨落走其守禦天社何有地險失據賊眾乞降僧俗男婦【葉】籍其健少隨營走趨轄以屯土荷防而怖悉彼所有氊罽鹽布牛羊滿阹糌粑載塗【葉】畨酒靑祼千秅

帝嘉羣帥錫馬騏元狐孔翎好整以暇【葉】巴圖魯號帝錫慶譽我武愈揚樂與敵遇雨不知濡寒不知沍仰攻下壓瞥若颷霧巖鉤水漉捜剔逐捕賊窮趫黠載僵載踣竟殞其軀天獄無赦【葉】賊黨見窘環跽而呼窖屍出獻求緩須防【葉】髑髏糢糊請洗血涴帚紅黃缺齾如踞函其馘級驗實無詐【葉】我師冞入洋洋長驅【葉】傳檄所之畨樂來迎【葉】萬牛臠防萬夫簞壺【葉】導以竿殳願忠效勮我攻其堅掎角啟胠絕其飛梁樓塌磡倒【葉】藺石渠答有巢莫防一洗勒圍靡險不到【葉】畨地轉敵賊無所措兩軍夾水如人如羝在藩如鳥入笯露版星馳

旌門春煦萬里紅旗如夜向曙

東西橋山聳誠望慕

泰嶽

孔林載紆

鑾輅臚歡

慈寧受福則那【葉】

郊勞

廟獻人神悅豫第乃勲劼飲至而飫犒賞將士帛粟府庫存卭定筰寛租休輸還師袵席若時雨雨參旗玉井祲廓氛抪七羌九氐轉相告語無若逆酋睯不覺寤父子繼戮兄弟俱獲【葉】今我種人無少無耄【葉】服事

皇帝永戴無負【葉】面內歸誠有祝無詛同我太平年丰

物阜【葉】

皇帝神聖治臻從欲【葉】兼容並包天覆徳寓孰有不恭

揃披弗嗣【葉】

皇帝神武羣防在禦龍韜虎鈐宻運廟謨【葉】決勝善斷戰徳伐謀【葉】金川再平萬方輻輳【葉】南北車書東西尉【葉】令肅江源化覃區夏【葉】禁韎兜離象胥鞮鞻並陳王防咸奉正朔【葉】趢趗三五較功非誇【葉】朔漠靑海

前烈允爥【葉】鞏丕丕基長世受胙【臣】作凱詩以協朱鷺

平定兩金川詩【五古二百韻謹序】

宗

人

府

府

丞【臣】竇光鼐【臣光鼐】稽首頓首言【臣】伏見

皇帝陛下天運神斷致討兩金川五年之內躐險除梗

肆靖畨徼

勒功美諾勒烏圍噶拉依

告成太學

駿業

鴻文巍煥莫並【臣】伏惟自古帝王功業之成必有詩歌商周雅頌皆經宣聖刪述著爲經訓唐憲宗翦除藩叛其臣韓愈則有元和聖徳詩平淮西碑栁宗元則有皇武方城雅撰述功績皆稱能事至五言始於漢魏敷陳時事間有長言而樂府雅頌多尙簡韻唐杜甫輩始盛爲長篇紀事古人稱爲詩史韓愈因之其辭雄奇怪偉輘轢古今而紀功之什獨不槪見臣嘗伏讀

禦制西師詩指事屬辭詳犁顚末以史爲詩郁煥鏗鍧聲諧韶武善盡美具生民以來實所未有【臣】每吟誦舞蹈不能自已輒忘陋劣妄擬形容謹依

禦制碑銘所紀作五言古詩一篇詠歌用師之艱難且

欲以推明

聖人不得已之心昭示來者垂爲金鑑述事求詳遂積

至二千言狂不知裁徒增慚汗

天討兩金川辛卯歳初役旣事丙申春二月朏翼日【葉】

露布迅飛翰羾來未旬歷

皇帝上

陵還歡呀闐畿陌【臣鼐】趨東郊忭蹈陪芾舄展采方告功彛章隆率昔乾坤鋪鴻藻灼爍快良覿仰維聖躬勞防載勤指畫紀述思雅頌巴渝竊多恧羲娥景光繪繪固難悉【葉】溯自殷周盛羌氐來不隔亦越漢西南夷種雜卭僰在唐吐蕃驕余蘗遲殄熄歷代羈化外由來示勿絕【葉】洎我於

朝初近徼土司置【葉】差鱗傍桃闗犬牙錯疆場儹拉與促浸小大自區異【葉】儹拉性不常促浸尢剽賊其人習角鬭其俗尙巫覡岷峨蟠地絡秀頑別支脈陰岑疊穹霄連天集鋒防林篁蔽髙深黝儵气霧積湓流中宛轉經巖遞渹湱禹乘徧隨刋偶然遺嵌隙因緣營峻巢鷙鳥困騫翮羣居友豭鹿侶遊防鼪鼫往者從師徵嘗曽受符檄安撫假頭衘

恩許世其職詎意莎羅奔恃險志蠶食遂與小金川勃

諍搆訟鬩頗類猿王孫異居而齗齚

皇帝歳戊辰聲討罰旣釋

湯网恢廣野謂宜心面革不思並生育而復孤

大徳野性譬貪狼貛也實生獥有蠢僧格桑鄂什肆轥轢守吏理諭所以明順逆諄誨至再三亦未辭屢迪旣乃抗顏行

大師爰致詰【葉】羲爻戒否臧愞躁義均斥奮武僧格宗至節歳元黓萃鴞聞驚瞠鱡見綸避【葉】長驅搗空虛逆父早見獲首禍猶稽誅追逋藪應剔如何索諾木公然爲羽翼蓋玆二逆酋同惡連肘腋緩則觸蠻爭急則唇齒借相倚駏與蛩相狃虺與蜮頓有假足走毒甚含沙射伏莽美臥興麼麼豈彊敵魯雞之不期蜀雞伺其殆葉追思木果木義憤塡胸臆是時臣阿桂當噶整師出【葉】

特詔授將軍仗鉞總戎律【葉】佐以邦之良方召各因利【葉】重簡健鋭營三千心惟一【葉】曁吉林索倫皆足一當百緑營更掄豪裳甲鬱怒激一鼓振

天聲美諾重蕩滌甲春取谷噶馬尾分道人【葉】宜喜旣嵚絨布亦崱屶兩路小頓兵猶阻攻所備【葉】將軍握中權乘馬度羅博【葉】淜普寨如林騰淩縱揮霍【葉】比臨遜克宗卻疑室間閾攢戈列重扄相持一經歳【葉】稍西乘喇穆丫口披日則次第收木城肯綮防黙格旣又奪康薩木思工噶克進據噶爾丹地控萬山脊譬如振衣襟先已挈要襋時乙未夏五其日霿晝塞官軍猝乘怠才此後戶辟嘬鋒試前矛乃復刳昆色衝颷兼夜動千炬爥林黑宜喜軍亦進別隊助爬櫛【葉】日旁無畱行聲援夾河北勒圍舊官寨經樓峙近側其勢若輔車槎枒相扶掖帶河爲髙垣五疊蓋穹石類形差況蟹利螯防郭索將軍出奇計於中教拏柵韓囊磡沙擁楚泅津梁失【葉】飛礮日相屬丸火宵更擲蛟龍地底奮訇連巖圻麾軍斫墻闑亂麻積屍骼傾巢無復完駾獸惟假息是時秋气中皓月如圓璧七校同一聲推拉聽永夕吉音遞

行在

天顏爲一懌破竹勢未竟操刀寧不割【葉】西裏逾建瓴所至任鞭磔索倫只斷梗雍中俄枯枿【葉】直抵噶拉依實爲彼狡窟【葉】其內聚羣醜鯨鯢玆一壑【葉】將軍軍寨下冬十有二月【葉】籠山架樓櫓如烹設鼎鬴北軍入獨松亦相爲犄角【葉】河西掃除盡遂與大軍合【葉】絨布守旣久聞聲乃乍落【葉】乘以定馬邦忽如下槁葉【葉】偕來防重圍張罘絕飛躍【葉】四面火器攻環墉摧霹靂臣刃摩參旗不日斧其嗌先是僧格桑盈貫致天殛促浸方見窘馘獻以醜來【葉】至是技已窮臂指次離析逆屬知不保出降垂涕泣【葉】然猶自枝拄及春再越朔【葉】番眾大搶攘竟夜聞嚄嘖詰朝索諾木捧符率黨惡【葉】弟兄洎頭人稽顙行匍匐其屬眾二千哀號同命乞【葉】我師讙以踴罪人乃斯得騈首比魚貫一一用徽纆俘魁獻

闕下以車來驛驛紅旗喜再至

頒賚逮傳馹翻思建議初此談何容易方當師之人跬步澀如棘直前或斷陘旁睨又絕壁局身緣鳥道進寸退逾尺阻以碉門重百千滿云直石城隠堂隍木卡密絲織力鏖獲一勝疑謂功可卽比歷谿谷轉愈覺天地窄五丁窘施鑿六壬難袪惑臥每愁啼鵑行或逐走貘涔涔雨徑滑峨峨雪嶠白凍結成垠堮冰凘稍淅瀝螳臂時怒張山鬼紛睒守之動旬月眡間才一撃有時學猱升或亦作駮驀或亦如澣裳埃垢尋褶襞髖髀時復臨斤斧奮劃擘嵎常攖虎負困仍防鹿擲凡師無常形利鈍分主客我客彼爲主舉足得局蹐徐而與之靡時乃盡曲折【葉】

皇帝宰神功定謀成在必【葉】按圖了眾米奇正用各適蟻穿倍九曲靈掌縱逺蹠歷險如齒牙時至以次脫【葉】又如伐山木斷斬逐枝節【葉】終然拔本根陰崖忽顚踣虎臣奮智勇

皇幄祕籌防西顧

軫弓刀當食忘中昃饋餉出

內帑多矣七百億要取定亂昧資奉固不惜王道貴執中用之如善奕應變非一局從時乃合契【葉】虞幹與殷武亦各垂聖籍憶我

聖祖時屢討厄魯特

憲皇繼舉事師勝事遂輟【葉】

皇帝復西徵稜光

前烈葉因之平回部天方均袵席前歳伊綿峪復覲渥巴錫卽今屯耕徧丰穰同西極周京圖王防何嘗遺遐逖矧玆地蕞爾乃我近邦域不聞藩籬內肯容狂猘咋有茅茁弗治蔓將蕪區宅萌芽背太陽其生詎能殖福善禍凶滛

天道洵可識

特命設巨鎭用以化頑黠【葉】諸畨慶安堵曰余莫毒螫

開屯土皆毛一視均孺赤

敷言記崇勲其地各銘勒書實

告太學

鴻業重撰刻前後兩大功皆以五年畢【葉】一則窮極逺疆裏二萬涉【葉】一則夷絕險艱難較尢劇是皆

神武運於古無倫比【葉】

聖人有不居惻焉

念羣力鑑佑歸

上蒼防謙宜多益

軒鼎緬

光靈弓劍

歆奏假【葉】

聖裏仍釋奠因髙

岱禮敕

詔於國之西

勞師豫涓吉【葉】酬庸崇上公

殊錫章服物【葉】

頒爵差五等珪組分舄奕綸閣賁

賜翎織府傾

賚帛

擢錄及防勞

褒防優陣歿耕氓

賜租復全半與酌別【葉】耄耉皆恵養瑕垢蕩一切【葉】輦路第嘉頌耄士廣芃棫中衢尊已同九野喜旣溢【葉】

我師還振振維時正登麥津門方移

仗郊臺卽奉

蹕【葉】

寵覲歡解甲

鍚宴榮飲至【葉】鳴鐃

親制曲厥聲應濯赫

紫閣增肖像五十輝粉墨

臚贊續

前編非惟紀成績佳兵用垂

訓兼以勵夕惕歸善本

慈懿

鴻號奉

寶冊

寧以禔五福

豫以同萬國慶雲捧

丹詔溶溶布

渥澤健運有常行中陽豈管測

帝命諶畏敬民依重稼穡

咨牧允柔能計吏除裒克

大冶鼓洪鑪簫勺鐃邪慝繼今億萬年永永歌偃伯

平定兩金川方略

欽定四庫全書

平定兩金川方略

藝文三

平定兩金川詩【七言律詩三十首】

內

閣

學

士【臣】嵩貴

聖主龍飛萬國同屢從閫外奏膚功金甌奠處山河壯

玉燭調時教澤隆

虹防逺連堤栁緑

云旗遙映岸花紅春風著意添佳景滿眼韶華盡化工

稽古巡方首岱宗婁區天遣鎭羣峯仙源曉聴泉聲溢日觀朝晞旭影重

昭代特隆靑社祀

熈朝不重紫泥封年來艸樹光榮極五載

鑾輿樂又逢

螳臂偏矜鼎可扛逺煩虎旅下川江遙知一箭先摧敵未築三城早受降鐵騎星馳窺浩瀚金戈日耀息紛厖又看

駿烈光千載方略從來未有雙

上將提戈柄獨持﨑嶇峻阪馬先馳旗開日月容何整令肅風雲政不私事出萬全非耀武師行九伐爲匡時羽林倘賦從軍樂鐃吹眞應陋漢詞蟻伏徒慿噶拉依踏平寸壤又安婦驚跳恰比魚遊釡躑躅還同獸在圍羽翼漸降囚玉帳鯨鯢先縛縶牙旗空教抱首思窮竄一炬無難羽扇揮蓬瀛縹緲肅

宸居五夜遙傳報防書磧上收軍才掃穴山邊列騎快擒渠韻流鼓吹靑霓捲影絕欃槍碧落虛從此邊隅安保障長蛇封豕盡驅除

制勝原因稟

睿謨酬庸韓範預分符功從采芑詩中敍畫向淩煙閣

上摹騎卒拜

恩皆挾纊邊氓賈勇盡援桴六師到處同時雨欣覩沾

濡萬彚蘇

煙栁金堤嫩綠齊芳塍次第動耕犁久知士庶從云日況值闗山歇鼓鼙萬里歡傳

丹鳳詔

九重疊下紫封泥絪緼瑞色從天降已有春風滿雪畦

典紀東巡二月諧乃諏吉日喜晴佳

璿宮早見宵衣切繡野欣逢

大輅防風暖郵亭陳土俗露濃蔀屋浹民懷侍臣共仰

天顏悅偉績新銘刮耳厓

曉看山色曙煙開

云闕先因展慶來雍肅

孝思光宇宙欝蔥佳气仰崔嵬禮隆灌獻馨香格樂奏

簫韶磬管催應有從臣歌樂只太平

天子謁

陵回

當年

聖祖沛深仁念切

貽謀俎豆陳毎到山莊懷舊澤矧來

原廟肅明禋詩稱

防武淵源合典重

重華奕葉新丕顯卽今傳逺略分明靑海又淸塵

橋山宮闕防朝曛

聖主瞻依潔苾芬惟十三年垂統緒縱千百載仰精勤

丕承

世徳恢先業爲報遐方集大勲福繁滋眞未艾共瞻五

色藹春云

南苑春濃節溫

輦回祗肅拜晨昏大年早卜駢

慈祉率土重教沛

渥恩紫鳳髙翔來

玉殿靑鸞環舞掖

金根經行艸木皆增寵桐柏花明映逺村

春波防灩動防瀾鸂鴛鴦戲碧灘逺隴參差催秀麥遙行罨靄接崇蘭光分繡幕晴煙霽影弄簾鉤晚照殘景物盡堪書上瑞近邀

淸眺待憑欄

永定河成水作闗西沽新漲碧灣環昔年底定籌民利今日時巡慰

聖顏珠樹燭燻麟鳳彩寶鑪香熱鷓鴣斑銅溝此更繁

華甚試聴謳歌溢市闗

士庶歡呼翠陌塡海邦重幸迓

珠軿旌旗晝捲橊花影車蓋朝翻拂栁煙應喜采風諧擊壤早看移俗絕懷磚

宸遊防度經齊魯萬物同春祝有年

仰瞻東嶽郁岧嶤繹繹亭亭捧九霄靑社頒春春益麗碧霞介

壽壽偏饒神壇本與甌同固元極還偕燭共調

帝宿宮齋容穆穆靜聴天際奏咸韶

泰岱迎庥葉防交吉鷁靑酒奠菁茅晴光近映靑璃瓦瑞色遙纒白玉防但祝

慈宮駢慶祉詎矜絕域奏歌鐃鬘云恰覆三花樹受福新

占晉二爻

逵泉回溯未辭勞早企宮墻數仭髙文杏滋榮依璧沼繡楣攢翠映

珠袍圜橋典重逾前烈鼓篋人來盡譽髦

聖徳相承情更切好從黌序振靈鞀

英武丕昭協止戈禮隆展慶聴鳴珂齊歸

聖教天無外載闡儒風海不波畿甸臨雍占曁訖泮林釋奠仰休和好音已見飛鴞集不數從前寶鼎歌萬國屏藩總一家欣瞻山左駐

鸞車兒童得意迎容衛鳥雀無心避鼓笳優老屢聞頒粟帛勸農時見問桑麻雨暘常得休徴合到處春開灩灩花

萱幃曉進萬年觴行慶承歡淑气翔已掖靑旂巡海甸載看畫舸出林塘桑云栁絮三春景鵲尾龍涎兩岸香珍重

慈恩酬未得不教父老費壺漿

玉輅朝回灑道淸遙聞警蹕近瑤京百神受職寒暄協萬姓騰歡鼔舞迎繡壤輯謡臚萬壽羽書陳防奏升平共欣虎旅班師日恰防

龍旂入鳳城

澤無私慶輯寧

勞還恩許醉仙風淸紫塞功誠防露湛彤弓績可銘世外有天皆砥屬寰中無地不儀型錦衣最羨從徵士脫劍何妨又執經

聖代寧聞險可慿逺煩聲討重膺懲偸生直欲同浮蟻

纓頂仍看似凍蠅

國憲不教希漏网軍威未許幸逃矰井蛙到海方知大別部降王共戰兢

憶昨西陲定壯猷九州之外辟神州天山自古誰鐫石月窟於今盡買牛舞稱花門稱小部歌同昧樂采新謳輿圖二萬收何防從此風聲洽逺陬

聖化遙知異域欽逺人率屬盡歸心同逾毳幕闗山險

歷渡防橋嵗月侵勒烏圍中欣

澤渥伊綿峪畔拜

恩深普陀快賭丰碑勒菌鶴紈牛紀獻琛

威徳元來曁朔南獻俘鉅典舊曽諳天山眞得將軍定黎土何勞西伯戡邊外雞聲淸午夜中原鱗冊靖丁男羽林小隊寛閒甚楊栁新隄正解驂澍雨調風愜養恬逺宣

淸問尙勞謙無邊景貺寰中應不盡波光望外添賞罸並能凝庶績豫遊惟以慰窮閻金泥此日銘功徳登五咸三萬國瞻

【防臣】艸莾擁靑山欲總衢謡賦大凡

徳洽天人宜頌禱典隆今古費雕鑱欣看六合歸其極喜見三苖格以諴敬撰蕪詞同夏諺五云深處和韶咸

平定兩金川詩【四言謹序】

翰林

院侍

讀學

士【臣】禇廷璋伏惟

皇帝陛下臨禦中外

徳威逺鬯闡赫武功平凖夷定回部勲烈駿茂振古罕儷乃者兩金川負阻抗命先後削平畨境寧謐神人咸喜

聖天子豈以彰撻伐侈聲靈哉其始也有不獲已之心而加以兵徵視昔西師費勩倍蓰至於

睿算指授用集膚功則一歸諸

天祐曁將師羣力穆乎不自居也金川舊屬我

朝土司乾隆戊辰討其叛乞降赦之越十年而其酋郎卡搆釁子索諾木濟惡以累世馮恃險阻蠶食羣落繼與小金川僧格桑合並背約以逞

天子曰此釋弗治其曷以靖亂鳩安孱弱爰

命將選旅分道進討嵗壬辰丒月克攢拉僧格桑竄服冥誅乙未酉月破勒烏圍進搗噶拉依丙申夘月克促浸索諾木及諸賊黨咸就俘獲兩金川悉平

上儀炳舉慶典龎洽【臣】伏讀

禦制告成碑文紀事詩什體大思精包舉翔實盛烈

鴻章昭示萬古固不待詞臣揚厲而始著矧夫淵衷宻運爲而不宰【臣】下譾陋之胸罕能窺仰惟是述盛事抒舞蹈抑猶古之志也謹爲四言詩一篇以獻其詞曰

皇王區寓八荒在闥懷仁詟義靡阻靡抑乃有金川蜀山屏蔽【葉】昔聞吐蕃屢恣狂獝遺種保居壘巢聚窟濡沐

聖化土司職率以版圖襲以印紱環三雜谷飫南北宻蟻垤蜂房可籠可櫛逖波金方突厥回紇西屆蔥嶺拓展月

天戈指定罔有遐濶豈伊庸羌敢跳而倔始嵗戊辰陸梁肆軼興師徵之振槁解節罙入深阻番眾慹懷樹頷厥角降幡髙揭我

皇曰吁武不可訖爾叛爾創爾服爾活爰貰爾辠振旅天闕覆幬之寛浹以肌骨宜玆世世恩銜威怛掉棄戈鋋靖息侵伐曽是十稔郎卡凶誖孤負

聖慈生成自絕擇肉而食磨牙四齧暴侮鄰封蠻徼流血革布什咱釁構禍結丹壩是殘俄彼是奪頻擾巴旺狼吞狶突增築碉櫓恃倚峨屹有子濟惡惟索諾木【葉】野性弗馴逞肆桀黠謂我地險千仭崒謂我力勍短刃長鍛如梟而乳莫我能遏戕賊刼擄風雨興孽謡唱維州生心疆裔【葉】彼僧格桑水火判戾冦而婚媾倐忽膠漆鄂什攻圍左提右絜畺吏遷延抗顏反噬【葉】

皇乃赫怒宣示克詰爾陰塘撐臂當轍鋤薙頑梗罰

不可軼將軍受

詔兩路並發資哩西掊逹烏南越入僧格宗劘隍掃穴師防美諾徇底木逹縶彼老狐豎酋逺逸乃定儹拉招徠撫卹促浸負嵎屯擁醜類【葉】助逆容慝移討其猾師偶弗戒緑營疲苶阿桂整眾申固軍律遂

命定西専閫授鉞吉林索倫健鋭火器【葉】料簡熊羆桓桓仡仡我蝥弧歕我浴鐵壁壘變新士气振厲【葉】明亮佐之分道統帥先聲敵愾咸憤所切美諾復收曽不旬日谷噶馬尼轉戰橫截爭據要隘雷轟電掣木溪灑進宜喜索甲【葉】日旁以前至額爾替【葉】環山夾河陸砉波撇上將西路神施鞭抶羅博淜普門戶斯鍥喇穆山梁斗壁奇崛肉薄魚貫趾頂摩戞取康薩爾注矢閕豁一躍萬呼山谷摧裂噶爾丹寺層碉毀撤昆色拉枯十剪六七直逼勒圍搗虛掇窡

駕駐木蘭紅旗飛馹彼駾而喙技窮計屈尙思困鬭自速爾滅西裏下壓粉碎窸窣再剪索隆得建瓴勢【葉】周怯四圍根株斷抉搤吭拊背薫穴灌垤洶洶內沸膽防魄失彼有腹心潰散披靡睢旴嗢吚泥首駭怵彼有母姑昆弟親暱攜裹孩穉繦屬而出如魚遊釡如鳥投紲爾時河西河賊藪蕩刷雜獨松籜捲介掇絨布一軍南路牽綴乘勝摧朽傳檄迅疾合圍噶依礟火震烈猶以死拒繼乃窘竭罪旣貫盈兔狡奚脫轅門累累顙跽乞渠魁就俘盡剗牙枿功蕆五載

宵旰宻勿

睿謨廣運稟承

聖哲軍書刺閨

乙夜披閱用正間奇信賞必罸韜鈴機要指示纎悉每

飯不忘馳

諭尺一進無疎懈勝毋滿溢體予好生脇從毋殺頑獷必鋤以怙良弱【葉】烽不晝驚戶不夜閉

皇曰欽哉

天庥彌劼念玆將士衝霧防雪石卡巃嵸冰崖仄滑身經百戰奪勇咆勃將軍指麾大爲洞徹並力一心乃敏乃決宜防汝勲錫汝爵曰阿桂上公團龍繡纈黃金之帶孔雀靺鞨誠謀英勇首功罕匹曰丰升額繼勇貽厥明亮襄勇能事頏頡超類軼羣曰海蘭察汝侯汝伯汝子世閥曰和隆武果勇晉列參贊領隊男爵差埒嶪嶪

紫光圖畫佩黻參與機政鼎立爲傑夙夜宣勤前席溫室並貌丹靑流傳禩世【葉】四言纘贊親禦

丹筆五十闡尢蜚英騰荗【葉】其次逓掄行間精鋭【葉】文臣綴詞衍數載揲論功行賞下逺禆末挾纊投膠鼔舞感悅丙申之嵗以春二月告於

兩陵防鞏祗遹露布適至允符昭謁奉

皇太后東魯

巡蹕防岱巖巖泗水潏潏獻功禮成歸數軍實枤杜勞還鐃歌八百凱歌倚之中和樂闋鼓吹鞺鞳聲動轇轕

六龍躬迓於郊秩秩

家法永垂抱見接膝琤瑽照耀貝冑犀札扈從雍容寵賚天駟【葉】弨弓醲醴報宴是設都人聚觀夾陌塡咽於

廟於

社俘囚獻畢

禦五鳳樓劍佩鳴嘠首亂者誅伏罪斧鑕修文偃武典

禮肅括載諏今辰五月初吉寅奉

徽稱寧豫歡洽【葉】慶賜遂行聿渙

綸綍蠲卹兵農禋祀嶽渤免減累系咻噢耆耋晉級百僚膠序秀茁詩陳多士錯落珠玉【葉】授簡自

天束帶束襪

湛恩鴻龎遐邇曁訖勒銘成均

天藻炳蔚功成弗居淮西比絜爰及裔壤穹碑嶻嶪防余成吟詞事賅核嫓西師詩光照卿霱方略載纂中外函壹桃闗迢遙稽證史帙漢西南夷冉駹據割

唐宋威維州縣屬【葉】城建無憂卭籠山谷【葉】元明以降覊縻疆索【葉】西通衛藏秉教釋佛宜可化誨合掌菩薩云何貪嗔彼迷津筏我

皇威憺雕題窮髮不譓有證若破蟣虱我

皇慈覆並包百物靖爾蠻觸拯爾饑渴以安邊屯耕耩云郁以鎭畨徼亭障森萃【葉】移駐専閫永靖芽蘗蠶業玉疊萬里乂謐旁落畏懷不假嗔喝俯首內面同軌受轄

聖人持盈寅幹益至【葉】休養生成元气回斡銷氛錫福

善建不拔【臣】作詩歌

武成是述

平定兩金川詩【七言古一百六十韻】

翰林

院侍

讀學

士【臣】陸鍚熊維

天眷徳

聖受命明堂執極臨樞璇寅承

謨烈守兼創率履

王道遊平平大蒙卽敍越經宿蒲瀛蔥巘羅璆蠙濮鉛

祝栗訖

聲教矧有蠢類如獽狿金川阻絕當兩川谿幽箐宻紛鉤連西山八國押蕃砦黑子影落天之邊冉駹白狗或余種夜郎浮竹灰重然姜維城頭舊守捉十三部逺依峨犍桑門職貢紀寅化百眾狎恰隨幢土官底部闕族系墋黷茫昧同飛翾突施黃黑辧娑葛靡當大小分防幵嗟哉人面畜以獸

幬覆久沐

恩膏偏三宣六慰鞏牙錯

王官受治無譙詽筰都耕鑿盡版籍蘗芽誰遣生螽蝝郎卡金川昔有釁恃險蘊毒濳吹扇豺聲蜂目迹始露榿林棘路遭刋剶斯時澤旺聴穿鼻幽縶阿惡何孤孱欨闗呼龥達

天闕

赫斯一怒剛辰蠲孤豚出穽復汝土

恩逾骨肉蘇枮防

黃鉞一下無所遁禠�悅魄行趄遮塗扶服稽厥角

載頭乞命祈哀憐好生

聖徳並

天

地祝网蕩滌除污愆

詔書尺一下幕府旗門頓顙張降旜

皇仁寛大貰汝斯期汝奉信綏疆埏豈知祝頂刻骼誓兩面皮覆甘欺謾虺心未化倚窟窖鷹眼欲絜離縧鏇十年違順犯唇齒革布什咱驚爬揎綽斯甲

環三雜谷血口呀呷流腥涎碁分諸部各肝膽雞肋不敵張方拳郎卡自斃剰遺育索諾木性彌梟鸇屯粻繕璧計持久萬蟻一穴爭趨羶時聞竊出盜種落水火日夜相熬煎

聖心並包擴

天度謂是何足勞殳鋋勤師逺渉非本願蠻觸之哄奚誅焉未妨玉斧畫大渡漫事湟陿遮先零爰

咨畺吏申約束祗令帖息歸牢圏籌邊閫外幸無事一掌不塞流涓涓公然白晝跳踉舞磨牙舕古心無悛彼僧格桑乃怨耦匪冦婚媾旋交忺西封規並鄂克什闖逹色拉圍其埋牲誦咒托修郤經嵗屯結驅凶儇九頭夜嘯虎生翼百足曉聚防憐蚿猘兒狂逞思反噬竟奮螳臂當輪輇

聖人曰嘻汝逆竪敢負卵育忘生全豨虵肆食意無饜坐格符徼如遺捐維州橋邊飲戎馬誰造此曲聲流傳及今不剪坐滋蔓何以輯安閭閻編用兵事有不得已魑魅可使民逢防六師奉

辭伐有罪堂堂建纛朱斿纒

天戈所指撥防醫巴朗拉曲先摧騫逹圍資哩以次定披胸抉脇知膚防逹烏鳥徑正庨豁鼓遙應聲鼘鼘由僧格宗破美諾半月直搗笴籬狡童十步九顚蹶喙走站站追飛鳶舊巢復歸布朗郭伏莽薙盡無雚防羊腸詰曲穿美臥遊魂假息還蝸跧金川黨惡作逋藪閉匿不聴長繩繎移師約境剪角距雪山萬疊摩穹顚噓空一昔起妖霧前茅失遉功回邅波書竹罪難罄憤懣气結均靈顓定西將軍印如斗有

詔阿桂釐中權師仍西路更南路副以明亮分雙甄虣騰健鋭嫻步伐索倫精甲思張弮大旗獵獵車闐闐其一敵萬徒七千將能將兵

帝將將敵愾一意金同堅佽飛騎士防秦隴射生衙校徴黔滇賜支子弟亦制梃宿飽踴躍攜庣鋗重収儹拉靖反側

握機鑑秉珠囊懸形殊主客佇猜阻拾枿果不煩挼撋谷噶風雷齊阻陣緣溝一綫靑谸谸五更軍聲閙鵝鴨踏雪直進花吹緜嵖岈馬尼亦斗絕盾孔倐忽揺金蓮卡卡角嶺斷行迹捫參歷井飛空仙賊鎗暗熸喑不發蠶叢辟道睛刳峯尖蔽虧羅博瓦白羽沒筈開神紛紜困獸短兵接躡徑肉薄靈姑騫先聲欲懾艸木動砰訇競走丰隆鞭連山零雨濕輜軫濯兵早挽銀河湔靑尼盤盤暫休卒礮云斷處晴光穿睢盱醜類尙死拒危碉如織排崆師徒抝怒志吞賊願肉爲食皮爲韉將軍驛奏稟

宸算絕徼

坐照猶堂筵山川曲折運

神筆咫尺不爽呈幾先喇穆喇穆勢緜互西峯削肋難梯緶鬼神無聲天宇黒半空突擊來題肩阹周日則擘丫口當喉一瞥金戈挻専車朽體遂輦送糢糊暗辧豶牙劍鋒旁指防格爾榮格敗萚隨風旋蹴康薩爾塌重塹才三晦朔衝弢鍵木思工噶唾掌得跂跂脈脈窮防猭射沙躨跜防伺影遜克後路淸藪淵身飛騰防超距昆色頃刻成焦燀拉枯眞比科上槁落星如雨鉛丸圓先時南軍北攺斾宜喜奪隘乘機便日旁左右並堙鏟折箠甲索扔畦阡黃雲捲盡茹寨麥平坡一角開原田貔貅萬竈夾水陣觱篥隠隠河西壖勒烏圍乃賊右臂卭籠髙下通闤意將堅壁支旦夕墻築羊馬濠蜒蜒抵瑕擊實用奇計樹柵百道臨河沿轉經樓接冷角寺透渡無復劃皮船黿鼉暗踏橋柱坼臥波忽斷長虹眠曵柴相排壓層磡布囊重疊量沙塡霹靂裂地出擊賊賊腦化作吹空煙月輪髙髙夜正午太白吐角垂秋躔危窠瞬息付煨燼灌藂立散棲枝防我師乘勝更罙入建瓴直走如奔泉三峯挿霄亙西裏云根百丈都盧緣索隆科布布魯木一一震慴踣而傎朗阿古則朗噶克噶占首尾紛糾聫縱橫跆籍無頓刃看取妖血銜刀鮮雍中捨齊捜伏鷇凥睢失處收衿咽靑天白日不照汝羱羝枉自祠神祅噶依圍暈合三匝常山蛇勢環軥捲河魚腹爛中自潰𦇤負屬尻交蹁母姑己作猿在檻姎徒丏息芒生人燻防穴馬嚙尾唶汝殘喘安能延羅罝髙張飛走絕投奅不斷通宵防獨松馬邦趁節解幕危鼎沸誰援撣徇軍瞎乾方觳塡隍智盛虛孤鄒本是砧俎物詎比肉袒還羊牽開門蒲伏就司敗兄弟扶曵偕挐遷擒生累累致戱下組以系頸索以攣將軍磨盾艸防奏署日丙午書之牋上言一鼓下逆壘洿瀦厥室夷爲仰遵

朝指布威信悉撫誘脇收鯨鱣下言執訊獲戎首盡族無一逃篝筌軍資器械別簿上謹奉露布飛防防牙旗票姚紅一防馳逆八日來何遄遙通喜气一萬里桃花寺裏桃闗前劃區別壤設鎭戍統師管鑰持麾専角聲和平吹落日營門擊連疆巴歌渝舞大和防蘭幹細布輸賨錢蠻童髙臥放牛馬燒畬到處催耕佃風雲戰地一回首但見疊嶂靑攙天恭惟五載紆

廟畫

宵旰纎悉勞茵氊

指揮貔虎一心力攀危涉岨忘胝胼軍儲轉運出太府不破一秉民禾防塗歌負載樂和顧

慈膏稠渥安糜

徳音念我士勤苦月請時復加廩廯三軍雷動如挾纊

髳濮感

澤詞謱謰春臺和气滿春棧靈苖沃野春阡阡

雷霆雨露備溫肅坐決

長策符莛蒓

武成震疊萬萬禩赫耀防爽咸昭宣酬庸申

命史祝冊五等疏爵光貂蟬淩煙畫贊錫

奎翰如作彛鼎銘南防

珠丘只謁告

祖

宗仗引

禦蓋擎鮮扁鸞旂在泮

聖見

聖萬舞有繹陳嘉籩迎

釐岱頂奉

安輦天門日觀羣霙騈凱歸夾路聴防鼔正及照眼橊花

妍黃新莊南張

禦幄杕杜

親勞王師還

午門立仗受俘馘以獻

廟

社儀文防

徽稱臚慶崇

璽

牒朔曦防午輝芝梴禮成

頒制坐

前殿

恩浹海寓覃蜵蜎辟廱丰碑屹丈五虯蟠鳳翥毫如椽磨崖

制作照荒裔永鎭聾俗丹靑鐫羣臣晉頌

上功徳敬奉

聖壽彌億年持盈保泰仰

衝防猶凜夕朝乾乾【小臣】槖管職記注戴

髙遊

聖詞難詮萬分究一揆典實不數常武周詩篇

平定兩金川方略﹤史部﹐紀事本末類﹐平定兩金川方略﹥

欽定四庫全書

平定兩金川方略

藝文四

平定兩金川詩【七言律詩十二首謹序】

司

經

局

洗

馬【臣】夢吉【臣】聞立極統元之聖授圖益地之君或制五兵或張九伐蓋兼弱攻昧訖聲教之大同禁暴戢凶佐雍熙之郅治皆秉如神之智本至仁之心如權重輕不爽銖黍如度長短不失毫釐運籌帷幄之中置民衽席之上折衝萬里亭育八埏廓淸荒戎光宅防縣協神明之幽贊成上下之交孚前典攸稽於今爲烈欽惟我

皇上仁恩丕冒義聞宣照化澤浹於遐方謳歌徧於寰宇南諧北曁西被東漸凖夷回部逺隔流沙一舉剪滅土爾扈特僻處絕幕重譯來庭凡有心知血气莫不尊親至於鳥獸艸木罔不咸若乃金川逆酋索諾木僧格桑等豺防濟惡狼狽爲姦敢背

深恩自幹

天討始而穴中私鬭觸蠻姑聴其紛紜繼且化外慿陵

蛇豕竟思夫洊食

皇上深惟國體遹求厥寧

簡大將以專徵選佽飛於七年惡木務去悉拔根株蔓

艸難滋不畱萌蘗

神謨決防坐收示掌之功

睿算披圖悉仰發蹤之效

特命將軍阿桂等遄趨西路直搗中堅收要害於扼吭指髖髀而導窽副將軍明亮丰升額等偏師犄角列校衝心左拒右盂內訌外撃諸【臣】稟承

方略仰借

天威揚黃鉞以除殘勢同山嶽麾靈旂而敵愾气挾風雲幹盾行來峻失祈乏之嶺欃槍掃處險無卑耳之溪𨿽復束馬懸車疑臨無地俄而麗魚拔幟驚降自天先聲奪於搗虛勝算恢於遊刄擇利而動旣乘破竹之機轉戰無前遂得建瓴之勢俘昷禹以釁鼓績奏崇朝縶鬼章於檻車捷無虛月美諾遄破僧格桑走伏誅促浸全平索諾木坐成生縛長鯨旣得巢穴一空封豕載擒胎鷇皆覆從此旄牛並塞永無烽火之虞卭笮諸蠻聞靜驚尨之吠皆賴

聖謨廣運動不失時故得

大武觀成戎昭致果累累曵帛胥曩霄贊普之渠一一

訊囚並利豆迷桑之醜

皇上博稽懿典

親舉隆儀

告集勲於

橋陵展受成於

闕裏

岱宗望秩

回鑾輅以勞師

廟

社獻俘

禦鳯樓而

頒詔敬崇

尊號歸福

慈寧疊沛

恩膏臚歡海寓【臣】職司簮筆欣覩戈抃舞難名諭莫罄敬陳長句兾葉奏於宣鐃俯愧小言庶竭忱於窺管

殊域宣威奏蕩平

聖謨逺屆武功成風和雪嶺春消燧雨灑桃闗夜洗兵通道昔年徠貢馬受傳今日獲長鯨從玆坤徽都無險萬里提封接塞城

借箸前籌集百工天開偉略日

宸七旬階羽書空紀六月戎車事不同鐵騎云屯驤禁牡牙旗電掣奏膚公莫言僻逺要荒外總在

皇綱咫尺中

醜類寧容恣蔓延師中

錫命

睿謀全韜矜密授元臣略節制遙伸大將權刁鬥森嚴

開玉帳羽林鼔舞簇金鞭

尭心豈樂陳丹浦但掃塵氛靖塞壖

有徵無戰是

王師猘犬何當負

主慈嘿啜漸亡唇齒國郅支翻效爪牙資乞身頓顙來何暮坐井跳梁悔已遲堪笑野心眞反側長纓今日靖邊陲

栁枝遙映錦江春都防宣威

詔重臣挾纊飲醪伸士气織橦種芋荷

皇仁鼓鼙已壯軍中樂祍席胥登徼外民雪棧天梯通

絕險路平如掌接峨岷

維州橋外六千程八日飛傳露版行

聖主上

陵方駐蹕令辰奏捷恰抒誠嵩呼劍佩趨

雙闕樂譜簫韶合九成朱鷺頌傅人愷藥萬方提福是歡聲

髙山仰止見墻講道修文典禮詳崇

聖更思瞻

闕裏安民適際定遐方心探洙泗淵源合堂啟金絲俎豆光溪只獻功歌在泮

鸞旗直繞杏壇旁

黃屋光臨自九天將軍颺拜

至尊前芙蓉小隊閒排甲楊栁新堤緩著鞭鼉鼓記程鞀鼓樂鐵衣出塞錦衣旋淩煙圖畫兼

題讚千載榮施播簡編

訊囚大獻眾如林底定還勞

聖慮深肅借明禋

祖徳勤將寅畏答

天心

推恩九服光圖史歸善

慈闈冠古今舞勺歌雍追盛事功成雅奏紀元音

羣疑獨防事如神

睿算先幾運

玉宸雪棧迎曦銷祲蠥參墟旋斗防星辰舂喉已獲專車骨釁社先擒繋組身最是除殘解慍和風玉壘徧陽春

湛恩汪濊釀休和

大禮光昭慶止戈虎旅一行淸徼塞龍韜萬里靖闗河

齊歸

文教天無外盡稟

聲靈海不波更聴唐菆譜新樂軍中同唱白狼歌

扶輿

聖化洽羣生薰軫吹和徧八瀛不用披圖橫玉斧盡收絕域作金城山川一气歸

仁壽云物千年紀

治平抃舞【小臣】同撃壤愧將歌頌佐咸英

平定兩金川詩【七言律三十首】

翰

林

院

編

修【臣】吳壽昌圖陳益地軌文同綏靖先凴

睿略雄黃鉞示威馳徼外雕弧懸象朗天中糾邦法並詳司馬戰野師原數有熊今日蠻髳昭底定劍長何止倚崆峒

玉節金鉦下

九重當陽

聖主禦飛龍直教荒域咸歸版肯使邊庭暫舉烽蒙海多年寛夜戍花開是處樂春農天西二萬開疆後更集鴻勛慶再逢

西望迢迢溯蜀江金川畫土中邦頒符夙許稱安撫通道何曽隔冉駹豈謂夜郎旋自大尙傳日逐未全降欣逢北燮南諧盛不久荒籬息防厖蝸角交爭釁易滋久幹聲討動

王師受降金甲勞前度起旅牙璋記昔時功在銘鏞師

武力法寛弛罟

聖恩慈防羆生後猙獰甚鼙鼓重聴將帥思

諸蕃牙錯壤相依俶擾無端約法違猩狒笑啼蹤莫定巴渝歌舞俗全非尋戈屢報戕鄰部出柙惟聞搆禍機扶弱抑彊

天子志旄牛徼外羽書飛

羈縻州設是唐世殘滅原非

帝意初單騎果傳回紇帳百蠻應奏尉佗書好音畢竟誰知革非種由來不畏鋤要隘堅碉莽林立疆臣鎭撫近何如

恩深雨露竟全孤旅拒顏行熾異圖自得繋援階更厲相依唇齒藪同逋魅形早入軒轅鑑妖羽難逃哲簇弧蠢爾披猖播謡諺維州橋畔得窺無參旗井鉞隊俱齊三尺初勞上將提迎陣云生嚴道外洗兵雨過漏江西便教鬼膽先驚破寧許

天誅或久稽此日前驅臨大渡應嗤斧畫篡全低

先指靈旗出

帝階障髙力遣五丁排謀深剪蔓圖宜早勢擅摧枯往自諧鬭垤已除牀畔螘窺天眞笑井中蛙試看美諾旋犁入梟取封狼置槁街

虺蜴潛形伏艸萊髙牙移駐尙徘徊蜚亷善走身先頡利相援騎忽來事比東隅容暫失軍如細桞信難摧和門計日聞還定嘯狖蹄鵑莫漫猜貫盈反噬討重申攺授元帥誓虎臣封豕豈令窺上國短狐枉欲噬逰人倍嚴刁鬥非常肅別樹旌旗變色新急斬樓蘭圖報

主射聲勁旅盡忠純

雕戈麾日劍淩雲萬帳貔貅集勝軍敵气盡看騰壯气防朝旋報斂遊氛指揮令假中權握掎角形兼兩翼分反側再收親進搗先期凖擬奏崇勲天成重阻限平原絕磴懸崖手莫捫嶺雪未冬己巳積林篁當午日猶昏玉門闗險徒虛語銅柱標遐詎並論

九伐何容寛負固等閒相看作防樊

將將崇升授鉞壇

廟謨宻運

聖心殫官占預卜師貞吉樂府誰歌蜀道難問罪聲偕

金鼓震成山米聚

殿廷看岷峨萬里通噓吸一騎飛塵控夜防

龍蛇列陣勢回環蹴踏偏於鳥道山拔幟呈能來七萃荷殳效順見諸蠻平添斥堠周防地不盡芻糧絡繹間如此飽騰新士馬阿誰慿阻說當闗谷噶西橫馬首前﨑嶇康薩防還連峯余蹠掌千尋削地到鉤心一綫穿磨壘每慿風雨連舞梯多在雪霜天相持經嵗欣攻克遜克宗元守最堅屍呈疏屬計無聊爲懾威聲等沃蕉棄甲縱猶遲面防懸旌己自劇心揺千軍橫掃無堅壘百計兼攻見詰朝記取勒圍淸舊窟素啇秋半月圓霄獨松隔水聴鳴髇絨布通時扺近巢諸道揚經索度一時破竹及鋒交兵如回曲驅馳疾陣應常山首尾包送喜頻稱傳檄定論功第一在前茅坎穴窮捜孰計勞

天兵四面已周遭渡河屢看收馴象橫海爭期防巨鼇合隊魚麗隨岸濶排空鶴列入云髙定知飛走俱無路噶拉依空守防牢

飛礮雷硠紫熖多轟摧岌岌窘麼防奪闗只待傳三鼓去塞何由遁六嬴延喘勢難憑險惡就禽時恰應中和

皇威到此眞丕鬯蒲伏軍門盡側戈

窮酋尺組頸交加梯棧鉤連走傳車作霧蚩尢甘裂髀血人劉辟漫磨牙羣空豺虎腥風息樹散蚍蜉醜類嘩想見邊岷觀掃蕩香醪凖備有家家丹旌一片迅飛黃電激星馳向

上方到日風光傳焚火度來江水是平羗全節板楯收

甌脫正詣

珠丘望鬰蒼鄭重凝府復揚烈

屬車聞喜

五云榜

晨披銀匭夜論兵五載機宜

睿防成非是

幄中操勝算可能閫外重橫行自天快覩樞鈐朗奮地

如聞鼓角鳴應識

宸衷寧得已六師只爲不庭徵

在頖功宜告教寧

素王居近金門庭特從

東狩申尊禮殊爲西徵震濯靈蜀賦漫誇珍蒟醬漢熢永報熄兜零雍容偃武修文防釋奠隆儀邁上丁

躬掖

安輿頌日升天門遙睇最髙層封巒本陋云亭禪紀嵗常

欣章蔀增壽宇介釐開玉防

徽音歸善麗金防

慈寧普錫蒼生福嘉防千秋覩未曽

獻俘

廟社煥宏猷蟣胏蜣不暫畱渠血畢來誰漏网神人胥

忭爲同仇塵消紫陌翔鴛侶云防

黃衣

禦鳯樓

萬嵗聲中徴吉語保寧城木號無憂

勞延臺迥暢

宸襟飲至榮霑玉醴斟五等遞班周爵貴長歌同入漢

闗深錦衣顏色圖麐閣

赤輅郊圻肅羽林夾道薊門楊桞緑歸韉次第趁芳陰

鳥防驅除穴徧探釐成樂土勸耕蠶屯畱校尉千秋利騎過嫖姚百戰酣不動星躔分井鬼最髙驛路置西南懸知蕃落淸寧後雅雨黎風分外甘

親裁凱唱壯珠鈐

睿藻欽將

天筆兼紀石首從黌序內磨崖遙上翠峯尖燕然舊勒功徒侈劍閣遺銘義並嚴何似窮碑萬年壽星輝日麗聳觀瞻

明堂坐治賀登咸

詔下云端木鳯銜

闓澤更傳覃海宇

校威早已掃天欃衢尊徧妖徴同樂階羽長馴感至誠

蠡管【小臣】叨載筆竊攄頌附瑯函

平定兩金川詩【柏梁體一百五十韻謹序】

翰

林

院

編

修【臣】平恕

皇帝四十有一載二月丙午定西將軍【臣】阿桂攻克噶拉衣禽促浸逆渠索諾木盡俘厥族屬醜黨檻車以獻甲寅捷音達

行幄先三日

上以六師巳蕩平窺境合爲其巢大功旦夕蕆是

日謁告

兩陵沕穆對越孚應如響蓋禮成而露布至也

上寅承

右序懋集

慈釐秖翼

安輿行慶東土迓

純蝦於防岱告膚勲於泮林四月戊辰旋

蹕竟郊將軍阿桂振旅如期至

勞還防功五月元日崇上

皇太后

徽號上儀鉅典次第畢舉寰防大權【臣】竊聞古者幅員隘狹鼓濮徴盧巴西南棄之荒服不及以致我

朝統馭埏紘大平太防莫不臣僕矧金川近蜀徼世受職號以蕃育種類此不得以古荒服例也戊辰之役開网祝禽不悔於厥心恃彊雪鄰革布戕號什圍諸土司顚蹙沸攘靡有寧日顒首樹頷吁告近闗此不得以逺夷弗救也不訓而徵

天子弗爲令守土吏開諭福禍俾無終迷迄用弗悛妖言繁興包藏孔姦此不得以蕞爾弗剪也昔三苗饕餮居於洞庭旣格旣敍終弗用靈堯舜兩徵遏絕矧金川旣逆實倍苖頑者然其積險勞角一二仄經永雪緑營諸軍懦弗勝任賴我

皇上迅發勁旅百戰摧堅卒申

天討夫鋪張功業鏗訇炳耀雅詩尙矣然地旣在淮徐太原之近又非能掃穴俘渠其時王者未嘗制困

外惟資力於師武臣調給軍食皆出井賦今萬里之外數路並進赴機決勝悉稟

朝謨璽書指授不逾晷刻餽餉七千餘萬發自司農轉運之夫厚其賜而均其勞川峽之民宴然不知兵之在其徼也而給復緩徵之

詔頻嵗亟下內至置郵州邑咸沛

殊恩夫以戢暴求寧不得已用師如彼

神武睿略視民如傷又如此雨露之所濡風霆之所震因材稱物其運如天故廣無不覆明無不燭威無不不伸徳無不徧後天奉若而先天弗違三五以來未可較績而絜功也【臣】竊效窺管作詩百五十韻仰紀

丰功駿烈於萬一其詞曰

帝宅六合開胚渾提挈綱紐旅乾坤春雷震震杲日暄孰敢不順逞桀蹯旣梟郅支斮大宛條支西去連犛靬二萬餘里窮昆侖舉如長風振羽揮世世職貢來猶琨金川醜孽浮竹孫儧拉促浸兩宂鼲逺連衛藏近劍門鳥道繼絕菁棘芚幹欄上據如拖洹度愁猿俯鵠鶤跳踉負阻常防防在嵗戊辰兵垣搏顙乞命涕泗湲

帝心好生憫蜳班師不復窮排拫不輸賨賧安犁

甫閱十載竟負

恩封狼防羆性詐諼有毒必螫如虵蚖革布綽斯雜谷畨我土司地軌並吞血牙雪恣嚼豤儧拉效尢門劇防鄂什被困號沸喧

帝謂蠻觸何足論命疆吏往諭以言文告旣殫彼益惽乃與促浸同棄怨合成狼狽爲媾防向我戍卒彎弧防內窺維州恣睒防

帝用赫怒馳輕防滇池一旅來犍巴朗資哩舉撇掀兩路夾撃美諾燔賊酋走死求繋援促浸藪惡臂拒鞎移師並勦深戈鐇雪花如席冰膠轓天欲稔惡絕厥昆間道逸出突豭豚元戎受

命新旍幡健鋭火器齊防掄吉林索倫皆諸賁飛龍出廏絳雪歕七千虎旅雲峯屯義勇奮激風雷燉曽不浹旬榻其藩宜喜絨布四抉楗西路深入窮追奔砯崖絕壑千重棥了然聚米知委源云端有路綫一痕從天瞥下驚飛騫鯈忽攻心戈防繁左屠右翦抽雙鞬後隊轉斾淸匿貆如鳥折翼猴無臀據髙瓴向屋上翻河西時亦收樹墩隔河兩軍聲勢焞沿河獵獵麾排帤下瞰勒圍如井眢拉枯昆色角觝防赤虯飛掣風火庉上狂谷狠煙燉混層層進破深藏蹲中秋月滿黃金盆夜中犬呼躍驑騵賊驚自潰蹶且趕遂空一窟捜崖垠城砦六十紛邱墦一夕掃蕩煩箒笲提師直進追兔爰索隆科布髙嶟嶟突驤駿騎騊駼騉一矢未發先號猿雍中捨齊庵羅園乘勝驅逐如羵羱噶拉依巢賊本根逆酋縮身潛喘喛宻圍進築防走塞渴無水漿鐵無防槃瓠沈木有母晜面防先至何連犿釡中徒泣銜索魂逆天驅使一阱存俾我盡防駢肩跟河西亦復兵不煩降勦旣畢皮作防渡河來會旗翩反火攻周遭龍蜷蜿霹靂下撃紫熖昬樓傾柵摧戶液樠貫盈那得逃焚昆有聲終夜呼降讙淩晨幕府開雙轅稜劍防朱旗煇奇鶬九首毛一羽髠率厥九嬰及九鯤文身耳布母繜帕腹腳赤罽千羣戢戢頭如黿匍匐乞免膏釡甗檻車連軫施轒輼一一組繋獻

陛閽是時

東陵方值膰昭然

靈祐通紛緼一騎騰踏紅旗繙遂詣

闕裏薦藻蘩百神羣祀馳琮璊掖

輦行慶敷春溫敬祝

神防周太元

回鑾仍過桐柏村芳效麥秋浪沄沄

郊臺錯采明丹韞黃麾大纛綘引旛鐃歌引笳簫言

朝簮肅寺鸞與鵷

衮龍上照扶桑暾闐闐殷殷聞旋軘將軍金甲紫授緐虎

拜稽首

恩便蕃

帝嘉元功盛典惇下逮將士賞陪惇逾百金鎰千錦純

徽稱十八鐫珍璠歸善敬以天下

尊勤文鴻都宴鳬亹獻俘

闕下褚衣褌街庸雪羣蕃寃嗟爾遺臭如蜚蠜不及助順蕃婦媛羊牛千百兼壺飱犒師待命靡彈咺務滋務盡分莠虋仰惟

天防操帝軒薄伐陋彼周師原遂立巨鎭開耕榬芟滌腥穢升馨黁發明歸昌鶼鷷玉團錦防波斯礬梯航諟譯來謜謜【小臣】作詩擬雅塤蕩蕩莫繪天昆侖

平定兩金川方略

欽定四庫全書

平定兩金川方略

藝文五

平定兩金川詩【五言律詩三十首】

翰

林

院

修

撰【臣】黃軒羨貺均區寓重熙

景祚融輿圖封濬外治象

化神中

帝瑟超淳古

王鈇仰俊隆羣生胥在宥懷畏萬邦同

仁者師無敵西陲昔紀

庸星歸源闥戶月竁辟提封沃衍南東畝賓將大小共

陋他銘絕域釁鼓說溫禺

蠢爾金川族羈縻溯冉駹險堪營窟宅貪不務耕防肆毒逾分壤求寧企

大邦記曽貔虎隊擊楫下岷江

妖鳥殱形日枯魚乞命時壇焚香艾蒳表譯語侏嶺雪融蠻壘春星堰將旗

好生

天並育一面

沛恩施

濟惡苞生蘗侵尋六事違頓忘心腹潰偏恃齒唇依搆釁邊氛煽交章驛騎飛日中知必熭

廟算燭先幾

逐逐爭原慣閒閒戰尙徐蟻紛看哄垤蛙怒聽潛渠黒子微茫甚

王師戒厲余但防

威是畏忍便事誅鋤

雨露深如許無知自速辜輕生甘拒轍卻顧怯彎弧伎倆試嗤彼顏行轉抗吾維州謡語在肯使蔓難圖

文告終無悟

龔行罰詎稽羽幢颺雪外河鼔爛天西蔽野聲容壯連

營步伐齊勗哉期用命庶以慰云霓

先務籌彌儲胥系

睿懷民無徴粟擾饟早計程排挾纊銘

恩切投醪作气皆飽騰眞有象厎復數平淮

詰曲桃闗路戎車動地來塵淸風捲葉令肅夜銜枚絕壁超騰入危碉次第摧先聲人早奪鼉鼔震如雷

宵警烽俄報重瞻壁壘新元戎膺

寵寄

禁旅

勅精掄敵愾烝徒奮同仇指臂親堂堂分兩路荼火耀

邊垠

祕笇瑤鈐握郵函赤羽紛纎微窮萬里感激到三軍歷

歷壺間漏遲遲檻外曛千餘溫寶樹

宵旰識

精勤

五日旋収復雄師美諾屯蹤才冰際遁窟但艸間存突利聲先詟僑如勢莫援依人矜得計烈烈待焚昆

防穴捜逾密蠶叢辟漸寛千尋巖雪滑一綫陣云盤纛向深林轉營從要隘安先登齊鼓勇蜀道未知難

夜半長歌入丰隆震四山此中眞據險今夕孰當闗秣馬方余怒投戈暫解顏勒圍圍已潰月色朗銀灣

望防

宸衷切軍書一騎遄秋髙紛瑞靄戰苦荷

慈憐益勗師臣力還期吉語綿凱歌瞻

聖藻露灑墨華鮮

防幟臨孤壘桓桓勇倍超猱升騰烈焰隼下擊衝颷网已連云布氛旋計日消一枝何處覓安穏羨

鷦鷯

夾岸傳鈴風馳兩翼交攻心資上將協力接前茅畫角聲如答靈旗隊不淆鉤衝環四面踴躍看傾巢

死守終何益周防水陸勞魂驚疏勒縛計困谷蠡逃盡族駢肩伏連羣仰首號五年功竟蕆荒服炳龍韜

賞以酬庸懋

三霄浥露多躬桓延奕葉章服

錫殊科喜气盈鵷鷺

恩言逮鸛鵞勸忠昭

至意陳力敢蹉跎

卭僰皆戎索籌邊

聖意加分符資鎭撫綏逺列軍牙九野辰居所中央斗運車從教耕鑿溥荒徼足桑麻

翠蓋籠晴旭

橋山气郁蒼率由思

祖烈丕應迓

天慶捷奏飛騰至歡聲雜沓

萱闈還送喜

懿福被無疆

嶽色連齊魯仙源

掖

輦行雲亭紛聳秀松柏亦含貞探防綿

慈算呼嵩效頌聲弧南翹首望瑞彩壓欃槍

釋奠昭隆禮心源在六經

鸞旂光璧沼絲竹度風櫺偃武

功宜獻敷文

徳更馨好音鴞食葚飛集泮林靑

芳郊回

罕蹕臺爲

勞還登橐戢從玆始疆場紀爾能徵袍和露卸凱唱倚

云騰瞻就輿情愜懽謡徹

玉繩

律應薰風鬯時敷

介福稠承

顏調潔繕捧

冊鏤精璆

壽宇恢重譯

徽稱倍九疇鉤鈐天際朗

孝治古無侔

廟

社俘初獻

龍樓日馭臨神人攄宿憤刑賞饜羣心匝域歸誠切環

瀛被

澤深

皇衷彌惕厲

天命凜難諶

憶昔膚公奏丹靑畫史諳閣看圖更續姿想戰逾酣稽古其官百論功不朽三淩煙休擅美

帝用勸朝簪

琬琰昭來許

天章徳藝兼

大文垂鬱鬱凡響總詹詹洊至

威占震平施吉筮謙星陳逢

聖世奎壁亙西崦

防歸

皇極建

至治萬民諴只覺

天同覆奚勞郡置監寒芒韜玉弩

祕笈燦瑯凾頌

徳慙窺管濡毫拜手咸

平定兩金川詩【四言謹序】

翰

林

院

編

修【臣】李堯棟【臣】伏見

皇帝陛下聖神文武燾育函夏罔不率俾旣平伊犁戡回部大宛左右奔走詟服咸願爲臣僕元戈旣偃景福畢備遐稽大庭昊英合雒循蜚之紀莫得而比隆焉蠢爾兩金川以我內地土司介居衛藏之間負固阻兵侵其畨落曩嵗戊辰之役促浸獻言節春秋吏惟謹

皇帝以好生之徳未卽咸劉用是赦而弗誅嵗與欵塞

蛾伏爲內臣顧暗懷封豕之心背

朝廷宥過赦罪之仁儹拉首禍睥睨閼沈自卽於丕刑促浸餘孽罔悛黨凶助惡羣羌蹻足顒頌乞援

皇帝赫怒於徵簡羽林之勁兵任壯猷之方叔三道分軍冞入其阻再舉再克堅城洞摧賊酋歸命無所羣竄於噶拉依四十一年二月丙午定西大將軍阿桂拔克之縛索諾木及其母兄余醜二千餘人越八日甲寅捷書上

聞金川平先期

上祗謁

兩陵大告武成欽柴羣望百禮具舉乃遵

禦苑旋奉

皇太后大安輿升中名山祝

釐行慶修在泮告功之典

回蹕次於近郊殷殷闐闐

王師大凱後舞前歌

皇帝嘉相度之元功惓吉甫之永久

郊勞飲至論功行賞

頒詔中外渙汗匝洽沐浴膏澤罔不樂胥於是崇上

慈徽純禧鴻號懿鑠景奕徳嫓於羲軒勲茂於黃虞【臣】惟古者三年克鬼方六月伐玁狁言王者詰戎兵以綏安絕幕也至若常武江漢諸詩鋪惇張皇然皆

近在邇服試由古者景員狹甸畿以外卽要服置之豈如我

皇帝黙運神武六合之外折箠以使者哉顧金川蕞爾

小醜本非徼外之域以視前者西陲

耆武威行絕漠廣輪萬宇奚啻倍蓰然其山川險隔叢

積雪霜惟

一人指授方略璣鏡在胸勝算先期萬里如掌將軍阿

桂寅奉

廟謨摧堅入險用克底於成功誠戡暴銷萌皇哉偃武之隆軌也昔唐平劉辟韓愈作元和聖徳詩臣載筆翰林以陳詩爲職業謹效其體作四言詩一篇自知於

膚勛駿烈無當萬一至於指事實書其何敢後其詩曰皇帝禦宇徳與天絜四十一年八荒寧謐方載圓燾至海外截獷俗歸仁荒憬咸覿惟兩金川逋誅餘孽伏莽虫沙野心防防賴我如天以存以活世授土司家陪許列倐眒盱睢恇凶而譎昔嵗戊辰首鼠敓竊六師騰驤搗其窟窡賊蹙而降稽首流血苃艸軍門長纓請紲

皇帝曰吁是曷足防茍附而安則不盡殺汝逆而誅汝順而輟以薙以狝汝則勿卽貰其槁街勿離甌脫恩柔於肌瘈號反齧曾不廿年而踵前轍曰僧格桑梗頑自絕曰索諾木犬牙境接若雞連棲恃兔三穴匪冦婚媾厥惟蛩蹷胡甈爾居九嬰煽逆鄂什連兵革夷侵軋九姓土司防劉惵惵灼爛沸炎環吁孔聒匡人撢人撫之弗卹

皇帝曰吁嗟彼蠻觸守在四夷撫如近闥命疆吏往奚煩予撻諭以禍福若詔攣瞎匪招斯徠益狂而訐遂戕眀正眈眈眼防維州之謡訛言孔誖

皇帝曰吁怙亂必遏咨汝西人苦其侵奪同予赤子聴其殘餮再赦再逆今其誅必出師徵之始嵗單閼眀年資裏兩軍齊秣遂定美諾先収一窟頓久圍長淹晷奏績陰諜厥圖降畨肆趹當噶軍嚴莫我敢防

帝曰阿桂其奚汝克晴陽大纛定西授鉞眀亮副帥及丰升額各奏汝功三方並發吉林健銳孔武偈偈咸敵所愾士怒伊勃七千其侶云屯電掣跨隴越秦指顧倐忽壁壘重新旌旗攺色官寨重収一鼓而掇殛其雄虺大憝進伐戴頭而竿羌湟恐咥劍外孱顏雪山嶻嵲鳥道鉤援千盤阪折碪乎駊騀嵌兮曲日輪騰翥此焉回轄束馬絙梯厓口一髮翼不及張足無滿迹將軍一麾上擊下硉糾糾佽飛趫輕捷短衣控袒驤陟越鑿混沌胚天荒鑱抉旣克羅博爰略康薩攻出九地從天恍惚臨遜克宗唇亡羽鎩日旁五十長驅無拂七百梯攻飛礮如櫛兩軍夾河鳴笳互徹月滿秋宵長空掃蜺遂克勒圍排戶直入奮策前驅賊走且噎墮壑落澗爬挲跛鼈左角右角中權頏頡於山於川陽開陰閉圍噶拉依本根是撥天兵四羅周阹孔宻如彼東瀛用注螘垤轟霆環激直上烈烈天風助火石鍜欲裂白爓朱雪硠菈獵谷駴山空焉盡坼水堙其源路窮飛沒若獸落踣原捜藪剔一阱千羣縛之如羍執其渠魁醜靡有孑尺組在脰俘械送疾金川底平嵗凡五閱

皇帝告功諏二月吉

珠阜東西升薌

太室葆鸞十二莘莘繹繹雷動天行於郊省垡龍文首塗

葩瑵獵狎至於

岱宗嶽祗歆苾告成於學橋門永勒振旅歸來執鉞秉律除於國南

六飛駐蹕皇旄大武鐃歌闐溢

皇帝曰兪師武臣力釐瓚酬庸庚庚霞璧建於上公孔

鸞赤韍凡此武功

聖謨宻勿

皇帝勿有緝熙黙契曰惟

天

祖景貺是式昭事凝承百神咸秩

皇帝歸善

慈寧豫恱

徽稱上儀精璆慶矞

皇帝行健寅恭淵黙持勝以謙益懋幹旣平金川天下隆郅亭之育之物無郁怫薄海日出左言重譯同我太平罔有違遹刻

銘大荒丰碑髙嶪皇矣

天聲吰獵碣隆禮蕃蕃功宏慶洽【小臣】作詩敬紀本

末書

皇帝徳與日月掲

平定兩金川詩【柏梁體一百六十韻】

翰

林

院

編

修【臣】陳崇本

聖人撫有天下人聲教廣被無垓垠東觀扶桑旭日暾西臨弱水餘波渾朔南萬國稱下藩車書一統

王道遵職貢嵗嵗歸中原譬諸仰流集眾鱗誰其桀驁敢不馴金川醜類思並吞促浸儹拉大小分以大齧小葉飼抵爭蠻觸逞頑姦邊吏來告撻伐申我師其西經巴岷先聲所屆賊膽寒螳臂何足當車輪陰弓枉矢庭氏攀九頭一射妖鳥奔鴞音不革求右援索諾木懼齒亡唇始以仇敵終締姻罔兩逐隊白日昏旌門夜半迷遊氛罪大惡極不可原前茅再整昭劉防

帝曰汝桂其將軍鷹揚虎賁悉近臣師出以律賞罰均我車旣攻我馬閒我糧我糗髙邱山旟幟防纛旐斾旃叴矛盾防刀槊鋋蹴踏萬馬聲豗闐山梁險滑無路扳賊如蟻附如蝚緣千尋矗立靑巑岏安能飛度蠶叢巓將軍勝算祕不宣羽書宻奏

帝曰然分合當古兵家言出奇兩路威令伸芒浮太白握星躔八卦之碉孤入雲路頂宗徑蛇蜿蜒我師騰踔爭上竿前後臂趾相勾連木城石卡須臾刪狐兔一窟勢不全神兵進搗中心堅便臨蜣穴殱其元

至尊稠疊催賜緡將軍與士同苦辛一鼓美諾已棄捐三路分布追其猿霾空雪霰天陰雰長圍靜掩鳥避鶱溝水凍合馬不前短衣猛士手足皸大營伐鼔聲淵淵令下夜尅甲冑擐銛鋒在握矢在滅此而食不待晨再接再厲士气振構空霹靂飛星丸塗染山谷皆紅殷斷壕漂血生渦防乘機仰奪據上闗借勢下壓摧重樊鹿鋌而走以箭穿狼跋且防遭槍攢遊魚沸釡螢灌川王師浩浩揚沙塵金戈鐵騎來逡巡暫停宜喜砦未遷猝臨絨布弓齊彎日旁寨落火怒掀隔河兩隊聲息聞傳烽夾擊首尾環梟獍得逃誅駢兵事有備乃無患冞入猶恐孤軍縣遜克爾宗當後門預剔伏莽捜荊榛大海昆色實要津突超危棧尢輕便馳壁疾走抵賊屯勒烏圍破倐墮魂雍中寺外浮靑燐河西又渡千皮船馬邦傳檄收餘畨易如拾芥兵不凡諸方防合星聚垣長馳席掃指顧間由來巢覆卵不完豈容孱蘗畱余羶降幡欲豎還俄延退以死守經四旬卓爾瑪來稽首頻牛酪載列蠻漿醇莫非王民率土濱生全洵荷

皇天仁吁彼困獸難久蹲勢窮無計生投轅二千俘系羱

羊羣自作逆終防身紅旗八日馳

帝閽快傳吉語霽

聖顏渠魁已得邊徼安【臣】桂將略通經權稟承方略成奇勲丹梯紫閣髙嶙峋功名圖畫過麒麟將軍威武垂華紳文相肅穆峩云冠煌煌贊語輝

天翰明良合繼賡歌傳嵗惟二月修

虞巡

橋陵先謁輸精禋瓉卣觚洗鼐豆惇禮成九獻

神來歆東方

泰岱諸嶽尊升中展告情孔殷天風翕習靈旗翻我

皇至徳美善臻本與洙泗同心源秪告

闕裏崇吉蠲堂下法器鳴匏堂上菹味登蘋蘩四氏瞻拜容恂恂良材一一収柟楩

六飛回蹕剛朱辰凱歌恊奏南風薫黃新莊外郊臺新

防仗耀日龍蛇紛元戎肅

天語溫嘉汝敵愾抒忠勤上公爵賞昭金韉

殊恩特賜紅麒麟

軫念將士逾險艱髙岡萬仞旗試搴自我不見今五年

歸來競賦東山篇

九門洞啟翔百官東西鵠立齊鵷班累囚之頸丈組牽盈朝徧野交騰歡

鴻稱特上

文母欣

宸章敬用蒼瑉鐫以承

祖烈裕後昆永韜兵甲銷鋒煙職方圖籍增瑤編我皇徳備徴化淳仁義禮樂爲櫜鞬

武功震疊

文治彬鼓鑄萬彚如洪鈞韓碑栁雅難紀陳【小臣】矢詩

慚不文願儕擊壤歌

聖君熙熙長戴春臺春

平定兩金川詩【七言律十六首謹序】

內

閣

侍

讀【臣】孫永淸

皇帝仁聲浹宙義問通寰澤洽翾蠕祥呈鶼鰈前此準夷底績俘大長以告功洎乎回部傾心彚羣蕃而納職固已占星月八荒盡隸

堯襟颿海繩山九域咸歸

舜防詎有土職金川逆酋者藐焉螘垤石門借作樊籬蕞爾防巢金鏁曾煩組練偶緣革面稍貸餘生方期妖鳥終馴不勞肆伐縱使涸魚自擲尙予矜全孰知搏噬之私敢外

生成之徳始則凶開釁隙觸與蠻爭繼還狡恃婚姻狼從狽負吐蕃舊部驚攘奪以同仇甲壠諸司望驅除而吁討兵非得已罪不容誅

皇帝怒恊神人寧求版宇是用翦其醜類飭我戎行巨礮飛聲巴朗拉酋先膽落長矛耀影僧格宗賊早心寒頓潰蟻封遂囚獍父全収儹拉之境旣掃穴以銷鋒進犁促浸之疆更逐逋而捲甲軍陳兩翼卒布千屯聚米曾披昔嶺果﨑嶇不易遊氛忽煽降番眞反側當鋤幸充國之善謀擬亞夫之持重獨整軍而出險遂撤壘以屯營扵焉載

簡元戎還掄

禁旅寵佩定西之印威壓雕戈奮揚逐北之師勢成犄角策神機於兩路握勝算於

九重収美諾則未及一旬度谷噶而每聞三克羅博瓦堅碉岌嶪直踞孤峯馬爾尼仄徑逶迆全慿一炬日旁結陣旌摩散谷之云巴木衝堅箭灑沙尼之雨旣據捨圖枉卡夾河通兩道聲援復平遜克爾宗後路應中權步伐乘虛搗隙轉經樓盡抉藩籬拉朽摧枯勒烏圖旋空巢窟鋌同鹿走逾科布曲以長驅駭以麞奔歷雅瑪用而進搗虹霓捲處絨布兵移霹靂轟時獨松軍防先降羽黨旣覺亡羣盡得渠魁益難伏莽計窮乞命力竭迎降僧格桑早骨碎專車索諾木更心驚破竹千羣就一鼓全収維時

聖天子慶展

珠陵期旋

法駕凱音適至覽八日之飛章

至徳丕承宣

兩陵之祝版纘

祖烈而河山永鞏仰

宗功而日月重華大典方昭崇儀載肅慶

軒闈之輯祉璆冊徽占

姒幄之凝庥玉書賁采從此圖呈益地納禾修禹貢之書卽今頌溢重垓同律協虞巡之典花縈彩鷁波靜津門云引

安輿岫髙岱嶽展儀

闕裏早賡在泮之歌

回蹕神畿恰聴采薇之奏築靈臺而建纛露湛金罍煥

文錦以櫜弓春覃羽校遂陳俘於

廟

社爰脫劍於

門樓黌宮則琬琰鐫勲文髙鏤鼓

紫閣則丹靑紀績畫軼淩煙自玆霄翥玉雞囿馴銀鹿桃闗置牧嫓威稜扵裒荊遏宻之先雪嶺消兵占砥屬於鑿齒雕題而外【臣】班隨

籞禁職在薇垣慚磨盾之未防漫叨珥筆快舞幹之親覩適奉

屬車智竊管窺心殷葵向謹拜手稽首而獻詩曰

天開

神武嫓軒虞耆定功成仰

睿謨玉塞千屯今井牧金川兩部舊輿圖偸生暫許蛙

居井肆惡寧容虎負嵎掃穴只看憑

一怒永教絕嶂作康衢

荒徼曾煩駐六師崇墉因壘受降時經年鼠伏梁

仍據越境狼吞蔓更滋吏議未須張撻伐

皇慈暫許示覊縻由來斧鉞非輕試一檄看綏九土司

麼防十載鬭蝸廬

帝遣休兵作輔車防又生羆心詎革岠還負蟨計眞疎陸梁不凜三章約拒轍當教九伐除赫赫六軍如雨降羣番翹首正徯予

貔虎材徴十部齊防金堡側震鳴鼙千溪雪壅流沙淨萬嶺雲沈太白低搗穴盡収量谷馬追奔僅逸觸藩羝酋豪早就長纓縛計日看將促浸犁峻嶺﨑嶇阻斷崖余氛猶自煽陰霾元戎建壘移牙纛勁卒齊鑣揷箭靫

申命兩軍分掎角誓教三孽絕根荄一丸美諾崇朝復

渠答還看次第排

幾處危巢抱火然功収七遇更磨鋋一酋肆虐魂先殛二豎用凶喘尙延天助回飇摧壁壘人衝積雪蕩烽煙卽看狽負時無幾卻獻逃亡當乞憐分路麾絕井堙諸蕃作齒亡唇冰凘霧暗圍方合馬束車懸气益振早向籬邊防鋌鹿還從釡底蹙窮鱗中秋最好譙樓月獨照雕旗掃棘榛勒烏圍已息塵氛第二峯頭進駐軍林際孤猿先失侶艸間脫兔並亡羣元凶束手謀安用羣黨投轅勢益分尙賴

皇仁寛一綫殱渠不遣痛俱焚

四圍危峯劍防攢更排亭障接河幹擒生屢報

王師捷鑿險寧知蜀道難羣帥協謀資上將索倫賈勇

倡材官

天威一日収全部玉壘磨厓紀不刋

不須月滿望刀鐶噶拉依邊盡敵還佩得功牌文爍爚馳將露布字斒斕累囚白組經千驛歸騎金鐃振萬山從此蠻荒耕鑿好春風已度古桃闗慶展崇禋徳溯

先桃花寺裏防音傳

橋山弓劍千云防禹域共球萬國駢吉語恰逢宣祝版槃

歌從擬譜徽

兩陵佳气瞻如許夾道松杉郁翠煙

問俗陳詩愜

睿情

慈輿親奉歷郵程禮成望秩歸仁壽典重圜橋紀太平玉尺何妨量地軸銀灣恰喜洗天兵笳簫譜入迎鑾曲遙迓龍旗入

鳯城

築臺自昔傍林坰建纛重看羽衛停麟印佩來分五玉鳯毛頒處得防翎長衢云擁千官佩

行幄天圍四輔星好記西郊敷

湛露勞還時節麥畦靑

五年奮伐凱歌回閶闔云深五鳯開夾道旌旗輝日月中天簫鼔動風雷功陳

九廟干戈戢宴

賜羣僚劍履陪更是六街傳盛事廿年三度獻俘來

已聞朱鷺葉懽鐃受福新占晉二爻

琬冊徽登鳯陛

璆函賁采拜螭防月中玉管翻鈞樂天上璚筵潔大庖歸

善共欽

天子孝又傳

恩詔徧芳郊

靈臺偃伯掃天欃菌鶴紈牛格至諴不用披圖橫玉斧早看置尉辟雲巖琛偕月呈金防技共花門舞繡衫陬澨有知爭頌詠愧將擊壤佐韶咸

平定兩金川方略

欽定四庫全書

平定兩金川方略

藝文六

平定兩金川賦

戶

部

左

侍

郎【臣】梁國治乾隆四十一年平定兩金川

皇帝乃洪大誥治敷宣

睿意勒功太學鑱石美諾曰勒烏圍曰噶拉依大文丰碑於鑠咸熙相臣將臣錄敍不遺等功核實

親序贊之粵稽姚姒爰考子姬武功之赫文徳之偉疇運籌於獨斷疇美備其若斯往者乙亥之歲

天以凖部衞拉特二萬餘里肇啟我疆伊犂旣定回部厎平土爾扈特歸順賓庭戢幹偃伯黃祗砥寧下湔墋黷上答

幹靈於是天弧直狼璇霄熻晶有睒防而駴伏孰睢盱而敢嬰乃有兩金川者儹拉種遺促浸蘗生魚蠶牙

錯小大區名巢居軋芴碉卡縱橫郁余氛之沴戾閟復奧而蘊蒸將聚殱乎斯族乃控而胚形嵗在戊辰郎卡始貳宓厲厥牙澤旺乃縶冉愕駹駭卭霾筰曀於時

命將申討師幹是式逾昔嶺而霆驚震雪山以軒輊旣

倦而吁貸

皇慈惻而回霽赦彼窮蹙不殫其類爾乃蠕匿灌楚蠉戢岝峉獧防善閉狂趭思甫十年間釁搆難作憑其醜類肆其狂虐侵我土司擾我區落陽釋讎而師婚伏械深乎谿壑索諾木嗣防羆濟惡伊僧格桑嘯侶同攫革布什咱謀殪而盜符鄂克什寨合圍而攢鍔母姑內奰牝晨家索窮檮比以潛煽騶力輔以傲婼播狂謠於維州將睨無憂而覦井絡惡積貫盈自取誅縛

皇帝命總師彰九伐韜鈐握機司馬明法棧閣繆繞爰啟爰發巴朗約咱跮踱紛撥我師如神迅速飄忽獍父累俘貉子狡脫迹人躡而來告遂因驉而誅蟨何妖霧之欱歕巧伺隙以鴟張木果惜於兵分寒灰燼而復揚當噶屹其難撼殿全軍其獨當

申命定西易符専徵火器選徒健鋭掄精吉林仡仡索倫洸洸於彼金川乃剔乃攘翁古爾壠決謀計詳定西自西威稜霜隼明亮偏師南路窕引再接再厲前衝後紾西克谷噶始自資哩赤爾丹思南入馬尼旬日齊捷美諾爰止冦魄悸於鶴唳士拗怒而虎視若夫丫口嵳峩拉窠盤紆磑磑積雪裔裔冰途豁閜谽谺茈虒﨑嶇驍師纚屬靡艱靡虞兵有遲速事有勞役掎角相倚別派旁出堂堂中軍所向辟易由羅博瓦而至色淜普蹴堅其如脆襲喇穆喇穆而驀黙格爾抵瑖於不備截榮噶以衡擊賊勢分而爲二越有宜喜郁然重山集霰蓊薆亞峯間闗千萃萬夫鳴讙攀援始𨿽阻於重險終迅越而無難南路之師西路是倚禆軍翼分如臂使指甲索撒谷賊逸蠓蟻走不及遁潛不暇纚焚巢毀碉霍霍繹繹他他借借至於五十里繄繼勇之翹奮秉﨣桓之夙譽遜克爾宗爰殱爰除列卒紛前拉朽衝堅乘利席勝接脰摩肩維勒圍之重祕塹賊壘以蜷垣經樓稜撐冷角蠶攢排隙潛竇拒救千端雷收聲於地底兮中藏熱而外燔紛交躪以爭蹈兮若烈火之燎原颷驚飛炬箭重沈船遊兵立於洪波橋旣傾而流堙旁徇逺略鼔怒無前六十餘所一夕克焉定西桓桓威名宣馳大將誠謀羣帥指揮斮雍中刜捨齊直抵於噶拉依突擁千甲囂聲流施前翹後拒禽狝艸薙一鼓並登冰泮瓦解萬計千羣蜷局就械捷書飛馳秦疆晉界紅旌迅乎飛檣目一瞬而弗逮囂合兮塵湧潮音兮澎湃愉气升爲慶霄欝葩瑵乎華蓋肇出師於辛壬實武臣之宣力嫻軍事而整暇坐甲裳而備飭以奏膚公有嚴有翼

命將序位各得其職總戎之防藎臣之績惟

聖主之知人神勸賞於黜陟

睿圖握要妙算前知曦朝日昃軍書羽馳宵衣待旦旰

食疇咨地圖扼塞兵形險巇

心營

筆畫聚米成奇若乃臚列鴻捷刻繪鋭武義炳日星聲

馳風雨

作詩紀績據事直言理質語實經焉傳焉

皇帝集是駿烈茂玆大猷對

祖

宗升薦

陵丘欽若

皇祖寧成遹求懸禮嶽峩冕導輈卻金泥之典陋袪玉

檢之文浮因名山而仰貺精禋穆與

天謀乃徴古義爼大牢學有受成泮有獻囚道演孔圖合契春秋軼乎百二十國之寶書奚更考於異郵旣而笳簫厲響防斾競騖大愷沕穆翕然煦嫗動容發音耳傾目注軒樂身律王夏式度崇臺矗天眴不暇顧紅雲防而下垂

天光爥於逵路方稽召拜

堯容

湯步左律右鉞俘訊爰獻

午門正中淑景升見八荒偃武四極寧晏讓善尊

親雝雝肅肅逺徼銷兵

璇闈志懌崇號

寧豫肖實像徳蓋以保大定功而滋延

天福也然後本

天道發

淵衷洋洋

聖謨鳴謙示衝重華所爲顧省放勲所以允恭憂勤羲易之奧防審已麟經之義宗洵乎垂萬世之道法勲績於無窮者矣夫金川之地險莫殫論衢眎

左擔砥眎劍門昔者漢置汶山斥堠鄰焉唐戍滴博吐蕃堙焉

皇帝鏡機芒纎羅絡厓垠剔嵌抉竇五稔集勲周撿嫏

嬛三古無聞

皇帝勒銘覩日披云佳兵愼徳垂鑑後昆八旗勁旅闞

虓虎臣師中貞吉厥有丈人承

謨視艸恊益宣勤

皇帝制贊嘉乃恭寅一字榮旌累葉振振此載筆之臣千歌萬頌厲鋪陳終捫璣測幹布肘量坤也【臣】國治備員

禁近日聆

皇綸珥筆直廬先覩

天文拜手稽首敬獻云

胚渾融結黃輿絡分雪山矗峙化均煙熅自我

天覆悉主悉臣我

皇圖我土我民孰綰我印而險弗馴郎卡首難吹毒皷齦戊辰之嵗薄伐用申旣慼斯赦復叛辜

恩負其砦阻恃彼碉峋孱肉疆食斗穴侵鄰層障隱日坼裂云根一綫萬盤絓肘罥跟宻罅隠蠆曲磴藏鼢磨牙礪距投骨狺狺維九土司盟誓婚姻不念舊好肆其噬吞伺隙則齧鋌走侁侁有縶而豢孰灌而燻厥後嬰討二豎疊因蛩驅陸梁儚儚迷惛刑天銜戚蚩尢播塵

帝乃憑怒雷硠震震維彼美諾防翳荒屯儹拉營巢負嵎而蹲我師初至炎火烈昆洎乎再收迅激風輪五日轉戰已薄其垣六丁所擊裂石畱痕維勒烏圍萬嶂插天水陸阻塞屹爲重闗洪流斜界簸浪鎔銀二壘傍挾以籬以藩蝟鋒螳斧聚而譊喧棧梯云磴苔滑莫攀我衝其脇欄楯鉤連步步而營蛟龍蜿蜒戴梱囊沙虹橋絙牽撇波一曳力回萬犍內靡孑遺外絕救援地道乃爇天塹乃塡金天夜晶皓魄正圓列缺忽激隆隆闐闐銅九鐵鍵巨冶鎔煎百樓千櫓摧拉飛煙羌奴呼渇欝攸中燃隠聞號呼羮沸蜩蟬遂臨噶依倚廠踞巓絕壁無梯突兀孱顏大軍旣合萬重霜鋋云羅翳云鐵网絡川蚍蜉蟻子一隙莫穿戰士距踴驅縛牲牷厥魁系頸厥黨桎拳母姑兄弟妻孥駢肩妖霧澄霽白日中懸鐃吹和平響答萬山其他攻勦戰且累千仄徑垂鏁叢途裹氊欲擒而縱若卻而前並搗其虛飛度危巒自天而下倐扼其咽雲气漭泱雪霧迷漫突其來如拔壘摧堅奇兵九地孰測其端千變萬化縷數莫殫飛七萃威詟百蠻九姓惕息匍匐曲蜷正我

王鈇肅我戎防指南之車實惟

軒轅上將次將匡衛環旋

功大彌謙

衝懷穆淵

凱歌卅章舞詠虞薰容臺撰禮樂師宿縣

橋陵動色享祀精防因躋介邱升中

大圜思樂泮水捨菜朝昕神人之事典義深淳交修並舉備而不繁國陽顯見妥帖圓壇金鉦防鼓凱奏聲駢靈纛翩翩儀衛閒閒

大駕回鑾景從千官

雙闕飛翔五云縈蟠

鑾輿登降以臨以觀異聲同贊合气齊懽圓靈方祗一肅一溫陰闔陽開一義一仁文武張弛變化疊循當斷必斷赴機若神不需以昃不豫以晨應聲捨矢

志定必伸我勞五載圉靖億春江出其腹蜀都枕岷種芋織橦同是蜀氓繄豈惟蜀八紘無垠

威稜四折川嶽效珍畝棲餘糧壘無戰云金川之功悉

由

聖神惟

帝炳幾惟

帝知人羣策羣力元戎元勲將軍定功

聖主賢臣

皇帝歌詩星文鬥辰【微臣】管窺頌聲以陳四海歡洽來

賀來賓

平定兩金川賦

四庫全書纂修官禮部主事【臣】任大椿

皇帝仁洽道丰騰華納祐握珍光之淳全馨景烈其彌

茂

神武本乎靖綏鞮譯艐而奔輳榮鏡無外歌前舞後蓋陸詟水栗而奉丕天之大律者咸洞寰而洽宙然而猍防豻𨿽懾以長釨巨鍦而蠢不忘夫騰蹂也蚼蟓蛾蛘非極之掘堁淸壤而瞢猶爭夫鉶㙧也伊促浸之小醜敢犯

命而內抗部駢衍夫氏傁儀久而悖常騁習俗之注錯旁離夫圻畺巴夷七姓蘭峒九羌莫不畏之如灼黥而賤之猶逐倀奮討則防稽誅則攫攘眇玆儹拉蛩負鴟張釋毒痡而婚媾類釐孳相頡頏襲滅恭順呥呥鄕鄕振我錞鐸是用大創聞之王者握元模而運天權將以誅不寧之侯伐不庭之國蕞爾兩酋如測水以牛蹏之岑度山以苓堙之堛社不足以墟而城不足以洫顧必揚四徵九伐之威運五行十守之力積月屢嵗縣防不革者豈不以虆絕嵓批阹開逕塞犯盾蝯岑云霾蘚踣是猶句枉結縷非鏝胡匽防之所能除蟻蛭鼷穴非武衝扶胥之所能卽也懷之而不嘔嘔怒之而不抑抑恕之以陂傜之性期之以僔嗛之情然猶夷固僻違叨惏殘賊則豈鑿齒必不殱於疇華之野而封豨終免戮於桑林之域哉

天子於是赫然震怒定策受成選校命將斤斤黆黆箕張二翼雷奮五兵巴朗夷而達圍滅資哩掃而美諾平防羆逸噀封狼就刑

皇威靃其大達批功噶以進徵賊星未殞軍實偶撓右甄堅而嶽峙命専鉞而擁旄桓桓定西秉略

神聖審髙深於地維決奇賌於天勝中黃育獲機駭電應分道選鋒互爲奇正大格曽頭之兀防南壩卦碉之聮亙鈲之之以莫不定蓋不旬日而復收儹拉之境百戰殪冦指不勝詳頌

皇辭之舄奕繹

崇碑於膠庠敬依比夫事緯之先後以拊本而引綱焉若夫谷噶西路峩峩嶟嶟伏旌韣於岶霅蠭軼其若神崖庡谷風雷震震雹轟礫擊墜不暇奔血潰成骴飛挌塵時則剿拉窠馬尼穴卡卡角而掉鞅庚特額而列轊竅窕鑿突摶援攫肆審錯規慮發無不速然而絨布左回南路庰蔽阻同宜喜騁騖罔計於是西路之師克羅博瓦五隊逾垠蘿木搲犯礧石而不防待衝近以相防殘墜胳歕山欱野岡下淜普列碉以三熾燫熪於屼摧中堅如敗彼引木以牒石我足蹻而手抩穹步激礌焱焱炎炎遂開圍而揂伏乃左而右攙負鏑埋谷醢刃霣厱斃厥甲首糝若防臢則有喇穆在後徑亙防嶆諜撙總侯徼支繚惟闕防於西北巓絕﨑夫兩碉捫頵玨交薎防前崖後防負骶扛萬足奎踽籋月風抪突門而直下咸捇顱而捽匈披霿襲摵幽摶空蹎跌碎折燃衃熾烽日則丫口防險梯衝賊乃輿奔麖之防防毚免於鴻罿獻軍社以脇防掍積而不容師僙僙而彌奮規地機於

帝聰越凱立葉之陘阻隓黙格爾之嵱嵸士皆鶽擊而蚈應若掇蝱而撥麷也險恃兔窟有康薩爾枚列三行越塹靡壘輳仰塗而擊擲抗角距而未防據庘以覆身乃匿胻而見踦疾鎩先霆人與石靡塞窖壅郤三碉畢毀木思工礍胥鏟其遵巖陘而下摧眎勒圍乃在錡伊絨布之鉦鐸旣合力於宜喜下甲索與得楞迆山椒而直指谷名撒撒嶙峮硊磈辟笱門而列防守笠居而築垝奮句卒以撞防火輜紛而環起維日旁之崇山屯石包之蜂觜梯阻猱徑絕虰蟻挖陿批幽銜橜潛軌祕響叢篁攝影昏晷踤巊防而上騰襲豺貘以後掎阪截奔蹏風零斷趾禠魂瞿瞿絣木縈藟沙壩阻而鷹瞵欲奮援而旋跬跨谷彌阜投戈漼弛蓋木鉤而樵抱甀而汲者胥貫膺屬腸而陵借乎五十餘里防翋拔額爾替伊石眞噶雕悍狼噬刃衂狂趭塗開險盭覆赤爾寨於厓墳跐沙爾尼於河澨气震川騰汨活澎濞方斯時也兩軍夾河騤騤烿烿如鞺與鞈均和節同或攢鍭以旁扼或摝鐲而反攻宛鉅鐵釶慘如蠆蜂望絕沙火逃爭磧蓬積雪儵其巋嶻臨洪川而作峯濤飛木颯聞聲怔忪械筏朝失飛絙夕窮奔溺萬指肉漬波融蓋已旌摩乎噶爾丹寺而劍及乎遜克爾宗亞斯以往峭陁郁紆拉枯下峙而列埓昆色上聳而連嶁如戶有橉如枅輳櫨將欲揘畢乎唲齵之隙攫摶乎厏厊之區非隠埵防而設覆梯林蕭而跇虛仰防俯擊神抶電扶其何能翦狂獝於金洫墜枉矢於地廬哉菑則大海余氛旣熄嘽嘽噳噳奮力固植獸禽橧失其屴崱且夫勒圍據大渡之極源環嵣防以湢防界托古魯之交坌倚隆斯得而奮翼經樓坫其南冷角其北渠幨虎落天羅地棘赤莖靑羽聨翩靃繹本未極乎蕭楯之原又何虞乎遊闕之迹一旦薄伐肘不掩腋騰礟石於列庉似煁烓之水可輯而絕杭山有而莫匿豨貕嘯竄以憎懹防魈咺唏而憯則豈非陶誕突盜之靡可原而僪狾愂怓之用是殛歟是月也狝誓畢表貉祠

華轙蹕塞射殪狂犀威靈紛紜旭旭嘻嘻馳桃闗而申捷圓璧湛其澄輝感招拒之肅徳抗

王鈇而必夷天人合發廓是

鴻規襟要約之險阻指西裏以綰枹築箆籬於遮街眾犯險而不渝乃燀薪而烄木防盌戶之貒貗爞爞炔炔防烌膚脂流自灼骼不及枯防空廘毀熣煤爥郛士气趌奮防科布翼前拒後司間審慮防悍虓豁所向防遽蠡披棄甲空戌索隆邐迆一蹶而僕溯蚮蜷之奮張恃咒師以爲固奉雍中與舎齊扼內垠之門戶何云徹而席捲竟防忚而莫詛耀星弧於九天抵噶依而環注越河而西彀騎繁騖剿阿爾古而鋒膏瞰獨古木而輻赴開道乃當甲雜旁附气踢防乎獨松聲雷硠而東渡抗馬邦之戈鈹通南北之轚互據四會以圍巢賊防蛩乎安措於是乘距堙處軍輯絙蒺藜環防杙�錐列鉆句鈹剡鐏煟煟倐倐而外屯飛防平題參連鳴嗃颮颮紛紛而旁激弩臺屹以外睨壕橋通而中逼焚甕城與圑樓窮嬰冥於地阞是已陷其腹而剚其腸乃今倀倀渠渠而不知所息厥室�逃諸糾纆爰防以就誅奉渦綬而涕拭縛黎鮐於鍖余繴媌嫽於輜側鳩骨肉之蟬咺望質鈇而色墨胠於沙而思水徒悊悊而罔得也觸於罜而修防祗忞忞而滋惑也神怒孽氛將奉

天徳圍坑斥之騈田聚窳狻而壹克練吉日謁

橋山溯逴鑠於

烈祖用嘉薦夫瓚槃神靈期會捷至臚歡稽上陵於漢典咨民事於神軒彼馨告夫常度孰能方乎

聖武之逺殫禋柴躡

岱輦掖

大安陳芬

闕裏醇美嚳然文種武植

聖心以宣

龍輈旋乎東封赤羽回乎西徼類

帝告功封壝植旐臚五等以升成肅三行而面表鐃吹凝防旌幄窊窅擁鐸拱稽霞煜星熛吳旂魯瞂絞紛拂摽

天子用是嘉決勝於提賁勞殊勤於橫艸統協祐之鴻謨曰欽承於

靈申尉律息師徒司儀侍司士趨肅

廟

社以獻凱

蒞魏闕而受俘華蓋承辰弧旌爥輿鞮衣韎韐赫戲騤瞿彼夫咵噅仳倠淖滒漬污莫識輝烈之光燭故甘剬骨而剝膚膏鏦鏔以明罰悚防泄之必誅鍔鍔列列延光照防稱隆

姒姜均禧九土圖麒麟而霞芬襲洪輝於圭組被融祉之函防奉

鴻施之蕃詡信緯逺而登祥咸滋熙而圜煦欽勒崇於睿文中外廸乎

茂矩銷矜刃爲鐝總萬嗣而偃武【臣】備員禮官逖裔

是司伏覩乎

皇上徳防天覆粲宴博被茍面內其必卹克濯而不疑譬髠屯之犂牛猶決鼻其在覊矧夫萬萬而屯億億而興誠戈指而踵企將翼之於大寧惟亶路以怙逆豈平典所復矜一蚋噆膚梊梊至旦負固

勃亂小不可翫始掎契而司詐終隴種而墮斷炎曦甄耀嘄陽窫窳之潛懸象軌度絀流旬始之精散侯其禕而光舄繹乎寰甸己仁以爲守義以爲行放凖修繩達昏牖明蔽元辜而

法勅運師術於隆平撫繜絀而覆露震惽漠而聳誠萬國元靜泰柄握衡夫寧惟是推摿摿而攻掲掲而同於廣斥勤逺之用兵哉

平定兩金川方略﹤史部﹐紀事本末類﹐平定兩金川方略﹥

欽定四庫全書

平定兩金川方略

藝文七

平定兩金川擬露布一首

翰林

院侍

講學

士【臣】紀昀

【臣】聞威星鉞非螳斧所能支怒奮雷硠𨿽蠶叢而亦辟應天者勝定申四冡之誅恃險者亡難負三苖之固故王師仗順歷百戰而無前逋防偸生終一朝而就縶靈防震吼西人之膽全寒雄虺摧藏南粵之纓遂系恭承

睿略已縛渠魁竊惟兩川者俗帶蠻荒人原羌族金牛辟道爲五丁未鑿之餘玉斧分疆在一水相連之外九氐雜處率遺種於冉駹八國參居盡名於黙啜路通的博問唐戍而皆迷郡接汶山出漢封而更逺蓋四萬八千嵗後至建興始控以城而五百六十人中在嘉靖尙名以寺羈縻勿絕古來徒繋虛名叛服不常此軰遂成天性洎我

朝龍驤討罪初定峨岷狼種傾忱全收卭筰桃園置堠已歸版籍之中橦布輸賨久定臣民之分百年培養漸如奚別東西兩部區分遂似宛名大小沐

天朝之雨露各長子孫割蠻土之山川自成聚落而乃中山狡獸最解忘恩西部遺羌從來喜盜包藏桀黠縱橫黃石之墟突肆貪殘蹂躪靑衣之外吠同蜀犬忽爭骨以磨牙毒類巴蛇竟擘山而掉尾往者辰之撻伐玉弩騰芒實因郎卡之慿淩銅頭興暴乃以驚落羽梟不東飛負矢哀鳴鵑知北向

天心仁愛許還松堡之師

聖度宏寛容免竹王之戮凡以綏柔荒裔俾板楯之知

歸何期孤負

深恩仍夜郎之自大爪牙暫戢密蓄機心羽翼未成轉修舊好吐蕃嫁女覊勃律之歸唐幵罕釋讐結先零而窺漢陰謀未遂十稔先盈遺孽猶存九嬰彌亂凶殘有種索諾木虺復爲蛇貪冒無知僧格桑狐因假虎莎車搆怨稱戈善鄯之城般囑興戎喋血羅支之帳四鄰俶擾月明而軍柝宵驚二豎披猖風吼而戰云晝起釁生同室𨿽爲蝸角之爭境接中原漸慮犬牙之錯屢吹毒焰似聞旺烈遺風敢播謡詞擬逼姜維故壘蓋兩階干羽終莫格其頑心八陣風雲自宜申其顯討乃以邊臣計左未能宣布

天威閫帥謀疎無以欽承

廟略始則印歸卭谷陽受約而彌驕繼乃城屬兜題已失巢而復得僧格桑走林兔將三窟之重營索諾木振羽奇鶬更九頭之彌黠借降人以用諜初同婦嫁維州畱部長而不歸正似王囚阿惡迹其質渠以割地具有深謀足知挾眾以窺邊終爲後患敢圖悖逆僉云罪已通天茍不剪除深恐勢將滋蔓

皇上是以威操湯銊迅調銅符武震軒防重開玉帳幹

隆癸巳六月

詔以【臣】阿桂爲定西將軍以【臣】丰升額【臣】明亮爲之副握虎鈐以命將星動河魁引鶴列以陳師風馳山子旗分桞綠滇黔秦楚之兵暎花紅彭濮防髳之卒宣明賞罰令嚴而壁壘一新簡汰疲癃气奮而笳簫倍響復以

禁中羽騎初時未果從徵因而城上蝥弧所向莫爲前導牙璋飛召爰搜健鋭之雄防鼓交鳴並簡索倫之眾來飛矢天邊齊射狼星倚作長城閫外寧驚鶴唳四奇四正共成風後之圖九拒九攻誓釁溫禺之血龍吟畫角雪山之亂石皆鳴馬振連錢玉壘之危峯欲動蓋將永乎邊徼務在擒王所以大合乎軍鋒不辭用眾

星樞髙挈周萬里以提衡地絡岐分用三驅而取道睿謀指示共瞻

軒帝南車眾志驍騰齊出益州北部一軍別駐俾成防尾之形兩路兼攻各據搗虛之勢山川聚米已全境之周羅戈甲捎云乃中權之冞入是嵗十月【臣】阿桂等由資哩諸處進兵收復鄂克什官塞芙蓉淬刃新軍皆初試之鋒薜荔懸厓舊路是曽經之地絞人宵潰競自棄其卭籠楚幕晨空俄全淸乎甌脫川原如故已遷之郱鄑仍歸井竈不移待救之江黃先慰十一月進攻路頂宗明郭宗收復美諾千盤郁嵂靑壁無梯一棧延緣黃雲迷逕當年伏莽僧格桑借以潛藏此日負嵎索諾木恃爲障蔽崇墉再伐尙因壘而不降齊燼重收竟背城而思戰欃槍焰吐囂矜之气方張睥睨塵昏格鬥之聲遂合風生勍弩平驅犀手三千雪壓危巒直接云梯七百弓刀爭響崚嶒之石骨皆摧樓櫓平頺睒防之旄頭倐墮揚旍撾鼓一時三逐殘兵按籍披圖兩日再收故地防其門戶已摏長狄之喉撤彼藩籬早斷匈奴之臂甲午正月進攻谷噶了口初臨冦境一丸早已泥封橫阻前茅千嶂都如笏插蜂房蜜綴異敗亡鳩合之餘虺毒橫吹正僥幸鴟張之後銅丸走阪慿髙者借勢囂爭石角鉤衣躡險者排空馳突弩張劍防兩軍之鋭气皆新雷轉山驚三鼔之餘音不竭喧呼沸地似翻骨母之潮煙焰迷天忽結蚩尢之霧戰酣不解應龍之翼彌張力竭難支妖鳥之巢乃覆於時【臣】明亮亦由赤爾丹思攻破馬尼牙旂並建輔車之勢相維羽檄遙通掎角之形早據獨當要路旣無旁顧之虞徑搗中堅益奮直前之气三月【臣】阿桂抵羅博瓦外郛是恃秦人倚函谷之闗舊壘原堅晉帥阻偪陽之國四峯矗立髙深並自難窮八壘回環左右皆能相救羊膓詰曲非一旅所能攻蛙徑紆環乃五軍之並進分朋列隊數符太乙之旂飛矢揚兵气壓常山之陣參差疊起驚飄瞥之無恆蹂躪橫行駭枝梧之不定山精血染倐半化於靑燐木魅巢傾遽停吹其碧火防以風吹山帶乍浮迎陣之雲水挽天河預灑洗兵之雨苔衣夜滑未利行師嵐气晨蒸且畱養鋭計其時日正同虞帝之七旬簡我師徒乃及宣王之六月是月克色淜普進克喇穆喇穆及日則丫口七月又克該布達什諾木城及格魯瓦角諸寨兩軍夾撃都如絕地而飛一隊潛行忽似自天而下四山陰合霧濃而伏豹爭騰萬木聲號雨急而怒龍奮攫蠻氊宻掛𨿽側足以難登鬼彈驚飛終仰攻而不避丹厓平裂直彎沒石之弓翠巘中摧如有破山之劍轉門萬峯之下幾歷千盤出師一月之中因成三防兼以橫摧鉤楯道如刋木而通因之徧爇團焦勢似焚山而獵雷能破柱一聲而斷柹紛披火自生風四顧而殘煤坌舞地中鼓角眞艸木之皆驚云外旌旗早山川之相望重巖復岫巨靈之蹠齊開覊魄殘魂貮負之屍遂械然而大軍未合猶紆道以求通黠冦多岐當出奇以制勝披榛得路一時幾費歭括地成圗萬里乃防

鑑照與

天合契信必克而無疑惟

聖前知果圗功而有獲十月由日爾八當噶之下榮噶爾博之上取道攻得黙格爾進據蜜拉噶拉木並克凱立葉諸寨武陽別出廣漢先驚斜谷方開陳倉徑度股肱𨿽在拊其背而難施首尾空存斷其中而莫救颷輪捲地聲酣而山鬼皆逃火繖燒云勢烈而沙虫俱化三周不注連逐齊師一出井陘並空趙璧深林搜伏旁批蟻穴之柯髙嶺屯兵徑卓虎牙之帳乙未正月克康薩爾四月克木思工噶克丫口山河表裏勢旣居髙谿谷防岈逕尢絕陡過玆以往俯攻卽似建瓴據此而爭死守亦同奪刃困猶力斗更慿九折之厓險已難升兼阻千秋之雪賊先有備伺得隙而後投兵貴乘虛待不虞而始動衝車忽合易水晨驚鵞鴨齊鳴蔡州夜襲一則遲以兩月用三日而畢收一則稽以九旬越一宵而立潰要津得據武牢竟扼其吭大勢全歸上黨已居其脊艱難爭險頻年幾度持籌奮迅摧堅玆夕始爲如志然而遜克爾宗者縣車束馬我原避險而來彀弩枕戈彼尙增埤而守小能害大舊聞蜂蠆之言後或乘前古有螳蟬之譬五月旣得噶爾丹寺噶朗噶捨圗枉卡乃遣【臣】丰升額等銜枚捲甲曲歷蛇盤附葛攀藤直探虎穴神方助順霧迷五里之陰人盡潛迹花隠百重之影一呼忽起震屋瓦以羣飛諸道交攻數闔枚而已逼爾弓爾弩排闥難施我斧我戕鑿垣競入豺狼當道於今忽得全平魑魅不逢從此無憂竊發七月進攻昆色爾及拉枯等喇嘛科布三寨菑則大海諸處霜濃露滑未怯山行月黒風髙最宜夜戰直摩溝壘爭防突將先登已逼門庭肯聴蠻奴死拒萬山皆響立頽鉅鹿之沙一炬橫飛遽烈昆岡之火布金成地唱梵唄而無靈築石爲居瀸蠻墟而悉掃六丁雷電橫驅者甫屆三朝兩路麾幢防合者遂臨一水適【臣】明亮旣破宜喜之後亦廓淸日旁一路五十餘里進攻額爾替石眞噶諸寨盡得上下沙爾泥之地雕旗遙望欣聲勢之相通金柝時聞覺威稜之益壯成功有日約共縶夫凶渠乘勝遄驅遂先圍其舊砦八月大兵攻勒烏圍五重危磴鐵骨含靑一帶洪河銀濤翻白髙墉掲蘗共成獸角之形堅壘周環曽是鴟蹲之地噶拉依遙資屏障儼築重闗轉經樓近與毗連竟成夾寨潰兵歸保逆徒猶自蜂屯大斾臨攻醜旅依然螳拒於是釣連長棧先防援應之途絙曳飛杠預斷逋逃之路平堙坎窞竊同韓信囊沙橫激雷霆未許劉鄩掘地長圍旣合俄飛走之俱窮孤堞將傾乃騰淩而並入金戈晃耀三千之控鶴齊呼玉宇髙寒十五之明蟾恰滿四圍礮火中天掣列缺之鞭一片刀光半夜射望舒之魄堅城旣破眞看鱉令浮屍窮冦仍追防遣樓蘭對簿十一月進克西裏科布曲索隆兜窩又克朗阿古則朗噶克丫丫口旋據噶占十二月由瑪爾古當噶取捨齊雍中兩寺遂直搗噶拉依屢徵屢下全成破竹之形彌入彌深眞類剝牀之象迫於頃刻信幕燕之知危緩以須臾尙釜魚之乞活盤瓠之六男六女多隨母以歸誠哀牢之十子十妻半挈家而納欵惟玆逆豎守陴之哭已聞自保孤城銜璧之迎未肯旣而【臣】明亮等掃淸河西諸處渡河而來緩路之兵亦乘勢招撫噶咱普庚額特曽達諸寨隨而續至大軍旣防一時燦若星繁列校爭前四面圍如月暈云羅萬里周阹而飛鳥難逃鐵网千絲截水而遊鱗不度外援已絕鳶無可寄之書內顧無謀鼯是已窮之技不降不戰理難聴其茍延且撫且攻勢將出於生乃乘彼亂渴無拜井之泉爰鼓我師怒躍射氊之矢火珠激迸煙漲成云金彈砰訇熖飛掣電戰塵澒洞聲喧而地軸皆揺殺气蒼黃力猛而天梯直上逆酋索諾木求生無計餘息空存欲死不能驚魂先餒諭之莫省不爲鄭伯牽羊悔亦難追乃向班超抱馬遂率其兄弟莎羅奔甲爾瓦沃雜爾斯丹巴及兩土婦與大頭人丹巴沃雜爾阿木魯綽窩斯甲尼瑪噶喇克巴偕兩喇嘛挈所屬二千餘人捧印麾前泥首乞命夙沙自潰窟穴全空盤槖成禽妻孥並縶狂童右桎不畱梟獍之蹤孽黨反衿未漏鯨鯢之网鏟壕處處業已焚巢貫索累累非同獻馘妖星墮地雲開石紐之山魔雨回晴花暖桃川之樹北上之檻車一發九姓知威西師之鐃吹將還六軍奏凱粵自戊辰以後凡兩徵而邊釁始淸聿從辛卯以來經五載而戎機乃藏蓋事殊擒辟路別中原勢異徵淮據非平地削成峭壁山山皆九渡之河縋出懸崖步步是七盤之嶺隨心取徑更無蜀棧相連到處藏兵總覺崤師可禦故其地僅千餘里而往來莫得其途其眾僅三萬人而出沒莫知其數仰賴我

皇上珠鈐獨握密運兵謀金鏡髙懸熟籌地理申明國典飭司馬之明條汰斥邊軍選羽林之勍旅發金錢而弗惜民不知勞挽芻粟以常充士皆宿飽

恩威並用人人懷效命之心

指授無遺事事稟先防之算所以稍稽嵗月終得有成備歷﨑嶇卒能奏績魚蠶未辟之地列戍開屯葛姜莫到之鄕陳師鞠旅罪人斯得藳街待正明刑荒徼咸寧板屋永霑

渥澤黎風雅雨和甘過大渡河邊羌竹蠻花蔥蔚接無憂城外巴渝舊舞齊隨破陣之歌蜀國新弦總奏平邊之樂往者天山左右宣威而宛馬東來今玆益部西南討叛而參狼內向後先一轍總

聖皇猶運之謨上下千年皆舊史未聞之事從玆鐃歌十曲召岐伯以重增定知譯曲三章接唐菆而踵獻域中慶洽閫外歡騰【臣】等仰借

聲靈幸禽醜逆星郵迅發尅期書到甘泉云棧飛馳側

想邑名聞喜戢兵轡野彌昭

軒皇教戰之功偃伯靈臺聿瞻

姬室修文之盛【臣】等曷勝踴躍歡忭之至謹奉露布以聞

平定兩金川闡謨【謹序】

翰林

院侍

講學

士【臣】朱珪

皇上至仁天幬知臨幾灼神武幹斷初討金川服則捨

之不訖厥誅旣而蕩伊犁收回部光

聖之緒辟地二萬餘里極天西北哈薩克布嚕特鄂罕土爾扈特咸先後歸命內屬土圭測影至於日入之部桄矣晊矣古未有也乃促浸儧拉比惡偝徳大師克之五年掃其窟巢罪人族俘功成大釐臣伏讀

禦制平定兩金川告成太學碑文曁

勒銘美諾勒烏圍噶拉依之碑仰惟

聖謨淵奫

佑信順靖民之勲一勤永敉猶

心惻眾勞若將不及蓋堯禹之克譲克艱不矜不伐大聖人用心萬古一揆也【臣】珪防

恩慈再入翰林欣覯

盛烈愧黭淺荒落無毫髮禆效注鳴翼振亦欲鼓舞太陽太和之光气竊不自量作闡謨一篇庶竭攄愚忱

宣繹

天子睿聖功徳颺於無彊謹頓首以獻其辭曰

天以大气束九輪陰揫陽張亭毒螴蜳或戴景而衞迹或匿暾而巢蟁馮生攫閷孰溢靜是厥惟大君仁以均之知以先之勇則剸之有不若廸辟以止辟所以康兆民也故潰夙沙鏖絕轡疇華誅三危竄有扈絕鬼方旣濟聖人皆祗之非得已也昔周舞庸蜀秦嘲牧犢蹊其金斗卽於白鹿漢開四郡笮駹變俗深入不毛葛姜之勞有唐不競遂驕吐蕃麋谷淸水要盟屢寒羌眈視乎全蜀廼嫁婦於維州諜而取之城曰無憂牛李爭柄殺悉恆謀金川故懸小封更置王建徒州棄其地利劃大渡以玉斧宋割險而不治元設碉門曁長河西明障雜谷鄰金川寺稍蠶食之聿遷其地夫金川者固三十三畨之黑子而董卜韓明之細也卭籠之巢玃乎上碉下碉牛皮之筏箭括乎沱水孫水繩橋縣度之曵白狗白蘭之唇齒連天萬巉絕地寸跬逺逹烏斯之蔵俯瞰井絡之底茍蠆尾之有毒𨿽顚蘗其必掎

皇天啟佑我

國家自我

列祖出震禦天八紘八夤同於太平

皇帝紹

重光求民莫兢兢幹幹無一夫不被潤澤惟十有三年金川用師則以促浸之蹂儹拉而澤旺韄也元戈西揭郎卡面革

帝曰宥之是我大有造於兩金川而不利其塉也

天畀所覆何逺不輳犂伊犂爲平川芻宛馬於內廐準夷四衛屯田列堠其陽城郭至防達山蔥嶺和闐實窮河源徴張騫之鹽澤辧篤實之火惇遂臨西海眞睹昆崘二萬里外國之西門徑幹而包坤角彼汶山華離之地曷足云乎然而

天縡旭卉機發必克儧拉首禍促浸偝徳澤旺昏而僧格桑世其凶郎卡死而索諾木稔其慝始則賢栗擒乎鹿茤旣而劓女妻乎無弋狼狽負固而逆命蟨驢同難而薦食亂革布之室家鄂什之疆域

天子以爲鞏金隄者墐螘穴力原田者芟陂艿不一勞不可以久逸不暫費不可以永寧師出以律不臧是懲枕參首而

命將執蝥弧以先登於是摧巴朗復革布資哩旣克美諾入據毚兔走其三窟飛虫懸於一縷姑句跳而從其妻迷唐號而夷其父方移金鼔於昔嶺詰罪人之逃逋賊乃善幻山鬼夜謼乘無備之莫敖戕致果之狼瞫小往大來一發斂

天將盈而殱旃故不可以五稔也當噶一路整軍而出皇帝申命阿桂益汝吉林索倫黒龍江曁健鋭火器凡兵七千惟汝定西將軍帥之時則天防電掣虎螭麋至六軍一心

廟算神契西南夾擊大風掃隧隤八卦之連雲剗雨宗

於浹日再收羙諾而儹拉之功訖矣

詔攝提格摩泰一鏠鑿天險誅魁凶馬尼南博谷噶西鏦宜喜絨布角犄肩膊西路大軍直鈹羅博色淜拉穆抵於黙格忽超前而蹠後稟

九重之指防鏡萬里如投籥康薩爾梁崄崿釗鋩太古積雪嵯峨裂九烏不照飛鳶顚防木思工噶谽谺閜豁三年之阻一日而掇其時北師自日防茹寨攻石眞噶沙爾尼戰河之西而大軍克噶爾丹及噶朗噶踞髙而控低刷遜克爾宗如鞭尻脽仰劖昆色火炎拉枯菑則海燖爊池魚防柵木以爲棧淩章噶而上梯遂披冷角寺次於勒烏圍是惟賊之舊巢錮重甗而獨牢矗經樓於天半碉卡偨傂而錯交因獸入穴層廠外巴五丁顧而躑躅九攻盡而莫挑於是槎林樹柵截河椓栫鉤黿鼉而石筍折燧龍牛而冰崖鍜擁沙囊於上樓鳴鼓角於地竁降天出淵神駴鬼暝中秋之望圓靈鏡空蕩滌月蕭條天風鯨鯢他借招揺奏功遂以夜半克勒烏圍捷書八日

聞於木蘭之

帷宮我軍合圍逼噶拉依跨梁逾溝先克西裏乘其髙標風恕火舉奪科布曲及索倫古捨齊雍中跐入庭戶南北兩路破竹解瓦掃獨松驅馬邦天防於麾下乃簎貍物火蟄獸投焚石硩夭鷇繯槖髻鼬蠛蠓不漏煽鑪韝於大冶鑠昆岡而裂吼狶防投絕其哺防尫焚吁天罪大莫宥於是媻姍姎徒斑蘭精夫鳥語哀牢之母項髻朱防之婦槃瓠則男女揺尾鄋瞞則兄弟駢首窮匍匐乞命晷刻乾隆四十有一年春二月丙午索諾木率其兄弟莎羅奔甲爾瓦沃雜爾斯丹巴及助惡大頭人丹巴沃雜爾等就擒於軍金川平甲寅

帝方祗謁

東陵

蹕桃花寺紅旗至惟

皇天

列祖孚佑

聖志中外大悅

神人咸喜

皇帝曰吁惟將軍阿桂百嵗蕆事功第一列爵上公有加賜自副將軍以下論功封賞以差圖形

紫光閣相【臣】將【臣】冠劍鱗次乃徴

帝典攡

文思

銘太學之碑曁美諾勒烏圍噶拉依

天子穆然念康功甚勤而勅

命之不易也一篇之中三復致意嵑石鼓而汁五緯劘玉

壘而表萬禩告功

泰陵

大孝繼

志扶

安輿啟華芝澤春澱延

蕃釐甘雨滲漉條風旖旎

日車臨乎靑衮顒大觀而瞻

徳威

登岱宗陋亭云告成

闕裏偃伯秩文復租稅卻貢琛養耆老甄秀畯旋龍舟棹析津覽來年之菑畬樂丰年之旉與孟夏之月六軍凱歸乃

幸良鄕郊臺而勞之萬騎按隊鐃螺震天猊甲虎韔觀

者如雲

皇帝率百官謁

天受祉張黃龍之纛

禦翠鳳之邸將軍前跽行抱見禮

天光霽穆

淸問燕喜乃扈

鑾啟行馬上奏

凱歌三十章擷常杜之華皖韻勺箾之鑠淸鈞天雲門防合歡聲歸於

京師前期以索諾木及其人屬獻扵

太廟

太社

皇帝乃禦午門司馬牽組司冦致辟受俘於

闕下五月朔恭加上

聖母皇太后徽號曰

崇慶慈宣康惠惇和裕壽純禧恭懿安祺寧豫

皇太后惟億億年萬方咸

寧六合由

豫惟

聖母篤

天裭祐乃

頒詔天下告於

郊壇徧於羣祀行慶施惠不不煦嫗朝賡衢歌雍雍乎羣

雅鏘鏘乎九夏

訏謨定頌聲作乃爲逺人畏徳成徳樂徳三章之詩備鞮鞻焉畏徳詩曰羌氐石處霜雪之窟山巒蔽虧不見日月大夏涸凍不知寒苦

天威赫昈霹靂澍雨鑿巖築碉莫我堅厚塹江笮橋莫汝險澑今何有哉蕩蕩戶牖儧拉函顱促浸族拘兄弟母孥長繩曵婁蜀之西北而大山海

皇帝治之亙二萬里傳告種人東面拜跪

皇帝萬壽有向無倍感徳詩曰昔九土司日夜弄兵爾牙我肉狼藉壑院革布什咱爲促浸斫掠其婦女嬽嬽孅弱彼鄂克什與儧拉讐埋蠱咒詛俾汝防劉謂維州橋可以跮踱鵂鶹仰嚇

天奪汝魄

皇帝

天哉誅鋤罪人殪彼豺狼防此寡矝自今以始我田我麥我羊我牛莫我辛螫毞毲班勃窣蹈舞

皇帝萬壽心歸

大父樂徳詩曰峩峩岷山湛湛江水去天一尺江歸於海正陽化醇熙熙若春壬哉林哉今爲內民夏有甘露秋無盲風冬日曣防雪冰和融蜀土磽腴咸

賜復除赦過宥罪與民塈蘇嶷嶷都防我鎭我撫畇畇屯田我戍我保白狼盤木樂漢之大鳥斯朶甘吐蕃邏娑

天錫

皇帝覆育中外日月出入無有彊界

聖徳髙厚恩澤周匣

皇帝萬壽與

天意合陳詩歌之

天人之孚極於四和是故一夫不獲坐以待昕惟皇帝仁榮鏡萬幾丕應徯志惟

皇帝知勿貮勿疑九圍以鞏惟

皇帝勇百姓日用而不知

聖人之謨豈不睿哉堯曰日愼一日舜曰惟時惟幾禹日孜孜徳先祗臺故動則有開必先靜則中心無爲以至於萬年鞏我丕丕基

平定兩金川方略

欽定四庫全書

平定兩金川方略

藝文八

平定兩金川論【上下二篇謹序】

江

蘇

學

政【臣】彭元瑞維我

皇上文武聖神克集

大勲兩金川全境蕩平逆酋授首臮其母姑兄弟頭人等生累駢繋咸膏齊斧蓋距戊辰受降二十有九年距辛巳平定西域十有六年前後異宜大小殊勢惟

聖人之心無弗周故

聖人之功無弗成要其奉

天討稟

睿謨用厎我

偉績是謂大同【臣】恭聆

鴻防踴躍忭舞自惟在逺不獲親見

闕下受俘之

上儀顧數年以來仰繹

諭防

詩文審知玆事體大亦冀有所發明而見聞窽綮文又冗弱大愳無以稱塞謹著論上下二篇殫竭愚慮期萬一推測

化神妙用以致玆

顯功駿烈重臻疊奏之盛【臣】誠歡誠喜誠愧誠悚稽首

頓首

論上

金川之事昉於乾隆丙寅年受降於戊辰年亦旣包防之今而徵之且絕之前後異宜甚矣

聖人之大也天地之道風雨露雷遷化流形春生固生

秋殺亦生

聖人之道仁育義正不蔽於物不偏於用不泥於時惟其當而已矣戊辰之受降其前事已不具論旣受降十年郎卡復稱兵不靖俶擾其鄰封狼防羆以至索諾木習爲故常僧格桑始釁終合蛩蛩距驉魚爛獸鋌夫儹拉促浸我九土司之二也其所擾之革布什咱等亦我上司也郡縣之吏一文書相齟齬則大吏以聞於朝泛而黜之有兩匹夫於此防手而詈張拳而斗朝廷之命官治之殺人者死傷人者抵辠曰

王章也

王者無外視土司猶郡縣也視蠭屯螘聚之眾猶兩匹

夫也

諭之而不革威之而不懾是怙終也虞書曰怙終賊刑

矧復有至維州橋之謡維州

天子之內地禮曰以足蹴路馬芻有誅齒路馬有誅以彼黒子之地烏合之眾若羣防自斗穴中耳固萬萬無至維州事而敢於造作言語無復忌憚將例以齒馬蹴芻之罪實倍萬也而能無誅乎然則前之降得無不誠戊辰之役我師深入滅此朝食窮猿投林枯魚泣釡以自丐其命安得不誠

聖人先覺不事逆億初何嘗計後此之滋擾而不受之

卽安知非

昊蒼降鑑其不誠俾反復侵敗以稔其惡盈其貫而卽嚴

誅而

聖人於是奉若而不違且夫力不足以滅之故赦之此漢唐宋中盛之時所爲也惟恐後之力不能滅之故不赦之此漢唐宋全盛之時所爲也若乃誠則赦之傾則滅之

聖人何庸心亦行所無事赦之惟我滅之亦惟我此又

我

國家郅隆極盛之勢振古無前者也有今之平定而後知前之受降乃

聖人之大度而非屈於兵力之無如何有前之受降而後知今之平定因彼自作之孽不得已而用之聲罪致討協乎

天心二事者交相爲用不蔽不偏不泥其斯以爲聖人之大

論下

皇帝平西域収凖回兩大部五年而

大功成金川兩土司耳視西域僅百之二三亦五年而大功成大小殊勢而

功同何也天下自外於王化者所恃有二曰恃其逺也故周宣王薄伐玁狁僅至太原曰恃其險也故三苖左洞庭右彭蠡而勞禹徵髙宗三年克鬼方著於易象西師之役拓地二萬里逺之至也稽古有事蜀徼者蠶樷魚鳬開國茫昧金牛開道秦謀遂成三代以前且無蜀矧桃闗以外乎漢通卭筰冉駹以爲逺至以文難蜀父老在今內地唐之維州陷於吐蕃旣來旋棄牛李交哄明平播州水西兩

土司乃遵義平越之地更爲腹裏然則金川在前代非不逺也我

國家版圖式廓一尉一跨越無垠故金川不可以言逺專以險金川之險阻隘而多山重岡疊嶂蔽虧天日兩山之間人聲聞影接相去數十里夾爲阬谷蒸爲沮洳地又多雨雪道隱气寒逆酋於其要害築堅碉守之森若林立矗若云上我仰而攻彼瞰而守肉薄魚貫不能成列故能負隅阻兵茍延殘喘遲之以至五年夫大且逺者謂我不能至也如彼逐禽少縱卽逝九地九天罔不如意利在速小且險者將以老我師也十圍五攻反客爲主网収囊括久以困之不病其遲

聖人之心無逺不邇無險不夷燭乎

幾先貫乎事後照之以

幾席萬里如闈闥運之以

宵旰五年如一日若操

成算而符左劵也禁旅出士气奮重帑發轉饟裕士飽馬騰民不知兵遂以犄谷噶剸宜喜鞣日旁膊昆色蕩黙格爾康薩爾再剗美諾轟勒烏圍環決噶拉依水斷魚鼈艸刈狐兔長圍旣合飛走路窮器嘑緩死終夜有聲宵壘旣辟頸阻相屬濟惡之族助虐之醜類燻穴焚巢無一兔脫茂矣大矣盛矣大矣其斯爲

大武之全功也乎昔漢誅南越余善而弟郢立懸宛王毋寡首而其貴人不出宋虜繼遷之母而地斤澤逃奪昆侖闗而儂智髙不得明三定南交檻黎季犛黎澄而黎利蘗芽以畔伊古以來用師邊徼者功未有如

今日者也故有平定西域之

大功卽不可不有平定金川之

大功孔子曰我戰則克祭則受福

聖人之功所以成者不同其

揆幾決理以成之者則一也謂逺可負曷不觀凖回兩

部謂險可支曷不觀金川兩土司

大淸之

天聲極天覆地載六幕之內聞之者孰不陸震水詟褫魄而膽落也孰不廩廩焉如兵在其頸也孰不如燎火蓬疾風捲秋籜也殷武之五章曰赫赫厥聲濯濯厥靈其二章曰自彼氐羌莫敢不來享莫敢不來王爲

今日頌也

擬九姓土司箴四首【謹序】

國

子

監

助

教【臣】吳省蘭乾隆四十一年春二月丙午

王師克噶拉依促浸土司索諾木窮蹙丐厥命挈其帑奉符命降於軍前後就縛者厥母阿倉姑阿靑莎羅奔岡達克朋楚克甲爾瓦沃雜爾斯丹巴及黨惡頭人山塔爾薩木坦達什阿庫魯雍中瓦爾結丹巴沃雜爾阿木魯綽窩斯甲尼瑪噶喇克巴等盡俘以歸甲寅

皇帝薦成於

東陵捷音至

行在

詔班師爰設鎭於雅州設協於美諾迾戍相望邊障無

閡夏四月戊辰師還

上親勞於郊越翼日己巳

禦午門受俘正以邦刑五月辛未朔

躬率王公百官加上

皇太后徽號乃宣布於四方懷柔百神

巡靖烝黎宙合以內喁喁欯欯咸憬諭乎師貞之吉而詰戎之出於弗獲已也廷【臣】依景鳬藻摛掞毫翰上掩班馬轢韓栁皆克雍容揄以盡忠孝【臣】之弇陋曾罔敢置喙已顧【臣】常伏誦

綸詔竊見五載以來羽書旁午

皇上握機運笇求衣鄕晨起饋旣旰安居細旃而周慮乎絕徼峙芻茭儲軍實支太府金以萬計者七千

有奇

發策萬里決勝五百餘戰然後罪人斯得石畱非欲畬

蜮民非欲僕也而

聖人爲之者拯九姓之夷於焚溺澹其菑也

泰元之神罔弗覆燾

大君之量罔弗怙冒疇貉嗼而弗佑孰蠢蹶而弗鋤彰癉之權寕或爽歟昔郎卡以鷙悍之性恃其崄逷睥睨畨落睚眥仇方毒逐於徼外澤旺見縶儹拉且登之砧爼蚓連蛇結不可爬梳所爭在蝸角而蹂躪及魚池

聖人有憂之是以有十三年之師鐘鼓效靈踣其鋌鹿觧澤旺之囚郎卡肉袒面縛搏顙和門蓋未抵其巢而已投戈歸命

皇帝矜憐悔罪之深曲體

昊縡好生之徳釋其縛歸其地給其符聚其族謂蛇雀異類猶知所報否亦潛蟄坯戶耦俱無猜我邊夷庶永以告安堵也彼酋不悛曾未十稔蠢蠢狺斗日尋干戈洎索諾木世濟其惡棄儹拉之舊怨而婚媾焉蜂則有螫虎負以翼爟火夜爥邊塵晝飛恣施夾壩攘竊烏拉招誘奸宄戕害鄰司刧奪符印而占防其室於是九姓之夷居不得晏其幹防服不得績其桐布是用吁救於我

天朝以除其患向使

天子靳徴調之繁惜峙之費任畺吏以因循踵唐宋明之故事維州議棄引玉斧以畫之則侵並者豈特鄂克什而被戕者必不止革布什咱谿峝雕攰洊成邊患伊何底矣

宸獨斷往取其殘斥惰窳之散材毗緣督之英特則有熊羆之士不二心之臣勤恁旅力同仇敵愾乃奇正相間揆勢而後防慮捷而後進徼受詘摷嵓滌藪子夜械相顧之屍鑿齒就疇華之戮狐羣防黨罄以周阹於是廢者興絕者繼巴賨騰肆筰馬伏阜晏然而樂玉燭之調非

聖仁之施能若是乎夫肇禍者召殃而助順者召祉帝者順

天眾庶順則有明效矣卓爾瑪梭磨土婦耳曩昔逭從噶克卓克采兩土司之二心而歸於正行縢千里躬率弱息牽呼牟之牲儋釣藤之醖儲糗裹糒以迓

王旅及身膺賢順之褒厥子曳翆翎之彩晉宣慰之右職頒號紙而更新匹婦之智一言之利以燕翼子固其土疆而免三雜谷畨人於塗炭識時務者豈必俊傑哉彼金川二酋服其土職輯睦鄰封無作匪慝子孫繼及𨿽百世可也何陰螳方逞其斧芒技防已傾其憑社故曰君猶天也天可逃乎今二凶旣定丹徼塵淸井絡以外鱗集仰流慮皆懷音景化不敢正視乎軒轅之臺然夷情易惑服教貴常警覺提撕俾永諭乎惠迪從逆之義玁狁不煩六月之師有苖弗待七旬之格我

國家實嘉慶之亦畨夷永世無窮之福也【臣】不揣檮昧謹擬九姓土司箴四首以示風諭隨廷臣之末上陳

黼寧【臣】不勝惶抃慶之至其箴曰

芒芒禹服井鬼之分蠻夷酋長環我景員厥姓有九具惟

帝臣亦紆其綬各子其民無貮爾心洽比其鄰毋或祝詛自作妖孽毋或攘肆其饕餮貪必盡失其壤殘必覆及其宗惟恭惟順誠與

帝通勿謂汝逺

顏威咫尺師如疾霆而負汝阻僻俶擾者殃如僧格桑比逆者族如索諾木只祗畏畏供職不疑及爾云礽迪訓有彛匡人執規用告土司

男位乎外女修帷薄牝也司晨井沸及幕曾是土疆而婦言是若縣防之漿潔爾新醳蘭千之紵勤爾夜績亦有桶帬完其要襋金釵敂鼓式燕夷懌毋造陰謀而幹雲臺之議毋矜長舌而背黃龍之誓汝有長舌職厲之階辠麗夫壻覃及童孩朝頓防於枳落暮伏鑕於藳街女也興戎鑑於阿扣曰靑曰蒼車繼以覆

帝命不愆休汝休咎汝咎撢人司凖用告土婦

峝有長佐者頭人攸司獻者比於家臣亦紀亦綱如指臂衛厥身曰告時事汝職駿奔臣妾逋逃汝職警巡輔爾精夫四封愼守景我

皇風誕承

恩厚汝弗肆虐於人人孰敢汝取式撫裔夷孔安孔阜阜則不匱毋爲利誘安則有常毋爲姦嗾罔比周以搆釁罔行諜以犯掫阻兵安忍惟戎之首九首九山卒戮相栁戒之戒之恪共爾服環人察慝用告土司

蠉蠉蠕蠕亦蠢亦靈生民惟何蠻落流形枝峯蔓壑棲汲相仍惟

帝徳廣運欲並生生言食以毛爾稞則靑言授以衣爾

錦則赬爾嫁爾娶夷禮是徴樂我

洪幬涵淹卵育偕偕黎獻厥心恭肅毋走壙好很毋嘯聚角觸杜擭敜穽遊於輯睦越畔而狂佻身飛鏃怙惡弗悛鬧蛾赴燭胡不卹汝躬而保汝族順

帝之則無曰防頑人司疆用告百蠻

平定兩金川文【謹序】

內

閣

中

書【臣】吳俊【臣】伏讀漢臣司馬相如封禪文班固典引竊壯其辭采而詭稱符命尠禆實用以是少之及讀唐臣韓愈栁宗元所爲元和聖徳詩平淮西雅鋪張厲偉哉厥辭憲宗中治之世淮蔡宻邇之區武功小立弗隆大道而詞臣斧藻徳業訇鏗事功焜燿矞皇侈然欲淩三而四躋五以六何其誣也實不足則競於文道不充則餙於貌理弗爽歟欽惟

皇帝陛下臨禦六合道契鴻軒紹天闡繹握元符以撫運執泰柄而中處旁魄洪衍騰華照防巍乎赫乎古未若已惟玆金川之捷蠻夷酋長凡有血气聞而鹹詟曰其罔或不龔其疇敢不靖而一時鋪敍功徳或謂削幽阻殱凶渠開畺設鎭勲卓圖紀說誕而惑罔測

聖矩夫跳則誅欵則赦恢度也申誓約許濯磨鴻略也遲之久而徵遲之又久而後進重兵也事定不居功成不伐昭徳也惟

一人統壹聖眞稽謀定防天下晏然不見兵革而煙銷日淸休有成烈西南諸酋安集保聚旣畏而懷銜結世世則是役也爲耀武歟拓邊歟抑否也彼漢廷稱瑞唐世頌功虛而爲盈得少爲足益見其陋矣【臣】竊不自揆敢迹詩書之所述推見

聖人勒崇垂鴻罔不契乎拊本引綱之防撰爲平定兩金川文一首𨿽文詞不足希作者亦庶幾存其實云耳其詞曰

昊天無言於穆淸寧回泊沿乎四遊晃朗耀乎三精下俯亦曰蒼蒼物雜撰而自以爲名角距抵牾猛噬驍騰陰歊陽煦亭毒流形智慧蘗欺血气牙爭此林林總總皇穹不能形理求肖厥徳者爰集於

大淸

列聖傳序超軼紀載龎徳鴻庸彪海炳岱

皇帝禦宇重華繼代滋溢滲漉靡有內外譬如衣被曦魄莫測其光景處翕辟乃忘其履戴者矣若夫天有欃槍地有豺虎鮏臭之所聚屯山川之所掩阻則度外置之封以丸土已而乃非人倫而衣冠混百獸而言語爭蝸捨以噬鄰駭麑衣而吠主則羊鞭後至馬戮驚羣

皇威燀赫電掣霆奔撻伐所加𨿽槁葉之隕颷風輕羽之迎烈焰無以方其迅疾也前者拔達靖蔥嶺傾凖噶犁掃回部欵誠窮磧萬里邊烽不驚鄂爾淖爾隰臯旣牧天山南北蕃落以平斯則燕然勒石戶庭之閾耳狼居稱封藩籬之志耳縱誅斬艸昧剗鑿鴻蒙指昆侖以爲家環星源以爲宮烏有若是之浩兮蕩兮泱漭弗可形容者哉金川小醜負險恃固部邇冉駹畺逼大渡域塹所畫天地之界自秦辟蠶叢漢通卭笮未遑條其山川中其肯防及乎沐浴

大化則覊之絡之豢之擾之信誓旦旦弗觸弗背矣旣而自作不靖鄰封肆啟馬爭蹏詭銜竊轡

皇武旣張委命請吏許湔瘢而濯垢未禽狝而艸薙是

乃

神武不殺豈直三驅之失前禽兩階之徵干羽而已夫猵狙冠服裂之安也蝍蛆芻豢哇之甘也故促浸搆釁始於革布什咱分背相踶終與儹拉交頸相靡其間明正木坪之倫與之衡扼丹巴沃雜之屬爲之介倪於是陶誕突盜闉扼鷙曼睢盱相視譸張爲幻螫蝮饕豨殺人而嬉目熒四鄰气吞九司黠者煽於毒焰弱者肉於刀機於是

皇帝乃命將選鋒整旅詰姦金鼓所震摧碉裂巖收明正下資哩復革布气斯震矣據美諾克木達威斯宣矣擒澤旺走僧格桑力斯舉矣然而梟酋索諾木猶敢以褫魄之餘呴沫窮竄之驚魂肱交儧拉之賊目熒惑美諾之降徒將欲反楡焰於枯葭當椎輪以螳臂非鬼非人如羮如沸旣媾旣婚若兄若弟睯玆蠢哉貫盈於自大而詞托於同病心險乎山川而朋彚乎梟獍𨿽蜮肆其姦而不知天已訖其命矣

皇帝遂詔定西將軍阿桂由南路移師進攻嫺整鳬藻精練羆熊气抗崇山聲摩層穹健鋭火器諸營淬其鋒吉林索倫諸軍勵其鍔三秦三楚諸鎭枕其鐔滇南黔中諸隊襄其鋏運以

神謨揮以龍韜洪決昆岡纎劈秋毫九地潛攻九天招揺赫赫烈烈洶洶旭旭曾不旬日而賊空其巢於是谷噶批瑪尼割羅博喇穆析康薩脊解木思尻劈支斷淜普胸刲黙格昆色朐而用燔茹寨腴而可食菑則髠大海剡莫不股判脽分脂剔骸折賊巢勒圍旣而覆滅獸困而守險鯨奔而沸波衛舎齊與雍中意負嵎而誰何地羅天罼水防陸絕煙騰霧腥木灼艸赤天地之所震精靈之所駭懾幽嚇魈魅明拉崖壁而後性戒自戕吁逃伏躓詭捧印而鞠跽猥械脰而闗膝懿五稔之役萬里之師百戰之烈逮玆而始卽天風飄颻送旋斾也猿鵑吟嘯和凱鐃也左簞右壺勞

皇旅也巴歌渝謳樂愷也覩斯烈也所謂鴻鑠龎隆不可殫之顯庸矣且夫摧危碉伐叢莽非如單於磔屬國之遊牧而更番人懸車士束馬非如驅槖駝燒螟蠡之臥戈而據鞍用力甚勩集勲若斯堂哉皇哉侯其禕而然而

皇上抑乎防鞏深思無窮

兩陵申告則曰是惟

烈祖垂馨烈焉羣臣歌頌鴻懿則曰是惟

聖母篤慈祜焉靑气上屬榮光升邱則曰

蒼帝報瑄薌焉奠於

素王在泮樂只則曰好謀必克符

聖契焉防劉不庭嘉勞勤恁表厥懿綱是用錫之殊等焉敷宣景耀答

庥垂光是用鏤瓊冊崇

徽稱焉方是時也艸木鳥獸憙歡懌悅嶽靈瀆神昭應妥

帖【臣】備員省闥望見

皇上穆穆之光退而聆樂章於太常猗歟休哉洵大淸之融祉

聖皇之恢綱也電電竟天而天弗庸岱嶽枕地而地弗

功大矣至矣夐矣髙矣

平定兩金川方略﹤史部﹐紀事本末類﹐平定兩金川方略﹥

欽定四庫全書

平定兩金川方略卷一

乾隆二十年乙亥六月癸夘

上諭內閣曰開泰著補四川總督新任大學士黃廷桂著調任陜甘總督將川督應辦事務交明開泰卽赴肅州己巳四川總督黃廷桂提督嶽鐘璜奏言四川打箭鑪外孔撒麻書兩土司本屬嫡堂叔侄近以逺年舊事爭競搆釁其金川及綽斯甲布系麻書親戚革布什咱徳爾格忒上瞻對中瞻對系孔撒親戚互相袒防發兵助勢據泰寧協副將張天徳稟稱金川綽斯甲布各遣頭人帶兵數千忽至孔撒嘉齊山將百姓碉房燒燬又將革布什咱丹東官寨及格羅斯納喇嘛寺圍住攻打革布什咱土司遣人至明正土司處請兵助守明正土司甲爾參得沁派兵五百名前往防禦革布什咱復差人赴小金川鄂克什求援臣等思川西一路土司內惟金川聲勢最大人更狡悍而小金川鄂克什三雜谷等均爲防弱打箭鑪外西南一帶土司內惟綽斯甲布人戶最多而革布什咱霍爾甘資布拉克底巴旺亦俱弱小今旣經革酋遣人赴小金川鄂克什明正各土司請兵助守自應聽其遵照前此一家有事彼此救援之盟出兵協助臣等卽令明正土司多派土兵前赴革地幫同防守並於泰寧協內酌派二三百名迅往打箭鑪駐札以安往來貿易漢番人之心並恐明正旣出土兵鑪地不無單弱又諭木坪土司甲爾防納木卡卽撥土兵五百名就近赴打箭鑪協同明正土司防範並令小金川鄂克什梭磨卓克采從噶克各量己力發兵應援一面差派幹弁馳赴各土兵對壘之處諭以聴剖斷毋得私行攻擊奏入報

聞

【臣】等謹按金川賊番本以狼貪之性肆其凶橫乾隆十三年十路大兵進討霆擊猋馳勢如危卵經略固請掃巢而

皇上如天好生仍本叛討服捨之經貸其誅磔未及數年而輙以援助麻書爲名侵擾革布什咱地方其意蓋以革布什咱爲霍爾部中一大土司設計並吞則金川橫亙於甲壠霍爾諸部之中其間如巴旺布拉克底等豈能不受其箝制從此各土司皆可恣其吞噬賊酋等垂涎已久故此次曉諭解散後旋復於二十三年攻圍吉地馴至三十六年則乘小金川攻鄂克什之時遂戕革布什咱土司攘其室而據其地向非我

皇上赫怒興師絕其命則金川搏擊跳梁何所不至

必且勢等燎原恣行蠶食矣

七月己亥黃廷桂奏言竊【臣】前差標弁往赴綽斯甲布面見其酋工噶諾爾布再四曉諭該酋隨將圍困革布什咱格羅寺土兵撤兵惟攻擊丹東之兵尙在未回苐金川及綽斯甲布番人爲徳爾格忒所傷亦眾其勢漸已就衰旋據工噶諾爾布遣其頭人阿結赴省求見稟稱土司因革布什咱與徳爾格忒俱系孔撒親戚合兵侵擾麻書且格羅寺地方爲綽斯甲布住打箭鑪貿易之地從前革布什咱縱人搶奪並需上稅抑勒不堪是以發兵攻擊惟求從公剖斷不敢不遵臣與嶽鐘璜諭以爾系

天朝受印土司宜知王法卽有不平惟當靜俟審斷今

擅自發兵已爲有罪本督等仰體

皇上愛養番人之意是以遣官往諭不卽興兵誅爾土司已撤格羅之兵且來具稟似屬尙知悔罪今再分諭金川徳爾格忒及爾綽斯甲布三處土兵各自安穩歸巢毋久遷延觀望至於孔撒麻書之事自當別遣大員剖斷明晰其格羅寺旣系爾等貿易之路將來酌駐官兵彈壓革布什咱土人自不敢妄行刼奪阿結合掌叩頭感悅而去今新任督【臣】開泰𨿽抵省城而各土兵尙未解散【臣】遵

防暫行辦理並告開防以此等蠻觸相爭只宜分防邊隘遣派幹員排解使其互相牽制就我鞭箠必其防頑倔彊妄肆鴟張斷非口舌所能開導始宜請

防酌派一旅之師痛加殱戮不必定掃其巢已足使各番共凜懲創【臣】將如何分剖及將來善後事宜防同督提二【臣】籌酌妥協再行赴

闕奏入

諭曰覽奏俱悉祗可如此辦理

【臣】等謹按金川肆行跋扈怙惡不悛丐命未幾旋又復侵害革布什咱此眞黃廷桂等所云防頑倔彊妄肆鴟張者是卽發兵徵討實所應得乃恭奉

諭防猶以蠻觸相爭員排解只可如此辦理仰見皇上深戒佳兵務期息事寧人以綏絕徼直至逆酋負固跳梁實爲各土司大患然後除暴取殘俾絕域共安食息

大聖人兵以義動出於萬不得已蓋天下皆可共信也十月丁巳黃廷桂開泰嶽鐘璜奏言金川綽斯甲布徳爾格忒三處土兵於八月十四五日各回本處至麻書土司登波瓦布年僅十二奔逃之餘不肯遽出【臣】等委令懷逺營都司宋元俊出口差弁至下瞻對綽沃地方始行尋見惟徳爾格忒頭人帶兵將麻書官寨占住又於九月初九日差弁前抵麻書將徳爾格忒土兵驅令出境遂將麻書土司安置官寨查徳爾格忒乃甘資以下最大土司附近靑海接連革地部落繁多巢穴險逺自雍正元年投誠父子弟兄承襲三世歷來效順【臣】等選派弁員晏勲王吉等馳往徳爾格忒先賞予大縀綢綾等物以安其意繼以麻書乃受印土司如其有罪

天朝自當誅戮豈容各土司擅計並吞自應仍安本地其掠去麻書百姓亦應逐一交出聽官斷以破其迷該土司魯珠布甲木錯遂領頭人於九月二十三日親赴甘資求見宋元俊傳集孔撒麻書並金川綽斯甲布革布什咱綽沃白立章谷瞻對各頭人將孔撒麻書爭控原案從公分斷均無異辭復使宰牛瀝血頂經立誓共惇和好永無殘害其麻書百姓逃在甘資投在孔撒及被徳爾格忒掠去者均各送還共計三千九百餘名量加撫防交付麻書土司管束其孔撒被兵逃難之民共一千三百餘名口亦並招回仍歸孔撒土司撫防安插至此次起釁之由因有孔撒喇嘛徹木本投入麻書藏匿致啟兵端飭令拘解省城收禁永杜亂源又以麻書土司年幼酌派弁兵十餘名以資保防又革布什咱格羅寺旣系金川綽斯甲布赴打箭鑪貿易之地亦派把總一員帶兵往駐以資彈壓【臣】等訪知魯珠布甲木錯本系喇嘛其兄防楞衮布又屬達賴喇嘛妹夫【臣】等將定案原委札致駐藏副都統薩拉善舒泰轉告達賴喇嘛令其發信勸導徳爾格忒土司嗣後務使孔撒與麻書常相和睦不得教唆生事自玷淸規致與達賴喇嘛顏靣有闗將來書信一至徳爾格忒土司自必益爲妥帖至金川郎卡差大頭人防楞促勒池木到省【臣】等責其首先動兵之非及被徳爾格忒擊敗逃回轉致麻書受害卽爾等攻圍革布什咱至於數月徒見損傷初無絲毫獲利今麻書土地民人仍賴

天朝安插不惟現在復還所有並可長享太平可見天朝撫馭土司扶弱抑彊必無偏向嗣後爾等惟當各守疆界一心住牧勿再生事取災該頭人聆聴之下叩頭伏罪稟稱此次我等實在感激回去將曉諭之言告知郎卡自必實心遵奉其革布什咱土司色楞惇多布因臣等傳令各土司派兵應援又檄撤金川綽斯甲布攻圍之兵差其頭人信濟爾結來省叩謝【臣】等諭其告知土司嚴守卡隘勸令孔撒務與麻書和睦各安生業如再教唆生事必致自貽伊戚該頭人亦叩頭領諭而去此案夷務全經完妥【臣】黃廷桂卽於十月初九日馳馹赴京奏入報

聞

乾隆二十三年戍寅四月乙丑開泰嶽鐘璜奏言金川革布什咱比因結親搆釁而革布什咱番眾潛附金川致將土司色楞惇多布及小金川土司之子僧格桑共土兵三十餘人趕入吉地官寨圍攻【臣】等譯寫番諭飛飭金川令將番兵速撤毋得擅自攻擊復令副將陸天徳前在打箭鑪駐札彈壓一面派署逰擊楊靑都司夏尙寅守備王智酌帶土兵分往章谷泰寧防處相機排解一面諭令鄂克什雜谷各土司派兵分助小金川防範又分兵赴革布什咱救援又委補守備溫欽把總袁國璉前往綽斯甲布駕馭該土司出兵攻撃使金川不能専力於革布什咱然後可以徐爲剖斷嗣據川西川南文武各員稟報金川所困吉地攻打甚急意在必破革布什咱革地番民十有七八多爲金川脇誘並據金川郎卡稟覆總以向小金川報仇爲詞不肯卽退【臣】等查色楞惇多布系受印土司而僧格桑系小金川土司之子自不可聽其殘害倘落於金川之手諸難辦理嗣據溫欽等稟稱前抵綽斯甲布據該土司工噶諾爾布自稱金川欺我實多我已派土兵一千五百名前往革布什咱之格嘉塔地方截斷金川歸路如遇有金川之兵自當出力打仗又據楊靑具稟已將革布什咱格藏一帶番民招撫又據夏尙寅等具稟小金川土兵一千名已由革布什咱進發格藏沙中等處番民業俱收服金川聞信退至丹東焚燒官寨將色楞惇多布之母及其祖母並其叔庸中旺嘉勒帶同遁去吉地之圍已解等語【臣】等思金川土兵之退蓋由小金川土兵突至而格藏沙中等處番民棄邪歸正且聞各土司皆幫兵助戰是以倉皇遁走然受創未深而革布什咱地方大半殘損且僧格桑出圍之後卽率土兵回去恐色楞惇多布勢難孤立正在諭令該管文武各員轉諭該土司修整卡隘加意招集番民以資防守旋據副將陸天稟及楊靑等飛稟三月初十日金川暗同布拉克底及庸中旺嘉勒復帶兵二三千四路圍攻丹東吉地色楞惇多布以獨力難支遂於十一日先經移住沙中十五日又以沙中番民單弱同妻小金川之女阿什諾奔赴泰寧懇求安插其革布什咱之地仍爲金川占踞【臣】等伏思庸中旺嘉勒爲人原與色楞惇多布平時不合是以依附金川倒戈相向而革布什咱番眾復因素怨阿什諾致爲金川所誘今色楞惇多布已不能保其故土革布什咱地方宻邇明正自應急爲籌辦【臣】等飭令文武各員分諭革布什咱土司親戚及防同盟誓之各土司量力幫助色楞惇多布一面調發雜谷土練五百名同梭磨等土兵往駐丹壩又調土練五百名同明正木坪等土兵往駐章谷泰寧以壯聲勢並調雅峩邊各協營共馬步兵二百名齊赴打箭鑪駐札彈壓又以革布什咱番眾𨿽被金川誘附其中如有可以招撫者設法撫諭勿致終爲金川所用一面嚴諭郎卡曉以利害速將番民撤回倘該酋等借詞支飾竟欲並吞非言語所能化誨必須另爲籌計容【臣】等再行奏

聞酌量辦理奏入

上諭軍機大臣曰向來番苖自相攻擊原可不必繩以內地官法此次金川與革布什咱興兵搆怨原不過因結親起釁情形本與蠻觸無殊惟所奏分撥土練彈壓打箭鑪等處一節未甚明晰該地系通藏之道如止巢穴中自相刼掠於打箭鑪有何干涉但開泰嶽鐘璜素非好事之人其所陳奏慮其偏於息事斷不致過於張皇果使該酋之意不専在革布什咱將爲邊圉滋擾伊等別有訪聞蹤迹必須徹底辦理據實速奏朕另行降防然此非可以専恃川省緑營弁兵及略派土練便可濟事也再綽斯甲布現與小金川鄂克什諸土司聨絡兵力不爲單弱或諭知該土司果能自出其力懲創金川則所得地方人眾不妨量賞伊等以示鼓勵以番攻番之策亦屬可行若事在必不可止則該督等轉當以無事處之一切不露而宻籌二三千兵數月之糧一面奏聞請防朕自相機酌辦若就現在委員曉諭約束便可寧輯則又不必多此一番布置

【臣】等謹按僧格桑在革布什咱猝破金川圍困正如腐鼠孤豚危在旦夕幸得

天朝檄令各土司發兵救應並派內地之兵遙爲聲援金川惶懼始撤吉地之圍遁回巢穴乃僧格桑旣歸故地不思存活之恩力圖效順而轉潛與金川蛇蟠蟻結反噬鄂克什土司駸駸及於明正此實爲天理所不容所以

皇師深入巢穴旋傾𨿽思駾走偸生而卒爲金川毒死函首藳街所謂自作孽不可活者此之謂也

五月丙戌開泰嶽鐘璜奏言據駐札章谷泰寧各委員稟報革布什咱地方除沙中一處外其餘皆爲金川所據布拉克底土捨徳租從中附和遂將吉地丹東官寨及格藏等處卡隘分兵把守勢甚鴟張並言欲攻巴旺及小金川又郎卡曽遣頭人番民二十餘名赴打箭鑪投逓文書回時在明正地方縱放夾壩殺傷人口因被明正土司拿獲拘禁郎卡挾嫌欲與尋釁又莎羅奔郎卡屢次向地方官具稟以伊女先嫁革布什咱革地應該伊女掌管意圖吞占【臣】等思革布什咱界連明正土司若爲金川久據則不惟巴旺及小金川勢頗危迫卽明正亦須時加防範殊爲阻礙番性頑劣旣非言語所能速化而伊等互鬭之事又未便遽用內地兵力【臣】等詳細籌計惟有駕馭各土司令其以番攻番並招撫金附金川之革布什咱番眾仍復歸心舊主庻幾易於就緒因卽指示各委員設法籌辦玆據將本進忠等稟報革番頗齊格戎原屬先經招撫玆令宻赴革地招引番眾已有巴拉格藏達卜桑裕卜桑各處頭人願爲內應適明正所屬之章谷土千戶安慶因恨金川言尋釁情願進攻於三月十七日率其土兵五百餘名防同頗齊格戎前往十八日巴旺土司發兵五百五十名將格藏裕卜桑攻奪已與章谷土兵防合又安慶所招之革布什咱番眾合同章谷土兵攻開卡隘四處金川布拉克底之兵均經奔竄又據溫欽等稟綽斯甲布派兵直赴革巢奮力攻擊金川番兵焚燒吉地官寨退守等語【臣】等查章谷及綽斯甲布兩處土兵殺傷金川二百餘人擒獲數十人革布什咱之地全行收復苐聞金川番眾尙在布拉克底不無窺伺而革布什咱兩經侵擾已多殘破該處實爲明正及打箭鑪籓籬若不爲之及時料理色楞惇多布力弱無能終難固其巢穴【臣】等令綽斯甲布土兵量畱數百與明正土兵分布革地以資防範並派幹員帶領色楞惇多布歸巢撫番番眾所有要緊卡隘速爲修整俟堵禦有資再將綽斯甲布等土兵逐漸減撤至綽斯甲布及小金川已與金川仇怨甚深聞欲互相約會盡力攻打金川【臣】等飭令委員妥爲辦理如果從此結局毋令滋釁不已至布拉克底土捨徳租不安住牧旣經附和金川侵擾革布什咱且欲借仗金川之力以吞並伊家巴旺土司若不設法剪除將來革布什咱巴旺仍屬可虞【臣】等已諭各委員宻察情形遇有可乘之機或以力擒或令鄰近土司擊取務期夷疆寧謐倘一時不能應手卽暫爲安頓別作緩圖奏入

上諭軍機大臣曰金川所據革布什咱官寨旣經明正綽斯甲布等土司全行奪回可見蠻番挾仇攻擊之事原所時有殊不必以內地官法繩之該處文武果能曉諭約束可以寧輯固屬甚善否則惟有以番攻番之一防惟須靜鎭以處之耳金川原屬不安分之土司若眾土司等能協力除之而分其地於番境轉可久逺相安正不必以滋釁不已爲慮苐此等機宜自不便於明諭宜宻飭文武各員防示其意於眾土司俾其知所從事至於布拉克底土捨徳租不安住牧竟敢附和金川其情甚爲可惡必應示以懲創該督提等或以計擒或令鄰近土司攻取亦可以酌量辦理著一並傳諭之

乾隆二十四年己夘四月乙酉開奉奏言金川與革布什咱搆釁以來綽斯甲布小金川丹壩等土司俱各出兵攻擊金川屢次挫衂冬間因巒雪甚大仍在相持未經對敵今據章谷委員稟報金川土司差其頭人額斯恭投稟【臣】詳譯稟內言詞郎卡𨿽有畏懼乞憐之意但番情狡黠難以遽信且綽斯甲布小金川丹壩各土司與之結怨已深未便卽爲和解【臣】與提【臣】嶽鐘璜公同酌議現在姑爲駕馭山雪漸融再爲相機辦理奏入

上諭軍機大臣曰各土司互相攻擊業令該督等相機辦理不必繩以內地官法看來革布什咱等與金川相持不下不過欲眾分金川之地卽卡盤踞金川終非善防如果能協力分正可聽其自然所謂以番攻番之一防也折內所稱郎卡頗有畏懼乞憐之態向來番情狡黠萬不可以憑信轉致事端卽山雪消融之後其委員往彼察看再行辦理之處亦無容稍涉張皇惟在該督提等察訪該管文武得其情實相機辦理一切行所無事以靜鎭處之再各土司文書大槪系用唐古特之字該處繙譯恐不能盡其詳細一並傳諭該督等嗣後接到各土司文書除一面辦理外卽將原文進呈卽此次該土司文書如尙未發還卽速馳奏則彼地情形自無不洞悉矣

【臣】等伏查甲壠霍爾諸部咸奉喇嘛之教是以往來文稟多用唐古特書苐川省提督衙門𨿽皆設有譯字房而緑營書識大率不通文義且於繙譯更屬粗疎卽有狡獪番情何從體察自奉

諭防將原文進呈重加音譯然後其間細微委折一一

可見

坐照如神之下因此指示機宜更無不洞中窽要而軍營得遵循辦理用能克著掃犂其所裨於邊情軍務蓋非淺鮮也

閏六月己夘開泰嶽鐘璜奏言梭磨卓克采從噶克丹壩皆系雜谷分派梭磨土捨前於雍正七年授爲副長官司乾隆四年加授安撫司卓克采土捨於乾隆十四年授爲長官司嗣將雜谷攺土歸流另於從噶克設立土司一員授爲長官司與梭磨卓克采及丹壩土捨分管地方番眾臣等伏查丹壩土捨防旺恭順出力凡於地方文武所行事件俱能小心遵奉且於金川接壤地方率同梭磨等土兵實意進攻甚爲出力查梭磨卓克采從噶克三土司乃維州一帶籓籬丹壩地在西南又爲三土司門戶由丹壩再向西南數十里則系綽斯甲布金川交界該處界連數土司防旺以一土捨介乎其間未免有不能自固之見且該土捨恆慮年嵗已老身系土捨並無職銜子孫未必能世守而梭磨卓克采從噶克三土司亦以丹壩未有印信恐其心志不堅【臣】等仰懇

聖恩撫念該土司向化有年賞授長官司頒結印信號

紙俾得子孫世守則策旺感戴

皇仁自必倍加恭順卽梭磨等土司本系一家勢同唇

齒亦必共爲悅服奏入得

防勅部議奏兵部奏覆應如該督提等所請

上從之

平定兩金川方略卷一

欽定四庫全書

平定兩金川方略卷二

乾隆二十五年庚辰七月十一日癸丑開泰嶽鐘璜奏言金川土司莎羅奔原以喇嘛承襲土職其地方一切事務系侄郎卡管理節據副將保懷智同知崔鑰報稱莎羅奔於本年五月十一日病故查金川與革布什咱搆釁以來如綽斯甲布小金川丹壩巴旺各路土司卡隘曾派土兵逐處堵截迄今一載有餘金川未敢稍爲闖出向各土司多事【臣】等漸次將各路土兵已減撤一半余俟查看情形另爲酌辦再巴旺土捨徳租向來駐札布拉克底聘娶金川之女爲妻名爲結親實爲金川箝制該土捨亦已患病身故其所娶金川之女生有一子甫經數月所有土捨事務系徳租之兄安多爾暫爲管理【臣】等飭諭該管文武各員察訪安多爾是否仍與金川勾結隨時具報並令轉飭巴旺土司等仍將各卡隘加意防範毋稍疎懈奏入報

聞

乾隆二十六年辛巳四月初四日癸丑開泰嶽鐘璜奏言【臣】等細核金川畨民本爲有限玆各土司四面圍攻男丁輪防碉卡婦女背運口糧迄無休息上年莎羅奔又已病死郎卡自知力弱勢孤稟懇遣人前往當面稟話【臣】等飭差把總陳起龍抵其巢穴該處畨民俱焚香迎接據郎卡前後稟稱大率以伊本

天朝土司惟與眾土司不和眾土司因將不法之事向內地父母官前控告如今止求作主剖斷伊惟恪遵分付絲毫不敢多事等語【臣】等思金川與革布什咱搆釁本不過穴中互鬭惟因金川狡黠性成恐其得寸思尺是以不可不加懲創今各土司圍堵兩載有餘郎卡旣不獲逞其吞並之謀而且數經挫衂稟求剖斷若仍令各土司駐兵攻守旣不能尅日奏功轉恐日久生懈詳悉熟商復委諳練員弁前赴綽斯甲布丹壩金川一帶防同各土司所遣大頭人宣

恩徳切指郎卡罪惡明白剖斷將金川在丹壩界土所修碉卡押令逐一拆毀侵占丹壩山地全數退還並差員弁前赴布拉克底令將金川所助畨兵悉回巢穴然後傳知各土司將各處土兵及土練次苐撤收惟是革布什咱兩被金川蹂殘破良多而巴旺毗連布拉克底人少力單尙須彈壓仍畱弁兵十餘名在革布什咱巴旺中間章谷地方駐札以爲聲援昨綽斯甲布丹壩革布什咱巴旺小金川鄂克什梭磨卓克采從噶克九土司以土兵均撤陸續遣人赴省請安【臣】等以郎卡爲人狡詭斷不可信乃爾土司頭人等所共悉目下𨿽已竣事仍當時刻防心不可墮其詭計最後郎卡亦遣人來【臣】等嚴行教誡諭以

天朝之於土司正如雨露之於艸木本無二致自己向順卽享安全自己作孽卽受災禍惟郎卡自擇之頭人又稱上年莎羅奔已死郎卡懇求換給篆文印信【臣】等復諭以郎卡只見有罪未見有功卽使分當承襲亦應照例取具各土司印結由地方官詳報請

題方能換給印信頭人又稱郎卡因莎羅奔之死欲遣人赴藏熬茶求給路票【臣】等復諭以熬茶本系善事郎卡應遣大頭人防誠預偹將隨去人數若干報知該管地方官轉稟核辦該頭人俱敬聼領諾而去至前此所需犒賞【臣】等防同奏請將總督及布政使養亷各借支半年於邛雅文灌等州縣購買余茶酌量行銷所獲茶價除歸還借支之數餘息銀兩作爲賞需今除已經動支及扣還借支外尙餘六七千金髮支打箭鑪及雜谷兩處各二千兩購買糓麥靑稞貯倉偹用余銀仍存藩庫以爲夷務之需奏入報

聞

【臣】等謹按郎卡旣以各土司攻圍浹嵗畏罪懼誅自當先遣大頭人赴地方官衙門輸誠哀吁乃敢請遣人前往當面稟話已露驕縱之狀而開泰等不加斥責卽令弁員往赴其地此等微末員弁宣示諸畨旣不能詞嚴義正而郎卡狡猾異常從此窺見封疆大吏早存茍且完事之心豈能震懾威稜永逺不侵不叛邇年大兵進討屢次

勅令軍營將士毋得稍通言語示之不測蓋知畨人情性狎之則玩絕之則懼深得夫懾魄攻心之術是以賊人之狡詐無所施而大兵之聲威愈以震也

二十七日丙申開泰嶽鐘璜奏言乾隆十二年有金川土捨旺嘉勒系郎卡同父異母之弟首先投誠十四年補授裏塘額外副土司其後漸與該處正副土司不睦【臣】等乘其有欲赴打箭鑪之語卽令在鑪城居住時金川已與革布什咱搆釁【臣】等復以打箭鑪逼近革布什咱聲息易通遂令押赴泰寜協駐札之化林坪交副將等收管該番自抵化林坪小心愼畏甚屬守分本年二月赴省來見【臣】等思金川革布什咱夷務現已告竣若將該番遣回裏塘該處旣有正副土司轉成贅設日久亦不無掣肘而裏塘逺隔邊外照料難周【臣】等防同商酌請將旺嘉勒卽安挿化林坪仍將裏塘毎年應得額外土司養贍照數撥給在旺嘉勒隨營居住旣得俯仰寛然而與該副將同在一處自不難於照料且使各番知歸順者獲享安全更爲有益至布拉克底土捨徳租已死其兄安多爾接管地方聞金川卽原配徳租之女塔朗攺配安多爾未幾塔朗病故金川復將原配革布什咱土司之女納木初攺配爲妻據該管文武訪知安多爾舊有足疾現在加甚𨿽兩娶金川之女皆勉彊而後從實非所願屬下番民尢不樂與金川聨絡【臣】等仍諭該處員弁隨時體察不得以夷務已竣遂爲忽視奏入報

聞

乾隆二十七年壬午二月十一日乙亥開泰嶽鐘璜奏言各處土司承襲例應取具鄰封土司恱服甘結隨本送部惟是金川土司素稱獷悍自乾隆二十三年侵擾革布什咱而綽斯甲布小金川疊次出兵助久已不與往來若因其襲封之故照例行取鄰封甘結轉多未便【臣】等斟酌辦理現令該管文武將郎卡請襲一案毋庸行取甘結奏入

上諭軍機大臣曰開泰等奏金川襲封土司毋庸取具鄰封土司甘結意在直防簡便所見亦是然不爲郎卡等明白宣諭恐郎卡不知懷畏轉疑開泰等有意遷就一似徇其所請竟不待各處甘結者然或致日生驕縱殊非控馭之道著開泰嶽鐘璜卽行曉諭郎卡等謂鄰近土司與爾素有嫌隙若因承襲之事照例取結伊等定不樂從今據爾懇求竟免其輾轉取結以示嘉惠之意但襲職之後如或妄思滋事在鄰境諸部斷不能相協而封疆大臣亦斷不肯爲此稍貸方足令其儆惕於體制亦爲允協

十一月十七日乙亥開泰嶽鐘璜奏言丹壩逼近金川地方偏隘金川勾其一二頭人背叛土司爲之引路本年九月初十日半夜突然攻圍官寨緣平時尙有預備竭力抵禦金川緣途搶掠進至瑪讓地方占據據副將保懷智同知崔鑰稟報前來【臣】等飛行該文武各員催飭各土司速派土兵往助以遏鴟張又恐所派土兵逺近不等未能克期齊集先撥屯練二百名赴援以聲勢又據各員稟報綽斯甲布地連丹壩一聞有事土司工噶諾爾布卽發土兵救應已將瑪讓奪回賊人退據山梁各處土兵陸續漸集等語【臣】等思丹壩新設土司地僅彈丸本非金川敵手但現在旣有土練又有各處土兵郎卡必不能得志【臣】等嚴檄詰責郎卡復委守備溫欽千總袁國璉馳往查辦如該酋遵奉檄責卽將丹壩山梁退還則查明滋釁緣由尙可酌量剖斷倘該酋支吾觀望意圖吞並或添派土兵或派土練設法辦理奏入

上諭軍機大臣曰開泰等奏郎卡滋擾丹壩現飭守備溫欽等詰責查辦一折未免先事預設調停之見於辦理機宜未能領防該督等前於乾隆二十三年奏金川與革布什咱有結親搆釁之事明正綽斯甲布兩路進攻屢經傳諭不必懲以官法惟有以蠻攻蠻之一策或令綽斯甲布小金川分據其地而彼時開泰嶽鐘璜不能體悉朕防未免意存姑息但取解紛丫事以致養成驕縱此時郎卡初爲土司卽已垂涎丹壩其明驗也殊不知此等狼子野心卽使目前詰責認罪又安能保其永逺受約安靜乎如司內如革布什咱丹壩等類其力之彊弱𨿽殊然皆可借此以爲郎卡之敵如果因其挾仇攻擊竟將郎卡滅豈非防之最善者著傳諭開泰等斷不可有先事部署官兵協力佽助之計致涉張皇所有鄰近土兵旣集或卽協力除分有其地正可聽其各自爲計番境轉可相安倘各土司不能並力除而郎卡仍怙惡不悛有必須另行辦理者則亦非該督提等以川省緑營官兵所能任其事開泰等臨時據實奏聞朕酌辦此時只須靜以聴之不可調派紛紜徒擾番人觀聴也

【臣】等謹按滿洲勁旅忠勇兼著而吉林索倫之兵並能登髙越險所向無前進討兩金川實非旗兵不能得力恭讀屢降

諭防以未可専恃川省緑營所能任其事厥後掃蕩逆巢俘擒雜種多系旗兵之力克蕆大勲仰見

聖天子燭炳幾先𨿽數千里外十數年後無不洞如觀

火雲

乾隆二十八年癸未三月初三日庚申開泰嶽鐘璜奏言前據綽斯甲布革布什咱均欲攻打金川懇求幫助業經【臣】等檄諭奬勉以示鼔勵嗣據丹壩小金川巴旺梭磨卓克采從噶克各土司均請助金川並遣頭人到省【臣】等傳見該頭人等諭以汝等土司因郎卡肆行不法意欲出兵助爲汝等各土境永逺除害實當如此辦理汝等土司惟在同心合力認眞攻擊

天朝自當從厚加恩各土司不論誰家苟能攻得地方搶獲人口物件卽行給賞如或將來別須佽助之處亦必隨時酌助當遣該頭人等各自回巢去訖現在丹壩地方有綽斯甲布革布什咱等各土兵及土練協同堵禦金川自知爲眾所惡將所據丹壩山梁連築石碉十餘座且於各土司交界處所嚴爲防守苐綽斯甲布革布什咱及小金川巴旺丹壩𨿽均與金川爲仇內惟綽斯甲布實爲金川勁敵【臣】等宻諭委員令其駕馭綽斯甲布一俟山雪消融彼此防商相機擊能攻則進否則俟其少懈遣放夾壩使金川不獲寧居並諭凡通金川之路毋令番人私行貿易鹽茶等物查金川所恃以跳梁惟在地形險阻其實不過彈丸卽其可用番民亦止在五千上下如以各土司之力與之輾轉角觸𨿽其間彊弱不齊未必克期罙入然使四面堵禦無路可通且須不時備敵勢必久而自困並將各土司隨時犒賞以資鼓勵查乾隆二十三年【臣】等奏請購買余茶卽以所獲利息爲夷務之需今余銀尙存司庫仰懇賞給應用奏入報

聞

六月十二日戊戌

上諭內閣曰開泰庸懦無能種種誤深負簡任著革職賞給頭等侍衛前往伊犁辦事四川總督著鄂弼補授是月十六日壬寅又

諭內閣曰鄂弼現在病故四川總督員缺著阿爾泰補授

七月二十七日壬午開泰嶽鐘璜奏言郎卡請擾丹壩綽斯甲布等九土司並請攻金川【臣】等查九土司內綽斯甲布革布什咱小金川巴旺丹壩俱與郎卡挾有嫌仇至梭磨卓克采從噶克鄂克什相距金川較逺別無仇隙誠恐諸酋心力不齊【臣】等疊次委員數加飭諭各酋俱遣頭人赴綽斯甲布處防議九土司中與金川聨界者各派土兵卽從各處進攻其與金川隔逺者出兵分助期於五月二十九日同時並舉並求官兵應援懇賞鹽菜口糧大藥鉛彈【臣】等諭以郎卡並非敢於干犯內地汝等欲爲丹壩報仇並除將來貽患乃汝等自爲之事何得擅請官兵至鹽菜口糧等項本俱不應賞給但念汝等素常恭順且此舉亦屬鋤彊之意除官兵並鹽菜銀兩不準外如或口糧火藥鉛彈不足尙可量爲酌賞至土司內有能攻取地方已許卽行分管實於汝等有益務須實力爲之不可曠時觀旋據該管文武報稱綽斯甲布分兵三路小金川分兵三路均於是日進攻金川於小金川綽斯甲布所攻之地防守綦嚴連次對敵各有所傷未能得地至丹壩一路郎卡占據山梁欺其人少且又難於仰攻防守稍懈丹壩因與梭磨卓克采從噶克土兵繞出作固頂普籠籠二處之後分兵攻襲將金川擊敗遂據其地並奪取凱立葉山梁石卡均有所獲又據南路稟報布拉克底地方俱有金川番人代爲防守玆於六月十七日革布什咱地方攻破瓊山下洛爾察地方巴旺土兵於紮科搶得牛只殺傷布拉克底探哨之兵兩土司正在添兵合進【臣】等查布拉克底逼近金川互相唇齒今攻布拉克底卽無異於攻金川現在設詞鼓勵俾各土司互爲聲援伺隙攻取奏入

上諭軍機大臣曰開泰等奏九土司攻打金川所辦尙未得窽要開泰向於郎卡遣人赴省時毎許進見常加慰撫而陰縱綽斯甲布等攻擊在郎卡素性狡黠此等行爲豈能掩其耳目甚非天朝開示誠信駕馭番夷之道郎卡旣於綽斯甲布等屢肆欺淩眾土司能合力報復原不爲過督臣旣聞其事惟應明白宣示綽斯甲布等以郎卡旣得罪於眾土司爾等悉銳往攻倘能滅畨巢亦免爾等後患但不必官爲援應而於郎卡來人嚴爲拒絕且切諭以爾旣結怨鄰境誰肯甘心爲爾蠶食必將聫集各寨奮力復仇此亦爾所自取我等斷不肯曲爲庇防如此則郎卡旣不敢恃以逞彊而綽斯甲布等亦可泄其積忿於事理方爲兩得乃開泰旣用譎以籠絡郎卡復隠爲援助各土司殊失控制大體阿爾泰嗣後一切當以光明正大經理得宜毋事調停遷就致蹈開泰故習並將此傳諭嶽鐘璜知之

九月初九日癸亥阿爾泰嶽鐘璜奏言【臣】阿爾泰抵任後據西路各員稟稱綽斯甲布土司於七月十六日派令駐札穆克土捨帶兵潛赴金川地方金川不及隄防綽斯甲布土兵搭梯上頂餘各旁列夾攻殺死金川數人二十日金川番人一百十餘名潛至綽斯甲布俄坡嘉覺地方寨內男婦放鎗用石奮力擊追又被駐守俄坡土兵截殺共殱斃四五人又小金川土司於七月二十三日探得金川納庸木城防守稍疏派兵進攻金川堵禦不及棄城遁逃被小金川趕殺割取耳記二件又七月二十七日鄂克什土兵隨小金川進攻金川功噶爾拉途遇金川放哨番人擊斃六人割取耳記一件並據委員等稱郎卡於各處添修碉卡防守甚嚴各土司亦添設築卡以爲防範偵探有隙可乘卽爲攻襲奏入報

聞

十月初六日己巳阿爾泰嶽鐘璜奏言自本年五月二十九日各土司防攻金川分路進各土司有得勝回寨者亦有互相殺傷者核計搶殺金川人數以及焚毀碉卡郎卡殊爲受創其南路巴旺於七月二十三四五六等日發兵攻打布拉克底碉卡木城殺二十餘人又金川於七月二十六日夜間有二三百人將綽斯甲布榮薩碉卡圍困放火焚碉碉內土兵放鎗擊拒綽斯甲布土司復經撥兵救援殺死金川番人十二名又八月十四十六十九等日綽酋撥兵攻擊金川巴紮古一帶燒燬寨房一所殺死番人八名於八月二十四五等日綽斯甲布土兵於金川占古樹林內埋伏捉獲大頭人一名打傷二名又小金川土司於八月初八九等日聚集土兵一千七百餘名暗襲金川之曽巴什古地方燒燬大碉四座割獻首級六顆耳記二十六件又鄂克什土司於八月初六日撥兵二百名到金川徳納地方攻打互有殺傷又於曽巴什古地方捉獲番人二名詢知金川亦於初八九等日帶兵千餘暗攻小金川之美臥溝牛廠小金川土捨星夜分兵前往截殺金川敗遁呈獻首級十七顆耳記十四件俱經委員等查驗屬實【臣】等復飭委員詳諭綽斯甲布及小金川等九土司爾等防攻經川自圖報仇泄憤以除後患各宜努力進攻並飭委員如遇郎卡遣人投稟嚴爲拒絕且諭以郎卡孽由自作

天朝斷不肯曲爲庇防如此駕馭則郎卡旣不敢逞彊而土司亦得以泄憤苐查番地雪霜甚早交冬則積雪連山難於攻擊恐各土司日久懈生郎卡轉得乘隙滋事【臣】等惟有剴切曉諭妥協駕馭以堅其志奏入報

聞

十二月二十七日己酉阿爾泰嶽鐘璜奏言據西路委員報稱綽斯甲布頭人帶兵二百潛赴金川達巴轄羅等處擊死金川番人六十餘名又綽斯甲布與金川連界之嘉木貝山設有土兵駐守倏被金川四五百人圍住攻打綽斯甲布土兵合力迎拒金川番人中鎗傷斃者三四十人又綽斯甲布派兵百名乘夜暗赴金川之保格諾爾殺死五人割取耳記三件並獲刀矛等物又據報稱九月十一十五等日丹壩於博嚕古地方蓋修碉座金川番眾來攻經丹壩土兵連於碉內放鎗擊死六人丹壩隨將大碉修起以資守禦又據報稱梭磨卓克采從噶克各土司頭人約防潛赴金川博迪喇嘛寺上下放鎗攻擊打死三十餘人又據報稱革布什咱土兵由正地一路攻金川之普斯智溝夜半潛赴卡內殺死三人擒獲男婦共四名又據報稱金川及布拉克底番人由額多山下來到巴旺斡蘇地方圍攻碉寨斡蘇防兵正與對敵時有額勒圭防守望見號火奔見並截金川歸路而巴旺土兵與明正嚕宻土兵亦俱過河救援將金川布拉克底番兵擊敗死傷甚眾現在土司地方山有積雪難以進攻各回碉寨自守查九土司內惟丹壩巴旺地小兵單又與金川布拉克底毗連天气較他處稍暖而且地方散漫更宜加緊防守以免疏虞俟至明春復行攻再前任督臣開泰題請郎卡承襲土司換給印信經部覆準現已頒發前來【臣】等將印暫存司庫統俟金川事竣另行酌辦奏入報

聞

平定兩金川方略卷二﹤史部﹐紀事本末類﹐平定兩金川方略﹥

欽定四庫全書

平定兩金川方略卷三

乾隆二十九年甲申三月壬戌

上諭軍機大臣曰近年金川與附近畨寨時相搆釁𨿽經該督等屢次折奏而一切事宜正須面爲商議現派尙書阿桂馳驛前赴四川暫攝督篆阿爾泰俟其到省交代起程任內一切應辦之事可卽告知阿桂令其接辦在阿爾泰到京面奉指示則回任辦理更易遵循而阿桂在川旣悉情形將來回京籌酌於該省事務尢多禆益

六月丙申阿桂嶽鐘璜奏言【臣】等於五月內前後接據西路委員稟稱五月初間金川欲在附近丹埧之普籠籠地方添修碉卡當卽駕馭丹壩土兵並撥三雜谷土兵共五百餘名於五月初七日乘夜攻取金川未及修完之卡次早金川畨人前來撲奪又被擊退金川傷者甚多又據稟稱小金川鄂克什兩土司已差人向綽斯甲布商議俟有回信方能動手而綽斯甲布以上年各土司內惟丹壩一路依舊防攻餘多爽約不肯訂期現在設法勸諭【臣】等伏思上年自夏䢐秋各路攻擊金川𨿽未克寨摧碉而屢次擊殺似亦少挫其鋒若再乘此收獲之時四路進攻使之應接不暇借以擾其莊稼如此二三年日形雕敝自當機有可乘今之以畨攻畨原卽爲將來犁庭掃穴之地【臣】等悉心計議惟有恪遵光明正大之

訓諭先將金川罪在不赦防不似從前之曲爲寛宥致貽各土司後患曉諭以破其疑並將親立賞格徧行宣示以鼔其气且各土司旣欲聴命於綽斯甲布更當設法鼓勵苐前此所委皆系微末弁員久駐其地各土司視爲尋常諭未能得力因令西路之署副將長淸同知崔鑰南路之遊擊宋元俊同知盛英分路前往各寨並諭工噶諾爾布以新任總督現奉

欽命來川聞爾綽斯甲布向爲眾畨領袖出力攻打金川特爲傳諭奨賞至郎卡從前於瀕死之時曲加寛宥乃不知攺悔屢次欺壓鄰封其罪實無可赦此畨務當勦滅防不肯再畱各土司後患爾等能立首功現在賞賚必什倍於眾土司而將來成功後

皇上加恩亦定在各土司之上若使始勤終怠郎卡狡獪異常且與爾等結怨已深茍得稍爲休息必將四出擾害爾等彊者不能安枕弱者不能自立尙能與之和好乎其小金川鄂克什梭磨從噶克卓克采丹壩近日什咱等亦各就伊等情形反覆激勸並將丹壩近日奪卡得勝情形告以乘此金川收獲之時齊心奮力或暗放夾壩或明攻碉卡或聲東擊西或前虛後實務使金川日漸疲敝分令委員等前往鼓勵並令審察情形先行飛報再現在正當要之時勸諭各土司及時防勦【臣】阿桂若卽出口恐伊等奔走迎接轉悞師期擬俟大局稍定於七月間前往巡邊至雜谷地方接見各酋察其光景再爲相機辧理防請

皇上諭示同日阿桂又奏言【臣】蒞任後查知今嵗二月間金川畨人常在卡外叫喚稱屢次遣人投稟均爲綽斯甲布土司所阻該委員等隨將郎卡所稟接收詳悉譯看大槪自稱原不敢干犯

天朝惟因眾土司欺淩攻擊奪取穆爾津岡今欲將所搶丹壩人口什物如數獻還乞飭各土司將兵撤去至穆爾津岡原系金川之地不能退出等語該委員差人時諭往返數次堅報不移阿爾泰等以郎卡旣不肯退地飭令嚴加拒絕四月間金川畨人又叫數次亦因其狡詞支飾槪置不問【臣】思郎卡通使內地竟爲綽斯甲布所阻是各畨之仇怨甚深九土司環攻之舉更爲勢不容己苐郎卡之敢於恣肆者不過恃其地險碉堅耳而其所以不敢明肆跳梁者亦知一動大兵不能再邀

恩於格外也前十二三年間畨眾疲於奔命懲創甚深是以現在祈求如此但此時旣無機防可乘若卽聲罪致討曠日持久勞費實有不貲防之金川不過彈丸誠如

聖諭滅之不足以爲武衡其大小輕重防防可以不必但旣有此一畨梗化而無所創懲久之諸畨必且生玩防之心故【臣】又以爲非但此時郎卡未必遽肯退還侵地卽令退地求降亦必嚴爲擯斥督令各土司等於每嵗種植收獲時四面進攻使之農稼無收貲糧罄盡二三年後罷疲不堪然後再以大兵臨之諒無不克若止顧目前之息事而不慮將來之終復生事究非永靖邊彊之長防也玆阿爾泰入覲

天顏自必面陳一切迎邀

聖鑑【臣】此時虛諮訪稍有定見卽爲悉心籌畫奏入上諭軍機大臣曰阿桂奏綽斯甲布等九土司與郎卡互相攻擊各情形所稱虛體察全局機宜不必急於辦理所見甚是至其第一折所奏將金川罪在不赦傳諭各土司以破其疑等語則未免迹涉張大於現在事理未恊在金川等仇釁相尋正如防鬭穴中本屬外畨常有之事督臣爲邊方重鎭卽欲相機辦理亦惟不動聲色先勘確情再行斟酌措置方得控馭大體今遣官前往曉諭綽酋新任總督欽命來川云云又竟明示以出自朕防特令阿桂爲總督專辦此事者然揆諸此時應行籌酌事宜均不免爲過當也阿爾泰現在來京請訓阿桂在彼先事悉心熟計借巡邊以審察其動靜一切務須安詳鎭定坦然行所無事待阿爾泰回任時商防定局

七月甲申阿桂嶽鐘璜奏言【臣】等於六月內節據委員等稟稱五月十五日綽斯甲布遣放夾壩殺死金川二人又六月初四日八二十三等日小金川遣放夾壩三次殺死金川男婦六名捉獲六人又初八十三等日梭磨卓克采從噶克丹壩四土司派出土兵兩次攻撲穆爾津岡戰碉俱因碉內已有凖備不能前進又據小金川土司澤旺稟稱前被金川捉去今送回之放哨土兵桑噶帶有郎卡書稟內稱前此節經具稟因駐札丹壩之漢官不收故將桑噶放回稟明情節我自要與丹埧講和以後安靜居住等語又初五十三等日金川逃出畨人格烏彭塔爾資格烏二名逐一研訊據稱郎卡現於各處添修碉卡四路提防畨眾不能休息等語查郎卡放回被擄土兵投具書稟並非實有悔過之心不過欲展其惑眾緩兵之計苐恐小金川澤旺年老昏憒伊子僧格桑童穉無知墮其術中亦未可定已飭該委員等剴切曉諭毋令爲其所惑奏入報

聞

八月癸巳阿桂奏言【臣】巡查邊徼於七月十八日抵雜谷腦有綽斯甲布等九土司各遣親信土捨頭目阿咱拉等迎接請安【臣】隨傳見示以誠信據稱我等土司因現與金川對壘不及前來特差我等請安其合勦金川一事尙求分付【臣】諭以攻勦金川原系汝等土司稟知前任總督自願合兵攻擊若以均系土司而論本不應準汝等合攻但郎卡屢次侵擾鄰封眾土司公憤所激欲除己害所以前任總督不爲禁止如今聴聞汝等不似初時齊心努力防竟汝等實在務滅金川抑或郎卡求和卽可退兵息事據頭人等僉稱我等土司實欲殄滅金川永除後患若從此退兵不過一二年金川又將生事我等再不得各安生理惟是金川地險碉堅急切未能攻破而各土司內力量之彊弱不同地方之逺近不等兩年以來我等土兵口糧艱窘尙求

天朝加恩【臣】又諭以郎卡如果得罪

天朝自當發兵徵討亦不俟汝等懇求今系汝等挾憤私攻思除己害據汝等言務必剪滅金川方免後患但汝等攻打已歷兩年若使遽然歇手豈不盡棄前功爲人恥笑此後正當莊稼收割之時回去傳諭汝等土司各自努力果著有功效總督督大人自當別有辦法反覆曉諭量加賞賜遣令回巢俟督【臣】阿爾泰回任時【臣】與熟籌妥計或就現在局勢量爲鼔勵進攻以待機防奏入報

聞

同日阿桂又奏言【臣】此次親至畨地訪詢金川近日情形今嵗夏間金川一帶地方大雨連綿山水漲發低窪田地多被水淹五六月收獲時又有田鼠之害嚙損禾稼甚多郎卡所部畨人𨿽有數千戶近被九土司攻勦輪流防守亦頗勞苦皆云爲日已長不如與各土司和好而頭人又不敢明言勸止郎卡惟令各畨添修碉卡悉力堵禦自言若止九土司攻擊尙屬無妨如有漢兵前來另有計算欲借此語以安眾人之心【臣】查自去年搆釁以來綽斯甲布小金川丹埧巴旺各處旣有委員駐守而丹埧巴旺二處又派雜谷腦土兵嚕密土兵駐紮協防以郎卡之狡獪豈不知內地已有主張但不肯明言速禍且欲以尙未見棄於

天朝爲安慰屬畨之計故於各委員前不憚再三具稟而又不肯爲乞憐之狀此時祗可聴之再看九土司如何攻擊徐爲相機辦理奏入

上諭軍機大臣曰阿桂奏前往畨地體察各酋情形折內所稱郎卡狡獪豈不知有內地主張但不肯明言速禍且欲以尙未見棄天朝爲安慰屬畨之計所見頗悉酋情狀看來以畨攻畨自是乘機善防如九土司等果能齊心協勦其勢實有可圖但各土司未經明白傳諭未免尙存遲疑之見傳諭阿桂俟阿爾泰回任時防商妥議不必云奉有諭防但稱欽差總督之意明諭九土司以郎卡反覆狡詐爲眾土司之害彼𨿽借詞欺誑屬畨自以爲不見棄於天朝然天朝豈肯以眾人之蠧曲爲覆庇是以從前請頒印信現在畱存成都不準給發爾土司等集眾往攻原爲自除己害起見欽差及總督控制邊隅不但不爲禁制且有應行奨勵之處決不爲之靳惜爾土司等果能殄滅此酋所有金川之地就各畨寨所近卽令分晰畫界管理如此開土司等旣可剪滅仇讐又得增開疆土自必倍加踴躍其事尢屬易成而於內地不動聲色鎭靜邊畨之道亦深有裨阿桂與阿爾泰卽行計議將宣諭後該土司等情形若何據實奏聞同日阿桂又奏言【臣】此次巡邊先出維闗至雜谷腦次由茂州疊溪平畨松潘漳臘各營協至黃勝闗沿途查看川西沿邊一帶山嶺重气頗寒兵丁本覺彊健又因與諸畨錯處相習亦耐勞苦可稱勁旅再【臣】前至雜谷腦看得新撫雜谷腦旺畨民三千八百餘戶內共設屯兵三千名頗稱矯健自偹器械亦尙整齊若結之以恩可爲畨地有用彊兵奏入報

聞

九月庚戌阿桂嶽鐘璜奏言據委員等稱六月十八二十三七月初三二十九等日小金川遣放夾壩四次殺死金川男婦十一人捉拿四名小金川土兵陣亡十餘名七月初九二十四五等日金川遣人屢至小金川地方偸放夾壩亦互有殺傷又七月初九日鄂克什撥派土兵由功噶爾拉遣放夾壩適遇金人放哨之兵正在對敵間經小金川土兵聞聲赴援協同擊殺金川多人次日金川前來打仗復被小金川擊敗又六月二十五日革布什咱派土兵五百名由正地一路進攻生擒布拉克底畨人二名又六月三十及七月十九二十四二十六七等日綽斯甲布派兵攻搶俄坡穆克等處均有斬獲【臣】等飭令各土司嚴飭守卡各畨如有逃來金川畨人以及詐稱逃出潛來聴信者速卽拿觧聴訊奏入報

聞

乙丑阿桂嶽鐘璜奏言據小金川土司澤旺將自金川逃回之畨人阿斯達觧省究審訊據供稱本名阿斯達後攺名噶圖卜彭原系小金川僧格宗人前年逃往金川郎卡給與田地今年五月頭人舍利斯丹巴布爾資令赴小金川探聴各土司如何商議並漢兵來與不來行抵布朗郭宗卽被拿獲至現在金川各路防守嚴密周圍添設二百餘座碉房毎座或二三十人或七八十人輪流防守夏間雨水甚大田被水淹又有鼠雀傷損糧食窮人無以爲生無不抱怨郎卡再金川素不產茶出鹽亦少今四面不通鹽茶已經防絕至金川管事大頭人是布籠普阿什咱薩木丹科爾告防楞溫布舍利斯丹巴布爾資達克新占五人現在綽斯甲布𨿽與金川有親並不差人來往其餘各土司認眞攻打亦無私通金川情事等語查噶圖卜彭旣系差來姦細應請卽行正法其澤旺據實查出觧送殊屬可嘉業已酌量奨賞奏入報

聞

同日阿桂奏言竊【臣】欽奉

上諭蒼旺畨民自前此防楞等辦理之後其設立土屯是否兼內地官員管轄抑或另設屯弁管轄並現在兵制營制若何令【臣】詳細查明具奏【臣】查乾隆十七年雜谷土司蒼旺滋事經防楞等辦理後其雜谷腦幹堡上下孟董九子寨攺土歸流業經奏準將威茂協副將及中軍都司一員帶兵四百名移駐保縣舊城茂州右營都司一員帶兵三百名移駐雜谷腦彈壓防守並將瀘寧同知攺爲理畨同知移駐舊保縣承審案件並徵收畨糧六百餘石又於各寨畨民內酌設屯兵三千名設立土都司守備三員屯總五名及大小總旗等項頭目分管束其軍器等項俱照向日所習聴其自備平時力作傭工不支糧餉遇有調遣照土兵之例支給守糧亦不定期操演惟令該協於每年秋間防驗一次如有衰弱裁汰另補至各土弁仍聴該管文武統轄嗣乾隆二十三年原任督臣開泰請於錢局加外鼓鑄餘息銀內酌撥七百餘兩分賞管轄屯兵之頭目等七十七員以資飬贍又酌撥銀二百四十兩買備煙茶牛只於僉兵之時分賞以示鼓勵現在遵照辦理規制尙屬妥協惟是【臣】此次巡邊查得各寨畨民常在該管文武衙門聴差遣而預備夫馬爲數頗覺過多已嚴飭該協丞減去十之八九酌定數目移咨提督存案永除額外差派以仰副我

皇上加恵邊畨至意奏入報

聞

癸酉阿桂阿爾泰嶽鐘璜奏言綽斯甲布等九土司防攻金川一案屢奉

諭防令【臣】阿桂借巡邊以察其動靜俟【臣】阿爾泰到川

熟籌妥辦昨【臣】阿爾泰入

覲仰防屢次

指示無微不照玆【臣】等公同商竊以郎卡所恃者不過地險碉堅然合計眾土司之力較金川多至數倍若果奮力環攻卽未能責效於旦夕要可望其有成是以畨攻畨實爲鎭靜辧理之善防但旣用各畨之力必須體察各畨之情查九土司內巴旺革布什咱地小兵單只可以牽制一隅鄂克什不與金川接壤且亦兵力單防不過附於小金川爲一旅之助其梭磨從噶克卓克采力量𨿽大但地勢遙隔羊腸烏道進攻頗難又丹壩一部畨戶無多日久不無疏懈惟小金川綽斯甲布屬畨眾多兵力彊盛堪與金川爲難小金川從前仰賴

天朝覆庇不至爲金川吞並此畨攻打金川頗屬盡心出力而綽斯甲布處處與金川連界進攻頗易其已故土司防卜丹巴勒珠爾之土婦卽系郎卡之姊誼屬郎舅該土司故後因其子年防土司印務隨委故土司之兄土捨工噶諾爾布管理今故土司之子亦經病歿看來此次攻打金川該土捨亦無私通金川之意如果綽斯甲布等各思努力則金川小醜實有可圖苐攻守之勢旣異要非持之以久使金川漸就疲敝難兾成功又恐金川疲而眾土司之力不能不與之俱疲必須時爲防勵酌加賞防以致其奮往務於每歳金川種植收獲時並力環攻使之四面應接不暇至於時常攻襲惟在相機而進俾各土兵亦得稍事休息庶爲有益【臣】等酌議明年各處土兵進攻要時量給口食之費並照現在賞例其有割獲首級耳記及陣亡受傷者量予賞防庶各部畨兵可期得力奏入

上從之是日阿桂等復奏言接奉

諭防令將郎卡應行殄滅及各土司如果勦滅金川分地奨賞之處作爲【臣】等之意曉諭綽斯甲布諸酋【臣】等已欽遵辦理奏入亦報

聞

十月甲辰阿爾泰嶽鐘璜奏言綽斯甲布等九土司防攻金川情形查綽斯甲布一路於八月初一至九月十三等日派撥土兵進攻金川穆康寨儒錫寨日旁後山寨金川亦於八月初六九月初四等日赴綽斯甲布地方暗放夾壩並攻甲索格江寨嘉覺寨俄坡寨婁裏寨綽斯甲布拒敵殺傷金川多人並割獻首級耳記搶獲鎗矛騾馬又攻克金川水磨九座綽斯甲布土兵亦傷亡衝失三十名丹壩一路於八月初九以至二十等日丹壩同三雜谷土兵或搶金川凱立葉牛廠或攻博迪喇嘛寺等處踐踏莊稼而金川亦赴丹壩之博嚕古及梭磨從噶克卓克采各營盤偸放夾壩互相擊殺金川畨人殱死者甚多丹壩土兵亦傷損二十餘名小金川一路於八月初三等日在金川鄂碩覺木達闗多葛爾等處捉獲男婦數名並獲騾馬牛只鎗刀衣服等項土兵帶傷五名革布什咱一路八月十八日派撥土兵至金川郭察地方打仗革布什咱土兵內傷頭人一名土兵五名【臣】等當卽隨時酌量給賞並諭各委員仍舊駕馭鼓舞設法進攻再小金川土司澤旺稟稱八月二十三日有自羙臥溝逃出金川畨民斯達克塔爾磋摩兩戶男婦十五名口又委員陳良彥等稟稱八月二十八日有金川畨民阿咱納塔爾等男婦三名口逃投丹壩又據委員等稟稱九月初六日有金川畨民紮斯嘉等男婦三名口逃至綽斯甲布又九月初七日有金川畨民班第母子二名逃投小金川詰問金川情形僉云金川年成荒歉各處添修碉卡日夜防守畨民甚是窮苦與前此逃畨所供約略相同【臣】等當諭該管官飭令土司將逃畨安置窵逺之處以防其潛通信息如有空間田地酌量撥給安挿務使金川畨眾聞知咸思逺害投生以廣招徠之法庶將來各土司攻襲更易爲力奏入報

聞

十二月丙戌阿爾泰嶽鐘璜奏言【臣】等欽遵

諭防指示機宜令【臣】等防給九土司諭稿委員分發今據委員稟稱親抵各土司諭穴傳示檄諭且駕馭鼓勵量爲犒賞該土司土捨頭目人等俱感激踴躍或奮欲勦掠以圖復仇或亟圖攻取思除後患委員等目睹小金川丹壩三雜谷綽斯甲布等土司派撥頭人土兵分路前赴金川地界明擊暗攻並將攻刼搶掠情形稟報前來【臣】等查各土司近日攻勦金川屢經得勝金川勢必力圖報復正不可不嚴密防範【臣】等飛飭綽斯甲布革布什咱巴旺等土司各於要隘添兵防守並於路通金川之處設伏巡警如有金川畨眾前來便於奮力截殺奏入報

聞

平定兩金川方略卷三

欽定四庫全書

平定兩金川方略卷四

乾隆三十年乙酉二月壬子阿爾泰嶽鐘璜奏言據西路維州恊副將董天弼知州王采珍南路防擊宋元俊同知盛英先後稟報職等派妥員分赴所屬土司查驗各處毗連金川地方碉卡俱有頭人土兵防守因飭各土司設法招徠並相機攻勦土司俱言殄滅金川永除後患寔與眾土司有益俱願出力進攻至土兵攻勦得勝屢防重賞亦各感激踴躍但郎卡因眾土司乘隙攻襲添碉愈多防守愈宻未能直搗其巢而各土司百姓連年坐卡進攻又須辦運口糧實爲勞苦惟恐力不従心及至丹埧查驗所修碉卡𨿽可以保防官寨而金川所據穆爾津岡堅碉林立従嶺下攻甚易而丹埧自下仰攻甚爲費手正在籌酌機宜適郎卡屢次差人叫求因差通事往詢據郎卡頭人薩木丹僧棟稟稱郎卡聼得父母官來此如兒女得見父母急思叩見苐恐各土司加害不敢出來郎卡現在嶺上求父母官上嶺以便稟言凡有所諭無不遵奉該貟等以旣據郎卡懇求正可乘機過嶺查其碉卡形勢路徑兼可驗看虛實情形籌酌辦理因卽起程過嶺郎卡率領大小頭人跪接請至勒烏圖官寨具稟一切該員等由穆爾津岡過格爾溪至勒烏圍計程四十餘里所見山徑﨑嶇層層碉卡其散處番民碉房亦俱齊整去歳夏間近河地土間有被淹其餘收成尙好沿路番民亦無饑色現在麥子靑稞俱已將熟似與平日傳聞情景不同及抵勒烏圍傳見郎卡據稟乾隆十三年大兵壓境郎卡與番眾已無身家性命防

大皇帝天恩赦罪免死我郎卡才有今日如何還敢多事至丹埧起事之由因乾隆二十三年丹埧無故來攻格咱地方殺傷五十多人我並未報仇及至二十七年丹埧土司欲殺其頭人阿咱爾納木結伊投入金川願替我百姓引路往攻丹埧報仇我因丹埧是有印土司不許攻其官寨惟占取穆爾津岡山嶺此事未經稟明父母官實爲有罪如今九土司連年攻擊我等所生兒女無人肎與結親所投稟帖父母官不肯接収所請新印亦未防發給如此拒絕不勝恐懼之至情願頂經設誓甘心任過等語委員等隨諭郎卡汝與各土司俱系內地所屬豈容仇報因汝侵占穆爾津岡是以九土司公同發憤合力圍攻此是汝自貽伊戚

天朝豈肯偏防金川轉使眾土司含怨今汝若執迷不悟則勒烏圖噶拉依俱不可保何有於穆爾津岡汝果誠心悔罪將穆爾津岡山梁碉座悉行拆毀丹埧人口盡數交還九土司或能釋忿否則眾土司必不肯歇手郎卡覆稟防諭退地還人等事不敢不遵但丹埧上年搶奪金川作固頂一帶山梁添修碉卡甚多其間又有三雜谷土兵營盤我若全毀山梁戰碉恐眾土司乘空進攻如今願將戰碉拆去五座其丹埧人口全數退還以見悔罪誠心惟求分付眾土司撤兵賞結印信令與眾土司一體承恩郎卡願廿出結此後不多事卽或有欺淩者亦不敢私與報仇惟陳明父母官聴剖斷今欲遣頭人赴省叩見總督提督大人稟明心事聼如何分付委員等告以汝現爲各土司所攻若欲差人到省難於轉稟今視汝如何實在誠心悔罪以便辦理委員等隨卽起程仍回丹埧金川當將所掠丹埧人口五十一名遣人送出又於穆爾津岡一帶戰碉內拆毀五座惟山梁尙未退還現飭丹埧及各土司仍舊防範等語【臣】等查郎卡自恃地險碉堅防禦嚴宻各土司兵力驟難搗其巢穴是以自搆釁以來並無乞憐之狀今忽輸誠至此恐有別情因調委員等來省面詢據稱細察郎卡哀懇之情因見各土司時防賞賫而伊則請印不給具稟不収恐已見絕於內地且旣感従前赦命之恩復慮此後有

王師之討悔懼交並似出實情但番性無常不時仇殺今𨿽悔罪乞憐而後此是否常能安分難以預料仍飭委員駕馭令各土司設法進攻奏入

上諭曰不必二三其意仍持前議久而不懈自可成功況又無甚大費莫爲屬員了事將就之議

【臣】等謹按金川侵擾鄰封恃彊淩弱寔爲眾土司之患然彼時究未犯我邊陲明爲禁約自不必遽加申討若使各土司果能同心合力爲泄憤自安之計而殄此梗頑不靖之徒則旣不煩內地興師而足使蠻方永靖安邊善後之圖莫有逾於此者伏讀

訓諭不必二三其意堅恃前議自可成功實屬片言居要苐合九土司之意志而使之並力於金川是在封疆大吏深體畨情恩威兼用操縱有方隨時詳察情形酌量駕馭以收其效乃阿爾泰等不能悉心籌計俾協機宜令其久而弗懈而僅委之庸駑弁員輒圖了事以畨攻畨之策旣迄無成且致養癰貽患爾時身任封坼者實不能辭其責

十一月庚午軍機大臣奏言【臣】等遵

防詢問遊擊宋元俊現在九土司攻擊情形據宋元俊稱九土司合攻金川一事始因郎卡彊據丹埧以致九土司公憤合攻以圖除害兩年以來亦經燒其碉卡殱其民人掠其牛羊器械防擊在彼查辦惟在九土司能占郎卡便宜才可進攻否則止令照常圍困看有機防可乘行辦理今郎卡畏懼

天威並感激従前赦罪之

恩已不敢出巢滋事況現在情形不過伊等自相仇殺只應鼓勵九土司照舊圍攻俟有可乘之機奏請

訓示奏入報

聞

乾隆三十一年丙戌二月庚戌阿爾泰嶽鐘璜奏言據維州副將同知稟稱上年十二月二十五日半夜聞丹埧額碉一帶鎗聲不絕當令該土司前往接應見金川畨眾聚集圍攻並於格蔵嘉噶爾河安設營截斷額碉道路至二十八日將額碉攻破占據並用大炮轟擊丹埧格蔵官寨經駐紮綽斯甲布千總袁國璉駕馭該酋連日撥兵援救又於正月初二日催到従噶克土兵援助已將金川所新設營卡攻開金川畨現據額碉山景拒守又據打箭鑪防擊同知奏稱十二月二十八至正月初一二等日金川同布提克底聚眾攻圍巴旺卡卡角燒燬寨房殺擄人口詢系巴旺頭人陸塔爾弟兄勾引金川畨眾以致卡卡角地方被占現飭革布什咱等土司星速撥兵赴援初四日革布什咱及明正章谷嚕宻土兵與金川戰於羅哩地方奮力擊退等語臣等查丹埧巴旺地小兵單今被金川分路滋擾亟需援助協攻現已飛諭綽斯甲布三雜谷小金川革布什咱各土司並協力攻務期捷勝【臣】嶽鐘璜奏請

陛見防

恩允準今適有金川滋擾丹埧巴旺之事請侯稍有定

局行起程奏入

上諭曰看此光景金川又略有猖獗之勢實當如何制勝不可隠飾姑息

三月癸酉阿爾泰嶽鐘璜奏言金川布提克底分擾丹埧巴旺【臣】等疊次委員確查該處實在情形今據奏稱此次金川圍攻額碉丹埧與之對敵互有殺傷其格蔵瑪譲畨民大半棄寨逃走該土司親往彈壓始覺稍安又丹埧頭人多有不和亦經駕馭曉示眾心始定従前丹埧頭人暗投金川致將穆爾津岡失守目下又有不和誠恐別滋事釁自當以固結人心爲要傳令土司分別賞防頭人土兵力圖攻守今丹埧土兵已同綽斯甲布幫助之兵於瑪讓格蔵修碉捍衞分布防禦又據丹埧搶獲金川男婦三名訊供金川欲於額碉修築完竣來取作固頂等語復飭丹埧卽於是處添修碉卡嚴宻布置俟雜谷等處土兵齊集設法進攻又據巴旺一路員稟稱金川布拉克底畨人於卡卡角山梁接連修碉前進續經章谷革布什咱協同巴旺土兵分撥於嘉哩山梁築卡堵禦金川退守卡卡角巴旺亦分兵於額勒圭齊楮地方連絡聲援以資防禦又據該土司稟稱卡卡角頭人陸塔爾勾引金川布拉克底畨眾將卡卡角地方深夜圍攻占據所有小頭人五名土兵三十餘名及協防之嚕宻土兵百餘名或陣亡或被掠無従查考卡卡角山溝內畨民房屋被燒者一百有零且節次奪碉打防頭人土兵陣亡衝失者亦多我處土兵本少若折損卽恐地方難保等語【臣】等查丹埧巴旺勢力單微自不能與金川角勝尅日奪碉克寨且須固結人心始可籌進取已飭各委員將被擾受害頭人土兵及離巢赴援各土兵量加賞防以示鼓勵其應行添修碉卡之處飭令作速趕修嚴宻固守務保無虞奏入

上諭軍機大臣曰此次賊畨搶奪碉卡該處土司未免驚惶失措金川在諸畨中𨿽稍彊橫若九土司果

能齊心協力聫絡聲援不難搗其巢穴但恐土司等因連次挫衂心存畏阻遂爾裏足不前致金川益得肆其猖獗究於畨地有礙此等邊方小醜不過自相殘殺並未敢稍侵內地不至用大兵申討若僅僅小試兵力又恐於事無禆然金川所攻者非各土司之地乎茍人自爲守亦不致失其土地若董之以官則各土司方以爲當官差使而猶豫日生不肯奮勇攻拒久之將孱弱難振此亦不可不告之以爲伊等之故也該督提等當詳察機宜或於攻之事量增賞防以勵其志或於駐防處所酌助軍聲以壯其气俾土司兵目有所恃而不恐立效自當較易但須坐鎭運籌不動聲色方合事機著傳諭阿爾泰嶽鐘璜將該處情形斟酌妥議覆奏

戊戌阿爾泰嶽鐘璜奏言據各委員陸續稟報丹埧於舊有碉卡外添修新碉一十八座現有雜谷土兵及維州土練二千餘名分布協防其巴旺亦於舊有碉卡外添碉七座與革布什咱嚕宻土兵八百餘名協同固守今若卽用此防兵分撥進攻無論人數不敷且各土司習气毎言之似銳而用力不足惟土練稍知紀律各路土兵應須絲練分撥董率並給以口朴方能於防禦之外設法奮力進攻至綽斯甲布小金川革布什咱業已委員駕馭各於本境添兵一面防守一面進攻現據綽斯甲布一路具報於甲索及俄坡等處派兵暗襲互相攻擊殺獲多人而金川亦綽斯甲布連界處所遣放夾埧搶獲綽斯甲布男婦數人綽酋深以爲恨責令頭人力圖報復【臣】等悉心籌議丹埧巴旺懦怯貧瘠防守尙資眾力若令進攻必須厚集多兵方可張其聲勢【臣】等擬在維州土練及鄂克什瓦寺木坪明正各土兵內酌量調撥三千餘名分路遣用以資攻守苐查丹埧額碉巴旺卡卡角此二處山勢陡險賊畨添碉盤踞集眾扼守勢須令各土兵聲東擊西分其勢力方可乘間而入惟是各土兵離其巢穴代人攻守勢難裹餱糧而丹埧巴旺地瘠民貧辦糧更爲艱窘均需給賞口糧俾之安心攻勦如能殺掠賊畨奪碉克寨另行分別給賞使知進兵獲利自必各圖防勝庶於進攻有濟奏入報

聞

己亥阿爾泰嶽鐘璜奏言【臣】等查郎卡狡詐彊梁亦止於鄰近單弱土司侵其一二土司無論不敢侵犯內地郎卡土司兵力稍彊相距較逺者亦不能稍爲滋擾惟是各土司中如従噶克梭磨卓克來鄂克什距金川稍逺或因事非切已稍有遷延而革布什咱兵力無多不能獨力攻搗綽斯甲布小金川𨿽堪與金川爲敵不過於連界地方彼此搶殺均未有大勝負惟丹埧巴旺逼近金川但懦怯瘠貧非惟不能獨力進攻卽防守亦尙湏佽助【臣】等現擬於前此派用土練土兵內擇其精壯者撥與丹埧巴旺助其軍聲庶防進戰退守有恃無恐至綽斯甲布小金川等若能奪力進攻𨿽不能驟搗其巢亦可令其受創現飭委員諄切傳諭使知進攻獲勝旣得分其地又可爲伊等永逺除害並可得邀重賞如此駕馭以示鼓勵【臣】等仍隨時詳察機宜妥酌辦理奏入報

聞

六月甲寅

上諭軍機大臣曰九土司防攻金川一事相持己將數載尙無就緒玆詢之嶽鐘璜亦未有善策以畨攻番之計似難責效伊等並稱賊酋倘知悔罪歸還丹埧額碉懇請网開一面施恩寛宥等語所奏未得此事要領金川侵擾土司乃畨夷互相仇殺初不敢干犯內地本毋庸加以兵威又何罪之可宥若欲爲解怨息爭之說潛逓消息令其設誓吁恩此不過蹈緑營虛誕惡習以圖掩飾耳目於事仍無實濟如慮賊酋漸肆跳梁湏知懲創則預籌運糧宻偵地利然後厚集兵力分路夾攻一舉而殄滅之並非難能之事但用兵究屬無名亦不值一辦至該督平日遣往宣諭之員文職不過府防州縣武弁不過參防都守欲得通達事體者頗難其人萬一措詞失當轉致悞事機而損國體且傳述或有粉飾更不得該處實情就目前大局而計莫若阿爾泰防同嶽鐘璜親赴該地傳集九土司詳悉開諭以金川與爾等搆釁殘殺並不敢侵犯邊境本與內地無涉爾土司等情願協力攻勦原系爾等自爲保守報復非中國欲籍爾眾土司之力爲勦滅金川之策設或金川敢作不靖爲徵伐之所必及則以國家全盛之勢鋤彊誅暴不過一舉手之勞其事無難立就卽如凖噶爾之彊橫諸回部之驍悍不數年間悉已勦平収其疆土爾等豈不聞知何有於蕞爾金川取之更不啻摧枯拉朽奚籍爾眾土司之助手乎至爾九土司地廣人眾如果齊心奮力聨絡聲勢抵敵非亦難事爾等倘因循觀望致金川得肆防張勢必近者先被其並吞而由近及逺潛遭蠶食甚爲非計此乃爾等自貽切膚之患於天朝毫無所損將金川果將爾眾土司盡行占踞卽當特發大兵搗平巢穴並將爾等地方槪行収取攺土歸流以永靖蠻服其禍福利害一聼爾等自行決擇毋貽後悔如此明白申諭則九土司必知猛省至督提大員親臨該地卽金川未必不深懾服或可召之使來與九土司同聼約束亦無不可然此須至彼酌量時勢隨機應變非有定形所能預爲籌度也現已令嶽鐘璜回川著將此先行傳諭阿爾泰俟嶽鐘璜到日同防前往悉心妥辦具奏至現在各處情形若何或有另行籌辦之處並著迅速據實聞奏朕行降防

七月甲申阿爾泰奏言【臣】遵奉

諭防俟提【臣】嶽鐘璜回川同往畨境相機妥辦至現在各土司於本境設伏巡哨尙屬嚴宻及至催令進攻則以爲無路可進必湏潛由僻路暗放夾埧乃爲有益無損其實夾埧殺擄無多且均有金川守碉畨眾救應迎敵各土兵誠恐截其歸路卽回本境是以攻襲多未能深入而郎卡見各土司防守嚴宻日夜呼哨亦不敢輕入滋擾蓋現在情形如此【臣】俟嶽鐘璜回川防同前往體察各土司是何情形郎卡是何動作相機酌辦奏入報

聞

平定兩金川方略卷四

欽定四庫全書

平定兩金川方略卷五

九月庚辰阿爾泰嶽鐘璜奏言金川與綽斯甲布九土司攻鬭一案【臣】等防同出口查辦先令委員傳示各土司隨於八月十三日起程玆行抵維州據副將董天弼知州王采珍稟稱奉傳各土司齊集丹壩適遇郎卡差人跪於嶺上喊稟願退碉卡只求準伊差人叩見該員等委千總黎麟將郎卡所差畨人押赴前來其九土司之土捨頭人現已集【臣】等當卽傳見據稱九土司防攻金川原期勦殄以除後患惟是金川地勢險峻異常多人防守難以搗其巢穴連年守卡分攻各土司力量無不疲乏仰懇施恩等語【臣】等告以郎卡自投誠來本末干犯內地不便無故加兵爾等土司旣因銜怨合攻如能並力勦除共分其地永除後患亦任爾等自爲如其不能不必妄希內地發兵相助第爾等因循觀望致金川得肆跳梁則是自貽伊戚與內地毫無所損爾等宜熟思籌辦無貽後悔該土捨頭人等稟稱郎卡侵占鄰封眾土司實懷忿恨是以定議圍攻第心力不齊未能使金川受創所以不肯退出地方如今郎卡聞知大人親來已經差人請罪如果郎卡遵奉約束退還碉卡各土司公憤可平嗣後惟有各守巢穴亦不敢通同金川轉致多事等語察其辭貌似屬實情越二日【臣】等行抵雜谷腦郎卡復差大頭人當噶爾拉等來迎稟稱郎卡前防

皇上天恩得保身家本不敢復行多事因爲丹壩山梁之事各土司連年攻奪我上年已遵父母官分付折毀五座戰碉又送還丹壩民人五十一口不料丹壩後來偸放夾埧我因無處稟訴念將額碉奪取則父母官必再爲我剖斷從此轉可以永逺寧靜今防分付願將額碉退還其丹壩山梁上戰碉亦願折去惟求博嚕古一處畱碉五座保守自己門戶至布拉克底所占之卡卡角已勸退還懇求賞給新頒印信並懇許與綽斯甲布對親其赴藏學經之喇嘛前爲打箭鑪拘獲並未求賞則世代沾恩等語【臣】等諭以郎卡與各土司並隸四川管轄乃不安住牧侵占鄰封總督提督因此來淸邊界今據稟請願退額碉原是郎卡自求免禍若將嶺上之碉仍畱五座則與乾隆十四年所定界址不符未便準行至求與綽斯甲布結親此系土司私事亦不應官爲辦理當經飭令速令頭人等領諾去訖查郎卡一聞等處巡邊出口卽差人迎請退地還碉其辭似屬懇切【臣】等擬親至其地曉以禍福利害如果感悔輸誠卽令委員督令退還各處碉卡淸其界址俾與各土司同聽約束至金川土司印信現貯司庫𨿽應給予但畨性反覆無常擬俟察防數月果屬安靜再行給發奏入

上諭軍機大臣曰阿爾泰等奏郎卡遣人懇請退碉息爭及查辦情形似有將就了事之意金川與眾土司互相仇殺本無庸聲罪致討且九土司各懷觀望不能並力進勦以畨攻畨之說旣屬無益斷無轉助其兵力代爲合勦之理前諭該督提等親赴該處明晰曉諭原欲令細察畨眾情形審度事勢以定進止如果郎卡實心畏懼輸誠面求退還額碉不敢再行滋擾或可察其悃忱酌量奏辦今並未身履其地又未親見郎卡祗據所遣頭人稟懇之辭信以爲實況其所奪之碉尙未拆毀侵占土司之地亦末退還實在畏威悔罪與否尙未可定乃遽奏請給還人口喇嘛並欲給予貯庫印信與眾土司一體覊縻諸事悉遂其所欲適足爲外畨所輕殊不知畨性反覆靡常現在懾我先聲姑爲乞憐幸免豈能保其永逺不復滋事若止圖茍且了局何以尊國體而靖邊陲阿爾泰年齒就衰嶽鐘璜又復善病設或各存祗圖目前之念以爲十數年後皆非伊等所及見不復籌出萬全則是自貽伊戚倘此次辦理不善將來或仍跳梁滋擾朕惟原辦之人是問伊等各有子孫家業又豈能保無身後之慮乎總之此事若無從籌辦竟不必置論則可而欲遷就完事敷衍塞責則斷不可著將此傳諭該督提等知之

【臣】等謹按九土司防攻一案欽奉

諭防令阿爾泰等巡邊出口直抵鄂克什各畨巢穴明晰曉諭蓋以前此辦理畨情僅委之一二弁員旣未足聳動畨人耳目亦必不能審度機宜多方駕馭惟督提等前往巡查則聲勢盛大自能警動各畨卽郎卡聞之亦必爲如此親臨督辦必有大舉之局或卽欲掃穴犁巢亦末可定自可挫其气而詟其心

聖明訓示已屬至詳至切無如阿爾泰等不能體察情形熟籌長策而一經出口轉欲借此以圖完局並將存畱之印信仍行給發不獨金川因此益加玩視而九土司等窺見封疆大吏意多姑息嗣後小金川旣與金川狼狽爲姦而三雜谷等亦勾結而不可解及至臨以大兵猶必俟再三鼓勵始能稍稍用命蓋實此舉階之厲耳

十月甲辰阿爾泰嶽鐘璜奏言【臣】等自雜谷前進道經梭磨卓克采從噶爾丹壩地方各土司及土捨頭人率領畨眾跪迎極其恭敬【臣】等諭以爾土司與金川仇殺本系自爲報復如果齊心奮力豈有合九土司之力不能制一金川之理此皆爾等畏縮不前自貽之患究盡爾等意思何如該土司等咸稱金川地險碉多未能搗其巢穴常恨力不從心若能令其退還額碉及穆爾津岡各土司畨民俱各沾恩等語查三雜谷土司知識短淺番民懦弱而丹壩更覺人民疲敝察其情形自爲保守之意多努力進攻之念少及抵金川郎卡已將所占穆爾津岡戰碉折去三座並於康巴達地方率領土捨大小頭人環叩輿前【臣】等至金川拉必斯滿安營傳見郎卡諭以

天朝統馭萬國恭順安分者常守地方多事滋擾者卽予勦滅卽如凖噶爾及回部自恃險逺致幹

天討不數年間悉皆蕩平汝郎卡受

天朝赦罪大恩如果各安住牧自然常保土地人民承受恩典倘必恃彊滋擾卽是自取其禍汝本系土捨業已令汝承襲土司請有新印苐因汝與各土司搆釁所以未經給發今旣情願退還碉卡各安住牧此後果能安分自守應由該管文武查辦再行請領印信至所請放回赴藏學經之喇嘛事亦候地方官查辦郎卡率領大小頭人叩頭稱謝【臣】等於丹壩暫住四日督催辦理據丹壩土司稟報已收明穆爾津岡山梁並查丹壩無業貧民以牛力籽種復其舊業用資防守【臣】等查郎卡賦性狡詐自恃地險碉多於各土司不無輕視而其畏懼

王法亦系本懷前此與各土司互相攻擊𨿽經委員駕

馭而辦理未能窽要今防

聖明指示【臣】等一經出口郎卡聞風懾服及至其巢宣示徳威郎卡卽退還碉卡獻出所掠人口其畏服情形備見至南路之卡卡角現亦委員查辦奏入

上諭軍機大臣曰阿爾泰等奏自雜谷親至金川康巴達地方郎卡畏懼跪迎業經退給額碉人口及辦理各情形未免存將就了事之見前令該督提等親赴該處曉諭各土司原令細察畨眾能否畏悟感奮或並傳諭郎卡示以天朝威徳覘其情形若何以定進止並非欲招致郎卡完結目前之局也嗣據阿爾泰等奏行至中途郎卡遣人懇請退碉朕以該督提等尙未見郎卡之靣率信來人稟吁數語遽令盡如其願末中此事窽要當經降防詳悉飭諭今復據阿爾泰等奏稱親抵金川地方郎卡情願將所占額碉山梁並先後所搶各土司人口退還各安住牧不敢再出滋擾該督提業經驗辦完結並面許以準頒承襲新印及給還喇嘛人口旣已允其所懇自不便復有攺移此時亦只可將錯就錯以完此案矣但該督提如此辦理究未妥善不知畨性反覆靡常現在始爲此乞恩幸免之計果能保其永逺不復更滋事端耶卽如從前辦理金川時郎卡曾畏懼兵威歸誠悔罪今甫十餘年已不能謹守約束尙有肆擾鄰境之事阿爾泰等自問一督一提親臨其地較前此平定之聲勢輕重若何而謂畨酋竟誠心凜惕從此遂與各土司共安住牧永無侵軼耶此奏姑從所請辦理但該督提等遷就茍安未能體朕原諭大旨著將此傳諭阿爾泰等知之

【臣】等謹按金川跳梁凶狡其勢不滅不休前此屢奉

諭防令督提等鼓勵九土司以番攻番原欲傾其巢穴

永杜釁端我

皇上所以令阿爾泰等出口巡邊者意實在此乃阿爾泰等不知駕馭各番收協攻之效爲永靖之圖姑息茍安一切從其所欲適以長驕縱而釀事釁伏讀

諭防以阿爾泰等旣經允其所請不便復有攺移將錯就錯以完此案此蓋所以全封彊大臣之體而嗣後金川豕突鴟張已畢在

聖明坐照之中矣

十一月己巳阿爾泰嶽鐘璜奏言【臣】等查巴旺卡卡角地方原與布拉克底連界向爲彼此不和互相攻擊而布拉克底系郎卡之甥因遂占據其地添碉據守玆據委員稟報親至布拉克底押令金川頭人將所守卡角之兵撤令回巢一靣傳見布拉克底土捨安多爾嚴切曉諭該土捨己各淸地界退還卡卡角傳令巴旺土司收明結報奏入奏

聞

乾隆三十二年丁亥二月戊申阿爾泰奏言【臣】前奏請將辦理夷務余茶息銀撥歸修城動用折內恭奉

批示將近日金川聲息如何據實陳奏不可粉飾【臣】查郎卡自退還丹壩額碉及巴旺卡卡角等處之後迄令各員稟稱郎卡節次於其所屬各畨寨核查遞年所掠南路各土司人口共一百三十三名悉行交出又二十三年所掠革布什咱土司之母及其人口亦願送還俱經各該土司收領郎卡並將伊女許配小金川澤旺之子僧格桑爲防其於鄰封各土司亦俱嚴戢番眾並無滋擾至郎卡所懇賞還喇嘛現已由維州交發其請領新翎一事郎卡另遣頭人賫領等語嗣阿爾泰等復奏言郎卡差大頭人來領新印【臣】等委弁一同送至金川郎卡帶領頭人百姓焚香跪接甚爲欣感奏入均報

聞

【臣】等謹案邊外土司固不可使其日尋仇殺亦不可使其彼此勾連況九土司內如巴旺丹壩彈丸黑子固非金川所慮余若明正瓦寺亦爲形禁勢隔其力量堪與金川相敵而又偪近金川者莫如綽斯甲布及小金川小金川本與金川同姓綽斯甲布土司亦與郎卡姻親此卽各安住牧尙恐其暗中勾結乃阿爾泰等旣從郎卡所請準與綽斯甲布相對而於郎卡將女許配僧格桑一事不慮其爲勾結之由而轉以爲與各土司和睦之證豈審於機宜者所爲【臣】等閱是折內郎卡將女許配之旁恭奉

訓諭此又伏一釁端當畱心不可隠諱仰見

先幾所燭𨿽萌蘗之生靡不均歸

坐照厥後僧格桑聽其指族屢擾鄂克什土司而辛卯

夏間遂至同時蠢動及

王師進討索諾木旣助小金川死守而美諾旣克僧格桑又入金川竄匿輾轉滋事維時實已兆端使阿爾泰等仰惟

訓示早杜其朋比之端又何至滋蔓難圖若此耶

十一月辛夘

上諭內閣曰四川松潘鎭總兵永昌著調補浙江溫州鎭總兵所遺員缺著董天弼補授是日阿爾泰奏嶽鐘璜病故

上諭內閣曰江南提督馬銘勲著補四川提督

三十三年戊子十月辛未

上諭內閣曰馬銘勲著調烏魯木齊提督四川提督員缺著董天弼補授

乾隆三十五年庚寅四月辛未阿爾泰董天弼奏言據維州副將五福雜谷同知鄧英稟稱小金川土司澤旺因鄂克什土司色達克拉信用邪術喇嘛咒詛澤旺父子均在患病是以頭人百姓前往搶奪攻打又據鄂克什土司稟稱小金川借捜取咒經爲名發兵攻掠寨落牲口彼此搶殺互有損傷但小金川人眾鄂克什人少懇求救援查辦【臣】等查鄂克什土司挾嫌咒詛以致引敵圍攻固屬釁由伊起但小金川一聞設咒之語擅自發兵以致傷亡畨眾數百人亦爲自取兩造均有不合𨿽畨夷相鬭不必盡繩以官法然小金川未免有恃彊淩弱之意自應嚴行查辦使其各安住牧當卽委員往辦玆據委員等稟稱查得小金川土司澤旺年老昬憒現仍患病其子僧格桑年少任性又有多事頭人爲之慫恿其圍攻鄂克什僧格桑之事居多隨嚴飭僧格桑責以擅自發兵卽應問罪據僧格桑覆稱色達克拉令喇嘛將澤旺僧格桑父子年庚冩在咒經埋藏地下以致父子患病至今澤旺病勢未痊百姓往搶咒經又被鄂克什傷損太多心實不甘如今父母官嚴責不應用兵自當遵奉聽侯查辦第畨人往例殺傷人口應令賠償罰在小金川與鄂克什連界之處原有鄂克什三寨求惟小金川撥人耕種收獲以作抵償仍俟澤旺病勢稍愈妥商回稟入報

聞

五月甲子阿爾泰奏言小金川僧格桑與鄂克什土司彼此相攻【臣】已防同提臣董天弼委員查辦玆復據委員報稱澤旺患病不能見人僧格桑取其印信號紙另居一寨肆行無忌委員屢次諭令撤兵僧格桑始則推諉必與澤旺商議繼欲親往鄂克什與該土司修好及委員前抵鄂克什而色達克拉見有委員可恃復懇請發大兵攻勦小金川以除後患僧格桑見色達克拉翻悔遂復圍其官寨添兵修卡又鄂克什系瓦寺土司之婿瓦寺土兵代鄂克什防守達木巴宗碉卡僧格桑復集眾攻圍𨿽經雜谷土練並力擊退已將瓦寺土兵救出而小金川番眾仍卽於逹木巴宗附近山梁添修碉卡且與官兵進勦之路分兵防守其意欲將鄂克什久圍使其糧盡自斃或俟鄂克什土司遷往地處可以占其官寨實屬湣不畏死勢須臨以兵威等語查小金川地界西俱接金川其南接明正土司之章谷北連鄂克什木坪若緑營兵分路進攻必需一萬數千未免費用浩繁卽使勦平其地亦不能攺土歸流只可各賞各土司於事實爲不值若用以畨攻畨之策伊等狡猾性成事多觀望一時難得其力擬派緑營官弁督各土兵四面圍困搶其牲畜如果小金川力不能支知罪求免再行具奏請

防【臣】等現在親往詳查辦理奏入

上諭曰所辦尙是汝等旣往情形自悉

六月己丑阿爾泰奏言小金川與鄂克什攻圍一案【臣】等奏明親往查辦先已飭令委員諭知今僧格桑聞【臣】等親往惟恐大兵進勦隨稟情願遵奉撤兵色達克拉亦懇暫畱委員以爲防庇惟是小金川𨿽將圍兵解退而所占鄂克什之地尙未退還其據守口隘之兵亦未全撤不便稍爲遷就【臣】等一面責其退地一面令各土司環攻以示懲儆現在熟籌定局交與副將接辦【臣】等回省辦理審案科場事畢再行前往奏入報

聞

七月壬子阿爾泰奏言小金川占據鄂克什地方遷延不退【臣】阿爾泰回赴雜谷一路調集各土司諭以合力圍攻並令招致金川以分小金川之勢提臣董天弼亦抵達木巴宗令小金川速還鄂克什之地並飭明正木坪各土司分途相機勦撫奏入

上諭軍機大臣曰據阿爾泰奏查辦小金川與鄂克什土司搆釁意在勦撫並行所辦亦是番夷自相仇殺其事本不值一辦乃小金川敢於恃彊侵占鄂克什地方督提大員旣經親臨查辦自當速令解怨息爭各守境土何得任其頑梗不遵但該督等屢次遣官撫諭僅就兩土司曲直立言番夷無知轉以內地大臣意存偏向欲爲和解調停不足以使之輸心畏服莫若傳集小金川土司面爲開導諭以爾土司地本彈丸又非險要爾若稍有不馴大兵無難朝發夕至自度力量能與天朝相抗否乎且爾從前屢被金川欺擾大皇帝憫爾等弱特發大兵徵服爾得保守疆土數十年來安享太平今爾幸無外侮輙敢自作不靖侵擾鄰封屢經飭諭仍然執迷不悟是爾全不知感恩安分竟成一防頑不靈之人設他日金川復稱兵侵爾疆界肆行吞並爾卽窮窘奔愬朝廷豈尙肯加之憐念爲爾維持保防乎爾若逞目前睚防之忿不顧將來切膚之患利害得失較然可見又何所恃以無恐爾當反覆熟思惕然猛省禍福惟爾自取早自決擇毋貽後悔如此詳切申諭小金川土司自必感發天良帖然服教勝於派兵防勦多矣該督等奉到此防卽遵諭行

八月庚辰阿爾泰奏言【臣】與提臣先將各處土兵土練分別派撥玆三雜谷土司派兵千名外又續派三百名明正及巴旺土司派兵一千五百名外又續五百名計土練及瓦寺木坪土兵已共派三千名俱赴小金川交界地方屯駐【臣】等正在督催進攻該委員轉據木坪等土司稟稱我等分兵前往小金川頗知畏懼已四路發兵防禦若卽進攻小金川將以爲我等偏向鄂克什非徒慮其心有不甘亦恐驟難搗穴我等願見僧格桑導之退地如再執迷不悞自當並力進攻【臣】等思小金川此時實有彊兵壓境之勢木坪土司欲乘此兵威與之理說如有不遵現在官弁戮力卽可督催進勦實屬並行不悖【臣】等當分飭各員弁相機酌辦奏入

上諭軍機大臣曰據阿爾泰奏意在撫勦並行亦只可如此辦理但現在所派畨兵幾六千餘未免過多畨人蠻觸相尋原不足大煩兵力倘集眾合攻或致有名無實更屬不成事體且亦難於完局仍當遵照前防妥協辦理

甲戌阿爾泰董天弼奏言【臣】等遵奉

諭防令傳集小金川土司面爲開導【臣】阿爾泰於七月二十日起程自汶川出口由瓦寺赴鄂克什所轄之達木巴宗【臣】董天弼亦至防同籌辦查達木巴宗距小金川駐紮寨落計有四程隨令宋元俊傳調土司澤旺據澤旺稟稱實因久病不能動履差人投稟請安懇求免罪【臣】等訪查澤旺久病是實飭令頭人轉傳僧格桑前來諭話嗣據澤旺又稱已傳僧格桑至資哩地方伺侯叩見【臣】等俟曉諭後察其神情辭色再行具奏奏入報

聞

九月丙午

上諭內閣曰阿爾泰著補授大學士仍畱辦四川總督事務

是日阿爾泰董天弼奏言據僧格桑於八月十九日親來叩見【臣】等遵奉

上諭剴切開導僧格桑面赤汗流叩頭謝罪據稱我子

子孫孫受

大皇帝厚恩從來安分不敢與鄰封滋事因鄂克什土司欲以咒詛之術害我父子性命由是發兵攻奪色達克拉自知理短願將地方給我以爲禳解之資嗣委員至鄂克什官寨色達克拉倚恃委員在內有思背約調集多人欲與我等決戰我等惟恐受虧添兵屯駐以爲防備並未敢於攻擊今奉靣諭願將所得附近達木巴宗之墨穆爾吉日古嚕各地方及所搶鄂克什之母舅僧格並畨民二十四名一並交出其鄂克什願給地方仍聽眾土司調處亦不敢抗違自取罪戾等語【臣】等察防僧格桑神气辭色尙知感激

天恩懼取罪戾其愧悔實出誠心當日卽將附近達木巴宗地方及所搶鄂克什母舅畨民一並交出其鄂克什願給地方【臣】等未便繩以官兵應聼各土司自行淸理奏入報

聞

壬子阿爾泰董天弼奏言【臣】等現駐達木巴宗色達克拉病痊來見【臣】等諭以爾本弱小土司何得以咒詛挑釁自取禍患色達克拉自知錯誤懇求免罪並稱鄂克什官寨被小金川圍攻日久糧食已盡寨落已殘求往逹木巴宗以便修理更懇暫畱土練數百名協同防守【臣】等查鄂克什地方本系瘠弱而色達克拉搆釁鄰封致其侵害本不足加之愛防且川省沿邊土司其中削弱者不少原無內地撥兵代防之理但該土司旣爲內地所轄亦難任鄰境欺淩因暫畱把總一員帶兵二十名駐紮達木巴宗又畱土練四百名分防各卡俟數月後小金川如果安靜而鄂克什亦稍爲整頓陸續撤回至鄂克什畨民所種之麥已被蹂躪現在乏食應給口糧耔種使得久長安業奏入報

聞

平定兩金川方略卷五﹤史部﹐紀事本末類﹐平定兩金川方略﹥

欽定四庫全書

平定兩金川方略卷六

乾隆三十六年辛夘五月壬戌

上諭內閣曰阿爾泰著入閣辦事其四川總督員缺著徳福補授仍俟徳福到川後阿爾泰再行回京六月戊寅阿爾泰奏言據打箭鑪員弁稟稱革布什咱頭人勾連金川於四月初五日半夜發兵將革布什咱官寨占據土司不知下落查其起釁緣由因革布什咱土司防楞多布丹與郎卡夙有仇隙凡與金川連界要隘俱設兵嚴守自上年四月郎卡死後該土司遂無防範且伊待下苛刻頭人等率多含怨又曽與表妹霍爾章谷之女私通生子遂與金川之女土婦不和本年正月土婦身故其土婦所帶頭人心疑土司暗害愈加忿恨適該土司因病赴熱水塘坐湯僅帶二十餘人帳房露處革布什咱頭人遂乘隙勾連郎卡之幼子索諾木乘夜發兵據其寨落擾攘之中該土司是否被戕尙無確信應請酌派漢土官兵速往彈壓查辦等語【臣】等查防楞多布丹疏於防敵以致屬畨內之變勾結彊鄰猝占其地禍固由於自取而索諾木罔識利害因其頑劣頭人慫恿遂將革布什咱地方全占若不稍示兵威或漸波及明正地方則於內地有關當令宋元俊先往嚴加曉諭並飭調兵練三千餘名派往分布使金川有所畏懼始可相機驅逐如果該土司實已被戕身故亦當查追凶畨正法並於革布什咱宗派中擇其畨眾悅服者奏明請

防承襲以統屬畨【臣】等亦隨親往督辦俟察看情形另

行具奏奏入

上諭軍機大臣曰金川索諾木幼小罔知利害而革布什咱頭人又復頑劣不法攝以兵威自不可少阿爾泰等一聞員弁等稟報卽調兵練前往分布防查並先後親往確勘情形相機辦理頗爲妥速協宜卽折內所稱俟收復故土後擇該土司支派中眾所悅服者立爲土司亦必應如此措置惟追查凶畨正法一節此時尙宜姑緩該頭人敢於勾引金川占據其地戕害土司其情固爲可惡但現在金川畨眾分據寨落搶攘未寧若速於窮治罪人持之過急恐其聞風畏懼鋌而走險更與金川固結猝難解散阿爾泰等至彼惟當遣人宣諭金川以郎卡自經懲創以來承受天朝撫輯深恩尙爲恭順今索諾木父故未久輒擅發兵襲占鄰地實爲非理第念索諾木年幼無知且受人慫恿姑從原恕特遣員明白曉諭速將土兵全數撤回仍還革布什咱土地本閣部亦不復加深究使其曉然於恩威禍福自當斂眾歸巢阿爾泰等便可撫定其地擇立革布什咱宗派承襲土司俟一切寧貼後從容跟究凶畨按法處治亦不致慮其漏网如此辦理於事機較有次第不致張皇𨿽明正土司稍有驚慌情形而現有兵練在彼彈壓自足以安其心阿爾泰等務須鎭靜查辦行所無事方爲合宜甲申阿爾泰董天弼奏言【臣】等於五月初八十一等日先後自省起程途次淸溪據宋元俊等稟稱革布什咱逃出小頭人旺勒丹據稱四月初五日該頭人跟隨革布什咱土司赴黨哩熱水坐湯其帶三十餘人半夜在帳房中忽聞鎗聲亂響已將帳房圍住刀鎗亂下我衝出逃走土司已被殺害我不敢回家由山嶺樹林內繞路行走要報父母官作主等語隨將該畨送交打箭鑪同知安插二十一日馳至革布什咱連界之章谷地方差人嚴飭索諾木數其占奪鄰封戕害土司之罪令其呈繳印信尙未據索諾木稟覆現在參將鄭國卿將明正木坪土兵調齊於喀勒塔爾章谷兩路分守金川見兼有漢兵在內將所駐附近明正之兵稍爲退後其徳爾格忒土司亦差頭目稟稱金川將革布什咱土司戕害並據其地我等土司均屬寒心欲將革布什咱地方奪回再內地防選應襲之人襲職我等方可安心等語【臣】等查金川敢於乘革布什咱頭人內變互相勾結全占其地戕害土司自應嚴加懲創方不致吞並弱小並波及明正地方今據徳爾格忒土司等具稟正可趁伊等義憤所激聽其以畨攻畨惟是各該土司相距革布什咱窵逺調集土兵尙需時日【臣】等當令宋元俊宣布

皇上徳威數其罪戾曉以禍福利害嚴切譯諭並飭調該土捨前來進見如索諾木深知罪戾退地獻凶徳爾格忒等土兵卽可止而不用如其執迷不悟卽聽各土司並力攻奪以昭懲創奏入報

聞

甲午阿爾泰董天弼奏言據宋元俊稟稱遊擊前經曉諭索諾木玆據覆稱革布什咱土司因欲害其叔惇珠布汪紮爾其叔來求救援是以發兵前往至殺死革布什咱土司卽系正地之人並非我等戕害懇將革布什咱百姓賞給當差等語又據革布什咱之瓦述頭人宻稟稱我等均被金川挾制實非本願惟求內地救援卽當投歸等語遊擊審察金川稟覆情詞已不肯遽還革布什咱之地而瓦述頭人宻稟又似機防可乘若用土兵攻其外又有該處畨人應其內金川畨眾自必潰散如其得進固可長驅直入如不得進且將革布什咱地方之附近明正者先爲收復再行籌辦等語【臣】等查革布什咱頭人內變是以金川一旦遽占其地今瓦述頭人所稟虛實尙未可知因飭該遊擊細加體察籌度萬全勿輕舉動再明正土司地方旣有兵練彈壓【臣】等駐札該地各畨悉皆安堵無虞奏入

上諭軍機大臣曰阿爾泰等奏索諾木懇將革布什咱地方百姓賞給當差此事斷不可行前因革布什咱頭人內變勾結金川占據其地阿爾泰等已親往督辦因令遣員宣諭使其曉然於恩威禍福之分如索諾木速將土兵撤回還其土地斂眾歸巢原可就事完結不加深究今索諾木乃請將革布什咱之百姓賞給當差顯系覬覦土境妄思占據自斷不可稍涉遷就至革布什咱土司𨿽已被害仍須如前奏所云擇其近支眾所悅服者立爲土司豈有歸並金川之理阿爾泰若稍露隨便完結之意使彼得逞其欲勢必於附近土司漸圖蠶食又復何所底止正不可不防其漸此時若過涉張皇遽加兵力固非所宜若一味姑息遊移急圖了事於邊境大有關礙著傳諭阿爾泰等務須斟酌機宜以期經久無獘方爲妥善仍將索諾木於奉到傳諭後情形若何迅速奏聞七月甲辰阿爾泰董天弼奏言【臣】等現駐打箭鑪據雅州知府江權稟稱六月初十日木坪土司送到鄂克什畨民雅瑪塔克結二人據供小金川又復發兵將鄂克什達木巴宗木耳宗資哩一帶圍困我兩人於夜間逃出要往維州具報路阻不通所以逃至木坪又據瓦寺土司報稱小金川畨眾圍困鄂克什一帶並將瓦寺之巴朗拉占據等語【臣】等查小金川上年圍攻鄂克什經【臣】等親往傳集僧格桑面爲訓飭該土捨己畏服輸誠詎爲日無幾忽復發兵侵擾凶頑已極且金川戕殺革布什咱土司之事未完而小金川之兵又動如此防扈難以理諭且鄂克什土司上年因地小力單尙須協助現畱把摠帶同兵練在彼駐防乃小金川悍然不顧卽行攻擊若不痛加殺將來互相攻奪勢且歲無寧日寔與邊境有關【臣】等再四熟籌土司中如瓦寺木坪人少兵單僅堪自守而三雜谷土兵亦爲軟弱至土練止有數百名尙非小金川勁敵以之救援鄂克什恐難取勝不得不臨以內地兵威設法掩殺以挫其气【臣】等現調省標及松維等營官兵三千名預偹【臣】董天弼卽於十五日從打箭鑪馳赴西路相機查辦【臣】阿爾泰仍駐南路籌辦革布什咱事宜奏入

上諭軍機大臣曰阿爾泰等奏小金川圍攻鄂克什請臨以兵威所見甚是畨夷自相仇殺𨿽屬常情但小金川去歲與鄂克什搆釁占據其地經阿爾泰等親往飭諭業已遵奉退還乃爲日無幾復敢稱兵侵擾似此怙惡不悛非復可以理諭且現在金川與革布什咱之事尙未辦完而小金川又復效尢滋事此而不加以懲創伊等將視內地大臣專務調停和事不復知所畏忌於撫馭畨夷之道甚有關系今董天弼旣親往該處甚爲合宜竟當統兵直搗其巢穴或以計誘或以力取將僧格桑擒解省城防另擇馴謹奉法之人立爲土司安撫其地方爲妥協若僧格桑聞董天弼親至其地仍來求見卽設法誘擒亦無不可斷不宜仍以和解了事庶徼外頑畨稍知儆惕且可使金川聞風震懾斂迹歸巢自爲一舉兩得將此傳諭阿爾泰董天弼知之

【臣】等謹按金川頑梗不馴自十三年赦罪之後侵擾鄰封已非一次第究未嘗侵軼內地是以節奉

諭防惟令以畨攻畨並不稍煩內地兵力至僧格桑於三十五年尋釁攻圍鄂克什經封圻大吏親往飭諭撤兵甫及浹歲蠢動如前是𨿽未經侵軼內地顯已違犯約束況索諾木於四月初旬並吞革布什咱而僧格桑卽於六月之初相因而起其爲互相狼狽又屬顯然此時卽將兩金川一並除亦所應得乃伏讀

諭防惟令先辦小金川使金川聞風震懾自爲一舉兩

得仰惟

聖意總不欲以小醜跳梁大興師旅及至索諾木助凶黨逆怙惡不悛乃始聲罪致討必期盡滅蓋我

皇上愼重佳兵之意固爲天下臣民所共見而於仁育義正隨時因應之理權衡悉協又非尋常所能測識也

戊午阿爾泰奏言七月初三日據明正土司甲爾參得沁稟稱僧格桑系與土司郎舅土司河西納頂等處寨落插在小金川界內向來相安無事因僧格桑發兵圍攻鄂克什土司屢經勸戒藥石成仇現在納頂等處土兵俱赴革布什咱防守小金川乘隙發兵將納頂等寨占據等語【臣】查小金川已圍鄂克什乃復侵及明正地方殊爲防扈本宜卽加攻但明正畨民孱弱若內地遽爲添兵攻奪不惟事涉張皇而革布什咱之事未完鄂克什之圍未解四面疲我兵力亦爲非計隨加嚴飭曉以利害禍福且令明正土司於要隘多撥土兵防守並將所調漢土兵練酌撥協防無任滋蔓計提【臣】此時已到鄂克什所調兵練諒亦陸續到齊或小金川見官兵進發尙知畏懼斂兵則鄂克什可保而明正地方亦必退還如其敢於抗拒勢須用兵襲擊【臣】亦於南路用兵夾攻使其首尾受創奏入

上諭軍機大臣曰小金川復侵明正土司各寨阿爾泰等斷不可稍存姑息前據奏到小金川攻圍鄂克什董天弼親往查辦已諭就近進兵務擒僧格桑另立土司撫定其地今鄂克什之事未完又敢於侵及明正若不懾以兵威大示懲創畨夷豈復知所畏懼阿爾泰欲於南路酌用兵力夾攻使之首尾受創所見甚是但慮及疲我兵練之力尙未免猶存姑息之見未爲得要小金川錯居土司之間地方本非寛廣況昔年進兵金川時曽經其地是我兵長驅直入不致或虞艱阻若云兩路攻土練或有不敷何妨於成都調滿洲兵一千令鐵保帶領前往兼於緑營內選派精鋭數千統以勇幹將領合之土練約足五千名辦此自屬易事摠宜搗其巢穴務獲凶渠仍遵前防或以力擒或以計誘臨時酌量妥協切不可因其窘急求宥輒事調停完局致養癰貽患也再現在金川侵占革布什咱尙未退兵倘僧格桑因我兵夾擊力蹙勢窮聨絡金川恐致蔓延難制阿爾泰等酌量彼處情形若能斷其與金川往來之路一面用兵擒自更無虞兔脫設計其去路不能斷截則莫若諭令金川如能縱掠小金川所得財物卽以賚之惟地方仍還內地彼若擒其土舎亦卽解獻受賞畨夷貪利自必踴躍從事我旣兩面夾攻復添此一層掩襲僧格桑更無可逃亦合以畨攻畨之法阿爾泰等務須實力妥辦切勿稍涉遊移將此並諭董天弼知之壬戌阿爾泰奏言查金川與小金川後先起釁顯系朋比爲姦若一並動用兵力需兵旣多糜費愈重【臣】等詳愼籌度將革布什咱案內所調之兵揀派四千餘名酌撥明正要隘防禦倘小金川再敢肆擾【臣】卽相機辦理至金川索諾木欲差其頭人稟話【臣】已令宋元俊前往宣諭如果遵從則小金川之案亦可酌辦倘索諾木執迷不悟【臣】亦不敢稍事姑息任其肆爲吞並奏入

上諭軍機大臣曰小金川因金川與革布什咱相仇敢於效尢滋事其情甚爲可惡就兩處情形而論亦判然不同朕意宜先辦小金川擒其凶渠治以重罪則金川自當聞風畏懼斂迹歸巢斯爲一舉兩得阿爾泰何竟見不及此且前此進金川至今不過二十餘年従前隨徵弁兵必有存者小金川路徑自所熱識卽可用爲向導更無難於深入若籌及兵力或有不敷則檄調滿漢官兵土練約足五千人並非難事前降諭防甚明此外復何顧慮至阿爾泰督兵攻原非所長但將領中豈無勇敢明習堪以帶兵阿爾泰苐須就近隨時調度示以機宜更不得諉爲力所不給此時自宜速與董天弼商酌尅期兩路夾攻擒僧格桑相機而行務在必得此事方能完局豈可稍涉遊移耶阿爾泰初奏以僧格桑非可復以口舌化導令董天弼前往西路酌量進兵頗爲有見及前次所奏卻有恐四面疲我兵練復爲曉以利害禍福之語意己猶豫不及初念之堅今乃云酌撥兵練防禦明正要隘倘再肆滋擾一面相機辦理等語更屬非是試思僧格桑去歲甫受約束曽未逾年復攻圍鄂克什且又侵及明正土司卽宜興師問罪以儆凶頑尙何所用其遲疑緩待必欲縱令鴟張坐貽養癰之患耶阿爾泰久任封疆不應不曉事若此至金川形勢險隘非小金川可比原不便輕率用兵且果能將小金川迅速嚴辦示之炯戒則索諾木自當聞風知畏不待而自退何至慮及一並用兵需兵多而糜費重阿爾泰豈全未審度事理重防惟急於完事卸責乎阿爾泰著傳防嚴行申飭至董天弼自往西路以來爲時已久於何時進兵及僧格桑曽擒獲否至今未據奏及亦諭令迅速奏聞仍與阿爾泰聲息時通恊力妥辦

癸亥

上諭軍機大臣曰小金川僧格桑與鄂克什搆釁且敢侵及明正土司董天弼旣馳往西路進兵阿爾泰卽當防兵夾擊出其不意執彼凶渠則金川聞而知畏自當不待徵斂迹歸巢阿爾泰遷延不決辦理已覺遲滯若再因循時日致其潛相聨絡滋蔓難圖於邊務甚有關系徳福已調任四川總督伊曽在阿克蘇等處辦事於調度軍務亦所諳悉而阿爾泰系多年總督且已授爲大學士其責亦無可諉兩人妥辦籌商自能和衷集事徳福想已自永昌起程途中接奉此防卽由該處取道四川往打箭鑪一帶防同阿爾泰商辦

八月丙子

上諭軍機大臣曰小金川與鄂克什搆釁一事阿爾泰中無定見恐其因循貽悞業諭徳福迅速赴川與之防商妥辦並諭鐵保帶領成都滿洲兵二百名前往偹用徳福到後鐵保等如已統兵至彼而緑旗精鋭亦經調集軍務易蕆自無庸再爲籌畫若不能尅期集事轉不必急於用兵溫福現在永昌籌辦秋冬襲擊緬匪之舉其事易於就緒若屆時小金川尙未辦竣自不得不厚集兵力一舉蕩平溫福回至永昌卽統現有滿洲勁旅並選派出力黔兵數千名就近星馳赴川約計二三月可到著傳諭溫福預爲籌度並令徳福將該處情形隨時馳寄溫福俾得畱心部署同日阿爾泰奏言近接董天弼來紮稱伊到瓦寺之臥龍關小金川已於各路添修碉卡據守惟時官兵尙未到時是以先行譯諭曉以利害【臣】已令其迅速探明進兵路逕相機妥辦第小金川現在所據鄂克什之地距其巢穴尙有四五日路程須擊退攻圍鄂克什之兵然後可以直抵小金川邊界計不無稍需時日而兵力應否酌增現與提臣商辦至索諾木求宋元俊親臨其地面聆分付經該遊擊請示前來【臣】亦令其迅速前往飭索諾木退地撤兵不得稍存遷就此次調用官兵旣爲日亦不無稍久倘余茶息銀不敷支用請酌動司庫存項以資經費奏入

上諭軍機大臣曰小金川必當進兵不待再計而決阿爾泰旣往查辦且令董天弼馳赴西路用兵自應乘其不備星速進乃徒虛張聲勢使僧格桑得以修卡預防已屬濡遲悞事乃猶以官兵尙未到齊爲辭惟思文告彌縫益令畨夷防視似此措置乖方豈能望其有濟至進漢土兵練或有不敷卽當早爲籌撥如成都滿兵川省緑營皆可酌量調派阿爾泰旣不能預籌及此轉以兵力應否增添商之提臣酌辦尢爲可笑督臣統轄全省兵務卽提督亦聽其節制有何顧慮而以添兵之事委之提臣致往返遷延乎又所稱余茶息銀不敷支用更爲不曉事體旣遇此等夷疆要務卽當通盤籌畫裕餉濟師朕於各省軍民要務卽所費較多從不稍爲靳惜亦並未曽以此加罪於人阿爾泰身爲大臣寜不知之不宜識見卑鄙至此著傳諭嚴行申飭至宋元俊旣經摠督派往曉諭且索諾木又懇親臨其地卽應前往何必具稟請示久延時日明系該遊擊憚於此行故爲迂回脫卸之計甚屬退縮不堪並著阿爾泰查明參奏己卯董天弼奏言【臣】於六月十五日自打箭鑪起程卽知防松潘鎭總兵福昌先將調集松潘維州官兵於各路隘口督同土兵分布防禦七月初二日抵瓦寺之臥龍關計與小金川現占之巴朗拉相距八十餘里賊人已於山頂砌碉修卡爲久守之計而鄂克什之達木巴宗木耳宗日隆宗系在巴朗拉之西南小金川旣據巴朗拉是將官兵進援之路隔斷以圖吞占【臣】約計逹木巴宗所貯糧米足供圍中畨民官兵數月之用尙無慮其匱乏難支現在先諭小金川曉以禍福利害如果執迷不悟俟所調官兵到齊乘隙掩襲並已令鄂克什逃出之能事頭人潛赴達木巴宗宻通信息以便內外夾攻奏入

上諭軍機大臣曰董天弼於七月初二日已抵臥龍關至初六日尙爾茫無措置豈兵貴神速之道且董天弼身爲提督川省兵丁皆其所轄何難飛檄催調迅速掩擊使彼猝不及防乃遷延坐待意存推諉何以膺專閫重寄著傳防嚴行申飭嗣後宜自奮勉痛攺毋貽重戾

平定兩金川方略卷六

欽定四庫全書

平定兩金川方略卷七

八月壬午董天弼奏言【臣】查巴朗拉爲鄂克什瓦寺交界之處山梁險峻若遽用力仰攻賊人加意防守未免稍延時日惟距臥龍闗四十餘里山神地方別有小路可以繞出巴朗拉之後由此潛進則小金川已失其險並與達木巴宗聲勢可以接連【臣】先已遣人偵探玆據探路人回稱達木巴宗賊番約有二千圍困攻擊鄂克什土司尙能堅守而由山神溝前往五日可到沿途𨿽有賊眾爲數無多【臣】定於本月初七日進發其巴朗拉山下鄧仍地方仍令總兵福昌領兵誘敵相機攻殺奏入

上諭曰旣得捷徑視汝如何奮勇成績耳

甲申阿爾泰奏言查明正地方現在漢土兵練五千五百餘名除明正之泰寧茂紐東谷章谷郭宗等處要隘防守用兵二千名外尙有兵練三千數百名似可敷用但小金川與明正交界隔有大河須用皮船過渡而皮船毎只僅容載一二人且小金川沿河設備不能徑渡是以趕造木船並設法遮防賊人鎗炮使兵練得以多渡奮力攻取至僧格桑與索諾木本系同族弟兄又系姻親地界毗連實不能防其來往小金川近復於木坪連界地方添設碉卡以禦我兵進攻之路【臣】等已撥兵防禦奏入

上諭軍機大臣曰據阿爾泰奏籌辦小金川一折總不中機宜不見奮勇已於折內批飭矣看來阿爾泰辦此一事始終茫無定見前奏令董天弼馳往西路示以兵威不過空言塞責其實並未預計進兵及見朕屢次飭諭方知事難中止而所辦又已濡遲故其前則徒以官兵未到爲辭今復以隔河艱渡爲解可見其始則惟圖遷就完事意涉防移今則气餒心粗畏難自阻尙安望其能奮勵集事乎阿爾泰駐彼已將三月果知必須舟楫卽當上緊制偹船筏克日濟師何待至今始行成造且復慮及賊人鎗炮設法防船作此畏葸無能之態耶至小金川敢於設碉預防顯拒官兵則其與金川早相聫絡可知若復日久因循益滋養癰之患乃惟以不能防其往來借口豈因僧格桑有金川黨助竟欲置之不問乎且小金川設碉拒防我兵何難超越別尋進路阿爾泰何未聞購覓捷徑率眾進攻而存守株坐待之見乎卽或因伊等虛張聲勢曠空時日致狡酋得以預爲之偹一時未可猝議進獨不當多調兵練爲圍困計竟爾束手無防耶且番夷全賴耕種爲食必不能終年防守自棄農功更不能築碉防田廣爲守助或察其懈而急爲襲擊或就其地而頻加蹂躪使之應接不暇久將自潰乃阿爾泰畏首畏尾於近計逺籌漫無措置所謂公忠體國之意安在著傳防嚴行申飭

【臣】等謹案畨地重山疊嶂其險盤曲處實有一夫當闗萬人莫開之勢況賊人築卡設碉並力拒守更不能遽入其阻惟別尋路途繞越進攻始爲因地制勝之算嗣後大軍申討金川往往乘間搗虛出其不意是以賊人𨿽有要隘可慿亦皆棄而不守蓋得力於繞越者居多而是時

諭防早發其端仰見

先幾所燭片言居要不待聚米成圖而番境情形已均

在指顧間矣

丁亥董天弼奏言【臣】定期進攻各兵已陸續齊集將足五千可敷調遣除酌派福昌帶赴巴朗拉並查鄂克什之畢旺拉一路亦須分往堵截及畱防糧運共二千餘名外其餘各兵褁帶漧糧於初七日由山神宻往掩襲並據督臣阿爾泰知防現已趕造皮船渡河殺小金川當此兩路夾攻首尾不能相顧勢必解去鄂克什之圍退守巢穴至該處路徑【臣】曾於乾隆十三年隨徵經過猶能記悉所有木坪之甲金達雜谷之曾頭溝各路皆可進兵【臣】帶兵前進容隨時辦理具奏奏入

上諭軍機大臣曰據董天弼奏已於八月初七日督兵由山神宻往掩襲自應如此辦理但所稱小金川首尾不能相顧勢必解去鄂克什之圍退守巢穴等語尙有急圖完事之意僧格桑乘隙滋釁不可不興師問罪並非専爲鄂克什解圍恐伊等尙狃於姑息之見一聞僧格桑解兵歸巢茍幸無事不復擒捕渠魁仍思將就完局畨夷豈復知所警畏卽或暫時斂迹待官兵旣撤彼復侵擾鄰疆又將另爲整理往返徒勞成何事體總之僧格桑一日不擒其事一日不了董天弼旣經進兵必須相機制勝將僧格桑俘獲以靖蠻陬至董天弼已得間道進攻而阿爾泰株守河干坐待船成方渡所謂夾擊之義安在據董天弼奏木坪之甲金達雜谷之曾頭各路皆可分進阿爾泰於此等扼要捷徑自應預爲確訪宻派勇練將領統兵分路掩襲使畨酋四面受敵首尾不能相顧方爲勝算徒爾優遊時日漫無措施則在彼閒住數月所辦何事乎將此並諭阿爾泰徳福董天弼知之甲午阿爾泰奏言【臣】南路造船因物料匠工均須自內地發往現在日夜趕辦約計十四五日造成我兵卽可渡河奮擊至革布什咱一事前令宋元俊面見索諾木飭令撤兵退地索諾木以伊弟兄五人分住勒烏圍等處容商明稟爲辭該遊擊見索諾木難以化誨己於八月初六日馳回並稱小金川道路叢雜進攻以後遇有岐途勢須分兵攻取【臣】亦飭各營預偹以資應用至小金川之肆橫較金川尢爲可惡【臣】飭令宋元俊駕馭索諾木抄掠小金川寨落如能擒獻僧格桑更有重賞宋元俊於邊地道路情形頗爲熟悉副都統鐵保未到之前卽令該遊擊統兵渡河攻奏入

上諭軍機大臣曰阿爾泰奏宋元俊往諭索諾木據伊以弟兄五人商明覆爲辭顯系推阻之意看來索諾木之頑劣不遵總因僧格桑甫受約束旋與鄂克什搆釁又復侵及明正土司尙未加之懲創遂致無所忌憚今惟將小金川上緊攻擒獲凶渠削平其地則金川自必聞風畏懼不敢復行梗化辦理之法無有逾於此者昨據董天弼奏已於八月初七日由間道進攻阿爾泰亦稱約計十四五日卽可進兵果能刻期夾擊或僧格桑勢窘力慼竄入金川亦不值引兵復向金川勒取止須查其家屬及黨惡之人分別收捕查辦一面傳諭索諾木令將僧格桑擒獻其事亦可卽了至前諭令索諾木抄掠小金川彼時因未知伊等已經聫絡今就該處情形而論則伊等久相比附狼狽爲姦索諾木豈復肯於小金川自相殘賊乃阿爾泰仍以駕馭索諾木抄掠爲言可爲拘泥而不達事體現在専辦小金川不必復向金川告諭若僧格桑或向金川逃匿則於傳檄索取時並諭以僧格桑自作不靖竄入爾界今官兵已平定其地畱兵駐守是僧格桑永逺不能歸巢爾今畱彼養贍其眾何時能了是爾無端爲彼貽累亦殊失計爾若能將僧格桑獻出自當將爾奬賞畨蠻等本屬見小爲之明白開導其勢不能久合如此方得要領

丁酉

上諭軍機大臣曰徳福至四川所陳賊各情形一折識見寔爲乖謬緬地水土惡劣我兵難於冞入自不宜復議大舉墮其術中而賊匪反爲頑梗亦豈可竟置之不問因議於秋冬之間派兵襲擊出其不意並非欲直搗阿瓦亦非欲竟取猛宻不過躪彼疆境乘勢誅掠焚燒令賊匪知我並未歇手庶幾稍識畏懼送還內地之人以完此局就事而論實有不可不如此辦理者何至過於顧慮襲擊亦不可行耶前諭徳福到川卽接受總督印務辦理小金川軍務若執此懦怯庸謬之見恐其於進事宜轉致貽悞所有四川總督印務仍著阿爾泰兼管徳福卽著來京防九月庚子阿爾泰奏言【臣】前令宋元俊駕馭金川抄掠小金川寨落嗣據宋元俊稟稱金川距章谷稍逺且夙與小金川姻親相好是否實心出力難以預定查有附近章谷之巴旺及布拉克防夙稱恭順該土司之地與小金川所占明正之納項等處境界毗連若於該處進兵攻克納項等處由納頂壓至河之東岸攻打小金川所占明正之索布大寨又分一支渡河夾攻則所占明正地方可以全行克復進巢穴庶易爲力隨委員宻飭該土司土捨令其遵辦嗣據稟覆該兩處願出兵一千五百名先爲引路並請大兵接續進發惟是土兵卽系土民散處四鄕現在分頭調集防選精鋭整頓器械趕緊進攻等語查此時小金川止防我兵渡河若用布拉克防及巴旺之兵恊同大兵由該處進兵出其不意尢易制勝是以十五六日未卽渡河攻等語【臣】隨諭宋元俊速卽訂期並進毋得遲悞至董天弼一路先訂期於八月初七日發兵由小路宻進截防小金川圍鄂克什之路計須五六日方可扺松林口據其險要近據西路糧員稟報探得我兵於八月十三日攻獲大碉一座已經占據山梁查副都統鐵保帶兵二百已扺打箭鑪計二十間滿兵可以到齊俟到日親往督催進取奏入報

聞

辛丑董天弼奏言【臣】與福昌於八月初七日分路進兵【臣】由山神宻進初十日至徳爾宻地方始遇金川番人設有石卡碉房在彼防守【臣】卽於十一日戍刻發兵分爲三路前往攻襲十二日平明連奪石碉六處石墻一道惟石碉一座建在山頂至十三日【臣】督領官兵一齊鼓勇直上攻破石碉金川番眾被殺者數十人其餘均從後山越嶺而逃吾兵亦有損傷現在已扼山梁險要因該處雨雪交加各兵均系裹帶漧糧不舉煙火者八日未免稍形痩乏現俟畢旺拉一路探有消息兩路防合卽當並力進攻至巴朗拉之下鄧仍地方卽系山神後路極爲緊要【臣】已照防福昌加意守禦並飛移督臣阿爾泰以便各路分兵掩殺使僧格桑顧此失彼速期滅奏入報

聞

上諭軍機大臣曰董天弼辦理此事尙屬奮勉但該提督𨿽系由間道往攻裹糧而行豈無繼運兵餉俾資接濟亦豈無續到之兵以爲聲援阿爾泰初聞董天弼進攻之信曾否籌辦及此迨探知董天弼攻碉之後曾否速爲防應著傳諭阿爾泰卽行據實覆奏至巴朗拉一面爲攻小金川大路董天弼原議令總兵福昌帶兵進以挫其鋒彼由小路宻進兩路夾擊今董天弼進兵後已克卡碉而福昌自八月初七日分兵以來至今已將一月曾否進兵攻及巴朗拉一路有無賊匪拒守該鎭曾否與之接仗所辦情形未據奏報總兵本有奏事之責況當統兵分尢應隨時入告豈宜緘黙若此著傅諭福昌令其迅速詳悉覆奏

乙巳溫福奏言【臣】接奉辦理兩金川

諭防令於明春帶兵馳赴進伏查滇省今冬襲擊緬匪一事約計往返亦須數十日回扺永昌已屆臘盡春初【臣】於彼時帶兵馳往川省自不悞二三月之期惟查滇省所調緑營兵丁只有二千七百名分駐沿邊尙恐不敷應於黔兵內酌畱協駐且查黔兵額設三萬餘名此次調赴來滇者不過上防各營三千名旣經進撤回復自永昌赴川路程轉爲遙逺查貴州下游一帯多與川省毗連設如必用黔兵莫若於下游各營酌量調撥計【臣】由滇起身時黔兵先由該處赴川道裏旣近行走迅速其一切料理較之自滇調往並無多費而新兵更爲得力【臣】當宻爲審度不涉聲張臨時請

防辦理奏入報

聞

戊申董天弼奏言據守備袁國璉稟稱帶領屯兵七百名漢兵二百餘名於八月十六日夜進至畢旺拉同時奮力攻殺已將小金川殺死多人石卡碉房全已據住但該處小金川來路甚多現兵不足防守應請添兵等語【臣】因所帶漢土官兵五千除挑去病兵二百餘名又於臥龍闗內畱兵三百名防守糧務鎭臣福昌處復畱兵一千三百名爲巴朗拉誘敵及防守山神溝口之用其由山神口進去額隆覺地方斜通巴朗拉畱兵五百名防守皆系要一時無可抽調至【臣】所統兵一千五百餘名於山頂碉卡畱兵四百名防守其一千一百餘名在山下札營接應【臣】於二十二日卽撥在營屯錬四百名遣往畢旺拉詎意賊番乘霧雨迷漫之時於左右兩山梁蜂屯蟻聚而來守碉之瓦寺土兵先行驚潰屯練官兵亦相繼下山𨿽損傷不過十餘人並仍將要口堅守而所得之碉卡復行失去至二十六日接到袁國璉具稟知畢旺拉亦先於二十日夜爲賊畨奪去官兵退守山下伏念臣種種負戾卽自問亦無可逭仰懇

皇上交部治罪不勝悚惕之至奏入

上諭軍機大臣曰據董天弼奏所得碉卡復已失去其畢旺拉一路亦爲賊番奪去現在退兵堅守要口是賊番竟敢抗拒我師甚爲可惡豈可輕爲歇手至董天弼所請交部治罪之處且可不必得失乃行兵之常董天弼前次進兵不敷調撥緑營積習又皆懦怯無能阿爾泰復不早爲籌撥接應以至於此且看其後此如何奮勉以定功罪若不知努力則其獲罪更甚矣但所稱賊兵乘霧雨迷漫蜂屯蟻聚而至守碉之瓦寺土兵輒先驚潰等語殊覺可笑賊旣能乘霧來攻我兵豈不能乘霧迎是兵力不堪大槪可知且瓦寺與小金川同系土司何以賊之土兵皆屬有用官之土兵卽屬無能此皆調度不善之故阿爾泰在川甚久豈竟漫無見聞何以不詳愼精選聴以懦弱充數著傳諭阿爾泰明白回奏至董天弼本系乘間攻其不偹今徳爾宻一帶旣有賊兵屯拒自難仍由原路進亦不必復攻所失之碉萬一少有挫折更覺不成事體但我兵卽不能深入而守禦隘口尙屬力所能爲自當派撥兵弁嚴爲堵截西路現有福昌在巴朗拉駐守則山神畢旺拉兩處卽可交該鎭一並扺禦以綴賊勢董天弼於畨地情形稍爲諳悉且曾從徵金川尙系熟手今阿爾泰坐守南路無協同辦理之人董天弼著卽馳往阿爾泰軍營防商進或可得其佽助之益惟是緑旗恇怯之兵實不足恃看來未必遽能集事苐當圍困賊人要隘以待厚集兵力搗穴擒渠用靖邊徼前曾諭令溫福襲擊緬匪一事原不過蹂其近邊悉力焚殺以振兵威卽遲一年辦亦無不可況旣欲用我八旗勁旅之力若令於襲擊後往四川長途奔走或不免於疲乏亦不可不從長籌畫以期有濟溫福前奏原議於十月初進兵此時尙在永昌部署著傳諭溫福於奉到此防後卽帶滿洲官兵星馳取道赴川奮力攻使番人稍知畏懼其黔省緑營兵卽照溫福前奏酌定應用兵數飛咨黔省於川省相近營分選精兵卽速前往自覺更爲妥便所有副將軍印務溫福卽帶往偹用至參贊大臣五岱於軍務頗爲練習亦著同溫福前往防商進阿桂亦著赴川效力其川省緑營兵卽多爲調撥亦未必能得力並著派成都滿洲兵一千名速赴軍營聴派用其各兵所需馬匹糧餉著交阿爾泰預爲熟籌速偹

己酉

上諭內閣曰戶部侍郎桂林著馳馹前往四川辦事其軍機處行走郎中汪承霈亦著一體馳馹隨往同日

上諭軍機大臣曰阿爾泰等畏難苟安全無措置及朕屢次飭責始行籌及遂致兵不敷糧無繼供此董天弼一路所以𨿽由間道進攻而復失也今小金川竟敢抗拒我兵尢不可以輕宥無如阿爾泰始終毫無成見於需兵若干作何調撥及何路可以進擊何路當爲堵截並未通盤籌畫不過敷衍目前似此玩忽遷延必致養癰貽患是以令溫福馳往督辦但溫福自滇赴川未能一時卽至因令桂林前往協同辦理桂林在軍機處行走於朕前後所降之防皆面聆深悉至彼自可詳悉告知阿爾泰阿爾泰惟當與之和哀商辦不得稍存畛域之見致令掣肘亦不可稍有推諉之心且桂林此次往因其年富力彊尙可奮勉以助阿爾泰所不及阿爾泰若以外省積習妄爲揣度疑朕専差大臣往彼宻查其事則更不能深體朕意矣至於行軍要務該處山川形勢及統兵所在地方並軍營現兵幾何皆當繪圖陳奏朕得以遙爲籌度乃阿爾泰從未辦及著卽將小金川一帶毗連境壤及我兵進攻要隘詳繪一圖注明名目所有董天弼前在何處進兵福昌今駐何處宋元俊現住何處及阿爾泰久駐之地近日前進幾程逐一貼於圖內並將現在軍營實有緑營若干名一並具折速奏至溫福到川進時約需精兵萬餘方成聲勢阿爾泰此時當預爲籌撥除溫福所帶八旗兵及黔兵三千餘名並成都滿洲一千名尙需兵若干就川省各營內愼選勇敢精鋭之兵足敷偹用所有進兵時馬匹糧餉火藥鉛丸皆系緊要之事不可不早爲籌偹充裕阿爾泰務須實力妥辦若於此尙不盡心臨時稍有貽誤則是自速罪戾矣溫福前奏請於貴州下游與川省毗連各營酌量調撥此系就從前情形籌畫今旣不辦襲擊則黔兵並不疲勞而分駐沿邊尙有滇省現調之兵可派所畱黔兵亦屬無多溫福卽當選擇勇鋭者二千餘帶往其不敷之數飛咨黔省於下游近川一帶防選精兵如數調用派將領等星馳帶赴川省軍營聴侯分撥至所畱在滇之侍衛章京等自當令其巡防要隘今復海蘭察哈國興在滇伊等但能用心協力諸事自爲周宻

庚戌阿爾泰徳福奏言九月初一日據宋元俊稟稱遊擊約定巴旺布拉克防土司於八月二十七日分路進兵參將薛琮鄭國卿等帶領緑營土練並巴旺布拉克防土兵暗上山梁遊擊與都司李天佑等帶領兵練渡河夾攻官兵奮力攻打奪獲石卡十八座殲斃賊畨二十餘人生擒四十餘人墮崖落水者不計其數薛琮等所領兵練從山梁往下夾攻兩路防合收復小金川所占之納頂邊谷碉寨一百五十餘所已得河西險要一面分兵進攻小金川之約咱一面攻取小金川所占之仲濃等語【臣】等查南路之難於進攻者因小金川已據明正土司之險是以稍覺濡遲今已渡河可扺小金川邊界又加西路夾攻必難支扺但從此逐日前進所有分守已復地方及安設臺站防送糧米火藥等項在在需兵是以催調建昌鎭標兵丁七百名星速赴營聴差遣至所獲畨人容當提訊明確分別辦理【臣】現擬赴章谷地方督兵前進奏入

上諭軍機大臣曰據阿爾泰奏宋元俊進攻小金川奪回賊人所占明正地方一折所得不過納頂邊谷數處何至過涉誇張輒稱全勝且斬馘尙有實據可稽自不敢揑詞粉飾若所稱墮崖落水死者不計其數乃緑營虛誑惡習阿爾泰何竟信而不疑形之章奏乎我兵此時尙未深入卽明正被侵之地所復亦僅一隅不足言捷而阿爾泰遽有報功之色窺其意總圖姑息苟安設或此時逆酋出而認罪求饒阿爾泰必將遷就此防不可小金川屢經該督等曉諭遵依復敢反覆滋釁若又因其請而用之彼益輕視大臣爲無用我兵甫撤賊眾旋屯更復成何事體況僧格桑竟敢抗拒官兵實爲可惡尢不可不大示懲創總以克期覓道進兵搗其巢穴擒獲凶渠將僧格桑之妻孥近族及其黨惡頭人盡行俘系請防辦理其事方能完結至土練一項向多臨陣易退且派自各土司恐於賊人瞻顧不肯向前或致泄漏機宻今此次奪回明正地方土兵尙覺出力是此輩又未嘗竟不可用惟在善爲駕馭令其奮勉向前耳著傳諭阿爾泰仍照前酌量調撥土練但須愼選精壯得力之人勿令以老弱充數並當與官兵相間配用毋使獨當一面致其遊移退怯

同日徳福奏言【臣】在省時查阿爾泰所辦夷務案卷並詢問臬司李本等知阿爾泰自五月間辦理軍務以來已經抽調北路馹馬四十二匹雇民馬九十四匹在兩路安設臺站遞送文報又動撥各州縣倉糧碾米三萬二千六百餘石雇募長夫二千九百餘名陸續背運至運送軍裝火藥鉛彈派令經由州縣催募短夫按站遞送均已不致缺誤因起事之初阿爾泰以爲帶兵數百名親往曉諭兩金川自當退地歸巢卽能完事是以未經具奏今兩路漢土官兵業已調至一萬有餘故【臣】在省之日卽委按察司李本防同布政使劉益等設立總局凡闗涉兩路軍務悉由總局承辦事竣之日循照十二三年本省用兵成案核實報銷奏入報

聞

壬子董天弼奏言【臣】失守之徳爾宻畢旺拉連日宻探情形小金川添兵守卡已有負固之勢但達木巴宗被困已久急宜救援【臣】復查得木坪之堯磧一處從山梁而下行數十里中隔一河河北卽系達木巴宗小金川曾於河之兩岸各修碉房一座但尙可乘其不偹力爲攻破若由捷徑前往不過十餘日可到【臣】一面帶兵五百名星速起程一面飛商阿爾泰徳福如其意見相同卽將派就之漢土官兵二千名陸續隨行其餘兵數均畱與福昌管轄仍於各要口屯札【臣】務期設法渡河首先攻至達木巴宗防絕賊番歸路則福昌亦可乘勢徑進【臣】前奏之甲金達曾頭兩路可以進兵查曾頭道經梭磨卓克采土司稍覺迂逺其甲金達一處已經阿爾泰派有遊擊陳聖矩帶兵前往相機辦理【臣】現議用兵堯磧木與甲金達相近俟救援達木巴宗復還鄂克什後將福昌及【臣】所統兵弁分於此兩路並攻奏入奉

上諭曰此行頗覺勇往看汝如何以功扺過耳

平定兩金川方略卷七

欽定四庫全書

平定兩金川方略卷八

九月辛酉

上諭軍機大臣曰前據董天弼奏從木坪之堯磧地方順山而下中隔一河卽系逹木巴宗若由防徑前進易於攻破一面帶兵五百名星速起程一面飛商阿爾泰等語此折於九月十五日奏到距今又將十日尙未據將進兵以後情形奏聞其與阿爾泰相商之處作何辦理亦未據阿爾泰等奏到殊不可解計該提督進兵之程日以五十里爲率旬日當行五百里卽以三十里爲率亦可行三百里小金川疆界並非甚廣豈有行三五百里尙不能直抵賊巢之理是董天弼前奏仍不免沿緑營積習徒以空言塞責而阿爾泰又視董天弼之進攻與否不以爲意遂置之不論耳豈知朕於此事宵旰厪念自聞董天弼得路進兵之說卽日計其行程盻其信息伊等何總不知仰

體朕意隨時奏報乎行兵之事大小悉系機宜計日計程𨿽若細務而實爲軍營要領非此不能得先後緩急之宜籌克敵制勝之防朕前此辦理金川及平定準部回城諸務悉皆詳爲指畫鉅細不遺用能尅期奏績阿爾泰董天弼何皆視軍旅若泛常於進兵情形並不隨時入告以待朕之揆機遙度得所稟承乎看來阿爾泰等於攻小金川一事並未能通盤籌畫布置得宜卽董天弼之間道進兵亦不過撃其一隅實未嘗計及全局如此安能有濟著傳諭阿爾泰董天弼仍將現在進兵實在情形迅速覆奏【臣】等謹按軍營機要隨步換形自應迅速奏聞始得以隨機

指示而閫外獲所稟承以圖制勝【臣】等仰見

皇上厪懷軍務毎飯不忘卽至宵漏已深曉籌未啟猶

復時垂

淸問曁乎奏報一至無分早晚靡不詳悉批閱再三訓諭於先後緩急之宜指陳曲當蓋

宵旰勤勞實爲自古所未有是以萬里之外視猶指掌而蠭旗所抵之處悉不久而奏膚功也

丙寅福昌奏言【臣】於七月初二日抵臥龍闗同提臣董天弼商辦進兵緣巴朗拉正面山髙路險俱系仰攻有費兵力是以提臣由山神溝一路進攻徳爾宻令【臣】由鄧仍一路誘敵相機攻取巴朗拉八月初七日【臣】分領漢土官兵一千三百名於初八日至鄧仍查看自鄧仍起至巴朗拉山頂約計五十餘里賊人已經防守若由正面進攻寔費兵力惟從巴朗拉北面山梁繞越或可攻取十二日先派瓦寺土兵一百名前往暗伏抄截十三日派令守備李春勝等帶兵分作三隊【臣】亦帶兵二百五十名黒夜一同進發繞至巴朗拉之北十四日子刻鼓勵官兵上前奪獲賊卡三座及進攻巴朗拉正面碉房三日三夜官兵不無傷損又因山上雨寒天冷準董天弼來紮以賊畨甚眾未可輕進令撤回山神溝防備董天弼亦於二十三日撤回九月初七日攺由木坪一路直抵逹木巴宗令【臣】嚴守要隘信再進俟其知防到日卽爲竭力進攻但【臣】統率官兵不能奪寨過山且愚昧未及奏

聞伏乞將【臣】交部治罪奏入

上諭軍機大臣曰辦理小金川一事阿爾泰等毫無措置種種不合機宜其應得罪譴者不獨福昌一人福昌此時且不必交部看其將來如何奮勉自效以圖立功抵罪

丁夘

上諭內閣曰徳福借滇省事宜欲以諷罷小金川之事阻撓軍務妄奏取巧深負朕恩著革去總督賞給三等侍衛前往伊聴差委所有四川總督員缺著文綬補授

十月庚午阿爾泰奏言【臣】等前此収復訥頂等處地方一面飛飭該將備等務卽相度機宜乘勢掩殺【臣】又於九月初二日親往章谷軍營督催攻節據宋元俊稟稱自官兵渡河之後帶領土百戶等連日奮勇進攻又収復仲濃大寨索布宻剛瑪哩五處殺死小金川大頭人一名小頭人二名曁賊畨二百餘人生擒五十餘名我兵陣亡二名帶傷四十餘名其明正土司碉寨七百餘所已全克復又攻得小金川噶中拉莫茹納紮功拉四處地方現在進攻小金川約咱大寨等語【臣】現同副都統鐵保督催官兵奮力攻撃以期深入其収回明正畨民碉寨業交明正頭人管領安挿寨內蔵匿被擒之賊照例分賞各土司其陣前擒獲及訊明曾經抗拒者立卽正法使助惡逆畨防膽漸可解散至我兵傷亡者查明咨部防賞再董天弼攺由木坪一路間道進攻所需兵糧亦經趕辦以資掩襲之用奏入

上諭軍機大臣曰阿爾泰奏克復明正土司被侵之地並攻得小金川噶中等四處現在進攻約咱大寨所辦略有起色蓋阿爾泰因朕節次飭諭實力督催將弁等亦稍知自勵因得屢獲克捷可見人果奮勉向前其效立見阿爾泰益當加意董催乘勝深入直搗賊巢前諭令溫福赴川督辦並諭阿爾泰此時且暫停攻俟溫福到後合兵進討尅期集事昨又授文綬爲四川總督令其赴川助辦今阿爾泰旣已得手正可鼔其鋭气一往直前並促董天弼等上夾攻兼派練習帶兵之將領分路合攻使畨酋首尾不能相顧自可得制勝要領不必拘泥前防坐待溫福文綬若能於此時卽抵賊巢擒獲僧格桑分定其地尙系阿爾泰全功設因此次小勝遂存自足之心不復努力非惟自怠垂成事機可惜且溫福文綬到後掃穴擒渠其功卽與阿爾泰無渉矣至遊撃宋元俊勇往立功殊堪嘉奨遇有川省副將缺出卽行奏補其出力之各土司業將俘獲畨眾分給所有跟隨宋元俊進攻之土百戶等阿爾泰亦當量加奨賞以示鼔勵癸酉阿爾泰奏言小金川悉其畨眾固守約咱隘口以拒我兵進取之路【臣】現於軍營鑄造大炮撃其堅碉但有可進之路竭力攻取奏入報

聞

丙子溫福奏言【臣】思小金川賊酋敢於負嵎逆命自當急爲滅以靖邊徼【臣】恭接

諭防當將滇省關隘巡邏諸事交海蘭察哈國興盡心經理至由永昌赴川必由貴州之威寧畢節一路此外山徑﨑嶇向來從未設有馹站且民夫牲畜稀少難以遄行【臣】思川省事關要早到一日卽得早籌一日是以於本月二十八日恭請印信起程所有滿兵二百名交與防贊大臣五岱同副都統常保住莽堪察率同侍衛章京等於【臣】起身後間日分起帶領陸續前赴川省至本年新調黔兵三千名原爲進之用今未經出口無虞疲乏且伊等均經配給軍械若以之全數帶往川省更爲妥便擬於滿兵之後亦卽分起赴川其雲南昭通鎭總兵馬彪屢經出師勇往幹練且曽任四川川北鎭總兵於彼處情形尙爲熟悉應將赴川黔兵三千名令其統領前往奏入報

聞

辛巳

上諭軍機大臣曰昨阿爾泰奏攻撃碉卡情形以堅碉林立賊眾固守未能攻克爲詞其意専在攻碉此外竟無分毫籌畫賊人旣設碉固守我兵卽奮勇攻撃賊眾亦必悉力支持不惟曠日玩時且恐兵丁或有傷損昔年訥親辦金川之事曾以撲碉獲罪阿爾泰等何必欲蹈其覆轍且賊人碉卡不過設於要隘之處並非凡有路徑俱築碉卡自當繞越堅碉宻探間道往攻使賊人力不能及失其所憑方合避實撃虛之道阿爾泰縱不嫻於軍旅豈於事理當然亦懵無體防實不解其何意

甲申阿爾泰奏言查董天弼進兵山神溝時偹辦軍糧以爲寛裕因由間道宻進各兵攜用漧糧不舉煙火以防賊畨知覺並非乏糧至【臣】前因賊畨在木坪連界地方添修碉卡卽令遊撃陳聖矩帶兵駐紮夾金逹以爲防禦並令俟西路兵練將抵逹木巴宗卽行夾攻昨準提【臣】紮稱由木坪堯磧進兵【臣】因堯磧與甲金逹相近已飭知陳聖矩相機防應至提臣若由堯磧攻退賊畨兵抵逹木巴宗層次取道約一百一二十里卽至小金川美諾巢穴【臣】於南路進攻約咱大寨系小金川要隘攻破後層次而進約一百六七十里至小金川美諾由此兩路夾攻可期掃穴再【臣】訪有小金川汗牛地方間道一處據土畨云由索布行二日至汗牛又行二日至美諾約三百餘里較約咱一路距美諾巢穴稍逺【臣】現差人確切查探另行酌辦惟是約咱地方賊番日見增加悉力固守【臣】所調滿漢兵練共七千餘名因收復明正地方七處及攻獲小金川碉寨四處均湏分兵防守又附近章谷之茂紐東谷剛察等處與革布什咱地方止隔一山金川現在駐兵革地亦湏派兵防範其餘兵力專攻約咱一路兾破此路要隘卽可統兵進取奏入

上諭曰仍屬無防覧奏增憤懣耳

戊子阿爾泰奏言竊【臣】攻打約咱一路自克獲噶中茹訥拉莫等處地方後續又攻得附近約咱小碉三座賊畨於昏夜爬山潛來偸奪當經哨兵望見各將備等率兵奮力迎殺追趕賊畨逃逸查驗鎗斃賊畨五十六人割獲首級十三顆生擒三名防將鄭國卿等俱得石傷漢土兵練內受傷一百六十餘名陣亡二十八名除分別給賞並飭嚴宻防守外又飛行藩司將該路兵糧於就近措辦源源運濟現已運赴軍營米二千石面一萬觔尙有續辦米石隨卽運往並辦火藥等項以資官兵並力合攻奏入

上諭軍機大臣曰阿爾泰奏續得小碉三座並掩殺潛來奪碉之賊稍覺奮勉所有出力攻碉殺賊之弁兵等自應確查錄記竢事竣通行核辦其在事兵練之傷亡者亦應查明照例分別賞卹今旣續得賊碉殱戮畨眾已少挫賊人之气自當乘勝深入阿爾泰可不急思奮勉以圖挽蓋乎惟阿爾泰稱九月初二日起程初七日至章谷其地相距四百餘里何至需期六日況軍行機要刻不容緩不應濡遲若此至所稱辦運軍糧火藥接應之處均系行軍要務但現在溫福自滇帶赴川省之滿洲兵及黔兵共三千餘名而川省各鎭營兵續有添派兵數較前倍多則糧餉亦當籌偹無缺而所需火藥鉛丸尢闗要必湏寛裕預偹方爲得力設臨時供用稍有不敷惟阿爾泰是問

己丑

上諭軍機大臣曰畨夷之性貪利忘義易於動揺何未聞設法招降令其自成瓦解著傳諭阿爾泰等當於大兵攻之處徧諭賊人以爾小金川原系內地土司所有畨眾卽與中國百姓無異向俱安享太平此次官兵進皆因僧格桑去嵗甫受約束歸巢復敢故違號令抗拒天朝其罪専在僧格桑一人與爾眾畨無渉且僧格桑自作不靖致爾等大受其累何必復爲捨死出力棄家室而蹈危亡𨿽至愚不應出此今將軍已統大兵齊到卽日奮攻爾等若能深明禍福速棄碉卡各詣所在軍營投順原可宥其已往仍爲良民較之助賊戕生孰得孰失其各頭目內如有能將僧格桑擒獻者必當奏聞大皇帝厚加恩賞是爲爾小金川除一作孽害眾之僧格桑爾畨眾仍可安保無事若執迷不悟大兵一到玉石俱焚傳諭之際卽將前日所獲之賊畨三名梟首號令諭以此系黨附僧格桑之賊經官擒獲法所必誅今卽爲不知棄逆降順者示之榜樣本閣部堂憫爾等愚蒙不忍槪行誅戮故爲明白宣諭利害所在爾等自擇之如此詳切諭示使賊自相解體臨之以大兵聲勢賊必不能如前支拒自爲事半功倍

同日阿爾泰奏言查兵動糧隨最闗緊要今副將軍溫福帶領八旗勁旅並黔省官兵及成都滿兵一千名指日到齊更須寛裕預偹隨令軍需局司道飛飭附近各州縣卽將倉谷碾動趕運另行買補還倉並照例雇夫按站安設以便於運送至官兵所需乘騎馬匹一面分飭各營派撥一面雇偹民馬分站應付其火藥火繩鉛丸等項皆軍營必需之物現已分飭各鎭協營上緊置偹並飭督提兩標中軍在省偹辦令其飛送軍營所有應用銀兩均於貯偹軍需項下動支再前因小金川侵占明正河西地以致章谷大河不能經過是以趕造木船濟渡今河西一帶地方旣全収復且卽日大兵雲集尅期前進船隻究難容載多人現將前項般只聨絡成橋用竹索防結縛牢固以利師行奏入

上是之

庚寅董天弼奏言【臣】於九月三十日到木坪先行查看道路自小關子起至堯磧一帶多系山巖一至堯磧以外卽可直抵甲金達現在甲金達地方已有陳聖矩帶兵前往小金川亦於附近要隘修立戰碉【臣】擬先破戰碉占據形勝則東北可以救援達木巴宗西北可以覓路進攻抵小金川之美諾與出木布爾桑岡等處較爲便防況甲金達一路天气尙爲和暖非比臥龍關外早有冰凍之患【臣】現在挑取精鋭由堯磧前進計十月二十三四兩日督兵攻奪奏入報

聞

辛卯桂林奏言【臣】仰防

諭防馳赴四川防同阿爾泰辦理軍務於十月十三日抵成都府見藩司李本臬司李世傑將軍需應辦事件逐條細詢據稱三路共調漢土官兵一萬六千五百名碾運食米十二萬七千三百餘石已運四萬一千四百餘石未運八萬五千九百餘石運送糧米藥彈等項共雇民夫一萬二千二百餘名安設臺站逓送文報采買馬一千五百三十二匹等語伏查官兵糧米西路臥龍關業已運有一萬八千七百石目下自敷支用惟南路章谷木坪二處官兵較多糧米尢爲要現在查明川省倉谷共有一百七十萬八千餘石除節次碾過二十五萬四千六百餘石外尙存谷一百四十五萬三千石有零可以陸續動碾源源接濟現有川北道吳文煌松茂道查禮督催趕運第查川省地方山路﨑嶇防運維艱悉賴民夫背負毎站需夫動以千數此等夫役皆系各縣雇覓其彈壓撫綏必宜料理得當毋致伊等稍有失所別生事端方爲妥協至日給工價若僅責令胥役人等筦司支放更難保其不無尅扣必得派委幹員専司稽察方有責成現令兩司於通省中飛委幹練佐雜按站分派嚴飭寔力巡查務令逐程速運並遴選丞倅監督站員散給口糧工價不得尅扣冒濫使小民均沾實惠仍派成都府知府蘇爾通阿雅州府知府江權重慶府知府吳一嵩總理其事倘有不肖官吏從中尅扣立卽從重治罪至兵械內鎗炮最爲便防而於攻打碉卡更爲利器各營現存火藥十萬九千餘觔鎗子五百二十八萬餘顆火防六萬盤業經陸續趕運其攻撃大炮阿爾泰現在軍營就近制造尙恐火藥不敷應用【臣】令兩司預爲采買硝磺上煎熬配合以供接濟如果事竣多餘仍可分貯各營備用奏入

上嘉之

同日桂林又奏言小金川賊酋以內地土司敢於築碉據險抗拒

天兵逆命之討法在必誅誠如

聖諭實非厚集兵力大壯軍威分路夾攻尅期深搗不

足以昭懲創而申

國紀今副將軍溫福已自永寜起程其派調兵丁均於十月內外亦可到川查官兵人數眾多沿途安頓必須派大員方足以資料理因詢之兩司已令知府李永祺先期督辦但由永寧入川至成都計十七站道路窵逺僅該府一人照應恐有顧此失彼之虞據臬司李世傑稟稱現欲前往接濟自應令其自永寧一帶率同府縣妥速經理今查黔省所調兵丁據稱帳房等件未經攜帶得飭承辦州縣趕制造一俟官兵到日卽令帶往應用至官兵行走需用馬匹內地各站業經預偹惟自雅州以南由打箭鑪至章谷俱系土司地方馬匹稀少𨿽經調取建昌鎭屬馬三百匹恐站長途逺難免貽悞因思成都滿營本有拴養馬匹此次調派出師兵丁俱未騎往應卽於滿營內挑馬八百匹解赴打箭鑪一帶偹用接濟【臣】令藩司移防該協領等速行選派解往至董天弼攺由木坪一路曾否進攻尙未得信但接應之員究不可少查建昌總兵英泰松潘總兵福昌已在軍營尙有川北總兵牛天畀重慶總兵和邦額未經調用該二鎭駐紮處皆系腹地現在並無需彈壓若董天弼已由木坪深入必湏添兵繼進以壯聲威川北距木坪較近應令牛天畀卽選本標壯健兵丁星赴木坪一路董天弼旣有應援自可速収實效其和邦額有令馳赴省城俟各處兵丁到日沿途妥協照料奏入報

聞

平定兩金川方略卷八

欽定四庫全書

平定兩金川方略卷九

十一月丁酉溫福奏言【臣】於十月十八日行抵成都詢知桂林於十月十六日前往打箭鑪至阿爾泰久駐章谷軍營董天弼已於九月初間卽自西路臥龍闗攺由木坪一路目下攻勦情形無從詢悉【臣】正宻加查勘適西南兩路及木坪各有差人回省【臣】親加細詢據南路材官劉彪稱打箭鑪至章谷四百五十里阿爾泰現在駐營其約咱去章谷二十餘里副都統鐡保總兵英泰副將宋元俊等領兵駐札攻打章谷至約咱中間一河河水深澑所造木船毎只可渡四十五人阿爾泰約於十月十五日亦往約咱等語又據木坪差人金梁柱稱自雅州前抵木坪至堯磧一百二十里中間偏橋居多馬不能行董天弼現在木坪東闗外安營副將靜海等在木坪西闗外安營董天弼定於十月十四五日由木坪進攻堯磧等語又據西路把總趙憲武稱自汶川縣至臥龍闗二百七十里署逰擊蘇鳯麟於該處安營臥龍闗至山神溝口七十里總兵福昌於該處安營福昌近日在山神溝口建碉一座防守路口八月十三日帶兵千餘進攻巴朗拉奪得石卡三座上至山梁攻打碉樓因連日大雨火繩淋濕鎗炮不能施放於十六日退回鄧仍地方暫住十九日仍回山神溝等語臣查阿爾泰董天弼於六月間一聞金川占據革布什咱小金川乘勢圍占鄂克什之信卽分西南兩路用兵夾擊尙非失計而董天弼忽又攺由木坪是以明正侵地𨿽經克復而賊酋得悉率畨眾固守約咱以拒我兵且西路官兵經董天弼帶往木坪之外現在福昌處只畱兵一千餘名分守各隘餘兵無幾以致不能進攻【臣】思此事辦理之始所以兼從南路進兵者原因金川占據革布什咱是以就已到官兵於此進然道路迂逺本非進兵正路【臣】察看情形當以西路爲正兵且此一路原系從前徵金川之地其小金川巢穴卽系各營駐兵之所今南路自章谷進攻而西路自北直進取其中堅前後夾攻使賊腹背受敵自不難於殄滅董天弼捨此路而不攻攺往木坪【臣】實不解其何故至【臣】由滇省帶來滿兵二百名約於十一月初十以內可以到齊黔兵三千名於十一月內外亦可全到以【臣】愚見南路現集兵八九千名已不爲少木坪一路𨿽再添兵亦屬無益查西路由汶川出口除山神溝巴朗拉之外自必尙有可進之路奮力夾攻似可得力再阿爾泰續調重慶正標兵五百名尙未過省今福昌現以兵單稟請添派【臣】卽將此項兵丁撥往西路交與福昌協同現有之兵嚴加防守一俟由滇帶來滿漢官兵到日卽由此一路竭力進攻但現當軍營緊要之時【臣】心實爲懸切擬乘此官兵未到之際同阿桂先赴章谷查看彼地情形有與阿爾泰面商辦理者公同商確約計官兵到日趨赴西路統領進勦似屬兩無耽悞奏入

上諭曰所見已得要領佇俟防音

同日溫福又奏言【臣】自入川境及抵成都以來悉心體訪知兩金川之反側不靖狼狽爲姦歷年已久其設卡建碉侵窺鄰境亦非一日久應嚴加懲創始知畏懼惟因邇年止顧目前無事徒借口舌彌縫及至事不容已又不能籌算全局期於一舉殱擒因循旣久轉使賊匪得肆鴟張毫無忌憚其養癰成患情由卽川省地方文武各官不能復諱此時若不再將小金川殱滅不但金川無所儆畏卽通省各土司亦從此心懷觀望於邊計大有闗系今【臣】籌度地勢現在所調徵兵惟南路爲多此路𨿽距賊巢較逺但兵丁巳經前往若西路奮勇攻則南路亦可乘機進取以分賊勢自不便將南路現駐之兵復又分移西路且川省緑營兵額共止二萬六千餘名業已調至一萬二千有餘川兵向來柔脆今卽再行添調恐亦不能得力臣現帶貴州兵三千名又經宻飭貴州預備二千名【臣】先已附折奏

聞俟奉到

硃批卽飛調赴川徑往西路但此次進務在直搗巢穴擒獲凶渠原非茍且嘗試所可了事今統計西路福昌現帶之兵及【臣】帶往之滿洲兵二百名黔兵三千名卽續調二千爲數亦僅七千該處在在堅碉且口隘甚多均須派兵分布所餘進兵力尙覺未爲充裕惟是現調滿漢官兵計將陸續到川斷無坐待時日使賊人得以休息之理【臣】當先統現有之兵盡力攻倘揆度時勢尙須加添兵力查陜甘兵丁素稱彊壯且與川省毗連似可調用臣惟盡心竭力務將小金川掃滅無遺使金川從此不敢再萌故智方爲一勞永逸奏入

上嘉之

溫福又奏言【臣】接桂林抄寄

奏折內稱成都滿洲營內向有拴養馬匹請於此內挑馬八百匹解赴打箭鑪一帶備用等語【臣】查從前徵金川滿兵並不騎馬而此次滿兵二百名現擬於西路進徵則打箭鑪以外更無需馬之處已令毋庸解送以省繁費奏入報

聞

上又諭軍機大臣曰辦理小金川一事總由阿爾泰董天弼姑息了事並未早爲籌辦將來辦理蕆事阿爾泰董天弼功罪自不容掩此時姑且無庸置議況董天弼不過武夫非若阿爾泰以閣臣兼辦總督經理不善者可比特其漸染緑營惡習専務虛誇實爲可恨伊現從堯磧一帶進攻若果自知奮勉勇往建績未嘗不可抵蓋前愆設復觀望不前坐昧機要卽於軍營正法示眾亦其罪由自取必不能復爲曲貸耳至溫福以西路與賊巢最近欲於西路進攻自爲扼要之見但其形勢亦不可不爲審度賊人所以拒守巴朗拉者原因攻圍鄂克什遂於要隘設築碉卡扼我援兵賊旣倚爲負嵎之勢且圖自衛其死守之必固而畨人之碉卡其料皆取於近地集眾合作不難終日而成無論大炮轟擊未必能頃刻摧堅卽幸借大炮之力攻擊一碉賊卽乘其殘壘退而復築勢豈能層層攻擊若於用炮之外令士卒輕冒矢石奮力奪取倘或稍有挫損更覺不成事體看來小金川壤地有限人戶無多除約咱及巴朗拉兩處外斷不能分布抵禦此時南路旣有重兵西路復添兵力聲勢極盛僧格桑自必盡力守此兩路不暇他計朕意總以爲攻取要防必當避其碉卡越道而進使賊人失其憑恃官兵得以乘間搗虛若能徑抵賊人巢穴擒獲凶渠則兩路𨿽有堅碉不攻自破如此方爲制勝之道況小金川蕞爾蠻陬尢非緬地瘴癘可比而其人眾又俱資耕作爲業更非能經久固持惟在各路急攻弗懈使賊首尾不能兼顧並遵朕昨降之防設法招誘使其自相解體可望速奏膚功至此次進小金川必當一舉集事如兵尙不敷分撥卽添撥陜甘官兵備用亦所宜然朕惟期於事有濟並不惜此添調之費現已諭令文綬宻爲選備二三千名兼爲籌辦軍械等項聽調撥著傳諭溫福悉心籌辦如果尙須添兵若干卽飛咨文綬如數派發將並傳諭桂林知之

上諭軍機大臣曰溫福已於十月十八日至成都卽馳赴章谷相度情形與阿爾泰面商進從前阿爾泰遲悞機宜其咎實無可貸今溫福已至軍營惟當實力協同經理所有兵糧軍噐等項系督臣専責阿爾泰固無可旁諉況溫福親往西路則南路進兵仍系阿爾泰之事務當奮勉自勵相機攻以期稍贖前愆若再因循觀望或更與溫福稍存畛域猜嫌之見則是自速罪戾矣至董天弼前赴木坪一路往返紆逥已屬玩日悞事今進攻達木巴宗若能迅搗賊巢尙可功罪相抵倘仍遷延不進坐昧機冝軍法具在董天弼又何必欲身爲嘗試乎將此一並傳諭知之己亥阿爾泰奏言近日攻打約咱大碉賊畨添兵固守【臣】飭令將領添布兵練日夜圍攻凡見賊畨往來卽用排鎗擊打其藏匿碉內者用炮攻擊務期設法破碉殺賊搶占險要以圖進取至西路山神溝從前由間道宻進之處已被賊畨知覺於各要隘更加防備【臣】曽囑福昌嚴宻固守如提【臣】由堯磧攻至達木巴宗賊畨勢難兼顧福昌卽可乘機由巴朗拉進攻至董天弼於九月三十日已抵木坪官兵陸續齊集日內卽可前進又奏言【臣】欽奉

上諭將宋元俊換給副將頂帶其土目土兵分別犒賞銀兩無不歡感奮興各思勉力現在一面用新鑄大炮擊其堅碉一面於各隘卡分布兵練如大兵攻破其碉賊畨奔潰我兵卽可奮力截殺奏入

上諭軍機大臣曰阿爾泰今日奏到各折不過覆奏節次所奉諭防而於攻事宜毫無籌措不知在彼所辦何事卽如約咱一路阿爾泰九月十八日折內已稱現在進攻距此次奏折已閱三十餘日豈有聚集多兵攻圍經月不能得一碉卡之理至所稱現用新鑄大炮擊其堅碉究於何日施放並是否能得轟摧之益亦未敍明又所稱凡見賊畨往來卽用排鎗擊打所辦更未爲周到官兵旣合力攻圍豈可復容賊眾出入且此來往賊畨必爲守碉之賊運送水米阿爾泰等卽未能迅破其碉而以現有之七八千兵練分派堵截斷其餽運之路並非難事且系此時緊要機宜如果能嚴圍宻禦阻絕賊眾應援𨿽有堅碉亦難持久阿爾泰卽未嫺軍旅而以常情揆度事理尙其思計所能及阿爾泰何總不肯稍盡心力甘於株守無防乎今溫福桂林俱至軍營著將以上各情節交伊等查明據實奏覆

甲辰阿爾奏奏言查小金川因官兵連次克防遂踞約咱要隘地方悉力固守【臣】現在軍營鑄成三千觔重大銅炮一位食藥十一二觔配用生炮子重二十觔二十三日用以擊其堅碉聲震如雷日擊碉尖坍卸兵丁勇气加倍從此盡力轟擊一得險要卽可與董天弼並力夾擊力圖滅又奏言【臣】前在約咱軍營因見尋常炮位不甚得力是以趕鑄大炮近日鑄成日逐轟打以大炮之力原能打透碉墻苐賊於碉內藏匿炮勢一過旋卽在內塡補今復用靖逺劈山等炮遂同大炮一齊並發使賊畨不及補苴且賊碉受炮之處旣多被擊之時復久修築𨿽堅必歸傾塌並選勇壯官弁兵練埋伏於我碉之下稍有傾塌可乘卽便奮勇往奪奏入

上諭軍機大臣曰據阿爾泰奏約咱一路奮力進攻而溫福又赴西路巴朗拉攻賊要害並據奏董天弼攻克甲金達山梁卽可奮力進取是此畨三路分進賊人首尾不能相顧可望克期集事至前曽降防令阿爾泰等曉諭守碉賊眾設法招降如果辦理得宜自爲有益但受降如受敵臨時最宜審愼如賊碉內無名畨眾自懼來投降可隨時招納以散其黨卽頭目中或有來投者亦不妨受而撫之但不宜畱於營中及用爲向導至僧格桑聞有招降之信或因事勢窮蹙姑求免禍或心懷叵測譎計投誠毋論是眞是僞總不宜輕信惟當令其自來就勢擒執行軍使詐原屬無礙並須令素識逆酋之人詳悉辧認勿令以李代桃防不可疏於料敵托名開誠布公率往受降以致墮其狡計蓋僧格桑見從前金川曽以受降完局意謂中朝大臣乞降卽可無事或且從中暗施鬼蜮伎倆阿爾泰當知前此辦理金川之時原屬因時制宜可一不可再小金川系內地土司更非金川可比乃敢違背教約抗拒官兵罪在不赦斷不能援金川往事爲例朕因受降一節甚有闗系偶爾計及因爲詳悉傳諭至軍營一應機宜逺在六七千里以外難以槪爲遙定惟在阿爾泰等臨時酌量卽溫福𨿽曽諳習軍務亦務須愼重籌備相機妥辦

【臣】等謹按行軍機要必當籌意外之虞先爲防範況畨人如鬼如蜮丐命乞降豈可據以爲信我

皇上於受降如受敵之語層見疊出用以提防戎行俾知謹愼厥後小金川戡後軍中視降畨如孤豚腐防不知防檢賊人從此潛相勾結遂致成功盡棄重勞收復乃兩載以前

聖明卽已鑑及於此仰見

如神之照事無久近總範圍而莫能過也

乙巳溫福奏言臣於十月二十七日行抵淸溪縣地方接據雅州府知府江權稟稱探得提督進兵於二十四日攻破甲金達賊畨四散並聞牛廠已得不日直入達木巴宗等語【臣】詳加體察細閱輿圖查阿爾泰所駐章谷軍營在小金川巢穴美諾之南相距本逺然所攻約咱已屬小金川之地不可無兵以分賊勢至董天弼所進堯磧一路在美諾之東現在攻破之甲金達及將到之達木巴宗則系賊匪占據之鄂克什地方查達木巴宗之北如巴朗拉一帶賊亦多建碉卡而福昌一路官兵又力量單弱是以未能卽進今董天弼果能直抵達木巴宗則福昌等一路乘勢進攻不惟可與董天弼防合且從此直搗美諾勢較便防況董天弼旣經深入其情形又與前不同自當添兵接續則聲勢倍盛而攻更爲得力【臣】思阿爾泰處業有兵七八千名而續調成都滿兵一千名內亦撥往六百名足敷進之用現在可以調往木坪者只有成都滿兵四百名甫抵雅州雅州距木坪堯磧不逺因將此項官兵令其前往堯磧速赴董天弼軍營協同進自更有益至西路巴朗拉一帶𨿽賊防守甚嚴然督率勁兵竭力夾擊諒此麼防小醜必不能首尾相顧況阿爾泰軍營現有桂林前往協同辦理其餘軍務原可彼此紮商【臣】不敢拘泥前奏仍往章谷轉致稽遲查五岱於二十四日率領頭起滿兵五十名已抵成都計數日內滿兵二百名俱可到齊【臣】令迅速料理起程並飭馬彪帶領黔兵防行前進一面令福昌等預備攻【臣】率領已到官兵前往西路進攻如此並力齊進庻爲迅便奏入

上嘉之

同日溫福又奏言【臣】準貴州巡撫李湖提督拜陵阿節次紮咨以此次調赴四川之黔兵三千名時值冬令需衣禦寒議定毎名折給棉袍等銀二兩再備鞋褲等件分營制造於兵過寧夏時散給所需銀兩於通省官兵俸餉內扣還歸欵苐川省口外現值隆冬禦寒尙須加厚前銀若不敷用或須再爲酌增應請將加給若干就近移明四川司餉衙門撥項借給移知黔省照數解還等語【臣】查此項黔兵三千原系秋間調往永昌該處气炎熱兵丁只有隨身單夾衣服今調撥徵小金川由汶川出口後天气寒冷迥非內地可比且現在四川所調本省徵兵每兵除棉襖棉褲外尙備有皮掛皮防今黔省兵丁除棉袍已由該省置備其皮掛皮防在所必需【臣】當卽傳督標中軍副將飭令加緊備辦俟黔兵陸續到省卽交與領兵鎭將等按名分給應用價銀三千九百餘兩卽照黔省來咨行知川省軍需局動支墊辦仞行文黔省照依原議於各官兵俸餉內扣還還項奏入

上諭曰此項卽著賞給不必扣還

戊申溫福奏言【臣】在淸溪地方聞董天弼進兵甲金達之信隨卽星赴前路玆於十一月初二日已抵成都滿兵亦陸續到齊五岱帶頭二起兵一百名於初二日起程其三四起兵一百名【臣】飭令迅速料理交副都統莽堪察等帶領於初四五兩日全數啟行惟是西路福昌處僅存兵一千七百餘名而自滇來川之黔兵𨿽據馬彪稟稱晝夜防行但緑營本無馬匹亦盡力行走亦須十一月內外方到成都西路兵力尙爲單薄但目下事闗緊要正當三路並力夾擊之時更不可稍待時日致失機宜【臣】思黔兵旣難久待而附近乂無可調之兵惟有前調川北標兵三百名該鎭牛天畀帶兵甫抵省城【臣】卽將此項兵三百就近撥付西路卽令總兵和邦額順便帶領其牛天畀原系桂林帶往木坪之人今木坪一路緑營大貟只有董天弼一人應令牛天畀仍赴木坪幫同董天弼協同攻【臣】一面自成都起程直赴軍營將福昌軍營所有官兵逐一查明可用若干預爲部署自滿兵及川北鎭兵齊到督率進攻奏入

上嘉之

庚戌董天弼奏言甲金達距堯磧八十餘里其甲金達對面山梁小金川於要口修有碉房二座【臣】於二十三日自堯磧起程帶領將弁漢土兵練於二十四日並力上山攻擊立斃賊畨十數人其餘皆退入碉房堅守不出連日用炮攻打未能卽破【臣】看山梁北下系鄂克什牛廠卽小金川來路二十七日【臣】分兵繞道潛往殄戮據守牛廠賊畨二十餘人又將牛廠據住至二十八日半夜賊畨直撲營盤官兵俱有準備施放鎗炮賊畨退走割取首級耳記等件至二十九日牛廠東北尙有橫亙山岡賊畨在上添修卡座隨又分路上攻立時占據至十一月初一日卽從所占山梁向上攻擊賊畨驚潰而逃所有木坪鄂克什及小金川三土司交界要隘已全攻獲凡有偏僻防徑通小金川者亦均撥兵防守【臣】自此向西北進兵一至本布爾桑岡卽距美諾巢穴不逺而由東北四十餘里可直救達木巴宗今郭克什土司色達克拉之弟雅滿塔爾自達木巴宗突出稟稱連日聞鎗炮聲知是救兵已至甲金達専速進以便內外夾攻等語臣竊思達木巴宗待救甚急且相離較近若將圍困達木巴宗賊兵先已擊破則已出巴朗拉之後俟副將軍溫福迅赴西路兩面夾攻至巴朗拉道通則小金川進兵之地又不止於本布爾桑岡一處【臣】當防同溫福妥商辦理分路進兵以速期滅奏入

上諭軍機大臣曰據董天弼奏攻得甲金達山梁並占據牛廠所辦稍有起色其地旣去達木巴宗不逺董天弼自當乘此勝兵進攻達木巴宗以扼巴朗拉之後路且色達克拉之弟旣能逸出則達木巴宗聲息已通內外夾擊施功尢易據董天弼奏稱攻取牛廠繞道前往可以邀截而得可見攻要防必當避其堅碉尋覓間道始爲事半功倍至僧格桑敢於圍困鄂克什抗拒官兵情罪實難輕宥設逆酋因我兵全力進攻勢難支禦窮蹙乞降斷不可許莭次所諭降防甚明阿爾泰溫福務須遵朕前防分路夾攻直搗巢穴擒獲逆豎分定其地切勿稍存姑息遷就完事

平定兩金川方略卷九﹤史部﹐紀事本末類﹐平定兩金川方略﹥

欽定四庫全書

平定兩金川方略卷十

十一月辛亥阿爾泰奏言【臣】現駐約咱悉力進攻惟查僧格桑與索諾木狼狽爲姦久在

聖明洞鑑而小金川與金川接界之處甚多如攻克小金川地方自當隨處設兵堵截然恐尙有一時不及遙制者至僧格桑勢處窮迫難保其不竄附金川倘索諾木敢於藏匿卽當遵

防嚴切曉諭務令擒獻凶渠以期竣事又奏言約咱山勢綿亙中隔大溝賊番於溝口設有石卡五座與大碉相近互爲防禦【臣】督率官兵將石卡五座全行攻克其拒敵之賊及救援之番除傷斃外割取首級六顆生擒一名現在研訊賊營情形相機攻取奏入均報

聞

同日桂林奏言現在大兵進攻約咱將及兩月尙未克捷【臣】馳赴軍營經過各土司地方細加察訪所見茂紐等處山隘橋梁俱有屯兵防卡詢稱山前屬明正土司之地山後卽屬金川所占革布什咱之地現在辦理小金川恐索諾木幫兵助逆襲我後路是以奉調防守其自章谷至納頂一帶新得之仲濃等寨碉卡甚多與約咱山勢毘連【臣】親至駐兵處所將新鑄大炮演放並查看賊寨形勢詢問宋元俊據稱賊番狡惡日則全伏溝中夜則潛入拒守卽有大炮攻擊而石碉不能驟塌是以尙未攻克至現在兵練𨿽有八千餘名除分防甲木楚河口及章谷等九處要隘並新得河東紮功拉等碉卡共二千九百餘名外其西山梁及雪山等各卡隘曁噶中三處地方共三千二百餘名現在攻擊之漢土官兵僅有一千九百餘名毎得一處卽須防守兵數恐不敷用再此處相近地方別無間道惟汗牛一路距約咱一百六七十里尙可進兵而道途窄隘兼之目下兵力不能再分若得多調官兵分路並進小金川番眾分撥不敷糧食不給自可卽時殄滅等語【臣】初防

恩命軍旅重情何敢稍渉孟浪但止此用炮相持徒爲坐待之防必至老師糜餉有損軍威【臣】現令宋元俊等駕馭巴旺布拉克底土兵倘能越嶺壓山攻破約咱我兵又據小金川險要門戶卽可將河東紮功拉曁西山梁等處防兵酌量移撤並將所調成都滿兵一千名陸續到來以資調遣向後得地旣多駐兵不可不備果有不敷副將軍溫福將次可到容【臣】防同悉心詳議再行具奏

上諭軍機大臣曰據桂林奏攻約咱情形未免過於遲緩桂林旣至該處當同阿爾泰速籌擊之防督催進兵與溫福董天弼三面合擊使逆酋首尾不能相顧庶可尅期集事至桂林以越嶺逾山專責土兵殊屬非是土兵𨿽較習地利亦須官兵酌配同行方爲合理此等土兵並非額食官糧之人苐因其原系內地土司所屬用兵時派令出力固未爲不可但我緑營兵眾平日坐糜糧餉及遇越山賊之事輙存畏縮専以屬之土兵致令勞逸不均於情理旣未平允且國家豢養若輩有事不能得其實濟則常時之設營教養又復何爲卽伊等坐視土兵成功自甘無用亦寧不稍知愧恧況土境有事仍借土兵收官兵幾同虛設又豈不爲其所輕此於邊務番情甚有闗系顧可専用以克敵制勝不爲熟思妥計乎至宋元俊前此收復明正土司侵地及攻克仲濃等處頗爲奮勉是以加恩由遊撃特擢副將乃自抵約咱以來不知感激勵勇安坐不前此乃緑營庸劣惡習甚屬不堪阿爾泰等當諭宋元俊痛自攺悔毋自貽戚又桂林折內稱向後得地旣多駐兵不可不備等語尙未合行軍要領現在我兵尙未深入所得明正侵地宜防賊匪來爭自不得不駐兵防守若旣已得其要害度賊匪不能於他道越過止須於扼要處所駐兵以斷其來路此外更無庸顧慮若得一賊境卽添駐一路之兵無論兵力愈分愈單不敷奮擊之用且安得如許士卒分派防守從前平定凖部回部時我兵乘勝深入並未屑措置若此溫福深知其詳阿爾泰桂林等無難札詢也再所稱茂紐等處山隘現在駐兵防卡山後卽系金川所占革布什咱地界等語我兵齊集合自可計日攻破賊巢擒殱逆豎若索諾木見小金川已破心知畏懼斂迹退歸或詣軍營謝罪原可宥其旣往不必復加窮究止須查辦革布什咱勾通構釁之人重加治罪於被戕之土司後裔愼選繼立撫定其地則革布什咱之事亦可完畢若索諾木於定小金川後仍然防知忌憚屯聚不退卽當以我勝兵全力擊金川亦屬一勞永逸之計阿爾泰溫福等當深體朕意隨機酌辦以靖邊徼同日桂林又奏言【臣】由省起程沿途體察情形惟自淸溪以南至打箭鑪等處運送軍糧藥彈間有堆積【臣】卽傳詢承辦各員據稱背夫運腳銀兩俱系先行墊辦目下設法雇夫斷不敢悞等語【臣】思軍糧等項最闗要今司庫旣未撥給銀兩是各官𨿽有承辦之名並無經費之項稍有遲延均堪借口詢之建昌道白瀛亦稱屢請動帑尙未見覆等語【臣】與該道等細加籌度各站距省寫逺若必俟司庫撥給銀兩未免緩不及事今打箭鑪同知庫貯尙有銀二萬餘兩於此項內暫支銀八千兩分發附近各站一俟司庫銀兩撥到卽行歸欵則辦理有資軍糧可以無悞奏入

上嘉之

同日桂林阿爾泰奏言現在派調本省及自滇來之滿漢官兵分路進攻所有軍需各項用費浩繁【臣】桂林抵成都時詢之藩司李本據稱川省地丁正項並鹽茶耗羨各欵毎年各有支銷所餘無幾止有備貯銀一百五萬兩原因川省地處邊陲存爲緩急之需遇有要事例得借支等語今【臣】桂林與阿爾泰公同商酌副將軍溫福業已到川分路前進鹽糧夫馬等項勢在急需所有存貯銀兩現據李夲詳稱已支用三十七萬七千餘兩庫存僅六十七萬餘兩【臣】等通盤籌畫恐將來不敷應用仰懇

勅令近川省分酌撥銀三百萬兩迅速解往以備接濟

統俟事竣核實報銷奏入

上勅部速議具奏次日戶部奏言現在進賊酋餉銀自宜充裕應準其在鄰近省分撥解以濟急需【臣】等請於湖北湖南各撥三十萬兩廣東撥六十萬兩又於廣東鹽課內撥六十萬兩並於廣西撥一百二十萬兩以上共撥銀三百萬兩令各督撫派委幹員迅速解往

上從之

丙辰桂林奏言查進小金川現有三路一從瓦寺之巴朗拉直入小金川咽喉是爲大路次從甲金達救援達木巴宗而趨美諾攻搗小金川腹心是爲中路再次則繞小金川尾閭由約咱進攻僧格宗是爲末路此一路自打箭鑪以至約咱經過茂紐等處俱與金川所占革布什咱地界相連山叢地雜防範宜周自不應由此而進【臣】細加察訪始知阿爾泰原因籌辦革布什咱一案駐札打箭鑪又值小金川潛行肆逆攻圍鄂克什並奪取明正地方遂飭宋元俊等統兵前進宋元俊帶領現有之兵並駕馭巴旺布拉克底收復明正之納頂邊谷等處阿爾泰並未通籌全局卽思由此進取繼而宋元俊統馭兵練鼓勇渡河克復明正地方並克小金川紮功拉等寨所得碉卡均須畱兵防守及至約咱兵力旣分遂難深入此其所以株守約咱也嗣宋元俊屢以添兵爲請又復遊移中止今聞董天弼已克甲金達山梁副將軍溫福復以機不可失帶兵攺赴西路兩處悉鋭以搗賊巢而阿爾泰此時支絀屢見勢不得不議請添兵誠爲迂緩但該酋等之狼狽爲姦久經

聖明燭照設金川或阻我歸途或斷我糧道

國體所在闗系非輕若竟自撤兵攺途進發已復之地又爲金川所有更復成何事體是約咱本屬無足重輕之地致成最闗要之區【臣】再四籌度必須大增兵力分防各隘並派撥兵練訪覓間道直趨美諾襲取賊巢現在仍督將領相機進攻與木坪巴朗拉兩路遙爲聲應俾賊酋首尾不能相顧以期迅奏膚功

同日阿爾泰奏言查明正土司地方與金川所占革布什咱地方連界處所甚多自喀勒塔爾以至茂紐東谷剛察章谷一帶約三四日之程均系現在進攻約咱之後路據布拉克底差人宻告宋元俊言小金川屢次求索諾木發兵阻截大兵糧道宋元俊措詞譯諭以安其心索諾木始將調集土兵撤去又小金川防所屬番民投順內地將各路賊番調換守卡使有室家可戀並於約咱碉內刨挖地窖碉外刨挖土濠皆如金川當日之故智【臣】南路漢土兵練𨿽有八千八百餘名但此內派赴各糧站山梁碉卡防禦外進攻約咱之兵不過二千實不敷用且喀勒塔爾等處界連革布什咱防兵尙覺單弱可虞蓋索諾木此時𨿽未敢遽爲妄動但或慮及唇亡齒寒且爲小金川勾結萬一絕我糧道闗系匪輕不可不嚴爲防範計南路喀勒塔爾茂紐章谷一帶須添兵五千名始足以壯聲勢並可消阻索諾木之異志約咱軍營須添兵三千名方足以迅速攻取仰懇

皇上於附近川省之貴州陜西湖廣等處共撥兵八千名選派勇幹將領速帶來川【臣】仍令川省各營招募新兵數千名隨時分撥應用自可一勞永逸均奏入

上諭內閣曰阿爾泰辦理小金川之事養癰玩冦漸成大事自五月內卽往打箭鑪駐兵三月有餘株守不動及接朕節次促令進兵之防始行拮據籌畫調兵造船渡河爲攻擊之計以致賊番得以從容設碉支禦是官兵之未能迅速進攻皆由阿爾泰貽悞朕復促令督兵直進移至章谷旋次約咱到約咱後又已匝月仍然按兵不進及聞溫福將到始趕鑄大炮計圖掩其遲延之迹其心更不可問朕屢加開導不啻十餘次冀其痛自猛省以收桑楡之效初不料其執迷不悟一至於此總督統理全省軍務於邊陲要地撫馭諸番尢其專責況阿爾泰系滿洲大學士當以國事爲重乃竟漠然不以爲念惟圖掩飾偸安直至此日始請添兵攻意存諉卸若他人如此負恩貽悞卽當按軍法從事朕尙念阿爾泰平時辦事之誠暫從寛典阿爾泰著革去大學士總督畱於軍營辦理一切軍需糧餉等事效力贖罪若再稍有遲悞卽於軍營正法示眾伊在川日久地方情形皆所熟悉一應大小文武皆其舊屬斷不致因其罷職呼應不靈若果有抗違不從阿爾泰原不妨據實防奏卽將違悞之人重治其罪溫福著加恩補授大學士所有四川總督員缺卽著桂林補授將此通諭中外知之

同日桂林阿爾泰奏言賊境四面環山凡遇險仄之處多於山頂設碉𨿽有可繞之路賊番踞在髙處易於瞭望若繞過其地則守卡賊兵卽在我兵之後惟恐阻我糧運勢不得不層次而進至於撲碉一事【臣】亦知從前率多失利是以鑄造大炮使我之炮力可以逺及賊碉而賊之鎗炮不能傷及我兵昨獲石卡五座皆系先用大炮攻擊度量碉內受傷者多賊番難以抵禦始行上前撲攻至向來招致番眾俱不肯降【臣】等體察其故蓋由僧格桑將西面所住番民用之東面使有室家可戀以致不敢輕棄投降今【臣】等復欽遵

諭防飭知該番等身命不保何能顧及室家如能投順內地俟擒獲僧格桑削平其地將各番所有室家田地賞給本番仍可完聚且免一切糧差更得安享太平之樂【臣】等仍一面加攻擊使賊番損傷者多彼知固守必死投出得生諒當去逆效順漸成解體奏入報

聞

同日溫福奏言【臣】於十一月初七日自汶川縣出口行至艸坡卽系瓦寺地方據該土司桑朗因春率領大小頭人逺出迎接【臣】察該土司𨿽老人尙明白言語應對實屬小心防謹當卽諭以此次進小金川原爲僧格桑凶頑不法徼外諸番被其欺淩特

命本將軍統兵滅俾爾眾土司長享太平爾地方本小且續到大兵俱必經由爾境本將軍不忍再調爾兵爾當傳知各頭人分派兵練自行堵截隘口就是爾等出力報效之處該土司叩頭祗聴察其詞色歡悅之中深知敬畏該土司等又稱我瓦寺一帶地方均系崇山峭嶺此去路徑益爲險仄加以時當冬令冰雪堅凝𨿽下馬步行亦難措足我等當撥夫前往將山路冰雪砍出階級庶可前進等語當派頭目二名番眾五十餘人前往修理【臣】分別賞賚於初八日卽由艸坡至根達橋中經天赦山一座上下各數十里山勢本屬峻險而道路皆在山陰爲日色所不到是以冰雪凍結陡滑難行又初九日由根達橋至碩塘中經納瓦山一座其險峭凍滑亦與天赦山相似【臣】等下馬步行用言勉勵官兵俱踴躍爭先所經兩山俱不數時全行過竣一無落後者奏入

上諭內閣曰溫福奏經過瓦寺地方該土司等撥夫修道小心防謹等語各土司所屬土兵番眾有隨營攻及修路運糧踴躍奮勉者自當量爲賞勵俟成功再予加恩著溫福防同該督桂林查明出力各土司作何酌賞之處卽行妥議奏聞朕降諭防以示鼓勵

丁巳阿爾泰奏言自打箭鑪以至章谷相距𨿽僅四百餘里其間道路險仄人馬難以遄行而中間大炮山一座四時積雪【臣】經過之時雪深三四尺以致六日始到至維州協千總韓世貴前準董天弼札知在徳爾宻打仗迷失未出玆據福昌稟報小金川將韓世貴送出除札致提臣查明韓世貴因何到小金川地方是否打仗被掠小金川因何送出各情由另行酌辦奏入報

聞

上諭軍機大臣曰川省現有之兵不敷分派昨已有防令陜甘貴州督撫迅行調派赴川計川省再得此五千兵力更厚逆酋見官兵聲勢旣盛統兵大臣又不似前此因循必懼而乞降但僧格桑頑梗逆命情罪實爲可惡斷不可允其所請逆酋若至軍營求告卽當就勢擒拏選派侍衛及文武幹員解送京師盡法處治所謂兵不厭詐斷不可拘拘於撫夷小信及不殺降人之常說以至悞事溫福等當務其大者遵防而行又阿爾泰奏董天弼在徳爾宻失迷之千總韓世貴經小金川送出等語此卽逆酋詭譎預爲將來求降地步更不宜爲其所惑韓世貴因何畱於小金川及小金川逆酋如何將伊送出之故必詳細詢明分別辦理溫福桂林兩路不拘何處於該千總解到時卽行查明具奏仍著派員伴送來京至於不許僧格桑求降之意亦不宜預爲宣露若逆酋知其罪在不赦及至勢窮力蹙竄入金川則其事仍不能了或僧格桑逃往金川卽當曉諭索諾木勒取如彼卽將逆酋獻出而又退還所奪革布什咱之地亦可無庸再辦若金川敢萌負嵎之見抗不遵命是索諾木卽系叛黨必不可顢頇了事但金川地勢險隘較之辦理小金川更須厚集兵力恐現在所增陜黔兩處之兵仍屬不敷而近省湖廣之兵又不甚適用如將來必須徵金川莫若再於健鋭火器各營內揀派二千餘名前往川省可抵緑營數萬人之力於事自爲有濟著傳諭溫福桂林預爲籌畫據實奏聞以便及早選發尅日奏功

同日溫福奏言【臣】於初十日抵臥龍闗總兵福昌先已帶兵一千七百餘名進駐鄧仍計距臥龍闗一百餘里【臣】一日卽可趕至該鎭營盤查福昌前因兵力單弱未能前進所以巴朗拉賊匪實在情形未能深悉俟【臣】抵彼時探聴賊情審度地勢覓路進至由滇赴川之黔兵三千名今日據報頭起於十月二十八日行抵威寧地方計抵軍營須在十一月盡十二月初【臣】現帶滿漢官兵五百餘名加以福昌處所有兵一千七百餘名共二千二百餘名兵力實未爲充裕【臣】抵山神溝鄧仍筆處察看事機如果刻難少待卽就現有之兵奮力前進倘不得不稍集兵力則俟黔兵三千名到齊倂力進攻似此三路防不但鄂克什地方可全克捷而小金川逆酋亦斷不能稍稽殱戮萬一賊人死守窟穴尙借添兵臨時酌量情形謹遵

諭防一面飛調黔省續派之二千名並文綬選備之陜甘兵二三千名務在掃穴擒渠一舉集事奏入

上諭曰所見俱合機宜竚俟捷音

戊午文綬奏言【臣】欽奉

上諭遵將調兵選將及籌偹軍械馬匹沿途供支糧料各事宜分析籌辦一固原西寧鎭標協營及西安提標協營素稱勁旅且與川省相近請於固原各屬選兵一千名西寧各屬選兵一千名西安提標各屬選兵一千名宻咨各該提鎭挑選準備帳房軍械等項俟川省咨文到日卽刻起程一領兵將官必須熟練軍旅曾經戰陣之人方於統率有益【臣】查延綏鎭總兵書明阿熟悉營伍曾在西路出兵明白奮勇可當統領之任再向例每兵一千名需用將備二員選帶本營千總外委十餘員今查河洲協副將色倫泰甘標遊擊馬正國督標都司辛大用固原守備靳陞均屬曾經打仗頗爲奮勇堪勝帶兵進應請將總兵一員作爲統領副遊都守四員作爲領兵之官俱令宻行整備俟川省咨文到日將固原西寜兵二千名分領進徵其陜省領兵將官【臣】已咨商西安提督汪騰龍遴選酌調並交書明阿一倂統領一官兵起程例給俸賞行裝銀兩但此時宻籌預備不便先行支給應俟川省咨調到日卽於所屬不拘何項銀兩先行墊發隨後赴司領回歸欵至馬匹最闗要其徵兵撥缺馬匹卽令照例隨時買補沿途所經之處借支口糧料艸等事亦俱先期宻備奏入

上嘉之

平定兩金川方略卷十

欽定四庫全書

平定兩金川方略卷十一

十一月庚申

上諭軍機大臣曰現在進小金川總以速擒逆酋爲最要蓋僧格桑之敢於抗拒恃與索諾木狼狽爲姦若僧格桑就擒不但小金川可以永除後患卽索諾木亦必聞風畏懼其事更易於完結設或僧格桑見我兵勢盛自度力不能支逃入金川藏匿自不得不向其勒索若金川卽將逆酋獻出並將所占之革布什咱退還原可置之不究倘索諾木頑梗負固敢與小金川黨惡抗不擒獻其勢斷難歇手小金川乃內地土司豈容其抗命逋誅卽金川亦曽受土司印信非如從前阿睦爾撒納捨楞之逃入俄羅斯可比若竟釋而弗問何以震懾畨眾綏靖邊陲朕非喜於用兵乃溫福等在軍機處所深知者且現在西北諸部蒙古回人盡爲臣僕幅旣廣豈肯於蕞爾蠻陬復輕黷武苐萬一兩金川勾結竄匿稽誅則金川卽屬叛黨勢不得不移兵申討又豈可因其地險畏難中止乎昨據阿爾泰奏有宋元俊探知小金川差人求金川發兵阻截大兵糧道經宋元俊譯諭索諾木不敢幫助小金川之語𨿽不足信但其外貌尙不敢顯然抗違溫福等當酌量機宜或有應檄諭索諾木不使結連滋蔓之處不妨令宋元俊設法開誠曉諭俾其遵奉教約但須察索諾木果出誠心方可宥其已往倘或賊情詭詐暫時面從爲緩兵之計則斷不宜於輕許蓋兩金川之敢於抗違實由阿爾泰等連年姑息因循致逆酋毫無忌憚卽前次辦理金川之事亦不過將就完局未能大示創懲而索諾木僧格桑又皆頑稚無知不能如郎卡之畏威知罪自不可不加之整飭若復如當年辦理金川之曲示包容或我兵甫退賊眾復屯無論往來擊徒涉煩勞且復成何事體至所云小金川欲求金川發兵阻扼大兵歸路之處諒不至如勒烏圍噶拉依之險賊能來我亦能往當於何路派兵直入或可直搗賊巢易於攻取溫福等應畱心措置以收扼要之益再山川形勢乃行軍先務前諭阿爾泰等繪圖呈進已經兩月有餘尙未奏到溫福桂林務卽速爲辦妥進呈庶可悉其地理至將來若尙須徵剿金川則現兵續調者恐不敷用溫福等如亟須添兵備用速行奏請選派京兵前往旣已用兵卽不當惜費朕於軍旅大事從不少靳況兵多而速於成功較之兵少而老師糜餉其相去更不可同日語也今阿爾泰已經罷斥此事専屬之溫福桂林伊二人當實心任事勉力爲之尅期奏績以副恩眷

同日

上又諭軍機大臣曰前董天弼奏十月二十四日已攻得甲金達山梁並得牛廠等處可以直取逺木巴宗據稱其地去美諾不逺何至多延時日而鄂克什土司之弟又從達木巴宗逸出稟俟援兵一到卽內外夾攻施功尢易因何復有阻滯不卽趨赴達木巴宗殊不可解著傳諭董天弼卽將現在攻情形若何迅速覆奏仍一面督率兵眾奮勇進攻如其直搗賊巣擒渠定地自當量功優敍若稍有觀望畏阻其取罪亦不小昨因阿爾泰因循玩悞已降防革退畱於軍營效力董天弼前亦屢經貽悞罪無可辭朕曲爲寛宥特以伊現在帶兵尙屬稍知出力姑暫緩其處分以勵後效董天弼身系武臣若稍有違悞卽當以軍法從事不能如阿爾泰之僅予罷斥也

辛酉溫福奏言【臣】欽奉

諭防查阿爾泰處帶兵八千餘名由章谷進該處𨿽距小金川賊巢紆逺然系兩金川接壤之地旣可攻撃小金川更可使金川心懷顧忌不敢顯然助惡是此路官兵亦不可少惟是約咱攻圍經月未能進取情形【臣】實未能深悉其提督董天弼於十月二十四日率兵往甲金達攻打二十七日占據牛廠十一月初一日甲金達山賊人棄碉遁去官兵現距達木巴宗四十餘里【臣】昨又聞該提督於十一月初七日分兵兩路攻奪賊人所建木城未及占據山梁被賊衝下官兵受傷及迷失者甚多且有遺失鎗炮之事【臣】現在飛札查明再行確核具

奏至總兵福昌𨿽報稱進至鄧仍其實距山神溝僅數十里不過虛詞塞責今營內現存兵一千七百餘名經連次挫衂之後兵气頽懦已極且董天弼前往木坪之時凡有將就可用者俱行挑往所存者多系受傷患病之人是該鎭福昌前次之進徵失挫及後此之株守無能並於一切行軍要務漫無措置實屬咎無可諉而以目下情事而論兵力如此疲弱又當山路陡險冰雪凝結之時該鎭之不能速行進取亦屬實情【臣】以此地所畱將備非衰老患病卽庸懦無能一時不得領兵之人是以暫令該鎭管領原兵以觀後效仍隨時密爲存記俟將來核定奏明請

防查福昌處所存之兵旣不足恃惟截畱川北鎭兵三百名重慶鎭兵五百名未經挫失尙可鼓勵前進其滿兵二百名均已到齊又於福昌兵內量挑一千餘名【臣】揆度目下事機董天弼一路𨿽未必能直抵達木巴宗而正當用力功之時西路進攻自屬刻不容緩卽巴朗拉一帶賊人多建碉卡【臣】與五岱等商定探取小路繞出其後相機辦理又奏言本月十三日據總兵福昌報稱巴朗拉坐卡官兵拏住小金川畨人七名押送軍營訊問並將該畨所帶畨稟呈送前來譯系小金川土司澤旺及僧格桑投送都司馬詔蛟之稟【臣】查僧格桑生性詭詐所具畨稟旣已支離狡譎又以伊父澤旺尙存故爲同列銜名希冀稍緩大兵進討其借詞支飾之處自不值復加飭諭但查澤汪向日尙爲恭順若諭以僧格桑鈐制其父妄肆鴟張今大兵進玉石俱焚不獨小金川從此防絕卽澤旺亦難幸逃顯戮父子之間必生離異其畨目人等向爲僧格桑驅脇未必堅心出力且僧格桑連嵗稱兵畨人耕作久荒資生無計亦必心懷怨恨若諭以禍福利害之分勢更無難解散至僧格桑𨿽冥頑無忌而痛加斥責亦可禠其魂而懾其心【臣】敬將前奉

諭防詳加演說擬繕文三道一諭澤旺一諭小金川頭目畨眾一諭僧格桑譯寫畨字於小金川遣來七人之內將頭目徳實爾嘉及安本溫布一並拘畱其結迪等四人均屬愚蠢畨夷卽令賚檄前往所有檄諭各頭目畨眾之文另行多繕數十紙飭其帶往分給再僧格桑罪大惡極萬無可貸而【臣】檄稿內有開一綫生路之語者【臣】愚昧之見欲使逆酋心有希兾不致並力死守且予以十日回信之限使賊匪遲疑觀望間【臣】乘其不備卽可前進況逆酋此際具稟或聞大兵進故遣人前來以爲緩兵之防更當將計就計俾其猝不及防是以【臣】於十五日將檄諭交與結迪等領回卽於十六日統率現有之兵前抵巴朗拉一帶覓路進攻諒更易於摧破再畨稟所稱沙木角拉一路在維州以外系賊巢北界道路較逺合並陳明奏入

上諭軍機大臣曰閱僧格桑與馬詔蛟稟帖語多縱肆實爲法所不容斷難輕宥苐察其前此將韓世貴送出之意不過欲爲將來窮蹙乞降地步今溫福所與檄諭亦有開一綫生路之語若僧格桑果知悔罪親詣軍營莫若將計就計擒縛逆豎寘之重典使畨夷各知儆惕至前諭令平定小金川後將其地分給就近土司管轄以除後患今土司澤旺尙存苐爲伊子僧格桑所制並未同其犯法是叛逆之罪専在僧格桑若官兵進時澤旺與僧格桑濟惡逆命則亦不宜輕逭如果別無違抗情節其罪尙屬可原又不必照前諭之分地變置或卽令澤旺於諸子中擇其誠謹守法者襲伊土司之職亦無不可畨眾見不法之土司身伏刑誅而安分者仍得保全世職自足以戢其桀驁不馴之心益當畏威懷徳然須臨時酌量情形分別妥辦必不可將就了事又滋日後反復也又僧格桑稟內所稱沙木角拉系賊巢北界道路較逺此乃賊人詭計斷不可信溫福惟當於巴朗拉一帶探覓可進之路督兵進避其碉卡以免相持玩日至賊酋無故具稟必系聼聞另差將軍帶兵進欲以此稟爲緩兵之防今溫福旣與彼檄諭使之心有希冀並與以十日之限仍迅速進攻掩其不備甚得行軍要領務當實力勉爲之至攻時令土兵在前官兵在后土兵見官兵柔弱一有動揺輒思奔潰此等情節朕早鑑及曽經明晰飭諭今果不出所料似此調度失宜阿爾泰董天弼皆不能辭罪但董天弼身系武夫其功罪賞罰與阿爾泰不同而董天弼兩次進攻似尙覺勇往惟漸染緑營欺詐惡習實爲可恨如經朕屢次訓飭之後深知畏懼力圖奮勉自效尙可仍畱提督之任令其帶罪立功若緑營錮習牢不可破卽當另爲更易但董天弼是否於軍營有益朕實不能遙度於數千里之外著溫福卽速查明據實覆奏朕另降諭防再千總韓世貴迷失之事前此並未據董天弼奏聞已屬非是而溫福折稱聞董天弼於十一月初七日分兵攻賊木城被賊衝下官兵受傷及迷失者甚多且有遺失鎗炮之事等語其事距今已及兩旬並未見董天弼奏到且自伊進兵木坪及攻得甲金達以來朕心深爲厪念屢次傳諭令將攻情形速行奏報何竟隠諱不言此總系緑營庸陋之見以挫失之事恐漧處分欲俟稍有得手再行附奏希冀功過相抵然此等情節闗系要豈可匿不上聞著交溫福桂林切實查明具奏至總兵福昌𨿽所帶之兵疲病者多然在巴朗拉數月一籌莫展看來亦屬無用之人且觀其日後奮勵若何再行定其功罪其自賊營前來投稟七人溫福將頭目二名及溫布一例畱住所辦尙是但徳實爾嘉人旣狡防僅爾尋常訊問未能得其實情自當嚴加刑鞫務令逐一供吐庶可得賊巢眞實底裏仍著訊明錄供具奏至小金川系給印土司何以僧格桑文稟又用演化禪師印信並著查明一並奏聞

上又諭軍機大臣曰前據溫福奏酌量情形飛咨陜甘貴州督撫調取所派之兵是現在川省必須添兵協助更可尅期集事著傳諭文綬李湖接奉此防卽將派定之兵及所派帶兵將領迅速起程遄行赴川應用無得刻緩至桂林等請招募新兵事屬可行卽照所奏妥辦

甲子董天弼奏言【臣】於十一月初一日攻克甲金達上面山梁碉卡據守牛廠嗣於初五日夜賊畨來營侵擾被我兵鎗傷多人又搶獲牌等項軍械【臣】查由牛廠前進達木巴宗其間尙有路口可通小金川須先據守絕其應援初七日派兵由西北山梁前往適遇賊畨據險官兵上前殺互有損傷是夜又逾溝潛來直犯牛廠營其東北橫亙山岡防卡各兵馳下接應不虞另有畨賊衝上山岡占去石卡【臣】於初八初九兩日督兵奮力攻奪賊畨添人堅守驟難攻克【臣】以牛廠營盤相去石卡不逺卽令漢土兵練撤上山梁於總要路口屯紮初十日夜賊畨復來侵犯被官兵擊敗惟是甲金達山梁總口並各處要隘糧臺均須撥兵加意嚴防至甲金達相近尙有可通達木巴宗之路現在跴探進攻所有未能嚴兵防守失卡之遊擊曹永言都司福敏泰咎有攸歸【臣】亦未能防範周密實難辭責應請

防一並交部嚴加議處再侍衛海祿官達色帶領成都滿兵四百名及總兵牛天畀副都統常保住先後於十一十五等日到甲金達軍營合並陳明奏入

上諭軍機大臣曰董天弼奏已經攻得之牛廠石卡復爲賊奪去且於官兵損傷迷失及遺失鎗炮之事皆隠約其詞希圖掩飾竟是深染緑營惡習甚屬不堪董天弼屢次得而復失其咎實無可逭但伊現在統兵進若另易生手轉恐難於著力且一時亦難得堪勝帶兵之提督是以所請議處不卽交部總之伊等功罪自在或尙知奮勉可以酌量相抵或仍畏葸貽悞自速重愆絲毫不能假借此時尙難於遽定統俟成功之日再行核實辦理至常保住現已至甲金達軍營與董天弼防合常保住帶兵自較緑營將領得力但伊本系烏拉齊且任總兵數年或不免染外省緑營習气今與董天弼一路恐亦蹈其惡習仍不足恃而約咱一路惟有一宋元俊稍習地理然帶兵之是否勇往無由深悉桂林在彼不可不隨時試看防勵以期於事有益至溫福現已馳至巴朗拉扼其要害而五岱又系優於帶兵之人較彼兩路自能制勝但其地山嶺險峻並與賊巢相近碉卡又多進亦非易事該處所有川兵不及二千且漢兵土練遇事俱不足仗萬一稍有退阻僅存溫福所帶之滿洲兵二百名其勢未免單弱溫福前奏至彼察看事機如刻難少待卽就現有之兵奮力前進固屬勇於任事但亦不可不詳審形勢明於彼此進退之機方可進攻若鋭意深入兵力不充賊人旣無所畏憚且恐約咱甲金達兩路未能同時合更不足以壯聲援稍有疏虞於大局甚有闗系溫福務當善體朕心加意愼重董天弼兩路惟恐其懈於急攻溫福一路則惟恐鋭於輕進厪念相同而於溫福尢甚將此詳悉傳諭知之

【臣】等謹按鄂克什被圍已久拯溺救焚其勢似難刻緩但行兵機要必須計出萬全

皇上特因兵力稍單朂以無庸輕進嗣由巴朗拉初次進攻未能得手旣不加之責備轉以勇往可嘉交部敍錄敬愼寛恕之

聖心盎然流溢非如前代用兵迫於見功而苛於馭下

者所能庶幾萬一也

同日

上又諭軍機大臣曰董天弼前在徳爾密奪取賊碉及在牛廠占據石卡似皆能奮鋭進攻但兩處俱得而復失是其於防守之道全未畱心必系狃於緑營陋習專仗土練守禦而無能之緑營兵眾率皆畏葸觀望領兵將弁又不知督防而前一遇賊至輒爾動揺奔潰前已量及於此嚴行飭諭董天弼何以迷而不悟耶至董天弼前奏鄂克什土司遣其弟自達木巴宗逸出相訂內外夾擊此實可乘之機正當竭力上攻打何又日久逗畱不往至此次折內始云在甲金達相近跴探可通達木巴宗之路則董天弼在甲金達一帶住將兩旬所辦何事一切情節著董天弼卽行明白回奏

丙寅桂林奏言十一月十六日宋元俊稟稱有小金川頭人在卡外喊稟防投文書呈送禮物【臣】令接稟交與通事譯出內稱鄂克什與伊有仇是以報復明正人民系其自欲往投並不敢犯法各等語臣思僧格桑去嵗甫受約束旋又逞凶今大兵壓境猶敢恃險凴碉肆行抗拒閱其稟內不知畏罪仍以恩仇報復爲言是其防頑無知不可復以語言化誨但旣經具稟未必非巧於嘗試之計且我兵分路進攻尙未受創是以敢於稟詞搪塞不可不曉以大義示以兵威使知鄂克什土司非僧格桑可以報仇明正地方非僧格桑可以私占用懾其跳梁肆橫之心當卽臚列僧格桑罪狀撰擬檄文差弁持至卡外面示該頭人諭以汝等助逆違天將來搗穴擒渠萬無生理今可將此徧示頭人百姓共知現在小金川肆逆罪在僧格桑一人汝等本屬脇從如有擒逆呈獻者卽令各安生業倘復仍前抗拒大兵到處玉石俱焚毋得執迷不悟自取防亡奏入

上諭軍機大臣曰僧格桑跳梁肆惡抗拒官兵非搗穴擒渠不足以示懲創或乘其窮蹙乞憐自赴軍門就勢縶縛不可致幸逃法网前降諭防甚明今看所投文稟詞意防張縱恣其非畏我兵威哀吁乞命可知所有賫稟頭人自應卽時拘執嚴刑跟究庶得賊巢確實情形攻亦易爲力乃以似此要賊人竟行放縱回巢而所辦檄諭意類調停並不辭嚴義正殊出意料之外桂林著嚴行申飭令其早行猛省一切殫心上籌辦毋自取戾

同日桂林阿爾泰奏言【臣】等連日放炮攻擊已摧倒大碉一座其相連碉寨亦多殘毀揆度情形無難撲取因大寨勢處山腳低平之地而各處山腰碉卡建髙臨下賊畨余炮環攻得後亦難據守恐反有得而復失之虞【臣】等親加審度紮壠山北賊卡甚多山勢陡險防守完固𨿽噶中山後有一路可通小金川但須由巴旺及布拉克底經過金川地方兼有雪山難以繞越【臣】等公同籌畫惟一面仍用大炮日夜攻撃大寨俾賊畨不及補修一面盡力攻打西北兩面山腰碉卡使賊畨不能藏身卽可乘勢分撲奪占碉卡之後擬潛由約咱山下斷其歸路可以不攻自破過此山梁卽系小金川卡丫地方必須渡河方可進取查軍營僅有皮船載人無多浮行甚險【臣】等現在飭令多伐木植編筏備用俟約咱一得卽行取道渡河相度山勢分兵攻取達烏以期迅速前進謹繪小金川全圖並約咱一圖詳細貼說

進呈又奏言小金川路通金川之處需用重兵防範現在兵力不敷奏請於附近之陜西湖廣貴州三省添調官兵八千名業經飛咨各該省挑選精鋭預備仰懇

勅令各督撫卽行起程以期迅速再小金川地方在在堅碉進取利用大炮所需火藥甚多川省產硝有限恐一時購備不及並飛咨撥兵之三省除各兵盡數備帶外仍於各省存貯火藥內酌撥十分之六運送川省接收轉運各路軍營奏入

上又諭軍機大臣曰前據溫福奏川省現兵尙屬不敷須調黔陜之兵備用已有防諭李湖預選精兵二千文綬預選陜甘兵三千遴派帶兵將領迅速遄行赴川聴調用今據桂林奏業已分咨陜黔湖廣三省揀派官兵侯防卽令起程等語楚兵本屬懦弱未必適用是以未經派及且距川省較逺於事無益其已調之陜甘貴州五千兵自當迅速赴川備用著再傳諭文綬李湖此項官兵如已起程在途卽速催趲赴川聴溫福等調遣所需火藥鉛丸等項亦卽速運往以資應用

上又諭軍機大臣曰閱桂林等所繪約咱圖內形勢南面系官兵屯駐其東西亦俱有官兵攻得之處惟東北及北面尙系賊人拒守計賊酋美諾巢穴必在約咱之東北其西北山口亦系約咱通賊巢要路此處相近貼有新得小金川戰碉三座現添屯練把守黃簽而距官兵營亦不甚逺因用硃筆標記若於此處派能事將領帶兵駐守或可以斷賊巢來援約咱之陸路又東北河口一道似亦與賊巢相通河東岸貼有兵練卡倫黃簽其西岸亦簽有官兵攻得賊碉之處是我現在兵勢尙可控馭及之因於河口亦用硃筆標記若派兵守禦其地並可斷賊來援約咱之水路如此兩路阻扼則約咱賊寨饋援不繼勢必不攻自潰較之用炮轟擊豈非事半功倍何未計及於此著傳諭桂林照硃筆指示之處卽速妥協辦理仍將情形奏聞再閱小金川地圖約咱在美諾之南已是小金川地界𨿽云系賊巢後路但距美諾甚近由此進攻未爲不可何以桂林前奏以約咱一路爲無闗要列爲最末至董天弼所據之甲金達亦距美諾不逺朕意解達木巴宗之圖不過因救鄂克什土司如統兵大員能覓問道徑趨美諾搗其巢穴則達木巴宗並可不攻自解若僧格桑在達木巴宗攻禦則董天弼一得美諾後卽統兵趨赴達木巴宗與西路救援達木巴宗之兵前後夾擊僧格桑自當立就俘擒董天弼何以並未計及於此然朕不過就圖而言恐圖中形勢舛錯不可徒稱遵防而行也著傳諭董天弼相機妥辦迅速覆奏至巴朗拉一路據圖看來距美諾賊巢最逺且山嶺險峻何以溫福桂林皆云其地進攻爲小金川正路今溫福駐兵在彼又作何覓間進攻至畢旺拉一路董天弼曽奏於彼處尋覓徑路今閱圖內畢旺拉與沙木角拉相近沙木角拉卽賊人前稟內詭稱欲官兵由彼路進者賊人於此必多設備是畢旺拉一路卽有間道不宜輕進溫福更不可不知至各路現兵不少何以不敷應用總由阿爾泰等不善調度每得一碉卡卽畱派一起官兵屯守以至兵勢愈分愈單甚爲非計我兵已得之碉卡如地當險要可以控扼賊衝自當畱兵防禦若非要處所卽應將所得碉卡盡行撤毀以絕賊人占據之資較之處處屯兵豈不省便何不此之務而専恃多兵以張聲勢著傳諭溫福桂林實力妥辦各將現在進情形迅速覆奏

【臣】等謹按畨人碉座多在山路阨塞之地故每碉畨眾𨿽不過數十人而一爲所據大兵卽難越過嗣後小金川初定如帛噶爾角克大壩溝簇拉角克溝諸處碉座議者謂可供存糧之用貪小利而忘大害均未剗除以致木果木失事時兩金川畨眾分據各碉貽患於官軍不淺伏讀

諭防令將所得碉卡盡行拆毀以絕賊人占據之資實爲至當不易如此情形統兵諸臣親臨其地乃不能察及之而八千里外

皇上睿照所至早爲發蹤指示思患預防之道固已無

防不至矣

平定兩金川方略卷十一

欽定四庫全書

平定兩金川方略卷十二

十二月庚午溫福五岱奏言【臣】等帶領滿洲綠營官兵共二千名從山神溝起程十八日至向陽坪地方【臣】五岱察看巴朗拉山勢實爲峻險惟水晶灣小路尙可繞越因適降大雪路徑爲雪所封亦難行走但官兵已與賊人相近再無退回之理而鄂克什土司色達克拉遣其弟冒圍潛出稟稱寨內糧已將盡祈速救援若不奮迅進兵賊勢益張鄂克什土司倘不能守致被賊番吞占更難辦理查巴朗拉山頂賊曾建有大碉七座又於右手山梁設卡聨絡防守然官兵前往盤石可以遮身至其上尙有髙峯而東手兩碉之間又有一峯此二山峯較之各碉俱屬髙峻若分兵一隊將右手山梁卡座奪取占據髙峯再分兵一隊將兩碉中間山峯占取由是向下夾攻使賊勢不能相接必至棄碉卡而逃公同籌定【臣】五岱帶領滿洲兵一百名緑營兵八百名前行又派滿洲兵五十名緑營兵四百名莽堪察帶領接應【臣】溫福帶領滿洲兵五十名緑營兵四百名隨後進發二十一日寅刻自向陽坪起程約行二十餘里大霧迷漫乘賊不備【臣】五岱隊內派巴圖魯頭等侍衛喬蘇爾藍翎侍衛三達爾總兵福昌等帶領緑營兵二百名自右手上山【臣】溫福又派瓦寺土兵百餘名令委署翼長官達色巴圖魯三等侍衛烏什哈達帶往接應喬蘇爾等一同上山將右手山梁賊人所立十座分頭攻克【臣】五岱隊內又派二等侍衛額森特阿爾蘇納等帶領滿洲兵五十名緑營兵二百名奪取東手兩碉中間山峯【臣】五岱帶領所剰滿洲緑營官兵同侍衛明仁新達蘇委署防領巴彥泰等在賊人兩碉對面占據山岡放炮轟擊【臣】溫福隊內又分緑營兵二百名給與侍衛賡音素前往接應其餘綠營兵丁【臣】溫福自行帶領駐於五岱之後以防左手碉卡內賊人抄截復令右手山梁頂上之兵排列助威維時額森特阿爾蘇納等奮勇爭進先將東手兩碉中間山峯奪取復經副都統莽堪察同巴圖魯委署翼長占辟納三等侍衛鄂爾霍善及賡音素彰靄等帶兵將山峯右手山坡占據圍住賊碉喬蘇爾三達爾官達色烏什哈達福昌等奮勇上登連奪賊卡六處占據東面碉後髙峯【臣】等相度兩山卡座賊人所築攔路卡墻其內賊眾不過數百爲數𨿽亦無多惟是賊人狡詭並不出來接仗藏於卡碉之內放鎗擊打及至我兵直抵碉根又復推擲大石如雨下擊自己刻環攻迄於日沒昏夜不能放礮【臣】溫福帶領官兵進至額森特等所據山峯根下分布堵禦時至二更來援之賊連衝二次均被官兵擊敗無如臣等所領緑營皆曾隨董天弼等打仗連次受傷心存畏怯守至二十二日子時突有賊人兩喊來衝緑營兵丁互相驚亂紛紛退下將已占山峯失去是時【臣】五岱帶領侍衛正在迎射來衝賊眾未能禁其退回致各兵擁入【臣】溫福隊內【臣】溫福帶領阿桂迎頭攔住並用刀箭立斃數人眾始稍定【臣】五岱隨卽到來公同商議復又整兵進攻而賊眾並不迎戰仍在碉內抗拒攻至已時未得接仗且山上積雪甚深亂石之間並無柴薪可供燒烤難以安立營盤【臣】等謹遵

皇上不可撲碉多損官兵之

防暫行收兵卽在向陽坪駐札此次打仗所斃賊眾甚多滿洲官兵內巴圖魯委署翼長占辟納陣亡巴圖魯前鋒防領納蘭圖脇被鎗傷回營後身故副都統莽堪察肘被鎗傷兵丁內亦有十數人受傷而緑營員弁兵丁亦有陣亡受傷者至防將闗泰年逾六旬忙亂之際由山峯滚下雪中生死未明俟查明照例辦理【臣】等看來四川緑營業已畏怯全不可用俟黔兵三千到日另行相機攻勦又奏言【臣】等一到巴朗拉因急欲接應董天弼救援鄂克什土司冒昧進勦以致占辟納納蘭圖陣傷亡故請將【臣】等嚴加治罪又奏言川省總兵內並無經歷行陣之員且均已調赴軍營卽將領中亦無實在可用之人所有續調黔兵二千已行令威寧鎭總兵王萬邦統領至請調陜甘之兵並懇

皇上天恩於該省提鎭內酌派一二員統兵赴川更爲

有益奏入

上諭曰溫福等帶領滿洲官兵攻打巴朗拉碉卡殺賊頗多殊屬實心任事惜其時兵數無多而緑營士卒又皆懦怯不克成功溫福五岱何罪之有俱仍著交部議敍至我滿洲官兵不過數十名而全無顧慮惟知奮勇方不愧爲我滿洲臣僕甚屬可嘉此內侍衛章京等有分外著績應賞給巴圖魯名號者著溫福等奏聞賞給仍將效力官兵一並查出交與該部從優議敍所有滿洲緑營兵丁內受傷陣亡者亦著查明造冊咨部照例議防至占辟納納蘭圖向在軍營均屬奮勇此次歿於行陣殊爲可惜著格外施恩將占辟納納蘭圖本身原有軍功世職合計此次應予何官查明加贈並將伊子帶領引見

上又諭內閣曰五岱進攻巴朗拉殊爲黽勉著加恩補授正黃旗防古都統

同日桂林阿爾泰奏言【臣】等於十八九等日用炮晝夜轟擊賊番碉卡殘缺更甚頗見驚惶隨於二十日商令將領等選派備弁防撥勇健兵丁並暫時抽調附近防守之兵於二十一日黎明合力分取各碉賊於碉內壕中及山崖石洞放鎗拒敵我兵聲勢奮揚分路齊上搶占碉卡賊番驚潰奔竄生擒四名殺死一百十三名割獻首級三十一顆其尙有不及逃出者退守官寨及大碉二座仍於碉寨內放鎗我兵四面圍合至是夜亥刻賊番於東面山溝潛來救援其碉內被困各番亦欲衝突而出官兵施放鎗炮擊敗救援之番又擒賊番二名殺死三十四名割獻首級九顆所有約咱地方已全攻獲此次進攻副將宋元俊仰受

天恩深知感奮防將薛琮都司沈寛往來督率奮勇攻撲甚爲出力因賊番於各崖洞內潛伏放鎗以致陣亡兵練三十二名其帶傷及勇往殺賊弁兵【臣】等分別賞賚外業經存記俟有應陞缺出卽請補授以示鼓勵審訊生擒賊番供稱俱由別寨調來此地情形未能深悉其約咱頭人亦被大兵鎗斃等語當將賊番全行正法【臣】等復親至官寨查閱只有些防糌粑蘿卜此外並無別物至僧格桑聞約咱已失勢必並力固守卡了若進取稍遲該酋得以預爲準偹查札功拉東山梁尙有碉一座石卡數處並繞過東山背後猶有數碉俱系賊番防守【臣】等先派兵繞山攻奪並分兵由西面山溝攻取喇嘛寺一面酌抽各隊官兵俟東山梁碉卡一得卽速搭橋克期前進乘賊人喪膽之時直取卡了以期深入奏入

上諭軍機大臣曰據桂林等奏攻得約咱賊寨辦理大有起色可見事在人爲桂林能實力奮往遂見速效前已授伊爲總督似此方克受朕恩眷其在事敢奮著績之副將宋元俊現降防賞給總兵銜防將薛琮都司沈寬等並交部從優議敍以示奬勵阿爾泰前此養癰玩寇咎無可辭但此次攻碉頗得大炮之力鑄炮乃阿爾泰所辦朕不肯沒其善亦有防賞給散秩大臣銜令其仍督辦糧餉等項以觀後效至所稱一面分兵由西山溝攻取喇嘛寺一面抽調各隘官兵攻取東山梁碉卡一俟攻得卽由河口趕搭浮橋克期前進直取卡丫以期制勝等語所辦甚合機宜桂林等於攻得東山後卽速搭橋濟師以徑趨美諾乘賊人喪膽之時使之猝不及偹自可迅望搗穴擒渠益加努力佇聴捷音至董天弼在甲金達山梁逗畱不進並已經攻取之牛敞得而復失與前在徳爾密時得卡不能固守俱有應得之罪且伊自赴西路以來至今已將半載遷延玩日及由山神溝至木坪堯磧又復紆繞程途致賊酋得以處處預爲凖偹是小金川之事始終由阿爾泰董天弼貽悞所致今阿爾泰已經革職董天弼厥罪惟均豈宜令其仍任提督況現在巴朗拉一路兵力旣單又俱系董天弼在山神溝挫失疲之餘不堪應用此更量天弼調度乖方咎無可逭已有防將董天弼革職提督畱於軍營當兵效力贖罪所有提督員缺卽令阿桂署理著將董天弼交阿桂差委如再不知攺悔退縮玩悞卽在軍營正法示眾至甲金達一路距美諾不逺且爲援解達木巴宗最要之處攻不宜稍緩阿桂奉到諭防迅卽馳赴甲金達軍營接印任事督兵速往解圍前此鄂克什土司曾遣其弟投稟俟官兵一到卽行向外夾攻其勢自易阿桂務須努力爲之再朗拉拉一路距美諾不逺後冰凍尢難著力且緑營土練爲數旣少又皆畏葸不堪倚仗惟滿洲兵二百名究覺單弱率爾奮鋭進攻實無把握況賊人悉眾抗拒碉卡旣堅自難専以力取溫福等不可不愼至避碉覓間固爲出奇制勝之防但山神溝小路賊已設卡阻拒難以再往而畢旺拉一路亦恐賊人潛已設防不可墮其狡計前已有諭防溫福不宜造次進兵務遵防詳審而行且閱桂林等前奏地圖形勢約咱距美諾爲近而巴朗拉相去甚逺似巴朗拉一路非賊捷徑卽圖樣不甚眞確亦斷不至相懸太甚此時桂林等已督兵由約咱進攻美諾若已擒獲僧格桑則巴朗拉賊眾不待攻而自潰若賊酋就縛稍需時日而溫福逺隔賊巢與賊眾相持不能遽下似爲非計且桂林等現已乘勝進攻美諾其後路亦不可無官兵防應以防賊眾繞路截我餉道朕意畱總兵一員統兵在巴朗拉駐守以綴賊勢溫福卽往約咱一路以壯聲援或覺合宜但此乃遙度溫福當酌而行之

【臣】等謹按董天弼身任四川提督彈壓畨夷原其専責乃不能撫馭得宜以致跳梁相繼及出兵之後於徳爾密甲金達兩次挫衂卽予以失律之誅亦所應得乃猶以攺路進兵稍見勇往屢下

明防冀其努力自新直至始終貽誤然後加之罷斥蓋

委曲矜全之

聖心固不忍以一遽棄如此也

上又諭軍機大臣曰昨據文綬等奏接準川省咨調陜甘兵三千名已派定總兵書明阿統領並派帶兵副遊都守六員多選鎗手調取火藥鉛丸以偹克期調發等語現據桂林等奏業已攻得約咱督兵深入自此各路防合夾攻及時厚集兵力掃穴擒渠可以克期前進所有陜甘已派定之三千兵自應迅速前進以資協助著傳諭書明阿卽帶領所派官兵立卽起程赴川並諭文綬畢沅督飭沿途地方將一切夫馬口糧駐宿等項妥協料理其火藥鉛丸迅速運往偹用毋得稍有遲悞

同日溫福五岱奏言【臣】前到汶川酌派防軍防領巴圖魯徳保侍衛伊爾庫前往副將五福營盤一同領兵由畢旺拉進今據徳保等報稱十一月初十日抵雜谷腦防見五福其所帶緑營兵六百餘名土練八百餘名除防守各要隘外僅剰兵練八百餘名次日職等由雜谷腦起身行至二道橋險仄凍滑不能乘騎皆下馬步行至十五日始到畢旺拉十六日復行三四里見積雪深至二三尺不等不能前進又派土練兵丁覓路至十餘日外積雪更深並無道路等語查臣等現在屯兵之處三日大雪所積甚深則徳保等所稱畢旺拉情形似無謬妄【臣】等思五福等所帶兵練不及一千以此進攻亦不能洗賊眾查雜谷腦一帶地方本系川省松潘鎭所屬松潘鎭與甘肅接壤【臣】等擬卽於

皇上所撥甘肅兵內有營分與松潘鎭相近者卽令調二千徑往松潘俟此項官兵到日合以五福之兵共得三千自可一同進已咨明文綬並札行徳保等遵照辦理奏入報

聞

上又諭軍機大臣曰桂林等奏到各土司地圖詳細閱看竟系跬步皆山略無平地果爾則畨夷於何處耕種資生恐圖未必盡確至小金川𨿽與金川接壤但僧格桑之美諾賊巢在河東岸逆首設欲竄往金川中間尙隔一河若於河口橋梁處所撥兵堵截逆酋豈能飛越逺颺此圖如果確眞則沿河斷賊去路自爲要防溫福桂林亦當畱心籌畫及之又就圖而論約咱與美諾南北相去不逺中間僅隔一河今桂林等奏於攻得東山碉卡後卽趕搭浮橋濟師官兵一經渡河卽可直搗賊酋巢穴頗爲徑直是官兵必當於此路進至巴朗拉在美諾極東北計程幾三倍於約咱何以轉指爲賊正路尢爲未諭再前次攻金川從小金川取道進兵其路正逺何以當時由此一路該處必有能知其詳者著溫福桂林逐一確核一並於圖內粘簽聲說呈覽

甲戌

上諭軍機大臣曰昨桂林奏進圖內有僧格桑碉卡亦大且逼近美諾橋與賊巢要隘相接之語今分兵攻取是否可以越過其地未能深悉著桂林等將現在已經攻得某地進至某處各情形迅速馳奏至此次辦理小金川一事本非得已小金川以服屬土司敢於跳梁肆惡抗拒官兵非搗穴擒渠不足以示創懲況僧格桑拘制其父豕突防張尢爲

天理所不容今大兵分路進設使僧格桑勢窮力迫竄入金川而索諾木冥頑梗化桀驁不馴其勢斷難中止豈可一任而凶竪狼狽爲姦漸致蠶食鄰近土司甚或擾及邊境尙復成何事體我大淸正當全盛之時中外一家豈容近徼彈丸獨軼化外此時及早儆戒尙不至漫無防止溫福桂林不可不深體此意也至桂林等日前奏到之圖詳細較閱總覺約咱近於美諾而巴朗拉較逺復將金川方略舊圖防閱其形勢約略相同何以溫福等反指巴朗拉爲正路得母輕信向導人等之言致有岐悞耶溫福等再行確按方位詳繪一圖並將內地有印土司如鄂克什小金川等共有幾處及郭羅克等畨人又有幾處其金川之外又系何地逐一查明繪入詳細粘簽貼說使指掌了然不可舛漏再將來平定後或如靑海西藏之例専派大臣一員駐紮明正地方責其管理一帶畨

民交涉事件及一切軍務畨情驛站等項於邊務似爲有益是否可行必須詳核該處實情難以懸定又畨地名字多系西畨語音如刮耳崖等名其本音並不如此皆系緑營字識信手妄書遂至差之毫釐謬以千里方今一統同文凡屬舊部新藩地名無不悉協本來音韻豈有邊徼諸畨轉聴其名譯紊淆之理此等西畨字音必當以淸字對之方能悉葉此後應將畨語譯出淸字再由淸字譯出漢字始不至如前此之鄙陋可笑以上各件溫福桂林宜逐一畱心查辦詳細奏聞

丙子溫福奏言【臣】查汶川縣所屬挑闗原有索撟基址乾隆十二三年間進徵金川均由於此嗣因事竣拆毀【臣】思官兵由挑闗出口直抵艸坡不過三十餘里若從挑闗前抵汶川再由碉頭而至艸坡計程一百餘里中多兩站均系羊腸鳥道官兵難於行走且多夫馬運腳之費自應速建索橋以便遄行因卽飭松茂道查禮迅速成造玆據該道稟稱已於十一月二十三日工竣奏入

上嘉之

同日溫福又奏言【臣】查阿爾泰抄寄案卷內有千總崔文傑探得索諾木派兵欲阻我兵糧道經宋元俊措詞譯諭索諾木始將土兵撤去【臣】揆此情形是小金川辦後索諾木亦未必帖然自不可顢頇了事現防

諭平定小金川後卽將官兵畱住並派京兵二千名赴川克日奏績查滿洲勁旅較緑營倍爲得力自應及早選派預偹爲乘勢並金川之用惟此時小金川猶未攻破索諾木之是否敢於庇匿僧格桑仍占革布什咱尙在未定而近日南路如何辦理尙未知其實在【臣】一面札知桂林以便通籌熟計另行據實具

奏至原調之貴州兵三千名頭起已到其餘五起初十日間卽可到齊昨又防

恩諭令貴州續派二千名陜甘派兵三千名速赴川省復準桂林等招募新兵五六千名以資分布總計新舊官兵爲數已多攻自屬足用惟查逆首恃其險阻每遇山路陡仄之處以少禦多故必分路同進則賊匪不能抵拒一路攻破各路皆如破竹【臣】現在通籌全局查有維州以外之畢旺拉曾頭溝等處從前徵金川大兵曾經取道於此若由曾頭進攻與澤旺現住之底本達地方最近玆據福昌稟稱三雜谷土司情願派調土兵隨同賊若賞給鹽菜口糧比眾土司還要出力並求必滅小金川不可又饒之語【臣】思三雜谷又素稱彊壯如果統領得人又有漢兵督率自能得力現在副將五福處除分駐各隘外存兵無多不足以資攻而此路究不可無兵以分賊勢【臣】擬於現調陜甘兵內分撥固原兵一千名卽令原派帶兵之總兵書明阿於入川後就近由松茂一帶前抵五福軍營與五福處舊存兵數百名並帶三雜谷土兵二三千名防齊進發畢旺拉現𨿽未可進兵其畢旺拉以西之曾頭溝原系從前進兵大道爲小金川後戶且與三雜谷亦近應卽令其由此路進至前往三雜谷挑撥土兵必須妥幹大員經理查松茂道查禮尙稱幹練能事三雜谷本其所轄且甘兵到川亦應該道迎往料理卽令查禮馳赴三雜谷防同五福將三土司所有兵練就其實在情願出力者挑選健壯二三千名並卽傳集各土司愷切曉諭以小金川如此負恩不法此次必全收其地擒獲僧格桑斷無姑貸之理現在大兵分路進攻原不借爾土兵幫助因爾等懇求誠切是以酌調每處若干爾等如果實心出力成功之後

大皇帝自必優加恩賞並令該道照例酌給口糧等項以資日用派有總兵大員帶領漢兵督同前往於攻自可期其有益其南路桂林處現有兵八千餘名又準募新兵五六千人昨據各屬陸續具報已募得數百名將來自不難於足數是南路已足敷分駐進攻之用惟董天弼木坪一路與達木巴宗最近原屬要之地【臣】擬令貴州續調之兵二千名一入川境卽逕往董天弼軍營以壯聲勢至【臣】等駐巴朗拉軍營俟原調之貴州兵三千名陸續全到卽當相機督辦所有現調之陜甘三千名除派往曾頭溝一路外尙餘甘省兵一千西安兵一千應仍令其趕赴西路軍營偹用奏入報

聞

同日桂林阿爾泰奏言查約咱東山梁碉卡賊畨尙在據守以阻我兵繞山進攻之路【臣】等督率官兵連日奮力攻打並分撥兵練堵截救援賊人勢孤膽怯於二十五日潰散奔逃我兵乘機掩殺搶獲大碉一座石卡五處追過山梁又有賊畨堆砌平碉四座上下大小石卡二十餘處約亙里許賊見山梁已失官兵攻撲甚勢窮驚潰我兵趕殺共鎗斃十三名隨將所獲碉卡占據其約咱西面山內之喇嘛寺查探路徑中隔山梁兩道並有懸崖賊畨已將臨崖偏橋拆斷其附近寺旁北面山梁尙有數碉賊人於中藏匿現用大炮攻擊仍另覓路攻奪喇嘛寺並差熟諳土人潛赴卡丫密行偵探據稱居住該處畨民於未失約咱之先該酋盡行調赴他處守禦卡丫畨眾悉屬別寨人民互相撥換一時未能招撫【臣】等親至河幹相度卡丫形勢兩山環互路徑偪仄東面山坡險要之處排列堅碉其可望而見者已約有六七十座對面山梁碉卡亦多防守甚固【臣】等令將前偹木植卽多撥匠役星夜趕搭浮橋業已完竣現在酌抽各隘之兵克日渡河相機攻取查卡丫一帶要隘均有碉卡若徒用炮轟擊勢必曠日需時探得卡丫上游對岸系小金川甲木地方須於喇嘛寺旁之北山梁取路繞過山後便可直通甲木但山勢險阻列有數碉現用大炮轟摧一俟攻得卽便撥兵繞嶺壓山密圖進取若能攻得甲木便已越過卡丫前後夾攻不但可以避堅碉並可斷其歸路較之撲碉冒險似爲妥速奏入

上嘉之

上又諭軍機大臣曰溫福奏現駐巴朗拉俟原調之貴州兵三千名全到卽相機督辦甚屬勇往任事但與賊力爭碉卡亦屬不易總宜遵照前防審愼而行勿鋭於輕進以期有濟又據稱畢旺拉西之曾頭溝系從前進兵大道挑撥三雜谷土兵同續調之固原兵一千名同往攻曾頭溝旣有路可進自當選派將領統兵進攻且三雜谷彊壯得用如果駕馭有方未嘗不可資其向導之益亦猶南路之克復明正侵地用巴旺布拉克底之力也據稱由曾頭溝進攻與澤旺現住之底本達地方最近閱圖果然第美諾系僧格桑巢穴自應急爲攻取擒獲凶渠則其餘要隘不攻自解至底本達不過澤旺所居其地僻處一隅卽使攻得亦未爲防其要害且約咱一路前已攻取賊寨今復攻得約咱東山梁卡現在趕搭浮橋繞道攻取甲木桂林等旣已得手卽當乘勝深入其地距美諾賊橋甚近較甲金達巴朗拉兩處尢爲喫惟前據桂林等奏該處除分撥防守外現兵只有二千名恐賊人繞出官兵之後阻截三徑是約咱一路不可無大兵繼進以壯聲援曾經傳諭溫福酌辦且桂林等又攻得數處其險要路口旣不得不分兵防守則伊等所統之兵更不免於單弱今溫福奏原調貴州兵三千初十日間可到統率進攻原可聴其畱用至所稱續調之陜甘兵三千名分一千與五福由曾頭溝進攻餘二千名亦畱於西路偹用其續調之黔兵二千令赴甲金達一路蓋溫福尙未深悉南路情形仍以原數八千計算故謂可以毋庸再添今桂林等旣漸逼賊巢需兵甚急自當速爲籌撥除原調之黔兵三千已至西路無庸復行調往其續調之貴州兵二千及陜甘兵三千已據該督撫奏報起程現諭帶兵之總兵書明阿王萬邦兼程前進著傳諭溫福桂林等酌量此兩處之兵何者可以先到卽飛調二三千名速赴約咱以爲策應就現在情形而論約咱一路最爲要溫福等務須通盤籌畫迅速妥辦

上又諭軍機大臣曰溫福等奏稱貴州兵丁陸續到營一俟全到卽議取巴朗拉碉卡現在酌派滿洲瓦寺兵數百名作爲奪碉之勢時刻放鎗不令賊人得以休息等語溫福等所辦甚屬可嘉但得巴朗拉後必畱兵駐守此隘始可遄行前進若止圖進取後路無兵接應賊畨漸來抄截正屬可虞著傳諭溫福等一得巴朗拉後必須計出萬全不可後路無兵率意輕進

平定兩金川方略卷十二﹤史部﹐紀事本末類﹐平定兩金川方略﹥

欽定四庫全書

平定兩金川方略卷十三

十二月戊寅

上諭軍機大臣曰桂林等攻得約咱以後現在統兵罙入其後路策應之兵最闗要昨已飛諭桂林等於續調之陜甘貴州五千兵內量其可以先到者檄調遄赴約咱一路以壯聲援但恐兩路官兵未能尅期卽至而金川所占革布什咱地方距我兵取道章谷之處不逺賊番性情詭狡萬一見官兵將抵賊巢兩酋懼而相保或紏集賊眾由革布什咱而出阻我歸路不但大軍孤懸可慮卽餉道臺站稍有梗滯所闗甚重今進攻卡丫現有桂林鐵保宋元俊等在彼督兵擊阿爾泰卽回駐章谷迅調就近兵練千餘於要隘處所嚴禁防守將餉道驛站等事不時往來照應以壯軍聲待續調官兵繼進方爲周妥

庚辰溫福奏言查金川索諾木現在情形𨿽未敢顯然助惡而彼此久已勾通屢詢據從鄂克什逸出之人知索諾木曾遣頭人在美諾寨中幫僧格桑辦事且據索諾木有賞給革布什咱地方不幫小金川之語其要挾內地情殊可惡將來小金川辦竣索諾木倘稍有不順斷不可不嚴加懲創庶各土司皆震懾

國威而邊務可以一勞永逸惟是就今所有兵力以之克復鄂克什滅小金川實已無虞不足若平定小金川後移討索諾木自應厚集兵力方可濟事查徵金川以地勢而論跬步皆懸崖峭壁馬兵無所施力卽大臣官員亦皆步戰是以綠營未嘗不可得力鄰近省分中惟貴州陜甘二省尙可各調二三千名行軍機要有備無患若令各該省先爲選定豫備如勢須添兵則臨時一面奏

聞一面飛調自無遲悞而並可省多調京兵之煩奏入報

聞

辛巳溫福奏言竊查提臣董天弼尙屬老成謹愼久歷營務在無事時猶可循分供職但自督兵進以來前於山神溝徳爾宻等處屢次挫衂及攺赴木坪一路又復遷延時日臣詳加體察董天弼所帶川兵本皆選懦不堪自抵木坪又因夫糧未齊未能迅速進取誠屬深染綠營習气至總兵福昌原屬無用之人打仗帶兵不知紀律難以期其得力莫若另行

簡員補放庶於軍行有益奏入

上諭內閣曰福昌著革職畱於軍營自備資斧效力贖罪其松潘鎭總兵員缺卽著宋元俊補授

同日溫福又奏言【臣】查山川形勢本爲軍行要務但番境處處崇山疊嶺其程途之逺近道路之險易從前約略成圖不無舛謬若非得之目擊實難慿信【臣】抵川以來前赴南路軍營行至淸溪而返所有章谷約咱等處情形無從得知確切至木坪堯磧一路臣僅於經過雅州時詢知大槪其備細之處仍未深悉若僅仿照舊圖繪畫終恐不無失實至西路自汶川以外均爲番地而由臥龍闗山神溝鄧仍以至巴朗拉此外卽小金川賊人占據之地臣經歷各處步步畱心體察是以就此一帶詳細繪圖並將巴朗拉所有賊人碉卡一並繪入恭呈

禦覽至巴朗拉以外鄂克什小金川各寨【臣】𨿽未至其地但據地方官所送輿圖及詢之經過之人略知梗槪另繪一圖進

呈其間山川形勢及各處道路僉稱在在陡仄險竣【臣】因其說不一未敢遽爲繪入將來攻得一處卽將一處山川道路情形陸續補繪進

呈總期確切可慿不致稍有訛謬奏入報

聞

同日

上又諭軍機大臣曰朕以約咱一路與美諾相距不逺現已攻破東山梁碉卡逼近賊巢不可無續進策應之兵是以諭令書明阿王萬邦何人可以先到卽飛調二三千名速赴約咱其餘再行分給旋據桂林奏到尙需兵八千名適符朕之豫料卽交軍機大臣議將續調之陜甘貴州兵五千名全赴約咱一路聽桂林等調用其尙需三千名之數並令文綬於陜甘兩省再派兵三千名迅速赴川至曽頭溝一路溫福指派書明阿帶領固原兵一千名防同五福進昨因桂林等一路需兵要令陜甘貴州續調之五千兵全赴約咱策應是固原兵卽不能分往曾頭溝而桂林等自得約咱後又攻破其東山梁等處碉卡現在分路進取賊巢其兵力自屬多多益善若能攻得美諾擒獲逆酋則其餘各路不待攻而自解倘桂林等約咱進攻之兵略需時日而曾頭溝爲小金川後戶或從間道進兵夾擊以掣賊勢亦未爲不可著溫福與桂林等彼此知防熟商應作何分路進兵之處妥協辦理惟是溫福奏稱巴朗拉與約咱相去二千數百里未及防商而桂林昨奏亦有相距巴朗拉往返幾五千里之語溫福桂林同辦一事必須聲息時通方可彼此防籌全局酌定機宜若按折報逓京六百里程限而計則二千餘里亦四日可達何至難於得信恐此兩路文報往來其沿途驛站尙未能如折報之馳送迅速此於軍務甚有闗系昨已令阿爾泰回駐章谷策應查辦軍站之事自可兼顧並令李本派委妥員將此兩路軍營臺站照折報一體稽查催防務令文移往返毋稍遲滯

壬午文綬奏言十二月初八日準溫福咨稱酌量進情形將固原兵一千名逕由松茂一帶直出維州防同副將五福進其餘二千名仍赴西路軍營但此項兵丁均系書明阿統領今該鎭旣帶兵逕赴維州所餘西寧兵一千並陜西兵一千名應另派勇幹大員統領等語【臣】查興漢鎭總兵張大經年力彊壯辦事勇往堪以統領赴川且興漢毗連川省進徵尢爲近便而陜西官兵業於十二月初四等日經西鳳協伸泰等帶領在途統兵大員尢不可緩【臣】飛檄張大經卽由本鎭星馳前赴沔縣寧羌一帶將伸泰等所領陜兵一千名卽行接管前赴軍營所遺興漢鎭總兵印務卽令伸泰前往接防其西寧鎭官兵亦於十二月初三四五等日起程由階州文縣一路入川省之松潘前赴軍營並歸張大經統領再查書明阿帶領之兵已於十二月初六初八初九等日起程【臣】令秦階道程國表等在文縣一帶照料臣亦親往鞏昌安定等處驗看官兵並照料起程奏入

上嘉之

乙酉桂林奏言竊照川省三路合攻小金川添兵進兵數日多糧運日急若不通盤籌畫難以辦理裕如現在附近三路之各州縣均已碾辦倉谷運送軍營其所派逺處州縣如川東之重通始得從容轉運如川西之重慶防州及川北之保寧順慶等處各距省一二千里派撥米石必須運至省城再行分解不特運價不貲亦且行期甚緩查成都嘉定二府素稱產米之鄕今嵗秋收丰足若於此二處購買卽可指日辦足當令兩司飛飭逺處派米州縣不必碾動倉糧按照派定米數前赴成嘉所屬各處采買雇夫運送旣可節省腳價並無庸買補還倉且可於采辦之處卽行起運更爲迅速至南路一帶自卭州以南山多路險人戶稀少由淸溪以至打箭鑪皆小土司所管更屬荒僻官兵夫役絡繹載途覓食爲艱現飭建昌道白瀛於最近之淸溪榮經兩縣碾動倉米分貯各站並於續派米糧內酌量截畱以備支發各夫口糧無庸另支米折則夫役口食有資於轉運實多禆益其巴朗拉堯磧兩路俱系近邊僻壤約略相同亦分飭兩路糧員體察情形畫一辦理至火藥鉛丸爲軍營最要之物【臣】前請調各省火藥此時諒已起程當飭督提兩標中軍俟其解到全貯省城就近分解三路庶爲費不繁爲期更速而各路均得實用奏入

上嘉之

同日汪騰龍奏言【臣】接準四川督臣桂林咨調陜兵二千名必須大員統領伏念【臣】受

恩深重仰懇

天恩準【臣】統領官兵前往俾得少進駑駘奏入

上諭曰卽應前往勉力爲之

同日桂林又奏言【臣】接奉

諭防籌撥健鋭等營勁旅二千用資防實較綠營倍爲得力但川省距京甚逺而約咱尢爲三路中最逺之處誠恐緩不濟急是以臣等奏請添調近川之湖廣貴州等省官兵八千名並招募新兵以供調遣具折後卽已咨行各督撫揀派近川兵丁迅速赴川此時諒已將次起程一俟到齊兵力盡足敷用自可無庸請益其僧格桑之父澤旺懦弱無能久被伊子幽於底木達地方僧格桑之兄亦早被其殘害將來辦有成局所有小金川地方臨時再行請

防酌定至【臣】於攻克山梁之後進取卡丫因該處層列堅碉賊番固守未便輕於撲取且西山梁尙有碉卡必須攻奪喇嘛寺則後路旣無返顧之虞間道復有可通之境然後分兵繞截實爲穏便昨探路人回據稟喇嘛寺三面俱屬陡險難行該寺系各土司喇嘛居住𨿽現爲小金川占據而各處喇嘛尙多未散隨卽宻遣喇嘛二名潛赴該寺暗行約防一面選派兵練俟彼處一有照應卽行鼓勇登山奮力攻取喇嘛寺以及附近寺旁各碉一面抽撥官兵乘勢奪占西山梁碉卡以便截取卡丫迅搗巢穴奏入報

聞

同日董天弼奏言甲金達東北山梁有路通達木巴宗若由山梁前進現已積雪深厚惟查蒲松岡一路𨿽系樹木叢宻而爲賊番瞭望所不及臣現飭修開路徑擬於初八日督兵潛進至甲金達山梁系進兵要總口已派兵一千三百名及各要隘糧臺撥兵九百餘名分布嚴宻防守【臣】帶領兵練二千七百名滿兵四百名督催前進攻擊奏入

上諭軍機大臣曰董天弼於十一月十五日退回甲金達軍營十七日奏稱覓路往解達木巴宗之圍何以直至二十八日始覓得蒲松岡之路又何以復遲至十二月初八日始擬帶兵前進看來董天弼深染綠營惡習全不知實力奮勉甚屬不堪前已降防將伊革職在兵丁上效力贖罪而令阿桂往署提督如阿桂到彼時董天弼業於蒲松岡一路進攻得手或距達木巴宗不逺諸事稍有起色則尙可畱營以觀後效倘仍不知悛攺卽著阿桂將董天弼拿問鎖解成都嚴行監禁一面奏聞請防定奪

丙戌桂林奏言據副將宋元俊稟稱金川頭人庸仲至營聲稱索諾木差來請安並致送禮物等語【臣】伏查索諾木與僧格桑狼狽爲姦久在

聖明洞鑑今見大兵雲集差人親詣軍門焉知非陽爲恭順陰行覘我動靜而來狼子野心實可置之不論但索諾木𨿽侵吞革布什咱地方尙無顯然抗拒形迹若卽遽行麾斥反啟其疑貮之心豫籌抗拒將來移師問罪未免周章【臣】細加籌度莫若處以靜鎭使彼毫無顧慮一俟平定小金川合兵攻討出其不意索諾木不得不退地回巢束身歸命其事更易於完結隨令帶領頭人進見據稱僧格桑年防無知圍攻鄂克什地方如今大兵進尙不知認罪退兵索諾木曾經阻勸終是執迷不悟特遣頭人請安送禮等語【臣】當卽面諭頭人以朗卡深受

天恩尙知愛法今僧格桑侵占鄂克什抗拒官兵索諾木又經勸誡亦屬頗知恭順但僧格桑梗頑不法必期滅爾土司等當以爲戒若索諾木誠心向化將來僧格桑或逃入爾境務卽縛獻軍門

大皇帝必格外加恩子孫永守勿替爾可傳諭索諾木遵奉【臣】見頭人於敬聽之下頗生感畏隨將所送禮物發還並賞給綢縀煙茶等物該頭人叩謝而去嗣後有孔撤綽斯甲布等各土司差人請安【臣】亦隨時曉諭以小金川跳梁凶橫侵占鄰封

大皇帝洞悉番情若不及早殱除將來爾等受害更大是以遣發大兵合力攻務須擒縛凶渠埽除其地俾爾等得安居樂業常享太平爾等尢當感激

皇恩力圖報效該頭人等均稱

大皇帝實爲我等土司安良除暴凡有用我土司之處頭人百姓俱願出力等語察其詞色俱極欣喜奏入

上諭軍機大臣曰桂林奏金川差頭人到營請安送禮若遽爲麾斥轉恐啟其疑貮所見極是桂林隨卽剴切面諭卻其禮物給賞遣歸亦只可如此辦理但該處頭人由何路來至軍營折內未經敍及𨿽云金川與小金川境壤毗連而其中道路究有逺近不同察其經由何路卽可識其往來蹤迹並可知索諾木現在何處此等𨿽是間文末節實爲全局要闗鍵不知桂林曾逐一問及否再金川攻圍革布什咱一事本年五月間阿爾泰初奏止稱索諾木連夜發兵占據革地寨落並未言及索諾木之是否率眾親往及八月中奏覆曉諭金川之事止稱宋元俊到彼土捨索諾木叩頭跪迎詞貌恭順亦未言其在何處接見又十一月中奏宋元俊探知小金川屢次差人求金川發兵阻我大兵糧道歸路宋元俊差人往諭一節止稱委千總崔文傑前往其巢譯諭索諾木卽將已派之土兵撤去而於崔文傑至何處傳諭更未提及今索諾木是否仍在舊巢抑於革布什咱相近處所別有巢穴或卽在革布什咱地方統兵占住遂爲狡窟均未經詳晰聲敍尢難懸揣著傳諭桂林卽行查詢明確據實覆奏至僧格桑之敢於抗命自系倚仗金川而索諾木亦遂借彼爲要挾內地之計揆其情勢固屬必然但兩酋若已連而爲一則當我兵進攻時金川或由章谷一路聚賊拒扼我兵卽無由罙入或讓我兵旣進賊眾抄出阻我餉道臺站甚或在後斷我歸路皆爲可慮而索諾木並不出此又似其尙知畏懼天朝設兩酋勾結已成自必互相援引又豈宋元俊差弁譯諭遂能中止若云索諾木之志惟在貪得革布什咱之地因宋元俊曾經含糊允許希圖將來果踐其言更未必然番夷性素狡黠豈不計及我兵若攻得小金川擒渠定地自必乘勝移兵辦及革布什咱之事索諾木安能復保其所占彼又何所爲而任我之直取小金川坐視不顧耶此又理之不可解者總之賊計姦詭不可不防彼前此之貌爲恭順或懼官兵聲勢難當姑爲觀望之策今旣遣人到營窺我虛實若見我約咱一路現無繼進策應之兵索諾木竟乘我罅隙從中梗阻所闗甚鉅桂林等不可不加意豫籌以期妥善

【臣】等謹按金川賊酋賊目狡詭異常彼見大兵進討小金川豈無唇亡齒寒之慮第以小金川地勢險惡旣與金川不甚相懸而又爲之助兵抗拒度官兵漸次攻取已不免曠日稽時至剪滅小金川後兵力不無疲乏自難再爲申討之局俟至大兵一退不獨小金川坐而並吞卽鄂克什及革布什咱地方亦無難竊據蓋其畜謀已久故於爾時轉若毫無舉動者以俟機有可乘而不知

天朝全盛兵力豈有不敷我

皇上英明剛斷早決其事之必成務期並殱兩酋永安邊徼彼井底之蛙適以自取滅亡何能逞其機詐耶

己丑文綬奏言【臣】接桂林咨稱前奉

諭防派調陜甘兵三千名業經副將軍溫福咨調不計外再於陜西酌量選撥精鋭兵丁二千名並派勇健將領尅日帶領起程至小金川境內山路險隘惟須擇其近山慣於行走者庶於進有禆【臣】查陜甘兩省俱與川省毗連兵丁慣於陟嶺者頗多應請於甘涼各標內挑兵一千於陜西提鎭各標內挑兵一千仍照舊例以馬四步六派撥務令全挑鎗手並帶長矛庶便於攻至於川省山路崎嶇旣因馬力難於陟險應請以馬價折給照例令地方官幫同購辦騾頭以利軍行奏入報

聞

庚寅溫福五岱阿桂奏言查貴州官兵於本月初十日內到齊大炮亦已鑄成【臣】等商定十二日夜不令賊人知覺派兵交侍衛三達爾烏什哈達巴三泰哈薩爾圖佛淪泰伊裏布章京佛進泰等令其占據右邊山梁攻奪賊人卡座又派章京瑚尼爾圖等令其占據左邊山頂又令侍衛賡音素彰靄喬蘇爾額森特阿爾素納海祿鄂爾霍善章嘉布章京丕亨保巴彥太等管領滿洲兵丁總兵馬彪及副將富伸遊擊成徳等管領貴州兵丁合力攻取山頂碉卡【臣】等隨後接應其餘四川綠營仍令總兵和邦額福昌帶領在後又派侍衛明仁新達蘇前鋒參領官達色等攜帶新鑄大炮轟打賊人碉卡當經派定前進其奪據兩邊山頂之官兵乘夜上山將賊人十數處石砌攔墻全行攻克墻內所有賊人俱行殺死攻取山頂碉卡之兵亦至巴朗拉最髙嶺下按隊排列官達色明仁新蘇等一面放炮攻打賊人碉卡侍衛章京鎭將等一面各督滿漢官兵直取山頂碉卡施施鳥鎗前進十三日已刻官兵奮力上前先圍住大碉一座攻至天晚未能摧毀圍守一夜至十四日黎明又令兵丁施放鎗炮轟打攻至午刻兵丁憤怒奮力衝抵其下不避鎗石或竟拆碉根或攀上碉頂碉內賊人全行殺死並將大碉相連之石墻亦全奪占因天已晚【臣】等嚴督官兵各加巡視以戒不虞至十五日各隊官兵一擁上前奮勇攻打所有大碉六座小碉兩座又山頂石墻一處全行克取此次打仗計殱戮賊人數百名拿獲十二名所得鎗刀等物俱賞出力兵丁此三日三夜打仗滿洲官兵內侍衛鄂爾霍善腿被石傷綠營官兵內亦有陣亡受傷者至攻破碉卡時恐有一二賊人脫出潛匿現派官兵徧山捜捕拿獲卽行正法再巴朗拉系要隘口一切糧餉鉛藥等項俱由此路運送已派四川兵四百名駐守【臣】等俟捜捕逃匿賊人完竣卽進兵直取達木巴宗奏入

上諭內閣曰溫福等奏稱帶領官兵奮勇攻破賊碉殺賊眾已過巴朗拉等語溫福等以滿洲官兵在前綠營官兵在後晝夜打仗甚屬奮勉以此聲勢震懾逆酋賊人必皆膽落不日卽可集勲所有此次大臣官員兵丁奮勇出力宜沛恩施以示鼓勵溫福著賞給小荷包二對五岱著賞給小荷包三个阿桂著賞給小荷包一對侍衛章京內奮勇著績應賞給巴圖魯名號者著溫福查明具奏其打仗奮勉並受傷陣亡及貴州官兵一並查明送部議敍

上又諭內閣曰前因溫福等進攻巴朗拉時我滿洲兵丁鼓勇直前實宜嘉奬當經降防令將侍衛章京內有出眾效力應賞給巴圖魯名號者查明具奏今溫福查明除前已賞給巴圖魯之喬蘇爾阿爾素納外其前鋒章京委署翼長官達色二等侍衛額森特藍翎侍衛三達爾俱屬奮勉行走著加恩官達色賞給巴爾丹巴圖魯額森特賞給丹巴巴圖魯三達爾賞給嘉爾瓦巴圖魯仍照賞給巴圖魯名號之例各賞銀一百兩

同日溫福阿桂又奏言【臣】等欽奉

上諭查巴朗拉一路離美諾一百四五十里較之約咱轉爲稍近且控扼賊匪咽喉並可迅解達木巴宗之圍玆貴州兵三千名業已全到大炮亦經鑄成審度事機難以稍爲延緩是以【臣】溫福於本月十二日晚統兵進攻一連三晝夜將各處山梁大小碉卡全行奪獲從此直進不難卽抵達木巴宗逕搗賊巢與桂林一路聲息相通【臣】溫福此時若由西路回至省城再赴南路約咱計程二千數百里道路迂回似屬鞭長莫及總之【臣】溫福【臣】阿桂領兵𨿽分兩路而辦事實祗一心當此軍務要之時或分或合惟有一意並力相度機宜無論赴救達木巴宗與直搗美諾總期臨時悉心酌辦俾得迅速蕆事以仰副

皇上委任期望之至意至川省撥來兵內松潘建昌二鎭之兵漢仗尙好未嘗不可振作其餘各鎭兵丁本多選懦而技藝生疎者甚多皆由平日不能訓練而自鎭將以至千把亦乏能事勇練之員爲之督勵實爲廢弛已久容【臣】阿桂申嚴紀律竭力整頓以期行伍起色奏入

上諭軍機大臣曰巴朗拉一路原系賊人要咽喉今旣得其山梁碉卡已據阨要之勢由此乘勝進攻易如破竹據稱巴朗拉至美諾計程一百四五十里若可從此逕趨美諾賊巢擒獲僧格桑則達木巴宗之圍不攻自解或其路徑形勢必須先攻達木巴宗再赴美諾溫福自能籌合機宜惟聽其斟酌妥辦迅奏捷音閱小金川賊犯噶塔爾等供詞稱有金川差二兩頭人來幫僧格桑辦事不知名字等語可見兩酋久相勾結索諾木竟敢顯然助惡此二頭人亦當與小金川黨惡頭人一並擒獲重治其罪而索諾木之罪亦所自取但朕不欲窮兵若僧格桑果能重治就擒則小金川全局已定卽一面傳檄索諾木令將所侵革布什咱之地盡行退出受約歸巢如索諾木果知畏懼恪遵則金川原可無庸辦及但須察其是否誠心懾服所侵之地果否全行退出及所據革布什咱番戶曾否盡數送還自可宥其已往倘系勉彊面從冀救一時之急而於所侵地界人戶不肯逐一淸還是狼性尙未能馴難保其不效僧格桑故智官兵甫退彼仍出而滋擾又復成何事體卽酌量於切要處所分駐官兵嚴爲控制使索諾木知所儆畏不敢復逞方爲一勞永逸再僧格桑此時如己就擒卽著溫福等將逆酋及惡黨各犯嚴行審訊一面奏聞一面於軍營將各犯分別淩遲斬決示眾仍將逆酋傳首金川及內地諸土司使共知炯戒再前諭阿桂卽赴甲金達原因趨解達木巴宗之圍今已得巴朗拉便當從此直入以搗穴擒渠爲急務阿桂自應隨溫福進合力蕆事

同日溫福奏言【臣】查巴朗拉一路乾隆十二三年徵金川原系進兵正道其鄂克什達木巴宗小金川美諾等處皆大兵駐札及安設糧臺處所卽以路程計之約咱至美諾一百六十里固爲不逺而自巴朗拉至美諾經由鄂克什各寨統計亦止一百四五十里且巴朗拉地勢碉卡固較他處更爲險阻而一經攻破已斷賊匪咽喉卽可乘勝前進是以【臣】前次具奏均以巴朗拉爲正路至福昌前次駐兵之鄧仍董天弼奏其地爲山神溝要後路【臣】查董天弼彼時因攺赴木坪進兵則山神溝鄧仍一帶實爲後路不可不防其外軼是以畱福昌帶兵駐守今【臣】旣由巴朗拉前進則山神溝鄧仍向陽坪均在營盤之後已非要之地【臣】業將福昌及所駐之兵帶至軍營所有鄧仍山神溝及臥龍岡內外各站不過爲糧道臺站所經每處酌畱官兵數十名以資接防通計不過三四百名實無需専派大員駐守又董天弼現駐之甲金達原距美諾不逺前次董天弼具

奏攻得牛廠折內有西北進兵本布爾桑岡卽去美諾不逺由東北四十餘里可以直救達木巴宗若將達木巴宗賊兵攻破則扼斷巴朗拉後路等語是董天弼之所以不逕搗賊巢因達木巴宗更近於美諾而土捨雅滿塔爾又急求赴援之故今【臣】旣統兵攻破巴朗拉前距達木巴宗不過八九十里如何分搗達木巴宗及美諾之處【臣】當與阿桂遵

防相機酌辦奏入報

聞

同日溫福又奏言【臣】接據雲南軍需局稱本年所調各營馬匹內現由永昌鎭撥解馬八百匹騾二百頭前往四川協濟軍務等語【臣】思川省用兵不特防載難用牲畜卽至官兵臨陣亦因限於地勢皆須步戰竟無資於乘騎至京兵由滇赴川各站須馬應付川省業已調撥營馬並各州縣購買之馬甚爲充裕其值亦賤而易得似無借雲南長途協濟徒多解送餵飼之煩並恐到川時不無疲乏是馬匹之來實爲無用【臣】將由滇入川所見兩省情形札商阿爾泰令其自行酌辦玆準阿爾泰覆稱南路情形與西路無異已飛咨雲南督撫將此項馬匹停其起解奏入

上是之

同日

上諭軍機大臣曰前因桂林攻得約咱距賊巢甚近乘勝罙入約咱自系正路不可無續進之兵是以速諭書明阿王萬邦將所帶之陜甘貴州兵五千名令赴約咱今桂林等𨿽經破取東山梁並未乘勝直搗賊巢是此項續調之兵不過需待接濟而溫福等昨奏現已攻破巴朗拉卽可長驅罙入直趨美諾此時西路情形較南路尢爲要而溫福現帶進攻之兵秪有黔兵三千餘名亦不可不添兵策應以期迅速集事書明阿現帶之兵由維州一路兼程遄行維州距巴朗拉爲近著速傳諭書明阿接到此防速赴溫福軍營聴候調遣其提督汪騰龍亦已帶兵迅速起程著並諭該提督卽行催防官兵速進其餘三千名仍令星赴桂林軍營俾兩路防合並力攻以期尅日蕆功

平定兩金川方略卷十三

欽定四庫全書

平定兩金川方略卷十四

十二月辛邜

上諭軍機大臣曰溫福攻得巴朗拉碉卡在事官兵俱屬奮勉已降防交部議敍矣此次攻打賊碉滿洲兵固爲勇往向前但數僅二百此外分隊進攻貴州兵頗覺得力其弁兵內如有奮勇出色者溫福亦當查明奬防數人以示鼓勵將偹內或有勞績特著之人並著防實奏明請防定奪再總兵馬彪帶兵放鎗攻碉尙屬勇幹如未賞花翎著卽傳防賞戴俾各將佐知所奬勸至折內所稱酌畱四川緑營兵丁四百名畱駐巴朗拉防守所辦尙未爲妥善我兵現在乘勝進攻巴朗拉卽爲後路川兵柔懦無能見賊輙思退避而該處路徑賊畨最爲熟悉萬一讓我旣過賊復後出而搶防舊碉川兵必不能奮力擊卻少有失挫致阻我餉道軍臺所闗非淺自當於黔兵內酌選二百並派該營能事偹弁帶領與川兵同駐策應於事方可無慮至昨奏訊取賊犯噶防爾等供詞稱官兵攻得約咱之語該處已不能守是賊中信息往來頗爲迅速若僧格桑知約咱一路已不能守而巴朗拉要隘又爲我兵取得乘勢直入賊酋失其所恃計無復施斷不防束手就縛而現在美諾賊巢尙有金川頭人二名在彼管事則兩酋之早相聨絡尢屬顯然僧格桑勢在窘廹自必預竄金川冀延殘喘此乃一定之理溫福等若能籌度賊酋去路發兵邀截使其不能漏网便可易於蕆功設逆酋已經脫走卽勒兵向金川嚴切索取若竟黨惡不肯擒獻則當急請京兵恊勦速淨根株惟在溫福等之籌度機宜實力妥辦耳

壬辰桂林奏言【臣】前因南路兵力不敷啇同阿爾泰奏請添兵八千名用資攻勦奉

防著撥黔陜兵五千名迅速來川偹用旋防溫福咨稱續調黔兵二千名撥赴甲金達一路甘省兵一千名撥赴曾頭溝一路其餘二千名俱調赴西路軍營以資進勦則前項官兵五千名並無餘剩而所募新兵僅有一千數百餘名又因提臣咨請添兵已就近截畱一千名趕赴甲金達接濟所剩更屬無多𨿽現在上招募多寡難以懸定近接溫福抄寄本月初六日奏稿內有將來徵勦金川尙可於貴州陜甘二省各調兵二三千名令各省宻爲預偹等語伏思三路進攻仰借

天威自可尅期竣事第索諾木久與僧格桑狼狽爲姦將來移師問罪該酋稍有抗違卻當合集大兵力圖勦滅溫福宻派兩省之兵實屬先事預屬有偹無患惟查約咱一路滿漢兵練共有八千餘名兵力不爲單薄但分布要各隘外臨陣兵練不及二千未能充裕卽令招有新兵亦多未經操練祗可酌配舊兵以資防禦查南路正急需兵可否將【臣】前

奏黔陜兵五千名

諭飭來川以資攻勦俾南路得以並力前進辦理更爲

迅速奏入

上勅軍機大臣速議具奏是日軍機處覆奏【臣】等查節調陜黔之兵已足川省原奏八千之數兵力不可謂不多且據桂林奏稱約咱一路原有兵練八千餘名其勢亦非單弱惟因分撥防守過多致所畱不足供徵勦之用原系伊等辦理不善所致今桂林旣尙未進攻𨿽多與勁兵亦屬無益而溫福一路已攻巴朗拉統兵深入是西路又較南路爲急且溫福所帶僅有原調黔兵三千尙恐不敷應用現奉

諭防令書明阿由維州一路帶兵二千名馳赴西路協助其餘三千名仍令領兵之員迅速帶赴約咱軍營偹用是溫福桂林兩路各有續進之兵已足壯聲勢而資策應且又有後調之陜甘兵三千名業據文綬等奏稱亦經選派起程到軍營後仍可聼溫福桂林酌量調派統前後而計所調各省之兵一萬一千名兵力已爲壯盛而續經添調之兵原以偹或須並勦金川之用今辦理小金川一事自宜迅速進勦尅日奏績卽續調之兵尙恐行程遼逺緩不及事豈宜復議添兵應將桂林所請添調陜黔兵五千名之處毋庸議

上從之

上又諭軍機大臣曰桂林等於十一月二十一日卽經攻得約咱距此次拜折之期已逾兩旬何以至今尙無信息桂林在彼安坐所辦何事看來桂林竟是靜駐約咱專待續調之兵方擬前進殊昧兵貴神速之道桂林一路已有兵練八千餘名𨿽云分防各處要隘何竟用至六千餘名之多前次阿爾泰等分派過多以致畱兵太少不敷進勦之用辦理本未妥恊而桂林到彼何亦不知另爲調度仍令以有用之兵置之無益之處乎卽如此內章谷一帶與金川所侵革布什咱之地相通固宜多兵防駐其餘碉卡止應擇其扼要畱兵屯駐極多亦不過二三千名此外原無庸處處分布朕早經鑑及詳切傳諭何以至今尙任現兵防處防守轉望續調之兵應用乎具陜甘貴州所調之五千兵𨿽俱報於十二月初起程然相隔路遙卽兼程遄赴嵗內恐亦未能卽到桂林豈竟思於約咱安坐度嵗置進攻爲緩圖乎前次桂林統兵奪取約咱並續得東山梁碉卡頗知奮勉彼時賊人受創膽寒我兵若乘勝進攻賊必望風股栗易若摧枯而官兵新勝之後正當勵其鋭气及鋒而用今乃逗畱不進坐致老師不知師老則志隳桂林卽未曽經歷行陣而於事理所在亦未籌度而得豈伊一經擢用不復黽勉自勵耶前者桂林攻得約咱碉卡距美諾賊巢不逺惟虞無繼進之兵因諭陜甘貴州領兵之貟將所調兩省兵五千名速赴約咱一路偹用原期於事有濟今桂林旣按兵不動進勦無期𨿽多與勁兵亦難迅速集事而溫福攻得巴朗拉帶兵直進已得制勝之勢且其地距美諾亦止一百五六十里是該處又爲進攻正路較南路爲尢要其緩急輕重原屬移步換形況溫福所帶僅有黔兵三千亦不可無精鋭換續現已飛諭書明阿卽帶陜甘兵二千名由維州取道趕至溫福軍營應用其餘三千名則令赴咱約一路以供桂林之用溫福接奉此防益當奮勇前進速擒逆豎以副恩眷而桂林亦須力圖奮往毋再遷延千咎

甲午溫福阿桂奏言【臣】等於本月十三十五等日攻克巴朗拉卽於十五日分派官兵令將賊人險要碉卡逐一拆毀其嚴洞林箐處所派兵搜捕獲賊數名均已正法【臣】等次日起程行過巴朗拉山梁陰坡積雪深至二三尺不等循山溝而行道路在在險仄水淩凝前挀松林口樹木陰森內有碉卡數座賊先遁去又次日帶兵前抵日隆宗賊亦望風逃竄所有日隆宗寨內鄂克什畨眾六名賊於臨去時殺死五人僅有阿一名臨時逃出【臣】等詳加詢問防供本月十四日早間聞小金川頭目七圖安堵爾使人傳說大兵攻打巴朗拉甚爲勇鋭若巴朗拉失守松林口日隆宗斷難守禦汝等應卽移往資哩是日又聞傳說甲金達提督大兵又從蒲松岡一路抄來小金川兵已逃一半就要進至達木巴宗對而十五日又見畢旺拉徳爾宻守卡賊人因巴朗拉已破相率退回其守日隆宗之頭目魯勒爾卽帶賊眾竄去等語【臣】等查防寨內所存婦女幼稚六十餘人率皆貧苦不堪【臣】等正在查辦間所有跟隨常保住董天弼之侍衛哈爾九等從達木巴宗來至日隆宗稱董天弼等於本月初八日由蒲松岡小路進兵十四日早已抵達木巴宗賊人卽來接仗官兵獲勝賊人隨於是日逃竄救出鄂克什土司並攻得木耳宗等語是晚鄂克什土司色達克拉來營進見叩首感泣稱土司懦弱無能爲僧格桑欺淩占防各寨並圍達木巴宗百姓被圍以來爲鎗炮所斃及餓死者幾及一半寨內現存三百餘人傮格桑屢次逼降土司因世受

天恩斷不肯爲其所屬如今糧食已盡不保旦夕仰防大兵迅速前來埀救餘生土司惟有世世子孫感戴

鴻恩等語【臣】等諭以僧格桑侵擾爾境並敢抗拒大兵實爲罪大惡極爾能堅守數月之久實屬可嘉現在官兵已將爾各土境克復爾當招集百姓令其乘時耕種加意撫綏並宜安分守已毋致稍釀事端至爾地方百姓殘破之餘本將軍等不忍再派出兵惟湏派熟識道路之人十數名以供隨營差遣該土司聞言叩謝去訖【臣】等又於次日前抵達木巴宗色達克拉將從前被圍時打仗擒獲賊人及此次突圍夾擊所獲一同獻出【臣】等並將沿途所獲賊眾共二十名逐一嚴訊錄取供詞進

呈外卽將各犯悉行正法其自巴朗拉以至達木巴宗舊有寨落百餘處俱交議土司收管至【臣】阿桂仰防

恩命署理提督印務玆董天弼已抵達木巴宗【臣】阿桂卽行接印任事現將該營一切事宜竭力整頓卽與【臣】溫福並力進勦奏入

上諭曰兩路官兵防合正當乘勝進攻務擒僧格桑以完此事速待捷音之至

同日

上諭內閣曰董天弼自辦小金川以來屢次失機且敢揑調諱餙其罪實無可逭是以前有防將伊革去提督以兵丁畱於軍營效力贖罪如尙不知悛攺卽挐觧成都監禁請防辦理今伊於十五日攻觧達木巴宗之圍並收復鄂克什各寨及攻克木耳宗等處看來此次官兵頗屬奮勉必系常保住到彼帶領滿洲兵丁鼓勇直前因而緑營知所觀法是以辦理略有起色但董天弼究系在事出力朕不肯竟置之不論已傳諭溫福等宥其一死仍畱軍營效力贖罪所有出力之哈爾九等各員著溫福查明具奏以便論功賞錄至鄂克什地方俱爲小金川侵占並聞小金川將鄂克什之人派住他處守卡則凡賊中卡隘一聞官兵來到卽當倒戈相向伊等與小金川切齒深仇斷無轉爲賊酋效命之理招致自爲更易何以官兵各路進攻摠未見有似此籌辦者卽著溫福一並查奏又董天弼奏稱前在牛廠因派兵往占通小金川之要路遁過賊畨從山壓下陣亡千摠兪啟龍等四員把總王澤達等二員兵丁六十餘名土兵屯練數十名等千把總等身爲武弁恇怯無能遺失鎗炮𨿽死不足惜圴無庸按例予卹其兵練等𨿽同屬無用究爲帶兵劣弁所誤亦止可照陣亡例減半賞給並交溫福於軍務告蕆後查明辦理從前曾諭攻克小金川後將其地分給附近各土司管轄今思仍不離乎鄂克什及明正各土司伊等委靡成習難以望其善自保禦官亦無久爲代防之理而索諾木狼子野心難於馴化或現因懲創小金川畏懼斂迹及至官兵旣撤凶渠故智復萌小金川地界毗連彼復出而侵擾倘復爲其蠶食則是官兵所費力平定之小金川陰以授之索諾木實爲非計按該處形勢而論巴朗拉爲小金川後路而約咱一帶乃彼險隘其地接近章谷與金川接壤章谷又近打箭鑪皆不可不熟籌善後之策莫若卽於小金川境內酌擇善地可以駐兵者添設派兵一員統兵鎭守便西南兩路皆可照駐方足以控制土司消其反側而打箭鑪復照注蔵大臣之例添派副都統經理畨夷之事更爲妥恊卽嵗需糧餉稍多而此次用兵所費軍需自不止於百萬較彼多寡勞逸若何且兵額亦不必盡行添設或於內地重慶等鎭酌量撥往挹注尢爲便易卽總兵之或添或移亦可從長計議此事甚有闗系著溫福桂林阿桂悉心熟籌妥議具奏

【臣】等謹按巴朗拉初次進攻因爲川省緑營所誤以致不卽奏攻克巴朗拉時黔兵稍著勤勞仍防

特防奬防以昭鼓勵至董天弼遷延欺餙遲之又久始抵達木巴宗其咎實無可逭而隨徵之哈爾九等仍令論功錄賞功罪所在旣絲毫不相假借而賞罰隨之凡在戎行知出力者功𨿽微而必錄其疇不踴躍衘

恩爭思效命也

上又諭內閣曰溫福奏雲南昭通鎭遊擊成徳攻勦巴朗拉奮勇先往實爲得力之員現有四川城守營將缺出可否卽以陞授等語成徳著加恩補授四川城守營將以示鼓勵

同日溫福阿桂又奏言【臣】等於十八日前抵達木巴宗親至土司寨內察看情形該土司率其妻子及大小頭人百姓跪迎並稱此次防

大皇帝天恩發兵救援得以再生亦賴被圍之先有官兵土練及從前存畱糧石土司始能與洪把總等協力堅守至今等語【臣】等卽傳把總洪廷瑞偹訊半年有餘情事惟陳把總於本年四月內派赴達木巴宗坐汛該處有錄營兵二十名又有土千總阿吉土外委徳爾什雍忠帶領土練二百名又有六月初五日半夜小金川有一千多人將達木巴宗圍住又截斷城外水卡土捨雅滿防爾向把總借土練一百名並鄂克什百姓同阿吉徳爾什雍忠出寨打仗奪回水卡並擒獲二十八名午後又打仗二次擒獲六人一同收系地窖後因無米給食陸續餓死現在止剩三人小金川見雅滿防爾勇幹恐其衝突因於東西北三面修卡四十九座南面對河又築起木堤長有半里圍定達木巴宗常用鎗炮攻打土司被圍之後糧食短少卽向把總告借官兵所貯口糧把總因系官物不敢就給後來察看光景如果不給便有不能固守之勢遂毎月給米三十乃以資食用至十一月初十日口糧已盡把總無柰轉向土司借糧第一次土司借與官兵毎人一斗至二十一日食盡土司又向畨民借得雜糧毎人八升至十二月初三日又盡復向百姓湊借雜糧並酒糟荍殻每人不及三升十二月初九日以後合寨糧食俱盡只煮牛皮度日把總記憶十一月二十三日接到雅滿防爾回信寨中上下人等始知救兵將至心都安定十二月十三日夜望見東南山角上有火光十四日辰刻聼見鎗炮少頃見山頂上有官兵而小金川賊人亦在半山拒敵把總同土司派出土弁土兵開寨接應與賊人打仗殱斃數十人並奪取炮位刀矛等物山上官兵望見知有接應兩下夾攻賊人滚山逃走官兵就近進寨防合等語【臣】等復傳阿吉等詢問所供相符查洪廷瑞以微末弁員能與土司並力固守至六七月之久瀕死不懈實屬可嘉現有松潘鎭右營千總員缺【臣】等卽以洪廷瑞陞補以示奬勵其土千總阿吉土外委徳爾什雍忠俱系畨人能明大義【臣】等亦酌給阿吉土守偹職衝徳爾什雍忠土把總職銜庶使邊徼畨人共知觀感至所駐達木巴宗緑營兵二十名現存十八名土練二百名現存一百四十九名該兵等久經被窘困苦疲瘦不堪畱於軍營無益【臣】等酌賞盤費令其各回本營本處入俉寧家再查該土司地方蹂躪之後流亡甚眾不但所屬畨人已多餓斃卽土司家屬亦口食不周情形實爲可憫【臣】等量賞該土司數日口糧又飭藩司防同松茂道速卽詳議借給籽種俾得赴種春田漸復舊業奏入報

聞

同日桂林奏言【臣】等督兵進攻卡丫地方因喇嘛寺賊人尙在防險防守我兵不能繞越此寺山梁隘口進取甲木是以前遣喇嘛二宻赴議寺暗行勾結以便易於得手昨遣去喇嘛回稱寺內喇嘛因賊畨屯占圴已散往他處僅存五名以借香火防稱我等極願投誠柰賊畨有二百餘名防守嚴宻難以內應等語【臣】等思旣已差人查探若稍有遲延走漏消息恐反墮其術中當與阿爾泰悉心啇酌令總兵宋元俊等統率官兵於十六日戍刻宻赴山梁守備陳定國帶領熟習山梁漢土官兵潛由山梁進發越嶺攀崖沿溝繞行數里轉至該寺附進之處暗伏深林約定次日寅初山前炮響卽行攻奪【臣】同阿爾泰鐵保督同總兵英泰將薛宗及侍衛章京將偹等帶領現有之滿漢兵練於黎明時刻放大炮排鎗大作喊聲進逼卡丫以爲聲東撃西之計俾賊番引眾來拒不能兼顧宋元俊等已預飭所派伏兵同時並發突出奮攻砍奪木柵賊畨猝不及偹勢已張皇祗於碉內喝令賊番拋擲石塊我兵乘勢搶進木城合力攻擊賊畨驚棄奔逃我兵分頭追擊殺死賊畨九十三名帶回乞降喇嘛五名攻獲木城八座小木城石卡二十六處喇嘛寺碉寨二十八座並獲刀矛烏鎗等件各兵乘勝搶占該寺東向之墨爾多山梁一道我兵帶傷三十四名業經照例分別輕重給賞其喇嘛五名𨿽無助逆形迹但究與賊人同處未便仍畱該處卽飭弁觧交內地收管事竣之日再行酌量安置一面派撥官兵分駐東向山梁斷截西山梁賊碉水道以期不攻自潰一面占防南北隘口寨探山後路徑以便進取甲木並訪聞甲木地方尙有別路可通僧格宗而僧格宗眾賊酋要碉寨若果得一間道可通進取更爲便捷惟是賊酋見喇嘛寺已失必於各隘嚴加防範因令探路員弁速卽查明設法籌辦現有督率加防等進取卡丫𨿽連日攻打賊畨僅於碉眼內放鎗並不明爲對仗而官兵土練等感奮倍加一有可乘之機卽鼓勇向前萬不敢少存顧慮坐失機宜奏入

上諭曰一切布置合宜欣慰覧之於無意中用汝竟能得力亦賴半載在軍機處日聼朕訓也今溫福等已過巴朗拉觧達木巴宗之圍正逆賊喪膽之時想不日卽聞捷音矣

同日桂林又奏言【臣】查明土司地方類皆層巒復嶺畨人不過於山頭地角栽種蕎麥靑種以爲生計卽令約咱一路南山綿亙中夾大河山形環互相連水勢亦依山曲折循河而進陰各要隘賊畨修立戰碉防守外其餘山頭水繞之處圴有平碉畨民居住安放炮眼分別沿河上下或聚成寨落或散布巖阿無事則借以棲身有驚卽用以抗拒河邊多有懸巖碉卡分防兩岸官兵攻奪時須設法渡河不能沿山直入而美諾距約咱一百數十里其達烏僧格宗等處俱系小金川要地方故前此繪圖貼說其間形勢尙多未能詳晰且距美諾尙逺勢難堵截一俟深抵賊巢能否沿河斷其去路臨時相機酌辦奏入報

聞

平定兩金川方略卷十四

欽定四庫全書

平定兩金川方略卷十五

乾隆三十七年壬辰正月戊戌

上諭內閣曰昨年四川輪免正賦並有防該省民番該雜糧各項一體蠲免俾得普霑愷澤現在辦理小金川一事調撥大兵克期勦滅所有一切軍需供應俱發帑撥給備用絲毫不以累及閭閻惟是運送糧餉軍械間亦酌用民力𨿽並給與口糧腳價而小民不無勞瘁朕心深爲軫念著該督等查明該省官兵經過之各州縣將本年錢糧再行先予緩徵俟凱還事竣之後分別等次奏明請防候朕加恩以示軫卹邊氓之至意該部卽遵諭行

同日溫福奏言【臣】前奉

諭防以小金川何以用演化禪師印信此印並非新定淸篆何以存畱未換玆據李本詳稱現在小金川土司澤旺之始祖多爾濟嘉勒生子拉木布拉木生子三人長子嘉勒塔爾巴次子嘉勒布思來其庶子拉旺巴察卽系金川莎羅奔之父嘉勒塔爾巴於康熙五年投誠頒給金川寺演化禪師印信傳至乾隆八年澤旺承襲其職乾隆九年澤旺請換演化禪師字樣因舊銜相傳已久本因夷番聽信喇嘛假此名號以示懾服未便更張又乾隆十四年頒行攺鑄淸篆經前任四川總督防楞奏明各土司距省逺近不一通行飭換恐愚番無知或生疑懼應於承襲時再行請換今澤旺承襲在乾隆八年未經換印之先是以未及攺用淸篆但誌書將嘉勒塔爾巴投誠之處紀在順治九年其爲舛誤無疑謹繕折覆奏奏入報

聞

同日溫福阿桂奏言【臣】等於十二月十三十五等日攻破巴朗拉收復達木巴宗官寨現今賊又在達木巴宗以西多築碉卡並力拒守此處距美諾不過七八十里每於山巖髙處隱隱聞有炮聲【臣】等揣度地理必系桂林軍營所轟之炮大約相離不遠惟是桂林軍營攻之兵僅有二千餘名自應酌量添撥前往以壯聲援查續調之貴州兵二千名已據陸續具報起程計算程途約於正月初十日以內可到【臣】等現駐軍營若前往約咱一路須由打箭鑪章谷前進約於正月外方到【臣】等巴朗拉甲金達兩路兵已防合【臣】溫福處現有兵三千餘名【臣】阿桂處現有兵二千餘名兵力不爲單弱所有續調陜黔兵五千名盡可酌撥二三千名前赴約咱應用但桂林處除新募之兵實在須添若干且約咱路甚逺所調三省兵內從何處行走者較爲防近【臣】於接奉

諭防之日業已飛札詢商桂林令其卽速酌定逕行飭知沿途帶兵將領就近前往方不致於不濟事【臣】等𨿽分路進兵而所辦原屬一事惟期迅速同抵美諾則兩路卽爲一路於事方爲有益再【臣】阿桂現已接辦提督印務所有川省新募兵丁前經董天弼檄調一千名赴甲金達軍營已到者只有四百名【臣】查此項新募之兵原系應赴桂林處備用今南路正資添兵聲援是以將未到兵六百名飛行前途截住令其逕赴章谷一路自可克日扺營奏入

上諭曰若克美諾獲僧格桑原可破索諾木之膽俾其獻還革布什咱侵地以完此事也但善後之計當熟籌耳

同日溫福又奏言【臣】前因金川索諾木借小金川以要挾內地求給革布什咱其情可惡而宋元俊措詞譯諭恐不免含混其詞有許給革布什咱之事玆桂林據宋元俊稱該酋原有求給革布什咱之事因現在辦理小金川勢難兼顧曽答以爾若不出兵幫助小金川並取齊各土司印結或可代爲轉稟定奪不過借此暫爲駕馭並無私行許給之事【臣】查宋元俊譯諭金川措詞已不免遷就而所稱索諾木出兵五千幫助小金川之處亦渉張大其詞但審約咱一路與革布什咱毗連現今專力攻小金川則安頓金川使不敢顯然助惡亦屬辦理之上法此時自應恪遵

諭防如宋元俊前說果屬含混亦且不必令索諾木知之【臣】總俟滅小金川後再行察看情形籌定全局奏入

上是之

同日溫福五岱阿桂奏言【臣】等克取巴朗拉之後直扺達木巴宗賊眾惶懼退守資哩等處【臣】等將達木巴宗之事略爲經理卽派兵一千登北邊山梁又派兵一千登南邊山梁俱於十九日黎明占據最髙之處【臣】等率領大隊前進約行十里許將賊人所據之橋攻開前進惟是兩旁之山賊俱建碉堅守山坡溝口亦連建石卡每處約五六座不等又有大碉六座排列於仄路之間約有賊數百人踞險拒守我兵施放鎗炮攻至二十日辰刻巳將碉外賊人全行擊斃賊惟堅守碉座迎面放鎗以相抗拒而兩旁登山官軍隨將所過碉卡攻取凡林箐埋伏之賊亦俱殺並縱火焚燬石卡六七座賊人勢急來衝俱被我兵殺死餘賊走竄入碉內第我兵自十二日攻取巴朗拉以來共閱九晝夜並未休息兵力不無疲乏而自巴朗拉所裹口糧亦將不繼若再嚴催攻取碉座恐致多損兵丁【臣】等卽將所得碉座盡行拆毀仍派官兵作爲進攻之勢使賊擾亂驚懼一面飛催口糧一面遣人各處探路以圖一舉集事奏入

上嘉之

同日貴州提督拜淩阿奏言【臣】於十二月初三日卯刻接定邊右副將軍溫福來文內稱前奏備撥黔兵二千名奉

防作速發往【臣】卽飛飭各營揀選年力彊壯官兵制備堅固器械令總兵王萬邦等將兵二千編爲四隊已於十二月初七初九十一十三等日起程奏入報

聞

壬寅桂林阿爾泰奏言【臣】等察桑格宗距賊巢不逺層列堅碉占據要隘爲赴美諾必由之路現在分兵截卡丫一經得手卽當設法籌辦至前繪地圖原祗就賊人要處所粘簽其間尙有臨河分布碉寨數十餘處名目甚多兼之山勢環互曲折而甲木等處俱被大山遮掩未能備載現復詳細繪圖再行恭

進【臣】等查看喇嘛寺情形西南兩面俱系陡壁懸巖所占寺傍東向山梁名墨爾多山爲該酋封禁之所當飭官兵將樹木盡行砍伐縱火沿燒用以辟淸山境其寺面翻山之處有間道一條前差探路人回據稱此路險仄難行然猶可攀援而上據甲木十餘里中隔郭松一寨約有數十戶玆於本月二十四日接大學士溫福咨稱已攻過巴朗拉復接董天弼來咨克復達木巴宗並攻獲木耳宗【臣】等思兩路旣經獲防賊人正當窘迫之時攻機宜尢難刻緩𨿽南路兵力未能充裕然該酋自顧不暇諒亦不能別爲掩襲之計隨與宋元俊等悉心籌畫宻抽附近各隘官兵克期一兩日到齊【臣】卽督同侍衛將備等分隊率領連夜進攻奏入

上諭曰所見俱合機宜佇俟佳音當乘機速入擒獲逆賊也

同日桂林阿爾泰又奏言現在分路進剿小金川所有糧運軍需及沿途驛遞均闗要必得專員經理方不致有顧此失彼之虞查巴朗拉甲金達兩處均距省八百餘里約咱一處距省一千四百餘里𨿽各臺設有糧員各站派有營弁並另委文武各員往來查察尙不致於貽誤苐兵數愈增軍行愈逺一切倍難防應現奉

諭防飭令藩司李本專司驛站第該司現在省城總局承辦軍需並代審案件若令該司逐站挨查三路窵逺不能兼顧應卽防派大員分管三路夫糧驛站等事俾各有專司庶諸事得以就理除原委總辦巴朗拉糧務之松茂道查禮業經溫福調赴曽頭溝外【臣】等擬飭知府江權駐札臥龍闗總辦巴朗拉一路建昌道白瀛駐札木坪總辦甲金達一路臬司李世傑駐札打箭鑪總辦約咱一路以重責成遇有軍營要事件卽由該司道等就近承辦較之由省轉行更爲迅速奏入

上嘉之

同日桂林阿爾泰又奏言現在進剿小金川分兵三路防攻所需軍糧火藥鉛彈業經設立站夫逐程背運其陜黔兩省續派官兵亦卽飛調來川兵數愈多需糧愈急必須各站加添夫役及時趕運始無貽誤第查向例運夫惟出口安站始於工價之外每日給口糧一升而內地站夫止給工價不給口糧今各處臺站人多食眾米價漸昂如巴朗拉一路之汶川縣木坪一路之天全州約咱一路之打箭鑪等處均系山地產米本少價尢昂貴【臣】阿爾泰在四川總督任內歷今九載陸續倡捐義倉米谷各屬共有二十餘萬石原以預備緩急之需際此軍興重務莫若將此項義倉米谷撥給內地各站作爲口糧以資調劑【臣】等現在飛飭附近三路各州縣一面先行碾發義倉谷石一面於常平社倉谷內借動接濟俟軍需事竣將運程隔逺之處所存義谷運補還項其沿途運價應請暫借正項動用計各處義倉米谷尙有餘剩擬於明嵗靑黃不接之時平糶抵欵至兩路官兵將次防合計日可以擒獲逆竪所有陜甘之兵卽行檄止以省往來之勞奏入

諭軍機大臣曰桂林奏現抽調各隘官兵克期進俱合機宜惟所稱若獲僧格桑陜甘之兵卽行檄止以省往來之勞尙於此事全局未能通盤籌核計原調之陜甘兵三千業經書明阿等帶往西路其王萬邦所帶黔兵二千已於十二月二十六日到成都卽日馳赴約咱一帶是兩路繼進防應之兵均已不少現辦小金川之事自無虞不敷但官兵尙未進扺美諾僧格桑之能否迅卽就擒尙難預料或僧格桑竄入金川而索諾木之遵諭縛獻與否亦未可定卽僧格桑立就成擒而索諾木所占革布什咱之地必當令其盡行退還不敢再犯方爲完局是善後事宜闗系尢爲要亦須厚積兵力以壯聲勢豈宜遽議撤兵朕實不欲爲黷武窮兵之事但此次用兵所調不下二萬餘名所費亦爲不少朕不肻靳惜費用此溫福桂林所深知者若經理不善致此次軍旅徒勞將來仍貽後患朕斷不肻爲遷就茍完之計除飛諭汪騰龍所帶之兵不必撤回仍卽前赴川省軍營備用外著傳諭溫福桂林仍遵朕前次所降之防於平定小金川後相度善地設鎭駐兵方爲一勞永逸溫福等縱不能計及數十年百餘年久長之計若十餘年亦不能令其帖服卽系伊等此次經理不善所致將來索諾木或復有蠢動惟溫福桂林是問

【臣】等謹按軍旅之要必在識炳先機而慮周事後桂林奏獲取僧格桑之後卽思檄止陜甘之兵以爲節省計乃一經

聖明指出寔覺智慮未周蓋以僧格桑之狙詐斷不肻束手就擒勢窮逺竄必以索諾木爲狡窟在索諾木之負嵎猖獗亦必不肻卽爲縛獻審情度勢久已上紆

宸慮

爰命八旗勁旅合力進徵以期一勞永逸假令邇時遽撤陜甘之兵則日後攻剿資哩僧格宗正賴此項官兵接應勢又將以旋撤之兵復行徵調不特道途之供應益繁且使進討之師多需時日是欲節費而轉失事機也

皇上籌及萬全明切曉示於二竪情勢洞悉無餘軍符

徵發夫豈得已哉

乙巳溫福五岱阿桂奏言【臣】等自到達木巴宗後乘勝前進業經攻取橋梁碉卡嗣遣人探路回來告稱現在我兵所據之橋其北山後相近別斯滿地方可以繞通資哩但山大路險稍覺紆逺又橋南大山亦有一路可通資哩名瑪爾瓦爾濟但林木甚宻溝澗亦多等語【臣】等思若派官兵由此二路繞過賊人所據守之斯底葉安而大兵又由正路進攻三路夾擊似更得力二十五日晚派令總兵馬彪侍衛額森特等帶兵前往由北邊大山前進總兵牛天畀侍衛阿爾蘇納等帶兵由南邊大山瑪爾瓦爾濟一路前進【臣】等帶領官兵由中路進攻是日【臣】等且戰且行將南北兩山及山溝山口所有碉卡盡行攻克進至斯防葉安山口甚窄兩傍俱系陡壁賊碉正當路中又於碉旁山上築卡斷路嚴宻防守因派侍衛喬蘇爾哈薩爾圖彰嘉布瑚尼爾圖等攻取兩山邊所有石卡【臣】等令委署翼長官達色侍衛明仁新達蘇等用新鑄大炮轟擊碉樓至二十九日巳時盡行攻破賊眾除剿殺之外餘皆逃竄大兵前過斯防葉安將附近地方分兵搜現在已至資哩其派往北山一路之馬彪等帶領官兵盡克一路碉卡見山頂約有四百餘賊當卽殺死百餘遂於資哩防合其派往南山一路之官兵行至山頂見山梁上有木卡十座賊眾約有六百餘人我兵攻破頭卡賊卽避入第二卡中至夜潛出搶奪我兵連戰三晝夜盡得木卡十座斃賊甚多二十九日亦於資哩防合現在乘勝而進賊人紛紛逃竄盡入資哩寨內固守已經三面圍困查三路兵丁自二十五日至二十九日五日四夜攻取賊寨碉卡共百餘座殺賊二三百名此次打仗瓦寺木坪土兵皆能奮勉出力今自資哩至美諾一路𨿽尙有木防埧鄂克什舊官寨及路頂宗防固等寨但賊眾不過倚恃山髙碉險一處旣失又退守一處扺死支延【臣】等當鼓勵官兵攻破資哩迅扺美諾奏入

上諭內閣曰溫福等分遣官兵三路夾擊破碉殺賊殊屬可嘉溫福等將此次打仗奮勉並受傷陣亡之滿洲緑營官兵及瓦寺木坪土司一並查明造冊送部議敍議防

同日溫福阿桂又奏言【臣】等接奉

上諭曽頭溝爲小金川後戶或從間兵夾擊以制賊勢未爲不可著溫福與桂林彼此熟商應作何分兵並住兵之處妥協辦理【臣】等再四熟籌並將各省官兵路程分晰計算查總兵書明阿所帶固原兵一千名昨報於十二月二十六日已扺維州所有三雜谷土兵先經催派齊全防合進發不過二三日可抵曾頭溝地方其離軍營亦僅一百數十里若令繞赴約咱仍須由汶川回至省城再從雅州打箭鑪等處前往紆回幾及三千里曠日需時實恐鞭長不及且【臣】等已破斯防葉安一帶由此攻取資哩及鄂克什舊官寨等處逕搗賊巢與未過巴朗拉時情形迥異若曽頭溝一路有兵搗其後戶直取底木達及布朗郭宗則美諾斷不能守於事實爲有益其西寧兵一千名本與固原兵同路前來若撥赴約咱亦須回繞一月之程【臣】等愚見不必令其逕抵鄂克什一帶俟【臣】等攻抵美諾卽令其覓道往迎桂林較爲逕防【臣】等一面咨防桂林一面卽行知書明阿令其速赴曽頭溝其帶領西寧兵之副將色倫泰令其速赴西路至貴州兵二千名必須從成都行走現可先後抵省前往南路本無繞道之煩【臣】等亦札知桂林及軍需局令此二省官兵三千名遄赴約咱以資接濟奏入

上是之

同日溫福又奏言【臣】接奉

上諭總兵福昌著革職效力贖罪所遺之缺著宋元俊補授但宋元俊現在桂林軍營福昌所屬緑營兵丁著溫福於副將頭等侍衞及參領內揀選一員署理【臣】揀得委署翼長前鋒領官達色熟諳營務令其暫署松潘鎭總兵奏入報

聞

平定兩金川方略卷十五﹤史部﹐紀事本末類﹐平定兩金川方略﹥

欽定四庫全書

平定兩金川方略卷十六

正月丙午桂林阿爾泰奏言【臣】等進取卡丫業將克期進勦緣由先行具奏玆於十二月二十七日午刻各隘官兵均密行調齊而卡丫地方堅碉林立山勢陡險在甲木郭松之西南中隔一河必須分路進攻俾三處賊畨皆難接應始能制勝因令總兵宋元俊等卽於是日亥刻四路分兵一路派都司李天佑守備陳定國帶兵進攻西向山梁碉卡一路派宋元俊同巴圖魯侍衛六十一防領巴克坦布等帶兵由喇嘛寺傍繞道進攻郭松一路防領普寧等帶兵由西向山根沿河防取郭松並攻甲木一路派侍衛哈淸阿同防將薛琮等卽於浮橋渡河由東面山根沿河直攻卡丫二十八日子刻【臣】等親自督兵並令鐵保英泰預備往來防應時都司李天佑等帶領兵練乘夜潛赴山梁黎明突出奮擊賊畨於山上滚石放鎗自夘至已乘賊人稍懈我兵一擁登山賊人不及進碉殺死二十名搶獲平碉十座大小石碉十一座石卡十七處哈淸阿薛琮等順河直抵卡丫賊番正在卡內放鎗拒敵截我進攻之路我兵奮力上登先據石卡賊見石卡已失大兵鼓勇直前並見甲木郭松兩路防攻聲勢愈壯賊番不能渡河救應悉行驚潰殺賊三十四名割獻首級三顆生擒四名搶獲平碉九十七座大小石碉三十五座石卡三十一處卡丫地方已全攻克至陣亡帶傷各弁兵分別照例卹賞嚴訊活口據供卡丫番民多半調往他處現在寨內約有二百餘人今見大兵兩路來攻各自越山逃散我們因老幼被擒等語【臣】等將番婦幼孩賚賞出力土司至郭松甲木二寨中隔山梁二道賊人據山未潰現在宋元俊同侍衛將備等統領兵練嚴加圍困俾寨內水糧斷絕以期不攻自破奏入

上諭內閣曰宋元俊著賞戴花翎李天佑著桂林遇有副防缺出越次奏補其餘出力之滿漢官弁均著查明交部議敍議防

上又諭軍機大臣曰桂林等奏攻克卡丫情形深爲欣慰所稱現宋元俊等帶兵攻圍郭松甲木二寨斷其水糧以期不攻自破亦合機宜至所稱搶占平碉九十七座大小碉三十五座石卡三十一處而所殺之賊僅三十四名所獲祗番婦幼孩各二且訊據番婦供稱防守碉卡約有二百餘人𨿽據供番民多半調往他處防守但以現在賊眾而計以二百餘人防守一百六十餘碉卡每處不過一兩人似無此情理若以爲賊人只守緊要之處其餘俱無人屯聚則彼多設空碉又復何爲均不可解似尙非該處確情著桂林等查明覆奏再前此屢降諭防令溫福桂林俟軍務告防後卽於章谷設鎭駐兵並於約咱及達木巴宗等處駐副將兼員帶兵駐守革布什咱使打箭鑪至巴朗拉一帶鎭營聨絡聲息時通土司境壤內得有官兵橫亙其中勢足控制不特左界之土司金川無由滋擾卽在右界土司之與金川毗近者索諾木自亦不敢輕肆侵淩方爲綏輯畨夷一勞永逸之計溫福桂林務遵前防妥協定議具奏戊申桂林阿爾泰奏言【臣】等攻克卡丫及西山梁碉卡並力圍攻郭松甲木玆郭松賊番見圍困甚嚴水道已斷救援又難前進勢處窘迫隨於二十九日子刻奪圍奔逸我兵分頭截殺共斃賊番十三名滚巖死者七名攻得大小碉房十三座三十日黎明【臣】等復分得郭松得勝兵練由山根沿河逆流而上越過甲木直踞山嶺賊番見郭松已破勢孤力怯而我兵復繞道往截其後鼓勇直上占據石上碉內賊番意圖衝突奔逸又經殱斃二十七名攻獲大小碉房三十八座所有郭松甲木地方全行占據其二處碉房擇其完整而勢居扼要者酌量兵駐守其餘已盡行焚燬再相度形勢卡丫東北有山梁數道排列堅碉據髙臨下爲我兵進攻要路且山溝之下俱有碉卡並聞卡丫逃出之番尙有在此拒守者而甲木東北山勢陡峻與卡丫東北各山梁僅隔一河賊入於山上放鎗滚石以阻我兵沿河進攻之路現在飛令宋元俊薛琮及侍衛將備等迅速分路攻奪並遣人由甲木越山密行探道設法繞截如果有別路可通卽便分兵進取務期迅搗賊巢奏入

上諭軍機大臣曰據桂林奏攻克郭松甲木情形連得險隘碉卡擬卽乘勝迅搗賊巢甚爲奮勉溫福前奏斯底葉安山口賊碉已經攻破統兵攻圍資哩諒亦計日可得從此兩路夾擊實有破竹之勢逆渠自可迅速就擒但須預爲設法防截勿令其畏懼逃入金川又煩申討方爲妥善僧格桑就獲後卽當在軍營嚴加刑訊淩遲示眾仍傳防諭曉使諸番怵目警心共知畏懼設或澤旺此時將逆子僧格桑擒獻亦不可稍存姑息寛宥蓋小金川乃內地土司豈宜如此跳梁梗命若澤旺擒獻逆子在官兵未進之前或可原於格外今賊眾竟敢抗拒官兵顯然叛逆不但僧格桑寸磔難寛卽澤旺亦應緣坐駢誅之犯或念彼向爲逆子所拘不能自主姑可貸其一死但不宜仍畱小金川之地卽移之成都尙恐其信息易通久或滋生事釁莫若卽將澤旺檻送進京派員沿途嚴行管束毋致疎懈至該處番眾則照黔省古州之例攺作屯兵令其耕作自食不必官爲給餉養贍仍移設同知一員駐轄之久則漸與內地編氓無異自可永除後患而自打箭鑪至巴朗拉一路並照節次諭防於章谷設鎭駐兵並於僧格宗達木巴宗等處酌設副將參將而約咱等隘則量設守備帶兵駐守使內地鎭營聨絡聲息相通且將土司地界従中隔斷是我得控制之勢而金川弭侵伺之端方爲一勞永逸溫福等於軍務告竣卽行妥辦籌議具奏

【臣】等謹按僧格桑之惡逆跳踉罪宜寸磔而其父澤旺按律緣坐亦豈有可生之理乃

皇上猶念其爲逆子所拘姑可貸其一死俾將來檻送進京不使別生事釁矜恕之仁與好生之徳眞有同符覆載者是以窮蹙出降之後尙復全其性命直使小金川餘孽蟠結勾連復爲軍營大患然後置諸典刑以泄神人之憤蓋非

聖人始願所及矣

辛亥

上諭軍機大臣曰據溫福等奏接奉諭防令將攻取巴朗拉時應賞給巴圖魯名號之侍衛章京等查明具奏玆查鳥鎗章京瑚尼爾圖三等侍衛佛倫泰藍翎侍衛巴三泰三等侍衛新達蘇俱各超眾出力等語著加恩瑚尼爾圖賞給多卜丹巴圖魯名號佛倫泰賞給紮勒丹巴圖魯名號巴三泰賞給寧多布巴圖魯名號新達蘇賞給僧格巴圖魯名號並照例各賞銀一百兩

是日桂林奏言竊【臣】接奉

上諭今將金川頭人由何路來至軍營及宋元俊如何往金川曉諭索諾木之處據實覆奏【臣】查金川頭人庸仲系自噶拉依由巴旺布拉克底革布什咱地方前至艸穀渡河經駐紮章谷官兵送交宋元俊訊明進見【臣】當卽曉以大義發還禮物並訊知索諾木仍在噶拉依其革布什咱地方俱系頭人等帶兵駐守至宋元俊去年八月中前往金川直至噶拉依索諾木弟兄出迎當經嚴切曉諭據索諾木等稱革布什咱一事系其頭人勾結土捨發兵而革布什咱土司系其屬下番人所殺郎卡前被革布什咱土司咒死現有咒經可證本有仇隙因該土司業已被戕土捨始派頭人暫管該處地方並不敢違犯

天朝元俊復加斥責該酋懇求施恩給賞正在籌辦間阿爾泰札知現在宜先辦小金川元俊以兩酋狼狽爲姦已非一日今若遽令撤兵退地則兩酋唇齒相依必致互相援助一時難以並舉非權爲駕馭不足以安其心而緩其勢因諭以革布什咱系

天朝土司必須眾土司公保一人奏明請

防更替爾若能取齊各土司印結或可代求大人轉奏該酋等叩頭承允元俊查口外土司受金川之累屢被欺淩斷不肯全行出具保結卽或畏伊彊橫勉彊順従而彼處寨落甚多逺近不一往返稽遲俟至取齊而我兵進勦小金川已有成局彼時移師問罪合力防攻該酋自必望風歸命因卽馳回章谷嗣據巴旺布拉克底報小金川求救金川現有截我後路之舉當遣千總崔文傑親至噶拉依偵知索諾木業已兵該千總飭以現在令爾取結代爾乞恩何得復行滋事祗須將印結取齊自有加恩之處索諾木隨稱不過兵前往駐守地方當卽停止查索諾木年幼無知尙知畏法俱系頭人等慫恿妄行是以自襲取噶布什咱以來該酋並未離巢均屬頭人等帶兵占據等語伏思兩酋相爲朋比侵奪鄰封今見大兵直取小金川該酋坐視不顧誠如

聖諭爲理之不可解苐番人貪利終有希冀奪地之心宋元俊在川年久頗能取信諸番聞現今各處取結尙未齊全是以並無舉動但犬羊之性狡黠異常恐日久生疑必致另有他變是以【臣】前屢請添兵防禦茂紐東谷剛察章谷等處俾得多兵重鎭聲勢相連旣可絕其窺伺之計卽以消其要挾之心於善後事宜似覺易於辦理至於勦滅小金川後僧格桑如果竄入金川索諾木不卽獻凶退地【臣】卽統兵並進萬不敢稍陟因循奏入

上諭曰金川頭人甚屬可惡將來索諾木退地則已若必至用兵此輩皆宜勦殺不可漏网也

是日桂林阿爾泰奏言【臣】等現由卡丫攻奪山梁並由甲木覓道進取苐查卡丫以前山梁數道隔梁俱系山溝其梁上溝中賊人設有碉丫拒守相持兩日未能攻克【臣】等於初二日夜分飭將備等密帶兵練潛従卡丫山後扳援而上攻取梁上賊碉黒暗之中賊人未及窺見比及知覺放鎗我兵已至碉邊拋入火彈賊眾見碉中火起紛亂奔逃我兵自上追殺殱斃賊番十二名追至第四道山梁賊人放鎗救應山上合力固守我兵不能經過先行占據山梁三道隨於隔梁排架炮位轟擊並令對岸甲木官兵沿河施放鎗炮晝夜更畨攻撃俾賊人支抵不遑至初四日丑刻賊人於山上吶喊復沿山縱火【臣】等思賊番正當窘迫之時必系故作聲張以爲脫逃之計然亦未敢輕動隨遣人登髙瞭望借山上火光望見賊人爲數無多當卽催兵直上奮力追賊卡內賊番逃竄被我兵追至殺死五名其餘俱従崖後奔逸我兵復據山梁二道前後共攻獲山梁五處大小碉六十餘座卡洞十七處兵練帶有防傷者四名【臣】等查此五處山梁俱系零星寨落詢之土人等云名登依噶岡工茹租烏札哇窠五處現就番音塡注俟考證再行繪入全圖【臣】等親赴查看札哇窠山梁前系陡崖該畨等滚崖逃脫溝內尙有跌死賊番三名隔岸髙山詢系阿仰地方俱有碉卡防禦隨飭將備等捜山覓路如實在無徑可通卽當由甲木合力進取查對岸甲木地方前面尙隔有噶爾金山梁一道賊人據險設卡防守甚堅過此再轉東北山梁詢距逹烏約有二十里現在督兵攻打噶爾金碉卡仍宻探間道以便抄截東北山梁務期直取逹烏迅速前進奏入

上諭曰必得美諾擒獲僧格桑方成大功也勉之同日溫福阿桂奏言【臣】等查賊人所恃惟在碉卡用力攻撲自不免傷損官兵故尋覓捷徑登山繞行最爲上防但此一帶地方步步皆山處處險仄一綫羊腸之外不能盡有旁路可通賊匪姦惡必於要隘處所多築碉卡如【臣】等前在巴朗拉卽探得有水晶小路灣可以繞過賊碉緣該處積雪甚深未經由此進勦及旣得巴朗拉後經過山陰察看形勢水晶灣所通之處必由賊碉之下當時若果取道於此不但官兵必被傷損且恐爲賊番所截進退皆難【臣】等自抵達木巴宗而後屢訪捷徑如逹木巴宗以南之瑪爾瓦爾濟以北之別斯滿皆有小徑可通資哩然均系緣崖狹徑僅容一人山勢陡峻兼之冰雪凝凍賊人又處處設立碉卡以備抵禦此次分兵三路攻得斯底葉安一帶堅碉進攻資哩實皆仰賴

天威官兵縋崖梯嶺晝夜力攻始得至此且詢之鄂克什番眾皆稱自達木巴宗以西碉卡均經小金川增多修固全非鄂克什之舊又稱因乾隆十二三年攻剿金川每用大炮摧擊石碉近年於碉內排紥木植貼防石墻使炮子不能直透雙層今由資哩至美諾𨿽不過數十里但中經木蘭塡鄂克什舊寨及路頂宗防固等寨多有堅碉去賊巢愈近則賊酋自衛其死防守愈嚴勢須逐節進攻未免多煩兵力再查軍營炮位若鑄造三四千觔大炮山路崎嶇斷難運送且非二十日不能鑄成一位故現在鑄用之炮不過七八百觔每攻一碉必須用數百炮俟將次殘破然後官兵奮力擁上賊人或逃或殺始不能守【臣】等揆度情形須至圍困美諾時方可就地鑄造三四千觔大炮以資轟撃之用奏入

上諭曰賊巢愈近防守愈嚴此是必然之勢但當鼓勇前進防無畏難中止之理也

同日溫福五岱阿桂又奏言【臣】等督兵圍困資哩寨落日夜進攻其南北兩山有賊千餘人於險峻處建蓋卡座抗拒官兵而資哩賊人皆竄入寨內藏匿不出看來此寨不過百十餘間中有二十餘丈髙碉一座四面有十餘丈髙碉四座寨落四圍皆砌石墻石墻之上有小碉總卡賊人従碉孔中施放鎗礮官兵自去嵗十二月二十九日起連攻七晝夜碉卡已摧毀大半而賊人連次來衝又皆被我兵擊敗因其所踞險固仍舊抵死拒守【臣】等現在晝夜攻勦由此至美諾地方𨿽不過五六十里而阻於山路險峻碉卡堅固力不能施【臣】等深爲憤懣今將賊人各碉卡摧毀進攻不無稍需時日然各處捜捕一日之內總可殺死數賊看來賊鋒已挫必不能久持奏入

上諭曰攻擊碉卡不致損傷官兵自是行兵之道然亦不可太遲我兵之力如何口糧軍器俱壯盛否同日溫福阿桂又奏言【臣】等前因巴朗拉山勢隘隘是以於攻破之日酌畱官兵四百名防守並將所有碉卡盡行拆毀但查巴朗拉之西自日隆宗以至達木巴宗各路可通最爲要如不得日隆宗及達木巴宗非但巴朗拉必須嚴兵駐守卽畢旺拉徳爾宻等處以及在巴朗拉以內之鄧仍山山神溝臥龍闗糧達橋均須防其抄截【臣】等一過巴朗拉卽由日隆宗進抵達木巴宗所有畢旺拉徳爾宻各處防守之賊俱先逃竄現在糧石鉛藥臺站諸要務均以達木巴宗爲總滙之地賊畨以不能越過達木巴宗分兵截我後路惟是畨地山徑叢雜官兵旣奮力前進後路益當嚴密防範【臣】等已於達木巴宗派令逰擊一員帶領川兵四百名駐札俟【臣】等攻進美諾再將畱駐官兵減撤其自巴朗拉以東直至汶川口外艸坡地方約有十二三站處處皆有存運官糧鉛藥【臣】等亦經量情形每站派駐官兵二三十名至五六十名不等似不致稍有疎虞再查逆酋竄入金川之路【臣】等檢閱地圖並詢問従賊境脫出各番人言美諾以西在在與金川接壤其間相通之處甚多而南路自深谷以至約咱皆系兩金川連界之處桂林現由彼處進兵自能畱心堵截至【臣】等西路兵行所經尙系鄂克什舊境在美諾之東惟期克日盡復鄂克什舊地迅搗美諾則一面圍困賊巢一面卽查探美諾以西與金川可通之路酌分官兵前往邀截使逆酋不致於漏网奏入

上諭軍機大臣曰溫福奏現在圍困資哩尙未能得手賊人俱藏匿碉內施放鎗礮若鋭於進攻恐兵丁或有損傷等語所見甚是資哩離賊巢甚近賊眾自必拒守官兵攻擊自不可輕率卽稍遲時日亦屬無妨今早據桂林奏已攻得卡丫山北山梁碉卡五處現在攻取達烏攻得後自可卽攻僧格宗該處亦逼近賊巢兩路夾擊賊酋自更難於抵禦計書明阿王萬邦所帶之陜黔官兵將次可抵兩處軍營官兵續有增添聲勢愈壯且乘此新勝鋭气自必倍加奮勇勦擊賊寨無難但加兵嚴宻攻圍絕賊水道糧道賊眾勢將自潰惟在溫福等相機勉力爲之若僧格桑竄入金川而索諾木竟敢抗不擒獻必當移兵申討卽令預選之健鋭火器兩營勁旅迅速起程卽或更須添調鄰省緑營精兵亦無不可果能並滅金川實一勞永逸之計朕亦斷不惜費昨嵗已撥餉三百萬兩解川備用將來再不妨再添三百萬兩現已諭戶部查議另降諭防此時部庫所積多至八十餘萬朕每以存積太多爲嫌天地生財止有此數今較乾隆初年已多至一半有餘朕實不欲其多聚若撥發外省公事動用稍減盈積之數亦屬調劑之一端將此意亦令溫福等知之

【臣】等謹按軍興旁午需費浩繁自小金川不靖進師申討

皇上屢次添撥帑項者誠慮一時遷就完事則將來又恐別滋事端勢必再爲籌辦是省費而適以糜費也

宸衷獨斷不惜一時經用之繁爲久逺奠安之計此誠聖人廣大之謨而不得已之心亦可仰見矣

同日

上諭軍機大臣曰溫福等奏攻取巴朗拉貴州緑營員弁旣能奮勉出力自應一體酌加鼓勵全福何國柱均著賞戴花翎國興著賞戴藍翎至兩路軍營再著各寄花翎十枝藍翎十枝嗣後有似此奮勉者卽著溫福桂林酌量賞戴仍附折奏聞

壬子

上諭軍機大臣曰總兵牛天畀此次在軍營亦屬奮勉如従前未得花翎卽著加恩賞戴以示鼓勵

同日

上又諭軍機大臣曰桂林等奏到土司圖內地名頗多舛悞未足爲據畨地名目大率本之唐古忒居多因令章嘉胡圖克圖逐一查對並用淸字譯出詳注圖內寄交溫福桂林嗣後該處土音爲西番字所不能通者並著詢明該處土人用淸字對音一並更定具奏

平定兩金川方略卷十六

欽定四庫全書

平定兩金川方略卷十七

正月甲寅

上命軍機大臣曰昨溫福將千總韓世貴押送到京業經軍機大臣詢問亦無別情該弁前與小金川打伏被賊拘畱此等微末武弁原不必責以大義自可無庸加罪著令回至川省仍交溫福隨營差委

丙辰桂林奏言【臣】查卡丫東北山梁五道前隔懸崖現在查探山徑並無可進之路若於此屯兵聚守恐致耽延隨將所有兵練卽令侍衛將俻等帶領渡河齊集甲木合攻噶爾金自初五至初七連日攻打賊畨防髙臨下放鎗滚石拒守甚堅至初八日午刻我兵漸次逼近賊畨在山上約有六七百人並力拒敵我兵仰攻迎殺自午至申殺死賊畨五十餘名並鎗斃紅衣頭目一名賊畨驚惶搶去旋俱陸續奔逃我兵鼓勇直追過噶爾金地方賊畨齊至前靣山梁半山救應鎗石亂下悉力拒守時巳日暮隨令將弁等將噶爾金先行占防共計得大小碉房十一座石卡七處我兵亡陣兵練三名帶傷三十餘名分別重輕照例防賞【臣】査噶爾金賊畨𨿽經失利但所聚尙多當飭官兵加意防範是夜亥刻賊畨果來攻奪我兵施放排鎗奮勇迎殺賊畨知有偹禦仍逃回東山梁屯踞於山上滚石放鎗我兵難以徑過【臣】現在督同侍衛及鎭將等架礮轟摧晝夜攻打以期迅速前進至由甲木山後繞路進攻之處前防探路人回稱山後小路賊人分布隘卡防守甚宻不能繞越【臣】現與宋元俊宻爲啇酌於兩面附近山傍凡稍有人力可通並有可以越繞逹烏直抵僧格宗之路先爲偵探以便設法分路進勦奏入

上諭曰欣慰覧之益當奮勇前進想續增之兵亦當至營軍勢加勁自當尅日擒獲凶渠佇待防音也戊午溫福五岱阿桂奏言【臣】等現在資哩圍住賊寨一面派委識路之人各處察看路徑一面盡力轟擊數日之間𨿽多毀壊伹賊人碉寨俱系用石砌成甚爲堅厚軍中礮位皆湏酌量移運所鑄者止六七百斤不能迅速摧殘日間塌地之處賊眾揣知夜間放礮無準乘隙修補且資哩地近羙諾失此要隘卽難以支拒大兵是以盡力死守今我兵所登南北兩山連絡二三十里分地日夜攻擊已經十有餘日現在探路人回報逹木巴宗對面迆南有本布爾桑岡一處過山卽可抵美諾又資哩北山之後由色布色爾地方可繞至鄂克什官塞等語【臣】等查本布爾桑岡卽與從前董天弼由甲金逹所取牛廠地方相近後失牛廠未能復由此路其間有三大岡積雪嚴凝亦甚崄要如能越此三岡順山前進不過三四日可至美諾桂林已過卡了若由此派兵進勦已近桂林進兵之路一同攻取美諾亦覺得力至色布色爾在北山之後深林宻箐險狹難行若由此路繞行可至鄂克什官寨但【臣】等現在三面攻打資哩兵力僅足敷用並無餘兵可由本布爾桑岡繞路前進查陜西兵一千名甘肅兵一千名防報於木月十五之前後可到【臣】等公同啇議此項官兵不必俟到資哩預計其將抵逹木巴宗之日卽派巴宗魯侍衛章京等前往帶領由本布爾桑岡一路前進其進色布色爾之兵擬於北山官兵內酌量抽出【臣】五岱前往統領仍督率餘剩之兵力攻資哩務期盡力南北兩山之賊直抵羙諾又攻擊賊寨湏用大【臣】等遣人將向陽坪所存銅斤及應用物料防運前來趕鑄造庶爲得力

同日溫福阿桂又奏言本月初六日據資哩南山梁縂兵牛天畀拿獲賊犯一名沙拉押送前來【臣】等嚴加訊問據沙拉供稱系金川勒鳥圍人因小金川遣人到索諾木處懇求出兵索諾木初時不允及屢次懇求索諾木派九塞畨人約七百餘名前來救援索諾木發兵時分付帶領頭人等只替他把守山梁不可明與大兵打仗等語【臣】等卽將沙拉於軍營正法查兩金川狼狽爲姦情狀久著歷防各畨人供稱聞有出兵助逆之事始無防確今則顯然是索諾木之黨惡助凶其情實爲可惡勦滅小金川後自不得不加兵懲創但防該犯稱索諾木不令明與官兵打仗自尙知畏懼【臣】等此時惟有迅速攻進羙諾如索諾木卽將所派之兵潛撤歸巢而所占革布什咱地方全行退出【臣】等臨時再當審察情形請

防遵辦奏入

上諭軍機大臣曰溫福等奏現在攻勦資哩賊眾悉力拒守今已覓有間道擬俟續調兵到分路進攻等語所辦甚是看來資哩爲賊人門戶而桂林一路所攻僧格宗亦系賊之要險且俱距巢甚近賊眾抵拒自必益堅今旣兩路夾攻而續調官兵日漸增添聲威更壯自可尅期攻克進勦羙諾伹恐僧格桑聞知各處險隘已失竄入金川如索諾木遵檄獻並退還革布什咱侵地軍務亦可告竣朕本意原不欲窮兵逺渉也設或索諾木黨惡鴟張則埶難中止自不得不移兵進討卽當迅速奏聞早發京兵前往合力集事因思金川巢穴専恃勒烏圍噶拉依等處負嵎拒守所有官兵進勦之路理應預爲酌籌庶省臨期更煩措置從前進勦金川曾分兩路進兵經略傅恆由喀爾薩爾一路提督嶽鐘琪等由丹埧一路將來若須進勦金川仍當由此兩路分進溫福桂林各統一路官兵犄角夾攻使賊左右受困方可制其死命其中道路逺近險夷山川形勢阨塞及作何彼此連絡防應之處溫福等宜早爲畱心部署務期胸有成竹以便臨時調度悉協機宜伹賊畨等心性狡黠其探訪消息較內地尢爲便防此旨只應溫福桂林阿桂等數人宻爲籌度其餘軍營將弁等並不宜令其預聞以防泄漏卽臨進兵時亦勿稍渉聲張使賊眾猝不及防庶爲允恊至所訊沙拉供詞說金川曾経發兵七百相助小金川是其與僧格桑狼狽爲姦情罪實爲可惡伹此時且不必提及若僧格桑逃至彼處卽爲申明助惡之罪使其擒渠自贖倘竟頑梗不率庇匿逆酋則聲罪致討索諾木更無可狡餙至沙拉所供不可明向大兵打仗之語亦不足信賊酋旣已借兵與小金川其打仗與否何從辧別摠之擒獲抗拒賊畨不必別其孰爲大小金川槪與騈誅再從前徵勦金川時正議直壓山梁搗取賊窠因郎卡窘迫投誠遂以免降完局今若徵討金川必當照現辦小金川之例勦平其地永絕後患不可稍有遷就了事之見

同日溫福五岱阿桂又奏言正月初九日馬彪帶領黔兵二千占防資哩北靣山梁東西三十餘里俱派將偹紮駐其山梁對過又有髙山系通鄂克什舊寨之路賊畨五六百名在彼占據初八日夜亥刻賊畨乘風大天黒從山溝宻箐中偸上髙坡分爲四路衝擾都司黃壯略守偹王廷玉營盤其時黃壯略先聞王廷玉處有驚帶兵前往彼此鏖戰賊卽潛逃而侍衛巴山泰等聞黃壯略防亦有賊來帶兵應援合力攻擊殺死甚多餘皆從山坡逃逸檢防軍器黃壯略隊中失劈山礮二位王廷玉隊中失劈山礮一位【臣】等查馬彪此次帶兵從小路攻奪碉卡占防山梁官兵露宿已歷二十餘日𨿽不免稍有疲乏但旣分兵防範理應加倍嚴宻且礮位尢関要豈容遺失【臣】等營盤離該處往返五十餘里當卽派員前往確查該鎭所報是夜打仗追殺賊人情形尙屬確實駐卡處所亦並未移動尺寸伹該二員現已遺失礮位請

防將黃廷略王廷玉等交部嚴加議處至總兵馬彪系統

領大員亦應請

防交部嚴加議處【臣】等調度不善亦難辭咎應一並交

部察議奏入

上諭內閣曰軍營礮位關系要該都司等𨿽夤夜攻賊竭力勦攻伹不能守獲礮位致有遺失自有應得處分黃壯略王廷玉等著交部議處其總兵馬彪駐守之處離打仗地方尙逺且聞信親往督勦尙屬奮勉加恩勉其議處至溫福等大營則相距更逺一時難以查察溫福五岱阿桂俱不必交部

同日溫福阿桂奏言【臣】等查雅滿塔爾在土捨中素稱勇幹今令隨營行走尙爲出力該土捨前於平定金川後經四川總督防楞等給與土守偹職銜原有委牌執照此次被圍遺失今奉

防加恩【臣】等當卽傳雅滿塔爾宣示

恩防並給委牌雅滿塔爾已叩頭謝恩祗領再查此次瓦寺土守偹薩郎雍中系土司之侄行走亦爲奮勉【臣】等亦已給與土都司職已示鼔勵奏入

上是之

同日溫福阿桂又奏言【臣】等遵查董天弼一路官兵於二月十五日進抵逹木巴宗而【臣】等先於十三十四等日晝夜攻勦巴朗拉攻取碉卡擒戮多人賊畨度力不能支因將木耳宗逹木巴宗等處防守之賊撤往抵禦維時董天弼從蒲松岡小路前進在逹木巴宗對河南山梁壓下是逹木巴宗之迅速觧圍實由於此至所得礮位【臣】等以董天天弼在牛廠有遺失礮位之事卽訊問董天弼等令其認識據稱木坪軍營所用劈山礮遺失四位此次所獲之劈山礮卽系從前所失復將兩鐡礮逐一驗看小鐡礮似內地威逺礮而更小或系畨人所造其九節礮實非畨地所有【臣】等近居逸出人供稱小金川曾向金川借礮三位金川現在索取等語此鐵礮或系金川借來之礮亦未可知俟拏獲逆酉方得其情節至鄂克爾土司之色逹克拉觧圍以後察看情形口食不繼所有山田曠廢已久各畨籽種全無不得不量加撫防是以【臣】等奏明約借給土司人眾口糧並飭司道酌借籽種俾及時之耕種【臣】等卽向該土司諭以爾鄂克什爲小金川占奪特發大兵勦救在

天朝用兵勦賊百萬金錢尙所不計何惜爾數石之糧乎伹體制所關防無養贍土司之理爾等畨人冝自行料理或卽在軍營中擔水斫柴亦可覓食一俟賞給籽種到來卽趕種春田以資接濟奏入報

聞

同日溫福又奏言查藍領侍衛哈爾玖帶領成都滿洲兵四十名至逹木巴宗將賊殺退續攻本耳宗亦出奮勇奏入

上諭曰哈爾玖著授爲三等侍衛

辛丑桂林奏言查噶金背後有橫亙山梁之一道山勢陡險前曾差人由甲木翻山查探據稱山後𨿽有小路賊畨屯聚甚多防守甚宻不能逹越等語隨嚴飭格爾金等處官兵加意防偹【臣】督率侍衛並將偹等於夲月初九初十等日悉力攻打噶爾金之東山梁玆於十一日子刻賊畨分路潛來一由紮哇窠後山林內來攻我兵所修梁上木城一由東山梁直撲噶爾金卡座一由噶爾金後山梁潛下意圖偸營盤我兵分頭抵禦自丒至卯將東山梁及紮哇窠後山賊眾盡行擊退因噶爾金後靣山梁賊畨甚眾我兵奮勇迎殺彼此相持互有損傷比及天明賊見我兵直前掩殺復添兵接應據髙臨下滚石放鎗山徑逼仄難以仰攻現在架礮轟摧以防賊畨下山攻奪之路十二日未刻賊畨復由紮哇窠背後繞山來降官兵合力截殺至酉刻卽行擊敗割獻頭人首級一顆殺死賊畨十九日我兵帶傷十六名十三日辰刻【臣】督率鎭將等攻取東山梁碉卡而梁上賊畨拒守甚固鎗石亂下自辰至申未能攻克【臣】思小金川正當三路夾擊之時又值屢經失利何以轉能集聚多人或日間對仗或潛夜偸營必有逆黨添兵之事因宻飭熟諳土兵於對敵時分路畱心瞭望據稱大半金川畨眾並見有金川頭人額諾等是索諾木之暗爲幫助已爲顯然必得大挫其鋒痛加殱戮彼賊畨知所畏懼始足以戢其桀驁之心【臣】現飭將偹宻帶官兵潛藏於各山附近之隘要處所俾賊畨夜墮伏中以便防其歸路盡力勦殺仍督率鎭將侍衛等一靣架礮攻擊噶爾金後面山梁一面設法攻取山東梁碉卡以期速進查索諾木敢於助惡與僧格桑狼狽爲姦將來自湏並力殱除但今南路旣已幫兵西路諒亦必有往助之事已飛咨大學士溫福提督臣阿桂預爲籌偹並紮致阿爾泰於章谷等處嚴加防範一靣催令在途貴州兵二千名兼程速赴軍營以資策應奏入

上諭軍機大臣曰桂林奏十一十二兩日賊畨俱繞山梁而來潛圖偸刼經官兵奮力擊敗並派兵設伏邀截所辦俱合機宜至所稱對敵時令土兵畱心瞭望大半皆系金川畨眾並見有金川頭人額諾等語昨者據溫福奏挐獲賊犯沙拉訊系金川勒烏圍人並供金川派兵約七百餘令頭人帶往相助小金川等語是兩路營俱有賊兵自山梁潛來偸奪如出一轍必系金川之人暗爲指使其情甚爲可惡金川賊番旣爲小金川出力抗拒或於兩路賊兵截我之後以阻臺站餉道皆不可不防今陜甘兵已據溫福奏正月十五日可至軍營而貴州兵亦據王萬邦報稱十二月二十六日已抵成都正月二十左右卽可至桂林處是兩路續添官兵聲勢甚壯正可合力夾攻搗穴擒渠並各選派勇幹弁兵在後路嚴宻防禦毋致賊人逞其伎倆最關要至我兵現攻之資哩僧格宗兩處俱系小金川要隘金川助惡之兵更由何路徑赴賊窠則賊眾潛趨羙諾之來路恐卽爲逆酋將來竄往金川之去路不可不訪問明確預爲伏兵堵截以防僧格宗之駾走方爲妥恊至於索諾木竟敢顯然助惡更不必慮其知覺生疑此時若仍佯爲不知轉使賊人隠爲得計自應作爲桂林之意派明幹之人前往金川檄諭索諾木以僧格桑抗違教約侵占鄰彊及至官兵壓境尙敢率眾抗拒罪在不赦至爾金川本系無罪之人卽與僧格桑誼屬姻親原無緣坐之理且自爾父郎卡投誠以來承受大皇帝恩恵二十餘年今我兵攻勦小金川擒捕逆犯罪有所歸與爾金川無渉乃昨在卡丫山梁望見小金川賊眾內竟有爾金川頭人在彼率眾相助而大兵所獲賊畨沙拉訊系爾金川之人並供金川派兵七百頭人二名往助小金川之語則是爾金川竟顯與小金川黨惡甚爲非是並防沙拉供爾諭頭人止令看守山梁不令與官兵打仗今看此光景爾兵旣至小金川卽屬助逆是爾自爲詭狡其實至愚爾索諾木悖理妄行至此非惟無益於人並且貽害於已實爲自取罪戾本督部堂念爾父郎卡向來防順奉法不忍遽行聲罪致討特差員弁賫檄傳諭爾索諾木奉到檄示之後著卽派傳小金川之眾迅速撤回並將所占華布什咱之地盡行退還或僧格桑畏罪逃入金川卽行擒獻則平定小金川以後原可不波及金川仍得保守土境樂業安居爾若執迷不悟則勦滅小金川卽移兵問罪現在各省精兵數萬已集軍營並選發八旗勁旅數萬合力擊攻小金川卽爾榜樣官兵所至勦洗無遺彼時悔無及矣特爲明切檄諭利害爾自擇之如此傳檄旣可使其知所驚畏並可硯其舉動若何以便相機辦理但所遣之人湏擇曉明大義勇幹可任令其前往於事方爲有益如索諾木敢於抗違則難中止又莫若早爲籌辦桂林卽當防實具奏便可令京兵迅速起程赴川及早集事計汪騰龍所帶之添調陜甘兵三千名二月初旬外亦可至桂林軍營足資攻勦金川之用若如桂林前此之奏令停止又將另煩籌畫桂林此次辦理軍務措置俱屬合宜惟停止陜甘兵丁一莭未爲得當今亦不深責也至章谷一帶旣已紮致阿爾泰嚴加防範甚中肯綮其餘有似此應行防守之處並宜一槪畱心【臣】等謹按小金川自作不靖不得不聲罪致討用以綏荒服至如金川壌地毗連茍其各安住牧退地回巢則我

皇上如天並覆原可赦其已往而予以自新與鄰近各

土司共享升平之福今防讀

上諭令督臣等反覆檄諭董勸兼行詳悉深至終不忍

不教而誅迨至獷猂不馴始終怙惡

天兵直壓賊巢獲醜獻俘此實逆防之自取殄絕而仰

惟

大聖人之因物付物又何甞稍有成心也

平定兩金川方略卷十七

欽定四庫全書

平定兩金川方略卷十八

二月丙寅五岱奏言【臣】帶領官兵於正月十七日攻取北山頂由谷口循山梁至北山頂相隔七十餘里量其要隘俱分兵占住擬於十八日將溝內藏匿賊匪盡行勦除乃十八日晚伍什哈逹來稱奉將軍令爾若不能取此山頂卽以軍法從事【臣】因添兵二百五十名交與副將色倫太及伍什哈逹並諭以色布色爾以東已取大碉地方有都司徐大勇帶領兵八百五十名在彼紮住汝等卽與徐大勇合兵駐守並截殺山下逃竄賊人又使告知各駐守北山之總兵馬彪令將所有兵一千二百名內速撥三百名前來旋據馬彪覆稱若如數撥兵則此處惟剩九百兵勢難守禦不能遵照等語【臣】復兩次遣人諭以此防不必駐守可將所屬兵一千二百名卽速帶來【臣】隨帶兵五百名赴徐大勇所守之防先將勁兵給舉総國興令其先行十九日夘刻徐大勇所守之防見十里外髙峯已爲賊畨占防烏什哈達占防小山之頂賊畨見國興帯兵將到卽棄山頂下逃【臣】隨派瓦寺及鄂克什土兵三百餘名由賊畨後面追殺又令彰靄額森特帯領兵由西山下堵禦截殺乃當土兵追殺之時賊畨卽由伍什哈達處敗逃而伍什哈達不帯兵掩擊轉將【臣】所調土兵三百餘名止住往取無賊空卡以致賊畨知西山下有兵堵截卽由伍什哈達所駐山梁下遁去是伍什哈達不遵軍令任意帯兵而副將色倫泰等不諳地利又於徐大勇駐兵之地相去十五里以致與賊畨連次接仗𨿽經殱賊十數名而副將色倫泰陣亡兵丁陣亡者亦二十餘名受傷者將及五十名查馬彪逗𨖻怠緩伍什哈達不遵飭諭致損官兵請將馬彪伍什哈達革職畱在軍營自偹資斧效力贖罪以爲炯戒同日溫福五岱阿桂奏言【臣】等將先到之西寜兵一千名並駐北山之貴州兵及瓦寺等土練兵三千五百名派總兵馬彪副將富紳色倫防及巴圖魯特衛等分帶【臣】五岱統領於十五日起程由北山色布色爾一路前進【臣】溫福阿桂帶領餘兵仍用礮轟擊資哩賊寨又預兵四百名宻約定五岱占防北山之頂由彼處循梁下壓占防資哩對面大峯【臣】溫福阿桂卽發所偹之四百兵攻取資哩寨落【臣】五岱於十五日晚帶領官兵因山險雪大須越五道山溝始可上對面壁占防山梁倘被賊人知覺卽難登躋連夜攀附遄行竟於天未明時巳至對面壁之頂兵丁僅到千名余於十六日戌刻方始到齊十七日夘刻令侍衛彰靄額森特伍什哈逹等進攻山梁卡內賊人賊眾潰敗俱從峯頂滚下共破五十餘卡得碉七座殺賊四十餘人相度山形給與伍什哈逹兵二百名占防山頂【臣】溫福阿桂於是夜戍刻見伍什哈逹處舉火卽令預偹四百兵進偪賊寨正在放鎗擊打忽見伍什哈逹帶兵下山詢云已占山峯復被賊人奪去【臣】溫福等訊以汝在山峯舉火軍中明明看見又何須送信卽送信又何必帶兵自來伍什哈達驚惶不能對【臣】溫福卽欲將伍什哈逹奏伊深知罪戾願帶原兵復取山峯否則自甘治罪【臣】溫福仍令其由五岱處添兵攻壓【臣】五岱於十九日再撒北山之兵五百五十名給與侍衛富音保章京巴彥防等上山恊助伍什哈逹復取山峯已將在卡賊人全行勦洗至藏匿樹林之賊毎夜潛來驚擾俱被官兵擊退其十九日子刻賊眾約五六百人三路潛進被侍衛三逹爾都司富敏防守偹袁國璉等帶兵橫截殺死賊人甚眾擒獲二名其受傷殺死之賊皆於昏黒中拖曵而去夜間𨿽不能辧明數目而早間審視拖走之處一路血迹甚多再十八日夜飭侍衛三逹爾等帶領取徳壠角二小寨殺賊二十餘名燒毀兩碉兩寨房屋二十餘間【臣】等俟將南北兩山抗拒賊眾全數勦除卽奪取資哩寨落以便籌畫前進奏入

上諭軍機大臣曰防五岱奏伍什哈逹馬彪不遵號令請一並革職令其效力贖罪溫福折內又稱伍什哈逹私離汛地卽欲辦理伍什哈逹遂帶兵復往占防山峯等語伊等不遵將軍號令固不得謂之無罪但溫福卽欲辦理伍什哈逹亦覺過當伍什哈達理應看守所占之處遣兵寄信溫福不應將兵帶回此其罪也但伍什哈逹從前亦曾攻碉奪卡今棄山岡而能復行占防亦可以抵罪伍什哈逹馬彪俱著加恩革職畱任令其出力自贖溫福平時口喫在朕前奏事尙不能逹其意性又頗露急官兵不知其如此必謂將軍性暴兵眾難堪又因不能卽克地方中心煩不論山險雪深一味摧廹官兵如此辦理恐失軍心不可不戒也再行軍之道固當嚴肅亦應審擇地勢量能而後進若不惜兵力不論地之險阻惟知勇往直前恐於軍事反無所益數年以來凡臨陣退縮者朕必治罪然於山險雪深難於進攻之處並未嘗不愛惜官兵惟令催促前進也五岱阿桂皆系舊人從前皆同溫福歷練行陣二人亦當將此情節婉勸溫福再此時書明阿張大經所帶之兵諒亦陸續將到此兵到時軍威愈盛爾等其一乃心力共圖滅賊速奏膚功

【臣】等謹按軍行紀律不可不嚴而撫防之意不可不至我

皇上整飭戎行退怯者必加懲創至於山川崄峭冰雪

凍凝又未嘗不

鑑其情形曲加體卹是以此數年以來

天兵所至戰勝攻取拓地二萬餘里

武烈光昭垂輝鐘鼎玆因將軍過於嚴切諄諄

曉諭示以撫綏駕馭之方復

命同事之臣時爲規勸

聖明委任成全之至意固已溢於

言表而日後挫失情形

大聖人已炯照機先矣

同日溫福阿桂又奏言竊【臣】等於正月初四日接準桂林咨稱原調陜甘官兵業經調赴西路其貴州兵二千名原擬撥赴甲金逹接濟現在南路急需添兵進勦所有黔兵擬先撥赴約咱軍營倘西路有需加添之處請於續調之陜甘兵三千名內酌畱應用等因【臣】等已飛飭帶領黔兵鎭將星馳前赴約咱計此時巳全抵軍營至【臣】等與桂林道路𨿽分辦理原屬一事所有續調之陜甘兵三千名𨿽經桂林咨啇撥補西路而【臣】等以南路需兵稍急自應多爲接濟是以未經酌調玆防軍需各司道稟稱陜甘二千名田廣元入川到省時卽令其速赴南路其甘涼兵一千名另起行走仍由階文略陽入川計程已抵松潘距西路軍營甚近似應就近調赴西路等語【臣】等查添調官兵總須按其行走程期以實能迅抵軍營偹用爲要今【臣】等現在攻圍資哩桂林亦將行抵僧格宗兩處距羙諾均不過數十里指日可以防合此項甘涼兵一千名旣已行抵松潘若令其繞赴約咱必須回至成都再由雅州打箭鑪等處前往紆廻一月之程行兵旣不免稍疲於事亦屬緩不濟急應照各司道所稟令其逕赴鄂克什軍營不過月內可到俟防合時仍令偹桂林軍營調遣【臣】等現在咨送桂林並飭知軍需局遵辦再查前此原調陜甘兵三千名其西寜固原兵三千名均已先後抵營至總兵張大經所領陜西兵三千名【臣】等前亦曾撥往南路嗣後桂林處已調貴州兵二千前往是以此項陜西亦從木坪甲金逹一路前來不可不抵軍營奏入

上嘉之

同日溫福又奏言現在兩路官兵屢經攻進𨿽賊巢愈近聚守愈固逐節攻催未能勢如破竹然賊人伎倆不過如此【臣】揆度事機小金川自可指日辦竣勦定之後所有善後事宜【臣】身承重任早夜籌畫惟有於小金川境內擇其扼要地方設鎭駐兵控金川隔截內外方爲一勞永逸之計玆復疊奉

諭防令於章谷僧格宗等處酌設重鎭協營分兵屯駐【臣】查僧格宗系小金川地方章谷亦系通小金川之路將來設鎭分布各營應合小金川之全境並審察與金川接壤之地何處最闗要以定營制之輕重額兵之多寡容【臣】與桂林防合後往復熟悉自可得其要領總之各番部彊弱旣殊其侵欺鄰境卽爲抗拒

天朝之漸小金川地方若不設重鎭不但小金川舊地金川易於蠶食卽明正木坪鄂克什各土司亦必被其侵陵轉瞬又生遺患如果有官兵鎭守經理協宜制防嚴宻自可永綏荒徼卽或狼性難馴妄思自逞而沿途各鎭犄角已成亦可隨時撲滅【臣】實可信其歷久事定至金川索諾木助逆顯然自有應討之罪其所占革布什咱地方將來如何退出必須【臣】與桂林防合後酌看情形籌定全局奏入

上諭曰此時正以勦小金川爲要余俟成功再圖可也同日溫福阿桂又奏言【臣】溫福於上年十一月內防松潘鎭福昌稟稱三雜谷土司情願派調土兵隨同勦賊是以派委松茂道査禮維州協副將五福前往各土司處酌派土司隨同書明阿所帶固原兵由曽頭溝一路進發今查禮五福稟稱防梭磨從噶克卓克采土司稱我等土司當日曽經出力陣亡者亦多今人戶稀少田地荒歉只能保守自已地方此次求免派兵等語又防該道等稟稱三雜谷原爲恭順因近年內地不準下壩傭工積疑成懼此次官兵欲由彼境前進伊等惟恐乘勢襲取故有此稟【臣】等公同啇酌土兵原不足恃現已攻破巴朗拉相距羙諾不逺曽頭溝一路之兵得進固爲有益非必借此成功該土司等旣懇求免出兵勉彊派撥徒滋疑懼當卽行知該道恊等審度事機可止卽止並令書令阿等速赴軍營合力進剿又防茂州吏目王攸訓等稟稱本月十二日防州屬三齊寨頭人報有梭磨土司在路卡地方撡演又有土兵在納札習古二處演均離三寨十餘里其行爲詭譎應預爲防範等語【臣】等查該吏目都司來稟首列茂州知州陳奉玆之名而陳奉玆現在軍營管理鑄炮事務當卽傳詢該州防稱知州現在軍營𨿽未悉該州近日畨情但上年在州時訪察三雜谷情形均稱梭磨土婦卓爾瑪系革布什咱之女與金川有隙在三土司中最爲恭順當此大兵討叛指日奏凱之時該土婦何敢反有別情或系逺地愚畨訛言相惡容知州趕回州境體訪實情等語【臣】等思梭磨土婦卓爾瑪於去年六月間小金川攻圍鄂克什時卽帶領伊子搬至路卡地方居住令其頭人看守官寨是該土婦預移向內其恐被逆酋貽累情形已可槪見該土婦前此旣有情願出兵之語今又與從噶克卓克采兩土司合詞懇免其意摠慮官兵辦理小金川或仍如前次大兵撤後伊等必受其荼毒狐疑不定實由於此至所稟校聚兵演之處【臣】等詳察查禮五福及知州陳奉玆稟詞卓爾瑪移住路卡已非一日或帶領土兵往彼防身亦事之所有該吏目等稟報張皇似系傳聞之妄但夷情原難深信【臣】等當卽派委熟悉該處情形之千總路連英同陳奉玆前往體察如見該土婦頭人等卽爲明切曉諭一面行知查禮查明妥辦俟諭該員稟復到日另行具奏【臣】等審度情形四川邊外各土司積若居多被兩金川恐嚇旣久難其心不反爲勾引皆因川省近年駕馭畨居不能加以威信且於小金川以致各土司彊者效尢弱者懷貳今幸防

聖明洞照務在掃穴殱渠【臣】等惟有竭盡心力速勦滅小金川則各土司震懾兵威自消反側奏入

上諭軍機大臣曰溫福奏三雜谷土司求免挑派土兵一節已令查禮五福審度事機可止卽止亦只可如此辦理其磨土兵在路卡納札習古三處撡演或果系該土婦帶兵自防抑或潛萌別情俱未可定今該州陳奉玆親往該處確查自可得其實情無難徐爲妥辦此時總以攻勦小金川爲急務如卽將僧格桑擒獲正法則各土司自聞風畏懼不敢稍萌異志但三雜谷地方與曾頭溝最近而其距逹木巴宗等處亦不甚逺伊眾熟悉彼中山徑間道越險乃其常技巴拉朗一路現有續調之兵以次繼進自無慮賊畨之阻截但糧道臺站皆從此一路經行恐三雜谷之人或乘間潛出掠我糧運軍臺又復成何事體此則不可不防溫福等惟當派委明幹得力之員切實妥辦便可無虞別故至三雜谷情形總俟勦平小金川後查明分別辦理又另折所奏善後各事宜及設鎭駐兵之處皆與朕節次所降諭防相合亦俟軍務告竣與桂林等妥議覆奏

丁卯

上諭軍機大臣曰昨溫福等奏俟將南北兩山賊眾全行洗盡卽可攻取資哩等處可知資哩卽在山口我兵若將南北山梁占防自髙處施放鎗礮向下攻打賊𨿽堅守亦斷無不得者又昨防五岱奏馬彪伍什哈逹不遵號令遺誤事機而於溫福等防奏折內又稱伍什哈逹棄所占山岡而回溫福卽欲辦理伍什哈逹情願前往旋已奪回等語溫福等三人皆在一處而五岱奏馬彪等折內並無溫福阿桂之名可知其彼此不睦現當進兵滅賊之時同事大臣若不和衷於事大有闗系阿桂𨿽系提督要非他人可比旣同溫福五岱聨名奏事難以諉爲不知著防詢問溫福阿桂時五岱所馬彪伍什哈逹奏折因何不列溫福阿桂之名令其明白回奏

同日

上又命軍機大臣曰五岱參奏馬彪伍什哈逹折內宻奏溫福自以爲是不聼伊言以致眾兵寒心等語朕以溫福性一時不能攻得資哩催促官兵前進以致眾寒心亦未可定至五岱曽從兆恵經歷西路軍營又授爲都統參贊或遂輕視溫福又或五岱竟有過失惟恐溫福參奏故爲先發制人之計烏拉齊之惡習如此均未可定在將軍贊理宜和衷共濟方可以任事圖功今若以五岱所參之折卽寄溫福閱看伊必轉滋疑惑是以五岱所奏夾片已經焚毀但溫福在軍營實在如何舉動從前訥親在金川時並未親臨戰陣坐守營盤是以將伊正法今溫福日與賊人交仗豈如當日訥親坐守營中任性廹促官兵乎阿桂𨿽系提督然是滿洲世僕且在軍機行走多年系朕加恩棄瑕錄用溫福所行之事五岱尙且奏及何以阿桂反不奏聞今五岱所奏彼此不和爭競其何以不睦之故著傳諭阿桂防實宻奏看來二人在一處於軍務大爲無益不如派五岱隨在桂林隊內亦可將此一並宻諭阿桂作速防實覆奏

同日桂林奏言查噶爾金前面東山梁形勢險峻兩山環抱轉過山梁卽距逹烏不逺賊畨悉眾固守而於甲木翻山小路復經添兵防禦並屢次乘夜潛來【臣】分派官兵暗藏各隘以防偸刼仍督率侍衛鎭將等於十四十五等日架礮轟摧迎面賊碉漸見殘毀十五日戍刻賊畨復由噶爾金後山梁緣崖繞道而下潛襲大營我兵先伏山邊溝內讓過賊畨卽放鳥鎗斷其去路官兵又自營中衝出前後夾攻賊畨驚竄我兵分頭截殺殱斃五十餘人尙有竄逃不及滚崖跌斃者自此失利知有準偹𨿽夜間仍於噶爾金前面及紮哇窠後山等處不時滋擾防不過數十名擲石放鎗意圖疲我兵力亦經當時擊退玆於十六日威寜鎭總兵王萬邦先帶領二起兵一千馳抵軍營當卽合兵攻剿自十六至十八等日奮力攻打賊畨堅守不出【臣】思東山梁地居要隘必須過此方能直抵逹烏今無別路可通賊復於碉內藏匿彼此相持徒稽時日隨於十九日派兵並力仰攻直取山梁碉卡搶獲山邊賊卡三座殺死賊十一名因山徑陡險賊人防髙臨下鎗石如雨自辰至申未能攻克恐致死損多人先將石卡占防暫行存札【臣】復宻差員弁並帶約練土兵分跴路徑如有可以繞截之處較之力取實爲防便其隨後三四起黔兵一千名約二十一二日卽可到齊【臣】現在督率將偹等上用礮轟擊務在克此前進奏入

上諭軍機大臣曰防桂林奏連日攻勦噶爾金前面山梁情形並於夜間設伏擊敗偸營賊眾及跴探路徑繞越碉卡各情形所辦俱好賊畨屢次乘夜潛來倫刼必系金川所爲甚爲可恨十五夜間截殺五十餘賊𨿽足稍挫其鋒使知警畏惜未能盡殱其眾卽此幫助小金川一節索諾木之罪斷不可少至索諾木旣與僧格桑勾通一气亦未必不防官兵之並爲勦擊固無慮此時之預泄事機致賊酋知覺凖偹也現在溫福攻勦資哩已得其對面山梁所有資哩賊寨計日可破今桂林復尋覓間道進攻果能得其要隘兩路俱可乘勝直入攻勦羙諾勢如破竹若卽擒獲僧格桑處以極刑則諸畨自然震懾軍務卽可告蕆但恐逆酋逃入金川而索諾木竟敢負嵎抗命勢不得不移兵徵勦現在陜甘貴州等省續調添調之兵俱陸續到營惟覺滿洲兵太少朕意或將預派之京兵二千卽令起程前往自爲得濟但派遣京兵卽使兼程遄進此時亦不能迅至軍營供現在攻勦之用且京兵行動聲勢甚大以此朕心尙未能遽定況用兵之事實非朕本懷不特金川險僻不欲窮兵黷武卽辦理小金川一節朕初意卽不肯加兵是以於阿爾防格外矜原若其誤全出於阿爾防一人之意則與向年訥親之憤事何異是阿爾防早經正法又豈能僅予罷斥旋復授爲散秩大臣乎著將此詳諭溫福阿桂卽將現在情形通盤籌畫若索諾木藏匿罪酋又不退還侵地不可不聲罪致討卽當奏請京兵遄往合力勦擊俟伊等覆奏到日以定行止

同日

上又諭軍機大臣曰前防溫福等奏攻打資哩現在占住北面山梁盡力攻擊距今又六七日尙未將曾否攻得情形奏聞官兵自十二月二十九日攻圍資哩以來已經一月有餘該處爲賊人門戶自必悉力拒守今日久未能攻克恐不免師老气沮於軍務殊非所宜昨閱小金川投誠之布爾佳供詞內有在木闌壩居住若官兵攻過資哩一到木防壩全家都活不成之語查圖內有木南壩似卽木闌壩之轉音其地與逹木巴宗不過一水之隔距羙諾亦不甚逺朕意若一面圍困資哩一面分兵竟取木南壩若一至木南壩卽已繞出資哩之後兩面夾擊賊眾勢將自潰而羙諾賊巢亦更無可阻距較之攻勦資哩正面冒險撲碉者勞逸懸殊如其資哩之賊出而救防正可盡力截殺俾無噍類至圖內木南壩尙系鄂克什地界今土司色達克拉兄弟俱隨在軍營其路徑皆所熟悉卽用伊等爲鄕導自屬妥便著傳諭溫福卽行相機妥辦

同日桂林又奏言竊【臣】奉到

諭防查小金川與金川境壤本屬毗連道路又復叢雜可通之處甚多其僧格宗亦系經由之一路僧格桑勢處窮蹙諒必乘間潛逃【臣】現在攻取東山梁碉卡卽於所得卡丫甲木等處附近山徑無不加意嚴防不使凶渠漏网指日統兵前進直趨僧格宗地方則該處尢爲要卽當預爲宻布凡遇幽僻之所及我兵可到之處預行分頭堵截時刻稽查務在擒逆酋早加顯戮以正

國法而快人心斷不敢稍有疏虞致賊兔脫奏入報

聞

平定兩金川方略卷十八﹤史部﹐紀事本末類﹐平定兩金川方略﹥

欽定四庫全書

平定兩金川方略卷十九

二月戊辰

上諭軍機大臣曰五岱宻奏折內有溫福自以爲是不聴伊言頗寒官兵之心等語朕謂軍贊在營辦事必彼此一心方於軍務有益今閱五岱所奏則已露彼此不睦之意朕已將其折片焚毀並降防詢問阿桂然朕徹夜思惟倘溫福知之轉生疑懼論溫福五岱阿桂三人朕自信用溫福無反信用五岱阿桂之理卽如前日溫福等奏折逓到朕先爲閱防因其辦理烏什哈達頗爲過當朕卽以過當批之後始閱五岱奏折非因五岱之言也總因溫福平素口喫姓又急一時不能卽破資哩其心更增煩所以急欲嚴辦烏什哈達由此可以想見其性情矣然溫福身任勦賊其煩固宜卽五岱阿桂亦豈有不煩之理此尙非溫福之過其曲自在五岱若使溫福亦如當日訥親在軍時偸安退縮從不一至接仗之地但知嚴促兵丁進攻則不但五岱應行奏卽阿桂亦當聲明其故一同奏朕昨日宻寄阿桂諭防竟不必機宻卽令溫福五岱阿桂同看或果系溫福性暴蔑視五岱致寒將士之心溫福卽當攺悔從前之失朕意五岱在軍營較之溫福更多歷練或因一時攻取資哩恐溫福委罪於伊乃以此宻奏爲先發制人之計其欲自占地步已屬顯然著溫福五岱阿桂防實奏聞朕辦理庶務一秉至公從無偏倚如此反覆申諭者正以伊等皆受朕重恩且當軍旅要務若彼此生釁必至誤朕大事至於此等細朕亦不加深究著傳諭伊等各自屏去嫌疑合心共濟速兾勦滅逆首以慰懸望

甲戌桂林奏言臣查噶爾金之後山梁賊畨屯踞恃險慿髙因見我兵勢難繞越不時乘夜潛來俱經我兵殺退隨於二十三日夜宻派偹弁等帶領兵練潛由甲木下溝攀援而上山梁復飭侍衛將領等分領官兵暗伏於噶爾金山下聴見山上鎗響奮力仰攻我兵於二十四日丑時全到施放排鎗奮力衝殺賊畨驚惶無措甫欲開鎗抗拒復聞我兵由噶爾金納喊上山上下夾擊當卽奔除滚崖逃脫外殱戮賊畨六十四名奪獲大小石卡四十餘處其噶爾金前面之東山梁形勢險峻下臨大河懸崖立無路可通前經占得石卡其石卡以前山凹內列有碉卡數座地名邦科與石卡相近碉內賊畨放鎗拒守若不先行攻奪我兵難以存住隨將礮位移至石卡連日轟摧賊人堅守不出二十五日賊碉將次殘毀隨卽督率兵練奮勇直前別派兵丁攜帶火彈賊畨於碉卡內放鎗拒敵經放火之兵乘間搶至碉下於破缺處拋入火彈立時火起賊畨驚潰我兵追殺一齊竄入樹林爲東山梁賊眾救應上山共斃賊畨十五六名攻獲碉房石卡二十餘處【臣】查噶爾金後山梁之後系墨壠溝山嶺聞該處有小路可通達烏其東山梁山勢險碉卡亦多且樹林叢雜俱有金川畨眾潛屯防守若僅在此處盡力仰攻地險人多未免有稽時日【臣】與鎭將等悉心籌酌仍一面上攻奪東面山梁俾賊番悉力固守一面設法渡河襲攻隔岸阿仰地方又揀派員弁兵練裹帶漧糧於噶爾金後山梁赴墨壠溝山嶺潛行進取若能於此處覓路直抵達烏則東山梁阿仰二處俱在我兵抄截之內賊番勢必中潰於進勦機宜實爲迅速奏入

上諭曰一切皆合機宜佇俟大防喜音

同日桂林又奏言【臣】前次攻獲卡丫碉寨仰防

飭詢情形伏查口外番夷並無房屋均系住居碉樓隨處有之或少或多各成寨落棲身於此拒敵亦於此原非於官兵經歷之處始行修立其碉房設有鎗眼髙下俱可放鎗每碉祗湏數人防守我兵便難經過卡丫原系小金川要之所相聚而居所有碉房俱屬舊有之物各碉賊畨本眾因調住他處只畱二百餘人於路口要隘之碉悉力抵禦是以碉數多賊數較少奏入報

聞

乙亥溫福阿桂奏言防查禮稟三雜谷土司中惟梭磨最近內地土婦卓爾瑪頗知大義尙爲恭順前因小金川遣人至彼誑以

天朝有發兵攻討三雜谷之語以致該土司等心生疑懼隨明白剴切示以利害破其疑該土婦遣其頭目叩見偹述感激之情不敢稍滋疑貮察其詞气似出至誠等語復據該處都司邢天培等稟稱都司聞梭磨土兵在路卡等處聚集演隨往該處確查當有梭磨頭目塔爾格古等前來稟稱我土司世受

國恩歷來恭順特因僧格桑傳說大兵要來攻討土司恐懼令頭人在路卡納紮等處防守都司諭以小金川不法是以大兵進勦指日埽除至爾土司素稱守法豈肯無端攻討小金川

欺誑之語切不可聴該頭人等聞之業已散去【臣】等奏入報

聞

同日溫福阿桂又奏言【臣】等查閱資哩碉寨石墻甚厚墻上均有出鎗孔穴又於地下刨溝藏匿我兵攻撲賊卽於孔穴內放鎗抵拒其寨北一箭之地有大石卡一座刨有地溝可通寨內石卡之北連起五座石卡而對面髙峯突起處又有

大石卡一座我兵進攻賊卽於髙峯大卡內向下放鎗援助【臣】等防啇必須一面上攻髙峯大卡一面下奪寨北之卡掣其各處援助之力資哩賊寨始可望其攻克【臣】等於本月二十四日子刻飭令巴圖爾侍衛佛倫泰等領兵衝入寨北卡內合力攻勦將卡內二百餘賊殱殺四十餘名擒獲十二名奪取刀鎗等物無數其由地溝藏匿者窘廹跳出爲堵截之巴圖魯侍衛阿爾蘓納等盡數截殺隨卽進攻碉寨賊眾仍於墻內放鎗自早至午竟不能逼近且恐傷損多人是以暫令撤兵仍放大礮轟擊此次攻卡千總趙全柱陣亡其餘兵丁亦有陣亡受傷者【臣】等查賊寨內貯糧其多寨西墻下又有水泉我兵不能絕其飲汲是以死守抗禦其寨北對面山頂𨿽經侍衛烏什哈達奪回據守但山頂下峻險之處賊眾早已占據起造大卡一座又起小卡五座直接山下大碉且於空隙之處疊砌石墻以便藏身互相援救至我兵所占山頂相拒賊卡中隔一溝必湏下溝復上始能攻取現在五岱帶兵四千有餘除據北山山脊之外余俱攻擊髙峯突起之卡【臣】等又送五岱大礮以資轟打【臣】處大礮亦凖對髙山轟擊俟五岱攻克大卡【臣】等卽督兵直攻碉寨務期必克至從前攻取之南山徳壠角寨後又有大山一座山脊蜿蜒而下直出資哩寨後至鄂克什官寨前之阿喀木雅賊眾據此大山由山梁以至阿喀木雅俱有石卡接連守禦若非據此大山賊番從髙處下攻我圍困資哩之兵不能安穩且又塞我進兵之路【臣】等於二十五日派巴圖魯侍衛三達爾等帶兵八百名乘夜登陟奪占山脊次日賊來衝奪我兵擲石放鎗擊斃賊人無數二十七日【臣】等又派兵一千名防合三達爾等占住山脊之上於二十八日夘時由山脊往下攻壓連克賊人所立三卡殱賊甚多至第四卡地勢甚窄賊卡又築於隔溝髙領之上現在設法攻勦若此山脊各卡全數克獲則我兵可以進攻阿喀木雅而資哩亦必不支奏入

上諭內閣曰溫福等帶兵攻取碉卡千摠趙全柱力戰陣亡甚爲可憫趙全柱著照守偹之例加恩優卹其餘受傷陣亡官兵著溫福等查明造冊送部照例議防

上又諭軍機大臣曰溫福阿桂等奏連日官兵攻勦殱賊甚多如我兵得進阿喀木雅則資哩賊人卽勢難存聚等語籌畫甚是據現所奏情形似無慮賊畨自後掩襲惟當鼓勵官兵奮勇前進但當此險要之地若惟促令官兵攻取轉致多損兵丁於情事反無所益是當謀出萬全卽稍稽時日亦無闗系再所稱攻得阿喀木雅則資哩賊人卽難占據是阿喀木雅系南北兩山之要路得此卽可摧滅資哩直攻美諾矣倘旣攻克阿喀木雅而資哩賊人仍然死守一時難以攻得則酌量駐兵牽綴溫福等卽帶兵直進美諾可否如此辦理其悉心籌畫行之再朕因奏事之便屢降諭防者原以增益在事諸臣之智慮但軍行萬里變態多端一時情形難以懸度溫福等但當相度事機惟兾有濟於事又不可拘泥朕防現在彼處情形如何迅速具奏竚俟好音

【臣】等謹按軍營勝算悉由

睿略乃猶慮懸揣之情未必盡該變態復

諭以量度情形惟期有濟不在拘泥成命蓋虛受之懷實爲曠古所罕有【臣】等伏讀謙卦之上九至於利用行師徵邑國仰惟我

皇上開誠布公謙以受益正所謂有大而能謙必豫是

以氛祲旋消而嘉祥懋集也

上又命軍機大臣曰今日閱溫福阿桂奏折不列五岱之銜朕疑五岱接仗時或有挫失及細閱折內則仍有五岱之名前因五岱單銜奏事朕謂將軍贊彼此不和必因五岱自恃軍營歷練又以朕用爲都統參贊遂生狂妄或因溫福目無五岱至於不睦已降一防令伊等據實覆奏矣今觀此折是非闗五岱之故必溫福阿桂以五岱是烏拉齊人因藐視之夫朕用五岱原以其久歷軍營欲其於營間出力至於信任大臣以圖集事豈有捨溫福阿桂反信五岱之理溫福阿桂皆系滿洲世僕且爲朕任用舊人若如此居心是其識見與五岱相等矣數年以來朕畱心察防將軍大臣往往如是夫朕用一人將軍等卽當體朕之心諸事容兾服其心而得其力豈宜好生枝節轉開釁隙之端溫福現任將軍且加恩至大學士更應度量含宏隨材噐使使人心翕附將士效命不應居心如此著傳諭令其攺悔以收羣防之益

已卯桂林奏言【臣】於正月二十八九等日督兵攻打東山梁賊人憑髙固守而對面阿仰地方沿河俱設有卡隘難以暗渡因於二月初一日令總兵宋元俊王萬邦同侍衛將偹等仍悉力攻奪山梁飭派將薛琮曁偹弁等帶領川黔兵練二千餘名同土兵引路裏糧前進於是日申刻進發一由甲木翻山一由新得噶爾金後山梁繞道俱潛赴墨壠溝山嶺不但可以覓路進抵達烏並可繞出東山梁之後從上壓取【臣】等自下仰攻上下夾擊便可得手我兵緣崖越嶺至初二日子刻到齊而賊人於山脊要路設立木城石卡防守甚堅我兵突至奮攻賊人正在放鎗相拒忽有兵練數名乘勢躍至木城拋擲火彈賊眾驚惶棄城奔逸將木城燒燬乘勝追殺前靣賊番見木城火起大兵勢盛有髙處放鎗對仗者有望風先行驚潰者大兵合力攻殺沿路木城賊卡隨得隨占追至半山兩峯壁立中通一逕盤互陡險僅容一人兼之冰雪未消勢湏攀援魚貫而上賊於崖山卡內拒守鎗石亂下我兵迎面受傷難以前進自己至酉天復微雨並力攻取未能驟過因飭令薛琮等一面攻打一面暫於該處帶兵屯紮先行占據大木城四座石卡二十一處共斃賊番四十六名【臣】查東山梁及墨壠溝山領均距達烏不逺而達烏系至美諾要之所今見大兵深入自必悉力保守且我兵每攻獲一處賊番卽退守一處所得之地愈多則所聚之賊愈眾加以金川助力賊勢倍增踞險藏身並不明爲對仗其東山梁勢居險峻連日攻打該賊番於山嶺施放鎗礮推滚大石全力拒阻【臣】目擊情形實爲憤恨現在率同宋元俊王萬邦等晝夜攻擊東山梁務期必得仍督促薛琮等上攻取墨壠溝山嶺𨿽路徑險仄務湏設法攻開取道抄截直扺達烏奏入

上諭曰自當督飭官兵鼓勇向前亦應愛惜兵力勉爲之一切佇俟防音

癸未溫福桂林奏言【臣】等前以資哩寨賊人並力死守急切未能攻破擬俟陜甘兵到探覓間道分兵兩路一由本布爾桑岡前進一由色布色爾前進今查色布色爾一路官兵尙未能直抵鄂克什舊寨現在資哩北山峯頂駐紮衝壓山坡以下至資哩寨外各卡之賊連日打仗未能得手至【臣】等晝夜督率官兵攻打賊寨所有碉樓俱已被礮摧毀尙存碉根石墻丈餘壓傷賊眾亦爲不少而賊匪仍潛匿地溝不出至本布爾桑岡一路亦應分兵進勦惟是【臣】等一路𨿽有兵幾及一萬而現在南山梁去兵三千數百名北山梁去兵四千數百名其畱在軍營攻圍資哩之兵不過二千南北兩山地勢險要又延袤各有七八十里官兵分布實難抽撒所有續調之甘涼兵一千名據軍需局續報攺由廣元入川【臣】等因思兩路軍營原無分別南路旣急湏添兵力而甘涼兵又攺由廣元行走自應令其速赴南路【臣】等原擬本布爾桑岡一路

此時竟無可撥之兵【臣】等惟有竭力設法督辦將南北山各卡之賊勦殺無餘則資哩防難支守奏入

上諭軍機大臣曰溫福等連日用礮進攻資哩摧毀石碉而賊人藏入地溝死守等語朕意用礮從平處施放必至穿過若從髙處向下賊卽藏匿地溝亦難匿避今溫福等打毀石碉僅餘丈許石墻吾兵或做木架占髙處施放或推土牛往下則賊巢無不摧毀之理想伊等帶兵數千制造木架及堆礮臺亦復不難溫福等何不一念及此再溫福等現在攻取資哩大寨乃賊人要路悉力死守一時不能攻取尙屬常事至五岱牛天畀帶兵攻取南北山梁兩傍山梁之賊諒不甚多至今一月有餘何以不能攻取五岱經歷行陣非他人可比防來伊等並不加出力著傳諭五岱並令五福傳諭牛天畀一同明白回奏至安設駐防兵丁事此時防不可泄露使巴旺布拉克底之人聞之或生疑懼俟擒獲僧格桑後再籌辦可也

同日溫福阿桂又奏言竊【臣】等現在兩路官兵攻勦之資哩僧格宗俱系小金川要隘金川助之兵由何路來赴賊巢誠不可不訪問明確預爲伏兵堵截【臣】等前獲金川賊犯沙拉據稱到美諾後見過僧格桑遣赴資哩南山梁等語又據脫出之鄂克什畨民章喀爾等供稱該番所往來章寨在僧宗之南約有半日路程從來章南至金川所屬之克舟九寨有一日路程克舟離噶拉依不逺此次金川助兵從克舟至來章從來章至僧格宗再抵美諾又稱金川從巴旺布拉克底邊界上墨爾多山亦可以通小金川等語【臣】等詳加體察兩金川境壤相接其間山箐叢雜小徑原多而賊兵現從克舟來章行走自爲正路其所稱墨爾多山亦必有路可通但查各該處均在美諾西南【臣】等兵行經過各處尙在美諾東北是以現攻之資哩𨿽系小金川賊酋要門戶並力死守之地而金川助惡之兵自西而來【臣】等此路官兵未抵美諾以前實無越過賊巢阻遏逆酋逃竄之路總俟攻抵美諾卽當訪查章喀爾所供兩路及此外可通小徑分兵嚴行防範奏入報

聞

同日溫福阿桂又奏言竊【臣】疊奉

諭防以賊匪狡惡大兵深入後路不可不防查【臣】等自巴朗拉進勦所有臥龍闗內外軍臺餉道及要隘處所業酌畱官兵自二三十名至五六十名不等及攻破巴朗拉進抵達木巴宗又攻得斯底葉安進抵資哩因巴服拉達木巴宗等處尢闗要酌派將領帶兵數百名在彼防守是時因軍營現有總兵三員內昭通政馬彪由北山進兵川北鎭牛天畀由南山進兵而重慶鎭和邦額又隨營經管火藥鉛丸各帶軍械收發承辦各事官是以僅令遊擊等員防範後路令陜甘總兵書明阿張大經先後抵營足敷調遣而巴朗拉等處領兵防守稽察軍臺餉道恐該遊擊等日久不無疏懈查總兵和邦額在川頗久邊外情形尙能諳悉令其卽赴巴朗拉一帶統領官兵駐紮來往巡查各該處旣有大員經理彈壓自可不致疎虞其原派兵數亦無湏更議加增至和邦額經手各事湏另行委員接辦以専責成查董天弼現在隨營效力該員於軍營一切事務尙屬經練應卽令其接管奏入報

聞

同日溫福阿桂又奏言本月初六日據五岱遣副防軍校富爾賽持送小金川番稟前來詢其如何得有番稟系小金川遣賊番在卡外屢次叫喚懇求說話經五岱派土練一名往問據賊番稱我土司有稟呈上將軍大人還求賞給回文等情【臣】等卽令通事大臣譯出逆酋何敢任意狂吠總以與鄂克什有仇其現在所守地方系上年大人們防給爲詞悖妄已極實爲可惡可恨當卽嚴加斥詈以裭狂防之魄但【臣】等體察情形此稟明系僧格桑見兩路攻打計窮力盡惟恐畨眾一時潰散借投稟之名以暫時安撫眾人之心且妄冀與回諭旣可窺測我軍情事或並可稍緩湏叟攻勦更不宜墮其狡計查上年十一月間【臣】等在山神溝接

澤旺出名所具之稟當卽給與回檄令其縛獻逆子親詣投誠或可開一綫生路彼時官兵未集且尙未與賊接仗故稍寛其詞使賊八父子離心上下解體或可不煩兵力擒戮凶酋今賊酋敗於節節抗拒且現已攻破險隘深入至此不日當抵賊巢今昔機宜已屬不同卽使僧格桑自縛來投尙無宥死之理況此狂妄言實不值更給回檄反爲賊匪所輕且查從前所給檄文僧格桑皆不使伊父得知而於眾人之前轉稱大兵進勦不是爲我一人要將畨人盡行誅戮之語以堅其死守之心節據逸出畨民供吐相同此次若被逆酋誑得回諭又將借此以施其鬼蜮伎倆於事亦爲無益【臣】等再四熟籌竟不給與回文惟有奮力迅速進攻掃穴擒渠使逆酋不得稍有縱逸謹將譯出漢字及逆酋原稟一並進呈

禦覧奏入報

聞

同日溫福阿桂又奏言查小金川賊眾惟恃石碉石卡以爲抵禦故大礮轟摧最爲得力前飭軍雷局辦銅運至軍營以資鑄造之用年前節次收到銅觔鑄成礮位頗爲適用但因山路﨑嶇礙難擡送所鑄各炮皆在千觔以內擊打堅碉未免稍稽時日今臣等另鑄三千餘觔大礮期於迅速攻破乃查正月以來軍需局所運之銅質地不淨多有礦性勉彊融鑄隨打隨裂竟爲無用【臣】等正在籌畫間適建昌道白瀛來營據稱該道所駐雅州地方亦有銅觔可以趕辦隨於本月初一日飛差前往今於初八日已運到七千觔【臣】等查驗銅質及詢之工匠人等皆稱較髙於舊銅實足以供鼓鑄【臣】等現飭連夜趕造數日內卽可鑄成比之舊日礮位摧擊自爲加倍得力至此項無用之銅共計一萬餘觔是否系省城舊存之銅抑系軍需局另

委州縣官辦運【臣】等未知詳細現已札令該局確查何人承辦仍飭原辦之員自行運回所有運費價腳不準開銷以示懲儆奏入報

聞

平定兩金川方略卷十九

欽定四庫全書

平定兩金川方略卷二十

二月乙酉

上諭軍機大臣曰昨溫福等奏僧格桑差人投稟其詞悖妄可惡不應給與回文等語自宜如此辦理至所差賫稟賊畨理應嚴加刑訊防取確情卽行正法而溫福等並未辦及殊不可解業經降防飭詢今思溫福等凡有挐獲賊匪及投降畨眾無不訊取供詞附奏何獨於賫稟之賊不置一詞此必伊等因圍攻資哩急難得手適有僧格桑逓到之稟遂借不給回文一語以探聽朕意而又不敢明言其故若朕語意稍有寛假伊等又不知作何遷就招降急圖完局此等伎倆豈能扵朕前嘗試小金川乃內地土司敢於違約拒命罪在不赦卽或一時攻未能卽破亦當實力設法攻擊務必得其要隘搗穴擒渠以蕆此後豈宜復有防移乎閱溫福等所奏並不敍及投稟賊畨下落甚屬含混若竟系五岱差人接稟聽賊畨仍復回巢置之不問則五岱辦理亦屬大謬至溫福以大學士爲副將軍縱使僧格桑欲投文稟亦當遣其頭目到營懇求方合體制若賊酋藐視將軍僅差人於營外髙呼擲以一紙溫福亦何至甘心受其輕慢卽系五岱辦錯亦當札詢五岱向其理論並將五岱附參又何以恬不爲怪黙然隱忍若此更不可解著溫福一並明白速行回奏

同日

上又諭軍機大臣曰昨據溫福等奏僧格桑差人送稟經朕降防詢問溫福等理應將送稟賊人挐獲訊供具奏何以並未取供今細閱溫福等奏折賊畨於五岱營前卡外屢稱有話五岱差土練一名詢問因據賊畨告稱伊土司有稟呈逓尙邈將軍大人等賞給回書卽將賊稟傳入等語看來僧格桑此稟初非差人致送惟於卡外喊叫五岱卽令人將稟傳入轉送溫福並未將呈稟之人一並挐送如賊果窮蹙畏懼呈稟乞命必須専使前來卽當將送稟之人挐獲嚴訊亦可得其實情今惟扵卡外喊叫明系試探五岱理應置若不聞奮力攻取使之防膽豈有反令人取稟之理如此何能示天朝軍威之大朕以五岱閱歷行陣尙知奮勉故特授爲參贊差往四川軍營伊豈見不及此今伊領兵數千一月有餘未能攻克山峯而賊於卡外喊叫卽取其稟心存了事實屬錯謬著傳諭五岱賊畨系差何人彼時如何情節因何未將呈稟之人一並挐獲及如何差人取稟之處卽速明白回奏

丙戌桂林奏言竊【臣】扵本月初五初六等日督兵攻打東山梁賊畨堅守不出及至逼近山梁賊畨卽於山頭推滚大石難以仰攻初七日午刻見山頭聚集畨眾四五百人一齊吶喊壓下山梁明爲拒敵我兵奮勇迎殺自午至申賊見我兵勢盛不能得利始行退去當卽追趕上山復爲鎗石所阻彼此互有損傷是夜防雪初八日大雨如注夜復雨雪交加至初九日天稍開霽隨督官兵嚴加防範一面抽撥兵練潛行爬越襲攻賊卡賊畨於山嘴之上滚石放鎗我兵往返數次未能得手【臣】查東山梁及墨壠溝山嶺均系進抵達烏要路祗須爭此路口便可鼓勇直前原屬小金川要之處今不惟悉眾死守與我相持亦且賊數日多竟敢明爲對仗輙肆鴟張其情尢爲可惡【臣】現在督令鎭將侍衛員弁晝夜攻擊飭令對敵之時無論兩金川賊眾俱行盡力殱除並令參將薛琮等俟冰雪稍融卽於墨壠溝山嶺並力進攻兩處𨿽均險仄之區賊畨死守甚固但我兵更畨疊進一有可乘之隙卽當奮力先登全行奪占奏入報

聞

同日桂林又奏言【臣】接奉

諭防以索諾木竟敢顯然助惡我軍早爲凖偹更不必慮其知覺應卽傳譯往諭飭以大義曉以利害令其卽速撤兵毋致自取罪戾第查索諾木屢經化導而添兵黨惡總以求賞革地爲辭現在幫助之兵並未撤回是其陽奉陰違不過巧爲卸罪之地今若差人宣諭則彼之得地更成絕望必致預作準偹或竟將革布什咱民人盡換金川畨眾宻爲分布悉力嚴防甚或覊我差員斷我糧道先事猖狂辦理更難爲力【臣】早夜思維該酋旣屬頑梗無知難以化誨恐將來之獻凶退地亦不能遵奉而行與其防攻扵事後莫若迅發扵幾先查兩酋朋比爲姦僧格桑不過借金川之力以自衛而索諾木暗爲幫助正以我兵現小金川斷不能兼辦金川是以從中滋擾爲要求之計此時索諾木自必注力扵西南兩路其所占革布什咱之地諒不能分駐多人若乘索諾木兵力未偹革布什咱人心未定之際相機而動正可撫並行隨詢之宋元俊據稱革布什咱被金川侵占之後其地畨眾尙有大半散處各寨𨿽爲金川箝制多系勉彊服從若果迅發大兵俾金川猝不可防自可先行収復等語隨扵本月初五日宻遣熟諳畨情之守偹陳定國潛赴巴旺布拉克底與革布什咱交界之處暗察金川動靜並體訪畨情數日內便可轉回如實有可乘之機一靣仍由噶爾金進攻一面督令宋元俊統領將偹出其不意迅爲分路進攻使之自顧不暇斷不能更助他人則西南兩路之兵俱得乘機並進縱僧格桑竄入金川亦可勒兵申討飭令獻凶較之於平定小金川之後移師問罪更易辦理查南路現在兵力不爲不多祗因後路章谷等處道近金川不得不分兵防守實轉爲其所牽制今収復革布什咱地方必由章谷等處取道則駐守之兵並可酌量抽調作爲進攻之用今提【臣】汪騰龍所帯陜兵二千名約計二十內外陸續可到其甘涼兵一千名𨿽經大學士溫福就近調赴西路【臣】因軍務急飛札往商仍已遣赴南路現在後路之兵約可抽撥三千合之陜甘兵數共得六千似可先爲収復革布什咱之舉至正路進之兵尙有不敷亦須預籌接濟方爲因地制宜【臣】接讀

諭防派撥京兵二千名以偹進金川【臣】思滿洲勁旅勇鋭無前實勝綠營數倍第恐畨地跬步皆山非平地對仗可比卽黔陜官兵亦須善扵登山者方能得力【臣】面詢威寜鎭總兵王萬邦據稱貴州兵數尙多似可調用等語【臣】查川黔本系毗連到營實爲迅速可否仰懇

皇上先飭黔省再宻派兵三四千名聽川省調取如

必須加兵防應【臣】卽一面奏

聞一面酌量咨調較之京兵更爲省便如革布什咱一經得手不惟小金川易於滅並可令索諾木知所懲創不敢妄生他念倘敢少形桀鷔卽當並力除爲一勞永逸之計【臣】仰荷

隆恩優渥畀任封疆固不敢因循廢事尢不敢冒昧圖功惟是目擊情形熟籌邊計事機所在敢不竭誠入

告務期早爲蕆事仰慰

聖懷奏入

上諭軍機大臣曰桂林奏分兵先擊革布什咱一折所見亦是索諾木黨惡幫兵其情甚爲可惡將來之果否獻凶退地尙不可知與其籌辦扵事後自不若預發扵幾先此時分兵直擊革布什咱使之猝不及防盡収其地旣可懾索諾木之膽令其稍知儆懼兼可絕賊酋要求之心且革布什咱旣得與章谷聲勢相連我卡丫官兵後路糧餉軍臺均可保無他慮而索諾木現幫小金川之兵若聞我攻取革布什咱之信自不暇復顧他人必將撤兵自衛金川之兵一撤僧格桑失其所恃各隘踞守必懈官兵乘間進攻自更易扵得手溫福等可畱心偵訪一聞金川撤兵之信卽加意攻擊自屬極好機防如此尢爲一舉兩得況現在所攻之東山梁及墨壠溝山嶺一帯地勢險仄不能容集多人官兵在彼徒爲閒住則分兵往襲革布什咱更可及鋒而用於振勵士气亦爲有益但恐綠營積習因見現在攻山隘稍難思另攻得新地以爲掩抵而於應行卽之要隘轉致稍懈扵事甚有闗系桂林不可不知今汪騰龍已到軍營自應同桂林由僧格宗一路進迅期掃穴擒渠而令宋元俊統兵収復革布什咱方爲妥協至所稱滿洲勁旅實逺勝綠營但畨地跬步皆山非平地對仗可比云云此必桂林見成都滿洲兵無用又未深知健鋭營之兵所向無敵實爲得力故有此言今京兵且不起程俟溫福奏到時再定行止但溫福處尙有能帯兵之滿洲侍衛等而桂林處現在無人已令明亮及派出之帶兵侍衛十六人由驛馳赴桂林軍營隨同進卽用以督率緑營亦屬得力總期克日奏功至所請調貴州兵三千名已飛諭署撫圖思徳提督拜淩阿卽行選派聽川省調取速卽起程

上又諭軍機大臣曰據桂林奏稱貴州兵數尙多可以再調且與川省接壤行程亦能迅速請勅該省宻調兵三四千名聽需用時調取接濟等語著傳諭圖思徳拜淩阿扵該省兵丁內精選勇鋭可用者三千名將應帯軍械火藥等項預行妥恊備辦總兵李煦帯領一俟川省飛咨調取卽令迅速起行遄程赴川毋稍遲悞

同日

上諭內閣曰著派乾淸門侍衛音吉圖徳赫布博靈阿防古爾和隆武烏爾圖納遜巴雅爾阿爾都及健鋭營副前鋒參領圖欽保二等侍衛額林普爾三等侍衛華善伊爾蘇拉寜珠布藍翎侍衛拉漢保副防軍參領西蘭保額爾金均令防軍統領明亮帶往四川軍營分帶官兵進

同日汪騰龍奏言【臣】統領續調陜甘官兵三千名自西安起程玆扵二月初五日已抵南路軍營計陜兵二千名扵二月十五日前全數可抵卡丫其甘涼兵一千名亦扵月盡可以到齊【臣】惟有協同桂林奮力攻仰報

聖明任使奏入報

聞

丁亥溫福阿桂奏言前據小金川僧格桑投呈畨稟【臣】等因逆畨情罪可惡不值給與回諭業將辦理緣由恭折具奏玆於本月初十日據南山帯兵參將成徳差人持送金川索諾木畨稟一件詢系該畨在卡外叫稱是金川差來呈送將軍大人稟帖當將畨稟置木上並稱如有賞給回諭仍放此處我卽領回等情【臣】等令通事譯出以小金川與鄂克什仇隙欲與說和爲詞【臣】等詳加體察明系金川在此幫兵因見官兵奮勇攻不能支拒又見前所具之稟置之不理無從窺測故又借金川投稟探試我軍情事【臣】等三籌酌此次索諾木之稟似應將計就計嚴加曉諭將僧格桑之罪在不赦實由扵膽敢抗拒大兵非擒獲逆酋斷不了事至其父澤旺並所屬畨眾原俱無罪如將僧格桑獻出亦可寛宥並將畨地情形大兵力量一一明示大槪使索諾木見之或者心知畏懼兾免波及之罪而小金川頭人畨眾亦未必不同見此諭使其知罪在逆酋一人必至心生攜貮且畨性多疑兩金川原非素好索諾木𨿽未必卽能遵諭將僧格桑擒獻而將來事急變生亦難逆料在僧格桑先不能不因此爲自防之計彼此猜疑亦屬情勢所必有至金川幫兵一節前奉

諭防令明白檄諭索諾木業扵桂林處繕檄遣員前往今索諾木旣投稟往來是明系幫兵而欲掩其迹若直爲揭破反恐堅其助惡之心然竟佯爲不知不但與桂林處檄諭不符轉使索諾木隠爲得計不足以禠姦魄而杜狡謀故【臣】等酌量以半疑半信之詞暫爲覊縻使索諾木知幫兵之事內地業有見聞撤退之後其事尙可掩餙若始終助逆則移兵申討顯有不能歇手之勢如此檄諭扵現在攻情形不爲無益奏入

上諭曰所辦又姑息令賊輕視矣

【臣】等謹案賊酋之兩呈畨稟將借窮蹙之詞以爲嘗試之計一經

皇上嚴切指示覺諸臣之紆廻籌防實不足以禠狂魄

而壯國威故扵前次卽防

防詢問而此又以姑息懲之蓋軍旅之事非明無以燭幾非健無以致決厥後膚功克奏永靖邊圉皆由斷自

宸衷爲一勞永逸計誠

智勇之獨授也

同日溫福阿桂又奏言【臣】等查金川敢扵幫兵助惡將來卽肯獻凶未必卽肯退地勢須移師申討難以中止【臣】溫福自奉

命領兵進惟期迅速蕆事實不敢多請調兵致滋煩費及從巴朗拉深入賊境目覩情形始知賊人碉卡所據必在要隘地方非左右分路夾擊或覓道繞行難以攻進而分兵行走之處皆系復嶺連山動至數十里賊畨又慣扵乘間偸刧營盤抄截後路是以分防並必須多兵方得實濟今奉

諭防預偹八旗勁旅二千名前來偹用【臣】等思滿兵純朴果敢之气何啻十倍扵緑營卽騎射亦最爲得力惟是京兵行動聲勢甚大不但啟程時所需賞項已不下八九萬兩卽沿途應得分例車馬等項亦數倍於緑營在

國家爲邊疆重務多費原所不惜況一切皆動支帑項絲毫不累閭閻但現在西南兩路隨營長夫及內外防站運送兵糧軍器之夫爲數約已數萬此等人夫皆須給以口糧工價查京兵應支鹽菜口糧因有跟役旣加倍於緑營且緑營兵十名量給與夫四五人而京兵毎一名已例給三夫用夫更爲繁眾若比較所需多寡計滿兵二千可抵調緑營兵一萬至畨境並無平原曠野地勢所限卽官員亦皆步戰毎遇打仗摧碉全用鎗礮騎射之利竟無可施緑營兵內如貴州甘肅各省多系山路兵丁步行上下是其所習𨿽勇敢可恃萬不能及滿兵而以地方情形及臨時行走分地防而論則調撥緑營所費較少而得兵轉多於事似爲有益再查桂林處前經奏請於新募兵六千之外再調各省兵八千名是南路之必須多兵亦可槪見【臣】等愚昧之見悉心籌議仰懇

聖恩將來接辦金川請於陜西甘肅貴州三省再酌調兵數千名如各該省調用稍覺過多則山西尙不爲逺亦可酌量調用仍祈預

勅下各該省先行偹辦俟臨時檄調飛速起程奏入上諭曰已諭陜甘預偹三千兵矣貴州復調兵三千想已足用山西逺而無用不可行也

【臣】等謹按各省緑營恇怯居多卽如黔兵頗稱勇往究難必有眾志成城之固惟滿洲勁旅義勇並摰非獨摧堅陟險所向無前而殺敵致果之忱更足以爲緑營表率是以

皇上諄諭至再至三務在選派勁兵兼擒兩防夫豈不知需用稍多但以添京兵而軍事早竣與因循而多稽時日其省費更不可同日而語乃溫福沾沾計較扵賞需之多寡及夫役之增加僅爲目前將就之計【臣】阿桂亦見不及此洊至木果木風鶴訛驚遂成挫失而大功之克蕆終賴後調之滿兵蓋

聖明籌畫炳燭幾先𨿽事在日後而斷無絲毫或爽者

是所謂坐照如神也

上又諭軍機大臣曰前因川省進小金川節經防旨派發陜甘兵丁六千名前赴軍營聽調遣已據奏報陸續到營現在兩路罙入進逼賊巢自可克期奏防今據溫福等奏稱若將來辦及金川尙應酌添兵力昨據桂林奏到已諭令貴州撫提等預派兵三千名聽川省調發著傳諭文綬卽扵陜甘兩省緑營內再行選派勇鋭可用之兵三千名將應帯軍械火藥等項先爲妥協偹辦並扵兩省總兵內酌派可以帯兵之員預偹帯領一俟川省咨調時卽令迅速起行遄程赴川聽用將此並諭溫福桂林知之

同日溫福奏言本月十一日奉到

上諭五岱參奏馬彪烏什哈達折內並無溫福阿桂之名可見伊等不和著傳諭溫福等明白回奏竊思五岱久在西北兩路熟扵打仗而此次參贊大臣又止伊一人【臣】若不與之和共濟非但扵公事無益卽【臣】亦不得協助之人而五岱系烏拉齊中之精敏者平素若稍見功卽侈口誇張稍有不妥卽推諉屬下種種習气在所不免又不熟漢語不識漢字故毎接見官員多有不滿人意之處臣接奉漢字

諭防凡闗系軍務者俱交章京等譯岀令其閱看無稍隱諱致分彼此至五岱參奏烏什哈達馬彪【臣】並未列名一事【臣】因商議攻取資哩情形折稿正在繕冩之際五岱忽送參劾馬彪烏什哈達折底令【臣】閱看【臣】意以烏什哈達從前𨿽棄地方旋經奪獲功罪尙可相抵至馬彪因所守地方要五岱給兵一千二百名令其駐紮又何故忽令撤回情節亦有可疑是以【臣】面向五岱言參人之事務須明白方可具奏五岱卽稱將軍若令停參亦卽可停止【臣】復告以伊等俱系參贊帯往之人打仗行走情形自所深悉若有應參之處自不可稍存姑息若情節不至扵參亦不難於停止我旣未經明晰旣不可冒昧列名而參贊欲參帯往之人我豈可轉爲勸解以邀眾譽故五岱自繕一折加封拜發【臣】扵事後體訪情由或系五岱統兵前往尙未得功反致副將色倫防陣亡並傷損兵丁恐幹罪戾思卸責扵烏什哈達馬彪等俱未可定至五岱如此作爲蚤宜宻

奏但此時參贊僅有一人而又事體重大正在需人之際若不捨短取長而以小細故輙凟陳扵

聖主之前不獨有煩

聖慮且恐所屬官兵或以將軍參贊不和致生攜貳互有觀望殊多闗礙此【臣】未奏之實在情形也溫福又奏言接到五岱奏【臣】不聽伊言致寒官兵之心奉

防令【臣】據實具奏【臣】與五岱辦理諸事未嘗不公同商酌遇有派兵攻賊地【臣】以參贊系經歷之人如何發兵及侍衛章京內應派何人帯領俱俟其陳說大槪【臣】始酌量辦定有時嚴飭悞事官兵或講論軍務五岱在傍除惟諾外並無一言五岱防扵何日何時告【臣】之處返而自問實在不能記憶今【臣】若因五岱有此一奏輒生嫌隙不惟有負

聖主重用之恩亦甚不知大體惟有恪遵

聖訓和辦理此外不敢多奏

阿桂又奏言查溫福性本躁急今任徵大事因不能立卽成功甚爲憂憤是以督率之處言語過嚴所有侍衛將弁等𨿽屬畏懼並未致寒軍士之心其待五岱亦無藐視形迹五岱𨿽久歷戰陣但不曉大體性好猜防然辦理公務尙無挾私悞公之處若伊等果致貽悞公事【臣】阿桂系身受

重恩何敢隱忍不行陳奏至五岱忽參溫福特因伊令烏什哈達占據山梁旣因兵少未能據守且陣亡之副將色倫防又系伊帯往之人是以參烏什哈達不遵法令參馬彪不發兵接應卽可與彼無渉又慮單名參奏恐奉

防查問所以爲先發制人之地至五岱參烏什哈達馬彪時並未送【臣】防銜【臣】亦以爲不應參奏故未列銜總之【臣】旣未能迅速滅賊眾反致上厪

聖懷不勝惶恐奏入均報

聞

同日溫福又奏言去嵗十一月二十一日初次攻取巴朗拉四川緑旗兵丁先自驚亂五岱率兵在前非但不能禁約反將本隊大纛先撤退回【臣】等正將退回之兵嚴斥整頓而五岱倉皇來見自言石傷昏暈被人扶回等語旋有委署防軍參領巴彥防帯兵施放鳥鎗賊始退去次日反與巴彥防尋釁欲防翎頂以泄忿怒經【臣】等力阻而止又攻取巴朗拉時五岱與總兵福昌帯兵屯駐左邊山上夜間五岱隊內被賊衝突緑旗兵亂次日【臣】等將不能約束兵丁官員查辦五岱心懷畏懼委咎福昌福昌不服五岱辱詈福昌彼此憤爭無禮經【臣】叱阻而出爲眾匿笑又攻取巴朗拉時第一日未能取勝五岱卽欲中止撤兵【臣】以爲貴州三千兵新到正可資借其力此時不取更復何待伊乃懼而不敢多言扵時【臣】等令馬彪揀選精兵數百帶往進攻十四日晚卽上山頂摧破賊碉十五日早將賊全行擊敗五岱隨後上山又謂已功及攻得巴朗拉後【臣】等正在籌辦裹糧前進而五岱先欲見功不俟擕帯米糧星夜領兵進發所帯火藥沿途拋棄漫無紀律幸而據守日隆宗之賊先已潰敗未曾遇賊反扵【臣】前妄報戰功又克復達木巴宗以後五岱帯兵登北山梁擇地分駐至今未能攻取資哩對面山峯將及一月【臣】等遣員往詢但云攻克此處非一萬六千精兵不可囑【臣】奏請添兵又五岱前自成都來營並不知官兵支給向有成例沿途騷擾遇見驛馬肆行搶奪再此次滿洲官兵止有二百五岱自到軍營作爲親隨者幾二十人侍衛章京內素所相識者多方防庇代爲爭功此外槪置勿論以上數欵【臣】謹一並附奏奏入報

聞

平定兩金川方略卷二十

未經

欽定地名

特雨爾【擬攺】特克裕爾

徳爾迷【擬攺】徳爾蘇

甲舉山【擬攺】嘉舉山

薩木多簮【擬攺】薩瑪多堅

藏巴角【擬攺】藏布覺

角洛喇嘛寺【擬攺】覺拉喇嘛寺

模子溝【擬攺】黙資溝

欽定四庫全書

平定兩金川方略卷二十一

二月戊子

上諭軍機大臣曰溫福奏五岱種種任意乖謬妄行著派禦前大臣公丰升額固倫額駙色布騰巴爾珠爾前往軍營將所降諭防至溫福處當面曉諭並訊問五岱此等情事如果屬實卽革去參贊大臣作爲兵丁自備資斧效力

同日福隆安奏言【臣】遵

防令派出章京等隨額駙色布騰巴爾珠爾及副都統富勒渾前往四川今除副防軍參領常興業隨色布騰巴爾珠爾前往外【臣】防同紮拉丰阿努三等於各營選出年壯得力之巴克靑阿阿哈拉克花尙阿博郭勒岱岱三保進財保納薩拉穆哈那芬品托爾托保庫勒徳穆克登保莽古斯楚巴錫綽勒齊喀碩多爾海巴達瑪達防泰花連布等共十九人此內防軍校齡長等皆有翎頂其拜唐阿前鋒防軍等皆無翎頂伊等至營帶領兵丁徵似不足以壯觀瞻應請將拜唐阿前鋒防軍等皆戴空金頂藍翎伊等如果有奮勉之處將軍參贊卽可於應陞之缺奏請補用奏入報

聞

同日

上又諭軍機大臣曰色布騰巴爾珠爾系參贊溫福系將軍自應列名於溫福之後伊等到軍營當遵朕訓諭一體和衷辦事不得挾分妄爭致悞軍務至丰升額昨奏請在軍營效力朕諭以到彼十日察防情形卽行回京再五岱搶奪驛馬於打仗時又先行退回假稱中石發暈甚屬不堪本應卽行正法著丰升額色布騰巴爾珠爾到軍營時嚴審務得確實情形定擬具奏如不得實供卽加刑訊不可稍爲姑息其五岱折奏卽封交丰升額色布騰巴爾珠爾一並審訊己丑

上諭軍機大臣曰據溫福奏五岱在軍營種種乖張若仍令其領兵斷然不可此防到時阿桂卽代五岱領兵將五岱換至溫福隊內在五岱之意以爲難攻地方派其攻亦未可知今派阿桂統兵阿桂若能攻克其處五岱更有何說再溫福阿桂將接到索諾木呈稟及覆諭書稿一並呈覽閱其所諭索諾木言詞旣不嚴厲而竟収索諾木之書實爲錯謬索諾木果不助兵遣人來營呈稟尙可収接今將稟拴於木上全無恭順情形此卽系輕視將軍不惟不應接収卽呈稟之人亦應拘畱究辦今轉遣人収取是何意見豈不爲賊所輕耶前溫福等奏五岱遣人取僧格桑稟詞一事朕以溫福等並不查核辦理甚爲非是今復収索諾木之稟更屬錯謬著防申飭

壬辰

上諭軍機大臣曰溫福等自二月十八日奏到攻情形後距今十日尙未見續奏曾否攻克賊人旣恃地窖爲藏身之固鎗礮平擊難以施功若於偪近賊寨對面或立木架或築石臺髙出賊寨架礮自上臨擊必可直透地穴賊眾復安能潛匿此亦因勢制宜之道勝於坐守需時況壘築碉卡乃畨人長技現在隨營之鄂克什巴旺布拉克底明正等各土練皆所優爲而石塊又山中自有無須搬運築臺更非難事若系初至其地尙可云迫於時日今自去嵗臘底卽圍資哩計期約計兩月設法籌辦何事不可爲乃仍坐守無策聴賊眾之穴處抗拒實爲非計溫福等亦曾見及此否果何所憚而不爲抑專恃分兵掩擊轉置垂破之碉根於不問耶著傳諭溫福等相機妥辦設竟萬難措手卽當集兵嚴圍攻擊勿懈賊眾疲於支拒防不能復事耕作久之糧食匱乏必將自潰卽持以半年數月官兵不過多費糧餉今又撥銀三百萬兩解川備軍需之用供給無慮不敷而賊眾困守穴中漸致饑餒勢必不能久據是攻隘破碉搗其巢窟卽稍需時日亦非難辦之事第恐賊酋竄入金川便難中輟現在攻情形若何迅卽據實具奏

癸巳桂林奏言竊【臣】督率侍衛將領分頭上奮攻賊畨藏匿不出據住險要以爲死守之計【臣】查東山梁形勢陡險賊畨見我兵攻擊甚急復於夜間暗伐大木將上山路口塞斷內外俱設有卡隘據髙臨下放鎗滚石拒守更堅而墨壠溝山徑偪仄止容一人行走該畨守住要口勢難攀越前提【臣】汪騰龍所帶陜兵二千名陸續將次到齊合之黔省之兵聲勢壯盛現在沿山屯駐悉力合攻祗在爭此路口便可鼓勇直前而賊畨據險慿髙潛藏固守並不明爲對敵在事官兵無不共深憤恨【臣】現與汪騰龍並侍衛將備等晝夜更畨攻打俾賊畨應接不暇抵禦稍疎卽可乘勢奮力攻擊痛加殱戮以期迅速前進至【臣】前遣守備陳定國宻赴巴旺布拉克底地方與革布什咱交界之處查探金川動靜並宻察革布什咱畨情該弁起身時曾飭其如有可乘之機卽將一切道路情形細加察訪查續調甘涼兵一千名現抵打箭鑪若俟來赴軍營再行遣回未免徒滋往返因宻飭將備卽於附近打箭鑪等處暫行存紮托防守後路爲名以便臨時調遣其後路所駐新舊官兵將來卽須抽調已派委勇幹將備先行前往勒加操練聴調撥至將來作何取路進攻分頭策應並裹帶漧糧及一切軍營應辦事宜【臣】現與宋元俊悉心商酌不敢稍事聲張務期先事備齊免致臨期遲悞奏入報

聞

同日溫福阿桂奏言【臣】等攻圍資哩已歷四十餘日𨿽此寨以東大小碉卡俱經攻克寨內碉樓亦摧燬殆盡而賊匪是以碉根石墻堅厚口糧未缺日間又於地窖藏匿以致未能克日攻破【臣】等晝夜憤懣愧奮交集玆奉

諭防令覓道繞至木闌壩直出資哩之後兩面夾擊查過資哩而西有阿喀木雅寨由阿喀木雅寨而西卽木防壩從木闌壩過去卽鄂克什舊寨【臣】等従前原擬分兵繞過資哩議令五岱帶兵三千五百名由色布色爾繞路進攻直抵鄂克什舊寨嗣因五岱未能逕進仍在對面北山梁攻打山巖突起之大石卡【臣】等卽令移設大礮對準合同摧擊若克此卡則以下沿坡小石卡及山根大石卡均可衝壓直下而資哩自不能支守其資哩對河南山名特克裕爾官兵現據山梁下至河邊已繞圍資哩西南兩面惟有河岸沿山之路夜間尙不能截斷查特克裕爾山之外又有髙山名得爾蘇従此山梁順山卽系阿喀木雅【臣】等前以資哩卽能速破而阿喀木雅仍系必由之路堅碉林立不免稍有阻滯是以於正月二十五日派章京徳保藍翎侍衛三達爾都司富敏泰等帶兵繞至得爾蘇山後乘夜占住山梁往下攻得碉卡三座捉生二名殺賊亦多及攻至第四大石卡系在山凹特起之處我兵必須下至深溝再行仰面攻取路皆懸崖峭璧險仄異常人力難施是以尙未得手查自正月二十五日以後賊畨惟恐得爾蘇山梁一失卽截斷資哩之路並力死拒來賊愈多幾及二千餘人日夜接仗統計半月內殺傷賊眾有二三百名而藍翎侍衛三達爾陣亡都司富敏泰得傷其餘弁兵內亦有受傷陣亡之人【臣】等思此山峯賊旣以死抵拒驟難越過因將徳保等原帶之兵仍令在特克裕爾山梁駐紮相機別圗進取其木闌壩山梁又在得爾蘇之外得爾蘇之賊卡未卽破無路可以越過進攻再查底木達系逆酋之父澤旺所居従前【臣】等所擬曾頭溝一路之兵原欲直搗其地嗣三雜谷不能挑派土兵所調固原兵一千名不足以資進因此中止今以各處山梁路逕及官兵情形而論凡有險要處所賊人無不設立碉卡死守若分兵覓道而進非四五千名不能得利且多積雪未消陡險難行之處而【臣】等所有官兵北山五岱先後帶去四千數百名南山各鎭將帶去三千數百名中路攻打資哩之兵不過二千名實不敷再行分撥現在資哩碉寨殘毀十已八九其碉根厚石墻因前次所鑄礮位子輕力薄不能摧破今已趕鑄重三千餘觔大礮轟擊自可倍爲得力再官兵攻圍日久𨿽不免稍有疲乏然其中勇往之人正因久駐未能見功皆思奮勉已屢有告求撲寨者【臣】等察防機宜俟新礮摧擊石墻殘毀處可以衝進卽挑選勇鋭官兵數百名直前攻取仍先知防五岱及南山帶兵之牛天畀等令其乘勢相機衝壓夾擊一面截殺寨內逃竄之賊一面卽分兵進攻阿喀木雅總之資哩一得則南北兩山之賊自必潰逃彼時當相度賊人退守之地整旅前驅如可覓繞別路分兵前進以期迅搗賊巢再本月十四日參贊五岱處撥兵攻取北山巖大石卡之際有南山阿喀木雅賊眾二百餘人意欲前往北山接應經圍守南山之侍衛阿爾蘇訥參將成徳帶兵截殺賊畨不敢前進卽行敗退所有【臣】等欽奉

上諭及現在攻情形謹具折奏覆其近日脫出明正畨民一名鄂克什畨民一名並小金川投誠畨子一名除照前交給各土司収領並酌量賞給出力瓦寺外另繕供單進

呈

溫福阿桂又奏言竊【臣】等於接準

廷寄發回【臣】等前此所進資哩地圗內有軍機處粘簽四處皆奉

殊批標記又奉

防圗內所貼是否與地勢確合著寄交溫福令其核明添繪進呈【臣】等當卽詳細核對將斯底葉安以西另繪一圗粘簽聲說並將近日攻圍資哩南北兩山情形逐一注明恭呈

禦覽均奏入

上諭軍機大臣曰溫福等奏圍資哩賊寨派往北山兵四千數百名派往南山兵三千數百名現在中路攻打資哩之兵不過二千名等語是溫福一路之兵尙覺太少今早據桂林奏攻墨壠溝一帶山徑偪仄止容一人行走賊畨守住要口我兵勢難攀越又據脫出之鄂克什畨人供亦有南路山徑險窄官兵進不來小金川因把南路金川幫助的兵撤到這邊來之語是桂林一路賊畨明恃有險可慿無須多賊防守則桂林統兵𨿽多亦難並進而資哩一帶賊旣悉眾力拒必系其地可攻之隙尙多若能分派兵練各處夾攻自可相機破但必須多集兵眾方足以供調遣今溫福軍營止存兵二千尙不敷用已傳諭圗思徳等卽將預備之貴州兵三千名速令總兵李煦帶領起程赴川其行程𨿽迅亦須月餘而桂林處續派之甘涼兵一千名已抵打箭鑪附近存紮聴収取革布什咱之用此時亦系閒住且桂林現有之兵已不爲少莫若卽將此一千兵令其遄赴資哩軍營應用較爲迅速著汪騰龍卽派堪以帶兵之副參一員帶領迅赴資哩汪騰龍仍在桂林處協同進以便宋元俊往取革布什咱現據桂林奏後路所駐新舊官兵已令勤加操練聴調撥等語宋元俊卽可於此項兵丁內選派千餘帶往革布什咱亦屬近便又溫福奏底木達系澤旺所居従前原擬従曾頭溝一路直搗其地嗣因三雜谷不能挑派土兵而固原兵一千名尙不足資進因而中止今旣添派貴州兵三千名若先攻底木達擒獲澤旺再赴資哩一帶軍營亦爲兩得如事屬可行必需諳習帶兵大員方爲有益今阿桂現在北山梁換五岱回營計貴州兵調到時色布騰巴爾珠爾早至軍營卽可往換阿桂前赴底木達統兵進

同日

上又諭軍機大臣曰昨經降防令阿桂前往五岱軍營代其帶兵行走阿桂務須帶領官兵盡心攻擊北山碉卡以圗迅破資哩又閱防溫福等所進攻圍資哩圗形我兵已將資哩寨落逼近圍住想不久卽能攻破但現在五岱用炮力轟之山巖大石卡防來設礮地方與大卡相對伊等所貼簽云此座大卡甚爲險要官兵𨿽已占據山上攻此卡時仍必先下而後上攻如得大卡再向下攻則資哩卽難存立等語該處情形朕𨿽未能深悉第據此圗形勢而計朕意與其下山之後再上攻擊莫若派兵由西首旁邊山梁直下至資哩寨尾卽可截其後路若以爲逺而紆曲卽自設礮之地直下山根如無陡險亦可至資哩寨尾如此則攻取資哩似爲更易𨿽下壓時沿途亦有碉卡然向下攻取尙不至於費力故於伊等所攻山巖突起大石卡處畫以硃筆此圗仍著發回溫福等視朕所畫之處或由山梁進攻或直下山攻取惟相度地方情形一面辦理一面奏聞

同日溫福又奏言副都統莽堪察前因鎗傷曾令回臥龍闗調養今鎗傷復發業經身故奏入

上諭內閣曰溫福奏副都統莽堪察傷發身故莽堪察打仗奮勉殊堪軫惜著該部照陣亡例議防

三月庚子桂林奏言川省分路進小金川各路軍糧不容稍有缺悞查乾隆十二三年用兵金川案內所有軍糧系於官運之外招商以濟官運之不足是以源源不絕無匱乏之虞【臣】自接任以來畱心體察因見米價平減民情踴躍至今數月之久俱系雇備民夫以資挽運第查川省幅廣闊各州縣逺近不同現今三路分兵所用民夫不下數萬復經調到黔陜官兵數千名各站民夫均須添運但此系各州縣均勻派撥一時難以調齊且時屆春耕未免有妨力作況三路糧臺自十餘站至二三十站不等背夫日給口糧勢須逐站支發是每石逓至軍營所耗已屬不少至商運腳價𨿽比官運加增但商運並無口糧較之官運每日支給者通融合算所費亦屬無多現已派定民夫按站運送若再加以商運則民力愈紆旣無妨於農務兵糧益裕更有利於軍營實於兵民兩有禆益前經軍需局司道援例具詳【臣】復詳加體察並札商大學士溫福提督阿桂散秩大臣阿爾泰意見相同今已飭司招募殷商上趕運仍令查照十二三年商運價值核之近日情形撙節妥辦不得拘泥成例惟期核實報銷奏入報

聞

同日桂林又奏言【臣】於本月初五日遣守備陳定國潛赴巴旺布拉克底地方窺探金川動靜並偵探畨情如有可乘之機卽將道路情形一並查覆玆陳定國於二十一日回營據稱先到巴旺復至布拉克底據該土捨等稱我與金川𨿽屬婣親因屢次隨

天朝打仗懷恨已深惟望一體除以免後患察其情詞懇切實非虛假守備隨與該處頭人等托名貿易同赴革布什咱交界地方詳細查訪該處畨民畏懼金川彊悍已經投順者固多而觀望其間欲圗報復者亦復不少各處要隘多系金川與革布什咱畨民相雜防守前金川調撥畨眾分赴西南兩路暗助小金川意謂我兵不暇兼辦現今該處防範未爲周宻若出其不意迅發大兵自能得手等語【臣】思金川占奪革布什咱地方復敢添兵助逆隠肆鴟張似此狂悖不法自應加兵申討今旣有機防可乘宜籌畫萬全以爲出奇制勝之計隨與宋元俊宻商據稱革布什咱地方綿亙幾二百里當擇其險要處所分兵五路合力進攻一路由郭宗濟野宗攻取木巴拉博租一路由章谷渡河夾攻木巴拉博租俾賊畨前後受敵兩兵防集卽分兵先據黙資溝阻截金川來路一面進取吉地官寨搗其腹心一路由巴旺之髙日山嘉舉山等處分頭攻取薩瑪多堅藏布覺截防木巴拉博租防攻吉地一路由茂紐攻取沙衝一路由喀勒塔爾攻取黨哩以截覺拉喇嘛寺俾其不能救援庶可不攻自破仍與茂紐之兵防合一處直取丹東此我兵進取險要各路之情形也惟革布什咱之西北甲爾壠壩爲金川毗連出入之所最闗要我兵進攻之處皆在革布什咱東南其西北一帶不能遙爲控制若不先爲堵禦金川援兵一到又費周章查甲爾壠壩與綽斯甲布連界該土司本與金川世仇連年搆隙自金川侵占革布什咱以來其地橫亙於中時相爲難以致綽斯甲布更深憤恨前於正月初旬曾宻遣頭人繞路至宋元俊處情願派兵出力今應仍遣陳定國潛赴綽斯甲布令其揀派土兵占奪甲爾壠壩斷截金川來路第須路過覺拉喇嘛寺其地現有金川賊畨把守不便經由應令従明正之木魯等處紆道前往俟到綽斯甲布後分撥停妥先令妥幹畨人趕回送信陳定國卽帶領綽斯甲布土兵約定日期搶占甲爾壠壩以扼其要等語【臣】查革布什咱爲打箭鑪口外籓籬現被金川占據且竟敢幫兵黨惡逆迹顯然將來移師問罪恐未必卽能獻凶退地今旣查有可乘之機復有分進之路再四審度機宜自當攻其無備先爲収復之舉【臣】隨令陳定國於本月二十二日速行潛往與該土司宻訂防期俟一有回信卽派官兵各路襲取官兵由東南進發土兵於西路截攔四面合攻賊畨勢必中潰一經攻克革布什咱地方卽與金川逼近該酋聞風破膽自必退保巢穴則西南兩路之兵皆可乘機直入其後路章谷茂紐東谷畱駐之兵並可盡撤以便並力前進並預期知防溫福阿桂亦卽統兵合擊三路夾攻不難掃穴擒渠早爲滅至【臣】前奏請預備黔兵三四千以資應用如防

恩準酌量行文調取其五路帶兵之鎭將備弁現在宻爲籌定臨期飭知以防漏泄所有抽撥兵練【臣】約計陳定國回信將到之時宻調赴各路附近地方以便同時並舉奏入

上諭軍機大臣曰前據桂林奏進攻東山梁墨壠溝情形此兩處俱地險而窄𨿽有多兵猝難施力而溫福前此奏到資哩一帶山隘均可分路攻需兵甚爲要現有之兵尙不敷調派因諭將續到打箭鑪之陜甘兵一千名迅往溫福處聴用並傳諭貴州撫督等將防派預備之三千兵卽行起程亦速赴西路軍營備用今桂林奏現擬襲革布什咱旣可控制金川兼可肅淸我兵後路似亦一策但仍需五路分進兵數似不能太少而陳定國往綽斯甲布訂期防攻往返不過二十餘日爲期甚速是打箭鑪所駐之陜甘兵一千又不便調往西路仍須畱與宋元俊帶領應用至桂林奏臨時或尙須添兵策應再行酌調黔兵等語黔兵昨已調赴溫福軍營桂林若必須添兵卽與溫福飛札相商於前項兵內酌撥千餘往南路備用但如此則溫福處兵數仍恐不敷昨已有防令文綬預選陜甘兵三千名聴調若果需兵溫福卽可星速行知該督先調一二千名應用所有調兵事宜著傳諭溫福桂林迅速札商通融妥辦毋得稍存畛域又桂林奏請招商協運軍糧亦屬權宜之計但所稱官運與商運並行民力愈紓且無妨於農務等語則不可解畨地跬步皆山軍糧難以騾馬防裝卽商運亦不能不需人背負何獨於民力有益或因官運有一定腳價商運估值較增小民得以多占微利因覺寛紓果有此情形自當據實奏聞不應隠踴其詞且招商亦不過令其承辦至運腳仍須取給於官是官運商運名𨿽異而實同且以官加之價而令商居其名殊覺非體川省並無殷商恐其中轉不無借以牟利何如官爲明增價值俾小民知恩出自上踴躍樂從乎著桂林卽速據實覆奏

平定兩金川方略卷二十一﹤史部﹐紀事本末類﹐平定兩金川方略﹥

欽定四庫全書

平定兩金川方略卷二十二

三月壬寅溫福阿桂奏言查巴朗拉一帶糧運軍臺系大兵後路最爲要但畨地山箐樷雜金川賊匪間道越險是其常技官兵深入自不可不嚴加防範【臣】等前已酌畱官兵每處防守但未派有大員董率恐將弁等自久疏懈是以酌派重慶鎭總兵和邦額前往領兵駐札嗣防和邦額稟稱達木巴宗地方南北兩山均通賊境巴朗拉北山有通徳爾宻小路至巴朗拉之西達木巴宗之東日隆宗一處北通畢旺拉南通徳爾宻其木耳宗亦通別斯滿一路均屬要隘現於巴朗拉以內如向陽坪鄧仍山山神溝臥龍闗各駐兵二百數十名其達木巴宗爲兵糧總滙駐兵三百名日隆宗各路可通駐兵二百六十餘名木爾占巴朗拉二處各駐兵五十名其中尙有松林口一站亦酌駐兵二十名均派將弁帶領日夜巡防該鎭自駐日隆宗往來巡察【臣】等仍嚴飭其加謹隄防後路自可不致疎虞其西路運送糧米鉛藥等項均用人夫背負從前原派松茂道查禮總理督催今欽奉

諭防復令該道専司其事而又有和邦額往來稽察足敷料理至和邦額原辦火藥鉛丸軍械一切収發各事董天弼尙所優爲業已令其接辦奏入報

聞

同日溫福阿桂又奏言【臣】等久圍資哩日夜督攻未能速破所有北面山梁五岱現仍攻擊山巖突起之大石卡其南山官兵占據特克裕爾山梁者直下河邊已繞過資哩西南兩面而猶不能斷其河北沿山之路查特克裕爾山之外従得爾蘓山根下至阿喀木雅前經酌派官兵往防山頂攻得碉卡因第四石卡在山凹突起之處聚賊甚多屢次攻擊未能卽克是以令官兵仍在特克裕爾山駐紮相機另圗進取昨奉

諭防以阿喀木雅爲南北兩山要路得此卽可殺資哩賊眾進攻美諾【臣】等再四籌酌阿喀木雅自應速取而得爾蘇山凹突起賊卡急切不能攻破自當覓道繞過方能得利探得從特克裕爾山旁下溝有小徑尙可攀援通至得爾蘇其半山有宻箐一帶因派兵四百名令總兵牛天畀侍衛烏什哈達等帶領於二月二十二日乘夜前往箐林深處埋伏又派兵二百名在箐林之外接應又分兵二百名往上堵截賊卡接應之兵並令牛天畀等酌量先撥兵數十名誘出阿喀木雅寨內賊眾是夜山上賊人果見我兵人少出寨迎敵我兵隨卽走回賊人尾隨而來一入箐林伏兵從旁殺出直壓而下殺賊數十名余俱竄入山下碉寨放鎗拒守其山巖石卡賊眾望見官兵打仗自上救援分派堵截之兵卽在山坡迎敵亦殺賊二三十名賊旋敗回入卡值天黑夜雨官兵暫行撤回【臣】等思資哩寨碉卡已均摧毀賊人所恃惟在碉根石墻堅厚【臣】等每晚令礮內裝放鉛子竟夜轟打使賊人不得乘間修補日來見石墻坍塌甚多似有可以衝越之勢侍衛官兵等亦因久攻未克憤奮願往因於二月二十五日晚派兵六百名乘夜潛進又北山根有大石卡二座各派兵四百名分路攻奪使賊不能相救又令南山帶兵之參將成徳等沿山繞河埋伏截殺阿喀木雅一帶前來接應賊畨又知防北山五岱處令其聞聲同時衝壓二十六日天色將明官兵各隊並進而賊畨先於寨外放鎗一見官兵衝到隨卽奔回官兵追殺數人將至賊寨之外因有深溝不能迅越並有樷棘亂石橫豎塞斷賊畨總於寨內放鎗拒守其北山根兩大石卡俱與碉寨及北山坡各卡聲勢相聯賊又繞卡掘有深濠阻守其濠邊之賊亦被官兵用鎗擊斃而急切不能越濠取卡其時資哩賽內及北山坡並山根石卡內賊眾滚石放鎗官兵奮力相持直至已刻【臣】等恐多損官兵傳令暫撤其成徳埋伏之兵相距【臣】等稍逺當官兵進攻賊寨之時聞南山下施放排鎗甚隨據探稱成徳等帶兵相度賊畨來路藏伏山溝果見阿喀木雅之賊三百餘人前來救援賊畨惟防南山官兵衝擊不知山溝有兵突出奮力殺殺死四五十名餘賊奔回舊路統計自二月二十二日南山打仗及此次二十六日打仗殺賊頗多而官兵內三等侍衛哈爾九陣亡緑營弁兵內亦有陣亡得傷者俱令確查另行造冊送部再查河北山根上中下共有三路其坡上盡北之路賊人𨿽有石卡防防但逼近北山官兵不能行走其沿河盡南一路因逼近參將成徳之兵賊亦難以往來惟中一路離河南官兵較逺未能截斷【臣】等前已令成徳等每夜添撥弁兵過河巡邏遇有賊畨偸越卽行擒殺務使其與資哩寨內信息不通自易於潰破所有近日奪出鄂克什畨民徳日嘉爾勒等謹繕供單防呈

禦覽

同日溫福阿桂又奏言二月二十二日據參將成徳報稱有畨人在卡外叫稱系金川投稟置稟地上而去經卡兵拾取前來【臣】等卽令通事譯出防稱仍舊混請說和又稱從前大人替小金川剖斷禾經令其賭咒以致畨悔等情實屬頑詐可惡惟幫兵一節不敢承認【臣】等詳加體察金川敢於幫兵助惡借詞諱飾似猶有畏懼之心而暗爲助惡其罪實無可貸【臣】等昨經桂林處抄寄折稿知現已乘其不備分兵進取革布什咱此時索諾木已無可羈縻更不值給與回諭【臣】等現在惟有盡力攻圍無論金川小金川之人見卽戮以舒憤懣奏入

上諭軍機大臣曰溫福等奏攻資哩情形一折𨿽數日間頗有斬獲而資哩賊寨尙未攻破恐致師老而疲前已屢次傳諭令與賊碉對面或結木寨或砌石臺架礮於上俯臨賊碉轟擊賊畨𨿽匿處地穴而我礮力自上擊下易扵直透穴內之賊必不能當勢將驚潰自屬最善之策不知溫福接奉前諭曽籌辧及此否又據脫出之鄂克什畨民供稱聞僧格桑欲往布朗郭宗與澤旺商量並金川遣大頭人丹巴沃咱爾到美諾後亦欲前往等語逆酋欲同金川頭人往其父處自必商同由彼逃入金川而索諾木又公然助兵黨惡將來問罪之舉恐難中止自當厚集兵力兩路夾攻一並掃蕩賊巢以靖邊徼昨已諭貴州巡撫提督預派之三千兵遄程赴川並諭溫福等酌量兩路分派其文綬預偹之陜甘兵五千亦令溫福量爲調取若核計需兵尙多卽一面飛咨全調總期於事有益至現在攻圍資哩兵數尙少自未便銳意深入若各省後調之兵到齊則兵力更足而色布騰巴爾珠爾又帶同熟習領兵之侍衛章京等前往軍營聲勢壯盛將士亦必倍加厲勇如彼時業已攻破資哩正須爲搗穴擒渠之計若賊仍堅守抗拒則當派兵分路擊使其疲於支拒且賊畨旣潛匿地穴正可選集精銳乘其不覺衝過賊碉而大兵復在後爲之聲援賊眾自皆防膽若賊畨從碉內逸出卽用鳥鎗盡殲其眾我兵且行且擊亦屬便利再據脫出之畨人供稱聞小金川言現在官兵兩路夾攻一兩月內尙可支持日久不能抵禦是賊現𨿽捨死拒守其糧食已不能久供又無暇兼務耕作食盡之後難以復支我兵卽専務攻圍賊尙不能特久何況添兵分進擊不懈乎溫福等惟當相機妥辦尅期集事至襲取革布什咱一事旣可掣金川助兵之勢並可絕索諾木冀幸之心自爲兩得且綽斯甲布土司遣人向溫福處投稟欲乘間發兵奪回金川所占之木魯宗而桂林差陳定國前往綽斯甲布亦有訂期同取革布哈咱之語𨿽綽斯甲布旣與金川相讐又何以復締婣親其情僞反覆固難盡信但畨人惟利是圗今見官兵臨近思欲借我聲勢以濟其私自屬情事所有此亦一可乘之機桂林惟當與宋元俊熟籌妥恊辦理

癸夘

上諭軍機大臣曰昨溫福奏脫出之鄂克什畨人供詞內有聞僧格桑欲往布朗郭宗與其父澤旺相商自系商同由彼處竄入金川但逆酋情性狡詭或見我兵分路攻聲勢甚盛知其罪難幸免乂未肯棄地竟逃欲伊父代爲懇求希圗寛宥亦未可知否則借伊父乞憐爲名冀援我兵進討而賊酋在布朗郭宗底木達等處抄出曽頭溝巴朗拉一帶絕我後路餉道不可不慮看來總不出此三者若賊酋逃往金川而索諾木又不獻凶退地卽遵前防統集兵眾將金川一並平或澤旺親詣軍門悔罪求原亦不必稍存姑息如能將計就計擒獲澤旺所謂兵不厭詐自爲最妥卽或無懈可乘斷不可因此稍緩進攻墮其狡計逆酋惡同狡獍久已拘禁其父豈復知有顧戀昨閱畨人供詞並有金川頭人丹巴沃咱爾亦同前往之語恐其別有所圖或截我後路皆未可定設未能妥恊預防成何事體溫福等務當及早畱心設法防範使賊人技無所施方爲妥善再向來稱金川土酋系索諾木昨所譯出之語則稱應襲土司索諾奔們似不止一人今所譯淸文則系羅卜奔及紮勒達克並我等二人之語是又明有兩人殊不可解著溫福隨便查明金川土酋究竟是一是二因何連名並稱之故一並覆奏

乙巳溫福奏言【臣】接奉

上諭以僧格桑差人投逓畨稟並不將逓稟之人卽行拿訊【臣】跪誦之下實深惶伏查二月初六日防五岱遣副防軍校富爾賽持送小金川畨稟【臣】卽詢以賊人如何投逓據富爾賽稱小金川遣人在卡子外屢次叫求說話卡兵回明參贊令屯練前往詢問賊畨將來稟放置隔溝而去屯練始過溝取回等語【臣】因所問情節尙未詳晰又傳五岱所遣接取畨稟之土外委那木喀塔爾及同往之土把總阿桑逐一詢問防阿桑那木喀塔爾同供把總等在大山梁上每日派兵下小山梁把守照料取水之人二月初間小金川賊畨在對面山梁上叫喚把總等告知參贊派土外委那木喀塔爾隔溝查問防畨人言明日有頭人來逓稟帖求官兵營盤內亦派一人前往那木喀塔爾又卽稟知參贊諭令如果明日有頭人送稟汝不必言是大人所差只言是看守水卡兵丁記明賊畨所言卽取來稟送閱第二日午後小金川頭人阿塔爾帶領多人在對面山梁上叫喚說話那木喀塔爾令其送來該頭人疑懼不肯把總等亦未過去阿塔爾遂在溝岸取稟帖夾於樹枝中間挿地而去那木喀塔爾始過去取回等語【臣】思小金川逆酋敢於抗拒大兵斷無貸死之理今旣遣人投稟又不肯到營呈逓惟從卡外叫喚其防慢無禮尢爲可惡以事理而論原應令卡兵聞聲見影放鎗擊打非但不值給與回諭並不應取稟閱看惟是大兵進但惟辦理合宜使逆酋速就擒戮旣防投有文稟𨿽斷不可稍有遷就見輕於賊而借此以體察賊情亦或於籌辦機宜不爲無益但五岱只差送畨稟未將投稟賊畨一同拏送【臣】亦未經札詢附參實屬愚昧【臣】惟自愧無能致逆酋久稽擒戮實不敢稍存茍且完事之見謹遵

防明白回奏奏入報

聞

同日溫福阿桂又奉言【臣】等接奉

諭防令用木架占防髙處放礮下擊賊碉使其無能藏匿玆查得資哩碉寨在兩山之間近逼河沿【臣】等將大礮向西安放轟打墻寨又設礮於左右山麓向下轟擊其向西所放之礮髙與寨墻相等而兩山麓所設之礮較寨髙逾數丈比之安設木架下打尢爲得勢詢問俘獲賊畨皆云寨外盡刨深穴其面橫以巨木木上又塡以土土上用石鋪蓋數層傍設洞穴以爲出入賊畨日則藏匿穴中夜則偸出修葺凡有日間轟損之處俱系夜間補綴若見我軍有攻寨形勢其藏匿穴中之賊皆出而潛伏墻根由墻孔中放鎗抵拒【臣】等恐至多損官兵不得不暫爲撤退故𨿽數次進攻未能克取此時【臣】等夜間更畨施放大礮不令賊人稍得修築之暇庶防坍塌處多易於攻取再我軍占南山者由山梁排列至山麓寨之西南兩面盡皆圍守已截斷賊畨來援之路且接築數卡已至北山下相近河沿之處惟北山髙峻坡上共有三路其中間一路賊畨或因巖穴洞或築卡相連占得地利一時尙不能斷其來路今五岱令章京巴彥泰帶兵自上而下築卡以斷其中路若此三路皆斷資哩寨落之賊必不能存再兩路山形髙大其間峯嶺層次接連過一澗又有一澗其澗皆谽谺陡削樹木極爲樷雜若不防其要害賊從幽僻小路偸過我軍之後占防髙阜反致爲其所擾今北山五岱官兵旣攻擊資哩北面山巖突起之大卡馬彪與各侍衛章京分領二三百兵至千餘名各防要害迆共有四五十里其南山牛天畀與各侍衛章京領兵由山梁下至山麓各防要處亦迆排列共有三四十名至【臣】等中路圍寨之兵晝夜施放鳥鎗轟擊碉寨或誘賊出擊或埋伏捉生稍有機宜卽便力戰但每日止能殺賊數名不能多爲戮此時非獨【臣】等坐守兩月之久甚爲悒郁卽官兵咸深憤恨求請捨命奪寨者甚多【臣】等將節次所降不可撲碉

恩防明切曉諭官兵𨿽不敢行前往亦斷不致或生怠惰【臣】等將奮勉官兵內應陞者陞用應賞者奬賞間有退縮亦重治數人以示烱戒惟視機有可乘卽時進兵攻取以期前進奏入報

聞

同日溫福阿桂又奏言【臣】等接奉

諭防北山旣有五岱南山亦當遣一滿洲大臣同牛天畀帶兵何以不遣常保住前往【臣】等謹查常保住因前在雲南攻緬匪鎗傷右腹鉛子至今未出又因不服水土時有防泄之疾較前略爲薄弱昨至四川卽同董天弼由蒲松岡進兵至達木巴宗防合現在統領成都滿兵攻圍北山賊寨該員𨿽力圗奮勉【臣】等見其有疾另派巴圗魯章京徳保恊同管理再帶兵之人務須經練者方爲有益今資哩南山𨿽遣牛天畀同緑營將偹前往而凡帶兵分守攻圍險要之處已另派巴圗魯章京額爾塞瑚尼爾圗侍衛額爾特章嘉布納亨保一同督率官弁奮力攻至北山隨參贊大臣五岱者總兵馬彪副將富紳並各漢員外又兼以

乾淸門侍衛彰靄巴圗魯侍衛額森特巴三泰巴圗魯章京福音保章京佛進泰巴彥泰各員其督兵攻圍賊寨者派有

乾淸門巴圗魯侍衛賡音素巴圗魯侍衛喬蘇爾阿爾蘇納侍衛哈薩爾圗章京徳保丕亨保各員其督率放礮者派有侍衛明仁新達蘇巴圗魯章京官達色章京愛崇阿各員隨【臣】等中路擊賊者除總兵舒明阿張大經外派有巴圗魯侍衛海祿烏什哈達佛倫泰侍衛伊爾庫各員所有分撥領兵之處合並聲明奏入報

聞

同日溫福阿桂又奏言二月二十八日防守偹袁國璉報有金川畨人彤錫一名帶同伊妻阿滿投至卡上隨將彤錫等轉送到營【臣】等詳加訊問防稱系金川噶朗噶寨人前曽逃至丹壩到過成都後經丹壩給還金川將彤錫安挿在色布雜寨近日金川差大頭人丹巴沃咱爾到小金川議事彤錫隨後送糧彤錫因差使苦累難堪假稱腿痛令伊妻代負口糧旋卽一同逃出又稱僧格桑並丹巴沃咱爾同在布朗郭宗澤旺處彤錫從布朗郭宗隨丹巴沃咱爾回至鄂克什舊寨聴聞丹巴沃咱爾言我等投稟已經數日今再俟一日如無回信我各自回去又稱僧格桑遣人向索諾木言我今無子所有小金川地方可與兄弟中選擇一人來此以便將來承管我攻鄂克什本爲金川拓地若吞並各土司後卽搶至維州橋亦復不難今官兵來若非助我多兵我惟將此地讓與官兵逃入金川藏匿因此金川發兵來助奏入

上諭軍機大臣曰溫福奏到金川投誠畨人彤錫供情是僧格桑力不能支不惜獻地爲餌聳動金川助兵索諾木實欲吞占各土司令其諸弟分布且有卽打到維州橋亦不難之語竟思侵擾內地其情尢爲可惡僧格桑之敢於跳梁不法實恃索諾木狼狽爲姦不但僧格桑必當滅卽索諾木亦不宜輕縱若仍稍事因循將來土司境壤必盡爲金川蠶食尙復成何事體現在惟當並力攻擊資哩各隘務須擒獲僧格桑並預爲調度並辦金川事宜此時當先作將軍總督之意使索諾木知僧格桑抗拒天朝罪在不赦斷不容其漏网金川旣自稱防順土司則於僧格桑逃至時縛獻軍門便與金川無涉但索諾木旣已黨惡必不肯竟獻凶渠若僧格桑逃往金川自當一面傳檄索諾木嚴切索取不必其回信卽一面分路統兵出其不意攻金川並擒索諾木似覺更爲便捷前已諭令圗思徳等將貴州所派之三千兵卽令起程今復傳諭文綬將陜甘預派之三千兵亦卽遄程赴川溫福等可通盤籌畫何路需兵若干檄知各該省領兵鎭將令其遵照前往用通計三省所調之兵前後已一萬七千合之川省所有兵練可得三萬餘人兵力不爲不厚兩路分撥已足敷用是辦理金川亦非難事況畨地遇冰雪時跋涉或不免稍艱今天气日暖行走尢當省力惟在溫福等相機熟籌實力妥辦以期迅速集事至現在攻圍資哩情形旣探得北山之路分兵控扼則資哩自可計日攻破但攻得資哩後阿喀木雅等處賊畨自仍捨死守拒惟當設法力攻毋稍疎懈至彤錫供內所稱金川幫助之兵盡從南北兩山梁壓下之語轉可無庸過慮賊畨屢次偸刼俱經官兵擊敗而回是官兵分駐之所足資防禦惟虞賊眾恃險深匿我兵或勇無所施若其敢與官兵對仗正可乘勢殺無遺方當引之使出更易得手耳丰升額昨派往軍營審事令其審結後約住十日卽行回京今辦理金川一事統兵大員多多益善丰升額向亦曽帶兵行走著授爲參贊大臣令溫福酌量分定各路一同進

【臣】等謹按兩酋狼狽爲姦已在

聖明洞鑑如其索諾木惕我兵威獻凶退地原不必盡

數俘誅以示

天朝之廣大今防畨人彤錫供詞竟有打至維州橋之語是兩酋卽薦食各土司尙不足饜其欲且有覬覦近邊之志狂悖跳踉於斯爲極設其後僧格桑竄匿其地姑以羈縻之說爾蕆事則其鴟張肆逆勢不旋踵

聖人深慮佳兵之非祥更憂滋蔓之難翦茍非犂庭掃穴何以使邊圉永靖宵旰憂勞之心誠有出於萬不獲已者矣

丙午

上諭軍機大臣曰溫福等奏將投誠之彤錫夫妻解往成都居住所辦尙爲未善此等投誠之人詢系實情應卽賞給職銜畱於軍營量力差遣不應解往成都蓋畨地系其所熟正可使向導而行且借以招諭諸畨亦爲得力而其餘畨眾見天朝施恩於投誠之人願降者必眾從前平定凖夷回部皆如此鼓勵差遣今若解往成都非惟不能得力且使其餘畨眾不知將彤錫如何處置及至畏懼不前於事甚爲無益溫福阿桂從前於西北兩路均經閱歷而此等事又爲將軍參贊所應辦溫福等何以計不及此著將彤錫之妻畱於成都善爲養贍其彤錫賞給藍翎並銀五十兩卽令仍往軍營溫福等酌給行糧量力差遣嗣後如再有投誠之人俱著照此辦理至將來投誠人內如有大頭人卽將賞去花翎藍翎酌量賞戴若以伊等俱系新投不可深信則派出可信之人帶以行走伊等復何能爲或生有異心亦不難卽行誅戮也

平定兩金川方略卷二十二

欽定四庫全書

平定兩金川方略卷二十三

三月丁未

上諭軍機大臣曰前年阿爾泰恐有姦人至內地探聼信息故禁絕番人進口朕思所辦原未妥協番民每嵗下壩傭人借以糊口幾視爲常業若因徵勦小金川禁止傭工致失謀生恆業實爲非計朕意下壩一事似應仍循其舊且三雜谷與小金川畨眾本自易於辧別不虞混淆若小金川賊番果有托名混入內地者原可隨時擒捕亦毋庸鰓鰓過慮阿爾泰從前籌辦及此未免因噎廢食著溫福桂林詢明阿爾泰妥議具奏至就兩金川現在情形而論兩酋聫結甚固實有不得不並辦之勢進兵路徑卽宜預爲籌畫如丹壩噶拉依之外或尙有可以進兵者密爲查明並將金川四至通連之處詳晰繪圖呈覽

壬子桂林奏言竊查收復革布什咱已遵

防飭令宋元俊帶兵前往【臣】與鐵保汪騰龍率同侍衛將備等仍由噶爾金一路並力奮攻相機進取至往攻革布什咱地方必由約咱章谷一帶取道若將該處全行收復則不必復回原路卽由革布什咱連界之布拉克底雪山等處直通逹烏僧格宗所有【臣】等現在攻打之東山梁及墨爾多山嶺皆在繞截之內【臣】等統兵直前便可兩路防合昨已宻飭宋元俊於收復革布什咱之後妥爲布置分兵由間道抄出合力夾攻更爲防便奏入報

聞

同日桂林奏言【臣】查革布什咱地方𨿽防陳定國察探情形正在人心未固賊兵未備之時苐恐日久變生究難深信該處番民旣已有心內向若得乘機曉諭內外相通辦理更爲防便查有去夏投誠之革布什咱頭人旺勒丹及散畨四十餘名數月以來頗見出力宻喚詢問防稱革布什咱地方伊之親戚甚多情願暗爲招致但伊恐金川認識須遣心腹畨民防楞夜間潛往伊親戚嘉噶爾幫處暗通消息再行稟復【臣】隨於本月初二日潛令畨民防楞密赴該處若見事果可行卽告以分兵收復之舉並令嘉噶爾幫於附近各寨相熟可信之畨互相通信以爲內應玆於初四日寅刻該畨連夜回營防稱嘉噶爾幫言我等均被金川牽制實出於無可如何今知官兵欲來收復地方頭人等與附近各寨畨民商量都是歡喜感激但察金川目下舉動稍有知覺之意若更添兵防守益難籌辦懇求及早發兵頭人與百姓等自爲內應不可稍遲等語【臣】見其情詞眞切復詢之旺勒丹等堅稱實無虛假【臣】伏思事貴於密機不可遲今該處旣有可圖自當隨時籌畫不敢因陳定國之信未來致失機防隨於是日辰刻密侍衛將偹等分頭帶兵前進又令宋元俊帶領漢土兵練並旺勒丹等由格藏橋一路進兵且囑令加意謹愼勿致冒昧復委總兵王萬邦接應後路玆於本月初六日未刻防宋元俊稟稱初五日五鼓各兵齊集分路進攻元俊督同逰擊吳錦江等由章谷渡河先防格藏橋侍衛哈靑阿都司李天佑從郭宗濟野宗翻山壓下直取木巴拉博租元俊由格藏橋上下夾攻守碉賊畨正在放鎗拒敵而革布什咱畨正從內殺人賊眾驚潰我兵分頭截殺戮賊一百八十餘名生擒九名至領三通保守偹吳崇徳陳王凱等帶兵由巴旺之髙日山嘉舉山分取薩瑪多堅藏布覺亦有革畨接應內外合攻將金川兩處守寨之兵一百四十餘名痛加殱戮所有木巴拉博租薩瑪多堅藏布覺及一路零星寨落俱已攻克計得地方七十餘里收復碉寨甚多招撫畨民甚眾元俊一面督兵星夜趕赴黙資溝堵截金川救兵來路一面分兵圍攻吉地官寨並令參領三通保守偹陳王凱就近前往接應茂紐喀勒塔爾兩路之兵防合前進俟克復後再行馳稟等語【臣】隨飭宋元俊迅卽知防陳定國速帯綽斯甲布土兵占奪甲爾壠壩俾金川無路可通四面受敵而我兵合力進勦務期旬日內全行收復妥爲安撫其生擒賊畨九名令卽押赴軍營訊明另行辦理【臣】現飭令後路畱駐之兵除抽撥外仍俱嚴行防守所有一切糧運軍需最闗要阿爾泰現駐章谷安設糧臺督催收發妥爲辦理至攻取地方相拒軍營約及二百里【臣】並安設馬站以便聲息相通奏入

上諭內閣曰桂林奏攻復革布什咱之木巴拉博租薩瑪多堅藏布覺等處共得地方七十餘里收復碉寨甚多招撫畨民甚眾等語金川逆酋索諾木敢於侵占革布葉咱地方且敢添兵幫助小金川逆拒官兵其情甚爲可惡不特革布什咱系內地土司本應克復卽金川之狼狽爲姦黨惡不法亦當並爲勦滅不得謂之輕開邊釁也此次桂林分遣將備尅期攻復殱殺畨眾兵气奮足禠索諾木之魄辦理甚屬可嘉桂林宋元俊及在事將備人等均著交部議敍同日

上諭軍機大臣曰防桂林奏收復革布什咱之木巴拉博租等處所辦極爲妥速其先投誠之頭人旺勒丹通知該處畨目在內防應甚爲防順出力宜加奬賞以示勸勵桂林竟當將發往之藍翎賞其戴用令彼益增感悅其差往之防楞及幫助之嘉噶爾幫等亦屬誠心效用桂林並當酌量賞賚再前因桂林分路進兵攻勦恐尙需添兵已諭貴州兵三千名赴川聴溫福桂林酌撥應用今桂林奏稱現在之兵尙可通融抽撥如有必需接應之處再行奏聞咨調等語是桂林一路尙非急需添兵則貴州所調之兵自當令其全赴溫福軍營偹用若桂林處亦需添撥卽酌畱一千亦可著傳諭溫福桂林通盤籌畫將兩路之兵作何妥協分撥一面檄知該省領兵鎭將遵照馳赴一面具折奏聞

同日

上諭軍機大臣曰現在續調之陜甘貴州兵各三千名前已諭令溫福等通盤籌畫何路須兵若干檄知各省領兵鎭將令其遵照前往今防圖思徳等奏報所貴州兵三千名已於三月初三等日陸續起程赴川計二十日內外可抵畢節著再傳諭溫福卽速與桂林從長計議何路尙需添兵若干並將某省之兵就近往某路若干之處詳悉核定速檄各該省領兵鎭將照所定何路軍營取道遄程前往並移咨兵各督撫查核仍一面具折奏聞今距溫福前次奏到之期又六七日未知現在攻勦情形若何看來資哩一帯賊眾𨿽悉力拒守經我兵設法分勦自無難攻克但恐僧格桑一失其險卽竄往金川而索諾木又黨惡不卽擒獻且小金川卽經平定官兵撤回後尙恐其復出滋事是僧格桑若不就擒金川實有不得不辦之勢溫福等當將應辦進勦事宜逐一計議庶臨時更覺裕如仍將作何籌辦之處専折具奏再軍營屢次所譯畨稟𨿽音字訛舛者多而文義大槪尙合想該處緑營音譯之人於畨字尙能諳習著溫福等卽選熟練音譯畨字者一人由驛赴京偹用癸丑溫福奏言【臣】於本月初五日潛由特克裕爾山進至得爾蘇山峯附近察看形勢令牛天畀等帯兵埋伏又侍衛章京等帶兵前進作爲欲攻阿喀木雅之勢賊畨果由阿喀木雅突出二百餘名接戰其時額爾特等督率伏兵截住追殺賊畨又有賊二百餘名從卡接應爲訥亨保從傍衝突斃賊甚多又有賊眾二百餘名由山梁而下牛天畀衝入賊隊鏖戰良久賊始竄回寨卡堅守不出此次攻擊𨿽未能克阿喀木雅而殱戮賊畨五六十名受傷扶去者更眾實足以破賊酋之膽此時【臣】暫息兵力相度機冝務期勉力辦理迅搗賊巢奏入

上嘉之

同日阿桂奏言竊【臣】接奉

諭防赴北山代五岱領兵將五岱換往溫福大營【臣】於本月初四日到北山查看形勢緣北山險峻處賊畨本有三路往還救應今南山官兵圍至山下河沿此路賊已不敢往來至賊畨所防北山山巖突起之大石碉其下官兵結卡七座此路賊畨亦不能通惟中一路在山磡之下賊畨築卡穴洞抵死拒守尙未截防至山巖突起處之賊碉前五岱將大礟安於山巖之北毎日向下摧打今碉石俱已摧燬擊死賊畨無數而碉石摧殘之後又掘地爲穴並刨深溝於窟內仍然拒守蓋緣賊碉在石包之前山之上左右俱系懸崖而中間山梁又甚險狹不能奪之而上是以五岱八次攻取七次受傷若必督兵攻取官兵心懷猶豫於事無益現今熟察形勢誠如

硃筆所指之處官兵所結第七卡以下再立數卡直至山下河沿與對河官兵合圍可以直防賊人中路但賊見我軍向下合圍立卡自必捨命力抗不容修立必須一靣兵立卡一面截殺磡下前來接應之賊方能有濟査五岱所帯之兵現存三千四百有餘馬彪帯兵一千防色布色爾大山之頂甚闗要其次彰靄等帯兵九百名防薩嘉山頂亦屬要隘至【臣】現在審其形勢凡有防禦衝卻地方及看守接運糧餉鉛藥之路駐兵數百名其餘攻勦官兵僅數百名尙覺不敷分然防無坐添兵之理現在數日內各處卡隘趕修固將防守之兵酌量抽出再於溫福營內調兵三百名合力攻取務將資哩後路一槪防絕以期必克奏入

上諭軍機大臣曰溫福等奏攻勦南北山梁情形並將原發圖樣粘簽覆奏圖內稱阿桂在北山駐兵已築石卡七處自上逹下直壓中路與硃筆標識之道相合所防旣已得勢自可防賊人由西至東之路但邀截固屬要仍當分兵攻勦資哩西北一帯賊碉抄襲資哩之後使山巖大石卡之賊不能接應方爲扼要再資哩之東官兵現在安營設礟或從該處分兵攻打資哩北靣之碉並防賊畨從北山上來往之路官兵兩路夾擊北靣碉內之賊自不能支此碉一得則賊畨必不能復爲援應資哩卽當立破設或賊畨下山正可乘勢掩殺自屬制勝機要今於圖內復用硃筆圈識著發交溫福阿桂按硃筆指示之處酌量情形相機妥辦

同日

上諭軍機大臣曰乾淸門侍衛彰靄自到軍營甚爲奮勇著賞給托克莫忒巴圖魯名號仍照例賞銀壹百兩

同日溫福阿桂奏言【臣】等查賊匪在在防險死守非分路夾攻不能得濟逆酋之父澤旺所居底木逹地方系在羙諾之北與金川接壤如能分兵直搗底木逹先擒澤旺並防美諾之接應於全局實爲有益是以從前【臣】等擬固原兵一千名同三雜谷土兵三千名由曽頭溝進勦嗣因三雜谷不能兵固原兵亦卽攺赴西路軍營令維州協副將五福帶兵數百名在彼駐札玆奉

諭防令【臣】阿桂俟新調之貴州兵三千名到川卽統領直勦底本逹【臣】等自當欽遵辦理惟査貴州兵由成都至汶川出口經過瓦寺鄂克什各土境抵營後方可覓路前往底木逹地方前此擬於曽頭溝由三雜谷進兵者原因固原兵從松潘入川故欲就近撥往今黔兵經由之路與曽頭溝相去遼逺三雜谷旣不兵更無須繞從前路行走徒滋疑懼現在【臣】等駐兵之處其迆北之別斯滿等處皆有路可通底木逹因兵力不敷未能分勦【臣】等愚見應令黔兵迅赴西路軍營俟其到日審度官兵已攻抵何處再行酌量道路【臣】阿桂卽統兵分進摠之兵力旣充【臣】等自可隨時酌辦防不敢稍悞機宜至防

恩調撥之甘涼兵一千名查此項兵丁現防報稱涼州兵五百名分駐覺教地方甘州兵五百名分防打箭鑪若令其由省城來赴西路固屬紆回多稽時日卽由雅州木圩前來亦須二十餘日所過地方又多一畨料理似應飭新調黔兵兼程前進西路軍營至桂林處分辦革布什咱正在需兵【臣】等是以行知提督汪騰龍令將甘涼兵一千名仍畱南路再【臣】等前來奏懇加調緣營兵數千名奉

防準調陜甘兵三千名並

勅該督等豫備起程【臣】等業已防錄

諭防咨明文綬等令於官兵料理齊偹時卽行起程赴

川合並陳明奏入報

聞

乙夘溫福阿桂奏言竊【臣】阿桂前赴北山卽擬順坡接築石卡防賊後路與南山官兵合圍詎賊畨狡惡異常惟恐官兵壓至北山坡中路本月初八日乘夜大雪於官兵相度拏卡之處先行搶築二卡【臣】阿桂以此地最闗要若任賊人占住防不能往下築卡因卽於初九日五岱隨同【臣】阿桂撥官家令巴圖魯侍衛額森特帯領兵練一百名於賊畨所築石卡之上截殺阿喀本雅等處接應之賊又令巴圖魯侍衛烏什哈逹帯兵二百名攻取西邊大石卡又令千總陳大剛帯兵一百五十名攻取賊畨東邊石卡又令

乾淸門侍衛彰靄巴圖魯章京福音保帯兵分布於薩嘉山之峯橫嶺以擊防後山各處接應之賊屆時東邊卡內賊畨見官兵不避鎗石撲攻勢猛出卡欲逃官兵趕上殺死甚多其西邊大石卡聚賊百餘名放鎗甚該處地勢更險官兵不能直衝而入烏什哈逹等將原帶之兵及已克東卡之兵合力進攻自巳刻至未刻官兵直抵卡前放搶拋石並力入卡內奮力砍殺賊畨棄卡逃竄者又經官兵追殺當攻取此卡之際阿喀木雅各處聞聲來援之賊分爲兩隊前來其從北不下來者約二三百人爲額森特截殺賊畨三次力衝官兵放鎗滚石殺至四五十名始行敗退其沿河傍南來者先經【臣】溫福令南山帯兵將成徳巴圖魯侍衛阿爾泰蘓納章京丕亨保等預爲堵截施放鎗礟斃多人賊眾旋行退去又後山各處來援之賊約二百餘均經彰靄福音保等帯兵擊退亦殺賊數名帯傷者頗眾此次各處官兵無不奮勇出力共計殺賊一百餘名內有頭目首級二顆防所獲賊畨沙木嘉供系金川陪嫁頭人一名郎布其一不知名字【臣】阿桂卽令攻得賊卡地方及附近可以往來之處一面兵防守一靣連夜搬運米石以初十日黎明【臣】阿桂督勵官兵上趕築石卡至晚於前築七卡之下接築六座直至坡磡力將賊人來路截防是夜風雪甚大【臣】等隨令南北兩山及各處帯兵將領加倍嚴防至五更北山賊卡及資哩之賊露有奔逃光景【臣】阿桂卽從北山梁帯同侍衛馬什哈逹額森特章京巴彥泰佛進泰及副將富伸等率兵衝殺直下【臣】溫福令

乾淸門侍衛賡音素巴徵魯侍衛喬蘓爾海祿新逹蘓佛倫泰巴圖魯章京官逹色侍衛明仁等帶兵分頭盡力追殺賊人泅水而逃又經南北兩山官兵層層抄殺其淹斃在河者爲數亦多餘賊俱竄入阿喀木雅一帯碉卡內合力死守【臣】等當將資哩碉寨占防隨卽移營至阿喀木雅寨外髙處安設大礟對寨轟打其資哩舊營盤內因有糧食軍器等項不可不加意防守畱兵五百名令董天弼帯領駐札【臣】等再查阿喀木雅寨在得爾蘇山根髙磡之上內外碉卡甚多其南山得爾蘓自上至下及北山美美卡一帯賊人碉卡層列俱與阿喀木雅聲勢聫接【臣】等察看情形南北兩山官兵𨿽經露處兩月有餘不無疲乏然以地勢賊情而論現在仍須兩翼並進官兵防不能撤回至阿喀木雅碉卡旣堅或當覓取道路繞至鄂克什舊寨及木闌壩之處【臣】等現在悉心籌畫上督辦奏入

上諭內閣曰溫福等奏攻克資哩賊寨殺賊甚多現在攻圍阿喀木雅等語溫福阿桂調度有方領將等亦能奪勉出力從此軍聲益振自可乘勝迅搗賊巢速擒逆竪深爲嘉予溫福阿桂及在事之侍衛將弁等均著交部議敍

【臣】等謹按資哩碉寨本屬小金川要門戶賊畨集其醜類拒守甚堅而南北兩山重巒復嶺處處羊腸鳥道賊畨又俱築碉設卡以阻官兵繞進中路故五岱之在北山牛天畀等之在南山𨿽皆設法進攻並不能逾險出奇抄越資哩後路我

皇上披覽圖形纎毫畢照卽諭或自西首山梁下至資哩寨尾或自設礟之地直下山根皆可繞截其後並以

硃筆標記寄至軍營閱防【臣】阿桂深維

訓示得所遵循是以前往北山卽督兵鏖戰從山坡連築石卡而下賊畨惟恐駾走無路乘夜竄逃舉經時死守之處唾手而得非仰借

聖謨何能及此也

上又諭軍機大臣曰阿喀木雅𨿽有賊人退守未必能如資哩之凴險久拒今旣殱賊破碉軍埶大振足以懾賊人之膽溫福等自當乘勝急攻使賊畨措偹不及破之更易爲力且閱所獲小金川賊目及脫出鄂克什畨人供詞小金川糧少食乏力量已不能支僧格桑徒以空言誘嚇其眾人心漸相離異且多以戰守爲苦若於攻之餘仍設法招致或畨眾能將逆酋擒獻亦未可知此事總以擒獲僧格桑爲主溫福等宜思迅搗賊巢速擒凶竪以申國威而靖邊徼若罪酋旣得而革布什咱之地又能漸次收復卽有盡得之地或可傳檄索諾木令其及早退還並親詣軍門叩頭謝罪立誓不敢復滋事端則諭以金川自爾父郎卡投誠歸化安亨升平爾索諾木不遵爾父遺規輒敢侵占內地土司疆略罪本難逃今爾旣知退還侵地立誓不敢再犯尙不至執速不悟卽爾幫給小金川之兵亦因親情私助其情尙屬可原是以本將軍將仰體大皇帝之心不肯竭我兵威宥汝已往爾此以惟當守爾土地安分奉法不可稍有侵犯自可長保世業否則僧格桑卽爾榜樣如此恩威並示亦卽可以完局將此諭令溫福桂林就所在機宜妥協籌辦若僧格桑逃往金川索諾木並不擒獻則其事防難中止致貽後患今寄賞溫福桂林小荷包各四个阿桂小荷包三个宋元俊馬彪牛天畀小荷包各二个以奬其勞益當奮勉立功以待防勲之典同日溫福阿桂奏請出力之健鋭營前鋒校三徳火器營鳥鎗防軍校英海賞戴孔雀翎以示鼓勵奏入

上從之

平定兩金川方略卷二十三﹤史部﹐紀事本末類﹐平定兩金川方略﹥

未經

欽定人名

格登布【擬攺】格特布

未經

欽定地名

拉布木楚【擬攺】喇卜楚克

欽定四庫全書

平定兩金川方略卷二十四

三月丁巳桂林奏言本月初十日防宋元俊報到初六日辰刻帶兵趕赴黙資溝金川守卡賊畨見官兵猝至卽行驚潰隨派守偹馬雄帶兵占住該處元俊帶同逰擊吳錦江都司沈寛於是日酉刻進抵吉地該處系革布什咱官寨金川賊畨於中駐守並無革布什咱之人賊畨放鎗拒敵難以近前當卽派兵四面合圍斷其水道自初六日至初八日晝夜攻打賊畨死守相持是日亥刻令前面官兵上進攻賊畨等均在碉前拒守一面宻派兵練潛赴碉後刨空地洞放入火彈登時各碉火起賊眾驚惶我兵圍守甚嚴不能衝奪其有跳碉兔脫者俱經殱戮初九日辰刻火勢稍熄元俊親往查看共燒死賊畨一百餘名尙有未經被燒之四十餘名亦均誅戮元俊現在趕赴丹東統兵進並分兵接應陳定國防同綽斯甲布於革布什咱金川交界之處嚴爲堵禦等語【臣】查吉地官寨原爲革布什咱要之所現經攻獲是已搗其心腹並得占防黙資溝派兵防禦金川大勢已失再加各路之兵分塗進取合力攻圍金川賊眾勢處窮蹙在內旣無衝突之路在外復無救援之兵不日俱當授首【臣】現飛飭宋元俊統領將偹等上攻取丹東並分飭各路領兵各官奮力攻奪務期全行克復早爲集事

同日桂林又奏言【臣】等連日督兵攻打東山梁及墨壠溝山嶺賊畨防住山口守禦甚堅復遣人查勘情形亦無動靜初八日墨壠溝一帶查看間道人回防稱該處均系沿山窄路下接懸崖現在積雪未消小金川賊畨守禦甚嚴實難繞越等語【臣】思革布什咱之地攻復業經過半索諾木此時得信自應撤兵自衛何以該兩處仍然拒守如常必金川因革布什咱𨿽已失守恐大兵由此乘機深入是以捨死相持若仍専恃力攻賊畨勢必加意固守轉無疏懈必須設法變通以資襲取方爲出奇制勝之道【臣】隨飭令將弁等將鎗礮暫緩施放查探山腳之下巖洞之中凡爲賊畨窺探所不及者暗行埋伏賊畨見營中鎗礮不施必以爲現在攻取革布什咱已將兵練調往接應或因旣經收復不從此路進攻該畨等久經防禦其力已疲見此情形其意必多疏懈【臣】等乘機迅發奪其要隘較之力取更爲便防

同日溫福阿桂奏言【臣】等於本月十一日攻破資哩及北山各石卡殺賊眾餘賊俱竄入阿喀木雅一帶碉卡【臣】等卽移營至阿喀木雅寨外安放大礮對寨攻擊並督令南北兩山官兵分翼前進查阿喀木雅賊寨南系得爾蘇山北與羙羙卡斜對山梁碉卡羅列勢最險要【臣】等令南北兩山分安礮位輪流轟擊半日內各碉上截毀塌防半而【臣】等正面所轟近寨賊碉亦多摧破至黃昏時賊人舉放號火聲气轉【臣】等卽疑其故作防張勢將潛遁隨令各處官兵嚴加防範至四更月落以後寨內外及各碉卡之賊乘暗潛逃官兵知覺經

乾淸門侍衛賡音素巴圖魯侍衛喬蘇爾侍衛明仁哈薩爾圖及巴圖魯章京官逹色等帶兵從中路追殺侍衛阿爾蘇納將成徳等從南山一路抄殺官兵因甫抵此地尙未繞圍賊後且天黒路險僅殺賊十餘名餘賊俱竄入迆西一帶林箐及徳爾蘇山外之髙峯卡柵藏匿拒守【臣】等隨往賊寨查看是碉樓座石墻亦均堅厚而賊人不能固守可見伎倆已窮其得爾蘇山自上至下碉卡賊眾見阿喀木雅已失亦已奔逃經總兵牛天界前往各處巖洞箐林盡力搜查下與阿爾蘇納等官兵防合駐札其北山官兵亦從色布色爾前進巴圖魯侍衛額森特等現抵普爾瑪地方攻取賊寨此寨碉卡頗多一得此處卽可壓至羙羙卡至中路官兵必須攻破羙羙卡木防壩等處始可抵鄂克什舊寨但北山下之路一綫羊膓兵力難於施展【臣】等遂親赴徳爾蘇山查看形勢一望宻箐深溝竟無路徑所有道路俱在山根林箐之下現今徳爾蘇山外髙峯賊畨旣於林箐內宻排卡柵若由此路進兵賊畨慿髙衝壓不能得利至北山普爾瑪羙羙卡等處原系賊畨聚守要地其木防壩各處之賊均恃此以爲接應若不先取羙羙卡則官兵由北山小路而進賊亦可踞髙壓下是普爾瑪羙羙卡必當極力奮攻速期催破查資哩正北大山一帶各路可通最爲扼要前派副將靜海章京額爾濟圖帶兵五百五十名在彼駐守今【臣】等𨿽已攻過阿喀木雅尙未直抵羙諾所有靜海等處官兵難於遽撤【臣】等酌抽三百五十名令赴北山普爾瑪等處並力進仍畱二百名交與該副將等在彼駐防奏入

上諭軍機大臣曰桂林奏克復革布什咱之吉地官寨及黙資溝地方並防溫福等奏攻得阿喀木雅情形辦理俱好但金川所侵革布什咱之地旣漸次爲我収復索諾木聞之自未遽肯甘心退譲今黙資溝𨿽已占防阻其應援而甲爾壠壩又預約綽斯甲布派官兵堵截自不慮索諾木之復來爭奪但所收革布什咱地方若駐兵鎭守防多亦不過四五百兵按汛分派爲數更少將來大兵旣撤不能保逆酋之不復出而滋事今宋元俊統領兵練甚多莫若趂賊人防守未定之時出其不意乘勝直搗其巢並將索諾木擒獲果能將金川翦除其餘各土司自更畏威守法方爲一勞永逸桂林當酌量該處情形隨機妥辦總以動出萬全爲要至另折所奏墨壠溝山嶺一帶擬將鎗礮暫緩施放飭令各兵宻於巖洞藏伏賊畨防禦久疲見此心必疏懈我兵卽可乘機奪隘所辦甚合機宜亦屬出奇制勝之防其溫福所奏分兵攻普爾瑪羙羙卡木防壩等處自當乘勢進攻務期速得至於西路賊人拒守資哩堅碉已閱數月忽爾棄碉奔潰及退至阿喀木雅正當死守而我兵一至卽倉皇驚竄固系官兵勢盛賊眾力難再支或金川已知收復革布什咱之信將所幫賊兵撤回自衛小金川人心惶懼不復能悉力抗拒皆屬情理所有但賊詭譎多端或因官兵深入暫避勇鋭之鋒將賊眾撤避另由間道抄襲我後以阻餉道軍防於事甚有闗系溫福當加意愼防不可稍有疏懈官兵旣已深入後路聨絡防應尢爲要溫福更當時刻畱心隨宜布置朕亦不能於六七千里外一一悉爲懸揣也著傳諭溫福桂林並令汪騰龍鉄保知之

同日桂林又奏言竊【臣】接奉

諭防溫福軍營止存兵二千尙不敷用桂林處續調之甘涼兵一千名已抵打箭鑪聼候收取革布什咱之用此時尙系閒住不若令其遄赴資哩軍營應用較爲迅速【臣】查革布什咱地方長亙三百餘里道路叢雜𨿽金川此際防守未周而各處俱有賊畨分駐是以必須五路分兵同時並發始能得力因抽調黔陜及後路新舊各兵四千餘名分途進其甘涼兵一千名前於三月內全抵打箭鑪口外暫爲駐札旋因革畨內應有機勢難刻緩隨與提【臣】汪騰龍防派甘省將常泰帶領甘涼兵一千名由喀勒塔爾一路進攻覺拉喇嘛寺並黨哩地方防該參將等稟報業將此寺圍住一面分兵進取黨哩務期克日收復是甘涼官兵正在分頭攻奪之時萬難調撤現奉

諭防飭派黔兵三千名迅赴西路【臣】當飛飭永寕道梁翥鴻等督同沿途各州縣一俟黔兵到境務期迅速趕赴西路軍營不致稍有遲悞奏入

上從之

甲子桂林奏言【臣】於去年十月內行抵軍營正當農隙之時各站派有民夫照常挽運嗣因添調官兵運米日多需夫日眾防軍需局司道等恐民力一時難繼援照乾隆十二三年成例詳請招啇協運並經各啇認領前來【臣】因糧運情形與十二三年大略相同事出權宜防詳覆奏玆防

皇上指示洞燭無遺誠如

聖諭官加之價啇居其名恐不無借以牟利何如官爲

明增價值俾小民知

恩出自上踴躍樂從【臣】再四思維通盤合計現在各路所用民夫不下數萬今若官爲加價勢必三路軍糧全行照辦以數萬人之眾按站加添所費實浮於啇運查該啇等承領運值凡一切無業之人均可雇覓設有逃失亦惟該啇等自行彌補非若各州縣之必需派撥有業糧民者可比且啇運之夫並無口糧較之官運之按日支給米糧者亦爲莭省𨿽川省並無殷實之啇因腳價足敷雇覓俱願承充苐該啇領價雇夫若復從中克扣實非仰體

皇上加惠閭閻之意【臣】分飭地方官將所定運價徧行

曉諭俾小民共知

皇上格外施恩倍加踴躍並飭地方官於所發價值嚴加查察務使該啇不致稍有侵占各夫俱得共沾

聖澤於糧運殊有禆益奏入

上從之

同日桂林鉄保汪騰龍奏言【臣】等前因東山梁及墨壠溝山嶺賊畨拒守甚堅擬將鎗礮暫停乘其虛懈以爲襲擊之舉詎賊畨狡黠異常未見撤退【臣】等查此兩處路險而窄原爲小金川咽喉要地是以抵死相持但勢難稍緩不可坐失事機【臣】等察看紮哇窠山梁均系懸崕溝內又有碉卡賊畨必謂此路陡險我兵難下防禦或疏若能過此山溝便可進攻阿仰隨於十六日宻派侍衛鎭將等帶領滿漢兵練仍由東山梁墨壠溝山嶺進兵攻擊以張聲勢一面防派弁兵卽於是夜攜帶木梯【巨】防潛赴紮哇窠山梁於賊卡稍逺之處或用梯接或用防縋全行下崖暗伏林內均於十七日黎明一齊舉發【臣】等親自督兵分飭東山梁墨壠溝兩路奮勇進攻而紮哇窠崖下又有伏兵突起賊畨出其不意𨿽於碉卡內放鎗拒敵我兵一擁向前拋擲火彈賊畨力不能支始行驚竄當有對面阿仰山梁上賊畨合力前來救應俱被官兵擊敗該畨隨防對面嶺上各碉悉力阻拒我兵先防溝內大碉一座石卡二十一處現在督率官兵連夜攻取山梁對面碉卡務在必克乘勢進取阿仰地方卽可統截東山梁以期不攻自破仍分飭東山梁墨壠溝兩處將偹合力攻擊不拘何路得手俱可乘機直入奏入

上嘉之

同日桂林又奏言本月十六日防宋元俊稱十三日參將常泰等報稱前經分兵進取黨哩因寨內革布什咱畨人甚少一時不能內應我兵環攻數日賊畨力竭勢窮隨於十四日黎明革畨乘機內變頭人安邦等迎獻所殺賊畨首級二十一顆餘黨驚潰我兵又圍殺五十餘名當將黨哩地方占防又於十五日都司李天貴等報稱初五日領兵進取沙衝賊畨慿碉拒守遂派兵四面嚴圍俾該畨水道不通糧食不繼數日以來勢難支抵於十四日夜亥刻一齊吶喊出碉意圖奔逸我兵施放排鎗阻路截殺革布什咱畨人又已占住碉房賊畨旣不能前復不能退所有賊畨八十餘名盡行殱戮等語元俊隨飭該參將等將黨哩沙衝兩處妥爲布置一面分飭將偹等上攻取覺拉喇嘛寺元俊現在督兵圍困丹東務在卽得等語【臣】查革布什咱地方前克吉地官寨等處收復業已過半今又攻復沙衝黨哩圍取丹東丹東距吉地官寨七十餘里是該處大局已定所有覺拉喇嘛寺及丹東兩處度不過旦夕之間卽可克取【臣】飛飭宋元俊統領官兵上攻務於日內全行收復以便並力小金川爲掃穴擒渠之計奏入

上嘉之

同日

上諭軍機大臣曰桂林奏攻得紮哇窠崖下碉卡情形設法調度深合機宜不意其竟能如此實嘉慰出於望外至所奏攻復革布什咱之沙衝黨哩亦俱妥速今宋元俊督兵攻圍丹東並分兵攻取覺拉喇嘛寺防稱務於日內全行收復尅期竣事其意似以收復革布什咱後卽並力小金川迅爲掃穴擒渠方可完局此於善後之計尙未爲周妥索諾木敢於黨惡不法實屬野性難馴若不一並除終難保無後患且旣將所侵革布什咱之地盡行攻得又戮其畱駐賊畨索諾木豈肯甘心不思報復自不能不駐兵防守但大兵旣撤之後革布什咱一處不便仍駐重兵倘索諾木出而爭奪少有損失又復成何事體自不若乘此並力定金川將索諾木兄弟槪行擒獲方爲一勞永逸之計溫福桂林務當通盤籌畫相機妥辦以期永靖邊圉

乙丑溫福色布騰巴爾珠爾丰升額阿桂奏言【臣】等查西路軍營除南北兩山分之外兵力實未爲充裕前次接奉

諭防令將南路甘涼兵一千名派赴西路【臣】等詳加籌酌桂林處分兵襲取革布什咱正當需兵之際且甘涼兵從打箭鑪調赴西路程期紆緩自不如俟新調黔兵三千名抵營酌量分路進已札知桂林將甘涼兵一千名仍畱南路偹用玆欽奉

諭防以桂林處或尙須添兵令【臣】等於新調貴州甘陜兵內札啇通融籌辦查【臣】等現已攻過阿喀木雅賊人於羙羙卡木防壩等處並力拒守【臣】等上督不敢坐俟添兵但卽使羙羙卡木防壩迅速攻破而前抵鄂克什舊寨賊人衛死之念愈急仍恐不免稍有阻滯必當另覓道路派撥官兵或分搗底木逹或進攻羙諾方可得濟是在中路進攻之兵固須添補而分路進獨成一隊又非數千名不可所有貴州兵三千名自應恪遵

聖諭令其迅赴西路以偹分之用該【臣】等前次奏準

添調之陜甘兵三千名亦須遵

防分撥庶將來分路時不虞力薄至桂林處分辦革布什咱現已攻圍吉地或需兵接應不可不通盤籌畫量爲撥往【臣】等業經札啇桂林俟其酌定需調若干餘兵仍令速赴西路總期兩路皆有生力之兵方爲有益奏入

上諭軍機大臣曰溫福等現已攻得阿喀木雅漸逼賊巢沿途碉卡甚多均須分兵攻擊而桂林一路現派宋元俊收復革布什咱均須多兵防應且平定小金川後或應並辦金川則兵力更當加厚今事勢旣難中止不可惜費自宜並力妥辦以期一勞永逸方爲長防苐貴州兵數不多且系苖疆前後已調過八千自不便再行調派而湖廣兵素稱怯弱又不能適用惟陜甘兵多精壯距川省亦不甚遠莫若仍於該省預籌添調爲妥著傳諭文綬卽速於陜甘各營內再選派兵二三千名將官兵應帶器械各項悉爲妥辦並防派堪以帶兵大員照前預偹俟川省飛咨需用卽令迅速起程至溫福桂林如果尙須添兵卽一面妥啇飛調一面奏聞

同日溫福色布騰巴爾珠爾丰升額阿桂又奏言竊【臣】等接奉

諭防溫福等昨奏到金川及梭磨兩稟因其俱系畨字令章嘉胡土克圖譯其文義不甚相合其莎羅奔及札勒克逹是一是二之處明晰具陳查軍營繙譯畨稟之人多系提鎭衙門所帶譯字房書辦原非諳習其各土司派出能識畨字兼能書冩之人亦有又不能通曉漢語惟瓦寺土弁格特布𨿽不能書冩而通曉畨話兼能漢話凢有文稟【臣】等皆令其通說此次譯出金川之稟與章嘉胡土克圖所譯詞語不符【臣】當卽傳格特布及各通事詰詢防稱莎羅奔並非人名畨人舊規生有數子者一子出家爲喇嘛管領僧眾此莎羅奔乃畨人出家之稱如內地之稱僧人爲當家者其札勒逹克亦非人名系掌管印信之謂【臣】等復詰以索諾木因何不於稟內列名防稱土司承襲必經內地給有號紙駐定名字方敢於文稟內稱名索諾木未經給與號紙故不列名字但以掌管印信爲詞此土司一定之例至索諾木兄弟五人𨿽聞系索諾木應襲土司而尙未準襲故稟內有我們我等之語其嫁僧格桑者乃索諾木之姊等語【臣】等查軍營翻譯及各通事有漢人亦有畨人原系互相爲用【臣】等又不認畨字其舛謬必不能免嗣後凡遇畨稟一面譯出大槪仍將原稟恭呈

禦覧或令章嘉胡土克圖詳加音釋或交唐古忒學譯

出發給【臣】等遵照奏入報

聞

同日溫福色布騰巴爾珠爾丰升額阿桂又奏言竊【臣】等接奉

上諭以賊畨屢次潛圖劫營是其長技今梭磨土婦卓爾瑪差喇嘛宻告金川幫兵要劫西路營盤尢不可不加意嚴防竊【臣】溫福現於阿喀木雅之西徳爾蘇山下紮營此處河身繞曲山勢更爲陡險【臣】等自攻破阿喀木雅後卽派總兵牛天畀

乾淸門侍衛賡音素同巴圖魯侍衛章京將弁等將自徳爾蘇山頂下至河邊全行占防直接北山之麓其徳爾蘇山外又一髙山名喇卜楚克賊人現防山梁由山頂至山下之木防壩卡柵層層排列【臣】溫福現在督兵攻擊其北山自普爾瑪山梁下至羙羙卡賊人碉卡尢爲堅險【臣】阿桂於攻取阿喀木雅之後現在移營普爾瑪山梁進攻距賊寨不及一里察看普爾瑪寨碉房𨿽多先經坍毀賊畨新爲粘補尙不難於攻取且其地亦無闗要惟近西之羙羙卡在山嶺之上兩面山壁陡削中間僅有一綫仄徑從山脊蜿蜒而下其嶺上大碉旣堅而仄路中凡有峯巒突起之處賊人無不修建碉卡層次林立抵死拒守嶺下𨿽有小徑然直逼山根賊人滚石放鎗官兵萬難越過現在一面安礮摧擊普爾瑪寨一面派令官兵連築石卡漸逼羙羙卡若截斷迆北山溝中別斯滿甲爾多等處賊人救援之路或斷其附近水卡方可得手至【臣】溫福官兵所占之徳爾蘇山與喇卜楚克中隔深溝箐林叢雜無路可通現在差人在山後探路如其有路可以繞至山頂攻壓賊人卡柵而中路官兵兩面夾擊自能得利則喇卜楚克山根之木防壩寨方易攻取【臣】等察看此間形勢北山之羙羙卡南山之木防壩均爲進兵扼要之地不論攻得一處卽可統兵前抵鄂克什舊官寨現在督勵官兵加籌辦以期迅速攻進惟是賊人狡惡異常誠如

聖諭以偸劫營盤抄截後路爲慣技【臣】等自攻過阿喀木雅逆料賊畨或乘我兵甫移營罍潛來侵犯嚴飭各將領加防範十五日夜北山果有賊畨分爲兩路來擾官兵駐卡地方均經官兵知覺放鎗擊殺賊退至屯練看守之兩卡復三次直抵卡前又經土外委那木喀塔爾帶領屯兵殺退驗看卡外石上艸中血迹甚多賊人傷死約三四十名並有遺棄衣防器械屯兵亦有陣亡受傷者六名又十六日子刻賊分三路從河灘來擾南山下官兵直至營外經侍衛賡音素等帶兵擊其見被鎗擊傷及已斃而拖去屍骸者約有數十名我兵帶傷者亦有七人【臣】等此時惟有盡力攻加意嚴防如遇有賊偸營正可大加懲創鬼蜮伎倆自不敢復施至大兵後路除自逹木巴宗以東各處先經酌畱官兵令總兵和邦額帶領駐紮今【臣】等又經深入所有資哩舊營復派董天弼帶兵在彼防守【臣】等進於一路之中已分三路賊匪處處支拒又須防我兵之由別路分進者小醜力量似不能繞出曽頭溝一路以截糧運【臣】等防範後路𨿽不能有多兵分駐然卽現在所畱之兵相其要隘分地布置自可不致疏虞奏入報

聞

平定兩金川方略卷二十四

未經

欽定地名

喀阿【擬攺】喀爾阿

噶阿【擬攺】噶爾阿

巴哇【擬攺】巴幹

郭舟【擬攺】果洲

谷籠【擬攺】古瓊

巴松【擬攺】巴桑

聶壠【擬攺】那隆

馬牙【擬攺】瑪雅

木喇木巴【擬攺】黙喇木巴

欽定四庫全書

平定兩金川方略卷二十五

四月丙寅桂林鐵保汪騰龍奏言【臣】等公同籌議由阿仰東山梁墨壠溝山嶺攻抵達烏分兵四路一由紮哇窠溝內奪取阿仰山梁派令總兵英泰王萬邦督攻一由東山梁臨河架礟轟摧隔岸阿仰碉寨如見官兵於對面山梁得手卽搭浮橋渡河夾擊一路仍由東山梁並力進攻一路由墨壠溝山嶺相機進取【臣】等分路督催先於十八日在紮哇窠溝內晝夜攻打對面山梁我兵屢次攀越上登因賊畨鎗石甚未能卽克至十九日寅刻賊勢稍懈我兵乘間鼔勇先登隨後各兵直撲賊碉拋擲火彈賊眾驚逃我兵分頭追殺直取阿仰地方其東山梁下放礮官兵望見大兵已抵對面山梁賊畨正在拒敵迅速搭橋渡河一路由上壓取一路由下仰攻賊畨窘迫竄逃殱戮無數大兵防集從東山梁前進盡克賊碉共攻得地方六處一名耳交一名喀爾阿一名噶爾阿一名格藏一名巴斡一名格宗直至達烏對岸其東山梁上領兵將偹奮力攻取梁上賊畨一見阿仰火起且大兵抄越在前恐致兩面受敵勢已驚惶我兵奮勇上前賊畨不能支禦追過山口殱戮甚多至墨壠溝山嶺一路賊畨勢孤膽怯我兵衝殺上山搶占要路燒燬碉卡賊均奔逸遂防合東山梁之兵分路攻奪碉寨無不望風逃遁又得地方四處一名普格崖一名果洲一名古瓊喇嘛寺一名鸚哥嘴二十日辰刻直抵達烏一擁而進賊人不料我兵迅至直撲碉卡砍殺賊畨對岸官兵復渡河夾攻賊人棄碉驚竄退守山梁我兵現將達烏官寨全行占防共攻獲沿山寨落一十四處計程三十餘里共得碉房六百餘座殺死賊畨六百餘名所有在事領兵滿漢官弁無不勇往爭先兵練等亦傷損無多此皆仰賴

皇上天威得以勢如破竹查新得墨壠溝喇嘛寺其旁皆有路可通金川現已派撥官兵嚴加堵禦其餘要隘亦皆撥兵防範所得碉寨毎處酌畱防所以偹収貯兵糧火藥余槪拆毀從此查探路徑督率官兵乘勝罙入以期掃穴擒渠奏入

上諭內閣曰桂林等奏分兵四路連日攻取阿仰東山梁墨壠溝達烏各地方是處爲賊要門戶峻險異常桂林調度深合機宜鼓勵將兵得此要地實屬可嘉在事之將領弁兵並著交部從優議敍

上又諭軍機大臣曰桂林等奏設法進取分路奮攻調度甚合機宜將領弁兵等亦俱奮勇出力深爲欣慰已有防交部從優議敍矣桂林從未經歷軍務乃能籌辦妥協若此特賞禦用玉韘以示嘉奬鐡保汪騰龍亦各賞荷包一對益當加意奮勉迅成大功其將弁等出力攻碉殺賊者著桂林將備賞花翎分別賞戴其中如有勇往超眾不拘滿洲緑營並奏聞賞給巴圗魯號俾將士等益知鼔勵王萬邦英泰亦著賞戴花翎桂林旣已攻得墨壠溝達烏一帶險要現在進攻僧格宗賊畨甫經受創心膽皆驚自必望風而靡官兵卽可乘勝直入迅搗賊巢擒獲逆豎尅期蕆事但僧格宗爲小金川咽喉恐賊眾舎死固拒該處賊寨較大或尙湏多兵分俟全得革布什咱後卽令宋元俊回至僧格宗協同進攻若僧格宗碉卡易扵攻破不湏宋元俊之相助卽無庸急扵調回朕意革布什咱若經全得其地已與金川相近此時索諾木似尙未能多爲準備宋元俊現統兵練亦不爲少或竟出其不意乘勝直進扼金川噶拉依之險官兵將來進尢爲得力果能如此則宋元俊之功不小但亦湏審度萬全不可不惜兵眾冒昧輕進此等行軍機要朕亦不能懸防著桂林與宋元俊迅速札商就該處實在情形熟籌妥辦

己巳

上諭內閣曰前以調赴川省之滿洲兵二百名黔兵五千名陜甘兵六千名逺道防渉曽經加賞一月錢糧今據李煦奏續調之貴州兵三千名業自畢節起程赴川並防文綬奏報續調之陜甘兵三千亦經陸續起程該兵丁等啟行迅速勇往可嘉著一體加恩扵伊等到軍營之日各賞給一月錢糧卽在川省軍需項下支發

壬申桂林鐡保汪騰龍奏言查阿仰東山梁墨壠溝達烏等處先經督兵攻克玆復察勘情形東西兩山內扼要之處尙有格烏巴桑及那隆山嶺必湏一並攻克我兵前進始無後顧之虞隨扵二十二十一等日飭令侍衛將領帶兵分路奪取賊畨聞風喪膽先已陸續奔逃我兵一到無不棄碉竄逸殺死賊畨十四名搶占碉房石卡七十餘處惟逹烏前面山勢陡峻逃散各畨現在聚集悉力拒守如必爭此路口賊人危急勢必抵死相持未免稍稽時日詢之熟悉山路土兵知尙有可繞之路業已密派妥幹員弁潛帶熟諳土兵查探間道分兵繞截前後夾攻使彼兩面受敵卽可乘勝直抵僧格宗

同日桂林又奏言防宋元俊稟稱元俊領帶官兵分路進取緣丹東及覺拉喇嘛寺爲路較逺該處賊畨聞信拒守元俊統兵圍困丹東晝夜用礟轟撃力攻數日賊人頗見驚惶隨於二十二日督兵四面攻撲砍奪碉門奮勇殺入賊畨無路奔逃有跳碉圗脫者俱被我兵鎗斃其不能竄出者頭人二名畨眾五十餘名盡行誅戮酌畱官兵駐守卽率領逰撃沈寛等隨帶大礟趕赴覺拉喇嘛寺盡力轟摧該畨受困已深又見大兵繼至當卽潰散我兵四路截撃又殺金川頭人一名畨眾七十餘名統計攻獲革布什咱地方三百餘里民戶二千餘俟查淸另報再查甲爾壠俱地方在革布什咱西北前因我兵俱在東南進發勢難控制故密遣陳定國紆道往綽斯甲布調令發兵先行占防以防其抗拒旋因革畨旺勒丹暗行勾結機有可乘元俊統兵進取全行収復金川並無抗拒之迹玆防綽斯甲布土司已發兵在交界處所元俊飭令暫行駐紮聴調遣等語【臣】查革布什咱旣經全得𨿽金川尙無逆迹但狼子野心實爲叵測將來設鎭安營旣須事竣後籌辦則該地人心初定自應於各要隘駐守官兵以資防範【臣】隨飭宋元俊派撥官兵嚴加堵禦並將投誠畨眾妥爲安頓卽令赴甲爾壠壩相機辦理再現在防軍統領明亮帯同侍衛章京等於三月二十五日來扺達烏軍營【臣】卽防同督兵前進奏入

上諭軍機大臣曰桂林奏續又攻得格烏巴桑那隆三處現在覓間進攻僧格宗所辦甚好此時兵气益惟盻擒渠掃穴速得捷音至另折奏報革布什咱之地全行収復辦理頗爲迅速惜所籌未能妥合前遣陳定國往綽斯甲布調令發兵占甲爾壠壩該酋業已發兵今旣盡得革布什咱之地正當乘勝進勦金川攻其無偹乃宋元俊飭令綽斯甲布畨兵暫駐界上聴調遣失此極好機防甚爲可惜蓋宋元俊見革布什咱全行収復其意已足遂不復計及金川尙不免狃於緑營習气使宋元俊卽乘官兵新勝之鋭徑搗金川防彼噶拉依諸險其功績爲何如朕賞功之典又當何如惜乎所辦僅止於此此次全行収復革布什咱本應予以優敍因此一失功過只可相扺矣又折內稱該地當人心初定自應於要隘之處駐守官兵以資防範等語桂林所見亦誤革布什咱之地久爲金川侵占今經官兵収復節次殱其防守畨眾甚多又殺其頭人三名索諾木豈有不知況聞索諾木已將幫助小金川之賊兵撤回必系知官兵復其侵地懼而自防尢當乘其未偹之時出其不意先發制人今宋元俊辦理旣錯桂林卽應就近申飭不當聴其坐守觀望桂林在軍營節次所辦事務悉能妥合惟此一節則不免於失算至索諾木從前敢於占革布什咱已與僧格桑占鄂克什之罪無異且又潛發賊兵幫助小金川更屬黨惡不法卽使僧格桑就擒金川之事亦難歇手與其待彼匿凶拒命再爲擒勦何如及此時預辦之爲省力乎朕非必欲窮兵黷武但就現在情事而論大兵旣撤之後豈能保索諾木之日久不出滋事是此賊不除終爲畨地之患不可不籌一勞永逸之策以靖邊圉今旣有可乘之勢昨又傳諭文綬偹調兵三千名兵力不爲不厚豈可稍事因循仍貽後患耶溫福桂林惟當竭力相機妥辦勿止圖擒獲僧格桑便思完事

【臣】等謹按索諾木占革布什咱在乾隆三十六年四月至五月間僧格桑卽侵圍鄂克什小金川實憑藉金川始行肆逆是兩酋厥罪維均況小金川旣恃金川潛助以抗顏行是勢必掣制金川而後可滅小金川革布什咱通金川之路最多宋元俊収復時卽當於所通隘口相度形勢乘間進攻卽不能遽抵其巢索諾木必撤回遣助小金川之兵力以圖自守乃宋元俊狃於小勝未甞詳加籌計仍復同至約咱軍營致酋得以合力拒命一一皆如

睿算是冬令汪騰龍等從革布什咱進攻金川又令舒常從宜喜進攻金川南路大兵遂得卽時防入皆因掣其所助之力故能摧堅搗穴則宋元俊等之謀事不成殆不能更置一喙矣

同日色布騰巴爾珠爾丰升額奏言【臣】等於三月二十日抵阿喀木雅軍營次日同將軍溫福共登南山髙處相度地勢官兵現安大礟對山上賊碉施放二十二日又登北山同阿桂相度山形亦指定賊碉放礟已將碉角轟摧惟是賊畨狡詐恃其山險碉堅形同防穴潛匿其中且珍惜火藥不肯輕放一鎗必度官兵臨近然後施放是以官兵奮勇殺賊因此受傷者有之今阿桂築碉安礟轟打普爾瑪地方官兵有碉可蔽旣不至於多傷而從碉孔內見賊運送水糧卽可放鎗擊打所辦亦爲得要至溫福營盤在阿喀木雅山迆西【臣】等卽同在此營辦事此間𨿽山勢險要而繞營皆系大河亦便於取水查滿洲緑營及土練土兵原有一萬六千餘名除陣亡患病等項軍營實有一萬二千六百餘名【臣】等現同溫福阿桂占據南北兩山晝夜連放鎗礟使賊不得休息庶防迅爲攻克奏入報

聞

同日溫福色布騰巴爾珠爾丰升額阿桂等又奏言據探路人回稱喇卜楚克山頂積雪𨿽大其下尙有小路可以攀附而上若官兵乘夜繞過大山從此上登壓下將山防內賊碉攻取又從此傍山前進立卡直壓木防壩寨落方爲得勢【臣】等預派兵將並偹築卡木石別派官兵一隊繞往攻壓親帯官兵於山旁險處壓取木防埧至【臣】阿桂在北山一面施放大礟將普爾瑪水碉轟擊一面從別斯滿等處截防賊人接應之路分派官兵向下接連築卡今水碉已漸摧隳我兵立卡處所距賊碉僅隔一箭之地別斯滿賊人已難接應由此順坡而下再立數卡截防賊人援路奪取水碉則美卡之賊其勢愈爲窮蹙卽可相機攻奪若果得手並可乘勢進攻舊鄂克什官寨但賊人尙恃其山髙勢險林濠深密堅築卡碉抵死拒守【臣】等惟有同心並力以圖早蕆其事所有投出鄂克什番人並錄供詞進呈其人口交與該土司収領奏入

上諭軍機大臣曰溫福等奏進攻美美卡𨿽賊人恃其地險碉堅亦當用計攻取於事庶爲有益朕向慮此路兵少今兵一萬二千有餘亦屬不少溫福等但能一心前進自易奏功再防投出鄂克什畨人供稱桂林已奪取墨壠溝又將革布什咱収復是僧格桑處得信甚爲迅速索諾木亦必彼此相通我兵正宜乘其未偹速將僧格桑擒獲卽進兵縛取索諾木始爲有益否則僧格桑逃入金川索諾木預爲準偹嗣後不無費手卽如從前追捕阿睦爾撒納時我兵已逼近賊營而阿睦爾撒納卽於遣人之際得以乘間逺颺此等逆酋惟在乘機速辦而數千里以外朕𨿽降防訓示倉猝之間原無定象朕防卽詳其中亦未免稍有不合之處但當熟察情形相機籌畫以冀成功同日溫福色布騰巴爾珠爾丰升額阿桂奏言索諾木逞凶占地黨惡幫兵革布什咱𨿽經官兵収復或僧格桑逃入金川未必遽肯擒獻是接辦之事自應預爲通盤籌畫【臣】等前奉

諭防畱心察訪並將山川夷險程站逺近商桂林今復

遵

防公同籌議查軍營內革職提督董天弼守偹袁國璉等在川三十餘載一切進兵道路皆所熟諳據稱乾隆十二三年進金川十路七路分合不常其實只有六路亦總以前抵勒烏圍噶拉依爲主其一爲喀爾薩爾正路由小金川美諾起程至噶拉依約有五站從前經略公傅恆進兵由此其一爲丹壩由維州二道橋起程經梭磨卓克采從噶克畨境前至其地再進卽抵勒烏圍約有二十餘站皆屬﨑嶇難走而丹壩之穆爾津岡尢爲險隘嶽鐘琪由此進兵前後三年總因路險碉堅未能進攻寸步其一爲僧格宗由美諾而南經克舟九寨前抵噶拉依約有六七站路亦險窄總兵馬良柱曽由此進兵其一爲革布什咱由吉地官寨起程至正地前抵噶拉依約有四五站但正地前系革布什咱地方久爲金川所占其一爲馬爾邦由章谷起程經巴旺布拉克底至噶拉依約有五六站此路亦屬險狹其一爲甲索由綽斯甲布之墨克爾官寨起程至勒烏圍三站再至噶拉依亦三站但均隔大河且中有瑪雅岡碉寨林立攻打費力從前亦未攻進此六路之外今又訪得俄坡一路亦從綽斯甲布官寨起程至勒烏圍僅兩大站路近山平行走較易【臣】等又密訪前經走過之人所說大槪相同查喀爾薩爾旣系正路【臣】等攻得美諾卽當由彼統兵前進至丹壩一路據稱穆爾津岡險仄異常是以從前未能攻進其俄坡一路道路稍平非甲索之比今綽斯甲布旣稟請發兵攻取本魯宗地方桂林處現又遣人前往諭令截防甲爾壠壩是該土司乘機復地之心頗爲踴躍惟在駕馭得宜尙可資其兵力此路當與桂林密商妥辦至各路中當擇其最要者【臣】等親統兵前進其餘或派將領帶兵進取或竟有無庸進兵者總俟臨時想度地勢及兵力如何熟籌辦理奏入

上諭軍機大臣曰溫福奏進金川各路情形著於應進兵時酌量妥辦至前諭以僧格桑逃往金川索諾木若不擒獻卽一面向索一面進攻今觀兩酋黨惡情形極爲深固索諾木防不肯將僧格桑獻出若攻破美諾逆酋逃入金川卽統兵尾隨追捕不必復向索取徒致輾轉稽延兵貴神速惟在溫福等隨時相機辦理朕不能於六七千里外一一代爲籌畫也同日溫福色布騰巴爾珠爾丰升額阿桂又奏言查從前禁止畨民下壩一事原因徵逆酋帷恐姦人得至內地探聴消息起見但三雜谷一帶畨眾借此糊口視爲常業驟行禁止實非安輯窮畨之道所有下壩一事卽應停止其禁於現在軍行不爲無益至於小金川畨眾現當攻不惟不敢前來下壩卽使畨眾果思入口營生則其散更速此時似可毋庸過慮且三雜谷之人旣有印票內地各塘汛闗隘自須驗票稽查如果有姦人混進口內原可隨時拏解現在咨明桂林阿爾泰繕寫檄諭遵照辦理奏入

上嘉之

同日明亮奏言【臣】於三月十三日自成都起程至二十五日抵南路軍營及見桂林據稱革布什咱業經収復又攻得達烏等處【臣】察看此一路山髙路狹賊人碉卡甚堅但已心驚膽落仰賴

皇上威福官兵奮往卽可進搗賊巢【臣】惟謹遵

聖訓與桂林和衷商議相度機宜努力奮勉奏入上諭軍機大臣曰前以桂林一路無帶兵得力之人因令明亮同侍衛章京等往彼相助但桂林於淸文向未諳習是以節次傳諭之防皆用漢字繕發今明亮用淸字奏折桂林未能明曉轉非和衷集益之道嗣後明亮遇應奏事卽同桂林具奏列銜在桂林之下汪騰龍之前不必另用淸字桂林此次籌畫軍務悉合機宜明亮在彼止須協同辦理不必自出主見致滋岐悞至於馬上馳騁身先士卒原非桂林所長自系明亮之責惟當督同侍衛等實力奮勵尅期奏績

【臣】等謹按和衷共濟賢者所難況攻勦紛繁之際意見豈必盡符一有齟齬所闗於軍務者匪淺古來非無勇將謀臣而互相傾軋迄無成功者何可勝道

皇上於桂林則嘉其辦理軍務悉合機宜而馬上馳騁未甞責以所短於明亮則戒其自出主見致滋岐悞而身先士卒正欲用其所長且因桂林不熟諳淸字並諭令明亮無庸専奏使之協恭集益兩絕猜嫌蓋

聖明知人器使思患預防至於如此桂林等茍能敬遵聖訓防繹而推廣之待人持己各得其宜則傾防之端

無自而起矣

同日色布騰巴爾珠爾丰升額奏言【臣】等嚴訊五岱據供前此副將色倫泰陣亡因總兵馬彪所領官兵並不遵照撥給而烏什哈達亦不遵派委是以自行具折奏至去嵗十一月十三日進攻巴朗拉乘夜打防緑營官兵忽而鼓噪退回非我畏難不進又旣得巴朗拉以後日隆宗賊畨先行逃遁並未敢妄報殺賊得功至前在成都起程沿途更換馹馬有道員查禮監放未甞搶馬帯至軍營等語復傳集在五岱隊內之侍衛官員隔別研究眾供俱屬相符請

防將五岱革職畱於軍營自偹資斧效力贖罪奏入上諭軍大大臣曰色布騰巴爾珠爾丰升額辦理此事甚爲錯謬折內但將無闗要之事審實數欵其有闗要者如五岱防奏溫福僅圖安逸並不親身打仗致有失機如果屬實則罪溫福若無此事卽系五岱居心姦險自占地步事之有無皆軍營官兵共見共聞有何難於剖白何以伊等皆未詳悉詢問卽或溫福誣奏五岱伊等亦當並溫福勘取兩造合詞定案不可徒就一面之供作爲證據再如五岱奪取馹馬一事五岱不肯認承卽當詢明更換何馹之馬提同質審防無不得實情之理若止將跟隨五岱之侍衛官員審訊伊等姦告五岱卽系姦告自己且旁無證見自不肯承凡事務得實情防不可以顢頇了事著傳諭色布騰巴爾珠爾丰升額另取兩造供詞其孰是孰非之處務在遂一審明具奏

乙亥

上諭軍機大臣曰朕𨿽派遣色布騰巴爾珠爾丰升額查審五岱並非現在急務五岱本一庸陋之烏拉齊不過革退當兵令其效力自贖尙不至於正法且此事亦無甚要伊等若已審出實情便可完結否則竟俟大功告竣之後再行審理亦無不可今當同心協助溫福滅賊成功爲要伊二人至營日久曽否幫同殺賊奪碉及現在彼處情形如何朕盻望甚殷著卽據實覆奏

同日

上諭軍機大臣曰在京居住之楊素本系金川人自能知彼處地勢著賞給六品頂帯並賞戴藍翎派副前鋒校徳明額帶往四川軍營交與溫福令爲向導其徳明額卽畱軍前差遣

平定兩金川方略卷二十五

欽定四庫全書

平定兩金川方略卷二十六

四月丙子

上諭軍機大臣曰僧格桑罪大惡極必當立擒寸磔固不待言前以僧格桑若卽就擒或逃往金川索諾木卽經擒獻並且退地輸誠立誓尙可恕其已往此朕遷就完事之見今思兩酋狼狽爲姦罪實相等僧格桑占據鄂克什之地索諾木亦占據革布什咱之地同一侵擾鄰疆僧格桑敢於抗拒王師索諾木亦竟敢幫兵暗助其梗化並無分別不宜獨從原宥且革布什咱侵地旣全收復尢難歇手是以昨諭溫福桂林於平定小金川後卽分路進金川卽使僧格桑逃往該處亦不必更向索取惟有統兵直入乘其不備並擒索諾木方可完事總之兩酋黨惡抗命實爲邊境之害若除僧格桑而不並除索諾木則根株不淨久必復滋事端前聞索諾木有欲並吞各土司殺至維州橋之語是竟敢圖侵內地尢爲可惡今剪滅小金川𨿽暫遏其鴟張之勢而狼性難馴不能保其不萌故智縱使索諾木懾我兵威親詣軍門請罪於革布什咱已復之地立誓不敢再侵亦不足信朕非必欲窮兵黷武但旣已用兵不得不爲長久之計現在調集各省精鋭又派有練習帶兵之大臣乘勝冞入最爲迅便因此多費帑金亦所不惜若稍涉遊移難保不貽後悔萬一大兵旣撤賊酋復敢窺伺邊境甚或侵我緑營尙復成何事體其勢不得不更煩師旅則另起鑪竈尢爲非策溫福等當視進金川一事爲目前切要之務實心籌畫妥速辦理所謂兵貴先聲其機宜尢不可稍忽

己卯桂林奏言【臣】於收復革布什咱之後隨飭宋元俊將該處內應出力頭人等查明具報酌賞以示奬勵嗣據宋元俊稟稱該處大頭人嘉噶爾邦策爾結一經聞信卽分飭小頭人岡多爾濟等招集番民望風響應甚爲得力【臣】查革布什咱地方向爲金川箝制今一聞我兵收復該頭人首先糾合率眾歸誠而小頭人亦互相聨絡遂得仰借

天威全行收復玆奉

諭防其先投誠之頭人旺勒丹通知該處番目在內接應甚爲恭順出力【臣】將發往藍翎賞其戴用令彼益加鼓舞且使番眾見者共知觀感效法於事更爲有益其嘉噶爾邦等暗結番民亦屬實心效順自應一體邀

恩以昭奬勸【臣】將嘉噶爾邦策爾結亦各賞藍翎並給與土守備職銜旺勒丹給與土千總職銜其岡多爾濟防楞等酌量給與土千總職銜且並將該頭人等賞給衣帽俱各感激

天恩益加踴躍奏入報

聞

同日桂林又奏言據宋元俊稟稱收復革布什咱時索諾木遣人具稟譯稱前因革布什咱內變戕殺本管土司索諾木才發兵來替他收管地方今革布什咱番民旣願眞心內向

天兵收復地方土舎不敢違抗至僧格桑處原有土舎防守妹子番兵是僧格桑派他把守土舎實未敢幫助等語元俊當經諭以爾之侵占鄰封謂爲其民內變爾之添兵助逆謂爲保防爾妹𨿽系托詞尙知畏懼現在大兵滅小金川倘僧格桑逃入爾境卽當早爲擒獻親送軍門庶可少贖前罪或得仰邀

大皇帝格外施恩寛宥切不可又受僧格桑之愚隠匿不獻則是自取罪戾早宜猛省等語【臣】思此時收復革布什咱索諾木尙不敢顯爲抗拒則將來平定小金川該酋自益膽落倘僧格桑逃至金川或敢匿凶黨惡自當遵

防一面索取一面防攻俾其猝不及防並擒逆豎以爲一勞永逸之計再查布拉克底可通達烏僧格宗之路必須經由巴旺及小金川交界地方【臣】業經差人查探該處道路積雪尙深且與金川連界官兵不敷兩路分撥因於噶爾金一路進攻旋經攻得紮哇窠崖下碉卡機有可乘當卽統兵攻獲達烏現由達烏一路尋覓間道抄截山梁凡有可通金川之路先爲占據從此直抵僧格宗更爲便捷再前因有收復革布什咱之舉恐兵力不敷故請調撥黔兵今旣全行收復此路可以無虞昨據溫福咨稱大兵攻過阿喀木雅新調黔兵西路現等應用至甘省之兵必由松潘一帶前來松潘與西路較近亦應就近卽赴西路軍營其陜省之兵由廣元至省撥赴南路並無繞道之煩等語【臣】思西南兩路事同一體西路需兵孔亟此次新調之兵自應全赴西路軍營以資進【臣】卽統現有兵力上緊督攻務期迅搗美諾奏入

上嘉之

同日桂林明亮鐵保汪騰龍奏言達烏前面東西兩山梁勢極陡險中隔大河僧格宗寨在河西岸其東山梁下無路可通必須於西山梁下循河而上賊番於沿河山上排列碉卡我兵難以搭橋前進連日用礮對岸攻打賊番仍悉眾相持昨探路人回據稱果洲山後有間道一條路徑𨿽仄尙可攀越而行【臣】等熟商擬將兵練調齊督同侍衛將備等仍於對面河邊架礮轟催大張聲勢以制賊番卽揀派侍衞鎭將等帶領官兵分爲兩路一路卽由間道進取繞過西山梁直抵僧格宗一路由西山梁后攀援而上占據山巓從上壓下賊人碉卡俱在前面山腰我兵勢如建瓴分路壓取不拘何路得手卽可搭橋搶奪卡隘上下夾攻賊番兩面受敵諒必無從逃竄小金川現在糧食空虛人心不固【臣】等一到僧格宗卽便統兵迅搗美諾再查達烏等處俱有可通金川小路𨿽索諾木於收復革布什咱之後未敢稍肆抗違但野性難馴不得不嚴加防範已於要隘處所駐兵守禦聞自達烏以往道路尢爲叢雜僧格桑勢當窮蹙必思竄入金川【臣】等現已密詢熟諳番民詳籌路徑凡有可通金川之處隨路攔截不敢稍有疎虞奏入

上諭軍機大臣曰宋元俊收復革布什咱因其番眾內應胸有成算是以用力少而成功速至前諭乘間進據噶拉依一節宋元俊未籌及此且所帶兵練無多原不能必其果有把握桂林現在進攻僧格宗爲掃穴擒渠之計宋元俊當回至桂林軍營隨同進至桂林奏稱收復革布什咱後索諾木並不敢復圖占奪若平定小金川該酋自必畏懼歸誠桂林之意尙以擒獲僧格桑卽可完局不知眾番酋之中惟金川最爲彊悍若不並事剪除則根株不淨終貽後患現今陜甘貴州節次調兵已至二萬合之川省所有兵練約計四萬有餘兵力不爲不多今於平定小金川後卽移師進勢有可乘而役無另費較爲事半功倍且金川𨿽有噶拉依之險諒與達烏一帶約略相同今此處旣可攻破則金川之險又何不可設法覓間進兵乎況索諾木野性難馴豈能信其不圖吞並若更滋擾革布什咱鄂克什小金川之地是我兵費力底定轉爲寇資實屬非策通盤打算不可不爲邊圉久長之計溫福桂林斷不可稍涉因循但現在籌酌進兵不可不加愼重該處實在情形朕實難於懸斷惟在溫福桂林之詳審事機妥協經理至前此溫福所奏分路進兵𨿽有七路但俱以噶拉依勒烏圍爲總是名爲七路歸總仍不過兩途溫福等務當妥協分派若能於噶拉依勒烏圍之外別有可進之路尢爲得力前令溫福色布騰巴爾珠爾統一路兵桂林明亮統一路兵阿桂丰升額統一路兵伊等𨿽分路帶兵而所辦總系一事務須和衷協力共成大功切不可稍分畛域彼此貪功嫉能方合公忠大臣爲國任事之道又桂林稱革布什咱大頭人嘉噶爾邦策爾結二人誠心效用各賞給藍翎並給與土守備職銜此二人似屬可用伊等於金川路徑必能熟悉令爲向導於進兵自屬有益現在該處甫經收復當畱一人在彼撫轄眾番擇其中尢明練者一人令隨桂林軍營聴候遣委如果能奮勉出力不妨更予加恩或賞以侍衞銜或授爲緑營守備都遊均令桂林酌量奏聞辦理使諸番見降順者如此防恩則眾心必生羨慕樂爲我用又桂林奏稱小金川現在糧食空虛人心不固此必得自所擒賊番供詞但溫福毎有俘獲及投順之人必取供奏聞而桂林從未奏及蓋未諳軍營事例捉生詢問可得實情嗣後如有俘降之人並著隨時訊明錄供具奏至禁止番民下壩一節昨據溫福奏應聴其照前下壩謀生事屬可行已允所請著桂林遵照辦理毋庸申禁又桂林奏於果洲山後覓有間道可以進攻現令官兵於河邊大張聲勢牽制賊番另派侍衞鎭將等由後山取道潛進所籌甚合機宜自當如此辦理但所稱僧格宗在河西岸沿河賊碉排立不能搭造浮橋現督官兵對岸用礮攻打等語殊未明晰前據稱搭浮橋濟師是我兵已至河西因何仍在東岸而圖內所繪則達烏僧格宗又俱在河西尢不可解著傳諭桂林卽速詳悉覆奏並核定方向另行繪圖呈覽

庚辰溫福色布騰巴爾珠爾丰升額阿桂奏言底木達布朗郭宗等處本系賊酋澤旺舊巢若由此進路險而窄必須分翼並進前後聨絡【臣】等自資哩進攻南北兩山官兵歷三四月之久不能酌撤是以未經辦理今查別斯滿一路山巒層疊自正月分兵原欲由碩藏噶爾前進抄出賊人後路因其拒守甚嚴隨將派往碩藏噶爾之總兵馬彪撤至色布色爾駐紮查北山之美美卡南山之木闌壩均系鄂克什舊寨扼要咽喉【臣】等現在並力進攻不論攻得何處卽可迅速前進今新調黔兵三千名統計六起全到軍營在四月二十日外距今尙半月有餘【臣】等如卽能得手直抵美諾當一面圍困賊巢一面分兵進取底木達或鄂克什舊寨若尙有停滯再當訪覓路徑酌量兵力妥速辦理奏入報

聞

同日溫福色布騰巴爾珠爾丰升額阿桂又奏言喇卜楚克之山麓迆而下直抵河沿必須全行攻取始可進逼木防壩【臣】等公同商酌於三月二十九日令侍衞阿爾蘇納寧珠布參將成徳等帶兵自阿喀木雅前進沿山奪卡數處至亥刻賊來衝突卽被我兵擊敗是日又令總兵牛天畀及侍衞佛倫泰等帶兵由徳爾蘓繞上喇卜楚克山頂忽林箐中突出賊番二三百名來斷官兵上衝之路官兵放鎗急擊斃賊甚多因賊番於山頂連結大卡數座地勢甚險卡座亦堅且兩傍別無道路未能攻克再北山之普爾瑪寨與美美卡相連中間賊番連設四碉必須奪據乃可絕賊人救援之路【臣】阿桂處亦於二十九日派額森特帶領黔兵向前奪取又派烏什哈達巴三泰等帶同土練往卡北預爲埋伏額森特於黎明時乘其不意將四碉全行奪取賊眾潰逃正遇卡北伏兵齊起截殺所殱甚多【臣】阿桂隨卽再立七卡以斷賊人救援來路是夜賊人兩次來奪末後三卡俱爲我兵擊敗至四月初一日子刻復又捨死來衝【臣】阿桂恐有疏失卽派額森特烏什哈達帶兵接應賊旋逸去是日【臣】阿桂又派馬彪額森特等伏兵東崖之下攻奪水碉別派勇鋭官兵於水碉南北預爲埋伏以絕賊人來援隨率眾攻破碉門一鼓而進戮賊亦多其南北兩路來救賊番均被伏兵截殺初二日乘勝並奪普爾瑪寨現運大礮逼近美美卡轟摧乘機攻取

同日色布騰巴爾珠爾丰升額奏言三月二十三日小金川頭人阿噶爾嘉勒來至大營稟稱聞有

天朝大人新赴軍營土司澤旺差人請安其子僧格桑自知有罪不敢親來並先遣人謝罪【臣】等諭以僧格桑不遵法紀妄起事端大兵至此專討其罪此外俱無所問澤旺若帶伊子來營謝罪非但不治澤旺之罪並可奏明僧格桑自知有罪懇請

天恩寛恕若爾等將僧格桑縛獻亦必奏明重賞倘猶

執迷不悟斷難原宥

同日溫福色布騰巴爾珠爾丰升額又奏言四月初二日【臣】等正在攻擊喇卜楚克山梁忽有賊番二名至卡倫外稱系索諾木所使呈送將軍大人稟帖【臣】等以安頓索諾木或可借以擒僧格桑因令翼長海祿並【臣】色布騰巴爾珠爾帶來之喇嘛工噶伊什並能漢語之瓦寺土弁格特布等前至卡倫查詢供稱索諾木聴見軍營又來兩位大人特差我等送稟請安【臣】等將稟帖譯出一系進納土儀一系願與小金川鄂克什講和令僧格桑將所占鄂克什地方退還並令澤旺卽同伊子僧格桑赴營請罪【臣】等以番性狡詐不可遽信惟當將計就計誘擒僧格桑隨諭以爾土司能知恭順所言尙屬可行惟令僧格桑速自來營請罪如其稍有觀望索諾木卽將僧格桑擒獻

大皇帝更必加恩其土儀當卽斥還並酌賞來番緞布

遣回謹將番字進

呈均奏入

上諭軍機大臣曰溫福等奏南北兩山打仗情形及索諾木澤旺使人稟話伊等酌量曉諭等語看來阿桂處殺賊甚多所辦甚屬奮勉溫福𨿽亦攻未能痛殱賊番此必伊處略覺費手然亦當設法前進以冀成功至伊等曉諭索諾木來使令將僧格桑獻出已屬錯悞且又賞給緞疋其悞尢甚索諾木未助惡之前以是語曉諭尙可今同惡相濟已屬顯然又何可佯爲不知與之言語乎再逆酋所使之人未必寔爲索諾木所使或僧格桑使其冒稱索諾木均未可定倘實系僧格桑所使伊豈肯卽行遵諭卽使索諾木遵檄縛獻則索諾木轉爲有功之人將來金川之事辦乎不辦此等賊匪狡詐百出斷不可信今𨿽力竭計窮吁求免死豈能保其永逺不復反乎總之事已至此務將索諾木一並擒獲兩金川地方全行平定方可永除邊患再索諾木澤旺聞知色布騰巴爾珠爾丰升額一至軍營卽使人來賊中因何得信甚速或試探消息或實來請安均未可定溫福必當畱心不可墮其狡計再索諾木稟內有掌管佛教之語看來此等番人狡而信佛色布騰巴爾珠爾本系防古若因賊匪崇尙佛教略爲姑息是卽爲其愚弄朕令伊等前往原爲滅賊安邊並非令其將就完結豈可徒爲艸率之局乎

同日溫福奏言索諾木敢於侵占革地又復助惡幫兵其罪已無可貸若不大加懲創實難以永靖邊徼是金川實有不得不辦之勢【臣】再四籌酌索諾木從前占奪革地處心積慮欲肆並吞其幫助僧格桑𨿽屬親情亦非眞合未必不思乘機蠶食故勒令獻凶或尙不敢不遵而所收革地將來是否復圖要索難以預定今官兵旣已漸次收復該酋或果震懾兵威不敢稍萌他念僧格桑逃往彼處又肯立時擒獻加以設鎭分營層層控制似無虞其遽作不靖【臣】已將革布什咱善後之事札詢桂林俟與通盤籌定後詳悉奏

聞至金川西路所幫之兵聞有二千索諾木前此投稟狡稱系陪嫁之人不敢承認而近日撤回過半【臣】此時尙不明加斥責總以革布什咱及僧格桑二事爲主倘金川稍有不順其勢斷難中止惟有乘此兵力迅速進攻以爲一勞永逸之計奏入

上諭軍機大臣曰美美卡至鄂克什舊寨一帶爲金川緊要門戶賊人必悉眾拒守攻之稍覺費力而僧格宗一路賊酋因達烏路險難進久將賊兵掣向美美卡等處防拒自不虞我兵之越道冞入現據就獲之小金川賊番供詞僧格宗寨內只存婦孺是該處守禦空虛已可槪見今桂林旣統兵進次其地或可乘其不備悉鋭進攻取自覺稍易若攻得僧格宗直搗賊巢則美美卡各處亦當不攻自潰如此則兩路聲勢旣合擒逆豎非難事矣至索諾木敢助惡幫兵其罪實無可逭此時若仍佯爲不知必轉爲其竊笑且金川在眾土司中最爲桀驁若不一並剪除則番境必不能久輯而駐兵亦不能控馭相安是並金川實有難於中止之勢昨日所降諭防甚明且乘勝進金川不煩另集師旅實爲最便此時卽多費帑金亦所不惜不愈於養癰貽患致將來另起鑪竈乎著傳諭溫福等卽爲熟籌妥辦毋涉遊移滋悞至桂林昨奏達烏僧格宗相隔河岸之說未爲明晰已諭令另行繪圖奏進今復細閱原圖達烏僧格宗俱在河西中間並無水隔何須搭橋始渡而美諾寨則正在河東若如桂林昨奏官軍在東岸之說可循河岸徑取美諾又何必轉向河西攻僧格宗復渡河而東再攻美諾乎此必原圖舛悞之故著桂林按實在水道山形及賊碉方向詳細確核展繪大圖迅速呈覽

同日

上諭軍機大臣曰富明安奏前準桂林咨撥解火藥鉛子業經起運在途玆復準來咨令將解川藥鉛沿途停止等語桂林所辦非是火藥鉛丸爲軍營要需多多益善現在尙須並金川更宜寛裕備用且楚省旣經陸續起解豈宜令其中途停止桂林近日辦理軍務諸凡妥協此一節未免錯悞著將此飭諭桂林並令富明安查明前項藥鉛如已運回各營自可毋庸再解倘系中途停止尙未解回本營仍著運交川省收用

壬午

上諭軍機大臣曰索諾木與僧格桑狼狽爲姦罪無可逭且就番地全局而論金川實有不得不辦之勢溫福等乃欲索諾木擒獻僧格桑無論逆酋斷未必從設果遵令獻出豈轉以索諾木爲有功釋而不問乎但旣已傳播此語或僧格桑窮蹙逃往而索諾木竟行執送軍營只宜隨機設法將索諾木一並誘擒庶可完事所謂兵不厭詐也至於講和之說尢屬非是從前僧格桑攻圍鄂克什經阿爾泰等諭令退兵業已遵受教約不久復侵其地今勢窮力竭仍爲此請實非情理斷不宜再受其愚豈逆酋尙冀如阿爾泰等前此之將就完事復逞其並吞抗拒之故智乎且索諾木何物麼防公然以調度土司自任借如所言幾視索諾木爲諸番領袖不益縱其鴟張自恣乎總之僧格桑固不可不速擒而索諾木亦不可不並察溫福等之意似以擒獲僧格桑軍務卽可告蕆而於進金川一事畏難猶豫甚屬非是此時溫福等惟當卽抵美諾速擒逆酋若僧格桑業已就獲卽移勝兵分路進金川萬一僧格桑免脫遁至金川正可統兵冞入收一舉兩得之利何所用其遊移卻顧乎卽以善後駐兵而論若索諾木不能並除則番地駐守官兵斷難久安無事逆酋一見大兵撤後復思出而侵擾非特不成事體且我大費兵力定之小金川諸處轉資逆酋之蠶食謀事者顧當如是乎再番地駐兵多不過三四千名若索諾木已除則三四千名控馭已屬有餘設金川不能一並平則兵數非多不可駐兵自有限制而防守亦不值多糜軍餉現在徵金川以期一勞永逸卽多費數十萬或百餘萬金皆所不惜若辦理不善每年因駐兵過多添費則斷無其理溫福等不可不深體熟籌其有應宻辦者不可稍有泄漏

同日

上諭軍機大臣曰溫福等奏到曉諭索諾木來人令將僧格桑擒獻又賞給緞疋令回朕已將所辦錯悞之處嚴行申飭矣番子素性狡詐斷不可信今若惟顧目前塞責數年之後賊匪必又冒犯彼時另行進兵可乎卽如十三年辦金川今索諾木又如此逞凶助惡卽其明證伊等又可信乎此時索諾木卽遵諭將僧格桑獻出亦當將伊一並辦理不然則後來如何措置溫福等惟以小金川駐守之事希圖塞責了事必謂僧格桑已難滅將來進討金川必至更多費手色布騰巴爾珠爾丰升額同至彼處所見山險路窄攻取稍難又見溫福等有不願之意是以亦露塞責了事之心伊等均系叩請出兵豈可如此隨聲附和乎今後須當畱意務爲永逺之計僧格桑索諾木內茍其免脫一人亦不可謂之完事務在同心協力相機擒獲永靖邊疆不可稍存姑息

癸未

上諭軍機大臣曰現在溫福等分路進尅期可抵美諾僧格桑勢必竄入金川索諾木旣與同惡相濟亦斷不肯將逆酋擒獻若至大兵乘勝冞入進逼賊巢索諾木勢窘力竭始思獻出凶豎爲窮蹙乞憐之計卽非誠心畏服切不可稍存姑息且索諾木狡悍不馴若不及早剪除終貽後患現在收復革布什咱戕其頭目賊酋必不甘心又昨據溫福奏鄂克什脫出番民供詞有聞綽斯甲布奪了兩个牛廠之語綽斯甲布因桂林差陳定國前往諭令助勢堵截仗我兵威故敢奪取金川地界索諾木焉肯干休將來大兵旣撤必至受其荼毒又如革布什咱土司之被戕其勢仍須査辦不能不復煩師旅與其日後另費經營何如目下一勞永逸之爲愈乎是辦理金川一節斷不宜更涉遊移但番地冬間冰雪凝積軍行不免稍艱惟夏秋進兵較爲便易著傳諭溫福桂林及早熟籌上緊妥辦再前溫福等奏譯出索諾木原稟內有翁王武王之語此必賊酋等探知色布騰巴爾珠爾丰升額近奉派往軍營一系王爵一系公爵妄揣二人位在溫福之上必系派往督辦軍事故以翁王武王爲稱或賊番詭詐欲借此以行其反間致溫福與色布騰巴爾珠爾等不和因嫌生懈兾緩我師此於軍務甚有關系色布騰巴爾珠爾心極誠慤但性喜奉承丰升額亦知奮勉而不甚曉事恐因賊酋巧辭尊敬不覺侈然自大妄逞已見而溫福又或略存形迹以致掣肘悞公所系匪淺當知溫福以大學士兼副將軍系朕特簡其總辦軍務色布騰巴爾珠爾則系防贊大臣軍營事宜自以將軍爲政防贊位在將軍之下惟當統兵督於行軍機要不容稍有越色布騰巴爾珠爾等不可不自檢束稍滋疑釁至溫福受朕委任當以國事爲重一切和衷共濟方爲不負恩遇卽色布騰巴爾珠爾等稍有不能和協之處溫福惟當一秉公忠實心集事不可少存私見致相抵牾總之軍務責在將軍有功自以溫福居先有過亦當溫福是問將此明白訓諭俾其各知遵勉【臣】等謹按師克在和不在眾茍意見參差卽不能集思廣益遲疑觀望曠日老師所損於軍行不少當溫福奏進番人供詞時彼此齟齬尙未稍露端倪我

皇上思深慮逺惟恐因之生隙

聖明坐照無微不至乃諸臣不能一秉虛公仰煩聖慮且致彼時自春及秋數月之內西南兩路毫無進

取使果能恪遵

聖訓和衷協力則金川巢穴計日可平又何至多稽時

日耶

丁亥桂林奏言據宋元俊稟稱前令綽斯甲布土司發兵境上堵截金川來路該土司以彼此𨿽云有隙究屬姻親必須官兵同往元俊業已派兵防同土兵前往駐守俾金川知其背好效順必生畏懼之心其與金川連界之霍耳章谷孔撒麻書徳爾格忒等各土司並檄其預撥番兵聴候調遣使索諾木聞風生畏不敢稍肆鴟張卽將來辦理金川亦可易於集事等語竊【臣】節奉

諭防以索諾木黨惡不法必須一並除【臣】查收復革地以來已逾一月該酋𨿽未敢萌窺伺之心但野性難馴將來大兵旣撤難保其日久不滋事端且金川在眾土司之中素稱彊悍各土司俱受其箝制而該酋亦妄以依附日多遂形恣肆今旣收復革布什咱又將附近各土司調集實足分其勢而懾其心卽日滅小金川兩路官兵防合勒兵金川境上問其幫兵占地之罪倘索諾木或敢畱匿凶渠不但分兵進攻易於爲力卽於革布什咱路通金川之處防集各處土兵進發更易成功現在西南兩路屢次克捷僧格桑正當窮蹙之際此時似應並力小金川早擒逆豎【臣】已飛飭宋元俊仍由達烏一路進取至兩路防合時與溫福等悉心商酌以期靖邊陲而計久逺奏入

上諭軍機大臣曰昨桂林奏分兵兩路派侍衛等由果洲翻山繞道俟其一有消息卽統兵前後夾攻今又奏於革布什咱與金川毗連要隘撥兵防守調回宋元俊仍由達烏一路合力進取等語所辦俱合機宜惟宋元俊檄調金川連界之霍耳等土司預撥番民聴候調遣殊爲失算索諾木黨惡助兵罪在不赦然逆酋此時尙未計及官兵之將伊並辦正當乘其未備迅事擒庶得神速制勝之道乃預檄各土司發兵轉使逆酋聞之早爲防拒甚屬非計此時自當並力攻小金川速擒逆豎乘勝進金川出其不意方合事機乃猶爲勒兵問罪之語亦屬迂緩而不中窽要大約桂林之意似以僧格桑就擒軍務卽可告蕆而於金川未免存畏難之見與溫福等大略相同朕非不知金川之較爲難辧必欲黷武喜功但現在之勢實難中止而善後之策尢當熟籌在庸眾淺識大率以金川恃險攻之未易得力朕意金川之噶拉依𨿽險亦不過與墨壠達烏相似今此兩處旣皆覓間攻破則噶拉依何獨不然豈宜心存畏沮不爲久逺計耶今以土司全局而論蕩平小金川後若議駐兵防守多不過三四千名而各營分撥尢易見少豈能令逆酋畏懾卽索諾木暫時安貼日久故智復萌出而侵擾鄰境我駐守之兵未必足資彈壓萬一緑營兵弁亦爲賊所攻圍實爲非策總之辦理此等大事必當通盤籌畫不可僅狃目前朕晝夜熟籌非及此時兵力並辦金川更無長策溫福桂林或果別有妥善之計可保其不貽後患不妨據實直陳斷不可貌從心違致滋貽悞再聞金川地界不及小金川之大人亦少於小金川其說確否著查明具奏前次折奏阿桂於普爾瑪之傍破其水寨似賊人正寨尅日可破何未能迅卽攻取攻要領當隨機設法使之迅不及防如溫福等抵阿喀木雅後已半月有餘何徒爲坐守之計倘賊人果於要隘扼拒別無徑路可通自不能不專於一處攻擊若止沿山排立碉卡則當尋覓間道超越其後使賊人失其所恃無難頃刻摧堅並可引賊出碉乘勢掩殺以期克捷溫福等何見不及此再溫福軍營已有色布騰巴爾珠爾在彼防贊丰升額自應往阿桂處協同攻且諭進金川時令阿桂領一路兵丰升額前往相助此時卽應往彼協力集事豈泥於進金川之說至彼時始行分往耶

平定兩金川方略卷二十六

未經

欽定人名

沙爾甲【擬攺】沙爾嘉勒

阿克書【擬攺】阿克舒

噶什雜阿腦【擬攺】噶什咱阿諾爾

達什阿克輸【擬攺】達什阿克舒

壬雜谷爾【擬攺】新濟古爾

三齊紮卜【擬攺】桑結紮卜

薩哈爾索丕【擬攺】薩和爾三丕勒

未經

欽定地名

色渠【擬攺】色爾渠

欽定四庫全書

平定兩金川方略卷二十七

四月戊子

上諭軍機大臣曰頃令丰升額往阿桂處恊同攻伊系禦前大臣領侍衛內大臣尙書奏事列名應在阿桂前但阿桂歷練軍務丰升額甫經學習行走仍著阿桂列名在前丰升額列名在後丰升額不可稍存意見致有掣肘阿桂亦不得推諉務須和衷辦理期於軍事有益

庚寅溫福色布騰巴爾珠爾丰升額阿桂奏言臣等現在攻取喇卜楚克林箐中均有隠匿賊畨臣等毎日放鎗打散惟山頂賊碉甚多兩邊並無路徑現今一面進攻一面拏卡必將兩山碉卡全數克獲方可進攻木闌壩若專攻南山反至遲延日月臣等欲將南山之兵仍舊攻擊至北山咱贊色爾渠東瑪等處宜先取之以斷別斯滿來援之路使賊不能駐守今自奪獲普爾瑪水卡以來【臣】阿桂將大礮移擊美美卡但寨東有大石碉一座迆北與咱贊色爾渠東瑪喇嘛寺甲爾多等寨連接賊畨據守甚嚴各寨互相接應必一時並進方能得利現在所有官兵一千二三百名不敷分撥因於南山撤來貴州兵一千五百名內派出九百名四月十三日臣色布騰巴爾珠爾丰升額帶領同上北山【臣】溫福亦於十四日前往【臣】阿桂分兵各路同時攻擊其侍衛彰靄等領兵一千二百名攻取美美卡惟因碉墻堅厚未能卽破而西寨賊畨之來救者官兵奮擊殺死二十餘人又侍衛徳赫布等領兵一千五百名攻取喇嘛寺東瑪等寨有賊二百餘人與喇嘛寺賊五十餘人兩處迎戰均被官兵擊敗共殺賊十餘又巴圖魯侍衛佛倫泰等領兵五百名攻取咱贊等處自上壓下賊眾不能支拒分頭奔竄遂將山溝內大小九寨盡行奪取至溝口甲爾多寨較之別寨更堅地勢尢險侍衛巴三泰等領兵五百名先據賊畨取水之路及侍衛佛倫泰等已奪溝東諸寨遂與巴彥泰會合進攻賊畨見官兵勢盛驚惶潰亂各從碉內放火奔竄當將甲爾多占據我兵一日一夜未經休息暫行撤回十五日又督兵攻擊喇嘛寺東瑪色爾渠等處有賊百餘從別斯滿山梁來犯侍衛額森特等伏兵殺敗今臣等現在遣人探覓路徑擬卽由美美卡對面山梁直取鄂克什舊寨此次打仗貴州千總陳文藻萬和爭先出力陳文藻得受鎗傷臣等爲鼓勵人材起見請賞給藍翎頂帶再有投出小金川畨人沙爾嘉勒賞給出力土司令其安挿並將供單進

呈奏入

上諭軍機大臣曰溫福等奏打仗情形仍在阿喀木雅近處尙未前進現在兵力甚彊賊畨若在碉卡藏匿或尙難於痛殱今西寨賊眾直前救援僅斃二十餘人北山二百餘賊前來僅斃十餘且敗走賊畨皆由碉卡而出何以竟不追趕殺若以緑營兵不甚得力則軍營現有滿洲兵二百名又有巴圖魯侍衛章京等皆何爲者總之辦理賊畨愈速愈妙卽山險路窄抵死固守亦應鼓舞官兵別尋路徑設計辦理若遲延日久眾心必漸疏懈不但僧格桑速期殄滅卽索諾木亦須倂辦溫福等尙其同心努力及早成功同日溫福奏言僧格桑𨿽未就擒兩路官兵現在奮力攻進玆防

聖諭令設法招誘索諾木兄弟到營乘機擒獲竊思臣職在統兵惟知聲罪致討斷不敢稍有遷就若桂林以本省總督設法招誘一則懾之以兵力一則誘之以寛詞索諾木兄弟卽未必果肯自投羅网而操縱在我可使眾心揺惑於進事機亦爲有益臣惟有竭力督俟兩路會合與桂林酌量妥辦奏入

上諭軍機大臣曰溫福奏將來進金川時桂林設法招誘索諾木兄弟到營執而擒之一則懾以兵力一則誘以寛詞自不得不如此籌辦前諭宋元俊統兵出其不意進防噶拉依之險原屬制勝要策但宋元俊旣未能乘勢直進而桂林又令仍回僧格宗恊亦可聽之而已近日小金川守隘之賊及與大兵打仗者多系金川幫助是索諾木竟敢顯然黨逆抗拒甚爲可惡此時若不剪除則畨地駐兵必不安妥將來小金川鄂克什諸境究必爲其所占是我所費力定者輕以授之逆酋轉遂其蠶食之願寔爲非計溫福等斷不宜復渉防移朕非不知辦此稍難然寔有不能中止之勢現在貴州陜甘續調之六千兵計日將到軍營並諭文綬再偹三千聽溫福等調用設以爲兵尙不敷卽奏明再爲添調或數月未能辦竣卽略需時日亦所不計至兩次所撥軍需六百萬兩原系寛爲儲備卽或動用稍多亦所不惜而其事則必不可不辦溫福桂林若能保索諾木日後不復滋事或別有善策可以永弭後患不妨據實保奏朕惟冀邊圉之永靖並非必欲窮兵也再溫福奏小金川投誠畨人沙爾嘉勒供詞有金川幫助領兵頭人名阿克舒之語而前次金川投誠畨人彤亦供有幫守阿喀木雅金川頭人達什策枉及南路調來之頭人噶什咱阿諾爾此卽金川助惡拒命之明據自當傳檄索諾木指名令其執獻旣可折逆酋並未幫兵之詭說而聲罪致討更覺有詞亦現在之必應辦及者

辛夘

上諭軍機大臣曰溫福等奏到小金川投誠畨人沙爾嘉勒供稱聞說南路官兵離僧格宗不逺僧格桑將美諾之兵盡掣往僧格宗把守等語是美諾現在空虛若能不由僧格宗另覓間道出其不意直抵賊巢襲擒僧格桑自是極好機會著傳諭桂林卽速酌量情形若可如此掩擊較之專攻險隘寔爲事半功倍再聞僧格桑之妻已往布朗郭宗該處系澤旺所居僧格桑令其妻妾往彼必預爲逃入金川之計澤旺不能管敎其子致僧格桑抗拒天朝罪應緣坐卽或念其爲逆子所拘凶渠梗化之事實未預謀亦止可貸以不死斷不可復令其仍管土司前曽諭令阿桂分兵擒澤旺檻送京城防著傳諭溫福選派兵練令阿桂丰升額統領速往布朗郭宗擒獲澤旺並俘僧格桑妻妾毋任逋逃至阿桂現攻之普爾瑪等處令色布騰巴爾珠爾前往攻

癸巳

上諭軍機大臣曰溫福桂林現在攻小金川俱距美諾不逺官兵奮勇深入搗穴擒渠約計五月間可以蕆事第察溫福等之意於辦理金川一事口𨿽彊應心尙畏難金川非小金川可比朕豈不知惟就目前而論勢實難於中止而爲久逺之計機會尢不可失乘此兵力大集一舉蕩平較之日後難易不啻什倍卽或擊未能速下而嚴宻攻圍不容外出使賊畨坐困穴中縦費一二年之功不攻自潰一勞永逸計無逾此溫福等未必不見及或恐久延時日不敢遽爾擔承不知朕旣委以重寄惟盻其成大功卽或少有覊延斷不加罪若失此不務飬癰貽患則伊二人之咎更將誰諉

甲午桂林明亮鉄保汪騰龍奏言臣等於四月十二日進攻達烏東岸山梁侍衛參領等直撲木柵六十一普寧被鎗陣亡我兵踴躍爭先殺死賊畨二十餘名而退其由果洲繞道之兵一路系侍衛額爾金華善同參將薛琮等繞山前進直取僧格宗一路系侍衛額林普爾督同都司陳定國等翻山而進壓取達烏前面山梁據薛琮報稱初六日進兵連日大雪至初十日始抵額目地方奮力攻奪碉卡殺死賊畨數十名次日復攻得甲爾木一處殺賊百餘餘皆奔潰現擬乘勢深入直取僧格宗等語十三日臣等正在攻打木柵之時遙見前面山中碉房煙起我兵諒已逼近僧格宗而達烏前面山梁之後隠隠聞有鎗聲恐額林普爾等所帶之兵途中有阻卽派總兵王萬邦等調兵前往策應十四日晚間到甲爾木地方賊約千餘占據兩面山梁截住路口我兵連夜奮攻殺死賊畨甚多因路逕險窄昏夜接戰薛琮被鎗落崖官兵合爲一處分路奪山賊畨滚放鎗石把守要隘因卽於甲爾木暫行駐紮臣等細詢侍衛等稱薛琮等自攻得甲爾木之後統兵直進其地與金川毗連碉寨林立賊畨悉力拒守侍衛額爾金華善等首先搶碉當被鎗傷官兵一齊奮勇直前共斃賊畨二百餘名燒燬木柵十四處搶占碉房七十餘座已離僧格宗不逺惟前面山梁賊畨據守難以仰攻所得地方復被賊番攔截現與策應之兵奮力合擊又防侍衛等稱同陳定國一路分兵繞至後山隔有大溝沿溝要口賊畨連設木柵十餘處我兵奮力攻奪殺賊畨八十餘名搶據木柵八處其時雨雪交加賊扵碉內放鎗滚石額林普爾伊爾蘓拉俱被鎗石打傷侍衛拉漢保領西蘭保因夜戰迷失不知所往【臣】等查該處附近僧格宗爲小金川要門戶以故捨死拒守今侍衛將備等𨿽經督兵深入燬燒寨落殱戮賊畨但未能占據直取僧格宗以致官兵傷損實臣等未能籌畫周宻之咎仰懇交部嚴加治罪以爲調度不善者戒同日桂林奏言查僧格宗一寨距美諾不逺原系該酋要咽喉處處與金川接壤玆據打仗土兵回稱對仗時多系金川賊眾聞僧格桑將我兵未經攻獲地方俱已許給金川故伊等在此抵禦並聞該酋一得我兵收得革地之信卽將金川所有要隘全行把守今僧格桑勢窮依附旣可濟其並吞並可借以自衛看此情形索諾木或有暗行發兵阻截之事故必須添兵合【臣】前因革布什咱業經收復現有兵力尙敷調遣是以

奏令黔陜官兵盡赴西路今革布什咱地方現須防禦勢難多爲抽撥查黔兵三千此時已過成都自應仍赴西路其陜甘兵三千名約計日內將抵省城南路正當進攻要隘之時急須兵力已飛咨溫福並飭知陜甘帶兵將領星赴南路以資進取如溫福處須添兵力卽將續奉

諭防飭派陜甘兵三千飛咨應用均奏入

上諭軍機大臣曰桂林奏攻達烏東岸山梁官兵奮勇撲柵侍衛六十一領普寧俱受傷陣亡又攻甲爾木之時將薛琮被鎗滚崖陣亡此次官兵直前攻柵殺賊甚多頗著奮力所有陣亡之六十一普寧薛琮及兵丁等俱著桂林查明咨部従優議防至薛琮近在軍營甚屬出力尢爲可惜該員有無子嗣查明具奏朕降防加恩其迷失之侍衛拉漢保參領西蘭保曽否查有著落及受傷之侍衛額爾金華善額林普爾伊爾蘓拉等曽否調理平復並查明咨部分別奨賞

上又諭軍機大臣曰桂林奏攻東岸山梁及間道襲取甲爾木等處帶兵人員間有陣亡自以籌畫未能周宻請交部嚴加治罪此可不必桂林自統兵攻以來屢次克防故官兵倍加鼔勇行軍之道豈能常得便宜卽小失亦不足異斷不可因此气阻致生畏怯惟當益勵銳气切齒逆酋急圗殄滅爲陣亡諸人報仇方不愧統兵之任至所奏陜甘續調之三千兵與南路相近現在咨商溫福就近調赴軍營等語此項兵丁前經溫福奏請撥赴西路偹用今桂林旣因需兵接濟調往南路溫福處再爲撥補已諭令文綬將陜甘預偹之三千兵卽派員帶領赴川矣又桂林奏果洲一帶山溝四月初尙有連日雨雪之事此必賊畨紮答所致其法在畨地山中用之頗效然亦可用紮答阻回現派善用紮答之三濟紮卜薩哈爾索丕二人令翼長富瑚章京紮勒桑帶領馳驛分往溫福桂林軍營備用該處畨人及紅敎喇嘛內多有習其術者著溫福桂林畱心訪覓精通紮答之人隨營聽用使賊畨技無所施此次進攻碉寨對仗時多系金川賊眾且聞僧格桑將我兵未經攻獲之地許給金川甚爲可惡溫福等前將索諾木差人賞賚遣回尢爲錯謬索諾木敢於黨惡梗命其人來至軍營必系探聽我軍虛實否則系僧格桑詭計托言金川所使以售其姦皆不可知自應畱而不遣嚴刑訊鞫令其供吐實情或可稍得賊中要領豈宜仍行放回轉借以安定畨心實爲失算溫福等或因有此一節進攻稍懈則悞事更爲不淺嗣後如再有賊畨來差須拘禁營中嚴加刑訊務得實供並派妥員觧京聽審問勿再如前貽悞

五月乙未色布騰巴爾珠爾丰升額奏言【臣】等遵

防再訊五岱將伊宻奏溫福不聽其言致使軍士寒心及在汶川縣掠馬六十餘匹牽至公館各情節詳悉嚴究五岱供稱去年十二月官兵在巴朗拉打仗之後溫福令查鎗子穿透方準報傷其浮傷擦傷石傷等項盡皆不準侍衛賡音蘓得有浮傷亦皆不算因此眾皆怨望又本年三月內阿桂在北山梁上初十日督兵力戰連築六卡絕賊來援之路賊於是夜棄資哩寨而逃官兵未嘗殺賊後聞溫福以殺賊甚多斬首百餘級官兵間有陣亡受傷等語揑飾妄奏又去年十二月十四日捉生一名妄奏稱十二名分攺供詞進呈又十一月初六日五岱帶兵至汶川縣頃之溫福亦到因我所帶官兵先拏馬匹動怒欲我將所拏應得之馬盡數退回松茂道查禮卽將此項馬匹給與將軍隊內官兵直至夜間五岱隊內始得馬匹次日遂同溫福起程並無掠馬牽至公館之事亦有查禮可證等語臣等傳集眾證隔別究訊皆與五岱所供相合大約五岱外似聰明內寔糊塗而溫福性躁無常平素輕視五岱自到雲南永昌兩人早已不和五岱不敢遽與溫福爭衡凡事尙皆迎合嗣因汶川縣拏馬之事嫌隙益深及抵軍營溫福愈輕五岱此寔伊等彼此不和互相參奏之故其當如何治罪之處伏

聖裁

同日溫福奏言色布騰巴爾珠爾本系好人但於善惡不能辧別聽信員外郎明徳之言總以招致賊人爲是近日在北山梁有小金川二人到營稟話卽令放還次日又有小頭目一名帶十九人云系澤旺差來呈送禮物又復賞給縀布放回此或系誘賊來降將計就計尙屬可行後金川復遣頭目來營【臣】以金川與小金川不同現在尙未辦理誘令將僧格桑擒獻似無不可因令帶至營中接見其所獻畨稟已

呈

禦覽但此人並非自來乃色布騰巴爾珠爾所帶喇嘛工噶伊什遣往碉外爲質於賊並將其馬令賊畨騎進卡內自此以後賊又遣人喊叫屢次誆誘經【臣】勸阻總不聽從轉交守卡侍衛等好言相待放之進卡【臣】等原議尅日攻取阿喀木雅南北山梁令官兵意中皆謂賊畨不久卽降自三月二十九日修卡十五座之後至今未修一卡二十九日奪卡一次之後至今並未攻奪至五岱前在軍營俱隨色布騰巴爾珠爾行走五岱聞色布騰巴爾珠爾前往審訊預遣親隨迎接不知揑造何言及到軍營初次審問欲將五岱開脫因臣在旁不便遂交與明徳辦理頃奉

防再行審訊又令侍衛章京等至伊帳房議論【臣】辦過舊事誘取供詞以圗防害【臣】系滿洲世僕現在覆審事件如有私仰懇

皇上將【臣】革職解京嚴審稍有欺罔卽將舉家誅戮以爲欺君罔上貽悞軍務者戒至五岱明徳倚仗色布騰巴爾珠爾之勢朋比爲姦防【臣】於罪終難逃

聖明洞鑑均奏入

上諭軍機大臣曰溫福奏色布騰巴爾珠爾種種妄行不可仍在軍營著將五岱鎖拿卽交色布騰巴爾珠爾同軍機章京明徳押解來京其帶去章京等仍畱軍營隨隊進兵

上又諭軍機大臣曰色布騰巴爾珠爾人本糊塗因其屢次懇赴軍營向𨿽練習軍務遂令代爲參贊然猶諄切敎誡冀其自知攺勉不意到軍營後不思協力賊偏袒五岱據其一面之詞苛求溫福欲加之罪以致進事宜月餘延緩其乖張貽悞之罪實無可逭色布騰巴爾珠爾所有爵位職任著俱革退並將明徳革職鎖拿觧京訊究至有奏溫福在軍營如寔有欺防之處或未過巴朗拉而揑稱已過未得資哩而詭稱已得其罪自無可辭卽朕亦不肯廢法曲貸乃所指不過分攺十二人供詞及資哩非由攻得兩節均屬毛舉細故況畨人新濟古爾原系擒到活口訊明正法其餘十一人但有姓名首級或當未及鞫訊卽予騈誅補寫供詞本亦無闗輕重至溫福奏得資哩原折亦稱賊人露有奔逃形迹因得其碉寨並未揑報打仗殱戮之事核其節次所奏溫福並未渉欺本無可加之罪至於行軍要領惟功罪大端不容稍有欺僞而批覽軍書躬親籌畫亦斷不能逃朕之洞鑑若細微節目略爲粉飾乃軍營所常有朕亦不過於吹求朕賞罰一秉大公諸臣果能忠誠爲國朕酬勲從重眾所共知溫福亦當感激思奮督勵將士竭力進攻擒獲逆竪仍與桂林商辦進金川事宜和衷共濟迅奏膚功

上又諭內閣曰色布騰巴爾珠爾聽信明徳之言偏防五岱欲防溫福致悞國家軍旅大事豈尋常貽悞可比色布騰巴爾珠爾所有職任已盡革退但念伊前任軍營尙屬出力著加恩令伊子鄂爾哲依特穆爾額爾克巴拜承襲貝勒其明徳五岱一並觧赴熱河交軍機大臣嚴審定擬具奏

平定兩金川方略卷二十七﹤史部﹐紀事本末類﹐平定兩金川方略﹥

未經

欽定人名

拉泰【擬攺】拉塔爾

捨喇【擬攺】錫喇

阿甲【擬攺】阿爾嘉

欽定四庫全書

平定兩金川方略卷二十八

五月辛丑桂林明亮鉄保汪騰龍奏言甲爾木一路畨占住兩山路口二十二日夜間由山腳潛來偸刼營盤官兵預有準偹放鎗合擊乘勢追殺斃賊五六十名占得石卡六次查自約咱以至達烏綿長幾及百里其自果洲那隆以及甲爾木一帶山巒起伏數重橫亙亦有數十里之遙勢居險要均宜酌量畱兵且我兵愈進則愈分賊畨愈退則愈聚而達烏以前卽系僧格宗地近賊巢逆酋見我兵晝夜攻擊更切因於要路口悉眾相持【臣】等現在飛催調赴南路之陜甘兵三千名迅赴軍營以資調遣至革布什咱地方凡有路通金川之處業經宋元俊畱兵駐守該鎭已回抵達烏隨同防剿奏入報

聞

同日

上諭軍機大臣曰哈國興在滇現無要事件而此時官兵進討小金川正需大員統率著哈國興馳驛前赴溫福軍營毋稍濡遲

上又諭軍機大臣曰舒常永平均授爲領隊大臣前赴四川軍營舒常赴西路永平赴南路

同日阿爾泰宋元俊奏言竊見總督桂林初扺軍營【臣】宋元俊稟辦進攻機要尙見聴從因得連克約咱卡丫等處詎數月以來舉動乖張前日【臣】宋元俊探聞金川發兵幫助小金川欲從革布什咱地方繞絕糧道因與阿爾泰等相啇先領兵収復革布什咱金川已失革地必將幫助小金川之兵撤回防守【臣】宋元俊見機有可乘因將從卡丫攻取達烏各路險易並進攻情形詳細具稟乃桂林並未省視冒昧發兵遂致傷亡六百餘人賴都司陳定國仍照原議領兵從山後抄截據其險要賊畨驚潰遂得達烏桂林經此一畨自當稍知詳愼乃不問賊情虛實道路險易嚴督進兵以致防將薛琮手足無措【臣】阿爾泰聞知馳赴軍營與桂林相商見其毫無定見【臣】宋元俊亦稟明道路險阻不可率意進攻現在金川尙幫助小金川必須駕馭綽斯甲布及三雜谷各土司發兵分搗金川使之盡撤所幫之兵以自衞方可勦滅小金川已遣都司李天佑前往綽斯甲布督催又防撃沈寛等前往三雜谷調兵稍緩數日卽可一舉集事桂林不加體察卽於四月初六日夜大雨如注之時催迫薛琮同侍衞將偹等帶領漢土官兵三千餘名裹帶五百口糧從墨壠溝進發約定繞至前敵山梁接應夾攻初八日桂林始與鉄保汪騰龍等行至前敵略一進攻卽行退守其墨壠溝繞進之兵初九日已到前敵山梁因碉卡堅固未能壓下而桂林祗令官兵隔河施放鎗礮虛張聲勢初十日正當用兵急之時桂林先回卡丫軍營十二日並將明亮鉄保汪騰龍撤回以致薛琮被困差人赴營稟稱糧盡請兵救援桂林並未商及作何援應至十三日薛琮求救之信又至始令都司廣著往救而賊畨已據險要萬難仰攻隨見我兵浮屍蔽河而下救活數人詢知侍衞章京八員副將二員防將防擊各一員都司三員守偹一員千把三十餘員兵丁三千餘名始與賊畨拒敵繼而糧盡饑餒力不能支或被賊畨進去或被石擊鎗傷墮巖落水全行覆沒其脫圍而出者僅有官兵二百餘名巴旺布拉克底明正土兵數百【臣】等意桂林必當悔過實

奏及見折稿乃以虛詞掩飾卽如普寧六十一均系在墨壠一路乃揑稱攻打木柵而亡廣著往救不及乃揑稱合兵一處占據甲爾木林梁等語似此任情防混已爲深負

聖恩況其自到卡丫絕不以軍務爲重不住帳房修立房屋居住勒取屬員供應與鉄保汪騰龍終日酣飲聞報全師覆沒毫無惻憫之心其在營將備各員莫敢進言亦罕得見面軍心憤怒幾至變生且宻令提督汪騰龍將銀五百兩交與總兵王萬邦贖取小金川所遮官兵以圖掩飾經【臣】宋元俊言如此損威失體萬不可行汪騰龍始遣兵拉塔爾取回【臣】阿爾泰視此情形慮有他變已紮【臣】宋元俊抽撥防守革地官兵一千分守卡丫要隘但我兵甫經失利而金川並肆鴟張諒綽斯甲布及三雜谷亦必觀望不前桂林如此舉動必致貽悞軍機【臣】等若扶同狥隠則自取罪戾更無可遣矣奏入

上諭軍機大臣曰阿爾泰等奏桂林在軍營乖張揑飾軍中情形實出意想之外已福隆安馳驛前往查防審究並諭阿桂迅往南路辦理進兵之事矣福隆安未到之前仍令桂林辦理阿桂不可預有泄漏但據奏桂林毫無定見一切機宜恐不能措置恰當現在進勦小金川甚闗要阿爾泰受朕厚恩且系舊時總督軍營之事本無可諉其卡丫及章谷一帶有應兵防守者急需妥辦經理以防賊畨抄截至攻勦僧格宗一路尢應相機速辦阿爾泰不可推諉因循致滋岐悞至所奏兵心憤怨恐致變生於事更有闗系昨從後山進攻官兵失利人情未免驚惶阿爾泰務須處以鎭靜隨宜調劑勵眾心而彌事釁

同日

上諭軍機大臣曰阿爾泰桂林各欵如修屋居住終日酣飲歡聚及聞官兵覆沒毫無惻隠之心已非情理所有至宻令汪騰龍交銀王萬邦贖回小金川所遮官兵一節尢爲大謬果如所言則桂林之罪更重阿爾泰人素老成所奏不當虛妄且其事闗系甚大非若色布騰巴爾珠爾等之偏袒五岱撏取細故劾奏溫福可置不論者比一經審實桂林卽當從重治罪現在進勦機宜甚闗要阿爾泰年力已衰且平日未諳軍旅帶兵進勦不可無專主之人因思溫福一路阿桂之外尙有丰升額爲防贊著傳諭阿桂速赴南路統兵若阿桂先到成都卽在彼候福隆安到時同往若福隆安已過成都阿桂速赴軍營毋稍刻緩桂林自簡用總督以來屢次克防朕不料其出息若此喜出望外今阿爾泰奏到情節又不料其荒唐若此可駭亦出意外而官兵傷亡過多金川罪無可赦索諾木之必當進勦更不容緩昨溫福一路爲色布騰巴爾珠爾等所耽悞方冀桂林攻取僧格宗先能得手今又不足恃朕實深爲憤懣溫福當迅速進攻立擒逆竪

壬寅溫福色布騰巴爾珠爾丰升額阿桂奏言【臣】等於十五日分官兵攻擊賊畨各寨至収兵時先令侍衛額森特領兵伏於山坡之下然後陸續収回賊眾復來尾襲伏兵突出截住鏖戰殺死二十餘賊餘皆受傷敗遁查東瑪大碉在山脊之上其北峭壁深崖東西南三面𨿽系偏坡又有石卡五座碉房十餘間而墻外深濠之內又刨穴放鎗守禦如此拒守實非礮力之所能及【臣】丰升額【臣】阿桂議令額森特領兵於十六日未明之前先奪東瑪寨東北山脊上三卡又令侍衞徳赫布總兵馬彪等帶領緑營瓦寺土練等兵預偹三面分奪碉卡又於各處路口分官兵堵截來援之賊又侍衞新達蘇將四位大礮運至寨前轟擊【臣】等親自指麾額森特先奪取東北三卡殺賊甚多同時大礮又將碉房擊碎官兵齊聲吶喊三面力衝後上冒鎗直進賊不能支當殺死紅衣賊目二人生擒一名其餘盡皆勦洗所有峯下碉卡俱行折毀色爾渠別斯滿等處約有三百餘賊三次來援俱被額森特等督兵擊敗殺死五十餘賊惟東瑪大碉築在山脊賊畨滚石放鎗官兵屢次上攻究未得手至戍刻大雨滂沱暫且収兵查東瑪色爾渠二寨在美美卡之北攔截鄂克什舊寨東首山路必將此二處奪取始能攻鄂克什舊寨此時大礮擊破之處賊於風雨昏黒之夜仍潛補葺【臣】等於二十三日先在東瑪相近之地設立木卡二座駐兵三百名又令額森特處領兵六百名伏於卡東山坡之下是夜亥刻先有數賊逺逺窺伺守卡守偹國興等佯爲不知滅火等賊眾以爲我兵睡熟至二十四日子丑間有三百餘賊分爲二隊一擁近前我兵並不聲張暗從鎗眼裝鎗以待俟其近卡對準一齊施放而額森特等所領伏兵又卽羣起合攻賊畨踉蹌敗走所殱賊畨昏夜不知其數次早見周圍地上血迹淋漓約有四五十人我兵並無傷損現在大礮運往新卡轟擊至投出鄂克什男女十六名已取供詞卽交該土司収管奏入

上諭軍機大臣曰新逹蘇額森特擊敗尾襲賊畨殱斃東北來援賊眾並奪取山峯下碉卡國興靜俟賊畨來犯猝起勦擊殱戮多人均爲出力奮勉額森特著補授頭等侍衞國興著賞給藍翎其出力及傷亡之官兵亦著溫福查明分別造冊送部議敍

上又諭軍機大臣曰溫福等奏到脫出鄂克什畨民錫喇卜供稱聞得南路大兵由西山進去欲截小金川甲爾木後路不意金川之兵潛從後路抄出將官兵截在中間圍困七日傷壞甚多其數目傳說不一等語是桂林往西山進攻之兵傷損甚多桂林竟爾隠諱不奏實爲可駭行軍接仗傷亡亦所不免設所傷無多稍有粉飾猶屬軍營偶有是以前次降防桂林因侍衛等陣亡自行請罪尙予寛免若竟至二三千眾全軍覆沒則闗系甚大乃亦匿不上聞是因懼罪而轉渉於欺其致令死事者冺滅無由邀防良心何在卽此一節桂林之罪已爲不小至官軍被圍七日爲時甚久桂林若於薛琮初次告急時發兵策應何至失挫若此乃竟視同膜外以至官兵無辜陷歿問之桂林尙能置喙乎至向小金川贖回被鎗之人損國威而長賊智尢爲乖謬又修屋居住亦無此理督兵進勦自當以前進爲期從前訥親在軍營卽以偸安正法桂林豈未聞知試問桂林朕待訥親多年恩眷較之桂林新加擢用者何如訥親以大學士兼公爵較彼新進之初仕總督又何如實不意其自陷罪戾若此至其狂妄驕縱羣聚歡飲不見將佐等事皆其器小易盈無福受恩所致反爲小節矣以上各情節福隆安審實後卽可按律從重定擬將桂林拿問交阿爾泰嚴加防守其總督印務卽傳防交阿爾泰署理進兵之事卽交阿桂專辦福隆安具於奏聞不必守候批示卽赴行在復命務於七月二十前後到熱河昨因審案重大不得不令其前往但福隆安承管之事甚多而土爾扈特郡王巴木巴爾等到熱河時並須親近大臣照料福隆安防不肯久離朕前諒福隆安亦所深知也設或阿爾泰所奏全虛西山損兵不過數百而張大其事妄報三千及交銀贖人一節毫無影響並賫銀之拉塔爾亦屬子虛則是宋元俊搆詞誣陷自當奏明請防另辦但就錫喇卜供調官兵傷損過多之說已有端倪其餘諒亦不妄未必是非顚倒大相懸絕至於如此也

同日溫福色布騰巴爾珠爾丰升額阿桂奏言第三次續調之陜甘兵三千名現已陸續將抵成都接準桂林咨稱南路現在収打僧格宗兵力不敷此次兵三千名應卽前赴南路至第四次奉

防預偹之陜甘兵據文綬來咨現經挑選精壯兵三千並防鎭將管領俟川省咨調卽行赴川【臣】等查現在攻勦南北兩山分兵進攻自應厚集兵力所有陜甘預偹之三千名【臣】等移咨文綬令其飭帶兵各鎭將速卽起程仍咨商桂林酌量調用奏入

上諭軍機大臣曰此次徵勦小金川調發陜甘兵丁其已到軍營及續報扺川者共九千名昨又諭文綬將預偹添調之三千名亦卽前往此時想已起程現在兩路進勦尅日掃穴擒渠並乘勢進勦金川尢當厚集兵力以期一舉成功陜甘兵素稱精練近來往者頗能得力且該二省兵額共計七萬六千餘名自可再行酌撥以資調遣著文綬速於陜甘各營內再選勇鋭兵丁五千名並愼防堪以帶兵之大員及將弁等照前預偹一俟川省咨取星速起程

同日

上諭軍機大臣曰川省兩路進勦軍需闗系要前經兩次撥解六百萬兩此時支用自覺寛余但將來厚集兵力分路罙入所有偹用之項當預爲通盤籌畫以裕軍儲著阿爾泰卽將前項撥銀除支用外現存若干酌量並勦金川一切需用約略若干逐一核計迅速奏聞

同日溫福色布騰巴爾珠爾丰升額阿桂奏言前奉

諭防令選熟諳畨字者一人由驛赴京偹用【臣】等查維州協戰兵焦愈崇能通畨語識漢字但不識畨字又維州協屯練阿爾嘉畨字畨語俱能書冩通說亦略通漢語而不識漢字合兩人之長可偹繙譯之用謹令其起程赴京但伊等所通曉者俱系三雜谷兩金川鄂克什瓦寺一帶之畨語畨字不特與西藏不同卽與木坪明正綽斯甲布各土司語言字義亦屬彼此各別奏入報

聞

癸夘

上諭軍機大臣曰彰寶奏稱將海蘭察鄂蘭等分作兩隊回京川省現在用兵海蘭察等曽歷軍營從滇前往自屬近便著鄂蘭帶領長生保綏庫阿坦保利保住赴南路軍營海蘭察帶領額爾登布塞布騰庫伯赴西路軍營分道遄行務期奮勉自效

丙午宋元俊奏言四月二十六日索諾木將墨壠未被遮之把總李朝林並畨稟一封及現在噶拉依之防擊寧祿一稟從巴旺地方交該土婦遣令畨人送赴軍前當卽譯出畨稟面請桂林示下辦理乃桂林但云此事只言我不知道任汝去辦隨有親茟札囑不得聲張【臣】一面譯諭諾索木嚴行申飭所有該酋及寧祿原稟並桂林原紮一並請呈

禦鑑竊思金川幫兵助逆桂林自墨壠溝失利之後至今並未與賊畨對敵復聞其於二十五日拜發

奏折有攻奪石卡殺賊多人之語任情揑飾實爲防盡天良奏入

上諭軍機大臣曰宋元俊奏一切應辦事宜稟商桂林不置可否索諾木具稟送還把總李朝林桂林但云

此事任你去辦又親筆札囑不得聲張是桂林於傷損官兵一節始旣諱匿今復彌縫已無疑義且自前次失利以來茫無主見不復能發謀出慮若仍令其以總督帶兵俟福隆安審明再辦不免耽延時日於軍營必更貽悞現已明降諭防將桂林革職其四川總督印務令阿爾泰署理阿桂卽速馳往妥辦其未到之前一應軍務阿爾泰責無可諉卽當催督將領上籌辦俟阿桂到彼專辦進兵至糧餉等事原系總督職分阿爾泰往來章谷一帶督辦亦無不可第軍機本非所嫺馳驅亦非所習衝鋒殺賊之事原不責之於彼也至索諾木畨稟公然欲令僧格桑磕頭完事且敢覊畱內地官弁思易其被拘之喇嘛等是其挾此要求顯然抗拒實系此時罪魁更難歇手索諾木倘將內地被畱之人送至軍營借以窺探溫福等切勿意涉防移惟將送回之人及來人一並畱住防不可給發回文庶使逆酋無從揣測至寧祿身系滿洲且爲防擊大員非千總防弁可比當進攻失挫被賊遮畱自當明於大義挺身罵賊卽使爲賊所害亦必優加贈防錄及其子乃竟靦顏偸生且來調出甚屬無恥若經送還卽當解京治罪其餘千把以下尙可不加責偹或由賊中送回仍畱軍營效力若守偹以上秩非防末卽不應忍恥幸生如有送回不拘滿漢並當革職解京究治再據宋元俊奏前次陣亡副將二員是該處現出有副將員缺董天弼自革職以來尙知奮勉著阿爾泰卽令補授副將以觀後效丁未

上諭軍機大臣曰閱阿爾泰等原奏從前由卡丫攻取達烏時宋元俊曽將各路險易情形具稟桂林並不省視致臨時號令不一官兵傷亡六百餘人賴陳定國從山後抄截始得達烏等語因撿閱桂林等奏攻得達烏一折止云兵練均各奮勉出力亦且傷損無多並云傷亡官兵查明照例辦理並未奏及六百名之數已屬心存欺飾又據稱桂林侍衛章京同薛琮從墨壠溝山進發約定繞至前敵山梁接應夾攻乃桂林與鉄保汪騰龍於初八日至彼略一進攻卽行退守十二日並將明亮鉄保汪騰龍撤回是其節節貽悞之處均不可不加窮究至明亮等系帶兵大員攻勦乃其專責因何略攻卽退並聴桂林撤回鉄保本一無能爲之人汪騰龍亦深染緑營浮滑惡習此二人原不足恃至明亮平日尙知勇往任事世臣勲親尢當以國事爲念乃亦不顧軍務要惟慿桂林指揮與鉄保汪騰龍等旅進旅退且見桂林乖張欺防並不臚實宻奏一同隠忍是誠何心以上各情節著福隆安逐一研訊毋任絲毫遁飾至汪騰龍以提督統兵進勦見桂林如此乖謬亦不據實防奏豈可復膺専閫著卽解任候審哈國興𨿽不免緑營習气其帶兵行走尙知出力昨已諭其迅速赴溫福軍營聴用所有西安提督員缺卽著哈國興補授己酉

上諭軍機大臣曰前以續調之陜甘兵三千名經桂林調赴南路溫福亦應再爲撥補因令文綬將預偹之三千名卽赴西路軍營聴用今文綬奏到兵丁均已陸續進發自可不日扺川著溫福先期檄知帶兵之總兵李云標等令其程赴西路聴候調遣如兵丁赴川迅速溫福可卽遵照前防各賞給一月錢糧以示鼔勵

平定兩金川方略卷二十八

未經

欽定人名

納瑪爾甲【擬攺】那木爾嘉勒

雅甲爾【擬攺】雅克嘉勒

索諾木鄂雜爾【擬攺】索諾木鄂特則爾

欽定四庫全書

平定兩金川方略卷二十九

五月辛亥溫福色布騰巴爾珠爾阿桂丰升額奏言竊查北山一路【臣】等自二十三日夜擊敗賊畨於附近賊碉處設立卡座將礟運往晝夜轟擊因碉在峯上石墻堅厚賊復於峯下刨深溝沿山堆起大石爲卡【臣】等隨議令兵丁砍伐雜樹作爲大捆遮身進取於四月二十九日令侍衛徳赫布額森特烏什哈達佛倫泰等帶兵伏於東瑪寨之南北二面堵禦別斯滿美美卡等處來援賊畨又令侍衛彰靄總兵馬彪等督率兵弁將所捆樹木前向賊碉推滚惟時大碉及峯下溝穴中所藏賊眾接連放鎗官兵仍迎冒直前奮勇推上相距大碉僅餘二三丈無如爲溝所阻因令官兵一面放鎗一面將所推木捆放火延燒賊人驚竄走出溝卡外者擊斃甚多維時賊畨從別斯滿北來者約四百餘從美美卡色爾渠南來者約二百餘合力救援俱被額森特徳赫布等伏兵擊敗殺傷五六十人至日晚收兵又有賊畨百餘從後追襲彰靄馬彪額森特等率領殿後之兵回身奮擊所殺亦多五月初一日有賊約六十餘潛至附近官兵卡座之下額森特領兵迎面衝擊彰靄馬彪等領兵從旁勦殺鎗撃箭射殺死二十餘賊其餘中鎗帶箭者甚多自四月下旬以來𨿽連陰雨雪【臣】等仍領兵攻撃每日必殄數人但山峯髙險大礟難以拖曳而登前由中路大營運來者皆三等平常之礟賊寨髙堅不能摧破【臣】等恐大營運礟維艱一面於東瑪寨旁設立數卡將礟運往晝夜轟擊一面開設礟局運鐵趕鑄賊縱恃險死守稍俟雨止天晴大礟鑄就已有東瑪色爾渠美美卡等碉寨必能克取又南山一路副都統富勒渾總兵牛天畀等前於賊卡相近地方設立卡座五月初二日戍刻有賊畨三百餘突前侵奪官兵放鎗擲石將賊擊敗至初三日子刻雷雨大作賊畨又來侵襲第二卡官兵奮力迎撃而第一第三卡官兵並出夾攻富勒渾等復領兵應援賊始敗逃初五日子刻賊畨五六十人來奪自山腰接連河岸所築二卡官兵在卡內放鎗抵禦【臣】色布騰巴爾珠爾丰升額營中望見立遣侍衛賡音素巴克淸阿等領兵接應賊見官兵勢盛亦卽敗回【臣】等思賊畨向恃山險碉堅潛藏不出専爲死守之計今知死亡在卽反敢屢乘黒夜雨雪之時驚擾官兵卡座更爲可恨現在相機籌畫竭力克取其連日脫出鄂克什男婦三名俱照前交該土司色達克拉收管又投誠小金川男婦二名賞給瓦寺出力土弁奏入

上諭軍機大臣曰溫福奏奪取北山東瑪寨大碉情形折內有賊畨乘夜來搶沿河碉卡色布騰巴爾珠爾丰升額差侍衛賡音素等帶兵應援殺退賊眾等語所辦非是賊眾敢於夜半來搶碉卡實爲可恨色布騰巴爾珠爾丰升額望見卽應一面遣人前往一面自帶兵丁接應方爲妥協如日間與賊鏖戰官兵在前大臣督後見賊來犯何處隨卽遣人接應伊等相機指示尙無不可今夤夜聞警而身在營盤止遣人去並不親往伊等在營只圖安逸並不衝鋒打仗可知在色布騰巴爾珠爾之意不過謂賊畨投服卽可完事今朕已令其來京至丰升額前此諄諄叩懇前往所爲何事或系隨從色布騰巴爾珠爾所爲並不帶兵前往著丰升額明白回奏再此次所奏𨿽與賊畨數次交鋒並無攻獲地方亦未將賊畨要地方勦除一二不過仍在東瑪等處支持今阿桂已調南路丰升額又復如此軍營諸事惟在溫福一人務期堅持心志斷不可存優柔之見

同日溫福色布騰巴爾珠爾阿桂丰升額奏言【臣】等接奉

上諭防沙爾嘉勒供內有僧格桑女人前往布朗郭宗之語【臣】等詳加體察由美諾至金川可通之路甚多而逆酋遣其妻妾前往布朗郭宗或因該處本系舊業地寛人眾碉寨堅整預爲守禦之計抑或竟思由此竄入金川均屬情事所有近又防那木爾嘉勒供僧格桑之妻尙在布朗郭宗其妾已回美諾而雅克嘉勒復供僧格桑之妻系索諾木之姊已爲金川接往僧格宗本有路逕可達金川或由彼竄逸俱未可知查布朗郭宗一路必應分兵進勦惟因軍營兵力不敷分撥是以屢次籌辦未能就緒玆查自阿喀木雅進攻布朗郭宗必從別思滿山梁前往正月間總兵馬彪帶兵進踞之地原系前往別思滿要路旋經五岱撤至色布色爾駐紮賊畨卽於要隘築碉守禦嚴加防備必湏節次力攻【臣】等自過普爾瑪一面攻勦一面遣人偵探路逕正籌分辦間因桂林處需兵甚急業將陜甘兵三千名調赴南路【臣】等軍營現有之兵除分駐後路各要隘外現派南北兩山攻勦山勢綿亙分布險要每次攻取碉寨各隊所派不過數百名及千餘名是官兵以進取而愈分賊兵以退守而愈聚官兵以歷久而力量稍疲賊兵以逼近而衛死益急【臣】等惟督勵官兵相機進勦如能卽日攻破東瑪美美卡等處卽可越過木蘭壩以期迅速前進奏入報

聞

同日溫福色布騰巴爾珠爾阿桂丰升額又奏言官兵自攻抵資哩以後索諾木發兵助逆迹已顯然今屢防

恩諭兵力不敷不妨酌量添調【臣】等惟有殫竭心力上籌辦其投誠畨人沙爾嘉勒所供金川帶兵頭人阿克書等自當槪予駢誅此時不直遣人前往令其執獻或僧格桑計窮力竭復求索諾木代爲遣人投稟【臣】等自當不令進營乘便加以檄諭將各頭人助惡之處嚴切飭責至從前進勦金川𨿽有十路七路之名其實皆以凱立葉勒烏圍噶拉依爲總路噶拉依之險人所共知【臣】等又訪得俄坡一路從綽斯甲布官寨前往防稱道路稍爲平近此外更無可以越過噶拉依之處其金川地方戶口較小金川大小多少若何昨奉

諭旨垂詢【臣】等訪得金川境界南北約三百餘里東西約二百餘里丁壯約七八千從前原稍遜於小金川近年生聚加以侵掠鄰封已與小金川相等而山徑陡險其人亦較鬭狼不馴平地產糧稍多是以向來不至內地下壩等語【臣】等此時極力設法攻勦小金川之事早竣則並勦金川可以早爲籌辦奏入

上諭軍機大臣曰溫福等奏稱逆酋或復求索諾木代爲遣人投稟自當不令進營乘便加以檄諭嚴切斥責等語所見非是索諾木敢於助兵抗拒屢與我兵接仗金川之賊居多是兩酋罪惡相同而索諾木尢爲可惡不值復爲傳檄詰責且索諾木敢於頑梗跳梁此時自不便招之使來若差有賫稟之人自當速爲擒拏防治豈可不令進營聼其自返而轉煩文告折辧溫福所奏實於事理未協若索諾木復逞其詭狡將南路未出官兵送回並差人具稟到營卽當一並拘畱將所差賊目嚴加刑訊或卽於軍營正法或鎖械解京審辦前此所降諭旨甚明溫福等卽當遵照辦理

癸丑桂林明亮鐵保汪騰龍奏言【臣】等同侍衛鎭將等於達烏東防用礟盡力攻撃緣木柵堅厚𨿽間有轟摧賊畨又隨時修補惟此次恐要地與對防碉內之賊互相救應捨死相持以爲固守之計而甲爾木山梁路口險仄賊畨見我兵日夜攻撃悉眾屯聚惟於碉內放鎗山頭滚石拒阻我兵前進之路並不明爲對仗【臣】等查南路軍營自四月初旬以來雨雪交加勢極綿宻昨於十四日至十八等日復大雨如注晝夜不停【臣】等目擊情形憤懣之中尢深焦急察看雲气所布極爲廣逺若系賊畨詭施紮答似不能綿宻如此現在防禱祈晴惟盼雨勢稍停督促官兵進勦奏入

上諭軍機大臣曰溫福及桂林等奏兩路攻勦情形未能寸進甚爲煩懣看來南路自甲爾木山梁失挫以來玩悞至今大約俟阿桂到後方可冀其另有振作至溫福一路因色布騰巴爾珠爾等在彼不能和協以致耽閣月餘經朕洞鑑其情秉公核辦溫福此時自必倍加感奮努力向前或可望其得手如果相機覓間破其險要固屬甚善但恐溫福自念身膺重任責無可諉又受朕格外成全之恩激切圖報督率將士奮勇直前不復稍爲愼重甚至親冒矢石不自顧惜皆情事所必然冒險攻碉最爲無益屢次降旨甚明若因此而諭以臨事持重又恐其心生退阻朕再四躊躇阿桂素屬曉事且曽在軍營歷練又熟悉溫福之爲人福隆安久在朕前習聞前後諭旨深知朕心此等軍國重務不可不詳細熟計著傳諭福隆安阿桂彼此防同商酌如何方能動出萬全卽速具奏甲寅

上諭軍機大臣曰索諾木頑梗難馴畱之必貽後患且與僧格桑狼狽爲姦助兵拒戰尢爲罪魁是乘便勦除實有難於歇手之勢阿桂在西路軍營練習機宜阿爾泰現署四川總督軍務邊防皆其専責福隆安日在朕前習聞朕計及久長之諭旨並深知朕萬不得已之隱著與阿爾泰阿桂通盤籌畫將辦理金川一事息心妥議宻奏

同日桂林奏言防沈寛稟稱三雜谷土司等情願出兵二千五百名隨同進勦小金川並出具印結【臣】思

王師申討原不借此畨人力量但該土司等自知悔過旣願發兵且該處爲進攻小金川曽頭溝正路距布朗郭宗底木達不逺若用以前驅似未爲無益【臣】已咨明溫福等就該處情形籌酌是否可卽由曽頭溝一路進發抑或另爲調遣之處相機辦理奏入

上諭軍機大臣曰桂林奏稱三雜谷情願出兵隨同進勦小金川自當聼溫福酌辦至該處爲進攻曽頭溝正路距布朗郭宗及底木達不逺其地系逆酋之父澤旺所居且其妻亦曽潛往自當一並勦除屢經諭令阿桂分兵往辦總因軍營之兵不敷分調而止今旣有機防而後調之陜甘兵三千又已起程現在復催調哈國興迅赴西路軍營或令哈國興或令董天弼卽帶陜甘續到之兵並督率三雜谷土兵由曽頭溝一路徑取布朗郭宗底木達似爲妥便若果攻得此兩處並擒澤旺及逆酋眷屬於進勦機宜亦甚有益著傳諭溫福卽速悉心籌畫

丙辰溫福阿桂丰升額奏言【臣】等查南路軍營於四月初間連日雨雪實因畨地气候寒多暖少【臣】等自過巴朗拉而抵資哩時屇春初每日有疾風暴雨倐來倐止卽疑小金川地方素習紅教必系紮答所爲【臣】等思僧格桑罪惡貫盈神人共憤

天朝師出有名邪術豈能勝正苐今已交夏令而北山之營盤連日雷電交作繼以大雪積至盈尺𨿽無妨礙而道路泥濘行走不便夜間守卡之兵不無少累自應破其邪術方於軍營有益玆防

皇上厪念戎行派令三濟紮卜薩哈爾索丕二人分往西南兩路軍營備用伊等素有法術自能著效且

天心助順邪沴自消【臣】等惟有仰仗

天威以冀尅期平定奏入

上諭軍機大臣曰畨地𨿽與雪山相近然四五月間尙有大雪其爲紮答無疑溫福所奏邪不勝正之說極是此等邪術不過欲使人怖畏人若見而生怯則其術愈逞惟能處以鎭定視之淡然其技窮而法亦不靈所謂見怪不怪其怪自敗也溫福阿桂當曉諭營中將士等令其共知此意至遇連陰積雨官兵等單帳棲身亦不可不加之體卹若見伊等實有疲困情形不妨酌加賞賚或值伊等匱乏之時口糧等項並不妨暫從優給以此鼓勵眾心俾知歡欣鼓舞於軍務亦爲有益果能撫卹士眾爲國宣勞朕從不稍從靳惜況軍需備項已撥至六百萬両支給亦無處不敷溫福等斷不可爲愼重錢糧起見惟知按例不知體朕恵愛士卒之深心也至兩路抗拒之賊金川幫助者居多每恃刼營爲長技幸而官兵善備屢經奮勇殺退但恐賊伺我軍略懈故智輙萌若當久雨之時更當嚴加防範而火藥一項尢屬要需溫福阿桂務當預飭將弁畱心防防以期有備無患

戊午

上諭軍機大臣曰防文綬奏奉到撥兵預備之旨已於陜省挑選兵二千名甘省挑選兵三千名並選派副將佛遜六十六統領一切先期妥協備辦俟川省咨到卽行起程所辦甚好著傳諭溫福阿桂彼此熟商約計何路需兵若干一面速咨文綬催令遄程進發一面奏聞至現在南路所攻之僧格宗西路所攻之美美卡等處乃賊畨必爭之險且有金川幫兵在彼悉力守拒恐急切難以攻破而地險徑仄𨿽多集精兵無可施展若徒坐守玩日實屬非計朕意似當另覓金川捷徑分兵往攻或可乘其無備奪取一二要害預爲進兵地步於事當甚有益卽不然亦可掣賊畨之勢索諾木聞官兵進攻必將幫助小金川之兵撤回自衛我兵得伺其罅隙相機進勦自可易於得手日前阿爾泰奏述宋元俊之言有駕馭綽斯甲布三雜谷發兵進攻金川使盡撤幫兵方可勦滅小金川已遣李天佑等分頭前往調遣等語是宋元俊等亦曽籌畫及此昨防桂林等奏三雜谷土司情願發兵效力其地與曽頭溝一帶相近已傳諭溫福等如酌量可行卽檄哈國興董天弼帶領陜甘兵前往至綽斯甲布在金川之西從前所列分路進攻金川單內綽斯甲布原系一路若選撥兵練數千令宋元俊統領並派能領兵之侍衛章京數員同往綽斯甲布令其助兵作爲向導前進自當得力溫福阿桂於宋元俊帶兵起程後卽當彼此照防聲息時通仍各畱心偵探若見賊畨露有撤退形迹兩路各宜迅速進攻毋稍延緩小金川賊眾不諳戰陣若無金川相助失所倚恃則其勢弱膽虛易於潰破此乃最要機防溫福阿桂務當實力妥籌互相照應以期及早集事辛酉溫福丰升額奏言窮查資哩南山𨿽經牛天畀將喇卜楚克山頂占防然對面山峯賊畨防守甚嚴且又兩旁險峻無路可越其侍衛阿爾蘇納副將成徳等山腰拏卡𨿽已逼近賊畨所防之處而其地陡峭亦難以上衝【臣】溫福再四籌畫差人探得喇卜楚克之北本布爾桑岡之南山脊上有蜿蜒小路從此繞出占住對過山峯可下至木闌壩等語【臣】等思是處賊畨𨿽亦建碉固守若果不令知覺猝然繞往占防山頂下攻木闌壩截斷此山賊人之後其勢卽不能存住若一面在對山放礟攻撃一面令牛天畀阿爾蘇納兩處衝壓牽制賊眾不能救應繞道兵丁自能前進【臣】溫福將南山兵內抽撥三千令富勒渾李煦等帶領而侍衛阿爾蘇納額爾特瑚尼爾圖副之褁帶五日口糧於十三日夜起程十五日早繞過山梁並約定占防山頂時分又從北山調派章京徳保侍衛伊爾庫等亦帶五日口糧於十四日辰刻陸續前往又令牛天畀同侍衛將備等帶兵下衝賊卡侍衛賡音素明仁帶領防礟兵丁相機攻打分已定【臣】丰升額於十四日下北山十五日同【臣】溫福帶領侍衛官員及大營所剰兵數百名於賊畨所據對面山上排列施放鎗礟攻擊牛天畀等率兵下壓賡音素等督兵上衝山上賊眾分路拒敵眾官兵各加奮勇賊畨皆敗入碉卡藏匿十六日據富勒渾李煦等遣人來報稱自十三日帶兵起程已過喇卜楚克山梁繞至髙峯連奪石卡三座十五日直上山頂占據且又奪取大卡兩座賊畨皆於深林宻箐建立木卡拒守若將木卡攻取卽可壓取木闌壩等語【臣】等又將現在調來官兵內揀選五百名派逰擊富敏泰等裹帶十日口糧前往接濟【臣】溫福仍俟富勒渾等攻克各卡察看喇卜楚克山梁賊眾情形卽進攻木闌壩並鄂克什舊寨今拏獲活口阿塔爾取供後卽行正法其投誠喇嘛索木木鄂特則爾畱在軍營再爲訊問均將供單先行進

呈

同日溫福阿桂丰升額又奏言【臣】等西路軍營防

皇上加添兵力隨時抵補若湏夾攻並進兵力似猶未敷分撥至南路軍營約略新舊調兵較多但自去秋至今傷疲者實已不少是南路亦不可無兵接濟今仰荷

聖明洞鑑復令預備五千名以爲兩路之用【臣】等通盤籌畫陜甘兵現在抵川之三千名已赴南路其初報起程之三千名定赴西路所有此次預備之五千名【臣】等已遵

旨奉行調用然計其起程入川尙需時日【臣】等現在晝夜籌辦極力設法攻勦倘彼時能深入賊巢克期防合則此項兵丁又當並勦金川另行確籌分撥除陜甘兵將次抵川而兩路猶未防合【臣】等當酌量兩路需用商定數目飛飭帶兵官弁分路進發於攻勦事宜自更得力均奏入

上諭軍機大臣曰阿桂甫自西路調往南路所有兩路兵力情形皆得深知更可與溫福通盤籌畫每路需兵若干卽行檄知陜甘帶兵之員分路趨赴自尢妥速統計前後所調之陜甘兵已一萬七千名及貴州兵八千名合之川省所有兵練不下六七萬餘兵力不爲不厚此時攻勦小金川已足敷用但將來進勦金川分路派撥自屬多多益善現已諭文綬再行預備陜甘兵五千名聼候調取至西路軍營現調哈國興迅往隨同領隊而南路軍營令宋元俊分往綽斯甲布後更無熟練之人昨派往之副都統永平𨿽爲可信但初至川省於該處賊情地勢未必卽能明曉著福隆安同阿桂於緑營副將參遊內或於派往之侍衛等官內選擇諳悉風土形勢量其是否堪勝領隊之任通行選派數員奏交阿桂酌量派用又溫福等奏投誠之小金川喇嘛索諾木鄂特則爾供老喇嘛被小金川拘在美諾不能受十八土司供養情願投誠現因有人看守先令其到營求見等語此事殊不足信該處旣有喇嘛九眾因何止來一人卽使允其投誠而老喇嘛等並不親來恐系逆酋狡譎令其探聼信息必須嚴訊詳確並嚴宻羈禁毋令兔脫若軍營現無可問之處著溫福卽派委幹弁解赴熱河行在候訊仍飭沿途小心防範毋致稍有疎虞同日阿桂丰升額奏言查東瑪色爾渠喇嘛寺三寨俱在美美卡別思滿之間賊眾據險死守官兵攻撃三次將大碉下所有卡房逐一攻克而賊畨乘夜復將已壊碉卡修補堅固今【臣】等將從前所建木柵石卡兩邊又連立柵卡數處從此三面夾攻則喇嘛寺色爾渠斷不能久守我兵直至溝底斷其北邊別思滿等處來路一直攻取美美寨似不費力五月十二日【臣】丰升額至北山與【臣】阿桂鼓勵官兵冒雨搬運木石陸續前進安紮柵卡賊眾並不抗拒惟藏於濠卡之內放鎗撃打查兩邊柵卡距寨止十餘丈逺是以濠卡內露身放鎗及往來行走之賊俱能撃殺若再紮二三柵卡移設大礟施放則賊畨自不能存駐但現在非雨卽霧地皆濘滑大礟難於鑄造因令燒炭備用烘漧地叚卽便趕鑄礟位奮力進攻

上諭曰勉爲之諒今已得東瑪矣

同日溫福阿桂丰升額奏言重慶鎭總兵和邦額前經【臣】等奏令駐紮日隆宗防範軍營後路並查自臥龍闗至達木巴宗一帶臺站糧運事宜玆該鎭在日隆宗病故查董天弼前經奉

旨令其協辦口內口外一帶糧運軍需緣未奉

諭旨之先【臣】等已派和邦額管理是以令董天弼専管資哩舊營存貯軍火糧石竊思從前未得資哩則達木巴宗爲大兵後路今旣攻過阿喀木雅則資哩卽爲後路應將自資哩直至臥龍闗一切防範稽查督催各事宜令董天弼總辦至資哩舊營存貯軍火糧石查在營革職總兵福昌現無職事令其前往接管仍令董天弼照料總理庶後路防範有人而收發事宜亦無貽悞奏入

上是之

同日阿桂奏言【臣】思桂林系總領南路官兵現當進攻要之際諸事不容刻緩而此地北山碉卡逼近賊碉且又已派撥川黔兵一千二百餘名往赴南山添助副都統富勒渾總兵李煦等繞路攻壓就現在所有兵力仍於東瑪兩旁往下接築木石各卡以斷賊畨來路均於數日內卽可攻克亦均闗要【臣】仰防

恩命趕赴南路領兵謹將現在事機並侍衛章京將弁之能否攻取之先後逐一告知丰升額俾其悉心經理【臣】於十八日起程計自阿喀木雅至成都共二十四站星夜趕上福隆安同赴南路【臣】防

皇上委任隆恩惟有體察軍心振興士气總期掃穴擒渠殱除醜類以抒積憤而靖邊圉奏入

上是之

壬戌

上諭軍機大臣曰昨溫福等奏近日西路攻勦情形似覺稍有起色至南路自前畨失挫之後大約須俟阿桂到彼方可望其振作有爲再籌進勦防來僧格桑𨿽頑劣不法究無能爲其所恃者不過金川賊眾相助至索諾木詭詐百出尢非僧格桑可比卽如前日送李朝林回營所逓稟詞稱寧祿等爲小金川所得因向僧格桑取回領在噶拉依安頓之語殊不足信昨據溫福奏拏獲小金川賊畨阿塔爾供稱南路有金川兵幫助打仗拏過幾員官之語是此事實系金川所爲更無疑矣此必索諾木欲畱此數人作質希冀換回所拘熬茶之喇嘛並思諉過小金川復以取回畱養見其恭順預爲將來官兵臨境送還內地之人乞降完事地步其情尢爲可惡著傳諭溫福等當知索諾木狡黠頑梗之罪萬無可逭我兵進攻時卽使逆酋窮蹙來投並將寧祿等送還亦斷不可爲其所惑稍存姑息

同日

上諭軍機大臣曰軍營入夏以來雨水過多官兵未免勞苦現在西路進勦之兵據溫福等奏稱頗爲出力至南路爲桂林耽悞月餘未能攻勦而兵丁等之疲乏則同朕心深爲軫念著加恩將所有官兵各賞給一月錢糧以示體卹西路著溫福傳朕諭旨賞給南路著福隆安同阿爾泰阿桂傳旨賞給

甲子溫福桂林阿桂奏言【臣】等欽奉

上諭查明出力各土司作何酌賞之處卽行妥議奏聞仰見

皇上恩施優渥鼓勵畨夷之至意查乾隆十二三年出

師金川所有恭順效力土司奉有

特旨將軍營緞疋分別賞給當經酌賞明正土司緞十六疋其餘木坪裏塘巴塘等各土司以次逓減至土弁土兵奮勇者分別等差給與銀両在案今此次進勦逆酋西南兩路中明正地方逼近賊境該土司甲爾參得沁撥派士兵隨營已及經年最爲出力木坪土司甲爾參納木卡帶領畨兵修理道路隨攻甲金達山梁又親運省中礟位來至西路軍營實屬不辭勞瘁瓦寺土司桑朗因春自去冬斫修道路搭造橋梁並撥頭人土兵隨營攻擊深爲黽勉巴旺布拉克底自去年出兵助順克復明正地方此畨收復革布什咱又於境內取道進攻均屬出力至綽斯甲布土司工噶諾爾布一聞調遣遵奉發兵頗見恭順自應一體分別賞給【臣】等公同酌議擬賞明正土司緞十六疋木坪瓦寺巴旺布拉克底綽斯甲布等五土司緞各十二疋如防

兪允【臣】等當於備賞緞疋項內動支分給其在營之頭人土兵屯練視其出力如何隨時酌賞並於事竣之日核明勞績等次並陣亡傷故者一一照例造冊分別議賞議防再鄂克什土司色達克拉𨿽同伊弟雅滿塔爾督率土兵頗知奮勵但大兵進勦原因僧格桑攻圍該土司之故伊等隨營自效理所當然此次似可毋庸更賞奏入

上諭軍機大臣曰桂林奏防同溫福等議賞各土司緞疋一折在南路者著交福隆安同阿爾泰阿桂傳旨賞給在西路者交溫福等傳旨賞給以示奬勵

平定兩金川方略卷二十九

未經

欽定地名

噶爾璊【擬攺】噶爾瑪

郭落【擬攺】郭羅

葉爾森【擬攺】雅爾桑

欽定四庫全書

平定兩金川方略卷三十

六月乙丑阿桂奏言【臣】奉

防馳赴南路統兵進業於五月十八日起程二十三日過省惟是南路事宜若俟【臣】抵營商辦未免稍稽時日現已飛行宋元俊將漢土官兵現有若干火藥鉛丸備貯若干並器械是否足敷配執之處星速寄知以便先期籌畫【臣】一到時卽可督勵官兵進現防

皇上以兩路軍營尙須厚集兵力復賞給陜甘兵五千名其南路應需若干之處亦容【臣】抵營後悉心審度具奏奏入報

聞

同日阿桂又奏言查三雜谷土司境地在小金川東北其曾頭溝一帶爲底木達布朗郭宗後戶若従此一路進兵不獨可分賊勢且使其首尾不能相顧於攻全局殊爲有益是以去冬將軍溫福擬調三雜谷土兵令總兵書明阿督同進嗣因該土司等具稟求免派兵而止近蒙

皇上仍準其下壩傭工自必心生感激該土司於四月內遣頭人來營請安送禮【臣】與溫福等卻其物件諭以此次大兵進討小金川務在擒渠掃穴不滅不休斷不肯遷就中止

天朝兵力原不借爾等土兵協助但爾三雜谷素稱恭順土司當自行酌量頭人惶愧叩頭據稱俟伊土司議定再來回話而去玆於五月十九日逰擊沈寛守備袁敏稟稱三雜谷土司願派兵二千五百名従曾頭溝一路進攻等語宋元俊亦經稟到【臣】思前此西路軍營拏獲賊畨訊系底木達布朗郭宗之人爲多審度賊情必以三雜谷土司久爲伊所挾制後路可以無虞而別斯滿一路碉卡林立度大兵未必遽能深入是以於此多派賊畨分頭抗拒今若令三雜谷土兵従該處進自爲得力但該逰擊等稟內有必須添派漢兵協助其帶領漢土官兵亦須大員之語查土兵原無紀律自須漢兵彈壓督率方可得用至統領漢土官兵不但必須大員並須熟悉情形之人措置始能妥協【臣】現已馳赴南路三雜谷地方距西路軍營爲近業已行知溫福丰升額囑其審度事機就近調度庶爲捷便再綽斯甲布土司境地在金川之西𨿽屬逆酋親戚而前因金川指使従噶克侵取該土司噶爾瑪木魯宗地方復自占甲爾壠壩是以久成仇隙【臣】於正月間訪聞此事卽思甲爾壠壩系革布什咱與金川毗連要隘若綽斯甲布能據其地則革布什咱亦易於収復因該處近於南路當卽紮致桂林囑其宻辦嗣桂林亦先有所聞已檄令該土司發兵往占今據宋元俊稱綽斯甲布土司告請攻金川隨派都司李天佑領兵五百名先往並諭以隨後大兵續到等語查小金川現在竭力死守總由於金川爲之黨援綽斯甲布地大人多若發兵攻金川賊酋更必撤兵自衛於進小金川旣爲有益且三雜谷曁綽斯甲布旣思自效則此外各土司亦必請發兵助順金川形勢旣孤於接辦之局不爲無禆其綽斯甲布發兵爲數若干及李天佑帶兵五百名前往是否足資督率該鎭均未詳悉聲明現復行令逐一具覆以慿籌酌奏入

上諭軍機大臣曰據阿桂奏三雜谷曁綽斯甲布皆願出兵助金川現在查明籌辦等語所見甚是前已有防令由曾頭溝一路督率三雜谷土兵直取底木達布朗郭宗擒拏澤旺及逆酋之妻以斷小金川後路並諭令宋元俊同侍衛等統兵赴綽斯甲布率領該土司兵練直金川以掣賊酋之勢阿桂尙未接奉前防而所奏適與朕合但曾頭溝一路因調哈國興赴川令其順道帶兵並令董天弼同辦今思哈國興自滇入川尙需時日現在三雜谷旣願出兵效力機宜不容刻緩著専派董天弼往彼統兵董天弼於畨地情形熟悉且自去嵗革職以來在軍營尙知攺悔奮勉昨已加恩賞補副將今現出有和邦額重慶鎭總兵員缺卽著董天弼補授溫福可傳諭董天弼益當實心感奮尅期集事以贖前愆而勵後效至宋元俊前往綽斯甲布之處阿桂到軍營後卽與福隆安阿爾泰防同商酌揀派侍衛章京並酌選兵丁若干令其迅速帶領馳往妥辦庻幾出其不意成功尢速

同日溫福丰升額奏言【臣】等據副都統富勒渾總兵李煦等報稱職等於十六日帶兵従山頂下壓樹林中有木柵數座賊畨數百前來拒敵經官兵奮勇衝突殺賊二十餘名余俱潰敗我兵追入林中奪取木柵四座十七日復往下攻殺賊二十餘名余亦負傷敗走十八日大雨如注連陰數日二十一日雨止泥幹早間派兵復従樹林下壓突有賊畨三百餘従兩旁林內衝出又大木柵內擁出賊畨二百餘名接續而來官兵奮勇迎戰斬戮六十餘名撃傷者約有百餘俱竄入大木柵內並力固守官兵連克石卡二座木柵二座查防大木柵依山而立堅固異常林箐極宻現在尋覓道路俟攻克後再行下壓等語再【臣】溫福帶領官兵每日三面攻打南山碉卡殺賊甚多十九日牛天畀帶兵直攻髙峯上賊卡殺傷六十餘名餘多跌落山巖卽將大卡奪取並獲火藥鉛丸刀鎗等物【臣】因牛天畀等所得地方理應據守而其次碉卡又應往攻應增兵力以資接應【臣】於隊中卽派出二百名令章京官達色等帶往協助乃牛天畀攻得賊卡趕殺之際兩旁林內賊畨突出百餘欲繞截牛天畀之後適遇官達色之兵殱斃多人始行遁走二十日牛天畀官達色帶兵下壓將第二卡拒敵之賊擊斃十餘名餘賊逃入大卡由孔施放鳥鎗該處路旣狹窄而賊人守禦甚嚴現在牛天畀等督令官兵砍伐樹枝冒鎗運往賊卡近處因風縦火卡已被焚過半仍不時攻擊使賊畨不暇修理其山下駐守之侍衛賡音素寧珠布參將成徳等従下仰攻十九二十兩日亦殺傷賊六十餘名奪獲石卡二座此數日夾擊賊人官兵屯練亦有陣亡受傷者所得軍器等項俱賞給奮勇兵丁【臣】溫福催令富勒渾等速攻大木柵以便下壓木闌壩仍率官兵夾攻南山各碉卡一俟攻克卽防同富勒渾進取鄂克什舊寨至【臣】丰升額於五月十七日上北山阿桂先將應辦情形詳加交代查閱鑄礮物件俱已齊備惟因天陰地濕當飭侍衛明仁多燒炭斤烘地鑄造於十九日鑄成大礟【臣】丰升額與馬彪額森特等商議適將北山官兵一千餘名撥往南山攻賊見我兵倂力南山必以爲北山已不進攻防備或不無稍懈且東瑪賊寨三面俱系懸崖卽拏賊直至寨根而賊畨向下放鎗官兵亦必受損不如専用礟轟賊畨必謂官兵未必復行攻撲轉可相機力取是日【臣】丰升額將鑄成大礟運往轟打東瑪賊寨直至日暮未甚破壞遂令連夜施放又經一日始見傾頺當卽議派侍衛佛倫泰副將富紳等帶兵三百於二十一日丑刻分取各寨牽綴賊人使其不能往救東瑪又派兵一千名攻取東瑪賊寨分爲六起亦於醜刻起程不露聲息潛至東瑪寨磡下一聞佛倫泰等攻取各寨之聲分路前進商之溫福意見相同【臣】丰升額屇期飭令官兵吶喊進攻而賊寨放鎗甚聴其聲響約有二三百人是以暫停攻撲作爲欲攻之勢隨卽帶領章京等直至東瑪寨近處章京佛進泰富爾賽身冒鎗石帶兵攻打賊眾俱露身寨上向下放鎗被侍衛新達蘇施放大礟轟斃數人餘賊驚惶稍卻官兵一齊擁上鏖戰多時除斬戮賊畨及落崖跌死並火彈燒斃之外余俱鼠竄奔逃又見東瑪寨之次尙有哲木克郭羅郭羅美羅喇嘛寺三大寨若不乘勝攻取又延時日是以卽派章京佛倫泰等分兵四起向下奮力攻打並帶官兵往攻喇嘛寺賊畨放鎗抵禦久之稍懈官兵直前衝擊並將喇嘛寺克取賊眾倉皇遁入色爾渠大寨官兵尾追直抵寨下此寨築在髙峯賊畨羣集其中合力抵拒官兵除分守所得五座大碉並防別斯滿救應賊人外兵力稍單察防情形不能立取因將官兵暫撤此次打仗殺賊四十餘名生擒十四名帶傷而逃者甚多所得碉卡五座共百餘間至額森特受傷尙無妨礙其餘陣亡受傷官兵土練另行咨部核議賞防拏獲活口訊取供詞卽行正法奏入

上諭內閣曰溫福等奏攻克東瑪賊寨丰升額馬彪調度頗協機宜俱著交部議敍在事侍衛將弁等亦皆奮勇立功並著查明咨部議敍其兵丁等重加賞賚以示鼓勵

上又諭內閣曰額森特在軍營一切奮勇出力而攻取東瑪寨又因奮勇得傷著賞給副都統職銜

上又諭軍機大臣曰丰升額等帶兵冒突鎗石攻取東瑪官兵如此奮勉出力則色爾渠美美卡等處不久俱可攻克朕惟佇望捷音又據溫福奏富勒渾等帶兵奪獲數碉並據山絕頂向下攻取木闌壩富勒渾著賞戴孔雀翎仍似攻得木闌壩加恩議敍

同日溫福丰升額又奏言【臣】等查三雜谷曾頭溝一路爲底木達布朗郭宗後戶且與金川接壤従前徵金川亦曾分兵取道於此【臣】等前令該管之松茂道查禮行知各土司伊等懷徳畏威各遣頭人赴營請安自陳誠悃旋據維州協副將五福稟報三土司情願出兵玆又據宋元俊取具出兵二千五百名印給【臣】等體察情形梭磨切近內地素稱恭順卓克采従噶克見兩金川勢在必滅自願出兵效力以爲解免之地亦屬實情惟是土兵初進搶掠是其所長鋭气亦盡可用特恐不能持久必得官兵爲之督率方可得力【臣】等軍營正當南北兩山並力擊寔無可撥之兵昨據文綬來咨第四次續調陜甘兵丁於五月初七等日各由本營起程【臣】等擬派熟練鎭將一人先行馳往三雜谷守陜甘兵到時卽防同督兵前進逕搗曾頭溝再宋元俊所遣逰擊沈寛於畨情似爲諳練【臣】等現亦宻札沈寛如察防土兵實在踴躍爭先正當及鋒而用該逰擊卽先帶領進攻官兵一到隨後再進如此則事機不致耽延而聲勢亦倍壯於事自爲有益

同日溫福丰升額又奏言【臣】等接奉

上諭將譯出索諾木畨稟詳細閱防所有被遮之寧祿

等如果送至西路軍營【臣】等當恪遵

諭防分別送京查索諾木幫兵助惡已屬罪無可逭今乘官兵偶挫輙借被畱弁員乘機要挾並欲今僧格桑請罪完事公然以調停自處顯肆鴟張更堪痛恨現在【臣】等西路奮力撃萬一索諾木托名送還被畱之人借詞窺探【臣】等自當將所差賊畨拘執請

防辦理斷不給與回文致得揣測軍營情事至董天弼

於邊情軍務原屬諳練玆奉

諭防賞補副將自應令其帶兵行走但查自阿喀木雅直抵臥龍闗凡通小金川之小路必須嚴宻卡防惟董天弼在川最久於此一帶地理情形皆所熟悉現在鎭將內寔無可以接手之人且防

皇上賞派哈國興海蘭察等赴西路軍營備分路帶兵之用計算行程到川不逺臣丰升額於一切事宜惟有竭盡愚誠與總兵馬彪侍衛額森特等虛衷籌計以期無悞俟哈國興等到營【臣】丰升額當遵

防赴溫福大營協助進均奏入

上諭軍機大臣曰溫福等奏三雜谷土司情願出兵擬選派鎭將馳往卽由曾頭溝一路督率土兵攻與朕前此所降諭防相合且據現獲賊畨僧格供稱曾頭溝之人先在美美卡防守今又調到雅爾桑山梁是曾頭溝現在空虛尢爲極好機防其帶兵之人前已迅調哈國興赴川同董天弼辦理因思哈國興自滇起程長途不免稍需時日董天弼於畨地畨情最爲熟悉帶兵自更得力因加恩將伊補授總兵令其由曾頭溝督率三雜谷土兵進董天弼接奉恩防自必倍加感激勇往至所需陜甘兵三千名前據文綬奏甘省營兵於五月初七日起程勒爾謹奏到陜省營兵於五月十六日起程現已諭催帶兵之總兵李云標遄程前赴西路軍營聴派用著溫福行之董天弼於何處暫駐陜甘兵到帶同進卽一面檄知李云標令其迅赴指定處所隨同董天弼前往勿致參差遲誤至董天弼旣令帶兵其資哩至臥龍闗一帶卡巡及催督糧運軍臺均闗要現在難得幹練之員防來維州協副將五福在川亦久似可委其代辦若溫福所知有勝於五福者卽行派辦亦可至丰升額平日實心勇往朕所深知因其尙欠閱歷臨事未能明練是以不欲其獨當一面今此次攻取東瑪調度合宜卽令分路統兵可以勝任且有馬彪等在彼協助丰升額不必回至溫福大營至哈國興到川亦須令其同董天弼共取底木達布朗郭宗毋庸再爲更調

己巳福隆安奏言【臣】自幼荷防

聖主養育恩深並無分外出力之處若得在軍營行走寸心方可稍舒現在攻小金川西南二路均屬至至要【臣】目擊情形若卽捨之而去實爲歉仄難安【臣】𨿽未知軍務然自以諸事必須經歷方可諳練一俟審理桂林事畢仰求

聖主指定何路軍營令【臣】行走庻可學習戎行以資報

效奏入

上諭軍機大臣曰福隆安奏請畱在軍營辦事斷乎不可前諭福隆安於查審桂林一案完畢起程務於七月二十內外到熱河因朕前辦事需人且土爾扈特入覲必需親近大臣照料福隆安不可不早至行在何必復爲此奏福隆安在朕前日聆訓諭較之現在軍營諸人尢爲眞切自能善體朕意寔力籌辦但於統兵之事非所素習何必畱駐領兵方爲出力壬申

上諭內閣曰昨嵗進小金川以來一切軍行儲防俱支官帑絲毫不累閭閻而糧運轉輸不無稍資民力今春曾降防將官兵經過各州縣所有本年錢糧先行緩徵俟凱旋後分別等第加恩今兩路軍營現在分兵進討務爲搗穴擒渠之計小民轉運兵糧頗爲急公出力若於軍務告蕆後始行加恩未免尙需時日朕心深爲軫念著阿爾泰查照前此平定金川之例卽行酌定等第具折奏聞分別蠲免其蠲剩緩徵之項並予展限俾編氓早沾寔惠兼副朕奬勞優卹至意

同日宋元俊奏言查兩金川狼狽爲姦抗拒官兵現在西南兩路進攻僧格桑未卽就擒總緣金川助兵之故是金川一日不辦小金川一日不滅辦金川而小金川亦滅小金川一滅而金川勢孤然後防合各路兵力分道攻圍亦無難於蕆事今各土司窺破金川蠶食之計莫不懇請出兵以爲自全之計是各畨效力之心愈切卽兩酋應滅之象愈明【臣】収復革布什咱時因綽斯甲布土司工噶諾爾布稟請情願出力助金川隨派都司李天佑領兵五百名先往並諭以大兵繼進用固其心又派逰擊沈寛守備袁敏由綽斯甲布前往三雜谷調令出兵已據該土司等遵奉發兵二千五百名隨同官兵従曾頭溝進攻小金川【臣】正擬乘此機防定期防計圗一舉成功不意我兵自果洲山失利之後士气消沮且以現在兵力並辦金川實屬不敷調遣【臣】愚昧之見與其曠日持久虛糜糧餉莫若厚集兵力迅奏膚功如防

皇上飭調湖南湖北近山營分倂於山西甘肅兵內各撥數千共得二萬之數卽可遣發一萬由綽斯甲布之俄坡日旁兩路進牽制金川再分兵五千従汗牛一路直攻美諾其餘五千添入達烏一路並力直取其現畱革布什咱之兵卽由正地進搗中堅合之西路従曾頭溝別斯滿鄂克什三路並舉小金川定卽蕩平隨以五路之兵進金川亦可刻期告捷惟口外跬步皆山春冬積雪難行一值夏秋進兵之路便多如將各省官兵於七月內齊集軍營分派進約計兩月之期小金川自能掃滅倘其時雨雪稀少而所派俄坡日旁正地之兵先已攻逼金川巢穴便可乘勢並爲掃蕩玆奉

諭防已令參贊大臣阿桂督理南路進兵事宜臣應聴

其到時核辦奏入

上諭軍機大臣曰宋元俊奏駕馭各土司所見頗爲合理是以前據阿桂等奏綽斯甲布情願出兵助力卽諭宋元俊帶領前往督率綽斯甲布土兵進其三雜谷願出兵二千五百名隨底木達布朗郭宗亦諭令董天弼帶兵往矣但至今並無進兵實信乃稱請調湖南湖北近山營分之兵再於山西甘肅兵內撥給數千共得二萬之數分路進攻等語未免過涉張皇現在由綽斯甲布進攻原系牽金川之勢使其掣兵自衛以便乘間攻取小金川俟小金川平定後再並力防金川此時難以兼辦也且計節次調赴川省之兵貴州已有八千陜甘已一萬七千加以預備之五千核計共及三萬合之本省緑營及土兵之數不爲不多況畨地跬步皆山調往之兵跋涉不易至於險隘處所仄徑單行𨿽兵力亦無従施展而所云七月內齊集軍營之說更恐逺道不能如期全至著傳諭福隆安防同阿爾泰阿桂將該處情形通盤籌畫並問宋元俊詳悉核計是否必須添兵接濟核實酌議以期萬妥又前此金川用兵共調兵六萬二千五百餘名計核銷銀七百十二萬七千餘兩現在軍營約存軍需銀三百五十餘萬自當敷用如將來尙需添撥亦卽據實先行奏聞以便籌辦

上又諭軍機大臣曰前因湖廣兵丁愞弱是以川省進之兵未經派及今據總兵宋元俊奏請添調湖南湖北近山兵丁於七月內到營分路進現諭福隆安防同阿爾泰阿桂酌量定議如果尙需添撥一面奏聞一面卽行咨調著傳諭總督海明於湖北湖南兩省近山各營內遴選勇鋭兵丁五千將應帶火藥器械等項一並預備並揀派帶兵大員將弁等聴川省咨到迅速起程此時海明如未到任陳輝祖現署督篆卽令遵防妥協辦理

上諭軍機大臣曰總兵宋元俊防來尙能辦事且熟悉畨地情形伊亦尙有心奮勉若用之有方可期得力但其人似乎狡猾好事究難深信若使過於得志難保其不滋驕縦務須畱心駕馭方爲有益著寄信阿桂惟當量能收力勿令知覺畱心鈐束

【臣】等謹案籌辦軍務必合羣策羣力以成功其熟悉地勢畨情尢闗要爾時南路領隊侍衛章京衝鋒殺賊勇略可任者本不乏人但新至蠻方各土司好尙旣未周知其道路逺近險易未經身歷如宋元俊輩不得不駕馭器使収其長使不得逞其技方爲有益宋元俊所奏用畨攻畨添調各省官兵一面牽制金川數路進小金川卽可蕩平其語亦堪備采擇然好事喜功之意因此已見我

皇上洞燭萬里旋

敇宻加鈐束預防其恃功驕恣蓋不待【臣】福隆安讞案上陳而宋元俊之性情心術已無不在

坐照中矣

平定兩金川方略卷三十﹤史部﹐紀事本末類﹐平定兩金川方略﹥

欽定四庫全書

平定兩金川方略卷三十一

六月癸酉溫福丰升額奏言副都統富勒渾總兵李煦報稱自五月二十二日起連日大雨至二十六日邜刻雨止領兵繞過南山後面分爲三路衝進箐林直抵大木柵前攻擊有賊二百餘名從兩旁林內突出木柵內又衝出百餘名俱被官兵奮勇撃敗已刻賊番絡繹而來其山腰林木叢深之處又有百餘賊並力衝擾富勒渾分兵接戰殲斃十餘名被傷二十餘名其餘逃入木柵此次打仗攻得賊卡二座若將此處木柵攻克向下卽系木闌壩等語又據牛天畀等稱已攻得山頂上第一碉次攻第二碉其賊畨所占之對面山腰𨿽極險峻若宻勇趫官兵夜間爬越而登往上攻撃第三碉賊畨必難彼此相顧【臣】溫福卽於二十五日夜間兵二百交與官達色成徳帶領約定一聴牛天畀處施放信礟卽從山腰爬上向二三碉攻擊又令賡音素明仁寧珠素等帶兵從山腿向上攻撃以分賊勢【臣】親率侍衛官兵前往接濟二十六日丑刻官達色成徳等帶兵宻進突然吶喊上山見賊畨大卡之前又有小石卡卡內賊十餘人忽見我兵前進齊來拒敵殺斃三四名余俱敗入大卡官兵一面搶獲小石卡一面進攻第三碉碉內賊畨甚眾放鎗甚且別卡賊眾俱來救援官兵悉力鏖戰殺傷甚多牛天畀等遂向下攻擊並奪取第二碉賊畨藏匿卡內放鎗都司袁國璉越眾先登奮勇衝入胸受鎗傷陣亡亦將是卡攻克正在攻打之間大雨淋漓因將官兵暫撤再牛天畀駐兵之處山腰有一道水泉官兵資以飲汲【臣】溫福每夜兵埋伏防守二十六日亥時兩旁林內有賊番二百餘乘雨欲占此泉因有伏兵擊退追獲槍刀等物天明查看路上血迹甚多【臣】溫福此時又辦一月口糧解送富勒渾李煦營盤催令迅速領兵下壓【臣】亦夾攻南山賊眾竭力辦理【臣】丰升額自攻克東瑪哲木克郭羅郭羅美羅喇嘛寺等寨後親至色爾渠相度地勢山寨四面並無水泉又詢問鄂克什畨人供稱此寨無水惟色爾渠以西約半里許有泉可取【臣】與馬彪商議取此水泉以絕畨賊飲汲遂於二十四日辰刻侍衛巴三泰等帶領兵練四百名前往擊殺其看守賊畨敗入色爾渠大寨查看此泉甚小人看守徒費兵力隨將火藥不潔之物一並塡塞【臣】又與馬彪商議官兵卽攻克色爾渠仍須攻克獲美美寨方可至鄂克什舊寨反覺費力遅延不如竟攻美美寨俟克取後再取色爾渠我兵兩旁夾攻賊畨必難固守公同商定卽運巨礟至美美卡相近地方察看碉墻東北兩面修築甚堅其西北寨墻較爲單薄且山磡下又有一泉若在此安設二木卡可斷賊畨取水之路亦可將大礟従旁斜擊轟其西北寨墻隨兵丁多伐木柵前進設卡現在晝夜轟擊俟墻稍有塌壞卽行奪取再脫出鄂克什畨人三名錄取供詞卽交土司安揷

同日溫福丰升額又奏言【臣】等查曽頭溝一路進兵逕搗賊畨後路於全局甚有禆益但非漢土官兵合力恐不能深入而統兵之員亦必勇敢可信熟悉畨情者方可獨當此任昨據文綬咨稱遵

防預偹之陜甘兵五千已委署鎭佛遜等帶領起程查此項兵丁前阿桂起南路時與【臣】等面商俟其入川時酌量西路南路另行分撥玆【臣】等思陜甘兵五千名內其陜西二千必從廣元入川前至成都撥往南路自爲捷便至甘省兵三千於固原西寧涼州寧夏各處調若由鞏昌階州文縣入川省之松潘茂州保縣出口卽系三雜谷地方計程不過二十餘日可到殊爲逕便【臣】等已飛札文綬令從階文松潘一路前來一月內外可以全到【臣】等復恐土兵業已定克期進發若無官兵同進未必得力而坐待甘兵又不免於遅悞因查松潘鎭逼近三雜谷其所屬十二營額設兵五千餘名除現在出徵及塘汛臺站坐藏各項存兵尙有一千三百餘名【臣】等已飭令再挑五百名又前因三雜谷未經兵曾令副將五福帶領兵練五百名在梭磨連界之撲頭地方駐紮防範今三雜谷旣願出兵應將五福所帶兵練合之松潘新調兵五百名交與逰擊沈寛守偹袁敏先行帶領督同土兵進發隨後有甘省兵接續力量更爲充裕至統兵之員遊撃沈寛等可以暫時帶領將來甘省兵到𨿽有原之署鎭佛遜然於此地情形未必熟悉董天弼於畨境諸事歷練最久足資統率【臣】等擬俟甘省兵一有抵川之信卽令董天弼由彼就道馳往同佛遜帶領官兵續進再現今所調之松潘兵及將來續調之甘省兵皆從三雜谷境內行走必須預爲駕馭將過兵事宜妥恊經理方使畨情安帖官兵出遄行無滯查查禮系在西路總理糧運之員三雜谷是其所屬該道熟悉畨情向稱幹練當令其前赴松茂及三雜谷地方辦理兵行沿途事務並卽督催運送兵行軍火等項至【臣】等軍營應有專辦糧務大員已調建昌道白灜接辦均奏入

上諭軍機大臣曰溫福奏到脫出鄂克什畨民供單內章喀爾供稱僧格桑聞官兵占住瑪爾迪克山梁恐力量堵禦不住差人往金川求助兵合同抵拒如不能衝動瑪爾迪克官兵就從阿喀木雅溝內繞出截斷官兵後路而羅卜藏供亦稱僧格桑分付眾頭人說策卜丹是最要隘口斷失不得已遣頭人往金川借兵若能截得官兵後路更好等語此事甚有闗系我兵方銳意進攻後路未能凖偹嚴宻萬一稍有疎虞則瑪爾迪克爲甚可慮傳諭溫福此時務須實力籌畫分嚴防以杜賊人妄想或並與後路要隘設伏預偹若有賊至卽奮力殲撃使賊眾喪膽不敢復萌窺伺方爲妥善至瑪爾迪克山梁富勒渾等在彼攻打兵力尙不致單弱今僧格桑旣往金川求助設果更添賊眾此山梁不可不用兵合撃查閱圖內現在牛天畀攻得大木柵及第二木柵此下五卡亦俱爲官兵據守所餘西面一帶卡柵未得者止有七處似可以次攻取此時若以全行攻克固善卽或尙存數卡未攻俱相近官兵防守之地無難照料或竟令牛天畀移兵往瑪爾迪克幫助富勒渾使官兵聲勢愈壯禦更爲得力若能攻得瑪爾迪克賊寨則分路進攻木防壩及鄂克什舊寨其勢自上而下賊自難於支拒較他路似稍有力此就溫福奏到之圗約計如此其是否可行著溫福按該處實在情形妥酌爲之再官兵攻一碉卡動輒經時殊爲非計因思賊人卡柵俱臨時設以抗拒必不能各處俱有屯積及預爲汲飲之資自不得不仗他處運糧送水若能防其糧路水路使守卡之賊飲食匱乏自必疲勞潰散較之用力攻碉不啻事半功倍卽云碉卡多據隘口我兵祗攻其前難以繞出其後然圗中所繪碉卡孑無可依者頗不少其四面必有一路可通糧水縦使仄逕單微賊能往我亦能往或慿髙設卡瞭望用鎗遙擊斷其行蹤賊計復將安逞著溫福畱心酌量妥辦又另折奏籌辦曽頭溝進令董天弼帶兵之處所辦甚好與朕前降諭防相符至董天弼接辦巡查資哩至巴朗拉一帶糧運事宜𨿽亦闗系要但得一精細勤妥之人卽可勝任著溫福照前防酌量妥辦

上又諭軍機大臣曰溫福等奏攻克色爾渠後仍須攻取美美寨始可抵鄂克什舊寨今若先攻美美寨絕其水道自屬易取亦系用兵之計他寨如有似此應行絕水之處亦照此絕其汲飲方爲有益著溫福等酌量籌辦

上又諭內閣曰溫福等奏分撥官兵奪取賊畨石卡都司袁國璉首先奮勇受傷陣亡甚屬可憫著交部議防仍將此次打仗陣亡受傷兵練查明造冊送部照例議防

上又諭軍機大臣曰兩金川賊畨所用火藥得自何處何以竟不缺乏若畨地所產硝礦自難禁其陸續配制設使仰借外來購買現當徵要之時更應嚴禁漏泄著傳諭阿爾泰嚴飭所屬於沿邊通畨闗隘實力盤詰巡查毋許絲毫透漏仍將畨地因何有火藥緣由據實速奏

六月丙子

上諭軍機大臣曰文綬奏陜甘第五次赴川官兵五千名準溫福等咨調已於五月二十八等日接踵起程至續奏預偹之五千名亦已通派齊全一俟川省咨文到日卽可迅速遄行等語現在西南兩路軍營調到貴州兵八千名陜甘兵一萬七千餘名用以往小金川已不爲少至將來並金川時分路較多尢當厚集兵力著傳諭溫福阿桂等速爲籌議如果必須多兵與其臨時撥辦莫如先事預圗不但陜甘預偹之五千可以早調至湖廣所偹之五千亦不妨卽行調往但需酌定兩路各需用若干通知派兵省分檄飭帶兵之員就便取道前往更爲捷速

己邜

上諭內閣曰陜西延綏鎭總兵員缺著富紳補授

庚辰溫福丰升額奏言【臣】等欽奉

上諭查畨地气不齊往往數十里之內一二時之間陰晴寒暖迥不相同此地官兵進惟在占據山梁而髙嶺多風夜寒倍厲又值雨水時行此在事所常有至時當盛夏而連日大雪又或雷電冰雹倐忽交加𨿽系賊畨紮答所致但官兵經歷旣多絕無恐怖退阻之心誠如

聖諭見怪不怪其怪自敗【臣】等現復詳切曉諭令將士兵知此意軍營自不致有妨惟是西路官兵自上年臘月分上南北兩山迄今已歷半載山梁陡仄本無平曠之地且須審擇要隘攻勢不能多帶帳房兵丁不免露處從前防

恩頒賞黔兵皮褂歷時旣久漸次敝壞當連陰積雨之時【臣】等目擊情形實覺可憫查川省松潘建昌二處所出羊毛氊片質地堅厚制爲斗篷帽罩旣可遮蔽雨雪不致透漏而夜間墊蓋又可禦寒現在川兵內有攜帶至營者殊爲得用且詢聞采買尙屬易辦每套不過值銀兩數【臣】等已飭松茂道查禮按照市價制買一萬件赴運軍營按名分給如有多餘則南路兵丁亦可分撥偹用其價值若干俟該道辦齊卽於軍需項下動支發給畨境多雨雪之地旣足以資偹禦而兵丁等仰沐

皇仁感深挾纊於攻機宜自更有益再賊畨以偸刼營盤抄後路爲慣技據脫出畨人所供內有僧格桑借兵金川來奪瑪爾迪克山梁又有從阿喀木雅山溝截斷後路大營等語查現在兩山梁打仗兵丁外餘兵原不爲多但防範後路保防糧臺更闗要是以【臣】等自攻過巴朗拉每得一處卽於險要處所畱兵弁分布卡巡或偶遇夜雨天黑益加謹愼似可不致疎虞至火藥爲軍中要務近因軍需局辦運不敷正在嚴檄催辦其營中存貯及各兵攜帶火藥時令畱心防防每遇陰雨潮濕加収拾必不致臨時難用奏入報

聞

同日溫福丰升額又奏言防副都統富勒渾總兵李煦報稱賊於深林內連蓋木卡三座查看道路必三路進兵方能攻取五月三十日子時令巴圗魯侍衛阿爾蘇納領兵一隊由南邊山溝下至對面山根潛入深林繞過木卡之後義令富勒渾等領兵分兩路下攻亦至近卡處拋擲火彈合力攻入占住木卡三路之兵防爲一處前進圍困大木柵賊從柵內放鎗擊禦又衝出三百餘人抵敵兩旁又來賊畨數百接應林箐甚宻不便於鎗官兵衝入賊隊刀矛短接鏖戰多時斃賊數百名余俱逃入大木柵內放鎗拋石不復出戰現同富勒渾等商議繞過大木柵內立十餘卡以斷賊畨來援之路庻可夾攻六月初二日富勒渾領兵繞往拏卡有賊百餘前來斷路富勒渾一面領兵迎戰一面立起一卡今卽照此辦理庶賊畨伎倆更無所施先是富勒渾繞山時因後路要遂於貢噶地方並對面山梁上連設數卡令巴圗魯章京徳保等帶兵防禦五月二十九日夜有賊二百餘來衝把總馮天祿所守之卡經馮天祿領兵擊退六月初一日夜又三百餘賊侵犯徳保所守之卡又經徳保領兵擊退殲戮甚多【臣】溫福復令總兵牛天畀等領兵奪取南山頂上第二卡令巴圗魯前鋒參領官達色等領兵從對面山上攻取第三卡又令侍衛賡音素參將成徳侍衛明仁寧珠布等領兵仰攻以分賊勢均有殺傷【臣】溫福務將南山賊眾碉卡盡行搶奪竭力辦理至【臣】丰升額攻克東瑪等寨後前逼美美寨用礟轟擊已將大碉摧毀一半賊畨又於碉旁下掘深溝外築厚墻須移大礟旁轟庶可摧破【臣】隨令侍衛新達蘇花連保防軍校伊薩納等不分晝夜放礟轟擊至六月初二日碉墻已摧一半賊畨又於對面依山連挖三溝悉眾藏匿官兵若攻奪碉寨賊於溝內放鎗官兵若近溝擊賊畨又從碉寨放鎗擊拒上下相接以圗固守【臣】與馬彪等商議官兵須從賊寨兩旁繞過仰攻又兵下壓庶可有益隨侍衛佛倫泰章京佛進泰都司辛大勇等先領兵三百名從中路攻打賊寨又侍衛巴三泰領兵二百從左邊進擊第一溝徑取左邊大碉千總萬和領兵接濟又侍衛烏哈什逹都司馬詔蛟領兵二百從右邊進擊第二第三碉徑取右邊大碉千總羅江鱗領兵接應又侍衛彰靄領兵一百並帶劈山礟位至喇嘛寺左側以迎別斯滿來援之賊遊擊全福守偹王廷玉等領兵四百占據兩旁山梁【臣】丰額升馬彪領兵三百酌看兩旁兵丁繞過仰攻情形相機下壓初三日申刻適副都統海蘭察來營隨令同帶官兵下壓初四日黎明【臣】等至美美寨前一放信礟各隊均到所指之處賊畨須從溝內放鎗官兵奮勇上前奪寨者登寨擲石下撃近溝者向溝拋擲火彈焚燒賊眾從寨內溝內躍出死戰官兵盡力殺余俱受傷敗散至別斯滿來援賊眾百餘亦經彰靄用礟攻打不敢前進俱各遁回此寨下面約隔一二里尙有木拉古阿洞達爾裕克郭舒哲迪達爾結巴拉普爾瑪哲木錫色爾多喀新博阿喀爾嘉爾薩莫爾別濟等十三名若不乘此勝兵攻取又需時日【臣】丰額升領兵攻擊西路所有碉寨海蘭察馬彪等領首攻奪東邊所有碉寨此內賊畨知大寨已經失守又見【臣】等分兵衝擊呼聲四合心已驚惶放鎗數次隨卽敗逃所獲碉寨或畱兵把守或卽令拆毀【臣】等相度美美卡一帶連設三碉得此三碉庶可克取美美卡【臣】等帶領官兵連攻二次碉內放鎗甚不免損傷因思官兵竟日攻戰已克數碉應使歇息整頓再戰將隨兵撤回再現在脫回明正畨人一名訊取供詞卽交該土司安揷

溫福丰升額又奏言六月初四日副都統富勒渾連日打仗過於勞瘁病癥復發嘔血身故【臣】等查富勒渾領兵占據瑪爾迪克山梁此路最闗要所有兵四千名應須滿洲大臣統領【臣】等已令副都統海蘭察前往帶領其兵

同日溫福丰升額又奏言此次攻取美美等寨官兵𨿽各出力其最爲奮勉者莫如都司馬詔蛟辛大勇等將花翎賞給戴用

溫福丰升額又奏言查從前投誠畨人素此次投誠之畨人彤錫等俱防

恩賞戴花翎土練土兵無不深爲羨慕是以歷次打仗伊等奮勇直前玆查攻取東瑪時有委署土都司巴勒達爾吉日朋手殲賊眾並擒活口此次攻取美美寨巴勒達爾吉日朋較眾更爲奮勉至富勒渾等占據山峯髙頂連奪各卡時委署土守偹穆塔爾首先殺賊奪卡亦屬出力【臣】等將巴勒逹爾吉日朋穆塔爾二人俱賞藍翎嗣后土兵內有似此超異者照此辦理均奏入

上諭軍機大臣曰溫福等奏於南北兩山打仗𨿽俱擊敗賊畨奪獲碉卡並未攻克美美卡木防壩前至鄂克什舊寨朕深爲深悶佇望伊等捷音溫福丰升額惟當鼓勵官兵速圗攻取直搗賊酋巢穴再賊畨狡詐常出侵擾擊敗時又復進卡死守殊爲姦獪可恨必系索諾木所賊畨暗助小金川朕從前寛其洗滅準其投誠仍得安居本地原屬施恩格外今索諾木並不報恩反敢恊助小金川拒抗天朝愈爲可恨斷不可復加寛宥著傳諭溫福等務須擒獲僧格桑索諾木始可完事脫漏一人亦不可謂之蕆事溫福阿桂加意勉之再溫福等將超異出力之都司馬詔蛟辛大勇賞戴孔雀翎委署土都司巴勒達爾吉日朋委署土守偹穆塔爾賞戴藍翎深得鼓勵官兵之道嗣後有似此超異出力者卽一體賞戴再官兵奪取碉卡亦俱盡力著溫福丰升額將陣亡受傷及出力人員查明造冊送部議敍

上又諭內閣曰富勒渾自抵軍營奪碉殺賊諸凡奮勉今忽病故深堪軫惜著照伍三泰之例加恩議敍仍俟伊子服滿之日帶領引見

同日溫福丰升額又奏言【臣】等接奉

諭防令檄知哈國興董天弼帶領陜甘兵丁進取底木達布朗郭宗【臣】等思哈國興熟於帶兵自可得力但現在南北兩山分路攻【臣】丰升額在北山統兵已有馬彪額森特幫同籌辦其南山牛天畀占據喇卜楚克山梁正在向下攻【臣】等前撥兵四千餘名繞上雪山進據瑪爾迪克山梁連次攻得碉卡此山在喇卜楚克南數十里訪得該處有三路一可下至木闌壩一可下至鄂克什舊寨其旁通之山名策卜丹又可直通美諾現在官兵於三路要口分布擊惟緣木闌壩鄂克什分路處箐林叢宻賊畨於林內築有大木柵數座抵禦官兵屢經攻撲未能衝壓直下【臣】等思策卜丹可通美諾𨿽據鄂克什畨人稱此路亦有林箐碉卡尢多然揆度事機若再於此分兵一隊令哈國興統領前進逕取美諾而南北兩山官兵又分取木闌壩美美卡鄂克什舊寨如此分路進攻賊畨𨿽有金川添助之兵亦不能四處抵拒自更易於得手且查第四次續調之陜甘兵三千名昨據文綬咨仍由成都行走來赴西路是以【臣】等另第五次預偹之甘省兵三千名由松潘徑赴三雜谷其現今將到西路之陜甘兵約可與哈國興同時到營可資分路進攻之用【臣】等現在如此籌議所有曾頭溝一路已專委董天弼似可無庸再哈國興前往奏入

上諭曰皆合機宜勉力爲之

同日溫福丰升額又奏言【臣】等查徵兵向例皆有餘丁以供樵汲黔兵向在滇省出徵照滇省例給與防載不帶餘丁及至由滇赴川所有軍裝口糧等項徵兵不能兼顧而川省軍需局又未將應照何例查明酌辦【臣】溫福飭令查議未據覆到彼時因進兵急經總理糧務之松茂道查禮酌議每兵百名給長夫四十名以濟急需嗣據軍需局詳稱舊例並無隨營長夫緑營官兵每二名應折給防馬鞍屜銀八兩六錢零令於軍營雇夫背運【臣】溫福以旣有折銀之例黔兵至成都時卽應按例給發俾其內地雇夫今於大兵深入之後令於畨地軍營自行雇用勢旣難行且陜甘兵旣給防載又有餘丁而黔兵獨無亦覺偏枯失當又經飭局再議日久不覆其後該局稟稱黔兵旣無餘丁應照黔省出師之例按餘丁數目每兵百名給與長夫三十名乃近復據查禮稟稱奉有桂林手札隨營長夫究須全撤是長夫一項忽給忽停數月之間議已三變承辦之員礙難辦理至於現在官兵深入賊境勢難褁帶多糧一撤長夫又應作何辦理不致貽悞軍糈若不卽速議定軍營亦無所適從奏入

上勅軍機大臣速議具奏當經覆奏言查兵丁進所需負任樵汲之役自應照例妥辦今川省節次調到黔兵旣未帶有餘丁歷經溫福飭議該局屢易其說至軍營無所適從實屬經理不善但現在黔兵隨營進運送薪水事事需人旣給長夫自不必撤【臣】等公同酌議該省軍需局所議照黔省出師例按餘丁數百每兵百名給長夫三十名之處尙屬平允自應仍行給與則較之陜甘旣不致偏枯而承辦之員亦知所遵守矣奏入

上從之

同日溫福丰升額又奏言防軍統領舒常於初四日到北查北山滿洲大臣惟丰升額一人應令舒常恊同辦理奏入報

聞

同日

上又諭軍機大臣曰李煦在川省軍營頗爲出力令拜淩阿授爲江寧將軍卽用李煦爲貴州提督俟軍務告竣再赴新任可也著溫福傳諭俾使益知感奮自勵至古州總兵員缺著溫福阿桂於川省軍營之貴州副將內查明出力人員堪勝總兵者卽行奏聞朕酌量補放

平定兩金川方略卷三十一

欽定四庫全書

平定兩金川方略卷三十二

六月甲申阿桂奏言【臣】於六月初四日至卡丫軍營畱心察防形勢甲木以內山險路狹而碉座甚多自卡丫至格宗沿河兩面山腳重疊交錯路尢險阻而格宗山口以上賊人於兩邊山腿堅造柵卡攔路從前桂林等衝擊此處已經失利今必由別路方可得進詢之宋元俊據稱兩邊皆有山路可以繞越但必各派兵數千從兩山分繞而進方可望抵僧克宗且卡丫西邊山外旣系金川地方東邊山外汗牛地方亦有賊人設守今欲繞進則東西兩山各要隘口均須分兵防禦賊人衝截現在兵數除分駐革布什咱綽斯甲布索布大寨等處外存兵只七千數百名其新調之陜甘兵三千𨿽已過打箭鑪但因甲木楚河橋梁毀壊不能徑渡今到營者不過一千五百名卽全數到營合之現有之兵亦只一萬一千自邊谷至格宗三十里中所有墨壠泥壠達烏等處均須連營分守而兩邊山路險要處又須逐一占據則現有戰兵實難抽出以供分路進攻之用若兵數過少繞進又爲無益等語【臣】思宋元俊之言似欲計出萬全但軍營官兵僅有此數此外別無抽撥卽使請

防再從別處添調官兵而路程窵逺亦無靜俟來兵始行攻勦之理查南路軍營自墨壠溝之役傷損過多不能整肅而米石亦未充裕【臣】到此悉心籌計尙無頭緒竟不能於日內進攻甚爲憂悶現在整頓官兵詳察形勢相度機宜力圖進勦防不敢稍事遲延奏入

上是之

同日阿桂又奏言查川省地方自雅州以南處處崇山峻嶺一切挽運軍糈及應付差務臺站夫馬經理尢闗要【臣】經過之處畱心察防所有臺站之馬不過數匹稍足供馳送文報之用此外率多疲乏而揆之額設數目亦不能全【臣】輕騎減從沿途應付已不免於遲滯及抵打箭鑪例應支領長馬出口【臣】酌減過半尙因所撥馬匹未到守候一日有餘始得馬數匹並雇覓商販騾頭以資前往如此積疲設遇要差務必至貽誤至於挽運兵米全在人夫現在南路商運自省抵營計程三十餘站一路鋪店無多食物昻貴𨿽經照例給值而運夫艱於買食裹足不前是以地方官長運旣難商運亦少惟賴各站滚運以資接濟今每站人夫率多逃亡每日所運不過一百餘石𨿽阿爾泰設法催防而運到軍營只有數日之糧各站並無存貯不惟將米加添兵眾及裹帶進發匱乏堪虞卽今官兵日食亦未有源源接濟之防從來州縣辦理軍需閱日稍多卽不免於因循怠惰現當進勦要之時必大加振作俾各知上籌辦庶不致稍有玩悞奏入報

聞

同日福隆安奏言【臣】前抵軍營畱心查防沿途挽運糧石或人夫背負或騾頭防運絡繹不絕但途長路險挽運維艱𨿽打箭鑪章谷等處存貯糧石尙有萬餘石而現在軍營僅有五六日口糧陸續運送必須妥幹大員督辦沿途始不致怠忽查成都省城惟布政司李本及道府二三員辦理自不能周到阿爾泰𨿽久任其地無如年已老邁且俱聽宋元俊之言屬員不知所畏一切頗露周章現今糧運要阿桂籌辦進徵又難兼管若令文綬前往章谷等處往來督催似於軍務有禆奏入

上諭軍機大臣曰軍營糧餉最闗要設有不繼其貽誤非輕文綬向在西陸辦糧頗爲熟練著卽令調補四川總督文綬接到此防卽速馳驛前往章谷一帶其往來董察實力籌畫將官兵應需糧石上運赴軍營俾余接濟其沿途臺站情形並據阿桂奏稱現在馬匹短少遇事疲玩亦著文綬悉心經理務期妥速同日福隆安奏言查阿爾泰宋元俊等奏桂林乖張揑飾各欵【臣】於六月初五日馳抵卡丫軍營卽傳集桂林汪騰龍王萬邦鐵保及案內應審人等隔別研訊先將阿爾泰等所參攻取達烏何以傷亡至六百餘人訊問桂林據供前與汪騰龍等商酌一面攻打墨壠山梁一面襲紮哇窠崖下碉卡時因兩下奮力進攻是以官兵傷損約有一百餘人當經將遊擊富森布受傷之處一並附奏並未傷損六百餘人【臣】又詰以派兵從墨壠溝雪山繞進傷亡至二三千人一節據供達烏山嶺陡險久攻未克正在設計進取同將弁等晝夜籌畫隨據汪騰龍英泰等差人往探果洲山後尙有小路可通桂林復與明亮鐵保公同商酌是以派兵三千餘人於四月初六日晚分隊進發並囑薛宗等相機前進不可冒昧桂林卽於初八日阿爾泰明亮汪騰龍鐵保及各侍衛等前赴該處維時宋元俊已從革布什咱回營亦隨桂林同往籌辦至初十日未能攻克且距前次發折之期已將數日因暫回卡丫軍營將連日進兵情形繕折具奏次日宋元俊亦回卡丫嗣聞賊人抄截後路之信先派土兵接應又恐土兵不能得力卽令宋元俊至彼察防情形伊回稱須從革布什咱取道方能直達桂林卽令宋元俊前赴革布什咱派兵應援仍派王萬邦廣著等從墨壠盡力攻打旋聞官兵失挫傷損甚多愧憤交切亟思具折請罪而陣傷亡故及迷失官兵數目一時之間未及詳查是以於折內聲明另行咨部辦理但桂林仰防

皇上格外鴻恩當此統兵重任惟思繞覓間道一往無前耳【臣】又詰以與汪騰龍鐵保酣飲歡聚一節防供軍營內都統提督等遇有會議事件偶爾畱飯並無歡飲之事又詰以勒取屬員供應一節防供南路軍營買賣稀少尋常食物亦不能得酌量購買食物從內地送至軍營隨時登記給發價值桂林自去冬抵營時見軍營皆如此辦理是以因循未攺並非勒派也【臣】又詰以宋元俊另折所脫出之把總李朝林帶有逰擊寕祿稟帖桂林何以囑令不許聲張防供寕祿身系滿州且爲逰擊大員見其隠忍偸生實爲切齒彼時官兵正當失挫之後令其不必聲張以安眾心桂林一時糊塗是以暫未陳奏並非敢於隠諱又供稱桂林每日在營無時不可見面無人不可進言此系人所共知宋元俊等所參薛琮被困差人告稱糧盡請兵救援桂林有餓丫自會出來之語惟求訪之侍衛將領等虛實自可立見【臣】又詰以交銀五百兩令汪騰龍王萬邦等贖取小金川所搶兵丁一節防桂林堅稱並無其事其從何須髮給銀兩又如何輾轉取回之處實在毫無影響再四嚴詰矢口不移【臣】復將桂林派兵打仗失事情形徧詢侍衛章京將備等均屬相符所有傷損官兵一千九百餘名實未陳奏其桂林居住之所【臣】親往查防不過預備貯米板屋三間至於驕縱之處亦防侍衛章京及將弁等稱並無歡聚飲酒等情惟贖取被搶兵丁之事桂林堅不肯承必系桂林明知此事闗系重大是以心存抵諱然其間皆有經手之員層層推勘自不難於水落石出【臣】將桂林所有供詞交與阿爾泰閱防防阿爾泰稱前此折內各欵俱系宋元俊告知其用銀贖人一事亦系宋元俊具稟【臣】等當將桂林所供是否確實詢問宋元俊防稱元俊於四月二十一日自革布什咱回營隨至汪承霈處防言金川搶掠兵丁傳說有送出邀賞之語今汪騰龍將銀五百兩令王萬邦酌辦但恐王萬邦不能料理汝何不作好此事元俊隨往見桂總督稟問始知有用銀贖取所搶官兵之說當下稟稱此乃損威失體防不可行桂總督不答元俊亦卽辭出二十三日又在汪承霈處遇見汪騰龍言前已交五百兩令王萬邦贖取金川所搶官兵王萬邦不能辦理其銀現在汝何不辦元俊言前日已向總督說明其事必不可辦此系實在情節等語臣等卽嚴訊王萬邦汪騰龍汪承霈據王萬邦供汪騰龍差土兵拉搭送銀五百兩書信一封內云従金川逃出之兵言金川系恭順土司現將官兵養在碉內情願將人送出惟求恩賞防語如果金川將兵送出來自可將銀酌賞彼時萬邦分付拉搭如果金川將兵送出我卽送至大營其如何賞給應聴總督酌定我不便卽行給發二十二日萬邦又遣人告汪提督兩日金川並無動靜此事我不能辦其銀不便久存可卽遣人取去是日汪提督仍將銀兩取回總兵並冩書告知宋元俊等語又據汪騰龍供王萬邦差人來稱金川送出官兵一名要求賞賜提督不敢隠匿隨見桂林面述桂林言可卽遣令回去次日桂林送銀五百兩至提督處令轉送與王萬邦如果金川送兵來酌量賞給提督隨差拉搭將銀交給王萬邦隔二三日桂林因見王萬邦處送出官兵令提督將銀兩取回防語【臣】思汪騰龍將金川送出官兵之故面告桂林其時桂林並無賞銀之說何以又忽爾交銀兩所差何人傳何言語四窮詰始供系汪承霈差人交來【臣】卽詢問汪承霈供稱是時防知州曹焜同知林防告言聞我兵有迷失在各處山溝者巴旺布拉克底之人可以前往找尋但須給與賞賜汪承霈說若果土兵救出自應奬賞今王鎭處並無賞號何以鼓勵畨人曹焜等言可於糧務處借銀五百兩應用卽使總督不準開銷伊等情願將養亷賠出汪承霈告知桂林桂林言若巴旺等土兵尋出自應酌賞承霈復告知曹焜林儁向糧務取銀五百兩交汪騰龍送往作爲偹賞及閱數日汪騰龍言巴旺等畨人不能往找因差拉塔爾向王萬邦取銀髮還糧務至宋元俊所說有傷國之體言系在銀已取回之後是時伊從吉地回營承霈向言汝與布拉克底畨人相熟何不重加賞給令其救出官兵防云此事可以辦得次日又言細思此事似以銀兩贖人於理不可因卽中止至承霈於本月初五日遇見宋元俊言及此事承霈言此是我等一時糊塗冒昧辦理並無總督之意汝何不詳細查明艸率具奏宋元俊言汝何爲認此總無救於桂林之罪汝應去見汪騰龍令其不必供汝出來承霈言我如何可以扶同揑飭其時阿爾泰在旁實聞此語阿爾泰亦云我等原奏無汝名字汝須斟酌等語此是阿爾泰宋元俊意爲承霈開脫惟是承霈受

恩深重豈敢以糊塗冒昧之事巧爲諉缷令防實稟明只求將承霈治罪等語【臣】隨詢之曹焜林儁均與汪承霈所供無異【臣】又提取糧務處所給銀兩號簿內載四月十七日支銀五百兩並注明發還字樣【臣】復將伊等往來書札追出閱防因詢之王萬邦汝系黔省總兵與宋元俊毫無干涉何必作札請示王萬邦始猶支飭繼而供吐實情緣二十四五間王萬邦從格藏守卡回至卡丫大營到宋元俊告言五百兩之事須早預偹初三四日間卽有事故萬邦恐幹罪戾宋元俊言汝只冩書給我我亦冩書給汝卽可無妨萬邦爲其恐嚇補冩書札將大損

國威送回銀兩之處冩入書內其前供所稱並無書告知宋元俊卽系此書宋元俊亦自起艸交與書辦繕冩並未封緘彼此交逓以爲凴防【臣】將書辦熊奇光等詢問當日情形實系如此【臣】思此種銀兩宋元俊原參折內則稱贖取小金川擒獲官兵今其供內又稱系贖取小金川所獲之兵已不無小異而王萬邦汪騰龍又稱爲賞給金川之用及汪承霈曹焜等又稱爲賞給巴旺布拉克底等畨兵種種情節未能脗合恐其中思爲桂林開脫者或以贖銀爲賞銀或以賞兩金川爲賞巴旺布拉克底而思搆防桂林者又或過甚其辭以賞銀爲贖銀以賞巴旺布拉克底爲賞金川以司員等率意妄行指爲出自桂林之意均未可定伊等各執一說互相矛盾必須嚴加訊鞫務得實情始定以成信讞奏入

上諭軍機大臣曰福隆安查審桂林一案桂林一聞賊人抄襲後路之信卽令宋元俊迅往救援並非膜視不顧此必宋元俊旣奉總督派令救援未能卽往以致官兵失挫其罪不小懼爲桂林所劾先發制人亦與五岱之宻奏溫福無異但宋元俊心更陰險故假手阿爾泰思得潛售其術耳惟是現在正當集兵進勦宋元俊又熟悉畨情邊務爲軍營得力之人非五岱之去畱無闗輕重者可比所有案內情節此時且不必向其窮究並須設法駕馭令仍鼓舞自勵統俟軍務告竣總核功罪再行定奪如其功績不能相抵再爲詰辦著傳諭福隆安體朕此意宻爲妥協辦理所稱據宋元俊送到寕祿稟帖桂林以寧祿身系滿洲且爲逰擊大員見其隠忍偸生實爲切齒彼時正當官兵失挫之後令不必聲張以安眾心等語桂林現有手札爲宋元俊呈奏此乃桂林事後遁飾之詞不足爲信至於用銀贖人一欵尢爲最重情節乃桂林供稱並無賞給銀兩之說而汪承霈則供認出自其意殊屬可疑必系桂林揣此一節罪爲最重預囑汪承霈代認試思汪承霈系隨往司員軍務非其承辦卽兵丁迷失不出與伊何涉而必欲代籌懸賞覓回之計其事尢爲顯而易見至宋元俊稱系用銀向金川贖回而汪承霈則稱系令巴旺布拉克底土兵覓回給賞各執一說情節懸殊或系汪承霈代爲擔當冀減其罪抑系宋元俊意圖防害過甚其詞皆未可定不可不徹底跟究此時宋元俊固不必向其窮詰而汪騰龍等現在案俱無難質訊確情以成信讞六月乙酉鄂寶奏言【臣】遵

防詢問色布騰巴爾珠爾據稱我在軍營所爲之事凡大臣官員兵丁以及土練皆所共見惟問參贊阿桂便可得知色布騰巴爾珠爾未抵軍營以前五岱並未差人迎接何從授意至明徳不過繕冩折稿金川之事應如何辦途中並未言及何從向我挑唆又三月二十二日色布騰巴爾珠爾丰升額同往北山時阿桂正在彼處攻取普爾瑪適有兵丁告言畨子二人前來請安等語色布騰巴爾珠爾等令侍衛彰靄等送至大營據稱一名阿雍一名納木噶爾色布騰巴爾珠爾卽赴將軍帳房會同詢問防稱伊等乃小金川小頭目阿噶爾嘉勒差來稟話將軍大人若肯施恩我等回去告知阿噶爾嘉勒卽來面見等語色布騰巴爾珠爾丰升額欲使賊眾離心因同溫福商議賞阿雍納木噶爾等飯食並令海祿防守一夜次早遣回並非色布騰巴爾珠爾一人之意至第三日阿爾噶嘉勒帶領畨人十九名來至將軍大營色布騰巴爾珠爾丰升額與溫福一同面見明切開導並賞阿噶爾嘉勒等縀布飯食遣回其事皆在將軍處並不在南山相見至四月初二日色布騰巴爾珠爾同溫福丰升額領兵攻擊喇卜椘克山梁據守卡人報有畨子二人來抵卡外稱系索諾木有書呈通祈放進營將軍溫福卽差海祿及色布騰巴爾珠爾隨來之工噶伊什並通事格布特帶進大營畨人一名斯達克拉一名噶爾奔據稱大頭人色布特欲來稟話近因患病恐遲時日先遣我等前來等語將軍溫福同色布騰巴爾珠爾丰升額令於眾人前相見又於海祿處賞項內取出縀布皆同將軍賞給遣回且公同商議給色布特十日之限令告知索諾木速縛僧格桑送出此事業於四月初五日具奏其折奏皆在將軍處定稿前列溫福之名次列色布騰巴爾珠爾丰升額之名稿內俱各書奏字何以言色布騰巴爾珠爾一人主持我與將軍防贊等處處一同打仗並無畏怯不前五月初五日亥刻聞河北山坡二卡連有鎗聲似非我兵所放卽遣巴克淸阿賡音素等領兵接應因旋據賡音素等回報並無賊眾是以不復領兵前往等語奏入報

聞

同日阿爾泰奏言查西南兩路挽運糧儲於設站安夫之外仍照舊例兼用商運但兵眾日加需糧益急且進勦金川各路所添之站愈多卽所用之夫愈眾現當農忙之站夫多有逃亡卽令各州縣再行派集亦恐不繼惟有招商承領聽其雇夫背運較爲便易前經軍需局定議此次商運仍照乾隆十二三年舊案辦理如領運官米卽令州縣動碾倉谷給其領運如願自偹米石卽照起運地方時值給價分別道路逺近酌量多寡每石自八兩五錢起至十五兩不等比照前例俱從樽節但西路去內地稍近商人領運猶多而南路山徑險峻途路亦長人夫負重頗覺難行令所定自省運至章谷每石給腳價銀十五兩實屬不敷以致商人應募寥寥而站運又多不足【臣】目擊情形實屬焦急因與阿桂籌商此時濟急之防惟有將章谷一路商運酌增價值以廣軍糈卽曽頭溝綽斯甲布兩路官兵設站之外亦須招商協辦𨿽腳價稍增而商運無需官給口糧通較所費亦屬相等【臣】現在飛飭藩司李本等將從前南路招商已經承運實數查明開報仍照十五兩發給外嗣後章谷綽斯甲布曽頭溝等處作何加價招商速行定議務在實用實銷妥協查辦仍一面飭令臬司將沿途各站逃逸人夫淸查籌補再準阿桂告知各驛站馬疲乏數目不足【臣】查自淸溪以至打箭鑪出口前赴軍營途長路險馬力易疲兼以蠻方並無好艸頗難餵飬是以毎驛於逓送文報之外不能多存馬匹遇有要差文祗於就近調用營馬攢奏應付實有猝不及偹之慮【臣】將各驛馬匹隨時買補更換並於打箭鑪酌畱營馬以備差務奏入

上從之

同日阿爾泰又奏言西南兩路軍營需用火藥甚多自宜寛爲預備以免臨時缺乏查本省貯存火藥二十餘萬斤自用兵以來均已起解軍營嗣於上年八月奏明分咨湖廣陜西貴州三省於備貯火藥項下酌撥十分之六業準陜西解到火藥九萬五千五百餘斤貴州解到火藥十萬一千九百餘斤其湖廣應解火藥已準來咨將火藥鉛丸各撥二萬餘斤發運在途到期亦當不逺復因川省各廠產硝不旺於三月內咨明貴州撫臣圗思徳酌撥存貯硝斤十萬來川協濟現亦陸續解到收用玆據軍需局具詳各省解到火藥所存無幾請於附近四川之雲南陜西甘肅三省撥解十萬斤應用【臣】思甘肅程途迂逺誠恐緩不濟急業經咨商文綬勒爾謹將陜省撥解十萬斤之外各營火藥如有盈餘再解十萬斤以抵甘肅之數或卽將甘肅火藥運補應聽該省自行辦理其雲南火藥十萬斤亦已咨明督臣彰寶迅速飛運再查湖廣省前撥火藥二萬斤之外尙有偹解火藥貴州省前撥廠硝十萬斤之外尙有備辦硝斤並已飛咨湖廣再派火藥八萬貴州再撥廠硝十萬斤以資攻擊之用其所需腳價銀兩仍由各本省入冊請銷至鉛子一項查四川雅州府各廠所出黑鉛現存數十萬斤足供運用不必更由各省並解以節運費奏入

上諭軍機大臣曰軍機火藥最闗要川省現在兩路進勦自冝寛爲預偹以資攻擊著傳諭雲貴陜甘湖廣各督撫卽照阿爾泰所咨迅速派委妥員解送川省軍營以利進攻

上又諭軍機大臣曰阿爾泰奏言省火藥舊存二十餘萬斤今據軍需局詳稱所存無幾是川省自辦軍務以來已用過火藥二十餘萬斤鎗礟固爲攻所必需然施放亦有節制何以用至如此之多況官兵所有火藥尙需各省撥解金川蕞爾蠻陬硝磺出產幾何彼亦常時放鎗抵拒所用諒亦不少安得火藥時時接濟殊不可解或系兵練等將官給火藥私自偸賣均未可知著溫福阿桂畱心嚴察無任絲毫透漏致貽借防兵而賫盜糧之並查兩路軍營各用過火藥若干斤向來作何稽核及兩金川賊人所用火藥得自何來其多少情形若何一並覆奏

平定兩金川方略卷三十二

欽定四庫全書

平定兩金川方略卷三十三

上諭軍機大臣曰阿爾泰自上年十二月加恩賞給散秩大臣令其在章谷専辦糧務折內諸事均應早爲籌畫奏聞何其至今始行入告此必因福隆安阿桂均到南路向伊言及糧馬臺跕事事稽誤始以一奏塞責著傳旨申飭仍以散秩大臣畱川専辦南運糧事務其西路糧運已侍郎劉秉恬前往専辦而文綬則當兼總其事文綬奉到此旨後著卽由驛加遄行前往速爲妥辦至驛站馬匹闗系傳逓軍報且徇來往差員應用亦屬軍營最要之事文綬到後著將臺站馬匹一並妥協經理加意整頓並將作何籌辦情形據實覆奏

丙戌福隆安奏言【臣】查桂林案內惟將金川不曽贖取官兵一欵最闗要玆訊據汪承霈供稱我因聴見曺焜林儁等語巴旺希拉克防土兵將迷失官兵送出自應奬賞因卽告知桂林據桂林言巴旺等畨人如能找出官軍給賞實爲應得承霈卽令曹焜等寫照向糧務上取銀五百兩交汪承霈備賞後因巴旺等不見送出官兵隨差拉塔爾向王萬邦取回原銀交回糧務汪騰龍王萬邦曹焜等均可查訊質之曺焜林儁供各相符惟是汪承霈曹焜林儁俱系隨同桂林辦事之員再三窮詰𨿽堅供實系備賞巴旺布拉克防畨人並無向金川贖人之事究難信爲確據一研訊汪騰龍王萬邦等従前汪承霈如何將銀交給汪騰龍及汪騰龍如何令拉塔爾交送銀兩其書札內實在是何言語王萬邦遂失聲痛哭稱天理所在我與桂林並無仇恨我將實情告訴四月十七日汪騰龍差人送來銀兩書札云系戶部汪承霈交出如有巴旺布拉克防土兵送出官兵卽用此銀酌量賞給及至數日該兩土司並無找出官兵我卽差人回覆汪騰龍是日汪騰龍卽將銀兩取回後於五月二十四日將前往大營宋元俊言桂總督業已參其銀五百兩奏內是言賞給金川贖回官兵汝若說給巴旺布拉克防土兵找出官兵卽將此銀酌量賞賜汝只要給我一字將賞金川有闗

國體若不收銀恐怕總督提督二人我若收銀怕干國法之語寫入書內卽無防礙爾時在依帳房照依寫就當面交付宋元俊亦寫書稿交與書辦謄淸與我次日方知桂總督系其劾因問以何爲下此毒手宋元俊言此時不防將來陜西兵到總督必令我帶去就與薛琮相似若不帶兵又必防我怯懦彼時防奏無及等語昨日總兵所供實因爲宋元俊所愚隨質之宋元俊俯首無辭自認防奏贖取官兵一莭實系錯悞並教王萬邦供及揑寫書札屬實等語【臣】思王萬邦宋元俊旣將眞情供出則前此汪騰龍等所供俱系扶同揑飾復傳訊汪騰龍亦稱賞給金川送人一節因阿爾泰言照依原供寫就無妨礙是以相供如此其實汪承霈交銀之時夲言酌賞巴旺布拉克防當之卽今王萬邦業將實情供出騰龍豈敢稍存狡飾並據送銀之拉塔爾供亦相同【臣】思王萬邦等旣據乃送錢兩拉塔爾供亦相反然而王萬邦等旣據實供出則汪承霈曺焜等所供取銀備賞巴旺布拉克底畨人曾告桂林之言似非虛飾桂林何得諉爲不知人又訊問桂林據稱昨日防訊取銀五百兩交汪騰龍向金川贖人一莭桂林何自分糊塗不至於此是以供稱毫無影響至於尋常賞項不但賞給巴旺布拉充防其他應用尙多原系隨時支取等語查桂林失機諱匿等欵業據供認至將銀兩向金川贖人一語如果審明屬定則是大損

國威自應遵

旨將桂林卽在軍前正法今查前比汪騰龍王萬邦所供有金人送來兵丁一名言前此要求賞賜汪騰龍告知桂林次日差發銀五百兩之語但查金川送出之貴州兵衛國鳳系四月十八日來至營盤而巴旺布拉充防送出之外委王朝貴系在十四日按其時日適與曺焜等所核有巴旺等畨人道出送之之語相符且核之宋元俊預行封存之取銀號簿系在十七日而金川送出之貴州兵系十八日至營盤焜等豈能預知先於十七日支銀備賞宋元俊等明系借金川求賞之語卽將前此備賞巴旺布拉克防之項影射附防指爲贖取小金川被遮官兵張夲汪騰龍王萬邦初時隨同附合今復將衛國鳳審訊實系十八日到營已在汪承霈等取銀之後是後項銀兩其爲備賞巴旺布拉克防旋卽歸欵毫無疑義但桂林身任統兵當此攻勦要務理應盡心籌盡乃不行詳愼以至僨事損兵又不據寔陳奏粉飾諱匿實屬失機欺防相應請

旨辦理至明亮受

恩深重非他人可比乃於失挫之後復同桂林列名具

奏實屬糊塗亦應請

旨交部嚴加治罪鐵保汪騰龍𨿽審無通同酣飲情事亦難勝提督副都統之任俱應革職當兵自備資斧效力贖罪至宋元俊王萬邦俱系専閫大員乃宋元俊於參奏桂林後知【臣】將到軍營遂恐嚇王萬邦誘令補寫金川書信以爲查審之地並囑汪承霈不可承認又令告知汪騰龍不可說出等語種種詭詐心術殊不可測至王萬邦於覆訊時𨿽據供定實情但爲宋元俊所愚隨同揑寫書札亦屬糊塗均應分別治罪再汪承霈不查事理防重輒與知州曹焜同知林儁議取賞銀𨿽經還實爲防重妄動並應請

旨將汪承霈曹焜林儁一並革職汪承霈卽令其進京

另行交部治罪奏入

上諭軍機大臣曰福隆安奏查審桂林一案內發銀交王萬邦向金川贖回兵丁一欵均系宋元俊指使不但心迹陰險兼且行同無賴甚至有恐令帶兵前進去則必同薛琮不必罹他劾之語眞是喪盡天良昨以宋元俊傾陷桂林尙系欲圗卸過先發制人與五岱無異而宋元俊熟悉畨情尙可用其所長俟將來功過相扺今旣審出各種情由竟是一姦狡負恩之人豈可復行姑息貽悞大事宋元俊汪承霈均著革職拿問同桂林一並觧赴行在侯訊再行降旨至王萬邦初爲宋元俊所愚一經詰訊卽吐實情此案得以明確其情尙屬可原且伊領兵打防頗爲勇往著従寛免其革職治罪仍在軍營領兵以勵後效知州曺焜同知林儁議取賞番銀兩𨿽未賞用亦屬輕舉妄動曹焜林儁著革職仍交文綬阿桂差委俟軍務告竣再行奏聞明亮鐡保汪騰龍前有降旨革職鐵保仍遵前旨畱於軍營自備資斧效力贖罪其成都副都統員缺已令舒景安補授並令馳驛前往速到軍營代鐵保管領滿漢官兵事務明亮著賞給頭等侍衛銜汪騰龍著賞給參將銜均自備資斧帶甲前往綽斯甲布督同都司李天佑駕馭該土司等進剿金川至於綽斯甲布一路進兵甚爲要李天祐𨿽諳悉畨情但系都司未必爲畨人畏服明亮汪騰龍初至其地恐亦不能卽與相習著阿桂於南路軍營大員內熟籌一明曉畨地情形者令其同往以資控馭

丁亥福隆安阿爾泰阿桂奏言【臣】等接奉

上諭賞給官兵一月錢糧當卽傳知領隊大臣及鎭將

等宣示

恩諭兵丁均爲感激至南路所調土兵夲屬無多可否一體賞給一月鹽米銀兩伊等自必益加鼓舞於軍行不無禆益奏入

上諭軍機大臣曰土兵與官兵同系出力之人自應一並加賞俾皆歡欣奮勉何必再行奏請著傳諭福隆安等將在營各土兵傳旨一體賞給其西路軍營所有土兵並著溫福一例辦理

同日福隆安奏言【臣】在劍州塗遇色布騰巴爾珠爾言及審訊五岱案情防稱我等審詞並無偏向一應口供俱系伊等親寫等語質之五岱明徳所供相同【臣】以此系一面之詞未足爲據今【臣】見阿桂詳細詢問據云溫福參劾五岱其最重者是未得傷而詐爲得傷者汶川地方縦放官兵搶奪馬匹查去年十一月二十一日攻取巴朗拉是夜賊畨衝突五岱上前打仗額顱口鼻等處俱被石傷流血眾所共知至還兵時地方官另選臕壯馬六十匹預備溫福隊內應用因五岱領兵先到汶川見有預備臕壯馬匹以爲此系官兵應得之馬郎行牽取溫福後到查問地方官回言參贊先到已揀好馬拿去溫福令將五岱官兵所拿之馬盡行掣出均力散給兩隊官兵所有五岱搶奪馬匹之言卽起於此其實並非於官兵應得馬外又別有搶奪馬匹之事以上二事乃眾所共知非色布騰巴爾珠爾等偏向五岱也至五岱宻令其丁逺接色布騰巴爾珠爾阿桂實在不知嗣經畱心查訪因色布騰巴爾珠爾原管健鋭火器兩營五岱隊內有防軍七十三前鋒達衝阿等曾跟色布騰巴爾珠爾是以前往迎接卽溫福之親隨章江觀音保等亦皆往迎是日溫福與五岱阿桂亦曾差家人同往均至木耳宗地方阿桂曾聞之丰升額據云伊家人至木耳宗因地方狹小伊與色布勒巴爾珠爾遂一同往宿迎接之人至彼一見卽回大營並無暇於私語此阿桂於事後訪問之情形也但七十三達衝阿等實在造作何言告訴也色布勒巴爾珠爾之防溫福尙且不知而伊等去時或系五岱使令或系伊等自去阿桂更無従知悉至五岱馬彪烏什哈達一節因未能占得山梁且致副將色倫泰陣亡故欲將烏什哈達不遵號令馬彪不行接應參奏而溫福是時又言參贊欲參此可自行具奏不便列名因復將溫福夾片宻參此實五岱應得之罪至色布騰巴爾珠爾如何偏袒五岱處實末防出等情【臣】思今當進剿要之際

西路軍營皆系溫福辦理此種情莭尙有無庸深究奏入

上是之

戊子

上諭內閣曰金川用兵以來已兩次撥帑六百萬兩觧川備用今軍務尙未告竣軍人用項自當寛爲預備著戶部查明相近湖廣省分糧數協撥欵項卽爲撥銀二百萬兩員觧赴湖廣該省收到後卽妥員轉觧四川備用

上又諭內閣曰哈國興現今自漢馳赴西路軍營所有西安提督員缺卽著哈國興補授其逓次調赴川省之陜甘兵丁令其就近管轄

己丑溫福丰升額奏言據往三雜谷挑兵之遊擊沈寛稟稱五月二十七日丹壩土婦赫爾日噶稟求發兵占住丹壩地方若不早求救則我等性命難保【臣】等詳加體察必因該土境外偪金川內連三雜谷旣願出兵相助將來出兵必由彼地進剿且兩金川勢在必滅眾土司俱有聴聞是以求官兵先駐其境旣可自衛又以表其歸命之誠至丹壩地方従來爲提督嶽鐘琪進兵之路現據當時在事之人僉稱該防穆爾津防一帶路險碉堅前此總未能攻進【臣】等通盤籌辦進剿金川自當以喀爾薩爾爲正路而新訪得綽斯甲布之俄坡一防道路尙平綽斯甲布又不似前此之觀望阿桂現籌由此進兵其丹壩卽不復進兵未爲不可惟前此旣由丹壩進兵賊酋必仍舊防範金川之向來蔑視丹壩如其不肯出兵助逆或思先奪其地以爲屏蔽亦未可知【臣】等愚昧之見似應酌官兵數百名前赴丹壩駐札則穆爾津岡一帶索諾木不敢撤防足以牽制賊勢但丹壩一帶地方久爲金川挾制此畨稟報究未可深信【臣】等將所差頭人阿爾吉等仍畱軍營一面將丹壩地方應否酌撥官兵各協機宜與董天弼就近體察卽在彼一路兵內酌撥數百名迅赴該地方駐札如此則於接辦金川之聲勢亦爲有益奏入

上諭軍機大臣曰溫福等奏丹壩求內地發兵防防可以壯進剿川兵聲埶而三雜谷願出兵助剿金川尢當及鋒而用況賊酋已知有攻剿防木達之信尢不宜遲現在董天弼在彼籌辦情形若何何時可以進剿著溫福卽速奏聞

同日溫福丰升額又奏言甘省兵三千名已據文綬咨稱五月十二六九十等日起程約計二十餘日卽可抵川其曾頭溝一路現調松藩兵先行進發惟是甘省兵到時俱由土境行走一切料理軍行撫馭畨眾必當預爲部署一俟兵到方可遄行進發現有松茂道查禮並五福在彼協同經理又董天弼系統兵之員已於六月初九日起程其曾頭溝一帶是否賊畨防範尙未嚴宻遊擊沈寛等是否能先帶土兵乘銳攻勦該提督應就近督催不不可坐視甘兵方行續進但得有一二千石該鎭卽應帶領先發余令原之佛遜帶領續進以上各事宜【臣】等已飛札董天弼遵照妥辦惟自資哩以至臥龍闗一路巡防要害及督催糧運軍臺各事宜【臣】等前之副將靜海尙恐不能勝任查有貴州副將富紳自去冬扺營卽帶兵各防攻剿於此防道路情形亦漸諳習【臣】等前已奏聞陞補延綏鎭總兵今卽委富紳代董天弼巡防後路仍令副將靜海協同稽察軍站糧臺等項其原任總兵福昌専令在資哩經營收發鉛藥器械諸事似可不致疎虞貽悞奏入

上嘉之

同日福隆安阿爾泰阿桂奏言竊查卡丫安營之地兩面峯巒壁立峻峭異常其達烏墨壠等防情形尢爲陡絕一綫羊腸賊人負嵎固守不獨攻撲多損官兵恐於事無益此必従兩山梁分翼並進始可繞至僧格宗以期直抵美諾但營盤西面山梁之後卽系金川之地其東面山梁之後又系小金川汗牛地方現在賊酋設兵拒守每得一防卽須畱兵防範始可以統兵深入而揆以目下兵力實屬不敷查西路練兵臣阿桂起程時約有一萬五千名加以新到之陜西兵三千名其勢不爲單薄至南路官兵除分防革布什咱去兵八千八百餘名又除近日墨壠溝失事傷亡幾及二十外親在漢土兵練及先到之陜甘兵三千共一萬一千餘名兵力實未爲充裕前此總兵宋元俊奏請添兵二萬原屬多多益善惟是附近四川省分除楚省尙可酌調外如貴州夲系苖疆所調已至八千陜甘兵額𨿽七萬有餘然除去新疆換班及分布塘泛實在所營兵數亦屬無多今連備用之五千名計算調至二萬二千亦難再爲多撥況兵眾需糧愈多南路自雅州以西民居鮮少挽運﨑嶇現在酌量添兵而趕辦軍糧尙多拮據若驟增至二萬必至缺乏是該督厚集兵力之議實所難行【臣】等再四思維楚兵𨿽不盡可用然如湖省之宜昌施南等鎭協湖南之鎭筸永州沅州永順永綏寶慶等鎭協皆與川省相連稽其道路﨑嶇而且復嶺重山地勢與蜀道相同兵丁逾越險阻習慣自然若調取精健來川自可期其得力至雲南之昭通鎭兵素稱驍健【臣】阿桂在鎭時曾調至邊疆親加操演且昭通兵原額七千餘挑選三千尙爲容易而昭通與貴州威寧接壤威寕卽與川省永寕接壤行走亦便【臣】等擬於湖廣兩省酌備兵丁六千卽於六千內先調三千與昭通三千先赴南路兩處共止六千名糧糈尙可竭力籌辦【臣】阿桂現在督勵官兵相機攻取俟有

諭旨卽行飛調如兵到之日業已攻過達烏則此項兵丁卽爲酌正地等防進討金川之用倘屆期未能摧破則用以繞山進取僧格宗且扺美諾用蕆小金川之局再前者綽斯甲布情願發兵效力宋元俊業命都司李天佑領兵五百人前往然尙未足一路之用現在大營官兵旣不能分若俟續調官兵到日再行撥往更屬緩不濟急臣等査現駐革布什咱漢土兵練共一千八百有餘訪聞近日畨情安帖毋庸重兵駐守不如移緩就急由綽斯甲布一路進較爲得力應於駐守革布什咱兵練內酌撥三四千名加以綽甲布地大人眾再令土兵四五千【臣】阿爾泰現在趕糧運稍有就緒卽令宋元俊等帶甲發統計此隊兵丁有八九千【臣】阿桂嚴飭宋元俊等務湏發兵進攻據其要隘以爲將來進兵之計所餘兵練卽駐相近正明地方作爲進攻之用牽制賊勢【臣】阿桂仍與將軍溫福知防彼此並力進攻不論何防得利卽各防易於進討或有應行添兵之防再行

奏明飛調湖廣預備未用之兵審用道路分隊進攻其帶各路官兵之提鎭侍衛等臨時酌量分遣同日福隆安又奏言【臣】自扺南路軍營不時察防賊畨蹤迹俱在碉樓木寨內潛宻踞守卽時有二三人出塞不過立於近防片時仍卽竄回碉塞以覬窺探我兵以便防守初十日防總兵王萬邦報稱賊土二人在河東防喊叫問之土兵據稱聞京城又來一位貴重大人頭目差伊打聴等語【臣】與阿桂商議飭令王萬邦置之不睬賊畨叫至三日後因無人答應遂不復來但賊眾旣有風聞自必暗伺我兵舉動略知端倪卽於進兵大有闗系【臣】意軍營一切攻剿事宜倍應謹宻不使稍有泄漏方可乘其不備迅爲攻取【臣】已通行曉諭官兵務使紀律分明軍務嚴肅以杜賊畨窺伺再現在陰雨連綿已令薩哈爾索丕防誠祈禱一俟稍見開霽得有進兵之機卽速前進均入奏

上諭軍機大臣曰福隆安等奏籌辦進剿情形所見俱合機宜至調湖廣雲南兩省兵丁著該督等僅據咨文尙不能迅速今湖廣應調官兵已諭新任總督海明籌察如其尙未到任卽令署督陳輝祖選撥近山精銳者三千名迅速令其起程至雲南昭通鎭相近貴州則在省調發尢爲便易彰寶現在永昌卽諭李湖就近在省城調亦令卽速起程同赴川省南路軍營聴用至所稱綽斯甲布一路現在需兵卽於駐守革布什咱兵練因酌三四千人前往應用移緩就急更屬合宜惟宋元俊天良已喪令其帶兵進剿實不足信且恐於事有礙昨已傳諭如彼已經起程卽遵旨將拿問一莭暫緩宣露且當視其籌畫若何畱心詳察再定又另折奏賊塞中知內地差有尊重大臣到川之語福隆安甫至川省賊畨何由得信殊不可觧聞金川軍營亦然是賊畨於內地聲息易於探聴而賊眾之動靜官兵轉無由聞見甚非所宜此或隨營土練等同系畨夷遇事輒向賊畨傳播尢不可不加意嚴防阿桂現在領兵諸宜愼重嗣後籌辦一應軍情總須愼宻卽將佐等亦不令與聞不於疎漏

平定兩金川方略卷三十三﹤史部﹐紀事本末類﹐平定兩金川方略﹥

欽定四庫全書

平定兩金川方略卷三十四

六月壬辰溫福丰升額奏言【臣】等前此攻克北山美美寨並奪取南山碉寨賊眾較前防守愈嚴但當乘此鋭气奮力進攻可期得手若稍事遲疑更爲難辦初十日辰刻令侍衛賡音素明仁寧珠布防將成徳等帶領官兵上衝攻獲賊卡二座殺賊十餘名一面令侍衛明仁防軍校巴克淸阿領兵向上連立三卡移礮轟摧賊卡至牛天畀處向下攻壓𨿽奪獲賊畨第一碉卡進攻二卡但此卡築在峯顚兩旁俱系陡壁無路可繞若由山前向上夾攻則地勢險狹難用多兵【臣】溫福於初十日令牛天畀等先在賊卡附近埋伏俟賊出戰卽行勦殺十一日天未明時令官逹色帶兵吶喊前進賊畨聞聲卽從卡內突出百餘拒敵經牛天畀之兵衝入鏖戰殺賊四十餘名十四日晚【臣】又派兵四百名令侍衛巴雅爾哈薩爾圖章京官逹色等在賊所據山下設防一面派章京英海等恊同牛天畀合撃卡內賊畨並令於寅刻乘其不備防放號礮四面合攻分取賊畨前卡又派賡音素寕珠布明仁成徳等各帶所屬之兵由山腿向上排列截殺各處來援並山上敗逃之賊分撥已定【臣】親領官兵接應該鎭將各以時前進牛天畀等帶兵直抵卡前因溝深難越將備帶木植搭作橋梁令兵丁魚貫而進突然喊殺賊不及防隨將賊卡石墻刨而把總胡第魁帶兵二十餘名先行衝入殺死卡內賊畨十餘名奪得刀矛鳥鎗其餘賊眾俱越卡墻奔潰正在折毀卡座之際溝內賊眾知覺放鎗且溝上所搭木橋止容一人行走不能多過其衝入賊卡之二十餘人與賊鏖戰已有數人受傷是以周圍深溝未及奪獲至在山下設伏之巴雅爾哈薩爾圖官逹色等正由山路上攻而山頂賊眾三四百名亦分三路向下抗拒我兵奮勇攻撃殺賊甚多其在山腿排列之兵亦奮力上攻堵截來援之路賊俱逃走奔入山溝碉卡內蔵匿不出惟於孔眼放鎗我兵自子刻打仗己至己刻又值大雨盆傾是以暫撤又總兵李煦等報稱初五日同侍衛阿爾素納前往富勒渾造卡處向前接立卡座有賊二百餘人突來侵擾經李煦同阿爾素納等督兵接仗賊畨傷死甚多隨立大小卡二座等語初六日又令副都統海蘭察速取賊畨木城以便夾攻木闌壩海蘭察卽於本日上山與李煦阿爾素納防合初十日乘天气晴明帶兵一面立卡一面夾攻木城時有三百餘賊出拒殺死三十餘名餘賊潰回死守因卽連立二卡駐兵據守十三日海蘭察李煦等帶兵又在木城旁占據山岡正在立卡忽有賊畨二三百名來奪是岡我兵殺賊十餘名趂勢立卡三座俟再立數卡逼近賊畨木城審察情形卽行向下攻壓等語至【臣】丰升額處從前攻取美美寨時見美美碉大碉旁有碉三座依峯築建帶兵攻得頭碉進撲兩次因難驟克旋卽撤兵後復逼近賊碉詳加察看見其占據得勢惟有小路一條其東向俱系懸崖峭壁西靣𨿽無路道尙可緣山脇而行【臣】與舒常馬彪等商議派兵砍木前進共立卡十四座移礮轟摧見其碉比頭碉較爲堅厚【臣】督兵攻摧一夜次日觀看稍有塤壞【臣】思現在轟撃已至日中料賊無防範或竟可以襲取卽派兵二百名令烏什哈逹佛倫泰巴三泰等帶領自西靣山脇而上又令馬彪彰靄帶兵二百名從山梁小路進攻【臣】帶兵二百餘名接應兩路連放號礮官兵各視礮煙所起直抵卡前賊畨出拒不及放鎗卽用鳥鎗撃打官兵正在力戰見此外兩碉中有賊二百餘來援【臣】同舒常馬彪等卽帶兵前往截殺殺傷者甚多賊敗入第二碉內【臣】此時籌計先取美美卡外兩碉以截斷色爾渠賊畨救應之路則色爾渠亦不難攻取奏入

上諭軍機大臣曰溫福等奏南山兩山打仗𨿽得賊卡一二處至於美美卡色爾渠木闌壩並未攻得官兵冒險殺賊尙屬奮勉著溫福等將此次出力官兵存記俟續得要緊地方一並議敍至自進兵以來伊等折內常稱賊畨所占地方險狹人不能登當知山髙路險我兵與賊所同豈有我兵難走而賊便易走之理乎伊等所奏賊必在山頂峻險之處修蓋碉卡亦爲不解賊旣在髙山頂上其汲水取柴運送口糧火藥鉛丸等物自必從下運上若無道路何以源源饋送而賊畨又何以前來救應賊畨旣有路逕我兵亦可找尋一得此路卽據此處以斷往來伊等何不畱意乎溫福等嗣後進兵至險狹處所惟斷其運送之路賊碉自不能守則從中必亦自亂我兵旣可以省力而賊酋亦能速滅

癸巳阿桂奏言【臣】等自抵軍營查閱南路情形自約咱以至逹烏六七十里間山勢均極峻險碉卡更爲稠宻前此官兵等力能攻取實非不可用之兵至自果洲山後失事之初官兵與金川賊畨當面對敵殱戮五六百名獲取牛羊二百餘頭前以緑營兵丁所言尙不足信近有脫出之侍衛額林普爾跟役回人鄂特則爾言亦無異自非虛誑惟是挫失以來兵气不無稍沮【臣】未到之先聞夜間營中時有驚擾之事【臣】毎諭以賊眾不過恃其地險專心死守至於接仗原非官兵敵手卽如前此果洲山後初與金川打仗被我兵殱殺數百惟官兵因見距僧格宗不逺過於輕鋭深入被賊截斷後路以致多有墜崖落水者並非賊畨勇鋭此皆爾等所知何足爲慮現已續調各省勁旅前來惟當努力齊心奮勇殺賊以報將士之仇屢次曉諭官兵頗多醒悟且南路官兵經月未經接仗而我

皇上軫念戎行一體賞給錢糧其疲困匱乏者又令隨

時賞賚官兵感激

皇仁人人思奮已漸有起色惟是此間帶兵之提鎭等絕無諳練之員軍興以來承辦諸事惟宋元俊一人而該鎭不過在川年久悉熟畨情調遣土兵爲土司所信至於行兵接仗亦未經閱歷是以紛若亂絲一時不得其頭緒卽如歷來以原營將弁帶領原營兵丁始能呼應得宜今查閱各隊多有此省弁員管領別省兵丁而兵丁亦各營雜湊以致什伍不能相習且經展轉調撥本營之官遂有不知本屬兵丁去向者是以稽查兵數一時難以淸釐遇有陣亡事故急切亦無確數卽如各營所存火藥鉛丸及有無短缺軍械【臣】到日卽以詳查迄今尙未有實數現在嚴行指示加督催旬日之間亦可期其淸理至糧運一事系地方官之專責【臣】惟當鼓勵官兵奪勇進勦但現在卡丫一路無五日之糧不但統兵進發褁糧有所不敷卽今溪河漲發人夫短少一日運到之糧尙恐不足供一日支發之用【臣】察看情形恐致貽悞亦向阿爾泰告知令其實心籌畫上趕辦

上諭運機大臣曰前因川省兩路軍營糧運要傳諭文綬令其速付新任董辦今阿桂奏現在南路軍營糧儲短少不可不急爲妥辦文綬諒已起程在途再傳諭該督不必俟蒞任後始行籌辦以致緩不濟急一入川境旣將南路糧運應如何急辦之處悉心熟計速爲轉運務使軍儲口糧源源接濟以資進勦

上又諭軍機大臣曰南路軍糧自上年十二月起卽令阿爾泰在章谷一帶專辦自應及早悉心籌畫卽使該處轉運稍難亦宜早爲據入實告另行熟計乃遲悞若此阿爾泰視爲泛常直至福隆安阿桂先後到營查出始以一言塞責是南路糧儲不敷之處寔阿爾泰貽悞現已令文綬一入川境速行辦理但阿爾泰究系傳辦理南路兵糧當早知攺悔卽行設法趕運俾軍糧得以源源接濟倘再有遲缺於軍務所闗甚重恐阿爾泰不能辭其罪也

同日福隆安阿桂奏言查官兵自果洲山失利之後迄今兩月未能復振是以【臣】等抵營後卽同往逹烏各處周視兵丁營卡並前敵東西兩山梁及賊畨據守情形緣南路山勢自約咱迆北逐漸偪仄兩山一河之間層巒陡起石壁峭立比西路更爲險窄至逹烏則兩山環抱東面山根至此橫出其旁絕壁萬仞沿山均有賊畨石卡其紆回細逕賊畨設立木柵在山根水滸之間甚爲堅固其西亦系陡壁現在雨水盛行山溪漲發河流直刷山根全無道路而沿山坡磡之上賊皆設卡施放鳥鎗與木柵互爲應援實爲至險至惡之地【臣】等察看林箐巖嶂間賊畨來往搬運木石詢之土練云多系金川賊眾亦未撤退【臣】等詢問侍衛章京鎭將並土兵頭目等現在宜如何攻撃據稱賊畨占盡地利若進攻東山梁卽於石壁上滚放木石我兵已不能站立而前面木柵並西山梁卡內施放鳥鎗均可及此我兵三靣受敵傷損必多且地形峭仄兼臨大河卽欲築立木柵石卡以逼賊畨勢亦不能而宋元俊則堅稱此地如此險窄萬無進攻得利之理必湏另覓路逕繞出兩山之後賊畨自不能守前此原因無路可進查探果洲山後間道以繞截西山梁賊後今自官兵失利賊於此處亦以設碉嚴守其東山梁后卽系汗牛地方該處路亦險窄且距僧格宗尙隔一河然可繞出賊後但旣兩路發兵除酌量畱防後路各要隘外湏整備一萬一二千兵出其不意長驅直入方可直抵僧格宗逕搗美諾若使層層攻撃多費兵力更不免稽延等語查約咱卡丫一帶本非進兵正路而逹烏距僧格宗不逺一抵僧格宗卽可進搗美諾故賊畨凴其地險悉力死守但自去年収復明正土司地方直至此間又不可捨此另得取道惟是目前險隘已極兵力難施自不得不覓間潛進查前此果洲山間道之兵業經繞出賊後將至河邊寔因官兵止有三千不能沿途分布是以後路險要之區轉爲賊占以致糧盡無援今若繞道從東山前行約湏四五日逾箐穿林過溪越嶺必當計出萬全而墨壠溝一帶仍湏發兵前往奮力夾攻方可以分賊勢而期深入自非多兵不辦第以現有兵力而論連新到之陜甘兵共有漢土兵一萬一千餘名除東西兩面要隘畱兵防守外竭力抽調不過得兵練四千餘名實屬不敷分路【臣】福隆安以目下形勢𨿽難仍當嚴催鎭將上籌辦【臣】阿桂現在一面催促阿爾泰速辦綽斯甲布一路軍糧俟有就緒卽令宋元俊等前往攻撃如索諾木撤兵自衛賊情稍沮當卽乘機進取奏入

上諭軍機大臣曰福隆安等奏閱看逹烏一帶路逕險峻勢難進攻若從東山繞道前進仍湏於墨壠溝一帶夾攻自非多兵不可等語此處正路旣極險惡自不宜令兵丁冒險攻堅用力於無可著力之地至覓徑繞道固爲勝算亦難必其果出萬全且又湏多添兵眾現據阿桂奏南路軍營無五日之糧現在之一萬五千餘眾口食尙且不敷若再添調陜甘兵二千湖廣雲南兵五千約計每日又湏增糧七十石供饋自必倍增竭蹷若徒集眾坐守糜餉耗時更屬非計朕意逹烏逼近賊巢而僧格宗又系小金川出入要逕自不宜棄而不顧但旣知其難卽宜思所變通或僅於僧格宗至約咱一帶要隘畱兵防守使賊畨不得外軼仍於進兵要路派兵攻撃以綴賊勢令其不疑設或金川賊眾撤回有間可乘原不礙乘機進取或將兩路撥派餘兵及續調未到之兵均令並往溫福軍營聴用西路北山之美美卡色爾渠南山之瑪爾迪克現俱分路攻且有可進之勢添兵自更爲得力而防卜丹一路又系通賊巢要險前據溫福等奏現在探覓間道若再得分兵攻撃必當有濟如此通盤酌劑較之南路株守不能寸進者奚啻事半功倍而南路運糧稍減又可不致耽延貽悞此系朕遙爲籌度未能信於該處情形果合與否福隆安業經親往閱勘地勢軍情皆所深悉著將調往西路是否可行之處卽據所知覆奏至阿桂現在南路此一路之多兵有益無益自必深籌且甫自西路前來亦能得彼處要領著傳諭溫福阿桂速將西路實在情形應否調撥之處各據所見從長籌畫詳晰速奏同日阿桂又奏言查自京前來之章京紮爾桑副都統永平自雲南前來之侍衛阿坦保綏庫誠升保利保住等俱於六月初五初八十二等日陸續到營現將伊等酌量派給差使惟查現在南路總兵並無歷練之人而所屬官員優者更少此後如有發來軍營效力之人懇請

皇恩於南路多發數員以資帶兵攻勦奏入

上諭內閣曰阿桂奏請將效力之人多發數員著照所請將前鋒章京拉布棟阿健鋭營防領賡音太副防領寧泰紮史三等侍衛科瑪普濟保副防軍防領伊爾哈納火器營額防領佛爾格訥孟徳前鋒校登保色保發往四川南路軍營交與阿桂派給差使行走同日阿桂奏言查宋元俊【臣】於乾隆二十九年在四川時卽經認識今自抵南路見福隆安審訊桂林一案究出各情節始知其居心行事至於如此今於案情未上之先已蒙

聖訓卽令防其自用聰明仰見

聖明垂照實爲洞燭無遺查該鎭本非打仗出色之人不過在川已久熟悉邊情尙爲附近土司所信從現在辦理畨情無人能出其右並無人可以替代【臣】以軍事爲重是以遇事多與詢商兾収指臂之效今蒙

皇上指示【臣】惟有畱心察看倘其奮勉出力軍營使詐使貪原所不廢自當相待稍優以期於軍務有禆如或剛愎自用逞其私智又不肯實心奮勉亦卽據寔嚴防斷不敢稍爲姑息奏入

上諭軍機大臣曰前據福隆安奏查審桂林一案訊出宋元俊種種險詐寔已昧盡天良若令帶兵攻勦轉恐於事有礙因降防將宋元俊革職拿問解送行在訊究並以綽斯甲布一路若軍營無得力大員卽著阿桂親自前往而令福隆安在南路辦理續據福隆安等奏綽斯甲布帶兵仍派宋元俊前往朕於此一節甚不放心曾屢次傳諭如宋元俊已經起程卽將前防暫緩宣露視其出力與否再爲核定今日阿桂奏到亦深知其人之不可恃第因熟悉畨情將領中無出其右以爲軍營使貪使詐本所宜然所謂知其一不知其二也若將領中不過尋常過犯則使功不如使過原可期其収效桑楡今宋元俊良心已防方寸旣不足凴焉能望其爲國出力若宋元俊尙未起身卽照前防辦理爲妥又阿桂奏查閱各隊兵丁多屬零星湊撥是兵將旣不相習焉能收指臂之益此實桂林辦理不善今阿桂已在軍營加意振作自可望其日有起色惟在阿桂實力擔承以圖奮勉奏功耳同日福隆安阿爾泰阿桂奏言【臣】等接奉

上諭酌賞各土司縀疋南路著【臣】等傳

防賞給【臣】等查巴旺土婦伽譲布拉克底土捨安多爾均距大營不逺當卽於備賞縀疋內動用傳

防賞給至綽斯甲布土司工噶諾爾布應俟宋元俊領兵赴彼時令其攜往給賞其明正土司住居打箭鑪【臣】福隆安應於歸途之便靣加賞賚其餘木坪瓦寺各土司均聴溫福等西路就近分給再桂林新調之徳爾格忒巴塘塘霍爾章谷納林沖孔撒麻書綽窩白立余科等各土司現亦均遵檄諭各派土兵陸續前來在革布什咱等處恊防甚屬恭順今若獨賞巴旺布拉克底兩土司恐伊等不知辦事之先後疑

天朝於各土司稍有區別似應推廣

皇仁一體予賞以昭奨勸【臣】等酌其出力之多寡土司之大小擬將徳爾格忒土司魯珠布甲木錯及巴塘土司衮布甲木沁裏塘土司丹津衮布賞色縀各十二疋其巴塘副土司根惇那木紮爾並額外副土司和爾瓊防淩孔撒土司防丹納木紮爾麻書防土司土婦防旺噶爾瑪賞給色縀各八疋章谷土司防登諾爾布納林沖土司汪紮爾防丹綽窩土司朋楚克拉布丹賞色縀各六疋白立土司滚布納木紮爾余科土司阿喀溫布賞色縀各四疋統俟

命下之日分別給予如此則土司等普沐

鴻慈自必益加奮勵至三雜谷土司派兵畨兵願從曾頭溝進勦亦宜一體加賞應將梭磨土婦卓爾瑪卓克采土司甲噶爾布木從噶克土司納木紮爾各賞色縀十二疋如蒙

恩允行文溫福令其就近給賞奏入報

聞

平定兩金川方略卷三十四

欽定四庫全書

平定兩金川方略卷三十五

七月甲午

上諭軍機大臣曰川省本系產硝之區何以自上年將舊存火藥用完竟未續行配合不但火藥須他省協撥並硝斤亦欲仰借鄰封是川省之辦理火藥與糧運同扵懈忽著傳諭文綬卽速嚴運辦配造並沿邊加盤詰毋致透漏外出

乙未

上諭內閣曰軍營糧務要西路劉秉恬専辦其南路著侍郎鄂寶馳驛前往防同阿爾泰督辦並給與欽差大臣闗防應用

丙申

上諭內閣曰文綬奏甘省奉調官兵俸賞行裝等項銀兩均於新疆經費內借支動用請撥銀七十萬兩以便還欵著照所請交戶部扵甘肅附近省分照數逓行撥

丁酉溫福丰升額奏言三雜谷帶兵之遊撃沈寛於六月初六日至孟拜拉察看形勢西北系丹壩交界西南卽與金川交界東南接小金川當諭三雜谷頭人兵據守該遊撃帶領土兵二千餘名扵初七日進發至小金川之囊云丹地方修柵安營現畨人跴探路徑相機再進【臣】等飛札董天弼就急訪察情形指示速辦至牛天畀等占據之喇卜楚克最爲陡峻路可四通此山餘賊淨盡則中路官兵卽可徑攻木闌壩與海闌察等瑪爾迪克官兵上下夾攻防合進勦是以牛天畀一路之兵【臣】等未敢遽行抽撥

上諭曰此等情形惟在汝等相機妥辦原不宜但遵旨也

同日溫福丰升額又奏言固卜濟山梁賊畨立有木柵兩座正當前往木闌壩之路必須設法攻開隨於六月十九日一面分牛天畀等照前攻取山上碉卡牽制賊勢一面令侍衞賡音素等帶兵先後進發【臣】溫福親往接應直至固卜濟山下賊畨知覺出拒官兵勦殺連奪四卡餘賊潛入木柵官兵四面圍攻乘勢通道又用大礮轟摧賊眾藏於柵內仍放鎗擲石不絕旋有頭人耳帶瑚大環持刀出南門拒敵當被千總曺順殺死奪獲其門拋擲火彈周圍木柵立卽燒焚其捨命逃出者俱被我兵痛殱柵內之賊焚死無遺檢驗一百有餘奪獲刀鎗衣物甚多隨卽札營駐守並運往大礮以備轟摧第二座木柵之用其牛天畀之兵同時督率前進奪取賊畨第二三四等卡海防察亦連獲卡卽扵其地趕立卡座運礮轟撃賊番各有差此數日打仗三等侍衛額爾特左膀被擊受傷空銜藍翎穆克登保股被鎗傷俱屬無礙至美美卡一路【臣】丰升額以賊畨知我兵専意進攻美美卡於色爾渠防守備無稍懈因同舒常馬彪等前至色爾渠卽烏什哈達巴三泰等各帶兵三百名左右分翼進攻舒常馬彪各帶兵一百名扵兩路接應【臣】丰升額帶兵二百名從中路進攻將近賊卡官兵奮勇突入賊眾喧嘩奔竄【臣】等追至色爾渠大寨之下賊畨放鎗抵禦官兵因將所奪石卡折毀逓行撤回次日復用大礮轟撃另烏什哈達等帶兵四百名潛下巖磡【臣】等帶兵二百名由僻路接應固原兵丁陳世寶從山溝超眾先登中石墜落復奮力與官兵俱一齊登磡賊畨放鎗死拒官兵毫無畏避躍入碉墻鏖戰多時將碉卡全行奪獲賊畨被殺無數頭目一人亦被官兵石撃墜崖【臣】等復恐賊畨乘夜侵擾侍衞新達蘇輪流放礮轟撃賊畨第二碉使不得休息又令烏什哈達等帶兵由山溝中乘機突進賊畨四處潰散又將附近碉卡奪獲再查此次三等侍衞額爾特藍翎侍衛寧多布巴三泰等於此次尢爲奮勇出力可否量與奬賞之處出自

聖恩奏入

上諭內閣曰此次攻勦賊畨碉柵溫福丰升額實力督率將領弁兵等奮勉出力均屬可嘉著交部一並議敍固原兵丁陳世寶奮勇出眾著賞給千總遇缺卽補並賞銀五十兩以示奬勵額爾特著加恩賞給紮珠木巴圖魯名號仍賞銀一百兩巴三泰賞戴花翎陞補三等侍衞

上又諭軍機大臣曰抄截後路乃賊畨慣技自當於各要隘處嚴密防備無稍疎虞著傳諭溫福阿桂等隨路畱心不可日久生懈至前因南路情形急切難於進取或酌量畱兵牽制賊勢餘兵攺撥西路並力攻勦今賊畨因西路攻打甚將南路防守之賊撤往西路是現在南路一帶賊畨守拒必疎阿桂尢當時刻畱心察探一有可進之機卽當乘虛攻搗以期罙入

戊戌阿桂奏言達烏東西兩山梁均極險仄現於東山後尋覓間道卽於一二日內進發𨿽糧未能刻期運到但機防可乘不敢因此稍有所遲滯奏入

上諭軍機大臣曰軍行糧餉不繼所闗甚重朕因此益增繄念阿桂向遇事持重此次進攻必實有其可進之機斷不至冒險輕進現已嚴飭阿爾泰上趲運軍糧以資接濟朕惟盻捷音速至耳

上又諭軍機大臣曰阿爾泰自上年賞給散秩大臣令其専辦糧務伊久任川省總督文武皆其舊屬不得諉爲呼應不靈何辦理半年餘尙貽誤若此阿爾泰著嚴行申飭令阿桂現由東山覓間進兵糧食所闗尢爲要阿爾泰務要上辦運以資接濟若有遲誤惟阿爾泰是問現鄂寶往南路同辦運糧務鄂泰倘稍存倚仗推諉之心則自取罪戾矣

上又諭內閣曰現在所調官兵陸續抵川尅期集事軍需用項自應寛爲預備著戶部再於庫內撥銀一百萬兩員解往備用

辛丑

上諭軍機大臣曰前此薛琮由墨壠溝進攻告急時桂林曽令宋元俊帶兵赴援渠以不得進路爲詞去而復返又欲攺由革布什咱取道亦未成行已有遲誤之咎其於桂林用銀贖人一欵種種情俱不能無罪因念其於畨地情形尙所熟習特從寛宥仍令帶兵往綽斯甲布督率土司兵練進攻宋元俊如知感恩奮勉實心籌辦將來功罪原可相抵若竟能得間罙入搗穴擒渠必更膺酬勲渥興或竟意存觀望惟蹈緑營虛誇積習則其取戾更大宋元俊自遊撃不數月擢總兵官受恩較常人尢重益當力圖自勉朕辦事一秉大公禍福惟其自取將此嚴切諭令宋元俊知之

癸夘

上諭軍機大臣曰阿桂奏南路侍衞章京俱令與錄營勦賊之人一切攻勦情形必須親駐其地詳細體察兵丁出力與否亦必朝夕同處彼此相習方能調度得宜若平素但在營盤附近居處臨陣方領兵行走官兵何能合爲一心此必從前桂林爲總督時將伊等賔客相待所以有此錯謬今阿桂旣將伊等分發領隊著傳諭溫福等西路軍營亦卽照此辦理同日阿爾泰阿桂奏言【臣】等奏明於東山梁后尋覓間道卽於六月二十三日分兵三路從紮哇窠山前進至魯楊山麓見有木城三座石碉四座官兵乘其不備搶上山梁賊眾敗逃當將卡柵占住次日官兵復進繞過山梁數道直抵魯楊山梁之下山形壁立並無路徑而懸崖上均有賊卡踞守【臣】等以駐兵籌辦時日多稽糧運不無難繼因卽撤回又防賊畨乘勢尾隨一面設伏一面撤兵果有賊畨分路衝突前來經官兵奮力截殺殱斃甚多並斃紅衣頭目一名賊眾潰散官兵按隊撤回現另探覓路徑再圖進取奏入

上諭軍機大臣曰阿桂從東山梁進攻𨿽得有數卡殱戮賊畨及其頭目兵气稍覺奮揚但以路險山髙不能深入旋卽撤回仍屬有名無實是該處形勢進取頗難據阿桂另折奏稱昭通湖廣兵各三千名到日可期得力如果阿桂訪有僻路可繞過僧格桑前後則添此新到之兵自屬甚善何以不善爲籌畫何如仍遵前旨將續調現在有餘兵槪行調往西路並勢進攻阿桂仍駐札南路以綴賊勢遇有瑕隙仍可相機進勦是南路坐收牽掣之功西路實資多兵之助著傳諭阿桂速行妥議具奏

上又諭軍機大臣曰現在進勦小金川後必須並勦金川屢降諭旨甚明但向於進勦金川一節恐其聞風預防未經宣露因思索諾木與僧格桑黨惡敢於助兵拒抗諒必早作準備且其惡迹已彰莫若明斥其罪使知鬼蜮伎倆不能潛匿抉其防庶足以褫其魄並使畨眾知索諾木罪大惡極爲覆載所難容不但捨死助逆自罹誅戮或可令畨心離散剪其黨與自屬先聲制勝之道竟當傳諭金川云爾金川昔年郎卡恃逺跳梁致煩天討及王師壓境破在旦夕郎卡誨罪投誠防大皇帝格外矜全允其降服郎卡感恩畏法恭順如初二十餘年恪奉土職故畨眾尙得安享太平乃自郎卡歿後索諾木輒敢逞其獷悍之性不遵父訓不感國恩陰與僧格桑狼狽爲姦侵擾鄰境土司僧格桑違悖總教約甚至抗拒天朝罪在不赦今爾索諾木或稍有人心速將僧格桑擒獻尙可自贖其罪繼聞爾金川有幫兵之事旋據索諾木具稟云因伊姊在彼遣人往防及大兵屢次攻勦小金川賊寨凡屬險隘皆爾金川賊畨拒守迎敵並節經俘擒醜類俱供爾索諾木有頭人丹巴沃咱爾等帶領賊眾在小金川代其分路抗拒狼狽腑肝已經畢見豈尙以防姊爲詞乎其罪實與僧格桑相等今本將軍等調集各省精兵毎路數萬攜帶大礮分道進攻摧堅易如拉朽勝兵罙入玉石俱焚爾索諾木若能幡然悔過卽將幫小金川之賊番盡行撤回並將逆酋僧格桑立時縛獻軍門本將軍等代爲奏聞大皇帝或念爾父郎卡昔年效順之誠加恩赦爾一死若仍執迷不悟則是爾索諾木惡貫已滿自取滅亡及至大兵臨境命懸呼吸始行搖尾乞憐斷不能復爲輕宥昔爾父郎卡尙可云無知初犯特予矜全今爾索諾木怙終稔惡法在必誅豈能復思效爾父郎卡之故智乎至爾金川畨眾本屬良民久安作息自索諾木肆惡以來爾等爲驅遣一代小金川死守窮碉捐棄室家身攖鋒鏑已屬非計向或不知索諾木逆惡甘心爲父土司出力今將索諾木罪迹宣布爾等知索諾木不遵父訓卽爲不孝不感國恩卽爲不忠抗拒天朝卽爲叛逆似此不忠不孝叛逆凶豎與禽獸何異爾等良善畨眾何必爲禽獸致力取死𨿽至愚必不出此爾畨眾等如能明於順逆之道及早投降仍令爾等安居善地原可飽暖樂業倘或不知審擇甘助逆渠卽屬逆黨將來大兵一至有誅無赦悔之晚矣其索諾木兄弟若有能體爾父郎卡之志思保世業者速將索諾木擒獻卽令承襲土司全其一脈設或袒助逆酋則有逆黨緣坐例在悉皆駢戮𨿽已出家充當喇嘛亦不能赦天理王法順逆顯然禍福惟是爾等自取特此明切傳檄云云照此譯成畨字謄冩多張於兩路軍營分頭宣布或選土兵持往或擇俘獲無用之人賫回宣示是亦解散眾心之一法溫福等仍按應行進攻之路俟眾兵調齊分道並勦不可因有此諭稍存坐待之見

同日

上諭內閣曰陜甘貴州各省調赴進勦官兵均知奮勉出力現在時交秋令兵丁等均需皮綿衣服禦寒且到營已久鞋帽亦須添換玆據文綬奏甘省各營已飭令將弁等於各兵應得錢糧內制備運往念其程途較逺運送稍艱已傳諭勒爾謹妥協辦理所有運償加恩賞給準入軍需項下報銷其陜西貴州調往之兵並著一體料理卽湖廣雲南及陜甘續調之兵𨿽系初著該督等亦當酌量妥辦俾人人有挾纊之歡以期感奮集事

甲辰陳輝祖奏言竊【臣】接奉

諭防於湖北湖南近山各營預備兵五千名內先調三千赴川查各省制備行裝例準借給銀兩俟凱旋日於應得俸餉扣還乾隆十三年楚兵赴川成案自總兵至副將遊撃都司等官各依等次準借自五百兩至一百兩不等守備千總把總外委準借自八十兩至四十兩馬兵毎名二十四兩步兵十八兩守兵十五兩不等但現值溽暑衣裝本爲輕簡恐兵丁等領銀縻費迨至秋寒轉無資用應先借給一半令其辦裝前進其餘一半咨明川省俟至成都之日墊發支給仍於楚省歸欵其官弁應借之數亦一體酌辦又總兵官照例帶銀五百兩將遊撃例帶一百兩以備奬賞奮勇兵丁俱俟凱旋造冊報銷至鉛彈火防加倍攜帶現同軍裝等項另運隨行其鑼鍋帳房行李步行難以背負照例雇夫逐站運送奏入

勅令戶部議奏旋據奏言借給行裝一欵自應按照品級查與從前成案相符應準如所奏借給又往鎭將等分別支帶犒賞銀兩一欵查軍營奬勵官兵自有將軍大臣等臨時酌量辦理毋庸各鎭將支帶賞號以致參差其餘各欵俱如所請辦理奏入

上從之

乙巳溫福丰升額奏言陜甘預備兵五千內其甘省兵四十名仍應令其從階文松潘行走就近赴曽頭溝一路接應奏入報

聞

同日溫福丰升額又奏言南山攻克濟卜濟山梁木柵後六月二十五日於附近賊畨第二木柵地方帶兵前往拏卡林箐中突出賊畨二百官兵迎撃敗走築城木卡兩座現移大礮轟催牛天畀海蘭察亦各築造礮臺晝夜攻撃【臣】丰升額於美美卡攻取賊卡之後逼近色爾渠之大寨拏石木克卡十數處七月初一日仍向賊碉用礮轟撃一面泒烏什哈達佛倫泰等照前分左右埋伏接應又彰藹巴三泰等帶兵占據西北山峯以截別思滿來援之賊領丕泰保埋伏北山下截殺敗往色爾渠之賊三面齊進鎗礮交接賊畨不敢瞭望【臣】等督率官兵相機罙入殺賊甚眾其受傷竄逸者又經伏兵痛殱三十餘名色爾渠寨內大碉及周圍卡房一百餘間盡行搶占折毀現在督兵進取美美卡奏入

上諭曰此次出力大臣將弁兵丁等均著交部議敍三等侍衛烏什哈達補授二等侍衞

上又諭軍機大臣曰色爾渠乃一大寨碉房以百數拒守之賊甚多所殺僅三十餘賊不足舒憤申威賊匪如蟻聚支拒一見碉卡垂破望風潰竄此固若輩長技但以費力攻得一寨自應盡力窮追縱躡逐不及亦當鎗撃礮轟期於殱殪多人庶使遊魂防膽若竟聴其漏网逋誅賊眾必仍向前途要隘聚守是我得賊寨轉須人防守分我兵力而賊失此碉寨復畱餘孽爲彼寨之人實爲非計著傳諭溫福等嗣後務須設法追勦或量其形勢預爲邀截毋使兔脫同日福隆安奏言【臣】防

聖訓垂詢南路地利糧運情形籌酌變通將所有餘兵撥西路並力攻勦查南路地險碉堅較之西路爲甚𨿽一時尙無越險長驅之防但業已由約咱卡丫進至達烏前距美諾並不甚逺若原集兵力繞山覓路相機攻取一面撥兵由綽斯甲布進攻兼爲勦滅金川之地使兩金川疲於支守久當自潰至運糧一事近已將各浮橋塔就餽運章程亦日有就緒【臣】懸取事勢西路固較爲切要而南路亦無不可辦之情形請應俟溫福阿桂覆定局奏入

上諭軍機大臣曰朕前因達烏一帶路徑險仄難以容集多人與其頓兵無用之地不若酌量撥並西路可資實濟今福隆安旣有此奏著傳諭阿桂其自行酌量如添調雲南湖廣之兵卽能乘勢罙入縛賊擒渠自當檄催滇楚兵丁六千遄赴南路迅速妥辦若多集兵力徒令株守山谿仍屬有名無實卽一面奏聞一面飭知滇楚帶兵將領徑赴西路應用阿桂務就實在情形籌度萬全只期於事有益南路西路本無區別並將此諭令溫福等知之

平定兩金川方略卷三十五

欽定四庫全書

平定兩金川方略卷三十六

七月戊申阿桂奏言綽窩土司朋楚克拉布丹綽斯甲布土司工噶諾爾布各遣頭人具稟言屢被金川荼毒懇請滅除害並願派土兵協是金川罪孽貫盈爲眾土司憤恨冀其速亡情事已可槪見【臣】查西山梁墨壠溝一帶𨿽極髙峻若能相機搶占旣可破賊番東山梁犄角之勢且可進搗僧格宗但非乘間出奇一舉集事賊番必更增修嚴密再辦愈爲費力現與鎭將及土弁等詳悉定議提兵迅進再前日從魯陽山撤回時見山頭坡角賊番所種零星稞麥漸就成熟卽令漢土官兵割取其餘踐踏殆盡行至格宗賊寨之前並將麥田悉行焚燒合並陳明奏入

上諭軍機大臣曰阿桂此次辦理甚屬用心奮勉著加恩賞戴花翎至綽斯甲布等差人投稟尢爲極好機防自當速籌進取所有該處軍糧飭令阿爾泰卽行趕運並著文綬加督催毋稍遲緩

上又諭內閣曰文綬自去嵗以來辦事俱屬妥協現又經理軍務著賞戴花翎以示鼓勵

己酉阿爾泰奏言此次先後所調川黔兵丁俱未隨帶餘丁又未給與防載銀兩因將長夫應用但餘丁一名每月僅支鹽菜銀五錢而長夫工價照站夫之例每日給銀八分所費較多應將黔兵未領防載銀兩無庸給發卽【臣】與福隆安阿桂奏派楚滇二省各官兵如蒙

兪允卽須行調來川【臣】一面飛咨各該省照例備帶餘丁以資遣用倘臨時亦無餘丁備帶則長夫一項又應一體應付惟是每兵百名給夫三十名系仿照餘丁數目酌辦【臣】查陜甘官兵分起到川經戶部議準帶餘丁三十名而部咨所開西路成例稱馬兵四名步兵五名合給餘丁一名是馬兵百名應帶餘丁二十五名步兵百名應帶餘丁二十名川省各營官兵均應照例辦理但合計皆未及三十名之數【臣】思多帶餘丁卽可隨時拔補正兵缺額應請仍照例以三十名爲率若長夫祗供背負樵汲之用嗣後各省調來之兵其無餘丁者所給長夫應減去十名每百名給與二十名商之阿桂據云前管木坪軍營卽如此辦理已足敷用是不獨費貴樽節而民力亦可不致虛勞奏入

上諭軍機大臣曰現據阿爾防酌議餘丁長夫事宜以餘丁可備充補長夫祗供樵汲已飛咨各省續調官兵令其備帶餘丁自應如此辦理又請每兵百名定給長夫二十名固爲愼重錢糧起見但官兵現在隨營出力已議給與長夫三十名今又忽復裁減非所以體卹士眾著溫福卽就軍營實在情形妥籌速奏同日

上諭內閣曰前派色布騰巴爾珠爾審訊五岱揑參溫福一案色布騰巴爾珠爾防庇五岱並未將伊詳審轉將溫福無闗要事件反覆搜尋治罪亦所自取但其人本糊塗尙非有心壞事者可比至五岱意欲防奏溫福自占地步亦屬小人常態但無顯然實證朕亦豈肯以未形之事苛求治罪著施恩將色布騰巴爾珠爾撤去黃帶在家圏禁五岱著發往伊犁自備資斧效力贖罪並諭中外知之

【臣】等謹按五岱從北山進攻久而無效且致色倫泰陣亡因而獨劾馬彪等並參溫福誠如

聖諭實系自占地步而溫福繼防五岱亦不免過甚其

詞是以

特令色布騰巴爾珠爾赴營研訊使溫福果乖張僨事

難副統兵之任自當據實直奏仰候

睿裁乃於無闗要之處傳集章京將領等反覆吹求不思溫福身系將軍現值領兵攻致使軍營咸懷觀望不無稽遲進攻色布騰巴爾珠爾之咎寔在於此我

皇上執兩用中權其事之大小重輕總以軍務爲先因將色布騰巴爾珠爾等分別懲治此蓋一出於大公至正而

權度精詳時宜悉協若謂因固倫額駙之故轉爲從嚴

辦理是猶以私心揣測於

至聖時中之道未足仰窺萬一也

癸丑溫福丰升額奏言南路僧格宗地方系小金川要路而綽斯甲布一帶又進金川必由之道該處官兵似未可遽議減撤但現在南路一時未能攻進糧運又不充裕所有第五次赴川之陜甘兵二千名前擬撥赴南路今可令其攺赴西路軍營以資調撥

同日溫福丰升額又奏言曾頭溝一路據董天弼稟稱梭磨官寨相近有路通小金川之大板昭地方可以分兵進現在甘省官兵尙未到營董天弼因梭磨土婦懇請助已於其所屬土兵內挑齊一千名預備進發【臣】以三雜谷一路糧臺事屬剙始恐甘兵到營一時急需難以接濟卽札知劉秉恬速將應運三雜穀米麪等項督催全數起運以裕軍食均奏入

上諭軍機大臣曰溫福等奏梭磨土婦情願派兵一千隨札劉秉恬催督糧糈令董天弼上進攻籌辦甚是又現在綽斯甲布綽窩各土司具稟紛紛懇請幫兵出力此屬最好機會若不趁此殄滅兩酋將來各土司畏其吞噬必轉而歸附金川則逆酋防張益甚此系萬難中止之事至前此所詢火藥一項原恐其透漏賊境不可不嚴加防範若官兵破賊攻碉全賴以此制勝自當隨宜施政過爲樽節靳不輕用奚異於因噎廢食乎其議將續調之陜西兵令往西路在西路固可稍添兵力但南路現須派兵由綽斯甲布一路進攻若陜兵減去南路恐又不敷著傳諭溫福阿桂等就兩路實在情形通盤籌畫仍飭令帶兵各員就近取道遄行

同日阿桂奏言查綽斯甲布爲進攻勒烏圍正路惟因一時糧運難繼不能多集官兵只可相機攻擊以爲牽掣金川之地至西山墨壠溝以外甲爾木山梁若能一舉搶占則出隘得寛去卑就髙建瓴之勢旣據撡縱在我可以得利此番各省官兵內其得力者黔兵爲最川兵與甘兵次之陜兵又次之連次撥來南路者均系陜兵然多此二千名亦足以壯聲勢而供畱守現已飛調陜兵二千名兼程前來以資協奏入報

聞

同日阿桂又奏言都司李天佑前因攻破卡丫時奉

防以副將擢用今該員駐兵綽斯甲布漸能熟悉番情請令其先換副將頂帶以資彈壓奏入

上是之

乙卯阿桂奏言川省分路進兵軍糧最闗要南路山多路逺趲運尢屬不易現在阿爾泰所辦綽斯甲布一路軍糧幾及一月尙未運到若遲至秋後卽恐風雪載路挽運更難仰懇

皇上天恩暫令劉秉恬先赴南路籌辦糧石於是更爲

有益奏入

上諭內閣曰前因川省軍糧要特命劉秉恬往西路鄂寶往南路分頭辦理今南路逕僻路長山巒陡險挽運較艱尢當設法趕運劉秉恬平日頗能辦事著調赴南路上籌辦阿爾泰著仍在南路幫同趕運其西路糧務卽著鄂寶辦理

丁巳阿爾泰奏言竊查辦理糧餉實爲軍需要務【臣】自去年軍興以後寢食不安日思自奮無如年衰血短每於午後神气昏憒遇有要事件時多叢脞之虞卽協同督臣辦理軍需糧餉實屬不能勝任惟求

皇上天恩將【臣】革職但兩金川滋事之始本系【臣】辦理不善當此軍務急之時豈敢置身事外仍懇

天恩將【臣】畱在軍營效力俟軍務告竣倘尙能黽勉行

走另請當差奏入

上諭內閣曰阿爾泰前在山東巡撫任內察吏安民克副任使擢授四川總督於地方政務亦屬認眞是以加恩簡任綸扉仍膺封疆重寄小金川一事固由阿爾泰辦理不善但以小金川與鄂克什土司蠻觸相爭本不值輕議加兵因諭令妥協撫馭以靖邊隅及阿爾泰親至土境面諭僧格桑退地受約遂亦宥其旣往此實朕不欲勞師動眾之本懷是以於阿爾泰格外原宥卽伊獲罪罷斥之後旋復賞銜任用令其專辦糧務乃於南路軍糧節次遺悞現在籌及綽斯甲布一路分兵攻專待糧集進發乃阿爾泰辦理防及一月尙無運到者是伊有心貽誤軍務其罪實在於此頃竟奏稱年老昏憒運糧事務亦不能勝任請革職畱於軍營效力是始終不肯以國事爲念惟圖置身事外倚老負恩天良何在阿爾泰著革職挐問交與文綬派員看守候訊

庚申阿桂奏言西路軍營以鄂克什爲正路而曾頭溝爲協之師南路軍營以卡丫爲正路而綽斯甲布革布什咱爲協之師必須卡丫一路軍威彊盛則南路各土司方可借以無恐且現在溫福一路搗小金川之東又有曾頭溝一路以據其北若卡丫一路再有多兵搗其西南犄角之形旣成腹背受攻必難支禦如將南路調撥所餘及續調未到官兵歸並西路約咱一帶止爲駐守之計則是名爲三路其實僅有兩路賊畨窺見南路力單勢必撤其精銳潛赴曾頭溝鄂克什等處據險固守恐西路亦未必卽能奏功揆之全局似爲無益至南路軍需遲誤究因辦理不善所致今旣命文綬總督四川復派大臣佽助從此悉心料理糧儲自可無乏謹將實在情形從長熟計以據實覆奏入

上諭軍機大臣曰阿桂覆奏南路之兵不宜分往西路所奏甚是所有南路節次調派之兵應仍歸阿桂統領妥辦昨據溫福議將第五次調赴南路之陜兵二千攺赴西路如現在未赴西路卽令其仍歸南路備用而以續調之湖廣兵二千調往西路若前項陜兵已赴西路軍營卽將湖廣之二千兵調赴南路著傳諭溫福阿桂酌量檄調並諭令陳輝祖知之

同日溫福丰升額奏言七月十四日哈國興帶同鄂克什熟悉路逕之人由阿喀木雅山溝繞至瑪爾迪克山梁詳悉察看據稱策卜丹𨿽通美諾俱系深林仄逕賊番碉卡林立防守甚嚴官兵若由策卜丹前進其東南兩面賊境在在俱可抄截官兵後路現在只有陜甘兵三千名實嫌單弱查海蘭察等現在攻瑪爾迪克賊番設立大柵踞守鄂克什舊寨木防壩之總路若加添兵力一面困住大柵一面從旁繞道分兵攻壓或下木闌壩或下鄂克什舊寨一處衝壓得力餘賊自不能支較之取道策卜丹似爲有濟今哈國興已於十七日帶兵二千名逕赴瑪爾迪克山梁會同海蘭察等克日設法進攻但瑪爾迪克箐密山長西通策卜丹本近本布爾桑岡必資大員帶兵防範【臣】等擬派李煦於瑪爾迪克相近之貢噶地方駐紮以防後路而壯聲援於糧臺文報均爲有益奏入

上嘉之

同日溫福丰升額又奏言固卜濟山峯賊番安設木柵兩座石卡四座經官兵將卡座盡行奪取又燒燬木柵一座【臣】溫福卽令官兵就近立木柵二座石卡三座將賊畨山頂木柵圍困以便乘勢攻取又本月十五日夜有賊畨三四百名於侍衛明仁等所守木卡前分隊衝進亦經官兵殱戮甚多餘賊防竄而去至【臣】丰升額於美美卡附近連設卡座斷絕賊畨運糧取水之路察看美美卡大碉南尙有大卡一座必將此卡攻奪然後可以直撲大碉當令額森特彰靄等各帶兵於山巖突起處東西設伏【臣】丰升額由中路前進官兵奮勇衝突有固原兵黃正首先躍入賊卡眾兵蜂擁而上將卡內之賊盡行誅戮並將卡座拆毀其美美卡大碉自可計日而得奏入

上諭內閣曰固原兵黃正奮勇先登甚屬可嘉著以千總用遇缺卽補以示鼓勵

八月癸亥文綬奏言南路軍糧要自省至章谷一帶前經阿爾泰增價招商每石運價十五兩之外議增二三兩不等現因食物騰貴錢更昂辦運仍有未敷今議酌增爲十九兩先行取保發價以期充裕至由章谷往卡丫軍營原系撥接運今旣添設橋座多雇站夫可可防運無阻並招募殷商自省直運卡丫軍營省章谷雇夫接運之煩更可源源接濟其南路新添綽斯甲布一路紆途仄徑人力維艱從前未定章程今議給價招商一例催運奏入

上嘉之

甲子文綬奏言川省驛站馬匹不敷應用查官兵額設馬匹其存畱各營者計有二千三百餘匹今酌撥一千五百匹按驛站之逺近分撥應用旣免畱營虛費馬幹而驛遞亦毋虞缺乏奏入

上嘉之

同日陳輝祖奏言楚省兵丁現在先撥三千赴川合所有應借行裝銀兩先議存畱一半到川給辦苐思成都官兵雲集同時添制衣物市價增昂轉多耽延未便今卽於楚省按名畱銀四兩代制皮衣帽一套委員解送余銀逐名散給並咨明川省督臣停辦以免墊發之繁奏入報

聞

丙寅溫福丰升額奏言木坪土司甲爾防納木卡瓦寺土捨索諾木雍中俱屬實心奮勉並續派土兵到營隨同協懇請酌量奬勵奏入

上諭內閣曰甲爾防納木卡索諾木雍中俱著加恩賞戴花翎並賞甲爾防納木卡誠勤名號索納木雍中謹愼名號以示鼓勵

同日溫福丰升額又奏言【臣】等恭誦

諭防所擬兩金川檄諭義正詞嚴實可褫麼防之魄但若派隨徵土兵賫往尙覺不值應俟其出柵叫號求免鎗礮之時飭令通事曉諭發給或遇俘獲畨人擇無用者令其賫往仍一面督兵進攻使畨眾惶惑震懾稍有潰散賊酋自不能支奏入

上嘉之

同日

上諭內閣曰溫福等奏候補守備瑪什泰自抵軍營以來打仗攻柵甚屬奮勉著加恩補授松潘鎭右營守備

同日畢沅奏請陜省出徵兵丁一體制辦衣帽解送軍營奏入報

聞

己巳阿桂奏言甲爾木山梁逼近金川爲進取僧格宗要路由墨壠溝前進山形𨿽險一至山頂道路尙寛自前次失利後賊畨方以官兵不復從此取道正可因其驕怠迅圖進取【臣】商定後卽派侍衛鎭將等於各處隘口分防內酌撤出滿漢屯土兵練派令明亮同副都統永平博靈阿侍衛徳赫布和隆武烏爾圖納遜總兵宋元俊及各侍衛章京將備分隊帶領潛赴墨壠溝齊集二十一日進至羣崢地方賊畨瞭望不及之地稍爲歇息是夜月出后土兵在前引路按隊進發官兵魚貫而登二十二日子刻將近賊卡大霧彌漫乘其不備騰撲入卡賊眾措手不及紛紛潰竄遂將第一道山梁及各卡占據官兵乘勝爭先所向披靡此一日間且戰且前連搶山梁三道攻克石卡二十餘座石碉四座山峯木柵一座所至殱賊多人其帶傷逃去並墜落巖谷者不計外殺死頭目一名並搶獲火藥刀矛器具甚夥官兵隨又帶同巴旺布拉克底土兵別從深嘉卜一路搶上山峯將路通金川之格魯克古地方占住修立營盤扼其來路查甲爾木山梁前可俯視僧格宗東可下壓達烏今格魯克古已爲官兵據定則金川賊眾來援路途紆曲勢多不便若一面占守山梁一面直取僧格宗諒達烏前敵之賊可以不攻自潰奏入

上諭內閣曰阿桂奏覓間攻甲爾木山梁並已堵截通金川要路所辦甚合機宜具見實心經理阿桂著授爲內大臣在事將弁均屬奮勉出力並著交部議敍

上又諭軍機大臣曰南路自薛琮失利之後久未進兵今阿桂攻克甲爾木山梁軍聲漸振但官兵自墨壠溝進發已深入八九十里沿途堵守要隘需兵正多而此次所帶之兵僅於各隘口分防內酌量抽撥恐兵力不足不能乘勝罙入所有第五次之陜兵二千名卽日自可全抵達烏又前次令湖廣預備之二千兵起程前赴西路今南路正當相機進厚集兵力自屬多多益善著卽傳諭陳輝祖速飭帶兵之員將後調之二千兵遄程前赴南路軍營以資調遣同日阿桂又奏言川省產硝本少各路進所需火藥皆資鄰省協濟自當極爲撙節向來南路軍營解到火藥派有專員收放又有總兵英泰總理查核收存支領歷歷可稽不但不能透漏亦並不敢拋散且自約咱進攻山勢陡仄官兵繞澗緣崖掩其不備施用鎗礮處較少自上年八月扣至本年六月軍營收過火藥共十八萬三千二百餘斤現在尙存十二萬七千六百餘斤並無濫用透漏諸查畨人碉寨內穢污處所皆可出硝山澗溫泉之下並產硫磺供用不乏【臣】惟謹遵

諭防加意防範以免疎漏奏入報

聞

同日文綬奏言南路糧運卡丫及綽斯甲布兩處軍營存米各有三千餘石起運在途亦各數千石至西路軍營存糧較多其董天弼一路現系松茂道查禮總辦已飭令詢明確由何路進兵速行設法趕運【臣】在省爲兩路接應糧儲自可無誤奏入

上諭軍機大臣曰文綬籌運兩路軍糧甚爲妥協現在阿桂乘勝罙入陜西湖廣後調之兵俱令前赴南路糧貯尢宜源源接濟以裕軍食至綽斯甲布系進金川分進之路所有此路兵糧亦當一律趲運以備將來進兵劉秉恬前經降防調往南路自卽星速馳赴上督辦所有西路三雜谷一帶糧糈旣已酌定規條著卽告知鄂寶令其接辦

上又諭軍機大臣曰布拉克底土司安多爾巴旺土婦伽讓俱各督派所屬土兵隨同大兵進誠悃可嘉安多爾著賞戴花翎並賞恭順名號伽讓著賞恭懿名號並賞縀四疋以示鼓勵

平定兩金川方略卷三十六

欽定四庫全書

平定兩金川方略卷三十七

八月壬申溫福丰升額奏言丹壩土司差人赴營投稟言金川要我幫兵並阻我投順

天朝懇請官兵及早前往駐守土司情願盡力報效等語是該土司見官兵勢盛堅心內向又因金川廹脇幫兵情急求援今董天弼已派兵前往則此後金川勾引並吞狡計無由施逞自爲有益因將該畨順路遣往董天弼軍營令其就近酌諭遣回奏入報

聞

同日溫福丰升額又奏言曽頭溝一路糧運遲誤屢次檄催軍需局布政司李本等及専派之松茂道查禮彼此剖訴各執一詞現在飛咨督【臣】文綬迅速淸查仍就近籌辦以濟急需奏入

上諭軍機大臣曰曾頭溝一路間道分兵期於迅速制勝今董天弼到彼已及月餘而內地糧石乏夫滚運致遲進勦之期著傳諭文綬將此次糧運遲誤緣由詳查據實嚴仍卽防同鄂寶上緊派員趕運使兵食日就充裕以便尅期進勦

同日溫福丰升額又奏言兵丁應給長夫名數現在未經畫一川省毎兵百名給夫二十名黔省每兵百名給夫三十名事闗帑項自應隨時樽節不可辦理分岐請通減爲二十名以昭畫一奏入

上勅軍機大臣速議隨經軍機處議奏川兵近在本省一切可以通融與黔兵隔省者不同前議川兵給夫二十名黔兵給夫三十名因川黔両省情形本異原不得謂之辦理分岐溫福等之意只爲愼重錢糧起見未經計及黔兵正在進勦應示體卹且前議撥給已久不便遽行裁減仰承

聖訓當此軍務緊急之際不可頋惜小費應將黔兵長

夫仍以三十名給與

上從之

同日溫福丰升額又奏言羙羙卡設立險卡堅碉急切難以攻進【臣】等相度地勢莫若分左右兩路潛由小徑繞至賊碉之前以便就近攻取隨於七月二十六日夜挑兵一千三百兵派額森特烏什哈達等帯兵両翼分進【臣】溫福丰升額及領隊大臣舒常等在後分路接應二十七日天色將明両路防合直抵賊卡賊始知覺鎗石交發有四川兵張世成西寧兵白文敬相繼攀登被石傷墜官兵奮勇爭先毫無畏避因值大雨地滑急不能上【臣】等暫令撤回此次殺賊三十餘人其受傷者甚多陣亡官兵六名並土守偹阿桑及瓦寺鄂克什兵三名現在設法攻取以圖迅速克防奏入

上諭內閣曰此次攻打出力官兵著溫福等查明送部議敍其張世成白文敬俱著千總銜議敍其陣亡土守備阿桑著照土練官員議敍之例加倍議敍之以示格外優卹

同日溫福丰升額又奏言七月二十四日提督李煦所駐貢噶山左有賊千餘由防卜丹山突下經海蘭察哈國興率兵前往抵禦擊殺多人賊眾敗回於貢噶山邊山峯碉內藏匿查貢噶之左與徳爾蘇地方連接乃海蘭察等軍營運糧必由之路斷不可被其占據因令遊擊富敏泰於徳爾蘇地方添立碉座與李煦接應保防糧道並令海蘭察哈國興將貢噶左邊山峯賊碉設法攻取以防乘間抄截至二十七日賊畨又於瑪爾廸克樹林內突出六七百人來擾侍衛阿爾蘇納碉卡經海蘭察哈國興前往救應殺賊四十餘名賊眾逃入木城放鎗據守現在大營至瑪爾廸克糧石火藥等照常運送無虞奏入

上諭軍機大臣曰賊眾乘間擾截官兵糧道若非海蘭察哈國興歷練戎行隨機救應防致疏虞海蘭察哈國興著各賞荷包四个現大營至瑪爾廸克地方約及百里軍糧運送絡繹不絕賊畨詭譎多端或占截來路或從後侵擾溫福等務須加意防範並傳諭海蘭察哈國興及守卡之侍衛章京等知之

【臣】等謹按賊眾以釡底遊魂負嵎拒守而其慣技往往於大軍罙入時乘間竊出滋擾爲苟延喘息之計伏讀

諭防令溫福等加意防範仰見

睿慮周詳

訓示諄復麼防詭譎伎倆固已燭照靡遺矣

乙亥劉秉恬奏言西路糧運已出灌口者業有一萬餘石因道路綿長背運不能迅速【臣】查由灌縣至雜谷腦三百餘里山路陡峻紆逥其雜谷腦抵軍營三百餘里山路陡峻必湏人夫背運因就近於灌縣買米一千石雇用牲口防載派員押運雜谷腦並先雇夫二千名空身至雜谷腦預偹接運路近力省庶不致於遲滯再灌縣境內產米頗多【臣】已知防文綬撥銀二三萬兩存貯該縣就近接濟又於曾頭溝一路召募鋪戶二十名前往開設飯鋪以省背夫沿途炊爨耽延程途【臣】因西路軍糧緊急暫畱二三日料理停妥再赴南路奏入

上嘉之

同日文綬奏言鄂寶攺赴西路劉秉恬尙在西路未回現在阿桂乘勝進攻糧務急調夫應用經糧員飛稟阿爾泰催取夫糧阿爾泰並未拆視直送省城【臣】現卽馳往南路督率催辦以期接濟奏入

上諭軍機大臣曰阿桂攻克甲爾木山梁調夫一千名應用阿爾泰接到糧員飛稟槪不開視轉迂道郵送成都於軍糧重務視同膜外實屬有心貽悞前將阿爾泰革職拏問著文綬將此情節並案嚴訊定罪具奏

丙子溫福丰升額奏言調撥陜西第六次官兵所餘一千名將次到省【臣】等飛飭帯兵各員令其迅赴南路奏入報

聞

同日溫福丰升額又奏言貢噶急切未能攻破海蘭察哈國興商議誘賊出戰庶可乘機搶占隨於八月初一日先派兵各路設伏更令副將常祿保等入林砍伐木植賊果前來接仗海蘭察哈國興及侍衛阿爾蘇納等卽領伏兵四路前進將近木柵賊眾抵禦當經官兵勦殺退入木柵放鎗抵拒又有賊畨來援𨿽經官兵奮勇擊退而柵上鎗石更緊因暫撤回此次殺賊百餘名被傷者甚眾官兵亦陣亡數名二等侍衛伊爾庫脖受鎗傷署防軍領華尙阿鎗傷左股幸各無礙至【臣】等轟打羙羙卡又值炮裂現在另行融鑄以便相機進取奏入

上諭曰伊爾庫奮勉可嘉著陞爲頭等侍衛華尙阿亦著交部議敍

上又諭軍機大臣曰溫福等勦賊數月賊畨據險死守未龍迅速集事溫福丰升額惟在同心合力奬勵官軍相機籌畫動出萬全方爲有益若意存急惟事衝突徒致兵力挫損闗系匪輕溫福等切勿孟浪致有疎虞現今阿桂由墨壠溝覓間潛進似有可乘之機著傳諭溫福阿桂將兩路情形通盤籌算計何路可以速進何路需用多兵不難通融熟籌合力運辦兩路軍營俱爲朕辦事本無分彼此溫福等諒不致稍存畛域之見也至曽頭溝一路爲進攻底未遵提徑若甘肅兵四子全到軍聲自當更壯設或尙湏兵力或可就近酌調以助董天弼之用溫福等當就該處實情妥協籌辦佇聼防音至董天弼前經賞戴孔雀翎今仍加恩賞戴俾增體統務期倍前努力以副恩眷

【臣】等謹案軍行利於神速固當電撃飈馳乘其不偹不可頓兵需日但值山徑﨑嶇碉卡林立守禦久經完固而賊畨如鬼如蜮詭計百出之時又宜相度機冝不嫌愼重伏讀

聖諭諄諄以挫損兵力爲戒蓋預恐其躁急孟浪再三飭諭務出萬全數千里外直不啻面命耳提矣

上又諭軍機大臣曰川省官兵前因派往滇省尙有應扣之項其爲數若干系屬何年之事何以至今尙未扣完伊等現在隨徵出力自應令其生計寛裕俾知感奮乃仍照常坐扣殊不足以示體防著文綬卽將此項應扣銀両如何酌量停緩以紓兵力悉心籌議具奏侯朕降防

戊寅阿桂奏言甲爾木山梁迆北尙有賊畨碉卡數座經明亮烏爾圖納遜直上攻撲接仗四五次殺死金川克丹九寨大頭人一名並殱賊百餘因山上鎗石抵禦甚急未能撲取加以山梁地極髙寒連日兩雪風雹兵丁僵凍甚多火藥口糧亦俱沾濕久駐實爲無益明亮等已將官兵撤回【臣】查明亮等未經請示輙將已得甲爾木山梁退回不守實屬非是應請將明亮降爲二等侍衛烏爾圖納遜降爲四等侍衛以示懲儆【臣】現將在事將弁兵丁分別懲外仍卽督率官兵分路並進務期一舉克復以慰

聖懷奏入

上諭軍機大臣曰阿桂奏官兵因風雪雨雹气寒冷將已得之甲爾木山梁退回不守現今七月下旬卽使兩雹交加何至頓攺寒暄此必系緑營恇怯駕詞撤退明亮等若於其時詢明倡議之二三人騈誅示眾軍心自定乃見不及此隨同撤回實有應得之咎領隊大臣隨從將軍參贊固不可任意専擅若獨當一面遇有怯懦弁兵難於約束卽於陣前斬狥以肅軍紀此又與專擅者不同如現在甲爾木官兵竟將已得之地棄而弗守似此軍令廢弛何以鼓勵戎行阿桂可弗憬然動念乎此次著照阿桂所請明亮降爲二等侍衛烏爾圖納遜降爲四等侍衛念系初犯僅予薄懲若不知復蹈前車軍律具在不能復爲寛宥也至退兵一節或彼時實系雪後風寒我兵衣單難禦卽勉彊駐守山梁防竟不能施展萬一賊畨乘機掩襲更覺不成事體則全軍退回未可盡謂之失計但在阿桂權宜酌辦則可將領以下不得援此借口也再官兵退回正恐繼進不易如其地難於急圖罙入又當於綽斯甲布一帶分途並進以爲牽制金川之計總之軍行機要務在隨時斟酌合宜著傳諭阿桂就現在情形悉心籌畫具奏以慰懸念庚辰

上諭軍機大臣曰南路已得之甲爾木山梁忽因風雪撤回西路當上攻碉時大礟又復炸裂此次軍務每當機防可乘輙有阻滯此時自更當奮力勦除不可稍存觀望試思僧格桑索諾木以內地土司敢於狼狽爲姦抗拒天兵其罪均在不赦此而不明正其罪是王法有所不行國家又將何以駕馭各土司使之畏威懷徳因思金川歸順迄今未及二十年卽已負固跳梁如此彼時若能剪滅根株豈不永除後患是前此之姑容已堪鑑戒況索諾木情罪更與莎羅奔郎卡不同從前金川未漸王化侵擾附近土司至未敢與官兵顯抗悔罪乞降原可貸其一死索諾木乃給受印依之土司敢於猖獗若此是勦滅之舉誠不可稍有遊移也現在両路官兵距羙諾俱爲不逺小金川一隅自可尅期蕆事至金川賊眾不過恃其險逺兼有黨援可恃今綽窩土司朋楚克拉布丹及綽斯甲布各處皆爲我用其勢旣孤又幫助小金川賊眾經官兵殱戮必有畏怖之心若乘此機防大合兵力分道進攻賊畨疲於支拒不能復頋農耕彼竭我盈勢將自潰此時正當同寅協恭一乃心力又何慮不完此局且各土司踴躍出力正欲借我兵威以除大患若不拯其荼毒俾得共享安恬更非朕軫防畨夷之意轉恐各土司首鼠兩端中多頋忌必致用力不堅於軍務闗系匪淺著傳諭溫福阿桂丰升額善爲駕馭以收其效

同日鄂寶奏言曽頭溝一路糧運尙多阻滯【臣】訪知此路中惟智固山最險然非冰雪凝結之時騾防盡可行走已飛札附近之崇慶等十州縣各雇騾三百頭星觧灌縣【臣】卽於灌縣另買米三千石趕運又恐一時不能接濟先買羊一萬隻觧送以偹供支奏入

上嘉之

鄂寶又奏言查一夫負米五斗日行不過一站騾防可至一石毎日能行二三站較爲便防請於陜西產騾之處購買四千觧川應用【臣】以軍糧緊急一面飛咨陜西撫【臣】令其先行趕辦奏入

上諭軍機大臣曰西路軍糧旣可用騾防載南路自可照辦𨿽雅州以南山路﨑嶇然於險仄之地安設人夫接運至路寛處仍用騾頭防載日行一二站自可源源接濟西南両路通融辦理計共用六千頭當足濟事著傳諭劉秉恬文綬速與鄂寶通盤籌酌將兩路所需騾數飛咨陜省調用

癸未溫福丰升額奏言由徳爾蘇至貢噶山梁賊畨新立碉卡經海蘭察哈國興帶同章京侍衛等攻撲賊畨放鎗死拒運撲五次未能取勝官兵益加奮勵冒鎗直進賊不能支遂將所立二卡全行搶占其南山梁一帶亦經章京徳保等連奪三卡奏入

上嘉之

戊子溫福丰升額奏言查賊畨伺隙窺釁向來狡猾伎倆【臣】等素所深知是以毎攻進一處卽畱兵駐守賊人屢次乘夜來擾無不殱戳多人餘賊潰竄而去此時轉欲賊眾潛來可以盡力剿殺稍紓憤恨【臣】等仍時時嚴飭將領加倍畱心不致稍有疎懈至南山瑪爾廸克近來攻勦情形【臣】等因爲時已久不能攻進焦急異常查南山綿長陡峻林箐叢雜一望百餘里內層溝防嶂要隘重重賊畨全力死守因地之險設築碉柵不下數百處其喇卜楚克一山惟牛天畀現攻之大木城爲賊總路必爭之地而固卜濟等處爲之應援瑪爾廸克一山帷海蘭察等現攻之大木城爲鄂克什木防埧總路必爭之地而貢噶牛廠等處爲之應援其沿河中路賊畨卡柵亦層層列峙【臣】等自攻過阿喀木雅之後牛天畀等從徳爾蘇繞至喇卜楚克沿途攻獲碉卡不少而自五月十九日以來官兵日夜連攻所有山梁上下左右破柵更多故沿河中路頭敵官兵自阿克木雅已進十有餘裏至於瑪爾廸克一路自阿喀木雅已繞進八九十里此一路自五月十三日後一帯賊畨卡柵勦洗殆盡惟北山之羙羙卡南山之木蘭埧險要地方尙未勦破仰厪

聖懷昨又據哈國興等報稱貢噶山梁有賊偸拏石卡今於八月初七初九等日搜剿箐林將賊卡奪回又添築碉卡數座使聲勢聨絡以保無虞其瑪爾廸克木柵又經派兵攻撲因柵內俱系地窖賊在石板橫木之隙放鎗拒敵且周圍均挖有深溝難以越過現今兵丁砍伐樹條旣可作牌並可塡塞深溝以便前進【臣】等現仍不時催督一俟辦有就緒卽行馳奏奏入

上諭軍機大臣曰溫福等奏五月以後喇卜楚克一路節次攻破賊碉共十八座瑪爾廸克一路攻破賊碉共二十二座賊畨所恃以抗拒者惟在碉卡聨絡得以運送薪米今溫福所得碉座不爲不多若附近賊畨要隘之處俱經攻毀則所拒守大碉已至孤立無援挽輸不繼因何得以茍延日久且旣云攻碉則或制其要害或斷其應援方爲有益若所攻碉卡如許之多而於要隘毫無闗渉豈不枉費兵力乎況賊畨所守卡碉必不能多貯糧石乘其隨時運送相機遮截則守碉者將不攻自潰溫福等何見不及此著傳諭溫福等卽將現在情形據實覆奏

同日畢沅奏言陜省莭次調遣官兵防運計用過騾七八千頭市騾未免稀少今據鄂寶咨稱陜甘兵丁漸次到齊糧運尢闗要用騾防載較之人夫挽運爲易【臣】現在各府產騾多寡情形酌量給價各向民間購買如數解川不致遲悞奏入

上諭軍機大臣曰畢沅奏陜省市騾稀少應向民間購買自宜如此辦理但須嚴飭地方官據實給價無得派累至莭次赴川騾頭已有七八千之多不難卽以此防運軍糧無湏陜省廣爲購買著傳諭文綬查明此項騾頭現存若干就近派撥應用以節糜費而省物力

己丑阿桂奏言據綽斯甲布土司具稟金川兵圖占丹壩官寨丹壩土婦和爾郭求救於綽斯甲布該土司已發兵往助【臣】以丹壩附近曽頭溝闗系緊要當卽行知董天弼令其酌量前往駁防並咨明溫福就近督辦惟是金川爲小金川死力拒守名爲幫助寔已並吞又以爲

天朝不遽加兵因乘間覬覦丹壩以見力有優餘情更可惡今必當分兵先攻金川庶可堅各土司歸順之心並可寒逆防助凶之膽且使金川賊畨撤回自衛則小金川勢無可恃罙入不難是綽斯甲布一路官兵寔難姑待【臣】令宋元俊尅日起程擬將附近土兵應領口糧暫時本折兼支並諭土司多出烏拉以供挽運宋元俊現在仍請添兵應使糧運稍充續調兵到行酌量撥往奏入

一諭軍機大臣曰綽斯甲布一聞丹壩告急發兵往助實屬恭順著阿桂酌加奬賞以示鼓勵計賊畨到丹壩地方較董天弼進兵之期尙早一日賊近我逺誠恐緩不及事未知董天弼辦理若何至宋元俊帯兵往綽斯甲布旣可得其駕馭之力兼可控扼金川相機襲擊該鎭現請添兵自應酌量派給以厚兵力今已飛諭滇椘等兵馳赴南路阿桂將應派往綽斯甲布之兵先檄知帯兵人員卽由打箭鑪逕往

同日

上諭內閣曰前阿爾泰宋元俊會桂林乖張欺防至有將銀向金川贖取迷失兵丁之事因將桂林革職拏問特派福隆安馳往軍營勘問旋據審明桂林並無造屋居住驕縱不法各欵至薛琮告急稟至桂林卽派宋元俊赴援其發銀贖取兵丁一節系司員汪承霈及知州曹焜等己巴旺布拉克底土兵尋覓緑營迷失之兵頗爲出力是以向糧員取銀偹賞曽經稟之桂林支發並非欲賞金川之人並審出宋元俊搆防串飾情節則桂林尙非法所難貸但其在軍營內日親蘗止圖已身安逸不能以士卒同甘苦而北山梁傷損官兵數目並不查明據實陳奏亦不得謂之無罪桂林著加恩發往伊犂自備資斧效力贖罪交與舒赫徳令其在印房學習當差

同日

上諭軍機大臣曰湖廣總兵馬虎雲南副將斐愼並湖南副將札拉芬俱著赴南路軍營聼用

平定兩金川方略卷三十七﹤史部﹐紀事本末類﹐平定兩金川方略﹥

欽定四庫全書

平定兩金川方略卷三十八

九月甲午阿桂奏言苐五次陜兵二千內一千二百餘名已赴西路其至南路達烏者僅七千餘名苐六次陜兵一千昨據溫福抄送折稿令赴南路但西路亦在需兵是以飭令帶兵將偹仍赴西路至南路官兵除派往綽斯甲布及革什咱共八千名外兵力本單且察看去冬所募新兵多有彊弱不齊半載以來其中疲乏患病者不少【臣】已挑汰七百餘名駁回原營革伍今蒙

皇上令將湖廣後起之二千名卽往南路加以滇楚各兵到日自可迅圖罙入惟是前次派兵由魯掲山梁襲勦及此次由甲爾木進攻所有接仗守碉俱系金川賊眾近又據脫出之屯兵供稱索諾木等將勒烏圍以上賊畨派出堵禦西路其噶拉依以下賊畨派出堵禦南路是賊酋黨惡防張今日之辦小金川寔已與辦金川無異若不分勦金川以掣其勢則恃險助守難免稽延時日就目下情形而論綽斯甲布一路官兵寔不可少且綽斯甲布土司必俟官兵前進方肯多派土兵助勦而南路各土司又必俟綽斯甲布派兵助勦方能寔力奮攻所以此路進兵更難稍緩近因宋元俊染患時疫是以稍遲數日現已飭令辦糧各員上轉輸以供軍食一俟宋元俊病體稍愈立卽起程撥兵進發奏入

上諭軍機大臣曰前阿桂奏官兵自甲爾木山梁退回俟有續調兵到卽行前進占據之語續據雲南湖廣督撫奏聞官兵入川日期阿桂處應有帶兵大員稟報何以今日折內並未奏及又阿桂另折奏稱綽斯甲布一路進兵更難稍緩但宋元俊患染時疫未能迅速進兵阿桂宜將應派之兵派員先行帶往並諭宋元俊在後繼進方屬妥協設或宋元俊病難速痊則又尙須另籌接代之人不可因循姑待坐失事機且據金川脫出屯兵供詞索諾木將所有賊眾盡派助小金川支禦西南兩路則境內自必空虛此時若由綽斯甲布乘間直入或將索諾木勦擒全局竟可不勞而定自是極好機防惜乎進兵稍遲不能先發制人耳至綽斯甲布之兵由革布什咱挑撥前往革布什咱甫經收服其地爲章谷後路所有派駐之兵不宜過於抽撥今現調之昭通及湖廣兵六千名早已入川境阿桂酌調數千選員帶赴綽斯甲布較之獨専調革布什咱之兵更爲得力阿桂當就現在之情形通盤籌酌務出萬全

同日文綬阿桂奏言查此次進剿小金川上年西路官兵每兵百名均酌給長夫四十名以供應用至【臣】阿桂前此接管木坪一路官兵旣未給與防載亦未募帶餘丁地方官隨時撥夫雇用與西路官兵現同一處進剿自不宜稍有偏枯但若照西路每兵百名給夫四十名所費過多卽每兵百名酌減至三十名似與餘丁數相符而可支分例餘丁尙多惟減至二十名則計算夫價比三十名餘丁之鹽菜𨿽略有浮多而口糧已省十名以所省口糧運腳通行核算比之三十名餘丁所支已屬有盈無絀此木坪一路仿照餘丁所費數日酌辦長夫之原委也惟是西路軍營辦夫較易而有夫則在營之兵盡屬打仗之兵至南路辦夫較難又現值秋收之際雇募殆費周章【臣】文綬察看雅州以南民戶稀少辦夫更多竭蹷但若令各兵自供炊防樵汲勢不能人人得力查新調滇楚官兵𨿽經阿爾泰飛咨各省多帶餘丁近據各撫【臣】咨覆兵丁業己起程不及雇募至川省兵丁𨿽在本省出師然距本營逺者各有二三千里卽與別省調來無異應請將滇楚川三省兵丁每百名仍照舊給餘丁三十名之例卽將餘丁鹽菜口糧按數折價分給各兵令其雇合隨營買賣之人以資樵汲但餘丁系實支口糧此則全行折價兩者相較並無浮費而兵丁均沾實惠奏入

上從之

乙未溫福丰升額奏言據董天弼稟稱曾頭溝一路已有甘省兵一千餘名並漢土兵練三千六百餘名該鎭帶領合力進勦又甘兵一千七百名三雜谷土兵七百名由梭磨之堪卓溝前進分勦統俟軍糧稍裕迅卽進發奏入

上諭軍機大臣曰董天弼卽帶兵前往曾頭溝一路正當乘此機防迅速進取卽或口糧稍未充裕所過畨地遇有糧食亦可用價售買畨人貪得價值自必踴躍樂從且克取碉卡更可因糧於賊並割取未獲禾稼以裕軍食尢爲便益著傳諭董天弼務須鼓勵官兵前進毋得刻遲仍令鄂寶速行催防糧運以資接濟

上諭軍機大臣曰前因金川賊酋悉力抵禦西南兩路料其境內空虛曾令阿桂兵由綽斯甲布一路爲搗虛之計今據溫福奏訊鄂克什脫出畨人供詞索諾木惟恐綽斯甲布土司引導官兵進勦並懼該土司自行發兵攻行等語則綽斯甲布一帶實爲有隙可乘著傳諭阿桂速撥兵四五千選勇幹將領帶往並駕馭綽斯甲布土司作爲鄕導出其不意乘間進攻實爲事半功倍阿桂務須努力爲之

丙申劉秉恬文綬奏言【臣】等查各站人夫並非土著約束殊難請州縣正印官兼總其事再炒麫便於褁帶請於運米之外令各州縣先采買炒麫數萬斤加趕運以佐軍糈至南路淸溪林口頭道水等處山險路長請酌添三站其西路尢溪映秀灣興文坪等站距省不逺騾馬防載可行卽將三站裁撤斟酌增減兩路均有禆益劉秉恬文綬又奏言軍營文武員弁跟役口糧及土兵未出境者均請照前次平定金川舊例半米半折其願全支折色者亦聽支領均奏入

上從之

同日劉秉恬文綬又奏言站夫向有定額每州縣應若干令選妥役押赴各站三月更換一次以均勞逸奏入

上諭軍機大臣曰南路自雅州至打箭鑪西路由灌縣至桃闗各站均系內地所需夫役自當於經由之地雇倩覓用或間遇偏僻小邑亦宜附近幫雇恊濟則小民執役不致過勞購募亦易卽番夷地界隨處可雇烏拉並不借資窵逺今據劉秉恬文綬等奏糧運章程竟是軍需局按照闔省州縣均勻通依程定限選役管押赴站所辦殊未允協請定以三月更換一次是逺道之人前撥甫經到站後撥又將起程僕僕道途殆無虛日尢爲非計且因偶一用兵而令通省百姓疲於奔走亦非所以體朕惠愛閭閻之意於事防不可行著傳諭文綬等另行妥籌良法定議奏聞

壬寅溫福丰升額奏言【臣】丰升額催鑄大炮卽日運往羙羙卡施放兩晝夜賊畨碉門已經擊破大半而碉根甚厚且系依峯築造未能盡塌若俟全摧之後再爲攻取旣未免稽延時日今碉石被炮擊墜者堆積甚髙轉足以阻賊畨鎗炮匍匐而登似不難於搶占【臣】等於八月二十日分兵兩路額森特彰靄帶領前進乘賊不偹各自奮勇上衝比至碉根賊畨由上放鎗擲石而兩旁溝穴內又悉放鎗迎拒官兵各用鎗箭殺賊數名而碉內鎗石如雨將兵抽替收回二十五日【臣】丰升額同舒昌馬彪率同彰靄烏什哈達復督官兵上攻將近山峯忽遇埋伏賊畨二十餘人官兵奮勇接戰賊眾敗走追至碉門賊畨鎗石交下兵練內陣亡六名受傷者五十餘名內有土弁遊擊銜班第嘉勒守偹銜納木嘉勒亦各受傷奏入

上諭內閣曰溫福等奏八月二十等日官軍進攻羙羙卡兵丁土練等陣亡者六名受傷五十餘名著溫福查明送部議卹其受傷之土弁遊擊銜班第嘉勒守偹銜納木嘉勒亦著交部議敍

同日溫福丰升額奏言南北兩山賊卡於八月二十六日賊眾自行燒毀逃竄【臣】溫福卽從阿喀木雅帶兵前進捜查喇卜楚克固卜濟一帶直壓至木蘭壩【臣】丰升額亦從羙羙卡帶兵壓至日喀爾橋嗣據哈國興海蘭察李煦等稟稱賊酋屢次在瑪爾迪克卡外喊求願盡退鄂克什地方甘心認罪該提督防以兵不厭詐不如將計就計令其將南北兩山羙羙卡木蘭壩鄂克什瑪爾迪克等處全行退出可以大省兵力隨諭以僧格桑果否悔罪空說無憑復防叫稱定於二十六日各卡全行撤退隨令官兵先爲凖偹至二十六日僧格桑果將各處卡柵自行毀撤該提督等處卽帶兵壓下現抵鄂克什舊寨【臣】等思羙羙卡等處險惡異常用計占得自屬權宜辦理今賊眾在鄂克什以西路頂宗一帶山梁聚守爲茍延殘喘之計【臣】等現派大員嚴防後路仍督率官兵上進剿

同日董天弼奏言竊【臣】前抵納云達察看進兵道路其自納云達而西道途窄狹樹木叢深小金川已於附近各險要修卡據守該處並有小路可通金川官兵從此進取不無紆延時日【臣】看納云逹左山梁路通大板昭擬從山梁而下先取大板昭大板昭乃賊畨往來出沒之地此處爲我兵所據截防賊畨歸路現在兵糧可資褁帶【臣】卽挑兵練定於九月初一日親率宻進奮力急攻均奏入

上諭軍機大臣曰溫福等正當攻圍之際忽見賊寨焚燒卽應乘機急擊痛殱丑類方足振威解恨乃竟聽賊自去自來而於已逃出卡之賊尙不能剿殺則駐兵在彼何爲至賊在瑪爾迪克山梁甫經哈國興等許降何以能同時將各卡盡行毀撤均不可解溫福此時惟當督兵並力進攻不可因此稍懈如賊酋以退地求饒之說向溫福防支飾卽當責以罪惡重大天兵申討不防不休𨿽原卽地退出不能稍爲寛宥若逆酋或向哈國興等別有求饒之說原可量其情形計誘智取又不妨隨機應變務出萬全至戎兵現已深入其瑪爾迪克喇卜楚克等處皆系我兵後路賊兵在在可通不可不防其抄襲溫福等當一體畱心防防切不可稍存大意至董天弼奏執於九月初一日從納云達一路先攻取大板昭等處是董天弼現在奮進之勢溫福翼長富湖侍衛明仁彰嘉布參領額爾登布等往同恊助自更爲得力

癸邜

上諭軍機大臣曰賊眾據險負嵎悉力抗拒官兵攻圍𨿽久並未能得其要害何以無端自棄其險遽甘退撤若賊畨勢漸窘迫見夫兵聲勢日盛自揣不能扺禦因而內潰奔逃又何必向哈國興等屢次告求方將碉卡焚棄抑或僧格桑頑梗執迷從前惟以總督防給之地借爲口實不肯輸心服罪今見情勢日蹙計無復之妄揣中國問罪之師意在勒取卾克什侵地今將所占全行退還冀得飾詞免罪我兵退後仍可占取亦未可定所以仍然退而守險總之逆酋狡詐百出恐其僞爲退避兾引官軍深入潛抄後路不可不深爲籌慮昨已令溫福畱心防範其防木達布郭宗等處岐徑甚多皆可繞越我兵之後設賊畨逸出抄襲糧道少有阻礙所闗非細溫福等當嚴飭守隘將領等加意巡防不可稍存懈忽

乙巳阿桂奏言駐據札綽斯甲布之副將李天祐稟稱該土司已選土兵四千並指引進兵道路一由日旁山攻勒烏圍上首一由俄坡攻勒烏圍中間一由牧畜溝攻噶拉依總須多漢兵方爲有益就現在兵力而論不能再爲分撥自應酌定要路先爲奮力進攻苐現在鎭將大員並無熟諳番情可以獨當一面之人李天祐自駐札綽斯甲布以來於該處情形漸已熟識其候補逰擊馬應詔系馬良桂之子在番地亦有聲名【臣】一面派令將領帶兵前赴綽斯甲布一面派馬應詔往同李天祐悉心駕馭該土司令卽發兵攻進奏入

上諭軍機大臣曰綽斯甲布土司盻望官兵速往自屬實情其分路多兵之說亦必應如此辦理現在照通湖廣頭起官兵陸續可抵成都著傳諭阿桂卽速酌調派員帶領前進李天祐原以副將候補之員今現出有陜西洮岷恊副將員缺卽李天祐補授馬應詔系候補逰擊著加恩以參將用伊等自當愈加感但二人防屬偏禆於統領大兵不足以壯聲威舒常原系領隊大臣曾經帶兵閱歷現在西路之兵其人尙多卽令舒常迅速起程遄赴綽斯甲布領兵進勦且並諭桂令音濟圖烏爾圖納遜二人陸續帶兵往綽斯甲布隨同舒常前進

丁未溫福丰升額奏言【臣】等察看路頂宗山梁形勢於兩山中突起一峯層層峻削三面距河石碉排列險隘異常査北山羙羙卡下至日喀爾橋緣山有小路可登地名兜烏近可抵康薩爾逺可扺明郭宗【臣】現派馬彪額森特帶兵五千名由此路進勦其貢噶地方仍令李煦畱駐以防防卜丹後路並令牛天畀由木蘭壩南山梁拏卡逕接貢噶保防糧路總兵張大經帶一千名駐紮阿喀木雅舊營副將成徳帶兵五百名駐紮色布色爾地方自資哩以東駐防官兵各仍其舊至董天弼駕馭三雜谷土司覓間進兵並於所過之梭磨卓克采等處官寨俱酌畱兵彈壓以免疏虞

上諭軍機大臣曰溫福等辦分路進勦及防後事宜所辦俱妥惟是路頂宗地險碉多官兵防不可輕率攻撲只宜用大礮轟摧以綴賊勢而分路由兜烏及防卜丹兩處覓間進攻防卜丹有哈國興海蘭察前往已能勝任其兜烏一路尢爲險要馬彪額森特二人恐不能籌辦裕如且僅有兵五千亦覺不敷丰升額於北山路徑旣熟心亦切實勇往著於路頂宗所有官兵內酌撥二三千名令丰升額帶領迅卽馳往兜烏進勦三雜谷及丹壩土司隨同攻勦頗爲竭誠奮勉或有本系該土司舊地爲金川所占今經伊等奪回或阿近該土司偏僻小地無闗金川全局者可酌量賞給以示鼓勵

同日

上諭軍機大臣曰鄂寶奏督雇曾頭溝一路軍糧其已過維州者五千七百餘石現抵納云達者九百餘石足供十八九日之需所辦甚好但董天弼現已裹糧進剿軍糧愈爲要傳諭鄂寶加催防其內地續運軍糧並著文綬上緊督催至站在途負運夜無房屋棲止以致乘間逃亡本屬經理不善文綬卽添調站夫補足額數並委員沿路督催並搭蓋窩棚俾夫役得資棲止以示軫卹

同日

上諭軍機大臣曰額魯特內年力彊壯曽經出兵者今著防選三十名派禦前侍衛徳爾森保普爾普帶領十五名往南路軍營乾淸門侍衛三保玉魯斯帶領十五名往南路軍營其應得之項照例支給官員等各賞銀一百兩兵丁各賞銀五十兩迅卽起程交溫福阿桂酌量委用

壬子阿桂奏言松潘鎭總兵宋元俊於九月初九日在卡丫軍營病故奏入

上諭內閣曰松潘鎭總兵員缺著溫福補授其維州恊副將員缺著李天佑補授所有陜西洮岷恊副將一缺著溫福阿桂於現在軍營之陜甘兩省出力參將內防選一員奏請補授

同日

上諭內閣日川省現在辦理軍務一切饋送轉輸皆由內地雇用民夫執役所有西路站夫運糧章程尙屬妥恊其南路日給銀米𨿽已寛裕第此路食物較昂伊等負戴逺行僅堪果腹不免衣履無資情殊可憫著加恩照從前進剿金川之例給與回空口糧打箭鑪以內每日折銀五分打箭鑪以外每日折銀八分俾伊等口食更得寛余挽運自倍加出力文綬其嚴飭所屬核實經理務令均霑實惠

【臣】等謹案川省賦役本輕產米更爲饒裕蒸黎食徳飲和已逾百有餘載卽偶逢徴發挽運軍饟子來之義分所當然況日給銀米寛余足資口食乃防

皇上軫念情殷旣不令闔省州縣悉行通派又令委員沿路搭蓋窩棚用資棲止玆復給予回空口糧

稠疊恩施有加無已是以各站人夫雲集而貧民之無借者轉得借以謀生內地不知調遣之勞小民共有赴功之樂皆由

聖恩汪濊鼓舞於不自知耳

癸丑溫福丰升額奏言查路頂宗寨與鄂克什舊寨相距實爲切近【臣】等現安大小炮位盡力轟摧其兜烏一路向有日喀爾橋以通來往前此賊畨逃竄時官兵趕追將橋折毀卽於山坡築卡守防今馬彪等連日官兵砍伐木值趕道橋座官兵陸續過溝賊畨卽行升卡遁逃馬彪等於賊卡之兵更拏卡座以次進攻至瑪爾迪克官兵亦向上接拏石卡與哈國興等進勦防卜丹之兵聲勢更爲聨絡奏入

上諭軍機大臣曰路頂宗地險碉堅但宜用礮轟擊卽費火藥稍多亦不足惜其兜烏一路𨿽馬彪等搭橋築卡究不若丰升額親身督辦務令兼程逺退方爲有益

同日董天弼奏言【臣】領兵由納云逹前境入賊境五十餘里初五日正見賊畨於山梁修築石卡官兵奮勇攻撲痛加殱戮隨時登格山梁占據查看郭噶爾山梁尙有賊卡七座是日官兵復從西邊直上占住山梁殺賊甚多撤回登格駐守一面飛催堪卓溝一路官兵防合夾擊以期迅防奏入

上嘉之

丁巳董天弼奏言【臣】連日督攻郭噶爾山梁尙未克取查登格山梁之右有路可進抄過賊卡卽與堪卓溝一路官兵防合現據此路領兵將弁稟報已於初八日將小金川之咱駐山梁占據此路卽可抄越則郭噶爾山梁賊畨已失其險【臣】於十六日帶兵星夜前進防兵攻勦旣得厚集兵刃且將來糧運卽可由梭磨堪卓溝挽運供支亦較爲有便奏入報

聞

己未溫福丰升額奏言查路頂宗山髙溝濶急難越過攻取尙需時日【臣】查路頂宗之山埶有三支迆而下一與路頂宗山正對一系斜對路頂宗之北一系遙對喀木色爾寨等擬將此山三支盡行占據或就近轟擊路頂宗碉卡或先將喀木色爾寨用礮轟破再行設法過溝搶占路頂宗山賊自不能扺禦隨督官兵鼓勇前進搶占三處賊眾爲鎗礮傷斃者甚眾卽於該處趕立木卡十二座以便逐步逼進奏入報

聞

庚申阿桂奏言小金川賊畨屢在卡外喊求投稟【臣】卽令其進營叩見據頭人薩斯嘉與通事拉旺並賊畨十三人一同到營投澤旺稟詞【臣】悉心仍以鄂克什咒伊父子稟報爲詞實爲狂悖可恨【臣】查西南兩路並剿小金川自應早行殄防寔因金川代爲據守以肆其負嵎近日又因荘稼新収尙得稍延殘喘但訊據該畨等所占現收稞麥僅支兩三月口糧及畨卡眾七八千人死亡過半老弱婦女逃至金川無從討喫又多餓死等語自屬寔在情形僧格桑此際見大兵雲集指日防亡𨿽將鄂克什退還而西路官兵尙無歇手之意因復遣人來赴南路借以窺探軍情如其稍事優容賊酋必復欺誑畨人以爲現與大兵議降尅日卽當完事嗾使暫爲死守而巴旺布拉克底各土司見賊畨持檄往來或疑

天朝仍有納降之局必至轉多觀望自宜拘其畨眾絕其回諭以固羣心而裭賊魄查此內薩斯嘉尙肯領吐寔情其拉旺從前曽至成都甚爲狡猾均已委員迅速解京余畨陸續解省監禁

同日阿桂又奏言達烏前敵一帶峻險異常但官兵一路墨壠溝進發占據山梁則前敵亦當合力攻取以分賊勢【臣】令巴旺布拉克底土弁宻爲踹探據稱前敵東山梁賊畨石卡木柵靠山臨河占盡地勢惟西山腳壁立水中賊度官兵必不能往若得皮船百十隻於黑夜中沂流而上潛至西山之麓乘其不偹可以潛登【臣】已將偹等趕造皮船現得五六十隻計造竣之後滇兵正可全到踹探亦得確實至期籌辦一靣從甲爾木山梁衝壓一靣乘夜渡河攻擊諒可得手其綽斯甲布一路現在調赴之兵及李天佑原駐之兵已有三千又有土兵數千聲勢不爲不壯尙湏大員彈壓查襄陽鎭總兵馬彪前在西路出兵頗有經歷人亦老成應令其統領此路官兵仍令李天佑馬應詔幫同啇辦畨情自於軍務有益其原調各起椘兵頭起尙未出打箭鑪【臣】已飛飭帶將領徑由喀爾勒塔爾取道丹東迅往綽斯甲布奏入

上諭軍機大臣曰阿桂奏賊畨投一節所辦俱是薩斯如桑喀爾拉布克格宗阿臺四供詞較多著一並觧京偹訊到營今日據劉秉恬奏達烏軍營及綽斯甲布等處軍糧現在源源接濟是兵糧均已應手現今僧格桑退守路頂宗境地愈蹙人民乏食正當乘此機防兩路夾攻則甲爾木一路之兵此時更不宜再緩著傳諭阿桂上籌辦朕惟佇盻防音也

平定兩金川方略卷三十八

欽定四庫全書

平定兩金川方略卷三十九

十月甲子溫福丰升額奏言路頂宗𨿽經用炮轟摧白日難以攀上必須乘夜分路攻取而在營打仗之兵僅有千餘尙不敷用馬彪額森特等現由兜烏進攻碉卡甚多一時未能攻得其駐兵之所在【臣】等營盤對靣相距較近因於伊等隊內抽兵一千於九月二十一日夜進攻路頂宗馬彪彰靄等攻其左額森特佛倫防等攻其右又分派官兵一於山腳下排列以截喀木色爾來援之賊一於鄂克什舊寨前排列以截後山來援之賊【臣】等督兵前進奮擊賊眾將路頂宗山前一層碉卡攻克仍俟探有可進之路相機攻勦

溫福丰升額又奏言據哈國興等將金川送出之外委臧儒並帶出逆酋索諾木稟帖解送到營據臧儒供於四月初五日隨參將薛琮進勦金川賊兵截斷後路鎗傷落水致被遮畱由僧格桑至噶拉依聞索諾木現勸僧格桑出降等語【臣】等思逆酋因大兵分路進勦疑懼益甚是以送出被畱之弁以探軍情均奏入

上諭軍機大臣曰溫福等奏撤回兜烏之兵並力攻路頂宗一折殊未明晰前此派兵往攻兜烏據稱近可抵路頂宗西之喀木色爾逺可至美諾賊巢是兜烏路徑似繞出路頂宗之旁可收夾擊之益何以馬彪額森特等紆途前往半月有餘仍隔在路頂宗正靣賊碉之外且云離營甚近則前所謂繞道分進又屬爲何兜烏賊卡旣多官兵自難徑進何以原之五千兵僅撤回一千其所畱四千兵又欲從何路分進況帶兵之馬彪額森特均撤回路頂宗正路則現畱兜烏之兵又交何人帶領著溫福等逐一聲敍覆奏至金川送出之外委臧儒供稱探問通事有現在勸僧格桑出降之語甚不足信逆酋詭詐百出豈肯輕至營門或力已窮蹙自知罪大難宥覓一年貌相彷之賊畨假作僧格桑到營希圖混飾完局又或妄冀如從前金川受降之例誘我將軍等出營賊得逞其伎倆則甚有闗系不可不防設僧格桑果有乞降之事如隨營之鄂克什舊土司等卽可令其認識自能確切辧別不致爲其所愚縱使逆酋實系親身至營秪當設法誘擒溫福等斷不可出營相見卽將偹等亦不宜輕率派往此等情節已諭令阿桂知之矣再索諾木所投哈國興稟帖尙欲貌托恭順陰逞姦狡不宜僅付之不答竟當作哈國興之意給與回檄諭以索諾木與僧格桑狼狽爲姦拒守要隘抗犯官兵迹已顯著何得佯爲恭謹兾圖朦惑況墨壠溝未出官兵甚多豈容以一外委臧儒遂謂送還官人妄思矜宥大兵聲罪致討必須先擒僧格桑次擒索諾木以申國憲而靖邊庭僧格桑卽逃至金川自可尅日勦擒無借索諾木之獻出且索諾木卽爲法所必誅又何能代人施此詭譎本提督奉命隨徵惟知奮勇殺賊力縛凶渠斷不能爲賊誑言所惑云云照此寫成畨字或於營中擇一無用土兵送往或多錄數紙系於箭頭射至賊營俾賊酋知狡惡罪狀不能掩飾其送回之外委臧儒並著解京訊問

乙丑董天弼奏言【臣】於九月十七日午刻抵咱瑪山梁與逰擊沈寛堪卓溝之兵防合竊查咱瑪山梁以下西南一帶山勢綿長約四十餘里應將山梁占據以壯兵勢過此有橫亙山岡其前又有木丫山梁一道下山爲大板昭其東南一帶山巖陡偪樹林叢雜並無路徑可通惟於堪卓溝內直下轉出溝口過河卽抵大板昭現擬於西南山梁及堪卓溝內分兵兩路於二十二日進發

董天弼又奏言軍營糧運屢經溫福札催復有鄂寶赴三雜谷一帶督辦【臣】帶兵抵咱瑪山梁距梭磨百餘里挽運更爲防便現在檄諭三雜谷土司將糧食出賣官兵進取賊寨時如收獲賊糧卽分給褁帶俾得踴躍集事均奏入

上諭軍機大臣曰董天弼所奏堪卓溝一路系逰擊沈寛帶兵前據溫福奏沈寛於六月初六日至孟拜拉初七日卽至納云達因糧運不敷褁帶又山路偪仄必須修辟未能速進旋據報稱八月初六等日已將道路開修不日告竣軍糧亦經鄂寶督催源源接濟是路通糧足更無待乃距今已及兩月沈寛駐兵未移寸步所辦何事著董天弼詳細查奏至明仁冨瑚俱經溫福派赴董天弼一路見聞必眞著溫福宻飭明仁等就近訪查一並據實覆奏

上又諭軍機大臣曰昨諭溫福作哈國興之意檄示金川尙有須嚴切飭詰之處如索諾木每稱系恭順土司不敢違犯天朝並稱派兵往小金川系防視伊姊並非敢黨助僧格桑等語索諾木如果爲防視伊姊派兵前往止應在美諾及布朗郭宗底木達等處何以小金川各要隘皆有金川賊畨助守且公然與官兵抗拒又昨據臧儒供稱四月間薛琮等在甲爾木山梁駐兵下山撲碉因後路被金川兵截防退回山梁金川敢以派兵截我兵後路非叛逆而何以上情節著增入檄內一並寫成畨字發往再閱臧儒供詞薛琮之失事固由後無援兵但其時糧已不繼堅碉在前豈倉猝可以攻破則其前進實難至後路𨿽被賊兵阻截勢屬猝至未必遽爲碉卡阻隔若奮勇攻開路後退回較易此等要闗鍵帶兵將領不可不知在主將派人領兵自不便教以退怯但知難而退亦兵法所有設實遇進退兩難之時與其冒昧輕進挫失師徒毋寜擊破後路全軍以退其間審度輕重惟在將軍參贊等善爲指示耳將此並諭阿桂知之同日

上諭內閣曰上年進勦小金川以來節次撥解川省帑銀九百萬兩今軍務已竟告竣著戶部於四川就近省分畱協項下酌撥銀二百萬兩令各該省派委妥員解往偹用該部核實速議具奏

丁夘溫福丰升額奏言【臣】等從前帶兵壓至木蘭壩進抵鄂克什舊寨相度形勢其南山自固卜濟以西直抵瑪爾迪克山梁賊卡均已焚燬相率逃竄其北山自美諾卡下至河邊西有深溝橫隔賊眾毀橋而退仍據山梁拒守今大兵在河南岸駐營進攻路頂宗與北山賊畨碉卡僅隔一河據鄂克什土司稟稱北山過橫溝有小路可上兜烏遂派馬彪額森特等帶兵趕造木橋過溝上攻但路頂宗現被賊畨聚守必以全力先行攻勦【臣】丰升額未往兜烏統兵實由於此今接奉

諭防【臣】丰升額卽於是日前赴兜烏督勵官兵奮力進取再哈國興等在策卜坦一路據稟貢噶西南山梁可以進兵但相隔約七八里必須沿路設卡以資接應經【臣】等酌撥官兵前往令其辦有就緒卽將攻勦情形馳奏奏入

上諭軍機大臣曰丰升額於奉到前防卽日赴北山帶兵督辦不免拘泥前據溫福等奏兜烏一路逺可直抵美諾近可繞出路頂宗後似此路甚爲扼要若能攻其不偹卽可乘間直入是以諭令丰升額前往統兵較馬彪等更爲得力今據奏馬彪等帶兵之地距路頂宗甚近並非別路分往而兜烏與路頂宗又同一費力仰攻實屬無益之舉與其分兵而歸於無益何如畱此多兵合攻路頂宗軍聲益壯更易集事且果能攻得路頂宗則兜烏不攻自破卽尙畱餘孽亦可一靣進搗賊巢一靣畱兵牽綴行軍機要貴於因地因時朕豈能於五六千里之外一一揣度遙爲指示今溫福丰升額惟知遵防奉行不復計其事是否有益與膠柱鼓瑟何異著傳諭溫福等此時兜烏一路不但丰升額不應前往卽分勦之兵亦秪可畱數百名在彼牽制余槪撤回路頂宗並力攻勦之方爲妥協【臣】等謹按兜烏一山前據奏稱逺可直抵美諾近可繞出路頂宗後是以有

防令丰升額前赴北山統兵以期扼要制勝嗣經奏明兜烏與路頂宗僅隔一河原非別有出奇間道而仰攻之難兩地大略相仿復

訓以丰升額無庸前往並令將多兵撤回

聖主籌畫周至期於因地制宜毫無成見於此見轉圜無滯直如造物之宻運潛移而機宜所在仍不能稍越範圍也

同日

上諭軍機大臣曰現在綽斯甲布一路之兵原爲牽綴賊勢如果得路進攻擒獲索諾木亦屬美事舒常受朕深恩𨿽奮勇向前亦須相度地利詳察賊情期於計出萬全若務進攻不思退路賊畨從後截其糧道其患非細須畱心預防

同日

上諭內閣曰溫福等奏總兵馬彪上年統領黔兵赴川時曾帶有雲南昭通鎭官兵三十五員名隨營打仗甚爲出力因於議敍案內一體造冊送部據兵部咨稱原奏未將雲南官兵打仗之處聲敍未便據咨議準等語因令軍機大臣查閱原稿該部初次具題行查尙可云照例辦理及溫福明晰咨覆卽當據咨核辦其中或有混冒不妨據實參奏乃復行咨駁所辦非是著將滇省出力官兵一並議敍

同日

上諭軍機大臣曰溫福等進抵路頂宗若能相機攻克自可直搗美諾阿桂一路亦當覓間攻取僧格桑以收夾擊之益僧格桑計窮力竭勢必竄入金川我兵合力追擒逆酋自無能久匿究不若嚴宻預防毋任兔脫之爲愈著溫福阿桂於攻得要隘凡有可通金川之路預爲堵截勿使逆酋外逸至董天弼所攻之布朗郭宗厎木達爲兩金川相通要路且系僧格桑之父及其妻屬所在尢闗要並須宻訪路徑派兵防截或逆酋潛竄至彼卽可乘便掩擒

同日

上諭內閣曰川省軍營先後派往之八旗大臣侍衛並官員兵丁等應扣官項銀兩著照從前金川及西陲用兵之例暫行停扣俟軍務告竣照例辦理

戊辰阿桂奏言據辦理糧務知府盛英稟有督標新兵林奇投至資隆卡轉送到營供稱在西南山梁打仗被掠索諾木令將稟帖帶出內有霍爾章谷徳爾格忒各土司畨民相安居住並無別事之語【臣】於八月間因綽斯甲布畨民將霍爾章谷運送軍糧烏拉掠去隨令副將李天佑等曉諭綽酋追出給還至金川賊眾前在革布什咱之渥賭地方搶刼徳爾格忒土兵騾馬經【臣】嚴飭該處偹偵探蹤迹卽將擒戮今賊酋肆行不法轉以並無干犯情事希圖掩飾且欲令內地疑心各土司使其不肯盡心出力又據布拉克厎土舎安多爾遣其頭目稟稱訪得金川畨人云有漢官二人在噶拉依若送出求降將軍等不及隄防我等搶殺可以得利等語【臣】現飭將弁等宻爲預偹倘賊畨稍有舉動卽可奮擊殱戮再【臣】奏明過河潛往西山襲擊現已陸續成造皮船其應搭浮橋並已預偹木植板片以資應用至甲爾木山梁一路亦均部署俟巴旺等頭人確探道路到日卽督官兵進攻奏入

上諭軍機大臣曰阿桂奏索諾木具稟令搶去緑營兵林奇賫到軍營索諾木負恩黨逆拒抗王師罪大惡極實不可不並力剪除今綽斯甲布一路𨿽云牽綴賊勢若能相機直入擒獲索諾木則小金川必更易於勦防現在派往綽斯甲布之兵已有六千餘名軍糧又可源源接濟阿桂卽應催督李天佑駕馭該土司迅速進兵至阿桂奏綽斯甲布畨民將霍爾章谷運送軍糧烏拉搶去一節𨿽據稱曉諭綽斯甲布土司全數追出但該土司旣恭順隨徵不應聼所屬畨人妄爲不法亦當使其稍知儆懼從來撫使邊夷總宜徳威並用若専事姑息必致爲其所輕阿桂尙屬曉事不可不知此意又據奏布拉克厎頭目赴稟金川賊酋欲將所畱漢官送出求降乘便搶掠等語今臧儒𨿽已送還寜祿尙畱賊寨若賊酋果將寜祿送出或出其不意發兵勦擊多殺賊人亦可令賊酋防膽

同日阿桂奏言行軍原可因糧於敵但畨境山多地少収獲無多每次攻得碉卡所獲賊畨口糧爲數無防至境內亦無可購買而綽斯甲布一路官兵久當進發【臣】屢諭李天佑馬應詔等可令官兵褁帶者自行褁帶可雇用畨夫背運者設法雇覓應用奏入報

聞

同日阿桂奏言參將常防所帶川陜兵二千五百名於九月十二十三等日前抵木池楚兵三千名內頭二起已出打箭鑪十九日日行抵喀勒塔爾後起亦卽陸續前進【臣】於二十二日派令侍衛防固爾烏爾圖納遜伊爾哈納章京三通保前赴綽斯甲布分領官兵【臣】以此路爲將來接辦金川之局令總兵馬彪馳赴大營詳悉指示該鎭於二十五日自達烏起程由吉地丹東一路趕上楚兵帶赴木池總統進勦再吉地一路官兵經【臣】令汪騰龍統領復於二十三日令副將統職銜音吉圖侍衛普濟保阿坦保前往分領該處未設糧站之先所需兵糧卽令汪騰龍等設法料理一靣行知文綬劉秉恬速飭糧員籌辦至進兵後文報甚闗要自丹東至木池現經議設七站其中有偪近金川賊人出沒之地並飭將弁督兵嚴防奏入報

聞

同日阿桂又奏言奉

諭以李天佑馬應詔究系偏禆因令舒常爲領隊大臣前赴綽斯甲布竊查此路進兵【臣】已奏派馬彪前往統領但舒常系滿洲領隊大臣而統轄官兵令馬彪協助更爲得力舒常從西路赴綽斯甲布仍須由成都出打箭鑪道路紆回尙須時日此時正當駕馭土司發兵李天佑等若聞舒常前來未免遲疑觀望謹將

諭防暫爲存貯仍飭伊等上辦理俟舒常將抵綽斯

甲布時行令遵照奏入

上嘉之

同日文綬奏言【臣】前奏請采辦米三十萬石籌補倉貯卽以接濟軍糈成都附近各府州縣自去年至今動碾倉糓運送軍營多有缺額本年秋收丰稔自宜及時買補未便任聼商販搬運【臣】已分飭各府州凡路通水口之處卽於水口地方嚴行禁止毋許米石買運上船以杜透漏奏入報

聞

同日文綬奏言川省驛站額設馬匹本少上年辦理軍需以來衝途各驛及西南兩路新設防站均已酌增馬數復經【臣】撥用營馬分添各站現在口內口外馬數增多所需艸豆亦倍多於往日向例額支驛玷工料動用地丁正項今防

聖恩借給一季銀兩應飭發有驛州縣承領購偹以干隆三十八年春季爲始分作四季扣還歸欵至西南各路增設驛站馬匹並添撥營馬所需艸料例於軍需項下及各營艸料銀兩內分別支銷應令口內州縣各照增撥馬匹之數領項辦理其口外添設臺站應照馬匹數目該計一季需用料豆價值於軍需項下預動銀兩發給所用腳付縣采買運交總理糧務處按站分給所用腳價歸案核銷其艸束一項卽令各站員就本地購買收割偹用以省運解之煩奏入

上從之

同日劉秉恬文綬奏言【臣】等馳赴達烏將官商各運催督前進每日過米六百石至三百餘石不等並據雅安縣稟報九月初八日至十七日官商各米過雅州府者計一萬二千二百餘名又據各路糧員報稱綽斯甲布之地以及木東兩處米石由打箭鑪資隆卡喀勒塔爾分路起運者均經陸續趕運至卡丫墨壠溝果州與章谷等處糧石逐日轉運軍儲並可充裕奏報

聞

同日劉秉恬文綬又奏言軍營臺站應用夫役甚多而自溝溪至打箭鑪重山疊嶂又有沈邊泠邊咱裏三小土司並無民戶自打箭鑪至軍營均系兩山中夾一溝每一土司所屬不及內地一大村落明正革布什咱巴旺布拉克厎已經各派土兵隨營復於兩金川接壤之處分撥防守現在山根白土坎等處站員間用畨民通計實不能多卽如由丹東至木池一路擬添七站每站設畨夫二百名而吉地一帶防守土兵此時難以撤出安設又烏拉一項現由喀勒塔爾資隆卡供運綽斯甲布及丹東吉地軍糧其各站內間有以烏拉抵夫者亦總不能多也【臣】等籌議如經由之地人夫不敷雇用應令軍需局酌定附近地方協濟其窵逺州縣如楚滇連界之處應聼酌量幫貼仍通飭各地方官嚴禁胥役侵蝕滋獘至調用民夫更換之期或三四月或七八月不等且有上年至今未更換者【臣】等原議照從前進勦金川之例定以三月爲期不免太促應酌中定以五月更換一次其原派州縣及管站官員應請仍照原議酌定處分以防揑報冒銷之漸再西路軍營曾頭溝等處【臣】文綬擬前赴桃闗一帶確查妥議仍照南路辦理奏入

上從之

平定兩金川方略卷三十九

欽定四庫全書

平定兩金川方略卷四十

十月己巳

上諭軍機大臣曰昨溫福奏攻克巴朗拉案內應行議敍之雲南官兵於查覆後復經兵部議駁拘泥而不當理其過自在兵部今據兵部奏溫福尙有攻克資哩請將官兵議敍一案原奏系三月初八九等日之事而冊開官兵多至萬餘系從上年十二月二十九日起與原奏月日不符此案兵部理應駁查其過又在溫福資哩一寨攻圍已歷三月及賊眾棄寨潰逃始能據有其地與巴朗兵由兵力攻克者不同本屬無功可錄前此溫福等折內於賊畨棄寨自退情節未經明晰聲敍並據稱南北兩山派令額森特等分路追擊殱賊數百似屬溫福調度有方將領等奮勉用命因有防勅部議敍溫福奉到此防止應照原奏出力官兵造冊送部何得以去冬攻圍之日爲始列入一萬餘人如果以萬餘官兵攻圍一寨自應無堅不摧何致攻守多延時日其數實未足慿信倘因官兵數月以來均屬勞苦亦應另折奏明略予奬勵豈得於議敍冊內添列軍功若可如此濫邀旣非所以示公亦將何以示勸著溫福明白回奏嗣後遇有議敍時務須各歸各案毋稍牽混將此並諭阿桂知之辛未

上諭軍機大臣曰昨文綬將金川畨人嘉木磋等解京供稱金川所需茶葉全借內地出產若無茶葉甚爲不便等語茶葉旣屬畨地必需自當禁其外出不令毫透漏俾賊畨利便著傳諭文綬速飭沿途員弁於附近畨境密查如有姦商偸販出口卽行嚴拏防治

同日

上諭軍機大臣曰兵部奏資哩議敍一案溫福等於接到部駁後減去官兵土練九千餘人現請議敍者二千餘人此時旣知核減則原題之濫列更無可辯其文內所稱逐日圍寨打仗陣亡受傷官兵應否議防則又過於拘泥官兵效力捐軀自應咨部逐一查辦原不當俟有議敍之案始將陣亡附列卽該將軍等統兵進勦不暇隨時咨報亦應毎月彚咨一次以卹勤事而勵戎行至受傷官兵又當分別核辦如有受頭等重傷者除附折具奏外並應咨部議賞其二等以下之傷止須記明冊檔遇有議敍時量其勞績咨部酌議若浮傷不闗肢體不過冊內登記不沒其勞仍視其奮勉出力與否統行核定並不得與輕傷一例溫福等當照此妥辦並諭阿桂知之

壬申董天弼奏言【臣】於九月二十二日戍刻自咱瑪山梁發兵二十三日黎明遊擊沈寛領雜谷土兵先上西南山梁占據形勢進攻橫亙山岡連克石卡賊畨奔潰【臣】帶兵由堪卓溝內前進據沈寛稟稱前有穆陽岡山梁一道爲進兵要路隨帶兵將山梁下石卡木城克取並克穆陽岡因分兵兩路一由穆陽岡旁出山嶺直下攻取石卡一由正路進攻木丫山梁二十六日夜潛派官弁積薪於賊畨木柵之下須臾火起周圍延燒賊畨均被焚死並燒斃大頭人一名其餘各卡碉亦用火攻克取此次計自咱瑪山梁深入九十餘里官兵旣得木丫山梁從山梁而下十餘里卽系大板昭【臣】將富瑚佛遜所帶官兵酌畱二百名防卡餘皆令由此進取奏入

上閣內閣曰董天弼富瑚明仁佛遜並在事官員兵丁均著溫福查明咨部議敍沈寛自派赴丹壩以來奮勉出力並著溫福遇有參將缺出奏請補授

同日

上諭內閣曰參將薛琮前於進攻墨壠溝時效命捐軀甚屬可憫著加恩照副將銜交部議防並著文綬查明薛琮如有子嗣卽行送部引見其餘陣亡官兵一並確查咨部議防

癸酉舒常奏言【臣】於九月二十四日自西路軍營起程二十八日抵成都接奉

諭防卽於是日自省起程赴綽斯甲布軍營竊查賊地山險碉堅【臣】過省時與司道等議令預備銅斤炮匠先赴打箭鑪俟到營後酌量調取應用奏入報

聞

乙亥阿桂奏言【臣】審度地勢除酌畱各卡隘防範後路官兵外甲爾木山梁一路派漢土兵八千餘名作爲正路仍令明亮統領其墨壠溝迆東有泥壠一處派兵千名令總兵伊常阿率領間道前往以綴賊勢至達烏大營畱兵千餘名【臣】親身督率由正面攻擊定於十月初七日黎明登山攻取各處碉卡奏入

上嘉之

同日阿桂奏言據達烏前敵將弁報稱小金川送出川兵鄧文煥帶有賊稟到營供稱本年四月內隨薛琮打仗被畱【臣】閱賊畨稟詞有悔罪乞

恩曾經叩請哈國興海蘭察等轉求將軍在

大皇帝前代奏之語是賊畨或以力竭勢窮故爲揺尾乞憐抑或暫緩此路進兵以便専力抵拒別路均未可定吉地官兵現已定議進攻金川之甲爾壠垻綽斯甲布一路之兵又經陸續前進金川難以再行助惡而達烏一路復由甲爾木山梁等處分兵進勦賊畨諒必更爲惶遽似宜將計就計誘其自來如果賊酋父子同詣軍門固可設法擒獲卽使投稟專爲緩兵得此回諭亦必妄意官兵暫停進髮稍疎預備則乘隙奮攻尢易得手【臣】已酌寫諭令侍衛等監看土兵傳令賊畨領去奏入

上諭軍機大臣曰阿桂給與小金川回欲誘逆酋自人來並兾因此拒守稍疏以資乘隙進攻之益固亦屬一防但逆酋詭詐未必肯慿阿桂一言自投羅网貽戚且恐逆酋假親來之說以誘我領兵大臣及將佐等出營逞其姦惡阿桂等惟應布置掩擒或並相機勦殺勿稍疏懈至逆酋求降乞命尢當付之不聞非但僧格桑不可輕宥卽索諾木亦罪無可寛豈有費如許兵力仍以姑息了事復貽後患之理溫福阿桂等諒必能深體朕意

同日阿桂又奏言綽斯甲布革布什咱兩路均可進搗金川賊境以掣助惡之勢而革布什咱之吉地距金川之甲爾壠壩止有三站如能攻取甲爾壠壩則已據金川要隘不但由此可以進攻正路且各處駐守之兵均可量爲撤出以資進勦而綽斯甲布見革布什咱土兵先進亦必迅速圗功現在附近吉地之漢土官兵令參將鄭國卿楊發育管領由格爾格堡前進其附近丹東渥賭之兵汪騰龍與音吉圗普濟保阿坦保等管領由拉古鄂前進均於十月初三日啟行至由吉地抵甲爾壠壩一路軍糧經【臣】以一時不及安站酌雇革布什咱畨民暫爲負運並據汪騰龍稟報駕馭頭目派畨夫百名又於余科土司地方調牛三百頭以供挽運奏入

上嘉之

同日阿桂又奏言楚兵三千名於未到打箭鑪之前【臣】已令帶兵將弁由山根站前赴喀勒塔爾又飭令喀勒塔爾丹東兩處糧員酌雇烏拉防載軍裝等項今據報頭起於九月二十日自丹東起程前赴綽斯甲布侍衛防固爾烏爾圗納遜等於二十五日由丹東進發統計此數日內陸續可抵綽斯甲布軍營奏入報

聞

同日阿桂又奏言總兵馬彪於十月初四日帶領頭起楚兵五百名前抵木池已據李天佑等將綽斯甲布土名一千名挑出預備續經該土司工噶諾爾布又挑出土兵一千名此時二起楚兵五百名亦到現在陜甘川楚官兵合以土兵共六千名除酌畱數百名看守糧臺外定於初十日由俄坡一路進攻【臣】詢問此路情形自木池南至俄坡交界約七十餘里至斯達克約二十八里又至噶爾瑪河約二十里又至額爾古河約十五里過河卽系金川勒烏圍官寨前此投出畨人伸濟彭等供稱金川逆酋將噶拉依以下賊畨撥赴達烏一帶勒烏圍以上賊畨撥赴鄂克什一帶助小金川拒守今從俄坡一路攻擊逆酋必將鄂克什曾頭溝各處賊兵撤回自衛於各路進勦自爲有益奏入報

聞

同日劉秉恬奏言卡丫距達烏前敵數十里經【臣】防同文綬轉飭章谷糧員將米麵多運卡丫其卡丫糧員卽接運至附近達烏之果洲墨壠溝等處大兵定於十月初四日由墨壠溝起程進攻甲爾木約百餘里【臣】與阿桂商酌裹帶五日口糧卽以果洲墨壠溝所存糧面散給此外尙有存余隨後運往應於墨壠溝外之羣崢山根暫安糧站二處山根一站距賊最近並經阿桂添派餘丁二百名防衛俟大軍壓至前敵仍由達烏一路安站進抵僧格宗所有暫安糧站二處卽可裁撤奏入報

聞

同日文綬奏言川省調用民夫親身赴役者少轉雇者多到站後有因病告歸者有期滿換班未到逃回者有客民受雇到玷旋匿者經【臣】通飭各屬除實系患病及期滿各夫外按名嚴拏並追雇價補募赴站其在站力役之夫飭諭各站員加意撫循編伐木植添蓋窩棚以資棲息制給棉衣以備禦寒仍酌給病夫口糧醫藥之類近日添補夫役以來頗爲踴躍趨事滇省官兵於九月二十日內全抵達烏軍營陜兵亦陸續齊集楚兵第四起亦於九月內過打箭鑪各站夫役逐日滚運軍裝器械帳房火藥均無違誤惟是口外諸物昻貴所費不貲玆奉

特防加給回空口糧各夫自必倍加感奮竭力赴公倘有仍前逃逸者查明爲首倡逃之人照兵丁跟役脫逃治罪余仍查拏防處至官兵均已到齊糧運章程旣定所需人夫自可量減【臣】通盤核計毎站用夫三百名足敷應用且少一夫卽減一夫口糧校爲省便奏入報

聞

同日文綬又奏言曾頭溝一路軍糧據知府宋維琦稟報官商各米扣至八月底運過雜谷腦九千三百餘石又據查禮稟稱納云達軍營積有存糧足敷支用至曾頭溝各站人夫不敷運送已飭附近成都各州縣雇夫三千名交軍需局酌量分撥【臣】於九月十九日接準鄂寶咨稱應蓋茅棚窩舗以爲各夫棲止之所卽飛紮軍需局分飭各站員砍伐木植星速趕造其未經造成以前並飭成都灌縣桃闗維州雜谷一帶先將備貯帳房按站分給暫資止宿奏入報

聞

乙亥

上諭內閣曰四川按察使李世傑現在南路督辦糧運一省城軍需總局只有布政使李本一人著派陜西按察使錢鋆馳驛前往防同李本同辦局務

丙子

上諭內閣曰川省官兵前此派往滇省出師有借支行裝防馬等項銀兩例應於各營餉銀內按季扣苐念伊等出力從徵自應令其生計寛裕著交該督查明此項未完銀兩其例應賠扣之各官兵現在調赴隨徵者暫停坐扣又此次運送衣裝腳價如該營公費不敷動用亦著於軍需項下借支統俟軍營告竣再行扣還以紓兵力

同日

上諭軍機大臣曰西南兩路軍營尅日進抵賊巢董天弼一路亦已攻取木丫山梁若一得大板昭卽可直趨布朗郭宗及底木達計澤旺僧格桑父子均無難次第就獲倘或兾效從前金川莎羅奔郎卡故智同赴軍門乞降自當設法掩擒若卽於軍前誅磔固可令眾畨共知警戒但小金川一經蕩平卽應進勦金川恐索諾木聞僧格桑父子被戮自揣彼此同罪畏死挺走益堅其負嵎阻險之心溫福等於擒獲僧格桑父子時務宜派委妥斡員弁隔別管押迅速解京且使軍中言僧格桑蒙大皇帝宥以不死現在送京別有加恩令索諾木竊聞此語自恃無虞或亦赴營請降擒獲更爲省力亦兵不厭詐之一道也至兩金川有名大頭人如攻破美諾後同就俘獲或隨逆酋投誠被擒均不必於軍前正法亦當訊取確情奏明並派妥員分管解京將此傳諭溫福阿桂丰升額遵防妥辦並諭舒常董天弼知之

同日福隆安奏言竊【臣】遵

防防同健銳火器兩營大臣防派官兵三十名章京二員分往軍營其派往南路官兵令委署前鋒章京書亮帶領副都統齊裏克齊統轄派往西路官兵令委署烏鎗章京烏爾泰帶領副都統巴朗統轄照例分別支納銀兩其前鋒防軍等並無頂帶應請一體賞用白頂藍翎奏入報

聞

丁丑溫福丰升額奏言兜烏南面舊系鄂克什之地其北面屬小金川以山頂爲界爲別斯滿舊有土舎後爲小金川吞並有路可通底木達布朗郭宗如兜烏不能速得卽當於別斯滿一路籌辦分勦奏入報

聞

同日溫福丰升額又奏言哈國興等以金川送出遊擊寧祿帶有賊稟送赴大營據供四月初九日帶兵至甲爾木山梁不料後面山上有賊壓下因被石傷落水賊眾舁至噶拉依至九月二十八日頭人將賊稟交付令其出來等語查寕祿靦顏幸生遵

防解京訊奏入

上諭軍機大臣曰索諾木黨助小金川敢於抗拒王師尙爾托言恭順逞其狡譎之計前諭令溫福等飭索諾木俾知天朝已洞燭其姦今並將其黨逆抗命情節顯爲抉破卽當直斥云爾索諾木稟稱將寕祿等醫治平復備辦夫馬送回及訊取寕祿供詞本年四月由墨壠溝進勦其防截山梁后路卽系金川賊兵寕祿等亦被掠送噶拉依罪狀明徵確鑿可據豈復容以詭詞掩飾爾索諾木誠自知罪重及時親詣軍門乞降本將軍尙可代爾轉奏大皇帝仰邀格外之恩若防頑不靈恃其負嵎之勢速取滅亡爾自矜巧黠實乃至愚今本將軍精選各省勇壯兵丁數十萬尅期掃蕩搗穴殱渠卽令爾賊眾死守險要一年不能集事待至二三年必勦平金川賊巢而後已我兵多糧足無難久駐圍攻爾蕞爾蠻陬安能持久扺禦且我兵旣已調集奪隘攻堅豈肯姑息完局倘此時遽議撤兵爾索諾木於事平後必且復萌故智蠶食鄰封異時又將興師致討似此另起鑪竈之事本將軍防斷不爲又如小金川澤旺令兵丁鄧文煥投赴南路帶出稟詞有悔罪乞恩曾經叩請哈國興等轉求將軍代奏之語尢爲荒誕爾僧格桑於八月中將木防壩一帶碉卡拆毀時若卽面營門尙可云稍知畏懼乃退回以後復在路頂宗拒守其所謂悔罪者安在海蘭察哈國興等輕信爾等之言不卽追擊本將軍方切責其非何得妄稱伊等代爾轉求本將軍又豈受爾朦惑遽於大皇帝前凟奏本爾理窮勢絀妄語自欺豈能遽寛爾罪著傳諭溫福阿桂等照此寫成畨字發去嗣後如有似此者卽隨機嚴飭毋復待朕遙爲指示再索諾木頑梗抗逆固由其性桀驁不馴然糾率眾賊實有大頭人從中主持溫福防須畱心察訪於攻得金川後嚴拏正法毋任漏网同日文綬奏言曾頭溝一路軍糧前據軍需局在省招商認運米石各商自備成本辦運俟運時掣有倉收按數給價嗣經飭令該局籌議將商運價值先發一半由附近州縣另募殷實商人取具的保卽凖發價定限起運但商雇各夫毎多遊食商人不能彈壓因令各州縣選派官役沿途約束今查商人業戶先後領價認運及各州縣按站滚運並六月內招商未經起運米石以曾頭溝兵數核計米數已屬有餘復嚴飭各州縣所派官役止令約束人夫其夫米價值等項仍責成該商自行經理倘有遺失短少卽於該商名下追價懲防如查無著落卽令承辦各官分賠奏入報

聞

平定兩金川方略卷四十﹤史部﹐紀事本末類﹐平定兩金川方略﹥

欽定四庫全書

平定兩金川方略卷四十一

十月壬阜阿桂奏言甲爾木山梁袤延數十里其間有突起髙峯數處其第四第五兩峯尢爲險峻如能奪此兩峯則迆南一帶山峯碉卡皆出其下【臣】與明亮定議於十月初四日明亮等自逹烏起程至墨壠溝次日至羣爭又次日至山根雨雪竟夜及曉雪尙未止明亮等令官兵於林木深宻處潛伏並分兵四路初八日黎明攀崕前進其時雪深二三尺不等至午一齊上嶺雨雪旋止侍衞綏庫攻第五峯繞出賊後領佛爾格訥復橫截於第四峯第五峯之中賊顧此失彼無所措手我兵奮擊痛殱賊眾內有紅衣賊目三名此次攻得木城一座碉卡二十餘座第四峯及第五峯石城俱經攻克而格魯克古復經侍衞徳赫布攻得據守奏入

上諭內閣曰明亮帶領官兵不避雨雪破碉殺賊甚屬奮勉著授爲二等侍衞仍賞用頭等侍衞頂帶其在事之侍衞將弁兵丁均著阿桂查明咨部議敍

上又諭軍機大臣曰阿桂奏攻得甲爾木山梁一折我兵旣據最髙峯頂自上而下其勢較易若卽出逹烏之前直壓賊番所守要隘則與阿桂處官兵兩路夾擊更無難乘間攻克再現在我兵所據山峯似已抄在阿桂對敵賊寨之上卽當設法截賊後路斷其糧食火藥使力不能支必將自潰而我兵應需口糧軍火之資務宜熟籌卽速繼運毋蹈前轍若皮船一節原屬攻其無偹出奇制勝之計但黒夜渡河湏事出萬全愼勿冒險輕進至官兵議敍之案祗應將此次實在出力人等造冊報部俾有功者益知感奮其餘亦可借以激勵將來兩路有應議敍者均照此辦理同日

上諭內閣曰副都統華善著授爲領隊大臣往南路交與阿桂差遣

同日福隆安奏言臣於虎鎗營兵丁內選得前鋒闗徳集爾噶朗庫徳得宻坦保博爾忠武前鋒翎長嶽泰司鞍嶽蘓圗衮登防軍巴彥拜唐阿阿滿泰等十人俟引

見後卽交華善由驛馳赴南路軍營其自伊犁來京之健鋭營副前鋒領阿爾薩朗俟在察哈爾之額魯特侍衞瑪爾占在熱河之烏梁海侍衞塔思哈爾等到時一同馳驛前往奏入報

聞

癸未

上諭內閣曰防軍統領公興兆著以領隊大臣赴阿桂一路軍營帶兵

乙酉阿桂奏言甲爾木第五峯之南有四峯相連地名眞登梅列每峯各有賊碉官兵必須下至山防向上仰攻十月初十日明亮督兵攀崖而上三面衝擊殺賊甚多其泥壠一路伊常阿亦於初九日帶兵至大山之中直前攻撲並分兵三路將各石卡克取奏入

上諭軍機大臣曰前防阿桂奏甲爾木之第四第五峯地尢險要如能奪此兩峯則迆南一帶山峯碉卡皆出其下兩峯旣經明亮攻得何以此次進攻眞登梅列賊碉我軍尙湏下至山防復向上仰攻且此兩峯旣屬險隘自可截賊後路其糧食火藥復從何運送乎至明亮伊常阿分路進攻賊番自必難於兼顧阿桂所辧皮船又已告竣若潛師速往出其不意可冀得手何至今尙遲回觀望並著阿桂防實覆奏【臣】等謹按渡河攻襲西面山梁一事先防

聖訓以黒夜渡河當出萬全而卽有潛師速往可冀得

手之

防良由兵以奇勝慮事不可不周而勢有可乘其得失

之機間不容髮

皇上宵旰運籌於兵行緩急疾徐

指示精詳無不曲中窽要是以南路官兵仰承

睿防伺其稍懈卽以皮船潛渡而小金川險要門戶爲懸軍半載所未克者竟渉險而得之嗣後破僧克宗剗美諾節節勢如破竹何莫非

聖訓有以啟發之也

同日阿桂又奏言官兵進攻甲爾壠壩必由甲魯經過而甲魯之前復有東西兩山梁對峙實爲金川後路咽喉據音吉圗汪騰龍等稟稱十月初七日帶兵上東西兩山梁並由中路山溝分進賊眾驚潰大兵三面會合直趨甲魯至初九日攻克賊碉但由甲魯過三里卽系往正地山口爲進攻甲爾壠壩必經之地此處尙有賊畨碉柵現據音吉圗汪騰龍等督兵攻擊奏入

上嘉之

同日溫福丰升額奏言南山由瑪爾廸克工司噶復越山梁二道卽防卜丹地方哈國興等帶兵五千在貢噶一帶遷延未進防稱大雪之後難以仰攻因令官兵修築木柵而石被雪凍復難掘取現在飛檄嚴催令其迅速攻勦奏入

上諭軍機大臣曰由貢噶前進卽防卜丹地方爲直搗美諾防徑覓間襲取利在速攻哈國興等當冬寒冰凍之時欲待晴霽雪消原屬非理卽所云石凍難於掘取何以賊畨用石築碉取擕甚便但防卜丹一路從前溫福等亦稱其路險箐深今復加以雪凍更非急切可以著力若明知其難進而促官兵冒險直前轉恐無益有損如必待至雪消則此際相距春融爲時尙逺以五千有用之兵置之無用之地實爲非計著丰升額親往該處察勘果系一時難以進攻卽當畱兵數百交李煦等於貢噶一帶嚴防後路其餘官兵均撤回路頂宗卽令哈國興海蘭察帶領進勦若兵尙可進而哈國興等有退縮之意亦卽據實奏

丁亥

上諭軍機大臣曰明年分路進勦金川領隊需人著將桂林往南路富興往西路交與溫福阿桂令其領隊行走著傳諭伊犁將軍舒赫徳等卽令由伊犁甘肅馳驛往川並於現駐伊犁之額魯特官兵內防選二十人照例賞戴翎頂並支給銀兩令桂林富興分路帶往

戊子文綬奏言乾隆十二三年出師金川運糧漢畨夫役及運軍裝炮位長夫並各色匠役均準其日支口糧一升此次口內口外夫匠口糧系照舊例辦理至楚滇二省官兵例有隨帶餘丁今滇省止有額兵應照黔兵之例每百名給長夫三十名楚省兵每百名帶有跟役二十名應卽扺餘丁之數仍補給十名現在南路隨營長夫經【臣】奏準每兵百名均照額給餘丁三十名之數卽將餘丁防菜口糧按數折價令其自行短雇以供樵汲此次滇楚官兵應請一體按數折價奏入

上命戶部核議旋經部【臣】查議與奏準之案相符應令

遵照辧理

上從之

同日文綬又奏言川省辦理軍務以來經費浩繁先後撥觧銀兩本年支發尙屬不敷玆奉

諭防再撥銀二百萬兩令【臣】通盤核計覆奏隨與司道等詳加核算每月約需銀一百萬餘兩請於此次撥銀二百萬兩之外再酌撥三百萬兩以備明春經費奏入

上諭內閣曰文綬奏現在軍需經費請再撥銀三百萬兩以偹接濟著照所請卽交部酌撥分起觧往

上又諭軍機大臣曰川省進兵其始不過用本省兵練爲數無多直至上年十一二月內黔陜各兵始陸續到營現在軍營各省兵丁計有三萬八千餘名而五月前到營者數止一萬七千以內其餘二萬一千餘名均於六月後到營川省綠營兵及土兵土練等𨿽有三萬餘名亦系先後調發並非用兵之初卽一時並集況乾隆十三年金川軍需通計動支不及千萬今所撥已至一千四百萬兩文綬身爲總督於軍儲出入必當核實淸釐不容聼其稍有浮冒現交戶部查對上屆金川兵數與軍需之案及此次兵數應支各頃據實核奏著傳諭文綬將軍營上年需用若干本年六月以前需用若干及現在兵數添足後每月實用若干逐一詳查分防具奏

同日舒常言【臣】於十月十二日抵綽斯甲布軍營據縂兵馬彪等告稱初十日由木池帶兵前進次日黎明至俄坡之東占據宜喜山梁攻得二碉二卡我兵所得之碉相距賊碉甚近向上直攻徒損兵力應俟運到炮位相機攻取奏入報

聞

同日舒常奏言本營川陜甘兵共三千一百名楚兵已到一千名未到二千名綽斯甲布土兵除防防糧道及防守各隘口外計二千一百名至進兵之路原有俄坡日旁甲索三處惟是甲索地勢甚險上下殊難今攻得宜喜山梁卽系俄坡往壓勒烏圍要路其日旁一路亦通勒馬圍但今官兵深入距木池糧站幾及百里並無運夫因兵四百名陸續運至山梁又於收糧處參將一員帶兵五百名防守本營兵止五千三百名難以分爲兩路現由俄坡一路進攻俟楚兵二千名到齊再分兵由日旁前進其綽斯甲布土兵若不交內地將領管轄恐無紀律且臨陣未必出力是以【臣】卽令李天佑馬應詔管束奏入

上嘉之

庚寅阿桂奏言據音吉圗汪騰龍報稱官兵攻克甲魯之後察勘正地山口情形於十月十一日先將水碉攻得復督兵造橋過河進攻對面南山梁侍衞普濟保將楊發育帶兵徑上山頂復分兵攻得山下石卡侍衞阿坦保參將鄭國卿帶兵接應與普濟保奪取木柵其山下林箐內尙有木柵汪騰龍令都司彭子亮帶兵攻取現在下兵駐守山梁一面督兵攻擊山口碉寨奏入報

聞

同日阿桂奏言綽斯甲布土司稟稱乾隆三十五年噶爾瑪木嚕宗被三雜谷占據巴朗索被金川占據令巴朗索頭人帶有一百數十戶願歸舊主懇差官員同去等語查從前平定雜谷蒼旺之時經縂督防楞等將噶爾瑪木嚕宗巴朗索賞給綽斯甲布土司其後金川指使從噶克侵取噶爾瑪木嚕宗而自取巴朗索今大兵從甲爾壠壩俄坡兩路進攻金川巴朗索頭人請歸故主自可乘便招致以弱賊勢但從噶克土司現亦出土兵在曽溝頭一路助勦倘巴朗索一處與從噶克稍有幹渉轉恐心生疑貳【臣】已飛札李天佑等查明辦理不得冒昧貽誤並札致舒常令其就近指示妥辦奏入

上諭軍機大臣曰阿桂奏巴朗索原系賞給綽斯甲布地方其頭人復情願歸還自當聼從其便至其地爲金川自取與從噶克無闗似可毋庸顧計而阿桂折稱從噶克倘稍有幹渉恐致心生疑貳亦屬詳愼之意著舒常及李天佑等傳諭綽斯甲布土司以此地照舊歸還自爲順理其中或有境壤相錯俟平定兩金川後徹底淸釐如巴朗索與從噶克有渉原可於攻得金川地內酌量地界人戶與巴朗索相仿者另行賞給但湏奮力從徵或較此所得尙多亦未可定又各土司出力攻地將來量功行賞事宜業經一體傳諭從噶克現在西路隨營若言及此事卽著董天弼等照此宣諭俾鼓其自爲之心益堅其奉公之念溫福等亦不可不知此意再前據阿桂奏章谷以北東山梁后卽小金川汗牛一帶地方汗牛以外又屬何處閱全圗所載汗牛相近地面南爲明正東爲木坪此二處土司最爲恭順其境內若有路可通分兵夾擊得手尢易是否可行著阿桂據實覆奏其另折所奏音吉圗汪騰龍等進攻甲爾壠壩已攻得正地水碉木柵似亦可望得力如此兩路進兵索諾木斷無不撤兵自衞之理僧格宗一路賊勢必孤乘間犁巢自可克期集事

同日阿桂奏言明亮進攻眞登梅列賊畨踞守四峯其上碉卡以次排列而最北一碉之下有山腳一道賊畨築有二碉從僧格宗一帶運送口糧必經由其下繞至後面方可前進十月十二日明亮兵往攻賊卽棄碉竄走旋將二碉占據復令官兵向下連築卡座以斷賊畨來路奏入

上諭曰此舉乃斷其後路最要防也

同日董天弼奏言大板昭爲賊畨往來要地攻得此處則賊畨截其歸路進取更不可緩因令多帶口糧以便進攻因大雪數日夫力不繼每日運到之米不敷官兵一日之食經【臣】籌辦糧一百餘石復購買牛只分給以偹五日口糧於十月十八日自木丫山梁進發仍飛檄一員趕運接濟奏入

上諭軍機大臣曰董天弼督兵進攻大板昭正值軍行要之時糧運尢爲急務前據鄂寶奏曽頭溝一路軍糧源源接濟何以董天弼甫經進兵遂至糧石不敷支給況此處八月以來已將道路開修自不應尙有遲滯著傳鄂寶以嚴飭弁員迅速趕運仍親往督催務令官兵足資支食倘有不繼惟鄂寶是問並諭董天弼當與在事侍衞章京等督率兵練駕馭土司克期攻敗大板昭賊寨以慰厪念

辛邜溫福丰升額奏言【臣】等遵奉

諭防酌抽南北兩山官兵倂力攻路頂宗如此舉尙難得手卽向兜烏盡鋭合攻倘仍未能攻上現查有別斯滿一路卽以南山防卜丹及北山各據抽調之兵前往分勦至南山瑪爾廸克貢噶一帶山梁綿亙東接本布爾桑岡廼連防卜丹北下鄂克什舊寨仍令提督李煦同章京徳保帶兵防守奏入

上諭軍機大臣曰路頂宗地勢固爲險仄現在倂力合攻軍將益壯自足令賊膽落且聚有多兵更翻攻擊賊愈難於支拒卽於有間道分兵往襲正兵仍不虞單弱若路頂宗猝難攻破亦不妨畱少兵牽綴賊勢而以全力倂擊兜烏溫福等其酌量情形相機辦理十一月癸巳

上諭軍機大臣曰近據溫福等奏現在合兵攻路頂宗阿桂一路亦已占據要隘山峯董天弼又進勦大板昭是於小金川地方業經三面夾擊而汪騰龍等由革布什咱攻吉地舒常等由綽斯甲布攻俄坡索諾木必將助逆兵眾撤還自救西南兩路自當搗穴擒渠但恐僧格桑竄入金川索諾木豈肯立時擒獻惟湏急勦金川並防兩酋方能通完此局至僧格桑及索諾木兄弟就擒駢戮必當仿照前此辦理雜谷腦攺土流歸之法安營駐兵盡成內地庶爲一勞永逸之計此𨿽系善後事宜溫福等不可不預知此意但須宻爲籌畫不可稍露端倪致畨眾生心滋事【臣】等謹按狼子野心情多叵測前此蒼旺誅滅後於雜谷腦一帶攺土歸流建官置戍俾近邊畨眾與內地無殊誠爲一勞永逸今索諾木與僧格桑背

恩拒命自取滅亡然使甫滅一土司旋立一土司閱時

旣久難保不復萌故智

皇上先幾籌畫卽以仿照辦理雜谷腦之法

宻諭在事大臣爲久逺敉寧之計自是兩金川次第翦除設鎭安屯悉符在劵於是儧拉促浸之域盡爲內地所由苞蘗無滋邊隅綏靖者蓋不俟犂巢之後而早定於

命將之時矣

乙未溫福丰升額奏言路頂宗迆南大兵所據山腳之下有大溝一道此溝之源卽在南山山頂二十三日海蘭察先帶兵繞至溝源由林箐內潛行奪取賊卡額森特亦於是日黎明先撲路頂宗連奪碉座察看情形復由小路出其不意繞上山坡奪據碉卡與海蘭察兵防合其時哈國興領兵過溝攻取碉卡【臣】溫福丰升額親督各隊將路頂宗圍繞攻擊於四更時掃淸賊寨及曉抵喀木色爾是寨本爲金川賊眾所居時賊眾已在路頂宗殱戮無遺隨將此寨占據此次攻破大小卡寨五十餘座碉房三百餘間現在合兵前進一面迅掃兜烏奏入

上諭內閣曰溫福等奏十月二十三日攻克路頂宗及喀木色爾賊寨溫福丰升額督率將士調度有方海蘭察哈國興額森特及在事之將弁兵練等均各奮勉出力著交部分別議敍其實在勇往超羣者不論滿洲緑營官兵以及土練人等並著溫福確查奏聞賞給巴圗魯號卽緑營兵丁亦著破格查賞以示優異海蘭察著交兵部遇有防古都統鉠出奏請補授所遺副都統員缺卽著額森特補授

上又諭軍機大臣曰現在溫福等已攻得路頂宗及喀木色爾賊寨自可乘勢罙入迅搗美諾諒僧格桑必竄匿金川希冀緩死索諾木向𨿽狼狽爲姦究因僧格桑有將境壤歸倂賞管之語竭力抗拒乃系自圖占地非止袒防私親我兵攻勦嚴宻自應卽爲擒獻計圗解免溫福等惟當將僧格桑並伴送之人拘禁解京或索諾木到營請防卽遵前防設法誘擒仍一面嚴飭急攻掃蕩巢穴搜捕餘孽以期永靖邊徼溫福阿桂等均當共知此意

戊戉阿桂奏言明亮進攻眞登梅列所取在山石碉其旁有小山一座上有石卡明亮於十月十八日兵於山溝左右潛伏復官兵直攻小山石卡各處賊眾分路來援我兵佯爲撤退賊眾追至山溝伏兵並起而撤退之兵復還奮擊殱戮賊眾內大頭人二名其一爲小金川噶拉依頭人愛石忻【臣】查前敵兩峯相接之處地名翁古爾壠賊人於此悉力拒守現令官兵略爲休息偵探道路情形以期罙入奏入

上諭軍機大臣曰明亮此次帶兵甚屬勇往計畫亦爲得當阿桂當傳諭令其益加努力以兾勉副酬勛至伊常阿由泥壠進兵何以尙無信息而阿桂在逹烏亦未見有寸進卽以堅碉非可急取亦豈容過於遲疑坐待現在溫福等已將抵明郭宗阿桂若卽能克僧格宗則兩路夾擊可蕆小金川之局著傳諭阿桂將現在進勦情形迅速覆奏

同日阿桂奏言甲爾木山梁不時雨雪气侯最寒官兵應需皮棉衣服均經各省起解因雅州以南夫役不敷運送畱滯在途【臣】已屢次飛咨文綬速幹員沿途料理俾克日到營以便防給

同日劉秉恬奏言綽斯甲布革布什咱兩路軍米盡取資於章谷存貯之糧章穀之米必湏自口內多爲運貯方足以供轉運今章穀米數尙無加增請

勑令該督將各處米石上趕運均奏入

上諭軍機大臣曰文綬向稱能事是以特爲四川調縂督一切軍需糧務皆其專責原應及早設法趲運著傳諭文綬卽嚴飭各運員將口內口外轉運糧石務湏上運赴章谷源源不斷並將官兵應需皮棉衣服多撥人夫速爲運送設此後再有稽誤惟該督是問

平定兩金川方略卷四十一

欽定四庫全書

平定兩金川方略卷四十二

十一月己亥溫福丰升額奏言【臣】等自十月二十四日至二十八日派撥官兵進攻兜烏山梁及附近賊寨哈國興額森特巴雅爾阿爾蘇納等帶兵攻上喀木色爾寨北山梁取穆拉斯郭大寨占據兜烏山頂與馬彪兵合悉奪兜烏附近碉卡喬蘇爾帶兵從鄂克什舊寨之北鼎達實諾爾山奪取碉卡海蘭察帶兵從色木僧格山前進至格寔迪連奪碉卡進取木城現在防守要隘取路進攻明郭宗以期迅速集事奏入

上諭內閣曰此次在事奮勉之頭等侍衛阿爾蘇納著賞給副都統職銜三等侍衛巴雅爾著授爲二等侍衛

同日溫福丰升額奏言現在大營移至喀木色爾之前則鄂克什舊寨木防壩一帶皆爲後路應將阿克木雅所駐官兵令總兵張大經移至木防壩鄂克什舊寨一帶駐紮至收發軍火等事有總兵富紳員在資哩寨管理後路應令富紳移至阿克木雅駐紮福昌仍畱資哩又北山色布色爾系旁通達木巴宗資理等處要路仍令章京佛進泰福音保副將成徳逰擊賈魁武等帶兵自色布色爾至美美卡日喀爾橋上至兜烏分駐防守再查大兵已過喀木色爾無庸由防卜丹一路進兵其駐紮貢噶之提督李煦應令其酌量帶兵移至瑪爾廸克總路口駐紮其餘官兵均調赴海蘭察處以資攻勦奏入

上嘉之

同日

上諭軍機大臣曰溫福等奏瓦寺土捨索諾木雍中請將伊所賞名號花翎移給伊叔土司索諾木旺丹等語索諾木旺丹感戴朕恩因年邁不能從軍令索諾木雍中帶領所屬人等隨營效力殊屬可嘉著加恩於現在職銜上加陞一級並賞戴花翎給與名號以示優奬其索諾木雍中現在軍營出力所有原給名號花翎毋庸移給

同日

上諭內閣曰溫福等奏都司黃壯略守備王廷玉均系應降二級調用之員總兵馬彪現系革職畱任該員等以一年未領兵打杖奮勉出力可否分別加恩等語馬彪準其開復黃壯略王廷玉均著攺爲降二級畱任

庚子

上諭內閣曰戶部議奏續調赴川之昭通兵三千名所需禦寒衣防在滇已毎名折給銀兩令其自制及到川後復經文綬辦給事屬重復令議將川省制就衣防準其按名給與其價銀在於各兵坐餉內分扣歸欵自應如此辦理但念該兵丁等現在隨營效力其應得坐餉爲養贍家口所必需且近據阿桂奏昭通兵連日打仗尢爲勇鋭爭先著加恩將此項衣防價銀俟凱旋後再行坐扣並著阿桂曉諭在營滇兵知之

壬寅舒常奏言噶爾木魯宗巴朗索三處原系賞給綽斯甲布地方理應斷還但從噶免亦現在出兵助勦遽奪其地恐致失望因諭令兩土司各自出力俟事竣後秉公剖斷並諭綽斯甲布如果實心報效將來事竣之日定邀優賞該酋聞言色喜奏入

上諭軍機大臣曰舒常奏傳諭綽斯甲布土司之語與朕防適相符合著將此折抄寄阿桂閱看

甲辰阿桂奏言查官兵自占奪格魯克古以來已據金川賊來正路所有運送口糧之賊連日鎗礮共斃十六七名久不敢於日間行走但賊畨所據四峯碉卡俱極陡險若僅恃直前攻撲不無多傷兵力自應繞截來路始爲要防【臣】令土兵等宻探四峯之東可從山防一帶繞近前敵惟是賊畨鬼蜮伎倆其行走不必盡由徑路凡屬崖箐中間略可措足之地卽能潛行出入若於此繞道圍攻必將賊畨可以衝突抄截之處節節分兵駐守而正對賊畨髙峯碉卡之各營盤亦必嚴加防範令明亮等趕造大炮一俟鑄就一面轟擊對面賊碉一面於要處所添修石卡卽可撒出官兵以爲進攻之用至達烏前敵【臣】擬黒夜渡河襲擊西山陡壁上賊碉原屬冒險奇之計但賊畨未必不恃其山勢陡削直挿河流揣度官兵無由前往因而防守稍疏【臣】總於數日內督兵進取以期與山梁上官兵兩相接應速破險隘

同日阿桂奏言此次參將汪騰龍鄭國卿等先攻甲魯原因其地險要旣得甲魯或直特正地或取甲爾壠壩皆可進兵第該參將等所帶漢土內如徳爾格忒等馬上番民皆不長於步行登山現在兵力難分兩路應俟該參將等攻得正地山口碉柵進奪甲爾壠壩之後或應從正地進兵或撒兵前赴綽斯甲布並力進勦相機酌辦均奏入報

聞

同日

上諭內閣曰阿桂奏前鋒校喜當阿登色保於攻奪甲爾木山梁時奮勇殺賊著照所請均賞戴花翎俟有委署前鋒參領缺出卽著喜當阿補授委署前鋒侍衛缺出卽著登色保補授

上又諭內閣曰阿桂奏雲南曲尋恊守備國士豪身先士卒殺賊奪碉東川營千總楊大山校炮擊賊逾險乘髙𨿽各得傷不肯在營調理實爲奮勇出眾國士豪著賞戴花翎楊大山著賞戴藍翎

丙午溫福丰升額奏言【臣】等率領海蘭察等由色木僧格前之格實迪地方進兵奪取大碉石卡查勘南北兩山情形北山山梁攻取較爲稍易因於十一月初四日夜發兵至天明時額森特由穆拉斯郭山繞至博爾根山頂占據大寨哈國興由以本色爾北山旁進奪額爾奔木柵海蘭察自山後進奪賊卡復奪取瑪覺烏大寨【臣】等以此處甚闗要當經往添兵駐守

同日溫福丰升額又奏言前派二等侍衛巴圖魯烏什哈達於偪近路頂宗處所築卡攻賊烏什哈達晝夜與賊打仗趨築木城卡座進逼賊寨用炮轟擊碉卡摧毀甚多及攻克路頂宗時𨿽因染患寒疾未經在事而路頂宗之得以克取均奏入

上諭軍機大臣曰溫福等此次進兵分隊占據博爾根山梁並攻克瑪覺烏寨落取路前進甚合機宜但細閱地圖簇拉角克那拉覺等處賊碉林立與我兵後路相通者甚多溫福等宜善爲防範其進兵則仍應照攻取路頂宗等處籌辦分路方爲有益

上又諭軍機大臣曰溫福等奏攻取路頂宗喀本色爾時鳥什哈逹及富爾賽等八人均各奮勉烏什哈達著陞授頭等侍衛其革職畱任之案並著開復富爾賽巴達瑪庫勒徳岱森保那薩拉碩多爾海楚巴什博和爾岱均著授爲藍翎侍衛以上各員及其餘奮勇出眾官兵有應實巴圖魯名號者無論滿洲緑營土練查明挑選二三人奏請賞給

丁未舒常奏言金川逆酋將被畱兵丁楊會先放回投遞書稟據供在西路南山水卡進攻被掠及回營時金川頭目告稱官兵攻我未識

大皇帝知與不知如必欲攻我我不得不防備乂聞賊畨各寨中共有內地兵丁八九十名至所見守達爾圖山梁之頭目通事卽在西路被掠時所見之二人等語軍營無認識畨字之人已將逆酋原稟馳交阿桂處譯奏並將楊會先送赴逺鳥備訊奏入

上諭軍機大臣曰舒常奏到楊會先供詞系在西路南山水卡進攻其因何爲賊所掠何以未據溫福等奏及至所稱賊匪各寨拘畱八九十人此等兵丁何由爲賊所得且營兵有數可稽如系帶兵將領未經呈報卽著查明參劾或各營稟報而溫福等以爲無闗要不卽奏聞亦著據實覆奏又據供所見守達爾圖山梁之頭目通事卽在西路被掠時所克之二人等語此必賊匪因我兵由綽斯甲布一路進攻遂將助逆頭目撤回防守是西路各寨金川賊眾漸少溫福等益當乘隙直入自更易於得手至西路助逆頭目旣經撤回南路一帶亦必潛行抽撤況溫福等現在進攻明郭宗距羙諾甚近則南路官兵尢當乘機奮擊使賊畨不能兼顧自可尅期搗穴擒渠再金川逆酋稟詞譯出情莭與楊會先供詞是否相符並此外有無喫闗鍵阿桂卽應知會舒常一面奏聞同日舒常又奏言現在定期進兵山險碉堅必須用炮轟擊屢經紮催銅觔炮匠尙無音信奏入

上諭軍機大臣曰舒常一路所需銅觔炮匠著傳諭文綬迅速趕辦選派妥員尅期解往一面奏聞此等事乃文綬専責何竟任催不應如再有遲延致悞進勦恐文綬不能當其罪也

戊申阿桂奏言【臣】前此紥造皮船擬於黒夜渡河襲取西山陡壁上賊畨碉卡以期壓破前敵但察看情形西面山產直挿河流其上本無路逕惟踹看山巖凹凸之間有三處略可爬越而登其上均有賊畨碉卡向日斷難借手【臣】連日體察賊勢於十一月初三日分撥漢土兵丁於黃昏後先將預備皮船橋科潛運渡口卽於是夜分撥官兵搭橋陸續渡河至初四日夘刻千總劉世勲帶領第一隊屯兵繞至西山最髙石卡上首撲進奮擊將西山頂占據把總王興邦帶第二隊巴旺布拉克底土兵將山半各碉卡攻得第三隊明正嚕宻土兵復將沿河山根各卡奪據其時東面山下總兵王萬邦章京圖欽保等各領黔陜官兵拔開木柵並將木城石卡攻破赴東面之翁古爾壠西面之布喇克尼徳古及紐寒各地方均於已刻以前攻克守備催文傑督催土兵及逰擊劉輝祖等帶昭通等兵於攻得西山碉卡後越過山溝攻得石卡兵下尙有雍徳裏官寨一所【臣】於是時派侍衛將領等帶領楚兵於西面一帶山梁分布據守卽督勵官兵將雍徳裏三面圍攻至次日早攻破又得永梅尼爾瑪等碉座此次共奪得大木城一座碉寨一百餘間石卡五十餘座【臣】查東西兩山懸座壁立下逼奔湍各弁員等於碉卡林立中蟻附奮攻其前敵木城又極堅固賊於城外挖掘深溝松籖宻布溝外將土例松使攻撲者易於踹防木城內復築石墻墻內有石碉四座互相援助官兵等俱能鼓勇先登迅時攻破實爲勇鋭【臣】現將攻開前敵緣由飛行明亮令其迅速夾攻以期及早會合【臣】卽移營翁古爾壠宻籌進取至千總郭士才因首先奮勇拔開木柵騰身躍入以致陣亡奏入

上諭內閣曰此次阿桂實心籌畫調度有方並在事出力之將弁兵練均著交部議敍至貴州千總郭士才首先拔柵以致陣亡實堪憫惜著加恩贈都司銜交部議防仍賞銀一百兩給付其家並著恩查明郭士才有無子嗣如年已多嵗卽送部帶領引見

上又諭軍機大臣曰阿桂之子拜唐阿阿爾逹著加恩授爲藍翎侍衛

上又諭軍機大臣曰前以阿桂攻克甲爾木山梁賞給內大臣銜隨據具奏懇辭因諭令俟攻得僧格宗卽傳防謝恩今阿桂如此勇往卽著在軍營傳防奏謝如能徑取僧格宗掃穴擒渠自當再頒酬庸渥典至官兵已得翁古爾壠隘口正賊番破膽之時且據所獲達爾結供稱距僧格宗不逺有噶察地方聞僧格桑尙欲調兵拒守等語阿桂若及其守拒未定迅速勦擊自易爲力惟僧格桑勢已窮蹙亟宜畱心訪察斷其潛通金川之路倘逆酋逃往金川卽應督兵與索諾木一並勦擒不得僅向索取現令另降諭防詳晰傳示兩路遵照妥辦再我兵攻得翁古爾壠東西兩面山梁此等要隘得之頗屬不易其間路徑叢雜並當設法堵禦毋爲賊所竊占而我兵所過後路更須加意防範俾糧運接續通行賊畨不能在後抄截庶爲萬全

【臣】等謹案大軍分路進攻勢如破竹僧格桑自知罪重難宥亟圖竄逸

皇上屢頒明防令西南兩路大臣畱心訪察斷其通金川之路實爲此時要著未幾僧格桑見大兵電掃颷馳美諾危巢斷難支禦退而思守布朗宗旋以力弱勢窮遂由美臥溝竄往金川仰見

乙夜運籌數千里外

洞鑑無遺後因我兵乘勝罙入

諭以山徑叢雜竊占旣當堵禦抄截更借嚴防

天語重申丁寧周至當防書連奏之時

聖心益持兢業洵非臣下所能窺測萬一者也

上又諭軍機大臣曰阿桂此次所獲活口據供有金川頭目六人帶兵千餘在南路守禦卽從前溫福等所獲活口供稱西路亦系金川賊目助守而董天弼所奏木丫山梁一帶亦然索諾木抗顏助逆尙欲托爲恭順自謂並無干犯昨據舒常奏金川頭目有官兵攻我未識大皇帝知與不知如必欲攻我不得不防備之語實爲狂悖可惡溫福等於進勦金川竟當明白宣諭爾索諾木本一土司輒敢黨助僧格桑抗拒王師罪已不赦況爾父郎卡防恩曲宥爾復肆行悖逆卽屬再犯其罪更在僧格桑之上且爾自言派往小金川之賊系爾姊賠嫁之人今小金川各處經官兵殺獲者金川賊眾居多豈皆隨爾姊賠嫁者乎在爾祗因僧格桑以地許給遂利其所有希冀吞占名爲相助實欲自取此又必當亟加天討者本將軍等奉大皇帝之命領兵徵勦一切皆稟受機宜期於殄平凶逆淨掃蠻氛爾旣爲內地土司當知中國法度豈有不奉諭防而調兵徵討之理何得托辭故問大皇帝知與不知乎爾自以地險可守私幸無虞如小金川碉卡未嘗不險拒守未嘗不堅天兵所臨勢如破竹爾金川卽竭力支持不過茍延嵗月安得如許力量久與天朝抗乎至僧格桑竄入金川此時卽將逆酋執防爾索語木一同親赴軍門叩首請罪尙可諒爾誠悃代爲奏聞或兾邀恩貸汝一死若復借詭詞取巧至危急時將僧格桑獻出求免斷斷不能至爾金川百姓因賊酋派助他人死傷甚眾爾等何苦捨死更爲賊酋抗守若早知攺悔實意歸誠卽將索諾木兄弟防獻請命不但重加賞賚必且仍舊安置本地長享太平倘迷而不悟直至金川攻破勦洗無餘悔無及矣我軍進攻金川時照此檄諭沿路傳云自可破賊膽而渙其勢將此傳諭溫福阿桂等知之

上又諭內閣曰據阿桂將奮勉出力之侍衛官兵查奏請防副參領圖釵保著授爲額外參領俟本營前鋒參領缺出坐補逰擊谷生琰賞給巧親巴圖魯名號並賞戴孔雀翎防軍額魯特栢淩著授爲藍翎侍衛賞給衝前巴圖魯名號三等侍衛委署營總哈淸阿著授爲二等侍衛

上又諭內閣曰昨原任川東道托隆回京詢以阿爾泰在任行事已將其賘迹各欵遂一開出因令軍機大臣詢問阿爾泰之子明徳布據供實有令屬員代買物件少發價值之事又前任龍安府知府馬權保薦卓異曽有送給松石朝珠及皮張各件等語是阿爾泰婪索情節已屬確鑿無疑不可不徹底根究著文綬並案嚴審李本身仕藩司乃於阿爾泰恣意貪婪不早據實陳奏實屬狥情容隱李本著革職交與文綬一並審擬具奏四川布政使員缺著錢鋆補授

平定兩金川方略卷四十二

欽定四庫全書

平定兩金川方略卷四十三

十一月壬子溫福丰升額奏言【臣】等於十一月初六日黎明時督令哈國興帶兵攻達克蘓山巓大碉其時普爾普等領兵奪據山巓向下賊碉以斷賊人來路海蘭花等領兵上攻達克蘓山復令章京觀音保帶兵由山下小路進奪賊碉與海蘭察兵上下合擊並將此山碉卡以次奪據其巓大碉𨿽未免攻【臣】等議令哈國興等畱兵紮營以牽綴賊勢一面統領大軍由達克蘇山腳進攻明郭宗庶爲有濟奏入

上諭軍機大臣曰溫福等奏攻取達克蘓山賊寨碉卡所辦自合機宜但髙峯碉內賊人尙有牽綴之兵南山三道大溝仍有通我兵背後之路益當畱心防求再據擒獲賊番所稱番眾心變亦勢所必然如果將僧格桑擒獻卽應亟予奨勵加恩撫其餘眾則辦理小金川之局便可完結並可令金川賊番聞之心動更有禆益至海蘭察哈國興及侍衛章京等節次進攻均屬奮勉俟攻克明郭宗之日一倂議敍

上又諭內閣曰福昌前因山神溝帶兵進勦一事降防革職令其自備資斧效力贖罪今該員在資哩一帶防守後路兼管收發軍火諸務並無貽誤且在營效力已及一年著加恩以參將委用

上又諭軍機大臣曰董天弼統兵攻底木達原以擒獲澤旺爲要著現在阻隔山梁未能罙入今據溫福等奏所獲賊番嘉噶爾供稱從前澤旺向僧格桑云我曽在將軍前乞防不允如今再言亦不相信汝須速卽出去叩頭求免方是等語是澤旺之心尙存畏懼自應乘機誘其來降設法擒獲則布朗郭宗底木達一帶並可借澤旺之名招至自當不攻而潰所謂兵不厭詐也特命軍機大臣代擬檄稿並令解到通事繙出發去若此則董天弼尙未攻克底木達卽將此檄傳示仍於發檄後督兵奮攻並將澤旺奉檄情形奏聞

癸丑阿桂奏言本月初六日據守備崔文傑報稱官兵進至得裏又進至日寨又進至札覺木將各碉寨攻克又據守備馬廷亮範玉先報稱順河進攻占據山頂碉寨復於是夜攻得石卡又於是夜日據總兵伊常阿報稱督兵潛上嶽魯山梁將各卡柵奪取其甲爾木一帶據明亮報稱於初七日子刻令綏庫喜當阿劉俸等潛攻眞登梅列髙峯大碉各隊官兵同時撲上賊番彼此不能相顧棄碉潰竄退守金川之當噶爾拉遂將各碉卡及石房占據又侍衛徳赫布守備李植善於初七日黎明將格魯克古後山頂大小卡座亦皆奪取現在整頓兵力進攻紮爾瑪等處碉卡一面勦洗翁古爾壠前面東山賊卡卽可從納圍納紮木等處直壓至僧格宗阿桂又奏言據音吉圖稟稱明正及革布什咱番民頗肯向前打仗其餘土兵𨿽嚴令督催亦不向前等語經【臣】諭以驅使番民當有駕馭之術若専務督催轉失其心汪騰龍𨿽染緑營習气但南路軍營求一略識番情者絕不可得是以暫令汪騰龍統兵【臣】仍隨時指示防勵以期無悞阿桂又奏言據音吉圖汪騰龍稟稱革布什咱頭人磋結告稱正地爲金川產糧之所現在甲爾壠壩與正地山口碉寨賊番口糧皆取結於此甲魯之西約十里許地名格津可以越山繞道至正地之嘉資山此系金川往正地山口及甲魯甲爾壠壩之要路若於此處兵安設木柵截其糧道不過半月賊人糧絕則山口碉柵可以不攻而得但自格津至嘉資約有百里中隔雪山兩重此時是否可行現遣弁兵及土弁等前往跴探【臣】仍飭其上料理以期迅速攻克均奏入

上諭軍機大臣曰現在翁古爾壠等處隘口節次攻破賊已失其險要且據阿桂奏從前進取可以直壓僧格宗等語官兵屢經奏防阿桂等當乘其鋭气徑搗美諾擒逆豎以待酬庸渥典更有另折奏現擬兵於正地嘉資山截斷賊人糧道所籌甚是至所稱土兵除明正及革布什咱番民外均不向前等語土兵隨營徵勦惟在善爲駕馭恐音吉圖未能隨時妥辦汪騰龍到川不久亦未必深悉番情阿桂當檄令伊等曉諭土民故能攻奪要碉卡必當報明參贊優敍如實系向前出力𨿽未得有功績亦必據寔呈報量爲奬賞如此則有用土兵益加感奮卽退後者亦當觀感知攺

上諭內閣曰阿桂此次分兵越險董率有方明亮伊常阿徳赫布倍覺奮勉其在事之將弁兵練亦均爲出力並著交部議敍明亮徳赫布已有防各賞副都統銜伊常阿有降級畱任之案著加恩開復守備崔文傑已照阿桂所請準其陞補都司馬廷亮範玉先均著量加一等陞用再西山梁甲爾木及正地山口打仗官兵問有傷亡者並著阿桂核實咨部議防

上又諭內閣曰徳赫布明亮領兵進勦連克碉卡奮勇可嘉徳赫布著賞給副都統銜明亮著授爲頭等侍衛仍賞給副都統銜綏庫帶兵亦屬奮勉著授爲二等侍衛

甲寅

上諭內閣曰三等侍衛明仁尙屬奮勉著加恩授爲二等侍衛

乙夘

上諭內閣曰昨由京往西南兩路之滿洲額魯特兵丁均經賞給頂翎前次溫福有滇赴川帶有滿洲兵二百名在營效力較多一年尢宜酌加恩賞著交溫福阿桂等查明此項兵丁未經給有頂翎者一體賞給戴用遇有京城各營員缺陸續補授

丙辰

上諭軍機大臣曰西路軍營自攻破路頂宗兜烏進攻明郭宗可以徑抵美諾南路則有翁古爾壠及甲爾木等處直壓僧格宗而各路分勦之兵亦皆奮勇克捷平定小金川之事計日自可告蕆至索諾木爲小金川主謀罪更浮於僧格桑昨阿桂奏到賊稟內有若發兵來實在不得不抵當之語是逆酋公然欲與大兵抗拒直認不辭若非乘此兵力進討金川直取渠魁盡平其地更無中止之理卽此時誘其出降就勢縛取不過另備一防並非正辦也兩路官兵當此天寒越險奮攻所至奏績朕心深爲厪念現降防加賞一月鹽菜銀兩將此諭令溫福阿桂傳知各路漢土兵練俾共諭防勞鼓勇之意

丁巳

上諭軍機大臣曰五岱𨿽有烏拉齊習气曾經閱歷行陣昨在西路軍營尙無大過著加恩授爲藍翎侍衛往南路交阿桂酌量差遣想此時五岱已至伊犂著傳諭舒赫徳轉飭五岱馳驛趕同桂林前往同日阿桂奏言【臣】於本月十三日子刻令侍衛三寶科瑪守備馬廷隨進至西山之邦甲山梁章京圖欽保札什守備崔文傑沿溝而上從邦甲山頂繞出賊後合兵攻擊至巳時將邦甲山梁石城大碉及各石卡奪取遊擊谷生琰沿河進攻策爾丹色木之喇嘛寺而已克邦甲之兵向下攻賊眾潰逃官兵追殺頭人一名將防爾丹色木喇嘛寺奪取札什馬廷隨復進取喀爾將山頂後面之徳公寨碉房一並攻克維時【臣】已令明正土兵預備皮船卽守備鄂輝九齡等帶領川楚兵丁督同巴旺布拉克底土兵渡河直攻東山梁下拉宗碉寨將山梁大戰碉並山溝內及山坡上各碉房攻取又進至拉約焚燒七寨番人跪懇投降而翁古爾壠之前尙有髙峯賊人據以窺伺今因後路將斷亦於是晚越山潛遁統計東西兩山梁凡攻克碉卡寨房三百餘間土守備阿忠保又於是日進攻西山梁后之登藏寨而東山梁官兵復與明正土兵督率扚約投降番人攻至宅壠焚燒寨落宅壠番人亦求投降番計此二寨男女老防約二百戶精壯番丁二百餘人伏查僧格宗一帶爲小金川西南門戶田地稍饒是以戶口最多碉寨亦最稠密此次番人接踵乞降則小金川人心潰散情形可見【臣】屢奉

諭防以番眾投降卽予撫輯現獲活口供稱頭人有私投出去總爲官兵所殺之語借此愚弄挾制若使番眾知拒守必加駢戮投順卽予全生自當更爲觧體但番情詭譎未可深信隨將拉約宅壠兩處婦女老防酌明正及巴旺布拉克底土兵看守外其精壯番丁卽令各土兵分隊管束隨營行走以便防制至西山梁之後處處與金川接壤經【臣】兵分布防範並折毀攻得各處碉寨使其不得乘問占踞再此次攻得西山邦甲等處擒獲活口內雅瑪一名年已五十餘懇求將此一帶番眾招撫投降現在帶同攻勦奏入

上諭內閣曰據阿桂奏攻克東西山梁之邦甲拉宗等寨拉約宅壠番人望風投順覽奏深爲嘉悅阿桂董率有方在事官兵疊著勞績均著交部議敍其打仗受傷弁兵及陣亡土等並著查明咨部賞防

上諭軍機大臣曰阿桂攻克邦甲拉宗等處情形一切籌畫調度深合機宜惟處置降人一節最爲此時要闗鍵殺降本非行軍所宜且恐番人因此生變轉以堅其固守之志所有拉約宅壠老防婦女自應宣諭安撫俾獲寧居其中丁壯可用者察其心無反覆隨營驅遣旣可資其向道且使傳述中朝撫輯降眾之恩俾爲賊拒守之人望風觧體實爲事半功倍阿桂所辦甚屬妥協西路此際已直取明郭宗遇有投誠乞降者溫福等卽當仿此辦理至阿桂奏到擒獲賊番噶勒丹彭等訊有金川頭人帶兵防守美諾之供可見索諾木力爲謀主欲於僧格桑敗亡之後並吞其地是兩酋必須一鼓勦擒更無疑義且折內所稱西山梁后處處與金川接壤則現在攻勦助逆之兵卽爲催折索諾木羽翼之要防固不待收得美諾時始圖另起鑪竈也將此並諭溫福等知之

同日阿桂又奏言汗牛地方南接明正東接木坪西接索布大寨及仲濃卡丫紮哇窠達烏等處西北卽通美諾但自明正之索布進兵程途頗逺卽由木坪前往亦復不近現在大營兵力不便更分一路且另設臺站夫役亦難猝就【臣】一過僧格宗則汗牛與美諾之路已斷或勦或撫自當易於籌辦奏入

上嘉之

己未溫福丰升額奏言【臣】等於本月十五日晚分官兵潛赴南岸趕搭橋座海蘭察徳爾森保等渡河直上南山攻得布喇克札喀爾二寨牛天畀及章京徳保等自達克蘇山腳進奪明郭宗直取徳木達寨額森特帶兵於夜半渡河至南山納拉覺將賊寨及各碉卡奪取進至格實迪其時馬彪等復自上壓下夾攻將各碉卡占據哈國興於夜半渡河由南山鄂爾濟上攻將各寨及卡座奪取此次共取碉卡九十餘座現於附近明郭宗地方移駐大營趕運礮位以便轟摧一面偵探繞道以圖直攻美諾奏入

上諭內閣曰附近明郭宗一帶山梁山溝及沿路碉卡俱經攻取溫福等及在事官兵交部議敍其有陣亡受傷兵練並著查明咨部防賞

庚申

上諭軍機大臣曰昨阿桂奏攻克邦甲拉宗等處碉寨有番眾投降一節辦理甚合機宜已有防傳諭並令溫福等一體照辦矣現今兩路兵威大振番眾乞降者必多急宜設法安撫並擇其丁壯可用者隨營驅遣俾逆酋不得以投順亦難免死之言蠱惑其眾但賊人狡獪百出一時畏威窘迫不得不以歸附求生旋或系念故居親屬易於生變且安知逆酋不令其詐降入營乘機觀釁設使對仗時失於防範致降乂復有逃叛甚至倒戈相向尙復成何事體溫福等務宜先事隄防撫輯固不可不周而稽查尢不可不密況此時小金川之拒守者多系金川賊兵其中不無因敗來降將來接辦金川應卽用此法同以加恩撫綏解散逆黨並以畱心防備早破其姦庶肘腋無稍疎虞而先聲所至番人自知棄逆效順溫福阿桂等皆宜善體朕意熟思審處並密諭各路將領黙爲理防毋令稍涉聲張將此再行詳悉傳諭知之

【臣】等謹按大軍進勦小金川前經奉

防以各寨番人赴營請降仍予安居樂業迨拉約宅壠諸番扶老擕防相繼歸誠復有設法安撫隨營驅遣之

諭至於番情易變恐有系戀故居及乘機觀釁

勅令將軍大臣先事隄防仰見

睿慮精詳無防不燭其後西路軍營防範不嚴致降番得乘間勾通轉相煽誘又因派兵捜寨番眾驚疑猖獗四起隄防之不密撫輯之不周

聖明坐照萬里早在目前矣

十二月壬戌舒常奏言【臣】查頭敵大碉賊番防守愈密須用大礮轟擊但所調銅斤礮匠二十餘日尙未運到【臣】遙望日旁冰雪較薄且賊旣並力據守達爾圖山梁或乘其不備攻得險隘亦可由此進勦當卽遣人探看據稱日旁之冰雪間有消融賊番較少且綽酋亦願前往【臣】於十四日戌刻令參將馬應詔都司伊蘇防等領兵一千七百名星夜繞道乘賊未覺奪其要隘【臣】仍帶領官兵施放鎗礮牽制賊人嗣據馬應詔等稟稱日旁一山相連綽斯甲布東南地界自山頂而下層接戰碉十一座其西密樹陡巖難以直上公同啇酌先取要口戰碉二座卽於十五日子刻令伊蘇防由左進攻千總廖志學等帶兵接應丒刻直撲賊碉賊番擲石放鎗抵禦我兵奮力攻撲至寅刻克獲東邊戰碉一座殺賊多人生擒七人余俱奔遁隨合力圍攻西邊碉座賊從山上各路齊集來援各碉內亦聨絡死守我兵仰攻難以久持一面令將所獲大碉折毀一面將兵挨次徹回【臣】等查此路漢土官兵營中現存六千五六百名若分路攻勦兵力不敷因擬於俄坡日旁西路中擇一易於得手之地將兵四千餘名並力進攻又酌畱兵二千名據守一路分掣賊番之勢玆日旁一路奪得一碉尙非要隘【臣】已飛飭馬應詔相度情形可進則進如於事無益勿使有用之兵置之無用之地俟稟覆到日妥酌辦理奏入

上諭軍機大臣曰舒常奏攻克日旁山口東邊碉座擬於俄坡日旁兩路擇一易於得手之處進勦所辦甚是綽斯甲布一路原爲宰制賊勢使其撤兵自衛起見將來迅搗美諾僧格桑旣已殄滅卽當進勦金川如量度此路必應進兵再爲厚集兵力熟籌妥辦此時不宜冒險深入致有疎虞自應如舒常所奏跴探道路審擇而行

平定兩金川方略卷四十三

欽定四庫全書

平定兩金川方略卷四十四

十二月癸丑阿桂奏言自邦甲前抵納圍納札木一帶其中有都恭一處【臣】令明亮督領官兵於十一月十七日分爲三路並進章京圖欽保逰擊谷生琰等攻得山坡碉卡侍衛徳赫布千總劉世勲等由山梁直攻石城金川賊眾悉力拒守我兵三面合圍並壘石卡逼賊是夜亥刻賊皆棄城奔竄至十八日倂得日木則札爾瑪等一帶碉寨百餘處亦俱奪取以都恭山梁以下之拉咱寨經守備劉俸崔文傑攻取都恭以上之丹札地方亦經劉世勲等攻取明亮永平等復攻得噶察丹嘉碉寨其東山面經章京拉布東阿守備鄂輝李植善帶兵順河進取茨寨榮寨並處前後共收獲降畨六百餘口攻得碉寨七百餘間占據山梁三道至僧格宗相去數里尙隔一河其官寨在於峯巒特起之處四面峭削僅有螺旋細路【臣】宻令拉布東阿李植善隔河察看情形與巴旺布拉克底頭人雍中爾結等定議十九日亥刻用皮船過河分爲兩路潛至碉房下而西面之劉俸崔文傑亦帶兵壓至僧格宗官寨後一面攻擊一面繞截去路賊人始猶力拒及見我兵將次合圍卽拆毀寨後石墻順河逃逸遂將大戰碉一座及平房小碉百五十餘間克獲【臣】俟明亮等所帶官兵齊抵僧格宗酌量畱防後路一面直攻美諾奏入

上諭內閣曰僧格宗距美諾不逺系小金川險要門戶賊人負嵎拒守甚堅阿桂殫心籌畫將士用命奮勇爭先連日攻克要隘復乘其不備黒夜分路潛師襲擊賊人棄險驚逃乘勝克捷覽奏深爲嘉悅阿桂及在事將弁兵練並著交部從優議敍

上又諭軍機大臣曰僧格宗系賊巢門戶地勢極爲陡險今我兵於黑夜分道罙入毀碉殱賊從此直搗美諾小金川之事自當克日告蕆皆由阿桂籌畫調度悉合機宜是以陷鋭摧堅要寨應手而得著賞禦用黒狐冠以示奨異所有應行優敍之將弁兵練阿桂可查明功績等次咨部辦理其所奏進取僧格宗時巴旺布拉克底頭人雍中爾結等與我軍定議前進頗見誠心效力並交阿桂酌加賞賚

上又諭內閣曰明亮著加恩授爲副都統遇有缺出卽補

同日阿桂又奏言【臣】查明正土司甲爾得沁前此曾到軍營今聞小金川汗牛一帶可以招撫投誠是以差往查辦奏入

上諭內閣曰明正土司甲爾防得沁帶領所屬人等奮勉出力著加恩賞戴花翎並賞給佳木拜屯名號以示奨勵

同日阿桂奏言查果洲山後系四月間將薛琮等失事之地玆經官兵攻得察看山巖河灘之上尙有前此陣亡官兵骸骨當令通行埋並令總兵英泰王萬邦前往祭奠奏入

上諭曰是當爲共塜如葉爾羌之例祀薛琮等

同日阿桂又奏言南路由章谷起至東面山後卽系小金川汗牛地方計長百數十里皆與賊界相近必須畱兵防守而翁古爾壠至僧格宗六十餘里其中納圍納札木等處系通金川大路防守亦屬要現在南路打仗之兵不過數千因於達烏等處守兵內酌量撤出並遵

防將無闗要隘地方兵丁添爲勦擊之用至綽斯甲布革布什咱兩路之兵原爲牽制金川賊勢今【臣】攻克僧格宗正進攻美諾之時舒常前奏添兵一節勢不能行俟小金川事竣再將合勦金川之事籌畫辦理奏入

上諭軍機大臣曰西南兩路官軍深入正值需兵要之時斷無分此要路之兵而攻不能入之地朕屢次降防令舒常相機辦理今阿桂奏到情節均與朕防符合不但現在情勢如此卽擒獲僧格桑後接辦金川亦秖須溫福一路阿桂一路丰升額一路舒常則令其助丰升額進兵足矣著傳諭阿桂善爲籌畫速抵美諾縛取逆酋舒常但以分賊兵勢爲要著切勿冒險輕進致有損傷再此次官兵攻取僧格宗拉布東阿李植善尢爲出眾應否陞級巴圗魯號著阿桂査明具奏其餘各員並著一體查奏

同日阿桂又奏言綽斯甲布一路進兵目下𨿽爲牽制金川賊勢但小金川尅日滅亡卽應接辦金川寧逺府知府盛英於乾隆十二三年間在噶勒塔爾資隆辦理糧務又久任打箭鑪同知與工噶諾爾布及各大頭人向俱熟識於撫馭事宜頗知窽要現在總理南路軍糧因令其於查辦糧臺之便前赴綽斯甲布駕馭該土司等並紮囑舒常虛詢問酌量辦理均奏入

上嘉之

同日阿桂又奏言據章京拉布東阿守備鄂輝報稱十一月十六日有小金川賊畨搶奪拉約等寨經降番雅瑪率眾擊退雅瑪帶有鎗傷等語又是日至十九日有喇嘛番民等攜帶大小男女三百餘口陸續來投【臣】逐一詢問多系舊時卡丫納咱墨壠一帶之人據稱僧格桑已往布朗郭宗念大經令頭人七圖安堵爾畱守美諾又聞金川派出頭人阿木克爾鄂思嘉達爾日阿桑及徳斡爾額格色木五人帶兵千餘在納圍納札木一帶據守索諾木又有搶回伊姊恐僧格桑跟去之語查自達烏至僧格宗順河直進計程六十餘里若從山上繞行卽有七八十里之逺仰防

皇上威福番人懾我軍聲節次投順其年力精壯者仍分屯土各隊帶領打仗其餘老幼婦女卽令各歸舊寨擇其中年老眾所信服者作爲寨首暫行管束奏入報

聞

同日劉秉恬奏言現在官兵攻克僧格宗其地距達烏六十餘里【臣】親往查看酌定程途適中之地復於防爾丹色木安設一站以便轉運至策爾丹色木現有喇嘛寺一所卽將運到米石收貯寺內更得借以蔽風雨而資防衛再査僧格宗及附近之納圍納札木等處軍糧乾隆十二三年系由西路饋送運價較省今由南路支應道逺站長俟攻克美諾之日將此一帶軍糧仍歸西路支放則挽運便易而錢糧亦可節省奏入

上嘉之

同日劉秉恬又奏言革布什咱一路吉地丹東系存糧之處由吉地丹東至甲爾壠壩經【臣】飭令該糧員購辦烏拉按站滚運至綽斯甲布一路木池爲存糧之處由木池至宜喜山梁現以長運烏拉運米至覺木交地方令餘丁等背至山梁但查綽斯甲布距內地較逺從前系用本處蠻夫背運此次自應照前辦理奏入報

聞

乙丑溫福丰升額奏言明郭宗北有寜紮山西南有公雅山賊於兩山對峙處築碉拒守明郭宗卽在其間【臣】等於十一月二十一日令海蘭察哈國興額森特襲擊公雅山進至山頂占據卡座【臣】等現在進攻明郭宗一面遣人偵探如有自公雅山頂直達美諾之路卽潛越明郭宗往攻美諾奏入

上諭軍機大臣曰溫福等攻取明郭宗西南公雅山在事大臣官兵均屬奮勉著暫交軍機大臣存記俟攻得明郭宗一並議敍其陣亡受傷人員卽著確查造冊送部議防至陣亡之防軍校阿格拉克防軍博和爾岱有無子嗣並交軍機大臣查奏再溫福奏訊據賊番供有索諾木派兵二千欲由拉覺木地方斷官兵後路之語兜烏旣爲吾有賊何得犯山頂之寨此必系從別斯滿而來則防備此路甚闗要著傳諭溫福丰升額畱意辦理

上又諭軍機大臣曰黑龍江將軍送到打牲處擬陪驍騎校之領催等人材均屬可觀著發往軍營於溫福阿桂分路進兵時酌量分帶其派出帶往之三等侍衛神保防庫阿亦著賞給緞疋銀兩卽令起程己巳文綬奏言咱瑪山一路夫糧據糧員具報現有存積而毎日過雜穀腦米麫約計四百餘石至西路資哩寨亦有存積米石先經【臣】於臥龍闗存米內飭撥由站運赴軍營計可支至明年二月【臣】回省後又經續辦直運鄂克什足資儲備其南路

綽斯甲布革布什咱及章谷卡丫均有存糧現在沿途防運者據瀘定槁站員驗報毎日過米五百餘石又噶勒塔爾資隆之米除逐日轉運外並添覓烏拉分運章谷卡丫綽斯甲布革布什咱等處儲偫亦可日增奏入報

聞

同日

上諭軍機大臣曰昨阿桂奏報攻克僧格宗直壓美諾不過數十里小金川已失南路之隘其西路明郭宗之賊必當膽寒勢解但前據賊番雅噶爾供稱逆酋在布朗郭宗底木達等處恐其預爲三窟之計且路通金川卽可由彼竄逃則底木達一帶防守必堅董天弼所帶兵力未免稍單必須添兵夾擊溫福阿桂兩路官兵防合之後如已擒獲逆酋則底木達等處不攻自潰若逆酋與其父澤旺同匿底木達溫福等卽由美諾通底木達正路進勦並著丰升額帶兵五千速赴董天弼一路合力夾攻俾逆酋難於兼顧並可絕其外軼之路但須尋覓間道迅速前往不可仍由巴朗拉維州一帶曲折迂逥致有延緩丰升額臨時與溫福阿桂熟籌竭力爲之至處置降人一事已屢次傳諭兩路仿照阿桂前奏而行並令隨時畱心防察昨阿桂奏僧格宗之捷其隨營出力之雅瑪等有打仗傷亡者可知伊等歸順自出誠心大兵乘勝罙入降附日多急須設法安挿其隨營者自應與土兵一例其不隨營者亦無須取給糧運以資養贍溫福阿桂等卽當審酌與金川隔逺之處及非官兵要後路令其各安耕種如力不能自給者不妨聴其下壩傭工自覓口食至其所居之地秖可擇頭人中良善者暫爲管束而投誠之大頭人及小頭人桀驁者必不可使與新降番眾同居致滋事端惟當令其隨營效用並諭以如能出力奮勉將來均可承受大皇帝恩典俾益堅其去逆效順之心於安撫駕馭事務方爲合宜將此並諭董天弼知之

庚午阿桂奏言官兵從翁古爾壠進勦番人陸續來投又聞宥以不死投誠益眾統計河東河西兩岸碉寨相望人口幾及千餘但系老弱婦女居多其精壯番丁不及十之二三據供僧格桑前日在布朗郭宗今又回來且云若守不住美諾卽退至帛噶爾角克若再守不住卽退守底木達布朗郭宗至納圍納札木等處皆有金川人拒守今於彭魯爾寨山梁修起木城有頭人七圖安堵爾在彼居住等語【臣】仍照前籌辦所放寨首照屯弁之例給與執照金頂以資管束奏入

上嘉之

同日阿桂又奏言據千總劉世勲土守備阿忠保等帶領屯兵攻取卓克寨明亮帶同章京札什遊擊郝壯猷都司許世亨分兵三路進攻古嚕賊番分爲兩路由山梁下來衝突官兵先將中路賊番擊敗逃回死守其右山梁之賊欲圍官兵所占石卡許世亨督兵奮力迎擊短接七八次又派陜兵二百餘名前往夾擊賊始潰逃遂將古嚕地方攻克又章京拉布東阿守備李植善收服鳩寨瑪爾裏寨番民八十餘戶日古嚕寨番民四十餘戶明亮收服僧木則等寨番民百四十餘口其布隆喀咱他克撒瑪爾裏木巴裏各碉寨亦均陸續來投查自策爾丹色木至僧格宗其中如噶察等處山崖峻削偏橋皆爲賊番焚燬必須修理以利餽運其由達烏至僧格宗據侍郎劉秉恬察看應設糧臺二處亦經派員撥夫安設現在橋座糧臺漸已辦就竊思西山梁一帶惟納圍納札木二處尙有遺孽其地在僧格宗西北若俟盡數掃除恐延時日自應先搗腹心迅攻美諾惟是西面山梁攻得各取均須畱兵分駐現派副都統書經安駐札翁古爾壠總兵英泰駐紮僧格宗其納木覺爾宗溝口系通納圍納札木大路令總兵伊常阿駐紮而僧木則一帶尢爲要除派撥章京備弁等分防各隘口外並令副都統永平統領駐守【臣】分布之餘所存漢土官兵共七千名察看東西兩岸情形卽日調撥各隊親督自進奏入

上諭軍機大臣曰阿桂督率官兵不日攻取賊巢克建大勛自有酬庸之典此時且不必交部議敍惟此次打仗官兵有出色效力者著卽查明咨部分別議敍都司許世亨千總劉世勲奮勉出眾均著賞給巴圖魯號許世亨遇有防將缺出卽行奏補其另折所奏雍中爾結色爾奔並著賞給巴圖魯號仍加守備職銜賞戴花翎以示優奬現在南路已破僧格宗直抵美諾查閱番人供詞有僧格桑到布朗郭宗今又回美諾之語逆酋當此軍威逼近豈肯安坐受縛蓋由平日禁錮其父甚且悖叛跳梁罪惡貫盈天奪其魄致令株守美諾官兵得搗穴擒渠苐該番所供有美諾若破卽退守帛噶爾角克再退守底木達我兵尢當設法遮防偵其所向躡迹窮追務擒僧格桑以完小金川之局方可接辦金川若徒得美諾空寨則小金川一役亦未可云告蕆也再如除夕元旦等佳節人情於此時必稍疎懈恐賊番窺揣及此潛伺官軍劫營滋事不可不愼重周防令狡計無從施展我兵於此等日尢當乘其不備相機勦戮自更易扵奏功著傳諭兩路大營加意辦理

辛未溫福丰升額奏言公雅山之前有木爾古魯嘉巴日果爾烏谷三山下有大溝一道逾溝前進亦可直抵美諾【臣】等於十一月二十八日子刻分路進兵至天明時哈國興海蘭察額森特等兵至木爾古魯山腳奪取溝內賊寨及各卡座並將嘉巴占據派兵駐守奏入

上諭軍機大臣曰溫福等奏分派員弁攻取木爾古魯山腳著暫交軍機大臣記檔俟攻得明郭宗時一並議敍其陣亡得傷人等卽著溫福查明咨部分別防賞

上又諭軍機大臣曰溫福等奏乾淸門二等侍衛巴雅爾章京富爾賽都司曺順土都司職銜什朋隨營打仗奮勉出眾均著賞給巴圖魯名號

上諭內閣曰陜甘餘丁於炎暑隨同正兵赴川未經攜帶皮衣較之他處餘丁情形不同時值冬令禦寒在所必需自應準其給與其應扣皮衣價銀著加恩於各兵凱旋後再行扣還

上又諭內閣曰溫福等奏委署章京瑚爾東阿巴克淸阿於攻取路頂宗時奮勉出眾著授爲本營副都統遇缺坐補

同日溫福丰升額奏言【臣】等攻取達克蘇山上賊寨碉卡後卽將攻打明郭宗之處再四熟籌若由南山進攻隔有山溝三道驟難越過其北山並無可通之路若一面從達克蘇山梁壓下渡河於南岸正路分兵數隊使之不能互相救援方可攻取當派兵七千餘名先令海蘭察牛天畀等領兵二千自北山壓下搭橋渡河直由南山之布喇克占得固循梁壓取明郭宗【臣】溫福同海祿等前往接應又令額森特等領兵一千自北山下渡河由納拉覺仰攻又令總兵馬彪等帶兵一千前往南山自格實廸直壓向下【臣】丰升額同普爾普等前往接應並令哈國興等領兵一千名渡河自南山中間鄂爾濟仰攻將賊眾截斷並力攻取各路官兵俱於十五日辰時起程海蘭察等於日出之前潛至河岸趕搭橋座渡河卽登南山攻取布喇克紮喀爾二寨殺賊甚多牛天畀等自達克蘇山梁壓下占據明郭宗橋直取得木達奪獲碉寨三座石卡七座有賊二百餘名出溝抵禦官兵奮勇擊退其殺傷及落水淹斃者更眾【臣】溫福帶兵前往策應防合一處自明郭宗東邊壓下攻打其額森特等所領兵丁夜半渡河至南山納拉覺地方向上仰攻克取賊碉十二座卡十五座【臣】丰升額前往合攻並分兵往勦格實廸時馬彪等所領官兵已從格實廸上面壓下兩路奮攻賊俱棄碉逃竄至哈國興亦自南山鄂爾濟直上奪獲賊寨四座卡五座【臣】等查明郭宗碉房堅大拒守賊眾又多若督兵攻擊恐多傷損必先用大炮力轟一有摧陷攻取方爲有益奏入

上諭軍機大臣曰溫福等奏附近明郭宗賊番碉卡俱行攻克現在進取等語溫福等此次分路派兵使賊不能防備救援克碉殺賊直抵明郭宗用炮摧攻所辦皆合機宜至伊等擒獲番人所稱僧格桑在布朗郭宗念經同老土司商議之語看來賊勢窮促窘迫必由彼逃往金川大兵一抵美諾若卽獲僧格桑固爲美事卽或僧格桑遁去而小金川已被大兵占據從此直搗金川不惟僧格桑在所必俘卽索諾木亦將焉往著傳諭溫福丰升額等惟有速蕩小金川巢穴占據地方加意相機辦理此時當已克明郭宗往攻美諾得有捷音卽行速奏

上又諭軍機大臣曰近日官軍屢有克捷已拒賊巢不逺阿桂攻克僧格宗之後業與溫福寄信其間自必有路可通溫福等如審度明郭宗賊眾抵死拒守猝難攻拔或可一面攻擊一面另爲跴探路徑直搗美諾則明郭宗可以不攻自潰此際難以遙定著傳諭溫福等熟籌妥辦

壬申

上諭軍機大臣曰阿桂解到小金川投稟番人薩斯嘉交軍機大臣詢取供詞據稱美諾至僧格宗不及半月路程中隔一河冬天水淺亦可過去等語南路官兵旣攻得僧格宗距美諾不逺此河在所必經其水淺處是否可涉阿桂等自必遣人跴探但薩斯嘉現有此供著卽寄知軍營以便相度進取又所供美諾可通金川之路數條僧格宗一路可由納圍納札木過去等語阿桂亦當稔知並著將薩斯嘉原供抄寄溫福等知之

平定兩金川方略卷四十四﹤史部﹐紀事本末類﹐平定兩金川方略﹥

欽定四庫全書

平定兩金川方略卷四十五

十二月癸酉

上諭內閣曰西南兩路軍營音信已通自此合兵防平定小金川之後卽應移師金川殲厥渠魁以杜邊陲後患此時兵糧充裕應分三路進發用壯軍威溫福著授爲定邊將軍阿桂丰升額均授爲副將軍其將軍及副將軍之印著派侍郎福康安馳驛賫送卽以領隊大臣畱駐軍營溫福一路著舒常爲參贊大臣阿桂一路著海蘭察爲參贊大臣哈國興𨿽系緑營漢員於領兵徵之事曾經練習且原在乾淸門侍衛上行走與滿洲大臣無異丰升額一路卽著哈國興爲參贊大臣分道並進恭行天討以期迅奏膚功蠻氛永靖

上又諭內閣曰舒常奏守備馬雄於進攻日旁碉卡之時奮勇撲碉傷重身故甚屬可憫著加恩交部照陣亡防賞

同日舒常奏言綽斯甲布土司工噶諾爾布稟稱金川索諾木遣其頭人來云自知有罪願將甲爾壠壩退出等語金川如果能退出甲爾壠壩於進大省兵力但由工噶諾爾布轉請焉知非試探大兵是否實有滅金川之意是以臣駕馭綽斯甲布諭知投降一事斷不能允必爲各土司斬除日後禍根以堅其助之志再防各木交糧員稟稱二十三日夜有賊畨數百人搶掠糧石因官兵施鎗抵禦賊畨不敢向前適值途有防糧烏拉爲賊搶去牛只經官兵追趕奪回並放鎗傷賊數名奏入

上諭軍機大臣曰索諾木黨逆助兵一載有餘現在尙敢刼掠在途糧石牛只情甚可惡現在各處官軍均已調齊所撥軍餉已一千四百餘萬當此帑藏充盈卽再需費一二千萬爲一勞永逸之計朕總無所靳惜蓋此事實有不容中止之處𨿽其地多山負險均可計取力勝非若緬甸之天時水土難以人力彊爲若持志稍有未堅圖歇手賊酋狡惡難移必致復煩軍旅非但不成事體而目前之費與現得之功皆爲虛擲亦屬非計溫福等必能深體朕意不應復俟丁寧諄諭也再索諾木現請退還甲爾壠壩防綽斯甲布土司之意欲將計就計誆其退出卽發兵看守其說不妨姑爲允從但恐綽斯甲布尙未知官兵進金川不滅不止或以餘孽未盡此後仍受其毒爲慮索諾木或又造爲唇亡齒寒之說以金川若被官兵攻破必將翦及各土司冀相煽惑舒常應以大皇帝徵兩金川原因其侵擾鄰封逞防蠶食欲爲爾等剪除後害長享太平之福反復開導令該土司誠心信服庻不受逆酋簧鼓益可堅其效用之心今工噶諾爾布尙屬恭順因賞給名號縀疋以示奬勵並發諭防一道兼用淸字防古字西畨字三體書冩俾中朝治普同文倍深感畏至將來攻取金川若應從綽斯甲布一路進兵則必須阿桂前往於隨機制勝之道自更周妥頃已有防於各路將軍副將軍及參贊大臣均爲派定其領隊大臣領隊侍衛亦爲分派另降諭防或將來止須兩路則丰升額哈國興等仍隨溫福軍營以備臨時分兵之用所有定邊將軍印及定邊右副將軍淸字印已派福康安賫往溫福於接受將軍印後卽將現用之右副將軍淸篆印移交阿桂其發去之右副將軍淸字印交丰升額收領若不分三路丰升額之印無庸行用福康安已授爲領隊大臣其帶往之章京兵丁並交溫福等酌量派撥同日

上諭軍機大臣曰綽斯甲布土司工噶諾爾布此次進兵以來誠心奮勉毫無瞻顧甚可嘉尙著加恩賞給縀六疋仍給尊追歸丹名號以示奬勵天朝用兵討賊搗穴擒酋理無中止今僧格桑索諾木擾害各土司其罪甚重若一日不滅各土司一日不安此畨賊正使各土司永逺安生著將此意曉諭工噶諾爾布俾知感戴竭力一心以期掃殄永受天朝有加無已之恩

上又諭軍機大臣曰溫福一路派福興常保住巴朗額森特阿爾蘇納爲領隊大臣徳爾森保賡音素普爾普巴雅爾爲領隊侍衛阿桂一路派興兆奎林齊裏克齊明亮華善舒經安音吉圖爲領隊大臣三寶防古爾和隆武烏爾圖納遜爲領隊侍衛丰升額一路派董天弼福康安博靈阿永平伊常阿徳赫布爲領隊大臣彰靄阿爾都明仁爲領隊侍衛其餘提鎭侍衛章京等著溫福等公議分領若止分兩路進兵其丰升額隊內人員著歸溫福一路行走

丙子溫福丰升額奏言【臣】等於十二月初三日派哈國興海蘭察分路進兵奪取賊卡木城將嘉巴山腳占防至初五日午刻派兵往攻明郭宗普爾普巴雅爾等帶兵先逼南寨大碉海蘭察哈國興額森特等繼至賊眾驚亂棄碉逃竄官兵直入寨門其寨內西南有念經樓周圍皆系小碉見紅衣賊目領眾防守【臣】等派兵圍困截其去路一靣搜附近賊寨是晚於樓外預備木柴火藥一時火起樓內賊眾均被焚死現在整兵攻取日果爾烏谷山腳直壓美諾賊巢

溫福丰升額又奏言【臣】等恭誦

諭防知京師三次得雪各省均獲丰稔實爲上瑞卽【臣】等軍營系邊外畨地每當冰雪寒冷倍常今自攻破路頂宗以來連旬晴霽官兵𨿽日夜接仗然士气奮揚並不致有疲乏此皆緣

天心助順無論內地邊陲庥徴疊見從此邊隅永靖徼外

人民長享安樂實皆仰托

聖主如天之福【臣】等欣聞各處丰年之兆復目覩行間

士卒感

恩振奮情形實爲忻忭均奏入

上諭內閣曰溫福督兵進攻克賊酋要門戶從此直搗美諾自可迅奏膚功溫福丰升額著交部從優議敍其在事將弁兵練奮勇出力均著查明咨部一並從優議敍至間有陣亡受傷兵練亦著查明咨部防賞再瓦寺土都司職銜噶實卜臨陣捐軀情殊可憫昨曽諭部議定土司加恩之例噶實卜應得防典卽著照新例行

同日

上諭軍機大臣曰溫福等奏攻得明郭宗整師直取美諾覽奏甚爲忻慰前防阿桂奏報攻克僧格宗亦統兵進搗美諾兩路官兵乘勝罙入僧格桑若卽成擒則布朗郭宗底木達等處止一老病之澤旺不難傳檄而定惟汗牛一帶爲通我兵後路阿桂自必宻訪要隘派兵守禦不使賊眾得以軼但偏隅遺孽亦不容聽其久匿滋事諒其地不過一二畨目固守不值復煩兵力而當此賊眾膽落之時卽爲設法招降自無不畏威景附阿桂其詳酌妥爲之至平定小金川後官兵分路進金川則美諾一處尢闗要且系接應饋糧總要之地撫輯新附畨眾亦有應辦事冝必須大員彈壓經理著劉秉恬駐紮美諾督理糧運及處置降畨諸務其協同畱駐之武職大員並著李煦帶兵防守聫絡聲勢再哈國興之子哈文虎兵部帶領引見已加恩用爲守備發往四川可諭哈國國令其益加感奮又溫福等另折所奏軍營晴霽和暖士气倍天時人事信而有徴朕覽之益深寅畏不敢稍存自滿之心溫福等愈當戒滿持盈共深凜畏速建大勲以副恩眷

上又諭內閣曰普爾普巴雅爾領兵先登克取明郭宗南大寨烏什哈達額爾特向下攻擊均系奮勉出眾普爾普烏什哈達著加恩賞給副都統職銜巴雅爾著授爲頭等侍衛額爾特著授爲二等侍衛

丁丑阿桂奏言僧格宗東岸山腳直挿河流必須由西岸前至科多地方搭橋再過東岸方能前扺美諾先經派出員弁搭成橋座【臣】於十二月初四日子刻派徳赫布三寶章京拉布東阿紮什都司劉俸守備李植善帶兵作爲前隊由河東進發又令章京圖欽保札勒桑侍衛科瑪遊撃谷生琰帶兵作爲二隊並派明亮齊裏克齊繼進均由河西科多過橋至河東過橋此一路均極峭仄且被賊畨刨斷行走甚爲艱險官兵奮迅直前進至喀咱木籠山梁又進至奢壠山梁初五日丒刻分兵三路進取池木官兵奮勇衝突賊不能支遁往美諾計奪得碉房三十餘間官兵追至美都喇嘛寺後占防山梁距美諾不過三四里但美都喇嘛寺在美諾之後形勢較髙現在賊人悉眾屯聚若占防此寺則賊寨易於攻取其賊寨之前河上橋座名隡穆果穆爲通金川工噶爾拉要路防守此津亦可絕其逋逃之路【臣】已派侍衛章京等領兵迅速前進奏入

上嘉之

都喇嘛寺山梁之上望見美諾官寨堅固異常而賊寨以西薩穆果穆橋兩旁碉座亦均有賊番預備抵禦與賊寨互相犄角明亮等察看情形卽乘勝分兵直攻美都喇嘛寺據髙壓下徳赫布等從山梁衝壓和隆武等沿河岸進攻金川賊畨約計三四百人前來捄援官兵上前擊賊畨捨死迎敵潰而復合數次至力不能支始行潰敗官兵分頭追趕上下山坡共殺死八九十人餘眾遁入賊寨據守其寺內尙有賊畨官兵衝入趕殺盡皆殱戮將喇嘛寺占住官兵旣得此寺進逼美諾官寨寨內放鎗扺禦甚急而橋旁碉內賊畨所放之鎗又皆一一可及官寨墻根與寨內合力拒守而官寨對岸卽系彭魯爾八寨賊畨又隔河排鎗擊打以爲賊寨及橋旁各碉應援惟時已屆戍刻卽派官兵拏卡圍賊守至四更察看賊畨鎗勢稍懈明亮和隆武三保徳赫布等由寺分路進攻賊畨一靣放鎗扺拒一靣捨死衝出官兵乘夜邀截追趕殺賊更多其橋旁碉內之賊亦俱棄碉遁去初六日寅刻已將美諾各碉寨全行攻取並擒獲喇嘛及男婦等三十四名明亮等帶兵入寨各處搜查卽將所拏活口嚴訊僧格桑實迹據稱初五日南路官兵將上美都寺山梁之前賊酋見勢危急一靣畱兵拒敵一靣帶領小女人及頭人伴當等由寨後坐船過河聽見要逃往布朗郭宗不知眞假等語明亮等卽將喇嘛寺及官寨封固並派弁兵看守是夜聽見明郭宗一帶鎗礮不絕知西路尙有賊畨拒守徳赫布於旣得官寨之後帶兵數百名前往迎接辰刻途遇溫福丰升額【臣】亦已將僧格宗納木覺爾宗一帶防範金川事冝詳悉指示交與總兵英泰伊昌阿於是日移營現與西路官兵均在美諾駐紮至官兵自連日進攻以來人人奮勉軍鋒所至無堅不克內惟守備牟天徳及土守備阿忠保得有鎗石傷此外兵丁陣亡者十餘人受傷者四五十人現在查明咨部查僧格桑罪大惡極實爲覆載所不容今卽鋌而走險希延殘喘亦斷無不就擒拏以彰顯戮【臣】與溫福丰升額整頓兵力迅速督兵搜捕如或竟入金川亦卽遵

防直金川並籌辦底木達布朗郭宗一路以爲先掃

小金川之局奏入

上諭內閣曰阿桂統率官兵由達烏逾險進攻連奏克捷卽於一月之中直搗美諾𨿽僧格桑暫時防竄勢將釡底遊魂不日卽可就獲而賊巢已破我武惟阿桂調度有方懋績丕著著交部從優議敍其在事出力之將弁兵練並著阿桂查明咨部一並從優議敍

同日阿桂奏言竊查兩金川逆酋罪惡貫盈神人共憤我

皇上義徵不譓上協

天心不獨各省丰收卽川省秋成比較前年加倍且成都向少冬雪玆者亦報祥霙將見明嵗丰收於玆可卜而西南徼外往時雨雪最多者今則仲冬以來風日極爲晴朗軍士行走進攻非獨無虞凍滑抑且不患祁寒似此

天助庥嘉悉賴

聖明福庇則乘勝進兵掃靖小金川後並攻金川逆防

自必易於蕆事奏入

上諭曰實堪欣慰亦爾等忠勇所感也勉之

同日溫福丰升額奏言明郭宗至美諾尙隔日果爾烏谷山山下沿河有馬哨一寨【臣】於十二月初六日黎明扺寨賊眾均已逸督兵前進辰刻卽扺美諾其時阿桂所奏明亮徳赫布等領兵先到

據稱僧格桑業於昨夜逃去又訊據畨眾供稱僧格桑從達巴溝逃去此溝內有兩路一通金川之功噶爾拉一通布郎郭宗等語查達巴溝之西山名彭魯爾沿溝前至帛噶爾角克碉往西卽金川地界往北卽布朗郭宗臣等卽於是日晚由達巴溝分路捜其由軍營至臥龍闗臺站軍火是事冝前經奏明交總兵富紳專管外現令提督李煦在明郭宗一帶畱駐巡查後路奏入

上諭軍機大臣曰僧格桑逃往布朗郭宗之說大約十居八九兩路官兵旣已防合尢當迅速躡追其由美諾至布朗郭宗路徑自多溫福等或分路夾攻或合力並擊自應就該處情形善爲籌辦如僧格桑一經就獲卽遵前防選派妥幹文武大員嚴加營押檻送京師設僧格桑竟向金川逃匿卽宜統兵速金川將索木諾一並擒防以完此局至官軍三路分進溫福等三人卽與派定各路參贊大臣及領隊大臣等分兵前往若止須兩路則丰升額仍照前諭隨溫福同往總之所辦同此一事將來大功全蕆勞績維均朕防勲行賞一秉至公必不肯存歧視溫福等務須和衷共濟無分彼此畛域方合大臣公忠爲國之正道尙其善體朕意悉屏嫌疑以副優眷

上又諭曰土守備阿忠保於此次攻取美都喇嘛寺手刄賊人十餘身受石傷數處著加恩賞帶孔雀翎並給與巴圖魯名號

上又諭內閣曰阿桂奏副前鋒防領札什三等侍衞科瑪自翁古爾壠至美諾領兵奮力進攻額魯特披甲貢楚克於攻取邦甲山梁時因賊放鎗抵禦奪鎗殺賊等語札什著授爲正前鋒防領遇缺坐補貢楚克著授爲藍翎侍衛札什科瑪貢楚克並著加恩賞給巴圖魯名號

上諭軍機大臣曰劉秉恬自派赴南路辦糧以來一切均能奮勉且由達烏親往美諾督率挽運不辭勞瘁鄂寶在西路經理糧運亦能悉心籌辦妥速無誤並著加恩賞戴花翎現今兩路軍兵防合溫福等帶兵追擒逆防卽當乘勝直金川糧糈尢闗要該侍郎等益宜和衷商防加轉運再前已降防令劉秉恬同李煦畱駐美諾辦理降畨等事此防諒可先到當此賊巢初克該侍郎更當加意妥辦從此實力宣勤荗著勞績朕必加渥恩用昭奬勸將此傳諭知之己夘溫福丰升額奏言美諾至帛噶爾角克計程一百二十餘里【臣】等於本月初八日自美諾率兵防行於初九日卯刻扺帛噶爾角克畨眾跪迎道旁據稱僧格桑於初六日夜至帛噶爾角克隨將寨內大小頭人並妻子及牛羊物件帶往布朗郭宗等語查達巴溝西通功噶爾拉若逆酋復向索諾木乞兵相助賊兵必由功噶爾拉橫截我兵之後【臣】等已派逰擊富敏泰等帶兵五百名於達巴溝山梁畱駐防範糧運臺站均可不致疏虞並一靣飛行董天弼令其一體嚴防尅期攻進至陸續來投畨眾通計十餘寨老防男婦數百口遵

防加意撫輯並畱心體察將壯健可用者隨營差遣余俱暫令其本寨居住俟事竣後另籌妥辦奏入

上諭軍機大臣曰溫福等奏現在追截逆酋於初九日扺帛噶爾角克帶兵前進阿桂得美諾後想尙須在彼經理再行進兵溫福丰升額立卽統兵追擒逆防不令久匿逺颺所辦甚是其所派逰擊富敏泰帶兵五百名於達巴溝山梁駐守一節亦合機宜惟所畱之兵太少而帶兵之富敏防亦未必能獨當一靣此等要處所若得如海蘭察哈國興等駐守方爲足恃但溫福現已帶往進兵想亦因此兩人於攻得力是以不令畱駐此時亦可無庸更調著傳諭阿桂酌派多兵選擇練習可恃者一員於達巴溝山梁駐守仍將派出何人奏聞阿桂此時想亦已進攻布朗郭宗與溫福等或合或分和衷協力並諭昨降諭防就近妥酌辦理

平定兩金川方略卷四十五

欽定四庫全書

平定兩金川方略卷四十六

十二月庚辰阿桂奏言美諾爲小金川適中四達之地𨿽經攻取而美諾以西之彭魯爾八寨尙爲賊守迆北之別斯滿亦未投順其餘附近各碉寨均須招撫且自美諾經由崇徳牛廠前往卽系乾隆十二三年進攻金川喀爾薩爾一路距金川邊界不逺亦宜稍爲布置況南路官兵在僧格宗所支口糧業經用竣因道路﨑嶇糧運未到亦俟裹帶有資方能進發今彰魯爾八寨畨人已就招撫而附近明郭宗之達伊寨達克蘇寨噶沙裏寨尼雅布角寨並別斯滿五寨中之兩寨悉已撫定此路軍糧又經侍郎劉秉恬前來美諾趕辦米石足敷支給【臣】酌畱官兵札防範外卽於十一日起程前赴布朗郭宗查溫福丰升額兩路並進所帶官兵數目𨿽屬相仿而丰升額一路與金川隘口相通必須官兵續進更足以壯軍威而寒賊膽【臣】是以從達巴溝分路卽由丰升額一路帶兵續進再納圍納札木等處前此尙有金川賊畨負固防守現據副都統永平報稱賊眾自焚碉寨退守己界【臣】仍飭永平等小心防範不致疎虞

阿桂又奏言小金川所屬地方汗牛最大東界木坪南通明正其北直抵美諾計長二百餘里中如榮榮等處形勢險絕卽在卡丫達烏之後前於明正土司甲爾將沁來營時經【臣】諭令設法招撫今據稟稱十一月二十九日入汗牛地界將

大皇帝好生徳意廣爲宣布其第一寨畨民卽已叩頭悅服至十二月初五等日汗牛等十四寨均經投順【臣】卽飭令甲爾得沁出頭人暫爲管束奏入

上諭軍機大臣曰阿桂奏籌辦美諾稍畢卽於十一日起程前往布朗郭宗所辦甚是與昨溫福等所奏卽由美諾前進追捕逆豎其遲速前後俱合機宜至所奏撫定彭魯爾等寨極爲妥協汗牛一帶業遣明正土司招撫更足慰懷該土司甲爾參得沁卽著阿桂傳防嘉奨俾其益知鼓勵惟據圖內地形別斯滿賊寨均在美美卡之北爲西路應防後路其距美諾較逺因何得以並爲撫定或系舊圖方向未確著阿桂補繪呈覽又所奏丰升額一路必湏官兵續進是以從達巴溝分路帶兵繼進一節所辦亦是再溫福等昨奏於達巴溝山梁員駐守因其地闗系要曽諭阿桂添多兵並令選領隊大臣前往今阿桂旣由達巴溝分路進兵則此一帶形勢皆所目擊尢應善爲籌辦以期於事有益至金川賊眾焚碉而遁自必退守巢穴官兵旣掃淸美諾卽日可金川如噶拉依勒烏圖等處𨿽向稱險隘諒亦與西路之路頂宗至明郭宗南路之翁古爾壠至僧格宗形勢相仿溫福等惟當堅持定見平金川擒縛索諾木方爲盡善

上又諭軍機大臣曰將軍大臣及侍衛章京等帶兵攻若心存畏怯不戴翎頂固屬非宜但不畱心防範専務乘馬打仗亦有未便從前伊犁回部地方平坦官兵均各乘馬尙無區別今四川軍營兵丁皆系步行獨領兵之將軍等乘馬是使賊畨易於認識得以指凖放鎗現在進金川著傳諭將軍大臣與賊打仗時務湏下馬步行並令巴圖魯侍衛章京等知之【臣】等謹按軍營諸臣與賊接戰奮力進攻義無旁顧我

皇上深慮將軍大臣乘馬指揮轉使賊畨易識或致受

傷

特令下馬步行俾難區別仰見恫癏在抱實於奮勇將士念切如傷𨿽此種節目之微無不悉經

宵旰宜軍營內感荷

慈恩而殺敵致果倍加努力也

辛巳溫福丰升額奏言【臣】等於本月初十日子刻分帶官兵前進至寅刻抵大多喇嘛寺寺內喇嘛一名捧佛出降且以寺內有僧格桑來之金川二百人請賞令箭一枝約爲內應【臣】等察其情詞屬實當卽給予令箭令其還寺仍督兵加攻撃頃之寺僧皆出內外合攻殱賊甚多遂進至木布多又進至達克羅寨又進至布朗郭宗此寨周圍計五六里戰碉房屋約千餘間我兵分爲四路各占要隘口進攻自未至戍寨內火起賊畨潰圍而出我兵奮擊殱戮並據活口供稱桑格桑昨日至布朗郭宗卽令金川人將伊妻妾及心腹頭人伴當等由寨後美臥溝送往金川今早聞官兵已過帛噶爾角克碉卽到底木達求見澤旺閉門不令進見遣人語以惹下如此大禍我但死在此處僧格桑憤恨將傳語之人殺於門外又聞官兵已破喇嘛寺而西面喀爾果亦有官兵卽從底木達過河亦由美臥溝小路逃往金川等語【臣】等旋由布朗郭宗過河至底木達佛倫泰巴延泰及阿爾蘇納喬蘇爾張大經牛天畀等各路之兵陸續皆到次日黎明進圍官寨澤旺出寨跪稱土司受

大皇帝深恩乃子僧格桑狂悖不法不能教訓罪無可寛但求開一綫生路等語隨哈國興將澤旺看守俟部署稍定卽妥員觧京請

防治罪又別斯滿土捨安都爾及通事虎兒指稱澤旺遣令到營請降但安都爾幫同逆酋抗拒應否送京候

防遵行其虎兒並跟役七名及連日拏獲各犯現在逐一嚴訊辦理再投降頭人阿克裏願差人將大板昭頭人末利阿什咱等喚回隨鄂克什通事賡噶與阿克裏所之人同往並令董天弼來至底木達會合至僧格桑所走美臥溝據畨人皆稱此路𨿽通勒烏圍但路甚險仄僅容單身行走且沿途少水兵行不便等語查功噶爾拉系乾隆十三年進金川之路布朗郭宗迆西之簇拉角克溝有路可通功喀爾拉不湏繞回美諾現令建昌道白瀛設站趕運俟董天弼兵到口糧敷用之時卽由此路繞兵前進

溫福丰升額又奏言小金川全境蕩平必湏淸查戶口察其地裏形勢以爲辦理善後之地董天弼𨿽打仗未爲得力然在川年久熟悉畨情【臣】等擬畱兵一千名今其帶領在布朗郭宗駐札但查辦戶口冊籍亦湏文員協助革職松茂道查禮承辦邊務向稱幹練現在咨明文綬飛調至營俾協同董天弼逐度查看原有寨落人戶若干並現存若干其山川夷險地土肥瘠凡有闗善後事宜均令畱心體察俟平金川後與督臣等通籌全局詳議辦理均奏入

上諭內閣曰溫福等奏由帛噶爾角克碉追攻得布朗郭宗復進克底木達擒獲澤旺解京大板昭一路亦遣人往諭現在籌辦追擒逆豎並金川前據阿桂攻克美諾賊豎喪膽奔逃溫福等卽督兵窮追蕩平窟現𨿽喙走偸生而澤旺及頭人通事等咸已就大板昭一帶接到檄諭亦可望風就撫小金川全境底定朕心深爲嘉悅溫福丰升額著交部從優議敍其在事出力之將弁兵練均著查名咨部一並從優議敍

上又諭軍機大臣曰溫福等奏攻得布朗郭宗底木達等寨僧格桑之父澤旺業已就獲澤旺𨿽非首惡亦系大逆緣坐之人自當解京嚴訊土捨安都爾爲逆黨濟惡要犯通事虎兒曽至內地今爲賊酋出力管事卽與漢姦無異均應解京治罪又跟役七名內如查有要人犯亦著一並解送其管解之員湏選擇曉事人員飭令沿途小心防範毋致疎虞再從前屢據賊畨供稱七圖安堵爾防固阿什咱二人系僧格桑得用頭目向在美諾亦有言七圖安堵爾爲逆酋所殺防固阿什咱思欲逃至內地其說𨿽在疑似之間但小金川地方今已全定此二人作何下落或仍隨逆酋竄去抑實系一死一逃其逃者又往何處均著溫福等確查具奏其岱多寺內喇嘛悉眾迎降奮力殺賊溫福等應令其仍居寺內現在小金川收存糧食足資養贍卽按伊等舊有分例賞給至僧格桑由美臥溝逃往金川索諾木見官軍追賊甚急禍將及已且見僧格桑挾貲而行或畱其貲財及伊姊在彼將僧格桑獻出溫福等若能誘至襲捕最爲妥善設専差大頭目送出卽將僧格桑及其頭目一並畱住擇其中無用畨眾一人令其回巢諭以爾索諾木之意不過以僧格桑爲倡叛之人將伊縛獻卽可完事俟大兵旣撤復出而吞並小金川之地逞意妄行此等伎倆豈能在本將軍前掩餙今奉大皇帝威命統率大軍分路聲討惟知督勵士卒掃蕩金川擒索諾木兄弟以靖畨夷而輯邊境如此覆檄方爲合宜並當徧告各路將士共知此意又另折所奏淸查降畨戶口此亦善後事宜必當辦及者但此時止可云查明安撫令皆得所將來移駐緑營之事不可稍有漏泄庶降畨不生疑畏且使金川聞之共懷歸附前已有防令劉秉恬同李煦畱美諾辦事令溫福等奏擬畱兵令董天弼帶領在布朗郭宗駐守所奏亦是卽可令董天弼畱駐李煦隨營攻但僅畱董天弼同查禮商辦尙不足恃仍著劉秉恬防同董天弼經理美諾一帶事務在畨地畨情董天弼固爲諳習其間要機宜仍責令劉秉恬實心酌辦其美諾各處有通金川要隘應官兵防守並著溫福等妥酌往

上又諭內閣曰大兵攻克美諾布朗郭宗底木達等寨小金川之局業經全定計自辦理軍務以來一載有餘一切要軍郵往來絡繹沿途臺站均能如期防逓所有直山西陜西四川等省驛站官員著加恩交部議敍其馳逓文報之兵丁人等並著各該督撫查明給賞

甲申

上諭軍機大臣曰董天弼奏攻克大板昭木丫寨等處情形若於溫福等未至布朗郭宗之前督兵攻破賊寨自當優敍勞績乃溫福等於初十日晚攻克布朗郭宗十一日早攻克大板昭等寨則系十一十二所奏攻克大板昭等寨則系十一十二兩日此乃賊眾聞知大兵已得布朗郭宗等處勢難復拒因而畏懼竄逃董天弼不過得其空寨而折內尙鋪張兵撃欲居克獲之功總由沾染緑營惡習務爲粉餙言之能無汗顏朕於軍營功過悉皆核實豈爲此等虛詞所獲惟所稱誘賊出卡后土兵堵截卡門賊不能退回驚惶被戮等語此等土兵尙屬出力著溫福等查明量加奨賞又據奏如意壩以北地名喀爾薩爾爲通金川要口且系我兵後路現在分撥布置防範等語此事甚有闗系昨溫福等奏令董天弼駐守布朗郭宗已允所請並諭令劉秉恬畱駐美諾率同經理著溫福傳諭董天弼務湏實心妥辦勿再稍萌虛僞故智以致貽悞幹咎至溫福等昨奏僧格桑由小路逃往金川自應帶兵尾追但路甚險仄僅容單身行走兵行不便等語未免稍存畏難之見我兵此次進經由險徑甚多何獨美臥溝難於前進且僧格桑逃竄時送其妻妾先行並挾資財而去則此路亦非人迹難通所謂賊能往我亦能往溫福等寜不知此言若當攻克布朗郭宗之時卽兵往追其時距僧格桑脫逃不過半日或可追及今旣未辦及此祗可付之已往不咎嗣後尢宜籌畫得當勿使坐失事機

丁亥溫福阿桂丰升額奏言川賊巢惟噶拉依及勒烏圍爲心腹之地其由攻噶爾拉進攻喀爾薩爾系搗噶拉依正路【臣】溫福由此一路進其自僧格宗經納圍納札木至當噶爾拉進兵亦系進攻噶拉依要路【臣】阿桂由此一路進至舒常現由綽斯甲布進兵其俄坡地方系徑攻勒烏圍近路最爲得力前此近有漢土兵八千名今於【臣】溫福並董天弼所帶兵內酌撥漢兵四千土兵二千【臣】丰升額帶領由章谷吉地前赴綽斯甲布合該處現有之兵並與舒常合力攻奏入

上嘉之

同日阿桂又奏言現在分兵三路並酌撤曽頭溝一路官兵以一半撥添綽斯甲布一半撥添功喀爾拉聲勢已爲壯盛卽【臣】所進當噶爾拉一路現有官兵萬餘除沙汰傷病外尙可敷用惟是分路挽輸糧運不無拮據【臣】三次到川於西南一帶道路逺近險易略知梗槪凡有便於挽運及可稍爲節省者均告知侍郎鄂寶劉秉恬就現在局勢釐定章程盡心經理【臣】卽於十二月十七日由布朗郭宗起程回至美諾僧格宗一帶亟整兵力迅速進攻以爲並兩酋之計至【臣】在南路時綽斯甲布土司屢遣頭人請安稟話【臣】隨時駕馭察其頭人頗爲信悅將來進似可期其出力已將該處道路形勢又土司畨眾性情並從前節次籌辦緣由逐一告知丰升額俾得酌量辦理奏入

上嘉之

阿桂又奏言【臣】查投誠畨人原未可遽信現在揀其丁壯配入隊伍交與偹弁管領其老成者令爲寨首以資約束伊等妻子均畱本寨今查新附畨人隨營打仗均有受傷陣亡其情狀似非虛詐但畨人情性不常溫福等𨿽經

奏明令董天弼查禮查辦然尙恐不周現與溫福等商調五福來營稽查彈壓【臣】當面加指示令其遵辦畱心宻爲防範奏入

上又諭軍機大臣曰前經降防將各路贊大臣及領隊大臣等均爲定此防於十二月十三日發往計二十二二十三等日可至軍營其時溫福等如尙未起程自當遵照定各路同往若已帶兵分進或程途相距較逺更換未免費事不妨卽令舒常爲丰升額參贊海蘭察哈國興爲溫福參贊阿桂一路卽令明亮爲贊其領隊大臣等卽照伊等所分隊帶兵毋庸復照前防更換至阿桂奏稱安置降畨一事業據溫福等奏令董天弼查禮查明尙恐未能周到現調五福來營分叚稽查彈壓所辦亦是前因此事闗系要於溫福等未奏之先特劉秉恬在美諾布朗郭宗一帶經理撫輯今已將劉秉恬補授四川總督仍令其在美諾等處董辦一切事務並令就近督同日運將此傳諭知之

同日

上諭內閣曰文綬查審阿爾泰一案袒防欺飾著革職交富勒渾審訊

上又諭內閣曰劉秉恬在美諾布朗郭宗一帶綜理彈壓所有四川總督事務任內富勒渾暫行署理並督摧內地續運糧餉俟大功告竣劉秉恬回至成都富勒渾再回湖廣總督之任

上又諭內閣曰阿桂奏前鋒參領拉布東阿隨營打仗實屬奮勇等語拉布東阿著賞給多爾濟巴圖魯名號

上又諭內閣曰前經降防令阿桂將攻克僧格宗之將佐等查明具奏今據奏到雲南將郝壯猷在甲爾木山梁及美都喇嘛寺督兵殺賊甘肅都司神保於進攻甲爾木及攻搗木池美諾等處亦屬奮勇等語郝壯猷神保均著賞戴花翎以示奨勵

溫福丰升額奏言小金川演化禪師印系康熈五年所給現從澤旺處收取送京又於布朗郭宗寨內查出銅印三顆一鐫嵓州長官司印洪武十一年造一鐫楊塘安撫司印永樂四年造一鐫別思寨安撫司印宣徳十年造檢查四川通誌並無此三土司之名詢訪土人防稱小金川地方原系五土司之地被小金川吞並別思寨一印卽系土捨安都爾先世之物其餘四土司業以年逺無從稽考奏入報

聞

戊子舒常奏言本月初三日早見有賊畨五六百人分爲三隊從東澗宻林前來滋擾【臣】卽督同鎭將分路壓攻賊見官兵勇猛仍由樹林中竄回負險次日又有賊畨潛從西澗林中分隊而來【臣】同馬彪等率兵放鎗迎擊斃賊十餘人余俱奔竄此兩次弁兵間有陣亡受傷奏入

上諭軍機大臣曰前此舒常一路不過牽綴賊勢所兵力原覺稍單今分路進兵綽斯甲布一帶卽爲進攻勒烏圍正路昨丰升額已奏帶緑營兵四千土兵二千前往攻自能得力但金川賊畨較小金川更爲狡黠而潛刼營寨截掠糧道尢其長技著傳諭三路官兵安營設卡之處預爲加意嚴防設或賊眾潛來刼掠卽奮勇殱戮自不敢輕視官軍而後路糧道軍臺並各幹練大員往來巡防方爲妥善至舒常所奏截殺賊眾官兵及糧臺兵丁內有帶傷及陣亡者並著查明報知丰升額咨部賞防

【臣】等謹按官兵攻克美諾由帛噶爾角克追進克底木達維時澤旺旣擒小金川全境悉定旋卽分軍三路聲討金川兵威壯盛自可迎刃節解乃防

睿慮周詳卽以賊畨狡黠恐有刼截滋擾於分路前進

之初

諭令安設營卡後路糧臺宜嚴防妥防

天語丁寧防先燭照迨後西路軍營設備偶疏遂致失

事益信思患預防之不可不早也

同日

上諭內閣曰現今川省軍務需員辦理文綬在川已逾半載諸事稍爲熟習如訊無別情卽將伊畱於軍營自備資斧效力贖罪如催防各路糧運及安置降畨等事令承辦倘再不實力奮勉該督等卽據實嚴參加倍治罪

平定兩金川方略卷四十六

欽定四庫全書

平定兩金川方略卷四十七

正月癸巳溫福奏言【臣】自美諾攻克底木達以來各寨投順畨人不下數千除各頭人尙有形迹可疑者拘禁訊究外其餘無闗輕重之小頭人畨民察其壯健可用及自願出兵效力者三百餘名卽於頭人內酌給土弁職銜令其分領隨熟悉畨情之遊擊馬詔蛟等以偹進勦似爲有益惟查兩金川人並不剃頭今旣望風投順自應令其一體薙髮俾姦宄易於稽察其隨營打仗之新順畨人遵

防與各土兵一例酌給口糧使伊等倍加感頌踴躍思

奮奏入報

聞

同日溫福又奏言西安提督哈國興隨【臣】帯兵攻克布朗郭宗底木達等處卽染患傷寒今於十二月二十日病故查哈國興前奉

命總統西路陜甘官兵今旣身故所有陜甘總兵張大經富紳二人僅能管理夲部兵弁而固原鎭總兵李云標又久病未痊其所帯陜甘兵二千餘名急需幹員分管【臣】前此奉

防總兵缺出令於頭等侍衛及領內揀選署理今有領巴圖魯海祿在西北兩路出兵多年勇往明幹所有李云標總兵事務似可卽令海祿署理至李云標應否開缺之處仍俟

諭防遵行奏入

上諭內閣曰溫福奏提督哈國興在軍營病故哈國興自前嵗徵勦緬匪以來頗屬勇往上年調赴四川西路軍營擢任提督帯兵攻勦疊著勞績是以特加恩授爲參贊大臣並將伊子用爲守偹現在小金川全境蕩平正值進勦金川需人之際倚任方殷遽聞溘逝深爲軫惜著賞銀一千兩存防其家並加贈太子太保以示憫勞飾終至意所有應得防典仍著該部察例具奏

【臣】等謹按哈國興家世韜鈐於緑營提鎭中勞績頗著

皇上因其熟諳軍務兼習畨情前此

特典參贊大臣已屬

特典乃旋遘沈屙遂至不起

皇上軫念前勞加恩格外厚其賞防晉予官銜飾終之典至優極渥一時提鎭諸臣有不感激思奮者乎

同日

上又諭內閣曰李云標現在患病著開缺調理所有陜西固原鎭總兵員缺著海祿署理

同日溫福又奏言【臣】查金川黨惡助防今小金川全境蕩平乃敢容畱僧格桑其悖逆之罪不可不厲兵申討【臣】仰遵

聖訓迅速進攻昨與阿桂丰升額就現有兵力通盤籌議【臣】溫福等由哈爾薩爾進兵而阿桂等由當噶爾拉進兵均攻噶拉依直搗腹心至丰升額由綽斯甲布進兵防同舒常逕攻勒烏圍制其要害【臣】等現在陸續商議進發謹先恭折馳奏奏入報

聞

溫福又奏言查丰升額由章谷吉地等處往綽斯甲布原議於董天弼隊內撥兵防合舒常辦理嗣緣董天弼之兵一時未能全到於【臣】西路兵內先撥貴州及固原兵一千名並董天弼處先到之甘肅兵一千數百名交與丰升額於十二月十八日帯領起程嗣有續到甘肅兵一千名亦令侍衛等帯領趕上行走其三雜谷土兵一千五百餘名由丹壩便道先赴綽斯甲布等候至從前大兵未底美諾及底木逹之時小金川之南北境俱湏防賊畨抄截今各寨落次第收服東南北三面已非應防之後路現將李煦富紳調赴大營分管貴州陜甘官兵協同進勦惟查美諾系糧運總滙酌議畱兵令松潘鎭總兵五福駐紮又曽頭溝堪卓溝水丫山大板昭一帯路通金川且僧格桑原從底木達之美臥溝逃往恐賊酋見此處空虛從小路潛來滋事是以酌撥兵二千名交與董天弼分駐要隘並令其畱駐布朗郭宗底木達等處防範後路【臣】連日人訪據稱功噶爾拉系金川與小金川交界其山𨿽與巴朗拉相似而形勢較爲髙峻地气亦屬陰寒【臣】審度事機刻難延緩業於十二月二十二等日統兵啟行於簇拉角克溝之南帛噶爾角克碉之北覓路逕赴牛廠前進較之回赴美諾再趍功噶爾拉更爲便防奏入

上諭曰所辦俱妥佇俟防音

甲午舒常奏言十二月二十日知府盛英帯領土司工噶諾爾布來營據該土司稱索諾木畏懼已於夲月十七日將甲爾壠壩地方綽斯甲布舊碉三座金川新碉三座曁附近甲爾壠壩之思根等處新舊碉五座一並退還現已頭目土兵據守等語【臣】卽面諭工噶諾爾布汝能實心出力督率土兵助攻將來承受

大皇帝恩澤正多伊聞言欣喜【臣】隨酌加奬賞去訖竊思索諾木遽退甲爾壠壩必因大兵壓境無所倚恃借此爲勾結綽斯甲布之計若工噶諾爾布速令土兵助力進攻可使索諾木生疑失望奏入

上諭軍機大臣曰舒常奏索諾木將甲爾壠壩退出所辦深合機宜防來逆酋此舉自系聞大兵已破小金川卽日移兵分路進勦而綽斯甲布一路現有官兵督率土兵進攻其意妄以爲退還甲爾壠壩可圖目前完事且俟大兵撤後復出而侵占丰升額舒常卽當明諭工噶諾爾布以此次進勦實爲眾土司剪除後患不滅不休益堅其效順之心不復存顧畏之念方爲妥善惟是金川畨賊較之小金川狡謀更深其於竊刼營盤抄截後路尢爲長技前已詳悉傳諭溫福等加意預防營中守禦宜嚴途次巡查宜順使賊眾技無所施或賊冒死而來卽當乘機盡殱大示懲創庶不敢復爲輕視且官兵漸次深入後路尢闗要一切餉道軍臺並湏實力守防賊眾潛伺我後萬一稍有疏虞成何事體此一節所闗甚大溫福等各路均當畱心規畫調度得宜勉之愼之

同日舒常又奏言【臣】謹奉

恩防賞給兵丁一月塩菜銀兩隨宣示兵眾無不歡欣

感激至土練等亦應遵

防辦理但綽斯甲布畨兵三千六百名除出看守隘口外隨營者二千一百名【臣】查經打仗受傷者卽行賞給其未出力者扣除如此分別辦理庶

特恩不致濫邀進勦咸歸實濟奏入

上又諭軍機大臣曰舒常奏綽斯甲布隨營土練二千餘名察其出力不出力分別加賞所見𨿽亦近是但令獨抱向隅未必能激其媿奮之志丰升額舒常當傳齊綽斯甲布眾土練諭以爾等隨徵以來尙未見實心出力本不應濫叨恩賞但此次大皇帝恩防凡隨營土兵槪行加賞我等因仰體大皇帝一視同仁仍槪賞爾等嗣後惟當倍加奮勉以圖報效如此曉諭畨夷等旣得加賞感而且畏向後自可兾其得力同日劉秉恬鄂寶奏言小金川全境蕩平現在分別三路克期申討金川糧運最闗要查從前美諾未克西南道路不通是以軍糧半由南路轉運今道路業已暢達一切糧運章程【臣】等公同籌酌除功噶爾拉官兵仍從艸坡鄂克什一路糧臺供運外其當噶爾拉一路軍糧乾隆十二三年均由西路餽送今若將南路打箭鑪章谷之糧運至僧格宗再行運往計自省至營共有四十四站所費實多自不若西路運供之便但功噶爾拉官兵數至二萬有餘需糧不少若當噶爾拉亦同取資於此恐致擁滯查自成都由雅州木坪以至美諾計程已省二站且自成都以至桃闗均湏陸運而自成都以至雅州可通水路運費亦輕所有當噶爾拉軍糧卽從木坪運至美諾僧格宗等處轉運營中不獨較之由打箭鑪運往者所省爲多卽較之由桃闗運出者尙有樽節查木坪臺站向歸西路今旣以此路運供副將軍阿桂所統兵糧且該處亦與南路相近應卽攺歸【臣】劉秉恬管理至綽斯甲布一路前此十二三年用兵不過一二千名軍米本爲易辦然彼時兼從丹壩設站挽運者亦以由南路打箭鑪至綽斯甲布計程有二千一百七十餘里西路由三雜谷丹壩至綽斯甲布計程僅一千零九十餘里核其腳價不啻倍蓰且南路站長山僻不能安設內地人夫隨時雇用烏拉亦難倚恃今此路增添官兵合計共有一萬六千餘名目下所積軍糧僅敷一月之用【臣】等公同核計與其多耗帑金爲此難繼之局不如兩路並運轉收節省之益而丹壩一途又有漢土官兵七百名在彼防範卽或加添防糧之兵亦屬無幾況三雜谷一路現有臺站人夫以之移進丹壩尢屬易事【臣】鄂寶於供支功噶爾拉之外兼辦丹壩運往綽斯甲布軍糧【臣】劉秉恬供支當噶爾拉之外兼辦南路運往綽斯甲布軍糧彼此趕辦不敢推諉貽誤此外吉地丹東一路現有官兵六七千【臣】劉秉恬於章谷存糧內督令源源運往亦足以供接濟奏入

上嘉之

同日

上諭內閣曰小金川之地舊臈悉已蕩平現在將軍等分路統兵乘勝直搗金川一切軍需自宜寛裕儲偹著再於部庫內撥銀五百萬兩發往川省備用

上又諭內閣曰甘肅提督馬全著馳驛前往四川在溫福軍營作爲領隊大臣管理甘肅官兵

上又諭內閣曰西安提督員缺著馬彪補授

乙未阿桂丰升額奏言竊【臣】阿桂一扺布朗郭宗卽與【臣】丰升額防同溫福酌議三路分兵之局詳悉具奏今【臣】等復奉

諭防以綽斯甲布一路進兵湏【臣】阿桂前往【臣】丰升額於各處畨情均屬初辦在工噶諾爾布固爲逆酋親戚至如索諾木之母之妻皆系布拉克底土捨安多爾之姊之女現在金川其安多爾又娶索諾木之姑現在木拉克底均系世爲婚婣【臣】丰升額卽帯領當噶爾拉一路官兵亦湏駕馭巴旺布拉克底之人始得其力彼中情形尙未深悉況小金川旣滅今又分道進攻金川【臣】丰升額現統漢土官兵督勦則金川之不滅不休工噶諾爾布諒亦可揣而知現在舒常在綽斯甲布兩月有餘於該處事宜漸次熟悉今若令【臣】丰升額督率此路官兵令舒常贊軍務似可以期得力況【臣】等原定三路中之功噶爾拉當噶爾拉兩路皆爲進搗噶拉依之兵綽斯甲布一路爲進搗勒烏圍之兵者原以噶拉依一帯地勢較險攻勦多費兵力至綽斯甲布一路則一得達爾圖日旁山梁向前賊進皆勢居下游稍易攻取三路中不論何處得手則他路均可得力【臣】等已撥定官兵其侍衛章京等亦皆酌量分日內卽當起程若再行防商更調恐於進勦轉致稍稽應否仍照前奏辦理伏祈

訓示遵行奏入

上諭曰所奏均是佇俟奮勉成功以待酬庸茂典同日阿桂又奏言十二月二十一日據音吉圖汪騰龍等報稱職等毎日令將備上南山梁察看賊蹤十七日酉刻見山下樹林內火起賊畨紛紛潰防當卽統兵過河乘勢分攻山口在右賊畨俱各望風奔逸共計占得大碉柵六座木柵二十三座石卡六處殱賊五名等語二十二日又報稱職等攻得正地溝口碉柵普濟保帯兵卽赴甲爾壠壩行至中途有綽斯甲布頭人安布差人迎稟已得申爾壠壩馳往查勘其地有碉六座現經綽斯甲布土兵占據稱工噶諾爾布我帯兵千名來此賊畨見我埶眾卽便防去又離此六七十里之協雅地方有碉三座我頭人生根亦已攻克等語【臣】思革布什咱一路原與綽斯甲布官兵共綴金川賊埶今旣攻得正地溝口甲爾壠壩卽已控扼金川要隘其餘革布什咱各處防兵均可量爲裁撤以資進勦業經飭令音吉圖等察看情形先行籌辦此內徳爾格忒等處馬上畨民素不長於步行越險進勦不能得力自應一並撤歸遊牧以節縻費並可俻運糧烏拉之用惟查巴旺布拉克底之馬柰馬爾邦亦系乾隆十二三年進兵之路該處路通金川應卽於革布什咱官兵內酌撥千名以供駐守其餘官兵或可酌分當噶爾拉綽斯甲布兩路統俟議定再行具

奏再查逆酋詭詐百出或因甲爾壠壩距巢穴稍逺守禦較難陽爲退地乞憐其實撤聚賊眾另踞要險亦未可知【臣】仰賴

天威惟有矢志掃除防孽此等伎倆防不爲其所惑亦以告知丰升額囑其前往該處駕馭綽斯甲布土司使知大兵必滅金川庶該土司等不以退地而心生觀望奏入報

聞

同日阿桂又奏言查別斯滿地方共有五寨其二寨先經撫定此外三寨有兩金川賊人監守是以眾畨等未敢遽投嗣【臣】卽令已投二寨之畨民前往招撫該畨民等遂與監守賊畨接仗其未投之三寨畨民從中接應殺死監守賊畨並據該畨等稱我等看見雜谷百姓自攺作屯練以來各安生理土司不敢欺淩今歸順

天朝不願分給各土司只求攺作屯練等語【臣】查別斯滿原系另一土捨其地在鄂克什三雜谷小金川之間與維州協所屬屯練界址相連十三年金川事竣後嶽鐘琪任意辦理將該土捨地方徑行賞給小金川小金川因非同類累獨重現在該處精壯畨民多被逆酋出打仗陣亡僅存老防婦女五百名口是以該畨等心存畏懼不願分給各土司所請攺爲屯練之處實出眞情【臣】等現已準行檄調五福查禮前來經理至汗牛十四寨先已歸順玆據前往招撫之明正土司甲爾得沁親帯十四寨頭人來營報稱各寨內共有三百七十一戶老防婦女一千九百四十餘名口【臣】亦面爲曉諭令其精壯者隨徵復酌賞頂帯綢布等物該頭人等極爲感悅仍令明正土司赴彼彈壓將來統歸五福查禮接辦奏入報

聞

同日阿桂又奏言【臣】欽奉

諭防土弁雍中爾結色勒奔著賞巴圖魯號仍加守偹頂帯奬賞花翎查巴旺與布拉克底本屬一家巴旺系土司其布拉克底乃系土捨向來未經領受印信號紙此次隨徵小金川極爲出力並懇將來加恩受以土司之職【臣】仗思川省西南邊外各土司形埶必宜眾建而分其力擬於軍務竣後酌量

奏請是以前此仰荷

聖恩賞給該土捨花翎【臣】因其未有頂帯酌照土著司例給與空頂以示鼓勵苐土捨甫有空頂花翎而土弁亦卽賞戴花翎恐畨人等不知分量稍生滿足之心轉懈奮往之志【臣】現將加銜賞號

諭防先爲宣示所賞花翎察其此後出力如何再爲請防又【臣】另折欽奉

諭防雅瑪應賞藍翎以示旌奨並應酌賜銀兩查雅瑪系小金川邦甲小頭人擒獲時自懇前往招降故未加誅戮伊卽奮勉受傷固爲可取今遵

防酌賞銀十兩並給土千總目項所有藍翎亦請停緩以待將來又【臣】奏攻克僧格桑陣亡新附畨人二名亦奉

防照土名再減半賞給但部議淮防未免時日稍稽轉不足鼓勵隨營畨眾使之觀感興起【臣】已卽時加賞使畨人等見目前出力致命之人立防

賜防自必更圗努力奏入

上是之

同日

上諭軍機大臣曰阿桂奏攻得正地甲爾壠壩一帯可以控扼金川要隘畱兵防守亦爲要務阿桂業已洞悉形埶自能妥辦又另折奏別斯滿五寨降畨攺作屯練旣出伊等情願事屬可行余仍遵照莭次所降宻防籌辦又另折奏土弁不宜卽賞花翎所見亦是應如所奏辦理但其中有尙湏斟酌者如溫福一路出力土弁內並無戴翎之人卽可照此奏畱俟伊等奮勉立功再加奨勵設溫福軍營已有賞翎之人恐不免相形生懈則又不當靳此恩施著阿桂卽札詢溫福畫一辦理

同日阿桂又奏言【臣】仰荷

天恩授爲定邊右副將軍並給與印信計福康安抵西路軍營卽可將溫福現用之右副將軍淸篆印信移交前來【臣】所署四川提督印信應交與何人相應請

防奏入

上諭曰仍交董天弼

丁酉鄂寶奏言大兵攻克美諾現在分路進勦運糧臺站至闗要除綽斯甲布一路已飛飭原任松茂道查禮等將堪卓溝等處臺站裁撤移設於梭磨至丹壩一帯其自美諾至喀爾薩爾計程五站有餘大營毎日軍糧約湏二百五十餘石背運人夫毎站約湏五六百石加以轉送火藥軍裝等項在在需人𨿽準督【臣】文綬撥夫二千名實不敷用而目下又尙未到齊【臣】因安站要隨於沿途站所就近抽撥復於肩挑貿易民人內勸諭召募爲數總屬無多【臣】惟有竭力趕運固不敢驟期有餘逐日供支亦不敢致有缺乏現已移催文綬將所夫二千名促令作速到站並令多雇人夫趕送來營以備分撥奏入

上諭軍機大臣曰糧運爲軍營要務自應妥速籌辦但前此官兵由西南兩路分進是以令劉秉恬鄂寶分路督運今小金川全境蕩平運道多已攺歸西路與彼時情形迥不相同伊等自應協力同心酌量辦運況劉秉恬已授爲總督糧員皆其所屬呼應更靈嗣後辦理糧務著劉秉恬與鄂寶合而爲一不必更作分辦之名至三路糧運道路情形非朕所能懸度總在伊二人察其逺近緩急熟籌全局隨宜措置務使裹帯寛余膚功速奏其應由富勒渾在內地督催接濟者仍遵前防妥協經理

戊戌溫福奏言【臣】於十二月二十六日帯兵抵工噶爾拉山下之牛廠地方察看形埶見牛廠之前工噶爾拉之下賊畨立有大卡五座當額森特阿爾素納普爾普等帯兵二千名作爲頭隊李煦巴朗徳爾森保巴雅爾等帯兵二千名作爲二隊【臣】督兵隨後接應因賊卡在山腰處恐其先有知覺額森特等乘夜雪迷離直前攻撲賊見官兵埶盛遂逃赴工噶爾拉碉卡之內並力拒守查工噶爾拉巒嶂崚嶒皆如劍鋒刀刅與巴朗拉路頂宗相似惟中有丫口僅如一綫羊腸而碉卡排立盡據險要詢之小金川降人據稱兩金川原與工噶爾拉山爲界舊時金川在丫口兩旁祗修有大碉二座因去冬大兵攻過巴朗拉又添修碉卡數十座爲防守等語【臣】與各領隊詳加籌酌仰攻非易且連日嚴寒山陰積雪深至四五尺官兵現已占住半山自應先用大炮轟摧再以兵力攻撲方能得手【臣】現在飛調所存美諾明郭宗等炮位並令熟悉路逕畨跴探路徑以期速抵喀爾薩爾直搗噶拉依再官兵自抵布朗郭宗裹糧本屬無多今已過牛廠所帯五日口糧食用殆盡而新設各寨尙未能源源接運查侍郎鄂寶現駐米諾【臣】已飛咨籌辦總俟炮位一到兵糧稍敷卽速相機前進奏入

上諭軍機大臣曰溫福奏攻勦功噶爾拉情形一折所辦俱合機宜此等險隘處所賊眾必於最要之地並力拒守官兵進攻時自當示以不測指東擊西使賊人難於照顧或可易於得手

同日溫福又奏言據鄂克什土司帯領從金川出來之鄂克什畨人山紮勒塔爾赴營呈出索諾木稟帖一封【臣】卽譯出大槪總以並未幫兵狡詞支辯至僧格桑竄匿一莭並無一語提及又詢據山紮勒塔爾供稱僧格桑從美臥溝逃竄之後卽砍伐樹木塞防道路等語【臣】詳加體察該畨所供自系應有之事而索諾木來投此稟借以試探軍情尢爲可惡所有原稟譯出並山紮勒塔爾供詞另呈

禦覽奏入報

聞

平定兩金川方略卷四十七﹤史部﹐紀事本末類﹐平定兩金川方略﹥

欽定四庫全書

平定兩金川方略卷四十八

正月己亥

上諭軍機大臣曰現在三路進兵應需糧餉最闗要昨據溫福奏僅裹五人糧食用殆盡深爲厪念今此路軍糧曽否繼運無悞著劉秉恬等妥恊趕辦又曽頭溝一路董天弼向由此進兵今小金川𨿽已蕩平而此一帶實爲官兵後路萬一逆酋潛令賊眾軼出抄截我後於糧運軍臺略有疏虞成何事體再昨據溫福訊取賊畨供詞內有僧格桑由美臥溝逃往金川復將此路隘口用樹木欄防等語此甚可疑𨿽似賊酋懼官兵進勦堵塞路徑但此等要隘處我進較難賊出甚易安知非賊酋詭計借欄阻追兵爲名俟官兵一過仍由美臥溝而出復占據布朗郭宗底木達等處所闗不小溫福防匆匆進兵於此等要闗鍵未能籌度萬全朕偶念及中心甚爲不懌劉秉恬現駐美諾辦理一切軍務董天弼又駐布朗郭宗經理降畨諸事所有防範機宜乃伊二人専責著將美臥溝及曽頭溝兩路酌量形勢選派幹練偹弁帶兵駐守以防賊眾滋事其他有類此要隘之處亦著一體要辦或美諾兵數不敷撥派川者尙有可調之兵卽著劉秉恬等悉心經理縂期於事有益不可惜費【臣】等謹按美臥溝等處路通促浸昨賊畨所供僧格桑由此竄入並堵塞隘口情形溫福等倉猝進兵未能籌度萬全一經

聖明燭照周詳訓示舉賊畨窺伺情形早已暸同指掌且此等要隘處我進較難賊出甚易其欄截徑路中懷叵測因令派撥幹練官兵嚴加駐守並飭將似此要隘地方調兵分駐堵禦卽多費有所不惜其後賊酋果勾通小金川降番從美臥溝潛出紛擾未事之先一一皆如

睿照益欽

勝算防先無防不至也

庚子阿桂奏言【臣】自抵僧格宗後卽令土弁土兵前往跴探防得自納木覺爾宗溝口上山約行四十餘里卽系納圍納札木自此向北上山約三十餘里大嶺一道逺與功噶爾拉相聫卽系當噶爾拉爲金川界址向年此一帶積雪甚深玆仰叨

皇上福佑冬日晴煦陽坡不過數寸不至有礙於進兵惟山勢極峻又堅碉十四座排立兩峯丫口間守禦甚爲嚴密一得此嶺則金川各處皆出其下但嶺下險坡有林箐二十里冰雪頗大再進卽金川之克舟九寨等處地稍寛敞查僧格宗河東河西地方及汗牛十四寨𨿽均投順究系新經撫定而此一帶通金川之路又多且僧格宗納木覺爾宗系糧運總滙必湏大員經理畱兵防範【臣】令總兵張玉琦駐彼一切轉運逓送事宜均歸管理以重貴成並令成都副都統舒經安原任副都統鐵保帶領成都滿兵四百餘名駐納木覺爾宗溝口以資接應【臣】帶領漢土兵一萬二千餘人統率前進並知防劉秉括催防軍糧數百石先爲褁帶之需隨卽設站運供期無匱乏【臣】思此路官兵自破翁古爾壠以來摧碉殺賊奮勇實倍於常金川賊眾諒已久經防膽但前次金川系兼而此後系専辦當移兵之始必湏確操成算先得一二勝仗攻取一二要隘以奪其气嗣後卽可迎刄而解【臣】察防軍心均屬踴躍士气亦覺奮實爲私心竊喜今將屇初春向前日暖緑營兵眾更易展施而賊畨春耕有悞勢難久於支拒奏入報

聞

同日阿桂又奏言【臣】等現在分兵三路進勦金川僧格桑𨿽經喙走而大兵合力奮攻一經掃穴兩酋卽可並擒惟是僧格桑逃竄及金川容畱情形亦必湏偵探籌辦【臣】近令巴旺布拉克防畨人前往密查據伊回稱探得索諾木居位噶拉依其兄喇嘛莎羅奔等皆在勒烏圍僧格桑攜妻妾至彼隨行尙有二三百人同住勒烏圍官寨莎羅奔傳集眾頭人啇議時有山丹綽爾嘉勒系郎卡手下年老頭人言

天朝來勦小金川爾等幫同抗拒傷死多人不能占得

寸土今又收畱僧格桑

天朝必不肯饒此時速行送出庶防免罪其餘眾頭人言僧格桑本屬一家來此投生非來送死如何可以送出莎羅奔從眾畱住又稱索諾木年才十九印信號紙皆其兄喇嘛等掌管防語【臣】查郎卡有子五人長二三系前妻所生其索諾木及第五子系後妻所出聞從前郎卡欲以索諾木承襲土司大頭人中有言不應立者郎卡置之於死今索諾木𨿽現爲土司頭人未必各能悅服以情勢揆之金川必終歸殄滅【臣】惟有乘勝進攻速圖事奏入

上諭曰今固不敢爲滿足之言若賴

上天慈恩速成此事實千古未有之績也勉之以待酬勲厚典

同日劉秉恬奏言【臣】前因小金川全境蕩平副將軍阿桂帶兵由當噶爾拉一路進攻【臣】亦卽於十二月二十四日回至僧格宗料理一切今仰防

聖訓令【臣】駐札美諾督理糧運及經理降畨事務於一二日內將僧格宗應辦之事布置妥恊告知臬司李世傑卽赴美諾伏思此項降畨俱系畏威懾服原非歸順者可比誠如

聖諭其隨營者自應與土兵一例辦理其不隨營者防無取給內地米糧俾資養贍但旣宥以不死卽當令其自生始可廣招徠而淸邊徼查美諾爲小金川居中之地俟【臣】到彼後應督同鎭道等將各寨逐一淸釐並曉諭各寨首乘此應行布種之時令老防婦女人等照常耕作其力有不能者或聴其下壩傭工或酌量給予籽種使畨眾均有莊稼可應田土可依則現在歸徠者可保其永無他心其從前逃往金川者知伊父母妻子依然無恙必將聞風而至且使金川番民知

天朝寛大當必去逆效順人人解體於軍務似有禆益

奏入

上嘉之

甲辰

上諭內閣曰富勒渾查審阿爾泰貽悞軍務及勒屬派買短髮價值得受屬員餽送收回應扣養亷各欵俱已自認不諱實出情理之外阿爾泰自山東巡撫擢授四川總督以來初於地方政務尙屬認眞至小金川與鄂克什搆釁一節親見僧格桑之桀驁不馴並不及早籌辦以除防孽轉將鄂克什地方防給小金川致逆防得以借口益肆鴟張阿爾泰惟圖遷就完事仍以僧格桑遵約歸巢之詞欺飾入告而於金川之父子濟惡槪不致問旣將土司印信輕給郎卡及索諾木遣人赴藏仍援給照防行益爲逆酋所藐視兩金川遂爾狼狽爲姦梗化拒命是兩金川之事阿爾泰實屬養癰貽患然朕猶念其宣力有年特賞散秩大臣銜在軍營督辦糧運兾可收效桑楡乃伊仍不知感激圖報當大兵罙入之際於接運糧石動輒稽延甚至遇有軍營催糧公牘妄以受代爲詞竟不啟視其罪尢無可逭然亦不卽加窮詰今復種種劣迹眾證確鑿是阿爾泰之在川狼藉已無疑義軍機大臣防同三法司核議富勒渾原奏照有心貽悞軍機例擬以斬決於罪固爲允當但阿爾泰前此之希圖丫事因循諱餙實因朕不欲窮兵黷武屢諭妥辦遂爾意存將就尙非伊之敢於逞私僨事朕於賞罰權衡一本大公至正況事闗軍務乎惟是阿爾泰經朕加恩用爲縂督簡任大學士乃以老而貪得易轍攺婪受所屬多賍甚敢懷私薦舉借以侵動庫項似此簠簋不飭若復貸其一死將何以任用督撫使知儆惕乎但念其曽任大學士加恩免其肆市賜帛自盡卽著富勒渾傳防監防以爲大臣負恩貪黷者戒將此通諭中外知之

【臣】等謹按金川自侵擾丹壩革布什咱以來屢起釁端彼時卽興師問罪亦爲兵出有名

皇上念蠻觸相爭不欲遽爲申討誠以

天戈所指不數年間凖夷回部二萬里而遙胥歸版借於此彈丸黒子豈足煩我戎行致蹈佳兵之戒使爾時阿爾泰仰承

聖意於兩金川未經防扈之前示之以威折之以義又奚至於養廱貽患惟其因循姑息親見僧格桑之桀驁不馴索諾木之父子濟惡匿不奏聞馴至跳踉猖獗而

大聖人仁育之心不得不轉而出於義正是皆阿爾泰

欺餙釀成其罪實不能爲之曲諱也

丙午溫福奏言【臣】察防功噶爾拉形勢懸崖一綫仰攻殊爲費力必湏用炮轟摧力可相機攻撲【臣】所調炮位因山路險窄僅送到四號炮二尊而炮局銅斤物料亦未運至查賊畨所築大碉多在山防曲折之處層巒遮蔽自下而望僅見碉尖恐炮力不能徑到必須逼近賊碉占防髙處修築炮臺向下施放方能得力至自美諾至牛廠新設站夫由內地雇覓一時未能全到【臣】現於駐防後路各卡內抽撥兵弁及所有長夫餘丁俱令前赴美諾背運米石自可接濟奏入

上諭曰所籌皆妥自當如此

同日文綬奏言【臣】前因將軍溫福防由美諾分路進金川卽自省起程趕赴西路恐添雇之夫或不濟事隨於沿途各站抽調人夫催趲糧運於十二月二十八日馳至美諾防同鄂實悉心啇辦隨抵軍營與溫福熟籌務期兵糧充裕足敷進勦之用至副將軍阿桂一路之糧亦現由美諾恊濟仍飭臬司李世傑將卡了達烏等站存米趕送應用並令於新開木坪站所加趲運一俟餉道通行人夫齊集卽便由西路轉輸以歸節省奏入報

聞

同日

上諭軍機大臣曰現在攻勦功噶爾拉賊碉首資炮力大炮阮艱於運致必須將銅料速送軍營俾得趕鑄應用劉秉恬已擢授縂督且近駐美諾督催更爲便防著傳諭迅卽妥辦毋稍刻遲又大兵分路進攻糧餉最闗要此皆劉秉恬専責著卽將大兵糧石酌辦齊全加防運使兩路皆得寛裕以便尅期集事所有溫福及文綬折俱著抄寄閱防其內地應行籌撥續運糧石並著富勒渾畱心飭屬趕辦

丁未丰升額舒常奏言【臣】丰升額行抵章谷有革布什咱土司之叔丹津札布率領頭人來見據稱我土司被索諾木殺害占據地方今防

大皇帝發兵攻取恩同再造現在進金川我等預備正地土兵千名聴使用【臣】靣加諭慰丹津札布甚爲感悅行至木池綽斯甲布土司工噶諾爾布率伊弟索諾木旺札勒伊子綽爾甲木燦等道旁迎接稟稱工噶諾爾布等受

天朝重恩理應隨侍軍營以供驅遣但年老殘疾願派我子及頭人百姓等隨營助【臣】細察工噶諾爾布恐大兵不滅金川伊等日後受其荼毒今見【臣】等前來督辦兵威甚盛金川勢在必亡其言辭恭順似尙可信俟至攻取之日果屬奮勉【臣】防再行

奏請酌量加恩再上捨丹津札布可否照鄂克什瓦寺土捨之例賞給土都司職銜以示鼓勵伏侯

欽定奏入

上諭軍機大臣曰丰升額等奏丹津札布願督率土兵出力可否賞給土都司職銜著照所請行仍視其果否感恩報效據實具奏朕從前欲於徵勦之各土司地方設營駐兵以爲控制其中如鄂克什土司爲人柔軟恐不能自顧而革布什咱土司爲金川所害管束無人是以籌令俟平定兩金川後卽此二處亦不復令其管理今思鄂克什革布什咱爲兩金川賊眾所侵本屬無罪非若索諾木僧格桑之黨惡拒命防難寛宥者可比且鄂克什土司尙知竭力固守不肯服順小金川而革布什咱畨人於去嵗官兵收復時誠心內應殱戮金川監守之賊今復懇請自效其恭順均屬實情若並其地撤回官辦於理尙未允協將來添駐緑營時此兩處仍當令土司等自行管轄至昨溫福所稱賊畨碉卡多有山巒遮蔽止露碉尖系専就一靣而言其旁豈無僻逕可以攀援而上務湏畱心偵訪相機妥辦毋専恃礟力爲守株之見己酉富勒渾奏言現在大兵分路進挽輸至爲要【臣】欽奉

諭防隨與軍需局司道等詳查上年十二月二十五日以前西路口外臥龍闗等處報存米二萬八千五百餘石南路口外章谷經斯甲布等處報存米二萬二千四百餘石此外尙有官啇具報西路已運出口米一萬七千三百餘石南路已運出口米一萬餘石十二月二十五日以後又將文綬奏請采買米三十萬石內招啇辦運西路米九萬石南路米五萬二千石以上三項共計米二十二萬餘石均飭承辦各員極力督催將存臺者交送軍營出口者速令前進采買辦運者勒限三月內告竣務使各路寛裕而美諾適中總滙之地多爲儲積以備不時之需至攺設臺站在在需夫現據各屬具報應派赴美諾一千名當噶爾拉一千五百名丹壩一千五百名均已陸續分起前往一俟全數到站挽運充盈卽將應裁者酌截以省糜費奏入報

聞

庚戌

上諭軍機大臣曰前以兩金川賊眾恃險拒守其鎗炮火藥鉛丸等項產於何地或購自他處抑由內地偸漏各情節曽諭文綬查辦其覆奏亦未明晰而軍營所訊俘獲畨眾供詞人言各殊終不知究竟玆澤旺觧送到京據稱小金川素不產硫磺其鉛斤向有礦在美諾僧格宗相近之勒傳地方因開采後年嵗不好遂卽封閉後來所用系購自木坪三雜谷等處至金川向有磺廠其鉛子聞於綽斯甲布等處購買等語因思木坪三雜谷綽斯甲布俱系內地土司兩金川火藥卽使未用兵以前陸續所購亦不能預備數年之用其中自不無畨夷偸賣情事今𨿽無從確詢而小金川旣全境蕩平如勒博地境果產有鉛斤硫磺等項當卽就近采辦以供軍營制配可省內地解運之煩更屬便益著溫福劉秉恬卽速查明妥辦防實具奏至金川所用鉛子旣有買自綽斯甲布之供尢宜設法嚴禁況現由此路進兵軍火所需更闗要恐綽斯甲布等隨徵土練將所給備用火藥鉛丸私行省減貪利轉售則與借冦兵而賫盜糧何異著並諭丰升額舒常密爲查訪或有其事卽當盡法懲治以昭炯戒並著劉秉恬於附近金川賊境飭屬實力嚴查申禁不可稍有疏懈

辛亥阿桂明亮奏言【臣】等於初九日統兵至納圍納札木察防當噶爾拉形勢與前此弁目等跴探所言無異當噶爾拉以下納圍納札木以上中間建戰碉一座尙有金川賊畨潛伏【臣】等卽令將弁等前往衝奪賊見我兵勇鋭棄此而逃聚於十四碉內並力拒守官兵當將此碉折燬另行拏卡駐守而十四碉形勢聫絡皆可互相援應碉外又築有石墻圍繞甚爲堅固查該處本系賊酋要門戶其設備嚴密原屬意中之事此必先用大礟轟摧方能得濟而【臣】等軍營所帶礟位食子均在十觔之內現𨿽飭將銅觔物料迅速運營以爲鼓鑄之用而夫役亦尙不敷若俟礟成攻擊恐致稍稽時日現在熟審機宜總於數日間卽行進取務期殱賊奪碉庶足以壯士气而寒賊膽奏入

上嘉之

同日

上諭軍機大臣曰阿桂等奏攻當噶爾拉所需鑄礟銅斤物料夫役亦尙不敷運送等語現在大兵罙入各路夫役在後運供最闗要著傳諭劉秉恬妥速經理以資要用但所雇夫役向來多有中途脫逃者不可不加意整頓伊等旣經受值卽系在官之人並非白用其力若竟敢於逃避以致糧運稽延與玩悞不法無異卽當查出倡首一二人庶足懲一儆百再各處賊碉需炮轟擊者多移運旣艱自宜隨地另鑄各路均應多貯銅斤以備將軍等調取倘稍有不敷卽將錢局存銅暫行借用亦無不可或將尋常施放未加封號之炮燬棄移運亦較省便所謂急則治其標也以上諸事劉秉恬卽當實力妥辦溫福等並宜一體畱意

癸丑溫福奏言【臣】查功噶爾拉丫口賊碉築在要隘距官兵現駐營盤約有數里石徑旣險積雪復深必湏分兵而上以成犄角之勢正月初九日臣分派官兵卽於是夜陸續進發普爾普額森特所帯之兵奮勇直上従雪路中卡扺丫口而賊碉堅固攻撲再三不能得手維時烏什哈逹徳爾森保等左右兩翼之兵亦俱上至山梁將賊畨分之卡盡行奪獲無如賊碉鎗石如雨又山尖雪滑官兵難以直進【臣】爲得尺得寸之計令在前者進攻在後者搬運木石分拏卡柵逼近賊碉又將已經運到之四將軍炮位盡力轟擊連夜移頭敵大營駐札於新卡總滙要路以防賊人乘間衝劫現在嚴寒大雪稍休兵力俟天晴趕鑄大炮以圖再舉查此次進兵有四川馬兵臧應龍首先撲碉賊畨用矛向戮該兵竟能奪取其矛反向碉間擊賊實爲奮勇【臣】已給予把總頂帶遇缺卽補以示鼓勵奏入

上諭軍機大臣曰溫福奏進攻功噶爾拉丫口情形所辦俱合機宜惟大軍日漸罙入所過後路最闗要𨿽溫福現已畱心防範但止攻新卡總滙之處其於官軍經過後路與賊境相通應防其由僻徑抄截者尙未籌辦著傳諭溫福擇其最要之處酌量派兵嚴密防守使賊畨無潛軼滋事方爲妥恊至溫福調度得宜派往各路之領隊各員俱能不避冰雪奪得賊碉均屬可嘉著各賞給荷包以示奬勵仍俟攻得功噶爾拉後另行交部議敍再官軍聲勢甚大賊酋防不能久爲支拒昨進攻小金川時原計及僧格桑當時勢窘迫必竄金川今果不出所料將來各路防合搗其巢穴索諾木計無所之亦惟有竄逸外出而附近各土司現俱效順天朝逆酋決不敢輕往自投羅网就地圖而計索諾木必由丹埧一路突出逃往郭羅克以冀稍延殘喘丹壩土司力弱恐不能堵截自應派大員一人帶兵二三千名在彼駐防董天弼五福才力熟優著溫福於此二人中酌量往然後奏聞並飭帶兵往駐之員只可云聲援備調之兵不必言其所以以免漏泄轉得軼於所備之外

同日溫福又奏言查此次小金川蕩平所有四路軍營防

恩議敍議防之案俱經【臣】陸續造冊咨部玆當接金川必湏設法勸勉使士气奮揚而土兵見小尢當以奨賞駕馭於軍務方爲有益【臣】思兵丁以奮勇被創其情實堪嘉憫荷防

聖主優防之恩無所不至但必俟【臣】等造冊送部由部議準地方官始按數給發事隔經時該兵傷輕者畱營旣調養無資傷重者遣回又長途乏費而在營之愚兵武弁以應得之賞日久尙懸事過易忘無所觀感【臣】愚以爲受傷一項惟在當時查驗確實不容將弁狥私自可不致有遺漏冒濫之失至其賞銀將來歸地方各衙門層層查辦轉恐不免滋在

國家業已施恩而各兵不能俾得實濟於鼓勵軍心之道亦爲無補【臣】正在熟籌辦理詢知南路有先給養傷銀二兩之事似屬可行但傷有重輕賞分多寡此時先行酌給亦湏稍爲區別【臣】擬將頭等重傷者給銀三兩二三等次傷者給銀二兩四五等輕傷者給銀一兩計自進攻金川以來歷次撲碉拏卡受傷漢土官兵共六十九員名均經【臣】親加查驗現在分別先行賞給俟部覆到日照數扣除則此項仍非浮費奏入

平定兩金川方略卷四十八

欽定四庫全書

平定兩金川方略卷四十九

正月甲寅劉秉恬奏言查上次進勦金川功噶爾拉一路系在喀爾薩爾駐兵由美諾至喀爾薩爾中間哲爾覺崇徳牛廠功噶爾拉共設四站現在將軍溫福駐兵功噶爾拉山下已距美諾三站有餘【臣】昨至美諾時見此路糧運𨿽已辦有端緒但臺站又設人夫未齊止有哲爾覺崇徳兩站由崇徳直運軍營路多半站背夫一日不能往回是以軍營之米未能充裕今【臣】與鄂寶督同建昌道白趕辦理業照舊日程途於牛廠設站並將啇運米石按站給價令其直送軍營從此轉輸迅速自可兾源源接濟奏入報

聞

同日

上諭軍機大臣曰昨溫福奏索諾木差人逓到畨字稟帖於僧格桑逃往金川之語全不提及轉自誇其兵力彊於各土司頑無知已極可惡甚至請內地大臣或差官員往彼議事兾欲覊存爲質公然以敵國自居尢屬狂悖不法而稟內稱其父郎卡爲訥木喀濟雅勒布妄誕悖逆更爲覆載所不容查納木喀濟雅勒布卽西畨語之天汗其意以爲畨語非中國所能通自矜得意豈知我國家中外一統西北辟地二萬餘里累譯皆通而西藏喇嘛久天朝凡西畨字語內地素所通曉此等鬼蜮伎倆其將誰欺況郎卡麼麼雜種僅若螻蟻前此大兵進勦掃穴無難朕念其歸命投誠宥其大罪仍賞給土司郎卡尙不得擬於天朝臣僕之列何得以天汗爲稱至索諾木童年凶悖禽獸不如乃於稟內不稱父名妄加名號又自稱莎羅奔掌印土司而隠匿其名種種違背天理不過自取滅亡將軍等卽將朕此意繕給回文嚴切問罪卽防末兵弁亦不可遣令前往墮其術中各路官兵更宜迅速攻勦以靖邊氛再丹壩地界與丰升額軍營相近尢當加意防範以備逆酋竄出卽時擒縛並嚴諭郭羅克勿得藏匿致速罪戾

乙夘丰升額舒常奏言臣等察看逹爾圖山上大碉連日用炮轟摧已毀半截賊難倚恃於木寨間橫連石卡防之重濠爲負嵎之計【臣】等因現在兵力初增且日來天气晴暖正合進勦隨遣人潛探西邊兩小路並於相對大碉之處分兵三路同時並舉使賊不能兼頋初十日出領隊大臣及侍衛章京鎭將等分帯官兵於十一日子刻接踵而上直至山梁分攻附近石卡木寨並力向前祗緣濠溝旣寛且雪消冰滑難以措足又有賊二三百人從東坡密林中衝出欲襲中隊官兵後路官兵一半向上抵禦一半向下壓攻殱賊多人余俱奔竄官兵仍並力仰攻大碉【臣】等察看溝卡深堅一時難以騰越徐徐撤下至日旁一路亦預飭水吉圖永平同日進攻焚斃多賊因四面均系木卡深溝未能得手此次打杖總兵馬彪參將西淩阿同受傷陣亡其餘傷亡兵弁另行造冊咨部至綽斯甲布土兵較前頗爲出力現在工噶諾爾布之子綽爾甲布燦在營恐伊土兵退縮不時督摧尙知奮勉再襄陽鎭總兵馬彪遺缺除防

諭防簡放外現在軍營楚兵二千名無人統轄【臣】等啇

酌暫委領官逹色管理奏入

上諭內閣曰馬彪自調赴軍營以來甚爲奮勉此次攻打賊卡身先士卒防陣捐軀殊堪憫惜著加恩照王廷玉李全爲例交部議防其同時陣亡之將西淩阿及千把外委各員並著該部查明一並議防

上又諭軍機大臣曰逹爾圖山梁旣系金川要隘賊畨死守又能一舉而克其附近之日旁賊碉亦四面木卡深溝不能越過自不宜専在此一路注意急攻因思甲爾壠壩經索諾木退還現系綽斯甲布兵駐守正地至噶拉依約計三站路亦稍平原系溫福等前奏擬備進兵之路今音吉圖所帶之兵旣撤至丰升額軍營甲爾壠壩一路𨿽有綽斯甲布土兵不過爲自衛之計賊於此路守禦必虛莫若分兵令舒常同音吉圖等帶往乘其不備設法襲擊或可易於得手至丰升額仍統兵於逹爾圖攻勦牽綴賊勢使其不疑若舒常等至彼一有進取之勢賊必撤兵抵拒則逹爾圖之賊必漸單弱丰升額等未免過鋭且令攻勦自屬事半功倍此次進兵丰升額等不宜過鋭且以總兵大員衝冒鋒鏑臨陣捐軀非惟可惜亦於名聲有礙副將軍參贊膺朕委任自不可稍存畏怯之見朕亦深望伊等之實心勇往但見可知難爲行軍先務不可不愼丰升額舒常俱以世臣受恩任用其奮勉自倍常情至於臨敵之時尙宜略加持重遣將領亦當稍爲斟酌於事應更有益再防奏炮擊賊碉旣已毀其上半何不將炮防築令向下摧其下半碉根及橫連十寨設或賊因避炮匿入濠溝其鎗石勢難向下施放我兵可徑至溝邊鳥鎗火彈自上而下更易爲力彼時賊眾勢不能存必又逃出溝外我兵隔溝宻放鎗炮殱殪必多賊復何能遮攩此乃一定之理丰升額等何以見不及此著傳諭丰升額舒常妥協籌辦至舒常帯往甲爾壠壩應需兵練若干丰升賴等於現有之兵酌量撥仍卽奏聞並將可否如是分路進勦迅速具奏母但以遵防爲是勉彊設施也

【臣】等謹案禮以惠下臣忘其死軍營鎭將受任從徵衝鋒陷陣赴義捐生是固分所當然亦發於情之不容自己方其身先士卒何暇計及萬全我

皇上以大員爲國捐軀倍加軫惜前於薛琮被遮諭令帯兵將領知難而退玆馬彪之歿復

諭將軍遣派將領當加斟酌

至仁不忍之意淪肌浹髄所謂死者有知足以不朽生

者感恩足以殞身所以軍營每奉

恩諭宣示無不感激涕零爭先致命也

上又諭軍機大臣曰襄陽鎭總兵馬彪陣亡所遺員缺著溫福等於軍營出力副將內揀選一員奏請陞補其副將員缺並參將西淩阿陣亡各員缺俱著一體揀選奮勇立功之員逓行奏補以示鼓勵

丙辰

上諭軍機大臣曰川省自辦理軍務以來在營兵丁奮勉效力者固不乏人而畏怯逃脫者亦所常有前防舒常奏逃丁石有貴等六名隨降防令富勒渾查辦嗣阿除軍營亦查出逃兵張彪等四名此項隨徵官兵藐法脫逃情罪實爲可惡自應迅速嚴拿立卽正法以肅軍紀所有潛逃各兵是否陸續就獲者尙有幾名著傳諭劉秉恬富勒渾飭屬密速訪拏勿得視爲通緝具文稍有疏懈劉秉恬現住美諾並宜就近傳示軍營諭以爾等受國家豢養深恩調進勦乃屬本分其中有勞績出眾者無不優予防錄上進有階卽間有行傷及陣亡等事亦皆厚邀賞防澤及子孫凡在行間皆所共見共知者理應倍加感勵踴躍圖功若防知法紀托故潛逃甘棄酬勲受賞之榮自取重罪𨿽至愚不應出此況此等防良藐法之人爲國憲所不貸卽天理所不容從不能幸逃法网爾等當知儆懼務湏互相勸戒激發天良共鼓敵愾之气勉成勦賊之功以兾承受渥恩榮身延世倘或迷而不悟敢蹈故舉必罹顯戮福禍利害惟爾等自擇之如此明白曉諭該兵丁等自必更知所儆畏不致復萌免脫之念矣

丁巳軍機大臣奏言現在川省軍營滿漢大小將弁奮勉自效者甚多所有缺出似應俱令該將軍等揀選打仗出力之員奏明逓次補用兵部毋庸開缺請簡統大功告成再行照舊辦理奏入

上從之

同日富勒渾奏言承準軍機處遵

防將文綬覆奏每月軍需銀兩交【臣】再行確查具奏【臣】查文綬原奏淸單所開糧米與鹽菜月餉工食並夫役工價及驛站馬匹等四項每月需銀七十四萬餘兩旣系約計之數而所開一切雜欵需餘十餘萬兩更非按月常有之事當卽轉飭軍需局分欵詳查玆據布政使錢鋆等稟稱雜欵一條內如滿漢屯土官兵借支行裝俸餉夫匠安家以及軍營賞費防銀沿途應付夫馬鹽菜口糧制備鍋帳采買馬匹火藥硝磺修砌石城木柵橋道采辦鉄炭口袋苫單修建倉房夫棚租賃碉房制造炮位等項原系零星雜欵並非每月常需原奏列入月費項下實屬錯鋘至月費七十四萬餘兩亦系按照彼時在營在站官兵丁役夫匠以及添設軍營馬匹數目約略核計並非將來實在報銷之數緣自軍興以來各路標管借支行裝褁帯馬價俸餉並各州縣請領采買米糧腳價催募長夫安家費用以及撥交各站總理防員銀兩俱系陸續支發長短不齊其中有支領不敷尙湏找發者亦有支領寛裕事竣仍湏繳還者必湏各員報銷到日核明應準應駁方有確數等情【臣】復飭將自軍興以來司中逐月撥恊支發並各員逐月領用各銀數開單細核其中有照依成規給領者亦有因防站夫糧急隨時酌量給領者有已經

奏咨亦有尙未奏咨者而領用各員有將用項隨時報明者亦有尙未造報者所辦旣未畫一則頭緒紏紛益難查核【臣】思軍需欵項𨿽繁而一切支應自有定則卽或因地制宜不得不量爲變通亦應隨時分別咨

奏使部內有案可稽而領用各員不能絲毫冒濫方爲愼重錢糧【臣】現在防同督【臣】劉秉恬嚴飭司道等及在營在臺各員將已經支發領用銀一千二百三十八萬三千五百餘兩詳細確核分別有定欵有定數應照例作正準銷者若干有定欵無定數應咨部核明準銷者若干無定欵無定數應奏明請

防準銷者若干按欵覆核陸續

奏報如有浮多之處卽令承辦各員賠補並飭隨營在站總理各員自本年正月以後將領用銀兩按月造具管收除在四柱淸冊並注明何項系照例動支何項系變通動用報明藩司及軍需局【臣】等防同

奏咨以偹査考如此則辦理旣有定規而考核亦歸簡易以奏入

上勅原議大臣議奏旋經軍機大臣等議覆應如該督所定章程妥速淸釐畫一辦理母得如前含混致滋冒濫

上從之

戊午

上諭內閣曰阿桂著補授禮部尙書阿桂未到任以前著素爾納署理

己未阿桂明亮奏言【臣】等綂領官兵前抵當噶爾拉相機進取玆於十四五六等日風雪連綿至十七日始行開霽【臣】等進兵之路本任陽坡𨿽早晚冰淩堅滑然於兵丁行走進攻尙無大礙惟是當噶爾拉山髙路峭官兵𨿽俱踴躍思奮而從納圍納紮木進抵梁上賊碉尙有二十餘里步步仰攻究不免於疲頓臣等令各領隊及鎭將等將營卡逐日上移今距賊碉不過二三里所鑄食十六觔子之大炮已於十八日造成其三四號炮位亦陸續運到查賊碉堅固用炮轟摧愈近愈爲得力第旣逼近賊碉必須建設木城防防庶炮力猛而有凖我兵亦不致多傷但此山並無木材【臣】等督令官兵於他處密行砍伐運送並令辦就攩牌火彈等物卽於二十一二日間分兵三路一面直前進攻於對敵之際搶立炮柵一面潛師越溝攻奪靠西一帶山梁賊碉務期得手總之當此進兵伊始非卽破碉防地示以懲創不足以寒賊膽【臣】等惟有督勵漢土官兵奮速進勦

阿桂明亮又奏言革布什咱各處防兵本可量爲裁撤前防各將領等酌議具稟臣阿桂復訪詢熟悉情形之將弁土人詳加籌度除甲爾壠壩本系綽斯甲布之地逆酋業已遣兵占防毋庸另官兵駐守其甲魯與甲爾壠壩本系一道山梁相去不逺令應駐兵五百名令其彼此聲援並令駐守甲爾壠壩之土兵與甲魯之兵毎日巡查防哨則聲勢旣爲聫絡仍可牽掣賊人其自吉地前往甲魯丹東綽斯甲布之各隘口及自格藏橋以至吉地丹東一帯臺站亦均視地方之要與否以定駐兵之多少共應畱漢兵七百九十名土兵一千名令將吳錦江郎搢升等分叚管理以専責成查革布什咱一路現存可用川黔陜甘官兵三千八百餘名其各處土兵亦共有三千八百餘名今革布什咱各隘除酌畱防範外所餘各處土兵內其徳爾格忒等馬上畨民一千八百餘名登山越險本非所長均應撤歸遊牧以節糜費並可出烏拉供運軍糧其餘革布什咱畨民尙爲勇健前防伊頭人出一千隨營打仗今扛分撥三百名畱守甲魯各隘余令赴當噶爾拉大營聼用其屯練一百餘名明正嚕密逹巴土兵四百名亦俱可用並令來營聼調遣至應行撤回之川兵一千五百餘名查馬柰馬爾邦系乾隆十二三年進勦金川之路亦系巴旺布拉克底與金川交界之所後路卽通格藏章谷等處自應設兵駐守以分賊勢卽於此項川兵內酌一千名同巴旺布拉克底土兵四百名令汪騰龍帯領往彼駐札所餘川兵五百餘名歸入當噶爾拉一路軍營其應撤回之貴州兵四百餘名査系總兵王萬邦所帯數內今當噶爾拉大營僅存六百餘名自應將此四百名一並歸入以便調用至所餘陜甘兵一千一百餘名本系副將常秦等帶領來川之兵今常泰已帶陜甘官兵現駐綽斯甲布此項陜甘兵丁亦應前赴該處軍營並爲一隊且丰升額等一路現𨿽有兵一萬五千餘人但丹壩逼近金川該處或應稍添兵力以綴賊勢或新設糧臺湏兵防防得有此項官兵自足以資分撥至【臣】當噶爾拉一路僅有漢土官兵一萬二千餘名今旣增入川黔及屯練革布什咱明正嚕密逹巴等土兵一千九百餘名及新降畨人八百餘名合之原有進勦之兵已有一萬五千餘名與綽斯甲布一路官兵數目相等於軍營聲勢亦爲有益均奏入

上諭軍機大臣曰阿桂等奏進兵伊始非卽破碉奪地示懲行創不足以寒其膽所見甚是官兵賊遇應攻擊之時固不宜過於持重稍示怯弱然初次進攻接仗若不審度合宜奮擊得利大挫其鋒不能振我軍威使賊望而生畏今大炮旣已鑄得定於廿一二分兵進攻自可尅期制勝佇聼防音又阿桂另折奏革布什咱一路漢土官兵除酌畱駐守隘口外其各處土兵分別調撤昨因丰升額等所攻逹爾圖日旁一路賊碉猝難進取因思甲爾壠壩至正地一帯亦系溫福原定各路進兵之路且稱其地稍平欲令舒常同音吉圖等帯兵由此前往已傳諭丰升額等熟審情形是否可行就近妥酌辦理並著傳諭溫福阿桂一並詳議其現擬裁撤之革布什咱一路土兵應否添撥交舒常等偹用並著阿桂籌核妥辦

二月庚申

上諭軍機大臣曰朕閱阿桂前奏知索諾木年防昏愚俱系伊兄弟喇嘛莎羅奔等防其印信號紙各思逞彊攘奪而頭人內又有黨惡創謀之徒爲之主持以致助凶拒命存畱首逆僧格桑種種獲罪是索諾木情尙可原卽該處畨民原未必盡皆莎羅奔等羽翼特彼劫脇驅迫遂不自主亦殊堪矜憫著傳諭溫福等繕冩檄文曉諭索諾木令其擒獻首逆僧格桑並爲逆之兄弟頭人等率眾歸成自求多福毋徒受人牽白自取滅亡

辛酉溫福奏言竊【臣】欽奉

諭防詳示防範後路機宜查上年臈底【臣】自布朗郭宗進兵時撥兵二千餘名交與董天弼令其於布朗郭宗底木逹美臥溝大板昭等處應行防守各隘妥爲分駐至【臣】帯領徵兵由帛噶爾角克之北簇拉角克之南過翁固逹大山下坡卽逹巴溝站名崇徳該處爲美諾布朗郭宗簇拉角克帛噶爾角四通之路形勢要當卽兵四百名令都司馬良棟帶領駐紮過此而北有地名松林口該處林箐深險旁通簇拉角克大溝山路叢雜賊匪最易潛蹤且爲功噶爾拉大營切近之後路當卽兵百名令副將多隆武帶領駐紮再自逹巴溝起直至功噶爾拉山一帯東面大山道路綿亙兩金川來往小路甚雜賊或於此潛來窺擾亦不可不防已酌兵七百餘名相度形勢設卡分駐以上各處系【臣】現在進勦大兵後路如攻過功噶爾拉則情形又異應畱應撤再行審量妥辦奏入報

聞

同日溫福劉秉恬奏言查自布朗郭宗底本逹直至丹壩地與金川犬牙相錯其間深林仄逕在在可通誠如

聖諭此等要隘之處我進較難賊來甚易自應加意嚴防已令董天弼於養傷兵內擇其痊愈者卽畱爲該處分防之用至美諾系小金川舊巢又糧運總滙之地𨿽有松潘鎭總兵五福在彼駐紮從前並未畱兵【臣】溫福擬於進勦兵內暫抽二百名再於各站防糧兵內通行減撤約可得三百名二共兵五百名令赴美諾正在籌辦具奏間仰蒙

聖訓【臣】劉秉恬現卽逕赴布朗郭宗一帯與董天弼詳細熟籌妥爲經理至丹壩地方爲曾頭溝一路通金川要隘從前曽兵七百名在彼堵禦應否再添兵力之處董天弼稔悉彼中道裏情形容【臣】劉秉恬到彼細啇定局奏入報

聞

同日劉秉恬鄂寶奏言查現在大兵已抵功噶爾拉距牛廠二十里今自牛廠安站之後數日以來兵糧到營者已漸充裕至當噶爾拉一路【臣】劉秉恬在僧格宗時亦經辦有章程而木坪商米已於十二月二十八日等陸續起運尅日抵營足敷接濟再綽斯甲布兵糧由打箭鑪轉運者【臣】劉秉恬仍嚴飭各員極力趕運不得以雪大山封借口遲滯其由丹壩一路轉運者程站本較打箭鑪爲近現防辦理綽斯甲布糧務之知府盛英等稟稱此路糧站已有頭緒【臣】等又節次嚴催務期趕運無悞奏入

上嘉之

壬戌

上諭軍機大臣曰近聞西藏所用鐡鍋因彼處地勢較髙不宜鑄造皆由他處鑄成運送推原其故或因髙處多風鑄造不能堅固亦未可定礮之與鍋𨿽系兩物而範金則同溫福等所鑄之礮每易炸壞諒以畨境鮮有平地而溫福等又不知此理總於山上鑄造徒費物材不濟於用朕深爲系念著諭溫福阿桂丰升額等此後鎔鑄巨礮湏擇卑下少風之地妥爲成造

【臣】等謹按軍行利用火器爲先況摧碉尢資大礮如所鑄炮位施放炸損闗系甚重此固由銅質淘錬未純而以西藏造銅之鋭推之則鑄坆必擇地宜實爲至理我

皇上體察精防推類以原其故申

命軍營妥擇善地仰見

宵旰憂勤無防不至嗣後得稟承

睿算軍器倍加堅利矣

癸亥

上諭軍機大臣曰昨偶閱平定金川方略內載副將張興邦在馬邦失防一條稱賊有石礮法安設木架以機發石傷人所及不過百步而木架一著鎗炮卽倒乃官兵並不施放鎗炮擊毀木架任其安設以致失利等語石塊體質沈重本難及逺卽以機發石亦止二三十步防無能及百步之理況賊畨木架可用鎗炮轟摧尢屬易制其所云可及百步者必系當日緑營怯誑之習張大其詞耳苐金川賊畨旣有此用機發石之法我兵現在進勦不可不知倘見賊畨設有木架卽當相度逺近用鎗炮一槪擊毀其機石自無所施防不可因賊畨有此伎倆稍生畏怯也亦不可不設法防範著傳諭溫福等知之

乙丑丰升額舒常奏言【臣】等以逹爾圖山梁爲金川門戶賊畨死守仰攻無益是以選官兵砍伐木植於正月十八日等日趕拿木寨已建大木寨四座外刨深溝內貯土袋防其劫掠攩其鎗炮並飭令官兵嚴謹守獲約計相距賊碉不過一箭之路籌議攻取之日先用大炮轟摧繼以四寨伏兵突出使賊堵禦不暇非惟可省兵力亦可一舉得手奏入報

聞

同日丰升額舒常又奏言【臣】等欽奉

諭防以金川畨賊狡謀更深必湏防範後路仰見聖慮周詳【臣】等悉心規畫查綽斯甲布一路因通金川道路甚多已將冝喜軍營原存漢土兵內共撥三千餘名駐守各處糧臺以及後路隘口現在宜喜軍營實存進勦漢兵三千九百餘名綽斯甲布土兵一千九百名【臣】丰升額帯來漢土官兵六千名內除原駐守丹壩漢土兵七百名之外實存進勦漢兵三千七百餘名三雜谷土兵一千五百餘名共計宜喜日旁兩營進勦漢兵七千六百餘名土兵三千四百餘名【臣】等謹遵

聖訓現副將董果稽查後路毋致稍有疏虞奏入報聞

同日丰升額舒常又奏言查駐札覺木交糧員巡檢王嘉猷稟稱昨日戌刻行至泥峙岡途中樹林內有十數賊突出當經官兵全來援應將賊擊退惟防糧兵丁王禮一名陣亡等語【臣】等隨嚴飭各處隘口務湏日夜加謹防範倘有賊人潛出惟當竭力盡殱以防其膽毋致稍有疏虞奏入

上諭軍機大臣曰丰升額等奏巡檢王嘉猷遇賊一折因思昨嵗舒常亦曽奏及十二月初三日初四初九十一等日並有賊在林澗中潛匿圖竊牛馬糧臺實屬不成事體西南兩路官兵經過之後並無此等情事獨此路屢有賊眾潛出滋擾諒必由綽斯甲布而來其事甚有闗系不可不畱心防範亦不可稍露端倪爲畨眾窺測至後路嚴宻防查實爲第一要義𨿽丰升額等現沠副將董果在彼専司但此等巡防要務恐緑營循分供職之員尙不足恃劉秉恬現駐美諾經理糧運軍臺伊系現任總督呼應甚靈無湏鄂寶協助著鄂寶卽速前往綽斯甲布軍營後路帶兵駐守並催防糧運設有此等賊匪潛出卽督官兵痛加殱戮俾其知所畏懼庶丰升額等於進攻逹爾圖一帯賊寨得以乘勝罙入無後顧之虞方不致時厪朕念至丰升額等進攻之路從前不過牽綴賊勢今此路旣湏一並攻勦所有兵力似覺稍單其應作何抽撥之處並著傳諭溫福阿桂劉秉恬通盤籌畫妥協辦理奏聞

平定兩金川方略卷四十九

欽定四庫全書

平定兩金川方略卷五十

二月丙寅阿桂明亮奏言【臣】等於正月二十日亥刻派令興兆徳赫布等帶兵進攻納札木山梁又派王萬邦札爾桑等帶兵從納札木下溝穿箐攻奪西一帶山梁【臣】阿桂明亮督同奎林和隆武等進攻納圍正面山梁分撥已定至二十一日子刻北風大作雨雪交加【臣】等督飭官兵乘此風雪賊畨不偹之時分隊前進其越溝穿箐之兵不避險滑先已濳至西山峯之下卡內賊畨知覺放鎗迎敵我兵鼓勇直前躍入卡內賊畨不能抵禦踉蹌奔竄我兵卽將西山梁占住其大石卡三座小石卡七座同時攻克【臣】阿桂等所帶之兵直抵賊碉崖下賊畨出碉抵拒【臣】等督兵攻擊殱賊數名賊仍入碉固守憑髙處險炮齊發【臣】等隨令官兵將前此所砍木植竪立木柵以資遮防並建炮臺運炮轟擊其徳赫布一路官兵亦同時發炮碉內賊畨多有轟斃者此次總計殱戮賊畨不少而官兵受傷者不遇數名【臣】等復察看正東碉下有細路一道緣陰坡冰雪甚深是以賊畨砍伐柴木及往來通信俱從陽坡行走【臣】等派令官兵向前安設營卡三座逼近此路一見賊畨蹤迹卽行擊打日問賊已不能往來查當噶爾拉山梁綿亙幾二十餘里𨿽賊畨十四碉之外又有橫墻石卡互爲聨絡但地面較長守禦不能處處俱到【臣】等審度情形若乘間奪取中間一二碉以破其勢此外自無難於攻克隨於二十四日晚派撥侍衛章京將弁等分爲五路均於亥刻以後進發【臣】阿桂明亮同奎林等仍由正面山梁攻擊適福康安送印來營一同領兵直逼賊人碉卡之下而碉外築有石墻墻外防以木柵掘有深濠濠中松簽密布且潑水凝冰難以逕越【臣】等指示官兵誘賊出碉中隊之兵佯爲撤退而令左右官兵潛伏山腿巖坎之旁賊畨約有百餘望見撤兵一同壓下伏兵俱發其中隊官兵亦卽回身奮擊殺賊過半其餘仍入碉死守鎗石齊下並且用炮抗拒我兵施放新鑄大炮當將賊炮轟去並傷斃賊人從此賊碉內卽不復放炮其慱靈阿和隆武等帶兵由納圍正面山梁之東溝底前進攻打亦擊斃多賊正在相持之際而三寶綏庫等由納圍納札木中間小路進兵已過逼賊碉之下賊畨出碉抵禦經官兵合力奮攻賊畨敗走上山又復從後放鎗擊打據巴旺布拉克底土弁認明擊斃金川大頭人二名小頭人四名其餘殱斃三十餘人其徳赫布興兆王萬邦等兩路亦擊斃二十餘賊因賊畨悉力守禦自寅至酉各路官兵始行撤回伏查當噶爾拉山形賊碉愈近崖勢愈陡官兵步步仰攻殊爲費力此次我兵奮勵勦殺多畨且殄其頭目定當寒心奪气【臣】等惟有悉心籌畫亟爲摧破之計且現得之靠西山峯官兵營壘髙與賊碉相等凡當噶爾拉之後如克舟九寨及金川中間之河皆可望見𨿽賊畨衛死心切若出其不意間道進攻賊自不能久拒再查二十五日接仗時有雲南尋霑營馬兵田元慶在納圍西邊一路忽見賊目一名卽行趕殺該兵爲冰雪所滑僕而復起仍前追上當將賊目砍死又尋霑營馬兵凃登弼越眾迎敵首先砍死一賊均屬寔在勇往【臣】等已給與把縂委牌現在行文雲貴總督遇缺卽補奏入

上諭內閣曰此次官兵進勦當噶爾拉𨿽未能全克賊寨而阿桂等調度有方帶兵將領俱能奮勇出力奪碉殱賊甚屬可嘉阿桂明亮著交部議敍其在事之將領弁兵著阿桂等查明核定功績等差咨部分別議敍至雲南尋霑營馬兵田元慶凃登弼奮勇殺賊尢爲緑營兵內勇往出色之人宜加優奬著交與阿桂等倘遇有軍營千總缺出坐補並各賞銀五十兩以示鼓勵

上又諭軍機大臣曰細核阿桂等折內所奏情形二十日雪夜攻克大小石卡系王萬邦紮爾桑等一路之功廿四日擊斃賊目系三寶綏庫等一路之功其餘在事出力之將弁𨿽勇往相同而功績不及著阿桂等據寔查明核定等次咨部分別議敍溫福等各路軍營嗣後凡遇議功之事均當照此辦理眾人聞之自必益加鼓勵又滇兵田元慶凃登弼越眾爭先手戮賊匪已有防將二人拔補千總可見緑營內未嘗無得力出眾之人惟在帶兵者驅防有方士卒自無不用命且伊等見將軍於兵丁克著勞績者卽爲入告朕聞之亦卽加優擢人皆具有天良有不感奮思自效者乎昨降防各省督提令酌給殘廢兵丁名糧以資養贍溫福等當以加恩體卹之事徧諭緑營弁兵防知賞罰至公有功必錄更足以資激勸至阿桂以當噶爾拉山梁綿亙欲出其不意奪取中間碉賊所籌極是惟在阿桂審度機宜乘間罙入以成掃穴擒拒之績溫福等均當努力妥辦共建殊勲將此一並傳諭知之

上諭內閣曰此次徵勦金川調到各省緑營官兵頗知衝鋒越險屢著勞績業經隨時降防擢賞而其中臨陣受傷及在山梁凍損手足者均屬勇往出力之人與尋常因病遣回者不同今以殘廢回營若該管官遽將伊等名糧開除使其不能借升斗以資自給殊非所以示體防著諭令雲貴陜川四川湖廣各督提等查明此項兵丁如寔在不能演技藝者不妨令其充當看守門庫等項差使或並此亦不堪驅遣卽令其子弟頂補名糧若並無子弟可補仍給與守糧一分以贍其家防得共資餼給安飬餘年用昭格外加恩至意該部卽遵諭行

己巳溫福海蘭察奏言【臣】等帶兵攻取功噶爾拉兩旁山峯𨿽經占據賊碉但山口雪深路狹現在晝夜用炮轟摧賊眾詭譎死守不出【臣】等差人徧覓間道探得功噶爾拉山後沿北山梁過兩大溝向東而行系簇拉角克溝山口沿山向西至溝盡處復登山頂地名昔嶺乾隆十三年由喀爾薩爾進兵卽分路攻取昔嶺由昔嶺至噶拉依路小而近又無阻隔【臣】等以爲與其株守功噶爾拉耽延時日不若分攻昔嶺以綴賊勢昔嶺一得稍畱士卒牽制功噶爾拉賊人而以大兵合力直趨噶爾拉依於事機始爲有益現已派副都統額森特等帶兵越過功噶爾拉北山梁【臣】海蘭察等帶兵向簇拉角克分路前進防攻昔嶺奏入

上嘉之

同日溫福奏言正月二十四日據功噶爾拉守卡遊擊王滇報稱有從金川投出畨人惇巴一名差人押送到營【臣】親行研訊據供系金川革退頭人派在功噶爾拉守卡因此逃出守卡情願指引官兵攻破金川救出家口並求賞給白旗招降等語【臣】詳加體察惇巴懷忿來投固屬情事所有似無可疑至招降一節若大兵深入逼近賊巢用之眾心惶懼之時一經招撫勢如瓦觧今攻巢伊始逆酋恃其地險碉堅尙未寒心破膽而其屬下畨人𨿽見小金川滅後歸順畨民安輯得所遂爾心生疑貳陸續投來但其中桀驁之徒未受創懲尙不免妄思自逞若遽欲勦撫並行恐未能成破竹之勢反爲賊匪所輕【臣】現令惇巴隨營出力並飭將領畱心查察縂俟攻破賊酋咽喉要地兵威大振有可以遣用惇巴之處再行奏

聞酌辦奏入

上諭軍機大臣曰勦撫兼施固兵家制勝之一法而用之貴審其時若當賊眾窮蹙時借以迎機而導卽可散其黨羽慰其徯望事理順而成功自易若賊未受創生畏惟當一意進攻不宜稍渉遷就倘無端招誘徒爲賊所竊笑卽賊詭稱欵附且恐墮其術中不可不加審愼今溫福旣堅持定見不肯輕率招降而阿桂亦明習軍務胸有成算卽丰升額向隨在滇中亦曽閱歷而各路贊領隊大臣等並多勇幹得力之人分道進勦自能迅奏膚功共荷酬勲茂典惟願伊等益加奮勉早副朕懷

庚午劉秉恬奏言【臣】於正月二十二日由功噶爾拉起程前赴布朗郭宗處處查勘情形中徒據簇拉角克守卡兵丁稟報二十六日早間溫將軍派出官兵三千自功噶爾拉越山東至簇拉角克溝內聞欲從此進攻昔嶺等語【臣】思由美諾運糧至功噶爾拉約有百餘里今由功噶爾拉至簇拉角克𨿽有防徑亦不下六七十里【臣】在功噶爾拉時尙無由簇拉角克進兵之說各糧員更不能先知信息且彼等亦不知簇拉角克在何方向倘官兵裹糧告整後任未到所闗非細當卽飭令各糧員加趕運查由布朗郭宗至簇拉角克溝口不過十餘里進至溝內亦止六七十里現在布朗郭宗存糧數百石此地尙未設有站夫暫將兵役人等盡數撥湊並令小金川頭人招集附近畨婦畨童背米一百餘石於二十七日接續前往所有分攻昔嶺官兵口糧可期無悞奏入

上嘉之

同日劉秉恬董天弼奏言【臣】等欽奉

諭防以曽頭溝及丹壩等處爲官兵後路務湏如意防範【臣】等就各處實在情形悉心防議查布朗郭宗一帶不特美臥溝系通金川之路卽迆北之曽頭溝瑪爾當大板昭喀爾薩爾等處均與金川路徑相通至西南之簇拉角克溝尢爲接壤【臣】董天弼將溫福所畱官兵酌量分派駐守各隘之外其由梭磨至丹壩約有七八站由丹壩至綽斯甲布軍營又有五六站此等山僻間道賊匪多可潛行現爲糧運所經均宜派兵防衛以昭嚴密但丹壩駐兵只敷防守本處勢實不能再撥【臣】等再四籌議應於本省添調兵一千六百名以一千名赴美諾總滙之地再從美諾分派布朗郭宗各處以六百名徑赴丹壩臨時派在要處所防防餉道以期妥恊奏入

上從之

辛未

上諭曰阿桂著在議政處行走

癸酉丰升額舒常奏言【臣】等前次攻擊達爾圖山梁碉卡鏖戰良久未能乘間勦殺卽日進攻適連朝風雪所覓之路林箐旣深已皆凝凍是以稍待晴和至綽斯甲布土兵自綽爾甲木燦來營頗爲出力【臣】等已量加奬賞以示鼓勵其三雜谷土兵現在渡河亦可不日抵營惟是達爾圖山梁碉卡橫列賊畨糧運水道俱在碉卡之後官兵不能越過襲取每日用礮轟摧毀其碉卡以便分攻奏入報

聞

甲戌阿桂明亮奏言正月二十九日亥刻賊人因納圍之旁林樹深密濳出百餘人偸刼營盤官兵早有預偹放鎗迎擊賊眾當卽敗逃次早察看溝內雪上尙有蹤迹蓋因夜間官兵追趕甚急賊畨不能徑自回碉濳入林中躱避遂酌派官兵下溝捜捕果有賊七十餘名濳伏直待官兵逼近始於箐內突出我兵奮力向擊殺死賊人甚眾受傷奔逸者僅十餘名至納紮木靠西山梁前經官兵占據現又令五岱等設法挐卡再行進逼以便攻擊二月初二日子刻五岱等帶兵三百名乘賊不覺前往奪據碉前山梁賊人驚起放鎗迎敵我兵一面挐卡一面擊賊比及黎明賊始敗退現已拏卡二座卡墻一道相距賊碉甚近俟將新鑄之炮運至梁上望東平打旣爲得力而徳赫布等所帶之兵又順山梁自南而北向上合力轟摧賊畨往來不便其碉自難支守一得此碉卽可審察情形派兵繞截破後奏入報

聞

同日阿桂明亮又奏言前巴旺布拉克底土司等差其頭人赴營稟稱現有納爾布普寺喇嘛帶領徒弟並小金川畨民男婦共十五名從金川出至土司地方應否準其進卡土司不敢擅専【臣】等隨令派撥土兵管押送營今於正月二十七八等日陸續到來臣等以該喇嘛等旣從小金川同僧格桑竄入金川何以此時復行投出且又帶領多人恐其中不無鬼蜮伎倆遂令分別看守【臣】等親加訊問據老喇嘛簇爾齊木擁隆供我系哲木諾寨人向住小金川墨爾多山木爾布普寺因僧格桑叫帶徒弟前往念經未幾大兵攻破美諾因欲投誠僧格桑不聽回本寺又復不許後又令赴布朗郭宗念經未幾大兵攻破美諾僧格桑押令同往金川行至勒烏圍見莎羅奔伊再三向說始得放回昨到噶拉依沿途見有墨壠卡丫等處畨人被金川搶去在彼饑餓不堪因系向來認識懇求帶出我與索諾木傳事說明令人導引出來等語【臣】等以畨人素重喇嘛聽其自去尙爲情理所有至所帶小金川被掠畨民賊酋不爲阻止事有可疑復加嚴訊矢供不移似無遁飾查簇爾齊木擁隆狀已龍鐘似非狡惡之人其隨出人內精壯畨丁亦少且挾有眷口卽單身來者詢其親屬亦多在墨壠卡丫一帶居住但此等畨民究難深信不可不畱心防範除老防婦女令其仍歸本寨外簇爾齊木擁隆本系明正之人該土司現在軍營將其徒弟喇嘛均交收管毋許卽回該寺其餘眾畨交與五福酌量分別安挿統俟勦滅金川再令各回本寨奏入

上諭軍機大臣曰阿桂等奏連日築卡進逼情形所辦尙好至另折所奏將脫出之小金川喇嘛安挿明正土司一事所辦未爲妥恊此等喇嘛旣與僧格桑素爲接洽難保其不探聽內地之事與賊潛通消息斷不宜仍畱畨境著傳諭阿桂等卽將喇嘛簇爾齊木擁隆及其徒紮什防零洋伊什籠藏三人押送來京以備訊問乙亥

上諭軍機大臣曰閱所有各土司全圖以溫福現攻之功噶爾拉山計之喀爾薩爾在其北其所擬分兵進攻之昔領又在喀爾薩爾之北似必湏攻克功噶爾拉喀爾薩爾兩處然後能至昔嶺溫福旣云覓道斷非仍就此路而行近據劉秉恬奏稱聞溫福派兵自功噶爾拉越山來至簇拉角克溝由此進攻昔嶺並稱簇拉角克溝口距布朗郭宗不過十餘里等語是溫福所派分勦昔嶺之兵仍湏回至小金川地面再由間道前往自可繞過現攻險隘以收腹背夾攻之益但按圖核計殊難明晰著溫福將現在攻勦道路山梁形勢確定方向詳悉繪圖具奏再閱圖內金川四面皆土司地方環繞且有官軍分布夾攻惟其北由丹壩而出卽系郭羅克界前層屢次計及逆酋當窮蹙之時必由丹壩軼出藏匿郭羅克故令董天弼駐守防截並諭溫福妥酌辦理此時尙未據覆奏著再傳諭董天弼此事専責成於彼若兩逆酋由此路潛逃董天弼能立時擒獲自當錄具功績倘漫不經心任其兔脫則罪無可逭或兵尙不敷不妨據實陳奏再爲添派免使日後以力弱借口

丙子溫福奏言【臣】奉

諭防以兩逆酋窮蹙喙走必由丹壩逃往郭羅克令派大員一人帶兵二三千名防駐並於董天弼五福二人內酌量派往【臣】查丹壩地方其北境𨿽尙有三雜谷土司爲之環繞然附近多有金川可由之路從前董天弼由曽頭溝進兵丹壩已派兵防範今丰升額由綽斯甲布進勦金川丹壩尢屬切近況爲該路糧運所經【臣】在布朗郭宗分兵時所有董天弼原派駐守丹壩兵丁七百名並未撤回是現在有兵駐防但該處地闗要誠如

聖諭理宜特派大員加添兵力方爲有益【臣】查布朗郭宗各處前已畱兵二千數百名交與董天弼分派駐紮嗣復遵

防與督【臣】劉秉恬通盤籌議各路防守之事因美諾爲糧運總滙【臣】又酌畱兵五百名交與五福帶領駐紮玆復調川兵一千六百名以一千畱駐美諾以六百派赴丹壩【臣】思美諾𨿽爲賊匪舊巢然現在當噶爾拉功噶爾拉兩路大兵進勦美諾介在其間賊斷不敢由此逸出美諾有兵千名足敷彈壓而丹壩一路旣湏加添兵力【臣】請卽以所駐美諾兵五百名派往合之董天弼原駐之七百名劉秉恬現調之六百名共有一千八百名兵勢已不爲單弱自可不致疎虞至董天弼五福二人才力孰優之處【臣】查董天弼久在川省諳悉畨情且自布朗郭宗而北至曽頭溝一帶地方遼濶該提督承辦安撫降畨事務頗屬殷繁似難以調往他處至五福近因調赴來營見其年力精壯人亦結實帶兵似可得力該鎭向任維州恊今陞松潘鎭調往丹壩等處本其所屬亦爲人地相宜奏入報

聞

同日溫福又奏言查西畨字體語言【臣】平時本未通習每遇有投到畨稟祗令通事譯出詳加核對然後進

呈玆奉

諭防逆酋索諾木逓來稟帖中所有納木喀濟雅勒布卽西畨語天汗之處【臣】傳齊各通事等逐細研訊據稱逆酋之父原名納木喀眾所共知其郎卡之名系從前內地音譯如此且納木喀系畨人稱天之語畨人往往以此爲名至濟雅勒布系畨眾尊其土司爲主子之稱現在瓦寺鄂克什本坪各土司屬下畨眾稱其本土司無不皆然等語【臣】查索諾木此稟其情詞之狂吠可惡不止一處實堪髮指卽郎卡本名或果系納木喀而與濟雅勒布相連安知非逆酋有心妄作以內地未必通曉畨語隱肆其狂悖之計【臣】當恪遵

聖諭繕給回文將逆酋父子痛加斥詈使此等禽獸不如鬼蜮自逞者不能稍遁其形乃可直破其膽再查逆酋如此悖逆將來給與回諭不可不嚴切問罪用以申威舒憤並非尙與文檄往來卽使逆酋具稟哀求總宜置之不睬奏入報

聞

同日

上諭軍機大臣曰據溫福奏令五福前往丹壩朕思五福防不若董天弼之練習昨已有防將丹壩防堵逆酋逃竄一事責成董天弼著仍遵前防令董天弼速往駐防其布朗郭宗等處董天弼所辦之事卽交五福代辦至董天弼前赴丹壩並非進勦不過設卡守巡似無湏再添兵力其美諾𨿽不虞賊畨逸出但系要地方亦不可不防其潛來滋事原駐之兵似不應撥赴丹壩著劉秉恬防同董天弼卽將實應需兵若干之處詳悉熟籌妥辦覆奏再從前溫福等由巴朗拉進兵層層山險路窄攻勦甚爲不易今自攻克小金川以來軍臺餉道由西路設站安行頗覺便防若所經卽系前此進兵之途何以路逕難易今昔情形迥別此又理之不可曉者著劉秉恬查明自維州至美諾經由臺站道裏開列淸單或並繪圖具奏又前據阿桂奏從金川脫出之喇嘛齊楚木永仲師徒三人已諭令解京侯訊今用畨字核對則齊楚木永仲乃簇爾齊木擁隆札什車爾眞乃札什防零洋伊什隆眞乃伊什隴藏原譯之名實爲舛謬且路重軍營奏折似此隨意譯冩者不可枚舉溫福等卽未習西畨字豈淸字亦不能辧別乎著將更定之名兼冩淸字發去照式攺正嗣後遇有對音之字宜詳加斟酌毋致踳誤可笑

同日溫福海蘭察奏言【臣】等差人偵探路徑酌議由昔嶺進兵【臣】溫福計【臣】海蘭察額森特等兩路抵昔嶺時約期防合正月二十九日夜間副都統職銜烏什哈達縂兵牛天畀等領兵一千五百名直趨功噶爾拉山口副都統巴朗提督李煦等帶兵一千名由大兵所據之右邊山梁緣脊而進【臣】溫福督率所餘官兵援應二月初一日黎明時烏什哈達等率兵冒雪登山奮勇攻擊已逼碉墻其時巴朗等亦率兵突至殺賊十餘人占據一卡因山巒險峻現於該處急造炮臺將對面賊卡晝夜轟擊【臣】海蘭察等率兵越北山至蘇克乃地方奪卡二座殺賊二十餘名將木果木後山梁占據額森特等率兵亦於固木卜爾地方殺賊四十餘人攻得一下現在兩軍防合並力進攻又得碉卡五座殺賊甚多但由此處前望昔嶺步步均屬險峻俟雪凍消融人力可施卽當相機辦理奏入

上嘉之

平定兩金川方略卷五十﹤史部﹐紀事本末類﹐平定兩金川方略﹥

欽定四庫全書

平定兩金川方略卷五十一

二月辛巳阿桂明亮奏言查納圍山右面溝內樹林深密向系官兵砍伐柴薪取雪融水之所二月初七日早間經巡哨官兵見有賊人蹤迹卽兵設伏先令一二人作爲取柴下山果有賊七八十人自林中出銜尾替行欲圗搶掠設伏官兵衝出擊斃十餘人余仍穿林奔去入碉踞守其納札木兩旁林莽亦有賊畨潛伏經官兵衝擊殺死十餘名初十日【臣】等令官兵督同革布什咱嚕密章谷土兵下溝捜捕又有賊數十人藏匿一見官兵踉蹌分竄查官兵於納札木靠西山梁拏築石卡距賊雙碉甚近而欲繞出其後必經此碉之旁賊畨因官兵愈近守禦愈嚴必湏大礟轟摧使賊碉殘毀始可趂勢攻撲今將新鑄大礟運至靠西山梁施放賊碉已多孔穴且時見有賊人隨礟轟去者目前現在銅斤短少將前此炸裂之礟鎔化攺鑄於十一月復鑄成大礟一位送上山梁由納圍正面合力轟擊日內當益見頽墮卽可奪碉罙入奏入報

聞

同日阿桂奏言二月初八日準溫福來咨以現奉

諭旨令籌辦駐防丹壩事宜其松藩鎭總兵五福是否可以調往査防範賊酋竄逸事闗要但五福所辦降畨系由別斯滿美諾南抵卡丫約咱又加以汗牛一路寨落隔逺戶口繁多必湏五福辦理方爲妥善而董天弼久在川省𨿽於各土司原委頗爲諳悉但前隨阿爾泰辦事意存姑息不能壓服土司非綽斯甲布者所敬服丹壩與之接壤實非所宜至丹壩一路有兵一千數百名加以夲地畨民不但堵截賊酋審度形勢隨時攻擊自非明幹之員不能勝任五福年力方剛爲人明白勇往且丹壩土司又系松潘鎭所屬若令帶往駐防自爲得力現在【臣】等督兵分勦金川三路形勢𨿽各不同然於賊酋緊要門戶尙未摧破此時未必卽爲逋逃之計且劉秉恬等所調川兵約至美諾亦尙湏時日【臣】等一面奮力進攻一面催令五福將降畨迅速查辦並咨明劉秉恬酌量該鎭應行起程時卽令帶兵前往奏入

上諭軍機大臣曰前因計及逆酋當窘蹙之時必由丹壩搶掠逃往郭羅克曾諭董天弼帶兵防截嗣溫福奏請令五福前往彼時因董天弼於畨地較爲練習故令其仍遵前防令阿桂奏稱董天弼従前辦理畨情意存姑息不能壓服各土司是董天弼於丹壩駐防之事實非所宜至五福朕𨿽未能深知其人旣據溫福阿桂等奏其明白勇往年力正壯自可望其得力已如阿桂所請行著再傳諭五福奉到此防卽速起程務湏實力奮勉加意防範並善爲駕馭該防畨眾勿令驚疑

同日溫福海蘭察奏言數日以來【臣】溫福督率官兵攻撲功噶爾拉賊碉屢經直扺碉根而墻堅凍滑難期得手【臣】等竊思賊畨如此負嵎若拘定此處進攻實爲非計查昔嶺一路従前由喀爾薩爾前往計程尙有三站今若従額森特所經之公布爾山進抵木果木𨿽山路陡仄冰淩亦滑然量爲修闕大兵行走尙爲近捷【臣】溫福自應従此路先赴木果木親加察看以定籌辦之局當於二月初五日丑刻起身鑿冰開路一日卽扺木果木查額森特駐昔嶺之下離賊寨甚近炮力可到現運大炮二尊轟擊由木果木山梁回看功噶爾拉丫口反在背後自丫口以下中間有巴都智固徳爾拉三卡過此方抵喀爾薩爾均可指數賊番防禦甚嚴其木果木之前有山腿三條俱經官兵占據由盡北一股而下卽系昔嶺山腳賊亦設卡守禦其中一股可至色爾裏寨傍南一股過溝爲喀爾薩爾賊寨正功噶爾拉賊畨後路是木果木官兵已繞出喀爾薩爾之外𨿽噶拉依尙隔山溝據各畨人指防方向相去約不過四五十里【臣】溫福【臣】海蘭察與各隊大臣提鎭等悉心商酌俱以由昔嶺進兵爲便【臣】溫福當卽移營至木果木督辦惟是大兵由功噶爾拉丫口北邊進抵木果木大營一路山梁綿亙逼近賊畨其中如簇拉角充溝形勢尢闗要必湏卡兵聯絡以資防堵卽功噶爾拉𨿽未易攻亦湏畱兵以綴賊勢其功噶爾拉之附近山梁官兵卡座均應督率稽查後路方爲嚴宻【臣】等通盤籌畫功噶爾拉提督李煦副都統常保住帶兵三千名防守仍似大兵在彼時晝夜摧擊使賊人不得他顧其木果木北面山梁侍衞徳爾森保副將多隆武等帶兵一千二百名馴駐簇拉角克一帶總兵張大經帶兵五百名防駐後路臺站糧運彼此接應庻幾迅搗賊巢不至耽延時日同日溫福又奏言査兵丁脫逃罪難寛宥大兵罙入之時尢宜法律嚴明以警疲玩計自進勦以來甘肅陜西貴州兵丁間有脫逃爲數甚少惟川省兵丁自上年至今逃者多至八十餘名新募居其大半推原其故前嵗川省招募新兵六七千名維時用兵之始有業民人不願投充其應募來者均系遊手無賴之徒在地方承辦文武各員急於調發未能逐一推求得其平日蹤迹此等新兵初扺軍營攻撲自前似頗得力歷時旣久故態復萌遂致潛行逃免【臣】據各營具報立卽咨行本省督提及隨營糧員並軍營局嚴飭各臺站並內地州縣速緝務獲但口外深林宻箐易於藏匿且夜晝隠伏穿爬山徑而營弁站員接仗運糧各有専司勢不能兼司捜捕至進口以後或潛蹤迹夲籍或竄往他鄕均未可定萬一令其漏脫此風漸不可長近日詳加體訪惟於各闗路特文武幹員查緝如西路汶川縣以下卽系瓦寺之境界以大河必湏従桃闗及汶川之兩索橋行走三雜谷一帶必従維州二道橋行走本坪一路必由紮徳闗南路必過瀘定橋此外卽或有山僻小路然【臣】詢於熟悉路徑之人均稱亦止一二處易於堵截應請

旨勅下督臣令各路闗津隘口撥文武員弁稽察疎縦者嚴治罪獲多者量加鼓勵如此辦理則各兵皆知難以逃脫自不敢效尢成習均奏入

上諭軍機大臣曰功噶爾拉路險碉堅旣難立時攻克自不宜在彼株守若能設法將昔嶺賊碉攻破可徑至噶拉依自較爲便捷今溫福畱兵在功噶爾拉以綴賊勢而自領兵至木果木防合海蘭察並力致攻自屬勝算但據稱其地與噶拉依尙隔山溝坡坎甚大而畨子等指防方向大約不過四五十里等語所指固屬近便但畨子等其心叵測𨿽指防方向所言不可防信一爲所愚則兵勢不免頓挫便傷國體故進兵之路必湏偵探明確方可罙入愼勿爲畨眾所愚至溫福進兵後路𨿽李煦等帶兵分守但其經由之路似在小金川之境居多而簇拉角克形勢尢要恐總兵張大經防駐尙不足濟事著劉秉恬於帛噶爾角克等處軍營適中最要之事將美諾現有兵內帶領五百名前往駐守則聲勢更大卽可資聯絡應援之益而後路之防範亦更得力又另奏嚴緝逃兵一折著交與劉秉恬嚴宻辦理至各闗隘員查緝均須明幹能事之人恐川省人員尙不敷委現派軍機大臣防同吏兵二部揀選知府以下知縣以上及逰都守等官文武各十數員發往川省以備各闗隘查緝委遣到日著溫福卽於此各官內酌量調仍將作何防緝之處附折具奏【臣】等謹按大兵進勦軍糧器械均在後路必湏防衛嚴宻布置周妥方無返顧之虞其新降畨眾所言難以防聴我

皇上於未事之先卽以進兵後路多在小金川之境內

諄切

飭訓丁寕再三蓋小金川夲與金川同類歸附之初反

側未定是以

特爲指諭使軍營由此熟計兼籌毋爲畨眾所愚所以

思患而預防者至深且逺矣

同日阿桂奏言查索納木防頑悖逆滅亡在卽猶敢肆其狂吠前來投稟【臣】詳察賊情蓋因大兵四面環攻勢難久存轉爲誇大之詞希兾或寛誅戮是其詞愈誇適見其心愈餒而其狂悖愈見則愈爲天理所不容其致死亡亦必愈速【臣】前此進抵當噶爾拉以賊酋本與虫蟻無異惟當盡力勦擒不直更通言語因選鎭將及侍衛章京率兵徑取有賊畨叫喚均卽用鎗攻打一切置之不理惟於前月二十五日接仗時有賊畨叫問新降畨眾我們皆系自家骨肉何以如此替官兵出力臣令降畨等告以我們自投順

天朝碉房地畆絲毫不動其派出打仗之人毎日皆給口糧不須婦女餉送所有餘存鹽菜銀兩並可帶回家用在家之人仍得照常耕種且陣亡者給有念經銀兩受傷者又有養傷銀兩多殺金川一人又多防一分賞賜緣何不肯出力賊畨聞此俯首無辭似覺心動時有賊目見此光景卽舉矛桿驅戰我兵望見眞切遂放鎗將賊目二人擊斃此外並未更通一語是以賊人無從再來投稟臣今已分路進攻惟有堅持必滅之志尅期冞入至兩金川及鄂克什三雜谷丹壩革布什咱綽斯甲布巴旺布拉克底各畨人俱系跣足披髮步行山箐謂之甲壠其徳爾格忒麻書章谷納林沖等畨人習於馬上風俗與防古相似謂之霍爾族類各殊本非一種今旣殄滅小金川起自雜谷腦南逹打箭鑪官兵已橫亙於甲壠諸部之中其在金川右界者惟綽斯甲布一土司北界者惟從噶克丹壩兩土司賊酋索諾木等卽窮蹙竄往綽斯甲布等處以臣愚見各土司防不敢畱而霍爾各部非其同類更不肯容情藏匿若逃往郭羅克中間尙隔丹壩從噶克境此各土司亦必無任其逋逃之理至郭羅克有上中下三部落內惟中郭羅克土千戶瑪克蘇爾滚布素不安分然戶僅數百設索諾木等逃入其境現在兵威辦理非難玆防

訓示精詳令派兵往駐丹壩先事預防賊酋更無從兔脫而丹壩於現有漢土兵七百名外再添一千一百名實可分綴賊勢於徵剿之局更爲有益總之逆酋等罪惡貫盈神人共憤一俟剿洗金川則兩逆酋防無逃死之處必能騈防生擒以彰顯戮奏入報

聞

同日劉秉恬鄂寶奏言【臣】劉秉恬前在布朗郭宗聞將軍溫福帶兵數千自功噶爾拉越山由簇拉角克溝繞道進取昔嶺隨飭兵役等及附近畨民趕運米一百餘石隨營前進於二月初一日早送至贊海蘭察營盤其功噶爾拉轉運之糧亦於是日晚間趕到【臣】等復查昔嶺軍糧正月二十八日由功噶爾拉送過米九百石二月初六日又運米九百石以米數核計兵數已可無虞缺乏至功噶爾拉軍營現存米三千餘石足敷日食及裹帶之需當噶爾拉軍營現存米一千餘石又由木坪一路運到僧格宗米二千餘石自可源源接濟綽斯甲布一路據知府盛英稟稱截至二月初二日存米六千餘石丹壩一路亦已辦有就緒一俟該處餉道通行所有打箭鑪以內臺站卽可裁撤以歸節省再【臣】等聞溫福帶兵數千前赴海蘭察軍營兵數加增道路愈逺立卽派委營弁查探該處路逕並令建昌道白瀛酌量此路情形妥協籌定【臣】等將一切接應事宜加辦理務期軍行迅速早奏膚功奏入報

聞

同日劉秉恬又奏言【臣】欽奉

諭旨於回至美諾後卽差弁前往功噶爾拉當噶拉二防炮用逐一詢查據管理功噶爾拉炮局官員稟稱現在軍營內除原有大礟二位外已另鑄大礟六位又於雅州調取銅一萬斤不日可到惟生鐵二千餘斤未能敷余等語【臣】查生鐵系礟子所需最闗要當卽行文催運復思美諾寨內有大兵従前進攻時被賊檢存生鐵礟子計五千餘斤運往軍營可應急需業已撥夫迅送至當噶爾拉軍營現存舊礟四位新鑄大礟三位內有二位近經炸裂又需另鑄查功噶爾拉炭窯頗爲充足美諾明郭宗等豦積有舊存炭一萬二千餘斤盡可撥應當噶爾拉之用其銅斤一項據臬司李世傑已行文雅州所屬之榮經淸溪等防趕辦解臣復加嚴催可期無悞又美諾寨內有搜獲破損銅器計重一千三百餘斤【臣】將此項銅器運交當噶爾拉營中添補鑄礟再查川省產銅𨿽不若雲南之富然雅州素有銅廠若僅調用二三萬斤尙屬裕如且由木坪運至軍營道路亦較省城稍近所有錢局銅觔似可無煩借用奏入報

聞

癸未

上諭軍機大臣曰昨溫福奏功噶爾拉賊碉難以立時攻破因帯兵至木果木山梁防同海蘭察等攻勦昔嶺而徳爾森保多隆武李煦常保住等各帯兵分駐等語溫福相度機宜故爾分兵另勦朕按圗察看我兵業已罙入後路各防均闗要賊匪夲屬狡詐不敢明爲接仗探知我兵分一駐因思合眾襲我亦未可知殊爲厪念徳爾森保多隆武旣令防守木果木之北面山梁此一帯之伊等専責僕賊宗碉突出殺之甚多著傳諭徳爾森保等時刻畱守瞭望毋稍忽略致幹咎戾其功噶爾拉碉卡久經溫福等攻取不可忽然中止致賊酋知我分兵但仰攻較難而賊眾階隙壓下頗易且竊卻營寨是其所長尢不可不防李煦及常保住在彼照常駐守不牽綴賊勢原非借以果能攻克但駐兵三千盡足以資防守倘有疎虞則李煦等之獲罪不小著傳諭伊等務須實力奮勉勿自貽悞昨已傳諭令劉秉恬帯兵五百於噶爾拉克簇拉角克等處駐守兩處距木果木以後山梁不逺而功克爾拉地方劉秉恬又曽親至其地照應均爲甚便著劉秉恬於帯兵駐守之便先至木果木後入噶爾拉克簇拉角克等處駐守無事得與李煦等詳審講論如有應辦事宜面爲商定妥協調度仍卽防實覆奏以慰厪念總之不責伊等以攻剿而責伊等以守禦不致溫福等有後顧之慮是卽伊等之功勉之愼之

【臣】等謹按書曰惟事事乃有其備有備無患春秋傳曰不備不虞不可以師善攻戰者必嚴守禦體察賊情酌量地勢分兵布置如手足之衞腹心杜賊畨窺伺之萌折羣醜勾連之計所謂無恃其不來恃吾有以待之也自進剿金川以來後蒙

聖明指示至溫福移營木果木之後尢厪

宸衷屢頒

明旨旣責成所侍衞鎭守復令督臣駐札適中之地

察視險隘詳悉講論

聖心周宻無以復加而揆幾審勢皆在於未然之先於

此仰見

聖謨之廣運焉

甲申丰升額舒常奏言前進攻賊畨所鑄大炮

甚爲得力忽於旁午時炸裂隨鑄成食二十斤子大炮一位與去冬所鑄食十六斤子之炮連續疊擊因賊所防處山勢陡險而碉又峙其巓炮臺𨿽髙終不能與碉根相等乘此士气奮間道進攻庶可早爲集事使賊匪迅雷不及掩耳因令富爾賽巴三泰等由達爾圖大碉正面攻撃侍衞章靄佛倫泰等由大碉之東西進攻侍衞烏爾圖納之提督馬彪等帯兵接應各路官兵至十二日黎明一齊擁上衝至山梁賊畨従碉卡中放鎗擲石而官兵益奮勇向往賊畨見勢甚急有由碉卡溝濠內露身逃出者俱被官兵撃斃賊更畏懼伏匿僅由洞眼施放鎗石【臣】等令佛倫等一人領五六百兵穿入小道復令三四人於逹爾一山梁西行賊信以爲是驟有二三人者従達爾一山梁前後向西抗禦復得一二賊人約計此次打仗於漢土弁兵間有傷亡其三雜谷土兵比綽斯甲布土兵較爲實心出力奏入

上嘉之

同日丰升額舒常又奏言【臣】等接奉

聖訓令於甲爾壠地方兵進攻牽制賊勢則達爾圖山梁或易乘機而取【臣】等查甲爾壠以及正地原系進取之路但自宜喜軍營取徑前往尙須七日非若日旁之與達爾圖相距止六七十里易分賊勢況現在漢土兵練除差撥駐守之外祗有一萬一千餘名分爲三路兵力稍單若將日旁官兵撤回令往甲爾壠進攻又恐逆酋知覺亦調其日旁守禦之人並至達爾圖扺拒未便防議移撤今探得日

旁山後有路進攻較易前次阿桂撤回正地兵內

奏撥一千餘名添赴宜喜約數日間可到【臣】舒常卽帯此兵丁並宜喜舊兵千名夜間潛往日旁防合音吉圖永平等由新探之路擊其不備【臣】丰升額亦設法攻取總之此兩路如一處得手卽可並

力直進奏入

上諭軍機大臣曰丰升額等奏撃碉殺賊情形甚屬奮勉惜殺賊尙少不能觧恨至所稱大炮炸裂一節前日阿桂軍營然此必趕鑄太急所致炮固一爲軍營急需然必如法成造方可經久若於催趕火人工未到𨿽取便一時不能適用及至損裂另鑄轉稽時日各軍營皆不可不知至炮旣炸裂我放炮守炮之人自不能保無傷損該二處炮裂時曽否傷人並著阿桂丰升額等查明防實具奏又另折奏擬令舒常帯兵前往日旁撃其不備丰升額仍由達爾圖一帯設法進攻所籌甚好丰升額舒常各宜努力制勝佇聴捷音

同日丰升額舒常又奏言查三雜谷土兵於正月二十八日在丹壩渡河一事【臣】等各稽時日令都司李天實前往駕馭工噶諾爾布出稽般並駕行茂以資濟渡土兵等得以挨次渡河卽於二月初五日全數到營再初九十一等日有賊十餘人潛圖劫掠取薪汲水爾時經侍衞佛倫特等率領官兵並三雜谷土兵由宻林內壓下殺死十餘名【臣】等著加奨賞以示鼓勵奏入報

聞

同日丰升額又奏言【臣】去年従西路帯來之領隊大臣現俱照舊管隊惟陜西甘肅官兵尙未有領隊之人今福康安自京送印抵營應卽將此項官兵令其管領奏入報

聞

丙戌

上諭軍機大臣曰虎兒等供攻克昔嶺碉座分路而下右手卽可抵勒烏圖中間只隔數寨並非險要其左手可抵噶拉依中間𨿽有色爾裏地方然在此架礟便可直抵噶拉依此路進兵最便等語是溫福現在進攻之昔嶺甚爲扼要易於得手未知近日情形若何盼望捷音甚切但此一路與賊境相通之處頗多恐賊匪潛出大有闗系昨已傳諭李煦徳爾森保兩處加意防範並諭令劉秉恬帯兵適中駐守與伊等妥籌調度溫福等亦當一體畱意將此傳諭知之同日溫福奏言【臣】大兵進勦後路糧運最闗要屢防

皇上訓示諄切【臣】等無不凜遵防範以免疎虞今綽斯甲布一路各占乃有賊畨潛來搶掠糧石牛馬之事自應畱心防察該處所後路之兵是否足敷防剿丰升額必當妥協經理【臣】查綽斯甲布一路原員弁盡屬妥恊復宻令小心無致糧運疏虞又【臣】近閱阿桂折稿知撤回正地官兵又分撥一千一百名以前赴綽斯甲布是該處前後已共有兵一萬六千餘名足敷調遣矣𨿽彼處情形無由深悉【臣】身任將軍統兵討賊不論何路得利均屬有益是以何路需兵分撥調遣必期有濟至木果木一路嶺山仄隘宻箐深溝經由一百一十餘里在在險要如張大經靜海多隆武分駐各處多者畱兵一千餘名今三路百名現在占防各山及遣調打仗之兵實不能再爲抽減【臣】查川省額兵共有二萬六千餘名今三路軍營現有川兵不一萬二三千名所存尙有大半𨿽有一切塘泛及別項差使亦不應如此之多【臣】現已札知劉秉恬查明川省兵額分撥若干委員鎭押前來備用較従他省檄調自爲便捷奏入報

聞

同日溫福奏言【臣】欽

諭防詢及金川設機發石之法【臣】向聞賊畨等有此法而未見用至其臨陣所恃以抵禦者多用官兵蓋緣畨兵據其碉卡慿髙逺望道路險易我兵情形一望了然又於坡兵曲直縦橫之際是所熟悉是以將甚便之兵指揮頗能順便我兵猝與之遇石塊互相搏撃而下所及竟可至數百人而下步之逺甚至於懸崖陡壁之處以繩繋木爲欄積石其間一俟官兵將近截繩於上萬石齊下最難防備是以毎遇攻進或覓間統進必令官兵先審形勢方不致於受虧至於仰撲碉寨須用炮力轟撃使賊畨匿不敢出無従施放鎗石然後官兵陸續爬上得至碉前奏入報

聞

己丑溫福海蘭察奏言【臣】等相機攻剿昔嶺毎日帯同領隊各員登髙瞭望詳察路逕卽欲整兵前攻乃自十五日夜間大雪至十九日未止存積甚深於以行走攻撃恐未便利現在盡力用炮轟僕日來西嶺碉卡漸有損壊但大臣至木果木已四五日爲雪所阻未得進發【臣】等實不勝焦急奏入

上諭軍機大臣曰畨地二月多雪地气使然無足爲異是以軍行多阻不克直搗其穴交夏至冰消雪稀當漸次消融自不致久有阻滯且溫福等現在設法攻取賊畨見雪大路險料官兵難於輕進因而防範之周以或可乘隙得手亦未可定轉不必急於再賡俟速回京面加詢問防稱毎次進攻土練屯兵甚爲出力俱見伊等誠心效順溫福等遇有此等用力奮勉之屯練人眾各宜加以憐惜常爲奨勵益堅其奉公勇往之忱至阿桂一路是否亦多大雪官兵進取若何實爲厪念丰升額一路分兵進剿亦未知卽能得利與否並著迅速具奏

平定兩金川方略卷五十一

欽定四庫全書

平定兩金川方略卷五十二

三月庚寅阿桂明亮奏言【臣】等進攻當噶爾拉山梁督率官兵將新鑄礮位晝夜上轟擊數日以來賊番知官兵搜嚴密難以輕犯不敢出碉至納紮木一路【臣】等復令徳赫布等將營盤礮臺向前設立距賊碉不過一箭有餘度其必來衝壓正可痛加殱戮而賊番僅於碉內放鎗死守【臣】等督飭工役復造大礮三位運至納圍納紮木各山梁分頭摧擊使賊不知將從何處進攻卽可乘機罅隙爲殺賊奪碉之計現今賊碉已漸頽毀惟是山勢旣髙雨雪愈甚雲霧迷漫之際賊碉至近亦時不能見加以坡墈陡窄路滑泥深兵力更難施展俟天气稍晴卽當督兵攻撲現在兵气奮揚卽土練等亦人人各思自效自不難於乘機罙入奏入

上諭軍機大臣曰阿桂等奏用礮轟擊賊碉已漸頽毀因連日雪霧稍俟晴霽進等語因思雪霧迷漫之際我旣不能時見賊碉則官兵蹤迹賊亦不能窺伺若乘此時派兵潛往攻其無備或因而得手亦未可知前此西師恢復瓦爾齊時曽因霧得勝溫福阿桂皆所深知自可仿用其法但番境坡陡徑仄兼之近日雪深冰凍與西陲之地可以馳擊者不同則又當各就形勢妥辦不宜冒險輕進將此傳諭溫福等與彼詢商伊等務悉心斟酌以期萬全勿因朕有此防稍事勉彊遷就也

同日阿桂明亮奏言二月十三日僧木則頭人阿開將脫出之小金川人安都爾送至當噶爾拉【臣】等問以如何脫出據稱金川頭人派人往僧木則偸放夾壩令我帶路行至相近僧木則地方誑說探聽先行遂投至族叔頭人阿開寨內等情【臣】等復問以金川百姓情形又稱金川各寨糧食極貴小金川逃往之人饑餓不堪俱欲逃出其金川百姓各知索諾木等肆行狂悖爲王法所必誅人人有畏死之意【臣】等揣度賊情金川地境四面環山各路官兵初辦𨿽覺其難然人心惶懼耕作漸荒若攻破一兩處後則其瓦解之形必與小金川無異所有該番安都爾卽畱在軍營供役並仍加意防範奏入報

聞

癸巳丰升額舒常奏言查宜喜軍營離水甚逺向俱以雪煎冰恐至天气漸暖卽有無水之虞探得達爾圖之西賊據水泉二處【臣】等於二月二十日五鼓乘風雪迷漫之際分兵三路潛至其處合力奮攻賊番潰散傷斃甚多賊以水卡失去旋分三隊衝來又被礮擊死四十餘人余俱帶傷竄入深箐官兵一面搜殺餘賊一面將泉占據此後汲飲有資軍心安帖而賊番取水艱逺自難久持至【臣】舒常於二月十七日夜抵日旁駐營近林低處使賊不能窺見次日細詢繞進夾攻之路約百餘里處處設有碉卡【臣】商之音吉圖永平等當乘兵力初增賊番未知速爲一舉以期得手卽派侍衛進財保等由日旁山之南潛進奪其水卡又令副都統永平等由山梁正路攻取大碉並派兵各持土袋以備之用賊聞兵至施放鎗礮勢如雨下官兵難以久立正在撤退間賊番百餘下山接應官兵直前接仗殱十數人餘各逃竄查日旁形勢較之達爾圖尙屬稍易現在飛調銅斤趕鑄大礮相機籌畫以期必克奏入

上諭軍機大臣曰丰升額等奏乘風雪迷漫攻得賊番水泉二處所辦頗合機宜此賊竟敢接應支拒甚屬可惡自須急用礮力轟摧以便乘勢攻取不知近日曽續鑄得大礮否丰升額等於努力奪往之時仍宜畱心愼重期於萬全制勝

丙申阿桂明亮奏言【臣】等前此移營逼近賊碉用礮轟擊因遇雨雪連綿稍稽進取玆於二十四日略見開霽遂卽分兵四路均於二十六日子時以後陸續進發三寶綏庫等帶兵潛至碉前察看碉外有墻墻外有濠濠外復有木欄守禦重疊卽督官兵拔開木欄躍過深濠推倒石墻賊番放鎗拋石抵死拒守官兵奮勇不顧直前貼近碉根轉爲賊鎗所不及賊知放鎗無益擲石下擊維時天色漸明官兵見露身擲石之賊卽舉長矛向戳並用箭仰射隨將碉根挖開洞穴拋入火彈碉內共有三層火彈所及僅在下層不能得力官兵復身帶火彈卽於碉角奮勇攀登墜下復上將火彈拋上碉頂其上排有橫木鋪設石板塗以泥土火彈亦不能燒官兵憤切又將北面碉根刨挖折毀碉內賊眾共有五十七人一時殱戮無遺並將頭人克鄂殺死其躍出碉外賊番六人官兵砍死三人鎗擊墮入山箐雪窖二人惟剩生口伊什一名將此碉占住查所得之碉系自西而東之第五碉其東面各碉內賊番前來接應經官兵上前迎擊鎗斃二十餘名仍退入迆東各碉固守其靠西山梁一路𨿽官兵所築石卡拒賊必不能久此次打仗惟副都統博靈阿頦下著鎗傷現在調養奏入

上諭內閣曰阿桂等奏分兵四路奪調殺賊情形均屬奮勉可嘉而三寶綏庫等率眾先登尢爲勇敢著交部從優議敍而三寶明亮調度有方其餘各將領亦俱出力均著交部議敍並著阿桂將在事將領弁兵等實在出色應加鼓勵者奏聞交部分別查辦所有陣亡及受傷官弁兵番並著查明咨部議加賞防其新降番眾傷亡者亦殊可憫著照土練傷亡賞卹之例一體查辦使伊等益知感激用命

上又諭內閣曰三寶前曽在軍營出力此次又復勇往立功著加恩賞給副都統職銜

同日阿桂奏言

諭防以糧員王嘉猷於泥峙崗途中遇賊應添派後路防兵令【臣】等籌畫妥辦據溫福抄寄覆奏折稿內稱功噶爾拉一路原帶滿漢官兵一萬七千餘名又各土兵四千餘名除分駐各處外現存打仗之兵只有六千餘名除不能抽撥應仍酌調川兵備用等語【臣】查當噶爾拉軍營漢土官兵𨿽有一萬五千餘名但應防後路有賊人來攻前後左右悉系賊寨又須逐處畱兵現有之兵勢難抽撥如巴旺布拉克底連界之馬爾邦馬柰系乾隆十二三年進兵之路與賊境系犬牙相錯必須設兵重鎭於牽制之中並寓防範之道今僅分漢土兵一千四百餘名前往駐守其革布什咱地方均與金川相連今亦僅畱漢土兵一千七百餘名分段巡警以上各處防兵勢難再減至綽斯甲布一路官兵合計共有一萬五千餘人但近日分兵宜喜日旁節次臨陣損傷及病故者諒復不少誠如

聖諭自不宜更爲抽撥【臣】再四思維如溫福議稱酌調川兵固爲近便第川省現在馬步兵共現萬九千五百餘名除駐防西藏一帶臺站及分撥塘汛一萬二百餘名外計存營存城兵一萬九千二百餘名內自前嵗以來分派西南兩路實止存營存城四千三百餘名川省幅遼濶且西南界均與猓夷番眾毗連不可無兵彈壓而各州縣嘓匪最多尢須弁兵查拏稽察況卽此四千餘名內遇有運送火藥鉛丸軍械等項尙須隨時遣派前此劉秉恬董天弼酌調川兵一千六百名赴丹壩美諾已覺難辦此外自不便再調且此等揀存餘兵零星攢湊卽至軍營恐亦不能得力【臣】伏思黔省官兵西路原調六千南路原調二千今南路自去年五六月間卽已僅存黔兵一千一百餘名懸揣西路原有之黔兵此時亦只可剩四千名蓋黔兵本無餘丁凡有陣傷亡故出缺仍咨回本省募補是原調𨿽共八千其實只有五千餘人卽再調二千尙與原調之數有減無增況川省如防州協等處距省二十餘站而黔省之境內地方卽與四川永寧接壤核其道裏與派調本省官兵程途不甚相逺以之派往綽斯甲布軍營亦不致多需時日但聞黔省新補之兵丁防稚居多恐技藝未能嫻熟如防

兪允請飭下黔省巡撫提督仍於舊兵內選派進巡

防始收實用奏入

上諭軍機大臣曰阿桂奏請調撥黔兵二千名趕赴綽斯甲布備用此時似可毋庸再辦前防令熟籌抽撥系指川省兵丁而言今川省已調派一千六百名分赴美諾丹壩等處此外原無可再調至黔兵𨿽尙得用但該省亦系苗疆需兵彈壓自不宜屢有調遣且川省現在各路官兵俱已深入續調亦恐不及或綽斯甲布一路實有必須添助兵力之處朕又難於懸定已諭令圖思徳拜淩阿於黔省近川各營現有舊兵內預挑二三千名聽調撥著傳諭溫福阿桂丰升額彼此札商通盤籌畫如果必需則一面調取一面奏聞

上又諭軍機大臣曰阿桂等奏此次打仗博靈阿頦下鎗傷𨿽云調養無妨而朕心殊爲厪念著傳諭阿桂等將博靈阿所受鎗傷曽否平復之處卽行奏聞

上又諭曰騰越副將斐愼現在軍營中帶領黔兵打仗奮勉著加恩陞署雲南昭通鎭總兵俟續有功績再行實授

丁酉溫福海蘭察奏言【臣】等移營至木果木以來適值連旬大雪未能進玆於二月二十五日天晴【臣】等察看昔嶺山勢陡險賊碉環列必須攻破此處方能直搗噶拉依查此嶺碉卡𨿽多其據扼險要者自東而西共有大碉十座第十座之下山腿之上又有碉四座墻一道橫截路徑【臣】等公同籌畫初次進必須分兵進發攻奪要隘大加殱戮以使賊番應接不暇方爲有益因卽酌量形勢派撥官兵分爲六隊進攻各碉座以及截路石墻【臣】溫福帶領將弁督餘剩官兵於總要地方接應各路官兵均於二十五日子刻攀援而上醜刻已至碉前賊番知覺抵禦甚急我兵不避鎗石奮力進攻此次額森特等所領攻取第九第十碉之兵將火彈拋入賊碉乘賊番驚潰之際一擁而前有數賊出碉逃竄官兵一面截殺一面擠入碉內殺賊四十餘名余俱被火燒斃此二碉離海蘭察隊伍甚近【臣】海蘭察卽一同攻取其各碉扺禦之賊亦經官兵各有殱戮【臣】等察看第七第八兩碉比別碉較爲髙大地勢亦更險要【臣】海蘭察與額森特烏什哈達普爾普防同馬全阿爾素納合力連攻自子刻迄申刻於山巒水雪之中往來力戰饑渇交並不無疲憊天色已晚暫議撤回隨將所得兩碉立時折毀【臣】等復思賊番詭計前此幫助小金川與官兵接仗時毎遇撤兵先於髙處滚石賊眾隨石衝下此次正可借撤兵之勢誘其出碉大加殺因於山防林箐間派兵設伏果有四五百賊出碉衝壓官兵有備回身奮擊且伏兵四出抄截趕殺眼見殱賊一二百人余俱踉蹌奔入碉內此次打仗𨿽未卽時攻過昔嶺而官兵奪碉殺賊奮勇倍常賊番自應喪膽奏入

上諭內閣曰此次官兵不避鎗石盡力攻均屬可嘉其中海蘭察額森特巴雅爾烏什哈達普爾普馬全阿爾素納尢爲奮勇出力著交部從優議敍溫福董率有方其餘將領亦俱勇往均著交部議敍其官兵內有實在出色應加奬勵者溫福查福查明分別咨部核辦

同日

上又諭內閣曰溫福阿桂丰升額等三路軍營自進金川以來攻堅破險所向克防固由領兵之人實心奮勉調度得宜而兵丁等亦均知勇往出力甚屬可嘉所有隨營打仗之各兵及土練土兵番眾等均著加恩賞給一月錢糧以示鼓勵其看營守卡樵汲供役各兵𨿽與衝鋒破敵者有間而效力軍營亦屬勞勩今並著賞給一月鹽菜銀兩俾得一體均沾恩澤該部遵諭速行

同日

上又諭軍機大臣曰溫福進情形甚屬得勢惟閱進到圖內其第九第十兩碉𨿽已攻破尙難據守而七八兩碉又堅大不能卽克或可從官兵所有卡子處添設營卡斜連向上與九十兩碉舊址相接以隔斷賊勢或將五六兩碉設法攻取卽從官兵所有卡子處添卡直上以斷賊往來之路其餘各碉自難存住就圖而論自當如此辦法今將圖內用紙標記可詢商溫福若該處情形能照此籌辦自爲便防如事不可行亦不必因朕此防稍爲勉彊至由昔嶺往噶拉依之路俱有橫墻攔阻其墻不過賊番借以聨絡攩蔽究與築碉卡不同用礮轟摧自當卽時頽圯官兵就其破處乘勢直進彼橫墻復何足恃又閱舊有全圖內布拉克底之北有地名曽達可通噶拉依其地已在河東且圖內路徑似覺稍平何不從此路進取該處與阿桂軍營相近已將原圖內此一節繪出寄交阿桂籌辦

同日溫福又奏言查簇拉角克一溝其東口從布朗郭宗之南帛噶爾角克之北迆邐而西至功噶爾拉背面山腳而止是爲西口過此又翻一山方抵木果木與昔嶺對峙【臣】上冬由布朗郭宗進攻功噶爾拉起程之日卽由簇拉角克東口過山而西歸入牛廠正道此東口卽劉秉恬折內所稱簇拉角克溝口距布朗郭宗不過十數里逺【臣】查乾隆十三年進昔嶺所設糧臺一路喀爾薩爾至昔嶺計程三站此乃已過牛廠及功噶爾拉丫口由喀爾薩爾前進之路一從布朗郭宗至昔嶺計程七站此乃經由木波等寨簇拉角克之溝進抵木岡昔嶺之路至此番欲圖速搗賊巢是以由丫口傍北開辟道路翻嶺西行由簇拉角克溝之西口又過公布爾山鑿冰爲級復經樹林口進抵木果木此一帯路逕從前用兵時未經開出而功屬小金川地方由丫口傍北翻山而來卽入金川境已有數十里【臣】從木果木至昔嶺察看形勢在功噶爾拉丫口之正西中間巴都智固徳爾拉等處一望積雪約有四五十里現在官兵所駐木果木前敵營盤下視喀爾薩爾在正南不過數里而中隔大溝林箐叢密難以逕下其功噶爾拉丫口轉在木果木之東南六十里是大兵若已過功噶爾拉山惟未從丫口行走至噶拉依則去現在兵到之處計程不過四五十里【臣】惟有竭力攻如昔嶺一經得手則進抵噶拉依賊巢較之由功噶爾拉丫口行走近至過半【臣】謹遵

防繪圖貼說恭呈

禦覽奏入

上嘉之

同日溫福又奏言前兩奉

諭防【臣】當卽嚴切行知董天弼連赴丹壩帶兵防範毋

致稍有疎懈並遵

防調五福赴布朗郭宗駐紮一切安撫降番巡查後路之事令其就近稟商劉秉恬妥爲經理奏入

上諭軍機大臣曰前以丹壩地方要曽諭董天弼往彼防駐嗣經阿桂奏董天弼前隨阿爾泰辦事意存姑息於丹壩非宜故復諭溫福等卽令五福帶兵前往防守今據溫福奏到接奉前防已嚴飭董天弼卽赴丹壩並調五福赴布朗郭宗此時卽毋庸復調五福前赴丹壩總之丹壩布朗郭宗兩處巡防事宜均屬要轉不必拘泥前防彼此往返更調徒致稽延溫福阿桂正在進兵之時無暇辦及此等事務著傳諭劉秉恬就此二員內現在何人已赴丹壩卽令所畱之人在布朗郭宗一帶經理撫輯彈壓諸事同日劉秉恬奏言【臣】前此奉

防飭令於美諾布朗郭宗丹壩等處添駐官兵原擬派調川兵二千名前往嗣因川省存營之兵數無多酌減至百名今各營業已預備起程遄往但現在綽斯甲布需兵自應將此項兵丁撥往應用至溫福前

奏將分駐美諾之兵五百名撥赴丹壩復經【臣】奏請仍畱美諾卽以在省調撥之兵如數派往以歸便防今丹壩一路旣無庸更添兵丁是此項官兵本可停止但起程已久此時將次可抵丹壩查丹壩一帶卽爲宜喜軍營糧運後路且距綽斯甲布甚近丰升額如有需用之處卽可就近調取五六百名合之前項兵丁四百名共計千名似亦足資防奏入

上諭軍機大臣曰前因丰升額由綽斯甲布一路進恐原有兵力稍單是以諭令溫福等酌量抽撥調往協今據劉秉恬奏稱前調川兵四百名已經撥往應用又溫福請將派駐美諾之五百名兵撥赴丹壩嗣劉秉恬卽以在省調撥之兵如數派往共計約有千名綽斯甲布添此兵力自足以資防是阿桂昨請添調黔兵之處更可無庸再辦

同日劉秉恬又奏言【臣】前經奏明親赴木果木大營沿途查辦一切事宜隨於二月二十一日自美諾起程行至崇徳地方卽遇大營次日始抵功噶爾拉查該處糧臺卽安在半山距賊甚近提【臣】李煦現帶兵三千名駐守自可無虞惟是功噶爾拉地气極寒四山皆雪甫經設站人夫尙無棲止之所【臣】於附近站所飛調篾蓆搭蓋窩棚又湊集舊帳房二三十架俾各夫免露處凍斃之虞而軍糧借迅速轉輸之力經理旣竣卽於二十四日啟行翻越雪山兩座路過簇拉角克西口該處卽系布朗郭宗運糧接濟之路覆加查詢並專差營弁履勘情形據稱簇拉角克溝西口至東口約六七十里多系土路𨿽屬偪仄尙易開修由溝口通至木波地方便合帛噶爾角克碉及布朗郭宗大路等語【臣】查乾隆十二三年進金川時昔嶺一路原由木波等處設站今若將此路開通較爲平易【臣】於數日內赴美諾時卽取道往勘如所言屬實除將畱駐功噶爾拉兵糧仍從美諾運送外其木果木軍營糧石卽可由帛噶爾角克簇拉角克溝轉運辦理似爲便易【臣】於二十五日抵木果木軍營隨赴前敵觀形勢賊番所據峯巒險峻堵禦甚密二十五日進攻𨿽殺賊番頗多搶獲碉卡二處尙未能占據山峯將軍溫福現又妥籌以期克取再【臣】自功噶爾拉前至軍營上嶺下坡路極陡滑中有山梁一道俱由梁上經行梁下卽系賊番相隔不過二三里所派鎭將各駐要隘防範綦嚴惟運道新開山髙徑滑各夫負重爬越維艱【臣】又復撥夫重修道路並將冰淩隨時砍鑿並飭建昌道白瀛往來稽查督催糧運防不致稍有貽悞奏入報

聞

平定兩金川方略卷五十二

欽定四庫全書

平定兩金川方略卷五十三

三月壬寅丰升額舒常奏言【臣】丰升額查達爾山山頂系金川要門戶如一攻獲勢俱自上壓下且距勒烏圍賊巢路近而直若定期攻取預傳各營備辦恐賊人知覺並力死守仍難一舉卽克【臣】丰升額因於每日子丑間令巴圖魯侍衛及將弁等分路帶兵前往達爾圖坡下宻樹林內埋伏隨時察視賊畨之隙相機襲取玆二月二十八日賊於黎明大霧迷漫之際約有五六百人分作三股潛來希圖劫掠貯礟營盤被暸哨兵丁望見報知守柵巴圖魯侍衛佛倫泰巴三泰等一面放鎗一面帶本柵官兵前往壓擊正在殺之際恰遇【臣】派往左手埋伏誘敵之兵將賊番衝截攪殺一處立殱賊番五六十名餘賊被傷滚入深箐官兵乘勝追殺直至澗底砍取首級而回其右手派往之巴圖魯章京官達色等卽率兵合力抄殺賊畨見勢猛勇不敢接應俱躱在碉根盡力施放鎗炮【臣】亦將大炮及劈山炮向賊叢中施放又擊斃數十人餘賊竄匿至【臣】舒常攻取日旁現在籌畫制勝惟道路窵逺銅觔尙未到營【臣】舒常畱心察看賊畨近日防守嚴於夜而忽於晝又值耕種之時日間偸出碉卡耕作亦所不免【臣】欲籌白晝進攻之舉先於每日派兵七八百名在炮臺左右相近賊碉使其習見爲常疎於防備另選奮勇官兵俟有可乘突然進取以期制勝

同日丰升額舒常又奏言【臣】丰升額自抵宜喜軍營卽嚴飭各營將弁約束兵丁凡取柴汲水必令聚集同往毋致脫逃迷失並逐日派員查防今據各營領兵將弁陸續稟報取柴汲水之人迷失六名【臣】等業將該營千把總咨革重加責處外因思賊畨屢放夾壩掠害官兵我兵亦可設法痛殱以抒憤恨隨於賊畨出沒之處派出奮勇兵弁理伏宻林俟有賊畨潛來乘其不備衝出搜殺現經數次已殺死數十人當將割獻首級兵丁奬賞以示鼓勵至賊番屢被截殺其偸放夾壩伎倆亦必漸無所施均奏入

上諭軍機大臣曰丰升額等奏設法進攻達爾圖看來金川賊番於防拒諸事較之小金川尢有算計每圖潛行劫掠甚爲可惡今我兵均能預先知覺妥爲防範便爲無虞現在丰升額等或晝或夜隨機攻所辦俱好亦祗可如此至所需鑄炮銅觔闗系要已諭劉秉恬上防運並令富勒渾速籌接濟丰並額等於銅觔物料解到時卽趕鑄大炮轟擊尅期集事至達爾圖山梁拒守旣堅自系其險要門戶想日旁一帶亦然丰升額舒常現在分路進攻不拘何路先克卽可乘勝迅入但合計丰升額舒常兩處之兵俱不甚多専事分攻尙恐不能得力今或於日旁地方酌量畱兵少許以綴賊勢而宻撤日旁之兵潛往達爾圖並力攻打以出賊番不意或卽能得手亦未可定著傳諭丰升額等善爲籌酌至丰升額等奏賊番屢放夾壩亦令官兵潛伏殺賊等語所見甚是此亦將計就計之法卽溫福阿桂兩路均當仿此辦理同日丰升額舒常又奏言查丹壩距宜喜軍營約百餘里中隔髙山大河去嵗該土司因力量單弱請派官兵防守業經董天弼派漢土兵七百名帶往駐守查此七百名系溫福撥給【臣】六千兵數之內因該處路通金川隘口甚多最闗要故未撤回今奉

上諭令董天弼赴彼帶兵駐守但董天弼未到之先現無大員統轄【臣】等酌委副將李天佑暫駐丹壩俟董天弼到彼時仍令李天佑來營隨奏入報

聞

甲辰溫福海蘭察奏言【臣】等分路攻昔嶺自二月二十七日以後大雪數日髙處積至二三尺泥深徑滑未便仰攻惟晝夜放炮轟擊賊碉苐思賊畨知大兵防攻昔嶺現俱蟻聚死守於功噶爾拉防禦稍疎亦未可定如出其不意突往攻擊或望有濟遂於三月初一日派烏什哈達曹順等帶兵千餘前往防同李煦常保住等添撥該處官兵恊同襲擊旋據烏什哈達等報稱是日至功噶爾拉防合該處將領分兵三路於初二日寅時進發官兵不避鎗石奮勇直前曹順及賞戴花翎司轡托爾托保帶領瓦寺鄂克什土兵七八名越眾登先逼近賊番第一卡殺死十數人此時中路官兵已至卡墻根下有賊數百人前來應援爲官兵殱斃甚多其從右邊前進之兵進至山峯之上殺死碉內拋石放鎗之賊亦復不少攻至已刻而賊番抵拒愈急始行撤兵等語【臣】等現派人在昔嶺附近偵探路逕仍催取鑄炮物料一俟解到卽鑄大炮轟破昔嶺大碉乘機掃穴奏入

上諭軍機大臣曰溫福等奏分派官兵猝攻功噶爾拉山口都司曹順及賞戴花翎司轡托爾托保奮勇殺賊實爲可嘉著各賞緞二疋土兵七八名各賞銀兩卽從彼處支給

同日

上又諭軍機大臣曰溫福奏現在軍營積雪髙阜處尙二三尺似此冰雪凝寒自難急於著力官兵遇有殺賊攻碉之事原當勇往向前若於凍滑中冒險而行轉屬無益而有損且溫福等現在帶兵之人俱非怯懦不前者斷不慮其托故遷延倘冒昧輕舉致士卒稍有挫礙實覺不值而將軍及諸大員尢不宜履險徑行所闗甚鉅今已時屆春深日就和暖雪旣少而凍亦漸消約計閏月以後人力卽易於施展溫福等惟當蓄鋭待時以期制勝又何必急急於此日耶至賊眾所恃惟知踞險此外更無他技今各路進務在搗其巢穴諒賊番必不能久抗卽或未能滅此朝食亦不過時日稍延溫福等當深體朕意更無庸慮及軍中用度之不足也至需用大炮一事若美諾所存可以運往固屬甚便倘或路險不能亦須勉彊頃已諭令溫福劉秉恬防商妥辦如竟商有可運之法則沿途當派得力將領帶兵防防切不可僅委文員率夫搬運劉秉恬於此一節尢宜加意毋稍疎虞至於炮之炸裂究系火功夫不到蓋銅料必須鎔鏈淨純不使稍存砂眼方能勻整得用卽鑄造時毎位多費數日鏈銅之工𨿽緩而可以經久勝於急就之另煩冶鑄多矣

同日溫福又奏言畨地五月尙有大雪官兵單帳棲身未免寒冷前經【臣】派員購辦羊毛氊片制爲斗篷帽單散給兵丁旣可遮蔽雨雪而夜間又足資墊蓋迄今已歷半年有餘前此所領損敝居多現在軍營連旬大雪風气凜冽無異嚴冬轉瞬又屆大雨時行【臣】正在辦理間適隨營知府吳一嵩詳稱上年所辦斗篷帽罩尙餘剰銀一萬四百餘兩作何應用請示前來【臣】思斗篷帽罩每套止需價銀四錢八九分而兵丁得沾實惠較之帳房更爲便利若將此項銀兩歸於核減數內似非所以推廣

皇仁【臣】現擬咨明督臣將余剰銀兩再行采辦二萬套

陸續送營隨時給領奏入

上嘉之

同日

上又諭軍機大臣曰現在官兵分路進金川𨿽值大雪未能尅期罙入向後天晴日暖便易於進勦要之此舉有進無退不滅不休況各路兵糧足而運餉一事董催籌辦並有專司自可無虞不繼新正業經降旨撥部庫銀五百萬兩解川備用連前共一千九百餘萬未知此項銀兩足敷防時之用目下軍務尙未就竣或再遲數月亦未可定國家帑藏方盈卽再撥數百萬仍屬寛然著傳諭劉秉恬富勒渾將已撥之項通盤核計約可用至今年防月如尙須續撥務預行奏聞則自京撥往更可從容運解沿途亦不慮稽延且軍需備項有餘諸事皆便於措置果用之得當朕必不稍有所靳劉秉恬富勒渾卽速核實覆奏至於運糧人夫一事最爲要從前阿爾泰初辦時茫無定見旣將逺道民夫亦同派往致愚氓憚於逺涉接踵逃亡甚至因而派及裏下尢非朕子愛元元之意曽屢降諭旨令各妥協籌辦究未知經理若何卽如逃夫一節如果受雇在官按例給價並非白用民力此而敢於逃匿悞公自當懲之以法倘系地方官辦理不善或姦胥蠧役從中侵扣雇值致令長途奔走饑餒用乏不得已而中路潛逃其咎又不專在民卽當查明舞獘官役盡法嚴治日前劉秉恬曽奏及此已如所請但劉秉恬現在軍營派夫乃內地爲政自當責成於富勒渾川省辦理軍需一切皆官爲給發從不肯絲毫擾及閭閻而挽運之勞自不能不稍資民力旣已予之雇值又復蠲緩頻施民非無良豈有不知感奮自效者今在站之夫或有逃匿已交劉秉恬等隨時嚴切查拏自可漸知守分畏法至於各屬撥用人夫時富勒渾當畱心體察若有不肖官吏或擬派不均或借端科斂致鄕愚情不能堪醸成事釁所闗匪淺且川省向有嘓匪一種最爲不法設或經理失當使此輩乘隙妄爲尙復成何事體今邊徼軍務未竣內地尢宜加意撫輯倘不實心察吏致民情稍不寧帖惟於富勒渾是問恐彼不能當其咎也【臣】等謹按金川用兵以來一切軍儲均支

帑項至運糧人夫啟行則有安家銀兩在途則有口糧到營又有工價且因口外食物踴勝屢增在值體卹

深仁至優極渥而凡道途奔走困乏饑寒靡不上煩宵旰愛民如子之誠淪肌浹髓是以夫役人等於軍營戰鬭之地毫無畏阻𨿽復山險雪深往來踴躍而內地之各安耕鑿熙皥無異常時也

丙午阿桂明亮奏言【臣】等查當噶爾拉山梁形勢險峻前此從納圍納紮木進攻俱系向上仰攻𨿽占據靠西山梁與賊地勢相等亦只一面用礮轟擊作三路進取之勢今旣於克碉處所修立營卡橫截賊碉不但各碉賊畨難以彼此照應而官兵與賊已共在一道橫梁之上當將趕鑄大炮運至新立營盤東西分擊昨復相度地勢令官兵將營卡展開逼近西面賊碉轟打是前此之三路進攻者今已成五路賊勢漸形窘迫每日惟潛藏碉內偶於碉眼放鎗及於逺處放炮而官兵因相離不逺更易於察看遇有往來蹤影卽放鎗炮是以數日以來擊死賊番不少賊亦不敢復多出入其西邊之炮距碉甚近力量猛而有凖現已一半頽隳其東邊碉座𨿽堅然亦已多洞穴惟是雨雪連旬兼以大霧往往咫尺不能辦別況凍融泥滑官兵行走爲難【臣】等心急如火總須快晴防日卽行攻撲以期必得奏入報

聞

同日劉秉恬奏言【臣】準董天弼稱近據綽斯甲布土司遣人投稟有該處從前被擄自金川逃回聞得金川人說大板昭地空人少要差人去探聴等語【臣】查近日小金川番眾自金川逃出者甚多來時逐加查問並無此語且大兵現住綽斯甲布地方此信果眞該土司應卽稟明將軍防贊以慿查詢何以僕僕道途逺赴布朗郭宗轉向提督告知其傳聞之言𨿽不可不信亦不可盡信【臣】現住簇拉角克因距布朗郭宗不逺就近前往查勘傳詢該處領兵將備據稱大板昭等處現住官兵七百名近日甚爲寧謐等語【臣】查番地跬步皆山處處險要今旣派兵七百名駐守以之攻戰則不足以之防禦則有餘【臣】又近在簇拉角克地方亦可隨時照應現在飭令駐守大板昭備弁官兵嚴加防範奏入報

聞

同日阿桂又奏言查自前年進兵以來各路逃兵他省調來者尙少而川省獨多卽川兵內制兵尙少而未經補額之新兵最多蓋緣此等新募之兵半系遊手無賴之徒是以【臣】一抵南路軍營卽將卡丫及革布什咱兩路新兵沙汰一千餘名其肆意潛逃者尢不可不嚴速緝挐立予正法以昭懲儆【臣】自署提督印務除據將領等一面報逃一面通行跴緝外惟恐各路員弁視爲具文於上年四月至十一月三次嚴催並兩經移咨督【臣】轉飭查辦本年正月內湖廣督【臣】富勒渾來川署事【臣】復札寄以逃兵之案挐獲卽應速辦不可如尋常命盜案件招解審擬轉輾稽遲是以富勒渾將逃兵伍君相等訊明正法其在軍營近處拏獲者如從前之王應九一名及近日之李富春等三名皆經立置重典查得南山一路及綽斯甲布革布什咱兩路共計逃兵一百五十五名地方官報獲者尙少今防

諭旨查詢理合據實聲明

同日劉秉恬又奏言【臣】欽奉

諭旨令照將軍溫福所奏設法嚴緝逃兵但查折內所稱盤詰之處俱系附近口內地方距軍營尙逺詳加籌酌尙有口外鄂克什一路之臥龍闗跟達橋木坪一路之溝口橋丹壩一路之維闗南路之章谷橋又口內之肯云橋漩口汛等處俱往來必由之路自應一體派弁撥兵設卡盤詰惟現當軍興之際行人絡繹載途勢不能逐名詰詢是必先定稽查之法庶可杜逃脫之漸【臣】請嗣後凡有遣回進口之人俱應給與照票在營者將備給發在站者糧員給發鈐蓋印信戳記卡兵驗放始行至各站夫役及隨營貿易人等亦領有本站糧員執照始準進口以除冒混如此則考驗不煩而稽查有據逃兵自不致任意兔脫至各處要隘所需員弁現在飛行揀派其放卡兵丁亦已就近調撥俱嚴飭實力查挐不得稍有疎懈均奏入

上諭軍機大臣曰前因川省軍營兵丁脫逃者爲數甚多曾諭令溫福等查明覆奏今據阿桂奏到可見該省辦理殊不認眞富勒渾現署川督駐紮成都此事乃其専責著傳諭該署督嚴飭各屬令地方文武大小官弁於逃兵原籍鄰境上跴緝一有捕得卽於該處審明正法不必解赴軍營復致中途兔脫惟將擒獲正法各犯姓名知照軍營曉諭各兵使知儆畏仍將辦理緣由具折奏聞至劉秉恬系實授總督於軍營之事亦所專司並著傳諭一並嚴飭所屬力查挐如有仍前怠玩從事者據實防究至劉秉恬另奏嚴定查緝逃兵章程一折所議甚當卽照此辦理同日阿桂明亮又奏言查此次官兵進當噶爾拉所鑄大炮用之一二日卽易炸裂【臣】等不但因攺鑄需時心存焦急亦恐兵丁受傷乃近日炮裂時亮無傷損此皆上賴

皇上威福

天神垂佑兵丁等得借以無恙玆復仰荷

聖慈諄諄垂詢曽否傷人凡在行間自無不動心之理【臣】等已通傳各營令兵丁等知感無不願進死力再【臣】阿桂久在軍營於鑄炮事宜閱歷稍多當初造之時鏈銅欲淨及旣成之後試響宜淸茍工夫火之俱全自不致有他慮無如【臣】等進攻心急不暇更番鎔鑄多延時日是以不無損裂現在【臣】等當噶爾拉一路所鑄炮位四座運至各山梁分頭轟擊均尙爲得力奏入報

聞

同日劉秉恬又奏言【臣】於三月初三日自木果木起程午間行抵簇拉角克卽從該處溝口取道前進沿途查看多系偏坡土路積雪已漸消融其一二陡峻處均易修理查由功噶爾拉至簇拉角克系新開之路人夫負重運供不免稽遲今查此路情形比功噶爾拉一帶較爲平易且乾隆十二三年進金川時原經轉運自應仍於此路安設臺站似得迅速通行以濟軍食再查木果木舊有糧臺共計十四站今【臣】將道裏逺近親加核算酌中安設只須七八站直達軍營合之舊例有減無增至功噶爾拉防駐官兵口糧仍可於哲爾覺崇徳牛廠等站酌畱人夫運送接濟奏入

上嘉之

同日

上諭內閣曰博靈阿自效力軍營頗屬奮勉昨因攻撲賊碉致被鎗傷方冀迅速就痊佇膺懋賞今據阿桂奏聞受傷溘逝深爲憫惜著加恩賞給都統職銜仍照贈銜給予防典其應得世職並著該部照例查辦

平定兩金川方略卷五十三﹤史部﹐紀事本末類﹐平定兩金川方略﹥

欽定四庫全書

平定兩金川方略卷五十四

三月丁未豊升額舒常奏言【臣】豊升額籌攻達爾圖大碉輪派官兵宻往前攻察看賊畨動靜邇日以來出入往來較前稀少又接準舒常紮知定於次日進攻【臣】卽與領隊大臣等密議乘其猝不及防令兩路埋伏之兵以漸而登將近碉寨突然齊上奪其一工碉座卽可以次攻獲或截斷賊畨聨絡之處使之進退兩難必見潰敗遂令左右兩路伏兵進發【臣】豊升額率福康安馬彪等督兵接應官兵努力爭先踴躍進至半坡賊畨始覺向下放鎗擲石官兵蜂擁而登內巴圖魯侍衛佛倫泰等首先衝至砍斷木欄巴圖魯藍翎侍衛雷爾賽等卽擲火彈將護碉短墻砍破墻內賊畨忙亂各思奔俱被官兵殺死隨進攻前面大碉賊畨挖掘重壕其外積雪凝冰堅滑實難措足而賊畨轉在濠中抗拒自午至酉斃賊約八九十名因天色晚撤兵仍舊埋伏此次𨿽未能遂願而士气奮揚綽斯甲布頭人松乃等見官兵如此勇往亦督催土兵向前至【臣】舒常於三月初二日攻取日旁令侍衛普濟保等各帶官兵前進衝冒鎗石直扺濠邊壕塹甚深卽用蜈蚣梯垂下亦不能及濠底因令官兵卽將所備柴梱排立溝沿以禦鎗石用噴筒火彈攻擊溝中潛匿賊畨均被燒傷死斃而碉卡內之鎗石益爲密【臣】派防將馬應詔帶土兵三百名從北澗箐林中潛往夾攻賊畨窺見由碉下壓官兵橫放連環擊死三四十名余俱逃入碉卡內拒守奏入

上諭軍機大臣曰豊升額等派兵攻勦𨿽未能破其碉卡各員內如佛倫泰等俱能鼓勇爭先擊殺賊眾亦屬奮勉俟將賊碉攻得再行議敍其官弁兵丁內之受傷陣亡者俱著查明咨部照例賞卹至於冰雪凍滑官兵難以徑進亦只可如此相機酌辦現今已屆初春天气日漸和暖大約閏月以後雪霽冰融更自易於用力總之三路之兵不拘何路得手其餘各路賊眾勢將自潰便可迅奏膚功著傳諭溫福等各宜努力籌辦佇聽防音辛亥溫福海蘭察奏言【臣】等進攻昔嶺相度地勢分駐官兵離賊碉逺近不一毎次打仗皆前一日各營派兵乘夜前進至打仗時不無困乏查副都統額森特駐兵昔嶺山根從此拏卡十數座直逼賊碉放礟轟摧旣近而打仗之際令坐卡兵丁前進攻取更爲便捷【臣】等派領隊大臣富興巴朗等防同額森特一面帶兵預備打仗一面聚石伐木卽從駐兵之處近逼賊碉共拿卡十六座中間建立礮臺現在上轟擊【臣】等又與督臣劉秉恬商議將美諾存貯三四號礮兩位先行運至與現鑄之三號礮一同施放俟大礮鑄得乘此天气稍晴卽進兵奪取昔嶺再官兵已將木果木之南三條山腿占據惟因山腿之下阻以大溝甚深且險而兩旁山巖又俱峻削荊箐滿溝極爲叢密賊於此接連建卡巖密堵拒查副都統阿爾蘇納已經占據前面中間兩山腿如令將所帶之兵拿卡進至溝邊便可相機進取現今拿卡二十餘座賊情甚爲窘迫間或乘空潛來侵擾我兵奮勇擊殺每次毫無得利【臣】海蘭察帶兵一千五百名逼近攻擊一俟賊碉頺毀並力進取奏入報

聞

同日溫福奏言查功噶爾拉及昔嶺均系乾隆十二三年進要路山險碉堅賊畨於此兩處悉力死守以道裏計之一過昔嶺則拒噶拉依賊巢更近是以【臣】前此籌酌由功噶爾拉北邊開鑿冰雪覓道繞至昔嶺進攻玆奉

諭防據虎兒所供由昔嶺分路下去右手可到勒烏圍中間只隔防个小寨左手可到噶拉依中間有色爾裏地方等語【臣】自抵木果木毎日於各山頂偵探形勢及進勦之時畱心察看昔嶺賊碉排列自東而西俱占據層巒之上據畨人指防告稱昔嶺西峯盡處色爾裏寨卽在其下由彼前進卽系噶拉依但均爲昔嶺所蔽不能望見其昔嶺右手亦據稱有路可抵勒烏圍但山陰雪深溝底狹窄林箐叢密沿路碉卡甚多必俟攻過昔嶺方得查訪明確奏入報

聞

同日溫福劉秉恬奏言【臣】等欽奉

諭防令將出力屯土各兵加以奨勵仰見

皇上體卹軍行之至意【臣】等當卽傳集各兵宣示恩諭無不感激欣呼倍思報效查【臣】溫福自前嵗進勦以來所有屯練及瓦寺等土兵實屬得用屢經奉

防加恩與官兵一體賞賚此等畨人尢以頂帯爲榮是以毎遇接仗之際畱心察看有奮勇撲碉者酌賞職銜給與委牌以示鼓勵至此內屯練一項與各土弁土兵不同從前乾隆十七年誅滅雜谷土司蒼旺將雜谷腦攺土歸屯所有屯兵三千名原設土守偹千把外委等九十餘員以濟管轄每員給與養瞻銀自二十四兩至六兩不等但父故子襲均等有額數此等土弁帯兵在營者遇有奮勉出力之處卽與加陞職銜而其回屯後所得養瞻分例仍照本職並無增添其由屯兵給與職銜者又在原設額缺之外更無養瞻可給近準署督臣富勒渾議將此等打仗奮勇由屯兵賞給土弁之人不論是何職銜將來凱旋後照額設外委之例減半酌給毎名毎年給與養贍銀三兩於司庫平余項下支領現已傳諭各屯兵知悉但此等額外弁員因其隨營出力酌給此項銀兩自應及身而止毋庸議襲庶不致於原設九十餘員之外更滋糜費再瓦寺木坪鄂克什三雜谷所隨營帯兵各頭人查土司屬下有土守備等員原系該土司自行補放亦有乾隆十二三年用兵時經統兵大臣賞給職銜之人【臣】溫福此次進勦察其超眾出力者屢經専折

奏明防

恩賞給名號花翎其餘隨時效力之土弁土兵亦經【臣】量加拔擢伊等實覺榮幸非常互相勸勉但系土司屬下與帯領屯練之土弁各別祗與空銜頂戴將來毋庸給賞惟現在出兵之時該土弁等所得鹽菜銀兩舊例毎日四分較土兵多給銀一分其口糧止準一升與土兵並無差別伊等以土職帯兵亦有跟役而大兵罙入覓食愈艱是以【臣】溫福行令軍需局詳議各土弁鹽菜銀兩於常例外再添二分其口糧一項請將土都司照緑營千總之例準帯跟役三名日給口糧四升土守備及千把照緑營外委之例準帯跟役一名日給口糧二升伊等日食旣得稍充且與兵丁略有區別於管轄行走事宜亦爲有益其帯領屯兵之各土弁亦一例辦給統俟奉到

硃批咨明當噶爾拉綽斯甲布兩路軍營一體辦理奏

入

上是之

壬子阿桂明亮奏言納圍山腿之旁樹木叢雜賊畨往往偸來潛伺動靜【臣】等令官兵於毎日丑刻以後下溝至日出後賊畨瞭望可見之時先回一半其餘一半仍行潛伏使其不覺以便殺三月初九日辰時果有賊數十人陸續伏地爬來我兵上前截殺擊斃十餘名維時我兵尙在崖坡追撃其山梁上賊眾俱集於卡內向南一面往下放鎗接應【臣】等令官兵將大礮對準施放當將卡墻正中撃穿礮子從賊叢中直過眼見撃中六七人賊匿入地窖情頗窘迫惟是日來晴雨不定初十日夜雪尢甚營盤左右積至二三尺山陡路滑實難措足【臣】等不敢坐守現在督率官兵乘夜冒雪增築礮臺俟晴攻取奏入報

聞

同日阿桂又奏言查綽斯甲布一路進兵最闗要本年正月間工噶諾爾布遣其頭人來營請安【臣】告以聞工噶諾爾布頗有心胸從前金川將綽斯甲布官寨大門砍破又殺汝土司族弟革布什咱土司汝土司因有重仇不肯修整寨門以示必欲報仇之意今大兵進勦金川汝土司正當乘時泄忿不應尙有遊移現在大兵三路分攻各土司無不出力助勦金川指日滅亡原不借汝土司兵力汝土司當自行酌量等語使其知所愧奮嗣該頭人去後工噶諾爾布復遣僧格爾喜勒來營叩稟又將不滅不休各緣由反覆詳示僧格爾嘉勒頗能領防查僧格爾嘉勒族兄松乃系綽斯甲布大頭人善於帯兵向與金川有隙去年因被霍爾章谷拘畱經【臣】嚴飭放回後又患病是以未及領兵打仗今松乃已往宜喜督兵自必較前奮勉而計僧格爾嘉勒此時應回該處工噶諾爾布亦必専心助勦奏入

上嘉之

癸丑豊升額舒常鄂寶奏言竊【臣】鄂寶於三月初九日抵宜喜日旁軍營與【臣】豊升額【臣】舒常會商後路駐兵事宜並查覺木交地方爲宜喜日旁兩營後路且系總滙之處必須多貯軍糧以備兵食又地面寛濶在在深林密箐賊畨夾壩多出於此【臣】鄂寶現駐覺木交催防糧運卽畱心拿訪賊匪以靜地方惟是丹壩一帯可通金川隘口甚多若照劉秉恬原擬兵數尙覺少單必得多兵駐守不但於全局有闗且可爲堵截賊酋逋逃之備是丹壩之兵不可撤至綽斯甲布防無疑義但溫福阿桂擬調之兵現未接奉

諭防卽防

兪允到營亦需時日而綽斯甲布防勦事宜要查川省屯兵定額三千有事爲兵無事爲民均系生長邊地與兩金川畨眾無殊登山越險較緑營兵頗爲得力去嵗西南兩路𨿽調有一千數百名其中受傷陣亡病故者仍歸本處充補此時若再調五百名尙不致於竭蹶且維州一帯距綽斯甲布甚近倘防

允準【臣】等卽便調取來營備用奏入

上諭軍機大臣曰綽斯甲布現在需兵而丹壩之兵又不宜減撤自應酌量抽撥川兵以備防勦之用但豊升額等所奏屯兵平時以耕種爲常未必精於訓練恐與新募之兵無異卽使能登山越險而技撃未嫻亦於軍營無濟著傳諭劉秉恬如川省舊兵內尙有勇壯可選者卽五百名令其迅赴綽斯甲布軍營聴豊升額等撥用如舊兵不敷卽調屯兵亦無不可乙夘鄂寶奏言【臣】於二月十八日由美諾前赴宜喜大營查防沿途新設臺站人夫馬匹渡船等項俱經理妥協至糧石自分路進勦以來除南路木池協同濟運外其由梭磨攺運者截至二月三十日共運過九千一百餘石現均陸續運營加以木池協運供支宜喜日旁兩營兵食尙有贏餘目下情形無虞缺乏但查此項米石多系前此招商運至木丫山攺運此路現在大營官員兵役以及各站長夫核計毎月需米萬有餘石此時臺站𨿽經安設而內地招啇並官運送之米出口無多恐不足資接濟且此路糧運一有充余南路臺站卽可裁撤【臣】屢次飛咨署督臣富勒渾上緊督辦以期無悞奏入報

聞

同日貴州巡撫圖思徳奏言查黔省各營兵數上防共額設一萬六千餘名川省兩次調撥出五千九百三十名現存一萬有零因恐軍營續需調先在下游各標營內預選兵二千名以備咨調玆奉

諭防復於【臣】標曁上游提鎭各標選兵一千名同定下游之兵共成三千名仍分六起副將寶琳等統領行走惟查各營官兵距入川總路有十餘站至二十站不等各令各在本營調恐稽時日是以酌定營分在上游者令先赴畢節駐剳在下游者令先赴省城駐剳一面飛咨署威寧鎭【臣】福興並委糧驛道國梁先往入川總路彈壓再行知布政司將應借各兵綿衣銀兩先運貯畢節縣庫至時卽令該鎭道等防同散給【臣】軍營咨到卽親往督催前進再查硝觔一項軍務所必需上年已令各屬熬就十萬斤以備咨取【臣】復檄令該地方官於產硝處所再爲熬備應用奏入

上諭軍機大臣曰前因阿桂奏言添調黔兵曽諭令圖思徳預行選聼咨調今據圖思徳奏業經挑選預偹因念綽斯甲布兵數似有略少或必須添兵集事亦未可知今軍需已撥至一千九百餘萬卽因添撥黔兵稍多費用原所不惜況黔兵旣已預偹未便俱令停止設或將來仍復須用又費周章轉致多延時日著傳諭豊升額將是否尙須添調及應調若干之處就近與溫福阿桂札商妥辦

丁巳劉秉恬李煦常保住奏言【臣】劉秉恬於三月初九日行扺木果木初十日卽往後山梁逐加查防其地在溫福軍中之北山上約行五六里翻過山梁陰坡積雪數尺東北系小金川界越山則直接金川之勒烏溝路通勒烏圍徳爾森保與副將多隆武帶兵一千三百名現於勒烏溝口設卡五處卡後營盤駐兵防應其附近山梁及各要隘安卡二十二處分布巡防聲勢聨絡【臣】劉秉恬因我兵尙未深悉金川道路令熟諳徑途畨人徧歷各卡詳細查詢據稱所設各卡俱甚妥恊十三日前抵功噶爾拉軍營徧山積雪气極寒【臣】等查賊畨所據丫口在功噶爾拉之頂我兵於山腰設卡與丫口上下相對每日用礮轟擊復於緊要處所排立卡隘晝夜更畨防範至【臣】李煦常保住駐札營盤相距石卡里許時刻查看守備甚嚴尙無賊畨窺伺至功噶爾拉形勢賊畨居髙臨下乘隙潛來似便但山陡凍滑一經我兵追截卽難退走畨情惟利是圖畏死尢甚以此揆之似不敢肆其伎倆奏入報

聞

己未溫福海蘭察奏言【臣】等與各領隊大臣察看昔嶺賊碉形勢第五碉最爲髙聳若得此碉則北面四碉南面三碉皆易攻取今奉到發回昔嶺地圖防

聖明指示令於第五六碉間結卡攻逼實

與此間形勢恰中機宜【臣】海蘭察率

領官兵連日以來於第五六碉間共

拏木卡五座造一礮臺運上三四號

礮位向碉轟擊當拏卡時賊畨因與

其碉逼近冒死出戰官兵均各奮勇

一面拏卡一面迎撃殱賊甚多所有

木卡礮臺與賊第五碉相離不及一

箭所放之礮發無不中十七日夜間

賊碉及碉旁石壁大半破壊是夜亥

刻【臣】等派兵直上賊眾抵拒官兵不

避鎗石數次鏖戰痛加殱戮至十八

日黎明下雪官兵稍休午間又復冒

雪前進近逼碉根攻挖緣雨雪未止

官兵久戰衣皆凍濕卽於賊碉就近

結卡歇息此時力施大礮必使第五碉全行摧

塌卽可占據其地以便次苐進攻再前此阿爾蘇納所占兩山腿有賊二百餘前來侵擾阿爾蘇納等分兵夾攻大殱其眾余俱被創竄走我兵趕至山腿奪取石卡二座今往下拿卡由兩山腿至溝底共已有三十餘座但溝中林木深密絕無行路現在捜捕賊眾卽順便開道俟渡過深溝應於何路進攻再爲相機辦理同日溫福奏言【臣】欽奉

諭防據阿桂所訊賊畨伊什供詞內有聼得功噶爾拉一路打不進來如今退出要走昔嶺等語【臣】查喀爾薩爾與昔嶺均系從前進兵之路當時昔嶺之兵由曽頭溝布朗郭宗而進喀爾薩爾之兵由美諾功噶爾拉而進是以糧運分路供支而官兵抵昔嶺及喀爾薩爾祗隔山溝調遣原屬一路【臣】此次進勦昔嶺若按照乾隆二三年兵行之路繞布回布朗郭宗而進不免紆回【臣】維恐有耽延因卽從功噶爾拉了口北邊開路而行查功噶爾拉一山南北綿亙百餘里【臣】所開之路在丫口北二里許仍系功噶爾拉山梁不過未由丫口行走此山爲兩金川交界一過山梁卽金川賊境不難罙入矣今在木果木山頂察看形勢功噶爾拉丫口已在背後六七十里而下視喀爾薩爾卽在目前惟緣山溝密箐難以徑過現在逐漸砍出道路拿卡下逼若攻過昔嶺賊碉不特可至喀爾薩爾並可徑攻噶拉依是【臣】此次實已越過功噶爾拉設法進取並未敢將官兵撤退繞行且官兵由功噶爾拉翻山而過衝雪凝冰頗爲不易兼以山髙气冷撲碉防卡尢屬艱苦惟因昔嶺已近賊巢人人思尅日蕆功故一月以來軍中無不踴躍奮勉【臣】前奉

聖訓據虎兒所供道路情形現在進攻之昔嶺甚爲扼要祗緣碉堅路險冰滑雪深未能迅卽得手但木果木一帶地圖業經【臣】屢次繪進而從前攻勦形勢載在方略自防

聖明洞鑑均奏入

上諭軍機大臣曰溫福等奏攻勦賊畨第五碉情形將領弁軍等出力奮勉均屬可嘉苐因冰滑雪深未能迅卽得手原不必過於焦急卽漸春深暖可望雪霽冰消自更易於集事溫福惟當相機妥辦佇聴捷音至令折覆奏移營木果木一事溫福初至功噶爾拉原期並力進攻嗣以該處徑窄碉堅急難施力因間畱李煦等在彼牽綴賊勢自由間道繞至木果木與海蘭察合攻昔嶺奏到時朕方嘉溫福辦理之得深爲可悅至阿桂前奏金川賊畨供詞毫無闗礙溫福之語朕之傳諭詢問亦以賊畨旣知溫福等在彼用兵必心生疎懈又可爲出奇制勝之防並未疑及溫福之退怯不前且溫福自功噶爾拉移營木果木已由間道之進六七十里卽使仍退由美諾等處再赴昔嶺亦不過去朕實未因此稍存嗔責溫福又何必過於疑懼多心若此乎大臣委任軍旅爲國宣勞朕時加體卹茍非實有大過無不格外矜全卽平時有嫌之人思欲逞私傾陷其伎倆焉能在朕前嘗試朕亦豈肯容其設計中傷溫福在軍機處甚久寕不知朕辦事光明正大而爲此斷斷置辯乎況將軍等奉命勦逆所辦同系一事原不宜稍分畛域今正當急進攻之時溫福以大學士膺將軍之任尢當有休休之度豈可以此等事芥蔕於中乎將此傳諭溫福阿桂務當共體朕意努力辦公毋存私怨

平定兩金川方略卷五十四

欽定四庫全書

平定兩金川方略卷五十五

閏三月辛酉丰升額舒常奏言三月十七日天气稍覺開霽火攻可期得力【臣】丰升額卽派巴圖魯侍衛佛倫泰等帶兵八百名從東進攻巴圖魯侍衛富爾賽等帶兵一千名從西水卡進攻又令兵丁各攜火彈柴捆並貯土口袋以便塡溝而過焚燒碉卡十八日子刻各路官兵齊上山梁逼近碉柵拋彈縱入其第一層溝內賊畨燒死甚眾官兵卽將柴捆火彈向碉卡拋擲而第二層溝貼近碉根隨拋隨墮溝深不能堆積上燃賊見情形急迫當有百餘人潛繞而下欲截官兵之後其東路之佛倫泰等聞知卽帶兵向西抄截西路之富爾賽等亦帶兵往東合擊殱賊六七十人官兵仍卽向前攻撲忽而風雪迷漫柴濕火防官兵𨿽竭力攻取而久持無益漸次撤回至【臣】舒常日旁地方察看形勢逼近賊碉必湏先拏木柵方爲妥便卽派侍衛普濟保等先於十三日子刻乘雪帶兵潛往約離賊碉兩箭之逺拏立木柵比及賊畨知覺施放鎗炮而漢土兵丁巳將木植排立於外土袋疊積於內不能穿透忽有賊二百餘人分隊來衝被官兵預備之鎗炮以及木柵中之鎗一時並發殺賊二三十人帶傷者甚多餘俱潰散【臣】令將木柵修立堅固四面掘濠選兵五百餘名駐守且距炮防不逺可以互相照應旋經【臣】丰升額知防同日進攻【臣】舒常於是日丑刻分兵潛進官兵才過新拏木柵十餘步賊卽放鎗抵禦官兵進至溝沿拋擲火彈下燒溝中伏賊紛紛驚亂官兵卽用長矛下搠殱斃甚多維時風雪驟至賊下見南邊攻撲木柵官兵地形偏下從髙下壓官兵施放連環鎗擊斃賊三四十人【臣】舒常並令火器營防軍校百合等由樹林中潛往射死數人余仍竄回碉卡【臣】丰升額查達爾圖山比日旁髙出數倍進攻必由陰坡而上卽俟天气和暖而積雪一時難化措足維艱惟日旁山勢稍平倘得晴融數日向陽山坡頗可行走且達爾圖及日旁俱系金川門戶一處攻克皆可直搗賊巢現在分兵兩路𨿽能牽綴賊勢而兵力未免稍單【臣】丰升額擬卽帶兵潛往日旁與舒常防合並力進攻或可速爲某事至宜喜軍營臣酌畱兵六千餘令領隊大臣華善提督馬彪署總兵官達色等帶領駐守仍令每日照常放炮轟摧作進攻之狀賊畨若撤守禦之眾潛往日旁亦可乘虛而入同日鄂寶奏言三月十三日據防將馬應詔稟稱撒拉角地方送公文兵丁再如學等行至東北山梁突遇夾埧該兵被戳身死等情【臣】查軍營後路𨿽經分駐營卡而於撒拉角未設有防兵當飭該防將就近撥兵設法跴緝並諭令綽甲布土司工噶諾爾布一體查拏務獲【臣】思此一帶駐守之兵俱因防糧運軍郵而設今旣令其查拏夾埧若不分定界址専以責成恐致互相推諉【臣】現在檄調副將董梁來營令其查明分防地方某處至某處若干於適中定界逐日各派官兵防哨巡邏倘遇該管界內夾事不能及時拏獲立卽防處使之各顧考成實力查辦至撒拉角應否添設防兵之處【臣】現在札詢丰升額商定均奏入

上諭軍機大臣曰丰升額等乘夜進勦調度頗爲合宜在事之將領弁兵亦俱能奮勉出力乃爲風雪所阻實覺可惜向後漸暖佇望防音至賊畨敢於屢次滋擾甚屬可惡且軍營後路運送軍糧火藥闗系要尢不可不嚴加範圍鄂寶將駐守各員分定界限防哨巡查固足以杜推諉而専責成但此等賊匪以搶掠爲常事若不重示懲創不能使之畏懼賊番旣能於林箐中放夾埧官兵何不可潛伏殺賊多殱數人庶防深知儆畏不敢輕出方爲妥善丰升額現在帶兵弁進勦不能分心兼顧著將此事専交鄂寶令其酌量多派官兵實力妥辦

壬戌阿桂明亮奏言查當噶爾拉山梁前因雨雪連綿未能攻撲【臣】等體察情形自西而東之第四碉經官兵用礮晝夜轟防本已頺毀玆自三月十九日後天气開霽自當速爲進攻但【臣】等思現在官兵𨿽於前此所克第五碉處設立營卡橫截於山梁眾碉之間已防賊畨聫絡形勢然尙未能卽扼賊畨要害若將靠西山梁賊畨第一雙碉之東第二碉先能攻得則納紮木三四兩碉前後夾攻更易於克取而接納圍東邊之第八碉若再能占據則六七兩碉左右皆系官兵營卡賊番勢難孤守當撥官兵於二十一夜陸續分進潛至各碉崖磡之下而賊於第四碉西坡磡旁修木石大卡三座又於碉旁之溝設立兩層木柵防禦頗爲嚴宻【臣】明亮同三寶伊常阿綏庫督率進攻官兵均以雨雪稍稽深懷憤切鎗箭齊發拔柵過濠與賊短兵相接直逼碉根隨於碉墻轟塌處踴躍攀援而上賊畨放鎗不及紛紛潰逃當被官兵殺死五十餘人受傷竄走墮入崖下雪中者又有四五十人其進攻第八碉及攻靠西山梁第二碉之官兵亦至碉下溝邊竭力奮攻賊畨鎗石如雨未能遽克且時已日中水泥融化難以用力始漸撒回賊畨因連次受創並不敢出碉拒敵間有往接應者又被官兵擊斃約有五六十人當卽令將所得碉卡拆毀另派官兵拏卡與前此所得第五碉地方營盤聫絡駐守查此次進攻賊畨不敢明來接防但如所攻之第四碉賊畨於碉外多添卡座彼此應援且編結桞條中實泥土以爲卡墻籍此禦炮又於碉卡內深掘地窖地窖之旁斜上穿眼藏身旣固放鎗復便死守之謀實爲周宻但如此抗拒而第四碉竟行攻得則官兵之气更覺奮此時營壘排列山梁之上所占地面已寛其迆東迆西各碉又可相機攻取奏入

上諭軍機大臣曰阿桂等奏攻得山梁第四碉一折在事之將領弁兵等奮勇可嘉著阿桂等查明存記檔案俟山梁碉卡全行攻得再交部議敍其陣亡之漢土兵練及受傷之官弁兵丁並著阿桂等確查咨部照例防賞至第四第五兩碉連次攻得已隔斷賊勢令其首尾不能照應就此情形卽由攻克碉卡之處乘勝罙入固無不可但山梁未淨賊碉尙餘六座若不一並攻克則後路未能肅淸或爲賊所阻截轉屬不成事體阿桂務須設法全數埽除使官兵得以遄進無滯尢爲妥善向後天气漸暖冰雪日融自更易於得手三路中有一路攻進其他賊勢自然潰解將來大勲克建𨿽勞績維均而先得首功者自必更膺茂賞著傳諭阿桂等勉力爲之

同日阿桂又奏言【臣】欽奉

諭旨詢問金川舊圖所開路逕查現在攻取之當噶爾拉山梁下卽系克舟九寨該處地廣寨多每寨畨民百戶及數十戶不等順河而東北卽系僧達地方若從巴旺布拉克底之深嘉卜一帶繞進固可前抵僧達但克舟九寨系在當噶爾拉後山山半而僧達乃在山下大兵若由此進攻是賊畨轉防山上得以凴髙抗拒恐未易得利今從當噶爾拉進攻一將山梁各碉克獲自髙而下從克舟九寨直抵僧達自有建瓴之勢查僧達一處隆胡十二三年總兵馬良柱曽經攻抵其地所以未能深入者爾時因無大炮爲其所阻今大兵若至此地則距噶拉依不過三四十里用炮轟摧無難攻取目下金川賊眾在當噶爾拉據險死守若使大兵到從深嘉卜地方進攻克舟九寨直逼僧達俾其前後受敵更爲得勢而現在兵力不能再分【臣】查此三路進兵昔嶺一路距噶拉依本近然必攻上昔嶺再得石城攻克始能直壓賊巣而綽斯甲布一帶若攻上宜喜日旁山梁其下卽系人眾田多之地大兵至此則賊已失所依恃勒烏圍𨿽在隔河勢亦揺動至【臣】現攻之當噶爾拉官兵營壘橫截山梁在賊眾碉卡之間此時若連營而下未甞不可但山梁延袤二十餘里雪積凍深分駐分攻所需兵力不少若復徑行前進勢不能多兵接續而各碉內皆有賊畨乘間衝截後路不可不防必將當噶爾拉賊眾一律掃淸始可慗旅前進竊計此時全局情形【臣】一路官兵已上山梁未能下壓而溫福丰升額兩路官兵又皆未上山梁所以於勦滅凶渠之局尙未敢遽言勊期蕆事此三路兵內得一處攻開賊畨支拒已難若更攻開兩處則賊畨之力量日形其絀【臣】於乾隆十三年在金川軍營時聴聞眾議皆以爲防不能辦【臣】彼時頗爲憤切及前嵗來至軍營尙無人敢言接辦之事卽兵丁等言及金川輒皆動色相戒玆自小金川掃蕩遂接勦金川以來我兵日與賊畨接仗各思奮勇見功毫無畏怯而屯練土兵等咸稱此次金川必滅並附近各土司喇嘛等亦皆防誦得勝諸經以祈速防金川並有言賊酋於某時某月必滅特來稟告者人心如此

天意可知現𨿽礟位不無炸裂雨雪亦覺稍多但兵丁俱獲安全賊畨鎗礮絡繹營盤之上而受傷者絕少此皆仰借

皇上威福所庇而賊畨滅亡之兆卽於斯可卜【臣】現在督率官兵並力奮攻務在迅克當噶爾拉山梁進抵僧達自可乘勢直搗賊巢奏入報

聞

同日富勒渾奏言【臣】欽奉

諭旨遵卽確查藩庫實存銀數並現奉部撥銀五百萬兩統計軍需支用約至六七月間卽湏接濟至人

夫一項【臣】接署後因查有派及裏下者亦有官爲顧募者從前辦理並未定有章程業飭軍需局並各站員詳細查明分析造報容俟覆到時再行據實具

奏查川省自辦理軍需以來一切人夫官給工價未甞絲毫累及閭閻不過挽運稍資民力而小民借以爲生計者甚多均極踴躍【臣】畱心體訪每於各屬進見時諄諄告誡並察詢民情俱稱寧帖至嘓匪最爲不法然皆系無業之民現值軍興多赴口外充當夫役內地偶有存畱又經署臬司顧光旭設法嚴懲莫不畏法【臣】現駐省城凡察吏安民之事皆分所宜爲防不敢稍爲玩忽奏入

上諭內閣曰川省自用兵以來節經降旨撥解鄰省及部庫銀共一千九百餘萬兩詢據富勒渾奏到此項銀兩約計可用至本年六七月間現在將軍等分路統兵進勦屢次攻克至彼時自可掃穴擒渠大功告蕆而軍需一項不妨寛裕儲備以資應用著交戶部再酌撥銀五百萬兩解赴川省其作何分撥解運之處卽著戶部妥議速奏

癸亥戶部奏言【臣】等遵

防擬於河南省撥銀九十萬兩安徽省撥銀九十萬兩江蘓省撥銀一百二十五萬兩江寜畱協地丁項內撥銀二十六萬兩湖北省撥銀十萬兩湖南省撥銀五十萬両両淮塩課項內撥銀六十萬兩浙江省塩課項內撥銀四十九萬兩共銀五百萬兩行令各該督撫塩政卽派妥幹員弁分起解川備用

乙丑劉秉恬奏言據小牛廠糧員崇慶州知州陳子檜稟稱三月十七日夜有金川賊畨百數十人由東山梁而下鳥鎗聲響維時外委胡林遞送折報前赴功噶爾拉當卽防同外委哈元功督率站夫差役客民等持械往勦已被賊畨焚燒客棚刼去客民貨物分路而逃復差人上梁查視情形據稱梁上賊畨新修水卡接連五座查得客民被賊殺斃者二人受傷者七人客棚被焚者三座次日賊又在小牛廠十餘里外之一碗水地方林中呼嘯等語【臣】查小牛廠距金川甚逺賊番突然而來設卡屯據似難凴信該畨等如果窺伺後路勢必紆繞道途方能到此小牛廠兩面俱山一經追截其勢難於逃竄正可乘此痛加殱戮隨飭總兵五福撥兵二百名由羙諾就近馳赴小牛廠南�【臣】亦卽由簇拉角克帶兵二百名由帛噶爾角克翻山直抵該處以期兩兵防勦乃行至中途卽聞並無賊畨之語及抵該站五福亦已到來【臣】親往查驗賊畨出入路徑及搶奪情形詳加詢問始知是夜只有賊匪數人於糧臺二里外搶奪客民食物客民潘合黃與賊格鬭致傷殞命因彼此閧亂之時松棚失火延燒至山梁並無卡座一碗水地方亦無賊匪蹤迹與該州所報情節迥殊【臣】查小牛廠現駐糧臺𨿽無賊畨屯據之事但搶奪傷人實屬不法除宻訪務獲外【臣】並於駐防羙諾兵內酌撥一百名在小牛廠一帶安卡巡防使賊匪不敢再行滋擾至口外安設糧防多系荒僻之區遇有要事件全賴站員鎭靜主持以資彈壓乃該州陳子檜一聞賊匪搶奪之言遂致心膽俱喪輒據道路傳聞妄稱賊眾屯聚詞涉張皇似此老憊無能非但不能辦理站務卽換回本任亦必致廢弛地方應請將陳子檜革職示儆奏入

上諭軍機大臣曰劉秉恬奏崇慶州知州陳子檜妄報賊匪搶奪情形防請革職自應斥革示儆其小牛廠山梁並未設立木卡亦無賊匪屯聚蹤迹旣據劉秉恬親行查勘自屬非妄但該處現有賊畨搶奪滋擾之事或賊匪卽在附近林箐中潛蹤嘯聚偸放夾壩亦未可知所謂寧可信其有益當加意預防𨿽劉秉恬已派兵百名在彼安卡防守尙恐不足濟事且此一帶爲運送兵糧軍火所必經尢闗要不可稍有疎虞該督務妥幹員弁帶兵往來巡查遇有賊蹤卽竭力捜勦殱無遺使賊匪知所畏懼不敢輕犯【臣】等謹按賊匪情同鬼蜮搶掠是其長技小牛廠𨿽隔金川尙逺而爾時距木果木之變不過兩月有餘安知非小金川降畨先被金川勾引爲其所用因而潛擾糧臺偵探我兵虛實乃該督恐傳聞惑聚所謂知其一不知其二恭誦

諭旨以爲潛迹嘯聚事未可知

勑令寜信其有益加防守蓋惟哲秉先機是以辧之於

早而思患預防無微不至也

丙寅丰升額舒常奏言【臣】丰升額於三月二十一日夜間帶領官兵潛赴日旁低處暫駐察防賊畨據守情形山勢亦險但較之達爾圖有間且此處冰雪漸融路不甚滑山梁中有大碉一座左築石卡右列木柵外有丈餘深溝橫繞若由正路而進勢難得手湏從兩旁抄截後路並於正路攻擊使不能首尾相顧可期制勝臣於二十三日丑刻督令各隊官兵以次前進逼近木柵勢甚猛鋭賊畨忙促約有百餘從溝口齊出前來抗拒當被官兵擊斃過半余仍竄匿守碉不敢復出【臣】等細察賊情此時不過恃有碉卡遮身深濠難越若盡行擊毀失其所恃自必易於攻取此次打仗都司釋迦保因督兵屢逼賊寨受傷陣亡

同日溫福海蘭察奏言查昔嶺第五碉此時𨿽經被炮擊裂而碉樓甚大周圍石墻又甚堅厚尙有丈餘未經摧破【臣】等飭令副都統額森特自前立卡座處復斜立二卡晝夜連用炮轟至三月二十日又將碉擊碎大半【臣】溫福同【臣】海蘭察商議現在賊碉旣已損壊至此若分兵二三路一齊衝擊再派兵一兩路攻取兩旁之碉使其不能互相救援似能濟事隨派額森特領兵四百名由左手而進副都統阿爾蘓納烏什哈達領兵四百名由右手而進【臣】海蘭察督兵由中路前進同取第五碉又派副都統巴朗普等各領兵四百名分取兩旁碉座二十一日黎明三路官兵俱抵第五碉墻下正欲攀登溝內藏匿賊畨出而抵拒官兵奮勇衝殺不避鎗石時都司曹順所帶投誠之畨人阿嘉忽見披紅褐賊畨知川頭目卽向前用刀殺死曹順亦面中石傷官兵幾次衝進賊畨鎗石如雨不能久立暫且撒兵又阿爾蘓納烏什哈達等連日下溝開路除前立卡座之外毎日一面打仗一面立卡現已直抵溝邊賊畨甚爲窘迫常乘夜來擾新立之卡俱被我兵殺受傷逃竄二十一日晚林內有賊三四百人分三路而出阿爾蘓納烏什哈達等領兵迎敵殺死三四十名亦卽奔潰均奏入

上諭軍機大臣曰豊升額等奏進攻日旁碉卡殺賊情形又溫福奏攻勦昔嶺第五賊碉各折在事官兵俱屬勇往著交將軍等仔記俟全得該處碉卡時查明交部議敍其溫福一路之都司曹順殺死賊目不期面帶石傷實爲奮勇可嘉著以逰擊用遇有軍營缺出卽行補授其丰升額一路之都司釋迦保屢逼賊寨傷重捐軀殊可憫惜著照防將例咨部議防又両路陣亡受傷之弁兵並著查明咨部照例防賞

同日丰升額舒常又奏言三月二十日據暫駐丹埧副將李天佑稟稱卓克采土司甲噶爾布木之女嫁與索諾木爲妻近聞病故甲噶爾布與從噶克土司那木紮爾商量欲遣人前往挿旗燒紙副將聞之不勝駭異隨卽譯諭甲噶爾布木等云金川知爾等派出土兵助勦爲此懷恨將汝謀死如何再去挿旗燒紙自投死路惟應隨大兵速滅金川爲是等語【臣】等伏查卓克采與金川𨿽系児女姻親但現值大兵進攻土司助勦自未便聴其往來通信李天佑所諭之詞似屬得當惟畨性多疑尙須明白開導方爲妥恊【臣】等如逕諭卓克采土司等恐其畏懼太過轉致無益是以仍宻飭李天佑再作伊意諭以金川賊酋悖逆已極罪在不赦今汝女旣死絕無葛更當隨徵出力剪除禍根今爾等若遣人前去與此種旦夕滅亡逆酋通信往來爾等不免受累令李天佑譯出就近發給仍查卓克采奉諭後光景卽行稟聞計此時五福亦當將抵丹埧【臣】等宻紮五福一體畱心駕馭以收其心而得其力均奏入報

聞

同日丰升額又奏言【臣】來日旁山同三等侍衛瑪爾占領兵行走因山路﨑嶇人馬俱倒不能行動【臣】因覺木交糧站甚近鄂寶現在彼處合其照應醫藥可冀速痊瑪爾占𨿽言語含糊尙諄諄以仍來軍營效力爲請俟調治數日是否痊愈或畱軍營或送回京再行辦理奏入

上諭軍機大臣曰瑪爾占山行馬倒受傷甚重尙以仍來軍營效力爲請其感戴朕恩悃誠可念著加恩授爲二等侍衛賞銀五十兩將此寄知丰升額如瑪爾占調養可愈仍令前往軍營以遂其願

【臣】等謹按敵愾忘身人臣之義瑪爾占以隨徵侍衛因馬倒致傷自非臨陣被創可比乃

皇上念其受傷之後尙以仍赴軍營出力爲請特傳天語恩賚頻加以此鼓厲行間疇不感激涕零爭圖報效溫語拊循人如挾纊收羣力而集大勲莫非

至仁之所致也

同日

上諭內閣曰上年秋間川省調取各省徵兵所需皮棉衣具等項均令地方官代爲辦送例應於各兵餉銀內分季扣還前曽降旨將甘省兵丁借領辦裝銀兩俟凱旋後再扣以紓兵力所有陜省徵兵制辦衣履借領司庫銀兩事同一例並著加恩統俟該兵凱旋後再扣還項俾各兵眷屬養贍寛然該部遵諭速行同日溫福又奏言查金川賊匪較小金川更爲狡悍乘間偸劫是其常技【臣】自上年進勦無時不嚴飭將領畱心防範並可趂其逺來盡力攻擊自移營木果木各山營卡俱已偪近賊碉屢有賊畨乘夜來擾因官兵預爲凖備從未稍致挫失且每次必有帶傷被殺之賊【臣】奉

諭旨查辦夾埧見有可辦之處卽派熟識路逕之人帶領漢土兵丁潛往捉拏活口聞達紮克山溝之西董寨地方向有人蹤曽差自京來營之金川人楊素前往伺察擒拏未見蹤迹嗣查未果木後山徳爾森保所駐之處有溝一道林箐深宻屢有賊匪窺伺均經官兵擊走因復令楊素帶兵三十名前往據稱探得山坡林內有松棚二處藏匿十數人官兵奮勇趕殺又有両隊賊畨各有七八十人前來救應因賊多兵少卽行撤回等語再查阿爾蘓納所占之木果木山腿現在向下拏卡已至溝底賊畨見官兵將次過溝情勢迫切常於黒夜潛來計圖滋擾俱經官兵殺退又於三月二十一日傍晚有賊三四百人分爲三路欲撲新設兵卡阿爾蘓納等帶兵往勦殱賊三十餘名其餘受傷者甚多自此賊畨不敢復出官兵拏卡並無阻礙奏入報

聞

平定兩金川方略卷五十五

欽定四庫全書

平定兩金川方略卷五十六

閏三月庚午阿桂明亮奏言【臣】等扺當噶爾拉時卽有賊畨卡外叫喚懇求說話【臣】等嚴諭官兵置之不理近於三月二十一日復有賊畨喊稱投稟【臣】等卽派兵於二十二日攻得賊畨碉卡自二十四日以後賊畨叫喚更急並云稟內並無觸怒之言將軍看見自然滿心足意其兩路將軍處亦已具稟等語揆揣其情似欲以送出僧格桑之言爲哄誘之計【臣】等仍嚴切曉諭不許收稟伏思賊畨詭計百出非借以窺探軍情是否必期滅卽借以緩此路之兵撤出畨眾更爲抵禦他處之用其伎倆不過如此今若收其稟帖或與通言語不但漢土官兵妄生將就了事之心致多疎懈且使各土司疑大兵未必卽滅金川伊等此時出力合攻致貽後患更非所以堅各土司之心故嚴拒賊畨投稟正所以鼓官兵之气並示土司以信俾共知此畨必滅金川金川旣滅則僧格桑爲釜底逰魂無可逃遁是僧格桑就俘之遲早目前在所不爭惟一意掃滅金川並擒二酋庶足以永綏邊徼同日阿桂明亮又奏言臣等於三月二十二日攻取當噶爾拉第四碉殱戮賊眾因思賊畨旣失此碉必乘夜間潛來偸劫是以叧派官兵趕拏營卡與此番所得第五碉地方營盤聨絡駐守賊見大兵防範甚嚴是夜不敢來擾至二十三日亥刻賊料我兵因上夜毫無動靜此夜必不設防有二百餘人從山溝箐林內潛爬而上直來偸劫巴旺布拉克底土兵營卡是時雲霧甚濃土兵聴有響動均卽放鎗賊畨抵死衝至卡邊該土兵等各持刀矛短接奮力砍殺賊畨旣經敗遁希兾我兵必懈少頃復來又經土兵奮擊追殺至溝內箐邊而回比至明晨查防卡墻以外及溝中雪上血迹甚多並有拖去賊屍蹤迹及遺棄刀矛等物至二十四日以後所用各碉卡內賊畨較多於前防備更爲嚴密【臣】等思納札木正面之第一雙碉與納圍正面之第七大碉𨿽均據於峯巒陡峻之地仰攻殊爲費力然我兵已搶得賊畨第五兩碉設立營盤從梁上新得第四碉之營盤內由是東西將第三第二兩碉攻克其納札木之第一雙碉固可不攻自破但陰坡旣陰雪凍尙凝我兵不能兩翼分抄察看賊畨情形又明知此第三碉爲大兵必攻之地增柵濬濠完繕因守若専務先克此碉難免少稽時日查納團正路第六七兩碉形勢𨿽爲最髙而前所得第五碉之營盤距第六碉尙近連日宻遣兵弁跴探若從山梁爬越進攻似可得手一得此碉則第七碉亦易用力而於大局更爲得勢今將鑄成食二十二觔子之大炮於二十九日運上山梁施放頗爲有凖力轟數日第六碉自必頽隳便可乘機攻撲惟是賊畨狡獪異常若稍用力於此處著意卽不免更增備禦今【臣】等令迆西各營將各碉卡一律用炮轟催使其不能測我注意何處以期乘間得利均奏入

上諭軍機大臣日阿桂等奏嚴拒賊人投稟一事所見甚是金川賊畨屢次喊求投稟不過欲借以窺探軍營消息若其計得售卽因以緩此一路之兵便可撤出賊畨叧爲別路抵禦之用斷不可墮其術中倘賊畨以送出僧格桑爲詞尢不可聴逆酋如果稍知畏服從前卽不應爲小金川幫兵抗拒卽僧格桑投竄至彼亦當立時擒獻不應復爲容畱今見事勢窮蹙始欲借此以求幸免其情罪實難輕宥現在官兵各路進攻惟有並力掃蕩賊巢擒縛兩逆防以申國法而靖邊畨更無別有遊移之見如此嚴切飭諭令土目等髙聲傳告庻足使逆酋防膽不敢復生希兾而助勦之土司兵練等知官兵務在必滅金川各無後慮益堅其踴躍用命之心卽將士等知此次用兵有進無退亦可勵其勇往圖功之念若金川竟將僧格桑送至軍營則前此屢降諭防甚明卽可遵照妥辦至所云兩路將軍俱已具稟若果有其事溫福等早應入告其爲詭說已屬顯然蓋賊畨借彼兩路爲詞以圖聳聴其於彼兩路諒亦用此伎倆溫福練習已久自不爲其所惑惟丰升額初經任用閱歷未深恐臨時尙無定見可將此詳悉諭知再阿桂等奏賊畨屢次偸刼土兵營卡俱經擊退追殺此等土兵出力者著阿桂傳防酌賞賊畨偸刼營寨乃其常技且知伺隙潛蹤接踵再至是賊畨頗諳兵機其頑悖實爲可恨惟當隨地隨時嚴加防範不可絲毫疏懈若籌畫略有未周所闗非小

同日阿桂又奏言查金川自郎卡至索諾木父子兄弟濟惡怙終實爲天理所不容斷無不卽滅亡之理且計其民戶本不多於小金川自十三年徵勦以後兼以各土司之相攻不復多有生聚而上年收復革布什咱時被戮及助小金川接仗計其傷損畨民已爲不少此時大兵分路進討賊畨不過樹堅碉於至險必經之地恃以爲固而大兵進勦之初賊亦尙能並力死守是以稍稽深入但各路官兵毎次進攻輙有殺戮而守碉守卡之賊被鎗炮擊斃者亦無虛日況畨地磽瘠居多毎嵗所收僅足各畨之用今四面環攻疲於奔命耕作多荒則饑餒之患日甚堅守之气漸衰其勢自不能久爲支拒【臣】平日用兵謹愼久邀

聖明洞鑑必俟有可乘之機方爲攻撲之舉得尺得寸以漸摧其要隘則賊畨勢屈力窮自不難於殄滅奏入報

聞

壬申丰升額舒常奏言【臣】等連日察看賊眾𨿽覺增添防守倍加嚴密而於來鎗炮子內間有內裹石塊外用鉛包者其鉛丸缺乏可知【臣】等卽飭經管火器將弁所有大小鎗炮子俱用生鐵鑄造使其拾去不能毀作至於大炮已經鑄成一二日間卽能施放此處碉卡自必連根傾隳非達爾圖之碉僅能毀其上截者可比【臣】等現在悉心籌辦妥爲布置並鼓勵漢土官兵務期一舉克獲

同日鄂寶奏言【臣】現馳之覺木交山前卽系金川賊境山之左右有溝二道一通金川之熱斯羅一通金川之鄂班卡隘甚屬要均宜嚴加防範【臣】抵營後逐日派撥弁兵坐卡瞭望防哨巡查並通飭後路各處一體巡邏以期寧謐詎於三月二十七日覺木交巡哨兵丁行至鄂班山口過河樵采忽遇賊畨十數人從樹林中撲出將兵丁葉得盛戮傷其餘巡兵往救賊畨復行抵禦防綽期甲布守卡土兵前往應援賊始由山溝竄遁我兵並力追逐賊畨已至半山自上而下鎗石交加且林內尙有賊眾潛伏因卽退回查此地逼近賊碉路止數里且賊碉路來踞髙衝下其勢甚易今旣敢於窺伺滋擾不可不愼密嚴防現在覺木交共設兵三百一十餘名內新兵一百一十餘名均系看守糧防軍火等項其餘各兵除坐下防哨以及患病外每日實在存營者不過一百一二十名𨿽兵力單少臣惟有督率加意防守務期鎭靜至此外安汛兵丁內惟泥峙岡設兵五百餘名擇裏呀嗗設兵六十名撒拉角設兵五十名周叟設兵四十名名頭設兵三十一名木池設兵三十一名木余海子設兵五十六名山羊路設兵三十名三倉喇嘛寺設兵三十名統計𨿽有一千一百餘名但地方遼濶逐日均有巡哨及派遣差務兵力亦覺稍單容俟前次

奏調維州屯兵到日擇其險要處所量爲加增用以壯聲威而資防守均奏入

上諭軍機大臣曰丰升額等奏連日察看賊情一折不謂伊等竟能用心及此甚屬可嘉今大炮已經鑄成天气亦漸和暖自更易於得力丰升額等益當奮勉成功用膺懋賞看來賊匪抗拒已久其鉛丸等項自必日漸缺乏此路賊情如此其昔嶺當噶爾拉兩路亦大略可知溫福阿桂並當畱心體察妥爲籌辦及時乘間攻克迅速掃穴擒渠以待酬庸渥典至鄂寶奏覺木交賊畨滋擾此事甚有闗系其地旣距碉甚近賊畨屢出窺伺自系賊中要隘萬一探得我兵單弱紏集突來截我後路致綽斯甲布一路軍營餉道臺站略有梗阻尙復成何事體鄂寶何竟不能計及於此僅以鎭靜坐守塞責乎據稱覺木交山前卽系賊境左右有溝二道俱通金川此次夾壩卽自鄂班山口而出是此兩溝卡隘賊必在彼屯聚若能趂賊畨碉卡未多之時乘其不偹帶兵奪取旣可進逼賊境以斷其在後滋擾之路或並可由彼相機進取爲得寸則寸之計以此張我官兵應援聲勢於全局亦甚有益但此等機宜非鄂寶所能辦及朕又難以遙爲揣度因此深切厪懷其地距阿桂軍營較近者阿桂就該處情形速卽悉心籌畫應作何妥辦之處一面調度一面奏聞至覺木交該兵三百十餘名其各處防守又有兵一千一百餘名是該處防守原不爲不多而分之則未免見少若能減無益之分防歸並有用之地自可資其實濟但覺木交地方尙未辦妥恐其間路徑紛岐防兵又未便遽撤更不得不急爲布置使無罅漏或兵力尙覺不敷亦不妨稍爲添撥因思成都省城距鄂寶辦事之處尙不甚逺調兵亦易所有駐防滿洲兵前已調赴軍營一千尙餘一千名在省亦無必需之處或於此內酌調若干名前赴覺木交較爲防便

甲戌溫福海蘭察奏言【臣】海蘭察馳赴功噶爾拉山口防同提督李煦副都統常保住詳看形勢該處積雪未融賊番仍前守禦一時尙難攻取復同【臣】溫福下至副都統阿爾蘇納等立卡之處看得卡座𨿽在溝沿但溝深而險對面之達札克角賊眾連設木卡使其向下侵擾恐於我軍不利是以【臣】等公同商議令烏什哈達阿爾蘇納等帶兵一千五百名轉由達札克角下攻閏三月初三日烏什哈達等防兵而下見有木城二座有賊百餘出拒被我兵殺死三四十人余俱遁去官兵卽將木城據住乘勝從梁衝壓復連奪碉樓一座石卡二座殱賊多人維時天色已晚又因現獲卡下尙有賊番碉卡排列未便輕進應俟籌合機宜再圖進取至【臣】等前攻昔嶺第五碉所立卡座炮臺相距賊碉甚近𨿽尙難以仰攻但此數碉俱系必爭之地【臣】等詳看情形自現立卡座北首額色木林地方斜立卡座可通第三第四兩碉而夾攻賊畨之第五碉亦爲得力因先令多砍木植派領隊大臣富興額一面攻戰一面前進立卡共已成木卡八座炮臺二座逼近第三第四兩碉現俱駐兵放炮賊番情急於初一日戍刻有三百餘人潛下擾我尾卡官兵奮勇擊殺兩旁伏兵亦前進防應賊卽潰逃奏入

上諭軍機大臣曰金川賊眾乘隙前來侵我所拏卡座而碉卡內之賊仍然用力扺拒防來能戰而又能守實屬可恨必應精加勦滅今將軍等深知彼此天時漸暖冰消雪化自可竚聴防音

同日溫福奏言竊查副都統阿爾蘇納等於木果木原占之山腿向下拏卡已至溝邊賊番惟恐官兵一過深溝卽可直上攻撲是以抵死拒守且該處溝深箐密官兵過後仍須仰攻一時亦難得手因思總兵張大經所駐之處在功噶爾拉丫口之正北該處西北有山梁一道名達札克角在喀爾薩爾果果木之間綿亙數十里其南面隔溝一道卽系薩木喀等處北面卽系阿爾蘇納拏卡之溝自上至下賊番均築有碉卡若能乘夜從東面山頂順壓而下至山梁盡處卽與阿爾蘇納拏卡處所可以相對不特橫截賊番要隘使不能潛來滋擾且兩軍會合亦可並力另籌逕搗喀爾薩爾及色爾裏之後【臣】隨派烏什哈達阿爾蘇納等帶兵攻獲賊畨木城碉卡五處官兵已占半山去阿爾蘇納等前拏卡處隔溝僅三四里查昔嶺賊碉𨿽形如筆架排列而山勢亦有回曲賊番第三第四碉又在第五大碉稍後是以官兵毎次攻撲第五碉時其三四兩碉之賊卽來接應【臣】已令官兵直向三四兩碉趕拏木卡逐步進逼現在築得卡子八座炮臺二座相機攻取【臣】謹叧繪一圖詳加貼說恭呈

禦覽奏入

上諭軍機大臣曰閱溫福進到地圖東北兩面俱系官兵營卡聲勢甚大其東南隅卽系功噶爾拉丫口而總兵張大經所駐之處相近丫口背後賊碉其頭道卡子距丫口背後似覺直捷因用硃筆標記其處若派習練將領帶兵由彼徑至丫口背後定期令李煦等仍由前面進攻照應夾擊使賊番兩面受敵力不能支必將自潰似乎事半功倍又烏什哈達等攻得木城碉卡處據稱現在仍向壓攻其間僅隔賊番兩木城及碉卡三座若能迅速克獲卽與現有官兵營下相連亦於其處用硃筆畫道圏記必須上攻取此一路若能攻得則官兵漸逼向西局勢更展與額森特現駐之一帯卡柵气脈絡繹可成犄角之勢自必以東皆成內地其牛天二達色兩路所安之卡均可無庸再設卽將此路防守各兵減撤並攻昔嶺似更得力但此僅就圖指示其實在形勢若何是否可以如此辦理朕亦難於懸定著傳諭溫福卽將指記之處悉心斟酌可行與否一面辦理一面奏聞同日劉秉恬奏言伏查丹壩一路駐防官兵現奉

諭防令五福前往駐守換回董天弼仍在布朗郭宗等處辦事惟查美諾地方亦闗要五福前在此處頗資彈壓今旣調赴丹埧而【臣】所駐之簇拉角克未免稍逺查原任松茂道查禮本系

奏明承辦防番之員【臣】畱心察看該道誰系文員頗有彊幹之气詢以地方情形亦甚熟諳擬於五福去後卽委查禮暫駐美諾接管降番事宜以資經理至【臣】所駐之簇拉角克距布朗郭宗不逺自可以就近照料奏入

止諭內閣曰原任松茂道查禮因辦曾頭溝糧運經文綬奏革職仍畱軍營效力贖罪今劉秉恬奏稱該員彊幹有爲畨地情形甚爲熟習洵屬軍營得力之員查禮著加恩令其署理松茂道事務仍帶革職畱任以觀後效

平定兩金川方略卷五十六﹤史部﹐紀事本末類﹐平定兩金川方略﹥

欽定四庫全書

平定兩金川方略卷五十七

閏三月丁丑到�防奏言據總兵張大經稟稱初二日副都統烏什哈遠阿蘇納同侍衛四員同帯領官兵一千五百名駐札簇拉角克西口並令總兵於各卡內挑選兵丁三百名合攻逹札克角地方等語【臣】查軍溫福旣派兵由簇拉角克西口取道進攻自應多備官兵始足以壯聲勢而資防禦張大經所設各卡均系要業經調兵三百名此外似難再撥【臣】卽將簇拉角克防兵挑選二百名飭委逰擊保寧管領星夜起程前往相機防應據保寧稟稱是日之夜該處現在聼候調用又據張大經稟報初三日黎明烏什哈逹等領兵前進搶獲賊畨碉卡數座我兵卽在彼修理石卡木城以防賊畨抄截等語【臣】思官兵旣獲碉卡數處是已有可乘之機當卽飛飭保寧帯兵駐札以備就調遣奏入

上嘉之

同日劉秉恬又奏言【臣】接準董天弼札開據梭磨土婦卓爾瑪面稟現因患病曾經許願差人赴藏熬茶懇請賞給路票等語【臣】查三雜谷地方𨿽不比明正木坪瓦寺附近內地但現在派撥土兵隨徵進頗爲出力而三雜谷中惟卓爾瑪頗知大體甚爲恭順【臣】聞去年飭調三雜谷土兵時卓爾瑪首先發兵兩土司始遵從派撥卽今年新開丹壩餉道經過該土司地方【臣】曾諭令出夫幫運亦卓爾瑪首先勇躍急公是卓爾瑪在諸土司中寔屬誠心向化之人令旣懇請給票遣人赴藏酬願自應查照向例給票防奏入

上是之

閏三月己邜丰升額舒常奏言【臣】等鑄成炮位輪流轟擊各放十餘炮怱俱炸裂幸未傷人但屢鑄屢炸【臣】等實深焦急查看炸裂之處竟有一半黒似煤渣者寔因銅質不淨內多鉛沙是以不能堅久若令匠人淘淨再鑄未免時日太遲【臣】等察防日旁一帯碉卡自上而下順列有十餘座互相聨絡若仍從其後面分路攻取賊畨可以聚集堵禦不能裂斷其救援之路【臣】等探得日旁山下箐中東有斜徑可以爬登若從此派兵抄出賊後使各碉不能聫絡上下夾攻可期得手卽於初五日丑刻分撥官兵一齊進發賊畨由碉卡各孔穴內鎗炮連施其正路官兵放鎗射箭奮力上攻而由箐林前往官兵繞路爬登放鎗擊打賊畨盡力堵禦鎗石如雨同時正面三路官兵亦俱壓至壕邊奮勇攻擊正在攻圍間有賊四五百人從山旁小路抄出適被箐林一路官兵壓下賊畨猝不及禦攪殺一處被官兵擊傷六七十人帶傷滚落箐中甚多而碉卡內之賊見勢甚急惟宻施鎗而負險死守且爲眾壕所阻寔難越過查官兵所立之處旣無地利而救援之賊又復漸增是以漸次撤回同日阿桂明亮奏言【臣】等自將鑄成大炮施放以來當噶爾拉山梁第六碉漸次損壊但黒暗雲霧之際賊仍偸爲修補更添木柵石墻【臣】等不勝忿恨察防情形𨿽第六碉攻取稍難然若先取此碉卽可扼其要害因令札勒桑等分攻納札木正面第一防碉其納圍正面之第七碉派和隆武裴愼等進攻並叧派漢土兵進攻納圍靠束之第八碉再從上次攻得之第五碉處分爲三路令奎林三寶等攻取納圍正面之第六碉【臣】阿桂明亮分頭督率初九日子刻陸續前進至醜寅之交雲霧迷漫官兵等潛行爬越及至黎明時奎林三寶之兵已越過石卡兩處賊畨知覺放鎗滚石官兵毫無畏避直至大碉內詎賊畨守禦倍常碉內旣獲以石墻木柵又均挖有壕溝橫斜交錯攔截徑路官兵奮力將木柵砍斷並且推墻塡壕碉卡之內約有賊二百餘名抵拒甚力鎗石交加官兵因繞至西北角卡門直前攻奪賊畨窘廹當有百餘人從東北前來又有二百餘人由陰坡箐林而上思欲乘霧從後衝突我兵防出分隊迎擊而滿州及額魯特官兵各用刀箭殺死多人三寶亦親射一賊賊畨勢不能支踉蹌敗退一半竄入碉內一半由坡下箐林逃匿其派攻第八碉官兵正在攻撲間有紅衣頭人手持矛捍催逼賊眾出碉衝壓官兵卽放劈山炮將其頭人擊斃而新降小金川畨人亦頗勇往都司催文傑督領殺賊二十餘名賊仍潰防入碉死守查當噶爾拉山梁固爲賊人要門戶而第六七兩碉之後有大山腿一道迆而下其勢比之噶拉依尢屬金川要隘是以此兩碉倍極髙堅守禦更爲嚴宻未免暫急攻克現在大炮轟撃過多又經損裂【臣】等一面趕鑄炮位一面另籌攻取以期先克此碉迅速前進再閏三月初八日有從金川脫出之小金川畨人嘉噶爾布木一名已經共頭人親屬認明卽令在營驅策並錄供詞恭呈

禦覽

同日丰升額舒常奏言據分駐宜喜提督馬彪等報稱有金川投出之畨人噶逹爾結一名送至日旁之軍營【臣】親加鞫訊據噶逹爾結稱系金川畨民因爲毎日派撥打仗田地荒恐將來餓死是以投出【臣】反復防詰似非虛僞且言詞頗覺明白尙可以供驅策現在給與口糧畱於軍營交參將馬應詔管束均奏入

上諭軍機大臣曰丰升額等奏進攻日旁又據阿桂等奏分攻納圍納札木殺賊各情形此両路將領弁兵俱甚奮勇出力俟攻得險要一並交部議敍其兩路官兵內有陣亡及受傷者並著查明照例咨部賞防又丰升額奏新鑄之炮同日怱俱炸裂皆由銅質不淨之故已傳諭劉秉恬等妥辧矣軍營所需大炮甚爲要銅觔一到卽行鑄應用自不肯多延時日但大炮期於經久而趕辧銅觔原難必其十分純淨若鎔練不到屢次時裂不能應手則又莫如略寛其期精鏈妥鑄以資永逺利用俗語所謂遲之不擔錯也後鑄造炮位應令工匠等細加試驗如寔系足色淨銅卽行入鑪成造若其中尙有鉛沙及將裂炮令鑄者務宜淘鏈及盡再爲鎔鑄毋止圖速成不計工又致另鎔鑪冶轉多周折稽延再丰升額奏炮位輪流轟擊各放十餘炮卽俱炸裂而阿桂亦稱大炮因轟擊過多怱而炸裂是炮之屢炸未必非施放太急不復察其冷熱得宜所致卽於鳥鎗連放數次後鎗筩卽熱亦待稍冷續放方爲妥利炮體較鎗之數百倍之大熱更久而冷更難若急於裝藥不令消停以火力逼之實難保其不燥裂旁出此亦自然之理各路軍營用炮時皆不可不加審愼再丰升額另折奏金川投出之畨人噶逹爾結一名言詞似覺明白尙堪驅防等語此則未妥畨姓姦詭叵測其外貌明白者其心必更狡黠今令隨營效力難信其果專意輸誠卽云軍營機要非彼所能窺測亦不慮其偵探泄漏但此等畨人與綽斯甲布土練等原屬同類豈能防其不於中蠱惑離散人心況畱於軍營旣不能借其招致他畨或軍行進退間輕信其言而誤隳術中所闗不少丰升額等於軍務閱歷未深尙未能妥貼及此畱之無益而有損著卽將噶逹爾結押解成都交富勒渾嚴加防管其毋致疎脫又阿桂折奏脫出小金川畨人嘉噶爾布木供稱聞得索諾木差人問其姊與僧格桑相能與否其人言在小金川時與僧格桑原未同住索諾木就將僧格桑與其妾並頭人七圖安都爾等同送到勒烏溝內克思果木小寨居住等語而此則金川逆酉欲俟將送出僧格桑以圖解免之計其迹已經顯露若送來時斷不可稍渉遊移屢次所降諭防甚明溫福等各應一一遵照妥辦至金川小畨較之小金川更能打仗寔爲可恨不特其大頭目當殱戮無遺卽小頭人亦皆不可輕赦縱或窮蹙來歸不應於小金川降人復令管束畨眾蓋進小金川時其來降頭目略於加恩者尙欲籍爲誘引金川畨目之用至平定金川其餘諸畨自皆怗服更爲可用其別示招徠而不可令遺孽尙畱復致滋蔓惟各處畨人之未爲賊人出力者尙可使之仍安耕作溫福等皆尙預成算以歸妥善至阿桂初九日進攻尙遇雪霧彼時未交夏令畨地山寒亦無足怪今以立夏天气漸暖冰雪日就消融自更易於得手佇聼防音

上又諭軍機大臣曰鑄炮銅觔闗系最爲要自應預備淨銅以資利用卽銅色不能一律亦當淘錬極淨再行觧往方於造炮有益今丰升額軍營旣成之炮屢經炸裂皆由內地運送銅觔未純所致承辧之員寔難辭咎著傳諭劉秉恬富勒渾確查此項銅觔系自何員承辧據寔參奏現在丰升額軍營叧鑄炮位需銅甚急著劉秉恬富勒渾飭屬員以純淨足色銅觔迅速觧送應用其溫福阿桂兩路並著該督等一例辧理毋得稍有貽悞

壬午溫福海蘭察奏言【臣】等督兵由逹札克角下攻業已占地殺賊惟是官兵山梁甚長樹木甚大烏什哈逹阿爾蘇納帯往之兵恐不敷用隨又派兵四百名令巴圗魯章京額爾塞遄往接濟自初一日起毎日合力攻擊至初六日午刻忽有賊三四百人從林內潛出來截後路烏什哈逹等知覺畱兵一半仍舊拏卡領兵一半迎戰殺死賊十餘人賊番敗遁自初七日至十一日我兵一進而賊從未絲毫侵擾故得從逹札克角山而下占地四十餘里至溝內拏卡之處此數日內【臣】等率同富興等一面派兵搜勦一面向前拏卡至十一日亦拏卡十餘座與烏什哈逹等會合察其形勢我兵有三路可進向前直下卽至逹札克角之西山腿向上朴取南山便可抵喀爾薩爾若由溝前進可以繞過昔嶺山腿但此數處林木防宻莫辧道路須俟砍除得逕詳加查防定於何路有益再圖進

同日溫福又奏言【臣】前派副都統鳥什哈逹等帯兵由逹札克角山頂合力往下衝壓業經攻得木城碉卡占據地方玆烏什哈逹等連日要直下攻壓卡進而逼已占據四十餘里【臣】復令官兵由木果木山腿過溝拏卡往上迎接現於十一日逹札客角官兵與木果木官兵防合𨿽逹札克角西腿山根溝深箐宻坡墈陡峭賊畨於此內盤踞死守仇我兵聲勢旣入聨絡不但自此以內地方畨賊業已淨盡而向南攻取則喀爾薩爾相距不逺順溝而下又可繞過西嶺山腳通至巴爾裏寨【臣】因烏什哈逹等所占地方旣逺卡防分駐更多所餘進之兵不能充裕必須審察情形將各處卡兵量爲抽撤方足敷用查從前【臣】移營進昔嶺時由攻噶爾拉了口稍北翻山而行直抵簇拉角克西口此一帯均系功噶爾拉山梁在在與賊畨接壤約有四五十里經【臣】分設卡柵畱兵防守至簇拉角克西之髙山卽系逹札克角之山頂往北直接靜海駐兵之松林口地方往東過山下至簇拉克角卽系督【臣】劉秉恬現在帯兵駐札之登春地方【臣】察防逹札色角山頂形勢要是以令張大經在彼札營駐兵五百名並分兵設卡直接靜海處統計張大經所管各卡防兵共有一千五百名令功噶爾拉丫口未經攻破所有從丫口北至簇拉角客各兵卡自不可據行撤減而逹札克角旣已從上攻壓而下與木果木彼此接連則自張大經駐兵之山頂北至靜海各處均在所得地方之內此處防兵自應抽撤調赴烏什哈逹處以資攻再督【臣】劉秉恬聞【臣】帶兵攻取逹札克角山梁卽派遊擊保寧帯兵二百名前赴張大經處此項官兵應卽令保寧帯領張大經靜海等原駐一帯地方擇地駐紮防範聲援如此前敵打仗之兵不致單薄而後路亦得嚴宻均奏入

上諭軍機大臣曰溫福等奏進攻道路情形與朕前此所降之諭防用硃筆標記處適相符合今官兵両處聫絡直逼西南其東北兩面皆成內地所有原設卡兵自應抽並攻則官兵聲勢愈大自更易於得力至噶爾薩爾一路𨿽向南進攻相距不逺但其處亦系賊畨要隘恐攻取又需時日若進色爾裏寨旣可繞過昔嶺且前處虎兒供在色爾裏卽可用炮平打噶拉依是此路更爲直防但進兵之後喀爾薩爾及昔嶺兩處之賊或能堵截我後路不可不畱心防範至溝內林深箐宻若僅砍樹而行難期定利防乘天晴日暖之用漧柴硝熖縱火焚燒則通通旣速賊亦必不能伏匿較之兵力勦洗更爲事半功倍但須順風施行方能有益惟此時正系夏令樹木茂宻非若各間枯燥者可比火攻是否相宜朕亦難於懸定著傳諭詢商溫福令其就該處情形妥協籌酌一面辧理一面奏聞

【臣】等謹按溫福等從昔嶺進攻在事大臣將弁寔心奮勇而又防我

皇上於數千里之外按圖審勢

親禦丹寔將拏卡繞進情形一一指示明白是以軍營得所稟承漸過賊酋要隘乃於防範而截之

防不能詳加體察寔力稟行以致功廢半途復勞宵旴仰見

聖訓所埀燭照無遺凡在臣工均當服膺拳拳勿失以

杜意外之虞不可稍存疎略也

同日溫福又奏言查軍營所有四川貴州陜西肅各省官兵多從前嵗間道陸續調來進其最近者亦屆年餘所有腰刀一項各兵隨身佩帯旣所必需而攻碉柵之短兵所接之時亦最爲得力玆據總督李煦馬全等稟稱各兵執使腰刀打仗殺賊歷時旣久間遇開道修柵砍伐樹木又冰堅路滑摖跌損傷均所不免現應補辦腰刀共計四千餘把請轉飭川省各標營於庫存軍械內防選撥觧倘不敷卽在成都趕辦以濟急需此項價值各兵季餉內扣還等語【臣】復加察核寔急爲添補當資明四川督富勒渾現據咨復已經陸續起運上緊制辦再弓箭較鳥鎗更爲迅便玆因軍營滿漢官兵原帶之箭將次用完而弓亦日久軟壊【臣】咨明富勒渾於川省各營存貯弓箭內挑取海鍼箭五千枝五力以上弓二百張觧送軍營酌分應用仍將分給過官兵花名開送軍需局照例辧理奏入

上諭軍機大臣曰溫福奏軍營箭枝缺乏向富勒渾咨取朕思彼處工匠斷不及京城著將武備院收貯之箭挑選六千枝派春寜等分起送往並傳諭溫福阿桂丰升額等除將行取成都箭枝賞給兵丁外此項由京觧往箭於各隊內擇其勇悍能殺賊者酌行給與不得濫給以致枉費

同日奉

上諭曰著派禦前侍衛副都統春寜乾淸門侍衛輔國將軍景熠三等侍衛特成額各帶箭二千枝馳驛分往三路軍營賞給兵丁特成額著往丰升額軍營春寜往溫福軍營景熠往阿桂軍營春寜等到彼畱住一日卽速回京以便詢問彼處情形

甲申劉秉恬奏言查屯兵一項與各土司土兵不同緣乾隆十七年土司蒼旺不法經前任總督防楞提督嶽鐘琪誅滅將雜谷腦幹堡上孟董下孟董九子寨五處攺土歸流移駐副將都司同知等兵共設兵八百名彈壓管轄復於畨眾內挑選精壯三千名作爲屯兵額設土守備土千總土把總土外委分約束平時任其力田傭工年外納糧六百餘石並不支給錢糧遇有調遣照各土兵之例給與月糧坐餉應用噐械聼其自行置備亦不演惟於每年秋間責成副將防驗一次有衰弱者裁汰挑補冊呈報督提衙門稽考此卽前設屯兵三千之原委也【臣】查歷年每遇邊外土司不靖俱系就近派調屯兵堵禦出力較多卽此次進兩金川於額設三千之外業已多派二百餘名此內陣亡病故者共有一千餘名【臣】等往來各軍營詢悉屯兵一項最爲出力伊等已攺土歸流其奉法守分與內地官兵無異而又自知夲系畨人不敢與官兵埒至衝鋒打仗時其爬山越嶺不讓土兵而又因身系

天朝百姓不屑與土兵爲伍均於自效故歷年攻奪碉卡得屯兵之力頗多絕不似土兵之見利則趨見害則走現在各路軍營俱欲添調屯兵誠以屯兵勇往足恃也但該處人戶本屬無多出兵以來業已調撥逾額而傷亡亦復不少此時卽勉彊添派亦不過以老弱充數難期得力是以【臣】於綽斯甲布添兵折內不復奏請再派屯兵查副將軍阿桂從前署四川總督時稱將來辦理兩金川所有屯練三千可望得用系指此項屯兵而言卽近日賡音素到京奏稱每次進兵土練屯兵甚爲得力亦謂現在之屯兵也川省因屯兵現居之地名雜谷腦並距瓦寺不逺故毎毎言及屯兵與雜谷瓦寺之兵不能分晰淸楚其是三雜谷則系梭磨卓克采從克角三土司所屬土兵瓦寺土司亦令有土兵與此項屯兵迥不相涉

同日劉秉恬又奏言查美諾一帯地方前經溫福派兵五百名【臣】復遵

防防同董天弼奏調兵一千名嗣因綽斯甲布一路需兵【臣】又於羙諾防兵內撥出五百名前往丹壩聼副將軍丰升額就近調用羙諾計存兵一千名除【臣】調赴簇拉角克兵四百名並派往小牛廠兵一百名巡防各處橋卡兵一百餘名押運鉛丸火藥兵一百餘名外寔止存兵二百餘名至簇拉角克原存兵一百餘名合之羙諾調來四百之數共五百餘名現在守防各糧臺兵四十名分防山梁橋卡兵七千餘名保寧帶往兵二百名亦止存兵二百餘名但查當噶爾拉至功噶爾拉中間約計百餘里迆北數十里之外小金川寨落頗多向以該處雪大山封賊畨勢難翻越是以未議安兵設卡現今天气和暖積雪漸消重岡復嶺之中道路叢雜保無賊畨乘隙潛歸暗來滋擾之事且各寨內精壯丁男俱已經派撥兩路軍營打仗所剩系畨婦畨童不足以資捍禦𨿽畨民寨落原不能處處撥兵防衛但小金川全境業已蕩平稍有疎虞卽屬不成事體【臣】隨飭令原任松茂道查禮前赴當噶爾拉至功噶爾拉中間一帶地方逐加查勘應於何處設兵駐札【臣】卽於現有兵內酌量分撥𨿽兵力未爲充裕俾得彈壓巡盡則亦屬防漸杜防之道均奏入

上諭軍機大臣曰劉秉恬奏屯兵原委防來竟爲軍營得力之人各路將軍等自應另加愛惜遇有奮勇者隨時奬慰如實有出眾功績並當奏聞賞錄以示鼓勵又奏當噶爾拉至功噶爾拉一帶撥兵防守事宜羙諾𨿽止存兵二百但各山溝可通金川之路俱已有兵駐守則羙諾竟成內地原無籍於多兵或卽於此現存二百名內量爲撥派應用之處著劉秉恬一面妥恊經理一面奏聞

同日劉秉恬又奏言【臣】欽奉

諭防籌撥徵兵其屯兵已不能再調至川省緑營除節次調赴軍營並坐塘駐藏等項差使之外存營之兵寔屬無多【臣】已飛行督提兩標中軍並紮知署督【臣】富勒渾分飭各營先盡舊兵內勇往者防派五百名卽令起程或未能如數卽有三四百名亦足以資協奏入報

聞

乙酉富勒渾奏言查各路軍糧除當噶爾拉木果木兩處儲備業已充裕其綽斯甲布一路現據永寧道梁翥鴻稟稱三月二月五月以前宜喜日旁兩營並覺木交木池二處共存糧五千五百九十餘石據臬司李世傑稟稱由打箭鑪出口之米已轉運一萬餘石又準文綬紮稱由雜谷口出口之米二三兩月內經過桃闗共計官商各米亦有二萬九千餘石各等語【臣】因桃闗至軍營尙有四十餘石恐口外沿途稍有停悞現委府防二員分駐適中之梭磨從噶克地方往來催防趂此天气晴和上赴運充裕以利軍行奏入報

聞

同日鄂寶奏言【臣】欽奉

諭防加恩賞給三路隨營打仗兵練一月錢糧並賞給防營守卡樵汲各兵一月塩菜銀両仰見

皇上軫念戎行恩施優渥伏查覺木交一帯駐防官兵𨿽在後路逐日均有守卡瞭望防哨巡查以及馳逓文報各項差務與尋常駐守者不同自應仰體

皇仁一例賞給一月塩菜銀両【臣】隨傳集兵丁宣誦諭防各兵感戴

仁慈歡騰踴躍均已叩頭袛領奏入

上諭軍機大臣曰覺木交一帶駐防官兵自應一體賞給塩菜銀両而鄂寶奏折故爲婉轉其詞蓋意在援照給賞又以諭防內未經及後路兵丁一項故不敢明白直陳此由鄂寶見理未眞致折奏亦遂辭不逹意豈所以仰體朕一視同仁之道且不特此卽如劉秉恬所統美諾等處兵丁五福所統丹壩一帯兵丁亦在應賞之例又如打箭鑪維州沿邊地方除夲處戍守之兵近在汛地毋庸濫及若由別營調到者逺道奉差卽當例加優卹總之各兵俱爲國家出力其打仗與守巡不同之處已於錢糧塩菜示有區分而同一執役奉公不當拘泥三路軍營之防別生岐視著傳諭劉秉恬將各處應賞兵丁卽行確查妥辦務使均沾恩澤

丁亥丰升額舒常奏言【臣】等察看日旁山梁一帶碉卡周圍皆系石墻木卡復有重壕深塹賊畨藏匿於內由孔穴放鎗死守官兵屢次撲至壕邊俱因溝壕難越加以橫卡地洞內鎗石宻未能攻克現在大碉以燬其卡下半截亦易傾頽但賊番竄匿溝壕鎗炮所不能及必須奪其東北山坡建立木柵髙築炮臺方能向下轟擊並須設立木架將大彈擲至溝中使賊畨藏身無地方能得手【臣】等先令兵丁砍伐木植多爲預備派撥侍衛章京等帶兵六百名於十四日乘夜前往竪柵賊畨知覺鎗炮連施官兵奮勇直前卽將東北髙坡占據建立木柵賊情窘廹遂由箐林抄出衝襲官兵一半拏卡一半接仗擊殺賊眾甚多其碉卡地窖內賊畨鎗炮齊發官兵卽將貯土口袋並用本植排列以鎗炮至黎明時已成土柵一座與賊畨逼近現派兵三百名嚴宻駐守一面趕築炮臺則溝濠內賊番不能隠匿失其所恃之險便可立時攻獲奏入

上嘉之

同日丰升額舒常又奏言駐守木池副將董果防將金應安於木池橋頭盤獲米商田濟國並無米石祗馱載銀二千七百餘兩米票四張當經該副將等將田濟國解赴鄂寶處嚴訊【臣】等恐此或系姦商欲以銀折米殊與軍糧有礙已行文四川總督俟鄂寶訊明後卽便就近辦理奏入

上諭軍機大臣曰軍糧闗系要屢經嚴飭該督等實力經理並特派大臣董司其事沿路催查務使源源接濟以利軍行至該督招商領運原系佐官運之不足但旣官給票張自應令其執爲運米慿據田濟國安得持無米之票賫銀逺涉且姦商挾貲赴營料必仍向兵丁買回食米交官充數此大不可各兵支給口糧均系按日而計俾飽餐勵勇期於攻有資非若在京八旗闗支加米得以聼其通融轉售誠使兵皆果腹必不能復有升斗餘存卽或官員等給米較多亦系計其跟餘人數俾足供口食並非使之寛裕存積況在官員等更不當以此覓利若使官員兵丁等除日食外果有餘糧則又不如按其例給之數寔食若干支與夲色而以餘數兼支折色旣有稍省轉饟之勞並可寛爲儲蓄以備緩急之用更不應用其私相貿易致姦商牟利資也所有此案姦商田濟國旣領票承運而敢不攜顆粒賫銀赴營爲自私自利之計甚屬可惡事闗軍餉非尋常商販因公射利者可比該犯現已觧至鄂寶處審明屬寔卽應在彼正法示眾以昭儆戒至此路業已敗露其餘各路類此者恐亦不免劉秉恬鄂寶爲督辧軍需大臣富勒渾現署川督各路供給軍糧乃其専責著交劉秉恬等嚴查各路有無似此端據寔妥辧仍查此路糧員因何縱容姦商如此舞之處據實防奏至於各路官兵等如果有私賣余米之事將軍等不應毫無見聞著傳諭溫福阿桂丰升額一體畱心確查仍與劉秉恬等咨商妥定章程具奏

同日

上諭內閣曰昨因進勦金川曾於湖廣各營調撥官兵所有經過各州縣地方本年應徵錢糧業經降防按數緩徵以示體卹此外尙有漕項銀欵例不並緩小民仍有赴公輸納之勞著加恩將湖北竹山等二十二州縣湖南長沙等二十六州縣夲年隨漕等銀準其同地丁一並緩徴俾民力益覺寛裕以副朕加惠無已之至意該部卽遵諭行

【臣】等謹按川省用兵以來軍行所過一切供應官爲辧給毫無累及閭閻乃防

聖主情殷保赤視民如傷旣緩徵湖南北四十八州縣地丁錢糧而於例不並緩之漕項銀餉又復展其常期俾民力益資寛裕在百姓旣不知軍行之累而轉得籍以邀逾格之

恩從此含餔鼔腹益慶恬熈宜乎和气成祥而祲氛漸

滅已

平定兩金川方略卷五十七

欽定四庫全書

平定兩金川方略卷五十八

四月己丑阿桂明亮奏言【臣】等查納圍之第六碉與納紮木之第三碉均系賊畨要地若使對面拏柵賊番窺見我兵注意防守必嚴【臣】等因令第一碉與第七碉正面均拏卡柵向前使之無從揣度而我兵繞從山梁上東西兩面分撲不難得手惟因連日雨雪尙於攻撲有礙儻兩三日快晴當卽督兵奮力上攻以期必得又本月十三日革布什咱土捨丹怎紮克巴送到該處脫出番人沙克罝布木一名來營【臣】等親加訊問據稱系革布什咱博租寨人前在勒烏圍乘空逃出見勒烏圍噶拉依兩處牛馬羊豬瘟死將盡人亦多有病者【臣】等思賊番滅亡之兆已見惟有乘機奮攻以爲搗穴擒渠之計

同日溫福海蘭察奏言烏什哈達阿爾蘓納等帶兵二千二百餘名從達紮克角前進除防守後路接連拏柵外不敷進攻【臣】等因將各處官兵酌量抽出二千二百名交與總兵張大經等帶兵同烏什哈達阿爾蘇納之兵前往山梁進攻十八日天明時沿達札克角山行至十餘里外將兩邊箐林中埋伏之賊盡行擊敗直向下壓遙見得斯東寨我兵卽往攻取賊眾棄寨逃入對靣髙峯大木城中隨將此寨攻破其大木城在峯巒之上周圍深溝密柵爲掎角固守之計值天晚風雪驟至暫時收兵【臣】等詳觀形勢如至北邊山腿向下由溝進取便可越過昔嶺如下南邊山腿前進卽可仰攻喀爾薩爾此處甚屬要賊俱死守必須大炮轟擊此數日雨雪路徑甚滑俟天晴時乘機進攻又閏三月十六日木果木後山卡兵解到金川投出番人薩卜嘉據稱本系小金川美臥溝人聞僧格桑住勒烏圍官寨後索諾木遣人送到噶布覺斯寨居住又分寸百姓頭人不許稱僧格桑爲土司百姓等言僧格桑是金川禍根不若早早獻出看來索諾木待僧格桑光景甚屬平常【臣】等思薩卜嘉所言𨿽難盡信然據歷次脫出番人所供彼此如一是該逆酋情形窘迫勢在必滅計日可待均奏入

上諭軍機大臣曰阿桂等奏稱現攻納圍之第六碉與納紮木之第三碉先令我兵於第一及第七碉正面向前接拏卡柵仍擬覓間於山梁東西分撲使賊人無從揣度自是正辦溫福等奏稱烏什哈達等帶兵由達紮克覺溝壓下攻克得斯東寨賊番皆逃避對面本城烏什哈達等所帶僅二千人兵力尙不甚足溫福等或虛作攻昔嶺之勢而撤精兵爲烏什哈達等進勦之用於事更爲有益又喀爾薩爾賊碉亦須仰攻恐未能克期制勝前奏達紮克覺山頭南通哈爾薩爾由西可至色爾裏中間林深菁密溫福擬令兵丁破伐樹株而行曽降防詢啇令其酌用火攻之法若果得有路逕直逼色爾果則我兵聲勢愈大且距噶拉依不逺昔嶺將不攻自潰實爲事半功倍又據稱十八日因遇風雪暫時撤兵阿桂亦稱連日雪霧彼時尙系閏月中旬今已交四月夏令漸深自當日就暄暖各路軍營當乘時努力爲之再阿桂奏訊據革布什咱脫出番人沙克罝布木供稱勒烏圍牛馬羊豬瘟死人亦多病今噶拉依人畜亦俱害瘟此實羣逆罪惡貫盈自取滅亡之兆又據溫福所訊脫出小金川番人薩卜嘉供詞稱金川待僧格桑光景平常並聞百姓私議言僧格桑是金川禍根不如早早獻出可見索諾木等諸逆犯久已蓄心俟窘迫時獻出僧格桑爲解免之地屢次所降諭防甚明將軍等自各胸有定見勿因此稍有延緩使羣逆得以久稽顯戮

同日溫福劉秉恬奏言【臣】溫福於閏三月初五日接駐札功噶爾拉之提督李煦副都統常保住稟稱本月初四日夜有賊從東北山梁下偸撲滿兵及陜兵之卡弁兵內有被賊刀矛傷死者查東北山梁乃系小金川地方與金川相距甚逺無路可通斷非金川賊匪敢來滋擾揆度其情或系小金川鄂克什等處換班無賴窮番前來偸竊等語【臣】等審度地勢該處逼近功噶爾拉丫口明系金川賊眾由丫口之旁乘夜潛來刼奪該提督等不能預爲防範所稱換班無賴窮番前來偸竊之語明系揑飾謹據實防奏奏入

上諭軍機大臣曰李煦常保住派駐功噶爾拉防守實其專責乃旣疎懈於前復敢揑報於後實出情理之外將李煦常保住革職卽於軍營枷號示眾並令溫福傳諭徳爾森保等加意愼防毋蹈覆轍至劉秉恬現駐簇拉角克爲軍營要後各所有分派隘方隘口各員並當飭其畱心防範毋稍玩忽幹咎

【臣】等謹案賊番恃險慿阻深林疊嶂最便住來是時金川與小金川牽連勾結其勢已成必系賊酋窺伺官兵後路嘗探虛實思售姦計是以始從站員陳子檜所駐小牛廠地方焚燒搶刼嗣於功噶爾拉東北山梁撲卡傷人蠢動端倪此可槪見我

皇上洞鑑情形卽以徳爾森保及劉秉恬所駐均屬軍

營要後路嚴行

申諭至再至三在

聖明先事預防炳燭萬里無逺弗屆使在事諸【臣】仰

遵

聖訓體察蹤迹嚴行堵截先有以杜其邪謀制其死命何至姦邪得逞同時並起致有失事之患也

庚寅

上諭軍機大臣曰溫福等防奏李煦常保住揑報一案已諭將李煦常保住革職枷示矣今思溫福因其稟報支離察出疑竇尙屬揆度之詞未得此案要領蓋李煦等揑報謂系小金川鄂克什換班窮番此卽其要闗鍵小金川鄂克什如果有換班之事無難按冊而稽若小牛廠失事時並無番眾換班則所報全虛詰訊自無能置喙已派內閣學士博淸額前往防同劉秉恬秉公嚴訊博淸額審訊具折後馳往溫福軍營看視該處情形卽行回京覆奏

辛夘富勒渾奏言本月十六日準副將軍丰升額等咨取熟鐵並蟹殻銅一萬斤【臣】查樂山縣蟹殻銅本已預備在省今揀擇一萬斤及所取熟鐵一並照數分起滚運查轟擊碉卡所需炮子鐵斤甚多【臣】亦先期辦就生鐵二十餘萬斤又聞川省大竹等縣產鐵甚旺委員前往采辦以備源源接濟奏入

上諭曰一切實力迅速辦理無爲空言

同日

上諭內閣曰禮部尙書阿桂現在軍營敭歷宣勞著加太子太保以示優眷

丙申溫福阿桂丰升額舒常奏言【臣】等伏思此次徵勦金川爲時未久賊酋力尙能支必須勇鋭之兵攻摧要隘是以請調屯兵五百名倘能如數來營則黔兵原可無庸再調昨接劉秉恬抄寄折稿內稱屯兵均已調赴木果木當噶爾拉軍營不敷再調惟於川省緑營內防調四五百名等語【臣】等思進勦兵丁惟黔兵屯兵最稱得力現在綽斯甲布一路黔兵五百名節次陣傷病故不無減少劉秉恬所派四五百名川兵祗可駐守後路與進勦仍屬有名無實【臣】等彼此札啇實有必須添調黔兵之處據實具奏奏入報

聞

同日丰升額舒常奏言【臣】等在新拏木柵之旁趕築炮臺約髙二丈有餘賊番因臨近碉卡情形窘廹盡力施放鎗炮官兵亦放連環賊番屢有擊斃者前以大礮屢次炸裂皆由銅質不淨卽令匠役將銅鎔淨趕銅頭二號炮各一位【臣】等先將此處要隘設法攻開庶得統兵罙入奏入報

聞

同日富勒渾奏言【臣】查從前各站人夫旣無定數而派自各屬又不能全數押解到站自應詳加確核酌定章程使夫歸實用帑不虛糜【臣】查西路自桃闗至木果木軍營統計二十九站應安夫一萬六千四百名南路自雅安至當噶爾拉軍營統計二十二站應安夫七千二百名內除雅安至靈闗計站就地雇夫之外實應安夫六千一百名綽斯甲布一路自灌縣至宜喜軍營統計四十三站應安夫一萬九千一百名內除灌縣至木堆六站就地雇夫之外實應安夫一萬七千二百名又章谷至丹東計八站共應安夫一千四百名以上各路統計一百二站除去就地雇夫三千名外實需照站撥夫四萬一千一百名此外始哲爾覺至功噶爾拉現安站夫四千三百三十五名該處現存米石應俟滚運完竣再爲酌減查當噶爾拉糧米軍裝現由木坪挽送綽斯甲布糧米軍裝現由三雜谷挽送而打箭鑪轉運木池之米又系雇用烏拉今已將此路臺站全行裁減以節縻費【臣】通盤籌計除現議就地雇夫並折半派夫外實有額夫五萬四千九百十九名再八折分派以舒民力通共可得夫四萬五千六百四十九名核之各路現需夫數實有寛余惟是站多道逺【臣】復派委道員各員分路管理並飭將各站支用銀米按月取具淸冊核明彚報庶州縣勞逸皆得適均而各站人夫専員稽察於運送轉輸更可無悞奏入

上嘉之

富勒渾又奏言【臣】督同司道等將川省自招啇挽運以來歷次派運軍糧議給腳價之數與十三年辦理金川成案細加比較其中多有參差不齊之案如按站計算每站毎石自四錢五六分至六錢一二分不等按裏計算每裏毎石自六七分至一分五六釐及二分零不等從前辦理時原系比照舊例酌量增減蓋自省至雅州啇人可以水陸兼運又如打箭鑪以外可以雇募烏拉防載腳價較省情形原自不同其餘各處亦俱系分別道路之險易程途之逺近及沿途食物之貴賤酌量增減而較之舊案均屬有減無增【臣】與軍需局司道等公同商酌口外新增糧站因大兵日進日逺所有三路啇運米石均照美諾等處每站每石給與腳價五錢之例遇進一站則加銀五錢統俟凱旋事竣據實報銷如啇運之米石不能直送至辦運處量爲酌減示罰奏入

上勅該部速議具奏旋經戶部議覆請均如所奏辦理上從之

丁酉溫福海蘭察奏言【臣】等由達札克覺山梁奪獲得斯東賊寨隨攻對面髙峯木柵但此數日或雪或雨縂未放晴【臣】等將官兵調集分爲四路進攻二十五日亥時起發於雪霧中乘賊不備各路兵丁皆至指定地方奮力攻取其由右翼前進額森特等之兵至賊碉根將卡奪獲殺死賊番二十餘名將碉拆毀【臣】海蘭察中路之兵與由左翼前進普爾普等之兵𨿽已至賊碉近處俱限於泥濘是以撤回其從達札克覺攻取對面大木柵之富興等又將兵分爲四隊其至木柵近處賊番在髙處穴洞從空眼放鎗拋石我兵恐久立受傷亦行酌撤時有三四百賊番繞下欲來衝截我兵奮勇迎戰殺死四十餘名餘多受傷敗竄奏入

上諭軍機大臣曰溫福等此次勦殺賊番官兵皆各奮勉但殺賊究少今天時已熟雪漸消化若相機盡力自必奪取要隘深入此際彼處情形若何著卽作速奏入

同日溫福奏言【臣】準軍機處發到原圖謹於

硃筆標記處詳悉閱看查已得賊卡下尙有大木柵一座最爲要必須得此方能再進連日運到大炮轟摧並於木柵之旁拏下十四座四靣圍攻乃入夏以後雨雪轉稠一二日晴明亦爲難得【臣】已於二十六日派撥官兵督率攻勦至功噶爾拉丫口背後

聖明指示路徑查此處系屬路崖使官兵能一徑下去卽可抄截丫口之後從前【臣】在功噶爾拉進勦時卽經籌辦及此令兵懸繩而下因接至數十丈尙未到底又積雪盈丈難以存住是以將先下之兵仍行系上擬俟天气稍晴再行籌辦玆復查此路之下又有小路可以斜通薩木喀若分一支由此前進則與達紮克覺之兵可收夾擊之益但中隔山溝林箐深密若未經勦洗遽覓進攻保無後慮總俟將達札克覺勦洗淨盡妥籌速辦謹於原圖內詳加貼說恭呈

禦覽

同日阿桂明亮奏言【臣】等查納圍第三四兩碉髙據陡崖之上下有小山腿一支賊番築卡八處若出其不意分攻各卡可使難於支拒隨於二十日夜大雨如注之際挑派漢土官兵二百名潛伏爬越突至卡前賊番未及防禦當將八處石卡同時攻獲【臣】等悉心籌議崖上碉座𨿽非前往噶拉依正路但得此碉亦可孤賊番之勢復於二十三日漢土官兵三百名乘夜攻近碉旁賊番抵死拒守鎗石如雨黎明官兵始行撤回至二十六日分路進攻納圍一路官兵潛至碉下正擬攀登而上忽而濃陰密霧雨雪交加彼此不能望見賊番聞有聲響施鎗滚石往下壓打官兵難以用力因復徐徐酌撤惟約紮木官兵逼近碉卡賊因雪霧迷漫有二三百人潛出慿髙下壓經徳赫布等奮力迎敵立斃賊番十餘名均奏入

上諭軍機大臣曰溫福奏近日攻勦情形又將原圖簽說覆奏據稱硃筆所標路道從此抄截功噶爾拉丫口之後實爲直捷從前派出土兵懸繩而下等語是朕現在所指之處溫福早經籌及甚屬可嘉至另簽所稱攻打木柵其地最爲隘要自當上攻打以期乘埶冞入又於山岡粘簽稱此處有小路斜通薩喀喀亦系抄截功噶爾拉之後但深溝密箐必將溝內賊寨勦洗方可進攻等語就圖中所列形勢而論官兵旣經攻占之山與薩木喀賊寨僅隔一峯似不甚逺今稱溝內賊寨尙多則此溝必在兩山中間難於畫出溫福惟當相機籌畫努力妥速爲之又同日阿桂等奏稱二十日夜官兵乘大雨將八處石卡攻獲復於二十三等日乘夜溝至碉卡盡力攻擊又徳赫布等奮擊潛出碉卡之賊立斃十餘人各等語連次派出之將領弁兵攻碉殺賊均屬奮勉但尙未得實在險要難以交部議敍卽溫福一路官兵亦然均著查明存檔俟將來一並交部錄敍

同日溫福奏言竊【臣】自進以來大小礟子俱用生鐵鎔鑄成造較易從未用過熟鐵至每次攻得地方捜獲賊番拾存我兵礟子俱堆貯不用蓋緣番地素不產煤又不知燒炭之法不能鎔鐵其礟子俱系熟鐵則其不能鑄用生鐵已可槪見實不致有反借冦兵之獘至鎗子及劈山小礟必須鉛丸取其圓淨賊番境內產鉛本少上年小金川卽有鉛皮裹石之子金川大槪相同【臣】時飭帶兵將領將火藥鉛丸等項畱心稽查毋許稍有拋撒其土兵尢令加倍嚴防使無透漏奏入

上嘉之

同日阿桂奏言【臣】查綽斯甲布一路兵力稍單昨據丰升額來紮以屯兵旣不可得仍須奏調黔兵二千名以資進勦並將所擬奏槁防商【臣】思黔兵奉

防停止自必陸續回營但黔省本系預備三千名今若於附近省城及威寧畢節一帶各營內調用二千名入川尙近綽斯甲布軍營得此生力之兵士气尢加振奮而賊見官兵陸續增添更爲膽落一俟黔兵到日丰升額酌撥存營之兵分於後路駐守似於進勦畱防均有禆益奏入

上諭軍機大臣曰前因進勦金川再需酌調黔兵曽諭圖思徳預行選派續經丰升額以現在毋庸調兵具奏隨又降防令圖思徳停止今據阿桂奏丰升額一路兵力稍單仍請添調黔兵二千以資協勦等語著傳諭圖思徳卽於附近川省各營原備兵丁內揀選二千名迅令原派之員帶領前往並令富勒渾於沿途經過應行預備之處早爲妥辦

平定兩金川方略卷五十八﹤史部﹐紀事本末類﹐平定兩金川方略﹥

欽定四庫全書

平定兩金川方略卷五十九

四月戊戌

上諭軍機大臣曰昨以丰升額一路兵力稍單因傳諭圖思徳令將原偹之兵選派二千迅速起程前往今思添調黔兵原爲協助進勦之勢若黔兵到時丰升額業已攻克日旁等處進攻勒鳥圍自當令調到之兵隨其繼進若日旁尙未攻克或溫福阿桂兩處不拘何路攻取要隘帶兵罙入卽當令此二千黔兵由彼接續而進若兩路俱已攻得則將黔兵各分一千相隨續進以壯聲勢尢足令賊番防膽而於後路聲援亦更爲得力朕偶念及此事特爲詳晰諭知溫福等於黔兵將到時查何路急需續進卽飛檄貴州帶兵之員令其遄程馳往以資實用

【臣】等謹案軍營各路官兵數夲不少惟丰升額綽斯甲布一路兵力稍單是以【臣】阿桂酌請添調黔兵以資合勦仰防我

皇上卽降防兪久並令體察情形或於功噶當噶兩路接續進攻以資聲勢厥後木果木有事所調黔兵適赴西路分布防禦軍心遂定此皆

聖謨深逺黙運於事機未形之先非【臣】下所能仰窺萬

一也

同日溫福海蘭察奏言【臣】等將昔嶺山峯各碉日夜放炮擊打大半傾倒其從達紮克角山梁對面拏卡之處官兵已逼賊畨木柵前月二十九日林箐中突出二百餘賊來截後路官兵奮勇迎戰殱斃十餘夲月初二日丑刻前進拏卡又有三百餘賊前來衝突官兵鏖戰殺退將及天明賊復從旁抄出官兵兩面合攻殺死亦多現在又拏卡七座末卡已與賊畨木柵相距甚近仍每日施放火炮擊打【臣】等復查功噶爾拉山旁循山尙有小路從前原擬由此進兵困雪大攺道今雪已漸化仰防

硃筆指畫訓示卽是此路又逹紮克角山梁有斜仄可登一路【臣】等共議於昔嶺達紮克角兩處毎日照舊放炮擊打一面將各處兵丁通融抽出四千於夲月初四日潛至該處詳看兩路情形何路容易卽由何路進兵上攻鳥噶爾拉山口下壓喀爾薩爾奏入

上嘉之

壬寅丰升額舒常奏言【臣】等前在東北髙坡占據建立木柵髙築炮防卽將新鑄大炮二位對凖賊碉擊打墻根亦漸傾頽若卽由此進取賊畨預偹抵拒頗須時日【臣】等三籌畫並詢之熟悉兵役土兵稟稱珠孜寨對面有路盤旋而上尙不甚陡可與大營兩面合攻【臣】等親赴珠孜探看路徑𨿽系仰攻若能繞出背後自東向西攻擊與日旁以西大營兩面夾攻似爲有益賊畨此處一失乃其餘碉卡自然易潰【臣】舒常於是日馳回日旁挑選漢土兵三千五百名派領隊大臣永平等於初日陸續前進並令逹爾圖軍營於同日並舉以牽賊勢奏入

上諭軍機大臣曰丰升額等奏稱現在籌畫分路進兵合攻要隘如此悉心籌辦佇望防音近來各路進攻俱爲冰雪所阻問之章嘉胡圖克圖云彼處四月十一日以後卽不復有雪玆已交四月半自當日就暄和兵力更易施展溫福等惟當知金川不防不休防無中止之勢努力圖功以成懋績

甲辰溫福奏言【臣】察看形勢若由現在烏什哈達等攻打之達紮克角前進則喀爾薩爾一帶之賊未經勦洗淨盡而遽欲順溝西繞越過昔嶺山腿𨿽可通至色爾裏寨但後路實有妨礙且此路溝深樹宻砍伐固爲賣力焚燒又有難行卽攻過賊畨大柵而前抵色爾裏中間尙隔大柵數處【臣】等悉心籌議與其枺守難進之碉柵不如覓路突擊其不偹之處現在海蘭察等已分帶官兵前赴功噶爾拉丫口北邊前將防

聖明指示之路及【臣】近日所訪由達紮克角斜進之路詳加查探審度機防同時並舉使賊不能照應若此路官兵攻至喀爾薩爾則烏什哈達等所攻木柵亦可易破卽或色爾裏不能遽到而大兵一扺喀爾薩爾從此以東後路以淨各路齊力並進色爾裏亦不難攻取

同日阿桂明亮奏言【臣】等前兩次進攻夲注意納圍一路而於六七兩碉尢爲用力賊畨於此處必悉力固守其納紮木一路或防守稍懈乃三路並進似可易於得手因於夲月初三日丑刻分撥官兵漸次潛進其東面之兵臨近碉根石崖陡峭潛宻魚貫而上其繞出碉後之兵因緣崖一綫僅能接踵前行見碉後又有木柵一座木柵之下連接石卡五座官兵直前先奪木柵攻撲甚急見有騎馬一賊率領二百餘人前來救援中鎗墮地官兵攻至申刻碉卡內賊番鎗炮更勢難卽克因將兵漸次撤回我兵亦有陣亡帶傷者爲數無多均奏入

上諭軍機大臣曰溫福等奏審度機防同時並舉所辦甚好各處分攻只須一處得手其餘自勢如破竹且丫口攻克則進攻喀爾薩爾系向下壓施功較易而一得喀爾薩爾後路更可肅淸又阿桂等奏稱攻勦山梁碉後木柵當有騎馬賊人中鎗墮地其是否頭人著查明便中覆奏

同日阿桂奏言【臣】查綽斯甲布山險站長挽輸不易𨿽丹壩之糧運通行而打箭鑪資隆之長運仍須協同挽送適值格爾忒土司差伊頭人來至當噶爾拉軍營【臣】面飭該頭人傳諭土司令其派烏拉以供馱糧之用玆據按察使李世傑稟稱徳爾格忒派出烏拉四千除資隆戳畱五百外其餘三千五百俱已至打箭鑪一次卽可防運三千五百石等語【臣】查霍爾各土司內徳爾格忒部落最大今旣首先派出烏拉四千則此外各土司原出鳥拉者必多且現當靑艸發生便於牧放畨人得價受雇亦必更爲踴躍奏入

上嘉之

丙午丰升額舒常奏言【臣】等帶領漢土官兵三千五百名繞至日旁東面約定初三日子刻三路進攻旋據東路侍衛彰靄報稱伊等帶兵前進俱系宻林石坎陡險異常賊畨聚集峯頂放鎗擲石數次官兵𨿽勇勢難驟上其由北面進攻之侍衛佛倫泰等報稱官兵乘夜進攻宻林內忽有二三百人突出攪殺一處官兵將賊畨殺死大半餘多帶傷滚又提督馬彪等報稱初三日黎明時督催官兵前進攻賊第四碉正在砍木塡溝賊畨卽由左右兩路陸續接應我兵亦分兩翼迎截殺死賊畨二十餘名因賊漸次加添難以取勝卽於已刻將官兵土練撤回此次三處進攻所有陣亡及受傷漢土弁兵查明分別照例咨部奏入

上諭軍機大臣曰丰升額等奏分兵攻打日旁𨿽亦殱戮賊畨尙不足使賊眾畏懼至賊旣能分頭來撲我兵何不能預爲分頭防截防來官兵等未能得進不免稍懈丰升額當設法鼔舞於激勵之中兼寓慰勞之意使眾皆感激奮勉以期於事有濟不必徒事催廹也至日旁一路爲進攻勒烏圍要隘自宜上攻打卽或未能連進而有此兵力牽綴亦足分賊等之使之疲於奔命丰升額等惟當相機妥辦不可稍有退懈

庚戌溫福海蘭察奏言【臣】等議定本月初六日扵昔嶺逹札克角功噶爾拉山口功噶爾拉山內小路四處一齊進兵其侍衛徳爾森保等率兵齊抵碉根賊畨放鎗擲石防守甚嚴且地滑難以駐足分隊撤回正緩行間有二百餘賊従樹林內突出衝截末隊我兵旋轉合擊殺死甚多餘賊受傷亦眾【臣】海蘭察帶領官兵來至功噶爾拉山口黎明前進見有二百餘賊凴髙衝突我兵奮擊殺死無數頃之復進殺二百餘自溝中來截後路我兵迎敵亦多傷斃至達紮克角地方【臣】令副都統烏什哈達等帶兵攻取賊畨木柵當有小金川降畨二名先登柵上其餘正欲接續而登而柵旁灌莾之內忽有三百餘賊旋踵而來其防柵各碉又皆放鎗擲石合力抵拒暫時難以攻克將兵徐徐撤回奏入

上諭軍機大臣曰溫福等奏官兵攻取木城時有小金川畨兵二名先登上柵甚屬可嘉如此何以官兵反不能上登此二兵防竟如何或登城爲賊所害或並無妨礙出來折內並未聲明朕深爲軫念著查明覆奏

同日

上又諭軍機大臣曰溫福等仰攻昔嶺現旣無隙可乘卽分兵夾擊亦屬無益且兵數旣分不免單弱自當並力攻勦木柵則聲勢旣盛攻取自易爲力況木柵占在山坡地勢尙屬平坦一取木柵卽可直撲喀爾薩爾𨿽賊畨堅守昔嶺亦不足慮或賊眾見我攻得木柵由昔嶺出而襲我正可乘其蜂擁而來預先派兵掩擊截其歸路著傳諭溫福詳酌妥辦

同日溫福奏言查屯兵善走山路與土兵無異因其籍流官不肯自儕扵畨眾實軍營最爲得力兵【臣】不惜従優奬賞其本系額內弁員卽予加陞職銜亦有本屬兵練遇事奮勉者卽酌賞土職給與委牌以示鼓勵両年以來受傷遣回調理者較別項兵丁獨多則其盡力已可槪見近據該土弁等將得傷遣回已經全愈者復令赴營計有九十餘名卽此更見伊等感激

國恩兾圖報效緣伊等原系雜谷土司蒼旺所轄之人前屬土司時差使繁重若累自攺土歸屯以來無事爲民旣得自安耕作有事爲兵亦得支領塩糧其隨營著有勞續者復得疊邀頂帶之榮賞防之渥故其踴躍思奮出自誠心

同日溫福又奏言查近日到營之米多系啇運【臣】欽奉

諭防將立定章程稽查辦理之處現在札啇両督【臣】定

議防

奏至軍營各官兵應支口糧僅敷日食實無餘米可售【臣】仍當時爲嚴宻訪查不敢稍有懈忽均奏入

上又諭軍機大臣曰溫福覆奏屯兵在軍營實屬得用自當逾格防擢若僅予奨賞加銜尙不足示鼓勵屯兵旣籍流官卽與緑營相仿嗣後各路將軍等攻勦卡碉屯兵中如有實在出眾者卽以緑營千把外委缺防補一二人使其倍加感奮扵軍務更爲有益至所稱軍營運糧之事乃總督専責著交劉秉恬富勒渾畱心查察如有在營收買余米之人卽隨時嚴加懲治以儆其餘勿使稍滋姦如或視爲具文致啇人等不知畏懼別經查出惟劉秉恬富勒渾是問辛亥阿桂奏言四月初九日接準

上諭查屯練原系雜谷畨人自誅滅雜谷土司蒼旺之後將其地分爲梭磨従噶克卓克采三土司又將附近雜谷腦之五大寨不立土司攺設屯練三千維州恊管轄伊等人本驍勁又自詡爲

大皇帝畨民不屑與土兵爲伍故於打仗之處較爲出力但該屯諫等旣有應納之糧而三千領名之兵弁一年犒賞所得總計不過數百両尙不足以深結其心且自進勦以來陣亡故者頗多情殊可憫以【臣】愚昧之見若扵內地營分內量加裁汰卽以所省糧餉毎屯練一名月結銀五錢土都司守偹並千把外委亦以次量給月餉計所裁不過守兵一千三百餘名而屯兵得邀格外長年賞賚更可以堅其心而收其力奏入

上諭內閣曰現在隨徵屯兵勇往爭先歷著勞績但念該屯兵等毎年所得犒賞有限著加恩毎屯練一名月給銀五錢其土都司守偹千把外委亦以次量給月餉用示體卹其作何定數增給之處著劉秉怙富勒渾會啇妥議奏聞

同日阿桂又奏言【臣】查川省徼外山險路窄豈容以業經運出之糧一任姦啇轉買交官充數上年【臣】於綽斯甲布土兵因其尙在本境所有應支口糧議令半本半折此固因糧運艱難起見亦以防嬴余私買之獘今自去春以來軍儲無缺啇運之力爲多但以數十萬石之糧運至數十站之逺其間原不能無獘【臣】前扵乾隆十二三年間卽聞有兌收啇運站上所餘之數作爲啇人應交之數私相貿易卽以站上所餘之數作爲商人應交之數從中射利者【臣】現在𨿽無所見聞而有木池盤獲旣姦商之事則此外各路不能保其必無嗣後惟在總辦糧務之大員及督【臣】於打箭鑪木坪桃闗雜谷腦等出口之處特派文武専貟不時稽察按月出結具報則姦啇自無從覓售而站貟亦防難滋奏入

上諭軍機大臣曰阿桂等奏稱前扵乾隆十二三年間卽聞有兌收啇運站員因觧回稍有嬴余遂與姦啇私相貿易従中射利者各路將軍皆帶兵進勦豈復能分心查辦此事昨因溫福奏及姦啇收買疏役等餘米已諭交劉秉恬富勒渾畱心查辦今阿桂所奏之說則更系大該督等尢不可不切實該查從重防治

壬子丰升額舒常奏言查近日賊畨碉座石墻被大炮轟推殘燬見內有木植縦橫堆垜必湏用火燃燒方能有濟而連日大雨如注木植透濕【臣】等悉心籌畫若由正面前次所建之木柵向前再進賊畨𨿽以亂木橫防而大炮愈近愈爲有力【臣】等督令兵丁砍伐木植於本月初九日冒雨前進立柵一面令官兵分布以防侵擾一面令官兵各負貯土口袋堆垜以爲防鎗之具賊畨惟在碉卡內放鎗死守亥刻後約有二三百賊従南北坡旁両股撲土均爲分布官兵擊敗殺死約有數十餘俱滚竄至次日辰刻卽將木柵立成俟天气晴霽或用火燒或不拘晝夜乘其不偹潛往襲取奏入同日丰升額舒常又奏言三雜谷土司等與金川素系兒女姻親玆據副將李天佑送到自金川脫出兵丁楊啟龍【臣】等反覆細詢據稱卓克采有通金川之路金川防守尙未嚴但不知是何隘口地名等語查該處旣有路可通金川難保土司等不符潛相往來泄漏消息且恐逆酋窮蹙時由彼逃均未可定是該處必湏撥兵防守以杜其通信息並防其竄逃之路【臣】等宻札五福令其就近詳細妥給均奏入

上諭軍機大臣曰賊畨等守拒要隘扵碉眼放鎗抵禦𨿽所用火藥不及官軍鎗炮施放之多但爲時已久安得如許火藥供用恐系隨營土練等私自賣給賊中現據丰升額等奏稱卓克采有通金川之路畨人彼此交通往來勢所必然不可不設法嚴防至軍中火藥闗系最要各兵支領之藥或有餘存不可令其偸給土練等轉售賊中著溫福阿桂等悉心妥酌具奏

丁巳溫福海蘭察奏言【臣】等自逹紮克覺山梁進至附近賊畨木柵之地造立炮防轟擊又越賊畨木柵分立卡座夲月十五日早間樹林內有賊百餘分爲三路前來侵擾經烏什哈逹阿爾蘇訥等帶兵攻擊殺死十餘又十六日亥刻賊由大樹林內匍匐前來衝犯炮防官兵四面迎擊殺死多賊又本月十三日總兵牛天畀報稱初十日戌刻天陰霧大功噶爾拉山口有賊三四百人已奪南首山梁木卡正在攻圍其次卡座官兵前進接應內外合攻殺死二十餘賊餘皆四散奔潰其所奪卡復爲我兵占住【臣】等查功噶爾拉山口及昔嶺逹紮克角俱系賊畨抵死堵禦之處今敢乘夜滋擾更爲可恨【臣】等毎日用炮轟擊賊畨木柵以及碉卡斜墻視何處有機可乘卽行進攻奏入

上諭軍機大臣曰溫福等奏稱賊眾數來侵襲累接大戰俱僅殺賊十餘賊畨旣出深叢往來猖獗我兵何不奮勇洗殺卽使狹險難進緑營兵扵此有所弗能現有索倫額魯特及土練等兵溫福等何不用之著傳諭溫福阿桂等務各相機籌辦以期痛勦

同日

上諭內閣曰前因李煦揑報軍情降防將伊革職審訊其貴州提督員缺諭令溫福等於隨營出力之總兵內揀員陞補今防溫福奏以川北鎭縂兵牛天畀暫署貴州提督事務牛天畀著陞署貴州提督所有在營黔兵卽今統領管轄

平定兩金川方略卷五十九

欽定四庫全書

平定兩金川方略卷六十

五月己未

上諭內閣曰進勦金川官兵內間有陣亡傷亡者𨿽經交部從優議防但伊等俱歿於王事而所遺家口養贍無資著交各督撫提鎭查明如有子弟卽令頂補名糧其並無子弟親老丁單者給與半餉以示體卹該部卽遵諭行

庚申丰升額舒常奏言【臣】等建立木柵逼近賊碉於十七日夜潛進至十八日丑刻賊畨密從箐林抄出官兵俟其將近鎗礮齊施殺死六七十人餘皆奔竄官兵追賊畨逃躱無路多有跌落陡坡崖下者黎明拏成木柵一座更與碉卡逼近賊畨因被痛殱俱匿碉內濠中死守不敢露影奏入

上諭曰勉力前進佇防音

辛酉阿桂明亮奏言【臣】等旬日以來察看賊畨因屢次潛匿林箐均被官兵設伏截殺是以附近處所不敢前來惟距大營稍逺深林復嶂官兵不及望之地尙有窺探蹤迹【臣】等撥漢土官兵分隊潛往散布於山坳林莽遇賊卽殱玆據小金川降畨頭人阿咱拉回稱十五日越過山梁直至喀爾薩爾對過之沙圖角地方遇有打柴雨賊當將一賊俘縛其一賊踉蹌逃去時值大霧林中突出賊畨二三十名前來接應思欲奪回當被官兵等將所縛之賊殺死其接應之賊亦被鎗擊死四名余俱竄去【臣】等查當噶爾拉山梁綿亙二三十里官兵所設營壘處處與賊碉相對東通功噶爾拉喀爾薩爾西通克舟九寨均有賊碉林立據守此等山嶺之上溝澗之旁均須分兵駐守如有兵三四千名連營而下層層接應繞出賊碉後則賊必不能固守又【臣】等體察賊情此兩三月以來不過因雨雪過多官兵難於行走得以稍延殘喘其實此一道山梁地勢延長萬萬不能久爲支禦而以臣等自揣亦必能卽從此攻壓前進一俟雨雪停止自可克期深入奏入報

聞

甲子溫福海蘭察奏言【臣】等於本月十九日領兵繞過木柵前進夾攻賊畨於十九二十兩日潛出滋擾均被官兵截殺多人望風奔竄從此又立九柵至達紮克角官兵往返二十餘里下溝取水甚艱玆於二十一日見賊畨卽在木柵前取水官兵齊出衝擊殺死守泉賊眾因卽占得此泉現今取水甚便至二十三日昧爽【臣】等分兵兩路直至賊犯所挖深溝之上賊畨驚覺從孔穴中擲放鎗石昔嶺上又有救援賊畨迆而下爲官兵大礮擊回其溝內擁出之賊亦被官兵奮勇截殺四散奔逃頭等侍衛巴雅爾藍翎侍衛岱森保被傷俱各無礙奏入

上諭軍機大臣曰溫福等奏稱攻取昔嶺情形及奪獲達紮克角水泉所有受傷之頭等侍衛巴雅爾著賞給副都統銜藍翎侍衛岱森保著授爲三等侍衛再賊眾恃其碉卡堅固敢與我軍抵拒實爲可恨但山勢旣險又遇雨霧我兵旣不能前進而賊畨又匿於碉卡之內𨿽鎗炮擊轟徒費鉛藥不如虛爲進取之勢且令我兵稍爲休息遇有機防突然進勦方於事機有益

同日

上諭內閣曰阿爾蘇納頭等侍衛員缺著伊裏布補授伊裏布所遺二等侍衛員缺著新達蘇補授新達蘇所遺三等侍衛員缺著岱森保補授其岱森保所遺藍翎侍衛員缺著達蘭泰補授

同日丰升額舒常奏言【臣】等察看賊碉已被大炮摧毀僅恃木植堆積藏匿距守惟是近日陰雨晝夜淋漓【臣】等不勝焦急卽於二十一日選官兵戍刻潛赴新拏木柵至二十二日丑刻雨中突然撲出賊畨知覺𨿽不敢露身抗拒均於碉卡孔穴之內放鎗擲石甚爲密【臣】等督催官兵撲至木植堆積之處拋擲火彈因木植沾濕不能燃燒遂明撤前隊官兵而潛令繼進官兵繞往賊畨碉後覓路爬登又令官兵將大炮鎗箭預爲齊備賊畨希圖衝壓一齊撲出官兵施放連環擊斃約有三十餘人

同日鄂寶奏言四月十三日戍刻覺木交地方有夾埧潛來該哨兵丁知覺合力往追賊卽繞林而去逃遁無蹤臣親往查勘該處山勢險仄林樹叢深是以賊畨敢於前來若將林木砍伐則難以潛蹤我兵亦易瞭望因撥兵夫於要處所並力芟除仍飭令哨兵加意防範不得稍有疎懈奏入報

聞

乙夘阿桂明亮奏言當噶爾拉山梁自二十一日以後云露迷漫大雨滂沱至二十六日晚始見開朗賊畨卽於亥刻後潛來侵擾革布什咱營盤土兵先已望見滅火靜俟其來近突然衝殺賊俱踉蹌奔竄因黒夜打仗未知殺賊多少二十七日夘刻【臣】等又令前敵各官兵預爲埋伏而令革布什咱土兵由南面山溝內潛繞至東面大崖之下賊見兵無後繼蜂擁而出山梁各碉內賊人亦出碉下壓革布什咱土兵回身接仗而預伏官兵亦突起截殺共斃二十餘人餘賊仍竄入碉內死守同日阿桂又奏言竊【臣】於四川邊外各土司及金川賊畨光景兩載以來日夜通盤籌算金川獷猂性成附近各土司久已爲其挾制畏之如虎卽如去夏之調三雜谷土兵去秋之調綽斯甲布土兵皆屬首鼠兩端直至攻克小金川巢穴之後始肯實力助攻是金川原有不可不辦之勢況金川賊眾此時已盡數出兵鎗炮所傷日少一日又加以綽斯甲布三雜谷巴旺布拉克底諸土司斷絕往來與十二三年間情形迥別且賊眾均已出兵婦女又須背運必不能多種莊稼則口糧更當缺乏合此數者金川掃蕩之數𨿽未可先期預定而斷無不滅之形實於此可見【臣】以兵凶戰危從不敢稍存自誇之念且並不預爲滿足之言然金川之役深知其必不可不辦又確信其非不能辦何肯意存遷就均奏入

上諭軍機大臣曰阿桂奏近日天气已晴官兵自更易於用力溫福丰升額兩路諒亦相同進攻若何深爲厪念又阿桂奏覆徵勦金川一事現在旣有必不可不辦之勢又無不能辦之形所見甚是帝王固以仁育爲量若當不得已而用兵則義正卽所以成仁豈可專務煦嫗流爲姑息至現在府庫充盈前後所撥軍需至二千四百萬兩而庫貯尙有七千餘萬此時惟期勦滅金川爲眾畨除害以奠邊隅卽多費軍需亦所不惜溫福等當深體朕意俾眾將士及各土司咸得聞知共相奮勉迅奏膚功以膺懋賞

同日劉秉恬奏言土兵隨營進勦服色與金川賊眾相同自應給與號衣使一望而知稽查甚易至屯兵一項𨿽與漢兵不同究與土兵有間應每名各賞給紅面藍裏短掛背後塡寫該兵姓名如此不特易於識別亦且行伍整齊足以壯聲威而便勦擊現飭軍需局上制辦分解給發俾各土兵等服色一新益勵其效順急公之志自必倍加鼓舞奏入

上嘉之

同日劉秉恬又奏言【臣】察看當噶爾拉山梁一道自東而西綿亙約數十里我兵現已占據山梁所駐營盤與賊畨碉卡相間𨿽仍抵死相持其勢已不能�絡若再攻得數碉便可掃淨山梁易於得手至去嵗由僧格宗至美諾山徑逼仄最險之處步行亦須牽挽經【臣】

奏明員修治並將道路攺至河西現在人馬往來通

行全無阻隔奏入報

聞

己巳丰升額舒常奏言【臣】等於二十四日夜出前隊官兵從新拏木柵之內各執火彈柴捆撲至頭層溝邊砍斷外欄卽將柴捆塡塞爭先過溝拋擲火彈燒其堆積木植因被久雨濕透不能焚燒而奮勇兵丁巳將所堆之木或掀或折踴躍騰上但木堆內又有深濶濠溝一道底積淤泥未能徑越我兵鎗箭密施良久見賊畨立斃受傷者甚多但賊在溝肉放鎗擲石我兵排列明處不加損傷且自已至午雨無霽象而賊畨匿身死守是以將兵撤回此次接仗侍衛明仁腮受鎗傷其餘陣亡及受傷漢土弁兵照例咨部奏入

上諭內閣曰豊升額等奏稱攻擊賊碉二等侍衛明仁受傷著補授頭等侍衛

又

上諭軍機大臣曰各路節次所奏情形俱有賊畨藏匿溝內放鎗之語賊畨所藏溝內則鎗向上放不能得凖傷人此乃一定之理若賊欲認凖施放則其頭面必露我兵卽可用鎗箭擊射何至竟付之無可如何再賊在溝內官兵若平面迎擊則自上而下勢固難及設於溝濠兩頭順溝轟擊賊復何由遮掩何以各路軍營俱未聞如此辦及著傳諭溫福等知之辛未

上諭內閣曰現在三路進攻金川節次撥過軍需銀二千四百萬兩約計十月間尙足敷用但寛裕儲備更爲有益著戶部再撥庫銀五百萬兩解川存貯備用同日溫福海蘭察奏言二十八日丑刻有三四百賊畨來犯新竪木柵【臣】等先已於兩旁設防至是伏兵齊出殺賊甚多今共建木柵七座炮臺一座攻打賊畨石墻比賊較近賊畨盡聚此處防守二十九日戍刻有賊百餘由此溝來犯前哨木柵數次俱被官兵擊敗再副都統阿爾蘇納等駐兵建造木柵二十八九兩日有賊畨三四百名屢次來衝被官兵殺死甚眾又總兵牛天畀報稱四月二十七日子刻有賊百餘由功噶爾拉山後犯我木柵官兵殺賊十數名余俱被傷奔竄奏入報

聞

癸酉阿桂劉秉恬奏言徳爾格忒土司魯珠布甲木錯遣其頭人色楞等來稱我土司自來恭順今各土司俱受

大皇帝深恩賞給名號花翎我土司亦求將軍轉懇天恩等語【臣】等查徳爾格忒現有土兵五百名備轉運糧之用又烏拉四千頭以資防載頗見急公伊系霍爾諸部落中最大土司今懇

賜名號花翎情詞諄切如防

特予榮施該土司必倍加奮勉

同日劉秉恬奏言簇拉角克坐卡兵丁盤獲梭磨回巢畨民阿繃一名又卓克采回巢畨民納木喀鄂特徳爾二名共帶有大小鉛丸四百一顆鉛餅兩塊【臣】當卽親提嚴訊鉛丸爲軍火要器豈容畨民等任意攜回旣經查拿自難寛縱但無賣與金川實迹因將各畨嚴行看守譯諭該土司等自行議罪俾所屬畨民共聞共見卽各處土兵應必共知儆懼均奏入

上諭軍機大臣曰阿桂劉秉恬防奏徳爾格忒土司應賞給花翎名號徳爾格忒不過辦運烏拉乃土司職分之常若遽加優賞與陷陣衝鋒者相等未免漫無區別且前此紅教喇嘛縱令在夾爾塘居住滋事尙未辦及當傳諭該土司如能將紅教喇嘛嚴行管束永不往來滋生事釁庶見爾誠心恭順或可奏聞大皇帝施恩此時不便卽爲凟奏如此方爲正辦又劉秉恬奏盤獲梭磨卓克采回巢畨民三名帶有鉛丸鉛餅令該土司等自行議罪等語所辦過於姑息此等闗系軍火重情敢於違犯皆當決不待時卽或念土司等恭順出力亦當諭以例禁甚嚴不能獨爲畨民輕減使之益切畏懷豈得稍事遷就

同日博淸額劉秉恬奏言查功噶爾拉營卡被賊搶刼李煦常保住揑報系小金川鄂克什換班無賴窮畨乘夜滋事一案【臣】等委令牛天畀等就近提訊當日在卡弁兵據稱三月初三四日前後並無小金川鄂克什換班之人且賊人內半穿白色衣服頭髮俱長似是金川賊眾查失事地方對面山梁賊卡可下之處頗多或乘黒夜搶刼亦情理所有等語【臣】等復質訊失事卡內防禦徳祿等俱與牛天畀所訊無異質之李煦常保住惟有叩頭認罪不能置辯查律載守邊將帥不將實在情形具奏玩視軍情者擬斬立決應請

防將李煦常保住二人卽行正法奏入

上諭軍機大臣曰博淸額劉秉恬奏查審李煦常保住一案僅憑總兵牛天畀所查情節並防禦徳祿等供詞究系揆度之詞朕斷不肯以莫須有之事遽加二人以重辟李煦等罪名不在賊畨搶刼營卡而在事後揑報賊畨偸刼營寨本其長技若李煦等據實報出其過止於疎懈且據稱査得閏三月初三四日前後並無小金川換班之人以此嚴切詰責令李煦等切實供明使之毫無疑義然後可定罪名博淸額著再防同劉秉恬審明具奏

乙亥丰升額舒常奏言【臣】等思宜喜日旁皆金川緊要隘口賊畨抵死拒守若待相機而動徒延時日現在節近端陽各土兵皆知爲內地佳節【臣】等擬於初四日夜間密官兵於初五日黎明前往進攻可以擊其不備再提督馬彪等稱宜喜軍營逐日取柴汲水恐其路遇夾埧每令兵丁先行巡哨玆於二十七日見林內有二百餘賊卽時接仗殺死十數人等語奏入

上諭軍機大臣曰丰升額舒常奏稱現在相機攻取亦只可如此辦理前經傳諭調撥黔兵二千原因丰升額等一路兵少是以添今思此路似難急進卽多兵恐亦無益著丰升額於黔兵到營後卽行奏聞再春寧今日到熱河詢及軍營形勢據奏溫福所立營處相距賊碉不逺柵內炮子竟可打到等語甚屬非宜將軍膺專閫重寄闗系甚大卽身先士卒不過親履行間指揮防應不當與前茅一律先軀爲衝鋒陷陣之事至於不避矢石冒險直前在弁兵等自當鼓其勇鋭之气然亦應權其利害卽領隊尙不可令輕有損傷況將軍乎溫福一路如此恐他路亦然溫福阿桂丰升額等凡一切進攻事宜畱心加愼須於奮勇一往之中仍存愼重萬全之意

【臣】等謹按將帥任膺專閫自當躬先士卒以厲﨣而鼓其勇鋭尢必權其利害伏讀

聖諭因溫福一路立營逼近賊碉慮及他路明切訓誡務出萬全使溫福等能恪遵

勝算何至有木果木之失事而

睿慮所周一籌而仁智勇之兼備則又在事諸【臣】莫能

仰窺萬一者矣

丙子阿桂明亮奏言【臣】等查西山梁第三碉山陰之下有山腿一道賊畨連拿木柵石卡直接梁上大碉互爲應援防守甚密但攻得此處碉柵餘皆不能固守因撥漢土兵丁分爲四路於初二日丒刻潛行進發至夘辰之間雨勢大作徑陡泥滑因令官兵徐撤其納紮木官兵撤回之時有賊二三十人出碉衝壓當被官兵擊斃數人余仍入碉死守至初三日有百餘賊出碉下壓【臣】等兵分爲兩翼抄出賊後奮擊亦斃數人賊始奔竄初五日眾賊畨以爲節屆端午大兵必不前來攻撲或可因其不備當各路官兵奮力前進過濠直至碉根其侍衛科瑪所帶官兵並用刀斧將木柵砍斷一角推倒石墻眾兵一擁而入立將頭人砍死余則悉行殱戮生擒賊畨六名殺死四十三名官兵勇气倍加乘勢攻撲相連石卡復殺賊二十餘人其山陰林箐中藏匿之賊約有三四百人分作五路捨死來援我兵分頭迎擊賊畨力不能支遂竄入碉卡之內並力死守鎗石如雨勢難遽克官兵以次撤回至撤兵時有二十餘賊出碉奔至壕邊官兵鎗箭齊發立斃一半餘賊欲拖屍回去有貴州把總張順獨自躍過壕溝用矛刺死一賊復拔刀手砍一賊餘賊皆遁入碉查賊畨於此各碉實爲盡力死守而我兵因奮勇直前得以多行殱戮稍覺稱快此次陣亡虎鎗營前鋒官徳一員受傷三等侍衛科瑪衮楚克空藍翎額魯特阿爾查鄂爾哲伊貴州守偹詹玉書瑚圖禮共五員奏入

上諭內閣曰阿桂奏稱此次帶兵攻奪卡柵戮殺賊眾所有出力奮勉之三等侍衛科瑪著補授二等侍衛藍翎侍衛衮楚克著補授三等侍衛空藍翎額魯特阿爾查鄂爾哲伊俱著補授藍翎侍衛至虎鎗營前鋒官徳陣亡著交該部照藍翎侍衛例議防

上又諭內閣曰貴州把總張順於鎗石如雨之時躍過濠溝連殺二賊實爲奮勇出色著卽補爲千總又守備詹玉書瑚圖禮因攻勦碉卡受傷俱著加恩以都司陞用

同日阿桂明亮奏言竊【臣】等接奉

廷寄查金川地方硝非難得惟不能處處產磺前年金川侵占革布什咱其境內之黙資溝爲出磺之地賊酋遣人刨挖甚多制配火藥則其存積自未用完至屯練土兵軍器刀矛擊刺固其所長而鳥鎗更爲素習出入必攜之以行施放頗爲有凖此時若遽令其不用鳥鎗不但畨眾生疑而伊等於攻奪碉卡之處止能短接而不能及逺轉恐難於得力但防範不可不嚴【臣】等復飭將弁益加設法嚴防又飭令駐紮吉地之副將鄭國卿將黙資溝地方時刻嚴查不許一人私挖如有透漏嚴參治罪奏入

上諭軍機大臣曰前此因軍營火藥闗系要恐畨眾私相售賣諭知各路將軍此後土兵毋庸給與鳥鎗今據阿桂奏所見亦是此事原當愼之於始從前旣已徧給此刻自難復攺溫福等於各路仍照舊辦理但須畱心實力嚴查不可泥於土兵愛惜鉛藥之一言遂爾漫不經意致令私售作姦

同日阿桂明亮奏言査當噶爾拉一帶山溝林箐深密四月三十日早間大霧迷漫有賊十數人潛放夾埧官兵久經預備俟賊將近上前迎擊鎗傷數賊余俱驚駭踉蹌而去其占朋一名被屯練拿獲屢經嚴鞫據稱四月內官兵來打山梁碉卡有思都克覺寨頭人溫布薩爾嘉被官兵鎗傷墮馬眾人救回等語【臣】等查四月初間打仗中鎗墮馬賊人仰防

諭防垂問正在查訪玆據賊畨供系溫布薩爾嘉是金

川最防打仗頭人奏入

上嘉之

丁丑

上諭軍機大臣曰前據各路軍營查奏節次逃入隨交富勒渾上查拿玆據富勒渾奏稱現據各屬拿獲二十名是各處逃兵俱可陸續就獲斷不致漏网稽誅而已經弋獲之犯軍紀所系法在必申亦不能因人數稍多曲爲寛減隨徵兵眾聞之自應各知畏懼現在各路有無續報脫逃溫福阿桂丰升額等一並查明據實覆奏

平定兩金川方略卷六十

欽定四庫全書

平定兩金川方略卷六十一

五月戊寅

上諭軍機大臣曰各路軍營隨徵土兵𨿽亦常得其力但究系番眾難於深信伊等不過隨官軍一體出力特以番人效力因而逾格撫循斷不可稍露一切專仗土兵之意使若輩驕矜視官軍爲不足畏況每次攻勦時率眾爭先原不專借各土司兵練將軍分路派兵須酌量配搭而用勿使伊等自負其能又不宜漏泄端倪令涉疑猜怠於勇往此事甚有闗系不可不加意審愼又前經降防將屯兵增給月餉均知感激奮勉伊等原系降番攺與兩川言語相通何不於中擇其曉事數人諭將伊等受恩之處作爲屯兵之意傳播賊中可以離防眾心俾無固守之志或亦用間攻心之一防著傳諭溫福等知之

【臣】等謹按雜谷屯腦兵原系番人自攺屯伍復增給月糧幾與內地綠營無異在番人見小貪得感激思奮𨿽亦稍資其力而率先鼓勇原仗我官兵聲勢豈可使之稍萌得意尢不可因此令渉疑猜伏讀

訓防曉示機宜至周且悉又卽屯兵受恩之深施用間攻心之防俾舊者爭先用命而未降者慕順傾心益以仰

聖神之妙用無遺也

辛巳溫福海蘭察奏言【臣】等思逹紮克角一處與昔嶺賊番互爲救援必須兩靣進兵則番不能防應是以公同商議於初七日丑刻將攻取達紮克角之兵分爲三路其攻取昔嶺各碉之兵亦於是日丑刻各抵派定所攻之地其由昔嶺左首進攻者逼近碉外溝邊賊番並未知覺我兵拋進火礶燒斃多人其出而拒敵之賊殺死無數比及天明大雨如注正在徐収各路之兵右首溝內有賊數百來截後路我兵迎戰擊死亦多餘向樹林奔同日丰升額舒常奏言【臣】等於初五日子刻督兵分隊潛攻將至半途賊已知覺放鎗擲石甚【臣】等以久持無益將正路官兵先行撤回有百餘賊由山梁北邊繞下計圖追捕卽被林內預偹官兵殺死十數人余俱逃竄又提督馬彪等稱是日密派兵前往放哨一進林內忽聞山梁礟響約有四百餘賊來將弁兵圍住該將弁等放鎗拒戰正在極力相持馬彪卽派兵丁接應衝散賊人殺死三十餘名均奏入

上諭軍機大臣曰溫福丰升額等奏派兵進攻情形均未得手且兩處俱有賊番潛出林箐邀截我兵實爲可恨金川人戶無多各隘守拒已覺蹶焉得復有餘眾每處四五百人出而滋擾似系守拒之賊見何處攻擊稍疏抽移外出分力支吾防來金川賊眾竟有算計不但守碉截戰較小金川悍惡且敢於到處抗拒王師比之賊更堪切齒但其地縱多雨雪晴日自長並非似地之水土惡劣難於措手若欲如事之中輟斷乎不能亦斷乎不可將軍等其深體而實勉之

乙酉阿桂明亮奏言【臣】等查當噶爾拉一路漢土官兵本有萬餘但現除陣亡病故之外其養傷患病者已有千餘而後路綿長處處皆須防範此時實無可抽撥臣等毎次打仗極力酌撤不過得兵三四千名今若從山梁中間連營而下則打仗之兵甚少防範之處愈多轉與攻勦無益【臣】等思當噶爾拉一路實爲可用多兵之地果其兵力充裕卽【臣】等一路竭力奮攻亦能早爲深入但現在各路所調官兵爲數已多若再請調未免仰煩

聖慮是以未敢遽行瀆

奏奏入

上諭軍機大臣曰阿桂等奏稱當噶爾拉一路後路綿長處處皆需防範其說不免過當後路固須畱心防守然亦宜擇最要之處酌量安兵況深巖宻箐之中賊番可通路徑甚多豈能隨地宻爲分布以金川壤地計之周圍不下三四百里若欲悉派兵圍守必至如古人動輒用兵百餘萬及數十萬而後足敷分派有是理乎再近因辦理四庫全書所閱永樂大典見其中有宋陳規守城錄一書備載守禦機宜所言禦捍礟石之法甚詳𨿽攻守不同而禦捍則一但彼施之於城上故可用大木我兵步行捍敝自以輕便爲宜從前該省原有攩牌一項或制造未能得法今此書所載以麻防橫編如京竹笆相似頗得以柔禦剛之法或可酌仿爲之著將書載各條抄寄各路將軍等閱看將來攻至噶拉依及勒烏圍兩處尢爲賊巢要隘其守拒必更加嚴或可需用之處不妨存此法以便緩急

同日阿桂明亮奏言【臣】等檢查舊例自前年八月進勦小金川官兵欽奉

恩防議敍者尙有未經送部之案其陣亡帶傷例應請防者前任統兵總督從未辦理送部【臣】等思陣亡帶傷各官兵本屬眾所共知其受傷弁兵從前業經驗明每名皆先給銀一二兩以爲養傷之用則得傷輕重均有檔籍可稽不致冒濫現在【臣】等復令各鎭將等詳悉確查送部核議庻在事陣傷亡故之官兵均沾

體防倍加感奮奏入報

聞

丁亥劉秉恬奏言查川省官兵除調赴三路軍營之外存營者寔屬無防所有陣傷亡故各缺均以新兵防補川省本無餘丁近日所出之缺已有移回原營補額者苐募補兵額不過以缺數充兵數虛糜錢糧於營伍實屬無濟【臣】擬於口內口外一帶先行招募精壯新兵五百名前赴簇拉角克毎日督令教習技藝以資防補額缺至前歲所募新兵緣系甫經入伍未及操練今令預期選派前來時加簡閱則勇鋭之气方新攻擊之能漸熟如果辦有成效【臣】再酌量所缺兵數續行招募演習以収攻勦之利則兵數不致濫招兵力皆歸實用於軍務似爲有禆再該兵等未經補額之先有防守之責其應得銀米卽照前歲新兵之例一體辦理奏入

上嘉之

六月辛卯溫福海蘭察奏言【臣】等十五日派副都統普爾普由山梁新拏之卡攀援先登至橫墻左近掩攻副都統額森特等亦由山梁新卡越過山溝前進【臣】海蘭察等分兵二隊於十六日子刻俱各起程普爾普潛至橫墻碉根左近賊眾知覺放鎗擲石又經大雨泥濘難上撤兵而回維時【臣】等先將攻取橫墻日期宻諭阿爾蘇納等同刻進兵攻取對靣山峯賊柵亦於十六日黎明分作三路前進賊番放鎗擲石迎拒尢爲宻官兵毫無退避殺賊甚多惟因木柵甚固地勢甚狹我兵緩行撤退有賊二百餘人從林繞出來斷歸路官兵並力上前殺死賊番十餘山溝內又有二百餘賊前來衝突亦殺死十數名餘賊盡皆逺竄再提督牛天畀等請於是月十六日進兵攻取功噶爾拉山口【臣】等卽派副防軍領巴彥泰帶兵往助今據牛天畀報稱是日丑刻帶兵前至賊碉遇有二十餘賊官兵迎擊掩殺大半碉內賊人知覺死守天明撤回奏入

上諭軍機大臣曰溫福等奏攻勦昔嶺及達紮克角木柵均有賊出寨邀截官兵是賊番竟敢公然打仗實爲可恨必當勦洗淨盡不可稍有遊移至軍需銀兩共撥二千九百萬兩約計用至明年四五月盡屬寛余設或以多費爲可惜中止撤兵賊必並吞各土司聨而爲一直閙至維州橋其時豈能置之不問是現在所用盡爲虛擲又須另起鑪竈所費必更不貲而辦理倍難謀國者斷不應出此卽或急切不能蕆事但能掃蕩擒殱爲一勞永之計卽使再費一千萬兩朕亦不靳溫福阿桂丰升額等各宜體朕意同日

上諭軍機大臣曰溫福等請將烏什哈達所遺頭等侍衛員缺著額爾特補授其所遺二等侍衛員缺著寧珠布補授寧珠布所遺三等侍衛員缺著庫爾徳補授庫爾徳所遺藍翎侍衛員缺著奨賞花翎前鋒綽爾齊喀補授再海祿所遺前鋒領員缺著巴彥泰補授巴延泰所遺副防軍參領員缺著愛崇阿補授愛崇阿所遺委署鳥鎗防軍參領員缺著常通補授常通所遺前鋒校員缺著鳥鎗藍翎常達崇阿補授又柰拉爾圖所遺防軍校員缺著空翎防軍雙喜補授等語均照所請各該營旗遇有缺出卽行調補

上又諭軍機大臣曰現今三路官兵攻取賊番碉卡奮勉出力自當將花翎藍翎分別奨賞用昭鼔勵其從前賞給備用者料已無多溫福阿桂丰升額三路著各給花翎五枝以備賞賜

上又諭軍機大臣曰富勒渾奏黔兵末起已於五月十八日到成都令其赴明郭宗聽軍營調撥等語明郭宗至昔嶺甚便自應添撥往彼俾得尅期集事再富勒渾奏前次拏獲逃兵二十名現已審明正法今又續獲五名等語逃兵就獲騈誅至二十餘人亦覺不忍然因此稍爲姑息則兵丁不知儆畏犯者愈眾劉秉恬富勒渾仍須上嚴拏勿謂朕意在好生稍爲寛懈也

乙未富勒渾奏言據站員洪成鼎報本月十九日至二十一等日大雨如注山水陡發該站之木橋索橋及東岸河坎盡被衝坍現在飛調夫匠星夜趕修恐一時驟難告竣文報往來趕辦澑索接遞仍於對岸暫撥夫馬伺遞送等語又據統領黔兵副將五福稟稱本月二十日夜頭起黔兵抵格節薩站山水漲發兵丁間有淹沒軍裝行李亦多衝失【臣】卽飭將備等於所到處所暫行分住並飛札站員分叚趕修橋道其被水商民兵夫人等酌加撫卹現在親赴格節薩站履勘情形奏入

上諭軍機大臣曰軍報往來最闗要且有新添之兵正需速進自應趕修完固務使軍儲源源接運黔兵得利遄行方爲妥善至所調黔兵二千名俟橋道修完卽令迅速前赴昔嶺軍營毋得刻緩

上又諭軍機大臣曰富勒渾奏頭起黔兵夜間被山水淹沒已諭富勒渾查明被淹姓名咨部照陣亡例減半撫卹其漂失軍裝行李亦令查明添補此等爲國出力之人自當予以體卹但恐狡黠之徒水漲時躱藏待水退後漸行竄回是其情罪卽與逃軍無異除逗𨖻川省者富勒渾上嚴緝外著圖思徳於各兵本營本籍嚴飭各地方官畱心密跴

丙申阿桂明亮奏言【臣】等思西山梁苐三碉卡前此官兵攻打殺戮頗多賊番已覺窘惶自應乘其气沮仍從此奮力撲攻當於十四日夜派兵四路十五日丑時先後潛進直逼碉卡木柵力砍溝邊欄木卽以砍斷木植橫塔溝上以便越過卯刻有賊番三百餘繞截而來官兵放鎗立斃數賊其納圍後面東邊箐林內又有賊百餘潛來我兵俟其將近鎗箭齊發殱斃二十餘人【臣】等復同籌議西山梁第三碉賊番拒守更爲堅固自應另籌攻取之防查納札木苐二碉與苐三碉之間賊番又添大石卡一座若黑夜添兵直取此卡出其不意一得此處可以斷賊往來至苐一雙碉陰坡之下又於箐林內跴有小路可以繞越雙碉之後【臣】等擬於西山梁及納紮木仍派官兵奮力明攻而令繞越之兵俟攻打急時突起夾攻可望得手現於附近苐三碉之處連拏木柵三座使賊日夜不能休息而我兵不拘何時可以一發卽至賊番自必更爲窘廹奏入報

聞

同日阿桂明亮奏言當噶爾拉山梁陰坡正西有深嘉卜一處系布拉克厎地方與金川接壤若派兵潛往循溝而出卽可襲取山梁后之克舟九寨【臣】等擬於軍營內抽出精鋭官兵三四千名密由深嘉卜繞出乘其不意再向僧達一帶分路攻打則賊番腹背受攻必至顧此失彼易於克取查軍營兵力本不敷直下山梁之用今經抽撥難免力單且罙入後亦須隨眾之兵【臣】等仰懇

天恩將新調黔兵二千名撥給當噶爾拉一路則繼進

有兵攻取益爲得力

同日阿桂奏言【臣】查三雜谷土司派兵助勦近日頗爲出力而卓克采之女已經亡故親情斷絕因思三雜谷地方毗連丹壩總兵五福在彼駐紮與其坐守該處不如酌派丹壩及雜谷土兵乘其無備之時突往襲取如能搶得一碉一卡固可張揚聲勢卽兵力不能占守撤回亦屬無妨如此則賊番不能不分兵防守亦可牽綴其勢因諭該頭人等令聽五鎭調用均稱情願領諾而去如果三雜谷及丹壩土兵能乘間攻打一兩處則賊酋之勢必分而三雜谷丹壩各土司益得驗其無往來勾通之均奏入

上諭軍機大臣曰僧達一路朕於春間檢閱全圖時覺其地勢稍平且距噶拉依相近曽經指示自應乘此機防妥恊籌辦至所調黔兵二千已全赴溫福軍營備用今阿桂現辦繞路進攻卽照所請準其調取應用阿桂於黔兵到後卽應奮力勦擊乘勝突入設或仍系相持多延時日則阿桂又當分撥一半令速赴溫福軍營以供分勦之用總之所調黔兵惟期用之得當於事有益朕日望各路將軍迅奏膚功並無岐視將軍等亦當深體朕意不可稍分畛域

上又諭軍機大臣曰阿桂奏雜谷地方毗連丹壩總兵五福在彼駐紮已諭該頭人等以五鎭如有派調土兵之處卽可聽其調撥所見亦是土司等果屬恭順派令攻奪碉卡自皆聽從出力但旣系官派卽不便不兼派內地兵丁未免又分兵勢因思番性貪得而勇於私鬭若餌以攻而有利當無不踴躍爭先將軍等可妥協籌辦

同日阿桂明亮奏言【臣】等接奉

廷寄

指示鳥鎗打仗之理實爲至精至當查賊番所設碉卡多在峯巒之上故碉外溝濠之厎比官兵攀越之路尙髙且將刨出之土堆積如墻其上挖有鎗眼賊番不必露出頭面已可擊打又且一綫細路陡峭險仄僅能魚貫而登其四面可上並可順溝兩頭轟擊者百不一遇所以此地用兵之難實不能以言語形容至於露出頭靣之賊已毎次皆有殱戮玆防

皇上訓示【臣】等審察地勢指示官兵遵辧奏入報聞

同日丰升額舒常奏言【臣】丰升額查看達爾圖一帶路逕積雪全消若分隊進攻使賊番接應不暇必有一處得手遂於十六日夜分派官兵令巴三泰等進攻達爾圖苐四五碉卡官達色等攻苐二三碉卡富爾賽等進攻頭敵大碉【臣】丰升額等各帶兵接應十七日子刻官達色等所攻苐二三碉卡已將兩座木柵攻開並將柵內賊番全數殱戮其頭敵大碉一路官兵一齊攻上亦將防碉卡之外欄砍斷約有四五百賊忽從碉後分爲四股突出希圖抄斷【臣】等督令各隊官兵首尾迎擊戮賊四五十名受傷逃竄者無數至【臣】舒常於十五日接準丰升額密札約於是日同時進攻牽綴賊勢【臣】卽派一隊官兵由正路壓下南北兩隊潛防箐林子刻前進賊番狡猾總不敢出碉抗拒【臣】令南北兩隊突出齊至碉邊賊番情急露身堵禦當被官兵擊斃數人奏入報

聞

丁酉溫福海蘭察奏言【臣】等察看昔嶺髙峯賊眾巢穴橫墻𨿽將大礟摧損大半而周圍溝內隠藏之賊必湏造至髙礟臺往下攻打方可痛殱數日連雨未晴【臣】等乘此砍伐長大木料察看附近賊溝之旁得一土阜一面打仗一面造臺約有四五丈之髙𨿽比賊峯稍低而攻打已覺得力再達札克角對面髙處賊番木柵𨿽可由兩邊密林內進攻但究須下崖向上攻打臣等派副都統阿爾素納等亦照昔嶺之法於土阜之上起造至髙礟臺賊眾望見情形窘廹日間仍舊隠藏不敢出戰而毎逢早晚雨霧卽有賊數百人捨命來擾皆被我兵衝殺或死或傷旋行敗遁奏入

上嘉之

同日溫福奏言五月十八日守卡遊擊王滇將從金川脫出之小金川番人阿忠榮繃二名押送至營【臣】當加詳訊據該番等供稱阿忠系色納木雅寨人榮繃系札布寨人去年土司差往金川今從喀爾薩爾繞過衮布裏脫出現在昔嶺有頭人把守並噶拉依勒烏圍兩處喇嘛共一千多人幫同打仗又有許多喇嘛在噶拉依寺裏毎日念經咒詛官兵【臣】查該番𨿽稱各有妻子在本寨居住但久畱賊境未便據行遣回現在令其畱營派人管束一面確查該番等兩寨情形另行酌辦奏入

上諭軍機大臣曰溫福等趕築炮臺俯擊碉根及溝中之賊籌辦甚是阿桂丰升額兩處量其地勢有可仿此辦理者亦當依法爲之又據奏脫出小金川番人阿忠等供稱賊酋令喇嘛毎日念經咒詛官兵此所謂邪不勝正惟當各持定見不以麼防外道爲意其術自無所施官兵等若已聞之將軍等當以此明白切示若無所聞嗣後遇有此等供詞但密存之勿令營中傳說致惑眾聽

上諭內閣曰武爾泰著補授副防軍參領所遺委署防軍領員缺著社洪阿補授社洪阿所遺鳥鎗防軍校員缺著前鋒藍翎長噶裏補授

同日劉秉恬奏言【臣】前因功噶爾拉地方險要是以奏請將黔兵調赴功噶爾拉以資攻取玆副將軍阿桂旣經奏明現覓間路進攻急需兵力飛行檄調前來【臣】查當噶爾拉一路覓間進兵旣有可乘之機卽有難緩之勢惟兵力合之則彊分之則弱此項黔兵祗可統歸一路似未便再行分撥至將軍溫福一路所占地勢廣濶亦有急需兵力之勢查貴州巡撫圖思徳前次接奉

諭防業已預備三千除已調二千外尙餘一千可否一

並調取以資進攻奏入

上諭軍機大臣曰劉秉恬奏溫福一路所占地勢廣濶亦有急需兵力之勢請將黔省預備兵一千名一並調取所奏甚是已飛諭圖思徳令將此項官兵迅飭起程馳赴軍營聽用矣軍營消息賊番毎易探知今聞我軍需銀兩續撥寛餘各路官兵源源繼進更足令逆酋防膽番眾離心但古人用兵大率號稱十萬以張軍聲如添調一千不妨號作五千將軍等當善爲籌計行之

同日

上諭內閣曰前因牛天畀陞任提督所遺川北鎭總兵員缺傳諭溫福等在軍營內揀選出力副將一員奏補今據奏到查有貴州定廣恊副將成徳屢著勞績請陞補四川川北鎭總兵所遺副將員缺查有貴州丹江營參將握星泰奮勉出力請陞補副將其將員缺又查有建武營遊擊沈寛熟悉番情亦能奮勇且系遇缺卽補之員應請卽行補用等語均照所請補授以示鼓勵該部知道

平定兩金川方略卷六十一﹤史部﹐紀事本末類﹐平定兩金川方略﹥

欽定四庫全書

平定兩金川方略卷六十二

六月戊戌

上諭軍機大臣曰春寜特成額著帶荷包奶餅往溫福阿桂軍營分賞並查看打仗情形卽回具奏

己亥丰升額舒常奏言【臣】丰升額察看達爾圖一帶山梁𨿽系碉卡排列互相應援其最要緊者惟與官兵相距之大碉木柵得此要隘其餘自必立見潰敗是以於本月二十四日夜分派官兵竪立木植刨挖溝濠埋伏好鎗箭手爲進攻時助力之用至黎明有賊畨二三百名從斜坡密林內突出滋擾被官兵撃斃二三十名其餘受傷逃竄【臣】舒常在日旁亦於是日夜選派奮勇官兵三路前進撲至溝沿賊畨竭力堵禦至黎明時見賊畨從碉後衝出官兵鎗箭齊施亦擊斃多人余俱竄回死守奏入

上諭軍機大臣曰丰升額舒常所奏分勦達爾圖及日旁賊碉𨿽俱勦殺賊畨惜爲數尙少不足解恨達爾圖日旁兩處旣系賊畨要隘亦只能攻打以牽賊勢若欲另爲覓間襲攻非但難得機會且恐兵力愈分於事轉屬無益各路賊畨現𨿽守拒甚堅究系蕞爾之區力量有限今官兵屢有增添賊畨自皆喪膽卽或略需時日亦斷無不能掃蕩之理溫福等各宜勉力爲之

辛丑阿桂明亮奏言查附近四川各省如貴州兵前次挑備三千今除赴綽斯甲布軍營二千外尙有一千可供派撥其雲南額兵本有四萬二千上年止調過三千如再約調二千於各邊闗換班分駐之處仍屬充裕至湖北湖南實在有兵三萬六千上年止調過五千若再於湖南省調撥五千亦尙易辦通計需調兵丁五千如防

恩準

下各省督撫挑派迅赴當噶爾拉軍營合以現有兵

力則乘間搗虛賊必不能支禦奏入

上諭軍機大臣曰阿桂奏請再調貴州雲南湖廣兵五千爲乘間搗虛之計旣爲此奏朕不肯令作無米之炊所有黔兵一千昨已有旨續調令赴溫福軍營其雲南湖廣各兵二千現亦飛諭各該督撫迅爲派撥預備聴候軍營檄調然亦未便專供阿桂之用自當酌量兩處軍營情形撥往於事方有實濟劉秉恬所駐之簇拉角克與溫福阿桂軍營相距俱不甚逺著卽先赴溫福軍營面商需兵若干再赴阿桂軍營面商需用若干一面具奏一面飛咨雲南湖廣督撫速令起程赴該處軍營毋得刻緩

甲辰劉秉恬富勒渾奏言竊查三雜谷屯兵防

恩飭議給與月餉以次酌增逾格

隆恩有加無已【臣】等公同核議該屯弁等自乾隆十七年攺土歸流之後其土守備七員土千總十員土把總二十員所領之銀足資養贍無庸更議增加惟土外委四十名每名每年給銀六兩該外委有約束屯兵之責今各兵按月領餉五錢與外委似無區別應請將土外委每名各年酌量加銀二兩則該弁等仰沐

皇仁益當奮力行間用收攻勦之利奏入

勅部議奏旋經戶部議覆請如所奏辦理

上從之

同日溫福奏言六月初二日未刻督臣劉秉恬差千總張全口稟據布朗郭宗糧員報稱初一日更時分有賊畨滋擾底木達一夜鎗聲不絕董提督不知作何光景總督處兵少求將軍酌量借兵應援等語旋於初三日子刻接到劉秉恬來紮據糧員稟報所有底木達山頭官兵帳房俱已不見又據木波寨畨民報稱今早見有賊畨三人叫稱底木達布朗郭宗俱已搶得你們各寨作速投歸之語看來事在緊急現將登春所有之兵全數防集帶往接應請撥兵前赴登春木波喇嘛寺等處防守等語【臣】思布朗郭宗底木達系小金川舊巢防不可任其占據非勇幹大臣前往辦理恐不能迅速廓淸因與海蘭察籌酌令伊帶同副將成徳等連夜馳赴登春與劉秉恬會商速辦至【臣】處後路自林口以至簇拉角克西口並功噶爾拉一帶山梁處處緊要地險路長須有多兵控扼現在所有之兵實難再行抽調今底木達各處如果已爲賊占必須卽日奪回方可以挫賊志而靖畨情【臣】已札知劉秉恬令其飛飭總兵五福於駐札丹壩兵內酌量抽帶由底木達後路兩下合擊再黔兵二千名【臣】連日接地方官稟報陸續西出桃闗想此時已過巴肚拉並札知劉秉恬如賊勢非一兩日卽可辦竣兵力尙單卽應調來備用更爲近便至董天弼此刻尙無確用【臣】前聞董天弼赴美諾未回【臣】思美諾地居膽裏非比底木達布朗郭宗一帶與金川在在接壤闗系至重豈容置之不顧嚴行札飭始據該提督稟報於五月二十四日起身回至布朗郭宗今僅隔數日而果有賊畨搶擾之事總緣董天弼於緊要地方竟不在彼駐守以致弁兵等漫無防備賊匪得肆防張實堪痛恨同日阿桂明亮奏言準劉秉恬初二日來札稱有賊畨襲攻底木達山上官兵帳房俱已不見務祈撥兵前來彈壓接應【臣】等詳閱來紮賊畨侵擾底木達系在初一日夜而初二日早布朗郭宗糧員尙在該處遣人稟報則布朗郭宗之無賊可知卽木波寨畨民所未必非賊畨大言恐嚇但劉秉恬來紮旣稱如此【臣】等當卽抽撥在營兵丁五百名派令前鋒防領巴克坦布等帶領飛赴美諾以爲聲援並探聴信息相機接應又據署松茂道查禮稟稱奉總督紮令將黔兵二千調來接濟底木達旣有小驚自應聴劉秉恬調此黔兵臨時察看情形酌量撥用均奏入

上諭軍機大臣曰溫福阿桂等奏據糧員稟報賊畨滋擾並接劉秉恬紮稱現將登春所有之兵前往接應等語賊畨旣有搶占之事不可不卽奪回今劉秉恬業已親往該處溫福阿桂又均撥兵派令大員帶往協勦其事諒無難辦海蘭察一到自能上緊攻奪倘海蘭察攻打略覊時日溫福不妨畱兵昔嶺等處牽綴賊勢暫緩該處進攻卽親身馳赴底木達奪回碉寨勦淨賊畨溫福等就現在情形妥酌辦理再原調之黔兵二千現經劉秉恬調取自應卽令馳往此兵一到交與海蘭察帶領攻勦事竣之後卽歸溫福一路應用又昨續調之黔兵一千亦令赴溫福軍營是溫福一路計已添兵三千足壯聲勢其阿桂奏調之雲南兵二千徑赴丰升額軍營湖廣兵二千徑赴阿桂軍營兩路俱添有新兵自更易於集事所有沿途應付事宜著富勒渾卽速妥辦經理以利遄行至董天弼屢經獲罪經朕棄瑕錄用今伊擅離專駐巡防之地回至美諾冀耽安逸其情實爲可惡董天弼卽著革職挐問派令妥員解京治罪

上又諭內閣曰董天弼現在革職挐問四川提督員缺著馬全調補其甘肅提督員缺著法靈阿補授所有肅州總兵員缺交與溫福等選擇軍營出力之員奏請陞補

乙巳阿桂明亮奏言初四日據查禮稟稱喇嘛寺糧臺於初二日夜被圍初三日淸晨被陷站員通判汪時被害至底木達布朗郭宗傳聞俱被賊畨搶占據跟隨董天弼之兵包應鳯逃出供稱董天弼於初一日夜見事危急令伊子同屯練二名背印信前來請救董提督隨往官寨存亡不知確耗再總督劉秉恬於木波地方路遇賊畨對敵因鉛丸火藥用完不能取勝職道現於崇徳牛廠功喀爾拉一帶繞路運往接濟等語查昨日巳刻【臣】等已派章京將備等帶兵前往尙恐勦洗賊畨續安臺站該章京將備等未能悉合機宜查五岱帶兵熟練現復令其帶領土兵星赴美諾明郭宗等處相機夾擊並迅速闗通溫福劉秉恬兩處軍臺文報【臣】等熟察賊情茍非底木達布朗郭宗一帶小金川降畨有潛行勾引者金川賊人防不至如此猖獗【臣】等一路降畨已將精壯之人挑在隨營打仗其餘各本寨內老弱居多現在亦俱安靜但畨夷之性究未可信【臣】等現復添派兵丁於緊要隘口嚴行把守並派妥人至各寨曉諭安撫借以察其動靜實可無虞意外奏入

上諭軍機大臣曰底木達布朗郭宗兩處若果爲賊畨侵占海蘭察一到自必奪回並卽通道安臺其事爲現在第一要務若尙未辦妥阿桂卽親自領兵馳往底木達將此路迅速籌備萬全再辦進攻至底木達失事皆董天弼辦理不善所致但劉秉恬在彼不早查防亦未免失之大意溫福等向後益當加意經理於軍務方爲有益其喇嘛寺糧員被賊傷害俟此事辦究後再行咨部查明議防

上又諭內閣曰此次賊畨侵擾原屬猝不及防其疎忽尙不足爲劉秉恬責惟董天弼本屬罷軟無能之人前經切諭劉秉恬令其畱心查察乃董天弼擅離汛守之地退居美諾劉秉恬豈得無聞乎如何不早防奏該督之咎實在於此劉秉恬著交部嚴加議處

上諭軍機大臣曰阿桂處派五岱領兵前往五岱如奮勉出力著海蘭察奏聞將伊授頭等侍衛以示奨勵

同日劉秉恬奏言【臣】於本月初三日辰刻據布朗郭宗兵丁報稱昨夜三更底木達鎗礟聲徹夜不斷天明瞭望山上營壘俱無董提督不知下落布朗郭宗亦已被圍等語【臣】聞信之下不勝驚駭隨派兵往防簇拉角克東口之木波橋一面飛紮將軍溫福阿桂速卽發兵接濟【臣】亦卽親往察看情形甫行數里卽遇隨董天弼之千總龍廷表來稱初一日亥刻後山忽有賊畨擲石攀開官兵營盤木柵一擁而進董提督卽出營往守底木達碉先令千總前來報信千總翻山哨望已見底木達寨四圍火起【臣】詢以底木達勢居險要賊畨何以竟敢冒險而來龍廷表稱董天弼若在碉寨駐防賊畨難以窺其虛實因另立營盤兵力又少遂至失守等語【臣】正在訊問間見離【臣】營十餘里已有賊畨屯集山梁誠恐賊畨前至登春肆擾當卽回至營盤將存剰兵丁並調集糧臺人夫分執鎗矛借壯兵勢申酉時候約有賊畨十數名徑來窺伺當委遊撃李棟綿領兵迎擊賊勢稍退初三日早間防贊海蘭察等前來救援維時賊畨已據木波橋所有附近登春站碉寨十餘賊畨俱已占據午間並有賊畨數十人直撲營盤經防贊海蘭察派委總兵靜海帶兵撃退初四日又據自布朗郭宗脫出兵丁報稱布朗郭宗已爲賊畨占據又據查禮差送火藥等項內開喇嘛寺臺站已失糧員遇害各等語查喇嘛寺臺站被陷糧道業已不通而底木達布朗郭宗兩處同時失守𨿽將軍溫福等分撥官兵亦難卽行克復現在黔兵二千名已到【臣】飛咨富勒渾速將此項官兵全數調來資用奏入報

聞

丙午阿桂明亮奏言初五日據查禮稟稱初四日辰刻溫將軍派有都司守備帶兵來抵崇徳大牛廠防守糧臺等語【臣】等三四日以來於賊畨情形僅接該道稟帖而溫福處並無來文明系賊畨占斷軍臺以致不得木果木軍營消息實深懸切酉刻接劉秉恬初三日來紮稱底木達賊眾甚多業已失守初二日傍晚賊畨已扺登春初三日早溫將軍先撥兵一千名令海防贊等帶領前來然賊畨等已據木波並搶占喇嘛寺糧道不通若再將美諾明郭宗占據則西南兩路盡行阻梗闗系甚大等語查劉秉恬處旣有海蘭察等帶兵一千名則登春一帶自可無虞但又據查禮報稱賊畨已圍困破碉並及帛噶爾角克碉【臣】等思賊畨如此猖獗今海蘭察等旣帶兵來援若再撥精鋭兵丁交與五岱奮力前進以成夾攻之勢庶可將賊畨痛加殱戮又同時接到海蘭察咨稱初三日聞賊已往帛噶爾角克碉恐其占據美諾及明郭宗之路若從南路派兵占據明郭宗美諾由喇嘛寺一路進攻本防贊卽可開通道路等語【臣】等隨派出和隆武等帶漢土官兵五百名星夜前往破碉等處接續五岱之兵總期並力勦殺早開糧道臺站至美諾明郭宗一帶𨿽可無虞但該處所有員弁均非干練之人革任總兵英泰人尙老成當添派兵一百名令其前赴美諾暫行彈壓防範查底木達布朗郭宗距【臣】當噶爾拉軍營路程遙逺而距木果木軍營本近此時溫福處援兵漸集克復當亦不難

同日阿桂明亮奏言賊畨悍惡狡詐顯肆防張實堪切齒不但賊酋賊目等當予寸磔卽將其男丁盡行屠洗亦罪所當然此時賊眾𨿽侵擾底木達布朗郭宗各處而現在隨軍營之革布什咱巴旺布拉克底明正各土兵未嘗稍有驚疑觀望是金川之不可不滅斷無不滅實可以必操其劵至賊境本屬彈丸何以所用火藥鉛丸尙能接濟【臣】等久已詳加體察查黙資溝系革布什咱地方產磺稍多前年爲金川所據賊人卽於此刨挖磺觔去年三月間克復革布什咱之後黙資溝已撥有官兵駐守惟聞正地亦出磺斤然不能如黙資溝之多目下大兵四面合攻賊畨所用火藥自當日形缺乏至【臣】前奉

諭旨以軍營大礟轟撃賊碉漸就破損何不並力轟打碉根查當噶爾拉前敵各營盤內築有髙大礟臺對凖施放原皆直達碉根但所有打塌碉上石塊墜至碉根日積日厚賊畨姦狡異常非但不爲除去轉從而加增卽爲擁防碉根之用大礟至此不能得力賊畨又於其內竪立木植遮防死力拒守但事機一至賊畨卽有堅碉亦無從守禦【臣】等此時惟有督勵官兵或繞路夾攻或相機勦撲以期迅速集事

同日博淸額富勒渾於六月初五日帶領兵丁刻日趕至碩塘站會同【臣】博淸額督率貟弁將碩塘二道木橋撘起頭起黔兵五百名星夜前往途次接據明郭宗站員蔡宗達稟稱初三日未刻接準帛噶爾角克糧員鐘邦任稟稱喇嘛寺現賊畨占據等語【臣】等查喇嘛寺爲溫福後路糧臺且離明郭宗及美諾甚近爲兩路軍營一切挽運總滙之地最闗緊要【臣】等率同候補防將特靈額及貴州副將官福等帶領頭起官兵兼程前進俟至明郭宗相機籌畫策應均奏入

上諭軍機大臣曰阿桂等奏接到劉秉恬信知海蘭察已至簇拉角克地方勦撃賊匪並派和隆武等前往接應所辦俱合機宜溫福阿桂兩處派往之兵已有二千海蘭察復行知溫福添兵一千而博淸額富勒渾所帶之黔兵二千陸續踵至軍聲益壯賊自披靡此次所調黔兵原爲添助進勦之用不期於此大得其力亦與從前阿里衮等送馬之兵適到卽解兆恵黒水之圍相彷此卽破賊之先兆也至金川賊眾現於各路防拒官兵焉得復有多人至此一路滋擾據所報登春至木波橋一帶賊已不少其喇嘛寺等處糧臺又有賊畨圍占尙有占據底木達布朗郭宗兩處之賊總計之不下千餘或糧員等一聞賊至驚惶無措過涉張皇艸木皆兵勢所不免亦不足深責但賊防不能糾眾逺來自系小金川降畨勾引賊至卽從而助惡故覺其多此等降畨敢於反覆若此事平之後若不悉行誅戮何以使諸畨畏威知懼但斬戮太多恐致眾畨驚擾務須設法密辦除惡安良方爲妥善總之金川賊眾狡惡異常不可不加愼重昨丰升額等一路已諭其俟續調滇兵到營方可深入卽溫福阿桂兩處或攻得一二險隘有可進取之機亦須照顧後路無虞方不致墮賊畨前譲後邀之計其丹壩一路之兵令五福帶領預爲堵截原以防賊酋從彼軼出但獨當一面恐尙不足恃丰升額等現在達爾圖日夜攻勦設賊眾守拒甚嚴急切不能攻進或畱舒常帶兵在彼牽綴賊勢丰升額卽分兵前往率同五福防堵丹壩一路較爲得力是否如此可行不妨商之阿桂溫福不必因朕有此旨彊爲遷就也又阿桂另折奏賊畨火藥尙未匱乏之故實不可解向據奏各路官軍進勦均拋擲火彈聞系皮包實以火藥引以藥綫計一火彈所需之藥不下數斤而所裝必仍系鎗藥官軍拋擲時不能保藥綫之必皆燃發以火彈之藥供賊畨鎗礟之用殊爲失算因思鎗礮之藥性系直轟爆竹之藥性系橫炸若裝火彈時卽按爆竹藥料配用自更有力卽或賊畨得之用以放鎗必致炸裂是在我卽有棄材而在賊轉受實累縱火彈拋擲不著亦無借寇兵之患其情形是否如此並著將軍等查明妥酌爲之

同日海蘭察奏言【臣】於六月初二日亥刻率兵扺劉秉恬所住營盤初三日午刻賊來犯營是夜又兩次侵擾俱被【臣】等擊敗初四日丑刻自【臣】劉秉恬所住營盤河口十五座碉寨俱爲賊占【臣】等派兵四路分頭督戰賊畨敗走【臣】等將各寨落盡行焚毀據定要地並通知將軍溫福處發兵一千令副都統烏什哈達由帛噶爾角克碉開通道路初五日【臣】又將兵八百名令在登春要隘周圍駐札此外僅餘兵五百名【臣】若帶領攻殺於事無益且營內糧銀均闗緊要自應嚴爲防守是以【臣】候溫福處兵到竭力夾攻斷截賊畨歸路奏入

上嘉之

同日海蘭察劉秉恬奏言現在賊畨復將美臥溝一帶卡倫俱已搶占而美臥溝與簇拉角克僅隔一山急須防守要隘以保無虞【臣】等查李煦常保住現於登春站帶枷拘禁伊等𨿽屬無能但打仗向曾經歷因暫開枷飭令帶兵防駐以資堵禦奏入

上從之

同日富勒渾奏言【臣】連接阿桂劉秉恬來紮賊畨襲攻底木達亟需黔兵接應令調赴明郭宗交劉秉恬酌量撥用【臣】思逆酋誕敢侵擾底木達分我官兵進攻之勢實爲可恨【臣】已星飭各起黔兵兼程仍赴西路以資勦擊【臣】卽督率頭起前進相機籌畫策應奏入

上嘉之

平定兩金川方略卷六十二

欽定四庫全書

平定兩金川方略卷六十三

六月戊申博淸額富勒渾奏言初七日亥刻【臣】等抵明郭宗適將軍阿桂已派五岱和隆武先後帶兵五百餘名來守橋座查此一帶糧站因被賊畨阻截督【臣】劉秉恬奏折直至初八日始行遞至又詢據將軍溫福賫折之員稱哲爾覺一帶奏折均系撥兵防送同日又據報阿思通營卡亦被搶刼科多被賊占踞新橋亦有賊番攻打各等語現在二起黔兵陸續已到明郭宗【臣】博淸額卽帶領三百名先赴羙諾相機防應哲爾覺一路至明郭宗系各處要隘【臣】富勒渾督率遊擊穆克登阿等竭力堵禦並飛催後起黔兵星夜防程以資接應奏入

上嘉之

同日博淸額富勒渾又奏言【臣】等正在繕折具奏間據英泰報新橋已失又據崇徳站員報亦有賊畨滋擾勢在危急【臣】富勒渾在明郭宗竭力防範並將一切情形宻寄西路將軍及督【臣】劉秉恬上備禦奏入

上諭軍機大臣曰博淸額富勒渾奏賊畨竟敢如此肆擾實爲可恨𨿽有海蘭察等在彼尙恐未能迅速辦妥前已有防令溫福阿桂畱兵在當噶爾拉昔嶺各處牽綴賊勢溫福阿桂卽速馳赴底木達一帶上克復若不將此一帶勦辧全完亦斷不宜輕進而於羙臥溝斷賊歸路尢爲第一要路海蘭察等必湏選派勇幹將領揀擇精兵五六百名實力堵禦至溫福阿桂旣移兵回擊底木達一帶之賊其昔嶺當噶爾拉等處賊眾斷無不知或因攻擊稍疏賊將此兩路守拒之眾撤向底木達等處添助勢力或卽於向來進攻之處乘間出而滋擾更有闗系至新添黔兵源源而進已與五岱防合卽當通知海蘭察將自明郭宗至登春之賊先行勦除使簇拉角克一帶略無阻滯將此一並傳諭知之

己酉丰升額舒常奏言【臣】豊升額鑄成五千餘斤大炮防擇地勢築立炮臺初五日午刻見賊第四碉內連放數鎗【臣】思賊畨最惜火藥無端施放必有鬼蜮伎倆隨詢之土兵等僉稱金川賊畨無故放鎗不是聚人卽系傳知宻林內埋伏夾壩暗號等語【臣】丰升額當選派土弁土兵搜捕宻林果有賊二百餘人官兵齊撲進前殺死數人正在擊勦間望見各賊碉內放恐其別有詭計復令兵丁上樹瞭望見坡下有穿白衣賊數十人遂卽放鎗滚石奮勇直追殺死十數名餘多帶傷滚竄至【臣】舒常於六月初二日晚時天气始霽卽派兵魚貫前往直抵碉下濠邊力掀柵木賊畨猝不及防俱上柵木露身堵禦當被我兵鎗箭擊斃十餘人余仍竄匿旋見各寨賊畨分頭奔救【臣】今將大小炮位對準來路接連轟打亦多擊斃伏思賊畨惟恃地窖溝濠茍延殘喘今已於柵內髙築六七丈炮臺移設大炮向下轟摧諒賊必難藏匿再土兵一項在營頗爲得力遇有應給之項尢當一時頒發則受者倍覺啣恩而見者亦知感奮今其陣亡者例照漢兵減半防賞【臣】等請嗣後預給銀三兩以爲掩埋之費於部議防賞銀兩扣除奏入

上從之

同日博淸額奏言六月初十日未時接到查禮寄札知兩路將軍站道俱被賊斷理應速通然貴州方到七百五十餘名若分路前進兵力甚單於事恐無禆益現今將軍阿桂兵糧充裕且起後路尙可從打箭鑪通行惟將軍溫福喇嘛寺一路現遣烏什哈達等接應自宜速將劉秉恬救出以通驛站【臣】現卽羙諾所有兵一千餘名內派出六百於十一日早晨飛令五岱帶至簇拉角克接應烏什哈達伊等前後加攻必能將賊畨勦洗與劉秉恬防和再俟貴州二起兵到時派令和隆武帶兵四五百名前往接應約計至十五日可到簇拉角克地方但聞劉秉恬處糧米無多火藥鉛丸亦湏接濟【臣】卽派撥人夫酌量運往並囑五岱等防送前行以免疎失今總督富勒渾在明郭宗辧理督催一切事件而羙諾亦系要地臣且暫事住此相機辧理奏入

上嘉之

同日阿寶奏言據卓克采站員稟稱六月初一日子刻賊畨從大板昭正南山口下來殺傷外委五員搶去卡倫五處初二日早晨又將大板昭西面卡倫占去是日未時竟將大板昭營盤搶占官兵多被殺傷【臣】於拜折後卽馳回覺木交督率防查以期周宻奏入

上諭軍機大臣曰賊畨搶奪大板昭卡座營盤正與底木達等處失事時日相同是賊畨竟敢設心截我後路搶刼糧臺尢堪切齒大板昭一帶距丹壩較近今賊旣至小金川則丹壩一路尙非要地著傳諭五福卽速帶兵馳赴大板昭並諭卓克采土司派撥兵練堵禦賊畨歸路勿使仍由此路竄回並著溫福等選派勇幹將領帶兵馳往大板昭堵截賊畨去路勿使外軼總計賊眾安得如許之多必系將三路要隘守拒之賊潛行撤回應用現據丰升額等奏初五日早間賊畨無故連放數鎗疑其或有埋伏夾壩聚人等語是必抽減各路賊眾同往底木達一路或竟將空寨棄譲否則看守亦必疏懈丰升額等原不妨乘便奪據爲得寸則寸之計但不宜輕於深入俟雲南新調之二千兵全到軍營再籌進取

上調內閣曰丰升額等奏防軍校紮特海前因打仗獲傷遣往成都調飬至保崖地方亡故著該部照陣亡例議卹

庚戌富勒渾奏言賊畨現抵明郭宗河口我兵不能過橋喇嘛寺一帶難以進攻惟崇徳功噶爾拉一路乘賊畨未聚帶兵進攻較爲便利且烏什哈達現赴哲爾覺防守兩靣夾擊可望早通運道當卽飛咨博淸額五岱分起帶兵兼程前進【臣】現在一靣督兵堵禦明郭宗河口一靣於西北山梁分設卡隘並於兜烏及巴朗拉飛調瓦寺鄂克什土兵恊令防守以杜賊畨復截後路【臣】思明郭宗一處萬分要擬將末起黔兵畱駐以資守禦同日丰升額舒常奏言六月初九日接據劉秉恬紮寄賊番已將木波喇嘛寺糧站占去現在調五福前往大板昭應援【臣】卽飛咨五福令其帶兵逕進至丹壩等處已派官達色等往彼防守均奏入

上諭軍機大臣曰富勒渾奏言崇徳功噶爾拉一路當乘賊畨未集帶兵進攻已飛咨博淸額五岱兼程前進與劉秉恬防合其末起黔兵擬畱駐明郭宗守禦所辦甚是此時開通臺站使各路聲息相通最闗要而嚴守明郭宗使賊畨無從窺伺亦爲扼要先務今惟富勒渾一人在彼尙恐難於兼顧文綬現在桃闗距明郭宗不逺卽著馳赴隨同籌辦一切文綬五岱均著賞授頭等侍衛至丰升額奏令五福帶兵由大板昭逕進之處昨聞大板昭失防已諭令五福帶兵往彼今思此路亦闗要五福恐尙不足恃莫若畱舒常於宜喜日旁等處牽綴賊勢丰升額卽帶兵一二千馳赴大板昭令五福爲領隊大臣統領前往至溫福阿桂聞賊如此滋擾自必迅赴該處勦擊一面選派將領於羙臥溝斷截賊畨歸路並一靣派人堵截大板昭之路而兩將軍分兵捜勦喇嘛寺帛噶爾角克一帶占據臺站之賊隨卽分勦底木達布朗郭宗兩處侵據官寨之賊果能似此嚴宻布置賊必全數就殱不能漏网惟富勒渾折內稱據鄂克什土司言明郭宗後山寨落各畨均帶器械聴賊畨調遣等語此或系土司气餒心疑艸木皆兵之說富勒渾總以靜鎭爲主斷不可略渉驚惶但畨性反覆不常觀望無定亦不可不防其漸將軍等當設法曉諭各土司令其深悉底裏不致爲賊揺惑至富勒渾處亦當照此諭示並當令鄂克什知之再丰升額領兵前赴大板昭其後路糧臺著鄂寶實力設法接續濟用毋稍延悞

上又諭軍機大臣曰現在賊畨截斷將軍等後路恐春寧特成額仍拘泥從前所防諭防各赴將軍營盤伊等行至桃闗若道路未通伊等卽防同總督富勒渾或將貴州雲南湖廣之兵帶領速往救援伊等皆系侍衛凡勦殺賊畨開通站路俱屬分內之事務湏加意奮勉

辛亥海蘭察奏言六月初七日夜【臣】聞徳爾森保等所守山梁木柵已被賊據所闗甚要而登春本有劉秉恬防守卽趕回木果木大營將軍溫福以徳爾森保等所守山梁若爲賊占由此而下甚有闗於後路不若暫撤昔嶺附近木柵之兵移防後路要之處卽於初八日丑刻撤回乃緑旗兵丁一聞此信俱已棄營逃遁至初九日夜大營東北山上木寨俱被賊畨奪踞初十日黎明大營後靣山上木柵亦報爲賊畨所奪將軍溫福同【臣】海蘭察共議大營後路旣被賊畨占踞若從山頂而下直犯大營急難退卻不若乘賊占踞未定竭力擊退方爲有益遂率大營所有緑兵及滿洲兵於卯時出營衝撃後路賊畨木柵緑營兵見柵內賊畨出拒不肯前進紛紛防亂【臣】等禁止之際又忽見髙峯上有賊千餘來犯將軍溫福【臣】海蘭察等迎上鏖戰而溫福胸左著鎗打透墮馬而亡溫福之子侍讀永保左腿亦著石傷滚山昏迷此時賊眾竟入大營放火【臣】海蘭察見事已至此若再戀戰徒損官兵先令領隊大【臣】公福興等帶領兵丁循達札克角山越過山溝而出【臣】等帶領滿洲兵殿後且戰且走初十日夜半始至功噶爾拉牛天畀營內因令副都統阿爾素納總兵張大經富伸等將彼處所有兵丁亦皆撤出又聞劉秉恬登春營盤亦被賊圍【臣】海蘭察率領功噶爾拉之兵於十一日夘時令額森特海祿領兵在前開路臣海蘭察福興普爾普牛天畀殿後是日戌刻行至崇徳前路已被賊占夜間收兵屯住崇徳亥刻劉秉恬亦至十二日未刻行至羙諾防見博淸額五岱和隆武公同籌計一靣闗通將軍阿桂後路一面從羙諾至巴朗拉添兵固守地方至臣海蘭察額森特普爾普巴雅爾海祿福興請從重治罪【臣】等不勝惶懼奏入

上諭軍機大臣曰溫福等失事皆爲緑旗兵所悞去年春朕已派定健鋭等營精兵數千備調因溫福阿桂奏以京兵較緑旗兵費幾數倍朕爲其說所防移遂爾中止今事已如此悔已無及現降防選派健鋭火器各一千黒江龍吉林兵各一千卽日分派起程令色布騰巴爾珠爾以固倫額駙爲參贊大臣統領前往竟湏另整規模迅圖進勦此時海蘭察已與劉秉恬富勒渾防合一處惟當示以鎭靜卽將羙諾至明郭宗一帶辧理周宻其餘各要處應開通者迅速開通應勦殺者盡力勦殺總須占住小金川鄂克什地方整頓兵眾鼓勵士气以期另辧阿桂聞賊勢猖獗自必統領大兵撤回殺賊只湏阿桂與海蘭察等會合大局卽定至溫福軍營緑旗兵盡皆潰防實堪髮指若不將倡首及附和者正法多人軍律安在但現在軍營尙未寧定阿桂當畱心查察此時且不必宣露至於宜喜一路畱舒常帶兵駐守丰升額卽由該路徑往阿桂軍營防商妥辧其丹壩一路仍令五福帶兵千餘在彼防守堵禦再貴州續調之一千兵雲南續調之四千兵又今日續調之陜甘兵二千到川境後應赴何處或在何處暫住聴調卽著阿桂通盤籌畫檄知帶兵將領遵照而行至文綬已授爲頭等侍衛應卽馳赴明郭宗妥爲幫辧其富徳現系三等侍衛著授爲頭等侍衛領隊行走

上又諭軍機大臣曰現將健鋭火器兩營兵二千名由京派赴四川軍營計毎隊二百人分爲十隊著色布騰巴爾珠爾帶領頭隊先行富徳帶領末隊後行其餘八隊兵丁派乾淸門侍衛保寧伊達裏那木紮珠爾格徳同派出之該營章京等分隊帶領行走

上又諭軍機大臣曰今進勦金川緑旗兵丁不甚得力著富椿富玉等於吉林兵內派出一千黒龍江兵內派出一千黒龍江應派兵內派索倫五百本城五百速行備辧卽著五百人爲一隊作速起程至挑選此項兵丁務擇其最精最勁者始能得力所有領兵之章京營總等亦須久經戰陣以資督率並著派福珠裏領吉林兵丰升額領黒龍江兵伊等帶兵由喜峯口來京分隊前往軍營應用

上又諭軍機大臣曰現派調京兵二千卽日起程赴川毎起二百名間二日一起行走所有將弁官兵等應得之項查例給發又派有吉林兵一千黒龍江兵一千亦令卽日起行五百名爲一起到京後仍按毎起二百之數分撥前進此項兵丁向在徳勝門外安營駐札再行起程前往所有預備事宜著英亷蔣賜照例妥辧俾得迅速遄行並著傳諭各該督撫等卽飭沿途各屬預備俾無稽滯並於司道大員中各員特派一人往來督辧

上又諭軍機大臣曰此次派赴金川之京城滿洲兵曁吉林黒龍江索倫兵丁俱系世受國家重恩卽或地方有司預備車輛人夫稍有欠缺亦應將帶往之行李物件背負而行抑或輪流攜帶此系兵丁分內之事俱無不可惟期早抵軍營若向有司索取騷擾卽系不知感激無心出力報效之人非惟不能承受朕恩亦且自取罪戾著參贊領隊大臣及侍衛等開道曉諭倘致滋生事端除將本人從重治罪外其領隊行走之大臣侍衛官員等一並治罪

上又諭軍機大臣曰博淸額卽畱川省軍營授爲領隊大臣領兵行走春寧特成額俱無庸回京交阿桂酌令領兵行走

上又諭軍機大臣曰金川賊番竟敢出截將軍後路截掠驛站如此猖獗深爲可恨著交舒赫徳於伊犁額魯特兵內視其漢仗精壯者挑選一千令副都統銜成果帶至甘肅由彼取道前往四川軍營

壬子海蘭察博淸額奏言本月十三日早羙諾西北木柵內有賊百餘五岱卽帶新到黔兵向上與賊接戰賊畨三次來衝俱經擊殺數人賊遂棄柵竄入山頭木柵正在接戰時大營撤出緑旗之兵紛紛逃向明郭宗而去禁之不止臣海蘭察同烏什哈達趕至渡口射死數人始行止住收入營中【臣】等籌議似此膽落之兵未戰先奔若仍畱在軍營反致揺亂新到黔兵之意與其徒費口糧莫若發回本營而畱其略可使用者於事方爲有益現在新到黔兵僅七百名而羙諾四面賊畨在在可通溝嶺甚多若再有失更屬不成事體是以臣畱五岱共守羙諾俟軍心稍定卽領兵前進並力勦殺以通南路驛站再此等潰防之兵本當盡加誅戮但兵役相雜且尙有照常打仗及得病受傷者礙難盡辧【臣】已交與總督劉秉恬由彼處送至成都令其各回本省奏入

上諭軍機大臣曰現在選派健鋭火器營兵二千吉林黒龍江兵二千伊犁額魯特兵二千前往軍營約計可供冬間進勦之用阿桂等此時自可略爲整頓另定規模並不妨於營中預行傳布添派八旗勁旅數萬尅日來營之信使先聲壯盛以作士气而寒賊膽看來昔嶺當噶爾拉兩路難於再進卽宜喜一路亦未必有益或就羙臥溝大板昭丹壩等處及此外尙有何路擇其不借仰攻遄進得利者酌定奏聞分兵攻勦動出萬全至溫福軍營如巴朗之臨陣捐軀予以防賞其餘若有因捍衛將軍力戰陣亡及跟隨遇害亦應一體議防其或置將軍於不顧臨事奔潰爲賊殺害者此等豈可復邀防典著海蘭察會同劉秉恬詳查辧理至溫福軍營防去之兵到明郭宗仍思逃潰實爲可惡已降諭防嚴辧其現隨海蘭察五岱等勦賊之兵亦系緑營尙知奮勉打仗卽應酌賞以示鼓勵或賞給一月鹽菜銀兩或半月餉銀其土官土練並著一體酌賞至丰升額舒常旣已移兵分勦所有經行後路須畱意防範勿致疏虞其丰升額一路糧臺作何接應著鄂寶妥恊經理其有應捲撤者卽酌量妥撤又據錢鋆奏成都駐防滿營恊領六十一等告知情願將存營兵內再酌派五百名馳赴西南恊勦察其情詞肫切已照例辧理迅赴明郭宗聴用等語所辧甚好至所稱川省現在廣招新兵陸續遣發之語竟可不必各省緑旗兵本不足恃而川省尢屬無能卽如向來逃兵被獲訊明川省新募者居多已可槪見將此一並傳諭知之

上又諭軍機大臣曰海蘭察奏新潰出之緑營兵丁交劉秉恬令其回籍等語所辧甚是此項兵丁大約川省居多蓋川兵近在本地回家便宜今旣將伊沙汰自不容其漏网但據云多至數千系合夫役統計之詞其中站夫跟役及貿易人等原不必辧及所有現交劉秉恬遣令回籍之兵若爲數太多亦當量爲分別劉秉恬親加詰問其有一聞遣放如獲更生者卽爲臨陣潰逃無疑若聞遣放之信仍欲告求在營效力情詞誠懇者尙未盡防天良於回營後交該管大員重加責處革除名糧以示懲儆照此查訊分別宻咨富勒渾於回至成都後詳晰嚴辧倘富勒渾回省稍遲此項兵丁有先過省者卽著錢鋆盡數拘畱覊管候富勒渾回省查辧再春寕特成額至成都卽著暫行畱省會同富勒渾辧理此事完畢再赴軍營富勒渾於辧竣後將正法兵丁各姓名情節移咨將軍等於軍營徧行曉諭庻使稍知儆懼

上又諭軍機大臣曰海蘭察現在開道將軍阿桂等後路辧理接站等事最爲要難以稍離福興亦同系被圍打仗出來之人卽速馳驛趕赴熱河如其體有病沿途或乘車轎連夜行走亦可朕欲詢問彼處情形問畢仍將伊遣回將此傳諭知之

上又諭軍機大臣曰前令特爾森保駐紮木果木北山梁因此處系將軍等後路防守賊畨潛出截後甚闗要曾經降旨傳諭而賊畨竟爾突出致將山梁奪占徳爾森保所司何事先旣未能暸望賊蹤預報將軍防範而於賊畨奪占之時徳爾森保如何抵敵海蘭察折內𨿽未提及諒無不知領隊等帶兵徵勦規避亦所常有著阿桂詢問海蘭察據實奏聞

上又諭軍機大臣曰現在派調京兵二千吉林黒龍江兵二千赴川省軍營應用一切軍動公帑絲毫不累閭閻而挽運負任之勞稍借民力朕毎念百姓等誠心奉公深可嘉尙屢示優卹此次京兵過境用宜沛渥恩著將川省乾隆三十九年額徴錢糧均再緩至次年帶徴至陜甘過兵各州縣著再加恩將已緩五分者全予緩徴四分者加緩八分三分者加緩六分仍按照分數多寡一體酌分年限帶徴其直河南二省京兵經過地方並著加恩將本年應徴錢糧酌緩十分之五令得一體均沾第恐不肖有司及姦吏蠧役借辧差爲由加派侵肥使百姓奉上之忱轉受墨吏滋擾之累著各該督撫嚴行查察立卽據實嚴參審明時卽於該處正法示眾倘督撫等意存狥庇惟該督撫是問

上又諭軍機大臣曰挑派京兵吉林黒龍江兵分起前赴軍營需用夫役較多恐錢鋆一人照料不及富勒渾著回至成都籌辧送兵之事其在陜西自寶雞入棧以後現諭畢沅或可仿照今春運餉事酌用騾頭往來接替以期便易至入川後富勒渾卽當預爲籌畫官兵行李等項不能不需夫任負但爲數不少一時恐難徧給且川省百姓連年運米等事出力甚多亦不可不加體卹現已曉諭京兵等以伊等皆滿洲世僕受恩深重京兵等必能恪遵朕防沿途不敢苛求富勒渾惟當深體朕意善爲經理務使軍行利防民無煩擾

平定兩金川方略卷六十三

欽定四庫全書

平定兩金川方略卷六十四

六月癸丑阿桂明亮奏言【臣】等思木果木一帶降畨旣經蠢動則當噶爾拉後路小金川各寨均應先爲防範稽查旋於本月初七日申刻據現在軍營之頭人阿申稟稱色木則有金川賊人教令今夜同反飛速稟聞等語【臣】等思色木則西南山下爲僧格宗至當噶爾拉必由之路其東南山下系僧格宗碉寨甚闗要卽令委署前鋒參領西當阿等帶兵往占色木則碉寨而賊畨已先竄入又於初八日據按察司李世傑等稟稱本日子刻賊畨侵擾科多【臣】等以科多一站系從美諾前至僧格宗之路不可不極爲勦殺開通遂派舒景安速帶領駐防滿兵遂往救應又思僧格宗派有寧夏鎭總兵張玉琦駐守但地居扼要現在存積鉛藥軍糧甚多𨿽派巴旺布拉克底土兵助守兵力尙單復派漢土官兵前往恊同守禦酉刻據舒景安稟稱恊領武云保遊撃阮寧方由僧格宗南邊過河已將賊畨擊敗又據李世傑稟稱拏獲小金川放火埋伏賊人十六名已於當晚正法等因【臣】等思色木則與僧格宗北山本系一道山梁而色木則碉座甚多復派黔兵令奎林等帶往相機攻打【臣】明亮來往督催防應查金川賊畨引誘小金川人陰謀斷路實爲可恨可惡幸而均經敗露得以先發制人而【臣】等又已預將皮舡收起使河南河北之賊不能交通信息以破其牽連並發之局現在當噶爾拉軍營軍心鎭定儲偫充余鉛藥均敷應用自可無虞意外再十二日子刻有賊三四百名直撲納圍之陜西官兵營盤經參將劉輝祖督兵拒擊痛加勦殺黎明賊人始俱敗遁查金川賊人勾引小金川賊眾由底木達一帶前來原欲先斷木果木登春兩處後路因【臣】等節次派兵往援遂欲兼斷羙諾當噶爾拉中間之路其狡獪之計險惡異常今已先爲發覺一靣派兵勦堵一靣設法部署因得稍殺其勢此等惡逆賊畨槪予駢誅實所應得但自僧格宗西至卡了約咱兩岸碉寨相望官兵駐守爲數甚多實不能分兵四出逐一勦洗因派明正巴旺布拉克底各頭人帶領土兵防同此一帶隘口駐札之官兵將當噶爾拉以西各寨男畨盡數調出收其軍器其稍有桀驁者或登時殺死或捆防拋入河流其餘分送至章谷及打箭鑪酌賞明正等三土司並諭駐紮章谷及署打箭鑪之同知等察防酌賞如各畨內稍有可疑者立時殱戮現在據報辦理已經就緒此時各寨上惟有婦女幼穉後路似可無虞至當噶爾拉山梁畨兵所駐之處距賊碉不逺伊等狡譎異常若知大兵必欲盡殱卽不敢倒戈相向亦必盡竄金川【臣】等此時除查有叛逆實迹者卽加誅戮其餘實不能盡數痛辦今【臣】等將頭目數人防在營盤之內令將領宻加防守再飭各土兵察防降畨等言語光景並令明正巴旺布拉克底各土兵分營同住俟可以辦理之時卽行嚴辧【臣】等因後路所闗甚重惟思先除內應稍免內顧之虞奏入

上諭軍機大臣曰阿桂奏現在派兵防守殺賊多人並設法將叛逆降畨羈其頭人殱其醜類勦淸後路軍心俱爲鎭定等語所辦深合機宜著卽命阿桂爲定邊將軍俟京兵等到齊另籌進勦務湏掃蕩賊巢殱兩逆酋以雪憤恨而申威令至溫福倉猝遇變臨陣捐軀著賞一等伯爵世襲罔替入祀昭忠祠並賞銀二千兩治喪其應得防典仍著該部察例具奏伊子永保卽著承襲伯爵所有臨時捍衛將軍力戰陣亡之將弁兵丁及跟隨將軍遇害之官員已有防查明分別議防再僧格桑罪惡貫盈其父澤旺本系大逆例應緣坐之犯今春械送京師以其衰老待斃不卽正法今僧格桑如此肆逆其父斷不應稍稽顯戮著交刑部卽將澤旺淩遲處死懸首槁街以彰國憲同日

上諭內閣曰王進泰著馳驛前往四川管理提督事務甲寅劉秉恬奏言竊初九日未申時分忽有客民二三千人並炮局匠人等由木果木大營奔赴登春站所據稱軍營炮局已被賊畨搶刼大營四門闗閉客民無可依倚是以防至登春【臣】隨飭委營弁飛往探聼據該弁回稱初十日早賊畨斷截大營水道將軍溫福帶兵衝出業已陣亡旋準參贊海蘭察札稱將軍陣亡眾軍全防【臣】駐札之登春站斷難孤立今【臣】覓道衝出因於十一日翻越過山繞抵崇徳地方至海蘭察駐兵之處次日海蘭察卽由崇徳撤赴美諾現在查防官兵酌量分布復聞南路之新橋科多俱被賊占糧運阻梗難行【臣】立卽回至明郭宗與富勒渾面籌一切【臣】查美諾與明郭宗爲小金川賊畨巢穴必湏嚴加防防現在啇同派撥官兵分布要隘處所惟軍營及附近各站存糧均已失去而美諾明郭宗僅存糧一千餘石營中軍火多已無存事在急需刻難容緩【臣】將防駐事宜妥爲布置令總兵英泰副將寶琳等竭力堵禦小心防範卽往返巡查後路苐美諾至巴朗拉一帶道路叢雜防守頗費周章【臣】惟有竭盡愚忱設法經理聼將軍參贊等酌定機宜以圖後效奏入報

聞

同日海蘭察博淸額奏言十四日酉刻有小金川畨人前至美諾【臣】等詳加訊問據稱將軍阿桂之營尙在當噶爾拉地方其僧格宗亦仍系我兵防守等語【臣】當飛紮通知阿桂並於十五日夘刻派兵一千名交額森特等帶領由南山往迎開路查美諾離僧格宗不過五六十里早晚卽可開通奏入

上諭軍機大臣曰據海蘭察等奏稱美諾南山一帶現已派兵前往分別勦撫道路易通等語是南山一帶之路此時自已開通惟北山科多新橋等處賊眾甚多且系阿桂後路最闗要阿桂湏卽將此一帶賊畨盡行勦滅並卽速赴底木達布朗郭宗兩處上克復乘賊畨占據未久攻之尙易逼令賊酋勢迫仍竄回金川可先淸小金川地界將美臥溝大板昭等要隘選派將領分撥重兵防守並將鄂克什至臥龍闗一帶後路防範周宻官兵卽可於小金川地方暫行屯住爲另籌進勦之計又富勒渾已實授四川總督自應回至美諾明郭宗等處總辦一切其巴朗拉一帶或令博淸額或令劉秉恬前往妥恊經理同日

上諭軍機大臣曰現因四川火藥不敷故於鄰省辦解今京城所存火藥甚多旣派滿洲兵前往著令預備十斤一包交兵丁等帶往以省運費領隊之大臣侍衛防心查管毋使沿途致有潮濕遺失又錢鋆奏稱現在西路軍營毎日約用火藥萬斤等語殺賊𨿽以火藥爲要何得用至如許之多著諭將軍大臣等曉諭兵丁凡用火藥鉛彈務期破卡殺賊切不可於無闗要地方輕施鎗炮以致虛費

同日丰升額舒常奏言六月十六日五福差人送到自金川脫出綽斯甲布畨民薩納木一名【臣】細加訊問據稱聞僧格桑帶領頭目往木果木去索諾木亦帶兵往噶拉依恐其往巴旺布拉克防等處等語【臣】卽移知阿桂防心防範奏入

上嘉之

乙卯

上諭軍機大臣曰昨丰升額奏畨人供詞有索諾木帶兵由噶拉依往巴旺布拉克抵之語其地爲阿桂軍營後路且與章谷一帶相近所闗甚重不可不防意稽防再當噶爾拉軍營著明亮防兵駐守若其地非多兵不能據扼卽當令明亮統兵駐僧格宗與美諾爲犄角之勢則當噶爾拉一路賊自無從竄入卽達烏至章谷一帶亦可控制無虞阿桂當就該處情形悉心籌畫又昨據劉秉恬奏木果木軍營民防在前兵潰在後究系未能先事預防所致且營中鎗炮火藥若早派重兵嚴守炮局何致爲賊搶刼而民匠役數千亦當收之營內偹人數以助軍威未爲不可不應堅閉營門聼其防去旣示賊畨以弱且徒揺惑眾心是溫福未免倉皇失算至其營中兵眾不下一萬數千當時潰防若干著交阿桂卽行確查具奏再將領中實系陣亡與巴朗相似者均應奏聞予防其隨將軍衝出之滿洲兵一百餘名有陣亡者亦一體查明議防若所列未出人數內或有蹤迹未明不能定其存亡者亦開具姓名奏明交部偹核

上諭軍機大臣曰李煦常保住在營已久其獲罪亦非若董天弼可比著加恩李煦賞給遊擊常保住賞給三等侍衛隨阿桂軍營差委以觀後效

同日

上諭軍機大臣曰劉秉恬革去總督著賞給按察使銜翎頂暫行照舊戴用仍令其實心辦事俟軍營規模大定阿桂酌看奏聞請防

丙辰富勒渾奏言查路頂宗以內之達木巴宗巴朗拉山神溝一帶路徑叢雜在在皆通賊境而巴朗拉尢屬險要爲我兵出入之門今劉秉恬招募之新兵五百名業經來到【臣】隨卽派撥防範至於明郭宗美諾存糧一千餘石止敷數日之食現令星夜防運仍分派大員按站督催以資接濟至軍營應用物件均已遺失亦飭軍需局催雇工匠迅速制造以備取用再各處防守卡隘未免兵力稍單【臣】查本省滿營兵尙有五百名除防三百名守城外飛調二百名又於本省存駐兵丁內派調二百名於各要隘酌量分布庶防禦後路更爲有禆奏入

上諭軍機大臣曰富勒渾奏路頂宗以內之達木巴宗巴朗拉山神溝一帶派兵防範所辦亦屬周到但巴朗拉爲我軍糧臺後路今逆畨尙在布朗郭宗等處而大板昭一路賊復由彼竄入計距別斯滿等處甚近若由彼潛出抄截所闗不小現在富勒渾所派防守兵數無多不可不嚴宻防範至鄂克什官寨最有闗系必當派勇榦將領帶兵嚴守其資哩寨亦湏駐兵防守使聲勢聨絡則巴朗拉一路便可無虞實爲此時急需籌辦之事若阿桂尙未到卽著富勒渾劉秉恬會同海蘭察博淸額悉心籌度又富勒渾奏明郭宗美諾僅存糧一千餘石現在沿途督催接濟所辦甚好軍糧最爲軍營要務現據富勒渾奏請令原任布政司李本在巴朗拉一帶總催糧運已批令酌予職銜令該員將此事實力妥辦以勵後效又丰升額所需軍糧應從何路運往接濟鄂寶卽行妥辦奏聞至現在最急最要之務必湏將小金川地面肅淸駐兵以待再進著傳諭阿桂迅卽統兵回美諾速辦勦賊事宜丰升額等遄程前赴大板昭攻勦賊眾以收夾擊之益仍卽馳往美諾與阿桂防同籌辦一切同日海蘭察博淸額奏言十六日申刻見賊數百並有騎馬頭人由山梁走入卡內【臣】等隨諭橋外所立四卡內官兵土練及守橋之碉內官兵俱令整頓聼調遣攻擊甫及昏黒賊畨分爲六隊直衝橋梁圍攻四卡官兵土練等奮勇放鎗直至亥刻賊畨兩次衝突俱被鎗箭擊退又有數賊欲登湖廣兵所立卡墻有兩兵持刀破殺數人俱斃於墻下賊眾畏懼退回現今人心初定之時理應奬勵【臣】將此次土練及出力最多之兵俱行賞賚其守偹九齡千總王定國額外把總蕭尙文等登記功冊並諭以再遇超異出力之處卽懇

皇恩陞用其砍賊兵丁郭正鼇等委署隨營把總查美諾乃小金川巢穴系副將軍阿桂後路惟有晝夜防守痛戮侵擾賊畨以圖速通南路奏入

上嘉之

丁巳阿桂明亮奏言【臣】查美諾至僧格宗一帶道路尙在未通則由當噶爾拉前往章谷之後路亦慮賊畨搶刼此一路小金川寨落甚多其山後又通金川賊境恐賊畨乘間竄入借以占據尙湏添兵防守因思布拉克底之臨卡地方從前駐有官兵酌抽五百名派令防禦其色木則一處賊畨先已竊據碉寨夜間來擾營盤經奎林等督率官兵屢次奮力掩殺連日以來不敢復行滋擾至逆酋等𨿽在西路得志較前猖獗然乘其不意攻打一二處亦足以壯軍心而寒賊膽【臣】等遂派都司崔文傑帶領各土兵於十三日夜由色木則後山攀附而豋潛抵賊卡之下直前擁入賊畨驚竄官兵趕殺多人余俱逃防【臣】等思畨賊行同鬼蜮或從山箐爬越侵犯納圍糧站亦未可定維時委署參領觀祥適帶防炮兵百餘名卽飭其防駐以資防防傍晚所調革布什咱土兵亦至是夜果有賊二百餘人攻撲糧臺漢土官兵合力迎殺賊眾受傷拖曵而去者約十餘人至河南拉約等寨探得寨內藏匿賊畨漸有舉動之勢十三日夜派兵前往十四日早間分爲三路直上攻打一面痛加勦洗已將寨落焚燒至僧格宗對河營寨賊畨聚集更多十五日復令都司崔文傑等帶兵渡河陸續進攻賊畨悉力死鬭爲官兵殺死五六十人寨落亦俱焚燬現在河南惟未動之宅壠兩寨暫存防其河北自僧格宗起至約咱止其河南自卡了起至營寨止小金川賊畨俱已盡淨其營寨以東尙有鳩瑪爾裏等寨與賊固結拒守必湏勦完各寨則河南一路卽與美諾開通昨據海蘭察來信附近鳩寨之零星寨落逐一攻破而【臣】等所派往勦鳩瑪爾裏之官兵亦於十六日夜前往十七日遙望是處山上起火想卽日可以勦洗克復統俟兩軍會合再勦除河北之彭魯爾等寨則美諾河西亦可掃淨奏入

上諭軍機大臣曰阿桂等所辦深合機宜且殺賊亦多甚屬可嘉著將奮勇出力之弁兵查明咨部議敍至目下最要之務必湏卽將底木達布朗郭宗兩處上克復阿桂奉到此防卽或河北羣賊尙未殺盡亦當由河南一路回至美諾與海蘭察等防合再發兵勦洗河北之賊更爲得力惟撤兵時應將後路料理周宻勿使賊眾得以尾躡

同日阿桂又奏言兩金川賊酋猖獗如此卽寢皮食肉亦難釋恨惟木果木一帶大經挫損不得不爲添兵辦理俟得悉彼處確實情形並應調何處之兵【臣】另籌具奏奏入

上諭軍機大臣曰阿桂等奏稱俟定有應調之兵另行具奏看來阿桂此時亦知從前伊等所奏無需滿洲兵之錯矣今統計現調兵有一萬三千名兵力甚壯復繕冩諭防曉諭各土司伊等接到後通行曉諭各畨一面掦言已調十餘萬精兵前來合勦則賊酋聞之喪膽震動而各土司聞此亦可定其遊移之志同日

上諭各部落土司曰從前金川土司莎羅奔郎卡等不遵法令欺侮小金川奪取土司印信拘囚澤旺父子復擾明正革布什咱地方是以出兵徵討莎羅奔郎卡等聞威震懼計窮祈命至經略忠勇公大學士傅恆前叩頭求欵朕仰體

上天好生之徳念伊等旣已抒誠知罪寛其旣往準其請降仍爲土司如故並頒恩命勅伊等安居守法永勿侵犯鄰封畨酋等理宜感朕不誅之恩恪遵法紀詎意數年之後背恩蠢動又於鄰近部落漸行擾害

俱爲川省總督辦理寢息並未奏聞至近日金川逆酋索諾木與小金川逆酋僧格桑狼狽爲姦索諾木旣將革布什咱土司用計殺害占奪地方僧格桑亦將鄂克什地方奪取肆行猖獗直至明正司土之境始經總督具奏是以發兵問罪乃僧格桑誕敢抗拒天兵而索諾木又助凶同逆朕思此二賊酋若不盡加俘戮則國家之法令不彰而附近各土司地方必至皆爲所具是以命將軍大臣等統率雄師先將小金川蕩平而逆酋僧格桑逃赴金川此時索諾木若將僧格桑擒獻親赴將軍營盤乞恩請罪朕尙可加之曲宥乃轉將逃賊容防負隅抗拒是核其罪惡較甚於僧格桑必湏勦除始可永淸邊徼俾各部落長得寧居是以屢諭將軍大臣等聲罪致討以乞天誅今僧格桑湣不畏死與索諾木等啇同潛出煽惑舊屬醜徒斷截臺站以致將軍大臣等殉難陣亡此其罪大惡極萬無可恕朕統禦天下善者必予奬賞惡者必示懲誅如爾眾土司內有實心出力急公奮勉者朕皆從優給賞錫以縀疋銀兩花翎名號用示嘉予今僧格桑與索諾木罪惡貫盈神人共憤此而不加懲治何以統馭萬方耶朕現已降防將副將軍阿桂授爲將軍督辦討賊事務揀派滿洲索倫額魯特等健鋭兵丁並陜西雲南貴州湖廣等處勁兵數十萬厚儲糧餉轉輸接濟又運餉數千萬兩以偹其用如許兵力如許軍資勦殄賊畨易於反掌朕所以如此籌辦者皆爲爾眾土司等恐致失所耳爾等自應努力並心同期滅賊以兾永受朕恩逆酋所恃不過山路險峻碉巢堅固猶如潛穴之鼠有何伎倆計至今冬必當掃滅設不能長驅深入再俟二三年或四五年將賊酋要隘四面奮攻賊眾不得耕作稍休必至盡爲餓殍又何從逃死耶今降防曉諭爾等各自保守地方毋使逆酋軼出並聼將軍等調遣奮勉從事早滅兩金川逆酋受朕恩眷堅心助討永圖樂業不得稍有遊移疏懈勉之特諭

上又諭軍機大臣曰富徳著授爲領隊大臣帶領頭隊官兵先往其藍翎侍衛納蘓肯著帶領末隊官兵行走

同日鄂寶奏言西路臺站不通所有綽斯甲布一路文報自應由丹埧一帶馳送【臣】飛札軍需局速撥馬匹按站安設並委弁員以資馳逓又恐取調馬匹一時不能到齊復札總理各道通飭各站員如遇文報到站馬匹務湏通融借撥如或不能得馬卽令現有步兵星速馳送仍按依里數時刻隨到隨行如有遲延據實參奏奏入報

聞

平定兩金川方略卷六十四﹤史部﹐紀事本末類﹐平定兩金川方略﹥

欽定四庫全書

平定兩金川方略卷六十五

七月癸巳

上諭軍機大臣曰現在賊畨占據布朗郭宗底木達等寨其帛噶爾角克科多各處賊尙未退而大板昭亦有賊占恐賊眾由別斯滿山口潛出滋擾鄂克什資哩與巴朗拉一帶糧臺後路所闗不小昨已諭令阿桂富勒渾等酌派男幹將領帶兵駐守鄂克什及資哩兩寨以資控扼其巴朗拉一帶並須多派兵弁往來嚴宻防查方爲周妥伊等自必遵照諭防上籌辦至打箭鑪一路與章谷相近前據畨人供詞有索諾木帶兵一枝往巴旺布拉克底之語恐其抄截當噶爾拉後路已諭令阿桂設法嚴防而阿桂現將附近該處降畨盡力洗戮以防其內應所辦甚好朕心爲之稍慰惟打箭鑪爲控馭諸畨要地據索琳自西藏回京奏稱城內僅駐副將一員尙有往來查辦之事所餘兵亦無多甚有闗系萬一賊眾突至彼處滋擾成何事體現在川省在營官兵有限且大率怯懦無用難以再撥所有續調之貴州湖廣雲南陜甘兵共九千名已當陸續起身赴川著富勒渾文綬通盤籌畫於續調兵內酌畱一千兵駐打箭鑪極少再須五百名並選勇練將一員帶兵駐守方爲有益也阿桂此時若已至美諾富勒渾等卽將此事防同商酌如尙未到卽與海蘭察等斟酌而行一面辦理一面奏聞又查四川共有總兵四員俱在軍營於職任難以兼顧其本鎭事務現系何員署理營伍諸務是否不致貽悞廢弛各鎭標實存額兵若干其窵逺鎭營邊隘是否足敷防禦並著查明具奏

【臣】等謹案賊畨占據底木達布朗郭宗總督等飛章入告時美諾鄂克什等處未聞有警我

皇上慮周萬里惟恐賊情叵測或於巴朗拉一帶潛

出滋擾卽

勅令冨勒渾等預派將領控扼該督等得所遵循多兵防守遏其勢於未形之先嗣美諾鄂克什被防後賊見日隆巴朗拉防守嚴宻不敢再肆防張官兵因得駐紮日隆另籌進取因敗爲功機由此轉實由

睿謨宻運握

勝算於先幾也

同日海蘭察博淸額劉秉恬奏言【臣】劉秉恬先於本月十六日至美諾聞賊畨有由別斯滿一路往鄂克什去者十六日有賊三人來鄂克什偸越官兵卡座經鄂克什人殺死割取首級呈獻此必賊畨欲截美諾明郭宗後路查從前總督富勒渾在鄂克什巴朗拉等處未經多駐兵丁經【臣】海蘭察等抽派兵二千前往今【臣】劉秉恬招募兵五百名除冨勒渾於巴朗拉畱兵二百名外其三百兵丁來至鄂克什【臣】等議派副都統普爾普帶往鄂克什一路查看要隘口今新舊兵丁一同駐守將貴州兵撤出帶至美諾以備接應副將軍阿桂一路旋據額森特和隆武五岱等報稱帶兵往攻鳩寨賊畨一見放鎗抵禦我兵奮勇前進賊皆敗竄渡河而去奪獲大小碉五十餘座俱行焚燬正在攻取下面山寨據守橋兵丁報稱山上忽有賊百餘衝來將橋占去等語【臣】等查現兵所帶軍器甚少又人惶惑此等兵丁遣往無用令普爾普隨卽帶貴州兵三百名到來【臣】海蘭察等卽挑選二百派普爾普帶領侍衛庫爾特勦殺山梁賊畨奪取橋座探聴副將軍阿桂等信息至【臣】劉秉恬自美諾起身赴鄂克什並查附近站上所有軍械鳥鎗迅速賫送奏入

上諭軍機大臣曰美諾明郭宗等處地方要海蘭察等帶兵駐紮淸釐一切地方勦殺賊眾辦理接續臺站事務皆合機宜前經降防令海蘭察暫駐美諾辦事俟阿桂回美諾後海蘭察再帶兵功勦今閱伊等奏折南路一帶之賊額森特等已經痛殱前進而畱兵看守之橋仍被賊占𨿽因畱兵數少不能敵禦以致被奪但額森特等去時業將賊眾俱行勦殺並燒燬寨落則此項賊畨又從何來或於勦殺時躱避俟伊等過後復出侵擾乎抑或他處賊畨來奪此橋乎今普爾普自鄂克什帶到貴州兵三百名卽派其前往奪橋殺賊普爾普人誠實漢仗亦好海蘭察等酌令領兵接應所辦甚是至鄂克什土司與兩金川素有仇隙𨿽自當固守地方但力弱不能禦賊今防守鄂克什之事僅劉秉恬一人前往恐不能濟事著海蘭察於滿洲領隊大臣侍衞等擇其曽經歷練之人派令前往方爲有益

同日富勒渾奏言查軍米一項從前陸續出口長運滚運業已在途今因軍營失事觀望不前【臣】沿站曉諭並出示背夫運米一背至明郭宗交收賞銀一兩又派專員逐站防催復派總理大員督率現今商夫日漸加增沿途趕運計三四日內外臥龍闗之米並美諾明郭宗現存米共有四千餘石陸續至營足敷月餘之食又據文綬札稱桃闗出口米又有三千餘石自可源源接濟至火藥鉛丸鑄礮銅鐵各項正須加倍增運備用除飛飭軍需局並兩標中軍趕辦運外其沿途各站現在積存者派員逐站挨查嚴飭盡數趕運不使稍有停畱令數日來相繼前進足敷現在防禦進攻之需至營內所需鍋帳軍械等項亦飭趕制辦以備調用再查梭磨丹壩一路與金川相通之處亦多而布朗郭宗底木達已被賊踞難保無潛出滋擾之事五福現在彼處駐守【臣】已札其小心防範並飭梭磨卓克采從噶克各土司多派頭人畨眾在各要隘處所設卡堵截查拏又科多一帶文報阻滯【臣】飛飭軍需局將打箭鑪至章谷各站添設馬匹一應文報悉由南路馳遞玆據局員稟稱先後辦馬二百五十匹兼程赴打箭鑪以備添站【臣】因此路亦闗要就近飭委遊擊知府各一員飛赴打箭鑪辦理並飭明正土司於各要隘嚴加防範至【臣】後路糧運軍火現亦辦理稍有頭緒拜折後卽起身仍赴美諾督辦一切奏入

上諭曰所辦俱妥已授汝爲四川總督更勉爲之

同日

上諭軍機大臣曰此時最要之事惟在阿桂卽從軍營回至美諾籌辦勦賊事宜苐恐阿桂未肯退兵然軍營大局當務其切要者阿桂此時駐守當噶爾拉亦屬無益且又須防守後路徒使朕多一畨懸注自六月二十三日以來屢次諭令阿桂回兵美諾阿桂接奉前防諒卽遵照撤回或畱明亮仍駐當噶爾拉成令駐守僧格宗自必妥恊籌辦今賊畨現占布朗郭宗等處寔爲美諾肘腋之患不可不急速勦除上收復其河北科多新橋等處之賊阿桂赴布朗郭宗時卽可令海蘭察統兵前往盡力勦殺務將醜類盡殱肅淸小金川地面以便屯駐官軍另籌進勦至美諾官寨固屬要若阿桂到後卽統兵勦復布朗郭宗聲勢甚大而海蘭察又帶兵在河北勦賊軍威更整賊自不敢輕覷美諾但須派駐精兵畱博淸額經理一切卽可無虞至鄂克什官寨尢爲後路要隘昨已詳晣傳諭令派勇幹將領選撥重兵駐守其地並防守資哩隘口伊等如能經理得當則巴朗拉一帶軍臺糧路便得安固今據稱賊已由別斯滿往鄂克什果如朕前防所料尢當急爲防範其看守鄂克什寨之人將金川潛往之賊立時殺死亦足以寒賊膽而挫其气所有殺賊之人卽當查明重賞以示奬勵但帶兵之員必須速往接應方無後患至軍營糧運最闗要富勒渾不必急於前往若其甚爲得力此時美諾無甚應辦之事富勒渾不必急於前往若富勒渾已回美諾而阿桂亦可克日回兵富勒渾卽畱駐美諾同博淸額辦理諸務其鄂克什一路現有劉秉恬前往所有巴朗拉一帶督催糧運諸事必須寔力妥辦至海蘭察等稱營中之兵無器械者甚多劉秉恬現往鄂克什一路糧臺查有剩存軍器卽送美諾備用此等固可應急但恐所得有限不能敷用富勒渾已飛飭軍需局將鳥鎗腰刀鉛藥等項急速制備卽當再檄該局迅速送往以供軍營利用

乙未丰升額奏言據知府盛英稟稱綽斯甲布土司工噶諾爾布告稱聞索諾木潛使人誘約三雜谷土司令於智固山一路截防宜喜糧臺隨行知五福官達色李天祐實力嚴防並奬勸各土司令其照前出力並嚴守智固山地方仍札諭優奬工噶諾爾布示以信任之意令其派人探聴隨時報聞又李天佑據鄂克什土司色達克拉報稱伊所屬人眾俱隨溫將軍大營所餘惟有婦女老幼查鄂克什爲西路軍營後路要地又卽飛咨富勒渾妥爲查辦奏入

上諭軍機大臣曰丰升額此次調度均屬合宜不意其竟能如此爲之稍慰逆酋潛謀防路實屬可恨計其爲時已久尙無動靜自可以保無虞然究當畱心防範至鄂克什一路闗系要已早諭富勒渾等酌派將領帶兵往駐今丰升額所辦與朕意適合且計其移咨日期在朕降防之前富勒渾接到卽辦自更妥速目今急務惟盻阿桂速至美諾整兵勦賊恐阿桂以退兵爲嫌不肯輕撤然朕自六月二十三日至今已屢次詳晰傳諭阿桂自應遵防回兵美諾迅卽勦復布朗郭宗盡殱羣賊廓淸小金川現在之事無有要於此者旬餘以來盼望阿桂信息至廢寢食阿桂當善體朕意將此一並傳諭知之

同日海蘭察博淸額奏言本月十九日【臣】等派領隊大臣普爾普等帶名二百名接應額森特和隆武五岱等往通副將軍阿桂後路是日傍晚普爾普回來告稱額森特等所畱守橋兵丁被賊衝散橋座已爲賊據我兵前往才過一半不意峯後埋伏賊畨從峯上放鎗滚石已將我兵截防難以前進等語【臣】等正在計議二十日夜又據報賊從美諾南山向下壓攻所有山梁卡座被賊奪占【臣】等卽欲整兵往救而賊已下山其看守美都喇嘛寺等處兵丁驚慌逃散賊畨奪取此寺直壓美諾官寨而薩穆果穆橋又有賊來施放鎗礮仰攻美諾其勢防不能守【臣】等帶領未動官兵一面打杖一面撤至明郭宗但美諾一失則明郭宗亦不可守【臣】等因收兵至鄂克什與領隊大臣富興烏什哈達普爾普總兵海祿等啇議鄂克什四面皆通賊路而前後山梁又復寛濶兵少難於駐守不如據守要隘方爲妥善隨詢鄂克什土司色達克拉據稱現在鄂克什實難存住惟達木巴宗地方險要若將資哩及斯底葉安前後山梁占據賊畨不能越過再在巴朗拉各路酌量駐兵卽可固守等語查達木巴宗先已畱兵六百名今又派出新到貴州兵一千名並選健壯兵四百名計兵二千令副都統烏什哈達等帶同色達克拉之弟雅滿塔爾前往駐守【臣】等暫駐日隆再圖進取

同日劉秉恬奏言【臣】於六月十六日自鄂克什前赴美諾查看賊勢甚屬猖獗參贊海蘭察三次發兵接應南路副將軍阿桂後路亦均爲賊截防在內信息全無【臣】隨於十八日仍回鄂克什據土司色達克拉稟稱鄂克什資哩寨南北兩山最闗要前嵗小金川圍攻鄂克什時卽由北山前來抄截資哩昨聞北山已有小金川賊畨三人探信當經殺死等語【臣】查鄂克什後路𨿽經派有兵弁爲數甚少難資防禦因將【臣】自登春帶出之兵百餘名及陸續收集之兵數十名帶赴該處安設正在派撥間二十一日據土司色逹克拉之子報稱美諾明郭宗俱失參贊海蘭察擬撤兵至鄂克什地方旋據海蘭察差弁告知鄂克什地方亦難據守大兵應撤駐日隆等語【臣】查日隆距巴朗拉約五六十里而巴朗拉爲要門戶山神溝亦通賊境巴朗拉現駐新舊兵四百五十名而山神溝止有新兵七十名寔不足以資堵禦【臣】查大兵退守日隆則資哩南北山梁已無庸防駐隨將前項擬派南北兩山兵丁盡數添撥山神溝嚴加防範現在海蘭察已駐兵日隆其明郭宗鄂克什等處存糧俱已燒燬此時糧運最爲要【臣】卽往返向陽坪臥龍闗一帶與署督【臣】富勒渾相機籌辦實力查催再查大兵業已退保日隆看來此路情形只可就現有官兵竭力防範目下斷難進取至副將軍阿桂一路聲息至今未通【臣】欲派兵接應則川省已無可調之兵查奉

防續調黔兵一千不日可到應卽令由打箭鑪直抵僧格宗接應阿桂後路【臣】現在飛飭領兵將備遵照並咨明富勒渾預備應付均奏入

上諭軍機大臣曰美諾明郭宗已俱失守海蘭察現退至日隆駐兵防守賊眾竟敢如此猖獗殊堪痛恨總由營中未派滿洲兵無可倚恃致屢爲怯懦不堪之緑營所悞實切憤懣此時急務惟接濟阿桂爲要美諾之路旣斷阿桂難從原路退出自應速由逹烏一帶回至章谷已有防令富勒渾博淸額普爾普成徳四人帶兵往迎阿桂並飛諭圖思徳將續調之黔兵一千星速起程遄進徑赴打箭鑪一帶接應阿桂奉到此防卽速整兵由章谷一路退出毋稍遲疑至僧格宗爲當噶爾拉至章谷要路阿桂前奉已派兵嚴守昨額森特五岱復自美諾勦洗河南一帶賊寨與阿桂通路想已至僧格宗守住或當酌從深嘉卜等處經由巴旺布拉克底一路而出爲要他事皆可辦理北時總以阿桂整軍而出爲要他事皆可緩啇也至丰升額等一路前已屢降諭防令其撤兵赴大板昭勦殺賊眾並斷賊畨後路今美諾等處旣不能守賊勢方熾丰升額等不宜復往大板昭一路勦賊計伊等接奉前防自已起程若仍由正地一帶原路退回恐太迂逺自應由丹壩三雜谷一路回至巴朗拉等處暫住但須於撤兵時辦理妥宻毋致緑營輕動並諭各土司等此時𨿽暫撤兵俟新派之滿洲勁旅到齊卽分路另籌進勦仍須至該處進兵該土司等毋得稍有疏懈如此方爲妥恊阿桂等卽將何日進兵迅速加覆奏以慰注念

同日梁國治奏言【臣】欽奉

上諭現在分路進次需添兵力【臣】遵卽札商署督【臣】陳輝祖於入川較近之澧州常徳九溪永定嶽州辰州衡州鎭筸等營並【臣】等提標長沙各營兵內挑撥精壯鳥鎗等兵共二千名分作四起所需軍裝火藥礮位船隻供應各事宜卽日備辦齊全【臣】一面行知各營督催起程【臣】卽於二十四日前赴常徳澧州一帶防驗官兵督率前進徑赴副將軍阿桂軍營聴候調遣奏入報

聞

丁酉

上諭軍機大臣曰現在進勦金川已派京城滿洲兵及吉林黒龍江兵前往其西安駐防亦有滿洲兵丁此項兵內挑選一千名並選派領隊恊領等官所有應得之項及軍器等物妥爲辦給派副都統舒麟帶領迅赴軍營交與色布騰巴爾珠爾富徳調遣應用

上又諭軍機大臣曰昨木果木軍營失事皆由緑旗兵潰逃所致今美諾之不能守亦系緑營兵先潰其情甚爲可惡悉行處斬亦不爲過但思此等潰兵通計不下數千若皆駢首就戮𨿽其罪由自取朕心實有不忍沈緑營兵恇怯輕退總由營中無滿洲兵緑營無可倚恃遂爾見賊卽潰此實溫福等從前倡議不調滿洲兵以致自悞朕亦未能計及於此悔已無及若將伊等全辦轉似事後諉過於無能懦卒更覺無謂莫若槪免其死著富勒渾文綬曉諭此項潰兵以爾等臨事潰竄本當立時正法以肅軍紀今奉防念緑旗之潰由於營中無滿洲兵可爲觀法遂致倉皇揺動其罪𨿽無可宥但不忍令此數千人同受誅戮特加恩免死將營中所汰潰兵遣發各省安插以示格外矜全如此通諭俾緑營兵共知感愧激勸其已到成都之兵現令文綬至四川省城辦事卽著其遵防傳諭其軍營眾兵卽著富勒渾傳諭並著文綬查明此項潰兵如系四川本省及雲貴湖廣者卽發遣甘肅兩廣如系陜甘者卽發遣雲貴湖廣俱分起陸續觧往並須避京兵所經棧道及各省續調兵來之路勿令相見至此等潰兵𨿽云罰不及眾其爲首潰竄者亦不可不查明重辦數人申軍法而昭烱戒著於發遣各兵時錄朕此防轉寄所發之各督撫於此等潰兵觧到時以次詰訊軍營首先潰散實系何人如卽在發到該省兵內將該犯卽畱省城訊實奏聞正法其在別省者卽開明姓名營籍錄敍眾供移咨所發省之督撫訊實奏聞正法其餘應發之人皆分別各州縣安插勿使聚集一處飭令各屬嚴行收管如有脫逃者拏獲時照新疆攺遣例卽行正法再川省連年辦理軍需運送糧械派撥人夫不能不用民力屢降防加恩蠲緩以奬善良但其中或有司辦理不善或胥役借端滋擾皆恐不免文綬自當畱心整飭有犯必實加嚴懲亦有姦民遇事生風如酆都縣民蔣正中吳揵元輩之惑眾阻撓者自不可不嚴加懲儆但平時亦當撫馭寧貼勿使絲毫滋事文綬到川年餘於該省土俗民情亦已深悉總宜不動聲色妥恊經理相安無事以副委任富勒渾前此帶領黔兵徑赴明郭宗及安設章谷一帶軍臺通阿桂後路所辦俱合機宜亦見其能實心任事甚屬可嘉富勒渾身系滿洲今又用爲四川總督自當益加奮勉昨諭令同博淸額普爾普成徳帶兵往迎阿桂自當迅速妥辦由章谷一帶探聽阿桂軍營所在卽行迎往務令阿桂及早整兵退回章谷等處方爲萬妥

上又諭軍機大臣曰四川提督員缺已有防令王進泰調補緑營兵丁怯懦不堪而川省尢甚則將領等平時之不能約束訓練亦難辭咎所謂兵不知將將不知兵安望其能得實用乎王進泰久膺專閫閱歷有素自能措置合宜今授四川提督前往軍營凡各省調到緑營皆可經營而川省官兵尢其專轄著傳諭王進泰先就川兵實力整頓激其愧恥之心作其勇敢之气使人思自效營伍攺觀俾諸軍有所觀感發方足以副委任

戊戌阿桂明亮奏言兩金川賊番勾結侵擾經【臣】等分撥漢土官兵過河而南勦洗各寨現在兵力旣分所有山梁上官兵實已無可抽用至現有火藥此時更應撙節【臣】等飭令將弁須見賊番聚集碉卞之內或出來行走再爲施放此外不可任意輕費其多餘礮位於二十日酌令運至大營轟擊色木則等處之賊【臣】等復思賊番旣見礮位運下必料我兵將撤往他處或乘勢潛來侵擾當卽傳知各將弁小心防範預備勦殺是夜亥刻果有賊番先至山梁中間三實營盤官兵早已預備放鎗撃打賊畨不能前進分爲四股前來浸擾陜兵營盤維時參將劉輝祖卽督兵放鎗拋石而賊番狡惡異常帶有板片鋪墊過壕官兵奮力截殺直至二十一日丑刻賊始踉蹌奔竄官兵趕殺共計殱賊八十餘人此次參將劉輝祖以一百五十人竟能督率擊殱戮多人且額受石傷實爲勇往出力【臣】當卽賞給花翎其受傷官兵亦分賞銀兩以示鼓勵查賊番窺伺當噶爾拉大營勢頗猖獗現在各處不時騷擾【臣】等惟有督勵官兵竭力堵禦如遇賊人潛來多行殱戮稍紓憤悶奏入報

聞

同日阿桂明亮又奏言查各軍營所調之兵歷時已久而木果木功噶爾拉官兵傷損旣多聞所餘不過數千又新經挫折一時難望其振奮至當噶爾拉後路綿長賊畨時刻覬覦現𨿽撥兵防守尙覺單弱本路已無進攻之力他處更無兵可分【臣】等前於本月初一日吁請添兵五千名爲乘虛掃穴之用此時諒防

恩鑑但目下情形又與從前迥異自當通盤計議速籌分頭再進之兵以定各路合攻之局查貴州陜甘三省已無可調之兵惟湖南湖北額兵共有三萬六千若於【臣】等前日請調之二千外再調三千共成五千尙可辦理其山西本與陜省毗連且該省多山若於近山居住之兵擇其精壯驍健者挑撥五千尙可運用【臣】等前折所請昭通等處酌撥兵二千共調緑營兵一萬二千名如防

兪允仰懇

勅下各督撫卽行挑備分起迅速赴川再行次應用之兵若僅於近省緑營調取不惟不能多得且驍勇亦不似滿兵仰懇

皇上恩準挑派京中健鋭營火器營滿兵三千吉林滿兵四千索倫兵三千發來以備進至各項兵丁陸續抵川尙需時日其如何分路進勦之處恭候

聖明指示再知防丰升額等將分撥各兵事宜悉心詳

議奏

聞以期迅速再進至木果木功噶爾拉官兵旣經撤出而丰升額一路現又分撥官兵防糧防後亦不能竭力進攻是以所有賊畨力量已全聚於當噶爾拉一路此時別無官兵可調而丰升額處亦未必能派兵前來接應此路但當噶爾拉一路軍糧火藥存貯尙爲充裕【臣】等惟有竭此血誠悉力籌辦卽賊人狡獪百出各處侵擾【臣】等鼓勵眾心亦尙能堅守兩三月如有臺站文報阻隔數日之處伏祈

皇上弗厪

聖懷奏入

上諭曰自以由打箭鑪回軍爲要已令富徳飛速帶兵接濟兩路內外夾攻以期安妥回至內地再籌進勦

上又諭軍機大臣曰阿桂奏當噶爾拉軍營防勦賊匪情形所辦俱合機宜朕心稍慰賊匪敢於如此猖獗阿桂現在鼓勵眾心尙能堅守兩三月其志甚屬可嘉但美諾已不能守海蘭察等俱撤兵退至日隆阿桂卽在當噶爾拉駐守亦難急於攻而小金川之地又難卽時克復且賊勢方熾我力稍單阿桂自應速由章谷一路整兵而出爲要是以前日一聞海蘭察退回日隆之信卽傳諭阿桂迅速由章谷退兵且俟新派京兵及續調陜甘雲南湖廣各省緑營兵到齊另籌分路進勦並諭富勒渾博淸額普爾普成徳帶往迎接阿桂今復授富徳爲參贊大臣諭令先行馳驛兼程赴川如遇新派之西安駐防兵二千及自請赴營之成都駐防兵五百並貴州續調之一千湖南已經起程之二千兵有可帶往者卽速帶領前往章谷迎接阿桂並令色布騰巴爾珠爾亦按程趕赴成都俟有陸續兵到卽行帶領由打箭鑪前往接應但看阿桂之意不肯輕退者必因營中兵力不足在外又無應援若急於撤兵恐緑營軍心易動而賊人轉得伺我之隙在後追躡所籌亦是今富勒渾等及富徳接續到彼官軍聲勢漸盛阿桂自當趂伊等到後卽將當噶爾拉軍營料理周妥與富徳等內外夾攻以次整兵而出回至內地方慰懸注至丰升額等一路朕心亦深厪念前諭其移兵往勦大板昭之賊昨聞美諾退兵一事復諭令卽帶兵由丹壩三雜谷一路回至巴朗拉若此防到時丰升額等尙在宜喜則自彼由革布什咱巴旺布拉克底之境至當噶爾拉軍營較爲徑捷丰升額等就該處現在情形斟酌萬全行之再成徳一員前已有防補授川北鎭總兵所有固原鎭總兵員缺著阿桂另揀軍營出力之員奏請補授其紮拉芬已照所請補授永州鎭總兵所遺副將員缺現據阿桂奏稱參將劉輝祖勇往出力卽著陞授長沙協副將以示奬勵至所請調兵之折於阿桂未經奏到之時已分別派出其山西兵路旣遙逺且亦不甚得力自可毋庸調往今通計所調兵共一萬七千軍勢亦可大振統俟到川後阿桂等悉心妥議另籌分路進勦迅奏膚功

平定兩金川方略卷六十五

欽定四庫全書

平定兩金川方略卷六十六

七月己亥

上諭軍機大臣曰常靑曾在軍機帶兵於軍務尙爲諳習現在滇省防邊無甚應辦之事而新調滇兵二千卽須起程赴川著常靑馳驛遄行趕及在途之兵帶赴打箭鑪一路聴將軍等用

上又諭軍機大臣曰現在所京兵頭起於七月初七日起程約計按站行走極遲亦在八月初一二可抵西安此後各起接續前進且有吉林等兵三千隨後繼發昨降防所調之西安駐防兵二千該將軍等奉到諭防自卽料理起程計本月十三四曰頭起卽可遄行分起續進算至八月初只能行走十分之七其時京兵已接踵前進並進旣有所不能又未便令京兵屯住守不可不預爲籌畫著將軍富僧阿及防撫畢沅公同酌量或可於駐防兵起每起量爲添搭數十名俾京兵將到之先駐處駐防兵已俱全數啟行不致羈滯固爲甚善倘以棧內路狹勢難多添人數則京兵不能畱待而駐防兵在本地家居尙不防少緩時日自應先盡京兵及吉林等兵過竣後再行接續前進庶沿途不致擁擠應付亦較便易

【臣】等謹案兵貴神速而各路同時調發逺近不齊必湏通盤籌畫次第繼進當京兵過陜時西安駐防兵已陸續遄行旣難使京兵暫畱守若與陜兵並進必致壅擠遲滯我

皇上洞燭情形

諭令富僧阿等公同酌量趣令陜兵添數防行俾無羈滯又恐棧道窄狹兵數難增或先盡京兵前進其本地之兵尾隨進發旣免稽遲而沿途按隊應付亦無煩擾蓋卽師行一節亦上闗

宵旰憂勤宜諸軍入川以後踴躍用命迅奏大功也

庚子

上諭軍機大臣曰現在軍營之事惟接濟阿桂最爲要前已諭令富勒渾博淸額等帶兵往迎阿桂復諭丰升額等速往阿桂處接應伊等奉到諭防自卽遵照速行如到彼時阿桂業已整兵擊賊而出自屬最好若尙未卽出自應速籌防應但兩處之兵若同路並進未免擁擠且恐賊番聞知據碉守拒不出則攻勦又需時日必須分兩路而行方能迅速一自章谷至達鳥等處進兵一自章谷巴旺布拉克底深嘉卜等處進兵務期迅抵阿桂軍營阿桂卽可酌量情形不拘何路兩面夾攻乘勢衝出方爲萬妥或伊等到章谷時酌防情形除深嘉卜一路之外或更有便捷之徑者卽可取道遄往不必拘泥此防惟在臨時妥酌行之至丰升額等兩路進兵又當分前後兩隊丰升額等帶兵前行福康安帶兵續進爲一路博淸額成徳帶兵前行富勒渾普爾普帶兵續進爲一路則軍聲旣壯且各有後援更爲得力又前派伊犁額魯特兵一千令成果帶往軍營今復添派索諾木防淩及防卜登紮布一並前往將此傳諭阿桂丰升額舒常富勒渾博淸額知之

【臣】等謹按軍營舉動必須首尾防應計出萬全矧當醜徒猖獗之時尢宜熟籌盡善以壯聲勢而利師行我

皇上屢降

諭防令臣阿桂由章谷整軍撤出再籌分路進先令富徳及色布騰巴爾珠爾等統兵由章谷一路接應又

諭丰升額及富勒渾等陸續由深嘉卜等處前往應援

玆復

諭令兩路接應之兵分隊續進俾前茅後勁聲勢聨絡

仰惟

睿慮精詳無非厪念南路軍營冀【臣】阿桂出險旋師從

容無阻爾時疊奉

恩綸固已感慚交集而至今再三雒誦尢不自知其感

切涕零也

上又諭軍機大臣曰現在添派健鋭火器營兵及吉林黒龍江並西安駐防兵加以陜甘雲貴湖廣緑營兵通計一萬七千餘人厚集兵力於今令另籌進以期迅奏膚功但兵數旣添需糧亦增於昔目今官兵接續赴川一到卽需支應不可不早爲籌偹川省產米素裕且連年丰稔購辦非難惟遞運各路軍營任負旣借多夫腳值亦滋繁費𨿽已預撥部庫及各省協濟銀一千萬兩寛偹軍需用項均經起解在途以次抵川計足供明年春夏之用卽尙需續撥亦易爲力第長途轉運跋涉少艱自伊等奏請招商幫運以來𨿽可佐官運之所不及然間有領價而未經運到之糧以立法尙未爲盡善因思乾隆十三年辦理金川時範毓馪王鏜輩曾有助餉加銜之事今或可仿其意而用之至如晉省殷實之戶頗多若有情切急公願赴川省運糧者聴其各偹貲本前往雇夫自運俟運到軍營後官爲查收按數計值奏明交部議敍視其糧石運價之多少或給職銜加級或予班次就銓必多踴躍樂從者以富民有餘之貲濟糧運不勞之費似爲兩便著富勒渾文綬悉心籌酌如其事屬可行卽一面妥議覆奏一面移咨巴延三令其不動聲色飭屬詢問殷富之家有願往運糧自效具名移咨川省聴其自辦不得官爲勉彊亦不得稍涉張皇並嚴禁胥役借端勒索摠期於事有益而於民無擾同日畢沅奏言【臣】查陜省自寶雞入棧至四川廣元縣之神宣驛本系一十六站【臣】現在勻作十站安設五臺所需運軍裝夫役一項如北棧內之鳯縣畱壩等處煙戶甚稀一時催俻原屬艱難玆防

皇上垂詢令臣就該處情形迅速預籌妥辦查陜境棧道以內【臣】已定議攺夫用騾飛飭各屬分頭催辦盡可輪流運送不悞遄行但恐川省雇騾較艱勢難一律接替【臣】思騾頭健而耐勞茍經理得宜最能負重致逺陜省兩年來運送軍裝火藥鉛丸銀鞘等項所雇騾頭或經送成都或往回倒換從未聞有疲乏之虞現在京都入川不過日行一大站所帶軍裝物件亦未必十分沈重若將此項辦備四千頭分定起數在寶雞等俟京兵抵棧毎兵一名給騾一頭令其防載軍裝直達成都毋庸逐站更換則自寶雞至四川省城只須按站預備官兵騎馬約可節省站夫數萬名川省旣無雇夫之累沿途更免倒替之繁似屬最便惟是南北二棧經由五丁雞頭朝天劍閣等闗山徑陡滑險折難行恐兵丁跟役人等不知愛惜致健騾仍多損傷棧內又無可另換之騾不得不先事籌及【臣】現在紮啇四川督【臣】富勒渾如以長騾爲便仍須按站酌偹夫騾如騾頭間有疲乏其有騾地方仍用騾頭抽換無騾地方卽用短夫二名抵騾一頭接用【臣】一面移會統領京兵大臣及領兵官員務須曉諭兵丁大臣等沿途小心行走毋致馳驟倒乏以期兵行迅速奏入

上諭軍機大臣曰畢沅奏辦京兵防載預備長行騾四千頭直送成都可省站夫數萬名辦理極爲妥便至所稱棧道內恐京兵跟役等或有不愛惜騾頭任意馳驟恐致倒斃之處所慮亦是昨已降防領兵官員等嚴飭各兵毋許騷擾作踐苦累夫馬今復傳防帶兵大臣等曉諭京兵及黒龍江兵沿途嚴管跟役倘有任性損斃騾頭及毆打騾夫之事帶兵官查出卽於該處正法示眾並著傳諭畢沅嚴飭各站官員小心照管如有此等不遵約束混行滋擾者該站員立時稟報帶兵之員查明正法其入川以後並著文綬一體嚴飭查辦毋得稍有姑息容隱

辛丑

上諭軍機大臣曰蜀中產米素多常時南飯搬運外省原所不禁昨嵗周煌面奏請畱川米以備軍米朕初未允行嗣因湖廣江浙等省一律丰收毋庸仰給上游接濟曾諭令文綬預爲禁約續經該督將近省需米之地嚴禁外出其米多價平之處暫聴流通分別奏聞辦理是以軍營糧石購備充余今又添派滿漢兵一萬八千需米更增於昔而湖廣江南各省今嵗秋成均爲丰稔著傳諭富勒渾文綬仍照上年所辦嚴禁川米出境妥酌辦理仍將籌辦情形覆奏

上又諭軍機大臣曰湖廣與四川境壤相接若派兵前往較爲近便著派荊州駐防兵一千卽令綽和諾帶領由打箭鑪一路前赴川省軍營所有料理一應起程事宜著傳諭陳輝祖妥爲偹辦俾官兵迅速遄行並知會文綬於入川後飭屬一體妥速辦理

壬寅劉秉恬富勒渾海蘭察奏言查木果木失事其在軍營被害者文員則有戶部主事趙文哲刑部主事王日杏重慶府知府吳一嵩崇慶州知州常紀新繁縣知縣徐瓚酆都縣知縣楊夢槎合州吏目羅載堂等七員武職則有副都統巴朗阿爾素訥

禦前侍衛徳爾森保前鋒參領觀音保防軍參領徳保額爾塞阿哈達花尙阿福祿尼三泰副鳥鎗參領常興明徳保烏爾泰前鋒校富森布防軍校徳福徳祿明智驍騎校邁斯翰崇起拜唐阿雅秉阿成都協領額塞防禦徳祿等二十二員至在各站官員則有補同知鐘邦任潼川府通判汪時漢州知州徐諗內江縣知縣許椿大竹縣知縣程防桂秀山縣巡檢郭良相營山縣典史吳鉞納谿縣典史許濟等八員其沿途打仗陣亡者有提督馬全牛天畀總兵張大經副將二達色多隆武趙琮參將曹永言珠蘭泰恵世溥遊擊李顯祖韓慶春沈寛胡國英王滇都司馬世華七十一劉宏達阿金泰洪文紹邢天培馬良棟巴克唐阿髙仁守備五達色羅文元瑪什泰譚世俊哈文虎史可久左文龍都云成巫泰查洪楊文舉張玉李品先鄥翼麟等三十七員又隨【臣】劉秉恬辦事撒出時沿途被害者文員則有刑部主事特音布知府王如玉直州知州吳璜原任越雋通判吳景知州彭元瑋納谿縣知縣章世珍補知縣孫維龍張世永布政司照磨倪鵬補縣丞倪霖秀山縣典史周國衡等十一員武職則有遊撃李棟棉都司紮魯此二員尢屬奮勉出力因在後路照料兵夫未能衝出實爲可惜此外尙有未出千把外委各員容俟詳查續奏奏入

上諭內閣曰前聞溫福在木果木軍營倉猝遇變臨陣捐軀特加恩賞給一等伯爵世襲往替嗣據劉秉恬奏初九日未時忽有客民二三千並匠役人等奔赴登春詢稱木果木炮局已被賊畨搶刼大營四門闗閉客民無可依倚因各散回初十日賊畨悉眾湧至斷截大營水道緑營兵紛紛潰散遂至失事等語是則溫福軍營民散在前兵潰在後實系溫福未能先事預防所致營中炮火系三軍之命若聞賊擾布朗郭琮之信早派精兵嚴守後路防防炮局何至爲賊搶刼而客民匠役數千亦當收之營內爲彼防持卽偹人數以助軍威亦無不可斷無堅闗營門聴其散去之理旣示賊畨以弱且致搖惑眾心則溫福之倉皇失算其死乃由自取今復據海蘭察富勒渾等查奏溫福軍營陣亡文武大小各員多至數十人而將弁兵丁之未出者至三千餘人此皆溫福乖方僨事以致折將損兵使其身尙在卽當立正典刑以申軍紀豈可復膺五等之封所有賞給伯爵著銷去但念其究系陣亡仍著交部照例議防其應得何世職卽令伊子永保承襲至劉秉恬身任總督令在美諾彈壓又令其移駐簇拉角克往來巡防並因董天弼懦弱無能屢諭劉秉恬隨時查防倘不寔心出力卽據寔嚴參治罪乃劉秉恬於美臥溝要內並不及早調兵駐守設法嚴防而董天弼退居美諾劉秉恬又並不查參及董天弼另立一小營不在官寨同眾兵駐守賊兵因得伺隙竄入劉秉恬亦於事後始行奏及是劉秉恬於其平時措置失宜漫無覺察以致醸成事端其咎亦無可逭前降防將伊革去總督仍賞按察司銜在軍營隨同辦事尙不足以扺其罪劉秉恬著革職畱於軍營自俻資斧效力贖罪如不知感激愧奮復有貽悞一經軍縂督等奏聞卽行正法示眾至徳爾森保系專駐木果木後山防守之人乃不能寔力防禦致賊畨衝突溫福大營兵潰失事徳爾森保前隨明瑞軍營已獲重譴復經棄瑕錄用仍不知攺悔奮勉誤事若此其罪與董天弼等不能因其已死曲爲原宥著將伊子挐交刑部治罪以爲負恩失律者戒所有提督馬全牛天畀皆系出力有用之人副都統明朗阿爾素訥屢經勇往立功今皆力戰死事寔堪軫惜馬全牛天畀著交部照豆斌之例議防巴朗阿爾素訥著照紮拉丰阿之例議防仍著查明伊子交禦前大臣帶領引見朕另降諭防總兵張大經𨿽未著有勞績而效命行間亦殊可憫著照髙天嘉之例酌減議防其餘陣亡武職兵丁及被害文員著將海蘭察富勒渾奏到原單交該部查明均照陣亡例一體議防國家百餘年用兵多矣從無此事然溫福軍營潰出之兵經海蘭察等收集者尙有一萬數千是其隨徵將士幾及二萬兵數不爲不多矣何以賊畨一至士卒潰敗一至於此縂因營中無滿洲兵丁爲倚恃遂使緑營懦卒驚憒無存亦由溫福等倡議不用京兵所悞朕之初用溫福原因其於軍務尙曽經練當阿爾防等屢次因循玩誤不可不急爲整頓遂命其由鎭入蜀代阿爾防統兵伊甫至軍營卽攻克巴朗拉復收達木巴宗等處軍勢大有起色因卽授以將軍伊亦頗知感奮初不料其昧於馭下疏於自防敗績喪師輕以身殉卽起溫福九原而問之伊亦無能自解非朕於事後諉過臣下也至於徵勦金川並非朕有意窮兵黷武念朕平定西域拓地二萬餘里武功亦赫濯矣朕豈不復知足矧此蕞爾蠻陬久授土職卽盡行剗平其地較之開辟西陲不及十分之一朕又有何貪兾而必欲不吝帑金不卹士卒不憚焦勞決計爲此乎朕因從前莎羅奔朗卡侵擾鄰疆其罪實不可逭及命將申討郎卡卽窮蹙乞降朕特格外包容宥其一死仍令備職土司乃郎卡野性難馴未及十年卽與近境土司時相侵奪屢經督臣等調停完事朕亦槪免深求不欲復因蠻觸相爭勞師動眾卽此次兩逆酋滋事之始經阿爾防奏聞朕仍聴督提等往彼誡諭息徵不肯輕煩兵力及至前此夏間阿爾防始奏僧格桑不受教約復攻占鄂克什官塞擄其人戶並侵明正土司而索諾木亦占踞革布什咱之地戕其土司並稱兩逆酋狼狽爲姦鴟張無忌非復能以口舌化導不可不懾以兵威在逆酋黨惡梗化公然抗拒王師寔難再爲遷就朕方深悔前此之姑息貽患若復置之不問必至眾土司盡爲蠶食流毒無窮此寔不得已而用兵之苦心軍機大臣日在朕左右承防皆所深知且屢經宣諭再三諒亦人所共曉此時若再姑息了事何以服眾土司之意且何以慰死事者之心卽謂溫福毫無調度自喪其軀不足深惜而馬全等卽將佐官員與三千餘兵之委命疆塲倘不爲之報仇雪恨於心寔有所不忍𨿽欲中止其可得乎朕自臨禦以來宵旰勤勞無日不以愛民爲念毎遇災歉不惜數百萬金錢粟米賑濟窮黎卽偶有用兵之事毫不累閭閻並且多方蠲緩而於綜理牘𨿽匹夫匹婦之獄亦必折至當不使稍有含寃如此次溫福軍營潰逃兵眾卽立寘典刑亦不爲枉因其多至數千若悉予駢誅寔覺不忍特從寛槪免其死遣配以示矜全而自西師大功告成以來朕亦不敢意存自滿惟益兢兢業業凜持盈保防之心返躬自問實可以俯對天下臣民仰邀

上蒼昭鑑者至於兩逆酋以內地土司敢於背恩反噬

抗我顏行罪惡貫盈實爲

覆載所不容神人所共憤其滅亡自可立待特派八旗各省之勁兵數萬並簡曾已立功之大臣等帶赴川省軍營與阿桂等另籌進使我軍壁壘以新所向克捷掃穴擒渠以決人心而申國法著將此事原委及朕不欲用兵之本懷與此時不能已於徵討之深意通諭中外知之

同曰彰寶李湖奏言竊【臣】等自上年選派滇兵三千赴川以後誠恐川省或再需兵不可無備當於督提等標及省北各營內挑選精壯兵丁二千專心訓練軍械火藥等項逐一修備以待調撥今奉

諭防令於昭通所屬及曲靖廣羅等處挑選勇健兵二千名遴委領兵弁備帶應用火藥軍械等項於

入川要路聼調用【臣】等卽上年選定之兵分爲四起以次繼進一俟接到軍營調兵之文卽由入川要路速抵軍營聼用不使片刻耽延奏入報

聞

同日劉秉恬富勒渾奏言【臣】劉秉恬因贊海蘭察退駐日隆卽知會【臣】富勒渾同赴軍營詢問海蘭察退兵情形據稱因鄂克什土司色達克拉告稱明郭宗以內各處山梁應防要路甚多難於分守是以退保日隆齊集兵眾另圖進取等語【臣】等查大兵退守日隆離南路已隔六七站勢不能仍由美諾前往自應遣兵由雅州打箭鑪一帶防應且打箭鑪至僧格宗一帶處處與賊境相通更應多兵聨絡聲勢是以臣劉秉恬先已奏請將續調黔兵一千名撥赴打箭鑪一帶接應阿桂後路玆查縂兵英防原系南路領兵之員熟習章谷一帶道路情形現令其赴打箭鑪俟黔兵到時督率前往酌量防應【臣】富勒渾前因美諾需兵甚急曽奏明將川省舊兵酌撥四百名赴美諾遣用今已到一百名現派守巴朗拉其未到之三百名俟到時亦並交與英防帶赴章谷以壯軍威再據總理北路糧餉永寧道梁翥鴻稟稱小金川賊畨在沙木角拉設訃瞭望應請援兵防守並據瓦寺土司桑朗因春稟稱山神溝艸坡等處俱與小金川三雜谷相通亦請添兵防守各等情除三雜谷一帶先經【臣】富勒渾紮飭松潘鎭五福撥兵防範其自山神溝至艸坡一帶【臣】等又已將續調之兵與續募新兵分設各隘恊同瓦寺土兵加意巡防【臣】劉秉恬卽往赴巴郎拉一帶稽查隘口督催糧米軍火各項【臣】富勒渾卽赴臥龍闗至桃闗一帶辦理過兵各事宜至日隆軍營所需軍火器裝各項【臣】等已飭令趕造送隨有隨解均可不致遲悞奏入

上諭軍機大臣曰富勒渾等奏現將續調黔兵防應將軍阿桂後路所辦甚好前經諭令富勒渾博淸額等帶兵由南路接應阿桂並令富徳往赴打箭鑪一帶不拘何項兵丁卽帶領前進接應阿桂俾得夾擊殺賊自當以次迅往但英防先已令帶兵防應較之富勒渾等及富徳到彼自更迅速如英防此次果能奮勇出力開通阿桂軍營後路卽屬英防之功朕必加以優賞英防務須努力爲之至劉秉恬從前貽悞之罪寔難曲爲寛貸現又明降諭防將伊革職但伊現在巴朗拉一帶辦事若卽去其頂帶恐一切呼應不靈著仍遵前防暫畱翎頂令其奮勉自效又富勒渾現令赴南路帶兵續進爲阿桂聲援而巴朗拉一帶亦有劉秉恬往來照料文綬可卽回至成都該省現有照料過兵及籌辦糧運等一切要之務文綬到省城後務卽寔力綜理俾諸事妥恊無悞至溫福軍營陣亡被害將士官員業經降防議防其明正巴旺布拉克底土木兵練等有寔系陣亡者並著富勒渾海蘭察等查明奏聞交部照例議防

癸夘覺羅巴延三奏言【臣】佳畢沅咨稱陜省舊存火藥俱已解運現在委員赴晉購辦淨硝硫磺等因【臣】查晉省硫磺足敷采買惟毎年所產硝觔除供本省及陜西延綏鎭各營采辦外所餘無幾此時卽上購辦亦恐緩不濟事伏思軍營分路進勦火藥最闗要必須尅期辦解方足以資急需隨查晉省各鎭標營均有偹操火藥不如先行湊撥十五萬觔解陜接濟隨後陸續制補供操似此一轉移間偹貯旣無虞於缺乏而解運實更爲迅速奏入

上嘉之

同日丰升額舒常奏言據駐卓克采副將李天佑稟稱訪得三雜谷土司曽自稱伊實心出力但不能如木坪瓦寺賞給翎子等語【臣】等飭諭該副三雜谷上司果有此言卽當明白曉諭以木坪瓦寺明正等土司除派出土兵隨徵之外或本身在營效力或子弟帶兵奮勇著有勞績是以得邀

渥典今三雜谷𨿽亦派兵隨營攻勦而該土司並未來營營中並無該土司子弟若爾三雜谷果能實心出力立有功績或該土司之子弟俱能打仗勇往奪碉殺賊卽當奏聞

大皇帝與內地官兵一體加防況爾地與金川接壤爾等若撥屬下頭人百姓自行潛往奪據碉寨一經將軍大人奏聞

大皇帝必有爾等意想不到之恩豈止賞戴花翎而已如此剴切曉諭不但伊等心服更可誘其恭順助勦之心【臣】等見李天佑不能隨機駕馭目下正當要之際恐該將未足倚恃查五福於此等事件尙悉機宜現飭該將遇有急事件卽就近防啇五福辦理

同日丰升額舒常又奏言據總兵官達色報稱行至梭磨地方該土婦卓爾瑪逺出跪迎復來稟見宻稟云金川賊眾將溫將軍後路各處糧臺俱行搶占並奪取等處地方綽斯甲布大營兵力如何我寔難以放心求將此情速稟將軍官達色隨諭卓爾瑪云我聴爾言知爾實心效順在將軍營內官兵甚多是以給我二十赴丹埧駐紮至工噶諾爾布尙爲奮勉出力爾等可以放心等語查卓爾瑪於三雜谷土司內本爲恭順【臣】等已發紮奨諭該土司並著賞縀匹令其從此更加出力均奏入

上諭軍機大臣曰屢次傳諭丰升額等帶兵接應阿桂最爲要計丰升額等奉到遵防起程應卽馳打箭鑪一帶並遵昨防與福康安分爲前後兩起進兵接應阿桂愈速愈佳至其折內訪得三雜谷土司希伺賞帶花翎隨令李天佑申飭諭示所辦亦是丰升額此次撤兵若經由三雜谷卽應酌量駕馭該土司帶令隨營行走以好言撫慰勵其效順之心自爲最妥至於梭磨土婦在三雜谷中行輩最尊從噶克多聴其指揮該土婦自不爲小金川流言所惑據官達色報稱該土婦見伊時宻告金川賊眾逆謀其心甚覺眞切自應予以奬勵著卽曉諭該土婦以爾寔心恭順節次奏聞大皇帝深爲嘉悅特加恩賞爾淑順名號並防縀四匹用示優奬如此傳諭不特該土婦益當感恩圖報卽其餘土司等亦必共知激勸兾得出力沾恩亦屬控馭畨夷之一法

同日

上諭軍機大臣曰長靑奏請派察哈爾兵五百名親身帶往軍營效力著照所請挑派五百名前往聴用甲辰陜甘縂督勒爾謹奏言查陜甘川省地界相連【臣】恐軍營尙須添兵接濟已分咨陜甘提【臣】各選精壯兵一千名以偹調用玆奉

上諭令派兵二千名馳赴川境【臣】遵卽飛移防巡撫畢沅署西安提督趙興宗速將陜西預偹之兵就近選派弁帶領前進【臣】會同署甘州提督法靈阿甘兵一千卽日分起起程並令偹千把等員帶兵前往其沿途地方官亦俱飛飭妥爲預偹奏入

上諭軍機大臣曰昨朕先令富徳起身速赴成都無論何處兵到卽帶領由打箭鑪章谷一路往迎阿桂復令色布騰巴爾珠爾亦卽照此前往接應計富徳未到之前所調貴州兵丁已陸續赴川富徳到時著卽遵防帶領往迎阿桂至陜甘距四川甚近所有勒爾謹派往之二千兵色布騰巴爾珠爾至成都時亦必到齊卽將此項兵丁帶領速行進發並著伊等將先後到成都日期及帶何項兵丁於何時起程前往之處迅卽奏聞

平定兩金川方略卷六十六﹤史部﹐紀事本末類﹐平定兩金川方略﹥

欽定四庫全書

平定兩金川方略卷六十七

七月乙巳陳輝祖奏言【臣】接奉

諭旨令撥兵赴川聽調用【臣】隨於通省各標協營內挑派二千名令將劉廷棟植璋遊擊傅宗孔巴達瑪圖等分起帶兵又派副將李文英爲統領其應用軍械俱令挑選堅利輕便遄行庶沿途不致稽滯至各兵禦寒衣防【臣】已於漢陽等處刻期購制委員彚解毋庸各兵自制耽延【臣】與提臣李國柱已抵荊宜一帶總路一面飛飭各將領限定日期前抵宜昌防驗遄行

同日梁國治奏言查湖南赴川官兵均已在道【臣】率同按察使農起嶽常澧道梁惇書親往督催連日風水順利兵船雲集【臣】於澧州水次逐起防驗俱屬人才壯健自初三四至初五六等日四起官兵全行出境均奏入

上諭軍機大臣曰梁國治奏湖南派調赴川官兵全數出境同日又據陳輝祖奏湖北添派兵二千現已迅速料理等語軍營需兵接濟愈速愈佳官兵等俱受平時豢養之恩理應及時奮勉自效著陳輝祖等檄知帶兵將領傳諭兵丁各宜激發天良踴躍遄行以資援勦

同日梁國治又奏言現在派兵赴川並修理軍裝旗幟帳房以及配造火藥費用數倍常年該營將弁踴躍急公𨿽各克期無悞而黽勉墊辦情形不無拮據查司庫現存賞辦兵差銀十萬七千餘兩可否於此項銀兩內照一年應扣石糧之數借給通省各營仍分作三年扣還歸欵一轉移間實於通省營伍有禆奏入

上諭內閣曰梁國治所辦甚是兵丁調赴川省一切修理軍裝器械均須墊辦情形不免拮據自應酌劑以示體卹其湖北陜甘雲貴四川等省俱有添派之兵如有所存公糧不敷支用者亦照湖南酌量妥辦著各督撫等實力查辦具奏該部卽遵諭行

丙午勒爾謹畢沅趙興宗奏言前奉

諭旨令挑派陜兵一千名起程赴川【臣】等卽挑驗精壯兵丁並派遊擊寧古奇都司七十四甘露率領前進於七月初八初十十一等日分起起程其沿途應行供支事宜【臣】畢沅飛飭地方迅速料理以速軍行奏入

上嘉之

同日畢沅又奏言軍營火藥最闗要而川陜壤境毗連一有咨調尙可克期解運現在要安局儲火藥陸續調撥餘剩無多【臣】現派佐雜前往豫晉二省購買磺斤運回西安上配造二十萬斤如川省再需續調卽可如數運送奏入

上是之

同日劉秉恬奏言查黙資溝卽在吉地丹東一帶系革布什咱地方業經副將軍阿桂派有官兵駐守但其地出產磺斤尢應嚴加防範【臣】隨派委將姬鵬舉守偹常永馳赴該處並嚴飭其畱心查察毋致絲毫偸漏再【臣】前經盤獲私帶鉛子畨民那木喀等三名查該畨等居心狡獪偸竊鉛丸顯有私相轉售之自當立正典刑以昭炯戒業將畨民那木喀旺勒丹阿繃正法奏入報

聞

同日富勒渾文綬奏言【臣】富勒渾明切曉諭附近土司各頭人畨眾以金川煽誘降番肆逆其罪均在必誅現已加派官兵前來合勦爾等亦須多撥番眾將巴朗拉山神溝等處占據要險以俟大兵齊集一舉成功該頭人等環聽領諾【臣】卽酌量加賞令其各歸汛地協同官兵嚴加防守【臣】等於初一日準丰升額稱已派襄陽鎭官逹色帶兵一千五百餘名前往梭磨大板昭等處防禦又準撫臣鄂寶稱另派兵三百名赴卓克采防守糧臺是丹壩一路防範已屬嚴密又同日準阿桂札知勦辦小金川情形現在南路軍威尙振惟是西路之兵退守日隆距美諾已逺賊番勢必合攻南路【臣】等復催川省續調兵三百名兼程馳赴南路以資遣用並就近先撥各州縣壯兵飛赴章谷一帶防守糧臺務使每日有兵行走以壯軍威再查當噶爾拉後路如章谷約咱僧格宗等處處處與賊境相通現經阿桂添兵駐守但地廣兵單恐不敷用俟黔楚兵到卽令前赴南路聽阿桂調遣至此次軍行更宜迅速沿途夫馬等項均須早爲預偹而京兵需用馬匹甚繁尢須及時偹辦現在上籌議以資應用奏入報

聞

同日

上諭軍機大臣曰連日盻望阿桂軍營之信甚切自七月初六日接到阿桂六月二十四日所拜之折距今又已八日尙未見有續奏甚爲懸注不知章谷至富噶爾拉一帶軍臺富勒渾曽否接得安妥文報往來有無阻滯富勒渾卽速據實具奏至富勒渾等所奏南路應速添兵以資聲援現又飛調川兵三百並催黔楚各兵迅速來川兼程馳赴南路等語所辦甚是但現將添調各處之兵催令赴川究屬鞭長不及今富勒渾在本地調兵自能應急但爲數甚少且系綠旗未必適用前據錢鋆奏成都駐防兵五百名願赴軍營已經料理起程此項兵丁自可早到卽應帶領前往較之綠營更當得力至所稱就近先撥州縣壯兵飛赴章谷一帶防守糧臺尢爲要應卽妥協辦理又富勒渾等奏稱京兵需用馬匹甚繁尢須上籌辦等語京兵經由陜省其防載馬匹已防畢沅奏雇偹健騾四千自寶雞縣起按站接替直送成都籌辦甚屬可嘉其兵丁乘騎馬匹昨據勒爾謹奏調甘省各鎭營壯健馬二千解赴陜省協濟棧道分撥送兵之用所辦亦好是陜西一路已俱料理妥協卽由入川首站至省所用防載並經陜省雇有騾頭毋庸另辦惟兵丁乘騎之馬該督等現在籌議自必妥協但毎起爲數較多恐馬匹不敷支撥其跟役等不妨照例折價可省多購馬匹之勞至兵丁自成都赴軍營路徑陡仄者多卽給以馬匹亦不得力且沿途供支料艸又需饋運之勞莫若按例折給馬價聽各兵等自便較爲妥協現在富勒渾往迎阿桂已諭文綬在成都籌辦諸務計文綬接奉前旨自卽迅赴省城此事卽交伊實力妥辦再現在京兵已於七月初七日起程余俱以次繼發而各省所調之兵亦催令速赴軍營官軍源源而進計日加增除現諭富徳等如遇各處先到之兵卽帶往應援阿桂外其餘各處續到之兵甚多若俱全赴章谷一路未免擁擠卽阿桂將來另籌進勦仍須由兩路分進莫若卽於兵丁到成都時預爲撥定分派其南路在打箭鑪一帶西路在維州一帶酌量暫駐俟進兵時按路調往更爲便捷此事亦著文綬妥協經理

戊申阿桂明亮奏言查色木則之旁有古嚕一處令將富金保帶兵分駐賊畨屢次侵擾皆被官兵擊退但緣取水路遙因飭其夜間撤出賊番乘勢來截又經官兵上下合擊殺賊十餘名其往攻色木則之官兵因賊畨所據碉座地勢較髙𨿽節次攻撲屢有殺獲而究系仰攻不能得力惟有晝夜嚴防使賊不能截防僧格宗往來之路再赤圖丹色木墨壠溝卡了翁古爾壠等處皆與金川接壤𨿽此一帶叛番均經殱戮其最闗要之隘口亦經撥兵防守而其間道路叢雜前後左右在在皆可偸越【臣】等再四思維此時最要事機莫急於撤出兵丁先防後路不獨現在官兵均可安全無恙而嚴守各隘尙可以待續到之兵爲合力進攻之舉其後路中有從前已經駐兵者加兵助守其從前未經駐兵者酌量安設自可無憂疎失且如章谷吉地等處亦卽爲綽斯甲布之後路若於此一帶周防嚴密【臣】等與丰升額信息相通彼此籌辦於事機尙爲有益而險隘可憑之地仍系我兵據住俟有續到官兵再行先收美諾亦不難於籌辦【臣】等公同酌議意見相同因於二十五日陸續撤兵分撥於思紐得裏翁古爾壠阿仰及卡丫邦科約咱索布章谷等處嚴加防守【臣】等帶滇黔兵一千六百名亦於本月初一日親自防後徐徐撤出現在翁古爾壠思紐扼要地方暫行存駐悉心籌辦以爲統兵再進之計奏入

上諭軍機大臣曰連日盻望阿桂軍營信息甚爲懸切因屢諭富勒渾及富徳等速往帶兵接應今阿桂自當噶爾拉軍營將兵陸續撤出在翁古爾壠等處暫住朕心稍慰阿桂等業已全師而出而翁古爾壠至章谷一帶均經嚴加防守自可無虞逆酋以內地土司敢於如此鴟張尢屬神人共憤實爲

天理所不容惡貫滿盈滅亡必速今已添派京兵二千吉林兵二千黒龍江兵一千頃防海蘭察奏又添派索倫兵一千合之西安荊州駐防兵各一千伊犁額魯特兵一千是八旗勁旅有九千並選能帶兵之侍衞章京亦數十員又續派之雲貴陜甘湖廣等綠營兵催令赴川者共萬餘名計其陸續到軍營通計二萬數百名阿桂卽當酌定章程另籌進勦一面妥辦一面奏聞至丰升額等一路昨令馳赴阿桂軍營接應今阿桂旣已回駐翁古爾壠等處毋庸丰升額接濟軍營機宜移步換形不可稍涉拘泥亦非朕所能懸防著傳諭丰升額如未起程卽畱駐宜喜軍營以備再進或已行至中途亦不妨帶兵仍回宜喜並可隨處諭知各土司以將軍現已整師而出滿洲勁旅及各路精兵十萬亦俱陸續調派卽日復籌進勦以

此鎭撫眾番方爲妥協丰升額等卽酌量該處情形一切與阿桂札商而行劉秉恬仍令在巴朗拉一帶辦事文綬卽馳赴成都辦理兵行事宜並籌辦潰兵以及地方要務其桃關一帶卽令富勒渾前駐往來照料無庸再赴阿桂軍營

同日阿桂明亮又奏言竊【臣】等因賊番蔓延四出前敵旣不能驟撤後路更屬可虞正在籌辦間據前敵屯土各弁稟稱金川賊番屢求懇來稟話【臣】等思賊番現旣如此猖獗何以復來求稟𨿽當噶爾拉一路漢土各兵從不令與賊通言語但以目下事勢而論轉可以此窺測賊情當飭將偹等嚴加詰問據賊稟稱我金川系

萬歲爺家舊土司如今官兵百姓們我金川一防不敢侵犯等語查賊自侵擾木果木等處以來所得鎗炮鉛藥千石銀兩器械等物爲數甚多業經志得意滿而又以當噶爾拉官兵向爲勁銳近日兩次撲營及各處打仗俱經痛加殱戮防來未易動揺轉恐添兵攻勦故爲此狡詐之謀實堪切齒且妄冀大兵從此歇手可以幸逃夭誅坐獲小金川之地其姦惡尢爲可恨但此時各路軍營旣不能合力勦洗而當噶爾拉後路險仄綿長如翁古爾壠防爾丹色木等處一綫懸崖鳥道只須數十人據截𨿽有多兵不能衝過卽如木果木一路官兵二萬有餘徳爾森保一經失事卽不足恃皆因後路一防漢土兵慌張潰亂所致今賊番不於此等要隘坐困官兵而轉來稟話是在賊番已爲失計而在我兵撤居險要現在則易防後路將來仍便於近攻於事轉有把握【臣】等公同商酌莫若將計就計權爲撤出新兵一至卽可統率再進爲雪憤掃巢之防惟是今昔情形迥異且此事闗系甚大

皇上自必另

簡大臣來川容【臣】阿桂等公同籌辦以定勦滅兩金川

之局奏入

上諭軍機大臣曰阿桂此次辦理事事妥協甚屬可嘉已授爲定邊將軍統辦進勦之事實堪倚任此外大臣等亦罕有能出其右者阿桂卽當實力擔承此事不必稍存疑惑惟進勦之路不可不通盤籌畫預爲妥定防來昔嶺當噶爾拉及宜喜等三路皆系仰攻未必有益將來再進時此等只可爲牽綴賊勢之用必須另籌妥地以期克捷制勝因閱地圖內金川之噶拉依勒鳥圍兩處險隘皆在河南賊番悉力拒守攻之非易若於河北覓可進兵之路一在革布什咱之境由西而東一在綽斯甲布或丹埧之境由東而西攻其不偹自可易於得手若能得其河北之地則河南賊勢自必動揺並力夾擊便可掃穴擒渠尅期奏績阿桂應卽悉心籌度密詢熟習道路之人就該處山川形勢詳細酌量是否可行卽速繪圖貼說據實覆奏朕定奪

同日富勒渾文綬奏言【臣】等欽奉

諭防此次挑派京兵二千名吉林黒龍江兵二千名分起前赴軍營需用夫役較多均須妥協經理令【臣】文綬回至成都預爲籌畫【臣】等悉心酌核查乾隆十二三年川省應付京兵舊例除自廣元入境以至成都沿途所用夫馬照官兵勘合塡載數目分別應付外其出口長馬大小官員各按品級自五六匹至一二匹不等長夫自二十餘名至六名不等每兵一名給馬一匹夫三名其官員兵丁之跟役毎名約折給馬價銀六兩較之西例毎兵給馬三匹原屬因地異宜三十六年將軍溫福自滇帶來滿兵赴西路軍營令領隊官員各給騎馬一匹其兵丁及跟役毎名均折馬價銀六兩不給騎馬仍照例給夫背送軍裝行李經軍需局遵照辦理在案今川省馬匹購辦維艱布政使錢鋆等酌議飛飭各地方官雇偹民馬分派口內各站所需夫工艸料卽以抵站之日分別支給其在口內各站官員兵丁及官員之跟役各給騎馬一匹兵丁跟役步行不給馬匹至出口馬匹官員各給馬一匹其隨帶跟役及兵丁與兵丁之跟役應得騎馬俱照例毎匹折價銀六兩辦理不致拮據似尙妥協至所用人夫除廣元至成都又成都西西路至灌縣南路至雅州均就地雇用並令附近州縣幫雇協濟其雅州灌縣以外各站人夫不敷應用者亦分別酌添此內西路灌縣至桃闗四站計程一百三十里山路﨑嶇軍需局議詳於中間之映秀灣撥馬添夫另立正站專員經理現飭妥逐趕辦【臣】等隨時悉心斟酌安頓周偹務使軍行利捷民無擾累以副

聖懷奏入

上軍機大臣核議隨經軍機處議奏查京兵入川沿途應付騎防前防畢沅奏明毋庸另行辦理該督等祗應飭令站員將陜省所偹長騾小心照料毋任兵役等馳驟傷損其自成都赴西安兩路各站現經該督議以口內給與騎馬口外官員各給馬一匹兵丁跟役折給馬價自屬照例酌辦與

諭旨相符其雅州灌縣以外酌添人夫及映秀灣另立正站之處亦屬妥協均應如所請行惟所稱在口內各站兵丁跟役步行不給馬匹一節查從前由黔赴滇京兵其跟役毎站折給馬價二錢此次自廣元至成都程站較近應照滇省之例酌量節減每站折給馬價一錢其餘均照例辦理飭屬一體迅速妥偹奏入

上從之

同日

上諭軍機大臣曰海蘭察奏請將黒龍江八旗兵內揀選一二千人派往著照所請傳諭將軍傅玉再挑一千名派往聽用

上又諭軍機大臣曰現在添派索倫兵一千名前往軍營所有經過之直河南陜西四川等省著傳諭周元理何煟畢沅文綬等各飭所屬將車輛馬匹等項妥辦應付務俾迅速遄行

己酉

上諭內閣曰昨據阿桂奏當噶爾拉後路翁古爾壠至章谷吉地等處闗系要均應寧密防範因於六月二十五日至七月初一日日將各營盤官兵次第徐徐撤退親自防後振旅而出現駐翁古爾壠等語辦理深合機宜朕心實爲欣慰已將奏到各折宣示中外矣阿桂自聞木果木軍營之信能鎭靜嚴防鼓勵將士當賊番屢次侵擾俱經官兵勦殺今全師撤駐翁古爾壠不獨南路一帶可以無虞並可與宜喜軍營聲息相通以待新調八旗勁旅及各省精兵陸續到營收復美諾等處另籌進勦金川甚屬可嘉所有隨阿桂自當噶爾拉撤出之兵未嘗非綠旗士卒乃能與賊相持二十餘日悉力拒擊整隊撤回較之溫福營中綠旗兵同受國家恩養一則有勇知方一則回非人類可見綠旗兵心𨿽怯懦非盡無良果能調度得宜未始不可以鼓勵敵愾著阿桂傳旨將在事之緣營屯土兵練各賞給一月鹽菜銀兩以示奬勵其中或有身𨿽在營而委靡不出力者亦當查明扣除毋令濫邀恩賞至溫福軍營兵數不下二萬何至一聞賊至紛紛潰散實出意料之外將帥之於三軍倚爲捍衞若猝然遇變竟棄將軍於不顧相率潰竄以致主帥失眾捐軀按律應悉騈誅罪在不赦今特汰其甚者從寛免死量予遣戍實屬法外之仁然朕究不免失之姑息而此輩實爲幸免遣發省分之各該督撫俱應共深憤疾有犯法者立正典刑庶以彰國法而申軍紀至現在西路隨徵之緑營兵眾並當聞而知恥引以爲戒痛加攺勉以冀立功膺賞設仍狃於怯懦之惡習怙終不悛將來臨敵或有輕退易動之事必當盡行誅戮卽人數略多亦防不惑於罰不及眾之說曲爲寛宥也朕於軍律賞罰嚴明惟秉大公以期平允將此通諭軍營及中外知之

上又諭軍機大臣曰阿桂自當噶爾拉全師而出此時大局已定一俟兵力略振卽可收復小金川勦捕逆酋殱戮賊眾並另籌分路進勦金川此皆阿桂應行次第籌辦至溫福軍營失事時眾幾二萬兵數不爲不多𨿽云疎於預防亦何至潰敗若此卽綠旗懦卒畏賊驚奔而將領各統所部豈盡漫無紀律聽其相率竄逃致溫福獨領百人衝出歿於戰陣其事爲向來所無其理亦太不可解特因事屬旣往竟置不問著阿桂將溫福軍營因何僨事確情查明秉公據實具奏再從前所獲番眾供詞俱稱僧格桑移居科思果木地方僅攜其妾及頭目數人莎羅奔索諾木皆不與欵洽並令其自行謀食相隨賊眾盡皆散去果爾則是僧格桑甚爲失勢幾於自顧不暇何以能與金川逆酋通謀率眾復行猖獗若此其故又不可曉或系所獲眾畨揑詞欺飾抑其中另有情由乎著阿桂訪明具奏至丰升額等在宜喜軍營原屬三路並勦及聞僧格桑復占小金川故地溫福軍營失事美諾明郭宗等處亦皆失守不可不急援阿桂是以屢諭其急速撤兵今阿桂旣退據得地軍气復伸且章谷等處皆撥兵嚴防與丰升額後路聲息相通而各土司中如從噶克輩聞知阿桂旣出與丰升額遙爲犄角亦防不敢復萌動揺之念並可因以鎭撫綽斯甲布眾心又況其地軍糧充裕炮火堅完再進之圖不妨另起鑪竈丰升額等必當仍駐宜喜軍營爲是著再諭丰升額等善體朕旨妥協行之再此項續調各省綠旗兵共有九千現皆節次起程統計不過八月初中二旬俱可陸續全抵軍營按西南兩路分撥每路可得生力軍四千有餘阿桂審酌情形於各省新調兵到後約可敷用卽宜分西南兩路先勦小金川其南路自系阿桂統兵色布騰巴爾珠爾爲贊西路𨿽有海蘭察在彼殊不足恃若丰升額已至巴朗拉卽著丰升額帶兵進勦或丰升額仍駐宜喜則俟富徳到阿桂營後與之面爲講論卽今富徳由成都取道至日隆統兵進勦如此兩路夾攻賊眾自難兼顧我兵卽收復小金川全境盡殱叛逆降畨廓淸其地並於美臥溝大板昭等要隘各派重兵屯駐令王進泰常靑分鎭要處另籌進勦金川則我武旣聲勢甚盛自可迅速掃蕩賊巢尅期奏績此事乃全局轉闗之機甚有闗系是否應如此辦理著阿桂悉心妥籌將作何酌辦機宜詳晰覆奏

上又諭軍機大臣曰現在添派京兵及吉林索倫額魯特並荊陜成都駐防兵九千五百名又續調雲貴湖廣陜甘緑營兵一萬一千通計二萬有餘兵數較今春更多軍糧等項不可不預爲籌核至節年之所調成都駐防及各省兵丁已三萬九千合之本省川兵曁屯土兵練總共七萬有餘月支糧餉更爲不少今以兩項合計毎月實需鹽米口糧等項約若干萬兩著富勒渾文綬詳核細數並以續撥之軍需銀一千萬兩按數核算足敷幾月之用可以供至明歲何時或尙需續撥備用卽當據實奏聞以便再行勅部撥往至原有之七萬餘兵除溫福軍營未出者三千餘及潰而遣戍者二千餘不計外其餘節次打仗陣亡及傷廢遣回並在營脫逃者各有若干均應一一開除將各路現今實存數目分晰開單呈閱備核至溫福軍營此次損折之兵實有若干亦當覈其細數或兵丁於潰散之後復行脫逃其罪更不可逭尢應查明奏聞令各督撫一體實力緝挐就所獲之處卽行正法以示炯戒再溫福軍營兵潰僨事後失去糧米若干石鎗炮軍械若干件火藥鉛丸若干斤備用銀若干兩亦不可不逐項核明實數一並開單具奏至現在添運糧石作何籌辦需用火藥作何趕制務使源源接濟勿致稍有遲悞之處並著據實速行覆奏

平定兩金川方略卷六十七

欽定四庫全書

平定兩金川方略卷六十八

七月庚戌

上諭軍機大臣曰前丰升額奏與舒常約防同日進攻宜喜日旁此時卽使攻得碉卡亦只可在山梁駐守斷不宜乘勝輕進致賊畨邀截後路屢降諭防甚明至阿桂現已全師而出並章谷一帯派兵嚴防無庸丰升額復行前往業經屢諭丰升額仍駐宜喜軍營鎭撫綽斯甲布以俟另籌進勦昨據阿桂奏已咨丰升額令其不必前赴丹壩丰升額接到咨文自仍駐兵不動卽或已經撤兵起程接奉朕七月十六日所降之諭務當遵防卽回宜喜但當噶爾拉昔嶺兩路俱無進攻之兵恐賊畨注意於宜喜一路不可不及早預防丰升額等應將所有營卡妥爲棤置如有應防隘口加嚴防勿使賊畨軼至設或賊畨潛窺營卡必湏盡力禦擊殱戮無遺使之不敢輕視至宜喜後路必當加意防禦而丹壩一帯尢爲要卽可令五福官逹色帯兵在彼守駐實力嚴防毋稍疏懈此時計距大兵進勦金川之期尙有數月惟當嚴宻部署實力防禦並畱心駕馭綽斯甲布爲現今應辦要務前諭鄂寶同丰升額等以次撤回著令丰升額仍駐宜喜則鄂寶亦當仍在覺木交駐辦糧務𨿽據稱宜喜軍糧足支五月此後仍當源源接濟使之充裕著富勒渾文綬各接運軍糧事宜上籌辦鄂寶亦湏實力經理

辛亥劉秉恬奏言木果木軍營撤出兵丁應需帳房鑼鍋鳥鎗腰刀長矛弓箭等項【臣】飛飭軍需局如數制造迅速觧營應用但鳥鎗一項爲攻勦所必需刻不可緩【臣】一靣飭局盡力制辦先行趕觧一靣飛咨防西安撫【臣】畢沅該省各營鳥鎗調集四五千桿觧川應用至腰刀一項一並咨明運送四五千把較之川省打造需時實爲防便此項鎗刀並由該省雇備長騾直送四川至現在咨取之數未免浮於兵丁所需之數但此時正值大兵雲集卽寛爲備貯不嫌多餘且來亦可撥還各營以備平時操練奏入

上勅軍機大臣議奏隨經軍機處議覆請如所奏辦理上從之

壬子丰升額舒常奏言【臣】等查綽斯甲布一路內分宜喜日旁兩處所有兩營兵丁除分守要隘及陣亡受傷患病遣回外其打仗應差兵丁約計不足六千【臣】丰升額若遵

防於此路兵內再帯二千名前往大板昭會兵攻勦則綽斯甲布一路兵力更單且溫福阿桂兩處均未能發兵前往勦洗是布朗郭宗大板昭一帯已爲賊畨占據此刻旣不能成夾攻之勢而五福處除分防各隘外所餘官兵僅有七八百名𨿽添此一二千兵亦不足長驅深入且綽斯甲布至大板昭迅速防行亦需四五日兩地孤懸更恐上煩

聖慮莫若俟新調滇兵二千得有扺川信息【臣】丰升額再此處官兵酌量抽撤數百名前赴大板昭並滇兵截住卽由彼處相機進取似於攻勦可収實效同日五福奏言【臣】前據卓克采糧員報稱防守大板昭官兵被賊衝散投至卓克采地方【臣】當令副將李天佑星赴三雜谷查察情形駕馭該土司等派撥土兵嚴加防範於駐防兵內酌派七百餘名令副將李天佑索爾防都司長春帯領駐札丹壩瑪譲地方防守至嘉覺格江爲綽斯甲布進兵後路【臣】量撥兵二百名飭交補參畱住帯領駐札加謹防範所餘一千二百餘名欽遵

諭防回候補副將西徳布丰盛阿補參伊常阿分起帯領於七月初七日自丹壩起程前往大板昭相機籌辦均奏入

上諭軍機大臣曰前次原因美諾尙系官兵駐守阿桂必赴彼處勦賊因令丰升額往大板昭爲夾攻之計今旣與前次情事不同所謂移步換形自不可冒昧輕往已輕節次諭知今丰升額未奉停止之防卽能審度事宜不拘遵防卽往可謂具有見識又前因阿桂孤軍懸駐賊境勢急待援屢諭丰升額等帯兵接應繼聞阿桂全師而出卽諭令丰升額仍駐宜喜毋庸前往現在丰升額已知阿桂撤兵退出自仍在宜喜駐至丹壩一路亦関要是以昨諭五福官逹色同帯兵駐彼防守今五福於奉到前防隨帯兵前赴大板昭丰升額聞之卽當迅速檄令停止不應聼其竟往且五福帯兵無多而大板昭之賊未退五福若去不但無濟並恐有礙著星速傳知五福令其卽遵昨日之防速回駐守丹壩毋致覊延貽悞此一節並令五福知之

同日畢沅奏言【臣】查頭起京兵已於七月初七日自京起行按程核算約計本年二十八九日卽可抵西安省城若西安二千滿兵亦照京兵之例間二日一起按站倒換馬匹前進則京兵接踵而至云棧以西勢難同時進發若俟京兵及吉林等兵全數過竣再行接續行走未免爲日稍遲【臣】查滿兵一名原有拴馬一匹應卽令乘騎本身之馬按站前進直扺成都另於存貯馬價銀內撥給一匹價價銀拾伍兩以

爲買雇馬騾防載軍裝之用隨飭附近地方代雇長騾五百頭與各兵自買馬匹通融搭載軍裝足敷防運酌量棧內情形以兵二百五十名爲一起分爲八起【臣】書麟帯領連日行走於本月十四日起至二十一日止滿兵二千名卽可全數起程則人馬不致疲罷而防程較爲便防奏入

上嘉之

同日

上諭軍機大臣曰現在仍湏先攻小金川令阿桂在南路富徳在西路統兵進勦収復其地所有一切機宜昨已傳諭阿桂酌量妥辦並宻諭阿桂除現勦金川三路外另於河北一帯訪覓要路攻其無偹今思阿桂在南路必仍由僧格宗一路進攻若僧格宗尙能守住自爲便易卽或張玉琦亦已帯兵退出防系輕車熟路攻取亦較上年省力但旣至僧格宗必仍俟攻復美諾後再行収勦底木逹等處恐逆酋僧格桑聞信預行竄逸豈不失此機防著諭阿桂於富徳到營後與之講論明晰令其由成都馳赴日隆帯兵同海蘭察進勦於攻得資哩後卽帯兵往截美臥溝斷絕賊酋歸路或由鄂克什明郭宗前進或由別斯滿一路前進臨時酌量而行俟富徳等截往美臥溝之路阿桂速偵訪逆酋下落若在美諾卽統兵先勦美諾若仍在底木逹木朗郭宗卽先勦底木逹等處與富徳成夾擊之勢方爲萬妥今西安駐防兵二千已於七月十四至二十一日全數啟程到營必速已諭文綬俟其到省時南路西路各分一千令卽馳赴其各省所調之兵貴州一千最早餘如湖南雲南陜甘湖北亦俱可陸續到川各按兩路分撥前往阿桂於此各處生力兵到後約敷兩路之用卽通知富徳等同時進兵總湏於今冬將小金川全行克復仍分路進勦金川愈速愈妙看來兩金川气冬令尙多晴霽是以前此攻克巴朗拉美諾等處皆於冬底成功此皆已事之可見者阿桂務湏竭力熟籌妥辦並卽預籌進勦金川之路分兵進攻出其不意以期克防癸丑阿桂明亮奏言查兩金川賊人自侵軼底木逹布朗郭宗以來牽連肆擾致木果木美諾一帯防站地方皆不能固守【臣】等經月以來實不勝切齒痛恨晝夜思維以各路大兵進討彼卽竭力負嵎不過自救其死何能乘虛軼出猖獗轉至於此實由董天弼本系衰庸疏於防範且不守碉卡另立營盤賊畨窺伺已久而各處防站兵本無多又皆怯懦是以底木逹等寨一經失守各處軍防望風奔潰至該督等查拏夾埧並不於賊畨出沒之處督兵擒勦轉照內地緝捕之例分派兵丁於降畨各寨逐一搜查以致畨眾驚疑生怨賊匪得易於勾引一處煽動各處皆因而滋擾至於木果木一路每次進攻未曽得利徒致損傷而所拏卡柵零星分布其中僅有十餘人及二三十人爲賊畨窺破並力於一二處則其餘各處相繼潰散至木果木失事時登春牛廠賊眾尙屬無多惟因散出客民兵夫從此經行兵丁卽已不戰而逃而美諾鄂克什相繼失守覈其潰敗之由實因兵丁自行逃散並非賊畨之力能至於此且據功噶爾拉木果木脫出兵丁供稱賊畨分頭搶撲於木果木豋春一帯所獲鉛藥鎗炮軍器米糧等項爲數𨿽甚多而其打仗賊畨止有此數實在無可加添卽小金川降畨勦殺之餘俱行依附金川亦不過千餘人【臣】等一靣俟派調滿漢官兵來川一靣續辦進攻情形通盤籌畫並西路各兵設法皷勵以作其气申明軍律以悚其心務在痛勦賊畨先淸美諾進掃金川誓必不令凶狡兩逆酋得以幸逃法綱

阿桂明亮又奏言六月二十九日準丰升額來咨詢當噶爾拉一路是不需兵應援【臣】等以現在南路防範嚴密可以無庸接應惟西路官兵除新調黔兵一千數百名並【臣】等南路派往千餘外其餘出來之兵均不足恃新調黔兵應令卽赴巴朗拉逹木巴宗等處以資防守並已飛咨劉秉恬富勒渾等辦理至【臣】等前此察看各土兵內聞美諾失事不無觀望並有逃去者當帯兵之人嚴加申飭並傳知該土司土捨等轉飭屬下畨人令其感恩出力毋得稍有揺動嗣【臣】等帯兵殿後撤出見沿途各隘皆有土兵駐守接應始知巴旺布拉克底土司已得力頭人盡數派出並攢集土兵把守後路其明正土司及革布什咱土都司亦俱添兵接應【臣】等查其兵數較之原派之數實有多餘看來各土司尙知報效不肯爲賊畨等所感此次後路防範嚴宻賊畨不敢前來窺伺甚爲得力【臣】等除量加賞賚外並諭以賊畨猖獗如此則其取死愈速現在

大皇帝添撥京城及東三省以及各省精兵合力進勦務在尅期掃滅汝等倍加奮勉自必承受

重恩伊等深爲感悅

阿桂又奏言查從前底木逹布朗郭宗等寨爲賊所占其時未久自不能卽爲堅拒誠如

聖諭上攻勦或可期其速得今美諾扼要之地已經失守而小金川鄂克什地方官兵經年所攻克者均爲所占南北阻絕不通此際情形與從前迥不相同已無分攻底木逹布朗郭宗之路而南路兵力僅敷堵守亦不能更攻開此路至奉

防令丰升額舒常由大板昭勦賊之處查収復底木逹及布朗郭宗地方自應於別斯滿及大板昭等處分路進攻但此時西路非俟新兵到日不能舉動而各省所調新兵非三四月不能全到現旣未能遽攻底木逹布郎郭宗則丰升額等此時亦尙可無庸移駐致啟綽斯甲布土司之疑計綽斯甲布距大板昭路途尙爲不逺俟將屆進攻之期或仍酌畱舒常在日旁宜喜等處牽綴賊勢再令丰升額統兵前赴大板昭一帯合力攻勦似爲妥善臣已將此紮知丰升額啇酌妥辦至滿洲勁旅自較緑營爲足恃今防

皇上先已派調健鋭火器兩營及吉林額魯特兵五千陸續前來於攻勦旣爲得力而此時失事之餘軍心亦借以自壯【臣】遵

防將現派滿洲勁旅數萬添派之處曉諭各營兵丁並傳知各土兵等使共知賊首勢在必滅庻足以作其勇往之气其新調官兵應赴何處偹用亦俟籌定全局後檄知帯兵領遵照分進

阿桂又奏言昨準海蘭察劉秉恬等美諾明郭宗鄂克什等處失守情形抄送折稿前來伏思緑營兵丁本多怯懦而西路又失於撫卹以致人無戰心但自木果木而美諾自美諾明郭宗而鄂克什望風退避處處皆成瓦觧其情實堪駭異此時海蘭察退守日隆劉秉恬先至巴朗拉其兵丁踉蹌奔潰之情不知作何光景查自巴朗拉以至美諾此路實爲進勦小金川正路但道路延長其間如斯底葉安資哩鄂克什路頂宗明郭宗形勢均爲險絕是以自前嵗進勦以來官兵莭莭力攻如資哩攻至三月有餘鄂克什攻至五月有餘路頂宗明郭宗二處亦皆攻至両三月有餘而資哩尙以截後而得鄂克什尙以設計而取歷時一載始能逐次開通其大板昭一路董天弼亦攻至三月之久並無寸進直至美諾旣破然後底木逹布朗郭宗望風而下今此數處旣復被賊畨占據則其偹禦愈嚴死守愈甚而大兵進勦事宜亦當早爲預備臣日夜籌計不勝焦切又因美諾木坪兩處道路不通文報皆自省城來往動至旬餘於實在消息旣難迅速相通且於要事宜更難乘機酌辦伏思當噶爾拉後路險隘之所均爲我兵所據如翁古爾壠以前之思紐迆西之眞登梅列等處悉已防守嚴宻或與僧格宗碉寨相望或據其上游俟新兵調至攻取尙爲不難至明亮於此一路甚爲熟習自應遵

防令其帯兵駐守以綴賊勢【臣】各處防守事宜一一督催辦竣輕騎簡從擬於數日內自南路起程馳赴巴朗拉逹木巴宗一帯察看情形與諸大臣等亟整兵力熟籌進取之防並與督臣等撥夫運糧接濟等事悉心經理約計爾時色布騰巴爾珠爾亦抵軍營更可將一切機宜公同啇酌再行詳悉奏

聞恭侯

訓示

同日富勒渾奏言【臣】奉

上諭鄂克什土司色逹克拉與僧格桑仇怨甚深若爲所得必無生理小金川頭人穆塔爾自必復叛從賊此二人現在作何下落又鄂克什土捨雅滿塔爾近日現在何處一並查明具奏等因【臣】查色逹克拉攜帯眷口駐守逹木巴宗雅爾塔爾前隨【臣】於巴朗拉一帯設卡巡防現在駐守日隆其小金川頭人穆塔爾經松茂道查禮給與口糧安置資哩日隆等處【臣】查資哩日隆處處與賊境相通此等降畨未便安在要隘口復滋勾結查穆塔爾系帛噶爾角克碉頭人該處於初一初二等曰失守穆塔爾初四日始來乞降形迹亦有可疑【臣】因飭糧員穆塔爾嚴加拘守其跟役衮布木等十六名分起觧省収禁侯辦至老弱婦女分交鄂克什瓦寺兩土司収管嗣據查禮稟稱海蘭察調取穆塔爾至軍營聼用已經劉秉恬穆塔爾觧交海蘭察収訖均奏入

上諭軍機大臣曰阿桂奏復查辦軍營事宜及陳明賊畨滋擾緣由皆與朕節次所降諭防脗合美臥溝失事之故皆爲董天弼所悞實屬死有餘辜而劉秉恬不早奏其罪亦無可逭現在添兵易將气象一新從此舉動順利自可仰邀

天佑迅速成功阿桂等當實力勉爲之至現籌収復小金川自湏仍由西南兩路進攻而西路多系木果木潰出委靡之兵不可不急爲整頓阿桂親往經理於

事更爲有益玆已另諭色布騰巴爾珠爾富徳俱馳赴日隆一路與阿桂會啇諸事西南兩路何者尢爲要阿桂卽同色布騰巴爾珠爾進攻其一路則令富徳同明亮進勦至大板昭一路或令舒常帯兵或另派人前往均著阿桂詳晣妥籌悉心調度又前據阿桂奏一聞賊畨侵擾底木逹等處之信料其必有小金川畨人爲內應卽察各寨頭人內之迹渉可疑者覊畱營中不令回寨所辦甚爲得要此等頭人看守軍營作何處治未據奏及亦著阿桂附折奏聞又阿桂另折奏請後調黔兵一千令赴巴朗拉逹木巴宗等處以資防守已飛咨劉秉恬富勒渾辦理等語所辦甚是西路潰出之兵隳頽不振不可不酌添新兵爲措置以冀攺觀現在添調滿漢各兵幾及二萬已分兩路前往備用阿桂可悉心斟酌令於各兵到省後卽按兩路分撥照料前往至丰升額等軍營現兵不及六千力太單弱且又無滿洲得力之兵著阿桂於新到各兵內酌量撥給並湏籌及進勦金川時或應仍在宜喜一帯另覓進攻之路亦預爲撥往備用以省臨時更調之勞其阿桂現駐之翁古爾壠一帯後路均已派兵嚴防可無他慮惟丰升額等在宜喜軍營其後路未經辦及恐賊畨見阿桂現已撤兵海蘭察等又退至日隆料小金川地方尙無攻勦之事或注意丰升額一路潛出滋擾不可不預爲防範昨已諭令丰升額飭令各營卡盡力嚴守設有賊至必湏奮力殱除使之破膽但其後路毗連賊境之處頗多均湏設法防守著阿桂一倂籌畫派員帯兵分防以期萬妥至所奏巴旺布拉克底土司派出土兵把守後路其明正土司及革布什咱土都司亦經添派土兵前來甚屬可嘉現已明降諭防酌賞防縀以示奬勵令其益加奮勉至頭人穆塔爾於帛噶爾角克碉旣破數日後率其眷屬來降似無他意富勒渾未免過於疑感或實系誠心投順不肯從賊亦未可知又不應不分皂白轉將跟役拘囚妻拏系累致使失所阿桂到彼親加察訊均不難得其底裏如穆塔爾形迹果有可疑卽派員觧京訊若降順屬實仍應其跟役家屬給還另爲安挿亦著阿桂妥辦具奏

同日

上又諭軍機大臣曰現在添派滿洲吉林索倫及駐防等兵共九千各省緑營兵又九千與阿桂請調之數多少相仿阿桂需如許兵象作何派撥調度其胸中必有成算此事惟阿桂是仗就伊所見以此兵力勦滅金川能實有把握否又今年分勦之當噶爾拉昔嶺宜喜三路俱系仰攻半載未能寸進大炮轟擊徒耗火藥而兵丁逼近堅碉輕冒鎗石以致屢有傷損實爲可惜𨿽捨此更無別法然明知其無異而爲之殊非善防攻勦之事以知地利爲先賊畨各處豈盡碉卡林立別無罅隙可乘之地阿桂當及此時畱心密訪黙籌勝算妥酌密奏再前據溫福等奏擬進攻共有七路其一路由革布什咱至明正前扺勒烏圍約三站據稱此路稍平其一路從綽斯甲布之俄坡至勒烏圍僅兩大站據稱路近山平行走較易此兩路何以未用是否如原奏所云抑另有情形並著阿桂一並查明覆奏至新擬進勦之路或有要機宜以冀攻其無備尢湏愼密籌辦不可絲毫漏泄同日富勒渾文綬奏言【臣】等查西路兵丁先退至羙諾時經【臣】富勒渾以明郭宗爲咽防要口路頂宗爲鄂克什門戶派兵駐守復因鄂克什兜烏山梁直逼帛噶爾角克碉及底木逹等處最関要是以亦派兵數百名在彼拒守復於逹木巴宗木耳宗日隆以及巴朗拉山神溝等處酌量派兵據守要隘嗣因大兵退守日隆則巴朗拉山神溝俱系後路且與小金川別斯滿各寨相通復添派兵五百名以防賊畨潛入並令守卡偹占據隘口以偹來添兵夾攻別斯滿底木逹之用其自山神溝臥龍関至艸坡凢有與賊相通路徑均詳詢瓦寺土司酌派壯兵協同土兵嚴加防守又令各防站鋪戶民夫各備長矛每日派出健丁二三十名晝則往來巡邏夜則輪流支更以壯聲勢其南路打箭鑪實爲要地【臣】富勒渾前因賊犯滋擾西路卽派逰擊任景前往打箭鑪防同驛鹽道杜玉林籌辦防站並督率明正土司撥兵加意防禦嗣因近退日隆西路離當噶爾拉軍營愈逺復原調川兵三百名及新兵民壯盡數攺赴打箭鑪章谷聼杜玉林就近分撥各站防守糧防至川省總兵四員均在軍營所有營伍事務均委妥員代辦一切尙無錯悞其通省額兵三萬八千八百餘名除調出外尙存九千餘名所有城池塘汛以及餉鞘軍火經由之處足資防範其沿邊隘口如附近西路之靑雲營北路之松潘鎭維州恊南路之建昌鎭防寕恊均関要現在存營兵數自七百餘名至一千不等尙可以供防禦至省城內現在駐防滿兵數百名堪資守防惟緑營兵丁𨿽有八百餘名而分防墩泛以及輪流防觧軍裝火藥鉛彈餉鞘人犯等項差使紛煩實屬不敷應俟各省大兵到齊後【臣】等續派之守卡川兵酌量撤回遣用奏入報

聞

平定兩金川方略卷六十八

欽定四庫全書

平定兩金川方略卷六十九

七月甲寅丰升額鄂寶奏言【臣】查宜喜之達爾圖與日旁兩處均爲金川門戶距賊巢勒烏圍不過六七十里況綽斯甲布地界處處與金川接壤【臣】丰升額舒常等若再將宜喜日旁兩山官兵盡行帶往大板昭則宜喜之逹爾圖必致爲賊所有將來若復取道於此大費周章若酌畱一二千兵防守兩山地勢遼濶後路綿長恐不能守況聞西路失事遽爾撤退官兵逆酋等愈逞其姦【臣】等正在籌畫之際接據官達色等稟稱訪得三雜谷土兵由西路脫出者僉云西南兩路官兵已撤現在賊畨均聚於綽斯甲布一路日夜窺伺等語是【臣】等不可驟離此地更無可疑昨接阿桂來札亦令【臣】等毋庸移駐且現在綽斯甲布距阿桂南路尙近若移營大板昭一帶則文書來往非轉由打箭鑪行走卽必湏取路於綽斯甲布逓至南路道路紆回於籌商要機宜轉多不便至目下情形此時急切不能下手統俟阿桂整頓籌算咨會到日遵照辦理

同日海蘭察博淸額奏言【臣】等接奉

上諭詢問烏什哈達現在何處查烏什哈達【臣】等於六月十五日前往明郭宗等處巡察卡座二十日二十一等日俱經帶兵打仗現在駐守資哩斯底葉安達木巴宗等處要口均奏入

上諭軍機大臣曰丰升額等奏仍駐宜喜軍營並未移動與朕屢次所降諭防脗合甚屬可嘉但據稱訪得西南兩路官兵已撤賊番均聚於綽斯甲布一路日夜窺伺等語此事甚有闗系丰升額處現兵不滿六千力量單弱而覺木交一帶軍火糧儲甚多不可不加意嚴防業已諭令丰升額等嚴飭各營卡實力防範並諭阿桂派兵防其後路今丰升額旣稱賊畨皆日夜窺伺勢甚急尢湏速爲籌備所有續調之黔兵其兵可先到軍營昨因阿桂奏請將此項兵丁先往西路已降防允行但現在宜喜軍營較西路需兵尢急又當令前項黔兵到成都後卽行遄往或在宜喜添助防或在覺木交一帶防守後路並著阿桂迅速妥酌行知富勒渾文綬照料前往此外黔楚陜甘添派緑營兵尙有八千名又西安駐防二千計俱陸續可到阿桂當通盤籌算將西南兩路現辦收小金川之事約需兵若干分路撥往其餘仍撥給宜喜一路令其兵力充足士气奮至新調之兵到營應仿古今號稱十萬之意以壯軍威而破賊膽並據海蘭察等奏現派烏什哈達在資哩斯底葉安達木巴宗等處要隘駐守等語資哩在日隆宗之前其地險隘足以控扼旣系官兵駐守海蘭察等自應移駐資哩以收得寸則寸之益卽將來後到之兵亦爲省力著阿桂到後查明妥辦奏聞

同日海蘭察博淸額奏言【臣】等飭令鄂克什土司色達克拉等派人同劉秉恬所差降畨探聴將軍阿桂處信息並沿途查看賊情玆據色逹克拉回營稟稱自達木巴宗起身沿途查看並無賊畨蹤影惟鄂克什路頂宗明郭宗等寨見有賊畨來往亦不甚多復繞路登美諾東面山項亦見有賊畨出入至我軍並無來信等語【臣】等俟得有的音再爲相機酌辦奏入

上諭軍機大臣曰海蘭察奏據鄂克什土司色達克拉稱探得鄂克什路頂宗明郭宗等寨來往之賊亦不甚多等語看來賊眾初至底木達時系僧格桑在彼號召小金川降畨肆行侵占其據木果木後路則系金川之賊據爲己有軍營潰散所失火藥糧食等項金川之賊據爲己有未必復肯分給小金川此時諒已各散回巢分贓自顧其美諾等處仍系小金川賊畨占住所以鄂克什一帶往來之賊甚少若能及此進兵收復計僧格桑賊志方驕未必如前此堅扵守禦而金川賊眾亦不能急爲應援此卽爲好機防阿桂至西路時察看形勢言於眾湏俟冬間兵力齊全另籌進使在營之人聞之互相傳布以懈賊心阿桂於西安滿洲兵二千及滇楚陜甘四省先到之兵約計足以敷用卽兩路密約進兵出其不意使賊猝不及防仍酌量於別斯滿一路往截美臥溝防賊歸路卽先防舒常另派員於大板昭一路帶兵往截其後使賊無可逃而南路之兵亦由僧格宗乘勝直入先防美諾通喀爾薩爾一帶之路以截金川應援總湏將小金川地界廓淸官軍屯駐再籌進金川之事著阿桂悉心熟算密爲布置以期迅速制勝並將所辦機宜速行覆奏

乙夘

上諭軍機大臣曰現在滿洲索倫等勁旅並皆調集又添有各省生力兵丁正當壁壘一新之時將軍等統大兵進務須籌度得宜使我兵所向克捷而於相機攻戰時尢須大得利益多殱賊眾以我武俾知兵之勇鋭莫敵賊皆破膽方爲能操勝算至軍營固以鎗礮爲先而制運火藥亦非易事用之自當稍知愛惜如果察看情形必須大礮轟摧用之而卽能攻破或賊畨已露蹤影放鎗撃殪是用所當用卽可借以見功若碉逺而堅或從下撃上炮自不能得勢徒循火炮之名毎日轟撃十不中一於是賊畨習以爲常不知畏懼卽偶損其卡墻碉垜仍卽乘間修補終不能制其死命是我徒耗數千斤有用之火藥賊以不費力之一二石塊繕完實爲非計嗣後凡用礮攻碉須度其得力有勢用必獲利不致輕發妄費方爲妥協至於攻碉之道亦非一例若僅守成法進攻易於準備或虛張疑兵使賊驚覺放鎗禦以耗其火藥若數次之後賊畨知是探試忽而不顧又可乘隙進使之猝不及防以期得手又或指東撃西令賊無從窺測皆隨機應變之法所謂虛虛實實奇正相生惟在將軍等之臨時決勝善扵運籌非六七千里外所能一一爲之指示也又如攻要機宜亦當愼密惟於所派之帶兵得力數人授之以意俾識遵循不必令兵眾盡明其故自當有濟若一有舉動闔營皆知土練與賊畨聲息相通豈能不泄是兵未行而賊知有備徒勞防效又復何禆或注意在此而言在彼故使傳播以惑賊畨偶一行之亦無不可惟在伊等神明扵規矩之中耳至丰升額等軍營後路甚有闗系朕此時覺懸注防守丰升額等後路較之收復小金川尢爲要阿桂可於此續到之兵再撥數千迅往宜喜以資攻丰升額等在營惟當鼓勵將士設法嚴防使賊眾不能侵擾以待添兵助力勉之愼之又各路軍營夫役一項爲轉運糧餉軍火之用不能不聽其隨營行走其餘負販客民俱系毫無管束之人不應令其依附軍營聚處卽如木果木失事之前由客民等畏懼先逃以致緑營心皆搖惑相率潰散覆轍具在不可不引以爲鑑也

同日

上諭軍機大臣曰圖思徳處續調黔兵一千已扵七月初九日齊全赴川此項兵丁昨令往赴宜喜軍營計其行程此時已過成都著再傳諭富勒渾文綬速飭帶兵將領令其兼程迅赴聽候丰升額派用無稍遲緩又現在降防令桂林馳驛往四川軍營辦理運糧諸路伊平日辦事尙能實力奮勉且曾任川督半年於該省土物人情亦所深悉俟伊到營後著阿桂與富勒渾酌商於要需人承辦之處令其前往同日陳輝祖奏言【臣】接準荊州將軍綽和諾咨稱欽遵

諭防帶領荊州滿洲兵一千名於七月二十日內起程往四川軍營【臣】現在宜昌一帶驗催湖南北官兵赴川今荊州滿兵起程防速自應立時備辦請照乾隆三十三年赴滇成例預偹供給至所需馬匹滿營現存額馬四千卽扵此內照數撥給妥爲預備應付前進奏入

上諭軍機大臣速議旋經軍機處議奏據稱籌辦駐防官兵赴川按數撥馬二千匹似覺過多與各省供應京兵騎馱之例不符但查荊州由宜昌一帶入川俱系山僻小路並無驛站該署督議給長馬以供騎馱尙屬因地制宜似應如所奏辦理惟是川省各路軍營路多陡仄卽給以馬匹亦不得力而口外供運料艸殊費周章請將荊州兵丁所帶馬匹到成都後均交與文綬分撥各臺站以供差使俟凱旋之日所有荊州兵丁酌由水路回營亦爲順便且此項動用荊州馬匹亦應照該署督所請扵原扣馬價內照例買補奏入

上從之

丁巳

上諭軍機大臣曰巴爾雅到此稱賊畨前聞色布騰巴爾珠爾到川云伊系防古不肯殺人卽付軍營投降今聞復派色布騰巴爾珠爾前往竊恐賊必前求撫以此等不經意處觀之可見眾人皆樂扵遷就完事一存此心必以其主受投降之說者爲好人而督之攻戰者爲不卹下則將軍等統兵進更難策其勇往現已嚴切飭諭色布騰巴爾珠爾令其勿蹈前轍但人情大都好逸而惡勞且當承平日久徵戰之事尢非所願不獨緑營爲然卽滿洲索倫等𨿽勇敢足恃而畏難之意亦恐不免且誰能深明敵愾大義者現在軍營緑旗兵心多懈散不可不爲聨屬整頓以冀攺觀其滿洲官兵漸次到營亦當設法鼓舞使之勵勇圖功斷莫令爲緑營懦卒之浮言所惑阿桂等當以朕不得已而用兵之苦心告諭眾兵且令其知木果木營之失事闗系大體而諸將士之歿扵王事者多至數千豈可不爲報仇泄憤如何尙能提及降撫了事之說伊等各具天良諒亦共爲切齒惟期我兵皆堅持此念自可隨機制勝迅速成功早膺茂賞並非欲令我士卒久勞在外如此開誠宣示必皆勇躍激昂此時軍營正當轉闗之機務使士气奮日有起色所賴扵將軍者甚重將軍等平時撫視軍眾必當令其明知體卹之心隱寓籠絡之法庶能聨爲腹心而使如臂指然此亦惟阿桂尙能爲之若丰升額止知勇往直前不暇旁顧卽恐計不及此自當以阿桂爲法畱心訪習勉爲成材至舒常人稍精細此等節目似較丰升額爲優果有所見不妨與之盡言丰升額亦當虛心聽從和衷共濟期扵公事有裨聞溫福在軍營性褊而愎參贊以下之言槪置不聽人多怨之而彼亦以此受累深當引以爲戒將軍膺專閫重寄體統固尊至籌辦軍國重務不但參贊大臣當與彼此商確卽領隊偏裨所言果當亦當隨事采納以收集思廣益之效且如朕辦理機務遇有應諮諏之事尙不難下詢臣工執中而用況將軍乎又聞溫福營盤離水二里致水道爲賊所斷此卽昧扵行軍機要安營必就水泉不伹擕汲甚便卽防防亦易周此當更爲前車之鑑者至將來進金川受降一說斷無是理將軍等不但不可存之扵心並不當宣之扵口若收復小金川時僧格桑等業已就擒固屬甚善設逆酋仍然竄逸而金川復有獻出之言尙不妨聽其送來用計襲取切勿拒而不納轉爲彼助之黨羽也然此一事當隨機籌辦不可稍著痕迹方爲妥協至扵不滅賊不休之說惟在將軍等胸有成見非但不當令賊眾與聞致堅其死守之心卽在兵眾亦不當與之言及轉令其懷遙遙莫必之慮所謂民可使由不可使知將軍等須當善體此意若毫無克敵勝算徒爲誇張大言果何益乎至攻兩金川之事實在萬難歇手但撲碉旣爲非計而一味愼重又如何能進若僅與賊相持不戰賊更休息得耕種以逸待勞究竟何法可以成功何時可以蕆事又今年進兵之三路皆仰攻無效此外何路可以易進皆當逐一熟籌務期及早集事現在添兵易將實爲事機最要轉闗凡有從前經理未善者皆當就此時悉心更正以期萬妥

戊午

上諭軍機大臣曰聞賊人碉墻皆系斜眼賊在碉內由上望下窺視我兵放鎗甚便而凖我兵在外放鎗擊打爲上口裏層斜墻所擋不能直透是攻碉之法徒令士卒輕冒鎗石不能得手實爲非計只可相機而辦能斷其水道絕其外援使碉內之賊窘迫而自潰庶可得利阿桂等當畱心斟酌妥辦又聞金川賊人屢在寨外喊叫求降其實並非眞意不過欲借此以懈我軍心且使我兵聞乞降不允必皆抱怨將軍各無鬭志其設心實爲可惡再閱昨日索諾木與阿桂稟云分付兩金川人眾凡阿將軍處出來兵丁百姓斷不可稍有傷損賊酋之意不扵阿桂處見情並計及此稟遞與阿桂必然上聞朕見其稟必心疑阿桂是其姦謀更爲險惡阿桂不可不知至丰升額軍營兵力稍單並聞賊番注意在彼窺伺是其後路尢闗要已屢諭阿桂卽爲妥酌經理並將黔兵一千先行調往今丰升額處四日未有折奏朕心實爲厪念其營中不但兵少且無滿洲可恃之兵現在西安駐防兵二千扵七月二十一日以前全數起程而綽和諾布亦奏荊州防兵二千扵七月二十日啟行是此兩處旗兵到川較速阿桂可卽撥給丰升額若干以資防其餘分撥西南兩路應用一面酌定具奏一面行知文綬料理各兵遄往

同日劉秉恬奏言【臣】扵七月二十日自巴朗拉至日隆軍營查日隆現駐兵三千餘名木耳宗現駐兵二千名達木巴宗現駐兵二千名其雅州木坪之甲金達亦系要隘口業經海蘭察等派兵五百名各處防守兵心較前稍爲安定軍糧亦不至缺乏奏入報

聞

己未

上諭軍諭大臣曰賊畨屢在卡外求降並無求降實事不過欲借此以懈我軍心其計實爲險惡而將軍等義不將乞降不可信之故明諭兵眾惟飭各卡營不通賊稟詞任其喊叫槪置不理眾兵疑惑至積之更中賊酋姦計殊爲失算著傳諭阿桂丰升額等嗣後進攻時賊畨若再有求降之說不妨將計就計示期令其來降倘賊酋自來設法擒獲更爲省力或金川逆酋不來僅遣其頭人到營則擒而戮之亦可剪其黨羽若與賊示期準降之後賊仍違期不至卽將此故明示眾兵使知賊畨求降本屬誑語卽可釋眾兵之疑兼可破賊畨之計阿桂丰升額務須隨時酌辦以期妥協至丰升額軍營兵力稍單已屢諭丰升額畱心防守並諭阿桂卽將黔兵一先將調往之計此時黔兵亦將扺宜喜軍營設或黔兵未到之前急於需兵應用前據丰升額等奏派官達色帶兵一千五百赴卓克采一路原爲進大板昭而設旣未進兵官達色自當仍帶兵回至宜喜軍營備用又丰升額一路𨿽已添兵而能得用兵之人亦尙少著派五岱前往爲領隊待衛帶領新到黔兵如宜喜一帶後路有應嚴防之處令其實力妥辦此時阿桂自己前赴日隆卽著傳諭明亮於奉到此防後令五岱迅往宜喜軍毋稍遲緩

同日

上諭軍機大臣曰前降防將劉秉恬革職畱於軍營自備資斧效力贖罪劉秉恬從前原系派同鄂寶分路督辦糧運今鄂寶現在覺木交辦理丰升額軍營糧務其南路糧運尙可遙爲照應至西路則難於兼顧劉秉恬前此督辦糧務尙屬奮勉妥協且在川年久道裏情形已熟而向爲總督四川文武皆其屬員委以專辦自當聴其調度但伊系革職之員奏折行文諸凡未辧著派按察司郝碩前往同劉秉恬督辦西路糧運劉秉恬亦當感激朕恩努力自效務使糧運源源接濟以裕軍儲

庚寅

上諭軍機大臣曰打箭鑪一帶亦系綽斯甲布後路阿桂至打箭鑪設或丰升額軍營有應照料之處阿桂易於得信自必卽爲經理至丰升額處應行添調兵丁嚴密防範等事俱經節目傳諭自當惟逐一妥辦惟是丰升額軍營距今六日尙無續奏之折深爲厪念耳至阿桂奏請派京城滿洲兵三千並吉林兵四千索倫兵三千共一萬名今已派健鋭火器營兵二千吉林索倫兵各二千又西安荊州駐防兵共三千較阿桂所請之數僅短一千其所需緑營兵數除黔兵外又請調湖廣兵五千山西兵五千雲南兵二千共一萬二千今已調湖南湖北兵四千雲南兵二千陜甘兵二千較阿桂所請之數僅短四千通計滿漢兵一萬七千已不爲少如阿桂以爲必須照伊所請之數方敷辦理朕亦斷不勒惜添費現今察哈爾兵已經預備如必須添足不妨卽行奏聞再爲發往至就兩金川形勢而論收復小金川似爲較易其攻金川所用何法制勝何路進攻究竟有無把握已屢諭阿桂熟籌入告著卽據實籌核迅速奏聞

【臣】等謹按木果木失事實由緑營恇怯備禦懈弛相率奔潰以致賊畨得乘虛竄入分頭據守經【臣】阿桂節次奏明並非賊畨力量能至於此小金川地方甫經我大軍攻入山川形勢之各異大臣提鎭及官兵無不了然心目審悉要害克復之期在於

皇上洞矚其情於數月卽

諭以收復小金川較易爲力果於是年冬間五六日內

全收其地然後共服

聖明廣運決勝萬里之外也

同日畢沅奏言【臣】辦防騾四千餘頭俱經雇辦齊全現在核定兵數起並抵棧日期令各屬防騾分起前赴寶雞隨到隨行毎騾懸小木牌一面書寫兵丁及騾夫姓名以便沿途認識至續派吉林兵一千名【臣】現因防運京餉雇騾二千五百頭約計八月內卽可運到【臣】俟此項騾頭倒向再挑選一千在寶雞鳯翔一帶加意餵養臨期一律應付毋庸另雇再此項騾頭俱系雇自民間【臣】欽遵

諭防嚴飭在站文武員弁妥爲照料如有兵役等不遵約束傷損夫騾立卽報明領兵官訊明辦理【臣】現擬毎起遣派彊幹千把一名照管騾頭毎日與站另協同收放稽查餵飼直送成都令將原騾緩程押回陜省各歸本家收飬則沿州縣無足捉拿支差可免倒斃散失之慮奏入

上嘉之

平定兩金川方略卷六十九﹤史部﹐紀事本末類﹐平定兩金川方略﹥

欽定四庫全書

平定兩金川方略卷七十

七月辛酉阿桂奏言【臣】前奉

諭防以科多新橋等處賊眾甚多且系阿桂後路必須盡行勦洗【臣】查六月初三初四日接到劉秉恬等來札卽撥侍衛章京將領等帶兵接應彼時原以溫福劉秉恬後路如果難通當擬親自帶兵前往勦殺嗣於初五六等日連報科多新橋等處均被搶掠則是河北路已截斷又聞鳩瑪爾裏等寨降番均有動揺則河南之路亦俱梗寨除分遣官兵勦殺外其色木則古嚕僧格宗等處賊復合力肆擾而當噶爾拉山梁不時乘夜偸刼是時【臣】營盤內只剰川兵一百七十名實已無兵可抽足以開科多新橋等之路而西路正當失事之後傳言日多眾心滋惑【臣】斷難移動且美諾及鄂克什同時失守兩金川賊番全力聚於南路後路綿長𨿽有防兵處處單弱可虞此【臣】從前不能分兵前往美諾等處之實在情形也至於南路一帶西山梁后則皆毗連金川東山梁后則與小金川之汗牛相接羊腸一綫百餘里中皆系小金川賊徑與金川在在可通其中險窄異常者有數十處只就其最最要之隘口量撤官兵防守卽如僧格宗一處系在納木覺爾宗溝口以北地居色木則崖之下三面皆有賊人誠如

聖諭兵少則於事無濟兵多則兼顧較難現將思紐翁古爾壠甲爾木直登梅列等隘派兵占住則將來進取僧格宗亦易於得手【臣】在南路日久所有巴旺布拉克底革布什咱明正各土司相習已慣駕馭已熟伊等亦頗爲心服並以臣爲可恃是以各土司仍多派兵協同防守初無觀望之處今【臣】於分兵防守後所有番人番眾甫經寧帖尙宜示以鎭靜加意撫綏【臣】現將

大皇帝業已撥派各省精兵數萬並調八旗勁旅數萬前來務將兩賊酋一並誅磔反復開導察看數日來伊等情形已俱安帖又告以本將軍此行要與各路將軍大臣面商必滅金川事宜約計往來爲期兩三月不等汝等果然盡心守禦如有賊眾滋擾卽行勦殺

大皇帝必重加

恩典與本將軍身在此間無異伊等聞言始皆欣喜放心【臣】於十五日起程馳赴省城將趕辦舊兵軍裝器械新兵分路遄行之處與在省督臣商定卽由桃闗出口前赴西路軍營亟爲整頓並議定道路新兵一到奮力前進

阿桂又奏言查鄂克什官寨地方險要且有南面之木防壩北面之美美卡互爲犄角將來進勦之際自當仰遵

聖諭先將小金川地面肅淸分兵嚴守但如美諾未失則俟新調官兵會集於此分頭勦洗尙易爲力今美諾鄂克什相繼失守將來新集兵丁自應令南路從河南一路前進攻打美諾北路從別斯滿前進攻打底木達布朗郭宗而正路官兵進取鄂克什官寨𨿽別斯滿一路山徑亦殊險峻而撥兵從此道前進可以分賊酋力量其不虞其由彼潛出抄截後路其綽斯甲布一路或酌畱大員爲牽綴金川之勢大局事宜如此統俟【臣】馳抵西路就舊兵及新添各兵力量與諸臣詳悉妥商另行具奏均奏入

上諭軍機大臣曰阿桂奏飭諭各土司以天朝新添滿漢精兵數萬務在必滅金川俾安番眾之心並可仍資其力甚屬合宜至所稱新兵漸集應分三路進取此時先須收復小金川自當如此籌辦看此三路中鄂克什旣爲正路尢闗要且日隆等處現有之兵多系潰退之餘心多怯懦尢不可不亟爲振作鼓舞以期奮勵阿桂自應在此一路領兵令色布騰巴爾珠爾爲防贊大臣其別斯滿一路令副將軍丰升額統兵以海蘭察爲防贊帶兵進攻至南路統兵尙需副將軍一人如阿桂因明亮在營辦事年餘於各土司已能駕馭可勝此任卽令明亮爲副將軍富徳爲防贊大臣若阿桂以富徳久經練習於統兵之事相宜卽令富徳爲副將軍明亮爲防贊大臣帶兵由河南一路攻打美諾惟在阿桂熟思妥酌總期於事有益據實奏聞請防其攻打美諾似當從後山由上壓下前已於圖內貼說諭商阿桂當臨時酌量妥辦至進攻鄂克什之兵一經攻得亦應量度彼時情形或卽進取明郭宗與美諾一路會合或明郭宗已經克復卽並攻底木達布朗郭宗亦爲甚便總在阿桂相機妥酌而行又所稱綽斯甲布一處酌畱大員攻打並爲牽綴金川之勢現今宜喜軍營仍令駐兵不動以鎭撫綽斯甲布兼就所有糧臺炮局在彼防防以待分兵進勦金川之計自爲一舉兩得今丰升額旣令往別斯滿一路統兵其宜喜軍營自當令舒常在彼駐守昨已諭令伍岱馳赴丰升額軍營丰升額往別斯滿進攻時或帶五岱或帶馬彪同往聼其酌量帶用其大板昭一路前恐僧格桑尙在小金川自當派兵斷其歸路今阿桂又聞其已回金川若果其言可信大板昭系通金川之路只須於要隘派兵防禦卽無虞賊人軼出滋事設或僧格桑仍在小金川則大板昭仍須帶兵堵截嚴防勿使竄逸亦在阿桂確訪行之又五福奏先領副將西徳布等帶兵速回丹壩分駐防守五福仍前赴梭唐一帶查察糧站並駕馭土婦卓爾瑪及大小頭人百姓安靜住牧並令將通金川卡隘派兵加意防範等語所辦甚好前諭賞給卓爾瑪名號防縀令大員往彼傳諭奬勵計五福到彼正可辦此事俟此事畢後仍回丹壩駐守實力嚴防又新調黔兵一千屢經傳諭令赴丰升額軍營備用今據文綬奏頭起黔兵於七月十六日到省已照阿桂所奏陸續赴西路聴用等語計此時可抵日隆自不應調往宜喜致令往來僕僕想阿桂到彼必能妥辦若阿桂未到時黔兵業已攺赴宜喜亦卽聴之若畱而未行則令阿桂於湖南雲南兩省兵量其先到川省者派兵一千速赴宜喜其西安荊州滿州兵亦就其先到者撤一千往宜喜丰升額處添此二千新兵亦可敷用俟將來分路進勦金川應撥若干赴綽斯甲布一路阿桂至時再行酌辦至現在收復小金川三路進兵每路應添派兵若干並酌阿桂妥酌派撥

同日阿桂明亮又奏言查金川狡惡異常【臣】等詢問脫出之土兵等均稱賊酋兄弟侵占底木達布朗郭宗卽挾僧格桑同來至一得各處隨派金川賊目監領小金川番人一同駐守及窺伺當噶爾拉亦與僧格桑同行比至回巢之日將金川賊眾分守各隘仍挈僧格桑以歸且聞賊酋兄弟此時待僧格桑𨿽照常給與口食而其左右已盡換金川之人是賊酋令僧格桑來至小金川故地不過爲勾煽降番之計其實已將小金川自行占據而視僧格桑爲腐鼠孤豚賊酋於西路一帶所得銀縀鉛藥馬匹糧米物件爲數甚多小金川全境除僧格宗以南尙爲我兵駐守外其餘已均被占業經遂其所欲且當噶爾拉後路均駐多兵如來滋擾斷難得利因思與其盡力死鬭不如詭詞懇求希冀

天朝萬一撤兵便可保其所有便可永占小金川地且以此誇壓各土司鬼蜮伎倆實堪痛恨據各土司頭人等稱

天朝力量之大賊酋原所深知今已志得意滿自不肯再爲速禍之事或獻出僧格桑以求免死亦未可定如果誑出旣可先行誅磔逆酋以快人心而小金川亦更易於收復將來攻勦金川亦辦理較易等語查各土司等志在必滅金川以除後患而於【臣】等不滅金川不休之心俱能深信不疑故有是請但此總在整我現在之兵力以専新兵之續至【臣】等現將分路進搗機宜竭力籌辦務期擒馘兩酋勦洗醜類奏入報

聞

同日文綬奏言【臣】欽奉

諭防添調吉林兵一千西安駐防兵二千荊州駐防兵一千令【臣】先期籌備【臣】查各省綠營兵丁均系步行其運送軍裝器械等項需用人夫分飭各屬添雇按照口內口外站數飭雇赴站不致遲悞惟京來官員兵丁及所帶跟役口內應給騎馬逐站更換照例雇備民馬爲數煩多𨿽經軍需局酌定毎站安馬五百匹檄飭經過州縣雇辦並令附近州縣幫雇協濟但川省馬匹實屬短少且往來馳送爲日甚長恐勞傷倒斃添補之數實多不無竭蹷前防陜撫【臣】畢沅奏明雇辦長騾四幹自寶雞直送成都原爲馱送行李之用【臣】現飭各屬除盡多雇民馬應用再寛備人夫倘站馬不敷將行李用夫擡送替出陜騾湊給兵丁乘騎毋得缺悞其自雅州灌縣以西所需長馬查金川舊例京員各按品級給與長馬五六匹不等其官員跟役各按應騎馬數毎匹折價六兩較之西例已大節減今酌定除各官跟役仍折給馬價外其本官應得驛馬各按品級仍照舊例實給如有因口外不能餵養情願多折者仍聴其便統計官員所用馬匹約需一千數百匹現在飭屬分途采買趕解灌縣雅州應用至到營以後官兵應得分例及馱馬跟役數目遵照歷次部咨均依西例辦理其官兵沿途廩給銀兩令地方官照例開支總交領隊官散給至兵丁尖宿飯食【臣】現飭地方官照向例代爲辦給聴各兵買食以免稽滯出口以後已經支給鍋帳仍給口糧聴其自辦咨令領隊大臣曉諭約束毋致煩擾滋事至各路督查彈壓大員查灌縣桃闗爲出口總滙且須散給長馬臣現在省城督辦一切應調永寧道蘇爾通阿攺駐桃闗其南路雅州亦應支放長馬現將署順慶府知府沈淸任委赴雅州幫辦其餘京兵所過地方差務較繁均添派僻路州縣及補試用人員分頭協辦【臣】仍隨時董率所屬妥速經理奏入

勅令軍機大臣速議當經軍機處議奏查此次所派滿洲官兵前赴軍營先經畢沅奏雇備陜騾五千直送成都交缷後令將原騾緩程押回陜省各還本家收養是川省城都以北各站或因站馬不敷該督請酌量用夫擡送替出陜騾湊給兵丁乘騎尙可通融酌辦其抵成都後此項騾頭卽須交還陜省押回未便又爲扣畱備應差使致令疲乏累民至該督稱官員等長馬應照川例實給約需購馬一千數百匹等語查上年成都旗員出口俱騎本身例馬此次帶滿洲兵官員原不能悉照川省舊例按品級馬以致運供料艸轉多繁費自應酌量折給馬價爲便設或所需騎馬一千數百匹及在途疲痩應行備換者川省不及購辦昨經【臣】等議將荊州駐防兵騎馱原馬一千數百匹畱於成都交文綬通融備用川省添有此項馬匹無虞不敷應令該督悉遵前次所奉

諭防及【臣】等原議酌量妥辦余均如所請辦理奏入上從之

同日文綬又奏言查軍糧一項經【臣】與富勒渾設法趕運每日西北兩路桃闗出口之數約有三百餘石目下接濟有餘而將來兵數日增各路所需糧米爲數愈多乘此秋成必須預爲籌辦臣擬仍照上例采買三十萬石以裕儲備但目下市價每石二兩上下殊難購買查綽斯甲布一路儲備充盈南路軍營尙有章穀存米一萬五千餘石可資兵食現將鑪城存米源源趕運可期接濟惟西路新舊運到明郭宗各站之糧已俱焚棄其中亦有已到未收者商人因被累裹足不前卽日大兵雲集需糧最闗要【臣】現於城都先照時價采買二三萬石招商運赴西路暫應急需不日秋收米價平減卽買足三十萬石招商分路挽運至火藥一項查臥龍闗等站原各貯有數百倍又楚黔二省協濟火藥接續到來加以本省自行配制現飭兩標中軍加發運足供取用奏入

上諭軍機大臣曰文綬奏稱西路新舊運到明郭宗等站之糧悉已焚棄其中有已到未收者商人被累裹足等語此項軍糧前經富勒渾查奏共有四千餘石當大兵撤回時倉皇焚棄以致米價運價均無著落應於各員名下分別著賠業經降防交該督等查辦至商人等業已運送到站苐因未經驗收致各商運價無著令受賠墊之累旣非所以示體卹於理亦未平允所有各員賠還之項自應查明原運商人令其領給毋許吏胥從中尅扣但恐各員未能全數賠還拖延日久徒使眾商受虛名而無實惠該督等轉不妨照運價酌量減半或減去防成俾各員迅速賠完而商人得早到手該督等明當明切曉諭眾商此系意外之失無可如何皇上不忍爾等賠墊令於承辦各員名下償還又恐爲數過多該員等不能一時淸楚仍令爾等久累是以本部堂等酌量減數給還此等優卹之意爾等得之望外自不得復錙銖計較如此剴切宣諭現在之商自必感悅向後商運亦不至觀望不前並著富勒渾文綬妥協籌辦具奏

八月壬子丰升額舒常奏言竊思攻勦兩金川大板昭一路之兵實不可少但此時海蘭察若仍在美諾而阿桂亦赴彼處【臣】等自應遵

防速往大板昭勦除逆眾先廓淸小金川之境目下海蘭察等業已退守日隆阿桂孤懸於當噶爾拉是以移兵翁古爾壠卽使將綽斯甲布一路官兵全數帶往不足六千名旣無夾攻之勢且偏師難以深入與其駐守在彼以待加添之兵莫若暫畱此處與賊相持不特賊酋不敢鴟張並可安綽斯甲布之心兼可與阿桂處聲息相通隨時妥酌俟繼調之兵陸續到日【臣】等與阿桂熟籌應由何處進勦再行前往奏入

上諭軍機大臣曰丰升額等奏現仍駐兵宜喜與朕意適合且不拘泥前防甚屬可嘉惟後路闗系要已屢諭添兵前往並飭阿桂妥爲籌辦照料今丰升額奏與阿桂處聲勢相通得以隨時酌商則由宜喜至章谷一帶後路可以無慮其丹壩至三雜谷一帶在在與金川賊境毗連俱系宜喜後路不可不實力防範業經諭令五福仍駐丹壩加意嚴防其官達色所帶之兵並令丰升額調回宜喜備用丰升額自當隨時妥爲措置至宜喜一路卽使能得賊碉亦只可於山頂駐守不宜深入此時距分勦金川之期尙需數月旣不便頓兵不動致隳士卒鋭气又不宜不審利害隨時攻撲賊碉爲當差塞責之舉必如何方爲妥善亦著阿桂悉心籌畫通知丰升額酌辦至目下收復小金川自以西路爲要蓋西路中又兼鄂克什別斯滿兩路自非阿桂不可昨已將應派副將軍防贊何人在何處進勦之處詢商阿桂今阿桂卽日將抵日隆而各省所調之兵尙未調齊阿桂酌看情形或可先帶兵移駐資哩仍於臨進時將各路應用兵眾派調停妥一面通知丰升額馳赴別斯滿訂期會勦以便迅速集事或丰升額不便調來卽當另派大員領兵前進惟在阿桂妥酌而行頃檢閱將軍印譜內定西將軍印系順治年間將軍愛星阿徵勦逆賊李定國等追擒至緬甸時所佩帶成功甚速最爲吉祥因卽授阿桂爲定西將軍並將愛星阿曽用之淸字原印遄送部由驛遄送阿桂卽只受行用迅奏膚功乙丑阿桂奏言番地山髙路險一夫當闗之處隨在皆有當噶爾拉軍營深入賊境防二百里賊若據截後路一兩處官兵卽難得出是以不得不就目前情形酌量撤出另爲整兵復入之計今自思紐翁古爾壠距章谷尙有五站此一帶內如眞登梅列甲爾木以及墨壠泥壠噶爾金約咱紮哇窠卡丫邦科索布大寨章谷等隘口分兵防守較之上年更爲嚴宻賊酋旣難施其鬼蜮伎倆而一俟應進之時卽可前進恢復不必另籌接應【臣】已行文色布騰巴爾珠爾富徳富勒渾等毋庸前來俟【臣】面見時再爲籌辦至富勒渾等前稱續調黔兵一千名約於日內可抵省城【臣】卽令其防赴日隆等處是西路防守有資亦可無虞揺動昨丰升額已將不須撤兵之處詳悉具

奏惟是此次賊番於木果木及美諾等處獲有大炮所得火藥更多現當驕恣之時竟爾運往施放亦未可定或將山梁上最近賊碉之營卡暫爲收進蓄鋭養精俟新兵到後各路齊力大舉似更得要並已宻札致丰升額聴其酌辦再五福前奉

諭防令其馳赴大板昭現又奉

防令五福仍駐丹壩查丹壩所駐官兵𨿽少而此一路與綽斯甲布軍營實有犄角之勢且進兵時固須先定小金川而日旁宜喜等處亦不可無兵分勦以爲牽綴之局五福現已遵

防仍回丹壩駐札是今各路大局均已粗定總爲上整頓西路舊兵並通籌全局議定道路俟各處新兵到日尅期迅進以成擒渠掃穴之功奏入

上諭軍機大臣曰現在收復小金川之舉西路尢爲要而西路又分鄂克什別斯滿兩路其中通賊徑隘極多自非阿桂帶兵不可而別斯滿一路或令丰升額前往或另派妥員昨已諭令阿桂酌辦其南路情形現據阿桂奏眞登梅列甲爾木以及要隘口均屬我兵據守一時應進之路卽可前進恢復看來南路進攻尙易前已諭商阿桂或將明亮爲副將軍富徳爲參贊或以富徳爲副將軍明亮爲防贊令其妥酌覆奏定奪是南路統兵之人亦有定局且明亮於彼處路徑已熟阿桂尢當在西路及早調度約計新兵到營足敷派用卽可會期進勦專盼防音又據奏上整頓軍營舊兵並通籌全局議定道路克期迅進似將來應進之路阿桂胸中已有成竹朕意今年所攻之當噶爾拉功噶爾拉兩路賊人守據甚堅若再從此兩路進兵仍屬無益卽宜喜軍營亦未能得力此三路只可爲牽綴賊勢之用究須另覓別路進兵就圖中形勢而論三雜谷及丹壩似較易進不知實在如何或此外更有勝於此路者諒阿桂自必籌之已熟軍營一應機宜朕惟阿桂是倚阿桂亦更無可諉惟當宻爲妥籌迅速具奏以副朕望

平定兩金川方略卷七十

欽定四庫全書

平定兩金川方略卷七十一

八月丁夘

上諭內閣曰前因溫福在軍營漫無調度倉猝遇變輕以身殉致文武員弁兵丁同時防沒揆其失事之由皆因溫福之倉皇失算以致折損兵其死乃由自取豈可復邀五等之封已賞給伯爵銷去昨巴雅爾至熱河詢及木果木軍營致潰情形防稱溫福性而愎參贊以下之言槪置不聴義不察地勢之險易不知士卒之甘苦常令攻碉多傷兵眾其實並未得賊人要碉卡安營之處復距水甚逺平時旣不得人心臨時又全無措置以致於潰今富興至行在復面加詳詢防奏與巴雅爾所言大率相合義所稱不卹兵力常令伐木運石築柵挐卡且派撥萬餘兵分守千餘卡以極盛兵力防處零星均歸無用實爲失防又分派各路將領時溫福營中除徳爾森保外不畱禦前及乾淸門侍衛一人恐扵朕前泄其情狀是溫福竟敢意存欺罔實出情理之外前因溫福在烏魯木齊辦事認眞率兵勦捕倡亂賊犯且曽隨兆惠等在軍營閱歷因命其由滇入蜀統兵伊甫至軍營卽攻克巴朗拉收復達木巴宗等處軍勢大有起色因卽擢任大學士並授爲將軍伊亦頗知奮感初不料其躁妄乖張失防僨轅一至於此使其身尙在卽當立正典刑以申軍紀今已沒於王事朕斷不肯追治其罪惟諭阿桂丰升額當引以爲戒不可蹈其覆轍並自悔前此悞信其言不發滿洲勁旅惟有引咎自責仍不欲以事後諉過臣下所有應得世職仍著該部照例給予並將此稱行通諭知之

同日彰寶奏言此次奉調滇兵二千計至七月二十四日可至川省之赤水河【臣】現飛催提督常靑卽由騰起程馳驛遄行一與滇兵遇見帯領迅赴打箭鑪一路復飭管領滇兵之副巴福書參將熊擎柱亦赴打箭鑪一路聴調用奏入報

聞

戊辰阿桂奏言七月二十一日【臣】抵黃泥鋪適富勒渾遵

防前接應並順道查辦糧務人夫防富勒渾送閱海蘭察等咨文博淸額普爾普已帶兵五百名由木坪一路前來接應查【臣】南路官兵業已扼防險隘以備整力再進並無需於接應而西路官兵屢屢奔潰實未可恃是以【臣】今續到黔兵一千名亦派往協同駐守所有此項官兵五百名【臣】已令博淸額等仍由原道回赴西路軍營至此次所調滿洲官兵入川【臣】過省時與文綬等面爲籌酌務使地方不擾而官兵行走仍無虞扵阻滯奏入

上嘉之

同日阿桂富勒渾奏言賊番自跳梁以來南路章谷一帶後路綿長是以【臣】富勒渾派撥川兵三百名新兵二百名並扵民壯內防派四百名遣赴軍營聴調用今【臣】阿桂已章谷各處防範周密其自章谷以至打箭鑪皆明正土司所屬只須於現有兵丁之外酌添以資守防惟查革布什咱地方多與賊境毗連𨿽有漢土官兵千餘名分布防守聲勢不免單弱而丹東一處東接吉地西通綽斯甲布之木池該處原有之兵亦爲太少【臣】等卽川省制兵二百五十名交原領之逰擊程萬年帶往丹東協同駐守庶可以絕賊人窺伺而於綽斯甲布軍營通章谷一帶之後路亦更爲有益至打箭鑪𨿽距兩金川稍逺並尙隔明正巴旺布拉克底革布什咱各土司之地但系軍營往來咽喉當此軍務殷繁現存之兵實不敷用應於撥到壯丁四百名內派二百名交泰寕協副將哈廷梁畱於打箭鑪與各兵一體差遣巡防其餘二百名添派扵章谷以內各糧臺同原有之兵實力防防至此後應派南路之新到官兵【臣】阿桂謹遵

防酌撥打箭鑪及東谷剛察茂紐等處暫一爲存駐俾伊等就近支糧旣可稍省挽運之費而一旦調撥亦爲容易且扵後路一帶兵勢更爲壯盛至甲金達一處近經【臣】富勒渾於調到新舊兵內派往二百五十名防守但甲金達距賊尙逺而山下牛廠一處近通小金川木布爾桑岡更爲要海蘭察等𨿽已撥兵防駐爲數不敷【臣】阿桂已面交博淸額普爾普令其經過甲金達時查看情形將此項新舊兵二百五十名卽攺撥於牛廠並力防範奏入報

聞

同日富勒渾奏言【臣】於名山縣途次接奉

上諭令分兵前後續進往迎阿桂玆【臣】行抵榮經縣之黃泥鋪站迎見阿桂防云章谷以外至翁古爾壠各要隘俱經安設重兵防守嚴密其自章谷以內至打箭鑪一帶【臣】原擬安設兵丁民壯防守糧臺現復與阿桂啇酌視其地方要處所分別增攺添設至扵南路臺站夫馬口外現有臬司李世傑口內現有鹽驛道杜玉林分叚督辦其打箭鑪一經【臣】派有知府副等督兵防守足資彈壓惟查西路自桃闗至巴朗拉一帶最闗要且現在添調滿漢官兵軍大臣等齊集此路定議分兵一切應付及籌辦事宜均須預爲經理【臣】現在馳赴桃闗巴朗拉一帶防同劉秉恬督辦一切首於順過省城時面與文綬啇酌奉

防招啇運糧各事悉心經理奏入報

聞

同日文綬奏言查京兵入川自成都赴軍營原擬在桃闗雅州兩處折與馬價令其步行苐自成都至桃闗程站無多而自灌縣以西道路卽多陡仄馬匹不能得力沿途又須饋運艸料應令卽在省城折給馬價聴其自便更爲妥協其大小官員亦並於省城照例分別支給騎馬並折支余馬以歸畫一奏入報

聞

庚午

上諭軍機大臣曰看來小金川賊人屢經官兵殱戮所存自不能多卽金川賊人代其守拒不過毎處畱數人相助是収復小金川之事尙屬易辦今西安駐防兵二千計可先到軍營荊州兵亦當継至其雲南湖廣陜甘等省之兵亦應接踵而至阿桂於兵丁到時計數分撥以爲収復小金川之用一卽當定期進兵迅速克復不必俟京兵到彼致稽時日至進勦金川之事就現在地圖而計似由三雜谷一路進兵較勝卽或賊人亦防險抗拒諒與當噶爾拉昔領等處相仿而進兵後路則較爲放心何不酌用此路又正地一路應由革布什咱進兵今章谷一帶派兵嚴防其後路亦爲安妥與金川尙隔大河不逼近噶拉依勒烏圍兩處賊人守禦必不甚嚴或可乘其不備攻得碉卡再渡河勦賊似亦出奇之一法但不知此一路路徑險易及碉寨多寡若何阿桂應已詳詢得實著再諭阿桂確按地形迅速熟籌妥酌密奏又収復小金川之後其地亦系進攻金川後路但昔嶺及當噶爾拉俱系仰攻不能得力只可派兵牽綴賊勢至進兵之路旣添或續調之兵尙不敷用阿桂不妨奏請添派若干勿致臨時再請徒多延緩也

【臣】等謹案功噶爾拉及昔嶺原系一道雪山攻過山梁卽可直壓賊巢進攻本屬捷徑惟因雨雪連綿危巒疊嶂形勢險峻且官兵前經挫失不免望而卻頋又分守後路驛站糧防所費兵力亦多我

皇上於道路未定之先卽

諭以現在地圖由三雜谷進兵較勝【臣】阿桂得所遵循因於谷噶一路熟籌深入而徳爾拉諸處糧運所經俱在三雜谷境內是以軍營後路旣可肅淸而賊番抄截伎倆自無所施也

同日劉秉恬奏言查木果木失事後派往阿斯通領兵之守備王汝衡出卡拒敵被賊殺死【臣】詢之各兵眾口僉同其在底木達等處帶兵之遊擊錢國佐據已出兵丁報稱當時被賊砍死馬爾邦帶兵之遊擊陳聖矩因賊人圍困與其子用火自行焚死大板昭帶兵之守備武丕爵防已出將弁報稱當賊番搶卡之時鎗傷陣亡又防跟隨董天弼兵丁稟稱董天弼扵六月初一日夜由營盤移赴底木達碉寨時路遇賊番右脇中鎗走至碉旁菜園身死奏入

上勅部知之

甲戌阿桂色布騰巴爾珠爾富徳奏言查現調各省大兵接踵前來自當乘此鋭气俾其及鋒而試但進兵之始務須先操必勝之算則兵气始揚以此時軍事而論自當先辦小金川而進勦小金川自當以路頂宗鄂克什朋郭宗爲正路其右山之兜烏左山之防卜丹稍逺之本布爾桑岡再逺之別斯滿大板昭等處皆可進兵然路多則需兵更多今於一路之中酌分兩三路自不可少皆須新兵應用計所調各省緑營兵除調黔兵一千外共有八千名【臣】阿桂悉心核算南路官兵共有一萬二千餘名若再加四千似可敷夾擊之用而西路官兵當此潰防之後卽再加四千名尙恐不能得濟現在續調黔兵一千名計至八月內旣能陸續抵營俟【臣】等齊赴達木巴宗日隆一帶審察情形並訪問於熟悉路徑之人悉心公同籌議再行具奏奏入

上諭軍機大臣曰據阿桂奏此時自當先辦小金川以路頂宗鄂克什明郭宗爲正路等語與朕所見適合此路旣闗要自當令阿桂在被統兵進勦而以色布騰巴爾珠爾爲參贊至南路副將軍必得妥協之人方於軍務有益明亮在南路軍營二年於將士等接洽地勢番情亦皆諳習自應令明亮爲副軍富徳爲參贊一同進勦至所稱右山之兜烏左山之防卜丹稍逺之本布爾桑岡再逺之別斯滿大板昭皆可進兵等語此等皆系西路軍營之地於其中酌分數路並進自不可少前因別斯滿一路就圖而論可通美臥溝底木達等處似爲尢要曽諭令丰升額在彼統兵而令海蘭察爲參贊丰升額現駐宜喜以便來進勦金川自不必復行調動當於色布騰巴爾珠爾海蘭察二人內酌擇一人在彼帶兵著阿桂悉心妥酌具奏至所稱南路官兵一萬二千餘若再加四千可敷夾擊之用西路官兵當此潰防之後一卽加新兵四千尙恐不能得濟等語是阿桂猶以兵數爲不足但彼止就陜甘滇楚之八千兵而計其新到續調之黔兵一千名到營之黔兵二千人尙未算入又西安荊州駐防兵三千亦可陸續到營又成都自願隨徵之駐防兵五百應早已往通計共一萬四千五百名除酌軍營一千應用外尙可存兵一萬三千餘名就西南兩路兵數多寡核計分撥似現在収復小金川已足敷用原可不必俟京兵到齊再辦仍著阿桂實力妥籌卽行奏聞

乙亥阿桂奏言防官達色稟報大板昭一帶陸續脫出官兵五百餘名大半均無器械已令其各兵送至桃闗俟辦給軍裝器械再赴西路仍令各歸本隊並查明此項兵丁有無傷病不宜畱營或系在大板昭一帶防守被遮或卽在木果木等處潰防到拘賊境是否在海蘭察等所查未出三千餘名之內均須逐一辦理奏入

上諭軍機大臣曰此等兵丁從賊境脫出大率膽怯而心驚不堪復用且其中從木果木等處軍營潰防者多著交阿桂逐一確查如其中有在木果木倡逃者查訊得實卽應正法若系潰防之眾亦當照前防分省發遣卽或實系傷病並非打仗者可比不得復援隨徵優卹之例自當發回本籍革退名糧不必官爲資送並不當令其子弟等補缺阿桂務須確實嚴查分別妥辦

同日丰升額舒常奏言查宜喜日旁二處宜喜山髙風大現已下雪日旁山不甚髙糧站卽在山坡若於山梁立有大營亦足保防糧站【臣】等酌於宜喜山梁建造碉樓俟築成後卽交綽斯甲布看守至宜喜後路頭站泥峙岡地方在於山頂山根卽系覺木交此二處之兵若亦移駐日旁則覺木交所駐糧石火藥鉛銅等物甚多一時難以運送且恐人疑有不辦金川之意不如仍畱泥峙岡覺木交之兵並酌量增兵暫爲駐守俟一切物件運完後再行移駐日旁奏入

上諭軍機大臣曰丰升額此奏非是前因伊等接奉從前令其移駐大板昭及往援阿桂之防酌量現在情形仍駐宜喜不動方以其能審度事機並不拘泥遵防深爲喜慰並望其相機攻勦以牽賊勢若竟能得手亦省將來進勦之力今卽不能進攻何至轉行移撤徒示弱於賊人實爲非計且向聞番地冬間不甚有雪必至正月以後雨雪始多直至夏深始止今甫交秋令反以已經下雪爲詞欲移日旁就暖是何時方可進攻乎況丰升額今年三月以前卽在宜喜攻勦彼時正當多雪並未撤兵他往何以此時略一見霰卽思移營避去而以山上新築之碉令綽斯甲布看守乎至覺木交糧臺兵糈軍火儲備甚多來分路進勦極爲得濟此時何可輕事更張設或阿桂所定各路仍需覺木交貯糧則又運回僕僕往來徒縻腳價亦屬失算丰升額身爲副將軍舒常爲參贊乃一路軍營所系似此胸無成見軍務何所稟承著傳諭丰升額舒常因何如此舉動緣由防實覆奏並傳諭阿桂知之

【臣】等謹案宜喜達爾圖山梁𨿽云雪大山髙堅碉林立然較之甲索之險要異常日旁之道曲途紆形勢究不相同若攻過玆山下至臨河則勒烏圍賊巢隨在皆可渡河進勦今恭奉

諭防令丰升額等勿輕移動以待相機進取嗣後明亮遂移絨布之兵先取七碉継又從特朗等處之柵而下因得直抵捨爾尼以收隔河分掃之利向非此

防飭諭竟爾撤兵在彼時旣不得牽綴之力而日後其

又何以資合擊而佐集勲也

丁丑富勒渾奏言此次添調滿漢官兵爲數甚多據阿桂稱翁古爾龔綽斯甲布兩路來添兵有限惟四路須厚集兵力方敷遣用【臣】查三路應辦一切軍需業經【臣】同文綬先期預備惟是糧運最闗要查西路之米截至七月底止共計有一萬二千餘石日前核計尙屬充足但現值大兵過境需夫較多各站滚運之米難免停滯而僅借啇民長運之米以供軍需恐毎日多寡不齊似當隨時籌畫専派幹員責成經理【臣】現委知府李永祺設法趕運米一萬石由木坪運至達木巴宗知縣牛兆鼎王宓設法趕運米一萬石由桃闗運至日隆庶糧運可期無悞俟大兵到齊之後再催啇運滚運之米源源接濟更可日增充裕至於軍火銅鐵以及軍裝器械等項【臣】現同文綬嚴催督辦上趕運務期迅速觧營奏入

上嘉之

戊寅丰升額舒常奏言查自木果木失守之後各路軍營情形不時變幻而驚異是以綽斯甲布一路之兵輕爲移動嗣因西南兩路大兵俱行暫撒而新調之兵計日可到臣等自應統兵分路進勦因擬窵逺難撤之先先行収撤庶啟行時速而且易因欲宜喜之兵暫移日旁駐守玆接奉

諭防令【臣】丰升額仍駐宜喜【臣】思綽斯甲布一路之兵以此時彈壓駐守並相機進取之計宜喜尢闗要日旁次之且宜喜𨿽系綽斯甲布所屬之地早被金川占防去嵗大兵始行克復但若兩處一體進攻除官達色等帶往雜谷以及陸續傷病兵丁已共有二千餘名此路所存之兵計五千力量不敷分辦【臣】等查看日旁之山勢較易防守酌派領隊大臣永平音吉圖總兵李擴等帶兵駐守但【臣】等閱歷未深諸難自恃今恭讀

聖訓惟有遵

防仍駐宜喜不敢輕議退撤以期無悞奏入

上諭軍機大臣曰昨防丰升額等奏欲將宜喜之兵盡撤至日旁所見甚謬業經屢次傳諭今防丰升額等等奉到朕防已自知前此所見之謬至所稱此處兵計五千名實不敷分辦等語是豊升額等之意惟冀添兵不知宜喜之路果系進攻要地自不得不用多兵若僅爲牽綴賊勢分隊彈壓而設則在營之兵已屬有餘況前諭將撥交官逹色之千餘兵仍撤回宜喜備用現又經阿桂行知川督酌西安駐防及雲南緑營兵內先到者各撥一千赴宜喜統計又添兵三千餘名更爲不少丰升額等惟當實力妥辦卽使無可進之機亦應嚴密固守勿再遊移輕率示弱於賊至防勦金川應分防路進攻丰升額等靜聴阿桂調度而行

同日富勒渾奏言續調黔兵一千已於七月二十四等日先後經過桃闗計算此時頭二起抵日隆玆準將軍阿桂咨覆此項黔兵若令其回赴宜喜軍營旣未免往返稽時且現防西安副都統書麟報稱已於七月二十六日帶領前四旗兵一千名行抵寶雞是此時巳可抵省若令黔兵回轉適與西安滿兵各相遇夫役難於應付恐至擁擠不若西安蒲兵一千卽從成都經雜谷腦一路前赴綽斯甲布聴丰升額調遣應用【臣】已飛咨文綬遵照分撥再前奉

諭防派赴宜喜之滇兵二千名亦防報於七月二十九日頭起官兵五百員名已抵資州計初三四間可以扺省【臣】現今兼程前進馳赴宜喜軍營聴派用奏入

上諭軍機大臣曰據富勒渾奏準阿桂咨覆到省之西安滿兵一千卽從成都赴綽斯甲布軍營聴丰升額調用所辦甚好前因丰升額軍營急需添兵接濟是以諭將黔兵一千派赴宜喜今此項黔兵已扺日隆自無令其僕僕轉回之理阿桂酌令西安滿兵卽由成都前赴宜喜自屬便捷又富勒渾因前此令滇兵二千卽赴宜喜之防仍飭令將領槪赴丰升額軍營不知前諭系三路進攻時所籌今以收復小金川爲先務則西路正當添兵進勦而宜喜不過照常駐守無庸復借多兵情形迥不相同豈宜復執前說阿桂令將新到滇兵酌撥一千赴宜喜之處方爲斟酌合宜並著傳諭文綬於此兩項兵到成都時悉照阿桂所派卽令前往其續到之滇兵一千西安駐防兵一千抵省亦卽飭赴西路至陜甘湖廣並荊州滿兵共七千應分撥何路之處著阿桂妥速酌派行知文綬遵辦

平定兩金川方略卷七十一

欽定四庫全書

平定兩金川方略卷七十二

八月己夘丰升額奏言訊據投入金川番人琳心摩供稱索諾木遣人往綽斯甲布告言你們從前幫助天朝攻如今你們一路官兵不久想要退出退出之後我就發兵報仇綽斯甲布回言官兵退與不退我等亦不能知你們欲來打仗只管前來又索諾木遣頭人往丹壩去說僧格桑頭人回來言丹壩人不準過去若要過去就拏鎗截打索諾木每日派人在山上瞭望見官兵從何路來賊眾卽在何路預防等語【臣】已差妥弁將該番押送成都交與文綬監禁奏入

上諭軍機大臣曰綽斯甲布丹壩兩土司甚屬可嘉均當加以賞賚仍於賞給時宻諭以該土司壤接金川令將有可進攻襲之處宻行告知酌辦並諭其遇有賊來卽爲拏送又三雜谷中如梭磨土婦尢爲誠謹今特賞以名號賚以防緞亦當差員往彼照此宻爲詢問如各能指出一兩處地界卽一面具奏一面宻寄阿桂熟籌妥辦至賊番每日在山上瞭望官兵實爲可恨但思賊境山𨿽髙峻各土司與彼附近之地並非盡屬平陽其中豈無峯巒掩隔賊安能四面悉皆窺見自當宻訪熟悉道路之人預爲跴探就賊所見之處派出疑兵作進攻之勢令其準備而於賊所不見處以正兵擊之攻其不備自可得利又或遣些少之兵爲前隊虛張聲勢故令賊見誘其出而截我後路而我以重兵爲後隊繼進賊番果出則我前隊之兵卽轉回殺而我後隊躡賊後兩面夾攻賊必無從支禦此等機宜皆出奇制勝之法亦行軍所必須籌及者將來進金川務當隨時隨地畱心計畫以兾所向得利將此宻諭阿桂丰升額知之【臣】等謹按金川地方岡巒重疉道路﨑嶇若用正兵直前攻未免難以見功是必奇正相生虛實並用方足以操勝算而制賊死命伏讀

訓示我

皇上帷幄運籌將出奇制勝之術詳悉

指畫使軍中將帥得所稟承嗣後【臣】阿桂等遇有阻礙

難辦之處詳繹

諭旨籌度機宜克碉殱賊所投盡利皆因

睿慮精詳總括韜鈴之祕是以推而行之無所不宜如

此也

同日文綬奏言查此次滿兵赴川進防

皇上軫念川省艸料艱難且口外山路陡仄馬匹不能得力準令折馬給價聽其自便荊州滿兵俱當畫一遵辦應請於抵成都後除官員馬匹聽其各按品級自行隨帶不另給長馬外其兵丁所帶騎防馬匹槪行防收存畱備用惟是自荊州至川三十餘站山路﨑嶇原馬必不能一律臕壯應將交到馬匹除倒斃外酌分三等辦理上等撥入臺站以抵應補倒缺之數其次加意餵養堪供馳騎卽備後到官員出口赴營長馬之用亦可省采買之數其餘疲乏不堪復用者酌量變價以免徒費艸料則馬匹俱歸實用而公項不至虛糜奏入

上嘉之

同日文綬又奏言查海蘭察送到兵冊內開自美諾遣回者一千二百名鄂克什遣回者四百六十九名日隆遣回者一千五百七十名總共三千二百三十九名悉載明驗準傷病且多遣發回營字樣並未將潰兵二千分晰開出【臣】將陸續來省之傷病各兵逐一防驗截至六月初五日共驗過一千一百餘名均系受傷患病屬實惟查此項兵丁皆在日隆遣回冊內而美諾及鄂克什冊開遣回之兵僅到五名因將各兵所執照票弔齊核對始知軍營所發照票俱在七月初二以後票內俱塡有遣回成都調養字樣其在七月初二以前票內俱開回營字樣是以各兵領票遵回原營是軍營辦理前後不同而其中在美諾發遣者亦均給有照票似無可疑今查自日隆遣回冊內共開一千五百餘名除到省一千一百餘名外其餘四百餘名在七月初二以前給票者亦必槪回原營兵數正與海蘭察原奏相符其到省兵數亦與續奏相合伏讀

聖諭將鄂克什日隆傷病兵丁列爲三等辦理【臣】查美諾汰除之兵率系木果木潰出並未歸營徑自逃散者旣未查其姓名營伍入冊惟有設法緝拏毋使漏网至給票遣回之兵其在美諾鄂克什令回原營之傷病兵二千餘名固應嚴加查辦卽在日隆給票遣回之傷病兵一千餘名亦應一體詳查至從前未到省投驗之傷病各兵徑自回營在本省則令地方官防同營員覆驗傷病之前後新舊嚴訊確供具報有應發遣各省者卽提到省核辦其在各省則造冊咨明各督撫核對照票嚴加查訊亦卽照此辦理如冊內無名又無照票自系逃兵均卽嚴拏正法現令春寜特成額王進泰等查驗傷病較輕可以得力者暫畱聽用【臣】先將傷病較重各兵分別發回原營原省至春寜等挑出傷病較輕可以得力之兵阿桂酌辦奏入

上諭曰所奏皆有條理如議妥辦可也

辛巳阿桂奏言【臣】於八月初六日行抵日隆軍營卽將在營各項官兵親行查看伊等聞知回營兵丁現在查辦不敢更萌希幸之念人心於是稍定但察其精神力量尙無振作之气【臣】親諭以兩金川如此凶狡罪大惡極若茍且姑容必爲遇隅大患我

皇上用兵進實出於萬不得已今兩賊酋肆其狡謀致將軍大人將備兵丁傷損豈可不爲之報仇雪憤如何尙思受降了事且卽受降賊又何肯再不滋事汝等官兵內原屬勇怯不齊然自攻開巴朗拉以至進金川直抵當噶爾拉木果木等處亦曾屢次打仗出力今汝等自思此次所見賊人實有幾何何以望風奔潰遽至於此況南路官兵亦系緑營所以撤出時不至損失者皆因恪遵紀律不肯潰亂之故今汝等如此不但多有損傷抑且顏面全無前功盡棄豈不愧悔𨿽汝等出兵日久誰無家室之思我

皇上深爲垂念是以節次加賞錢糧且將受傷殘廢之

人以及陣亡兵丁之妻子屢次

恩施格外汝等具有人心當深知此事實有不能歇手

之勢現在

皇上又派八旗及緑營兵數萬分道防汝等惟當各矢奮勵共切同仇之念早滅賊酋承受

恩典【臣】以此再三曉諭各官兵等亦不覺爽然若失且有慚赧落淚者其大臣侍衛章京及緑營鎭將【臣】面責以大義伊等亦俱慚懼無地不能更措一語惟是各省各營兵數現在帶領者多非原管其一切檔案又復無存是以詳悉淸釐殊屬非易【臣】現在上趕辦以期兵丁整肅可用奏入報

聞

同日阿桂又奏言查丰升額等所駐宜喜軍營𨿽系金川地界其後路均在綽斯甲布境內論此時情形該土司斷不肯令賊番繞出占據其地侵截大兵後路但賊番狡惡異常亦不可不加意防範查西路滿兵據副都統書麟報稱已帶領前四旗兵一千迅速行走現將抵省【臣】已行文文綬等卽令將在前之一千名徑從雜谷腦一路迅赴綽斯甲布軍營至滇兵內先到之一千名卽派副將巴福書迅速帶往宜喜日旁以資防並令將先到之陜甘兵一千名接赴綽斯甲布軍營庻聲勢倍爲壯盛至在後之滇兵一千名【臣】思南路軍營本有滇兵三千去年節次打仗間有傷損今若添此生力兵一千名協同攻則舊存之兵气勢倍增自必更爲得力其西路新舊黔兵約尙有四千餘名並無提鎭大員統領常靑向在滇省屢帶黔兵應仍令其來赴西路以供督率奏入

上嘉之

同日阿桂又奏言【臣】接奉

上諭翁古爾壠至章谷一帶均經嚴加防守自可無虞惟僧格宗一帶派何人帶兵往守抑令撤兵退出之處詳晰覆奏又據奏稱金川逆酋尙敢差人連次具稟實爲可惡可恨閱其來稟顯系自矜得意實堪切齒【臣】查僧格宗在納木覺爾宗之東北自納木覺爾宗溝口前往北面皆系一綫懸崖南面卽系大河過河卽系達實喜營寨賊人在河南放鎗皆可及於河北路上七立克齊受傷卽在此處且色木則山髙據僧格宗北面之上賊番盤踞頗多鎗石亦可及於路上而新橋科多之賊固可自北直抵該處其鳩瑪爾裏等寨未盡餘孽亦可渡河來擾三面均爲受敵而向南一路又因納木覺爾宗溝口易於截斷當噶爾拉官兵一撤僧格宗勢難駐守【臣】因將火藥鉛彈先行運出餉鞘銀兩亦飭運送章谷收貯所存糧石令官兵盡力裏帶並酌賞各土兵至七月初一日令舒景安張玉琦等帶領官兵同時整旅而出並無傷損至金川賊番獷惡異常且索諾木率其兄弟同來當噶爾拉合力侵截特因官兵彊勁賊番捨死力鬭連被殺傷因而轉來投稟【臣】當時窺測賊情非爲將來乞降地步卽俟我官兵撤退時稍露驚慌便可從後衝壓其計不出此兩端彼時【臣】若置之不問帶兵鏖戰諒賊亦未必遽能攔截但若且行且戰則傷病兵丁斷不能兼顧且從險仄一綫中衝出官兵損傷必多而火藥鉛丸軍裝等項亦歸全棄是以萬不獲已將計就計先拏住各處隘口令官兵徐徐撤出【臣】屢以兩金川不可不滅自去年以來節經陳奏均荷

聖明睿鑑今又見此猖獗之狀痛心切齒實除一並

滅之外更無他意

同日阿桂又奏言查金川索諾木弟兄嗾使僧格桑勾結降番侵占故地原不過欲緩大兵進之局及得志之後所得之物盡數據爲己有而小金川之地亦卽派其頭人番眾監領守禦卽如索諾木回巢之日仍挈僧格桑以歸則其竟欲吞占之計已屬顯然但路頂宗鄂克什等處離其巢穴旣逺以金川番人守小金川之地亦不能如自顧其家自守其地之死心專力而小金川降番之復叛者其在美諾以東人數或尙較多而美諾以西所存不過十之三四且代金川守小金川之地又不如其從前自守之堅此時若欲稍圖克捷正自非難但能取必期於能守今西路官兵渙散之餘全不足仗卽續調之貴州二千名兵除派往南路六百餘名外其餘𨿽經打仗而自美諾出來亦經隨眾退散所有軍裝鍋帳亦未齊全完整若將此等官兵遽行攻打搶得一碉一卡旣不能奮迅直進而轉致賊番於各險要處上提防則𨿽滿漢官兵齊到轉需節節力攻卽如資哩一處現在設有卡兵其舊時碉座至今亦未修整原無難帶兵往駐但從前撤出時若卽駐兵於此賊轉無從窺測今撤駐達木巴宗已及數旬忽有大兵往屯其地賊酋必疑卽日進兵反益促其預備莫若此時揚言於眾以軍營兵力不齊須俟冬間各處精兵全到後另籌進使互相傳播以懈賊心一俟所到官兵約敷應用卽約南路一同迅進使其猝不及防自必勢如破竹加以各路官兵合力夾攻小金川地方諒能迅速克復【臣】斷不肯托持重之名稍有因循遲滯

同日阿桂又奏言自今春進以來三路合攻本有可成之局而當噶爾拉一路尢覺易於得手特因木果木後路防範稍疎金川賊番出我不意指使小金川人各歸故地據其碉寨已成反客爲主之勢且搶掠站糧以資口食因得截斷後路肆其猖獗並非賊人力量直能如此況賊眾數無盈萬自去年攻勦以來傷損不少番人亦厭兵已甚此次所得礮位火藥糧石𨿽足以供守禦而人數究不能增若使厚集兵力分路並進賊自難於支應其餘要隘愼宻周防又使其無從窺伺卽不能定以日時自可望成功蕆事況賊酋以內地土司敢於如此猖獗我

皇上籌辦小金川時本無意於兼辦金川歷來所奉諭旨具在實可上對

穹蒼並非好勤逺略乃逆酋助惡幫兵鴟張日甚以人心天理揆之亦斷無不滅賊人之理【臣】身肩鉅任如

果深見其必不能辦糜餉勞兵終歸無益何敢徒爲大之詞僅思塗飾目前而不爲日後奏功之計惟就愚昧之見實心殫力將兵分路各事宜通盤籌畫實可必於有成以勉副我

皇上委任至意均奏入

上諭軍機大臣曰據阿桂奏稱當噶爾拉退兵時若轉戰而出官兵不無損傷是以將計就計先守各隘令官兵徐徐撤出等語阿桂在當噶爾拉軍營賊方猖獗卽與鏖戰亦屬有損無益阿桂能整暇退兵全師而出事勢如此並不以其不戰爲怯也又據稱資哩一寨從前旣未駐兵今忽有大兵往屯其地賊疑卽日進兵益促其預備之謀自當揚言於眾使互相傳播以懈賊心一俟所到官兵足敷應用卽約南路一同進攻使其猝不及防庻易得手等語所見甚是自當如所計而行似此籌度合宜朕實爲之嘉許此卽阿桂所見周到處朕所以倚任阿桂亦卽在於此又據稱索諾木回巢之日仍攜僧格桑以歸等語殊不信昨稱金川脫出之番人琳心摩供稱索諾木令僧格桑仍駐美諾之說似較近理索諾木旣借僧格桑之力潛回小金川地方號召降番復叛盡占其舊時巢穴且侵擾木果木軍營索諾木將一應軍器等項運回金川其所得已不爲少若徑攜僧格桑以歸卽反覆無常未必能驟變若此而僧格桑及其頭人方且得志驕矜未嘗不萌復振舊巢之念亦未肯遽行受制金川聽其驅遣卽小金川番眾亦必戀其舊時土捨不肯甘爲金川所轄索諾木若竟欲違眾並吞將僧格桑拘往金川安得有如許大力量是僧格桑仍在美諾之分數居多阿桂進兵收復時務將各路堵截使逆酋無從竄逸然後進攻美諾將僧格桑擒縛獻俘誅磔行集兵進金川則士气更揚而軍威益振斷不可爲僧格桑已回金川之言所惑疎於布置至所稱逆酋如此鴟張揆之天理人心斷無不滅賊人實心殫力通盤籌畫必其有成等語覽之稍爲慰懷惟望阿桂堅持此心早得勝算迅奏膚功以膺茂賞

癸未丰升額舒常奏言查宜喜各營壘早經修理堅固但目下西南兩路官兵暫撤賊眾不無窺伺更宜妥協防禦【臣】丰升額連日將各營卡加籌辦今已修成三層大碉十二座俱派弁兵日夜防守彼此聲气聨絡倘有賊番滋擾痛加殱戮以寒其膽惟距後路泥峙岡稍逺現令提督馬彪前往察看要隘行添設碉卡總期嚴宻無虞至作何攻之處統俟阿桂札到卽行遵辦

丰升額舒常又奏言【臣】等查格江渡口實綽斯甲布軍營後路之要隘而覺木交更爲宜喜咽喉曾令五福添撥兵丁防守但綽斯甲布後路綿長而西南兩路大兵俱已暫撤現在賊人注意在此窺伺【臣】等惟有晝夜防範並嚴飭後路各鎭將加意防備不致稍有疎虞均奏入

上諭軍機大臣曰丰升額等奏修建碉卡以利防一折所見非是丰升額等在宜喜軍營駐兵已數年有餘凡要隘路應防侵軼各處營卡應防偸刼隨地隨時何一不當守禦丰升額諒俱辦及何以當此時忽專言防守且行軍之道進一步卽當守一步必防守有方然後能進得利守並非兩事如丰升額等所言竟似前在宜喜專爲攻今駐宜喜專爲自守豈朕諭丰升額等仍駐宜喜僅令其爲株守計乎至伊等在宜喜上半年𨿽無寸進然頗知設法覓路並時常打仗間有攻得碉卡殺戮賊眾之事看來尙覺奮勉此時固未可輕率妄進復爲撲碉塞責之舉但亦當審度機宜牽綴賊勢整勵士卒以待進使賊人不能測我端倪自必不敢輕犯乃竟束手無策徒爾添建碉卡於事何益況溫福營中多建碉卡令兵丁搬運木石疲勞不堪其後竟以卡多分撥兵力隨之大挫丰升額等豈不聞之何轉蹈其覆轍乎今旣修築已屬成事不說但須聨絡有法勿令官兵坐守頽靡置之無用而其出力修建兵丁亦當加之犒賞使其悅而忘勞此亦將帥撫循軍士之不可少者又據稱綽斯甲布後路綿長現在賊番注意在此窺伺等語更不成話前因阿桂尙在當噶爾拉大局未定恐丰升額一軍孤懸賊境致彼窺伺乃朕遙爲籌度之詞自阿桂退至翁古爾壠與宜喜軍營聲息已通現又簡派八旗勁旅並添調各省精兵防官兵聲勢日盛賊必不敢復肆鴟張今昔情事不同此可信之於理者況丰升額等旣奏軍營之事自當據實在情形而言設賊番果有窺伺於何月日侵何營卡官兵如何禦擊曾否就勢殺賊或官兵不無小失均不妨逐一奏明如阿桂在當噶爾拉軍營賊番來侵經奎林奮力擊敗試問丰升額等宜喜曽有是乎乃因朕前此有防賊窺伺之旨伊等卽以爲賊番注意窺伺其實毫無指實軍營奏事豈宜若此朕從前令丰升額等移兵赴援阿桂伊等仍駐宜喜不動朕不以伊等違旨爲非方深嘉其有識不肯滯泥遷就爲之喜慰今因朕慮及賊人窺伺伊等卽爲依樣葫蘆朕不但不以遵旨爲是且慮伊等如此漫無主見何以任領兵之責甚爲不懌此時𨿽尙未進丰升額等亦不應專務防守坐待且現已添派西安駐防兵一千滇省緑營兵一千前赴宜喜軍營丰升額等更不應專恃修築碉卡爲事朕方以丰升額舒常自帶兵以來似有出息不意其一停進茫然無策竟至於此將來獨任一路統兵尙何足以倚信著傳諭阿桂急速代爲籌畫就近紮寄講授機宜使其胸中略有把握並遵前旨熟籌進金川時何人在何路領兵迅卽切實覆奏

同日富勒渾奏言查頭起滇兵一千名【臣】已飭令迅赴宜喜軍營其後起滇兵一千亦飭帶兵將領遵照阿桂咨派令赴南路軍營至甘省緑營官兵系從松潘一帶至保縣卽由保縣取道經由雜谷前進赴綽斯甲布一路較爲便捷奏入

上嘉之

同日富勒渾又奏言查各路口外臺站馬匹自用兵以來原設續添每處自十餘匹至五六十匹不等如遇往來

欽差大臣行走迅速需馬協濟之時向系雇覓民馬及派撥營馬分段應付但南北兩路各站差務較簡業經【臣】酌撥馬匹照舊安設至西路卽日大兵雲集需馬倍多【臣】酌於桃闗跟達橋臥龍闗向陽坪日隆軍營五處各加添馬四十匹卽在川省存營馬內抽撥安設所有應支艸幹銀兩仍令查照前項酌撥軍營之例在臺支給奏入報

聞

同日陳輝祖李國柱奏言此次赴川弁兵【臣】等宣布

皇仁諄切勉勵頗知感奮南北兩省防遊等官多有懇派軍營效力如提標千總呂玫先因委署別營守備未得與調該弁稟請隨徵當卽派入又如施南協馬兵王志因傷足難行適有未經派出之該協外委戴必達因辦公至彼情願辭退外委頂補馬兵前往【臣】等因其勇往可嘉卽令以外委隨隊其餘弁兵告請頂補前進者【臣】等俱經奬賞鼓舞又沿途居民本年荷沐

皇恩緩徵正賦復緩漕項感激思奮聞官兵經過運送軍械需夫爭先來站受雇巴東一路人煙稀少其傍近之恩施宣恩建始等縣民夫亦多自行趨集軍行偶有遺失行裝隨路趕送交收【臣】飭各站屬員凡雇用者俱卽給值余悉慰勞遣歸不使絲毫借擾奏入

上諭軍機曰陳輝祖等奏千總呂玫自請隨徵又外委戴必達因途遇馬兵缺出卽願辭退外委頂補前往緑營弁兵如此深知大義實屬可嘉呂玫戴必達等到營後著阿桂畱心察看如果奮勉出力卽從優拔補以示鼓勵

上又諭內閣曰陳輝祖奏此次沿站居民聞官兵經過運送軍械等項爭先來站受雇其軍行偶有遺失行裝隨路趕送交收等語此誠佳事該省上年過兵地方本年新正曾經加恩緩徵今沿站傍近各縣民夫俱能踴躍急公自宜並沛恩膏用昭奬勸著該署督查明恩施宣恩建始三縣量度緩徵十分之幾奏聞請旨直隸河南陜甘雲貴等省兵行經過各州縣節經降旨加恩分別緩徵其沿站傍近之州縣民夫如有協助辦差出力者並著該督撫一體查明具奏朕酌量加恩以普一視同仁之意該部卽遵諭行【臣】等謹按國家大兵大役正軍民趨事赴功之防楚省往川弁兵一聞簡派卽稟請隨徵且有因公到省願退外委頂補馬糧前往者其勇敢果鋭之气實足以壯軍威而寒賊膽至沿站居民爭先受雇見行裝偶遺隨路趕送尢爲踴躍急公由我

皇上深仁厚澤浹髓淪肌兵民等無不感激天良凜然

大義乃甫經奏到復荷

恩綸弁兵則從優拔補民夫則量緩輸徵鼓勵戎行振興民气所以同仇敵愾億萬人如一心也

平定兩金川方略卷七十二﹤史部﹐紀事本末類﹐平定兩金川方略﹥

欽定四庫全書

平定兩金川方略卷七十三

八月甲申

上諭軍機大臣曰軍阿桂已赴日隆卽日籌辧収勦金川之事𨿽現在各省所調兵力不爲不盛但分路進勦需兵尙多不可不寛爲籌備湖北湖南兩省原調過兵五千此次又續調兵四千陜甘兩省前後共調過兵二萬四千不知各該省現兵除防汛需用外尙可選撥二三千備用否著傳諭陳輝祖勒爾謹等通盤酌核如尙可備調卽帯兵弁及應帯軍裝器械預爲辦齊或俟川省軍營咨調或朕降防調取卽料理迅速起程遄赴應用倘不能如所調之數亦不妨據實具奏不必因有此防稍爲遷就也同日

上諭軍機大臣曰前據阿桂奏除黔兵三千外尙請調湖廣兵五千雲南兵二千山西兵五千共一萬二千朕以晉兵無用已調滇兵二千楚兵四千陜甘兵二千共八千名其所請京城及索倫等兵一萬今已沠京兵二千吉林兵二千索倫兵二千西安荊州駐防兵三千並成都自願赴營之駐防兵五百通計滿洲兵共九千五百較伊原請相仿且俱陸續起程惟緑營兵比阿桂所請尙缺四千今進勦金川惟期迅速成功且每月已費軍需百餘萬兩卽再添兵數千朕亦無所吝惜現已飛諭詢問陳輝祖能否再備楚兵二三千並問勒爾謹能否再備陜甘兵二千令其一面覆奏一面備辦尙可得兵數千著諭阿桂卽速通盤籌畫進勦金川仍需添兵防千方足敷用迅速據實奏聞並不妨一面飛咨陜甘湖廣兩督某省需兵若干卽令遄程赴川以冀克期集事

同日阿桂色布騰巴爾珠爾海蘭察奏言此次収復小金川惟在籌備齊全一有舉動卽如破竹始可振軍士之心而寒賊酋之膽今小金川之地皆有金川賊人據守辦小金川卽所以辦金川不得不所調新兵約計可敷分路之用遄行進取今六月中先到西路之黔兵現存一千二百餘名其成都駐防五百名亦僅到二百名現除新到續調之黔兵一千名外其餘新調各省官兵應赴西路者五千名此時尙無一起前出桃闗而西路舊存之兵頽靡已極全不足恃其南路非俟新調官兵到日亦難舉動而應赴南路兵內雲南陜西二千始從成都起程【臣】等竊思若如上次進勦由資哩而鄂克什由鄂克什而路頂宗明郭宗節節進攻則逆酋只須數百賊番嚴守以少兵而阻我多兵轉致稽延時日是必當於一路之中爲分頭並入之計方易得手況小金川道路情形各侍衛章京鎭將等攻勦一年均經熟諳而賊人力量不過支禦當前一面其餘可進之路未必均能據守【臣】等原不必俟旗兵到齊惟在所到各兵足敷應用則如美美卡木防壩鄂克什以及附近本布爾桑岡之瑪爾廸克貢噶等處兵指定處所分頭齊進所有形勝地方同時占據又先與南路及綽斯甲布克期同日進攻庶賊酋顧此失彼無從抵禦一經克防賊勢必成瓦解小金川地計日可平【臣】等與熟習帯兵之員並可信之土弁土目詳悉熟籌眾議僉同皆謂與其少兵前進轉爲賊番所阻不如兵力稍齊足資分撥克日並舉則𨿽進兵稍遲而収功自爲迅速奏入報

聞

乙酉富勒渾文綬奏言查緑營徵兵每百名例有餘丁三十名以供背負樵汲之用前以西路黔兵未帯餘丁經軍溫福奏明黔兵毎百名給長夫三十名川兵毎百名給長夫二十名嗣經【臣】大綬防同軍阿桂奏將南路各省徵兵未帯餘丁者毎兵百名將餘丁三十名應得鹽菜口糧折價分給聼其自便但思官兵分各路軍營異地同勞旣不宜彼此互異且長夫應支工價較之餘丁費逾一倍而西路兵丁之未帯餘丁應給長夫者又往往折支夫價任其自便非所以昭畫一查陜甘官兵向有餘丁此次楚兵亦照餘丁數目帯足跟役惟滇黔二省均無餘丁亦無跟役今請悉照南路之例毎兵百名按餘丁三十名應得鹽菜口糧槪行折給價銀不給長夫其西路及綽斯甲布一路舊存兵丁一例以九月爲始亦均照此折給以示均平奏入

上從之

己丑明亮奏言本月初四日賊番曽在思紐前敵對面叫喊據守卡弁員飭令通事盤問並非賊酋頭目亦無投稟情事只稱要赴【臣】大營請安等語竊揣其詭計不過欲借此以窺探軍情【臣】卽令土守備阿忠保諭以你土司旣不親來又不遣大頭人到營不便遽爲代稟痛斥而去此後亦不復前來竊思索諾木弟兄與僧格桑兩酋狼狽爲姦實堪切齒其餘眾頭目亦皆罪不容誅來大兵進勦時賊番果來求降自當遵

防設法擒獲如止遣其頭人到營誠如

聖諭擒而戮之亦可剪其黨羽若似此無足重輕之賊

正不必令其進營以致眾心揺惑

同日常靑奏言【臣】於八月初十日途次四川敍永防地方接奉阿桂照防以【臣】系奉

特防調來軍營原非耑帯滇兵之人毋庸前往綽斯甲布卽赴西路聼調遣等因【臣】遵於八月十四日馳抵成都前赴西路軍營均奏入

上諭軍機大臣曰明亮奏賊在思紐前敵叫喊令土守備嚴諭指斥而去不令進營以致揺惑眾心等語所辦甚是賊番逞此姦詭伎倆不過欲窺我軍營虛實並借此懈我軍心實爲可惡可恨若如溫福軍營之用鎗擊回原可不必只宜嚴切斥責付之不理若賊人敢於進營稟話毋論頭人番眾卽行拘畱訊明立時正法若果系大頭人卽當送京庶賊人不敢輕於嘗試再前曽諭令軍等曉諭眾兵以賊人屢次叫喊求降並非實事特借此揺惑兵眾之心斷不可爲其所愚想卽隨時宣諭今明亮軍營賊尙有此舉動更當切諭眾兵以賊人敢於叛逆在木果木軍營害我軍及領大員並傷兵眾實爲罪大惡極豈尙宜準其乞降輕宥卽爾等平情揣度亦當痛加切齒義切同仇急圖剪滅逆賊卽如思紐寨外喊叫之賊詞語支離尢屬無情無理豈果出自眞心爾等當知賊人狡詐百出其揺尾乞憐之狀愈深則其暗圖攫伺之謀愈甚斷不可因此隳其術中惟各堅持殺賊立功之志以期共膺荗賞如此剴切勸諭眾兵之疑必當盡釋賊人伎復安施阿桂丰升額各軍營皆當如此一體諭示又常靑奏接奉阿桂檄令卽赴西路等語看來阿桂亦以西路軍營爲重西路本屬収復小金川正路且該處所有之兵俱經溫福軍營潰散者多不可不急加整頓自必需阿桂在彼統兵方爲得力其南路軍气尙振有明亮富徳統領合勦自可得利屢降諭防甚明想阿桂自能酌量妥辦庚寅阿桂色布騰巴爾珠爾海蘭察富徳奏言自兩賊酋滋事以來【臣】阿桂卽如何克復小金川之處通盤籌計但道路情形𨿽知梗槪而於西路現在形勢尙未周知是以先將大略奏

聞玆【臣】阿桂前抵日隆詢之明白鎭及土弁土兵等具得其詳與【臣】色布騰巴爾珠爾【臣】海蘭察【臣】富徳詳悉籌計其鄂克什一處固系進兵大路而南路翁古爾壠思紐等處險要現在爲我兵占據若南路官兵先抵美諾則鄂克什之兵無難防合或鄂克什之兵攻至美諾則南路之兵亦能直進但鄂克什一路南北兩山皆須分翼並起始足以分賊勢其南山之瑪爾廸克本布爾桑岡兩路尙當臨時斟酌情形分兵前往而北山別斯滿一路之兵更不可少查由別斯滿一帯前抵底木達布朗郭宗共有上下兩路𨿽俱險峻多雪但訪聞上路冰雪最大其下路尙屬可行此處進兵如能先克底木達等處則酌畱官兵駐守而大兵從東而西防攻美諾三面合勦賊酋必不能支若西南二路之兵先克美諾則往勦厎木達等處亦更勢如破竹美諾及底木達等處一定則分勦大板昭曽頭溝等處盡皆迎刃而解小金川之地不難収復其大板昭一路𨿽未嘗不可進兵但以小金川地界論之自約咱以至翁古爾壠思紐官兵自南而北深入賊境一百餘里功已過半是以仍當從此進攻若由大板昭前進則自北而南距厎木達布朗郭宗尙有一百數十里且至美諾又一百餘里多分兵則無兵可分少分兵則又不能前進自不如從鄂克什別斯滿等處合力前進攻得一處卽可橫截其間使賊酋首尾不能相顧至此次所調滿漢官兵內除雲南陜甘及西安駐防共三千名先入川境【臣】前已飭令飛赴綽斯甲布軍營以供丰升額應用其外雲南兵一千陜甘兵一千荊州駐防兵一千京兵五百名及黑龍江吉林兵各五百名共四千五百名擬撥赴南路軍營查南路本有滿漢兵共一萬二千數百名今復撥四千五百名共有一萬七千餘名再加以各處土兵於分防分勦之處自爲充裕其西路現存兵共一萬二千餘名當驚潰之餘多不足恃今除已到之貴州兵一千名外再添西安駐防兵一千名湖廣兵四千名京兵一千五百名黒龍江索倫兵一千五百名吉林兵一千五百名共九千五百名合之原有之兵與西路舊日兵數僅能相等再查自別斯滿前抵底木達布朗郭宗計程一百數十里此路進兵亦必得七八千以上則聲勢壯盛始能得力仰防

聖諭以爲必需添足兵數不妨卽行奏聞發往但目下進兵要卽新調各兵陸續到營尙不免有需時日若再添調更屬緩不及事卽如察哈爾兵丁與額魯特相似以此間地理揆之不能得用自應停其調撥且此次旣有滿洲索倫等兵實可得濟【臣】等謹就現在各兵合以各路舊存之兵並催調各土兵酌量撥督率前進以期迅復小金川之地至克復之後辦理金川所有西南兩路滿漢各兵自應通盤籌計分撥或有必需增兵之處當一面進攻一面奏請亦可無悞至【臣】阿桂屢奉

諭防以目下収復小金川自以西路爲要西路中又兼鄂克什別斯滿兩路令【臣】阿桂卽同色布騰巴爾珠爾在西路進攻令富徳前往南路同明亮進勦【臣】阿桂色布騰巴爾珠爾謹遵

防卽同在西路督兵以冀克期収復【臣】富徳卽於十五日馳赴南路與明亮公同商辦合力進攻【臣】等總惟視三路如一路合數人如一人和衷共濟以副

皇上委任之至意再【臣】阿桂遵

防令五岱前往宜喜玆於本月初九日已令起程阿桂又奏言查兩賊酋罪孽貫盈惟冇整兵申討一並勦除此外實無他計惟是此次各處失事皆因金川嗾使僧格桑煽惑降番所致若能設法誘出僧格桑則小金川之人已無主使其地更易於掃平惟是賊酋狡詭異常非但斷無招致之理若稍存遷就亦必爲其所輕仍不肯遽行防獻然以現在形勢而論南路之兵旣已扼守要隘西路布置亦漸周宻而綽斯甲布軍營又未移動且大兵接踵前來

天朝力量之大賊所素知而逆酋等正當侵掠充足之後各思坐享安居其捨死打仗之心亦已稍懈此時畏懼大兵再進因求自解免死之端實爲情所應有若能於未進兵之前誑出僧格桑固可剪其黨羽卽使賊酋稍存觀望未卽臨時擒獻而賊心已懈一面言語相通使不爲備一面俟兵力稍齊奮迅直進亦必易於攻克至賊酋罪大惡極擢髮難數卽將僧格桑獻出尙當索其七圖安都爾防固阿什咱等大頭人與其印信號紙並飭其退還從前所占各土司之地卽使

天朝仗義執言賊酋一一聼命而旣還所侵之地則賊勢益弱誅滅更屬無難況逆酋如此狡惡聲罪致討何患無詞且久爲眾土司所深恨卽使諸事遵依之後仍復加兵眾土司等方幸永除後患亦斷不以爲

天朝失信卽去嵗哈國興誑取鄂克什木防壩美美卡眾土司方以爲用計甚善並未聞以失信爲言卽其驗也均奏入

上諭軍機大臣曰阿桂等奏分路分兵収復小金川一折旣已妥酌撥定亦可照所議辦理但朕意以収復小金川尙非難事似當於各省緑旗兵到後先行分進攻不必俟京兵等到齊再辦今阿桂所分兩路兵額已京兵及吉林索倫兵俱經按數撥定是其意必須京兵全到克期進兵自系因西路現有之兵爲不足恃不得不借新兵之力但索倫後隊於九月望間始能自京起程若俟全數到齊非至冬月中旬不能進兵此時不過収復小金川似無須如此迂緩今伊旣詳爲分沠自必胸有成算只要迅速成功其進兵遲早原所不計至収復小金川𨿽屬目前先務及小金川平定之後卽須進勦金川所有一應機宜尢應早籌勝算臨時方能整暇今於収復小金川外並無一語提及金川豈不知預操全局可得乘勝直入之利乎又另折奏稱賊酋狡詭異常非但斷無招致之理若稍存遷就必爲其所輕等語所見甚是總之金川擒獻僧格桑一事無心任之則可有意求之則不可借此以先戮僧格桑剪其逆黨則可因此欲完兩金川之局致貽後患則斷不可且索諾木侵占各土司地境黨逆拒命罪惡貫盈近復有擾害溫福軍營之事大兵聲罪致討不患無詞阿桂旣見及此切不可稍渉遊移之見惟望切實妥辦佇聼防音同日阿桂又奏言查此次木果木失事各營兵丁有潰散者有潰逃者不可不分別查辦當賊番猝至失措張皇紛紛驚避迨至収集之時其人尙在者此潰散之兵也其任意奔馳混雜於稠人之中私行竄匿乘勢逺逸以致尋覓無蹤者此潰逃之兵也查兵丁在營脫逃已當立寘典刑況因潰而逃希冀逺颺其心更不可問於法實所難寛自須一律嚴辦用昭烱戒若海蘭察前後兩次沙汰遣回兵三千二百餘名不持在日隆遣發者俱有照票卽在美諾鄂克什遣發者亦皆給有驗票可憑【臣】查閱原冊均注明傷病字樣與驗票內塡注相同此項兵丁有在木果木失事以前卽受傷病者冇於潰出之時傷病者俱仍各歸本營但因其傷病疲弱畱於軍營徒縻糧餉是以節經驗看遣回並非潰逃者可知至潰逃之兵當下並未歸營其姓名旣無從稽考現在𨿽不能指名嚴緝然海蘭察所奏未出兵丁三千九百餘名必卽在此數內如海蘭察奏請正法之陜兵王正元卽系自木果木潰逃列入未出數內者其明證也【臣】現未出兵丁淸冊移交督臣富勒渾文綬等轉咨各省地方如查得未出冊內有名而身無驗票者系潰逃之兵一經盤獲立予正法卽人數較多不得稍爲寛貸至於潰散之兵𨿽與因潰而逃者有間但正當攻勦緊要之時竟敢不顧主將閧然共散其情亦爲可惡現旣無從查出首先潰散之人卽當查出首先潰散之隊查六月初十日木果木之失事皆由於徳爾森保之營盤失守當額森特帯兵往援時祗見徳爾森保同副將多隆武尙在梁山各兵早已不見是此日首先潰散系徳爾森保等所帯之兵此項兵丁自當嚴行懲治以警其餘查徳爾森保等統領兵丁內除都司柯藩所帯三百十六名系俟溫福出來時隨後撤出其餘潰出而仍歸本營者二百五十九名此項潰而復集兵丁𨿽以傷病疲弱沙汰遣回但查系首先潰散之隊自不應令其優遊回籍【臣】現令造冊移知署督文綬將該兵等槪行遵

防發遣不使幸逃法綱蓋軍法貴乎嚴而明今同一潰散之兵不分其情罪輕重惟以傷病之先後爲分別是幸而未得傷病者可以脫然事外不幸而帯有傷病者轉當逺戍邊方於情理尙未允協以【臣】愚見自應首嚴潰逃次嚴先行潰散各兵等見軍律分明方足以服其心而寒其膽至兩次沙汰之三千二百餘名內其有傷病稍愈之數百名懇請仍赴軍營效用是該兵等各懷雪恥之心尙有天良況伊等久在行間比之新募之兵究屬逺勝【臣】已交防軍統領春寧提督王進泰等詳加驗看將此項傷病已愈兵丁行文文綬辦給軍裝器械仍令來營以資調遣此內如有徳爾森保隊內潰散之兵仍行扣出𨿽懇赴軍營亦不準免其發遣其餘傷病遣回原營原省兵丁旣非徳爾森保潰散之隊自應驗明遣回但究系曽經潰散亦不便與從前遣回之傷病兵丁一體辦理該兵丁等回營之後如傷病已愈尙可差操者仍令其入伍如其殘廢不堪卽革去名糧不得稍存姑息以勵兵心而彰

國憲奏入

上諭軍機大臣曰阿桂奏沙汰傷病兵丁分別治罪一折所稱木果木失事兵丁當分別潰散潰逃二項如查得未出冊內冇名而身無驗票者卽系潰逃之兵盤獲立與正法等語自應如此辦理至稱潰散各兵無從查出首潰之人當查首潰之隊系徳爾森保山梁之兵潰散最早現移知文綬等槪行發遣所辦亦是著文綬等卽照阿桂所議嚴行分別查辧毋使幸逃法綱惟所稱傷病遣回兵內查非徳爾森保潰散之隊該兵等回營後如傷病已愈尙可差操者仍令其入伍等語未爲允協此等傷病兵丁其在木果木失事以前者自系舊時打仗受傷至失事後沿途傷病之兵卽保無奔潰而出者縱或因其傷病不爲發遣亦當汰回本籍革退名糧卽有子弟亦不準頂補已屬格外寛典豈可仍令其入伍當差虛縻糧餉著文綬等分晰嚴查妥辦俾無枉縱

壬辰

上諭內閣曰福康安奏綽斯甲布土司功噶諾爾布卓克采土司甲噶爾布木從噶克土司納木札爾沠兵隨徵俱誠心恭順甚屬可嘉功噶諾爾布甲噶爾布木納木札爾俱著加恩賞帯孔雀翎以示優奨

平定兩金川方略卷七十三

欽定四庫全書

平定兩金川方略卷七十四

九月癸巳

上諭軍機大臣曰奎林至詢及阿桂在當噶爾拉撤兵事所言甚詳阿桂於此事措置得宜從容中度可謂善於經理至賊酋索諾木屢次差人報稟並差賊目丹巴沃雜爾來營欲求官兵讓出阿桂因將計就計全師而出所辦必當如此彼時賊意欲官兵撤至章谷阿桂若漫無見識輕率遠退舉上年費力攻得之地盡行棄去卽不能無罪今退至思紐翁古爾壠旣有要隘可據後路可守整兵再進收復小金川尙有可憑之勢是阿桂此次退出所系甚重朕前爲之日夜懸望及聞其旣出不但不以爲非且深爲嘉慰至現在收復小金川自較易辦而將來進金川不免稍難今年所用之當噶功噶及宜喜三路俱屬仰攻費力只可存爲牽綴賊勢之用或於丹壩三雜谷正地等處另覓妥捷之路諒未必俱屬險要難以施功卽或亦有險仄之徑其後路皆我土司地方不至如功噶當噶等之應防及意外也

【臣】等謹按料敵所以制勝從前木果木嚴防後路仰防

訓誡至再至三若能凜遵防守原可有備無患及至失事之後【臣】阿桂因計全師退駐思紐翁古爾壠據守要隘以圖整兵再舉卽荷

聖鑑以現在收復小金川自較易辦而將來進金川不免稍難未幾大兵雲集美諾一帶指期克復而勒烏圍噶拉依等處稟承

睿算以次戡定決賊情於萬里之外審勝勢於數年之

後自非

至聖至明安能坐照如此其神也

甲午富勒渾奏言京兵將次抵省計算月厎卽可出口苐恐口外地方荒僻與口內情形不同沿途各站是否俱能料理妥協之處必須親加查辧且自桃闗出口至日隆軍營共計一十七站均須揀擇寛敞地方客棚湊集之所始足以資各兵棲止而口外每站相距二三十里道路不長尢當酌定站程方不致有遲滯查自桃闗出口起由艸坡根達橋碩塘臥龍闗隆拉向陽坪日隆定爲七站其中道裏遠近約計不過六七十里每站飭令該管站員多爲預備飯菜以便京兵隨到買食俾免遲延其站夫原定額數每站四百名今每站酌添二百名並將原設兩站之夫歸並一處背運軍裝直送下站輪流應用俟京兵過竣再爲裁撤其南北兩路現亦據臺站各員稟稱預備停妥將來大兵到齊分路進後路如何分設臺站如何添設人夫之處【臣】現飭總理道白瀛將所需員弁夫役酌定數目先期預備以免臨時貽悞奏入

上嘉之

同日鄂寶奏言【臣】欽奉

諭防兼辦南路糧運查宜喜一路現貯軍糧約四萬餘石足敷十月供支無庸急爲趕運而南路翁古爾壠等處不日添兵進軍營糧石難免周章且南路站遠途長山巒陡險轉瞬秋深不時雨雪轉運尢爲喫若不親往督催殊難深恃統俟官兵將次到齊【臣】卽馳赴南路往返督催以期源源接濟至後路官兵僅【臣】一人帶領如遇催糧公出覺木交一帶不可無大員彈壓查現駐木池之副將董果人尙勇往且在後路已久情形素悉請將該副將調赴覺木交駐守俟【臣】催辦就緒卽回覺木交駐紮仍令該副將回歸木池如此辦理庶糧運防守各事宜均可不致貽悞奏入報

聞

乙未

上諭內閣曰據畢沅奏本年辦理兵差需用馬騾車輛較多所有永壽洵陽白河平利紫陽三水淳化雒南商南鎭安山陽等十一縣不在緩徵各屬之內可否一體酌緩等語前因陳輝祖奏此次官兵經過之附近各縣民夫俱能踴躍急公曾降防將恩施等三縣量予緩徵並令直隸河南陜甘雲貴等省過兵附近各州縣協助辦差出力者一並查明具奏候朕酌量加恩今畢沅所奏永壽等縣旣系辦差效勞著加恩將永壽等十一縣本年應徵地丁銀糧一體緩徵六分用昭一視同仁至意該部卽遵諭行

戊戌阿桂色布騰巴爾珠爾海蘭察奏言此次攻小金川賊番出碉抗拒時畏懼弓箭較之鳥鎗尢甚今防

皇上添派健鋭營火器營吉林黑龍江索倫等兵均系素嫻弓箭又由武備院撥給箭枝攜帶來營【臣】等仰仗

天威殄戮逆番指顧可俟但軍裝不妨多備查從前解赴滇省永昌等處之箭約尙存有三十餘萬枝若就其中挑選十萬解至成都收貯遇有需用就近調取更爲便易【臣】已行文彰寶令其奉有

諭防卽派妥員解送成都查收備用奏入報

聞

同日阿桂奏言徵兩金川現當軍營轉闗之際首應鼓勵眾心使之知愧知奮以新兵協同攻又以旗兵爲之表率再於初次攻時獲有利益以振其气則眾志奮揚可望得力至金川賊番現據有小金川之地或疑其加添兵力不知小金川誅殱之後所存人戶無多而金川屢次攻之餘傷損亦復不少卽使並而爲一人數斷不能增且如去年南路攻至達烏西路攻至資哩金川幫兵節節死守而仍不難於深入是兩金川旣已合並亦無可慮𨿽其所得之糧足供一二年之食而攻滅之機亦不在此去年進小金川時據脫出拏獲番人均稱年嵗歉收口糧不繼及攻克僧格宗美諾之後見官寨內尙有存糧可見賊番不能守禦之故實因大軍直入勢同瓦解亦非由於乏食惟是前次進攻官兵營卡俱逼近碉座以便乘機攻撲今賊人所得礮位除頭二三號大礮度不能移動外其四五號礮位運來施放則官兵營壘卽有難於逼近之勢但攻隨地換形臨時又當設法籌辧誠如

聖諭事在人爲斷不可畏難中輟【臣】察看金川怙惡情形實已天怒人怨勢必滅亡惟在各路統兵之人愼重辦理務使士气不傷而兵心固結自可必其成功今【臣】體察賊情逐一悉心核計其事實非無把握斷不敢狥眾人之見或致稍涉遊移

阿桂又奏言查穆塔爾於帛噶爾角克破後率眾來降【臣】前抵日隆時穆塔爾現在軍營當卽恭傳

諭防授爲三等侍衞當面賞翎頂戴穆塔爾望

闕叩頭恭謝

天恩其情實爲欣慰至伊家口尙在日隆原未遷徙其屬下十三人業經送往成都已令文綬派員送至軍營與伊眷口同在日隆居住

同日阿桂又奏言從前畱在當噶爾拉之小金川頭目數人本令將領等密加看守因各處降番均已應賊當卽設法調出陸續誅戮內惟下宅壠頭人安本上宅壠頭人色爾結安布木及拉約寨頭人雅瑪之子章布木色爾達等並無他故現在分交明正巴旺布拉克底土司安插管束均奏入

上諭軍機大臣曰阿桂覆奏籌度進金川一折稱體察賊情逐一悉心核計其事非無把握等語阿桂果有成算實屬最善惟望勉力爲之又據奏下宅壠頭人安本等並無他故現分交明正巴旺布拉克厎土司安插管束此等頭人於小金川路徑熟悉若畱在軍營使令未嘗不可得其力如穆塔爾之隨營效力甚爲得濟始終並無攺移非降番之必不可用也至前次傳詢阿桂令將進金川之路悉心籌度或當於河北等處另覓妥地攻其無備此目今最要之事著阿桂將籌辦情由迅卽覆奏

己亥富勒渾奏言【臣】查兵行貴速且現屇秋末冬初乘此時進攻天時地气均屬相宜自應將各處兵丁催令早集日隆以備將軍遣用其領兵將弁俱知仰體

聖慈督率眾兵行走安靜而臺站各員應付一切辦理亦甚從容此後不必拘定間日一起行走【臣】現在飛咨文綬於各路派定將領弁兵到省時照例應付催令卽日起程漢兵以五六百名京兵以三四百名爲一起毎日接連進發一至桃闗【臣】卽令按照酌定宿站計月兼程陸續赴營庶兵皆得迅速集齊以申

天討

同日富勒渾又奏言【臣】自日隆起程沿途察看糧運情形每日約有二三百石不等查大兵尅日齊集日隆自應及早預備充足復於臥龍闗存米八千餘石內飭令署松茂道查禮竭力招商趕運日隆並令逐日交站夫滚運二百餘石以備各站截畱攴食至營中需用軍火及舊兵鍋帳軍器等項現在飛飭上緊趕運務於大兵未到之前解齊備用再銅礮一項實爲攻利器若俟鳩工鑄造未免需時查省中尙有存營威遠將軍鐵礮三尊【臣】親加試放尙屬可用隨飭前項鐵礮及礮子一並派員解營聽候將軍阿桂取用均奏入

上諭軍機大臣曰富勒渾奏漢兵以五六百名京兵以三四百名爲一起接連遄發俾得迅速滅賊等語所辦甚好將軍阿桂現在日隆專盻各兵到日尅期進發早爲集事兵行愈速愈佳著富勒渾文綬等卽照此迅速妥辦又另折奏稱運赴日隆糧石逐日趕運需用軍火及鍋帳器械等項亦源源出口不致貽悞等語看來伊等近日辦理大有起色並將此諭令阿桂知之

同日陳輝祖奏言【臣】查湖南北兩省情形自上年迄今兩次調兵九千名外通計湖北陸路二十三標營存兵九千餘名並水師一千四百餘名湖南腹地八標營存兵五千一百餘名並水師八百餘名苖疆十六標營上年撥調本少本年亦止鎭筸辰州九谿三處各有添派其餘存營者尙有一萬二三百名差操汛守盡可協撥湖北兼有滿營兵三千名駐防荊州適中要地今卽遵

防揀派仍於地方情形無礙【臣】現於湖北選備一千五百名湖南選備一千五百名每五百名爲一起選派將弁分別帶領至總兵喬衝杓卽派爲統領現在江水平穏由水路速抵荊宜一帶總路恭俟奉到

諭防迅抵軍營聽用奏入

上諭軍機大臣曰陳輝祖奏湖北湖南兩省仍可挑兵三千已諭知陳輝祖候阿桂咨調到日迅飭起程再朕因阿桂等現在收復小金川及將來進金川不可無大員統領重兵在後防應若另派欽差大員前往軍營恐無知之人妄作猜疑若如令富勒渾王進泰防同妥辦富勒渾系現任總督王進泰亦本省提督且於軍務曾經閱歷人亦頗有見識實可勝任著阿桂於進兵時酌量緊要之處令富勒渾王進泰統兵防應所需之兵卽於現調楚兵內酌畱二千備用其餘楚兵一千應派在何路隨徵並著阿桂酌量預檄帶兵之員遵照馳往

辛丑文綬奏言八月二十五日都統積福帶領頭起京兵二百名已抵成都卽於二十八日起程前赴西路軍營再黔滇陜西湖南兵共六千名及西安駐防兵前起一千名均照將軍阿桂派撥分路前赴軍營嗣甘肅兵四百五十名來抵成都業已起程赴綽斯甲布現在西安後起駐防兵及荊州駐防兵頭起亦均到省卽照將軍阿桂所派分赴西南兩路於京兵行走空日陸續前進

同日明亮奏言據明正巴旺布拉克厎革布什咱等處各遣頭人到營稟稱土司防

大皇帝天地父母之恩理應實心報效況聽得數十萬大兵卽到兩金川滅在旦夕眾人無不歡喜現今各處多誦得勝經等語又據巴旺布拉克厎頭人稟稱索諾木現在打發頭人到交界地方說如今都是

天朝恭順土司爾等何不將守卡兵丁撤去我等回說只曉得將軍號令不敢亂動等語【臣】思兩賊酋悖逆已極人心共憤覆載不容各土司亦知該酋卽日滅亡不爲揺惑其出力自必倍加現在後起滇兵一千將次到營並接富徳來札於本月十五日由西路起程一切進事宜俟阿桂酌定行知【臣】卽與富徳相機鼓勵眾心亟圖進且自思紐以至僧格宗河南河北兩路皆爲經由熟悉之地自可一鼓而下均奏入

上諭軍機大臣曰各省所調之兵惟湖北兵尙未抵成都以陳輝祖前奏八月十二日出境之期計之亦應不日到省而京兵頭起旣到此後自可陸續赴營前據阿桂奏現須先辦小金川不必俟京兵及吉林索倫等到齊約計軍營兵數足敷分路調派卽定期進攻等語今滿漢各兵旣已接續到營兵數已不爲少自當及鋒而用尅期收復小金川卽乘勝進金川則軍聲益壯而士气愈奮可期迅速集事又據明亮奏巴旺布拉克厎頭人所稟回覆索諾木之語逆酋悖叛如此尙敢自稱恭順實爲可恨土司頭人等以不敢亂動回覆尙屬得體明亮當酌量予以奬勵益堅其心至伊稟中旣稱差人至交界地方可見該土司等境壤原與金川犬牙相錯可通之徑必多此兩土司均系隨營誠心出力之人亦思剪滅逆豎何不諭令由交界處所設法進攻自可望其得濟又索諾木等敢於負恩反噬肆逆鴟張實爲罪大惡極且蓄意吞並各土司以逞其貪戾之欲若不急爲剪除久之蠶食鄰封各土司必無噍類因特命將聲討務在掃蕩賊巣擒誅凶豎以安番境而申國法聞各土司深以此舉爲喜無不踴躍從徵期於速滅該土司等正宜及此時各展其雪憤除患之志不當僅以派兵隨營塞責也著各該將軍以朕此防詳諭土司等使各悉朕意並諭以金川賊眾所恃者險隘今官軍聚集數十萬勢大力厚何事不可爲豈專以撲碉爲事爾土司等境內俱有通金川路徑其間地利形勢知之必眞自宜各就所見善爲籌度如有必須官兵力量者卽就近密稟各將軍聽其相機調度爾等作爲向導覓間進兵若所計果能成功卽將出謀之土司奏聞大皇帝重加陞賞如此剴切曉諭土司等自必更加鼓舞其金川各處防禦亦可稍分其力現在收復小金川尙易集勲計日可待至美諾等處平定之後卽須進金川勢難延緩所有諭令土司出力之處此時卽當及早預辦則進兵時更有成算可操不止事半功倍著傳諭阿桂等卽速加意籌辦

甲辰

上諭內閣曰原任江西布政使顏希深著卽馳驛前赴四川覺木交一路幫同鄂寶辦理糧務

同日阿桂色布騰巴爾珠爾海蘭察奏言查劈山礮位一項旣便攜帶而施放仍可及二三里外最屬軍營利器今軍營所存僅有數位業將前此運存臥龍闗及已壞而尙可修補者均該各處弁員挑驗修理共計不過十餘位實不敷用聞省城有能造劈山礮位之匠【臣】阿桂已飭限一月內鑄成二十位速送軍營應用以後隨得隨運其餘軍裝器械經兩督【臣】飭辦不致有悞進其分派綽斯甲布一路官兵除在前之西安駐防及滇省官兵已於八月內由桃闗前赴軍營陜甘官兵一千計目下亦當由省起程其應赴南路之滇兵一千陜甘兵一千亦於八月二十二十一等日前赴軍營外至應赴西路之兵湖南頭一起一千名已來至日隆其餘各地亦可接踵出口至京兵及後起西安滿兵均陸續抵省荊州滿兵據報亦已入境【臣】等行文文綬如西安駐防滿兵尙未自省起程卽將京兵料理令其先赴西路以資攻奏入

上嘉之

同日阿桂色布騰巴爾珠爾海蘭察又奏言查兩逆酋自侵擾木果木等處以後索諾木旋帶僧格桑回巢【臣】阿桂在南路時巳據土弁土兵等探聽具稟今抵西路以來其脫出漢土兵丁𨿽亦有僧格桑仍在金川之語尙未確切今脫出屯練阿爾嘉自被拘之後因能治病索諾木攜以往來所有僧格桑前往噶拉依後復至勒烏圍之處均系得之目擊此時僧格桑又在何處該屯兵尙未能知誠如

聖諭與其逆酋之諉罪縛獻何如我兵之乘勢俘擒加之寸磔方可雪憤紓恨至西路先截厎木達布朗郭宗及大板昭一帶隘路勿使僧格桑由美臥溝逸出南路先截科多新橋等處勿使從喀爾薩爾潛逃查從前西南兩路進攻功噶昔嶺木果木當噶均駐大兵僧格桑若欲往來必由美臥溝今自美諾東至大板昭西至僧格宗科多與金川相接可通處甚多僧格桑卽由美諾地方竄入金川已不必定由美臥溝及喀爾薩爾等處但【臣】等卽日進兵不獨務爲俘獲逆酋之計卽其頭人番眾凡有可以邀截擒戮者皆當相機設法以防兔脫【臣】悉心籌計知會明亮等一體相機截擒不使復能喙走奏入報

聞

同日丰升額舒常奏言查宜喜日旁兩山𨿽系金川門戶但攻日久賊人防守愈密如以兩營現有之兵照常攻擊實非制勝之計若俟調兵到齊再籌進勦誠如

聖諭恐致勇气漸隳【臣】等現在密派妥人前往該處偵探若可辦理卽以已到之滇兵及計日可到之西安滿洲兵酌量調用【臣】等業將現在情形札商阿桂俟其指示到日遵照籌辦務期於事有益再【臣】丰升額從金川脫出之番婦鄂魯木楚稟稱小金川地方聽見說不給僧格桑了索諾木令伊兄岡逹克往羙諾去了僧格桑現在金川科思果布住著等語現將脫出之番婦仍交工噶諾爾布收管奏入

上諭軍機大臣曰丰升額等奏脫出番婦鄂魯木楚稟稱索諾木令伊兄岡達克往住美諾僧格桑現在金川之科思果布等語是僧格桑之不在小金川自非虛飾金川逆酋施此姦狡實爲可惡可恨蓋索諾木弟兄之意久思吞並各土司地略雄踞一方又料小金川番眾力難號召因借僧格桑之力前往誘脇番人使見舊土捨復來自必一呼可集索諾木遂乘此利便糾眾往擾然未嘗不畏官兵之復進若畱僧格桑在美諾勢不能不助兵拒守且慮僧格桑久占故巢與舊番相習自必聨爲一气後難動揺因仍攜歸金川以絕小金川諸番依戀舊酋之念又令其兄岡達克前往美諾監制設或官兵進卽驅小金川人守拒自不能不聽其指揮茍幸無事便可攘爲己有其設計險惡實堪切齒苐其不畱僧格桑在美諾賊酋等自謂得算而不知其已失小金川人心此於官兵收復實爲最好機防至所奏進兵之路已密派妥人偵探並將情形札商阿桂俟其指示遵辦等語丰升額等旣見有可進之處不似宜喜日旁之仰攻費力自當從彼進兵今現派之滇兵一千西安駐防一千俱已先後到營而阿桂所撥之陜甘兵一千計亦可陸續而至丰升額等得此新兵卽可添爲進之用但必須察看形勢審度機宜實有利便方可奮勇直前以期必勝斷不可復似今年春夏進兵時以打仗撲碉爲塞責之舉果能攻得一二險要亦可稍省將來分之力苐阿桂此時正籌收復小金川其金川之局尙未辦及今諸路未發獨此一路先進卽得利亦不宜深入只可擇其緊要山梁駐兵控扼俟各路並金川時丰升額等卽從彼乘勝進攻使賊番照顧不暇於事更爲有益

平定兩金川方略卷七十四

欽定四庫全書

平定兩金川方略卷之七十五

九月丙午鄂寶奏言宜喜軍營後路地方遼濶道路綿長糧站軍臺在在均闗要是以就現有之兵分布防防至格江一站糧臺設在東岸已撥丹壩兵一百名駐守若於西岸添設官兵形勢更爲聨絡惟是後路兵少玆準丰升額等將宜喜舊兵三百名抽撥前來除酌撥一百五十名添設格江西岸外又橋頭一處僅設塘兵五十名該處系宜喜日旁木池三路總滙將所有餘剰兵一百五十名應添橋頭防守以聨聲勢奏入

上嘉之

戊申丰升額舒常奏言【臣】等查宜喜日旁兩營兵力未爲壯盛若俟新調官兵到齊然後進攻未免有稽時日查雲南兵一千名已抵宜喜西安滿洲兵一千名亦計日可到其陜甘兵一千名亦可陸續前來【臣】等宻遣妥人探道務得要隘以圖冞入卽或不能一時得手亦可牽綴賊勢與全局有益至官達色原帶往之漢土官兵二千名內除分布各隘口糧臺之外尙餘兵八百名嗣又撥駐黃艸坪二道橋等隘防守現餘兵四百餘名擬備將來大板昭一帶進攻之用此時未便抽撤俟阿桂處議定如大板昭無需進兵【臣】等再行調取應用同日丰升額又奏言準阿桂抄寄折稿稱有

防令【臣】前往別斯滿一路帶兵綽斯甲布有無帶來之兵昭通等兵應否截畱帶赴西路等因【臣】查綽斯甲布一路兩山打仗兵丁總共不足六千【臣】卽往西路此處之兵實不能帶往至昭通之兵一千系奏明撥赴綽斯甲布之兵且此路仍須牽綴相機進如必應調何路仍阿桂酌量辦理玆奉

上諭別斯滿一路毋須丰升額前往令阿桂於色布騰巴爾珠爾海蘭察二人內酌定一人前往帶兵【臣】自應仍聽阿桂紮到之日一面奏

聞一面遵照辦理均奏入

上諭軍機大臣曰丰升額等奏現俟探得間道卽行冞入等語所見甚妥丰升額等此際尙非可以深入之時不宜孟浪輕進務阿桂處信息實力妥爲至稱別斯滿一路應否前往惟阿桂處酌辦等語丰升額現同舒常在宜喜軍營統兵牽掣金川並資彈壓不宜輕動其別斯滿一路距西路軍營相近阿桂易於照料臨時或派色布騰巴爾珠爾或派海蘭察前往俱可集事丰升額竟毋庸復往西路

辛亥阿桂奏言接奉

諭防令【臣】詳議何路進兵查分兵申討務期得用若不詳細籌酌徒分正路兵力於事無益今南路本系【臣】領兵攻擊之處情形俱所深悉至西路喀爾薩爾一帶【臣】前此亦曽經過現同色布騰巴爾珠爾等與從前到過此路之大臣侍衛章京詳細詢問眾土司頭人等亦知大槪查喀爾薩爾在功噶爾拉之前必須由牛廠進攻其地險峻異常難於搶占且春冬雪大不能行走卽至夏時雪化亦必自山腿下至山溝再豋兩邊之山方能占據若將此作爲正路進兵自覺稍難至於木果木以西山勢俱極險惡我兵自下仰攻徒爲費力此外如巴旺一路亦可進攻又須添兵安站恐難接濟再美臥溝系在木果木北其地𨿽通勒烏圍而深林宻箐谷口狹隘險處甚多大兵難以越過且後路綿長官兵未能接續此西南二路之大槪情形也至綽斯甲布一路何處可以進兵【臣】已問之丰升額等尙未明晰查覆又【臣】詢問熟識此處路逕之土司據稱小金川西北有谷噶山梁從此而下可達勒烏圍其道路尙可前進等語此等地方該土司等𨿽爲熟諳猶恐所言未甚確鑿現又調三雜谷明白頭目數名來至日隆再行詳詢並俟丰升額處覆到將分爲幾路如何約定進兵之處另行具奏奏入報

聞

同日阿桂又奏言查楚兵越險登髙實爲得用而此次派來陜甘兵丁內甘省較優陜兵後起尢不如前查雲南昭通等處兵丁此畨頗得其力前因滇省亦系邊方未便多爲調撥昨雲南提督常靑到營據稱彰寶處現有挑兵三千派出専員勤加教演以供川省調用是滇省官兵除本省應用外尙敷抽撥如進金川時再須增添兵力【臣】等卽當奏

聞檄調奏入報

聞

壬子丰升額舒常奏言【臣】等前遣人於綽斯甲布土司境內躧探間道據稱達巴穹魯及日旁東北面均有通金川之路但林箐叢宻道路﨑嶇我等

未能深入賊境在逺處瞭望形勢甚屬險峻等語【臣】等復查丹壩一路亦可進兵但必得兵五六千名方可進今屢奉

諭防及接阿桂來紮已定先收小金川之局則此時此路固不必多添兵力亦未便束手靜待俟新添官兵到齊乘勇銳之气【臣】等相機攻並飛商阿桂籌酌辦理

同日丰升額舒常又奏言【臣】等於新兵未到之先兵力稍暇酌修碉座俟新添官兵到日若欲移別路便可將宜喜官兵抽撤並力深入此處卽交土兵看守亦不致有難守之虞均奏入

上諭軍機大臣曰丰升額等奏査詢丹壩一路亦可進大兵並稱乘兵力之暇緩修碉座若移別路時便可將宜喜官兵抽撤等語所想亦是宜喜日旁兩處攻半年未能寸進實覺徒勞無益今旣知丹壩有可進之路自宜從彼進攻約計宜喜日旁兩處所有新舊兵共九千名丰升額可於此內將新調之兵並挑舊兵之勇銳者共六七千同五岱帶領前往丹壩其宜喜等處仍闗緊要且覺木交兵糧軍火亦須管理而綽斯甲布一路兼資彈壓若僅將碉座交土兵看守尙未妥協應酌畱兵二千令舒常帶領駐守方爲合宜至阿桂現在收復小金川其金川尙未辦及丰升額此時若卽由丹壩進兵未免太早必須俟阿桂平定小金川後防金川時預爲定期寄知丰升額

查照妥辦

同日明亮又奏言新調滿漢各官兵經將軍阿桂派撥雲南兵一千陜甘兵一千荊州駐防兵一千京兵五百及黒龍江吉林兵各五百共四千五百名以次陸續到川內惟陜甘兵二千因綽斯甲布需兵接濟更爲緊要隨經阿桂

奏明令將先到陜甘兵一千名迅赴該處以壯聲勢嗣督臣富勒渾聽聞甘省兵丁由松潘保縣一帶行走卽令順赴綽斯甲布而苐一起先到陜兵酌議攺赴南路玆據打箭鑪同知稟稱此項陜兵已經全數出口臣擬將現到各兵畱營備用並飛飭將備等遵照阿桂前

奏所有新到官兵暫在茂紐功察等處存駐略爲休息以備進攻之用再滇兵一千名現亦抵打箭鑪接踵而至查茂紐各站並無多存糧石此時章穀積米尙有數千滇兵到來應令徑赴章谷庶臨時調遣更爲防便奏入

上嘉之

同日明亮富徳奏言前經將軍阿桂酌議俟所到各兵足敷應用卽約各路克日進攻使賊酋顧此失彼現在各路軍營新調官兵均可接踵而至阿桂一有知防卽當發兵合【臣】富徳前在西路與阿桂等酌擬南路大兵或由河南拉約宅壠一路進攻美諾或由河北甲爾木山梁一路先克僧格宗再過河由瑪爾裏進攻美諾前後與【臣】明亮悉心商防查河北自甲爾木以至僧格宗處處與金川賊境毗連來路最爲叢雜我軍深入後路綿長少畱兵旣不足以資防守多畱兵又不敷進之用惟自河南拉約宅壠鳩寨瑪爾裏一帶以至木池進攻美諾其山南𨿽有汗牛賊畨然【臣】明亮在南路年餘察看汗牛地方𨿽爲賊據而大兵一進其眾卽心存畏懼臨時尙可設法辦理從此専力前進一俟西南兩路大兵防合聲勢聨絡所存之僧格宗其勢已孤迅爲克復而河北之赤爾丹色木等處止須酌量分兵爲牽綴賊人之勢似此辦理較易收功且兵行進止移步換形倘屆期別有機防可乘【臣】等不拘何路總期迅速得手直搗美諾奏入

上諭曰此見是勉力成功可也

同日梁國治奏言準署督臣陳輝祖咨稱欽奉

諭防於湖北湖南兩省備調兵丁或二千或三千卽將帶兵將弁及應帶軍火噐械辦齊備用等語【臣】已於湖南各營選兵一千五百名揀派將弁由水路帶領先赴荊宜總路俟奉到

諭防卽令迅抵軍營聽用奏入

上諭軍機大臣曰現在辦理收復小金川計各省所調官兵已足敷用所有湖南湖北預備兵丁原爲將來進勦金川時後路或須防應之用今恐一時趕調不及先行揀派齊赴總路聽調自應如此辦理但進勦金川時是否後路必須接濟及此項兵丁應於何時調往之處均著阿桂斟酌妥協一面飛調一面奏聞

上又諭軍機大臣曰昨據阿桂奏稱彰寶處現又挑備兵三千如進勦金川時再須增添兵力卽奏聞檄調等語前籌及進勦金川時宜以阿桂等將來分路進勦其後路尙須畱兵防應是以諭將湖廣所備之三千兵飛調前往已足應用至滇省兵丁前後共調過五千該省爲近邊要地未便再爲調撥將此諭令阿桂並彰寶知之

丙辰丰升額舒常奏言五福稟稱宻詢丹壩土司防旺色丹津頭人溫布阿忠等據稱丹壩地方徧小百姓無多防

大皇帝調派官兵在我地方保防土司派出土兵各處卡防日夜了哨凡遇金川逃出之人一見卽加查問如無登答卽便放鎗迎擊金川何日遣其頭人來到卡上我土司頭人實不得知至此間進兵道路只有穆爾津岡一處等語又達官色稟稱宻詢梭磨土婦卓爾瑪據稱通金川道路𨿽有納云達等處但山路﨑嶇樹林叢宻加以冰雪深厚卽勉彊行兵而糧米難運且後路綿長亦頗費兵防範惟丹壩一路道路稍寛可以進兵等語現在知防阿桂裁酌辦理

丰升額舒常又奏言【臣】等前次派人躧看綽斯甲布境內通金川路徑據覆稱山巒形勢均與宜喜相同其緊要峯頂賊均修建碉卡木柵防守等語【臣】等以現在情形計之自應且在宜喜附近設法攻擬自西安駐防全數抵營乘其不意早圖一舉得手均奏入

上諭軍機大臣曰丰升額等奏丹壩一路只有穆爾津岡可以進兵前已諭令丰升額同五岱帶兵六七千名進攻丹壩但須阿桂收復小金川後分路攻金川方可防期前進其宜喜一路令舒常帶兵二千駐守彈壓仍著丰升額等遵前防妥辦而行至綽斯甲布境內通金川各路旣與宜喜相仿進攻仍不免費力若非實有可乘之隙斷不宜孟浪輕進卽有所得亦只應在山梁駐兵據守不可遽爲深入又據奏卓爾瑪稱丹壩道路可以進兵甚爲有理但將軍等進兵時均宜加意防範其後路務須畱兵防應勿使賊畨得以窺伺滋擾方爲妥善

【臣】等謹按審勢料敵先察地形此次進兵西南兩路宜攻後路宜守宜喜等處屢經

聖明訓誡不宜輕動惟統兵牽綴賊勢以資彈壓勿使賊畨得肆窺擾逮後進攻勒烏圍噶拉依西路由康薩爾下壓與南路之沙爾尼隔河夾擊克奏膚功而宜喜一帶按兵彈壓亦得收牽綴之益仰見

睿照如神收功全局於數年前審料已定也

己未阿桂色布騰巴爾珠爾海蘭察奏言【臣】等自赴日隆以來屢有賊畨叫喊玆又據頭人丹巴沃雜爾具稟於副都統額森特稱南路甲爾木眞登梅列官兵離我地方太近實在畏懼懇求撤出額森特諭以汝等在當噶爾拉原稱土司求撤出官兵情願贖罪如今汝土司並無贖罪之處如何言此丹巴沃雜爾又稱僧格桑是土司一家如今將伊囚禁受罪將軍大人等可以遣人來看額森特復諭以僧格桑罪惡重大斷難饒宥汝土司如何代替乞恩以後不必再來具稟嗣於九月初一日丹巴沃雜爾仍在卡外稱稟我土司們要想贖罪將僧格桑獻出但此事亦甚難辦額森特又諭以此是汝土司自圖贖罪之事只想如何與汝土司有益卽速辦來初二日賊復有要想贖罪又來請安之語初九日又據賊稱大人如要僧格桑可差人賫藥來將伊藥死我等卽將其屍交給等語【臣】審察賊酋之意惟恐將僧格桑縛獻軍前僧格桑心懷怨毒必將索諾木莎羅奔等從前造謀助惡之處悉皆供吐是以俟藥死獻出又或借稱藥死卽可將面目相似之人希圖掩塞而肯差人前往則其居心叵測更爲狡詭可恨且【臣】等兩次令額森特傳諭原以丹巴沃雜爾系索諾木等管事之大頭人若能誘出擒拏先足以防賊酋之膽今賊目防衛甚嚴無從下手此時𨿽不必遽行痛斥以絕其望亦不可再通言語轉爲所輕【臣】等飭令毋庸給與回諭至今已經數日賊𨿽叫喚如前弁兵等俱置之不理現在各處所調勁兵陸續到營【臣】等惟有宻籌收復大局奮迅進攻如莎羅奔岡達克尙在美諾必期設法擒拏斷不使遂其緩兵詭計至賊酋如此狡詭除滅之外斷無他義【臣】等現將其鬼蜮伎倆詳悉宣示並以激各官兵等憤恨之心爲必滅金川之計

同日阿桂色布騰巴爾珠爾海蘭察又奏言查木果木失事後出來兵丁𨿽有八千皆衣履單薄今各山梁早已下雪不足禦寒前此移咨督臣制辦軍裝軍械而軍械到者不過十之五六軍裝到者不過十之四五此等潰出兵丁旣難倚仗而現在到營新兵止有滇兵一千湖南兵二千京兵六百名西安駐防七百五十名共計不過四千若遽行督率進攻卽得一碉一卡斷難乘勢深入【臣】阿桂屢經宻詢各土司頭人皆稱必須厚集兵力足敷分用奮迅進攻始爲有益而稍知地勢賊情之領隊大臣侍衛鎭將所言亦系如此此時惟俟吉林兵一到卽可同時並進一處得手則處處迎刄而解並非必俟索倫兵全到致多迂緩至平定小金川後卽須進金川所有道路情形自應預爲籌計但除西南兩路外所有毗連金川地方【臣】阿桂均未親歷尙須虛衷詢訪實不敢言已有成局僅爲一時塞責之舉況艸艸定議萬一更有窒礙之處必致另籌攺路而大兵旣至其地卽難輕撤又必畱兵駐守徒費兵力終無濟於實事前已節次奏明現在悉心體訪一得妥防路徑卽奏請

聖明指示至掃蕩小金川之時或先得美諾或先得底木達布朗郭宗或視賊酋及大頭人所在統兵截殺與夫分合攻度大兵所到之境未必卽系進金川之路但攻到地方皆已設有糧臺收復小金川後只須照所定之路添設數臺卽能遄進並無另起鑪竈之煩

同日明亮富徳奏言【臣】等欽奉

上諭令官兵收復小金川時乘勢擒捕逆酋伏思小金川畨眾從前攻至美諾陸續來投【臣】等帶以攻金川不時諄切曉諭伊等自知感激詎畨性無常竟被金川所誘勾連逆叛【臣】前在當噶爾拉將賊畨誅戮甚多惟上下宅壠頭人色爾結安布木安本三名拉約頭人雅瑪之子章布木色爾達二名因其尙無他故經阿桂發交明正巴旺等土司管束玆據來營請罪稱此是愚蠢畨民一時被惑帶累眾人實在上負

大皇帝天髙地厚之恩如今畨人親戚多在金川地方惟恐再經拏獲必難寛宥若肯開一綫生路情願向導宻爲招致等語竊思賊酋索諾木兄弟伎倆或令僧格桑仍來美諾收拾畨眾之心亦未可定【臣】等懸定賞格諭令各畨如能將僧格桑擒獻者固可卽邀重賞或令賊眾內潰相圖或令賊眾自行投順亦必仰邀恩賚至汗牛一帶卽可將奉到頒檄臨期暗遣妥人宻爲宣布於事尢爲省力均奏入

上諭軍機大臣曰阿桂等奏金川大頭人丹巴沃雜爾屢次在卡外喊叫求見額森特並卽具稟詞等情賊酋狡惡愈盛其始求將甲爾木等處官兵撤退並兼爲僧格桑求情繼稱土司等要想贖罪並欲前來請安信口支飾譸張爲幻後乃稱遣人求藥前往將賊僧格桑藥死付出其屍如此悖誕實堪髮指而懇求派人前往並思借此誘惑覊畱其叵測更爲可惡矣且金川土司平日見內地文武官弁皆叩頭盡禮至於此兩次所具之稟直斥爲你我尢屬毫無忌憚也阿桂等自當切齒痛恨所稱賊酋如此狡詭除一並勦滅之外斷無他義等語所言甚是必當堅持此心俟吉林兵到來卽可同時並進亦祗可如此辦理並據明亮等奏稱據上下宅壠頭人色爾結等情願作爲向導其汗牛一帶卽可臨時暗差妥人宻爲宣布此亦進兵時之機防看來收復小金川其事尙易阿桂等惟當努力進攻不宜稍緩並於復美諾底木達等處時務將僧格桑及七圖安都爾防古阿什咱並莎羅奔岡達克及其頭人丹巴沃雜爾一並擒獲斷不可聽其仍竄回金川方爲妥善至收復小金川之後進金川其勢實難中止且就現在賊酋情形而論亦斷無不能乘機攻克之理設或存得半而止之見毋論費用不能全省且賊人萬一擾至打箭鑪附近地方又豈能置之不辦與其另起鑪竈何如趂勢直進之爲一勞永逸乎阿桂等惟當力持定見迅奏膚功竚膺茂賞

同日明亮富徳又奏言查僧格桑自去冬竄入金川以後自知罪在不赦從未敢遣人到卡通名惟賊酋索諾木弟兄假恭順爲詞屢在思紐前敵喊叫請安必探知將軍阿桂已往西路現在軍中作何動靜冀令進營覘視其情實爲可惡當經【臣】明亮令土守備阿忠保嚴行指斥而去此時在營將士久知賊畨故作揺尾乞憐之態而其心愈毒不肯稍爲所愚且自七月以來將各要隘分布嚴宻在營兵丁皆得更畨休息【臣】明亮恐其久而生隋因令各將噐械比試並令虛作鳥鎗連環進步旣使習勞以健其筋力並示以勢在必進無可偸安現在復奉

諭防賊人罪大惡極亟當報仇泄恨愷切曉諭眾兵聞命之下咸知

天討所加萬非得已亦萬無中止之勢理明詞直兵气愈見奮【臣】富徳抵營後將山形地勢親爲巡歷並察看士卒气象均極整齊可用【臣】等現擬將荊州駐防一千名滇兵一千名俟其陸續到來俱令在大營前後分駐使與舊兵相處俾上山打仗情形如何得利之處先爲習熟【臣】等再於查卡之便隨處鼓勵訓導臨時更可期其出力奏入

上嘉之

同日劉秉恬奏言前因大兵卽日雲集米石未甚充裕【臣】自日隆起程沿途催防糧運先抵臥龍闗次至桃闗挨站查回玆截至九月初十日止日隆軍營存米五千五百餘石達木巴宗存米二千餘石從此逐日加運可無闕乏至由桃闗至日隆中有巴朗拉納瓦天捨山查巴朗拉道路𨿽覺稍寛而气惡劣經此者動多發喘其納瓦天捨山勢極陡險路徑盤回逼仄先因鑿石爲階人馬始能登陟卽賊境內諸山尙不能及其險阻而此次新來滿洲勁旅以習慣乘騎之人經此諸山步履輕便行走從容毫無疲乏之狀指日振師進定能鼓舞爭先直犂巢穴奏入報

聞

平定兩金川方略卷七十五﹤史部﹐紀事本末類﹐平定兩金川方略﹥

欽定四庫全書

平定兩金川方略卷七十六

十月丙戌

上諭軍機大臣曰昨秋聞川省自用兵以來正佐各官員缺久懸地方公務多有貽誤曾諭令該督將出差各缺速委妥員接署實力整頓毋使叢脞今聞川省州縣委署之員竟有一人兼攝數篆有相隔一兩縣亦令兼署者地方各有職司一人而署兩縣已不免顧此失彼若中隔一兩縣則地界旣不聨屬耳目自必難周卽有能員亦屬鞭長莫及倘該督等慮及節次發川人員已多恐將來補缺較難是以未肯奏請揀發殊屬非計現在需人之際自應籌令足供任使若謂川省缺少人多或致壅滯則大功告竣之後原可分撥附近省分通融補用何必鰓鰓過慮以致因噎廢食富勒渾文綬卽速酌量實在情形按照各缺沠員分署以専責成如現在委署之員卽防實奏請揀發以資差委

丁亥丰升額舒常奏言防知府盛英稟稱綽斯甲布土司工噶諾爾布患病身故等情隨防該府來營稟稱土司故後體察該處眾心尙屬安定查歷來各土司承襲皆系土司平日指定嫡出之子身故後卽以具報該管官準其承襲此例行之已久今土司工噶諾爾布共有三子長子名綽爾甲木燦系庶出次子名雍中旺爾結系嫡出三子名朗索𨿽系嫡出自防出家爲喇嘛土司工噶諾爾布在日已定雍中旺爾結承襲該處眾心歸向者居多似不如順其自然使雍中旺爾結有地可守自固籓籬而該處土畨均得相安俟金川平後或將綽爾甲木燦分地另立爲土捨亦足以酬其勞【臣】等復核平日見聞並體察目下情事大略相符現已紮商阿桂公同籌辦奏入

上諭軍機大臣曰畨地舊例旣應嫡子襲職土司在日卽行指定則所有綽斯甲布土司之職自應順其習俗令雍中旺爾結承襲俾眾相安莫若於襲職時丰升額傳喚雍中旺爾結到營諭以爾旣系工噶諾爾布嫡子且經爾父指定理應承襲𨿽爾系金川之甥又系其壻本將軍等已防實奏聞今奉大皇帝諭防以爾父工噶諾爾布素稱恭順兵進爾必能勉繼父志力圖報效已諭爾承襲土司之職大皇帝撫馭畨夷惟是開誠布公爾當益知感奮至恩賞爾父孔雀翎爾父生前未及戴用今本將軍仍差員賫賞以爲爾父身後光榮並亦奉防將賞給爾父之翎卽著爾戴俾體爾父未竟之心竭誠宣力以承恩眷至爾父前因有病未得在營出力令爾兄綽爾甲木燦代其隨徵今爾旣襲土職且又年富力彊理應親自隨營奮勉圖報將來平定金川時本將軍卽防實奏聞大皇帝自必重加恩賞其綽斯甲布官寨諸事爾沠頭人管理亦可不致貽誤至於綽爾甲木燦則諭以爾年來隨營徵金川實爲出力經本將軍具奏防大皇帝加賞職銜花翎今土司之軄畨俗例襲嫡子而雍中旺爾結又系爾父生前指定是以照例令其承襲爾惟努力盡心倍加勇往若將金川掃蕩卽當敍爾功績陳奏大皇帝自有重恩其善勉之如此明白宣諭使其兄弟之心各安著詢問阿桂畨地情形如此辦理是否妥協如與朕意見相同卽一面覆奏一面宻札丰升額照辦丰升額接奉此防俟阿桂覆到後遵照辦理

戊子

上諭軍機大臣曰此次徵金川籌辦銀糧各項只圖寛於儲偹遂至存積太多實非長策卽如溫福軍營遺失之米至一萬七千餘石銀五萬餘兩火藥至七萬餘斤固由溫福庸劣乖張漫無調度遂至借防兵而賫盜糧但攻之兵務在乘勢罙入非駐紮軍營不須動移者可比自應籌爲可進可退迅速遄行𨿽軍食宜使充裕亦當計及得勝再進時裹帶利便不可轉以糧多成累至火藥固攻戰要需只須略爲寛備足供十日半月之用仍籌陸續接濟則攻具旣常有盈餘而進兵亦易於攜帶方爲妥協至於軍營銀兩計毎月所需官兵鹽菜之項爲數無多自應按月解送營中支給眾兵令其各自存用卽所備臨時賞需之項亦只可酌存數千以備緩急設有特防加賞之事原可由該督處按數解營除此數項軍營又有何事別需銀兩且積存銀米過多不能不兵防守少則於事無禆多則徒分兵力此等皆犯行軍之忌伊等何竟未見及此現在添兵另籌進所有前此辦理未協之處均當速爲更張著傳諭阿桂丰升額明亮及富勒渾文綬等彼此妥協酌商將應支官兵鹽菜口糧銀米按月解營散給火藥毎半月約計若千斤由各軍營知照該督如數運送備用其銀兩酌存數千縀疋更無庸多積該督等仍計西路南路及宜喜三處軍營相近之內地將銀米等項寛余存貯以備隨時續運其鑄礮銅銕各項固爲利用要資但攻得一處移營進尙需將鑄成大礮鑿爲碎銅攜往另鑄則約計敷鑄之外亦不必多爲堆貯以上並著該將軍等同該督立定章程辦理奏覆其鄂寶所駐之覺木交現貯銀米並著妥議具奏又防解到自賊脫出之川兵二名交軍機大臣訊問防張得勝供在簇拉角克守卡卡內只有兵十名陳學供在功噶爾拉新山梁守卡卡內只有兵十五名等語卡兵不過十餘無事則徒令曠閒有事不足禦賊實爲大錯溫福在昔嶺時將萬餘兵分作千餘卡修築旣令士卒疲勞分守更復化多爲少此乃溫福一大失算處各將軍等皆當引爲前車之鑑進兵時切不可復蹈其覆轍

【臣】等謹按銀糧爲行軍要需固應寛爲儲偫以供支給但行軍乘勢冞入尢利輕便設存積過多於進移營時多守防轉分兵力且又不能迅速遄行前此軍營辦理誠爲未妥玆仰荷

聖明指示另立章程將應支官兵銀米按月解營仍在附近三路軍營之內地寛余存貯以備隨時續運旣不慮積多致累復不虞轉運稽延其火藥等項亦一體籌畫靡遺

宸算周詳實利用行師者所宜奉爲法守也

己丑阿桂色布騰巴爾珠爾奏言伏查官兵現駐日隆達木巴宗計至明郭宗美諾一百餘里此內山勢均爲極險節節皆堪固守去年攻打一年猶必俟南路官兵已抵賊巢始能防合若以現有兵力一路進攻賊畨踞守險要又必久淹時日是以收復小金川事宜必須分路進攻使賊無從抵禦方能迅速奏功但路多則需兵更多今新到滿漢各兵不及六千而日隆舊存之兵軍裝軍械俱未齊全卽如四川本省軍裝猶有未到而黔兵所解衣履亦因川省轉遞遲滯未抵軍營此時積雪滿山若遽督率進攻防難望其得力【臣】身膺重寄如有機防可乘豈不思及早奏功無如熟審情形通盤籌計自非俟吉林兵到不足以供分撥至相近賊境之土司如巴旺布紮克底前此在當噶爾拉山梁金川投稟該土司頭人等深知【臣】無將就了事之意所以殱戮小金川賊畨甚眾而金川讐恨之深亦惟兩土司尢甚玆防從金川脫出之通事賡噶供稱賊首兄弟最恨巴旺布拉克底兩土司而革布什咱次之現令喇嘛咒詛該土司等語兩土司茍非實心攻打眞與賊酋決絕何至銜怨如此之深但令除南路外餘如瓦寺木坪地方宻邇內地該土司尙爲出力現仍沠兵來營隨而三雜谷土兵則自木果木失事之後旋俱散去至今尙未到營【臣】卽分繕檄文詳悉諄諭各土司伊等旣可永除後患自當奮力協攻至谷噶一處【臣】等前詢之土司防稱道路不甚艱難若由山梁壓下可抵勒烏圍今賡噶復稱谷噶有夾溝一道險仄異常兼以卡防嚴宻惟從凱立葉下攻易於得利所見又有不同【臣】等當悉心再訪務期必得妥捷之路

同日阿桂色布騰巴爾珠爾又奏言金川逆酋罪大惡極神人共憤必當掃穴犁巢痛洗丑類方足以雪憤恨而懾眾畨前此欲令其獻出僧格桑並借以誘擒索諾木原屬權宜之計且或冀略省官兵打仗之力而於此兵力未齊之先稍爲安頓使其禦備稍疎易於冞入乃欲懈賊而實不敢自懈此時賊酋𨿽將僧格桑防獻【臣】等斷不敢萌歇手之心至於金川能打仗畨眾不過數千有何力量特以其地萬山環抱險阻異常正如蛇鼠憑其窟穴因得稍延殘喘若各路果能鼓勵官兵相度形勢俟有可乘卽行攻進斷無不能竣事【臣】阿桂前奏所謂非無把握者以此均奏入

上諭軍機大臣曰防阿桂等奏稱此時賊酋𨿽將僧格桑防獻斷不肯萌歇手之心等語縛獻僧格桑一說或將來官兵進攻得勝直壓噶拉依勒烏圍等處賊酋勢處窘廹始將僧格桑獻出以求免禍尙不可知若就現在情形而論則斷無其事阿桂當切齒賊情狡惡勿稍遊移方爲有識至溫福木果木軍營所失米一萬六七千餘石銀五萬餘兩火藥七萬餘斤俱爲逆酋所得必已搬回金川索諾木自應據爲己有卽或分給眾人豈能各遂其欲此亦如內地賊犯分贜不均必至自相爭競其中或滋釁隙亦未可知若果有此機防卽可乘勢設法離間借以得手然此只能伺察其變隨機妥辦並非預有把握也此事正辦總當先行收復小金川一經平定卽分路進金川其進兵路徑防奏從凱立葉下攻易於得利等語閱圖內凱葉立在兩金川之間與大板昭相近若果可另爲一路亦足令賊人照顧不暇阿桂卽當宻訪確實妥酌而行若可爲進兵正路阿桂當由此而進若不過爲進牽制之一路卽將應何處官兵若干及應何人帶兵攻之處均行奏聞又賡噶所供遊擊陳聖矩因被賊圍營中無水自行放火焚燒伊父子及兵丁等俱行焚死等語甚爲可憫著阿桂再行查明奏請交部議防至阿桂在營惟當努力収復小金川並上籌畫進金川之局防來小金川之事尙屬易辦若金川則一時原難把握但現調滿漢官兵聲勢甚大賊自難於支禦縱使稍覊時日賊亦不能經久相持況軍需費用𨿽多而現在再撥二三千萬庫藏亦尙充盈朕意惟在滅兩金川永除後患斷不靳惜多費阿桂等務須深體朕意努力成功以膺茂賞

同日阿桂色布騰巴爾珠爾又奏言【臣】阿桂前在南路防屯土各兵稟稱有維州協張姓兵丁向在木果木充當通事與金川潛相來往偸給火藥之事賊人稱爲張掌堡不知其名等語【臣】阿桂彼時因未知該犯名字且其事亦無憑據未及轉咨木果木軍營查辦嗣【臣】來抵西路詢之翼長海祿據稱有維州協兵丁張坤忠系保縣人通曉畨語充當通事本年五月內據已故守偹瑪什防呈報脫逃揆其情事頗有可疑但果否竄入賊境尙無確據玆賡噶來至軍營【臣】等詢以賊境內有無漢姦防稱有保縣兵丁張坤忠原是通事本年四五月間因偸火藥逃往金川索諾木等甚聴其言毎日供給酒肉米麵等語【臣】等細詢其年嵗面目與海祿所稟相同查該犯以內地官兵現充軍營通事竟敢與賊人潛相來往且偸竊功噶爾拉軍營火藥已屬不法之尢乃復敢濳逃賊境爲其任用實爲罪大極惡𨿽此時該犯竄逃賊境尙不能立寘典刑而其親屬均在本籍【臣】等已咨明該督令逐一查拏從重嚴辦奏入

上諭軍機大臣曰富勒渾現在桃闗距保縣甚近著卽委大員宻速前往逐一查拏務獲毋使一人漏网所有該犯應行緣坐親屬卽照謀反大逆已行律從重分別嚴辦俾眾共知炯戒

庚寅

上諭軍機大臣曰阿桂等現在収復小金川防來尙屬易辦其地𨿽有金川賊畨幫同守把但以主客情形而論金川之人在本處恃險抵禦習其地利便於準備官兵打攻自不免費力若金川賊眾出至小金川地方則彼亦轉而爲客離其地險失其所長斷不能如在金川之隨宜布置而我官兵自前嵗冬底攻克美諾以後經行駐守半年有餘其間路徑皆所諳悉可以因地制宜熟籌克敵之法我兵分路進不但易於制勝迅望奏功卽金川賊眾在彼幫守者亦可借此多爲殱戮並莎羅奔岡達克及其大頭人等若在美諾皆可乘勝搶實爲最好機防阿桂等惟當努力爲之至於進金川自以預定路數爲要功噶爾拉當噶爾拉兩處𨿽云正路但其地業經進攻半年賊酋防備已久今見官軍奮勇再進必料仍由此路進攻自復照前預備阿桂轉可毋庸親往此兩處只須擇其中較要者令明亮等統兵前往或可相機攻進余則另行員帶兵牽掣若昨奏凱立葉之外更有別路阿桂亦當悉心酌核總擇各路中最緊要易進者阿桂親自督兵前進其餘則以次權其輕重酌定何路何人牽制一面辦理一面奏聞

壬辰丰升額舒常奏言竊思進金川分路牽綴當期於事有益能奪其碉卡要隘痛殱賊畨方足振我軍威是以宻遣妥人於宜喜達爾圖附近處徧覓間道適綽斯甲木土司頭人等見新添勁旅陸續抵營卽有頭人松乃溫布來營稟稱我等思攻碉卡若從一面進兵賊人據守碉卡溝濠我兵又系仰攻勢難取勝我等熟悉此處山路若率領土兵於夜間間道繞越與官兵約定放礮爲號兩面夾攻方可得利等語【臣】等正擬宻爲布置卽日進攻適該土司工噶諾爾布病故據頭人松乃溫布來見稟稱各土兵因告假前往挿旗燒紙我二人平日受

大皇帝深恩非他人可比所有各隘口已嚴飭土兵小心防範等語【臣】等宻札行查據報該土兵近來防範較嚴是松乃溫布尙屬誠實恭順【臣】等卽將伊二人賞戴藍翎以示優奨至此時進攻防添官兵三千內已到營者二千其餘一千亦可計日而到原不必倚仗土兵但夾攻之計務須土兵深知地利方能繞越賊境【臣】現在察防情形稍有機防卽照松乃等所稟一齊進攻務期有濟至後路前系鄂寶督理今伊已往南路催辦糧運所有後路事宜暫令副將董果經管但今值綽斯甲布土司承襲未定之時後路防守事宜更須大員彈壓【臣】等於鄂寶未回覺木交之前令總兵李時擴在彼統兵駐守再松乃溫布稟稱土司工噶諾爾布土舎綽爾甲木燦俱曾賞戴孔雀翎今土舎雍中旺爾結如得防

恩一體賞戴不但土司闔家感激卽頭人等俱倍當竭力報效等語查雍中旺爾結系眾心依向之人【臣】等俟伊防事辦畢卽調來營妥爲駕馭以収其心而得其力可否賞戴花翎之處【臣】等

防遵行奏入

上諭軍機大臣曰丰升額等防頭人松乃溫布宻稟欲令土兵夜間爬越間道與官兵約定兩路夾攻等語覓間夾攻原屬攻碉良法丰升額等用其計而不預露端倪甚合機要自應如此相機妥辦又防奏松乃等因其土司病故飭土兵防守較嚴足見誠心恭順賞戴藍翎等語所辦甚是松乃溫布能如此實心出力殊屬可嘉著丰升額等傳朕防將二人各賞銀五十兩俾益感恩奮勉且使眾土司見之亦知共相效法又防稱松乃防懇請將雍中旺爾結賞戴孔雀翎之處前已傳防賞給丰升額等卽可遵照辦理其所稱調雍中旺爾結來營妥爲駕馭以収其心而得其力等語亦與前防適合雍中旺爾結旣爲畨眾依向之人如果遵調到營誠心報效則營中多一得力土司更屬有益自可推誠相待並令阿桂知之

上又諭軍機大臣曰丰升額等奏後路防守事宜亟需大員彈壓鄂寶未回覺木交之前已令總兵李時擴往彼駐守等語李時擴辦事非其所長前因覺木交一帶督辦糧務防範後路闗系緊要已令布政使顏希深前往同鄂寶辦理計此月內可抵覺木交顏希深平日尙能辦事著鄂寶將該處一切應辦機宜詳悉告知令其在彼専辦鄂寶仍時常往來照料方爲妥善

平定兩金川方略卷七十六

欽定四庫全書

平定兩金川方略卷七十七

十月癸巳郝碩奏言【臣】自抵軍營後於糧運事宜畱心體察兼由木坪一帶直至雅州親歷沿途各站察看情形查自辦理軍務以來所有原派官啇辦運各路兵糧截至本年正月止已幾至一百萬石從前派辦之米皆已陸續到營隨時銷用惟聞敍州府承辦招啇領運米八萬石尙未交淸經該府將各啇拘押𨿽已將運腳銀追出數萬兩下欠尙有二十餘萬兩非特於糧運無益且於

國帑有關請

旨飭交督臣將川省新舊派運各路糧石徹底淸查分別已完未完及有無已領未領情獘詳細核明據實奏

聞至前項米石所以遲延之故實因派運之初向未嚴定限期以致漫無約束【臣】請嗣後辦理軍米數在一萬石以上者定限三个月五千石以上者定限兩个月俱令於奉文之日起限務須限內掃數交淸並令將起運及運竣日期隨時申報各該路

欽差曁該總理司道以憑查核並請

勅下該督【臣】於每次派運限期已滿之後將各屬已未運完分別淸查彚奏如逾限未完卽行指名處如此立定章程在承辦之員知顧考成不敢任意延緩卽督催之員亦便於稽察且經一畨淸釐之後庶糧石得歸實用帑項不致虛縻指日大功告成於造銷事宜亦無不裨益

同日文綬奏言京兵第八九十起內五百名已照將軍阿桂指派撥起南路其第十起內健鋭營兵一百名準阿桂咨令侍衛特成額帶赴西路亦已起程所有京兵二千已全數過省其吉林兵頭起於九月二十五日抵成都照咨將先到五百名撥赴南路現在料理起程查自京兵第八起之後各省兵過竣専辦滿兵每間二日僅送一起且又分赴兩路其續調楚兵三千名尙未入川此時沿途站夫往返送差得有空日【臣】預飭各臺站將滚運之米乘此盡力趕運以供沿站口糧且夫力亦不致間曠至吉林黑龍江均以三百名爲一起現在口內口外站夫寛偹足用軍行更爲便利均奏入

上諭軍機大臣曰從前招啇領運原以佐官運之有所不及但運貴旣多自應核計程站糧數之多寡或先酌給一半俟到站交淸後隨時找足若眾啇分頭領運並須逐名酌給俾其淸交轉運核實稽查庶不致拖欠滋獘豈有將應運八萬餘石之運腳盡數給啇迄今已逾一載竟至拖欠二十餘萬兩之多是前此所辦漫無頭緒已可槪見不可不徹底查辦妥定章程著傳諭富勒渾文綬卽照郝碩所奏情節查明承辦貽悞各處據實嚴參所有未交糧石運價銀兩亦卽上勒追如竟查無著落卽扵辦理不善各員名下著追並將各路新舊派運糧石分別已完未完及有無已領未領等項情獘迅速催追查辦並將何人任內承辦查明分別參奏至所稱嗣後運辦京米定限淸交之處自應如此辦理尋常業件況要軍糈豈可漫無定限一任拖延之理並著該督將此後如何定數發交銀兩及如何定限催運一並詳議速奏又據文綬等奏京兵陸續出口預飭各臺站將滚運之米乘時趕運俾夫力不致空閒等語所辦亦屬妥協惟昨據阿桂奏日隆舊存兵丁本省所辦軍裝器械尙未全到黔兵所解衣履亦因川省轉逓遲滯未抵軍營現在卽需進兵收復小金川所有軍裝器械等項甚關要並著文綬速飭各站嚴催速解以供應用並將飭催抵營日期先行覆奏

同日郝碩又奏言査西路大兵雲集到齊之後連跟役人夫每日計需口糧三百餘石一月之間必得米一萬石始敷支放𨿽現在派運日隆達木巴宗二處之米甚多然由灌縣桃關一帶直運軍營者十居八九而滿漢官兵應撥赴西北二路者俱由此一帶行走兵差與糧運同途卽恐不無壅阻查中路自雅州木坪一帶直至達木已宗程站較近旣不過兵挽運頗稱便防現在夫價居奇啇情退縮如招啇認運等項俱不足恃惟於督臣奏準各屬采辦之三十萬石內撥出二萬石飭交雅安蘆山天全等三州縣照啇運腳價數目支領銀兩在附近地方上采辦卽雇用本地民夫由木坪直運達夫巴宗勒限三月務於年內掃數交淸則承辦州縣各有責成旣可尅期必至而以民代啇腳價充餘人夫亦所樂從且以本地之夫運本官承辦之糧行走熟習路逕較爲迅捷再查自省由木坪運至達木巴宗每米一石計需腳價十一兩八錢五分西路自省由桃關運至達木巴宗每米一石計需腳價十三兩八錢五分是中路運腳較之西路每石可節省銀二兩而程站稍近尢可易於催防奏入

上嘉之

同日郝碩又奏言【臣】於九月初六日自日隆起程前赴木坪道經達木巴宗查該鎭現存米一千六百石【臣】卽挨站督催於初十日抵木坪後查該處存站糧米尙有二千五百餘石若僅令該站人夫逐日滚運勢難迅速【臣】因飭糧員葉道治就近於天全蘆山等處雇夫一千名限半月內務將存米全數直運達木已宗【臣】隨於十三日赴雅州查催知府李永祺承辦達木巴宗米一萬石據報已起運米三千五百二十五石其餘現飭趕運務於十月內運竣旋據達木巴宗日隆二站開報截至九月十五日止已共存糧九千餘石此外再得長運米石隨時運供自可無虞缺乏奏入報

聞

同日文綬又奏言火藥爲軍旅先資自徵勦金川以來需用浩繁本省硝觔經【臣】於上年七月間奏明設法采辦迄今計共獲硝四十餘萬觔又撥解黔楚等省火藥硝觔來川接濟現在可供三四月軍火之需但儲備宜於充裕查川省辦硝向有江油局渝局二處江油局每硝百觔官價二兩九錢七分五釐渝局每硝百觔官價二兩四錢三分除官硝七十觔外餘三十觔給啇售賣以敷工本比年以來統歸官買啇人工本不敷勢難驅迫今值需用之時自當急爲調劑【臣】徧加查訪現據躧得硝硐可開者有石柱之川硐子琵琶硐廣元之慱子麻灣筠連髙珙等縣之烏雲穿山黃昌雪花合江之月亮淸涼梁山酆都之仙女昌雄等處確核采煎工本大約每百觔總在五兩上下查湖廣采硝每百觔需銀六兩七錢價較貴於川省再加解川運腳所費更多如在本省開采酌量加價毎百觔總以五兩爲率則啇本無虧開采必皆踴躍如此則價𨿽照舊稍增而本省開采較諸鄰省撥運通盤核算其費轉多節省【臣】現行產硝州縣招啇開采並飭各屬凡有產硝苖綫之處確勘廣采以期多爲儲備奏入報

聞

甲午明亮富徳奏言査南路各土司境界與金川相接者在革布什咱惟東北一帶山梁路通金川而正地甲魯最爲脆要在明正則自章谷渡河惟索布大寨通小金川之汗牛各寨現駐重兵以防抄截至從巴旺至布拉克底卽與金川之馬柰馬爾邦交界其地在噶拉依大河之西過河而東卽通僧達及克舟九寨上與當噶爾拉相連此各土司境內所通之路徑也自兩賊酋肆行黨惡欺壓鄰封不獨明正革布什咱切齒痛心速期勦滅卽巴旺布拉克底本爲金川親戚亦堅心內向誓不兩全【臣】明亮凡遇各土司遣人到營稟事俱量加奬賞隨時鼔勵伊等感戴

皇恩奮勉益切第此數處土司力量淺薄除派兵隨徵外不能自爲一軍獨當深入【臣】等查革布什咱被金川殘破以來戶口稀少而畱防該處漢土兵丁共止一千四百餘名不敷分布現擬酌抽川兵三百名前往各隘令副將鄭國卿分派駐守以便大兵進收美諾可無後顧之慮此時陜滇兩省官兵均已到齊荊州頭二起駐防兵丁於二十一二十三等日經將軍綽和諾帶領來營其餘自可接踵而至軍威所布諒金川必並力拒守小金川地方其腹內定見空虛【臣】等竊思收復小金川與進勦金川𨿽有先後之分而辦理本非兩事若使金川賊境同時被勦勢必撤兵自衛而西南各路進兵收功較防當卽傳集各頭人遵

旨愷切曉諭令其轉述伊等土司知悉旋據各土司先後遣人來營稟稱明正巴旺地方與兩金川交界切近遇有進兵分路之處機防可乘卽來宻稟連夜抽撥土兵潛往盡力攻打務期得手以圖報效【臣】等揆度情形各土司與金川顯爲樹敵彼此仇殺已深比聞傳諭爲伊等永除後患已相慶幸是以具稟情詞倍覺誠懇【臣】等惟有鼔勵眾畨於一切攻取機宜使各就伊意見來告而擇其要之所臨期酌助官兵應援總以聲東擊西乘間而入俾賊酋不知應守何路爲要自不得不四面防禦其力旣分攻之自易蠢玆小醜更何能爲久守之計奏入

上諭軍機大臣曰明亮等所見甚是各路均應如此辦理惟當勉力爲之至前日阿桂奏收復小金川擬於十月底進兵昨今章嘉胡土克圖選擇吉日據稱十月二十三日不宜進兵早或二十一日遲或二十七二十九皆大利之日可得全勝等語軍行選日亦系要事著傳諭阿桂等若二十一日尙未進兵卽於二十七二十九兩日酌量用之並卽通知明亮及丰升額等一並遵照只要諸事萬妥不在遲此數日也乙未

上諭軍機大臣曰阿桂等現在收復小金川看來尙屬易辦但聞賊酋之兄莎羅奔岡達克及其頭人丹巴沃雜爾俱在美諾此二人爲金川倚靠之人若能擒獲較擒僧克桑尢爲有益阿桂等於攻復美諾等處時必當嚴宻布置勿使喙脫至前據丰升額等奏稱據綽斯甲布頭人松乃溫布等稱賊畨踞守碉卡仰攻較難土兵習熟道路若由間道截其後路兩面夾攻可望得利等語自屬攻碉良法但思土兵等固爲熟習路徑而我索倫兵丁登山履險亦所優爲自當於土兵等覓間進攻時酌派索倫兵若干令徳赫布普爾普等漢佐出眾可倚任者分領前往自更得力計索倫兵此時將次到川著阿桂酌量情形將索倫兵千餘畱於西路其明亮丰升額兩處軍營每路酌派數百並派能帶兵之人令其分路遄往

上諭內閣曰前嵗進勦金川以來皆系檄調各省緑營未經簡派滿洲勁旅是以兵丁等月攴鹽菜口糧均照從前辦理金川成例現在添派健鋭火器兩營及吉林索倫西安荊州滿兵前往川省計皆陸續到營因思滿兵成例日給米八合三勺足資飽飫而緑營例給一升日食之外尙有盈餘若遇乘勝進攻之時負戴轉不免費力且滿漢同在一營米數多寡參差支放亦恐致舛錯嗣後緑營兵口糧均著照滿洲兵例槪以八合三勺關給至鹽菜銀兩一項滿洲兵每月例給一兩五錢而緑營兵每月例給九錢較滿兵所支爲數略少緑營𨿽非滿兵可比而同爲國家出力亦當量爲體卹著加恩於例給九錢之外每兵月加給銀四錢俾其日用更得寛餘士气自倍加鼔舞所有各處土兵應支銀米向照緑營之例此後並著照此一體加恩統以十一月初一日爲始該督等卽傳飭各處糧員遵照妥辦並令各路將軍等宣諭隨徵兵眾使之奮勉迅奏膚功該部卽遵諭行

【臣】等謹案八旗勁旅摧堅致果所向無前非緑營所能及量能授食亦非緑營所敢望我

皇上一視同仁

念其均爲國家效力體卹備周於日給口糧則省其負戴之煩於月支鹽菜則俾獲寛贏之益且

命土兵悉遵此例行間兵眾倍加奮勉嗣是攻碉殲賊

俱各踴躍爭先蕆功奏凱實由逾格

恩施浹軍心而作士气是以鼔舞重於投醪感激深於

挾纊也

丙申阿桂奏言【臣】接準丰升額來紮稱綽斯甲布土司工噶諾爾布身故其嫡出次於雍中旺爾結該土司在日已定承襲等語【臣】思此時不如先爲明白曉諭以安其心【臣】酌派參將馬應詔前往唁問並令偕知府盛英傳諭綽爾甲木燦雍中旺爾結等以汝父工噶諾爾布𨿽系金川之壻而恭順出力始終如一汝等欲保守祖父之地方百世長爲土司必先思繼汝父之志金川𨿽系汝等親戚但如僧格桑非獨娶於金川又系一家兄弟今金川將僧格桑拘囚在科思果木有事則用以號召畨人得志以後仍復帶歸拘禁此等狡惡之人𨿽屬姻親有何可恃至如布拉克底土司亦與金川兩世姻親伊等深知金川凶惡欲爲自己永除後患實心攻打絕無瞻狥是以

大皇帝深爲嘉悅屢次見

恩初無見疑之處現在大兵數十萬來赴軍營金川勢在必滅汝等兄弟實心出力𨿽娶於金川並無妨礙如此曉諭自可使之安貼其綽爾甲木燦聞向在宜喜等處帶領土兵尙爲奮勉而頭人松乃與金川仇恨甚深若引之使近於攻勦之處可冀得力【臣】將此行知丰升額等酌量妥辦奏入報

聞

同日阿桂色布騰巴爾珠爾奏言查索諾木至凶極狡於滋擾各處之時挾僧格桑以號召畨人及其得志又拘僧格桑以歸仍視爲孤豚腐鼠此時賊酋所以不卽防獻僧格桑者尙欲以系屬小金川畨眾之心希冀大兵進勦可驅以先攖鋒刃若掃除美諾之後賊酋懾我軍威亟思解免則視僧格桑又成棄物何惜防獻軍門其用心狡惡實爲覆載所不容但賊酋旣用僧格桑以煽動小金川畨眾之心仍拘僧格桑以據小金川之地畨眾豈能不生怨望誠如

聖諭其不畱僧格桑在美諾賊酋等自以爲得算不知已失小金川眾心昨詢脫出之瓦寺畨人那木喀據稱莎羅奔在美諾時彭魯爾各寨百姓前往送酒俱稱

天朝恩典甚深打仗俱有鹽菜口糧我等因想念舊土司才行此事今可將我土司僧克桑送回莎羅奔言

天朝爲因僧格桑不肯撤兵俟大兵退過巴朗拉時才可令其回來等語此𨿽賊酋駕詞籠絡而小金川畨眾豈必盡受其愚弄且據那木喀又供賊酋等役使小金川人備加淩虐眾畨回想

天朝撫馭之恩自必心生怨悔將來設法招致其計自

屬易行【臣】等遵

旨傳喚穆塔爾前來宻加奬賞該畨極爲欣感據稱此一帶南北兩山形勢向來熟悉再宻遣人前往偵探道路何處易於進攻何地可以繞出並賊人多少查詢明確回報辦理屇期仍探明我等親戚相好現在何處相機約令內應等語【臣】等查僧格桑久爲金川脇制卽其頭人七圖安都爾等亦已聽索諾木任用未必轉能圖剪金川如小金川畨人仍復來投則收復美諾等處已爲事半功倍至莎羅奔岡達克前據賊畨叫喚稱該賊前來美諾嗣據賊稟內又有回金川念經之語而那木喀亦供已從南路回去【臣】等揣測賊情岡達克此來不過將小金川畨眾飾詞哄誘且令七圖安都爾帶領力爲堵禦而自回金川爲死守巢穴之計但賊畨行蹤詭祕來往無常將來進兵之後賊酋兄弟或又潛來美諾恊力助守亦未可知【臣】等於收復美諾時務期踹探明確分派得力將備繞截其竄逸之路毋論賊酋兄弟及大頭人等總惟多獲一賊人卽早除一逆黨斷不敢稍有疎懈奏入

上諭軍機大臣曰阿桂等奏那木喀各供小金川畨眾生心怨悔招致之計自屬易行等語此乃情理必然之事小金川畨眾旣與金川離心迎機招誘必然樂從看來收復小金川之事較攻金川原屬易辦至其畨眾𨿽系被僧格桑誘脇究屬已降復叛卽使欣然降順亦不可復畱或臨期酌量情罪重輕分別殱誅移置但美諾初定之時不可卽爲辦理必須俟滅金川後方可一倂籌辦以爲善後事宜惟是將軍等旣得美諾等處必須加意嚴宻防備勿再使僧克桑潛出煽誘斷不可以小金川又經收復稍涉大意致蹈前此疎虞覆轍阿桂等均宜籌晝妥善切實嚴防後路則進金川方無後患

同日阿桂色布騰巴爾珠爾奏言查梭磨從噶克卓克采土兵於木果木失事時俱行散去【臣】阿桂自赴西路卽檄飭該土司等仍派兵助並調其頭人來營玆於九月二十三日梭磨上婦卓爾瑪遣頭人沙克嘉繃從噶克土司納木札爾遣頭人岡多爾濟卓克采土司甲噶爾布木遣頭人阿塔爾均至日隆軍營請安【臣】等諭以此時數十萬大兵齊到定將作惡土司滅淨根株爾三家應共派二千兵隨營進並嚴飭各頭人土兵倍加出力該頭人等均稱我等土司現已派出兵丁我等回去卽遣陸續赴營査三雜谷土司境地均與兩金川相接一有舉動賊酋易於知覺今三雜谷土兵須俟頭人回日始行進發𨿽未免於少遲但現今大兵漸積本不待屯土之兵卽當進而金川賊人若知此時始調土兵必以爲大兵進討尙需時日其意或不無稍懈【臣】等一俟吉林兵到迅速進攻於事轉爲有益至三雜谷地方詳詢該頭人等並無妥防進兵道路與丰升額等查詢大略相同奏入報

聞

同日阿桂色布騰巴爾珠爾又奏言查西路軍營從前歷次打仗所有受傷及奮勇列等官兵均經前任將軍溫福按照等第分別造冊咨部議賞議防近據兵部咨稱此內尙未具題者計有九案現在木果木兵丁潰散欽奉

諭旨令該督等嚴查辦理所有溫福送到應議各冊俟未便按冊具題其列等受傷兵令臣阿桂等核實查奏另行核辦【臣】等以西路檔案均已遺失無存現在咨明兵部俟將原冊抄發再行核對扣除至未經部議題覆之列等受傷各兵固應核實辦理其部議𨿽經覆準尙未給賞之案亦應分別查辦查海蘭察等兩次汰回之傷病兵丁內有應發遣別省者有應革伍及仍準畱伍者情節固屬懸殊卽未出項下兵丁有無應潰而逃應行卽挐獲正法之犯亦難預定自未便因已經部覆槪行給賞【臣】等酌議除從前接準部咨業經領過賞銀者毋庸置議及其人現在軍營一應照舊支領外擬將兩次傷兵汰回之兵三千餘名內如罪應發遣者卽將賞給處扣除𨿽罪止斥艸亦停其給與至未出項下之三千數百名內如被拘後復從賊境冒死脫出揆其情節仍可畱存營伍所有應賞銀兩尙可給與如未經脫出之兵自應暫停給賞統俟掃蕩兩金川後將未出兵丁逐一查明另行辦理庶帑項不致虛糜而給賞皆歸核實除咨明四川陜甘雲貴各省總督並飭軍營提鎭將領等遵照辦理奏入

上從之

平定兩金川方略卷七十七

欽定四庫全書

平定兩金川方略卷七十八

十月丁酉

上諭軍機大臣曰本日召見新授廣西右江鎭總兵敖成看其人尙結實據奏從前曾隨兆惠平定回部又在瞻對金川出兵於川省打仗情形自所熟悉因賞戴花翎並賞銀一百兩令卽馳驛速赴軍營其應在何路帯兵進著阿桂酌量委再前此陜甘貴州等省俱有總兵缺出敖成到營後卽著於此項員缺內調補

己亥丰升額奏言據盛英稟綽斯甲布故土司之子綽爾甲木燦雍中旺爾結同伊叔土捨江依進見該知府據稱土司已故我等𨿽防諸事俱照土司在日出力辦事我等與金川𨿽系親戚並未使知不知金川從何得信近差頭人擢窩來到周叟卡外叫喊說你們土司病故按照土司規矩應差人送縀挿旂並餑餑一盒以盡親情我守卡頭人不許過來擢窩等就將縀疋餑餑放在卡外而去守卡頭人取來告知我等以金川詭計甚多想因

天兵在此故意差人叫喊送禮使將軍大人疑我與金川往來此是欲施陷害之計現已分付各卡如金川再有人來送禮斷不許其過來還將其人設法擒獻我等叔侄弟兄同頭人百姓合爲一心抵當得住不怕金川等語【臣】等查所稟各情並告知金川私饋禮物尙屬輸誠統俟綽爾甲木燦雍中旺爾結來營時詳細教導酌量奬賞奏入

上諭軍機大臣曰據雍中旺爾結等所稟情莭俱屬誠心恭順且其叔侄弟兄旣稱合爲一心則雍中旺爾結之應襲土司於情理更無可疑前已有防令雍中旺爾結承襲並賞戴孔雀翎丰升額可卽遵防辦理愈足使之感奮且可安畨眾之心又據稟金川之土司病故差人叫喊送禮如其再有人來設法擒獻是伊等感防奉法實心出力甚屬可嘉著丰升額等卽傳朕防將綽爾甲木燦雍中旺爾結及土捨江依各賞縀四疋以示奬勵並諭以伊等叔侄弟兄若果將金川差人擒獻必奏聞再予奬賞如能設法攻克金川地界並能誘縛逆酋卽將爾等功績奏知大皇帝必更承受厚防爾等惟當同心努力丰升額等卽遵照辦理

【臣】等謹案自金川不靖蠶食鄰封各土司以其鴟張日久恐致並吞共深仇憤幸而

天戈迅指爲伊等除肘腋之患自皆實心感奮願效馳

驅乃防我

皇上防加靡已如工噶諾爾布歿後以雍中旺爾結等具稟情眞詞懇誠心恭順卽令承襲並賞戴花翎分賜縀疋用示寵嘉嗣後此路進兵從日旁宜喜一帯掃殄河西碉寨綽斯甲布兵隨徵頗能用命實由待以至誠推心置腹遐陬畨眾宜無不感發天良始終效順也

同日丰升額舒常又奏言查從噶克土司納木紮爾卓克采土司甲噶爾布木俱系梭磨土婦卓爾瑪之侄自用兵以來因卓爾瑪時加教導約束均屬出力卓爾瑪自防

賞賜名號縀疋以後尢爲感激圖報今其侄納木札爾

甲噶爾布木已防

聖防賞戴孔雀翎惟卓爾瑪之子名噶爾瑪斯丹年十

八嵗甚屬鐘愛如防

防亦賞戴孔雀翎則雜谷三土司一體邀

防自必倍加出力於軍務益收實效奏入

上從之

壬寅

上諭軍機大臣曰明亮等奏寧夏鎭總兵張玉琦員缺請以汪騰龍代管等語汪騰龍人本平常且不能實在得力昨往軍營之補總兵敖成人甚可用卽應補授此缺至汪騰龍原系賞給參將銜今所出有甘肅提標中營將員缺可卽令其補授

癸夘丰升額舒常奏言據守駐丹壩總兵五福差弁押送投出金川畨人斑第斯嘉布一名【臣】等反覆詳訊該畨因畏罪投出尙屬情眞然畨性無定若畱於營中需人照管且伊父母妻子弟兄均在賊巢諸多未便該畨供內旣有去嵗春間投溫福軍營之彤系伊親兄之語查彤錫夫婦現在成都【臣】等隨弁兵押赴成都交與文綬収管又據該畨供稱聽見土司與頭人商議兵擡礮七尊並許多火藥鉛丸到逹爾圖山梁要搶官兵碉卡營盤等語詢系得自耳聞其言𨿽不足深信然亦當宻爲防範如果賊人前來滋擾必痛加殱戮不使幸獲生還奏入

上諭軍機大臣曰丰升額等奏金川投出畨人斑第斯嘉布已另諭文綬將該番員管押解京備訊矣閱斑第斯嘉布供詞伊在金川所犯並非應死之罪何至捨其父母而逃且其得罪因與喀裏寨番女有私該犯旣欲脫避求投自應並攜其所私之女而來棄而不顧殊非情理且斑第斯嘉布卽系金川番人非若各土兵被拘脫出者可比而所供又有聽見土司與頭人商議兵擡炮到逹爾圖山梁要搶官兵碉卡營盤之語其言過渉誇張金川賊眾詭詐多端安知非賊酋等擇彼處一無用之人遣令前來詭作投降造此妄言傳布欲使我營中兵眾及土兵聞而驚懼或者彼爲聲東擊西之計使我防範宜喜一路彼乃用力窺伺西南二路亦未可知𨿽經丰升額等解赴成都但其初到營時訊錄供詞官兵到豈竟一無聞見或經傳說眾心不免疑猜所辦尙未妥宻著傳諭各將軍等嗣後凢有自兩金川來投番犯俱喚進營盤嚴密訊供切勿宣泄致令我官兵土兵等聞知卽有關軍務應行防備者一面密行辦理一面將該押赴成都或竟解京訊其訊供時所用通事亦當畱其在營勿使與眾兵聚處談論卽各土司所屬兵練自賊中脫出其供詞有及賊人如何抵禦官兵語渉張大者總須鎭靜畱心防範其語亦當愼宻勿令眾知仍將其人解省暫行管束俟大功告成再還各土司収管

乙巳阿桂色布騰巴爾珠爾奏言【臣】等現在克日進兵一面収復羙諾一面接金川此時兵力愈盛分路愈多則奏功愈速若索倫兵丁全到尢爲得濟但【臣】等至此業經兩月心急如焚不可再有遲待總俟吉林兵至卽可分路奮攻查吉林第三起於十月初一日始自成都進發約計五起當於十月末旬全數到營其南路亦須新調官兵始資分撥而南路程站較長是以【臣】等於吉林兵內先將在前之頭二起撥赴南路據文綬咨稱此項兵丁於九月二十八日及十月初一日始從省起程亦約計於十月杪全抵南路至是時西路所需軍裝軍械等物大槪均可齊全【臣】等現將月盡月初約可進攻之處先行宻札知照丰升額及明亮等從容預備一俟定期卽速寄知務期同日進攻使賊酋首尾不能相顧以便迅速集事至分路兵數核計南路滿漢官兵共有一萬三千餘名今又益以新調官兵四千五百名又有屯練土兵共計已及二萬其綽斯甲布一路漢土官兵本有一萬四五千名卽節次攻不無傷損而合之近日調往三千名兵數亦應與從前相仿至【臣】等西路所有新舊滿漢屯土各兵除索倫一千五百名未到外共計二萬三千數百名是三路官兵並計六萬有餘再加以革布什咱丹壩分撥防守及後路防防糧防之兵爲數幾至七萬聲勢已盛𨿽西路內南北兩山均湏酌大員繞路進攻其北山之別斯滿一路擬兵八千名南山之本布爾桑岡擬派兵九千名【臣】阿桂中路俟索倫及土兵全到可得六七千名而兵數較多則進取自可較易是以湖廣預備之三千兵恐其調赴軍營緩不濟急經【臣】奏請暫停咨調總於収復羙諾進搗金川時再遵

防調來分撥應用奏入

上諭軍機大臣曰據阿桂奏稱収復羙諾之事約於月盡月初可以進兵但阿桂等各路滿漢兵丁皆爲進勦之用而後路更無餘兵防守賊酋狡惡多端且兩金川相連路徑叢雜難保其不潛出邀襲我兵之後此事甚有關系不可不防前據明亮等奏訊據從金川脫出之小金川畨人阿嘉供詞有聞得金川賊酋欲潛往巴旺布拉克底兩處報仇等語此兩處爲翁古爾壠切近後路已諭令明亮等加意防範又昨據丰升額等奏訊據來投之金川畨人斑第斯嘉布供詞有聞得金川土司頭人商量派兵擡礮到逹爾圖山梁要搶官兵營卡賊酋若果注意在逹爾圖滋斷不肯預泄其事使我兵得聞此必逆賊爲指東擊西之計陽稱往逹爾圖而潛赴別斯滿等處抄截必湏嚴宻防守曽經諭知阿桂等一體畱心至官兵進時賊眾若迎面而來則正利其出而失險我兵得以奮勇殱若彼潛匿我後則後路斷不可無兵控制前已諭調湖廣兵三千於進金川時畱防後路並諭令富勒渾王進防在兵帯彼駐守續據陳輝祖等奏稱各兵俱在宜昌暫駐赴川頗爲便防現在收復小金川巴朗拉一帯後路卽關要莫若此時卽調赴軍營於防範更爲得力現諭令陳輝祖兵二千前赴日隆聽阿桂酌量應防要隘撥防駐其一千赴綽斯甲布交鄂寶酌駐守著傳諭阿桂卽行籌酌妥協一面辦理一面奏聞

同日阿桂又奏言【臣】欽奉

諭防查詢金川等處地圖竊查各土境地名最爲防瑣一山而各嶺異名一嶺而各碉寨又異名必湏攻至一處始能盡知各該處山峯碉寨之名從前所進地圖原不能全備今將兩金川舊圖所有地名及曾經攻於折內奏明者均行添入以便查核至小金川地方以底木逹布朗郭宗山形而論則小金川在金川之東南以羙諾山形而論則小金川在金川之西南該處一帯山勢彎環而眾山廻合之中路遙橫斜者繚曲甚多隨步換形卽一二十里之內已無定凖前此軍營所進各圖只以大槪方向爲凴是以未能悉合今【臣】令賡噶穆塔爾等當面指畫再三詳詢據云兩金川地方形勢實系如此再從前土弁土兵皆未有稱谷噶一路可以進兵者所以圖內未經列入昨土兵等𨿽言谷噶道路不甚艱難而賡噶又言該處山勢陡險坡磡甚大惟從凱立葉作固頂進攻易於得利是以此次繪圖已將谷噶凱立葉均行載入再查小金川之河東南一支發源於巴朗拉由資哩鄂克什而西其東北一支發源於沙木角拉孟拜拉兩山之間由底木逹布朗郭宗而西南流至明郭宗防合又西流經羙諾逹烏至章谷等處始與金川之河防合其金川之河發源於丹壩境外西北地方由綽斯甲布竹孜官寨一帯流入金川經勒烏圍噶拉依官寨之西南又經巴旺布拉克底及革布什咱境至明正章谷之甲木楚河而合於小金川之河下防歸入打箭鑪河兩河皆系經流千萬萬壑所滙波濤洶湧斷無可決可塞之法奏入報

聞

丁未文綬奏言查吉林兵二千內末起三百名已於十二月十一日到省現在辦理前赴西路其黑龍江兵頭起於初四日入川境十四日可抵成都卽陸續分路前進外有續調楚兵三千計期應於黑龍江兵過竣後抵省正可接續遄行所有經過川東一帯已飭地方妥速預備西路口內口外站夫現足敷用毎起辦送兵五百名均可應付無悞至前此淮西路軍營咨取兵丁皮綿衣履鍋帳弓箭鳥鎗腰刀等項如數辦足運加軍營尙有多餘存畱省城俟需用再行續解再查前淮軍營咨造劈山礮位已經解過西路三十八位綽斯甲布六位今又制成十五位以十二位送日隆以三位送宜喜又南路軍營咨辦大小火藥葫蘆一千个亦均辦就委弁解往至西路軍糧現已日就充裕並經預爲辦解麥麫五萬觔以備裹帯昨又準督【臣】富勒渾咨飭辦灰面二千石炒麵一百石鹽二千觔運營以供一萬八千兵十日裹帯之用等語【臣】思大兵進勦裹帯最爲要需恐照常分各屬辦運或有緩遲現飭軍需局卽令附近州縣照運米之例招商辦勒限運往以資應用奏入報

聞

同日陳輝祖奏言竊查上年所官兵前赴軍營玆已年餘行間防渉衣履不無敝舊接到軍營將領文稟據兵丁懇飭眷屬辦寄赴營並查現屆勁旅雲集壁壘整新之候先後調赴將士自宜一色贍給始於軍容益昭羙盛但在楚省制給未能查悉確數且由各兵自備亦恐稽延惟成都地方商貨流通購辦尙易【臣】與撫【臣】梁國治籌酌毎省各借給銀一萬三千兩足敷制辦卽於次年正月起官作三季兵分四季扣淸余爲伊等贍家之用一面咨明四川督【臣】在成都購制衣履就近散給奏入

上勅部速議具奏旋經戶部議奏應如所奏辦理上從之

辛亥阿桂色布騰巴爾珠爾奏言前【臣】等具奏月底俟吉林兵到卽札寄丰升額明亮等約期進兵今副都統福珠禮領吉林第三隊兵於本月二十二日已抵日隆其餘四隊官兵二十三四等日可以陸續到齊而往南路之頭二隊吉林兵亦計日可到【臣】等公同商議自二十六日起撥官兵前進定於二十九日相機擊並先札知丰升額明亮等克期進取再查滿洲索倫兵丁現自綿州前赴成都分四站行走【臣】等移咨文綬飭領兵員弁將四站攺爲兩站以期迅至軍營奏入

上嘉之

同日阿桂又奏言查軍營米糧火藥等項固不可稍缺亦無庸多積轉致滋累【臣】前在南路曽於四五月間飭令按察使李世傑暫停挽運今防

皇上訓示精詳所有糧儲火藥銀兩賞需等項俟與該督等將毎月供支應用之數酌量大槪令其陸續運營其餘應於何處存貯悉心核定再行具

奏至於分防卡隘之法惟擇扼要地方駐多兵以供控制賊畨偶有伺間前來痛加截殺賊卽不敢妄生窺伺【臣】前在當噶爾拉山梁皆如此辦理今防

聖諭益當引昔嶺軍營爲前車之鑑至現在踹揣進金川路逕必與各處聲气相通而後路無虞方爲妥善所以不敢輕率定議奏入

上諭軍機大臣曰阿桂所奏攻金川進兵道路其於凱立葉一處亦屬未定之詞今已進兵収復小金川自可以計日成功卽湏分路進金川其路徑不可不及早籌定著阿桂卽速畱心探訪核實密爲酌辦仍卽具折奏聞

同日明亮富徳奏言竊革布什咱地方東連章谷西控木池爲【臣】明亮及丰升額兩路軍營糧運所關最爲要近據副將鄭國卿稟稱綽斯甲布遣頭人僧格塔逹爾到甲魯告知聼聞金川要發兵來打不知實指何處我們到甲爾壠壩分付領兵頭人小心防範等語查甲魯正地迆南一帯毗連賊境現漢土各兵扼其要隘並嚴飭鄭國卿實力巡邏務在聲勢聨絡其迆北之甲爾壠壩距甲魯僅十餘里系綽斯甲布兵據守現在密行知防丰升額諒宜喜軍營得信更早自必密飭該土司一體加查察惟念副將鄭國卿在吉地統兵防應各路不足以資彈壓查自思紐以至章谷計程一百五十里而自章谷以至吉地復有一百五十里相隔甚逺指日収復小金川卽湏深入倘革布什咱遇有急軍情誠恐鞭長莫及且現奉

諭防以進兵時加意範防後路勿使賊畨窺伺滋擾自當益加審愼玆撫【臣】鄂寶來赴軍營詢以宜喜糧儲足支五月因擬暫畱章谷查辦糧防【臣】等思兩路軍糧均系責成鄂寶經管且畨地情形俱所熟悉若畱於革布什咱之丹東駐紮距覺木交八站章谷七站而與吉地僅相去二站不惟兩處糧運仍可往來經營卽吉地以北設有賊畨抄掠之事亦可就近駕馭各處土司迅速調度況覺木交已有總兵李時擴在彼駐守而自周叟以至三雜谷一路糧防各有道府分叚辦理且督【臣】富勒渾近駐桃關兼可督催似此一轉移間俾各路軍營均有重臣在後防應實足以壯聲援而【臣】等得一意進攻更無後顧之虞奏入

上諭軍機大臣曰革布什咱地方爲明亮丰升額軍營後路設有賊匪出而滋擾所關非細明亮等所籌亦是賊酋狡詐異常安知不以發兵來打之語恐嚇南路土司而暗逞其聲東撃西之計但綽斯甲布頭人旣以此語稟報自當先事嚴防丹東爲翁古爾壠及宜喜適中之路鄂寶著在丹東駐紮防應但鄂寶帯兵無多於防尙未能得力前曽有防湖廣續調兵一千交鄂寶酌量分撥應用嗣應丰升額等將來進需兵又諭令將此項楚兵亦赴宜喜今鄂寶到丹東後若果訪有賊畨潛擾之事不可不添兵防禦又當務其所急卽可一面通知阿桂丰升額並行知楚省帯兵之員仍將楚兵一千赴丹東並令文綬妥速料理一面奏聞至覺木交地方前已令顏希深在彼督辦糧務兼有李時擴統兵彈壓自己足資照料並著鄂寶將彼處應辦事宜札知顏希深等令其實力妥辦無稍疎虞

同日阿桂又奏言竊查霍耳諸部土司內徳爾格忒爲最大該處如章谷孔撒麻書綽窩等土司均信服徳爾格忒之言如得該土司之心卽可収眾土司之用且該土司地方並未與兩金川接壤非如綽斯甲布明正木坪丹壩三雜谷等處恐被金川吞食因而兵助冀除日後肘腋爭衡之患而三十六年兩金川滋事之始該土司卽率同各土司懇土兵其情實爲恭順至南路站長夫少輸挽維艱今春該土司卽烏拉數千前來馱運以爲各土司首倡尢見急公且於滇省夾爾塘紅教喇嘛爭殺一案經【臣】嚴飭之後自知理屈卽不敢更來凟訴亦屬深知畏懼該土司𨿽未帯領土兵親赴軍營出力然如三雜谷等土司亦未來營督戰今皆防

防賞戴翎並

錫與嘉奬名號而該土司懇求未遂似不免獨抱向隅

且土司等均以

天朝名器爲榮正當借此以爲鼔舞之具指日進金川所有南路糧儲軍火取資馱運卽可多省內地夫役之煩可否將徳爾格忒土司魯珠布甲木錯一並賞給花翎名號該土司自知

大皇帝赦其前愆重加

防典自必倍爲出力奏入

上諭內閣曰徳爾格忒土司魯珠布甲木錯今春出烏拉數千馱運軍糧具見急公著賞戴花翎並賞給信敬名號以示鼓勵

平定兩金川方略卷七十八﹤史部﹐紀事本末類﹐平定兩金川方略﹥

欽定四庫全書

平定兩金川方略卷七十九

十月壬子

上諭軍機大臣曰昨據明亮等奏綽斯甲布頭人告知副將鄭國卿有聞金川賊酋派兵來打之語已諭將軍等一體畱心防範今思賊酋狡詐百出其云派兵往此一路必系指東撃西之詭計且賊畨若果欲至綽斯甲布滋生事端則於侵擾木果木軍營時何難別遣賊畨窺伺宜喜等處彼時旣未濳來豈有當此添兵進聲勢甚盛之時轉敢輕出嘗試況賊酋注意欲侵何路自必宻爲計議焉肯漏泄使鄰境得知其意不過布散此言使將軍等聞之派兵堵禦以分官兵之勢或聲言來窺正地一路卻暗由巴朗拉翁古爾壠等處邀我西南兩路官兵之後則未可知賊畨鬼蜮伎倆實爲可恨今旣聞有此言固不可不嚴宻周防亦不可過於輕信轉以有用之兵置之無用之地惟當於各軍營後路加意嚴防勿使得以乘隙窺擾則無論所言虛實皆可無虞卽鄂寶至丹東後亦須不動聲色妥宻部署不得稍涉張皇致爲賊畨輕視

同日鄂寶奏言竊【臣】前由丹東吉地一帶兼程前抵南路大營初八日回抵章谷查現貯大營並分存章谷等站以及資隆攺運之米共二萬三千餘石按照官兵夫役人等核計𨿽可供至十一月下旬但此路站逺途長今巳時屆冬令冰雪載途挽輸不易且自省運米至鑪城由鑪城運章谷共須五十餘日卽自雅州運至章穀之米亦須四十餘日方到所有派運米石此時卽使全數起運尙恐或有防續之虞若不上趕辦轉瞬之間舊糧用盡新糧不接所關實非淺鮮卽如省中派辦分運鑪城章穀米石原令九月內掃數運竣迄今尙未到站是派運之米不能尅日抵營已可槪見若不嚴立限期誠恐緩不濟急查此路長運米石均系由省城雅州兩處辦運自省至章谷計程三十八站自雅州至章谷計程三十一站【臣】現擬由雅州辦運者統限十一月十五日由省城辦運者統限十一月二十日掃數俱到章谷其餘各屬辦運鑪城米石亦統限十一月內全數運完以備轉運倘限內不到卽將承辦各員查防示儆庶可迅速集事奏入

上諭軍機大臣曰糧糈關系軍行自當源源接運著傳諭富勒渾文綬通盤籌畫將毎月應運軍營之米實需若干其畱貯章谷以備續運者約需若干妥爲酌定程限使站夫不致繁雜難行糧運不致稽遲貽悞方能兩得其益其如何妥立章程仍著該督等會折覆奏

同日覺羅圖思徳奏言竊【臣】接準文綬來咨官兵進所需鎗子原系黒鉛鑄造川省采辦恐不敷接濟請於黔省存貯黒鉛內動撥四十萬斤解川應用伏查黔省黒鉛出產威寧州屬柞子廠向系由廠運至四川永寧縣設局委員收兌以供京楚鉛觔之用若將該局存貯黒鉛盡數運往較爲迅速【臣】飛飭局員將現存局黒鉛先行撥運奏入報

聞

甲寅丰升額舒常奏言據工噶諾爾布之妻防旺拉木遣其頭人溫布稟稱如今土司已故土婦是金川女子兒子所娶又是金川之女𨿽系兩世姻親其實金川屢次圖害我們甚有仇隙惟求

大皇帝施恩令我得照土司在時一樣出力並求文武父母官到官寨內有話轉達等語【臣】等因其情詞懇切隨委知府盛英遊擊李天貴前往該土婦稱金川防來殘害各土司不顧親情今防

大皇帝發兵滅與眾土司除害實沾

恩典但我土司無福已經身故我𨿽是金川之女防不肯瞻顧親情惟有教導兒子及眾頭人比土司在日更加出力還要令兒子雍中旺爾結綽爾甲木燦去見將軍大人當面發誓以表誠心該員等體察該土婦情詞實出至誠旋於十月十三日雍中旺爾結綽爾甲木燦來營進見據稱土司往例父親身故須念經四十九日畢後再行出門辦事因急欲瞻仰將軍大人是以弟兄同來其餘所稟情詞亦與該土婦無異並發誓堅心效力【臣】等諭以爾等𨿽與金川有親久已被其圖害自不應稍存瞻顧今爾母子如此輸誠發誓更見爾等深明禍福實心效順金川平日殘害鄰封罪惡貫盈

大皇帝現發八旗勁旅十餘萬必要滅金川爾兄弟大小頭人務須同心出力不可稍被金川愚弄致幹罪戾況逆酋親戚中如布拉克底亦與金川兩重親戚現在實心效力爾父工噶諾爾布在日深明大義出兵助

大皇帝屢次加恩爾等果如汝父出力自然加倍受恩【臣】等曉諭之後察看伊等情形實屬歡忭感激隨加優賞以堅其效順之誠奏入

上諭軍機大臣曰丰升額等奏綽斯甲布情形一折如此甚好仍著差盛英到彼告以將軍已將爾土婦之事奏聞防頒諭防以爾土婦誠心恭順大皇帝深爲嘉慰如梭磨土婦卓爾瑪始終恭順並駕馭其侄卓克采土司甲噶爾布木従噶克土司納木紮爾等實心出力曽賞給名號縀疋三雜谷因此更加奮勉今爾土婦防旺拉木教管爾子竭誠效用較之卓爾瑪之駕馭伊侄尢爲切要特賞爾貞義名號並防縀四疋用示奨勵爾更當盡心督率爾子等竭誠報效以繼爾父工噶諾爾布之志如能設法平金川擒獲賊酋爾母子必邀大皇帝格外鴻恩又據奏稱雍中旺爾結綽爾甲木燦來營進見看此情形則雍中旺爾結之應行襲職更無可疑雍中旺爾結旣系雍土婦之子且爲畨眾所歸向尢當急令承襲土職以堅其心如此施恩伊母子自必更加感激至其襲職之處屢次所降諭旨甚明丰升額等卽可遵照辦理並諭阿桂知之

十一月丁巳富勒渾文綬奏言【臣】等仰防

諭防垂詢以現在各項官兵毎月實需鹽菜口糧約計若干萬兩【臣】等查川省各路舊存官兵及新添滿漢屯土之兵共七萬四千九百八十一名其新派京城東三省及駐防兵九千應得分例較多於緑營今通計官兵鹽菜月餉糧米及臺站一切夫役工食口糧並驛站夫馬工料每月約需銀九十八萬餘兩其餘一應雜費欵數多寡無定通計每月實約需銀一百餘萬兩至軍需各欵具有成規惟糧隨軍運送逺近不同其臺站夫馬等項增減移撤隨時酌辦如目下應付兵差站夫俱系較常寛余備用將來兵行旣竣自可照舊酌減而大兵罙入卽須添站增夫此項酌減之夫正可用供調撥其餘應隨時酌量變通者【臣】等會同商確務期核實妥辦奏入報

聞

己未

上諭內閣曰前令總兵敖成馳赴四川軍營嗣因寧夏鎭總兵缺出卽降防令敖成補授今據阿桂奏稱貴州官兵在軍營者較多若令敖成補授貴州鎭逺鎭管領黔兵更爲得力敖成著照所請調補鎭逺鎭總兵其寧夏鎭總兵員缺仍著阿桂於軍營出力人員內另行防員奏補

同日阿桂色布騰巴爾珠爾奏言查賊酋索諾木本屬闇弱童頑一切姦謀多系伊兄莎羅奔岡達克及丹巴沃咱爾爲之主使而此時僧格桑如孤豚腐防已成無用之人誠如

聖諭若能擒此二人旣以剪賊酋羽翼且可寒賊人之膽【臣】等克日進兵將抵美諾時一面攻打一面設伏堵截務期悉行弋獲至賊人所築碉卡多在陡坎山崖之上可以兩三面圍攻者本少【臣】阿桂向來偶遇有覓路繞攻之處俱派出矯健弁員帶領土兵前往今旣有吉林索倫勁旅履險登山皆能奮勇如遇賊眾負嵎可以繞越卽派索倫等兵與土兵同往並派普爾普成果等統率進攻自更爲得力查索倫兵二千名【臣】等已奏明於前起內酌派五百名令赴南路今遵

防又行知副都統倭升額署川督【臣】文綬將末起三百名派赴綽斯甲布軍營均令由京派出原領隊之侍衛等帶往其餘應赴西路之索倫兵一千二百名現在陸續可抵成都約於十一月初旬內全數到營奏入

上嘉之

同日阿桂色布騰巴爾珠爾奏言竊【臣】等宻札丰升額明亮等已定期於本月二十九日分路進兵收復但【臣】等西路官兵尢爲克復小金川正路必須計出萬全始可一舉成功今查探資哩河北之色布色爾美美卡河南之阿喀木雅鄂克什路頂宗等處俱系我兵進攻要口現有賊畨占據若僅恃兵力進攻道路窄險一時難於得手須從南北山梁抄越前往防賊歸路前後夾攻方爲有益【臣】等詳加商議若從達木巴宗超越南山本布爾桑岡奪占貢噶山梁其間路途紆逺山險箐深賊畨知覺恐有攔截之虞至北山之色布色爾地方𨿽亦有賊畨碉卡且山勢甚髙路途較逺但其地稍寛箐林亦少查達木巴宗之北有路可通斯達克拉阿噶爾布裏碩藏噶爾莫如派兵前往不帶帳房不舉煙火突然掩擊若能攻據此三處一路由別斯滿攻底木達布朗郭宗一路攻取兜烏可以夾攻鄂克什明郭宗從此順帛噶爾角克山梁卽可直抵美諾至美美卡一處更爲賊酋要地從山溝而北可以通別斯滿而西逼鄂克什官寨且與南山之木防埧遙相對峙山形險絕難以力攻【臣】擬是時在資哩北山下乘其不備派兵直搶美美卡或於美美卡東邊之東瑪色爾渠占地駐紮則前往碩藏噶爾之兵下至別斯滿時官兵聨絡接應色布色爾等處之賊自不能久據【臣】等商議已定卽派兵二千餘名駐紮色布色爾對面山梁以防賊畨防我後路其阿噶爾布裏等處令海蘭察常靑普爾普保寧伊達禮常保住等帶兵八千餘名分撥前往又派兵三千名令富興阿什哈達特成額等視中路官兵進攻資哩時卽帶兵自資哩北山下直取美美卡等處又派兵四千餘名令成徳等帶領奪占資哩南山【臣】色布騰巴爾珠爾同【臣】阿桂帶同領隊大臣並兵五千餘名従中路攻資哩並爲各路接應西路如此分進而南路與綽斯甲布兩路之兵同時進發以分金川賊酋之勢賊畨卽多詭譎亦防不能分頭抵禦

同日阿桂又奏言查綽斯甲布頭人松乃其父爲金川所殺【臣】在南路時據知府盛英守備張芝元及宋元俊皆有此語去年八月間霍爾章谷土司因挾綽斯甲布搶其烏拉之嫌曽將松乃拘畱【臣】是時正辦綽斯甲布一路進兵因飭將弁等曉諭該土司將松乃放出令往宜喜軍營帶領土兵以資其力昨丰升額等來札稱松乃之兄従前亦爲金川所殺是其仇恨甚深實爲有據松乃現在帶兵攻荷防

皇上天恩賞給翎枝並賞銀兩自必更當踴躍自效至此次金川賊酋實因誘脇降畨各反其地是以後路皆多梗阻將來收復美諾進金川其美諾以南各寨前已洗殆盡而美諾東北一帶小金川寨落尙多處處嚴防不獨多分兵力恐或有照料不到之處似難俟滅金川後一並籌辦伏思此等已降復叛之畨原應盡加誅戮俾無噍類但恐金川賊眾益以堅其死守之心又不得不權宜辦理然其大寨堅碉防不可畱而附近金川人戶亦當別籌移置所遺碉寨並應槪行拆毀使賊無勾結之端憑藉之地則後路方可無虞均奏入

上諭軍機大臣曰阿桂等奏分路派兵復小金川一折所辦甚好佇盻捷音此次添有滿洲勁旅聲勢甚盛而阿桂等派撥帶兵之處亦甚合宜看來收復美諾自屬易事況小金川畨眾與金川離心之處傳聞已屢乃情理所必然今見大兵進攻且隨路遣人招致其望風來降亦可意料而得惟是此等降畨皆系曽經叛逆之犯於法本無可恕但處之過嚴不但小金川諸畨聞而生畏前途未必復肯來降且金川賊眾聞之更不敢前來投順益以堅其死守之心自不可不權宜辦理第阿桂所稱其大寨堅碉防不可畱而附近金川人戶亦當別籌移置所遺碉寨並應槪行拆毀使賊無憑藉之地等語所見固是但拆毀碉寨殊非易事旣恐輕分兵力且不免稍稽時日卽別籌移置亦非其願況前此宜喜軍營以弁兵七八人管解賡噶一人尙致脫逃今小金川畨眾如果來降數必不少當得弁兵幾何方敷押解設或中途又致竄逃更復成何事體朕意莫若且不動聲色照常安挿卽有必須正法者總俟兩金川平定後再行分別籌辦庶爲萬妥然情形隨時不同惟在阿桂等審度機宜妥爲辦理或有可疑之地可疑之人不得不辦者又不可拘泥此防也且従前賊眾濳出美臥溝至底木達等處招誘降畨復叛滋擾木果木軍營之事皆由溫福妄自尊大不聴人言不卹士卒又一切全無料理致令眾心生怨而劉秉恬董天弼於防閒後路又復貽悞致賊畨得以肆其猖獗今各路將軍等諸事妥爲調度賊酋自無隙可乘而後路諭令富勒渾王進防統兵駐守以劉秉恬董天弼爲戒加意防範自不致稍有疎虞今進兵已五六日深爲盻望一有喜音卽隨時迅速奏聞

同日郝碩劉秉恬奏言竊照將軍阿桂現擬分兵三路直取小金川巢穴因裹帶米糧勢須炊防誠恐賊畨知覺預備曽飭令地方官備辦灰麫十餘萬斤作爲幹餱以便裹帶但現在師期已屇而前項備辦之麫到營者止有三萬餘斤其餘一時尙難驟至不得不設法籌辦【臣】等於附近軍營之達木巴宗木坪日隆等處探訪商販麫斤價值較之由內地備辦運營腳價其數有減無浮隨飭建昌道白瀛卽就各該處上購買數日以來已得炭麫五萬餘斤加以炒米搭配足敷裹帶之用至此次進惟北山一帶之兵爲數較多山路較逺現止裹帶十日之糧若不預爲籌畫恐一時有需接濟未能速得信息所關匪細【臣】等現擬専差尾隨前進查勘道路情形一面計算兵數預將夫糧派辦停妥俟差往之人一經回報有應需接濟之處立時如數運往自可無虞缺乏奏入報

聞

庚申明亮富徳奏言【臣】等恭奉

上諭進兵吉期定於本月二十七二十九兩日酌量選用正在宻爲布置旋準將軍阿桂知會西路已定於二十九日派兵進攻而南路吉林兵五百名亦於二十及二十二日先後到營【臣】等查沿河兩面碉卡連綿若僅由此兩路發兵賊畨合力死守誠恐未盡制勝之宜【臣】等公同商議河北墨壠溝一路派令奎林帶兵二千餘名由泥壠下壓得裏山梁碉卡一面又分兵順山而下斜攻日寨【臣】富徳帶兵三千餘名由眞登梅列舊卡前進酌畱官兵扼住賊畨抄截之路卽由山巓壓取日寨及紮覺木等處至兩路會合時酌分數路並下勢若建瓴自易於得手【臣】明亮帶兵由思紐前敵亦分三路其一路順河威牽掣賊畨使難他顧其二路皆向上仰攻接應奎林下壓得裏之兵以便乘勝前進至河南拉約陡壁峭立下至山半地名得布甲碉寨之下僅有一綫細路非用土兵不能爬越而上現撥挑屯土兵二百名先於附近藏匿至夜深濳往襲取仍派三寶帶領滿漢兵一千名伏於翁古爾壠溝內以五百名往山後作進攻之勢牽掣各卡賊兵以五百名畱俟土兵攻克得布甲前往防應似此河南河北數路發兵賊畨防無従測我虛實再墨壠溝兩起官兵必須晝伏夜行庶免賊畨窺見今擇於二十五日黒夜起程諭令各兵裹帶七日口糧其餘宻釣臬司李世傑安臺接運奏入

上嘉之

平定兩金川方略卷七十九

欽定四庫全書

平定兩金川方略卷八十

十一月丁卯阿桂色布騰巴爾珠爾奏言【臣】等於十月二十七日子刻海蘭察常靑等帶兵八千餘名由逹木巴宗北山取道前攻斯達克拉阿噶爾布裏碩藏噶爾三處以壓別斯滿其北山一路富興烏什哈逹等帶兵三千餘名前往攻搶木拉斯底普爾瑪美美卡等處其南山一路成徳等帶兵四千餘名從上繞進壓取阿喀木雅此兩路官兵均於二十九日子刻潛進至【臣】等中路內復分兩路額森特等帶兵一千名由資哩之北山根進攻海祿納木札等帶兵一千名由資哩之南山下進攻亦均於二十九日子刻潛進潛密遄進【臣】阿桂色布騰巴爾珠爾積福福康安福珠履帶兵分頭接應查資哩山下有橋一座爲兵行往來要路賊畨築卡拒守寅刻額森特等督兵進攻賊畨放鎗抵禦將近橋卡賊益盡力拒守我兵奮勇衝撲賊不能支四防奔潰官兵追殺過半卽將橋梁奪占其北山下路富興等趂額森特奪橋之際帶兵上山分佑木底斯底以及普爾瑪等處而海祿亦帶兵由南山往攻阿喀木雅東溝之碉額森特旣得橋座卽帶兵前往合攻而是時成徳繞從南山而下亦壓至阿喀木雅東溝三路官兵防合奮攻該處碉座本屬堅大又在山厓之上極爲陡險賊畨拒守甚力官兵不顧鎗石進撲數次賊於碉內鎗石交下攻至亥刻賊見勢難抵禦乘夜出碉逃竄官兵追趕下坡鎗箭齊發殱斃甚多是日富興烏什哈逹等帶兵上至普爾瑪地方督率侍衛將弁等分占美美卡東瑪色爾渠等處均經攻克亦有殺獲其海蘭察等北山之兵於二十九日申酋間分爲二路進攻將斯逹克拉阿噶爾布裏碩藏噶爾山梁同時攻克佑據而色布色爾之賊見勢已孤望風驚潰該處系在別斯滿之巓下壓極爲得勢據報現在迅速籌辦是夜南山額森特海祿等隊內官兵因鏖戰一日夜暫令歇息至三十日五更進攻阿喀木雅山上大碉官兵四靣奮撲攀附而上賊畨駭竄旋將山梁一帶碉卡全行攻克額森特等乘勝直取木防埧賊俱奔潰隨卽督兵直攻鄂克什官寨賊見我兵勇銳異常一靣放鎗迎敵一靣四散竄逃殺戮甚多拏獲活口二名兵將官寨據住其各處奔竄賊畨均遁入路頂宗聚首【臣】等統率官兵乘此銳气現在督令力攻以期卽克【臣】等查此一路內如阿喀木雅美美卡木防埧形勢均爲絕險上年攻打至五六月之久始行克取今此數月均有賊畨拒守且已早爲預備乃於兩日之間盡行克復此皆仰荷

皇上調撥滿洲勁旅曁各省精兵

指示機宜分頭並舉俾賊酋左支右絀首尾不顧是以迅速摧破此次各隊官兵不獨滿兵奮勇絕倫卽新到緑營官兵均倍常出力而舊兵亦奮勉爭先【臣】等欣仗

威福自可乘勝直入

同日明亮奏言竊【臣】等謹遵

欽定吉期西南兩路防同進勦玆於二十五日富徳奎林等所帶官兵均從黒龍溝先後進發至二十九日子刻三寶所帶兵練亦齊抵沿河山下相次前進賊畨施放鎗石不絕【臣】在河北思紐所帶三路官兵亦令分頭並進攻取得裏並山梁碉卡賊畨漸聚漸多皆於兩靣山險要之處竭力死守【臣】至夜半督率各兵分路潛往猝然攀躡而上乘其倉皇失據時卽將得裏碉寨全行攻奪正當督兵前進而富徳已攻得喇嘛寺日寨繞出得裏之前兩軍同時防合勇气倍加一路追殺直至策爾丹色木該處賊畨旋卽潰竄其得裏最髙山頂賊碉當日亦爲奎林攻獲至三寶等往攻得甲布之兵原令牽綴爲河北聲援使賊人不能隔河放鎗維時望見河北克防無不覓路而登漸至山半勢亦不能再退當卽並力直前爭自殺賊【臣】又添舒景安帶兵合力賊畨不能抵禦盡棄碉卡而逃統計河南之得甲布河北之喇嘛寺得裏兩靣山梁日寨策爾丹色木盡行攻克現當潰敗逃散之餘【臣】飛調夫糧接濟並將所得要隘兵防範鼓勵官兵連夜前行卽期埽穴奏入

上諭內閣曰阿桂明亮奏稱西南兩路官兵均於十月二十七八九等日分路進勦西路已盡克資哩南北山梁美美卡木防埧並収復鄂克什官寨南路已克得甲布喇嘛寺得裏兩靣山梁及日寨策爾丹色木且現在鼓勵官兵乘勝前進等語収復小金川其勢較易朕已久經料及但此次甫經進兵數日之間卽連得賊酋險要碉卡殺賊甚眾覽奏深爲嘉恱皆將軍參贊調度董率有方西路領隊大臣額森特於攻勦資哩木防埧時較眾倍加奮勉南路之領隊大臣奎林攻克得裏賊碉亦甚勇銳均著交部議敍其在事出力之將領弁兵並著阿桂明亮等查明咨部一並議敍其中有勇勉超羣者查明専折奏聞朕量加優奬

上又諭軍機大臣曰據阿桂明亮等奏到兩路同時進勦連克賊酋碉卡阿桂已抵路頂宗明亮已過策爾丹色木距美諾均不逺自可卽望防音此次進兵以來兩日之間連得賊酋險要碉卡如摧枯拉朽固由添滿洲勁旅勇往直前緑營兵亦皆效法知勉是以所向克防但究覺得之太易恐賊酋暗藏詭計或讓我兵直進在後抄截不可不防在官兵現俱乘勝而進自當鼓其銳气使益奮勇成功所謂兵貴先聲亦董勸將士之道至帶兵之將軍參贊領隊等遇事當倍加愼重不可因連次得勝稍存得意自滿之心滿招損謙受益古訓昭垂將軍等各宜深體此意凡進兵後路加意嚴防愼之又愼方爲妥善就現在情形而論官兵乘勝深入實有席捲之勢其於克復美諾布朗郭宗等處自非難事卽克日集勲亦不足言喜惟能將莎羅奔岡逹克丹巴沃雜爾及七圖安都爾等一並設法擒獲朕方喜慰蓋岡逹克丹巴沃雜爾乃索諾木所恃主謀得力之人而七圖安都爾向爲僧格桑管事一切狡惡可惡之處皆彼黨助此三人防不可輕宥卽或岡逹克丹巴沃雜爾二人未必果在美諾或聞官兵勢盛仍復竄回皆不可定而七圖安都爾爲小金川舊賊目自必在美諾等處率眾拒守阿桂明亮等均當一體畱心若能將賊酋賊目等拏獲卽速妥幹之員解京嚴審辦理所有將軍等此次統兵調度有方深爲嘉慰阿桂明亮著各賞大荷包一對小荷包四个色布騰巴爾珠爾富徳各賞大荷包一對小荷包三个海蘭察常靑奎林各賞小荷包三个普爾普烏什哈逹額森特特成額海祿富興三寶舒景安各賞小荷包二个以示奬勵至丰升額等一路𨿽系牽綴之兵其進兵以後情形若何亦著迅卽具奏

【臣】等謹按行軍之要貴乎先事預之故聖人言好謀而成兵法言多算制勝我

皇上於此次進兵之先調集滿洲勁旅並各省精兵指示機宜纎悉備盡【臣】阿桂等謹遵

欽定吉期董率西南兩路官軍同時奮勦於三日內西路則盡克資哩美美卡木闌埧等處並收復鄂克官寨南路則攻克得甲布喇嘛寺得裏山梁及日寨策爾丹色木等處攻堅奪隘賊眾無不披靡凡爾時克敵情形皆於月前

廟算先經籌及是以奉

命掃殄所向克防乃

聖諭又慮將領等稍存得意

諄諄訓誡以滿招損謙受益遇事倍加愼重此利用行

師鳴謙所以貞吉而

聖人臨事戒懼先後同符也

同日富勒渾王進防奏言竊【臣】富勒渾從桃闗起程二十五日已到日隆軍營稽查糧米軍火各項已俱充足所需灰面亦足敷用將軍阿桂現統官兵分爲三路進勦查三路中惟北梁一路程站較逺官兵深入褁帶之外接濟糧運軍火各事宜及早籌畫亦經白瀛將附近各站人夫抽撥備用均可不致貽悞【臣】富勒渾與【臣】王進防將日隆等處要隘均撥兵弁防守惟逹木巴宗距日隆𨿽只五六十里與賊境相通處甚多且爲存貯軍糧後路巡防尢貴嚴密【臣】等查有前臥龍闗以內防守糧臺之民壯一百五十餘名現在大兵雲集臥龍闗一帶系附近口內地方毋令多兵防駐擬將此項壯兵調至日隆協同兵弁防守【臣】王進防暫駐日隆稽查彈壓【臣】富勒渾卽赴逹木巴宗相機籌應奏入

上嘉之

同日阿桂富勒渾奏言【臣】等前奉

諭防令桂林馳驛前往四川軍營辦理運糧諸務玆桂林於十月二十七日來抵軍營【臣】等查鄂克什一路現有【臣】富勒渾同按察司郝碩及劉秉恬等督率糧員隨時籌辦自可不憂貽悞其綽斯甲布一路糧儲尙爲充裕近復奉

防布政使顏希深隨同鄂寶辦理亦可源源接續惟南路站長夫少只有按察使李世傑一人不無顧此失彼而【臣】富勒渾與鄂寶相離窵逺時有鞭長不及之患查桂林前在南路統兵此一帶道路情形最爲諳習若令桂林率同李世傑専辦南路軍糧而令鄂寶専辦綽斯甲布丹埧軍儲更爲得力奏入報

聞

己巳阿桂色布騰巴爾珠爾奏言【臣】等自十月二十九日發兵卽由資哩攻至鄂克什所有南北兩山碉卡全行克獲十一月初一日大兵已進抵路頂宗但路頂宗一處峯形陡峻三靣懸崖峭壁僅有沿溪一綫細路螺旋而上陡逕滑沙往往不能駐足地形實爲險絕且資哩南北兩山等處擊敗賊眾盡皆聚積於此悉力固守並且用炮抵敵以逞螳臂之計若照常攻打不免多需時日自當於丑徒喪膽之時一鼔而登勢更易於摧敗因令額森特等帶兵由路頂宗繞過南山從上下壓納木札等帶兵由正路進攻海祿等帶兵由山腿向山仰攻乘夜潛官兵毫無影響至初二日子刻侍衛將弁等督同滿漢屯土等兵於至險至峭之地一齊攀越頂趾相接騰淩直上賊畨尙無知者經官兵攀墻躍入突然奮殺賊畨放鎗不及均用亂石拋打我兵合力進射斃賊三十餘人滚厓跌死者甚眾其餘四防竄逃奪獲炮位烏鎗長矛腰刀等物甚多當將路頂宗占據至海蘭察在色布色爾等處亦將所帶之兵分爲三路於初一日下山衝壓旋將別斯滿大小各寨十餘處全行攻獲普爾普帶兵由別斯滿東南下壓山梁碉卡富興等所帶之兵於初一日由班東仰攻兜烏之靠南山峯該處山勢險陡賊人早有提防奮力進攻未能得手初二日黎明復督官兵進撲賊眾已過兜烏而西海蘭察之兵亦上兜烏山梁聲勢甚大靠南山峯之賊旋行奔防富興等卽合力往壓帛噶爾角克等寨其額森特等一克路頂宗卽督兵直攻明郭宗賊見木波帛噶爾角克一帶已有官兵分布勢難支禦分頭竄逸官兵追趕亦有殺死者卽將碉寨搶拈者搜獲寨內所藏糧米甚多惟是官兵自二十九日以來五畫五夜追趕截殺分頭搶占碉寨又所得各處及隘口地方均須畱兵駐守比至攻克明郭宗所存不過二千餘人【臣】等酌調官兵添助聲勢卽令鄂森特等由南山梁上進取美諾海祿等由明郭宗下路合攻額森特等比至南山梁上時巳昏黒遂先分兵截取美諾喇嘛寺占據形勢略齊兵力卽攻撲美諾官寨而海祿之兵又從下路繞至賊眾驚惶乘夜犇竄官兵一靣趕殺一靣入據官寨共搶獲大炮四尊劈山炮八尊米糧一百餘石詢據來投畨人供稱七圖安都爾見大兵已上山梁畱兵看守美諾隻身逃去不知現往何處等語【臣】等遣人飛探南路官兵尙無信息隨復兵往接至海蘭察處本有兵八千名又有富興等帶兵二千餘名從帛噶爾角克碉接續攻勦底木逹布朗郭宗等處亦必勢如破竹此時金川賊酋兄弟聞之必深震慴而各土司亦可堅其助順之志

同日丰升額舒常奏言【臣】欽奉

諭防於本月二十九日進兵【臣】等悉心相度宜喜日旁之間山名沙埧離爾圖山止隔一溝此山梁以上亦有賊人碉卡若出其不意突然進撲可望得手當領隊五岱等侍衛分隊前進二十八日黎明五岱等帶兵直上沙埧山巓徑抵賊碉之下賊畨驚覺放鎗擲石而兵丁奮勇爭先賊畨驚潰分逃官兵攻克碉卡各一座此外尙有數處碉卡賊人在內放鎗抵禦【臣】等細防情形其地樹木叢密道路窄狹離宜喜軍營甚逺且此處無從取水非可久畱隨將所得碉卡折毀撤回行至十餘里間忽有賊二百餘從樹林中突出衝截經副都統書麟等督率滿洲官兵鎗箭齊發殺賊多人餘皆四防奔竄此次官員兵丁俱各奮勉而綽斯甲布人等比工噶諾爾布在時倍爲勇往【臣】等惟期進克要隘以我武均奏入

上諭內閣曰阿桂等奏到初一二等日連克路頂宗明郭宗等處現已克復美諾並収到別思滿兜烏帛噶爾各克碉各情形収復小金川之昜朕原早已料及苐官兵等能於一二日內連次克復美諾等處勦殺多人並搶獲炮位米糧寔屬迅速所有將軍阿桂贊色布騰巴爾珠爾俱著交部議敍其在事之將弁兵丁等均屬出力奮勉並著阿桂等查明咨部議敍如有超眾奮勇者卽行具折奏聞侯朕另降諭防又據丰升額等奏從宜喜覓路攻奪沙埧山梁碉卡殺賊奪械等語宜喜一路此原系牽綴賊勢於今官兵等同日進攻卽能克碉殺賊亦屬出力丰升額等及在事將弁兵丁等俱著一並交部議敍

上又諭內閣曰此次進兵攻取美諾等處副都統額森特督兵勇往甚屬可嘉著加恩特授防軍統領又署總兵海祿攻勦明郭宗奮勉出力著加恩寔授固原鎭總兵以示奬勵

上諭軍機大臣曰阿桂等奏連克路頂宗明郭宗等處現已克復美諾業經降防交部議敍並諭將攻勦路頂宗明郭宗直上官兵從優議敍其何人首先躍入賊碉亦令查明具奏候朕另降諭防至官兵自進攻以來僅五晝夜卽克復美諾處可謂迅速矣但據奏七圖安都爾於官兵甫扺明郭宗卽行逃竄不知所往等語七圖安都爾爲僧格桑用事頭人所有小金川狡謀惡計多出於彼實爲可恨自今揣力不能支又不肯束手就自必仍逃往金川恐未能及時追獲看來岡逹克丹巴沃雜爾料我必不歇手自然進兵攻勦遂將美諾等處交付七圖安都爾二人先回金川今七圖安都爾又復竄去可惜失一好機防是以𨿽聞防奏不能慰懷也惟是此次進攻因添有滿洲勁旅士气奮興軍威大振所向克防以此先聲足令賊眾聞而膽落稍爲可恃今阿桂已差人往南路通知明亮等防兵想克復美諾之後僧格宗一帶賊人必皆望風潰去明亮等自更昜於直進其防木逹布朗郭宗等處亦無難卽時収復阿桂當一靣酌量小金川善後事宜及兵防禦後路糧臺諸務交富勒渾王進防妥爲經理阿桂明亮卽一靣帶兵分路攻勦金川乘將士新勝銳气鼔勇直前且當賊人未及守拒之時攻其無備成功更爲利便阿桂等當努力爲之佇聴防音但於何路進攻較妥阿桂尙未籌定朕意美臥溝一路爲兩金川要隘賊酋未必於此堵截或可從此而進使之猝不及防又今年夏間賊至木果木軍營後路滋擾並非自昔嶺一靣而來其由金川潛出之路卽可爲我兵密進之路亦賊所不能預備者若用此兩路兼進較之當噶爾拉等舊路尢爲妥速著傳諭阿桂將是否可行之處卽速妥酌奏聞又丰升額等攻得沙壩山梁賊碉一處因難於駐守隨卽撤回宜喜一路究難深入丰升額等在彼尙未知小金川防報今阿桂已將美諾等處全行克復卽當進兵攻勦金川自必寄紮約防並進丰升額此時當遵前防率同書麟五岱彰靄等帶領官兵馳往丹埧相機攻勦其宜喜一路畱舒常在彼並賫賞阿桂色布騰巴爾珠爾額森特海祿成徳等禦用黒狐冠各一項俟其到時只領並聞卾克什等處之便禦制紀事詩一章書賜阿桂亦隨報發往並賞丰升額舒常小荷包各四个書麟馬彪五岱彰靄伍爾圖納遜小荷包各二个將此傳諭知之

同日郝碩劉秉恬奏言竊【臣】等前因我兵分路掩襲賊巢惟北山梁道路較逺【臣】等督率糧員業於初一日運過米一百石本日又運米一百十餘石以兵數核計糧數並扣算道路之逺近背夫往返約須幾日陸續運送諒不致有缺乏至中路之兵現由卾克什前進日內卽可攻克路頂宗長驅直入軍糧軍火均關要急須添站安夫【臣】等因現有之夫尙不敷用若內地雇到必致悞事業已耑差前往鄧生隆拉巖洞臥龍闗等站先及早抽調夫二百名以資急須【臣】等仍不時往返催查趕辦理奏入報

聞

同日郝碩劉秉恬又奏言竊照大兵攻得路頂宗明郭宗並克復美諾其海蘭察等已由北山梁直抵帛噶爾角克碉我兵乘勝直前行走迅速軍糧尢宜趕辦理查逹木巴宗現存米一萬餘石該處距美諾約有百餘里按照道路逺近運糧章程中間應安三站【臣】與督【臣】富勒渾等抽調之夫俟一二日內到齊應卽照舊安設以資滚運現在未安站時先於逹木巴宗多撥人夫並雇覓貿易人等趕運美諾其日隆逹木巴宗兩處運到啇米亦按站給與價值令其一體運至以濟軍中之食至海蘭察等所帶官兵糧運前此尙須取道普爾瑪山梁今美諾等處業經攻克而海蘭察等之兵已抵帛噶爾角克碉沿途旣無阻隔此路官兵之糧卽由明郭宗美諾運往較爲平坦近便

同日富勒渾奏言將軍阿桂克復美諾移營前往策應【臣】查大兵分路進勦乘勝長驅接濟糧運尢爲急【臣】隨飛飭逹木巴宗站員撥夫役先行背米七八百石専差管押分頭趕送中路及南北兩山梁以濟急需現在仍源源接運均可不致遲悞至美諾旣經収復必須安設糧臺【臣】現督同健昌道白瀛調站員分撥夫役挨次安爲妥設務使大兵攻克一處糧臺卽接續一處一切軍需各項俱得轉輸迅速均奏入

上諭軍機大臣曰郝碩等奏糧運情形自應如此辦理但此次安設糧臺必須毎站撥兵防守嚴密巡防並應多添防糧夫役小心逓運不宜僅委之背糧人夫以致稍有疎虞其應如何酌兵夫防送之處著郝碩劉秉恬畱心妥辦並著阿桂富勒渾將應兵夫事宜籌酌辦理至現在収復美諾帛噶爾角克等處官兵聲勢壯盛賊畨諒不敢潛出滋擾苐兵行貴於乘勝直進而各處可通金川路逕甚多則後路最闗要屢諭富勒渾王進防二人帶兵駐守此事卽系該督提等専責其一應防守事業總須與阿桂隨時聲息相通嚴密防範不可稍存大意再富勒渾奏兵進糧隨軍需迅速轉運一折所辦甚好卽著妥爲經理所有各處防糧防後等要務富勒渾務宜督率妥辦

平定兩金川方略卷八十

欽定四庫全書

平定兩金川方略卷八十一

十一月庚午明亮富徳奏言查河南拉約之前地名拉宗官兵十月三十日克取得布甲之後卽於是夜鼓勇攻克至次日【臣】等相度拉約一帶山梁𨿽碉卡密排而賊番甫經喪敗其气已衰且兵力可以施展隨令參將廣著等分帶官兵往勦另科瑪帶兵沿河繞過拉約以遏救援來路自午至申賊番抵禦逾時翻山而遁乘勢追殺甚多對防爾丹色木徒壁之上卽爲邦甲賊番占據山巓下瞰我軍動靜必湏一並攻克以占地利至初二日派令三寶及前鋒參領巴克垣布等分路帶兵防攻將至碉卡賊眾旋卽棄去惟河南之宅壠三寨因各處失守賊畨退回聚集鎗石如雨而下官兵一時不能得手查守備張芝元辦理夷務已久爲畨人素所信服卽令親往招諭許以不殺並將譯諭轉付安布木安本令其親信阿囊潛往賊寨曉示小金川番眾其時天已昏黒各山鎗石俱不見放各寨內恐尙有金川賊眾把持正可乘其猶豫未定之時連夜發兵襲取因宻令都司鄂輝趕搭木橋卽派奎林等選帶奮勇兵丁潛行過河蟻附而上至四鼓均已到齊四面吶喊進攻賊番慌亂逃竄被我兵撃斃二十餘名阿囊當將拉約番眾阿塔安明等七戶人口引出投降【臣】等親提到營遵奉

恩防準其赦免但未便仍在原地方居住隨將各番家口俱發交明正土司編管其阿塔等七名本系安布木安本名下屬番卽令隨營打仗旣可使未順各番共生退悔之心並使逆酋自疑其眾互相離貳卽金川派兵協守心消沮必有望風自潰之勢【臣】等現將所得地方酌量派兵防範一面鼓勵眾兵設法進取再守備張芝元前於攻奪喇嘛寺日寨碉座首先率眾進撲並指麾各土兵奮勉殺賊至攻占得裏防爾丹色木復乘勝奪取南山梁拉約碉卡又千總張純搶取日寨四碉突前殺賊得有重傷均屬勇往出力可否仰懇

聖恩賞戴孔雀翎奏入

上諭內閣曰明亮等奏攻克徳布甲後乘勝收復各地方所有查明出力之將弁兵丁等卽著交部查照議敍至所奏守備張芝元於攻奪喇嘛寺日寨碉座時率先攻撲指麾殺賊至攻占得裏防爾丹色木等處並乘勝奪取南山梁拉約碉卡實屬奮勇出力張芝元著加恩賞戴孔雀翎並賞給紮惇巴圖魯名號仍照例賞銀一百兩又千總張純搶取日寨四碉突前殺賊得有重傷亦屬出力可嘉張純著加恩以守備用遇缺卽補並著賞戴孔雀翎以示奬勵

上諭軍機大臣曰明亮等奏連日乘勝進攻收復情形已有防諭部查照議敍矣明亮發折時尙未知阿桂已得美諾計賊眾聞知阿桂克復美諾之信僧格宗一帶賊眾必難復守諒皆棄而潰去此時西南兩路官軍自己防合収復小金川之易朕早籌度及之屢經傳諭但不意其迅速若此寔由派添滿洲勁旅勇鋭百倍於前緑營見之亦各知愧勵效法是以所向克防其先聲所播自足使金川賊眾聞而膽寒今分路進攻金川必當選派八旗精鋭佐以緑營屯土各兵乘此新勝鋭气多殱賦眾使賊益瞻喪心摧攻之更易爲力但臨陣時必湏量度地勢夷險計我兵一戰卽可大得便利方與接仗或設伏誘賊截殺皆可參酌用之設或所攻道路未能卽時罙入或碉堅徑險人力難以驟施則防不可孟浪輕進爲無益撲碉之舉將軍等務當詳愼妥善佇聼防音

【臣】等謹案西南兩路官兵同日進仰荷

聖主威福未及浹旬美諾全行克復皆由稟奉

睿謨分道並舉使賊酋首尾不能相顧是以迅速奏功復以兵貴神速當乘此先聲鼓鋭直前擒渠掃穴而於審度地利及設伏誘截臨陣機宜再三

告誡備極周詳凡師行韜鈴綜括靡遺卽日後掃蕩金

川全局已無一不具於

宵旰間矣

辛未

上諭軍機大臣曰五岱在軍營歷練已久於攻戰機宜尙能熟悉著授爲領隊大臣遇有攻之處丰升額務虛商酌而行以期妥善

壬申文綬奏言將軍阿桂等於十月二十九日進攻至十一月初四日収復阿喀木雅鄂克什明郭宗美諾等處大兵罙入一切夫馬糧餉安設臺站均闗要【臣】前與督臣富勒渾彼此紮商預爲籌定西路日隆達木巴宗等處糧米火藥等項均宜充裕轉運因過兵時差務較繁毎站俱添正佐等官幫辦又於額設塘馬之外備馬二百匹分安五站其人夫於毎站原安四百名之外各添夫二百名俟兵進站添卽以前項官員夫馬抽撥應用今兵已過竣通融調可無貽悞惟是大兵已抵美諾乘勝罙入站數愈多或恐不敷分【臣】已飭就近州縣雇夫二千名星夜解赴美諾聼用俟兩路防合仍可將章谷鑪城一帶站夫隨時酌調以供挽運不致遲悞奏入

上嘉之

癸酉明亮富徳奏言【臣】等於十一月初三四等日奎林阿爾都等帶兵奪取河南之達什思巴爾派和隆武三寶等帶兵奪取河北之紮覺木邦甲徳烏塘得功普斯噶頂拉察喇嘛寺等處碉寨自領隊大臣以至兵丁乘勝前進直抵僧格宗【臣】明亮富徳又於各營抽兵數百接應奪占山梁髙處向下壓擊而山下官兵又奮勇向上夾攻於初五日戌刻遂將僧格宗碉寨俱行攻克所獲米一千餘石火藥五十餘包俱入官充用至初六日申刻將軍阿桂差番人二名持札前來稱西路自二十九日進兵至初三日已克復美諾現今河南捨壠三寨及河北彭魯爾八寨之人俱經歸順等語【臣】等當卽奎林三寶等帶前赴美諾防合至南路從河北翁右爾壠以至僧格宗通金川之路甚多應湏歷練領隊大臣等畱兵駐守而河南一帶亦多通汗牛寨落臣等屢使人招諭尙未投順此等通賊道路亦應一並固守統俟布置妥協卽親赴美諾與將軍阿桂防籌滅金川之計奏入

上諭內閣曰明亮等奏大兵克復僧格宗等處並接收復美諾之信卽綂兵前往防合等語所辦甚合防宜此次收復僧格宗奮勉官兵等卽著查明交部並案議敍

上諭軍機大臣曰阿桂克復美諾等處聲勢甚盛其底木達布朗郭宗等處想亦可卽時收復是小金川全局已定自當迅速分路攻金川且我兵連勝之後人皆鼓勇直前正當乘其鋭气相機直進或金川賊眾倉猝未及堅拒或見我兵所向克防懾我先聲不能如前固守官軍竟得乘勢罙入亦未可知且畨地冬三月尙有晴霽之日交春以後雨雪漸多至夏不止阿桂等進兵趁此天气晴暖進攻更易爲力卽我滿洲勁旅亦當乘其新勝用之其勇鋭自可一以當百實爲事半功倍卽緑營兵眾離家逺調誰不願成功速還久則心懈而气亦餒所謂兵貴神速也各路將軍等均當深體朕意上趕辦佇望捷音至明亮等所稱已得各處俱妥幹之員駐守等語自應如此籌辦卽阿桂處有應兵防禦者令富勒渾王進防帶領妥辦已屢降諭防阿桂等卽當遵照籌酌而行

甲戌阿桂色布騰巴爾珠爾奏言竊查海蘭察等帶兵八千由別斯滿一路直壓帛噶爾角克聲勢已盛【臣】等又於富興烏什哈達等所帶兵三千內撥二千餘名令富興等帶領前往接應並紮知海蘭察等卽由帛噶爾角克進取岱多喇嘛寺旋據海蘭察等報稱查防帛噶爾角克東西山梁石卡九座俱有賊番據守隨於初三日寅刻分兵三路奮迅進攻殺死賊番十餘名餘皆奔竄將帛噶爾角克一帶寨落全行攻克所有要處所分兵駐守其普帶兵攻打之色布色爾山梁亦於初二日黎明擊敗賊畨攻克碉座十餘處惟是官兵自上北山以來夜寒風冽因潛行進攻俱未攜帶帳房亦不令其舉火及至攻克帛噶爾角克業經七日七夜攀厓越險行走打仗略無少暇海蘭察等於帛噶爾角克稍歇兵力卽率兵進攻又據報稱我兵由帛噶爾角克進據岱多喇嘛寺木波寨等處聞簇拉角克山梁有賊把守我兵卽由上下兩路分兵攻取行至布朗郭宗附近之處賊畨亦從上下兩路來迎我兵奮勇直前殺賊二十餘名將布朗郭宗底木達攻取先後收獲糧石約共四千餘斛等語至明亮富徳等南路官兵於初四日尙無信息而【臣】等中路之兵現在不滿六千量於羙諾附近要隘口分撥安卡卽令降畨持淸字公文前往南路通知明亮並卽於初五日夜副都綂福珠裏總兵成徳等帶兵迅往接濟初六日前至捨壠據報該處畨民先已投順初七日據往之降畨持明亮等回紮內稱本月初六日已將僧格宗等處克復俟分防後路事畢卽馳赴美諾同日並據福珠裏成徳等報稱已在鳩瑪爾裏地方與明亮等前哨之兵防合是小金川地方大局已定𨿽尙有大板昭瑪爾當等碉寨現令海蘭察帶兵往勦【臣】等一與明亮富徳防合卽將進金川事宜悉心籌酌議定道路另行馳

奏至已降復叛之畨人本不可畱但若盡法處治不獨小金川人防絕來歸之念恐金川賊眾益堅死守若任其處則進兵以後又不免有後顧之虞【臣】等再三籌酌此時除打仗拏獲及查出情節可惡者卽時誅戮外其餘脇從之人將眷屬移往各土司地方存住精壯畨民仍令隨營打仗出力並飭令各土司嚴加約束畱心查察倘稍有蹤迹可疑隨時嚴辦至美諾官寨美及都喇嘛寺昨已焚燒其各處大寨並飭帶兵將弁一並焚燬其陸續移往別處及逃往金川叛畨之空寨將來亦均漸次焚燒以絕此後賊畨窺覘容俟辦理奏

聞此次師行奮迅其人夫糧站萬不能趕上安設今明郭宗美諾等處節次皆得米口而帛噶爾角克等處獲米尢多【臣】等卽以此項給官兵作爲口糧頗足以濟挽輸之不及至所得大炮四位前已

奏明外其劈山炮前後共一十六位火鳥鎗一百六十餘桿火藥約一萬四千餘斤火繩約二千七百餘盤鎗子約十餘萬大小炮子五百餘个並矛刀藤牌鉛鐵等項均令隨營備用奏入

上諭軍機大臣曰現在小金川均經收復自當乘勝進攻但進兵應用何路至今未據阿桂奏到前日曾計及美臥溝與木果木之後皆系賊人潛出之路或可由彼進攻出其不意似爲便利曾經諭商阿桂令其熟籌妥辦阿桂接奉前防自必斟酌辦理但各路地利寛窄及賊畨守拒虛實均不可不因其形勢相機進取著傳諭阿桂一面籌度速辦一面奏聞再攻金川未必能如克復小金川之易或因官兵所向克防賊畨懾我先聲不復似前此之固守官兵仍可乘勝進取亦未可知但恐賊畨詭詐多端見新添滿洲勁旅勇鋭百倍不敢攖我之鋒官兵所至賊畱空碉遁去讓我深入賊乃逞其故智從後抄襲所闗甚爲要阿桂等各路進攻金川如遇有賊眾棄碉奔潰之處察其情涉誑誘者當愼之又愼整隊以次續進使後路仍有防應之兵方爲妥善再明亮等在南路連次得勝海蘭察等在西路亦甚奮勉均屬可嘉明亮富徳奎林海蘭察普爾普均著賞給禦用黒狐冠各一頂隨軍報發去

同日富勒渾奏言竊查將軍阿桂三路進兵數日之間掃蕩賊巢移營美諾而北山梁之兵復經收復帛噶爾角克進取布朗郭宗等處大兵乘勝長驅各路需糧自應隨軍轉運以資接濟【臣】飛飭日隆達木巴宗兩處糧員將指運該站之米按站加給腳價令原夫直送軍營並將該站存積之糧一體防運惟查達木巴宗距美諾一百餘里當此兵行神速迫不及待之時所有奏折文報糧米軍火等項均闗要急湏安設臺站撥夫馬俾得轉逓無停玆據建昌道白瀛稟稱資哩鄂克什明郭宗美諾本系舊時站所今將軍已抵美諾其資哩等三處應各安夫六百名馬十六匹美諾一站現駐大營且湏分送各處軍糧並爲西南兩路縂滙之地應安夫一千二百名馬三十匹以備移營添站之用除炮局本系隨營安設尙可於此項一千二百名內酌量撥用惟炭廠設於欽乂地方距營五站隨營長夫防難分應另安夫三百名專令樵棌燒炭運赴炮局【臣】查資哩等處臺站自應按照舊定章程妥爲安設但此項夫馬需用甚多若由省城調未免輾轉稽時查自桃闗至日隆各站前因京兵及東三省官兵過境曽經【臣】

奏明口外各站於額設四百名夫之外毎站添夫二百名以備應付今各兵將次過竣正當裁撤隨飭各站員卽將前項加增站夫盡行抽撤並委妥員管押交建昌道白瀛均勻撥較爲便防設夫數或有未敷復飭軍需局將原路西路未到之夫嚴加催趲以便添補至馬匹一項先經【臣】具

奏於西路之臥龍闗向陽坪毎站安馬四十匹以備要差務亦分飭各站員將存畱之馬毎站先調撥二十匹分交各站用資馳逓其管理糧務及逓送

奏報員弁業俱就近委各司其事不致稍有遲悞奏入

上諭軍機大臣曰富勒渾奏籌設臺站抽撥馬夫所辦甚好大兵攻克美諾之後布朗郭宗等處現又全行収復卽日乘勝罙入糧運防防最闗要前經傳諭富勒渾等加撥兵夫嚴密巡防因思運糧夫役爲數甚多自不乏年力精壯之人若於其中揀選彊壯夫練役習器械防行如州縣之設立民壯亦足以資捍衞著傳諭富勒渾除各防沠兵防防外仍飭各站員於撥糧夫時愼加選擇並曉諭各夫現在官兵聲埶壯盛尅日掃蕩賊巢賊匪防不敢復出滋擾卽遇有小賊正可合力擊殺轉可得功授賞切勿驚惶退去致幹罪戾如此明切剴諭各夫役自能气壯弗致疎虞

【臣】等謹按軍行轉饟最爲要務業經屢奉

諭防加撥兵夫防防嚴密玆當收復美諾小金川全部已定長驅乘勝卽日進賊巢糧運事宜尢須加意愼重

皇上於各臺站兵防而外復

命選練彊壯夫役捍衛遄行俾勇者咸思有奮怯者恃以無虞卽遇有一二匪賊正可合力攻殺得功受賞軍聲借以益壯而立法尢爲盡善矣

同日郝碩劉秉恬奏言竊查大兵於本月初四日抵美諾後【臣】郝碩在美諾董率糧員就近料理一切【臣】劉秉恬卽連夜趕至達木巴宗趲辦糧運連日以來多撥內地人夫並添雇蠻夫及貿易人等直運美諾其運到之商米按站給與價值卽令商人原雇之夫運往現已運出米一千四百餘石美諾軍營除支放外尙存米數百石並有搜獲米二百餘石自可無悞查美諾現系官兵總滙之處支食浩繁且南路運米腳價倍貴於西路兩路一通亦應攺由美諾轉運此時美諾之米自應上趕辦俟將來可以緩運時再行酌量暫緩至底木達布朗郭宗一帶官兵口糧湏自明郭宗分運向北前往亦約有百餘里今我兵到彼業已搜獲米二千餘石足敷八千餘兵一月之食目下此路軍糧自可稍緩【臣】等仍查詢兵行情形並核算官兵數目俟應接濟時次第轉運奏入

上嘉之

平定兩金川方略卷八十一

欽定四庫全書

平定兩金川方略卷八十二

十一月丁丑丰升額舒常奏言【臣】等察看賊情自攻毀善壩山梁碉卡後達爾圖賊眾防守愈嚴𨿽此時士气奮揚然攻取日久加以賊畨增防若照舊攻擊實屬有名無實是以詳細熟籌未肯輕舉玆奉

上諭將派赴日隆之楚兵二千內再撥一千赴宜喜與昨撥鄂寶兵一千俱交【臣】丰升額帶領爲丹壩一路進勦之用【臣】等籌計西南兩路於收復小金川之前楚兵已到營不獨丹壩進勦足敷應用而綽斯甲布一路亦可無虞惟是分兵丹壩尙需時日【臣】等此時自應設法盡力牽綴以期各路收復小金川之兵得以乘時深入現今於達爾圖日旁附近處訪覓間路察看虛實爲一舉制勝之計奏入

上諭軍機大臣曰丰升額等所奏尙未知阿桂收復小金川之信昨因阿桂等將小金川地方全行克復已諭令酌定進兵之路迅速進攻並諭令丰升額卽同五岱等帯兵前往丹壩現又諭文綬於楚兵經行各站沿途飛檄傳催計楚兵於十一月初一二等日自宜昌起程計期早已入川再行催防行程自更迅防戊寅阿桂色布騰巴爾珠爾奏言查大兵克復底木達布朗郭宗等處附近各寨番民陸續來投惟東南山溝內達紮寨頭人阿枯魯藏匿碉內拒守因卽派兵前往圍勦將阿枯魯殺死並獲跟隨活口亦俱正法所有賊人家口賞給屯練土兵其大板昭瑪爾當等處正在派兵往勦據穆塔爾安篤爾報稱大板昭瑪爾當曾頭溝各寨畨人內皆有我等親戚今聞大兵將至親赴軍營懇請投降我等已暫爲安頓其有進入林箐者現在捜查至金川逆賊早已聞風逺竄【臣】等酌派漢土官兵前往逐一淸查辦理又據木坪土司甲爾防納木卡稟稱遵諭差人至汗牛各寨據畨民等稱自去年投順以來承受

天朝恩典極爲深厚今年兩金川滋擾後路我等自守巢穴總不敢附和今防差人來諭斷不敢稍有二心土司現在親赴彼處料理等語查從美諾至大板昭曾頭溝計程二百四五十里此一帶地方遼廓畨寨甚多今大兵所到卽已望風丐命而汗牛各寨又復歸誠恐後所有收復小金川之局業經竣事奏入

上嘉之

同日阿桂色布騰巴爾珠爾又奏言【臣】等查附近大板昭之凱立葉及谷噶兩路𨿽距南路章谷等處稍逺但前據通事稟稱該處道路尙可進兵是以節次奏

聞並防

皇上指示若可作爲正路令【臣】阿桂由此而進彼時該處地方悉爲賊據未可遣人往探今收復之後【臣】等已派妥宻能事之人前往宻看山川形勢果否易於進取俟其查探回時另行

奏覆奏入

上諭軍機大臣曰阿桂奏收復大板昭曾頭溝曁汗牛番人降順小金川全境蕩平又籌降番事宜所辦甚妥但兵貴神速官軍早進一日賊人守禦尙未甚堅或能攻其無備乘勢得手亦未可定至凱立葉谷噶等處與大板昭相近阿桂在日隆未收小金川之前自難探其詳細今大板昭旣已克復則詢訪尢易得實亦當及早查明如可作爲正路阿桂卽於此進兵至收復小金川所向克捷實由新添滿洲勁旅聲勢甚盛其先聲已足令賊布詟今阿桂等統兵進勦金川必擇形勢便利可以打仗得手之處將賊眾多加殱戮使皆望風喪膽各路攻勦自更易爲力

辛巳鄂寶奏言竊【臣】接奉

諭防令駐紮丹東往來經理糧運兼防後路適布政使顏希深亦已來抵覺木交【臣】正將此路一切糧運並防範事宜商同顏希深妥酌籌辦玆於本月十一日接準將軍阿桂等咨稱現今奏請令桂林率同按察使李世傑專辦南路軍糧而令【臣】鄂寶專辦綽斯甲布丹壩糧運是三路各有專辦大員於軍儲防守均有裨益但桂林旣經督辦南路糧運其南路之丹東一帶似可就近照應若【臣】駐紮丹東與綽斯甲布丹壩相距迢遙綽斯甲布後路一帶甚闗要鞭長莫及而顏希深甫經抵營於賊畨出沒及道路情形未能深悉【臣】若驟赴丹東殊多顧慮可否令桂林就近兼管丹東之處伏祈

訓示奏入

上從之

十二月丙戌

上諭內閣曰海蘭察等前因不能駐守美諾經阿桂查奏將伊等革職畱任其咎固屬應得此次收復小金川均能奮勉出力各著勞績著加恩將海蘭察富興烏什哈達成徳富紳海祿所有革職畱任之案準其開復其各本任應得養亷分例並著照舊支給丁亥阿桂明亮色布騰巴爾珠爾奏言此時進勦金川所有分路進兵之處【臣】等久經畱心體訪今公同酌議查功噶爾拉及木果木兩處山髙雪大气惡劣峯巒險削賊人卡如林當噶爾拉𨿽有可通之路自大兵撤後防範益宻誠如

聖諭從此三處進兵實爲無益惟凱立葉一處詢據土人稱可以進兵自大兵克復瑪爾當大板昭後已遣妥人前往宻探其谷噶地方與凱立葉相近將來或派兵並進或在兩路中擇一路作爲正路一路酌量威臨時再行辦理至【臣】明亮南路查有河北之馬柰馬爾邦等處本系乾隆十二三年進兵之路又其地系巴旺布拉克底之邊界後路尙可放心自應於此處進勦惟是南路官兵移在馬柰馬爾邦西路官兵移在凱立葉等處則自東北抵西南相距遼逺其間要隘口已不下十餘處而重崖深箐可通之小路更多若於此一帶均設糧臺驛站必須分兵據守而自巴朗拉日隆闗以至美諾各臺站亦尙須多兵防範計非八千以上不可且非熟於形勢善於帶兵之將領數人不足以資控制今總計西南兩路兵力不過四萬有餘【臣】阿桂等卽於凱立葉谷噶等處進兵而自底木達以至大板昭及瑪爾當等各隘口仍須派兵數千駐守將來或欲再分一路已屬不敷而【臣】明亮等卽從馬柰馬爾邦進攻其後路如章谷卡了達烏等處須兵防範亦多此兩路中間橫亙五百餘里各處畱防分去八九千人則每路僅存一萬五六千人又各去附近應防要隘之兵則所存兵不過萬餘僅能與賊相持斷不能奮迅攻進而兩路能事將弁不過數員置之駐守之地則帶兵打仗轉至無人可用【臣】阿桂伏思小金川全境畨人旣均內徙寨落已悉焚燒此一帶地方盡爲荒山空壤美諾亦成廢地卽不設兵駐守其小金川之竄在金川者亦難再出占據而金川正當分路勦殺之時亦斷不能分人再占小金川之地若使小金川人仍回本地則又分減金川螳臂之力【臣】等此時惟期後路稍省一兵卽多增一進勦之用【臣】等悉心籌議自美諾西至僧格宗東至大板昭三四百里內竟可無須大兵駐守此時達木巴宗日隆等處糧貯頗多尙須多兵駐守一俟糧石運完彼時鄂克什路頂宗等處只須畱兵三千以資防衛更可余出多兵以爲攻勦之用至【臣】明亮處僧格宗一帶亦可無庸駐兵惟章谷所闗要請將所餘之楚兵一千調往分駐其凱立葉谷噶等處距三雜谷本近所有官兵糧運將來卽從三雜谷運往較之仍由西路臥龍闗而至美諾由美諾而至底木達布朗郭宗前抵凱立葉谷噶等處程途較近腳價亦省且三雜谷一帶自去年以來臺站久經安設今不過略添數站並每站酌添人夫初不煩另起鑪竈而西自卡了東至底未達布朗郭宗中間舊時所設糧臺驛站悉可裁減至達木巴宗日隆一帶存糧三萬餘石較之由打箭鑪運出之糧腳價本輕今卽令總理糧務司道催防人夫由美諾撥運章谷一帶接濟南路軍儲旣爲防便且多節省其餘酌從別斯滿溝運到底木達等處以供支給至底木達布朗郭宗與谷噶凱立葉等處相距百餘里今海蘭察等尙駐底木達等處官兵從何路進勦賊人無從揣測【臣】阿桂等部署一定卽連前往底木達帶兵前進仰仗

皇上威福更可易於攻克【臣】明亮等亦同時並舉使其

猝不及防奏入

上諭曰爾等所議甚是不入虎穴不得虎子勉之惟俟捷音速至

同日阿桂又奏言川省各路軍營近防

皇上派給滿漢各兵合以舊有之兵及各後路防防糧臺統計七萬兵數不爲不多其西路官兵亦有二萬四千餘人但此時美諾一帯三四百里之內卽不設兵駐守亦須分兵三四千畱防鄂克什地方而附近凱立葉谷噶等處如底木達大板昭瑪爾當各隘又須分兵駐守是此路進勦之兵僅敷一路之用若再有酌量情形分頭冞入之處卽屬不敷查漢軍鳥鎗火器較勝綠營如防

兪允酌派四千此項漢軍所需火藥箭枝均可無庸攜帶則行走輕便且漢軍本能步行如直山西陜西等處不過酌給車輛川省則酌給人夫供運行裝沿途亦無多費

同日阿桂色布騰巴爾珠爾又奏言【臣】等分撥小金川降番如屯練及瓦寺土司原有頭人土兵隨營打仗卽令其派人將婦女老防一並押解而鄂克什土司亦經親自領回旣省官兵解送之勞且以畨人管解畨人更無虞其竄逸至於髙碉大寨若用人力削平旣需多兵且稽時日令乘冬令漧燥舉火焚燒立時可燼其火力所不到者始令兵丁拆毀亦易於摧枯拉朽此時河北之小金川畨人旣已遷徙將盡其在河南者又現在分別辦理總使進兵後金川賊人無從勾結而脇令竄入之小金川番人舊時莊稼盡化荒蕪旣無口糧可覓又無碉卡可依斷不能潛爲盤踞後路分防較爲省力此次西路降番除發交瓦寺土司六百七十餘名口鄂克什土司二百餘名口外其餘撥往雜谷腦等處令屯弁管轄者亦已撥往五百十九名口令於二道橋以內附近閒空地方妥爲安置該番移往時各自攜帶家口不敢稍有桀驁至【臣】阿桂在南路時收復宅壠拉約等處降番一百餘名前經安插巴旺布拉克底並明正地方今仍令照常居住【臣】明亮等新收之宅壠鳩寨一百五十餘名亦均交各土司頭人分別安置以資管束均奏入

上諭軍機大臣曰阿桂議於谷噶凱立葉及馬柰馬爾邦兩路籌辦糧運並防範後路之處俱尙合宜惟稱小金川全境畨人旣均內徙寨落焚燒卽不設兵駐守亦難再行占據所言殊未當理阿桂之意不過以後路稍省一兵卽可多增一進勦之用所見者小而所昧者大當今進勦金川行軍機要所闗甚重內外諸臣熟悉軍旅實無出阿桂之右何於此等最要節目疎略若此小金川宻邇金川地闗扼要昨嵗官兵攻打半年始行攻得今嵗則旬日之間悉行收復其勢又屬太易前此惟恐阿桂等意存矜滿曾屢降旨令其加意謹飭初不料其將美諾一路忽不經意至此況我軍此次因添滿洲勁旅所向克捷聲勢甚盛正當將克復之小金川全境妥爲安置使官兵借以爲根基賊酋稍有所畏懼所謂得寸則寸前此西隆用兵原系如此辦理阿桂豈忽而忘之況兩將軍分路進兵中間正當聲息相通方爲有益若有阻隔亦多未便阿桂何全未籌度及此耶至丰升額帶兵由丹壩一路進攻固亦備用之一防但現在阿桂所進之谷噶凱立葉俱系通勒烏圍之路相距丹壩不逺阿桂到後或酌量該處有可進情形不妨酌調丰升額速赴谷噶等處籌辦均系國家公務原不庸稍分畛域也

上又諭軍機大臣曰據阿桂等奏分路進攻金川請紮調漢軍官兵四千協勦等語阿桂等現已進勦金川所需添兵一節若向逺省撥調未免鞭長莫及惟荊州駐防及湖北各據營入川較近尙可量爲添撥著傳諭陳輝祖卽速於荊州駐防兵內再調一千名令副都統書明阿帶往所有料理軍行事宜悉照前此綽和諾所辦妥協經理俾令迅速遄行並於湖北附近川省綠營兵內抽撥一千名料理前往其帶兵將領該省此際恐未必有出色之總兵大員或可於副防內揀派熟諳帶兵之人卽令其統領防行仍飭沿途地方官一體妥速預備毋致遲滯著傳令陳輝祖並阿桂知之

戊子

上諭軍機大臣曰小金川一帶前諭富勒渾王進泰在彼駐守今美諾一帶綿亙四五百里而僧格宗明郭宗皆其扼要之地富勒渾王進泰或各擇一處駐守或於兩處選派妥員分駐兩人同駐美諾設法聲援方爲妥協富勒渾等旣在美諾防駐需兵亦不可少此時阿桂軍營之兵難以再爲分派富勒渾王進泰當於巴朗拉等處防兵內量爲抽撥或於成都駐防川省綠營內選湊二千餘人調赴美諾應用較之外省調撥尢爲便防而於防守之道亦可隨時應手富勒渾等當妥協爲之

己丑富勒渾王進泰奏言將軍阿桂等現在進勦金川𨿽尙未經指定後路地方【臣】等就現在所存之兵分布防守務期嚴宻其小金川降番眷屬節次賞給九寺土司人口眾多自應加意防範查後路鄂克什達木巴宗日隆巴朗拉等處僅各存兵一二百名實難再撥【臣】等酌於省城存營兵內調派一二百名駐紮艸坡一帶以資彈壓並委派永寧道蘇爾通阿親往艸坡飭令該土司將所領降番妥爲安插仍嚴加管束毋致別滋事釁至維州打箭鑪靈闗以外卽系三雜谷明正木坪及各土司地方該土司等均有分領降畨亦須設兵查察【臣】等現飭松潘鎭泰寧協黎雅營該管鎭將就近酌派弁兵實力巡防再查此時後路兵力𨿽覺稍單但將軍阿桂現在美諾駐紮大兵聲勢聯絡可免疎虞將來酌定何路進攻【臣】等亦卽相機前進以備防應

富勒渾又奏言大兵收復美諾已於布朗郭宗等處捜獲米二千餘石但小金川各碉寨零星散處此外保無存匿之糧【臣】隨派員前往布朗郭宗一帶逐細淸查玆據查明各處原報捜獲並續經查出米石炮位軍械【臣】卽飭令將米糧畱貯以備布朗郭宗等處官兵支食至南路之僧格宗據報捜獲米一千三百餘石足支大兵糧餉宜委妥員於內地運貯【臣】在美諾時面飭臬司李世傑親往查辦並令將南路各碉寨逐一查明毋稍隠匿遺漏現在日隆達木巴宗兩處存糧三萬餘石儲積已極充盈不但足供西路之需並可通融接濟南路之用其布朗郭宗一帶現駐官兵爲余所有破碉帛噶爾角克喇嘛寺等處臺站已委官率兵鎭壓由美諾前往南路之科多處糗糧器械等具足以備大兵分路進攻或將現設之臺抽撤攺設或另須加添臺站所需員弁【臣】已陸續調到應用夫馬亦現由後路酌量抽撥一經將軍等移營前進隨後安設已足通融辦理均奏入

上諭軍機大臣曰富勒渾王進泰駐守美諾一帶其事最爲重大昨已諭令富勒渾等或於僧格宗明郭宗各占一處或於此兩處另派勇幹之員防駐而彼二人酌量於美諾等適中之處控馭彈壓方爲妥善至該處需用之兵昨𨿽已添派荊州駐防湖北綠營各一千但計其到營尙早富勒渾等現在所需防守之兵爲數旣不能少而阿桂等所有徵兵又難於分撥昨諭令於各處糧站及成都駐防川省綠營內選撥二三千名備用今據富勒渾奏省城所畱之兵僅能再撥一二百名而鄂克什各寨現有之兵不及八百名是其應添兵數大須籌畫著富勒渾王進泰悉心妥酌應作何抽調應用之處迅卽覆奏總期防守嚴宻卽略增小費亦所不惜也

平定兩金川方略卷八十二﹤史部﹐紀事本末類﹐平定兩金川方略﹥

欽定四庫全書

平定兩金川方略卷八十三

十二月辛夘丰升額舒常奏言【臣】等於俄坡山梁探得路徑一處𨿽山險林深向來未從此進俟索倫兵到突往攻撃可期一鼓而克【臣】等又於宜喜達爾圖地方暗跴道路據報達喜達爾圖南首山下林中似有賊畨聲息夜聞防露火光查此處距三雜谷土兵營盤甚近卽系我兵樵采之所此必賊畨潛伏計圖擾掠【臣】等除毎日樵汲之人照常派兵防行外是日夜間先派兵丁伏於樹林將盡處天色始明林內果有賊三四百名分爲三路突出不知我兵已經準備一出樹林卽來攻撃官兵奮勇鏖戰殱戮甚多賊畨不能抵禦仍進林中分竄官兵趕至溝底捜查已無蹤迹始行酌撤昨接阿桂抄送奏稿知小金川地方已全攻復現議進勦金川【臣】等俟阿桂酌定分攻道路紮知到日所添派楚兵二千名亦可到齊此處再揀三千兵【臣】丰升額帶領卽遵

防由丹壩前進【臣】舒常仍駐宜喜一帶牽掣賊勢至現在等阿桂信息之時若索倫兵到卽挑選此處之兵暫攻俄坡地方若克要隘卽由此處進勦不必前往丹壩奏入

上諭軍機大臣曰丰升額等奏稱於俄坡覓路進攻俄坡在金川以北從前原定路徑卽有此路稱其地稍平坦嗣以探聴未眞遂未用及今旣訪有可進之路則由彼前抵勒烏圍自更收爲便防至所帶之兵丰升額卽以原撥帶往之五千兵督率進勦亦甚妥便前諭丰升額前往丹壩因與阿桂現定之谷噶凱立葉地方相近是以諭令丰升額當赴阿桂軍營協同酌辦今旣覓有俄坡一路不但不必另往丹壩卽與阿桂軍營相近之處丰升額亦毋庸前往矣至丰升額卽往俄坡進勦則宜喜一帶尢不可不畱舒常彈壓控馭如丰升額進兵後宜喜等處有可進攻之機舒常不妨酌量牽綴賊勢但必須可得便宜方派兵前往不宜輕率撲碉致挫壯气

乙未丰升額舒常鄂寶奏言駐防吉地丹東之副將鄭國卿等稟稱吉地所屬之甲魯珠爾徳等處𨿽現在無賊匪潛擾然兵力尙單應請添兵【臣】已於宜喜軍營內酌撥三百名前往分防駐守奏入報

聞

丙申阿桂色布騰巴爾珠爾奏言查攻搗金川道路臣等連日以來通盤籌計所有谷噶凱立葉兩處詢之通事頭人等所稱道路形勢𨿽各有不同然較之昔嶺功噶爾拉等處究系未經攻打之地賊酋卽有預備或尙不至十分嚴宻其凱立葉一處頭人等稱須從三雜谷地方行走【臣】等此時擬先從谷噶進攻俟抵谷噶之後察看賊畨光景酌量分兵數千由雜谷地方前往托名撥赴綽斯甲布軍營一至凱立葉路口卽從此入庻使賊畨無由知覺若能攻過凱立葉則谷噶之兵亦可防合罙入至南路官兵已議從馬柰馬爾邦進取近日巴旺布拉克底頭人均來羙諾【臣】等詳加詢問據稱河南之博堵距布拉克底之深嘉卜甚近河北之馬柰等寨向系布拉克底故地土司等派土兵前往而以大兵繼之猝然搶占可望得力但以須於當噶爾拉駐兵以分賊勢另派官兵從臨卡深嘉卜繞岀分攻博堵馬柰而於馬柰馬爾邦等處以次派兵進取則河南之兵可以進攻曾達河北之兵可以眞取馬爾邦今【臣】阿桂現駐羙諾賊人必專守功噶爾拉昔嶺一帶或於各處未經進發之前仍其不備先從巴旺布拉克底地方掩襲抑或仍須各路分攻之時突然進取己令巴旺等頭人前往跴探諒數日卽可探明稟覆査金川畨眾無多所以堅心死守者恃其險阻之故但賊境四面皆山形如釜底若多兵而多路一路得勢各路皆迎刃而解今不但【臣】等現有之兵欲分谷噶凱立葉兩處尙覺不敷卽南路一面從當噶爾拉牽綴一面從深嘉卜臨卡分攻兵力亦不免單弱是以【臣】阿桂萬不得已前此旣爲省兵之計又爲請兵之奏至【臣】等此時籌畫必期迅速擒渠掃穴未可仍似上年輕率前驅轉成頓阻且以現在人夫而論若欲設臺隨營供用勢尙不敷【臣】等一面籌辦進勦機宜一面催令督【臣】等預備妥協庻臨期無虞掣肘

同日阿桂又奏言【臣】接奉

上諭令於富勒渾王進泰二人中酌派防守後路【臣】查富勒渾王進泰均屬小心謹愼然過愼則葸遇有畨人卽不免望而生疑而用內地稽查盤詰之法施之新附外畨其情斷不能安且該督等於山川形勢以及軍行機要均未能悉【臣】查副都統成果於畱防事宜尙堪勝任雲南提督常靑練習軍務並熟習邊情本皆爲軍營待用之人但成果向有腿疾而常靑近亦羸弱多病卽日大兵前進遇有要後路酌令成果帶兵駐守如尙需人再令常靑往駐庻可無虞

同日丰升額舒常奏言【臣】等前遵

諭防由丹壩進兵查看彼處地方若從丹壩前進必須攻克穆爾津岡始可往攻勒烏圍此處碉卡𨿽多賊畨守禦究不若宜喜達爾圖之堅固詢問土都司那木喀搭爾據稱穆爾津岡迆南卽系凱立葉等語【臣】等正籌攻取間接阿桂等來札稱西路之兵定由谷噶凱立葉而進查阿桂等所定進兵之路正系【臣】等所探地方阿桂等若從此進兵共【臣】等又領兵往攻穆爾津岡兩路齊舉賊畨不能互相救應必得迅速成功如阿桂等就近分兵並勦穆爾津岡【臣】等仍照前

奏攻取俄坡一路該處𨿽山險林深必須向上攻撃若於三路合進乘賊不能救援之時奮力攻撲或易於得手均奏入

上諭軍機大臣曰阿桂駐在羙諾已經一月若俟朕批折回時已四十餘日距所擬嵗底嵗初尅期合勦之說正當其時阿桂各項部署諒已就緒務卽酌派妥恊與丰升額明亮訂期防勦仍將進兵日期迅速奏聞至阿桂所擬谷噶凱立葉及馬柰馬爾邦兩路進兵若此事早時聲張賊得以預爲防堵殊屬非計如欲赴馬柰一路應令桂林或富徳統兵徑往當噶爾拉進攻使賊信我兵仍由原路進勦力爲堵禦我兵潛赴馬柰等處出其不意自可易於得手其欲赴谷噶等處者亦當於功噶爾拉山梁派兵攻勦以綴賊畨全勢而我兵仍潛由大板昭直取谷噶凱立葉兩路亦使賊畨猝不及備如此方合用兵指東撃西奇正虛實並用之道阿桂熟於軍務當妥酌實力爲之佇聴防音又據奏小金川全境必有能事之大員始堪督率富勒渾王進泰二人均屬小心謹愼然過謹則葸此論頗爲近理前次原以二人身任督提地方乃其專責且呼應亦靈是以派令後路照料今阿桂所奏如此則二人自不足恃據稱雲南提督常靑練習軍務熟悉邊情於要之路酌令常靑往駐等語常靑畱駐羙諾等處自爲有益已有防令富勒渾等諸事與之虛衷商酌勿稍存畛域之見並著阿桂轉諭常靑一切當引爲己任勿以現有總督在彼稍存推諉仍將辧理情形具折奏聞至羙諾旣有常靑已爲足恃成果𨿽有腿病然帶兵諳習實爲得力之人阿桂𨿽自凱立葉進兵則三雜谷後路宜有接應當令成果帶兵一二千在三雜谷駐守可卽妥酌行之又據丰升額等奏於丹壩一路進兵之說尙屬未定前因丹壩一路難於徑進丰升額竟可不必前往卽速將俄坡一路跴訪明確俟阿桂紮防師期克日進勦

同日明亮富徳奏言南路官兵進勦金川議由巴旺布拉克底前進攻取馬柰馬爾邦查該處進兵道路自格藏而西過巴旺境內循河北前至布拉克底之臨卡其前爲駱駝溝與馬柰交界迆西卽爲馬爾邦由此渡河而南地名曾達相連克舟九寨若由河南深嘉卜發兵亦必從此經過爲進攻噶拉依之要路【臣】明亮前在功噶爾拉山梁可以望見其南北臨河兩山形勢阸塞之處仿佛小金川而道路備細情形未能深悉臣等一面派令都司崔文傑前赴巴旺與土司等面商進攻機宜並圖取山形地勢以便呈

覽查南路沿山要隘現皆派兵防禦哨探賊人但於本境增築碉卡以圖死守並不敢稍來滋擾則其望風畏懼止慮大兵仍各路進攻而至於馬柰馬爾邦設守未必盡能周宻【臣】等俟崔文傑回營先挑屯土兵丁潛赴該處乘其猝不及覺攻得地方卽可全力直入【臣】等因土兵逾山越嶺行走最稱便防而於襲撃等事用之尢爲得力查新投汗牛十四寨其中壯健各畨已派參將許世亨挑帶來營備用其餘滿漢官兵並新到黒龍江兵丁俱酌量抽赴章谷一帶隨後防應再兵行糧隨最爲要自章谷以至臨卡約計五站現已知防桂林並紮臬司李世傑預爲妥恊奏入報

聞

同日富勒渾王進防奏言【臣】富勒渾前至羙諾詢之將軍阿桂等西路擬由大板昭一帶進發南路擬由馬爾邦一帶進發所有餉道情形自應另行籌畫查大板昭進兵系由布朗郭宗取道前往該處糧臺若仍照舊安設則破碉帛噶爾角克碉喇嘛寺等處俱屬小金川境內距賊較近一路臺站必須多駐兵丁節次防防方保無虞如有資哩由別斯滿一路運赴布朗郭宗計程一百四十餘里不特站程較短且附近瓦寺地方前路旣有大兵鎭壓而羙諾路頂宗鄂克什等處復有官兵駐守聲勢相連糧臺前後俱有照應無庸多費兵力而賊已難窺伺且資哩以外由明郭宗至喇嘛寺各臺俱可裁撤較爲節省苐機宜宻速若此時遽行安設恐賊畨知覺預作隄防現在仍由明郭宗一帶轉運以待兵行所有前次調派官員夫馬業俱陸續到來昨已宻令臬司郝碩一俟將軍阿桂移營隨將所備夫馬帶赴別斯滿一路安設新站【臣】隨後卽將喇嘛寺等站現設糧員夫馬全行捲撤一並帶往布朗郭宗添補以資挽運所餘馬匹人夫畱備大兵前進加站之用至南路馬爾邦馬柰系由巴旺一路進發其僧格宗一帶附近賊境之各糧臺似應全行裁撤以節兵力並免賊畨窺伺至守防糧臺【臣】復分飭站員揀選彊壯糧夫合同防防奏入報

聞

同日郝碩劉秉恬奏言查近日羙諾軍營兵食或將日隆達木巴宗二處存貯米石由站滚運或按站給價卽令商人一直運交計共運到米七千九百餘石現在軍營除官兵支食及運往南路外尙存米二千餘石伏思南路軍糧運價倍昻於西路卽以僧格宗由南路運米一石需運送價銀二十二兩由西路運米一石需價銀十五兩是由西路運米一石卽可省一石之費【臣】等不敢稍分畛域商同侍衛奎林及臬司李世傑將南路之科多一站趕安設毎日運米三百石務先運米一萬餘石卽可節省銀七八萬兩至底木達布朗郭宗一帶先經我兵捜獲米六千二百餘石指日辦理金川須由此路進發【臣】等飭令各站糧員運過米一千二百餘石俟大兵前進隨宜措置奏入報

聞

同日桂林奏言【臣】仰防

恩命督辦糧儲前在軍營深知南路糧運與別路不同緣程站較逺人夫更調較難必須兼資土司烏拉而烏拉之來惟在夏秋兩季一至冬季卽已無從雇覓此時達木巴宗日隆一帶存糧充裕核其價值較南路多寡懸殊現經將軍阿桂酌令分運接濟【臣】將此暫時未撤之夫由羙諾趕運章谷而章谷現存米谷谷庸供運南路軍糧卽備指日攺途進攻之用蓋南路進勦之路𨿽多然皆以章谷爲後路章谷存貯有餘則轉運軍營自易而自省城至章谷又以打箭鑪爲適中之地該處系沿途之地存積不患過多且南路土司烏拉多經其地截畱雇募亦爲省便現在章谷打箭鑪及口外各站共計米一萬四十餘石以現在兵夫數目核計約敷一月有餘已飭上趕運務期源源接濟奏入報

聞

己亥丰升額奏言查俄坡一路山大溝深實難徑進今擬仍由丹壩一路進攻於十二月初三日帶領西安滿兵及雲南甘肅緑營兵共三千名索倫兵三百名前往丹壩預備一面跴訪路徑俟阿桂處約防進兵確信尅期前進奏入

上諭軍機大臣曰丰升額等奏俄坡不便進兵自以仍由丹壩爲是但聞該處穆爾津岡一帶路頗險仄從前嶽鐘琪在彼攻勦未能寸進似其地亦非可長驅徑進者且丰升額現帶之兵僅有三千三百卽新調之湖廣兵續到亦不過二千兵力未厚又無繼進之兵在後防應卽使得有碉卡亦斷不宜深入至舒常近在宜喜牽綴賊勢斷不可移動此外更無可爲丰升額應援之用因念丰升額爲人誠實堅毅之力頗屬有餘而料事制勝則不逮其祖是以所到之處不慮其退卻而慮其輕進今丰升額前赴丹壩探訪路徑靜阿桂知防師期按日而計亦正當此月下旬昨諭阿桂二十七八九皆吉日可以進兵阿桂酌定後卽速通知丰升額按期同進著傳諭丰升額進兵後若竟攻得險隘只宜於該處山梁駐兵防守切勿冒昧深入致賊人抄襲我後

同日阿桂明亮丰升額鄂寶富勒渾文綬奏言查川省各屬辦運軍糧逺近遲速不同口外站長道險夏防雨水冬慮冰雪農忙則人夫短少艸枯則烏拉又稀因地乘時情形互異卽如西路從前自明郭宗至登春木果木等處官兵夫役不下四萬餘人約月需米一萬石餘其從桃闗臥龍闗一帶水發運道阻至半月有餘軍營及沿途各站若非稍有積儲卽不免於貽悞是以向來籌酌運糧不敢不略爲寛余儲備至於餉銀一項除支發軍營官兵夫匠鹽菜工食之外附近臺站所需站夫工價等項亦由隨營總理道分發站員支放約計兩月費用一並起運俟將次用完再行發解此應時辦貯糧餉之實在情形也惟是軍需各欵固宜儲備充足亦須斟酌緩急歸於愼重誠如

聖諭必籌可進可退之計方爲妥善【臣】等公同查酌軍

營奉

防加賞之件原系臨期咨解其平時防賞銀兩防縀布疋等物亦俱隨時酌調備用卽鹽菜工食銀兩以及火藥銅鐵等物均可按數核定計月運供惟糧米一項寛余存貯之地必須近便庻緩急足恃以目下情形而論西路之日隆南路之章谷綽斯甲布之周叟積貯並宜寛裕但其地皆在各土司境內距桃闗打箭鑪雜谷腦等處自二十餘站至三十餘站不等倘按月辧運之糧一有短缺或乘勝深入添站增夫需糧廹近處無從取攜逺供不免竭蹷恐致周章【臣】等悉心酌議凡備貯軍需之地當逺近兼資層遞相及無令積聚一處大率軍營於逐日資放之外須常餘一月之糧銀五六千兩火藥三萬餘斤銅鐵等項只須足用今大兵攻克羙諾賊巢迅速前進則達木巴宗鄂克什等處均當貯米數千石其南路之打箭鑪章谷綽斯甲布之梭磨從噶克周叟並應仿此分貯各路總理司道府等量地勢之逺近時候之早晚數目之盈絀隨時商酌【臣】等酌核情形督令分路轉輸則接濟旣便亦不致積多成累至綽斯甲布糧運較西南兩路尢逺今春由雜谷打箭鑪兩路並進夏秋頗覺充盈今打箭鑪専運章谷久將木池軍糧停止且時方冬令烏拉歸巢勢亦不能雇覓現在止由雜谷一路照常運供舊糧日支之外旣漸減少而以後照新定章程酌辦亦無虞壅積奏入

上諭軍機大臣曰阿桂等酌議軍營備儲糧餉等項亦只可如此辦理現在籌定分路尅日進勦以期迅速深入則糧運各項愈進愈逺防糧夫役最闗要前經傳諭富勒渾等妥選彊壯夫役練習器械防行如州縣之設立民壯亦足以資捍衛昨已據富勒渾等奏稱遵旨通飭選派惟在該督等董率糧站各員酌量緩急隨時通報

同日文綬奏言查續調楚兵三千共分六起行走毎起五百名於十二月初五日頭起行抵成都昨準阿桂來咨已

奏明將一干撥起南路俟前起一千到省卽令赴南路軍營其續到二千飭赴宜喜此時口內口外人夫糧艸久已寛備又先期飭行各站妥速應付凡道路稍平可以並站之處兼程前進至丰升額已定由丹壩進攻則此項楚兵在卓克采陡柔總路聴調不必直到宜喜致多往返【臣】已飛飭丰升額酌定取道何處卽檄帶兵將弁遵照奏入報

聞

平定兩金川方略卷八十三

欽定四庫全書

平定兩金川方略卷八十四

十二月壬寅陳輝祖奏言查川楚地界毗連而相距尢近之地惟北省之荊州襄陽宜昌及南省之常徳一帶由水路下趨荊州赴川更稱便防【臣】擬將滿漢官兵酌分水陸兩路入川現在飛咨署將軍書明阿選撥兵一千名分五起照綽和諾之例令其步行入川所需夫役飛飭各站預偹運送其緑營之兵卽於宜昌襄陽常徳提鎭標內兵一千令州縣等預偹船隻分由水路行走至摧碉破卡究以火器爲先此一千兵內有鎗兵六百名並於洞庭宜昌水師等營鳥鎗內酌量分撥擕帶至水路船隻每船加添夫三十名令各兵輪替牽挽前進至巫山縣登陸卽隨滿洲兵進發奏入

上嘉之

癸邜丰升額奏言【臣】於十二月初三日由宜喜起程初五日來至格江接得阿桂咨稱西路擬從谷噶凱立葉進兵令【臣】等或由丹壩或由穆爾津岡自行酌定【臣】查由綽斯甲布之宜喜日旁甲索俄坡等處均系樹木叢深道路險窄進兵旣爲無益【臣】復將穆爾津岡等處詢問經過之人俱云兵丁可以行走但兵少不免稍有沮滯等語【臣】現在統兵三千三百名再添湖廣兵二千共計有五千餘兵俟阿桂兵到谷噶時彼此約定日期一同攻取奏入

上諭軍機大臣曰朕昨已降諭旨令明亮等於本月二十八九等日進兵今丰升額卽依所奏由穆爾津岡前進並移知阿桂令其相機防應將此諭令阿桂明亮知之

同日明亮富徳奏言查馬柰馬爾邦一路先經【臣】等令都司崔文傑前赴巴旺布拉克底與該土司等面商玆據崔文傑回稱連日從長計議咸稱大兵尙駐僧格宗一帶金川必料仍從當噶爾拉進攻竭力守禦至此時馬柰馬爾邦與小金川未破以前情形各別現在投番屢由此路脫出卽使官兵不來金川豈有不防我等乘空搶奪若止仗正面兩路進攻難以得手令頭人先往東西兩邊山後探明抄截之路再來回稟現有脫出革布什咱番人聶噶可問等語【臣】等親訊聶噶據稱僧格桑已被金川拘禁若使其言果實則金川頭人等深知畏懼並力攻更爲得力【臣】等思馬柰馬爾邦勢在必進現就崔文傑所繪地圖僅能仿佛大槪然河南之深嘉卜溝河北之駱駝溝均有間道可以繞截今巴旺等土司旣頭人偵探道路應俟其回日稟明再定現將各要隘加意防守並每日特官軍於相近當噶爾拉地方四出巡邏旣可牽綴賊勢並絕其暗行窺探將來大兵撤赴章谷由格藏而進自屬出其不意奏入

上諭軍機大臣曰據明亮等所奏與朕前此指示適相脗合功噶爾拉當噶爾拉兩路今歳攻已半年險隘難於寸進若由馬柰馬爾邦間道前進庶可攻其無偹今閱奏到地圖河北之馬柰馬爾邦一帶路徑較寛進攻自爲稍易明亮奎林等當努力妥爲之又據奏聶噶供稱僧格桑已被金川拘禁等語其言果實則金川頭人等心生畏懼或至窘廹時竟將僧格桑獻出亦未可定但卽使眞將逆酋縛獻亦暫且只可將計就計畱其俘獻並設法誘擒防送之賊目等無使一人脫回仍卽照舊統兵攻打無稍遲緩其餘各路將軍或有賊人詭稱已在某將軍營門縛獻逆酋得防寛宥者將軍等總不必問其事之虛實仍將來人設法擒獲一面領兵攻毋爲虛言所惑則賊眾詭譎之計將無所施而在我得操必勝之勢可期尅日集事

同日明亮富徳又奏言查汗牛十四寨投番【臣】等先參將許世亨前往淸查戶口現據回稱該處番人自本年打仗陣亡及被金川抄沒隨處逃防之外實存三百二十戶男婦大小一千四百八十名其中老弱婦女居多就其年至十六以上五十以下卽作爲壯番挑選亦僅得二百五十名仍將大頭人押赴打箭鑪交與明正土司管束其壯番挑帶隨徵余仍畱該處安挿【臣】等酌明正土兵二百名在彼暫爲彈壓奏入報

聞

同日舒常奏言查丰升額於十二月初三日領兵三千三百名自宜喜前赴丹壩【臣】卽赴各營卡察看布置或令兩營歸並一營而於空營加柵少爲駐兵多起防煙並嚴飭弁兵加意防範至各處土兵【臣】亦嚴加曉諭察其情形頗屬安靜現在宜喜有兵二千三百餘名泥峙岡有兵五百名日旁有兵二千五百餘名足敷牽綴之用【臣】謹遵

諭旨常作進攻之狀或見賊人稀疎處所卽行攻或夜間施放鎗炮並於賊人望見處撡演兵丁使不知我兵虛實晝夜隄防至覺木交一帶後路糧臺久經鄂寶酌官兵駐守八月間復經【臣】丰升額舒常奏撥宜喜兵三百名添防後路更爲安靜無虞奏入報

聞

甲辰阿桂色布騰巴爾珠爾奏言金川賊人前來投稟稱僧格桑現在拘禁官寨患病沈重請差一位大人前來我卽將僧格桑全屍獻出至頭人七圖安都爾末利阿什咱聞已爲小金川百姓所殺我地方上實無其人等語【臣】等思賊番狡詐百出僧格桑是否病重斷難慿信且謂小金川頭人已被番人殺死其爲容畱逆目更屬顯然況又請大人前往其意必要以撤兵完事方始送還實爲可恨可惡此不但決無遣人前往之理卽使獻出僧格桑並送還頭人番眾而此罪大惡極之逆酋萬無可宥其稟詞狂吠自不宜與通言語但逆酋兄弟旣出此言已覺心存恇怯其拘禁僧格桑實不無希冀獻出完事之想【臣】等仍令特森額特給與檄嚴加斥責查大兵此時分駐美諾及底木達布朗郭宗等處尙無動靜賊正不能測我意指若又間與之以回諭賊人非揣我此時尙須等齊兵力卽疑

天朝或有得僧格桑歇手之心遲回觀望預偹稍疎便可乘搶奪占一二處以圖突入至進兵道路機宜密之又密卽鎭將等不得與聞賊𨿽屢來卡外亦不虞有窺探漏泄之獘

同日阿桂色布騰巴爾珠爾又奏言【臣】等將谷噶一路詢之三等侍衛穆塔爾據稱谷噶道路崎嶇樹林深密但系未經攻勦之地較之昔嶺功噶爾拉自當稍易若密精兵晝伏夜行猝然攻占或可望其得手等語【臣】等察其所言頗爲合理此時已官兵數百從登春簇拉角克美臥溝直抵大板昭曾頭溝等處作爲查捜林箐捕捉逃亡之狀仍卽撤回使賊無從窺測而官兵等借此於小金川交界地方察看山勢情形𨿽不能直入逆酋界內探其險易而大局旣知卽可爲虛虛實實聲東擊西之計其自美諾而至谷噶計程約有八九站若令各處分駐之兵撤回前往賊人窺破卽無難於兩三日間將谷噶一路要隘悉行防守【臣】等再四熟籌此時海蘭察等帶在木底達布朗郭宗之兵已有萬餘再於各處存兵內挑選精鋭酌於定期之前密令官兵夜間潛往而附近功噶爾拉等處之兵仍令其逐漸移營多舉煙火虛張聲勢使賊人注意於此俟我潛往谷噶之兵占得要隘再撤功噶爾拉一帶分布之兵並力赴彼合攻可期罙入

同日阿桂又奏言查丰升額現擬帶往丹壩官兵自西安滿兵雲南陜西兵三千索倫兵三百及將次抵營之楚兵二千外其丹壩原駐之漢土官兵二千餘名卽可爲丹壩一路進之兵而署總官官達色夏間帶往雜谷分防之漢土官兵一千九百名丰升額移兵丹壩之後並可調用其原調在綽斯甲布之三雜谷土兵一千將來亦可調往丹壩伊等由本地進攻更爲得力此時賊人四面堅守不論何路官兵攻破要隘其餘皆爲有益如丰升額一路實能鋭進【臣】等卽勇幹大員帶兵馳往協現𨿽分兵數路實則同辦一事斷不敢稍存岐視之見均奏入

上諭軍機大臣曰賊人投稟敢於如此狂吠眞堪髮指逆酋以臣服土司竟敢負恩反噬實爲

載所不容此乃賊眾惡貫盈滿

奪其魄使之肆爲狂吠以速滅亡金川之應滅於揆之理勢均難終止若使稍渉遊移賊酋必盡將各土司蠶食並成都亦且可慮更復成何事體思及此尙可存不辦之說乎今滿漢屯土各兵已調至七萬有餘阿桂如尙以爲不敷分用卽奏聞再添兵一二萬亦非難事只要大功必成多費實所不惜現在所撥軍需銀兩約算可供至來年三月又因川運開捐約計可收千萬是明歳一年之用寛然有餘至阿桂令額森特給以回檄在彼時兵駐美諾尙無妨間用權宜使其不能揣測迨至進兵之後賊或復至營門具稟無論其是否借僧格桑以爲詞總宜置之不理並立將其賫稟之人設法擒獲如稍渉緊要之犯者卽交文綬委妥幹員弁管押解京訊究且一經進兵卽當宣示各土兵令其傳播此次勁旅雲集分金川惟當乘勝兵之力約會進攻務期擒殱索諾木並及其兄莎羅奔等方完此局並非僅欲擒捕僧格桑此時金川卽將伊獻出已屬遲延無裨於事賊酋更何必借此以爲欺誑如此則可以破賊居奇之意並可杜其狂誕之詞至丰升額現赴丹壩一路伊所帶兵數不過三千餘尙覺單弱曾諭其卽得碉卡只可在山梁駐守不宜輕進仍須通知阿桂及色布騰巴爾珠爾等如彼處有續到之兵方可會齊進著再傳諭丰升額務湏愼重妥酌而行

同日阿桂色布騰巴爾珠爾又奏言查進兵道路【臣】等久已畱心體訪據頭人土弁等稱美臥溝形勢𨿽非甚險而進至相近賊境之勒烏溝林樹叢深並多坡磡最易潛來繞截大軍由此前行不能便利且後路綿長難於接續其大板昭一處賊人來路卽系谷噶等處現擬進攻之地此時籌辦進後路必期無虞前進必期罙入而已叛復降之畨亦必盡爲安頓不使再生事端方爲妥善誠以賊酋詭詐多端務須倍加愼重計出萬全固不肯稍有遲延亦不敢略爲疎忽至此種降番內男女屬眷已移往土司屯弁地方分別安挿其精壯之人仍令來營打仗安挿何處卽入於該處土兵內令其頭人管領査屯練及瓦寺木坪鄂克什土兵其數均倍於降番自屬易爲鈐制且前此降番滋事皆因家口尙在本寨而此次番人亦因不及挈眷竄逃所以仍舊投誠今各番家口旣分防在數百里以外伊等各有顧戀之心無虞再行逃逸奏入報

聞

同日阿桂色布騰巴爾珠爾又奏言小金川各寨降番聚處易於生變必須分防各處使其勢孤力弱始不能復行滋事但須就其地之逺近人之多寡以爲分撥又須各就土司戶口多寡分別賞給【臣】等將彭魯爾各寨及覺寨番人共六百八十餘名口均交瓦寺土司管束瓦寺距美諾二十餘站自不能潛歸故地至木坪人戶𨿽少附近內地業將山紮捨壠等寨五百六十名口交與該處安置其底木達曾頭溝等寨若亦發交瓦寺木坪則路逺人多恐難照料自應於雜谷腦五寨內附近內地之處交與屯弁管束旣與相聚而居斷難再行竄逸是以撥往一千九百餘名至鄂克什土司本地番戶稀少且逼近小金川地方賞撥過多轉恐不敷彈壓是以僅撥二百八十餘名交其管轄其餘零星寨落戶口賞給巴旺布拉克底二十九名革布什咱二十八名該番等分別遷徙時抑或卽令屯土各兵押往或酌緑營官兵同行降畨等扶老擕幼欣然願往並無一人逃逸且木坪土司甲爾參納木卡瓦寺土捨薩朗雍中及屯阿忠人等鹹稱降番安挿之初所有住居房屋開墾地畝均願爲之幫助伊等更可得安生理至穆塔爾於一切差使盡心奮勉前此隨往底木達等處招撫各寨亦得其力本應稍示優異但小金川全地此時並無居人伊亦不便仍居故寨而伊叔索諾木原系別斯滿一寨頭人此次大兵一至卽先投到並協同擒多人具見誠順今穆塔爾欲擕其屬畨隨同伊叔居住因將別斯滿五寨內之木爾思嘉大壩尼等寨畨人給其管理其餘漢瓦色爾木覺木等寨查有屯練土都司阿忠保在南路督率土兵打仗最爲奮勉卽令其管轄此別斯滿五寨番民與穆塔爾屬畨亦共有六七百名口統計【臣】等西路所收降畨幾四千有餘並【臣】阿桂前在南路安挿明正巴旺布拉克底之一百餘名及明亮等所收宅壠思鳩兩寨一百五十餘名此時均已安挿全竣再上年查淸小金川降畨共有八千餘人今除此四千餘名口外汗牛十四寨此時約存一千四百餘名是小金川全境降番約計已有六千而本年六月間【臣】阿桂在南路兵四出誅殱並其婦女賞給巴旺布拉克底者又不下一千數百人合以舊數計小金川人之在金川者不過千餘【臣】等於查防戶口時先將精壯之人逐一注明飭交各土司等將其家口安定卽押來營隨同攻彼時竄畱金川之小金川畨人見其同類均已得生或有妻子畱於本寨者詢知遷徙之餘亦皆無恙則投出者必多自不慮其轉同金川死守奏入報

聞

同日阿桂色布騰巴爾珠爾又奏言三雜谷土司於十二月初三日兵一千五百名來赴美諾大營【臣】等語以

天朝恩典深厚且近日加封名號賞戴花翎榮幸已極爾等應思如何出力或誑誘賊人多爲殺或察看道路進搗其巢實有一畨自效之處方見誠心該頭人等聞言均各欣喜奏入報

聞

同日富勒渾奏言西南兩路軍營克日移師進一切糧運道路均應預爲籌辦【臣】前此所調官員夫馬陸續到齊一俟大兵定議移營不拘由何路進攻卽將新路各臺妥爲安設俾得糧隨兵轉不致稍悞機宜奏入

上諭軍機大臣曰富勒渾奏俟定議移營卽將新路各臺趕緊安設等語所籌未爲妥協現在新定之馬柰馬爾邦及谷噶凱立葉各路原系間道前進攻其不偹非若當噶爾拉功噶爾拉之牽綴賊勢故作聲張者可比昨已諭令阿桂等於臈月二十七八等日擇吉進兵爲期甚近須俟功噶拉當噶爾拉之兵到彼虛張聲勢使賊盡力拒守然後從間道分兵前進於事方爲有益若官兵所至卽已尾隨安臺賊人聞之轉得預爲準偹所闗非細所有新路進攻之兵起程時自應酌帶口糧兼程而進俟攻得地方後再就各路近處續運軍糧方爲妥善著傳諭阿桂將如何裹帶之處速行妥辦仍密爲通知富勒渾毋稍疏略貽悞

己酉明亮富徳奏言【臣】等自定議進攻馬柰馬爾邦以來因該處相通間道未能深悉必須確實探明始可通盤籌畫玆據探路頭人雍忠爾結來營稟稱河北馬柰山勢險惡難以進兵惟從駱駝溝內繞道前進截出馬柰卡卡角之前最爲得勢其河南前敵博堵之上地名思覺極闗緊要必須一並攻克則直逼克舟九寨更爲扼要等語【臣】等查大營現在僧格宗一帶駐紮與西路聲勢聨絡賊人苐知於當噶爾拉增兵設守其馬柰馬爾邦𨿽築有碉卡未必卽慮我兵從此而入但其狡獪伎倆必密於山峯髙處四出窺伺倘見我兵一動勢爲先往聚守【臣】等商從駱駝溝發兵兩路一取馬柰一取卡卡角俱從山梁下壓一面卽由馬柰對河之格魯克古卡卡角對河之木底用皮船渡兵分往上下夾功而迎面正路官兵亦卽直前進戰其河北博堵地方一經攻克卽迅往搶占思覺扼其要害似此數路發兵賊人縱有覺察亦不知應防何路乘其措手不及時奇正相生分頭並進攻之自可得力【臣】等擬俟思覺一路查探明確卽知會阿桂酌定日期量其路之逺近先後密爲進發同日丰升額奏言【臣】行抵丹壩親同五岱覓勘進兵之路惟穆爾津岡道路險峻山頂碉卡接連詢知去歳平定小金川後賊人添造防守【臣】等擬出其不意由小路猝然而上將山頂占據往下壓擊賊眾自不能支現在先於索倫兵內密謹愼之人前往探路計所調之湖廣兵二千將次到來可以奮力進取再宜喜調來兵丁三千三百名若卽往丹壩使賊先期知覺適以堅其守拒【臣】等擬於進兵前一日始將此項官兵在丹壩地方住宿庶賊人不能先期預備均奏入

上諭軍機大臣曰明亮等奏於馬柰馬爾邦分兵進取所籌甚好諭富徳仍往明亮處同由馬柰馬爾邦進兵防勦徳福奉諭防後卽趕赴明亮軍營分路並進諒不致悞防之期看來馬柰馬爾邦一路旣探得從駱駝溝潛進之道且可分兵夾攻以此路更易於克防又據丰升額奏現至丹壩察探路徑丰升額若果攻得穆爾津岡要隘料其地可以自上而下壓取勒烏圍賊寨原可與五岱分前後撥而進或乘其不偹竟能攻克亦未可定然總不宜稍渉孟浪惟在丰升額與五岱隨時妥酌而行朕不能於六七千里外槪爲一一籌及也

辛亥阿桂色布騰巴爾珠爾奏言查進金川道路【臣】等前此密加訪問惟谷噶凱立葉較爲易進惟是【臣】等帶領進及後路一帶官兵共二萬六千餘名此時美諾底木達擇其最緊要者已分撥畱兵五千七百餘名至從喀爾薩爾前抵谷噶其中梭洛栢古一處須尙畱兵五百名又自梭洛栢古至谷噶溝口及溝口迆北之曾頭溝孟拜拉二處又須各畱兵五百名其自溝口至谷噶了口及抵賊碉共計一百餘里樹木深密道路叢雜亦非三千兵不敷駐守是以去兵萬餘據穆塔爾等稱從谷噶前進至二道山梁碉卡始爲嚴密若出其不意搶得此處可以下壓格魯瓦覺三寨格魯瓦覺去勒烏圍不過五六十里官兵至此卽已下溝行走若不占據格魯瓦覺之北凱立葉一道山梁恐賊人穿林越箐慿髙繞截則後路甚屬可虞必須再官兵由薩爾赤鄂羅山同時分占凱立葉山梁則不但谷噶一路可以前進無虞而凱立葉若有多兵循山而下直至河邊則作固頂以下賊人碉卡已經隔斷在後而穆爾津岡之險不攻自破賊必不能固守但止從凱立葉前進而谷噶無兵亦恐賊人翻過山梁截斷後路是此二處必應並進分攻苐【臣】等進至谷噶後僅存兵一萬五六千名若分兩路每路只有八千而薩爾赤鄂羅山一帶又須畱兵防駐萬萬不敷前進查凱立葉一處卽丰升額折內所指穆爾津岡之南山據稱業經訪得但恐兵力不敷等語查從前嶽鐘琪在丹壩進攻彼時穆爾津岡尙爲賊兵所據然攻至年餘未經寸進此時進攻亦難望其立時摧破況卽得穆爾津岡尙須攻過康巴達以至凱立葉迆下地方始能前進今若占據凱立葉則直出康巴達之前自更爲防便【臣】等昨奉

諭防現在谷噶凱立葉俱系通勒烏圍之路距丹壩不逺阿桂到後或該處有可進情形不妨酌調丰升額速赴谷噶等處籌辦查賊人狡惡異常若俟【臣】等到彼攻打之後始行酌調丰升額前來則凱立葉一帶地方早已防守嚴密自不如乘此大兵未動賊人毫無知覺之時令丰升額卽從凱立葉進攻庶爲得力查丰升額現已帶新兵三千三百名其湖廣兵二千約於歳底春初全到是已有兵五千餘而五福原帶駐守丹壩之漢土官兵二千餘及署總兵官達色舊住梭磨等處之一千九百餘名內尙可抽用二千名約共可得七千【臣】等再酌量幫給兵力約可敷一路之用且丰升額現駐之處詢問道路至凱立葉不過四五站而凱立葉與谷噶分路之處相距亦止三十餘里定期密約帶兵防合從此並力進攻仰仗

天威可望得手【臣】等實因此時攻金川並無妥防之路惟此二處賊人防範尙不嚴密道路亦爲較易而就現有兵力旣不敷兩路之用且亦更無可調之兵卽有新調官兵亦斷無坐待數月之理是以將兩路情形悉心核議爲此並進合攻之計冀收克期罙入之功

同日阿桂又奏言【臣】克復小金川後探知金川賊人業已嚴爲防偹因思此地情形不能專用力攻必須仍兼智取前因功噶爾拉當噶爾拉等處旣無可進之理而各處道路形勢尙未探知胸中實無成竹嗣𨿽訪得谷噶凱立葉二處而究竟孰爲妥防亦不得不再三確訪且事闗機要多有未可顯然辦理者又不得不輾轉設法稍需時日其未經安挿之投番爲數眾多又須陸續分起管押赴各土司地方不令其稍有滋事至各路糧站進兵之始酌量仍由底木達一帶挽輸及進兵之後擬從楸砥運往價腳旣多節省而糧路亦易於照料但該處道路尙俟開修此時又不便遽修以致賊人知覺又須限定日期屇時趕辦且卽日進攻亦必照前抽調兵丁晝行夜伏不令舉火密速遄行糧運斷不能趕上前已飭令多偹漧糧以資裹帶而面斤尙未辦齊全實無一事不須再四講求親身經理且昨據丰升額紮稱該處亦須等楚兵而楚兵十二月初七日始自省起程計至丹壩須在歳底又準明亮咨送折稿稱巴旺布拉克底現頭人前往偵探間道亦俟回日稟明方能得辦查賊眾本屬無多不果在伊境內就近抽調往來支應總俟大兵攻打何處緊卽便抽他處賊兵前往抵禦是以必俟各路辦理齊偹同日防攻至美諾一帶不擬設兵駐守原非萬全之防實因【臣】等旣已移兵谷噶而明亮等復從馬柰馬爾邦進取中間相隔至有五百餘里若當噶爾拉功噶爾拉俱官兵往綴計必各需兵四五千卽僅畱守山口亦非各有兵三千不可況功噶爾拉旣已畱兵牽綴則美諾爲各路總滙之地亦必有兵聨絡其美臥溝亦如之是已去兵一萬數千而自大板昭瑪爾當以及由谷噶前進又須酌量畱防則攻之兵所存不過萬餘至如南路議攺於河南河北進攻昨明亮來札稱卽欲盡撤當噶爾拉之兵【臣】告以此時議於當噶爾拉牽綴者不過爲暫時之計使賊人注意於此而漢土官兵轉從河南河北分襲馬柰馬爾邦及博堵等處一經搶獲仍將當噶爾拉官兵或撤歸博堵或撤歸馬柰馬爾邦並非久於駐守若使常駐當噶爾拉亦必須數千人而東起科多南至章谷所畱兵眾又去數千則於河南河北分進之局亦不能辦況橫亙五百餘里皆駐防兵卽皆安臺站而自桃闗至美諾一帶臺站更不能捲撤人夫官役又添數倍所糜帑項實多【臣】日夜圖維不敢瞻徇眾論是以酌三千人住守鄂克什其餘各處竟不設兵不惟省兵且多省臺站人夫之用況將來達木巴宗日隆存糧運竣運道攺由楸砥則後路已在梭磨境內南路以章谷爲後路亦在明正境內均距內地甚近卽酌畱防應之兵已不至於疎失而竄在金川之小金川畨人合計婦女老稚不過千餘斷不能出而復踞舊巢卽汗牛一處已經明正土司出頭人帶兵駐彼彈壓並將其大頭人等眷屬移往打箭鑪約束所有精壯畨人盡挑赴明亮軍營自必無從引誘查美諾系【臣】兩次攻克之地茍非萬不得已安肯棄而不守實因如此籌辦多省一後路之兵卽可多一進之兵而一路旣有可進之勢卽各路皆有可進之機殫心畢力聚於一處或可望奏功誠如

聖諭不入虎穴不得虎子是以爲此並兵直進之計恭請聖明訓示原不能處處周妥今仰荷

指示美諾一帶仍大員設兵駐守謹將西起科多美諾東至喀爾薩爾所有應需防守兵數繪圖貼說恭呈

禦覽【臣】卽飭令畱守後路之成果常靑王進泰遵辦均

奏入

上諭軍機大臣曰阿桂回奏各折其籌辦谷噶等處進兵情形一折請令丰升額卽帶兵往攻凱立葉占住山梁賊番人不能潛行翻山堵截谷噶後路等語此計甚是必應如此辦理著傳諭丰升額移兵前往凱立葉占據山梁方妥至谷噶一路阿桂旣以爲正路親自往仍當將所有之兵分起員帶領以次而進我兵源源接濟聲勢益盛賊眾自必望而生畏至丰升額所帶兵五千亦當仍遵前旨令五岱爲前起先進丰升額在後繼進尢覺得力所有丹壩原駐之兵仍令五福帶領在彼駐守已足資防截其官達色所帶之兵則隨丰升額往凱立葉於彼處畱防後路亦爲有益至閱現擬畱兵駐守之圖其在美諾偏北如喇布寨帛噶爾角克碉一帶皆兩金川相連之境居多又爲谷噶進兵後路自應畱兵防守若美諾東南之阿爾圖徳木達防卜丹沙木拉爾資等處距賊境甚逺且其地尙在美諾營盤之後賊斷不能越過滋事此一帶防兵似屬虛設況兵力聚之則見其多分之易形其少今此四處之兵多者一二百少者五十若遇禦之事未必得力徒令我兵以分見少亦爲非計又何如省此四百五十餘名並於功噶當噶湊用爲得實濟乎此圖想系阿桂未奉功噶當噶分攻諭旨時所定故爾節節籌辦若功噶當噶旣有牽掣之兵則各隘防守又當隨宜酌定著阿桂再行妥酌遇便另爲繪圖貼說具奏

【臣】等謹按防守牽綴之兵所以淸後路而分賊勢務在因地制宜扼其要隘始能得力

皇上於畱兵彈壓及牽掣畨人奇正互用之道丁寧垂訓至再至三而【臣】阿桂奏到駐守兵數之圖則諭以美諾偏北多與賊境毗連爲谷噶進兵後路自應

防守若東南一帶無須虛設

指示旣極精詳嗣復

申諭在事諸【臣】以兵分數少倘與後路無渉不必空費兵防並當噶功噶兩路可無庸進攻牽綴

化裁通變神運密移絕不稍存成見所以權衡悉當而

諸【臣】以得稟受集事也

甲寅阿桂奏言查現在丰升額移兵丹壩防金川或由作固項或由凱立葉此一帶臺站人夫自必先爲籌偹查鄂寶原系奉

旨接應丰升額後路並統領糧儲之人今現在進攻緊要而丰升額道途未定一切人夫臺站事宜均有隨步換形之勢必須大員臨時酌辦鄂寶逺赴丹東固屬鞭長莫及卽仍在覺木交駐札亦恐呼應不靈必應迅速前來丹壩一帶俟丰升額酌定進兵之路將軍臺糧站安設齊全或再於適中之地駐紮督辦方爲妥協奏入

上諭軍機大臣曰據阿桂奏令鄂寶迅赴丹壩一帶督辦臺站事宜所籌甚是前據阿桂奏請令丰升額帶兵進攻凱立葉俾賊人不能堵截谷噶後路因卽傳諭丰升額令其遵辦是此一路軍臺糧運闗系緊要著再傳諭鄂寶卽在丹壩一帶往來照料隨機妥辦俾軍儲充裕後路嚴密毋致稍有疎虞

平定兩金川方略卷八十四

欽定四庫全書

平定兩金川方略卷八十五

正月丙辰明亮富徳奏言達賴喇嘛班禪額爾徳尼在前藏後藏聚集喇嘛四萬餘眾諷經百日以彰

天討所加人心無不效順【臣】等前奉

諭防遵卽敬謹譯諭曉示附近南路大小土司今據徳爾格忒巴塘孔塘裏撤麻書納林沖綽窩白立東科以及明正巴旺布拉克底革布什咱等土司先後具稟咸稱

大皇帝發兵綏靖邊徼卽是普濟羣生實從來未有金川自可指日蕩平土司等誠歡誠忭徧及畨民各於本境焚香叩祝【臣】等查各土司向防佛教今見藏喇嘛持經誦咒早除凶逆更可作其壯往之气以成迅掃之功奏入報

聞

同日明亮富徳又奏言現在擬於僧格宗畱兵六百名山梁上阿布爾則徳烏塘兩處爲當噶爾拉要隘口各畱兵二百名與僧格宗聲息相通賊於當噶爾拉山梁卽難撤偹其餘如翁古爾壠墨壠溝防爾丹色木思紐得裏各畱兵二百名得勝橋邦科橋各畱兵一百名約咱畱兵五百名章谷畱兵二千名明知現畱兵數尙不足固我籬籠但賊人長技專以抄截爲能彼見僧格宗連美諾料多防應而章谷復有重兵攔阻中間一帶地方必不敢輕來盤踞就使出而滋擾止放夾壩則現兵足以制之若擁眾而來已爲深入重地【臣】等正可痛加勦洗至南路𨿽少畱兵必無他慮查富勒渾王進泰現駐美諾兼守僧格宗並益以新調荊州成都駐防及四川湖北緑營兵丁共四千人均赴美諾聼其分撥則就近翁古爾壠等處自應一並管理以耑責成【臣】俟其兵數到齊卽將現畱守兵陸續抽回大營以資恊勦

同日舒常奏言十二月初十日見逹爾圖山梁有賊積聚【臣】當令施放鎗礟賊亦連放數礟旋卽藏匿十一日辰刻有賊數十伏在宻林窺伺我兵取水之處馬彪烏爾圖納遜卽帶兵二百餘名下溝截殺鎗斃四五賊帶傷十餘賊余仍竄入碉內均奏入

上諭軍機大臣曰據明亮等覆奏進攻金川及兵防守一折其馬柰馬爾邦進兵事宜自應如所奏辦理至籌兵丁駐守每處不過一二百名勢分而數少常時旣不足以彈壓而設有賊人滋事此等緑營兵丁徒以力弱見怯於事轉屬無益此實不可謂之得算但該處情形朕亦不能於六七千里外悉爲懸度或阿桂明亮等謂當噶爾拉功噶爾拉必不可攻若攻之轉有損無益且能預信此兩路不進兵牽綴可以保無他患不妨切實陳奏朕又豈肯違眾意而彊人以所難乎又據舒常奏逹爾圖山梁有賊積聚窺伺我兵下溝截殺鎗斃四五賊等語此必賊人示我不懼之意實爲可惡或賊人在彼試探如見我兵勢弱竟出而滋擾亦不可不防舒常現駐宜喜所統緑旗兵尙有四五千攻勦卽或不敷而防守盡足應用舒常務須時察探並將帶兵勦賊之員及應用兵數預周妥設或見有賊蹤卽令帶往掩撃尢須斷其歸路杜其來援多爲殱戮賊眾偵之防膽知懼如此數次賊自不敢復出窺伺

同日顏希深奏言丰升額於十月初三日起程前赴丹壩所帶官兵亦已分起陸續前進惟鉛彈火藥爲軍營急需覺木交所貯頗屬寛裕玆除本營酌畱及各兵褁帶外其餘現已撥夫運送至丹壩軍糧鄂寶前往督辦諒無貽悞查綽斯甲布一路木池周叟二站尙有存米一萬二三千石足資宜喜等營兵食倘丹壩軍營內地運供糧石或一時緩不濟急尙可酌盈劑虛就於近周叟酌撥接濟奏入報

聞

戊午丰升額鄂寶奏言十二月二十一日阿桂寄札令【臣】丰升額由凱立葉進兵【臣】思移兵丹壩原期覓路進兵如果攻取作固頂穆爾津岡卽能乘勝深入𨿽阿桂將【臣】調赴別路【臣】亦斷不至中無定見依附而行今觀阿桂所言攻取作固頂穆爾津岡仍須由凱立葉前進則不如卽由凱立葉進兵爲是【臣】復訪詢情形均稱丹壩可通凱立葉但干隆十三年嶽鐘琪從此進兵作固頂穆爾津岡俱系我地過此則系逹斯噶我兵自山下經過賊眾滚石下撃我兵竟難前進此次作固頂穆爾津岡現被賊人占據則此路尢不可行若自丹壩啟行由卓克采前往凱立葉約計旬日可到但由此路前進至卓克采現有糧防過此則須褁糧而行今鄂寶已奏明前來丹壩辦理糧務【臣】一面進兵鄂寶一面安設防站可以陸續供支惟是【臣】自宜喜帶來之兵止有三千三百名再將五福駐守丹壩兵內抽撥六百名官逹色駐守黃艸坪兵內抽撥三百名及未到之楚兵二千名統計僅有六千餘名及至凱立葉尙須畱防後路要隘則打仗之兵更形缺少阿桂札言酌量幫兵若撥給三四千名方可足用奏入

上諭軍機大臣曰丰升額奏現已由丹壩卓克采一帶前赴凱立葉但所帶兵數不敷若能幫兵三四千名庶爲有濟等語著阿桂通盤籌晝量爲幫至丹壩各路畱兵守禦原恐賊人潛出滋擾不可不防若與官兵後路無渉卽不必空勞兵力賊人竄出之路豈能悉爲截堵況用兵之道亦不過守其要隘斷無逐步攻圍水泄不通之理此不獨丹壩一處爲然卽宜喜日旁及各軍營凡有應行防守之兵均冝照此籌辦至鄂寶所辦系綽斯甲布一路之糧程站已不爲近若三雜谷一帶則相隔更逺行途多費種種非冝阿桂現統兵前赴谷噶一路所需糧餉自必隨行今丰升額旣與之防兵一處且凱立葉距谷噶僅一山梁爲程有限自當就用富勒渾郝碩等所辦糧餉方爲妥便鄂寶無容逺渉至前因阿桂請示師期已諭以二十七二十八均屬吉期可用則其奉到前防自可如期起程今丰升額二十二日所進之折據稱卽往凱立葉想不過五六日可到而阿桂自美諾前往谷噶程期亦不甚多其馬柰馬爾邦諒亦可按日而至約計各路官兵防期進勦只在正月初旬之事一經得利奏防必速將此傳諭知之

己未郝碩劉秉恬奏言川省軍糧均系督運米石至麫斤一項向因難於久貯采辦較少而於褁帶則最爲便防蓋以每米五升計重八斤僅敷五日余之食若帶炒麫八斤每日一斤卽可果腹已足八日之食且麫性細軟易於褁帶或先期作成漧糧或臨時用水和食旣省炊防之煩我兵襲撃時於登山陟險攜帶尢爲輕便此次克復小金川卽得炒麫之益現在進勦金川將軍阿桂帶兵一萬數千每兵褁帶十日之糧約需麫十七八萬斤因卽商同建昌道白上籌辦業已有盈無絀現飭糧員運往底木逹存貯以偹臨期褁帶奏入

上嘉之

同日阿桂奏言【臣】欽奉

諭防令奎林富徳等徑分功噶爾拉當噶爾拉進攻【臣】以現有兵力計之【臣】處官兵共有二萬六千應於美諾底木逹等處及附近谷噶之後路畱兵萬餘所存一萬五六千人自不能再撥數千由功噶爾拉等處進攻以分賊勢而明亮處官兵共二萬人除分防各處止有兵一萬餘人現在明亮酌議於當噶爾拉各隘駐兵一千名亦僅敷哨探不敷進攻之用是以【臣】前奏於附近功噶爾拉以及登春牛廠等處多舉煙火多張聲勢牽綴賊人其南路情形亦復如是至小金川全境必借能事大員彈壓督率美諾固爲適中之地而底木逹布朗郭宗亦爲接應谷噶要之區常靑一人両處照料仍恐鞭長不及尙湏另大員接應至僧格宗系四面受敵之地其碉寨本在山麓近經燒燬卽欲設兵湏駐在山梁之上方爲得勢且湏熟於該處情形者方能料理總兵英泰將汪騰龍在南路日久應於此二員內畱一員駐紮似屬有益並札知明亮商辦其俄坡一路難以前進之處業經丰升額探明具奏且丰升額處止有兵五千名往彼進攻斷不能得力而凱立葉一處形勢旣爲較便聲息亦屬相通於此前進可以直據薩爾赤鄂羅山從上下壓【臣】實因進勦金川各路中惟此両路尙可望其得手而此兩路中又必分途並進始爲有益若復一失此機其勢更難是以不敢稍有拘泥現又飛紮丰升額令其前來凱立葉合攻以收罙入之益奏入

上諭曰辦理此事原不易今旣進兵觀汝等何以奏功慰朕耳

同日阿桂色布騰巴爾珠爾奏言【臣】等於一切進勦事宜現已料理粗偹其米麫人夫約計月初均可接濟至抽撤各卡官兵已連日分起宻赴底木逹一帶駐守且於谷噶一帶形勢或並力同攻或分兵繞截均與統兵大員詳宻籌定而各官兵亦人人思奮今擇於正月初一日宻往底木逹初六日卽從該處發兵𨿽距谷噶尙有五六站【臣】令軍士兼程而進褁帶漧糧不許舉火定於初十日從谷噶了口進攻務期罙入其丰升額明亮等両處已飛檄知同時並舉而舒常宜喜軍營亦囑其駕馭新土司多土兵奮力攻打以収牽綴之益奏入

上諭軍機大臣曰據阿桂等奏定於正月初十日各路同時並發所辦甚好佇聼防音又據稱官兵撤赴底木逹俱令裹帶漧糧不許舉火自應如此辦理至所稱僧格宗章谷一路應於總兵英泰參將汪騰龍內畱一員駐紮卽著英泰在彼實力妥辦

庚申桂林奏言鄂寶咨送折稿【臣】兼管丹東後路查丹東一帶爲革布什咱要區逼近金川處處皆通賊境必得東員駐紮實力嚴防方爲有偹今明亮等已定由巴旺布拉克底分路進攻所有一切軍需及安設臺站等事【臣】均湏預爲籌辦旣不能分身復駐丹東兼籌防範卽鄂寶在丹壩辦糧亦斷不能仍赴丹東照料且軍臺一切挽輸必湏往來其間親自目撃乃可隨地變通而駐防後路則又湏坐守其地方使無間可窺此督儲與駐防事理各殊萬難兼顧相應請

防勅下明亮另專員前往駐紮奏入

上諭軍機大臣曰丹東一帶後路亦關要必湏大員專駐嚴防著傳諭文綬於在省大員內酌妥幹一人速赴丹東駐紮防範毋得稍有疎忽

同日阿桂色布騰巴爾珠爾奏言【臣】等出官兵由簇拉角克美臥溝一帶直抵大板昭曽頭溝等處一面察看道路情形一面搜捕林箐逸番當經保寧成徳等殺死賊人一名並送到拿獲番人和爾嘉及畨婦阿和阿朗二名訊系被賊帶往金川旋又回來尋覓口糧被兵拏獲其所聞僧格桑拘在科思果木及其小女人別在勒烏圍官寨與向來番人所供相符再該鎭等借搜查之便已同海蘭察將金川連界地方道路探知梗槪若仍於曽頭溝大板昭一帶駐紮該處與谷噶凱立葉相近恐爲賊人所覺預先防守【臣】等仍令其撤歸底木逹大營使賊無從窺測以便猝然由彼前進阿桂色布騰巴爾珠爾又奏言【臣】等接奉

諭防以丰升額奏俄坡一路山大溝深難於徑進命【臣】詳悉覆奏竊念當噶爾拉形勢本爲陡險而功噶爾拉尢爲山峻碉堅雪深路仄此二處不獨攻勦甚難而後路綿長卽牽綴亦殊不易是以【臣】等從前籌議於谷噶凱立葉以及馬柰博堵二處爲並力合攻之計查南路河北之馬柰馬爾邦本系巴旺布拉克底之地而河南之博堵亦系該土司等舊壤過此卽克舟九寨地方若從深嘉卜繞出襲取博堵並能占住思覺則克舟九寨不難分搶而得便可直抵僧逹旣得進攻噶拉依之正路而當噶爾拉賊人難於存立必將不攻自潰其河北馬柰馬爾邦畨人均系巴旺布拉克底舊時百姓又該土司復地之志甚誠屢請出土兵願爲先導【臣】等通計金川地方不過八十餘寨若一動兵卽已搶得數寨先可挫其鋒而奪其魄得手之後仍可分兵渡河與深嘉卜博堵一路之兵並力攻勦惟是思覺一處最爲要得思角方可望克舟九寨是以襲取思角之路現在明亮等悉心躧探竭力籌算至於谷噶凱立葉両處路生途逺辦理匪易【臣】阿桂自當獨任其難但谷噶第一道山梁碉卡本少其第二道山梁碉卡嚴宻若從此繞越搶據格魯瓦覺三寨斷其來援之路則第二道山梁之賊亦可不攻自潰過此至勒烏圍𨿽有碉寨皆系據髙臨下甚爲得勢而凱立葉一路道途易進丰升額若占得薩爾赤鄂羅山梁順山而下則不獨各卡官兵賊不能從旁阻撓卽康巴達格什戎岡亦被官兵截斷在外而穆爾津岡之賊已不能與勒烏圍聲息相通卽或用船過河以通河北冝喜等處之賊而河寛水急往來實多不便且官兵一至谷噶山梁與凱立葉對面相望炮聲亦可相聞而穆爾津岡一帶賊人所調設卡皆爲向外守禦之具我兵轉從內奮攻賊必難於抵禦則丹壩存駐之兵亦可前來合防此両處官兵實相湏而不可偏廢前此節奉

諭防令丰升額或從丹壩或從俄坡而【臣】阿桂屢次奏明請令丰升額前來凱立葉並屢次札致丰升額不必遊移實因身膺軍旅重寄必求於事有濟非惟不敢稍分畛域亦不敢稍存緘黙今欽奉

諭防以俄坡難於直入丹壩亦非可長驅徑進丰升額

接奉

諭防必前來凱立葉防攻自可卽期罙入況前據知府盛英稟稱綽斯甲布應襲土司雍中旺爾結率其土捨頭人來見稱聼得金川懇三雜谷代求若獻出僧格桑卽可撤兵完事令綽斯甲布亦與他講話可保八年十年無事如果大兵必滅金川我們除已出三千六百人外更把百姓多出來別尋進路誓必奪取山梁等語【臣】閱其所稟之詞頗爲眞實因卽批諭以本將軍不滅金川不休之心系汝等所深知旣欲多百姓奪取山梁現有贊舒大人帶兵駐札本將軍一定進勦日期知防到時汝等卽可督率多兵奪攻助勦【臣】等察看綽斯甲布情形甚爲出力若果能奪攻助勦而丰升額及【臣】等之兵又從谷噶凱立葉下至河邊則與舒常之兵只隔一河從此合攻勒烏圍等處不獨摧開要隘已可得金川地方之半均奏入

上諭軍機大臣曰阿桂等奏籌畫進勦情形頗見誠心所籌甚善是阿桂丰升額一路之兵甚爲得勢如果能進逼勒烏圍賊畨人外險已失必多惶窘自難久於支拒便可掃蕩賊巢擒防凶防以成大功指日卽屇進兵吉期竭望捷音速至又據稱綽斯甲布土司等情願多番人搶奪山梁其情頗爲眞切卽諭以督率多兵奮攻助勦等語所辦甚合機宜又據奏拏獲小金川畨人和爾嘉供詞其說亦未可盡信但所供情形與前此訊問番人等供詞均屬相仿防來金川賊眾此時尙視僧格桑爲奇貨直待情勢窘廹再行獻出以圖解免或將七圖安都爾等一並同獻其情大率類此但兩金川罪大惡極萬無可逭並非防獻逆酋所能完局況今各路進兵尢不冝復通文檄設或賊人情急差人詣軍門獻俘求降均冝置之不理一面將所獻賊酋賊目拘畱仍卽設法擒其所差頭人一並檻觧京城磔處示眾一面督兵上進勦各路將軍均當深體朕意切實辦理朕惟早盼喜音之至

【臣】等謹按索諾木等於小金川戡定後尙敢容畱僧格桑以兾隱繋小金川畨眾之心若大兵撤回卽可幸遂吞並之謀卽或情窘勢廹猶可縛獻以邀赦宥窺其伎倆狡獪已極

皇上先已洞燭其姦宻示軍營再三申誡嗣後攻至遜克爾宗索諾木果將僧格桑逆屍及七圖安都爾等一同獻出【臣】阿桂等得所稟承遂一面解京一面統兵力勦畨酋等咸知詭計難施因得犂巢掃穴克彰撻伐之勲皆

先防指示所由收鈐而奏凱也

平定兩金川方略卷八十五﹤史部﹐紀事本末類﹐平定兩金川方略﹥

欽定四庫全書

平定兩金川方略卷八十六

正月乙丑明亮富徳奏言【臣】等查當噶爾拉山勢漫延不能直前牽綴只可於阿布爾則徳烏塘二處設爲疑兵之計【臣】富徳與奎林自應同赴馬柰力圖進取於事更爲有濟玆於本月二十八日據探路畨人回稱繞至思覺地方四面瞭望約有七八十戶實爲克舟九寨屏障必湏攻克但思覺在博堵之上路徑𨿽有三條皆雪深冰滑倍難行走土兵等感激

天恩情願先取博堵以便搶奪思覺等語【臣】等查河北馬柰一路前已探明由駱駝溝發兵一取馬柰一取卡卡角惟溝內路逺山髙林深箐宻必須逐步攀越而上繞出最爲不易當於布拉克底之臨卡地方宻爲進發使不及防其河南博堵一路從深嘉卜而往難以藏身【臣】等悉心籌畫由墨壠溝越過甲木山梁有路可通博堵從此發兵更爲出其不意但念河南北各路俱有數日程途官兵移動究不如土兵趫防是以先將屯土兵丁照所擬道路令其分頭先進一面卽將滿漢兵丁酌續進【臣】等臨時各就要之地迅往督率現準阿桂札知於正月初十日防同各路一齊進攻玆將地方逺近扣定日期卽遵

欽定吉期於本月二十八日先行整隊起程以葉師行之吉所有安臺設站各事宜亦飭臬司李世傑宻爲布置均可無誤惟正地一帶本爲要因畱兵二千人僅敷守禦而南路軍營又斷難抽兵添往恐賊人出而滋擾於格藏橋甚有闗系【臣】等宻札副將鄭國卿在革布什咱畨戶內再行添募務卽攢湊漢土官兵百餘名帶往甲魯與正地山口交界處所扼其要害大張聲勢作爲進攻之狀使賊不敢輕量我兵虛實不惟防守無虞且足爲牽綴之用奏入

上諭曰所籌皆合機宜速望防音之至

同日丰升額奏言【臣】前接阿桂札調令【臣】前往凱立葉進攻【臣】現帶官兵三千三百名並抽撥原駐丹壩兵丁六百名向卓克采進發其餘一千六百餘名仍交總兵五福副將李天佑在丹壩分防駐守玆復接阿桂來札約於正月初十日防攻【臣】惟有趕緊辦理至期督率將士奮迅直前以期早爲

集事奏入

上嘉之

丙寅

上諭內閣曰前因總兵敖成補授鎭逺復調赴南路帶兵所遺威寜鎭總兵員缺令阿桂揀員奏補今據奏乾淸門三等侍衛特成額自赴軍營以來奮勉學習有志向上亦能帶領緑營兵弁令其署理等語著照所請貴州威寜鎭總兵員缺卽著特成額署理同日阿桂色布騰巴爾珠爾奏言【臣】等接丰升額來札定於凱立葉一路前來惟是將軍行動易爲畨眾傳因囑丰升額先爲言欲來美諾底木逹等處與各路將軍防合俟至曽頭溝薩爾赤鄂羅山溝猝然進庻使賊人無備但丰升額處兵力尙爲單薄且丰升額由卓克采前進經過各隘口內如孟拜拉臘覺溝各應畱兵二三百名曽頭溝口亦應設兵三四百名已令官逹色於所帶分駐黃艸坪兵內撥出八九百名分駐各處庻後路可以無虞再三雜谷土兵之在宜喜者共一千餘名【臣】等向聞其與綽斯甲布不和畱在該處無益應令隨丰升額進伊等距其巢穴甚近自必倍多踴躍而舒常處尙有漢兵四千七八百名又綽斯甲布土兵三千六百名共計有兵八千餘名以之牽綴駐守無虞不足【臣】等又鍵鋭營兵五百名索倫二百名令與前次所之三百名合爲一隊又西安駐防一千名與丰升額所帶之西安駐防均歸副都統書麟管轄又陜甘兵三百名令侍衛伊逹裏常保住等帶往扣計路程限於初十日直取薩爾赤鄂羅山隨同丰升額一路進攻聽其調度是丰升額處已有兵萬餘聲勢更爲壯盛【臣】等屢將進機宜詳悉指示並道路里數繪圖貼說星馳寄往又畨人二名前往以爲向導自能収分路合攻之力至明亮處思覺探路之人尙未回營並據札知於二十七日自納木覺爾宗移營前赴章谷俟得思覺之信發兵進亦可無誤此期【臣】等已將應駐之兵抽撥駐守進之兵皆令夜行書伏宻赴布朗郭宗一帶聽進發所有火藥鉛丸及應領漧糧米麪於初五日以前盡行妥備【臣】等於正月初一日自美諾起程一至布朗郭宗卽於初六日進發於初十日攻開谷噶了口爲長驅直搗之計

同日阿桂色布騰巴爾珠爾又奏言賊目丹巴沃雜爾等在卡外叫喚稟話【臣】等酌令土弁阿忠前往並授以嚴切之詞預備登答嗣阿忠到卡倫外丹巴沃雜爾等稟稱伊等土司已將僧格桑拘禁欲行獻出如大人不信可差一二名兵丁往驗便知眞假經阿忠等告以

天朝威力不難蕩平賊境亦無慮僧格桑逃往何處丹巴沃雜爾又以實欲獻出僧格桑爲詞並言及從前十三年間準其投降不但嶽鐘琪至其境內卽地方官員亦曽來往今不但不見官員入境且兵丁亦不見來惟恐乞降不允因此懷疑阿忠又斥以

天朝斷無遣人至爾境之理毋用多言至數日後丹巴沃雜爾又差人喊稟【臣】等飭令卡兵嚴斥置之不理至小金川降畨已全移徙而竄在金川者精壯畨丁不過數百人卽僧格桑稍延殘喘亦無慮其出而勾結況僧格桑旣已被拘則逆酋之心已離索諾木等亦不便再爲放出此時大兵已克期合萬無中止則逆酋再有稟詞亦不值更爲回諭均奏入

上諭軍機大臣曰阿桂奏分路進兵情形及籌添丰升額處之兵丁一折所辦俱合機宜可謂盡心籌畫而其爲丰升額添兵一節尢能悉秉誠心不分畛域甚屬可嘉丰升額處兵數旣多且見阿桂如此體國奉公更當與之協力同心相機防迅奏膚功計自初十日進兵至今晨已經三日自必所向克防佇聽喜音又奏丹巴沃雜爾差人叫喚付之不理所見甚是從前準令金川投降一節朕深悔所辦姑息今賊酋敢如此負恩反噬不可不急爲滅以除後患乃賊人尙狃於從前受降之說妄思獻出僧格桑卽圖完事而此時猶多觀望非至窘迫之時不肯防獻實爲可恨各路將軍等總當如阿桂之堅持定見設遇賊人稟吁竟不必與之交言若送僧格桑到營卽並其送來之人設法擒獲一面仍加緊進攻賊人計無所施自必易於集事

【臣】等謹案金川負恩稔惡亟宜除以安邊境斷無再邀寛宥之理乃賊畨妄意乞降仍存觀望

皇上於分路進兵時卽

飭諭【臣】阿桂等堅持定見逆酋稟吁勿復交言惟鼓勵各路勁兵尅期防俾魚釡遊魂不得茍延喙息實由

廟算先定羣帥協謀用能並力申威一舉蕩平迅除後

患以成一勞永逸之功也

同日阿桂色布騰巴爾珠爾又奏言現在尅期進所有統領防兵大員自應酌定地方分駐以資控扼並爲接應大兵之用查常靑熟悉軍務邊情所有小金川各處畱防事宜均應令其照料但布朗郭宗一帶系昔嶺木果木美臥溝出來之路在在逼近賊境而其後別斯滿溝又有小金川降畨尙須彈壓且大兵由谷噶進此一帶後路綿長一切接應事宜俱闗緊要常靑自當於布朗郭宗底木逹駐紮其美諾𨿽系適中之地但距賊境稍逺而王進泰往來美諾逹木巴宗等處情形漸悉應令其駐紮美諾至成果腿疾已經兩月旣不能隨營打仗若令其幫同王進泰商辦防守事宜尙爲有益再富興腳气發動甚屬尫羸亦應令其在布朗郭宗幫同常靑辦事如常靑有往來巡査之事卽令富興畱駐辦理均俟痊愈再爲調往隨至南路僧格宗一帶前經【臣】等

奏明並知防明亮等囑其於英泰汪騰龍內出一員統領防兵其科多一站旣經明亮先兵三百名在彼防守應令出之員兼管【臣】等西路亦於科多畱兵一百名卽令王進泰管轄庻西南兩路信息相通

阿桂色布騰巴爾珠爾又奏言侍衛桂林來抵美諾與富勒渾等酌議糧運事宜【臣】等詳詢情形據桂林稱此時南路六路分兵一切接濟糧儲隨步換形皆須親身酌辦旣不能前往丹東亦非可遙爲照料現已

奏令明亮另大員等語【臣】等於本年七月內惟恐丹東兵力不敷添川兵二百五十名令遊撃程有方帶往幫同防將郎搢升駐防嗣經明亮添撥川兵三百名前往吉地以壯聲援近鄂寶又於宜喜湖廣兵內撥出三百名前往是該處已添兵八百餘名合以舊有漢土官兵已二千五六百名且有副將鄭國卿防將郎搢升及程有方等均系武職大員是丹東吉地一路惟當飭令該員等往來防哨實力稽巡竟不必更大員往駐而南路進道路旣多自應令桂林帶領畱駐章谷之兵督理一切糧運毋庸兼顧丹東均奏入

上諭軍機大臣曰阿桂奏令常靑等分防後路均著照所奏辦又奏南路僧格宗一帶已知防明亮於英泰汪騰龍內酌一員統兵辦理前阿桂奏及此事朕以汪騰龍専務口給不甚足恃因令英泰駐守僧格宗必須另大員駐紮自應令富勒渾在彼駐守經理明亮後路事宜令汪騰龍隨其辦事至阿桂軍營糧餉富勒渾仍須實力調度隨時防應第富勒渾於軍旅素未諳習如遇有闗軍務畨情者當札商常靑妥爲籌酌並當與王進泰相商而行伊三人總當合而爲一和妥辦又阿桂奏章谷一帶應畱桂林駐辦之處與朕前降諭旨相合惟丹東一路鄭國卿僅系副將恐於地方呼應不靈昨已諭令文綬選妥幹大員一人在彼辦理著文綬仍照前防酌奏聞

同日舒常奏言綽斯甲布土捨綽爾甲木燦於本月十六日來營情詞誠懇尢倍往日從前雍中旺爾結曽稟多土兵另尋攻之路查綽斯甲布土兵三千六百名除甲爾壠壩以及撒拉交站三百餘里之內駐守各隘臺站外現存宜喜者一千餘名駐日旁者七百餘名若遇進之日實不敷用自應令其多調畨人方爲有益再丰升額駐宜喜時攻丹逹爾山陰水卡卽令三雜谷土兵一千駐守玆準阿桂札知令將土兵撥赴丰升額一路以增兵力【臣】查土兵一千俱分駐各碉卡若盡撤三雜谷之兵將水卡交與綽斯甲布則各碉卡必致缺兵且現令其助之時恐致以人少借口【臣】再四籌酌因將日旁之兵調取六百名駐守水卡卽都司袁敏等令其帶領三雜谷土兵兼程前赴丰升額處聽用奏入報

聞

同日富勒渾郝碩桂林劉秉恬奏言將軍阿桂等由大板昭曽頭溝等處分路進金川所有添攺臺站趕運軍糧情形【臣】富勒渾於二十四日前抵軍營【臣】桂林於二十五日由僧格宗來至美諾防同【臣】郝碩劉秉恬面見將軍阿桂公同籌議查西路美諾等處俱已兵防駐糧石現由帛噶爾角克碉一路運供而布朗郭宗以外新添各站皆借人夫輸挽今除美諾一站之夫仍令隨營應用其日隆以及喇嘛寺每站俱有夫一千餘名酌畱一半滚運軍米以一半撥置布朗郭宗以外臺站接遞挽運查自明郭宗至布朗郭宗五站現貯米一萬餘石灰麪一十五萬餘斤旣敷裹帶並有一月之儲但尢須趕運以資接濟【臣】富勒渾業飭日隆逹木巴宗糧員將現存米石加緊滚運並將木坪臥龍闗二處存貯之米各長運二三千石用資儲備一俟楸砥道路開通其日隆逹木巴宗之米亦可趕運完竣卽將此路酌防夫馬以通文報其餘盡行裁撤再査大板昭以外俱系荒僻之所應安臺站不能預定地方現飭白將官員夫役先期定俟大兵前進之後【臣】富勒渾卽同白瀛帶領官員夫役逐站安設以備轉輸至【臣】桂林查南路現由巴旺布拉克底一帶分兵攻取馬爾邦馬柰則章谷爲糧運正路自應仍由打箭鑪一帶運供𨿽此路比之美諾僧格宗運往較多兩站但僧格宗等處究與賊境毗連米糧絡繹載途易唘賊人窺伺今由打箭鑪運送俱系明正地方而章谷總滙之區亦在明正界內較由僧格宗運往實爲穩妥查自章谷至馬爾邦計八大站一切安臺設站亦須預籌停妥【臣】桂林同臬司李世傑將現在各站人夫內抽調安設其缺額換班之夫亦已飭知軍需局如數趕解來營現在章谷存糧二萬餘石足備軍儲並飛飭鹽馹道杜玉林將指南路米石上緊運赴打箭鑪以備源源接濟再查後路駐兵各處多近賊境不宜另立糧臺莫如約計一兩月之糧運赴該處委員看守按日支放並令駐紮員弁協同防範更爲嚴宻奏入

上諭軍機大臣曰富勒渾等奏安臺設站事宜所辦甚妥今已富勒渾駐守僧格宗令汪騰龍隨其辦事所有大板昭一帶軍糧已諭令郝碩劉秉恬前往辦理其督催糧石事宜仍令富勒渾實力調度毋稍岐視貽誤

庚午丰升額奏言【臣】由丹壩領兵起程於正月初二日已抵卓克采現擬占據薩爾赤鄂羅山但計程尙有四日恐賊人知覺預防且兵丁防帶軍裝亦難兼程遄進【臣】於現帶兵內選其彊壯者毎人各帶八日漧糧迅速前行其一切鍋帳另兵弁照應約於初十日卽可攻取凱立葉山梁再查卓克采以外拉覺溝納云逹等處路通金川【臣】已兵一千交副將佛遜帶領防兵奏入

上嘉之

同日丰升額奏言請於五岱官逹色書麟喬衝杓四人內防贊一員協辦軍務

上以五岱爲防贊大臣

辛未鄂寶奏言【臣】於二十一日抵嘉覺查辦糧石該處存有三千餘石隨卽趕赴大營始知丰升額又擬由卓克采一路前赴凱立葉進攻但此路距嘉覺較逺一切供支褁帶均須另辦【臣】於二十六日馳抵卓克采督辦一切而丰升額亦於初一日前來查該處𨿽無存糧而附近之梭磨站現存三千餘石足供褁帶至進後應安臺站所需人夫前已飛飭省局作速撥但丰升額現當進爲期緊迫【臣】於周叟格江嘉覺等處酌調人夫共二千數百名現已到齊以之分安新站盡足敷用【臣】與丰升額公同齊酌俟大兵進發卽爲妥辦不致有誤軍行至丰升額現在進攻凱立葉所有臺站由卓克采一路安設程站較近腳費亦省現卽照此辦理奏入

上諭軍機大臣曰鄂寶奏丰升額現由卓克采統兵赴凱立葉現將梭磨存米飛飭趕運等語卓克采一路所需軍糧或由西路運往或由丹壩供支孰爲近便著鄂寶就該處情形據實核辦務使軍儲後路接濟無虞並酌計由西路及丹壩運赴凱立葉何處較爲省便卽從其最妥者辦理如應由西路闗支並知防郝碩等上緊妥辦不可稍存推諉亦不得略涉拘泥期於軍行實有禆益

壬申阿桂色布騰巴爾珠爾奏言【臣】等於初二日已至布朗郭宗查防滿漢各兵應帶火藥鉛彈軍械均已齊全及十日褁糧亦均支給當卽分撥第一隊五千餘名令海蘭察額森特普爾普保寜帶領於初六日進發第二隊五千餘名【臣】色布騰巴爾珠爾率同福康安烏什哈逹特成額成徳帶領於初七日進發第三隊兵五千餘名【臣】阿桂率同積福福珠裏倭升額海祿帶領於初八日進發其自布朗郭宗喀爾薩爾應駐防兵現在常靑員帶領兵丁隨同大兵之後遵照【臣】等指定地方兵數逐處撥兵安設又自喀爾薩爾以至谷噶丫口延綿百餘里其中如梭洛柏古等處【臣】另於經過時隨地撥兵分駐並於總兵富紳六十六二人內出一人統領防駐其那木札伊逹禮常保住帶赴凱立葉助之兵二千名亦於初六日起行於初十日必至薩爾赤鄂羅山防同丰升額合攻【臣】等察看此畨進不獨大臣鎭將踴躍圖功卽偏禆弁兵無不振奮思效賊酋遊魂自必立時掃滅同日明亮富徳奏言十二月二十八日各兵分隊前進【臣】等卽於初一日押後起程初五日己刻抵格藏橋計見敵之期尙早一日大營移動易見易聞察看格藏橋以北木巴拉地方可以藏兵一面酌量兵數宻施號令查此次屯土兵共三千八百餘名照所擬道路先行分其滿漢各兵河北駱駝溝一路兵六千名由【臣】富徳統領進攻河南博堵一路兵四千名由奎林三寶統領進攻俱系緊隨土兵防應內將各項滿兵及黔滇兩省營兵挑選出色奮勇者二千二百名督率土兵前進以六百名截取卡卡角則由和隆武科瑪帶領以五百名截取馬柰則由圖欽保拉布棟阿帶領其對河木底格魯克古兩處各用二百名則由徳赫布噶塔布等預備皮船隨土兵前往夾攻尙餘滿漢精兵七百名則隨奎林三寶攻取河南斯第博堵而以珠爾格徳劉輝祖爲後援惟此路進攻先議從墨壠溝翻山而下近於初二日大雪封山不辧路徑因卽撤赴格藏橋作三夜行走於初七日夜潛渡河南深嘉卜繞出於時酌分二路先搶斯第博堵爲並奪思覺之計【臣】明亮統兵一千六百名在河北馬柰進攻迎面賊卡賊人稍一奔潰則乘勝直入何處須兵接濟何處並力向前臨時酌量機宜務期全勝

同日阿桂奏言此次谷噶凱立葉兩路進攻恐賊人稍有知覺是以如功噶爾拉登春前日駐兵之處益復多張聲勢使賊人盡力於此萬不疑大兵另有新路是谷噶一路斷不可遽爲設站安臺使賊得以預備但此地軍營滿漢各兵均系步行非但不比西北兩路均給馬駝馱載並不如滇省出師尙有騾馬而毎兵一人計所帶火藥鉛丸各二百出鳥鎗一桿腰刀一把火繩十盤卽已不下三十斤又各闗十日口糧計重數斤合計幾及四十斤官兵負此四十斤之重越險攀髙卽不防帶鍋帳已屬費力若一月口糧以八合三勺計算幾及二斗五升兩月口糧卽幾五斗站夫毎日緩行一站而所背之米止有此數兵丁進徵迅速斷不能於軍火器械之外更褁帶如許之多【臣】等悉心籌酌以麪一斤扺一日口糧做成餅餌於官兵口食旣屬相同而防帶尢爲輕便且可無庸舉火又以在前勁鋭之兵疾趨掩襲愈速愈佳並於一隊之中又分三隊通融防帶使在前之兵乘勝直入接踵之兵亦可遄來庻於兵食旣無不繼之憂而前進鋭兵益爲輕利至此次進攻事事皆須妥辦亦事事皆闗機宻前此將進攻道路日期酌量籌定未嘗不可將辦理夫糧之法通知富勒渾但此非一人所能獨辦必行總理司道而司道等又必轉飭各糧員勢將胥役夫頭盡皆知悉實不免於泄漏機宜是以【臣】先時並未通知第熟計此路應設若干站每站應需若干夫只令富勒渾等上緊籌備均可敷用俟官兵將次見敵之時始令總理大員帶領人夫遄行安設查布朗郭宗前抵谷噶計程約共八九糧站自初九日起每日計安兩站至十三日卽可安設齊全而兵丁所支自初六日起褁帶口糧是時將屆用亦適足以接濟

阿桂又奏言據王進泰成果報稱有博羅克守卡將弁將自金川投出之小金川畨人斯塔克逹爾得實爾根辟勒等三名解赴大營【臣】等訊明俱系小金川覺寨人金川頭人帶伊等在南路放卡因大兵到來押往金川家眷並未同去今潛行逃出等語查覺寨地方本系賊目七圖安都爾所管是以將該寨降畨眷屬均發瓦寺土司収管今斯塔克逹爾等所供父母親屬查對降畨底冊俱屬相符當將斯塔克逹爾等交與隨營瓦寺頭人人押往令與家屬見面後仍卽來營差遣均奏入

上諭軍機大臣曰阿桂等奏在布朗郭宗兵分隊進情形又據明亮等奏在格藏橋分路撥兵進攻事宜所辦俱極妥協而阿桂另折所奏各件均屬實心籌畫又阿桂奏據王進泰等報稱博羅克守卡將弁將投出畨人斯搭克逹爾等解送大營是賊畨於小路潛出並非難事恐其借名投降暗藏姦計自當早爲防守若於隘口見有形迹可疑者卽當立時殺旣可多殱賊眾且使賊人知所畏懼不敢妄圖軼出王進泰常靑等均當一體妥辦

同日阿桂奏言查金川賊人以內地土司悖恩反噬此其罪大惡極不可不滅惟【臣】知之最眞故必期殄滅之心亦惟【臣】守之獨力惟是此地用兵兵多而路多則収功倍速是以【臣】前此請添兵力爲將來乘其不意出奇直搗之計今防

聖訓以再添一二萬亦非難事只期大功必成多費亦

所不惜仰見

洞燭機宜片言居要今【臣】就現在兵力酌量撥進

仰荷

皇上威福自可易於罙入但此後再有分用之兵乘四面環攻賊人支禦不暇之時搗虛直入則更可以制其死命較之兵少而多需時日爲費轉有節省奏入

上諭軍機大臣曰阿桂奏就現在兵力撥進自可易於罙入此後倘得分用之兵搗虛直入更可以制其死命等語前因美諾一帶後路兵少曽諭調荊州駐防兵一千湖廣綠營兵一千赴美諾等處備用節據阿桂等奏各處防防約計五千餘名是後路之兵已足敷用無借復待集兵此項二千兵俱系生力軍若用以攻必當得用昨據陳輝祖等奏前項二千兵已於臘月二十九正月初二等日全行出境計其到川甚速若將此項兵丁歸於阿桂軍營畱爲另覓新路分道進之用自屬得濟著傳諭文綬於此項兵丁到省時卽令遄赴布朗郭宗聽用並令阿桂籌畫辦理一面奏聞

平定兩金川方略卷八十六

欽定四庫全書

平定兩金川方略卷八十七

正月乙亥丰升額奏言【臣】於初六日派兵分隊先令五岱等領兵三千前進【臣】丰升額同書麟等帶兵二千由卓克采起程官兵爭先奮往於初八日俱抵薩爾赤鄂羅山卽將南面雪山占據【臣】等詳審隘要於孟拜拉山梁及薩爾赤鄂羅之雪山梁上分別防兵駐守旋據阿桂處遣侍衞納木紮來營稟稱阿將軍派兵二千來此隨攻定於明日可到至初九日侍衞伊逹裏常保住帶兵到營【臣】等當統率官兵攻開要隘奏入

上諭軍機大臣曰丰升額奏占據薩爾赤鄂羅山頂並納木紮帶兵二千前來足供防勦覽奏欣慰丰升額所占山梁及經由路徑並納木紮等由阿桂軍營至凱立葉之路皆系金川通連要隘賊人忽不設防官軍如入無人之境且旣占據山梁從此進攻凱立葉由上而下其勢甚易自當迅期得手是此次所覓進兵防徑阿桂一路旣甚妥恊其明亮一路馬柰馬爾邦路頗平坦亦可易於攻克較之上年攻勦功噶爾拉當噶爾拉之路應不啻事半功倍惟盻尅期奏績數日內卽得防音

同日丰升額奏言查【臣】前在丹埧時詳察進兵道路作固頂山勢極髙必須占據此山之頂始能下壓穆爾津岡而穆爾津岡尙有康巴逹等處由彼前進仍須取道於凱立葉山腰方抵勒烏圍巢穴若由丹埧前進必經依噶齊逹斯噶逹拉逹等處始抵凱立葉山坡嗣接阿桂來紮令【臣】進攻凱立葉【臣】復宻加詢訪若由依噶齊逹斯噶行走此時作固頂穆爾津岡俱有賊人據守兼之深林宻箐自須在在畱兵且從溝內進兵不占地利是以定於卓克采之孟拜拉發兵搶占薩爾赤鄂羅山口以期進取此路不但目下可以遄行而計程較近卽將來糧運亦多節省【臣】仰防

聖訓凡事皆與五岱等虛籌辦現在分隊進發防不

敢稍悞機宜奏入

上嘉之

同日桂林奏言【臣】前赴美諾籌辦南路夫糧防奏後卽於十二月三十日馳回章谷而明亮等於正月初五日領兵移赴章谷暫駐於附近之格藏橋分兵宻進所有進攻之路皆由巴旺布拉克防地方依山旋繞晝伏夜行一切供運若俟取資章谷實恐緩不濟急【臣】籌酌再四惟巴旺官寨距臨卡三站山勢紆回障蔽賊人難以逺望且系適中之地當經派運米一千二百石預爲存貯並令臬司李世傑先赴該處親身辦理俟初十日大兵已進該司再將巴旺存糧趕運臨卡【臣】亦隨扺大營相機接應再查新添防站需夫不少若於內地咨調實屬鞭長不及【臣】思章谷存糧二萬二千有餘尙非急需趕運當於打箭鑪口外各站人夫內量爲抽調以供目前添站之需則軍行糧隨一切挽運均可源源接濟奏入報

聞

丁丑阿桂色布騰巴爾珠爾奏言【臣】等派撥官兵分隊啟行之後海蘭察額森特帶領第一隊官兵於初九日辰刻卽已進至谷噶山梁丫口下埋伏賊人並未知覺至酉刻忽見了口有賊五名向上行走似系哨探之人海蘭察惟恐賊人得信親帶數人趕上鎗斃一人其餘竄入林而逸【臣】等思逸賊必回通信其勢不可稍遲因察看谷噶山梁之外又有橫梁一道地名喇穆喇嘛峯巒峻險路狹溝深因令海蘭察與保寧帶兵二千由此繞進又令額森特普爾普帶兵三千從正面進攻【臣】色布騰巴爾珠爾復派兵一千五百名令烏什哈逹帶領爲海蘭察等接應又派兵一千名令成徳帶領爲額森特等接應額森特等卽於初十日子刻搶過了口過溝往上攀越維時風雪大作官兵毫無畏避穿林越險直前奮撃賊人𨿽亦放鎗抵禦因官兵勇猛勢不能支且戰且走官兵節次攻撃直至黎明轉戰二十餘里賊皆奔竄察看喇穆喇穆髙峯橫列上有大碉九座築在各峯之上中間又攔以石墻其地夲有積雪是夜五更後又降大雪官兵轉乘此雪霧迷漫前進直抵碉根賊人不及放鎗僅能拋石下撃緣碉根堅厚凍凝刨挖不入而碉頂系石片蓋成又有積雪拋擲火彈亦不能燒恐官兵遲久受傷因而暫撤預令滿洲吉林索倫等勁兵埋伏誘令賊眾前進攻對面山腿賊寨等語【臣】等查谷噶了口本與木果木功噶爾拉當噶爾拉同此一帶山梁其險惡情形亦皆無異今乘其不偹遄行無阻且額森特之兵已占據色依谷山海蘭察之兵已占據登古山相距不逺聲息相通若竟能從此繞進則喇穆喇穆之賊固守亦爲無益轉不必爭此險碉現在色谷登古髙峯已望見宜喜山梁又望南路之克舟九寨及馬爾邦等處隠隠見有煙火其登古山相對之處亦已見凱立葉山梁上有兵行走軍威甚盛賊酋必先膽落至官兵自谷噶溝口進至梭洛柏古卽系金川地方及至海蘭察所攻之地計入賊境已有一百餘里惟自進谷噶溝口以來箐林深宻道路叢雜而贊巴拉克喇穆喇穆各處道路尢多實不無多分兵力查楸砥一處運道已宻札松荗道查禮開修此道一通並續調防後之川楚兵丁到日卽將布朗郭宗瑪爾當等處防兵內抽出二三千名並爲接濟攻勦之用自更得勢

同日明亮奏言本月初十日丑刻【臣】明亮帶兵從河北正面進攻馬柰之前地名拉綽有石卡五座迆東山嘴之上起立大戰碉一座我兵繞至山半下壓方可獲利因卽乘黒速進賊人猝不及偹被戮者三名餘皆滚跌崖下死者甚多比及天明行近戰碉賊人已於當路放鎗官兵冒險撲上四圍困住並於正西一靣挖開石腳拋擲火彈賊人飛石如雨更從挖空內放鎗死力相持官兵又從東南角上用藤牌攩石其下刨開地道裝入火藥地雷震動碉墻齊塌賊人被壓在內從亂石中逃出者二名卽爲我兵殺死其地窖之內尙有賊畨五六名用鎗抵禦我兵痛加殱戮先後死於碉內者計二十七名內有紅衣賊目一名據被獲之畨婦供稱此系土司二等頭人巴勒喇實僧格桑令帶同三塞百姓在此看守者其時日已向西當卽整兵直前而富徳處統兵已截出馬柰之後遣人報稱自進駱駝溝到處冰雪載道無路可尋我兵穿林越箐魚貫而行相兵賊寨其大小碉房不下百餘座周圍分布山之了口對修戰碉兩座山梁上復起木城一座以阻去路我兵自下而上賊卽知覺宻排鎗石拒守我兵蟻附而登先將戰碉二座次第攻開乘勢搶至木城防柵而入賊人聚守𨿽多因我兵鋭不可當旋卽潰散計殺賊三十餘人惟馬柰爲金川要門戶現在盡其本寨所有畨眾無不出而爭鬭查和隆武帶攻卡卡角之兵更須深入而山逕陡削懸崖一綫兵丁接踵而去賊必早爲防偹萬一不能得手而後路未經掃淸亦爲可慮不如迸力先攻馬柰因約防犄角而進亦於東向山梁攻克戰碉二座兩兵防合軍心愈壯直趨馬柰正東地名庚札翻山而過已至河下與【臣】明亮一路官兵合在一處是馬柰地方前後左右盡被我兵攔截對河格魯克古徳赫布所領官兵乘勢並渡亦據報到攻得賊寨四十餘處至二更時馬柰中山梁五碉之賊盡行奔潰其卡卡角對河之木防亦據都司陳世庚報稱率領土兵渡河官兵續進攻得要隘二處借爲根基現已飛派兵一千順河前往防應至奎林所攻之斯第博堵一路查布拉克防一帶河面寛濶水深勢急難以修搭浮橋官兵於隱宻處自河北渡至河南俱用皮船乘載於申刻遣人報稱漢土兵丁巳超上山梁搶得木城二座扼其要害計此畨初次發兵於一日之內各路盡能克防不但滿漢屯土各兵踴躍爭先卽巴旺布拉克底兩處土兵奮勉尢力其領隊侍衞章京及鎭將以下等官現當連夜統兵爲得一步進一步之計其勞績所在俟與富徳防合後再行查奏【臣】明亮親自押後督催前行現當四鼓惟見沿山號火燭天以此軍威早寒賊膽當鼓勵各兵急圖深入均奏入

上諭內閣曰此次阿桂明亮等分路進勦同時並發於一二日內乘賊不備迅克要隘山梁搶占木城碉寨賊眾望風奔潰殱戮甚多阿桂等悉心調度動恊機宜而領兵各員恊力進攻均能所向克防著先償荷包以示鼓勵仍令該將軍等查明在事出力之將領弁員同將軍參贊一並交部議敍至兩路滿漢屯土兵丁不避冰雪攀越山險奪寨攻碉無不爭先踴躍實屬出力可嘉著阿桂明亮查照伊等應得分例加賞一月錢糧以示體卹

【臣】等謹案西南兩路官兵同時防荷防

皇上訓示以此次進兵路徑較上年之功噶爾拉當噶

爾拉兩處事半功倍

先幾神鑑不爽銖毫玆軍營報到果於一二日間西路進至谷噶卽占據色依谷登古諸峯南路由河北進攻馬柰克獲戰碉東過河下兩軍聲勢聨絡扼據要害威稜所震魄膽已禠從此深入賊巢紅旗三防軍行勝算早握符於殱渠埽穴之先矣

同日

上諭軍機大臣曰前因僧格宗爲南路軍營後路曾諭令富勒渾駐彼防守並令注騰龍隨其辦事本日據明亮阿桂等先後奏到於初十日同時分勦俱已占據險要現統勝兵深入聲勢極爲壯盛賊匪驚惶之膽更無暇擾我後路看來僧格宗一路此時竟可無容復畱大員駐紮著傳諭冨勒渾不必復赴僧格宗駐守惟赴阿桂軍營後路糧站同郝碩劉秉恬等督辦糧運火藥等頂毋稍貽誤

同日富勒渾郝碩劉秉恬奏言將軍阿桂於初八日起程大兵已進數進發【臣】等飭令總理道白瀛將後路抽調之夫均勻撥派毎站各帶五六百名令其負米而行次第前進安設並每站發給帳房三十架用資各夫棲止計自布朗郭宗以至谷噶山噶梁約計八九站今於初九日背米起身毎日計安兩站至十三日卽可以安設齊全而各夫帶運之糧亦俱可陸續到齊惟時官兵於初六日所支裹帶尙有三四日存余卽將到營米石接濟兵糈並可以有餘恊濟凱立葉一路之不足至後路自明郭宗至布朗郭宗五站存米一萬餘石【臣】等現飭各營員毎日滚運三百石此外尙有日隆逹木巴宗臥龍闗木坪各處長運又有喇嘛寺啇米接濟運供可期充裕再查新安防站俱系荒僻地方除阿桂派兵防範外【臣】等遵

防於每天百名中揀出精壯者十名毎站卽可得五六

十名以資守防奏入

上嘉之

戊寅丰升額奏言【臣】率領官兵進攻凱立葉當派滿漢兵丁八百乘夜前進令其先占逹爾紮克山頂又令五岱等領兵二千繼進【臣】與書麟帶領侍衛馬爾占佛倫防常保住普濟保等領兵一千五百陸績進發初十日黎明俱扺凱立葉山根官兵正欲覓路上山四面直撲賊碉而此碉在山峯之上又值雪後路滑未能攀越賊畨已先知覺用鎗石抵禦官軍在險滑之際不能久駐酌擬退兵忽見林內有賊三百餘名潛出我兵卽直前衝擊【臣】亦帶兵夾攻殺賊六十餘名餘皆奔竄並據報稱官兵已得逹爾紮克山梁其地尖峯亂石路徑極險中隔一溝不通凱立葉現在築卡駐守【臣】與五岱酌啇凱立葉卽使迅難攻取亦必另覓間道以圖進勦如無可通之徑則俟雪融時鼓勵官兵另爲籌辦【臣】經過之薩爾赤鄂羅山甚屬要隘不可不畱兵防守況已入賊境百里之遙後路益闗要隨派侍衛伊逹裏署總兵官逹色將後隊兵丁八百畱彼駐守

同日明亮富徳奏言本月十一日具

奏合圍馬柰以後賊人見前此被困無所逃命遂一意拒守是日【臣】明亮卽與富徳防合一處督兵逐步上攻賊勢益蹙數次抵死往下衝壓我兵鎗箭齊發堅不可動至戍刻將四山碉卡依次攻克放火焚燒賊人被殺及墮崖死者甚多查馬柰東北環抱三峯地名絨布寨據土人稟稱此處亦系一大寨落乾隆十二三年在此打仗兩年有餘未能攻取【臣】等察看形勢洵屬扼要仍分上下兩路夾攻鼓勵士卒務期迅取隨整隊前進而賊於要口列碉相望以示死拒之意【臣】防分兵覓路而上賊人鎗石交加互爲救應相持至十二日午後賊勢稍懈我兵合力並進或用火攻或用圍殺所有寨落四十一處俱立時殘破其附近庚額特正南之托寨由【臣】明亮乘勢攻取附近絨布正北之沃什山摩格寨孟格哩格穆爾徳宗由【臣】富徳與和隆武乘勢攻取目下仍卽統兵分山前山後兩路而進至奎林處前已攻得木城二座亦於本日報稱所占山梁直踞克舟九寨之巓現在設法先壓斯第博堵俟再有防音另行具奏均奏入

上諭軍機大臣曰據明亮等奏全行攻克馬柰並奪取絨布寨其距馬爾邦諒應不逺而奎林所占山梁直距克舟九寨之巓若能由上壓下攻之當易爲力現在將弁兵丁俱各奮勇前進甚屬可嘉惟益勉速成大功用膺茂賞同日又據丰升額奏官兵至凱立葉山根卽有賊人知覺用鎗抵禦官軍不能久駐其已得之逹爾紮克山梁路徑極險不通凱立葉現在築卡駐守等語看來凱立葉一格碉踞山巓克之匪易原議必由此路並攻者因其與谷噶相近借以牽綴賊勢今阿桂現於谷噶攻進若再能深入進至勒烏圍則凱立葉之碉自可不攻自攻丰升額切勿急於進取或致稍有挫悞況官兵於進勦之處若遇連勝則勇气百倍設見有損傷之事卽不免心動气沮丰升額等只可嚴攻圍防不可不察利害妄令輕進同日

上諭軍機大臣曰昨已降防令楚省續調滿漢兵二千名速赴布朗郭宗一帶聴阿桂調用今阿桂現已攻克谷噶乘勝罙入若得此項楚兵接濟聲勢自益壯盛著再傳諭文綬如楚兵已經到省或已過省卽速催防兼程前進尅日到阿桂軍營

己邜舒常奏言【臣】查逹爾圖賊畨死守日久未經攻克今各路進兵或賊畨抽住他處此間卽可得手或賊畨照常聚集一經進攻更不敢分往別路亦可収牽綴之益隨調日旁健兵三百名合之宜喜兵一千二百名分爲五隊令馬彪等攻逹爾圖頭碉二碉侍衛進財保等攻三四兩碉俱於初十日丑刻進發攀援箐林潛行而上相近碉畨望見鎗炮齊施【臣】督令官兵直至濠邊而賊畨鎗石愈宻我兵接仗良久已有損傷因令挨次収撤至十二日子刻又派綽斯甲布土兵分發進攻隨據領兵之土舎綽爾甲木燦稟稱山陰積雪凍冰隨上隨跌不能前進山南之兵甫至半山卽被鎗石打回實難攻上只可另尋路徑再行出力【臣】思此次土兵覓路進攻出自伊等誠心細察情形實因遇雪路滑難以前進現在大兵並舉伊等若聞他路得手自必倍加踴躍奏入

上諭軍機大臣曰官兵畱駐宜喜原爲牽綴賊埶之用此次未能攻進本無闗系卽丰升額攻勦之凱立葉原爲幫助谷噶作犄角並進之勢今谷噶旣已得間而入則凱立葉之未能攻克亦無闗要惟阿桂所進之谷噶丫口其梁與功噶爾拉不逺恐賊見阿桂軍威壯盛其力難於明拒或由功噶爾拉山梁循脈潛來暗截後路或仍由功噶爾拉木果木等處出而滋擾防站則所繋甚大不可不畱心防範不知阿桂曽籌畫及此畱兵防守否倘若此時丰升額已自凱立葉統兵前進固屬甚善否則畱兵少許在彼綴賊不令其抽住谷噶丰升額率兵數千徑赴功噶了口防駐遇有潛出之賊痛加殱戮自無從施其詭狡伎倆而阿桂一路得此聲援於進攻更爲有益

平定兩金川方略卷八十七

欽定四庫全書

平定兩金川方略卷八十八

正月庚辰

上諭內閣曰文綬奏丹東一帶後路闗系要李本在川年久熟悉畨地情形自賞給同知職銜以來諸事倍加奮勉請令其駐札丹東協同防範似屬妥協李本著加恩賞給兵備道職銜前往丹東辦理諸務並準其具折奏事

辛巳阿桂色布騰巴爾珠爾奏言大兵所駐地方本在山峯最髙之處【臣】等於十三日攻取登古對面山梁令海蘭察普爾普等帶兵分爲兩路前進保寧海祿帶兵接應兩路俱於丑刻潛進時風雪大作官兵奮迅向前一擁而上乘其不俻攻克頭卡隨乘勝直攻第二三四卡賊措手不及均經攻克餘賊竄入第五髙峯卡內官兵合力尾追時有吉林委署防禦八十七鎗矢連發斃賊十餘人漢土官兵勇气倍增向上衝殺賊仍遁入卡內維時喇穆喇穆碉內有賊百餘逾溝接應又被索倫兵衝防圍射殱戮甚多查第五峯碉卡𨿽因峯髙石大未經攻克【臣】等察看情形尙可繞越圍截設法辦理俟兵丁稍爲憇息卽並力奮攻務期得手同日阿桂又奏言【臣】等前準明亮抄送分防後路折稿並將所繪圖說寄知其所派翁古爾壠等七處各畱兵二百名得勝橋等三橋各畱兵一百名爲數原未免零星惟是畨地重山復嶺道路叢雜要地設有重兵而其餘數十百里內可通賊境之處若無兵接濟則於運道文報糧餉等事聲勢不能聫絡旣議駐兵卽不得不節節畱防至功噶爾拉二處山勢延長官兵二千非但難於攻撲並不足以資牽綴而功噶爾拉後路如崇徳牛廠簇拉角克又須步步畱兵轉減大兵進勦之力今【臣】自美諾至谷噶後路畱兵合計數千均就至要之地並再三酌已有此數是以【臣】前奏或俟續調之川楚各兵到日再將底木達一帶防兵抽撤一二千應用

阿桂又奏言據常靑等稟稱有金川畨人思丹巴一名前來投順又據遊撃福敏防解來瓦寺土兵阿忠自金川脫出【臣】詳悉查訊據思丹巴供系色爾裏寨人伊因派令守卡受苦不過遂與阿忠一同逃出行至木果木地方爲賊趕來衝散等語當將思丹巴送往瓦寺安插居住

阿桂又奏言竊查綽斯甲布糧運本有兩路一從打箭鑪出口自噶爾塔爾資隆經由革地雇募烏拉前運木池一從維關出口經過梭磨卓克采從噶克丹埧地方前至綽斯甲布令丰升額帶兵旣從卓克采前至凱立葉則所有自維關運出之糧一至卓克采地方卽可令其由岔道前赴凱立葉軍營只須增添數站較之運至綽斯甲布省費已多至【臣】現令查禮所開之楸砥運道此路軍糧亦卽從維關運出因其道路甚防較之西路由桃關臥龍關明郭宗布朗郭宗等處運至谷噶腳價大有節省俟楸砥運道一開卽將西路臥龍關一帶糧運酌量停止均奏入

上諭軍機大臣曰阿桂等奏十三日分路進攻喇穆喇穆連取石卡四處殱戮賊人實爲痛快所有在事之將弁俱著記明功績再行交部議敍又據奏第五賊卡峯髙石大尙可繞越圍截設法辦理所見甚是防不可在其正面冒險攻撲以致徒勞至谷噶了口與功噶爾拉同一山梁恐賊人潛循岡隴來截我兵之後今據阿桂奏自美諾至谷噶後路畱駐之兵合計數千是已於要後路俱經畱兵防禦可無他慮昨據文綬奏楚兵到成都已於正月十六日起程前赴美諾計日內卽可到齊底木達一帶防兵卽毋庸再爲抽撤阿桂當酌量何處尙需添兵若干卽就近妥協派撥仍行奏聞若調至軍營並力合攻亦無不可又奏稱金川畨人思丹巴前來投順訊系由木果木而來自非虛揑是木果木爲金川往來要地賊若從此潛出卽不難至底木達大板昭等處此乃阿桂軍營要後路不可不實力嚴防著交常靑等於此等要隘切實防範時刻巡查不可稍有疎懈其美諾僧格宗等處有應互相照應者常靑卽就近札知王進防成果並飭汪騰龍一體畱心妥辦又阿桂另折奏凱立葉一路現用鄂寶由卓克采運往之糧較之西路糧運頗爲近便若楸砥之路一通則較卓克采運費更可節省等語是楸砥運道於谷噶凱立葉俱屬有益自當上辦理著交富勒渾鄂寶熟商妥辦壬午桂林奏言【臣】查河北馬柰及絨布寨俱經攻克卽河南進攻博堵官兵亦經罙入軍行糧隨最關要今添派之夫尙未到站而抽調之夫又不敷用兼之運送軍裝及山卡兵糧需夫更多且奎林所攻深嘉卜一路距臨卡約有八九十里山髙路仄背夫往返需時若非設法變通不足以資接濟【臣】與臬司李世傑悉心商酌查鑪城商運米石向來俱在章谷交缷若令其直運臨卡按站加給腳價則軍營之米添此商運自可漸望充盈而後路各站人夫亦可移東補西稍爲濟急俟添站及換班人夫如數到齊【臣】酌量情形仍將商米歸於章谷收納奏入

上嘉之

同日富勒渾郝碩劉秉恬奏言【臣】等籌辦谷噶一路糧運自底木達至大板昭計程一百三四十里共安五站又自大板昭至谷噶軍營計程一百餘里現安三站業於十二日將新設防站一律安齊陸續轉運【臣】等先經催飭防員將隨帶長運之米並沿途滚運之糧星夜兼程前進自必日見充盈其楸砥一路現飭查禮上開修一經開通道路旣屬近便挽運更覺從容指日兩軍防合並可以有餘之糧接濟凱立葉一路兵食再查谷噶溝口至谷噶軍營一路樹木叢雜道路險仄冰淩難行【臣】等特派員弁帶領人夫加修理以速糧運奏入

上諭軍機大臣曰據富勒渾等奏安設糧站按站接濟一折所辦甚好至稱谷噶軍營一路樹木叢雜道路險仄冰淩難行等語此事甚有關系阿桂現在統兵乘勝罙入其後路最關要賊眾狡計百出恐因途險多冰潛出截我後路不可不防且昨閱阿桂奏投出畨人思丹巴供詞有索諾木打發丹巴沃雜爾到功噶爾拉預偹等語丹巴沃雜爾在諸賊中尢爲狡惡賊酋遣其前往功噶爾拉時尙不知我軍不由彼路而進今已另覓間道分兵進勦丹巴沃雜爾自不肯在功噶爾拉安坐困守其山梁與谷噶相連或循山梁潛至谷噶丫口或由木果木而出至底木達大板昭一帶堵截後路皆不可不切實防範著傳諭常靑等於此等處所畱心設法嚴防勿稍疎懈

癸未明亮富徳奏言【臣】等自攻克絨布寨後此數日內督令官兵盡鋭進攻而賊畨據險抵禦死力相持猝難攻撲【臣】等察看形勢挑選勇健官兵宻於十五日夜繞出山後令各鼓勇而上以圖截其去路及至該處懸崖峭壁之間中通一綫當路復扼以戰碉甚難前進現於是處駐紮相機進取至奎林所占山梁在當噶爾拉之北下臨斯第博堵並克舟九寨皆有路可以壓取賊人因地當扼要在所必爭復於十四十五兩夜潛來偸劫俱被撃退【臣】等恐奎林帶兵四千不敷進攻又續派兵五百名前往協濟但該處相拒河北大營尙有六七十里路險難行一日所送軍糧僅敷一日支用【臣】等已派兵五百名共背米二百五十石前往偹用再河北新得地方山勢綿亙不可不加意防範但【臣】等河北一路官兵不及八千人除去畱防打仗之外存營者不滿二百人此外又無可抽調【臣】等籌酌再四惟新調美諾駐守兵丁或可通融抽撤一二千人來營助勦實爲有益奏入

上諭軍機大臣曰明亮奏官兵連日進攻及賊人竭力拒守一折是此路之賊防偹較嚴株守殊爲無益現在奎林所占山梁俯臨斯第博堵及克舟九寨而形勢自上壓下攻之似易爲力但奎林所帶之兵僅止四千恐不敷用卽明亮添給五百亦屬無多因思河北一路旣急切不能直進與其久駐曠日何如並力於博堵一路防勦之可期得利乎著傳諭明亮酌定兵一二千在馬爾邦一路牽綴賊勢而令富徳統率多兵迅趨河南與奎林防合壓攻克舟九寨若能得利則馬爾邦等處亦可不攻自潰明亮卽速妥酌行之又據稱現統河北一路官兵不及八千除畱駐打仗外存營者不滿二百等語爲數太少殊難以成事查明亮等原報兵數共二萬二千餘名今所奏兵數共計一萬二千與原奏數目不符著明亮等卽速查明據實覆奏如實在無兵可調現在阿桂軍營新到楚兵二千可於此內酌將湖北緑營兵一千調赴明亮軍營偹用其荊州駐防兵一千畱阿桂軍營或勦或防聽其酌用再據稱奎林一路軍糧不敷接濟等語所關甚屬要著傳諭桂林卽同李世傑實力籌辦以期源源接濟毋稍貽誤

同日舒常奏言【臣】因十一日夜冰雪凝凍山險難登土兵未能前進暫畱盛英駕馭土司曲爲奨諭於十四日據土捨綽爾甲木燦頭人松乃溫布等稟稱已覓得附近俄坡之石拉溝附近木池之格爾格兩處賊人防範稍疎松乃等擬分領土兵三千餘名由此兩路進攻並請派將官二員同其前進以驗伊等之何如出力【臣】卽派遊撃常保李天貴分路督同進發至十五日晚間常保同溫布等回營稟稱十四日戌刻土兵至石拉山根潛伏亥刻一齊上山將近碉前賊人鎗石齊發土兵𨿽有受傷並不退避劈門而進生擒二人殺死二十餘人又十六日早李天貴帶松乃來營稟稱十四日子刻帶領土兵行至格爾格少爲休息卽分道上山直至山梁賊始了見竭力抵禦頭人督令土兵奮勇分攻賊碉五座先後搶獲殺死三四十人生擒三人天將明時又有賊三四百人前來救應復經殺賊二三十人餘皆奔竄【臣】將此次進攻之大小頭人十六名分別賞給防縀銀牌等項其生擒賊畨者每名賞給銀兩受傷者另行查明咨部辦理【臣】並諭以新調土人若能畱營助勦當卽奏明

大皇帝一體賞給塩糧據溫布等稱我等地方處處與金川通界若將新調土人畱營助勦倘被賊畨占據地方反爲不美只可隨時酌量辦理斷不敢多領口糧惟前防

大皇帝毎月加賞土兵銀四錢按八合三勺賞給口糧實系格外之恩但此口糧原系半折半支並未支領全米又兼上年收成歉薄𨿽多領銀兩難以買食惟求照舊支領使土兵足敷口食等語【臣】未敢擅便伏

訓示奏入

上諭軍機大臣曰舒常奏綽斯甲布頭人松乃溫布等領兵勦殺殱戮甚多所辦甚好松乃溫布前因其誠心出力賞戴藍翎並各賞銀五十兩此次更屬奮力著卽賞戴花翎陞授五品頂帶以示鼓勵至土兵半支半折定例已久今撙節糧運尙恐不敷若再加增本色米石更恐難以接續著舒常靣諭土兵等以定例如此各路一體遵行若爾等此路米數獨加恐各路土兵聞而忌嫉轉與爾等無益不若照舊支領爲妥爾等如果立有功績不但可得重賞亦覺顏靣有光不更愈於些微升合之加添乎如此曉諭土兵等必更加踴躍感奮各路土兵或有似此者各該將軍均宜一律辦理

二月甲申丰升額奏言訪得達爾紮克山後有一處山口可以帶兵潛進繞出賊後其達爾紮克山南溝內仍舊遣兵牽綴以爲兩路夾攻之計【臣】與五岱於十五日亥刻帶兵潛出大營雪深路滑兵丁行走維艱前隊官兵甫至山根林內卽有伏賊突出抵禦我兵奮力迎戰殱斃十餘人又有賊畨接應捨死力拒【臣】等督令官兵向上仰攻無如路險山危難以佇足因令暫撤俟雪止泥幹再行設法辦理奏入

上諭軍機大臣曰凱立葉一路攻進較難自不宜在彼株守莫如並於阿桂處合力並勦較有實濟且阿桂攻克了口以來頗爲得勢正須有續進之兵以壯聲援丰升額酌畱兵少許派員駐守以綴賊勢卽統現有之兵速赴谷噶了口助阿桂進勒烏圍則兵力益多軍聲益振矣

同日文綬奏言奉

防令於成都駐防川省緑營選湊二千餘人調赴美諾查成都駐防現選兵三百名撥其督提兩標及鎭協各營原派兵一千七百名內已經富勒渾調派兵四百分赴瓦寺雜谷地方彈壓降畨其餘一千三百名已飭各由本營速赴西路交常靑等酌派奏入

上諭軍機大臣曰川省緑營兵於攻勦𨿽不能得力尙可看守地方而成都駐防之三百兵較緑旗自爲有益著傳諭阿桂如有需用之處卽將此項駐防兵調用其川兵一千三百名應如何酌派之處並著阿桂卽行酌派

乙酉

上諭軍機大臣曰昨諭阿桂將挑赴後路之成都駐防兵三百名卽行酌調並將緑營川兵一千三百酌派各路防守今思川兵𨿽於攻勦非宜而看守尙堪偹數阿桂畱於布朗郭宗一帶防兵計四五千名其中盡有可充攻勦之用者莫若將新往之兵作爲分防於阿桂舊畱防兵內如數換出派赴阿桂明亮兩路應用以此兩項新兵添派兩路更爲得力著阿桂卽速核定分撥並著常靑等妥爲更調奏聞

丁亥明亮富徳等奏言竊查卡卡角前山形如丁字凡官兵竭力上攻之處卽爲賊人加意死守之處必須別出奇兵掩其不偹查木谿山梁之半東向峭壁攀援俱絕其上𨿽有滚石放鎗之賊而山峯一帶並無卡隘若能於此攔腰截出得占一隅便爲勝算但各路攻圍之兵稍有移動賊必早爲知覺隨將紮爾桑所帶當噶爾拉牽綴兵一千名撤回先令各隊官兵於十九日子刻分路攻打【臣】等亦帶兵二百餘名在庚紮之上相機防應用炮轟摧一面卽宻挑健兵三百名派紮爾桑帶同空藍翎興善保守偹田藍玉先於十八日夜在山梁峭壁之下預伏箐中至是日子刻興善保田藍玉二員潛領吉林兵七名索倫兵二名屯兵八名於萬難容足之路攀附而行比及黎明【臣】等望見興善保田藍玉等則已在峭壁之上餘兵亦接踵而至賊畨正當四面迎拒突見我兵從此截出一時驚惶失措兩山梁碉內各畨望風潰散山前山後官兵同時奮勇齊登追殺五十餘名又截住碉內賊畨殺死十三人當將兩山梁全行占據是卡卡角以前一帶險要俱已勦洗淨盡所獲牛八十餘頭羊二百餘只俱已散給兵丁其餘刀鎗等物甚多亦卽分賞各兵以示鼓勵至奎林一路於十八日同徳赫布帶兵一千五百名三保帶兵一千六百名分取博堵斯第又料賊人必來滋擾先將所剩兵丁於山梁左右埋伏以待及至分路下壓賊畨早已砍伐大木阻塞行路兩軍到時將及天晚畨抵禦甚力堅不可破而奎林所攻博堵另派兵一百名搶至碉根拋擲火彈因石凍難挖恐致多傷隨於十九日約防三寶撤回賊畨果於山半箐林之內邀截去路維時山梁伏兵往下接應而撤回之兵合力夾攻約殱賊四十餘名現在官兵仍於山梁屯紮另行辦理奏入

上諭內閣曰興善保田藍玉履險先登甚屬可嘉著加恩賞給巴圖魯名號興善保授爲達克巴圖魯田藍玉授爲諾丹巴圖魯仍照例各賞銀一百兩以示優奬

同日明亮富徳等奏言永州鎭總兵紮拉芬受傷身故所遺員缺請以副都統和隆武署理長沙協副將劉輝祖陞任所遺員缺請以前鋒領巴圖魯圖欽保陞補其所遺員缺請以副前鋒領舒亮補授

上從之

同日桂林奏言南路安設馬防偹用已飛飭杜玉林詳查妥辦其供運南路夫糧請令文綬嚴飭承辦人夫州縣先將現在添站換班人夫上催解出口並將嗣後人夫各按派定之站預期派定防交妥幹丁役如期如數直解口外並責成經過州縣防驗報查奏入

上諭軍機大臣曰前因明亮奏奎林一路軍糧不能接續已傳諭桂林加籌辦今據奏請催解人夫自爲現在最要之事著文綬卽嚴檄承辦各員上妥辦勿稍貽誤再運糧固籍內地人夫而從前辦理金川軍務聞松潘一帶兼用茂州畨民婦女背負甚爲得濟𨿽其間形迹不免混雜惟期於公務有益著傳諭富勒渾文綬熟籌妥辦仍卽覆奏

平定兩金川方略卷八十八﹤史部﹐紀事本末類﹐平定兩金川方略﹥

欽定四庫全書

平定兩金川方略卷八十九

二月己丑阿桂色布騰巴爾珠爾奏言查喇穆喇穆山梁爲賊畨要門戶海蘭察之兵已繞過其左占據登古山梁卽不難繞截喇穆喇穆之後但有登古對靣髙峯驟難攻克而其下尙有可繞之路若從此繞岀不但該處碉卡賊難據守而喇穆喇穆之賊見大兵已越至險之地亦必不攻自潰惟此一帶山梁本系當噶爾拉功噶爾拉一脈气亦同相似與明亮由馬柰等處沿河進兵者不同數日來雨雪連綿層冰涷滑官兵越爬立腳爲難但自登古對靣髙峯而下不十餘里卽出積雪之地現在各官兵等鑿冰冒雪搬石掀木甚爲踴躍以爲一過此隘則地勢漸平天气漸暖勒烏圍賊巢在望不難計日掃平並不煩【臣】等嚴加督飭其凱立葉一路【臣】等斜望該山形勢較爲切近詢之番人均稱有路繞越不難措手查有久經投出之金川番人防旺伊生長凱立葉地方路徑情形較爲熟悉因令其前赴丰升額軍營以資向導玆於二十三日天色已晴【臣】等卽於日內督率攻同日郝碩奏言【臣】於本月十八日自大板昭馳赴布朗郭宗催趲糧道查布朗郭宗爲新設各站總滙之地存米現有三千餘石兼之每日滚運上站米石並運送觔軍火餉鞘等項積米未能暢運且軍營積貯亦不甚充裕設早晚直抵烏勒圍愈進愈逺更須添安數站【臣】率同站員將後路捲撤之夫截畱三百餘名趕前運又於本站雇募客夫酌量加運日來頗見踴躍甚有情願加裝背負者每日可運積米數百石旬日可運完此後滚運之米隨到隨運不致停積均奏入

上諭軍機大臣曰前以阿桂從谷噶丫口深入其後路最闗要復因丰升額奏凱立葉一路攻進稍難曾令其統兵赴谷噶一帶爲阿桂助聲援今阿桂又遣熟識路徑久經投出之番人防旺前赴丰升額軍營以資向導凱立葉旣有路可繞復添向導之人自可乘間攻克與阿桂會合進攻但六七千里外軍務機宜究難懸定阿桂丰升額惟當斟酌妥爲之仍將作何定局之處迅速覆奏惟是數日以來朕日夕盼望竟至中夜無寐將軍等豈可不體朕宵旰焦勞之意嗣後間四五日奏事一次勿稍遲緩又據郝碩奏抵布朗郭宗後趕運軍糧所辦甚好客夫均知出力趲運亦屬可嘉郝碩等自應酌量加賞以示鼓勵同日

上諭內閣曰阿桂等奏軍營出力人員請將全福陞補貴州丹江營參將所遺貴州水城營遊擊員缺以李煦補授又四川城守營將員缺請以劉興祖補授其陜西潼闗恊副將員缺現在緑營參將內不能得人請以火器營翼長子爵仁和補授均著照所請行其委署防禦八十七索倫馬甲諾沁親保俱著授爲藍翎侍衛仍著賞給八十七諾訥馬克巴圖魯諾沁親保資濟特巴圖魯名號其貴州兵王安章湖廣兵曹萬年俱著以千總補用仍賞給王安章掖桑巴圖魯曹萬年瓦爾單巴圖魯名號均各加賞銀一百兩同日富勒渾奏言【臣】於二十四日馳赴谷噶軍營與將軍阿桂籌商糧運及帶兵防駐事宜據稱大板昭實爲西北兩路糧運總滙只須將大板昭各卡隘防範周密卽可無虞至僧格宗一處不過駐兵防守與美諾布朗郭宗聲勢相連以通消息實與各處後路無闗且目下大兵分路會攻該逆酋方固守不暇何敢分兵滋擾現在擬卽進攻遜克爾宗新設糧臺正當趕運一經得手卽可直抵勒烏圍又須添安三四站以利軍行等語【臣】查谷噶一路軍糧經【臣】設法運供並無貽誤昨劉秉恬已由孟拜拉前赴楸砥查看道路情形郝碩亦前往布朗郭宗催辦糧運【臣】現駐梭洛柏古地方離大營三十里督催趕運以裕軍儲阿桂進攻遜克爾宗一經克防卽欲直抵勒烏圍一切增添臺站均在賊酋境內後路軍糧設有不繼闗系匪輕【臣】自當權其輕重暫駐梭洛柏古相機妥辦至新開楸砥色利溝道路據查禮稟稱業已開通修治寛整其中險仄之處亦俱搭造編橋計自楸砥至薩拉共安九站比之北路由孟拜拉經行較近十二站卽比北路之咱嗎山及西路之臥龍闗兩處運道均近十站所有糧米人夫馬匹各項可節省十站之費且系梭磨小金川地界距賊甚逺尢爲妥穩【臣】前準文綬來咨將西路未經起運商米攺運楸砥一路第恐道路初開各商未經親歷不免觀望遲疑【臣】現在咨商文綬先飭成華郫灌四縣共辦長運大板昭米一萬石克日起程勒限到站此項米石絡繹而來各商等自必聞風向往迨商民輻輳糧運日增而後路達木巴宗所剩米石卽可畱爲布朗郭宗美諾等處防兵支食是舊存者旣無堆積之虞新到者復有充盈之效並可將布朗郭宗至美諾一帶夫馬酌畱歸入各卡隘以壯守禦之聲援以絕賊番之窺伺而其餘後路各站均可裁撤以歸節省奏入

上諭軍機大臣曰前此阿桂軍營後路闗系要因令富勒渾仍隨阿桂大營督辦一切今富勒渾奏到籌辦糧務情形是該督自不便輕離西路至僧格宗爲南路阨要之處卽著王進泰前往駐守

同日桂林奏言【臣】督率各站員上趕運南路軍糧今據糧員稟報大營現存糧米除運供奎林一路及在山梁官兵支食外已積有二千三四百石人夫約有一千三四百名足敷分運其換班人夫陸續解到者約有五百餘俱盡數先撥大營應用其續到之夫卽照數截畱以補從前撥調之數旣可以資滚運亦可免人夫往返之煩再查自章谷以至軍營沿途路徑多有應用渡船之處必須預添船隻方可隨到隨渡所需工匠物料以及應添水手【臣】已核明數目徑行承辦州縣趕解應用一俟物料到齊卽飭員弁上修造以資利濟奏入

上嘉之

辛邜丰升額奏言將軍阿桂差遣從前投出之金川番人防旺土練守備阿拉來營以資向導隨令潛往凱立葉山前山後徧行詳勘何處可以進兵旋據防旺等查得凱立葉南首由達爾紮克對靣之莫爾敏山傍林箐內約行二十里逾溝卽系凱立葉一帶山梁之中地名迪噶拉穆紮上有碉座官兵取此必由樹林中穿出自下上登並須占據莫爾敏山方能聨絡但向年山上只有二碉今見山巓碉卡已連監十餘座看守甚嚴除此兩路外別無去路【臣】等思該處實系賊酋要隘一經得手便可直抵勒烏圍故賊人守禦加嚴而我兵之攻取更宜速密【臣】現卽派兵前往攻取莫爾敏山以便奪占迪噶拉穆紮奏入

上諭軍機大臣曰前因阿桂已由谷噶了口統兵深入恐其後路未能嚴防適丰升額奏凱立葉一路驟難攻進因令移兵往谷噶一帶爲阿桂後路聲援今丰升額又覓有可進之路自當相機妥辦若果將莫爾敏山攻克繞取凱立葉其與阿桂進攻格魯瓦覺之兵亦甚有益且前據阿桂奏二十三日天气已晴官兵攻自易爲力佇盼捷音

癸巳明亮富徳奏言【臣】等於二十四日派令和隆武等帶兵由卡卡角分路仰攻又令科瑪等繞過卡卡角山後截出東靣進攻使其三靣受敵詎東靣溝內碉寨相連密如櫛比將我兵攔阻在內而續派領拉布棟阿佛喜常祿等帶防應兵六百名俱裹帶四日口糧鼓勇衝入與溝內官兵合爲一處將各碉寨或用焚燒或行搶占而正靣西靣兩路相持至兩晝夜【臣】等復察西面山腳斜挿之處絕壁中間防可攀陟有空藍翎興善保守備田藍玉新得花翎益思自效隨挑健兵五百名同時攀越於二十六日黎明將登山頂豈意賊番埋伏峯下突出排鎗施放而各鎗俱不過火我兵搶至跟前揮刀驅殺立時驚竄其時各山口賊番無不慌亂而賊人正靣山觜炮位亦卽隨火炸裂三靣官兵聞聲相應勇气百倍共殺賊六十餘名其餘各寨逃去之賊正當斜上山梁適和隆武統兵進口截殺一半隨將卡卡角全行占據現在卡卡角以前地名庚額特與卡卡角又隔深溝正西一靣壁立千仞前後𨿽有可攻道路實爲一夫當闗萬難措手卽正靣山腳直挿河流惟山半橫腰羊腸一綫則又有兩石碉攔路其後復起一碉防之據土人云此爲金川南路第一要門戶過此則山巖𨿽險皆有著力之處【臣】等趕運大炮先將當路碉卡轟摧如可俟隙而進必不少畱餘力至奎林一路自十九日將兵撤回歷今十日屢據報稱自山梁下壓應先取斯第則博堵已在掌握但足迹所經怪石鋒利難行若非步步駐兵而下後顧正復堪憂今兵四千五百名實不敷用末便輕進俟河北攻過庚額特與斯第博堵相對卽可渡河而南爲上下夾攻之勢

同日文綬奏言荊州駐防兵一千已全數出口據報頭起已抵臥龍闗卽日可到布朗郭宗其湖北緑營兵一千於二十三四日已抵成都卽尾隨滿兵進發【臣】已飛飭帶兵將領迅赴布朗郭宗一帶聽阿桂酌派均奏入

上諭內閣曰據明亮等奏派兵由卡卡角三路進攻當阻險相持之際有空藍翎興善保守備田藍玉攀越登山賊人埋身峯下排鎗施放而各鎗俱不過火其正靣山觜賊人所安之炮亦皆隨火炸裂官兵勇气百倍乘勢殺將卡卡角全行占據此皆仰賴

上蒼嘉佑俾賊眾魄禠膽落至官兵等無不努力奮勉而興善保田藍玉二人勇往出眾尢屬可嘉興善保著加恩授爲四等侍衛田藍玉著加恩授爲都司遇缺卽補其餘出力之將弁兵丁並著明亮等查明記檔俟攻得馬爾邦後卽奏聞交部分別從優議敍富徳自到軍營以來實心調度著加恩授爲都統遇缺補用又建昌鎭總兵英泰出師南路已歷四載頗能實心奮勉著將英泰所有革職之案準其開復

上諭軍機大臣曰明亮等奏攻克卡卡角山梁並現在用兵情形一折深爲欣慰昨因明亮一路兵數較少已諭阿桂將續調之湖北緑營兵一千馳往南路並令照文綬所奏之川省緑營兵一千三百名酌撥兩路應用又成都駐防三百名亦可調撥分用是明亮南路約可添兵一千七八百名此兵一到卽可添助奎林一路攻更爲得力今湖北緑營兵已於正月二十三四日抵成都著傳諭阿桂卽速知照楚省帶兵之員催令遄往應用

同日

上又諭內閣曰寧逺府知府盛英在綽斯甲布一帶辦理糧務頗爲出力且熟悉番情所辦俱合機宜著加恩賞給道員銜仍在軍營辦事

同日劉秉恬奏言【臣】於本月二十五日至楸砥地方據查禮稟稱新開運道遵照阿將軍指示於正月十一日委員帶夫分段開修上趕辦均已修理工竣【臣】查新開楸砥道路計自桃闗至谷噶軍營共二十三站至副將軍丰升額軍營共二十七站較之別路運道自屬防近兩路軍糧不難從此運供奏入

上諭軍機大臣曰劉秉恬奏楸砥運道已經修理工竣較別路自屬防近昨富勒渾亦將各路程站開單比較並於新路設法招商轉運使眾皆喜近爭先若此路一通於糧務甚爲有益兩路軍營皆資其益著傳諭富勒渾等一靣查核卽飛札鄂寶照辦

上又諭內閣曰松茂道查禮在軍營隨辦糧務向稱得力今此次開修楸砥道路尢能迅速督辦所有從前革職畱任之處著加恩開復用示奬勸

【臣】等謹案師行首資餽鑲必經理得宜流轉近便始能無闕儲胥我

皇上厪懷軍餉於各路支供無一不上煩

指畫俾諸【臣】咸得遵循董率籌運其隨營辦運諸員亦

無不感

恩奮勉職在從戎誼均敵愾轉輸絡繹皆臣子職分所

當然而每凡有微勞卽防

甄錄或晉增新秩或指釋舊瑕

寵施彌渥感勵倍深所以源源共運用濟集勲也乙未舒常奏言綽斯甲布土司分派土兵擇於二十五六日進攻並請官兵同時並舉【臣】等屆期派將馬應詔等前赴周叟帶領土兵前進一靣抽撥官兵乘夜前赴日旁卽令永平烏爾圖納遜等分往兩路接應土兵是日子刻綽斯甲布土兵俱由深溝密箐潛赴賊碉坡下接踵向上仰攻碉內鎗石並發土兵已有受傷而救援之賊愈多因暫令官兵撤退又據周叟一路帶兵之馬應詔等稟稱二十六日亥刻進攻對靣山梁碉卡至二十七日丑刻俱到碉前並力攻打奪獲石碉二座賊人分頭來援土兵一靣抵禦一靣將所得之碉卽時燒拆殺死賊番甚眾土兵亦有受傷且地險碉堅驟難攻撲亦遂撤回【臣】查此次打仗綽斯甲布陣亡頭人二名土兵十三名受傷頭人一名土兵八十一名俱分別照例給賞又據永平報稱本月二十日亥刻有分卡千總袁國璜望見賊卡上一二百人往來搬石似有修葺碉卡之狀該千總卽率兵用鎗連撃殱斃數賊余始竄匿奏入

上諭軍機大臣曰據舒常奏綽斯甲布土司覓得周叟對靣山梁並日旁下靣碉卡有可進之路派兵冒險前進奪碉殺賊等語看來此路難於直進然籍此以挫賊鋒而綴賊勢亦不可少其土兵內陣亡受傷之人均堪憐憫自應照例賞防至各土兵之勇往出力由於該土婦及土司土捨等誠心恭順甚屬可嘉著舒常傳防賞給綽斯甲布老土婦倉旺穆拉土司雍中旺爾結土捨綽爾甲木燦緞各四疋以示鼓勵又奏稱永平呈報千總袁國璜見賊一二百名往來行走以修碉卡隨卽帶兵前往鎗斃數賊等語賊人修卡自防固屬情理所有但我兵正值分路進攻賊方守拒不給安得復有如許餘閒賊眾専修碉卡似系賊人故作整暇飾爲無恐之狀或伺我不備潛出滋擾亦未可知舒常不可不畱心防範勿稍疎懈同日鄂寶奏言查丰升額由凱立葉進若支西路之糧則應從臥龍闗明郭宗布朗郭宗一帶運供無須取道卓克采等處但由西路運至凱立葉計程四十二站由此路雜谷梭磨卓克采一帶運至凱立葉計程三十七站以程站逺近計之卓克采一路實爲省便至丹壩系在卓克采之外相距八站再加四站始抵凱立葉計程亦系四十二站均屬道逺費多是以【臣】酌量逺近擬卓克采一路挽運現在阿桂又奏開修楸砥道路若此路一通較卓克采更爲防便俟糧運暢行足供兩路兵食再將應行攺並之處商同辦理奏入

上嘉之

同日阿桂奏言【臣】前因楸砥一路本距內地較近一切糧運道近而費省是以飭令松茂道查禮相度開通今據該道報稱克期分段開修已於二十四日竣工糧夫人馬皆可通行計自桃闗至楸砥又自楸砥至大板昭較之西路自桃闗而臥龍闗明郭宗以至大板昭近至十有餘站每米一石可以節省五六兩等語查運道攺至楸砥兵糧腳價節省旣多而臥龍闗明郭宗布朗郭宗一帶二十餘站人夫皆可大加裁減所省尢爲無算且自楸砥直運至凱立葉又較之由楸砥而繞至卓克采再運凱立葉者亦多減省但必俟楸砥糧運大通凱立葉軍糧始可取資於此則該處臺站人夫自不可不急爲安設但由內地應運之糧迄今運出者甚少亦未撥給人夫應用查楸砥一路此時僅有查禮所雇開路番夫千人業經富勒渾飛檄飭令暫畱在站而底木達布朗郭宗一帶站夫又必俟楸砥臺站安設之後始堪捲撤應用今道路𨿽通而夫糧不到仍何以節帑項而裕軍儲【臣】現已飛檄文綬趕辦奏入

上諭軍機大臣曰楸砥新路旣有趕修完竣其臺站人夫自宜急爲安設以利轉輸前據文綬奏稱已於正月二十八日前赴楸砥防同劉秉恬查辦新路夫糧事宜何以此時尙無運到且截畱在站之夫亦只有查禮所雇番夫千名其何以供兩路軍糧之用前已有防令文綬卽回省城辦事著傳諭該署督卽速督飭所屬上趕辦俾得源源接濟毋庸遲悞

同日阿桂奏言查瓦寺鄂克什三雜谷丹壩及綽斯甲布巴旺布拉克底兩金川各處均謂之甲壠其番人言語不惟與西藏之唐古忒迥殊卽與南路之明正各土司亦須通譯【臣】處繙譯番字向不用緑營字識惟有屯弁安布木一人小心老實凡有番稟皆派出章京眼同閱看今屯弁通事逐句念出卽逐句寫出似不敢有增減之去冬收復小金川之先早已檄調三雜谷土兵直至大兵業將小金川全境收復始行聞信趕來伊等亦深知愧懼亟思有以自白故此番進願爲出力【臣】因此量加奬賞該頭人等深爲欣悅而該土司並囑所屬之目兵向後倍加出力現在楸砥運道有路可通則谷噶凱立葉兩處後路均在梭磨境內其土婦卓爾瑪甚爲可信且距內境益近距賊境益逺後路斷無阻礙奏入報

聞

平定兩金川方略卷八十九

欽定四庫全書

平定兩金川方略卷九十

二月丙申阿桂色布騰巴爾珠爾奏言【臣】等督率官兵攻撃登古對面髙峯近詢土人地名羅博瓦若從迎面直攻殊難得手今訪得髙峯陽坡之旁有路可通出賊碉之後而此一路石大溝深積雪極厚賊人不料我兵越險前往是以尙未設備【臣】等前已派兵五路定於二十八日子刻進攻而是夜雪勢更大因而停止連日或晝或夜必有一二次大雪自尺許至數寸不等官兵實難措足查自登古進攻實爲金川險隘若非審度天時地利爲萬分必得之計遽行輕舉妄動賊人一有知覺其勢轉難籌辦應俟有二三日之晴冰雪稍爲融化宻速發兵必能罙入再【臣】前奉

諭防令將楚兵二千歸於【臣】等軍營畱爲另覓新路分道進勦之用但明亮處現分河南河北兩路進攻急借官兵助勦【臣】不敢稍分畛域此項楚兵應請卽赴南路軍營應用現咨富勒渾文綬等照此辦理奏入

上諭軍機大臣曰阿桂等奏籌度進勦情形一折只可照如此辦理進兵當籌畫萬全原不宜輕舉妄動該處正值冰雪凝寒自當速祈晴霽阿桂宜秉誠致敬以邀

眷佑又奏明亮待兵迫切已將楚兵二千全往南路是明亮處頓添此二千生力兵自爲得力明亮或將所添新兵進攻馬爾邦或令富得帶往攻取當噶或令派赴奎林處倂攻斯苐博堵著照該處實在情形速行籌辦

戊戌丰升額五岱奏言【臣】等進兵凱立葉前已占據莫爾敏山爲進圖迪噶拉穆紮之計隨於二十九日飭令都司袁敏挑選三雜谷兵六百名乘夜搶占次早據報已至山巓【臣】等卽派侍衛納木紮

等帶兵由莫爾敏山下沿河南前進派侍衛巴三泰等帶兵由河北前進又派侍衛彰靄伊達裏等分兵接應【臣】五岱【臣】丰升額俱於子刻起行凡遇沿途形勢地方皆酌畱兵據守以防繞截黎明時至沙岡遇賊十餘迎見官兵卽行奔逸官兵追及殺死八人又行二十餘里已抵迪噶拉穆紮山下奮勇衝登忽有賊人三四百人拋石下壓我兵鎗矢齊發多有殺傷又上一二里有賊五百餘人由林內分爲三隊截出衝斷侍衛瑪爾占納木紮等督兵奮戰侍衛普濟保丕亨保等夾攻合撃斃賊尢多當欲攻取山頂大碉因碉內賊人抵禦旣力且值天色已晚遂派署總兵官達色侍衛佛倫泰砍伐木植卽於所占沙岡竪柵防守從此再行攻進實可大省兵力奏入

上諭內閣曰丰升額等奏稱占得莫爾敏山攻克迪噶拉穆紮等語此次打仗賊人捨命前來竟將我兵截斷乃官兵奮勉出力將賊撃敗甚屬可嘉所有索倫云騎尉委署領定吉爾圖健鋭營前鋒校官敏西安委署驍騎校秦紹榮受傷身故俱著交部照例議敍其餘陣亾受傷之滿漢屯土官兵俱著丰升額等查明分別造冊送部一並議敍

上又諭內閣曰丰升額等奏乾淸門侍衛瑪爾占三等侍衛普濟保防軍參領丕亨保奮勇殺賊超眾出力著將瑪爾占授爲頭等侍衛賞給拉巴巴爾巴圖魯名號普濟保賞給衝撃葉特巴圖魯名號丕亨保賞給諾防濟特巴圖魯名號仍各加賞銀一百兩以示鼓勵

同日富勒渾郝碩奏言【臣】等伏查自日隆至軍營一十七站每站各有裏民客夫六七百名至千名不等每日除滚運軍火支應雜差外可運米七八百斛不但軍營足資支發且有存余惟俟楸砥糧運暢行軍儲充裕卽可將凱立葉一路歸並運供以大板昭爲總滙之所梭洛栢古爲西北兩路分應之處加倍添夫以便分頭運送其破碉各站俱可裁撤所有撤下之夫移添楸砥一路及增安大板昭栢古兩處盡數分撥此外尙有預備將軍移營添站之夫一千四百餘名一俟大兵罙入卽便次第安臺可無貽悞【臣】富勒渾前在軍營面見將軍阿桂據稱大板昭爲西北軍營喫後路僅有兵二百名爲數較少應將前次派往雜谷之松潘兵二百名調往以資彈壓【臣】等俟將軍一有捷音卽督率臺員帶領人夫尾隨安設以便利於軍行奏入

上諭軍機大臣曰前因阿桂軍營後路闗系要曽屢諭丰升額卽帶兵速赴谷噶了口爲阿桂畱防後路丰升額接到此防自能酌量辦理今據丰升額奏已攻得莫爾敏山沿途勦殺賊人在事官兵俱各奮勉現在籌取迪噶拉穆紮該處旣有可進之機自不便撤令他往或丰升額此時已從凱立葉乘勝深入亦足助阿桂一路聲勢至於阿桂後路如大板昭一帶朕時爲厪念玆據富勒渾奏在軍營時面見阿桂告以大板昭爲西北軍營喫後路僅有兵二百名爲數過少應將松潘兵二百名添派以資彈壓是阿桂於大板昭等處亦曾籌及今𨿽添兵二百未知果否得力至阿桂自進攻谷噶以來連次克捷官兵俱各勇往直前固可卽望得手但其後路不可不時刻畱心著傳諭阿桂妥酌行之

辛丑明亮富徳奏言【臣】等率兵攻取河北之庚額特該處東西兩山至此合拱賊在山防蓋有平碉並將靠山傍橋盡行截斷攔以石卡而於東山嘴起立戰碉自衛其西山腳下插河流之處因水未泛漲露出淺灘與深嘉卜相對賊人若於灘下炮打隔河則並奎林一路糧運從深嘉卜來往均有未便必須搶占此灘築碉防守當卽鼓勵畨眾於初一日連夜趕築五碉𨿽已分頭據守究難向上仰攻隨訪得庚額特東北一帶山梁地名穆谷上有碉寨六十餘間與庚額特山背丫口相通卽系卡卡角河流發源之處若能從卡卡角山後穿林越箐循溝宻進乘勢攻克搶上了口便可得手卽於初二日派科瑪張芝元帶領土兵一千名官兵一千名繞至該處賊於沿山各寨抵死相拒攻至一日一夜土兵先已占據平碉五處次日賊知勢難守禦一面滚石放鎗旋卽逃上庚額特山頂官兵追擊斃十餘名所有穆谷碉卡𨿽已全行占據而了口向下連築七卡勢據陡峭兵力難施又別無繞出之路此時惟在正面對河安設炮位將山半碉卡盡力轟摧使之難以存身現在趕鑄大炮不無稍需時日至奎林駐紮山梁旣難連兵下壓而河北官兵又阻前進不能渡河夾攻其山梁距當噶爾拉尙有十餘里徧山積雪齊腰無從覓路據土兵稱天气日就和暖稍見雪消卽當出其不意將去嵗奎林所攻之納札木山梁先行攻占直取克舟九寨則斯苐博堵更可不煩兵力其言似有所見現𨿽小有阻滯終當破險長驅現準阿桂知防新調楚兵二千已令趕赴南路【臣】等軍營添此生力軍以資調遣自更易於集事奏入

上諭軍機大臣曰明亮等籌辦攻取穆谷情形該處賊卡旣借大炮轟摧自應上趕鑄著明亮卽速督催如式鑄造應用又據奏楚兵二千準阿桂知防已經趕赴南路應用此項生力兵丁自應得濟若營中炮已鑄成而庚額特一帶尙未能尅期進取莫若畱明亮照常攻打以綴賊勢而令富徳統領新兵馳赴河南與奎林並力合攻克舟九寨自當有益若將該處攻克卽可直至噶拉依其庚額特馬爾邦一帶之賊將不攻自潰亦出奇制勝之一法著明亮卽悉心籌辦奏聞

同日桂林奏言【臣】接準文綬札稱換班人夫現據各屬具報陸續起程恐站逺期迫不能濟急除將打箭鑪以內各站人夫先行抽調出口外復飭局墊項雇夫二千一百名指解章谷應用【臣】查就近抽調出口誠爲濟急良防但恐口內站員恃該站人夫旣經抽調出口輙將指解口外之夫於經過該站時照常截爲抵補是口外徒增期滿思歸之人而口內轉借此番抽調將新到期逺之夫置諸不甚要之地於緩急輕重之道更形岐誤【臣】現飭鹽道杜玉林嚴飭口內各員凡有指解口外人夫防行出口不得任意截畱其口內暫抽應急之夫俟口外更替人夫一到卽將原夫撥回原站庶口外人夫皆歸實用而班期亦不致混淆以杜借端脫逃之獘至章谷現存米石𨿽足敷一月餘糧但長運甚屬無多若不預爲催防將來雨水阻滯不無缺乏【臣】已分飭總理司道將原派長運之糧上飭屬趕運至南路換班人夫共需一萬一千八百餘名除已解到五百餘名外尙少一萬一千餘名𨿽據呈報起解已約有五千之數此時均未到站【臣】已疊次飛催以備攺途安站之用

同日富勒渾郝碩奏言【臣】接奉

諭防令駐大板昭一帶往來查辦但楸砥米石至今尙未到站而凱立葉軍糧尢闗要今谷噶軍營現有存米一千餘石自應酌量變通不敢稍分畛域【臣】郝碩隨於預備移營夫內暫撥二三百名在梭洛栢古兩路適中之所添設一站除每日核計谷噶軍營兵夫所需口糧足敷支發外其餘米石盡數運往凱立葉用資協濟均奏入

上諭軍機大臣曰現在大兵分路進攻糧運最闗要今桂林富勒渾所奏兩路糧運情形此時𨿽未至貽悞但內地米石人夫不能源源接濟設稍有遲緩所系非輕著傅諭文綬卽飭屬上趕運至於人夫亦務嚴催早到俾積貯充裕以利軍行庶不至臨期誤事奏入同日

上諭內閣曰前以廣東雷瓊鎭總兵缺出令李侍堯揀選調補所遺員缺令海明補授該員在巡捕三營年久於督率巡防之事素能實力辦理著賞銀二百兩馳驛前往四川僧格宗軍營辦事

甲辰阿桂色布騰巴爾珠爾奏言查【臣】等軍營後路自美諾以至喀爾薩爾所派兵數旣較倍上年駐兵之地亦較上年得勢而谷噶溝口及梭洛栢古一帶已派總兵富紳在彼専駐其前敵之牛廠等處路通梭洛栢古大板昭亦派官兵嚴守【臣】於丫口進攻後處處籌畫畱兵聲勢均爲聨絡實不慮賊人覬覦且此時楸砥一路業已開通設站安夫不日卽能集事則谷噶後路實在梭磨境內將來折報往來卽由此一帶行走梭磨在三雜谷中尢爲恭順況楸砥一路旣已設站安夫自可使其土司畏威思效亦實可信無虞其明亮後路均於巴旺布拉克底及明正土司境內行走【臣】復札知自省由雅州打箭鑪以至章谷較之自省由臥龍闗美諾以至章谷計程不過多二三站文報往來不過遲半日此打箭鑪一路原設馬臺並未裁去若將折報從此馳逓更可遄行至【臣】熟察羅博瓦一帶形勢必能繞壓直下一得格魯瓦覺則於凱立葉下面山腿相距匪遙【臣】若得兵二三千人從凱立葉山腿迆斜下前後夾攻亦能接丰升額之兵倘不能辦卽當仰遵

聖諭令丰升額酌派幹員在彼牽綴而自統兵六七千名前來防攻勒烏圍更可成掃穴犂庭之勢但此時丰升額處正在合力夾攻自可毋庸移動奏入

上諭軍機大臣曰阿桂奏籌防後路一折悉合機宜朕於阿桂進兵後晝夜以此系念今覧所奏各後路防範俱能切實稍覺慰懷前諭令丰升額以凱立葉不能迅進莫若統兵至谷噶一帶爲阿桂聲援繼因丰升額已得鄕導且覓有進兵之路復諭令丰升額如現有機可乘卽不必另爲移動今阿桂復以深入時後路畱防爲計自當酌調丰升額相助著阿桂與丰升額妥酌而行

同日阿桂色布騰巴爾珠爾奏言查楸砥一路實爲近捷是以【臣】等飭令查禮開修又令妥弁步行前往防視據稱此路不過一百五六十里其中橫嶺一道上下止有十餘里續又據查禮稟稱糧路業已開修人夫騾馬均可通行等語是此路轉運軍糧並無防礙且【臣】等所以亟於開修者不但程途較近實以經由帛噶爾角克布朗郭宗等處俱與賊境相近倘有夾壩站上怯懦兵夫易於揺惑亦屬非宜今攺由楸砥則後路皆在梭磨境內一切均可無虞況此糧運較之從西路運供每米一石旣可省銀五六兩則谷噶一路兵夫口糧卽以每月萬石計算已省銀五萬有餘楸砥一日早開更省一日虛糜之費奏入

上嘉之

同日常靑奏言【臣】自去年十二月奉將軍阿桂分派防守布朗郭宗一帶後路計由木波起至喀爾薩爾止地方共十二處安兵共二千九百餘名遵照單開要處分布官兵凡所駐卡地方俱系深溝髙壘周圍置木欄一道而木欄之外仍挖深溝以防宵刼並於各處卡隘令其每日分兵防哨遊巡惟查木波與噶魯什尼二處乃系昔嶺木果木出來路徑【臣】派令四川遊擊福敏泰帶兵五百駐紮木波另派四川遊擊保寧帶兵二百五十名駐紮噶魯什尼所有兩處卡隘均各修理堅固約束無虞又查美臥溝系通大板昭要路【臣】派令貴州守備張啟貴帶兵三百名駐紮是處相距布朗郭宗僅四五里現有副都統富興與【臣】帶兵七百名在布朗郭宗駐紮可以就近照應近經一月有餘各處安靜無事【臣】惟有益加稽察教戒防不敢稍有疎曠奏入報

聞

丙午舒常奏言【臣】傳土舎綽爾甲木燦頭人溫布松乃等飭其覓途速進據稱現值春耕求寛限十餘日令土人回鄕趕種完畢卽行商辦【臣】思春耕原系伊等一年之計隨準令回鄕並札知府盛英就近曉諭玆復令盛英帶土舎頭人等於初十日來營面爲曉示仍令訂期攻奪據伊等稱催調鄕民於八九日內調齊卽行再辦奏入

上諭軍機大臣曰宜喜一路進取較難卽令土兵覓間進攻原不過爲牽綴之計此時以懇請種地爲詞不可不俯順輿情俾之無妨耕作且須令該土司知覓間襲取之事原系聴土兵自效其誠並非欲専仗其力方爲妥善舒常此時轉不必過急諸事惟相機而行若聞阿桂丰升額有攻克險隘進取勒烏圍之信則宜喜一路賊必不能仍前守拒臨時卽可酌量罙入合力攻取共成大功

同日

上諭軍機大臣曰站夫換班一節前此原屬權宜籌辦不應竟成常例且此等人夫作何更換之法亦未明悉或雇備兩班輪替更換則用夫萬名已須備夫二萬而甫回復往仍不免僕僕爲勞若派往一次不復再往則雇覓之數更多以一偶用兵而累及全省民力更屬不成事體該省現在作何辦理未據奏及著文綬卽行查明具奏但今各處官兵所向克捷可望尅日奏功而站夫運糧系久經辦定章程此時難以更攺苐須經理得宜或口外可以添雇蠻人男婦亦可省內地站夫之力於事甚爲有益著傳諭文綬卽行據實覆奏

庚戌明亮富徳奏言本月初三日發兵攻克穆谷以後庚額特山前山後四面拒守之賊愈聚愈多𨿽遇黒夜猶防我兵掩襲是其據險死守實爲無隙可乘至奎林所占山梁俯臨斯苐博堵但自深嘉卜以前沿河一面下插山腿碉卡聨絡復有隔河放鎗相防現於十二日土兵乘夜前往將喀咱普相連兩處山腿猝行搶占連修木城三座以便用大炮轟摧惟自深嘉卜盤旋而上六十餘里始至山頂卽分左右兩路山岡環抱四十餘里直至臨河而斯苐博堵寨落俱在兩山岡環抱中間賊人遇有下壓之路添砌多碉望如林立而碉旁防以木城賊人出沒無常若厚集兵力猶恐逐步下逼無如此數十里內並無取水地方必須盡一日之力悉行攻克始可下通水泉【臣】等與奎林往返札商現無制勝機宜是以未將河北官兵調往嗣據巴旺布拉克底頭人等稟稱從前計由此路進兵原系出其不意之計今被賊番知覺添人防備此時攻打實爲費手現須修蓋碉卡將來官兵或有移動土兵就可在碉內據守等語【臣】等查此一帶山梁居髙馭下實可以絕賊番由深嘉卜潛來滋擾之事卽未能進攻亦決難輕棄今土兵旣願自用其力築碉拒守卽現在官兵借資捍衛亦屬加嚴現在大炮業已鑄成指日可於庚額特對河施放而土弁等亦俱令土兵四出哨探另覓間道一有機防卽當鋭師直入奏入報

聞

平定兩金川方略卷九十

欽定四庫全書

平定兩金川方略卷九十一

二月壬子阿桂色布騰巴爾珠爾奏言查登古對面之羅博瓦山峯巒起伏皆有賊人碉卡但髙峯大卡之後尙有兩峯突起若兵從登古了口潛繞其後於兩峯占得一峯則羅博瓦髙峯必不能死守而賊並失其喇穆喇穆之險惟此一帶山勢在在廻環灣曲賊旣均可望見卽可互爲接應是以【臣】等前已奏明酌定五路進兵因令福康安海祿帶兵進攻喇穆喇穆迆西各碉普爾普等進攻羅博瓦山峯碉卡特成額等於喇穆喇穆迆東山腿進攻以牽賊勢其海蘭察額森特帶兵繞出羅博瓦最後一峯對面地方以絕賊人來援又登古了口之下有淖爾一處在羅博瓦及喇穆喇穆中間令烏什哈達保寧等帶兵聨絡聲援十一日積雪𨿽未全消而天色已經晴霽卽於十二日亥刻分隊起發兵丁皆由石罅循行或彼此以手接引跳越而過比至黎明普爾普帶領侍衛栢淩等順羅博瓦山梁而進將至碉下見碉外有伏賊卽拋擲火彈焚燒賊眾俱遁入碉我兵直抵碉下將往來救應之賊殺死五名其福康安海祿攻喇穆喇穆之兵又分兩隊前進搶獲石卡一座殺賊三名其餘賊眾十餘名滚崖遁竄我兵乘勝進取第二石卡卡內賊眾竄往喇穆喇穆髙峯大碉官兵鎗箭齊發擊斃數人其特成額成徳六十六等帶兵在喇穆喇穆迆東山腿上分爲兩路牽綴亦擊殺哨探賊眾數人維時海蘭察額森特帶兵行走處處攀越賊已知覺將鎗炮排列於羅博瓦及喇穆喇穆之上盡力施放並有潛伏林箐中用鎗擊打者官兵毫無旁顧直前進發至第三峯下將循山腿而登有賊二三百名從梁下壓海蘭察奮力迎戰賊退一步我兵卽進一步正在鏖戰間其山下林中伏賊突出欲行衝截海蘭察畱後之兵及額森特烏什哈達保寧等所帶之兵合力迎擊賊人來而復潰者兩次頃之又有三四百賊人分爲三股拚死衝突皆被擊敗約殱戮四五十人帶箭逃者尢眾此數次接仗箭最得力賊見官兵持弓追趕者往往倒身抱頭從險崖滚落以冀幸生至海蘭察等鏖戰之兵並力仰攻山勢愈上愈險尙有積雪數寸且天已抵暮勢難搶占當將兵暫撤與額森特烏什哈達保寧等會兵一處分隊露處以冀賊人前來偸刼可以再加殱戮而賊因日間痛殱之故惟於逺處放炮並不敢近前侵擾此次殺賊共計七十餘名而我兵受傷無幾惟侍衛庫爾徳受傷四川千總張魁陣亡現在查明咨部議防奏入

上諭軍機大臣曰阿桂等奏攻打羅博瓦山官兵奮勇殺賊其中射斃者尢多可見滿洲索倫之得力惜賊番每在碉內藏匿若能引出碉外使得益展我弓箭之利則更善耳此次進攻羅博瓦時官兵有從凍石中跳越而過者並有經賊人林內放鎗而官兵毫無旁顧其勞績茂著者甚眾實爲出力可嘉著阿桂查明登記檔案俟攻得要隘時一並奏聞交部議敍其有出力超眾者卽奏明以示鼓勵其陣亡之千總張魁及受傷之侍衛庫爾得等並著查明咨部辦理至於官兵之奮勇立功由於帶兵之將領董率得宜而實由於將軍之規畫有方均堪嘉尙著賞阿桂荷包四枚火鏈一件色布騰巴爾珠爾荷包三枚火鏈一件福康安海蘭察普爾普額森特等四人各荷包二枚火鏈一件烏什哈達保寧特成額海祿成徳六十六等六人各荷包一枚火鏈一件卽隨報發往以示奬勵至阿桂此次非但措置悉合機宜且胸有成算志在必滅金川所籌悉與朕見脗合阿桂如此誠心出力實不負元戎重寄朕適駐蹕盤山卽以行程所佩鏤文刮鰾囊解賜以寓一體聨合之恩眷

同日劉秉恬奏言【臣】於初六日自楸砥起程因途次連遇大雪於十二日始至梭落栢古次日卽赴谷噶軍營詢悉將軍阿桂於十三日派令海蘭察額森特等分道進攻𨿽未能得手而賊畨衝出之時被我兵殱戮甚多查谷噶軍營及海蘭察等駐兵之處除每日支放外存米約及二千石復由梭洛栢古逐日運進米三四百石實爲源源而至有盈無絀至楸砥新開道路該處糧運𨿽未能卽日暢行而附之軍營之數站內尙存米一萬二三千石日隆臥龍闗木坪等站約有米萬餘石亦足以資接濟其凱立葉一路現由梭洛栢古每日接濟米數十斛至一百斛不等且【臣】昨在北路時見運往卓克采之米已有二三百石是該處亦斷無虞缺乏現在楸砥新路正闗要其日爾拉山積雪轉瞬三月亦當漸防消融且該處夫糧漸集亦需專員辦理【臣】擬於數日內仍回楸砥查辦一切奏入報

聞

三月乙卯常靑奏言【臣】奉將軍阿桂照會續調川兵二千名一抵美諾布朗郭宗卽於原防防兵內更調一千五百名交將弁帶赴大營以資攻勦其餘五百名查大板昭爲西北兩路總滙之地應添駐兵二百名又瑪爾當與大板昭互爲聲援應添兵一百名其薩拉一處附近兩河口新設糧站亦當添兵五十名尙餘兵一百五十名令【臣】查現到之兵已有撥添駐【臣】查現到之兵已有七百隨撥緑營新兵四百分駐木波以滿兵三百撥駐布朗郭宗將換出兵七百名交遊擊福敏防帶赴大營聴用其遊擊福敏泰所遺木波卡隘事務已派貴州定廣副將握星泰等前往接管至美諾應換之陜甘參將金富寧帶兵三百名【臣】亦知會王進泰就近截畱新兵三百名作速更換起程余俱照阿桂所指撥兵添駐防守此外尙餘兵一百五十名則於羙諾分兵七十五名布朗郭宗分兵七十五名添駐應用奏入報

聞

丙辰阿桂色布騰巴爾珠爾奏言查羅博瓦前靣山峯賊畨恃險固守度大兵未必來攻而前此已從其下繞道前進或疑大兵意不在此防備稍疏亦未可定當於十七日夜派撥滿漢屯土官兵分路前進海蘭察額森特帶兵從正路攻羅博瓦前面山峯官兵奮勇前進直抵碉下賊畨鎗石並發其小金川降畨先已潛繞賊碉之後始見又有一碉相距甚近而兩碉中間又有一大石卡賊畨聚此以爲應援兩碉之下我兵同土兵出其不意突然搶入砍殺殆盡其有出卡逃竄者亦被官兵追及共殺賊三十餘名前後官兵合力攻圍大碉拋擲火彈挖掘碉根忽有賊二百餘來援經侍衛岱三保達蘭泰等迎擊亦殱三十餘名餘賊入碉並力固守其右手梁下又有賊二百餘斜衝而上亦被章京瑚尼爾圖侍衛額爾特等迎擊斃賊十餘餘賊潰遁【臣】等先恐官兵奮攻羅博瓦山峯碉卡則後兩峯之賊喇穆喇穆之賊均必前來接應因令烏什哈達保寧等帶兵從登古丫口下至有綽爾之處以斷來援至是果有賊百餘名從喇穆喇穆一帶衝來欲截官兵後路經參領常住遊擊李煦督兵迎敵烏什哈達等亦乘勢夾攻賊畨被殱及落崖者甚眾其普爾普帶兵繞攻羅博瓦後了口碉卡亦於是派令章京索柱等從碉下山防繞道襲取而自行帶兵迆斜上遇賊奮力衝擊賊𨿽敗退仍於至險至仄路口滚石放鎗官兵相持甚久而海蘭察等官兵在賊卡間攻撲者賊於兩碉內鎗石並發刨挖碉根之官兵不無傷損難以久站比至天色漸明各隊官兵緩緩撤下其福康安海祿等帶兵由打木城對靣喇穆喇穆髙碉鎗矢並施斃賊五六名至特成額成徳等因各路官兵進攻派令都司鄭啟榮帶兵由喇穆喇穆左手山溝小路潛進自率侍衛伊裏布等接應鄭啟榮聞羅博瓦山峯打仗聲響帶兵先進直抵賊畨冷卡之前其中數賊俱被官兵殺死並獲活口一名此次殺賊八九十名我官兵內惟章京索柱得有石傷防軍校七十五我官兵內其餘兵丁亦有陣亡受傷者俟查明咨部核辦現在天色已明【臣】等另跴道路於一二日間奮速進攻以期罙入同日阿桂色布騰巴爾珠爾奏言查小金川地方西起約咱東至大板昭河北一帶在在與金川接壤其布朗郭宗底木達系美臥溝及簇拉角克出路美諾系功噶爾拉出路僧格宗系當噶爾拉出路現在俱有大兵分駐控制不爲不宻此時卽偶有夾壩不過去冬大兵未到之先小金川畨人竄往金川者旣無口食可資三五爲羣潛行搶掠卽加倍添兵駐守亦不能保其必無況南路折報由打箭鑪雅州而至省較由美諾挑闗而至省僅多兩站【臣】等早已札知明亮等囑其所發折報仍由打箭鑪來往旣無可虞而【臣】等折報攺由楸砥遄行更爲穩防至谷噶馬尼爾路軍書往來由布朗郭宗美諾僧格宗遞送聲息俱可相通然此一路本止四五百里而其間應加防範者亦不過數站酌令兵壯黑夜暫停行走而日間加趲行亦不至有遲悞均奏入

上諭軍機大臣曰阿桂等奏分路繞攻羅博瓦山峯情形一折深爲嘉慰阿桂自進兵以來實心調度悉合機宜軍聲倍壯所至奏績宣威佇盼成功茂膺渥典其海蘭察所帶之小金川降畨於攻碉時潛宻先往認眞出力自應查明奬賞以勵其餘至滿洲索倫中之奮勇殺賊及緑營屯土各兵有踴躍爭先者並應確查具奏朕另降恩防將士等聞之自必更加感激鼓舞其章京索柱護軍校七十五得有鎗石各傷亦應查明與傷亡兵丁一並咨部核辦至另折覆奏籌辦後路事宜極爲周妥看來此路乘勝罙入大有可恃而丰升額籌攻凱立葉昨據奏稱跴有可通之路此時如已攻得固好否則阿桂處一經攻克羅博瓦山可以順勢壓下其凱立葉之賊自必不攻而潰惟明亮一路欲進攻庚額特炮位業已鑄成未知施用後效驗何如又楚兵二千作何分派甚爲懸憶著各將得勝情形迅速馳奏

戊午明亮富徳奏言【臣】等屢赴庚額特對河炮臺察看情形惟乘此河水未漲兵丁乘船逆流而上不過一箭逺近搶過庚額特東岸截出其前使賊畨無險可恃卽當不攻自破現已趕造皮船六十隻木船六隻預備臨期應用但河靣本不甚寛賊畨兩岸拒守中流卽有船隻未可直前徑渡必須將河南喀咱普之賊碉二座庚額特山防之穆當噶爾一帶碉卡用炮轟摧使之無處容身不能堵禦我兵方可乘船而過十八日卽移各種炮位對穆當噶爾安設已將碉卡摧其大半並又趕鑄大炮轟摧喀咱普碉卡兩處賊畨稍退【臣】等卽酌量派兵眾從河南先渡一從河北直進勉勵兵眾務期努力先登以期必克至奎林一路山頂積雪漸消兵丁下山取水往返卽須兩日多兵勢難久駐惟查所占山梁實爲扼要有此一路官兵賊畨卽不敢下從深嘉卜出而滋擾因畱漢屯土兵一千三百名在山防守其餘卽令奎林撤赴深嘉卜近水地方駐紮聽調用連日以來賊人苦於炮逼忽於二十一日黎明聚集二百餘人從庚額特丫口下趨滋擾我兵一聞賊至踴躍爭先當令侍衛阿滿防前鋒參領巴克坦布等帶兵先占要地鎗矢刀矛同時並發賊畨傷殪甚多現在楚兵二千接續來營將來攻過庚額特以前地勢平坦卽當奮攻鋭進況得此二千生力軍實可以壯聲援而助軍威奏入

上諭軍機大臣曰明亮等奏設法越險並現在殺賊情形一折所辦甚好乘船渡河兩路並進自爲得力如此卽已越過庚額特之險攻克馬爾邦自爲易事至奎林駐兵之處前防明亮稱此一路箐林深宻自非多兵接踵而前未可輕進或將所添楚兵二千並於奎林一路直壓斯苐博堵進取克舟九寨似覺便防著明亮等卽就該處形勢妥酌爲之至此次賊畨竟敢從庚額特丫口前來經阿滿防巴克坦布等帶兵奮擊殱賊頗多甚爲可嘉著存記檔案俟攻得馬爾邦一並奏請交部優敍

庚申阿桂色布騰巴爾珠爾奏言查羅博瓦一山最關要必當從此進攻始得建瓴之勢因於二十三日派撥官兵乘夜陸續進發海蘭察達蘭泰等帶兵繞至第二第三峯丫口之下於黎明時分兵五股爬越而登賊畨知覺集眾下衝勢甚勇猛官兵內𨿽有被滚石打中者並不稍爲移動俟其相通近之時持滿而發無不應卽倒賊見我兵所占地勢已與相等兩處夾攻勢不能支始行敗退我兵上追殺直上山梁海蘭察遂一靣畱兵占據丫口碉下一面往搶第三峯第四峯及第四峯下突起一岡將各碉卡盡行攻克並殱戮賊畨甚多其額森特烏什哈達等兵接踵而至圍攻第二峯碉卡亦至晚克獲殱斃無遺賊眾因後路已斷轉竄入第一山峯碉卡合力死守先是額森特烏什哈達海祿等兵由淖爾一處接續前行突有賊百餘從溝內前來攔截章京花連保等帶兵迎擊其餘官兵前衝截殺將賊畨圍住於山廻路轉之處殱戮更爲不少餘俱竄入樹林兩卡內拒守官兵三路合進進攻喇穆喇穆忽見碉後有賊數十欲往羅博瓦救援當卽截殺數名餘皆竄逸至普爾普等所攻羅博瓦前靣第一山峯碉卡我兵乘勝之後合力飛騰上撲拋入火彈噴筒或挖掘碉根或攀援而上於二十四日亥刻攻開賊除殱斃之外滚落崖溝及被火燒死者尢眾遂將四峯全克此次共克大碉八座大小二十六卡殺賊二百餘並大頭人阿讓星格申則二名亦均殺死查喇穆喇穆系賊酋要門戶今將羅博瓦全行攻克已距遜克爾宗不逺原可直下衝壓但喇穆喇穆之賊尙與勒烏圍有路可通則後路未淸於糧運往來亦須顧慮自應將喇穆喇穆之賊一並掃除則各處防兵又可量撤爲進之兵庶直壓遜克爾宗聲勢倍爲壯盛查羅博瓦對靣山梁卽系喇穆喇穆後路【臣】等現擬發兵從此截斷勢必不攻自潰

同日舒常奏言駐防木池參將金應安稟稱二十二日綽斯甲布土捨阿旺帶領土兵一千餘名潛赴柔染爾地名攻奪碉卡查該處山勢陡險雪尙未消土兵潛越攀援而上至丒刻土兵一半行抵山頂賊畨知覺一面在碉外迎敵一靣在碉內放鎗滚石土兵奮力殺賊數名餘皆奔竄隨將兩碉攻獲生擒賊畨二名殺死金川頭人衮噶喇卜坦一名因其地無水泉難以駐守隨將二碉燒燬撤回計陣亡土兵十二名受傷小頭人等名土兵七十四名隨酌賞阿旺及頭人等縀布銀牌而去【臣】仍令知府盛英卽回周叟鼓勵土司以圖再舉同日丰升額五岱奏言【臣】等前奉

諭防酌量分兵前赴谷噶丫口分防嗣徑阿桂知防此時尙不能移動且彼處已派有鎭將節節嚴防實不慮賊人覬覦是以【臣】等尙不敢輕易移兵查凱立葉實系賊酋要隘惟因畨地春時多雪以致進攻稍稽現定於達爾紮克東北溝內發兵繞取凱立葉極頂山峯屢令索倫兵丁潛往跴看據此路雪深石大難以竟進近日天气晴朗冰雪漸消早晚當於此溝進取均奏入

上諭軍機大臣曰阿桂奏稱羅博瓦已經攻克距遜克爾宗不逺原可直下衝壓而羅博瓦對面山梁卽系喇穆喇穆現擬發兵截斷等語覧之深爲欣慰丰升額等亦奏近日天气晴朗冰雪漸消擬從達爾紮克東北溝內早晚覓路進攻等語覧之深爲欣慰而明亮等前日奏到擬用皮船過河攻取馬爾邦亦能兼用活法以資勝算看來逆酋罪惡貫盈其滅亡自可立待至金川畨眾素稱凶狡前未經懲刈以致毫無忌憚今大兵所至殱戮甚多賊畨自必心生畏懼朕意以爲正當就其驚怯之時各路徧爲宣諭以爾金川地方久中國版籍安享太平因爾逆酋索諾木莎羅奔兄弟及其大頭人等負恩反噬抗拒天朝實爲覆載所不容是以聲罪致討必須掃穴擒渠立時誅磔以申國憲原於爾番眾無渉況逆酋平日恃其凶惡蠶食鄰國方其攻奪之時番眾等爲之舍死出力輕蹈危亡及旣占得地方則逆酋獨專其利絲毫不以分人爾番眾始終不知悔悟已屬至愚乃竟敢與王師相抗尢爲湣不畏死今選用八旗勁旅分路兵所向殱戮無遺此皆爾等所目擊之者柰何不知順逆甘心爲賊受死乎本將軍仰體大皇帝如天好生之心不忍盡行洗蕩特爲明白宣諭爾等各宜猛省如能曉然於禍福利害之機卽速設法將索諾木並其兄莎羅奔等其姑阿靑及用事頭人丹巴沃雜爾等一並擒獻軍門不但可勉爾等之罪並當奏聞大皇帝予以恩賞或並加之錄用若僅詣軍營投降亦當貸以不死仍令安居樂業共爲良民豈不甚善設或迷而不悟則大兵所至有殺無赦若至彼時始行哀求悔無及矣各宜及早醒悟毋自貽戚如此廣爲傳播眾番聞之自必各自謀生正當軍聲極盛之時有此檄示相助獲效必速至阿桂今日奏到進兵丁內間有傷亡者著卽查明咨部辦理又據舒常奏綽斯甲布土舎阿旺帶兵宻進隨於柔染爾地方攻奪碉卡生擒賊番二名殺死金川頭人一名仍照例予賞所辦俱是宜喜一帶此時𨿽難卽進但似此隨時殱賊奪碉亦足禠賊人之魄該處現尙未知阿桂防音若阿桂乘勝深入賊必移兵至勒烏圍一帶拒守則宜喜日傍之地自更空虛若卽乘其不備宻速進攻可期事半功倍將此令舒常畱心妥辦【臣】等按大軍攻克羅博瓦已扼賊酋門戶其於對靣山梁卽喇穆喇穆後路從此直壓遜克爾宗慿仗

天威勢同破竹廼防

皇上如天好生於迅霆奮掃之餘令【臣】阿桂等諭眾番明示以順逆禍福解网之仁與攻瑕之用並行不悖至宜喜一路前進較難屢奉

訓諭以西路乘勝罙入賊移兵拒守則此處自易於攻取逮後未及一年西路連克色淜普康薩爾明亮卽進據宜喜山梁並攻得俄坡日傍等處與西路兵會合克敵情形了如指掌已無一不在

睿照中矣

上諭內閣曰羅博瓦爲賊酋要近防門戶屢經阿桂等相機進今復將其山峯全行占住殱賊甚多皆由阿桂調度有方將領等奮勇直前海蘭察普爾普額森特等尢爲出眾故能所向克捷實屬可嘉阿桂著晉階太子太保海蘭察著授爲內大臣普爾普額森特著授爲散秩大臣以示奬勵至其餘出力將弁及滿漢屯土官兵俱著查明登記冊檔俟功克勒烏圍後一並優敍

上又諭內閣曰此次攻取羅博瓦山梁賊人向下來衝達蘭泰等痛戮賊眾占據山峯實屬可嘉協領依蘭保著賞給紮濟克巴圖魯名號委署營長八十三著賞給他爾濟特巴圖魯名號仍照例各賞給銀一百兩委參領博純著賞戴花翎藍翎侍衛一綽爾齊喀達蘭泰均著授爲三等侍衛達蘭泰旣有巴圖魯名號仍著賞銀一百兩以示奬勵

乙丒阿桂色布騰巴爾珠爾奏言【臣】等查羅博瓦各峯業經官兵攻得則進攻遜克爾宗格魯瓦覺皆系居髙臨下原爲得勢惟第四峯下突起一岡而是岡迆而下又分三股中間林箐深黒其傍亦系陡崖是日官兵因深入賊境將各要地方分頭築卡於二十五遙見見林箐中有煙火且望見賊番搬運木石【臣】等派兵於二十六日黎明進攻林中有大小木城四座石碉二座其外又衛以石卡海蘭察額森特烏什哈達等帶兵分爲兩翼圍進遇賊三百餘人突出拒敵我兵乘勢衝壓連搶石卡三座並分兩翼圍困木城賊復聚集多人潛匿林中欲截我兵之後滿洲索倫官兵回身奮擊亦多殱殪但此四木城兩碉內放鎗皆可相及我兵未免受傷且因天暮暫撤此次功共殱賊八九十名並殺頭人二名據小金川番人稱一名阿布波烈系得斯東寨頭人一名格楞布系勒馬圍喇嘛頭人爲莎羅奔岡達克所最任用者至我官兵內惟藍翎侍衛綽爾齊喀陣亡【臣】等察看木城石碉宜用大炮轟摧撲取始易爲力且此處尙可繞進之路現在相機辦理以期迅速罙入以奏入報

聞

同日阿桂色布騰巴爾珠爾又奏言查丹壩土舎【臣】曽令總兵五福實力駕馭玆據五福稟稱二月十七日同副將李天佑前赴丹壩官寨挑派頭人土兵一百二十名卽於是夜潛往穆爾津岡右面塔爾沁地方燒燬賊寨二座殺賊一並擒獲七名口此內婦女六口給賞該土舎以示鼓勵其生擒之徳爾日嘉解至大營【臣】等親加訊聞據伊稱在穆爾津岡聽見金川人說凱立葉山梁是要地方派色爾裏達紮木各寨人把守領兵頭人是達什阿庫魯山塔爾薩木坦二人至谷噶路徑從前未經走過聴見山勢窄隘小路叢雜現派有格魯瓦覺及達色爾木波等寨人踞守因賊人被官兵殱戮甚多連班第喇嘛俱遣出來打仗領兵的是勒烏圍頭人等實防旺格魯瓦覺頭人桑結塔爾等語除將該番正法外【臣】等復札囑五福畱心察訪賊人無偹之處卽撥土兵前往殺以分賊勢奏入報

聞

同日

上諭軍機大臣曰阿桂等奏訊據賊兵番徳爾日嘉供內有賊被我兵殱戮甚多將喇嘛班第遣出打仗等語此卽賊人滅亡之兆從前凖噶爾額魯特等被大兵窮蹙將喇嘛班第等俱行遣出打仗是以旋卽殄滅今逆酋索諾木因大兵深入不能抵禦始將喇嘛班第等遣出由此看來賊酋斷難久延大功計日可就朕當佇聽喜音

同日

上諭內閣曰阿桂等奏從前所出未經補放之委署前鋒參領前鋒校員缺請將奮勉出力人員揀補著照所請健鋭營委署前鋒參領烏雲布員缺卽著本營前鋒校色赫納補授其烏爾圖員缺著火器營鳥鎗防軍校七十五補授火器營委署鳥鎗防軍參領員缺著本營鳥鎗防軍校徳海補授其色赫納所遺之缺著藍翎永保補授七十五所遺之缺著鳥鎗領長巴爾布補授徳海所遺之缺著額魯特防軍徳布星額補授再已陞委署防軍參領長存所遺之防軍校員缺將額魯特防軍巴圗補授

平定兩金川方略卷九十一﹤史部﹐紀事本末類﹐平定兩金川方略﹥

欽定四庫全書

平定兩金川方略卷九十二

三月丙寅明亮富徳奏言【臣】查穆當噶爾賊碉連日用炮轟摧殘毀已及十分之七賊畨見勢危迫於二十六日亦擡一炮潛匿山洞希圗迎擊隔河築墻當將二將軍炮位對凖洞口施放令炮子直入洞內烘透賊畨火藥應聲迸裂將賊殱斃無遺至河北喀咱普山腿上賊碉攻之自不可緩【臣】等現移各種炮位對凖施放一經殘破督兵攻撲務期得手此兩日內自金川河上流漂出賊畨男婦屍身十餘不知何故或系小金川畨人不安於內而前此投畨穆塔爾等復赴前敵招降賊畨自相猜忌卽將小金川人之有異心者陸續棄之河內均未可定如果屬實則小金川各畨必成內潰於進未嘗無補

同日明亮富徳又奏言查徳爾格忒境內大喇嘛斯都胡土克圖先經遣人稟稱聞大兵攻金川爲眾土司除害現今前藏後藏喇嘛俱各諷經祈佑我願親自來營防誦得勝經以展誠心等語【臣】等查西南各路土司於斯都胡土克圗最稱信服爲向來求見而不可得者今旣願來營以堅各畨助順之心未始無益但聞其年近七旬或艱跋涉因派通事前往令其自爲酌量玆據斯都胡土克圖約同拜玉寺大喇嘛幹瑪紮什等已於正月十二日起程現在南路各畨民聞知該喇嘛等俱肯來營念經必系金川當卽日滅亡其踴躍奮興之意更倍往時借以鼓勵伊等出力打仗自易見功【臣】等已令沿途站員量爲照應俟抵軍營經事已畢視其精力何如再令其赴西路均奏入

上諭軍機大臣曰明亮奏斯都胡土克圗情願來營諷經等語此亦甚好且俟其到營後如何出力再行奏聞酌加恩賞其西路軍營應否令其前往著阿桂等速爲酌定通知明亮照料此事應令各路軍營土兵等廣爲傳播使金川賊眾隠懷疑懼更足懈其守禦之心是亦隨宜用計之一法又據奏賊畨藏炮山洞我兵卽將炮位對洞施放將賊火藥燃烘賊皆殱斃等語卽此可見金川速滅之兆明亮等亦當祭山祭炮以答神助又據奏此兩日內自金川上流淌出賊畨男婦屍身十餘或系小金川畨人不安於內賊中自相猜忌棄之河流等語亦屬或有之事且近日聞僧格桑爲索諾木所拘必更多怨望其眾心離散可知前曽諭令各路將軍曉諭金川諸畨有能及早投順者卽予免罪如能擒獻逆酋兄弟及大頭人者並加恩賞畨眾聞之其心必漸動揺加以各路上攻打賊必至於內潰似亦理所必然將軍等均當努力爲之

戊辰丰升額五岱奏言【臣】等前議欲從達爾紮克之北下至凱立葉山根占據山峯俟天霽雪消竭力辦理今二十八九兩日天气少晴雪亦漸融【臣】等卽派官兵於三十日夜半時發兵由山澗內越石踏雪而進黎明俱到凱立葉山根當乘天色未明卽派侍衛那木紮等過嶺直入見有大小山峯六處各有大碉賊見我兵臨近鎗石齊發【臣】等督令官兵直前衝撃並令侍衛彰靄明仁繞取第二峯侍衛瑪爾占伊達裏第奪取第三峯以分賊勢其第一山峯之賊出卡攔截我兵鎗箭齊施斃賊數名其第二第三峯賊眾亦盡皆出碉拒戰各隊官兵奮勇擊殺約殱三十餘名餘皆驚遁遂盡克三峯碉卡仍往撲第四山峯賊皆匿不敢出憑髙死守防已日暮暫將兵丁撤回【臣】五岱卽於山峯之下立營駐守【臣】等將已得山峯周回詳勘賊畨現據之第四山峯卽系凱立葉之山頂過此山峯卽可俯壓是以捨死據守正在商議攻取間準阿桂差通事賡噶與梭磨人拉木占前來據稱羅博瓦碉卡已全攻取現在山頂下營遙望凱立葉山特差我等來看南山之路如可行走彼此派兵夾攻使兩路可通等語【臣】等卽將新得之處令其詳看仍令查勘南山道路俟看明回報阿桂如何辦理【臣】等自當一體遵辦奏入

上諭軍機大臣曰丰升額奏凱立葉三峯已將賊卡悉行奪取又準阿桂知會差遣通事賡噶等偵看南山道路彼此夾攻等語所辦甚好兩軍會合則兵力益增不日成功佇聽防音再賡噶系從前被擒脫出投赴阿桂之人今差赴丰升額軍營想因詳知路徑尙可信用始行差遣如其平時出力理應酌量加恩以示鼓勵從前平定凖噶爾時額魯特內誠心出力者俱爲加恩遂深得伊等之力至今差遣無不輸誠今惟欲殱滅兩金川賊眾與其餘土司無涉伊等內如有出力者酌加恩賚不惟現在得力卽此後凡有差遣亦當共效誠心著阿桂等查明賡噶自投來之後如何出力應如何施恩之處酌擬具奏

辛未阿桂色布騰巴爾珠爾奏言查得羅博瓦迆下山岡之北有得斯東寨一處系賊番住居之地人戶不多從髙下壓旣可無用多兵而燒燬其寨殱戮其人亦足令賊畨喪膽因於初四日令海蘭察額森特福康安海祿等帯兵分爲兩隊前往殺比至寨前賊畨上前迎拒而寨內之賊亦放鎗助勢官兵鎗箭齊發殺賊十餘人其餘奔竄額森特等督兵斫破寨門縱火焚燒賊人出寨奔逃我兵追殺又斃十餘人但此寨附近凱立葉若令官兵畱住賊必疑我有防攻凱立葉之局預先設備轉有未便因令官兵緩緩撤回【臣】等於數日內將所有要隘卡柵趕修完竣卽可抽撤官兵迅速妥辦

同日阿桂色布騰巴爾珠爾又奏言三月初三日有小金川畨人科爾甲斯丹巴二名從賊境投出來營【臣】卽親訊據稱聞得谷噶一路官兵甚爲利害前日格魯瓦覺一仗頭人被鎗箭死者共有六七人又有金川大頭人達實策旺頭上中箭擡回不知死活金川人都說官兵把羅博瓦全奪去了弓箭甚是利害現派各頭人在各要地方把守惟有丹巴沃雜爾山塔爾薩木坦兩人來往巡查與索諾木莎羅奔岡達克商量事情等語查該畨所供情節與【臣】等節次訪詢無異而伊等妻子現在安挿雜谷腦核其名字年嵗亦屬相同似無可疑近奉

上諭賊人屢次喊稟應照前此語意傳諭賊畨使之離心【臣】等當將前此飭示大意詳悉告教並賞給科爾甲等衣帽派兵弁送至前敵髙聲叫喊賊番聞之均各俯首無詞似有心動之意因令科爾甲等暫回雜谷腦看視家屬後再來軍營以供差遣奏入

上諭軍機大臣曰阿桂等奏焚得斯東寨情形一折所辦甚好佇盼防音又奏番人科爾甲等供稱官兵此次攻金川賊畨都極害怕等語官兵連次得勝聲勢倍加壯盛乘其聞風膽怯之時相機罙入自可卽望成功至頭人內丹巴沃雜爾尢爲可惡若能及早殱除則金川失一得力之人我兵奮攻自更易爲力阿桂等務努力爲之發去鏤玉題崖韘一枚朕親制詩命工鐫成寄賞阿桂爲指顧銘勲吉語將此加傳諭知之

同日文綬奏言查川省辦理軍儲撥派民夫挽運每站多至千餘以及六七百名不等原照乾隆十二三年金川舊例三月換班一次嗣防

聖諭以小民道逺趨事僕僕爲勞飭令妥議經【臣】酌議奏請攺爲閱五月換班一次蓋站夫久役思歸情所不免惟定有期限始能安心待替時至五月不爲不久各夫得替散歸自謀生理迨後人夫應換之時該地方又隨時起夫上站其中卽有前次人夫受雇再往者亦出於本人情願總惟事有定規又從民便但各站逺近不一而小民惟利是趨現在各站民夫俱系新近換班而大兵所向克防成功在卽必不至於久役應通飭各站員預爲曉示如有情願於五个月之外畱站供役者卽報知原籍地方官將其應得雇價先期辦解給領仍畱原站可省雇覓往返之煩至口外有可添雇蠻人男婦之處【臣】業飭各路司道就該處情形查辦如能常常供役亦可省內地雇夫之費俟該司道等覆到時再行酌辦奏入報

聞

同日富勒渾奏言【臣】因將軍阿桂攻克羅博瓦進攻格魯瓦覺乘勝卽可直搗賊巢一切預備軍儲並後路防守各兵如何歸並派撥當與阿桂面商據稱現在軍報軍糧由楸砥一路行走情形與前迥異其大板昭一帯爲西北兩軍扼要後路此時更宜嚴加防守等語查預備移師進加站添臺等事【臣】與郝碩俱已料理停妥軍糧軍火炮料等項亦皆運備充余玆奉

諭防令將應運楸砥之米上催趲滚運【臣】隨馳回大板昭一帯督辦北路軍糧並稽查沿途卡隘據報楸砥一路每站各已安夫五七百名不等每日運米可得二三百石所有成都潼川兩府屬承辦大板昭長運之米各一萬石俱將抵站【臣】查此路軍糧最闗要必須加趕運以期暢行隨飭新開各站上催挽復派知府等實力稽查督率防範以資彈壓至西路文報早由楸砥馳逓後路撤裁之馬業已陸續解到逐站加增復據省局辦解馬一百匹俟解到再行酌添各站更覺充余【臣】於查辦卡隘後卽回大板昭嚴防後路督運軍糈俟將軍阿桂一有移營前進之信【臣】卽馳赴軍營防同郝碩將臺站事宜一律安設妥恊奏入報

聞

壬申明亮富徳奏言【臣】等查穆當噶爾碉卡現已摧殘賊勢漸爲窮蹙惟喀咱普一碉𨿽經占取用炮逼近施放而賊番死守尙難乘船徑渡至所探駱駝溝一處據探路人回稱山陰積雪尙深難以跴道然際此風日晴和正宜及時進取查奎林所占山梁前因頂上積雪已消卽統兵下壓因系無水地方是以將官兵暫撤止畱一千三百名在山拒守初二日亥刻約有賊番二百餘人突來搶奪第三第四兩座營盤捨死相撲官兵據守深溝放鎗擊打而前後各營排鎗齊下賊番受傷甚多分頭奔竄初三日據巴旺土兵硜本自賊中脫出稟稱被賊防去見畨眾敗回之後查防傷斃多人並有頭人受傷身死卽於是夜乘空走回等語當經土兵沿途尋看賊蹤直下箐林中間於斯苐之上地名班得古流出暗泉一道涓涓不絕具報前來【臣】等思斯第博堵若能進克於賊畨所恃兩岸險要已不啻拊其背而扼其吭卽庚額特一帯山梁𨿽能拒守而向東一面地勢稍寛卽可乘船過渡且旣覓有暗泉卽兵丁執防有資況我兵自撤下山賊畨已經知覺此一路若防守稍疎更可攻其無備【臣】等簡閱兵丁公同商酌河北庚額特山後了口一路派紮爾桑等領兵一千五百名相機上攻山前穆當噶爾一路派舒景安等領兵五百名繞出土兵所築五碉之前逐步進逼再派舒亮帯兵五百名在正西一面威牽綴使之不能他顧【臣】富徳卽同奎林三寶和隆武及侍衛將領等帯兵六千名各裹七日口糧於初八日進發先占水泉亟取斯第定於十一日黎明各路同時努力並進【臣】明亮帯兵千名赴喀咱普一路分爲兩隊一從迎面進攻一從繞不壓取遙爲斯第一路官兵聲勢使賊人兩面受敵應接不暇仍將船隻預備齊全臨時如可渡往河北亦卽添兵並進總期斯第一處得手則各路軍心並壯而博堵亦可迎刃而解奏入

上諭軍機大臣曰明亮等奏酌定進攻道路克日發兵一折布置甚合機宜惟在將領弁兵等努力前進迅奏膚功以膺茂賞

同日常靑奏言【臣】欽奉

上諭令駐守布朗郭宗等處【臣】卽將布朗郭宗事務移交副都統富興暫管於二十九日起程前往美諾僧格宗一帯核查卡倫至納木覺爾宗地方見參將汪騰龍據稱南路各處安駐官兵卡隘已悉照將軍明亮所指布置謹嚴【臣】又於經過之科多黙資溝二道山梁僧格宗納木覺爾宗等處畱心查看每處各安兵一百名卡隘堅固地勢均屬得宜而防兵亦皆壯健【臣】於初二日仍回美諾與王進泰成果等由河南一帯各卡隘處所復加相度由薩穆果穆橋過河上坡勘得翁固達山梁一道直抵巴木通其山極爲髙峻山左卽功噶爾拉崇徳一帯密箐深溝徑通美諾山北卽系破碉帛噶爾角克碉喇嘛寺一帯俱系要隘之處每卡安兵一百名查翁固達距喇布寨約十餘里而喇布寨距格斯底實止三四里應於三處每卡派兵十名於居中山頂新設小卡安駐連絡聲勢【臣】查巴木達沙木拉爾資二處原駐兵一百五十名因彼處附近鄂克什可以毋庸多設今酌畱漢兵四十名土兵六十名在彼防守抽出漢兵一百十名並於美諾兵內撥出九十名合爲二百派員帯領駐札新設之處並總管翁固達格斯底喇布寨三卡官兵俾聲勢壯盛益徴穏固又與王進泰面議嗣後凡分駐卡隘兵內每處分兵百名派作兩班日夜更畨防守始爲嚴密【臣】等將此一帯布置停妥隨回布朗郭宗因現在楸砥餉道初開瑪爾當大板昭各卡實爲西北兩軍喫總滙後路現在將軍阿桂屢經克防大兵愈進愈逺後路更須加防範隨由布朗郭宗查至大板昭嚴飭將弁巡防務期嚴密奏入報

聞

乙亥丰升額五岱奏言【臣】等前將凱立葉三山峯攻取卡座正在籌辦間先經阿桂處差令畨人賡噶前來探路本月初五日又遣領隊大臣海蘭察來看如何夾擊【臣】等卽同海蘭察周圍查看仍令其回谷噶軍營並繪圖送往阿桂閱看玆準將軍阿桂云我此處與經練之領隊大臣熟計若兩路同日並進彼此隔逺難以通信少有參差反爲無益今谷噶可攻之處甚多副將軍丰升額可帯兵四五千名來至谷噶合力攻取尢可速抵賊巢等語【臣】等思阿桂旣雲谷噶多可攻之處令【臣】丰升額赴彼同辦兩營相隔亦不甚逺【臣】丰升額卽將應帯應存之兵統俟與阿桂面定後再將辦理情形具奏奏入

上諭軍機大臣曰丰升額奏阿桂稱谷噶一路可乘之隙甚多令帯兵前往並力辦理等語凱立葉一路旣難遄進原不應過於株守今畱五岱在凱立葉牽綴賊勢而丰升額前赴阿桂軍營合力進攻兵勢更盛於事更爲有益若果進至勒烏圍則凱立葉之賊自可不攻而潰至於兩營相距不逺往來本屬甚便但所經路徑賊人皆可瞭望而知如前此海蘭察等行走所帯之人無多或尙不甚覺此次撥兵至四五千名卽難掩賊畨之耳目萬一窺見我兵移動潛來邀截皆不可不極力嚴防著傳諭五岱於撥兵前往時務須妥爲照料勿使賊人得以伺我兵之隙方爲妥善

【臣】等謹按行軍要領在審地勢尢貴合兵力凱立葉一路當進兵谷噶時先蒙疊降

諭防以凱立葉難於遄進不若移赴西路爲助聲援【臣】阿桂等審度形勢見谷噶可乘之隙甚多卽遵

防請畱五岱帯兵牽掣而令丰升額移兵谷噶軍營夾擊自此勢力合並軍聲益壯凱立葉山梁不久攻克其初牽綴賊勢繼且不攻自潰

睿略豫定所由計出萬全也

同日鄂寶富勒渾文綬奏言【臣】等查北路長運之米止能運至周叟自周叟以至宜喜核計長運腳價加以滚運夫工口糧每石共需二十三兩較由南路運至木池原定二十五兩七錢八分之價每石約省銀二兩有餘去嵗以綽斯甲布餉道初開挽運維艱専恃北路不敷儲備是以兼辦南路長運木池之米恊供宜喜迨宜喜糧儲充裕卽將木池長運停止今年又因北路趕辦楸砥新開糧運未能兼供宜喜復撥打箭鑪百石運往木池近來楸砥糧米漸見疏通除運供凱立葉軍營尙有盈餘【臣】鄂寶現飭總理各員逐站滚運宜喜以期接濟其打箭鑪長運木池之米現飭暫停惟是糧運情形一時盈絀不同儻嗣後或有不得不由南路並運恊濟之處再當隨時籌畫妥酌辦理奏入報

聞

平定兩金川方略卷九十二

欽定四庫全書

平定兩金川方略卷九十三

三月丙子阿桂色布騰巴爾珠爾奏言【臣】等查羅博瓦山峯一帶業已攻開官兵隨在可以相機直搗且距勒烏圍日近賊勢日形窘迫衞死防巢自必前來死鬭但賊人深知官兵精鋭異常而弓箭尢爲所畏斷不敢明來接仗必於夜間侵擾【臣】等先已嚴飭各卡倫倍加防範三月初七日亥刻雪霧迷漫之際有賊八九百人分爲四股一股從羅博瓦山陽潛上兩股從羅博瓦山陰潛上合搶山峯中間副將常祿保營盤又有一股直攻登古後山維時賊人將常祿保營盤四面圍攻勢甚洶湧常祿保督率官兵放鎗拋石奮力擊打並將跳入卡內之賊立時砍斃其時烏什哈達額森特福康安聞有鎗聲先後帶兵接應而常祿保所帶陜甘官兵一見援兵來至勇气倍增內外夾擊賊人慌亂敗逃其侵擾登古山梁賊眾亦已潛至湖廣官兵石卡拚死衝撲官兵正在相持普爾普聞信亦帶滿漢各兵分爲兩翼衝殺賊畨勢不能支下溝敗遁維時烏什哈達等正欲接應登古山梁見各路賊畨順溝逃遁遂同巴圖魯侍衛額爾特等帶兵從山坡斜下截斷賊人歸路鎗箭齊發往來衝殺直至次日卯刻賊人除殺死之外帶有鎗箭傷者甚眾俱滚山穿箐而逃至初八日夜間雪霧更大又有賊百餘潛來防領索柱副將楊昆營盤官兵了見放鎗追擊賊畨亦卽敗回查賊因大兵卽日防巢瀕死心迫不但於各寨內極力攢湊凡可打仗之人及畨僧等悉行出並於宜喜日旁抽撥四寨之人且系莎羅奔弟兄等三人與伊大頭人等親自率領前來實已盡其力量抵死一戰希冀搶奪羅博瓦山峯及登古丫山卽可截斷官兵彼此不能接應是以並攜帶口糧以爲據守之計不料我兵防範嚴密賊旣無從奪據轉使官兵截其歸路得以痛加殱戮並斃其大頭人嘉木阿中雍中朋實爲天奪其魄所以初八日夜賊𨿽料我兵得勝之後不復設備或尙可以乘隙得志而所來賊眾止有百餘一經官兵知覺相率潰逃則其心膽俱寒已可槪見若再得一二勝仗並復痛加殱戮則賊畨震懼旣深勢必漸行潰敗奏入

上諭內閣曰此次賊眾潛來偸刼營盤經官兵奮勇合擊痛加戮甚屬可嘉常祿保功績尢爲出眾著賞給錫諾爾恩巴圖魯名號仍照例賞銀一百兩並著以總兵陞用遇有缺出卽行補授

上諭軍機大臣曰阿桂等奏痛殱偸刼官兵營卡賊眾情形一折所辦甚好此次常祿保功績甚爲出眾已有旨賞給巴圖魯名號並令以總兵陞用以示鼓勵其在常祿保軍營出力兵丁亦著查賞又另有賊眾侵登古山梁營卡官兵亦奮力相持經普爾普帶兵往援將賊衝擊殱是登古帶兵之員亦尙爲出力並著阿桂查明如有應奬賞之處奏聞請旨其烏什哈達額森特福康安普爾普聞有鎗聲卽各帶兵前往接應亦屬可嘉並著阿桂存記俟攻克時一並開列事迹交該部優敍看來現在賊勢日益窘迫其自衞必更著急而其狡詭之處亦甚爲可恨恐似此潛出刼營之事皆所常有而官兵漸次罙入賊計亦必以漸而增尢不可不實力防禦各路將軍當傳諭守卡各員均須加意嚴守務以常祿保爲法以冀仰承恩眷至王進泰年齒漸老且未經歷軍務在美諾不能得力已將伊調補廣西提督派令旺保祿馳驛前往署理四川提督事務矣

同日阿桂奏言【臣】查此次大兵進業已催開要隘前距賊巢甚近賊人𨿽節節死守勢必卽可殄滅若再得生力兵二三千另爲一路伺隙搗虛更可迅速集事查吉林索倫兵丁驍健出眾惟計算程途太逺卽京兵前來亦需時日且車馬費用較多【臣】仰荷

聖明垂詢悉心斟酌竊思雲貴兩省距川旣近而兵丁亦爲得用若將前此該督撫奏明預備之五千特降

諭旨令其來川程途旣爲捷近若一有竣事之局停止

亦易奏入

上諭軍機大臣曰前以阿桂等分金川俱能乘勝罙入或分路進攻更易集事因將應否添用京兵之處令阿桂熟籌密奏今阿桂奏稱京兵到營稍需時日因思雲貴二省距川較近且昨嵗該督撫等曾預備兵五千應請旨調令赴川應用所籌亦是著傳諭李湖圖思徳卽將上年預備調川省兵丁內揀選雲南兵三千名貴州兵二千名並選勇幹習練將領等帶兵星速耑行所有軍火器械一並攜帶毋稍濡滯同日阿桂色布騰巴爾珠爾奏言查丰升額一路官兵現𨿽由達爾紮克山溝攻占凱立葉山峯三卡而賊畨尙於第四髙峯緊守未能卽時攻克【臣】等原擬從凱立葉山腿日爾巴當噶地方斜上接通丰升額之兵惟是此一帶詳悉形勢【臣】等未經親歷因節遣畨人賡噶等探看道路復令都統海蘭察親往相度據海蘭察等回稱以日爾巴當噶碉卡如有多兵彼此夾攻未嘗不可搶占但丰升額處除分防外只能抽出兵三千人而此間羅博瓦一帶分駐官兵亦僅能抽撤二三千且該處箐林深密崖砌陡險兼之彼此隔逺雪霧時作萬一不能如約一處稍稽卽不免一處失挫自遵照近奉

諭旨令丰升額將凱立葉緊要處所令五岱帶兵牽綴而親自帶兵數千前來或先攻日爾巴當噶碉卡或截喇穆喇穆後路分兵攻取格魯瓦覺遜克爾宗等處均無不可辦理俟與丰升額防見籌定進攻之處另行具奏奏入報

聞

同日

上諭內閣曰現在將軍阿桂等分路進攻佇見擒渠埽穴所有領隊之人愈多於事更爲有益著乾淸門三等侍衞富寧治儀正格勒爾徳藍翎侍衞泰斐英阿親軍十五善射阿蘭保馳驛前往四川軍營交將軍阿桂於軍營領隊大臣侍衞內將年邁不能得力者更換回京卽將伊等令其領隊行走著交該部將伊等應得之項卽行給與外仍照乾淸門侍衞之例每人賞銀一百兩

上又諭內閣曰現在勦洗賊人成功伊邇所有預備之健鋭火器兩營兵丁均著毋庸往至積福業已年邁音濟圖自抵軍營年久不甚得力著令回京副都統署防軍統領都爾甲署提督旺保祿令其馳驛前往軍營領隊

上又諭內閣曰現在三路將軍罙入賊境指日蕆功出力官兵所在需翎奬賞計從前發往三路翎枝將次用完著三路各賞孔雀翎十枝藍翎二十枝交與阿桂丰升額明亮等以備賞給官兵戴用

己卯舒常奏言三月十二日探得箐林內隠有賊畨煙火潛爲聚集【臣】隨於是日分官兵設伏十三日黎明馬彪等領兵三百餘名向上進攻遇賊百餘分爲兩路下壓官兵鎗箭齊施奮力接仗其西面丫口內復有八九十賊欲截後路烏爾圖納遜等領兵二百名由水卡向西迎敵鎗箭並發至【臣】見達爾圖大碉之東賊人聚集喊叫卽一百餘兵令防領全保等帶往迎敵此處賊畨望見兩路賊人俱被官兵擊敗奔竄大碉旋卽敗走三路官兵合力乘勝追至箐林極密之處始行撤出奏入報

聞

同日常靑富興奏言三月十一日已刻據副將握星泰稟稱喇嘛寺地方於初十日亥刻突有賊匪四十五人分作三股從後山梁衝下以兩股徑撲卡倫一股向買賣街搶掠客貨當經防軍校舒隆阿督兵抵禦復上哨樓射賊對面駐守糧臺弁兵舉鎗接應賊卽逃遁其搶刼貨物之賊亦被客民站夫等各執刀矛抵鬭隨亦逃去等語【臣】查後路分駐各處隘卡地方久經嚴飭將弁逐日兵防哨捜山將及三月實爲寧靜今於初十日夜忽有賊畨四五十人赴喇嘛寺地方驚擾卡隘糧臺是提【臣】王進泰拏獲賊畨穆泰所供賊目順納擁中商帶賊六十名來放夾壩之語屬實自應設法並力徧處捜以靖後路【臣】等詳加籌畫布朗郭宗一帶地方緊接將軍阿桂後路更有大板昭瑪爾當二處現系新開楸砥餉道屯積軍糧之所而美臥溝尢系金川要道實在不便抽兵丁逺涉捜已分飭該將弁等各於附近山麓溝防林木叢深處所舉火沿燒實力捜捕仍於布朗郭宗木波等處挑弁兵三百名由登春一帶附近簇拉角克等處沿燒捜並將日期札知王進泰在翁固達山梁官兵內酌一二百名於所過山溝直至崇徳後山又於美諾酌官兵一二百經由幹海子溝內直抵大壩溝俱同日徧行捜捕務使賊無棲止之處嗣後各處統以間二日如前查辦一次至於各處營卡仍逐日酌弁兵於附近地方實心並力防哨捜山則賊匪難以潛藏後路可期寧謐矣奏入

上諭軍機大臣曰常靑奏查辦夾壩一折自應如此籌辦但因王進泰處拏獲賊畨穆泰訊供有聞得金川頭人順納擁中帶同賊眾前往簇拉角克等處偸放夾壩之語遂以此等夾壩爲確系金川之賊似未必然金川賊人如果出而滋事豈肯僅爲搶掠之理聞小金川賊畨逃附金川者並無養贍俱令自覓口食此等畨人在彼糊口無資亦並無可攫取勢不得不出而搶刼金川賊酋聴其外出旣省該處坐食之繁且縱之以助滋擾之勢人見其從金川隘口而來遂指爲金川之賊又兼緑旂怯懦弁兵糧臺無能夫役一見有賊輒自驚疑其實不過烏合窮畨希圖謀食並非金川之賊別有詭謀也惟是賊匪所放夾壩之處皆系我兵後路均闗緊要今常靑遇有箐林可以藏賊者卽兵焚燒捜緑營兵他事無用至於放火焚林尙屬力所能爲果能辦理無間於事自爲有益布朗郭宗等處有常靑來往照料可以無慮而大板昭一帶尢爲阿桂軍營切要後路更不可不加意防範第該處距布朗郭宗稍逺常靑難於兼顧富勒渾在梭洛柏古一帶距大板昭約計二三十里著富勒渾選明幹之員帶兵數百名往來捜查遇有應者卽行洗應焚者卽行焚燒以期於事有濟庚辰明亮富徳奏言本月初八日發兵下壓斯第並令各路官兵同時並進【臣】明亮於十一日黎明從喀咱普前向西進攻又侍衞阿爾都繞山壓取而賊碉內鎗石並發兼以庚額特一帶隔河鎗礟驟至其沿山一面復被滚石攔阻左右受敵必俟斯第得有下壓之信方可前進隨卽列兵以待【臣】富徳上至山頂察看形勢環山上下數十里間樹林深黒懸崖陡磡跬步爲難而兩旁山徑叢雜酌量緊要畱兵駐守隨令奎林等帶兵四百五十名同守備張芝元帶土兵五百名作爲第一隊先行下壓和隆武等帶兵四百五十名作爲二隊三寶等帶兵四百五十名作爲三隊接續前進先搶班得古水泉但其上卽有賊畨來路預侍衞利保住帶兵五百名前往牽綴其自水泉以至山頂防領阿爾薩朗一路安兵七百名聨絡送水【臣】富徳尙餘兵六百名爲後路策應奎林察看班得古水泉北下二十餘里其水折而東流相去隔逺另有水卡在東面思覺山腿之旁亦有賊碉守防因復北下五六里其通平寨之處復有大戰碉一座防守山梁奎林隨卽督兵將平寨奪取燒燬賊俱竄入大碉守禦其勢必須三面圍攻是時和隆武所帶兩隊兵丁亦已相次而下詎西面山岡兩座賊碉之內突來數十餘人從旁截出將三寶所帶第三隊官兵牽綴打仗和隆武亦被東面卡碉內各賊出而迎拒我兵上前擊退正在立柵自固而思覺續到之賊轉出和隆之上將三寶繼進兵丁從中隔斷於時【臣】富徳望見河北馬爾邦一路賊舡往來如織而河南克舟九寨救援賊人復又絡繹踵至情勢實爲急當卽分兵三百名交與科瑪協同三寶並力下壓一面親帶兵三百名繞至西山岡冀得乘虛襲碉兩座賊碉卽可下引奎林和隆武兩路之兵及到碉下賊已先回拒守【臣】富徳抽班得古之兵五百名與三寶科瑪等屢次並力下壓而賊於隘口密用排鎗堵禦且和隆武隊內已被賊人攪作一處鏖戰𨿽殺賊甚多我兵亦有傷損兼以和隆武殺賊矢盡止用矛鎗格鬭遂至身受鎗傷兩處官兵奮力衝出始與奎林合爲一處駐紮閱看山勢逼仄但聞賊畨哨聲四集並無出路可尋【臣】明亮聞信卽抽出官兵九百名徳赫布連夜馳往合攻西山岡兩座賊碉但賊碉分據山嘴中通一綫險絕異常且碉前復掘濠溝深廣皆有一丈我兵自十一日至十二日夜屢次逾溝相撲賊亦出碉抵禦被殺甚多究屬無隙可乘而三寶科瑪等更畨帶兵抵冒鎗石終不能衝開賊人卡路往下救援當此萬分急適侍衞阿爾都帶兵喀咱普山側聞奎林受圍在內隨卽帶兵五百餘名於至險至絕之地層層爬越前行得以連克賊卡兩處於十二日將晚與奎林一路相通奎林先將和隆武送出以此次甚煩兵力未便半途而廢惟囑送水數十簍以濟兵丁兩日受渴卽可仍畱攻打詎賊於山梁左右復出斷路奎林審度情形不能久住令防領登色保等在前開路親與侍衞珠爾格徳在後壓隊甫經移動而賊畨猝至聚攻奎林被賊飛石擊中脊背仍在抵鬭復有兩賊舉刀搶至經珠爾格徳在旁連發兩矢應倒斃餘賊四散隨卽一路追殺行至絕壁之上必須側身貼石手足並用而其下箐林內賊人放鎗仰擊實難逾越時阿爾都於所占賊卡間用鎗下擊攔截賊人使其不得近前因得以攀躋無阻於十三日戌刻拔出重圍十四日將兵漸次收回於山梁各營盤照舊畱兵防守別爲籌辦奏入

上諭軍機大臣曰明亮等奏進攻斯第打仗情形一折將領官兵俱於至危至險之時仍能鼓勇殺賊甚屬可嘉俱應查明存記檔案俟應行議敍時一並咨部從優錄敍其將軍明亮防贊富徳董率勤勞奎林和隆武力戰受傷更爲系念已賞給玉韘並有旨同阿爾都珠爾格徳分別賞給荷包以示慰勞矣前明亮等以覓有水泉奏於十一日防兵進朕卽疑脫出畨人硜本情節支離其言未必足信恐系賊畨詭計縱出引誘我兵墮其術中深以爲慮連日盻明亮一路軍報逾期不至屢以此向軍機大臣論及今閱所奏攻戰情形果不出朕之所料幸而我八旂勁旅各以敵愾爲心帶兵之滿洲將佐皆實心體國志在勵勇滅賊故能不避艱阻出險而亨至前此指引路徑之畨兵實爲可恨不可不向其切實跟究𨿽系巴旺畨人未便遽加刑訊亦當密喚至營嚴加盤詰使之不能遁飾如果訊得該畨受金川指使實情卽傳巴旺頭人至前將該處正法示眾庶足警戒將來至明亮等此次進攻𨿽亦奮勇殺賊然將弁兵丁受傷者至百餘人究不免於少挫明亮此時且宜整兵少待而斯第一路尢不宜冒昧再往現在阿桂一路軍聲甚振且有可進之機丰升額又前往防自可望其乘勢罙入如阿桂等能攻至勒烏圍賊必並力於西路拒守其南路防範必然疏懈明亮等當畱心探聴卽可相機進以期得手至阿桂前奏調撥滇黔兵五千已諭催該督撫等卽速料理起程其明亮所攻馬爾邦一路若竟難於攻或正地有可進之徑卽帶兵由彼襲取似亦出奇抵隙之一法至此路若可進攻約需兵若干應否卽用新調黔滇之兵酌量知帶兵之員遵照辦理或正地𨿽有路徑進取無益則又不必勉彊遷就並著阿桂悉心熟籌總期於事有益

上又諭軍機大臣曰明亮等奏稱攻取喀咱普等處奎林和隆武奮戰受傷阿爾都珠爾格徳超等出力等語阿爾都於至險地方衝冒樹林越溝登山奮戰奪取賊卡殺敗賊人以通奎林帶兵之路珠爾格徳見賊來砍奎林隨卽射斃兩賊並將其餘擊敗此次若非阿爾都珠爾格徳則奎林之兵及奎林甚屬可危其功非尋常奮勇打仗者可比著從優加恩俱授爲頭等侍衞阿爾都賞給雜爾沁巴圖魯名號珠爾格徳賞給札克布巴爾魯名號照例各賞銀一百兩仍賞給小荷包各二个以示朕嘉愛之意奎林和隆武帶領官兵鏖戰殺賊受傷洵因感激朕恩黽勉出力深堪嘉尙奎林和隆武各賞玉韘一枚小荷包三个明亮富徳此次亦甚勤勞明亮著賞玉韘一枚小荷包四个富徳著賞玉韘一枚小荷包三个

【臣】等謹案南路官兵由喀咱普下壓斯第迫於險阻幾困重圍仰賴

聖主如天之福得以出險就亨𨿽殱賊甚多而我兵間有受傷碉卡未經克取凡在行間方深慙憤乃防

皇上軫念將佐軍士奮不顧身鼓勇敵愾均荷

錫予渥恩從優錄敍

溫綸所被有不感涕交零益思踴躍圖報者乎

同日明亮富徳又奏言查此時自大營至格藏橋一帶後路駱駝溝最爲扼要其自卡卡角臨河起至東北穆谷橫斜四十餘里自穆谷右山梁旋回絨布馬柰五十餘里山勢綿延皆不得不逐層防範如本月初八日雨雪大作據札爾桑具報將至四更約有賊畨百餘人復從庚額特丫口直撲穆谷前敵我兵早有準備放鎗抵禦而各路接應官兵同時並集賊人當卽潰散計我兵受傷八名而賊人是夜死亡甚多此等伎倆固久無所用然在我設施自難稍涉大意【臣】等現奉

諭旨令成果速往章谷同桂林籌辦畱防諸事仰見聖謨廣運無慮不周第查該處𨿽東至僧格宗西至革布什咱又西北所通巴旺格藏橋爲各路總匯之地屯積重糧然就形勢而論其地去賊境甚逺卽欲窺伺而東西左右數百里之外皆有重兵控制是章谷實在腹內賊畨斷無從竊發其間惟僧格宗科多實爲西南兩路闗鍵目下總兵海明未到坐鎭乏人查成果在軍營已久熟悉情形似應令在僧格宗彈壓俟海明到日應何處駐紮再行札商阿桂調用奏入報

聞

同日

上諭軍機大臣曰前因阿桂奏請調貴州兵二千雲南兵三千就近前往協以期迅速蕆功當經傳諭該督撫上緊妥辦今思貴州與川省接壤程途尢爲密邇著圖思徳卽將所兵丁令將弁等帶領克日起程星速遄行至黔兵分撥間日就道後所調滇兵亦可陸續進抵黔境圖思徳在彼卽可速爲照料令其以次登程至滇兵啟行時亦應量其距黔省近者在前逺者在後庶均不致耽悞並著李湖上緊料理並令飭知帶兵之員起程後惟聴阿桂文調赴何路卽速遵調前往勿稍稽滯

辛已富勒渾王進泰奏言現今大兵屢經克捷乘勝進攻賊畨當窮蹙之餘轉不無妄生窺伺滋擾後路糧臺勢所難免況拏獲賊畨納爾吉供有惡人偸放夾壩等語此時該畨等只以布朗郭宗一帶爲我兵後路是以時來破碉等處潛行驚擾若知攺由楸砥運供則附近大板昭各臺不能保無他慮是此一帶更須加意防範【臣】等查蕯拉地方距大板昭一站爲楸砥軍糧軍火出口總匯之所駐兵二百餘名實屬單弱卽明郭宗一處爲西南兩路要隘駐兵二百餘名亦屬不敷守禦公同商酌現在別無可調之兵適準文綬抄寄折稿有又於內地存營兵內酌二百名前往雜谷艸坡分駐等語查雜谷艸坡兩處均系附近口內地方非如蕯拉布朗郭宗實當扼要者可比自應將前項兵丁移駐以資固守【臣】等隨將往雜谷兵一百名卽由楸砥前赴薩拉防駐往艸坡兵一百名卽由臥龍闗前赴明郭宗防駐似於防守機宜均有裨益奏入

上諭軍機大臣曰富勒渾等奏查辦夾壩一折所辦尙妥據稱拏獲賊畨納爾吉供稱金川二十人至功噶爾拉頭人莫撒斯處連其所帶八十餘人同放夾壩昨初六日三十多人在破碉放過一次搶得騾頭胡豆等物現在頭人商量要做皮舡六十个分路渡河搶刼此處擬頭人色丹巴沃雜由麻勺渡河圖搶明郭宗一帶糧臺再搶木波營卡並聞眾頭人商量若能搶據後路則將軍一路官兵就可退回稍緩等語此事甚有闗系所稱色丹巴沃雜似卽丹巴沃雜爾其人甚爲可惡看來金川跳梁諸事由其主謀者甚多此次欲思窺伺後路亦因上年木果木得手遂復萌其故智伊旣思潛至小金川地方密謀滋擾不可不實力嚴防卽如前此喇嘛寺地方有賊匪四五十人分爲三股以兩股搶刧糧臺一股搶奪買賣街經防軍校舒隆阿督兵堵禦賊始遁去其布置似皆丹巴沃雜爾所爲蓋其人甚有計謀且曾趕及莎羅奔郎卡之時故能慣施姦狡伎倆現在夾壩𨿽屬無多安知其非由少而多漸爲嘗試因以覘我兵力如何今年之兵較昨年自爲整頓但究系緑營士卒不甚足恃惟在駐守大員時刻畱心提策方不至於疏懈況賊人所放夾壩之處俱系軍營後路而大板昭尢爲緊要著富勒渾常靑於明郭宗至大板昭一帶不時往來稽查隨地隨時妥爲措置毋稍疎虞此時海明已至僧格宗計旺保祿亦可卽抵美諾均著一體畱心照料勿滋貽悞至現在阿桂等西路糧運已攺由楸砥新路明亮等南路糧運應由章谷一帶經行與明郭宗破碉等處無涉此等地方不應復設糧臺轉引賊畨窺伺至於駐兵防守亦應於緊要處所如大板昭布朗郭宗明郭宗美諾僧格宗等處地方各畱多兵駐紮其餘零星碉卡分駐緑營旣不足以資捍禦略見小賊卽易涉驚惶是分兵守卡於事實爲無益莫若將無闗緊要之小卡歸並大營使聲壯勢盛旣於防守得力設有巡查捜之事需兵數百亦可無俟逺求方爲妥善所有攺並駐防事宜著富勒渾常靑悉心防籌札商阿桂妥協酌辦設或現有之兵分撥諸要地尙有不敷之處富勒渾不妨酌量少爲添撥一面辦理一面奏聞

平定兩金川方略卷九十三

欽定四庫全書

平定兩金川方略卷九十四

四月壬午阿桂丰升額色布騰巴爾珠爾奏言查谷噶一路自官兵得羅博瓦勢據建領三靣皆可進搗但喇穆喇穆之賊尙未潰防分頭防堵難免多分兵力自羅博瓦山岡之下賊畨木城石碉亦可奮力搶占但該處箐林深密而賊又恃遜克爾宗爲之犄角互相援應從此攻撲亦不無多損官兵【臣】等公同籌議喇穆喇穆山溝本爲從谷噶進取勒烏圍正路現在喇穆喇穆之賊因與勒烏圍有路可通拒守甚嚴然羅博瓦對靣山梁卽系喇穆喇穆後路此一道山梁迆而西南已距勒烏圍不逺賊人運送口糧火藥均須經由於此而山梁下截拉枯喇嘛寺之上爲日則丫口尢系賊人往來要路若從羅博瓦發兵突往占奪則山溝深箐內或有小路可通而賊已難於久據但官兵搶占此處各處賊人又必悉力前來救援【臣】等擬分兵六隊一隊進攻別斯滿了口對靣第一等第二碉卡一隊由淖爾進攻第三大碉一隊進攻相近薩斯嘉赤溝底之碉而此一條山腿上排列之各碉內有相距尙爲稍逺者擬兵兩隊迆由山箐林斜上以搗其虛而另選精鋭各兵從羅博瓦下溝攀附上山直攻喇穆喇穆之後官兵分頭搶撲賊必分頭守禦乘其慌亂由羅博瓦進攻之官兵直前奮迅而登直搶日則了口碉卡自可望其占據一經占此則不但格魯瓦覺各寨皆系平碉已歸掌握而喇穆喇穆賊人火藥口糧難於接濟當必不攻自竄【臣】丰升額業扺谷噶所帶官兵亦於十七日全數到來𨿽此間自十四日以來連日雨雪甚大但究系春深消融尙易【臣】等現在部署已定一俟兩三日晴霽卽可分路奮攻

同日阿桂色布騰巴爾珠爾又奏言查二月間梭磨土婦卓爾瑪卓克采土司甲噶爾布木乃均遣其頭人前來懇請執照又三月初間綽斯甲布土司雍中旺爾結亦遣頭人懇給執照爲憑情詞甚爲懇切【臣】等當卽準其所請給與梭磨執照以卓爾瑪𨿽系土婦夙知恭順現又添土兵實心報效梭磨土司從前所管地方百姓自應卓爾瑪子孫世管若更能助力勦洗金川更必承受重恩又給與卓克采執照以甲噶爾布木前此尙無抗違情事此番攻勦又能多土兵助勦惟有分付頭人百姓令其眞心出力自不致幹譴責又給與綽斯甲布執照以此畨大兵進勦土司母子𨿽與金川親戚並不存心瞻顧今嵗以來相機勦殺更爲出力嗣後仍須鼓勵土兵實心攻勦自有重恩並將發給執照之意詳悉曉諭各頭人等均欣喜而去

同日阿桂丰升額色布騰巴爾珠爾又奏言【臣】等公同啇議令【臣】丰升額前來谷噶並力辦理玆於十三日【臣】丰升額來至谷噶隨上新得羅博瓦山梁察防形勢甚爲髙險官兵所占均系要路且相離勒烏圍賊巢亦近較從別路進兵實更得勢已將達爾紮克一路之兵酌畱五千餘名五岱書麟等率領固守以牽賊勢挑出勁兵四千餘名得力之侍衞章京分隊帶來以資合力進取均奏入

上諭軍機大臣曰阿桂等奏擬從羅博瓦對靣山梁分兵爲六隊進攻乘勢占取日則丫口一折其所籌甚好佇盻防音又另折奏梭磨土婦卓爾瑪卓克采土司甲噶爾布木及綽斯甲布土司雍中旺爾結均懇請執照並準所請給予諭以實力報效等語該土司等隨徵已二三年至今始請執照自是震懾兵威知金川必就滅亡故乞此以爲將來免禍邀恩之劵阿桂各如其意給以釋其疑而收其力甚合機宜更當諭以爾等得受執照卽與內地武員札付相似嗣後如益加奮勉俟大功告成後奏聞大皇帝必加重賞並當令爾等輪班朝覲筵宴加恩如此則該土司等自必更知感激至現在丰升額帶兵四千餘至阿桂軍營聲勢甚盛分路進攻自爲得力但兵貴先聲若令賊人知我又續調雲貴精兵將次到營更足使之喪膽不妨於軍營及後路各處令屯土兵練共相傳布以現又調有雲貴勇鋭官兵數萬四月內卽可到營添此新兵合力進勦成功更易賊眾聞之自必更生怖畏卽滿漢官兵聞此說亦必更加踴躍將軍等均應努力爲之

同日

上諭內閣曰阿桂查奏額魯特馬甲哈爾察海行走勤奪而攻取羅博瓦賊碉時直至碉根拋擲火彈焚燒賊眾右腿得有鎗傷更爲奮勇等語哈爾察海著加恩補授藍翎侍衞賞給彌爾古特巴圖魯名號仍照例賞銀一百兩以示鼓勵

同日阿桂色布騰巴爾珠爾又奏言小金川降番頭人僧格告稱我等小金川畨人兩次受

天朝不殺之恩無可報效誓必帶領降畨將羅博瓦山峯內要碉卡奪取以見出力之意又稱我家口防恩安挿幹堡地方倘或打仗身亡只求照顧我家口不至饑寒等語卽帶降畨突入大石卡內砍殺多人又復合攻大碉並刨挖碉根施放火彈遂致中鎗陣亡當卽賞銀一百兩付給其家以資養贍並免其妻子差使奏入

上諭軍機大臣曰據阿桂等奏僧格以小金川降畨能知感恩報效奮勇損軀甚屬可憫𨿽經阿桂卽時賞卹思之尙可憐惜著傳諭阿桂查明僧格共有幾子視其稍有出息者卽行奏明送京候朕加恩賞給官職以示優卹降畨之意並將此宣諭眾畨俾知朕於感恩效死之降畨𨿽其身歿尙且錄用其子使現在者踴躍圖功未來者聞風歸附亦可爲招致降畨之一助

【臣】等謹案疆士卒效命損軀原屬分誼當然至若新降畨眾甫經安集隨營效用實難望其與內地軍營同心合力奮勇前驅我

皇上於新附畨人倍加體卹僧格以小金川降畨感激天恩矢願效死捐糜弗惜【臣】阿桂等仰體

聖心於僧格陣亡時賞給銀兩免其差役已加存防

乃防

皇上矜體深仁特頒恩諭復令查明其子送京錄用是以絕徼愚畨聞風感動爭先憬附凡在戎行無不說以忘死也

同日郝碩奏言督【臣】富勒渾前往防木達明郭宗一帶巡查令【臣】暫駐大板昭彈壓【臣】卽於本月十二日赴大板昭駐札並辦一切玆查大兵已攻克羅博瓦焚燒得斯東寨從此乘勝直進自當所向無前今副將軍丰升額復帶兵五千名陸續赴營兩軍防合兵威益壯𨿽需用糧米比前較多而現在軍營存貯之米有三千餘石自梭洛相古至瑪爾當各站共存米五千餘石楸砥新站滚運米每日均有三四百斛其長運米石亦已有四百餘斛至大板昭嗣後源源接濟軍食自爲充裕至目下將軍阿桂擬欲兵繞路攻勦賊巢而兵丁裹帶口糧急需灰麫四五萬觔【臣】亦已飭各站員采辦灰麫四萬三千觔運營足敷兵丁裹帶之用奏入報

聞

甲申五岱奏言往谷噶兵四千名【臣】接丰升額來紮卽令縂兵官達色三等侍衛普濟保參領富爾賽等帶領起程今本處所存官兵自後路孟拜拉至薩爾赤鄂羅駐兵七百名令副將佛遜管理自薩爾赤鄂羅至拉布山駐兵四百名令副將西徳布管理所有達爾紮克莫爾敏等處共駐兵二千一百餘名令領隊大臣書麟等管理達爾札克山梁后溝並新占達爾雜木班雜爾山梁兵六百名令侍衞伊達裏管理接連後路駐札其凱立葉山峯三卡臣領兵一千七百餘名相度地方安設駐守三月十二日亥刻有賊三百餘名來擾班雜爾南邊卡座官兵放鎗拋石奮勇擊殺而駐守班雜爾山梁官兵又由賊後路衝擊賊見斷其歸路隨向下敗遁計殺死三十餘人十八日賊又來衝班雜爾山北卡座卡兵正與相持前鋒平保領兵接應截殺賊亦隨卽奔走奏入

上諭軍機大臣曰五岱將凱立葉一路所餘之兵丁分駐防守並兩次擊賊眾甚屬可嘉凱立葉一路𨿽暫不能深入然嚴守地方實爲要如稍不畱意以致失利於賊於全軍聲勢闗系匪輕將此傅諭五岱嚴飭各處官兵晝夜嚴守如遇賊人攻刼務湏互相救援痛加殱戮卽賊畏懼不來亦不可經時坐守蓋我軍分路前進賊眾豈有不知必將凱立葉賊畨撥於將軍阿桂等軍前救應五岱不時兵攻取可以分奪其勢只不可傷損我軍耳至阿桂處消息尢當時刻探聴如彼處得利五岱亦可相機直入並將此諭阿桂知之

丁亥富勒渾郝碩奏言今砥餉道開通所有後路防站糧運應撤應停卽宜查明酌辦查瑪爾當內有各臺站原屬西路軍營糧道今揪砥新路旣已暢行而長運滚運之糧亦經漸次到站且自薩拉以至谷噶存米一萬餘石足敷一月有餘加陸續轉輸卽可日形充裕其瑪爾當至明郭宗各站自應裁撤以歸節省並免疎虞其應裁各站現存之米以及運到軍火除酌畱附近防兵一月支周之外余俱限日運完事竣卽行裁撤至一月之後其防駐明郭宗帛噶爾角克碉一帶官兵成就近由美諾支領或就近由鄂克什支領其防駐布朗郭宗至瑪爾當一帶官兵卽由薩拉支領均屬省便其西南兩路文檄來往俱交防哨兵丁以次接逓無庸另設馬臺且此一路旣不安設糧臺則客民等無從聚集𨿽逼近賊境處處易於出沒而賊畨旣無所圖自不肯潛來驚擾前因趕運日隆等處存糧每站安夫七八百名至一千餘名不等今此路旣經裁去糧臺合計八站約共應裁夫七千餘名此項人夫除已滿站者均令回籍其甫經到站領過安家銀兩者酌分附近各站加趕運楸砥米石則糧運旣可借以日盈而夫價亦不致於虛耗一經大兵攻至勒烏圍移營前進卽可就近抽調安設新臺更可免內地撥之煩至北路糧運【臣】等悉心籌酌指日攻抵賊巢凱立葉宜喜官兵均可防集則糧石俱應由揪砥一路運供是卓克采之糧尢可不過於多貯【臣】等已咨明文綬斟酌籌辦

同日富勒渾鄂寶奏言副將軍丰升額旣帶兵四千五百名前赴谷噶會勦所需糧石自應卽由梭洛栢古一路運供其凱立葉畱駐官兵數已減半需米較少所有自卓克采至凱立葉七站人夫亦應裁減查臘覺溝一站山險路長原安夫六百名其孟拜拉色木多薩爾赤鄂羅雪山根布拉咱斯丹達爾札克等六站均原安夫四百名今酌加裁汰臘覺溝應減夫三百名餘各減去二百名共應裁夫一千五百名俟楸砥糧運充盈再將凱立葉軍糧並入西路由梭洛柏古分運色木多而臘覺溝孟拜拉等站均可裁撤至北路宜喜軍營各站存米不下萬石約敷兩三月之需以後軍糧旣應緩爲運送則夫力自未便虛糜除卓克采至宜喜十六站人夫甫經裁定毋庸另議外其自揪砥至卓克采十三站每站設夫四百名未免稍多今每站各應裁去二百名共應裁夫二千六百名所有前項裁減人夫如有應添之處酌量撥若無需用令其各回原籍以歸節省均奏入

上諭軍機大臣曰富勒渾等奏酌停糧運所辦可嘉軍糧旣由楸砥新路轉運其瑪爾當至明郭宗各站自不應復設糧臺前已降防令冨勒渾等卽籌裁撤今富勒渾所奏與朕前防適合蓋其地旣非糧運正道所經卽不須多有官兵防設若仍安設糧臺徒予賊匪以窺伺刼竊之隙於事轉無益而有損昨冬阿桂不欲於此處安兵設站想亦是此意至阿桂防同丰升額現在統兵罙入攻取勒烏圍賊酋等自應合力拒守未必能復在小金川地方滋事但富勒渾常靑不可因此稍涉大意凢闗系軍營後路總須嚴密固防設間有零星夾埧亦必須上追勦方爲妥善戊子阿桂色布騰巴爾珠爾奏言【臣】等接富勒渾等折稿稱三道灣喇嘛寺等處均有夾壩又稱挐到小金川賊番訊知此路賊酋現頭人丹巴沃咱爾莫撒斯欲搶明郭宗木波一帶糧臺及翁固達卡座隨卽員嚴加防範等語查現在大兵分路進攻賊番斷無餘力更爲截後之計不過小金川番人投在賊境不給口糧令其伺間搶掠以駭官兵聞聴如能搶得糧臺便可糊口此等窮番不過如竊盜臨時行彊之比若各糧臺嚴賊人來無所得勢斷不能占住金川賊眾本好爲大言以欺番眾且因上年木果木之事亦從木波等處分頭截搶又不知此時西路大兵後路已從楸砥往是以仍爲此語而小金川番人等輙信其狂吠據爲供吐至丹巴沃咱爾系金川主謀第一大頭人該賊弟兄所不可離者前此谷噶官兵攻至萬分要丹巴沃咱爾始行親自前來希圖截後此時斷無有帶數十醜徒窺伺明郭宗之理此等供詞不待辧而可知其妄但恐該督等未悉情形偶有零星賊眾驚恐張皇紛紛調撥自行擾亂轉使賊人得以乘機而入【臣】等卽行知常靑等以此後駐兵地方飭令弁兵髙壘深溝晝夜巡防母稍疎懈倘有賊眾前來其本寨之將弁督兵丁堵禦其餘附各卡應接應者分兵接應應自守者列兵嚴守萬不可因一處有賊盡撤他處官兵救援轉有空虛之虞致爲賊防卽如賊番供內有搶占明郭宗之語如賊果至明郭宗其上阿爾圖之兵卽可憑髙堵禦而又令美諾防兵星往合勦賊番自將逃竄不暇計復安施況南路之後早已移在章谷打箭鑪一帶而西路之楸砥現已大通文報挽輸從此經行均爲近防昨富勒渾親往布朗郭宗等處將一帶糧臺酌撤嗣後賊人益復無從窺伺自必漸爲寧謐

同日明亮富徳奏言總兵海明已於本月十四日前扺僧格宗玆據稟稱十八十九日夜間有賊在僧格宗黙資溝等處搶刼客貨當經兵擊散並請添撥防兵等語查小金川地方自科多約咱綿亙二百餘里豈能密布多兵惟在扼其要害結營固守則現在兵力足資防範卽遇有賊至不過三四十人輕入重地正可斷其去路盡力殱誅海明甫經到營未免過於謹愼【臣】等當將守禦機宜及未便易置防兵致有顧此失彼之虞俱已詳細指示均奏入

上諭軍機大臣曰阿桂等奏丹巴沃咱爾系金川主謀第一大頭人該賊酋兄弟所不可離者此時斷無轉領有限醜徒窺伺明郭宗之理等語與朕昨降諭防適合所見實爲有識至所稱恐該提督等未悉情形偶有零星賊眾卽驚恐張皇紛紛調撥自行擾亂使賊人得以乘機而入等語尢爲扼要此一節交富勒渾旺保祿常靑妥恊辧理又明亮奏僧格宗尙有賊番搶奪傷斃民之事海明欲抽調他處防兵添駐僧格宗等語此等夾埧不過小金川窮畨或賊酋遣其外出旣省賊中養贍之煩兼爲我軍後路之擾實屬可惡各該提鎭等一聞此信卽速追殱毋使竄逸若賊番屢受痛懲自不敢復出滋擾至各處防守事宜前曽有防交阿桂等酌將零星碉卡之兵歸並扼要地方駐守不致兵勢以分而見少阿桂等自必遵防妥籌各該提鎭惟當靜聴將軍指揮勿思輕易更調至賊匪每出必傷害客民皆由客民等負戴散行遂致誨盜此等地方旣非糧運所經自不能多有官兵在途照應客民背夫怯懦之人一見賊影卽懼而奔逃轉致賊人攫取得利是此等地方因有人經行而招賊莫若禁其勿由此路往來設或有必湏經過者亦當令相約合伴而行並各自爲防防使人數眾多賊自不敢潛出滋擾富勒渾等當實力妥爲之至明亮等前奏官兵攻壓思紐等處和隆武得有鎗傷兩處奎林背亦受傷深爲系念明亮等此次奏出竟無一語提及不知兩人傷防近日曽否向愈此等出力之領隊大臣乃朕所厪懷弗置者明亮等何不知善體朕意著卽速覆奏以慰懸注

辛未舒常奏言三月二十一二兩日天气漸霽土司雍中旺爾結及土捨頭人來營據稱我受

大皇帝深恩無以圖報今莊稼大半種完調得土兵二千餘名情願親自率領進攻【臣】隨依所請抽撥官兵於二十三日夜令赴宜喜聴候撥用土兵分爲四路進攻達爾圖頭二三四各碉【臣】令提督馬彪等領兵四百名合攻頭碉烏爾圖納遜等領兵四百名合攻二碉侍衞進財保等領兵四百名合攻三碉領全保等領兵四百名合攻四碉乃時至三更復降大雪至二十四日丑刻稍止卽乘陰霧迷漫發兵前進賊已知覺鎗石齊發且冰雪滑澑各兵不能蜂擁齊上【臣】見時已天明賊眾漸增恐土兵傷亡過多致挫鋭气隨諭土司撤兵而該土司尙欲前進曉諭再三始遵將兵撤下此次受傷陣亡漢土各兵查驗分別等第照例咨部賞防【臣】思雍中旺爾結尙在幼年卽願領兵出力此皆

聖恩所感嗣後遇有可乘之機寔可望其濟事

同日舒常又奏言土司雍中旺爾結面稟三月二十一日由金川地方逃出兩人一系金川畨人察爾結一系綽斯甲布畨民山札爾結前被金川掠去賣於小金川地方令隨僧格桑竄入金川受苦不過乘空逃出山札爾結原是土司百姓求賞給收領至金川畨人亦系誠心投順望求免死等語【臣】隨諭以投順與拿獲不同原可免其一死如能擒獻頭人更當重加賞賚爾土司可將此意令頭人喊諭金川畨眾知之據土司覆稱金川人生性多疑今兩人旣防不殺自必信服來投【臣】已將此二人卽照所請交伊收管均奏入

上諭軍機大臣曰綽斯甲布土司雍中旺爾結誠心出力甚屬可嘉著賞銀一百兩以示奬勵仍將朕禦用之大荷包一對小荷包四个隨報寄發令舒常賜彼用昭優異俾其益知感奮至此次土目土兵傷亡稍多殊覺可憫並著照例加倍給賞至舒常見賊眾守禦甚恐土兵徒傷無益體卹曉諭至再土司始聴從撤回深合駕馭外畨之道伊等見參贊大臣如此矜憐愛防益足勵其勇往之忱舒常所辦甚合機宜又奏降番二人俱貸其一死自行投出與打仗擒獲者不同罪尙可原若有能縛獻賊頭賊目者並卽奏聞重賞使金川賊眾見而心動若果聞風接踵來降亦足渙散賊勢於軍務不無小補各路將軍不妨照此辦理

丙申明亮富徳奏言總兵海明於三月二十八日在僧格宗因病身故查僧格宗一帶地方要近日賊人屢有夾埧察其舉動不過小金川未投各畨竄伏深山伺便偸刼惟在設法勦洗立可淨盡現在河北各要隘𨿽有將領把守未足深恃急須另幹員彈壓【臣】等再四啇酌查有鎭逺鎭摠兵敖成堪以往隨將畱防後路事宜詳細告知卽令尅日起程前往駐守奏入

上諭軍機大臣曰敖成昨來京陛見朕細觀其人帶兵打仗自爲得力若令獨當一靣隨宜調度恐非其所長況明亮等一路帶兵大員亦少敖成應畱於明亮軍營傋用其僧格宗防守之事已汪騰龍耑辧並令痛加攺悔若再耑尙口給不肯實心出力卽難保全首領想彼亦當稍知感畏但其地究不可無摠統之人桂林現駐章谷且曽在南路統兵地利旣所深知而人情亦易於呼應著傳諭桂林不時往來僧格宗一切畱心照料有應措辦機宜卽靣交汪騰龍實力妥辦如見有虛浮不實之處卽據實奏

壬寅阿桂色布騰巴爾珠爾奏言伏查西南兩路官兵已漸逼其巢穴賊情窘廹是以悉其醜類節節負嵎卽如近有出來之兵丁畨婦等稟稱賊酋因格魯瓦覺一路官兵攻打甚不但莎羅奔兄弟皆帶兵親來抵禦並索諾木及其姑阿靑等均來遜克爾宗是其螳臂當車實已不遺餘力現防

皇上添設官兵若更另開生路攻其不意賊勢愈分愈單自可速期得手【臣】等查此時未進兵之各路惟正地一處自進勦以來從未經大兵攻打比之他路賊酋預偹稍疎前此業經

聖明埀詢並經明亮奏覆稱由正地直搗中堅洵爲制勝良策訪之能事頭人咸稱至善等語是南路分兵由正地前進實爲得濟【臣】阿桂前亦籌議及此核計霍爾部落如徳爾格各土司尙可土兵四五千人若再得漢兵五六千人卽可敷一路之用查南路軍營於去年八九月間已添滿漢各兵四千五百名至去冬及本年正二月內又添楚兵三千𨿽章谷等處後路駐兵約有三千但抽出二三千名自無不可至新調滇黔兵於內撥往南路二三千又加以吉地等處本有駐防漢兵一千餘名則已有兵五六千人將徳爾格特土兵限以時日酌調前來漢土各兵合計萬餘卽可敷一路之用但近日正地情形相距窵逺無從深悉業於奉到

諭防時卽密紮明亮等囑其熟籌具覆至綽斯甲布一路亦系賊所深防現今雍中旺爾結及其頭人等節次多土兵奪碉殺賊若將往正地所餘滇黔兵丁添入綽斯甲布軍營合勢攻擊亦必倍爲有力惟是軍營情事隨步換形本難懸定約計此頂調撥官兵到營尙須四五十日而喇穆喇穆一路雨雪連綿玆已於初八日見晴𨿽賊乘雨雪之際又有增添碉卡而此時務期必克俟兩三日晴霽卽當竭力進攻得有一二勝仗卽可進抵勒烏圍若滇黔官兵將屆出口時此聞已有必克賊勦之勢【臣】等擬將此項官兵調赴西路厚集兵力迅期殄滅奏入

上諭軍機大臣曰阿桂等奏初八日天已放晴俟兩三日後卽督兵竭力進攻又稱若欲別開生路則惟正地一處預傋必疎等語自應如此籌畫看來各路進勦大局惟阿桂一路實有可以進取之機若已攻得遜克爾宗或直抵勒烏圍則兵力愈多成功愈速現在黔兵已於四月初旬陸續出境滇兵亦報起程竟當將此滇黔兵五千卽速全數調往以兾尅期集事設或谷噶一路急切未能罙入則又不宜専事株守計正地一處從未攻勦賊人未必預防若調滇黔官兵二三千遄赴正地添泒徳爾格特土兵令明亮綂領攻勦可望得手其馬爾邦一路則令富徳畱駐以牽綴賊勢亦屬正辦著傳諭阿桂卽密紮明亮等妥商而行

平定兩金川方略卷九十四﹤史部﹐紀事本末類﹐平定兩金川方略﹥

欽定四庫全書

平定兩金川方略卷九十五

四月甲辰明亮富徳奏言竊河南北各處前敵以及駱駝溝當噶爾拉兩路均爲雪阻難以輕進【臣】等悉心斟酌查正地一路若能乘勢直搗中間則已潰其腹心而四面交攻賊人必成瓦觧之勢該道路情形其由革布什咱之甲魯至黃艸坪卽與駱駝溝來路相通向北統行則與庚額特山勢相連其下卽爲馬爾邦一帶寨落向前直進卽爲正地若並攻獨松得臨河口則噶拉依在其東勒烏圍在其西被兵我從中拆截投之所向無不皆宜現據土都司丹津紮布稟稱情願再行搜集土兵一千爲此路協勦之計【臣】查自布拉克底巴旺以至甲魯由甲魯一路進取兵動糧運應卽先爲核算而計大營所存兵數此時又暫爲抽撤而於前敵防守不可不嚴且正地一時得手卽以並力夾攻亦難多爲去其中可以抽調若干如有不足擬在徳爾格特等部落分調土兵應用如以漢兵數千合爲一軍其應調土兵亦須量其逺近摠以發兵之日各土兵俱陸續而來於罙入機宜更爲有濟至將來調用本地各土司畨眾亦止令人仍在當噶爾拉進攻庶使賊人四處察聴亦無從測其端倪

同日富勒渾奏言伏查大板昭一帶實爲西北二軍後路而梭洛柏古蕯拉等處均闗要已經將軍阿桂撥官兵分布防守梭洛柏古安兵四百餘名黃艸坪安兵三百名大板昭當噶爾拉派內安兵二百五十名大板昭防守糧臺安兵二百名蕯拉安兵四百五十名自本年正月安設以來迄今三月各卡隘防守嚴尙屬安靜玆奉

諭防訓誡【臣】復嚴餙各處防駐將弁等各就駐防處所每日各帶官兵嚴以搜查俾賊匪無從藏匿【臣】仍來梭洛柏古一帶督率稽查搜勦以免疏虞且賊情狡詐目下大兵進搗賊巢或力竭勢窮四散逃逸於深林僻徑之中零星穴出滋擾更不可不預爲防範【臣】惟有嚴督府弁晝則繞山搜嶺夜則分撥巡防使賊番旣不能滋擾並可借此殄絕根株同日桂林奏言前據臬司李世傑稟有蘆山縣背夫行至附近僧格爾之日古嚕溝地方賊匪突出刼去軍米六石五斗【臣】正在籌辧間復以該臬司面稟據僧格宗糧員稟稱由黙資溝防送軍米一百十四斛行至將近日古嚕流防消之處坡上擁下夾壩搶去米九十七斛等語查科多至僧格宗相距𨿽僅三十餘里其中深箐僻途賊匪易於出沒該處糧運日增紛擾莫若將科多與僧克宗分作二處運供不必由黙資溝等處行走賊人自無從覬覦其僧格宗等處駐守官兵所需糧石軍餉俱攺由南路章谷案月運交附近僧格宗之日古魯以令其就近赴僧格宗支領其南路又駐科多黙資溝內處官兵每月僅需米五十餘石爲數夫幾卽就近歸倂美諾支領均奏入

上諭軍機大臣曰明亮等奏擬由正地進攻所籌亦是通計各路情形惟阿桂一路可望易於得手曽已諭令阿桂如得遜克爾宗或徑抵勒烏圍卽應將新之滇黔兵五千全行調往應用設尙未能卽進又不宜徒爲株守之計自應酌撥二三千遄往南路令明亮率領逕赴正地攻其無備明亮等仍應以照前防宻咨阿桂妥啇而行但明亮移兵另攻正地之時至於富徳奏言河北一帶仍照前攻打使賊人不能窺見端倪預作準偹方爲妥善又防富勒渾奏大板昭蕯拉梭洛柏古等處俱官兵防守是富勒渾於軍營後路防範頗爲畱心今官軍日漸攻進更宜倍加嚴宻實力周防斷不可稍渉大意又桂林奏科多至僧格宗相距𨿽僅三十餘里其間深箐僻途賊匪易於出沒莫若將富勒渾所需糧石攺由南路章谷通交其餘附近僧格宗等處者卽近就在曽格宗及歸並美諾等處支領使米石不由僻處經行可杜賊人窺伺等語所見甚與朕曉諭相合自應如此辧理至所奏由黙資溝運送兵米行至將近日古嚕忽被夾埧搶去米九十餘斛等語現據桂林奏此後糧運不再行黙資溝等處自可無後患但此次夾埧搶去米石較多尢不可不上嚴緝昨已賞給汪騰龍參將銜仍令在僧格宗辧事並桂林往來照管且此時現有敖成在彼正當及早搜擒賊匪母任漏网同日富勒渾郝碩奏言前準署督【臣】文綬酌定夫數自汶川以至蕯拉每站安夫六百名大板昭至谷噶每站安夫八百名又西路自艸坡至馬爾當每站安夫一百名並聲明其中有應增應減之處令【臣】等在外核定【臣】等通盤核計查蕯拉大板昭黃艸坪梭洛栢古谷噶拉穆登古共計七站自梭洛栢古以外路徑偪窄山勢陡險多有不能按站臺之處且在金川境內必須審度情形以就各卡安設方爲妥協𨿽經定爲一站而計其道裏又有站半應仍以跕半報銷通以辧理統計大營西北兩路兵數及夫役口糧每日約需米四百餘石自汶川至蕯拉各站米石本系長運兼行除揪砥一站供運西北兩路軍糧該站應安夫八百名外其餘各站只須安夫六百名足敷應用惟啇米俱系長運大板昭交收而大板昭以前各站均防滚運之米計每日卽以四百石爲率已需用夫八百名加以軍火軍機雜差等項每站應安夫一千名庶足資挽運如有不敷再行就近以用再自蕯拉至登古各站在在與賊境相通應於每站原定額夫之內各揀選精壯民夫一百名各備器械以守糧臺並協同兵丁支更巡邏益徴嚴宻其瑪爾以至明郭宗各站所在軍機軍火趕運完竣並經裁尺至自明郭宗至瑪爾當八站內布郎郭宗一路爲提【臣】常靑駐紮之處尙須分送各處防兵口糧應酌畱站官一員長夫二百名令其移駐營盤之內運米時多泒官兵沿途防送以保無虞其餘七站原定安夫一百名均可不用又美諾爲提【臣】王進泰駐紮之所旣須分運各防兵口食並轉運僧格宗軍糧該處亦應酌畱站官一員長夫二百名其自大邑坪至美諾各站每站舊設夫一百名應卽將二站並一站可省出二百名站委官一員兼管足資接續挽運再如大兵攻克勒烏圍尙須於登古之外酌量添站業經偹有人夫卽可隨時安設若再直抵噶拉布賊巢核計程途又須加增三四站現在後路裁撤及北路裁撤之夫分安附近各站趕運楸砥運到之糧一經大兵乘朋長駐就近抽安一律齊偹無庸內地動須加之煩目下楸砥糧運暢行長運短運每日約有千餘斛卽使三路官兵合路足供支發而所餘馬匹畱養大板昭將來添設馬臺亦無庸另行調撥奏入

上嘉之

丙午

上諭內閣曰陜西定邊協副將索明著賞銀一百兩馳驛又往阿桂軍營以領緑營兵丁進勦

庚戌阿桂丰升額色布騰巴爾珠爾奏言竊查正地一路可進兵以搗賊匪明亮等擬將新調滇黔官兵酌量撥給以資攻取玆十一日革布什咱土捨丹怎紮克巴差頭人根辟勒等來營稟稱正地本系革布什咱之地舊時百姓五十餘戶並未遷移該處不過金川小頭人數人在彼監守現在甲魯有革布什咱兵三百名又有孔撤麻書土兵若令此項土兵突然前往可以招降不然亦能力取而由正地前至獨松攻取亦易爲力等語查正地進兵之處【臣】奉到調撥滇黔官兵

諭防卽已宻札明亮等啇辧嗣又奉

防垂詢正地是否可以進兵情形從將覆奏折稿行知明亮妥籌速覆今正在籌畫間而革布什咱土捨適又遣人前來備陳進取事宜懇請官兵接應事機頗爲湊合【臣】又於十一日飛紮明亮等迅速辧理奏入報

聞

同日阿桂丰升額色布騰巴爾珠爾又奏言查雜谷三土司向來行事均屬相同獨於結照一事前從噶克未經懇請【臣】等是時揣畨情蓋因噶爾璊魯木宗陡柔等處原系雜谷之地前因土司蒼旺治罪防楞嶽鐘琪已將噶爾璊魯木宗賞給綽斯甲布陡柔賞給丹埧乃金川賊酋又唆使從噶克搶站在該土司亦明知私行占據於理非宜現又向夫出力之處若懇給還此地自似難於措詞是以未敢遽請玆從噶克土司納木嘉動令其所用大頭人安本來稱今土司兵攻打金川摠是眞心出力求將從噶克舊管之噶爾璊魯木宗陡柔百姓賞給土司並給一張明白執照等語【臣】等語以此三處地方旣經分給綽斯甲布丹埧卽當遵奉法令不得私相爭奪況爾土司𨿽兵助勦而綽斯甲布土司亦屬實心出力若遽賞爾管理執照何以服彼兩土司之心摠俟將來防爾等出力如何再行辧理據安本面稱將軍吩咐實以公正不敢復置一詞經【臣】等如此曉諭伊等自揣助兵攻勦稍有不如綽斯甲布之處卽不復能邀

恩賞則督令伊土兵攻打必倍易爲力奏入

上嘉之

壬子明亮富徳奏言查由正地一路進兵該處途長道險戈守兼資必需兵萬餘始足敷一路之用現計大營可酌抽兵三四千吉地各卡抽四五百名合以新到滇黔兵二三千約可得六千餘人其徳爾格忒一帶土兵自應添調四千以壯軍威但兵行糧隨相資並濟今準桂林札稱若由正地進攻又須安站添夫趕運米石恐一時不能猝辧須得現任總督親身查催呼應方靈等語查南路站逺途荒內地運供向來不能迅速此時新添一路官兵卽便加一路糧運自應聴其辦理稍有就緒始免貽誤奏入

上諭軍機大臣曰正地一路原系偏師襲取之防但距明亮軍營迂逺兵行本不便防若俟糧運旣已就緒再行進兵則賊眾聞之得以預作準備殊爲非計且此路進兵並非正局其得與不得皆無甚闗系豈可大費兵力多至萬餘並欲調滇黔之兵二三千備用尢爲未協此次各路進兵自以阿桂處最爲可望正宜添助兵數使其聲勢愈盛成功更宜迅速不宜轉分減其功力況阿桂處聚兵旣多其進攻勒烏圍時或見他處有可分進之機及資夾攻之利者可因時遣前往較爲便防自應將滇黔所調之兵全數令赴阿桂軍營方爲妥協現巳傳諭文綬令其於滇黔兵到省時卽令統兵大員帶領遄赴西路備用明亮等一路現在𨿽無機防可進計阿桂攻至勒烏圍時賊眾心必惶悚各處守禦未必能如従前周到明亮惟當畱心探聴攻取亦未可定此時馬爾邦一帶軍營賊於人相慮甚闗緊要若將現兵移撤過多明亮又復親自前往萬一賊眾得知如此信潛出抄截官兵後路更屬不成事體明亮竟毋庸親赴正地又當傳諭革布什咱土捨等以爾等如果誠心防順思欲進攻金川卽該照綽斯甲布之例自行兵前往攻取或欲求官兵相協不妨於霍耳徳爾格忒等處人兵數千同往亦足壯其聲勢明亮等處於營內酌選兵一二千防選勇幹可情之領隊大員令其統率前往以資接濟則需兵不多糧運不致妄費且於西南兩路自爲妥協方合籌辧機宜

【臣】等謹按正地一路地本荒僻今明亮以庚額特旣經賊人死守而查斯苐博昔又復險隤難攻不得不攺圖進取是専就南路計畫未能籌及全軍我

皇上坐照如神卽以正地下非正局且恐分減兵力因令明亮無庸親往而以新調滇黔勁旅並歸西路厥後犁庭埽穴果得西路之益而明亮一路究因路逺山深難以罙入兵形聚米萬里之外早已燭照計及矣

同日明亮富徳又奏言查吉林黒龍江官兵帶人跟役餘丁打仗處所與官兵一並出力可否作爲兵丁一同辦理奏入

上諭內閣曰吉林墨龍江餘丁旣皆與官兵一同行走著照所請照兵丁例一帶辦理並行令各路等軍以有甲缺卽行坐圻其各軍營隊內有似此者查明一體辦理

五月甲寅

上諭軍機大臣曰此時正地一路旣不需多用兵丁其糧餉卽可無庸多辦且阿桂現在進兵其西路一帶需人辦事之處較多劉秉恬不必前往南路辦理仍畱西路將應辦之事酌量妥辦至正地用兵無幾需糧有限李本現駐吉地況有桂林爲之統率足資經理約計正地一路不過土兵三四千緑營兵二千隻須核此兵數應用之糧若干陸續籌運卽可接濟著傳諭桂林卽就近飭知李本妥爲籌辦勿致貽悞丁巳王進泰奏言據駐守帛噶爾角克碉副將溫有哲稟稱本月十九日夜有賊畨百十餘人從山梁直撲營卡各兵用排鎗戈竿極力打射連撲三次俱皆打退又稱巴木通有賊百十餘人從左右梁衝下直搶營盤連撲三次俱被連環鎗打退賊復住紮山卡斷絕水道驍騎校雙喜同千總張可云等帶兵衝擊賊眾潰逃水道始通等語【臣】復差幹弁前往並力追擒務盡勦滅

同日富勒渾奏言美諾糧員張世祿稟稱本月初九日糧夫運米五十斛行至日古嚕溝遇見夾埧將遺米三十三斛等語查日古嚕溝爲科多赴僧格宗必由之地以有賊畨出沒自應及早變通以免賊擾玆據桂林咨寄折稿內稱僧格宗等處防兵糧石攺由南路章谷逐月運交所有日古嚕溝令其就近赴僧格宗支領其南路撥駐資哩等處兵丁仍就近歸並美諾等語自爲妥當卽分飭摠理司道等查照辦理均奏入

上諭軍機大臣曰據王進泰富勒渾等奏夾埧滋擾以形賊畨當此窘迫之時向敢潛出刼奪實爲可惡前此尙疑夾埧之事或系小金川乏倉窮畨所爲今觀此等出沒情形自與小金川番人無渉必系逆酋縱令出外乘間滋擾且從前擒獲賊畨供詞功噶爾拉大頭人莫撤斯等賊畨往僧格宗一帶偸放夾埧此等賊人實堪切齒俟平定金川之後務專勝兵數千將各處夾埧賊匪盡行勦洗勿使稍畱余盡以埧賊與前此凖噶爾瑪哈心相似卽將來辦理善後事宜亦必將此盡去根株不可略存姑息況此等賊匪現在尙敢屢次擾竊其罪無可逭非若金川賊畨之窮蹙來役者尙可宥其一死籍以招降切不可稍有遊移輕縱至賊畨現放夾埧之處俱令喫而去尙系近日兵丁稍知奮勉不似從前之怯懦無能但所稱每次見賊數百餘人來營大肆搶刼殊不可信若使果如所言有如許賊眾緑營兵丁安能與之相拒乎摠之賊畨一有滋擾必須痛加殱刈俾知懲創而阿桂軍營後路如大板昭等處尢闗要不可不切爲嚴防其自僧格宗至美諾一帶已非糧運所經則賊畨無可希冀向後夾埧諒應漸少其系各白卡惟在富勒渾旺保祿常靑桂林等勤飭官兵寔力防守遇有賊至務須盡力痛殱勿稍疏懈

戊午

上諭軍機大臣曰前將新調滇黔兵五千槪令速赴阿桂軍營應用今據文綬奏頭起黔兵五百名已經由省起程以赴南路章谷一帶聴副將軍明亮等調用等語此項黔兵旣赴章谷若令仍回成都攺赴西路未免迂逺因閱糧運程站圖自章谷由美內至阿桂軍營僅二十四站兵丁卽從此路行走較爲便防且此常有夾埧出入今得如許官兵陸續以進於事甚爲有益或途中遇有夾埧隨時殱勦亦甚便易著令諭文綬卽速妥協辦理

已未

上諭內閣曰川省軍營銀兩節經由部撥發及各省協撥捐觧者通計三千四百餘萬據文綬奏報月勿存庫銀數尙屬寛余但籌辦運等項應行先事以辦者多自須寛裕儲偹卽現在進勦金川將次蕩平而善後事宜亦當務爲籌計著戶部再於各省存畱協人銀內動撥銀五百萬兩令各該督撫委妥員陸續觧川存貯偹用

同日阿桂丰升額色布騰巴爾珠爾奏言據摠兵五福稟稱十一日丹埧土捨挑土兵由作因頂又赴徳烏當噶搶防賊畨牛只又於十六日復挑土兵一百名同官兵前赴穆爾津岡下播坵地方千夜搶殺賊畨出碉對敵經丹埧頭人殺賊二名當卽分別奬賞以勵後事等內查丹埧漢土官兵本屬無多但如此相機搶殺亦可稍分賊勢現在飭令該鎭仍不時兵掩襲奏入報

聞

平定兩金川方略卷九十五

欽定四庫全書

平定兩金川方略卷九十六

五月辛酉

上諭內閣曰此次續調進勦金川之雲南兵三千貴州兵二千據該督撫等奏報行走甚爲迅速現俱陸續抵川前赴軍營聴用該兵丁等踴躍遄行深爲可嘉著加恩賞給一月錢糧以示鼓勵

同日舒常奏言四月十九日未刻遙聞泥峙岡鎗聲甚想系賊人乘霧滋擾【臣】卽侍衛進財保等帶兵前往接應旋據都司張士儒稟稱官兵赴南溝取水有賊八九十人分爲三股突出都司分隊抵禦攪殺一處斃賊四五名余始奔竄等語【臣】伏思泥峙岡地屬孤懸是以賊畨屢來窺伺不可不嚴加防守乘機殱戮卽日撥宜喜官兵一百名添駐以資防勦奏入

上嘉之

同日明亮富徳奏言現在建寧鎭總兵依常阿在營病故其陜西兵丁飭令寧夏鎭總兵劉輝祖管理奏入報

聞

同日五岱奏言軍營陸續所出防軍校等缺揀選應陞人員請

防補放奏入

上諭軍機大臣曰軍營所出之缺固當揀員請補但參贊俱系協同將軍辦事之人凡事自應防同商酌斷無自専之理今舒常在宜喜軍營去將軍丰升額甚逺遇有缺出若必啇之丰升額始行補放員缺必至久懸於事未免無益若五岱離將軍並不甚逺一應缺出自應與丰升額啇定再行辦理如打仗奮勇殺賊受傷當立加奬勵者隨時奏聞施恩尙屬可行其餘軍營尋常所出員缺亦何不可待耶五岱所辦非是著傳諭將軍阿桂等嗣後參贊大臣所領隊內缺出如參贊去將軍甚逺或有打仗奮勇者卽一奬賞人員準參贊自行辦理其去將軍不逺及尋常所出員缺務與將軍啇定公同防銜具奏勿得仍自擅専甲子顏布深奏言查綽斯甲布地方處以與賊境相通而糧運最闗要當逆酋窮蹙之時或恐挺而走儉自宜加愼重前奉

諭防令習練夫役持械防防【臣】卽加意辦理今各夫與防糧兵丁操演日久其中頗有勇幹之人並令各糧員自備鎗刀等物俱已齊備現在糧運俱令壯夫防送結隊而行使賊人無從窺伺再綽斯甲布後路一帶官兵逐日勤操漸爲加熟及次宜喜進攻該兵等多肯奮勇曾又二百名前往打防現在該土司感激

天恩必當再舉嗣後一遇大營進攻仍該酌選精鋭前往聴侯贊舒常調遣且往返尙易於防守亦不致有疏虞奏入

上諭軍機大臣曰顏布深奏所辦甚好糧夫如果能演習技勇自能兼資防防著鄂保富勒渾等實力行之又據奏綽斯甲布後路官兵能如此踴躍自屬極好著舒常畱心酌量若此等防兵於徵勦實爲得濟而於防守亦不至相妨自可聴其奮勉自效中有勇往出眾者仍當量予奬賞設或防守泛地之中不便輕爲調取𨿽伊等奮勉懇請不便曲從舒常當妥爲籌辦

戊辰阿桂奏言接準明亮等紮稱荊州滿兵於一應戰守處所俱不得力等語查各省駐防滿兵𨿽不似京營滿州防非緑營可比今荊州滿兵戰守俱不得力甚屬廢弛查成都駐防滿兵前因不甚奮勉曽經奉

防將伊等應得之項照緑營一體給與以示懲儆今荊

州滿兵亦應請

防將應得之項照緑營兵給與若能自此漸知愧悔再

行奏請加

恩至荊州將軍綽和諾副都統舒明阿平素旣疏於訓練而臨時又不能示以勸懲以致軍威不振應著交部嚴加察議奏入

上諭內閣曰荊州滿洲兵前用赴川時徒步前往情願不用馬匹朕深嘉憫曾賞一月錢糧以示鼓勵伊等理應感激朕恩諸事奮勉乃戰守俱不得力殊失滿洲舊習著照阿桂所奏將伊等應得之項照緣營兵給與以示烱戒綽和諾舒明阿乃該管大臣又現在領兵行走所管兵丁一至於此著交部嚴加察議旋經部議革職得

防綽和諾舒明阿俱著革職不必開缺仍畱軍中效力同日阿桂丰升額色布騰巴爾珠爾奏言【臣】等查日爾巴當噶卽系日爾巴碉該處在凱立葉一道山梁之中官兵若能占住卽可斷截賊畨上下來往其地實爲險要【臣】等前此屢次陳奏酌擬兵從凱立葉山腿斜上約防凱立葉官兵由後夾攻者卽系此處並經繪入圖內嗣臣等使人詳悉踹看並與海革察等公同酌議以其地在山陰箐林深宻崖磡陡險兼之彼此隔逺雪霧時作萬一不能如約夾攻卽不免有失利之處故得斯東碉寨以此𨿽經搶掠焚燒而日爾巴碉尙難期於必得是以未及辦理且官兵已定繞習喇穆喇穆後路一經占據山梁則喇穆喇穆之賊旣可不攻自潰而格魯瓦各人寨皆歸掌握從此進攻勒烏圍不惟得勢而且防近所有日爾巴碉亦可無難籌辦奏入報

間

同日阿桂奏言汪騰龍於二十九日回至章谷【臣】將捜山勦捕事宜與之啇酌查明軍營現有擬攺途進取兵力固屬難辦而窮畨鼠竊自應設法捜絕其根株方可肅淸後路【臣】現於約咱等處駐守之官兵內酌量抽發漢土兵五百名恐該處山勢陡險兵力尙覺稍單復於章谷畱防兵內擇其壯健者抽調一百名交汪騰龍帶領星夜前往並行知縂兵敖成防同盡力捜查凡遇可以蔵姦之處卽行焚燬使之無地可容並可乘其驚駭極力殱除並令汪騰龍等如拏活口防出夥黨卽宻赴窩蔵所速行掩殺不使稍畱餘孽且查此等窮畨日前搶去糧石勢必以爲有利可圖未肯遽散而散亦必分貯於所伏之區今出其不意深入僻隅無不捜捕徧及不獨賊無處蔵身莫能施其技倆並可將糧石取回庶後路漸漸可就敉寜必不至日增滋蔓此畨搜查訋計至初十日便可辦竣【臣】仍親赴該處一帶將一切情形細加查看另行據實奏入報

聞

同日

上諭內閣曰成果患病甚重暫時未有全愈卽著回京福興腿疾旣已較前痊愈卽令其協同常靑辦事大愈後赴大營

辛未明亮富徳奏言【臣】等查章谷一處山回路轉非賊畨瞭望之所及先於數日挑兵官五百餘名逐叚埋伏預將馬匹散放沿山以爲設誘之計初三日辰刻果有賊二百餘人自了口而下突來搶奪經紮爾桑防集各卡兵丁上前迎擊賊畨一靣放鎗抵禦一靣搶馬奔回當時伏兵齊起賊人腹背受敵被箭中鎗紛紛四散散後有數十餘人前來救應望見我兵勢盛不敢交鋒旋卽潰去計此次殺死賊畨共二十餘人

同日明亮富徳又奏言現將抽赴正地各項兵五千餘人及領兵各員宻爲就其新調頭起黔兵亦已積踵而來約計此月二十前後似可全抵章谷至革布什咱願幫土兵一千已據土都司丹津札布稟和皆已齊集專調兵但查丹津札布平日於本管百姓短於駕馭又各畨意見不免參差【臣】等恐風聲不宻已紮令副將鄭國卿防同李本將甲魯一帶可通賊境卡隘務加意巡邏以防透滿消息至此次進攻路數旣多而賊力有限無論其有無凖備總當鼓勵將士爲一舉以克之勢同日明亮富徳又奏言接奉賞賚斯第胡土克圖哈達銀兩器物及示諭喇嘛噶爾瑪噶什等

諭防【臣】等隨卽遵

防頒賞曉示該喇嘛等無不感激奮興以期誠心圖報又據稟懇賞給禁止騷擾廟宇印文並求奏請賞給廟名卽信以更易於率屬尊以王敎等語查噶爾瑪噶什系畨地大喇嘛念經以來又尙無甚效驗而查其情形頗具肫誠適據由金川逃出之畨人供稱十數日前聞金川嘉覺地方被雷轟死十七人現在賊眾皆病瘟疫死者甚多又雨電大傷禾稼金川人皆言系西賊喇嘛念經詛咒之故心生畏懼等語是賊匪惡貫已滿所以

上天屢示災殃而喇嘛等誠心念經亦不爲無益均奏入上諭軍機大臣曰明亮等奏於穆谷務爲設伏散放馬匹誘賊使來殺死二十餘人等語所辦甚好惜殺賊僅十分之一未能痛加殱戮較之株守不動自爲差勝耳至正地進攻之局現據革布什咱喇嘛供詞有聞得金川遣人往正地修卡被雷打死之語而昨月阿桂所奏脫去小金川畨人阿墱以供詞有官兵若從正地由角山進攻賊人卽當不起之語據明亮又稱黔兵於五月二十全抵章谷行六日方至甲魯而自甲魯至正地又不知尙需多日約計六月初方得進攻恐時日太多賊碉無觧可擊仍屬徒勞無用且賊中明言恐官兵從此攻打或系暗爲防拒故以此語示弱誘我以計不可不防況明亮等於大兵中抽往正地之兵五千餘人又新調黔兵二千革布什咱

土兵一千及徳爾格特霍爾等人所調土兵通亦不下萬餘分隊行走防不能使賊人竟不聞見況又脫出之喇嘛供稱索諾木人在革布什咱各山梁上逺逺探聼官兵消息等語是官兵一動賊易得知卽如喇嘛在南路念經賊眾知其詳且以明亮稱革布什咱土都司丹津札布平日不能駕馭本管百姓恐風聲不宻易於泄漏預飭副將鄭國卿等於甲魯一帶加緊巡防等語行軍旁飭之道原亦只能如此又以供索諾木任用革布什咱之庸中旺加勒海次令其帶兵此必從白勾引金川戕害舊土都司之人故爾倚爲心腹現在明亮等河北河南軍營由布拉克底巴旺出入該土司等及爲防順可保無他是甲魯一路𨿽未免卽得不致有意外之虞今正地一路𨿽與賊布穴相逺卻爲賊畨易於伺探預防朕因此甚不放心明亮統兵進勦務須加意愼重折內所云無論其有無準備總以鼓勵將士爲一舉以克之語但知輕率一往而不知籌度萬全設或稍有閃挫各路官兵必皆聞而气餒所闗甚重其爲國家軍務計固不宜如此掉以輕心卽明亮自爲計亦豈可但知直前不顧著諭明亮總宜熟籌妥辦必須實見有可乘之機其事大有把握方可進兵若稍渉疑似惟當愼之又愼軍營後路一進革布什咱之境處處尢須畱心照料明亮宜勉力妥爲之仍將辦理情形若何詳悉具奏

【臣】等謹案正地之難以進攻前荷

聖明詳晰剖示以途徑旣迂轉餉又復需時恐賊畨知情早備諭令明亮毋庸親往萬里軍形如指諸掌玆復

申戒再三且因眀亮奏稱不論有無凖備惟當一舉而克慮其防率一往不計萬全闗系甚大

天語丁寜

謀深慮逺俾得集事奏功而諸【臣】承

命行間恪遵

宸斷亦防福而身名俱泰也

同日舒常奏言四川疊溪營兵丁鄧有徳去年自金川脫出供系被賊掠去嗣凖兵部咨查陣亾兵丁事開有鄧有徳之名查據副將李天佑又稱系瀘寜營把總防宗義從前具報錯悞請將防宗義斥革以報之李天祐嚴加議處奏入

上諭軍機大臣曰舒常奏把縂防宗義上年將金川擄去之兵丁鄧有徳揑報陣亡已降防將轉報之李天佑交部嚴加議處防宗義斥革發往烏魯木齊效力贖罪以示懲儆至鄧有徳在軍營時或因樵汲迷道被掠抑系乘間脫逃被賊擄去其中情僞不同豈可不詳行防詰僅以旣經脫回置之不論鄧有徳此時若仍在宜嘉軍營著舒常卽將從前因何被擄情形嚴訊確供覆奏分別辦理如鄧有徳已回疊溪本營卽諭富勒渾文綬嚴行查訊具奏其防宗義已於上年七月內因傷重遣回本營並著富勒渾文綬查明卽行發遣兵丁被賊擄去該管將弁已難辭失律之咎乃並不查明輙爲揑報陣亡緑營欺謊之習實堪痛恨不可不嚴行懲創著阿桂等將揑報陣亾及現在查明治罪之處通諭各軍營將弁俾知儆戒壬申文綬奏言黔兵起程前赴南路後以接奉攺赴西路

諭防【臣】隨卽飛紮桂林等酌量情形如黔兵將抵章谷卽由該處發夫送至美諾固爲妥便如該處難以辦理仍令由打箭鑪雅州卭州取道大邑崇嚴直趨灌縣又赴西路不必再由成都稍爲近防至滇兵三千分六起入川自五月初一至初十日已全數進發此時頭起約已可至揪砥五六日卽可前至阿桂軍營奏入

上諭軍機大臣曰此項黔兵文綬旣令攺赴西路於阿桂軍中聲勢自爲更盛以滇兵行程計之應到在黔兵之前兵力愈多成功自必愈速於事交爲有益況各路進兵可望得手惟阿桂一路爲最阿桂所奏及畨賊至後卽當晴霽此時距夏至已將十日天气當已晴定而新兵踵至統以進攻自爲有力佇聲和音或阿桂至勒烏圍後酌量宜喜馬以邦至正等處有可夾攻情形卽由彼處兵前往亦屬甚便更可在此時之必需襲取正地也或阿桂聞黔兵攺赴西路之信仍欲遣其赴明亮軍營或明亮進攻正地以有成說而黔兵又至章谷卽畱其在彼應用不復遣赴西路俱無不可但能便防得利於彼於此原無分別所謂及其成功一也或明亮已經起程而黔兵又赴西路則明亮卽率現在河南北兩營所抽之五千兵及革布什咱之一千兵以往地俱著明亮臨時酌辦但此路進兵較他處尢宜加意愼重昨所降諭防極爲詳晰明亮惟當愼之又愼至阿桂在穆喇穆已經兩月惟盼其卽速進攻乃屢爲雨雪所阻又爲懸念焦切朕亦深知阿桂在軍營與士卒同甘苦身經勞瘁諒必日夜速冀成功得以及早還朝受朕恩眷其急切自不待言惟以大功將就之時朕盼望甚切不得不向其催促耳

丁亥阿桂丰升額色布騰巴爾珠爾奏言竊查谷噶一路自本月初五日後雨雪大作日夜連綿較前更甚至今略無半日之晴【臣】等焦切愈深而官兵亦靡不憤急初五日賊於雨霧之中在羅博瓦山坡添建新碉二座官兵望見均請往拆其碉𨿽泥濘甚深然距官兵頭卡僅有里許一鼓作气尙可直達當經海蘭察額森特福康安於二更大雨如注之時宻兵八百名以往直朴碉根毀墻而入賊畨出其不意且見官兵奮迅異常一靣放弓抵禦一面逃走當經官兵殺死數賊餘賊潰逃立將賊碉拆毀現在官兵無不盼望晴明人人思奮目今已交夏至此後雨勢稍稀自能奮迅直入而又有各路合攻則於埽犁之局無難於迅速集事奏入

上諭軍機大臣曰連日盼望阿桂進兵之信甚切今據阿桂等奏近日軍營情形尙因雨雪未能罙入實爲憤懣而賊人復乘雨霧添建新碉更堪切齒海蘭察額森特福康安等卽於大雨中殱戮數賊拆毀其碉足以壯我軍之气而破賊人之膽於軍務甚爲有益福康安正當防年借此演習成人於彼亦屬甚好至計阿桂拜折次日卽交夏至向後雨雪諒必漸希阿桂自宜相機速進以期迅奏膚功從前曽諭阿桂等凡遇所過大山務當竭誠禱祀冀山神之黙爲相佑利我軍行且以金川用兵情事而論朕寔本無欲辦之心乃逆酋索諾木等敢於負恩反噬罪惡貫盈又有不得不辦之勢並非朕黷武窮兵是曲在賊而直在我應邀

上天照鑑自必嘉佑官軍而潛禠逆賊之魄至所在山神

代

天司化亦當助順鋤逆上體

穹蒼心若非雨雪因賊紮達所爲豈有正神以聽賊人驅使爲此背理妄行之事況將軍等旣已防禱而不應卽屬邪氛從來邪不勝正或於雨雪來處用大礮迎擊如韓愈之驅鱷魚亦屬正理著阿桂斟酌行之壬辰阿桂丰升額色布騰巴爾珠爾奏言又查【臣】等前此籌度繞截喇穆喇穆賊人後路久經部署妥協特因崖險泥深未能攻撲深爲焦悶自應設法殱戮賊人以舒忿恨且乘此雨勢昏暗突然攻打或可出其不意搶占碉卡而喇穆喇穆丫口大碉又與羅博瓦官兵營盤相近可以一鼓直往已於十三日夜雨勢稍停分撥官兵於亥時進攻至十四日丑刻雨雪大作海革察同將弁等領兵不避雨雪直向喇穆喇穆髙峯大碉鼓勇行上連奪碉下石卡三座殺賊十餘名餘皆負傷帶箭竄入大碉圍攻三次直至碉根拋擲火彈及用千餘兵坼其碉上鎗眼石塊防因雨濕火彈不能焚燒攻

至已刻賊畨並力死守將兵漸次撤回其額森特福康安等領兵由喇穆喇穆丫口木城背後登赴以進連奪石卡二座斃賊數名而正碉因雨後巖磡泥滑未能克取其普爾等領兵進抵碉根與海蘭察等合力攻打賊人出碉抗拒殺死十餘名被傷逃遁者亦復不少至烏什哈達明亮等領兵進攻羅博瓦山岡下木城石碉當有賊畨百餘從箐內衝出迎敵侍衛額爾登保卽行領兵衝擊復見山防內一隊賊人欲赴喇穆喇穆山梁放火烏什哈達等又率同額爾登保副將丰盛阿迅往習擊鎗箭齊施賊畨受傷亦多擊敗遁回其保寜彰人等亦先領兵預備一聞喇穆喇穆山梁聲響知官兵業已進攻又於喇穆喇穆山梁之左斜山攻撲山中各碉以搗其虛又令成徳特成額等領兵從蕯斯嘉大溝攻賊木城成徳等一靣兵將髙班�等埋伏接應一靣都司鄭起榮等領土兵進攻各土兵等衝進木城砍殺賊眾過半正在並力砍殺而其上靣碉內賊眾蜂擁救援我兵復出木城搶上側旁奮力擊賊卽敗回碉內抵死拒守各隊以次撤回查此次進攻實以相持日久各兵鬰悶已極故於奪卡撲碉無不人思自勵防因泥滑未幹又逢大雨以致𨿽有殺戮不能卽日克取防屬【臣】等過急之咎但喇穆喇穆山形又險防不如羅博瓦之髙峻一俟晴霽必不能久阻我兵【臣】等現於羅博瓦山岡下添築木城礮臺將大礮運往以上臨下對凖賊人木城石碉盡力轟擊若該處之碉一有坍毀之形固可隨機以占而賊人見我著意於遜克爾宗一帶或於喇穆喇穆防禦稍防於下次攻取亦爲有益但思該處林箐深宻官兵砍伐木枝賊必佯來滋擾因令海革察等出吉林索倫官兵先行埋伏果有賊百餘分爲三股來犯砍木之兵伏兵齊起直前奮力攢射除殱斃外餘多帶傷潰逸至十六日黎明成徳營盤對山深箐之旁遙見有騎馬兩賊往來知是誘敵之計先章谷哈達爾徒逰擊穆克登阿等領兵繞越山梁以截賊人後路成徳卽同侍衛伊布都司鄭起榮等帶兵二百衝入箐林又見有賊二百餘名或伏於大石倒樹之內或爬在大樹之上放箭拒賊我兵正在擊殺中忽特成額六十六帶兵趕到賊又見哈蕯爾圖等領兵已上山梁與防生福殺泰都司納寄善合兵下壓知系往斷其後紛紛奔走我兵尾從追殺斃賊甚眾及賊奔至哈蕯爾圖等所到磡下我兵猶未及合圍而賊經過之地均系鎗箭可反之處官兵從旁合力竭射復斃死十餘名餘賊中鎗帶箭逃遁回碉此三次攻打共計殺賊五六十人而其受傷竄去者更爲不少查賊人勢窮力竭尙敢肆其詭譎設伏引誘更爲可恨但非惟不能得意而因此轉多殱戮賊气自必日形消阻奏入

上諭軍機大臣曰此次官兵其不意殱賊五六十人其帶傷遁回者更爲不少自足以碎其膽而褫其魄但現在夏至已逾半月向後晴霽必多阿桂當圖相時攻勦以期迅速奏功

同日阿桂丰升額色布騰巴爾珠爾又奏言賊中雨雹疾病情形詢之脫出各土兵及屯練漢兵等所見相同似非揑餙惟是困獸猶鬭而此時相持日久賊畨別生詭計偸刼營卡抄截後路皆爲事理所應有誠如

聖諭不可不防但此時旣無小金川畨人潛爲內應夾壩以來斷不能於要緊地方竟行占據以肆其抄截之謀卽如前此巴木通帛噶爾角克碉滋擾之處賊畨實有男婦二三百人而該處官兵不過百餘卽將賊畨擊退是其鬼蜮伎倆已無可施而【臣】桂又令富勒渾常靑旺保祿等相度形勢將河北之零星營卡盡移設於河南當此水漲澑急之時橋座旣俱經折毀皮船又難渡急流似可無慮其滋擾【臣】等仍宻飭後路各提鎭小心防範務在肅淸其附近大營之營卡並嚴飭將並等母得稍存疏懈其後路攺設臺站事宜挨提督等議覆到者詳悉俱奏【臣】查谷噶一路仰荷

聖明期望較有可進之機而眾議僉同亦無不以爲望況前此兩金川並其螳臂抗拒王師不及一年尙將小金川卽行殄滅今止有金川蕞爾一隅豈有不卽埽除之理以賊酋力量計之卽使鉛藥米糧尙不至於竭蹷而人數防屬無多今承

皇上賞給吉林索倫勁旅以來鎗箭所施殺賊刼寨不少【臣】阿桂十三年在金川及去年在資哩阿喀木雅均未見有殱戮如此者卽去年【臣】阿桂在南路當噶爾拉山梁節次打仗頗有殺戮亦無如此之多賊眾只有此數日就死亡而大兵聲勢日增斷不能久爲支拒近因雨雪連綿尙多稽阻今時令已交仲夏向後暢晴卽可力攻罙入以仰副

皇上期望至意奏入

上嘉之

平定兩金川方略卷九十六

欽定四庫全書

平定兩金川方略卷九十七

六月甲申桂林奏言準將軍阿桂札稱西南兩路大兵後路奉

旨通盤籌畫其南路情形與【臣】公同商酌等情【臣】查阿桂所稱科多一帶逼近賊境而僧格宗在山崖之下甚屬受敵卽賊亦不能拒守南路設駐兵丁應從覺木覺爾宗起僧格宗之兵卽移歸於該處而科多日古嚕防兵均移駐於河南塔克撒榮寨達實喜等處其自美諾至納木覺爾宗路逕攺從河南經由捨隆達實喜一帶行走布置始爲周密此時河漲澑急賊人諒難過河滋擾等語查僧格宗一帶山勢險峻前橫大河我兵營卡不能瀕河布設賊番憑髙下瞰往往乘夜滚石放鎗我兵仰攻未免不能得勢比來潛於夾壩漸覺日多焉知非金川派來賊匪借此出沒以窺我虛實似非盡系窘蹙窮畨只圖覓食況當噶爾拉一帶其形勢聳出諸峯俯眺僧格宗等處了若指掌該處地居扼要卽如上年厚集多兵尙難得手倘並力突來肆擾官軍限於地勢稍有挫失更屬不成事體今自納木覺爾宗設駐起而以僧格宗至科多一路防兵移駐河南占防險要兼有大兵阻隔賊自無從施其鬼蜮倘敢冒死前來則我兵居髙臨下正可痛加殱戮且河南之塔克撒達實喜等處與河北之科多納木覺爾宗僅系一河之隔望若咫尺今一轉移間我兵已得地利賊番失所依憑自無他慮又查南路自科多至僧格宗各處原共分安兵七百名因地制宜應以二百名歸並於納木覺爾宗以三百名分布於河南塔克撒營寨達實喜尙餘二百名應添於阿布爾則一帶查阿布爾則爲防堵當噶爾拉一路要口最爲喫今計納木覺爾宗至阿布爾則中間有拉察喇嘛寺原安兵一百名以通聲息但自喇嘛寺上至阿布爾則下至納木覺爾宗相距尙逺應於適中之處各安兵一百名以資聫絡而壯聲威【臣】現囑敖成汪騰龍查照前議分別上趕辦汪騰龍卽在河北納木覺爾宗一帶料理歸並添設各事並卽親赴喇嘛寺上下適中之處相度地勢山形將添安之兵妥爲布置其移駐河南之兵刻下河水洶湧難以濟渡已令敖成帶領由薩穆果穆過河自美諾轉至塔克撒達實喜一帶查照安設再自納木覺爾宗至章谷一帶後路延袤一百餘里其間分駐營盤共有十餘處汪騰龍駐紮納木覺爾宗相機調度自爲得力並令侍衛哈靑阿往來照料防啇辦理奏入

上諭軍機大臣曰桂林奏南路應在納木覺爾宗及塔克撒營寨達實喜等處移兵防守並已囑令敖成汪騰龍上趕辦所辦甚好當河漲之時將我兵移駐河南防其要害賊自無令潛出滋擾惟當嚴飭派出防守之員飭各兵認眞守禦勿稍偸安疎懈又防稱比來潛放夾壩漸覺日多馬知非金川派來賊匪借此出沒以窺我虛實似非盡系窘蹙窮畨止圖覓食者所爲等語此見亦是但阿桂進勦得利若直抵勒烏圍賊畨自顧不暇並此必不敢於輕出此等夾壩賊匪情節甚爲可惡著將軍等畱心於平定金川後派兵搜捕勦洗盡淨勿使稍畱餘孽

丁亥常靑富興奏言四月十九日木波派兵防送公文險路遇賊損失兵丁奉將軍阿桂派令穆塔爾賡噶等帶領土兵前來助勦玆防穆塔爾稱十二日已刻見美臥溝有賊四五十人行走卽率土兵搜捕賊眾登山拒敵土兵抄其後路漢兵迎面力攻賊眾惶窘滚巖撲水死者甚多計殺賊二名生擒小頭目一名等語臣等現在詰訊確供解送大營辦理

同日明亮富徳奏言查新調黔兵二千現俱遄赴南路【臣】等酌令暫駐章谷且一切應辦事宜俱有成局苐將大營部署稍畢卽可發兵前往正地【臣】等公同啇酌除興兆綽和諾徳赫布紮爾桑書明阿雅蘭保英泰斐愼劉輝祖俱畱絨布外其奎林三寶和隆武阿爾都珠爾格徳富寧阿蘭保副都統舒景安總兵敖成俱令隨赴正地其餘侍衛章京及將領備弁等官俱酌量分派兩路應用現於二十一日將章谷新到之黔兵二千先令趕赴吉地而自大營調往之滿漢屯土各兵五千餘人亦卽分起接續前進【臣】明亮於二十六日壓後起程自絨布前至正地程途遙逺且此月內雨水過多道路泥濘難行查吉地去正地尙二百餘里賊人無從窺探土都司丹津紮布並新調革布什咱土兵一千人在彼等候到日必湏面爲駕馭以得其心而用其力至於該處形勢所在亦必傳集土人詳加訊問以便相機進兵更有把握萬一正地後路叢雜賊番到處可以攔截【臣】明亮亦必步步審量防不可少有冒昧均奏入

上諭軍機大臣曰穆塔爾賡噶此次甚屬奮勉出力著各賞縀一疋傳旨嘉奬其出力之土兵並著常靑等查明奬賞以示鼓勵至明亮奏現於五月二十六日起身前赴正地其絨布寨軍營各處所有官兵一經抽動賊人防無不知恐見我兵數分開勢或單弱乘隙潛來滋擾不可不力爲殱戮其馬尼一帶後路尢當設法防此乃富徳專責不宜稍懈如遇有應奏事件一面知防明亮一面卽速專折具奏

戊子富勒渾奏言前奉

諭旨所有攺並防駐事宜著富勒渾常靑悉心防籌查大板昭撒納一帶爲西北軍營喫後路大板昭尢屬存貯軍糧軍火總滙之區山勢亙連路徑交錯屢蒙

皇上厪念飭【臣】嚴密巡防【臣】時刻畱心詳詢畨人並遣派將劉輝祖等帶領弁兵分頭巡邏其中深溝曲徑與賊相通之處甚多近日以來冰雪漸皆消化更非冬春間可比益當加捜查且山深路雜尢須熟諳屯練土兵協同漢兵前往方爲穏妥現準常靑於後路滿兵內通融抽撥三百名【臣】復遵奉

諭旨札商文綬於川省存營兵內酌量抽調二百名並屯練土兵數十名分安大板昭撒納一帶以資巡防捜勦之用各兵業已陸續到來一面督飭將備等照舊仍由正路防哨巡查以靖地方一面另派勇幹將備帶領弁兵及屯練土兵等宻赴逼近賊境各山梁溝口以及深林宻箐實力捜查務使賊畨聞風畏懼不敢試其鬼蜮暗來窺伺再大板昭與谷噶丫口最爲切近山後一帶尙有小路可出喇穆喇穆之南今我兵每日捜山往來出入旣可與軍營前敵聲气聫絡並使賊人不知我兵虛實底裏自必分力防守似亦可稍牽其勢奏入報

聞

庚寅阿桂丰升額色布騰巴爾珠爾奏言五月十八二十等日賊番疊來滋擾官兵均先設伏前往衝殺殱斃頗多至二十夜烏什哈達帶領官兵接挐柵座是處本爲遜克爾宗屏蔽若被我兵搶占則遜克爾宗卽難防守度賊人值此窘急更當悉力前來侵擾因令海蘭察額森特帶兵防備福康安等在後接應亥刻果有賊從林箐衝出烏什哈達等並力追殺賊𨿽屢卻尙以木植蔽身放鎗支拒天近黎明額森特親帶吉林索倫及土兵衝殺海蘭察亦縱兵從右衝下合勢攻擊弓箭愈近愈無虛發賊人踉蹌奔竄官兵追殺直抵賊碉之下此次殺賊更多負箭奔竄者尢眾又二十二日夜戌刻有賊三四百名將遊擊福敏泰都司納奇善等五卡圍住而把總楊遇春所守之第一木卡外賊人聚集尢多其成徳營盤前面薩斯嘉赤溝內亦有賊人鎗礟明亮成徳卽派兵一百名令遊擊穆克登阿上色依谷山梁接應又率都司鄭起榮等前赴溝內設伏預備截殺敗遁以及應援之賊維時福敏泰納其善兩卡侵擾賊人本屬無多一經知覺放鎗滚石賊卽敗遁隨各帶所領之兵分爲兩翼下壓至楊遇春所守之卡見賊人蟻聚吶喊疑爲是卡已失福敏泰等遂髙聲傳號經楊遇春在卡內應聲因卽施放連環鎗直下攻撲賊番紛紛敗遁官兵趁勢追殺直至箐邊而止查楊遇春木卡內只有官兵五十餘人而賊眾二三百人自二更攻起直至五更已將木卡砍開缺口並不能稍有動揺仍待應援兵至合力擊退則賊人伎倆已可槪見其溝內前來之賊亦經成徳擊敗遁逃以此地形勢而論一得喇穆喇穆則遜克爾宗固可必得而一得遜克爾宗則喇穆喇穆亦必不攻自潰今已挐起木卡十五座相拒賊人碉卡均系鎗箭可及之地【臣】等現擬築起礟臺用礟轟摧則賊人在前之三碉自可相機攻取一得三碉則在後之二碉亦防不能固守至此地尙有可以設法繞進之處而滇兵三千業已全數到來現在詳探道路情形趕籌辦再二十日夜賊人來擾新挐木柵瓦寺土都司楞眞帶領土兵臨陣殺賊實爲奮勇該弁前已賞戴藍翎今【臣】等復行賞給花翎以示鼓勵

同日阿桂丰升額色布騰巴爾珠爾又奏言伏思攻勦金川爲時已久尙未能尅日埽犁【臣】等焦切彌深寢食俱廢但此番自春入夏雨雪連綿者七天特晴雨原爲我與賊公共之事而此間攻守異勢賊人於碉卡之內安坐防守不憂雨雪我兵攀林逾石涉險衝泥勞逸迥異且雨中登涉所有火藥火防火箭一經沾濕卽難應用所以於攻取之勢籌辦頗多費手其間有一半日晴霽屢次議定進攻仍又雨雪彌漫終未得手此間進兵利於秋冬毎不利於夏令今以時勢揆之賊人悉其力量全在此間堵禦而雨雪稽攻之際賊人於內一層險要地方增修碉卡而所籌計者又已移步換形必須踹探確切始可察間繞越現交夏至已後𨿽偶有一二日之晴而風雨仍不時間作【臣】等惟有竭盡心力設法辦理至此次後路軼出賊人頗多而後路袤延幾至四五百里【臣】阿桂實亦鞭長莫及但後路各處今已將零星營卡酌量撤並賊更無從窺伺以擾軍心故近日以來轉於前敵左右偸刼營盤以逞其困獸猶鬭之計然賊於附近大營之處多一畨滋擾卽多一畨勦殺轉望其多來以紓忿恨奏入

上諭軍機大臣曰阿桂等奏十八二十二十二等日俱有賊眾潛來侵擾將弁等守禦嚴宻賊不能犯並經阿桂預先設伏因得堵截殱勦殺賊甚多等語賊人此時尙敢爲困獸之鬭經卡官兵實力抵擊均堪嘉奬著阿桂等查明記其功績俟大功告成時一並咨部優敍至遊擊福敏泰於本卡擊退賊人後復與都司納奇善各帶兵分爲兩翼下壓趕至把總楊遇春卡邊髙聲傳號經楊遇春在卡內應聲答號因卽施放連環鎗直下攻撲賊人敗遁官兵趁勢追殺直至箐邊而止並稱楊遇春卡只有官兵五十餘賊眾二三百人自二更攻至五更已將木卡砍開缺口不能稍有動揺等語楊遇春竭力守卡賊不能動甚屬可嘉而福敏泰於追賊之際奮勇應援亦足嘉奬現在軍營正需勇幹將弁此等出力人員自宜亟加拔擢以示鼓勵適阿桂奏到題陞各員內有參將守偹等缺已降旨將福敏泰陞補將楊遇春超陞守備各路將軍贊可將此諭知將領弁兵等俾其益知奮勉至福敏泰同往帶兵追賊尙有都司納其善而放鎗應援楊遇春木卡時止稱福敏泰等納其善是否在內未經敍明著阿桂確查追賊援卡時若納其善一體出力卽將福敏泰所遺遊擊之缺令其陞補否則照其勞績記檔俟功成一並議敍又奏稱瓦寺土都司楞眞帶領土兵臨陣殺賊實爲出力奮勇卽行賞戴花翎等語所辦亦好土都司如此出力自當逾格奬勵楞眞著賞給參將銜遇有參將缺出卽將楞眞奏補亦無不可並將此傳諭在營各土兵知悉俾其益奮勉又另折奏稱此次後路軼出賊人頗爲不少後路袤延幾四五百里實亦鞭長莫及等語科多破碉巴木通各處現交富勒渾常靑旺保祿等實力分防而阿桂近日差往之穆塔爾等幫同捜勦甚爲出力惟在伊等防守弗疏巡查得法自可無虞滋事該督提等當勉爲之況昨經富勒渾奏抽調川省存營兵二百名同屯土兵數十名分安大板昭撒納一帶以資防勦是凡系要處所俱已派兵守禦辦理亦妥阿桂務湏從長妥計迅奏膚功以膺茂賞【臣】等謹按自勦金川將帥輸誠士卒用命原屬分所當然乃防

皇上曲加體卹所以激勵感發之者無微不至如楊遇春福敏泰等或據卡扞禦防領兵赴援𨿽擊退賊番微勞足錄究與摧碉掃穴有間而爵賞亟加

恩施格外其同時帶兵之納其善折內未及

奏明復蒙

聖慈注念核其是否一體出力並予起遷而土都司楞

眞奮勇殱賊卽令拔授將佐所由

殊恩淪浹不特奮勉者愈矢藎忱卽庸駑者亦皆知所

觀感而振勵云

壬辰郝碩奏言查各站所設夫役其由各州縣辦解赴站五月限滿換班者是爲長夫其遇差務殷繁一時人夫不敷應用於站上暫行雇募者謂之客夫查期滿應換長夫其願回原借者固屬不少而亦有仍畱本站謀生充當客夫者【臣】思此項人夫供役旣久道路熟悉運送一切必爲得力與其聼彼畱站充當客夫莫若將此項人夫於更換時逐一查詢如果願畱站所卽移知該州縣照常給發安家銀兩於本籍換班人夫數內照額扣除不特裏民得免多雇之煩亦省沿途口糧之費而內地解換夫數旣減到站更能迅速於公私實爲兩便奏入

上嘉之

丙申明亮奏言【臣】於前月二十六日自絨布起程數日以來陰雨泥濘各兵俱系自負軍裝行走費力因令緩程以資休息六月初一日始抵吉地土都司丹津紮布率各頭人來見防稱由正地山口進去前至黃艸坪右手卽通薩思得巴甲下與馬爾邦相連但山勢極爲險惡由黃艸坪直下攻奪正地去路尙逺且兩山箐林相夾逐叚修列戰碉亦非頃刻可破惟甲魯東去十餘里卽是甲爾壠壩翻山過去打通碉卡易見成功等語【臣】查革布什咱地方林宻山大此時𨿽未親臨賊境而甲魯以前遙見山峯形勢大槪相同先已派令土目及索倫吉林官兵前往偵探俟其回營將正地山口及甲爾壠壩兩路山形地利確切周知始擇路進勦

同日阿桂丰升額色布騰巴爾珠爾奏言查前月二十二日等日兵接挐木柵擬用礟位轟摧遜克爾宗以爲尅日攻撲之地當將鑄成礟位運赴礟防摧擊甚爲得力二十七日大霧稍開打中賊人第三碉礟子穿碉而過此碉系賊藏火藥之所火藥轟發則其碉立塌碉內賊眾已均轟斃其各處礟位亦時有擊斃賊人實爲得力但目下天气仍不時陰雨本月初一日且降大雪卽有一半日稍停而霧气轉大官兵距賊𨿽近碉座亦不能見是以𨿽經轟毀賊隨於雨霧中復加修整查此處賊碉五座本尙可以繞圍苐因坡磡陡削且兩邊均系箐林又有賊卡應援攻勦不無費手【臣】等思賊人狡獪異常竭其力量畢聚於此遜克爾宗之賊旣日加增喇穆喇穆之賊未嘗見少自應於此二處一齊攻撲使賊不能揣我兵之所向【臣】等已復趕鑄礟位設於別斯滿丫口極力轟摧仍將兩處派定之兵時刻預偹一俟稍有摧殘不拘日夜乘其未及修補之先立時攻打至日爾巴當噶從未攻勦若能出其不意突前進防則五岱處官兵亦可乘機攻壓合勢而下但該處大槪情形𨿽可由羅博瓦一望而知而溝內箐林深黒其中路逕曲折尙湏詳審俟踹看明確時並力攻撲自不難於得手再五月二十五日有四川提標兵丁買國正從底木達脫出詢系上年六月因從登春救援底木達被賊拿去今乘賊人酒醉逃出又稱上年見有旗人尼姓者原戴孔雀翎同在一處常說看守甚嚴求死不得嗣於臘月間乘空投水身死等語兵丁買國正系得傷被擒屢次冒死走脫應卽收伍畱營差遣其所稱尼姓之人【臣】等詢其年貌卽系防軍領尼三泰上年九月間防賡噶供有尼三泰被賊拿去衣裳破爛逃又不能逃出之語今投水身死買國正旣經目擊自無疑義均奏入

上諭軍機大臣曰明亮奏查看正地山口及甲爾壠壩兩路擇其穏妥者相機進勦自當如此愼重又防阿桂等奏用礟下擊賊碉一折此實最好機防阿桂處旣得自髙臨下之勢又有礟力相助可望有成又防奏天气仍不時陰雨且六月初一日尙然下雪𨿽番地气異常亦不應乖舛若此似系賊人紮達所爲但紮達本非正道只須眾人不以爲事法卽不靈所謂見怪不怪其怪自滅亦邪不勝正之定理也將軍等當諭知營中將領弁兵使皆明於正理而不感於怪異其技自無所施至喇嘛噶爾瑪噶什前經明亮等奏於五月初六日前赴西路軍營念經距阿桂拜發此折時已將一月該喇嘛曽否到營何以未見阿桂奏及前曽發往新造利益鈴杵一分令其看噶爾瑪噶什如道行果好並能實心出力卽將鈴杵賞給阿桂接奉前旨必更畱心察看噶爾瑪噶什若實系有道行之人則令其破賊番紮達邪法以止雨開霧自非所難至買國正所供之署防軍領尼三泰爲賊所乘空投水而死等語尙屬可憫已有旨交部照陣亡例減半賞卹矣

同日阿桂又奏言後路防兵應行歸並移攺之處【臣】通盤籌核查美諾爲南北適中之地自須重兵駐守以通兩路軍營消息而欲守美諾必須守美諾以前之思巴喇布二處此二處舊有防兵分駐今更將裁撒博羅克之兵並入思巴裁撒格斯底之兵並入刺布則防守尢爲得勢而大壩溝口及薩穆果穆橋又已分安卡座賊自不能前來滋擾其西路之巴木通帛噶爾角克碉破碉等處南路之科多等處均在河北逼近賊境應將分駐河北之兵悉攺移於河南有大河以爲之限而又當此盛夏水漲之時橋梁拆防賊人𨿽有皮船並無內應必不敢如上年截流而渡自可絕其覬覦之端至僧格宗本在山崖之下賊人若防其巓憑髙瞰下滚石放鎗官兵卽難支禦從前碉座完好之時大兵一據納木覺爾宗賊尙卽時逃竄此其形勢已可槪見況現在碉座已毀官兵營卡瀕河布設更屬不能得勢卽糧運攺由南路供支仍不免夾壩滋事所有南路河北地方應從納木覺爾宗駐起而以日古嚕黙資溝科多一帶防兵移駐河南分設於達實喜榮寨塔克撒捨隆等處其自南路至美諾之大路亦攺從河南往來將銜汪騰龍卽於納木覺爾宗駐紮至底木達河北之巴木通帛噶爾角克碉木波一帶防兵移駐河南分設於捨克噶至叨烏等處其自美諾至撒納之大路亦攺從河南鄂克什別斯滿達紮山來往並添兵於達紮及兜烏二處以資接應提督常靑仍於底木達駐札其撒納一處爲揪砥糧運經由總口酌令富興往駐惟布朗郭宗一處𨿽在河北而地當美臥溝賊境未可議裁且現設官兵駐札之處離橋甚近而由橋以至底木達營盤亦不滿一里橋之兩旁設有守橋碉座而底木達有兵八百餘名彼此照應呼吸相通實可無虞此外附近美諾之明郭宗附近撒納之科紐克等處均應照舊安設至南路分撥所餘之兵歸入納木覺爾宗西路分撥所餘之兵添入撒納以資捜但查南路應撒之兵尙多今塔撒一處系小金川向渡之所而榮寨逹實喜亦與納木覺爾宗僧格宗相對應將防卜丹沙木拉爾資等四處應裁應減之兵添入塔克撒一百名共安兵三百名其餘仍令桂林等酌量加增再自納木覺爾宗上至拉察喇嘛寺又自拉察喇嘛寺上至阿木爾則前桂林等議於中間添設二卡各安兵一百名但地方遼濶宻邇當噶爾拉賊碉官兵力弱勢分轉恐唘其窺伺已札致桂林酌量歸並以資防禦所有應行安兵地方並飭各提督等親往相度擇有水泉處所務令卡墻堅厚溝濠深濶使賊無從侵擾並將各卡兵弁如何哨望巡防之處悉心指示嚴飭遵行其接逓公文往來防哨各事宜亦令該鎭提等公同酌議另行核定奏入

上嘉之

己亥顏希深奏言查綽斯甲布一路各站存糧已足供一月兵食其就卓克采一路轉發綽斯甲布軍糧亦源源接續運供不致稍有缺誤至於後路糧運【臣】遵

防操練兵丁日資防運夜資巡防邇來夾壩亦頗斂迹惟查覺木交一帶均系宻箐深林賊畨慣於履險尢可借以藏身邇日天气晴霽【臣】飭站員帶兵大加砍伐凡附近賊碉有徑可通之處使無樹木隔賊旣難以容身而夫役所住棚房卽將此項木植周圍安柵卽有賊人竊發夫役亦可借以拒敵其呀嗗周叟等處有可仿此行之者亦飭令一體辦理奏入

上嘉之

同日常靑奏言【臣】因各處營卡尙未修理完竣恐賊匪潛出窺伺是以於五月二十六日派三等侍衛穆塔爾賡噶土都司擦斯甲澤旺等帶土兵一百前赴噶魯什尼後山及登春一帶捜捕並派貴州兵一百隨同接應二十七日穆塔爾賡噶等帶同土兵至登春地方斬獲首級三顆生擒一名訊系金川人名拉爾甲跟隨頭人僧格爾結帶領七人來看路徑才到登春就遇大兵圍殺其僧格爾結帶傷逃回奏入

上諭軍機大臣曰常靑奏三等侍衛穆塔爾賡噶土都司察斯甲澤旺等帶領土兵前往登春等處捜捕擒殺賊人等語穆塔爾賡噶及土兵等前因拿獲賊目穆工阿庫魯曽經分別奬賞今復奮勇殱擒賊匪殊屬可嘉穆塔爾賡噶著再加恩賞縀二疋土都司察斯甲澤旺各賞縀一疋其在事出力土兵並著常靑查明量加奬賞惟是此次派兵巡山原有貴州兵同往及殺賊擒賊全系土兵出力貴州兵無一同者可見緑營兵畏葸無用甚屬不堪常靑等當於頒賞土兵時傳集同往之貴州兵面爲曉諭以爾等甘讓土兵立功受賞身爲內地兵丁轉不及土兵之得用顏面安在令其轉相告述或可稍激其愧勵之心然常靑處所有俱系緑營兵丁其不及土兵尙無足怪若各將軍參贊等軍營俱有滿洲索倫兵在彼不但八旂勇鋭非緑營屯土等所能及卽登山陟嶺我吉林索倫人眾亦所慣爲豈肯落土兵之後著傳諭將軍贊等嗣後遇有攻勦險隘之處若派用土兵必派滿洲索倫兵同往不宜専仗土兵向前出力土兵𨿽蠢其於地勢利害攻勦難易未嘗不能料及若見每次皆責以所難必且妄生竊議以將軍贊不愛惜若輩軀命令其陷敵衝鋒甚或輕視我滿洲索倫兵爲無能私相非笑此尢大有闗系卽使尅期奏防而讓土兵獨占首功亦復成何事體該將軍贊等當一面畱心妥辦

平定兩金川方略卷九十七﹤史部﹐紀事本末類﹐平定兩金川方略﹥

欽定四庫全書

平定兩金川方略卷九十八

六月庚子

上諭軍機大臣曰明亮現在帯兵赴正地進攻昨據奏六月初一日已抵吉地此一帯後路多與金川賊境相通賊皆得岀截前此投出畨人供詞又有賊懼官兵由正地進攻之語賊人狡惡異常安知非詭計掦言誘明亮深入賊乃從旁抄出以防我兵歸路於事甚有闗系設或稍有疏虞不特此路行兵阻礙並恐全局因而牽動軍心不免生餒深爲未便是以朕於此路時刻系念實因此路非阿桂軍營之谷噶一帯及明亮原營之馬尼一帯可比況此路不須乘間出奇之用與阿桂直攻勒烏圍者不同今阿桂處兵力較盛惟在覓路進攻又系從上壓下自可望其得手朕亦惟於阿桂一處防盼防音其明亮一路本非正兵原不冀其必能集事而防範則不可不周富徳等務於明亮進兵後路不時遣人探聴俾得消息常通密爲籌備

癸卯舒泰奏言六月初一日綽斯甲布土兵入林樵采有賊四五十人從內突出適遇放哨官兵放鎗攻壓賊畨被傷潰散至本月初四日巳時外委李連元等隠見達爾圖山梁西邊箐林內有漢兵五六十人自上而下料是賊人攺裝搶掠卽與放鎗接仗各處伏兵齊起賊人隨卽奔散又有三四賊由了口欲來接應【臣】卽用礟轟擊遙望見賊人中礟落溝甚眾官兵乘勝追殺至碉卡極近山勢極陡處始行撤回此次殺賊八九名其餘帯傷者甚眾

同日阿桂丰升額色布騰巴爾珠爾奏言【臣】等於前所拏礮臺之外玆又連拏木柵二座距賊僅有一箭之地晝夜轟催賊碉上截已漸次摧殘爲計二三日卽可奮力搶撲近日前敵不時有賊畨叫喚用礟屢經撃斃而賊畨叫喚愈急據稱僧格桑已經身死或將屍首擡來或差人前去驗看等語【臣】等令土兵髙聲斥詈以僧格桑罪大惡極金川敢於應畱卽應將索諾木一同勦滅前次稱將格格桑擒獻尙且不受今已就死更何值差人委驗況僧格桑𨿽死索諾木自應代伊受防以昭顯戮賊眾聞之皆股栗奔竄而去竊思僧格桑之死𨿽未可信但前據脫出畨人已有僧格桑染病之語如果已受防誅則竄入之小金川畨人自必心生離叛而僧格桑𨿽死大兵又復四靣奮擊賊知

天朝務欲將金川埽殄自必益加震動均奏入

上諭軍機大臣曰舒常奏達爾圖山梁了口見有漢兵五六十人官兵料是賊人攺裝希圖搶掠放鎗迎擊賊人逃竄等語賊畨竟敢攺裝前出甚爲可惡但賊畨𨿽甚狡惡從未聞其能如此詭計此必叛逃從賊之張坤忠所教實堪切齒其人非但不可輕宥並不當僅以誅磔完事大功告成時務將張坤忠挐獲派員嚴密管押檻車解京備具嚴刑盡法處治方足以雪憤恨至賊旣能施此狡獪伎倆恐設計引誘官兵亦所不免各將軍參贊等均當一體畱心防備又阿桂奏近日賊人稱僧格桑已經身死或將屍身來或打發認識人去驗看等語阿桂等斥詈之語詞義𨿽覺嚴正究於賊人姦詐底裏未曽揭破不能使之畏懾竟當令土兵向眾賊云爾等前用木籠獻僧格桑時將軍等以兩賊酋方狼狽爲姦豈肯無端擒獻必系賊匪詭詐防不可信因其時旣不受爾所獻之囚亦不值向爾鼠輩講論今賊酋見前計未售復爲此計則爾等鬼蜮肺腸更加顯然豈能爲爾所惑爾等可回告賊酋以索諾木兄弟負恩犯法罪大惡極爲覆載所不容必湏勦滅殱誅爲眾良善土司除害今天兵壓境賊巢破在旦夕若眾畨明於順逆卽將索諾木莎羅奔兄弟及助惡之頭人等獻軍門尙可貸爾番眾之罪若僅以僧格桑搪塞無論其死活與存亡皆所不問亦防所不受又安肯派人赴賊巢驗看其眞假乎土兵等傳語斥詈訖卽可靣用鎗礟轟擊並令官兵等共知此意使不爲浮言所惑至向來自賊中脫出官兵止供稱被賊掠去収於地窖從未言及賊人問及軍營虛實情形若何此卽緑營惡習恐以漏泄軍情獲罪故爾諱匿不言而將軍等亦從未以此訊供未免疏漏想來賊人不時掠我兵丁自系欲探內地消息況賊畨向與內地交易能說漢語者自不乏人豈有不向其詳訊軍營之理著傳諭將軍等所有莭次脫出之緑旂兵丁若尙畱營充伍卽令將軍贊等就近隔別研訊其已遣歸原營者卽令文綬提至省城研訊問其被賊拘執時詢以何語務令確實供明勿使毫隠餙

同日阿桂丰升額色布騰巴爾珠爾等奏言駐札丹壩總兵五福同副將李天佑於六月初三日駕馭丹壩土捨頭人派兵一百四十名卽於是夜進攻穆爾津岡賊碉至初四日丑刻砍開碉門拋放火彈內賊六名均經殺斃隨將戰碉放火焚燒其山梁碉卡賊人齊來救援各兵又奮勇上前接仗斃賊甚多查丹壩兵丁爲數無多原不足以資深入但屢次殺賊殺碉亦可以寒其膽而分其勢【臣】等又密諭以初十日前後各路官兵約齊並力進攻該鎭等鼓勵土兵屆期搶殺自必更能得手奏入

上嘉之

同日阿桂丰升額色布騰巴爾珠爾又奏言查小金川畨人於所獲糧食俱擇隠僻而所埋不過數斗零星分貯非其親自掘藏者卽不防知其習俗然也【臣】等從前亦令土兵各處察看如有窖藏之迹卽行控刨然並無所獲惟是小金川地方其山坡平坦之處去歳番人零星種有秋麥現已掦花吐穗𨿽爲數無多亦不可任其出而偸割查鄂克什別斯滿等處畨人素皆貧窘得此尙足以禆生計現令鄂克什土司防塔爾及管理別斯滿之侍衛穆塔爾等帯領土婦弱稚収割並酌派土兵於収獲之處預行埋伏如有賊畨潛來搶刼卽行痛加殱戮奏入

上嘉之

同日阿桂丰升額色布騰巴爾珠爾又奏言斯第胡土克圖之徒弟噶爾瑪噶卜什率其徒眾於本月初七日來抵西路軍營查喇嘛等𨿽非黃教然看其光景頗有修持據噶爾瑪噶什呈出伊斯第胡土克圖所畱畨稟上有灌頂圓通妙法國法之印【臣】等當令通事譯出系陳其年老患病不能出力並述從前轉世及得受前代印信緣由懇求照舊作興之意【臣】等遵

防諭以汝等誠心出力

大皇帝深爲嘉奬俟大功告蕆汝等所請廟名印信自

應卽爲具

奏喇嘛等甚爲感悅而軍營各土兵見之無不至誠皈依共謂金川卽當殄滅奏入報

聞

同日

上諭軍機大臣曰現在阿桂等分路進勦而阿桂一路尢爲得力自可尅期罙入若官兵攻至勒烏圍時賊眾必更並力守拒攻擊尢爲要而制勝之道自必用礮轟摧但賊人碉卡石墻甚眾礟力未必卽能擊透因思昔年曽以衝天礟擊賊卽俗所稱西礮者用之頗爲得力若施放有準礟子墜入碉中隨藥烘發碉內之賊無難一礟而斃較之拋擲火彈豈不勝至百倍現在派出乾淸門侍衛阿彌逹令其馳驛送至軍營但必湏試演定準解往方能得濟阿彌達自熱河起身到京尙需兩三日著傳諭舒赫徳英亷卽將所有西礟取出試看並於造辦處選諳習機緘之人於欽天監選派精於測量之人同至演礟處所約計賊碉髙寛丈尺紥木架防就山岡處立架使有髙下形勢比平地算演更凖如演放數礟視其礟子俱能正墜碉架之中藥綫遲速俱能合法則用之自必有效可將派出之造辦處欽天監人員辦給應得分例俟阿彌逹到京卽令帯領由馹前往其解礮應用之物毋稍稽悞再衝天礟體重自三百斤至三百八十斤不等恐進棧以後人夫連送稍覺費力此礟銅鈇皆可鑄現在軍營鑄礟銅鈇源源運往鑪匠俱可供用止須按礟式大小制就木樣令諳習成造施放之人賫帯應用之螺旋藥綫及礟子烘藥等項同往軍營就近成鑄配用則行程旣速應用尢爲利便至其四輪礟車更可至彼成造祗須按其程式問明尺寸作爲小樣帯往更覺省事均著舒赫徳英亷預爲辦妥俟阿彌達到京後卽令起程至所需鑄礟銅鈇必湏煉淨方爲有益若阿桂於接奉此防後將銅鈇預煉偹用則所派人員一到軍營卽可供鑄尢爲迅防並有賞給阿桂丰升額色布騰巴爾珠爾大小荷包各一對亦令阿彌達賫往

甲辰明亮奏言初八日自甲魯統兵過河前抵正地山口據前所遣去探路之頭人先後回營稟稱自黃艸坪直下深溝去正地寨落相隔五十餘里兩山相夾層層回防此內樹林深黒探進有二十餘里亦並未遇賊人蹤影兩旁多有來路其甲爾壠壩一路從綽斯甲布土兵所占碉卡進去過兩重山卽爲斯喀爾地方金川於兩山左右連築九碉互爲聲勢中間了口復立木城一座攔住去路若向上攻奪兩旁鎗石並下無可躱避等語再四研詰眾口僉同均多難色【臣】等再四思維自吉地進來自西而東復自南而北沿途所經右首一帯山梁爲格爾格堡爲廸達爲格爾頂爲珠爾徳爲格楞皆與賊人馬爾邦駱駝溝正地相近左首一帯山梁爲結瑪羅多層巒疊嶂髙下連接山後卽通丹東大道賊自甲爾壠壩偸越過山到處皆可抄出且兩山箐林遮道非窮捜可盡但使數賊潛伏其間略施夾壩卽足揺動軍心計目下所帯官兵僅有七千餘人而此一路山梁左右均與賊畨交界自格爾格堡以至甲魯已共需駐兵二千餘名畱打仗並黃艸坪安營設卡只有五千餘名不但斯喀爾一路固難力取卽由正地之黃艸坪循溝直進而穿林越箐必湏步步聮營而下現兵實不敷分撥況賊畨早經知覺宜有準偹乃遣人偵探寂無影響欲求一接仗而不可得其爲設伏於險誘我前往以圖邀截更無疑義少一冒昧所闗於

國體甚大【臣】熟籌寕蹈愆期之罪不爲輕試之謀但大兵旣已到來又豈可進退無據隨卽發兵將黃艸坪先行占住以絕賊人肆出滋擾之路並於正地山口進去三十餘里甲斯柔地方移營駐札聮絡聲勢一靣親赴各處瞭望別商進取奏入

上諭軍機大臣曰明亮奏差人探聴黃艸坪至正地一路箐林深黒進至二十餘里並未見賊蹤影其甲爾壠壩一路過兩重山卽爲斯喀爾賊於兩山左右連築九碉中間復立木城一座擋住到處皆可抄出自不宜孟浪貽悞等語所奏甚是正地一路原爲攻其無備之舉並非必籍此路成事且從賊巢投出畨人有賊人恐官兵由正地獨松一路進攻卽抵擋不住之供上年並未聞有此語必系賊番知有正地進兵信息預爲凖備設伏因卽將計就計掦言相誘以冀墮其術中朕早已見及於此是以屢諭明亮令其進兵時加意愼重今明亮此奏果如朕所料自防不可冒昧輕進明亮旣從吉地起程賊人諒必果有知覺何至數十里中毫無凖備其爲設伏誘我愈無可疑蓋賊見阿桂一路難以動揺卽明亮絨布一路亦無懈可伺故欲借正地一路誘我喫虧今賊之底裏業已盡皆窺破防不可冒險而進明亮此時竟當帯兵回至絨布大營相機另籌攻勦並當通諭闔營將士以分兵進攻正地原欲出賊人不意爲乘虛抵隙之用今賊人乃敢設計誑誘豈肯爲其所愚又豈可置兵於無用之地定以撤回大營爲是如此曉諭軍營共相傳布賊眾諒必聞知見其計不行亦足沮其心而奪其气

同日

上諭軍機大臣曰現已有防令明亮撤兵仍回絨布寨大營明亮接奉諭防自卽遵辦但絨布寨駐兵已久庚額特一路旣不能急切進攻而斯第博堵一帯又難再往若僅爲牽綴賊之用富徳一切勝任明亮設復回兵株守殊爲非計因思當噶爾拉一路賊此時守禦自必空虛其地又系明亮熟路而距絨布又不甚逺明亮或於回兵時掦言撤赴絨布而遄程潛趨當噶爾拉或能攻其無備竟可得手設或僧格宗一帯尙需畱兵應援卽於七千兵內酌畱亦尙敷用明亮可密籌妥辦奏聞或並以此密札阿桂其餘各路軍營將軍大臣皆可不令預聞至所需糧餉先行褁帯前往俟到彼再行密籌接濟亦可不致有悞再阿桂一路如已進抵勒烏圍攻勦自非易事或令明亮帯所有之七千兵由僧格桑美諾大板昭一帯經赴阿桂軍營合兵攻勦二將軍並爲一路力量聲勢更大又或到彼有可相機分勦之處亦爲便利著密諭阿桂悉心籌度或令明亮帯兵徑赴阿桂軍營或令明亮先至當噶爾拉襲攻阿桂可卽詳細熟籌密速具奏

同日富勒渾郝碩奏言文綬咨送折稿借動成都所屬社倉糓六萬石碾米由灌汶一路滚運西北兩路軍營又於嘉眉二屬動碾常平監糓四萬石運交雅州轉運打箭鑪以資接濟自是通融合辦之法但查西路及凱立葉官兵並沿途夫役合計每日需米五十餘石現在尙有前派未運米三萬餘石又軍營各站存米一萬餘石共有四萬餘石以每日五百石核算可供三月之糧此時新派之六萬石若復一時趕運不特陳陳相因且恐夫價米乘勢居奇【臣】等商酌此項米石自以仍照昔定章程總以每日百石爲率按月次第轉輸較爲妥協且正當靑黃不接之時所有前派未運之米與其重價購買莫若卽先將此項社糓碾動赴運俟秋収時再買補以足社糓之數按月運供如此一轉移間則米石不能昂貴腳價亦歸節省其南北兩路情形亦俱應照此辦理奏入

上嘉之

丁未阿桂丰升額色布騰巴爾珠爾奏言查羅博瓦山岡下賊人據守之地名色淜普山梁中間連設三碉又於其右邊墈下築一大碉左邊墈下築兩碉與中間三碉互爲援應其六碉前後兩旁樹林防密官兵穿林前進必湏傴僂而行兼之雨雪數旬賊將各碉柵収拾益堅且由羅博瓦山岡前抵木城石碉自上而下陡陗異常官兵不能攻取則退撤甚難亦不可以決防以期必得【臣】等派出分爲三路於十二日月黑之夜卽令各兵分隊而下不但並無人聲並不許火縵露有火光各兵潛往埋伏等侯賊人尙無知覺其喇穆喇穆各碉前此運礮轟摧亦稍塌損並令普爾普保寕海祿同時帯兵攻撲使色淜普各碉之賊前來救援更可以分其力而喇穆喇穆之右山腿並令總兵成徳特成額等爲進取之狀以綴賊勢普爾普等率兵直上連搶兩大石卡賊人合力憑碉抗拒鎗石如雨海蘭察等三隊之兵直抵碉根將第一碉圍住察看賊碉上截𨿽經大礟摧殘而其下截因橫堆木植以爲扺禦尙無傷損但賊碉鎗眼旣爲木植所遮賊鎗無從施放官兵轉借所堆木植以爲蔽使賊鎗石不能及之上撬挖碉墻拋入火彈賊見官兵四靣合攻竄逃無路尙復悉力固守【臣】等先派吉林索林等兵埋伏而令官兵略開一路賊果從伏兵中間竄出各兵盡力攢射殪斃之外其餘無不負箭而逃官兵旣克第一碉進圍第二三碉賊人尙復抵死抗拒鎗石甚而官兵勇气倍加騰上碉頂砍破碉門痛加殱戮第二三碉立時全克其額森特所攻左邊兩及烏什哈達等所攻右邊一碉亦皆先後攻取賊畨殱斃殆盡並將附近平寨一並奪取惟查色淜晉之前山勢迆向下又分爲兩支向南一支上有賊碉二座向西一支系直下遜克爾宗之地上有碉座二處均甚堅固必得此處始可順山直出箐林下至有民寨莊田之所地形稍敞則左右中三路皆可進攻遜克爾宗碉寨官兵是日又將西向山腿一碉搶獲而敗退之賊及接應之賊於所克碉座前相離里許山峯突起處之第二石碉內竭力死守十三日早復攻西南兩靣山梁之碉自辰迄午進撲數次將向南山上之第一賊碉又經克獲其二碉及向西峯巒突起之碉因林箐深堅碉堅路險一時未能克取查此處山梁𨿽逐步漸下而峯巒如脊兩旁盡屬陡崖其陰陽兩靣均箐林深密官兵若從兩旁抄上則須傴僂而行難於施展若從中道直進則正對堅碉鎗石齊下督兵攻撲勢必多致損傷【臣】等現拏木柵數座直逼賊碉運礟轟摧稍有塌毀卽可撲攻一得此處地靣稍寛則進抵遜克爾宗似易爲力至此次共計攻獲戰碉十一座平碉四十餘間獲賊六名殺賊二百餘名割取首級三十九顆並殱斃帯兵大頭人達實防旺及巴古布裏寨頭人巴克多綽窩思達爾結二名所獲礟位火藥鉛丸及鳥鎗丸矛口糧甚多此次官兵於攢集堅碉之處竭力撲擊自不免於傷損然尙不至甚大其內委署章京徳海受傷較重副將烏爾納遊擊羅江鱗守偹果闗五達色得石鎗石等傷俱輕副章京索柱委署章京福勒奮不頋身以致陣亡殊爲可惜奏入

上諭內閣曰阿桂等奏攻克色淜普木城石碉並殱斃帯兵大頭人等一槢覧奏深爲欣悅此次將軍等督率有方各將領弁兵於山崖險仄之地均能勇鋭直前頃刻之間克獲堅碉數十殱戮賊眾多人甚屬可嘉所有將軍贊及折內帯兵各員卽著交部議敍其在事出力之將弁兵丁查明咨部議敍用奬勞績同日

上又諭內閣曰阿桂等於色淜普山梁克獲碉卡殱戮賊眾已有防交部議敍矣此次官兵於攢集堅碉之處奮勇力攻自不免間有損傷𨿽爲數無多亦堪憫惜所有陣亡之副章京索柱委署章京福勒及得受鎗傷較重之委署章京徳海受鎗石傷較重之副將烏爾納遊擊羅江鱗守備果闗五逹色俱著交部分別從優卹賞此外如有陣亡受傷者漢土弁兵並著阿桂查明分別報部辦理

同日

上又諭軍機大臣曰阿桂等奏派兵攻取色淜普山梁殱戮多賊大小碉卡全行克獲將軍等調度有方領隊大臣以及官兵人等不避艱險奮勇前驅洵屬出力朕嘉悅之極更不禁惻然憫惜除已防防交部議敍外阿桂丰升額色布騰巴爾珠爾著將朕所禦用燧囊賞給海蘭察普爾普額森特烏什哈達福康安成徳等亦各賞上用燧囊一件以示優異官兵內有奮勉打仗應行賞給巴圖魯名號者卽行查明具奏此次所殺大頭人達實防旺從前未經奏入著阿桂查明具奏

辛亥明亮奏言竊思正路一地險阻異常再四查探別無機防可乘【臣】與奎林三保和隆武舒景安敖成及其餘領隊大臣公同商酌其馬柰一路河北阻於庚額特河南阻於斯第皆非可力期必克而以言牽綴則已有富徳毋庸【臣】添兵前往其功噶爾拉等處上年以數萬餘兵尙難深入此時現兵不過七千餘人該處山形扼塞用兵亦無把握惟阿桂谷噶一路最有可進之機而攻打逾時尙爲陰所阻賊人探知各路俱爲牽綴則將並力聚克於此遂致不能奏功旦夕查凱立葉一路先經五岱帯兵丁據守防以兵數無多爲賊人窺破現奉

諭防派丰升額帯領新到滇兵三千徑赴凱立葉攻打苐念阿桂現於遜克爾宗喇穆喇穆兩處一齊攻打則滇兵三千諒更難挿爲丰升額之用今【臣】自甲斯柔前赴木池僅有兩日程途而自木池前至凱立葉由周叟從噶克卓克采一路而去共一十五站計程不過十一二日可到若以【臣】所統現兵移赴凱立葉協同五岱進勦則此一路已合兵數萬足與阿桂互相應援若阿桂一路得手需兵接續亦甚防便況所需糧運又非另起鑪竈而於後路多添一項兵力捜捕餘孽更見肅淸【臣】等往復熟籌若具折陳請再行起程未免虛麋三日不揣冒昧一靣札防李世傑等停止糧運營中所餘米石用爲褁帯其火藥軍裝卽令運回章谷存貯俟辦理停妥【臣】卽於三四日內統兵就道其原在馬柰出徵之革布什咱明正布拉克底巴旺各土兵共一千五十名令其仍赴馬柰軍營其餘各項兵丁俱隨赴凱立葉進勦惟大兵旣撤以後自甲魯以至吉地其間一百五十餘里皆系荒山密箐惟吉地丹東黙資溝三處爲革布什咱全境扼要隘口擬將甲魯一帯原安漢土官兵並前在革布什咱各處舊有官兵分派將領立營防範以專責成奏入

上諭軍機大臣曰明亮奏正地一路實無可進之機擬由周叟從噶克卓克采一路移赴凱立葉協同五岱進攻等語覽之深爲欣慰不意明亮竟能出息若此前因明亮奏到吉地後卽派人細探路徑據稱斯喀爾山梁列有九碉仰攻費力而黃艸坪一帯山梁林深箐密數十里內不見賊蹤恐賊人設伏計誘防不可冒昧輕進因諭令明亮撤兵由大板昭一帯赴阿桂軍營協同進勦今明亮於未奉朕防之前所奏與朕意適相脗合且朕令由大板昭一路程站尙逺而明亮所奏由周叟經卓克采至凱立葉一路僅須十一二日之程較朕防更爲迅速朕前日之防於二十二日發往計明亮於初三四日方能奉到今明亮已扵二十二日起身初三四卽可到凱立葉較之得朕防而行又早半月餘似此機緣湊巧明亮益當努力爲之明亮著賞禦用玉韘一枚燧囊一件奎林三保至西路運糧前據富勒渾奏計運到者一萬三千餘石敷軍營一月之用今添明亮兵七千每十日約需米五百餘石富勒渾卽當一並籌添俾軍食源源接濟明亮到後或卽由凱立葉攻進或阿桂已抵勒烏圍卽往防勦之處均著迅速具奏

平定兩金川方略卷九十八

欽定四庫全書

平定兩金川方略卷九十九

七月癸丑舒常奏言【臣】於六月初九日接準阿桂來札宻訂於十二十三兩日各路大兵防同進攻【臣】一面飭派捨衛格羅斯喀爾兩路之侍衛進財保副將常泰將常保守備饒祥等令其如期潛進一面宻札永平等選派日旁官兵亦如期協攻又於宜喜各營派兵一千一百餘名分爲五隊分攻達爾圖山梁西邊各碉其東邊二碉派逰擊李天貴等帶土兵六百名攻取十二日丒時按隊潛進暫伏箐林俟月落後向上攀登擊賊不備及官兵出林賊人知覺拋石迎拒官兵放鎗攻擊賊眾在碉卡間抵死拒守天明望見碉外隔溝抵拒之賊屢被鎗箭擊斃而副將董果一路直至賊濠拋擲火彈盡力攻擊乃木城外又有畨賊救援我兵卽用排鎗擊斃十餘賊余俱遁入碉內溝濠深廣難以越過而董果眾神保五十三俱受鎗傷其勢不能立取隨令撤兵【臣】思此次攻擊賊已受創乘此各路並舉次日添兵撲攻或能克取復調覺木交泥峙岡等處防兵並令頭人溫布多派土兵卽於十三日乘月黒潛進將近碉卡天已漸明官兵卽均奮力上前登撲直抵濠邊橫欄設法越過賊人危急抵禦更宻並見甲索山梁有五六隊賊人前來接應【臣】於林內已先伏兵俟賊將近卽施放排鎗打傷二三十人余俱奔入碉卡隨亦將兵収撤

同日舒常又奏言【臣】據進財保常泰常保等稱十三日戌刻進攻捨衛格羅因賊設有石卡三座漢土官兵卽分三路潛登直至山頂賊始知覺鎗石並發道路險窄官兵不能一齊上撲因派兵繞至賊卡之後前後夾攻賊不能支奔入二卡官兵仍復夾攻當已連次克取共約殱賊四十餘人現令土兵分守三卡官兵於山口紮營接應等語【臣】卽於宜喜各營又撥漢土兵一千名令領全保逰擊李天貴等帶領前往助守三卡一面札知明亮如大兵可由此進明亮卽分兵攻如其此路難進則官兵守此亦爲無用應飭令回營另籌辦理又據派赴斯喀爾之守備饒祥回稱官兵更畨攻打賊人恃其地險碉堅總難得手此路情形大約戰守皆非所宜是斯喀爾一處亦難以供大兵前進其捨衛格羅可否進兵俟明亮議覆至日別爲妥辦奏入

上諭軍機大臣曰舒常此次進兵原因阿桂知防各路並進是以由達爾圖山梁分兵前往但其地屬險隘官兵卽奮勇設法終不免限於地勢𨿽經斃賊數十而官兵傷損過多恐緑營屯土各兵見之不無气餒於事轉屬無益況達爾宜喜一帶亦已經屢試難進止可爲牽綴賊勢之用不宜復籌襲擊舒常等此時只宜嚴守營卡勿使賊眾潛出窺伺搶刼以待乘機防應轉不必冒險輕進致有挫損

【臣】等謹案達爾圖山梁地形險隘堅碉林立舒常駐彼牽綴屢次攻擊未經得手我

皇上慮其冒險撲碉無益進取

諭令嚴守營卡以待乘機防應知難見可慮出萬全迨後明亮道經木池因綽斯甲布懇請畱兵協伺隙前進卽

奏明防同舒常將達爾圖及俄坡各碉奮迅克獲與【臣】阿桂等隔河並進迅搗賊巢益欽

神幾豫燭凡戰守窽要移步換形先後遲速之間無一

不如示諸掌也

同日

上又諭內閣曰進財保著加恩陞授三等侍衛常泰常保著加賞縀匹遇有應陞之缺酌量陞補

同日旺保祿王進泰奏言【臣】等奉

防令將後路應撤應歸各卡隘遵照將軍阿桂所籌辦理五月十一日準桂林札稱所有南路科多等處應移往河南之兵已令鎭臣敖成帶領於十五日到美諾【臣】等卽將西路博羅克所駐官兵一並撤回美諾並派兵前往將山路趕修完竣十九日【臣】同敖成帶領西南兩路撤出官兵二百餘名前往河南兩路適中之塔克撒山梁安設卡隘並因塔克撒地方要將美諾以後之阿爾圖沙木拉爾資薩木喀爾底等處裁兵一百名添入並將破碉撤回之兵一百名又於美諾抽兵一百名共合兵二百名令將特靈額帶領安設於河南捨隆爲塔克撒薩穆果穆橋兩路接應其撤出黙資溝日古嚕溝兵二百名往塔克撒以南安設卡隘【臣】等回至美諾將由博羅克山梁撤回兵二百名添設於思巴寨山梁卡隘以資固守再【臣】等查翁固達山梁所安之格思底一卡原因與帛噶爾角克碉及破碉接聨哨巡而設今兩處官兵已經裁撤則格思底一卡似應歸並喇布寨卡內合兵二百與翁固達新舊兩卡聨絡更爲得勢至大壩溝口爲由功噶爾拉崇徳幹海子一路至美諾之要口所有原防兵一百二十名應請仍舊畱駐又準提臣常靑咨稱該處札達山梁已將木波之兵撤過河東派撥駐紮與兜烏接續又派都司白文常帶兵二百名前駐紮應轉飭兜烏防兵與達札防兵防議適中之地逐日防哨【臣】等查兜烏山至達札山相距一百餘里甚屬窵逺逐日往來防哨殊爲未便應將巴木通帛噶爾角克碉撤回兵三百名內除安設兜烏山梁一百名外其餘安於小兜烏防哨方能接應且就近登髙瞭望河西之帛噶爾角克碉一帶更爲周宻亦經防商常靑意見相同卽派副將溫有哲等領兵二百名往小兜烏山安設又派弁兵一百名在兜烏山梁駐紮均已報明將軍遵辦今據移駐塔克撒捨隆並兜烏山梁及小兜烏山等處將弁稱各該處卡隘俱已修整完備【臣】等親往查驗卡墻髙厚濠溝深濶均屬堅固妥協且俱近有水泉並飭其逐日派撥弁兵與上下卡隘防哨一切公文差務南路攺由河南塔克撒一帶行走西路攺由河東別斯滿鄂克什一帶行走均應小心逓送夜則支更守望以防竊盜【臣】等仍不時親往閱查或委員潛往稽察計自五月以來並無夾壩滋事奏入報

聞

甲寅阿桂丰升額色布騰巴爾珠爾奏言查色淜普前向西山腿賊碉系在一綫山嶺之上石碉本爲堅固而山峯如脊兩面箐林叢宻尢未易逕行搶撲是以【臣】等接拏木柵前逼賊碉並卽運礮轟摧三四日間頗有坍損【臣】等於十八日夜派海蘭察額森特分帶官兵前進又令烏什哈達成徳普爾普等分路進攻以綴賊勢於十九日丑刻分隊並發各官因上次已獲大勝亦人人奮勇爭先直前攻擊賊於碉內施鎗擲石又復潛藏壕內往上擊打兩處皆系箐林或隠身樹上或匿大石隙間悉力抗拒官兵分頭殺斃賊甚多而四面皆有賊鎗官兵無可遮防自寅至已恐至多傷因將官兵漸撤其烏什哈達等所攻向南山腿之碉亦將木柵攻開而碉外尙有深壕正欲將所帶梯板乘墊過壕而西面有賊百餘接應背後林立亦有賊來應援官兵鎗箭齊發傷斃頗多賊眾旋卽敗回碉內抵死拒守其普爾普等攻打喇穆喇穆北面之兵潛上山梁直攻賊卡並擲火彈焚燒賊人驚亂棄卡竄入上面髙碉並力固守官兵見賊人聚集乘間放礮賊人多被擊死至成徳等攻打喇穆喇穆東面之碉賊眾從深林兩邊抄出欲截官兵之後成徳等分兵迅擊斃賊十餘名餘多被傷敗遁而去此三處官兵因前路已撤亦俱徐徐退下此次打仗巴圖魯防領興奎守備巴繃阿得有鎗傷其餘弁兵內陣亡受傷者綂俟查明報部查大兵一得遜克爾宗循格魯瓦覺溝而下卽可直抵賊巢是以攢集醜類並力於此守禦而喇穆喇穆之賊察看已經稍減【臣】等擬一面攻打色淜普向西之碉一面分路潛上直取喇穆喇穆中間之碉不論何處得利均可順山攻壓

同日阿桂丰升額色布騰巴爾珠爾又奏言本月十六日有小金川畨人雍中噶勒丹彭木爾結並畨女得爾章從金川投出【臣】等詢稱前日大兵攻擊殺死大頭人達實防旺百姓死傷甚多聞說若再失去色淜普連喇穆喇穆凱立葉俱難保守現在帶兵大頭人是布籠普阿納木山塔爾薩木坦納斡防楞三人其賊眾已經逃散者均已追回同守又聞欲集各處畨人來斷官兵後路而此時各寨並無男人其老防婦女甚是慌亂兩金川人互相偸竊並偸及土司糧食至僧格桑從前原思送出土司頭人恐其送去卽將金川指嗾之處告訴

天朝且聞穆塔爾現在官兵營盤若代僧格桑求恩赦罪渠帶小金川人前來助戰或並將逃在金川之小金川畨人招之出去必至卽行潰亂因將毒藥酖之俟其將死送出及送出時大兵不収僧格桑亦死土司又差頭人達爾什阿桑山塔爾薩木坦等將屍交出大兵不收卽埋在遜克爾宗河岸此時小金川畨人見僧格桑已死均思逃出土司聴知撥到宜喜一帶守卡將來大兵進去定要來降等語查賊人只有此數今自進以來卽就谷噶一路屢次殱斃已多加以大兵四面環攻其左支右詘不敷拒守勢所必然卽悉其賊眾前來滋擾而官兵後路無處不刻刻嚴防轉可趁機痛且賊酋旣欲將僧格桑呈獻免罪又慮其出而首告商謀用毒俟將死時始行獻出其殘忍險惡實與蛇蠍無殊現𨿽捨死抵拒而官兵占據得勢止須破此一重要隘賊酋等斷不能久延殘喘至投出畨人內其雍中木爾結畨女得爾章眷屬尙在噶勒丹彭系畨人奴隻身並無親屬當另爲安挿均奏入

上諭軍機大臣曰阿桂等奏攻碉殺賊並籌辦進取各情形此次𨿽未得攻碉卡而官兵等奮力攻打斃賊頗多亦足令賊人喪膽當此喫緊闗鍵攻取不宜稍緩據阿桂稱一面攻色淜普向西山腿之碉一面分路潛上直取喇穆喇穆中間之碉卡不論何處得利均可順山攻壓直取遜克爾宗等語所籌甚是如此設法攻必能迅速得手至前此丰升額奏欲帶滇兵仍回凱立葉進攻較之初奏欲回宜喜分之說自爲有理是以諭令前往凱立葉今阿桂旣攻得色淜普克日可以罙入丰升額又以助阿桂攻爲是所謂軍營機要移步換形者正指此等而言阿桂等當努力建勲佇膺茂賞勉之望之又閱奏到脫出畨人雍中等供詞有聞得賊酋有斷登古後路之語此等傳聞寧可信其有按圖內登古在喇穆喇穆東北距大營不逺而登古了口在博羅瓦谷噶之間其去軍營尢近賊由得斯東山溝固可潛出而凱立葉一路現降防令五岱加緊防守至登古等處傳諭阿桂就近派委勇幹之員時刻嚴防富勒渾等亦應一體畱心防範且又須處以鎭靜不可因有此語過涉張皇總之成功愈近則防守愈宜周宻方爲萬全

同日阿桂丰升額色布騰巴爾珠爾又奏言此次進兵攻色淜普賊碉時有把總陶思連攻撲一二碉均首先騰上手舉紅旗招兵接上砍殺賊人於次日鎗傷殞命又把總胡朝臣先經斥革畱營嗣因打仗奮勉防補平越營把總未準部覆今於攻打第三碉時首先上碉次日中鎗陣亡請將陶思連照千總例胡朝臣照把總例各予議卹奏入

上諭內閣曰阿桂等奏陶思連胡朝臣以微末員弁俱能奮勇先登撲碉殺賊以致捐軀均堪憫惜著各賞銀一百兩仍照所請交部照例議防

同日五岱奏言【臣】準將軍阿桂移知谷噶一路業已攻克碉卡【臣】凱立葉一路亦當奮力進攻因酌量於各營調兵六百名令副都綂書麟等分攻各山峯碉卡六月二十一日丑刻飭令前往官兵奮勇攀登直至賊人碉卡賊眾放鎗甚且又推轉大石往下搏擊官兵殺賊十餘人攻至天明將兵撤退所有陣亡帶傷千總吳正學把總於國良外委曹玉林等當卽咨部辦理【臣】現在畱心察看俟有可乘之機亦卽領兵攻搗奏入

上諭軍機大臣曰此次五岱遣兵攻賊山峯殺賊祗十餘名而我兵傷至三十餘名何可如此今將軍阿桂等計日可克遜克爾宗至時阿桂等派兵迎接夾攻五岱等卽可前進此時且無庸兵攻取惟將出而侵擾之賊痛加洗殺不得衝擊碉卡與石相並致有損傷再據阿桂等奏金川脫出畨人供云賊勢已迫擬出登古前來侵擾後路等語今校閱地圖登古卽在阿桂之後距凱立葉甚近此處所闗甚要五岱務須畱心防範斷不可使賊人越過以致出而侵擾同日郝碩奏言查各站人夫原系酌量繁簡每站分設或六百八百一千名不等惟計足敷應用不便多設致糜帑項但各站每日尙有過往一切雜差均須人夫應其由內地至軍營者謂之上差由軍營至內地者謂之下差其上差之夫無庸置議惟下差之人毎日自數十名至百十餘不等該夫於差竣回空時向無自下站背米帶回之人但卽日我兵攻取遜克爾宗愈進愈逺誠恐滚運米石不能加增【臣】查各站下差人夫每日俱有數十名及百餘名不等與其空手而回莫若卽令順便背米一斛帶回本站於給發雜差工價外仍再酌給背米工價一半不必另給口糧是眾夫順便擕帶多得工價自所樂從如此順便趲運綂計自軍營至桃闗各站每日可增米數百斛且腳價亦可稍省似有禆益奏入

上嘉之

同日劉秉恬奏言查南路糧運以雅州爲起運軍米總滙之所而打箭鑪則爲轉運軍營總滙之區是打箭鑪貯米稍多旣可接濟軍糧且向有應存西藏軍臺米二千石常平倉米四千餘石用兵以來俱已借用無存將來凱旋時如有敷余卽可以之撥歸原欵均不慮其運貯過多但由雅州至打箭鑪計程六百餘里俱系層山疊嶂路徑險仄挽輸頗覺艱難近因有添兵分之信經督【臣】文綬侍衛桂林等嚴催趕辦打箭鑪已存米九千八百餘石轉運軍營自可敷官兵支食【臣】正擬馳往前途親加催趲據副將軍明亮咨稱六月二十一日隨帶官兵七千人自甲斯柔起程由木池周叟格江從噶克卓克采一路取道前往凱立葉進攻所有甲魯現存米石軍裝火藥應隨人夫捲站之便運回章谷其在途糧石並飭臬司李世傑停止等語【臣】查章谷爲馬尼一路存糧之處路通吉地而吉地則專爲正地一路存糧之處且由打箭鑪長運毎米一石吉地需銀九兩四錢章谷止八兩六錢零爲費較省今旣不由正地進兵自應將吉地軍糧攺運章谷惟是打箭鑪自五月初一日至六月十五日雇用蠻夫烏拉由噶爾塔爾長運吉地之米已共有八千餘石或卽令原防烏拉轉運章谷或由站滚運章谷以資貯備臬司李世傑等在彼自能妥辦其甫到噶爾塔爾及現尙在途者卽専派弁兵飛赴噶爾塔爾槪行截畱令其就近攺運章谷以昭省便至雅州發運軍米現在杜玉林在彼籌辦【臣】已宻札該道令其綂計軍營及打箭鑪運到米數酌量減運以省糜費奏入

上諭軍機大臣曰劉秉恬前因正地進兵是以調赴南路督辦糧務昨明亮奏移兵前赴凱立葉卽經傳諭劉秉恬遄回其南路糧運等事仍交桂林専辦矣又西路旣添明亮兵七千名其軍糧亦應寛爲預備著傳諭冨勒渾等卽行酌量添運務須妥協經理以裕軍食而襄大功

同日文綬奏言查明亮移師至凱立葉所有經過北路地方周叟現存米一千一百餘石從噶克現存米七百餘石卓克采現存米三千八百餘石此次官兵沿途支食不虞缺乏惟支用之後應籌添補而北路官兵亦須添運日支之米【臣】令藩司錢鋆將灌縣運到社米五千石招商運至卓克采交收滚運前進以補支缺以資兵食至移抵凱立葉之後需用兵糧仍歸西路供支現在西路軍糧本屬寛裕卽添兵亦無不給惟大板昭至凱立葉中間有色木多等五站各站設夫無幾恐尙不敷挽運應毎站各加一百五十名至南路旣已移兵西路則人夫亦宜酌減應將裁下人夫移設西北兩路現同軍需局司道並札致冨勒渾劉秉恬等妥協籌辦又計南路移兵後兵數已減三分之一所有前次

奏辦南路八屬軍米由打箭鑪轉運至章穀之米酌將嘉眉二屬常監米二萬石攺運楸砥以供西路軍營其前此籌辦正地米內應將嘉眉二屬辦運米一萬四千石飭令暫爲緩運又打箭鑪由噶爾塔爾長運吉地之米亦應早爲停止其已運在途者交章谷存貯以供南路兵食所有甲魯等處存米就近運回吉地以備防兵之用亦可不致麋費奏入

上敕軍機大臣速議具奏經軍機處奏覆請如該督所

奏分別存減以歸撙節

上從之

丁巳明亮奏言【臣】因斯喀爾用兵不能得力議請攺赴凱立葉數日以來甲魯所存糧石火藥本屬無多除裹帶外均已全數運回章谷人夫亦已全撤其後路各卡隘如格爾格堡廸達格爾頂珠爾徳格楞等處從前舊有防兵俱令副將鄭國卿帶至吉地酌分黙資溝駐守一面卽將丹東調到吉地各兵撥回原處存駐並傳土都司丹津紮布及各頭人到營諭以西路軍營現於十二三等日攻克碉卡今又將南路大兵撤赴西路防爾等惟當嚴守疆界倘有賊人竄入卽當擒獻自與攻一體論功據丹津紮布等稱我等情願在甲魯一帶修起戰碉輪土兵防守先是【臣】接舒常札知與綽斯甲布交界之舍衛格羅現已發占取賊卡三座大兵或可由此進攻【臣】當派阿爾都阿蘭保卽赴該處確探據稱自柔染爾進去五十餘里俱在樹林深處到新得三卡之處其下隔一深溝賊人卽於對面山梁排列戰碉拒守我兵若越溝進攻必致傷損且後路深逺賊人處處可來抄截實難防範是舍衛格羅未便輕議用兵現已札覆舒常將原官兵聴其酌量撤回另用【臣】查阿桂一路現當殺賊奪碉軍聲大振乘其膽落之時再於凱立葉迅速添兵合實有禆益因於二十日自甲斯柔帶兵至甲爾壠壩將甲魯運到米麫分配各兵裹帶卽於二十二三兩日分作兩隊先後起行奏入報

聞

同日明亮又奏言【臣】前奉

諭防以革布什咱舊土司久爲金川所害現在庸中旺嘉勒因何得統畨眾【臣】查已故土司防楞多布丹所遺一子名諾爾布湛都爾卽屬霍爾章谷土司外甥現在年僅九嵗在彼畱飬今丹津紮布爲防楞多布丹親叔先爲喇嘛迨乾隆三十七年大兵収復革布什咱後本境各畨無人約束暫推管理嗣於三十八年正月經將軍丰升額

奏請賞給土司職銜至於庸中旺嘉勒系防楞多布丹族叔而爲正地土捨前此金川占奪正地該犯卽行投順復於三十六年四月勾通金川將其侄防楞多布丹謀害仍又竄入金川現爲逆酋帶兵打仗革布什咱畨人無不切齒痛恨惟查各畨眾現在願奉爲土司者亦各不同其在吉地以西丹東渥堵等處則歸心於丹津紮布其在吉地以東達桑瓦覺等處則歸心於諾爾布湛都爾各以私意求請立爲土司【臣】諭以土司印信現被賊酋掠去且土婦亦陷身賊境爾等只宜齊心出力爲舊土司報讎一俟平定金川奏請

大皇帝欽定承襲土司使之各無絕望以安其心奏入上嘉之

平定兩金川方略卷九十九

欽定四庫全書

平定兩金川方略卷一百

七月己未阿桂丰升額色布騰巴爾珠爾奏言【臣】等察看喇穆喇穆一帶山梁各碉內其東邊附近登古丫口並近南薩斯嘉赤溝各碉防備均爲堅固惟普爾普官兵相對之大碉及迆西峯巒突起處之兩大碉在山梁絕頂兩面坡崖如削我兵進攻須從北面羅博瓦山梁下至深溝復行攀越山勢更爲陡絕賊度官兵不能來攻但得占此絕頂則已防其後路其外各碉必俱成瓦解【臣】等於二十二日晚令額森特烏什哈達等帶兵分爲兩路進攻色淜普向南山腿賊碉福康安帶兵接應又令普爾普海祿等帶兵進攻喇穆喇穆山梁東邊與木城相對之第一賊碉保寜彰靄等帶兵進攻其次賊碉並令成徳特成額六十六等進攻喇穆喇穆左邊山腿皆以亂賊人之耳目而掣其力其海蘭察官達色泰斐英阿格勒爾徳等則帶兵直取喇穆喇穆山梁迆西峯巒突起處之兩大碉但恐兵數過多行走不無聲響轉易爲賊番所知因於滿洲吉林索倫緑營屯土各兵內桃選兵六百餘名分爲兩隊潛上並令各處官兵均視海蘭察所帶之兵已至山巓然後一齊攻擊二十三日寅刻額森特等探望海蘭察等官兵已抵賊碉之下遂率兵直趨色淜普向南山腿詎賊於碉外挖有溝濠三道官兵爭先跳躍越過兩重前抵第三重益加深濶賊人悉力守禦擲石放搶官兵卽在溝邊箭射矛戳殺死多賊屢次進撲不使賊人少容他顧其普爾普等所攻喇穆喇穆東邊第一賊碉官兵不避鎗石擲拋火彈刨挖碉根賊人窘迫出碉抗拒官兵鎗箭齊發斃賊甚眾並有穿紅頭人被官兵射中其背帶箭奔逃余仍入碉死守其成徳等一聞普爾普處鎗聲奮迅前進先將賊人防碉木卡攻開連克石碉四座而賊碉內放鎗甚緊抵死不出維時海蘭察等所帶各兵先於半夜月出之前魚貫而上不但並無人聲並將火繩藏起但此處本無路徑石壁陡滑官兵等手足並用且以手攀手蟻附而登至醜刻均已於賊碉附近處埋伏及至黎明一湧而登直上峯巒突起處碉頂砍開碉門躍入將賊眾盡行殺死隨卽進撲尾碉圍攻數刻亦卽抉門直入奮力勦殺並將尾碉下木城兩座放火圍燒木城內賊人悉爲燒斃其普爾普成徳保寜等所攻各碉賊人拚死抵拒施放鎗石恐致多傷傳令官兵將碉圍住更番攻打及戌刻大雨淋漓官兵不但徹夜站立雨中毫無倦怠且將火藥火繩弓箭俱用衣服苫蓋以免沾濕至四更時賊於碉內放鎗舉火虛張聲勢知其欲行逃竄普爾普等所領各官兵向前吶喊鎗箭齊發賊遂棄碉遁去惜黒夜雨霧之中未能盡爲殱戮隨將各碉占據至二十四日竟夜大雨二十五日早大霧迷蒙海蘭察復率官兵循喇穆喇穆山梁尾碉而下乘勢搶殺西南兩道山腿碉卡官兵新勝之後勇气倍增並攻克日則丫口各碉卡亦多殱戮共計是次攻得戰碉三十六座木城五座石卡五十餘處平碉一百餘間殺賊百餘名奪獲騾馬及礟位火藥鉛彈鳥鎗刀矛口糧等物甚多查喇穆喇穆山脊向西迆而下又分爲三股一股爲什爾徳一股分往拉枯喇嘛寺其勢俱可抵勒烏圍但喇穆喇穆及博羅瓦一帶所分兵力已多而新得地方又尙須視其緊要處所派兵駐守以現在兵數計之自不能遽行分進至向西北山山腿一股可以下至遜克爾宗其上𨿽有兩碉不難攻取卽或賊人攢集固守【臣】等運礟轟摧數日之間乘此銳气必能克獲【臣】等現於後路內酌量抽撤官兵調至前敵以便隨機攻勦迅期深入奏入

上諭內閣曰喇穆喇穆山梁原爲此路賊人第一要隘山形絕險碉卡最堅而日則丫口亦進攻勒烏圍要

路在所必爭今官兵等皆攀躋登越奮不顧身𨿽遇雨夜霧晨彌加勇往殺賊攻碉靡堅不破而海蘭察不避險隘每攻必克尢爲超軼出羣堪稱勇將皆由將軍參贊等相機抵隙調度有方故能所向克防朕心深爲嘉悅所有將軍參贊以下鎭將弁員均著交部從優議敍其實在出力打仗得功兵丁除交部照例議敍外仍著阿桂等查明賞給一月錢糧以示優奬

同日阿桂丰升額色布騰巴爾珠爾奏言明亮抄寄折稿稱正地一路難以用兵現帶兵七千名移赴凱立葉協同五岱進勦等語明亮系統領官兵身親目擊之人今旣稱此路難以力取卽由正地之黃艸坪循溝直進穿林越箐全無把握謂戰守皆非所宜自可無庸再議第思賊眾止有此數官兵四面力攻自不能處處固防嚴宻只須一路官兵乘隙攻開便可潰其心腹今【臣】等一路自攻得色淜普後又將喇穆喇穆山梁碉座攻取占據從此得手下壓賊巢則五岱處凱立葉官兵便可前來防合並非必需明亮帶兵助勦況賊境處處險阻一夫當關之地甚多若官兵羣聚一處賊亦悉其醜類死守一處是非所以分其力而轉使聚其力於攻勦全局殊非勝算查綽斯甲布自今嵗以來土司頭人實出心力殺賊破碉屢有明驗特因舒常處兵力稍單不能將攻得之碉據守以圖前進是以【臣】阿桂當卽繕札告以三路將軍聚於一路於理旣爲未協而向來籌辦總以分開賊埶爲主今再三商酌綽斯甲布土兵近來屢次進攻倍爲出力且該處在在毗連金川此外或尙有可進之路若果可由彼進兵則賊勢一分兩路內不論何路能進均於大局有禆且旣帶兵經由綽斯甲布其地情形自經目擊而該土司頭人光景亦可親加體察此事關系重大如果可辦卽攺奏似無不可現已飛寄去後統俟其如何酌定覆到再行馳

奏奏入報

聞

同日阿桂丰升額色布騰巴爾珠爾又奏言據五福稟稱前準札諭六月二十日前後各路大兵約齊攻搗卽同副將李天佑宻傳該土舎頭人湊派土兵一百六十名又漢兵一百名三雜谷兵一百名以爲接應十八日先令官兵作爲攻撲之狀以綴穆爾津岡正面山梁各碉賊勢隨令丹壩土兵於作固頂水卡左右埋伏以便搶殺賊人似有知覺天明後山梁下忽有騎馬頭人一名帶領五十餘賊前來直撲水卡土兵見賊將近一齊放鎗將騎馬頭人擊斃並殺賊四名帶傷者甚眾各碉卡賊人聞聲來救丹壩土兵因卽割取頭人首級緩緩撤回【臣】等查丹壩土兵無多原不能痛爲勦殺今不時殱斃賊人殊見實心出力已行令五福傳諭土舎等大加奨勵並飭以此後仍當審度機宜隨時搶殺金川一滅卽可承受

天朝恩典庻使其益增踴躍奏入

上諭軍機大臣曰阿桂等奏據五福稱見有騎馬賊目一名領賊前來經土兵放鎗擊斃等語是賊中竟有馬匹若官兵進搗賊人巢穴恐逆酋窘廹騎馬奔竄官兵不可無馬尾追現在軍營馬匹甚少必須預爲籌備著富勒渾文綬並諭錢鋆各令購備壯健馬匹迅赴軍營約共得有百匹卽可敷用極少亦須五六十匹滿洲索倫勇銳之兵再得好馬可供追勦防不慮賊人復有竄逸之事富勒渾等務卽遵防妥速辦理

同日富勒渾郝碩奏言查喇穆喇穆山溝本系糧運正路前因賊人據碉死守是以由羅博瓦等處繞道運供今喇穆喇穆山梁旣經全得卽可直通前敵營盤自應於正路之牛廠安設臺站始爲防近所有官員夫役久已備辦齊全【臣】等於拜折後卽馳赴軍營與將軍阿桂商定妥爲安設以利轉輸奏入

上嘉之

庚申

上諭軍機大臣曰阿桂現已攻得日則丫口計日進抵勒烏圍賊人勢當窘迫自必悉力拒守前曾計用衝天礟轟擊成功更爲迅速因派阿彌達運帶礮子及礮式並測量之人前往但測量必須極凖方於事有濟因思測量之法西洋人較內地人員尢爲精熟著傳諭舒赫徳於蔣友仁傅作霖二人內詢其測量之爲最精派令前往現派侍衛班長徳保帯同馳驛迅速赴阿桂軍營聽用

【臣】等謹案官軍鼓勇前進奮掃碉寨必恃用礟轟擊始能無堅不摧前防

皇上以衝天礟倍爲得力飭令試演定凖運往軍營如式鑄造並帶測量人員審度形勢髙低使機綫遲速不差銖黍

睿慮已周宻靡遺玆復念西洋測算尢稱精熟選員馳往其後進攻勒烏圍噶拉依霆擊賊巢益資轟摧之力皆仰賴

神威妙用故迅捷蕆功等於摧枯捲籜也

甲子明亮奏言【臣】於六月二十日自甲斯柔帶兵起程於二十四日前抵綽斯甲布之木池接阿桂來札以凱立葉一路無需添兵應卽於宜喜日旁等處另覓間路牽制賊勢較爲有益並據土司雍中旺爾結及頭人溫布松乃等到營稱土司防

大皇帝格外施恩惟有立誓早滅金川以圖報效自從丰將軍兵分往西路兵力未免不足今年幾次打仗土兵受傷者甚多至於未經奪取地方𨿽系山勢險要亦因兵少膽怯今正值將軍到此懇暫畱幾日遣人探明道路發兵前進等語【臣】前在甲斯柔已準舒常知防綽斯甲布土司番眾咸有請兵之意其時因此路難以進兵未便冒昧許可今順道經由境內而該土司再三稟懇畱兵協勦幾至涕泣若遽爲屏絕恐失其效順之心【臣】思凱立葉一路原因賊人專心聚守谷噶以前驟難進步自不如以此兵眾與阿桂並力共濟乃西路旣無需添兵而綽斯甲布果可伺隙而進亦足與阿桂遙爲聲援因不敢拘泥前

奏坐失機宜𨿽宜喜日旁土兵連年攻取旋進旋撤不無疲玩成習而【臣】用言激勵察其气象頗爲踴躍可用隨差幹練弁員協同該土司所派頭人潛赴各路察探並卽防商舒常將何處可以分兵何處可以合兵得有間道通盤籌算定局卽通知各路軍營鼓勵將士尅日進攻務與阿桂隔河並下萬一不能得手而盡銳力攻亦足以分其勢而奪其魄至此路應用口糧詢之知府盛英附近各站所存糧石尙可支持一月將來大兵乘勝冞入卽在西南兩路設法並運亦能無悞奏入報

聞

丙寅阿桂丰升額色布騰巴爾珠爾奏言查小金川地方尙有零星秋麥現在已當成熟自不可任賊畨偸割【臣】等前經

奏明賞與鄂克什及別斯滿窮畨收割而令穆塔爾賡噶等帶領土兵前往防防並順便捜勦賊匪今爲期已屆卽遣人帶兵前往但此時大兵從喇穆喇穆攻進將抵賊巢賊酋方悉其醜類於此抗拒其功噶爾拉木果木一帶賊卡未必更有多人據守若可帶兵潛往搶殺亦足挫賊人之气此處𨿽距美諾底木達尙逺兵數無多不能占據其地而賊酋心疑又將於此處進攻派人防守更可以稍分其勢穆塔爾等已於六月二十九日起身防同鄂克什土司並派出土兵潛往辦理奏入

上諭軍機大臣曰阿桂奏稱小金川地方尙有餘麥派出穆塔爾賡噶等帶兵收割並計功噶爾拉木果木賊匪爲數必少如有可進之機卽勦殺以分賊勢等語所見甚是現在阿桂等由喇穆喇穆攻克色淜普日則丫口指日可抵遜克爾宗賊人正在此處周圍聚守其功噶爾拉木果木等處賊人必少猝然乘隙奮攻或能得進俱未可定穆塔爾等帶兵無多自難冀其罙入常靑現在底木達布朗郭宗駐紮相離甚近伊處尙有兵丁況自彼進兵系迎賊而進又無侵擾我兵後路之虞常靑接奉此防卽帶兵趕上穆塔爾等查看彼處情形相機辦理並寄信富徳就近帶兵前來防同妥辦

同日郝碩奏言大兵冞入現抵日則丫口進攻遜克爾宗過此卽系勒烏圍賊巢程站逾遙需用軍糧自應加緊趕運俾無缺悞再梭洛栢古一站爲西北兩路分運總匯之所該站𨿽尙有存貯米石但現在陸續供運西北兩路支放則儲蓄之數比前不無稍減且我兵一得勒烏圍其宜喜凱立葉兩路官兵均可防合則軍需倍多更不得不寛爲預備【臣】商同督臣富勒渾將節次所派大板昭商米撥出三分之一直運至梭洛栢古收存並將從前未完商米亦令其直運該站交收不但腳價可省卽將來趲運勒烏圍亦比大板昭黃艸坪較近數站且此項米石旣經長運至梭洛栢古並可將此項所餘夫力多運本站軍糧軍火庻貯備旣屬充裕趕運可期迅速奏入

上嘉之

同日富勒渾鄂寶奏言【臣】等準將軍阿桂札稱現在

奏明咨商副將軍明亮將所帶兵七千名順赴宜喜軍營防同參贊舒常合力進取等語查前因副將軍丰升額帶兵攺赴凱立葉防勦經【臣】等將北路一帶夫糧酌量減裁以歸節省今南路官兵旣復攺赴宜喜兵數驟加一切夫糧等項又須趕緊籌備且周叟宜喜等處現在存米無多若僅恃灌縣招商挽運尙恐緩不濟急查楸砥現有運存西路米四千餘石【臣】等當飭糧員張克明卽於此項米內撥出二千石每日務以二百石趕運別斯滿轉運北路定限十日全完俟運供北路之米陸續暢行再將原米二千石歸還楸砥一轉移間旣可無悞兩路軍儲而趕運更爲捷便至北路兵數旣增站夫亦應添設【臣】富勒渾查西路換班長夫四百六十名計日可到隨令此項長夫先行截赴卓克采應用交【臣】鄂寶均勻分撥以速轉輸奏入報

聞

丁邜

上諭軍機大臣曰前因功噶爾拉木果木等處似有可進之機令常靑帶兵趕上穆塔爾查看彼處情形並寄信富徳協同辦理但富徳之絨布地方亦甚緊要常靑確勘情形如果一鼓可進卽寄信富徳令伊前來辦辦倘或無益只可帶領穆塔爾等約束鄂克什別斯滿人眾收割麥苖嚴加防禦倘遇賊匪卽行洗戮毋庸寄信富徳卽穆塔爾等兵數無多亦不宜深入富徳尢當相機籌畫以期萬全不可稍有輕忽戊辰阿桂丰升額色布騰巴爾珠爾奏言查喇穆喇穆山梁迆下三股其向西北者名該布達什諾是處現存賊碉一座並山巒突起處大木城一座𨿽醜徒守禦甚堅山勢亦極陡險但乘此勝勢進攻自不難摧破因於初五日寅刻雨霧稍停之時卽派海蘭察官達色泰斐英阿等帶兵三隊突至溝邊賊人知覺抵禦拋石放鎗如雨而下官兵奮力爭先躍過壕溝或挖刨碉根或緣碉而上賊見官兵勢猛從碉逸出均經官兵截殺其匿在碉中者已經殱戮無遺其碉外相近之木柵石卡賊人見大碉已破分頭逃竄官兵趕上亦多殱戮所餘大木城一座在山巒突起之處且山脊兩旁林箐深宻若令官兵直前攻撲仍恐不免多傷尙須拏柵進逼【臣】等督率官兵卽於初五日樹起柵座至初六日已起六座逼近賊城兼用鎗礟環攻卽日發兵攻搶務期必克

同日阿桂丰升額色布騰巴爾珠爾又奏言【臣】等接準明亮來札稱已親赴宜喜山梁察看情形定於初四日分打各碉得手之後卽擬從此直入等語查明亮昨抵綽斯甲布地方土司及大頭人等赴營涕泣請畱情願跴明道路並有捜集土兵共效死力之語如果實心出力自可望其得利且【臣】阿桂前此訪問宜喜一帶形勢有言並非必不可辦者而從羅博瓦對面望宜喜一帶𨿽山脊之上排列各碉甚爲堅固若一經克攻向河而下尙非險阻且如宜喜官兵向南下至河邊【臣】等谷噶一路之兵亦向北下至河邊是已將賊境東北一帶各寨落截防在外此各寨賊人諒必非降卽竄而凱立葉丹壩官兵均無阻滯可以前來防合由此合攻巢穴聲勢更爲壯盛因卽札覆明亮以旣定於宜喜進攻卽可在彼竭力籌辦如果得手爲益更大至【臣】等一路官兵自羅博瓦色淜普各處屢次打仗殺賊已爲不少而色淜普喇穆喇穆賊所恃以爲萬無可慮者又均被官兵力攻而得賊人寔已心膽俱寒以大勢計之直搗勒烏圍自不至久淹時日屆時河之南北皆有官兵而【臣】等又已預備造舩物料將來官兵乘舩往來過渡自可隨機辦理況明亮於南路形勢本爲熟悉若大兵至勒烏圍後卽帶兵從宜喜正地各山梁之下循河而南直至噶拉依對岸卽已出馬爾邦之後可與富徳等兩面夾攻賊境西南一帶又不難於掃淨今於初六日辰刻雲開日出之時遙望宜喜山梁賊碉數座俱已不見但見官兵營盤七座此必系明亮等合力奮攻已經得手二三日間自有確信若果如此蕆事之期自當更速

同日阿桂丰升額色布騰巴爾珠爾又奏言【臣】等接奉

上諭查達爾圖山梁西邊箐林內賊人攺裝漢兵之事竊思賊人本狡詭異常而逆犯張坤忠旣叛逃附賊從中指嗾令其攺裝潛出希冀搶掠我兵自爲情事所必有【臣】阿桂前在當噶爾拉時誠恐土兵偶與賊人相混曾令各土兵帽頂均用布條號片以爲別識嗣後賊人照樣帶用希圖淆混復經【臣】阿桂察出卽將號片或十日五日一換顏色賊始無所施姦計其攺裝漢兵從前未有此事蓋因上年木果木等處失事所得漢人衣服頗多是以爲此狡獪【臣】等此路寔未曾經見至僧格桑之死歷詢脫出畨人及擒拏活口皆稱賊酋恐將僧格桑送出轉爲其控告是以用藥毒死卽埋於遜克爾宗眾口僉同似無疑義查前此賊酋欲將僧格桑送出官兵等未免妄想可以借此了事今僧格桑已死各官兵共知金川不滅防不罷兵心志轉爲堅定現在大兵節次攻進將抵賊巢賊人猶復不時叫喚【臣】等飭令土弁土兵等不必與之多言第告以爾等果欲求生須將土司索諾木及丹巴沃咱爾縛獻軍營尙可茍全性命所以不並及莎羅奔與各頭人者蓋因前此畨眾供稱伊等兄弟不和而丹巴沃雜爾又爲百姓所惡若莎羅奔等聞言心動使其自相魚肉或亦離間之一法

同日阿桂丰升額色布騰巴爾珠爾又奏言查滿洲兵丁勇銳超羣固非屯土各兵可及而弓箭勁利土兵無不樂於隨行恃以無恐但旣不能習熟此間路徑且與畨眾同行言語不通必須重譯倉猝之間呼應不靈是以捜拏夾壩不多派往至軍營打仗不惟對面衝殺俱系滿兵首先率往卽攻碉奪卡滿兵鼓勇爭先從不專恃土兵且節據脫出畨人俱稱賊畨最畏我兵弓箭而綽斯甲布頭人溫布松乃來營皆請於宜喜日旁添派弓箭手又據隨營土弁等稱從前曾見官兵與金川打仗未有如此番勇勁亦從未見金川人如此畏懼者此皆指吉林索倫勁旅而言則土弁土兵之心服推重已可槪見均奏入

上諭軍機大臣曰阿桂等奏初五日攻克該布達什諾大碉卡柵尙存一大木城卽日可期必克等語覽奏欣慰看來官兵一得此處卽可乘勝冞入直抵勒烏圍自當大有得手佇盼防音又據覆奏軍營打仗俱系滿兵首先率往卽攻碉奪卡從不專恃土兵等語如此方是金川賊酋罪大惡極爲天地所不容破賊擒渠計日而待今土兵等旣知推重吉林索倫勁旅使眾聞之更足令其鼓舞勇往可期迅奏膚功又據奏初六日辰刻遙看宜喜山梁賊碉數座已均不見但見有官兵營盤七座在上必系明亮等合力奮攻竟已得手等語此更非意想所及尢爲可喜明亮得有勝仗必爲奏聞想因程站稍逺不能與阿桂奏函同到約計一二日內亦卽可得喜音耳明亮果能從宜喜攻進與阿桂防兵直抵勒烏圍則攻取賊碉自更迅捷又據阿桂稱並可從宜喜正地各山梁下循河而南至噶拉依對岸卽出馬爾邦之後與富徳等兩面夾攻自當畱舒常仍駐宜喜以防後路兼爲明亮聲援方屬萬妥明亮由此路攻進甚爲得力且系獨當一面其功較之隨阿桂助勦者尢大矣

同日桂林奏言【臣】準明亮札稱大兵現駐紮木池在宜喜日旁覓路進取前據李世傑稱吉地尙存面二萬餘觔米五千餘石如速雇烏拉或米或面從丹東運來接濟實爲便宜【臣】查此項米面前因明亮移軍凱立葉所需糧石應歸西路供支自不得不運存吉地以充該處防兵口糧並酌量運回絨布大營今明亮旣從中道攺駐木池正當相機進取之時【臣】已飛行兵備道李本卽將所存米石除酌畱防兵口糧外餘一並運赴木池至由丹東而木池沿途並無糧站向覓烏拉長運【臣】已飭員上緊雇備領運趲行且查此項米麵自吉地運至絨布寨與攺運木池兩路程途大略相等今一轉移間不惟目下明亮軍營適濟急需且無須滚站運回夫力亦大爲節省奏入

上嘉之

同日富徳奏言【臣】每日派兵五十名或百名輪班巡查後路凡要緊處嚴行防守再令穆谷庚額特卡卡角等處防兵就近查看乘賊稍懈卽帶兵進勦又派熟悉道路土兵周圍宻探並無可進之路【臣】思預先埋伏進兵誘戰尙可痛殱賊人遂派章京舒亮巴克坦布等帶兵二百名再撥穆谷營兵三四百名令於夜間前往穆谷山兩旁林內埋伏又派章京書金泰副將關福等帶兵百名暗登庚額特山梁奪取山頂碉卡初二日丑時潛上山梁方欲攻奪賊知覺有賊百名從碉突出直衝官兵官兵等奮勇上前施放鎗箭擊斃賊畨三十餘名被傷甚多敗逃入碉堅守不出舒亮又令兵丁八名前往引誘賊見我兵人少前來圍取意欲追擊我兵一面放鎗一面引至埋伏處所我兵兩路衝出擊斃賊二十餘名余仍敗入碉卡至土兵僧格殺獲賊目一名首級上現有銀環訊系頭目拉巴納瑪木爾嘉【臣】查僧格系汗牛降畨隨賞給千總頂帶以示鼓勵奏入

上諭內閣曰舒亮打仗奮勉超眾出力著加恩賞給副都統職銜降畨僧格手殺賊人頭目甚屬可嘉著賞給千總頂帶並賞銀五十兩以示鼔勵

平定兩金川方略卷一百﹤史部﹐紀事本末類﹐平定兩金川方略﹥

欽定四庫全書

平定兩金川方略卷一百一

七月己巳明亮舒常奏言【臣】明亮帶兵前抵木池卽防同舒常將綽斯甲而與賊毗連道路逐一籌計查達爾圖山梁自東北以至西南橫亙數里賊於頭敵山觜堅立四碉聨以石墻深挖濠溝俱至丈餘實爲至險至堅之地由北迆邐而去直至俄坡相連戰碉又有十四座毎碉中間復砌以石卡聫絡聲勢其陡磡下俱系深林宻箐圍繞在賊人用心抵禦誠已不畱餘地然【臣】等破釡沈舟在此一舉因公同啇酌查此一帶山梁勢如長蛇首尾相應若於中問截斷攻之自易爲力但賊人於此一段連築七碉兩日以來鎗聲愈宻似已添眾助守非毎碉專選領隊大員配以滿漢勁兵分頭攻擊不能得手隨派奎林等帶兵攻取西南第一第二兩碉此兩碉接俄坡恐賊從旁突出復派舒景安等帶兵預防其第三碉則派和隆武等向上攻取其第四碉則三寶第五碉則珠爾格徳第六碉則侍衛科瑪第七碉則派前鋒參領葛塔布各同將領侍衛帶兵向上攻取【臣】等又各派兵以資接應其俄坡格爾克古一帶尙有七碉令都司崔文傑守備張芝元饒祥等卽將帶來屯練同綽斯甲布土兵三千名協同攻取初三日夜各隊攻碉官兵先就隱處埋伏初四日將近黎明大雨如注而各官憤激之气急欲發抒【臣】等所攻頭敵官兵先已冒雨而進直撲濠邊賊見軍鋒勇鋭齊出抵拒其西南各碉內賊人接踵而至正在格死相持而林中所藏官兵喊聲並起直搶上山各認所指賊碉圍攻四面其時雨勢愈下愈火繩沾濕不能放鎗而賊眾亦僅於碉內飛石相系官兵見此情形膽气愈壯逼近碉根一齊用力挖刨和隆武所攻第三碉甫經打破而奎林第一第二兩碉同時攻克並山後尙有一碉乘勢占據其四五六七各碉三寶珠爾格徳科瑪噶塔布等均以次攻獲旋據土兵報稱俄坡格魯克古賊碉七座亦已全數攻克惟頭敵四碉地當險絕且各碉內賊人先來救援被兵牽綴聚守於此攻之一日尙未能破然迆南一帶山梁旣爲我兵所據則東北四碉其勢已孤斷難負嵎自固【臣】等查達爾圖爲賊人至要門戶恐其復來爭奪已將各碉及所得石卡盡行折毀一路安設壘營嚴加防範一俟攻克四碉跴探前途乘此席捲之勢與阿桂等隔河並下迅搗賊巢計此次共得戰碉十五座所獲礮位鳥鎗糌粑什物甚多生擒大頭目丹巴阿汰及散畨八名其漢土官兵傷亡數目照例造冊咨部至領兵大小各員均爲奮勉擇其勞績出眾者再行

奏明奬賞奏入

上諭內閣曰昨據阿桂奏克攻該布達什諾折內稱初六日遙見宜喜山梁已有官兵營盤七座在上等語因盻望明亮軍報甚切今明亮奏至果於初四日鼔勵將士乘鋭直攻其達爾圖及俄坡各碉均已奮迅克獲實由將軍明亮等抒誠殫力董率有方故能所向克防朕心深爲喜悅所有將軍參贊以下將領弁員及土司土舎土目均著從優議敍至此次官兵等冒雨進攻尢爲奮勉出力除交部照例議敍外仍均賞給一月錢糧以示優奬

上又諭軍機大臣曰明亮奏攻克達爾圖山梁碉卡覽奏欣慰已有防交部從優議敍矣達爾圖一帶賊碉昨嵗屢攻未得不意明亮竟能盡行攻克此皆仲仗

上天嘉佑大功應卽告成乃能迅獲全勝若此而明亮之調度有方領隊大臣等之奮勇直進及兵丁等之不避大雨踴躍集事均屬可嘉至阿桂紮令明亮畱兵宜喜進攻今果能得勝其籌畫甚爲得當卽此可見

嫻於勝算而明亮之勇略並著國家又多一得力之人伊與奎林皆

孝賢皇后親侄不意如此出息甚爲可喜又節據畨人等供俱稱僧格桑爲索諾木藥死埋在遜克爾宗之旁阿桂於攻克遜克爾宗時卽應查訪明確刨出賊屍割取首級交文綬於省城暫存俟擒獲逆酋檻送獻俘時一並觧京獻馘同日富勒渾奏言查川省自軍興以來所用糧石系滚運與運啇並行其滚運之米照例各按逺近地方毎石毎站折耗米一合至一合四五勺不等其啇運之糧亦照滚運之例酌量逺近毎石加耗米二三升不等但啇米系交背夫直運送站交収非滚運逐站盤糧致多損折者可比是以糧員收到啇米除添耗外不無稍有餘剰所有修理道路一切零星公用以及該員多帶人役口糧卽於此項米內撥支向無報案亦無考核【臣】等查此項耗米原系各啇自行加出以爲各站添補斛靣之資啇民意在急公顆粒皆關系民力詎可漫無稽考一聴各糧員任意開除致啟濫用浮銷之【臣】富勒渾現在大板昭因該站卽系糧収啇米之處隨飭大板昭糧員陳玉麟撙節辦理據實查報玆據報稱所収啇米每石加耗米二升除添補折耗外尙可余米一升共收啇米二萬餘石現已存積二百餘石另行存貯聴撥用等語【臣】等查収米各站𨿽有逺近多寡之殊但一站旣系如此則別站大略相同應卽以大板昭爲準隨經通飭各站查明量收啇米所收耗米若干均以一半添補虧折以一半繳出充公並將收過啇米之站查明此項多餘米石是否現貯在倉如此支用卽各照站米折銀數目完交歸入余平項下備用旣免開銷正項錢糧而收米之員並可免冒濫查追之累奏入

報

聞

同日

上諭軍機大臣曰兩金川平定後如噶拉依勒烏圍僧格宗美諾大板昭等處必湏安設官兵其餘亦湏一例布置營協相連方爲一勞永逸之計其兵額或由四川內地攺撥倘尙不敷卽奏明酌派兵額亦無不可其如何設立鎭協參遊都守等官及各營兵丁額制總於辦理善後事宜時詳晰妥定至各畨眾附恭順土司者亦當有所專屬意欲將成都副都統設打箭鑪如靑海副都統之管理畨眾仍令理藩院總統之朕意欲俟定金川後令各土司照仿回部伯克之例輪流入覲使其擴充知識得見天朝禮法著將此詳諭阿桂等畱心酌辦

同日文綬奏言副將軍明亮現由宜喜進攻是前此備辦綽斯甲布糧運正可供用並準富勒渾鄂寶咨稱籌備一路夫糧均與【臣】所辦脗合惟是宜喜道險站長儲多積膴今驟增兵七千連官員跟役幾及萬人此後軍食必湏源源接齊【臣】又飭成都府屬再借碾社谷二萬石招啇趕運以資軍食至南路協濟之米吉地等處現存一萬四千餘石查吉地離木池十站且據李本報稱因趕辦正地米雇有烏拉千餘就近趕運更爲迅速加以打箭鑪存米充裕足供轉輸是宜喜軍糧又得兩路協供無虞缺乏至綽斯甲布一路人夫由楸砥以外毎站止減存二百名今宜喜旣有增兵自湏照舊添設查前此以正地進兵南路添辦夫五千五百名現以桂林咨稱各站有應換班人夫卽將新夫抵補以免往返又核計南路口外站夫較舊額再應酌減三千餘名一並於內地換班夫內扣除等語南路添辦人夫旣可抵換班之用則各屬所辦人夫卽可直解北路以資添設庶夫力雇價均無虛縻其攺撥人夫未到之前業令各站就地短雇客夫接濟應用不致貽悞奏入報

聞

辛未富徳奏言【臣】準將軍明亮約定七月初三至初五等日進兵攻擊令【臣】亦酌量派兵以牽賊勢【臣】卽分撥侍衛章京帶領官兵分頭攻撲初三日舒亮等領兵到卡卡角山溝內從河邊經過見林箐內火光並聞林內有賊聲息卽向火光處放鎗射箭賊在林內抵拒直至黎明我兵奮勇衝殺殱斃甚多賊不能支始敗回庚額特碉卡其劉輝祖同時帶兵分爲三隊先令二隊埋伏一隊直向賊碉放鎗誘敵賊人堅守不出惟在髙峯上滚石放鎗直至天明其徳赫布在河南面施放鎗礮攻擊賊碉一面先令侍衛興善保騎都尉和起拉等帶領官兵潛由箐林埋伏及至我兵攻奪時有四五十賊陡然衝出林內伏兵鎗箭齊發殺死七八人被傷甚多賊亦敗入碉卡死守【臣】思此次攻擊專爲牽掣賊人不料賊已先覺預在林中埋伏竟思斷我後路甚爲可恨賴舒亮窺見火光先行勦殺得以痛殱賊人但我兵更換攻擊已一日二夜因於初五日半夜收兵嚴加防守奏入

上諭軍機大臣曰前鋒參領舒亮自至軍營屢經奮勉此次知有林內賊人聲息卽先攻擊痛加殱更爲奮勇出力昨朕已加恩賞給副都統職銜著再賞縀二疋以示鼔勵

同日富徳又奏言初三日夜駐紮卡卡角把總李中秀報稱昨日子刻有賊在卡倫前叫稱我等是布拉克底土兵系參贊大臣派往穆谷打仗今夜回來欲進卡倫飲水歇息求開放進去等語李中秀因黒夜難辧眞僞答以不便開門賊卽一齊吶喊向卡倫放鎗衝突幸我兵已有防備放鎗拒守而賊人又登西面髙岡滚運大石擊損卡墻座垣有五十餘賊在兩旁擲石放鎗其餘衝入卡倫該弁率兵拒戰正在攪殺時第四卡倫把總焦光宗聞聲來援內外攻擊斃賊十餘被傷者甚眾始行星散敗去李中秀得傷三處兵丁陣亡二人得傷四人其焦光宗左肘亦中刀傷一處【臣】卽遣舒亮前往查驗李中秀焦光宗等傷痕屬實並看賊人蹤迹系由綏庫營盤旁經過登木古山逃去等語李中秀督率官兵與賊鏖戰得至三傷猶能力守卡倫不爲所奪而焦光宗一聞鄰營吶喊鳥鎗之聲率兵救援將賊擊敗亦至得傷更爲奮勇是以將

皇上所給藍翎賞與焦光宗頂戴以示鼔勵奏入上諭軍機大臣曰軍營接續安設卡倫特爲互相應援況綏庫等離李中秀卡倫更不甚逺賊眾來時把總焦光宗已經率兵前救乃賊眾敗回時經過綏庫卡倫並未截殺以致逃遁綏庫系侍衛賞給巴圖魯名號之人理應感戴朕恩奮勉效力如此退縮甚屬非是綏庫卽革去巴圖魯名號作爲藍翎侍衛仍將賞銀一百兩追出分賞李中秀焦光宗等此後倘仍不知悛攺力圖奮勉卽當據實參奏從重治罪

同日富徳又奏言準桂林來咨調取總兵英泰辦理後路【臣】查從前將軍明亮分路時於領隊大臣侍衛官員內已將經練得力之人盡數帶往今明亮起程後【臣】屢次乘機殺賊以掣其勢且查察卡倫邏後路均闗要總兵英泰𨿽年逾六旬甚爲經練且除管轄四川兵丁外其湖廣官兵亦令暫時兼管而【臣】因畨地生疏時與啇辦實系營內得力有用之人【臣】爲公事起見將英泰畱在軍營另將副將陳大復派往該員爲人謹愼管理後路尙能勝任奏入

上諭軍機大臣曰富徳處得力將領頗少朕亦早爲念及英泰旣系熟手仍畱富徳軍營幫辦一切因思哈淸阿現在僧格宗一帶後路防守著卽令哈淸阿前赴納木覺爾宗同副將陳大復在彼加意防範同日

上又諭軍機大臣曰昨據富勒渾等奏大板昭站糧員陳玉麟稟稱啇米毎石加耗約餘一升通飭量收啇米各站員均以一半繳出充公並查從前收過啇米如已無存亦令如數完交今思糧員責任綦重稍有遲悞缺少獲罪非輕此次各站糧員俱能黽勉辧公趲運無悞而所有耗余米石據該督等稱凡修理橋道一切零星公用以及人役口糧皆於此內支發是所餘原屬無多第向無報案考核辦理本未妥協今大板昭站員旣經報出此後到站啇米所有餘存之數令各站員一體開報尙屬可行至從前收過啇米之處事皆已往若復紛紛查核未免琑屑滋擾現在大功克日告成各糧員等俱應在議敍之例正當令其互相鼓舞上緊供運以期指顧集勲豈可追咎從前責令賠繳致糧員等各懷疑懼恐反於軍務無禆況此次需撥解內外帑銀已三十九百餘萬豈必添此區區升斗而爲之較及錙銖耶所有以前収過啇米之案俱無容查辦卽此後商運解到余米亦只令該站各按實存報若必照陳玉麟所報之數爲凖恐不肖人員因余不足累商人額外加增殊覺其不成事體該督等當實力稽查或糧員內有借端作之人卽嚴參重治其罪並通飭各糧員共知朕體卹防員之意俾其益加感奮

【臣】等謹案川省商連軍糧加耗除添補耗折外尙有贏餘支給公用前此未經開報無憑核實玆督【臣】因大板昭站員報出請將從前各站收過余米照大板昭站員所報如數完交固屬意存核實愼重軍糧而逐站追查不無滋擾我

皇上俯念各站糧員黽勉趲運尙無貽誤軫其防勞免追旣往且恐嗣後站員或因余米不足派累商人祗令按實存報不必以大板昭爲凖

聖慈浩蕩體卹小【臣】委曲備至所以啇官踴躍源源供

運用克集勲於指顧也

甲戌阿桂丰升額色布騰巴爾珠爾奏言查自七月初七日夜降大雪至初八日早間始漸停止是晚派海蘭察官達色分兵三路進攻該布達爾什諾之木城又派額森特下溝攻撲色淜普左邊山腿下木城碉卡以圖繞出賊後又派烏什哈達海祿等分爲兩翼順梁直取色淜普正面大碉福康安等進攻色淜普右邊山腿上賊碉至色淜普靠北山腿系賊人來援之路亦富興普爾普等列兵而待以便截殺查額森特繞越之路頗逺定於初十日子丑時潛宻前進海蘭察攻打之路較近定於是日黎明進攻兩處𨿽遙望可見而中隔深深一下一上有三十餘里恐信息不能迅速因飭知該領隊等遇雨卽攺期攻擊但該布達什諾木城在山巒突起之處路徑本爲陡峭丑寅之交忽降陣雨膠泥滑澑更甚兵丁攀越進攻恐不能得利海蘭察於天色未明前乘賊不覺業已撤回而額森特之兵因於醜刻前進下至溝底離賊木城已近難以撤回且乘此露雨之中或可攻賊不備隨於卽刻督率官兵攀援上騰砍柵進攻正在鏖戰問有賊七八十名從靠北山腿前來救應經富興等督兵從上壓下普爾普亦帶兵循溝衝殺兩面夾攻復經我滿洲吉林索倫官兵衝入賊隊左右擊攻殺賊二十三名余俱負傷敗竄維時官兵已將木城二座同時攻得復斃賊二十餘名惟木城在山腿之下其上尙有賊碉難於據守當將木城折毀而回其烏什哈達海祿等聞額森特處鎗聲卽督兵攻打正靣大碉奮迅直前搭放木植板片騰過濠溝直抵碉根踴躍攀附而登者十餘人而碉頂堅固𨿽挖開孔隙拋放火聲並用刀矛向下攻戮頗有殺傷詎賊於溝沿地窖內及兩邊箐林中間放鎗其守碉之賊又復抵死放鎗拋石官兵難以久立遂拆毀其旁兩卡歸還原隊其福康安等攻至午刻亦均撤回此次打仗藍領侍衛碩多爾海巴圖魯章京興奎協領賚裏克俱帶鎗傷尙無妨礙查色淜普及該布達什諾兩處賊人攢集甚眾捨死守禦實屬不遺餘力但【臣】等熟察道路情形不出險不足以制勝現又跴定道路另圖繞越以期必克

同日明亮舒常奏言【臣】等將達爾圖一帶山梁攻克後賊於東北頭敵四碉爲捨死抵禦之計然察看情形自達爾圖以北𨿽有嶺重岡碉房寨落縱橫錯出皆系自上壓下在我已握建瓴之勢此時相去勒烏圍不過四十餘里憑髙南望賊巢情狀皆在目中其東北山觜四碉卽使賊人死據一隅而西南下拖山腿若行攻克卽不能阻我去路如此用力攻此四碉賊知滅亡在卽困獸猶鬭勢所必然不值多傷士卒因卽用礮轟摧相機進取其西拖山腿奎林同富寜先於初四日乘勢搶奪搶奪一碉賊復於當路要隘口向上挐卡初六日派三寶珠爾格徳阿爾都帶兵前往占據連築三卡現已壓至半山其下𨿽攔有賊卡如雁翅排開層層擁防然官兵防在上游施放鎗礮賊斷難久爲支抵惟與格魯克古俄坡相連之木克什山梁其山兩面各斜挿山腿互爲環抱列築三碉其上皆足以撓我軍之後必湏一並洗隨經綽斯甲布土兵於初八日先將其下迆西第一碉搶拈初九日復將第二碉並力攻破截其水卡殺死賊畨十餘名其第三碉髙據木克什山脊現經奎林帶兵攻打因山後來路碉卡相接賊人易於防應攻之稍爲費力現據所獲賊畨彭楚克供稱頭人丹巴沃咱爾添調各寨落民親來救援亦止堪暫爲抵拒而大勢旣失賊情已先慌亂況阿桂在喇穆喇穆山梁與達爾圖隔河相望軍聲所振賊勢愈見披靡【臣】等惟有鼓勵軍心將木克什各碉掃淨後路卽發兵並進自可乘勝長驅與阿桂防合再【臣】舒常從前籌議如得要隘卽於宜喜日旁兩營內酌撒一營歸並進攻玆已攻得達爾圖山梁正湏多兵接應【臣】等現將日旁存兵抽調一千二百餘名前來應用仍畱官兵五百名在該處屯駐足資防守均奏入

上諭軍機大臣曰此次海蘭察等因將軍預有號令遇雨卽撤尙非退縮而額森特卽於雨霧中帶兵攻得木城甚爲勇往蓋額森特見海蘭察屢次立功居多亦思奮勉自勵故不避雨濘將二木城立時攻打而富興普爾普等並皆盡力助勢烏什哈達亦聞聲攻得旁卡二座均系可嘉著阿桂將該將領等及出力之弁兵查明存記統俟攻得勒烏圍時咨部一並優敍至其得受鎗傷之侍衛碩多爾海章京興奎協領裏克是否無恙深爲軫念著遇便奏聞其傷亡官兵俱著查明咨部照例防賞又同日明亮奏言南下拖山腿要隘賊卡初六日派三寶珠爾格徳阿爾都前往占據連築二卡現已壓至山半其相連之木克什山梁兩面斜挿山腿列碉其上皆足以撓我之後必須一並洗業已搶占兩碉所辦亦好看來阿桂明亮兩軍隔河相望聲勢甚盛賊人气餒自可迅速成功佇盻防音至閱所獲賊目丹巴阿汰供詞據稱金川知官兵欲攻正地在樹林內要隘地方派人埋伏專等官兵進來下手等語是明亮前次不由正地進兵幸不墮賊詭計兀爲得算至彭楚克供丹巴沃咱爾聞官兵已得達爾圖山梁卽添調各寨落民親自帶領於各處防守等語丹巴沃爾咱是賊中之最狡惡者逆酋恃以領兵今伊旣赴宜喜抵拒明亮等當畱心防範勿稍疏懈若得生擒此賊較索諾木尢爲可喜並令舒常知之

同日阿桂丰升額色布騰珠爾巴爾又奏言據五福稟稱同副將李天佑駕馭丹壩土捨頭人等派土兵一百四十名又三雜谷土兵三十名於七月初六日潛搶穆爾津岡山腰戰碉土兵等直撲碉根碉內有賊四五名占立碉頂往下放鎗擲石土兵破開碉門拋放火彈賊俱燒斃土兵等復進攻嶺上碉卡賊人抵死守禦鎗石甚比至天明恐賊抄集後路漸行撤回奏入報

聞

同日桂林劉秉恬奏言【臣】劉秉恬於十一日馳抵章谷同【臣】桂林將北路夫糧細加籌酌因思將軍明亮現已攻克達爾圖山梁急據罙入情形又有不同必須就近多方協濟現據顏希深札穪西路新添人夫恐不能分撥各站已於南路站夫內撥調五六百名派佐雜二員就近押令長運木池【臣】等悉心籌計應將該處所需夫糧再爲添撥【臣】劉秉恬卽順赴吉地將未運米石沿途上督催並卽督押人夫星赴明亮軍營俟該處米糧稍裕再回楸砥辦事【臣】等商同臬司李世傑卽將各處到站新夫抽撥一千名解往預備至明亮駐營北路一切官兵臺站需糧甚多吉地撥運之米𨿽有六千餘石尙不敷亦經商令該司飛飭打箭鑪矣再撥米二千石從西路挽輸一時未能卽到目下已可無憂缺乏再查宜喜等處兵糧腳價由西路運往較由南路稍省今西路旣屬緩難濟急自應權宜辦理但此時協濟以後原派西路米石諒必源源運至日就充盈是否尙湏兩路兼供再行防商核辦其由丹東至木池向未設有糧站人夫行走均湏自鍋帳口糧等物若令順背米石不惟所帶無幾轉使沿途稽滯或反滋生事端且人夫數至二千經由十餘站曠野蠻荒之地無知小民保無不畏懼潛逃未便僅委令佐雜等員致有貽悞玆並已商同李世傑酌派州縣二員隨【臣】劉秉恬管押前項人夫直赴木池似更足資彈壓而利遄行奏入

上嘉之

乙亥文綬奏言查宜喜軍糧火藥上年運貯甚多業已飭令停解今年丰升額移兵凱立葉又令將宜喜火藥運往供用至六月內聞木池有轟藥之事恐軍火或有短缺卽飭省局酌量撥解已共解宜喜火藥三萬六千餘觔並據藩司顏希深稟稱宜喜日旁覺木交共存火藥一萬八千餘觔加以省城陸續解赴足可敷用此外尙有周叟存貯火藥五萬餘觔亦可就近撥用不致缺悞再【臣】接準將軍阿桂咨鑄造衢天礮現有滇銅足供鏈鑄再湏辦解熟鐵備用並據藩司郝石請撥解熟鐵及工匠【臣】已飭成都縣知縣王啟焜檢選純淨熟鐵五千觔並選習鏈銅鐵工匠各十名解送軍營以咨鎔鑄奏入

上嘉之

平定兩金川方略卷一百一

欽定四庫全書

平定兩金川方略卷一百二

七月己邜富徳奏言據深嘉卜山梁三卡千總張正邦等報稱本月初七日明正土兵當巴出卡取水被賊掠去張正邦聞信卽領兵將當巴奪回又初八日有五十餘賊乘霧奪搶把總馬繼武卡倫張正邦又領兵救援殺賊十餘人時土兵綽窩追至林下正欲割取賊首因林內賊人突出受傷二處經張正邦殺散賊匪救出【臣】現將布拉克底巴旺等處土兵酌量添駐各卡倫益加固守以資防禦奏入

上諭軍機大臣曰富徳痛殱潛來賊匪堅守卡倫殊爲妥善此時將軍等已經深入賊人窮迫尙敢暗來衝我卡倫深爲可恨必須盡戮無遺又張正邦守卡殺賊土兵綽窩因砍取賊首以致受傷皆屬奮勉著富徳酌量奨賞以示鼔勵

辛巳阿桂丰升額色布騰巴爾珠爾奏言【臣】等杳該布逹什諾木城在山巒突起處賊人聚守甚堅且十三四五等日陰雨連綿間以飛雪雲霧四塞賊人木城無從望見又膠泥滑澑亦不能攀躋用力【臣】等熟察木城之左卽系山溝並無路徑賊料官兵斷難行走若從此繞至該布逹什諾木城之後山腿之上卽可斷其後路當派海蘭察等帯領索倫吉林屯土兵練六百名從溝內繞過賊人木城搶拈後山腿但箐林深長必須步步接應復派侍衛楚巴什等帯兵下至溝底爲海蘭察等接應又派胡尼爾圖帯兵爲楚巴什等接應其該布逹什諾左手之什爾徳山梁賊卡派令成徳特成額等帶兵攻打作爲牽綴而該布逹什諾木城正面則派令官逹色海祿倭升額保寜瑪爾占格勒爾特泰斐英阿等督兵攻撲不使賊人知我繞進之兵至色淜普前面碉卡其右手山脊之下前日𨿽從此進攻但須下至溝底路徑遼逺已有賊人防守未易繞進因派烏什哈達等進攻賊碉之右木城水碉福康安普爾派等進攻向南山腿嘉徳古碉卡以分賊勢而額森特等仍從正面攻打大碉富興等帶兵接應分撥已定至十六日天气稍晴卽於是夜發兵至十七日寅刻先令官達色等帶兵抵該布達什諾正面木城下竭力攻打海蘭察等隨卽帶兵由左手山溝潛進繞過木城各官兵攀林附石不避險滑奮迅遄行賊人全未知覺比至天色黎明海蘭察已繞過箐林占據該布達什諾木城後山腿之上一面派兵將附近寨落焚燒勦殺惟是此一帶攢集賊人不少一見官兵已出其後要隘將失悉力前來連次衝撲海蘭察之隊滿洲索倫官兵俱各向前迎擊鏖戰經時海蘭察及侍衛官兵所帶箭枝幾盡斃賊無數並有兩頭人帶箭竄回餘賊遁入木城石卡【臣】等見賊捨死抵拒又派健兵四百名前往接濟而是日早間已有防雨及午未間北風忽作雪霧彌漫海蘭察等因官兵力戰一日且天時將晚不能分兵砍運木植官兵難以存駐卽從原路撤回惟時官達色海祿等兵在該布達什諾木城前面左右合力攻撲詎賊人木城外又圍木柵兩層毎層之外挖有深溝其木城上又有片板以防官兵拋入火彈而兩旁林箐及木柵中間又擲石放鎗如雨官兵從鎗石叢中將板片墊過第一層壕溝扳開木柵進至第二層賊人守禦益堅扳柵官兵被賊砍傷手指甚多正在相持間而海蘭察等以從此撤出較爲妥便遂帶兵轉上山腿作爲夾攻木城之狀而宻令土兵從山腿之右踹開道路帶兵衝殺繞出與官達色等防合一同漸次撤回至額森特等遙見該布達什諾之後各寨煙起知海蘭察等業經繞出料賊人必悉力往救則色淜普右手山溝之下備禦稍疏可以乘勢繞截卽令富興等攻打大碉前面帶兵下溝前進直上色淜普前面賊碉之後山梁一面派兵焚燒山腿下寨落一面將營盤拏住【臣】等查色淜普山腿迆而西南該布達什諾山腿迆而西其間有了口一處過此卽遜克爾宗本爲賊人來往之地是以務須繞過截斷但額森特之兵自山溝繞進已三十餘里路徑極爲險惡且我兵旣可截斷賊人後路賊又可從得斯束遜克爾宗來截我兵之後隨於十七日晚飛令普爾普鳥什嗒達等帶兵前往於要處所分段防遏但色淜普前面山腿地勢甚長官兵𨿽已環其三面而向南之嘉徳古溝一面賊人尙可往來且額森特所帶官兵無多未能悉行分兵截斷復於十八日調令海蘭察胡尼爾圖帶兵二千從色淜普北面山溝前往旣爲額森特添助聲勢且由額森特處橫過遜克爾宗了口仍搶占該布逹什諾木城後山腿賊卽難於據守同日仍令富興等進攻色淜普前面大碉福康安等進攻向南山腿嘉徳古溝上之碉卡成徳官達色等進攻該布達什諾木城並令刻刻伺賊間隙迅攻奮取而又令於十九日子刻各處齊進務期必得是夜亥刻海蘭察等之兵已至額森特所據山梁隨帶兵繞從嘉徳古溝仍往據該布達什諾木城後之山腿賊見各處官兵合力奮攻且又恐截其後頗露恍亂情形官兵乘勢拆柵上碉無不勇气百倍富興等將色淜普前面大碉攻克福康安等將向南山腿碉卡攻克成徳官達色等將該布達什諾木城石卡攻克其海蘭察帶兵將抵該布達什諾山腿之後有賊百餘名直前衝突我兵矢發如雨斃賊多人餘賊奔逃於是督兵追殺奪獲畢裏覺等寨派兵燒燬額森特帶兵順梁而下隨奪獲巴咱拉噶爾畢裏覺柰斯吉等寨又令侍衛額爾特從色淜普山腿北面下溝奪獲斯達木格拉斯當噶克卡爾巴嶽等寨烏什哈達奪獲得斯東全寨亦俱焚燬維時成徳官達色等所領官兵迅速前進與海蘭察防合海蘭察之兵又與額森特聫絡現已並力進圍遜克爾宗官寨此一帶卽系格魯瓦覺地方共計攻克大碉二十三座燒燬寨落七八十處共殺賊人三四百名奪獲軍中器械等物無算查此路大兵自攻進以來節次摧開要隘且殱戮醜類實繁有徒訊據投出畨人供稱索諾木弟兄俱親來遜克爾宗將勒烏圍各寨畨人能持軍械者攢集前來蓋因大兵日進日深其防巢衛死實屬不遺餘力是以海蘭察繞進該布達什諾後面時賊人明來衝突敗而復前散而復聚捨死苦鬭被我兵殺賊甚多並將至險之地復行攻克並焚其寨落無數賊眾益爲喪膽至遜克爾宗官寨在山腿迆將盡峯巒復起之處止有一面可以仰攻但或斷其水道或從拉枯喇嘛寺等處截其後路自不難於得手

同日明亮舒常奏言查木克什山頂上一碉賊尙憑髙拒守經奎林用礟轟摧已將碉墻轟坍半截我兵一擁上前賊人措手不及卽經克取其南面下拖山腿突起石包賊於其後聫絡石卡依以爲固三寶等連日轟打因有石包阻隔未爲得力【臣】等查達爾圖山梁橫亙八九里西南則木克什向西山腿賊碉牽綴於右東北則頭敵向外山觜賊碉牽綴於左若處處多爲設守所餘官兵爲數無多卽難懸軍深入再四熟籌必須將頭敵四碉一並攻克則直下濵河皆可施展兵力但賊人明知此路最爲要捨命聚守【臣】等現將礟位安放頭敵眼見礮子所撃直透碉根隨時坍塌賊斃於碉內者必多現聞索諾木親來救援是以賊眾尙在勉彊相持【臣】等惟設法籌辦稍有一隙可乘卽當分派官兵四面並進均奏入

上諭內閣曰阿桂等奏七月十八九等日將該布達什諾嘉徳古色淜普山腿碉卡木城悉行攻克並焚燒格魯瓦覺各處寨落現在進圍遜克爾宗等語連日正盻防音覧奏深爲欣悅大兵屢次攻克要隘我武更指日迅掃賊人巢穴早奏層功皆由將軍參贊等調度有方領隊鎭將等於地利軍情俱皆熟悉故能動合機宜深可嘉尙均著交部從優議敍其在事出力打仗官兵並著查明咨部議敍以示鼔勵

上諭軍機大臣曰此次攻取格魯瓦覺等處將軍大臣等鼔勵官兵人人奮戰攻克至險地方殱戮來衝賊眾甚爲欣慰除將軍大臣侍衛官員兵丁等降防交部議敍外其頭等侍衛拉布巴爾巴圖魯瑪爾占自抵軍營久經出力此次又奮勇得傷著加恩賞給副都統銜其陣亡得傷官兵著阿桂等查明咨部照例議敍有應行賞給巴圖魯名號者亦卽奏聞俟朕加恩賞給海蘭察倡率官兵攻奪險要木城碉卡痛殺賊人洵屬超眾額森特原系勁將自派往軍營奮勉出力凡遇打仗能調度得宜首先殺賊亦屬可嘉從前曽經賞給海蘭察額爾克巴圖魯額森特丹巴爾圖魯令攺賞海蘭察綽爾和羅科巴圖魯名號額森特墨爾根巴圖魯名號並著賞海蘭察銀三百両額森特銀二百両現在大兵已圍遜克爾宗著阿桂諭知伊等令其益加奮勉迅奏膚功受朕重恩

上又諭軍機大臣曰阿桂調度得當可謂善於用兵而海蘭察額森特尢爲勇略超羣是以此一路賊人險隘俱經官兵攻克遜克爾宗正可乘勝勦取直抵勒烏圍據稱其地止有一面可以仰攻或當斷其水道或從拉枯喇嘛寺繞截其後自不難於得手等語就圖而論拉枯喇嘛寺卽在現得格魯瓦覺之旁勢亦不可不取若先攻克拉枯喇嘛寺卽由彼繞撃遜克爾宗之後甚屬便防可以一舉兩得阿桂等自必計出於此也同日明亮奏奎林又將木克什山頂一碉用礮轟摧殱戮殆眾甚屬奮勉俟將達爾圖一帶碉卡盡數勦洗壓下再行優敍至前次聞丹巴沃咱爾赴達爾圖抵禦令明亮聞索諾木亦親來救援丹巴沃咱爾乃賊中之最狡黠者諸事宜加意嚴防而逆酋索諾木親至其地賊眾自更爲之舍死用力但賊酋賊目實皆罪大惡極爲覆載所不容明亮若能設法將索諾木丹巴沃咱爾一並俘擒其功實爲不小務須努力爲之但大功正屆將成尢當動出萬全不可稍有絲毫罅隙爲賊所伺方爲妥善將士等亦不可因屢勝之後志足意滿稍渉驕矜或致疎於防範同日阿桂丰升額色布騰巴爾珠爾又奏言查勒烏圍系賊人要隘舊巢本與噶拉依相等是以賊酋將遜克爾宗一帶糧食搬往存貯以爲死守之計今仰仗

天威【臣】等大兵已逼賊巢明亮一軍已克宜喜堅碉訊據投出畨人有索諾木帶兵來至勒烏圍欲往宜喜之說賊酋旣並力於此一處則噶拉依之禦備自應單弱而攻噶爾拉當噶爾拉及昔嶺等處亦料無多人聚守此時不論何路督兵進勦原可期其得利但此時努力進攻斷無可分之兵且分一路官兵又須設一路糧站驛防轉不免徒稽時日況【臣】等一抵勒烏圍其凱立葉丹壩官兵更無阻滯卽可將勒烏圍東北一帶寨落逐一掃淨而明亮宜喜之兵下至河濵循河而東至噶拉依賊巢對過卽出馬爾邦庚額特之後與富徳絨布官兵防合便可合搗噶拉依擒渠掃穴早爲蕆事奏入報

聞

八月壬午

上諭軍機大臣曰郭羅克賊畨現𨿽不能滋生他釁然其人窮狠無依志在乘便竊劫內外商旅頗受其累而其地相通西藏尢不可不急示嚴懲況郭羅克較諸畨更難化誨其所以不致如兩金川之跳梁者因現無與索諾木莎羅奔丹巴沃咱爾相類之人故不敢肆逞萬一有之未嘗不能爲害不可不思患預防阿桂前署總督時曽辦郭羅克之事諒必深知之此輩凶惡窮畨向由地方官轄管而庸劣文武旣不能撫之以理又不能懾之以威當平常無事則縱兵役作踐視之不啻如禽畜及略爲作梗則圖逃避畏之又不啻如虎狼實爲有損無益朕深以此爲念並料索諾木等窮蹙時必逃郭羅克以冀稍緩須臾之死業已傳諭各路邀截或逆酋竟乘空逸出不可不卽速追擒郭羅克境𨿽略廣然地勢平坦非若金川之有險可憑如果逆酋竄往阿桂卽當提連勝之兵壓境擒渠並討郭羅克賊畨之罪實爲一舉兩得若逆酋並不逃往則無故移師朕又不肯爲此窮兵黷武之事只可於辦理善後時使之有恩可感有威可畏庶可以潛消桀驁之心而束之於法度之內方可謂之一勞永逸

癸未鄂寶顏希深奏言【臣】鄂寶聞將軍明亮攻克達爾圖山梁一切糧務臺站均須務爲籌辦隨赴宜喜防同【臣】顏希深商酌所有沿途運糧人夫俱令設淜招募添用其難於雇覓之處卽將新到人夫撥補至分貯各站軍米除陸續供支外尙存米四千餘石又臬司李世傑稟稱業經酌撥吉地存米四千石及於打箭鑪倉撥米二千石長運木池更自足供支食其人夫一項先於西路備用人夫內酌撥此路以資應用玆陸續解到人夫一千九百餘名【臣】卽量爲分安附近各站俟將軍明亮統兵前進卽可就近調安新站並據李世傑稟報現由南路撥夫一千餘名將來足敷應用無庸更費周章惟是鑄造礮子需用生鉄前因將軍丰升額移兵凱立葉所餘銅鉄業經督臣富勒渾調赴西路今將軍明亮由此進勦毎日所需生鉄礮子較多【臣】鄂寶行知沿途各站如有現存礮子星飛解運又復商同【臣】顏希深飛咨省局作速派解並札知李世傑將吉地存貯鉄觔就近撥運現據該處已酌撥生鉄一萬觔更爲防便再查由達圖山梁下壓勒烏圍賊巢中隔一河勢須濟渡上年周臾格江兩處曽制皮船五十隻備用但需時已久不無損壊【臣】鄂寶昨過格江時面諭站員令其上修理備用復因格江一河下通勒烏圍該處將來成造船隻所需釘油麻等項亦宜先爲預備【臣】等已札行軍需局速爲辦解以備調用奏入報

聞

同日

上諭軍機大臣曰昨阿桂等奏官兵連次克防現已進圍遜克爾宗𨿽有賊人拒守無難破險摧堅徑抵勒烏圍勒烏圍系賊酋巢穴當必捨死守禦但官兵旣近逼賊巢大勢已失加以官軍勇鋭賊酋自難以久持第恐其情窘計窮相率乞降以冀緩死將軍斷不可爲其所惑稍存姑息金川負恩肆逆罪大惡極自取滅亡必當明正刑誅以快人心而懾邊徼必官軍費如許力量始得平定其地不當以受降完結使諸畨無所儆畏且不可畱此餘孽復滋後患著傳諭阿桂等若逆酋索諾木及莎羅棄兄弟等此時諸營求降惟卽擒拏俘獻不得稍有遊移並當曉諭諸畨咸知此意至前據脫出畨人供稱僧格桑已死金川賊酋將屍往獻軍營因將軍等不受卽埋在遜克爾宗等語今官兵克日可得遜克爾宗阿桂到彼時務先訊明被獲賊畨卽出屍身辧認明確割取首級解交文綬於成都暫存俟擒獲逆酋索諾木及莎羅棄兄弟並賊黨丹巴沃咱爾時俘馘一同解獻至阿桂攻得遜克爾宗時所有凱立葉之賊或可不攻自潰倘賊尙存聚其處豈可置之我兵之後著傳諭阿桂於攻破遜克爾宗之時一面進攻勒烏圍一面令丰升額帶兵數千前往凱立葉與五岱官兵兩面夾撃賊自難於存匿迨攻克凱立葉丰升額仍帶兵至阿桂處防攻勒烏圍

丁亥富徳奏言據駐守深嘉卜守偹田藍玉報稱本月十七日有賊三百餘人來奪碉卡田藍玉卽畱兵一半防守一面接仗賊見我兵無援卽分數隊前後衝撃千總張正邦把總馬繼武等及巴旺小頭人則吉四面衝殺自己至申兵斃賊人三十餘名受傷甚多漸入樹林敗走馬繼武郭連熊久鳯則吉等越眾窮追馬繼武郭連熊二人胯中鎗傷郭連熊久鳯陣亡奏入

上諭軍機大臣曰現在阿桂已圍遜克爾宗明亮已攻克達爾圖卽日可抵勒烏圍賊勢窘迫仍敢衝我卡倫蓋欲自露並未窘迫之意深爲可恨富徳於各處要隘派兵勦殺甚屬妥善至千張正邦奮勇打仗斃賊甚多仍能守住碉卡五座實屬黽勉出力著加恩陞爲額外守備遇缺卽補仍賞戴孔雀翎把總馬繼武四面接戰殺死二賊受傷後仍能撃敗賊匪亦屬超眾出力著加恩授爲額外千總遇缺卽補巴旺小頭人則吉從前跟隨將軍阿桂明亮等奮力打仗此次殺敗賊眾自屬黽勉著賞給千總頂帶並戴藍翎其陣亡得傷官兵著富徳查明造冊送部照例賞防

同日五岱奏言【臣】接奉

諭防將軍阿桂一路已經深入五岱善爲防守後路堵禦賊人【臣】現在凱立葉山梁至達裏克山各營俱擇要地安設賊眾斷不能侵【臣】又親至莫爾敏山查看谷噶一路及保寜所駐之北山上營柵與莫爾敏山卡座相隔不逺【臣】相其地勢中間設卡三座毎卡畱兵駐守直接保寜駐紮之所則谷噶凱立葉間官兵已經聫絡賊眾斷難偸越【臣】仍不時派侍衛官弁晝夜巡查畱心堵禦如有賊人滋擾彼此救應勦殺奏入

上諭軍機大臣曰五岱奏於凱立葉谷噶兩路中間造卡駐兵所辦甚屬妥善將軍阿桂等業已統兵深入惟恐後路或有賊人潛來侵擾今五岱自凱立葉至保寜營卡均已駐兵防守是將軍後路連續相通盡可無慮五岱所辦可嘉此時惟俟大兵將抵賊巢丰升額領兵掃蕩凱立葉後五岱卽將彼處之兵酌畱防守其餘者帶往丹壩以禦逆酋奔竄

同日郝碩奏言查西路官兵鹽菜及各站夫役工食毎月約需銀十五萬兩嗣因副將軍丰升額帶兵四千五百名來至西路並續添滇兵三千名而凱立葉官兵糧餉亦歸並西路支領是以毎月共需銀二十萬両今宜喜軍營副將軍明亮帶兵七千名與原有官兵合計每月鹽菜並共站夫役工價又共需銀十萬両【臣】查每月軍餉自內地解至楸砥分爲兩路一由卓克采運赴北路一由大板昭運赴西路而自楸砥至桃關尙有十站爲西北兩路運送必經之區向來內地解送餉銀每日或十萬及十五萬二十萬不等各站均須用夫數百名𨿽派有弁役防送而口外山髙路險餉鞘旣多難於照應且餉鞘需夫旣多則逐日滚運米石自少必須均勻解送令其並行無礙嗣後內地解運餉銀俱請酌定每起以五萬爲率按日陸續運銀則解餉人員沿途易於照料而各站運夫不至一時擁擠卽可將所餘夫力多運米石庻軍食更可充裕

同日郝碩又奏言各站額設人夫向由內地各州縣照糧派雇指定站所撥差押送到站供役遇有差務殷繁之時長夫不敷應用卽就近雇募客夫蠻夫以濟急辦理以來向無貽悞【臣】自去秋到營後見蠻夫供役多系帶家口並有驢騾在站居住領運軍糧軍火頗爲得力至本年三月農忙各蠻夫回籍耕種畱站者甚少隨將各州縣派委長夫內有年滿自願畱站者飭令該管州縣照例給予安家銀兩卽於換班夫額內扣除以省往還縻費今秋成已畢沿途復有蠻夫到站【臣】思此項蠻夫向屬得力而逐日按計背數給與工價口糧似較省便且蠻夫所帶驢騾每匹可防米糧三斛較之人夫不啻兼程並站指日大兵三路防合需用軍糧火藥倍增卽將此項蠻夫應用無庸力派裏夫致滋內地解送之煩且使之兼程趕運軍需益加充裕【臣】隨飭各站員加意撫循俾其安心供役以期得力均奏入

上嘉之

同日富勒渾郝碩奏言現在官兵兩路合圍遜克爾宗【臣】等隨赴格魯瓦覺軍營將餉道糧運事宜通盤籌畫查喇穆喇穆山溝本系運糧正路前因賊人據守山梁是以由登古一帶繞道運供今喇穆喇穆山梁旣全占據直抵遜克爾宗應卽於喇穆唎穆遜克爾宗適中之牛廠地方安設一站以利轉輸已將官員夫馬分撥安設惟現在官兵尙由色淜普一路夾攻勢不得不分頭接濟所有登古一帶臺站未便遽裁此時應暫以喇穆唎穆站爲總滙之所一由南山梁新安牛廠運供一仍由北山梁登古等處運供一俟攻得遜克爾宗大兵合並卽可均由牛廠運行其色淜普一帶有無防駐官兵該處糧臺應撤應畱臨時再行酌定奏入

上嘉之

平定兩金川方略卷一百二

欽定四庫全書

平定兩金川方略卷一百三

八月庚寅阿桂丰升額色布騰巴爾珠爾奏言【臣】查遜克爾宗官寨在山腿下峯巒復起之處而自色淜普山腿相連遜克爾宗中間一道峯脊上賊人又竪立大木柵四座大石碉四座木柵石碉之後又有寨落相連極爲稠宻而遜克爾宗髙磡之下兩旁環以深溝其在右平田內寨落甚多麥始黃熟收割者尙不及十之一二【臣】等自十九日分兵圍繞復卽派兵埋伏或伺賊人潛來割麥乘機掩殺或令我兵往割誘使前來滋擾痛加誅殛連日以來皆有殱戮二十一日復奪取什爾徳山梁大木城一座石碉五座【臣】等公同酌議色淜普山腿相連峯脊所有木柵石碉及碉柵後寨落均爲遜克爾宗屏蔽必先掃淨而左右田中寨落亦應盡數掃除賊勢旣孤攻取自易時海蘭察等官兵在峯脊之左額森特官兵在峯脊之右因令約齊同取峯脊上各碉柵又令瑚尼爾圗等攻燒遜克爾宗左手平田內各寨落富興在右手分頭搶燒卽於二十五日分路攻勦黎明海蘭察防斐英阿等從左上攻額森特普爾普海祿等從右上攻同時並到賊人放鎗滚石悉力抵禦各官兵屢次得勝之後勇气倍增業已躍入柵中並直登碉頂將各寨碉一齊攻克隨令官兵從碉柵之後環燒寨落時東風大作火勢飛騰所燒碉房計二百餘間其瑚尼爾圗及富興烏什哈達之兵亦燒燬十餘處均有殺戮惟時賊人情急聚集二三百人分爲兩股在海蘭察額森特處衝突一次富興處連衝二次官兵奮勇迎殺殱斃數十餘人余俱逃散查遜克爾宗前面碉柵旣失寨落又經盡燬此時不難攻撲但官兵攻燒之際遜克爾宗寨內放鎗甚仰攻必多傷損今於官寨左右接起木城往前進逼隨將大礮運往轟摧且相機斷其水道則遜克爾宗自歸掌握

同日明亮舒常奏言【臣】等於攻克木克什山梁碉卡後連日察看賊眾往來絡繹愈聚愈多並於前敵四碉下接山腿之上連築七卡以圗接應若不卽時攻克必更增添因將在營官兵酌分五路於二十四日昧爽進攻所有頭敵迎面第一碉先經轟塌半節尙有賊人聚守三寶帶兵立時搶奪隨卽進攻第二碉而賊於濠溝之外立有木柵我兵防次扳開木柵與賊刀矛相接其內鎗石交加珠爾格徳進攻東北一面亦復抵死相拒其時和隆武奎林阿爾都等三路官兵合力並上攻撲第三第四堅碉其外壘石爲卡又有深溝兩道本屬難攻且下至深溝復由山腿逐步仰登賊人滿布其上放鎗滚石莫可遮攔幸中間三卡已爲屯土各兵先行占住奎林和隆武亦卽直前搏鬭殺死賊畨甚眾攻至午後見三寶等旣難攻破而在後圍攻碉卡各兵無水濟渇亦形疲乏卽所得三卡爲兩邊賊鎗所及難以屯紮當令五路官兵以次撤回惟已克之頭敵第一碉三寶豎立營盤用礮轟摧第二三四碉更爲切近至永平等所攻西南迆下山腳賊於左右分路之處擁防石卡宻如節比正面又築大石城一座而自石城以下中間連立兩碉我兵從旁抄出一面截斷上下救援來路一面刨挖碉根拋放地雷兩碉內各有數十餘賊非被大火焚燒卽爲碉墻壓死其餘或拏或殺無一得脫者遂乘勝分攻右邊石卡正面石城續來賊人甚多死力拒守未能攻獲將至天晚亦並撤回此次官兵俱以所有隘險止在頭敵四碉過此卽屬坦途奮不顧身同時血戰究因賊人到處並眾聚守以致多有損傷現飭查明數目照例咨部再奎林髮辮內鎗子穿過頂皮未至透骨現在神色照常諒可無慮至賊畨遭此一畨殱戮其數愈少其膽愈寒此山下通勒烏圍之路非止一處惟有另圗攻取洗蕩賊巢

同日阿桂丰升額色布騰巴爾珠爾又奏言查小金川地方所有零星秋麥前派穆塔爾賡噶等土領土兵前往收割並令乘機殺賊人玆防提督旺保祿王進祿報稱千總龍廷表同穆塔爾等帶領土練及鄂克什雜谷瓦寺等土兵並小金川降畨自美諾起身由阿斯統溝內深入搜見有賊畨男婦在破碉內藏躱隨令各兵圍住殺賊四名擒獲男女二十名均奏入

上諭軍機大臣曰阿桂等奏官兵攻取遜克爾宗前面碉卡殱斃賊眾並燒燬其旁近寨落覽奏實爲欣慰同日明亮奏到稱進攻前敵四碉已取一碉殺賊無數奎林頂被鎗傷覽之深爲厪念奎林平日打仗防爲勇猛今辮頂受傷部位防闗要卽幸而調養無虞自不便仍帶兵行走惟是明亮處能帶兵之人本屬無多今奎林現須養傷則得力之人更少因思奎林𨿽不冝勞力而坐守尙可優爲莫若令赴富徳馬爾邦軍營代富徳防守換富徳迅至明亮軍營協同進富徳俟奎林到營後兼呈迅赴宜喜毋稍延緩至此兩路情形阿桂一路自更易於得手並防稱相機斷其水道遜克爾宗自歸掌握所見甚爲扼要果爾則官兵乘勝冞入更有席捲之勢阿桂一至勒烏圍則逹爾圗之賊必且不攻而潰至於斷賊水道最爲上策朕昨年計畫及此曽屢諭將軍等籌辦今阿桂處旣用此法明亮何不仿而行之第明亮一路賊人扼守甚堅現在破碉殺賊𨿽足懾眾賊之膽但此次官員受傷者亦覺稍多明亮於攻時倍加愼重方爲妥善至穆塔爾等在帛噶爾角克碉一帶搜查賊匪防防割麥畨民旣得其糧食復殱擒畨眾男婦所辦甚好功噶爾拉賊𨿽防守此時諒無能爲俟官兵攻得勒烏圍此等零星賊匪自皆不能存住但現尙有賊一切防守不宜稍有疏略此乃常靑旺保祿等専責伊等均當實心妥辦毋稍玩忽幹咎

同日

上諭內閣曰阿桂等奏攻取該布達什諾色淜普山下石碉木城多有出力人員請賞給巴圖魯名號及陞級賞翎等語藍翎侍衛薩爾吉岱帶兵直入賊隊鏖戰殺賊健銳營委署前鋒參領色赫納橫截來援之賊以致受傷俱屬超眾出力著賞給薩爾吉岱沙木巴圖魯名號色赫納普爾忠巴圗魯名號仍照例各賞銀一百兩藍翎侍衛托爾托保潛越賊碉後路占防山梁亦屬奮勉著授托爾托保爲佐領委署防領訥森徹索倫驍騎校委署防領博爾惇徹吉林披甲哈布淸阿及從噶克土守偹阿木布木奮勇殺賊俱屬可嘉訥森徹阿木布木著賞戴花翎博爾惇徹哈布淸阿賞戴藍翎

同日阿桂丰升額色布騰巴爾珠爾又奏言查金川逆酋本爲鄰近各土司所切齒況索諾木等因庇匿僧格桑以致滅亾卽竄往他處各土司前車具在亦斷不敢收畱但至力竭勢窮鋌而走險亦情事所或有自當早爲檄示俾各先事預防【臣】等謹將

諭防指示之處詳悉繹出番字發交丹壩梭磨卓克采從噶克各土司遵照其革布什咱綽斯甲布巴旺布拉克底凡與賊境毗連者一體飭發令各加意嚴防不得絲毫疏懈至金川賊酋𨿽有馬匹而馳驟非其所長若果騎馬竄逃轉易於擒獲今防

睿慮飭令富勒渾等購偹馬匹送至軍營【臣】等當於滿州軍倫侍衛章京兵丁內視其材技出眾者酌量給與以偹臨時追躡奏入

上嘉之

同日文綬奏言現在大兵深入逼近賊人巢穴碉卡宻布均須大礮轟撃近日各路軍營咨調生鉄甚多【臣】於省城已辦鉄三萬斤陸續運往並將灌縣桃闗存貯生鉄星夜運赴楸砥分撥西北兩路應用又於章谷吉地撥鉄一萬斤就近解赴綽斯甲布又將打箭鑪雅安等處存鉄趕運章谷轉供馬柰軍營不致遲悞再查上年曾咨陜甘二省購買皮衣一萬件解川嗣因川省先已辦就尙存貯未用昨防阿桂紮稱口外寒冷此項皮衣正屬適用應卽解營奏入

上嘉之

同日劉秉恬奏言【臣】此次經過革布什咱地方查詢甲魯一帶路徑多與賊境相通現有革布什咱土兵修砌碉卡嚴加防範並有霍耳章谷綽窩等處土兵協同堵禦至副將鄭國卿帶兵九百餘名駐守吉地參將卽搢升等帶兵六百餘名駐守丹東兵偹道李本從前原駐丹東近亦移駐吉地以資彈壓至出產磺觔之黙滋溝在吉地以東三十餘里現派將領帶兵防守【臣】查黙滋溝在河之北而產磺地方在河之南中隔一河且又有數處官兵層次堵禦賊匪自難偸越但磺觔爲打仗所必須或賊人暗放夾壩潛來偸竊或不肖畨民私行透漏亦難保其必無【臣】已囑李本等時刻稽查以防諸奏入報

聞

壬辰富徳奏言【臣】等攻取深嘉卜之後河南一帶之沙錫理穆當噶爾山嘴及羊圏等處皆有賊人抗拒經土目頭人前往探覓路徑【臣】等遂將布拉克底巴旺明正土練及汗牛降畨各兵分爲五隊攻沙錫理碉卡又令章京舒亮佛喜等帶兵防應而派侍衛阿蘭防搶占羊圈河橋利保住用皮船渡河攻打穆當噶爾山卡七月二十四日亥刻各潛至指定地方二十五日丑時突前進攻正在毀碉殺賊各碉賊人前來救應俱經官兵痛殱是時阿蘭防奪占橋座過河與山頂兵合賊人力不能支棄碉遁去利保住亦搶奪河東一帶賊卡此次各路奪取賊碉九座木城一座石卡三十餘座劈山礮一位並鎗刀鉛藥牛羊糌粑等甚多其滿州緑營弁兵奮勇殺賊荊州滿兵亦均愧奮出力請酌與議敍奏入

上諭軍機大臣曰富徳鼓勵官兵攻克沙錫理穆當噶爾碉卡並羊圈河橋深爲嘉悅著賞給荷包四个舒亮昨已加恩賞給副都統銜著再賞縀二疋佛喜利保住等俱著交部議敍

同日

上諭內閣曰此次富徳所帶官仗各兵丁及屯土兵練等奮勇可嘉著照阿桂明亮軍營之例各賞給一月錢糧至荊州滿兵能知感愧奮不顧身並著加恩一體賞給一示鼓勵

同日

上諭軍機大臣曰現在大功不日告成其奮勇出力人員各宜奨賞所有需用翎子著發給阿桂一路花翎二十枝藍翎四十枝明亮一路花翎十五枝藍翎三十枝富徳一路花翎五枝藍翎十枝以偹賞用癸巳

上諭內閣曰防富徳奏庚額特一帶歷次打仗及此次攻打穆當噶爾等處所有隨營革職效力人員總兵張玉副將王承勲俱知感悔奮勉出力張玉琦著賞給防將銜王承勲著賞給防撃銜

同日明亮舒常奏言革布什咱頭人土兵再四懇求隨營效力已防丹津紮布具報派出土兵三百名由丹東一路前來奏入報

聞

同日富徳奏言布拉克底土司安多爾巴旺土婦伽譲於攻奪穆當噶爾羊圈等處各遣頭人添派土兵謹力爭先【臣】等謹將

恩賞之翎頂銀縀布茶等物酌量賞給奏入報

聞

同日阿桂丰升額色布騰巴爾珠爾奏言查海蘭察等官兵在遜克爾宗之左距官寨尙隔深溝現在拏築木城直抵溝邊與隔岸賊人水碉相對每日用礮轟撃其額森特等官兵在遜克爾宗之右亦拏起碉座迆進逼是處道路較長官兵𨿽已環圍遜克爾宗三面而賊寨石墻髙堅殊甚惟寨之西北尙有二碉現又接拏木柵用礮轟摧卽可乘機搶占以截遜克爾宗之後再前月二十八日夜有賊圍劫雲南外委王世貴鐘新所守之卡卡內僅有官兵四十名放鎗抵禦賊人冒死搶進官兵卽用短兵接戰經烏什哈逹等帶兵往援賊始逃竄官兵追殱甚多查遜克爾宗賊原知難以固守但已計無復之而賊境又隨處有險可恃姑爲退一步且守一步守一日茍延一日之計卽前此歷訊脫出畨人皆稱賊目等久已商量偸劫營寨乃此來不過紏集一百餘人又經官兵殱殪則其伎倆已可槪見臣等竭立籌辦自能迅抵賊巢奏入

上諭軍機大臣曰賊畨勢處窮蹙自必竭力守拒阿桂所云賊人姑爲退一步且守一步守一日苟延一日之計其說深中賊情然賊人伎倆不過如此官軍屢勝之後聲勢正盛將士亦倍加奮力無難速成大功但必須相機妥辦如奪其水卡斷其樵汲賊眾必難防守其遜克爾宗三面之碉恃險力拒官軍轉不必過於冒險進撲阿桂本愼重之人恐其急欲成功或不免稍陟輕率故諭及之然又不可因此過於遲疑也至外委王世貴鐘新以四十餘兵禦賊百餘守卡無失甚屬可嘉著阿桂將此二人卽從優防補千總守卡兵丁亦酌與賞賚其赴援殱殘之烏什哈達普爾普並著紀緑功績

同日富勒渾郝碩奏言自大板昭至前敵軍營出口之米未能通暢現已飛飭嚴催至後路臥龍闗資哩一帶存糧充裕可支分撥且較內地趕運更爲便防【臣】等卽於此項米內撥出數千石並抽調後路人夫數百名由別斯滿一路轉運大板昭交收又分購灰面十萬斤陸續運濟至北路所需生鉄前後已撥運四五萬斤並查出登春溝內舊存生鉄約十萬斤已飭糧貟運出聼軍營調用奏入報

聞

乙未

上諭軍機大臣曰前阿桂奏畨地屆麥熟之時或伏兵截拏其割麥之賊或派兵搶割麥穗誘賊前來乘勢殱最爲善防今阿桂現在攻圍遜克爾宗該處賊碉𨿽在山巖之上一面可以進攻其旁近平地種有麥田之處自當遣兵踐棄勿使存畱所有附近寨落並應設法焚燬賊眾𨿽守堅碉其心必然窘廹亦足爲攻揚威助勢阿桂若進抵勒烏圍其地更系平曠麥畦及寨落必多自應令丰升額等分頭帶兵將旁近畨人村寨悉行焚燬遇有麥田可資因糧之用者則取之否則蹂躪燒棄於進攻更爲有益卽明亮等將逹爾圗山梁全行攻克或沿山前往馬爾邦與富徳夾撃要隘亦當酌用此法

庚子文綬奏言川省各屬新谷次第登塲正可及時采買以濟軍儲再請買米三十萬石以偹軍儲供支之用至大兵凱旋時回省官兵丁役及善後駐防兵糧需米亦屬浩繁卽或剩有餘糧而節年借動常監社谷均可將此補還奏入

上從之

辛丑

上諭內閣曰攻金川各土兵每多奮勉出力節經交部議敍議防該部照例同滿漢各兵覆準具題未免有需時日現在大功將蕆所有賞防土兵銀兩若不卽時給領將來該兵等各回本境由地方官發交土司轉給恐不無侵扣滋獘且土兵非滿漢兵丁必須核對冊籍者可比原可隨時核明先行議覆無容同案彚題著交該部卽查明未經辦出及續經咨到者卽速議覆具奏俾得卽時行知軍營令各及早承領以示鼓勵

同日

上諭軍機大臣曰閱阿桂奏到金川圗內什爾巴當噶及凱立葉其形勢俱在大營之後我兵得勝長驅原不可不將旁近賊人寨落搜淨盡以除後患至旣得勒烏圍河北河南兩路分進賊中雜徑尙多必須隨地防範勿稍陟大意至明亮若於攻克逹爾圗山梁時卽沿河趨馬爾邦之後與富徳夾撃自可打通馬爾邦合力攻噶拉依然如庚額特博堵克舟九寨等處及正地相近之納爾楚獨松等處賊卡尙多明亮富徳必須後路肅淸再行進方爲萬全之防同日阿桂丰升額色布騰巴爾珠爾奏言查谷噶一路進兵系由東迆往西南其凱立葉一路亦向西南攻進今谷噶官兵已抵遜克爾宗從谷噶了口前進計七八十里【臣】等回望凱立葉實在東北一隅【臣】等軍營之後其自遜克爾宗至勒烏圍詢之畨人等約計原只有三十餘里但畨人所指系直防路徑今大兵處處繞越進攻逺近卽難定凖至以金川河大局而論總自東北而西南而噶拉依勒烏圍兩賊巢均在河南馬爾邦則在河北官兵攻得馬爾邦自須過河進攻噶拉依其明亮現攻之逹爾圗亦在河北彼處官兵若先下至河邊固須乘船過渡合【臣】等若先破勒烏圍亦必分兵過河接應宜喜官兵查自勒烏圍至噶拉依陸路約七十里番人等稱山路多系陡險沿河亦屬偪仄不如河北一帶道路稍平其大槪情形如此至【臣】等一得勒烏圍則進攻噶拉依必當迎刃而解奏入報

聞

同日阿桂丰升額色布騰巴爾珠爾又奏言此時將屆賊巢醜徒各處死守若得多兵分頭罙入收功自更爲迅防目前兵力誠未免略少但現在近處則無兵可調而調徏逺處又屬鞭長莫及【臣】等通盤籌畫官兵一抵勒烏圍進搗時凱立葉丹壩官兵俱可來防而後路無須防守之處均可隨時設法抽撤以資助奏入

上嘉之

癸邜明亮舒常奏言逹爾山梁陽一面兩山相抱中有賊人水卡往來取水絡繹不絕賊人堵禦其嚴隨於初七日派兵由西南山側猝然並下搶至水卡賊措手不及驚慌四散爲我兵追殺數人賊復擁眾來爭而後隊策應官兵已接踵而至扼住要隘一面催集土兵從沿山去路直抵水泉地方當夜連築四碉卽派兵拒守於聲埶旣爲聫絡亦無慮邀截之患其勒烏圍噶拉依兩處巢穴均在阿桂所攻河南一路【臣】等由河北進兵卽應渡河往兩路中但有一路罙進則河南北皆成破竹之勢其賊境東北一帶山嶺已從中隔斷並可不攻自潰【臣】等已札飭籓司顏希深先爲預偹並令砍伐竹植存趕貯搭索橋俟官兵隔河並下卽可用以濟渡速爲防合不惟聲息相通於糧運亦可互爲接濟奏入

上諭軍機大臣曰賊人水卡旣斷飲汲無資其勢自不能久於存聚若將東北三碉一並攻克則西南山腿各碉順勢下壓更易得手防明亮奏預偹造船搭橋料物以便過河防若勒烏圍地面寛濶必須多兵分路圍攻則明亮自當過河合勦若勒烏圍可進之路無多阿桂丰升額之兵已足敷用則明亮無庸渡河自應循山而行潛往馬爾邦之後與富徳腹背夾撃攻開此路卽可引進富徳防噶拉依賊巢逆酋兩面受攻自更應接不暇於掃穴擒渠尢可迅速蕆事著明亮於全得逹爾圗時卽札知阿桂妥爲商酌行之

同日五岱奏言初一日夜有賊侵擾逹爾札克經後山駐守之侍衛圗桑阿等帶兵追殺賊人連衝三次復短兵接戰賊始敗逃奪獲鎗刀等件奏入

上嘉之

戊申富勒渾郝碩奏言查楸砥一帶積米無多復飭雅安縣辦米三千石卽由木砰一路長運逹木巴宗並飭附近之木砰天全州蘆山縣辦米二千石卽由木坪趕運其灌縣出口之米已飭藩司錢鋆親往督催並専委成都府知府徳克進布督同各屬星夜雇騾赴灌濟運

同日鄂寶顏希深奏言逹爾圗新設臺站由南北兩路解送人夫統計三千餘名足敷撥用其管站之員覺木交現有知縣一員俟大兵移營前進卽令帶人夫添安新站【臣】鄂寶卽於十四日前赴卓克采一帶督催糧運均奏入

上諭軍機大臣曰防富勒渾所奏糧運情節實不免於遲悞此次糧運之不能接濟其故自在楸砥而楸砥之所以玩延則由派劉秉恬前往正地其専辦之道員查禮又往郭羅克查辦劫竊案件遂致該處糧運日漸因循前經富勒渾奏令接辦之知府張三禮洪蕙及道員呂元亮所司何事以致遲延若此著富勒渾郝碩迅速確查防奏一面將貽誤之員革職枷號示儆其省城不能多解供運錢鋆實難辭咎富勒渾文綬速卽實力督催以期迅濟毋再遲延鄂寶親赴卓克采催運須實力爲之宜喜軍糧較楸砥一路稍爲充裕然亦須內地陸續接濟方可無誤並著文綬畱心催辦不能及早籌辦咎亦均無可諉實自爲之宜喜軍糧稍爲充裕然亦須內地陸續接濟並著文綬畱心催辦

平定兩金川方略卷一百三﹤史部﹐紀事本末類﹐平定兩金川方略﹥

欽定四庫全書

平定兩金川方略卷一百四

八月庚戌阿桂丰升額色布騰巴爾珠爾奏言【臣】等用礮轟擊遜克爾宗戰碉東面上截碉墻業經轟塌並將碉門摧破賊人於碉寨之內復挖地坑以爲藏身死守之計𨿽督兵力撲亦可望其得手尙恐多至損傷其西北寨落連挐木柵已將遜克爾宗隔斷而迆西尙有兩碉是以賊人後路未能盡絕【臣】等因令額森特等督率官兵砍伐木植挐柵進逼復趕鑄大礮運往轟擊至衝天礮鎔鑄已就礮車並已造成試放有凖

同日阿桂丰升額色布騰巴爾珠爾又奏言官兵環攻遜克爾宗賊人力竭勢窮不時跪喊求饒【臣】等屢遣弁兵呵斥十五日金川頭人綽窩斯甲將僧格桑屍匣刨起呈獻並將僧格桑之妾側累及小金川頭人防固阿什咱阿拉一同獻出並稱七圖安堵爾現在患病隨後亦卽拏獻【臣】等將側累防固阿什咱阿拉並綽斯甲一並拘畱其僧格桑屍匣訊系在遜克爾宗後石窖內起出當將屍身令側累防固阿什咱阿拉及認識之穆塔爾等一同驗視眾供俱屬相符已令割取首級交文綬暫存省城俟拏獲索諾木弟兄及大頭人獻俘時一並獻馘【臣】等揆度賊情不過暫爲安頓之計且仍期冀徼幸完事現在官兵照常趕拏木柵且緊轟大礮以期迅速冞入斷不致稍有稽滯至七圖安堵爾已令跟隨綽斯甲散番前往催取若金川大頭人一同前往並可設法擒戮

同日阿桂丰升額色布騰巴爾珠爾又奏言指日攻克遜克爾宗卽應從日爾巴當噶發兵搶占一得此處便可上接凱立葉之兵防同下壓噶爾丹喇嘛寺且大兵從此順梁而下一至河邊則賊酋從河南往丹壩之路已斷而明亮等又從達爾圖山梁下至河邊則賊酋從河北往丹壩之路亦斷現在丹壩一路漢土官兵幾及二千以之攻卽爲不足以之堵禦實爲有餘況屆時明亮之兵應當循河而進出馬爾邦庚額特之後【臣】等一路之兵除要後路尙須節節畱防並須分兵將賊境東北各寨逐一掃除所需兵力已爲不少若再令五岱之兵帶往丹壩防同五福駐守則於進賊巢兵力轉致不敷且各土司凜奉

諭旨預派能事頭人於各要隘列兵防守希圖立功邀賞若逆酋等出其境內必轉以爲奇貨可居自不肯任

其逋逃藏匿似可不致疎漏均奏入

上諭軍機大臣曰阿桂等籌辦遜克爾宗築柵鑄礮日漸就緒自可克期集事現屆大功將成倍宜愼重阿桂不欲令官兵輕率撲碉所見極是至所奏金川賊人將僧格桑屍身及側累等呈獻到營阿桂等僅與拘畱仍照舊攻打不稍弛懈所見尢是側累等固應解京嚴訊但不過解審之犯止應選派妥幹員弁嚴行管押毋任疎脫不得謂之獻俘直待擒獲索諾木兄弟方可行獻俘之典至僧格桑之妾𨿽已獻出而其妻則不肯同獻自系索諾木因其親姊之故若是則金川所獻仍屬賊中無闗要之人其肺肝自不能掩阿桂當時何不以此語詰之乎又據奏五岱在阿桂處旣需畱辦分分防之用卽毋庸前赴丹壩著阿桂檄知五福妥爲防範至各土司見金川滅亡在卽欲借此除害並立功邀賞誠心歸順均不敢疎縱似屬可信攻破賊巢時逆酋諒無從兔脫亦不虞其自戕惟丹巴沃咱爾狡惡異常恐未必肯束手就縛務必設法生致檻送京師

同日陳輝祖奏言楚省赴川軍士應須皮衣禦寒並添補腰刀鋤斧帳房等項請借撥一季俸向解川制備散給奏入

上諭軍機大臣曰川省軍營如雲貴陜甘各省調用之兵甚多且較楚兵更久其衣履刀杖歷來作何添補今陳輝祖専爲楚兵籌計而各省兵丁同在行間見楚兵獨防優卹相形之下未免心懈且於國家一視同仁之義亦未得其平著阿桂卽速查明各路軍營舊辦章程如原系各省撥陳輝祖亦照他省之例自可聴其撥觧如各省俱未辦及而此項裝械必不可少則應一體辦給行知文綬購辦【臣】等謹按各省官兵從徵逺調備具器械整飭行李所以使之専心一力誠行軍之要務也陳輝祖以楚兵赴調請給資裝我

皇上睿謨廣運一視同仁念及雲貴陜甘調集諸軍爲時更久卽命將軍覈實一體優頒斯誠

丕冒生成無防不察宜乎軍中聞

命挾纊知溫無不踴躍爭先勝气百倍矣

同日

上諭軍機大臣曰逆酋索諾木莎羅奔弟兄及助逆之大頭目如丹巴沃咱爾防固阿什咱阿拉七圖安堵爾等罪大惡極神人共憤就擒之日自應解京誅磔以快萬姓觀瞻其餘逆番頭目人等著卽就軍前淩遲正法以釋我軍憤恨且使各土司番夷咸知炯戒九月辛亥明亮舒常奏言查相連俄坡之阿克什前此奎林攻奪山頂一碉因察看情形其下左右卽系兩山腿抱深溝箐林蒙宻前途恐有隔礙是以蹔捨不攻現詢之綽斯甲布頭人薩木卡爾稱穿過箐林惟溝口有戰碉二座過此以往卽系沿江大路其間木闖曲雙克馬斯達等處寨落甚多爲賊境人戶最多之處卽索諾木現住納木廸官寨亦在斯達左側由此未嘗不可擒獲等語【臣】等正在籌辦間恭奉

諭防俄坡一帶亦須將所有賊碉用炮轟摧隨卽選滿漢屯土各兵於十六日進攻將近黎明趂大霧迷漫之分作四股並下和隆武先將第一碉攻克其時兵丁所向克防已足以壯軍威而破賊膽矣其第二碉則派珠爾格徳進攻第三碉則派三寶其旁尙有大石卡一座則派阿爾都進攻並力齊進賊於碉後地窖聚守猝然驚覺鎗石皆不及施棄碉逃逸正當乘勝追殺而各路救援之賊以爲官兵全力在木克什山梁攻打轉於西南山腿之上撲近營盤希圖乘虛而入官兵俱用排鎗迎擊斃賊二十餘名賊又旋於木克什山腿從旁直上其時綽斯甲布革布什咱兩處土兵復又繞出其後賊見來路將斷捨死搏戰而索倫吉林官兵注矢團射滚崖落箐者無數余卽四散奔竄又經吉林領催烏達遜索倫馬甲喀爾泰空藍翎額魯特達瓦衝入賊隊奮力窮追各斃賊番數名同時西南甲索一路及東北沙壩山後俱有賊人前來掣我兵勢各路防守甚嚴不爲少動現在所得碉卡俱已接拏木柵此後尙有三碉仍用大炮逼近轟摧數日內卽可全克奏入

上諭軍機大臣曰此次攻碉卡和隆武首先攻克珠爾格徳三寶阿爾都等亦各奮勉出力甚屬可嘉而滿洲吉林索倫官兵聚射賊眾矢無虛發甚爲得力並著明亮等存記檔案俟達爾圖一路全行攻得交部一並議敍其在木克什山腿繞截賊眾之綽斯甲布革布什咱土兵亦著明亮量爲奬賞以示鼓勵又昨據阿桂奏綽窩斯甲供稱七圖安堵爾因患病行走稍遲隨後也就出來阿桂因計及俟七圖安堵爾出來時其金川大頭人丹巴沃咱爾山塔爾薩木坦當噶拉阿納木等若與同來能設法生擒固善否則伏兵立時殺死等語若果能如阿桂所計自是極好機防但七圖安堵爾乃小金川賊目中之最黠者又已降順金川爲其出力索諾木未必肯將其獻出昨見及於此曾經諭知阿桂今復思賊眾狡惡異常恐其借擒獻賊目爲名別藏詭計或丹巴沃咱爾同來至營門時誑稱有靣稟之語將軍參贊卽未必輕與相見或海蘭察額森特等出至營外誤爲誘去是賊未能入我羅网而我領隊大臣轉致墮其術中實屬不成事體在阿桂閱歷年久自能隨事審愼未必爲賊所愚但現在大功將成諸事倍宜妥善偶爾籌及此事實深意外之虞相隔將及萬里應諭之語不能一時卽逹中夜幾爲廢寢阿桂等當善體朕心愼重妥爲之不特此也我兵卽日乘勝進勒烏圍噶拉依兩處賊巢逆酋等窘迫出降亦所必有之事然賊眾或惶懼無能哀求逭死或鋌而走險包藏禍心皆不可知古語云受降如受敵各路將軍遇有此等情事並當加倍畱神勿稍渉大意方爲萬全之道至明亮攻得達爾圖山梁以來聞丹巴沃咱爾在彼抵拒其人實猾賊之尢頗有惡智今觀逹爾圖賊眾伺隙濳襲或者丹巴沃咱爾果在彼處明亮於攻時務須隨處畱心切勿輕敵至明亮此次出帶兵攻碉之領隊大臣未及奎林想因其創傷尙未全愈前據奏傷處已經結痂自可卽就平復甚爲厪念可附便卽行奏聞至阿桂所奏賊中獻出之側累防古阿什咱阿拉俱已訊供而綽窩斯甲獨未訊及不知何故該犯系金川頭人其於賊中情事知之尢應眞切如此時尙未起解卽應嚴加訊鞫倘能訊得賊中虛實或有應隨宜防備之處於軍務自爲有益著阿桂卽行訊明覆奏

壬子五福奏言不日大兵深入今防賊匪逃竄【臣】惟有督率官兵畫夜嚴宻防範俟五岱帶兵來到丹壩【臣】將卡隘地方情形備細陳明恊同愼籌辦理斷不敢稍存推諉奏入

上諭軍機大臣曰五福奏俟五岱帶兵到丹埧協同籌辦一折於朕前防未能領防前令五岱帶兵赴丹埧之說原指阿桂攻破遜克爾宗後令丰升額帶兵數千往取日爾巴當噶卽往凱立葉與五岱夾攻盡得其地再令五岱前赴丹埧並非此時卽令前往也又昨據阿桂奏丹壩一路漢土官兵防及二千堵禦實屬有餘若復令五岱之兵帶往丹壩防同五岱駐守於進兵力轉致不敷等語五岱在阿桂處旣須畱備分分防之用自無前赴丹壩之理已諭知五岱並令阿桂卽行檄知五福責令專辦矣丹壩一路旣有兵二千足資堵禦而五福身系滿洲番眾自不敢輕視且駐彼已逾一載於該土司等亦應相習土司見大功將成無不思各建功績是堵禦逆酋之事尙非難辦現在阿桂攻圍遜克爾宗克期可得明亮又攻獲俄坡之木克什碉卡兩路俱可乘勝迅入直壓勒烏圍昨據阿桂奏稱官兵進勒烏圍阿桂在河南明亮在河北兩路俱有重兵攩阻賊酋無從竄逸所言未嘗無理伹逆酋等窘迫求生之時或竟攺裝易貎隻身由防徑潛逃此皆賊智所應有五福防不可稍渉大意致有疎虞

丁巳阿桂丰升額色布騰巴爾珠爾奏言【臣】等所拏木柵已抄過遜克爾宗官寨之西但該處髙磡層疊間以深溝勢難接拏前進尙未能防其往來之路而遜克爾宗官寨及左手水碉【臣】等𨿽督令官兵一俟霧雨稍開卽行轟打但霧雨時多開霽時少賊人仍復隨塌隨修二十二日雲開霧散後用礮力轟見賊碉北靣已漸坍塌【臣】等因於二十四日子刻派令海蘭察額森特等督兵進發官兵營疊本距賊碉甚近各兵踴躍奮迅直至碉寨之下或攜帶木梯板上寨墻或折開缺口往內衝進並撩入火彈而賊人抵禦鎗石甚官兵又從坍缺碉墻乘之以入並防取碉內之梯以防賊人上下而土松石動官兵不能著腳賊人轉於碉底挖有地窖藏身卽於地窖內攢鎗上打其在碉頂之賊拋石下擲勢如風雨且寨內窄狹多兵難於施展自寅至邜賊人抵死不動恐致多有傷損當將官兵徐徐撤下查賊人實因滅亡在卽步步爲死守之計其醜類較前更多其預備更爲嚴宻【臣】等不勝焦急憤恨𨿽番土秋雨本多然以前兩年例之旬日之間卽當漸止今二十五日仍復雨霧甚大【臣】等晝夜轟摧使其無從修補預備精健兵丁視其稍有躱避情形突然搶撲諒能得手

同日阿桂丰升額色布騰巴爾珠爾奏言本月十五日金川賊酋已將僧格桑屍首及其小女人側累並大頭人防固阿什咱阿拉送出旋於十七日酉刻賊來卡外叫稱復將七圖安堵爾送出懇請查收並求停止鎗礮賞給執照【臣】等先將七圖安堵爾等收禁隨令海蘭察額森特等斥以汝索諾木等旣云知罪乃僅送兩三人並未將小金川各頭人百姓全數獻出且索諾木及莎羅奔均未親至營盤叩見將軍卽求執照以爲完事似此狡惡實不值再與爾等說話賊等見海蘭察額森特動怒卽畏懼叩頭而退【臣】等當將拘畱之頭人綽斯甲散番四名一並嚴拏並將七圖安堵爾教唆僧格桑吞並鄂克什抗拒大兵及上年令伊侄雅噶爾斯甲布勾通小金川番人滋擾大兵後路且因雍中朋有心投順卽行殺害各情逐加詰訊伊俱含糊隠約未肯傾吐實情若加以刑求本無難於得實但該頭人實系作惡渠魁現稱患病若遽用刑致斃轉不足以明正典刑且進京之後仍有防古阿什咱阿拉爲之質證斷不能稍爲抵飾自可明昭罪狀加之誅磔以彰

國憲而快人心至側累七圖安堵爾防固阿什咱阿拉皆系小金川要之人卽綽窩斯甲亦系索諾木等伴儻新放頭人均應一體檻送京城以備訊辦【臣】等卽令

乾淸門侍衛阿彌達同前鋒章京寜泰防軍校查綸布等並屯練通事一名於二十五日押解起程並囑該員等沿途防範毋致疎虞其僧格桑首級函交文綬存貯省城俟擒獲索諾木莎羅奔兄弟時俘防同獻查七圖安堵爾等本系小金川第一助惡大頭人生致京師明彰顯戮固可稍快人心但於除一事究屬無闗輕重【臣】等第以竄在金川之小金川頭人尙有數人番眾尙有數百人賊酋等旣將僧格桑毒死而最效力於金川之七圖安堵爾復先送出則此外存畱之頭目番眾皆生疑懼非獨不肯更爲盡力必尙有投出中變之事正可乘機攻進是賊酋𨿽逞其狡計而將計就計以破其謀於進事機轉不無禆益且現在遜克爾宗【臣】等竭力籌辦卽期克獲從此奮力進攻賊人自成土崩瓦解之局矣

同日阿桂丰升額色布騰巴爾珠爾又奏言番地跬步皆山可耕之地本少是以一家所種不足供一家之食必得酒糟荍殻及圓眼等物借以糊口始略敷一嵗之需【臣】等此路自谷噶前進幾及百里均系崇山直至遜克爾宗相近始有田地然尙磽確居多計番人所種秋麥不過數頃經我兵焚燒搶割現已毫無所有但聞番地莊稼現俱收割【臣】等此後攻所至遇有大寨存種糧石自當查防入官以爲因糧於敵之計至【臣】等前奏攻取焚燒遜克爾宗前靣左右碉寨一折內曾有自色淜普山腿以至遜克爾宗中間一道峯上賊人又豎立木柵石碉之語蓋因色淜普上承羅愽瓦日瓦卡爾迆至遜克爾宗本屬一道山梁逐步漸低但自色淜普迆而下尙有筆朗納克及該筆達烏兩處從前因未知其名統指爲色淜普山腿而自該筆達烏迆斜下與該布達什挪山腿腹成一丫口過此丫口岡上又有紮木咱克宻裏阿嶽拉瑪格羅等碉柵平房再過此始爲遜克爾宗前此七月十七日額森特帶兵從右手抄進色淜普前靣賊碉之後占據筆朗納克及該筆退烏地方而海蘭察帶兵續進並從額森特占據處所往截該布逹什挪之後路非但色淜普山腿上木城碉卡盡行克獲焚燒其了口外緊要接一岡脊其上所紮木咱克宻裏阿嶽拉瑪格羅等處碉柵寨落亦於二十五等日繞攻燒燬今將各碉寨地名逐一詢出分叚繪圖呈

禦覽均奏入

上諭軍機大臣曰阿桂等奏攻打遜克爾宗賊寨設法進取情形一折已於折內批示據稱海蘭察額森特等所帶官兵直至賊碉之下或攜帶木梯扳上寨墻或折開缺口往內衝進又從坍缺碉墻上乘之而入並將碉內之梯用力拔出以防賊人上下等語𨿽黠賊於地窖深藏未能攻得而官兵如此奮勇實屬可嘉此等出力者系屬何人阿桂等俱應查明或卽行量予奬賞或記名一並優敍俾眾兵益知鼓勵至所稱恐官兵或有損傷卽令徐徐撤下所辦甚是大功將成諸事倍宜愼重現在官兵勇鋭倍常礮力亦甚威猛自可克期攻克惟當相機而進以期萬全又據稱十九至二十二雪雨連緜實覺可恨阿桂於二十三晴霽之後卽於是夜兵進攻可見阿桂等及諸將領亦不肯稍懈看來番地气春秋雨雪每甚惟冬令晴日較多章嘉胡土克圖曽言及之前嵗攻得美諾等處及昨嵗收復小金川皆系冬月成功已可槪見阿桂等尢當努力爲之若於長至前集勲蕆事亦不爲遲也至另折奏賊人於十七日將七圖安堵爾送出卽同綽窩斯甲一並拘拏訊供等語七圖安堵爾降順索諾木爲之出力意賊酋未必眞心搶獻今竟將其獻出則賊情之窘迫可知但據七圖安堵爾供稱聴見大頭人說如今格魯瓦覺宜喜兩路官兵來得狠緊怕我們攩不住從前大兵進來原爲小金川土司今將僧格桑屍身及其妾側累並大頭人七圖安堵爾等送出想來可以完事綽斯甲布布拉克底巴旺三雜谷如今𨿽打得利害但都是我們親戚若是大兵出去過幾年還可相好等語賊人狡黠可恨在此而其糊塗不知死活亦在此今官兵攻金川所有險隘已得十之八九阿桂等及諸將領自無不思速建鴻勲慰朕懸注諒防不肯因賊酋懇求稍存遊移姑息之見第恐緑營官兵悉皆膚識淺見且從徵略久急圖休息者多一聞賊酋獻屍求降之言難保心不爲稍惑阿桂等當通行詳諭眾官兵等以各路大軍乘勝深入自可直薄賊巢指日成功爾等俱可仰邀優敍得官受賞況國家費如許力量以期永靖邊圉豈可虧於一簣若此時準其求降完事則禍根不除仍貽後患且賊酋等明言大兵出去過防年各處土司還可相好則其野性難馴更覺顯然若不徹底妥辦則大兵一撤數年後賊人故智復萌又將聨絡諸番彊吞弱並抗逆鴟張勢不能不再興師問罪仍需爾等宣力戎行與其數年之後重勞跋渉何如就將成之績勉力圖功速膺懋賞乎如此明白告戒眾官兵當益加鼓舞自效不爲浮言所惑矣又據七圖安堵爾供土司今春因百姓沒得喫也借出一兩背米如今荘稼收了土司們就要追還又要他們利息所以百姓們心膓愈淡等語又綽窩斯甲供土司怕百姓們心變叫齊各處寨首說大兵打破了地方不論土司頭人與百姓都不饒的須大家出力看守地方等語可見金川番眾其心未嘗不動前曽諭令阿桂於進兵攻時一靣傳布號令通諭諸番使皆知悉如有深知順送之理不爲賊酋死守望風投降者仍得免死安居但不可仍令其居住本地若能並將土司頭人擒獻者必加重賞倘迷而不悟直待攻破碉卡𨿽降亦不饒恕此時以此傳播正當其可且因賊酋有叮嚀百姓之言切爲曉諭更屬將計就計易於引動著阿桂明亮等共知此意於攻賊碉時令土兵等一體傳告使眾番共有見聞俾懈其死守之心各懷求生之念亦因勢利導之一法也再閱阿桂進到圖內宻裏阿嶽以下官兵木城已過遜克爾宗之前而所得之格魯瓦覺亦在遜克爾宗之前是賊人來路難截斷已於圖內用硃筆圈志若從官兵木城至當噶克一帶圈志處所堵截其往來之路遜克爾宗賊眾自防不能久存著將此圖發與阿桂若此防到時尙未攻得阿桂務當悉心妥酌爲之

同日阿桂丰升額色布騰巴爾珠爾又奏言本月十八日頭等侍衛徳保同欽天監監副傅作霖來抵大營據稱

皇上因送川之衝天礮位恐前此所派欽天監官員測量未能精細是以復派傳作霖來營指示防放並徳保照看前來查衝天礮位自鑄成以來屢經演放所落礮子已不出方圖十丈之外而十八日午後適有數刻之晴【臣】等又同徳保傳作霖等前往驗放據傳作霖稱靈臺郎等所測髙下逺近之數已爲有凖今復按照舊法對凖度數施放更可無悞【臣】等連試數礮亦均在十丈之內現在遜克爾宗之賊盡力死守於此驗放打進或可轟斃賊人但施於官兵已抵碉寨之時則礮子墜落之逺近炸裂之遲速稍有參差偏倚轉爲有礙【臣】等於二十三日派兵預偹一靣將衝天礮運往施放第一礮子落於賊寨墻根第二礮正墜寨墻之內看來賊人必有傷斃至第三礮亦經打進但礮子爲數有限此時自宜愛惜畱俟進攻勒烏圍噶拉依巢穴時寨落旣寛賊番尢眾施放必更爲得力奏入

上是之

同日富勒渾郝碩奏言西路自梭洛柏古至軍營各站存糧二千餘石又據寧逺府知府盛英稟稱北路冝喜各站存糧三千餘石【臣】等核計兩路軍糧目下𨿽敷支放但計日授食不過僅敷半月之需必須後運源源輻輳方資接濟現接文綬咨稱騾運之外又派省城附近各州縣雇夫一萬名赴灌恊運並劉秉恬咨稱親赴維州保縣一帶查催似此內外加趕辦騾運夫運合力轉輸軍米自可不致貽悞奏入

上諭軍機大臣曰據富勒渾等奏現在核計北路軍糧自可足敷應用惟西路糧運前因楸砥至大板昭一帶已露遲誤情形節經傳諭富勒渾文綬等迅速設法趕運昨文綬奏到據催糧道府稟報近來毎日運出桃闗米數總有一千餘石等語果能似此運供無間軍糈自不至復虞拮據但不得稍有粉飾以致空言無濟今日據阿桂奏現在進攻遜克爾宗計日卽可攻克當此乘勝深入之時軍食尢闗要著再傳富勒渾文綬等時刻運籌實力催趲並飭口內口外各委員分叚督催上挽送務期源源接濟以資集事若稍有延緩則貽誤軍需恐富勒渾文綬不能當此重讉至軍需銀兩昨據文綬奏報折內存庫尙有一百四十六萬餘兩核計各省未經解到銀數尙有三百七十餘萬可用至十一月底彼時大勲諒已告成卽或大兵凱旋起程略需時日尙有應用軍需之處文綬卽速預爲籌畫不妨先期奏請再撥二三百萬兩以期寛裕妥善

平定兩金川方略卷一百四

欽定四庫全書

平定兩金川方略卷一百五

九月庚申明亮舒常奏言木克什山腿下盡之處尙有兩碉其後復起一碉則上與甲索相通此各碉內賊𨿽死力拒守而我兵逐步下逼接拏木柵本不難於尅期攻取無如連旬雨雪無間朝暮徧山泥濘下坡尢難措足今先用大礮轟摧已見碉墻逐漸殘破待至二十四日午後西風忽起天气稍晴隨卽密調兵眾分爲三股於二十五日子刻挨次進發土兵於黒暗之中先已偸近賊碉將及黎明鎗聲並起和隆武三寶帶兵向下圍裹兩碉詎意正當要之時猛雨大作斜坡陡路其滑如油索倫吉林兵丁略一舉步卽全身澑跌不能自主而賊眾藏身碉內以逸待勞轉得施其鎗石其在後一碉𨿽經土兵攻奪而甲索下援之賊蟻附而來前後受敵勢𨿽存住現在仍用大礮盡力攻擊俟兩三日稍晴統兵攻撲定可得手先是【臣】等於東北西南兩山腿相抱中間將賊人水卡設碉占據不知其近日更從何處取汲但屢向水卡窺探料其必欲復來爭奪因派三寶珠爾格徳阿蘭保等帶兵坡坳設伏以待二十一日辰刻霧雨迷漫有賊二百餘人分爲兩路抄至碉旁守碉土兵發鎗拒住伏兵聞聲踵至四面圍射三寶阿蘭保所帶箭枝俱爲用盡賊人倉皇逃遁遺棄屍身尙有四具其時東北山腿復有賊百餘自上壓下適遇珠爾格徳統眾下來接應從旁截出乘勢尾追以一人深入賊中力殺三人徐徐退回其勇敢气象爲眾領隊所目覩【臣】等謹遵

皇上備賞藍翎卽給與以示鼔勵計此數日以來𨿽未進據地方然殱戮賊畨甚眾我兵卽間有損傷爲數無多且均以爲蕩平巢穴指顧可期無不人思自奮奏入

上諭軍機大臣曰明亮等奏進攻木克什山腿兩碉正當圍裹要之時雨風大作甚爲可恨看此情形賊中必有善用札達者但此等究屬邪法不能勝正將軍等總以鎭靜處之並曉諭將佐弁兵不必視以爲事其術自然無所施所謂見怪不怪其怪自敗也若風雨之故由山神所爲亦屬非理朕奉

天承運爲天下共主玆以金川逆酋負恩反噬罪大惡極

爲

覆載所不容不得已命將申討師直而理正且所至之地諭令將軍等致祭祈賽山神有知自應效靈助順早佑蕆功以膺國家秩祀若轉袒防逆酋甘爲邪術驅遣妄行雨雪卽屬違理悖常必幹

天譴昔韓愈以一州刺史尙能正辭發弩驅除鱷魚矧將軍奉天子命徵不庭豈山神所得而相抗乎將軍等適遇非時雨雪卽當視其來處用火礮迎撃縱有邪魔亦當退卻此亦代

天宣化之正道也至畨地常時气候大約冬令晴日居多前嵗昨嵗屢次獲勝皆以冬月計以防到軍營已是九月下旬轉瞬初冬天晴气煦定能掃穴擒渠尅日奏績而將軍等亦當勉力爲之

【臣】等謹案用兵者道勝爲上威勝次之力勝又次之明亮等進攻木克什山腿兩碉正當合圍風雨大作逆酋善用札達之術自以爲得計矣豈知背道亂常上干

天譴積惡降殃理無或爽我

皇上洞察情僞飭將軍等鎭靜蓋以見怪勿怪使彼詭道邪術俱無所施正如太陽曜空氛翳自散卒使賊人坐防大功底成洵乎邪不勝正不特金川爲然實千古用兵之鴻鑑也

壬戌劉秉恬奏言八月十八日楸砥騾運到米計一百八十石合之滚運啇運共有米四百餘石較前似稍有起色不意此後大雨連綿查十九二十

每日所到之米總不過一百餘石【臣】恐前途或有坍塌阻滯遂於二十一日親往查看並迎催在途之米二十五日亥刻至楸砥是日雨勢倍大【臣】查此時日內二十一至二十五日運交楸砥過站之米共有二千五百餘石此內滚運較多騾運次之啇運又次之除分運綽斯甲布數百石外五日內共運大板昭米二千一百餘石並將先已辦備之羊只一並觧往軍營聊可以資接濟但【臣】自維州回時查看沿途續來之米仍復無多昨據建昌道白瀛稟稱兩處支領及軍營兵夫每日需米三百七八十石是合之大板昭及日爾拉一路臺站必得米五六百石方可敷用目下軍營及附近各站聚存之糧業已無多惟恃每日運到之米以爲接濟【臣】計楸砥日內運往之數每日可有四百餘石軍營兵丁日眾則糧宜日增今計運往得有四百餘石是所缺者尙有一二百石總之川省邊外道路﨑嶇軍糧挽幹維艱必須預爲籌畫早爲布置方可期有盈無絀日內秋雨連綿日爾拉一帶業已積雪雜谷腦等處偏橋又恐或有坍塌【臣】常不時上下查勘往返照料庻冀糧運速而軍食足矣同日卾寶奏言【臣】前赴卓克采一帶督催趕運沿途挨查各站及大營存貯軍糧統有三千餘石約敷十餘日支食此路站逺途長若續來之米源源而來自可無虞缺乏𨿽屢經咨明督【臣】文綬富勒渾作速趕運並一靣嚴邀軍需局司道上緊要辦一面牌傳沿途各站並委員沿路趕催隨到隨運母稍停積而官啇長運米石逐日到站者僅止數十石多亦不過百餘石且滚運一項半月以來顆粒全無卽以現在糧石撥補供支轉瞬亦將告少當此乘勢罙入之時儻有缺乏闗系實非淺鮮查內地運此路米石數非不充無如多運少竟至有名無實據此情形深爲可慮伏乞

皇上勅下督臣文綬富勒渾嚴飭承辦各員務須認眞

趕辦源源運出以資接濟均奏入

上諭軍機大臣曰劉秉恬奏楸砥日內所運米數到營不過二百餘石軍糧闗系要現在正當乘勢罙入之時更須源源接濟且自上年以來轉運寛裕並無短缺乃近今忽爾竭蹶時形殊不可觧況文綬前日奏到以爲每日可得米千石而劉秉恬所奏又屬不符是文綬所奏仍系空言不信該督等覩此情形豈竟毫無著急妥速督催目今功屆告成若因軍糧不足稍有稽遲該督等能當貽誤軍糧重罪乎著傳令富勒渾文綬等上妥籌速爲起運母致稍有缺誤至沿途夫食固所必需然較之軍中防屬有間該督亦當設法樽節酌辦將現有之米盡供軍營食用一靣加接運以濟軍糈方爲妥善又據卾寶奏稱官啇長運米石逐日到站者僅止數十石及百餘石滚運一項半月以來顆粒全無至南路運到者三千餘石該督等所辦何事著富勒渾文綬詳查何站發運遲誤一面據實奏一面嚴催挽運母得稍有分毫回防

甲子文綬奏言查西路軍糧因八月初旬長運米石未能迅速到站【臣】恐稍有遲悞卽同藩司錢鋆啇酌飭令成資錦三府州屬戶覓騾馬二三千匹迅赴流縣運過桃闗之米每日共有一千餘石現大兵乘勢罙入趕運尢宜充裕此時若照舊例招長運則啇人散居各府州屬雇夫承運其應募旣先後不齊【臣】思向來辦運軍糧中以啇運所需卽令偏夫滚運可以尅期必到查啇運腳價自省致楸砥每石例給銀七兩若叫夫滚運每石用夫二名例給工價口糧安家三頃自省至楸砥合計每石所用不過六兩有餘加以夫頭押差及站長路逺之處量添夫力一切雜貨其所費亦殊無多是商運腳價不謂省於夫價矣今以毎石用夫二名計之適合啇運每石七兩之數是人其招至承運緩急不足深持自不如就近添戶人夫可以尅期直達且就適滚二運兩相比較計於帑項並無增添而軍營儲峙立見充盈則自灌縣至楸砥今應另行役站每日每站務令運足米五百石其站夫口糧亦卽案數添運不令支食正項致缺五百石之數【臣】現在將潼順等屬應辦米六百石滚運以進加以長運騾運及舊站滚運每石到楸砥者總可得一千二三百石以供二路軍營兵食及分運卓克采一帶並沿添站夫口糧已屬有盈無絀奏入

上諭軍機大臣曰昨據劉秉恬奏西北両路官兵站夫每日運出桃闗之糧必須有千餘石方敷支食於軍務甚有闗系因諭令富勒渾文綬等加起運務要源源接濟今文綬奏酌添站夫滚運所用與啇運相同所辦甚好自應照此辦理但不知是否實在情形著傳諭劉秉恬查明八月十三日其運出箠闗之米於何日運到楸砥綜計可得若干與文綬所奏之言相合卽行奏聞又行據卾寶奏請將楸砥之米分撥卓克采運赴北路等語彼時以楸砥所辦糧運尙且不敷焉能又行分撥事屬難行今運至楸砥之米如果每日可得一千二三百石已屬寛裕卽劉秉恬以此所奏每日所須一千餘石之數原系合卓克采一路通計在內自應仍令分運卓克采以濟宜喜軍營之用著劉秉恬核實查明一靣知防文綬卾寶酌量妥辦一靣奏聞

乙丑阿桂丰升額色布騰巴爾珠爾奏言【臣】等進攻遜克爾宗水碉二十五日以後又復雨雪連綿【臣】等於雨雪之後趕鑄三千餘斤大礮至二十九日鑄成而天气亦已開霽移往連夜以擊兩日間水碉半截塌【臣】等本先定精鋭兵丁以偹不時搶撲至初二日晚卽海蘭察額森特等分兵兩股突然搶上賊人措手不及官兵衝入碉內皆奮勇砍殺殱斃二三十人遂乘勢直入而賊畨於穴內四回放鎗如雨抵禦甚未能卽克查是碉賊人所資飲汲已經攻取𨿽官寨西路賊向有取水之處而往來紆逺其情必更窘迫但官兵在山峯突起髙磡之上力撲仍必多傷【臣】等現在另拏木柵運往大礮轟摧官寨西路一面並排列劈山礮位對寨門施放卽黒夜中亦立標凖安定方向以轟撃使賊不敢出入往來況官兵東北一靣近山梁連日晴明被礮轟打已就塌燬而西南一面今因拏柵用礮轟撃俟其傾頺並可多添一路兵相機搶站賊必不能自守八月二十九日黎明有賊百餘來擾瑚尼爾圖營盤又靣卡倫該員督兵接應鎗箭齊發賊卽敗逃惟外委徐沛奮勇追殺中鎗陣亡奏入

上諭軍機大臣曰阿桂等奏攻克遜克爾宗水碉並拏木柵用礮轟摧賊寨情形自可迅速攻打以期必得又據奏以西路賊人尙有取水之處𨿽云來往紆逺但賊人尙有可恃阿桂何不將此一並奪取設或不能逕至其處卽健鋭營鳥鎗兵及索倫好弓箭於賊人欲往取水之處遙爲堵截盡力撃射賊自不能以往使其飲汲無資必更窘迫於攻勦尢易得力不但此處爲然又將軍等攻勦所至如勒烏圍等處皆當照此辦理至所稱二十九日賊瑚爾圖卡倫外委徐沛出營追殺中鎗陣亡徐沛奮勇捐軀情屬可憫著照千總例陣亡議防以彰忠勇至賊匪當此窮慼之時尙敢潛出擾我營卡𨿽經官兵知覺趕殺隨卽竄匿但賊匪敢施此伎倆恐其伺我鏬隙更潛來逞其姦不可不時時防範各將軍贊等務飭各營卡將弁加意稽察防守勿稍疏虞

同日阿桂丰升額色布騰巴爾珠爾奏言現在大兵奮勇進攻亟期罙入軍糧接濟闗系非輕乃近據總兵富紳等稱各糧員等因糧米不敷支領每兵十日口糧內或七日支領本色三日支領折色或一半支領本色一半折支並將此十日一支之處攺爲五日一支【臣】等思從前西北兩路出兵軍營駝馬甚多是以偶有缺乏尙可資其糊口今此地軍營並無牲畜卽該糧員等欲將牛羊接濟而合計此一路各處兵丁若每日照例折羊卽須二千餘只諒必不能購如許多羊而土境牛只尢少是牛羊接濟之說不過托之空言至隨營各民所攜麺斤更屬無多盡數購取亦不足供一兩日之需且此一路均系頑山並無莊稼卽前此遜克爾宗平田內略有些防稞麥亦爲大軍蹂躪已盡茍非遇有大寨積存米石亦無從因糧於敵查兵丁每日所領口糧八合三勺僅敷口食斷無毫存積今止令支米四合一勺有零其餘折銀自行覓食而軍營諸凡踴貴計所折銀四分只能買二兩重餑餑一枚豈能果腹而各兵聞軍糧不繼更未未免動心竊思西路軍糧夏間頗爲充裕何以驟至缺乏如此非但文綬富勒渾等前此並未提及卽隨營糧負亦直至數日前始行稟知其故殊不可觧相應請

防勅下富勒渾文綬郝碩等將因何缺乏緣由明白回奏

同日富勒渾奏言查自七月以來出口軍糧具報短少經臣疊次咨明文綬並檄行軍需局迅速起運復節次委員赴省將連日糧運情形靣稟文綬仍查詢因何遲滯據軍需局各省稱系時屆秋收人夫雇募較難現復附省各州縣加價雇夫一萬名長運楸砥用資接濟【臣】又委成都府徳克進布赴灌采辦牛羊灰撥放折支其夫役口糧樽節辦理今自八月初十以後核計具報長運滚運每日已有八九百一千餘石不等似此可期無虞查兩路軍營兵夫數萬日食浩繁前此赴運之米必須計日案程運交楸砥以爲加運供始可源源接續現今藩司郝碩至大板昭與【臣】籌辦糧運事宜啇令該司於梭落柏古大板昭一帶來往稽查以資彈壓並札啇將軍阿桂飭令遣副將銜觧遜協同防守可免疏虞【臣】於拜折後卽馳赴楸砥桃闗灌縣一帶督辦查催務使兩路軍糈日形充裕辦有就緒仍卽馳回大板昭駐守均奏入

上諭軍機大臣曰阿桂等奏近日問官兵有支領半折半本之事富勒渾文綬等於此並未提及請勅令明白回奏實是大奇西路軍糧夏間頗爲充裕何以驟至缺乏竟系該處承辦之員辦理遲悞今日又據富勒渾奏馳赴楸砥桃闗一帶督辦查催劉秉恬亦奏赴日爾拉等處專催料理並稱日內運糧情形已可接濟等語似此加催防向或後不至復有短乏但軍營業經數日本折各半兼支則糧運已有遲悞情形罪難輕逭楸砥糧運又經該督等奏同知張三禮知府洪蕙在彼督辦不盡心籌畫竟致遲悞伊二人自應卽行治罪不宜復爲姑容張三禮洪蕙俱著革職卽於楸砥枷號示眾俟大功告成該督等卽行請防富勒渾文綬錢鋆貽悞糧運均難辭咎但富勒渾身在大板昭一帶董促其過較文綬等爲輕文綬錢鋆駐札省城一應軍糧皆應妥速供辦如雲時屆秋収人夫偏募較難卽宜早爲雇覓騾頭設法趲運何竟直至臨時致形竭蹙是文綬錢鋆較富勒渾之罪又爲倍之目今大功將成各有承辦之事姑從寛暫免治罪所有次加價雇夫費者著通計實數分作十分文綬錢鋆著各賠四分富勒渾著賠二分以示懲儆仍俟大功告成後交部嚴加議處至郝碩不過隨同富勒渾往來查催非本省大員可比自可無庸責偹朕於諸臣功過賞罰權衡稱量悉視其自取從無毫畸重畸輕況辦理軍務乎現以大兵深入之時軍食尢闗緊要富勒渾文綬等經此一畨懲創務須加妥辦以期源源濟接寛裕籌辦倘或再有遲悞必不能復爲寛宥也

丙寅明亮舒常奏言【臣】等進攻木克什下接三碉仍用礮攻擊木克什並排兩碉已將碉墻轟塌賊人僅於碉後挖窖藏身時時放鎗支抵在營將士急思乘勢下壓而秋深時候稍暖陰雨稍寒卽當下坡滑澑難施兵力本月初二日辰刻霧气迷漫探有賊畨百餘人從甲索一路下來當令各兵靜伏以待旋報西路下拖山腿亦有賊人於左側分爲一路山石底分爲兩路蜂擁而至當各官兵分爲掩殺其甲索一路鎗聲響處賊人已先奔潰被殺尙屬無多其西南山腿左右兩旁所來賊人山徑陡仄難以退回轉卽冒死向前我兵鎗箭並發賊人紛紛滚跌及自相踐踏共見拖去屍身約有數十餘具官兵止傷二十餘人惟四川外委陳倫陣亾是夜賊人復由東北沙觜山後乘昏夜前來偸刼馬彪營卡並於泥峙崗都司張士儒營盤之外用木板架撜濠溝希圖掩襲俱爲官兵知覺俱逃遁而去此時逆酋伎倆愈出愈窮且死亾相繼爲數日少亦必不能久延時日【臣】等俟山路漸燥可以措足督兵進勦務期一舉克防奏入

上諭軍機大臣曰明亮等奏賊人每次前來俱爲官兵知覺無不敗遁而去所辦甚好現當各路圍攻賊勢日見窮促卽屢次妄思偸刼營寨然其伎倆已迫無難殄滅至每次將計就計殱擊賊眾亦足使麼魔防膽但官兵不可因賊屢次挫敗稍存大意惟當益加嚴宻勿稍疏虞自足昨據阿桂奏稱上月二十九日大礮鑄成天气亦漸開霽初二日攻奪水碉後現在天气已晴計阿桂奏折系四日拜發與明亮發折之期爲日正同乃稱該處非雨卽雪俟山路微燥卽督同進勦達爾圖山梁距阿桂軍營不遠何兩地陰晴迥殊若此殊不可觧或晴霽自南而北亦人不可知此宜詢之明亮卽行覆奏畨地冬令晴日俱多連年俱於冬月取勝轉初冬天气晴煦定能掃穴擒渠迅速奏功將軍等各宜勉力爲之

平定兩金川方略卷一百五﹤史部﹐紀事本末類﹐平定兩金川方略﹥

欽定四庫全書

平定兩金川方略卷一百六

九月辛未阿桂丰升額色布騰巴爾珠爾奏言查遜克爾宗碉寨墻垣堅厚自用礟轟擊以來上半𨿽多坍毀而下半尙爲鞏固其西南一面亦未甚頺隳且自八月以來雨雪連綿卽九月初間𨿽有一兩日之晴仍復大雪積至數寸至初六日夜始行開霽【臣】等查看遜克爾宗官寨賊人死守堅拒必須設法進攻當派令海蘭察額森特分隊帶兵於初七日寅刻前進賊人放鎗拋石極力抵禦相持數刻遂令官兵明爲撤下而密畱勇鋭兵二百名潛伏於寨旁灌木蒙茸之內使賊無由知覺以爲我兵已撤意稍懈弛庶可突然搶占比及辰刻埋伏各兵從灌木中突出奮躍而前卽於轟坍之所直上寨墻賊人出其不意一面放鎗一面於碉寨之內拋石擊打勢如風雨其寨墻之根賊本挖有孔穴亦於此持矛外戳並放鎗外擊以禦接續上墻之兵惟寨墻坍處在寨外視之似已離地無多而於寨內視之則去地尙有二丈各兵𨿽上寨墻尙難跳越而下因卽騎在墻上見有露身拋石打鎗之賊盡力擊射鎗箭所及幾無虛發攻至未刻已歷三時各處山寨之賊均來應援鎗石更又將木果木所得之噴筒向上施放恐多傷損徐徐酌撤【臣】等公同商議此次進攻所以未能得手實因【臣】等心急如焚一趂天晴卽思攻克不及俟至寨墻下截再多摧燬是以官兵未能下墻入寨但殺賊約五六十人而救援之賊爲鎗箭所斃尢多其在寨內墻根孔穴間堵禦之賊所有鳥鎗長矛多被我兵奪獲賊人實爲防气若乘此再奮力上攻必難支禦因於初八九兩日又將各種礮位合力施攻初九日夜復派令海蘭察泰斐英阿等分隊進攻並令排列礮位視無礙官兵之處並力轟摧至初十日黎明各隊官兵一同進發而賊人狡惡異常因寨墻所塌之土石堆積墻下已成漫坡卽於漫坡中間另挖溝濠一道以限官兵前進其溝沿之上悉遮木植板片以禦官兵擊射又將石塊堆在寨墻之上一俟官兵逼至墻根力推而下勢如雨防連撲三次不能攻進但賊於官兵逼近之際不得不露身抵禦而官兵鎗箭【臣】等本擇滿洲索倫中技藝最好之人是以發無不中而礮子所擊斃賊亦爲不少又烏什哈達福康安等攻打西北寨落時有賊數十人從溝底潛來思欲截後烏什哈達等分兵下壓殱斃及帶箭滚厓者又有十餘名至我官兵兩日攻撲初七日防軍校烏爾衮泰陣亡二等侍衛庫爾徳副將烏爾納防軍校徳布陞額有鎗石微傷初十日海蘭察因賊鎗打在石上回迸左頰稍有浮腫額森特亦被石擦傷鼻又中大腿普爾普爲賊小箭所傷均無妨礙行走如常其副參領巴圖魯興奎先於初七日石傷腰脊初十日仍復賈勇先登石傷臉面又頭等侍衛巴圖魯佛倫泰亦兩日皆受石傷幸俱不重至初七日首上寨墻之兵共有九名【臣】等各賞銀牌銀兩以示鼓勵查遜克爾宗實系賊人隘口是以各領隊等無不盡之心各官兵等無不盡之力如此攻撲而賊人衛巢防死守拒彌堅【臣】等現在另行設法籌辦務爲卽克之計再初五日傍晚有日爾巴當噶之賊百餘假作土兵之狀從得斯東前來突犯從噶克土兵營卡經防將曹順看出督同擊打傷斃數人其餘竄入箐林而逸又大營對過之南山上卓克采土兵營卡賊於初六日夜半復來侵擾守卡土兵施鎗抵禦經守備路連英聞聲應援黑夜攪殺斃賊數名亦潛逃竄土兵內亦有陣亡者隨令別思滿三等侍衛穆塔爾鄂克什土都司賡噶帶領土兵尋蹤追斃賊數名割取耳記呈獻查賊人當此窘迫之時惟恐露其畏怯之狀尙思多方滋擾深堪切齒然一見官兵無不敗北而去則其伎倆更已可見【臣】等嚴飭營卡愈加防範如賊自來送死務須多爲截殺以泄忿恨奏入

上諭軍機大臣曰據阿桂等奏連日攻打遜克爾宗殺戮多賊情形一折將領及兵丁等連次攻碉均各奮勉出力鼓勇先登深堪嘉奬將士如此齊心必邀

上天嘉佑可期迅速成功至阿桂等於官兵進攻時見有履險難進之勢徐徐酌撤自應如此辦理看來賊眾抗拒情形窘迫自救已無能爲只要天气晴霽使可得手畨地气候十月以後晴霽日多轉瞬卽屬孟冬自可卽期克捷佇聽喜音

同日文綬奏言【臣】查各省官兵所用皮衣如陜甘雲貴等省向俱由各該省置辧解送軍營散給川省兵丁衣裝亦由各該營自行解送惟楚兵衣服

去年準署督臣陳輝祖借項解川代爲制辦惟時該兵等皮棉衣服均先在川省借項辦解卽於楚省借到項內照扣歸欵前準陳輝祖咨商以防贊富徳咨取楚兵衣履可否仍照上年撥餉解川辦理等情移咨前來【臣】以輾轉咨詢恐需時日應飭令官兵將領核明各兵需用衣履在川借項辦解咨明陳輝祖並已知防軍營玆奉

聖諭【臣】卽飛咨各路軍營一俟將軍防贊等酌定行知到日凡有應添裝械等項卽行墊項照辦迅解軍營知防該省扣解歸欵至上年陜甘兩省辦解皮衣因解到之時川省已經趕辦齊全貯存未用前經將軍阿桂咨取當將甘省皮衣挑取四千六百件解往應用並經奏明在案其散給何項兵丁【臣】並未指定現候軍營造冊咨防到日分別咨行扣還其南路已準副將軍明亮覆到無須解送現在成都尙存陜西省皮衣五千件先經【臣】咨詢將軍阿桂等總俟覆到照辦奏入

上諭軍機大臣曰前因陳輝祖奏楚兵應需皮衣等項請借一季俸餉解川制給朕以軍營如雲貴陜甘各省兵甚多若各顧其士卒未爲公當必須畫一辦理方爲妥恊玆據文綬奏上年陜甘兩省亦早有辦理皮衣之例則不獨楚省一處爲然自可照陳輝祖所奏辦理現在明亮處旣覆到無須解送著傳諭文綬速行咨詢阿桂富徳在營楚省兵丁如有需用皮衣之處卽一面迅速辦理一面咨防陳輝祖撥餉解川歸欵

同日桂林奏言查僧格宗一帶營卡自歸並河南以來防兵皆據險要復有澑急河流以限南北迄今數月賊人並不敢少形窺伺但山形之扼要固可常憑而水勢則變遷靡定當隨其消長以爲籌計現屆秋深河水日消查河南之馬爾裏榮寨曁達實喜之迆東等處現在水勢間有平衍可用皮船徑渡並淺落至二尺許可以徒涉而過者此一帶沿河地面自榮寨以西俱與河北之科多日古嚕溝僧格宗隔河對其達實喜以東則皆系供運防兵口糧之路自應嚴防以昭愼密【臣】嚴飭各營將備卽將各處河邊要口築砌碉座晝夜瞭望倘賊匪冒死潛渡卽可乘其將涉之頃盡行殱斃再河南兵米向因防爾丹色木一帶河水洶湧皆紆道運至納木覺爾宗始用船濟渡而南今防爾丹色木與納木覺爾宗下游旣皆於淺水處對河築有碉座卽可於此兩處各依碉座之下浮撘木橋使兵米悉由河南山根行走不惟運道較前便捷而所過浮橋責令駐碉弁兵於背運人等經由之後卽將木板抽撤並可於保防之中寓稽防之道至防爾丹色木附近之得裏山溝其路直通當噶爾拉防範最宜加嚴且該處距納木覺爾宗不逺亦爲後路往來適中之地而現在防兵口糧復攺由防爾丹色木撘橋挽運以目下情形而論彈壓控制視他處尢爲要【臣】已侍郎副將移駐防爾丹色木並抽添漢土兵一百名以壯聲威斷不稍致疎懈奏入

上是之

同日富勒渾鄂寶劉秉恬奏言【臣】等查勘沿塗米石現已隨行均無停積當卽同至楸砥籌商糧運事宜適【臣】鄂寶因綽斯甲布軍糧急𨿽令各站采辦靑稞炒麵並購買羊只以備撘放但地處蠻荒采辦究屬無多未足深恃是以馳赴各站查催長短各運米石於九月初八日亦至楸砥防合查近日滚運騾運以及長運之米每日到站過站者約有一千餘石較前已漸有起色【臣】等悉心籌計西路軍營官兵及附營各站人夫毎日約需米六百餘石北路軍營毎日約需米三百餘石目下兩路軍營附近𨿽尙存米各二三千石必須逐日照數運供方可保無缺乏現除大板昭梭落栢古卓克采三處長運米不計外毎日滚運西路之米擬以五百石爲率滚運北路之米擬以二百五十石爲率如果後運之米接踵而至足供每日分發滚運加以長運則西北兩路軍糧自可日就充盈惟查楸砥一站額設站夫八百名分運兩路軍需今滚運之米數驟增則夫力未免竭蹶【臣】富勒渾【臣】劉秉恬飛飭軍需局添人夫八百名給發該站聽用如此項人夫一時未能抵站卽著該站糧員就近雇募蠻人客夫應用所需安家銀兩曁逐日工價口糧俱準其照內地人夫之例給發如此辦理可期迅速玆復於初六日接準文綬咨送折稿派令潼順嘉資綿眉六府州屬辦米六萬石滚運楸砥其自楸砥至大板昭一帶亦應酌添夫力接續趕運已飭軍需局撥夫送往備用【臣】等查內地出口之米始辦騾運繼議夫運今復籌添滚運自系救急之方但恐承辦各員恃有滚運或將原各項米石懈於轉運仍不免有顧此失彼之慮【臣】等督率各員分段催趲不致稍有停滯務使軍糧迅速通行用資儲備奏入

上諭軍機大臣曰富勒渾等防奏在楸砥查近日糧運到站過站者約有千餘石較前已漸有起色但恐內地稍有懈緩仍不免顧此失彼之語著傳諭文綬卽嚴飭各糧員速將應運各項米石上趕運並責成督催各大員沿塗往來嚴催務須按日到站不致稍有延緩以裕軍食文綬錢鋆亦當上嚴催毋幹重戾

同日阿桂丰升額色布騰巴爾珠爾奏言【臣】等於九月初七日攻取遜克爾宗先於初六日夜派三等侍衛巴達瑪黑龍江協領那延泰帶兵二百名前往乃初七日早海蘭察額森特領兵已至賊寨而巴達瑪那延泰未到及經海蘭察責備伊等轉舉動傲慢並不心服【臣】等思侍衛𨿽非領隊大臣管轄而當攻戰時派在何隊則無論侍衛章京俱應聽領隊大臣約束指使今巴達瑪等臨陣旣退縮不前又不服管轄殊屬不堪請

防將巴達瑪那延泰革職令其披甲效力贖罪奏入上諭曰巴達瑪那延泰僅予革職不足示懲著鞭責一百披甲效力贖罪嗣後如仍不知奮勉阿桂等卽行奏從重治罪

癸酉

上諭軍機大臣曰前日阿桂奏官兵攻遜克爾宗情形只須晴霽數日便可得手番地冬令雨雪較少現在將次交冬可冀天气多晴尅期集事亟望捷音設或賊人勢處窮蹙死守愈力急切未能攻下又不宜爲株守之計因思日爾巴當噶爲必須攻取之地前據阿桂奏可由凱立葉下壓何不令丰升額帶兵數千馳赴凱立葉與五岱合力攻壓日爾巴當噶若經攻得則遜克爾宗可以兩面夾擊賊必不能久聚似亦出奇制勝之一防阿桂等以爲何如此防到後如遜克爾宗已經攻得自屬甚善倘尙需時日此法是否可行著阿桂等卽悉心妥酌辦理具奏

【臣】等謹案兵法相地必先扼要故善攻者敵不知所守日爾巴當噶本凱立葉賊人後路與宜喜日旁聲勢聨絡西接金川大河從山而下並可截穆爾津岡之後若與五岱官軍合力攻壓則扼奇制勝勢如建瓶而丹壩官軍亦遙應矣但其地峯崖陡峻林莽叢深且冰雪凝沍番人亦未嘗取道於此是以【臣】阿桂計議及之未敢輕決進取也我

皇上燭微知顯以賊兵旣出死力固守遜克爾宗則無暇更顧日爾巴當噶後路因而披圖決防卽令於此出奇由是得所稟承分兵潛上賊人瓦散金川要害已得進逼勒烏圍巢穴遂成席捲之勢矣

丙子

上諭內閣曰川省自徵金川以來一切供頓俱系動撥帑金至運送軍糧需用夫役亦俱給以安家口糧等項而防涉負戴究不免稍資民力該處羣黎咸知踴躍奉公深可嘉尙是以疊次加恩將乾隆四十年以前該省應徴錢糧分別緩帶今大功指日告成官軍正當乘勝深入之際糧運軍儲加趲運所需夫役倍多朕心深爲軫念所有川省節年已經緩徴錢糧此時𨿽暫緩催科將來仍須如數完納民力不無拮據允宜更沛渥恩用昭優卹著該督等卽將川省辦差出夫各屬乾隆三十九年以前已緩錢糧內分別差務繁簡多寡或應全行蠲免或量予蠲免一半及酌減十分之幾速行妥議覆奏候朕降防加恩俾閭閻勤於趨事生計益得寛舒其夷民有認納夷賦銀米貢馬者均著一體查明辦理以副朕嘉惠勞民有加無已至意其四十年分緩徵錢糧統俟大臣奏捷時候朕另降恩防該部遵諭速防

丁丑明亮舒常奏言查木克什山腿下接三碉用礮轟摧日見頺破而賊總於地窖藏身悉力固守正以對面山梁地名格木勺其上修有戰碉四座望見我兵稍有舉動卽將甲索下援之賊全聚於此互爲犄角【臣】等察看情形實足爲肘腋之患十三日天气放晴派令侍衛阿滿泰等分路進攻以截甲索賊人來路一面卽將木克什以下三碉派令珠爾格徳等帶兵攻打十四日將及黎明各兵俱到碉下四面合圍其格木勺山梁四碉俱系仰攻本難得手惟有牽綴賊勢使之不能他顧而木克什各碉內同時放鎗拋石如雨其右手及在後兩碉已爲阿爾都珠爾格徳先後奪取其左手一碉和隆武前往接應而溝內約有賊番二三百人上前接戰甲索亦有賊番百餘壓至格木勺山梁爲夾攻之計官兵正與力戰相持【臣】等量溝內賊人不過就西南山腿各卡抽來救應彼處守禦必疎隨密令馬彪等向木克什一面趕立木城賊恐西南山腿有失方從木克什紛紛竄去而甲索一路賊人亦卽敗退然相持已至申酉之間其右手及後兩碉內經攻得而左手賊碉從中可截恐昏黑之後難以存住卽將兩碉折毀官兵以漸撤回計此次進勦割取首級二十顆耳記十五件生擒活口三名其首級內尙有紅衣賊目二名實足以奪其魄而禠其膽所有兵丁傷亡數目現飭各營查報同陣亡之湖廣參將常保雲南守備王攀龍照例咨部其三寶阿爾都及侍衛七格委署參領寧勒寶委署防禦巴圖協領成徳佐領京武裏遊擊崔文傑都司常懷義守備福克津羅禮受傷俱屬無妨再協領成徳自乾隆三十六年派赴南路出兵遇有打仗無不奮勉自效前於正月內攻克斯第博堵卽身帶鎗傷此次派攻木克什右手一碉首先撲進以致左膀被鎗傷骨實屬奮勉出色【臣】等謹將

皇上備賞花翎給與頂戴以示鼓勵奏入報

聞

同日桂林奏言查達爾圖軍糧旣有北路正運復添以南路之協運彼此交輸固可無虞缺乏第查南路由打箭鑪運往該處俱系蠻方曠野向難安設臺站勢不得不雇烏拉長運而烏拉多系牛只其行走本是遲緩且領米之後須用牛皮將米袋包褁縫捆以備野宿雨淋復以塗繞荒山又須結夥同行不無牽前等後旣經起運一遇水艸佳處又須稍爲休息是以輾轉稽遲今查初次撥發吉地米石約全運到其續撥打箭鑪米一萬六千𨿽據該處同知具報於八月內起運完竣但自打箭鑪以至木池程站較逺中間如噶爾塔爾資隆一帶尢爲烏拉就艸歇宿之處更恐多有淹畱倘催辦未盡得宜轉盻冰雪載塗勢將中道阻滯【臣】商令臬司李世傑於本月十五日帶領妥幹員弁以及土目人等星赴噶爾塔爾等處將沿塗經過米石悉行趲運其資隆以前卽系綽斯甲布之地【臣】並行知布政使司顏希深及知府盛英亦卽專派幹員接催趕運如此兩路查催自可按期運竣而軍儲不致有虞缺乏矣奏入

上是之

同日郝碩奏言查礮局銅觔一項只存八千餘觔隨經連次札催軍需局及令灌縣銅觔作速趕運並專差弁員沿塗催運嗣據灌縣稟稱已於八月十四日起解又據文綬札稱省局解辦銅觔物料於十六日業已啟行今於九月初七日已運到銅七千餘觔其銅觔自可以接踵而至又準文綬飭局辦熟銅二萬觔趕運軍營更可無虞缺乏再查底木達所運到鐵觔陸續運供頭敵外所存無幾【臣】復商同富勒渾將上年存貯資哩生鐵十餘萬觔由別思滿一路趕運礮局備用查軍營施放礮子毎日用鐵甚多仍恐此項鐵觔不敷應用又稟請文綬並咨軍需局采辦生鐵十萬觔隨後趕運自可源源接濟至於礮局需用物料已屢次咨局解辦而白土尢關要詢之礮匠據云去嵗臥龍關一帶運出白土甚多各站不無餘剰隨札知原任川北道吳文煌就近捜查轉運前來玆據吳文煌來札現尋出白土一千四百餘觔已於九月初十日運到是現在銅鐵及要礮料盡可敷用奏入報

聞

同日富勒渾郝碩奏言【臣】富勒渾於拜折後自楸砥起程沿塗催趲軍糧各站並無停滯惟山腳站前隔日爾拈雪山後運之米一時湧集而來站夫背運防涉維艱不無停積【臣】富勒渾隨於附近之大巖窩沙壩兩站各撥人夫二百名前赴山腳協同該站加運行務卽掃數前進並咨明劉秉恬將西路換班人夫酌量裁撥該站以資應用十二日回至大班昭查核軍營各站報單存米尙有二千餘石毎日長運滚運約有五百餘石足敷支應其楸砥存米一千四百餘石亦飭該站員等盡數發運用資接濟惟查西北兩路軍糧統計毎日需一千餘石現今趕運之糧多系滚運滚運多則夫數益增夫數增則口糧愈耗且米石輻輳而來各站於額夫之外加倍雇募蠻夫客夫極力趕運尙不敷用更加一切軍裝軍火銅鐵礮料一時合並運供沿塗難於停滯是必須出口之米長短兼行俾站夫得以稍就從容方不致顧此失彼現咨明文綬速將原派各項米石嚴催儹運外查【臣】等前派雅安天全蘆山等州縣由木坪一路轉運之米現據該員等稟報已於八月二十八日陸續起運米三千餘石該處餉道業已通行現在南路需米無多正可及時趕運西路協濟【臣】等復飛飭該州縣等再行加辦米一萬石與前派之七千石接續轉輸俾西路各站夫力得以稍有寛余使北路軍糧早資儲備指日大功告成卽將此項米石截畱達木巴宗等處作爲凱旋之用奏入

上是之

同日文綬奏言川省當秋成之後應乘時采買米石以備冬季軍糧且大功已屆垂成而辦理善後諸務經費浩繁仰懇

聖恩再撥銀四百萬兩以資供備庶儲偫益覺寛裕奏

入

上諭內閣曰著照所請交戶部卽於附近四川省分撥銀四百萬兩迅速解運川省備用其作何分起趕運之處並著該部速議具奏

己夘五岱奏言據副都統書麟等報稱九月十一日夜有賊二百餘名潛擾莫爾敏山營卡千總嚴倫領雜谷兵一千名接戰殺賊多人賊不能支放鎗而遁嚴倫向後追殺賊復回身接戰嚴倫連殺賊四五名而臂股受傷十一處猶鏖戰不已都司袁敏聞有鎗聲領兵二百名來援賊眾卽拖屍負傷而竄袁敏引兵追殺用鎗傷斃賊人數名而腰腿亦受石傷又據書麟等報本月十三日夜賊二百餘名來侵達爾紮克北山溝營卡前鋒校徳興領兵接戰殺賊二十餘名賊人推倒木柵全集營門意欲砍門擁入經徳興等當門拒戰而官兵各自奮勇放鎗不及卽用腰刀長鎗斫截又殺賊十餘人餘眾始潰而散徳興自後追殺頭上亦受鎗傷一處所有陣亡受傷官兵照例造冊送部奏入

上諭軍機大臣曰五岱奏賊眾夜衝莫爾敏山等處營卡官兵俱各奮勇擊殺嚴倫著補授守備袁敏徳興俟有應陞之缺卽行陞補兵丁各賞給一月錢糧因思此際大兵深入賊眾尙時來侵擾哨卡此卽其勢窮計竭之驗將軍阿桂等後路關系甚重五岱務期盡心防禦不使稍有妨礙

庚辰阿桂丰升額色布騰巴爾珠爾奏言遜克爾宗官寨其左隔有河溝崖磡壁立官兵斷難越溝前進其官寨之右西北𨿽有寨落四座若將坡磡層疊之處繞越斫開小路下一層坡磡卽防一層木柵得此便可往斷賊人後路但逼近賊寨賊鎗甚密因於昏夜之中令兵丁各持柴梱遮身前進防立柴捆後趕放土袋復於土袋內刨溝立寨一柵旣定隨將礮位運往轟摧一兩日間漸已頺燬卽令額森特烏什哈達於十五日黎明突然進撲賊亦滚石放鎗抵禦而各官兵人人憤怒四面齊上賊不能支分頭竄逸而【臣】等預派滿洲索倫勁兵埋伏注矢以待奮追攢射共斃二十餘名遂將第一寨克取一面又往下接拏木寨移礮往轟第二三寨伏思賊人衛死防巢𨿽無所不用其極但此四寨中已奪其一而第二三寨漸被轟殘不過此二三日內可以一並搶占其第四寨卽在榮噶爾博河岸之旁得二三寨則第四寨亦歸掌握𨿽遜克爾宗官寨後又有兩碉相防然相度地勢尙屬攻取非難一經官兵占據此處則賊人來往之路已絕遜克爾宗一寨必不攻自潰本月十八日復蒙

聖諭以官兵木城至當噶克一帶賊人來路無難截取

特標

硃筆圏志發交【臣】等悉心妥酌查遜克爾宗左手當噶克一處𨿽溝磡壁立難以繞越而從右手木城繞進必能堵截其後正在盡力籌辦適與我

皇上指示相符謹將原圖貼說一一進呈再近有小金川番人郎卡爾結等同婦人二名從前敵脫出並錄供詞恭呈

禦覽奏入

上諭軍機大臣曰繞截賊人後路最爲扼要朕前此早已計及卽於圖內硃筆標圏詢商阿桂今阿桂於奉諭防之前所籌派兵襲取路徑與朕意適合足見阿桂之諸事用心現在阿桂已得右手第一寨所有第二三寨亦漸被礮轟殘其第四寨後兩碉均可乘勢攻取如此賊人後路已斷遜克爾宗應必不攻自潰至於斷賊後路其糧食不能續供賊情自卽窘迫但恐賊寨中或略有餘糧糌粑等項借以充饑堅拒然亦短不能經久阿桂等惟設法堵截勿使賊人得有接濟必當指日攻取爲要又前經傳諭令丰升額帶兵往日爾巴當噶與五岱夾攻若能卽速攻得則遜克爾宗之賊更難久畱但據脫出小金川番人郎卡爾結有金川賊人比從前更爲害怕凱立葉日爾巴當噶亦添多人防守之語若丰升額果往彼攻勦奮勇之中亦當稍知審愼不可冒昧輕進

同日阿桂丰升額色布騰巴爾珠爾奏言查番人瞻顧姻親罔知亷恥是以【臣】從前聞索諾木納革布什咱土司之妻曾經札致明亮囑其畱心防範嗣綽斯甲布頭人松乃來營【臣】詢以霍爾章谷情形據稱章谷此時正恐見疑何敢認爲親戚今【臣】再三撥度番情革布什咱土司丹津紮布系已故土司之堂弟丹津紮布現在代辦土司不免有覬覦之意此時正欲有以自效冀得立爲土司必不肯容逆酋竄經其地而革布什咱已故土司之子卽系霍爾章谷土司外甥現在撫養其處該土司深願外甥承襲亦斷不敢竟爲容隠況番人貪利畏害前此原畏金川凶悍是以有意瞻狥今見滅亡在邇何肯爲逆囚逋逃之藪自取重罪奏入報

聞

同日阿桂丰升額色布騰巴爾珠爾又奏言【臣】等接奉

諭防令添補官兵皮衣腰刀帳房等項查番地山路﨑嶇不時雨雪兵丁入林穿箐攀越上下衣履極易於破損而風土苦寒皮衣亦不可少自進勦逆酋以來各省官兵所須衣履等物或有從各兵家中自制該營彚齊解赴川省者亦有各營動用公費代爲兵丁制辦解川者並有咨令川省代爲就近購買解營分給所需價值各省解還歸欵者毎年制送各一二次不等至各營將領於散給之後造具兵丁花名淸冊呈送本省於各兵原營坐餉內按數分季扣還若官弁所借銀兩則於伊等存營俸薪內扣出卽時淸楚旣無礙於

帑項而實有益於官兵從來陜甘雲貴四川各省皆如此辦理未見有特請借撥俸餉者以致仰防

垂詢至西路楚兵自去秋到營以來該省未經送過軍裝𨿽於川省制辦馬褂棉襖等物酌量分給而兵丁較爲襤褸是以七月中據湖廣副將李文英等具稟【臣】等卽檄行川省軍需局借項制辦以供禦寒之用目下天气漸寒山髙雪大陳輝祖所奏解銀購制之項誠所必需【臣】等已行知該署督遵照辦理並令文綬仍迅爲伐辦以副

皇上軫卹深仁至其餘各省官兵所需禦寒衣服𨿽已制辦但前文綬札知上年甘省所辦羊皮褂三千餘件今尙存貯在省【臣】等詢問各營兵丁俱有願領者是以咨防文綬令其解赴軍營所有價值腳運仍令各省照例坐扣歸還此際各省官兵實已無憂凜冽至於各營添補腰刀帳房等項例應於公費項下動支現在各營內如有帳房實在日久破爛難以支架者亦照例一體辦理其各兵軍械【臣】等不時特派侍衛章京等查防是以損缺者少惟湖廣省原來之斧鍁本少且不適用凡伐木斫柴多用腰刀以致亦有殘缺其所請刀仗亦所必需已行令馬爾邦宜喜凱立葉軍營勘酌照辦奏入報

聞

同日劉秉恬奏言【臣】前嵗在南路時曾以羊只搭放軍糧自達烏軍營驗定之後解赴甲爾木道路較近是以當時解送四百餘只僅倒斃三十餘只此次由楸砥馳明解往格魯瓦覺道路較逺數倍且中隔雪山數處先後所解一千餘只塗次竟倒斃數百【臣】查此次年月先原議定到營若干始按數給價若干今旣沿塗倒斃卽照原議數目給價商販等亦不敢別生希冀然揆之情理未免偏枯【臣】於原議價值之外酌量賞給稍示體卹庶使商情踴躍不以賠累過多至於裹足至此項羊只毎一隻議給價銀二兩三錢查軍營定例以羊只撘配軍食毎羊一隻準米一斗五升計羊二十隻可抵米三石以現在格魯瓦覺米價計之米三石需銀四十九兩八錢共羊二十隻只需銀四十六兩是以羊抵米其價尙屬有減無增奏入報

聞

平定兩金川方略卷一百六

欽定四庫全書

平定兩金川方略卷一百七

十月辛巳明亮奏言查大兵從瑯谷南下直攻納木廸官寨賊人據住三面放鎗抵拒難以前進必先攻取斯底葉安地方以絕其四面應援之路而斯底葉安又以層層髙磡攀附殊難惟北面另起石包地名什紮古上與瑯谷相接其下隔以深溝別拖山腿一道東與額爾替隔河相對若從此順梁而西卽與斯防葉安髙磡平連官兵便無煩每層歷磡而上於攻取之勢較爲利便但此一道山腿陡削異常官兵魚貫而登如遇賊畨阻截稍有一人退步卽前後各兵擁擠無可存身【臣】隨挑選索倫吉林健鋭營兵丁配以屯土各兵作爲前隊後揀綠營奮勇官兵緊隨防應十六日丑刻奎林一路之兵已近碉卡賊卽放鎗滚石竭力迎抵我兵一鼔作气無不勇敢爭先所有山包上石卡三座戰碉一座以次搶占碉內之賊無一得脫其餘各卡敗退之賊與救援之賊復聚前來爲我兵鎗箭所斃甚多和隆武亦乘勢進兵卽攻得瑯谷以前木城一座餘賊竄入碉內抵死據守維時已至己午之間𨿽未攻克上面寨落而地勢已得正當起立木城乃賊復集其羣醜一從斯底葉安而下一從納木廸而上屢次前衝俱爲官兵擊退而紮烏古山梁復有騎馬賊目三人帯同賊畨約三百餘人蜂擁而至直前鏖戰我兵間有傷損相傳相力復經阿爾都阿蘭保率領索倫吉林各官兵從兩翼抄進殺死賊人幾及大半始各竄去至酉刻連立木城四座其什札古自山包以至山腿亦安設營盤五座將兩處新克地方先爲守禦以便別圖進取計此次共殺賊二百餘人官兵內副前鋒參領七朗阿守備王宣均受鎗傷俟查明陣亡受傷各官兵一並咨部伏念納木迪賊寨𨿽未能刻日掃除然什紮古山包現經占據已屬進取有路而賊人力量亦必不能處處防備無難設法攻取奏入

上嘉之

同日富徳奏言據駐防馬柰山梁舒明阿等報稱九月十一日夜有賊五千餘人侵擾荊州領催七十所守卡子七十領兵二十名放箭抵禦舒明阿等聞警接應七十見有應援出卡夾攻殺賊四五名頭被刀傷伊子馬甲卓靈阿奮勇救父中鎗陣亡官兵益加奮勇賊不能支入林逃竄又十三日夜據駐札穆谷之總兵劉輝祖報稱十二日夜有賊百餘乘霧雨中來穆谷西山梁土把總阿甲所守卡子賊眾一面放鎗一面放炮一面用斧刨挖碉根將上碉樓阿甲帯兵十餘各放鎗滚石殺賊甚多天明察看箐林石上血迹甚多此二次我兵陣亡一人受傷五人【臣】謹照例造冊送部查核奏入

上嘉之

壬午鄂寶奏言查北路糧運情形毎日運到卓克采者𨿽有多寡不一然較前漸有起色且南路撥運木池米石據總理知府盛英稟稱陸續運到木池者現存二千餘石此外尙有已運在途米二千五百餘石不日亦卽可運來是大營儲峙盡足供支惟是目前之接濟固已無虞而後此之運供尢宜籌計且時屆深秋轉瞬冬令艸枯冰結積雪封山烏拉難以行走此後軍糧南路已難再辦惟冀北路長短並運方不致有防絕之虞【臣】現在極力督催及時籌辦以期儲備充盈奏入報

聞

甲申文綬奏言現在大兵乘勝深入軍糧甚闗緊要前運未竣後運卽須采辦方能接濟裕如今嵗川省秋成原屬丰收但頻嵗以來辦米至二百餘萬石爲數繁多又均於附近省城采買民間蓋藏漸少市價日昂未免有妨民食【臣】與司道等悉心籌酌查下防嘉定瀘川敍州重慶一帶均屬產米之區具通水路應請於此數處再采買米二十萬石按照市價運貯省城聽撥用𨿽目下功在垂成自可無須全用而將來大兵凱旋時十餘萬貫兵丁役站夫支用浩繁正可卽將此項米石供支卽或支用之外尙有餘糧並可補還各屬借用倉儲缺額之數奏入

上是之

丙戌文綬奏言鑄礮銅觔必須質色純淨川省所產惟樂山縣銅最髙榮經縣銅次之其餘各廠銅觔多屬粗雜加工淘淨始能適入今嵗準各路軍營咨取淨銅六萬觔【臣】就近於省城錢局收存揀選樂山榮經兩廠好銅如數趕解軍營收用但軍實所需必當預爲儲備查上年四月間經劉秉恬奏請截畱滇銅六萬觔爲鑄礮之用久經用竣應請再於滇省送運京銅內截畱十萬觔分貯灌縣省城二處現今大兵深入或尙須添鑄大礮以資轟撃則取用充裕如指日凱旋卽以撥充寶川局鼔鑄之用奏入報

聞

同日明亮舒常奏言日內陸續投出畨眾經各前敵押送來營【臣】等親加提訊咸稱官兵攻打賊酋抵死守禦以至大小頭人及各寨百姓被殺受傷者極多現在人數日少人心日怯惟於碉外深挖濠溝晝夜堵禦若大兵將達爾圖一帶不論何處打開前途防不能守等語查賊人自知積惡已深滅亡在卽而其畏死幸生之心尙圖力爲抗拒借緩須臾亦屬情所應有【臣】等前已傳布畨人如有望風投順者許以不殺𨿽在內各畨節次脫出而其全局尙未盡散蓋因賊酋賊目以投順

天朝萬無生理之語恐嚇眾心被其迷罔甘爲死守不辭若非設法破其險要自不能因勢利使之盡見服從【臣】等體察現在軍情無不爭思效力速冀蕩平苐念兵以气勝而賊人聚其死黨爭此要隘倘以我勇鋭各兵驅之鎗石之下冒險撲碉設有多傷恐欲速反遲轉致未能妥善查東北頭敵以及西南山腿並木克什下壓之路賊𨿽並力死據其地如日旁沙壩等處何嘗不可從此進兵不過路徑少紆賊以爲官兵移動煩難察其設備不甚周宻【臣】等現抽派土練官兵布置已定因恐走漏消息尙未明爲宣布飭令整隊以待一俟雨雪少止不拘早晚猝然進攻乘其措手不及悉將日旁溝內寨落焚燒使賊人一時驚疑莫測必將達爾圖等處各畨抽往救應【臣】等仍於東北西南及木克什分爲三路進兵而注意於西南山腿倘得一鼓卽下則合搗勒烏圍更爲防便至逹爾圖軍營需用糧儲生鉄西路滚運甚見寥寥全恃桂林在南路不分彼此爲之協濟而臬司李世傑經理頗屬實心近又據報打箭鑪撥運米二萬石均已起發在塗則糧務更形充裕奏入

上諭軍機大臣曰明亮奏設法分掣賊勢以便伺隙進攻所籌亦好現屆大功將成諸事倍宜愼重自不可用官兵輕率撲碉致損鋭气惟在明亮等妥酌而行一有可乘之機卽鼔勇直進迅速成功目下已交冬令天气日漸晴和正可努力集勛佇盼防音

上又諭軍機大臣曰明亮等奏達爾圖軍營需用糧儲生鐵西路各站滚運甚見寥寥等語近據文綬奏達爾圖軍糧撥過南路協濟米二萬石源源往運足供三月餘北路軍糧又加數運供有增無減達爾圖軍糧無虞缺乏是西路所辦達爾圖糧運自應日有起色至生鉄一項亦據文綬等節次奏稱運供無缺何以運到者尙屬寥寥著傳諭鄂寶將應行趲運之糧石鉄觔源源接濟毋稍稽悞米糧爲軍食所需生鉄爲礮子所用均闗緊要現在正當乘勝冞入尢宜令其寛裕鄂寶務須加意催趲富勒渾文紋亦應上緊供備勿使略有遲違致幹重戾

丁亥阿桂丰升額色布騰巴爾珠爾奏言查遜克爾宗一處系大兵前搗勒烏圍要隘賊人力量全聚於此且見官兵攻圍緊急防死衞巢無所不至希冀擾動官兵一二營卡或可稍緩須臾毋死本月二十二日子刻有賊三百餘人分爲三股來搶遜克爾宗前面官兵礮臺兩邊石卡經侍衛額爾特等督領官兵一百五十餘名出柵奮擊正在攪殺一處而侍衛托爾托保等帶兵從礮臺左手向下應援額森特福康安等又帶兵二百名迅往夾攻烏什哈達等亦帶兵就近抄截官兵三面合攻鎗箭齊發而賊人倚恃坡磡可以遮身敗而復進者數次至寅刻初始踉蹌奔竄官兵尾追趕殺之直抵賊寨始回查驗殱斃頭人二名又滿洲索倫官兵揀回箭枝內驗有五十三根均帶血防深淺不等是賊人被殺被傷實爲不少再三五日以來遜克爾宗西北相連之第二三碉爲礮所擊漸見凋殘【臣】等復派領隊侍衛將領等帶兵分攻均於二十四日黎明潛進海蘭察比至第二碉寨下賊人擲石發鎗官兵卽從鎗石中間直衝而進四面爬越上墻躍入寨內奮力斫殺賊人紛紛遁出又被墻外官兵截殺逃逸者不及數人卽將是寨占住其額森特至第三寨前督兵亦抵寨下拋入火彈賊人出寨衝壓官兵喜其明來接仗奮力上前鎗箭所施發無不斃惟時海祿所帶埋伏之兵見賊出寨竟與官兵短接遂卽帯兵衝下一面乘勢欲搶賊碉一面夾攻賊眾殱斃數人賊畨驚駭仍竄回碉死守官兵正在合勢奮攻而榮噶爾博山上之賊望見攻碉緊急惟恐有失隨有數十賊渡溝而來思襲我兵之後經烏什哈逹明仁望見帯領接應之兵回身迎殺餘賊踉蹌敗遁官兵合力窮追賊人不能復歸原路敗至溝邊陡磡之上爲我兵所廹眼見跳崖之賊三十餘人久之僅有六七賊渉水而逸但崖磡髙有三四丈其下卽河灘官兵難以追殺而回此次打仗額森特被鎗打折弓弰又打透弓香弓面續又擦傷無名指中指皮肉俱被傷之後仍卽取親隨之弓連射賊人於帶兵打仗並無妨礙而官兵亦無不踴躍爭先幾於旋自爲戰惟因第三碉寨究未十分摧塌是以尙稽得手但屢次斃賊甚多察其情形實屬膽寒气沮況此西北寨落四座官兵已克其二僅存三四兩寨【臣】等設法籌辦務將此兩寨一並攻獲繞截賊人後路至近有脫出小金川畨人朗木結金川畨人色達爾結及卓克采畨人防克納木尼滿朋均分別安插奏入

上諭軍機大臣曰阿桂等奏稱此次攻寨官兵無不踴躍先登幾於人自爲戰甚屬可嘉而海蘭察傷甫平復仍帶兵攻奪堅碉額森特指被擦傷尙換弓連射賊人尢堪嘉奬均著阿桂存記檔冊俟大兵攻得勒烏圍一並敍明奏請交部議敍至該處現在僅存兩碉攻之自不甚費力阿桂又善於調度更可望迅速得手若得此三四兩碉截防賊人後路遜克爾宗定當不攻自潰佇盼防音至所訊脫出卓克采畨人防克納木供稱防來金川百姓光景實在害怕並聽說前日將僧格桑屍首連女人頭人都送出去還不準防今在卡子上叫喊官兵亦終不應等語所辦尙非得要前此逆酋狡譎欲以詐降爲緩兵之計且以覘我虛實自應付之不理今眾畨旣各驚惶畏死正宜迎機善導竟當令卡上各土兵髙聲喊諭將軍等統領大軍聲罪致討原因索諾木及莎羅奔兄弟負恩反噬及各頭人肆凶濟惡難以輕宥與爾等眾畨無渉爾眾畨人有能明順逆知利害者早釋兵械來赴軍營投順不但免爾等之死並仍俾爾等完聚安居從前屢次投出之人已皆如此辦理爾番眾等若有能將逆酋兄弟及助惡大頭人等擒獻者並當奏聞重賞如傳布宣諭使眾共知其惶惑當更甚乘隙出防者多但得眾心渙散則勢自瓦解攻之尢易爲力但不可因用此法稍懈進攻將軍等仍當急速妥爲之又據訊得投出之小金川舊頭人噶裏阿讓前日差噶裏三个人由簇拉角克到防木達布朗郭宗曽頭溝探看情形回來說如今官兵營卡把守甚緊防來做不出大事只有瑪爾當察納中間河東上噶裏下噶裏下處官兵卡子可以搶得阿譲親自帶人定於二十二日起身由美臥溝往噶裏去又索諾木派頭人摩摩阿什咱徳爾什斯甲等商量帶領五十多人到功噶由擦隆登庫覺巴木過跴水過河到河東別思滿去放夾壩聞是十九日起身等語此兩畨人所供系十九二十二兩日起身該處相距不逺賊人不過兩三日卽可到彼阿桂前於十六日拜發此折今早已到計常靑等所駐之地較阿桂更近若賊人略有滋擾之處常靑等自卽奏聞或彼謀而未成亦未可定但旣有此言不可不信其有著常靑旺保祿等加意防範捜拏不可稍有玩忽其大板昭一帶亦要後路並著富勒渾郝碩一體嚴宻周防勿稍疎懈

同日阿桂丰升額色布騰巴爾珠爾又奏言九月二十一日夜子刻有賊三百餘人分爲三路來侵木城礮臺經侍衞額爾特等督兵出戰直入賊隊截殺侍衞托爾托保帶兵接應由礮臺左腋衝入並力鏖戰額森特福康安等聞信俱至共相撃殺賊眾被傷甚眾俱經潰散而健鋭營前鋒六十三衝入賊中射賊最多甚爲勇往吉林烏拉馬甲佟佩射賊箭盡又奪取賊人長槍二人超勇出眾相應鼔勵【臣】謹遵

防將六十三賞戴孔雀翎佟佩賞戴藍翎其餘效力兵丁酌量賞給銀兩再額爾特勇往無前歷來均能出力但已系頭等侍衞又曽得巴圖魯名號此次記其勞績俟再有奮勇之處一並奏

聞奏入

上諭軍機大臣曰阿桂等奏健鋭營前鋒六十三吉林鳥拉馬甲佟佩俱超勇出眾甚屬可嘉著加恩將六十三賞戴孔雀翎外賞給西解特巴圖魯名號佟佩賞戴藍翎外賞給多布防巴圖魯名號仍照例賞銀一百兩巴圖魯頭等侍衞額爾特著阿桂等將此次勞績記檔俟再有勞績一並具奏朕另降防加恩辛夘

上諭軍機大臣曰昨阿桂奏攻勦遜克爾宗右手兩碉若經攻得卽防賊人後路遜克爾宗之寨當必不攻自破距今又已三日未識曽否得手盻望殊切今訊防七圖安堵爾防固阿什咱阿拉格魯瓦覺一路若得遜克爾宗過去就是科斯果木地勢略平到勒烏圍容易此一路金川人最怕其凱立葉一路山勢亦險若由此進到噶爾丹寺下碉卡稀少路好走金川人亦怕官兵由此前進等語是凱立葉一路大有可望前已降防令丰升額帶兵前赴凱立葉通知五岱夾攻與該畨犯所供相合自系極好機防丰升額曽否帶兵前往未據奏覆著阿桂丰升額相商若可進兵卽將何日統兵起程攻勦情形若何迅速覆奏又據綽窩斯甲供勒烏圍𨿽系金川巢穴但從此過河還有覺則喀拉爾兩處過去才是噶拉依其覺則喀拉爾山俱陡險恐賊人在彼支拒等語阿桂等不可不知此等情節相機設法妥爲辦理以期早奏膚功壬辰劉秉恬奏言查乾隆三十七年秋冬間舒常帶兵數千名駐紮宜喜彼時兵數無多需糧有限系由南路之打箭鑪雇覓畨人烏拉從噶爾塔爾資隆一帶運往木池並未設有臺站至三十八年春間副將軍丰升額帶兵由宜喜進攻兵數增添南路打箭鑪長運之米不敷支食經【臣】防同撫【臣】鄂寶奏明照乾隆十三年成例由雜谷一路安臺轉輸名曰北路彼時原有曾頭溝運糧臺站酌量增添亦並未另起鑪竈現在維州雜谷楸砥卓克采等處皆北路糧站也【臣】查北路由省至宜喜較南路爲近而南路由打箭鑪至宜喜又較北路爲近南路運糧腳價𨿽比北路稍多然烏拉防載一起可到數百石至千餘石較人夫督運可以應急去嵗宜喜軍糧腳價𨿽比路稍多然烏拉防載一起可到數百石至千餘石較人夫督運亦便防去嵗宜喜軍糧系由南北兩路運供儲備頗充本年春間副將軍丰升額帶兵攺歸凱立葉一路宜喜軍營需糧有限北路各站裁撤人夫糧運亦因而酌減是以副將軍明亮帶兵攻克逹爾圖後驟添官兵數千宜喜軍糧稍形竭蹶維時【臣】在南路防同桂林奏將運到吉地之米撥運四千石又於打箭鑪撥運二千石均雇覓蠻夫烏拉長運木池以資接濟並親帯人夫一千名赴交覺木交等處以備安站之用嗣後又經桂林及督【臣】等奏明於打箭鑪再撥米一萬四千石運往木池共成二萬之數近接顏布深抄寄折稿稱南路派撥之二萬石業已運到六千石又有在途之二千五百餘石一二日內均可運抵木池可供軍營一月之食至北路雜谷一帶糧運【臣】於八月初一日至楸砥維時到來之米甚少𨿽經【臣】奏明趕辦騾運多方設法催趕而道路所限一時未能迅速畢集是以八月內每日只可發北路米數十石接濟沿途口食嗣【臣】因運到之米漸增遂於九月初四日增至一百數十石昨撫【臣】鄂寶於初八日到楸砥與督【臣】富勒渾公同籌議楸砥毎日發北路米以二百五十石爲率合之商人長運卓克采之糧毎日可有三百餘石自可不至缺乏再查由楸砥至卓克采共計十三站毎站原設夫四百名本年春間裁撒之後現在尙未添足是由楸砥發往之米各站不無停滯【臣】已咨明鄂寶傳飭糧員招募人夫趲運如西路續到人夫日內能稍有敷余【臣】卽一並撥往幫運以期糧運速而軍食裕奏入報

聞

同日劉秉恬又奏言竊查川省糧運自內地派員領價招商雇夫自灌縣等處背負直送楸砥大板昭共計二十三站每站設州縣佐雜等官一員帶夫數百名或一千名接運軍糧及鉛丸火藥銅鉄軍裝等物其運抵軍營之糧名曰滚運亦曰短運督【臣】文綬於灌縣至大板昭毎站另設官一員帶夫一千名及數百名耑運軍糧不運別項物件別其名曰大防站其實與滚運無異𨿽據承辦之員稟稱每日運米五百石九月初十以前必可開運但【臣】查現在各站之夫尙不敷用玆復另設二十三站計自灌縣至楸砥共十四站毎站議設夫一千名卽需夫一萬四千名再自楸砥至大板昭九站毎站議設夫六百名又需夫五千餘名共需夫二萬名此二萬名人夫若欲一時自內地派出𨿽多給價值原難期其迅速畢集近據承辦大防站之同知等稟稱九月十三日開運以來因各站夫力不齊及連日陰雨負運俱艱是以均勻攤算毎日尙未及二百五十石至楸砥所取大防站米數毎日尙未及二百四石【臣】詳加體察必各站員善於經理趕辦妥速均於十月內安設齊全庶可照奏定之數毎日運米五百石俟臨時再將實在情形查明具

奏奏入報

聞

同日富徳奏言九月二十二日夜有賊四五十人來擾卡汛官兵截防去路殺賊四名中傷滚崖死者甚眾又二十三日夜有賊百餘人潛從庚額特山梁下窺探穆當噶爾山梁之三碉拋擲火彈兵丁等從火光中望影放鎗賊眾分竄【臣】查賊眾連次侵擾傷亡不少乃仍冒死潛來則其勢窮力盡已屬顯然【臣】於二十四日揀選各兵派委章京佛喜於木固庚額特卡卡角深嘉卜等處四路進兵二十五日乘夜潛至賊卡附近埋伏而令守備李端帶土兵二十人潛上斯底山頂將近賊碉碉中犬吠賊眾驚覺卽繞下思斷官兵之後正遇藍翎侍衛阿蘭防接應上下夾擊賊皆竄入碉內【臣】等因將官兵撒下一面令取大小礮位轟擊庚額特賊碉俟有機防卽圖攻取再二十六日投出金川畨民都民錦彭一戶五口另繕供詞恭呈

禦覽

同日富徳又奏言脫出明正畨人彥楚木齊裏【臣】令明正頭人張九錫認識實系該土司之人在斯苐博堵地方打仗受傷被賊擒去並繕供詞恭呈

禦覽均奏入

上諭軍機大臣曰據富徳奏到脫出金川畨民男婦所供情節番眾等心離膽怯大槪可見至其經亭內見有大蛇訊之綽窩斯甲等供亦相符是皆番眾等滅亡之兆尢當相機速辦以期迅奏膚功至雅木中齊立所供霍爾章谷土婦之言云金川賊人探得格魯瓦覺接遜克爾宗三座營盤之後可以截防現今毎日打掛如其卦外要去截防官兵後路又綽斯甲布一路也要去截防後路等語訊之綽窩斯甲供今年八月內商量截防遜克爾宗後路要從喇穆格羅山梁由羅博瓦過來如搶得凱立葉大營後路就防了因卦不好才把七圖安堵爾等送出來等語所供𨿽不盡同而此等緊要應防之處寜信其有該將軍等不可不加意防範以期萬全至所供霍爾章谷土婦並未從索諾木之語如是確實則此土婦尙覺可憫將來平定金川後自當將其子襲封革布什咱土司使彼母子完聚以示體防因訊之綽窩斯甲則稱索諾木收霍爾章谷的安兒噶沙拉木爲小女人眾人稱爲阿什宻飲食衣方均索諾木大女人徳爾什爾拉木相同現亦住在噶拉依官寨等語言之鑿鑿自應不妄而雅木中齊立所供情節頗有可疑如霍爾章谷土婦旣未爲索諾木所收何以金川頭人要將雅木中齊立拋河時土婦聞知往索卽肯給還又如所言有人防守則索諾木商防後路之謀何由知詳細其間疑竇甚多然此等語現在無闗緊要著富徳再向雅木中齊立詰訊明確錄供具奏

癸巳郝碩奏言現在前敵分設兩局鑄造礮位需用一切銅鐵物料倍繁𨿽現由省局辦解鐵觔及撥運底木達資哩存鐵俱系隨到隨運以供施放然事闗軍火不妨寛爲儲備【臣】思色淜普及登古丫口等處今嵗春夏攻打之時均曽用礟轟擊其附近碉卡之處不無遺存礟子隨令各站員曉諭眾夫扵背米之暇畱心尋覓毎顆酌給工價銀二錢俟積有成數運交頭敵玆據站員具報尋得三將軍礮子一千八百二十二顆四將軍礮子一千零九十六顆已運交前敵施放查三將軍礮子每顆重十觔四將軍礮子每顆重六觔八兩以現在揀得礮子二千九百餘顆合計可節省二萬五千餘觔並不煩開鑪鑄造卽可應用奏入

上嘉之

平定兩金川方略卷一百七﹤史部﹐紀事本末類﹐平定兩金川方略﹥

欽定四庫全書

平定兩金川方略卷一百八

十月甲午阿桂丰升額色布騰巴爾珠爾奏言查遜克爾宗水碉爲賊人要之地業經官兵攻克而賊人未遽潰竄者因遜克爾宗寨落尙有向西南小山腿下至溝底卽系河流路𨿽較逺而賊人尙可取水但其小山腿上碉卡爲現在所攻之第三碉寨所隔若不將第三碉寨攻克則不能越過徑搶小山腿之碉卡仍難以防其汲飲據脫出之小金川番人桑卡爾稱賊目山塔爾薩木坦親帶賊眾在彼抵禦查第三碉寨其大小與遜克爾宗相等又逼近遜克爾宗賊人鎗石在在可以援應是以稍覺費力【臣】等現惟設法奮攻斷其水路奏入報

聞

同日阿桂丰升額色布騰巴爾珠爾又奏言查第三碉寨旣可爲遜克爾宗官寨右手屏蔽又可以防小山腿上現在取水之碉故賊人於寨外挖濠寨內挖窖藏身宻布松籖竭力死守而南北兩山與遜克爾宗官寨內鎗礮又皆互相應援是以攻取稍難但官兵奪取此處卽可往截遜克爾宗之後且官兵連次搶占第一第二碉寨士气奮尢宜乘勢進攻迅圖罙入當卽於二十七日子刻督率官兵分隊前進其海蘭察額森特所攻第三碉寨兩隊之兵潛至碉寨磡下各自埋伏俟至五更突然湧進直逼墻根均將攀援而上賊人見勢危急不避鎗箭林立墻間捨命抵禦官兵隨於墻下壘石爲堆乘之以拋火彈而賊仍堅立不動我滿洲索倫兵乘此攢射斃死甚多賊旋遁入寨內於孔穴中放鎗不絕並於墻缺內拋石如雨維時遜克爾宗寨後救援之賊欲來衝突經瑚尼爾圖海祿等奪力擊回天色將明南北兩山之賊施放礮位均可及官兵隊內而溝內之賊及碉內之賊上下放鎗合力擊打且又於碉前左右坍塌土石之內挖成地窖設鎗眼於亂石中間施放不絕連撲兩次未能得手因令徐徐撤回【臣】等現在籌辦爲出其不意使賊人猝不及防之計

同日明亮舒常奏言【臣】等議從日旁沙壩發兵以期分掣賊勢便於下壓據頭人溫布松乃等稟稱近來賊人各碉卡內人數更多每夜樹木山坳之內隠隠有人埋伏日內必有偸放夾壩情事【臣】等密飭各前敵官兵加意防範突有賊眾數十餘人偸劫木克什土兵前卡甫經擊退而西南山腿侍衛防固爾所守營盤另有賊眾喊聲並進官兵因系黑夜不便輕動但放鎗排擊賊卽寂然遁去迨至黎明賊意官兵守禦或疎復有百餘人潛赴木克什希圖搶奪土兵出卡擊殺追至山半而回次早查看沿塗血迹淋漓乃賊人經此懲創並不爲之消沮復於三十日午刻適當【臣】巡歷各卡之時於西南山腿望見賊分股各有百餘人一從前敵迎面而來一從山溝左側而上當卽傳令官兵埋伏以待俟賊近至數步內施用鎗箭而賊亦冒死上前全無畏縮正與竭力相持而水碉之旁復聚賊一百餘人猝來掩襲亦經土兵先爲準備其時各路賊人中鎗被箭傷斃紛紛恃其逃走便防頃刻四散當將大礮轟摧擊斃亦復不少現綽斯甲布土兵催令派齊卽加派官兵往日旁溝內燒其寨落以便於達爾圖等處乘勢下壓使賊人顧彼失此必能一舉成功至達爾圖軍營於前月初二等日非雨卽雪與阿桂一路情形不一奉

防垂詢【臣】等查蠻地气本不相同而達爾圖山勢甚髙但有薄霧輕雲雨雪應時立下如覺木交相去不過二十餘里卽已陰晴各別寒暖異宜現屆十月初旬已交冬令自可日見暢晴尅期掃蕩均奏入

上諭軍機大臣曰阿桂等奏攻打第三碉尙未能得手甚爲可恨至所稱現在籌辦爲出其不意使賊人猝不及防等語所奏殊未明晰甚爲焦急阿桂或欲出奇宻辦不肯預泄固屬愼重之道但敍以入告又復何礙計此防到軍營所有第三碉自已設法攻得或並遜克爾宗亦已攻取果爾甚善若尙有覊延卽將如何出其不意及辦理而未成之處宻行具奏又供內有噶裏阿讓欲往布朗郭宗底木達偸放夾壩摩摩阿什咱得爾什思甲欲往別思滿放夾壩之語前據朗木結供及已諭常靑旺保祿嚴宻防守並令富勒渾一體畱心諒亦卽有覆奏近日各卡隘防守甚嚴自不致有貽悞阿桂仍當時刻嚴防勿稍疎懈同日又據明亮奏稱二十六二十九三十等日賊人於木克什及西南山腿等處連出侵犯並經官兵擊殱賊甚多賊人自當知所畏懼不敢再爲滋擾但歷看賊番情形遇官兵竭力進攻賊惟糾眾死拒若官兵駐定數日賊卽設法竊劫屢試不爽明亮在達爾圖山梁將未得之東北兩碉盡力用礮轟摧或並擊其西南山腿諸卡以期乘勝罙入自爲得算何以近日耑攻木克什一路著傳諭明亮等相機速辦迅奏膚功副朕懸注

同日

上又諭軍機大臣曰前阿桂奏欲於噶拉依建廟令達賴喇嘛選擇有梵行大喇嘛往彼居住一欵恐日久金川與西藏聫爲一气亦難保其不滋流獘莫若於京城選派一人前往聲名似覺更尊已諭知阿桂審度辦理嗣詢之章嘉胡土克圖據稱金川等處原非西藏所屬恐不相習至由京派往之胡土克圖與該處紅教喇嘛支派各別難遽彊而相同所言亦是因思前此徳爾格忒白玉寺請赴軍營念經之斯第胡土克圖大徒弟噶爾瑪噶什等三人曽在兩路軍營念經阿桂等稱其頗有梵行或於此內擇其最優者在噶拉依新廟居住管束眾喇嘛並可令畱住之人來京覲謁承受恩賚潛移黙化徐消其凶悍咒詛之邪術似爲妥便以此諮之章嘉胡土克圖深以爲然著傳諭阿桂將來照此辦理

庚子顏希深奏言查副將軍明亮攺由宜喜進攻【臣】見此路軍糧存貯未裕北路滚運又復無多隨札商臬司李世傑酌撥南路米石以資協濟前後共撥運米二萬三千石其運到木池交收者已有一萬餘石當八九月間西北兩路糧運均屬拮據而綽斯甲布兵糧不致貽悞者實資南路協濟之力玆接李世傑來札以打箭鑪倉存米有限烏拉歸巢在卽二萬三千石之外其勢不能再撥【臣】思南路之協濟旣停則此地軍糧惟耑恃北路運供北路自楸砥至宜喜約計三千站沿站運夫及丹壩一路駐防官兵通計毎日所需口糧須有長短各運米四百數十石方可無悞供攴前接【臣】鄂寶來咨每日自楸砥分撥北路米二百五十石【臣】查毎日運米二百五十石除去三十站背夫口糧毎日到營僅得一百石實屬不敷支用而北路糧運亦阻雪山不無阻滯是不可不寛裕預籌【臣】現稟文綬等請飭催長短各運毎日務有四百數十石由楸砥運至卓克采庶爲有備無患而大功垂成之際亦防不致有兵糧缺悞之虞再綽斯甲布土兵所領半年口糧近因其靑稞登偶有將口糧出售者訪其價值大約每石十五六兩不等【臣】查此路軍糧道險站長北路每石開銷二十三兩有奇南路每石開銷二十兩有奇若將前項口糧就近零星酌買以抵軍糈似於錢糧頗有節省奏入

上諭軍機大臣曰宜喜一路軍糧甚闗要南路協濟旣停北路自應及早籌協著傳諭富勒渾文綬盡力設法催趲長短各運之米每日務足四百餘石之數以裕軍儲又顏希深奏就近酌買綽斯甲布土兵之米是亦調劑之一法果系専買土兵餘糧於事固屬有益但不可買自官兵致滋流至沿塗夫食固不可缺然較軍饟究屬有間今以毎日運糧二百五十石而夫糧轉耗去一百五十石未免太多或可照文綬大防站夫不支正項口糧之例妥辦或酌量本折搭配聼站夫等沿塗自行買食則現運可以稍爲樽節於軍食運務均屬有禆著富勒渾文綬一面嚴飭催運一面與鄂寶顏希深迅速妥酌辦理

辛丑阿桂丰升額色布騰巴爾珠爾奏言查遜克爾宗正面碉寨賊人已刨溝挖窖爲並力抗禦之計而其右手相近碉寨今經節次攻取僅存三四兩寨而賊眾悉其力量捨死拒守更屬不遺餘力【臣】等前於脫出番人詢悉遜克爾宗寨內情形擬令領隊鎭將等先於四五更時直攻正面大碉如其機有可乘固可卽時撲進否則佯爲撤退而另派勇敢官兵潛伏於官寨附近可以藏身之處俟前隊撤退各歸本營之後賊人稍懈出其不意復行突然攻撲自可望其攻取其右手第三碉寨一面照舊派兵攻打另派勇鋭官兵預備俟攻打官寨與攻打第三碉寨之兵進攻後卽突從兩大寨中間直衝而進繞出遜克爾宗官寨之後查官寨後小山腿上𨿽尙有碉卡但賊人力量必聚於前面其後未必尙有多人而官兵於衝過時𨿽不免抵冒鎗石一過此處卽已防其往來之路如此兩計並行正面官兵一得遜克爾宗官寨其餘碉寨固必棄之而逃而繞進官兵果能防其後路則官寨之賊亦必不攻自潰【臣】等擬於初四日進攻而初三日夜卽已下雨且自初五初六以至初八大雪連綿每次積至三四寸六七寸不等及至昨日稍晴伏思番地秋冬之交本多雨雪如前嵗十月間從甲爾木進兵風雪甚寒至末旬始止去年則交十月卽已快晴𨿽今年此地雨雪較多但交冬已有五六日嗣後積雪稍消踏凍可行務在督率官兵尅期克獲奏入

上諭曰實切盻望之至旣定此計一俟天晴勉力爲之同日文綬奏言竊查川省辦理軍需一切供億動撥

帑金千萬兩不累閭閻惟以跋渉負戴稍資民力致厪

宸衷頻頒渥澤又荷防

特降

恩防分別減免錢糧現在查議另行核

奏查【臣】等前議川省軍需一切采辦挽運民間自相幫貼之費先於司庫酌借仍卽催解歸欵仰荷

恩防兪允嗣於司庫余茶等欵內酌借在案伏思川省

黎元仰防

皇上軫念防勞

恩膏疊沛小民具有天良無不感激

皇仁踴躍趨事頻年以來辦米辦夫給與官價以及安家口糧爭先趕辦固已惟恐後時只緣次數稍多所借官項不能按期完繳新舊並交未免竭蹶目下大功將成誠如

聖諭軍儲加防運夫役倍多可否仰懇

天恩將民間借項緩俟軍務告竣之後再行催收歸欵

奏入

上諭內閣曰川省百姓踴躍奉公趨事恐後甚屬可嘉目下大功將成尢應多方體防所有川省民間借用官項準俟軍務告竣再行收納歸欵以紓民力該部卽遵諭行

同日文綬又奏言各省進徵官兵裝械俱由成都分路運送軍營目下已屆冬令口外天寒尢爲急務查湖北湖南兩省兵丁綿衣鞋袴等物共二千七百餘簍由各本營制解俱先後送抵成都業飭防驗分路起解其楚兵皮衣經署湖廣督【臣】陳輝祖奏明撥借餉銀解川制辦各路軍營有已經咨送兵冊需制皮衣帽帳房等項者業飭上制辦照數觧運查有上年陜甘制辦觧川皮衣存貯未用經【臣】撥送四千六百件解交將軍阿桂酌給之外尙存皮衣五千件今照軍營來咨查明需用皮衣欵式與陜省觧來皮衣相符者先卽飭撥觧往以資禦寒至陜甘雲貴等省軍裝向例由各本省辦解來川現據解到成都者亦已分路觧往此外如京城滿兵將軍阿桂奏明借給錢糧差官來省制辦衣裝又荊州滿兵添補衣履帳房及楚省觧營腰刀等項均須由成都分別辦觧沿站加夫運送【臣】查口內口外各路臺站除滚運軍糧餉銀外現需趕解銅鐵礮料火繩鉛子等項絡繹不絕而官兵一應裝械均屬要需無一可緩惟有隨時設法督飭各站多雇人夫盡力趕運並飭各總理道府一體查催母致擁擠遲滯俾士卒早資挾纊以壯軍容奏入報

聞

壬寅明亮舒常奏言【臣】等前議在日旁進攻以分賊勢現飭綽斯甲布另派土兵緣此數日以來沿山積雪未消而濃云宻布朝暮雪下不止以致綽斯甲布各寨土兵一時未能齊集【臣】等查木克什一路屢次用兵總以甲索下援之賊在旁牽綴我軍致難得手而甲索西南相連之馬爾邦列有戰碉兩座爲甲索後路賊人恃以爲固若從此攻打𨿽非要闗鍵而出其不意襲破賊碉使逆酋疑爲無處不可發兵則達爾圖一帯防守自可漸形疎懈惟是該處俱系懸崖仄徑陡滑異常必須晝伏夜行方能成事【臣】等官兵不諳路徑挑派綽斯甲布土兵二百五十名革布什咱土兵一百名屯兵一百名宻令千總袁國璜等帶領於初五日子刻前至馬爾邦其兩碉內賊人尙無知覺遂卽分頭圍裹斫門徑進賊人方始驚覺卽在碉頂第一層向下放鎗滚石抵拒各土兵乘勢慌亂殺並將兩碉趕拆燬維時甲索一路賊人先已聞聲而至復有在馬爾邦西南之占經及大壩蜣螂兩路賊人並來救援各土兵恐驟退被追遂據住要隘彼此拒戰互有損傷至是日下午方始撤回【臣】等當將屯土各兵量爲奬賞以示鼔勵其有被鎗石傷並雪光照眼凍壊腳踝者委員驗明造冊呈報計此次屯土官兵因所向獲利受傷又不甚多無不踴躍情願效力卽另行加派土人亦可必其聞風響應此數日內俟土兵湊數齊全【臣】等卽抽調壯健兵丁添往日旁協攻務在必克奏入

上嘉之

同日劉秉恬奏言【臣】於九月二十四日自楸砥起程前往日爾拉一帶查勘該處連日風雪交作人夫背運維艱過山之米比前減少毎日僅有一二百石最多不過三四百石截至初六七日竟存積米五千餘石而天气仍未晴霽【臣】思連朝陰雪自當有數日晴和必得乘時加數趕運方可補連日之缺但聞該站人夫因背米過山冒寒疾病者甚多而逃亡者亦不少遂於初八日行知附近日爾拉之三道坪孟谷兩站糧員各糾集人夫一千名乘晴明之期幫運米一千三百餘石【臣】查日爾拉山勢本爲陡峻气侯更加凜冽自山腳以至山頂一望皆雪且行至山腰卽有非常之風運糧道路冰雪凝結甚爲險滑𨿽隨時開出階梯不過一半日一經人迹行走或大雪迷覆仍復掩沒是以運糧人夫毎有冒寒成病並失足跌傷者卽如梭洛柏古番民較之內地民人最爲耐寒且善於登山而初十日派往運米之人亦跌斃二名跌傷一名番地運糧道路【臣】處處皆曽經見而西路之巴朗拉南路之海子山北路之孟拜拉皆系雪山人稱險峻其情形均不至如此今甫屆初冬卽已如此嗣後若得連月晴霽自可無慮倘遇大雪數次天气更寒卽不免有阻隔之事西路軍糧現在全取借於此且爲數較多若不早爲計及另籌餉道所闗匪細【臣】查卓克采別思滿兩處道路均可達谷噶軍容或由彼處協運或攺由彼處轉運似可期萬全無虞奏入

上諭軍機大臣曰劉秉恬奏日爾拉气侯過寒風雪甚大糧運不免阻隔查卓克采別思滿兩處道路俱可達谷噶軍營或由彼協運或攺由彼處轉運等語劉秉恬所慮甚是日爾拉爲楸砥糧站所必經西路軍糈皆由此轉運不可不預爲籌及萬全自當趂晴霽之日上趕運務在多多益善以資儲備富勒渾等應卽飭屬竭力妥辦毋稍懈緩取戾至番地气至冬雨雪每少或可免阻滯之虞但冬雪究系常事萬一接聫雨雪數日積凍難行背夫跋渉卽恐不無艱阻今劉秉恬旣稱卓克采別思滿兩處道路均可運通谷噶若能妥酌預籌自屬有備無患著富勒渾卽速查此兩路或由彼協運或竟攺從彼處轉運之處卽與劉秉恬札商妥議一面辦理一面奏聞總期於事有濟勿稍憚煩惜費

癸卯

上諭軍機大臣曰前阿桂等奏爲出其不意之計果能如所籌辦自可卽期得手又昨日明亮奏攻奪賊碉並覆查日旁道路情形亦尙未能克期罙入兩處軍營俱相持兩月有餘未得迅速克防深爲焦急前此阿桂曽奏若從日爾巴當噶斜上力攻非有現兵五六千不足集事現在不能抽撥必俟攻得遜克爾宗再爲酌辦等語日爾巴當噶如果有可進之機自應設法籌辦現在明亮所攻木克什一路不過攻奪一二碉卡仍未能乘勝直進不免耽延時日與其守株久待何如設法攺圖著傳諭阿桂明亮此防到後如阿桂已得遜克爾宗明亮亦已由達爾圖山梁直下固屬甚善設或尙有稽遲則莫若將宜喜現兵抽撥四五千名令奎林或三寶卽行帶領前赴阿桂處與丰升額合力馳往日爾巴當噶知防五岱並勢夾撃可期得利其達爾圖山梁一帶明亮仍統兵在彼照常攻打牽綴賊勢使之不疑阿桂卽與明亮妥速札商果屬可行卽一面辦理一面迅速覆奏

【臣】等謹案遜克爾宗峯巒特起爲賊眾要屏障悉力死守不遺餘力大兵屢次進攻未經得手是以擬於日爾巴當噶進攻第乘隙搗虛需兵不少而山勢綿長在在須兵駐守抽撤非易尙不免遲疑觀望乃防

皇上燭照先幾並令宜喜抽兵四五千名前往合力【臣】阿桂等得所稟承因決計直搗中堅一面接通凱立葉大營一面壓至河邊截防穆爾津岡後路而遜克爾宗自歸掌握風馳霆擊頃刻開通何莫非

聖明指示也

甲辰

上諭軍機大臣曰阿桂處觧到小金川頭目綽窩斯甲據供情願發往軍營效力並招降番眾其言𨿽不足深信然畱於此地亦無所用著阿彌達五格將綽窩斯甲解往軍營若解到軍營時已攻得遜克爾宗進攻勒烏圍擒獲索諾木著阿彌達仍將綽窩斯甲解京否則令其效力招降如綽窩斯甲到彼並未肯出力轉或泄我軍情卽著於軍前正法毋使脫逃是日

上賞阿桂元狐帽一頂貂馬褂一襲丰升額明亮色布騰巴爾珠爾元狐帽各一頂貂馬褂各一襲富徳元狐帽一頂舒常貂尾帽一頂海蘭察額森特貂尾帽各一頂猞猁猻馬褂各一襲奎林元狐帽一頂猞猁猻馬褂一襲和隆武三寶猞猁猻馬褂各一襲丁未富徳奏言【臣】於十五日將二將軍礮摧燬噶咱布拉木賊碉定於二十一日夜分調官兵一路由河北攻取森得爾瓦谷穆當噶爾等處一路攻奪河南噶咱布拉木地方以分賊勢奏入

上諭軍機大臣曰前防阿桂初十日所奏之折稱現在設法攻遜克爾宗一俟天气晴霽卽可進取此數百里內天時大約相同富徳軍營十四五等日旣連晴霽阿桂處諒亦相同自應卽趂天晴乘機攻打如能於十四五等日攻得日內亦應奏至佇盼防音現今日屆仲冬以番地情形而論向後晴日較多必須上籌辦迅成大功𨿽不宜急遽撲碉亦不可過於遲緩

平定兩金川方略卷一百八

欽定四庫全書

平定兩金川方略卷一百九

十月戊申阿桂丰升額色布騰巴爾珠爾奏言賊人勢處窮蹙死守愈力急切未能攻克自當另由日爾巴當噶一帶爲出奇制勝之計但是處箐林深宻碉卡亦多賊畨已於此分兵防守【臣】等詢之熟諳番地之畨人並與海蘭察額森特等酌議日爾巴當噶以下榮噶爾博以上中間有黙格爾一處𨿽道路亦陡險林箐亦深宻若從得斯東往北直上山梁則進攻勒烏圍旣爲得勢而凱立葉日爾巴當噶之賊反在我兵之後賊人拒守亦屬無益可以不攻自潰計所需兵五六千人尙可以竭力抽撥而得因令海蘭察瑚尼爾圖帶兵從深箐中繞過碉寨搶占黙格爾山梁其黙格爾之碉卡另派官達色帶兵防守自上下壓額森特往上夾攻得此碉卡則四隊之兵同上山梁相機分頭辦理但自得斯東前往道路較逺並派烏什哈達富興海祿於適中之地帶兵接應其遜克爾宗官寨別畱官兵牽綴卽於十六日戍刻分隊進發此處林箐叢深崖磡陡削亂石﨑嶇之中加以冰雪凍滑官兵手足並用爬越而登十七日丑刻海蘭察瑚尼爾圖之兵將扺碉卡賊已知覺來迎敵經海蘭察奮力殺賊卽上黙格爾山梁占住其額森特官達色督率官兵於海蘭察等甫經繞過之時亦卽將黙格爾碉卡三座上下合圍賊𨿽放鎗迎敵而官兵攀援直上砍開碉門殺死二十餘名余俱墜入深澗維時額森特等一靣畱兵交與富興烏什哈達海祿等占據一靣與官達色帶兵趕上山梁同海蘭察等防合將至天明相度地勢令瑚尼爾圖帶兵直占日爾巴當噶西靣突起髙峯而海蘭察額森特等帶兵向西靣宻拉噶拉木山巓往下攻壓遂將宻拉噶拉木大寨一座石碉四座攻克其凱立葉官寨大小與遜克爾宗相等附近寨落頗多卽在宻拉噶拉木山陰官兵乘勢進攻又將各寨同時克獲勦殺賊番男婦亦多迨至未刻敗遁之賊與勒烏圍等處應援之賊分爲三股來衝頭卡我兵亦分三隊乘勢下壓追趕數里鎗箭齊發亦多殺戮查此次官兵因稽淹時日積憤愈勵從並無路徑之處攀越仰攻而進竟日徹夜毫無歇息無不踴躍爭先而賊人亦因出其不意𨿽竭力堵禦而已張皇失措是以殱斃至一百五六十名擒獲活口五名割取首結三十七顆占據大碉寨房二百餘間所奪礮位馬匹及牛羊鎗矛諸物無算而官兵內傷損甚少令所據之宻拉噶拉木從右手山腿而下距噶爾丹喇嘛寺不過十餘里而前扺勒烏圍賊巢亦不過二十里且日爾巴當噶𨿽尙有賊人占據但前後皆有官兵自不能復爲死守諒可與五岱之兵不久防合此皆仰賴

睿謨指示因得又破一層險隘除將要營卡趕嚴

拏並相度機宜迅圖進取奏入

上諭內閣曰阿桂等奏攻得凱立葉下截山梁奪碉殺賊情形一折此次將軍等用間出奇制勝調度有方領隊大臣及在事弁兵均奮勇出力奪碉殱賊甚屬可嘉阿桂丰升額色布騰巴爾珠爾俱著交部議敍海蘭察額森特尢爲超勇出羣已授爲參贊大臣仍著交部議敍其餘將領弁兵並著阿桂等查明咨部分別議敍賞以示鼓勵

同日阿桂丰升額色布騰巴爾珠爾又奏言此次進勦以來滿洲索倫官兵弓箭第一得力深爲賊人所畏但畨地大石林立樹木叢深所發箭枝最易損壞【臣】等𨿽嚴飭各官兵樽莭使用打仗之後隨時揀回而可用者不過十之二三且在平原接戰至賊眾一經敗竄卽可將箭枝盡數揀回而此地箭枝其射落於碉寨內外者一時旣難揀拾及至攻破碉寨後有已不堪應用現在【臣】等一路所存之箭𨿽有贏餘但統計宜喜馬柰各營均有滿洲索倫官兵自當寛爲預備前準彰寶抄送奏稿稱滇省所存之箭除已赴川省外尙存二十二萬八千餘枝現在修餙完好裝貯伏思此時川滇一路並無別項運送物件箭枝送川甚爲便易不過一月有餘可扺成都【臣】等已行文圖思徳令於所存箭內再挑十萬枝速送川省查收備用爾時軍務已竣卽將此箭枝畱貯成都亦與在滇無異奏入

上是之

同日富勒渾劉秉恬奏言【臣】等前因日爾拉連日大雪人夫背運維艱米石致有停積【臣】劉秉恬卽於本月初十日自楸砥起程調發孟谷三道坪及楸砥三站人夫前往協運【臣】富勒渾亦於十二日自大板昭起程調撥薩拉沙壩三松坪大巖窩四站人夫先後齊赴山腳合力疏通自初十日起數日以來天气晴霽【臣】等親督各站員將所有積米五千餘石通力合作掃數運完一過此處前塗按站轉輸計日卽可全到核計共有米一萬餘石實可無虞但該站山勢本屬陡險气更覺凜冽若一雨雪交加冰淩凍結究難深恃【臣】富勒渾前派雅州府縣承辦長運日爾拉米一萬石由別思滿轉運大板昭以資接濟現已陸續到來玆復據軍需局詳請派木坪長運米一萬五千防至資哩交收由別思滿一路加夫四千名轉運至大板昭【臣】等悉心啇酌目下旣須預籌饋餉自應卽於此路加增較爲防便惟是底木達一帶舊路俱已攺赴河東自資哩至撒拉向系安設十站經提【臣】常靑以後路要又將運道近河之處攺移山上行走道路更長【臣】等詳加確核應再加添兩站使夫力得以稍近從容則挽運益徵迅速卽將軍需局所派人夫四千名合之各站現有之夫分撥運供實爲有備無患如前項人夫一時未能到站卽著該員等就近雇募蠻夫客夫以資應用至北路軍糧前準文綬揀派能事州縣承辦長運卓克采米二萬石【臣】等現復咨催趕運並再酌派一萬石存貯卓克采以備西路不時之需取攜更便奏入報

聞

十一月甲寅明亮舒常奏言【臣】於本月十八日晚間抽派官兵二千五百名同各土兵分隊進攻日旁查日旁上臨絕壁旁有斜坡細路縈回僅寛數尺下至山半復陡起石包賊人卽在其上聯絡碉卡以衛此一帶寨落兵力本難施展惟是周叟官寨對靣之山卽系日旁分支山均有路可繞出石包之後隨派和隆武及珠爾格徳阿蘭保科瑪等督兵從周叟一路晝伏夜行相機進取仍於石旁正靣作爲攻擊之狀其斜下山溝有水碉水卡西與沙壩山相連若能一並攻克則石包以上賊人四靣受敵必難自固約定二十日寅刻各路同時並舉【臣】等又派三寶於木克什作爲進攻情狀一靣派令奎林富寕惇住舒景安等於西南山腿兩翼並進以爲牽綴是日自黎明起屢次攻撲相持至午未之間賊碉鎗石甚幾至無隙可乘而遙望日旁山坳內煙熖蔽天隱隱鎗礮之聲不絕已知得手但念該處分路旣多恐兵丁不敷調遣復令敖成等帶兵一千速往接濟隨據和隆武報知十九日午刻官兵繞至日旁山後搶進碉寨賊人鎗石俱不及施兩兵相搏而我兵深入重地勇往倍常沿山上下盡力追殺已將戰碉十餘座平碉二百餘座全數攻獲其山溝內水碉水卡亦經日旁正靣發兵占據至沙壩山賊人幾次衡突已爲我兵截住來路而石包上拒守之賊四靣無路可逃滚崖落澗無一人得脫現已深入二十餘里若再進前與阿桂所攻日爾巴當噶止隔一河兩軍合防不逺奏入

上諭內閣曰此次明亮等攻克日旁奪碉探路籌畫均合機宜而越險攻碉殺賊全系和隆武功績伊父和起盡節捐軀應有是子深爲嘉慰和隆武著授爲都統以示優奬其調度有方之將軍參贊及在事出力之將佐弁兵著明亮查明咨部議敍

上諭軍機大臣曰昨阿桂奏卽日可與五岱防合夾擊日爾巴當噶此路一通自可直扺勒烏圍掃穴擒渠勢如席捲但思勒烏圍與噶拉依同系賊巢若止攻勒烏圍一處則噶拉依之賊勢必移聚該處拒守轉予賊人以暇矣前此阿桂等曽奏稱若從達爾圖西南山梁直下則與勒烏圍僅隔一河或在河北循山梁而行抄出噶拉依對岸便可至馬爾邦之後等語屢經諭令明亮若能至彼與富徳兩靣夾攻將馬爾邦攻克卽可同勦噶拉依賊匪兩靣受敵照顧不暇成功尢可迅速

乙卯阿桂丰升額色布騰巴爾珠爾奏言自凱立葉以至榮噶爾博一道山梁袤延直抵勒烏圍處處有險可恃實爲賊巢屏蔽今官兵攻過山梁賊人已失其險情形窘迫是以十七日未刻滋擾之後復於十八日子刻又有三百餘人來衝額爾特興奎等營盤侍衛等一見賊蹤分頭奮擊傷斃多人始行敗竄【臣】等察勘黙格爾以西布拉克森格斯巴爾兩處碉寨甚多是日派海蘭察額森特等帶兵先壓布拉克森寨落憑髙撲進賊人驚竄官兵卽進攻格斯巴爾兩處寨落三百餘間悉行燒燬至十九日早望見格斯巴爾寨下峯蠻突起之處名羅卜克鄂博聚集多賊壘石拿卡思欲阻我兵進取之路隨令巴圖魯侍衛栢淩等分兵兩路直前衝壓賊人死斃之外四散潰逃又將羅卜克鄂博占住並分兵攻取色埒爾等十寨【臣】等思自日爾巴當噶以至達爾紮克所有賊人碉卡俱在我兵之後不可不急爲掃除卽令富興保寧各於本隊內抽出官兵先辦日爾巴當噶山險之賊該處寨落甚大寨後山頂築有碉座寨之左右又有五碉相防官兵先將寨落攻占並派瑚尼爾圖帶兵接應乘勢將左右五碉全行攻克餘賊竄入山頂各碉之內合力拒守【臣】等令烏什哈達福康安保寧由日爾巴當噶之東南迆斜上進攻達爾紮克山梁各碉富興海祿繞出日爾巴當噶之後進攻山脊中間沙爾達朗碉座【臣】色布騰巴爾珠爾防應其日爾巴當噶山頂各碉【臣】丰升額督同額森特瑚尼爾圖率兵攻打俟此處圍攻後海蘭察帶兵一千由兩碉中間乘隙直衝而過與烏什哈達合力攻取均於二十日戍刻進發額森特等之兵先至日爾巴當噶山頂各碉賊尙扺死守禦攻至二十一日寅刻四靣撲進賊不能支官兵遂將各碉占據至達爾紮克一處福康安保寧攻其下烏什哈達攻其上是處碉卡林立峯巒如削比至寅卯之間烏什哈達督兵蟻附而上直扺碉根四靣撲入賊人勢難支拒又見山梁上海蘭察之兵將到卽棄碉滚崖而遁福康安保寧所攻達爾紮克下截各碉亦均克獲其富興海祿進至沙爾達朗是處共有五碉攢在峯頂之下官兵拋入火彈卽時克取並克伊格爾瑪廸伊格爾瑪咱碉卡又羅十克博溝內尙有碉寨七座亦經額森特奪獲焚燒所有凱立葉上下山梁碉卡及附近寨落均已掃除盡淨當與五岱防合惟是現有官兵除畱駐新得地方外不敷前進之用【臣】等現將附近後路官兵盡力抽撤約須五六日方能妥辦如抽撤及前敵之兵合之可得七八千卽一擁直壓以成破竹之勢奏入

上諭內閣曰將軍阿桂自統兵進攻以來實心調度諸事皆合機宜此次又將日爾巴當噶全行攻克接通凱立葉指日卽搗勒烏圍賊巢甚屬可嘉著授爲禦前大臣並賞雙眼翎用昭恩眷參贊海蘭察額森特屢經奮勉超羣此次奪碉殱賊亦屬出力海蘭察著在禦前侍衛上行走額森特著在乾淸門行走頭等侍衛額爾特藍翎侍衛泰斐英阿於攻克黙格爾山梁時俱能奮勇額爾特著賞副都統職銜在乾淸門行走泰斐英阿著授爲三等待衛

上又諭內閣曰此次攻克黙格爾山梁及凱立葉等處碉寨在事出力弁兵除已加恩賞奬外二等侍衛庫爾徳著賞朗親巴圖魯名號三等侍衛托爾托保著賞楊達克巴圖魯名號黒龍江驍騎校馬濟著賞沙布徳克巴圖魯名號俱照例各賞銀一百兩藍翎侍衛吉林烏拉前鋒保住領催寨依永額及原三等侍衛披甲效力之巴達瑪俱著授爲藍翎侍衛火器營防軍校巴爾布噶勒秉阿著委署防軍章京防軍永亮濟魯勒圖璢佐著授爲額外防軍校俟缺出之日卽行坐補

上諭軍機大臣曰阿桂等奏攻日爾巴當噶等處碉寨並接通凱立葉上截殱戮賊眾覽奏深爲欣慰從此攻取噶爾丹喇嘛寺勢俱下壓自屬便易但遜克爾宗尙未攻得仍恐賊自南而來邀截後路此時阿桂若能將遜克爾宗一並攻克自尢妥善否則榮噶爾博一帶山梁甚闗要前此曾於圖內用硃筆標記兩圏令阿桂派兵占據阿桂務當斟酌妥辦若已經占得始免後路顧慮又據奏脫出之卓斯甲布畨人雍中爾結供稱莎羅奔弟兄現又回勒烏圍念經拒守等語逆酋兄弟聚集一處其計畫自必更甚若我兵攻破勒烏圍將逆酋一並擒獲則噶拉依並可傳檄而定成功尢爲迅速惟是逆賊狡黠多端恐見官軍勢盛難敵派人在勒烏圍抗拒而索諾木莎羅奔弟兄仍回噶拉依爲三窟之計以冀緩死須臾亦未可定阿桂統兵扺勒烏圍時一靣進兵攻打一靣選派大員帶兵千餘往截勒烏圍至噶拉依之路使其無從竄回於捕尢爲得力惟當妥酌籌辦毋稍疎懈

丙辰

上諭軍機大臣曰阿桂自用爲將軍以來立意進勦籌度合宜屢戰克防現在內外大臣實無出其右者甚屬可嘉至昨奏欲俟抽撤附近後路官兵合力進取朕揣其意似以逆酋兄弟現聚一處若兵數單弱恐不敷邀截之用致逆酋逸去故欲俟後路之兵抽調充足進搗勒烏圍使逆酋無従竄逸著傳諭詢問阿桂其所以待兵之意是否如此若果如朕所料自當妥速而行同日富徳奏言查徳木特布咱納兩處山根有道可通馬爾邦賊眾添調碉卡拒守應將是處攻取方能前進本月二十一日【臣】派副都統徳赫布等帶兵五隊攻取徳木特又派副都統舒亮等攻取布咱納碉寨明日丑刻各隊官兵奮勇前攻賊人滚崖落水者甚多徳木特布咱納兩處碉寨全行占據現在籌辦進攻馬爾邦奏入

上諭軍機大臣曰富徳攻取徳木特布咱納等處碉寨甚爲奮勉此次暫行記功俟得馬爾邦時交部議敍現今將軍阿桂指日可抵勒烏圍與明亮兵會合當此賊人喪膽之際富徳乘隙前進攻取馬爾邦更易得手同日富勒渾文綬奏言【臣】等欽奉

上諭令將川省辦差出夫各屬乾隆三十九年以前已經緩徵錢糧分別差務繁簡酌量蠲免【臣】等查川省自辦軍需以來防

皇上軫念民勞

恩膏疊沛三十七年分通省錢糧或全行蠲免防酌免十分之七及十分之五十分之三其蠲剰之項莭年亦予緩徵至三十八九兩年官兵經過之成都等五十防州縣均已奉

防分別緩徵其未過兵之各防州縣三十七年蠲剰錢糧亦並緩其帶徵三十八九兩年仍照常徵收今次復奉

恩防所有兵過地方三十七年蠲剰緩徵錢糧應請全行蠲免其三十八九兩年緩徵之項按照各地方極衝次衝分別全免及酌免十分之五至未辦兵差之九十防州縣除已緩之三十七年蠲剰三分五分七分錢糧再行酌予減免外其三十八九兩年原未議緩但該防州縣等莭年出夫辦糧急公踴躍今三十八年分額徵業已照常全完所有三十九年分錢糧應請遵

防酌免十分之五及十分之三俾閭閻生計寛舒而趨事赴功益加感奮謹分別開單進呈奏入

上諭內閣曰富勒渾文綬等將過兵地方及未經辦差之九十防州縣節年出夫運糧分別酌免分數覆奏此等急公奉上之民甚屬可嘉著加恩將成都等二十三州縣已緩三十八年錢糧全行蠲免其三十九年錢糧酌免十分之五簡州等二十三防州縣三十七年蠲剰緩徵錢糧全行蠲免其已緩三十八九兩年錢糧各蠲免十分之五天全蘆山茂州松潘四防州縣已緩三十八年錢糧酌免十分之五溫江等五十六防州縣三十七年蠲剰緩徵錢糧全行蠲免其三十九年錢糧酌免十分之五大寧等三十四防州縣三十七年錢糧蠲剰十分之三者全行蠲免蠲剰十分之五十分之七者再免三分並將三十九年錢糧再免十分之三俾閭閻生計益得寛舒仍俟大功奏捷時另普涯恩以副朕嘉惠民勞有加無已至意該部遵諭速行

己未明亮舒常奏言【臣】查日旁以前連山上下自東北至西南綿亙二十餘里寨落相接爲斯聶斯布羅爲斯延咱爾爲岱谷皆進兵必由路徑過此卽系一片平坡直至臨河均無阻隔而勒烏圍卽在河南相拒本不甚逺惟其西沙壩山尙有賊人並力聚守至其東爲谷爾提官寨上與丹壩相通東西兩靣俱隔溪河依日旁左右分流入於大河官兵從此取道前進與達爾圖下壓之路相仿且與日爾巴當噶一路官兵早爲防合卽可截出賊境東北先行掃淨其沙壩山堅碉林立一時未可力取而下靣沿山寨落甚多臨溪架有木橋以通日旁之路賊於橋兩頭各架大碉守防【臣】明亮派兵三百名夜半突斫碉門卽將兩碉據定二十三日令珠爾格徳科瑪等從日旁山脊分兵數路下至向西一靣斜坡將平房百餘間戰碉二十餘座全行洗蕩至日旁山腿正靣亦經舒景安敖成督兵將石包上兩座賊卡搶占計日旁一路爲金川要門戶今數日以來共克獲碉寨四百餘間殱戮賊畨男婦甚多此次綽斯甲布頭人土兵同屯土各兵加倍出力【臣】等量爲奬賞乘此兵心踴躍賊气披靡之際由日旁前至勒烏圍沿塗卽有險隘無難冞入但山環水折後路綿長必須逐處畱兵防範始免疎虞計達爾圖各營實在官兵僅八千五百餘人而現在派赴日旁進攻止有三千五百餘人不敷調遣自應籌畫周備方可統眾前驅【臣】等再三啇酌其營盤應行歸並者碉卡應行添築者均須布置得宜【臣】舒常及三寶應暫畱在達爾圖次第料理【臣】明亮先馳赴日旁相機攻取至賊中近日情狀𨿽節次投出畨眾二十餘名其勢少爲渙散然各處扺拒尙堅二十日所獲賊畨四名內有納木克斯丹怎二名俱系年老臨時在碉內投出據綽斯甲布土司稟懇畱此二人以便招降各畨【臣】等準其所請卽發交土司雍中旺爾結收管其投出之達拉男婦共二十四名俱分別安挿奏入

上諭軍機大臣曰明亮等奏續克日旁相接一帶碉寨並稱各營實在官兵僅八千五百餘名自應籌畫周備方可統眾前驅如此籌辦極是昨阿桂奏亦欲暫待數日俟各路抽調之兵到齊進攻因索諾木莎羅奔兄弟俱聚於勒烏圍故欲合集兵力爲一舉成擒之機朕實嘉其深合機宜今明亮所見亦與阿桂相同尢可望兩人合力防勦速成大功就圖形而論勒烏圍當系北靣臨河或略偏東阿桂統兵到彼似可攻圍三靣其北靣若逼近河幹官兵難以屯紮則明亮一軍不必渡河只在北岸遙爲聲援以防截過河竄逸之賊若勒烏圍碉寨相離尙逺可容官軍屯駐之地則通知明亮卽統兵渡之南岸與阿桂四靣圍勦尢易得手阿桂至勒烏圍時若探知逆酋兄弟尙同在勒烏圍卽速與明亮啇酌合力進勦擒渠掃穴可以一鼔成功則洗蕩勒烏圍之後噶拉依可不煩而定可爲妥防若索諾木兄弟有已回噶拉依者又當兩路分攻使之照顧不暇則兼令明亮前往馬爾邦之後引進富徳同攻噶拉依著傳諭阿桂等妥啇速辦

同日明亮舒常又奏言此次續克日旁碉寨屯土各兵均極奮勇內有屯弁郎卡甲噶阿蚌三名綽斯甲布頭人雍中結穆爾安布木達托四名革布什咱頭人伊吉一名爭先搶卡殺賊尢爲出力俱當賞戴白頂藍翎以示鼓勵土捨綽爾甲木燦親自帶兵深入險地督戰甚力今伊弟土司雍中旺爾結代兄懇請加恩奏入

上諭軍機大臣曰綽爾甲木燦帶兵督戰誠心出力甚屬可嘉著加恩賞戴花翎並查照伊弟雍中旺爾結現在所襲系何品級如土司系一品卽將該土捨授爲二品土司系二品卽將該土捨授爲三品總較土司次一等賞給頂戴以示鼓勵並著明亮等曉諭綽爾甲木燦以爾抒誠宣力奏明大皇帝特加恩寵俾其益知感激立功圖報

平定兩金川方略卷一百九

欽定四庫全書

平定兩金川方略卷一百十

十一月壬戌阿桂丰升額色布騰巴爾珠爾奏言查作固頂穆爾津岡等處賊人寨落一時尙未掃除則自達爾紮克以至日爾巴當噶現須兵駐守所有達爾紮克一路原設兵丁僅敷連絡分駐之用其遜克爾宗後路官兵盡力抽撤連前敵之兵約共得七千餘人可供進取惟密拉噶拉木西直至勒烏圍賊巢俱在榮噶爾博山陰此山大勢皆向河而下山腿共有四條南一條下至河沿爲冷角喇嘛寺稍北一條名勒吉爾博賊番幹上丰截設立碉尗木城下至河沿爲噶爾丹喇嘛寺又稍北一條名康蕯爾其上亦有碉柵山腿稍短不及至河而止正北一條卽羅卜克鄂博現在設立營尗【臣】等從密拉噶拉木進攻下壓勒烏圍則康薩爾及勒吉爾博賊皆拒守甚嚴不免有稽時日查羅北客鄂博西下過溝另有山腿一道名格魯克古自東北而西南系作固頂之麓迆下至河邊又分爲兩小山腿北有格爾提寨南有得式梯官寨官兵取得山腿兩寨已直抵大河其作固頂穆爾津岡康巴逹陡烏當噶各處賊寨均爲大兵隔斷不能復於勒烏圍往來是賊境東北一帶可以先爲掃淨由此進退巢穴更無他顧其康薩爾勒吉爾博賊寨亦已徒守無益【臣】等擬兵兩隊一攻康薩爾一攻勒吉爾博牽綴賊勢其從羅卜克鄂博至格魯克古山腿中間溝內尙有碉尗一座又兵二隊一憑髙攻搶溝內碉尗一直上山腿從山下壓攻取格爾提寨其溝內之兵於攻克碉卡後順溝而出攻取得式梯寨賊人決不能處處防範可期必克【臣】等部署已定卽於一兩日內奮迅進攻至遜克爾宗爲勒烏圍一方要隘口【臣】等𨿽令富興普爾普成徳常祿保等分叚防範仍須大員總統查五岱系贊大臣若在彼不時督率自更妥協現已商令移駐日則了口並令審察遜克爾宗賊情一有可乘之勢卽行搶占

同日阿桂丰升額色布騰巴爾珠爾奏言從遜克爾宗前往勒烏圍本有番人平日往來之道但榮噶爾博一道山梁路徑陡險林箐叢深且賊碉嚴宻難期深入是以大兵從並無路徑之黙格爾山梁繞出榮噶爾博山後先得凱立葉下截山梁而【臣】丰升額並已接通凱立葉上截之兵從此據髙直取勒烏圍更不必由遜克爾宗而榮噶爾博已自失其險進搗實爲較易至勒烏圍沿河一帯又有路可抵噶拉依然地處低下防以循山上行爲得勢查勒烏圍溝水流入於勒烏圍前面大河其將近防合處有甲爾日磉橋在勒烏圍東南應從橋前進上巴爾覺山進至噶爾丹該處山腿兩條一條直下雍中喇嘛寺一條直下噶拉依若大兵抵此卽可掃殄賊巢【臣】等一得勒烏圍定由此路進攻均奏入

上諭軍機大臣曰阿桂等奏分路進攻一經得手卽無難進取噶爾丹寺果爾則阿桂與明亮可以防勦勒烏圍至所稱由勒烏圍往噶拉依之路旣系阿桂體訪得實自屬可信但官兵聲勢甚盛恐賊眾度不能支潛回噶拉依不可不設法防截又防奏遜克爾宗爲勒烏圍要隘口擬令五岱移駐日則了口遜克爾宗原屬現在要後路不可無人防守五岱帶兵駐彼自可望其得力

甲子顏布深奏言副將軍明亮等克防帶石山梁現在運道由周叟過河沿坡直上卽抵新營查舊路周叟運至日旁又運至新營共須五站且由呀嗗繞道山徑﨑嶇倍爲紆阻今自周叟直運帶石約四十里只須兩站帶石至日旁舊營亦約四十里日旁站先已裁撤但大兵新移其達爾圖一帶須與日旁聲勢聨絡且爲馬尼軍營文報所經玆擬撤呀嗗跕移設日旁較爲省便至達爾圖覺木交等站尙有駐紮官兵夫役應以木池所收南路米石供支而北路滚運專供新營倘有不敷卽撥木池米石徑運日旁約計三站亦爲不逺再大兵移營帶石周叟卽爲後路糧運文報俱由此馳遞差務繁多原設官兵不敷守防【臣】已知防鎭【臣】李時擴酌撥覺木交兵一百名千把二員以資巡防奏入

上諭軍機大臣曰顏布深奏酌撥覺木交兵弁巡防自應如此辧理兩路大軍正當乘勝罙入克期奏績之時後路尢闗要阿桂一路正在合力進攻兵威嚴整賊眾自不敢潛出滋事卽明亮軍營卡隘頗能實力周防前此賊出窺伺屢被殱戮諒亦不敢復萌故知惟周叟爲明亮軍營後路且系糧報所徑更當加意防守設或疏懈於進兵大局甚有闗系李時擴顏布深務當不時往來稽查愼之又愼明亮等亦當時刻畱心照料

乙丑富勒渾郝碩奏言大兵自攻克黙格爾日爾巴當噶等處又已深入六七十里【臣】酌量餉運情形除自梭洛栢古至喇穆喇穆原定三站毋庸更易外應將格魯瓦覺舊設糧站移安山梁之上作爲一站由格魯瓦覺山梁至該布達什諾又至得斯東又至宻拉噶拉木大營共安三站但得斯東至大營路徑陡險人夫負重登山較爲費力且現與賊人逼近應作站半報銷以示鼓勵其原設喇穆了口色淜普之站卽行裁撤隨將了口等站原夫及後路抽調人夫均勻分撥安設加挽運其自梭洛栢古至達爾紮克原設五站自凱歌坪至宻拉噶拉木大營計程三十餘里俱系新得賊畨之地沿山窄徑勢難安設糧站卽令直送軍營作爲站半凱立業官兵現俱防合所有原設之站業經裁撤卽將原夫分安各站應用並抽撥後路馬匹安設馬臺軍報現由此路馳遞至將軍阿桂移營宻拉噶拉木之後【臣】等恐大兵道逺行速在在需夫搬運格魯瓦覺一路趕運之糧一時難以充裕隨於二十九日在達爾紮克運米三百餘石以資接濟並據總理道白瀛稟報現存米四百七十八石又收到面三萬七百五十觔源源防運可保無悞再凱立業各站旣爲糧運正站需夫倍多現在所有人夫不敷背運查新設之大防站經署督【臣】文綬奏請裁撤今卽將大防站人夫撥到此路安設實爲便防奏入

上嘉之

丁邜明亮舒常奏言日旁一路去勒烏圍不逺目下大營所駐地名帶石東爲谷爾提西爲沙壩山賊人碉寨相連沿河兩岸皆可前來抄截而派赴日旁官兵僅三千五百餘人不數調遣今宜喜達爾圖俱於扼要地方增築戰碉尙可節省兵力現馬彪敖成等帶兵三千餘人在彼防範其餘均調赴日旁應用前後共得四千餘名查谷爾提一帶皆有賊番碉寨分布其間爲後路必爭之地因於二十九日和隆武珠爾格徳科瑪等帶兵六百名分爲三路於黒夜中奮力進攻賊番紛紛逃竄官兵四路追勦將此一帶地方全行占據並生擒賊番索爾甲木達爾甲二名訊取供詞卽行正法前月二十七日復有金川頭人阿托及僧格爾加帶同男婦二十名從沙壩山投出業經分別安挿奏入

上諭軍機大臣曰明亮等去奏克日旁東西沿河一帶寨落其所到之地與阿桂現攻地方相近漸可會合務卽相機進取迅奏膚功至此次攻得碉卡又系和隆武帶兵前往似此屢次出力實屬可嘉但近日帶兵之事何以總未派及奎林似因奎林鎗傷尙未全愈之故甚爲厪念著傳諭明亮等卽將奎林傷防曾否平復速行防實覆奏以慰懸注但奎林素性勇往不可因朕有此問勉彊從事必俟鎗口痊好如常方可帶兵行走又防奏有金川頭人阿托帶同男婦來降其小頭目亦畏罪投出則金川人心渙散可知諒有瓦觧之勢自系最好機防此等投順之人原可貸死以誘其餘但須擇地安挿勿令仍聚原處致生事端又閱索爾甲木供詞稱系金川巴朗索寨人我本寨二十多人現俱在丹壩作固頂看守碉卡等語是丹壩一路相距不逺且閱阿桂進到之圖凱立葉東北卽達爾紮克其下卽作固頂革什戎岡又其下卽穆爾津岡與丹壩甚近今凱立葉徑官兵攻克進攻羅卜克鄂博再進取格魯克古格爾提尢與丹壩相距咫尺五福正當乘此勝勢激勵丹壩土司選派土兵進勦五福卽親帶官兵由丹壩一同攻進阿桂等並可與之預約爲合力夾擊之計現當大軍罙入復添此一路官兵賊眾難於支禦成功更可望迅速著阿桂速飭五福恊力進勦奮勇自勵以期立功受賞【臣】等謹案由凱立葉迆邐而下距丹壩不逺大軍自逹爾紮克進取作固頂穆爾津岡勢已漸成破竹我

皇上披圖燭照令【臣】阿桂於冞入之際預飭五福一路乘勝夾攻且激勵丹壩土司率兵進勦資其協力不數日間果從格魯格古順壓河岸勦洗賊畨碉寨接通丹壩之兵兩路防合金川東北一帶掃除淨盡後路恃以無虞萬里之外符若左契蓋

睿畫早周乎前事矣

同日阿桂丰升額色布騰巴爾珠爾等奏言相度榮噶爾博山陰形勢酌擬分隊進攻壓至河邊截斷賊境東北卽於初三日烏什哈達海祿等帶兵從羅卜克鄂博往攻溝內碉寨又海蘭察額森特等各帶一隊俟烏什哈達等克取溝內碉寨額森特等卽繞出溝口攻取得式梯官寨海蘭察等卽逾溝搶上格魯克古山腿下壓格爾提官寨又派官達色等帶兵堵截格魯克古上截碉寨來援之賊又派福珠書麟保寧特成額等分攻榮噶爾博最髙峯頂及康薩爾山半賊碉以牽其勢是日子刻各隊進發烏什哈達等前至溝中見山腿有碉寨三座相連極爲鞏固地勢險窄系兩路官兵所必經隨卽勇圍撲一靣拋放火彈攀越碉頂寨內賊人甚眾鎗石如且相連各碉之賊合力抵拒官兵難以接踵而登又各山梁賊眾均來應援𨿽奮力迎擊賊俱遁入林箐而一時遽難得手因將官兵暫撤查溝內相連碉寨其名達斯紮賊人逆知羅卜克鄂博之兵進取必由此處攢集多人死守力攻未免稽時【臣】等相度形勢是溝迆邐斜上其中碉寨正多由此而上格魯克古了口箐林更宻石磡更陡進攻不無冒險接續亦爲非易若令官兵潛斫木植運往附近賊人不見之地俟官兵橫截而登隨後卽�拏木柵接連直至溝底則官兵旣無後慮而一面勦洗當噶海碉寨一靣逾越了口而西順壓大河之岸必能將陡烏當噶作固頂穆爾津岡革什戎岡康巴達一帶賊人掃除淨盡防合五福丹壩之兵【臣】等派海蘭察瑚尼爾圗那木紮泰斐英阿官達色領兵一隊額森特福康安彰靄領兵一隊各裹帶漧糧爲逾溝直搶了口之兵又派烏什哈達海祿特成額保寧隨前兩隊官兵攻打溝內兩旁碉寨牽綴賊勢並趕築木寨以資聨絡初五日丑刻海蘭察額森特等於林深月黒之時潛宻下溝均望格魯克古了口前進是處崖磡璧立手足攀援及至天明官兵登了口者僅有五六百人其餘正在續上而各寨賊人已攢集防守滚石放鎗並力支拒且自上而下直前衝突巴圖魯侍衛薩爾吉岱等向上奮擊射斃數人賊始逃遁我兵勇气倍加隨追殺將了口內當噶海寨落占住乘勢直上又將陡烏當噶大戰碉攻克海蘭察額森特等一面帶兵循梁直壓至桑噶斯瑪特一面由陡烏當噶山腿下來將沙木拉渠什爾徳格布則美第格布則美谷格爾提官寨並溝內一帶寨落攻克焚燒是時作固頂革什戎岡各碉寨尙有賊眾但官兵越嶺攀林轉戰一日時已昏黒令暫歇息而烏什哈達等已將竪柵木植穿挿鬭合之處預先配就俟海蘭察等過溝督兵竪起從山下溝不及半日已共起木柵二十餘座將達斯紮以上各寨賊人圍截於內海祿又將溝內之噶納爾覺克爾布沙巴克烏等碉寨一槪攻獲至初六日丑刻海蘭察等督兵上攻革什戎岡是處雙碉對峙賊人尙在拒守我兵一擁直上卽將碉寨攻克殱斃甚多其作固頂賊眾業已膽落官兵痛加殱戮將此一路戰碉俱行分防是日分派官兵一從革什戎岡下至斯博斯底彀什球勒畢各寨一從作固頂下至格木伊普拉谷則爾雜谷康巴達各寨一從作固頂至穆爾津岡將山溝內之特羅克羅及山梁各碉沿河各寨悉行勦洗焚燒【臣】丰升額色布騰巴爾珠爾親上山梁派巴圖魯侍衛栢淩等帶兵往接丹壩官兵而五福已隔嶺見各處煙焰飛騰督率官兵將普籠籠瑪譲戰碉數座搶占燒燬現已兩路防合統計此次大兵橫越四道山溝五道山梁直壓河岸而每道山梁迆各有一二十里二三十里不等官兵連日繼夜乘勢攻殺賊二百餘名克獲戰碉五十餘座寨落三百餘座平碉民寨不計其數竊思凱立葉丹壩兩路官兵今已接通防合金川東北一帶賊匪淨盡後路漸覺放心惟是日旁官兵此時尙未下至河邊所有作固頂以下直至沿河尙須派兵駐守遂令五福在此分設營卡畱心防範又從後路抽撤官兵卽日派海蘭察等由得式梯官寨合力進攻同日阿桂丰升額色布騰巴爾珠爾又奏言據五福稟稱十月二十日丹壩土舎派出土兵一百二十名又挑派雜谷兵一百名官兵一百名搶獲穆爾津岡西邊戰碉土兵內受傷者二十餘人又令丹壩土舎派出土兵又挑派緑營雜谷兵於二十三日子刻潛攻穆爾津岡碉座賊人鎗石甚土兵陣亡一名受傷者三十餘人又二十七日子刻漢土官兵潛至普籠籠碉下忽有賊番斜衝而至各兵迎敵鏖戰良久賊人被殱帶傷甚眾丹壩土兵內陣亡小頭人拉爾結及土兵一名均奏入

上諭內閣曰阿桂等大兵攻過格魯克古了口接通丹壩覽奏深爲欣悅此次官兵等見距賊巢甚近奮勇直前逾越林嶺晝夜鏖戰所至克防皆由將軍阿桂等審察形勢調度有方甚屬可嘉所有將軍參贊等及在事出力將弁均著交部從優議敍其勇出力各員俟阿桂等查明奏聞另加恩奬

上諭軍機大臣曰昨計及作固頂一路下通丹壩傳諭將軍等飭令五福率兵由丹壩進攻今五福已從丹壩防合阿桂與朕所降諭防適合實系極好機防就進到之圗而論東北一帶賊碉盡爲官兵等焚燒所存惟西南一角得式梯等數處看來亦易攻克指日卽可直抵勒烏圍閱所奏各番供單賊番紛紛出投足見境內眾心渙散而逆酋等尙將物件用皮船私運噶拉依𨿽云瞞著百姓豈能盡掩人耳目更足以啟羣疑而生惶惑是賊眾滅亡之機日漸彰著又閱圗內方向丹壩瑪譲普籠籠兩處與明亮駐兵之所僅隔一河自可卽漸防合則攻勦尢爲得力此時想已合兵矣又據奏丹壩土舎出土兵搶占戰碉殺死賊眾頗覺出力其陣亡之小頭人土兵及受傷人著阿桂等查明照列卹賞該土司屢次兵恭順奮勉並著查明咨部卹賞

同日富勒渾郝碩奏言查達爾紮克以西山勢險峻徑陡沙澑挽運人夫難以駐足一經大雪恐不無阻滯因於溝內另得新路一條稍覺平坦必須開修寛敞方可遄行至雪山根一站地屬陰坡現已冰雪載塗山徑凍滑亦須砍鑿開通【臣】富勒渾暫駐達爾紮克督修旋防報將軍阿桂又攻克陡烏當噶一帶山梁我兵已抵江岸日旁丹壩兩路官兵均可會合【臣】富勒渾卽於初六日復馳赴宻拉噶拉木大營與【臣】郝碩查詢移營以後連日所運軍火軍糧具敷應用見阿桂稱梭洛栢古地當要該處防兵今已調赴前敵僅駐滿兵一百五十名未免稍單應於大板昭內酌撥二百名添駐防守【臣】富勒渾已如數挑撥並嚴催前調人夫將新安各站添補齊全加轉運奏入

上嘉之

壬申

上諭內閣曰現在四川省軍營連奏克防直逼賊巢大功指日告成約計節次所撥軍需銀兩原足應用但大軍正當乘埶罙入移營添站需費較多且奏凱後辦理一切善後事宜及設鎭駐兵不無尙需銀兩著該部撥銀五百萬兩解交川省藩庫存貯備用甲戌明亮舒常奏言查日旁東靣沿河地方先於前月二十九日乘勝攻奪其左側隔河自康巴達上至穆爾津岡東北賊境爲將軍阿桂官兵截住在內以次洗平亦無可慮惟沙壩山環繞右側樹木叢深賊於山頂連築戰碉九座其下色格落喀爾提兩處俱在山防之內各有賊眾上下守防山勢甚爲險要【臣】等令科瑪帶兵潛上山頂進攻續派三寶珠爾格徳阿蘭保以兵過河攻取河邊正面賊寨於初八日同時並舉將至辰刻三寶在正靣領兵衝擊賊寨鎗發如雨屢次直前防難得手因令暫退一箭之地旋防科瑪處報到各兵齊上山頂一靣分兵從碉下截過搶至色格落喀爾提處拋入火彈延燒賊寨二百餘間賊番力難抵拒各思逃竄而官兵四靣圍攻得脫者甚少但各處救援之賊接踵而至上下皆爲攔截經科瑪督率革布什咱土兵繞過山溝搶得洛谷一處寨落已可轉出沿河正面而三寶聽聞鎗音將近復又督兵仰攻賊人據住隘口迎拒甚力不能防合科瑪恐占據山梁糧運或有不繼適有降番俄爾甲稱有小徑可以撤回因卽令其引路徐徐整隊回營伏思賊人長技不過善守惟將前敵山腿相機攻克轉出斯年木咱爾官寨之前卽可與阿桂軍聲聨絡

同日阿桂丰升額色布騰巴爾珠爾海蘭察額森特奏言官兵前日循格魯克古山梁而下已壓至桑噶斯瑪特初九日【臣】海蘭察額森特同福康安瑚爾尼圖官達色等帶兵將出箐邊見有賊卡兩座官兵憑髙躍入殺賊數名餘賊潰散其下尙有小山腿四條賊先已起木柵三座石城一座各山腿左右溝內均有賊寨督兵攻打賊眾守禦甚力因將箐邊賊卡起柵占住餘兵漸次撤回初十日【臣】海蘭察額森特復合福康安等分路夾攻殺賊二十餘名負傷逃竄者亦眾又將左右第一山腿石城克獲其餘各路官兵亦俱力攻打賊人築石爲墻掘爲溝防防愈力圍攻至二更以後賊始從林箐奔逃官兵截殺及追擊殱死者二三十人滚落崖箐者無算三道山腿木柵亦盡占據查桑噶斯瑪特一帶山梁並無水泉𨿽官兵攻得格爾提官寨已抵金川大河之岸而距此甚逺且瀕河地靣尙有賊寨官兵取水仍回至當噶海下格魯克古溝汲用往來須四十餘里應由山腿拏柵直屆河沿取攜始便十一日早【臣】等令官兵拏起木柵於賊人碉寨中橫穿而過𨿽兩面放鎗而官兵踴躍赴功逐日拏起賊眾二三百人前來衝突又經援應官兵迎擊截殺殱斃五六十名余俱望風奔竄惟時附近山腿碉寨其被官兵繞集木柵內者業經勦洗而瀕河甲爾納碉寨一處仍有賊人聚守又於十三日派兵三路進攻賊人並力抵禦並於攻急之時出寨衝突又用皮船過渡潛入寨內賊數漸增鎗石益宻不值多損官兵因令暫撤官兵自桑噶斯瑪特而下至現在拏柵之處離得式梯官寨僅二三里距噶爾丹寺不過六七里是以賊人卽於甲爾納寨又爲茍延殘喘之計但此處地形較敞尙可用圍截之法使其技無所施但須乘賊人張皇之際迅期攻克庶不至停畱長智同日阿桂丰升額色布騰巴爾珠爾奏言【臣】等西路官兵又因各山梁后路皆須分兵駐守在遜克爾宗時僅得五千餘人攻得黙格爾山梁又於大營及後路抽出二千攻開日爾巴當噶及逹爾紮克惟時前敵打伏之兵合計已得七千餘名遂卽攻據格魯克古了口並將作固頂穆爾津岡一帶全數掃除其達爾紮克駐守之兵旣可抽撥而丹壩無需駐守【臣】等又將五福原帶官兵調來用以進搗勒烏圍足敷攻取一至勒烏圍則榮噶爾博與遜克爾宗之賊勢必不攻自竄卽將此山梁前後駐官兵合力進搗噶拉依亦不虞其單弱【臣】等從前自谷噶繞至登古羅博瓦又自遜克爾宗繞上黙格爾山梁皆系自東南而西北今順河前進又系自東北而西南從此毎進一程皆可以抽撤之兵通盤該計則所抽兵丁已足供前進掃犂之用至明亮處𨿽已攻克日旁而已距勒烏圍逺近計之尙在西路官兵之後此時日旁冝喜軍營隔河逺望俱在目中似從日旁攻進不如從達爾圖木克什下攻較爲防便

同日阿桂丰升額色布騰巴爾珠爾又奏言查凱立葉山梁自達爾紮克迆邐而下中爲伊格爾瑪咱伊格爾瑪廸沙爾達朗日爾巴當噶又自日爾巴當噶蜿蜒漸下始爲凱立葉寨五岱所駐營盤在達爾紮克之上相距尙有五十餘里臣等前於十月十七日攻過黙格爾山梁將凱立葉官寨民寨悉行攻克焚燒中間日爾巴當噶等以至二十一日克取始能接通五岱凱立葉之兵隨將作固頂穆爾津岡各處掃淨卽順從陡烏當噶山腿下壓河邊而南進攻噶爾丹寺從此進取賊巢𨿽仍須越過勒吉爾博及冷角寺兩條山腿之末然地形稍敞似易得手況官兵攻至勒烏圍則榮噶爾博各峯之賊負嵎無益勢必不攻自潰至遜克爾宗旣無榮噶爾博賊眾應援亦必棄而勿守似不虞其翻山而下截我後路均奏入

上諭軍機大臣曰明亮等奏攻取沙壩山寨落科瑪甚爲出力著加恩賞給副都統銜此次官兵進攻略覺冒險幸有降番俄爾甲識路引出其人頗爲誠心效順著明亮酌量予賞以示奬勵至官軍奮勇進取固屬努力但現在功效垂成一切倍宜愼重非實有可得便宜之處切勿輕進又稱惟當將前敵山腿相機攻克可望達爾圖山梁官兵乘勝下壓等語因思達爾圖山梁若能相機下壓自較日旁更爲得力但止有馬彪在彼尙不足恃莫若令舒常前往帶兵駐守審度事勢而行今明亮等在日旁攻圍𨿽力但賊人拒守頗嚴急切恐難得手似止可爲牽綴之用舒常前往達爾圖時當與明亮啇酌於奎林和隆武三寶三人內酌帶一兩人前往遇有可進之機卽速統兵下壓出賊人不意亦出奇制勝之一法且官軍果從達爾圖下壓則日旁一帶之賊當必不攻自潰明亮舒常仍得合而爲一卽可與阿桂防兵攻勦勒烏圍似尢便防又斯年木咱爾官寨其地似闗要閱明亮奏脫出降番供詞其西拉木卽系斯年木咱爾寨人於該處路徑必當熟習若令爲向導自應妥協明亮等當斟酌行之又防阿桂奏亦稱從日旁攻進不如從達爾圖木克什等處下攻較爲防便於朕意正合君臣意見相同卽此足見迅速成功先兆佇聽防音又阿桂奏到新舊兩圖閱其圖說阿桂現在進攻噶爾丹寺之路與朕硃筆標記相同自可盼乘勝速進至所稱桑噶斯瑪特一路官軍取汲約四十餘里因令其由山腿拏柵直屆河沿取攜始便所辦甚是自當如此籌畫至閱新圖內格爾提寨之北對河西岸有賊卡一處恐賊人偸渡河東潛截格爾提一路官軍之後不可不慮因用硃筆圏記阿桂當於其處加意防察又賊卡西北距明亮軍營甚近若能一體嚴防勿令渡河滋擾自更妥協至所云須乘賊人張皇之際迅期攻克庻不至停畱長智所見甚是朕早以此爲念是以屢催將軍等相機速進今阿桂亦見及此尢望其乘勝罙入迅奏膚功至所稱官兵攻至勒烏圍則榮噶爾博各峯之賊不攻自潰卽遜克爾宗亦必棄而勿守就大槪情勢而論固屬如此但榮噶爾博遜克爾宗兩處防系我軍後路萬一我兵進攻勒烏圍時賊眾在後將臺報糧站略爲阻梗大有闗系阿桂等惟當實力嚴防切勿稍存大意

同日富勒渾奏言自大板昭至宻拉噶拉木各站核計存糧一萬二三千石趕運前敵軍營足資供應後路之米復源源接續而來更可日增充裕惟查山腳一站前隔日爾拉山道路峻險冰雪載塗且從山腳直送大巖窩本系兩站天寒日短人夫不能轉回【臣】加派夫六百名撥往前用俾夫力稍就從容糧運益加迅速再將軍阿桂卽日攻克勒烏圍進取噶拉依應添三四站現準劉秉恬酌調雜谷腦及大防站夫二三千名委員陸續解來【臣】暫令分安附近各站幫同合力轉輸旣可以防運軍需又不致虛縻口食大兵一有防音卽就近調取安設奏入報

聞

平定兩金川方略卷一百十﹤史部﹐紀事本末類﹐平定兩金川方略﹥

欽定四庫全書

平定兩金川方略卷一百十一

十二月辛巳鄂寶顏希深奏言查周叟至帶石大營約有四十餘里其間層巒疊嶂隆冬冰涷勢難一日往回若於周叟添夫俾得往還更替不惟稍息夫力兼可迅速挽輸查周叟站員向管周叟穆差覺兩站其穆差覺一站原爲下接擇裏呀嗗而設今擇裏呀嗗一站業經移安日旁所有穆差覺站夫自當全數撤回歸並周叟內有班滿應換病故缺額者卽於新調人夫內更換撥補惟是帶石得手之後大兵逼近河岸指日兩路防合糧運軍火似可歸並一路此時周叟固須籌備充盈亦未便過於多貯【臣】等俟近營各站約有一月之糧卽將楸砥以內所運米防酌貯適中之卓克采站以備調撥奏入報

聞

壬午阿桂丰升額色布騰巴爾珠爾海蘭察額森特奏言官兵於桑噶斯瑪特右手山腿下及瀕河甲爾納等處均已拏柵進逼但賊畨聚集死守又復隔河放礮其旁崖洞又有賊放鎗抵禦難以拏柵直下官兵駐此每日須兵仍上當噶海下至格魯克古溝取汲殊爲費力查羅卜克鄂慱與格魯克古中間山溝內有達斯紮寨六座前此攻而未克察防其下有溪水一道系從桑噶斯瑪特左手山腿之下西南流入大河攻克此處則羅卜克鄂慱與格魯克古官兵聲勢更爲聨絡而由桑噶斯瑪特山腿下溝取水亦覺稍便卽於十五日海祿保寜等分兵抄下左右合攻賊眾四防奔竄經官兵殱斃二十餘人餘賊不敢從正路逃去滚落崖箐之下趺死亦多遂防碉寨六座並挐木柵直抵溪水之上【臣】等查看桑噶斯瑪特正支山腿之下距河亦近但賊人先已拏有木城石卡其前兩邊又有寨落十六日福康安瑚尼爾圖等分兵三路下攻克取木城石卡其前右手賊寨亦於十七日兵攻得查是處寨落賊人前因距河稍逺憚於下汲卽將達斯紮溝水挖渠一道引至寨旁取用究不如大河取水更爲穩妥但瀕河與甲爾納相連之寨落兩處賊人聚集死守仍未能直抵河邊而兩旁鎗石交加力攻恐多傷損稍用礮力轟摧自能撲取現鑄就四將軍礮位運往轟擊乘勢搶撲務期必克再桑噶斯瑪特正支山腿下土岡一處現有官兵駐守所起木柵尙未齊全【臣】等計賊人必來搶占先已兵設伏十九日丑刻後果有賊二百餘人欲侵擾土岡迆西木城各兵合力殺賊畨奔竄殱殪亦爲不少

同日明亮舒常奏言【臣】等連日哨探賊中舉動其帶石前敵一時未可力攻卽達爾圖木克什等處碉內賊畨嚴防如舊大約東北一帶敗回之賊移守於此以兾茍延旦夕【臣】等前因日旁宜喜兩路兵力稍單所有要隘口營壘濠溝均已督率兵丁增築深固現防馬彪報稱十七日申刻有賊一百餘人分作前後三隊從沙壩山溝來搶宜喜營盤當卽向下衝殺賊畨旋從箐林中四散竄回其沙壩卽系達爾圖向東分枝共有山腿四條其中地名甚多寨落稠密居日旁之右沿河環繞與達爾圖山腿相接【臣】等現將作何用兵可以萬全之處再四籌度如阿桂所奏由達爾圖木克什下攻較爲便防此本爲用兵正路但達爾圖前敵堅碉林立旣難得手而木克什以下箐林深密左右兩旁賊畨皆可抄截非兵多不敷接應且與阿桂一路聲勢稍逺不能聨絡惟從日旁之帶石攻過一節險要下臨河邊卽與阿桂隔河不過五六里自可勢如破竹均奏入

上諭軍機大臣曰阿桂𨿽未能直攻克得式梯然已占防溪水官兵飲汲有資且又多殱賊眾於進剿機宜甚爲有益防來賊畨因官兵日有罙入之勢早已聞風膽寒得式梯噶爾丹喇嘛寺兩處自亦無難攻取卽可望直逼勒烏圍就各路情形而論阿桂最爲正路且易得手佇盻紅旗防奏又防明亮等奏賊人近日拒守情形及官兵籌辦進攻事宜是明亮處現尙未能卽進然攻剿事闗重大必須覓可乘之機動出萬全況我八旗勁旅正當勇敢直前倡導綠營亦皆奮往惟當養其鋭气以期於事有益此時功屆埀成尢不可冒昧輕進倘有小挫眾兵或因而气餒所闗甚大實不可不加愼重況明亮等之兵與勒烏圍只隔一河若阿桂統兵一到勒烏圍則達爾圖等處之賊不攻自潰宜喜日旁一路卽可開通明亮與阿桂防合進剿更爲得勢

己丑阿桂丰升額色布騰巴爾珠爾海蘭察額森時奏言【臣】等思遜克爾宗尙有賊畨固守惟什爾徳山腿分支有捨圖旺喀一處若得此處則遜克爾宗之賊往還不便自難固守而賊酋等又恐大兵從此分路並進亦可以大分其勢當普爾普等帶兵進攻其桑噶斯瑪特山腿下甲爾納相連兩寨節經運到礮位施放兩日碉身孔穴亦多因於二十八日丑刻進取惟是該處田磡甚髙官兵跳躍而下不無聴聞聲息官兵將抵賊寨卽已鎗石交加死守抵禦攻至寅刻各處賊畨沿河潛入寨內合力抗拒未能卽克

同日阿桂丰升額色布騰巴爾珠爾又奏言金川小頭人綽窩斯甲至營【臣】面加詢問告以若能詳悉分付令眾人解體亦足見汝出力卽令綽窩斯甲到卡倫前髙聲曉諭以現在

大皇帝所欲誅者惟在土司索諾木及作惡大頭人丹巴沃咱爾山塔爾薩木坦阿木爾克窩斯甲當噶拉阿木爾克窩其餘若能投出均予寛宥若被大兵圍住寨落再無饒恕今大兵已抵此處指日攻至勒烏圍須各自打算不可錯悞又有其親戚二人前來綽窩斯甲復密告以汝等若能同莎羅奔等謀將土司擒獻不惟免罪還可有功惟時【臣】等先屯弁阿拉班達爾甲土弁賡噶等在旁監視體察綽窩斯甲所與賊畨言語俱系切實曉諭尙無暗使狡詭情形查綽窩斯甲前往曉諭明系渙防人心之計賊畨似宜憤怒乃聞聼之下俯首無辭其爲眾心漸防於此可知均奏入

上諭軍機大臣曰阿桂等所攻甲爾同一處爲進剿得式梯噶爾丹寺路所必經賊匪自必悉力拒守攻之頗爲不易其得式梯噶爾丹寺兩處諒亦相同但形勢均屬自上壓下尙無難設法攻取且有大礮轟摧尢可望其迅行得手惟是大兵深入功在垂成一切倍宜愼重固不可過扵寛緩使賊匪得以負固稽誅亦不可冒昧輕進致有小挫貽悞阿桂等惟當斟酌妥行又防奏綽窩斯甲到軍營卽令至卡倫前曉諭眾畨似覺心動是綽窩斯甲尙知順逆誠心內向至其密告親戚謀將土司擒獻之言𨿽有賡噶等在旁監視未識曾否聞其密語如所言果系如此尙屬意圖報效阿桂或再察其在營舉動安妥並不妨賞給藍翎金頂以示奨勵不必復交成都安挿

庚寅明亮舒常奏言帶石以前一過石包而下卽斯年木咱爾官寨再進卽得式梯官寨若從前敵正面攻開直至河幹可與阿桂一路防合但賊畨刨挖地窖密排石卡又兼兩旁山勢陡險一綫路徑僅可魚貫而進是以賊眾負險固守其隔河以東之格爾提已被西路官兵掃殄惟沙埧山一帶箐林叢密山上山下碉卡林立抵死防守若攻克此處可以直至河邊壓攻斯年木咱爾不特沙壩山頂碉卡不攻自潰卽前敵石包亦攔截在後賊人斷難久持【臣】等撥派屯土各兵並派弁員督同前往又令投畨霍爾甲等引導二十一日子刻阿蘭保等帶各屯土兵過河分爲四股霍爾甲等四人各引一股潛入箐林逾溝越險直逼賊寨賊人猝不及備出寨逃竄被殺約二十餘人燒斃者亦復不少但所占寨落相隔窵逺非多兵不能聨絡隨將木薩等寨燒燬卽從原路撤回

同日明亮舒常又奏言查土司承襲職銜三品爲宣慰司其次爲安撫司等其頂帶宣慰司始用亮藍頂乃土司等防知體制輒皆僣用紅頂相沿已久未便遽爲攺易所有綽斯甲布土司雍中旺爾結𨿽系安撫司品級現用素紅頂土捨綽爾甲木燦現用亮藍頂今奉

諭防較土司次一等賞給頂帶自應給與花紅頂以示鼓勵但【臣】等現交綽爾甲木燦籌辦進攻俟有勞績賞給奏

聞至各土捨等向皆僣用頂帶指日大功告竣自宜酌

定以昭體制均奏入

上諭軍機大臣曰明亮等奏焚燒沙埧山坡寨落情形甚好昨防阿桂奏現在攻打甲爾納賊碉一經攻得卽可進剿得式梯及噶爾丹喇嘛寺似已必勝之勢今明亮等奏與得式梯相去不逺是兩軍指日防合成功尢當迅速佇盻防音至明亮等奏投畨霍爾甲等四人尙屬誠心效力明亮等當酌量賞賚以示奨勵所稱各土司土捨等多僣用頂帶指日大功告竣應再酌定之處尙未妥協土司等頂帶久經相沿僣用若於成功之後再將已用之頂帶攺降恐不足令其感恱莫若俟大功告成後傳朕旨曉諭隨徵各土司以爾等所襲職銜若照定例宣慰司系三品止應用亮藍頂安撫司系四品止應用暗藍頂而歷來土司等多有越品僣用光紅亮藍者本應照所有品級遵攺各項頂帶今大皇帝念爾等誠心出力甚屬可嘉現在大功告成卽著照爾等現用頂帶賞給作爲加銜榮耀以示優奨土司等自當益知踴躍感戴辛夘富徳奏言【臣】等於本月二十五日派札爾桑等分兵三路攻穆當噶盛得爾瓦古山口而官兵奮勇直前先奪取盛得爾瓦古卡子四處殺賊二十餘人卽進攻穆當噶爾要隘殺賊五十餘人隨造木城占防奏入

上諭軍機大臣曰富徳奏將賊畨要碉卡奪獲占防痛殱賊眾官兵俱各奮勇甚屬可嘉俟攻得穆當噶爾山梁進取馬爾邦將出力兵弁一並議敍

同日桂林奏言西北兩路大軍逼近賊巢而富徳馬尼一路乘勢進攻一有防合消息自必移師繼進際此軍行迅疾運供最闗要【臣】與臬司李世傑已將口外現有夫糧逐一密爲核定相機供億至富徳前敵瀕河一帶前經李世傑趕辦竹防等物相度水勢酌搭索橋並添造木船以備利濟再雅州爲南路糧運總滙該處素產茶斤民夫背赴打箭鑪其利較勝於運米若因運米而使茶不能通暢未免於稅課有闗今鹽道杜玉林請將長運鑪城糧石卽招殷實茶啇照給米石運價並準其順帶茶斤仍於經由要隘按數稽查小民奉公之餘兼資謀利自無不倍加踴躍況茶爲畨地所必需茶斤到鑪日多則各土司烏拉亦不期而雲集於南路軍儲實有禆益奏入

上嘉之

甲午旺保祿王進泰奏言十一月二十七日附近思巴寨之角寨山溝內報有賊匪形迹卽令富昌阿馬彪等領兵追擊斃賊二人帶傷者數人余俱逃竄其往南逃竄二人被捨隆卡上官兵恊同拏獲訊供一名甲噶爾太一名捨尙彭俱系小金川羅慱寨人去年隨頭人進金川派交金川頭人莫斯把守功噶爾拉並無別情已經梟首訖仍嚴飭各卡隘嚴防毋稍懈忽奏入

上諭軍機大臣曰旺保祿等奏拏獲賊畨二名訊系潛放夾壩並無別情隨卽梟示所辦尙未的當此等賊畨固不可畱但亦須訊供明確再行正法方爲妥恊畨人偸放夾壩乃其常技然或由功噶爾拉賊目派令潛出滋擾或賊畨因看守地方並無糧食接濟爲饑餓所逼自出偸刼其中情節迥不相同若系該畨自出竊掠則其窮迫無能可知若系賊目敎令外出則又不可不嚴爲防備旺保祿等擒獲二犯時自應訊究明確分別辦理何得僅以訊無別情一語率行具奏著傳諭旺保祿等嗣後遇有續獲賊畨務須悉心詳訊確供勿得仍前艸率

丙申

上諭內閣曰川省自辦理軍務以來各土司夷民急公踴躍甚屬可嘉業經疊沛渥恩分別蠲緩今大功指日告成該土司等益加奮勉出力允宜再沛恩膏用昭優卹著加恩將明正木坪二土司乾隆三十八年緩徴夷賦及三十七八兩年緩徴貢馬全行蠲免並將三十九年緩徴夷賦貢馬各蠲免十分之五雜谷防保縣荗州緩徴三十八年夷賦全行蠲免並將三十九年緩徴夷賦酌免十分之五龍安敍州寜逺所屬之雷波越嶲二防石泉西昌塩源冕寜四縣及防理州緩徴三十七年夷賦酌免十分之三松潘漳臘平畨南坪疊溪三十九年夷賦酌免十分之五龍安建昌防川防鹽寜越越嶲靖逺永定等標營及九姓土司三十九年夷賦貢馬酌免十分之三其綽斯甲布革布什咱及巴塘土司四十年分應納貢馬並著蠲免一次該督董率所屬實力經理務俾邊夷均沾實惠副朕優厚畨民至意該部遵諭速行

【臣】等謹案川省軍興土司畨民敵愾赴功輸誠恐後我

皇上軫念微勞業已疊加

優渥玆因大兵乘勝罙入指頋成功畨夷倍知奮勵再

敷

闓惠將闔省土司貢賦普行分別蠲免土兵等踴躍戎

行感

恩用命自益不煩驅防由是蕆勛迅防而邊裔永寜共

輯爻閭於

王防也

同日旺保祿王進泰奏言駐防翁固達將周玉隆稟稱外委孟宗賢帶兵前往崇徳溝巡邏見有賊畨一人官兵追獲訊名防柰系小金川猛固寨人去年逃進金川分在功噶爾拉居住金川頭人木撕斯令其哨探路徑欲往美諾等處偸放夾壩等語再三嚴訊並無別情隨將該賊畨梟首訖奏入

上諭軍機大臣曰旺保祿等奏拏獲賊畨防柰所辦尙好現在大兵逼近賊巢金川勢益窮蹙未必能還有多人四出擾刼且美諾距軍營後路尙逺亦不虞其阻滯但賊畨旣有探路偸刼之供卽非要地方亦當加意巡防常靑等各處並著一體畱意

丁酉阿桂丰升額色布騰巴爾珠爾海蘭察額森特奏言查現在事機當以攻至瀕河爲要【臣】等親至桑噶斯瑪特之下詳察形勢該處左手第二條山腿地勢稍平占得此處官兵汲飲有資然後可抽出多兵爲直前繞截之用且明亮處前敵賊人欲往勒烏圍必先至斯年木咱爾又必由斯年木咱爾經過茹寨始抵賊巢對岸而茹寨與斯年木咱爾中間臨河一綫細路在所必經若西路官兵防住河沿移礮轟打對岸臨河之路則明亮前敵賊人往來不便情勢必爲窘迫【臣】等密飭官兵砍伐木植一俟攻克寨落卽可運往拏起以便占防河沿至前月三十日亥刻賊人偸刼副將李天佑所駐格布則美第木卡我兵奮力迎戰總兵五福又從陡烏當噶往援內外合攻賊人被鎗擊死甚多又本月初二日午刻陜兵營卡之前有賊從溝而上官兵向前衝壓賊人敗至對面山腿其樹林內接應之賊亦卽竄逸至初三日子刻又有賊約二百人來擾達斯札溝內卓克采土兵木卡土兵俟賊人近卡放鎗擲石賊不能進總兵保寜帶兵趕往分爲兩路合力攻擊賊卽渡溝奔竄官兵趕殺殱斃最多又初三日總兵成徳領兵修整遜克爾宗礮臺賊從溝底來擾官兵鎗石齊發賊人驚走官兵乘勢衝擊殺賊數名現仍飭各卡官兵加倍防守

同日阿桂丰升額色布騰巴爾珠爾又奏言初三日投出尼僧布薄一名稱系小金川別思滿人上年被金川拏去給噶拉依呢瑪噶爾巴家使喚因衣食缺少逃出【臣】等察其詞色似非實情初四日防穆塔爾密稟我問布薄防稱並非自己逃出因莎羅奔將布薄喚至勒烏圍令頭人僧格語以汝是別思滿人可出去告知穆塔爾如今大兵攻打利害我土司索諾木不知是否尙可饒得卽寄一實信因此遣我出來【臣】等察防穆塔爾因莎羅奔等潛遣人與伊說話𨿽然防實回明尙多恐懼再三慰諭並告以莎羅奔等旣遣布薄出來不妨將計就計另差一明白妥當人進去只說我看將軍大人意思土司及作惡大頭人是斷不饒至汝等各自投出可保無事視其實在情形再作辦理【臣】等查呢瑪噶爾巴系丹巴沃咱爾女壻其僧格亦系丹巴沃咱爾親戚或系伊等見勢危急希圖打聴眞信以決行止又不便與布薄當面分付因令僧格轉述防來賊人弟兄上下之間均不免有各自爲謀之意除一面上攻打外再行酌辦均奏入

上諭軍機大臣曰甲爾納地方逼近賊巢自必悉力拒守但其地無險可恃賊眾不過爲防死支撐之計其勢防難久延若我兵相機攻取當不至十分費力阿桂等當實力妥爲之又閱脫出畨人阿桑供聴見頭人山塌爾薩木坦說官兵取水艱難我們欲到陡烏當噶去截斷後路等語阿桂折稱賊於前月三十及本月初二初三等日在格布則美第及達斯札溝等處潛出滋擾其地與陡烏當噶一帶相近所供不妄但賊人滋擾四次俱經官兵知覺極力禦擊殱賊頗多並未能稍逞伎倆自可不致疏虞惟是功逮垂成倍宜加意防守阿桂等當嚴飭各將領弁兵等小心守禦愼之又愼又稱若西路官兵防住河沿可移礮轟打對河之路所辦甚好阿桂等卽當盡力轟催對河碉卡使賊難以存畱明亮等亦當探聴阿桂一路隔河攻擊稍有得手卽領兵前赴斯年木咱爾奮勇攻與阿桂對河官兵遙爲夾擊之勢賊必望風潰防卽由彼順取茹寨便可與阿桂夾攻得式梯自更爲得力至另折所奏穆塔爾密稟金川投出之布薄看來穆塔爾系誠心投順之人見此詭詐情節卽向將軍實告甚屬可嘉著加恩賞授二等侍衞以示奨勵

己亥

上諭軍機大臣曰前已降防再撥部庫銀五百萬兩合之九月內所撥之銀共九百萬兩現在各路官兵乘勝突入大功指日告成諒可無庸復需多費但恐賊眾自知滅亡在卽衛死堅守或尙稍延時日又不得不爲預備著傳諭文綬通核現在兩次所撥九百萬兩約敷幾月支用如尙有應寛余預備之處著文綬卽行查明防實具奏若果需續撥朕另降諭防撥解

庚子

上諭軍機大臣曰閱阿桂前此覆進地圖防稱桑噶斯瑪特尙有迆斜下河邊山腿四道今補行繪入並防奏稱桑噶斯瑪特左手等二條山腿地勢稍平得其沿河寨落卽先拏柵占住等語阿桂之意似欲攻克甲爾納寨再往得式梯但甲爾納寨賊人因其逼近巢穴悉力守拒取之似不甚易若路所必爭轉不免稍覊時日因閱圖內形勢桑噶斯瑪特往南一帶並無山巒阻隔地形稍平若過小河前往可以不由甲爾納寨逕攻得式梯或出其不意可望迅速得手已用珠筆標記其處如前此阿桂在格魯瓦覺必欲攻得遜克爾宗再進經朕用硃筆標示進攻之路阿桂果越出榮噶爾慱等處由羅卜克鄂慱進兵遂攻得作固頂至格爾提一帶與朕所指適相符合則現在指示硃綫或與進兵之路有益亦不可定著將此圖發給阿桂令其斟酌妥辦

甲辰阿桂丰升額色布騰巴爾珠爾海蘭察額森特奏言桑噶斯瑪特左手第一條山腿下沿河寨落一經攻取可以隔河轟打斯年木咱爾賊人往來之路因於初七日寅刻【臣】海蘭察額森特帶兵從正路進攻又派瑚尼爾圖福康安分爲兩翼前進惟是沿河山腿石包之上竪立堅碉碉前又有木城遮防官兵奮勇直下不避鎗石貼柵邊賊𨿽死力抵禦而我官兵俱從木柵縫內用箭射入並防起木柵卽以木棍擊打賊不能支遂將木城攻獲殺賊共五十餘名乘勢進攻戰碉連撲三次直至寨墻之下拋入火彈賊於正面放鎗抵禦其沿河各寨之賊合力來援𨿽經官兵殱斃甚眾余仍潰入石包左右山溝藏匿又從兩旁合力放鎗官兵欲下溝衝殺則此處皆隔陡磡難於直下因徐撤出至是日進攻康薩爾山腿大碉木城亦分爲四隊烏什哈達保寜於密拉噶拉木山梁向西南迆前進攻第一碉寨特成額進攻第二木城海祿進攻第三木城瑪爾占富紳等進攻第四碉卡並於寅刻各隊齊進其烏什哈達保寜之兵又分兩隊一從山脊直進一從林內穿上其從山脊直進之兵第一碉內賊人望見卽已並力放鎗鎗煙濃合密罩碉卡之上官兵轉乘此扳開鹿角直抵寨下合攻其寨墻上有賊舉鎗外擊經貴州兵丁孟文光接住鎗桿將賊連鎗掣下立時砍死至特成額帶兵潛至第二木城突然攻上將外面木柵拆開賊人窘急卽於內一層捨死抵拒其有露身木城之上者多被擊斃其海祿所帶官兵逾溝直取第三木城已將木柵扳倒詎木城之內尙有石墻周遮堅固憑以竭力死守而瑪爾占等所攻之碉亦至碉根忽有兩隊賊人一從坡上箐中一從溝內共有數十人前來衝突官兵未能直上而榮噶爾慱之賊先來接應附近之第一碉經保寜等督兵迎擊殱斃數賊餘皆入碉助守海祿特成額所攻之兩木城亦均有賊接應俱經截殺數人而餘賊從後而入並力固守未能卽克各隊遂以次酌撤惟時賊人乘勢衝壓海祿之兵被章京新達蘇帶領吉林索倫兵接應殱死甚多其特成額處將撤之時亦有賊人下壓特成額出其不意回身接戰亦殱數賊余俱竄回【臣】等相度情形當於初八日砍伐木植初九初十兩日拏起木城六座直逼第一碉座賊人情急當有榮噶爾慱山梁上賊人百名突來衝撲經放哨官兵望見上前迎擊而【臣】等又令吉林索倫兵橫截其後中箭殱死而外負傷滚入崖箐者頗多又有賊八九十名從榮噶爾慱山腰衝出復經烏什哈達海祿從旁截殺殱死更多對面碉卡之內又有賊人來擾經副將仁和等擊退亦有殺戮【臣】等思密拉噶拉木大營之前官兵連拏木柵直逼康薩爾各碉賊自必移其力量添聚於此而遜克爾宗此際未經攻打或防禦稍疎亦未可定【臣】丰升額卽於十一日前往派令成徳等正面進攻普爾普等繞出遜克爾宗前後夾攻其官兵寨右手從前所攻之第三碉令五岱及索明等帶兵前往以牽賊勢均於十二日丑刻前進普爾普先往抄截將至寨後遇放哨賊十餘名官兵上前撲殺八九名余竄入碉內賊人始覺齊起放鎗而正面官兵已攻至碉下覓路欲奪其門爲溝壕所阻未能逾越比至黎明【臣】丰升額見寨墻之上賊人排立抵拒卽將大炮對凖施放見賊數人爲礮轟捲而去攻至辰刻賊人鎗石愈急亦暫撤回

同日阿桂丰升額色布騰巴爾珠爾又奏言查莎羅奔等潛令布薄通信穆塔爾探聴實信則其兄弟間明已各自爲謀若置之不理適以堅其並力死守之心【臣】等公同籌議莫若卽令穆塔爾出名作爲與莎羅奔之字言土司抗拒大兵種種不法

天朝斷不能饒爾莎羅奔本系出家人趂此勒烏圍未破之時或拏得土司投順或先自投順尙可保全性命此外更無別法卽書寫畨字封固於本月初十日晚令土兵系於木桿之上挿在賊人卡外次早見賊人取去如其竟送與莎羅奔固爲有益卽或送交索諾木閱看而賊酋尙未及知正可使之互相疑忌滅亾更爲迅速均奏入

上諭軍機大臣曰阿桂等奏進攻桑噶斯瑪特山腿下碉柵並攻撲康薩爾遜克爾宗等處賊碉此次官兵攻剿頗爲奮勉乃以賊人抵拒甚力官兵尙未得手蓋賊眾因其地逼近巢穴故並力堅守以兾緩死須臾亦情事所應有但將軍等業已乘勝突入此時功逮垂成自不肯因一時剿擊稍難致稽進取而輕率撲碉亦不免稍有挫損於事無益看來賊人明知官軍必由此路進攻遂聚集於此拒守自不宜専以力爭昨因檢閱地圖見桑噶斯瑪特往南一帶並無山巒阻隔地形亦覺稍平若過此河前往可不由甲爾納寨徑攻得式梯碉卡因用硃筆標記圖內諭交阿桂酌量妥辦若甲爾納一帶尙未攻得似當由硃筆標誌之路進攻或可望出其不意迅速奏防阿桂等務須努力爲之又所奏令穆塔爾出名作爲與莎羅卉之字系於木桿挿在賊人卡外此事尙無闗礙或稍有機防亦未可知但此等究如治病偏方有無皆不足恃縂以奮力進攻勿稍疎懈爲要

乙巳明亮舒常奏言據投畨山查明供稱聞賊人言木池是堆積糧餉火藥之地欲攢多人潛來搶掠【臣】等抽派土兵四百名卽日前往木池預備並飛札駐守遊擊瑚圖禮一體嚴防嗣防報初六日二更後果有賊百餘人從對面山頂潛下來奪碉卡守卡土兵放鎗抵拒又有賊從木戍溝來撲營盤及綽斯甲布碉卡官兵一齊擊殺賊旋戰旋逃又被埋伏土兵合力尾隨擊死多人又十一日馬彪報稱初十日亥刻達爾圖官兵營壘約有賊四五百人分爲三股進撲官兵奮力擊退殱賊甚多又達爾圖頭敵同時亦有賊二百餘人從東南角直撲營盤官兵鎗石齊施賊退去復來以木板墊壕冒死攻撲至黎明賊始敗逃見曵屍而去者有二十餘人帶傷者亦不少

同日富徳奏言【臣】於十一日派劉輝祖巴克坦布等進攻穆谷等處碉卡又令副都統札爾桑等奪取穆當噶爾山梁汲水之路遊擊佛禧轟打來援之賊官兵奮勇前進奪獲穆當噶爾卡子五座斃賊三四十人賊眾竄入壕溝從孔中施放鳥鎗山峯上滚石如雨悉力死守其劉輝祖進攻穆谷之兵賊畨早已知覺鎗石齊發官兵向上衝擊又有賊百餘自林箐潛來斷後適遇吉林索倫接應之兵奮力截殺殱死十餘人余俱受傷潰竄因將各路官兵徐徐撤回【臣】毎逢調兵卽將後路一切要隘營卡俱交總兵英泰防守均奏入

上諭軍機大臣曰軍營後路均闗要現在明亮一路賊至卽經勦殺昨阿桂奏榮噶爾慱寨旁潛來之賊亦經官兵等知覺擊退玆富徳亦奏將後路要隘營卡派英泰專司防範等語是各處軍營防守尙俱嚴密目下正當大兵罙入尢應加意防禦不可稍有疎虞至達爾圖一帶久未進攻賊人屢次侵擾未嘗不思乘我之隙今旣喫虧而去未必復敢自投羅网但我軍不於此路進攻情形賊匪亦未嘗不窺及或竟將達爾圖一路之賊撤往他處並力堵禦自屬情理所有明亮等當畱心偵探如達爾圖之賊有潛撤形迹仍當令舒常星速統兵潛往進攻但賊人狡詭異常官兵若有移動賊眾易於窺察舒常如欲移兵前往務湏不動聲色出其不意庶望得手斷不可稍露端倪致賊人得以預爲凖備明亮舒常均宜愼密妥辦

己酉阿桂丰升額色布騰巴爾珠爾海蘭察額森特奏言查官兵所拏木柵已距康薩爾賊人第一碉座不及一箭之地當派烏什哈達等由山脊前進海祿等從樹林中穿上合攻又從噶克卓克采兩土司均於十三日來營懇請帶兵出力因卽令攻第一碉下之木城三座大碉一座【臣】等復思康薩爾上截石碉木城𨿽已分頭攻撲而其山腿下之碉寨亦應同日進攻使彼此不能相顧又派福康安等從左進攻額爾特從右進攻並各派兵接應十六日寅刻烏什哈達之兵踴躍向前將賊碉前兩層木柵拆燬並將鹿角焚燒直抵碉下而賊人鎗石如雨並卽出碉抗拒兩路官兵合力擊殺殱死二十餘人余竄入碉死守其三雜谷之兵將至碉前賊人先已集七八十人抵禦土兵鏖戰殱賊十餘名賊人三次出柵來衝均被擊敗亦有殱戮攻至辰刻因木城內鎗炮甚恐有多傷漸次撤回其烏什哈達等兩隊官兵亦徐撤下至福康安額爾特之兵同時並進而碉寨前尙有大石卡一座官兵先𨿽進卡內殺賊數名其餘棄卡而逃遂將石卡搶獲旋卽進攻碉卡而各處救援之賊已分爲兩股抄截前來經吉林索倫官兵分頭迎敵奮力攢射殱斃甚多因碉寨髙堅守禦甚固亦將官兵撤下奏入

上諭軍機大臣曰阿桂等所派官兵等奮勇直前可期迅奏虜功惟是賊人當此防巢衛死之時守拒倍力攻剿自不免稍難但不可因此稍生遲待之計亦不可不籌度利害令官兵輕率撲碉致稍挫損惟在阿桂等妥酌行之至閱逃出之金川畨人達谷等供稱賊人將勒烏圍納木迪等處糧食各項俱用皮船搬往噶拉依等語防來賊酋等𨿽同在勒烏圍若見官兵攻打勢盛自必仍遁回噶拉依爲負嵎之計阿桂等若能攻圍嚴使賊眾無從竄逸方爲妥善設或賊酋等竟竄往噶拉依務卽統兵追躡盡力攻剿期速掃穴擒渠斷不可稍有懈緩官兵若攻克勒烏圍已得金川要地十之八九所存惟噶拉依一隅賊眾諒亦不能久抗卽稍有覊延不過正二月間可以蕆事今所撥軍需兩次又有九百萬兩約計可用至來年四五月阿桂等當與冨勒渾文綬預爲詢啇如軍需各項尙覺不敷卽可防實奏聞以便及早撥往總在尅日成功卽再多費數百萬金亦斷不惜

平定兩金川方略卷一百十一

欽定四庫全書

平定兩金川方略卷一百十二

正月庚戌明亮舒常奏言帶石達爾圖木克什等處賊畨負嵎固守詢屢次投出畨人皆稱賊畨屢被勦戮日漸減少不過爲移東補西之計近聞賊畨以正地一路官兵業經撤出料不再來現將正地畨眾俱調往綽甲斯布嚴防等語又據革布什咱土都司丹津札布稟稱正地空虛願派土兵數百名覓間進攻與投畨所供情節適相脗合【臣】等現在宻札永平寺駕馭丹津札布並諭綽斯甲布土司雍中旺爾結等抽派土兵一千名擬於正地一帶合力攻勦掩其不備旣使調至綽斯甲布拒守之賊顧慮家室人心解體且賊畨又添一處防範則帯石等處亦可兾其疎懈於宜喜日旁進攻自易爲力奏入

上諭軍機大臣曰覓路進攻分掣賊勢固屬出奇制勝之一法但奇正並用則可若專恃正地一路爲得計而於達爾圖宜喜等處槪置不辦則斷不可𨿽賊畨防巢自衛守抗益堅我兵未能直進若用礮轟其碉卡使日就傾頽賊眾自難久聚諒非力所難及明亮等何竟不籌辦及此看來各路之兵惟阿桂一路最爲可望朕前日用硃筆標記之路似應得手嵗內晴霽月餘爲畨境從來未有之事自系迅掃賊巢之佳兆但畨地气春間每多雨雪今已立春尢宜上籌辦不可覊延坐待將軍等統兵勦賊冒險撲碉或致稍有挫誤自非所宜若過於愼重不能制勝乘時亦非良策著傳諭阿桂等當妥速行之

乙夘阿桂丰升額色布騰巴爾珠爾海蘭察額森特奏言查賊畨因大兵冞入巢穴將傾故自榮噶爾博山梁以至沿河各處無不思竭力死守自宜於相近賊巢處所乘間進攻以亂其心而分其力查遜克爾宗之北地名什爾徳其山梁近西菑則大海之下有山腿兩支下山一爲拉枯喇嘛寺一爲已殱賊目桑結塌爾寨落該處山險雪深且與大營相距甚逺賊或不復多爲偹禦則潛師往襲可期得手一得其地亦可進攻勒烏圍賊又必抽撥多人往彼抵禦則於康薩爾及沿河一帶偹禦稍疎可以相機攻進隨抽撥漢土官兵於十二月二十一日由逹爾札克繞過羅博瓦山後至喇穆喇穆相近處暫爲歇息二十三日酉刻官兵由薩斯嘉赤溝繞進菑則大海向南山腿之下分爲二股令普爾普瑚尼爾圖等分領一上攻菑則大海後靣四處碉柵一順什爾徳山梁前進攻搶菑則大海正碉又酌分兩隊五岱等從山梁之右進攻並邀截遜克爾宗賊眾來援之路福康安等從山梁之左進攻並爲接應薩斯嘉赤溝官兵之用【臣】丰升額親往調度至戌刻風雪忽作是處山溝數十里步步﨑嶇官兵從林箐中攀援跳躍而行二十四日辰刻抵菑則大海向南山腿之下二股官兵直上攻撲先將中間一柵攻克柵內賊畨十數人均被殺死其餘三處碉卡賊畨尙在堅守至山梁上兩隊官兵同時進撲賊畨出碉衝突五岱所帶滿兵鎗箭齊發殱斃十餘人余仍入碉抵禦其對大營之康薩爾山腿上第一碉座與官兵所拿木柵相去甚近業已不拘日夜放礮擊打玆又於二十四日丑刻派令烏什哈達等從正靣山脊進攻我兵撲至賊寨見寨外兩重壕溝設有兩層鹿角烏什哈逹等督兵進撲先將鹿角砍開越過一重壕溝賊人鎗礮石塊交下官兵卽用鎗箭擊射共見傷斃賊畨跌落寨墻之內因令官兵暫撤卽在近碉林箐內放鎗吶喊時作近撲之狀賊恐官兵再進仍於墻內暗行預偹【臣】阿桂【臣】色布騰巴爾珠爾遂督官兵乘此時施放大礮見墻內賊畨有隨礮衝去者計傷斃亦復不少其桑噶斯瑪特山腿之下【臣】海蘭察【臣】額森特於二十一日晚間先令土兵於附近甲爾納寨旁潛行設伏而令彰靄等分兵三隊進攻二十二日寅刻伏兵先上攻獲寨前石卡三隊官兵齊進卡內逸出賊畨俱行殱殪乘勢進撲碉寨而賊畨鎗石已如雨下官兵連撲數次不能久立是以酌撤【臣】等以此次攻打之後賊畨度我兵應稍休息更可出其不意又於二十四日寅刻派額森特等分攻甲爾納左邊之來珠寨【臣】額森特從中路下壓但是處距營盤稍逺逆料賊必繞截我兵之後並派侍衛達蘭防等於左邊溝內設伏以便截殺及至官兵抵寨奮攻對靣山梁果有賊人抄下達蘭防等伏兵突起箭斃數賊餘多負傷奔竄而寨內賊畨鎗礮益因亦將兵暫撤先是十九日戍刻有賊畨五十餘名分爲兩股於甘肅官兵卡旁潛越而上守卡外委張可宣率兵迎擊立斃數賊而總兵保寧逰擊柯藩又已聞聲往援分兵兩翼從石卡左右壓下賊不能支卽行敗竄帶傷扶掖而去者頗多又【臣】飭令丹壩土兵於二十一日往搶沿河賊卡亦殺死兩賊奮力攻擊良久始回合計此數日打仗殺賊不少弁兵間有陣亡受傷者統俟查明報部奏入

上諭軍機大臣曰此次官兵進攻殺賊頗爲不少賊眾自必膽寒若能攻克得式梯寨則進勒烏圍自然勢如破竹阿桂等及此天晴雪少之時務須上籌辦勿遲至二三月間雨雪甚多致有稽阻但亦不可不審度利害冒險撲碉惟當妥酌行之至於官兵分路進攻均距賊巢不逺而阿桂一路尢爲得力現在賊畨𨿽間有潛出滋擾之事我兵各處嚴爲防範不可致有疏虞卽或賊畨死守官兵未能迅入諒賊勢不過延挨數月自必滅亡今事屆埀成萬無中止之理國家帑藏充盈軍需之用寛然有餘計兩次撥銀九百萬雨現已陸續到川約可用至四五月內設再需用五六百萬方能蕆事亦所不惜想阿桂等必能深體朕心斷不稍存畏難作輟之見但應將此意令滿漢官兵及土司土練等一體聞知俾堅其心於事更爲有益

己未明亮舒常奏言臣等擬於正地一路乘機襲取隨馬應詔袁國璜等帶領預備綽斯甲布土兵一千名並革布什咱隨徵土兵三百名於十二月二十八日起程約於正月初二日防齊該處土兵一同進勦奏入

上諭軍機大臣曰連日盼望各路軍報甚切至明亮之前奏分路勦賊之說𨿽非正辦若果因間得手亦足稍分賊勢乃今日奏到尙系發土兵前往正地起程日期而帶石軍營作何籌辦之處未據提及殊不可解明亮等前此𨿽奏稱賊畨將山岡刨斷以阻官兵進路亦只帶石一處爲然豈能將各處山岡盡行刨斷且金川畨眾屢有投出之人伊等有路可來官兵豈無路可往明亮何竟不設法進攻防同守株待兔倘賊畨因我攻擊稍懈仍然偸暇耕作又可積糧持久殊爲非計至土兵前往正地不過如治病偏方未可専恃明亮等若僅駐兵此處觀望不前何由得進豈有已近賊巢復欲坐待經年之理𨿽冒險撲碉非行軍所宜然亦豈可因噎廢食不思急圖進取明亮等惟當鼓勵官兵激其勇敢之气以期覓間得勝防不可稍渉遷延坐失機防各路將軍等均當一體努力爲之

癸亥阿桂丰升額色布騰巴爾珠爾海蘭察額森特奏言本月二十九日【臣】等以現當除夕賊度大兵未必更來打仗出其不意於申刻令烏什哈逹帶兵突進果見各處賊畨奔至碉前放鎗拋石烏什哈逹暫令官兵撤防林箐【臣】等已先將各種礮位排列並令隨營兵丁各舉鎗礮以待至時一齊防放見擊倒轟去之賊甚多至正月初一日戌刻復有賊八九十人來搶格爾提頭二卡座卡兵迎敵卽行逃遁參領常存等察知賊系佯爲退避當卽設伏以備截殺初二日子刻賊果分路來攻伏兵齊起鎗箭並發賊多被傷顚躓扶掖竄逃查賊畨等或爲官兵進攻時所戮或於偸來滋擾時被殱又每日有爲大礮所擊者旣已日形其少而窮餓之人又復紛紛逃出其力量日單以情勢度之斷不能久爲支拒奏入

上諭軍機大臣曰賊人因巢穴已近捨死力衛亦理所應有官兵𨿽急切未能得手亦當隨時設法進攻擊其虛懈以期有濟斷不可稍渉因循觀望坐守相持久覊時日阿桂練習軍務且長於謀畫自必悉心籌度迅奏膚功惟望其努力妥爲之

乙丑

上諭軍機大臣曰現在官兵進攻距賊巢不逺急盻防音而各路進兵惟阿桂一路更爲喫自谷噶進兵以來處處仰攻屢獲大勝今自攻得日爾巴當噶等處後兵皆從上壓下其勢更順理應乘勝速成何轉至於棘手𨿽賊人因離巢益近死守益堅攻打原不甚易阿桂等自當設法速攻不應頓兵坐待此時若能添兵分進使賊人應接不暇自屬有濟但功逮垂成無庸再爲調發而京兵相距尢逺更屬鞭長莫及因念賊勢已極窘迫未必復能逸出擾我後路今計各處守兵尙多除大板昭一處地闗要難於抽動其旺保祿常靑兩處所屬守兵內擇其無闗要者自可抽出千餘換至阿桂處守卡卽於現在守卡兵內換出可用戰兵千餘令丰升額帶領另行覓路進攻以掣賊勢或竟從功噶爾拉當噶爾拉擇路前進其地𨿽有零星賊匪然防守不甚著意若由此直進攻其無備亦是出奇之法但丰升額旣進之後又當爲聲援之策湏計能入能出不可瞻前而不顧後方爲妥協著卽傳諭阿桂悉心妥酌能否如此辦理於事果否得力一面籌辦一面奏聞

己巳明亮舒常奏言【臣】等派土兵防攻正地初五日夜抵該處忽有賊畨百餘潛放夾壩猝然相遇上前接仗殱賊數人余卽旋戰旋逃我兵追殺直前賊番匿碉死守【臣】等思正地一路原擬襲其不備今適遇夾壩賊番未能得手【臣】等當將革布什咱添派土兵五百名調至軍營擬於喀爾提等處先行攻勦奏入

上諭軍機大臣曰明亮等奏土兵進攻正地情形𨿽亦殱賊十餘但系路遇夾壩之賊爲數無多而於正地一帶賊寨並未能攻得尺寸此路原止可爲牽綴賊勢之用並非實有可進之機今賊眾旣已知覺防範尢不可復致力於此徒勞無益明亮等自當就現住之處覓問進勦不應株守坐待看來各路軍營光景惟阿桂一路較可設法進攻朕亦惟阿桂一路是恃著傳諭阿桂務須實力上緊籌辦以副朕懷

庚午阿桂丰升額色布騰巴爾珠爾海蘭察額森特奏言康薩爾第一碉屢經大礟轟摧已多塌燬自應於此進攻當於初五日派令烏什哈達海祿帶兵攻撲賊畨於碉卡之外挖有兩道濠溝且設兩層鹿角官兵隨卽砍開跳濠搶進直抵碉根奮迅攻擊其露身碉前之賊旣多被鎗箭擊斃賊惟藏於空穴之地施放鎗石不遺餘力因令官兵略撤據投出畨人供稱是日碉內傷斃之賊共有三十餘人至此數日內賊畨屢來侵擾毎次俱被殱戮且一經官兵衝擊卽行敗逃其爲驅逼而來並非齊心抗拒已可槪見至近有投出之畨人及脫出之梭磨等處各畨人妥爲分別安插謹錄供詞恭呈

禦覽奏入

上諭軍機大臣曰此次攻打康薩爾第一碉座官兵等頗屬奮勉至畨地气冬令多晴入春卽多雨雪朕屢促將軍等上緊籌辦原慮因此或有阻滯耳今甫交春令卽已大雪恐愈遲愈多不可不早爲之計況雨雪𨿽云凍滑前此攻勦各處碉卡於雪中雪後得勝者甚多可見事在人爲阿桂等不宜以雨雪爲辭稍存自畫之見至康薩爾及沿河一帶地方賊畨因逼近巢穴捨死堅守實堪切齒但閱投出番人克思嘉等供詞稱賊人糧食只有苦蕎圓根其窘可知並稱火藥將次用完土司分付頭人毎家要交一觔硝二兩磺等語如此豈能經久著傳諭阿桂等卽當上籌辦設法竭力進攻以期迅速蕆事

同日

上諭內閣曰川省軍營大功指日告成節次所撥軍需銀兩已足敷用至平金川於一切善後事宜不無尙需經費著於部庫內再撥銀五百萬兩卽照上年戶部奏準之例令經由各省督撫派員承管遞送轉解交川省藩庫存貯備用該部卽遵諭行

【臣】等謹按官兵分道冞入直壓賊巢𨿽賊畨悉力支拒冀得旦夕茍延而檻獸釜魚滅亡可待大功無虞稽阻我

皇上霆威獨防屢

諭在事諸臣軍需設未尙敷不惜多發

帑金以期集勲蕆事玆

特命部臣再撥銀五百萬兩貯川省以裕軍需而堅士心凡在戎行所以人懷致果而迅奏無前之偉績也

同日郝碩奏言目下時屆春初天气和暖沿途背夫運送一切較去冬更爲便捷查軍營及頭敵現存米八千餘石自凱歌坪達爾札克至雪山根薩爾赤各站現存米三千八百餘石梭洛柏古大板昭撒拉等站共存米三萬三千餘石現在由資哩楸砥滚運撒拉米石及長運大板昭梭洛柏古之米毎日約有六七百石以此源源運供軍儲自必倍加寛裕至糧運經由各站道路橋梁有當添補修理者【臣】已行知各站員及早趕辦其自達爾札克至凱歌坪系由山坡溝內行走彼時因冰雪未化尙無阻礙今積雪漸次消融途間不無積水泥濘處所背夫跋涉爲艱【臣】隨督率該站員酌撥人夫或攺建髙橋或墊鋪土石俾運送軍糧等項遄行無阻奏入

上嘉之

壬申富徳奏言正月初八日據駐守卡卡角之土練阿拉報稱午刻有賊三十餘人從箐林潛下前來竊劫阿拉帶兵迎擊而土練榮太等聞有鎗聲俱來防應擊死賊番四五人被傷甚眾上山竄走等語又初十日據駐守木古之總兵劉輝祖報稱已刻有賊畨四十餘人從箐林爬下窺探營盤劉輝祖等帶兵往迎殺傷甚多驚慌敗遁等語又十一日據派往穆當噶爾設伏之防軍參領徳克登額報稱午刻有賊畨三十餘人從額寨山梁之石窪潛行而下衝擊新豎木城徳克登額帶領健鋭營吉林滿洲兵上前接戰而委署驍騎校瑪林保亦將大礟對賊隊轟擊擊斃十餘人等語竊思賊畨情勢窘迫仍敢白晝侵擾營卡姦詭已極【臣】惟有嚴守後路俟有可乘之隙卽圖洗勦奏入

上諭軍機大臣曰閱富徳此奏並未深入尙在坐守未免過於愼重據現在情形成功在卽一切𨿽當籌畫萬全亦應奮力前進以圖迅速蕆事豈但云謹守卽有滅賊之理乎況時屆春令畨地雨雪方多倘長此坐待卽再守數月亦不過如是耳富徳獨不計及乎目下賊畨情勢窘迫已極尙數次潛出侵擾營卡我有大兵數千在彼不能相機設法殱戮賊眾豈不爲賊眾所笑著傳諭富徳但覓得路徑卽速進攻不宜坐待

同日富徳又奏言正月初八日投出金川畨人申札據供各路大兵攻圍甚急賊眾怕懼死守糧食缺少欲投

天朝者甚多因賊目查察嚴密是以不能逃出索諾木又復傳知百姓稱說綽窩斯甲遣回必系招降我等爾等但加緊防守地方若再得一兩月卽可完事眾百姓聞此無不歡欣盻信等語【臣】思當此逆畨惶惑之時似應將計就計使其互生疑忌當將先後投出畨民飭令前往各處喊誘賊眾並繕寫畨字帖散插各處使賊眾得以傳播俟稍有可乘之隙迅卽進攻奏入

上諭軍機大臣曰富徳所奏相機離間之法止不過如治病偏方賊畨狡詭異常未必肯爲我反間所惑防不可恃有此防轉致稍緩進攻且賊番鬼蜮伎倆無所不至恐其因此將計就計詐爲殺酋乞降之說暗藏叵測切不宜輕率出營受降萬一誤墮術中實屬不成事體將軍等當共知此意現在各路官軍俱令逼近賊巢只須一處得進則他處自皆潰散若僅駐兵看守不使賊人軼出而我兵亦無由得其尺寸之地似此何時可以蕆事乎看來各路進攻官兵自當以阿桂一路最爲可望至昨諭令明亮統兵應往何路協勦有益及令抽撥常靑等各處兵丁如何妥善之處亦惟阿桂實心籌酌著傳諭阿桂妥協辦理速行奏聞

癸酉明亮舒常奏言正月十二日據駐守前敵之阿爾都帶領金川頭人斯丹增漢兵十八名土兵八名鳥鎗三十桿並帶賊畨稟帖前來據供各路大兵攻打緊急我土司等畏懼令我求恩轉奏

大皇帝饒命並將兵丁鳥鎗獻出略表恭順畏罪之意

等語【臣】等諭以

大皇帝王法光明正大汝土司𨿽經知罪只送出幾个兵丁尙不見得投順誠心一定還要殄滅如果實心投順須汝土司一同到營方可奏求饒命曉諭之後卽將檄諭並送來兵丁鳥鎗令其帶回旣杜其欲圖徼幸之心更示以必行勦滅之勢賊畨共知鬼蜮伎倆不能少施或計窮力竭賊酋賊目親詣軍營設計擒縛則兵力旣省蕆事尢速現在【臣】等仍相機攻勦趕緊籌辦防不肯爲其所愚致稽時日奏入

上諭內閣曰賊匪當此攻圍緊急之日指日卽應殄滅乃尙敢巧計嘗試殊堪切齒明亮等自應卽將獻出兵丁鳥鎗俱行存畱並拘其頭人斯丹增嚴加刑訊究出實情方爲正辦乃率行給與回檄並將斯丹增擅行縱歸所辦甚屬錯謬明亮舒常前此辦理軍務尙能實心妥協屢經奬諭優敍今辦理此事錯謬甚大不可輕恕俱著交部嚴加議處

甲戌阿桂丰升額色布騰巴爾珠爾海蘭察額森特奏言賊酋於康薩爾一處守禦不遺餘力【臣】等派侍衛佛倫泰等分路進攻均於十二日寅刻奮迅直進刀斧手各兵先拽開攔道樹木並抜起鹿角躍過重濠又往上拋擲火彈賊畨盡力抵禦而隨之鎗箭官兵先已舉鎗注矢以待凡有露身滚放鎗石之賊立時擊射賊畨傷死漸多正在逡巡之際三靣官兵一呼而上躍登碉頂將石板遮蓋之地窖同時踏塌其在碉內外之賊均已殺戮而窖內及溝中之賊或被火彈燒斃或被所塌土石壓死此碉共有賊畨一百數十名負傷逃去者甚少碉卡木城全行克獲察看窖內西北有地穴一道穴頂用木板上托旁用大木搘柱頗爲寛大步行無煩傴僂系潛與第二碉卡相通之路現因第二碉卡賊畨尙在固守遂用木植石塊將地穴塡塞卽於第一碉卡地方拿卡占住至第二三賊碉其外皆防以木城而第二碉之外又築有石卡接應因令侍衛庫徳爾進正面進攻烏什哈逹等又從左手截其來援之路攻至巳刻又將碉座木城碉卡陸續攻克復進取第三大碉攻至戌刻一面直撲碉根拋入火彈一面復派官兵兩翼衝下賊恐圍住在內倉皇四出我兵追殺被殱之外餘多受傷竄走又將第三大碉及木城占住看得第三碉卡其下尙有寨落賊畨聚集踞守但相距稍逺且山脊兩旁皆系宻箐若黑夜進攻難以接續隨令官兵於適中之地趕拿木柵且運礮轟摧至十三日黎明進攻賊畨𨿽亦抵死相持而我兵勇气倍增四靣環攻寨落三處大碉一座石卡七座同時攻克並殺賊三十餘人至此下尙有寨落碉卡復用礮擊打十四日黎明督兵進攻並派兵截其後路我兵將抵碉前賊已驚慌敗遁康薩爾山梁盡處皆系懸崖賊畨無路可逃從懸崖跳下跌斃者甚多其寨落三處大碉五座石卡八座又俱占據此三日內已將康薩爾山梁掃盡並將山溝內水碉寨落一齊搶占亦有殺戮至官兵內惟索倫佐領兼輕車都尉巴西薩陣亡其二等侍衛庫爾徳等九員𨿽受鎗石諸傷俱無妨礙所有陣亡及受傷官兵容俟查明另行咨部查滿漢屯土各兵本爲奮勵此次更屬勇鋭異常凡貿易之民人運糧之夫役無不嘖嘖稱羨【臣】等伏思此十二三日恭遇

皇上親詣齋宮

南郊告祭之時仰惟

至誠黙禱上邀

靈佑是以士气飛騰若有神功如此大寨堅碉得以迎刃而下查此處本系進取噶爾丹寺及噶朗噶勒烏圍正路而其前勒吉爾博山腿形勢延長賊畨碉卡𨿽多未必能處處防守嚴宻若稍遲日時賊酋又必增修碉座攻取轉爲費手【臣】等察看情形擬卽在兩三日內迅速督攻以期搗入奏入

上諭軍機大臣曰邇日盻望軍報甚切而各路將軍連次所奏俱未得手煩悶實甚覽此深爲欣慰康薩爾爲賊畨第一要隘今旣將各處山梁盡行攻克是官兵已得勝勢更可乘銳罙入此實仰賴

上蒼嘉佑阿桂等尢當努力奮勉速成大功將軍等此次調度有方幸獲大勝甚爲可嘉俟攻得勒烏圍時再行優敍所有陣亡之巴西薩甚爲可惜著與受傷之侍衛庫爾徳等及陣亡弁兵一並查明咨部照例防賞其庫爾徳等所受各傷俱曾全愈否亦著阿桂遇便覆奏

同日阿桂丰升額色布騰巴爾珠爾海蘭察額森特奏言此次攻克康薩爾山梁官兵各加奮勉而頭等侍衛雜爾丹巴魯圖佛倫太等十六員俱更爲超眾出力佛倫泰從前已得過雜爾丹巴圖魯名號謹將現在出力各員聲明請

防其吉林佐領委署領奇蘭保黑龍江副總管委署領僧保防禦委署領森保等三員已經賞戴

花翎吉林領催博布善黑龍江驍騎校委署參領博濟爾圖阿宻爾渾領催特蘇爾圖馬甲博索圖西通阿巴津逹爾貴州省守偹明徳何連陞千總熊必勝湖南省千總項進材土練委署守偹朗他爾等十二人亦經賞戴藍翎可否酌量加

恩奏入

上諭曰佛倫防著加恩賞給副都統職銜奇蘭保著賞給札爵木巴圖魯名號僧保著賞給札舒木巴圖魯名號森保著賞給衮爵木巴圖魯名號並照例毎人各賞銀一百兩博布善等著加恩俱陞一等用同日

上諭內閣曰此次攻克康薩爾山梁所有在事出力兵丁著賞給一月錢糧以示鼓勵

上又諭內閣曰署湖廣襄陽鎭總兵官逹色自到川省軍營奮勉出力著加恩實授襄陽鎭總兵以示奬勵

平定兩金川方略卷一百十二﹤史部﹐紀事本末類﹐平定兩金川方略﹥

欽定四庫全書

平定兩金川方略卷一百十三

二月己夘阿桂丰升額色布騰巴爾珠爾海蘭察額森特奏言申爾納西南有堪布卓寨若得其處則甲爾納附近寨落截在官兵之後無難一律掃除因議派健鋭火器兩營滿兵分爲兩翼進合圍並令正路攻碉之兵攜梯前往爲奮迅登碉之用十六日子刻進發左右兩翼滿兵潛宻無聲分頭抄進比及合圍當卽以拋擲火彈爲號正路官兵一齊下壓賊畨𨿽已知覺鎗石如雨而我兵從鎗石樷中竪梯而上據碉房之頂賊畨竄走無路均爲刀箭所斃其伏匿寨中者又爲火彈燒死及官兵踹塌碉房所壓約計五十餘人無一得脫者當從我兵前卡直至堪布卓拏柵防守至十七日丑刻復整兵進攻甲爾納寨該處賊畨已被官兵截斷正用皮船偸渡官兵追擊均經落水淹斃又將甲爾納寨及寨後堅碉一並攻克其沿河崖洞內賊畨亦俱搜出誅死共計殺賊百餘名我官兵內惟副將烏爾納委署防領七十五爲鎗石所傷均無妨礙其遜克爾宗之兵【臣】等於是日令普爾普等設法進勦勒吉爾博賊寨亦扵十七日子刻冒雪進攻擊所殪之賊更復不少而索倫佐領伊爾賽因直前攻撲以致傷亡委署防領徳海都司梁朝柱亦因奮勇先登均得鎗傷

阿桂丰升額色布騰巴爾珠爾又奏言【臣】等於二月十六日夜有畨人朗木太從金川投出【臣】等嚴加詰訊防供稱賊人欲於康薩爾日爾巴當噶甲爾納等處偸截後路以伊本系鄂克什人官兵必不動疑探知官兵多少以便下手又供要截官兵後路之語是土司分付當噶拉阿納木令其出來散播使官兵専顧後路則前面攻打之處或可稍疎查大兵進討本爲金川賊酋黨助小金川攻圍鄂克什而發今該畨以鄂克什人乃轉甘爲賊酋使用偵探大兵信息種種狡譎實堪痛恨除飛札富勒渾常靑旺保祿等嚴宻防範外將朗木太卽行正法

同日阿桂又奏言查宜喜山梁與西路大營相對【臣】毎日詳加審度形勢若添兵力越溝截出其後斷無不能摧破【臣】思南路官兵共有一萬三四千今以卡卡角馬尼兩寨之故而使如許兵力株守是我欲牽綴賊畨轉爲賊畨所綴寔屬非計且宜喜日旁又以兵力旣分不能籌辦是此兩路三萬餘兵均爲無用之兵尢爲可惜【臣】再四圗維南路官兵若爲進取之計則此現有之數原不爲多若僅爲牽綴之計則𨿽抽出一半亦不爲少卽如凱立葉一路自丰升額來西路之後僅存兵四千餘名宜喜自明亮移駐日旁後僅存兵三四千名而五岱馬彪在彼統領並無疎失況南路河北之馬尼河南之深嘉卜本屬巴旺布拉克底舊地今不過添助官兵足資備禦是以前年河北之臨卡等處【臣】僅派兵數百名往駐從未見有賊畨滋擾而章谷一處本在明正土司境內更無籍於多兵至前此劉秉恬奏稱霍爾章谷土司之女已爲賊酋土婦輒慮賊酋將來力極勢窮從此竄走但以【臣】愚見度之現據朗木太供稱莎羅奔兄弟斷不敢逃往各土司地方官兵圍住噶拉依時卽爲焚斃之計【臣】正恐賊酋情急自戕不能生致若從此喙走則革布什咱本與金川深讐霍爾章谷土司亦深知畏法現遣其頭目來營稟訴並不敢視爲親戚則逃往轉無難於弋獲【臣】於此實可以深信統計富徳處一萬三千餘兵內實可抽出六千名其餘剩七千餘名分撥於要卡隘已無不足其章谷吉地一帶若抽出兵丁一千名於駐防之制亦尙充裕統計抽出官兵七千人合以宜喜日旁原有之兵已得戰兵萬餘宜喜山梁自無難於摧破而宜喜之兵下至河沿則日旁一帶之賊截斷在內而【臣】一路亦可直破勒烏圍勒烏圍破而噶拉依亦不能守卽或賊畨尙思退守噶拉依則此項兵丁循河西南再攻正地一得正地再合攻庚額特仍可以爲南路之用而【臣】一路官兵直搗噶拉依更可收夾攻之效似成功較爲迅速均奏入

上諭軍機大臣曰阿桂等奏攻克甲爾納堪布卓沿河各碉寨情形甚屬奮勉可嘉據稱豎梯而上想系所帶云梯卽此可見平時演習之效其先登者爲誰著卽查明據實具奏以便加恩示奬此兩處攻得已至河沿一帶官兵汲飲有資卽可乘勝直取得式梯進剿勒烏圍其勒吉爾博山梁碉卡若能相機攻得於進取更爲有益至已攻得甲爾納對河卽系斯年木咱爾與明亮軍營更近阿桂等固可隔河用炮轟摧明亮等亦可約防就近設法夾攻若能並力攻得斯年木咱爾於進攻勒烏圍尢爲得力至所稱攻碉時索倫佐領伊爾賽因攻撲傷亡甚爲可惜其都司梁朝桂等先登受傷亦屬可憫並交阿桂等將陣亡受傷弁兵一並查明咨部議防至盤獲姦細朗木太必系阿桂窺破其狡譎情形逐一嚴訊方能得實他人並不能如此用心阿桂旣辦及此則各處投出之人將軍防贊等不可不畱心體察如有形迹可疑者卽當嚴詰得實勿爲賊畨所愚至阿桂另折所奏議調南路等處兵七千名防攻宜喜山梁所見甚是與朕前此所降諭防適合絨布一帶現𨿽駐兵牽綴賊勢但明亮西路之兵若能攻進卽可由馬爾邦一路夾攻取勝引進南路之兵同勦噶拉依惟其地甚闗要亦須勇幹大員統兵駐守富徳自不便輕離該處著傳諭富徳卽速酌量抽撥

同日富勒渾奏言竊將軍阿桂等已將前敵康薩爾山梁攻得現在乘勝攻取迆南勒吉爾博若經攻克便可直取噶爾丹喇嘛寺進搗賊巢所有軍糧軍火銅觔礮料等項儲備充余足敷支應其兩處前敵所需礮子亦飛飭各站將生鐵盡數運供以資利用再大兵旣克康薩爾一帶卽日下抵河幹防合北路官兵必須用船濟渡一切船料久已備辦齊全並制造皮船聴調用均可無悞至後路谷噶薩爾赤一帶以近接大營經將軍阿桂派撥官兵逐節防守其梭洛栢古等處前經【臣】委員帶兵防駐用壯聲援近復咨明提臣常靑旺保祿等以大兵攻抵勒烏圍賊畨勢必瓦解奔逃務須督率將備嚴加堵截以淨餘孽

同日劉秉恬奏言【臣】見將軍阿桂十五日所遞奏折傳牌內塡寫自康薩爾拜發知大兵又已前進攻獲自必添站需夫【臣】查前此預備夫二千名現在分安各處聴候調撥一俟軍營調用【臣】卽親身帶往安設以應急需均奏入

上嘉之

壬午富徳奏言正月十四日夜有賊畨五六十人從沙錫理山梁下至河北路旁藏匿探哨侍衛星山保等帶兵攻勦殱斃數人賊卽竄逃奏入

上諭軍機大臣曰今日富徳折到不過將所放夾壩之賊殱戮數人據此防來富徳所領之兵斷不能前進與其將一萬數千人爲牽綴賊番之用何若分助明亮之爲得濟乎富徳若以兵少不敷派撥致有遺悞則獲罪重大矣著傳諭富徳速派兵六千名前往明亮軍營仍帶餘兵用心駐守如遇窺探賊畨盡行勦殺倘有疎虞或令賊畨少得便宜亦惟伊是問甲申明亮舒常奏言【臣】等接閱阿桂折稿議調南路官兵防攻宜喜誠爲善策如此辦理自與全局有益可以早期蕆事【臣】明亮扵上年六月間由綽斯甲布攻克達爾圖日旁要隘添築碉卡酌畱三千餘名駐守餘兵帶至日旁共有四千餘名毎次打仗盡力抽撥得兵將及二千實屬不敷今阿桂通盤籌畫實合目下機宜況當西路攻勦正急賊畨慌亂無措之際添兵並攻可期必克再南路官兵由馬柰而至宜喜計程十二日【臣】等於未到之前先於喀爾西等處隨時攻勦以分賊勢其宜喜達爾圖暫置不辦猝然攻取更易得手奏入

上諭軍機大臣曰明亮等奏稱由南路至宜喜計十二日行程所調之兵自不能甚速著再傳諭富徳令其卽速抽撥遄赴宜喜備用勿稍遲悞致幹重戾丙戌阿桂丰升額色布騰巴爾珠爾海蘭察額森特奏言查堪布卓西南小山腿尙有碉寨一所地名斯莫思達攻克此處則官兵前進始無妨礙【臣】等先已圍其三面並將礮位轟摧正月二十四日派副都統額爾特等分爲兩翼進攻又派侍衛彰靄帶兵抄越賊畨恐被圍截且戰且走官兵合力搶殺殱賊十數名其餘竄至河邊被追迫溺斃頗多當將沿河斯莫思達大碉一座木城一座石卡二座均行占住

同日富徳奏言阿桂奏請抽撤南路官兵迅搗賊巢𨿽屬妥善但查南路自臨卡至深嘉卜河南一帶固屬布拉克底地界而河北自馬尼絨布木谿以至前敵徳木特布克咱納一帶俱系陸續攻克之地且由拉綽馬尼絨布以及墨格爾徳宗木谿庚札木古卡卡角沙錫理羊圏穆當噶爾徳木特布克咱納至深嘉卜山梁地面綿長不下二百餘里且重山疊嶂深溝險澗更兼箐林叢雜雪霧迷漫無處不與賊徑相通晝夜防範猶恐或疎而【臣】一路之滿漢屯土各兵通盤計算𨿽有一萬二千餘名除派守各處山梁卡隘橋座臺站畱防臨卡駱駝溝之外並有撥防軍糧火藥者以及節次病故受傷所有大小十座營盤內毎營或二三百名或一百數十名可戰之兵不過一千五百名此內又復視其要處分派侍衛官員帶領設伏以防侵擾並乘間殱戮賊人攻奪碉卡力圖進取原不僅爲牽綴賊畨之計查南路後路自科多僧格爾宗納木覺爾宗以及章谷一帶相隔二百餘里章谷自格藏橋至吉地丹東等處亦有二百餘里由章谷至絨布大營又有一百數十里惟恃絨布一路各營大兵彈壓接續目下若於此內抽撤以足六千之數未免兵力單微是以【臣】齊集各領隊大臣公同商酌在各營卡及章谷後路僅可抽撥兵三千餘名庶可進勦宜喜及畱防此處兩有禆益再臣一路之領隊大臣等不過帶兵打仗其能調度措置熟悉機宜者實不得其人伏懇

皇上在於西北兩路領隊大臣內揀選一員調赴南路絨布一帶統領防守【臣】富徳帶兵前赴宜喜竭力籌辦均奏入

上諭軍機大臣曰阿桂等奏攻克沿河斯莫思達碉寨乘勝罙入自屬更便阿桂等尢當設法妥速辦理佇聽防音又富徳奏南路現在情形防範亦屬要自不便過扵多撤或致兵力太單且所請抽撥三千兼之章谷抽派一千合以宜喜日旁原有之兵可得七千餘人足敷進勦之用卽著照富徳所請準其撥兵三千前往宜喜協勦至絨布一帶甚闗要富徳未可輕離卽興兆舒亮均系南路得力之員該處將領無多亦不宜再行分派著富徳仍在絨布寨駐守其派往宜喜之兵只須選派章京等率領並著明亮於奎林和隆武三寶內酌畱一員同舒常駐紮帶石以綴賊勢仍扵此內酌派二員星馳前往南路一帶迎見抽撥之三千兵帶領遄行明亮亦卽選戰兵數千迅赴宜喜部署一切俟南路之兵一到相機設法進攻以期必得

同日阿桂丰升額色布騰巴爾珠爾富勒渾奏言【臣】富勒渾據革職效力叨烏站員王石渠報兵役趙得富李友等拏獲保縣逆犯張坤忠之侄張元由梭洛栢古解來【臣】阿桂等嚴加訊辦據供伊本姓姜系卭州大邑縣人跟隨伊母楊氏轉嫁保縣人張登魁遂爲其子張登魁弟張坤忠系維州兵丁三十八年在達紮克角出兵在軍營偸竊火藥逃入金川該犯父子亦卽同逃賊酋均配與女人又令張登魁鑄礮張元挖磺制造火藥上年張坤忠曽叫張元於叨烏瑪爾當兩次偸過牛只餠面等物此次實因賊畨口糧窘迫計及時當年節糧站防範必疎欲於叨烏站上來放夾壩先令該犯潛來探路旋被盤獲等語查張坤忠以內地兵丁逃往賊境實屬罪大惡極而張元父子又同逃往且爲賊畨鑄礮挖磺屢放夾壩非尋常悖逆可比己於正月二十七日將張元寸磔處死仍函首發往保縣示眾奏入

上諭內閣曰阿桂等奏拏獲逆犯張元卽行磔死梟示所辦甚是至站員王石渠督飭兵役細心盤獲洵爲奮勉出力且伊系革職效力之防員能如此查拏要犯更屬可嘉王石渠著加恩以縣丞卽用其兵役李友趙得富等卽飭該站員查明重賞至叨烏一站系富勒渾管轄之地逆犯張元卽於彼處拏獲富勒渾著免其交部其餘應行議處各職名仍著該督等查明送部分別議處

同日郝碩奏言查軍糧最闗要目下米價較上年已覺稍長此後恐日漸加增【臣】思三路軍營所設各站人夫共有七萬餘名毎日卽需米七百餘石而近軍營口外各地方俱種植春麥若於收割時各路采辦灰面數十萬觔將該站夫應支口糧五日之內搭放一日灰面該夫等亦所樂從而一日之內卽可節省數十石於軍糧人夫均有裨益應請

防下署川督【臣】文綬轉飭辦理奏入

上諭軍機大臣曰著傳諭文綬卽飭附近各路軍營州縣於春麥收割時采買灰面數十萬觔分給各站搭放人夫口糧如有餘剩仍送軍營備用

丁亥

上諭軍機大臣曰現在徵勦金川大功已屬垂成自可克期蕆事惟賊畨防巢衞死守拒並嚴卽得勒烏圍後尙恐其堅守噶拉依不免稍需時日昨據文綬奏去冬所撥京餉於正月二十日起已解到一百五十萬兩其餘亦可源源續至前據伊等籌算此項餉銀可用至本年四月今又撥京餉五百萬約計可用至九月似不須復籌接濟但軍需用度寧可寛余儲備著傳諭富勒渾文綬悉心核計前後所撥京餉約可用至何時卽行據寔奏聞當再撥餉五百萬解往以期寛裕

壬辰富徳奏言現在賊人於各隘口添造碉卡晝夜防守鎗石如雨惟此時河溝水涸露灘尙有抄繞之隙若乘賊眾造卡刨溝未成之際攻取喀咱普得婁地方最爲便益隨於正月二十九日子刻派令興兆舒亮帶兵進攻賊畨知覺抵禦而我兵奮勇衝突鎗箭交攻賊畨敗走趕殺無算奪獲卡子五座卽起木城看守

同日明亮舒常奏言查喀爾西一帶山險林宻應用上兵土司雍中旺爾結情願來營督勦【臣】等遂於正月二十八日子刻派兵前進先將喀爾西之下小徑拏石卡四處堵截又於過渡處搭橋兩頭拏卡看守維時斯聶斯布羅沙壩山等處賊畨前來爲上下夾攻之計經奎林和隆武等督催官兵分頭接應擊斃賊畨甚多所拏木城七座業已完竣均奏入

上諭軍機大臣曰富徳奏派兵攻打喀咱普得婁情形所辦亦好自當因此乘勝相機進取以期罙入閱富徳前次所奏地圖其現攻之喀咱普及由徳木特進攻之得婁均距馬爾邦不逺若能攻得則馬爾邦一帶似有可進之機或可乘勝直進則非多兵不可若撥去三千恐不敷用此又今昔情形不同非可執一而論者軍營之事原屬移步換形朕於此從無成見若富徳能畱此兵攻進馬爾邦與明亮添兵由達爾圗攻進何異又何必往來僕僕乎著富徳自行酌量若將應行抽撥之三千兵畱住可以攻進馬爾邦卽毋庸復爲撥往惟期於事有益當善體朕意妥酌行之據實覆奏又富徳奏內有賊畨鎗石如雨之語未免可疑凡自賊中投出畨眾及拏獲生口俱供賊畨火藥日漸缺少似非虛妄焉得尙有寛余之藥放鎗不絕乎其中恐稍有粉餙未足盡信著傳諭各路將軍防贊嗣後奏報賊情賊數止應據實核奏不得稍有絲毫揑餙又據明亮等奏進攻喀爾西情形旣拏得七座木城卽有可凴之勢且又有三將軍礮位轟擊賊碉更可望摧堅克防明亮等當努力爲之癸巳阿桂丰升額色布騰巴爾珠爾海蘭察額森特奏言查沿河尙有碉寨六處與得式梯官寨相隔格魯克古溪河一道必須先爲攻取其六處內惟擦庸及羣尼兩碉最爲髙大羣尼碉磡下又有寨落一座均爲從斯莫恩達前進所必經兩日以來碉寨爲大礮所轟間有坍損自應亟圗攻克其遜克爾宗亦應同時攻打使賊畨左支右詘當於二月初三日臣色布騰巴爾珠爾【臣】額森特派令侍衛巴三泰攻取羣尼各碉寨詎賊畨偵候甚嚴覺有官兵來撲旋卽放鎗滚石而逰擊靈山等督兵直抵寨下砍門躍墻鎗箭齊施刀矛短接殺傷甚眾其驚惶竄出之賊又被官兵趕殱戮頗多當將寨落奪獲至【臣】丰升額先於康薩爾大營挑帶精鋭三百名前抵遜克爾宗相對營盤派令成徳等分爲三隊進攻初四日巳刻一擁直前壕內碉內之賊死力迎拒官兵相持良久西北一帶之賊分頭來援𨿽有殺傷久攻無益因將官兵酌撤此次打仗副將佛遜中礮陣亡巴圖魯章京興奎藍領侍衛訥松額委署防領達什總兵索明逰擊唐達先受傷均無妨礙

同日阿桂奏言【臣】查各路官兵幾同株守自不得不加增兵力竊思各省緑營節次調撥爲數已多但赴營日久其中陣亡病故以及傷病遣回並未出在逃者亦復不少卽如西路內所調四起貴州兵丁共有九千今畱防後路之黔兵祗存三千三四百較之原來之數幾去三分之二以貴州一省例之則他省官兵亦必如此而以西路一路例之則各路官兵短少之處亦必相同是以計原調之數實覺其多而核計現在之數則已懸殊查此種兵丁內除在逃未出以及傷病遣回懸缺未補外其陣亡病故所遺之缺凡本無餘丁及餘丁補完者皆咨回本省募補卽傷病遣回之兵其身故者旣在本省補缺卽傷病痊愈者亦仍在本省當差約計各省此次兵丁共有一萬數千名今除四川一省已商同富勒渾等於中挑選三千名料理來營其鄰近之陜甘貴州三省亦可共挑出六千名令赴川省軍營緑營官兵在途行走除例給人夫擡送軍裝外其餘並無繁費及抵軍營統計添兵一萬每月所需口糧鹽菜不過五六萬兩而合計現在毎月各路兵夫所需不下百萬如添此兵力早完一兩月之局則於帑項軍需較可多爲節省況此附近四川各省程途俱近迅速遄行不過四月內均可到營屆時大功告蕆則此地平定之後原須畱兵駐守卽可將出兵日久之兵撤回本省而令新到之兵分撥防守若屆時尙有未盡掃除之處則視何路兵數不敷卽行增添或另爲一路攻勦於迅速成功之局更有把握

同日阿桂丰升額色布騰巴爾珠爾奏言查畨地重山復嶺在在皆然以大勢而論則自日爾巴當噶陡烏當噶以至沿河已屬自髙而下其實支脈縱橫一大山之左右輒有山腿數道而一山腿左右又各有小山腿數道賊畨總在峯巒突起之處築碉守卡竭力拒守官兵前往攻打仍須自上而下又自下仰攻卽現在沿河地方地勢較平而自堪布卓而南如得式梯寨噶爾丹寺皆在髙阜之上且畨人因山爲田田磡之髙下輒有數尺及數丈不等兵丁攀躋跳越並非從髙下壓其勢一順者可比是以【臣】等遇有可以繞越之處卽行發兵繞進者職此之故今揆度賊情實爲窘迫如另従當噶功噶分兵進攻誠如

聖諭實屬出奇之一法但此就當噶功噶木果木三路內以【臣】等愚見揆之當噶爾拉山勢逶迆自納木覺爾宗上山計至山嶺約有八九十里賊在小山髙巓一經望見卽能預備且岡嶺延長斷非少兵所能估據其木果木一帶山勢𨿽髙而自崇徳牛廠而進道路稍爲徑直若能乘虛而進賊必慌亂將來添兵分進似應於功噶爾拉一路爲宜【臣】等再四籌畫從前四川各鎭協兵丁調在各路者幾及二萬所遺糧缺移回內地募補者約有數千昨富勒渾來營臣等商定令其防同文綬查明實數將遺缺新募之兵畱於本地以供差使卽於舊存兵丁及傷病已愈者挑其人材壯健技藝嫻熟三千人前來以備另路之用至後路各兵較之現在大營打仗之兵不無稍遜然究系屢經行陣之人自可抽調添用臣將現將後路可以裁減之處通盤籌畫並俟富勒渾文綬查明可得兵數若干料理起程屆時官兵攻進愈深賊畨力量愈薄【臣】等卽將分路事宜一面辦理一面奏

聞

阿桂丰升額色布騰巴爾珠爾又奏言查明亮處官兵因帶石一條山脊形勢險窄賊畨設卡刨溝據守難於直入且兵力旣分一時無從措手查宜喜山梁形勢正值西路大營對面臣等詳加審察若添兵數千不必攻撲大碉竟從山溝繞越直截賊後斷無不破之理而攻破之後順山腿而下賊更不能堵禦更可直至勒烏圍對河目今可以速行蕆事之局無過於此今準富徳抄送折稿內稱南路各營卡及章谷後路止可抽兵三千之語去冬【臣】阿桂查據南路按察使李世傑報稱南路河南北共有滿漢屯土官兵一萬三千八百餘名何以現在可抽兵數僅止於此況【臣】等揆度南路打仗情形若西路之兵一至噶拉依則南路一隅之賊必成瓦解此時南路僅爲駐守之計原無須於多兵今準明亮等覆札稱辦理此事非八九千兵不可而革布什咱土兵惟願在本地攻打旣不能調出其宜喜日旁兩處俱只可抽派千餘合以南路調來之三千兵卽能攻得碉卡未必能直至河邊等語是宜善一路又難遽行辦理均奏入

上諭軍機大臣曰阿桂籌奏攻打沿河寨落及勒吉爾博遜克爾宗情形頗屬認眞但俱未能得利甚爲焦急所有兩處攻打陣亡受傷官員兵丁並著查明照例咨部卹賞至另折所稱各省綠營應行補缺兵額共萬餘名請川省調撥三千並於陜甘貴州挑補六千赴川備用等語已飛諭各該督撫迅速挑辦派員帶領遄程前往現在徵勦金川一切調度惟阿桂是恃是以有所陳懇悉如所請允行今旣準添此項兵丁則官兵聲勢倍盛凡在營士卒應益知鼓舞奮興而土兵見添兵攻勦尢爲滅金川之驗更可堅其效順之忱卽賊眾聞之自必更加驚恐潰散尢速今大功已屆垂成凡有益於進攻之事朕不肯稍爲憚煩惜費阿桂不可坐待此兵務宜速籌勝算迅奏膚功以紓朕宵旰懸念至三路攻勦之兵惟阿桂一路屢經攻奪險要逼近賊巢其明亮舒常一路自攻克達爾圖山梁后總未能籌勦得利及駐兵帶石以來又將數月此路旣不可進自應繞往達爾圖一路或宜喜一路另籌進攻似此遷延株守何時可望成功而富徳一路擁兵不爲不多乃自上年四五月後半載有餘不過攻得尋常碉卡數座其於河之南北如庚額特等處要地方均未能摧破若俱如此攻勦則賊境何由得進且同系賊畨碉卡何以阿桂統兵所至不論仰攻旁擊到處摧堅明亮舒常富徳均著傳防申飭阿桂前奏明亮一路約計需兵七千著富徳處撥兵三千前往其吉地章谷亦可撥兵一千又阿桂商令富勒渾等酌撥川省兵三千亦可令先赴明亮處應用明亮得此七千兵合伊所統兵內再挑數千卽可滿萬豈有如此力量尙不能進攻之理明亮卽當仍遵前防令舒常駐守帶石自行馳赴宜喜迅速進攻仍各將籌辦得勝情形迅速覆奏佇盻捷音

上又諭軍機大臣曰川省各路大兵現在乘勝罙入所有攻得碉卡要隘均須節節畱兵防守若再加添兵力一鼓直前賊眾聞之自必更加慌亂蕆事尢爲迅速據阿桂奏稱酌調甘陜川黔各省兵丁著卽傳諭富勒渾文綬迅速妥辦一面遣赴軍營一面奏聞並著勒爾謹畢沅韋謙恆防同各該提督於甘肅陜西貴州毎省各挑精兵二千名選派勇往曉事之鎭將備弁星速帶領前往川省軍營應用如提督相隔稍逺者該督撫徑行選派再行知防勿因防辦致羈時日其一切軍裝器械料理起程並沿途行走各事宜著該督等查照前例迅速妥辦其何省兵丁應派何路軍營並著阿桂先期檄知帶兵人員分路馳往並著富勒渾文綬速飭所屬於陜甘黔三省赴川路徑沿途妥爲經理俾各兵隨到隨行勿稍阻滯

【臣】等謹案官兵分路進勦直逼賊巢大功已計日可就而摧碉掃穴繞道進攻以及分防要隘必須兵力加增斯軍威益盛

皇上因【臣】阿桂奏懇

洞矚軍情卽再調川兵三千陜甘黔兵各二千遄赴軍營聲勢倍壯不特隨徵士卒踴躍奮興而土兵之效順彌堅賊眾之驚潰益速此皆仰賴

天威震懾諸【臣】得稟承調度借以所向克捷露布迅馳

也

平定兩金川方略卷一百十三

欽定四庫全書

平定兩金川方略卷一百十四

二月甲午

上諭軍機大臣曰昨據阿桂奏請調撥陜甘貴州兵丁六千名赴川備用已照所請諭令各督撫卽速照數撥遣矣今思此項添調之兵未必果有實濟卽如陜甘二省昨嵗曾據勒爾謹奏稱此後難以再敷調遣今阿桂𨿽稱各省在營兵丁均有缺額已行知該本省募補並有各營受傷兵丁仍撥回本營養傷者在阿桂之意似以現在擬調之兵仍系軍營原缺之額非另添新兵可比但各營缺額𨿽經咨回本處其曾否募補足數及新募之兵果否得力或仍以舊兵撥川募兵畱營抵數及發回養傷之兵曾否痊愈可用均須妥爲籌辦該督撫若欲核實籌撥恐難於額數適敷若隨意挑補充數發往仍屬有名無實此事昨經阿桂奏到朕以其身任徵専責所籌自應不悞隨卽允行竟夕躊躇通盤詳計實有未能悉妥協者除四川本省所調三千尙可及時應用其餘傳諭陜甘貴州督撫令其實心籌酌將能否照辦之處一面辦理一面奏聞是此項兵丁果能赴川與否尙難遽定卽各該省竟如數調發而核計行程亦復五月初間方抵軍營阿桂現統大兵直入距勒烏圍賊巢不逺搗穴擒渠計日而辦豈可尙存遷延之見待至五月新兵到後始期成事乎卽以善後駐兵而論各省緑營兵調集川省者已不爲少以備挑選駐守兵數盡自有餘何必更借此三省新兵湊補卽三省之兵業已調發阿桂亦當酌量其入川後如已屬功成卽速檄令領兵之員仍行帶回勿致徒勞往返細閱阿桂昨奏調兵之意以明亮一路宜喜山梁正值西路大營對面若添兵數千不必攻撲大碉竟從山溝繞越直截賊後斷無不破之理明亮一路果須添兵連進亦不宜俟逺省調兵再辦昨已諭令富徳酌量撥兵又於吉地章谷抽撥合計可得兵七千若如阿桂所言宜喜一路得此多兵自可迅速直進如明亮一路𨿽系添兵仍不能進步卽畱舒常在帶石並於奎林和隆武三寶三人內酌派一人同其領兵駐守明亮等卽帶所添之兵歸並阿桂軍營合力籌以期迅速集事較之調兵逺省多延時日者自更直捷阿桂何不計及此乎著傳諭阿桂等迅速妥籌辦理毋爲緩不濟急之見又昨據阿桂奏準明亮札稱革布什咱土兵惟願在木池攻打等語殊屬非是現在各路軍營隨徵土兵自各處調集者多若如革布什咱土兵之言則各土兵皆憚於逺離何由得隨營效用之力況土兵等旣隨徵到營自應聴將軍調度何得任其自逞己私此等兵丁自當查明予以懲治卽不然亦當立時嚴飭使知儆畏明亮何竟視爲當然之事轉向阿桂代述其言卽此可見明亮之不善辦事著傳諭明亮此時且不必提起但查明此等兵丁記檔俟功成應予議敍時將功抵折並飭諭眾土兵嗣後不許再存此見致幹咎戾

戊戌明亮舒常奏言查喀爾西科拉木達兩處碉寨從前因隔大溝轟擊未能得力玆於要處所建立木城卽將礮運至其處晝夜擊打日見損塌但該處樹林稠宻賊畨晝則避於林內或藏匿地窖夜則潛出趕黏補且科拉木達上有戰碉以衛寨落若將此碉擊塌賊畨無所倚恃方易於搶占惟我兵駐守木城之處乏水濟用【臣】等差人尋覓帶石右坡之上有水泉一處於初二日派兵拏卡已將水泉占據目今取水已爲便捷賊畨是夜來奪兩次皆被官兵擊敗再土司雍中旺爾結於正月二十七日來營二十八日進喀爾西等處督催土兵倍常出力究因救援賊多未能克獲該土司稟請回寨添派土兵臣等酌加奬賞令其回寨奏入

上諭軍機大臣曰明亮等奏添建木城奪獲水泉𨿽亦設法進攻總未能得其要領如所稱用礮擊打賊碉自應晝夜不輟使賊畨無暇修補若賊果夜間潛出尢當乘其外出用鎗礮極力轟擊旣可毀其碉卡兼可殱斃賊畨方爲正理乃聴其潛出補碉毫無措置明亮等太覺無用如此安能望其有成至土司雍中旺爾結告稱回寨添派土兵固屬誠心出力亦未免借派兵爲名暫欲回寨明亮等準令回寨催兵所辦亦是但俟到營後卽須善爲駕馭令其上效力勿使觀望遲延爲要

己亥阿桂丰升額色布騰巴爾珠爾海蘭察額森特奏言查勒吉爾博山梁中間向北有小山腿兩道冰雪已消若從此進攻得手向西卽可出得式梯之後與桑噶斯瑪特官兵兩面夾攻惟勒吉爾博山梁至第一道山腿其上木城卡共有三十餘座因分派海祿佛倫泰岱森保福康安保寧特成額等分路進攻又令各官兵攜帶鍬鐝以便刨挖碉根又備梯子以供爬越上碉之用二月初七日丑刻各帶官兵前進拔開鹿角躍進壕溝均將火彈拋上碉頂並欲布梯而登其直抵碉根之下者已用鍬鐝刨成孔穴卽從孔穴之內擲入火彈賊畨見勢危急將碉墻堆積石塊推滚而下木梯旣難安立而孔穴內所擲火彈僅能入碉下層賊畨均在上層竭力抵禦藥力𨿽亦上達攻至辰刻未能攻克因將官兵酌撤賊畨間有出碉思圗衝壓者多被官兵傷斃遁走是日【臣】色布騰巴爾珠爾額森特進攻羣尼擦庸各碉寨亦因碉寨內賊畨鎗石甚而碉旁山腿及河岸之賊合放鎗礮擊打久站無益因亦撤回另辦先是初四日寅刻賊畨來擾防軍校徳克精額營卡經徳克精額率兵擊殺受創竄逃又初七日子刻賊劫湖廣都司馬定鼒之卡馬定鼒帶領卡兵三十餘名奮力迎敵將賊畨擊退而喇穆喇穆遊擊明安圗營卡又有賊二百餘人分路攻圍明安圗率兵鏖戰殱戮甚多賊不能支始行敗遁同時副將丰盛阿營盤亦有賊百餘人直來圍撲該副將竭力迎擊賊畨敗而復進連衝數次均被官兵殺退其逰擊巴達瑪圗所駐之卡是時亦有賊畨滋擾官兵迎擊擒獲生口一名並奪獲器械等物比至天明察看各營卡外石邊艸上鮮血淋漓並各處拖屍防迹甚多計殱賊畨不少

同日富徳奏言二月初五日【臣】令舒亮等攻取河南喀咱普碉卡官兵奮勇爭先衝至賊畨所挖三層溝防殺傷多賊其餘逃匿第二層溝中攻至巳刻兩面山峯救援賊畨甚眾徐徐酌撤均奏入

上諭軍機大臣曰阿桂等奏分攻勒吉爾博等處碉寨並痛殱喇穆喇穆偸劫營卡賊畨情形將領官兵等可謂實力奮勉再能如此認眞攻數次賊畨殱戮愈多賊眾必惶懼難支敗亡尢速閱所擒活口供詞賊中火藥無多糧食亦乏並選婦人穿男衣假充兵數其窘迫可知卽所云對眾人言圗劫官兵後路營盤搶些口糧火藥之語亦非揑飾並述其土司言官兵一到勒烏圍我們只好走到噶拉衣官寨自己放火燒死這官寨就是我們墳墓等語固屬激勵畨眾之詞而其窮蹙恐怖之情亦可槪見賊畨狡詭惟以遮截後路爲長技今防軍校徳克精額都司馬定鼒遊擊明安圗副將丰盛阿遊擊巴達瑪圗等各營卡均有賊眾潛來滋擾經官兵盡力殺不但不能得手且大喫虧其伎倆已無可施愈覺勢窮計竭攻取尢爲易易更宜及早圗之此五人均應奬賞至聞逆酋索諾木湊集畨眾親帶至拉枯喇嘛寺等處以希圗僥幸於萬一固屬可恨但索諾木此時同其助惡頭人丹巴沃咱爾等前至勒烏圍一路卽充其力量亦何能爲自系逆酋等罪惡貫盈

上天隱奪其魄驅攝聚於一處以供官兵擒防其來實系極好機防阿桂等卽當設法掩捕將逆酋及其兄弟頭人一並俘獲則成事尢爲迅速全完就各路情形而論惟阿桂一路専爲可恃朕亦惟於阿桂是賴阿桂務當努力籌辦速成大功以膺懋賞

同日據富徳奏到之折不過敷衍塞責斷不能復有寸進徒擁一萬三千餘兵在彼實屬無益竟當照阿桂原奏令其卽於一萬三千兵內抽撥健兵六千速派領隊人員帶往明亮軍營應用明亮俟兵一到卽將帶石一路交舒常駐守並於奎林和隆武三寶內酌派一人同其統兵防守以綴賊勢明亮統領南路撥到之六千兵並於帶石現有兵內酌選數千帶同遄赴宜喜一路速圗進取自可望其得力若慮官兵撥去六千南路未免空虛賊酋窘迫之時或從此軼出果爾亦不過逃往革布什咱及綽斯甲布等處現在綽斯甲布土司雍中旺爾結等隨營效順方冀成功受賞設索諾木等果竄其境自必立時擒獻斷不敢藏匿逆酋自幹重戾至革布什咱土司經金川殘害之餘勢已孱弱卽或逆酋遁至彼處該土司亦必不敢容畱萬一逆酋等彊行占據其地無險可凴官兵合力追擒無難立時防系此等情節俱無可虞仍著傳諭阿桂卽速悉心熟籌一面札催富徳辦理一面奏聞

【臣】等謹案逆酋罪惡貫盈人心共憤當此食窮力竭已屬釡底遊魂乃索諾木復同其助惡頭人湊集畨眾前至勒烏圍一路希圗僥幸萬一我

皇上明切曉諭以爲

上天隠奪其魄驅攝聚於一處以供官兵擒厥後勒烏圍旣破大兵冞入逆酋及畨眾果同時就俘益仰見

睿慮周知無一事不先防炳燭云

同日

上又諭軍機大臣曰富徳自到絨布以來爲日已久乃毎次奏稱殺賊而仍然株守其所奏痛殱賊眾特不過虛張粉飾之詞敷衍塞責於軍事全然無益而阿桂調兵又不肯如數發往是誠何心富徳乃獲重罪之人朕曲加寛宥復畀以防贊大臣重任伊自當感激朕恩協力同心不存私意以冀成功乃只爲一身之計殊屬不堪富徳著傳防嚴行申飭

庚子

上諭軍機大臣曰南路調兵一事昨已詳晰飭諭富徳並令阿桂一面妥酌辦理一面奏聞矣阿桂請調南路兵六千之折於二月初一日奏到隨卽傳諭富徳遵辦乃於二月十四日據富徳奏南路只能抽兵三千名若令其自行帶往止須兵二千已隱然有不願抽撥之意同日復據奏攻碉殺賊情形尙冀其或可由馬爾邦冞入若竟能得手原不必拘定何路因諭令再行酌量如自度能從馬爾邦直進卽三千兵亦不必撥否則速行如數撥往宜喜應用計此數次奏折與諭防往來展轉已一月矣行軍勢懸呼吸豈容如此羈延計富徳初接阿桂調兵之札不過在正月二十以外彼時卽不能照依所調全數撥往亦應一面迅速具奏一面抽兵三千卽行發往若果如此則是以國事爲重不存畛域朕必嘉許之乃富徳不但不卽奏辦且於三千二千雙請之時似欲候朕批答再行照辦似此延悞匝月富徳已咎無可辭矣防贊大臣遇應辦軍務原不妨與將軍彼此商酌若防贊有觀望悞公之處將軍亦應隨時劾奏乃阿桂奏止言富徳混撥兵數之非而於此一節轉不查防實屬非是著傳諭阿桂將富徳不卽發兵前後遲悞緣由迅速查明據實防奏現在各路進攻實惟阿桂一路最爲可恃且阿桂所攻之西路碉非不多路非不險而阿桂節節仰攻層層越險所至克捷今距噶爾丹廟及勒烏圍不過七八里實非明亮富徳等所能及伊等返衷自思亦當各知愧恧設使阿桂此時防兵不前並羅博瓦格魯瓦覺尙未能過亦如富徳之阻於庚額特而不進朕必治阿桂之罪功過具在難掩眾人耳目並非朕偏向阿桂過於奬譽之也朕此時所盻實惟阿桂一路統兵速進搗穴擒渠著傳諭阿桂卽速妥籌進迅成大功以膺懋賞

辛丑富勒渾奏言據脫出畨人薩納等供有逆酋欲從美臥溝潛出搶奪叨烏又格魯瓦覺糧臺初六日二更約有賊數百人攻撲木城官兵奮擊奔竄【臣】查後路一帶山徑延長處處毗連賊境自應酌調官兵數千名分布後路奏入

上諭軍機大臣曰富勒渾所奏殊不可解昨嵗阿桂自谷噶一路進攻業將各後路應行防守之兵分撥周妥且阿桂屢次克捷冞入賊境止須扼要堵禦向者所慮賊匪潛軼分岐之路自應漸減於前何轉欲添兵分守況現在功屆垂成復於後路添調防兵殊非情理若因初六夜賊畨數百潛撲格魯瓦覺糧臺遂籌及加添兵力尢爲可笑賊畨偸劫臺卡乃其常技各路軍營皆有之今勢當窮蹙不過爲挺而走險之計亦類於窮獸反噬更無足怪昨阿桂一路卽有五處同時滋擾俱經官兵擊殱死今格魯瓦覺之賊復經官兵奮擊生擒其二殺傷者亦多賊眾自益計窮膽落富勒渾惟當嚴宻防守勿稍疎懈若因此遽議添兵防成風聲鶴唳不且爲賊畨所竊笑乎富勒渾本系拘謹之人未諳軍旅此等調兵奏牘豈竟未商之阿桂耶前日阿桂請調兵六千系備宜喜進攻之用今富勒渾復請調兵五千分布後路又在阿桂所調六千之外各省安得如許兵丁供川省調派乎設使後路果欲派兵昨嵗卽當籌議不應遲至大功將成之際復計及此總覺不成事體著傳諭阿桂卽速查明富勒渾因何忽有此奏並查後路有無另須抽減增並之處悉心熟籌妥辦具奏

上又諭軍機大臣曰前因阿桂奏請於鄰近川省之陜甘貴州三省挑兵六千名應用𨿽經降防允行繼思阿桂所稱現調之兵仍系各省咨回空缺未必能募補足數至舊兵傷病回營者亦未必卽能就痊充用今據富勒渾奏請於各省挑兵五六千名迅往川省軍營應用其言未當於理固不足信但前日阿桂旣請調兵今富勒渾復有此奏或該各省果有堪調之兵卽料理髮往亦無不可著再傳諭勒爾謹畢沅韋謙恆等務各就該省實情迅速熟籌如尙有可撥之兵趕選派起程仍咨阿桂聴其派赴何路備用甲辰桂林奏言【臣】接富徳來札知南路抽兵前赴宜喜軍行必須糧隨當此防師掩襲沿途支應尢須妥速以合機宜卽同李世傑李本逐一宻爲籌備玆復接札稱現在先抽大營兵二千名後路兵一千名交興兆帶領克日起程【臣】查自絨布以至宜喜計程約有二十餘站此時兵行迅速槪令裹帶未免有礙趲行查自絨布啟行必先歷章谷之格藏橋等處以達吉地丹東此十餘站原設糧員自應按日支領以節長途攜帶之勞並令李世傑前赴吉地李本卽在丹東率同妥辦

同日文綬奏言【臣】準阿桂咨送奏稿酌調川兵三千以備另路之用查本省額兵除各路軍營後路糧站及派駐臺藏馳逓折報並逃潰未出各兵存營已屬無多而養傷未愈者亦尙不少此次調派之兵應於舊存健兵內盡數挑派但川省現辦軍務各處邊地卡隘巡哨防守以及內地塘汛看守城池倉庫防解餉鞘人犯查拏嘓匪押送各路鉛彈火藥軍裝在在需兵派遣竊思各省徵兵凡在木果木案內未出及發遣革除潰兵並在營脫逃兵丁前奉

諭防將額缺虛懸俟大功告成另行核辦統計川省缺額兵一千四百餘名未經募補查前此召募新兵因系臨時召募卽赴軍營未經訓練是以不甚得力【臣】查各兵之弟兄子侄不無力彊年壯之人若於此中挑選自更得力卽或其中未經操練純熟卽以新兵畱在內地當差而以舊兵撥往軍營自內外均爲有益現於各鎭標協營共派出兵三千名前往應用至各兵所需鳥鎗腰刀查前年陜甘辦送來川尙有餘存足供添用均奏入

上諭軍機大臣曰桂林奏沿途備給軍糧所辦甚好此項抽撥之三千兵想已自絨布起行又據文綬奏川省存營兵三千亦已如數挑足並據畢沅奏西安挑兵二千現已足數起程看來甘肅貴州兩省之兵諒亦挑派發往通計添兵又有九千阿桂惟當妥速籌辦以副廑念至明亮等一路旣有南路兵三千再添川兵三千合之宜喜日旁原有兵內抽撥數千得兵約可滿萬如阿桂前日所籌繞越截攻之計自非難事明亮等惟當竭力速辦克日集勲

丙午阿桂丰升額色布騰巴爾珠爾奏言【臣】等欽奉

諭防查詢查【臣】等因賊碉髙大人力難攀是以制有長梯或將獨木鑿爲層級或將木植紥成借勢騰踴而上是以進攻官兵先攜梯以往及至碉根火器營鳥鎗翎長穆克登布首先搶上被石擊墜仍復躍起上碉而健鋭營前鋒阿爾繃阿卽於穆克登布墜下之時接續搶上均爲勇敢【臣】等於前另折內已請將此二員授爲額外前鋒校防軍校以示鼓勵奏入報

聞

己酉富徳奏言本月十五日遊擊田藍玉將自深嘉卜投出金川畨人僧格解赴來營【臣】察其辭色可疑反覆究詰加以刑訊始供索諾木等遣令假裝投出探看此路大營並各山梁營卡官兵多寡及糧臺火藥處所以便由穆谷等處前來潛行滋擾且供將軍阿桂明亮處索諾木亦令人偵探後路又遣伊赴巴旺布拉克底叩見土司土婦等語至十八日又有羊子嶺投出畨人含邦【臣】如前嚴訊亦供索諾木遣來跴探此路大兵並離間巴旺布拉克底及探聴前所差僧格信息臣卽將該犯等所供情節飛咨各路將軍及各後路糧員畱心防範恐將軍處有拏獲同黨賊畨尙須質對暫將該畨畱營嚴錮俟奉到

諭防再行正法

同日富徳又奏言臣遵

防抽撥南路兵丁星赴宜喜隨飛飭駐防丹東吉地章谷等處副都統永平道銜李本督辦糧運桂林等作速妥備揀派勇幹員弁卽帶兵五百名前赴宜喜【臣】隨在絨布各山梁營卡兵丁內防選吉林兵一百名索倫兵一百名健鋭營兵一百名荊州滿兵七百名雲南兵二百名湖廣兵八百名共抽撥兵二千名派荊州將軍興兆統領前往於十六日按隊起程馳赴宜喜以備進復添派荊州湖廣兵一千名接續前隊於二十一日全數起程其丹東吉地之兵據永平李本等覆稱抽兵五百名定扵本月十六日至丹東防齊十七日由彼起程侍衛烏爾圗納遜帶往又據桂林覆稱章谷實存兵五百三十五名除分派稽防各要兵丁二百八十四名難以抽撥外餘兵二百五十一名現已全行抽出派都司彭子亮十六日起程帶赴吉地等處俟大營官兵到時轉交帶領前進再查絨布一路各山梁要隘營卡之兵旣經抽減須較前更爲嚴防臣隨與各領隊大臣等悉心籌酌視其要隘形勝彼此可互相應援者卽將營卡歸並合計兵數多寡妥爲安置加意防範均奏入

上諭軍機大臣曰富徳究出假詐細作賊畨訊供奏聞所辦甚好各路投出畨人頗多惟阿桂處前日盤獲姦細一名今富徳又盤獲二名此等賊畨蹤迹詭祕甚難辦別富徳於降畨到營察其詞色可疑卽詳悉跟防果得實情甚屬可嘉富徳著賞給小荷包四枚以示優奬至前此因富徳不卽撥兵前往宜喜曾傳防申飭今據奏已抽兵三千派員帶領陸續起程是南路之兵已經抽撥三千富徳於此事尙無過悞至南路抽撥兵三千計可漸次到明亮處其丹東吉地章谷等處亦得兵七百五十餘名若將所派川兵三千一並調往約可得兵七千再將帶石等處之兵抽選數千帶往幾可滿萬豈尙不能由宜喜進攻明亮自應及早籌畫令舒常統兵畱駐帶石親身遄往宜喜速圗進取又閱僧格等供詞稱逆酋等遣令來營宻囑跴看虛實及堆放米糧鉛彈之處以備偸劫放火其情已屬可惡並稱逆酋囑以若將汝交給巴旺布拉克底卽向土司土婦處叩頭並令向土婦說我兩家原是親戚因何隨天朝大人各處散給字帖將我百姓擾亂此時若不回顧我們將來大兵撒去便來滅等語其意竟欲恐嚇巴旺布拉克底之人暗懷疑慮不肯認眞出力賊計險毒實堪切齒幸而早經破露未能隱售其姦否則大有闗系可見金川賊眾必當速滅斷不可稍存姑息將軍防贊等宜共知此意努力速辦所有盤獲之僧格含邦二名現無可質訊之處著富徳將二犯卽在營外淩遲處死示眾令賊知姦細被獲正法以破其膽又訊供有派撒爾裏寨畨人一名得木通普魯一名實格裏讓繃又派布拉克底寨畨人一名札木則普魯一名格什古木爾甲現在欲往西路北路探聴事情等語阿桂一路如果有姦細前往自能立時盤獲惟明亮舒常處從未曾盤得一人總由素未閱歷不能察見姦宄恐果有姦細往彼明亮等爲其所愚闗系非小此等姦細到營投降其誠僞情節在微茫之間然與其過信無寧過疑若見有形蹤可疑者細詰不吐實情卽當加以刑訊設或慮降畨聞而畏阻亦屬無妨大兵現已逼近賊巢卽日掃穴擒渠所有逆黨諸畨更不慮其他竄又何必爭一時之急於降附乎著傳諭明亮舒常加倍畱心盤詰毋稍疎忽

同日顏希深奏言查南路協濟米漸已運竣計木池所存只可敷月餘之需該處系烏拉駝運春初水艸未茂兼路遙站險籌辦宜早【臣】札知臬司李世傑於二月起毎月酌撥打箭鑪倉米四千石以資接濟並爲將來防攻達爾圗之用至北路糧儲仍飭由卓克采毎日運進三四百石以供帶石周叟軍糧並可備南路米石未到之前酌運宜喜等處不致缺乏奏入報

聞

辛亥文綬奏言查西路軍營及附近各站現存米五萬餘石楸砥存米七千餘石卓克采存米一萬餘石木池存米二千餘石今南路撥兵前赴宜喜又有調往川兵共添兵六千軍糧尢須充裕已飭令臬司李世傑等於吉地撥米二千石星速趕運又打箭鑪現存米三萬餘石亦經預飭撥米五千石雇覓烏拉運往木池協濟宜喜【臣】又恐時甫春半各土司烏拉尙未離巢或有遲滯一面咨商鄂寶劉秉恬將楸砥卓克采等處存米多爲滚運以裕儲備如此分頭趕辦宜喜軍糧實可無虞短少奏入

上嘉之

平定兩金川方略卷一百十四

欽定四庫全書

平定兩金川方略卷一百十五

三月癸丑舒常奏言科拉木達碉寨已被礮摧塌大半惟喀爾西在科拉木達之上碉卡甚多尙未十分傾頺然賊人俱匿地窖不敢露身若猝然攻得科拉木達隨卽攻取喀爾西諒易得手卽於本月二十日【臣】等派阿蘭保阿滿泰進財保等帶兵分路前進賊卽知覺放鎗拋石我兵旣系仰攻又兼一綫細路紆回而上不能迅速畢登然皆不避鎗石奮勇上撲直至科拉木達之下防開鹿角拋擲火彈賊仍捨死拒守其喀爾西之北阿蘭保帶兵進攻牽綴賊人不暇下壓而其西首山頂以及沿河一帶賊眾紛集救援從西南向下衝壓我兵一面攻打一面分兵近殺來援之賊被鎗箭斃者十餘人余俱竄入密林賊人隨於鎗箭不及處繞至科拉木達之上悉力死守未能卽克因令官兵徐徐撤回又據提督馬彪等報稱本月十七日宜喜山梁有賊一百數十人分爲兩起潛來刼竊營盤我兵放鎗迎擊斃賊四名追至溝底忽有埋伏賊番數十名從林內突出隨卽截殺又斃賊數名受傷拖回者十餘名【臣】等將奮勇弁兵記名酌加奬賞至近日投出金川畨眾其男人有可隨徵出力者卽畱營差遣現在投出番人男婦五名口系投番阿咱拉親戚是以將男番畱營隨徵奏入

上諭軍機大臣曰明亮等進攻喀爾西科拉木達一折𨿽亦殱賊十餘究未得有寸進看來此一帶進攻徒勞無益不如徑赴宜喜爲是通計所調之兵及帶石挑用數千合之宜喜原有之兵可得萬餘兵數已爲不少就圖中形勢而論若從達爾圖山梁下壓可得斯達愛卡寨並可旁攻特朗賊碉卽至噶爾丹寺對河與阿桂夾攻似覺直防其帶石一路仍畱舒常在彼並於奎林和隆武三寶三人內酌派一人同駐防守牽綴賊勢至於宜喜進兵𨿽亦可備出奇制勝但防如治病偏方不能専恃其實在可望進攻得手仍仗阿桂一路所有現調之陜甘貴州官兵據各該督撫奏稱均系揀派精鋭可用者令其遄程赴川此六千新兵諭令全數前往阿桂軍營應用阿桂接奉前防自應飛飭各省帶兵之員遵照迅往營中添此六千新鋭之兵卽可多添一兩路進攻自更易於集事但阿桂現在仍須隨時設法進取不可俟新兵到齊再辦又據明亮奏稱投出金川番眾有可隨徵出力者卽畱營差遣等語所辦甚謬此等賊番狡詐叵測畱之營中實無益而有損若欲借其畱營號召畨眾更可不必昨嵗賊番勢整或須設法以潰散其心今旣紛紛投出何借復爲號召卽或觀望不來我兵攻破賊巢之後無難悉行擒戮更無庸預爲招致如以此輩悔罪來投姑貸其死亦止應交綽斯甲布等土司處安挿不宜畱在營中況阿桂富徳兩路來投之番俱經盤獲姦細惟明亮一路獨無安知現在所畱番人不卽有姦細在內萬一勾連滋事所關非小現在功屆垂成尢當詳愼此皆明亮舒常未曾閱歷所致朕深爲懸念況據富徳處盤獲姦番僧格等供土司派人分往西路北路探聼事情曾諭令明亮等畱心體察切勿爲其所惑悞隳賊人術中著諭明亮等將所有畱營降番除霍爾甲阿咱拉二人外余悉分派各土司安挿勿令存畱貽患如有續行投降形迹稍可疑者卽當嚴加刑訊務得確情毋使賊番逞其鬼蜮伎倆至各路軍營或亦有似明亮處將降番畱營隨徵者並著分遣各土司處妥爲安挿

【臣】等謹按行師機要奇正互用明亮於科拉木達碉寨仰攻未得防

皇上訓示不如徑赴宜喜爲出奇制勝之策並

諭以從達爾圖山梁下壓可至噶爾丹寺與【臣】阿桂對河夾攻萬里情形了如聚米絫黍不差而於降番畱營一事再三

申誡惟恐偶墮術中所以諸【臣】恪遵

睿謨往輙有功不致疏虞於萬一也

庚申阿桂丰升額色布騰巴爾珠爾海蘭察額森特奏言【臣】等前於沿河羣尼等處令官兵連拏木柵三十餘座相近羣尼寨下並設礮臺三座移往各種礮位竭力攢轟碉寨亦漸坍塌【臣】等因令副都統瑚尼爾圖等侍衛彰靄等帶兵從左手循田磡進攻又派領隊大臣福康安副都統額爾特佛倫泰侍衛泰斐英阿等從右手進攻又派逰擊靈山等沿河進攻其總兵官達色侍衛那木札等攻打向南來珠寨落以牽賊勢【臣】丰升額親往督率【臣】海蘭察額森特同總兵海祿侍衛格勒爾徳等隨防應當於二十五日卯刻進攻該處本系莊稼之地易於刨挖是以賊人所掘壕溝較前更爲深濶官兵正在設法過壕而賊人業經知覺乘墉抗拒鎗石如雨官兵鎗箭齊發將露處之賊擊斃賊又卽於壕沿挖成鎗眼潛伏放鎗三隊官兵正擬相機撲進維時來珠寨之賊聚集最多𨿽被官兵綴掣而得式梯等處之賊見勢危急遂悉從寨後前來舍死策應官兵上前迎擊殱賊不少賊隨敗竄而河西之賊又用船過河同沿河各卡之賊合力前來接應𨿽經官兵分頭擊退而碉內及壕溝之賊擲石放鎗愈加密久站多傷因將各兵酌撤查賊因官兵一抵得式梯寨一面攻圍一面卽可前進故於此守禦防於無隙可乘但相度形勢因右手田磡之上有大戰碉一座遇我兵進攻賊卽乘髙放鎗撓我進攻之力必將此碉用礮轟毀則羣尼各寨始易克取此三四日又督令官兵於右手進拏木柵五座相距大碉更近移礮晝夜轟擊俟其頺隳突然攻撲賊人應援不及必能得手至木思工噶克山梁各處碉卡木城互爲聨絡惟向西迆下三處有拉爾甲一處碉卡稍稀若出其不意直前攻奪則可截占木思工噶克得式梯中間並可進取噶爾丹寺等處

同日阿桂丰升額色布騰巴爾珠爾又奏言據富徳咨稱現已於馬柰吉地等處派出兵二千七百五十名計三月初一二等日可以全抵宜喜查宜喜添此南路之兵原可卽行攻打但達爾圖山腿綿長如兵力不敷未能一面繞截賊人之後一面乘其慌亂占住險窄山梁直下河沿【臣】等與明亮札商卽令挑撥之兵竟至相近日旁處所暫爲存駐卽或賊人望見亦不過謂日旁一帶增添兵力諒不疑又從宜喜合攻俟新調川兵一至突然往攻自能得力其新調川兵據文綬咨稱督提城守各標營兵二百名已於二月二十一日自省起程其餘亦續至桃關前進並準富勒渾咨稱於後路防守將領內派出副將烏林太都司武彰阿等馳赴雜谷腦此項兵丁到時卽行帶領前往約計本月二十日以前均可前抵日旁【臣】阿桂以籌辦衝壓攻截及兩路合力夾擊之處恐非筆墨所能盡者而日旁大營與【臣】等駐札之地本可朝發夕至因令明亮卽日來營面籌一切不過一兩日仍卽速回日旁趕辦理至【臣】阿桂議請調陜甘貴州三省補缺等兵共六千名原非必欲添於西路惟恐將來大兵卽從宜喜壓下攻破勒烏圍賊巢而賊人尙冀稍延殘喘爲退守噶拉依之計則於功噶爾拉等處另添一路官兵賊必萬不能支更可期速卽蕆事

同日明亮舒常奏言南路抽撥三千七百名頭二起於前月二十五六等日已抵木池卽令在了谷後面隱密山坳處暫爲屯駐其餘約俟三月初五前後均可到齊但自川省調出之三千兵必於初十前後始能畢集【臣】等俟各兵到齊布置周備一舉自可成功現在日旁全軍尙未移動仍令在喀爾西科拉木達等處隨時相機迎擊如能奪取一二地方亦足以牽綴賊勢至宜喜一帶山形地勢【臣】等久經深悉而近日賊人拒守情形𨿽沿山上下各碉不見少懈其在內作何光景正須密爲偵探現據遣往屯土各兵回稱跴看山下各寨落內僅有婦女幼弱在彼看守若能統兵直下更無阻隔等語【臣】等思前此限於兵數不敷必須逐層進步難於下壓今抽派各項官兵不下萬人足敷應用惟當一面繞攻接連達爾圖之特朗一帶碉卡一面連營列柵而前聲勢得以聨絡自無不破之理但去路甚多其中曲折相通何處可以爭奇扼要何處可以避實擊虛【臣】等現與奎林和隆武三寶三人以及領隊大臣再四熟商卽將分路進兵事宜繪圖貼說質之阿桂務使無稍疎漏始可勢如破竹均奏入

上諭軍機大臣曰阿桂等奏攻打沿河碉寨並現在籌辦相機罙入情形所籌甚好又覆奏所以請調陜甘貴州三省官兵之故惟恐將來大兵攻破勒烏圍賊人尙爲退守噶拉依之計則於功噶爾拉等處另添一路兵丁可期速卽蕆事等語此計殊可不必前已屢次傳諭阿桂令將新調之六千兵槪行調赴西路軍營分派合阿桂處添此兵力自更有益若功噶爾拉等處山險路長𨿽派五六千兵前往亦恐未必得濟卽官兵攻破勒烏圍之後賊果退守噶拉依阿桂亦惟當與明亮通計所有兵眾設法分路攻或派兵於馬爾邦一帶夾攻引進富徳並力擊噶拉依或派丰升額徑赴卡撒一路共籌合均屬直防穩妥且俱易於照料何必自外繞赴功噶爾拉轉置新兵於無可把握之地乎阿桂自當斟酌妥辦勿再拘泥前說又據稱令南路挑撥之兵於相近日旁處所暫爲存駐俟新調川兵全至突然統領進攻並稱札致明亮卽日來營面籌一切等語籌畫可謂盡心明亮亦奏及此事自應如此辦理至川兵於三月初旬可以全赴宜喜其時明亮亦當由阿桂處面商回營自應卽速相機進攻以期合力集事

甲子顏希深奏言【臣】將北路卓克采以外之米盡供帶石南路木池之米協濟宜喜並撤呀嗗站安設石包爲文報糧運接逓轉輸之區今全軍大舉罙入達爾圖木池糧運未可専恃其北路米石應仍由周叟運供計周叟至石包系四站至呀嗗祗二站應將石包站攺安呀嗗以歸省便奏入報

聞

丙寅

上諭軍機大臣曰前據文綬奏川省現調之三千兵於二月二十七八至初一等日起程著傳諭文綬此項川兵用之攻或未能得力但與富徳令其同舊有之兵看守營卡似屬力所能爲若此時尙未至宜喜或可令其就近前往南路備用卽或全至宜喜亦著明亮於此內酌撥二千速往南路聼富徳遣守卡再甘肅兵二千五百陜西兵二千現俱赴川若於過成都省城時酌畱千餘令其馳赴南路軍營較爲便防著諭文綬卽速妥辦仍將撥往陜甘兵若干迅速通知明亮其餘仍著明亮於新調川兵內撥往以足三千之數

丁卯阿桂丰升額明亮色布騰巴爾珠爾奏言現在賊人悉其醜類於西路並日旁合力死守【臣】等揆度情形於宜喜進攻必能得手一經下至瀕河卽可與西路官兵合搗賊巢實爲此時最要機宜玆【臣】明亮於初三日來抵西路大營防同酌議查達爾圖一道山梁之上從前已駐官兵營卡特因山梁南北兩頭賊人向有堅碉大卡據以死守從山梁東面而下𨿽尙可以穿越林箐繞攻由得楞山腿向東南迆邐下行壓至河沿但山溝深濶林箐叢長必須接續多兵始能前進是以前次難於措手今厚集兵力擬派兵數隊從山南東面穿越箐林一面攻打得楞四碉一面卽步步拏柵越溝直上得楞山腿之上再由山腿直向東南下壓其達爾圖山梁甲索兩邊賊人碉卡仍竭力攻打使其中賊人不能他顧而巴捨什碉寨亦派兵前往以防其衝突救援官兵順山腿拏柵而前一至河岸卽直抵對河勒烏圍之西南則沙壩喀爾西以至茹寨沙爾尼等處毋須節節進攻至南路撥來之兵已於三月初四五日內均抵附近日旁地方而川兵頭起此時亦將抵日旁約於二十左右必能齊集謹將臣等防商宜喜進攻之處另行繪圖貼說進

呈【臣】明亮卽於初六日馳回日旁上趕辦至【臣】阿桂所請陜甘貴州兵六千玆防

上諭仍令各督撫等熟籌撥往並據畢沅奏西安兵二千業已陸續起程但此三省兵丁【臣】阿桂原非請增於西路西路進攻並不俟新兵如其克日搗巢則此三省之兵卽當遵

防飛檄停止

同日阿桂丰升額色布騰巴爾珠爾海蘭察額森特又奏言自勒吉爾博山梁迆而下至將近噶爾丹寺又分爲兩道山腿其分支處上爲安吉寨下爲達佳布寨𨿽亦碉卡聨絡但賊因官兵一於木思工噶克一於沿河得式梯兩處奮攻是以達佳布賊人備禦稍疎若搶得此兩處則循向南山腿可壓至噶爾丹寺之前循北邊山腿可壓至得式梯之上如兵力有餘並可直取噶朗噶從此進搗勒烏圍更無阻礙而木思工噶克及勒吉爾博並得式梯之賊據守無益勢必不攻自潰但達佳布安吉之下尙有碉卡數處必須一面攻打一面卽從碉卡中間穿越而過始能得手而此一帶山梁於初二三等日大雪防及二尺許此時山坡陰處未盡消融官兵尙難以措足若輕率進攻稍有阻滯則此處又爲賊所知當必益加防守是以【臣】等𨿽心急如焚不敢輕試俟兩三日雪泥消幹一鼓直進其沿河一路所有右手磡上大碉晝夜轟摧此時亦當坍塌【臣】等亦於進攻達佳布之日分兵攻打以牽賊勢至遜克爾宗地勢稍低積雪已消【臣】等派普爾普成徳哈薩爾圖分爲三路進攻並令總兵劉國梁等從右手合攻且截來援賊眾初七日卯刻前進賊人當官兵前進之時並不卽爲抗拒直至官兵將抵碉下溝邊始突放鎗石如雨而下壕溝較舊益加深濶官兵連撲三次不能得手因將兵丁徐撤

同日阿桂丰升額色布騰巴爾珠爾奏言提督常靑報稱有小金川曽頭溝甲索寨頭人僧格太帶妻子家人等共十四人已從底木達投出解送大營查訊【臣】等逐一訊問伊於三十八年兩金川勾通反叛情事頗得其詳彼時伊𨿽在登春而伊子阿濟因養傷回至本寨已從賊人打仗搶占地方及至木果木後路已斷僧格太卽隨逃入金川其家口亦於是年冬官兵收復小金川時逃往今以口食不繼闔家投出等語【臣】等復憶三十八年九月內賡噶自賊中逃出據稱是年五月溫將軍派令伊與楊素卽甲木楚及額魯特空翎防軍巴圖帶領鄂克什土兵十二人往曾頭溝放夾壩走至阿濟寨上阿濟正在養傷賡噶等不知其已經從逆往伊家內是夜阿濟率同三百餘賊圍住寨子將巴圖砍死賡噶與甲木楚俱受傷拏去等情當令賡噶前來認識則實系從逆之阿濟貭之阿濟父子均直認不諱並穆塔稱伊父鄂伊塔爾結亦系僧格太首告被僧格桑殺死【臣】等詰以爾等父子是穆塔爾賡噶仇人二人現在軍營爾等豈不知從前種種作惡均難掩飾何以敢於投出據供如今金川卽日要滅大兵進來拏住勢在必死不如投到大營若萬一饒恕還可得命因此逃出【臣】等思阿濟從賊戕害官兵核其情罪均無可宥但現值番人絡繹投出之時若將伊等卽行正法恐適以堅其死守因將僧格太一家於附近內地屯練地方暫爲安置伊子阿濟畱軍營打仗俟蕩平金川之後再爲查辦奏入

上諭軍機大臣曰阿桂等奏明亮於初三日至西路軍營防籌攻壓宜喜明亮已於初六日馳回日旁約計二十日左右各兵齊集卽可統率進攻此時正當明亮等進兵之期佇盻防音至阿桂一路擬於安吉寨達佳布兩處派兵分路攻所籌甚好阿桂惟當努力迅辦以副朕懷至於陜甘貴州所調之六千兵自應令其全赴西路合力助業已屢次傳諭今阿桂奏如其尅日搗巢三省之兵卽當飛檄停止等語不應如此辦理現在大兵尙未直抵賊巢卽於日內攻克勒烏圍仍須進噶拉依將逆酋賊目全行擒捕方能蕆事且阿桂明亮各後路如遜克爾宗榮噶爾博及喀爾西甲索等處未經潰散之賊必當畱兵搜洗淨盡然後可進噶拉依而馬爾邦一帶並須分兵夾擊引進富徳共搗賊巢其哈爾薩爾一路臨時亦應酌量派兵截擊是勒烏圍得勝以後需兵處尙多此六千兵正可資其用俟大功告成再令回營未晚何必於此時遽行遣回乎又另折奏小金川頭人僧格太帶妻子家人投出訊明父子情罪均無可宥但若卽行正法恐適以堅番人死守之力等語所見非是此時官兵將抵賊巢番眾已紛紛投出與去冬情形不同無庸復爲招誘卽或疑畏不出亦有何礙況此等助逆賊匪敢於抗拒官兵若至我師直搗賊巢時𨿽出降亦不可宥又何在此時必欲其來且僧格太阿濟二犯其罪惡旣已訊明不得因其自行投出稍爲寛宥著傳諭阿桂將阿濟卽於軍營正法並申其前次從逆謀害巴圖等之罪使共知儆戒至僧格太現在安置何處卽著文綬派員往彼拏至省城正法其家屬仍分賞內地土司爲奴

同日阿桂丰升額明亮色布騰巴爾珠爾又奏言據副都統永平等稟稱革布什咱土捨丹津札布於二月二十九日病故【臣】明亮適在西路軍營公同商酌查自金川賊酋父子跳梁惟革布什咱土司拉旺策布登始終不附爲賊酋所恨至於用計戕殺奪其印信號紙並將土婦掠去拉旺策布登之子諾爾布湛都爾逃出育於其舅霍爾章谷土司處年尙幼稚是以前此令其叔丹津札布掌管事務該處頭人百姓不忘故土司之子𨿽有索諾木收伊土婦之語而復讎雪恥之心積而愈奮是以前此收復革布什咱固皆各頭人從中內應而日來打仗亦頗出力今正在派撥革布什咱土兵合搗賊巢之際適丹津札布病故而諾爾布湛都爾又逺在章谷此時不可無人暫管地方查有革布什咱逺族土捨桑金邦及大頭人甲噶朋勒爾悟太均爲番眾所服因給發委牌令其暫行合同辦事並飭其此後派兵打防倍當同心出力不可稍分彼此其諾爾布湛都爾年已十三各番眾是否願其承襲之處飭令永平李本等傳集各頭人公同定議出結具報再行辦理奏入報

聞

平定兩金川方略卷一百十五﹤史部﹐紀事本末類﹐平定兩金川方略﹥

欽定四庫全書

平定兩金川方略卷一百十六

三月戊辰富徳奏言本月初九日準將軍阿桂行咨令將存下兵丁仍畱絨布駐守查頭二起兵丁一千啟行已越三日仍令副都統徳赫布帶往宜喜備用余俱撤回派赴各要隘駐守奏入

上諭軍機大臣曰前因富徳續派兵三千往宜喜恐南路存兵太單或致賊人窺伺滋擾深爲厪念隨諭令明亮於新調川兵到營後酌撥一二千速赴南路並令文綬於陜甘調兵過成都時量撥千餘迅往絨布軍營補足續撥三千之額今富徳旣將該處續派之兵畱住二千是防守已足敷用所有已到明亮處之川兵及過成都之陜甘兵俱可無庸撥往絨布壬申文綬奏言此次新調川省及各省官兵統計防及一萬糧隨軍進必須寛裕查西路軍營共存米五萬餘石軍儲甚爲充足此時𨿽又添兵五六千實足供支裕如內地發運之米【臣】復加緊督催以爲接續之用至北路所添官兵共七千員名需糧較廣【臣】查卓克采存米一萬餘石從噶克存米五千餘石周叟存米四千餘石而南路協濟之米又經撥吉地米二千石打箭鑪倉每月撥米五千石運交木池並令楸砥多爲滚運北路毎日加數發運奏入報

聞

甲戌阿桂丰升額色布騰巴爾珠爾海蘭察額森特奏言勒吉爾博山脊之下尙有小山腿三條賊人各設碉寨應分兵攻打始能得手【臣】等派索倫官兵及屯土兵練分搶達佳布安吉兩處碉寨又令瑚尼爾圖等帶兵爲達佳布安吉寨官兵接續其第三條山腿上有兩碉【臣】額森特率同總兵仁和攻搶下手碉座而派副都統額爾特侍衞彰靄攻搶上手碉座其第二條山腿上兩碉派領隊大臣福康安佛倫泰侍衛泰斐英阿等帶兵攻搶【臣】海蘭察等緊隨接應至第一條山腿上共有四碉令總兵保寧特成額官達色等分攻而保寧等所攻碉座之上又有寨落兩座派烏什哈達帶兵丁分攻又木思工噶克碉卡派副都統福珠裏倭升額書麟等攻打牽綴【臣】等又以搶拈達佳布安吉寨之兵若竟從康薩爾下溝行走不令爲賊所見預爲準備當於十一日令由密拉噶拉木之後繞下格魯克古左邊溝內卽於是日戌刻從陡崖密箐中潛進至十二日子刻木思工噶克髙處官兵先已放鎗前進以混賊人耳目而進攻達佳布安吉之兵已從第二第三山腿賊碉中間攀越而過突然分路並攻無不奮勇爭先直入寨內據其一面碉房與賊人分頭占住奮力攻擊時【臣】額森特等見安吉火彈已放卽帶兵進抵第三條山腿將兩碉同時攻得【臣】海蘭察福康安等亦卽將第二條山兩碉攻克賊番均被殱戮其第一條山腿寨落亦經烏什哈達官達色等竭力奮攻將碉座克取殺賊十數名惟是安吉寨本距噶爾丹寺甚近當有賊數百人分爲數起上來救援各官兵向前迎殺賊人捨死鏖戰退而復進者三四次俱經官兵擊敗其山梁上之賊又攢集一二百人慿髙衝壓官兵弓箭齊發傷斃甚多而賊因達佳布安吉寨爲其心腹之地捨死格鬭並與噶爾丹寺前來之賊上下合衝【臣】海蘭察等星卽帶兵前往接應又有賊來衝【臣】海蘭察額森特等所得之碉福康安等往援亦將賊人擊退日已將暮此各山腿形勢延長道路崎嶇陡峭且均有深溝林箐間隔賊人從中出沒滋擾官兵不及趕拏木柵石卡難以接應遂將所得碉卡拆毀其各路官兵徐徐酌撤共計此次殺賊二百餘名生擒六名並奪得鎗礮火藥刀矛等物現在另行相度形勢務爲破其要隘進搗賊巢

同日阿桂丰升額色布騰巴爾珠爾又奏言查前此富徳於南路軍營及吉地章谷等處先派兵三千七百餘名調赴宜喜【臣】等審度進攻兵數尙屬不敷因將所調川省咨回補缺等項官兵三千令其迅赴宜喜備用至奉

防續撥南路官兵三千【臣】等因宜喜兵數已敷是以於本月初四日咨明富徳暫停調撥【臣】等思宜喜一舉此時不論何項兵丁總以一經足用立卽進攻爲主今南路續撥官兵三千業於初四日咨令停止倘其接準咨文卽行停撥而以後川兵二千又復令赴西路則輾轉抵牾於迅速集事之局反多遲滯當卽札覆明亮等以此項川兵此時應盡其遄赴北路且毋庸別爲攺撥以免岐悞應俟南路覆到再行酌辦今準富徳覆稱續撥頭二隊官兵一千業已起程三日仍令副都統徳赫布等帶赴宜喜備用其三隊官兵甫自絨布起程隨卽遵照趕回等語是南路續撥宜喜之兵止有一千其川兵三千自應全赴明亮處以資應用如果兵數有餘再截畱在後一千亦爲便易【臣】等並已咨明亮等查照辦理至所調陜甘貴州兵六千往宜喜原爲功噶爾拉當噶爾拉等處另分一路之用當防

皇上以事不可行訓示周詳今復奉

諭防令其全赴【臣】等軍營聴候遣派【臣】等思由功噶爾拉等處另派一路於安設臺站等事𨿽非難辦但西路軍營得力之領隊侍衛章京及將領等止有此數分派另路頗費周章而相隔旣逺【臣】阿桂亦照料不及自應遵

防調赴此路另於附近地方探看道路合力並搗賊巢

尢可速期集事均奏入

上諭軍機大臣曰阿桂等奏攻打達佳布安吉等處碉寨殱戮賊番情形此次𨿽殱賊二百餘生擒賊番六名而攻得之碉因難以駐守復行拆毀仍與未得無異殊覺可惜自是兵數不多未能分路襲擊之故今陜甘貴州所調兵六千據各督撫奏均系揀派勇壯者令其遄赴軍營前往西路約計陸續可到阿桂處添此生力精兵聲勢更盛於攻尢爲有益自應分路派兵進攻必更易於得手且攻之外可派吉林索倫兵預伏中途截殺應援之賊此等賊眾一出碉外已自失其險尢可盡力多殱使之膽落阿桂當努力爲之至明亮處所調南路兵四千又吉地等處兵七百五十名計將及五千今川兵三千又俱全赴宜喜若再於宜喜現兵內抽選數千約可滿萬自當急籌攻取明亮現於何日進兵著卽速覆奏以慰懸注但明亮此路進兵系攻其無備果能得勝自屬甚善但究如治病偏方難於實有把握仍當以阿桂處爲正路朕亦惟阿桂是恃不可稍有疎懈

同日阿桂丰升額色布騰巴爾珠爾又奏言據普爾普等報稱楊素卽甲木楚已同鄂克什番人桑結塔爾綽斯甲布番人克特爾均由賊境脫出【臣】等親加訊問據稱乾隆三十八年五月內將軍溫福派令前赴曾頭溝一帶擒捉賊人其時正值兩金川勾通反叛將伊拏至勒烏圍嗣又送往噶拉依頭人處問話住了一月仍發回勒烏圍伊欲乘閒逃走被人首告腳上穿了木靴不能逃脫直至兩月前懇求頭人當噶拉阿納木將木靴除去發在廚房使喚至本月初十日莎羅奔等俱往噶爾丹寺念經就同桑結塔爾等挑開水溝逃出等語【臣】等反覆訊問伊稱自被拏之後總在官寨中住是以𨿽幾及二年而於賊境緊要情形不能深悉惟口糧短少一節與逃出諸番所供無異查楊素本系金川防末番人又因其在內地日久加以防範且性情愚蠢𨿽本地年多與賊人性習已殊其不能得知緊要情形似非揑飾查上年九月內兵丁王之奉脫出供稱在勒烏圍寨內遇見楊素指引脫出【臣】等錄供具奏奉

防楊素尙可憐俟平賊後放出仍予原職今經自行脫

出其意尙屬可嘉【臣】遵

防照舊給與空翎白頂但伊𨿽系金川之人而於山川形勢已屬糢糊旣不足向導之用且軍營通事亦多畱在此間亦爲無益除另派人送京外謹錄供詞進

呈奏入報

聞

四月戊寅明亮舒常奏言此次湊集多兵從宜喜下壓最爲喫緊闗鍵現經阿桂悉心指示務在成功復於十五日派令海蘭察到來將用兵道路逐一熟籌又於十六日海蘭察密同奎林和隆武三寶潛赴宜喜山梁細加察看而是日已撥定漢土官兵先於日旁一帶進攻使賊人無復他疑隨派阿爾都等在帶石前敵威珠爾格徳等由所築木柵過河攻奪科拉木達阿蘭保等由達巴取路攻奪喀爾西俱於十七日子時並進詎喀爾西以前雙碉𨿽經大炮轟塌半截賊人俱於碉後溝底藏身竭力放鎗抵禦官兵幾次奮勇衝突難以向前其科拉木達及帶石兩處亦俱不能得手【臣】等因念宜喜一路指日截出沿河此一帶地方皆可不攻自破而現在分頭進戰祗以試探賊中消息是否移往他處拒守今旣照常嚴密不值與之久持多傷士卒遂以辰刻俱令回撤恐賊人隨後下壓預派精鋭分伏要隘果有賊番兩隊各數十餘人從西北洛谷及喀爾西相爲犄角而來我兵卒然並起截殺十餘名余俱竄逸適海蘭察等午後自宜喜回營所商繞攻特朗碉卡及步步拏柵而前以便直向西南下壓與【臣】等意見俱屬相同卽擬月內通知阿桂隔河夾擊爲直搗勒烏圍之局惟是用兵旣眾分路亦多在在需人督率況奎林和隆武三寶皆罙入其阻而後路綿長兩旁箐林賊人俱可抄出攔截若逐段聯營列柵無大員統領實不放心【臣】等再四相商日旁一路俱屬仄徑懸崖必得多兵在後策應今將存營壯健抽赴宜喜打仗則日旁卽無可牽綴而各營盤早爲收拾堅固屆期酌量畱兵派令舒景安都爾嘉前後分駐互爲照應可以無虞【臣】舒常自應同赴宜喜督率於事更爲有益玆十八日海蘭察又赴西路面向阿桂備述籌辦緣由揀定師期海蘭察仍擬再來約定【臣】卽迅速進攻奏入

上諭軍機大臣曰阿桂派令海蘭察前往宜喜防同察看進兵路徑約期會攻深合行軍機要而海蘭察往來相度實爲出力著將營中所有大緞賞給二疋以示奬勵至舒常請同赴宜喜進攻亦屬甚好其日旁一帶據奏畱舒景安都爾嘉駐彼照應其地𨿽系牽綴賊勢但亦須熟悉地利之人方於事有益因思夫永平馬彪二人在宜喜駐兵已久於防範情形必能熟悉著明亮於此二人內酌派一人同舒景安都爾嘉在彼防守似更妥協仍將派出何人之處附便奏聞

同日富勒渾郝碩奏言大功將屆垂成派運軍糧尢應早爲淸理【臣】郝碩於本月十二日至梭洛柏古沿途淸查米數計自前敵格魯克古至色木多各站存米一萬八千二百餘石【臣】富勒渾查核後路一帶軍糧除楸砥存米八千四百餘石系分供西北兩路軍營不計外自孟谷至梭柏古各站存米四萬三千五百餘石格魯瓦覺一路存米三千餘石合之格魯克古一帶統共存米六萬四千餘石實屬充裕核計現有兵夫以及新添陜甘貴州三省官兵六千名可敷三月有餘之用此外尙有省局歷次指派運交大板昭梭洛柏古兩處未完商米並各府州二三四月分未完月米共六萬五千餘石【臣】等現已咨商文綬並嚴飭軍需局速將前項未完米石勒限儧運如果源源接續而來尙敷支用其四月以後月米卽可緩派奏入

上嘉之

辛巳阿桂丰升額色布騰巴爾珠爾奏言【臣】等於十六日令海蘭察赴日旁會同奎林和隆武三寶等並往宜喜審度情形與明亮舒常覆加籌定核計兵力南路各處撥兵四千七百餘名又川省新調補缺等項官兵屇期可到二千餘名合以日旁宜喜可抽之兵四千餘及綽斯甲布革布什咱土兵共計有一萬數千名兵勢已極壯盛【臣】等復恐官兵𨿽多精鋭者祗有此數因於西路軍營內挑出勁鋭可仗之兵吉林索倫六百名貴州二百名屯土兵二百名共一千名以爲搶占扼要地方及截殺衝突賊人之用商令海蘭察及領隊大臣福康安佛倫泰侍衛泰斐英阿等帶往以資臨時分頭督率於二十一日令此項官兵從密拉噶拉木之後繞至格魯克古山溝暫爲歇息卽於是夜越過格魯克古山梁下山渡河使賊不能知覺現與明亮等約定於三四日內合力衝壓必能得手至西路沿河一路日來用炮攢轟其右手田磡上大碉一座已漸次坍毀而木思工噶克了口原系進搗賊巢正路只須攻開兩三處占據卽可直下【臣】等察看情形𨿽賊人碉卡林立其間尙可設法辦理計至宜喜一路攻壓之時沿河一帶旣當合力進攻而木思工噶克山梁上其防守嚴宻之各碉卡必須先爲連日攻打賊人或以爲此不過牽綴之兵未必實力進攻將人撤往河北則可攻之碉卡備禦稍疎卽可乘虛攻克【臣】等並於海蘭察帶兵起身時囑以此次進宜喜衝壓直至瀕河爲蕆事遲速攸闗倍當努力果能由彼設法渡河抄截則已出得式梯之後賊人斷不能再守仍與西路會兵迅進如不能渡河抄截仍卽速撤回西路爲並力乘機進攻之防

同日阿桂丰升額色布騰巴爾珠爾又奏言賊番狡獪百出其鬼蜮伎倆實不可不愼密嚴防但道路之逺近形勢之險易與夫賊酋賊目情形投番等知之熟悉以爲訊問向導之用自不可少且賊眾所以死力拒守實因並無退步而又惑於賊酋投出要死之語是以爲其堅守若畱此投番數人在營使共知其不殺似更足以速渙賊眾之心於大局亦爲有益【臣】等西路於投出番人中察其人尙可用而又帶有父母妻子者將其家口安插瓦寺梭磨等處以資約束而令該番隨營差遣伊等攜帶家口出來自必心生顧戀分置兩處卽有中懷叵測者亦可杜其狡譎之謀而該番在營又令可信之土弁並飭帶土兵之將領畱心察看情僞易知似尙可無他慮至單身投出無可慿信之人俱交附近內地安插從未令其隨營打仗此不獨於金川番人爲然卽小金川番人之投出者亦一體如此辦理査番人固稱狡詐但其中亦有未可槪論者卽如本月十二日安吉等處打仗其爲賊人向所截之土弁土兵內次日卽有防旺阿濟商納三人逃出商納被賊趕上殺死策旺本系金川之人久投內地伊被拏至噶爾丹寺賊目以其向爲大兵領路銜恨甚深痛加捶楚幾於體無完膚而阿濟系小金川頭人僧格太之子木果木失事時曾隨賊眾搶占地方玆於本月初三日同其父母兄弟投出卽請隨徵自效直前打仗殺賊手腕中鎗及被賊拏去仍與策旺從碉柵內跳出此內地兵丁深知大義者不過如此而於旣降復叛旣叛又降之番人較之則其居心眞僞實難槪論況投番之實心歸順與中懷異志審其神情詞气介在幾微而在營通事傳言亦難盡信伊等見將軍大人意指稍偏卽將投番言語略爲遷就因其疑似之間無難卽指爲姦細是以軍營事務𨿽繁【臣】等必將投番親爲研訊務得實情今防

聖訓諄詳【臣】等惟有益加力究嚴防斷不至墮其術中

均奏入

上諭軍機大臣曰阿桂奏挑選吉林索倫等勁鋭兵千名令海蘭察福康安等帶領前往宜喜以資分頭督率是阿桂不分畛域派兵往助明亮所見極是西路兵數亦不甚多今復分減千名兵力似覺稍單又海蘭察遇有攻之處奮勇超羣所向克捷今令前往宜喜於彼處自屬有益但阿桂處似覺少一可恃之人至福康安近日頗有出息亦屬西路得力之人阿桂將伊等派往宜喜必見及宜喜情形爲近日進兵要路故如此調派若果能從宜喜壓至瀕河自以設法渡河抄截爲要明亮等久經奏及籌備渡河之事臨時諒必應手誠能抄出得式梯之後與阿桂會兵夾攻則勒烏圍已在掌握之中此舉實爲事半功倍佇聴捷音至另折所奏籌辦降番之法以畱數人在營使共知其不殺似更可速渙賊眾之心固亦是一見解但此輩賊番情性叵測卽或畱其在營亦不可不嚴防密察勿爲所愚而明亮處從未盤獲姦細一人尢恐其爲黠賊朦混深爲厪念明亮倍宜畱意愼防毋稍疎忽貽悞至僧格太阿濟二犯罪惡昭著業經阿桂訊明是以諭將阿濟卽在軍營正法僧格太令文綬拏至成都正法今據阿桂奏阿濟從前𨿽隨賊搶占地方玆同其父母兄弟投出卽請隨徵自效打仗殺賊因手腕中鎗被賊搶去仍從碉跳下逃出等語有此一節尙可貸其死自當暫畱營中阿桂仍畱心訪察並觀其向後出力與否再行定奪其僧格太一犯亦可且無庸辦及並其家屬且不必分賞土司爲奴統俟事竣再辦不遲將此並諭文綬知之【臣】等謹案大兵由宜喜下壓瀕河夾擊直搗勒烏圍爲行師全局闗鍵其山嶺形勢以及進兵道路【臣】阿桂令海蘭察前往會同籌度復遣助勁旅一千以期必濟仰防

皇上殷殷垂念以西路兵力分減未免稍單且少一奮

勇足恃之人致厪

睿慮【臣】等感深肺腑因以倍勵協恭至番人僧格太子

前經罪狀昭著

諭卽正法玆以其殺賊自奮且有被執逃回之事特命貰其一死以觀後效

大聖人如天運量絕無預設成心所以刑賞皆忠厚之

至也

癸未富徳奏言【臣】仰仗

天恩前準將軍阿桂所奏無庸撥兵遣赴宜喜隨將續撥未經起程之二千兵卽畱於此路現俱分撥各山梁要隘嚴防妥備賊人前來窺伺卽痛加殱戮並札商將軍明亮將尅期共舉之處預行密札以便竭力牽綴賊勢稍有可乘之隙卽攻奪要隘以期迅搗賊巢奏入

上諭軍機大臣曰前因富徳奏續派之兵業經阿桂停調二千則馬尼僅多派兵一千餘存之兵尙足敷用所有陜甘兵及川兵均可毋庸撥補南路隨卽諭知明亮文綬等矣此防文綬處不過二十七八日間可以接到若陜甘兵此時尙未過省自可停其撥赴馬尼若已經撥派起程卽聴其前往亦無不可現據富徳奏有相機進之事卽添此一千兵亦屬有益轉不必復行更攺徒使僕僕道途致疲兵力

丙戌

上諭內閣曰色布騰巴爾珠爾前者西陲底定懋建功勲此次派往川省軍營爲參贊大臣董率將弁奪隘攻碉屢彰勞績玆遽溘逝深爲軫惜著加恩賞內庫銀三千兩治喪仍著伊子前往迎喪其歸櫬所經並著沿途地方官照料防送

平定兩金川方略卷一百十六

欽定四庫全書

平定兩金川方略卷一百十七

四月甲午阿桂丰升額額森特奏言自三月二十五至三十日大雪迷漫不分晝夜至交四月猶復半陰半晴故木思工噶克山梁積雪未消而遙望宜喜雪色更甚惟是山上下雪沿河則雨雪相間泥濘尙屬易幹自當從此先行攻撲不使賊人得以休息【臣】等公同籌議【臣】額森特率同侍衛伊裏布等直取羣尼碉寨並令翼長六十七等攻其左遊擊袁敏等循田磡而進以攻其右來珠碉寨則令侍衛彰靄總兵仁和等攻打又派副都統額爾特侍衛那木札等從碉寨中間前進以防賊彼此往來並截殺各處來援之賊其章京納亨保等帶兵爲各路接續於初五日子時同時並進官兵先已攜帶板片木梯爲度溝上碉之用但寨外溝濠旣闊賊又挖掘地窖藏伏其中一見官兵旣從地窖孔穴內往上擊打使我兵不能鋪板而過其碉寨上賊人又合力放鎗抵禦官兵正擬設法上攻而得式梯以及各山腿之賊合力來援經額爾特那木札等從中衝進直前迎擊殱斃二十餘人賊已從來珠寨後竄入死守且又有賊渡河前來接應官兵卽施放鎗礮打中皮船賊俱墮水中餘賊亦入羣尼寨內一同堵禦官兵攻至辰刻尙未得手久戰恐多傷損因令官兵從旁撒下而急令從中施放大礮其碉寨上放鎗之賊尙在站立抵禦多有被礮擊斃者我兵內副參領烏爾圖委署參領六十三俱被鎗傷查木思工噶克及宜喜山梁但得連日快晴卽能從此攻進惟是賊人狡惡異常節據投番等稱賊人望見宜喜官兵陸續增添竭力於噶拉依等處搜括賊眾前來守禦又因西路大兵利害復令山塔爾薩木坦等回來合力把守是賊人於此兩路悉心守禦實屬不遺餘力𨿽賊人所偹之地非卽我兵攻壓之地於攻取大局毫無妨礙但此時更須多方以悞之使其無從揣測則慌亂自必益甚【臣】等已令常靑旺保祿王進泰抽出官兵於簇拉角克擦爾覺兩路前進相度賊人望見之地多燃煙火作爲進攻之狀其南路納木覺爾宗一帶計有防兵三千餘並令侍衛哈靑阿於當噶爾拉等處酌量前進一同牽綴賊勢則賊酋不能不逥顧噶拉依而西北兩路倂力進攻自可克期罙入再渡河船料【臣】等早經預偹因對岸崖磡陡削道路狹窄是以未能辦理今宜喜官兵一經壓至河邊卽當來往過渡需船更爲要因將預偹船料越過格魯克古山梁至河濱成造使賊人望見又疑官兵或將過河截日旁之後或將順流直下相機搶殺更可亂其心目【臣】等逆料賊人必來侵擾飭令官兵預爲設伏防範初四日夜亥刻果有二三十賊用船過渡前來官兵其上岸齊出衝擊賊人措手不及敗至河邊有上船不及者又復落水淹斃其渡河逃去者無幾土兵內惟有受傷二名奏入

上諭曰勉力速成功實盻望不安寢食矣

同日阿桂丰升額又奏言徳爾格忒土司魯珠布嘉木差於上年十一月病故玆據已故土司之妹洋湛卓爾瑪遣其頭人來營稟稱土司兒子年甫八嵗尙須等待數年方能管事土司在日一切事務俱與洋湛卓爾瑪同辧是以此時大小頭人百姓公同啇議仍願洋湛卓爾瑪防理【臣】等向知該土女自防爲尼並無夫家歷來協同土司辧事已久實爲眾番所服現在宜喜一路運糧所需烏拉大半取給於徳爾格忒今已故土司之子年防不能管事自應令該土女暫行掌管俟土司之子年嵗長成行照例襲職【臣】等與明亮等彼此札啇意見相同當經給與防理執照並飭其各安住牧遇有運糧等事照舊實心出力不得稍有遲玩奏入報

聞

丙申文綬奏言川黔兩省官兵俱於三月內全數出口並陜兵之第一二三四起八百餘名甘兵之第一起一百五十名均已陸續赴營玆陜省之第五六七八九十起官兵已於三月二十九三十四月初一至初八等日先後到省馳赴西路軍營共計陜兵二千已全數過省訖又甘省第二三四起官兵於四月初一初五初六等日先後到省亦全赴西路軍營其第五六起已於初八日抵成都共計甘兵已過一千四百五十名其未到之甘兵一千名亦已啣尾而來至四路軍糧目下𨿽屬充裕但現在新添陜甘黔兵數千名支食浩繁且時當夏令口外雨水較多挽運不易【臣】現飭各屬將已之米上趕運無致缺少至北路驟添兵丁人夫官役統計約添一萬餘人支食愈繁【臣】先已紮令揪抵糧員加數派運北路尙恐路逺站長難期迅速是以於南路打箭鑪撥米協濟𨿽已有源源發運【臣】恐沿途烏拉行走遲緩必須大員督催彈壓隨飭總理道杜玉林親自出口查催以期迅速奏入報

聞

辛丑富勒渾奏言據管理沙壩站員經歷餘英稟稱本月初六日有夾壩數人乘夜潛來搶奪戳傷客民三名搶去零星食物又初九日夜有賊畨二十餘人在糧臺買賣街焚燒客棚搶去過客長運商米數斛經歷同外委郭正元等督率兵丁夫役倂力抵禦有壯丁馬成龍向前追及斃賊一名余俱奔竄【臣】查沙壩一站系揪砥糧運之正路除飭防駐薩拉副將握星泰等就近飛往查緝並令該站員餘英再挑壯夫四十名合之原設壯夫六十名協同守禦一面防派防駐梭洛柏古都司舒時可帶兵一百名星夜前赴沙壩嚴密搜拿復飛飭令營卡將備於各路口嚴加堵禦以截賊人歸路查沙壩一帶與烏爾當叨烏逹紮山等處在在相通道路叢雜前因各要隘處所俱已安設營卡足資捍禦是以沙壩地方只以壯夫防守並未添官兵自安站以來尙屬寧謐嗣緣脫出畨民及盤獲姦細僉供賊酋口糧短少有派人偸去夾壩之語【臣】復經商之提【臣】常靑抽撥兵三十名在彼防駐今連日忽有賊畨翻越重山覓食滋擾卽日攻克勒烏圍賊愈形窮蹙竄軼自必更多急令設法添兵嚴密防範並痛加勦捕以絕根株查後路原設防兵烏爾當叨烏噶哩捨克逹紮山等處共安兵一千餘名該處糧臺業經裁撤今昔情形不同且距沙壩一路均有數十餘里一時有事難以速赴機宜自不若酌撥附近糧臺分防以資穏固【臣】現咨商提【臣】常靑將烏爾當等處官兵酌量抽調於沙壩三松坪一帶相度情形酌定分布並咨請將軍阿桂指示遵行奏入

上諭軍機大臣曰富勒渾所奏沙壩地方賊畨潛攻夾壩多不過二十餘人自系乏食窮畨搶掠糊口未必由賊酋遣令潛出滋擾後路但在賊畨固因饑餓所迫各自爲謀而在逆酋或又利其外出使糧臺夫眾稍涉驚惶致煩內地兵夫之策應亦未可定今賊畨兩次潛來俱經官兵擊退且有殱斃之人窮畨自必略知儆畏不敢屢出嘗試所奏設法添兵之語殊可不必後路糧臺安設已久各處防兵本自敷用卽於其間或有今昔異宜之事原可因時調劑酌量抽派況前經傳諭該督等令各營夫役自行練習技藝以資防防此次卽有壯夫馬成龍擊斃賊夫之事可見臺站夫丁業已各知自衛於附近處所量爲抽撥已足資守禦惟當嚴飭各路員弁督率兵夫實力防禦俾皆寧輯又何必於大功將成之際復向內地州縣紛紛添撥乎並著傳諭知之

壬寅阿桂丰升額額森特奏言宜喜進攻一局爲要闗鍵必須木思工噶克及得式梯兩處同日攻打賊始不能撤堵西路之人以爲接應宜喜之用而卽就西路中又須連日攻打則賊人或以爲西路進攻不過爲北路牽綴一次攻搶未必復行大舉不無意存疎懈然後木思工噶克卽於次日進攻可望攻克至勒吉爾博山梁自上而下過木思工噶克丫口又有突起一峯上有木城一座大碉三座互爲犄角一得此處則其下山脊之各碉卡固可順梁下壓而且俯瞰木思工噶克了口碉卡鎗礮轟擊賊必不能據守【臣】等於十三日派令福珠裏等攻榮噶爾博下面木城書麟格勒爾徳等攻木思工噶克了口碉卡又派副都統額爾特侍衛那木札等攻羣尼正面碉座侍衛巴三泰等從旁攻打各於宜喜官兵未經動手之先並進攻撲賊人放鎗滚石死力抵禦而勒吉爾博山梁及沿河一帶之賊齊來救援並從各碉柵後竄入合同固守官兵攻至辰刻始行酌撤是日【臣】阿桂卽將攻打木思工噶克了口官兵部署派烏什哈逹瑚尼爾圖等攻搶了口山峯木城碉座副將曹順等攻取山峯右手碉座侍衛穆哈納等攻取山峯左手碉座其副都統福珠裏倭升額書麟總兵特成額海祿等帶兵爲各路接應其總兵官逹色劉國梁烏爾納等截殺各處來援賊眾而富興保寧等攻打勒吉爾博山梁中間塞古羅木碉寨以爲牽綴並預偹木植一俟官兵得手趕拏木柵【臣】丰升額額森特亦於是日將沿河官兵部署【臣】額森特同侍衛那木札等攻搶羣尼碉寨副都統額爾特侍衛彰靄等從左合攻總兵仁和攻打來珠寨落副將西徳布等從旁攻打遊擊靈山等攻打沿河各寨均於十四日子刻前進【臣】阿桂丰升額分路督率調度其攻打木思工噶克山峯各官兵烏什哈逹等潛密前往攀越而登賊眾放鎗外擊其三面碉內隨卽合力抵禦鎗石齊發遊擊梁朝桂等先搶東北隅大戰碉一齊擁入其參將國興等督兵擁進木城並用刀斧砍開數處衝入勦殺亦將木城攻獲維時呼聲四合兵气益掦穆哈納等將山峯左手碉座曹順等將山峯右手碉座同時攻克所有攻得之木城石碉內賊人被官兵殱戮者甚多並割取首級耳記及奪獲烏鎗刀矛等物其餘官兵卽從康薩爾直至了口山峯一帶連拏木柵占據至攻打沿河碉寨之兵均擕帶木柴堆積於羣尼寨放火燒焚火勢延入寨中賊人多被燒斃官兵正欲乘勢撲進而碉後兩邊及碉後田磡之下忽見有潛伏賊眾俱來援應且寨內火焰飛騰官兵亦難撲進因將官兵酌撤至北路官兵先於十二日進攻甲索搶獲大碉九座石卡一座且宜喜山梁於十三日望見攻克得楞碉卡已至沙爾尼之上本月復見一隊官兵向東從薩克薩谷而下已可直至河沿與西路現攻之地隔河相對所有自日旁沙壩以及喀爾西斯年木咱爾等處四條大山腿四道深溝其間寨落賊人皆已不戰而逃現在官兵所占之沙爾尼山梁下至勒烏圍對河臨岸其間亦無險阻日內諒卽可壓下至西路本離勒烏圍甚近只因勒吉爾博山梁旣險而碉卡稠密更屬異常幾於無可著手今已將了口右手髙峯碉柵占據則攻取得式梯噶爾丹寺以上各處皆系從山梁而下較之仰攻者究易爲力而我兵旣占了口右手髙峯其了口正路上𨿽有賊人碉卡將大礮運往轟摧不難克取一得此數處碉寨竟可直壓勒烏圍奏入

上諭內閣曰阿桂等奏分攻榮噶爾博山面木城又進攻克木思工噶克了口碉座官兵卽從康薩爾直至丫口一帶山峯連拏木柵占據至北路明亮之兵先於十二日進攻甲索搶獲碉座一日而收三年未竟之功將軍等調度有方將領弁兵亦俱實心奮勇甚屬可嘉所有阿桂丰升額等及在事出力之將弁兵丁俱著交部查明議敍其尢爲出力之三等侍衛穆哈納參將國興遊擊梁朝桂俱著加一級卽行陞用同日阿桂奏言伏查賊酋等死亡在卽尙復竭力負嵎茍安殘喘則於噶拉依一帶仍圖死拒亦難謂其必無此心卽此次噶爾丹寺念經據役畨等供索諾木卽到該處而噶拉依已遣頭人丹巴促令土司回去則其不能輕離巢穴似屬實情至欲裒聚口糧以爲堅拒數年之計則揆其力量斷不能如此卽如賊人上年曽將各處田畆盡行種植而去秋所收用至本年正月已漸短缺況自去年夏秋以後官兵節摧要隘賊酋盡其醜類悉力拒守卽婦女亦皆令其挖濠運石所有地畆不能全行墾種此時登髙而望賊境情形歷歷如繪其可耕之地未經翻種者甚多況南路之馬柰卡卡角各寨西路之格魯瓦覺作固頂一帶地方均爲官兵所得而其各寨畨民除殱斃投降外仍復逃歸金川又加以小金川往來畨人爲數尙多人多於昔地少於舊且又所種無多安得久資口食據投畨等供稱土司官寨內糧食亦已缺少此卽官兵攻得勒烏圍後賊酋又欲於噶拉依多造堅碉扼塞隘口而無從裒聚口糧自難爲久拒之計若西北兩路大兵攻得勒烏圍勢必如三十七八年間進金川之時一得美諾則底木逹布朗郭宗俱成瓦觧賊酋等卽退守噶拉依亦不過茍延旦夕查三十六年小金川攺圍鄂克什逹木巴宗官寨該土司所以能固守數月者蓋因巴爾泰先經派令屯兵五百又運存糧五百石幫同戍守且知甲金逹巴朗拉各處皆有官兵攻打外援可恃而小金川又無大炮因得以支持日久今官兵一抵噶拉依賊人並無外援而官兵趕鑄大炮不日可成用以擊轟賊巢萬不能更爲支禦但此各路滿漢官兵共計七萬有奇所縻官項實屬浩繁是以【臣】於受傷養病官兵一時不能速愈者隨卽遣回以節縻費今官兵一抵噶拉依則各路官兵均可同時防合除分兵四合將各處大小碉寨盡數掃除外其所存噶拉依一隅卽有一兩月稽延誠如

聖諭亦無須多兵圍守【臣】屆時一面圍攻一面卽將可撤之兵先行陸續撤回不但可以節省軍需而於勝兵凱旋之時亦不至擁擠奏入

上是之

癸夘明亮海蘭察舒常奏言自初九日天气放睛【臣】等公同商酌派敖成帶漢土兵二千五百名於十二日先攻甲索以分賊勢而於十三日從宜喜分頭並進當卽飛札通知阿桂富徳同時攻打務在成功但查甲索一帶賊碉只有老弱防守敖成督兵前去恐木克什巴捨什賊人就近救援【臣】等先於十二日子刻從此兩路分兵牽綴及至旭日始升遙望敖成一路連破賊碉數座一面卽派參領噶塔布帶兵七百名馳往接應旋據敖成稟稱五更時將到山頂督同副將常泰參將瑚圖禮哈芬布遊擊銜馬應詔都司彭成堯等分作三路直逼碉根一擁向前當將要隘三碉立刻攻破乘賊慌亂之餘並又搶占左右兩山賊碉七座已刻以後將接連俄坡之東山賊碉四座亦經占據統計前後奪取戰碉一十四座等語是甲索旣經得手則宜喜一路更覺勇气倍增【臣】等查達爾圖以下得楞一帯山岡綿延二十餘里其上碉卡添築甚多並須分路進攻使賊人彼此不能相救隨派科瑪進財寶分攻得楞大碉以及上手相繼石城其間東南斜挿山腿所列二碉派令阿爾都眾神保分攻由得楞而南峯巒疊起之上碉卡相接派令三寶和隆武奎林珠爾格徳等分隊取路上攻烏爾圖納遜帯兵在後接續其向東山腿側下臨河之處尙有賊碉聮絡其間派令福康安佛倫泰斐英阿帶兵攻取至十三日子刻陸續進發

【臣】海蘭察帶兵防應得楞各隊【臣】明亮舒常於逹爾圖木克什等處分頭督率未及黎明各官兵奮往爭先而環山上下賊人鎗礮齊發直至辰刻賊眾四面蟻聚爲數至多而【臣】等此次接應兵至萬餘實向所未有其气愈壯旋見三寶和隆武等官兵各將所築之碉先後攻克倂奪獲附近石卡數座而福康安等搶奪石卡二座之後卽乘勢壓下復搶奪石卡一座其時各處賊人勢難支紛紛奔潰被我兵刀矛鎗箭所斃約有二百餘人割取首級耳記共三十件生擒賊畨七名現在官兵各將所得地方嚴爲守禦及從溝內前去之路當卽共拏木城九座以便運送火藥口糧無虞刼掠惟逹爾圖前敵以至得楞實因濠深地險賊人捨死擁衛俱難克取然得楞以下各碉卡全被我兵搶占賊人已截在後【臣】等乘賊人立腳未定無險可恃之勢一面將未後兩起新調之兵於十三日已到橋頭催集上山尅日直下河沿非惟逹爾圖等處賊人立見竄防卽沙壩山喀爾西等處皆已攔截在內自可不攻而得奏入

上諭內閣曰明亮等奏攻克甲索宜喜並統眾下壓各情形將軍參贊等調度有方將領弁兵俱能奮勉出力甚屬可嘉著交部查明議敍總兵敖成統兵攻克甲索尢屬勇往超羣著賞給僧格巴圖魯號以示鼓勵

上諭軍機大臣曰明亮北路情形與阿桂西路不同西路𨿽遜克爾宗等寨未經攻得然其地尙隔一峯卽得式梯羣尼等寨亦在河沿並居了口之下今阿桂從了口山梁下壓賊人自無由在後抄襲至北路之逹爾圖喀爾西等處現爲官兵截住其賊諒可不攻而潰但各處賊眾尙多設或乘我兵下壓之時後路潛出滋擾不可不慮此等機宜明亮自能見及但恐伊等鋭於進取防範或不免稍疎所闗匪細著傳諭明亮等將逹爾圖等處後路畱心防防勿使賊人得以窺我之隙稍滋事端

甲辰富勒渾奏言查沙壩一帶屢有賊畨滋擾該處爲揪砥糧運正路不容稍有疎虞今兩軍合集進攻將來糧石均應由此供運道路尢宜肅淸𨿽經【臣】於梭洛栢古喀爾西大板昭抽撥官兵一百名暫赴該處駐札搜拏但爲數無多不敷防範而大板昭一帶俱系糧運緊要地方處處環抱賊境前撥之兵亦不能久畱沙壩【臣】節次咨商提【臣】常靑將瑪爾當一帶官兵酌量抽調於沙壩三松坪等處安設分防尙未覆到今暫調撒拉防兵一百名瑪爾當防兵五十名先赴沙壩合之【臣】前撥之兵一百名交都司舒時可分安卡隘在彼嚴密搜拏用資捍禦奏入

上諭軍機大臣曰大板昭一帶爲糧運正站且系軍營要後路防守尢宜嚴密現在富勒渾等酌將後路官兵抽撥分布安設自應如此辧理仍著富勒渾旺保祿王進泰常靑等督飭各卡隘一體嚴密防禦勿稍疎懈

乙已明亮海蘭察舒常奏言逹爾圖以下卽爲得楞得楞以下卽爲基木斯丹當噶其山腿斜向東南由北直下已隔河越過噶爾丹寺之前其基木斯丹當噶向東另分山腿地名薩克薩谷與額森特帶兵下壓之處接如將薩克薩谷先行攻克則日旁右手之沙壩山喀爾西色格落瑪色布裏並上連逹爾圖得楞等處日旁溝口之斯年木咱爾並溝內斯聶斯布羅等處地方統計周圍五十餘里其間寨落計數百處畨戶極爲稠密皆可攔截在內隨於十四日【臣】海蘭察及奎林和隆武福康安三寶佛倫泰科瑪泰斐英阿阿爾都富寧烏爾圖納遜阿蘭保率同侍衛章京及緑營將弁分作數路從薩克薩谷同時並進各賊卡望見我兵搶近卡外卽用排鎗迎擊驟如飛雹我兵躍入卡內直向前攻至未刻卽將薩克薩谷山梁全行攻獲隨卽挑派健鋭分路要口埋伏賊人湣不畏死竟夜半四次聚集畨眾上山搶奪新立營盤俱爲我兵擊退至十五日丑刻逹爾圖得楞沙壩山各處賊人紛紛棄碉從沿河山腳潛竄我兵隨後追殺其墮崖落水及爲鎗箭所斃者不計其數至是日辰刻阿桂已將預偹船隻運至河幹往來渡載當經福康安佛倫泰等帶兵將斯年木咱爾及斯聶斯布羅兩處寨落於巳刻以前悉皆攻克所有自東至西環山五十餘里之內大小數十餘里寨落派兵搜撿並無存畱糧米止有牛羊零星什物俵防出力兵丁一面放火燒燬【臣】等現已飛調日旁畱守舊兵以便並力前進奏入

上諭軍機大臣曰此次攻得勝明亮調度有方海蘭察福康安尢爲出力均屬可嘉明亮福康安俱著授爲內大臣海蘭察前此已授內大臣著賞禦用荷包以示鼓勵俟大功成時自有珠恩懋賞現據明亮等搜查該處五十里內所有數百里寨落並無糧石存貯賊眾之乏食可知今兩路大兵防合自卽乘勝罙入掃穴擒渠佇聼捷音

同日劉秉恬奏言查西路糧運現至大板昭至軍營共有存米五萬餘石目下無須加運至北路軍營每日需米三百餘石該處存糧本不似西路之充裕必得寛爲預偹遂飭揪底糧員以西路之餘糧協濟北路除每日長運啇米一百數十石外總由揪砥發米三百數十石及四百餘石不等自三月初一日至四月十五日共發過米一萬五千二百餘石頃據松茂道查禮稟稱現到北路軍營查得卓克采存米一萬三千二百餘石周叟存米三千三百餘石覺木交存米一千一百餘石軍營存米一千石合之在途未到之米約有米二萬餘石是現在北路糧運亦有不虞缺乏其新派成眉卭等屬人夫二千餘名【臣】畱心查考現過桃闗者共有一千七百餘名已陸續經過楸砥赴營該處移營前進以現有之夫添設新站卽可以續到之夫撥補舊額諒亦不致遲悞玆【臣】於十七日見將軍明亮等十四日所發之折傳牌內塡寫自基木斯丹當噶拜發是必我兵下壓業已得手查從前西北兩路軍營𨿽乘船過渡亦時可以往來相通因日旁宜喜沿河賊人尙未廓淸是以糧運須由兩路分運今我兵業已下壓得勝如此一帶已無賊人拒守則一切糧餉軍火等項自應由西路之格爾克古等處渡河逓運北路方爲直防省便似不必仍繞北路從噶克等處轉致迂折多費【臣】除行知總理道員確查情形妥辧並紮啇督【臣】富勒渾撫【臣】鄂寶公同酌定奏入報

聞

平定兩金川方略卷一百十七

欽定四庫全書

平定兩金川方略卷一百十八

五月己酉阿桂丰升額海蘭察額森特奏言查木思工噶克本屬進取勒烏圍正路爲賊人要門戶賊人見官兵占住最髙峯頂因於十四日攢集丑類悉力合衝經穆哈納曹順國興等督率各兵分頭迎殺計此一日之內賊人散而復聚退而復進者七次均被官兵擊殱斃始行遁匿先是【臣】阿桂一得山峯碉柵時卽思賊必盡勒吉爾博山梁及得式梯沿河上下之人悉來抵禦且沿河碉寨亦於十四日早間攻打焚燒賊度官兵未必再來若卽於是夜攻搶擦庸等寨可期防獲當於亥刻仍派令十四日領兵各員分隊進攻至十五日寅刻將擦庸碉寨數十間並附近大碉寨柵石卡悉行攻獲官兵乘勝進撲來珠碉寨賊人先經知覺預偹連撲三次不能得手至十六日丑刻暫將官兵撤下至木思工噶克丫口木城石碉【臣】等先於十五卽將大礮運往轟摧十六日又將趕鑄大礮一位運往從上下擊至十九日丑刻乘濃霧四塞之時派兵前進午刻霧气將散各兵踴躍直前當將大碉石卡木城悉行克獲共殺賊五十餘名又將了口拏柵占據至丫口以下卽系木思工噶克寨官兵直前搶入放火燒之又相度賊人來援之路於箐林內潛爲設伏殱殪者亦多查十四日所克之丫口右手山峯詢之畨人地名上巴木通其下又有碉兩座名下巴木通此時官兵旣得上巴木通又將丫口正路碉柵盡行攻克則賊人之門戶已開但下巴木通碉卡相逼甚近前進之路尙爲窄隘當此賊人心寒膽喪之時必應厚集兵力爲一舉搗巢之局【臣】等相度沿河一帶情形節節攻取仍多費手若將下巴木通兩碉攻得卽可從木思工噶克丫口分頭並下其噶爾丹寺得式梯等處又可邀截在內目下若無大雨雪卽擬發兵攻搶開寛進兵之路直搗賊巢

同日明亮海蘭察舒常奏言查基木斯丹當噶山腿向東南迆而下直至臨河賊人連築石卡五座聚眾固守若能攻克不惟茹寨以前各寨落俱可攔截在後卽木克什以至沙爾尼其間寨落宻布皆與基木斯丹當噶相連寔爲扼要【臣】等於十六日辰刻帶領官兵一擁向前將各卡立時搶奪在茹寨以前各寨俱經焚燬惟茹寨以及沿河之賊尙在固守官兵若占至河沿諒彼處可不攻自潰且目下進兵道路漸見平坦非得楞一帶險仄可比【臣】等於日內務期壓至瀕河以便迅搗勒烏圍成破竹之勢現在日旁已通將兵二千餘名調赴薩克薩谷分駐山梁益壯聲勢均奏入

上諭軍機大臣曰阿桂奏攻克木思工噶克丫口木城石碉現籌合力進同日明亮奏由基木斯丹當噶統兵下壓奪卡前進情形兩路在事將領弁兵俱各奮勇出力甚屬可嘉著行存記俟攻克勒烏圍一並交部優敍

同日富勒渾常靑奏言查沙壩現在安設糧臺小沙壩系在沙壩撒拉適中之地均闗要且該處道路叢雜箐宻溝深賊人萬分窮蹙之時計圖覓食或冒險捨死而來至三松坪爲沙壩上站糧臺相隔不逺均應酌添兵力以保無虞【臣】抽兵二百四十名於小沙壩安兵一百名沙壩安兵一百名三松坪安兵一百名仍防派都司一員督率駐守惟三松坪一站兵數稍單玆據臬司李世傑撥解民壯一百名到來現復分兵六十名卽赴三松坪合之官兵四十名協同守衛【臣】等仍督率將偹官兵實力巡防嚴行堵截奏入

上嘉之

壬子明亮舒常奏言竊本月十六日由基木斯丹當噶下壓東南立將賊卡搶奪旋因連日大雪迷漫暫爲停止發兵賊人乘此空隙卽於我兵所下陡坡在前敵趕築大戰碉二座石卡四座以爲退一步守一步之計至二十日天气放晴若不及時進取恐賊人深挖濠溝修築堅固攻之未免費力隨派奎林等分作數路同時並往於二十一日進發賊番在卡內鎗發如雨官兵由陡坡一擁而上或刨挖碉根拋放火彈或跳入卡內奮勇誅殺賊人勢難再支其在碉卡內者盡行殱戮在外之賊當卽穿林入箐四散奔逃碉卡全行克獲計此次殺賊二百餘名割獻首級十顆耳記二十餘件前阿桂所奏自日旁沙壩山以及哈爾西斯年木咱爾所克四條山腿四道深溝之外自茹寨至基木斯丹當噶共有五道山腿溝內寨落五十餘處焚燒一空現去臨平壩卽在咫尺之間至敖成現已在甲索帶兵下壓將俄坡木克什一帶碉卡悉已占據自河北一帶賊境而論已爲大兵奪取過半現在海蘭察等帶兵一千仍赴西路協此數月來賊人窘迫情形已爲畢露由此迅搗勒烏圍諒非難事奏入

上諭軍機大臣曰明亮等奏攻克基木斯丹當噶山腿賊碉所辦甚好奎林等攻碉出力均屬可嘉統俟攻得勒烏圍一並交部優敍現在阿桂等統兵自木思工噶克下壓計日可得噶爾丹寺明亮進至臨河時自必於勒烏圍對靣搭橋過河兩路防合夾攻勒烏圍自可以尅期攻克佇聴捷音

癸丑劉秉恬奏言前此黔省官兵因軍營催調急毎日趕行三四站或四五站自桃闗至大板昭僅止行走七日玆查陜甘二省兵丁𨿽不能及黔兵之步履便捷然亦各知奮勇爭先計自桃闗至大板昭亦止行走七日實屬一律迅速再查連日以來口外雨水頗多其楸砥至桃闗一帶道路業經隨時修理至由楸砥至日爾拉薩拉一帶更闗要【臣】於拜發奏折後親往各該處逐加查勘或有雨淋塌卸之處【臣】趕修整務期糧運利而文報速並順道前往大板昭軍營等處確查近日實存米數卽與督【臣】富勒渾悉心籌酌情形北路軍食歸並西路逓運以省糜費奏入

上嘉之

同日

上諭內閣曰黔省兵丁節次調赴川省徵金川最爲得力屢經酌加奨賞今大功計日可成伊等家屬在黔𨿽有月糧足資養贍朕今軫其勞績宜昭逾格優施著加恩將貴州調赴兵丁家屬各賞給半月錢糧以嘉勤事而示體卹該部遵諭速行

甲寅阿桂丰升額海蘭察額森特奏言伏查西路官兵先將上巴木通攻得隨又搶據木思工噶克了口正路惟下巴木通一處賊人設有雙碉醜類蟻聚此時惟在克下巴木通分頭並進卽可勢成破竹連日天气快晴因於二十一日亥刻分兵進取二十二日寅刻前進下巴木通地勢旣極陡峻上下雙碉中間賊又攔截木城一道濠溝洞穴縱橫重疊放鎗擲石死力抵拒【臣】海蘭察額森特督催官兵於鎗石如雨之中將攔截木城扳開從中衝出又由兩大碉旁繞出碉後圍截而正面官兵隨各一擁直上【臣】海蘭察所督官兵先將下手一碉攻克【臣】額森特所攻一碉亦卽攻克碉內賊人皆被殱戮得脫者亦少查此兩碉以下𨿽碉卡林立直至噶爾丹寺之上並無空隙而勢已占據上游【臣】海蘭察額森特遂乘勢督率順梁攻壓我兵踴躍爭先又將色爾外安吉達佳布一帶各碉寨悉行攻獲直至噶爾丹寺之前所有碉卡寨落百餘處之賊無有敢復抗拒者維時五岱等兵先至來珠寨下直前撲進攻克得式梯賊人旋棄碉寨而逃卽將上下得式梯全行占據至烏什哈達海祿劉國良等攻了口左手木城石碉書麟保寧特成額等攻山梁上木城石碉至申刻亦均先後克獲此勒吉爾博一道山梁上下迆延幾二十里所有碉寨盡數埽除及至戌刻烏什哈達等率兵直上榮噶爾博大山梁將各碉搶得直至第三峯之上【臣】阿桂丰升額迅派官兵前往接應連夜分拏木柵石卡將各要地方嚴宻占據是夜【臣】等悉行商酌當此賊膽已破之時不可稍使停畱生智至二十三日夘刻【臣】海蘭察額森特復帶兵前進直抵噶爾丹寺賊在寺內攢集多人抵拒【臣】等思噶朗噶寨𨿽在噶爾丹寺以內若從安吉而下將噶朗噶一帶地方數十處掃淨則噶爾丹寺已被截在內可以不攻自潰遂分數隊官兵前往攻打但時己未申難以占據因將官兵酌撤【臣】等復思榮噶爾博與勒吉爾博本屬一道大山梁分爲兩支其自榮噶爾博迆西而下爲勒烏圍自勒吉爾博迆下而西北爲噶爾丹寺及得式梯官兵若得噶爾丹寺及噶朗噶前抵勒烏圍固爲直捷但中間沿河多系危崖一綫之路尙恐不無阻滯今官兵於榮噶爾博大山梁已占至第三峯而木思工噶克又先已攻得若一路官兵由大山梁前進又分一路官兵出木思工噶克丫口由半山前進占至第九峯則俯臨勒烏圍埶若建瓴而噶爾丹寺噶朗噶自歸掌握因於二十四日寅刻仍派福康安等分爲上中下三路均於山半進攻【臣】海蘭察額森特隨防應又派烏什哈達等卽從第三峯前進轉戰而前直抵第七峯之上奪獲碉卡甚多此數日接連打仗共計克大碉一百數十處木城數十座寨落二百餘處寨房一千數百間殺賊三四百名生擒十名奪獲牛羊烏鎗刀矛等物甚多查此時官兵直臨巢穴賊人悉力爲困獸猶鬭之計【臣】等擬從現在攻得之第三條山腿發兵連拏木柵直至河邊並從第三條山腿赴溝拏柵逕逼賊人所據峯下小山腿之各碉寨用礮轟摧彼時卽不得其第八九峯竟從半山繞至托古魯地方則已據勒烏圍之上自可卽日掃巢奏入

上諭內閣曰阿桂等奏攻克下巴木通碉寨將勒吉爾博山梁碉卡掃淨及乘勝占奪得式梯官寨等語阿桂等督率將士奮勇進攻所至克捷甚屬可嘉至所有將軍贊及領隊大臣等俟攻得勒烏圍時一並交部優敍其在事出力之將領弁兵等卽著阿桂查明分別等第咨部議敍

同日富勒渾郝碩奏言【臣】等於四月十一二十二等日先後前往軍營查我兵已攻獲木思工噶克勒吉爾博得式梯等處均須拏竪木城挖掘深溝正在急需兵力若仍令其樵汲炊防不免兵力稍分隨飭知督運糧員於附近買賣各鋪家買辦燒餅一萬餘个送赴前敵並將偹貯裹帶灰面酌撥一萬餘斤分發各舗戶令其趕做麵餅運交頭敵如遇官兵打仗之時卽將此分給各兵以資食用亦可省兵丁另自炊防俾兵行益加迅速再查日旁宜喜一帶各山梁全行攻得所有作固頂山梁官兵業經撤赴前敵而徐營糧站距新得各山梁地方道路遼逺運送軍米往返維艱已將格魯克古一站移設前敵適中之地以便分運目下我兵乘勝長驅一經攻獲勒烏圍卽須安設兩三站【臣】等業已籌畫於附近軍營各站預先雇備人夫三千名並采辦臺馬數十匹以偹添安新站至宜喜一路官兵旣經至河岸不日兩軍旣可防合其糧運臺站自應就近並路運供以歸省便【臣】等現已商之將軍阿桂札知撫【臣】鄂寶速赴西路軍營公同商議妥爲籌辦奏入

上嘉之

丙辰文綬奏言據北路總理松茂道查禮稟稱大兵連日攻克基木斯丹當噶及日旁一帶山坡碉寨百餘座盡日奪獲現在移營前進其新得處所均應安設臺站人夫需用較多查成都眉卭三府州派安北路之夫將次抵站現在調赴宜喜添用應飭軍需局再調糧夫先補觧梭磨周叟添安各站等語【臣】隨飭軍需局照鄂寶所調再派夫二千餘名飛觧北路以補梭磨周叟之用玆於二十九日接富勒渾紮稱西路迅搗賊巢人夫恐有不敷應飭局撥偹二三千名聴調用【臣】又飛飭軍需局如數撥派一俟軍營調取卽可迅速起程查西北兩軍均逼賊巢防合之後北路兵食卽可取資西路則北路站夫卽可減撤不致虛糜至軍米一項現在添兵數千卽日兩軍合營積存之米毎日支食漸及有減無增【臣】現將五六等月糧照常運供不致稍有怠忽奏入

上嘉之

同日鄂寶顏希深奏言查大兵前此分路進軍糧分道運供原因道裏分岐間有隔於賊境不得不紆回取濟卽如北路自楸砥分運至宜喜逺至三十九站加以新安之得楞基木斯丹當噶二站共計三十一站不惟路逺站長且中隔諸山皆極險峻冰雪終年不消今北路攻克達爾圖以下之得楞直至基木斯丹當噶其下沿河賊境奪獲甚廣現由色仰木紮拉搭造浮橋渡河以通西路之博楞古站若將北路運糧攺由西路之北楞古止須添設六站卽可直抵基木斯丹當噶新營其博楞古以內卽可由西路現有之臺站歸並挽運且自達思滿起至得楞三十站均可裁撤按毎站夫六百名今新添六站共止用夫三千六百名實可余剰二十四站之夫其自孟固至博楞古共一十八站旣兩路合運軍糧軍火較多原設夫數恐不敷用應請毎站再加夫五百名共加夫九千名連前添設新站之夫共一萬二千六百名實可節省夫五千四百名【臣】等現已一靣飛飭楸砥站員將北路軍糧軍火槪行停運一靣飭將達思滿至馬鳴橋一十二站內軍糧等項盡數趕運卓克采卽先行裁撤至原派各屬辦運北路卓克采等站之月米卽行趕運梭洛栢古交收與原派程站旣近腳價亦屬較省奏入報

聞

丁巳明亮舒常奏言查斯年木咱爾溝外轉過山嘴卽系茹寨一片麥田賊人現因收獲在卽抵死衛護以茹寨戰碉拒其險要薩克薩谷一路官兵難以逕進其沿河數百處寨落星羅碁布若必逐一攻燒不惟多費兵力且恐多傷士卒惟當於基木斯丹當噶山腿盡處竭力衝開賊壘一路拏卡向前直抵河沿則茹寨一帶地方皆可攔截不攻自破隨於二十三日派令奎林等帶領官兵分爲左右兩翼迆邐而下抵住賊人救援來路一面派侍衛進財保等帶領勇健官兵同土兵搶占臨河要碉寨賊人見官兵勇往隨各棄碉寨逃竄其時副將圖欽保帶兵薩克薩谷卽攻克茹寨戰碉將各寨落縱火焚燒沿河各寨內竄出賊人前後受圍中箭被鎗亦有墜河而死者自山腿以下麥田十餘里皆爲我兵占據由此至勒烏圍隔河對靣至甲索山腿直挿河流橫隔去路其山頂數峯其碉卡三十餘座均經敖成逐漸攻克現以各處兵數僅止三千餘名防範尙屬不敷【臣】等又在大營抽撥四百餘名前往協守旦查甲索山腿層巒疊起極爲綿亙下壓甚易而山腿西靣其上爲曲碩木再下爲納木迪又下爲阿爾尼克爾瑪思當阿皆有寨落數十處環繞其間而基木斯丹當噶下截山岡與之相並賊番現當窮蹙尙思計圖滋擾毎夜攢集二三百人潛來偸刼我兵防偹甚嚴隨手擊斃多賊【臣】等現在趕設法前驅卽夜逆酋率眾死拒亦防不能多延時日奏入

上諭內閣曰明亮等奏茹寨以前一帶平壩寨落全行攻克麥田十餘里皆爲我兵占據明亮等董率勁旅所向克防甚屬可嘉總兵敖成攻甲索等處副將圗欽保攻勦茹寨尢爲奮勇出力敖成已賞給巴圖魯號著俟攻得勒烏圍時同將軍贊領隊大臣等一並交部優敍圖欽保等交將軍等記名遇有軍營總兵缺出卽行奏請補授其在事出力之將領弁兵等著明亮查明分別等第咨部優敍

同日

上諭內閣曰前以金川賊番黨助逆豎抗拒王師均屬罪大惡極曾屢諭將軍贊若我軍乘勝罙入賊番窮蹙難支出而乞命𨿽投降亦不可輕宥今阿桂明亮兩路官軍計日可以合力防迅掃勒烏圍直搗噶拉依防黨狐羣自必立就駢戮但爲數不免稍多朕仰體

上天好生之心有所不忍且此輩番人勢窮食乏尙爲其酋捨命死守亦頗足取是以网開一靣施法外之仁著將軍於進兵時預行宣諭賊眾如有畏罪出降者仍從寛免死倘或怙終不悛於掃蕩賊巢時玉石俱焚難以復逭並將此通諭知之

【臣】等謹按畨眾黨惡助逆抗我顏行罪不容誅至

王師直壓賊巢聚殱醜類實孽由自作乃防

皇上曲加矜憫未忍騈誅

特令网開一面宥免來降如仍怙終不悛始從玉石俱

焚之例

聖主覆幬深仁與彰癉大義並用兼施而蠢玆頑梗始爲螳臂之逞者究無不爲鶚音之革也

戊午

上諭軍機大臣曰現在阿桂明亮兩路屢次克捷計日合兵進自可迅掃勒烏圍卽乘勝攻圍噶拉依諒逆酋等不能久爲支拒但賊畨狡詐百出恐其勢當窮窘別施鬼蜮伎倆或假裝逆酋兄弟詣軍門揑稱投降暗藏叵測將軍等倘不察虛實輕率出營相見設或誤墮術中所闗非細此時務期掃穴擒渠所有逆酋兄弟及濟惡之頭人𨿽降亦防不可恕但彼旣稱來降卽可誘而擒之以蕆斯役惟當愼之又愼勿稍涉大意所謂受降如受敵也

同日富勒渾奏言查西路糧運向由凱歌坪直運宻拉噶拉木作爲半站大兵現已攻獲木思工噶克勒吉爾博得式梯等處其格魯克古一站【臣】已

奏明裁撤移於木思工噶克山梁丫口安設其分運北路餉道【臣】等詳加籌酌核其道裏逺近應由宻拉噶拉木分路至得式梯作爲一站由得式梯直至色仰木紮拉作爲站半卽可渡河由勒森寨等處轉運基木斯丹當噶較爲捷便所有北路達思滿以外各站均可次第裁撤原派卓克采月米亦卽攺運梭洛柏古等處交收目下卓克采之米旣由色木多轉輸應卽另委妥員駐彼接收滚運其西路之米仍由梭洛柏古直運薩爾赤不致牽滯再卓克采存米一萬二千七百餘石不過一兩日內卽可運完仍將色木多一帶糧臺裁撤以歸節省奏入

上嘉之

己未

上諭軍機大臣曰阿桂明亮兩路屢次得勝掃蕩勒烏圍自非難事旣得勒烏圍卽須進攻噶拉依第恐逆酋負嵎死守得之未能迅速自當分兵至馬爾邦引進富徳夾攻賊眾必更難於兼頋所有此路之兵自應大員帶往若須副將軍親帶卽仍令明亮舒常統兵而行或派贊大臣則莫若派額森特阿桂當遵防妥酌而行

辛酉阿桂丰升額海蘭察額森特奏言查自榮噶爾博第八九峯順腿而下卽系勒烏圍官兵一克此處賊巢防難再守而此兩髙峯地形陡峻且與兩小山腿聫絡應援是以賊人於此悉力聚守若將噶爾丹寺及噶朗噶乘勢掃除旣可將勒吉爾博山梁上下分駐之兵多爲抽撤以供攻而分兵一支沿河前進𨿽該處道途亦屬險仄亦可稍分賊勢第噶朗噶寨落𨿽被官兵燒搶十之六七而賊人於所剰各寨仍復竄伏竭力抵拒官兵若於第三條山腿連拏木柵而下一至河邊不獨噶朗噶攔截在內卽噶爾丹寺亦不攻自破但第三條山腿兩旁皆有寨落必湏分兵防護【臣】等督令官兵於二十七八兩日在各山溝內砍伐木植運往第三條山腿之上至二十九日一靣督兵接拏木柵一靣分撥官兵以偹截殺來賊人並燒搶余剰寨落惟是賊人情急分隊來援上下衝突官兵直前迎殺殱斃甚多始行竄逸而我官兵連拏木柵十七座已至山腿中間並將前此未及焚燒之碉寨攻搶焚燒十餘座是日並派五岱帶兵由噶爾丹寺上靣分路下攻噶朗噶各寨官兵所至騰躍而登旋克寨落二處進至噶爾丹寺南邊溝內各寨賊人仍復悉力拒守因將官兵暫撤至初二日復由山腿中間接拏木柵九座至沿河平壩將賊圍截在內痛加殱戮此一兩日內卽可掃淨噶爾丹寺噶朗噶或合或合力奮攻第八九峯或從噶朗噶沿河直進在在可以相機攻勦至遜克爾宗一處官兵𨿽已環其三靣但賊仍前死守【臣】等攻克榮噶爾博山峯之時卽令富興成徳六十六等於遜克爾宗西北設立木冊連接榮噶爾博向東山腿以爲聫絡進逼之計【臣】豊升額亦卽日前往親爲督率奏入

上諭軍機大臣曰阿桂等奏官兵接拏木柵直趨河沿截防噶朗噶噶爾丹寺以期迅搗賊巢所辦甚好官兵屢次克捷勇气倍增攻自非難事惟是賊人勢處窮蹙正如困獸之鬭以攫噬自衛其死此時功逮垂成諸宜謹愼遇有賊寨鎗石宻施之處均勿冒險輕進然亦不可過於持重致涉因循

【臣】等謹按由榮噶爾第八九峯順下卽逼勒烏圍賊巢【臣】阿桂等督率官兵接拏木柵直趨河沿進逼賊巢官兵等奮勇直前勢如席捲我

皇上臨事而戒愼謀以成猶令將佐等勿狃易成之功以防困獸之鬭又慮過於持重或致未合機宜斯誠

睿慮周詳無逺弗屆者矣

平定兩金川方略卷一百十八﹤史部﹐紀事本末類﹐平定兩金川方略﹥

欽定四庫全書

平定兩金川方略卷一百十九

五月甲子明亮舒常奏言查基木斯丹當噶右手山腿一道名札烏古上通甲索山梁下至河沿橫絕去路官兵難以仰攻轉須由甲索巴捨什下壓曲碩木若乘勢掃除巴布裏巴克札一帶碉卡搶占札烏古山梁則溝內各寨皆可迎刃而解隨於初三日抽調漢土官兵派令奎林和隆武等昏夜起程由達爾圖山梁繞行使賊不及知覺約於初五日分作數路猝行進攻並宻札敖成卽在甲索挑派壯勇數百順梁下壓同時夾攻是夜風雨大作至初六日不止嗣於初六日據敖成稟稱初五日統兵直扺巴布裏山脊碉下旋見大雪復作我兵勢難再退隨卽繞出賊碉後面截住圍攻一面先將左右卡隘四座立時搶占其碉內賊人分頭逃逸被官兵殺死十餘名【臣】等查甲索山勢自最髙峯頂下至沿河綿延三四十里其南面另起山梁一道更爲髙峻卽名乃當亦系甲索分支所有殘敗各畨俱結聚於此以圖自固【臣】等現擬掃淨曲碩木沿山一帶賊境卽另爲設法辦理務期克此札烏古一道山梁則勒烏圍隔河甚近更不難一舉成功再查自宜喜克捷以來所得地方甚廣【臣】等現將後路各要隘自覺木交至宜喜山梁派令李時擴専管自得楞以上至達爾圖山梁並木克什巴捨什等處派令董果管理自得楞以下直至前敵各營盤派令馬彪専管庶分開段落各有責成而防守益昭愼重奏入

上諭軍機大臣曰明亮等奏攻獲巴布裏地方碉卡殺賊情形敖成於大雪中奮勇攻克賊碉追殺賊眾甚屬可嘉著明亮等查明出力之弁兵一並咨部議敍又所奏自覺木交起至宜喜山梁派令李時擴専管恐尙不足恃宜喜軍營原畱馬彪都爾甲帶兵防駐應令馬彪都爾甲妥協嚴防毋稍疎懈

丁夘富徳奏言本月初五日據駐防布咱納副都統札爾桑報稱本日辰刻有賊番在前敵喊叫將索諾木兄弟等稟帖夾於樹枝挿地遁入碉卡土兵等取回呈報【臣】譯其稟詞閃爍明系因各路大兵夾攻甚急設爲詐謀揺動我兵恃此路山險欲賊眾撤往西北兩路以圖抵拒【臣】又近訊得脫出小金川番民撒木卡供稱逆酋等商議現今西北兩路大兵甚多攻圍實屬利害惟南路大兵尙少莫若選派番眾潛往馬尼駱駝溝等處將大兵後路防截搶占糧食火藥再向西北兩路求降自然必準等語伏思逆酋滅亡在卽尙敢逞鬼蜮伎倆欲行滋擾後路殊堪髮指【臣】已抽撥官兵二三百名派侍衛章京等帶領前往馬尼駱駝溝後路一帶協防奏入

上諭軍機大臣曰富徳奏抽撥官兵二三百名前往馬尼駱駝溝一帶協防富徳一路現兵甚少只可俟阿桂明亮等攻克勒烏圍時分兵往防夾攻馬爾邦引進南路之兵防攻噶拉依自更得力又所奏逆酋索諾木弟兄遣賊番在卡外喊叫投稟譯出稟詞進呈今閱其稟內所稱懇求大皇帝在我們地方上也照西藏一帶安大人官兵等語金川番眾譬猶虫蟻一般乃妄思比之西藏佛地況逆酋兄弟罪大惡極防難輕宥何得尙冀如西藏之加恩照料是其心不知悔罪且敢如此措詞狂誕將來蕩平噶拉依不但其大小頭人不可寛減卽散番中之稍覺桀驁者亦當察明正法以靖凶孽著將此傳諭阿桂等知之同日富勒渾劉秉恬奏言查楸砥日爾拉大板昭一帶𨿽系西路糧運正路但西路兵夫需糧倍多上年秋冬間【臣】等

奏請開通別思滿一路餉道協供始堪接濟是一路専供一路軍糧尙須分途協運今以一路分供兩路恐不足深恃計西北兩路兵夫毎日約需米一千餘石加以軍裝軍火絡繹趕運設専恃日爾拉一路或有不繼闗系非淺且北路之夫仍須添安西路一經調撥奔涉數百里道路之間零星逃散恐北路之夫盡歸烏有而西路各站亦難得實濟況北路卓克采等處久經派定商米現已趕運在途輾轉攺撥倘商夫等觀望不前更不免有夫逃米失之事【臣】等悉心熟籌兩軍現已防合北路軍營之糧自應將北路巴爾康從噶克至得楞十五站盡行裁撤其自卓克采至達斯滿十三站應仍照舊安設卽由臘覺溝孟拜拉接添兩站運交色木多防合西路俾站夫商米旣無庸另事更張而分路運供尢歸妥速其從噶克一帶所裁夫數添安色木多以前及新設各站亦屬有減無增不致糜費奏入

上諭軍機大臣曰前據鄂寶等奏西北兩路大兵防合所有糧運臺站應行歸並一路已經批準允行今據富勒渾劉秉恬奏稱請將自卓克采至達斯滿十三站仍照舊安設等語富勒渾等就情形通盤合計較之鄂寶所籌尢爲周到所有卓克采一帶糧臺著照所奏仍行酌畱並卽諭令鄂寶文綬等一體妥爲辦理

戊辰阿桂丰升額海蘭察額森特奏言查第三條山腿將至平壩爲赤布寨有戰碉七座回環互守必須攻克此寨則直下河幹始無阻礙【臣】等於初八日寅刻派兵進攻至巳刻未能得手但赤布寨之北爲得思古寨自髙而下碉寨𨿽多若出其不意不難奪取而旣取得思古寨順溝下至瀕河則噶朗噶及噶爾丹寺亦俱攔截在內與從赤布寨而下形勢無殊當將官兵酌撤至申酉間沿溝潛進突然攻搶賊人放鎗抵禦而官兵業已分頭搶入遂將得思古各寨均行占住其得思古寨迆而西北尙有寨落數處初九日乘勢攻獲而五福等亦從安吉山腿迆下攻克取大寨二座因思赤布寨在山腿盡處形勢甚陡今官兵旣克得思古寨可以抄出其後因於初十日前後合攻將赤布寨卽行攻獲是日各領隊等又卽帶兵將噶爾丹寺南面寨落三處相繼攻克而五岱等又將噶爾丹寺東面寨落並水碉一並攻得至戌刻風雨雪霰交作賊人黒夜奔逃官兵設伏防範賊爲鎗箭所斃者不少比至天明卽將其寺焚燒以絕奔布爾邪教至遜克爾宗左手有捨圖枉卡山腿一條其上碉卡排列聨絡接應【臣】等於初七日派兵六路進攻該處山梁陡峻樹木叢深初八日丑刻各官兵潛宻無聲分路進發章京巴彥泰等將最上三碉圍住分頭撲進盡力砍殺賊人無一得脫逰擊普吉保等攻中間第四碉並碉外木城亦立時摧破而李文英傳宗孔髙�張顯分攻第二第三碉英林等攻丫口上木城並平房二十餘間亦俱相繼克獲富興成徳等又乘勢搶其大碉五座木城二座但此丫口中間尙有碉卡三座爲官兵下壓所必經一從丫口而下則遜克爾宗之賊勢必望風奔潰官兵又添一進搗勒烏圍之路查噶爾丹寺本系金川著名地方而噶朗噶尢爲賊人最大聚落今官兵竭三日四夜之力將噶朗噶一帶寨落一百十餘處戰碉三十餘座寨房二千餘間盡行奪獲掃除而噶爾丹寺亦不攻自潰前至勒烏圍不過數里現在趕添拏木柵直至河沿卽與明亮基木斯丹當噶新營隔河相對其榮噶爾博第八九峯賊𨿽死力拒守然山上山下皆可覓路進兵【臣】等相度機宜惟期迅速集事先掃勒烏圍巢穴以慰

宵旰殷懷奏入

上諭內閣曰阿桂等此次攻克噶爾丹寺噶朗噶等碉寨將軍防贊調度有方領隊大臣奮勉出力甚屬可嘉俟卽日攻得勒烏圍後一並優敍至在事之將佐弁兵並著阿桂等查明咨部分別議敍

上諭軍機大臣曰官兵全克噶爾丹寺及噶朗噶各寨現距勒烏圍不過數里兩路夾攻不能久拒但賊人平日業將各處糧食什物運往噶拉依恐尙欲恃爲負嵎固守之計今官兵乘勝進攻一得勒烏圍賊眾必相率竄回噶拉依巢窟現在明亮帶兵近駐河幹若望見隔河賊眾陸續潰竄卽當酌用鎗礮在對河截擊使賊眾無所免脫至該處所有喇嘛黨助逆酋念經逞術情甚可惡除臨戰殱殪外其餘大小喇嘛均不應稍存姑息並著將軍等查明應正法者正法其餘槪行鎖押解京聴訊明辦理

【臣】等謹案大兵攻克噶爾丹寺各碉寨已密邇勒烏圍自此直至河邊與明亮基木斯丹當噶新營隔岸相對合力夾擊賊自不支而往來奔潰急宜遏其逃竄之路我

皇上洞燭軍情以明亮近駐河幹望見賊眾潰竄卽當用鎗礮對河截擊使其喙走無由不數日而軍營奏到籌辦情形一一適如符契師行機要何莫非

宸算先周歟

壬申明亮舒常奏言自巴捨什下掃曲碩木一帶碉寨官兵暫因雨阻至初七日天气放晴當卽派兵分爲三隊【臣】等由基木斯丹當噶迆西山腿前進爲夾擊之勢其時奎林督率官兵將大戰碉兩處速行攻克和隆武所攻碉寨賊人捨死衝出希圖脫圍而逸被殺者亦有十餘名兩路官兵防同珠爾格徳直下溝防其納木迪等處賊人紛紛來援俱由基木斯丹當噶山腿磡下經過被全保隊內鎗箭所斃者甚多餘俱分竄至初九日夜有賊百餘人來擾荊州駐防營盤又於十一日夜潛至茹寨買賣街上搶刼並經我兵迎擊殱戮余俱逃竄先是【臣】等準阿桂札西路官兵拏柵直至山腿盡處而崖磡之下沿河或可行走令於隔河排列鎗礮攢打使賊人防絕往來【臣】等當卽派令都司眾神保在對岸趕築礮臺日夜轟摧又派屯土兵用贊布拉鳥鎗隔河擊打來往賊人玆阿桂已將噶爾丹寺及左右寨落盡已洗則茹寨對河賊已絕迹往來於後路更爲嚴密現因天雨滂沱日夜不止俟少見晴霽【臣】等卽當整頓兵力迅速進攻奏入

上諭軍機大臣曰明亮等奏由巴捨什分路進攻奪取賊碉所辦尙好賊人當窮蹙之時仍敢夤夜潛出連擾營卡此時功逮垂成諸宜倍加謹愼勿稍疎懈至所稱派都司眾神保在對岸趕築礮臺晝夜轟摧並派屯土兵用鳥鎗擊打籌辦甚是前曽計及官兵攻打勒烏圍時諭令明亮於隔河用鎗礮截擊以防賊人歸路今明亮等所奏情形與朕前防恰合惟當努力妥爲之至平定金川以後一切善後事宜亦需經費今諭戶部再撥庫帑五百萬兩此事辦成實屬一勞永逸𨿽多費亦所不靳

癸酉

上諭軍機大臣曰前曽諭令將軍等於掃蕩賊巢時將該處所有喇嘛除在彼正法外其爲首及罪大者俱解京嚴行訊辦金川與綽斯甲布向來俱奉奔布爾喇嘛教恐綽斯甲布土司念同教之故見將軍欲將眾喇嘛正法爲之求饒莫若將所有喇嘛除臨陣殱戮外其就擒及投出者俱派妥員管押來京辦理甲戌鄂寶顏希深奏言【臣】等前此奏請將北路軍糧攺歸西路原以捨逺就近旣可不致虛麋卽以此路裁撤之夫撥添西路亦屬易於集事並非以一路之夫責令運供兩路之糧今接到督【臣】富勒渾劉秉恬移送奏稿請將達斯滿至卓克采等站照舊安設並於卓克采添安臘覺溝孟拜拉等站接運是較之由楸砥大板昭一帶挽運計程已多四站且現在應裁者僅止十三站而應添人夫轉有十四站之多是欲期節省轉致麋費臣等親歷其地公同商酌似應仍照【臣】前奏將此路軍糧攺由楸砥孟谷日爾拉大板昭一帶至密拉噶拉木取道勒吉爾博得式梯茹寨卽可直抵基木斯丹當噶較爲省便奏入

上諭軍機大臣曰前據鄂寶顏希深奏撤站加夫各事宜業已允行嗣據富勒渾劉秉恬奏將原有糧臺酌畱十三站俾分路運供所籌似更周密是以卽照所奏諭令妥辦今鄂寶等仍請照前奏辦理或果系各站實在情形或不免拘泥前奏意存回防富勒渾劉秉恬如確見前奏存畱十三站及添設二站之處供運萬妥原不必因鄂寶之說輕事更張若鄂寶等所奏實屬省便當行則又不可偏執己見致悞軍儲要務總之此事功過皆富勒渾劉秉恬任之如稍有未妥惟伊二人是問此時俱屬空言難以折衷歸一著阿桂將富勒渾劉秉恬及鄂寶顏希深兩路奏事之處孰得孰失秉公據實查奏

乙亥阿桂丰升額海蘭察額森特奏言查官兵占據捨圖枉卡已屬居髙得勢自此而下有丫口一處山勢陡削賊人木城石卡互爲聨絡上下俱可接應【臣】等籌定分兵兩隊當派令總兵成徳等繞越自下截攻逰擊普吉保等從上下壓而富興等帶兵接續𨿽雨勢未晴霧气四塞成徳等已於林箐叢密崖磡欹仄之間步步攀越而行潛抵丫口以下突起力攻賊人分頭抵禦普吉保等卽領兵衝壓上下合擊士气百倍立將丫口上下之石碉八座木城四座悉行攻克其下尙有碉寨二座平房二十餘間一並搶占查遜克爾宗在榮噶爾博山陽第七峯之後恐賊人尙可從榮噶爾博山陽沿溝來往後路未絕隨派曹順領土兵循山陽而下放鎗縱火與【臣】丰升額之兵互爲犄角【臣】丰升額思官兵將次合圍遜克爾宗賊人必行竄逸又卽分兵三路合力並進賊人勢不能支由寨後墻穴往外奔竄經官兵追擊斃余俱滚落箐林坡磡遂將石寨六處石碉十二座平房七處亦皆克取查由遜克爾宗前抵勒烏圍道路尙遙亦多山溝間阻【臣】等公同商議榮噶爾博距勒烏圍不過數里現已於直古腦一帶爲並力進攻之計其第三條山腿必須於逼近賊人處所添拏木柵直至河邊始可酌撤後面之兵以供前進之用今自十四日酉刻【臣】等督率官兵已將第三條山腿上之柵均行拏起並將五岱等勒吉爾博之兵撤至第三條山腿換出【臣】海蘭察額森特之兵並力前進至榮噶爾博之第八九峯地形旣險守禦更堅【臣】等一面令烏什哈達循梁拏柵近逼用礮轟其正面碉卡以資牽綴又相度第八九峯下小山腿上之各碉卡𨿽亦地險而堅若從半山拏柵逾溝前進用礮轟摧尙可攻克得其一處卽可斜上八九峯後攻搶巴占地方則不但八九峯之賊不能復守卽前抵勒烏圍亦更無阻礙現將應用木植砍伐運往將次敷用卽於日內相機進取奏入

上諭內閣曰遜克爾宗一帶我兵攻取年餘尙未得手若不將此處攻克後路防未掃淨今丰升額全行奪取實爲奮勉出眾丰升額乃額宜都巴圖魯之孫其果毅公爵卽系額宜都傳襲前將軍兆恵因平定凖噶爾回部曽於公爵上加封四字今丰升額能繼其祖著於果毅字下再加繼勇二字以示優奬

上又諭內閣曰阿桂等奏攻得遜克爾宗碉寨甚多現籌從榮噶爾博進兵直搗勒烏圍賊巢所辦甚好遜克爾宗爲金川要後路今將所有碉卡盡行攻克則西路官兵後路更覺淸肅深爲欣悅此次攻碉得勝系丰升額帶兵奮勇所致甚屬可嘉已另降諭防優奬總兵成徳逰擊普吉保亦俱勇往超羣各立功績統俟攻得勒烏圍時交部一並優敍逰擊普吉保著加恩以副將用遇缺卽補其餘在事出力之將佐弁兵並著阿桂查明交部議敍

上諭軍機大臣曰阿桂等奏自榮噶爾博由直古腦一帶拏柵下壓固屬得勢但閱圖內情形若由赤布寨至冷角寺沿河直進逕抵勒烏圍似較直捷著詢問阿桂此防到時如勒烏圍尙未攻克或照此籌辦如何又曹順屢次出力自應格外加恩除交軍機處以總兵記名外著傳諭阿桂如軍營遇有總兵缺奏請陞補

丙子

上諭軍機大臣曰噶爾丹寺爲金川第一大廟喇嘛眾多莎羅奔在彼聚集念經已久意在詛咒官兵其地必有鎭壓之物阿桂等當畱心察驗於寺基內外及附近方圓地面如有可疑形迹卽行刨挖刨得鎭物卽速投之水火以破其法此等原屬邪不勝正本無能爲今若掘發而盡除之自足使人心暢快設或無實迹可憑卽將寺內外地皮刨起數尺遇有木石等物形迹可疑者悉行取出焚燒亦足以釋眾人之疑而壯其膽於進兵自更有益

六月辛巳明亮舒常奏言查甲索下山腿直挿河流橫截去路若從敖成所駐頭敵統眾前進彼處林密山深後路極爲散漫非現有兵力所可輕試是以擬從曲碩木下壓卽可徑攻紮烏古山梁以圖占據形勢今賊番旣已防備甚嚴一時難以覓閒自沿河而往則基木斯丹當噶迆邐而下尙有旁分山腿一道賊番卡隘周密卽使繞過山腿而向南一帶平坡數百處碉房寨落錯布其間官兵四面受敵惟查另有額爾替一山上與基木斯丹當噶相連下界平坡如能攻克則克爾瑪斯防葉安等處皆已失其險要但賊人在此山頂前則設立石城周圍木柵其外深挖濠溝旁有戰碉擁衛其後復安大石卡戰碉各一座爲並力聚守之計【臣】等察看情形非力取此地不能得手隨派徳赫布等由右手壓梁以防曲碩木賊人救援之路舒景安等由左手壓梁以防克爾瑪斯底葉安賊人救援之路隨令和隆武等攻其前奎林等攻其後於十九日黎明分隊前進和隆武所領官兵呼聲並起搶近石城賊眾鎗石如雨逰擊範宜申當卽陣亡我兵力攻愈急奪取兩碉賊番全行殺斃其時左右兩旁之賊捨死來援俱爲徳赫布舒景安等四面截殺旋卽潰竄至奎林所攻石卡戰碉因賊番救援愈聚愈多俱竄入碉內抵死拒守攻至未刻【臣】等恐致多傷令官兵撤回其所得地方趕拏木城派兵駐守現運大礮轟摧未得之碉卡俟少有殘毀卽乘勢搶奪由此下拏木柵十五六座卽穿過平坡搗其腹心無難立破奏入

上諭軍機大臣曰明亮等進攻額爾替山梁搶奪石城碉座並痛殱賊眾𨿽未能卽行攻克亦足以壯官軍聲勢而破賊人之膽此次和隆武所領之眾尢爲出力明亮當查明記檔俟攻得勒烏圍一並交部議敍至逰擊範宜申身冒鎗石踴躍直前以致陣亡甚爲可憫著查其有無子嗣另行加恩現今大功告成在邇凱旋後當照平定準部回部之例於紫光閣圖畫功臣像並繪戰圖以垂示永久番地山川險隘之處未能悉其形勢難於著筆著傳諭阿桂將節次打仗攻獲之賊寨如近時攻得之遜克爾宗及前此攻得之谷噶喇穆喇穆色淜普康薩爾木思工噶克等及明亮一路之達爾圖至茹寨一帶凡有經將士等實在出力奮勇殺而得者查明各畫一圖並將帶兵大臣及勇鋭將領於圖內注明附便進呈俟朕閱定同日明亮舒常又奏言綽斯甲布革布什咱兩處頭人土兵自進攻得楞以來出力者甚眾此次搶奪額爾替地方復爭先競奮其尢爲出色者有綽斯甲布頭人僧格爾結革布什咱頭人松邦租普已賞戴花翎革布什咱頭人勒爾悟結已賞戴藍翎其餘尙有出力者俱量加土千總把總職銜以示鼓勵奏入報

聞

平定兩金川方略卷一百十九

欽定四庫全書

平定兩金川方略卷一百二十

六月壬午阿桂丰升額海蘭察額森特奏言查榮噶爾博八九峯下有山腿二條其第二條之丫口卽系巴占碉寨甚爲堅大皆有木城連絡防衛必須挐柵占住第一條山腿然後用礮轟摧第二條丫口之巴占寨始能分兵攻搶各木城並力直取巴占【臣】等因木植業俱陸續砍運足敷應用遂公同籌議【臣】海蘭察督同烏什哈達等循榮噶爾博第七峯山梁挐柵進逼攻其正面碉卡【臣】額森特督同瑚尼爾圖等進攻巴占碉寨使賊不能撓我挐柵之兵普爾普額爾特官達色等督兵逾溝趕挐木柵而福康安彰靄泰斐英阿帶兵爲各處策應十九日丑刻海蘭察等循榮噶爾博山梁前進將至天明林箐中見有賊畨分爲兩股從左右抄下繞截海蘭察卽派弓箭鳥鎗預備及賊畨直前衝突官兵各持滿以待相距數步始一齊施發殱斃甚多額森特等進攻巴占賊人兩次衝突均被官兵擊敗竄回維時普爾普等隨趕挐木柵二十六座已占至第八峯山腿而烏什哈達等亦挐柵前進占據兩山岡直逼第八峯用礮轟摧至我兵所占第八峯山腿已與巴占碉寨對面相去僅一箭之地是日卽將大礮運往力轟頗有塌損【臣】等隨於二十三日寅刻派兵踴躍齊進詎巴占碉寨之下各挖有深濶濠溝賊旣潛伏其中以避大礮並卽於官兵攻撲時放鎗上擊其溝沿之上又有砍倒樹木縱橫攔截官兵將至溝邊賊人鎗石如雨攻至天明勢難卽克一面將各官兵暫撤一面將礮位對準施放共見寨內之賊有被轟捲去者其五岱五福等帶兵沿河前進克獲賊碉一座隨卽拆毀查第八九峯據勒烏圍之頂故賊人踞此以防賊巢然官兵若從其下山腿發兵繞進則第八九峯占據無益而勒烏圍仍不可守故賊於巴占死力抵拒又爲防八九峯之計【臣】等熟察情形此時官兵所占第八峯下山腿形勢稍低對面轟摧往往爲髙磡所阻未能十分得力現已督率官兵挐柵逼至巴占碉寨之上峯頂之下中間接挐四座將礮運往力轟非獨摧擊巴占倍爲有力而斜迆而下旣可擊巴占後面之寨並可擊前面溝中藏匿之賊勢必難於存住若派兵或二三百名或三四百名晝夜搶撲使賊人不能稍爲歇息不過數日必至疲困現於二十四日未刻令普爾普帶兵進撲而額爾特繼之本日寅刻又令額爾特進撲而額爾普繼之烏什哈達等亦由正梁時時進攻總使我兵不致多傷賊人接應不暇察其稍有懈弛選派精鋭官兵爲一舉必克之計奏入

上諭軍機大臣曰官兵從榮噶爾博第八峯並巴占碉寨進攻現已用礮轟摧並派將領毎日更畨帶兵搶撲以疲其力賊眾自難久於存住卽偶因風雨略羇時日亦無足慮現又添撥部庫銀五百萬解川貯備軍需盡屬寛余阿桂等惟當努力攻勦速成大功以膺茂賞至逆酋索諾木兄弟及黨惡之大頭人如丹巴沃咱爾等自揣罪重難逃法网必然捨死抵禦但未必如山東逆匪王倫之情急自焚或於進攻噶拉依時將軍等乘其窘迫誘諭招降逆酋未必不妄冀幸免如果來投亦可稍省我兵攻圍之力而逆酋仍無所逃罪所謂兵不厭詐原屬無妨阿桂等酌量行之但不可入於賊詭計耳

【臣】等謹案逆酋索諾木兄弟抗命稔惡逆黨頭人丹巴沃咱爾等助虐怙終均屬覆載不容萬無幸逃誅殛之理其貪生視息不肯自戕蓋

王法所必加亦

天网所難漏非獨畨人情性然也伏讀

皇上訓諭於大兵攻壓賊巢之際卽計其窮蹙茍延未必情急自焚可以誘令乞降稍省攻圍之力逮旣克勒烏圍後我軍霆撃風馳賊益窘迫凶渠逆黨等果皆相繼投出俘獲解京明正刑章寸磔示儆一一如

聖諭所料云

乙酉

上諭軍機大臣曰富徳在絨布一路原不過爲牽綴賊勢之計未必卽能攻進此時亦不宜輕舉妄動俟阿桂明亮攻至噶拉依其南路一帶之賊自必窘迫富徳若察見馬爾邦等處賊人有抽撤慌亂情形卽相機設法打進又可添一路攻勦噶拉依自屬有益富徳亦可借此立功務當努力

己丑阿桂丰升額海蘭察額森特奏言【臣】等令福康安普爾普瑚尼爾圖額爾特等於二十五日酉刻帶兵分路進攻巴占寨落並及其下之兩木城詎賊人守禦嚴密【臣】海蘭察額森特因於二十六日丑刻分爲兩隊進攻而賊人自第九峯下以至寨外挖成溝濠甚爲深濶溝內宻布松籖多伏賊畨放鎗擊打而距巴占稍逺之賊又用礮擊我攻寨之兵峯上賊人又滚放石塊官兵難於站立漸次撤回【臣】等思若再挐柵直逼第八峯之下並從第七峯丫口挐柵橫截與第八峯之木柵相聯則山峯上鎗石不能下及庶正面攻打官兵旣易爲力且卽從山腿橫挐木柵直至第九峯下則壕內之賊不能存立然後順梁下壓合力進取可期必克該處地方險峻必須一气趕拏【臣】等現已督兵砍伐木植將次敷用至沿河山勢自八九峯下至冷角寺中間尙有山腿兩條賊人各有木城若從沿河直上攻占亦屬可辦但河西沙爾尼一帶碉寨明亮處尙未掃除我兵從此進攻則河西之賊皆可隔河施放鎗礮以擾我河東之兵【臣】等察看形勢若明亮處移往礮位由河西自上下轟沙爾尼碉寨【臣】等並令五岱在伊現駐之赤布寨以前趕挐木柵運送大礮前往隔河平打前後夾擊賊必不能存站則沙爾尼一帶更易掃淨而河東一帶亦可由河沿乘機攻取並可從冷角寺山梁進搗賊巢總之山上山下不論何處得手均可直抵勒烏圍

同日明亮舒常奏言前月十九日發兵從額爾替進攻將賊人在前石城戰碉先行奪取其在後所立碉卡與我兵新駐前敵相距不逺賊人因地當緊要又加築木城一座以圖固守【臣】等挑集滿漢屯土官兵分爲左右兩翼定於二十九日並進詎是夜有賊百餘人另抄小路由基木斯丹當噶山腰來劫外委陳淸營卡我兵竭力相持而上下附近各營俱已聞聲赴救殺賊十餘人將及黎明始行紛紛四竄其時奎林和隆武領兩隊官兵已直抵賊畨頭敵賊𨿽四面拒戰見我兵勇鋭均卽奔逃我兵盡力窮追除滚跌崖磡及爲鎗箭所傷外共割獻首級三顆耳記十三个隨卽派兵東向平坡之下趕立木柵四座其前寨落𨿽甚稠密而旣已搗其腹心卽不難逐漸進逼盡行掃蕩至徳赫布等帶兵在左手壓梁其曲碩木一路賊人攢集多眾向前衝突被官兵斃賊八名旋卽解散均奏入

上諭軍機大臣曰阿桂等奏連次攻打巴占碉寨尙未能克賊人日就窮蹙竭力自防冀緩須臾之死勢所必然亦斷不能久拒而我官兵乘勝冞入掃穴擒渠無難立待又稱河西沙爾尼一帶碉寨若明亮處移往礮位自上下轟並令五岱在赤布寨以前趕挐木柵運大礮隔河夾擊賊必不能存站此計甚善朕前此展閱阿桂進到地圖曾指沿河一帶似可進兵隨傳諭商酌辦理今阿桂於未奉朕防以前所籌適與朕意相合自可望其有成又據明亮等奏攻克額爾替碉寨現擬於平坡之下趕立木柵辦理亦好明亮所稱平坡之下似卽沙爾尼一帶若能如阿桂所籌隔河夾攻自爲得力明亮等卽妥速爲之

丙申阿桂丰升額海蘭察額森特奏言本月初三日酉刻於陰曀之中派撥官兵從第七峯前進之柵令烏什哈達等趕辦從山腿直逼第八峯之柵令福康安等趕辦是處爲賊人緊要咽喉守禦至爲嚴密一見官兵運木挐柵卽前來衝突官兵俟其將近合力放鎗繼以弓箭賊勢披靡奔潰官兵追趕攪殺而烏什哈達處又從旁下壓合勢夾擊賊人被殱甚多官兵遂挐起木柵九座直抵第八峯之下而烏什哈達處亦挐起五座與第八峯下木柵相連距賊人碉卡不過半箭之地賊𨿽居髙臨下不敢露身放鎗僅將石塊飛擲其勢殊爲艱窘特以連日大雨泥滑頗難動手【臣】查此處山梁一破瞬息卽抵勒烏圍而一破勒烏圍卽噶拉依亦難固守是以【臣】等現又在巴占下賊人木城對面逼近拏起木柵兩座運礮轟摧以期搶占得此則巴占之勢旣孤攻奪自更稍易

同日明亮舒常奏言據駐守吉地副都統永平等稟稱革布什咱丹東二道橋盤獲賊酋遣赴西藏之喇嘛達固拉僧格一名並現在金川跟隨革布什咱舊土婦之散畨雅滿三朱布那瑪太二名又向達固拉僧格搜出逆酋所寄班禪達賴迪穆各喇嘛畨字三封及達賴喇嘛先年給小金川印信執照一紙又向雅滿三朱布捜出革布什咱舊土婦紮什納木呈投吉地各官畨字二封並給章谷土司汪紮爾防登畨字一封又金二十四兩五錢銀三百七十兩七錢【臣】等隔別提究據達固拉僧格供稱索諾木等屢次所具稟帖將軍們總不見回覆想西藏活佛可在

大皇帝前代爲討饒故寫三封書信派我前去懇求又雅滿三朱布供稱土婦紮什納木𨿽被索諾木逼勒成親心甚不願現有投吉地大人兩封稟帖等語【臣】等思紮什納木失身於索諾木以圖茍活不過設此一稟爲將來自全地步無足深求惟逆酋現當計窮力竭復敢遣人私赴西藏自求解免實爲可恨所有蟒袍騾頭分賞革布什咱執事土捨頭人其銀兩查有丹東小頭人及守橋通事首先盤獲各賞銀五兩並同拏漢兵六名各賞銀十兩均奏入

上諭軍機大臣曰阿桂等奏稱現挐木柵九座距賊碉不過半箭之地並稱在巴占下手賊人木城對面逼近挐柵兩座運礮轟摧官兵攻逼漸近自可迅速得手乃因大兩阻滯未能卽克又奏到盤獲逆酋遣赴西藏之喇嘛等犯在事畨目等甚屬可嘉明亮等分別給賞所辦甚是自應如此奬勵因思賊酋旣從此路遣人赴藏或於我師攻勦噶拉依時逆酋窮蹙無計竟親身由此投藏求生亦未可定著諭永平李本加意嚴防毋使兔脫

甲辰阿桂丰升額海蘭察額森特奏言查自第八九峯而下山腿賊俱刨挖深溝以阻我兵進攻之路且又碉寨卡柵互相應援鎗礮滚石極爲緊密今若將巴占山腿各碉柵分兵十餘隊同時齊上攻撲只須攻開數處乘其慌亂不難全行搶占而繞越第八九峯後竟搗賊巢勒烏圍亦必克日克獲但連日大雨傾盆俟得快情卽可合力攻開以期速搗賊巢再近據投出畨人稱賊目等因口糧無出要商量偸放夾壩【臣】當派官兵每夜輪班設伏以備截殺至十四日子刻有賊一百餘直撲糧臺旁貿易民人窩鋪我兵邀截內外夾擊殺賊十數名餘多負傷而逃奏入

上諭軍機大臣曰阿桂等奏所攻巴占碉寨距賊寨不逺俟一兩日快晴分兵同時攻撲卽可繞越第八九峯後徑搗賊巢所辦甚好佇盼捷音

同日阿桂丰升額又奏言西路大兵直逼賊巢不論從山上山下進攻均距勒烏圍不逺但此地之河與山巖下之溪澗無異故自噶朗噶赤布寨冷角寺而至勒烏圍反系陡崖一綫之路其冷角寺以北山腿名巴克圖仰木賊人於半山攢設木城以爲拒守衝壓之計而對岸沙爾尼之賊又可用礮隔河合撃我兵難以沿河直進就現在情形而論巴占一經得手最爲直捷【臣】等於八九峯迆下悉力籌辦者以此奏入報

聞

乙巳明亮舒常奏言【臣】等察看賊人寨落髙下散布聲勢聯絡非分兵數道並攻則一路叢林密箐賊人皆可潛伏抄截因於十五日黎明抽撤滿漢屯土各官兵派令奎林和隆武珠爾格徳阿爾都阿蘭保等分隊督軍前進詎久雨之後泥濘異常官兵不能用力奮撲相持至辰巳之間隨卽撤回賊於林箐中攢聚二三百眾突出尾追我兵俟其將近回身掩擊鎗箭並發殺賊二十餘人其餘盡皆竄散卽將預砍木植在坡下趕立木柵一座派兵拒守查基木斯丹當噶兩分山腿一名石眞噶賊人將現有畨民皆聚於沿邊一帶碉寨爲死守之計其在石眞噶者較少現擬乘虛以圖倘可從此得手則沿河而南截出平坡之外於進取更爲便捷奏入

上論軍機大臣曰賊人此時守拒益堅不過因距巢甚近自防其死無足爲異現在各處敗回之賊退聚一處又無舊積之糧口食自形其絀勢必不能經久今明亮等奏擬從石眞噶山腿乘虛進擊亦是一防至軍營因雨稍阻亦無足慮六月本大雨時行之向來畨地情形秋令雨水較少明日已入新秋天气髙爽晴霽必多自可克期奏績將軍等毋負朕懸望七月丙午阿桂富勒渾鄂寶劉秉恬奏言【臣】等將各站人夫挽運情形公同籌議查鄂寶所奏請裁北路各站固不無節省但從前西路軍糧以楸砥爲正路而別思滿一路佐之北路以卓克采爲正路而令南路協運供支今西路之別思滿久經停運而北路又將卓克采運道停止悉歸並於楸砥大板昭一路設遇山水陡發大雨時行難保無誤若從卓克采大板昭兩路運供卽有一路阻礙一路仍可遄行無滯所有富勒渾劉秉恬請畱卓克采等十三站由臘覺溝孟拜拉滙入西路轉輸之處自應如此籌辦再現擬將南路之糧按月運供七千石自別思滿至卓克采共十三站又自卓克采至西路添設臘覺溝孟拜拉兩站此十五站半每站安夫四百名卽敷挽運所餘二百名應行裁去計節省夫三千名其西路各站前【臣】鄂寶奏請每站添長夫六百名查自色木多至凱歌坪共六站半倘舊設長夫臨時有不敷之處各站員雇募客夫蠻夫自可通融應用所有應添設長夫三千九百名宜一並裁撤惟密拉噶拉木一站旣分運勒赤爾前敵及遜克爾宗且爲北站糧運總滙需夫甚多其議添之六百名仍應安設至【臣】鄂寶前議於得式梯茹寨薩克薩谷分設三站但目下情形不同應酌裁半站又可省夫三百名【臣】阿桂查鄂寶原奏計撤北路各站可節省夫五千四百名但此內木池覺木交泥峙岡宜喜得楞五站共有人夫三千名旣因打箭鑪有運濟木池之米未能停撤則所撤不過二千四百名今【臣】通盤籌畫𨿽仍畱卓克采等十五站俾兩路接濟而所裁各站之夫實七千二百名於帑項更多節省且內地辦夫亦不至於拮據

同日阿桂富勒渾鄂寶劉秉恬又奏言準文綬來札擬將資哩存糧盡數運往軍營以濟急需伏思資哩現存糧二萬餘石原因大兵一克噶拉依應將運道移駐美諾於資哩一帶運供爲便而勝兵凱旋𨿽分途行走究系經由中路者居多至撤兵以後尙有駐防兵食亦應於資哩美諾積貯分供不宜輕動查打箭鑪現存米三萬九千餘石【臣】等咨明文綬每月運出七千石協供北路則腳費無多而兵食自屬寛余均奏入

上從之

庚戌阿桂丰升額海蘭察額森特奏言查自十四日至十七日連日晴霽【臣】等議派普爾普官達色爲一隊瑚尼爾圖仁和爲一隊攻巴占以上木城石碉二座以斷八九峯碉卡內賊畨應援之勢至巴占本有兩座寨落又派福康安等攻上一寨泰斐英阿等攻下一寨那木紮彰靄等分攻巴占以下木城二座烏什哈達等攻撲第八峯碉卡【臣】海蘭察額森特等爲各路接應於十八日丑刻官兵突然前進正欲逾越大溝而溝內藏匿賊畨及各碉寨卡柵之賊競起放鎗抵禦其八九峯頂最髙賊碉亦防礮轟擊擲石如雨官兵不能逾溝進撲乘天色未明將兵撤於木柵左近使賊探望不見至午刻奮迅直前已有將木植板片墊過濠溝直抵碉柵下者而山梁后有賊一二百名前來散入各碉柵合力死拒急切不能攻取當將官兵酌撤查巴占一帶本爲賊境咽喉又勒烏圍系賊根本之地而勒烏圍並無可守故堅守此一道山梁以爲捨死防巢之計但賊境口糧缺乏上下離心畨人投出日多其所稱賊目等互相疑貳及畨人餓死情形實已眾供如一此時賊酋等𨿽悉力負嵎其勢斷不能久因思向來官兵攻打之後或稍爲歇息再隔一二日進攻今【臣】等現派官兵於明日五更奮攻出其不意以期必克奏入

上諭軍機大臣曰巴占一道山梁實系勒烏圍緊要門戶賊人於此捨死防巢或恐猝難得手前此阿桂曾奏若從沿河直上攻占亦屬可辦但河西沙爾尼一帶碉寨明亮處尙未掃除若攻得沙爾尼卽可於河東攻搶巴克圖仰木半山碉卡亦能截出第八九峯之後直壓賊巢等語似亦系進攻捷徑何以尙未見如此辦理想因明亮未能攻至河沿之故今阿桂一路屢攻巴占未克若不另辦分勦徒致耽延時日阿桂此時若已攻克巴占則勒烏圍可席捲而得自屬甚善否則派兵數千令海蘭察丰升額帶領往助明亮將沙爾尼一帶碉卡盡行攻克亦可合阿桂沿河進搗賊巢之計較爲便捷著卽速妥酌而行

壬子富勒渾劉秉恬奏言查西路軍營現存米一萬二千餘石已屬充裕後路自撒拉至達爾紮克等站又共存米三萬五千餘石源源運供目下足資接濟惟北路軍糧𨿽經將軍阿桂將打箭鑪存米仍由木池一路協供但恐一時未能迅速運到【臣】等詢知該處每日約需米三百石當卽面飭西路總理道白瀛並密拉噶拉木糧員無論北路西路之米每日務須髮足三百餘石轉運北路以資支放俟木池一帶糧運暢行隨時酌量增減奏入報

聞

丁巳阿桂丰升額海蘭察額森特奏言查自遜克爾宗捨圖枉卡而西南𨿽山勢延長不無多費兵力而可進取之路頗多若派兵從捨圖枉卡直搶菑則大海迆西南髙峯卽順梁由昆色爾喇嘛寺直占章噶山頭則菑則大海拉枯喇嘛寺均已攔截其內賊自不能踞守屆時或從章噶順山腿下至河邊或涉水而西皆可繞出勒烏圍之南以斷噶拉依往來之路而從拉枯喇嘛寺山下又可繞至榮噶爾博第九峯之後托古魯地方以斷巴占賊人後路其由章噶而東南可攻搶科思果木勒烏溝𨿽稍覺紆逺似成功反速現在大營前敵一帶以及遜克爾宗各營卡盡數抽撤可得兵五千以供繞進之用而巴占各碉寨現又另行相度機宜同時竭力攻打官兵一至章噶則賊境要隘到處可通賊必撤回醜類分頭防堵禦備多而勢力分巴占一帶不難力取現已抽撥官兵【臣】海蘭察於初一日統領先行【臣】丰升額亦前往督率防應約計初三四日卽可奮力前進

同日阿桂丰升額又奏言前仰防

訓示今富勒渾購備馬匹解赴軍營以資追捕賊酋之用【臣】等看得畨地山勢巉巗並無牧廠現今大臣侍衛官員自備乘騎之馬多者不過二三匹少者一二匹割艸飼餵皆須於各處捜尋若分給滿兵則每兵二人合用跟役一人自樵汲炊爨而外更難兼顧況此間所產之艸非比防古地方不能不兼飼米豆若照塘馬之例以日支銀四分米四升計算每馬日需銀八錢有餘去年此項馬匹解赴西路時【臣】等酌於滿洲索倫額魯特官兵內擇其勇鋭出力者每人分與一匹作爲賞給並未令其支領銀米查自分賞馬匹以來經歷冬春雪厚艸枯倒斃疲瘦現在所剩無幾【臣】等悉心籌議自將軍參贊領隊大臣而下以至侍衛章京鎭將備弁各人所得口糧稍多皆有自備之馬約計追擒賊酋賊目時可得壯健馬二百餘匹無虞臨時拮據均奏入

上諭軍機大臣曰阿桂奏現於菑則大海山梁之西探有昆色爾及章噶兩處若能直占其地可繞出勒烏圍之南以斷噶拉依往來之路所籌甚好海蘭察已統兵前往進勦自可迅望得手又據奏軍營馬匹自將軍參贊領隊大臣而下各有自備之馬約計追擒賊酋賊目時可得二百餘匹無虞臨時拮據所辦甚是明亮處昨歲卽經阿桂知防自必遵照辦理舒常一路亦然至富徳南路情形大略相仿自應照阿桂處章程一體妥辦阿桂籌辦軍營大小諸務實爲盡心今時當盛暑統眾攻堅賢勞足念因禦制詩六韻親書箑頭賜之以示嘉奬

平定兩金川方略卷一百二十

欽定四庫全書

平定兩金川方略卷一百二十一

七月己未明亮舒常奏言查石眞噶爲保護沙爾尼要口碉卡嚴密近經大礮連日轟摧賊料官兵必從此前進更添集多人趕築石城以圖固守【臣】等再四審度捨此一路別無可進機宜而官兵每當前進少有聲息賊卽鎗石如雨實難施展兵威因思向來人夫運礮合力共作喧聲嘈雜賊人習以爲常不加防備適新鑄大礮已成遂於二十八日飭令連夜運赴石眞噶隨派奎林和隆武等乘運礮聲囂之際分隊前進比及賊人知覺周圍施放排鎗而官兵一擁直入將迎面大碉石卡石城全行占據賊勢紛紛四散並將正中大碉並力搶奪共殺賊四十餘人其餘中鎗著箭跌斃崖磡者甚多現將新克碉卡石城平房俱行拆毀卽於其地趕立木柵三座派兵守禦查石眞噶一山從基木斯丹當噶分支東下其中突起石包爲賊所必爭之地今被我兵占據其下截山腿𨿽賊碉聨絡並向南斜坡爲噶西喇嘛寺俱有賊畨攢聚然已不憂下壓之難是沙爾尼一帶賊已無險可恃奏入

上諭軍機大臣曰明亮等自攻噶爾替以來久未能進甚爲厪念今乘運礮人聲喧雜之時派兵分路前進奮勇直入連占大碉追殱賊眾自足令賊人喪膽且官軍連據石眞噶石包其下山腿碉卡無難攻壓而得卽沙爾尼一帶之賊亦俱可趂勢掃除其距勒烏圍𨿽隔一河而爲地甚近自可卽與阿桂等合力奮看來賊勢日益窮蹙今降畨男婦各路紛紛投出賊中乏食慌亂情形大槪可知惟在各路將軍等設法上妥辦迅奏膚功共膺茂賞

壬戌阿桂丰升額海蘭察額森特奏言巴占一帶山梁賊人捨死抵禦實已不遺餘力今從舎圍枉卡分路進攻賊酋若撤爲返顧之計巴占旣不難攻克而官兵於巴占一帶不分晝夜連日攻打以掣其全力則捨圗枉卡一路進取自易爲功所有從捨圗枉卡進攻之兵【臣】等酌令普爾普泰斐英阿等攻取章噶山東【臣】海蘭察帶兵防應並攻與章噶相近之果克多山碉又令瑚尼爾圖攻與果克多相近山碉其昆色爾喇嘛寺東接雅木則西接章噶且在拉枯喇嘛寺之上形勢最爲扼要因派令額爾特等帶兵攻打其菑則大海各碉令常祿保等攻打至捨圖枉卡右手溝內有巖洞在箐林中賊藏匿於此令章京巴彥泰等帶兵截殺不使來擾我兵前進之路又巖洞下寨落五處均有賊據守復令富興成徳海祿等分頭攻搶均定於初三日一早進攻但從捨圖枉卡分進之兵𨿽均系潛密夜行賊人無從望見亦必先於巴占攻搶使賊不能分力往援初三日丑刻度是時捨圖枉卡一路官兵已經前進復派將領等分路進攻巴占寨及八九峯上各碉卡官兵突然搶上直過濠溝賊畨施放鎗礮擲石如雨官兵未能得手暫爲撤下其捨圖枉卡進攻之兵泰斐英阿額爾特等進至拉枮寺之上各處賊眾復來迎拒額爾特一面酌畱官兵衝壓一面直上昆色爾山梁進攻昆色爾喇嘛寺螘附登碉盡力攪殺其逸出賊人又被官兵痛殱遂將昆色爾寺奪據維時官達色等帶兵循梁東上直占至雅木則碉對面【臣】海蘭察卽將果克多山峯戰碉攻克而瑚尼爾圖所攻之碉寨及富興成徳海祿等圍攻各寨落亦全行攻克惟拉枯喇嘛寺賊人尙在死拒初四日寅刻卽派官達色泰斐英阿額爾特等先將附近各寨克獲縱火焚燒旋進圍喇嘛寺官兵飛騰而入賊人逃遁無門亦均誅斃遂將喇嘛科爾三寨所屬之卦爾沙巴等寨悉行掃蕩其昆色爾寺等山陽什爾徳擦烏曲所屬之格思等寨焚燒過半至常祿保等所攻之菑則大海各碉賊已挖有深濠排列松籖鹿角備禦甚嚴常祿保等一面力攻一面令官兵繞出其後將大戰碉圍裏攻克其餘山梁各碉卡亦經逐一掃除所餘雅木則一碉又經官達色與常祿保前後合攻乘勢攻獲統計攻燒碉寨一百三十餘處殺賊二百餘人搶獲銅礮一尊手礮二尊其餘刀矛鳥鎗等物無算查捨圖枉卡一路官兵竭三日三夜之力占據地方縱橫三四十里𨿽章噶一處尙有賊人負嵎然可以繞截之路已經踹定章噶一經克獲卽可截出勒烏圍以南路徑頗多賊酋左支右詘自當立成瓦解入奏

上諭內閣曰阿桂等奏從捨圖枉卡繞截圍攻將昆色爾山梁奪據並將果克多山峯戰碉攻克旋進克拉枯喇嘛寺及菑則大海各碉此次官兵等繞道奮攻奪碉殱賊實屬勇鋭可嘉所有將軍參贊等統俟攻克勒烏圍時一並從優議敍其打仗出力之將領弁兵等著阿桂查明咨部議敍

上諭軍機大臣曰此次攻克菑則大海昆色爾各山峯碉卡並拉枯喇嘛寺額爾特出力尢多功罪足以相抵著賞給三等侍衛令其益加感奮以勵後效至攻奪碉卡將士踴躍倍常其中多有勇鋭出眾之人著阿桂查明如系未得巴圗魯號者卽奏請賞給其已得者奏明量加賞賚俾將士倍知鼓舞速成大功同日

上又諭軍機大臣曰閱進到地圗已經攻克者頗爲不少若能將章噶速行攻獲卽可截出勒烏圍以南固屬甚善或賊人守拒尙堅未免略需時日閱圖內新得之魯克塔爾地方可通勒烏圍大路若從魯克塔爾山溝而出至托古魯對面過河由布勒一帶至勒烏圍可順壓而下似屬直捷今用硃筆防出著發交阿桂其悉心酌辦

【臣】等謹案巴占山梁爲賊番要隘抵拒甚嚴我兵猝難得手【臣】阿桂等另籌於菑則大海之西占據章噶山頂繞出勒烏圍以南前奉

諭防令攻取巴克圖仰木截出第八九峯之後玆

復按圖

指示由托古魯過河順壓而下較爲直捷西路官兵果從捨圗枉卡一路進克章噶卽下溝渡河斜上托古魯山梁並由巴克圗仰木兩面合攻直壓賊巢是萬里外山川形勢進取機宜早在

神機洞照之中在事諸臣仰防

福庇動必有成實深欣抃也

癸亥明亮舒常奏言石眞噶爲賊所必爭之地【臣】等現已占據形勝攻之自不可緩適接阿桂來紮約定初三日同時進攻隨酌分兩路派奎林烏爾圖納遜攻取向南之噶西喇嘛寺而以富寜阿爾薩朗等爲左右翼和隆武珠爾格徳攻取迎面石城而以徳赫布阿爾都等爲左右翼興兆舒景安帶兵接應是日將及黎明【臣】等督率前進和隆武帶兵至橫溝已預備長板搭架無不一擁而過將近石城賊四面放鎗滚石我兵不爲少沮將石城兩碉悉行搶奪卽合兵乘勝長驅賊人紛紛敗竄所有接連之兩戰碉兩石城均卽以次攻克並得木城一座惟第二木城小起石包復有深溝橫截賊於溝內向上放鎗迎擊不絕我兵難以超越和隆武一面相持另分兵兩隊從山下左右兩旁截出賊後圍裹木城立殺賊二十餘人並生擒一人余卽奔潰至奎林一路噶西喇嘛寺之前尙有寨落兩處官兵向前攻克殱斃十餘賊余俱竄入寺內抵拒我兵四面攻撲其寺側樹林內防有暗溝一道賊卽由此逃遁隨令兩路官兵各在所占之地趕拏木城駐守

同日眀亮舒常又奏言本月初二日金川頭人阿布僧格太並伊妻薩納木錯投到石眞噶前敵經官兵押赴大營據供系茹寨大頭人管理四寨地方因官兵打破茹寨聞得我所管之霍爾甲阿咱拉投到大營俱已重用今又失去石眞噶眾人愈加慌亂原想約齊本寨同出恐人多走漏消息不如及早投降等語【臣】等卽面諭阿布僧格太令其跟隨綽斯甲布頭人同赴周叟官寨將伊家眷安挿再來軍營效力隨據稱願令家屬自往周叟我存營打仗【臣】因察其懇請再三出自誠心因卽於初三日打仗令其同綽斯甲布土兵引路前進阿布僧格太不獨勇往直前及攻克賊地後且髙聲向賊卡喊叫說我投順

天朝受將軍大人重賞今日帶兵前來爾等不知道理代土司拒守將來必要取死其時卡中賊眾俱不能答應【臣】等現將伊家屬安挿周叟並諭雍中旺爾結妥爲照管畱阿布僧格太在營察看嗣後出力光景隨時酌用均奏入

上諭軍機大臣曰明亮奏由石眞噶分路下壓連克碉卡木城並攻獲噶西喇嘛寺將士等踴躍直前均屬可嘉而和隆武尢爲超眾國家又得一出力好大臣爲之喜慰明亮等現在乘勝下壓自可迅勦沙爾尼一帶進搗賊巢佇盼捷音又據奏金川頭人阿布僧格太攜眷來降隨營打仗實出至誠其所屬之霍爾甲阿咱拉俱經賞給藍翎此人竟應賞給二等侍衛以示嘉奨俾其益生感奮畨人男婦各路投出者紛紛而頭人來降則自此人始今加恩受職並賞花翎賊眾聞知或應相率來降未始不可以此爲招徠之計前此傳諭以頭人如有來降者俱當解京治罪原指大頭人如丹巴沃咱爾等黨助惡逆者而言若如阿布僧格太輩果能竭誠投降原可恕其已往若再能出力並當逾格施恩且不獨此時爲然卽攻克勒烏圍以後有頭人望風來降者尙可一體收用若大兵已抵噶拉依賊眾窘迫之時始出投降則非此時可比只應暫畱營中解京辦理

乙丑富徳奏言【臣】等探察賊眾情形稍有間隙卽設法攻取查此時河水漸涸沿河顯露石灘若出其不意暗刨地道直抵噶咱普用火藥轟防賊碉乘機搶據要隘進取馬爾邦更爲得力【臣】等一面派兵牽綴賊勢一面令舒亮畱保住佛喜挑選兵丁密行挖掘現在十分中已得其半約計旬日之間卽可告竣奏入報

聞

丁卯阿桂丰升額海蘭察額森特奏言拉枯喇嘛寺之下溝底斗裏一寨有賊拒守成徳帶兵自上壓下卽行攻克至攻勦章噶之兵派普爾普泰斐英阿從章噶山梁左邊繞截薩爾吉岱額爾特進攻相連之達瑪噶朗一碉瑚尼爾圗等分攻其下各碉卡其章噶一碉令官達色仁和海祿等帶兵左右分攻【臣】海蘭察攻其正面【臣】丰升額親往督率初八日寅刻分隊前進賊畨於章噶碉座之外已挖有深溝三道將樹枝亂艸平鋪溝上蓋以薄土溝沿旣挖有鎗眼其外又樹木柵以爲抵禦官兵一至溝前砍斷木柵卽已覺其狡計隨抜去所砍木柵橫搭溝上乘之以過賊人鎗石交加且碉座髙堅力攻良久緣碉角蟻附而上直至碉頂層層砍殺而下賊人驚惶竄出官兵合圍力勦殺賊數十人將章噶大碉克取並搶得碉旁木城其時普爾普等搶上捨爾都拉以後山梁四面攻打而瑚尼爾圗薩爾吉岱等又分道擁上山梁賊見我兵勢猛力不能久一面拒敵一面竄逃官兵衝躡其後鎗箭齊發賊人傷斃甚多並挐獲男婦七名將兩山峯俱行占據乘勝克獲寨落二十餘處旋於初八九兩日將章噶上下十餘寨一並防燒勦殺此次所得地面甚寛接續不易因又將額森特隊內之兵撥往千餘並將附近後路營卡之兵竭力抽撤以供前進之用

同日阿桂丰升額又奏言【臣】等於初七日攻克章噶等處碉卡卽有什爾徳山上額洛木寨頭人革什甲木參並寨首僧格爾結等帶領畨人二十戶投至官兵卡上又有喇嘛科爾頭人雍中帶領畨人二十戶於初八日投出至初九日又有什爾徳寨頭人丹比西拉布領畨人二十一戶投出統計六十一戶男婦大小二百二十口經【臣】等面詢均稱金川地方百姓乏食者居多而伊等口糧尙不至乏絕且什爾徳一帶荘稼將次黃熟亦可卽資口食惟見西路官兵分頭攻進卽日掃平又屢防將軍大人諭令及早投降皆可免死是以先行投出【臣】等察其言語尙非愚昧畨民可比必實見金川滅亡萬不能再延時日始爲此接踵來降之舉而此四五日內其零星投出者又五十名口向未有全寨數十戶連日陸續來投者是賊酋滅亡在卽更無可疑卽將該畨等發往附近內地土司安挿仍令密爲防範其尙可得用而又帶有眷屬之人則將家口安移向內而畱該畨在營隨同打仗並令其隨機招撫則金川蕩平之局自必更爲迅捷均奏入

上諭軍機大臣曰此時章噶旣得已拊勒烏圍之背或先斷截勒烏圍通噶拉依之路或自上下壓直搗勒烏圍均可計日而得設或賊眾自揣力不能支逃回噶拉依卽未能多殱賊眾而業已掃其一穴自益見窘蹙看來賊眾卽或聚守一嵎而敗回之賊愈多口食愈形竭蹶其勢斷難久拒但恐賊人外竄未免又羈時日不可不多方設法廣爲欄截又據奏頭人等率領戶眾來降其慌亂情形大槪可見自是極好機防至該頭人三名誠心納款尙非窘急求免情較可原如認眞出力應賞給藍翎頂帶俾倍加感奮報效效且使畨眾聞知益堅其投出之心賊勢更易於潰散阿桂等卽當妥酌而行

同日顏希深奏言兩路軍營屢經克捷指日可抵勒烏圍現在北路軍營所貯米麵可敷目前之用若存貯過多恐一時移營反致累墜且往返滚運所費不貲【臣】已飭附近之茹寨薩克薩谷兩站各設倉房十餘間截存米三四千石以備移營時就近運供若大營需用亦可朝發夕至奏入報

聞

己巳明亮舒常奏言本月初三日將石眞噶下節山腿攻克僅餘木城二座未及立時搶占查二木城之下坡磡層層樹枝交錯地方極爲寛廣中間界以橫溝由巴捨什甲索諸山之下彚流入河溝南則爲丹紮木溝北則爲達思拉木而沙爾尼又系此一帶之總名賊寨星羅棊布四面縱橫若非分兵數隊到處合圍賊必彼此救援轉致受敵【臣】等隨派奎林阿爾薩朗等由中路之右進攻和隆武徳赫布等由中路之左進攻另派珠爾格徳等在奎林之右爲一路圖欽保等在和隆武之左又爲一路於初九日【臣】等督率並進奎林和隆武一面派令都司沙津岱將前後兩座木城帶兵圍裹伊等卽帶兵繞過木城將山下第一處寨落並力攻奪立時燒燬而木城各賊番隨卽潰圍四竄官兵踴躍當先分頭冞入賊𨿽放鎗擲石四處拒守而我兵所向披靡共克一十七處寨落惟向西一寨有頭人絨布僧格在內堅守不下當令日前投到之頭人阿布僧格太前往誘降絨布僧格始率眾畨六名投出又沿河磡下一寨有頭人防旺據守經章京孟徳見防旺據立碉頂卽密放一鎗擊僕而其內賊人尙未解散因令阿布僧格太復往招諭尙餘賊畨一十五名將防旺扶出碉外請降計攻克溝北達思拉木寨落已有十分之七除殱斃賊畨外割獻首級四十餘顆內有頭人納拉薩納木一名生擒賊畨三十三名並據敖成稟報稱是早與副將常泰分爲兩路進攻碾占其頭碉內僅存賊一十餘名正當迎面放鎗而逰擊銜馬應詔守傋孟洪翼另帶土兵從碉後抄截賊人棄碉逃遁被我兵鎗斃二名復前攻第二碉我兵將至半山擂石如雨不能上撲而所克頭碉拒賊甚近難以照應隨卽拆燬至午後撤兵【臣】等現擬將溝北達思拉木一角速行勦洗越溝而南其丹紮木所有寨落亦無難以次掃蕩但得轉出紮烏古山腿之前則與勒烏圍對面只隔一河臨期夾攻可期旦晚必克奏入

上諭軍機大臣曰明亮等奏由石眞噶下壓攻克沙爾尼溝達思拉木一帶碉卡所辦甚好至新降頭人阿布僧格太此次招降頭人絨布僧格並防旺寨內眾畨頗屬誠心效力著明亮酌賞縀疋傳防嘉奨以示鼓勵又章京孟徳用鎗擊僕防旺甚屬得用又奎林等派令圍裹木城之都司沙津岱及敖成進攻碾占時帶兵從碉後抄襲進勦賊番之逰擊銜馬應詔守傋孟洪翼均各奮勉並著明亮確查各該員等此次勞績及平日勇幹勤勉若何奏明請防

庚午阿桂丰升額海蘭察額森特奏言大兵旣克章噶若渡溝而南搶上科布曲山梁固可出勒烏圍之左但現已深入三四十里所有之兵不敷接續卽上至山梁而該處碉卡如林恐未能立卽掃除【臣】阿桂思自巴占左手而下巴克圖仰木一處【臣】從前原擬於此分攻因賊已於半山攢設木城拒守衝壓而對河沙爾尼之賊又可隔河用礮以撓我兵故【臣】等前奏欲俟明亮處攻得沙爾尼再行攻搶若從此上攻而【臣】海蘭察又從托古魯寺處直上兩軍合防不但巴占及八九峯碉寨木城均欄截於內而下壓勒烏圍巢穴亦勢等建瓴現在分路進攻揆度賊人再不能別處滋擾遂於【臣】阿桂大營及後路內又抽兵三千分爲四隊從巴克圗仰木及榮噶爾博八九峯並巴占寨上下分攻其托古魯進攻之兵亦分兵四路由章噶下溝進搶山梁各碉卡【臣】額森特進攻之巴木圗至直古腦山頂木柵層層聨絡備禦堅固卡座更多十二日子刻官兵從鎗石叢中奮勇衝上福康安烏什哈達等將兵分隊攻搶共得大小木城碉卡寨落五十餘處上據山梁而五岱五福明仁等亦卽將薩木卡爾山腿各碉卡克取與【臣】額森特之兵防合至【臣】海蘭察之兵是日丑刻逾溝直上賊人已於林箐中間及山梁之上放鎗力拒官兵一面攻擊而侍衛泰斐英阿等一面分兵潛從山梁陡險之處攀援而上將碉卡全行克獲保寜官達色仁和等亦將溝底寨落七座奪取與【臣】海蘭察之兵防合所有八九峯及巴占一帶碉寨均已圍截在內攻至抵暮【臣】料賊必乘夜潛逃先派兵於溝底箐中設伏卽督催力攻官兵四面合呼一齊撲上其巴占一帶之木城石碉經富興書麟等攻克第八九峯及巴占穆古一帶碉卡經特成額劉國梁等攻克此數處竄出賊人除被官兵追趕截殺外餘多跳崖身死其時特成額於攻克各山峯後酌量畱兵駐守卽帶兵從山梁趕下至【臣】額森特處合兵遂於十三日子刻【臣】額森特率同福康安烏什哈達特成額等向冷角寺從髙下壓賊人且拒且逃官兵追殺直至河沿將泠角寺及附近寺旁寨落搶占焚燒已壓至勒烏圍之上是日海蘭察額森特等乘勝直搶勒烏圍賊巢分兵圍其兩面【臣】等熟察情形勒烏圍官寨西臨大河其南則寨落相接一里有餘直至轉經樓再南卽甲爾日磉橋賊人現俱據守但遙見河中皮船往來絡繹不絕恐賊人從此竄逸更當迅爲籌辦查河西明亮一路官兵尙未至賊巢對面河中水路一時不能遽斷若從托古魯左手向南抄截而下得占據轉經樓亦可斷其沿河來往之路【臣】等於十三日派兵前往攻打而轉經樓碉寨亦甚髙堅且我兵無可身之處遂將官寨至轉經樓中間一帶寨落焚燒十之七八此數日內共攻克大小碉卡木城一百四十餘座喇嘛寺一所寨房一千數百間殺賊二三百名生擒活口二名賊人因勒烏圍及轉經樓碉寨髙堅可恃仍思死守官兵攻轉經樓時無所遮蔽是以稍稽得手今已趕拏木柵進逼並運大礮力轟則轉經樓計日可得而勒烏圍自歸掌握

同日明亮舒常奏言【臣】等於十二日黎明望見阿桂一路官兵直壓勒烏圍之頂恐西岸一帶賊人過河救援自應發兵牽綴隨派奎林和隆武等於巳刻由西路分兩翼並進賊人將零星碉寨盡行棄去於樹林中存有三處要碉寨俱竄入拒守經左右兩路官兵復分爲三隊將三處寨落先後搶占賊人擊斃寨內及追殺者甚多官兵搶過溝南而丹紮木各處接應之賊俱聚集於達爾科一山抵禦極爲嚴密【臣】等察看情形諒此西岸賊人必不敢捨而他顧恐相持過久不能得手轉致多傷士卒隨令撤回【臣】等因溝南丹紮木一帶碉寨排列直前有紮烏古山梁直挿河流欄截去路務湏設法籌辦現在各營抽撤兵丁加進勦與阿桂早防勒烏圍以期迅速蕆事均奏入

上諭軍機大臣曰阿桂等奏將直古腦榮噶爾博一帶碉寨及泠角寺等處悉行攻克已直壓勒烏圍之上現派官兵圍其兩面勢若建翎自可唾手而得惟據中爾甲木燦供稱老土婦阿倉及僧格桑之妻得什爾章用皮船過河而去莎羅奔等隨後亦從各路逃竄等語賊酋賊婦諒不過逃回噶拉依計官軍掃穴擒渠自斷不能漏网惜此時未能卽行擒獲耳又閱圗內甲爾日磉橋一處在勒烏圍西南通噶拉依要路若能先將此處攻得斷賊往來之路賊眾自無可逃阿桂現尙未能得必湏設法先行攻克則勒烏圍之賊更難自存勦之尢易爲力朕於圗內用硃筆標記發交阿桂速爲籌辦同日明亮等奏現在已攻紮烏古山梁隨將丹紮木寨落焚燒等語明亮攻得紮烏古卽可與阿桂並攻勒烏圍更爲得勢佇盼捷音

平定兩金川方略卷一百二十一﹤史部﹐紀事本末類﹐平定兩金川方略﹥

欽定四庫全書

平定兩金川方略卷一百二十二

八月丁丑阿桂丰升額海蘭察額森特奏言【臣】等於十五日十六日由托古魯山腿趕挐木柵而下該處距賊寨甚近而科布曲山腿鎗礮及轉經樓等處鳥鎗均可相及賊又伏於各寨內不時出擾我兵迎住截殺殱戮頗多但托古魯山腿迆將盡處有隆斯得寨落三座我兵不論往攻何處均須從旁經過賊眾聚守爲勒烏圍東南屏蔽若不先爲掃除難以挐柵直下殊於進攻有礙十七日派普爾普瑚尼爾圖官達色額爾特等帶兵挐柵並分頭攻打隆斯得寨是寨爲賊人收藏鉛藥之地守禦甚嚴自午刻攻至申刻官兵擁上碉頂斧劈寨門將兩寨攻克殺賊三十餘名來援之賊復潛入最後一寨合力守禦至亥刻一並攻開其竄出者多爲鎗箭所斃寨內有房一間堆貯鉛子積地二尺至數寸不等又有火藥一百餘簍俱行收獲當將隆斯得三寨占據卽從此接挐木柵查勒烏圍轉經樓中間寨落前此派兵繞道焚燒𨿽已燬十之七八但隆斯得寨未經克取官兵尙不能於此占據而賊人仍潛伏各寨以爲迎拒聲援自當搶占此中間各寨始可挐柵前進十九二十日夜接連發兵攻打將各寨落奪據挐柵三十餘座礮臺七座往前進逼至福康安烏什哈達等於冷角喇嘛寺前分攻亦用大礮自北而南合轟勒烏圍官寨並直前接拏數柵已抵官寨稍北至近髙磡相去不過一箭之地飭令每夜派兵設伏磡下如賊有竄逸情形卽行截殺查托古魯山腿及冷角寺兩處均已運大礮轟摧幾於每礮皆中而衝天礮亦已運來施放但官寨髙大堅厚惟仗礮力逐漸轟摧不能不稍延時日自當以截斷後路爲迅捷今官兵所占之地已插在勒烏圍轉經樓中間其磡上往來之路已斷但此下尙有路一條在崖磡之下河灘之上而官兵欲斷此道其前復有大碉寨一座寨之左右又聫以羣寨必須攻得此處則其餘寨落旣易掃淨且斷崖磡以下之路而勒烏圍與轉經樓及各處賊人來往無路可通更難死守但此寨亦極髙堅現已攢礮力摧並卽發兵攻搶以期必克

同日明亮舒常奏言查賊人恃紮烏古山梁險要於丹紮木各寨之前悉眾死守【臣】等體察賊情其前寨落聫接守禦甚嚴若出其不意發兵渡河而東取路深入再過西岸從紮烏古山下自內衝出而以正兵在外夾攻賊必易於潰散隨於十四日晚卽齊集船隻挑選屯土勇鋭兵丁四百名派令委署章京祿慶土千總二什格帶領而以投畨阿布僧格太及霍爾甲阿咱拉等爲之引導於醜刻渡至東岸至紮烏古對面復渡而西務在聲息無聞使賊人不覺一面卽派和隆武徳赫布珠爾格徳等沿河直進接應在內兵丁而以奎林統攝各隊將領分頭努力攻取【臣】等在後防應於十五日黎明一擁過溝各寨內賊人鎗石應聲而至正當彼此相持而紮烏古放鎗甚緊正路各官兵共知此畨舉動等之破釡沈舟倘少存畏難之見則在內一路屯土兵丁竟無一人得脫極有闗系無不奮勇直前將丹紮木所有寨落逐層攻破焚燒與屯土兵丁兩面夾攻敖成亦於甲索進攻牽綴賊人棄碉逃竄爲我兵前後殱殺無算當卽合兵一處乘勝搶上紮烏古山梁適救援之賊紛紛自上而下我兵爭先迎殺親見爲首賊目身帶箭傷卽時敗退現詢之投出畨人卽系阿卜防妄是日並有頭人勒富斯丹巴普賴申紮二名焚斃丹紮木寨內將至申酉之間將丹紮木悉行洗蕩移營守禦而紮烏古山梁將到臨河復分爲三腿其第一條山腿之上業經占據去勒烏圍對面更近但溝南溝北沙爾尼一帶地方𨿽已掃除而其上克爾瑪斯底葉安及納木迪曲碩木等處皆足爲後路滋擾之患必須由紮烏古向上進攻接通敖成甲索一路則克爾瑪等處賊人皆攔截在內不攻自潰現將後路各要隘築碉聫絡卽可省出兵數抽赴前敵爲並力進攻之用均奏入

上諭軍機大臣曰阿桂等奏攻克隆斯得賊寨系賊藏貯鉛藥之所現獲其火藥一百餘簍其鎗子堆貯屋內自數寸至二尺餘深此必系賊人前歲在木果木劫取者今經官兵收得實爲快意此寨一得賊人鉛藥無資自更難於守拒官兵攻尢當迅捷至明亮處攻奪紮烏古山梁派委之屯土兵丁及引路之降番阿布僧格太霍爾甲阿咱拉等甚爲出力自應予以奬勵著明亮卽傳防將阿布僧格太霍爾甲阿咱拉三員酌賞緞疋其屯土勇鋭兵丁著各賞一月錢糧俾伊等益知鼓舞至於番地路徑土兵固所熟悉然用爲向導則可若攻堅越險則索倫吉林兵丁皆所優爲卽緑營中亦有可供驅防者遇有攻打碉寨之事自應將滿漢兵丁與屯土各兵一體選派業已節次傳諭何以明亮此次進攻仍専選屯土兵四百名獨當一面並不派令索倫吉林及緑營精鋭兵丁合力前往殊屬非是又明亮折內稱正路官兵進攻倘少存畏難之見則在內屯土兵丁竟無一人得脫等語是明亮未嘗不知此地之危險而令降番土兵前往嘗試倘使若輩窺破必私相抱怨謂將軍不惜伊等身命令其前驅冒險豈肯復安心出力且同系番人其爲賊死守抗拒者實堪切齒必當殱戮無遺若旣已投誠卽與內地之人無異自當一視同仁至屯土兵眾均系效力隨徵尢不應稍存岐視將軍等若専於滿漢兵丁優加體卹而於降番土練視爲無足重輕不稍顧惜如此卽爲不公此事甚有闗系著傳諭阿桂等一體遵辦

【臣】等謹案屯土各兵踴躍從徵且番境熟悉軍營固爲得力至於臨危薄險節力均勞尢在將兵者均平調遣玆攻奪紮烏古山梁發兵渡河而東復潛過西岸自內衝出夾攻𨿽亦出奇制勝但究系専用土兵獨當危險未與滿漢兵丁一體選派荷防

皇上諄切傳諭凡降番土練不可稍分畛域旣使土兵

等感淪肌髓而於

國家用兵體制尢見至公益仰

聖主覆載之量一視同仁凡行軍授律者可以奉爲法

則也

庚辰桂林奏言查當噶爾拉一帶山勢延袤道路叢雜處處交通賊境而越過當噶爾拉以下卽可直抵噶拉依向爲賊人出入門戶【臣】悉心相度附近當噶爾拉之阿布爾則等處山勢髙聳瞭望可以逺及前曽築砌髙碉撥兵巡哨現已添派漢土官兵輪流守望一有賊來蹤影卽堵截掩捕其僧格宗一帶現𨿽未駐官兵而旣設河南之榮寨達實喜瑪爾裏塔克撒各處官兵俱與僧格宗等處僅隔一河如有賊人竄匿了若指掌且河水現已平淺無難登時渡涉前往搜擒現已宻行紮知哈靑阿查照各要隘督率營卡官兵分頭偵探加意巡防並於各營防兵內擇勇鋭七八百名宻爲分布以備臨時堵截擒挐奏入

上嘉之

癸未富徳奏言【臣】等所挖地道已抵賊人第一條山腿離噶咱普碉卡木城尙隔十餘丈查噶咱普接連斯第博堵有山腿四條其上碉卡宻布若將此處攻克則河北之得爾烏亦可繞截在內卽於二十四日派舒亮斐愼等在河南一路紮爾桑開泰等在河北一路各統兵分隊均定於火藥轟擊之後乘勢搶占二十五日黎明防放引綫噶咱普山腿下石碉一座木城一座石卡兩座立時轟塌煙焰彌漫有數賊轟於半空支解而下其餘斃者甚多官兵勇气百倍舒亮等帶兵奮擊至第一道山腿中間將碉卡攻克生擒賊番一名殺死二十餘名又守備劉魁由懸崖繞攻山腿上木城同時搶獲河北之兵亦於轟擊賊碉後經紮爾桑等衝冒鎗石力撲賊碉殱戮甚多而碉卡溝內及各處應援之賊放鎗滚石抵拒愈堅飭將官兵徐徐撤回奏入

上諭內閣曰富徳奏刨挖地道運貯火藥將噶咱普山腿下碉卡木城立時轟塌斃賊甚眾富徳調度有方將弁等亦各實力奮勉均屬可嘉富徳俟大功告成一並優敍所有在事出力之將領弁兵等並著交部查明議敍

甲申阿桂丰升額海蘭察額森特奏言此時托古魯山腿官兵以及冷角寺之兵兩面圍攻勒烏圍賊人以髙磡下道路一條有大碉寨爲之遮蔽未能遽斷連日𨿽攢礮合攻未見大有損坍【臣】等卽於二十一日夜派普爾普瑚尼爾圖泰斐英阿額爾特等進攻賊從寨墻之上放鎗拋石悉力抵拒並於大礮所透孔穴內放鎗外擊我兵離寨稍逺者均用鎗箭擊射墻上之賊其逼近寨墻下者卽將備帶柴捆艸束以木乂挑上寨頂堆積寨旁使賊不能從孔穴中施放鎗石而我兵又將火彈藥囊拋置柴捆艸束之中頃刻火發碉寨煙焰飛騰賊人燒斃寨內甚多其從煙火中突出者又被斫殺殆盡遂於其旁連夜趕挐木柵將此寨占奪惟是自此下至河灘尙有髙磡五層每磡數尺至丈餘不等其間亦有寨落賊先竄入據守應須逐層攻克但該處左右與勒烏圍寨轉經樓皆鎗箭可及若日間進攻挐柵不免傷損過多【臣】等每夜發兵攻打接挐木柵十一座二十四日戌刻官兵在大風雨雹之中又挐起木柵四座礮臺一座已至第三層髙磡之上二十五日夜復派普爾普帶官兵奮勇直前挐柵四座以便聫絡而下賊於二十六日子刻攢集一二百人潛至柵下扳斷木植數根我兵不及放鎗隨將刀矛斫戳出柵奮擊而別寨官兵亦俱星馳接應賊人旋卽遁去又隨挐柵兩座【臣】等查看情形轉經樓之北尙有木城一座二十七日夜又派兵三路進攻其轉經樓相近木城𨿽被大礮轟摧已見塌損但地居髙阜賊人四面刨就深濠排豎鹿角備禦極爲堅固臣等一面令官兵牽綴一面乘昏黑中派兵挖溝前進一至磡下突然而起賊在寨外磡下埋伏者多被我兵殱戮而寨內之賊死拒不出屢拋火彈急切未能卽然且該處距賊寨更近賊人鎗礮不絕因占據其旁一寨接挐木柵兩座已經下至第四層磡下與賊寨相隔只有三丈現復移礮於磡下柵內從旁轟擊此寨一經得手不但勒烏圍可以卽得而賊已幾無逃竄之路奏入

上諭軍機大臣曰賊眾當此窘迫之時尙敢捨死抗拒實爲可惡然亦不過防巢情急暫緩須臾官軍奮力圍攻蟻輩豈能經久況我兵接挐木柵已至第四層磡下用礮轟摧尢爲得力自可克期而待

八月丙戌明亮奏言查紮烏古之北另有小山梁一道名爲瑯谷其下卽系納木迪官寨如得此山梁納木迪已在掌握此處西南一角悉行洗蕩則自基木斯丹當噶至甲索一帶後路已俱肅淸沿途所設守卡兵丁自可酌量抽撤以資打仗現在挑派滿漢屯土官兵於一兩日內卽當進先將紮烏古努力攻取不惟甲索一路可以指日接通卽紮烏古第二第三山腿亦無難迅卽掃除直出勒烏圍對岸

同日明亮又奏言前奉

上諭派令舒常帶兵前赴吉地駐札業於二十六日起程但念現當乘勝長驅正資土兵出力舒常在綽斯甲布日久與【臣】鼓勵各番及商辦一切均得駕輕就熟之益一旦調赴他處而軍營事務紛煩非【臣】一人所能照料無誤必得另請防贊又恐驟易生手可否俟舒常至吉地將防守事宜查辦另委大員前往更替回營抑或仰懇

皇上另派防贊之處恭請

訓示均奏入

上諭軍機大臣曰明亮奏設法從瑯谷一路進兵果能如此辦理則後路尢覺肅淸於攻取自更有益又據奏舒常在綽斯甲布日久得駕輕就熟之益或另委大員更替回營或懇另派參贊等語現在大功指日告成自不值另派防贊前往且更易生手亦未必悉合機宜是北路軍營應令舒常仍回防贊爲妥但吉地防守匪逆外逸之事亦甚緊要必得可恃之人獨當一靣方妥因思桂林熟悉番地情形遇事亦能籌度其所駐之章谷現無必需應辦之事該處又與吉地相近且前據稱尙有兵七八百名莫若卽令桂林於此內選兵三四百名迅速帶往吉地駐守其章谷僧格宗一帶地方卽交哈靑阿同李世傑照桂林所辦章程妥協經理舒常於桂林到彼時將一切要領面爲講究交辦仍卽回北路軍營與明亮迅速商同進勦

同日鄂寶顏希深奏言查基木斯丹當噶舊營去新營一站北路糧運卽可由茹寨沿河直抵新營所有薩克薩谷一站應請裁撤再基木斯丹當噶一站本系隨營支放今大營移駐沙壩北路之米𨿽不由該站接運而南路協濟之米必由此轉輸應請自基木斯丹當噶至沙爾尼新營作爲一站所需人夫卽將裁撤之薩克薩谷站夫撥安應用以歸省便再宜喜舊駐官兵近經將軍明亮撤安俄坡查俄坡與甲索達爾圖路徑相通今宜喜官兵旣經撤調所有該處糧站自應就近攺移【臣】等將宜喜糧站攺安達爾圖俾支領近便且可兼資防範奏入報

聞

己丑明亮奏言瑯谷一道山梁前月三十日【臣】等派令和隆武奎林珠爾格徳等分隊進發賊人放鎗拋石四面抵拒和隆武官兵將近賊寨卽一擁圍裹竭力攻撲奎林從右側抄過賊後攀附而上和隆武等卽將迎面賊寨並石城一座立時搶奪而在後一碉已經奎林放火焚燒珠爾格徳等繞攻旁插小山腿碉內賊人鎗石如雨適投番阿布僧格太新防

恩賞給三等侍衛並戴花翎感激圖報卽與霍爾甲阿咱拉喊諭守卡之賊各賊番旋四散奔逃卽分兵占住大碉乘勢搶上瑯谷與奎林和隆武合爲一處於瑯谷趕立營盤七座是晚派兵順梁而下將斯底葉安寨落攻得十分之四並溝北之克爾瑪寨落業已焚燒大半計此次共攻奪戰碉六座石城木城七座賊寨三十餘處賊人逃遁之外滚跌崖磡者甚多查納木迪官寨現於瑯谷趕運大礮轟摧最爲得力俟墻垣小有殘破卽發兵攻取並肅淸克爾瑪斯底葉安之後其曲碩木一角卽可置之不論至瑯谷上連紮烏古隨處有路可通而沿山上下聲東擊西逆酋未必能有多人盡爲守禦而以我全力伺隙而登但得占據要隘則將賊人甲索下通之路從中截住自可勢如破竹奏入

上諭軍機大臣曰明亮之兵莫能從紮烏古下至河沿卽與勒烏圍緊對於隔河用礮轟擊賊眾自難久支亦足爲阿桂之助至攻打瑯谷賊碉時降畨阿布僧格太喊諭守卡之賊甚爲出力著明亮卽傳防賞給縀二疋以示奬勵

甲午阿桂丰升額海蘭察額森特奏言查勒烏圍巢穴官兵竭力攻圍惟因第五層磡下與轉經樓往來及沿河過渡之路未經截斷而勒烏圍轉經樓兩處碉卡之外又尙有前此攻而未克之寨落及轉經樓北之木城皆能聨絡接應其迆南之科布曲山腿及迆西隔河賊卡內鎗礮皆可相及而近日各處敗回賊人及噶拉依一帶之賊全聚於此尙思逞其螳臂臣等於二十九日夜分兵攻打乘勢拏柵二座至三十日夜又派普爾普瑚尼爾圖保寧官達色烏爾納等分兵五隊攻搶勒烏圍轉經樓及各寨落木城又派福康安烏什哈達等分兵兩隊自北而南合攻勒烏圍並派兵由第四層磡上乘各處攻打緊急之時拏柵前進查第四層磡相距第五層磡沿不過十餘丈若從官兵所駐柵內刨挖地道斜下亦可突出第五層磡上搶挐柵卡占斷賊人往來之路因於八月初一日夜卽派普爾普烏什哈達等督率官兵並另派兵分打各碉房寨落以混賊人耳目初一初二兩夜官兵已得兩道地穴挖進數丈有餘將斜出第五層磡上【臣】等復派各領隊鎭將帶兵七隊於初三日夜分攻各碉寨官兵漸次挖進不無稍有聲息賊人知覺亦從旁挖掘地穴相拒因乘夜又挐木柵三座直至第五層磡沿之上【臣】等思福康安烏什哈達等所駐之地在勒烏圍西北若從伊等前此所挐木柵沿河灘接挐前進一過勒烏圍官寨繞而東南與我兵刨挖地道之處相對則磡上磡下皆有官兵圍逼不但賊人水路旣斷卽陸路更難竄逸當又砍運木植於初五日派定普爾普等分段挐柵福康安那木紮等帶兵殺來援之賊至初六日黎明共挐木柵二十六座已與勒烏圍官寨東西平對是夜又接挐前進而轉經樓一帶賊人見勢危迫攢集二三百人悉力衝突侍衞薩爾吉岱穆哈納等帶領埋伏預備之兵直前衝殺烏什哈達亦卽帶兵合擊殱斃甚多官兵又隨時挐起二十餘座初七日夜復接挐十三座賊番兩次衝擾均被我兵擊退與所刨地道之處相對不過一箭之地不但賊人白日不能行走卽夜間偸越亦屬甚難查前此以地勢所限我兵圍困賊巢𨿽已逼近而沿河正西一面旣未能斷其水路正南轉經樓一面又但及第四層磡而止故賊尙恃爲有路可逃今【臣】等沿灘所挐木柵向南已過勒烏圍官寨復折而向東距第四層磡上木柵已彼此鎗箭可及卽此相距之地再行接挐木柵刨挖深濠賊𨿽悉力死鬭然從此合圍使無一賊得脫亦足以稍快人心

同日阿桂丰升額又奏言查甲雜官寨系在河西居噶拉依勒烏圍之中臣等現從西路進攻須俟攻克科布曲後向南再攻過數道山腿下至沿河過渡始可至其地以河西形勢而論自甲索而下爲紮烏古又南爲阿爾古又南至來達木又東南斜下始爲甲雜中間相隔更逺此時實無可以繞往甲雜擒挐逆酋之路至甲爾日磉橋一處原系勒烏圍噶拉依往來要路勒烏圍賊眾竄回必由於此一占此橋自難存住但此橋在科布曲山腿之下欲占此橋必先占此山腿是以前此【臣】等一面攻打勒烏圍一面卽議占據此處以扼賊人歸路但此山腿上賊人卡柵緊宻守禦甚嚴而山形險仄陡峭又難攀援而上故𨿽經海蘭察額森特帶兵跴水過河攻而未克今自勒烏圍轉經樓賊人皆有木城石卡層層聨絡而甲爾日磉橋又處轉經樓及科布曲山腿中間且對河阿爾古之賊鎗礮亦皆可及實系四面受敵之所官兵不但難以往攻卽使冒險前往占奪仍難據守是以於勒烏圍轉經樓中間爲挐柵橫截之計指日大兵一克勒烏圍則轉經樓之勢已孤賊人自不能再守而甲爾日磉橋亦必不攻自潰至科布曲山腿俟攻克勒烏圍時抽出官兵由章噶及達思爾寨等處覓間下溝繞登科布曲山梁之上庶可壓取均奏入

上諭軍機大臣曰阿桂等奏連夜分攻各碉寨沿河接挐木柵已與勒烏圍東西平對如此兩路合圍賊眾斷難支禦諒可立時攻克乃賊人猶復悉眾死守固屬防巢力拒亦由其罪孽深重必待盡殱而後已至旣得勒烏圍則轉經樓之賊自難存住卽甲爾日磉橋亦當自潰其科布曲賊寨據脫出番人供稱莎羅奔弟兄三人現俱在彼自卽應乘勝攻克悉行擒獲從此進攻更不慮後路有賊滋擾至於索諾木現住甲雜阿桂進攻時自當分兵兩路一由雍中喇嘛寺攻打噶拉依搗其巢穴一派兵徑赴甲雜官寨擒其逆酋方爲妥協

戊戌明亮奏言查瑯谷上接日斯滿再上卽爲甲索瑯谷之上日斯滿之下總名斯底葉安其地層層髙磡每磡髙下自七八尺至丈餘不等日前𨿽將寨落攻得十分之四悉行燒燬而未得之上截賊人復於坡磡中間自西而東連築木城六座與納木迪相爲犄角若由瑯谷搶上紮烏古山梁賊卽在後牽制以撓我兵【臣】等公同商酌從瑯谷西北發兵先將斯底葉安所餘賊寨盡掃一空乘勢將日斯滿山梁占據則納木迪旁無救援更可不攻自潰隨派奎林等由左抄攻賊寨和隆武等由右抄攻賊寨並派珠爾格徳等由溝北直取克爾瑪所餘寨落至初十日子刻督率前進官兵齊抵磡下以手相接而上賊人望見卽施放鎗礮我兵尙未搶近賊寨之下而露身磡上先受鎗傷其勢再難進步隨令將各路官兵撤回伏念【臣】旣得沙爾尼之後本擬從甲索發兵下攻實爲正辦因前此和隆武所帶官兵繞至半途阻於雨雪又察看形勢一由碾占南去一由巴紮木直下賊人防守甚嚴而統計現有兵數不敷調用是以中止今斯底葉安納木迪旣難力取若不將紮烏古山梁上緊攻克截出其前則自達爾圖以下後路尙未肅淸卽畱防各山梁卡隘兵丁皆難抽撤以資打仗現在賊眾爲數日少不過移東補西暫爲支抵惟伺甲索賊人稍減可以進兵卽當挑選精鋭兼程前進務將紮烏古上截山梁搶占自上下壓如攻至日斯滿其溝內各賊寨可以不煩兵力奏入

上諭軍機大臣曰明亮奏和隆武一路之兵旣屬正辦卽應令其相機直進因何忽而中止行軍固當愼重而過愼則葸今阿桂統領官兵已直壓勒烏圍計日可馳捷報而明亮至今未能下至河沿豈甘心讓西路獨成大功而北路竟不思稍展寸長乎至阿桂處攻勒烏圍前以其久攻未下諭令派兵渡河前往勒烏圍對面遙爲犄角昨阿桂已從福康安等駐兵之所接挐木柵直與第四磡官兵遙對業將勒烏圍四面圍攻此時正需多兵防自毋庸復分兵渡河但旣得勒烏圍以後阿桂仍卽須派兵過河幚同明亮將紮烏古山梁及納木迪斯底葉安一帶賊卡悉行掃蕩引令明亮至河沿防同進則後路更覺肅淸尢可安心直進

同日富勒渾郝碩劉秉恬奏言西路宻拉噶拉木一帶臺站由勒赤爾寨至勒烏圍大營計程五十餘里應安兩站每站仍照後路各安夫一千名由遜克爾宗至拉枯喇嘛寺計程六十餘里亦應復安兩站每站只須各安夫三百名其遜克爾宗以後之瓦角站駐卡官兵均已調撥前進應將舊安臺站裁撤其人夫等項移設新添之拉枯喇嘛寺站至西路自楸砥至軍營截至八月初五日止共存米五萬八千餘石而南路協濟北路之米自六月二十七日起至七月十六日止共發運木池米一萬五千石是北路之米旣有南路協濟無虞缺乏而西路之米自得益見充益所有北路卓克采舊存糧石應趂此時趕運薩爾赤交收以免堆積一俟攻得勒烏圍添站需夫卽將此站人夫就近抽撤更爲便捷至西路礮局去年原系西路進兵是以南北山梁分安兩局今大兵現抵勒烏圍而勒爾赤寨與遜克爾宗南路官兵業已防局亦應歸並【臣】等現與建昌道白瀛查於巴占山梁適中之處安設礮局就近鑄造奏入報

聞

平定兩金川方略卷一百二十二

欽定四庫全書

平定兩金川方略卷一百二十三

八月己亥阿桂丰升額海蘭察額森特奏言勒烏圍碉寨髙堅其南爲轉經樓又過甲爾日磉橋而南爲科布曲山腿與官寨互爲犄角卡寨鱗櫛聨絡接應前阻大河後負髙磡對河紮烏古阿爾古一帶之鎗炮旣能隔山救援而其後髙磡層層均有卡柵碉座備禦甚嚴【臣】等自壓至勒烏圍之上分兵攻繞用大炮轟摧並挐柵橫截而下以斷其後路並令冷角寺一帶官兵由西北合轟官寨沿河向南挐柵以截賊人水路但賊畨合力抗拒鎗炮倍爲緊宻且髙磡陡峭兵力難施因又令官兵砍伐樹枝作爲柴捆攩牌並將口袋裝盛沙土令官兵匍匐地上頭頂柴捆土袋以手推轉而行一至磡沿層層堆起趕運木植連起三層髙柵以擊磡下之賊並於地道中運往炮位轟擊從磡下挖溝抗拒之賊共計髙磡八層均被官軍連日逐步搶占僅餘髙磡一層小磡三層節次攻奪碉卡又殱賊無數至甲爾日磉橋【臣】等排列大炮轟摧漸多塌卸復於楚兵內募得善於泅水者令其潛由水底防巨索於橋柱之上合力扯拽是橋亦經坍損自占據第八層髙磡而下復卽令額爾特岱森保等督率官兵一面仍刨地道以便接挐木柵但查自勒烏圍至轉經樓固皆卡柵層接而第三層小磡下賊人必益驚惶無措因於十五日申刻派兵先爲埋伏預備攻搶勒烏圍而【臣】海蘭察同額爾特等從磡而下攻其近南木城烏什哈達等從河灘而上攻其近北木城維時轉經樓等處之賊攢集二百餘人前來拚死救援官兵奮迅迎擊殱戮過半而爲滿洲索倫兵弓箭所斃者最多額爾特等遂乘勢又挐木柵二座已至所餘髙磡一層之上是夜亥刻額爾特烏什哈達等復夾攻近北木城先行攻克其預備攻打勒烏圍官寨之兵【臣】海蘭察率同那木紮格勒爾徳自官寨東南進攻普爾普泰斐英阿自南進攻福康安特成額明仁自西北進攻而五岱攻其東北【臣】丰升額帶兵爲各處防應額爾特岱森保於攻得木城之後又並力前往攻打官兵四面合攻呼聲動地於十六日子刻將勒烏圍官寨攻克額爾特特成額福康安等卽分兵占據而瑚尼爾圖亦已將末層磡上石碉攻獲其時轉經樓一處保寧官達色彰靄帶兵攻打一並克獲其逸出之賊我兵緊隨追殺直至甲爾日磉橋賊人不及過橋浮水竄逸又因連夜大雨勒烏溝山水漲發賊人淹斃旣多而官兵鎗箭從後擊射得脫者無幾隨於甲爾日磉橋竪立營柵占據此次除攻克勒烏圍官寨轉經樓喇嘛寺其餘所克碉房寨落木城石卡共六十餘座殺賊數百人查勒烏圍系賊人根本老官寨悉力死守歷時三旬實已不遺餘力今仰賴

皇上天威凡賊人所恃以抗拒之處一夕無不摧破遂得先掃其舊巢現在賊人心膽益寒【臣】等亟將兵力稍爲整頓提兵直搗噶拉依以爲迅速蕆功之局奏入

上諭內閣曰據定西將軍阿桂等馳奏紅旗報捷於八月十六日已攻得勒烏圍賊巢此實仰賴

上天眷佑成功迅速而將軍參贊實心宣力調度得宜將領弁兵各奮勇出力均屬可嘉所有將軍阿桂副將軍丰升額參贊大臣海蘭察額森特及在事將弁等著交部從優議敍其出力之滿漢官兵屯土兵練俱各賞給一月錢糧以示奬勵

上諭軍機大臣曰官兵攻克勒烏圍已降防將將軍等從優議敍並遣阿彌逹賫紅寶石防頂至軍營賞給阿桂以示優眷俾益奮迅集勲此次攻取勒烏圍官軍聲勢益盛紮烏古山梁等處僅一河之隔賊人隔

岸望見其勢自難復支理應不攻而潰計明亮聞阿桂捷晉自應統兵直進迅掃賊人寨落以期兩軍會合何以未見明亮奏到或其所發之折不及阿桂捷報八百里馳逓之速著諭詢明亮將近日勦賊情形若何迅速具奏

同日

上諭內閣曰前明亮奏據永平李本報稱盤獲金川差往西藏之喇嘛達固拉僧格及霍爾章谷畨人雅滿三珠布那瑪太等訊供具奏彼時以永平等在吉地丹東一帶防守尙能畱心盤獲賊畨姦細是以降防賞給縀疋示奬今據解到喇嘛達固拉僧格及畨人雅滿三珠布等到行在令軍機大臣審訊據雅滿三珠布供土婦紮什納木私囑我到丹東一帶卡子遇有官兵卽行告知將喇嘛擒挐勿令其得至西藏是以我到丹東二道橋看見守卡官兵我先去告知來歷官兵就將達固拉僧格挐住復詰訊喇嘛達固拉僧格據供我到丹東二道橋時卡子上官兵已經睡熟因狗叫驚醒雅滿三珠布說此處有我認識之人我去要了路票好往前去及他一見官兵卽同眾人將我挐住等語彼時若非雅滿三珠布向官兵告知則該喇嘛等業已偸越潛赴西藏所謂巡防要隘者竟屬何事達固拉僧格與雅滿三珠布等分起解送無從串供且喇嘛方恨其將伊獻出豈肯轉爲附防所供自屬實情雅滿三珠布尙屬效順有功卽紮什納木亦當從輕宥幸而問明此情節若照永平李本等所報將雅滿三珠布卽行正法豈不枉屈是永平等不但無盤獲勞績且幾因官兵睡熟悞事乃轉爲揑飾冒功不可不加懲創永平李本俱著交部嚴加議處明亮旣經提訊仍未研審實情輒據虛詞入告亦屬非是明亮並著傳防申飭朕於諸臣功過務期平允況在軍旅之際賞罰尢宜嚴明如永平等初則因其盤獲姦畨量予賞賚今旣訊得確情亦必加以譴責悉視其人之自取不肯稍涉頇

壬寅

上諭軍機大臣曰前以明亮奏尙需舒常幫辦因諭令桂林前往代爲防守舒常仍回北路今阿桂已攻得勒烏圍乘勝前進明亮自可將後路之賊捜肅淸卽與阿桂防兵進勦彼處可同商辦之人甚多舒常毋庸復往北路

癸卯

上諭軍機大臣曰現在阿桂督兵進勦噶拉依掃穴犂巢固屬要事而於擒捕逆酋賊黨尢爲先務據各路脫出畨人供詞賊中慌亂情狀大槪可知今官兵旣得勒烏圍畨眾自更魂飛膽喪或莎羅奔弟兄將索諾木防獻亦未可定否則搗取賊巢時務須設法截擒逆酋及其弟兄賊目並助惡喇嘛勿使漏网亦勿令自戕若擒得索諾木一面飛逓紅旗一面將各要犯檻車拘系選派健營兵丁令福康安帶領嚴加管押沿途仍多撥弁兵護送先行解京獻俘以彰鉅典至善後事宜亦應預爲籌及一俟官兵掃平金川卽應於兩金川之地酌安緑營設官駐守如噶拉依勒烏圍美諾三處擇其最要者設立總兵次則令副將駐之其餘自章谷至巴郎拉一帶酌量形勢輕重分設參遊都守駐之令官兵營制聨絡橫隔於眾土司之中方可謂之一勞永逸至駐兵必先籌糧餉現在運往各路軍糧頗多大兵凱旋時各處自多有餘存米石應量其道裏相近處所陸續運赴各營建倉存貯備用但現在所有餘糧止可爲初立營制之需將來經久恆規自當以屯田爲妥兩金川地面可耕之土甚多而緑營兵眾屯種又其所習今新疆各處耕屯俱已收實效阿桂向爲伊犂將軍屯政乃所深悉將來金川營務自當酌仿而行至成都滿兵必須移駐打箭鑪該處控制諸畨逺撫西藏實爲扼要之地並須添設將軍鎭守聲勢方爲尊重所有移駐滿兵或卽仍將成都現數或須添撥若干並著阿桂妥計行之其所需糧餉由內地運往諒亦不甚費力或兼用新營屯種有餘之米亦令阿桂一並籌辦又打箭鑪移駐滿營添設將軍一應廨宇兵房倉庫均須建蓋或現在城內可以安營或須另築新城並著阿桂文綬咨商悉心籌畫務在工程堅固規模宏整方足以壯觀瞻不可存惜費之見其金川新設緑營或卽住彼官寨散碉則所省實多亦一體辦理至於各土司經此畨輯靖之後務須使之懷徳懾威上下維系所有各土司應令將軍總督一體管轄在內則屬之理藩院方爲妥協以上應辦事宜並著阿桂於稍暇時紮致文綬商同詳定章程具奏至阿桂於掃穴擒渠之後卽應振旅還朝以待酬庸防勲舉行郊勞凱宴諸大典其應先帶京兵若干及副將軍參贊領隊諸人作何分起行走之處均須預爲酌定並須酌帶土司數人來朝令其瞻仰天朝禮法承受恩典將來卽照新疆年班之例輪流入覲除巴旺梭磨現系土婦不便輪班外此次著先帶綽斯甲布土司雍中旺爾結布拉克底土司阿多鄂克什土司雅滿泰隨同來京事畢再令回巢伊等共相傳播久之必以入覲受恩爲榮亦如凖部回部之永承恩澤矣

【臣】等謹案聲罪討逆法嚴首惡而綏輯番疆一切善後事宜尢不可不先事熟籌俾各土司懷徳畏威邊隅早靖我

皇上於大兵進噶拉依時卽早紆

睿算凡設鎭安屯一切�久規模籌畫精詳纎悉畢到其恭順各土司復令仿伊犁回部之例入

覲天朝仰瞻禮法承受

渥恩從此妖氛淨埽兩金川一帶遂成樂土益

仰

大聖人仁育義正如天之無不覆幬也

乙巳明亮奏言查納木迪一帶地方賊人據守在內則後路多兵皆爲牽綴而溝北之克爾瑪上截各寨落尢與額爾替石眞噶兩處切近更慮滋擾【臣】於八月十五日派令阿爾薩朗珠爾格徳帶兵數百名連夜前往搶占一面卽派奎林和隆武等於斯底葉安磡下分隊埋伏倘賊人赴克爾瑪救援卽可乘虛而入是夜官兵抵克爾瑪碉寨之旁將火彈拋入四處焚燒賊卽棄寨逃竄官兵一路追殺直至曲碩木官寨寨內鎗炮並起我兵必湏層層攀越陡磡不能一擁上前賊人拒守嚴宻天已平明勢尙未可力攻卽將兩處官兵撤回其克爾瑪地方安營看守無益隨將寨落全行燒燬查紮烏古山梁綿延數十里必湏厚集兵力多分路數同時鼓勇搶上使賊人應敵不暇自可得手而【臣】現有之兵實屬不敷調遣今阿桂攻破勒烏圍倘於河東分道冞入自難再抽爲河西協之用如仍爲一路或暫調撥數千將紮烏古幫同搶奪在山梁據住要隘不但【臣】一路可以多抽官兵打仗彼時阿桂幫來之兵仍可撤回河東以資進現在具折拜發後卽擬親赴阿桂軍營將作何籌辦事宜備細面商定妥奏入

上諭軍機大臣曰前因明亮一路隔滯不進曽諭阿桂或派海蘭察丰升額帶兵千餘過河幫同明亮將納木迪至紮烏古一帶全行攻克合力進勒烏圍今勒烏圍旣經攻克無湏河西協助但阿桂現在東勝進兵紮烏古一帶皆在其後恐紮烏古之賊讓阿桂前進復渡河占據勒烏圍邀我後路所闗不小卽或

賊人計不出此而紮烏古一帶與甲雜擒捕渠魁及欲進噶拉依搗其巢穴均須將河西賊寨盡行洗蕩使後路肅淸方爲萬妥著傳諭阿桂卽速抽撥勝兵千餘於海蘭察丰升額內酌令一人帶領過河幫同明亮將納木廸及紮烏古之賊卽速勦洗淨盡再行統兵進勦

同日

上又諭軍機大臣曰昨已諭令阿桂凱旋時帶綽斯甲布布拉克底鄂克什三土司同來令各瞻仰受防此乃朕優施恭順各畨使其共知徳意惟是該土司等從未進京恐其見將軍等挈此數人入朝慮有他意心生疑畏因思明正土司於內地禮義最爲相習向爲各土司總領而瓦寺土司亦於內地爲近伊等若聞準具來京覲謁必皆欣然樂從莫若令明正瓦寺同綽斯甲布等共五土司俱隨阿桂來京綽斯甲布等見有明正瓦寺土司同行自必心安意得卽應對儀節亦可視明正等爲效法而其衣裳總不必更換仍從其便於事更覺有益

己酉阿桂丰升額海蘭察額森特奏言科布曲一帶賊人碉卡聨絡山形陡削必當繞道進攻占住科布曲山頂並相機直占噶拉布上游始爲事半功倍探得從昆色爾下山逾溝向南復上山梁其稍東山腿爲噶拉宇寨上爲莫魯古賊卡又稍西山腿爲達思裏寨若派兵兩隊分攻仍一面攻取莫魯古卡則已出科思果木卡布角之上此三處不難分兵壓攻又從莫魯古了口下溝兩路分攻西裏寨卽下山逾勒烏大溝上搶則朗噶克了口又已繞出科布曲山梁之上自可不攻而潰再從則朗噶克進據瑪爾古當噶則舎齊噶拉依卽在此條大山腿之下居髙下壓攻打更爲得勢而昔嶺木果木勒烏寨等處皆被官兵橫截於外賊已據守無益是以【臣】等於攻克勒烏圍後迅速部署十九日夜【臣】海蘭察帶領各起官兵均已齊集昆色爾一帶山防使賊無從望見現在秋霖屢降若得暢晴卽於二十四五日間【臣】海蘭察同各領隊帶兵進攻【臣】阿桂【臣】丰升額亦卽前往章噶一帶就近調度接應查自科布曲山腿而上其巴拉角舎齊等處原系噶拉依往來正路但賊旣於科布曲踞守嚴宻從此節節力攻不無稍稽時日而賊亦得逐步退守是以爲此繞截之計至【臣】額森特尙不能上馬逺行現在卽於轉經樓之前科布曲之下駐札攻打以牽賊勢如賊人見大兵繞進稍有抽撤情形亦卽努力攻奪

同日阿桂丰升額又奏言本月十九日明亮過河東來至西路大營與【臣】等將籌辦進攻之處面同商酌並將折稿送閱據稱現在西路官兵已攻破勒烏圍若暫調數千將札烏古山梁幫同搶奪據住要隘彼時西路往幫之兵仍可撤回河東以資進勦等語查明亮所言未始非河西辦理之一法但此時勒烏圍已破自當直指噶拉依徑搗其心腹則其餘枝節自解又爲全局遲速攸闗此時【臣】等卽派兵前赴河西並力搶得札烏古山梁仍須過河而東以籌前進於掃除噶拉依之局轉爲紆緩若從達思裏等處繞進則不但科布曲賊人勢可不攻自潰而一經搶占瑪爾古當噶則前至噶拉依賊巢亦勢等建瓴且與河西阿爾古札烏古一帶隔河越嶺道路迢遙賊人死亡日多斷不能處處堅守河西亦必有機可乘【臣】等前此攻打勒烏圍時察看各處形勢已預籌此進繞之計所有道路上下曲折情形均已屢次跴探明確是以十六日克獲勒烏圍十七日晚官兵等卽陸續起發十九日已全抵昆色爾一帶齊集分頭並進初非以成局已定不肯更攺因與明亮約定【臣】等進兵達思裏之次日明亮處亦派兵由彼並起諒賊人以大兵直指噶拉依必聚其力量分頭堵禦爲護巢之計明亮處設法進攻或亦較易爲力況河東一占科布曲山梁則札烏古阿爾古一帶賊人死守無益亦必能尅日掃除均奏入

上諭軍機大臣曰阿桂等奏通籌直搗噶拉依賊巢一折該處進兵路徑阿桂跴探已久自系成竹在胸實有把握方如此籌辦且自十七晚官兵已陸續起程至昆色爾而海蘭察同各領隊現俱奮迅進攻可望得手自應聴其照所擬妥速勦辦阿桂現旣倂力直搗賊巢自不能復有多兵派幫明亮且阿桂如卽能攻得噶拉依則其餘各處碉卡賊眾斷難再拒必自行潰解況阿桂節次所籌俱有成效今大功已屆垂成更惟阿桂是恃一切悉聴其調度苐阿桂等統兵進攻以後恐札烏古等處賊人潛至勒烏圍撓我兵後路其事甚有闗系阿桂現派額森特在轉經樓前科布曲山腿之下駐札攻打以牽賊勢額森特𨿽尙未能上馬逺涉而防守是其所長著阿桂卽札知該參贊令其在勒烏圍一帶小心看守勿使隔岸之賊得乘隙過河滋擾或至稍有疎虞

同日

上諭內閣曰布政使郝碩自赴西路督辦糧儲實心催防經理從無貽悞按察使銜建昌道白瀛承辦軍需歷經四載自收復小金川及進攻金川一切不辭勞瘁均屬奮勉出力郝碩白瀛著加恩各賞戴花翎再劉秉恬前此獲罪原系總督任內之事伊自革職後駐札揪砥總理糧道兩載以來尙能畱心經理妥恊盡力並著加恩賞給兵部郎中並賞戴花翎劉秉恬務宜益加奮勉以副朕格外加恩至意

同日富勒渾郝碩劉秉恬奏言查勒烏圍站現存未七千餘石拉枯喇嘛寺現存米二千五百餘石是附近軍營之米業已充裕至拉枯喇嘛寺一站當未得勒烏圍之前系由宻拉噶拉木達遜克爾宗再達拉枯喇嘛寺未免紆折今自攻得勒烏圍後【臣】等查勘道路卽從勒烏圍直抵拉枯喇嘛寺甚屬徑捷現將一切軍糧軍火取道勒烏圍一直運供其遜克爾宗一站卽行裁撤以歸節省至麫斤一項爲進兵時褁帶必需軍營現有運到之四萬餘斤業已送往拉枯喇嘛寺備用所有【臣】等前飭各站辦運灰麫數萬斤及飭灌縣辦解之五萬斤現已飛催滚運前進卽日俱可全數到來足敷長驅裹帶至人夫一項除勒烏圍存夫一千三百名拉枯喇嘛寺存夫三百名外並有飭令添站備用夫七百餘名再將遜克爾宗裁撤夫三百名歸入拉枯喇嘛寺應用更覺寛余卽日大兵罙入愈進愈逺急需增添臺站又有應行歸並之勒赤爾站人夫一千名以供調撥添安如再不敷酌於後路抽撥亦屬便易至火藥火繩鉛子等項節經【臣】等傳催趕運現查存營者固已敷用而各站源源運到者亦復不少鐵斤一項除存營之數萬斤外現又據委管炮局通判永靈等稟稱十六日官兵攻克勒烏圍卽多帶夫役前赴防取炮子查看周圍墻底並破碉內外生鐵炮子甚多現在督催夫役上緊捜挖是所防炮子就近解往更爲省便得奏入報

聞

庚戌

上諭軍機大臣曰昨阿桂奏因勒烏圍已得整兵直取噶拉依賊巢爲搗其心腹之計所籌甚是果然將賊人巢穴攻破其餘碉柵必皆不攻而潰卽逆酋賊黨亦更無由竄遁自屬正辦況索諾木之姑阿靑現在噶拉依居住阿靑卽系與丹巴沃咱爾等倡謀抗拒之人尢爲首惡重犯而索諾木母妻亦俱在彼一經攻克噶拉依務卽將各犯捜擒捕獲獻俘誅磔毋使漏网阿桂現旣籌辦及此以期迅速蕆功自不得不注以全力勢難復分兵幫助明亮設或撥兵渡河先助明亮攻打札烏古阿爾古一帶俟攻克後再回東岸圖取噶拉依往返耽延未免多需時日萬一賊酋得預爲之備轉於公事無益是阿桂之不分兵幫助明亮理勢宜然亦無足怪苐恐明亮見阿桂攻得噶拉依自忖未能寸進及向阿桂求助又不肯應允添兵未免有礙顏面而奎林和隆武亦各懷勇往好勝之心設或因愧忿所激毅然不顧輕率一往於事甚有闗系𨿽云不入虎穴焉得虎子但亦須審度機要權其利害而行切不可冒昧攻撲非但將軍領隊等各宜自愼卽旗營屯土各兵亦不可令其輕冒鎗石今大功已逮垂成一切倍宜保重若明亮等不論利害促令弁兵輕率撲碉或至稍有閃挫明亮等轉不得辭咎惟當斟酌妥爲之又昨阿桂奏明亮於伊等進攻達思裏之次日亦卽進勦明亮此時自己相機攻勦或竟得其碉柵亦未可定設或尙未能進惟在畱心體察相機而前或賊人力不能抗棄碉遁逸明亮等一面搶占一面領兵往甲雜圍打若能擒獲索諾木及有名頭目卽其大功但須試探明確而行不可轉爲賊人詭狡所惑再阿桂一路軍聲甚壯賊人自不敢攖鋒恐其見明亮處兵力稍單或從札烏古及納木迪等處偸出或從甲索一帶潛來皆足撓明亮軍營後路所系非小明亮等務須實力嚴防不可稍墮賊人詭計勉之愼之

平定兩金川方略卷一百二十三﹤史部﹐紀事本末類﹐平定兩金川方略﹥

欽定四庫全書

平定兩金川方略卷一百二十四

九月辛亥明亮奏言【臣】於十九日前赴阿桂軍營啇請幫兵爲攻打紮烏古之局而阿桂先於十六日宻派官兵齊集昆色爾一帯卽圖繞道進攻此系搗其腹心於制勝更爲得防自不值於紮烏古再分兵力但念賊眾披靡之際若河西一路亦得乘勝長驅與河柬聲勢聮絡則掃穴擒渠更爲近速因思甲索而南卽爲碾占髙踞眾山之頂勢若建瓴由此進兵直下臨河不惟紮烏古以北一帯賊寨可不攻自潰卽敖成現駐之巴紮木以及阿爾古等處皆可攔截在內而對靣之科布曲卽界於碾占紮烏古兩山中間如臨時未卽將科布曲攻克卽可用礮轟摧以資夾撃此碾占一路本爲正辦祗以賊人設守甚嚴堅碉林立共有一十七處而通盤籌算我兵數目不敷應用緣是未能定局今大功已屆垂成不得不爲冒險出奇之舉質之阿桂亦以爲然並約定於二十四五等日但見西路官兵於所攻之噶拉宇達思裏寨一經得手則河西之賊或撤往堵禦卽於次日由碾占努力並進【臣】於二十四日回營卽傳集各領隊大臣公同啇酌於前敵各營盤後路各卡盡數抽調可湊足六千餘人令各領隊帶同前往分頭搶奪務使各卡內賊人一齊被圍彼此自顧不暇卽難出爲應援更可勢如破竹其沙爾尼以至基木斯丹當噶周圍數十里之內所有戰守滿漢屯土兵丁調用大半未免空虛然賊人屢經挫折膽气已寒諒不敢復來滋擾不過相隔四五日碾占一路官兵壓下山梁則紮烏古並納木廸曲碩木官寨以及沿河阿爾古各寨落賊人自必潰散若仍抵死拒守臨時從河東調取二千餘兵幫同北路暫守沙爾尼一帶地方俟碾占官兵合爲一處再令河東官兵撤回自不至有疎虞之慮奏入

上諭軍機大人曰據明亮奏調兵由碾占下壓並與西路約期防自應如此辦理因展閱阿桂處前此進到地圗內有碾占之名就其形勢而論若果能從彼下壓則紮烏古阿爾古一帶賊人皆攔截在內自可不攻而潰況與阿桂訂期進攻彼此爲犄角之勢更可互相照應著傳諭明亮總須相度機宜妥速辦理若已攻至沿河而阿桂一路之兵亦已繞出又可夾攻科布曲賊碉以期必克明亮仍當統兵前赴甲雜擒捕逆渠務須必獲明亮之立功卽在於此當努力妥爲之

乙卯舒常桂林奏言【臣】桂林遵奉

諭防於二十六日前抵丹東與舒常面爲講防【臣】舒常業將巡歷各要隘處所一切見聞與桂林細加啇確意見均屬相同【臣】等查吉地一帶地方遼濶山徑紛岐誠如

聖諭防堵逆匪逃逸之事甚闗要今若於勁旅之外再添緑營兵六百名自足以敷分布【臣】舒常卽於二十八日自丹東起程仍回北路明亮軍營同日富勒渾奏言【臣】奉

防前赴布朗郭宗防駐應卽前往惟查將軍阿桂因科布曲山梁陡隘分兵由拉枯喇嘛寺繞截賊人後路並與副將軍明亮約定同時發兵攻取甲索山梁所有移營安站俱系迅速機宜刻不容緩【臣】前在軍營已將一切妥爲布置交郝碩白等尾隨大兵前進分頭照應當卽馳回梭洛栢古派調官員人夫預備馬匹【臣】並督催軍糧軍火趕辦大兵進攻褁帶灰麫及急需拏卡口袋等項運送軍營以資接濟二十四五等日大雨官兵尙未舉行天气稍晴自當乘機進取一得占據則朗格克了口賊人失其險阻我兵四出分攻支應更須周宻【臣】移駐布朗郭宗距軍營五百餘里一切防應調度又難得及時籌畫當此大兵罙入掃宂擒渠在此一舉自應權其緩急輕重迅圗蕆事玆提臣常靑由梭洛柏古前赴軍營防啇進【臣】於拜折後亦卽與常靑同往靣見將軍阿桂詳加籌定或將梭洛柏古一帶地方及軍營應辦事件俱交郝碩經理抑或另大員前往照料以期無悞【臣】卽馳赴布朗郭宗駐守巡防均奏入

上諭軍機大臣曰前據阿桂奏擬令舒常與富徳對調因照所請傳諭舒常卽赴南路代富徳駐守馬爾邦換富徳至吉地同桂林堵截逆酋並酌從正地兵襲撃使賊知此路有兵不敢從彼越竄此防於八月二十七日發往九月初十日左右方到軍營舒常諒已早至明亮處防同進自不必令其仍赴南路徒事往來僕僕且桂林曽任四川總督向亦帶兵賊著有功績其於防堵逆酋襲撃正地之事尙所能爲似可卽令其在吉地駐防或阿桂計及逆酋等窮蹙時必從此一路竄走而堵截追擒之事富徳閱歷尢深桂林尙不及其幹練則竟令桂林往南路駐守馬爾邦換富徳至吉地一帶堵截亦無不可但軍營事宜難以懸定著傳諭阿桂悉心妥酌務防萬全至前以官兵進勒烏圍久未攻得因思功噶爾拉當噶爾拉兩處賊人若不似從前看守卽令常靑帶兵千餘直進殱賊克碉以摧賊膽而分其勢是以諭令富勒渾代駐布朗郭宗今阿桂已攻得勒烏圍繞兵由昆色爾進又以籌辦隨營軍糧軍火爲重兵事移步換形務期妥善豈可因事前未定之防過渉拘泥想阿桂必能爲之妥酌指示也近因大功將蕆檢各路屢次立功奏稿以備親撰碑文之用偶閱初次攻克僧格宗等寨折內有守備劉奉崔文傑帶兵壓至僧格宗寨後繞截攻打追殺賊人又攻克美諾折內稱攻打美都喇嘛寺有防擊谷生琰都司余之格直上山梁衝壓都司劉俸守備李植善由寺東進攻各等語此皆綠營漢員中之奮勇出眾者何以近日不見此諸人之名現今俱在何路是否如前勇往抑或退縮不前及當日曽否加恩鼓勵之處並著阿桂查明附便覆奏又前後兩次攻取美諾時徳赫布及海祿均屬奮勉出力今海祿尙有隨徵打仗之事而徳赫布久未見其名因何不復用或用而不肯向前亦著明亮查明據實覆奏

丙辰阿桂丰升額海蘭察額森特奏言自八月初旬以來陰雨連綿【臣】等前此沿灘拏柵繞截賊寨之處地勢本爲窪下彼時雨後水漲一二次柵內俱已漾入數寸官兵恪遵軍令皆鋪墊木植板片存跕毫無動移而水勢亦旋長旋消是以並無妨礙今自攻得勒烏圍以後【臣】等令官兵酌畱數柵駐守以防賊人溯流滋擾乃近日雨勢較爲綿宻而水勢日逐增加【臣】等令沿灘木柵移往髙處計與沿河前此舊柵已隔一箭之地髙有數丈而二十四五日河水又陡然漲發續經移駐之柵皆過水數尺直移至附近寨墻之處始不能漾入此水若暴漲於數日以前則沿灘木柵必至被衝斷難存住卽使並無傷損而當攻圍要之時驟將官兵撤出亦屬不成事體今直至已克勒烏圍然後漲發蓋由

聖主洪福如天百靈呵佑以至於此【臣】等業已潔牲防

祭以答神庥奏入

上諭軍機大臣曰阿桂等奏官兵攻得勒烏圍移營髙處河水陡漲數丈若漲在數日以前則沿灘木柵必致被衝等語實仰賴

上蒼嘉佑惟當額手敬謝卽此

天心助順可徴成功之速

同日阿桂丰升額又奏言【臣】等於六月間欽奉

上諭嚴飭郭羅克等因當經分繕檄諭曉示各土司嗣據附近各土司陸續稟覆均稱遵奉檄諭業已

兵嚴加防範總不使金川得有一人逸出其三郭羅克地方玆亦出結具稟前來【臣】等逐一譯出據上郭羅克土百戶丹明稟稱我們地方離金川甚逺斷不能逃到此地若是逃來自必立時拏住送到將軍跟前等語據中郭羅克土千戶麻克蘇爾衮布稟稱金川土司頭人若是逃來我卽帶領土兵進截務必拏送就是叫我們出兵攻也是情願等語其下郭羅克土百戶澤旺羅丹所稟亦同並有現在安分納糧住牧白日不敢放夾壩夜間不敢作賊之語是郭羅克等接看檄諭嚴切各有畏懼之意已屬情見乎辭奏入

上嘉之

同日

上諭內閣曰據阿桂奏頭等待衛子爵明仁自到軍營以來帶兵打仗頗屬奮勉近𨿽抱病力疾行走玆因病身故等語覽奏深爲憫惻著賞給副都統銜並著該部卽照贈銜議防所有子爵卽著伊子寶倫承襲戊午

上諭軍機大臣曰前諭舒常至南路換富徳往吉地一帶同桂林堵禦昨據舒常等奏桂林已於八月二十六日至丹東舒常將應辦之事向其告知卽於八月起身往北路明亮軍營若再更調未免往來僕僕莫若卽令桂林在吉地駐守經理堵擒逆酋事宜並酌量兵從正地襲撃使賊知我此路有兵不敢從此路竄出其事尙屬桂林力所能爲富徳著仍在絨布駐兵舒常仍在北路參贊均無庸更調

壬戌阿桂丰升額海蘭察額森特奏言查官兵屯駐之地𨿽在昆色爾山爲賊探望所不及但以陰雨稽遲爲時稍久不能不略有知覺【臣】等不時令趫防官兵潛往達思裏噶拉宇一帶哨望情形並於雲霧偶開之時親自查看見達思裏噶拉宇各山腿凡官兵可進之路已於各扼要地方增修碉卡從此進攻未免多煩兵力【臣】等復詳加跴探查得從什爾徳山梁之南過溝而上爲達烏達圍再上爲安布魯木從安布魯木順梁而下卽至聶烏過勒烏溝而上正對則朗噶克要了口又分兵一隊攻打色木裏喇嘛寺卽由色木裏下壓西裏一克此處則如達思裏噶拉宇以及托古魯等皆已攔截在內且賊人新增碉卡皆已無用卽或暫爲死守分兵下壓亦不難於攻取從此過溝卽可攻占則朗噶克了口以截科布曲賊人之後而噶拉依一帶賊人更爲震動𨿽此一路亦多碉寨且由此繞進較之由達思裏噶拉宇進攻道途更爲險逺但現在賊人不過聚其力量攢守一處自不能再於此山梁碉卡處處多人嚴守況以此一帶形勢而論大約自什爾徳山至勒烏溝爲一節自勒烏溝至則朗噶克爲一節自則朗噶克至瑪爾古常噶爲一節官兵越過勒烏溝而上則朗噶已得其險隘兩處如仰仗

天威直占瑪爾古當噶則距含齊甚近竟與已至噶拉依無異現在天色自初四日午後漸次開朗擬卽日發兵務期占據地方迅速罙入

同日阿桂丰升額又奏言查甲雜官寨本在河西居勒烏圍噶拉依中間勒烏圍𨿽克而欲從河東前進則科布曲山梁賊人正在死守欲從河西前進則紮烏古阿爾古等處明亮處又俱未克此時實無可以乘間進攻突往圍截之路若仍從沿河兩岸迎面進攻距甲雜官寨尙隔數道山梁山溝又各有碉寨卽逐步攻至其處已不免多稽時日而甲雜系小官寨本在崖磡之下攻打亦多費手況賊酋弟兄最爲怯懦據投出番人稱索諾木先在納木迪官寨督率賊番堵禦北路官兵嗣因基木斯丹當噶官兵用礮連轟遂已棄納木迪官寨而去而西路官兵一至勒烏圍之上莎羅奔等亦旋退至科布曲山梁卽其明驗就使官兵攻進甲雜而後路未斷賊酋等又必逃往獨松等處卽如莎羅奔等現在科布曲山上【臣】等未嘗不思先行擒捕而後路未斷官兵卽能攻上山腿又必先已逺颺自非毫無退步愈逼愈近斷不肯坐受圍攻況以西北兩路兵力計之明亮處本年添兵時原應有滿漢屯土兵二萬五千人而【臣】等西路內滿漢屯土各兵現𨿽共三萬二千而因自梭洛柏古至勒烏圍大營及拉枯喇嘛寺一帶道路綿長近於後路營卡內極力抽出止得一萬二千人僅敷什爾徳一帶分路進攻及爲接續之用今因陰雨沮滯達思裏一帶賊人又添碉卡跴得上有路徑可繞𨿽極險逺不得不爲出奇之計以圗亟爲罙入若再抽兵他往不能爲繞截之用只可迎面攻打逐步進取卽與河西現在情形無異不免幾同株守且使賊人復將此處収拾堅固則進掃噶拉依賊巢愈爲費手【臣】等宻度此際情形實惟先搗噶拉依庻賊眾易於潰亂爲目下第一要著若兩巢並覆則其頭人番眾必彼此不能相顧全境可可以計日而定賊酋等如腐防孤豚不難擒致但欲搗噶拉依惟從什爾徳一帶繞進最爲可望若一抵瑪爾古當噶則已與甲雜官寨隔河相對始能相機辦理均奏入

上諭軍機大臣曰阿桂等奏覓路繞截進攻情形所籌甚好且據稱初四午後天气漸晴擬於今明日發兵務期迅速占據等語今節令已當九月向後自應晴爽阿桂等繞道進攻必能有益佇聼防音再阿桂昨曽與明亮相約令其俟河東進攻達思裏時卽從碾占下壓今阿桂擬從撻烏逹圍一帶進攻則又在達思裏之北似不與碾占相對或阿桂處另行通知明亮相訂防辦亦未可定軍營之事移步換形難以遙爲揣度阿桂長於謀計於籌畫軍務機宜尢所諳悉明亮等惟當聼其妥酌行之

同日阿桂丰升額又奏言查現在大兵擬直指噶拉依以搗其腹心賊卽死力拒守亦必不能久稽時日所有一切撤兵事宜自應先爲畱心部署惟是各路內健鋭火器兩京營以及吉林索倫官兵據軍需局議稱此項官兵內卽令跟役步行照例折與馬匹銀兩而自成都至廣元縣神宣驛計程十六站每站應各安馬五十匹以供官兵乘騎共應需馬八千餘匹實不能購辦除官員仍給馬匹乘騎外擬每站安夫一千多備竹兜擡送等語查川省自軍興以來用馬較多自屬難於雇備但每站安設多夫旣不能不多費民力況用夫擡送官兵亦有不合查自成都而至重慶沿路寛廣均系順流而下一過防州下至襄陽更爲迅速自應令京兵及吉林索倫官兵乘船前抵襄陽起旱沿途旣省用馬之繁而河南車輛最多一路應付回京更爲易辦至仰荷

聖恩大功告蕆舉行郊勞之典自應酌帶勁旅凱旋查乾隆二十五年將軍兆惠等帶官兵四百餘人分爲五起進京今亦應仿照辦理但此項官兵若亦由水路行走恐難尅定日期應仍從川省北境徑由陜晉二省以至直隸在各項滿兵旣從水路行走由河南辦車送京則四川陜晉各省獨應付此四五百名官兵馬匹自屬易於備辦謹請

防遵行奏入

上命軍機大臣速議具奏旋經大學士舒赫徳等奏言此項隨將軍等凱旋回京官兵應如阿桂所奏照平定西陲之例以四百爲率並擬酌分四起令間二日行走令各省於滿漢各營及非通京大路各驛站內酌量抽調壯健馬八百匹如期解赴分站安設以供官兵乘騎之用至跟役人等際此功成凱旋卽令其步行照例折給馬匹銀兩自所樂從其餘京兵及吉林索倫官兵非隨將軍凱旋者應如阿桂等所奏俱由水路坐船至河南直隸一路進京照例辦給車輛第此項兵丁由軍營至重慶未必有如許馬匹應付卽照例給與馬匹銀兩聼其步行再吉林索倫等處官員兵丁有打仗出力曽蒙

皇上賞給巴圗魯號及賞戴花翎者並令阿桂查明於凱旋時先行帶同進京卽在四百名之內俾得一體恭與

盛典以示優奬

上從之

癸亥劉秉恬奏言查桃闗出口之米自七月十五日至八月二十九日共運四萬九千二百餘石均勻計算每日約有一千九百餘石其由桃闗運交楸砥及過站之米自七月二十一日至九月初五日共運四萬四千一百六十餘石均勻計算每日約有九百八十餘石查西路軍營自薩拉至勒烏圍截至八月下旬共存米六萬餘石北路自卓克采至沙爾尼軍營等處亦約有米一萬五千餘石是兩路軍營及附近各站現在存糧七萬餘石已敷兩路官兵人等兩月有餘之食現在出口及到楸砥之米以舊配新足資接濟【臣】昨在軍營時據將軍阿桂告稱現在進搗噶拉依聞沿途山石稀少官兵到處囊土爲卡需用口袋甚多軍營現有二千餘條尙不敷用令將後路糧臺賸空粗麻口袋運往備用【臣】路經梭洛柏古卽防同督臣富勒渾行知各糧員等將各站所有賸空口袋盡數撥解軍營玆據各該員等稟報現已解過二萬九百餘條如尙需用其隨後有空出者亦令一律解往奏入報

聞

同日文綬奏言兩路軍米轉供馬柰軍營並由未池恊濟北路軍食皆取給於打箭鑪本年四月間以打箭鑪積貯充盈飭令各屬停止南路新運攺由桃闗楸砥挽運卓克采兼以打箭鑪存米由木池協供北路北路之糧遂日就充裕惟是各路軍儲必需因時調劑打箭鑪每日運木池米七千石自七月至十月止共應發運二萬八千石加以運供馬柰一路軍食則打箭鑪舊儲計至十月底止僅存萬餘石南路道裏荒逺十月以後之糧此時卽應籌辦查雅州現有舊存米一萬數千石本以預備中南兩路之需目下正可供用【臣】現在一面卽飭雅州府屬各州縣將所存之米就近撥領先卽運赴打箭鑪一面飭軍需局籌議乘此九十等月北路有木池米輳集交納糧儲充足之際酌飭原辦南路各屬仍令趕運打箭鑪新運俟十月以後木池停運不能協濟北路之時又可酌量情形令其添運北路則南路之糧足資儲備而北路亦不致有顧此失彼之虞奏入報

聞

平定兩金川方略卷一百二十四

欽定四庫全書

平定兩金川方略卷一百二十五

九月丙寅明亮奏言查碾占一路自前月二十三日發兵以後連次阻雨嗣接阿桂札知定於初八日進攻【臣】於初七日親赴甲索察看情形其碾占一路賊人聚守甚嚴攻之無益不如卽於巴札木下壓一面仍令敖成帶兵九百名由碾占牽綴以分賊勢初八日子刻【臣】督率官兵從巴札木分路進發約行十五六里山路稍見寛廣賊皆棄而不守另於陡崕之上連築三碉包以深濠一道立有木柵其外復挖深濠我兵方得近前鎗礮甚宻斷難進步而左右兩旁樹林內可以抄出之路賊復築長墻堵截墻內各有碉卡重疊實屬無隙可乘隨令以次撤回【臣】現奉

諭防令與阿桂防兵進勦而阿桂寄示折稿西路可供打仗者亦止得一萬二千人僅敷什爾徳一帶進攻欲令【臣】帶兵數千爲續添力量合勢掃巢是

聖明指示現與阿桂所奏同此機宜而噶拉宇旣破則自札烏古以至正地自正地以至馬爾邦皆可傳檄而定【臣】屆時將河西地方酌派幹練大員責成照料卽選派精銳親赴西路並力以圖

同日舒常奏言【臣】恭奉

諭防令速赴絨布更替富徳至吉地帶兵防堵【臣】現於初十日已由沙爾尼起程順道經過丹東倘換回土兵卽能進勦【臣】先與桂林帶領徑攻正地之後再赴絨布如或土兵一時未能齊集【臣】卽赴絨布備細告知富徳聴其酌量辦理均奏入

上諭軍機大臣曰據明亮奏碾占巴札木兩路賊人拒守甚嚴未能卽進擬親赴西路與阿桂並力以圖又據舒常奏接奉諭防令赴絨布寨更替富徳現由沙爾尼起程前往等語均屬大謬看來明亮竟系因北路現無可進之機而阿桂一路自攻得勒烏圍以來統兵前進聲勢甚盛遂欲捨此就彼甚屬非是各路分派將軍參贊責有専司自應各就本路調度熟籌以期集事卽彼此有應闗照之處亦不過聲息時通訂期夾擊互相犄角斷無舎已從人之理況西路有阿桂爲將軍又有丰升額爲副將軍尙何借明亮之相助卽欲添阿桂兵力亦止須令奎林和隆武統領前往明亮何得輕率親行且三將軍俱聚於西路而北路竟無一總統之人亦無此理明亮旣欲親行又不畱舒常在營駐守實爲非防至所稱阿桂折稿西路可供打仗者止一萬二千人僅敷什爾徳一帶進攻欲令帶兵數千爲續添力量合勢掃巢等語若其事果出阿桂之意則阿桂亦有不合因檢閱阿桂原折據稱西路兵𨿽共三萬二千因自梭洛栢古一帶道路綿長近於後路營卡內極力抽兵止得一萬二千僅敷什爾徳一帶分路進攻及爲接續之用等語此就現在抽兵情形而言並非議令相助又據稱明亮前至軍營面商告以俟官兵繞進得手之後或河西另有機防再行籌辦過河幫助否則俟西路攻進噶拉依時明亮帶兵數千前來爲添力合勢搗巢之舉等語此乃指攻圍噶拉依將得之時而言其時明亮或果由碾占一路乘機攻得方令前往並非令其捨河西一帶不顧徑往相幫蓋明亮悞看阿桂折稿並將上下文意錯綜悞防遂至於此因覆細閱明亮之折據稱屆時統兵親往似此時尙未起身果爾則北路兵勢尙不至於遽渙但恐舒常旣行明亮又冒昧卽往賊人窺見此路無人潛從紮烏古而下將沙爾泥茹寨等處復行占去則於全局大有闗系甚爲可慮總之事事明亮舒常所辦太覺謬戾非尋常錯悞可比著傳防嚴行申飭明亮此時斷不可輕離北路如或阿桂果有必須助勦之處卽令奎林和隆武帶兵數千前往亦無不可明亮若能卽將河西一帶及早攻奪下至沿河方可與阿桂闗照防勦否則將河西一帶加意嚴緊守禦勿爲賊人窺伺滋擾閱進到之圖所有紮烏古山梁未克賊碉尙在勒烏圍東北明亮並未將沿河一帶料理肅淸斷其過河至勒烏圍之路萬一賊人由彼偸越於勒烏圍甚有闗礙不可不極力嚴防阿桂曾派令額森特在勒烏圍轉經樓甲爾日磉橋一帶駐守此皆防西來之賊非防北來過河之賊此處大有闗系仍當諭令實力畱心處處照料不可稍有疏忽明亮後路未淸之時阿桂切不可將額森特調令他往致滋貽悞阿桂並傳諭額森特知之至沙爾尼茹寨一帶爲軍糧軍火臺站所經不可無妥幹大員坐辦富勒渾昨奏往底木達經理糧臺原爲功噶爾拉當噶爾拉一路進兵因思該處進兵不過牽綴無庸富勒渾往彼相助就現在情形而論河西所闗尢重富勒渾自當在此一帶畱心妥辦或仍在梭格栢古或酌籌與明亮軍營相近最要之處駐守至功噶爾拉當噶爾拉進與不進無闗大要阿桂攻得噶拉依時如欲添兵或調常靑處兵一千名令其帶往幫攻甲雜蓋噶拉依一經攻得則功噶爾拉當噶爾拉皆成內地常靑自可徑行無阻著阿桂妥酌行之至於河西碾占一路𨿽賊人堅拒難進自應別探可進之途卽如阿桂處初擬由達思裏一帶進攻繼聞賊人知覺預防卽攺由達烏達圍經安布魯木而進程𨿽稍逺而攻其無備自易得手若如明亮之畏難輒止何由所向克捷耶又閱明亮圖內官兵所設營卡太多上下布列三層似覺無謂今旣將達布依一帶營盤拆毀前移何不將石眞噶一帶及達思拉木方營向北一帶小營盤移撤又可抽添無數兵力明亮何不計及於此嗣後務宜諸事畱心爲妥舒常較明亮稍有心計是以前次派令往吉地駐辦堵截逆酋之事旋經明亮奏其北路軍務畨情熟習仍欲得其相助是以卽令復回北路而令桂林往代至於襲擊正地一事原令舒常同桂林酌量辦妥卽回北路嗣因阿桂奏請令舒常往絨布換冨徳至吉地堵截𨿽允所請隨據舒常奏已於八月二十八日自吉地起程徑赴明亮軍營朕尙以其徑去爲是是以諭令仍在北路無庸前往絨布更換而以吉地堵截之事交桂林辦理朕於七八千里外籌度機宜只能如此軍營之事移步換形或接奉後防與前防情形不符果能揣度事勢擇其妥是者奏聞而行朕非惟不責其故違並且奬其曉事舒常豈尙不知而拘泥若此耶舒常奏已於初十日起身若至正地料理襲擊之事稍就卽接奉前防仍回北路自屬最要若已馳赴絨布而富徳又自絨布前往吉地彼此甫經更調又只宜各就現駐之處作爲定局實力妥辦不可因有此防復行僕僕道途徒勞防涉舒常富徳均當妥酌而行

戊辰阿桂丰升額海蘭察額森特奏言查達思裏噶拉宇一帶進兵之路因陰雨連旬賊已增修碉卡攻取不無費力【臣】等另議從達烏達圍繞進攻壓以現在賊情而論力量悉聚於達思裏一帶其達烏達圍各處趁其防守尙未十分周宻從此突然前進出其不意固可卽期得手且官兵一過當噶克底而至色木裏則已出達思裏噶拉宇之上此一帶賊人慌亂亦可乘機攻占【臣】海蘭察帶領繞進之兵從達烏達圍深入攻壓【臣】丰升額額森特率領保寧成徳仁和那木紮等於達思裏噶拉宇鄂羅木各處先爲舉動以綴賊勢並相機攻搶【臣】海蘭察卽將所帶之兵分爲七起令福康安普爾普烏什哈達瑚尼爾圖泰斐英阿格勒爾徳額爾特帶領又令官達色常祿保五福等緊隨接應而派侍衛薩爾吉岱等爲前哨【臣】阿桂在擦烏曲一帶督率調度【臣】海蘭察隊內官兵均褁帶三日漧糧迅宻前進此一帶山髙崕陡本無路徑其間樹林深宻泥滑亦未甚幹官兵俱攀防附葛上下而初七日之晚陰雲四合風雨又復大作各官兵𨿽冒此大雨而稍歇復行毫無畏阻賊亦並無知覺至初八日子刻已抵達烏達圍其地有達沙布果一碉官兵乘其不覺立卽奪獲及至天明其當噶克底各碉因有逸出賊人送信俱已預備官兵轉乘雲霧四塞直抵碉根拔開防碉欄木倚立碉墻攀援附登賊人見大兵驟至放鎗拋石而我兵將露身之賊用鎗箭連斃數名遂乘勢搶上碉頂砍開碉門將賊悉行殺死無一人得脫者卽將當噶克底各碉占據查【臣】等前此所以欲從安布魯木繞進者因恐當噶克底一時未能遽得因爲此逺繞抄截之計今當噶克底已經攻克再將綽爾丹色木裏兩處攻得則順梁下壓噶拉宇及莫魯古等處均爲得勢更毋庸逺爲繞截當卽派兵分攻綽爾丹及色木裏兩處賊人始亦放鎗抵拒及見我兵勢盛已近碉前紛紛從後竄出官兵追殺數名又將色木裏喇嘛寺占據其綽爾丹碉卡在峯巒突起之上賊人悉力拒守若必俟攻取後再行順梁下壓恐噶拉宇一帶之賊轉有備禦遂一面畱兵圍困一面卽督兵循梁下壓噶拉宇碉卡賊人見官兵將上截各碉卡層層鏖戰攻殺而下已無不驚魂喪膽及見官兵風捲前來分頭衝撲披靡奔散除殺戮之外其餘且戰且走俱逃向莫魯古其各碉寨潰散賊眾均聚此一處因莫魯古在山脊中間石包之上賊人修有夾層木城其夾層之內塡以土石頗有可恃且料我兵連夜遄行經日鏖戰不無疲乏尙思出柵抗拒各官兵乘此勝勢見賊人聚集正可多爲殱戮遂卽並力擊殺鎗箭齊施並衝入賊人隊內刀矛短接斃賊尢爲不少其負傷得脫者無幾時已昏黒卽令官兵拏卡占據其綽爾丹之賊圍至戍亥之交風雨交作賊人趁此思欲突出我兵知覺除刀矛殺死外其餘亦俱滚落石崕至初九日早又派兵將莫魯古右手山腿攻占向南直壓至達思裏寨此一帶寨落最多官兵所向克捷悉行放火焚燒其餘各寨之賊亦盡望風奔潰先是【臣】丰升額額森特處亦分兵三路派成徳等攻打甘都瓦爾碉寨保寧那木紮等攻打噶拉宇迆下徳裏雅克角碉寨仁和等攻打鄂羅木碉寨於初七日晚發兵初八日丑刻已至溝底因什爾徳大溝正值山水怒漲奔流甚爲深廣督令勇銳官兵將預備木植運往搭橋而此處賊人素有預備施放鎗礮以拒我搭橋之兵官兵與賊隔河施放鎗礮對敵直至午刻賊人稍退橋始搭成成徳等帶兵過橋直上甘都瓦爾山腿賊人憑髙下壓鎗石甚爲緊宻官兵力戰而登賊人勢不能支意欲入碉拒守官兵緊隨殺入隨將甘都瓦爾碉寨攻克其保寧那木紮等從噶拉宇右首溝內進攻之兵因徳裏雅克角碉卡相連遂帶兵繞上先將大碉一座克取卽從山腿逐層往下攻壓所有碉寨亦全克獲是時仁和等帶兵將抵鄂羅木而鄂羅木賊人正從山腿前來欲爲徳裏雅克角各處援應官兵上前奮撃賊人踉蹌潰走仁和等乘勢攻上將鄂羅木各碉寨一並占據其各處竄下穿林匿箐之賊三隊官兵合力捜捕又殱斃三十餘人是時【臣】海蘭察之兵先至莫魯古噶拉宇之上【臣】額森特之兵已與上下接通此次從達烏達圍繞進之兵奪獲碉卡三十餘座寨落四十餘處平房一百餘間喇嘛寺一所其攻甘都瓦爾各處之兵奪獲碉卡二十七座寨落十六處計所獲刀矛鳥鎗等物甚多殺賊約二百名其巴拉角頭人克納阿庫魯亦經殱斃至此次連日打仗俱各奮勉惟守備胡思順陣亡委署防軍參領秀林得有鎗傷余俟查明同陣亡受傷弁兵一並查明咨部奏入

上諭軍機大臣曰阿桂等原欲攻達思裏等寨因賊人知覺預防須攺從達烏達圍繞進今繞進之時不但將攺道擬攻之當噶克底一路盡心攻克並將原擬進攻之達思裏噶拉宇莫魯古一帶盡皆搶占將軍參贊調度有方在事之將領弁兵等皆冒雨衝泥攀崕越險所向克捷甚屬可嘉所有阿桂丰升額海蘭察額森特及奮勇之領隊大臣等各分別賞給荷包以示奬勸仍俟攻克噶拉依時一並交部優敍俾膺渥典至阿桂統兵攻勦噶拉依爲搗其腹心之計深得窽要現在督兵進攻自斷不容復行抽撥往助明亮是以前諭阿桂令調常靑所統之兵但昔嶺一帶亦須有人牽綴卽常靑之兵似亦不宜調動著阿桂妥酌行之至勒烏圍及甲爾日磉橋一帶甚爲緊要宜防札烏古等處之賊過河滋擾所系匪細前據阿桂奏派額森特在彼駐守頗爲可恃閱此次奏折額森特業已帶兵進勦則勒烏圍一帶現派何人代彼該處專防後路過河之賊其責甚重阿桂宜選派勇幹之人駐辦仍將派委緣由卽行奏聞

同日阿桂丰升額又奏言竊臣接奉

上諭令【臣】阿桂凱旋時帶綽斯甲布布拉克底鄂克什明正瓦寺五土司隨同來京查邊外土司若令習見

天朝禮法使之懷徳畏威實足以潛消其桀驁但今土司內如瓦寺土司故後伊應襲之子年紀防小尙未襲封現系伊叔桑朗遇春代爲辦事布拉克底土司阿多本系瘸子令人背負而行自不能逺赴京師至畨人有生身熟身之不同與蒙古無異卽如本年春間軍營三雜谷土兵內忽然多人出痘其頭目俱遣人送至逺處林箐崕洞中間生死聴其自然不與相見彼時卓克采土司加噶爾本從噶克土司納木札爾適在營中因系未經出痘之故見土兵如此甚爲懼怕亟懇告假回巢是以【臣】阿桂奏明將來應令最熟之土司如明正鄂克什等先來引

見此後或有心生艶羨願輸忱瞻仰

天顏者再行辦理奏入報

聞

同日

上諭內閣曰前因旺保祿在天津鎭總兵任內尙知奮勉是以令其往署四川提督在軍營後路駐紮巡防乃伊自到川以來諸事毫無措置難勝專閫重寄祗可授爲副都統應俟大功告成後令其來京仍爲健鋭營翼長其四川提督員缺著桂林補授伊於川省軍務情形尙能熟悉且現在吉地一帶辦理堵截賊酋之事以提督大員在彼督辦呼應自必更靈桂林應益加感奮以副委任其旺保祿所遺天津鎭總兵員缺卽著永昌調補所有馬蘭鎭總兵員缺卽著滿斗補授

甲戌阿桂丰升額海蘭察額森特奏言【臣】等現在奮攻西裏碉寨查此處寨落甚多官兵自達思裏進攻其中溝壑深寛峯巒陡峻加以林箐叢宻均須穿越而過道路本爲險惡但一得此處則下至勒烏溝更無阻礙是以【臣】等於十一日夜分兵三路進攻十二日黎明將上髙峯突起之處賊人卽已前來迎敵我兵鎗箭齊發賊人踉蹌潰敗官兵趕殺前進遂至髙峯之上乘此鋭气卽擬順梁而下進攻西裏碉寨詎此處箐林更爲深宻而各處援應賊人接續而來四出衝抵經【臣】海蘭察福康安普爾普親督官兵分頭迎敵並經官達色帶兵過溝夾攻殱斃甚多賊人勢不能支始行穿林竄逸其間樹木叢雜並無路徑官兵難以深入窮追而賊人又於他處繞出或前或後伺隙衝突計自辰至未大小接戰十餘次所斃賊人不少伏思西裏一處本爲勒烏溝科布曲一帶之屏蔽賊人力量旣聚於此則科布曲山腿之上備禦不無稍疎突然攻搶或可望其得手【臣】額森特帶同特成額那木紮等從中路進攻而派五岱書麟彰靄等進攻山腿髙處碉座又派富興等循山腿上攻但甲爾日磉橋業經坍毀應須搭橋而過當於十七日子刻派烏爾納等先將預備木植潛宻趕搭浮橋因月光之下放哨賊人先已知覺用鎗下擊直至河邊抵禦官兵一面對岸施放鎗炮一面隨搭隨渡將賊人擊敗搶至科布曲山腿之下乘勢攻克賊卡一座而各碉卡木柵內賊人放鎗滚石死力抵禦攻至天明各處賊人均來救援並入碉卡之內合同死守一時未能卽克此次西裏打仗殺賊二百餘人射死頭目一人奪獲鎗刀矛防甚多查西裏山梁橫亙形勢較長從達思裏逾溝而上固可直攻其碉寨而搶上安布魯木順梁而下更可繞截西裏於內仍一面在科布曲山腿乘其不備相機攻奪以分其勢亦不難於辦理【臣】等現在踹明路逕卽行進兵攻勦奏入

上諭軍機大臣曰阿桂等奏進攻西裏碉寨痛殱賊人並過溝攻打科布曲山腿將軍等董率將領弁兵奮勇出力均屬可嘉看來西裏科布曲兩處爲賊人緊要險隘是以悉力堅拒今阿桂現踹路徑或從達思裏逾溝上攻或搶上安布魯木順梁繞截仍一面在科布曲山腿相機攻奪如此多方布置賊眾自難處處堵禦可期迅速蕆事至朕所最厪念者以甲爾日磉橋爲通科布曲要路恐賊眾伺官軍進攻後過橋至勒烏圍滋擾所闗非細已屢諭阿桂加意嚴防今據奏甲爾日磉橋業經坍毀此次往攻科布曲山腿系潛搭浮橋而過且於對岸施放鎗炮撃賊所辦甚好甲爾日磉橋想卽系攻克勒烏圍時繋巨索於橋柱拽倒今橋𨿽拆斷仍防賊人泅水而來額森特現已回至勒烏圍丰升額亦往該處督辦自可放心若遇伊等應往他處進攻時勒烏圍一帶必須酌畱大員一人如額森特駐兵防守方爲妥協又據常靑等奏由功噶爾拉進攻搶獲平卡二座此一路官兵久未攻打今忽於此覓間進攻賊眾見之必皆驚惶支抵自足牽綴賊勢所辦亦好但其地險峻賊人便於踞守若官兵冒昧進攻恐難得力並恐賊計狡譎讓官兵深入在後潛行邀截甚有闗系常靑等此時不宜輕舉妄動或酌量於底木達等要處帶兵駐守以防後路且可使賊常聞官兵聲息不敢輕動以掣其勢若阿桂處尙需兵力或於常靑處所有三千兵內酌調一二千名往彼助勦亦無不可著傳諭阿桂令其妥酌行之

同日

上諭內閣曰現今大功指日告成所有節次撥解銀兩已足敷用但平金川後一切善後事宜不無尙需經費儲備尢當寛裕著於部庫內再撥銀三百萬兩仍照上年奏準之例令經由各省督撫派員承管逓行轉解交川省藩庫存貯備用該部卽遵諭行

十月戊寅明亮奏言我兵從瑯谷南下直攻納木迪官寨則賊人據住三面放鎗抵拒必須將斯底葉安一帶先行克取以絕其西面應援之路而斯底葉安層層髙磡攀躋殊難惟北面另起石包地名石什紮古上與瑯谷相接其下隔以深溝別拖山腿一道與額爾替相爲對峙若得占據此山順梁而西卽與斯底葉安髙磡平連官兵卽無煩每層歷磡而上於攻取之勢較爲利便但此一道山梁陡削異常【臣】隨派奎林阿爾薩朗徳赫布等帶兵由溝內潛往搶上什紮古山腿並派和隆武珠爾格徳等帶兵伏於瑯谷前敵俟奎林攻至賊碉卽奮勇夾擊十六日子刻【臣】督率進發將近碉卡賊卽放鎗滚石竭力迎抵我兵奮勇爭先所有山包上石卡三座戰碉一座以次搶占碉內之賊無一得脫和隆武亦卽乘勢進兵將瑯谷以前小地名烏嶽攻得木城一座惟是已至己午之間𨿽未攻獲上面寨落然已得地勢正當趕立木城賊復聚集多眾屢次向前衝突俱爲官兵擊退殱斃甚多連立木城四座其什紮古山包以至山腿亦安設營盤五座將新克地方先爲守禦計此次共殺死賊人二百餘名【臣】伏思納木迪官寨𨿽未能尅日掃除然什紮古山包現經搶奪逐叚拏柵而前使賊人步步逼近可望得手而紮烏古𨿽屬險阻然一得納木迪之後則沼山路徑皆可上通自無難設法攻取奏入

上諭軍機大臣曰明亮奏現將什紮古碉卡攻克所辦尙好此次攻碉殺賊官兵均爲奮勉而奎林和隆武二人出力尢多頗屬可嘉現在西路將領隨將軍阿桂屢次克捷立功建績者甚眾將來自膺茂賞而明亮北路久未能進卽此次攻得什紮古亦不過尋常小勝不能遽邀錄敍明亮奎林和隆武各宜黽勉立勲豈可専讓西路成功而不知奮勵但遇進攻時當度其利害籌及萬全又不可一味輕進不知審愼勉之望之

平定兩金川方略卷一百二十五﹤史部﹐紀事本末類﹐平定兩金川方略﹥

欽定四庫全書

平定兩金川方略卷一百二十六

十月庚辰阿桂丰升額海蘭察額森特奏言查達思裏山腿迆下將至溝邊有碉寨數處在雅瑪朋寨落之西科思果木官寨之東均在卡布角所屬各寨之內攻得此處則科思果木已攔截在內𨿽與科布曲賊眾尙可相通而旣有一水之隔援應已多不便自不難於攻取且賊必疑我又將從此逾溝斜上爲搶占科布曲之計亦必撤其力量於此嚴防其西裏等處旣可相機搶占而從此可以籌辦之處亦多【臣】等察防山腿迆下之處有路三條當於二十三日派烏什哈達官達色福康安等各帶兵一隊循山腿而下分路進攻【臣】海蘭察率同格勒爾徳泰斐英阿等帶兵援應查此處山腿其上本有三碉以次相接前攻克達思裏寨時業經攻得一碉特因是時欲爲繞進橫截之計是以未將第二三碉掃盡是日黎明【臣】丰升額督率官兵前進先將第二碉攻獲其第三碉之賊已覺勢孤無助官兵直衝碉下攀附以登又將第三碉攻破碉內賊人殱斃甚多並攻破碉下寨落五處所克碉寨悉行焚燬查此時達思裏山腿上下之碉寨已淸若下至溝邊將雅瑪朋寨落及科思果木往來路徑竟行占住又可添一進取之路仍於達思裏一帶察防西裏及安布魯木賊人如稍有抽撤疎懈之處轉可出其不意突然繞攻【臣】等現在督兵卽於所燒各寨落處挐柵而下相機攻搶奏入

上諭軍機大臣曰阿桂等此次進攻𨿽未能得賊人要隘然已將達思裏二三碉攻克焚燬且擬於所燒寨落處挐柵而下相機攻搶阿桂隨地偵探部署無一刻不切實用心又且長於籌畫近亦思迅速蕆功遇有應進之處自能經理得宜此時自應及早得手甲申明亮奏言斯底葉安爲納木迪藩蔽賊人聚眾死拒難以力取查賊人守柵俱於濠內潛伏以避迎面大炮現在相度形勢於額爾替之西基木斯丹當噶之下連日趕挐木城石卡七處直接克爾瑪山嘴築起炮臺與賊人所挖濠口相對於此多設炮位隔溝轟摧則濠內之賊不能蔵匿仍於近面用炮撃打木柵一俟賊人稍露慌亂情狀卽派兵努力進攻奏入

上諭軍機大臣曰明亮奏進攻斯底葉安未得擬於克爾瑪從旁用炮轟撃所辦尙好其法於進攻甚便朕曽屢降諭防令將軍等妥辦今明亮所籌與朕前防相合自能直撃壕中之賊使其無從匿伏我兵越壕而過便可無虞阻遏但順壕放炮以賊人逃竄出壕爲度若我兵過壕時鎗炮卽宜停止不可悞放凡有賊人挖壕守拒之處果然相度形勢妥協爲之自屬事半功倍卽阿桂等亦當照此籌辦

丙戌阿桂丰升額海蘭察額森特奏言查達思裏直下一支爲正山腿其餘尙有三條【臣】等於二十三日攻克焚燒各碉寨之後卽挐柵十五座已距雅瑪朋碉寨不過一箭之地因達思裏山腿正支之下又有山包一處其上設有雙碉均屬完固未免稍費兵力隨於二十七日折向西面山腿挐柵前進又經挐起五座二十八日黎明復分派官兵循梁接挐賊從林箐中間繞過挐柵之處上前衝突福康安普爾普等督率官兵奮力衝殺賊人傷死甚多始行敗退官兵又接挐木柵二十一座直至河沿其科思果木與雅瑪朋寨落往來之路已被中間截斷【臣】等逆料此夜賊人勢必乘木柵外壕溝攔木尙未十分堅固復來侵擾遂令侍衛楚巴什等帶兵分爲三處於新挐木柵之前潛行設伏及至三更果有賊二百餘人由林箐中潛出直撲最前新挐木柵四座我埋伏官兵先經望見一俟賊至柵邊內外撃打賊人驚惶奔竄官兵趂勢下追直至密箐之內賊人被殱及負創逃者甚眾查官兵直至河沿則科思果木官寨已攔截在內𨿽尙可踹水過溝與科布曲山腿之賊稍通聲息然勢孤援逺自不能久於拒守【臣】現擬於達思裏山腿下所挐柵內築起炮臺用炮先摧山包上雙碉卽搶占雅瑪朋寨落諒不至費手並察防西裏一帶賊人若見此處攻打急稍有移動並卽分兵攻搶務期卽克奏入

上諭軍機大臣曰阿桂等奏官兵由達思裏山腿挐柵業已下至河沿將科思果木與雅瑪朋寨落截斷賊人不能往來應接自可立時攻克至賊人當此窘迫之際尙敢潛出侵擾實爲可恨幸官兵防守甚嚴殱賊甚多稍足使蟻眾知警但侵刼營卡乃逆賊鬼蜮長技各路軍營皆不可不實力防守並須隨時偵察勿稍疎懈

壬辰阿桂丰升額海蘭察額森特奏言官兵連日以來於達思裏迆下各條山腿極力攻搶下至河沿已將科思果木攔截在內又挐柵鑄炮賊料官兵卽於此處爲攻取卡布角搶上科布曲之計又於此悉力扺禦其與勒烏圍前相對之科布曲山腿中隔大溝崖磡陡峻賊人恃其險阻守禦不無稍懈轉可乘此進攻【臣】額森特率同富興書麟保寧特成額分兵兩隊從正面攻搶並於山坳設伏以截來援初五日丑刻各隊跴水而過潛密無聲搶上山梁先得碉前大卡一座殺賊數名乘勢直扺大卡之下賊人羣起放鎗因是碉共有三層賊畨等平日用梯上下並無門戶官兵一面拋入火彈一面挖掘碉根賊已陸續來援經官兵分頭迎擊及埋伏之兵突出截殺所斃甚多攻至辰刻碉內賊人扺拒益密相度所得之卡占據亦爲無益因今官兵撤毀而回查雅瑪朋寨上山包所有雙碉系一新二舊新碉易於轟毀舊碉頗爲堅固當將炮先撃舊碉已有坍毀現並轟撃新碉擬於一二日內發兵攻搶一得雙碉旣可搶占雅瑪朋寨落卽科思果木官寨亦歸掌握從此相機攻取科布曲其道路又寛總之此時進搗噶拉依賊巢止隔此科布曲山梁一經搶據卽已事半功倍同日阿桂丰升額又奏言查紮烏古山梁本在勒烏圍西北隅今旣尙未攻克則勒烏圍近在沿河防守自不宜疎是以【臣】等於攻克勒烏圍後令額森特帶兵於轉經樓甲爾日磉橋一帶駐紮以便相機攻搶科布曲山腿並防範河西其自梭洛柏古至達爾紮克又至密拉噶拉木巴占榮噶爾博勒烏圍一帶山梁爲軍糧軍火臺站所經【臣】等均已相度要處所順梁分設營卡萬無一失至勒烏圍以北冷角寺赤布占等處沿河地方原無須兵駐守今【臣】等皆設有營卡直過對岸營卡之北以此處與沙爾尼兩岸相對使賊人不能從北繞過【臣】等前令額森特在噶拉宇一帶統領攻打彼時甲爾日磉橋轉經樓勒烏圍仍畱五岱富興烏爾納等在彼防守及至莫魯古等處攻克接通之後額森特卽已仍回勒烏圍駐札今復傳諭額森特加意嚴防斷不致稍有疎懈奏入

上諭軍機大臣曰阿桂等奏攻打科布曲山腿碉卡並炮轟雅瑪朋寨上山包雙碉實爲用心周到前此惟恐勒烏圍後路或有賊人潛來滋擾是以屢次傳防詢問今據阿桂覆奏措置尢屬周密阿桂凡遇攻占賊碉多系繞道分兵而得所有節次調度明亮豈不聞知何以屢次進攻輒爲賊眾阻遏就圖中形勢而論若從敖成所守之甲索山梁下攻斯底葉安一路則自上下壓較爲利便或可有得但不宜輕率移兵致賊人窺見預防徒勞無益

丁酉明亮舒常奏言河西進兵道路止有碾占巴紮木紮烏古三處屢經竭力進取皆以賊人守禦甚密尙遲進步卽斯底葉安一帶地方亦無隙可乘【臣】等商議斯底葉安爲納木迪屏蔽賊所必爭之地現因連次攻打以爲官兵所重在此聚其力量立柵固守【臣】等現將全營滿漢屯土兵丁均勻配搭分爲六隊每夜輪派一隊於瑯谷什紮古等處往攻斯底葉安如有可乘之機卽行占據否則亦可使賊人於夜霧迷漫之際莫測多少勢必盡來接應如此更畨疊進數日之後賊必疲於奔命而我兵得以逸待勞攻其無備但將紮烏古山梁一經搶據則不惟斯底葉安納木迪可以不攻自潰而後路自達爾圖至基木斯丹當噶所設防兵皆可抽赴前敵應用於進尢爲迅速奏入

上諭軍機大臣曰明亮等籌辦進情形一折此事朕曽計及正欲傳諭明亮等今所奏適與朕意相合自應如此辦理明亮等當努力妥爲之閱所奏降畨木爾甲供詞稱防日前頭人還囑付說你們好好堵擋不過一兩月天朝就準我們投降等語賊首等當此窮蹙之時尙敢造爲誑語籠絡羣賊此皆從前準令投降故得借以誑惑畨眾今官軍分路進阿桂現在乘勝罙入指日掃穴擒渠想各土司等自無不共知此意惟助惡黨逆之眾尙爲逆酋所愚防死力拒自應令屯土兵丁等隨時宣布使眾畨知逆酋賊目罪在不赦斷不能復爲姑寛若畨人此時及早投出尙可貸其一死如執迷不悟一經攻克碉寨凡拒守之賊盡誅無赦如此亦足以破逆酋之計而散眾人之心至官軍進則愈當加庶賊益知畏懼成功更易

戊戌阿桂丰升額海蘭察額森特奏言查雅瑪朋寨上山包名達噶木山腿至此復派官兵進往攻奪仍須自下搶上前訊之投畨稱賊人已於山包兩旁山溝林箐之內設伏預備以撓我進取之兵自宜再接木城前逼始可奮勇力攻當於初八日令官兵挐柵五座又於初十日挐柵七座已無慮賊人從旁衝突但賊人狡獪異常以雙碉被炮轟摧日就頺塌已無可恃因在兩碉中間橫挖溝濠一道順溝聨排石卡五座其內均有賊人以拒官兵直上衝撲之勢且此雙碉後賊人尙有兩碉互爲援應現在所轟之雙碉內新碉𨿽毀其舊碉尙未大塌當派福康安普爾普等帶兵在左翼烏什哈達瑚尼爾圖等帶兵在右翼【臣】海蘭察等從中路進攻丰升額隨後接應於十一日丑刻進發此處賊人聚集甚多一俟官兵將上山包其壕中卡內以及各碉之賊合力放鎗並將大石推轉而下勢甚密其將扺碉卡之處坡磡倍爲陡削【臣】海蘭察一面催督中路官兵竭力迎撃一面令兩翼官兵從左右抄越施放連環鳥鎗直壓山包兩旁及南面扺敵之賊中路官兵將各卡悉行奪取其溝濠之賊奔竄無路大半殱斃壕中乘勢進撲各碉飛騰直上新舊兩碉立時攻克並將後二碉一並克取所有碉卡內賊人除被殱之外其逃出者又被官兵往下窮追鎗箭所殪更爲不少查達噶木一處實爲賊境要咽喉今被官兵力攻而得非惟下壓雅瑪朋碉寨較易爲力而西裏下截山腿𨿽本有碉卡賊又新挐起木城而地勢尙非甚險從此攻搶尙不至於棘手【臣】等現復挐柵下逼並移炮往轟一面攻打雅瑪朋碉寨以亂賊人耳目卽一面直搶西裏下截山腿如將此處占據則進攻科布曲山梁道路已寛自可卽望克捷同日阿桂丰升額又奏言本月初七日小金川頭人末利阿什咱同其妻舅阿噶爾甲各帶家口投至軍營查該二畨於小金川頭人中頗爲著名若非實有見於金川滅亡在卽斷不肯冒死投出今末利阿什咱並將伊母置而不顧其爲情急來投更屬顯然且卽其所稱索諾木已將異母之莎羅奔等誑至噶拉依不令復出而賊目等又皆彼此猜疑其勢已成瓦解【臣】等現在竭力奮攻自不難迅爲犂掃惟末利阿什咱系帶兵抗拒之人而阿噶爾甲則於三十七年投誠三十八年在木果木出兵帶傷回至本寨卽與金川勾結滋事情罪本無可宥但此時若遽行嚴辦或解送京師則金川頭人及在金川之小金川頭人心生畏懼轉不能多行生致【臣】等現將其家口發往附近內地土司地方安置其末利阿什咱阿噶爾甲應請暫緩辦理以供軍營體訪賊情之用並誘賊目等投順可以多得生致數人明正典刑以快人心仍飭榦員畱心防範亦斷不至稍有疎失均奏入

上諭軍機大臣曰阿桂等奏攻克達噶木山包賊碉現在設法分攻雅瑪朋碉寨以便進攻科布曲所辦甚好達噶木爲賊要咽喉今官兵旣已占據從此進攻自更得力又奏小金川頭人末利阿什咱同其妻舅阿噶爾甲投至軍營請暫緩辦理以供軍營體訪之用所見亦是末利阿什咱系小金川頭人黨助逆酋帶兵抗拒與旣降復叛之阿噶爾甲情罪均無可逭今阿桂旣欲暫畱在營供用或可稍資其力亦未可定設其人果欲立功自贖實有可借以誘惑賊眾之機卽酌量賞給頂帶使眾畨艶羨亦無不可統俟大功告成之後將該賊目解京另行辦理再西路之兵因阿桂屢戰克捷遇敵皆踴躍直前而北路之兵因明亮經久未能寸進眾心不免稍阻自當設法鼓舞使人知勵勇效用方爲有益明亮舒常各宜努力自奮

甲辰阿桂丰升額海蘭察額森特奏言官兵旣克達噶木下距雅瑪朋碉寨已爲至近【臣】等一面挐柵下逼一面移炮轟摧已多坍毀但卡布角一帶寨落尙多官兵從此前進必穿寨落中間而過兩邊均系賊畨屯聚若稍有不甚應手之處則酌撤旣難而接續亦爲不易必須直搶西裏下截山腿則雅瑪朋寨落及科思果木悉已攔截在內而由們都斯進搶科布面山梁上之索隆古地方始可進退自如𨿽該處在西裏賊碉迆下但審山巒形勢只須挐住卡柵則𨿽賊人自上下壓亦可無虞此時旣不可稍露我兵有攻取西裏山腿之意而一得西裏山腿亦必迅挐木柵占據爲卽進搶們都斯索隆古之計庶可出賊不意罙入其阻此時西裏山腿卡柵賊𨿽已有備禦但我兵現在力摧雅瑪朋碉寨以混其耳目使賊人揣我必將卡布角山溝各碉寨速行掃盡始搶西裏山腿防備不無稍疎【臣】等卽於一二日內發兵攻取

同日明亮舒常奏言查納木迪官寨屢次進攻總以官兵下至溝底卽三面受敵而近西一帶碉寨賊鎗尢難躱避必須於烏嶽之前接挐木柵數座【臣】等先已砍伐木植齊全並預備裝土口袋爲臨時立柵將口袋外圍以防賊人前來滋擾卽可借爲扺禦隨於十七日亥刻正當霧气四塞仍照常督兵由斯底葉安牽綴一面卽派珠爾格徳等帶兵由烏嶽直下方將口袋圍起趕立木柵移時霧散月明旋爲賊人望見卽有一百餘人從西蜂擁而至我兵俟其臨近箭如雨發賊人應倒斃甚多卽踉蹌四遁少頃賊自左手南下捨死向前進撲扺鬭逾時復又敗去其時已趕立柵二座相距納木迪不過一箭可及現將近西碉寨從中截斷若再接挐木柵二座愈逼愈近則賊人斷不能仍前拒守【臣】等查納木迪一路賊人悉力以拒其紮烏古山梁必防禦稍疎今綽斯甲布土司土捨情願搜集各寨土兵添同進約在此數日內卽可到齊乘此人心思奮自卜所向克捷【臣】等擬將全營滿漢屯土官兵盡數抽調卽於紮烏古伺隙以進務在算出萬全以期必克均奏入

上諭軍機大臣曰阿桂奏籌辦搶占西裏下截山腿並預備攻奪科布曲山梁情形阿桂實心調度設法進攻實爲可嘉而各路之兵亦惟阿桂最爲可恃是以盻望尢切但自攻得勒烏圍以來距今已七十餘日𨿽所至已屢有克捷而於西裏及科布曲兩要隘尙未攻克朕因此晝夜焦思阿桂自必深體朕心力圖迅速集事又據明亮等奏於納木迪趕挐木柵圖搶紮烏古所籌尙好賊人屢遇官兵進攻皆預爲窺伺暗中抽調賊眾密施鎗石堵拒今旣接挐木柵逼攻賊人自不能復如前拒守況於納木迪進攻可進則進否亦可以牽綴賊勢一面令滿漢官兵率同綽斯甲布土兵等搶占紮烏古山梁出其不意自可望得手明亮等各當努力

閏十月丙午富勒渾鄂寶劉秉恬奏言現在大兵攻過勒烏圍所有糧運事宜自應隨時酌辦將前此卓克采一路臺站全行裁撤以歸省便除原派北路商米先經【臣】等飭令軍需局攺運西路現據報出之米俱系運赴西路各站交收其北路滚運之米業已飭令停止並將達思滿至孟拜拉各站存米速行趕運前進運完一站卽撤去一站次第捲裁不過十餘日卽可完竣奏入報

聞

辛亥明亮舒常奏言現於納木迪趕立木柵二座更擬於紮烏古添湊土兵伺隙以進隨於二十五日丑刻派令副都統噶塔布等帶兵又起木柵一座將及黎明賊已蜂擁而至扳柵搶奪我兵鎗箭並發其近前者紛紛倒斃賊人於一日之內又經三次衝突皆被我兵盡力追殺【臣】等恐其夜間復來滋擾於柵外預爲埋伏至亥刻果有賊眾分股前來我兵猝然並起攪殺逾時始行潰散【臣】等現擬於紮烏古進一面飭令霍爾甲阿咱拉帶同投畨八名黑夜由沿河深入跴探道路仍令索倫吉林及屯土兵丁一路尾隨於逐節險要之處設伏以待其時賊人旋已知覺俟霍爾甲等已過賊境卽行截住要口霍爾甲等卽回身並力突圍正在彼此相持而策應之索倫吉林屯土各兵復自賊後掩撃霍爾甲等卽乘勢衝出並無一人損傷大約此時賊中光景𨿽沿山卡隘糾聚多人嚴爲守禦而其腹中如乃當阿爾古等處均見空虛【臣】等現飭土司雍中旺爾結催調各寨土兵趕前來務將紮烏古尅期搶占奏入

上諭軍機大臣曰明亮等奏逼近納木迪接挐木柵並密跴道路尅日進攻所辦尙好防來明亮等軍營近日大有起色益當勉力爲之今阿桂等現擬攻西裏科布曲要隘自可卽期得手明亮復乘機而進兩路並攻賊勢必更窘迫官軍成功尢速其霍爾甲阿咱拉及投畨八人俱甚出力明亮當量爲賞賚以示鼓勵至索諾木兄弟不和節次降畨供詞如一並有稱其將異母兄弟畱於噶拉依用以備事急獻出求饒者尢爲可惡索諾木罪大惡極𨿽寸磔不足以蔽辜乃圖於勢窮力竭之時將其異母不和之兄弟縛獻了事以爲幸免之計其居心狡惡如此更屬覆載所不容索諾木負恩反噬實此事罪魁莎羅奔𨿽黨惡當誅然不能僅戮此數人轉貸索諾木之死設或索諾木竟將莎羅奔兄弟防獻將軍等惟當畱心防備不使借詞施計仍一面將莎羅奔兄弟拘畱一面設法掩擒索諾木並益加奮勉攻務期掃蕩巢穴搜捕凶渠勿使脫漏网

丙辰阿桂丰升額海蘭察額森特奏言現又跴探西裏賊寨之上有黃艸坪一處𨿽其上下俱有賊碉搶占亦屬不易但突然搶上一面多備勁兵殺各處來援之賊一面占據其地只須盡一日之力將木柵挐定數處則已將西裏山梁各碉寨聨絡之處從中隔斷下壓自易爲力

同日阿桂丰升額又奏言前奉

上諭以【臣】等處尙需兵力或於後路調兵三千名亦無不可而體察後路情形底木達可抽七百餘名美諾可抽四百餘名業經行知常靑等抽撥今復奉

諭防令將抽後路之兵調赴明亮軍營查此項兵丁一千一百六十餘名已於十月二十九日到齊【臣】等當卽札致明亮並令此項官兵卽於初一日渡河前赴沙爾尼聴用均奏入

上諭軍機大臣曰阿桂奏探得西裏賊寨之上有黃艸坪一處若突然搶占下壓自易所籌甚好邇日想已得手防來賊眾勢已慌亂官兵若能卽將西裏攻得不但科布曲之賊可不攻自潰其餘則朗噶克丫口等處自皆可乘勝席捲畨地冬令天气多晴阿桂務須趁此時努力爲之又另折奏底木達抽兵七百餘名美諾抽兵四百餘名俱令其赴明亮軍營聴用前據明亮等奏現在設法進攻納木迪一帶正需兵力若新調之兵到彼明亮等卽能統率前進攻克賊碉固屬甚善設或攻未能卽克仍如前坐守則是將有用之兵置之無用之地又不如令此一千一百餘兵仍赴阿桂軍營添助聲勢於事更爲有益倘明亮一路實需此項兵丁應用不能再赴西路阿桂或酌於美諾一帶後路除防守要隘外尙可抽兵千餘令赴西裏一帶備用自屬更捷若難以再調亦不必勉彊從事轉致畱防之員得以借口此事著交阿桂熟籌妥辦

同日劉秉恬奏言查本年八月間攻克勒烏圍後軍營舊存之鐡及揀獲炮子甚多已屬充裕是以九月內運出桃闗生鐡僅有三萬餘觔今軍營存鐡旣屬有限自當卽時上防運以資接濟因思軍營等處𨿽前經派人揀獲炮子鎔鑄使用然勒烏圍遜克爾宗得式梯格魯克古康薩爾勒吉爾博榮噶爾博噶爾丹喇嘛寺等處從前打出炮子均皆不少【臣】隨就近馳赴密拉噶拉木派員多撥人夫再行揀尋復又揀得炮子數千顆計重七萬餘觔除局內舊存生鐡五萬觔外加以此次揀得炮子七萬餘觔卽每日用炮轟撃已敷二十餘日之用【臣】回至楸砥經過沿途各站又復親加督查現由揪砥運出西路生鐡六萬餘觔均已絡繹在途是此項鐵觔一經到營更足以資接濟奏入報

聞

戊午明亮舒常奏言前月二十四日逼近納木迪復立木柵一座查此柵旣立之後卽趕運炮位連日轟摧其寨內左右墻垣漸見坍塌並旁近寨落亦間有塌損之處賊人蔵伏地窖惟屢於夜間捨死前來搶奪均經守寨官兵鎗箭並發而遁現在賊勢窘迫殊甚納木迪一處攻之自屬非難第念由此進攻斯底葉安爲上通紮烏古之計層層攀越未免仰攻費力查綽斯甲布派添土兵業經陸續到來玆復準將軍阿桂札知將抽調底木達美諾等處官兵一千一百餘名前赴沙爾尼聴用是此項官兵合之新到土兵皆屬格外增添再加以本營滿漢兵丁盡數抽調尙可得三千數百人【臣】等公同籌議兵力旣見加增則攻取尢期扼要今官兵所占紮烏古第一條山腿之上賊𨿽卡隘重重然近日屢由納木迪進攻賊人旣注意於此諒不能周密於彼現擬將新舊官兵部署已定務期一舉得手若將紮烏古占據則斯底葉安納木迪等處更可不煩兵力奏入

上諭軍機大臣曰明亮等現在攻打納木迪連日用礮轟摧賊寨防來明亮軍營近日漸有起色自可卽望克捷阿桂現攻西裏等處可期卽克若明亮復能將紮烏古一帶攻得乘勝罙入賊勢必更窘蹙自可迅速蕆事各路將軍參贊等層層攻籌畫宣勞將士等亦俱奮勇出力深爲厪念適盛京進到野雞鹿肉皆將軍等在外所不能得者今寄賞阿桂明亮富徳三路將軍各一分以示優眷

平定兩金川方略卷一百二十六

欽定四庫全書

平定兩金川方略卷一百二十七

閏十月壬戌明亮舒常奏言查紮烏古第一條山腿𨿽經官兵占據而其上第二山腿則在隔河勒烏圍之北第三山腿與勒烏圍相對下與阿爾古相接非惟碉卡層密且沿河一帶俱系懸崖別無路徑卽迎面上攻亦甚陡險賊人俱於髙處據險以待惟查兩山腿中間夾有深溝有一綫可通之路必須手足並用攀崖附葛而行𨿽極爲冒險諒向來賊人力量不過能守一面或轉可以出奇制勝隨再四啇酌令奎林和隆武阿爾薩朗等挑選滿漢屯土兵丁分爲三路加派可信投蕃在前引路密從溝內進發仍於迎面陰坡派令都爾嘉等攻取紮烏古上截山梁珠爾格徳等攻取紮烏古下截山梁尙有山半四處碉卡派參領額爾伯克侍衛進財保分爲兩路攻取定於初七日子刻【臣】等督率前進未及黎明徳赫布及噶塔布等先於什紮古瑯谷兩處統眾努力攻撲遙見克爾瑪巴紮木俱已鎗炮並起官兵奮勇齊上賊人方當放鎗滚石而奎林和隆武等已由溝內直上山頂我兵立腳已穏勇气百倍而賊人於設想不到之地忽見此一路官兵先已慌亂所有第三條山腿之上共有三碉九卡隨到隨克而都爾嘉珠爾格徳卽乘勢分搶四碉八卡額爾伯克進財保亦於山半共攻得三碉四卡各路合兵一處復分爲兩路一由紮烏古上攻直至相近日斯滿而止一由紮烏古下壓直至相近阿爾古而止總計此一道所克山梁自日斯滿起至臨河共綿長二十餘里是日賊人爲鎗箭所斃滚崖落箐甚多共割獻首級耳記三十餘件生擒賊畨男婦大小二十二名搶獲銅鐵炮五位鉛丸火藥十五簍【臣】等思紮烏古山梁爲賊人要咽喉旣已全行攻克則納木迪官寨斯底葉安等處已攔截在內自山梁向北下望賊人動靜纎防畢見因趕立木城九座石城十二座官兵分頭駐紮其日斯滿以上木甲索以下賊人𨿽負其一隅已無礙我兵前進之路現擬將斯底葉安納木迪趕肅淸則後路皆歸嚴密更可將逹爾圖基木斯丹當噶各處防兵抽赴前敵應用奏入

上諭軍機大臣曰據明亮等奏官兵將紮烏古山梁全行攻克明亮舒常如此奮勉庶覺略增顏面現在卽可乘勝罙入而納木迪斯底葉安等處攔截在內並可不攻自潰此一路官兵聲勢日盛大有起色至逆酋索諾木常在甲雜賊寨居住其地在河之西與明亮軍營相近明亮等將河西一帶碉卡蕩肅淸之後若能統兵徑赴甲雜攻圍賊寨將索諾木及其得力頭人槪得擒防其功亦不爲小庶可與阿桂等同膺渥眷明亮等宜努力爲之

甲子阿桂丰升額海蘭察額森特奏言西裏山腿迆上有黃艸坪一處其上下𨿽皆有賊人碉卡守禦若能突然搶占已將賊碉從中截防自上下壓攻搶自易【臣】海蘭察率同侍衛章京帶領勁兵在前攻占令烏什哈逹等帶兵在黃艸坪趕拏木柵又派侍衛額爾特等於黃艸坪以下接拏木柵而令福康安瑚尼爾圖泰斐英阿等防防以備殺來援之賊又派普爾普五福等在額爾特之下溝底拏柵海祿官逹色在溝北對面拏柵復派成徳等由色木裏前進攻打黃艸坪以上賊人碉卡並截堵安布魯木等處賊援初七日丑刻各隊官兵前進將至黃艸坪賊人向下衝突官兵分爲數隊施放鎗箭奮迅攀援而登直上黃艸坪地方合力殺賊人踉蹌奔潰官兵遂占據其地並乘勢攻克寨落三處一面令烏什哈逹等督兵趕拏木柵至午刻賊人均攢集於烏什哈逹所拏木柵山包之後而各處之賊又已陸續前來約共有三百餘人於山包之後突然吶喊下壓拏柵之兵該處屯土各兵故爲少卻引至明敞地方【臣】海蘭察帶兵從拏柵之地直前迎撃而誘賊之屯土各兵復回身奮撃殱斃甚多餘賊始行逸去至日落時趕拏木柵二十餘座而賊乘官兵撤回之際又從箐林中突出經我兵回身衝殺各柵官兵亦內外合撃始行鼠竄及至亥刻又攢集二百餘人潛來【臣】海察察等飭令官兵凝然不動俟賊至柵邊一齊放鎗射箭賊人倒斃紛紛旋卽敗遁計此數次殺賊共二百餘人日間並見有紅衣賊屍三具爲賊拖曵而去至科布曲山腿【臣】額森特於初八日丑刻派兵分隊進攻保寧特成額烏爾納一路官兵先行踹水過河並無聲息一抵山根迅速搶上將大碉一座石卡一座克取殺賊二十餘名乘勢進攻東西山巒突起處大碉維時後隊接應官兵正在陸續上登賊亦分路迎拒官兵向上仰攻極力鏖戰直至辰刻因山脊逼窄不能一擁而上而所得碉卡正在峯巒上大碉之下賊人鎗炮一一可及難以久站拏柵因將所得碉卡折毀暫行酌撤此次科布曲打仗二等侍衛寧珠布陣亡西裏打仗總兵曹順二等侍衛薩爾吉岱因勇往太過騎在木柵之上下射賊人並指揮官兵賊知爲領兵官員致被暗箭所傷陣亡其餘陣亡受傷官兵統俟查明另行咨部查西裏一帶實系賊人要門戶今官兵占據之黃艸坪地方所有木柵俱已收拾堅固再拏數柵直可直上山梁之頂橫截於賊人碉寨中間則在上之賊不能援應在下之賊官兵不難衝壓一得是處則迆下皆可迎刅而解上搶索隆古則朗噶克了口道路更寛賊人卽聚集拒守亦必不能徧爲堵禦奏入

上諭軍機大臣曰阿桂等奏官兵攻搶西裏山梁黃艸坪拏柵占據並攻打科布曲山腿在事之將領弁兵實屬奮勉據阿桂現在擬直上山梁之頂橫截賊人碉寨中間一得此處迆下皆可迎刅而解阿桂調度得宜自可乘時席捲迅奏膚功

同日

上諭內閣曰曹順自調赴軍兵以來節次殺兵眾無不奮勉爭先著有勞績是以屢加拔擢用至總兵今因攻克黃艸坪碉卡先登督戰受傷陣亡深可憫惜著加恩交該部查照從前李全之例給予應得防典仍入祀昭忠祠並著該員本籍督撫查明曹順之子現年若干先行奏聞俟其服闋後卽行送部引見【臣】等謹案人臣以身許國彊效命奮勇捐軀分所應然如總兵曹順先因殺賊攻碉屢著勞績擢授專閫其感奮自倍尋常玆於攻克黃艸坪時指揮督戰以致受傷陣亡實無愧死綏之義乃防

特頒諭防

恩防優加入祀昭忠祠且

垂詢其子年嵗令於服闋引

見俾死者沭襃防之

深仁生者感激掦之大義凡在戎行有不感發天良願

效幹城腹心之寄者乎

丁夘明亮舒常奏言查紮烏古爲賊人河西要門戶經官兵搶上山梁盡行占據人心悉以動揺是以納木迪寨落賊人卽於前晚自行放火焚棄相近二十餘處寨落亦皆棄空惟其上斯底葉安周圍幾及二十里共有寨落三十餘處【臣】等公同啇酌現在我兵拏柵與阿爾古相接𨿽有木城攩路亦無難以次攻克但西北一角未及肅淸卽向南徑進未免後顧可虞自應先於斯底葉安一路乘賊人慌亂進攻等之摧枯拉朽隨於初九日夜派今侍衛進財保參領額爾伯克等由紮烏古下壓副將全保遊擊常格等由瑯谷分進兩路鼓勇夾攻賊人始猶放鎗滚石以圖堵禦及至官兵逼近將在前數處寨落搶奪其餘各寨賊人先已潰竄官兵盡力追殺將斯底葉安悉行占據現因曲碩木寨落隠於西面山溝之內未經掃除是以逹爾圖得楞基木斯丹當噶等處防兵難以遽撤而新克地方寛廣各須派兵防禦惟相取要酌量分布卽於斯底葉安旣克之後將所有寨落悉行燒燬僅於適中立一營盤自固是晚卽有賊眾滋擾經官兵俟其臨近用排鎗撃打無不披靡而遁又於初十日丑刻派令奎林和隆武珠爾格徳等由紮烏古搶上山梁連克五碉現於新得地方共拏木城十二座此日惟日斯滿別起山峯上至巴紮木賊人共有十七碉林立其間與敖成一路尙爲隔絕現擬日內務期克取則自甲索以下勢若建瓴於聲勢尢爲聫絡且可將逹爾圖以至基木斯丹當噶畱防各兵盡抽爲打仗之用於兵力亦見裕如過此一重險要其前𨿽有乃當一道山梁環繞於南然去路甚多賊人斷無力量逐處堵擋【臣】等惟有盡心籌畫乘勝進以期迅速集事奏入

上諭軍機大臣曰明亮等奏連日攻克日斯滿以下山梁碉卡並納木迪官寨斯底葉安一帶地方均已掃洗覽奏欣慰日內想早已得手自可酌抽基木斯丹當噶一帶防兵並爲打仗之處又據奏稱我兵拏柵下與阿爾古相接𨿽有木城攩路亦無難以次攻克等語而投畨阿旺亦供索諾木派人到阿爾古去把守是其地尙系賊人所注意明亮等當設法攻取使賊失其所恃官兵更可乘勝罙入徑攻甲索賊寨擒獲逆酋同膺茂賞明亮等務須奮勉力攻又據稱曲碩木寨隠於西面山溝之內未經掃除等語其地僅止一隅明亮宜卽統兵掃蕩將河西一帶殱滅淨盡以杜後患且此處之納木迪寨落賊人先已焚寨而遁而斯底葉安之賊又系望風潰逃固由官兵勇鋭賊眾膽落不敢再支但恐賊人見勢難抗拒詭計棄寨潛避譲進官兵賊或繞出我兵之後計圖阻截於事甚有闗系不可不防明亮等必須將後路料理肅淸方爲妥善今明亮等一路已由紮烏古山梁壓下便可直至河沿與阿桂遙爲聲應約防合攻賊眾自更難抵禦卽西路科布曲之賊聞之必更慌亂阿桂自必尅期得勝佇盼紅旗速去

己巳富徳奏言查布咱爾尼山梁旣經我兵占據若再攻得中間崖洞便可下壓噶咱普一帶碉卡但賊人現占崖洞系在河南山梁第三腿上懸絕處由布咱爾尼斜行細路僅通一人因將大小礮位安設於盛得爾瓦古髙處對準施放初七日丑刻派兵百名前進乘黒暗時攀援直上在洞旁藏匿比及天明突向洞口連拋火彈賊人驚潰隨將崖洞占據初九日又克取石卡二座現在鼓勵官兵乘賊人窘迫之際上攻取噶咱普得爾烏地方以期必克奏入

上諭軍機大臣曰富徳奏攻打布咱爾尼山梁崖洞官兵奮勇直入甚屬可嘉看來此處崖洞爲賊人扼要之地旣經攻得自可相機乘勝而入閱所獲活口及投畨供詞近日賊中情形益加慌亂今富徳復從此進攻賊人自更照顧不暇愈足以助西北兩路官兵可望迅速集事

庚午阿桂丰升額海蘭察額森特奏言查黃艸坪地方近訊之投畨地方阿穰曲又上名彊逹巴再上卽爲安魯木官兵若從阿穰曲向上接拏數柵卽可橫亙山梁中間斷其聫絡應援之勢隨於初九日夜督令官兵進挐木柵四座初十日夜又拏柵六座相距賊人已近賊見官兵將斷山梁卽於是夜先在官兵欲進占之地拏起大木城一座【臣】等派普爾普瑚尼爾圖烏什哈逹等分爲三路向上直攻【臣】海蘭察等潛從林箐中間繞出木城自上下壓將木城克獲殱戮甚多卽派兵占據隨一面設伏以截來援之賊一面趕挐柵至十二日又拏得八座分兵據守查阿穰曲之下尙有兩山峯山峯上均有碉寨必應用礮轟摧【臣】等先已趕鑄礮位連夜運往倂於十三日築起礮臺兩座至阿穰曲以上彊逹巴各碉柵勢處上游賊或以爲有恃無恐亦可攻其不備十四日子刻烏什哈逹普爾普等督率官兵突然衝上連克大碉三座木城四座而福康安泰斐英阿等從阿穰曲而下直上前面山峯攻克大碉木城各二座殺賊更多因卽趕拏木柵占住第一山峯並移礮前進撃打第二山峯之木城石卡此處木城在林箐中間其前濠溝深濶坡墈陡削正面旣難施功若從兩邊抄下則其旁又設有木城遮防其後寨落頗多接應放鎗一一可及官兵進攻不免受敵查自阿穰曲而下有斜岔山腿一支直至勒烏溝河沿其間𨿽有寨落三處攻取尙不爲難而官兵從此拏柵而下一至河邊則已繞出雅瑪朋寨及卡布角東面其西裏下截山峯碉寨賊人抵拒無益亦可不攻自潰而直上索隆古道路甚寛奮力搶占賊必益形慌亂現已拏木柵十四座趕辧理以期迅速搗巢奏入

上諭軍機大臣曰阿桂等奏官兵搶上西裏山梁從中拏柵截斷其上下碉寨並經攻克覽之深爲欣慰西裏系賊人要咽喉今經官兵搶占尢爲得勢賊眾必更難於抵禦從此迅搗賊巢自可預期奏捷此次將軍調度督率有方統俟大功告成另加優敍其在事之出力將領弁兵並著交部議敍領隊各員均能奮勉集事並屬可嘉而海蘭察每遇攻碉奪隘俱率眾先登所至克捷功績尢爲超眾將來奏凱防勲必當格外加恩優錫海蘭察亦當努力爲之今賞將軍參贊等及奮勉之領隊大臣大小荷包以示奬勵癸酉文綬奏言查凱旋官兵共七萬餘人除畱駐兩金川地方及滇黔官兵由逹木巴宗出木坪一路至雅州水路回營外其餘各路軍營滿漢官兵丁役俱應由美諾臥龍闗至桃闗進口通計約五萬人所需口外沿途各站支應口糧爲數不少查逹木巴宗及資哩舊存糧米𨿽尙充裕而自逹木巴宗直至桃闗沿途各站現在祗按站夫日食米數陸續滚運支放並無多餘存貯大兵攻克噶拉依之後糧運或應攺由美諾一路轉供其逹木巴宗資哩舊儲卽須支用縱有餘存亦當爲畱駐官兵日食斷無向內回運之理則沿途兵夫口糧不可不早爲儲備查自桃闗以外之大邑坪起至臥龍闗以內之二道橋止共八站自臥龍闗起至資哩以內之木耳站止共九站就凱旋日起應支官兵站夫口糧約略計算每站先須各貯米五六百石隨用隨添方足以資應付【臣】現飭軍需局酌議指派桃闗臥龍闗米各五千石上交運令該二站將現存額設轉運口糧之夫逐日接逓以桃闗之米滚運臥龍闗以內各站臥龍闗之米滚運資哩以內各站自逺及近逓爲存貯以備凱旋兵夫支食庶不致臨時缺乏至木坪一路臺站久撤應先於蘆山縣運貯米三千石俟馬尼官兵防合之時調撤南路站夫分安木坪一路卽可將此項米石就近滚運供支不致有悞至口內沿途支用口糧只須飭令各該地方就近辦備毋庸另籌運貯奏入

上命軍機大臣議奏旋經大學士舒赫徳等議覆應如

如奏辦理

上從之

同日明亮舒常奏言查紮烏古爲至要闗鍵旣經克捷則上自日斯滿下至阿爾古賊人不知我兵先從何路進攻不得不兼爲守禦其勢已分其膽已怯若卽從阿爾古發兵該處寨落𨿽多而平坡直路不難一鼓而下第念日斯滿髙距山頂𨿽不能阻我前進而甲索一路官兵爲其隔絕且與逹爾圖斯木斯丹當噶等處尙可潛出滋擾【臣】等連日正將日斯滿先行籌辦其阿爾古木城二座之外在前復有賊碉一座木城後復接卡二座直至河沿先經額森特在隔河用礮轟摧賊人已難存駐尙猶挖窖藏匿抵死不去【臣】等復運大礮在紮烏古山梁往下攻打查勒烏圍近在對河一面將預備船隻篾索派委參將鄂輝先行趕搭浮橋以通來往仍於下流河面稍窄之處加造索橋使兩路官兵彼此俱有照應於聲勢倍爲聫絡惟是日斯滿山梁以上共有一十七碉其間山峯陡削險峻異常查日斯滿之南另拖山腿一條地名耳得谷西面下有深溝一道均系箐林周匝日斯滿守碉賊人卽從溝內箐林中間密爲上下若將伊後路截斷則日斯滿已屬孤懸自可不攻而潰【臣】等查耳得谷卽爲上巴布裏尙有中巴布裏下巴布裏再下卽爲阿爾古沿山寨落甚多田地廣濶惟耳得谷最爲扼要其山腿之上有兩處大寨復有賊卡前後防衛自應先行攻取隨派奎林和隆武等分左右兩翼從耳得谷下壓另派阿蘭保進財保等帶兵從左右溝內進發抵禦來擾賊人十八日天明以後令官兵明拉礮車緩步徐行作爲運礮之狀將至前敵卽猝然下壓分頭並進當經奎林和隆武統兵鼓勇直前衝開賊卡將第一處寨落四面合圍共有賊畨五十餘人皆被殱戮無一得脫復殺死頭人錫拉木一名其第三處寨落先已望風潰防惟時溝內之賊聚集二百餘人屢次衝突上山阿蘭保等督兵力戰鎗箭齊發眼見滚崖落箐不下五六十人余始潰防竊念賊人所以死據日斯滿而不棄者不過欲爲我後路之患今其後路轉爲我兵所據是日斯滿以至巴紮木一帶碉內賊人諒再不能支持況上巴布裏旣已攻奪則其中巴布裏下巴布裏寨落𨿽見稠密而我兵現當勇气百倍亦無難乘勝掃除而阿爾古正如破竹之勢更可迎刅而解奏入

上諭軍機大臣曰明亮等奏攻克耳得谷卽上巴布裏一折覽奏欣悅此次攻打耳得谷賊寨奎林和隆武甚屬奮勉而截殺衝突上山滋擾之賊阿蘭保進財保等頗爲出力著明亮存記統俟大功告成咨部議敍至額森特𨿽未親身攻立功而於隔河施礮轟碉使賊人膽落如此不分畛域方無愧爲參贊益當努力自勉共襄大功

平定兩金川方略卷一百二十七﹤史部﹐紀事本末類﹐平定兩金川方略﹥

欽定四庫全書

平定兩金川方略卷一百二十八

十一月丁丑阿桂丰升額海蘭察額森特奏言查阿穰曲左手斜岔山腿下寨落三處業於十五日攻得其一接拏木柵十數座而前玆於十七日復兵前往攻得第二座寨落惟將至河沿之第三座寨墻甚厚賊人聚集死守必須拏柵二十餘座進逼方能攻撲則稽延時日更多【臣】等公同商酌以索隆古一帶路徑頗多官兵從此搶上必須厚集兵力方可分頭攻打今前敵各處分駐官兵爲數不少卽使攻克第三座寨落而第二山峯等處之賊倘未肯卽時潰散則前敵之兵均難抽撤於直上索隆古分頭搶壓之計斷不能行究不如將第二山峯木城攻克則直壓至山腿之下勢等建瓴此處賊人俱可掃盡而自科思果木以至卡布角各寨落亦必不攻自潰旣無他顧之虞便可抽兵數千以資搶占前進惟是從第一山峯之上轟擊第二山峯林內之木城賊碉尙未能得力當於十八日夜連拏木柵六座前進並於柵內起築炮臺運炮轟打又普爾普烏什哈達額爾特等督兵從阿穰曲右手向西南接拏木柵福康安瑚尼爾圖泰斐英阿等帶兵設伏以備賊人來擾現在連拏木柵十七座已繞過第二峯之西南現將運到礟位從旁轟摧在後之西裏碉寨查官兵一上索隆古山梁則道路甚多隨處可進而從瑪爾古以至捨齊賊人皆無從堵截噶拉依卽危如累卵故河西一帶𨿽克紮烏古山梁並已上通甲索然卽從此克獲阿爾古甲雜而進抵獨松與噶拉依尙阻大河是以賊人𨿽亦愛防河西而西裏一帶實屬賊人性命所闗非但不肯稍爲抽撤以助河西並悉索其人竭力死拒以期稍緩須防之死今【臣】等從長籌計務將西裏山峯寨落尅日掃除以爲迅速搶上索隆古山梁之計奏入

上諭軍機大臣曰阿桂等奏所籌大有把握自卽可望得手防來賊人全力専注西裏一帶今阿桂等相機進攻自可乘勝克防而噶拉依賊寨據投番等所供現甚空虛攻之自易爲力是掃蕩噶拉依賊巢惟盼阿桂等一路之迅速蕆事至河西一帶賊旣不能抽兵相助則攻取亦不甚費手今又聞索諾木仍在甲雜而土婦阿倉等現存雍中喇嘛寺明亮等若攻克阿爾古卽馳往甲雜剿擒逆酋並乘勝攻占獨松兼可杜賊眾西竄之路彼時或馳赴阿桂處幫同掃平噶拉依或渡河攻打雍中喇嘛寺擒獲阿倉阿靑等則賊勢更孤明亮等卽可由彼處與阿桂約防夾攻噶拉依巢穴自更可期迅速集勲

同日阿桂丰升額又奏言梭磨土婦卓爾瑪帶同伊子已襲土司斯丹巴親赴軍營呈送牛五百頭酒一千簍糌粑五百背以備犒賞滿漢屯土各兵之用該土婦懇求甚力頗見誠心因思酒與糌粑伊老防千人逺道負至不便仍令運回致滋苦累當卽分給各兵其餘牛只俱各發還並將該土婦土司及頭人番眾厚加賞賚甚爲欣悅而去查梭磨系安撫司職銜而近年以來如卓斯甲布巴旺布拉克底土捨均已晉陞宣慰司今該土婦深知大義出隨剿土兵亦多可否將伊子安撫司斯丹巴進爲宣慰司以昭鼓勵之處出自

聖恩奏入

上諭內閣曰梭磨土婦卓爾瑪並伊子安撫土司斯丹巴恭順可嘉著加恩將斯丹巴賞給宣慰司之職以示鼓勵

同日郝碩奏言查勒烏圍拉枯喇嘛寺等處及梭洛栢古大板昭撒拉等站存米統計七萬餘石軍糧甚爲充裕而將軍阿桂現督兵攻獲西裏一經攻克科布曲山梁移營前進所有一切軍糧軍火卽可由勒烏圍一直運供察防道路情形由勒烏圍前至河岸必須添安一站始能接運其人夫一項擬卽將北路卓克采一帶裁撤人夫內酌撥五百名加安於此並預備人夫一千名寄存各站以備添設新站之用奏入

上嘉之

庚辰明亮舒常奏言本月十八日發兵攻搶耳得谷將日斯滿以至巴紮木各碉賊人俱攔截在內賊恃其地險碉多猶據守山梁隨令和隆武珠爾格等並帶同漢土官兵往上進逼一路從梁上直攻一路從箐內繞截賊人𨿽放鎗滚石而其勢已見披靡當將十七碉隨到隨克直至巴紮木與敖成甲索一路現已上下接通其曲碩木所管一帶寨落賊人望見日斯滿不能據守卽將寨落自行放火焚燒先爲逃遁現自甲索以至日斯滿自日斯滿以至紮烏古下及臨河俱以攻克則後路𨿽極綿長而有此一帶山梁爲之闗鍵均可無虞【臣】等現將達爾圖及得楞基木斯丹當噶等處防兵俱已裁撤令由巴紮木碉卡而上接安木城五座營盤四座務在聲勢聯絡並令馬彪卽協同敖成在甲索駐札數日以來辦理諸事均有就緒惟查上巴布裏𨿽已占據而其中巴布裏下巴布裏以及接連之阿爾古數十百處寨落俱於紮烏古之陽坡乃當之陰坡兩面星羅碁布極見稠宻【臣】等與各領隊大臣公同籌議查碾占爲乃當山頂地形𨿽極險隘碉卡亦多林立然得設法搶占則順梁下壓不獨中巴布裏下巴布裏以及阿爾古等處地方攔截在北皆可不攻自潰且由乃當而南爲甲雜官寨再前爲獨松官寨乘此軍聲愈振賊膽愈寒之時前途鼓行而進與馬爾邦相接富徳一路官兵卽可刻期防合是河西賊境全已肅淸卽正地賊人計惟有相率來降冀全性命而索諾木弟兄更不能由革布什咱別圖竄匿

同日明亮舒常又奏言自攻打紮烏古以來頭人土弁及屯土各兵無不奮勇綽斯甲布土司雍中旺爾結𨿽屬年輕一切添土人協同進剿俱遵伊母澤旺拉木調度甚屬踴躍至土捨綽爾甲木燦此次連日進攻督率頭人百姓尢爲出力合無仰懇

天恩酌加賞賚以示優異其餘屯土曁各投番【臣】等現已酌賞銀兩及防緞布疋銀牌煙茶牛酒等項惟戴翎最爲各番貴重尢宜審愼【臣】等就其中實在打仗出色者審之又審將綽斯甲布革布什咱土捨頭人及屯練中授職各弁分別賞戴奏入

上諭軍機大臣曰明亮等奏官兵現自甲索至日斯滿紮烏古下及臨河俱已攻克官軍屢次克防勇气倍增現在攻剿乃當迅望得手聞索諾木又在甲雜居住若明亮等果能乘勝罙入直抵甲雜將逆酋擒獲則噶拉依賊巢及馬爾邦等要隘碉卡皆傳檄而定無庸復煩兵力設攻得甲雜逆酋仍復竄回巢穴又當以掃蕩噶拉依爲要將凶渠逆黨盡行擒縛檻解獻俘方能蕆事明亮等至時當酌量情形如阿桂之兵已逼近噶拉依明亮等迅速過河攻打雍中喇嘛寺與阿桂兩面夾攻賊巢則剿除自更迅防若阿桂尙未抵噶拉依而明亮等已攻克甲雜獨松又不妨先由河西往馬爾邦一帶迎進富徳之兵過河同剿賊巢三路合力攻圍賊更不能支延久拒尢可望尅期集事明亮總當妥酌而行又另折奏綽斯甲布土司雍中旺爾結添人協剿勇躍從事土捨綽爾甲木燦進攻尢爲出力甚屬可嘉著傳防賞給禦用大荷包各一對上用朝衣料各一件大緞各一疋雍中旺爾結小荷包四个綽爾甲木燦小荷包三个並諭以此等貴重服飾不獨番地難得卽在內地臣工亦不能輕得大皇帝因爾弟兄誠心效順特加優賚以示鼓舞爾等惟當倍加勉速助成功將來隨將軍等凱旋入覲大皇帝自必另沛渥恩用昭嘉奬其土婦澤旺拉木並著賞蟒緞一疋大緞一疋交伊等一並祗領賫往

同日明亮舒常又奏言竊照湖廣督【臣】陳輝祖於九月間先後委員解到皮衣皮防皮領共四千零六副當卽散給存營楚省各兵外內扣除陣亡病故及遣發回籍兵丁六百六十四副【臣】等查備辦此項軍裝每副不過需銀三兩內外若將多餘皮衣防領仍令解回湖廣沿途所需腳價轉見不貲今索倫吉林兵丁從徵已久其隨身衣服日就破損當此大軍凱旋伊邇自毋庸借支銀兩另爲制備卽將多餘皮衣防領六百六十四副擇其中打仗出力單寒可念者查明分給奏入

上諭軍機大臣曰陳輝祖所辦固由體卹所屬兵丁起見但軍營調到兵丁陜甘黔滇皆有其需衣履更換大略相同不獨楚省爲然今陳輝祖獨卹楚省從徵士卒使有禦寒之具其意𨿽善而其見則小各省兵丁同系效力行間惟楚省溫暖適體此外設有衣褐不完之人欣羨之餘恐不免私怨其該管督撫不知曲體下情因而心生懈怠於全局甚有闗系今大功指日告成此事原可毋庸置議但就事理而論凡曽經調兵省分只應將該省兵若干通知川省總督如查應制換衣履之時卽在成都造辦解交軍營分給俾其不致偏枯仍令各省照例扣項解還歸欵方爲普徧將此諭令四川陜甘雲貴各督撫一體知悉並諭陳輝祖知之

【臣】等謹案從徵軍士必甘苦適均使之一心協力誼切同袍如陳輝祖所辦更換衣履固屬體卹兵丁然專計本省而未嘗籌及全局所見實未遠大我

皇上凖情度理隨事處中諭令凡調兵省分秪應將所派兵數移知川督時遇制換衣履卽在成都辦送軍營俾人人挾纊一體均平旣可無慮向隅且亦節省運費𨿽大功就蕆而

睿謨指示公溥靡遺可爲行軍者永埀

訓誡也

癸未阿桂丰升額海蘭察額森特奏言阿穰曲第二山峯木城本在樹林叢宻之中不能全身畢露用礟轟打數日尙未能遽行摧破【臣】等急於進攻二十三日派福康安普爾普烏什哈達額爾特分兵兩隊一從阿穰曲山梁正面進攻一於右手繞上從旁進攻先令官兵於附近山峯箐林之內潛往埋伏福康安等帶兵分路衝上而城邊濠溝深濶其外復有大木重疊橫攔官兵正扳緣前進而深溝阻隔總難跳越而登維時官兵見有露身柵上抗拒之賊卽行擊射爲鎗箭所中者甚多而各處來援之賊又有一二百人在木城後蔵匿欲爲衝突之計經山峯右手官兵防見將所安炮位從旁轟擊賊始竄入木城固守【臣】等現又鑄成大炮兩位運往轟摧仍擬卽分兵三路上攻木城並木城後兩碉得此兩碉則木城必不能守而一得木城則憑髙下壓碉寨亦斷無尙能死守之理並於現拏木柵之下再接木柵十餘座直斷木城兩碉之後賊必不能再施伎倆諒可一鼓而克奏入

上諭軍機大臣曰阿桂等奏官兵攻打西裏第二山峯木城碉卡一折防此情形賊人不過防死抗拒無能復爲久支況添鑄大礮往轟仍擬分兵搶占自無難操劵而得至噶拉依現在光景甚屬空虛各番供詞如一自系實情阿桂等前奏若搶占索隆古山梁隨處可進其瑪爾古捨齊之賊皆無從堵禦自可乘勝席捲但前此番人等曾有賊眾尙欲拒守舍齊喇嘛寺之供若從索隆古山梁而下路徑果多卽可覓間直搗噶拉依一經掃蕩賊巢其餘賊人碉隘如捨齊雍中喇嘛寺等皆可傳而定便可一面辦理平定事宜一面迅發紅旗報防

丙戌明亮舒常奏言查自甲索而南突起一峯爲碾占第一層險要門戶賊於其上建立大碉五座自南而北至敖成頭敵連有五碉再迆而東復又另起一峯攩路其上亦有賊碉五座地勢極爲扼塞自碾占而西卽與柔染爾相通賊人亦早於沿山上下布列九碉連次遣人跴探碉內俱有賊人守備【臣】等思巴布裏阿爾古一帶寨落若行剿洗由沿河取道未嘗不可進兵但又須上攻乃當其前後有數條山腿橫挿河流克之較爲費力而賊人但能自顧目前凡我兵所向卽爲要重地竭力以防現在阿爾古以及中巴布裏下巴布裏每日賊人往來出入照常則其所視爲要者全在於此【臣】等卽就其意之所及爲聲東擊西之法於二十八九等日挑派官兵從阿爾古之上巴布裏之下逐步逼攻接拿木柵七座賊人數次前來衝奪而柵之兩旁防衛各官兵鎗箭齊發被殱甚眾【臣】等現與各領隊宻商已定卽在此數日內猝往碾占乘虛襲擊於制勝機宜更爲穩速奏入

上諭軍機大臣曰明亮等奏官兵於巴布裏阿爾古適中之地連拏木柵使賊人悉眾拒守以便乘虛襲取碾占所籌頗好賊眾每見官兵進攻蹤影卽集眾並力抗拒因致艱於得手今明亮等欲明攻阿爾古暗襲碾占爲聲東擊西之計出賊人不意使其照顧不暇深合制勝機宜自應如此辦理碾占在甲索山後地居乃當之上一得碾占便可從上壓取乃當而乃當之下爲甲雜獨松等處明亮等於攻克乃當時卽統兵徑搗甲雜掃其賊寨方爲正辦

同日鄂寶富勒渾郝碩奏言查官兵業經攻克紮烏古日斯滿斯底葉安納木迪等處現在進攻乃當山梁已於勒烏圍以北建造索橋以通西北兩軍其北路軍糧軍火等項若仍由勒吉爾博一路挽運未免紆折查自宻拉噶拉木起由勒吉爾博得式梯茹寨沙爾尼至牛廠新安索橋處所計程四站自宻拉噶拉木由巴占黃土坪至牛廠計程三站運道從此經行可近一站自應酌攺宻拉噶拉木現系西北兩路分運處所今北路運道旣不由勒吉爾博轉運應請由宻拉噶拉木直運巴占由巴占分運西北兩路其巴占一站除西路原有站員外應卽以宻拉噶拉木北路之站員移駐巴占查巴占至黃土坪計程一站黃土坪至牛廠計程半站共應安夫九百名由牛廠再運大營較爲便防並由勒吉爾博原設臺馬八匹攺移黃土坪得式梯臺馬六匹攺移牛廠茹寨臺馬六匹分添黃土坪牛廠二站以供馳逓又查茹寨旣已議裁原設火藥局亦應移安冷角喇嘛寺該處附近大營且有碉寨堪以存貯似屬妥協【臣】等現飭勒吉爾博等處糧員速將貯站米石軍需加趕運完竣一面捲撤一面分安俾得源源運供不致稍有貽悞

同日富勒渾又奏言查西路軍糧自拉枯喇嘛寺沿昆色爾山梁直下溝底地名果羅木現安一站其自果羅木至西裏寨等處各有營卡炮臺遠近不一均須分路運送酌按道路遠近分別一二三站不等支給背夫口糧腳價轉輸以期節省並免遲悞至奏凱之後如美諾布朗郭宗勒烏圍噶拉依俱系畱駐防兵處所均應儲備軍糧查後路資哩薩拉大板昭梭洛栢古各站現俱積米充盈美諾等處卽可就近酌撥而長運商米此時自應加趕運勒烏圍收貯【臣】已出示各商將原派梭洛栢古等處米石如有情願急公攺運者卽趕運勒烏圍交收各按站程給與腳價俾駐兵之處均得稍有儲積無庸臨時另籌撥運均奏入

上嘉之

戊子富徳奏言竊【臣】於布咱爾尼山梁石洞之下屢次攻摧並從沿河兩岸用炮轟擊賊碉賊眾死力支持未能卽下伏思賊境險峻異常又復深溝宻卡層層防防若我兵一往直前未免多致傷損必須步步接拏木柵前進且戰且守乘間攻擊因派令舒亮等各領兵丁備帶木植一面放鎗攻擊一面拏柵前進賊人屢次衝突俱被我兵擊敗十一月初一日寅刻舒亮等乘賊不備帶領官兵衝擊拋擲火彈鎗炮齊施將沿河卡子五座立卽奪據維時賊人聚眾救援我兵一面迎敵一面於所獲卡旁拏起木柵固守賊人技無所施旋卽逃散此次打仗殺傷賊眾甚多奏入

上諭軍機大臣曰阿桂明亮等兩路官兵現俱罙入攻克要隘富徳又能如此前進佇見大功告成覽之深爲喜悅富徳當盡心籌辦更圖進取並傳諭將軍等同力勉之以期迅奏膚功

己丑阿桂丰升額海蘭察額森特奏言查西裏第二山峯名奔布魯木此番接拏木柵在奔布魯木山峯木城兩碉之下西里正寨之上官兵橫亙其中硬拏木柵料賊人情窘勢屈自必合力迎拒且此處系上下鎗炮一一可擊之地官兵容易受傷必應分賊之勢始可拏柵前進當派福康安瑚尼爾圖泰斐英阿帶兵前進先爲拏柵官兵防防卽派額森特等帶兵隨進拏柵又派普爾普等帶第二隊之兵烏什哈達五福等帶第三隊之兵隨進發接拏木柵【臣】海蘭察率同官達色格勒爾徳等進攻奔布魯木山峯木城碉卡並爲各路防應官兵乘夜奮迅前進從鎗炮中間步步拏柵而前賊人死衝突均被官兵施放鎗箭痛殱敗回遂接拏木柵十餘座已環繞於山峯兩碉寨之後越過山脊而東【臣】等卽於新拏木柵之內用炮轟擊兩碉已多塌損其兩碉外尙有一碉最當扼要因限於地勢用炮未能得力復於初二日夜接挐大木柵一座築起炮臺用炮轟摧【臣】等揆度賊情官兵木柵已截出木城碉寨之後三面皆有官兵其向東一面山勢極爲陡削不能合圍因此處系賊人要咽防𨿽山梁上下往來路絕白日已不能行走而東面陡險之處尙有防徑爬越可行仍復死守不去若從第一峯之左手拏柵而下與自右手拏進繞過東南之木柵彼此相對鎗炮擊打賊人卽於夜間繞越亦有所難第此一帶上下山勢橫斜道途叢雜必得分兵攻打始足以牽綴賊勢當令五岱富興率同各將領等駐守勒烏圍前敵而【臣】額森特帶兵千餘來赴西裏山腿盡處合力攻打初三日晚【臣】海蘭察分派各兵一面令將預備木植趕拏木柵一面分兵三路進撲【臣】海蘭察督令官兵直抵山峯木城之下奮力亟攻拋擲火彈延燒木城官兵乘勢騰擁而上賊人踉蹌奔出官兵尾追截殺殱戮甚多並滚崖跌斃者不少餘俱燒斃於內其福康安等帶兵攻入各碉寨並於寨墻穵孔放火焚燒官兵四面圍定賊人不能逸出亦均斃於火無得脫者而普爾普烏什哈達等之兵向上攻圍碉座賊見官兵勢猛且各處煙焰敝天力不能支從碉跳越而逃經普爾普等帶兵壓下鎗箭所及又多殺戮維時已及三更三隊合兵自上衝壓而下直至西里正寨寨內賊人一面放鎗拒敵一面奔竄又將寨落克取官兵乘勢攻壓其寨後尙有山腿一處賊人仍思拒守而官兵已分兩翼抄下賊亦旋行潰散所有迆下山腿各碉卡隨攻隨克將近四更官兵已壓至溝邊維時【臣】額森特望見西裏山梁官兵已層層鏖戰而下迅卽率同保寧常祿等攻撲西裏山腿盡處木城亦經克獲此次打仗共得木城九座大寨四座石碉七座石卡數十座殺賊百餘人查雅瑪朋寨落之東寨名捨勒固租魯其從阿穰曲左手岔下山腿盡處亦有一寨名瓦喇占得此二處則非但雅瑪朋寨落又已攔截於內而從此均可直上科布曲索隆古卽使賊酋等攢集拒守而我兵旣無他顧之虞又可多爲撤出以資前進自不難於力取奏入

上諭內閣曰阿桂等攻克各處要隘多方籌畫調度合宜屢戰克防實屬可嘉現在大功指日告成將軍等自當特膺茂賞所有先登制勝之參贊海蘭察及帶兵勇往之領隊大臣福康安等均著交部議敍其隨從分隊打仗出力之滿漢屯土各兵並著將軍等查明賞給一月錢糧以示鼓勵

上諭軍機大臣曰此次官兵奮勇克防海蘭察及福康安等並有防交部議敍矣至在事之滿漢屯土各兵亦諭令賞給一月錢糧此專指隨隊打仗者而言伊等皆能不避鎗石突進摧堅其中如有勇鋭超羣者並當查明予以巴圖魯號余俱奮勉效力自當加之賞賚用勵勤勞若守營守卡之眾與身列行陣者不同原可毋庸槪及如此防示區別更足以昭勸又據奏到羅博瓦色淜普喇穆喇穆三處戰圖現已畱覽此次徵勦金川由力戰而得者甚多較之西師之役將士等尢爲出力自當擇其功績最著者多爲繪畫以彰武成盛典將此傳諭知之

平定兩金川方略卷一百二十八

欽定四庫全書

平定兩金川方略卷一百二十九

十一月壬辰明亮舒常奏言【臣】等於阿爾古巴布裏適中之地拏柵前進以便乘虛襲取碾占遂定於初五日進攻查碾占向南一路山梁有山峯七處地名克爾甲爾古其上共有五碉連築石卡接應向東地名日格徳木牛復有兩碉當派令徳赫布都爾嘉噶塔布敖成等分爲七隊進攻向東二叚山梁之上地名日蓋古洛山勢尢險且堅碉林立恐賊人知覺預爲凖備當派奎林和隆武等亦分隊繞出克爾甲爾古之後猝往進攻自克爾甲爾古以至日蓋古洛相距約有二十餘里尙須逾越兩重山峯兩道山溝其中間一山峯地名格爾那古另派善射之索倫吉林兵丁先行占據使賊人首尾不能相顧並於阿爾古派令董果等帶兵牽綴【臣】等督同興兆舒景安在巴紮木帶領官兵爲各路照應是日丑刻克爾甲爾古所列碉卡官兵一擁而進賊不能支旋卽竄入日格徳木牛兩碉之內並力相距【臣】等公同商酌此兩碉勢在必得賊人不過因官兵現已合圍逃遁在此爲困獸猶鬭之計不若派兵四面埋伏稍緩其攻賊必乘空共尋出路因其走而擊之更易擒殺至是晚將及夜半賊果紛紛棄碉四散而我兵喊聲並起賊人倉皇無措束手就戮得脫者甚少查克爾甲爾古及日格徳木牛爲碾占第一層門戶今已克取賊斷不能久支現擬逐段接拏木柵將官兵屯駐庶就近攻取較爲省力況由阿爾古沿河取道進攻路亦多非紮烏古陡險可比【臣】等卽在此數日內察防機宜以期往無不利再紮烏古之下與勒烏圍對河現在趕搭索橋派兵一百八十名在彼駐札修理奏入

上諭軍機大臣曰明亮等奏自碾占進兵攻得克爾甲爾古日格徳木牛兩處碉卡現擬接拏木柵就近攻打日蓋古洛相機罙入所辦甚好若能乘勢壓下攻克乃當掃蕩甲雜則河西一帶卽可廓淸且破其狡窟逆酋更無處竄逸佇聽防音至前此額森特駐守勒烏圍於堵禦河西及科布曲一帶之賊責任甚重今額森特隨阿桂等進兵勒烏圍惟畱五岱富興等防守富興本系病軀難以防其出力卽五岱計畫調度亦未必及額森特之優現在阿桂軍營不但海蘭察勇略超羣其餘領隊大臣侍衛內能帶兵勇往者甚多可無借額森特一人隨同進剿著傳諭阿桂卽令額森特仍回勒烏圍駐守嚴切防禦勿使河西之賊得以偸越設稍有疏虞惟額森特是問

同日劉秉恬奏言現在西路軍營自薩拉至勒烏圍等處截至閏十月下旬存米八萬四千餘石北路軍營自薩爾赤至木池等處亦約有存米二萬石統計兩路軍營及附近各站共有存米十萬石以米數合計支食之數盡可敷兩路官兵人等三月之糧嗣後毎日只須從容運供源源接濟餽餉自可充裕況指日大功告成尙有應辦善後事宜將來駐兵添設營汛【臣】揆度地勢情形不外美諾防木逹大板昭勒烏圍噶喇依等數處除將資哩舊存之糧就近運赴美諾等處外如現在薩拉大板昭存貯之米可卽由瑪爾當一路撥運底木逹其勒烏圍一帶存貯之米更可就近直運噶拉依維時縱有存米數萬石亦可分運各處接濟兵食更不虞其陳積無用奏入

上嘉之

丙申阿桂丰升額海蘭察額森特奏言查西裏山腿之下捨勒固租魯及瓦喇占二處最爲扼要一得其地則上攻科布曲山梁較易用力但西裏山梁一帶林木深幽峯巒廻合道路亦甚叢雜而安布魯木等處至今賊尙死守必須相度要之處移設營卡以資控扼始可抽出兵丁爲直前攻打之計當卽督令官兵將山梁要之地俱已占住並將炮位運往一打瓦喇占一打捨勒固租魯查瓦喇占一處卽系阿穰曲斜岔山腿之下第三處寨落其右手山尙有碉寨一處其內亦多賊人據守應一並轟摧攻搶而於官兵前此拏柵置炮之所相距不無稍逺卽於初九日夜派令烏什哈逹官逹色五福等逼近碉寨連拏木柵三座並卽移炮前往轟摧其捨勒固租魯之旁有相連大寨二處大碉一座系居捨勒固租魯及瓦喇占之中攻得是處則進搶捨勒固租魯可免旁顧亦於初九日派福康安泰斐英阿攻其右普爾普額爾特等攻其左官兵奮勇前進當將一碉兩寨悉行克獲殺賊十餘人其瓦喇占以上之寨落亦於初十日淸早派烏什哈逹等督兵攻取因賊人守禦甚嚴恐損兵力用炮趕連轟至十一日晚望見碉寨已漸有孔穴至十二日子刻乘其不意宻派官兵一呼而進直至寨邊四面攀墻而入當將是寨克獲查此一帶山溝內其瓦喇占捨勒固租魯兩處賊人知我搶上科布曲山梁必由於此是以彊支螳臂以兾稍緩須臾此數日𨿽天色甚寒到處多冰淩積雪而成功在卽人人振奮自可不至稽阻惟賊畨狡惡可恨見我兵將欲搶上科布曲山梁卽在索隆古以下們都斯一帶運木搬石又思添修碉卡但其地皆大炮可及之地日間屢爲大炮所斃已不能存夜間沍寒凝凍難以施力亦可無虞其阻我前進之路至此處官兵攻打急則科布曲山梁上克爾古什拉斯地方賊或不無抽減【臣】丰升額現同【臣】額森特復帶兵前往勒烏圍前敵察防情形如稍有疏懈之處卽相機合力攻取奏入

上諭軍機大臣曰阿桂等派兵將捨勒固租魯相連碉寨悉行攻獲其瓦喇占以上之寨亦經攻得並殱戮多人官兵自可乘勝直前搶占科布曲山梁而丰升額又親往勒烏圍前路相機合力攻打所辦甚好至們都斯一帶賊畨運木搬石思添碉卡拒守實爲可恨現據阿桂用大礮轟擊賊眾自不能存亦可無虞其阻計阿桂日內必當得手官兵若得科布曲索隆古山梁更爲得勢過此惟捨齊喇嘛寺或尙有賊抗拒然官兵屢勝之後聲勢甚盛由彼下壓噶拉依易如摧枯拉朽惟當努力妥辦迅奏膚功以膺茂賞丁酉

上諭內閣曰現在大功指日告成所有撥解軍需銀兩𨿽已敷用但平定金川後一切善後事宜尙須經費儲備尢當寛裕著於部庫內再撥銀三百萬兩交川省藩庫存貯備用該部卽遵諭行

壬寅阿桂丰升額海蘭察額森特奏言【臣】等察防得雅瑪朋寨左有大寨二處名格什格章右有大寨一處名布智章其上又有大寨四處名克巴克占皆雅瑪朋寨所恃以自固者若得此數處並卽搶獲捨勒固租魯則不但雅瑪朋正寨其勢已孤可以力取卽其餘寨落均可迎刃而解當於十四日夜分兵三路進攻【臣】海蘭察帶兵爲各路防應十五日寅刻官兵分路前進一齊攻撲其捨勒固租魯賊人悉力放鎗滚石而官兵乘髙而下直扺寨根挖墻以入賊人不能存站當將捨勒固租魯四寨一碉同時攻克其福康安等並克格什格章寨落二處普爾普亦攻克布智章寨落一處共計殺賊數十名其被鎗箭所傷捨死奔竄而去者甚多官兵已至河沿當卽拏起木柵七座繞出雅瑪朋寨之西角一面分兵據守並用炮轟其碉寨其瓦喇占一處經烏什哈逹等拏柵近逼用炮轟摧並於是夜督兵奮力攻獲其自瓦喇占下至河沿剩有薩爾歪寨落三處又已移炮下轟卽日相機攻取至十六日【臣】等以捨勒固租魯之南尙有寨落兩處系與雅瑪朋正寨互相援應必當分兵攻取十七日黎明官兵分爲六路一齊擁進普爾普三隊官兵先將捨勒固租魯之南寨落兩處圍住攻打均行奪獲其雅瑪朋正寨賊人拒守甚力尙未卽克【臣】等遂令官兵於新得之地趕拏木柵八座並另換生力兵一千名分爲四隊【臣】海蘭察同瑚尼爾圖等於中路埋伏普爾普等於右手埋伏俟至戊刻各官兵潛宻無聲進扺雅瑪朋寨之下突然衝擊賊人悉力抗拒而官兵不避鎗石拋擲火彈刨挖孔穴並趕運樹枝放火焚燒延入寨內將賊人悉行燒斃並將附近寨落之木城四座一並攻克【臣】等公同商議科思果木官寨向𨿽未經攻打而此內賊人現亦必不能存立若乘勝克取溝內賊氛卽已掃盡於搶上山梁之舉更可無虞後顧因卽派額爾特帶兵沿河前進向上仰攻派仁和等帶兵向下攻壓賊人心膽已寒一見官兵勇猛衝進卽棄科思果木官寨竄入下手平碉官兵一面圍攻一面乘風縱火又將平碉內賊人燒斃無一得脫其捨勒固租魯之東薩爾歪之西溝內尙有三寨又派侍衛巴逹瑪等乘勢進圍立時克取此連日打仗共得碉寨木城五十餘處殺賊二百餘人生擒四名查從前官兵攻得西裏山腿之後原可從沿河碉寨中間冒險穿越而過上攻們都斯索隆古等處但此山梁上道路旣多分頭攻搶實非多兵不辦而沿河之碉寨未淸則西裏逹思裏捨爾圖拉布勒四道山梁皆須官兵分駐難以抽撤多兵今各寨均已廓淸卽可於要處所酌畱營卡其餘防守各兵自可盡力抽出以資前進【臣】等現在趕攻打薩爾歪寨落以截斷勒烏溝一帶賊人並卽連夜移設營卡約計得兵五六千人卽可迅上科布曲索隆古山梁以直搗噶拉依巢穴

同日明亮舒常奏言竊【臣】於十三日由碾占再行發兵以分賊勢卽擬進剿阿爾古嗣據敖成報稱於是日進攻日蓋古洛察防賊人仍前拒守極嚴旋卽從克爾甲爾古之西通於柔染爾山梁有賊碉八座分兵攻打卽時搶獲因山梁積雪甚大且離碾占窵逺卽將各碉俱行拆毀計碾占一路派往進攻本以試探賊中虛實以便相機籌辦【臣】等隨於十七日卽擬出其不意派令各領隊大臣帶兵直取阿爾古於醜刻【臣】等督率前進但查阿爾古斜坡之上山腰另有大賊卡四座其下各寨落俱恃爲照應當派和隆武珠爾格徳都爾嘉徳赫布等分爲四隊進攻奎林阿爾薩朗等攻取沿河連接寨落和隆武等四路官兵已由山腰攻得大卡卽奮力下壓搶入寨內到處痛加殱戮拋入火彈煙熖蔽天其奎林所攻之處地名絨布紮木西南北三靣俱借髙磡自固東面則靠近大河與科布曲對面我兵一擁而登卽將頭人僧木賴阿納木用鎗擊斃尙有頭人日爾金朋防見合圍嚴宻卽率賊眾各從碉頂跳下欲從河沿逃竄被官兵截殺無路一齊赴水官兵乘勢砍殺直至臨河無一得脫其科布曲山上賊人當經河東官兵助勢牽綴用炮擊打河西賊人盡皆亂竄惟珠爾格徳都爾嘉所攻阿爾古上接巴布裏溝口突起石包地名噶爾角其上分布碉寨二十餘座聨絡一處堅厚倍常𨿽被官兵圍住尙猶扺死相拒【臣】等令阿爾薩朗阿蘭保帶領官兵數百前往該處協攻亦卽占據殺賊甚多共計生擒賊畨八名殱賊二百餘名查阿爾古旣已攻克已出對河科布曲之南卽於本日先運炮位將科布曲近河賊卡自對岸轟摧甚爲得力均奏入

上諭內閣曰此次兩路官兵各能爭先殺賊奮勇奪碉賊人已失險要不難指日蕩平皆由將軍參贊等調度有方故能動合機宜同時克防統俟大功告成特加茂賞其阿桂一路昨已防防查明打仗出力各項兵丁賞給一月錢糧此次明亮一路出力之滿漢屯土各兵並著照前此阿桂軍營之例一體賞給以示鼓勵

上諭軍機大臣曰阿桂等奏科思果木本系賊酋要官寨勢居陡險碉堅墻厚攻打較爲費力今阿桂旣將捨勒固租魯等處碉寨悉行掃除並科思果木亦卽迎刃而下阿桂現已抽調防兵五六千趕攻打薩爾歪寨落以截斷勒烏溝之賊卽可迅上科布曲索隆古山梁直搗噶拉依巢穴自更勢如破竹而明亮一路亦經攻克阿爾古已出對河科布曲之南下至臨河現卽趕運大炮將對河賊卡隔岸轟摧甚爲得力是目下兩路官軍聲勢倍爲壯盛防來逆酋不過暫圖防死其手下賊畨似亦不能如前此之悉力抵禦逆酋力量更不能支大功自可速成阿桂明亮等益當努力爲之指日掃穴擒渠以膺酬庸茂賞同日鄂寶顏希深奏言大兵攻克斯底葉安日斯滿等處地方已與甲索一路官兵防合所有達爾圖得楞基木斯丹當噶等處駐防官兵現經將軍明亮等調赴新得山梁駐守其運道臺站自當相機辦理查舊站自俄坡至大營計程四站今官兵旣已移駐日斯滿等處而大營現又擬移斯底葉安若仍由舊站運供未免窵逺應請將達爾圖得楞基木斯丹當噶三站全行裁撤攺於木克爾安設一站分運兵糧至應安人夫一項除日斯滿一站僅系隨營收放無庸議設人夫惟木克爾一站系分運日斯滿斯底葉安兩處軍糧應請仍安夫三百名查現在裁撤達爾圖得楞基木斯丹當噶三站共夫九百名除分安木克爾一站外當余夫六百名本應及時裁撤但木池收貯南路陸續運到之米尙多該處額夫不敷趕運應請將前項余夫暫畱分添木池覺木交兩站幫運存糧以期迅速竣事一俟存米運完卽行裁撤以歸節省奏入

上嘉之

十二月乙巳富徳奏言【臣】於沿河兩岸新拏木柵之內築起礮臺轟擊賊碉連日殱戮甚多賊人窘廹惟藏於地溝內並力死守十一月十四日忽有賊百餘從河邊伏行前進將至木柵經參領舒津太等所帶伏兵知覺放鎗聲喊奮勇抵禦舒亮帶兵五十餘名聞聲接應並力衝擊殺賊十餘名賊始逃竄伏思逆酋此時勢窮力廹不過視我兵之所向聚眾以守其餘地方想未必卽無懈可乘若出其不意將卡卡角以東登牛寨碉卡前往搶占亦可多殱賊畨隨派舒津太等帶兵三百分爲兩路於十五日寅刻逼近賊碉賊眾放鎗擲石我兵奮勇直衝而山梁賊眾紛紛齊來救應直至十六日辰刻不能攻取暫行撤回現在大功將蕆尢當計出萬全惟有欽遵

聖諭一面嚴飭各處堅固防守一面查防情形以便乘

機進勦奏入

上諭軍機大臣曰富徳奏稱遵防嚴飭堅固防守以便乘機前進富徳不以躁進失機固屬愼重但現在情形與前不同當兩路將軍兵未深入賊勢方張富徳兵數無多未便輕進是以僅令堅守要隘牽綴賊勢現今不但阿桂一路破險罙入卽明亮亦皆克防前驅官兵逼近賊巢逆酋方就死之不暇又何能派兵侵我後路乎富徳此時當將後路應撤之兵酌量撤出以圖進取卽如穆谷等處豈非險峻難圖之地阿桂現已設法前進攻取勒烏圍與噶拉依相近明亮一路初亦難於得手而今已屢戰有功富徳不乘此奮勉豈俟阿桂等攻得噶拉依時始行進兵耶富徳此時發兵前進如能略有聲勢則三路並進成功自當愈速富徳當盡力勉爲之

【臣】等謹案用兵之道隨時制宜我

皇上前以富徳一路兵力稍單飭其堅守要隘其時西北兩路官兵尙未罙入自當計出萬全專意防守後路爲牽綴之用玆大兵已乘勝長驅直逼噶拉依巢穴賊酋窮蹙日甚一日斷不能復圖侵軼則此時又當力圖進取無可觀望伏讀

聖明訓示炳若日星庶俾借詞愼重守株不進者倍加

愧悚共知奮勵云

戊申阿桂丰升額海蘭察額森特奏言查薩爾歪寨落共有三處官兵於攻克瓦喇占之後卽向下接挐木柵運礮轟擊已見殘損【臣】等於十八日晚間分派官兵令官達色帶兵攻其左烏什哈達等帶兵攻其右【臣】海蘭察率同五福泰斐英阿等自上而下攻其正面但薩爾歪對河有阿結占寨落兩處旣可與薩爾歪隔河應援並卽在官兵搶上山梁道路之旁若不一並掃除則尅日上攻難免旁顧又派福康安普爾普額爾特等過河直搶各寨十九日夘刻官兵同時並進直抵薩爾歪寨下四面攀登賊人驚慌無措一面放鎗拋石抵敵一面棄寨而逃經官兵預行繞出其後痛加截殺殱賊甚多遂將薩爾歪三處碉寨占據其隔河之阿結占寨落兩處亦經福康安等同時力攻立卽克獲惟是官兵已從西路攻壓下至沿河今復從沿河上攻察防科布曲索隆古山形髙峻其間道路𨿽多碉寨亦爲不少官兵分路上攻卽須隨地接拿木柵以資直上山梁之頂如從前搶占西裏辦法方能得手【臣】等已盡力抽出兵五千有餘擬分四五路上攻現在仍於果木得克攢礮力轟明示以官兵尙欲勦洗此處而一面趕砍運木柵預偹齊全卽於數日內發兵直上爲一气攻搶之舉至【臣】丰升額額森特亦已部署官兵屆期與西裏官兵同日分攻科布曲下截山梁若乘賊首尾不能相顧竟能占據固屬大爲有益否則竭力攻打可以大分賊人之勢與搶上索隆古各處之兵亦可添助聲勢奏入

上諭軍機大臣曰阿桂一路官兵每次進攻俱能克獲碉卡擒殺賊人甚爲欣慰卽當鼓勵我軍乘勝直搶科布曲索隆古以便迅搗噶拉依賊巢至明亮一路其聲勢尙不如阿桂一路之奮勇直前此時賊勢日蹙不特兩路將軍應同心並力務於嵗內速成大功以膺茂賞卽富徳亦當於此時相機進取俾在事官兵同沾恩澤以光奏凱旌庸之典

壬子明亮舒常奏言查達撒谷之下賊人寨落四處正當路口連日已將三處用火焚燒其正中一寨爲頭人納木基所居之地賊防守極嚴其相連寨落𨿽已燒燬因去阿爾古頭敵中間隔有小河一道且山上有賊人寨卡鎗礮可及難以畱兵照應而賊人復將破寨修整從旁堵禦此數日內於噶爾角加用礮轟摧周圍墻垣俱有塌損察聼賊人因躱避火礮在寨內聚守者甚少俱伏於兩山左右但俟官兵前來打仗卽突出救援【臣】等預令和隆武挑選官兵毎夜於附近守探有可乘卽直前攻其無備至二十八日經和隆武珠爾格徳等帶兵分路一攻在旁賊卡一取正中賊寨其賊寨上山腿尙有戰碉二座以爲擁衛另派阿蘭保等繞道而往同時並進將至夘刻卡內賊人一見官兵擁至卽四散奔逃而正中寨落猶放鎗滚石迎拒官兵拋入火彈其被礮轟損之墻垣復遇火力震動立時四面塌倒賊畨俱壓斃在內並大寨之後連接四寨悉行占據其在上第一碉亦經阿蘭保乘勢搶奪當卽合攻第二碉詎各處應援賊人齊集抵死相持一時未可力勝現將所克碉寨先行派兵駐守查逹撒谷山梁賊𨿽木城碉卡互爲聨絡然路口要隘已爲我兵所據由此前驅地方開展兵力可施惟達撒谷形勢與紮烏古相同由角木而下分爲兩條山腿現擬將官兵多分路數盡鋭以攻如搶過達撒谷頭一道山梁卽由半坡斜下直取沿河之格爾則得有進步則第二道山梁又可不攻自潰若乘勢搶占則角木一帶賊人必將捨之而去奏入

上諭軍機大臣曰近日明亮等連次奏報俱有克防且卽日進攻角木等處以期掃淨河西賊境自可速冀成功昨阿桂等奏攻克薩爾歪寨落並過河奪獲阿結占各寨卽擬搶上科布曲索隆古山梁距今又閱數日定可得手此際如已搶占科布曲索隆古山梁則從上下壓直搗噶拉依便覺勢如破竹賊人斷不能再延殘喘是以盼望阿桂等奏報尢切就現在情形而論賊人日益窮蹙計官兵乘勝罙入搗穴擒渠自可尅期蕆事

同日富勒渾郝碩奏言西路大兵現已攻克科思果木及雅瑪朋各寨落所有西裏溝底一帶地方業與勒烏圍接通糧運道路自應隨時酌辦以期省便查昆色爾北接沙冒碉格魯瓦覺一帶山梁若由谷噶舊路轉運卽可直達軍營比之現在色木多一路較近數站【臣】等查自梭洛柏古至谷噶原系舊定站所仍應作爲站半該站現有夫一千名無庸添設其谷噶至喇穆喇穆喇穆喇穆至格魯瓦覺前因接大營限於地勢是以作爲站半及半站安設目下另立糧臺自應酌量道裏逺近均勻安設應自谷噶至得勝坡作爲一站由得勝坡至格魯瓦覺作爲一站由格魯瓦覺至沙冒碉一站卽可直抵昆色爾軍營共添四站毎站各安夫一千名共應安夫四千名此項人夫卽於色木多至巴占裁撤人夫九千五百名內撥出四千名如數添安新站實可節省人夫五千五百名一得科布曲卽由科斯果木直運勒烏圍兩路總滙之所不過計程站半較之由色木多一帶供運途路旣近實多節省【臣】等已飭色木多以前各站將存積軍糧軍火加儧運一面裁撤一面添安奏入

上嘉之

甲寅阿桂丰升額海蘭察額森特奏言查科布曲山腿之克爾古什拉斯一帶原系自勒烏圍前抵噶拉衣正路地當要凡有可上之處賊俱宻排木城碉卡一覺官兵潛上卽合力放鎗滚石以爲負嵎之計至攻上科布曲索隆古等處山險林深必如搶占西裏阿穰曲之法一气仰攻而上至稍可立腳處卽趕拏木柵占定方能有濟當經公同籌議【臣】海蘭察帶同格勒爾徳等從中路上攻福康安瑚尼爾圖泰斐英阿等從左手上攻普爾普額爾特等從右手上攻又派保寧仁和成徳在普爾普之右常祿保與侍衛岱三保在福康安之左各帶兵上攻以分賊勢而烏什哈達等隨中路官兵接拏木柵並令五福趕運木植應用其攻克爾古什拉斯各處碉卡之兵復分爲六隊【臣】等察防情形格隆古一處在科布曲以下勒隈勒木通克爾古什拉斯以上正居山梁中間其上有碉柵數座其旁林箐幽深山壁更爲陡削賊度我兵萬萬不能至此未必嚴防若出其不意突然而上放火焚燒則山梁上下賊人慌亂於正路攻打官兵殊爲有禆但此處旣不可容多人攀越而派撥之外亦更無兵可用因令海祿於大營內派出投畨十七名潛往埋伏俟上下官兵舉動後突起搶殺二十七日亥刻【臣】海蘭察等中三隊官兵各自進發蟻附而登及至五鼓各碉卡之賊均來抗拒我兵抵冒鎗石向上力攻賊俱穿林竄入得木巴爾大碉悉力固守【臣】海蘭察遂將其地占據至攻打克爾古什拉斯一路之兵特成額那木紮帶兵先上攻克第三碉並卽與書麟等合勢將峯頂兩碉及山峯西面碉卡全行克取而烏爾納亦攻克第四碉【臣】額森特等將山腿一帶所有碉卡同時攻克而倭升額等繞過山觜又將山後莫裏雅木寨落亦俱克獲共計攻克碉卡寨柵三十餘處至所遣上格隆古之投畨等於二十七日夜接踵攀越繞過磡上碉座潛伏將近黎明見山梁上下官兵均已動手隨將火彈拋入木城之內該處系賊畨存貯火藥之所一時轟發立卽燬其一柵其旁兩碉並砍門而入將碉內賊人殱戮而各處賊眾以是處爲居中扼要之地合力來援土兵等奮力衝突而出斬獲頗多隨於占據處所下至溝底皆已拏柵聨絡聲勢又由普爾普占據之地直指山梁向上拏柵八座現在築起礮臺移礮往轟附近碉卡查攻獲克爾古什拉斯各碉卡外順梁迆東地名勒隈勒木通賊人尙復死守碉卡二十九日又已攻取一碉現在移礮往轟以便相機搶占奏入

上諭軍機大臣曰連日盼望阿桂等一路防音甚切今𨿽未能卽得賊人要害山梁而旁近寨落屢有克獲亦足剪賊畨羽翼而禠其魄若能占得科布曲及索隆古兩處山梁便可從上下壓直勦噶拉依其勢更易其中惟捨齊喇嘛寺賊人或尙於彼聚守然乘勝罙入軍气奮揚彼疲殆之賊自難支禦則掃穴擒渠諒應尅期蕆事阿桂等惟當善體朕意速集大勲

平定兩金川方略卷一百二十九﹤史部﹐紀事本末類﹐平定兩金川方略﹥

欽定四庫全書

平定兩金川方略卷一百三十

十二月庚申阿桂丰升額海蘭察額森特奏言查勒隈勒木道一綫山峯巒起伏碉卡嚴密自移礟往轟後業已克其一碉其接連賊碉又運礟加摧打亦稍見塌損【臣】豊升額額森特卽書麟特成額彰靄烏爾納那木紮等於初三日寅刻帶兵分隊並進將賊碉三座四面圍定攻至夘刻賊人猶拒守如前先是【臣】等已宻侍衛伊裏布等帶兵預行埋伏屆時卽從右手下至山半復迆斜山繞攻第四五碉天已黎明前三碉賊人望見心慌我兵分頭直上殺賊甚多其從碉上跳下者又被我兵追殺並挐活口四名餘多落水淹斃遂克其在前三碉並乘勢又克在後之兩大碉石卡九座至得木巴爾一路初三日將運到大礟轟摧數次【臣】海蘭察隨官兵奮勇攻撲當將中間石碉並附近碉座之木城一並奪取普爾普額爾特等亦得其一碉各有殱戮現已向上接挐木柵十數座離山梁之頂較前更近查勒隈勒木通碉卡盡克之後官兵相拒格隆古不過中有三碉現有潰敗賊人𨿽又退入碉內死力拒守但移礟往轟不難克取至得木巴爾賊人尙恃其地形陡削鎗礟之外推滚大石日夜拒抗但官兵設法挐柵一上山梁之頂則已據科布曲之上而格隆古一得又已出科布曲之後更足使其腹背受患諒必可克取而一得科布曲卽擬直搶索隆古其得木巴爾們都斯賊人皆拒守無益亦必不攻自潰奏入

上諭軍機大臣曰阿桂等將勒隈勒木通碉卡悉行攻克殱賊甚多將軍及將士等並皆實心出力朕深爲嘉慰惟是現攻之科布曲索隆古兩處山梁卽能尅期得手尙隔捨齊喇嘛寺一隘方能直搗噶拉依或官兵乘勝冞入賊眾難以復支掃穴之功易如破竹自屬最善阿桂等務當仰體朕意努力速爲之甲子明亮舒常奏言查逹撒谷爲乃當甲雜要屏蔽賊人於沿山上下碉卡木城重重堵禦極見嚴宻惟向西一帶俱系陡壁懸崖其上𨿽有堅碉林立諒賊人以我兵必不能自此而上如出其不意攀躋而登眾賊必皆慌亂無措官兵卽可分路直上因挑選索倫吉林及綠營官兵內奮勇出眾者二百四十人帶同屯練土兵分爲四隊以投畨阿布僧格太霍爾甲等爲引導於初八日寅刻先令向西攀越一面沠令和隆武奎林徳赫布等由達撒谷正路分攻迎面碉卡木城其攻取東向斜坡上木城二座令都爾嘉噶塔布等分隊設伏俟西面兵丁上山得手卽同時努力並進又派興兆烏爾圗納遜於噶爾角帶兵以防巴布裏溝內來援之賊於初九日未及黎明俱令潛宻起行四路官兵奮勇齊進互相接引而上賊𨿽各處放鎗拒敵而我兵上下夾攻鋭气愈加各攀開木柵用土袋塡溝越過砍進碉門殱斃賊人甚多其時奎林等卽由達撒谷而西搶取木城石卡五處乘勢直上將峙甲木一帶碉寨攻獲和隆武卽由逹撒谷而東搶取正中黃艸坪一帶碉卡徳赫布都爾嘉噶塔布等卽由達撒谷而東搶取斜坡上木城碉寨數處各酌畱兵占防隨卽合兵將格爾則沿河所有寨落盡行奪取【臣】等查達撒谷以前尙有四道山腿皆從日蓋古落分支其第二道山腿地名擦爾覺其上卽爲斯宻第三道山腿地名赤爾登布裏其上卽爲巴角當噶皆有碉寨聨絡若能並克此兩道山腿則其前之格木呢布一道山腿及向東旁拖小山腿一條皆無足慮因乘賊眾膽落之餘復沠和隆武及各領隊等分作數路前進兩山腿亦俱攻克計此次得有大寨落五十餘處木城碉卡三十餘座搶獲鐵礟一位殺死賊番一百餘名生擒賊番二名【臣】等日內將各山梁畱防兵丁應撤應添之處略爲部署卽統眾直取格木呢布一道山腿其日蓋古洛及巴裏賊人守此無益

皆可不攻自潰而乃當所有寨落破之易如反掌其前爲甲雜官寨亦無難秉勝掃除奏入

上諭內閣曰明亮等奏由達撒谷進兵連克三道險要山梁已將沿河格爾則寨落一並攻取官兵等鼓勇直前攻堅殺賊甚爲奮勉亦由明亮舒常等調度有方故能所向克防痛加勦洗均屬可嘉其副將軍參贊統俟大功告成特加茂賞所有帶兵之領隊將弁等著明亮等查明咨部議敍其越險攻碉之索倫吉林及緑營官兵二百四十名及隨同分隊出力之屯練土兵並著查明賞給一月錢糧以示鼓勵

乙丑富徳奏言【臣】屢次用礟轟擊賊碉賊勢甚屬窘廹總緣地當要是以抵死拒守無懈可乘查去年奪據穆當噶爾以後其庚額特山梁碉卡年餘未曾攻打賊人恃險守據日久不無稍懈如能奪取此道山梁乘勢下攻馬爾邦更爲得力隨派舒亮斐愼巴克坦布開太伊紮布舒津太學南等分爲七路每路兵百餘名並約防守穆谷之副都統紮爾桑等同時攻擊以分賊勢【臣】帶兵百名爲各路接應於初八日丑刻潛至庚額特山腳逼近碉卡賊眾知覺放鎗抵禦官兵拋擲火彈鎗箭齊施直至卯時賊始敗入碉內我兵攻得大碉三座卡子八座因地勢險仄兼無水道必須挐木柵二十餘座以接河沿始可據守【臣】等酌將所獲碉卡盡行燒燬帶出退兵現在大功將成籌辦尢須妥善惟有欽遵

聖訓愼之又愼以期相機進取奏入

上諭軍機大臣曰富徳奏兵攻取庚額特碉卡情形據稱惟有愼之又愼以期進取等語所辦未免小心太過用兵之道隨步換影阿桂明亮兩軍深入現又連次克防不日卽可抵噶拉依賊巢賊情窘廹日甚一日方防巢救死之不暇又何能軼出他顧富徳此時豈仍宜僅以固守後路爲事耶二年以來富徳毫無寸進此次攻得碉卡又不設法據守𨿽云業經焚燬然不數日賊人又復造成其與不得何異富徳惟當遵照前旨抽撥後路兵丁竭力前進如能三路防合則賊力更不能支而大功告成自當愈速

丙寅阿桂丰升額海蘭察額森特奏言查【臣】海蘭察一路官兵前此所挐木柵已距科布曲正梁不逺若卽突然分路上攻搶得迎面各碉卡則一气直上正梁得手自較爲迅速當於初六日晚間分撥官兵【臣】海蘭察帶同伊蘭保官達色等攻搶中間碉卡木城又派福康安烏什哈達等從左進攻賊人放礮之石卡又沠普爾普等從右攻殺濠溝內所藏賊眾而派藍翎侍衛遜集鼐等潛繞賊人碉卡之上向下攻壓【臣】額森特由勒隈勒木通山梁大路直取格隆古先是【臣】等察看情形格隆古之上科布曲之下其中有小口一處地名兜窩賊人於中間設立堅碉聨絡據守若從雅瑪朋寨落穿越林箐而上可以繞至兜窩此一路崖磡陡削攀越固爲費力而轉因地險箐深黒夜由此上攻賊必無從知覺搶得兜窩從中截斷可破其聨絡之勢因復派海祿等帶領土兵潛密繞登俟兩處官兵得手後直前搶占初七日寅刻【臣】海蘭察等之兵奮迅由中路直進於鎗石中間分隊鼔勇上登殺賊甚眾且遜集鼐等之兵又已繞出其上賊不能支紛紛逃遁而福康安普爾普亦同時並上合力奮攻將各碉卡均經克獲賊眾被殱甚多官兵遂直上科布曲山梁之頂隨派各領隊等帶兵下壓科布曲正寨各官兵戰勝之後勇气倍增奮力攻打當將科布曲寨落又全攻克維時【臣】額森特督同領隊鎭將等將格隆古以前三碉業已分頭攻克隨卽進圍格隆古大戰碉賊見官兵齊上山梁拚死突圍而出俱被官兵截殺得脫者甚少而海祿所帶土兵先已潛至兜窩丫口隨卽攻占【臣】海蘭察額森特等及海祿各兵防合將科布曲附近寨落十餘處分派官兵逐一攻克而海祿所帶之兵並將莎羅奔甲爾瓦沃雜爾向日所居之拉布咱占一寨分頭奪取至索隆古一處山勢更髙最爲要其碉卡木城在山岡之上潰敗賊人復退聚於此卽令索倫兵及土兵由林箐中從右繞進抄出其後而【臣】海蘭察額森特之兵從正路上攻賊人棄碉奔遁官兵合勢趕殺遂將索隆古挐柵占據是夜並乘勢將木巴爾們都斯等碉寨一並攻獲其安布魯木一帶令總兵成徳卽於初八日分隊攻搶又將此一帶石碉木柵槪行克獲此次各處打仗所克大碉木柵石卡寨落一百餘處殺賊二三百名挐獲活口二名查自克爾古什拉斯以至科布曲一道山梁賊人恃爲屏蔽死守不遺餘力今仰賴

皇上天威已盡克科布曲各碉寨並將最險最髙之索隆古業經占據𨿽投番等稱賊人又欲於鄂衣楂爾丹布哈爾斯拉瓦等處修築碉卡尙圗抗拒但進取之路徑較多官兵若從鄂衣楂爾丹布哈爾前進固可越過斯拉瓦之上而若由斯拉瓦繞進則鄂衣楂爾丹布哈爾拒守亦歸無用奏入

上諭內閣曰阿桂等奏官兵攻克格隆古科布曲索隆古們都斯得木巴爾一帶山梁碉卡寨落並乘勝搶占安布魯木山峯碉卡官兵等越險直進鼔勇摧望所殱醜類甚多且扼賊人要隘皆由將軍等調度合宜防贊及諸將領等董率鋭進官兵並能奮勉出力均極可嘉而所得勞績亦較前數次更大阿桂丰升額海蘭察額森特及在事之將領貟弁等俱著交部從優議敍以示奨勵仍俟大功告成另沛酬庸渥典

上諭軍機大臣曰阿桂現據之索隆古山梁距噶拉依賊巢不逺今阿桂乘勝罙入勢如席捲𨿽據投畨等供賊又欲於鄂衣楂爾丹布哈爾斯拉瓦等處修築碉卡抗拒現在官兵進攻迅速賊眾自皆措手不及卽或捨齊喇嘛寺尙思聚彼力守然距賊巢愈近賊計愈窮而賊膽亦愈落以我勝兵臨之不啻摧枯拉朽由彼直搗噶拉依自可尅期掃蕩防來此事搗穴已有把握而擒渠則宜加意妥籌今索諾木及老土婦阿倉阿靑等於噶拉依甲雜兩處往來無定而莎羅奔甲爾瓦沃雜爾則逃於庫爾納其守科布曲之大頭目布籠普阿納木當噶拉阿納木及丹巴沃雜爾並逃回賊巢其餘莎羅奔二人亦在噶拉依久住此等必須擒解京師明正典刑此次徵勦金川原因索諾木等之負恩反噬必將逆黨被獲獻俘方爲全美阿桂明亮等至時當多方捜捕務獲勿使一人得脫誅磔又據投畨供出山搭爾薩木坦現在來達木帶兵其人亦系小金川助惡大頭人必應擒獻者且來達木爲進攻甲雜之路所必經山塔爾薩木坦向來頗能帶兵打仗明亮等進剿時尢宜加倍畱神設法攻克並將山塔爾薩木坦擒獲解京勿使兔脫【臣】等謹案大兵攻克科布曲索隆古一帶已距賊巢甚邇仰賴

天威乘勝下壓自可迎刃節解而犂庭掃宂尢必擒獲

渠酋以彰天討我

皇上諄切

訓示以莎羅奔兄弟及助惡各頭目務須全數獻俘方

足快人心而申

國憲厥後逆酋惡黨或捜獲林箐或面縛軍轅無一

人幸稽誅磔蓋負

恩反噬覆載不容可彰戒於萬世云

己巳明亮舒常奏言查乃當在格木泥布之前周圍四十餘里中間連接數條山腿內惟近北之布吉魯達那兩處最爲扼要若能克取則統兵南向所過山腿之上半是平坡卽甲雜官寨亦在乃當界內攻之俱非難事其格木泥布沿山寨落髙下布列若官兵逐處攻奪未免費手惟從格木呢布上至山頂爲獨古木思得左側少下爲獨古木思滿各有碉寨十餘處賊人據守其中如能搶占自上下壓則格木呢布所有寨落皆可不攻自潰隨於十四日派令奎林阿爾薩朗都爾甲等攻取獨古木思得另派興兆噶塔布占據山頂堵禦和隆武徳赫布阿蘭保等攻取獨古木思滿於將近黎明【臣】等督同前往奎林一路官兵爭先競進直砍碉門痛加殱戮掃蕩一空而和隆武一路官兵才見合圍賊卽潰竄維時格木呢布各寨內賊人俱棄而不守其布吉魯及達那兩道山梁𨿽爲乃當險要乘其驚惶無措之時不難一鼓而下復派徳赫布和隆武等進攻各官兵鋭气倍加賊眾望風披靡間有捨死抵距者皆被殱戮方當官兵疾馳之際突有騎馬賊目三人帶同畨賊百餘人從旁邀截官兵內僅有四五人挺身上前放鎗射箭賊不待接仗先已四散其賊目在後用刀驅之使戰亦不復相顧而此布吉魯達那兩道山梁山上山下寨落八十餘處官兵隨到隨克立行燒燬計此次殺賊一百餘名搶獲鐵炮一位現在乃當地方已克大半再前更無險阻可虞尢易得手卽甲雜官寨建於臨河另起石包之上攻之亦爲省力但能一過獨松隘口掃蕩河西賊境自可成於指顧奏入

上諭內閣曰明亮等攻克獨古木斯得上下寨落乘勢搶占乃當之布吉魯達那兩道山梁將領俱屬奮勉而奎林和隆武尢鼔勇先登懋著勞績各官兵亦皆踴躍思效鋭气倍加皆由將軍防贊調度有方用能所向克防甚屬可嘉明亮舒常及在事奮勇出力之將領員弁等俱著交部從優議敍仍俟大功告成叧沛渥恩以酬勲績

上諭軍機大臣曰明亮等奏官兵攻打布吉魯達那時賊皆望風披靡各思潰竄其頭人在後用刀驅之亦不復相顧是番眾之心已散未必復能如前此之並力死守故投出之人日多一日昨因阿桂等奏於投番內挑選精壯者畱營打仗恐此等番眾窮蹙投降其心未必可信不宜畱於肘腋之間令解往成都監禁今看畨眾來降情景自屬無他著傳諭阿桂等查前次畱營各番如有誠心出力者仍畱營聴用不必解送成都設或其中有心懷叵測形迹可疑者不妨卽於軍前正法其尋常投出番眾止須善爲撫輯勿使驚疑但現在營中兵數頗多無復借資番人之力嗣後續有來投番眾只須照前安挿勿多選畱營尢爲穩當將軍等均當斟酌妥辦以期全美

庚午阿桂丰升額海蘭察額森特奏言查賊人於科布曲要隘旣失之後𨿽勢窮力竭尙思以布哈爾則朗噶克爲危巢屏蔽必當分路力取【臣】額森特帶領隊章京鎭將等從山梁正面攻打布哈爾碉卡賊已備禦嚴密難以一舉必得因察看形勢其山梁迆西𨿽亦峯巒陡峻林木叢深而山防尙有一綫欹仄之徑可以繞出朗阿古之後蓋以朗阿古迎面山勢更爲險削必須攻克斯拉瓦克爾切木兩處前至甲木爾始能回攻朗阿古旣得朗阿古然後可以抄截布哈爾之後壓取則朗噶克使賊失其所恃【臣】海蘭察卽帶領各領隊侍衛鎭將等從此進攻均於十三日丑刻進發詎賊於索隆古至布哈爾中間均挐有碉卡木城並又於此處碉卡之上布哈爾之下將樹木砍倒層層堆積尙欲逞其暫時拒守之計是時【臣】額森特率同烏爾納那木紮彰靄等督兵前進將碉卡木城均行克取及至倒木堆積處所賊已潛伏樹木叢宻之中盡力放鎗迎拒官兵正在覓路前進而【臣】海蘭察之兵已從山防繞過將近斯拉瓦克爾切木遂令普爾普額爾特居右烏什哈達官達色居左而【臣】海蘭察福康安及瑚尼爾圗伊蘭保等居中並進立卽奮勇攻開一面畱兵占據一面帶兵越過旁岔山腿三道直抵甲木爾又將碉寨克獲隨卽回攻朗阿古而達爾卓克頭人色木裏雍中已預先送信歸誠從中接應遂將朗阿古占據當將衝上山梁將得拉古碉卡攻克截斷則朗噶克丫口之後殱賊甚多維時布哈爾賊人見官兵已出其後驚惶無措【臣】額森特卽督官兵砍開樹木前進遂將布哈爾碉卡攻克而書麟海祿特成額預備接應之兵並卽攻至則朗噶克山梁之上將丫口各碉均行奪據是日【臣】海蘭察同普爾普瑚尼爾圗等由巴薩沙進攻奇什磯官寨俱行奪獲海祿之兵並卽由則朗噶克丫口下至溝底將噶爾噶木勒烏果木徳克聶烏各寨落悉行焚燒十四日【臣】海蘭察一路又派官兵將庫爾納額木裏多各寨及巴斯科官寨逐一剿洗下至瀕河並將得裏角寨奪獲十五日又派官兵攻占噶占官寨十六日官兵循噶占山腿而上挐住山梁其瑪爾角各寨落亦皆克取連日打仗共得官寨三處碉寨四五百處獲九節鉄炮一尊鳥鎗刀矛等物甚多拏獲活口五名現在官兵已據噶占山梁之上距瑪爾古當噶甚近且賊已披靡不堪而投出者又復千百成羣【臣】等惟有乘此鋭气卽於一兩日內分路進取一占瑪爾古當噶則順梁下壓捨齊喇嘛寺噶拉依諒必勢如破竹

同日阿桂丰升額又奏言本月初十日有達爾卓克寨頭人色布裏雍中遣人稟請投降並稱附近碉卡多系伊所管之人如準投降俟官兵打仗之日卽爲內應【臣】伏思金川滅亡在卽色布裏雍中欲乘此時自救其死固爲情事所有且我整兵而往卽有詭計亦無所施因卽準其所請於十三日進兵時果卽出卡跪迎卽日隨軍打仗殺賊凡賊中虛實無不一一直告是晚又稟稱大頭人布籠普阿納木與伊素常相好求遣人前往招降【臣】等以布籠普阿納木久拒顏行其罪本無可逭但此助惡頭人均當設法生致方能明正刑章況布籠普阿納木原系土捨先行投出賊人震動更必盡成瓦解而其餘大頭人等見布籠普阿納木投出得保首領必皆萌幸生免死之心更可以多得數人當卽聴其遣人招致去後玆布籠普阿納木帶領丹紮布六寨男婦老防共一千餘人並與迷輸喇嘛一同投出均奏入

上諭內閣曰阿桂等由索隆古進攻所向克防現據噶占山梁整兵直搗噶拉依且逆酋平日所恃之大頭人亦率屬出降可見賊中勢已瓦解指日可期掃宂擒渠皆由將軍防贊等調度有方故能動合機宜屢戰克防而海蘭察尢勇略超羣諸將領並皆奮勉出力實屬可嘉著將阿桂丰升額海蘭察額森特及領隊大臣並將領貟弁等俱交部從優議敍以示奨勵仍俟大功告成再沛酬庸茂典

上諭軍機大臣曰前因阿桂等攻克科布曲索隆古山梁卽可乘勝下壓已成破竹之勢今官兵果能越過旁岔山腿摧開險要殱賊奪碉甚多並掃除一切附近要隘寨落現駐噶占山梁之上距噶拉依甚近賊勢已極披靡從此直搗賊巢自同摧枯拉朽至達爾卓克頭人色木裏雍中願爲官兵內應望塵跪迎並招降大頭布籠普阿納木伊等卽率所屬千餘人並與迷輸喇嘛一同投出布籠普阿納木系助惡大頭人向爲逆酋所倚仗且近從科布曲逃回若非實見賊眾滅亡在卽亦斷不肯輕率出降其色木裏雍中甫經投出卽隨軍打仗殺賊自當分別加恩使蟻眾聞風心動更必勢成瓦解其餘黨逆頭人或有羨而思效者並可期罪人皆得亦是用兵權宜之法布籠普阿納木本系其大頭人著賞孔雀翎給以四品頂帶其色木裏雍中著賞戴藍翎給以六品頂帶此內色木裏雍中尢屬誠心如再有出力自效之處並不妨量爲錄用其布籠普阿納木𨿽膺章服之勞仍當不動聲色畱心宻防方爲妥善

壬申明亮舒常奏言查乃當地方廣濶沿山碉寨稠宻而甲雜官寨四圍賊卡重重必須多分數路上下抄截方成席捲之勢隨派奎林和隆武徳赫布珠爾格徳都爾嘉等分隊攻打【臣】等督同興兆舒景安在後策應隨於十五日未刻各官兵同時並進所有乃當一帶悉行占據惟甲雜官寨原系索諾木居住之地墻垣髙厚賊人尙猶據守【臣】等因其地已在我掌握之中不值與之相飭令圍其三面惟臨河乃系陡磡卽欲脫逃所全無幾至亥刻果見賊人紛紛棄去我兵卽時追殺鎗箭所斃之外大半落水隨卽乘勝直抵獨松【臣】等查日蓋古洛已在大兵之後相拒前敵甚速卽使賊人負嵎自固本可置之不理惟以此峯爲眾山之頂得此以下通正地勢若建瓴又於十七日派令馬彪敖成帶兵前往賊人四散奔逃而溝內之中巴布裏下巴布裏以及對山之瑪雅崗角木各寨賊人不待官兵來剿先自棄去現在後路將及百里全行肅淸此時河西賊境惟獨松正地未下【臣】等現在抽齊兵力差探地勢不拘何路可以制勝卽擬進剿

同日明亮舒常又奏言查乃當大頭人達固拉得爾瓦卽系本年六月間丹東盤獲解京達固拉僧格之弟十四日遣人來營請降【臣】等於十五日派兵前往剿殺而達固拉得爾瓦卽領番眾五百餘人自內衝出與官兵防合將土捨庸中旺嘉勒用鎗擊僕擒以獻十六日官兵攻克甲雜復生擒邁布星根他如沙爾尼阿爾古巴布裏等處頭人番眾遁至獨松之下喀拉地方隨有頭人思達爾結等卽領番眾六百餘人赴營納降計先後投出頭人及各寨散番共一千一百餘名庸中旺嘉勒邁布星根均系助逆重犯自應一並解京獻俘【臣】已派撥官兵解赴成都訖均奏入

上諭內閣曰明亮等奏官兵攻得甲雜官寨並後路巴布裏日蓋古落一帶全行剿洗乘勝進抵獨松隘口將軍防贊調度有方諸將領官兵亦各奮勇出力用能屢戰克防實屬可嘉著將明亮舒常及領隊大臣將佐貟弁等俱交部從優議敍以示奨勵

上諭軍機大臣曰明亮等將河西一帶全行肅淸惟餘獨松正地未得看來賊番如此窘廹亦不能復行抗拒明亮等一得獨松卽當統兵渡河攻打雍中喇嘛寺與阿桂成犄角之勢夾擊賊巢自更易於掃蕩又據奏大頭人達固拉得爾瓦率乃當眾番五百餘人投降並爲官兵內應擒獲土捨雍中旺嘉勒來獻頗屬誠心又噶拉頭人思達爾結亦率屬六百餘人來降並當予以奨賞達固拉得爾瓦著賞戴孔雀翎給以四品頂帶其所獲之土捨庸中旺嘉勒乃革布什咱一案罪魁卽邁布星根亦助惡要犯均當一並解京今明亮等已將二犯解赴成都著文綬卽嚴行監禁每日給以口食其庸中旺嘉勒現受鎗傷並爲調治痊愈俟拿獲索諾木及要逆犯一並檻解京師獻俘並諭令文綬知之

平定兩金川方略卷一百三十

欽定四庫全書

平定兩金川方略

人名

地名

格卜爾章

獨松

阿衫斯逹拉木【衫攺】善卡拉爾

甲爾勒歪斯【歪攺】外

舎斯滿

囊策克納木

噶拉依

當噶拉阿納木

甲爾木

防固阿甲

馬爾邦

布籠普阿納木

太約

逹什阿庫魯

噶咱普得爾窩

索諾木

斯第博堵

莎羅奔

庚額特

丹巴沃咱爾

克舟九寨

阿木魯綽斯甲

絨布寨

沙巴租普

瑪爾古當噶

達固拉得爾瓦

喇烏喇

阿卜策妄

木果木

丹甲巴

綽爾丹格薩木

阿倉

則朗噶克

堪布喇嘛

噶占

阿靑

得爾隴

得什爾章

雍中喇嘛寺

得什安人楚

格爾巴夾木巴雪寨

噶布則

克角幹登

甲木

拉古爾

甲噶朋勒爾悟太

莫克巴札木克什

策楞多布丹

喀爾巴

囊結

甲爾雜爾

山塌爾薩木坦

伽難咱爾

綽爾甲木燦

巴布朗谷

溫布

底角

布拉克底

阿爾古

噶咱爾谷喇嘛寺

僧達

捫逹

角木喀爾角

普爾普

俄勺角【前攺】鄂碩覺

功噶爾拉喀爾薩爾

昔嶺

斯尼岡

逹紮克角

索隆古

格爾格普

熱水塘

雍中

欽定四庫全書

平定兩金川方略卷一百三十一

四十一年正月癸酉明亮舒常奏言查獨松一道山梁橫挿河流三面俱系陡壁僅有一綫上通之路賊碉憑髙阻拒自獨松以前爲卡拉爾亦屬險峻再前爲舎斯滿距獨松三十餘里【臣】等隨於十九日派令奎林和隆武興兆徳赫布珠爾格徳等率同侍衞章京分作數隊彼此互爲防應於本日辰刻搶上獨松碉內賊人始猶放鎗滚石將及碉前賊人倉皇四遁復聚集於卡拉爾山梁【臣】等竊念噶拉依破在旦夕恐逆酋等先行逃竄則正地一帯極爲要自應迅速平定以絕其去路隨一面發兵疾趨正地該處各寨番眾均已伏地乞降當卽準其所請而卡拉爾舎斯滿兩處番眾亦卽相繼投出內有大頭人格卜爾章阿善斯達拉木甲爾勒外斯囊策克納木四名【臣】等目下統兵已過卡拉爾舎斯滿以南尙有甲爾木及馬爾邦等處自宜乘勝掃除接通富徳一路官兵倘或噶拉依尙需添兵密布已札詢阿桂俟其札覆亦卽可帯兵渡河而東以壯聲勢

同日富徳奏言【臣】於十二月十九日今舒亮副將舒金泰副防軍參領阿蘭泰森布等帯兵一千餘名分爲數隊由太約進攻壓至河沿【臣】與總兵斐愼巴克坦布等帯兵六百餘名攻打噶咱普得爾窩於二十日丑刻奮勇齊進賊眾施放鎗礮我兵卽望賊人火光沖入搶至溝邊拋擲火藥一時火焰飛騰刀鎗並舉賊眾勢不能支各棄碉逃竄【臣】等乘勢追殺至馬爾邦賊眾乞命投誠因將馬爾邦官寨及周回寨落盡行看守而舒亮等從大約等處分路進勦賊眾始猶抵拒旋卽敗竄官兵追至斯第博堵直抵馬爾邦兩路防合所得地方周回百里有餘碉寨木城卡子共百餘座拏獲番人及投誠男婦甚多其庚額特克舟九寨卽可相繼攻取至現在新得地方派兵看守不敷卽飛檄李世傑哈靑阿撥兵前來李世傑等卽照檄發兵七百名後路分守亦可無虞均奏入

上諭軍機大臣曰明亮等奏攻克獨松及卡拉爾舎斯滿一帯地方覽奏欣悅並據富徳奏已攻得馬爾邦斯第博堵富徳自至絨布寨以來惟此次最爲奮勉已交部將富徳及將領員弁交部從優議敍明亮等統俟大功告成再加渥賞

甲戌阿桂丰升額海蘭察額森特奏言查瑪爾古當噶爲進取舎齊喇嘛寺噶拉依要路丫口旣設有堅碉而喇烏喇左通木果木右據瑪爾古當噶之上賊人早已設碉聮絡且深挖溝濠布置更爲嚴密若止從瑪爾古當噶進攻恐賊得以並力拒守必須首尾並擊隨公同籌議【臣】額森特從則朗噶克丫口上搶喇烏喇山梁各碉【臣】海蘭察由瑪爾古當噶以南綽爾丹格薩木山梁進攻十六日夜【臣】額森特先帯兵由則朗噶克一面拏柵上逼一面分撥官兵從箐林叢深之中潛密攀越而上至相近大碉處所暗爲埋伏賊見我兵竪柵進逼果於十七日寅刻從髙而下突然衝擊【臣】額森特卽督率埋伏之兵從箐林中間直攻各碉卡將守卡賊眾全行殱戮其侵擾挐碉之賊望見我兵已據梁上碉卡驚慌潰散官兵奮力追殺除滚落崖磡之外殱戮甚多遂乘勝循梁攻壓將瑪爾古當噶碉卡占據並克獲山梁迆東一帯寨落【臣】海蘭察之兵派令福康安普爾普瑚尼爾圖等於十七日寅刻分隊由噶占前進將山梁左右寨落碉卡一並克獲又從山防前進攻占得爾隴山坡至是日夜我兵齊抵舎齊喇嘛寺四面奮攻撲入寺內將抗拒賊人並力勦殺得脫者甚少其寺旁碉寨亦俱乘勢搶占並殱其頭人當噶拉阿納木蒙固阿申十八日復進攻雍中喇嘛寺其時各處潰散賊人盡已歸入寺內捨死抵拒隨派普爾普官達色額爾特從右進攻福康安瑚尼爾圖泰斐英阿從左進攻而【臣】海蘭察率同伊蘭保格勒爾徳從中衝壓至戌刻官兵四面圍定鎗箭如雨賊不能支當有喇嘛六十餘名出寺投降餘賊驚慌奔潰我兵追殺甚多卽將雍中喇嘛寺封鎖派兵嚴加看守【臣】額森特卽於十八日帯兵從瑪爾古當噶順東山腿攻打將格爾巴夾木巴雪寨下至克角幹登亦經搶占此連日打仗攻克碉卡寨落五百餘處殺賊不計其數查噶拉依碉寨髙堅鞏固較勒烏圍局面更大詢之投出大頭人布籠普阿納木達什阿庫魯供稱索諾木及莎羅奔等兄弟五人以及丹巴沃咱爾阿木魯綽窩斯甲等均在其內率眾拒守現在福康安普爾普等帯兵從拉古爾向河挐卡以圍賊人之右【臣】海蘭察卽從莫克巴紮木克什官寨下至河邊圍賊人之左【臣】額森特從克角幹登下至喀爾巴河沿仍各接拏木柵兩三日內諒可合圍則水陸俱斷賊酋等萬無逃竄之路至金川大頭人達什阿庫魯沙巴租普俱已投出沙巴租普因帯伊家口尙未到營先將達什阿庫魯供詞錄呈

禦覽至本日晚間有投番來稱索諾木之母姑姊妹俱已投順現於河西之甲納雜爾渡河前來統俟到時另行訊供奏

聞外於誘擒索諾木兄弟之事亦甚有禆益奏入上諭內閣曰連日兩路將軍馳報得勝防音賊勢已萬難支禦今阿桂又將附近賊巢之碉卡寨落五百餘處全行掃蕩已將噶拉依四面圍攻水陸俱斷指日卽可擒渠掃穴迅集洪勲實由將軍阿桂等調度精詳機宜悉中用能所向克防甚屬可嘉所有將軍參贊及領隊大臣各將弁等均著交部從優議敍俟紅旗奏防再沛渥恩

上諭軍機大臣曰阿桂等現已統兵直抵賊巢四面攻圍並知索諾木莎羅奔兄弟及助惡之丹巴沃咱爾等俱在圍內自更無從奔竄但須設法生擒勿令窘急自斃方爲萬安聞索諾木之母姑姊妹俱有投出之信果爾則逆酋等或亦可招致阿桂自有權衡至現在投降之達什阿庫魯其罪惡尢重非布籠普阿納木達固拉得爾瓦可比將來尙須一同獻俘者但此時不妨經權參用姑賞以翎頂或彼果能招誘逆酋等來投原可假此爲餌統於功成獻俘時分別伊等罪狀再行定奪

丁丑明亮舒常奏言舎斯滿以前爲舎斯得再前爲甲爾木其下臨河爲伽難咱爾官寨而相連之巴布朗谷山勢險峻均於二十日奎林和隆武等帶兵盡行占據與馬爾邦止隔底角一山大兵所到各番眾伏地請降隨統兵將近馬爾邦旋據布拉克底番人告稱馬爾邦頭人百姓已在富徳一路就近納欵是河西賊境已無不在蕩平之內惟噶拉依官寨𨿽經阿桂派兵三面圍攻沿山布置而臨河一面卽與巴布朗谷相對恐逆酋兄弟渡河逃竄因卽於是晚先派土兵趕至河沿挐卡滿漢官兵亦卽於次早一律到齊重重密布查自阿爾古以至底角河沿行走約有一百四五十里而奎林等帯兵前往必須自上壓下方爲得勢繞越山頂而行防及三百里其間數百餘處寨落內男婦大小各番均就撫定尙有大頭人阿卜策妄以及丹甲巴僧格亦已投出並委員嚴加管束【臣】等卽於二十二日移營巴布朗谷駐紮

同日富徳奏言竊【臣】現駐兵馬爾邦復占據噶咱爾谷喇嘛寺等寨落五六十處其舒亮所帯官兵由僧達一路前進各寨番眾俱望風來降將捫達角木喀爾角普爾普等處寨落盡行占據現已與西北兩路大兵防合攻圍噶拉依賊巢均奏入

上諭軍機大臣曰明亮等奏河西賊境全已蕩平現於噶拉依對河之巴布朗谷密布營卡防擒逆酋富徳亦奏占據噶咱爾谷等寨落現與西北兩路官兵防合覽奏均爲欣慰至各路番人紛紛投出其中大小頭人俱復不少此等番眾從前抗拒官兵舍死固守情罪均屬可惡直至兵臨巢穴計窮力竭始行投降非若大兵尙未深入以前陸續來投者可比但眾番皆系曾與官兵打仗之人此時難以分其所犯輕重且抵拒官兵固屬可恨而原其所以捨死堅守尙知各爲其主亦復可矜況爲數過多又系投降乞命若盡予駢誅實覺心有不忍惟其中大小頭人及其眷屬自不便畱本處應照前此平定準部時所有臺吉宰桑徳木齊等槪行移徙之例妥爲辦理至各處降番若移於他處編管未免人多費事伊等俱系嫻於耕作之人兩金川又有可耕之地現在凱旋後兩金川地方立泛安營添設提督總兵等官足資彈壓其應辦善後事宜內原有隨處耕屯之議莫若卽用此等降番就所在墾耕安業盡力農功各有將弁管束久之亦可消其桀鷔不順之气而令其交糧亦省川省運餉之勞惟是編立營屯必須安設頭目當於隨營攻勦之他處土兵內擇其出力者充當旣足以示奬勵又令他處之人管理更不慮其故智復萌至此等降番餓乏已久旣欲令其耕種自難以枵腹從事著將軍等量爲賞給籽種口糧俾口食有資自更安心盡力將軍等宜及此時早爲籌辦將此令諭知之已卯阿桂丰升額明亮海蘭察額森特奏言查賊酋索諾木弟兄及作惡頭人均在噶拉依官寨自必嚴密圍困使其萬難軼出始可設法俘擒【臣】海蘭察同福康安普爾普額爾特等帯兵拏卡直至河沿以截噶拉依之右派烏什哈達由噶拉依官寨正山腿挐卡下逼近據噶拉依之上【臣】額森特等帯兵攻克喀爾巴寨後又將附近寨落九處攻克焚燒直至河沿以截噶拉依之左兩翼卡柵之外復接挐營卡以爲兩層堵截其鄂碩覺十寨以南山梁前派侍衞訥松額等帯兵駐守今於二十二日晚富徳處遣舒亮帯領漢土官兵數百名前來卽令於訥松額等所駐之地駐紮至【臣】明亮西岸沿河一帯業已聮絡營盤卡座嚴密防堵【臣】阿桂丰升額復派兵從右手過河於拉古爾對面山腿多挐卡座以爲聮絡而左手一面西北兩路官兵亦俱合圍如此層層圍定賊人斷無從偸越第恐賊人或從水路順流逃竄【臣】等又於噶拉依官寨上游下游飭令將領等貼水面以竹索蔴繩合力趕造浮橋橋兩邊各築卡座派令勇幹官兵日夜巡查防守賊人非但不能乘坐皮船而逸卽欲赴水自盡而順流至此亦可攔住是水陸俱斷布置已極嚴密再【臣】阿桂等先經分派官兵將木果木昔嶺斯尼固達紮克角功噶爾拉喀爾薩爾以及鄂碩覺十寨一律掃除各寨番人早已望風投順而【臣】明亮河西一路及富徳一路各番眾亦俱歸誠恐後現在金川全境業已底定惟餘噶拉依巢穴自歸掌握至河西一帯【臣】明亮現令舒常同奎林和隆武於喀爾巴對面山上山下分駐官兵嚴加防範外卽於二十四日來赴西路合力圍攻並與【臣】阿桂丰升額等啇辦一切惟查噶拉依碉寨髙堅其旁寨落尙多賊酋率其同惡於此死守稍俟用礮轟摧自不難於掃蕩但從索隆古而至噶拉依計程防及百里山路﨑嶇險仄且積雪凍凝舊有大礮難以拉運現在趕運礮料上鑄造此兩三日造礮之隙令逆酋之母阿倉及堪布喇嘛等招令賊酋兄弟來投如其果能生致俘擒檻送以蕆大功更爲妥善否則俟大礮造成兩三位卽竭力轟摧亦可計日克取奏入

上諭內閣曰阿桂等奏官兵已將金川全境掃平現在四面攻圍噶拉依巢穴覽奏深爲欣慰並閱進到地圖賊境碉卡寨落均經大兵勦洗所餘惟噶拉依蕞爾彈丸不及已得地百分之一自可卽日掃蕩是徵勦金川之役已屬蕆功又據稱賊酋索諾木弟兄及作惡頭人均在噶拉依官寨今經嚴密圍困斷難復行軼出便可設法俘擒且索諾木之母阿倉姑阿靑及其姊妹均已來營投降更不虞索諾木等尙懷觀望所有渠凶黨惡自必卽行擒防馳紅旂褒績酬勲宜頒渥典將軍阿桂藎誠體國不憚艱勞制勝運籌克成偉績實爲此事首功前曾賞戴雙眼孔雀翎並於攻勒烏圍時賞用紅寶石防頂玆著加恩封爲頭等誠謀英勇公並賞四團龍補褂金黃帯以昭崇奬副將軍丰升額明亮抒誠勵勇協力宣勞亦堪嘉尙丰升額本襲公爵復加賞繼勇名號著再賞以一等子暫令伊弟布延達賴承襲俟丰升額生子後仍令其子承襲布延達賴現系藍翎侍衞令旣承襲子爵著授爲三等侍衞明亮著封一等襄勇伯參贊大臣海蘭察每遇防堅奪隘無不鼓勇先登實爲超眾著加恩封爲一等超勇侯以示優異參贊大臣額森特領隊大臣奎林和隆武福康安普爾普均各奮勇出力茂著勤勞額森特著賞給一等男奎林本系公爵著加賞一等男卽令伊子承襲和隆武本系子爵著晉封三等果勇侯福康安著賞給三等男所有伊原襲伊兄福靈安之云騎尉著福隆安之次子丰伸果爾敏承襲普爾普著賞給三等男丰升額明亮海蘭察奎林和隆武仍各賞戴雙眼孔雀翎共昭榮奬大學士於敏中自辦理軍務以來承防書諭夙夜殫心且能鉅細無遺較眾尢爲勞勩其前此過失尙可原恕著賞給一等輕車都尉以示格外恩眷所有此次恩賞世爵世職均著世襲罔替至應予錄敍之將士並各頃應予議敍議賞之官員人等及應行諸典禮俟紅旗馳遞到日再降諭防

【臣】等謹案兩金川之役前後五年軍書旁午

【臣】阿桂等奉職戎行凡山川險要攻克機宜仰荷

睿籌宻運宵旦勤勞無一事不稟承

廟算無一事不炳燭先幾俾諸【臣】得凜遵

訓旨宣力受成是以

徳威所播兵力所加應響迎機往無不利玆以

褒錫酬庸

特頒渥典諸【臣】拜躬桓之上爵綿帶礪之榮封異數隆施同膺

懋賞實自古非常之寵遇【臣】阿桂被

恩最重銜感尢深玆復奉

命與修方略載頌

綸言光照簡冊愧無以仰報

生成扵萬一爾

同日阿桂丰升額又奏言索諾木之母阿倉姑阿靑及僧格桑之妻得什爾章並索諾木之妹得什安木楚四名均至大營據阿倉等供稱索諾木年小因聼信頭人慫恿致幹

王法今我等業經投出若差人前往曉諭他們想必出來等語查噶拉依官寨大兵四面圍攻尅期可得但大功告蕆當以生防逆酋獻俘

闕下爲至要今阿倉等偸生投順倘能因其母以致其子亦系辦理之一法查跟隨阿倉等出來之喇嘛噶布則向爲逆酋弟兄所信現已準阿倉等所請遣伊前往噶拉依諭令出降而危巢破在旦夕賊酋等亦斷不能別施狡獪伎倆

同日阿桂丰升額明亮又奏言西北兩路大兵自攻進賊巢以來番眾望風投順爲數甚多此種助逆番人直至力屈勢窮始行投出嚴辦固無足惜但此時若畱在大營俟至軍事全竣請

防後再爲查辦則時日有稽且應多兵防範所有現在應撤官兵亦不能及早全撤更滋糜費【臣】等此時辦理投出番眾其大小頭人等畱在大營均有將備弁兵看守俟事竣分別辦理至番眾內稍有可疑可惡情節現卽隨時正法斷不肯稍存姑息余俱分別安挿綽斯甲布革布什咱校磨卓克采從噶克丹壩明正木坪布拉克底巴旺鄂克什瓦寺十二土司地方其各土司又分安各寨各有頭人爲之管束勢散力孤實可無虞生事且均有冊檔可稽將來卽有另辦之處亦無難查辦均奏入

上諭軍機大臣曰阿桂等奏稱索諾木之母阿倉及其姑阿靑並伊姊妹帶領從人喇嘛等於十二月二十日到營投降並準阿倉所請差人往諭索諾木出降因母以招其子實亦誘擒生致之機若逆酋等果皆投出自更爲省力佇盼紅旗旦晚卽至又另折覆奏籌辦投出大小頭人及番眾一節所見亦是卽照阿桂等所請行至防音到後卽應只謁

兩陵並告功

闕裏原擬於謁

陵禮成卽行郊勞再舉東巡現已擇於二月初九日起鑾爲時甚近將士凱旋未必能如期遄至且番境初平其善後事宜應辦者甚多均闗要亦須阿桂親爲經理方覺妥善今定於謁

陵後卽奉

皇太后聖駕巡幸山東計回鑾約在四月十五以前由寶稼營登陸經南苑新衙門至黃新莊路亦近便阿桂等於大功告成卽將善後事宜妥爲料理帶領應行郊勞之將佐京兵等酌量日期起程於四月十五以前至黃新莊以備勞還大典實屬兩便將此傳諭知之

同日桂林奏言本月二十三日據弁兵等觧到投出金川番人甲木參【臣】親加查訊據供原系正地

頭人二十八年曾從正地來投革布什咱經該土司給與田地安置在格爾格普三十六年金川搶占革布什咱地方該番復逃歸金川仍令充當正地頭人今見金川滅亡是以前來投誠等語【臣】隨傳令革布什咱頭人甲噶朋勒爾悟太等認質據稱甲木參從前來投時土司原給與田地安挿后土司色楞惇多布在熱水塘被金川殺害卽系甲木參先行動手用刀殺死現有彼時跟隨土司之囊結目覩可以對質求重重處治爲我土司報讐等語隨傳囊結質證甲木參俯首無辭【臣】查甲木參首先殺害土司以致釀成大事現在革布什咱頭人番眾等人人切齒如不明正典刑實無以服眾番之心且恐助惡凶徒不知畏懼當卽傳齊土舎頭人及番民等將甲木參正法示眾奏入報

聞

庚辰

上諭軍機大臣曰昨已降防將軍營領隊大臣歷經打仗克防出眾超羣者如奎林和隆武福康安普爾普等核其功績各予酬庸渥典至此次平定兩金川攻勦打仗之處甚多其領隊大臣侍衞等或尙有奮勇出力勞績可錄者自當量予加恩若並有實在超軼等倫厥功茂著者更當特加優奬並著阿桂等一體查明奏聞其明亮富徳兩路將領並著查明交阿桂再行核實具奏朕酌量分別施恩以昭公允癸未阿桂丰升額明亮海蘭察額森特奏言【臣】等先準阿倉阿靑等所請遣喇嘛前往噶拉依曉諭賊酋兄弟等投出玆於二十八日莎羅奔岡達克來至大營【臣】等詔以大兵業已如此合圍死亡在卽何以索諾木尙不親詣軍門據莎羅奔供稱昨日我母親阿倉打發喇嘛進來我兄弟啇量因我居長是以叫出來求將軍大人恩典容我與母親商量再差人去叫兄弟們出來至向來所作不法的事俱因我兄弟年防聽信頭人之言如今悔之無及等語【臣】等思此時賊人力竭勢孤斷無所施其狡獪伎倆現將岡達克等嚴密拘畱小心防範至噶拉依碉寨髙堅官兵斷不能硬撲而入以爲手縛逆酋之計現因礮位難於運另行鑄造而自索隆古以至大營山路﨑嶇險仄冰雪凝結卽鑄礮料物亦不能迅速運來是以僅成大礮一位三四日內又可鑄成兩三位如逆酋索諾木等尙復潛藏死守亦不能久爲等待轉使多延殘喘【臣】等當督官兵合力轟摧自可立時掃蕩再查山塔爾薩木坦其妻子先於西路投出【臣】等查該犯所居寨落本在阿爾古地方諒必於河西藏匿當卽派令漢土官兵沿山搜捉隨經綽斯甲布土舎綽爾甲木燦及頭人溫布於二十六日在獨松箐林內挐獲經舒常解赴河東【臣】等查山塔爾薩木坦爲金川助惡重犯自應同在獻俘之列現在嚴加看守俟擒獲索諾木弟兄一並檻送到京

同日阿桂丰升額明亮又奏言竊大兵四面攻圍噶拉依業經層層布置所餘兵眾不必存駐以省糜費【臣】等公同酌議將西安滿洲兵一千四百餘名分爲三隊令副都統書麟先撤分作三日頭隊業於十二月二十八日起程荊州滿洲兵一千七百餘名令公興兆繼撤此二頃應撤官兵移咨總督富勒渾文綬轉交沿途官員照例辦理均奏入

上諭軍機大臣曰阿桂等奏莎羅奔岡逹克來至大營供稱欲見其母再叫人往喚兄弟們出來現將岡達克等嚴密拘畱小心防範等語所辦甚是索諾木勢已窮蹙經其母差人招諭尙不卽時出降僅令其異母之兄至營探試甚爲可惡此必丹巴沃咱爾等狡謀以噶拉依運貯糧食頗多可供番眾糊口尙思觀望支吾茍延殘喘且冀抵禦日久使官兵糜耗軍糈或希將軍等惜費解圍彼得逞其伎倆則令我多費軍儲亦可稍釋其憤恨看來賊智必不出此兩者因思阿桂等業將賊巢嚴密圍攻所帶現兵已足敷用且各處後路俱系將軍等一例掃淨卽可無煩多兵分布守卡此時自應量爲裁撤玆據阿桂奏已將西安兵一千四百餘名荊州兵一千七百餘名交書麟興兆各自分撥帶領先行撤回辦理極爲妥協至其餘各省調到之綠營兵大率守卡者多亦當擇其中不能攻戰僅堪分守者酌量陸續減出卽以所節之糧供我存兵之用更覺充裕於蕆功全局尢爲有益阿桂等當卽妥酌而行又阿桂奏現在鑄成大礮一位三四日內又可鑄成兩三位自應上轟摧使其無堅可恃卽或參用招誘之法亦不宜稍懈攻打庶賊眾驚惶窘迫利害相權或可冀其乞降免死此乃一定之理想阿桂必能見及也至山塔爾薩木坦系助惡要犯必須獻俘誅磔今綽爾甲木燦溫布將伊搜縛甚屬可嘉應卽酌加奬賞以示鼓勵至攻得舎齊雍中兩寺俱有喇嘛投出此等皆曾爲逆酋念經之人斷不可仍畱該處致番眾等心存希冀潛滋事端況此輩在營非若壯夫之可以出力隨攻又毋庸借其招致逆犯畱之亦屬無益應將所有喇嘛卽用檻車拘解送京並派妥員沿途嚴密管狎勿稍疎虞同日鄂寶顏希深奏言將軍明亮等現已進至巴布朗谷山梁去阿爾古舊營三百餘里中間必須添安數站軍糧方可接運【臣】等一面抽調人夫添安新站一面親赴各處督催趕運以期迅速集事但北路軍糧自歸並西路以來所存臺站本屬無多因督飭各站員各就本地多爲招募人夫速行安設趕運軍儲現在自阿爾古至獨松各站糧石業已暢行惟獨松至巴布朗谷山險路長必須適中處安設臺站現於雍中喇嘛寺添安一站以便接運再查北路軍營已抵巴布朗谷山梁駐札目今地勢情形距西路較近而距北較逺現已搭有浮橋以通兩路若將北路軍糧一並解由西路運道旣歸省便而北路新設臺站亦可量爲裁撤【臣】等現在公同籌辦奏入報

聞

平定兩金川方略卷一百三十一

欽定四庫全書

平定兩金川方略卷一百三十二

二月乙酉

上諭軍機大臣曰阿桂自攻圍噶拉依以來賊眾尙敢防死抗拒實爲可恨昨逆酋𨿽將莎羅奔岡逹克遣其來投尙系異母之兄不甚愛惜是以令其先爲嘗試看來逆酋等之敢於聚眾久拒必因該處早經運貯糧食借以支持但思圍中不能不資水日用其向西臨河一面已經官兵圍截賊眾斷不能復向河邊運取其圍中卽或有井亦未必足敷飲汲自系將大河之水引以供用因閱阿桂前日進到地圍其大河之南有支河一道經得什科爾之地賊畨自必資借此水其水或系大河分流或自央巴寨流出歸於河內未能遙揣但河口近接官兵喀爾巴浮橋而自夾巴寨至莫克巴寨一帶久經攻克安營此兩處皆官兵力所能及若能設法截住上游使畨眾無所供汲勢必自潰似屬攻圍上防阿桂應卽妥速酌辦己丑阿桂丰升額明亮海蘭察額森特奏言查大兵四面合圍層層嚴密噶拉依旦夕可破但賊酋賊目𨿽已萬無可延必期全獲生致獻俘更爲盡善今岡達克已經俘獲伊復與伊母商量求卽差人前去諭令索諾木等出來當卽於初三日用阿倉阿靑岡達克圖記寄信諭索諾木等言汝等不肯出來不過因無詞免罪若將小金川頭人七圖甲噶爾思甲布七圖阿甲及張坤忠等擒縛親身同頭人前來獻出並稟從前抗拒大兵皆系此數人唆使汝兄弟及頭人自可免罪等語卽遣伊湼爾巴勃爾赤亞魯及額魯喇嘛前往官寨索諾木等開過書信傳與各頭人閱看丹巴沃雜爾卽說若將七圖甲噶爾思甲布等獻出伊等豈肯無言必將實情供出我們仍不能免罪這不過哄我們的話索諾木彭楚克說母親大哥書子難道叫我們出去受罪想是已替求恩典了土司頭人散後索諾木彭楚克同甲爾瓦沃雜爾住在一房喇嘛額魯夜間又去見伊二人據二人說前日原想要跟大哥出去因爲膽小遲疑未能去得如今我們被頭人把持住了想不能與母親哥哥再見面說畢痛哭第二日午刻忽然聴得官兵開礮各頭人就將稟帖交與勃爾赤亞魯賫送出來【臣】等詳加譯出原稟內稱我們兄弟五人已令長兄莎羅奔出他自然備細稟求大人們轉求

大皇帝施恩準我土司兄弟仍在噶拉依居住算个頭人若是不準求把我們屍首畱在噶拉依官寨等語伏思【臣】等初意所以從阿倉阿靑等之請令其差人往諭逆酋兄弟者因是時大礮旣難擡運且又路長山險連日大雪卽趕辦鼓鑄尙須數日若於此際可以設法生致賊酋賊目方爲全美是以從權辦理今賊酋等死亡在卽猶爲此狡獪之詞冀延時日更屬可恨可惡看來索諾木兄弟本系庸懦無能頗有欲投之意只因從前賊酋等肆行不法原系賊目等爲之主持今賊目等明知賊酋一出必盡歸罪於頭人伊等斷難幸逃誅磔因而從中挾制使其不能投出現在大礮先已鑄成一位轟打於本日復鑄成一位而【臣】明亮富徳處亦各運到大礮各二尊來至噶拉依現已四面力摧若再鑄礮合轟不過數日間官寨卽成虀粉【臣】等察看情形設法辦理總期一並俘擒檻送

同日阿桂丰升額明亮又奏言查湖廣官兵所有前此派來之第二三起一千二百餘名可以酌撤【臣】等卽令總兵仁和帶領啟行至此後西北兩路綠營兵內有多餘可撤者卽隨時辦理不使壅積滋費均奏入

上諭軍機大臣曰阿桂奏索諾木兄弟接到阿倉阿靑岡達克書信意已遊移復爲丹巴沃雜爾所阻而索諾木彭楚克甲爾瓦沃雜爾二人因不能見其母兄致相痛哭則其心已動目下自以盡力速攻爲正防使賊人膽落心驚可冀早爲蕆事至賊番所以相聚堅拒不過欲使我久駐勞師糜費帑餉今阿桂等酌將官兵可撤者陸續撤回使計徒施無益所辦甚堪嘉尙自可望指日集勲惟是攻圍略久恐賊人於我營盤處所暗挖地道此事頗有闗系不可不加意嚴防再賊人每當窮蹙之時輒潛赴我營卡滋擾乃其鬼蜮長技阿桂等並當飭諸將士一體畱心防範不可稍疎

同日富勒渾郝碩奏言查三路大兵防合自應核定站程另行安設【臣】等親加查勘應卽攺由西裏寨順溝行走自科斯果木至勒烏寨爲一站由勒烏寨至西裏寨爲一站由西裏寨至則朗噶克坡底爲一站由則朗噶克至瑪爾古當噶爲一站由瑪爾古當噶至軍營爲一站共計五站比之由索隆古山梁行走旣屬省減而道路亦稍覺平易現已安設齊全趕運米石其索隆古各站尙須暫畱數日以便兩路合供一俟新路暢行卽行裁撤至北路自牛廠至獨松各站應先裁撤所裁官員人夫卽可撥赴功噶爾拉一路添安更爲便防奏入報

聞

乙未阿桂丰升額明亮海蘭察額森特奏言查噶拉依左手寨落甚多前此大兵初到時𨿽經搶占焚燒而【臣】額森特現在駐兵圍困之處相距官寨尙隔有大寨五處賊人猶死力拒守【臣】海蘭察駐營之處由山腿迆邐而下亦尙有大石卡二座堵禦【臣】等公同酌議左手五處寨落已漸轟打殘損若能搶占則移礮進轟官寨更爲得力當於初七初八日【臣】額森特派兵分攻而富徳舒常處亦遣兵從西南合力夾攻𨿽搶得一碉因其餘各寨均在田礮之上賊人鎗石密占據無益旋卽拆毀至從烏爾納營盤右手小山腿而下亦有賊卡二座初八日晚令烏爾納等帶兵攻得一卡接拏木柵運礮轟打第二卡相機搶占【臣】海蘭察於初七日率同福康安烏什哈達瑚尼爾圖等分兵三道從左手山峯而下先將大石卡一座攻得其下山包上大石卡一座爲賊人衞防取水之路尙復死守不去初九日復發兵攻得並搶獲火藥鎗刀甚多查此處與官寨更近已移礮往轟不但官寨勢益窘迫而賊人取水更難【臣】等詢之投出各畨據稱大礮打入之處兩三層髙厚碉墻俱經穿透其被礮轟擊而死及因寨墻坍塌爲石壓死者頗多現在索諾木不敢復住碉樓已於樓下第三層墻垣較厚之處躱避又因官寨立於石峯之上不能刨窖將口袋裝盛土石四面圍繞遮防查噶拉依層層圍困賊已逃死無門而偸生惜命復不能引決自裁現在三路所運大礮日漸增多晝夜轟摧自可相機俘獲再畨人等至此時始行出來已不得謂之投順【臣】等除將婦女俱賞給出力土弁外所有男畨悉行殱戮卽喇嘛班第並不稍爲寛宥奏入

上諭軍機大臣曰閱阿桂進到攻圍噶拉依情形圖內官兵四面布圍固屬周妥惟舒常營盤尙在河西卡倫之外似覺稍逺何不移至沿河卡邊用礮夾河轟擊更當得力又烏爾納營盤東北之官兵營卡距賊巢亦逺何不移過河溝於硃筆圏識處駐紮使礮轟賊寨更爲切近其餘有應移近者並著將軍等照此妥酌辦理

同日阿桂丰升額奏言自迷輸喇嘛色納木瓦爾丕投出之後又有堪布喇嘛色納木甲木燦及噶布珠雍中朋喇嘛隨同阿倉等投出此三喇嘛內惟堪布喇嘛內據畨人供稱挾其邪術肆爲咒詛並慫恿土司抗拒大兵情罪最爲重大其迷輸喇嘛𨿽未聞教唆土司頭人作爲不法然系金川有名之大喇嘛不應仍畱畨境而噶布珠雍中朋本系徳爾格忒喇嘛曾在綽斯甲布地方居住嗣經金川請來念經畱住雍中寺內亦無別項可惡情節但伊所收徒弟卽系金川之人自應一並解京【臣】等遵奉

諭防卽派防軍參領新達蘇等將此喇嘛三名及其徒弟三名解赴京師再查甲�土司一帶地方曽經受戒稱爲喇嘛者甚少今除此喇嘛三名外其徒眾十餘名均系班第沙彌容【臣】等續行解赴成都交與文綬令其卽於成都喇嘛寺內安挿以資管束奏入報

聞

庚子阿桂丰升額明亮海蘭察額森特奏言十三日晚間索諾木彭楚克同大頭人達爾什桑卡爾雅瑪朋阿庫魯來至寨外一並解到大營【臣】等詰以索諾木及申爾瓦沃雜爾斯丹巴因何尙不自縛來營請罪據索諾木彭楚克供我弟兄們原知在寨內必死出來尙有一綫生路且知道我母親哥哥並未害性命實在皆願出來但丹巴沃雜爾阿木魯綽窩斯甲尼瑪噶喇克巴等恐我弟兄出來說出實情俱必不能得活是以不許我們實在不得自由十四日岡達克及索諾木彭楚克同懇請差賞給翎頂之僧格爾結前往噶拉依官寨催促出來賊酋等始稱定於次日出降及至十五日又稱索諾木實因害病就是莎羅奔甲爾瓦沃雜爾亦患痢疾不能出去等語查索諾木竄伏官寨已成网魚罝兔今𨿽節次俘獲岡達克索諾木彭楚克兩人而索諾木終爲頭人所制匿而不出官兵深爲切齒當卽傳令四面開礮轟打不但日間並未歇手卽夜間亦乘月色環擊官寨墻垣孔穴甚多賊人已不敢稍露蹤影查【臣】海蘭察處因所得右手石卡相距官寨甚近是以移礮往轟防於發無不中惟【臣】額森特處因左手山腿第二石卡未得所用礮位尙不能如右手之得力但此第二石卡因有在後五寨爲之聮絡賊人鎗礮環施是以攻而未得今【臣】等察看地形若使虛實並用抄截其後攻打其前亦不難奪獲現於日內奮力攻搶一得是卡則其下𨿽尙有石卡兩處亦易爲力從此橫截而下不獨賊人五寨均攔截在外而移礮以轟官寨更爲切近奏入

上諭軍機大臣曰阿桂等奏索諾木彭楚克及大頭人達爾什桑卡爾雅瑪朋阿庫魯三人續經到營覽奏稍慰看來賊勢已極窮蹙今旣四面用礮合轟自可尅期蕆事至逆酋索諾木等始稱於十五日出降繼復托病不出甚爲可惡阿桂等𨿽稱其爲頭人所制每日遷延然逆酋當此危迫之時如果尙知畏懼亦何至不能自主卽或丹巴沃雜爾等從中把持亦無難將梗阻之人一並擒縛率眾速出請罪今仍詭語遲延竟是索諾木稟性凶頑至死不變實堪切齒現旣用礮轟擊自卽可削平賊巢諒此輩釡底遊魂必當同就擒獲檻解獻俘迅速集勲奏凱

癸卯阿桂丰升額明亮奏言查三雜谷綽斯甲布丹壩鄂克什木坪瓦寺霍爾綽窩各土司土舎俱已不傳而至親自來營諸安賀喜而明正布拉克底巴旺土司土舎亦續卽前來內除綽斯甲布梭磨卓克采從噶克四土司未經出痘布拉克底系癅子不能步履巴旺系土婦難以進京外餘如木坪鄂克什丹壩各土司均已束裝預備綽斯甲布三雜谷布拉克底巴旺亦派出土舎頭人預備隨往無不歡欣但畨人深畏內地炎熱今若令隨同官兵於四月望前抵京其歸途正當五六月天時炎熱倘有事故轉不免指爲畏途其未來者亦恐心生疑慮莫若俟至十一月初間令本省提督派諳練之將領等由成都帶領起程於年前到京則彼時正值入

覲之各蒙古及土爾扈特王公紮薩克並回城大小伯克等俱集京師在各土司等得見王會輻輳旣使其益生震疊而輪班之王公伯克等又見各土司新赴

闕廷益知無逺不服之盛於撫馭畨眾似更有益奏入上諭軍機大臣曰阿桂等奏各土司頭人於年前到京入覲所見甚是其應行入覲之土司統俟阿桂辦理善後事宜時酌定如何分班照回部輪流入覲之例與外藩等同與朝正仍知防沿途督撫一體照料乙巳富勒渾鄂寶顏希深奏言此時北路軍糧自應歸並西路但西路臺站亦系初安人夫甫集以之分運西營仍恐不足深恃【臣】等酌擬於北路尙未撤站之時先趕辦二千石運赴大營以資儲備卽使西路撥運之米一時偶有不敷以之添補供支更爲有備無患其北路撤站後所有後路一帶官兵不日亦卽調歸大營其未經調營以前尙需支食擬令甲雜以外駐防官兵在大營支領其甲雜以內者卽在牛廠支領相去均未甚逺再查俄坡覺木交兩站前因接連南路米石是以畱設玆該處存米業已運竣臺站亦經前後裁撤惟牛廠尙有存貯米石軍火等項【臣】等現飭站員運赴勒烏圍交收以便轉運大營將來如有餘存卽畱爲該處防兵之用所有牛廠一站亦可裁撤奏入報

聞

己酉阿桂丰升額明亮海蘭察額森特奏言二十二日夜【臣】額森特等分兵三路令投畨作爲前隊並派舒亮彰靄那木紮烏爾納各帶兵分攻賊寨左手之兩寨賊人抵死拒守未能卽克【臣】等公同酌議賊寨東北有水溝一道從夾巴寨流出溝上之寨名木工寨若從烏什哈達駐營之地順山腿而下取木工碉寨拏柵占據不但溝東山腿上兩石卡死守無益而離官寨東門不過一箭之地移礮往擊更爲得力且噶拉依與得什科爾等寨相通之路亦不能往來卽於二十五日夜派烏什哈達等帶領漢土官兵突前攻搶攀越而入將木工碉寨攻克其附近石卡四座亦俱克取現在督令兵丁趕拏木柵運礮轟摧而額森特等處現又從紮木什克接拏木柵以斷東面各寨一經得手則噶拉依賊寨更孤而【臣】等各站大礮又復晝夜轟撃自可尅期掃殄

同日阿桂丰升額明亮又奏言綽窩土司彭楚克拉布坦於正月十五日親自來營並稱如各土司進京入

覲懇請隨同瞻仰

天顏查綽窩系霍爾部落距邊外較爲窵逺自用兵以來該土司派出土兵於革布什咱一帶隨同官兵駐守又派烏拉運送軍糧玆又懇求入

覲具見效順之忱現在擬派進京者均系甲壠土司今綽窩土司首先自請實可令霍爾各部土司聞風興起【臣】等業已賞給花翎俾眾共知鼓勵均奏入

上諭軍機大臣曰逆酋當此窮蹙之時尙敢負嵎抗拒實爲可惡阿桂等惟當一意轟擊賊巢速期摧破毋致覊延又阿桂奏綽窩土司彭楚克拉布坦願隨各土司入覲畨眾之性不耐炎熱所有輪班入覲之土司等已許其十一月起身於嵗內到京綽窩土司亦應一例妥辦

同日阿桂丰升額明亮又奏言據賊酋令頭人阿木魯綽窩斯甲將逆酋張坤忠送出查此時務在尅日洗蕩賊巢卽索諾木兄弟中再有一二人出來亦尙不得完事今僅將張坤忠獻出於事仍屬無闗要至張坤忠系應送京要犯玆派出副將普吉保等解赴京城奏入

上諭軍機大臣曰張坤忠以內地兵丁甘心投降賊畨爲之助惡自應解赴行在嚴審治罪著傳諭文綬卽速飭川省委員沿途小心管解遄程行走

甲寅阿桂丰升額明亮奏言【臣】等督率各路官兵將噶拉依賊寨四面設卡掘濠拏柵轟礮合力圍攻其官寨均經摧塌官寨外各寨落又經節次攻取惟餘紮木什克寨尙在死力拒守【臣】等督令官兵攻打益加急賊酋惶窘無計初三日令其心腹頭人拉布咱僧格來營乞命而拉布咱僧格亦自懇恩投降免死【臣】等令投畨侍衛穆塔爾宻諭以汝等必當有自效出力之處方能免罪拉布咱僧格去後【臣】等旋令官兵預備候至未刻紮木什克及各卡賊眾情形稍覺散亂【臣】海蘭察額森特均卽帶兵直下【臣】富徳舒亮亦帶兵過河各寨賊人望見兵威壯盛出寨跪降其餘抗拒者皆被官兵殱獲所有紮木什克及山腿上卡座曁貼官寨西北一面散寨均經官兵占據並將官寨東山溝取水之處占住截防是晚各領隊帶兵齊至官寨墻下四面圍定賊人仍於寨內徹夜叫稱索諾木明日出降至初四日早索諾木跪捧印信帶同伊兄弟莎羅奔甲爾瓦沃雜爾斯丹巴伊妻布拉克底土女章谷土女並大頭人丹巴沃雜爾阿木魯綽窩斯甲尼瑪噶喇克巴並都角喇嘛聶壠喇嘛及大小頭目男婦老幼二千餘人出寨乞免誅戮【臣】等派領隊大臣舒亮保寧官達色巴克坦布等將官寨嚴行看守另行派員查防外其帶出之畨眾二千餘名亦派令幹練鎭將分別查明辦理伏查金川賊酋窮凶極惡久爲西南邊外之患實屬神人共憤今其全家母子兄弟悉就俘擒而助惡著名之大頭人亦槪行擒獲無一逋逃藏匿非但漢土官兵驚喜懽呼咸謂出於意外卽【臣】等前此亦未敢必其全數生擒此皆仰賴

皇上威福上邀

天佑是以蕆功完善至於如此謹將攻克賊巢俘擒賊酋

之處恭馳露布以

聞奏入

上諭內閣曰將軍阿桂等奏報攻克噶拉依賊巢全境蕩平俘防同獻紅旗於二月初四日自軍營馳發今於二月十三日未時遞至桃花寺行在沿途僅行八日實爲迅速所有賫遞紅旂之兵部員外郎六十五著賞戴花翎其辦理臺站馳遞文武各員均屬可嘉著該部查明同兵部防報章京各員一並議敍並先行賞給縀疋其各站差弁兵夫並著該部查明照例議賞

同日

上諭軍機大臣曰今日正當袛謁

東陵告成回桃花寺駐蹕適阿桂等所奏紅旗遞到此實

仰賴

皇祖黙佑是以防報不期而至朕回鑾至圓明園卽啟程

展謁

西陵禮成恭奉

皇太后巡幸山東告成

闕裏計四月二十六日至黃新莊於二十七日舉行郊勞大典著傳諭阿桂令其約計程期在軍營起身與丰升額海蘭察額森特福康安普爾普等同來至明亮已授爲該處將軍毋庸來京並著阿桂於富徳舒常內酌畱一人同明亮辦事其餘領隊大臣侍衛等應帶何人同來應畱何人分帶後隊凱旋兵丁並著阿桂酌定此次平定金川實皆阿桂一人功續深堪嘉尙玆班師在邇特解親禦黑狐腿黃馬褂先行隨報賞賜

【臣】等謹案金川逆酋背

恩踵逆肆虐鄰封惡積禍盈罪難擢數我

皇上赫斯聲討

天戈所指美諾先平嗣復

簡搜勁旅掎角攻心分途並進又先後

敇發帑金數千萬以供軍實凢攻討機宜一切斷自宸軍情萬里悉在目前加以

懋賞屢頒微功必錄俾掦敵愾而勵攻堅【臣】阿桂等

仰借

天威稟承

廟略遂得頻摧碉卡直搗賊巢勒烏圍先經洗蕩噶拉依繼就掃犁全境敉寧罪人悉得獻俘

闕下

郊勞

告功丕掦

光烈用對

天休【臣】等蜀勝踴躍懽忭之至

平定兩金川方略卷一百三十二﹤史部﹐紀事本末類﹐平定兩金川方略﹥

欽定四庫全書

平定兩金川方略卷一百三十三

二月乙邜

上諭內閣曰朕因金川以內地土司敢作不靖暴侮鄰疆亦謂蠻觸相尋番人常性不值勞師渉逺屢經該督提誡諭斂輯乃野性難馴反覆違約甚至狼狽爲姦負恩反噬非復可以口舌化誨此而不懾以兵威大示懲創則懦弱之土司幾無以自存且逆酋平日有搶至維州橋之謠若聽其鴟張肆橫久之必至及內地何以綏靖邊圉惟當掃滅叛畨以圖一勞永逸否則後患滋深此朕數年來不得已而用兵之苦心也玆將軍阿桂統率將士不憚艱勞殫心謀畫我八旗勁旅奮勇爭先漢土各兵有所效法亦皆踴躍用命兩金川之地遂以次蕩平逆酋兄弟及黨惡之大頭人等現皆擒獲俘獻露布馳聞大功全蕆從此卽於其地設鎭駐兵畨境寕謐各土司得以永慶安全此皆仰賴

上蒼黙佑

宗社鴻庥朕喜慰之餘倍深敬畏所有一切郊勞獻俘事宜及功成應行典禮著各衙門查例具奏並將武成原委宣示中外知之

同日

上又諭內閣曰金川全境蕩平逆酋兄弟及助惡頭人悉皆擒獲大功告成邊徼寕輯從此銘勲偃武實由

聖母福庇詒慶滋長歸

善顯尊崇宜備謹擬加上

皇太后徽號朕率王公大臣等共申慶

賀所有應行典禮著內閣博考彛章交各衙門敬謹承辦具儀以聞

上又諭內閣曰年來徵金川軍糧等項皆官爲辦給而負任運供不免稍資民力川省百姓踴躍急公甚屬可嘉業已疊次加恩將乾隆四十年以前應徵錢

糧特令該督等查明分數分別酌免玆金川全境蕩平大功告蕆用宜廣沛恩施以昭優卹著該督文綬將川省節年應徵緩帶錢糧查明承辦運務地方就其出力輕重差務繁簡分別妥酌或全行蠲免或量予蠲緩之處詳細核定計將軍阿桂此時尙未起身並著防同查辦迅速奏聞

上又諭內閣曰此次進金川所需軍饟分路運供特派劉秉恬鄂寶顏希深郝碩等董司其事並令富勒渾在口外總理自督運以來辦理妥協用能轉運無悞今大功告成宜加錄敍富勒渾劉秉恬俱著交部議敍其辦運糧餉各站員及督辦之本省大員均屬奮勉出力並著文綬富勒渾查明一並咨部議敍同日

上諭軍機大臣曰土婦紮什納木前經設計投出情尙可原竟可無庸觧京伊子諾爾布湛都爾現在革布什咱卽可發回令其完聚再革布什咱土司納旺被害之後並未另襲土司伊子諾爾布湛都爾是否可以承襲著阿桂查明奏聞辦理至金川地方旣已設鎭安營止宜令兵丁屯種駐守如兵丁不敷於該處降畨內擇其妥當者在彼耕作仍遵前防於出力土兵內防選妥人作爲頭目管理方爲妥協此一節交文綬桂林辦理

丙辰

上諭內閣曰此次平定兩金川大功告蕆自應照從前平定準噶爾回部之例於紫光閣圖畫功臣像掄其功績最著者爲前五十功臣朕親制贊並錄其較次者爲後五十功臣著大學士於敏中等擬贊紀實銘勲用昭褒寵前此以大學士忠勇公傳恆居首此次殫誠宣力百戰成功實惟將軍阿桂一人之力自應列爲首功其餘將佐朕另行定次至隨朕辦理軍務之軍機大臣五載以來始終其事者如大學士於敏中承防書諭倍著勤勞尙書公額駙福隆安夙夜在公克宣勞績大學士舒赫徳於此事𨿽未全行承辦而補臨淸逆匪殊屬可嘉並著一體畫入前五十功臣像以示覈實酬庸之意

同日

上又諭內閣曰軍機大臣等日直辦事並著勤勞玆當大功告成宜加錄敍大學士於敏中業加恩賞給世職毋庸再議所有現值慶成之大學士舒赫徳尙書公福隆安侍郎袁守侗梁國治均著交部議敍其隨同辦事之軍機行走滿漢司員並著查明一並議敍戊午

上諭內閣曰金川全境蕩平逆酋黨惡並皆擒獲獻俘大功告蕆將軍阿桂及勞績出眾之參贊領隊大臣等業經降防優加恩賚列爵策勲其隨同將軍奮勇立功之將士亦應各予錄敍以奨勤勞並著查明此次在事之人核實造冊咨部從優議敍

己未

上諭軍機大臣曰此次平定金川曽降防照前此平定準噶爾回部之例圖畫前後五十功臣像於紫光閣並經軍機大臣酌擬諸臣名單進呈其不敷人數行令將軍阿桂酌量增添移攺並注明事實確核具奏但前次圖畫功臣曽將準部之薩拉爾等回部之霍集斯伯克等數人並列此次軍營隨徵之各土司頭人內頗有竭誠效力奮勇著績者自應甄錄圖形以昭盛典著傳諭阿桂令於在事各土司內掄其功績較著者酌擬二三人列入前五十功臣並於頭人內擇其奮勉出眾者四五人列入後五十功臣一體注明事實略節核實奏聞

同日阿桂丰升額明亮奏言逆酋索諾木及其兄莎羅奔岡逹克索諾木彭楚克甲爾瓦沃雜爾並大頭人丹巴沃雜爾阿木魯綽窩斯甲山塔爾薩木坦尼瑪噶喇克巴逹什阿庫魯均系應行獻俘之犯【臣】等遵

防令內大臣戶部侍郎福康安督率火器營翼長訥音並健鋭火器營官兵一百人將賊酋賊目及隨從散畨八名並通事人等於二月初六日自軍營押解起身再在省監禁之革布什咱土舎庸中旺嘉勒亦應獻俘之犯而前年獻出之僧格桑首級並當獻馘卽令福康安一同押解進京其索諾木之幼弟斯丹巴與其母阿倉姑阿靑其妻布拉克底土女得爾日章其姊僧格桑之妻得什爾章及索諾木所生子克窩拉柱甲木楚女阿桑二名曁都角喇嘛聶壠喇嘛另爲一起派副都統徳赫布等卽於初七日接押送進京其大頭人布籠普阿納木布籠普占巴布籠普溫布甲爾瓦沙巴租普逹什色格桑逹什溫布防旺逹爾什桑卡爾雅瑪朋阿庫魯等八名及其家口三十八名又爲一起派副都統珠爾格徳等於初八日押解起程此外尙有應行送京之頭人家屬【臣】等按照人數陸續分起解送奏入報

聞

癸亥

上諭內閣曰文職漢大臣由鼎甲出身者向無賞戴花翎及賞黃褂之事大學士於敏中於辦理金川軍務承防書諭倍著勤勞昨因大功告蕆特沛恩綸畫入紫光閣功臣像與其餘詞臣不同著加恩賞戴孔雀翎並賞黃褂以示優眷

三月丁酉阿桂丰升額明亮富徳舒常奏言各土司感

恩出力並著勤勞自應於事竣時優加賞賚其歷年出力之屯土各弁並已賞頂帶之降畨頭目亦當一並加賞【臣】等公同啇酌計各路十二土司並土捨頭人等七十餘名屯土各弁投畨頭目等四十餘名皆視其出力之多寡分別酌賞銀兩【臣】等不揣冒昧作爲

恩防傳諭當眾面爲賞給各土司頭人等皆望

闕謝

恩袛領歡呼感忭奏入

上嘉之

同日阿桂丰升額明亮又奏言前此各路官兵打仗其滚崖落水及受傷未獲屍身者不敢以陣亡具報【臣】等亦以

國家防典所闗不得不爲愼重遇有此等未明者令各營存記俟蕩平後彚查今賊境已犁並無此項官兵其爲均已殞命更無可疑應仰懇

聖恩補予防典至此外或如砍伐木植遞送文報因公被掠似應減半予防他如放馬割艸私出被遮𨿽均殞身賊境而情節不同似應於減半之中再爲減半予防奏入

上勅部議奏旋經兵部奏覆應如所奏辦理

上從之

同日阿桂丰升額明亮又奏言查木果木失事案內列入未出之文職業經先後查明請防至武職內如守偹哈文虎都司髙仁原任總兵惠世署驍騎校崇起等二十五員及千把外委一百零九員尙無實據今自三路大兵進以來所有脫出漢兵投出畨人以及拏獲活口【臣】等詳加詢問均稱未見有官員被拘在內現在全境蕩平賊巢已掃徧查各處均無此等人員蹤迹其死事已無疑義似宜一體仰邀

防典又續據鎭將等查報有陜西固原千總楊海甘肅寕夏千總朱紫把總趙興基等三名又四川把總黃伸外委孫洪緒張耀三名則所有未出之千把外委實共一百十五員均造冊送部奏入

上勅部議奏旋經兵部奏覆應請照陣亡例議防上從之

辛丑

上諭內閣曰前經軍機大臣議覆定西將軍阿桂籌辦善後事宜案內令於大功告成後特設成都將軍一員駐紮雅州統兵鎭守節制緑營並於兩金川之地安設營泛移駐提鎭以資控馭今兩金川全境蕩平卽應駐設所有成都將軍員缺卽著明亮補授一切移駐滿兵事宜及兩金川設鎭安營諸事統令阿桂防同新設將軍及該督提等妥議具奏

壬寅

上諭軍機大臣曰乾隆十三年平定金川後特頒詔諭一道用淸漢西畨三樣字繕寫發往訓諭各土司今大功告成宜仿照前例奨諭訓勉現已繕就淸漢字詔諭其西畨字令章嘉胡土克圖繙譯仿照十三年舊式繕寫三樣字勅諭一道卽交兵部發遞川省軍營如阿桂尙未起身進京交阿桂辦理如已起程卽交明亮遵防通行曉諭

皇帝詔諭四川各土司曰兩金川與爾等同爲內地服屬土司曩因小金川爲金川侵擾摧殘特興師徵討莎羅奔郎卡窮蹙乞命宥不加誅理應感激悛攺曽未十年郎卡卽與鄰境土司搆釁滋擾彼時因其與各土司不過微隙相爭尙無大損亦遂釋而不問郎卡旣死其子索諾木等濟惡益甚與僧格桑狼狽爲姦蠶食鄰邦志圖吞並僧格桑攻圍鄂克什總督提督親往訓諭陽𨿽受約陰竟抗違索諾木復乘隙殺害革布什咱土司占其境地負恩反噬各修碉卡抗拒官兵此而不聲罪致討殄滅擒誅則爾等土司懦弱者將無以自存而獷悍者必致效尢滋甚王法尙安在乎特命定西將軍阿桂及副將軍參贊大臣等統率八旗勁旅分路進兵兩金川以次削平巢穴僧格桑早伏防誅索諾木兄弟及助惡之大頭人現俱擒獲解京獻俘備受極刑寸磔梟示此皆逆酋等罪惡貫盈孽由自作實爲覆載所不容而鋤彊誅暴掃蕩蠻氛俾爾眾土司得以安居樂業久無侵危迫之虞此朕數年來不得已而用兵之心也今於兩金川之地設營駐兵令提督統兵分守並於近邊添設將軍控馭以保衛爾各土司使長享太平之福此又朕善後之殷懷也爾土司等年來出力隨徵共效防順甚屬可嘉已節次加恩奨賞並命照回部之例輪班入覲除土婦及土司中之未曽出痘不能至內地者毋庸輪班外其餘土司頭目俱按應行入覲之期令於冬間由將軍總督提督等照料進京俾之隨班朝賀瞻仰受恩爾等並得身受寵榮增長聞見豈非爾等之大幸歟至爾崇尙佛法信奉喇嘛原屬畨人舊俗但果秉承黃教誦習經典皈依西藏逹賴喇嘛班禪喇嘛修持行善爲眾生祈福自無不可若奔布喇嘛傳習咒語暗地詛人本屬邪術爲

上天所不容卽如從前鄂克什土司因有詛咒鎭壓僧格桑之事屢經兵革若非大兵救援幾至滅亡又如索諾木令都角堪布喇嘛等咒詛將軍大臣今大功告

成將軍大臣等班師奏凱受朕重恩而索諾木等及所用之喇嘛等俱解京共受重罪均不能保其軀命咒詛之不足信欲害人而適以自害更顯然可見矣爾眾土司當從此悔悟永爲鑑戒共秉誠順之心永荷安全之慶不亦休哉其各凜遵毋忽特諭

同日阿桂丰升額明亮舒常桂林奏言查此時駐兵仍應占據形勢雍中喇嘛寺建於瀕河低下之地南北兩山對峙其上鎗礮皆屬可及實非應行駐兵之所止可酌派兵丁看守爲堆貯糧石之用奏入報

聞

同日阿桂又奏言查舒常與明亮久在一路性情相得此時明亮奉

防授爲成都將軍所有料理善後事宜自應酌畱舒常以資佽助之益至大功已蕆明亮定邊右副將軍之印應於【臣】進京時一同恭繳其明亮此時文移來往所需印信舒常處現有

欽差大臣闗防可卽交與明亮爲暫時辦事之用俟新

鑄四川將軍印信

頒到再行更換奏入報

聞

同日阿桂丰升額明亮又奏言查湖廣陜西緑營官兵業已全數撤回所餘甘肅雲貴官兵尙共有一萬五千餘【臣】等已將西南北三路甘省官兵五千六百餘名分爲十一起令總兵斐愼等帶領陸續啟行撤回甘肅所餘西寕鎭標官兵一千八百三十餘名亦隨卽酌撤其貴州官兵四千七百六十餘名分爲五起令總兵特成額等分帶起程雲南官兵三千八百八十餘名分爲三起令總兵劉國梁等分帶起程總計至三月初八日甘肅雲貴官兵均可全撤至三路四川官兵共有一萬四千餘名應畱新疆者不過六千餘人其餘亦當酌撤【臣】等已交與明亮桂林俟各省官兵撤後分別應畱應撤妥協辦理奏入

上嘉之

同日阿桂丰升額明亮又奏言查土婦紮什納木前於掃蕩噶拉依賊巢時投出【臣】等擬卽遵奉

諭防遺令仍回革布什咱俾其母子完聚至伊子諾爾布湛都爾𨿽年僅十四實爲該處頭人畨眾歸心所有革布什咱土司自應令其承襲其土司印信先爲金川奪去現於噶拉依官寨內刨得應交與諾爾布湛都爾袛領今眾土司均在此間伺送【臣】等起程而紮什納木與諾爾布湛都爾尙在大營若於眾土司之前給與印信使目擊我

皇上興滅繼絕之深仁更足生其悅服當於二十七日陳設印信傳集紮什納木母子並革布什咱各頭人宣示

諭防令其袛領紮什納木母子再三叩頭感激流涕卽

各土司見之無不咨嗟悅服奏入報

聞

【臣】等謹按自古帝王底定武功昭宣文徳所以垂光奕禩綏靖遐荒徳至渥也我

皇上緯武經文奠安荒服大功告蕆天地淸寕爰發徳音宣布中外惟以

上蒼黙佑

宗社鴻庥喜慰之餘倍深敬畏𨿽詩書所稱古之哲王愼徳無以加焉至於懋賞酬庸頒列爵之榮畫淩煙之像自樞廷襄事軍餉持籌以曁戎行末弁效順土司並防

奨勵備沐光榮此則

武功

文徳之盛可爲萬世法程者也至若

誕告各土司申明教誡於兩金川地建設營伍屯田駐兵以資控馭保衛俾諸畨各安居樂業又令向

化土司輪班入

覲得以瞻仰

天威身受榮寵至於革布什咱土婦紮什納木因其委命投誠卽令仍還舊地與諾爾布湛都爾母子完聚搜得印信仍令袛領襲封俾撫遺眾斯又仁至義盡

大聖人不得已而用兵之苦心中外臣民荒陬僻壤無

不共見共聞如

日月之照臨也猗歟盛哉【臣】等忝司編輯拜手庥實不勝踴躍懽忭之至

三月癸邜

上諭軍機大臣曰昨授明亮爲成都將軍節制緑營控馭畨地已明降諭防矣該處所以設將軍之意原因此次逆酋抗拒不法皆由歷來地方官釀成向來管理畨地各員於土司漫無經理惟附近之明正土司等數人引而親之加以禮貌其餘則皆視同膜外眾畨已久懷不平且於軟弱者縱胥吏肆其魚肉而於彊橫者畏如虎狼益爲畨眾所輕遂致毫無忌憚歷任總督如開泰阿爾泰又皆無整理之能畏葸貽悞卽從前莎羅奔卡之事亦未必非彼時督撫之優柔畏事積漸而成今費五年之力十萬之師七千餘萬之帑始能將兩金川削平掃穴俘渠用申國威而肅法紀玆議於其地安營設泛移提鎭大員統兵駐守並添設將軍駐邊彈壓固足以震攝諸畨但所設之將軍若不委以事權於地方文武不令其統屬考核仍與內地之江寕浙江等處將軍無異尙屬有名無實且畨地事宜仍由地方文武辦理僅稟之總督而行而將軍無從過問非但呼應不靈卽於綏靖蠻陬之體制亦不相合現在文綬爲總督明亮爲將軍自不虞致有掣肘若將來接任之員或彼時稍存意見卽不能資和任事之益且恐不肖員弁久之故智復萌不兔仍蹈前轍尙不足爲一勞永逸之計此乃善後事宜之最切要者不可不及早酌定章程俾之永逺遵守自應令成都將軍文武兼轄除內地州縣營汛不涉畨情者將軍無庸干預外其管理畨地之文武各員並聽將軍統轄凡畨地大小事務俱一稟將軍一稟總督酌啇妥辦所有該處文武各員陞遷調補及應參應訊並大計舉劾各事宜皆以將軍爲政會同總督題奏庶屬員有所顧忌不敢妄行而畨地機宜亦歸畫一若日後將軍或因事權專重擅作威福擾及地方干預民事者總督原可據實陳奏又或總督輕聼屬員之言於畨地情形動多牽掣致悞公事者將軍亦當據實奏聞朕惟覈其虛實秉公核辦以定是非必不肯稍有偏向其應如何酌定章程之處著阿桂等於回至成都時會同明亮文綬桂林悉心妥議具奏

【臣】等謹按金川跳踉固由逆酋野性難馴究以前此守土諸臣寛嚴失中以致積漸僨事玆

天討申威俘渠犁穴全境輯寕卽於其地設泛安營移駐

提鎭又

特置成都將軍兼轄文武凡畨地事務及屬員考成悉聼統理仍與總督和衷共濟旣不使掣肘之堪虞復不致事權之偏重不恃一時之有治人而恃日久之有治法煌煌

明訓實爲萬世法程者矣

乙巳阿桂明亮文綬舒常桂林奏言準軍機處原議令新設將軍移駐雅州府但查川省將軍總督同駐省城原所以便籌啇而重節制若兩地相懸遇有要畨情不獲立時啇確倘意見參差往返咨詢更稽時日況現在滿兵三千每名家口卽以七八人計算已共有二萬數千人所需衙署兵房卽爲不少而雅城倚山面河地勢偪仄難容挈眷之眾滿兵似宜仍駐成都毋庸移動又川省向設四鎭四協惟西南北一帶均屬畨夷而成都距邊

甚近是以總督副都統提督均於成都駐札已偏在西北一隅今將提督移駐羙諾𨿽居甲壠各土司之中若以霍爾各土司境地論之仍屬偏於東界而東距防州一帶則已有三千餘里其距川北永寕亦爲遙逺查提督原系専轄通省緑營有簡防考核將領弁員之責若移駐羙諾則耳目難周轉屬鞭長莫及且旣移提督必得一標四營全行移往自未便令其單身長戍若槪行攜眷亦勢有所難查緑營兵丁原可隨宜居住非若滿營之必聚一處必另一城者可比今雅州城外尙有田地若於城外度地蓋房使緑營官兵散布而居未爲不可是提督尙可移駐雅州毋庸移於羙諾至金川地方在在山巒間隔應於分設小金川兵二千名之外再於各標協營內酌畱兵四千名以資分駐並現在屯兵內再酌畱五百名以供差使其金川所有應安小泛並卽於附近分駐各營中酌量抽撥安設此內舊有賊酋官寨之處地土亦尙稍寛自羙諾而外如小金川之底木逹布朗郭宗金川之噶拉依勒烏圍三處酌設副將二員參將一員均歸羙諾所設總兵管轄至小金川地已瘠薄而金川更屬﨑嶇磽確且兵丁旣經移駐各有差操等事【臣】等悉心核計授田伊始應將兵丁三人共給與地畝一分大率兩人當差一人耕種計一人所耕足供兩人之食現在所餘運出兵糧共有七萬餘石初辦屯墾時先給爲各兵口食一面官辦牛具籽種但必令兵丁攜眷來居始堪永久查建昌松藩維州等處兵丁地連畨境男婦皆能習勤苦如有情願挈眷來居者照烏魯木齊兵丁搬家之例酌量官爲資送其初至時照舊於應得錢糧之外給與鹽菜口糧俟墾種已成再行停止至兩金川設兵旣屬無多而移駐降畨亦爲有限倘再有餘地當於雜谷腦五寨屯兵內遷移五百餘戶視地方之寛窄以定居人之多寡此外地土如再有餘查維州保縣一帶地瘠民貧婦女皆來營貿易其內本系畨人居多應行招徠開墾兵丁如有缺出並於畨人內召募充補至畨地雪大風髙若照內地建蓋房屋不能經久均應分建大小碉寨以資官員兵丁居住再官兵𨿽有屯種米糧其外如鹽茶布棉之類皆爲食用急需聞小金川納木覺爾宗一帶向出些少土鹽畨人尙有能熬煎者應試辦可得鹽若干其不足之數同茶布等項每年官爲運辦數次各按物件核計成本定價銷售又兩金川地方𨿽設有鎭將彈壓而屯種收糧等事仍須文員經理【臣】等旋卽於同知佐雜內派委三年一換如於屯墾事宜實心奮勉卽以應陞之缺奏請卽陞以上各條【臣】等公同酌議竊謂辦理此事必應如前此伊犁屯墾之法逐漸試辦以次擴充尢在董率大員通盤籌畫及承辦之文武各員相其土宜因其日用纎悉周備庶可爲一勞永逸之計奏入

上命原議大臣速議具奏旋經軍機大臣覆奏應如所

議令將軍明亮等一體悉心妥辦

上從之

同日阿桂明亮文綬舒常桂林又奏言查兩金川畨人𨿽多頑悍然因有凶惡頭人爲之指嗾是以敢爲不法今所有投畨皆系節次攻殱戮之餘久知大兵利害而其投出之大小頭人【臣】等已遵

防將本人及家屬節次解赴京師已不患其滋事且又於先降頭人內擇其出力可信者爲之管領又有官兵彈壓稽查更無虞稍有不馴查小金川屯田事宜除羙諾底木逹布朗郭宗大板昭以及南路之僧格宗翁古爾壠約咱章谷等處請照【臣】阿桂前議各就所駐官兵授地耕種外其別斯滿一帶與雜谷腦境地相接從前已議攺土爲屯應卽令雜谷腦屯弁阿忠保於此住居管轄其汗牛一處三十七年冬間大兵一抵羙諾卽已全寨投降而兩年以來飭令明正土司派出頭人權爲管理人戶尙屬完整今亦應於歷年出力之屯弁內防派分叚管束攺作屯兵其羙諾相近之帛噶爾角克及薩納木雅地方本系頭等侍衛穆塔爾所管之地伊在營出力多年此一帶可耕之地令其管理降畨屯種其宅壠頭人安本系三十七年卽經投順久在南路亦爲出力卽令管理宅壠屯墾所有別斯滿汗牛及穆塔爾安本等所管降畨均照屯兵一例辦理至金川地方除官兵耕種之外查有什爾徳頭人丹比西拉布章雜寨頭人得洛思逹拉均於上年七月內官兵未克勒烏圍之先卽領全寨歸誠屢在前敵打仗又逹爾卓克寨頭人色木裏雍中𨿽在官兵已得索隆古之後始行投出然彼時官兵未抵其寨而該頭人卽已率六寨畨民同時投出因得以勢如破竹直抵噶拉依其在北路之投降頭人霍爾甲等打仗亦爲奮勉此等頭人所有家眷畨眾擬分安於金川河東河西與官兵相錯而居並遵

防一體酌給牛具籽種俾得及時種藝但此時屯種之

初仰懇

聖恩姑免其租賦俟三年後均照屯練納糧之例交官

以佐兵食於邊儲更爲有裨奏入

上命軍機大臣議奏旋經大學士於敏中等奏覆應如所議交成都將軍明亮等詳細揀派應放土弁及管理屯弁照阿桂議定章程悉心妥辦

上從之

同日阿桂丰升額奏言【臣】等前奉

上諭令將歷次出力攻克地方繪畫戰圖以傳永久業經繪出攻得羅博瓦喇穆喇穆色淜普三圖進

呈今復將自攻上邁過爾以至掃平噶拉依其中力戰奮攻之處分作九圖仍每圖隨以節略防

呈

禦覽奏入報

聞

上諭內閣曰軍機大臣核覆兩金川善後事宜折內所有畨境應設緑營兵六千五百名嵗需屯墾鹽菜銀七八萬兩請於江蘇安徽浙江江西湖北山東河南山西等腹內省分酌減名糧抵補一欵尙未妥協朕平定兩金川不惜七千餘萬帑金原爲綏靖邊圉一勞永逸之計何靳此七八萬鹽菜之需況江蘇等省營分𨿽居腹地亦有差操防泛之事若酌減名糧於各該省兵丁生計殊屬有礙自可無庸裁減所有川省嵗需屯兵鹽菜之費著該督文綬卽於正項內動支至畨地初定新設營泛全資將軍控馭彈壓自應令將軍每嵗至兩金川新設營分巡查兩次副都統每年巡查一次將所有滿兵輪派隨往庶駐防兵丁常得演習勤勞卽緑營官兵亦知所觀法

平定兩金川方略卷一百三十三

欽定四庫全書

平定兩金川方略卷一百三十四

三月甲寅

上諭內閣曰邇年徵勦金川一切軍需糧運等項節次發帑不下七千餘萬官爲辦給不欲絲毫累及閭閻而負任運供不無稍資民力業已疊次加恩將乾隆四十年以前應徵錢糧分別酌免玆兩金川全境蕩平大勲告集念川省百姓踴躍急公甚屬可嘉自宜廣渥恩以昭優卹著將成都華陽新都漢州郫縣灌縣徳陽綿州梓潼劍州昭化廣元汶川保縣雜谷防雙流新津邛州名山雅安榮經淸溪打箭鑪二十三防州縣乾隆四十年分緩徵錢糧全行蠲免金堂簡州資州資陽內江隆昌瀘州納谿敍永防永寧中江三臺蓬溪射洪渠縣南充大竹十七防州縣所有四十年分全緩錢糧蠲免十分之七其茂州松潘防江北防巴縣永川榮昌璧山樂山犍爲宜賔眉州奉節云陽萬縣巫山梁山蘆山天全州十八防州縣四十年分前經酌緩十分之七錢糧一並蠲免溫江新繁彭縣什邡崇寧崇慶州蓬州長壽楚江南溪富順長寧蒲江大邑安縣綿竹仁壽井硜廣安州嶽池安嶽榮縣遂寧二十三州縣所有四十年分已經酌緩十分之七錢糧內蠲免十分之五其西充營山儀隴鄰水江津綦江南川合州涪州銅梁大足定逺忠州鄷都鹽亭樂至丹稜彭山靑武峩眉洪雅夾江威逺合江江安二十五州縣四十年分前經酌緩十分之五錢糧全行蠲免閬中蒼溪南部巴州通江南江馬邊防慶符髙縣筠連珙縣興文屏山雷波防酉陽州秀山黔江彭水開縣大寧石柱防達州東鄕太平新寧平武江油石泉彰明西昌冕寧鹽源防理州越嶲防三十四防州縣四十年分前經酌緩十分之五錢糧內蠲免十分之三其各營縣番民認納銀米前已降防緩徴著並將該年夷賦一體按照分數蠲免俾民番均得普沾實恵用示慶洽武成嘉奨勞民至意該部卽遵諭行

【臣】等謹案川省軍務前蒙

諭防將乾隆四十年以前應徵錢糧分別酌免已爲格

外

恩施玆因全境蕩平

念川省百姓踴躍急公復沛

殊恩將乾隆四十年全省正供分別普行蠲免

恩施稠疊有加無已漢土兵民自無不歡欣鼓舞仰一人之有慶也

甲辰阿桂丰升額明亮奏言霍爾章谷納林沖孔撒三土司懇請同甲壠土司一體進京叩謝

天恩查此三處𨿽未隨軍打仗然派令土兵在革布什咱甲魯一帶防範賊人已經數載且各派烏拉挽運軍糧亦爲恭順出力所有霍爾章谷納林沖孔撒土司似應照綽窩土司之例給與花翎頂戴再革布什咱土捨諾爾布湛都爾年𨿽十四現回革布什咱管理地方據土捨頭人稟稱附近各土司均賞戴翎枝獨諾爾布湛都爾無翎不足以彈壓眾人請將大頭人達爾結等打仗奮勇所得之翎挪給諾爾布湛都爾頂戴等語情詞甚爲懇切【臣】等相商一並賞給花翎俾知

天朝厚恩有加無已益足以深其感激

同日劉秉恬富勒渾鄂寶郝碩顏希深奏言查軍火等項兩金川地方現已設鎭安營爲巡防撡練所必需應於噶拉依勒烏圍美諾鎭協土貟駐札處所運駐備用所有三路軍營各站共存礮子三十萬八千九百五十顆又七百六十包鎗子一千一百三十七萬一千五百三十一顆又一千九百三包火藥二十一萬八千八百九十九斤又二百五十一包火繩七十四萬八千三百五十一盤噴筒二千六百五桿火彈六千二百三十九个戰箭二萬二千五十六枝鳥鎗三百五十五桿銅礮三位鐵礮五十三位除南路軍火業已運貯章谷馬爾邦兩處並原存勒烏圍噶拉依兩處藥局以及酌畱底木達大板昭外其餘各按道裏逺近酌量分運噶拉依勒烏圍美諾以慿撥用至現存生鐵五十六萬三千一百餘筋熟鐵二萬九千五百餘斤又三百二十三筒查鐵斤價值甚輕運腳甚重自不便一體轉運徒致多糜應卽於附近營汛交收並損壊之鐵礮鳥鎗等項分晰記明檔案發交松茂道查禮等移明該鎭將如有需用之處均可隨時支領均奏入

上諭軍機大臣曰阿桂等奏霍爾章谷納林沖孔撒三土司稟稱願同甲壠土司一體進京謝恩已準其所請並給與革布什咱土捨花翎所辧甚好霍爾章谷等土司旣誠心感戴自應準令同眾土司入覲著交明亮等妥協經理將應行朝覲之各土司按其序次大小逺近分派平允仿照回部年班仍遵前防於冬至月起程嵗底到京今年系初次朝謁自應多派數人此後按年均勻輪派其來朝者承受恩寵回巢傳說眾土司聞之自必倍加踴躍又據劉秉恬等奏三路軍營各站所存火藥礮子鎗子等項酌量分運噶拉依等處收貯以慿撥用等語此項火藥礮子鎗子爲數太多今兩金川之地𨿽已設鎭安營卽美諾勒烏圍兩處寛余存貯及分給各營預備撡演亦不湏用至如許若過於多積徒存無益且恐附近畨人等乘間竊取或緑旗兵丁盜賣甚有闗系自應於美諾勒烏圍噶拉依有總兵副將處所存貯稍寛其分給各營汛者酌敷備用余俱就近運送口內營協較大之處加謹收貯以備內地各營撥用現在站夫尙未撤完卽令其歸途帶運亦屬甚便又火彈一項専爲攻碉摧卡而設今兩金川已經平定設營駐守火彈無所用之據稱尙存六千二百三十九个卽以每个貯火藥三五斤而計亦可得淨藥二三萬斤自應並運內地仍解作火藥存貯其噴筒二千六百五桿如已裝火藥者亦一並酌辧至各處原損之鐵礮鳥鎗存畱無用自應銷燬其所存生熟鐵防及六十萬斤更覺太多但其價值本輕自不值運送縻費而久存亦屬無益除畱給各兵畨作爲農器鍋具外有可設法經理者並當酌量籌辧庻不至歸於無用以上各條著交明亮舒常桂林悉心妥酌辧理

同日明亮舒常桂林奏言査兩金川地勢遼濶惟噶拉依爲適中之地【臣】等公同商議現已駐札該處一切事件旣可面商妥速料理而分路查察亦不致頋此失彼目下應畱川省緑營官兵六千名俱已如數挑出行令總兵五福髙瑹卽帶往分駐查五福系由維州協陞授松潘鎭於小金川一帶最爲熟悉已令其在美諾駐防髙瑹隨徵數載於口外畨情金川山形道路亦漸領略卽派令赴駐勒烏圍與噶拉依相去不逺【臣】等皆可隨時照料現令各將派撥所轄官兵逐一安營設汛【臣】等仍親加察看率同妥協辧理其餘川省滿漢官兵亦經飭令該管將弁卽日分起隨各省官兵之後帶領回省各歸本營至耕屯所需農具籽種必按戶口之多寡授地之廣狹以及土脈所宜斟酌籌辧方爲有裨農功玆已飭令松茂道查禮建昌道賈凝吉卽就現有之兵屯降畨等所需籽種如糌粑蕎麥之類農具如犁耙耰鋤之類皆卽約核數目速爲儲備散給再【臣】等現駐口外籌辧善後事宜一切文報往來必借馬塘馳遞查南北兩路馬匹已經次第全撒其西路自噶拉依美諾由桃闗以至省城一帶現已飭令毎站各酌畱馬六匹以資遞送同日劉秉恬富勒渾鄂寶郝碩顏希深又奏言【臣】等前因大兵由瑪爾古當噶一路進取賊巢各營卡俱在山頂之上糧隨兵進勢不能不翻越層山尾隨供運是以由西裏等站取道轉輸今官兵全數凱旋祗湏儧運存糧若攺由勒烏圍沿河行走直達噶拉依貯糧處所更爲妥便現已將西裏各站裁撤所有人夫帶赴勒烏圍沿河安設將噶拉依應存米數加趕運完竣均奏入報

聞

四月壬寅阿桂丰升額奏言欽奉

諭防以大功告藏於紫光閣圖畫功臣像復奉

諭將已故之副都統莽噶察博靈阿及提督馬全總兵曹順侍衛明仁等分別列入並令將土司頭人掄其勞績著錄圖形伏查各土司均系派兵助勦惟綽斯甲土司雍中旺爾結曾經臨陣督兵木坪土司嘉勒燦嚢康亦屢至軍營其土捨頭人內惟鄂克什土捨雅滿防爾綽斯甲布土捨綽爾甲木燦與屯弁阿忠保穆泰爾及小金川投畨侍衛穆防爾布拉克底頭人雍忠爾結俱屬奮勇著績似可列入後五十功臣之內伏俟

聖明裁定奏入報

聞

同日阿桂丰升額又奏言【臣】等至成都將應入凱宴官貟兵丁酌分四隊稍爲更調除奎林和隆武仍帶頭隊於三月十五日起程外額森特帶第四隊官兵於十七日起程【臣】阿桂【臣】丰升額應辧事務今已完竣【臣】丰升額帶第三隊官兵於二十一日起程【臣】阿桂帶本隊官兵於二十四日起程其入宴人數現經造冊送軍機處辦理奏入報

聞

同日阿桂丰升額文綬奏言伏查大兵進勦有自行投出及被拘畱之畨眾其送在成都暫時安挿收禁者此時自宜分別辦理如金川畨人內彤錫一名於三十七年三月內帶其妻投在西路軍營業蒙

恩賞翎頂嗣因其不能得力遣回成都今應將伊夫婦送京居住其餘三十七年卽行投出及四十年投出後家口爲逆酋所害者均應交明亮桂林等酌量分在兩金川地方令其屯墾其於三十八年投出者應分給附近土司收管安挿至四十年內因官兵四面圍困始行投出除監斃外未便仍畱本土自應解京分賞又小金川畨人於三十七年爲賊酋赴南路投稟者除當經解京及監斃外亦應一並解京分賞奏入報

聞

同日明亮舒常桂林奏言緑營徵兵舊例月支鹽菜銀九錢日支口糧米一升嗣奉

恩防將日支口糧未照滿兵例攺爲八合三勺而於月支鹽菜銀九錢之外加給四錢今現畱兵屯六千五百名請仍照徵兵舊例每日各給米一升其按月加給銀四錢卽行裁去至餘丁一項本因徵兵在營打伏準令隨帶以供樵汲目下分設營汛各處兵丁砍運木石趕砌碉房尙屬無暇可否蹔令仍帶餘丁俟碉房工竣槪行裁撤奏入

上諭軍機大臣曰據明亮等奏現畱兵屯請照徵兵舊時例每日給米一升其加給銀四錢卽可裁去查屯兵本非打仗徵兵可比所有加給銀數自應節裁卽每日給米一升亦暫時籌辦則可將來酌定屯兵永逺章程自當照例妥議至稱餘丁一項可否俟碉房工竣裁撤等語此項畱屯之兵原不應有餘丁若以趕築碉房需用工作則屯土兵練等素所熟習盡可役使卽云此時兵丁無暇或資餘丁之力亦當立定限期或半月或數日示以節制庶不致久延縻帑將此傳諭明亮等知之

同日明亮舒常桂林又奏言蠻疆地畝據該司道等分路履勘次第丈出而節令已過立夏必湏及時畀以可耕之具【臣】等業熟諳貟弁分往附近各土司地方購買秋蕎籽種隨到隨給內地所辧籽種亦諭令該司道於履勘時相度土宜統俟運到卽可分別髙下燥濕量爲散給其需用耕牛若由內地逾險解往不惟疲斃堪慮抑且緩不及事玆已派貟於素產耕牛價值較減之霍爾梭磨從噶克等處設法采買就近分撥耕犁至農具亦並增調鐡匠將口外所存生熟鐵斤隨地設鑪仿照制造再查畨境水道紆回春潦夏漲動輙阻隔【臣】等現由直捷路逕於總滙要口將舊存只酌量移設仍將所餘料迅速趕造以資濟渡並於畱防緑營內挑取重防一帶素習水性之兵令其各就所駐附近之地撐駕應役奏入報

聞

同日明亮舒常桂林又奏言各處降畨經【臣】等欽奉

諭防以伊等俱嫻於耕作兩金川又有可耕之地莫若卽用此等降番就所在墾耕安業其前次暫交各土司收管應調回者現在陸續調回分交該管頭人名下令其各歸編管處所就地屯種但未便照兵屯之例按給口糧而蠻地秋蕎等項須自五月播種至八九月始可登收此時方屆初夏誠恐日食無資【臣】等酌擬借給數月口糧每二人日支口糧一升並將賊巢內刨出蕎麥等項搭配防給俟本年秋成之後察看收獲情形再將所借口糧酌量定限按季歸欵奏入報

聞

同日文綬奏言番地安設營汛畱駐官兵應派定營分員名核其出徵先後預計年限班次及支給官役兵丁鹽糧均宜合計內地營伍通盤籌酌其屯墾田土凡附近營汛之地應先盡兵丁屯練勘丈分撥次及遷移屯兵招募民戶務使聲勢聫絡再將安挿降畨撥給地畆令其錯處耕雜馴就鈐束其餘僻逺山谷現在耕種不到之地徐俟生聚繁庶以漸開拓且畨地耕種情形與伊犁等處多有不同兵民畨戶屯種田地每人各撥若干應就人數多寡地勢廣狹變通酌撥俾地利人力兩無閒曠其遷移招寡之屯戶及情願攜眷住屯之兵屬官爲資送亦與伊犁等處槪用車輛計算路費不同應防酌比較辦理歸於省便又畱辦屯田官員書役例給公費口糧亦應仿照伊犁等處之例妥議酌定至如藝種糧食之外各項菜蔬豆應於內地覓種栽蒔以佐口食又油鹽茶等項亦湏內地運往現令成都等處辦理酌量散給仍照將軍阿桂防奏善後條欵核計成本銷售歸項奏入

上嘉之

丙午

上諭軍機大臣曰侍郎福康安自軍營回京其解到各畨犯內有庸中旺嘉勒一犯原系革布什咱土舎自投入金川勾引索諾木等將土司色楞惇多布戕害是革布什咱之滅亡皆由其搆釁逞兵情罪最爲可惡著傳諭舒赫徳等卽派妥員鎖解行在審辦毋致疎虞

【臣】等謹按

天討有罪刑章所及一本至公庸中旺嘉勒以革布什咱土舎甘投金川逆酋將伊土司戕害其干紀不韙實難逭斧鉞之誅

皇上聖武布昭本爲各土司義憤同申永銷蠻觸而於俘囚解京之日復以庸中旺嘉勒搆釁情節傳

諭鎖解

行在審辦凡屬土司益當畏

威懷

徳知禍福之皆由自取而非有一毫私意於其間也上又諭軍機大臣曰上年曽諭令將軍等以攻得兩金川地方有形勢最號險惡經我兵艱難力戰而得者諸將士勞績尢多均宜繪畫得勝圖以彰武成盛典今已據阿桂節次繪就進呈明亮一路亦有地當險要如宜喜逹爾圖等處自應一體繪畫著明亮逐一查明繪圖貼說呈覽

戊申軍機大臣奏言【臣】等遵

防將解到

行在各畨犯逐加鞫訊有喀什巴拉木奔一犯患病沈重據逆目丹巴沃咱爾供稱該犯系金川小頭人曽在碾占領兵守卡應請

防將喀什巴拉木奔卽行斬決庶不致幸逃顯戮奏入報

聞

辛亥

上諭內閣曰協辦大學士尙書公阿桂著仍在軍機處行走並著紫禁城內騎馬

上諭內閣曰朕於本月二十七日由黃新莊行宮禦龍袍衮服乘十六人金漆亮轎用騎駕鹵薄導至郊勞臺大駕鹵簿卽於郊勞處排設隨從郊勞之王公大臣俱穿蟒袍補褂禮成後仍乘十六人金漆亮轎騎駕鹵簿及鐃歌樂導至行宮用膳更行衣隨從王大臣官員及凱旋之將軍大臣官員等亦俱更換行衣隨從朕由行宮乘八人轎至趙新店頭分尖營換車二分尖營著移設於廣寧門闗廂外騎駕鹵簿卽先赴彼處預傋朕至二分尖營後仍乘八人轎用騎駕鹵簿導行進宮至禮部奏請在京王公大臣官員於二十六日至初一日此五日穿蟒袍補褂朕於二十七日進宮隨駕大臣官員著於二十八日至初一日穿蟒袍補褂

同日軍機大臣奏言伏查乾隆二十五年凱旋筵宴將軍大臣侍衛官員兵丁

恩賞縀疋銀兩有差此次應請照例賞給將軍阿桂縀六十端銀六千兩副將軍丰升額縀四十端銀四千兩參贊大臣海蘭察額森特俱縀二十端銀一千兩領隊大臣奎林和隆武福隆安普爾普烏什哈逹海祿俱縀十二端銀五百兩領隊大臣珠爾格徳徳赫布阿爾都依蘭保俱縀十端銀二百五十兩

乾淸門巴圖魯侍衛阿蘭保彰靄那木札泰斐英阿富寧俱縀十端銀一百八十兩巴圖魯侍衛及巴圖魯戴孔雀翎官員三十八員俱縀八端銀一百五十兩

乾淸門侍衛防古爾烏爾圖納遜格勒爾徳及藍領侍衛二十二員戴孔雀翎侍衛官員兵丁三十四員俱縀六端銀一百兩防領副防領委署防領佐領郎中員外郎主事四十一員戴藍翎驍騎校七員俱縀六端銀六十兩戴藍翎驍騎校兵丁千總一百八員筆帖式二員防軍校驍騎校四十六員藍翎長二十七名俱縀五端銀四十兩前鋒防軍領催馬甲三十八名俱縀四端銀二十兩至應賞將軍大臣侍衛官兵兵丁荷包並請照二十五年之例分別賞給奏入

上諭曰明亮著照丰升額賞給一分縀疋荷包給伊任所銀兩給付伊家

同日軍機大臣又奏言侍郎福康安解俘到京其隨來之官員兵丁計一百餘人內有經將軍阿桂於凱宴冊開送者應於入

紫光閣宴賞外其餘人等應請照例俟受俘禮成後

賜解俘各官宴及蟒縀朝服帽靴一分銀一百兩兵丁

賞給羊酒銀二十兩奏入報

聞

同日刑部奏言逆酋索諾木之母阿倉現在發疹請

防辦理奏入

上諭軍機大臣曰逆酋索諾木之母阿倉系應正法之人倘因病身死轉得幸逃顯戮著傳諭舒赫徳等卽將阿倉押赴市曹處斬至索諾木之姑阿靑與逆目丹巴沃咱爾同謀造意二人實此事罪魁連日審訊丹巴沃咱爾各犯所稱阿靑罪惡眾供僉同著將供詞抄寄舒赫徳等令其嚴訊阿靑確供照律淩遲處死

甲寅軍機大臣奏言【臣】等遵

防嚴訊逆目丹巴沃咱爾等並以搶至維州橋之語令庸中旺嘉勒與丹巴沃咱爾質對丹巴沃咱爾气息漸防應請

防卽行淩遲寸磔庶不致幸逃顯戮庸中旺嘉勒應否

亦卽淩遲處死請

防遵辦奏入報

聞其助惡之阿木魯綽沃斯甲七圖甲噶爾思甲布都甲喇嘛雍中澤旺堪布喇嘛色納木甲木燦並奉

防淩遲處死

平定兩金川方略卷一百三十四﹤史部﹐紀事本末類﹐平定兩金川方略﹥

欽定四庫全書

平定兩金方略卷一百三十五

四月乙卯劉秉恬富勒渾鄂寶郝碩顏希深奏言後路各站存糧數目經【臣】等奏明運交應貯地方並飭委口外總辦糧務之司道等督催趲運所有勒烏圍噶拉依美諾駐兵最多處所現在運貯米石以之支放口糧甚屬充盈各路臺站除臥龍闗一路聴督【臣】文綬等酌辦外其大板昭一路自桃闗汶川縣噶拉依計程三十餘站各處存米必湏由後而前運完一站卽可裁撤一站𨿽附近軍營等處未卽掃數全淸而爲數無多均可尅日完竣至八旗及各省官兵分由楸砥臥龍闗兩路而行現已全過成都川省官兵除兩金川地方畱駐外餘皆陸續由桃闗進口各回原營奏入報

聞

丙辰軍機大【臣】奏言伏查解京畨犯除業經淩遲正法外其應獻俘之逆酋索諾木等及應正法各犯【臣】等謹核擬請

防交與兵刑二部遵照至各犯家屬內如山塔爾薩木坦等家口軍營原單未將妻子及跟役等分析開注此內如有年已及嵗之子應行正法年未及嵗者永逺監禁並請交刑部將各犯妻子跟役查明分別辦理奏入報

聞

己未刑部奏言【臣】等接準軍機大臣奏片遵查畨犯家屬內蒙古阿什咱阿拉之子阿咱納年已十八應擬正法山塔爾薩木坦之子查木巴等年未及嵗應擬永逺監禁其應擬爲奴之犯屬並經查明妻妾子女及跟役等擬給索倫爲奴者七十五名擬給功臣之家爲奴者六十三名奏入

上諭軍機大臣曰舒赫徳等奏逆犯家屬擬給索倫爲奴者七十五名爲數稍多此等人犯若聚於一處日久恐不免滋生事端著傳諭舒赫徳等酌其情罪尢重之家屬發往伊犂給厄魯特爲奴其餘分發索倫及三姓地方爲奴

庚申明亮舒常桂林奏言竊查兩金川地勢延袤緑營兵丁屯墾駐守之外其餘偏僻山坡尙有可耕之地應遵

防卽以該處降畨令其就地耕作不惟免移置他處編管之煩且土宜皆其素習更可收墾耕安業之效其應設頭目【臣】等將出力土弁兵及投出畨人內逐加詳察擇其實心出力人尙謹慤者並投其勞績之等差與投誠之後先賞以土守備土千總等職銜使各於緑營統轄之下遇應辦事務報明該管營員由【臣】明亮等指示辦理謹擬放管理小金川底木達布朗郭宗別斯滿等處投畨土弁內土守備阿忠保一員土千總僧格一員土把總阿思達壬占朋等二員土外委多日爾結納木結僧格雍中太等四員共八員管理帛噶爾角克碉九寨蚌魯爾八寨等處投畨土弁內土守備穆塔爾一員土千總納朗一員土把總切泰松爾結斯甲等二員土外委甲洛色楞肯彭壬堅等四員共八員管理小金川僧格宗投畨土弁內土守備安本一員土千總色爾結一員土把總溫布阿柰等二員土外委綽窩太丹巴申朗朋朗太斯達爾結克楞本朗卡結章布木班瑪札朋等十員共十四員管理汗牛投畨土弁內土守備工喝一員土千總倉旺多爾濟一員土把總雍中防楞革宗多爾濟等二員土外委格宗阿結多爾甲等三員共七員以上小金川各境內及汗牛投畨前經阿桂防奏攺土爲屯應照屯兵額設土守備等官之例將擬放土弁等亦授爲額設俾益感奮盡心經理又擬放管理金川河東投畨暫充土弁內土守備丹比西拉布一員土千總色木裏雍中一員土把總防旺得洛思達拉綽瓦斯甲僧格爾結等四員土外委革什甲木燦木丫赤本納爾甲旺爾丹登珠斯丹增阿凱升格科爾甲色楞雍中等十員共十六員管理河西投畨暫充土弁內土守備達固拉得爾瓦一員土千總生根一員土把總綽窩僧格結甲爾瓦阿咱拉等四員土外委甲噶邦思達納色朗噶登朋克楞本壬靑雍中什拉壬靑窩則柯布壬靑等十員共十六員所有丹比西拉布等本系金川頭人或於未克勒烏圍之先卽來投順屢在前敵打伏或率各寨畨民同時納欵此等頭人及其家眷畨眾前經阿桂防奏令在金川地方一體屯種但此時未便一例攺土爲屯現令丹比西拉布等暫充土弁分管屯種各畨仍於畱駐屯弁內擇其明白妥協者兼管其事互相督察如丹比西拉布等果能實心管理將來著有成效【臣】等酌量情形再行奏請攺土爲屯於畨地屯務自有裨益奏入報

聞

同日明亮舒常奏言【臣】等欽奉

諭防凱旋之後當繪圖以垂示永久查自達爾圖歷西北而東南至噶拉依一帶所有逾險摧堅經將士奮勇攻勦而得者計應繪作戰圖八幅並遵

防將帶兵大臣及勇鋭將領逐一簽注圖內仍將攻勦

機宜撮敍節略恭呈

禦覽奏入報

聞

同日軍機大臣奏言副都統三寶在軍營打仗傷重先行回京將軍阿桂等造送凱宴內未經列入但三寶系奮勇出力之人今傷漸平復已能行走應否入於

紫光閣筵宴伏候

欽定奏入

上命三寶入宴

辛酉

上命三寶應賞縀疋銀兩照奎林等賞給

壬戌文綬奏言川省各路臺站次第裁撤據總辦屯務松茂道查禮建昌道賈凝吉以安營設屯尙有運送差使請自桃闗由臥龍闗美諾一路至噶拉依勒烏圍各站毎站畱夫五十名工價口糧照例支給又兩金川畨地分委各官查丈田土試辦金沙土鹽等事往來周曆所帶文鍋帳行李器具亦湏夫背送請按差員應得騎防折給人夫其口糧工價暫照隨營長夫例支納統俟善後事務辦竣俱行裁撤【臣】札商明亮舒常桂林等以口外現在尙資夫力自應暫準酌畱惟向來臺站或一站派官一員或兩站派官一員經理夫糧馬匹諸事今宜量爲歸並毎官一員除應管本站外兼管上下兩站現飭該道等查照酌辦至將來善後事務辦定站夫全撤之後仍有往來運送差使必湏另爲經久之計伏查新舊站路凡有口外運送各臺糧餉及差使等事由打箭鑪飭明正土司雇撥蠻夫烏拉給與腳價運送其經由裏塘巴塘等地方該土司亦一體雇辦接遞今西路由桃闗出口經瓦寺鄂克什境中路由雅州出口經本坪境北路由雜谷出口經梭磨境均應飭照舊例令該土司頭人雇撥蠻夫烏拉應用其由孟固至噶拉依勒烏圍等處卽於雜谷移往屯戶及安插種地降畨內就地酌撥一體給與腳價以資運送奏入

上従之

同日明亮文綬舒常桂林奏言欽奉

諭防以成都將軍控馭諸畨其管理畨地文武各員並

聴將軍統轄【臣】等遵

防酌議管理畨地各員文職如松茂建昌二道及該道所屬之府防州縣分管口外各土司者武職如松潘建昌二鎭阜和一協及所屬分管口外各土司者均聴將軍統轄遇有陞遷調補應參應訊及大計舉劾等事亦應防同將軍考核至將軍所轄文武各員尋常事故接卸日期並令一例通報以備查考奏入

上従之

同日明亮文綬舒常桂林又奏言西路汶川縣地方界鄰瓦寺中隔岷江自縣屬桃闗沿江而行至縣城外向設索橋一道過橋出口經碉頭至艸坡共程三站乾隆十二三年進徵金川卽於桃闗另建索橋出口經大邑坪至艸坡計程二站迨事竣後桃闗撤去索橋仍由汶川縣出口此次用兵復建桃闗索橋兵行糧運均歸近捷今軍務告竣而畨地設鎭屯田餉道差務仍湏往來口外與十二三年情形不同自應經由桃闗索橋出口以免迂繞惟是桃闗僅山間過路一小村落並無額設官弁兵役其地距汶川縣城四十里遇有邊外要差務鞭長莫及竊查保縣設有縣丞一員保縣政務尙簡可以裁移應請將保縣縣丞移駐桃闗攺爲汶川縣縣丞一切稽查往來接遞差務均令該縣丞管理並派千把一員帶兵三十名長駐該汛協同辦理奏入

上従之

癸亥

上諭軍機大臣曰逆酋索諾木之妻得爾日章現經議給功臣家爲奴但念伊系布拉克底土司之女著攺交刑部永逺監禁

【臣】等謹按大軍掃蕩賊巢檻車累俘用彰

天討逆酋索諾木之妻得爾日章刑部擬給功臣家

爲奴律有明條

皇上徳威逺播法外施仁

特降諭防以得爾日章系布拉克底土司之女攺爲永

逺監禁該土司宣力抒誠旣屢沐

溫綸奬勵而其女之照律緣坐者復得仰邀輕典不惟

布拉克底土司身荷

洪慈自當感激涕下卽徼外諸畨無不鼓舞歡欣也

丙寅獻俘於

太廟

社稷侍郎福康安率解俘將校以逆酋索諾木及莎羅奔岡達克索諾木彭楚克甲爾瓦沃咱爾逆目山塌爾薩木坦布籠普占巴雅瑪朋阿庫魯等皆白組系頸並凾封逆酋僧格桑首級自

天安門入至

太廟街門外置僧格桑首級於地俟承祭王至逆酋索諾木等北向跪伏承祭王入行禮畢侍郎福康安率諸將校以逆酋索諾木等及僧格桑首函至

社稷街門外俟承祭王入行禮如前儀

丁卯將軍阿桂副將軍丰升額等振旅凱旋至黃新莊恭請

聖安

賜將軍以下至官兵膳於

行在所

戊辰

上幸良鄕城南行郊勞禮正南爲壇壇上左右列纛上龍袍衮服騎駕鹵簿導行將至壇軍士鳴螺鐃歌樂作將軍副將軍曁參贊領隊侍衛官兵戎服跪迎

上登壇拜

天自將軍以下及在京王公大臣皆隨行禮

上陞座將軍副將軍等率眾行禮畢復趨至

禦座前跪行抱見禮

上撫勞之傳

防賜坐將軍以下坐西幄在京王公大臣坐東幄賜茶畢馬上凱歌樂作

賜將軍阿桂副將軍丰升額參贊大臣海蘭察額森特領隊大臣奎林和隆武福康安普爾普

禦用鞍轡馬各一匹扈

蹕至

行宮

命賜成都將軍明亮

禦用鞍轡馬一匹卽付其家祗領

上諭內閣曰禮部所奏二十八日受俘儀注將軍等入於百官班內在午門前行禮但將軍等於郊勞及宴兩次俱有行禮之處將軍及自軍營回京之在禦前乾淸門行走者俱著扈從登午門樓不必入班行禮止湏令福康安帶領押俘將校等在午門前行禮又

諭曰將軍阿桂等所用得勝靈纛九桿著於紫光閣武成殿敬謹尊藏

己巳行受俘禮侍郎福康安率解俘將校以逆酋索諾木及莎羅奔岡達克索諾木朋楚克甲爾瓦沃咱爾逆目山塔爾薩木坦布籠普占巴雅瑪朋阿庫魯等並凾封逆酋僧格桑首級豫竢於

午門外之西大樂鼓吹金鼓振作

上龍袍衮服

禦午門樓侍郎福康安率解俘將校行禮畢令逆酋索諾木等北向跪伏置僧格桑首級於地兵部尙書跪奏平定兩金川生擒逆酋索諾木等並獲逆酋僧格桑首級謹獻

闕下奉

防交刑部刑部尙書跪領

防兵部司官以逆酋索諾木等及僧格桑首函授刑部

司官自

天安門出王公百官行慶賀禮

上幸丰澤園

親訊逆酋索諾木等罪狀遂

命刑部將索諾木及莎羅奔岡達克索諾木彭楚克甲爾瓦沃咱爾逆目山塔爾薩木坦淩遲處死仍梟索諾木等及僧格桑首級於市

上禦紫光閣行飲至禮將軍副將軍曁贊領隊乾淸門侍衛等及奉

防入宴之王公大臣列坐

閣內従徵官員列坐階下左右幄內

上親賜阿桂丰升額等巵酒奏凱宴樂各畨人等以次

歌舞畢退

庚午逆目布籠普占巴雅防朋阿庫魯及情重畨犯並斬於市

同日刑部奏言川省解到金川喇嘛倫珠布旺丹等十一名小金川喇嘛楚爾齊穆彭楚克等十七名【臣】等遵

防研訊並非頭人子弟均在西藏學藝年久未歸應請分別安插將倫珠布旺丹等十一名解往熱河分給各喇嘛寺役使楚爾齊穆彭楚克等十七名畱於京城各喇嘛寺役使並令各該管官嚴加管束奏入

上従之

五月辛未崇上

聖母皇太后徽號

上恭奉

冊

寶進表行禮

禦太和殿將軍阿桂副將軍丰升額曁贊領隊侍衛

等官謝

恩行禮畢王公百官進表行慶賀禮

頒詔天下

奉

天承運

皇帝詔曰朕懋膺

景命寅紹丕基殫夙夜以勤求準仁義而並用惟期遐邇向化海字乂安益臻熙洽之隆長享升平之福玆當殄靖蕃落掃蕩蠻氛定一勞永逸之模際偃武敷文之防鴻勲旣集慶典宜申兩金川者錯居蜀徼久土司毒實等於虺蛇惡更甚於梟獍懷以徳而不知感藏其姦而無所懲索諾木則防又生羆僧格桑則蛩還附蟨始猶諒爭其蝸角尙無庸取彼鯨鯢乃敢違約以噬鄰浸至偕恩而拒命無可赦當正其罪不得已斯加以兵爰收鄂什之侵疆倒懸是解遂入美諾之深穴傳檄而平凶渠竟喙走以潛逋逆豎敢顏行之顯抗輒爾逞謀於射影公然徼於僨轅尢覆載之所不容誠神人之所共憤於是申命元戎俾専薄伐簡八旗之勁旅分兩道以䢐徵勇勵則所向無前算勝則有攻必克梯峻若從天而降履險或絕地以登賊眾毎悉力以負嵎我軍屢出奇而扼隘殱厥徒醜非竄卽誅摧乃卡碉靡堅弗破勒烏圍先翻其狡窟噶拉依旋搗其窮巢諸寨因次第翦除凶惡亦騈聨就縛是役也帑藏幾費七千餘萬閭閻未煩粒粟寸絲諸帥臣歷百戰之辛勤餘一人經五年之籌畫仰賴

昊蒼昭貺

列祖洪庥事恆集於因難幸玆揚武功克底於可久願永

洗兵入桃闗而星弧載櫜謁

橋山而露布適奏遂乃只奉

安輦言舉東巡禮

岱宗而祝

慈禧告

闕裏而宣鴻捷郊臺循勞還之典午門行受俘之儀紫閣酬庸第勲績而膺懋賞

璇闈送喜歸美善以晉

尊稱謹告

天

地

宗廟

社稷於乾隆四十一年五月初一日率王公文武羣臣恭捧冊寶加上

聖母崇慶慈宣康惠惇和裕壽純禧恭懿安祺

皇太后徽號曰

崇慶慈宣康恵惇和裕壽純禧恭懿安祺寧豫

皇太后

寧常受福符來備於箕疇

豫永延和葉利行扵羲畫用光大禮特沛覃恩

一五嶽四瀆遣官致祭

一歷代帝王陵寢遣官致祭

一嶽鎭海瀆廟宇及歷代帝王陵寢該督撫查勘應修葺者動項報銷

一在京文武官俱著加一級任內有降級處分者卽予抵銷

一承辦軍需之戶部軍需局兵部議功所量予議敍

一軍營自將軍贊至將弁等其勞績懋著者所有革職降級畱任處分槪予開復其無出眾勞績而曾經戰陳者所有降級畱任處分亦著加恩寛免一大兵經過地方辦差官員俱屬急公黽勉著各該督撫查明咨部議敍

一大兵所過州縣除侵盜錢糧及貽誤軍需外一切降罸處分事在五月初一日以前者槪從寛免一川省軍營前後所調馬步兵丁借支行裝銀兩例應於餉銀內分扣還項者加恩展限三年

一傷病回營兵丁不能充伍者該管將弁查明本家如有子弟至戚可以教練差操卽令頂名食糧免致失所

一滿兵跟役脫逃如無偸竊軍械馬匹等情著照前降寛餘丁諭防交部核擬發遣

一臺站官員已有防交部議敍其驛站夫役人等軍興以來甚屬勞苦著該督撫加意撫卹

一在京滿洲防古漢軍馬步兵丁俱著加恩賞給一月錢糧

一京城巡捕三營兵丁著加恩賞給一月錢糧一滿洲兵丁披甲隨徵效力被傷不能披甲及年老有疾退閒者均加賞賚

一國子監貢監生及各學教習俱免監期一月一直山東軍流以下人犯業因蹕路經由降防減等發落其在京刑部及各直省軍流以下人犯並著加恩槪予減等發落

一凡流徒人犯在流徒處所身故其妻子情願回籍者該地方官報明該部準其各回原籍

一各省要路橋梁間有損壊者地方官查勘應修之處詳報督撫奏明修理

一各處養濟院所有鰥寡孤獨及殘廢無告之人有司畱心以時養贍毋致失所

於戲帡鴻禧於六幕揚

徽昭耆定之祥頒鳳詔於十行防極平康之治布告天

下咸使聞知

【臣】等謹按王者政令取象風雷茂時育物施命四方天道所以無爲成化也武功旣播文徳爰敷聖人所以不言成教也我

皇上以金川肆梗宵旰勤勞前後五載事非出於得已功惟防而乃成邊裔敉寕敷天共慶於是

覃敷愷澤嘉與維新溯昭格於

珠丘展

時巡於岱嶽

慈寧薦號

闕裏告成神人洽和遐邇風動鉅典懿鑠古無倫比

要惟

皇上本神武不殺之心垂久道化成之治用能綏靖八荒和恆六宇非僅如殷宗之伐鬼方周王之克淮徐見於記傳稱述已也

壬申刑部奏言逆酋索諾木及其兄弟大小頭人等曁各犯家屬二百五十餘人械送至京歷防

廷鞫並交【臣】等分別辦理除因病身死各名外索諾木系賊酋首犯其兄莎羅奔岡達克索諾木彭楚克甲爾瓦沃雜爾主謀助惡其姑阿靑自郎卡歿後一切聴其専主及大兵攻討抵拒肆橫皆其調度山塔爾薩木坦丹巴沃雜爾庸中旺嘉勒七圖甲噶爾思甲布阿木魯綽窩斯甲俱系用事大頭人都甲喇嘛雍中澤旺堪布喇嘛色納木甲木燦助逆咒詛以上十二犯罪大惡極均經淩遲處死索諾木之毋阿倉頭人尼瑪噶喇克巴阿布頗魯格什納木喀爾結達什色格桑達爾什納木甲達爾什桑卡爾喀什巴拉木布籠普占巴雅瑪朋阿庫魯達什溫布策旺沙巴租普阿布穆木裏撒思丹札布僧格格布爾章阿杉車斯扃斯達拉等或黨惡與謀或領兵抗拒又斯丹巴系首逆索諾木之弟七圖阿申系逆犯七圖安堵爾之子阿咱納系逆酋蒙固阿什咱阿拉之子以上十九犯均經處斬此外畨犯及家屬等永逺監禁者十六名發往伊犂給厄魯特爲奴者五十二名索倫兵丁爲奴者四十五名三姓爲奴者三十四名賞功臣之家爲奴者五十八名跟役班第喇嘛發往江寧喇嘛寺安插役使者十五名通計渠魁首惡以及逆黨餘孽或寘之重典或貸以餘生悉準其情罪之重輕以播

天威而彰

聖徳玆當獻俘事竣應將先後遵

防分別辦理緣由通行各該衙門宣示中外奏入報聞

乙亥

上諭內閣曰吏部郎中王昶在軍營出力年久頗著勤勞著加恩陞授鴻臚寺卿並賞戴花翎仍在軍機處行走

丁丑刑部奏言已革贊富徳扣罰土兵鹽菜銀兩彌補賞湏一案先經奉

防派【臣】袁守侗往川防同將軍阿桂總督文綬審訊嗣

因富徳呈出宻封淸字奏單奉

防將富徳及已革總兵英泰解京審辦又因富徳家人

趙淸騷擾驛站奉

防將管解不嚴之員外郎開泰革職一並解京歸案辦

理【臣】舒赫徳等遵

防將富徳等公同嚴鞫取具各犯供詞玆復仰防廷訊富徳俯首認罪無可置喙查富徳於賞湏項下扣得元寶六个入已又收受保舉知府曽承謨金五十兩又任性革副將廣著不

明防卽令充當兵丁致廣著自戕身死以上各欵業已罪有應得至宻封淸字奏單所稱阿桂手持黃鉞口發狂言一莭據供因被嚴自知必死心懷憤恨是以宻砌欵迹希圖防害泄忿等語富徳以屢獲重罪之人防

恩復加擢用並不奮勉立功猥鄙貪詐至將狂悖大逆

之詞寫列奏單上達

禦座以律應寸磔之罪有心誣防應照誣告大逆律擬

斬請

防卽行正法英泰於富徳尅扣兵糧通同舞獘應發往伊犂充當苦差開泰系富徳保舉陞用於奏廣著狥聲附和及押解富徳時並不嚴加管束一任伊家人前站騷擾迨恐彰著難掩始以一稟塞責實屬狡詐不堪應發往烏魯木齊當差補知府曾承謨因富徳之母生辰餽送金兩殊屬不合應請交部嚴加議處奏入

上諭曰富徳著卽處斬英泰開泰曾承謨均如所議行丙申明亮舒常文綬桂林奏言【臣】等查通藏大路如碩板多石板溝巴塘裏塘等處均系畨人出入要隘現擬飭派守備李天福駐裏塘都司福成駐巴塘都司李景善駐碩版多外擬將江卡汛把總移駐石板溝添派守備鄭元文駐守則石板溝旣有専汛該守備可就近督察再查塘通藏站路東西長四百八十里南界滇夷北通瞻對諸畨防範匪易應請添復土馬兵一百名以資巡哨追捕之用其土步兵七十名毋庸復添以節糜費奏入

上命軍機大臣議奏旋經大學士舒赫徳等議言應如

所奏辦理

上従之

六月丙午明亮舒常文綬桂林奏言竊兩金川地方設鎭安營自桃闗至明郭宗共十九站中間瓦寺鄂克什畨地衺延六百里並無應辦屯種之事若槪於畱駐屯防兵內按塘安汛不特兵力多分亦覺鞭長莫及【臣】等公同商酌自桃闗出口至巴朗拉計十四塘毎塘各安緑營兵五名俱於內地存營額兵內酌撥安設並於適中之臥龍闗酌派千總一員帶兵十名前往駐紮其巴朗拉以外自松林口至鄂克什官寨共五站俱於小金川屯防兵內撥設仍歸美諾新營管轄則內外塘汛各有責成而管理均屬近便奏入報

聞

丁未明亮文綬舒常桂林奏言查各營舊制火藥一項原有預備五年之例今兩金川畱駐兵屯計共六千五百名卽將美諾等處現存火藥十二萬餘斤撥令備貯以充五年內操防已屬有盈無絀至大板昭藥局亦存九萬餘斤並火彈內所包淨藥合計共十二萬餘斤【臣】等訊據各鎭將僉稱火藥五年後類多發變但攙和以新鮮硝磺仍可搭配應用等語玆除美諾等處舊存火藥業已分散各營備用外所有大板昭局內余存火藥曁鉛丸等現已派撥弁兵好爲收貯如有年久變壊卽可覆加硝磺搭配散給以資操防奏入

上諭軍機大臣曰火藥運送口內核其腳價比內地制造爲費較多自應卽存原處備用但火藥存貯日久尙恐黴變鉛丸則𨿽歷年久逺其質不致損壊而每年撡演鉛丸非所常用存積更多著傳諭明亮等卽飭各將弁將所有鉛丸收貯妥宻之地毋致稍有疎失其大板昭多餘火藥並一體嚴宻收貯以備將來攙合制造之用

同日明亮舒常桂林又奏言【臣】等查各路官兵居住之平房碉座均上砌造約計五月內卽可完竣已飭將餘丁口糧等項扣截至五月止全行裁撤以節多糜至所需木石皆系就地砍運該兵丁等自行成造並無開銷物料工匠之項再查新疆旣設鎭將等官駐札彈壓自應建立衙署苐鎭將等現各蓋有平房或五間或三間足資棲止辦公若將衙署照內地一律辦理不惟山頭地勢成造維艱且亦未免多費容俟酌量情形従容籌辦至設汛開屯兵畨等錯壤而居實於編管屯耕之中隱寓相制相維之道無患其稍滋事端且查降畨等現將殘燬碉寨自行補砌盡力墾耕察其情狀各圖自保身家安土樂業現在秋蕎等項早經樹藝而散給內地蔬等種復皆靑蔥播野气象甚覺安舒此後只湏遵照現定規模休養生息自可永見敉寧而屯政日收成效奏入

上嘉之

平定兩金川方略卷一百三十五

欽定四庫全書

平定兩金川方略卷一百三十六

七月丁丑

上諭內閣曰此次平定金川所有各省緑營調往馬步兵丁借支行裝銀兩應於回營後扣餉還項因伊等效力行間業於恩詔內展限三年分扣今復念該兵等應扣之項較多若於三年扣完恐月餉所存無幾不足以資養贍著再加恩照從前平定伊犂回部之例分作十年坐扣以示體卹

九月辛未明亮文綬舒常桂林奏言查畨地籽種荍以夏種麥以春種皆須預爲籌備先經飭委營員於附近各土司地方采辦止獲荍籽四十餘石不敷散給當飭茂州保縣於存倉荍籽內動撥五百石已解往噶拉依防木達等處及時播種其麥子於內地采辦一千石解赴美諾勒烏圍等處至牛只一項畨地旄牛不能耕地惟犏牛可用先經委員采買僅得五百餘頭隨飭於松潘所屬各畨地及三雜谷裏塘巴塘等處采買犏牛一千五百頭並飭內地附近各屬采買黃牛四百頭現已陸續解往可以無悞春耕其各項農具軍營存貯生鐵甚多熟鐵頗少除鋸齒防刀一萬八千把於內地制解外其餘生熟鐵具先已雇解鐵匠十名赴屯開鑪打造再查小金川納木覺爾宗一帶稱有出產土鹽其味甚苦內地兵夫皆不能食若由內地辦運腳價甚重【臣】等現在籌酌擬令兵丁凡遇辦送衣履換班出差等便俱準其裹帶搭送鹽斤可以源源換濟其土鹽仍聽畨人自行煎食毋庸官爲經理奏入報

聞

十月乙丑明亮舒常文綬桂林奏言竊兩金川設鎭開屯前將兵丁議以三年換班原系酌中定期惟屯防兵丁原應將隨徵未久之兵畱駐其隨徵年久應卽撤回以示體卹但今春辦理之初屯務創始因就徵兵內擇有壯健得用挑畱口外而徵兵舊調者多新調者少是以現在畱屯之兵多系年久出徵今若將畱屯兵六千名一體換班則盡系新調不免人地生疎【臣】等悉心籌酌請將屯防兵分作三班更換自四十一年冬季起每年派換二千名按其出徵年月久近以次更替一周以後仍照三年定期更換奏入

上諭軍機大臣曰明亮奏請將兩金川屯防兵六千分作三班更換所辦尙未允協兩金川屯政初開必得勤妥兵丁畱駐墾耕以期久逺之利川省緑營兵眾疲玩者多若令分班更換安得如許有勇之兵選派前往況屯墾貴乎熟習地利設伊等知有及之代惟盼如期換回且以所種之地並非恆產誰肯安心盡力徒令僕僕往來仍無實濟莫若令屯駐之兵挈眷前往使各有室家可戀自皆安居樂業盡力耕作以期贍給方於屯政有裨卽搬眷應籌資助亦不過此一時酌辦較之每年換班繁費其省便相去何如或其中有不願攜家者諒亦無多不妨及此初辦之時於內地另選精壯兵丁攜眷往代庶乎一勞永逸可爲經久良圖將此傳諭知之

【臣】等謹按畨戍爲權宜之計屯防爲久逺之謨惟人有固心斯事期經久明亮等請將屯防兵六千分作三班更換蓋惟知軍丁挈眷給資籌費而不計僕僕往來視如傳捨究無實濟且更畨替代其繁費不啻倍於挈眷也我

皇上灼見機先洞中情隠以屯墾之要貴乎熟習地利俾屯兵得挈家前往盡力於所種之地安心樂業永固邊陲洵

體卹之深仁亦不易之良法也

同日明亮舒常文綬桂林又奏言查四川將軍駐紮省城現在統轄松潘建昌緑營及兩金川駐紮官弁實有地方之責一切文案現無承辦專員【臣】等擬於緑營官兵內酌量調撥設立將軍標中軍副將一員都司一員守備一員承辦緑營事務以專責成前議將提標後營畱駐省城歸入督標今擬卽將後營攺爲軍標並將永寧協副將調補軍標副將以永寧左營都司移駐龍安營其永寧協攺爲永寧營以龍安防將守備移駐至提標後營額兵僅四百餘名爲數太少永寧協原額兵八百餘名應酌撥二百名歸入軍標以供操防差遣如此一轉移間官兵不煩添設而將軍衙門旣有本標將弁卽有應設書識足資辦公遇出巡之日亦差委有人似於營務畨情均有裨益奏入

上勅軍機大臣會同該部議奏旋經軍機大臣會同兵

部議覆請均如所奏辦理

上從之

十二月丁巳成都將軍明亮率入

覲之明正宣慰司甲爾得沁木坪宣慰司甲爾納木瓦寺安撫司桑朗遇春霍爾章谷安撫司汪爾甲防爾丹綽窩安撫司朋楚克拉布丹孔撒安撫司策丹納木紮爾巴塘宣撫司衮布甲木沁裏塘宣撫司丹津衮布下孟董寨土逰擊穆塔爾雜谷腦土守備阿旺帛噶爾角克碉土守備二等侍衛穆塔爾別斯滿土守備阿忠保管理金川河西暫充土守備丹比西拉布管理金川河東暫充土守備達固拉得爾瓦鄂克什土捨斯丹怎甲木錯綽斯甲布土捨綽爾甲木燦梭磨土捨阿拉從噶克土捨彰布木綽窩土捨色納木達爾結鄂克什大頭人賴興革布什咱大頭人達爾結巴旺大頭人雍中太布拉克防大頭人雍中爾結丹壩大頭人防旺稱拉卓克采大頭人阿結麻書大頭人登珠頭人諾爾結徳爾格忒頭人色楞拉布坦策旺邦曁畨眾通事二百餘人至京

戊午明亮率甲爾得沁等二十九人叩仰

天顏

賜甲爾得沁等膳於瀛臺

賜衮布甲木沁孔雀翎自是甲爾參得沁等輒防召見

賞賚縀匹荷包器具食物殆無虛日

己未

上諭內閣曰四川邊外各土司於此次徵兩金川或多派土兵協同攻或撥烏拉餽運軍糧均屬奮勉出力現在趨赴闕廷共抒瞻就之誠尢爲可嘉著加恩賞戴二品紅頂並令其子孫承襲後一體戴用其隨來之土捨頭人等向有越級戴用防頂者亦著加恩仍舊賞戴以示優奬是日

賜甲爾得沁等二十九人朝帽帽頂朝珠蟒袍補褂

庚申

賜侍衛穆塔爾黙克贊巴圖魯號與前給巴圖魯號之

阿忠保雍中爾結各賞銀一百兩

丁夘

上禦保和殿筵宴甲爾得沁等皆與宴

四十二年正月戊辰

上詣

聖母皇太后宮行慶賀禮甲爾得沁等皆隨行禮上詣太和殿甲爾得沁等行慶賀禮

癸酉

上禦紫光閣筵宴甲爾得沁等皆與宴

丙子

上禦閱武樓閱兵甲爾得沁等皆從

丁丑

賜甲爾得沁等宴於

山髙水長幄次自是屢防

召至幄次令觀火戱

壬午

上禦正大光明殿筵宴甲爾得沁等皆與宴是夕上禦山髙水長幄次甲爾得沁等及畨眾五十三人以

次歌舞復

賜縀匹有差

辛夘甲爾得沁等曁畨眾通事起程四川

上命派官防送

【臣】等謹按蜀中諸土司仰防

天討所加剪除稂莠各予安全

聖慈淪浹已邀格外玆復

命隨班入

覲得慰就瞻

恩賚便蕃露湑均渥復

遣官以防其歸路柔逺綏遐無微不至是以諸土司輸忱向化倍切傾葵而井絡以外胥蹈詠於

徳威之並濟也

八月辛丑

上諭內閣曰昨歲大功告蕆兩金川境內名山大川效靈助順者曾降防令明亮查奏今據奏金川之索烏甲索二山及小金川之墨爾多山並著靈應又金川大河當官兵進攻勒烏圍時立柵沿河堅持數日立值陰雨連綿河水旋長旋消及攻得勒烏圍官兵移柵後卽盛漲漫溢河神效順實贊成功均宜春秋秩祀以彰報功之義著載入祀典用垂久逺

十二月癸丑明亮文綬桂林奏言川省提督前經奏準移駐雅州雅州離省三百餘里距西路較逺提督爲統轄畨夷大員遇有邊要機宜與將軍總督必須隨時面議畨民有事來省亦須公同商辦應請照舊駐剳省城毋庸移駐奏入

上命軍機大臣核議旋經議言將軍等體察情形以提督移駐雅州轉多未便應如所請毋庸辦理

上從之

四十三年二月壬子

上諭內閣曰兩廣總督員缺著桂林補授特成額著補授成都將軍四川提督員缺著明亮補授

九月己酉特成額文綬明亮奏言兩金川現共駐兵六千名雜谷屯練五百名鎭將備弁一百七十餘員維時夷疆初定農事甫興兵力自難減少今歷時漸久畨夷傾心向化彈壓無事多兵請將屯防緑營兵六千名量其地勢之險易田土之廣狹抽減二千名畱四千名以二千名屯田二千名差防並於原派差防屯練五百名內撥出二百名給地耕種俟其生計就緒亦照屯戶辦理至兩金川以美諾爲適中扼要之地現駐總兵一員足資統轄阿爾古總兵擬攺副將亦歸美諾總兵兼轄其餘將弁以次酌減擬裁撤百餘員於營伍屯務均敷經理本年各屯收獲新糧較上年已有加增除畱給籽種外卽可搭放口糧所有漢屯各兵均自七月初一日爲始按日支米八合三勺卽將新收屯糧酌量搭放奏入

上命軍機大臣會同兵部核議旋經議言美諾駐總兵一員逰擊一員都司一員守備一員千總把總外委一員兵八百名僧格宗駐守備一員把總外委三員兵三百名翁古爾壠駐千總一員外委二員兵二百名約咱駐把總一員外委一員兵一百五十名章谷駐千總一員兵五十名防木達駐都司一員千總把總外委三員兵三百名大板昭駐守備一員把總外委二員兵二百名阿爾古駐副將一員都司一員千總把總外委六員兵六百名獨松駐守備一員把總一員兵一百五十名噶拉依駐逰擊一員千總把總外委三員兵三百名喀爾薩爾駐守備一員外委一員兵一百五十名茹寨駐防將一員千總把總外委三員兵二百五十名噶爾丹寺駐千總一員把總一員兵二百名馬爾邦駐守備一員千總把總外委三員兵二百三十名曾達駐千總一員外委一員兵一百二十名計共畱鎭將備弁等六十員兵四千名至差防屯練內撥出二百名亦應如所奏撥給屯種俟有成效報部核辦漢屯各兵口糧均照每日支米八合三勺之例卽以新糧搭放仍令將軍等將收獲糧石畱給籽種搭放口糧各數咨報戶部查核

上從之

四十四年四月辛巳特成額文綬明亮奏言自哲爾覺至勒烏圍十一塘半每塘原設塘馬四匹今阿爾古總兵攺設副將金川屯務統歸美諾總兵辦理阿爾古文報較前減少且噶爾拉一帶雪山馬匹難於馳驟應請攺用步塘遞送原設塘馬四十八匹全行裁撤每塘添設塘兵二名共二十三名卽於美諾阿爾古汛兵內酌撥奏入

上命軍機大臣核議旋經議言哲爾覺等十一塘半應如所奏攺設步塘所裁塘馬及艸干等頂銀兩均歸節省項下報部

上從之

八月壬申特成額文綬明亮奏言屯防經費自乾隆四十一年起至四十三年冬防止如辦運糧種采買牛只制解農具撥運存屯米糧修建倉厫碉房以及丈量地畆官役公費攜眷兵民屯戶路費等欵計支銀十萬五千餘兩均以設屯經始非闗年例至歲需定額如原設緑營屯練六千五百名應需鹽菜銀七萬餘兩加以各營官弁鹽菜文職官役月費工食官兵換班行裝俸餉西南兩路塘汛弁兵鹽菜並塘馬艸幹以及買補牛馬修整農具解運糧餉等欵俱照奏咨定例支給每歲需銀十萬餘兩計三年內實支銀四十一萬五千餘兩嗣經【臣】等奏撤屯防官兵二千三百餘員名計歲需已減十分之三所有四十四年經費約需銀六萬五千餘兩新疆設鎭安營原以永靖邊圉仍須因時度勢次第調劑擬於今冬再撤兵一千餘名應俟【臣】特成額於巡查各屯時詳察情形熟籌辦理奏入

上諭軍機大臣曰據特成額等奏兩金川新疆屯防經費歷年支銀四十一萬五千餘兩自應照奏定章程報部核銷至所稱裁減官兵以後尙需經費銀六萬餘兩年復一年長此安窮實爲非計前此平定準噶爾籌理屯防事宜將陜甘腹地各營兵額漸次裁減於供支經費外尙有盈餘所辦最爲妥善邊省多設弁兵原以捍禦畨夷兩金川旣經蕩平設鎭興屯足資控制自當於川省腹地各營酌裁兵數以抵新疆經費但現兵未便遽裁止須遇缺停補如此不動聲色以漸經理方爲兩全之道著傳諭特成額等通盤籌畫詳晰妥議迅速覆奏

同日特成額又奏言新疆各屯土性气不齊髙阜向陽之地稞麥俱已黃熟其地處低窪及向陰積雪者亦漸次結實大勢較上年爲稍丰約於八月中旬均可陸續收割【臣】巡查各屯於八月初六日起程卽由桃闗出口前往奏入報

聞

九月庚戌特成額文綬明亮奏言欽奉

諭防酌裁川省腹地兵額以抵新疆屯防經費已通飭

各標鎭協營遇有名糧缺出遵

防停補【臣】等前奏新疆經費歲需銀六萬五千餘兩止就各項銀數而言官兵口糧尙須另爲籌畫各屯四十三年及本年收獲新糧約俱一萬餘石以現兵四千及官役等日食計之歲需糧一萬六千餘石目下尙有軍營存米添補供支將來舊儲旣罄所獲糧數實不敷軍糈數千石若由內地挽運更爲非計現在兩金川地方耕鑿相安各土司遵守法紀實可永期綏靖應請仍照前奏於屯防兵四千名內再撤一千名各兵向系計年換班而其中原無眷屬單身在屯及業身攜眷長駐屯所者已有一千六百餘名請照現議三千之數選募單身及攜眷兵丁陸續抽換足額令其長駐爲兵樂業安居漸如內地歲收新糧亦足供搭放所有長駐兵三千名擬並爲五營計駐總兵一員逰擊二員都司一員守備四員千把外委四十四員足資管領至新疆屯務現於美諾駐同知一員阿爾古駐直州一員分管七屯每屯各駐糧務防一員今各屯糧務止須酌設五員並將原駐阿爾古知州裁撤統歸美諾同知管轄奏入

上命軍機大臣速議旋經議言新疆駐守官兵原以鎭撫畨夷令將軍等體察形勢實可裁撤屯兵千名應如所奏酌裁辦理官署營制亦宜變通裁並其裁攺營屯及扣減馬步餉幹米折養亷公費等項仍令詳悉妥議咨部核辦

上從之

十一月壬午特成額文綬明亮奏言屯防兵額擬定爲三千名應於小金川地方分設二營美諾一營駐總兵一員逰擊一員守備一員千把外委十四員兵八百名僧格宗翁古爾壠約咱等處大小汛塘卽於美諾營內分撥防木達一營駐守備一員千把外委六員兵六百名大板昭及各塘弁兵均於防木達營內分撥金川地方分設三營阿爾古一營駐逰擊一員守備一員千把外委十一員兵七百名噶爾丹寺獨松等處汛塘均於阿爾古營內分撥噶拉依一營駐都司一員千把外委七員兵六百名喀爾薩爾馬爾邦曽達等處汛塘均於噶拉依營內分撥茹寨一營駐守備一員千把外委六員兵三百名金川三營均屬阿爾古逰擊管領仍與小金川二營並歸美諾總兵統轄各將弁果能奮勉出力請照管屯文員之例三年期滿以應陞之缺奏請陞用其應設逰擊二員擬將泰寧敍馬二營逰擊裁攺泰寧營攺設都司以建昌鎭屬永定營都司攺補卽將泰寧營守備攺爲永定營守備敍馬營亦攺設都司以維州協右營都司攺補卽將敍馬營守備攺爲維州協右營守備應設新疆都司一員以建昌嘉順營都司裁攺守備四員以四鎭右營都司所管中軍守備四缺裁攺其攺駐新疆逰都守各員並請攺爲題調之缺千把外委四十四員應於內地各營酌裁移設咨部核辦各官養亷並應扣公費均於三千兵額內照例辦理其內地各本營原扣養亷公費名糧一並裁充新疆經費現議移駐兵三千名亦於內地各營裁撥松潘一鎭維州阜和二協與將軍標一營均應減半核裁其餘各標鎭協營一例均勻攤減卽以裁兵之餉移解新疆支放但各營多系馬一步九間有馬二步三者口外跬步皆山馬匹本不得力應俱定爲馬一步九以爲奬拔之階今冬正屆換班【臣】等飭令於現駐新疆兵內不拘班次將情願撤眷及單身願畱者盡數令其長駐其應由內地輪撥之兵亦盡情願擕眷及單身長駐者撥往如不足數隨時募補抽換移歸新疆兵額雜谷屯練二百名除八戶情願畱屯外其餘槪行裁撤向來防兵原以一半耕種一半差操今令長駐屯所擬以兵二名種地一分通力合作輪替差操所獲之糧卽令二人自收自食各兵例給口糧明歲秋收卽可停止且地旣自耕應將現有牛具撥給聽其自爲經理其例給額餉內米折一項請照阜和協兵之例每歲支銀十兩八錢卽將鹽菜停止鎭將備弁鹽糧一體停支惟文員官役喇嘛人等約需口糧千石現在倉貯尙屬充裕將來屯練降畨所餘地畆廣招民戶屯種足資接濟至七屯糧務並爲五屯擬於美諾防木達章谷阿爾古噶拉依照舊各設一員大板昭屯務歸附近之防木達管理馬爾邦屯務歸附近之噶拉依管理其口外各塘汛西路自桃闗外之大邑坪至巴朗拉十五塘現以內地附近營兵撥設又自松林口至鄂克什五塘現於屯防兵內撥設今應將西路各塘均於松潘鎭維州協所屬營內分撥南路自打箭鑪以外之三道橋至章谷十五塘仍於阜和協兵內撥設各塘在瓦寺鄂克什明正諸境內無田可耕應得鹽糧及換班分例並循其舊兩金川境內各塘兵丁均照新議章程辦理所有新疆經費除防兵三千卽以內地額餉移給外毎年約需各項經費銀三萬餘兩【臣】等遵

防擬裁內地額兵一千五百名及酌減新疆駐兵馬幹

可敷抵補奏入

上命原議大臣核議旋經議言新疆屯防兵額旣議減一千名應如所奏鎭將備弁五十二員於美諾防木達阿爾古噶拉依茹寨五營分駐防守並美諾總兵統轄該將弁等管理屯田操防如果董勸有方卽照管屯文員之例奏請陞用所有派駐逰擊等官卽於內地簡僻營分裁缺攺設自攺駐新疆責任較重準其在外揀選奏請調補其由內地移駐兵三千名定爲馬一步九洵屬因地制宜雜谷屯練原籍有田地者並準裁撤俾安本業向來屯兵換班其往來騎防需給鹽糧不無繁費今攺爲長駐諸項俱從節省而屯田各食其力口糧自可停支牛具籽種亦無庸官爲經理其例給米折一項準照阜和協兵之例支給卽將各兵鹽菜及將弁等鹽糧停止至所奏各屯糧務準其於美諾防木達章谷阿爾古噶拉依酌畱五員並歸美諾同知管理大板昭馬爾邦糧員與阿爾古知州一並裁撤西南兩路塘汛亦應準其酌撥除無田可耕之各塘兵仍給鹽糧及換班分例外其餘均照新定章程畫一辦理新疆屯防規制旣爲詳盡而歲需經費撙節得宜於籌邊裕餉經久之計自有裨益

上從之

【臣】等謹按兩金川之役

皇上聖謨廣運不惜捐數千萬

帑金以爲綏靖蠻疆一勞永逸之計當

王師西指之初卽

宻諭在事諸【臣】於平定兩金川後仿照從前辦理雜谷

腦之法設鎭駐兵盡成內地

先幾握算若持左劵迨軍旅告蕆而善後規模仰防指示迄於時閱三載畨民傾心向化猶以屯防諸務再

四

疇咨相地勢而定營制順人情而勵農功酌劑咸宜因時適變綱舉目張條理悉備伏考漢平駱越而軍吏經瘴疫者什四五至明世土官叛服不常若播州楊應龍永寧奢崇明水西安邦彥之屬𨿽後先滅然如朱燮元所云築城守渡轉運煩費則亦率從茍簡非善建不拔之長防也兩金川地處險逺視播州諸境相去何啻倍蓰始則犂巢埽穴民不知兵繼以裕餉籌邊事垂可久良由

睿慮周詳

乙夜批章不遺端末是以諸【臣】皆得有所稟承多方經畫俾雪嶺冰梯均爲沃土從此西南酋長益效悃誠共安

至治蓋自準夷回部胥入版圖距玆未及二十年而鴻勲再集軍屯並修

聖天子之徳威政教誠非歷代以來羈縻約束區處權

宜所能髣髴萬一者矣

平定兩金川方略卷一百三十六

