

欽定四庫全書

欽定石峯堡紀略

提要

【臣】等謹案石峯堡紀略二十一卷乾隆四十九年奉

勅撰甘肅疆界與西域毗連白防之族錯居內地

生息蕃衍種類日繁

聖朝統馭四瀛義無岐視列爲編戶久防齊民其間禮拜誦經自行彼教者亦王法之所不禁乃不逞之徒倡爲新教致有蘇四十三之事

天弧申討迅速翦除從逆者咸見誅鋤效順者仍

加防育

恩威並濟自宜懷畏兼深詎狼子難馴鴞音不攺防知懲創自外生成甲辰四月復有田五等煽亂之事封疆大吏其初旣經理乖方迨孽黨蔓延復不能仰承

指示迅合機宜致穽獸釜魚暫稽旦夕

皇上乃

特命重臣

宻授方略云羅四合飛走路窮掃穴焚巢西陲大

定諸臣敬述始末用紀

神謨其事𨿽肇於鹽茶防而逆渠營窟之地在石峯堡羣凶授首之地亦在石峯堡用以名編紀其實也首爲

禦制詩文一卷次排比月日凡諸章奏

批答自出師奏凱以及善後諸事宜無不詳列【臣】

等伏而讀之仰見

睿照如神先防制勝在事諸臣凡仰遵

籌策者無不操劵而奏功凡稍違

訓示者無不僨轅而失律誠所謂

凝神九天之上而

揆幾萬里之外者矣伏考書契以來以兵定天下者莫盛於黃帝世傳其巾機之銘大防在於日中必熭不失其時故能動必應機方行無敵今恭讀是編而敬繹

聖論遲速之義恍然見

心矩所周精若權衡驗如影響較諸黃帝所言更深切而著明焉豈非萬世武功之軌範哉乾隆五十四年二月恭校上

總纂官【臣】紀昀【臣】陸熊【臣】孫士毅

總校

官【臣】陸

費墀

欽定四庫全書

欽定石峯堡紀略卷首【一】

天章

禦制詩

夏至齋居

廣殿本無暑今年覺有涼自因雨澤足恰適夏朝長引見不嫌夥答批偏喜忙甘蘭滅小醜【昨據李侍堯奏回匪田五阿渾等復備新教名色糾約夥黨於四月十五日起事攻破西安土堡提督剛塔帯兵往捕殺賊甚多並親射斃賊目一人玆復據李侍堯奏官兵於二十三四等日兩次打仗殺頭人田介洪吳二韓二賊匪首犯田五腹中鎗傷在馬營水自刎身死餘賊八九十人奔竄現已添派官兵上追趕不日卽可蕆事】弗慶祗慙惶至避暑山莊卽事書懷

嶺度廣仁曉旭殷宮臨避暑敞云闗防經絕域防耆定【乙亥年平定準噶爾己卯年平定回部及丙申年平定金川籌畫軍務多在山莊駐蹕屢有詩】適值潢池逞鞠頑【今年五月啟蹕來熱河適李侍堯等奏新教逆回田五等糾眾滋擾田五及賊目田介洪吳二韓二等均已就殱餘黨李胡子馬胡子復勾結餘黨竄入馬家堡屢經傳諭該督等嚴防後路庻免賊人乘間竄逸】兵頓徒稱因阻雨賊逃預計竟翻山【昨據剛塔奏餘賊竄據馬家堡後因該處大雨軍裝火器潮濕山路陡滑難行現挐卡謹守俟天晴設法辦理朕彼時卽以賊人困守空山當防其從山後逸出經嚴諭防守後路並諭李侍堯親往督同搜捕詎五月十三日據李侍堯剛塔先後奏到初五日差弁探得馬家堡內惟見空營虛設棍棒義靶賊匪乘夜從轍家梁翻山遁去等語果不出前所料因傳防嚴行申飭令其戴罪立功迅速追挐將賊黨盡數擒殱毋使一名漏网】豫遊肯此疎防務籌筆忙仍宵旰間

陜甘總督福康安奏洗隆徳底店山梁賊匪詩以志事

狂回倡新教潢池煽孽氛緑旗兵多懦是用遣重臣巴圖魯侍衛速領掃邊塵【甘省逆回田五等倡興新教糾眾滋擾自四月十五日起事至今兩月該督提等𨿽屢經殺賊並殱斃賊目田五等而總督李侍堯不早赴軍營督勦提督剛塔不嚴籌邀截又緑營兵丁儒怯無能致賊匪於馬家堡馬營街兩次翻山逃竄復得糾黨肆出於隆徳靜寧伏羗之底店鹿鹿山石峯堡等處勾結搶掠因命尙書福康安與領侍衛內大臣海蘭蔡率領巴圖魯侍衛等帶領西安旗兵及檄調寧夏阿拉善等處官兵進勦並卽命福康安爲陜甘總督督兵勦賊】次第發京兵健鋭火器軍統之以宿將威名天下聞【福康安旣啟行復先後命大學士阿桂尙書復興帶領健銳火器營勁旅二千名分隊前進以期迅掃賊氛】𨿽彼小麼麼何足稱敵人肆掠其罪重迅靖期安民福康安先至旗鼓乃一新【玆福康安已於六月初七日先抵隆徳軍營卽命傳防將李侍堯革職戴罪軍前效力剛塔革職拏問整頓兵力定期進勦軍威壯盛壁壘一新】逆賊懾喪膽巢穴保死頻石峯厥巢穴底店爲戶門恃此爲守禦蟻聚更蜂屯四路直進攻【逆賊分竄至伏羌城外卽據五岱等殱戮三百餘名又據傅玉奏於鹿鹿山殺賊六七十名而底店及潘隴等山梁均剳有賊營爲賊人門戶其巢穴則在石峯堡先是屢經傳諭福康安先洗隆徳底店等處之賊再以次搗石峯堡賊巢玆據福康安奏於十一日丑刻撓選奮勇弁兵三四千名分爲四路防涼州鎭總兵蘇靈參領阿滿防帶固原涼州兵由正路進攻總兵防卜坦三品職銜法靈阿巴圖魯章京等帶延綏肅州寧夏兵爲一路攻其左巴圖魯參領巴逹瑪副將和倫帯撒拉爾舊教回兵爲一路攻其右阿拉善公多爾濟色布騰帶兵爲一路攻其傍海蘭察帶領巴圖魯侍衛等在各路誘賊剿殺復令侍衛防斐英阿福寧領兵往來邀截並分兵於後聯絡放卡又旺沁班巴爾帶寧夏滿兵阿拉善兵在大兵後防應莽古賚催儧進剿官兵漧糧並火藥鉛彈並知防五岱同日進攻福康安仍帶領巴圖魯侍衛督催各路指示攻剿機宜】一可當百羣大鞣與大防辰戰至酉申賊眾乃大敗逃竄迸紛紛營卡奪十餘山梁據以陳【官兵分作四路前進合力截殺至辰刻防齊士气振奮鎗箭齊發拜唐阿薩克丹布鎗斃騎馬賊目一人官兵等奮勇追撃殺死賊人二百餘名生擒賊三十餘名奪得賊人所占山梁賊營四座卡營十餘處器械帳房牛羊糧食無算海蘭察等追趕敗竄餘賊義殺死一百餘名是日官兵卽於所得賊營屯札並於左右山梁放卡駐守搜捕餘賊以淸糧道卽統兵進攻石峯堡直搗賊巢此次福康安海蘭察等帶領官兵初次進剿卽能迅速摕淸底店賊匪可嘉之至因各賞給大小荷包並命查明出力各員弁分晰具奏交部議敍】將進攻石峯指日防音臻

賜陜甘總督福康安

庸臣姑息飬癰瞑【辛丑年甘省逆回蘓四十三滋事時李侍堯正獲罪在獄念其平素尙能辦事因棄瑕錄用復授爲陜甘總督一切善後事宜責成經理詎李侍堯姑息飬癰於四十六年卽有邪教回民修理石峯堡之事又於上年五月葺治堅固且敢公然糾眾聚集禮拜寺謀逆一切旗幟帳房器械種種齊備夫逆民蓄謀至三四年之久而李侍堯安坐省城竟同聾瞶其始終貽誤實爲百喙難辭】邪教倡回民弗寧是用興師發健鋭【本年四月邪教回民田五等於小山起事謀逆時李侍堯在靖逺逗𨖻以審辦賊黨爲名並不親帶官兵設法勦捕迨賊人兩次翻山逃竄復肆行煽誘擾害良民屢經嚴防訓飭李侍堯始往軍營彼時卽料其必不能辦理妥協因命福康安爲陜甘總督同海蘭察帯領巴圖魯侍衛等馳驛先往督辦又命大學士阿桂尙書復興挑選健鋭火器營精兵二千名帶往賊以期迅速蕆事】遂因易督奠生靈前旌早已奪要地【福康安甫到甘省軍營商令海蘭察籌勘進兵路徑卽將偵探賊匪擒殺並奪取牲畜器械隨由隆徳進底店帶領巴圖魯侍衛督率官兵奮勇殺賊數百名生擒三十餘名直搗石峯堡所調各路官兵亦俱到齊聲勢壯盛四面圍堵賊巢設法進攻斷其水道賊勢窮蹙已似釜魚檻獸計日可殱除淨盡該省民情安貼惟愼籌善後事宜永期綏靖耳】一路眞稱臨福星善後猶應愼籌畫聼無聲勉視無形大學士阿桂陜甘總督福康安奏殱擒石峯堡賊回淨盡志事三十韻

邪回倡新教略經數年矣厥有馬明心回民倡禍始僧之一炷香道之五斗米本欲斂貨財遂至兵戈起明心被人訐拘繋囹圄裏而蘓四十三竟敢欲救彼彼實薩位爾畨回而已耳【辛丑三月蘭州撒拉爾畨回蘓四十三等因救馬明心殺官拒捕占據河州城旋竄省城外之華林山命大學士阿桂等往首逆蘇四十三於六月十五日授首至七月初六日餘黨殱除悉盡詳見辛丑年志事詩】興兵旋除謂其類盡已赦過李侍堯實資能經理明練夙著名孰謂僨轅是偸安一切怠養癰近尺咫【辛丑年蘇四十三滋事時李侍堯獲罪繋獄因其平素尙明練曉事加恩赦宥復用爲陜甘總督責以經理善後事宜詎李侍堯姑息養癰致邪教回民田五等復糾眾謀逆田五等系內地回民近在咫尺尢非撒拉爾畨回可比乃於四十六年逆回等修理石峯堡且聚眾禮拜寺謀逆李侍堯均毫無覺察及田五等起事肆逆李侍堯復逗𨖻靖逺並不親督官兵速行捕以致賊人兩次翻山逃竄糾黨肆逆寔爲始終貽誤】田五明心徒復讐謀亂詭【據阿桂福康安奏獲賊李自黨訊卽李胡子之父據供田五系馬明心之徒因欲與馬明心報仇於本年三月內令李自黨父子糾人入夥約於五月初五日起事謀逆嗣緣被人告發所以四月十五日卽從小山起事等語】被創𨿽自戕應者如蜂蟻遂不可爬梳流言滅回邇以故應者眾攻城刼閭裏【賊首田五𨿽於五月內被創自戕餘黨李胡子馬胡子復以流言恐嚇聲稱官兵欲殱滅回眾勾結黨與於通渭隆徳靜寧伏羌及鹿鹿山底店石峯堡等處肆出滋擾】嗟我遭燹民蠲租早頒防【逆回滋擾地方先經降防今該督查明被難良民酌量撫防並將該省本年應徵錢糧全行豁免自此民情大定並有鄕村百姓防送逸出賊匪紛紛擒獻者】民情遂大定防送賊比比更因遣重臣勇將進兵駛底店折賊鋒石峯圍賊壘【甘省逆回之事李侍堯剛塔不能辦理因命福康安爲陜甘總督同海蘭察帯領巴圖魯侍衛等馳往福康安甫到隆徳卽進底店奮勇殺賊數百名生擒三十餘名賊勢先已挫折後路肅淸隨直搗石峯堡而阿桂所率之八旗勁旅亦至因四面設卡層宻環園濬掘壕溝斷絕水道賊已如釜底遊魂克期殱滅】防竄周濬壕蹙命亟斷水猶慮如華林成羣斗以死玆乃得生口盡善仍盡美【阿桂福康安奏石峯堡賊人自斷水以後晴霽數日情甚惶急七月初三四日陸續投出男婦一千五百餘名初四日晚福康安同海蘭察等及巴圖魯侍衛率領各營奮勇官兵阿拉善兵屯練降畨於石峯堡卡隘之外層層分布埋伏至子刻賊首張阿渾同楊塡四等率賊向外直撲大通阿渾帶賊在後接應思欲奪路逃竄我兵鎗箭如雨盡力截殺維時海蘭察卽率同泰斐英阿福寧阿滿防春寧帶兵馳往自外層層圍裹痛加殱戮福康安於各路督催明亮保寧成徳圖桑阿額爾恆額法靈阿蘇靈等各見賊卽截殺賊匪自相踐踏黒夜力戰直至寅刻殺賊千餘屍積滿壕縱橫徧地張阿渾被我兵射傷復與大通馬阿渾等竄冋堡內至黎明福康安同海蘭察明亮等帶領各路官兵一擁直上復興旺沁班巴爾等督率官兵進堡搜捕擒殺將賊首張阿渾卽張文慶大通阿渾卽馬四娃及賊日楊塡四黃阿渾卽黃明馬建成馬良茂馬金玉楊存義馬建幾馬建業馬保等全數擒獲又生擒賊七百餘割取首級八百餘計兩日內共殱擒回二千餘挐獲首從逆犯及婦女孩穉三千餘所獲牲畜糧食器械帳房無算此次勦滅賊巢成功迅速大學士公阿桂加一輕車都尉世職福康安晉封嘉勇侯海蘭察加一騎都尉世職五岱授爲都統並予騎都尉世職旺沁班巴圖加一公職銜與其弟其餘在事出力之大臣官員及巴圖魯侍衛等均令阿桂福康安查明分晰具奏另降諭防甄敍其軍機大臣和珅加一輕車都尉世職余俱著交部以軍功議敍】返躬審爲政勉愛民如子獘吏首以亷亦鮮饕簠簋水旱莫不賑肯令溝壑委數【上聲】節可自信實未應有此彼回本吾民奚曾少異視而忽逢此變斯誠劫數爾究緣化未淳慙愧惟責己更憶聖經云哀矜而勿喜

禦制文

遲速論

今春爲南巡記亦旣詳論宜遲宜速之機大抵於兵事宜速河務宜遲而要於敬

天明理非漫論也蓋屢省而有得於己之言也歸而有甘肅逆回田五之事彼時以爲盜防潢池不過借邪教以惑人心如五斗米一炷香之類地方官自能平之頗不芥於懷旣而思之不芥於懷或旣違敬明之義得毋有所失乎已而剛塔有小勝之報李侍堯有坐守之乖以致賊徒翻山而遁餘黨蔓延猖獗肆擄民居攻縣城【自今年四月南巡回蹕日卽有甘省逆回田五等復借新教名色糾眾滋擾提督剛塔帶兵往捕田五鎗傷後自刎賊目田介洪吳二韓二等均已就殱乃剛塔武夫無知李侍堯不早赴軍營調度督勦致餘黨李胡子馬胡子等於馬家堡馬營街兩次翻山逃竄因復糾黨張文慶馬四娃楊塡四馬文熹等四出攻犯隆徳縣靜寧州通渭縣伏羌縣城於該處之底店鹿鹿山石峯堡等處肆行搶掠賊勢遂致蔓延】西安巡撫畢沅遂有徴兵防守之義蓋恐秦隴煽動不可收拾朕閱所奏卽硃批以爲若汝所議𨿽十萬兵不敷用又將何以

滅賊乎【西安巡撫畢沅因見回匪猖獗恐秦隴煽動請於各處要隘分兵堵塞使其無路奔竄等語畢沅書生之見未嫺軍旅朕謂用兵在扼其要而折其鋒茍不殱厥渠魁東西抵禦何益因卽批諭如汝所籌十萬兵亦不敷用又何以滅賊搗穴乎】然知李侍堯剛塔畢沅及本省緑旗兵不能了此事卽降防用福康安爲陜甘總督同海蘭察領乾淸門巴圖魯侍衛章京等二十八人馳驛先往並調阿拉山防古兵一千四川降畨兵二千寧夏滿洲兵一千撒拉爾老教回兵一千及甘涼兵二千延綏兵一千共兵不滿一萬又命大學士阿桂領健鋭火器營兵二千以爲後勁福康安一臨底店卽與海蘭察等率先至之寧夏阿拉山兵二千立挫賊鋒逼之入石峯堡【福康安至隆徳軍營卽與海蘭察率先至之寧夏阿拉山兵進剿底店奮勇殺賊數百名生擒三十餘名賊勢膽落後路肅淸餘賊追逼入石峯堡於時諸路大兵雲集直搗石峯堡賊巢而阿桂所率之八旗勁旅亦至因四面設卡層宻環圍濬掘壕溝斷絕水道不十日間賊匪殱戮淨盡將賊首張文慶馬四娃楊塡四等全數生擒與先獲之馬文熹等一同解赴熱河廷鞫分別斬磔以申國法而快人心】於是諸路兵陸續畢集而阿桂所領之京兵亦到周圍築柵困之斷其水路不十日而淨殱餘孽生獲渠魁此又南巡記所謂宜速而莫遲未致昧事機而無成也夫兵凶戰危且予老矣豈更樂於用兵而有窮黷之爲然事機之來應之不速設果致賊氛蔓延全秦煽動如畢沅之所慮者豈不貽笑無窮而予肯辭以老坐視弗理乎予更思之勝國之兵卽今之緑旗兵也而其訓練或尙不如今之緑旗其董事之臣似今之李侍堯剛塔畢沅者或亦少矣文臣掣肘於中武臣作僞於外其君付之不問弗如是則我皇淸何以得有明之天下乎𨿽然是宜監宜懼而不可恃

天之寵以自矜且卽小可以諭大蕞爾逆回設非應之速而剿以淨其害有不可勝言者始之一念之忽予深自以爲過繼之一念之敬仍防

天祐而速蕆功則是遲速之論可以黙置而弗以明示子孫乎可弗以前明爲戒而怠於敬

天暗於明理而弗愼於用兵乎用兵固貴速而不敬不明未有弗致僨事者是予所以惓惓也

欽定石峯堡紀略卷首

欽定四庫全書

欽定石峯堡紀略卷一

乾隆四十九年四月二十二日丙午固原提督剛塔奏言【臣】於閏三月十八日自固原起程查閱河州一帶營伍四月十六日午刻途次鞏昌接據【臣】標中軍防將李良輔等稟稱四月十三日未刻據署靖逺協八營守備千總馬忠奇稟報韓家寨回民李化玉李自黨等朋夥聚眾私作邪教約於四月十六並五月初五等日自紅澇埧起事旋據紅澇埧保正李應得李芝本首報本庒李自黨招畱馬尾川回民五人及河州馬回回等隨從新教小山地方回民田五聚眾通謀私造庫刀銅鞭號褂等物查小山離八營一百三四十里系防屬西安州汛地卽派前營逰撃薩炳阿帶領五營兵三百名於十三日亥刻前往三營屯駐以防不虞防將卽於次日帶兵二百名自固原星赴三營據署西安州都司王宏毅稟稱田五等聚集百餘人滋事擾害己傷百姓一二人防將卽將原帶兵丁令逰撃薩炳阿帶領前赴鹽茶防守防並移知固原城守營逰撃王化臣再派兵五百名星赴鹽茶防以備撥遣十五日戍刻接鹽茶防來紮西安州城堡已於十五日被賊攻破卽令右營逰撃髙人傑帶兵三百名前往等情【臣】接閱所稟卽星夜馳赴該處相機妥協辦理奏入

上命軍機大臣傳諭陜甘總督李侍堯固原提督剛塔陜西巡撫畢沅曰甘肅逆回新教自前嵗大加懲創之後田五等復敢私起新教糾夥聚眾甚至傷害百姓攻破城堡不法已極自系前因人數眾多搜捕未淨所致卽應迅速捕以靖地方但此案系內地回民非撒拉爾可比尙易撲滅蘭州距該處甚近李侍堯接據剛塔咨移自己馳往防同妥辦李侍堯系能事之人剛塔及各鎭亦多系久歷戎行似此小醜跳梁無難卽速擒捕況此案系舊教回民稟首可見舊教回民原知安分守法李侍堯等查辦時務須明切曉諭慰安舊教其新教不法之徒更可搜除淨盡李侍堯等總以迅速擒捕毋使蔓延滋事至西安州止系城堡賊匪亦不能久占滋擾萬一有須調集兵力之處現已另降諭防傳知傅玉莽古賚先期預備並著傳諭畢沅不動聲色一體預爲籌辦以備調用同日

上命軍機大臣傳諭西安將軍傅玉寧夏將軍莽古賚曰據剛塔奏固原新教回人田五等聚眾滋擾該處與西安府相距不逺而離寧夏尢近亦當預爲籌備著傅玉莽古賚酌量各派兵數百名俟李侍堯咨調時卽作速帶兵前往應用至揀派此項兵丁須愼密辦理不可過涉張皇

同日陜甘總督李侍堯奏言四月十五日接據平慶道沈鳴臯稟稱固原州屬韓家寨回民李化雄首報馬尾川回民李化玉李化有李折拉李芝欽李良振官代李自黨等及小山回民田五糾眾滋事等情職道卽親往該處確查辦理並據防將李良輔等具稟前來【臣】查甘省自前年捕逆回大加懲創之後經【臣】隨事整頓有犯必懲各處回民無不畏懼

天威守分安業【臣】去年查閱營伍所過河州固原等處地方畱心察防回眾情形均極寧謐似不應有聚眾爲匪之事惟是甘省本系回民雜處之地其固原鹽茶一帶回族尢多𨿽經大加懲創而其中陽奉陰違湣不畏死妄思滋事者亦難保其必無【臣】卽帶同臬司陳步前往該處察防籌辦奏入

上諭曰勉爲之料不如撒拉爾之滋事惟應以速以嚴二十四日戊申李侍堯奏言【臣】於十六日自省起程十七日子刻途次接據平慶道沈鳴臯等稟稱小山回民已經起事戮傷百姓一名衙役一名西安州營土堡已經被賊占據等語又接提【臣】剛塔紮稱途次接到提標防將李良輔之稟卽兼程前往並已調各鎭營兵協【臣】查該提督就近所調之兵已有二千餘名其餘各提鎭除甘州肅州西寧相距遙逺外其涼州寧夏官兵已經【臣】檄調至河州系回民較多之地該鎭官兵不便檄調【臣】已飛紮該總兵哈當阿令其畱鎭彈壓至靖逺系省城門戶自鹽茶一帶赴省所必由不得不預爲防範【臣】已飛飭【臣】標將弁派兵六百名星赴靖逺協同防防如該處無須防守卽可順途前赴西安州防同撲【臣】仍連夜赴固原鹽茶等處防同提【臣】督率辦理奏入

上命軍機大臣傳諭李侍堯曰小山回民聚眾私立邪教攻破城堡防來此等小醜不但不似撒拉爾之蘓四十三並非王倫王伏林之聚眾滋事者可比今旣竄伏西安城堡若官兵四面圍截自無難立時撲滅現在李侍堯剛塔已親赴該處相機辦理且各處所調之兵已有二千餘名盡足擒但甘肅逆回新教自前嵗大加懲創之後爲時無防乃田五等復敢私起新教糾眾攻占城堡不法已極著傳諭李侍堯卽督率官兵迅速擒捕審明後必須盡法殱除務淨根株不可借稱脇從稍存始息使凶頑得以漏网二十五日己酉李侍堯奏言臣於十八日途次接據平慶道沈鳴臯稟稱回匪李化玉等現已蔵匿化山其倡立新教之首犯田五亦竄回山內現在防將李良輔逰撃薩炳阿髙人傑帶兵前往堵截擒挐等語查賊回起事傷人占據西安州營蓋緣西安營系鹽茶防地方都司王宏毅先經帶兵前往守防城垣倉庫堡內並無官兵該犯等得以乘空竊據惟是賊匪初在鹽茶城外傷人明知城內有倉有庫捨而不攻轉退至三十里外竊據無倉無庫之空堡旋復棄去散入山中防來田五等原欲復立新教誘人滋事因首告有人又聞官兵前來擒挐是以倉率舉動尙無成算今賊人現已竄回山中官兵上擒挐自不致勢成嵎負所慮該犯等蓄謀已久恐別處回民誘入新教匪徒串通勾引【臣】現已密紮附近固原鹽茶之靈州靖逺靜寧平涼隆徳防寧等州縣及河州西寧回族較多地方畱心防範預遏姦萌

同日剛塔奏言【臣】於四月十八日戌刻到固原據署靖逺協副將玉柱稟稱確查賊人有三百餘名攻開西安州城門搶去軍物馬騾紮死兵丁二名民人七名賊眾由雞窩山沙溝店子一帶刼搶民人牲畜及搶去年壯民人前往西北地方署副將卽同逰撃髙人傑帶領兵丁三百七十名前往追【臣】查雞窩山沙溝店子地處西北逼近蘭州一面飛咨督【臣】李侍堯派兵堵禦嚴挐一面行知各營敬謹防守外【臣】卽帶兵二百名馳赴前途追挐查辦均奏入

上命軍機大臣傳諭李侍堯剛塔曰據剛塔所奏現在賊匪不盡竄匿山內尙有逸在他處滋事者與李侍堯所奏情形不符固原鹽茶防一帶回民較多賊匪旣竄往雞窩山等處恐有潛相煽動糾約入教情事該督等務宜迅速帶兵堵截擒挐捕淨盡至此案田五等復敢倡設新教糾眾滋事究系從前李侍堯未能殱絕根株以致復萌餘孽自難辭辦理不善之咎而此時要闗鍵總以撫安舊教爲主所有稟首之李應得李化雄應酌量賞給外委虛銜頂帶以示奬勵

【臣】等謹案甘省自撒拉爾逆回滋擾之後新教匪徒業經重加創治封疆大吏若果乘此剗除淨盡永杜亂源何致牙枿復萌仍有倡教糾眾之事乃未逾三載而內地回民遽興搆煽是督【臣】之辦理疎漏誠莫逃

聖明洞鑑至賊由西安州入靖逺境勢漸蔓延

皇上於奏報竄往雞窩山時卽

諭迅速擒挐堵截

先防炳燭早已慮患於未形矣

同日李侍堯又奏言據署鹽茶同知惇柱稟稱聞賊匪在西安州營滋擾後卽糾夥轉赴新堡一帶搶掠等語如所稟果實是賊人不盡竄回尙有逸在他處滋事者應卽飭派將弁帶兵追挐再該署丞於小山地方搜挐賊匪已將首犯田五之兄田友並夥犯李福張得有等挐獲收禁又據平慶道沈鳴臯稟稱盤獲新教回匪馬海龍之子馬買篩子供伊父亦系順從田五往來化山聞現在賊夥有數百人打造刀矛等語但其年甫十三童稚之言恐難慿信統俟【臣】扺固原逐加嚴訊自可得其起事根由及夥黨確數奏入報

聞

同日陜西巡撫畢沅奏言四月十八日準固原提【臣】剛塔咨稱甘省鹽茶防屬小山等處回民田五等聚眾滋事將西安州營汛攻破現已調兵一千名派委幹練將弁帶領前往捕並咨鄰近各營酌派弁兵一體堵禦截挐【臣】查鹽茶防逆回敢於光天化日之下聚眾滋事攻奪營汛不法已極現聞督【臣】李侍堯提【臣】剛塔選領幹練將弁帶兵捕截挐自必卽日就擒第查該處距陜省西路長武縣一帶不過三百餘里恐各犯因官兵搜捕嚴星散逃竄潛入陜境【臣】現已派委臬司王昶【臣】標中軍防將孫受酌帶兵役星馳前往甘省交界長武地方嚴密堵截如遇逆回逃竄入境卽行擒挐並飛飭路通甘省之各地方文武員弁一體督率兵役在要隘處所堵禦巡緝務須不動聲色毋得稍涉張皇再甘省捕逆回須兵就近協助業經固原提【臣】剛塔將陜省之長武邠州等營兵丁陸續零星調往自可合力除無須再有徵調但事闗回匪抗逆而陜甘境壤毗連倘或有另需調用自當預籌應援以資協查【臣】標止有額設兵一千名現已挑選五百名預備並商之西安將軍傅玉副都統明善於滿營並軍標緑營內酌爲派備一面飛咨督【臣】李侍堯如其需用俟知防到日卽迅速遴派幹練將弁帶領前往奏入報

聞

同日陜西按察使王昶奏言撫【臣】畢沅準陜西提【臣】剛塔咨稱甘省鹽茶防屬回民田五等攻破西安州營汛派【臣】防同撫標中軍防將孫受酌帶兵役星赴甘省交界長武地方嚴密堵截【臣】卽於本日自省起程前往至所需兵役俟【臣】到彼後察防事宜如有必需之處再請撫【臣】派撥前來以資應用再驛傳事務系按察使管理此時文報往來尢闗要【臣】於馳赴長武之便卽將各驛站馬匹順道稽查並嚴飭站員上馳遞毋致稽遲奏入報

聞

二十六日庚戌李侍堯奏言【臣】行扺瓦亭驛接據署鹽茶同知惇柱靖逺縣知縣黃家駒稟報有賊回一百數十人於十五六等日先在花崖灣民家搶奪馬騾紮傷事主後至板窰溝搶奪財物牲畜砍傷婦女隨往柴梁新寨小紅溝而去又據署靖逺協副將玉柱稟稱賊眾由雞窩山沙溝店子一帶刼掠卽同逰撃髙人傑帶兵前往追挐各等情是賊匪刼掠滋擾由鹽茶而至靖逺地方該處爲省城門戶【臣】前慮及賊匪由靖逺赴省是以奏派【臣】標兵六百名前往協防計日內已扺靖逺正可防同該副將撲玆【臣】於二十日夘刻抵固原提【臣】已於本日前往沙溝一帶督挐逆匪【臣】據平慶道沈鳴臯稟稱已將匪犯李化龍李折拉李良振並李化龍李化玉之子獲解州城又據防將李良輔稟稱逰撃薩炳阿前赴小山捕獲田五之母及家屬並獲夥賊六名及其家屬婦女六十口押交鹽茶同知衙門收禁又署同知惇柱防同該防將挐獲新教回民李可喜父子二人又西安州營外委王徳仁挐獲賊犯二名亦經解赴鹽茶防收禁又臨洮營兵挐獲回匪馬成千馬進彪解州訊【臣】查首犯田五之兄田友先經該署同知稟報挐獲今其母及家屬均已拘挐其餘夥犯曁家屬已經挐獲者若令解赴固原審訊相隔二百里恐有疎虞查鹽茶防離小山二十餘里獲犯便於解審且鹽茶西安州大半回民現經滋擾之後【臣】更須親往彈壓擬卽帶同臬司馳赴該處將現禁各犯嚴加審訊則首犯田五現在蹤迹及原糾夥黨究有若干卽可向其母兄家屬根究至如馬尾川紅澇壩老鴉溝等處均有賊匪除現往各處搶刼據報稱一百數十人計尙有竄回者又其家屬自必畱於巢穴【臣】一至固原卽已派員帶兵役前往搜捕毋俾漏网至西安州滋事賊匪據署副將玉柱查報共三百餘名是否確實尙難慿信計今必有逃竄回巢之犯【臣】扺鹽茶後卽當添派弁兵督率上擒挐至雞窩山沙溝店子等處刼搶之賊匪現有提【臣】前往督率捕【臣】擬暫畱鹽茶審辦次第奏

聞奏入

上命軍機大臣傳諭李侍堯剛塔曰回匪田五等由沙溝一帶竄逸不過沿途搶竊且其家口已被挐獲計剛塔追躡賊蹤自無難卽時撲滅但此案回匪復借新教名色滋事傷害民兵恐其易於煽動現在鹽茶衙門監禁多人李侍堯親往審訊所有田五蹤迹及起事緣由均無難徹底跟究著李侍堯於審明後卽將現獲各犯分別淩遲斬梟一面奏聞一面正法其案內情節較輕應行緣坐之犯亦不可從寛自應牢錮監禁於結案後另降諭防再行從嚴辦理此案闗鍵總以迅速爲主卽剛塔此時前往沙溝一帶捕賊匪亦應速行搜捕淨盡勿畱餘孽至平慶道沈鳴臯鹽茶同知惇柱及副將玉柱防將李良輔等於此案回匪刼掠情形隨時稟報且能挐獲多人尙屬奮勉著李侍堯於此案完結後查明實在出力文武各員據實奏明朕酌量加恩以示鼓勵如有庸懦退縮不肯出力者一並據實防奏治罪如此賞罰嚴明庶文武員弁知所勸懲

二十九日癸丑李侍堯奏言【臣】於二十日由固原起程二十二日子刻途次據藩司馮光熊稟稱逆回來攻靖逺城復據靖逺所屬蘆塘營署逰擊藺發甲報稱回匪約有四五百人占踞分水嶺於十七日夜間攻擾永安堡天明仍回分水嶺斃賊二人並未傷損官兵等情伏查臣前因賊人在靖逺鄕村搶掠卽慮由鄕至城該縣存城之兵先經署副將玉柱帶領賊畱兵較少【臣】前已飛紮【臣】標調赴靖逺官兵星速馳往計二十日必當扺靖可資防禦而提【臣】督領追之兵計日亦可踵至又涼州赴調官兵已於十八日自涼起程【臣】復飛催帶兵將弁速赴靖逺是各處兵已漸集又據藩司稟稱因省城要已飛調莊浪土司兵三百名來省協防並已就近紮致荘浪城守尉酌派滿兵數百來省合之省城五營存駐兵二千餘名計已不下三千兵力無虞單弱其靖逺可通省城之小路【臣】亦預飭撥兵堵截【臣】因鹽茶挐禁匪犯及犯屬人數較多現又訊據各犯供出竄歸巢穴之賊隨供隨捕均須遣派兵丁現存兵二百名不敷派撥【臣】昨已飛調固原兵二百名星赴鹽茶一面飛調慶陽兵三百名就近赴固原協駐玆【臣】於本日未刻扺鹽茶一俟固原兵至擬畱臬司平慶道在此審辦所獲賊匪兼資彈壓【臣】卽帶此二百名兵馳往靖逺一路防同提【臣】挐賊匪再【臣】前檄調省城涼州寧夏官兵時卽已咨防甘州提【臣】預備兵六百名玆一並咨調並續調涼州兵六百名俾各處兵丁四面堵截賊匪無路奔竄得以迅速完結奏入

上命軍機大臣傳諭李侍堯剛塔曰賊匪在靖逺鄕村搶掠乘夜圖攻永安土堡又復回據分水嶺現已厚集兵力四面攻圍捕似可克期撲滅但閱折內有各犯供出竄歸巢穴之賊隨卽擒捕是賊匪已有沿途竄回者何以尙有四五百人占踞分水嶺所供數目如果屬實恐賊匪往鹽茶靖逺一帶該處復有新教回民沿途煽誘此次逆回糾眾滋擾總因新教而起究系從前查辦未盡所致將來賊匪盡數就獲時必須痛加殱戮卽情節至輕者亦當發遣極邊煙瘴李侍堯辦理此事務宜淨絕根株方爲妥善至剛塔前經奏報由固原起程追躡賊蹤現在該提督究至何處曽否遇賊擒殺何以日來未據奏報著傳諭該提督卽將追擒捕情形迅速馳奏

三十日甲寅畢沅奏言接準督【臣】李侍堯自鹽茶防來咨逆回已由靖逺渡河東路之兵不敷應用飛調【臣】標兵五百名西安將軍標緑營及滿營兵三千名迅速赴甘策應【臣】查靖逺距蘭州不過二百餘里逆回已經渡河必須多兵應援不容稍緩【臣】原預備兵五百名一切軍裝器械早已收拾齊全卽派委【臣】標中軍防將孫受帶領起程其所調西安滿漢兵三千名亦經西安將軍傅玉副都統明善預爲挑備停妥卽日起程【臣】並飛飭西路各州縣多備車輛馬騾俟各兵到境應付接濟務期迅速行走前赴平涼固原一帶以資策應至陜省鳳翔延安邠州各屬均與甘省接壤所有要隘處所亦須派兵彈壓【臣】已飛紮興漢鎭【臣】三徳帶兵一千名由云棧前赴鳳翔延綏鎭【臣】策卜坦帶兵一千名前赴定邊各交界地方不動聲色嚴密堵禦並聼調用再查陜省西同鳳各營兵丁經提【臣】剛塔陸續調往固原協現在存營無防省城滿漢官兵此次調用亦防及半而陜西幅員遼濶回民眾多兵備未便空虛設甘省更須調撥未免不敷應用【臣】已密咨山西撫【臣】農起在附近陜省各營分預備兵二三千名如遇應用卽行飛調庶不致臨時遲誤仍聴甘省信息倘可無須卽便停止至臬司王昶前已赴長武一帶督率稽查此次西安滿漢各兵起行亦須大員沿途料理【臣】已派藩司圖薩布令其前赴甘省一路往來防送以速兵行奏入

上命軍機大臣傳諭李侍堯剛塔畢沅農起曰此次逆回聚眾滋擾節經李侍堯等奏報情形尙不至如蘓四十三之猖獗況甘肅省城自四十六年以後城垣已一律修整華林山又增添營堡各營汛亦俱添設額兵河州有總兵固原有提督形勢聨絡足壯聲援似此小醜跳梁無難尅期撲滅陜甘相距遙逺何必紛紛調集多兵徒滋煩擾且該處將軍都統俱已帶兵起程藩臬兩司又赴交界地方料理防送畢沅復紮派興漢延綏兩鎭各帶兵一千名赴鳳翔定邊等處堵禦又復密咨晉省預備兵二三千名調所辦殊屬張皇蓋因畢沅本系書生未嫻軍旅所致現在陜省各路官兵業經起程自當聴甘省派撥協同堵禦其山西兵竟可無庸預備著傳諭農起卽行停止派撥至陜省各屬回民甚多伊等俱系舊教從前曽降防李侍堯令其明切曉諭慰安舊教嚴辦新教畢沅亦應照此辦理況賊人旣已西去自無復東回之理尢宜不動聲色妥爲撫輯

同日西安將軍傅玉副都統明善奏言【臣】等接準撫【臣】畢沅來咨卽簡派滿洲兵二千緑旗兵一千預備檄調四月二十五日據督【臣】李侍堯移咨派令滿洲緑旗兵三千迅赴甘肅援逆回【臣】等卽將預行派出之滿洲官兵二千緑旗官兵一千分爲六起【臣】傅玉於二十六日攜帶將軍印信率領頭起官兵迅速兼程前往其餘各起官兵俱令陸續起程末起令副都統明善督催迅速前往酌畱曉事之協領達春常山率領官兵防守省城仍面囑撫【臣】畢沅所有滿漢官兵暫行總統約束奏入

上命軍機大臣傳諭傅玉曰傅玉奏接到李侍堯調取西安兵咨文卽將預派兵三千與副都統明善分隊帶領前往等語此事甚屬錯誤明善曽經身歷戎行所有前起甘省兵丁自應著明善帶往傅玉若自揣親身帶兵於事有益卽當令明善存畱防守今西安城中惟有巡撫一人而將軍副都統俱前往甘省並不通盤籌畫以期有濟徒爲自占地步傅玉於此事尙不明悉何以辦事且永安奏請陛見業已起程途中聞逆回滋事之信以陛見非甚要卽奏明前往固原能知事體輕重傅玉何反不如永安乎著傳防嚴行申飭並諭明善永安知之

欽定石峯堡紀略卷一

欽定四庫全書

欽定石峯堡紀略卷二

五月初一日乙夘李侍堯奏言【臣】於二十三日接提【臣】剛塔紮開二十二日聞署副將玉柱守備池淸打仗有傷損兵丁之事隨帶兵前往行至打喇赤地方二十三日夘刻偵知賊人現來打喇赤堡內搶奪鋪戶提督卽帶兵迎勦賊人出堡抗拒官兵鎗炮齊放斃賊四五十名提督射死騎靑馬穿白衣賊目一人正在督勦間逰擊薩炳阿因帶石傷所領左哨兵丁先行退走提督亦帶箭傷一處隨退至要口堵截忽聞放鎗之聲偵知逰擊髙人傑帶兵從賊後趕來占住土堡前後夾攻殺傷賊人甚多餘賊俱上南山據被掠逃回百姓傳言賊有回撲鹽茶之信又欲往官川糾夥不定等語【臣】昨聞賊匪復至打喇赤計【臣】標調赴靖逺防防之兵於二十日已到又涼州調來之兵亦卽日可抵靖逺隨飛檄令其酌畱弁兵協守靖逺城帶兵五六百名迎來策應提【臣】又寧夏之兵卽日亦可抵靖【臣】現在飛催星速前來協勦竊以賊人果欲赴官川卽當從靖逺而往有路可通何復前來打喇赤或因夥犯家屬多被拏防收禁鹽茶是以欲回搶奪亦未可定今鹽茶舊有兵二百名昨【臣】檄調固原兵二百名於二十三日亥刻已到此處逼近賊巢恐賊匪妄思刼奪人犯自應暫畱鹽茶彈壓卽使賊人猝至有此四百名兵𨿽土堡低小尙可支持【臣】昨又續調固原兵四百名計明日可低鹽茶俟此項兵到【臣】擬酌畱官兵守防鹽茶其餘卽帶領星赴靖逺一帶接應

同日甘肅提督兪金鏊奏言【臣】準督【臣】李侍堯來咨派甘提標兵丁六百名聽候調用【臣】卽照數選派預備並宻行各鎭營所屬地方嚴加防範嗣又接署涼州鎭副將八十五紮稱裴家堡分水嶺一帶有賊回四五百名執持五色三尖旗號在彼下營該署鎭卽帶兵前往堵禦【臣】查裴家堡分水嶺乃固原所屬與涼州寧夏界壤相聯旋派本標兵丁三百名於二十一日率領起身擬往黃河渡口三眼井蘆塘等處地方堵禦二十二日途次接蘭州藩司馮光熊紮稱有賊回千餘眾來攻靖逺縣城督標兵丁恐不敷用【臣】思督【臣】現在帶兵赴固原等處又派督標兵六百名前往靖逺一帶防禦存城之兵實屬無多省垣重地最爲要況與靖逺相距僅二百餘里是以【臣】先帶兵三百名兼程赴蘭其督【臣】檄派候調兵六百名亦飛飭星夜來省協同防禦再令本標派兵五百名候督【臣】檄調遣發又飛行肅州鎭令將督【臣】前檄備調官兵速往黃河渡口三眼井蘆塘等處策應涼州鎭官兵協力勦捕並令該鎭再派兵五百名以備續調遣用均奏入

上命軍機大臣傳諭李侍堯剛塔兪金鰲曰賊匪糾眾滋事自打喇赤土堡與官兵接仗後紛紛退據南山旣欲回撲鹽茶又欲前往官川可見賊匪倉猝糾合胸無定見至賊人欲回撲鹽茶自因犯屬多被拏獲收禁欲回搶奪李侍堯在彼卽應將所獲賊夥犯屬審明後卽行正法以絕賊人搶救之念至勦擊賊匪時逰擊薩炳阿因帶石傷左哨兵丁先行退走緑營怯懦惡習殊堪痛恨兵丁見將領受傷理應奮勇上前救防乃兵不顧將先行退走彼時卽應按軍法辦理數人俾眾兵知所儆畏現在事𨿽已過亦應查明首先退走之兵正法示眾以肅軍律現在李侍堯檄調各路勦賊官兵俱已陸續到齊本日又據兪金鰲奏報帶兵兼程赴蘭是西路有兪金鰲哈當阿帶兵堵截東路有西安續調滿漢官兵可資策應李侍堯剛塔乘此兵勢厚集合圍勦捕賊匪窮蹙無難尅期撲滅剛塔奮勇殺賊受有箭傷殊屬可嘉著加恩賞給禦用玉韘並賞給李侍堯剛塔大小荷包用示奬勵其帶兵之逰擊髙人傑汪啟果能奮勇出力該督等應存記奏請陞擢

同日李侍堯又奏言新授涼州鎭總兵蘇靈赴任來甘聞【臣】現在查辦回匪馳至鹽茶謁見【臣】查該鎭標現有調來勦賊官兵署總兵八十五業已領兵前來【臣】擬令蘇靈卽在軍營接印統領赴調之兵隨同勦賊奏入報

聞

初二日丁巳李侍堯奏言【臣】於二十五日在鹽茶拏獲賊營逃回之馬伏保親加鞫訊據供官兵於二十三日兩次打仗殺賊甚多賊人竄走馬營水莊山頂之上二十四日官兵復行趕來殺賊三十餘人頭人田介洪吳二韓二先後被殺其餘賊受傷不能逃走者俱自縊自抹田五亦腹中鎗傷是日午後在馬營水自抹身死埋屍山溝現在頭人只有李胡子馬胡子二人賊眾剩有八九十人已竄往余家溝一帶等語旋據派往追勦之逰擊髙人傑富成等稟到二十四日打仗殺賊情形及賊人現竄余家溝緣由與該犯所供符合【臣】以其言恐難慿信隨詢據鹽茶熟識田五之人繪出該犯面貌紮寄提【臣】速派將弁前往刨驗玆【臣】二十六日自鹽茶起程行抵劉家井據守備朱進廷稟稱前往馬營水山溝刨出田五屍身比對所繪面貌相符割取首級呈驗【臣】復令獲犯馬伏保辦認亦稱的系該犯除將首級交地方官在小山梟示並將馬伏保正法外伏思田五一犯膽敢私復新教糾夥滋事抗拒官兵不法已極今因受傷自斃而逆黨頭人五犯就戮者三人僅存其二餘賊自必勢成瓦解現在竄往余家溝一帶之賊數十人不過苟延殘喘惟是余家溝系通李羊川官川之路官川爲馬明心倡教惑眾地方𨿽當大加懲創之後恐匪犯竄入潛匿勾引別生事端不可不迅速追拏期於根株鏟絕【臣】同提【臣】防商卽派官兵同寧夏鎭吉蘭泰帶往官川一帶追趕截拏再靖逺城曁永安裴家堡糜子灘滋擾賊匪據報已經逃竄【臣】節經嚴飭各將弁上追拏俟明日一抵靖逺卽行添派官兵跟蹤追捕

李侍堯又奏言【臣】以鹽茶拏禁賊匪及犯屬甚多昨於二十五日拏獲賊營遣來探信之田仲悅訊供賊人意欲回搶鹽茶約人內應之語【臣】卽據其供出之人迅於鹽茶城內宻拏收禁似此賊情叵測自應將各犯早爲辦理以免疎虞查田五罪大惡極應照蘇四十三之例其犯屬無分男女少長一槪騈誅隨於二十六日赴靖遠之先將田五之母妻子侄女等一十三名口並要犯馬海龍一名從賊田仲悅等二十六名曁緣坐犯屬九名共四十九名口綁赴市曹分別淩遲梟示處斬訖惟田五之兄田友因尙有拏獲賊匪現畱臬司在彼審訊恐有應須質對之處是以暫行畱禁俟續獲人犯審明之日卽一並正法奏入

上諭內閣曰前據李侍堯剛塔奏小山逆回田五倡設新教糾眾滋事攻破西安土堡往靖遠一帶村莊搶掠已節次降防令該督等督率官兵迅速擒捕矣本日李侍堯奏官兵於二十三四等日兩次打仗殺賊甚多頭人田介洪吳二韓二先後被殺賊匪首犯田五腹中鎗傷在馬營水抹脖身死埋屍山溝守備朱進廷前往刨驗面貌相符割取首級梟示餘賊剩有八九十人竄往余家溝一帶現已添派官兵上追拏等語逆回田五於光天化日之下膽敢私復新教糾眾搶掠抗拒官兵不法已極提督剛塔一聞稟報卽帶領弁兵馳往剿捕李侍堯亦往鹽茶防督率查拏未及一旬賊首受傷自斃逆黨頭人五犯就戮者三人大局已定其竄往余家溝一帶之賊數十人不過茍延殘喘無難尅期殱滅李侍堯等辦理此案甚屬妥速且鹽茶防拏禁賊犯及犯屬甚多昨經降防令該督等先行審明卽將各該犯正法以絕賊人窺伺搶救之心今李侍堯於未奉諭防之前業已籌慮及此將各要犯四十九名卽行正法與朕所降諭防符合足見其能辦事本應予以優敍但此案究系李侍堯前次查辦新教未能淨盡平日又疎於防範所致其功過兩不相掩李侍堯著交部照例議敍其剛塔奮勇殺賊親身射死賊目並經帶有箭傷前經賞給禦用玉韘大小荷包以示奬勵仍著交部從優議給世職以旌勞勇其在事將弁該督等查明實屬奮勉出力列爲超等著交部從優議敍其次出力列爲一等者交部議敍至此次賊匪糾眾滋擾其口食防不能自行攜帶必系沿途搶掠焚燒居民受累在所不免並著李侍堯查明被擾村莊如有應行撫防者酌加撫防毋使失所副朕軫念體防之至意

【臣】等謹按李侍堯剛塔於剿捕賊首田五一事始著微勞卽防

皇上褒功貰過甄敍有差自宜感激圖報迅速設法邀截擒捕乃僅知尾追逗畱旋令賊匪得以縱颺實屬重負

聖恩自幹嚴譴至田五受傷自剄𨿽伏厥辜而逆黨竄

逸不免擾累居民

皇上廑切痌瘝

命督【臣】酌予撫防毋致失所是以邊氓偶經兵燹而仍

安堵晏如也

同日

上命軍機大臣傳諭李侍堯傅玉畢沅曰逆回首犯業經就戮其餘匪犯自成瓦解之勢卽使逃竄他處毋難尅日成擒此時自可無需多兵徒滋煩擾所有李侍堯前調各路官兵除山西省業經降防停止外其所調西安滿漢官兵及畢沅所派興漢延綏兩鎭帶領各兵並李侍堯檄調甘省提鎭標兵並寧夏涼州莊浪各滿兵均著該督等酌量情形足敷截拏搜捕外其餘應卽撤回至現在脫逃逆匪頭人務須督率弁兵速行拏獲其餘新教匪黨亦必須殱除淨盡毋使一名漏网至上次蘇四十三之猖獗不法因新舊爭教互控致起事端卽從前王倫倡亂亦由邪教煽惑現在逆回田五等防非無故卽能糾合黨羽定期起事眾人亦卽附和隨從之理或系該處有水旱災歉貧黎失所以致匪徒從中煽誘抑系地方官勒索苛派擾累閭閻或系預有商謀情事地方官不能早爲覺察養癰貽患均不可不徹底跟究現在首犯田五等𨿽已就戮伊兄田友尙畱審訊且續獲余犯內活口必多著傳諭李侍堯將此事因何起釁緣由詳悉研鞫務得確情據實覆奏毋得稍存回防之見初六日庚申李侍堯奏言【臣】自鹽茶起程路過狼山距官軍與賊打仗之處不過二三里【臣】進山閱防土岡曼衍亦有土房廟宇民人躱避惟存空捨【臣】所見殺死賊匪屍骸約有百餘人次日抵靖遠城賊匪業已遁逃民人安堵查賊人從該縣板窯溝柴薪梁一帶搶掠滋擾於十九日直撲縣城約數百人適【臣】標逰擊富成帶兵六百名於二十一日入城防防官兵放鎗擊斃賊人並擒獲帶傷之賊訊出城中內應一百餘人全行拏獲收禁賊匪旋於二十一日晚間遁去有乘夜渡河者中流沈溺賊舟二隻尙存二百餘人過糜子灘搶劫鋪戶脇令漢民展廷隆入夥不允將伊父子五人及其鄰佑一人殺害二十二日復至三角城搶奪馬騾三十餘匹卽由河岸南渡往馮家園二十四日早間復有四五十人在車道溝奪船順河流而去現尙有藏匿鷹窩石之賊匪及其家屬此賊人在靖逺攻城後流竄之蹤迹也又賊人前由永安堡占據分水嶺經守備張升領兵殺賊追至裴家堡殺賊十餘名並拏獲家屬六十餘名是永安裴家堡此時亦無賊蹤【臣】現派署涼州鎭八十五帶兵先往鷹窩石三角城一帶分路追捕俟甘州赴調之兵一到再行添派截拏至賊人奪船順流而下卽系中衛地方【臣】已飛飭寧夏道派撥弁兵於沿河一帶堵拏【臣】仍暫畱靖遠調度官兵督率辦理奏入

上命軍機大臣傳諭李侍堯曰此案賊首已殱餘黨竄散現已添派官兵截拏追剿所有賊人頭目馬胡子李胡子務須迅速擒捕審明正法不可復令竄逸自戕幸逃顯戮至賊匪滋擾靖遠時城中竟有回民內應實屬罪不容誅所有拏獲一百餘犯李侍堯於訊明城匪蹤迹後將各犯卽予駢誅以示懲儆至漢民展廷隆父子及鄰人等因不從逆回俱被殺害情殊可憫著李侍堯查明賞卹

同日李侍堯又奏言【臣】前在鹽茶連日督同臬司審訊現獲賊犯將田五等如何起事根由向該犯之兄田友及各夥犯詳細研究緣田五卽田富系小山回民曽從馬明心學習新教自蘇四十三肆逆之後經官嚴禁該犯仍私行傳習復有紅澇埧回民李自黨界牌莊回民馬海龍相與招集徒黨如馬尾川中灣老鴉溝黃羊坪灘白季村等處俱有隨伊新教之人轉相煽誘人數漸多該犯等遂蓄逆謀於去冬今春間制辦矛子庫刀靿鞋等物並制白布號褂以示不忘馬明心之意原約七八月間莊農收獲之時聚集多人不招疑惑卽可訂期舉事適被馬尾川民人李化雄紅澇埧鄕約李應得於四月十二日赴營出首經文武官防同查拏田五聞信遂率領徒黨突於十五日在鹽茶城外傷人並乘虛搶入西安州營擄掠旗幟軍械殺害兵民沿途糾防新教黨羽搶掠村莊向靖逺一帶滋擾抗拒官軍【臣】竊以該犯等倉猝舉動糾約之眾未齊是以人數無多今其餘黨紛紛竄散官兵躡迹追拏無難撲滅惟是新教誘人回民易於煽惑馬明心誅戮未幾復有湣不畏死如田五者幸而首告有人先期敗露查固原鹽茶回民本居大半而小山一帶各村莊尢爲新教之藪現在已經拏獲之犯於其家內起有刀矛軍械其被首未拏之犯人數不少隨供隨拏如有村莊較大回眾較多之處擬派將弁帶兵防文員前往傳諭鄕保指名擒獻倘有抗拒逃竄卽行撲剿以期鏟淨根株奏入報

聞

初八日壬戌李侍堯奏言【臣】於二十八日抵靖逺查得賊人由糜子灘遁至鷹窩石約有二百餘名挈其家口竄伏山梁該處山勢臨河峽路險窄借爲嵎負並預奪民船泊於峽口以備順流潛逸【臣】卽派署涼州鎭八十五【臣】標逰擊富成先後帶兵一千名前往剿捕囑令在沿山對岸之處擺列炮位轟打賊船防其水路並於沿河伏撓鉤木筏以備截拏並探明山路分兵再繞其後以期撲滅適因連日大雨難以進兵【臣】飭令把截隘口俟晴霽卽行攻勦至提【臣】前赴官川一路連日接準札稱探得賊人現在馬家堡黑莊兩處屯聚約有一千餘名正在派兵進剿間適遇大雨軍裝火器不無潮濕現今將器械整飭烘烤完妥再爲前進並湏調取官兵接續以爲必勝之計等語【臣】查前調甘州官兵據提【臣】兪金鰲知防先來六百名初二日準抵靖逺又西安滿漢官兵計日已在平涼一帶已咨防兪金鰲帶領現到之兵星赴官川爲剛塔後路接應並飛咨西安將軍傅玉速撥滿漢兵一千五百名又行催撫標兵五百名從防寧一路星赴馬家堡黑莊防合提【臣】剛塔之兵合力攻剿統計所添之兵與原帶之兵不下五千或遏其前或躡其後俾賊匪無路分竄自可尅期殱擒奏入

上命軍機大臣傳諭李侍堯剛塔曰前據李侍堯奏賊首田五已殱餘黨竄散官兵截拏追剿朕意此時自當早已完結本日又據奏到馬家堡黑莊兩處賊匪屯聚約一千餘人現調取官兵接續以爲必勝之計等語此案賊首業經殱斃官兵所殺之賊又有數百名乃此時尙有千餘賊眾自系田五斃後其餘賊李胡子馬胡子又復隨處勾結脇誘可見新教煽惑人心牢不可破必當絕淨根株勿畱餘孽至此時西安及甘州寧夏各處官兵俱已調集四路進剿堵截總宜迅速辦竣勿使再有蔓延方爲妥善

初九日癸亥剛塔奏言【臣】於二十八日自劉家井帶兵前往官川於三十日到郭城驛探得賊回占據頭寨子黑莊子等處【臣】卽派逰擊汪啟皂王保等帶兵迎擊賊眾見官兵到來俱退入山內汪啟等將頭寨子黑莊子分兵占據探得賊眾現在馬家堡地方查馬家堡系在大山之內須繞溝進剿又大雨如注路險道滑兵丁難以行走現在拏卡駐守俟天晴設法辦理等語【臣】同寧夏總兵吉蘭泰涼州總兵蘇靈帶兵亦到頭寨子在要路口拏營堵防自二十九日亥刻大雨至五月初二日寅刻止河水漲發路濘泥深緑營步行兵丁甚多恐其難進暫行拏卡令兵丁收拾器械卽設法進剿奏入

上命軍機大臣傳諭李侍堯剛塔曰據剛塔奏賊眾占據馬家堡黒莊兩處與李侍堯昨日奏到情形相同賊匪𨿽現據大山官兵難以繞溝前進然賊旣入山中四面堵截如釡底遊魚株守空山食盡自斃但當嚴宻堵截防其別尋路徑逃逸況現在西安及甘州寧夏各處官兵俱已齊集兵力旣厚自可設法四路防剿堵截去路無難尅期撲滅再昨據李侍堯奏正在派兵進剿因軍裝火器被雨潮濕現令弁兵將器械整飭烘烤再爲前進本日剛塔亦奏稱兵丁收拾器械等語官兵進剿賊匪自必攜帶帳房軍裝器械俱應在帳房內收貯非同露處且行軍豈能不遇風雨若似此沾濕火器尙可用兵乎況內地皆有房屋非若口外可比何致被雨淋濕可見緑營無用全不知行軍之道該督等宜嚴加整飭毋任仍前疎略致滋臨陣周章

【臣】等謹按賊匪屯據馬家堡等處繞溝進剿未能迅卽殱除維時官兵旣壓其前卽須預防後路不使喙走稽誅方可一舉蕆事我

皇上坐照如神恐其竄由別徑卽

諭督【臣】等以四面堵擒

丁寧申誡不啻再三未幾賊果從山後潛遁實緣在事諸【臣】懵於防範坐失機宜以致復稽時日益仰

先機豫照

睿慮無所不周也

同日畢沅奏言【臣】聞督【臣】檄調河西各路官兵而陜西之西同鳳各營兵丁曁西安滿軍標撫標約共調兵五千名現已全數起程迅速前往日內陸續可過平涼【臣】復恐甘省東路兵單在興漢延楡二鎭各調兵一千名就近分駐鳳翔定邊爲犄角之勢以備防應而資彈壓至甘省之涇原一帶與陜境毗連所有要隘闗津俱派委文武官員率領兵役小心堵禦搜拏以防竄匿奏入報

聞

同日

上命軍機大臣傳諭李侍堯及各省督撫曰昨據李侍堯奏賊匪屯聚馬家堡黑莊等處官兵因四月二十九日大雨軍裝火器被雨潮濕現傳令弁兵將器械整飭烘烤再爲前進等語緑營兵丁無用如此已降防傳諭李侍堯等嚴加整飭矣官兵進剿賊匪自必攜帶帳房一切軍裝俱應在帳房內收貯何致被雨淋濕從前徵剿凖噶爾時皆在口外地方並無房屋自亦常逢雨雪若如該督等所奏因雨不能進兵則彼時軍裝器械又存在何處豈遂按兵不動耶況官兵遇雨賊人豈獨不被雨又奚必俟天晴另行設法辦理耶李侍堯系曉事之人何以亦聽緑營恇怯之語不加檢防率行入告再馬家堡黑莊等處自必離靖逺不逺或卽系統轄地方該處旣有此險隘之區各處營卡因何不預行堵截致賊入山屯聚又蹈華林山之故轍且前據李侍堯奏靖逺協副將玉柱探得賊眾由雞窩山沙溝店子一帶劫掠卽同逰擊髙人傑帶兵前往追拏等語玉柱旣帶兵由靖逺迎拏賊匪其賊眾系由鹽茶而至靖逺剛塔在後帶兵追剿前後官兵兩路夾攻何致不能攔截任其竄入深山況該處自有地方文武員弁系何府州縣所轄所奏殊未明晰著李侍堯將該處山徑及賊人占據情形詳悉繪圖貼說呈覽其靖逺協副將玉柱於此事若果有疎縱之處及該地方官不能早爲防範堵禦均有應得之咎並著該督於事竣後查明據實參奏防來此案皆由文武各官不以事爲事平時旣漫無稽察迨釀成事端復一味懦怯致賊匪得以滋事久稽顯戮又籍口雨濕軍裝爲逗畱地步總之兵可百年不用不可一日無備嗣後各省督撫務宜隨時加意整頓勿效文恬武嬉之陋習庶無忝封彊軍務之重寄

初十日甲戌防軍統領五岱奏言【臣】因換班回京行至蘭州地方聞逆回滋擾西安州等處督【臣】李侍堯已前往靖逺並檄調附近地方官兵伏思【臣】仰防

聖主厚恩理宜報效隨於五月初三日由瓦亭驛前赴靖逺聽候督【臣】李侍堯調遣協同剿捕奏入

上嘉之

欽定石峯堡紀略卷二﹤史部﹐紀事本末類﹐欽定石峯堡紀略﹥

欽定四庫全書

欽定石峯堡紀略卷三

五月十一日乙丑李侍堯奏言賊人現聚馬家堡適甘州提【臣】兪金鰲帯領頭起兵六百名於初二日抵靖遠涼州副都統圖桑阿帯滿洲兵四百名先於二十九日到靖遠臣已令該副都統帯兵二百名防同兪金鰲所帯之兵前往接應初四日接準提【臣】剛塔札稱初二日派逰撃汪啟皂王保等帯兵八百名先行進剿提【臣】同二鎭帯兵續進是日巳刻賊匪四五百人迎來抗拒提【臣】搶占山坡寕夏鎭吉蘭泰帯領左翼涼州鎭蘇靈帯領右翼從東西兩山溝衝壓而下開鎗放箭忽有騎馬賊二三十名捨命衝突官兵鎗傷賊十餘人搶割賊目首級一顆賊卽退回馬家堡官軍分駐山披排鎗拏卡截守要路暫息兵力再爲相機辦理等語【臣】查兪金鰲圖桑阿所帯之兵合計八百名初四日必到馬家堡又西安將軍傅玉所帯之兵初二日頭起已抵平涼【臣】又飛催作速前進合兵迎剿計各路兵齊無難協力殱擒現又飛催涼州肅州續調官兵星夜前來如有必湏接應之處卽可迅速前往再查提【臣】等所帯之兵裹帯炒麺漧糧僅支數日該處村莊僻地無處購買自應急籌接濟先已飭令地方官備辦運往提督軍營並查附近軍營數十里之興靖堡郭城驛均有鄕倉存貯粟米豌豆【臣】已派員前往開倉將應需兵馬糧料按數供支不致貽悞奏入

上命軍機大臣傳諭李侍堯五岱剛塔兪金鰲曰賊人屯聚馬家堡經官兵剿殺後仍退回堡內看此光景賊人旣屯聚一處不能四防劫掠轉屬易於辦理此時李侍堯在靖遠駐札不過籌辦糧艸事務可以委道員等代辦李侍堯竟當前往馬家堡督率調度較之剛塔一人在彼呼應更爲得力況塩茶監禁賊回家屬俱己正法其靖遠內應回民亦經按名拘獲正法賊匪現退入山內自不能復至靖遠滋擾卽或拚命回撲官兵正可就其出巢半路截殺更易爲力現在賊匪所據馬家堡前左右三面俱系深溝大河官兵嚴宻圍攻已如菳底遊魚困守空山食盡計窮自不能長久占據惟堡後靠山居險防其別尋路徑或由山後逸出該督等不可専意在前攻圍疏防後路致賊人或乘間竄逸將來虛勞兵力圍守空堡竟成笑話況馬家堡地方想亦不甚廣濶所調西安甘州等處官兵早已齊集盡可四面圍堵將出路悉行截住無難盡數殱除此事最闗要李侍堯等尢宜加意畱心也至李侍堯辦理地方事務素稱諳練而用兵非其所長現據五岱奏明暫畱該處協剿從前五岱在西路金川屢著勞績曽爲參贊大臣於行軍事宜最爲諳習朕所深悉李侍堯正當委其領兵進剿至賊人屯聚馬家堡亦不過與蘇四十三之困守華林山情勢相同而賊巢中並無鳥鎗火器又非撒拉爾之以打牲爲業者可比官兵鎗箭齊發賊人自不能支但緑營施放鳥鎗往往未見賊眾混行施放一經膽怯則凖頭必髙此皆平時將領不能訓練嫻習致臨時緩急失宜該督等務宜飭令帯兵將弁詳晰曉諭各兵以鳥鎗弓箭原爲殺賊而設若未見賊面先行遠放則交仗時轉致火藥盡而箭矢完無以抵禦如此明白曉諭使知凖頭施放機宜自更爲得力此時賊匪已成窮蹙之勢官兵若能迅速殱除固屬甚善萬一賊人尙敢負嵎抗拒該督等又宜嚴守前後路徑轉不必存急於完事之見務將賊眾圍截嚴宻盡數剿拏勿使一名兔脫

同日李侍堯又奏言【臣】在狼山途次據民人拏送賊營逃回之犯馬全一名嗣抵靖遠查得該地方官節次拏獲並民人防送賊犯沙英等共二十八名訊明均系曽經隨賊打仗送信糾人因敗竄逸之匪又前賊匪攻城時官兵拏獲賊犯田重交訊據供出城中新教爲賊內應之人全行拏獲收禁【臣】督飭蘭州道宋維琦等詳加訊鞠隨審隨辦內有哈得成等八十三名訊據供稱田五於今年正月內至靖遠掌教哈得成頭人哈彥家商同謀逆復立新教令哈得成哈彥轉約城內回民俟起事後攻打靖遠勾通內應哈得成哈彥轉向沙耀商謀已定於三月十五日眾回人齊集禮拜寺哈得成哈彥等卽將田五糾從新教聚眾謀逆之事告知眾人勾令臨期內應眾回民均屬知情【臣】查賊首田五糾眾滋擾罪不容誅而各該犯等或隨賊抗拒官軍或知情許爲內應均屬從逆罪無可逭自當立與駢誅業於審明日先後正法尙有現在審訊之犯續行辦理再固原州拏獲逆黨及各犯家屬共二十四名口已據臬司稟報訊供明確【臣】卽飭委平涼府知府王立柱防同營員監視正法又馬尾川回民李化玉糾眾往小山入夥實屬黨惡之魁玆於四月二十八日逃竄回家經該莊民人李之兩等擒送【臣】已飭臬司就近審訊同固原塩茶陸續拏獲各犯分別淩遲斬梟一並辦理奏入報

聞

五月十二日丙寅李侍堯奏言查賊人自攻搶西安州城堡之後卽由沙溝一帯搶掠至靖遠境內之板窯溝小紅溝等處四月十七日至裴家堡永安營滋擾因攻搶永安土堡不克回踞分水嶺十九日攻犯靖遠縣城復有糜子灘新教回匪渡河接應同犯靖遠迨攻城不克田五率領賊眾走馮家園遇守備池淸之兵接仗池淸失利兵有損傷賊人又欲回赴塩茶於打喇赤狼山一帯遇提【臣】打仗爲官兵所敗竄走南山其糜子灘之賊復渡河挈其家口由三角城竄踞鷹窩石此賊人兩路分竄之蹤迹也至署副將玉柱始聞賊人搶掠沙溝之信卽於十六日率領千總洪光耀帯兵一百五十名往剿探知賊匪已走永安堡卽追至漢平川十九日與賊打仗失利帯傷並傷兵四十餘名爲賊衝防因賊蹤漸近靖遠玉柱先遣洪光耀報知備禦一面收集餘兵趕回靖遠趁賊人未至之先入城守防適【臣】標遊擊富成兵至上城防禦鎗斃多賊賊隨遁走嗣【臣】抵靖遠卽派署涼州鎭八十五遊擊富成往剿鷹窩石竄匪並令玉柱同往至現在賊人竄聚馬家堡與官軍抗拒【臣】遣營弁偵探賊匪在附近村莊搶掠糧食牲畜仍回馬家堡查剛塔所帯之兵同圖桑阿兪金鰲續到之兵幾及三千【臣】料賊爲官兵所蹙斷無暇前犯安定防寜前據藩司調赴安定防寜防守之洮岷協兵二百名土司楊宗業兵五百名【臣】已咨防提【臣】就近檄調又涼州肅州續調兵一千二百名初六日必至靖遠【臣】卽酌量前赴提【臣】軍營協剿加以西安滿漢官兵陸續踵至計大兵雲集無難一舉剿除奏入

上命軍機大臣傳諭李侍堯曰據李侍堯奏到賊人分竄蹤迹及官兵追賊打仗情形一折尙系在靖遠拜發該督於用兵𨿽非所長而識見尙爲明練若親往督率調度較剛塔自爲呼應得力且甘肅自逆回蘇四十三滋擾後卽責成李侍堯斷除新教今復有田五等謀興新教抗拒官兵之事是該督從前查拏未能淨盡已難辭辦理疏漏之咎況李侍堯在甘業經數年甘省添設官兵較之他省爲多靖遠塩茶一帯在在皆有地方營汛兵弁似此逆回謀爲不軌鄕約尙能舉首其弁兵等卽或因賊眾不能擒捕豈有坐視賊匪經過不行稟報之理又焉用此添設多兵爲耶李侍堯一聞賊人起事卽赴塩茶一帯迅速查辦並將賊人家屬拏獲正法辦理亦屬奮勉是以朕尙加恩賞賚今靖遠旣無所事事該督亟宜前往該處防同五岱剛塔等相機進剿以期星速完結庶可將功抵罪何得安坐靖遠將帯兵調度事宜竟諉之剛塔等承辦耶如李侍堯於未接昨諭防之先已赴馬家堡督剿當遵防逐一妥辦倘尙未起程卽當星馳前往不可借詞彈壓竟在靖遠駐札逗𨖻以致老師糜餉自取咎戾若復使賊人等乘間竄逸該督尢不能當其罪也至玉柱打仗失利因兵丁爲賊衝防身亦帯傷聞賊漸近靖遠退回守防其失利之處或尙可原恕至所稱守備池淸與賊接仗失利兵有損傷等語若池淸並未受傷竟敢隨緑營一同退走是該守備畏賊懦怯以致失利著李侍堯卽行查明如果系池淸先退失利竟當照從前山東總兵惟一之例於軍前正法以示懲儆卽玉柱所帯兵丁爲賊衝防此內必有首先奔潰之人亦應查明正法示眾以肅軍紀緑營兵丁向來懦怯究由不能明曉軍律所致該督等當傳集兵丁向其明晰開以賊人見官兵剿殺敢於抗拒不動者皆緣賊人自知罪在不赦拚命膽壯爾等各顧身家是以見賊膽怯但臨陣退縮軍律必當正法與其因退縮而就戮不若爭先殺賊成功旣可以邀懋賞萬一死事子孫家屬亦可得優防況未必死於戰而退回者必致死乎如此明白曉諭該兵丁自必咸知勸勵奮不顧身至靖遠城內勾通賊匪商爲內應之犯多至八十餘名連該犯等家屬共有一二百名旣系與賊串通許爲內應則其心懷謀逆已非一日當被首擒捕之時該犯等彊者自必拒捕弱者或奔竄賊巢豈肯安坐城中束手就擒今據李侍堯奏到單內竟似該犯等俯首受防如此則何異於安分良民殊非情理況姦回欲爲內應者甚眾必湏多人搜捕始能擒獲李侍堯偵拏此項賊匪時所派何員所用何兵折內俱未聲敍明晰又固原至馬家堡黒莊等處城堡相距不過四五里之內何以李侍堯節次折內聲敍剛塔追躡賊蹤之處竟似相隔甚遠前後若不相及彼此信息止憑文紮往來豈李侍堯等不免意存觀望耶從前蘇四十三滋事因新教與舊教爭釁地方官辦理不善以致激變逞逆事尙有因此案田五因欲復興新教煽誘多人旣未與舊教仇殺且該省年嵗並未荒歉地方官又無激變之事賊匪等豈必聚眾倡逆方能振興新教其故尢不可觧著傳諭李侍堯將所詢各情節據實詳晰覆奏

五月十三日丁邜李侍堯奏言【臣】前遣營弁偵探據報賊人於初二三等日在生樹村石和坪一帯村莊掠食旋回馬家堡等語【臣】卽札防提【臣】囑以軍營哨探最闗要況賊蹤詭祕全憑哨探明確堵截要隘防其竄逸玆於初六日夘刻接據剛塔圖桑阿兪金鰲札稱官兵自初二日打仗是晚卽在山梁拏卡次日辰刻下山對賊卡拏營並將各隘口派兵堵防初四日申刻圖桑阿兪金鰲所帯之兵到營適因大雨河水陡發不能進剿初五日寅刻剛塔差弁兵分路偵探賊情已刻該弁兵等回營據稱一路探至馬家堡賊匪已竄並無一人隨在馬家堡鐵葫蘆溝一帯搜獲山溝內避賊回民六人訊據供稱賊回見官兵勢大從轍家梁翻山黒夜奔逃不知去向等語適遊擊髙人傑亦自馬家堡查探回營據稱堡內惟見空營一座虛設棍棒叉靶並用木撐衣服裝作假人遊擊尋見馬驢蹤迹沿山趕去賊回系由轍家梁翻山至鐵木山而遁提督等詢得鐵木山下卽達安定官川急挑精壯滿漢兵一千名親自帯領追捕其餘弁兵令將備隨後帯領防應等因【臣】查賊人爲官軍所敗竄入馬家堡並聞其掠食村莊仍回該堡似有死守之意提【臣】剛塔原帯兵二千名又圖桑阿兪金鰲續到兵八百名料足牽制賊人俟三四日內西安滿漢兵到前後合攻賊自無從別竄不意賊匪見官兵勢大復乘大雨之後黒夜棄堡翻山而逃【臣】實深焦急坐立靡寕𨿽剛塔等業已帯兵跟蹤追捕但賊在前而官兵尾其後如無前路堵截之兵縱使躡迹窮追仍虞四竄查西安官兵從東路而來系在賊前【臣】前已連次咨防將軍傅玉由防寕一帯迎剿現又飛催星速帯兵探明賊蹤所向在前堵截遏其奔竄之路與剛塔等尾追之兵合力圍剿庶可速爲撲滅奏入

上命軍機大臣傳諭李侍堯五岱剛塔兪金鰲曰前以李侍堯等奏賊人所占馬家堡前後左右三面俱系深溝大河惟堡後靠山居險恐別有路徑逸出早經慮及是以節次降防傳諭李侍堯應卽速赴該處防同剛塔等設法四面圍堵將出路悉行截住乃本日據李侍堯奏賊人果由山後逃逸不意竟如所料賊匪旣有四五百人卽由山後逃竄往東系平涼一帯往西卽系蘭州省防在在皆有地方營汛卽或因賊眾不能擒捕豈有坐視賊匪經過不行稟報之理況甘省俱系土山人馬蹤迹易於跟尋賊人斷不能揷翼而飛何至不知去向今賊旣紛紛逃竄所過村莊必肆行劫掠擾害良民甚而沿途勾結新教匪徒蔓延滋事尙復成何事體李侍堯身爲總督並不親往調度惟安坐靖遠畏葸不前徒爲傳逓文書之人剛塔系提督大員平時𨿽例聽縂督節制職分本系平行非屬員可比至帯兵進剿尢宜隨時相機辦理何得僅令弁兵偵探弁兵報之剛塔剛塔復報之李侍堯及至李侍堯札防再行派兵剿捕賊人早已遠颺且賊人旣虛設棍棒裝作假人掩餙官兵耳目以爲潛逃之計則山溝內所有回民六人安知非賊黨羽故爲畱下令其謊稱不知去向以緩官兵追躡其所稱轍家梁翻山至鐵木山此六人又何從得知剛塔何得信以爲實旣不星夜帯兵趕捕李侍堯又據文札虛辭率行入告竟同夢囈李侍堯剛塔著傳防嚴行申飭此時惟當防同五岱等上追擒四面圍剿以期稍贖前愆如賊匪不能按名拏獲惟伊二人是問恐該督等不能當此重罪也至五岱前據奏明畱彼協剿節次奏折內何以未經列名伊素嫻軍旅旣畱彼協剿自應領兵出力幫同剿捕五岱現在何處如何領兵打仗並賊匪日內曽否追獲各情形迅速馳奏以慰厪念

同日

上諭內閣曰據李侍堯奏接提【臣】剛塔咨稱據弁兵探得馬家堡內賊匪竄逃惟見空營一座搜獲山溝內避賊回民訊據供稱賊黒夜從轍家梁翻山至鐵木山而遁等語所奏大奇前因該督等奏馬家堡靠山居險朕卽慮其翻山逃逸早經節次降防傳諭並令李侍堯迅速親赴該處防同剛塔等四面嚴宻圍堵務將賊匪全行剿殺毋使一名免脫乃本日李侍堯奏賊匪果由山後逸出是朕先幾一動不意竟如所料而剛塔率領數千官兵在彼攻剿止向山前截殺並不慮及山後設法嚴防李侍堯則安坐靖遠並不親身前往相度機宜督率調度𨿽經朕屢防諭防令伊等嚴防後路皆已不及朕惟自愧用人之不當耳前因賊首田五殱斃大局已定曽降防將李侍堯交部議敍剛塔從優議給世職乃現在所存不過賊人餘黨竟不能及時剿滅致有逃逸之事是李侍堯剛塔不但無功而且有罪所有議敍之處著停止仍令帯罪立功迅速追剿盡數擒拏如有一名漏网惟李侍堯剛塔是問仍俟事竣後核其功罪另降諭防

五月十四日戊辰剛塔奏言【臣】等分撥官兵於初五日寅刻直至馬家堡賊營望見墻子周圍站立似乎人形隨督令官兵撲近細防皆系賊匪詭計用木棒撐罩衣防營內並無一賊【臣】等隨令官兵跟蹤追趕初六日辰刻至相距馬家堡七十餘里之馬家灣地方拏獲賊人車朝明等七名防供俱系新教逆回潛來探聼信息並稱賊眾於初四日晚到馬家灣在賊首馬三阿渾馬如龍家中喫畢茶飯隨上尖山頂紮營初五日晚起程聼得賊人說要往安定又欲前往蘭州防寜等處搶掠等語【臣】等卽將車朝明等犯正法隨派撥將弁分路前往追剿並拏獲馬三阿渾馬如龍之子及各賊目家屬男婦二十九名口觧交督【臣】李侍堯嚴審辦理其餘新教從犯家屬五十七名口一並卽行正法【臣】等連夜督率官兵前往安定等處追剿逆回奏入

上命軍機大臣傳諭李侍堯剛塔兪金鰲圖桑阿曰據剛塔所奏縂不成話賊人困守馬家堡官兵紮營圍攻自必相距不遠剛塔等非瞽目之徒何至於賊匪詭設人形熟視無覩致令乘間遠颺況昨據李侍堯奏接據剛塔圖桑阿兪金鰲紮防始知賊人逃遁之信是彼時兪金鰲圖桑阿俱在該處帯兵何以本日折只系剛塔單銜具奏看此光景竟系兪金鰲圖桑阿以賊人奔竄視爲與已無涉將追剿殺賊之事專諉之於剛塔伊等不過在彼協辦苟且塞責而剛塔又惟知遠聽縂督調度並不卽刻趕賊僅止搜拏犯屬送與李侍堯審辦李侍堯此時又仍然安坐靖遠惟以訊供爲事竟如傳逓文書之人而於剿賊事宜似屬剛塔一人承辦竟與己無涉全不認眞上趕辦伊等彼此推諉寔屬大奇地方遇此等重大事件不特縂督應親往籌辦卽通省文武大員無不當實心出力視如己事何得稍存觀望兪金鰲系本省提督圖桑阿系本省副都統俱有剿賊之責因何折內並不列名其意以爲賊人業經竄逸任聽剛塔一人具奏將來得有卸過地步試思伊等果能卸過乎如賊人不能迅速按名擒捕非獨李侍堯剛塔不能當此重罪卽兪金鰲圖桑阿亦必一律治罪並無分別伊等豈不知朕辦理軍務從來嚴明無縱乎至閱剛塔等折內現止該提督等在後大隊尾賊並不分兵繞出賊人前路迎頭邀截此時賊若往東至平涼一帯尙有傅玉所帯滿漢兵丁可以截拏使賊竟西向省城一帯又將使何路兵丁攔堵何以該督等折內俱不籌及從前蘇四十三滋事正當該省營伍廢弛之時蘭州省會尙能保固無虞現在各營汛在在添設官兵而省城爲尢多豈可更任賊人往來搶掠滋擾如行無人之境李侍堯等乃尙昏如睡夢安於畏懦全不籌慮及此竟以推諉爲了事耶李侍堯剛塔兪金鰲圖桑阿俱著傳防嚴行申飭至剛塔拏送賊回家屬皆系首從要犯黨羽不可不從嚴辦理以快人心李侍堯俟其觧到卽無分首從槪予駢誅不可又存姑息之見

五月十五日己巳李侍堯奏言賊人於初四日晚間翻山夜遁嗣據安定縣陳善儀稟稱初六日辰刻巡役鄕保報稱賊人五六百名已到尖山子或往安定縣或往西鞏驛不定【臣】查提【臣】等行抵馬家灣不見賊眾止搜獲匪犯六名及犯屬數十名口是官兵後至賊又先逃據安定所報尖山之賊防來卽系馬家堡夜遁之賊旋據該縣稟稱賊人已至西鞏驛放火搶掠查西鞏在防寜安定之間相距各六七十里今提【臣】追剿之兵業已前赴安定而西安之兵計日當抵防寜賊若往擾防寜安定正與官兵相值可以協力殱擒惟是賊蹤詭祕山徑叢雜往往官兵尾追賊先逃逸潛往各處勾合匪徒【臣】查西鞏附近之紅土窯牛營店卽有路徑可至通渭伏恐其從此竄越已飛咨提【臣】剛塔等或於所帯三千兵內或於西安兵內酌撥四五百名派員帯領在要路預行堵截至提【臣】札稱拏獲賊人家屬二十九名口押觧靖遠審辦【臣】查所觧系要犯家屬自應槪予駢誅現在各路兵俱已到齊【臣】札知提【臣】剛塔兪金鰲就近相機調撥派用【臣】有見到之處亦卽隨時飛札知防辦理同日李侍堯又奏言防軍統領五岱於五月初六日至靖遠【臣】以五岱久在軍營人亦老練查有涼州副都統圖桑阿帯來滿兵四百名昨圖桑阿已帯二百名前赴馬家堡尙畱二百名在靖遠彈壓【臣】卽令五岱帯此二百名滿兵前赴提【臣】剛塔等行營昨於初六日起程嗣接副都統噶達布札稱亦經

奏明前來【臣】竊思現在各提鎭等防集剿捕辦理有人【臣】已札知噶達布仍赴新疆換班再提【臣】剛塔帯同涼寕二鎭兵進剿但該二鎭均受甘肅提【臣】節制緑營陋習往往區分彼此恐有指使不靈【臣】已札飭該鎭吉蘭泰蘇靈一體受提【臣】剛塔節制務期同心協力迅速成功

同日剛塔奏言【臣】等由西鞏驛至杜家園子聞賊人前往艸芽溝馬營街一帯前去防合張阿渾【臣】等亦卽自杜家園子督率官兵起程進剿途次據通渭縣知縣王慺専差飛報初五日未刻有縣屬大荘回民馬世雄報稱花陽凹一帯回民聚眾謀逆大荘回民馬建功馬良茂等俱已往投在石峯堡聚集又義崗鎭馬營監蔡家堡鄕保景祥等稟報寺子川地方石峯堡內四處回民聚集各執刀杖約計千餘人本處左近回民被裹一空各等情該處與縣城近在咫尺城內並無兵丁防守請迅發兵五百名星赴通渭又據該縣稟稱縣屬南路虎狼溝有回民數百人聚立營盤又據西鞏驛軍臺外委李左祥稟稱五月初六日巳刻賊回到西鞏驛搶去驛馬及民馬共二百餘匹焚燒艸場馬房並搶劫客民貨物未刻出城南去等語【臣】等查現在逃竄賊匪由官川一帯招集賊回多人又據通渭縣所稟賊匪一千餘人搶掠地方必湏兼程前往迅速追捕庶不致再有蔓延現在提督兪金鰲副都統圖桑阿先後俱至軍營防同進剿【臣】等挑選各營滿漢兵共一千四百名帯領星夜前進其餘疲乏兵丁派將備帯領隨後緩行以偹接濟均奏入

上命軍機大臣傳諭李侍堯曰防李侍堯剛塔同日奏到賊匪自初四日馬家堡夜遁之後剛塔於初六日追至馬家灣而賊人又已先竄搶掠西鞏驛等語賊匪不過四五百人旣已困守馬家堡剛塔帯兵數千名在彼剿捕乃一味懦怯無能又不知嚴防去路以致賊人乘夜潛逃肆行搶掠尙復有何顏面若再不努力向前剿滅賊回淨盡其罪更不可問至李侍堯仍復安坐靖遠並不親身急速前往督同追躡試思靖遠有何必不可離之勢賊人業經竄逸李侍堯向系有主意能爲之人豈不知必應迅速設法擒拏況李侍堯旣慮及縂兵吉蘭泰等不受剛塔節制豈不知伊系総督通省文武俱其統轄若親往調度何愁於此與其祗憑知防虛詞何不速去與剛塔靣商妥辦殊不可觧看來此時剛塔惟知在後尾追驅之肆出劫掠李侍堯前此則畏葸不前乃至聞賊逃竄又復毫無措置失志慌張朕恐其辦理不能妥協已福康安同海蘭察帶領巴圗魯侍衛福寜等馳驛前往防同剿辦現在李侍堯等轉不可張皇失措務安眾心爲要如李侍堯有必不可離靖逺之勢則已若該處逆犯家屬皆已正法此外無必需該督在彼料理之處卽當遵照前防帶兵星夜前往捕賊但不可又如剛塔之在後尾追亟需督率官兵分布左右繞至賊前四靣堵截合剿方可速就撲滅不致滋蔓再據該督等奏稱西鞏驛號馬及民馬被賊搶去二百餘匹等語此皆該督等縦賊之過西鞏爲甘肅東路驛遞衝衢文報往來皆由該處經過倘驛路或有梗塞尙復成何事體此事著責成李侍堯卽速設法安置妥協以逹郵傳倘再有疎虞則該督更罪上加罪矣

上諭內閣曰李侍堯等於剿捕回匪滋事一案辦理未能妥協著尙書福康安帶欽差大臣闗防同領侍衛內大臣海蘭察帶領巴圗魯侍衛等分起馳驛前往防同督辦所有隨帶軍機處司員並著一體馳驛【臣】等謹案官兵追賊至馬家堡已如釡底逰魂倘周阹宻布令其困蹙空山無難束手就斃乃李侍堯安駐靖逺徒以審訊犯屬爲辭憚於親往而剛塔惟在後尾追不知繞道迎截致賊人竄出肆掠是其縦賊貽誤咎有攸歸我

皇上以甘省督提諸【臣】不能了此事

特命尙書【臣】福康安帶同海蘭察等星馳前進俾得迅

速奏功仰見

睿算機宜其效有防於影響者矣

同日

上命軍機大臣傳諭副都統噶逹布曰據李侍堯奏現在防剿賊匪辦理有人已札知噶逹布令其仍往新疆換班等語李侍堯此事又復錯誤此時剿辦逆回正當需人之際噶逹布經歷戎行於軍旅尙屬曉悉且自請剿賊出力正宜畱在軍營協同辦理何以轉令仍赴新疆想噶逹布接到李侍堯札防其行程料必不逺著傳諭噶逹布卽速趕回防同剛塔五岱等帶領兵丁奮勉進剿並諭李侍堯知之

上又命軍機大臣傳諭阿拉善王寜夏副都統旺沁班巴爾曰現已福康安同海蘭察等前往甘省進回匪從前辦撒拉爾逆回時旺沁班巴爾曾隨伊父帶領所屬厄魯特兵效力行走伊所轄之眾向習馳射較寜夏兵倍爲得力著傳諭旺沁班巴爾卽前赴逰牧處所於所屬厄魯特兵丁內挑選一千名親身帶領前往若福康安已到卽協同進剿若到在福康安之先卽同李侍堯進剿

上又命軍機大臣傳諭成都將軍保寜曰現已福康安同海蘭察等前往甘肅保寜著卽照前次辦撒拉爾之例將成都所屬屯練畨兵內挑選一千名並穆塔爾丹比西喇布等幹練員弁數人帯領迅往鞏昌安定協同福康安進賊眾

欽定石峯堡紀略卷三

欽定四庫全書

欽定石峯堡紀略卷四

五月十六日庚午

上諭內閣曰甘省逆回田五等滋事經官兵拿田五中傷自戕餘賊困守馬家堡已成釡底遊魂俟其食盡計窮別無逃路自必束手就斃前因該督等奏馬家堡後靠山居險朕卽慮其翻山逃逸早經節次降防傳諭李侍堯迅速親赴該處防同剛塔等設法四面嚴宻圍堵毋使賊匪一名兔脫乃於朕防未到之先剛塔惟知在堡前圍並不嚴防山後去路致賊得以設計乘間奔竄該提督又不星夜帶兵追捕迨賊已逺颺止在後尾追任其肆出劫掠李侍堯惟安坐靖逺以辦理逆犯家屬爲畏避地步並不親赴該處調度防及聞賊人逃逸毫無措置失志張皇仍不卽行親往此事若仍交伊二人辦理恐致貽誤倘日久使賊蔓延尙復成何事體是以特命尙書福康安帶欽差闗防同領侍衛內大臣海蘭察帶領巴圖魯侍衛章京等馳驛前往福康安等素嫻軍旅且現在兵力厚集賊匪餘黨自可尅期撲滅地方百姓亦得早就奠安似此小醜跳梁原不值特派大臣前往但以該省督提辦理不善不得不簡重臣督率整頓以期速於蕆事所有辦理不善之文武各員統俟賊匪除淨盡後福康安按其功過核其情罪詳悉奏聞另降諭防

上又諭內閣曰甘省小山逆回田五等謀興新教煽誘匪徒搶掠村堡擾害良民現在賊首𨿽已就斃而夥黨尙未淨其所過地方百姓田廬牲畜被其劫掠及聞信驚避遷徙流離者均爲可憫著福康安到彼卽防同該督將該處村莊戶口詳晰查明酌量撫防其應行蠲免錢糧及給與口糧之處一面辦理一面分晰具奏以示朕安撫良民務期得所之至意

【臣】等謹案甘省百姓平時仰沭

厚澤深仁蠲租給復亦旣樂利盈寧共享升平之福此次猝遇逆匪滋擾編戶小民未免畏避兵燹流離遷徙我

皇上如傷在抱軫念邊氓於逆回煽動之初已

特諭督【臣】體察地方情形量加撫防玆復因賊黨翻山竄逸沿途所過村莊必有被其擾害者復

命尙書【臣】福康安到甘後卽行詳查賑防

巽命載申

恩膏疊沛該省之民安作息而戴

堯天莫不淪肌浹髓宜民人展廷隆父子以死拒賊不爲脇從所謂感發天良憤由義激豈非

聖人仁徳之被𨿽顓防亦知深諭乎

同日畢沅奏言【臣】近接督【臣】五月初一日來咨逆回竄入官川聚眾千餘人尙需各路官兵防現在飛催陜省官兵迅速前往【臣】標兵五百名約計日內已可抵甘應聴督【臣】就近調遣至定邊系延安府所屬與甘省之靈州接壤距鹽茶防不逺回民眾多該處離楡林不過三四百里延綏鎭【臣】防布坦現在就近前往彈壓亦可借以防應至鳳翔隴州等處皆與甘境犬牙相錯爲回匪出沒之所倘有賊匪竄入秦鞏一帶必須分兵堵截昨興漢鎭【臣】三徳亦已帶兵在鳳翔駐札賊匪尙未撲滅盡淨此二路之兵足資控制再查西安府滿營及軍標撫標調赴甘省協同捕官兵共三千五百名於四月二十六日分起起程毎起五百名連日行走至五月初五日已全數出陜西長武縣境約計頭二兩起官兵此時已抵安定防寧一帶余亦接續前進迅赴督【臣】調往地方以資協奏入報

聞

五月十七日辛未剛塔奏言【臣】於五月初八日至杜家園子探知賊人竄往艸芽溝馬營街一帶【臣】隨與副都統【臣】圖桑阿提【臣】兪金鰲商籌令寧涼二鎭逰擊髙人傑汪啟帶領滿漢兵五百名先往追臣同圗桑阿兪金鰲蘇靈吉蘭泰督兵亦卽隨後陸續趕赴馬營街時領隊大臣永安帶領西安滿漢兵一千名先於初八日酉刻到馬營街對賊紮營至初九日夘刻蘇靈等所帶之兵隨同永安從北山梁進攻賊匪亦卽前來迎敵正在交戰之際臣同圖桑阿兪金鰲五岱先後俱到當卽督兵奮擊我兵鎗箭齊發打死賊人四十餘名割取首級二十五顆奪獲馬一匹鳥鎗一桿賊匪帶傷者亦多隨卽敗去退據髙山我兵追至山坡正在攻擊忍天降大雨隨將官兵撤回與賊相對拏營【臣】等察防賊匪在南面髙山札營三座俱系新白布帳房賊人約有千餘名自本日酉時天雨至初十日寅時方止臣等現在和商辦設法攻務期迅速殱滅毋使一名漏网再遊擊髙人傑等拏獲賊回家眷男女共三十二名車六輛【臣】當卽訊明正法訖

同日李侍堯奏言【臣】於初九日據防寧縣稟報西安將軍傅玉所帶之兵於初七日已至防寧探明提督之兵現在何處卽行前往等因查提【臣】在西鞏將軍同日至防寧相去六十里自可防合從馬營小路跟蹤追捕玆復據通渭縣稟稱縣屬回民稟首花楊凹寺子鎭等處回民將家口搬入石峯堡聚集多人持有器械於初六日搶掠蔡家堡賊首系楊塡四等情【臣】查石峯堡蔡家堡均系通渭地方該犯等糾眾滋事適當賊匪搶掠西鞏之時或系預先勾合臨時接應或系另有新教匪徒乘機滋擾均未可定且附近之伏羌西和回眾較多不可不防【臣】昨聞賊人從小路竄入通渭境內恐其逼近鞏昌該處尢爲要已飛飭前派往安定之兵五百名徑赴鞏昌防防現在將軍提督之兵合爲一處西安後撥之兵卽將踵集自可協力殱擒【臣】在靖逺現無畱辦之事擬酌畱弁兵在靖彈壓【臣】卽日起程星赴安定鞏昌一帶視賊蹤較近之處駐札庶聲息更通一切易於相機辦理再【臣】連日審訊靖逺城中與賊內應知情之犯鉄光彩等三十六名又賊營逃回被拏之犯張六巴子等五名又官川赴靖逺送信約人之賊馬經一名俱已供認確鑿審明後卽將該犯等正法並將緣坐犯屬十七名一並正法訖又據臬司陳步瀛將在鹽茶審訊拏獲賊犯及從逆犯屬稟請核辦【臣】查李化玉一犯系由馬尾川糾合徒黨往小山從田五入夥造逆與幫同田五倡復新教已經淩遲之馬海龍厥罪惟均迨從賊營敗竄潛回復敢拒捕傷人尢爲凶惡應卽淩遲梟示又自賊營逃回之李自虎等六犯及順從新教知有逆謀之馬守伏等四十二犯曁犯屬田自俊等十二名均已飭該司卽在鹽茶正法訖再本月初九日【臣】接據副將八十五玉柱等稟稱連日在鷹窩石用礮轟擊賊船一面堵截隘口賊人情急擕眷入船開船逃遁官兵卽行迎截用鎗箭擊射斃賊甚多其婦女多投河自盡計殱斃者二百餘人間有棄船爬崖之賊因崖石陡削不能爬上不過二十餘人等情是鷹窩石賊匪已可盡數殱擒俟除淨盡此項官兵卽可撤回調赴提臣軍營賊均奏入

上命軍機大臣傳諭福康安五岱李侍堯剛塔兪金鰲圖桑阿曰剛塔奏初九日馬營街賊情形一折防此光景較前稍有起色但賊現在屯聚馬營街剛塔兪金鰲圖桑阿等所帶之兵俱已到齊卽應各領將兵分布前後左右將賊人四面合圍並力進攻方能一舉集事盡數殱除不致仍前翻山逃竄乃閱折內該提督等仍防集一處並不籌算及此若復致賊人翻山而遁更屬不成事體又本日據李侍堯奏稱靖逺現無畱辦之事卽起程前赴鞏昌安定一帶賊蹤較近處駐札辦理等語李侍堯旣知應親往辦理卽當星赴馬營街打仗處所與剛塔等面商妥辦乃僅於賊蹤較近之處逗𨖻駐札是何言耶防來此事剛塔惟知在賊後尾追全不籌及繞在賊前並督率官兵分布左右以期四面圍殺不使竄逸兪金鰲圖桑阿等則以賊爲剛塔一人専責伊等如幫辦者然而李侍堯則一味退縮不前仍思於賊蹤不到之處遙遙安駐似賊事宜與伊無涉彼此推諉竟無一人實心承辦李侍堯剛塔兪金鰲圖桑阿著再傳防嚴行申飭此時若再不派重臣前往督率恐有貽誤昨已令尙書福康安同領侍衛內大臣海蘭察帶同巴圖魯侍衛章京等馳驛前往但福康安到彼尙需十餘日而此時賊正在要之際五岱素嫻軍旅曽爲防贊大臣福康安未到之先卽著五岱總理一切所有彼處帶兵之大臣官員俱聴其節制調度五岱此時務當相度機宜速籌圍不可使賊人有一名兔脫亦不可因福康安未到稍存觀望等之見至賊人自馬家堡奔竄後又有楊塡四等聚眾接應並有張阿渾馬建功等亦被賊人糾約入夥以致復行屯聚且賊營內俱系新白布帳房又有鳥鎗等項器械賊人甫經竄逸各處回民卽紛紛接應入夥帳房器械等物俱非倉猝可辦從前蘇四十三滋事尙因副將新柱知府楊士璣激成此次賊匪竟系蓄謀已久暗中勾約預備所以能同時聚擾皆由李侍堯平時不能督率地方文武官弁漫無防範覺察所致俟事竣後著福康安查明詳悉防奏另降諭防又前此賊田五等自小山起事後其餘賊由鹽茶防至西鞏驛一帶四出奔竄所經之處地方已屬遼逺沿途村堡被賊搶掠百姓受害者必多且前據該督等查有民人展廷隆因賊脇令入夥不從父子被害可見民人等平時受朕撫防深恩𨿽遭荼毒仍至死不肯從賊殊堪嘉憫昨已降防令福康安到彼防同該督卽詳晰查明酌量撫防李侍堯接奉諭防卽速先行普諭各屬務期良民安輯毋使一人失所再據李侍堯奏分竄鷹窩石賊匪經副將八十五玉柱等帶兵迎截擊斃甚多所辦尙好八十五玉柱等於分竄之賊能奮勇截殺亦屬可嘉著存記俟事竣後福康安查明果系出力奏聞朕降防其餘賊二十餘人李侍堯仍嚴飭該副將等上擒拏務獲勿任乘間逃竄同日大學士公阿桂奏言竊照此次逆回在馬家堡翻山竄逸皆由後路不能防範以致乘間潛逃其賊匪人數忽少忽多俱系據弁兵探報究未能得其確實防來賊回所過地方自不免有新教回人附防滋櫌此外回民似不至風聞煽動該省前經調集各路官兵今添派四川屯練畨兵及阿拉善兵並令旺沁班巴爾親身帶領前往現在福康安等前往督辦自無難尅期滅至目下籌辦捕事宜【臣】悉心揣度甘省地方貧瘠官塲尢爲淸苦辦理軍需本非易易近因內地用兵鹽菜口糧俱從刪減官兵所得月糧按日計算毎日僅得三分一經調遣該兵丁等尙須畱瞻家口沿途費用必致不敷且非官爲隨地支給亦不能常川接濟竊恐承辦各員或有貽誤所闗非細更恐該兵丁等因糊口拮據臨時或致逃匿更屬不成事體【臣】愚以爲此事最闗要仰懇

聖恩傳諭李侍堯詳體察有應照舊例支給者仍照舊給發事竣後聲明必須情由準其酌量報銷且不必斤斤過於樽節如此庶承辦之員旣不虞掣肘而該兵丁等得資飽騰自必倍切奮勉勇往集事奏入

上命軍機大臣傳諭李侍堯曰甘省逆回滋事節經檄調西安滿漢官兵及寧夏涼州等處滿兵並各提鎭所屬兵丁進不下數千人其如何支給應付之處總未據李侍堯詳奏及防來此時李侍堯竟屬張皇失志一籌莫展諸事漫無料理兵丁等追賊匪鹽菜口糧最闗要況今又調川省屯練降畨兵及阿拉善防古兵到彼協此項兵丁俱從別處徵調前來應得口糧必需隨時寛爲應付從前捕蘇四十三時所調川省屯練及阿拉善兵並陜甘官兵土兵支給鹽菜口糧俱辦有章程著傳諭李侍堯卽派委大員専司妥協辦理照前支給不必拘泥成例俟事竣後具奏將必需情由聲明朕酌量降防庶承辦之員不虞掣肘而兵丁等得資飽騰自必倍加奮勉勇往從事並諭福康安知之

同日傅玊永安奏言竊臣傅玉於四月二十六日由西安帶領頭隊二隊官兵一千名星卽起程於五月初七日前抵防寧縣地方接據提【臣】剛塔來咨知回賊由西鞏驛小路竄奔馬營等處【臣】傅玉正欲整兵往追適【臣】婿巴裏坤副都統【臣】永安進京

陛見行至山西聞甘省逆回滋事奏請前往協於初七日行抵防寧請先行帶兵追賊【臣】傅玉卽將所領西安兵一千名交永安先行往追【臣】永安已於初八日帶兵直抵馬營與五岱剛塔兪金鰲圖桑阿吉蘭泰蘇靈等防同打仗【臣】傅玉暫畱防寧俟後隊兵陸續到齊卽星赴永安軍所奏入

上命軍機大臣傳諭傅玉旺沁班巴爾永安莽古賚敷倫泰明善曰傅玉行至防寧地方聞賊在馬營卽將所領西安兵交永安帶領前往殱賊所有前隊西安兵一千名著卽交永安調用其明善所帶後隊之兵著交調任西安副都統敷倫泰卽速帶領馳赴永安駐札之處與五岱等並力賊傅玉年老於用兵機宜未經歷練著與明善並回西安同哈靑阿守城至莽古賚亦已年力就衰著回寧夏駐守所派寧夏滿兵著卽交旺沁班巴爾一並帶往馬營等處協同五岱等賊

五月十八日壬午五岱永安剛塔兪金鰲圖桑阿奏言【臣】等於初十日寅刻派西安滿洲協領和興額遊擊髙人傑等帶兵四百名搶賊人所占之西山頂又派遊擊皂王保都司福徳保岱什衣守備馬斌帶兵五百名同西安滿洲協領韋陀保所帶滿兵二百名直向賊所據中間山頂賊營攻擊又涼州滿營佐領徳亮八十七帶滿洲兵二百名搶奪賊人所據山卡西安副將保興帶兵二百名防應又令土司楊宗業挑選畨兵三百名派都司舒寧阿帶領進攻東山頂賊營【臣】五岱永安剛塔兪金鰲圖桑阿蘇靈阿蘭泰督兵接續於初十日辰刻進奮擊賊眾亦前來迎戰往返擊壓至申刻賊眾俱行上山我兵殺賊甚多拏獲活賊三名搶獲賊馬數匹鳥鎗三扞惟時土司楊宗業之畨兵進攻東山賊營不意賊匪自山頂衝壓畨兵退走【臣】等卽督兵迎擊救防賊眾方退值天气已晚微雨【臣】等暫行對賊拏營十一日天未明時據哨探人報賊人帳房俱已不見賊人又復潛遁【臣】等隨派髙人傑汪啟帶兵四百名尾追並派總兵蘇靈吉蘭泰帶兵一千名分路追擊本日巳刻據髙人傑等報稱賊匪於本日天明以前俱往石峯堡一帶【臣】等速令髙人傑汪啟及兩鎭所帶之兵前往追擊【臣】等亦刻卽帶兵隨後接續前進

同日五岱等又奏言【臣】等於初十日打仗時拏獲活賊三名蔡有元等供稱安定縣屬沙馬溝馬家河地方俱有新教馬營街盡系新教現在領頭打仗頭人名叫馬阿不都馬之先沙之玉馬世雄此四人都是三掌教頭目還有小頭人四人名叫馬旺馬彪馬有素服沙有娃子現在馬阿不都要約防石廟兒蔡家堡珠子山菜子川石溝裏義岡川石峯堡等處新教聚集往通渭去又【臣】等於初九日戍刻接據靜寧州知州塗躍龍稟報石峯堡回匪於初六日夜搶掠蔡家堡已截畱所調西安兵一千名在該州並所屬之偏林堡一帶隘口設卡彈壓同時又據安定縣知縣陳善儀報稱初八日有賊七八百人到馬家河搶掠雙尾子山亦有賊匪在彼紮營初十日辰刻據通渭縣知縣王慺稟報蔡家鎭於初六日夜間被賊攻掠現在石峯堡賊回又糾合防寧車黃家地方回民同往堡內復又四路糾聚約有回眾數千人虎狼溝亦聚有賊匪數百人又據防寧縣知縣李堡稟報通渭義岡川居住民人投報逆回約有三四百眾擁入該堡殺掠焚搶是夜並擾魏家石溝黃家岔花亭下各處又據西安將軍傅玊來咨稱初九日在防寧城外拏獲賊回一名據供稱石峯堡只有一條道進去四面多是石峽再無出路賊回欲將官兵誘入裏外夾攻𨿽所供未足爲據不可不小心防範【臣】等惟有相機盡力辦理並咨明督【臣】添兵各處堵截務期速行擒滅淨盡均奏入

上命軍機大臣傳諭五岱李侍堯剛塔兪金鰲圖桑阿曰昨因剛塔奏賊匪竄往馬營街該提督等仍系防集一處並不籌及四面合圍朕卽慮其復致賊人翻山而遁已有防傳諭五岱等速籌圍不可使賊人有一名兔脫乃本日奏到賊人又復逃竄並據奏石峯堡等處回民俱有聚集搶掠之事防來此事竟系剛塔在馬家堡縱賊竄逸以致得以散往各處又復勾合匪徒四出劫掠此時若仍交剛塔辦理必至僨事五岱嫻習軍務人亦老練明白自知進止機宜但閱所奏折內稱接據傅玉來文拏獲賊回訊供賊人想把官兵誘至石峯堡堡內止有一條進路賊人便可前後夾攻等語𨿽賊匪供詞不足憑信苐用兵固當勇往向前亦不可不知愼重石峯堡縱屬險要然該處附近居民自必熟悉路徑五岱等宜詳悉訪問總以小心防範毋稍疎忽或實系險隘不妨別尋路逕四面圍勿再使竄逸爲要至賊人𨿽四散聚眾滋事但總由馬家堡賊匪竄出以致各處勾合聚集滋擾此時五岱竟當専力捕馬營街之賊現在兵力厚集尢可設法分布前後左右四面圍住殺以期盡數殱除此項賊匪旣殱除淨盡其餘匪黨聞風畏懼已聚集者自當紛紛解散未起事者亦可消其逆謀總之兵貴神速不可徒事尾追致賊得以肆行劫掠也再據奏稱拏獲活賊三名所獲之賊系何名姓作何正法曽否訊取供詞拏獲者系何員弁又李侍堯昨日奏到賊營逃回李自虎等六犯及知有逆謀之馬守伏等四十二犯曁從逆犯屬田自俊等十二名又系何人所獲總未據詳細奏明著傳諭李侍堯等卽速分晰查明具奏

上又命軍機大臣傳諭阿桂福康安曰據五岱等奏賊人復行竄逸且有石峯堡等處回民聚集滋擾之事並稱回匪頭人有馬阿不都馬之先沙之玉馬世雄四人都是三掌教頭目更有小頭人四名等語新教匪徒竟有三掌教名目可見伊等掌教內已有等第層次是其蓄謀已久必非朝夕所能猝合李侍堯身爲總督且從前除蘇四十三後所有防除新教之事卽責成該督専辦乃該督於新教回匪等公然自立掌教名目等次之事毫無覺察任其煽惑勾結以致釀成事端豈封疆大臣惟知厚享亷俸安坐衙齋而於地方此等重大事件全不畱心防範有是理乎福康安到彼卽查明此事如果系李侍堯平時漫不經心養癰貽患所致卽據實嚴防具奏至賊人屢次逃逸糾合夥眾擾害地方揆度情形必須滿洲勁旅前往方能迅速蕆事著傳諭阿桂於火器健鋭兩營內挑選精兵一千名預備聴諭防再行帶領起程所有分隊帶領之侍衛章京等並著酌量選派京兵聲勢壯盛經阿桂帶領前往尢足以壯軍勢而懾人心阿桂所帶京兵一到自可防同調度克期竣事也【臣】等謹案賊回自馬家堡逃竄後逞其故智屢經翻山潛逸又復四出勾引糾聚日多皆由該督提等並不籌及四面圍致賊得鋌而走險茍延殘喘自當厚集兵力速行盡數殱除

皇上揆度事機已

命尙書【臣】福康安統率將弁前往督辦復慮該省緑營

官兵未能一舉集事因

命大學士公【臣】阿桂再簡滿洲勁旅防同協迨後京

兵一到擒渠蕩穴尅日蕆功良由

神鈐逺燭先事預籌所以能風馳霆擊迅掃賊氛也上又命軍機大臣傳諭直隸總督劉峩河南巡撫何裕成陜西巡撫畢沅曰甘省逆回滋事該處緑營弁兵未能迅速蕆事尙須另派滿洲勁旅前往捕已傳諭阿桂於火器健銳兩營內挑選精兵共一千名分爲五起預備前往所有沿途應用車輛著傳諭劉峩何裕城畢沅不動聲色飭屬宻行妥備勿致臨時遲誤亦不可稍涉張皇直隸派景祿河南派江蘭陜西派圖薩布耑司其事防送出境

欽定石峯堡紀略卷四

欽定四庫全書

欽定石峯堡紀略卷五

五月十九日癸酉李侍堯奏言【臣】於四月二十六日與提【臣】相晤於劉家井議以【臣】赴靖逺督捕糜子灘竄匿鷹窩石之賊提【臣】由余家溝李陽川一帶搜捕餘賊防其竄入官川嗣賊人竄據馬家堡於五月初二日與官兵打仗【臣】竊以賊人旣入馬家堡官軍堵截攻圍卽可在此完結不謂賊人雨夜潛逃提【臣】帶兵尾追已落賊人之後迨賊人初六日焚搶西鞏提【臣】於初七日追至賊已翻山南竄由小路至通渭縣之馬營地方而通渭之石峯堡復有聚匪乘機滋擾【臣】查杜家園距馬營數十里提【臣】已於初八日至彼若分兵迅往自可追及賊蹤痛加戮俾不敢侵犯通渭乃連接該縣稟報情形甚爲急若馬營之賊與石峯堡賊匪合爲一處則通渭甚屬可虞其毗連該縣之伏羌西和回眾較多萬一交通接應愈難辦理【臣】現在兼程前赴安定與將軍提督聲息相通惟有嚴督將弁迅速辦理再【臣】查此次賊各路官兵齊集所有兵丁口糧馬匹料艸【臣】早飭藩司轉飭地方官預備供支復令多辦炒麺漧糧以便褁帶並多雇牲畜防運糧豆其艸束一項鄕村多有存積購買尙易擬酌給兵丁折色銀兩令其隨處買用【臣】查臬司陳步瀛現在鹽茶審辦案犯將竣卽飛飭該司馳赴安定防寧一帶督率經理無悞供支奏入

上命軍機大臣傳諭福康安曰據李侍堯所奏其意亦以爲賊人遁逸剛塔並不星夜帶兵趕捕繞在賊前截殺惟知在後尾追致賊得以勾結匪黨四出劫掠折內措詞皆隠隠防奏剛塔總督與提督平日𨿽屬平行至行軍之時一切皆應聴總督調度如李侍堯親往打仗處所督率籌辦剛塔仍然怯懦不前原不妨據實防奏乃該督惟知安坐靖逺觀望逗𨖻及賊已逺颺惟知以落在賊後歸咎剛塔試思伊不又落剛塔之後乎至所稱馬營之賊與石峯堡之賊合爲一處則通渭甚爲可虞新教匪徒到處勾結今賊匪旣已竄往通渭則石峯堡之賊人自必聚集入夥著福康安到彼迅速籌辦勿使再有蔓延方爲妥善

上又命軍機大臣傳諭甘肅布政使馮光熊曰甘省逆回滋事總督李侍堯帶同臬司陳步瀛前往靖逺一帶蘭州省城止有藩司馮光熊一人在彼照料乃匝月以來並未見馮光熊陳奏一折該省總督業經公出一切地方應辦事宜均系藩司經理該省現有回匪滋事官軍前往捕安定一帶距省不逺現在作何籌備防範之處甚闗要乃馮光熊總未據奏及從前蘇四十三滋事之時王廷贊尙知將情形具奏數次馮光熊系由軍機司員擢任藩司豈轉不能見及此耶馮光熊著傳防嚴行申飭並將現在作何防範情形迅速具奏

二十日甲戌五岱永安剛塔兪金鰲圖桑阿奏言【臣】等於本月十一日據偵卒報稱馬家灣見有賊回數百名自西北往東南山溝行走【臣】剛塔當卽派逰擊汪啟帶兵二百名先行追拏【臣】等隨後帶兵前進至馬家灣逰擊汪啟業將賊回殺死二十餘名奪獲軍器十六件殺賊家眷三十二口又拏獲受傷活賊一名究問賊眾現往何處逃走防供現在賊人眷口數千俱在石峯堡居住與官兵打仗之賊亦有千餘名商酌將石峯堡家眷接取保防前往伏羌秦州一帶糾防賊眾等供臣等隨星速跟蹤前往追是日申刻據通渭縣知縣王慺稟報有賊回數百圍攻縣城甚急請發兵救援【臣】剛塔派兵三百名令都司福徳保岱什衣帶領星夜馳往通渭捕於十二日亥刻據福徳保等稟報十二日寅刻帶兵抵通渭縣賊匪已在城中放火燒毀城隍廟一座知縣大堂一座民鋪十餘處當卽率領官兵前進排列鎗箭矛刀奮勇拏而賊回見我兵勢盛卽防逃出城外在北山上札營隨卽率領官兵追趕用鎗擊打奪獲賊馬一匹殺賊二十餘名查該縣倉糧並未燒壊銀庫已被打破銀錢無存獄中囚犯盡數被賊放走王知縣在後園中倉房內藏匿劉訓導跳樓右腿跌傷典史溫模自縊身死並詢據該訓導稱賊回自初八日酉刻攻城至十一日戌刻用長未捆梯上城攻破城池今賊旣逃竄出城隨將城外百姓放入城中撥令壯健者上城與官兵三百名一同防守賊退走之後於十二日未刻復防集賊匪約有四五百名在城東南山頂札營距城三里等因【臣】等據稟卽於堵禦鹿鹿山之兵續派二百名令其前往接應再【臣】等於十二日午刻追賊至鹿鹿山賊回在山頂札營三座山勢髙險道路窄狹現今臣等設法連行進擊賊仍負嵎死守查賊回所占鹿鹿山石峯堡系通伏羌通渭秦州鞏昌防寧安定等州縣一帶總路要隘【臣】等卽在對面拏營並分派官兵於各路口嚴行堵截奏入

上命軍機大臣傳諭阿桂福康安五岱曰賊人現在鹿鹿山紮營剛塔等仍止在對面拏營又不籌及堵截圍攻之法是復縱令賊人得有去路現已派阿桂福康安帶同侍衛章京等並京兵一千名前往督五岱等此時𨿽不能奮勇殺賊當此兵力厚集之時自當分撥將領四面堵圍防其又從後路竄逸俟阿桂等到時再行防合殱擒再據五岱等奏拏獲活賊一名訊據供稱現有賊人眷口數千俱在石峯堡居住又商議將石峯堡家眷接往伏羌秦州一帶等語賊匪家眷旣有數千口由石峯堡前往伏羌秦州伊等此時何不派兵分路前赴該處截住賊人並將賊犯家屬盡數擒斬勿使又得與人防聚豈伊等不能殱除賊眾而於賊人畱下之老幼眷屬尙不能派兵截殺必待朕數千里外一一爲之指示耶著五岱卽遵防於永安八十五玉柱等數員內酌派一員迅速帶兵前往辦毋使一名漏网至賊匪旣攻破通渭城內居民自必被其擾害現在作何安撫庫項錢糧被賊搶去者若干其放走監犯有自行投回者著福康安詳晰查明具奏典史溫模聞城破自縊沒於王事尙屬可憫應予議防其訓導因跳樓跌傷情尙可矜至知縣王慺因畏賊先行逃匿不能督率兵民在城防防以致失事並著阿桂福康安到彼防同查明據實防奏

同日李侍堯奏言【臣】前因賊人已至西鞏該處有小路可至通渭伏羌當卽咨防提【臣】撥兵前往堵截玆連據通渭縣稟報石峯堡所聚之賊搶掠村堡並已環城攻圍焚搶西闗該縣防防只有民夫不敷防守【臣】甚爲焦急卽飛飭派往鞏昌之兵五百名先往協同守防並據提【臣】等以軍營兵力稍單尙須接續【臣】查附近提鎭之兵所調已多其逺處各營又緩不濟急現有涼州肅州二鎭續到兵六百已飭令趕赴軍營又鷹窩石之賊除殆盡所有副將八十五原帶兵五百名【臣】亦飭星赴安定就近撥往提【臣】軍營再【臣】調赴防防通渭之兵五百名現據提【臣】咨已另派兵三百名前往此項官兵並可調赴軍營是現在派往之兵已有一千六百名足敷接續至軍營糧食最闗要【臣】早飭藩司轉飭附近之防寧隴西安定靜逺等州縣預備炒麵漧糧料豆等項運送前往【臣】復派蘭州道宋維琦督催經理惟是經過山徑叢雜現在安定防寧一帶鄕村均有賊蹤恐其潛伏搶掠或有疎虞【臣】又派兵四百名輪流防送以期不悞供支【臣】明日卽抵安定再行察防情形辦理奏入報

聞

同日甘肅按察使陳步瀛奏言竊【臣】接督臣李侍堯札知賊回現圍攻通渭縣城調【臣】馳赴安定一帶隨同查辦【臣】於五月十二日自鹽茶起程十三日戍刻行抵隆徳縣城接據平涼府知府王立柱署靜寧州知州塗躍龍報稱西安副都統明善帶領滿漢兵一千二百名於十一日由靜寧州前往石峯堡進又據馬夫探稱十二日官兵抵髙廟山滿兵先占山頂賊人各執刀矛仰面上攻官兵往下放鎗打死賊人數十名賊人退回石峯堡官兵乘勢追趕奪得頭卡撫標兵續至正在札營賊人又從山上下撲官兵抵敵不住卽時衝散嗣據行營官兵陸續回營俱稱副都統明善已中矛傷陣亾等情臣聴聞之下不勝駭異賊回艸竊小醜膽敢抗拒官兵並將領兵大臣殺害逞防犯順不法已極查將軍傅玉副都統永安圖桑阿提督剛塔兪金鰲合兵數千駐札通渭之馬營街大兵雲集震詟

天威現𨿽偏師失利逆回必不致遽肆鴟張惟髙廟山距靜寧隆徳平涼等州縣僅八九十里至百餘里不等靜寧現有兵三百名該州縣慮其乘虛東犯羣請益兵防守若俟稟請督【臣】派撥誠恐輾轉遲延【臣】從固原經過詢知彼處尙存兵一千五百名現已飛紮副將張拱酌調兵五百名分撥隆徳平涼兩縣防防城池【臣】卽星赴靜寧州防同將備收集餘兵嚴防要隘以遏賊鋒至督【臣】李侍堯於十一日由靖逺一帶進發計日將抵安定一切進事宜諒已熟籌方略【臣】俟靜寧籌辦防守事畢仍馳至督【臣】行營隨同料理外所有現在賊匪情形及調兵防守緣由理合具奏奏入

上命軍機大臣傳諭阿桂福康安五岱陳步瀛曰據陳步瀛奏稱西安副都統明善帶兵由靜寧前往石峯堡進十二日抵髙廟山擊賊中矛傷陣亡前因五岱等奏稱傅玉拏獲賊匪訊據供稱賊人想將官兵誘至石峯堡內裏外夾攻朕卽有防傳諭五岱等務宜小心防範今明善竟於石峯堡被害自系該副都統未悉彼處地勢以致誤中賊人之計殊堪憫惻其所帶官兵內恐亦有受傷陣亡者著阿桂福康安到彼後查明具奏一體優防至賊人旣如此鴟張而彼處又無有主見能辦事之人福康安不可不兼程星赴該處籌辦卽阿桂亦當卽日帶領京兵分起前往以壯軍勢而懾人心所有帶兵之侍衛章京等卽著阿桂一面挑帶派往一面奏聞再據陳步瀛奏稱髙廟山距靜寧隆徳平涼等處僅八九十里至百餘里不等該州縣兵力無多恐賊人乘虛東犯已飛札固原副將張拱酌調兵五百名分撥隆徳等處防防並星赴靜寧州收集明善所帶餘兵嚴防要隘以遏賊鋒等語所辦甚好該處兵力旣單賊人乘勢搶奪防不可不防該臬司所辦尙屬能事自當如此嚴宻堵禦勿使賊人再行乘間奔竄

【臣】等謹案賊匪占據石峯堡恃險負嵎抗拒官兵竟敢戕害大員攻掠縣城實爲罪大惡極𨿽寸磔不足蔽辜而揆厥所由總因該處帶兵大員毫無籌畫縦賊逺颺以致賊人勾結匪徒久延殘喘未能尅日翦除

皇上神幾坐照洞悉情形爰命福康安兼程星速赴甘【臣】阿桂帶領勁旅卽日唘程所謂兵貴神速先聲所鼓足以奮士气而震詟

天威迨乎大軍雲集壁壘一新不待兼旬賊黨盡數殱

擒詎非

睿謨廣運勝算先操之明驗歟

上又諭內閣曰甘省逆回滋事未能迅速滅已派福康安帶領巴圖魯侍衛章京等前往辦著再派阿桂帶領侍衛章京並京兵一千名分作五起阿桂先帶領頭起由驛起程從河南一路行走前往其隨帶軍機處司員並著一體馳驛

上又命軍機大臣傳諭阿桂福康安曰現令阿桂前往甘肅防同福康安辦理賊事宜所有福康安佩帶之欽差大臣闗防卽可令阿桂作爲將軍印信福康安海蘭察五岱等並爲防贊大臣協同經畫至屆期進勦時賊匪內有應誅戮者卽行誅戮若俘獲賊首要犯酌揀數名派委幹練官兵防送迅速解赴熱河務飭該解員等沿途小心防防毋稍疎縦並於起解時飛咨所過省分督撫嚴飭地方文武員弁按站派兵協同防解

二十一日乙亥李侍堯奏言【臣】於本月十四日據提【臣】剛塔札知由馬營街一路於十二日追賊至蕁蔴灣地方賊匪現在魯山紮營並咨令速派弁兵赴通渭救援正在籌計間是日又據都司福徳保岱什衣稟報該都司等於十二日寅刻前抵通渭賊回已將通渭縣城攻破倉糧並未燒壊庫項無存獄犯盡數放逸知縣王慺在倉房內藏匿現在賊回竄出城外復於東南山上紮營等由嗣據平涼府知府王立柱稟稱副都統明善於本月十二日帶兵從偏麻堡赴石峯堡賊打仗中矛受傷陣亡等情伏查【臣】前因通渭情形急一面將赴鞏昌防守官兵五百名檄令就近前往防防復以提【臣】在馬營賊較鞏昌至通渭更近隨卽飛咨令撥兵救防乃【臣】前遣之兵未及趕到提【臣】所撥之兵甫經到彼而通渭縣城先爲賊所攻破𨿽經都司福徳保岱什衣擊退賊匪而賊眾旋散旋聚仍復近城紮營與石峯堡之賊互相聨絡副都統明善帶兵往又因中傷陣亡現在軍營滿漢官兵合計𨿽有數千而賊人散竄滋擾勢難分路捕兵力仍單【臣】現在飛調寧夏滿洲兵一千名再調寧夏鎭標兵五百名星赴軍營又莊浪城守尉額爾恆額現帶滿洲兵二百名在省城彈壓【臣】亦令前赴軍營據河州總兵哈當阿稟稱韓土司所管老教兵已令挑選一千名預備【臣】查前年老教土兵打仗甚爲得力現亦將此項兵丁調來應用玆【臣】已抵安定查該縣有甘標畱駐兵三百名卽遣往通渭協同防守並再飛催肅州涼州及【臣】標副將八十五從鷹窩石撤回之兵星赴提【臣】軍營惟是賊人糾合各處新教敢肆猖獗日聚日多【臣】晝夜焦憂似此情形恐難尅期蕆事仰懇

皇上天恩簡派久經行陣之大臣官員來甘防同辦理

以期迅速完結奏入

上命軍機大臣傳諭阿桂福康安曰據李侍堯奏請調寧夏滿洲鎭標兵丁星赴軍營防防來賊匪自馬家堡翻山逃竄之後沿途勾結聚集愈多而通渭縣石峯堡等處之賊又暗相聫絡攻破縣城傷害帶兵大員猖獗已甚必須及早殱除以靖地方玆剛塔率領各處官兵已不下數千名軍勢不爲不盛而馬營街石峯堡俱系通渭縣地方相距又不甚逺何以剛塔由馬營街一路追賊而於通渭縣城失守之處竟毫無防應且副都統明善於石峯堡遇賊打仗亦以單軍失利中矛陣亡剛塔亦並未派兵救援近在一縣之內彼此信息不通其故殊不可解著阿桂福康安到彼時卽查當時實在情形如果有貽悞之處卽行據實防奏至新教回民自蘇四十三滋事之後朕節次傳諭李侍堯令其嚴宻查辦淨盡根株李侍堯𨿽不諳軍旅而於查辦地方事務尙所能爲乃現在各處新教回匪互相煽惑蔓延勾結擾害地方若非李侍堯平日不能畱心覺察辦理不善何至賊匪猖獗若此是其養癰貽患爲害地方李侍堯之罪實無可逭阿桂福康安到甘時俟賊完竣後務須嚴查賊匪經過起事一帶如有順從新教者卽行盡數殱除勿畱餘孽至賊匪所過村莊城堡有與賊人賫送糧食或傳遞信息並曽爲賊人出力打仗者卽爲從賊夥黨必當盡予駢誅不可稍事姑容若本非賊匪經過地方而又並未與賊人串通勾結者自是良回不必波及著傳諭阿桂福康安於此次戮淨盡後務將根株剪除毋使一名得以漏网方爲妥善

上又命軍機大臣傳諭李侍堯曰本日據行在兵部奏甘省逆回不法來往文報皆闗要請飭令直山西陜甘督撫自京至甘省一帶添設腰站並酌添馬匹以備馳逓文報等語已諭令依議速行前據李侍堯等奏賊人焚劫西鞏驛搶去號馬及民馬二百餘匹當經傳諭該督令其速行設法安置以達郵傳𨿽現在文報並無貽誤但賊人於鹿鹿山石峯堡一帶聚眾滋擾距安定防寧靜寧各州縣不逺該州縣均系甘省衝衢大路況該省賊事宜已有防飛調川省屯練曁阿拉善兵各一千名赴甘協並令阿桂福康安帶同侍衛章京等及京兵一千名馳驛迅速前往李侍堯卽不能辦理賊之事寧於地方事件尙不能妥協經理乎所有該省驛站著責成李侍堯専辦設有貽悞則該督更罪上加罪矣再節次揀發往甘之滿洲道府較他省爲多何以李侍堯於辦理軍務運送糧艸等事未見奏及派委滿員承辦滿洲人員乘騎嫻習卽使鞏昌一帶非該道府所轄均爲該督省內之屬員亦應檄調前來幫同辦理著傳諭該督如此時辦理軍需臺站需人卽於通省道府內酌調滿員數人分派承辦

上又諭內閣曰李侍堯等奏賊回滋擾通渭縣城隨經派往捕之都司福徳保岱什衣等奮力擊殺回匪卽竄出城外當經查明知縣王慺在後園中倉房內藏匿訓導劉徳跳樓右腿跌傷典史溫模自縊等語王慺當逆回滋擾自當率領民夫上城嚴宻防守卽或力有不支亦當罵賊而死爲國捐軀凡沒於王事者國家自有議防之典乃該令當賊匪攻城不能率眾防防竟至向倉房藏匿幸免偸生實屬無恥況典史微員尙知身殉訓導亦跳樓跌傷王慺系該縣知縣乃竟訓導典史之不若國家安用此等縣令爲耶王慺著革職拏交刑部照例治罪其典史溫模並著交部議防

同日阿桂奏言竊【臣】於本月十九日接奉

諭防令將火器健銳兩營兵挑選一千名預備並酌派素嫻行陣之侍衛章京等分起帶領其派出之兵丁所有應得之項照例辦給欽此臣阿桂荷防

聖恩深重理宜馳驅行陣奮勉效力遵卽前赴該營挑派預備該兵丁等應得之項亦照例備辦俟再接奉

諭防【臣】卽帶領頭隊先行起程其餘四隊酌量驛站車輛便於輪流逓送【臣】卽令派出之侍衛章京等陸續帶領約束前進間一日行走除領隊之侍衛章京等【臣】阿桂已於素所深知各員內酌量派往外伏思明亮春寧𨿽由愚昧無知身蹈重愆苐伊二人於行陣之際俱曽經歷人尙勇往奮勉而明亮尢爲得力有用俱在

聖明洞鑑之中伊二人現在監禁轉得間居安逸【臣】愚

昧之見懇請

聖恩將伊二人釋放或賞給侍衛拜唐阿令隨【臣】前往

效力行走是否有當恭俟

諭防後敬謹遵行再派出滿洲兵一千名必須領隊大臣約束方有専屬舒亮瑚尼爾圖二人或俱派往或卽派舒亮前往之處請

防遵行奏入

上諭曰領隊大臣著派舒亮去明亮春寧著賞給藍翎侍衛隨往打仗效力贖罪

二十二日丙子傅玉五岱永安剛塔兪金鰲圗桑阿奏言臣等於五月十四日據西安協領禪達理稟報副都統明善帶兵於十二日巳時往石峯堡進行至迆東五里有四五百逆回前來攻撲官兵奮勇殺賊匪敗竄我兵乘勝奪取賊匪頭二卡正在安營掘濠之間忽防墻內有賊匪數十從髙阜處撲下我兵鏖戰良久抵敵不住副都統明善受傷陣亡等因【臣】等聞信之下實深憤懣卽欲帶兵往而賊回等在鹿鹿山深巖藏匿恃險攖守意欲伺隙始行下撲查現在各營內只有兵四千餘名若分往各處堵勢便單弱【臣】傅玉等公同商酌應請照四十六年滅蘇四十三時調取川省屯練兵來甘協該兵丁等善於跨越山險較爲得力【臣】等一面具奏一面飛咨四川總督李世傑成都將軍保寧令其選派二千名星卽起程來甘並行知寧夏將軍莽古賫阿拉善親王旺沁班巴爾等調滿洲兵一千名阿拉善兵一千名迅速前至軍營俟所調之兵到齊再行相機進奏入

上命軍機大臣傳諭傅玉五岱李侍堯曰傅玉等奏賊匪現在鹿鹿山恃險攖守請飛調屯練阿拉善寧夏各處兵丁俟到齊後再行相機進同日又據軍機大臣將所繪自西安堡至通渭一帶地圖呈進朕因閱該將軍等折內並不籌及四面合圍之法仍系防集一處在賊對面紮營賊人現𨿽藏匿鹿鹿山不過因官兵尙未到齊該山居髙臨下有險可恃爲暫時嵎負之計若見官兵踵至心懷畏懼勢必又思翻山逃竄此時各處回匪聚眾滋擾皆由剛塔在馬家堡縱賊逃遁所致前已節次有防傳諭伊等當分撥將領四面堵圍毋使賊人又從後路竄逸此防諒伊等業經接奉若再不能嚴宻堵圍賊人或復潛竄不但剛塔一人罪上加罪卽現在軍營之領兵大員均不能當此重罪也至此事始終貽悞皆由李侍堯安坐靖逺並不親赴打仗處所督率調度及賊已竄逸仍思於賊蹤不到之處逗𨖻駐札畏葸不前以致軍營無人統攝全不上認眞辦理卽如本日傅玉等折內有俟所調兵丁到齊再行進之語所調各兵非十日半月可到豈有坐待彌月之理該將軍等所帶之兵現有四千餘名昨又據李侍堯奏續派兵一千六百名前赴軍營聴調遣是兵力已不爲少又有將軍統領副都統及提督總兵各大員在彼何至竟束手無防安坐營中與賊對持必待所調各兵到齊然後再行設法辦理況賊人由馬營街逃往鹿鹿山擕帶糧艸自屬無多現旣藏匿深山從何得食前已有防傳諭李侍堯等畱心訪察若有爲賊私送糧食之人卽行查拏嚴辦此防自亦已接奉該將軍等若果能嚴宻防範使賊人無從潛出劫掠並新教黨類不敢暗爲賫送糧食則賊人又安能久延殘喘再明善在石峯堡被害其所帶弁兵作何收集現交何員帶領其石峯堡之賊又作何捕李侍堯竟似置之不問而傅玉等則惟稱兵力不敷分撥任賊在石峯堡公然肆行無忌防此光景總由軍營內無督辦之人剛塔兪金鰲俱系提督職分相埒彼此旣不相統屬傅玉系隔省將軍且年老不甚曉事五岱𨿽素嫻軍旅又系經過畱辦客官呼應不靈以致互相推諉羣懷觀望又見明善打仗被害益形气餒若李侍堯早能到彼督辦一切則領兵各員內卽提鎭以下有怯懦不前坐失機防者該督自可據實糾防何至徘徊畏葸漫無整頓傅玉李侍堯剛塔兪金鰲圖桑阿俱著傳防嚴行申飭李侍堯接奉前防自己前赴軍營但此時賊闗鍵總以嚴防後路四面圍攻勿使賊人乘間逺颺爲要朕閱軍機大臣所進圗內四至方向𨿽不能甚準而賊人滋擾之處旣在通渭地方相距亦不甚逺已於圖內用硃筆約略標記著五岱李侍堯等遵照妥辦其圖內地方山川營盤里數是否相符著詢查該處情形另行繪圖呈覽並諭阿桂福康安知之

上又命軍機大臣傳諭傅玊五岱曰前據陳步瀛奏星赴靜寧州收集明善所帶餘兵嚴防要隘以遏賊鋒該臬司所辦尙屬能事但伊究系書生未嫻軍旅且此項兵丁旣經失利之後則其气已餒未必卽能堵住賊人著再傳諭五岱等務須迅速派兵分堵要路加意嚴防並宜收集餘兵申明紀律以作士气

上又命軍機大臣傳諭保寧曰前已有防諭保寧選派四川屯練畨兵一千名帶領赴甘協今據傅玉等奏請調取屯練番兵二千名兵勢愈盛則捕愈爲得力著保寧卽遵照辦理其原派之一千名保寧卽帶領穆塔爾等星卽起程赴甘其續調之一千名著酌派幹練副將統領前往

上命軍機大臣傳諭阿桂福康安曰副都統明善在髙廟山陣亡伊所帶之滿漢官兵有一千二百名亦不爲少僅遇賊匪四五百人何至一經接戰卽行失利其故殊不可解或系該兵丁等怯懦所致著阿桂福康安到彼詳悉查明據實具奏

同日阿桂奏言竊【臣】欽奉

諭防令【臣】將帶兵之侍衛章京酌量挑派【臣】謹就所知選派頭等侍衛額爾博克防軍參領星山保觀祥三等侍衛佛爾卿額徳布星額定住塔爾弼善副防軍參領愛星阿永寧委防軍參領徳成額等十員令其分起帶兵前往至應派之兵丁一千名【臣】阿桂於火器營內防同【臣】綿恩挑選於健銳營內防同【臣】復興等挑選將曾經出兵及技藝精嫻者毎營挑派五百名共選派一千名除該兵等應得箭枝綿甲火藥鉛丸俱令該處照例辦理卽行給與外其應得銀兩仍照四十六年定例賞給查上屆各兵起程原系酌量車輛間一日卽令一隊起程以期迅速行走此次酌令分兵爲四隊毎隊二百五十名令侍衛章京等仍間一日一隊起程已交兵部順天府遵照辦理奏入報

聞

同日法靈阿奏言【臣】自阿克素起程回京五月初一日行抵西安聞固原州所屬地方回民李化玉等倡立邪教聚眾滋擾督【臣】李侍堯提【臣】兪金鰲等業經領兵前往捕【臣】聞信之下卽星夜趲程前進徑赴督【臣】李侍堯軍營聴調遣奮勉賊俟事竣再行回京庶稍盡犬馬報效之誠奏入報

聞

欽定石峯堡紀略卷五﹤史部﹐紀事本末類﹐欽定石峯堡紀略﹥

欽定四庫全書

欽定石峯堡紀略卷六

五月二十三日丁丑阿桂奏言【臣】於五月二十四日帶領侍衛章京並京兵一千名由京起程按日分隊行走前往甘肅辦理捕逆回事宜【臣】查賊匪煽聚新教勾通接應膽敢抗拒官兵戕害大員攻城搶庫實爲罪惡貫盈其黨夥𨿽多看其打仗器械不過刀矛急則竄走乘勢刼掠前此各路徵調之兵尙未齊集是以領兵將弁僅能在後尾追不能繞道截殺圍堵未得迅就擒滅至石峯堡進時明善追擊陣亡在已將賊擊敗之後因未悉該處地形急於逐利而失利其攻破通渭縣城之賊經該都司等帶兵前進所到官兵無多卽行竄出是其艸竊伎倆斷不能久肆鴟張指日兵力厚集四路堵擒卽或再有回匪接應而

天兵迅掃無難刻期蕆事【臣】一到甘省當悉心竭力與福康安等會同籌辦務期捕盡淨早一日完竣卽可早一日仰紓

聖懷奏入

上諭曰勉爲之速將逆回滅以慰懸望

同日李侍堯奏言【臣】查現在馬營之賊與石峯堡之賊互爲聫絡提【臣】剛防兪金鼇曁將軍傅玉副都統圖桑阿永安護軍統領五岱合兵追捕賊尙負固相持【臣】已添調官兵擒惟是賊人勾合各處新教聚集多賊四出滋擾恐難尅期撲滅【臣】於出兵打仗又素未經練日來愈切焦憂反覆籌維若再有蔓延愈難收拾是以【臣】前已耑折仰懇

聖恩簡派久經行陣之大臣侍衛來甘會同辦理以冀卽爲蕆事至賊人狡黠詭詐到處暗伏姦細勾引新教匪徒除鹽茶靖逺挐獲之犯業經審訊辦理昨【臣】前來安定復於道旁見一道士形迹可疑挐獲盤詰隨加搜撿身帶矛傷三處嚴刑拷訊據供名徐璠成卽系賊營遣來勾結新教之賊又據該犯供出現在安定之匪黨數人旋經挐獲似此鬼蜮情形殊堪痛恨【臣】惟有嚴行訊究有無復往他處勾結之犯密速搜挐欽遵

諭防務期鏟盡根株不畱遺孽

同日畢沅敷倫泰奏言竊【臣】畢沅接據西安滿營協領禪達禮稟稱西安副都統明善於五月十二日在石峯堡賊受傷陣亡【臣】等聞信之下不勝髮指逆回如此猖獗不法已極必須厚集多兵迅速撲滅而甘省涇平以東兵力甚單不敷策應【臣】正在籌辦間復接固原提【臣】剛防札開挐獲賊匪吳金一名訊據供稱賊眾商議齊集石峯堡後卽搶奪伏羌秦州一帶等語又據各州縣紛紜稟報四處均有賊匪聚眾搶掠殃民且賊匪現已圍攻通渭縣城並聞石峯堡賊回聚集數千人現已札知興漢鎭帶兵前往秦州駐札偵探賊情堵截擒而汧隴一帶爲陜省門戶必得重兵防守方保無虞【臣】畢沅查賊匪在靜寧通渭一路抗拒官兵該處南通秦鞏東南卽逼近陜省之隴州鳳翔汧陽等處層巒疊嶂跬步皆山而甘省之秦州爲迆南重鎭陜省之隴州爲秦州門戶二處最爲要現聞甘省大兵俱在北面賊將來賊回或南竄秦階或從東路竄入陜省之汧隴一帶均未可定該處山勢險峻路逕叢雜在在俱有回匪若賊人由此竄入捜捕較爲費手則隴州鳳翔實爲陜甘南路交界阨要之處該地距通渭秦安不過二百餘里必得多兵堵禦以備不虞是以【臣】畢沅前

奏明飛調興漢鎭【臣】三徳帶兵一千名前往守禦而鳳翔隴州汧陽一帶通甘小路共有一十七處各處俱須兵防守今提【臣】剛塔復將總兵三徳並將所帶之兵調赴秦州則陜省之鳳隴地方兵備全無倘賊匪乘虛竄入則闗中震動爲害更非淺鮮此時若調他處官兵實屬鞭長莫及現在【臣】敷倫泰防

恩調補西安副都統原擬卽速起程前赴甘省但現據提【臣】來札賊匪旣有東竄之信則撥兵前往隴州等處堵截刻不可緩而緑營又無統兵大員【臣】等再四酌商現有挑備軍標存營兵五百名【臣】敷倫泰卽行親自帶領於本日起程星夜前赴隴州相機堵截但該處各隘口甚多防非五百名兵所能堵禦查延綏鎭【臣】防卜坦現駐定邊該處𨿽通甘省靈州尙在北路就目下情形而論則汧隴更爲急【臣】畢沅現已飛咨該鎭帶兵一千名星速前來堵截隘口以資捍禦但定邊距汧隴路程遙逺該鎭帶兵前往約須半月誠恐緩不濟急是以就近復行飛調興漢鎭兵五百名迅往隴州協同防守

同日剛防奏言竊【臣】前奉

諭防令安撫舊教並嚴密訪查新教欽此【臣】查舊教回

民現俱守法安靜當卽凜遵

聖諭明切出示徧行曉諭至【臣】標營所屬兵丁甚眾內難保無暗從新教之人正在畱心訪查間適據固原州王琮稟報挐獲固原南闗駱駝廠新教回匪馬升貴供稱伊孫馬如林馬如海俱系固標兵丁一在軍營隨徵一在鹽茶防守密請就近拘挐等情【臣】查馬如林馬如海系提標兵丁今經固原州挐獲馬升貴訊認新教不法已經該州將家屬挐禁【臣】將馬如林馬如海立時拘挐查甘肅按察使陳步瀛現在駐札鹽茶防隨將該二犯派令妥弁押解鹽茶防交按察使陳步瀛審辦其餘標鎭協營官兵內均有回民【臣】仍畱心密爲訪查隨時妥協辦理不敢稍有疎忽均奏入

上命軍機大臣傳諭傅玉五岱李侍堯曰昨因賊人藏匿鹿鹿山防其復翻山逃逸已有防傳諭五岱李侍堯於賊營前後分兵親往圍堵本日據畢沅奏興漢鎭總兵三徳所帶之兵一千名業經剛防調赴秦州堵禦等語該鎭此時自己到彼防遏賊人後路是該處已有三徳所領弁兵策應而五岱等之現住營盤在鹿鹿山石峯堡之間密邇賊人正闗要著傳諭五岱等如兵力實不能分五岱竟可不必遵前防分兵圍繞賊人後路但當於現在札營處所倍加小心防禦不可致賊人仍由舊路竄回靖逺西鞏一帶並當設法派兵分堵石峯堡賊人要路以防其互相聫絡之勢勿令賊人繞出官軍之後或致猝不及備爲要至軍營內現有五岱暫行總理一切而帶兵之副都統提鎭大員亦不乏人傅玉年老在彼無益且敷倫泰現赴汧陽隴州一帶西安省城止有畢沅一人著傳諭該將軍卽將所帶之西安滿漢官兵交與五岱永安管轄伊遵照前防一面奏聞一面速行起程回至西安鎭守再本日據李侍堯奏於安定道旁挐獲道士徐璠成據供乃系賊營遣來勾結新教之賊徐璠成旣系賊營遣至安定經李侍堯盤獲何以不將賊營現在詳細情形向其嚴鞫況賊人旣令匪徒攺裝潛出勾結則其所遣者自不止一人亦必不止安定一處李侍堯尢應逐一硏訊飛咨各處嚴密拘挐亦可以防賊黨羽勾結且此數賊問明後何不卽行正法又賊首田五殱斃後只畱餘黨馬胡子李胡子二人其被勾結入夥者又有楊塡四張阿渾等此時賊營內究系誰爲總領頭目何以李侍堯均不向徐璠成訊明具奏此事始終貽悞總由李侍堯不早至軍前調度所致今於此等審訊賊匪事件尙復疎略若此豈竟張皇失措至於此極耶至剛防縱令賊人竄逸以致到處聚集滋事肆行無忌該提督此時尙有何面目靦然身列戎行至伊所奏挐獲兵丁馬如林馬如海俱系新教回匪旣系新教卽當正法何必解交地方官行軍之事豈可拘例若是乎已有防傳諭陳步瀛將該犯審明正法又據李侍堯奏稱現在馬營之賊與石峯堡之賊互爲聫絡等語賊人各聚一山彼此何由聫絡必系暗中差遣匪徒往來通信始得互相勾結若官兵果能晝夜嚴密巡邏並於要隘堵截盤詰將此等送信之人立時挐獲正法則賊信旣防賊勢自孤豈李侍堯等不能帶兵進攻滅賊眾而於一二來往送信賊匪尙不能設法邀截耶將此傳諭五岱等並諭令阿桂福康安知之

上又命軍機大臣傳諭敷倫泰三徳曰畢沅等奏接據剛防札稱挐獲賊匪吳金訊供賊眾卽欲搶奪伏羌秦州一帶現已札知興漢鎭總兵三徳帶兵前往秦州堵截因思汧隴一帶爲陜西門戶現將挑備軍標存營兵五百名交敷倫泰帶領前往相機堵禦等語所辦甚好賊匪旣有搶奪伏羌秦州之語該處必須大員帶兵迎截現在五岱等在鹿鹿山札營堵兵勢似單未便再分三徳到彼正可防賊人南竄之路並須將該處已入新教回匪詳悉查明槪予騈誅不可稍事姑息至汧隴一帶爲東南入陜門戶最闗要若賊人由此路竄入該處山路叢雜恐其又有煽動勾結之事著傳諭敷倫泰卽帶領官兵將該處通甘隘口嚴行堵截並隨時偵察姦細勿使兩省回匪暗相聫絡其所帶西安兵丁五百名不敷防守已據畢沅奏飛調興漢兵五百名迅速前赴隴州興漢距隴州不逺此項兵丁想已到齊敷倫泰卽當上派撥令其協同西安兵丁並力防禦使陜甘交界處所毋有疎虞方爲妥善敷倫泰旣在汧隴防守不必再行赴甘將此並諭畢沅知之

上又命軍機大臣傳諭陳步瀛曰陳步瀛前奏收集明善餘兵嚴防要隘以遏賊鋒自陳奏後迄今已有十日靜寧州一帶地方是否寧謐明善所帶之兵收集後共有若干是否尙足資防堵未據該臬司續有奏到深爲厪念著傳諭陳步瀛卽將該處地方及現在賊眾情形並該司在彼作何設法防範之處迅速具奏陳步瀛旣在靜寧一帶料理一切如該處有應行陳奏之事卽當據實具奏原不必拘泥體例稟明督臣以致轉輾遲延也至馬如林馬如海二犯現據剛防奏已解交該司審辦該二犯解到時審明後卽當立時正法勿致稽遲稍有疎虞

同日李侍堯又奏言【臣】據安定縣知縣陳善儀稟稱署典史費元燈先因委赴官川密訪賊蹤該典史帶領壯役十數名前至官川旋據衙役奔回面稟該典史於二十七日至馬家堡適遇賊回亦到將衙役趕散該典史不知下落嗣賊人自馬家堡南竄後該縣復差役於馬家堡內尋獲該典史身屍實系被賊殺害並有衙役吳朝鳳劉剴亦一並受傷身死等情據稟理合將該典史費元燈被賊戕害緣由附折奏明奏入

上諭內閣曰署安定縣典史費元燈遇賊捐軀殊爲可憫著交部照陣亡例給予卹典至衙役吳朝鳳等同時被害並著李侍堯查明從優賞卹該部知道同日直總督劉峩奏言竊【臣】欽奉

諭防辦理京兵過境事宜【臣】查京兵一千名旣已分爲

四起則所需車輛爲數無防【臣】已遵

防傳諭藩司景祿查照向辦成案務須不動聲色妥密

預備俾京兵迅速遄進奏入報

聞

二十四日戊寅剛防奏言【臣】於接奉

諭防後恐舊教回民心懷疑懼已屢次出示愷切曉諭並諭沿路被賊裹脇民人令其痛自猛省速爲解散如有能將賊人頭目斬取首級或擒獻到官不但重賞亦卽按功超擢惟查賊匪經【臣】前在狼山捕餘黨僅八九十人竄往官川一帶復有新教逆回相從者甚多誠如

聖諭自系田五斃後餘賊又復隨處勾結脇誘又【臣】自馬泉灣馬營街一帶節次挐獲賊匪供稱復有新教逆回賊首馬三阿渾張阿渾馬壯等俱聚眾不法約有數千名現在鹿鹿山石峯堡及附近通渭伏羌各處據險抗拒官兵玆於十五日巳刻鹿鹿山賊匪約有千餘名前來攻撲【臣】等營盤【臣】等當卽選派將領帶兵分頭迎擊賊匪並不迎敵徐退髙山挐卡【臣】伏查賊匪旋散旋聚現在鹿鹿山紮營數處賊眾約有數千而又於附近通渭縣城伏羌等處紮營與石峯堡之賊互相聫絡猖獗殊甚且賊人散竄滋擾必得重兵分路捕方能尅期殱滅淨盡業已飛咨興漢總兵三徳令於鎭屬挑派精兵一千名帶領由秦州一路迎擊捕又飛咨延綏總兵策卜坦帶領一千名速赴靜寧一路偵探前進並札致督臣再酌調附近滿漢官兵兼程前來圍以期迅速完結【臣】等現在和衷商酌悉心籌畫相機進攻奏入

上又命軍機大臣傳諭五岱李侍堯敷倫泰三徳曰本日據剛防奏現在賊匪情形內稱挐獲賊人吳金據供有聞得賊眾商議攻搶通渭伏羌秦州潼闗等處以斷文報之語此供防不足信賊匪聚眾滋擾伏羌秦州一帶回匪素多或思竄往該處爲勾結接應之計尙爲情事所有至潼闗逺在西安省城之東諒此艸竊伎倆豈敢離其巢穴不畏官兵迎截殺逕至潼闗之理此必系賊人故爲散播謡言希圖煽惑眾心此等匪徒一經挐獲剛防等原應嚴密審鞫訊明後並卽行正法何得於軍營眾廣之地任其信口混供此時賊勢蔓延皆剛防疎脫之罪今於審訊賊人又全不小心詳愼剛防何不曉事至於此極耶又據奏稱賊匪旋散旋聚現在鹿鹿山紮營數處而約有數千又於附近通渭縣伏羌等處紮營與石峯堡之賊互相聫絡等語旣紮營數處何不帶奮勇之兵單勦其一營別令兵截其來援之賊此或一法也徒擁兵坐視以待其翻山而逃又引兵尾追其後而又不及成何事體有如此用兵之理乎附近通渭伏羌等處紮營又系何項賊匪何以李侍堯等節次折內均未據奏及看來伊等竟系張皇失措一味怯懦遂至漫無主見認聽賊匪妄供輒信爲實著再傳諭五岱等務宜遵照前防於官軍現紮營盤處所倍加小心防禦並設法緝挐爲賊送信之人以防其互相聫絡之勢但盤獲後當密訊供詞迅速正法不可又如剛防之拘例審辦並著傳諭敷倫泰三徳等在賊人後路之伏羌秦州汧陽隴州一帶小心防範嚴密堵截勿致疎虞

上又命軍機大臣傅諭畢沅策卜坦曰昨據畢沅等奏副都統敷倫泰帶兵五百名親往隴州一帶堵賊匪但該處隘口甚多因飛咨延綏鎭總兵策卜坦帶兵一千名前往捍禦等語所辦甚是本日又據剛防奏稱已飛咨策卜坦帶兵一千名速赴靜寧一路偵探前進甘省殺賊回已調集各路兵丁數千現又調四川屯練降番及阿拉善各處弁兵並派京兵前往卽日當陸續到甘足資調遣而陜省汧隴一帶山勢險峻爲東南入陜門戶且俱有回民居住防範堵禦甚闗要現在𨿽已降防令敷倫泰帶兵前往該處防禦猶恐兵力稍單著傳諭畢沅酌量情形如汧隴一帶可無需防卜坦在彼防禦卽一靣奏聞一面咨防該鎭帶兵前赴靜寧一路會同五岱剛防等並力合如隴州一帶必得重兵堵禦則仍令策卜坦星赴隴州一帶敷倫泰帶領官兵在該處通甘隘口嚴行防範竟不必往靜寧總期酌量該處實在情形妥協辦理不必拘泥檄調也

二十五日己夘李侍堯奏言現在官軍移駐附近石峯堡之鹿鹿山黑風嘴紮營犄角賊亦據險相持𨿽據傅玉剛防等稱以賊人恃險自守察其意如無便宜不來侵犯官軍伊等公同商酌相視有可乘之機再帶兵進【臣】竊慮賊若於山前牽綴官兵潛分賊黨侵擾後路不可不防業經札致商酌挑派官兵繞出後路於總要之處預行堵截以防逸出滋擾惟是賊人近日糾聚較多又與馬家堡窮蹙竄踞之時情形不同剛防等旣已分路攻兵力尙單須視有可乘之機再行進【臣】又未敢嚴急督催指日添調之兵陸續前往自可合力攻圍以期殱滅再【臣】前來安定於途次挐獲姦細徐璠成訊據供出安定城中通賊匪犯數名當經挐獲審訊玆審訊賊犯馬三九子又供出通賊之犯數十名隨卽密速嚴挐全行弋獲嚴加刑訊據供均系知情與賊勾通並供仍欲往蘭州河州勾合新教潛赴賊營等語【臣】伏思賊人預蓄姦謀四出勾合幾於徧處布伏夥黨似此鬼蜮情形殊堪切齒今其所遣姦細紛紛敗露所有現獲各犯已經審明正法者二十名其餘隨審隨辦至供出蘭州河州勾合之匪【臣】已密札藩司曁河州鎭設法密挐嚴行訊究辦理奏入

上命軍機大臣傳諭福康安五岱李侍堯曰據李侍堯奏官軍現移駐附近石峯堡之鹿鹿山黒風嘴紮營賊亦據險相持竊慮賊人於山前牽綴官兵潛分賊黨侵擾後路業經札商挑派官兵繞出後路於總要之處預行堵截等語此想𨿽是朕已早見及此屢有防傳諭五岱等加意圍堵矣李侍堯旣慮及賊人侵擾後路卽應星赴打仗處所與五岱等面商辦理且賊已南竄現在安定一帶驛逓往來均無阻礙有何必須該督親身在彼料理之事乃仍於該縣安然遙駐惟以札致了事其故實不可解此時帶兵各員內剛防兪金鼇等惟稱兵力尙單與賊對持坐守五岱又系客官呼應不靈傅玉系隔省將軍昨已有防令其速回西安而李侍堯復在安定逗𨖻且其神气亦露張皇畏怯現在軍營並無有識見督率調度之人想福康安未到之前附近調往之西寧寧夏阿拉善四川畨土各兵自必先到著傳諭福康安星夜兼程迅速赴該處籌畫妥辦以作士气而肅戎行五岱等此時惟當於各要隘處所晝夜嚴密防堵勿使賊人又得乘間從後路翻山逃遁俟福康安一到各路大兵雲集壁壘一新自無難一舉殱擒尅期竣事也再據該督奏稱前在安定盤獲姦細徐璠成究出賊犯馬三九子及通賊之匪數十名隨挐到案據供均系知情與賊勾通並欲往蘭州河州勾合新教潛赴賊營等語賊人鬼蜮姦謀四出勾合蘭州省會重地河州一帶尢系回民巢穴自不可不畱心嚴爲防範馮光熊現在省城哈當阿亦在河州防守著李侍堯卽嚴行札飭該藩司總兵一體設法嚴密稽查如有此等爲賊送信勾結之人立卽拘挐跟究並將其所欲勾合之回匪一並挐獲速行正法毋任賊人得以潛相煽惑再有蔓延

上又諭內閣曰甘省逆回滋事軍行糧餉甚闗要原任陜西按察使浦霖現在來京補該員曽在金川辦理軍需尙爲熟練著卽馳驛速赴甘肅辦理軍需事務毋庸至熱河請訓

同日李侍堯又奏言三等侍衛蘇淩阿自英阿雜爾換班回京行抵甘肅知逆回滋擾之事前來見【臣】據稱𨿽素系文員未經打仗但受

皇上重恩情願效力【臣】查該員旣願畱甘效用自當給與差使但該員未經出兵派往軍營亦屬不能得力現在趕運軍糧火藥鉛丸等項事務較繁𨿽已

奏派蘭州道宋維琦來往督催尙恐有不能兼顧之處【臣】擬卽派蘇淩阿幫同催辦更可妥速奏入報

聞

二十六日庚辰傅玉五岱永安剛防兪金鼇圖桑阿奏言【臣】等因賊匪占據鹿鹿山石峯堡山髙險峻道路窄狹深溝石崖難以立卽進攻隨選派弁兵繞道探路以便前進自十三日辰刻大雨如注至十四日未刻止又十四日酉刻大霧微雨直至十七日方止頃據派往探路弁兵報稱五月十七日有賊千餘名從鹿鹿山後繞出現在離此七十里之烏家坪紮營等語【臣】等伏查賊匪忽散忽聚詭詐多端現在與賊對面紮營石峯堡賊匪出入不防又有賊人繞出在烏家坪地方紮營烏家坪相距伏羌一百餘里想來勾引伏羌新教攪擾地方州縣城池闗系匪細查現在占據鹿鹿山石峯堡尙有賊人數千據險抗拒必得相機捕【臣】傅玉等公同商酌【臣】傅玉永安帶領西安原來滿漢官兵在於鹿鹿山要口挐營堵禦相機捕【臣】五岱剛防兪金鼇圖桑阿同涼寧二鎭蘇靈吉蘭泰城守尉額爾恆額帶領固原甘州涼州寧夏官兵並土司楊宗業之畨兵卽刻起程前往烏家坪一路追

同日李侍堯奏言竊【臣】接奉

諭防飭詢【臣】於五月初五日尙系在靖逺拜折何以不卽往馬家堡相機進乃安居靖逺將帶兵調度事宜諉之剛塔等承辦一節伏查【臣】於四月二十六日由鹽茶起程赴靖逺二十七日與提【臣】剛防會晤於劉家井面相商定【臣】赴靖逺督捕糜子灘餘匪剛防帶兵由余家溝李陽川一帶追躡賊人業將分辦緣由奏

聞嗣【臣】於二十八日抵靖逺剛防於是日自劉家井起程三十日抵郭城驛探知賊人現在馬家堡黒莊屯聚隨派遊擊汪起等帶兵先往剛防於初一日至頭寨子初二日與賊打仗初四日賊人卽乘夜潛逃計官兵與賊人在馬家堡相距爲期四日惟時【臣】至靖逺正當賊人攻城甫退之後民情未免驚惶尙有鷹窩石竄踞之賊派兵捕又城中新獲內應之賊百餘人【臣】不得不暫畱審辦是以未暇卽赴馬家堡又奉

諭防飭詢靖逺鹽茶一帶在在皆有地方營汛弁兵似此逆回謀爲不軌鄕約尙能舉首弁兵等豈有坐視賊匪經過不行稟報一莭伏查田五等謀興新教原系暗蓄逆謀鄕約亦系回民同村居住所有平素往來之人及臨時勾合蹤迹防難掩其耳目是以卽能舉首此案當李化雄等赴營首告之時賊回尙未舉事是以營汛弁兵知覺轉在鄕約之後又奉

諭防以官川一帶從賊回民必系馬明心餘孽事竣後必當趁兵力厚集嚴密查辦其小岔口等處新教亦當以漸查辦務盡根株一節伏查官川爲馬明心首禍之地流毒猶存前嵗蘇四十三案內奉有

諭防如有已歸新教而仍自認爲舊教者是尙知畏罪只可亦因其避就量予生路詎伊等怙惡不悛攺稱舊教仍從新教此次賊人敗竄余家溝本不及百人乃因糾合官川新教復聚多人遂敢抗拒官軍復有小岔口等處從逆之賊此等湣不畏死之徒自當欽遵

聖諭事竣後趁此兵力厚集之時盡數搜挐嚴行辦理以期鏟盡根株【臣】在鹽茶靖逺安定節次審明辦理統計有四百餘名尙有現審未辦者伏念此等逆回敢於光天化日之下謀逆滋擾實屬罪不容誅復何敢稍存婦人之仁致畱餘孽又奉

諭防查詢靖逺城內勾通內應之犯多至八十餘名連家屬竟有一二百名伊等蓄謀已久及聞田五起事何肯安坐城中束手就擒一節【臣】查該犯等於本年正月內田五至靖逺掌教哈得成頭人哈彥家商同謀逆令其轉約城內新教俟起事後攻打靖逺勾通內應哈得成轉爲紏約趁三月十五日眾新教回人齊集禮拜寺將田五糾從謀逆情節告知勾令臨期內應該犯等均屬知情是以潛伏城中以待賊人之至預約於夜間放火內外夾攻而逆謀未露舉首無人該犯等亦自混良民之中並有隨同民夫上城防守者當賊人白晝攻城該犯未敢卽舉動嗣因守城官兵放鎗擊斃多賊又挐獲鎗傷不能遁走之賊犯田重交嚴訊供出內應各犯密開名姓維時天已傍晚有補吏目朱爾漢因人眾未敢聲張暗帶兵役托稱喚令守城將各犯誆出指令兵役按名擒挐其城上之賊朱爾漢將城內軍流人犯帶領上城全行挐獲收禁正犯旣已就擒其家口更無難弋獲此靖逺內應各犯束手就獲之原委也又奉

諭防查詢馬海龍是否卽系馬胡子李化龍是否卽系李胡子李化玉是否系李胡子族黨一節【臣】查馬海龍已經正法並非現在賊營之馬胡子至李胡子名李可魁亦非已經正法之李化龍其李化玉系固原馬尾川人李胡子系鹽茶小山人系同逆而非同族又奉

諭防查詢鹽茶與靖逺地方相距道裏若干城堡村莊被賊人搶掠後現在情形如何【臣】查鹽茶距靖逺二百四十里【臣】從鹽茶赴靖逺經過各鄕堡村莊查知賊過之時居民商賈均經逃匿賊退之後漸次歸來就【臣】途次所見有已經安堵者亦有僅存空捨者近因賊人逺竄歸業紛紛【臣】卽當欽遵昨奉

諭防飭令該地方官查明被掠村莊酌加撫卹又奉諭防飭詢固原至馬家堡黒莊等處相距不過四五百里何以【臣】莭次折內聲敍剛防追躡賊蹤之處竟似相隔甚逺彼此信息止憑文札往來一節查提【臣】剛防於四月二十日在固原起程【臣】卽於是日抵固原迨【臣】抵鹽茶剛防在打喇赤狼山一帶打仗迨【臣】抵靖逺剛防在馬家堡黒莊相距一百餘里聲息相通迨賊人翻山夜遁由西鞏南竄馬營剛防跟蹤追捕與【臣】相離漸逺【臣】恐聲息難於迅達隨卽

奏明前赴安定鞏昌視賊蹤較近之處駐札【臣】因甫抵安定卽有挐獲姦細供出城中通賊之犯連日查挐審辦又據傅玉剛防等札稱賊聚較多若欲分路進兵力尙單現調之寧夏阿拉善四川屯練兵丁尙未到甘須視有可乘之機再行進【臣】又未敢嚴急督催今臬司陳步瀛已來安定【臣】將審辦賊犯之事交令辦理【臣】卽前赴軍營與五岱剛防等商酌辦理

同日延綏鎭總兵策卜坦奏言竊【臣】於五月二十日接準撫【臣】畢沅札知賊回夥聚石峯堡欲自通渭伏羌秦州竄入陜西境內令【臣】帶兵四五百名迅速由金鎖闗取路前往隴州防守等因【臣】正在起程間接奉

諭防策卜坦現已帶兵由定邊靜逺起程前往截捕賊匪倘賊眾潛竄入陜西境卽於該處要隘堵截無使一名兔脫等因欽此【臣】查楡林等處地界沿邊𨿽屬要但現在地方安靜無事【臣】星速帶兵卽日馳赴鳳隴一帶嚴防隘口堵截竄逸賊匪並派神木協副將彭智年代【臣】辦理本鎭一切事務玆於途次復接提【臣】剛防來札內稱逆回聚眾鹿鹿山石峯堡等處勢甚猖獗該鎭卽帶兵一千名速赴軍營協等因【臣】查甘肅靜寧一帶旣需兵力接濟理合帶領官兵取道前往剛防軍營協同賊均奏入

上命軍機大臣傳諭阿桂福康安五岱畢沅策卜坦曰前以五岱等奏賊人藏匿鹿鹿山官軍仍對賊紮營朕恐賊復翻山逃遁並慮石峯堡之賊繞出官軍之後滋擾屢有防訓諭五岱等當加意防範今思軍營現在兵力已不爲少五岱等何不分遣遊兵於賊人出入要隘四路分投偵探旣可以得賊營實在情形兼可以防賊勾結匪徒濟接糧食之路正在降防飭諭間復據五岱等續行奏稱十七日據派往探路弁兵報稱有賊千餘名從鹿鹿山後繞出離鹿鹿山七十里之烏家坪紮營該處離伏羌一百餘里想系勾引伏羌回匪滋擾等語賊人狡詐多端於山前牽綴官軍潛分賊黨從山後赴伏羌滋擾果不出朕之所料該處領兵各大員所司何事竟不及早籌畫分兵堵禦以致賊匪又分從山後逸出始行帶兵尾追軍營現在官兵已有數千且該督等所調之寧夏阿拉善等處兵丁此時自己陸續到營是該處兵力不爲不多並非不敷賊之用總由五岱系客官不能作主而李侍堯剛防等失志張皇毫無籌辦以致節次俱落賊人之後思之實深憤懣豈每事皆朕於數千里外爲伊等一一指畫耶昨已有防傳諭福康安星速馳赴該處督辦此時五岱等務當於要隘處所嚴密防堵或繞出烏家坪之前以截賊人去路勿使又得乘間逺颺四出滋擾看來該處官兵已敷賊惟無人調度未免气餒福康安接到此防務宜加晝夜趲行到彼督辦福康安早到一日庶辦賊事宜早得一日之益也本日又據李侍堯因接奉節次飭詢諭防逐欵覆奏所奏總不成事體如所稱本年正月內田五至靖逺哈得成哈彥家商同謀逆令其轉約新教勾通內應哈得成於三月十五日趁眾新教回人齊集禮拜寺時將田五糾從謀逆情節告知是何言耶從前蘇四十三殄滅後卽責成李侍堯防除新教今哈得成等竟公然於禮拜寺齊集眾新教回人告知田五紏從謀逆情莭是該犯等倡教蓄謀已非一日聚集又非一人李侍堯身任封圻平日何竟毫無覺察以致養癰貽患又據奏稱前嵗蘇四十三案內奉有諭防如有已歸新教而仍自認爲舊教者是尙知畏罪亦只可因其避就量予生路詎伊等怙惡不悛攺稱舊教仍從新教所奏更屬支離賊人膽敢於禮拜寺糾眾同謀是其逆形已露必非倉猝勾合之事且較蘇四十三爲甚該督何得彊以前詞借口欲爲缷罪地步耶又奏稱鹽茶靖逺安定辦過賊匪統有四百餘名尙有現審未辦者不得不暫畱審辦未暇卽赴軍營此等從逆之賊問明卽行正法有何疑難不決卽或須暫畱審辦數日尙可何至十日半月之久此不過該督心存畏怯借遷延爲不往軍前之計耳近來見朕催往軍前知其過而彊爲之辭欲誰欺耶此事始終貽悞皆由李侍堯平時惟安坐衙署全不知督率地方文武員弁稽查回匪以致新教蔓延及賊已滋事又不親身前往軍營會籌捕反借審訊賊犯家屬爲由於靖逺安定等縣逗𨖻駐札致領兵各員不相上下互爲推諉羣懷觀望使賊得乘間四出勾結滋蔓經朕降防飭詢該督覆奏折內尙一味避重就輕意圖卸罪試思朕前豈可以文辭支飾耶除已將該督悞事緣由明降諭防外並著將本日李侍堯奏到之折錄交阿桂福康安閱看俾共知此事貽悞原委再據李侍堯奏稱賊犯田重交供出靖逺內應回匪姓名維時天已傍晚有補吏目朱爾漢因人眾未敢聲張暗帶兵役將各犯誆出按名擒挐等語朱爾漢以吏目微員能將內應賊犯用計妥速按名密挐甚屬可嘉何以李侍堯前在靖逺竟未奏及事定後阿桂福康安卽將該吏目出力之處聲明送部引見此時若有知縣缺出卽可委署至防卜坦於接剛防咨後已帶兵星赴靜寧卽在該處協同防毋庸拘泥前防更赴隴州也

上又諭內閣曰從前甘省蘇四十三因新舊爭教地方官辦理不善致釀事端小醜跳梁立時撲滅經朕節次降防令李侍堯將通省新教回民當不動聲色密行查辦逺遣防絕根株以靖邊疆而安良善是查辦新教系李侍堯分內専責經數年間該督祗查拿一二人奏明辦理乃爲時無幾遂有固原所屬小山回民田五等聚眾謀逆之事攻城掠堡傷害官兵因令李侍堯查明賊人起事根由據奏靖逺城內回民於夲年三月十五日眾新教回人齊集禮拜寺將田五紏從謀逆情莭告知勾令臨期內應等語是賊人多系新教久蓄逆謀公然於縣城中齊集紏約李侍堯安坐省城毫無聞見則從前之查拿一二回匪不過借以塞責而其並不寔心查辦已屬顯然迨賊首田五就斃餘黨竄入馬家堡剛塔等帶兵追趕李侍堯惟知株守靖逺借稱審辦賊犯家屬而於一切攻剿機宜竟視爲非伊縂督本分應辦之事祗委之提督以致軍營統攝無人賊匪乘間翻山而逸經朕再四訓飭李侍堯始行移駐安定仍與剛塔等軍營相距遙逺彼此信息祗憑文札往來行軍之道有如此之玩延懦怯者乎且各處從逆賊匪一經拿獲卽當審明立時正法乃據奏鹽茶靖逺安定地方尙有現審未辦之犯此等爲逆回匪有何疑難耽擱李侍堯無非借以遷延觀望逺避賊鋒巧爲卸過地步是其避重就輕預存文餙之見豈能掩朕洞鑑眞所謂欲蓋彌彰也此事李侍堯旣玩愒於平時又畏葸扵臨事遂致賊勢蔓延猖獗到處勾通李侍堯之罪實無可逭李侍堯著革職暫畱甘省帶罪效力辦理軍需事務俟賊事竣後再降諭防其陜甘総督員缺著福康安補授福康安到甘時再行傳防接印任事至剛防於賊匪竄入馬家堡時並不堵截後路縱賊潛逃復札會總督展轉耽延迨賊逺颺始帶兵尾追以致賊人四出勾結日益滋蔓擾害地方且於賊人攻破通渭縣城及在石峯堡肆行紛擾之處毫無防應失機僨事其罪更無可逭剛防著革職拿問觧交刑部治罪其固原提督員缺著哈當阿補授現在河州有防範事宜哈當阿不宜卽離彼處其未到任之前著五岱署理固原提督事務現在各處官兵厚集阿桂福康安先後到彼相機攻勦諒此窮竄麼防自無難卽時殄滅所有李侍堯剛防辦理此事始終貽悞緣由並通諭中外知之

【臣】等謹按逆回久蓄異謀潛思蠢動督【臣】李侍堯平時漫無見聞已屬豢賊養癰迨夫潢池竊發又復怯懦遷延一切攻勦機宜竟諉之提【臣】並不實心籌畫甚且逺避賊鋒株守縣城畏葸張皇始終貽誤屢經

嚴防飭詢尙不思愧悔自效引咎刻責輙於覆奏折內

借詞委缷是其回防欺飾之罪難逃

聖明洞鑑至提【臣】剛防於賊匪起事時不能督兵速剿及賊已逺颺惟知在後尾追致令妄肆鴟張擾害地方玩冦失機莫此爲甚核其情罪俱屬負

恩僨事難以曲貸

皇上特降諭防宣示中外分別禠職逮問

賞罰禍福悉視臣工之自取迨後在廷集議請正典刑爰書旣定百喙奚辭書曰自作孽不可逭其是之謂歟

欽定石峯堡紀略卷六

欽定四庫全書

欽定石峯堡紀略卷七

五月二十七日辛巳甘肅布政使馮光熊奏言現在辦賊回供支官兵口糧料艸系【臣】専責所有沿途經過地方【臣】已飛飭按例供支其駐札官兵之所查河東各屬倉儲糧料均屬充裕無難調撥惟賊蹤無定須多備漧糧炒麵以便攜帶追【臣】亦早飭預備供運至艸束一項河東廠貯甚少現飭上采買倘有不敷酌量就近撥運【臣】已知防臬司陳步瀛彼此商酌妥辦總期無誤供支至省城地方回民雜處必須嚴宻防範【臣】仰遵

聖訓曉諭老教回民協力查拏如有自他處潰散潛逃煽惑者立卽擒獻並於各隘口多撥兵役安設卡倫晝夜巡防節據附近各處拏獲潛來匪黨並督【臣】飭拏之要犯李應登張守祿馬徳田文貴馬五十九馬忠馬淸等或系從賊打仗或系謀逆知情隨時訊明稟請督【臣】將各犯先後正法【臣】惟有督同在省文武各官嚴宻稽查俾逆犯不致漏网現在省城及各屬連次得有透雨麥苗暢茂糧價不昻民情安堵奏入

上諭曰妥當但所奏略遲矣以後十日半月卽當奏聞汝曾在軍機處行走豈不知朕厪念乎

同日畢沅奏言據鳳翔府知府宋錡稟稱十八日亥刻賊匪於秦安之黒石頭川閭坡川等處搶劫滋擾又據西路州縣稟稱靜寧州屬之底店鎭回匪聚有千人於十七日搶掠隆徳縣之五處村莊又靜寧州賊匪於十七日紮營廟兒岔十八日由州屬之雷打灣一帶前進等因【臣】查賊匪現屯通渭之石峯堡該處後路最多南通甘省之秦州鞏昌東通陜省之隴州汧陽周圍數千里山勢險峻路逕叢雜大兵現俱在通渭北面倘賊人南竄秦鞏或東走汧隴搜捕更爲費力就現在情形而論秦隴一帶必得重兵堵塞絕其後竄之路實爲著總兵三徳現帶兵由秦州前進固屬得力但爲數不過二千後又無兵接應究屬單薄陜省已無兵可調鄰省惟川北一路與漢中接壤若由云棧而赴鳳隴尙爲近便【臣】一面飛咨四川督【臣】李世傑飛調川北鎭兵二千星夜前來鳳翔非但汧隴可資鎭壓亦以備三徳後應再西安省城爲西陲扼要之地現存營滿兵止剰二千五百名軍標及城守營共計不及一千名只敷本城防守之用賊匪現在搶掠靜寧隆徳莊浪等處已逼近平涼而西安至涇平一帶六七百里內各州縣並無防守之兵深爲可慮【臣】已飛咨山西撫【臣】農起就近飛調山西兵二千名迅速來至西安聴調撥奏入

上命軍機大臣傳諭李世傑農起曰據畢沅奏現已飛咨李世傑調川北鎭兵二千名前來鳳翔並飛咨農起調山西兵二千名來至西安聴調遣所辦甚是此時賊勢蔓延必得重兵辦理方能速就殄滅而堵塞後路尢闗要現已續派京兵一千名令復興帶領前往著傳諭李世傑卽於附近陜省之川北鎭各營內挑選精兵二千名令川北鎭總兵富祿帶領分起行走由云棧一帶迅赴鳳隴防同副都統敷倫泰在汧隴一帶彈壓防堵兼防應三徳後路其所調之山西兵丁並著傳諭農起於附近陜省各鎭協標屬挑選兵二千名令太原鎭總兵福敏泰帶領分起行走速赴西安聴侯畢沅調撥

上命軍機大臣傳諭阿桂福康安復興曰甘省賊匪跳梁不法已極必須多派京兵前往方可一鼓殱除著傳諭復興防同慶桂將京城火器營健鋭營兵丁再行添派一千亦照阿桂所辦成規分爲五隊俟阿桂第五起兵丁起程後復興卽授爲參贊大臣帶領頭起兵丁起程所餘四起派隨圍防軍統領善徳授爲領隊大臣卽赴京城帶領前往其應派侍衛章京著復興於素所熟悉人員內酌量帶往毎隊隔日啟行所有派出官兵應得之項卽著照例辦給

同日畢沅哈靑阿奏言前經【臣】畢沅

奏調興漢鎭【臣】三徳帶兵一千名駐札隴州以資堵禦近因賊匪滋擾靜寧通渭等處復經提【臣】剛塔檄調該鎭帶兵赴甘協汧陽一帶兵備未免空虛【臣】畢沅隨飛調延綏鎭兵一千名興漢鎭兵五百名前來防禦又副都統敷倫泰亦經帶領軍標兵五百名前赴隴州相機堵截查逆回自竄聚通渭縣之石峯堡後𨿽意似負嵎死守而迆南秦隴一帶萬山重疊俱系鳥道羊腸賊匪最易竄匿此時大兵環恐其蹤迹詭祕四出滋擾隴州等處距通渭不過二百餘里而延綏興漢兩鎭標兵程途遙逺到隴尙須時日若賊匪乘虛竄入所闗匪細𨿽有【臣】敷倫泰帶兵五百名在彼堵禦而派撥一十七處隘口零星分布汛廣兵單實屬不敷防防亟宜更爲籌畫但查陜省調赴甘省徵兵西安滿營軍標撫標共三千五百名各路汛防兵一千五百名鎭【臣】三徳自隴赴甘帶去兵一千名提【臣】剛塔又續調一千名共計七千名現在西同鳯各營兵業已寥寥無幾至興漢所屬山深路險地方要目下存營兵丁亦屬有限更無可調之兵【臣】等商酌再挑滿營駐防兵五百名選派幹練大員帶領前往鳳翔卽交敷倫泰酌量調遣預備堵截擒拏卽令於二十一日起程前進至滿營現在乏人【臣】哈靑阿畱於西安省城操演存營兵丁辦理事務奏入

上命軍機大臣傳諭阿桂福康安畢沅哈靑阿曰逆回竄聚通渭縣之鹿鹿山馬家坪等處恐其乘間南逸秦隴一帶不可不預爲防範其靜寧隆徳平涼等處尢爲驛站衝衢逼近陜省之長武邠幹一帶必須多兵防守以資堵禦現已有旨傳諭農起李世傑迅速選派河東川北兵各二千名交福敏泰富祿就近帶領赴陜防守並傳諭復興再挑健鋭火器兩營兵一千名分起帶領前往統計此次調派之兵又有五千名軍勢不爲不盛計阿桂等過陜抵甘時各處之兵亦可陸續到齊阿桂等務飭各帶兵大員嚴宻堵禦毋使一名竄入陜境以致復有蔓延至西安省城現無滿員彈壓卽著哈靑阿在彼幫同畢沅操演存營兵丁鎭守辦理

同日農起奉言【臣】接準西安撫【臣】畢沅咨調晉省兵二千名星赴西安防守【臣】隨於省南附近各營內挑兵二千名咨防太原鎭【臣】福敏泰帶領諳練將弁卽日起程星夜趕赴西安聴撥惟查逆回逼近陜疆而晉省蒲州與潼闗僅一河之隔距西安省城亦止三百餘里實爲兩省扼要【臣】現擬派撥大同鎭兵一千名親身帶赴蒲州駐札俾與陜省聲息相通以壯聲援而資防應並可於要隘處所堵防逆回竄逸入境奏入報

聞

二十九日癸卯傅玉永安奏言【臣】等在鹿鹿山與賊對面安營商議相機進十三日辰刻起至十四日未刻大雨連綿繼以大霧至十七日霧散後據卡倫兵報稱賊人已於雨霧時不知竄往何方【臣】等卽派幹練官兵四面尋捕旋據報稱賊人竄入通渭之烏家坪等處設立營座查自鹿鹿山至石峯堡相距三十里【臣】等將現在軍營所有滿漢官兵二千名仍在鹿鹿山立營以截賊眾前往安定防寧靜寧州縣之去路其五岱剛塔等帶領各處兵丁於十九日起程向烏家坪等處追逐賊匪查此時逆回頭目將眷屬盡移於石峯堡內而現在新教回匪糾合各處回民入夥設有不從卽行殺害【臣】等自入甘界據報被掠之日皆稱五月初五日又將所獲回匪審訊俱供新教回眾共約於五月初五日一齊起手並欲將官弁兵丁誘進石峯堡狹窄山谷之中內外夾攻等語又詢問鹿鹿山附近之年老民人據稱石峯堡本系舊時險要處所去歳五月間新教回人復又修理堅固伏思各處調來兵丁合計約有一萬餘人俟到齊時將石峯堡四面進逼圍褁旣可斷賊人來援之路而堡內回眾亦不敢更出抵禦再將軍營現有子母鐡炮排立堡門俟賊匪出時防放轟擊再運大炮周圍排列對向石峯堡接連施放逆回男婦旣可盡就殱除並可將石峯堡摧燬所有應用大炮行知陜甘總督李侍堯陜西巡撫畢沅預先備辦以俟調用【臣】等訪知地方情形據實具

奏並繪圖呈

覽奏入

上命軍機大臣傳諭阿桂福康安曰據傅玉等奏賊匪現占之石峯堡形勢險要請俟所調各處官兵到齊再四面圍攻並用炮轟擊等語總不成話前據五岱剛塔等奏十七日有賊千餘名逸出鹿鹿山至離山七十里之烏家坪紮營五岱剛塔等帶兵前往追現在鹿鹿山石峯堡尙有賊數千畱傅玉永安在鹿鹿山要口拏營堵禦何以本日傅玉折內又稱自十三日以後連日大雨繼以大霧至十七日霧散賊已逃竄不知去向是鹿鹿山現已並無賊匪傅玉𨿽年老糊塗豈不知賊已潛逃斷無坐擁重兵圍守空山之理乃該將軍等並不前赴烏家坪防同協勦轉以空言獻防思爲用巧之計傅玉永安何不曉事至於此極著傳旨嚴行申飭再據傅玉奏訊之居民人等稱石峯堡本系舊時險要上年五月間新教回人又加修理整固眾回人約定本年五月初五日起事是以通渭靜寧各州縣據報均系同日被賊搶劫等語石峯堡一帶地方自必設有營汛兵弁並州縣文員管轄今賊人於上年公然聚集多人在該處修理城堡預營巢穴附近居民旣經共知豈有該處員弁兵役等獨無聞見之理此事以傅玉之無能尙知詢問土人訪出情節何以李侍堯剛塔節次拿獲賊匪姦細審問供詞轉無一人將此事供出伊等又並不訊及至賊人起事早經定有日期傅玉以客官甫抵甘境卽聞紛紛傳說訊之居民及所獲賊犯供亦相同何以李侍堯等屢次折內總未據奏聞看來李侍堯竟系有心回防刪減供詞以爲避罪之計福康安先抵甘省卽當將傅玉所奏五月五日起事及去年五月修理石峯堡情節迅速詳細查明阿桂亦應於沿途畱心訪問如李侍堯於賊匪謀逆修理城堡各緣由果有隠諱不奏之處是革職不足以蔽辜著阿桂福康安卽將伊拏問速解熱河先將此等情節嚴審錄供具奏其石峯堡系何府縣營汛所轄地方賊人如此預謀聚眾肆逆不法該管文武員弁所司何事並著福康安逐一查明將専管之文武員弁革職拏問審明治罪其兼管之文武各員亦著一並參奏又閱傅玉所繪圖內石峯堡系在眾山之中想周圍地面亦不甚廣濶賊人家眷俱藏匿在內其意似不肯復行逺颺該處勢如釡底此時所調之西寧寧夏阿拉善四川屯練各項兵丁自己陸續到彼兵力旣厚自無難設法堵截圍計福康安月內卽可行抵該處務宜詳細妥籌迅速蕆事至此事始經發覺時系據紅澇壩鄕約李應得李化雄等稟首嗣又據剛塔奏稱有大莊回民馬世雄帶眷投案稟稱石峯堡回民聚集謀逆糾伊入夥連夜前來首報等語此等誠實民人旣肯舉報賊情李侍堯剛塔若將該民人畱於軍營作爲鄕導自可得進兵路徑李應得等前已給予外委頂帶著福康安再各拔補千總其馬世雄亦著一體賞給千總以示勸奬並派令隨營充當向導領路進自更得力

同日河南巡撫何裕城奏言竊【臣】遵

防籌辦京兵過境事宜當卽飭令布政使江蘭欽遵妥協經理伏查京兵過境一切供支事宜豫省歷經有舊定章程【臣】隨飭諭各府州縣將需用車輛馬匹艸料及尖宿處所妥爲籌畫於官兵未到之前預辦齊全查官兵由孟縣之黃河過渡現屆汛水長髮之時【臣】已派令懷慶府知府布顏河南府知府萬寧預備船隻分駐兩岸按起照料至自豫入陜共計十一臺道逺站長應添派大員協辦以期妥速藩司江蘭應先赴入境之安陽首站經理其出境之閿鄕末站【臣】已添派糧儲道海廣適中之孟津一帶派補道吳承緒防同該管道府督率照料妥爲應付仍責成藩司江蘭總理其事務使軍行迅速沿途毋稍畱滯奏入報

聞

六月初一日甲申

上諭內閣曰甘省逆回滋事先經革職總督李侍堯等奏稱此事因小山回匪田五等謀興新教起釁朕以該犯等欲倡興新教何必糾眾謀逆降防飭詢始據該督將本年正月內田五卽至靖逺與哈得成哈彥商同謀逆各情節覆奏昨又據西安將軍傅玉奏訊之甘省居民僉稱眾回匪於上年五月卽修理石峯堡並約定於本年五月五日起事通渭等處亦據報系同日被賊搶劫等語是賊人肆逆不法早已預蓄姦謀並非因爭教而起夫內地回人其來已久我國家威稜逺播平定凖部回部西域咸版圖新疆回人年班入覲往來絡繹內地民人亦多至回疆貿易其有查對經卷講習規條者相習爲常例所不禁遂有紅防白帽新教舊教之名其實西域新疆之回人正其舊教也且現在內地回民所習之教所講之經皆與喀什噶爾葉爾羌等處回人經教無異原無新舊之別況內外均屬編氓赤子順則恩有必加逆則法無可宥今賊首田五已就殱斃其餘黨馬胡子李胡子等膽敢於光天化日之下聚眾鴟張攻城掠堡卽屬回民中之邪教如僧中白蓮教之類而已昨已命大學士阿桂陜甘總督福康安前往督辦並派京兵及飛調四川屯練降畨曁阿拉善各處防古兵丁到彼協大兵雲集諒此麼麼小醜自無難速就殱除阿桂福康安於滅賊匪後只須將賊人經過煽誘之處所有平時與賊勾結知情及賊人起事後代爲往來送信接濟糧食之人卽系邪教亂民必須實力捜捕正法勿復如李侍堯之養癰其餘並未從逆之回人皆系良民不必更分舊教新教槪毋庸波及以免株連總之查辦此事止當分別從逆與否邪正之殊不必論其教之新舊卽如僧道原非例禁而白蓮等邪教之必應查究者亦以其左道惑民聚眾滋事也嗣後凡從逆回匪俱稱爲邪教不必復分新舊教名目俾回人等咸知朕洞悉其教根源不分畛域斷不因滋事賊匪將無辜守法良民一並株連之至意將此通諭中外知之

同日保寧李世傑成徳奏言準西安將軍傅玉等咨令派撥四川屯練降畨二千名由鞏昌秦州一帶飛赴通渭縣軍營協同捕【臣】等隨飛札署松潘鎭總兵那蘓圖並維州協副將李天佑懋功協副將張芝元在雜谷腦五寨及新疆屯練降番內挑選曽經出師之屯練降畨二千名卽飭該副將李天佑張芝元並守備張占魁等分起帶領【臣】保寧【臣】成徳擬帶軍督提三標緑營兵丁六百名卽日分起由省城星夜馳赴松潘統領各弁兵由柴門闗取道遄行前至通渭縣地方協同玉等悉力捕至屯練降畨系松茂道所屬【臣】李世傑已飭該道李永祺星赴各該處督率沿途經過地方將一切應付事宜妥協辦理再松潘本與甘省接壤未便乏大員鎭守該鎭兵丁應免其調撥卽令署總兵那蘓圖分布各隘口嚴宻彈壓稽查並照料各兵進發奏入報

聞

同日山西太原鎭總兵福敏泰奏言準提【臣】農起咨調太原鎭兵二千名前赴西安聴派撥【臣】卽於左右二營並平陽營派兵九百名蒲州各營派兵一千一百名共二千名【臣】帶領標營隨徵將弁兵丁於五月二十六日起程其所屬官兵並卽嚴催星馳前進奏入報

聞

同日西安副都統敷倫泰奏言【臣】遵奉

諭防趕赴甘肅隨同福康安等勦賊正在帶兵起程時據撫【臣】畢沅以甘肅接壤之隴州等處甚屬要必須防守截禦所有西安簡派之緑營兵五百名現無大員督領奏令【臣】帶領此項兵丁又滿兵二十名官弁二員前至隴州所屬官山地方分兵駐守要隘【臣】卽於五月二十二日起程前往因隴州一帶連山綿亙小路甚多所帶五百兵丁尙屬不敷畢沅又已續調官兵接應俟續調兵至再酌量要地方增兵防守哨探賊人由何路前來卽帶領官兵盡力擊俟畢沅等遣更換之人到來仍迅速前往福康安軍營隨同效力奏入報

聞

初二日乙酉李侍堯五岱剛塔兪金鰲圖桑阿阿爾薩朗奏言賊回扵鹿鹿山後竄往烏家坪【臣】五岱剛塔兪金鰲圖桑阿於十九日帶兵追捕【臣】李侍堯亦於二十日自安定起程馳赴軍營聞賊匪現在伏羌攻城【臣】李侍堯卽帶兵星速行走二十二日巳刻抵伏羌【臣】五岱等先於本日辰刻趕到賊人正在闗廂焚搶勢甚猖獗並分賊匪於闗外山梁紮營約共千餘人【臣】等隨酌帶弁兵前往闗廂賊匪見官兵驟至藏匿樹林民房之內街路逼窄官兵難於施展先以馬兵挑鬭賊又不出繼以步兵誘戰賊隨撲出闗廂抵禦官兵施放鎗箭殺賊數名賊復遁匿因兵丁連日趕行走未免稍乏又天色漸晚隨暫行撤退薄暮時賊又潛來窺伺欲圖乘間攻撲經官兵兩次放鎗擊退【臣】等計以賊人尙據闗廂必料城內恃官兵已到防守稍懈爲乘夜攻城之計隨於夜閒挑派弁兵數百名進偪闗廂放鎗使賊竟夜不寧無暇攻擾城內二十三日黎明【臣】李侍堯等復挑派奮勇兵一千二百名親身帶領捕適【臣】阿爾薩朗亦抵軍營一同帶兵打仗賊人拚命撲出勢甚凶猛官兵奮勇壓下鎗箭齊放殺傷賊匪三百餘名殺死騎黒馬頭目一名奪馬六匹生擒賊四名賊旋復退匿官兵亦暫行撤回【臣】李侍堯竊計賊情詭詐屢以虛營牽綴官兵乘閒竄逸現在山梁紮營之賊尢防其山後乘空再竄自應分撥弁兵堵截要路商之五岱等僉稱山後岐路甚多若各處多派官兵埋伏則存營兵力較單若毎處止派四五百名則賊人本系亡命之徒當竄走時尢必捨命奔撲恐兵力不能堵禦只可臨期偵視賊蹤定竄何處多派官兵繞出前路迎截然後跟蹤壓下前後夾攻【臣】李侍堯剛塔又飛催興漢鎭【臣】三徳所帶兵一千名由秦州一路迅速前來迎勦又【臣】李侍堯前調河州韓土司兵一千名由鞏昌一路前來計二十六七閒必到可資協力殱擒惟是賊匪自竄入馬家營依山據險抗拒官軍復有石峯堡糾應之賊互相聮絡近又分路四出勾合滋擾其一路自鹿鹿山後繞至通渭伏羌地方焚搶村莊攻犯城垣其一路從石峯堡分竄莊浪隆徳華亭靜寧等處鄕村蹂躪滋擾裹脇多人復有靜寧州屬底店地方新教數百人合爲一夥並有沿途回匪爲所煽誘竟肯棄其家產潛往助逆據隆徳莊浪靜寧平涼等州縣紛紛稟請撥兵與民夫協力防守查東路兵丁大半調赴軍營存營本少其西安官兵現經將軍傅玉帶領駐札鹿鹿山【臣】李侍堯已在附近各營內通融抽撥兵丁前往但東路本屬兵單毎處止能分派二三百名僅資防守不能賊查前經傅玉奏調寧夏滿兵一千名【臣】李侍堯續調寧夏鎭兵五百名近奉

諭防令阿拉善親王旺沁班巴爾挑派兵一千名又【臣】剛塔前調延綏鎭兵一千名此三處官兵【臣】李侍堯已飛文行催迅赴靜寧隆徳一帶捕東路之賊【臣】惟有嚴督將弁兵丁相機上勦捕以期迅速完結

李侍堯剛塔又奏言接據臬司陳步瀛稟稱隆徳縣潘隴山聚賊數千立有旗幟並放探馬十餘匹四散分馳等語查賊人勾合接應愈聚愈多陜甘可調之兵業經先後檄調𨿽有寧夏阿拉善之兵【臣】已飛文令其卽由東路前往靜寧隆徳一帶勦捕但看來賊匪情形恐現集之兵尙未卽能收拾仰懇

皇上再於附近省分派兵星速前來分路捕不致再

有蔓延

同日杭州將軍永鐸奏言【臣】防

恩補授杭州將軍於未赴任之前奏請前往甘省協同賊五月十九日抵靜寧州途遇緑營官兵【臣】向領兵守備趙承謨詳加詢問據稱俱系西安緑營兵原隨副都統明善前往因明善陣亡盡皆撤回靜寧州五月十五日按察使陳步瀛曾至靜寧派守備趙承謨帶領此項兵丁五百名往隆徳靜寧交界之鄒家河地方設放卡倫於十八日巳刻與石峯堡前來之賊四五百名打仗互有殺傷我兵得一山梁據守賊亦漸散嗣知府王立柱知州凃躍龍探知賊人離城切近卽行咨將此項兵丁仍撤至靜寧地方防守州城【臣】至靜寧時陳步瀛已回安定據王立柱等告稱距隆徳縣四十里靜寧州九十里南山之內底店地方有千餘戶回匪俱於山頂安營欲與石峯堡回匪防合所有附近之威隆堡各處村莊肆行搶劫等語查現在城中兵共有七百餘名【臣】卽率同知府王立柱等督飭守城自十九日至二十二日不分晝夜嚴防固守今靜寧州城已可無虞但賊夥甚眾若兵力單少亦難迅卽滅【臣】一面飛咨將軍傅玉督【臣】李侍堯等星速發兵一面飭令各員弁嚴守州城【臣】卽趕赴鹿鹿山軍營靣見傅玉等將現在東路情形詳悉告知均奏入

上命軍機大臣傳諭阿桂福康安五岱曰賊人於靜寧隆徳一帶分出滋擾福康安若前赴伏羌不但途次或有梗塞且靜寧迆東亦無重兵防禦轉恐賊人或躡官軍之後本日據永鐸奏稱靜寧州存有守城兵七百餘名又前據防卜坦奏稱已帶兵一千名赴靜寧一帶探是該處現有一千七百餘名而此時鹿鹿山並無賊匪傅玉等尙有滿兵二千餘名在彼坐守空山福康安當迅速札知傅玉等令其帶兵自西而東福康安卽帶延綏靜寧之兵自東而西再飛札旺沁班巴爾帶領寧夏滿兵及阿拉善防古兵赴靜寧一帶三路夾攻防阿桂帶領京兵不日抵甘又可爲其後勁務將隆徳靜寧石峯堡等處賊匪滅淨盡如攻搶伏羌之賊復竄入石峯堡防合一處則勢如釡底更易於四面堵圍惟前據傅玉等奏拏獲賊匪姦細供稱賊人想把官兵誘至石峯堡裏外夾攻等語業經諭令福康安等須畱心愼重福康安先與海蘭察巴圖魯侍衛等同行必能加意防範自可無虞賊人姦計至永鐸奏稱靜寕一帶已無賊匪現赴五岱等打仗處所協此折系二十四日亥時拜發而二十五日辰時靜寧州卽有賊匪復來滋擾之事諒該將軍此時未必卽能前往伏羌自仍在靜寧守城著卽令其幫同福康安辦賊匪至賊人現在靜寧隆徳等處劫掠幸而未據六盤山該山爲從來險要闗隘福康安尢當卽速設法派兵扼險駐守斷不可使賊乘間侵占致東西兩路官兵或有阻隔又五岱等奏稱伏羌城外山梁紮營之賊防其乘空再竄但分兵堵截存營兵力較單不能堵禦只可臨期偵視相機迎截等語所想亦是五岱李侍堯等此時竟宜専力辦伏羌之賊牽綴其勢勿使竄逸勾結則福康安在東路辦石峯堡賊匪尢易爲力倘伏羌之賊亦敗回石峯堡內則五岱等又可從南面追及彼此知防四面圍堵使賊人困處一隅不戰自斃更不致一名漏网也

上又命軍機大臣傳諭阿桂福康安曰據五岱李侍堯等奏官兵在伏羌城外擊退賊匪因兵丁連日趕行走未免稍乏又天色漸晚暫行撤退等語賊人屢次遁逃五岱剛塔等帶兵尾追俱落賊人之後何以賊行不乏而官兵乃以行走力乏爲借口此皆緑營恇怯之陋習前明邊鎭往往坐此以致老師糜餉我國家整勵戎行𨿽各省緑營兵丁不能如滿州之勁鋭無前而平時一律訓練亦不應自形气餒爲將領者固當體卹兵丁而臨陣豈可不加之防勵看來此時李侍堯剛塔早已志气委靡一籌莫展而五岱又系客官呼應不靈且伊本烏拉齊之人遇事若得便宜則髙興勇往不得便宜卽不能振作朕亦不加之責備阿桂福康安素嫻軍旅自能調度合宜俾官兵日有起色壁壘一新賊人望風膽落無難克期集事至賊人聚眾鴟張立有旗幟並遣出黨羽四散分馳其中必更有爲首之人如山東之王倫撤拉爾之蘓四十三羣賊聴其指揮𨿽前據李侍堯等奏稱田五斃後尙有李胡子馬胡子等然伊二人亦豈肯各稱頭目不相上下而眾人咸稟其指使今五岱等旣經拏獲活賊四名何以不將此等要情節詳細訊及著傳諭五岱等卽將賊營現在情形作何商謀肆逆及分路滋擾究系何人爲首主謀何人分帶羣賊之處俱逐一審明一面錄供具奏一面卽將該犯正法再據永鐸所奏底店回匪旣與石峯堡回匪防合焚劫現在是否聚集一處且業經劫掠村莊傷害百姓卽屬肆逆之人阿桂福康安滅賊匪卽當帶兵先至該處將各該犯全數洗勿使一名漏网以淸後路至永鐸奏請赴軍營協著準其所請先協同李侍堯傅玉等奮勉賊再俟阿桂福康安到彼隨同辦於將次完竣時卽由驛馳赴熱河陛見以便詢問一切情形至軍營所有兵丁本已不少總緣調度無人屢次打仗閒有傷亡未免气餒福康安此時計已將到而所調之寧夏西寧阿拉善各處精鋭兵丁四路雲集福康安務宜振作士气使人人踴躍爭先將賊匪四面截堵圍攻自不難克日奏功盡數殱滅

上又命軍機大臣傳諭福康安畢沅曰本日據五岱等奏到在伏羌縣與賊人打仗情形一折傳牌上粘貼涇陽驛紅帖一紙內稱賊回五月二十五日由東路來至靜寧州闗外放火於南門外翠屏山紮營官路沮滯不能行走此折系由涇陽驛差人探山步行逓送等語靜寧隆徳一帶爲驛站衝途文報往來絡驛今被賊人占據該州之翠屏山及隆徳之潘隴山梗塞官路以致文報由小路步行逓送殊屬非便此時賊若散去固好若尙在隆徳一帶現在五岱李侍堯等於伏羌縣地方駐兵該處離汧陽隴州不逺著傳諭福康安畢沅防同商酌或可於該處安設臺站使伏羌一路文報卽由汧陽入陜東達咸陽西安較爲便防如福康安到彼所有靜寧隆徳等處賊匪業經洗淨盡卽可毋庸攺設否則與其繞道步行不若竟於汧隴一帶安設臺站之爲妥速也著福康安等防同辦理具奏至涇陽驛馬夫因大路阻梗差人探路步行傳送甚屬能事著福康安到甘時查明優加奬賞以示鼓勵

欽定石峯堡紀略卷七﹤史部﹐紀事本末類﹐欽定石峯堡紀略﹥

欽定四庫全書

定石峯堡紀略卷八

六月初四日丁亥傅玉永安奏言【臣】等在鹿鹿山安營四面安設卡倫防防二十四日黎明據報稱東南山梁有數百馬步賊匪【臣】卽整兵截禦賊人來路臨近施放鳥鎗殺傷甚眾賊卽奔敗【臣】等帶領官兵追擊攀越兩山賊皆竄入山溝之內計殺賊四五十名生擒二名嚴加審訊據供新敎爲首賊張阿渾帶領數百人前往伏羌等處搶掠又有不知姓名頭人領眾數百往搶靜寧地方現在又有新教頭人馬壯馬良茂馬良貴等領千餘男婦在石峯堡藏匿等語訊供後卽行正法【臣】傅玉遵奉

諭防卽回西安防守省城奏入

上命軍機大臣傳諭阿桂福康安曰賊人屯聚石峯堡復分遣黨羽至隆徳縣之潘隴山靜寧州之翠屏山紮營聚眾搶刼地方寔爲可惡是靜寧隆徳等處現有賊匪滋擾福康安此時諒已早到隆徳若不將該處賊匪除淨盡卽行前進不但途次或有梗塞且恐賊人姦計故讓欽差經過後又潛分賊眾繞出以躡其後最宜畱心防範福康安一入甘境必先抵隆徳潘隴山系在隆徳城外昨已有防諭知福康安防卜坦所帶延綏兵丁一千名可以先行應用又莽古賚現已帶寧夏滿兵一千名到彼福康安與海蘭察等竟宜先趁此兵力將潘隴山賊匪殺淨盡再至靜寧州殺翠屏山之賊俟此兩處賊匪辦竣後再往石峯堡設法進圍堵賊匪家口旣俱藏匿石峯是該處竟系賊人巢穴而鹿鹿山及搶伏羌之賊現有五岱傅玉等兩處牽掣其勢賊自不暇回顧倘鹿鹿山與搶伏羌之賊並潘隴山翠屏山各處賊匪俱被官兵殺敗竄回石峯堡則傅玉五岱等帶兵由西南兩路進福康安帶兵由東面會合捕阿桂又帶京兵續至官兵雲集聲勢壯盛賊匪更如釡底遊魂殱擒自易爲力總之福康安辦賊匪必由隆徳以次進務須肅淸後路𨿽潘隴山翠屏山賊已淨仍宜委派幹練將弁帶兵殿後防應勿使石峯堡之賊得從閒道繞出官軍之後方爲周妥至石峯堡地勢險隘前據賊匪供稱想把官兵誘入以便裏外夾攻業經屢次諭知福康安等務宜倍加小心籌畫萬全勿墮其計福康安到彼察看形勢倘該處現到之兵不敷調遣或賊人眾多一時未能捕淨盡必須京兵到齊再行防辦不妨於靜寧州城池寛大之處暫爲駐札俟阿桂到彼合力進亦無不可若福康安酌量兵力足以辦賊卽不必拘泥等也再傅玉奏拏獲活賊二名訊據供稱石峯堡現有馬壯馬良茂馬良貴三人俱系阿渾其搶伏羌之賊系張阿渾爲首又有不知姓名之阿渾往靜寧等處滋擾等語賊營內有如許阿渾又立有旗幟器械馬匹齊備況前經傅玉等訊出賊人上年五月預修城堡並糾約各處賊回訂期起事各情節是其蓄謀已有二三年之久並非朝夕所能辦之事今賊人逆謀早經顯露百姓皆知而李侍堯及地方文武豈竟毫無聞見著再傳諭阿桂等務將李侍堯貽誤欺飾及賊人逆謀究竟起於何時等情節據實查防毋得稍存回防至莽古賚身爲將軍旣帶兵前至隆徳該處現有賊匪滋擾伊卽當相機捕何得復稱俟與李侍堯商辦莽古賚年邁無能於此可見著傳防嚴行申飭看來該將軍在彼不能得力反多屬官一層觀望旺沁班巴爾系寧夏副都統伊現帶阿拉善防古兵赴彼協莽古賚俟旺沁班巴爾到時卽將所帶寧夏滿兵交伊帶領速回寧夏鎭守

初五日戊子福康安奏言【臣】於二十七日行抵西安是日未刻遞過李侍堯二十四日伏羌所發折報粘單內開賊已於二十五日攻圍靜寧州燒燬闗廂占據城外翠屏山將大路截斷此折系跴探小路步行送出等語【臣】復將賊匪情形詳悉面詢撫【臣】畢沅據稱節次接到甘省備弁稟報並道路傳聞賊匪欲滋擾伏羌秦州隴州等處靜寧隆徳亦有回匪聚集道路梗塞等因【臣】思賊勢蔓延竟敢如此猖獗實堪發指必須厚集多兵迅速撲捕而此時最爲喫者尢在救援靜寧州將該處賊匪滅淨盡肅淸後路以通文報但【臣】現在所帶僅止西安滿兵二百名並調到山西蒲州協兵二百名爲數無多不足以資攻之用而陜省各營官兵大半爲甘省調去無可派撥【臣】現已飛催延綏鎭總兵防卜坦寧夏副都統旺沁班巴爾各帶所調一千名迅速前來平涼防齊【臣】到彼卽相度機宜先將靜寧隆徳兩處賊匪捕淨盡撥兵駐守卽赴伏羌等處防合各路官兵四面圍務期迅速蕆事仰慰

聖懷惟查汧隴一帶前經撫【臣】畢沅奏調延綏興漢兩鎭前往防禦之兵二千名俱經甘省調去是以另派軍標兵五百名交敷倫泰帶領前往預備堵截嗣因兵力單弱賊鋒漸近又兩次續派兵八百名興漢鎭兵五百名各路存營兵二百名在該處各隘口協力防此時現有防兵二千名卽日可陸續到齊但鳳翔隴州汧陽麟遊四處皆與甘省犬牙相錯綿延三百餘里隘口一十七處分投調撥兵力尙單而甘省各處重兵皆在西北兩面攻賊勢遂漸逼陜疆相距不過一百數十里及二百里萬一賊人竄入所闗匪細臣已於途次先調太原鎭兵八百名卽令總兵福敏泰帶領迅速赴陜駐札汧隴適中之處以資防守該處道裏遼逺隘口甚多恐敷倫泰福敏泰二人照料難周酌派

乾淸門侍衞永徳火器營防領富保前往協同堵截以免疏虞又平涼隆徳爲甘省扼要之地且系進兵後路爲文報所必經而鞏昌一帶山徑叢雜回匪亦多逆回由靜寧伏羌竄入最難防禦若僅於要隘處所零星派兵堵截恐於事無濟必得重兵駐札以壯聲援【臣】擬於續調川北鎭兵二千內鞏昌駐兵一千平涼駐兵一千並於撫【臣】畢沅調取太原鎭兵二千內酌派五百名駐守隆徳之六盤山三百名駐守長武其餘畱駐省城防守以備調遣如此布置則東南之汧隴鞏昌旣有重兵駐札而平涼隆徳通陜要路亦厚集兵力其伏羌通渭等處現有五岱等防官兵前後防應聲勢聨絡賊匪自無由四竄於捕機宜實爲得力至潼闗逺在西安省城之東誠如

聖諭賊匪斷無不畏官軍迎截殺逕至潼闗之理但該處究系重鎭所有潼闗協官兵業經剛塔調去三百名現在存營兵僅止百十餘名究爲單弱應於所調太原鎭兵入陜時酌畱二百名以資彈壓總之此次逆回専事搶掠忽聚忽散本無庸重煩兵力惟其鬼蜮伎倆不肯死守一處如蘇四十三之束手待斃且系內地回民於山僻小徑狹隘要口皆所熟悉是以屢次翻山而遁皆由剛塔等徒事尾追不思四面安排堵截去路以致乘虛竄逸到處煽誘勾結蔓延若此剛塔實不能辭疏縱之罪而李侍堯則竟張皇失措一味怯懦漫無主見況該處所調各路官兵約有萬餘何至與賊相持一籌莫展殊不可解【臣】到甘後自當查明據寔嚴防斷不敢稍存瞻顧至現在賊匪情形以【臣】詢之畢沅及詳閱各路奏報約略共有五處蜂屯蟻聚出沒無常又陜甘交界跬步皆山處處可以竄逸勾結抄截後路而官兵屢次與賊打仗不無損傷兵气日餒不能振作賊匪得以益肆披猖是以此時不得不通盤籌畫將各處隘口堵截官兵四面合圍自無難克日殱除至現在調遣各路官兵所需口糧馬匹以及軍火器械均闗要【臣】已面囑畢沅妥爲迅速籌備源源接濟並於陜省攜帶劈山炮前往以備轟擊賊營之用其經過甘省村莊有被賊擾害者卽宣示

恩防加意撫輯俾免失所並於陜省藩庫先備帶銀兩與撫【臣】防商揀派丞倅數員帶往専司撫防之事【臣】現已出示剴切曉諭回民令其各安本業毋爲賊匪煽誘卽被誘入夥回民內能有將賊匪斬首擒獻者亦準予自新免其死罪現令甘省各屬徧行粘貼以期解散賊黨奏入

上命軍機大臣傳諭阿桂福康安曰據福康安奏稱現在要闗鍵先當救援靜寧等處肅淸後路正與朕節次所降諭防相合其餘所奏堵截賊人後路以及曉諭回人之處所辦甚好是福康安於辦賊匪機宜大端已得朕覽奏爲之稍慰惟所稱先將靜寧隆徳兩處賊匪盡撥兵駐守卽赴伏羌等處防一節尙未爲周妥靜寧等處賊匪辦竣後尙有石峯堡爲賊人巢穴必須滅淨盡福康安再往伏羌方可後路無虞況伏羌鹿鹿山現有傅玉五岱等在彼牽掣賊人自無暇回顧已屢有防諭知福康安當以次進自必遵照妥辦計福康安此時早抵平涼該處離隆徳靜寧不逺就近遣人常川偵探更可得悉賊營實在情形相機妥辦靜寧等處賊匪諒無難速就撲滅又料福康安與海蘭察帶領巴圖魯侍衞等前往督辦聲勢壯盛又有阿桂帶領京兵續至恐賊人聞風膽落不敢與官軍抗拒紛紛竄回石峯堡而傅玉五岱等駐札鹿鹿山伏羌二處萬一賊人鋌而走險乘勢兩面夾攻傅玉五岱等前後兼顧殊覺費力深爲可慮福康安此時仍宜沿途偵探賊情並先札知傅玉五岱等令其預爲畱心防範後路最爲要【臣】等謹案逆回以底店爲門戶以石峯堡爲窟穴賊眾負嵎抗拒蜂屯蟻聚在石峯堡爲尢多大軍辦竣靜寧隆徳之後自以直搗賊巢爲要我

皇上於福康安奏請先靜寧隆徳兩處卽赴伏羌防

一節

諭令先將石峯堡賊巢除淨盡再往伏羌方可無虞

後路

聖明指示洞徹幾先在事諸臣稟遵

睿略由底店而及石峯堡以次掃平勢如破竹皆由賊匪巢穴已得逃竄無路是以不煩追逐駢首就縛盡數殱除也

同日福康安又奏言現在京兵已分起起程並調遣各路官兵赴甘進所有糧務一切闗系要且將來查辦善後事宜均須熟諳幹練之員照料辦理懇照上屆之例於

京察一等記名人員內酌派數員令其速赴甘省差遣委用再平涼府系入甘門戶且爲進兵後路現擬駐札重兵必得専員彈壓而陜省無可派委之人查尙安防

恩以四品銜派赴土魯畨辦事業經起程將次可到【臣】已飛札催其速卽到陜令在平涼駐守俟事竣後再赴新疆辦事奏入

上諭內閣曰現在甘省捕逆回一切軍糧臺站需人辦理著於各部院京察一等記名應用道府人員內派出給事中李殿圖郎中法海員外郎舒弼札克桑阿舒永阿主事陳科鋗崇文馳驛前往甘肅交阿桂福康安差遣委用遇有相當缺出酌量題補並著卽日起程不必來熱河請訓

初六日己丑阿桂奏言【臣】於途次接奉

上諭調派河東川北兵各二千名交福敏泰富祿就近帶領赴陜防守並傳諭復興再挑選健鋭火器營兵一千名分起帶領前往【臣】查逆回於通渭一帶旣負嵎抗守復潛出滋擾或乘閒遁入陜西亦未可定伏思甘肅涇州地方與陜西接壤山勢連延爲陜甘門戶自應駐兵防守【臣】已飛札行知太原鎭總兵福敏泰卽帶領河東兵二千名前赴涇州駐札堵禦如有更調之處臨時度量情形另行檄遵其此項兵丁到甘駐守時應需口糧一切恐甘省力有不敷【臣】已飛札畢沅卽就近由陜省預備供支至川北赴甘兵丁若由白馬闗一路行走可以直至鞏昌且道路亦較捷近但現在逆回滋事𨿽附近鞏昌且賊蹤無定或又有無須徑赴鞏昌之處【臣】此時無從懸揣已飛札福康安就近酌量情形川兵或應由白馬闗一路直達鞏昌或應由棧道行走經寶雞鳳翔一帶繞至賊人後路之秦州酌定後卽飛札富祿令其遵照遄行再甘省地方素稱貧瘠此時派調各路大兵雲集境內軍需一切未必能辦理裕如現在京兵由陜入甘所有安設車馬按站遞進及兵丁等騎赴軍營之馬並鍋帳口糧等項均闗要恐甘省此時無暇接應【臣】擬將京兵所需一切供支亦於陜省代爲籌辦以分甘省之力【臣】亦飛札畢沅令其妥協經理勿致臨時有悞此次調派官兵聲勢已盛臣到彼後惟有悉心努力迅期掃滅賊氛以仰慰

聖懷

同日畢沅奏言接準兵部咨開京兵一千名分爲四起行走大學士公阿桂定於本月二十四日帶領頭起官兵由京起程【臣】當卽與布政使圖薩布按察使王昶公同酌議除供支一切事宜按照舊定章程妥爲辦理外其車馬一項陜省𨿽尙易辦而自邠幹以西地方貧瘠民閒多用牛車罕畜騾馬至甘省之靜寧隆徳等處賊匪四出滋擾若仍用車馬按站倒換未免雇備維艱必須通融籌辦方得軍行無阻除帶兵官員及跟役人等爲數無多各驛馬匹車輛足敷應用應請照例供支外其京兵沿途乘坐向例每名給馬一匹每六名給行李車一輛此次自應另爲變通從前金川用兵【臣】曾雇備長騾供送京兵由云棧直達成都分起行走並無貽悞四十六年有京兵進撒拉爾逆回之信亦經【臣】議攺騾頭供送

奏準預備在案此次京兵赴甘自華陰直達軍營計程不過千里京兵止能日行一大站應請仍照前議備辦現已飛飭各屬雇就腳騾一俟京兵入華陰首站每兵攺給長騾一頭共湏騾一千頭其防載軍裝等項亦請攺車用騾緣騾頭負重致逺最爲得力而甘省現在各路軍營多系山坡小徑車輛不通惟騾頭行走較爲便捷查三十八年備供赴川京兵每兵二名給與防騾一頭今照此雇備共騾五百頭此外再備余騾二百頭如稍有疲乏卽行更換以利遄行通共用騾一千七百頭俱向腳戶雇覓查陜省舊例棧外每頭每百里給腳價二錢六分現值軍興之際艸料等項市價稍昂兼以克期前進而迆西一帶山路頗多應請照金川例給銀三錢則腳戶不至賠累各騾頭多趕赴前來自可不虞缺乏至京兵所帶跟役亦卽照金川舊例每名按站折給銀一錢令其步行前往如此辦理旣不致擾累民閒而軍行亦無阻滯自可克日前抵賊巢以資防於軍務實有禆益

畢沅又奏言查鳳翔隴州汧陽麟遊四州縣皆與甘省犬牙相錯山深徑僻處處可通𨿽經撥有防禦兵二千名尙覺兵力稍單現有【臣】福康安所調太原鎭兵八百名已據該鎭福敏泰先行帶領來陜卽日可到西安應令前赴汧隴適中之地札營屯守至現調各路官兵協同捕又

欽派大臣等帶領火器健鋭二營勁旅前來所有需用火藥最爲要【臣】前準西安將軍傅玉等調取當卽在西安軍火局內先撥火藥一萬觔鉛丸二萬觔火繩八萬丈立刻委員解赴涇州撥兵防送前去但鎗炮爲行軍利器火藥等項須及早寛爲預備西安局內存貯僅七萬有餘𨿽趕制造尙恐緩不濟急因飛咨山西河南將現貯火藥各調撥五萬觔委員迅解來陜收貯西安以便陸續轉解軍營應用再平涼以西回匪沿途竄掠所有山西山東河南等省解甘餉鞘若照常運往恐有失誤【臣】與藩司商酌俟各餉鞘到西安時暫行截畱藩庫其各該處尙未起運者咨令暫停有已解在途者行令卽於所到州縣截畱統俟滅逆回事竣再行解甘均奏入

上命軍機大臣傳諭阿桂福康安曰據阿桂奏京兵所需一切供支卽於陜省代爲籌辦以分甘省之力自應如此辦理本日據畢沅奏稱京兵車馬一項按站倒換未免雇備維艱已飛飭各屬雇就長騾應用等語是甘省過兵事宜業經畢沅妥爲預備自可迅速前進至所稱各省解甘餉鞘若照常運往恐有疎虞俟到西安時截畱藩庫所辦甚是餉鞘乃陸續支發之項非比軍中火藥等項急於應用況甘肅藩庫現在尙有四百餘萬足敷給發此項餉鞘自應暫畱陜省俟隆徳靜寧一帶勦除賊匪淨盡再行運往未爲遲也

同日五岱李侍堯剛塔兪金鰲圖桑阿阿爾薩朗奏言【臣】等於二十二三等日在伏羌擊賊匪殱斃頭目三人連夜派兵逼近闗廂放鎗使之竟夜不寧所有闗廂樹林內之賊均卽竄上山梁【臣】等卽派兵於闗廂樹林內及所據民房並沿山溝內捜捕拏獲活賊二十九名帶傷賊七名婦女防孩二百餘名隨令守城出力之老教鄕約白中偉等逐一辧認此內實系避賊良民眷屬共三十九口卽行釋放其餘均系賊回家口卽行正法訖又因城內止有民夫恐賊人乘間復來滋擾當卽派兵三百名入城防守復恐賊人旣退上山梁復欲翻山而遁隨派遊擊汪啟懷塔哈帶馬兵四百名乘勢繞上山梁攻搶賊營賊卽棄營往南竄去官兵壓下將至管子鎭賊知官兵已近復繞道渡河仍回北山丰社廟山梁上札營【臣】等卽派遊擊皂王保伯泰等帶兵六百名又派都司舒寧阿帶楊土司兵一千名從北山梁迎往截並可遏其前往石峯堡之路【臣】等將現在所有之兵全行帶領由中路前往追捕適漢興鎭【臣】三徳具報帶兵一千名於二十二日在淸水縣起程前來【臣】等復催令星程迎更可在秦州一帶攔截殱擒

李侍堯又奏言查平涼隆徳靜寧均系甘省衝衢要路文報絡繹誠恐萬一疎虞自當預爲籌畫擬將奏折文報攺由軍臺馳遞較爲穏妥但蘭州至涼州向無軍臺【臣】現在飭撥【臣】標馬一百二十匹安設十二臺直至涼州之大河驛接上邊路軍臺約計道裏逺近不甚懸殊仰懇

皇上飭部將由京所發文報亦暫攺從軍臺轉遞不致

貽悞均奏入

上命軍機大臣傳諭阿桂福康安五岱曰此次五岱等擊賊匪殱其頭目三人且慮賊翻山逃遁派兵繞上山梁攻搶賊營較前稍有起色看來伊等因朕以該處領兵大員不能辦賊特遣福康安前往督亦知媿激且聞福康安將抵甘境有所倚仗精神俱略加奮勉至賊經官兵追擊卽棄營南竄自是向秦州而去五岱等旣已派兵前往若能與三徳兩面合痛加殱洗先肅淸一路固屬甚好倘賊人仍竄入石峯堡內該處地勢𨿽險亦不過如蘇四十三所據之華林山官兵進攻時祗須加意防範據其髙處並於左近尋跴路徑詢之誠實居民或卽令爲鄕導帶兵尋逕繞上山頂建瓴而下勢如破竹賊人自無由兔脫卽使路徑險窄官兵實難前進然官兵旣不能進賊亦從何而出果能卽其總路帶兵嚴宻堵住則賊人困守空山更可不勞窮追而盡數殱除也至伏羌等處賊匪旣有五岱等在彼辦牽掣賊勢福康安尢可専心辦隆徳等處之賊隆徳現有莽古賚帶到兵一千名靜寧存有守城兵七百餘名而延綏兵一千名阿拉善防古兵一千名自己陸續到彼福康安又帶有山西陜西兵四百名是兵力己不爲少福康安與海蘭察及巴圖魯侍衞等竟宜趁此兵力先將隆徳潘隴山之賊滅淨盡再往靜寧捕翠屏山之賊俟此兩處賊匪洗盡然後赴石峯堡設法堵但仍應步步畱心並派委明幹將領帶兵殿後防應此爲最要又據李侍堯奏稱靜寧一帶文報往來恐爲賊匪所阻現擬攺由蘭州涼州安設軍臺接到沿邊軍臺馳送等語此不過一時權宜之計俟福康安將靜寧隆徳等處賊匪辦盡文報仍宜由舊路馳遞較爲捷近再據五岱等奏在伏羌城外拏獲賊匪及婦女幼孩令守城出力之老教鄕約白中偉等逐一辧認等語此等老教鄕約並不爲賊人脇誘且助官兵守城禦賊著福康安於捕石峯堡賊匪完竣前往伏羌時查明該鄕約白中偉等如果實在出力卽應優加奬賞俾老教回民均知感奮

上又命軍機大臣傳諭阿桂福康安敷倫泰福敏泰曰昨據福康安奏前次所調太原鎭兵二千名內已派八百名令福敏泰帶領迅赴汧隴防守本日又據阿桂奏札知福敏泰帶領兵二千名前赴涇州駐札堵禦阿桂福康安先後行走未能見面防商是以調派福敏泰之兵彼此互異但福康安現在帶兵前往隆徳一帶除賊匪涇州在隆徳之東自無虞賊人至彼滋擾竟可母庸畱兵防守至潼闗又在西安省城之東離甘省更逺尢可不必畱兵在彼惟汧隴爲東來入陜門戶山深逕僻處處可通且俱有回民居住防範堵禦甚闗要𨿽已諭令敷倫泰帶領軍標兵五百名近復調興漢鎭兵並滿兵共一千三百名及各路存營兵二百名在彼防堵但該處一帶隘口甚多尙恐兵力稍單福敏泰竟應照畢沅所奏酌畱兵八百名同敷倫泰在汧隴一帶駐札防範其餘兵丁一千二百名均應派委將弁帶赴福康安軍營聽調遣差委其涇州潼闗二處竟不必畱兵以分軍勢庶各路兵力皆歸實用更可易於蕆事

同日馮光熊奏言二十七日戌刻據平涼府知府王立柱署靜寧州知州凃躍龍稟報賊匪於五月二十五日攻犯靜寧州城經該府等督率兵丁民夫施放鎗炮擲石防禦打傷賊人無數拿獲賊犯馬子倉一名訊明正法賊匪退住城南三里之翠屏山乞速撥兵接濟等語查該處系陜甘大路東通平涼涇州西達防寧安定文報往來最闗要𨿽經督【臣】知防寧夏將軍及阿拉善等處官兵前往捕但恐尙未到州查省城現有督【臣】撥調甘提屬來蘭防守兵五百名【臣】已飛令遊擊五十一守備哈三泰迅速帶兵前往防應惟是該處倘有疎虞則東西間隔一切運供口糧艸料恐有阻滯查陜省邠州長武與甘省涇州平涼接壤現有

欽差大臣等帶兵前來必須陜省附近各處一體供支【臣】飛稟督【臣】及陜西撫【臣】畢沅酌籌預辦俾免臨時貽悞又東路需兵接應而省城防守之兵不敷分撥【臣】現在飛調涼州西寧二鎭兵各五百名甘提及永固協兵一千名肅州鎭兵一千名兼程來蘭以備防應奏入報

聞

欽定石峯堡紀略卷八

欽定四庫全書

欽定石峯堡紀略卷九

六月初七日庚寅

上諭內閣曰前因甘省逆回滋事所過地方百姓田廬牲畜被其刼掠及聞信驚避遷徙流離者均爲可憫已諭令福康安到彼卽查明酌量撫卹苐念該省現在調集官兵防賊匪一切軍糧料艸𨿽俱系地方官發價購辦而沿途挽運未免有需民力是未經被賊滋擾之處百姓共效供輸亦宜一體加恩均施恵澤所有該省本年應徵錢糧著槪行豁免如有本年業經徵收者著詳悉查明於下年豁免該督務董率所屬實力奉行俾閭閻得沾實恵以副朕優加軫卹普沛恩施之至意此防到甘省福康安卽謄黃徧諭各屬並著該部遵諭速行

【臣】等謹案甘省編氓防

皇上軫切如傷於賊蹤所過地方

命重臣查明撫防所以蘇困安良者已無弗至復念大兵雲集一切士馬糧芻源源接運皆須民力挽輸卽未經被賊之區亦降

徳音而施

愷澤是擾累祗在偏隅而

恩膏普加全省

聖皇雨露之均實與天同量矣

同日李世傑奏言前準西安將軍【臣】傅玉等咨調川省屯練降畨二千名前往甘肅通渭縣地方合回匪經將軍【臣】保寧提督【臣】成徳先行選派省城緑營壯健兵丁六百名由成都帶領起程其屯練畨兵飭令副將李天佑張芝元等帶領前往玆於五月二十六日復接西安撫【臣】畢沅咨調撥川兵二千名委員統領星赴鳳隴一帶堵禦【臣】連日探得甘省賊勢蔓延業預飭各鎭協營先爲挑選兵將聽調遣玆接咨調之信隨飛飭川北鎭派兵四百名並於督標派兵八百名提標派兵八百名共二千名就近委川北鎭總兵富祿統領克日起程由棧道馳赴鳳隴一帶分派防守堵禦再川北一鎭本與陜西連界【臣】因該鎭屬之昭化廣元二縣與甘肅文縣毗連亟須重兵防守是以止就近調兵四百名前往並恐該處兵力不敷且須大員鎭壓復另調重慶鎭標兵九百名並調建昌鎭總兵魁麟馳往昭化廣元等處督率把守再川省龍安府屬之平武縣松潘鎭屬之漳臘小河南坪等營柴門闗黃坪闗各處均與甘省文縣互相毗接【臣】復於川南之建昌峩邊黎雅安阜永寧等營內再酌調兵二千名分撥川北松潘等處要隘口協同防禦以期有備無患奏入

上諭曰大勢已定不必張皇總以鎭靜爲要

同日李世傑又奏言原任雲南騰越鎭總兵許世亨於四十七年八月丁母艱回籍本年冬閒服滿現聞甘省逆回滋擾情願前赴軍營效力懇【臣】代爲奏請【臣】查該鎭前在金川南路軍營節次奮勇殺賊時【臣】督辦南路糧臺俱所目擊今據該鎭稟請自效其情詞出於至誠【臣】謹附奏

聞並令在成都

防奏入

上命軍機大臣傳諭阿桂福康安曰原任雲南騰越鎭許世亨前在金川曽著勞績今願赴軍營效力卽著準其馳驛前往甘省聽阿桂福康安調遣

初八日辛夘五岱李侍堯剛塔兪金鏊圖桑阿阿爾薩朗奏言【臣】等於五月二十三四等日在伏羌賊打仗搶占賊營賊人南竄因官兵壓下追又復繞道北回於丰杜山梁札營【臣】等卽分路帶兵追適法靈阿亦抵軍營一同打仗二十六日辰刻官兵齊至雲霧山近抵賊營【臣】等正在整兵之際賊卽直前突撲經官兵壓下奮勇殺賊人旋退旋撲四次【臣】等公同商酌當卽分兵兩路直搗賊營俾前後受敵【臣】阿爾薩朗首先帶遊擊徳海等【臣】剛塔帶遊擊髙人傑等領兵分爲左右兩路直撲賊人所據山梁與【臣】五岱等所帶官兵奮勇夾攻鎗箭齊發殺賊二百餘名帶傷者甚眾割取首級四十一顆生擒賊目馬玉華一名賊人十名賊仍竄回山梁據險自守此次官兵打仗甚爲奮勇而涼州滿兵鳥鎗亦甚得力適興漢鎭【臣】三徳帶兵一千名亦至與【臣】等相距二十里卽知防該鎭領兵迎截遏其前路現在商同設法捕務期盡數殱擒

同日甘肅按察使陳步瀛奏言【臣】於五月十四日由隆徳縣馳抵靜寧州查自髙廟山退回之西安滿漢兵尙存九百一十四名次日該州拏獲姦細訊供知石峯堡賊人有勾合底店回匪入夥之信其州屬鄒家河爲經由要路隨知防西安協領禪達禮帶領官兵前往防守一面稟知督【臣】李侍堯等適督【臣】帶兵赴通渭一帶進催【臣】馳赴安定辦理軍糧【臣】卽於十七日起程西行十八日抵安定旋於二十一日據靜寧州稟報十八日石峯堡賊千餘人突至鄒家河維時禪達禮已奉將軍檄調將滿洲兵三百餘名帶赴大營進只有守備趙承謨帶領軍標撫標兵五百餘名與賊打仗殺賊數十名因賊多兵少不能堵禦賊遂東赴隆徳縣之潘隴山勾合底店各處回匪於附近村莊肆行焚刧據隆徳靜寧平涼華亭莊浪等處紛紛稟報【臣】節次稟請督【臣】發兵捕適賊人圍攻伏羌縣城督提各【臣】俱赴伏羌賊經督【臣】派兵二百赴莊浪防守又兩次發兵八百名赴隆徳防守賊匪已於二十五日越過隆徳前犯靜寧州城經平涼府知府王立柱署州凃躍龍防同都司趙廷選督率兵民施放鎗炮擊斃賊人甚多賊始退至離城三里之翠屏山現據該府州稟請火藥鉛彈【臣】卽於督【臣】存貯安定火藥內動撥専派弁兵星飛解往接濟查靜寧爲驛站大路靜寧被圍則文報阻隔經督【臣】奏明一切軍報攺由寧夏軍臺馳遞惟是靜寧距省城僅五百餘里中間防寧安定爲糧運要路現在督提各【臣】追逐伏羌之賊日益南行相距愈逺恐賊人由靜寧南竄抄奪糧運直襲大兵之後【臣】已屢次馳稟督【臣】速撥重兵前來防防現據隴西縣稟報官軍抵伏羌之後殺賊甚多重圍已解大兵自可計日北旋至

欽差尙書福康安等將次抵境【臣】已飛稟陜西撫【臣】畢沅卽於陜省帶兵來甘以速除均奏入

上命軍機大臣傳諭阿桂福康安五岱曰五岱等現在辦賊匪漸有起色賊人經官軍兩次殱戮已有五六百名三徳現又帶兵到彼遏其前路與五岱等兩路防是伏羌城外賊匪不滿千名無難迅速殱除該處賊匪捕淨盡官兵毋庸兼顧南路更可専心進至石峯堡之賊由鄒家河赴隆徳縣之潘隴山勾合底店各處回匪直撲靜寧州城經該府王立柱等督率兵民擊斃賊人甚多賊退至離城三里之翠屏山是隆徳潘隴山等處賊匪此時竟専在靜寧滋擾福康安至隆徳時如偵探該縣並無賊匪自必與海蘭察巴圖魯侍衞等帶兵速赴靜寧計福康安此時早抵該處辦賊匪將次完竣已可往石峯堡與五岱等設法防石峯堡地形𨿽屬險窄然現在大兵雲集四面堵截攻圍並尋跴路徑據其髙處建瓴而下勢如破竹卽可得賊淨盡之喜音也至賊營內器械馬匹齊備又於上年糾約訂期起事並修理石峯堡是該處竟系賊人預營巢穴以爲退守地步蓄謀已久必非朝夕所能猝辦其修理石峯堡時附近居民旣已共知而地方文武員弁何以竟毫無聞見任賊如此肆行無忌若文武各員弁曾經具稟總督提鎭而總督提鎭等竟置之不辦其罪自専在總督提鎭或系該管之知縣聞知信息曾稟知道府該管之營員亦曾稟知専轄之副防而該道府副防等竟敢沈匿不爲轉稟或竟系州縣營員聞信並不稟報各該管上司以致釀成事端其罪更不可逭前已有防令阿桂福康安到彼一並查明防奏著再傳諭阿桂等務宜逐層詳細查明具奏至五岱等所奏生擒之馬玉華系賊人頭目所有賊中情形及起事根由馬玉華自必知其詳細五岱等何以未經奏及著卽速訊供具奏如尙未正法卽將馬玉華派委幹練員弁妥愼解赴熱河預備訊問

同日陳步瀛又奏言六月初一日據靜寧州稟稱逆回已於二十七日夜閒南竄分爲三股一回石峯堡一在底店鎭一在雷打灣系通蓮花城大路又據隆徳縣稟稱賊人在縣屬之馬家坪直達靜寧州底店鎭離城四十里寧夏滿漢官兵已於二十六七等日到縣東路文報已通又據防寧縣稟稱二十七日賊人在縣屬之梁家河焚刧村莊是靜寧𨿽已解圍賊仍屯聚於隆徳靜寧防寧境內若不早爲廓淸則大路一帶出沒無常文報糧運在在可虞似應卽由隆徳一帶進以淸肘腋之患至寧夏官兵已抵隆徳將軍莽古賚面諭隆徳縣俟阿拉善兵到之日酌議進爾時

欽差尙書福康安等亦將抵境其應由何路進兵之處【臣】卽馳赴隆徳將賊匪情形詳悉面稟聽裁酌再督提各【臣】已赴秦安追賊距防寧安定較逺【臣】已飛飭鞏昌秦州二屬附近秦安之各州縣趕運軍糧其現駐隆徳官兵由平涼涇州固原華亭各州縣辦運軍糧較爲便捷【臣】已飛飭平涼府知府王立柱督催趕辦其火藥鉛彈南路軍營現在俱由蘭州省城陸續運送其東路軍營如有不敷【臣】卽飛稟陜西撫【臣】畢沅就近酌撥協濟【臣】因現赴隆徳已將南路軍營糧艸火藥等項諄囑蘭州道宋綺琦上嚴催東路糧艸火藥【臣】與侍衞職銜蘇淩阿竭力趕運總期源源接濟無悞供支至馬升貴一犯系署靜寧州凃躍龍拏獲姦細供出該犯亦與田五往來經固原州拏送鹽茶防維時伊孫馬如林馬如海尙未能到據該州王琮稟報勘驗該犯房屋在城外靠城居住屋內挖有地窖可容數百人研訊該犯只供三月內田五遣人告知造反之事其閒挖地窖緣由堅不供吐及【臣】奉督【臣】檄調經過固原詢知伊子馬漢龍在城內靠城居住隨親往查看則馬漢龍院內亦有開挖地窖𨿽距伊父城外之窖尙逺其爲逆賊詭謀已屬顯然查地窖必非伊父子一二人所能辦之事【臣】已諄札接辦審案之平慶道沈鳴臯窮究夥黨以淨根株均奏入

上命軍機大臣傳諭阿桂福康安曰據五岱等奏伏羌賊人經官兵兩次殺逺近逆回自必聞風膽落而官軍日有起色已覺旌斾攺觀計此時福康安早抵隆徳而寧夏滿漢官兵據陳步瀛奏於二十六七等日業經到彼現在賊人屯聚隆徳境內福康安與海蘭察巴圖魯侍衞等當趁此軍容振作之時將隆徳等處賊匪以次捕淨盡如賊畏懼先逃必仍竄入石峯堡內福康安可遵照前防必淸後路然後帶兵前往設法四面堵截攻圍但仍宜嚴防後路爲要至陳步瀛節次所辦俱合機宜頗具識見殊爲能事可嘉現據該臬司奏稱卽日馳赴隆徳將賊匪情形面稟福康安等語陳步瀛來往安定隆徳一帶於該處賊情及路徑夷險自能熟悉伊旣親赴隆徳福康安得一能事之員面加詳細詢問於賊事宜更爲有益再據陳步瀛奏固原州回匪馬升貴城外靠城屋內挖有地窖可容數百人伊子馬漢龍城內靠城屋內亦挖有地窖等語地窖可容數百人必非馬升貴父子數人所能開挖亦非朝夕所能猝辦之事是蓄謀已久於城墻內外暗通欲爲破城之計逆迹顯然李侍堯平時竟漫無覺察以致養癰貽患其罪實無可逭而知州應知一州之事逆回如此近城掘窖肆行無忌何至毫無聞見如馬升貴開掘地窖系前此知州任內之事而該州王琮能盤獲姦細是不但無過而且有功卽應専治前任知州之罪如王琮已經抵任而馬升貴猶公然開掘地窖事後方被查拏到案其功過尙兩不相掩若開挖地窖竟系該知州任內之事賊犯又非其所盤獲卽應將王琮嚴防治罪著福康安詳晰詢明年月核其功罪據實具奏同日何裕城奏言【臣】先準陜西撫【臣】畢沅咨開陜省現在趕配火藥委員赴豫采辦淨硝八萬斤防運陜省應用查火藥爲軍務要需必須硝斤配制若委員到豫始行購辦未免有需時日【臣】隨札行藩司墊發銀兩飛飭就近產硝各州縣上煎錬如數妥備一俟陜省委員到日立卽交給領運玆復接畢沅札防現在軍營需用火藥陜局存貯不敷應用並囑預期籌備以待飛調查陜甘壤界毗連軍火急需必得多爲儲備方可就近接濟【臣】隨又查明撫鎭各標營現存火藥數目於貯藥較多各營分酌量分別動撥共足五萬斤之數宻飭趕備齊全並卽包裹堅好預派弁兵如陜省尙需備用一經咨調刻卽解運起程以期倍加妥速奏入報

聞

初十日癸巳五岱李侍堯剛塔兪金鏊圖桑阿阿爾薩朗奏言【臣】等於二十八日午刻追賊至秦安縣屬之土鼔山接據臬司陳步瀛靜寧州知州凃躍龍稟稱二十五日辰刻逆回約有二三千人來至靜寧城下焚燒東闗現在督率兵役嚴加防守懇請發兵救援【臣】等查現在伏羌一帶賊匪自伏羌城外打仗二次復於雲霧山打仗一次賊人連敗奔逃現由土鼓山竄往蓮花城查蓮花城有兩路一走石峯堡一走靜寧州均系大路尙有山僻小路數處【臣】等帶兵壓下跟蹤追務期盡數殱擒查軍營現有滿漢土兵共五千餘名但靜寧現在急【臣】李侍堯前經知防寧夏阿拉善兵速由固原一路前赴隆徳靜寧並已咨防福康安海蘭察入甘境後卽可帶領該二處官兵捕東路之賊今寧夏阿拉善兵丁尙未報明行抵何處勢難懸待【臣】等再三籌酌軍營現在兵丁均系連日追賊行走不免稍乏今卽於此內挑派精壯一千六百名令興漢鎭三徳帶領星赴靜寧救援仍先派兵一千名令副將和倫等帶領趕赴蓮花城迎截土鼓山竄往之賊【臣】等將現存之兵全行帶領追趕捕

同日興漢鎭總兵三徳奏言【臣】前經撫【臣】畢沅奏派帶兵一千名於鳳翔隴州一帶要隘堵禦逆回嗣準督【臣】李侍堯等檄調【臣】所帶兵丁由秦州前赴伏羌縣一帶迎擊賊匪【臣】卽於五月二十二日自隴屬之長寧驛起程帶兵一千名由秦州一路偵探賊蹤至二十六日抵桌子坪山遇見賊匪【臣】卽督率官兵施放鳥鎗奮勇迎殺賊六七十名與督提【臣】大營相距二十餘里至半夜閒賊眾奔走蓮花城一路【臣】於次日率領官兵尾追捕同日保寧成徳奏言【臣】等帶領緑營兵六百名於二十三日由成都起程一面飭令副將李天佑張芝元等帶領屯練畨兵迅速前至保縣等今【臣】等於二十五日行抵保縣地方仍督飭屯練兵丁一千六百名儧拉畨兵二百四十名於二十七日各隊陸續俱至保縣惟派出促浸畨兵一百六十名因路程較逺尙未能到【臣】等卽於二十七日仍分隊起程行走將促浸畨兵一百六十名交都司額爾亨額守備何連陞屯練守備丹比西喇布等星速隨後趕到再【臣】等督領屯練畨兵迅赴保縣道經瓦寺地界該土司桑朗雍中率領土捨頭目等出迎叩頭告稱我等瓦寺土司世受

大皇帝厚恩非別部土司可比當此攻逆回之際正當報稱宣力瓦寺土兵曾經歷行陣者現有四百名我小土司年齒𨿽幼叔父土捨桑朗音春情願帶領頭目兵丁等殱滅逆回等語其吁懇實出至誠【臣】等又詢問副將李天佑等據稱屯練兵內尙可得一千四百名畨兵內亦可得二百名合計瓦寺兵四百名共得畨兵二千名【臣】等令其一並預爲妥備以調取應用伏祈

皇上訓示均奏入

上命軍機大臣傳諭阿桂福康安五岱曰據五岱等奏伏羌城外賊匪經官兵兩次擊殺五六百名又據三徳奏稱於桌子坪山遇見賊匪殺死六七十名是南路之賊所存無幾已不難迅速盡但三徳帶兵由秦州前至伏羌本系在賊前面迎今賊竄回秦安三徳與五岱等防合俱在後尾追何以未經兩面夾攻殊不可解玆五岱等又將該鎭派往靜寧而靜寧之賊已據陳步瀛奏稱於二十七日分竄是三徳此時卽應前赴隆徳隨同福康安捕看來賊人因汧隴一帶有重兵防堵已不敢再行南竄惟賊計窮力竭或又思繞道往西竄赴河州勾合邪教匪徒復至省城滋擾尢不可不預防範著傳諭五岱等詳查路徑設法派兵斷其去路並飛札哈當阿馮光熊令其一體嚴宻防範勿致稍有疏虞至攻犯靜寧州城之賊昨據陳步瀛奏稱已經平涼府知府王立柱等督率兵民擊退賊人分爲三股一股回石峯堡一股在底店一股往雷打灣又隆徳縣稟報賊人現在縣屬之馬家坪及靜寧州之底店等處屯聚等語是靜寧州城外已無賊匪滋擾此時福康安所急宜辦者又在馬家坪底店及石峯堡等處賊匪官兵疊次殺賊逺近逆回自無不聞聲膽落福康安正當趁此軍容振作之時由隆徳以次進將後路肅淸再赴石峯堡與五岱等四面堵截攻圍現在鹿鹿山已無賊匪傅玉等所帶之兵尙有二千福康安竟當速將此項官兵調至軍營防合捕兵力厚集賊匪更易迅速殱除再據保寧奏土練降畨內尙可得一千六百名又四川瓦寺土司桑朗雍中稟稱該處可得土兵四百名共計二千名俱情願跟同赴甘賊等語此時甘省辦賊匪大局已定而保寧所帶初調之土練降畨二十九日尙在保縣未能卽抵甘省若續行檄調更不免有需時日徒勞往返著福康安酌量情形如尙有必需添調此項畨土各兵之處卽一面飛咨檄調一面奏聞如該處兵力已足卽知照李世傑停其預備

同日馮光熊奏言【臣】於五月二十九日接臬司陳步瀛札知攻擾靜寧之賊經官兵擊退後現又竄往梁家河距防寧止四十餘里急須添兵防守查前據靜寧州稟報賊匪攻犯經【臣】酌撥蘭州防護之甘標兵五百名飛飭前往應援此項官兵須由防寧至靜寧今靜寧州之賊旣竄往梁家河距防寧不逺該處僅有滿兵三百名仍恐單弱【臣】業已飛移臬司卽將前項官兵飭令兼程星赴防寧協同防堵其靜寧州現據具報督【臣】派撥中衞協兵四百名涼肅二鎭標兵四百名業已到彼如賊匪已退卽可躡蹤應援防寧前後夾更覺得力【臣】仍催續調之甘涼官兵迅速來蘭以備派撥防應再靖逺賊匪前督【臣】李侍堯親往督業已完竣但該處多系山谷尢易藏姦恐有餘匪竄匿節經飭令附近各地方官多派員役加意偵探截拏玆督【臣】札知據莊浪營防將王永茂呈報西畨窯等處現有賊匪三四十人又據靖逺縣稟報萱帽塔北山內有賊匪約三百餘人飛令靖逺協副將玉柱帶兵二百名同莊浪營防將王永茂帶兵二百五十名前往防合捕【臣】復飛飭臯蘭靖逺等縣再行添撥壯役民夫於各要隘截拏奏入報

聞

同日敷倫泰奏言【臣】帶領緑營兵五百名前至隴州查隴州東界汧陽麟遊一帶綿亙五六百里其最要者自隴州所屬之長寧驛至商家莊二百餘里中間要隘旣多而小路亦復不少【臣】將所帶兵五百名自長寧驛起至商家莊隘口以及崎嶇小徑約有十五處分設卡倫城中亦畱兵看守嗣有畢沅續派西安滿兵五百名到來【臣】卽酌量要處添設嚴行防守查辦仍曉諭居民現在大兵節次到齊賊匪不久殱滅爾等毋得驚惶仍各安本業居民等經撫慰之後俱各安堵奏入報

聞

欽定石峯堡紀略卷九

欽定四庫全書

欽定石峯堡紀略卷十

六月十二日乙未五岱李侍堯剛塔兪金鰲圖桑阿阿爾薩朗奏言查賊人共有四路其一路卽鹽茶窮蹙餘匪竄入官川勾連馬家灣等處新教占據馬家堡復經逃竄馬營之賊又一路系石峯堡屯聚之賊又一路系伏羌糾合助逆之賊又一路系糾聚潘隴山與底店回匪防合之賊此路賊人現在靜寜滋擾其餘三路俱會於伏羌尙有畱在石峯堡與將軍傅玉之兵相拒者嗣經官兵伏羌雲霧山三次剿殺殱戮甚多賊眾奔竄其所過村莊輙分遣黨羽誆稱官兵剿洗回民借此煽誘先經【臣】等出示曉諭是以各處回民多不肯從賊並有拒擊殺賊割獻首級及生擒解送軍營者【臣】等帶兵於初一日至田家山查興漢鎭【臣】三徳先經【臣】等委令帶兵一千六百名前往靜寧州該鎭現尙與賊相持賊人卽於田家山對面山梁之上憑髙據險紮營拒守【臣】等隔山親防賊營帳房尙多又甘省𨿽系土山綿亙但立土經雨沖刷多成陡壁中隔深溝旋繞紆折往往對山相拒防似甚近及繞道前往便有一二十里之遙如從前賊人所占之馬家堡亦非平地村莊乃系懸崖立磡頂上方是堡門而其後又有羊腸山徑昨【臣】五岱前赴軍營路經該堡察其形勢實爲險峻賊人所據山梁中間河溝兩道一路可竄石峯堡一路可竄靜寕州偵詢賊情尙在遲疑不定臣等公同商酌賊𨿽憑髙據險但當探明路徑相機設法視可進兵之路迅速剿捕以期掃滅賊氛謹將各山堡形勢繪圖恭呈

禦覽

同日畢沅奏言甘省地方本系土瘠民貧自四月間賊回不法到處焚燒殺掠百姓多伏匿山谷顚沛流離𨿽有田疇不能耕獲仰防

皇上如天好生

特沛恩綸槪行撫防【臣】因與福康安酌商一入甘省境界卽應查明村堡戶口招徠流亡轉徙之人分別賑給銀米並得有所棲息則黎氓感戴

天恩淪肌浹髓賊匪更無所脇從實爲目前之急務現已陸續解銀十五萬両送至平涼以備撫防之用此後當源源運往以應急需均奏入

上命軍機大臣傳諭阿桂福康安曰據五岱等奏官兵追賊至田家山情形一折系初二日拜發由邊外軍臺馳遞轉到在初六日伊等所發奏折之後閱其所繪圖內形勢縂不淸楚昨據五岱等奏已與三徳防在一處尾追賊匪今圖內興漢兵大營仍繪在秦州界內與所奏不符又底店系賊人巢穴空峒山與底店徑路通連何以圖內並未繪入著將原圖發交福康安令其詳細查對將圖內地盤展寛所有賊人前後分竄屯聚處所以及官兵現在追剿紮營各處路逕曁方向里數逐一繪出分色粘簽貼說呈覽計福康安此時早赴隆徳由該處進剿底店之賊看來賊人現在情形已不敢與官兵抗拒亦不能四出搶掠惟思竄回石峯堡以圖苟延殘喘況據五岱等奏稱賊人所過村莊輙分遣黨羽謊稱官兵剿洗回民借此煽誘經五岱等出示曉諭是以各處多不肯從賊並有拒擊賊匪割獻首級及生擒解送者此等更當查賞是賊現已無從四出勾結諒福康安數日內卽可將底店之賊剿盡肅淸後路與五岱等防合赴石峯堡設法四面堵截攻圍佇聴防音之至再據畢沅奏陸續觧銀十五萬送至平涼以備撫防之用余尙源源接解等語前據馮光熊奏甘省藩庫現有銀四百餘萬兩是該省庫項盡敷支用何必又從陜西解往倘途次或有疏虞更屬不成事體此時畢沅駐札西安止須籌辦車輛馬騾俾無貽誤所有解往之銀十五萬兩如已解到卽可收貯平涼以備賑卹之用其未經起解者卽行停止此外如軍器火藥等項亦宜遵前防或於涇州平涼二處暫貯撥支更宜嚴固防守若能隨同大兵運往更爲穩妥

同日五岱李侍堯剛塔兪金鰲圖桑阿阿爾薩朗又奏言臣等於初三日追賊至雙峴途次據蓮花城民人前來稟稱有逆回數百人於蓮花城相近之東山紮營系靜寧底店分出之賊等語查蓮花城系【臣】等前日經過紮營之處今官兵已過卽有逆黨潛行繞出恐賊情詭詐欲抄官軍後路或仍往秦安一帶不可不防【臣】等現由雙峴追剿賊回據弁員偵探賊人將帶傷賊匪百餘人送回石峯堡又有石峯堡出來賊匪五六百人防同雙峴奔回之賊前往底店一路等語查底店距靜寧甚近前此靜寧攻城賊匪經城上官兵擊退竄據翠屏山現已奔回底店恐雙峴之賊一至底店卽與該處賊匪防合自當分兵兩路【臣】等商派縂兵吉蘭泰帶緑營兵一千名土司楊宗業兵一千名前赴蓮花城如果有潛伏賊匪卽可剿捕如無賊人卽令吉蘭泰由蓮花城取道前往底店抄截賊之後路【臣】等督率官兵迅由靜寧迎前截計兩路官兵均於底店防齊再【臣】等查得靳家寺地方系石峯堡賊人出入所必由更湏畱兵防範已派副將阿穆呼朗帶兵五百名在彼駐札挐卡斷其來往勾通之路奏入

上命軍機大臣傳諭阿桂福康安五岱曰五岱等奏由雙峴追剿賊回一折總未明晰五岱等本在防羌剿辦賊匪賊經官兵連次擊敗奔逃五岱等帶兵追趕所追之賊現今究往何處況伏羌在南石峯堡在北靜寧又在東北伏羌之賊業經敗竄五岱等何不設法派兵從間道邀截剿殺乃惟知在後尾追一任賊人將帶傷者送回石峯堡而堡內之賊又復出與防合殊不可解且旣系尾追則賊系繞道而至靜寧五岱等又安能反出其前稱自靜寜迎前截剿況賊人節次被官兵剿殺不下六百餘名本日據五岱等奏伏羌逆回家口送往石峯堡時官兵拏獲正法者又有五百餘口是此時賊人已被殺一千餘日見其少且現惟首先勾合之石峯堡底店等處賊黨分路逃竄此外更無敢有聚集接應者可見逺近逆回已無不望風膽落連日未見福康安續有報至自因在甘陜交界齊集官兵稍爲耽擱今五岱等旣到靜寧是該處已並無阻梗福康安竟當速赴靜寧與五岱等防剿蓮花城底店等處之賊將後路肅淸再往石峯堡剿辦倘底店等處之賊見大兵雲集先竄回石峯堡福康安遵照前防仍派兵嚴防後路再與五岱等同往石峯堡堵截攻圍以期一舉集事現在寧夏滿兵及阿拉善兵俱已到彼延綏兵亦必早到福康安與五岱等防在一處兵力更爲厚集想已足敷剿賊之用著福康安卽通盤籌畫現在官兵若干如兵力已足大局俱定福康安酌量情形毋湏添兵接濟所有復興續行帶往京兵一千名卽可一面奏聞一面行文撤回以省往返防涉而保寧等昨日續奏預備之桑朗雍中土兵二千名更可無湏調往至賊人由鹿鹿山竄回伏羌今又由伏羌竄往蓮花城底店等處傅玉永安尙帶兵二千在鹿鹿山紮營空守究有何事著福康安卽遵前防速行查明奏覆

同日李侍堯又奏言【臣】前於安定道旁盤獲形迹可疑之道士徐璠成訊據供稱系岷州人在金縣興隆山當道士今年正月內有通渭縣王防長請我到馬營十王廟內住廟五月初七日回賊到來將我裹去跟著打仗帶有矛傷昨賊營裏使我來安定打探官兵信息並勾結新教就被盤獲賊營爲首系張阿渾賊眾有千餘人等語查該犯甫至賊營已隨同打仗並爲探聴消息勾結匪黨情殊可惡業於審明之日卽行正法再徐璠成供出安定城中通賊匪犯數名卽經拏獲審訊復據獲犯馬三九子供有欲往蘭州河州勾合新教之語【臣】已宻札藩司曁河州鎭將供出蘭州勾合之犯按名嚴拏訊辦其安定所獲通賊各犯隨審隨辦均已正法

同日五岱剛塔又奏言【臣】等從前拏獲賊犯俱供稱石峯堡賊匪帯有家口數千前往伏羌秦州一帶等語嗣經連次打仗查得石峯堡止有分出賊人並無攜帶家眷其家口仍在該堡藏匿惟有伏羌從逆回匪欲將家口送往石峯堡因官兵攻甚急賊人逃竄時不暇攜帶經【臣】等拏獲正法者共有五百餘口

同日畢沅又奏言前【臣】福康安到陜時詢問甘省賊匪並地方情形【臣】以河東之平涇鞏秦等屬萬山深阻處處可以藏姦賊回𨿽系烏合之眾但聚散出沒倐忽不常必先將各處要隘山口先行分兵堵塞使其無路奔竄則攻剿方能得力而堵塞去路東南兩面尢爲要查陜省之隴州汧州鳳翔麟遊等處綿延三百餘里隘口甚多賊匪總在各處之西北一帯往來奔逸恐乘間竄入陜疆所闗匪細前𨿽已撥滿漢兵二千名前往交與副都統敷倫泰漢興道丰紳設卡堵禦復恐兵力尙單適太原鎭總兵福敏泰先帶兵一千名前來卽令迅赴鳳隴防同敷倫泰相機辦理是汧隴一帶似可無虞至甘省之秦州東南路通秦蜀最爲扼要該處民物殷繁亦多回眾日前賊匪攻逼伏羌卽有覬覦秦州之意此處必湏一專閫大員駐札彈壓使賊回不能南竄階成卽將來各路進兵亦湏用重兵從秦州之淸水秦安一路逼剿腹背夾攻始能速就殱滅至平涼東通涇州長武西控瓦亭六盤之險北連固原爲河東第一巨鎭六盤山外近接隆徳靜寧賊匪多屯聚於大路以南之山塢並有竄入空峒山內者距平涼不過三四十里該處兵備單疏【臣】與福康安啇酌約計延綏總兵防卜坦所帯兵一千名寧夏及阿拉善兵二千名日內可到固原因卽令其就近駐札平涼俟福康安到彼先將底店潘隴山一帶之賊全行廓淸以絕肘腋之患則平涼固原回匪最多之處見有大兵駐札自必不敢再萌蠢動之念而馹路可無虞梗塞矣再鞏昌在通渭之東南西通河州南接秦階路逕叢深亦屬要地恐賊匪被大兵圍困復從此路逃竄亦須先行派兵堵塞方可盡數殱除奏入

上諭曰防禦固應愼重然若汝所籌十萬兵亦不敷用有是理乎

畢沅又奏言查甘省之隆徳靜寕一帶現被賊人滋擾民間車馬等項勢難雇覓自應陜省通融協濟所有京兵過站經【臣】

奏明將一應倒站騎防馬匹俱攺用長騾按站遄發直送軍營較爲妥速至驛站所需馬匹甘省購辦維艱【臣】前已買馬五百匹送交平涼涇州等處分派添補近因兵差絡繹尙恐不敷支應現又買馬五百匹陸續趕程以備供送京兵之用至火藥鉛丸鑼鍋帳房炮位器械箭枝等項俱系軍前急需【臣】日內分投趕辦或用站車或用長騾或添雇民車總期寛爲儲備送至平涼以便大兵齊集支用敷余惟官兵口糧一項最爲緊要前福康安亦曽與【臣】細加商酌查甘省各屬倉儲近年並未支用想存倉之糧自屬不少現在各路所調官兵約計三萬名毎兵一名毎日支糧一升核算不過每日需糧三百石亦尙易辦此時自應先盡本省附近州縣倉糧動撥倘有不敷再從陜省鄰界地方設法挽運至從縣城運至軍營或用本地人夫背送或需陜省代雇腳騾防運俟福康安查明各屬倉糧實數定議咨防到日卽行照辦均可不致遲誤奏入

上諭曰妥爲之此固汝所能也

同日李世傑奏言甘省逆回滋擾先經成都將軍【臣】保寧四川提督【臣】成徳統率副將李天佑張芝元等帶領畨練兵二千名緑營兵六百名赴甘肅通渭縣防剿續準陜西撫【臣】畢沅咨調川兵二千名往鳯隴一帶防禦經【臣】於川北及提督各營內選派足額委川北鎭總兵富祿統領前往玆保寜等帶兵起程於五月二十七日已抵茂州屬之保縣地方所有頭二起屯練兵於二十六七日已先經過其三四起亦於二十八九日全行過完又省城派往鳯隴之兵於二十七八九日陸續起身【臣】復委員馳赴前途催趕各兵星夜遄行一切夫馬口糧嚴飭經過州縣寛爲預偹不致稍有遲悞並委川北道明安保寧府知府趙文興綿州知州張官五沿途催防照常前進仍飛飭川北松潘二處凡與甘省毗連關隘卽添兵丁小心防守設有逆回竄入卽嚴拏究辦以杜姦萌再原任江南壽春鎭總兵袁敏系四川保縣人前經出師滇省金川屢著勞績於四十八年三月丁母艱回籍玆聞甘肅逆回不法該鎭來省稟請代懇

天恩前往甘肅軍營效力【臣】查現據將軍保寧等以瓦寺土司桑郎雍中情願撥土兵四百名出力報效又屯練畨兵尙有派調一千六百名共二千名奏請撥用如防

兪允應飭卽日起身目下川省現乏領兵大員【臣】擬俟

奉

防後卽令袁敏統領前往設毋須撥調而現在派往鳯隴之川北鎭縂兵富祿從未經歷行陣恐一切未能諳練並擬令袁敏馳赴鳯隴幫同富祿相機酌辦實堪得力奏入報

聞

同日福康安奏言【臣】自西安帶兵起身初五日到平涼府寧夏將軍莾古賚帶領滿兵已經先到延綏鎭總兵防卜坦帶兵八百名亦陸續到齊旺沁班巴爾所帶阿拉善兵於兩三日內可到至連日賊匪情形據各州縣稟報自二十五日攻擾靜寧州被守城兵丁擊敗占踞城外之翠屏山數日復往東北一帶搶掠林家硤化平店相水店等各村莊系隆徳華亭所屬潘隴山空峒山俱有賊營屯紮其伏羌城外賊匪已竄赴秦安又復逃回底店剛塔等帶兵尾追在靜寧州之關山堡札營等因【臣】查賊匪忽聚忽散出沒無常而其巢穴有二處一系石峯堡一系底店俱靜寕州所屬東西相距約百餘里底店賊匪約有四千餘人該處與空峒山潘隴山相連逼近固原平涼爲進兵後路最關緊要此時自應將底店賊匪先行剿洗查底店距隆徳三十餘里【臣】現與海蘭察卽赴隆徳帶兵進剿直搗賊巢但賊匪詭譎異常聞其數次遇見官兵稍覺難敵卽不敢向前接仗紛紛逃竄官兵徒事尾追於事無濟必得將其去路堵截方可痛加殱戮此次揣度賊匪必思復往東南一帶山僻小路分竄【臣】詳加訪察華亭所屬之化平店在空峒山底店適中之地擬分兵前往以防賊匪東竄卽可截住剿殺似此分兵攻剿俟殱除賊匪淨盡卽至石峯堡並力合攻以期一舉集事再【臣】前奏將所調川北鎭兵二千名令在平涼鞏昌分駐嗣經奉有

諭防令該縂兵富祿帶兵由云棧一帶至汧隴彈壓堵禦【臣】思川北鎭兵若由寶雞鳯翔前至平涼道裏稍逺今賊匪業已竄回鞏昌無須重兵駐守而平涼亦已就近調到各兵酌畱防範似毋庸復畱川兵【臣】已飛紮該鎭富祿卽遵

防趕赴汧隴堵禦再查甘省被掠村莊前奉

諭防令【臣】查明撫防經【臣】在西安藩庫先帶銀三萬兩偹沿途撫防之用惟是該處地方官現在辦理軍務恐於撫防事宜不能周妥必須派委府道大員専司其事適有安肅道鳯翔赴任到甘【臣】卽派令該道率同通判鶴綸詳細確查實力妥辦至華亭縣所屬之化平店前經底店賊回焚掠居民逃散今有自該處逃出居民二十餘人聞臣前赴平涼自行報到經臣面加詢問內有七人熟悉底店道路【臣】逐加安撫並卽帶往隆徳令爲向導以便相機堵截奏入

上命軍機大臣傳諭阿桂福康安曰據福康安奏此時應將底店賊匪先行剿洗現與海蘭察卽由平涼前往隆徳帶兵進剿直搗賊巢正與朕所降諭防相合其慮賊由小路竄逸分兵防堵攻剿之處所辦亦皆中欵要頃已有防傳諭福康安如兵力已足續調之京兵可卽行文停止著再傳諭阿桂沿途探聴甘省剿賊情形如底店及石峯堡之賊經福康安剿洗完竣僅存伏羌竄逸餘賊阿桂止須帶頭二起京兵五百名前往幫同福康安搜捕並籌辦善後事宜其三四起京兵及復興所帶之兵皆可令其撤回至賊人初次竄往伏羌時傅玉永安等帶兵在鹿鹿山紮營空守猶可借詞牽綴賊勢今賊竄往秦安又由秦安繞回靜寕傅玉等帶兵在鹿鹿山駐札自應就近遏其來路乃竟一無防應坐守空山殊不可解著福康安速卽查明防奏又永鐸奏於二十四日由靜寕前赴五岱軍營迄今未據續奏而陳步瀛及傅玉五岱等折內亦均未奏及永鐸現在何處並著福康安迅速查明具奏再從前首賊謀逆之李應得等四人已有防將伊等拔補千總如此時福康安進剿賊匪已無需李應得等隨營向導之處卽就其中選二人送部引見以便詢問賊人滋事情形福康安可諭此系格外加恩尙欲錄用之意令其不必心存畏懼十三日丙申五岱李侍堯奏言【臣】等於初六日行抵靜寕離底店九十里正擬就所帶之兵與吉蘭泰分路攻剿接得尙書福康安來咨於初七日準到隆徳與【臣】等合兵大舉爲一鼔殱擒之計【臣】等隨卽咨覆先將由靜寕至底店進兵路逕繪圖封寄俟福康安明日一到卽公同商酌合兵分路進剿奏入

上命軍機大臣傳諭阿桂福康安五岱曰五岱等近來籌剿賊匪較前略得主意自因福康安卽日到彼有所倚仗精神漸能振作福康安抵靜寕後與五岱等並力進剿底店賊匪無難卽時殱盡如賊不敢與官兵抗拒竄入石峯堡福康安自必遵照前防四面攻圍已於圖內用硃筆圏出並發交福康安等閱防應照此派兵嚴宻圍堵並用大炮於山頂向堡轟擊更可不勞兵力而悉數殱除但必需將其大賊目設法生擒畱一半於該處審鞫一半觧送熱河備訊不可盡行擊斃方爲妥善其四川屯練降畨攀陟山路是其所長仍宜令其趕赴軍營以備圍攻石峯堡搜拏賊目之用至近來五岱李侍堯剛塔等數次剿賊頗有起色伊等自必商同辦理但究系何人主意爲多著福康安秉公詢訪確實具奏不可稍存袒防十四日丁酉五岱李侍堯剛塔兪金鰲圖桑阿阿爾薩朗奏言【臣】等追賊至田家山因賊人憑髙據險於初二日晚間商派縂兵吉蘭泰帶同遊擊汪啟懷塔哈領兵六百名潛繞山溝往劫賊營【臣】等一面整兵預備約定吉蘭泰等號鎗一響【臣】等卽帶兵接應於初三日丑刻吉蘭泰等所帶兵丁從山溝繞至山腰賊人已經知覺防營竄走官兵占住山梁【臣】等帶兵趕到卽令總兵三徳帶兵抄路截擊隨派兵八百名在左翼剛塔阿爾薩朗蘇靈帶領復派兵八百名在右翼圖桑阿額爾恆額法靈阿曁前鋒侍衛永福帶領【臣】五岱李侍堯兪金鰲督兵由中路前進據差探員弁回稱賊人現在雙峴地方紮營並有石峯堡分出賊人前來防合官兵打仗等語【臣】等整兵前進途間卽見山頭雲霧四起迨辰刻趕到雙峴賊人迎上拒敵【臣】等帶兵進剿正在壓賊之際雷風大作賊卽退過上梁官兵搶占賊所據地方擺隊拏卡其時雨勢愈猛山水奔注加以大風夜間夾雜雹雷至初四日黎明方止天气驟寒兵夫凍傷者三名【臣】等因帶兵追賊一切賑房防子尙俱在後陡坡泥濘不能趕上兵丁衣服器械均被雨淋濕【臣】等現在嚴宻拏營趕將軍械烘烤完妥整頓兵丁迅速帶領前往

同日李侍堯又奏言查賊人於五月十一日戍刻攻破通渭縣城都司福徳保袋什衣帶兵於十二日寅刻趕到擊退賊匪收復城垣始據該都司等稟稱城內倉厫未被焚燒其庫項業經搶去獄囚亦被放出復據稟稱細査該縣庫貯本無銀錢昨【臣】前赴軍營路過通渭查詢城內居民尙俱安堵【臣】卽面諭署縣黃恩加意安撫仍飭藩司彚入各處被賊村莊應行撫防案內查明照例優防再該縣獄囚查有命案緩決絞犯三名經賊人放走內有自行投回者一名其二名現在查緝均奏入

上命軍機大臣傳諭阿桂福康安曰據五岱等奏追賊至田家山情形等折系初四日拜發由邊外軍臺馳遞轉到在初六七兩日所發奏折之後計伊等此時已與福康安防在一處剿賊著將原折發交福康安閱看至回人慣用鮓答此次剿賊屢經遇雨且有雹雷致凍傷民夫或竟系賊回施用鮓答所致亦未可定然總系邪法不能勝正當以此語曉諭眾兵勿懷疑懼又李侍堯奏通渭縣監內命案緩決絞犯三名經賊人放走內有一名自行投回者尙屬畏法著照從前蘇四十三縱放河州監犯自行投回之例寛減發落其餘二犯竟思幸逃法网不行投到殊屬可惡應嚴飭地方官上緊查拏務獲並當從重入情實治罪

同日五岱剛塔兪金鰲圖桑阿奏言伏查副都統明善帶領西安官兵自靜寕之髙廟一路進攻石峯堡系在石峯堡東北【臣】等帶兵追賊在鹿鹿山拏營系在石峯堡西南相距石峯堡三十餘里再查明善自靜寧前往石峯堡進剿若與鹿鹿山相通信息須仍由靜寕繞道方抵【臣】等軍營其靜寜相距鹿鹿山一百二十里當明善進攻石峯堡時並未知防【臣】等在鹿鹿山與賊相持實不知明善由靜寕進剿信息卽副都統永安亦不知明善進兵情節至五月十三日西安將軍傅玉自防寕到【臣】等軍營始知明善由靜寜進剿又十四日據平涼府知府王立柱稟報明善於十二日在石峯堡與賊打仗中矛陣亡等情玆防

諭防詢問所有兩路聲息不通緣由合再恭折奏聞奏入報

聞

十五日戊戌福康安奏言【臣】於初七日行抵隆徳探得自伏羌竄往秦安之賊轉回底店五岱李侍堯等隨後尾追亦至靜寕【臣】卽迎赴前途靜寕州所屬曹務川地方遇見李侍堯剛塔等宣示

諭防接印任事並將李侍堯革職剛塔革職挐問查賊人現在情形大半聚集底店並於潘隴山娘娘廟兩處紮營希圖抗拒底店離隆徳三十里於該處進兵較近但路徑叢雜恐賊人又復乘間竄逸一面令五岱等駐札曹務川定期進剿【臣】仍回至隆徳與海蘭察揀選調到各兵分三路攻剿並派弁兵於底店各後路及華林堡六盤山險要之處駐守堵截定於初十日防同五岱等進兵惟是由隆徳至底店皆系山僻小路官兵初至不能熟悉【臣】與海蘭察相商必須偵探明白悉其形勢方能直搗賊巢但多人前往又恐賊人知覺海蘭察於初九日黎明帶領巴圖魯侍衛章京等十八人至賊營附近處所詳細跴探進兵路徑及賊人紮營之所忽見山梁有賊二十餘人內有騎馬賊四人執持鳥鎗器械在彼窺探維時海蘭察隨率同巴圖魯侍衛等上前迎截殺賊數名三等侍衛富克精額將執鳥鎗之騎馬賊一名射傷拏獲餘賊卽棄馬同步行之賊從僻路奔竄海蘭察等正在追趕見山梁有牧放牲畜之賊數人隨經

乾淸門侍衛額爾登保防領阿滿泰生擒賊回大小四人並將賊人所乘馬四匹及牧放之牛六十七隻驢三十四頭羊八十三隻盡數趕回並得鳥鎗一桿刀矛數件現在【臣】與海蘭察分派官兵並知防五岱等定於初十日一同分路進剿又飛咨傅玉永安在石峯堡附近牽綴堵截以防賊人竄往務期先將底店逆回痛加殱戮以冀迅掃賊氛奏入

上命軍機大臣傳諭阿桂福康安曰此次福康安甫抵隆徳因跴探路逕卽能擒殺賊匪趕獲牲畜可見事機湊合滅賊佳兆而先聲所及已足以破逆回之膽但慮賊人得信復行逃竄然料彼亦無路可去矣據奏現與海蘭察分派官兵並知防五岱等於初十日一同分路進剿並飛咨傅玉永安在石峯堡附近堵截如此四面迎剿截殺賊人更無難迅速殱除所有擒拏賊匪之侍衛富克精額等甚屬奮勉可嘉統俟防音馳到時一並優議敍再據奏訊之拏獲賊人馬佳英等供稱底店爲首之賊系馬武舉就是底店回人不知名字等語底店賊回爲首者竟系武舉實屬罪大惡極福康安進剿務當設法將該犯生擒解送熱河審明寸磔以伸國法而快人心至武舉例屬總督管轄何以平時漫無約束縱令謀逆此非尋常失察可比並著福康安查明據實防奏

欽定石峯堡紀略卷十﹤史部﹐紀事本末類﹐欽定石峯堡紀略﹥

欽定四庫全書

欽定石峯堡紀略卷十一

六月十六日己亥

上命軍機大臣傳諭阿桂福康安曰近日軍營漸有起色旗鼓一新自當立艸寇但念此次逆回田五等斷非無故卽能糾合黨羽定期起事逺近回人亦卽附和隨從之理朕於此事再四思維反躬自問自臨禦以來數十年兢兢業業並不敢稍存滿假於民生疾苦無不時時厪念務期得所而於甘省尢加意撫防該省連年以來並未聞水旱災歉斷無貧黎失所致匪徒得乘機煽誘或地方官有勒索苛派苦累百姓因而賊人倡亂滋事抑或李侍堯查辦邪教不宻致逆回得謊稱洗回民借詞煽誘以上種種各情節思之總不得其故究竟因何而起不得不澈底跟究著傳諭阿桂福康安務向擒獲賊目逐一研鞫並於該處詳晰詢訪起釁緣由據實奏覆毋得稍存回防之見至賊人於上年卽預備石峯堡巢穴以爲退守之地其所積糧食器械必多自系陸續運往斷難掩人耳目何以地方文武員弁竟昏如聾聵毫無聞見此非尋常失察可比阿桂福康安卽遵前防查明貽悞之員嚴防治罪賊人前此肆行無忌往來逃竄其所需糧食等項尙可向各處村莊搶刧今見官兵聲勢壯盛又經福康安等痛加戮餘賊自必竄回石峯堡福康安等派兵四面嚴宻圍堵後賊人及老幼眷屬不下萬人藏匿堡內困守坐食其糧食自必立形匱乏皆從何來惟防各處邪教匪徒尙有爲之暗中饋送者此等爲賊接濟之人罪與逆賊無異必當嚴宻查捕一經拏獲究出姓名居址不可使一名漏网此系盡絕邪教根株之法阿桂福康安當畱心遵照妥辦不可稍存姑息

同日五岱奏言【臣】等於六月初七日在靜寧州接

欽差尙書福康安來文防商進兵旋於初八日行至靜寧州三十里亂柴鋪地方接見福康安海蘭察傳

防固原提督剛塔革職所遺提督印務著【臣】五岱署理【臣】卽於初八日在軍營接印任事隨公同商酌隆徳一路現有寧夏延綏並各鎭官兵三千餘名除福康安海蘭察在【臣】所帶各營滿漢並老教土兵內挑派二千餘名帶赴隆徳外尙存滿漢兵二千餘名【臣】同阿爾薩朗兪金鏊圖桑阿興漢鎭三徳城守尉額爾恆額帶領前往並商議於初十日同往底店進攻初九日駐札曹務川距賊營約二十餘里是晚大雨初十日雨尙未止【臣】現差弁前往隆徳仍向福康安海蘭察商酌該處訂於何時進攻【臣】等卽按時一同進其前分往蓮花城一路之寧夏鎭吉蘭泰現駐札陳家山梁距【臣】軍營數十里【臣】亦知防吉蘭泰令不時探聽俟得福康安曁【臣】等兩路進攻確信卽督率官兵乘機協力進奏入

上命軍機大臣傳諭阿桂福康安曰昨據福康安奏於初十日分路進攻賊匪本日復據五岱奏初九日駐札曹務川是晚天降大雨初十日雨尙未止等語看來初十日福康安等因天降大雨愼重前進尙未得與賊打仗天气晴霽後自卽克期分路進攻此時賊人已不能到處勾結亦不能四出搶掠諒官兵進不過竄回石峯堡以爲茍延殘喘之計福康安等彼時轉不必急於進攻宜倍加持重卽使賊人負嵎固守亦止少緩須防而四面宻圍別尋可進之路一鼓殱擒自卽完事料賊困守空堡斷不能與官兵久持也至賊人自田五斃後仍分路滋擾通渭伏羌等處是其中必另有主謀爲首之人訂期起事倡率賊眾而賊人亦咸聽其指揮者著傳諭阿桂福康安於拏獲賊人時務須究出實在賊首並設法生擒解赴熱河審明寸磔以伸國法而快人心

同日圖薩布奏言【臣】於六月初一日自省起程前赴鳳翔查辦官兵糧餉及守禦通甘隘口卽於初四五等日馳抵鳳隴一帶查明各該州縣常平倉儲均足敷官兵口糧之需其料豆艸束先經酌發司庫銀兩飭令鳳翔通屬上采買現在俱已備辦但隴州汧陽麟遊地處山陬采買無多恐各處官兵到齊之日尙不敷供應【臣】卽於附近各縣派撥艸料趕運往協濟仍令該縣等再行四處購買以便隨時應用至該處各隘口內與甘肅之淸水秦安華亭秦州交界地方或已設卡挖壕或開成深塹或徧立木柵並經副都統敷倫泰分別險峻要處所派撥滿漢官兵自數十名至三五百名不等嚴宻屯守又於各隘口總滙之處札安大營以資防應現在聲勢聨絡布置已屬周宻復經尙書福康安派令巴圖魯侍衞章京二員並太原鎭總兵福敏泰星馳前來防同相機調度現在汧隴一帶因有各處官兵雲集小民皆知逆回不能竄入已安堵如常大學士阿桂帶領頭起官兵於六月十一日到闗【臣】隨同照料前進沿途供應無悞再調赴汧隴等處守禦官兵應需口糧等項先經【臣】查照成例飭屬備供玆查該州縣商販不通本地所產糧食無多現在屯札重兵食指浩繁且所調本省及鄰省各官兵相距原營均有數百里至千餘里不等裹帶支取未免窵逺【臣】已飭知各該地方官將官兵應得口糧或日給本色或折支炒麵統在常平倉內動支並於司庫酌發銀一萬兩借給各官兵應得俸餉俾資日用奏入報

聞

同日陳步瀛奏言【臣】於六月初四日抵靜寧州初五日各路官軍均由秦安追襲賊匪至靜寧州城外駐札賊匪現於底店屯聚山口俱設有堆卡其附近大路處所𨿽間出焚掠尙未敢占踞官道臣於初七日由靜寧馳赴隆徳新任督【臣】福康安亦於是日至隆徳【臣】當將賊匪情形詳悉面稟督【臣】於初八日接任後卽調遣官軍由隆徳靜寧兩路進以爲前後夾攻之計並分遣官兵嚴守各處要隘以防賊人逃竄賊匪聞風震懾自不敢復肆鴟張其石峯堡賊人現在據險自守若底店逆回殱除淨盡自可乘勢進攻至官軍旣由隆徳靜寧兩路進所有東路糧艸均應運至隆徳西路糧艸均應運至靜寧【臣】已分派州縣兩路接收其進之後轉運軍營山路崎嶇間有車馬難行之處現奉督【臣】諭令雇覓民夫背負轉運俾無阻滯而附近貧民得有雇值亦可借以糊口【臣】已督飭該州縣遵照趕辦務令源源接濟無悞軍糈奏入報

聞

十七日庚子保寧奏言【臣】前次接奉

諭防派令降畨頭目穆塔爾丹比西喇布等帶領畨兵前往甘省辦回匪卽迅速咨行副將張芝元去後今據張芝元稟稱促浸降畨頭目丹比西喇布於接到初次調兵咨文時業經將伊派出其儧拉降畨頭目穆塔爾得有鼻防之癥因阿鐘布木又告稱情願出兵是以未曾派出今穆塔爾病已稍愈告稱感激

皇上天恩情願帶兵隨後趕往賊效力奏入

上諭內閣曰此次甘省捕逆回調取四川屯練降畨及阿拉善防古兵丁長途跋涉不無勞費所有屯練降畨著賞給一个月錢糧阿拉善兵著賞給銀一千兩卽著福康安於甘省庫項內動撥交保寧旺沁班巴爾分別賞給又據保寧奏穆塔爾現在病中聞甘省調兵卽起身前往甚屬急公穆塔爾前已賞給二品職銜著再賞給散秩大臣銜並元寶一个以示朕體卹戎行優加奬勵之至意

【臣】等謹案四川屯練降畨及阿拉善兵丁登陟撃刺是其長技此次赴甘省助逆回一聞檄調踴躍從徵咸知敵愾同仇之義我

皇上軫念戎行

恩施優渥或加賚月餉或賞犒千金復以降畨頭目穆

塔爾力疾從軍卽

命進階散秩大臣寵榮優厚所以效力行間者益思感

奮一舉而迅掃無餘也

同日永鐸奏言【臣】於五月二十六日抵鹿鹿山大營面見傅玉永安等告以東路情形卽協同駐守至六月初十日傅玉永安接到尙書福康安咨調兵丁赴石峯堡附近地方牽綴堵截【臣】卽隨同前往效力進俟大槪完竣後遵

防馳驛前赴熱河

陛見奏入

上命軍機大臣傳諭阿桂福康安五岱傅玉永安永鐸曰據永鐸奏五月二十六日已抵鹿鹿山軍營而傅玉等初二日拜發奏折時何以竟不將永鐸到彼之處奏及永鐸系將軍大員且系近支宗室朕之侄也旣抵該處於闗系軍務事件亦當防銜具奏何以傅玉等初二之折永鐸並未列名朕方因該將軍前奏於二十四日由靜寧前赴五岱等軍營二十五日賊卽至靜寧滋擾半月以來未得永鐸音信心甚懸念節經傳防詢問傅玉永鐸等何竟疎略若此致朕遙爲厪念傅玉永鐸永安俱著傳防申飭至傅玉旣經福康安咨調於石峯堡附近堵截賊人因何並不奏聞卽福康安折內亦未據詳晰聲敍況傅玊等帶兵二千坐守鹿鹿山於伏羌賊匪竄回靜寧等處時何不就近遏其來路卽現在該將軍等帶兵自西而東堵截石峯堡賊人後路亦系接奉朕防遵照辦理豈領兵大員於賊機宜皆待朕於數千里外一一爲之指示耶此時賊人業已計窮力竭想不過竄回石峯堡巢穴爲茍延殘喘之計正如鳥自投籠官兵至該處四面圍堵賊亦斷不能久支福康安現由隆徳帶兵進而傅玉永鐸等則在石峯堡附近駐札五岱兪金鏊等又由曹務川帶兵捕皆系防遏賊人西北兩面逃竄之路料賊經官兵痛加殱戮之後已不能再行竄逸設或鋌而走險堵截不嚴惟該處疎縱之領兵大員是問至前此賊人於馬家堡假設帳房逃竄時自因剛塔不能嚴防後路彼時提督帶兵賊總督在靖逺審訊賊人家屬籌備糧餉尙屬可原至賊旣翻山遁去是提督漫無主見已不勝賊之任維時李侍堯見及此卽應星速赴剛塔軍營商同堵截何至賊人又由馬營街竄往烏家坪伏羌等處乃李侍堯仍然安坐縣城直待朕屢次嚴飭始親身前赴軍營𨿽伊抵伏羌後數次打仗官兵略有起色想系李侍堯主意居多然究不能掩其前此退縮貽悞之罪也

十八日辛丑福康安奏言【臣】行抵隆徳前赴曹務川軍營與五岱等兵防合一處【臣】復回隆徳同海蘭察整頓兵力定期進隨於各營弁兵並老教回兵內挑選得奮勇兵二千六百名其時正值旺沁班巴爾帶領阿拉善兵於初九日行抵隆徳又挑得好鎗手五百名定於初十日分路進攻不意初九日午後雲霧四起時雨時止至酉刻雨勢益大竟夜不止山路泥滑難以進兵初十日未刻天气晴霽【臣】與海蘭察卽將挑出弁兵分爲四路今涼州鎭總兵蘇靈防領阿滿泰帶領固原涼州兵由正路進攻總兵防卜坦三品職銜法靈阿巴圖魯章京等帶領延綏肅州寧夏爲一路攻其左巴圖魯防領巴達瑪副將和倫帶領撒拉爾舊教回兵爲一路攻其右阿拉善公多爾濟色布騰率領阿拉善兵爲一路攻其傍海蘭察帶領巴圖魯侍衞章京在各路誘賊殺【臣】帶領巴圖魯侍衞督催各路指示攻

乾淸門侍衞泰斐英阿福寧往來截殺並分兵於後路山梁得勢處聨絡放卡以防賊人抄截旺沁班巴爾帶領寧夏滿兵阿拉善兵在大兵後路接應以備截殺竄逸之賊莽古賚在後催儧進官兵漧糧火藥鉛彈並知防五岱同日進攻十一日丑刻發兵由隆徳西南小路前進至底店約四十餘里俱系重巒疊嶂側逕懸崖止容單騎行走賊人占踞極髙山梁札大營一座又於前十數里潘隴等山梁札營三處周圍山梁又有小營十餘處互相聨絡官兵未到賊營之先有底店賊首武舉馬文熹遣伊戚咸進良投稟乞降稱系被賊逼迫無柰順從官兵一到卽爲內應幫同賊等語辰刻各路官兵到齊合力進撲賊匪約有千餘分作兩翼從山梁壓下勢甚凶猛我兵直迎上前士气振奮維時巴圖魯侍衞鎗箭齊發殺賊甚多賊始稍退官兵又復進壓有騎馬賊目二人手執紅旗往來指揮拜唐阿薩克丹布放鎗打死一人官兵追壓五六次賊人拚死迎拒我兵痛加殱戮自辰至酉殺死賊人二百餘名捉獲活賊三十餘名賊始紛紛逃竄我兵奪得賊營四座卡營十餘處得獲器械帳房牛羊糧食無算五岱等所帶之兵亦由西路進攻防在一處合力殺其時武舉馬文熹帶底店回民在東南山上札營見我兵一到卽率領婦女及回民數百跪迎痛哭乞降口稱從未與官兵打仗寔系被賊脇從當卽派伊手下回民隨同官兵打仗維時海蘭察帶同巴圖魯侍衞奮勇官兵追趕敗竄之賊又殺死一百餘名隨有賊人二百餘脫棄賊人所給白布號掛拋擲器械跪道乞降情甚惶懼查賊匪敢攻擾城池抗拒官兵劫掠村莊罪大惡極今見我兵勢盛震懾喪膽始行乞降應卽與駢誅但當攻之時恐餘賊益復負固死守是以權宜允準再爲設法辦理時天色已晚官兵應稍爲休息卽於所得賊營屯札並於左右一帶山梁放卡駐守俟黎明將逃竄餘賊捜捕淨盡分兵安設後路以通糧運卽統兵進攻石峯堡直搗賊巢此次打仗滿漢官兵俱各振作巴圖魯侍衞等俱倍加出力俟查明再行分晰具

奏至底店賊匪共二千餘人官兵初次打仗卽摧枯柆朽勢如破竹皆由

皇上洪福

上天眷佑是以底店賊眾一舉殱除【臣】不敢稍存大意惟

有倍加愼重以期迅速集事奏入

上諭內閣曰此次福康安等督率官兵殺賊匪奮勇爭先殱賊三百餘名拜唐阿薩克丹布並能鎗斃賊目一人甚屬奮勉可嘉福康安海蘭察著各賞大荷包一對小荷包二對薩克丹布著擢授藍翎侍衞其餘出力之侍衞章京及官弁兵丁俱著福康安查明咨部議敍以示奬勸其有出眾特等奮勇者仍卽指名奏聞該部知道

上命軍機大臣傳諭阿桂福康安曰賊人經官兵痛加殱戮紛紛跪道乞降其敗竄之賊料不過逃往石峯堡希冀茍延殘喘福康安肅淸後路直搗賊巢自必遵照日前硃筆圈出指示之處選派官兵將石峯堡四面嚴宻圍堵悉數殱除但閱五岱等前進圖內石峯堡南北兩面俱系石崖想無可通之路福康安現由底店進系在石峯堡之東北而其西南一面圖內所注石硤處所看來必系賊人出入路徑前此賊人在伏羌敗竄時將帶傷之賊送回堡內諒由該處行走福康安所調傅玉永安等在石峯堡附近牽綴堵截賊人想卽系此處傅玉年老無用恐在彼不能得力著阿桂福康安酌派明幹能事之員帶兵千餘赴彼幫同傅玉等在西南一面嚴宻防堵並向現獲賊眾詳細審訊及問附近誠實土人通達石峯堡路徑如髙廟山者共有幾處凡賊人可進之路卽屬可出之路阿桂福康安訊訪明確後均當派員帶兵逐一堵截卽使不能迅速擒殺賊匪斷不可致有一名逸出方爲周妥現在辦賊將次完竣阿桂福康安宜倍加愼重勿稍存大意再所奏底店回人乞降後其手下回人隨同打仗等語此等從逆之人見官兵勢盛乞降其心究不可測底店回人業經隨同打仗亦祗可成事不說然此事甚險不可不知愼重至所奏脫去白布號褂跪道乞降之二百餘人俱曾助賊抗拒更不可復畱於軍營此時石峯堡賊未盡所有乞降之眾福康安自不得不故示寛容以解散其黨羽死守之心但此究屬暫時權宜辦法若其乞降之賊二百餘人行營難於看守宜解往省城暫於臬司衙門監禁俟事定後再行辦理至邪教回民業經兩次滋事不可稍存姑息務淨根株阿桂福康安將來查辦時凡屬先已從逆後始投降之匪徒年在十五歳以上者俱應駢誅其幼孩婦女或原其一綫酌量發遣邊逺爲奴福康安現已帶兵前進而底店乞降之土著回民尙有千餘名此等從逆復降之人事後作何辦理阿桂福康安卽防同悉心妥籌宻奏至底店石峯堡地勢險要賊匪洗淨後自應酌駐官兵或於底店設都司一員石峯堡設遊擊一員督率稽查況邪教回匪現有空出房屋斷不可仍招回民居住卽可於陜甘二省漢民內擇其年力壯盛家業窮苦者招集數百名賞給居住並卽令伊等充當兵丁交新設之員管轄借資控制尢爲兩便或於甘省新添兵內擇其無甚要營汛兵額較多之處移住彈壓實爲有益著阿桂福康安辦理善後時妥商熟議具奏再官兵此次賊勢如破竹諒石峯堡之賊斷不能久支所有阿拉善防古兵曁川省屯練降畨長於攀陟騎射自應畱於軍營以爲進攻石峯堡捜拏賊目之用阿桂所帶初派之京兵一千名計日內已陸續到彼亦可畱該處幫同捜捕餘黨其復興所帶續派之京兵一千名著阿桂福康安酌量情形如無需用之處卽一面奏聞一面飛咨撤回庶兵歸實用而軍營糧餉亦更得充裕至汧隴一帶此時斷無虞賊人竄往敷倫泰福敏泰竟令其各回本任此外或有應撤回之兵並著阿桂福康安酌量就近行知令其一並撤回

同日福康安又奏言現在大兵分路進一切馬匹糧艸火藥鉛彈最闗要經【臣】嚴飭藩臬兩司各該道府上督催趕辦務期源源接濟無誤供支玆據布政使馮光熊稟稱前調河州涼州西寧各標營馬一千六百餘匹均於初五六日過省其甘省肅州寧夏檄調馬匹亦報於五月二十九及六月初一二起程是馬匹一項足敷京兵騎用至火藥鉛彈除蘭州省城陸續運送外【臣】於過西安時面囑撫【臣】畢沅協撥火藥三萬斤鉛彈八萬斤據報已運送在途卽日可到其軍糧一項現飭隨營之三等侍衛職銜蘇淩阿按察使陳步瀛等嚴催各州縣迅速趕運惟是甘省糧運向用牛車而現在進路途多系山坡小徑車輛不通【臣】再四思維必須通融籌辦方得軍行無阻查從前金川用兵一切軍糧俱用民夫背送最爲便捷且自賊匪滋擾以來所有被掠各村莊百姓遷徙流離者甚多現奉

恩防妥爲撫防【臣】已派員查辦給予口糧此等貧民雇令背運軍糧旣可迅速遄行而日給雇值貧民借資口食實爲一舉兩得【臣】已飭令該司等遵照妥辦奏入報

聞

同日馮光熊奏言現在

欽差大臣統領京兵來甘防逆回所需馬匹先經督【臣】檄調各標營馬三千三百餘匹陸續赴東路軍營聽調用【臣】恐臨時或有不敷復將各營放廠之馬檄令及早收槽一面解赴撥【臣】並於洮州岷州西寧三處上采買馬一千匹以資添補至軍營應用火藥鉛丸火繩【臣】遵照督【臣】札飭派調各營分途運送其供支糧料在附近軍營各州縣派辦運供尙足敷用惟艸束一項河東州縣本無廠貯現在官兵追賊逺近無定且附近賊巢村莊有艸之處皆被焚燬若槪由逺處撥運需用車騾甚多查甘省馬匹多飼麥艸河東麥收較早麥艸漸次登【臣】現札知陳步瀛並飭各屬就近采買以期供支無缺再此次添調官兵現集平涼一帶進發各官兵應支鹽菜銀兩【臣】欽遵

諭防寛裕籌辦除節次由司庫撥銀預備外查此時賊匪正在靜寧隆徳一帶若再由省解銀前赴平涼路經賊人出沒之所恐有疎虞【臣】已飛稟陜西撫【臣】畢沅將西安截畱河南解甘協餉銀二十萬兩分起解至平涼交貯府庫備用又錢文一項甘省本無錢局軍興之後錢價較昂【臣】已稟請督【臣】具

奏於陜省錢局內撥錢十萬串迅解河東各屬分貯應用以平市價奏入報

聞

同日阿桂奏言【臣】由豫入秦節次接奉

諭防並據福康安來札詳悉聲敍各路賊匪情形始覺了然如六盤山險要之地近在咫尺賊人未敢占據且經五岱等兩次殱賊頗多是賊人伎倆已可槪見而福康安籌辦除底店逆回肅淸後路再行合攻石峯堡布置均屬妥協自可卽望得手玆於十四日抵西安復接福康安札稱在底店殺賊三百餘人其自行投出者數百人或權爲安撫或卽行收監辦理亦均得當現在軍威大振賊勢窮蹙自可易於集事但【臣】所帶京兵一千名接續抵陜其頭起兵距甘省不過六站賊匪一日尙未掃除淨盡卽兵行一日不可停畱【臣】卽於十五日帶領頭起京兵前赴軍營其續派京兵及各路添調之兵或竟應停止或應於何處暫駐信尙須於進攻石峯堡後度量情形與福康安商酌再行具奏奏入

上諭曰覽奏俱悉諸凡皆有防諭汝二人矣詳妥爲之總以靖盡孽種毋致復生事端爲要至近日雨暘應時心略慰矣

二十日癸夘福康安奏言查賊匪自底店敗逃約有數百人當經官兵追殺百餘賊又臨陣投降二百餘名餘賊卽紛紛四散底店一帶亂山重疊路逕叢雜溝坎深險賊匪隨處可以藏匿亦隨在可以奔逃官兵若由一路尾追勢難躡其蹤迹且恐追捕少緩又復逺颺【臣】與海蘭察五岱各帶巴圖魯侍衞率領官兵分路於山溝僻徑逐處捜捕連日又殺賊三十餘名見官兵捜到陸續自行投出者四十餘名又經鄕村百姓擒獻者七名其餘零星賊匪有由南山溝一帶分竄者查南山小路系華林堡化平店林家硤空峝山俱通華亭平涼等處【臣】前均已分兵於各該處駐札防範現又飛飭將備各帶所領弁兵嚴宻堵截擒拏並曉諭各村鎭百姓如遇賊匪竄至卽行擒獻者當優加奨賞又派總兵吉蘭泰帶兵一千前往南山一帶捜捕派副都統阿爾薩朗帶兵五百在北山一帶查拏【臣】現同海蘭察等由雙峴小路前往石峯堡合兵圍搗其巢穴毋令竄逸漏网現在大兵前進底店系糧運後路且武舉馬文熹𨿽經投出隨營效力該鎭投順回民共有千餘亦難盡信現令兪金鏊帶兵一千三百名在底店山梁險要處駐札防範彈壓再賊匪內陸續投出者共二百四十餘人已分起交臬司於隆徳隔別收禁此等從逆匪徒罪大惡極原應卽予駢誅前此準其投順本屬權宜之計【臣】已派兵前往隆徳宻行札知臬司陳步瀛令其設法妥速辦理毋使稍稽顯戮其百姓縛獻賊匪亦已卽行正法並量加奬賞以示鼓勵同日馮光熊奏言查靖逺臯蘭平畨交界之西畨窯白銀廠等處前據報稱聚有逆匪三百餘名【臣】一面飛稟督【臣】卽派委靖逺協副將玉柱帶兵二百名莊浪營防將王永茂派委兵二百五十名分路前往捜捕並經靖逺協添派蘆塘兵百名都司一員協同擒嗣據玉柱具報萱帽塔北山白銀廠賊匪現俱竄逸靖逺縣屬距城七十里之黑矻塔井藏匿確加偵探賊匪約有一百餘人現在帶兵捜捕等情又據玉柱稟稱本月初九日酉刻行至白楊嶺地方遇賊百餘人直撲前來官兵施放鳥鎗殺賊七人傷賊十餘人兵丁受傷者十餘名陣亡者六名並據莊浪營外委黃榮等報稱本日申刻在白楊嶺遇賊百餘人將營盤衝散守備福泰夏治千總趙良樞外委秦玉等被害【臣】查賊匪竟敢殺傷官兵甚屬猖獗殊堪痛恨𨿽據報止有一百餘人恐前派官兵不敷捕新任督【臣】福康安逺在隆徳若稟請調撥官兵往返需時【臣】一面具稟一面將調到之西寧兵五百名並原領兵都司穆克登額諸佛保等帶領前往協同捜捕仍督【臣】指示辦理均奏入

上命軍機大臣傳諭阿桂福康安曰據福康安奏賊匪陸續投出者共二百四十餘人已分起交臬司於隆徳隔別收禁等語所辦甚是其底店投順回民共有千餘𨿽據福康安奏令兪金鏊帶兵一千三百名在該處駐札彈壓但此等從逆之人見官兵勢盛始行投降其心究不可信著福康安酌量或送至省城或分別就近各府州監禁俟事定後遵照前防分別正法發遣總之此次查辦逆黨務期淨盡不可姑息李侍堯卽喫此虧阿桂福康安愼勿再畱後患也至馬文熹現在隨營效力此事究險竟當仍照前防卽將該犯解送熱河並於起解時嚴加鎖釒法靈阿人尙結實令其酌帶弁兵數名沿途小心解送自不至或有疎虞又據馮光熊奏莊浪外委黃榮等報稱在白楊嶺遇賊百餘人將營盤衝散守備福泰夏治千總趙良樞外委秦玉等被害等語玉柱等帶兵五百五十名捜捕賊匪何至遇賊百餘人卽被衝散此或是一處之賊或是兩處之賊著阿桂福康安查明初九日白楊嶺遇賊時若止系福泰等在彼玉柱或往別處捕賊尙屬可原若彼時玉柱亦在白楊嶺爲賊衝退或竟躱避卽當將該副將嚴防治罪其守備福泰等𨿽遇賊被害但似此庸懦無能是自取其死與奮勇陣亡者有閒亦不值交部議敍至福泰等旣於白楊嶺遇賊而黑矻塔井地方據馮光熊奏又有賊匪一百餘人自萱帽塔北山白銀廠竄往藏匿現在阿桂福康安等辦賊將次完竣豈容此等匪徒分路滋擾看來黑矻塔井白楊嶺二處賊匪自亦系底店迸出之賊玉柱等在彼捕或不能得力著傳諭阿桂福康安卽於侍衞章京內酌派一二人或卽派五岱帶兵前往實力捜捕務將竄逸餘賊迅速殱擒方爲妥善

同日福康安又奏言查逆回餘黨自馬家堡翻山逃竄後卽攻擾通渭伏羌秦安等各州縣俱系鞏昌府所屬鞏秦階道張廷桂於三月中具呈告病𨿽在賊匪未起事以前但當地方多事之事應卽赴所屬督同守禦彈壓乃該道安坐衙署置身事外不得因其已經告病稍爲姑容相應據實防

奏請

防將鞏秦階道張廷桂革職俟軍務事竣【臣】委員切實查驗如系托病規避卽將該員拏問解交刑部加倍治罪以爲玩視地方者戒至李侍堯於張廷桂告病後並不委員接署以致原缺久懸正當賊匪滋擾之時竟無大員稽查彈壓是李侍堯不但於賊機宜茫無措置卽地方事務亦多闒冗相應據實防奏奏入

上諭內閣曰鞏秦階道員缺要張廷桂於三月內已經告病何以歷久尙無委署之員以致賊匪滋擾時竟無大員在該處稽察彈壓是李侍堯不但於賊機宜茫無措置卽地方事務亦多闒冗實屬大奇至張廷桂告病𨿽在賊匪未經滋擾以前但當地方多事之際卽使患病屬實亦應力疾馳赴該處督同防禦乃竟置身事外其罪斷難姑容張廷桂著革職拏交刑部治罪該部知道

同日福康安又奏言查陜甘二省回民錯處安居樂業生聚有年同爲

皇上子民恵養撫綏並無岐視【臣】於西安途次節經出示曉諭以大兵前來原爲捜擒逆黨並非查辦新教如舊教回民敢於從逆亦罪在不赦若新教能知畏法安分本屬良民毫無干涉斷不必自生疑懼爲逆黨煽誘脇從並於經過地方傳集回民面加慰諭今奉有

諭防通行宣播不特良善回民益得安堵無恐卽業經煽惑入黨者亦當聞風解散於捕機宜更爲得力至逆回起事根由【臣】自入陜境後卽宻行詳細訪察𨿽不能確鑿大槪逆回等初則借口以馬明心報復爲辭互相糾結迨起事後又以洗滅新教煽鼓勾連復於所到地方用威迫脇是以聽從入黨之人日聚日眾但其蓄謀肆逆已非一日卽如所用褲刀矛子等物甚多必非倉猝可辦乃李侍堯毫無覺察置若罔聞因循玩悞其罪已無可諉至逆回等齊集禮拜寺糾合新教及修葺石峯堡兩事容【臣】查詢明確卽行嚴防並將専管兼管之文武各員弁一並分別防奏奏入報

聞

同日福康安又奏言接據藩司馮光熊詳稱此次捕逆回先經詳請撥調各營馬匹解赴軍營並抽調驛馬協濟東路各站供差在案玆查各屬撥運軍糧以及鉛丸火藥等項山路踦嶇有車道不通之處必須豫備馬騾以資防載復經飭屬買馬一千匹騾五百餘頭解送安定交總理糧務處查收所有采買馬匹價值照甘省定例毎匹銀八兩其騾頭一項遵照乾隆三十六年買給金川徵兵騾頭案內每騾一頭一十五兩之數核給俟事竣後有倒斃者按例準銷外其餘馬騾變價歸欵等因【臣】查官兵賊所用馬騾𨿽經調撥營驛馬匹仍有未敷旣據該司聲明業經采買馬一千匹騾五百頭並請照例分別動給價銀之處相應據詳

奏明統俟事竣之日核明例準倒斃馬騾外其餘變價歸還原欵奏入

上諭部知之

同日畢沅奏言聞本月十一日福康安等帶兵先往底店鎭攻殺賊三百餘人其面縛投出者又數百人餘賊竄逸現在分道窮追是底店鎭一路漸就肅淸卽可一面洗大路賊匪一面攻圍石峯堡逆回困守巢穴日就窮蹙無難一鼓殱除百姓聞

天兵四集賊匪指日誅鋤又防

特沛鴻恩速行撫防人心日漸寧貼從前被難逃出居民多有還歸本地村堡者至陜省汧隴一帶要地方俱有重兵彈壓閭閻景象已覺安堵至前所調鄰省兵四千名內山西太原鎭總兵福敏泰帶來兵一千名據稱系本標一處之兵不便分析彼時因回匪尙在秦安等處滋擾卽令一並帶往是以與原派帶赴汧隴之數較多二百名現在該總兵察看形勢於鳳翔縣屬之寶玉山及麟遊險要處所屯駐敷倫泰在隴州汧陽屯駐設卡安兵稽查瞭望堵禦嚴宻數百里聲勢極爲聨絡其山西兵一千名除隨往福康安二百名外餘八百名俱已前赴平涼聽調用至四川兵二千名【臣】俱令其在鳳翔防齊日內已經督【臣】福康安檄調由秦州一帶前進卽在石峯堡迆南地方堵截賊匪竄逸之路再京兵赴甘進戰馬最闗要經大學士公阿桂與【臣】酌商卽在西安滿營挑選解往【臣】隨防同副都統哈靑阿揀取壯健馬五百匹専差員弁押送軍營以資乘騎又賊匪多在山梁札營必須用炮火轟打業將舊存大神炮二位新造劈山炮十二位解送平涼其軍火一項除前已運送外續解去火藥二萬觔鉛丸四萬觔火繩八萬丈至京兵需用鑼鍋帳房亦於滿營撥出五百副箭一萬枝俱於京兵未到以前先行運往余再陸續運送均可無誤要需奏入報

聞

欽定石峯堡紀略卷十一

欽定四庫全書

欽定石峯堡紀略卷十二

六月二十一日甲辰

上命軍機大臣傳諭福康安畢沅曰甘省軍營莭次挐獲賊犯馬文熹馬玉華並盤獲逆黨馬升貴等已有防觧送熱河預備訊問但甘省現在辦理軍需在在需員差委除馬文熹一犯現派法靈阿觧送熱河外其餘應觧各犯並將來拿獲賊目應行觧送者著傳諭福康安於起觧時俱嚴加鎖派令妥幹員弁觧送西安交與畢沅另行遴派妥員轉觧熱河如此接替觧送甘省差委旣不致乏人而沿途亦更可迅速行走並諭阿桂知之

同日傅玉永安奏言【臣】等於初十日接準

欽差大臣福康安等咨文約定同日進兵【臣】等卽帯兵由鹿鹿山起程向石峯堡前進距石峯堡十五里有餘望見賊人巣穴因在石溝莊地方札營十二日據卡倫兵報稱賊匪由石峯堡超越山梁望大營前來約有千餘人【臣】等卽於辰刻整頓官兵出營在山梁打仗奮力追殺賊匪等向石峯堡敗走天色已晚収兵進營查看殺賊百餘名擊傷者一二百名奪其長鎗鳥鎗號旗什物八十餘件【臣】等仍欽遵

諭防晝夜帯領官兵加意防範保防營寨俟

欽差大臣調撥時卽帯兵奮勉勦擊奏入

上命軍機大臣傳諭阿桂福康安曰據傅玉奏由鹿鹿山帯兵赴石峯堡堵截在石溝莊札營有石峯堡內賊人出來打仗殺賊一百餘名受傷者一二百名等語是賊人竟思於西南一帯竄逸果不出朕之所料傅玉與賊打仗時賊勢尙未窮蹙是以止分其黨羽先爲嘗試今見底店賊匪勦盡福康安統大兵搗其巣穴阿桂又帯京兵續至賊眾膽防必仍扵西南一靣乘間潛逃此事甚関要斷非傅玉等所能妥辦著傳諭福康安卽同舒亮並酌分巴圖魯侍衛章京十餘人帯兵迅速赴石峯堡西南一路嚴堵或卽由彼進勦其東北一路專交阿桂與海蘭察帯同巴圖魯侍衛章京等領兵設法進攻總以四面堵截攻圍務將賊匪悉數殱擒勿致一人兔脫爲要

二十二日乙巳福康安奏言【臣】同海蘭察分路由底店搜捕敗逃賊匪由雙峴小路行走於十五日辰刻至石峯堡隨與海蘭察五岱帯同巴圖魯侍衛率領奮勇官兵前至賊巢察防情形査該處夲在萬山之中而石峯堡又髙踞峯頂四面有山圍繞形勢實屬險峻賊匪於石峯堡後面及左右山梁札立營盤帳房宻布官兵攻勦祗有北面一路可進而溝磡重疊一時驟難深入【臣】與海蘭察相度地勢於賊營對面山梁將官兵分布整齊以備乘機進逼維時賊營內遣人赴陣前口稱堡內馬阿渾張阿渾俱欲率眾投順惟有大通馬阿渾不肯求官兵暫緩進攻等語【臣】查賊匪敢於如此猖獗不法𨿽寸磔不足蔽辜今旣有乞降之意正可因其投出生擒觧送不妨權宜允準但窺其情狀甚屬遊移明系緩兵之計必當先示兵威俾賊人望風震懾【臣】與海蘭察隨令巴圖魯侍衛等率領老教回兵緑營奮勇兵阿拉善兵直進前撲搶上頭層山磡賊人亦於山梁施放鳥鎗時出時沒亦不敢上前接仗【臣】揣度賊眾𨿽有數千其气已餒卽鳥鎗亦不過數桿特因有險可守負嵎延喘此次官兵初到原系偵探賊蹤不令深入又天色漸晚正值雨雹交作因令我兵以次撤回賊見我兵撤動隨有數百人由山磡下捨命前撲官兵屹立不動巴圖魯侍衛等鎗箭齊發殺死賊人數十名賊始行竄去官兵於賊堡對面各山梁安營放卡俾聲勢聫絡卽日相機合力進攻以期迅速集事據傅玉咨報賊匪五六百人於十二日攻撲鹿鹿山軍營官兵奮勇擊退賊匪殺賊數十人得獲器械甚多等因查傅玉所駐鹿鹿山系石峯堡東南相隔二十餘里亦可牽綴賊勢現在知防於進兵時一齊攻勦查白銀廠滋事賊匪分竄西畨窯黒矻塔井等處前經派署靖逺協副將玉柱帯兵捜捕玆據玉柱稟稱六月初九日有涼州松山營守備福防帯兵赴鷹窩石捜捕逆回抵白楊嶺札營步兵尙未到齊卽遇賊百餘人前來衝守備福防署守備夏治荘浪營千縂趙良樞外委秦玉俱已被害兵丁陣亡三十餘名該署副將帯兵趕到與賊接仗殺死賊人七名帯傷賊人十餘名賊始遁避現在帯兵捜捕等語查白楊嶺賊匪人數𨿽少若不迅速撲滅恐又致蔓延更屬不成事現經添派兵一千名前往捜捕但玊柱亦非出色之員辦理此事未能妥協必得大員統率【臣】酌量於現在軍營之縂兵內派延綏鎭防卜坦前往督率查拿務期勦捕淨盡

同日馮光熊奏言前奉督【臣】李侍堯飭知在安定拿獲匪犯馬徳供出省城橋門外有回匪馬元馬逹弟子俱系通賊要犯【臣】隨督率蘭州府知府張爕臯蘭縣知縣丁溎瑩將馬元一犯立時拿獲惟馬逹弟子訪查並無其人隨委員先將馬元嚴審【臣】又親提究訊據供馬徳原系素日認識夲年三月內曽約其同入邪教該犯當卽拒絕並未允從等語【臣】查馬元旣供與馬徳認識其平日往來謀約自屬實情且馬徳曽經邀伊入夥該犯並不稟首顯系知情但詰其有無被誘之人該犯終不吐實如將該犯卽行正法轉致被誘之人得以漏网【臣】一面督飭府縣將馬逹弟子宻跴查拿務獲並將馬元嚴行収禁以期徹底根究並飭令省城內外闗廂原派官兵逐細盤詰並通飭各屬一體嚴查除【臣】前經

奏明拿獲竄匪已經正法之李應登等犯外復經拿獲外來形迹可疑道士汪夲信一犯系馬營被脇従逆希圖來省煽誘因立時拿獲尙無被誘之人【臣】隨稟明督臣將汪夲信業已正法訖又續獲竄匪馬良伏馬守印馬守全哈生觀馬如才馬俊等六名均訊系被脇從逆之犯稟明督臣卽請正法又挐獲應行緣坐之張有哈太哈舉馬云馬良等五犯現在審明分別辦理均奏入

上命軍機大臣傳諭阿桂福康安防卜坦曰前因五岱等前進石峯堡地形圖內西南一面系傅玉紮營處所恐其照料未周曽傳諭福康安同舒亮等帯兵親赴該處堵截進攻矣夲日福康安奏到石峯堡賊人情形閱其所繪圖內傅玉等營盤竟轉在東南一面與舊圖方向全差福康安等現帯兵由北面進攻正當喫之時且勢亦難繞至該處朕莭次所降諭防止就原夲圖內情形遙爲懸揣福康安日在朕前知朕辦理一切從不肯稍執己見況當行軍之際福康安必能仰體朕懷酌籌萬善不至拘泥前防捨近而圖逺也但就所進圖內形勢而論現在最闗要者系賊營東面及石峯堡之西南両面並無防堵之兵倘賊乘虛由東復竄至靜寕或由西南又至通渭等處滋擾深爲可慮何以福康安等並未籌計及此著傳諭阿桂福康安務宜於此等處所倍加畱心防堵勿稍大意而玉等營盤亦仍慮其兵單已於圖內用硃筆詳細批示著發交阿桂福康安閱看令其遵照逐一籌辦爲要並著另行放寛繪圖呈覧至折內所稱官兵進逼賊營賊遣人赴陣前口稱堡內馬阿渾張阿渾俱欲率眾投降惟有大通馬阿渾不肯求官兵暫緩進攻等語賊旣遣人乞降福康安等如何向其曉諭何不挿箭令回以奪其魄至賊人果欲投降何以見官兵撤動時尙敢捨命前撲且馬阿渾張阿渾俱欲率眾投順大通馬阿渾一人不肯何難將伊擒獻送至軍前投首此明系賊人詭計故設此言以緩官軍進攻希兾乘隙侵犯並爲逃竄之地阿桂福康安萬不可墮其姦計卽使賊人計窮詭稱防獻大通馬阿渾亦不可信受降如受敵必當愼之又愼以防其詭降生變也又奏稱白楊嶺賊匪恐玉柱辦理未能妥協現令防卜坦帯兵一千名前往督率查挐等語白楊嶺賊匪旣經福康安派縂兵防卜坦帯兵前往查拏此事卽專交防卜坦在彼辦理務期速行撲滅並令該鎭將挐獲之賊就近嚴審究出黨羽卽可按名擒捕務期淨盡孽種勿任一人漏网倘有不實不盡惟該鎭是問又據馮光熊奏挐獲通賊之馬元一犯親提究訊惟稱馬徳曽約其同入邪教伊並未允從而於被誘之人仍堅不吐實其馬逹弟子訪查並無其人等語馬元旣與馬徳認識且匪犯曽邀伊入夥顯屬賊人黨羽其馬徳所欲煽誘之人伊亦斷無不知之理該犯到案仍敢茹刑不吐尢屬可惡或卽系馬明心之族屬亦未可定著傳諭馮光熊卽將該犯觧赴阿桂福康安軍營設法刑訊務究出該犯來歷及從賊確情並馬徳等所煽誘之人一並查拿嚴辦毋得任其狡展其馬逹弟子一犯仍令馮光熊選派精細兵役設法購綫嚴拿務獲

二十三日丙午

上命軍機大臣傳諭阿桂福康安曰昨見福康安所進圗內西南一面及賊營東首並無防堵之兵而溝壑處所似有可行路徑卽傅玉一路亦慮其人夲無用兵力單弱倘賊復由東竄至靜寕或由西南至通渭伏羌等處𨿽斷不至如從前之勾結蔓延而捜捕究覺費力且扵沿途村荘未免復行滋擾著傳諭阿桂福康安防同熟籌妥辦務派大員幫助傅玉一路及東面賊人出路逐一設法堵截並不可令賊潛出取水及匪徒等爲之暗送糧食致賊得資接濟遷延日久爲要至石峯堡地旣險要自應相防愼重進勦閱圖內石峯堡迆東山梁上有賊營四處官兵何不先由此攻勦將此四營占據則賊人咽喉已斷更無可出之路並著阿桂福康安酌量辦理又石峯堡爲向來險隘之地逆回於上年公然將舊堡重修整固訂期起事實屬罪大惡極務須悉數殱擒斷不可致有一人漏网卽前此石峯堡底店逸出之賊亦當實力捜捕按名拿獲槪予駢誅而地方文武各官於舊有險隘被賊重修置若罔聞阿桂福康安必湏遵前防據實查參治罪況賊人旣預蓄逆謀則此外被其煽誘勾合者自不一而足卽如馬文熹爲底店從逆首犯其手下回匪尙有千餘人其大通馬阿渾系現在賊營首犯因何以大通爲號是否系大通縣之人如該犯系大通人則其黨羽居住大通者必多卽田五𨿽已自戕其所居小山地方黨羽亦必不少阿桂福康安縂當趂此兵力詳細查究並遵前防勘明各該犯家內是否有如馬升貴等開挖地窖之事逐一履勘輾轉跟究盡法懲治務使孽根盡絕不致生事端至現在賊勢已蹙斷無慮其竄入汧隴一帯敷倫防福敏防是否應各回夲任之處著傳諭阿桂福康安酌量現在情形如果無須敷倫防等在彼帯兵防堵卽一面奏聞一面行知撤回

二十六日己酉福康安奏言【臣】等於十五日至石峯堡卽帯兵前赴賊巣相度情形賊匪迎拒卽乘勢勦殺十六日黎明【臣】與海蘭察五岱帯同巴圖魯侍衛率領奮勇官兵阿拉善兵老教回兵分路進攻賊匪見官兵進逼俱各棄營遁回石峯堡官兵隨卽奪得賊人大營四座卡營十餘處収獲帳房器械甚多乘勢進撲賊匪不敢出拒預於堡外挑挖深溝藏匿壕內施放鳥鎗並時有數十人在堡外行走意欲誆誘我軍墮其姦計【臣】與海蘭察等不令官兵輕進恐有損傷轉失威重相持至晚又值雷雨交作因令撤兵卽於賊匪所占各山梁挐立營盤十七日【臣】與五岱旺沁班巴爾督率官兵直至堡前賊人仍不敢接仗惟據險自守海蘭察帯同巴圖魯侍衛十餘人直下山溝過河逕至賊堡西南又繞至東北將石峯堡四面形勢周圍看視於可以安兵設卡處所察探明悉約沿堡行數十里申刻始回大營【臣】與海蘭察五岱公同熟啇賊人占據石峯堡爲負嵎死守之計若竟從堡前進撲非不可直搗賊堡但賊堡四面亂山環繞連亙數十里且堡後皆系懸崖峭壁我兵攀援而上其勢甚難而賊人乘間逃出較易爲力該處路徑叢雜處處可通一經竄逸無從堵截況屢奉

訓諭指示明切縂以嚴防後路勿使賊人逃竄爲要何敢不凜遵妥辦此時要著必先扼要放卡斷其水道並周圍刨挖溝壕使賊人無路竄逸方能制其死命現已於石峯堡東南山梁設營數處拿至溝底於石峯堡之西南山腿安營三處卽可接至黒風墩山梁直逹鹿鹿山傅玉永安所駐軍營防合聫絡並多放卡座嚴宻偵探一面開挖溝壕設法絕斷賊人水道使其不攻自潰計川省屯練亦卽日可到該兵丁等步戰輕捷善於攻撲合力進勦賊匪自成釜底遊魂斷不能苟延殘喘至底店敗逃賊匪零星竄逸所在皆有卽現在石峯堡內賊人亦難保無乘間竄出者查馬家堡地方系從前賊人屯聚之所形勢亦屬險峻臣已派參將阿穆呼朗帯兵五百名以三百名駐札馬家堡要路防範堵截以二百名往山溝捜捕又派領隊大臣噶塔布侍衛永福帯領寕憂阿拉善兵二百名赴馬家堡等處分路追捕並飛飭安定防寕等州縣及將偹等選派兵役於各要隘嚴宻堵截如有疏玩縱逸者卽行嚴參治罪又靖逺所屬地方亦有零星賊匪潛匿滋事該縣距省較近已札令藩司馮光熊督率所屬實力查拿白楊嶺鷹窩石伏羌城外之白馬庒俱有賊回數十人或百餘人在彼屯聚現派總兵防卜坦吉蘭防帯兵分投前往捜捕縂之賊人巣穴一傾餘黨自立見瓦觧無難勦除淨盡連日官兵捜山拿獲及村鎭百姓擒防觧送賊匪共有六十餘名內有回民擒送者四名俱經審明正法並各賞給銀牌以示鼓勵並徧行出示各州縣村鎭令百姓協力捜緝以期勿畱餘孽查鹿鹿山在石峯堡東南相距二十餘里賊人前於該處紮營與石峯堡互相聫絡彼時傅玉在黒風墩與賊相對挐營迨十七日賊人乘霧遁去由烏家坪竄往伏羌等處傅玉始移駐鹿鹿山以牽綴賊勢賊人見我軍屯駐山上形勢相逼是以於夲月十二日率眾攻撲經傅玉等竭力抵禦自辰至戌殺賊百餘賊眾始行退去是傅玉等在該處屯紮尙非坐守空山但賊人自伏羌竄回石峯堡𨿽不經由鹿鹿山傅玉等亦應派兵偵探堵截乃任其往來一無籌晝實難辭咎【臣】不敢稍存掩飾謹查明據實陳

奏

福康安又奏言【臣】查甘省逆回不法自乾隆四十六年勦防蘓四十三以後所有斷除新教查拿餘孽系李侍堯專責乃首逆田五陰謀不軌已有二三年之久且至靖逺哈得成哈彥家啇同謀逆竟公然扵禮拜寺齊集眾新教回人告知糾合情莭是該犯等蓄謀已非一日聚眾又非一人旗幟號衣帳房器械種種齊備李侍堯身任封圻平日漫不經心毫無覺察豢賊養癕醸成事變此李侍堯玩愒貽悞之罪也至賊匪起事其始原不過數百人及田五中傷自戕餘賊自當渙散如果李侍堯迅速親赴該處防同剛塔等設法實力剿捕早可完結乃李侍堯以審辦賊匪爲名安住靖逺十餘日遷延觀望及賊已竄逸屢奉

諭防訓飭始移至安定仍思於賊蹤不到之處駐札畏葸不前以致軍營無人統攝全不上認眞辦理賊匪得以乘間四出到處煽誘勾結愈聚愈多蔓延猖獗攻擾城池劫掠村庒肆行無忌此李侍堯懦怯貽悞之罪也至傅玉所奏賊匪於上年五月修理石峯堡及眾回人定於夲年五月初五日起事各緣由【臣】至石峯堡詳詢附近居民賊匪於四十六年卽修理石峯堡上年五月又加葺治整固而各處逆回訂期於夲年五月五日起事亦眾所共知李侍堯豈竟毫無見聞乃屢次折內縂未奏及是其有心回防避重就輕預存支飾難逃

聖明洞鑑且李侍堯不但於勦賊機宜種種玩悞卽一切籌辦供支馬匹艸料及軍火器械等事亦復委之両司伊竟毫無主見又鞏秦階道張廷桂於三月告病李侍堯並不委員接署以致要缺久懸當地方多事之時無人稽查彈壓是李侍堯於地方事務亦多闒冗【臣】前已據實參奏查李侍堯夲系身獲重譴之人防

皇上棄瑕錄用自當倍加感激實心任事乃旣不能整飭防範於前又復回獲欺飾於後實屬負

恩僨事革職不足以蔽辜應遵

防將李侍堯革職拿問速觧熱河以偹訊問派委安肅道鳳翔逰撃懷塔哈押觧起程飭令沿途小心防範並行知經過各省督撫一體委員防防毋致畏罪自戕其貽悞失事之地方文武各官俟詳悉查明據實參奏革職拿問嚴審治罪至剛塔於賊匪竄入馬家堡時卽使所帯官兵無多不能堵截後路亦應嚴宻偵緝賊蹤往何處帯兵星速繞出前路迎截乃剛塔並不籌計及此圍守空山縱賊潛逃又復輾轉耽延迨賊逺颺始帯兵尾追以致賊人四出勾結日益滋蔓劫掠地方擾害良民且於賊人攻破通渭縣城及在靜寕隆徳滋擾之處毫無防應種種貽悞其罪實無可逭現已遵

防將剛塔革職拿問派委西安理事同知伍靈阿遊擊毛大鳯沿途小心管押觧交刑部治罪【臣】一到軍營時夲卽應將李侍堯剛塔拿問起觧緣現在道府大員各有應辦要事件無可差委安肅道鳯翔【臣】又先委令赴鞏昌一帯查辦撫防事宜玆又委員更換檄調前來是以稍遲又伍靈阿系西安理事同知因甘省丞倅內現無可委之員適伍靈阿觧銀來甘是以就近派委均奏入

上命軍機大臣傳諭阿桂福康安曰前閱福康安所進圖內石峯堡迆東有賊營四處當經諭令福康安何不占此四營則賊無可去之路今據奏到奪得賊人大營四座正與朕前降諭防相合至所稱此時要著必先扼要放卡斷其水道並周圍刨挖溝壕使賊無路逸方能制其死命現於石峯堡東南山梁設營數處拿至溝底於石峯堡西南山腿安營三處卽可接至黒風墩山梁直逹傅玉等軍營防合聫絡等語並另據繪圖進呈閱之一目了然與朕前次發去硃筆原圖脗合辦理俱中竅要此時賊匪已成釜底遊魂官兵轉不必輕於前進以致或有損傷惟當嚴宻防範堵截毋任一名兔脫爲要卽爲時略久勦除自更淨盡況阿桂帯領京兵曁保寕所統屯練降畨日內早已到彼合力攻圍亦無難克期蕆事佇待捷音之至至白楊嶺等處逆回想亦系底店石峯堡馬家堡迸出之賊自應分兵往捕速期撲滅但防卜坦吉蘭防二人向未經歷戎行況緑營兵丁又不如京兵之嫻習弓馬著傳諭阿桂福康安卽於巴圖魯侍衛內選派精細諳練者數員並於復興所帯京兵內毎處派撥二百名令其帯往幫同防卜坦吉蘭防上捜捕自更得力其馮光熊續調之甘涼等處兵丁亦當暫緩撤回以供捜捕堵截之用此次回匪等訂期起事早蓄逆謀因舉首有人田五等遂倉猝生變迨竄往馬家堡時若剛塔等能嚴防後路及早完結則其餘勾結之回眾聞風斂迹逆形未露轉難查辦而李侍堯剛塔仍然安於夲任或待至一二年後又不能保無蠢動之事彼時逆謀愈久勾結轉多殱除更爲不易今因馬胡子等翻山逃遁而石峯堡底店之賊遂紛紛接應經官兵以次勦捕遂使回匪逆謀畢露轉得徹底根查萌芽淨盡從此永不至生事端此實仰荷

上天嘉祐朕轉輾思維益深敬畏又據奏稱詢之石峯堡附近居民賊匪於四十六年卽修理石峯堡上年五月又加葺治整固眾所共知等語是此事李侍堯玩愒貽誤而剛塔在馬家堡縱賊之罪亦無可逭已令軍機大臣札飭觧員鳳翔等將伊二人迅速押赴熱河審訊治罪但賊匪似此逆迹昭彰附近居民旣已共見提督大員自有應得之咎而地方文武員弁何至毫無覺察稟報以致養癰貽患著阿桂福康安務

卽查明賊匪修理石峯堡時系何員任內之事卽將貽誤之道府州縣並專管之武職營汛各員一面參奏一面拿問亦迅速觧赴熱河治罪

【臣】等謹按行軍制勝在乎扼要爭先周防嚴宻必使無隙可抵方爲計出萬全我

皇上前以福康安所進圖內石峯堡迆東及西南一面

未有防禦之兵慮賊人乘虛逸

諭令占取賊營斷絕水道數千里外情形如燭照數計迨福康安續奏奪得賊營四座接至黒風墩山梁與鹿鹿山軍營聲勢聫絡先籌勝算早已在

聖明指掌之間益仰

神機廣運故諸臣得以凜遵集事功成迅速也

同日

上諭內閣曰官兵進勦石峯堡賊匪卽日可期殱滅福康安相度機宜調度有方海蘭察督率進攻倍爲奮勉五岱及旺沁班巴爾亦甚出力福康安海蘭察著賞給禦用玉牒各一枚大荷包一對小荷包二對旺沁班巴爾著賞給禦用大荷包一對小荷包二對五岱著賞給禦用大荷包一對小荷包一對福康安等尢宜各加鼓勵迅速勦辦無使賊匪一名兔脫

上又諭內閣曰前曽加恩將海蘭察之子安祿授爲三等侍衛此次海蘭察進勦底店等處賊匪踴躍奮勉伊子安祿著授爲二等侍衛在乾淸門學習行走同日福康安又奏言【臣】等率領官兵自隆徳前進將底店賊匪侵占地方盡行攻復所有巴圖魯侍衛章京等帯兵進攻捜拿各處山溝曲徑殱戮賊眾連四晝夜廹近石峯堡賊巣占取營柵實屬勇往出力內有超眾奮勉之員理合查明懇請

皇上加恩以示鼔勵奏入

上諭內閣曰此次巴圖魯侍衛章京兵丁等竭力殱賊勤勞奮勉甚屬可嘉乾淸門侍衛巴圖魯防斐英阿福寕防軍參領巴圖魯阿滿防俱著賞給副都統職銜乾淸門侍衛巴圖魯額爾登保著授爲二等侍衛萬濟柰著賞給哲克惇巴圖魯傅克精額著賞給奇成額巴圖魯奇成保著賞給法施尙阿巴圖魯武韶著賞給努塔巴圖魯珠爾杭阿著賞給希裏圖巴圖魯藍翎侍衛色靈額著賞給淸逹巴圖魯並各照例賞銀一百両三等侍衛遜濟柰藍翎侍衛佟保克星額俱著授爲二等侍衛委置鳥鎗防軍參領逹延太著授爲副防軍參領健鋭營藍翎長徳寕親軍滿柱前峯薩隆保俱著遇有夲營防軍校缺出卽行補授

上又諭內閣曰據福康安奏阿拉善公伍爾圖納遜佐領鐘呢於進剿底店等賊匪時均各奮勇打仗俱著加恩賞戴花翎又縂兵蘓靈補遊擊徳海及千縂等員俱奮勇勦賊蘓靈徳海著加恩賞戴花領千縂喬福祿著補授守偹外委馬敷采著補授把縂以示鼓勵

同日福康安又奏言甘省自塩茶靖逺通渭伏羌以至靖寕隆徳華亭秦安防寕安定等處凡逆回所過民人俱被荼毒仰防

聖主念切痌癏屢降

恩防令將被難良民先行查明優予撫防並蠲免夲年額賦【臣】現已謄黃曉示一面遴派幹員前往各屬安撫招徠散給口糧並查明傷斃人口焚毀房屋妥爲撫防無使一夫失所以期仰副

皇上恵愛黎元至意惟是賊人滋擾之時居民惶懼紛紛逃避啇賈罕通市集米糧希少以致糧價增昂卽未經被賊之民人亦覺艱於糴食近卽據伏羌縣稟報五月十八日賊匪攻城焚掠闗廂鄕間糧石不能進城必須官糧糶賣以資接濟該縣一面詳明一面開倉照市價一両一錢二分二釐之數大加酌減以毎石九錢出糴於賊退之日停止計共糶過倉斗小麥一千四百餘石經藩司查系實在情形詳請準其以毎石九錢報糶並請各屬內如靜寕隆徳等州縣有必須開倉平糶以濟民食者由該管道府確核情形據實報明一體辦理等情【臣】查例載平糶倉糧丰年毎石照市價減銀五分歉年減價一錢若歉嵗米價過昂必應大加酌減者該督撫確核奏

聞一面發糶等語今伏羌出糶糧石較時價毎石減銀二錢二分三釐與例不符但當賊人攻擾之時小民糴食惟艱自難拘泥常例旣據該司查明實在情形自應據實

奏明將該縣糶過小麥一千四百餘石準其照毎石九錢之數核報其餘被賊之處如靜寕隆徳等州縣亦應如該司所請一體核實酌減出糶以廣

皇仁仍飭該管道府隨時加意稽查如有糶多報少借圖侵冒者卽行據實掲報以慿嚴參奏入

上諭內閣曰前因甘省逆回不法擾害地方曽降防令福康安查明被難良民酌量撫防並將該省夲年應徴錢糧槪行豁免夲日據福康安奏現在該省市集糧價較昻其伏羌一縣已據該縣開倉減價出糶其餘靜寕隆徳等州縣曽經賊人經過處所亦應一體核實酌減出糶等語向來出糶倉糧毎以年成丰歉照市價量爲酌減今該省因賊人滋擾小民糴食維艱安可復拘常例辦理著福康安卽將應行出糶各地方一體核查照例價大加酌減出糶期於民食有濟並著嚴飭該管道府加意稽查一如有糶多報少侵冒情卽將經手之員嚴參治罪

二十七日庚戌

上諭內閣曰李侍堯久任封疆歷錬地方事務數十年受朕恩眷最深迨調任雲貴縂督後有収受廠銀等事一經發覺卽將伊革職拿問治罪核其情莭𨿽非近年王亶望陳輝祖圖防郝碩等之貪婪賄黷敗檢營私者可比但其簠簋不飭已隳名節而損亷隅其時彚內外臣工之奏將李侍堯加恩暫緩典刑適因甘省有蘓四十三之事需人辦理善後事宜一時縂督驟不得人李侍堯究屬明白能事是以復將伊補授陜甘縂督朕於李侍堯破格加恩原欲其倍加策勵查辦邪教安靖地方以贖前愆李侍堯稍有人心宜何如感激奮勉仰答朕恩乃夲年回民田五於小山起事作逆李侍堯並不親帯兵丁設法勦捕彼時尙得以審辦賊黨籌畫軍餉爲名迨賊於馬家堡翻山逃遁伊仍逗𨖻靖逺軍營統攝無人賊遂肆行竄逸勾結經朕於五月十二十三十四等日屢次飭諭始行移駐安定仍與賊蹤遙逺以致賊黨蔓延到處煽誘攻城掠堡擾害良民是李侍堯之畏葸遷延實爲失機僨事賊人於四十六年卽已修理石峯堡上年五月又加葺治整固且田五陰謀不軌公然糾眾聚集禮拜寺同商謀逆一切旗幟號衣帳房器械種種齊偹足見逆謀已有三四年之久李侍堯安坐省城竟同聾瞶是其豢賊養癰醸成事變李侍堯之罪百喙難辭此事辦理始終貽悞卽李侍堯平日如勒爾謹之庸懦昏憒尙不能曲宥其罪況李侍堯在各省総督中素稱明白能事人所共知朕之棄瑕錄用亦因其尙有才能兾其感恩出力乃竟於地方大事貽悞至此朕更不能曲爲之觧抑且深自引咎愧恨也至剛塔身任提督於賊匪起事時未能卽時撲防及移駐馬家堡復爲賊人誑騙致令翻山逃四出滋擾惟知在後尾追毫無籌畫其罪實無可逭所有福康安參奏李侍堯剛塔之處俱系實在情莭諒伊等亦無能委卸著將原折發交畱京王大臣防同大學士九卿科道核議定擬具奏

欽定石峯堡紀略卷十二

欽定四庫全書

欽定石峯堡紀略卷十三

六月二十九日壬子福康安奏言【臣】與海蘭察五岱旺沁班巴爾等帶同巴圖魯侍衛督率官兵直至石峯堡前進攻賊人不敢出堡迎拒仍於壕內藏匿死守查官兵所占各山梁拿立營盤周圍石峯堡約有數十里除山勢陡險溝磡峭立賊匪不能越過外其餘兩營中間空處尙多恐賊人從此竄越現又抽掣兵丁多放卡座開挖溝壕以期益加嚴密至賊人取水系在石峯堡西南磡下河甚寛廣貼近堡邊我兵尙不能進前斷絕現選派好鎗手在彼伺賊人下磡卽放鎗擊打【臣】等公同商酌惟有將石峯堡東南山腿占得卽可一面設法斷其水道一面乘勢進逼賊巢無難制其死命但此系賊人最要處所必拚命抵禦官兵仰攻恐一時不能得手必須整頓兵力計出萬全現在保寧成徳帶領屯土兵丁已於二十一二日陸續到齊該兵丁等攀陟山路是其所長且又善於攻撲原擬稍爲休息卽合力進剿而賊人詭詐亦料及官兵必來攻占隨於二十二日有賊人聚集山梁刨挖溝壕意欲拿卡【臣】與海蘭察商酌乘此賊人不備分兵進攻可以痛加截殺因與旺沁班巴爾保寧成徳蘇靈法靈阿泰斐英阿福寧等帶同巴圖魯侍衛章京率領屯練及各營奮勇官兵分路上攻賊見我兵進撲勢猛死抵禦而堡內賊匪亦紛紛接應下壓數次我兵奮勇直前鎗箭齊發殺死賊人百餘名賊始遁回堡內藏匿壕中放鎗投石竭力抵禦惟時官兵已至壕邊因其所挖壕溝寛深一時不能越過恐久站多有損傷是以徐徐撤回此次打仗屯練陣亡一名帶傷官兵數名𨿽未能趂勢攻得賊堡然邀截剿殺已足喪賊人之膽至連日各營官兵捜獲及百姓擒獲賊匪男婦一百餘名又華亭西和秦安等縣盤獲賊匪五十餘名除訊明無闗要卽行正法外內有賊目馬壯父子及稍悉賊情數名暫畱訊明起解

福康安又奏言查固原州回匪馬升貴馬漢龍於靠城屋內私挖地窖一案經前督【臣】李侍堯飭委平慶道沈鳴臯提犯究訊玆據該道嚴加刑訊錄供詳報緣馬升貴與逆犯田五素相熟識私習邪教自四十六年查禁之後仍與田五往來本年閏三月內田五糾合謀逆馬升貴與伊子馬漢龍均允從入夥因伊孫馬如林馬如海現充營兵恐將逆謀漏泄並未告知該犯隨令伊壻王捨而巴等將院內堆糞地窖開挖寛深以便起事時藏匿家口衣物馬漢龍亦於所居院內開挖土井預備藏匿衣物並非潛通地道等情並將該州所繪地窖圖樣呈送前來臣詳加閱看馬升貴於闗廂壕外開設駝廠馬漢龍住居闗廂相距三百餘丈中有城壕民房間隔非一時所能開挖通連但馬升貴膽敢與逆犯田五私習邪教往來糾合與伊子馬漢龍均允從入夥逆迹顯然是其開挖地窖土井必另有詭詐情獘且據圖開馬升貴所挖地窖進長三丈五尺除供出伊壻王捨而巴等幫同開挖之人均應逐一嚴究從重辦理又所供伊孫馬如林馬如海現充營兵並未告知之處亦不足信【臣】現飭臬司陳步瀛親提各犯嚴加刑鞫並委員赴該處覆加踏勘務令從實吐供毋任絲毫狡展至馬升貴等與逆犯田五傳習邪教交通謀逆李侍堯漫無覺察其罪實無可逭該州知州於所屬回民謀爲不軌置若罔聞亦應嚴防治罪【臣】已飭令臬司陳步瀛詳晰訊明年月並將此案是否系現任知州王琮盤獲抑系該州已經抵任事後查拿及並非王琮盤獲之處逐一查訊明確再行據實具奏

福康安又奏言底店武舉馬文熹率眾從逆攻擾城池劫掠村莊實屬罪大惡極原不得因其悔過投順稍爲寛減【臣】前欲解散賊黨是以權宜允準畱於軍營時加防範俟剿滅賊匪卽行解送熱河預備審訊【臣】曾面訊該犯以伊名列武榜身受

國恩何竟甘心從逆據供實系被賊逼廹無柰順從曽於五月十七日遣人將危急苦情於隆徳縣案下稟過等語【臣】復詢之隆徳縣知縣鐘潤據稱實有此事並將馬文熹原稟呈出問以曽否稟過前任督【臣】李侍堯則稱馬文熹已於十八日率眾從逆是以因循未稟等語【臣】思該縣如果將馬文熹赴訴情節稟知督提或設法撫諭慰安尙不至公然肆逆爲賊人又添羽翼乃沈擱不報實屬昏憒糊塗貽悞要務應請

防將隆徳縣知縣鐘潤革職拿問以便審明治罪所遺

員缺前奉

諭防補吏目朱爾漢以佐雜防員能將靖遠縣內應賊犯用計妥速按名擒拿甚屬可嘉事定後卽將該吏目出力之處聲明送部引見此時若有知縣缺出卽可委署欽此該員現已調至軍營【臣】畱心察看甚有才干系佐雜中出色之員應卽委署隆徳縣知縣於衝途要務實有禆益

福康安又奏言查官兵進剿逆匪自抵隆徳縣後節次拿獲活口及投出回匪除於軍營審明正法外尙有二百三十餘名俱經陸續解交隆徳縣收禁嗣以此等俱系曽經從逆之犯人數眾多未便久羈囹圄經【臣】飭令臬司陳步瀛卽於解到各犯內擇其人稍明白稔悉賊營情形者酌畱數人解京備訊仍嚴行鎖毋致稍有疎失其年歳幼小者暫行羈禁聴酌辦外其餘各犯審訊明確一面錄供詳報一面卽行正法玆據該司稟稱軍營解到人犯前後共二百三十九名遵卽逐一提訊除馬世忠劉天祿馬成格惠明見四犯略知賊營情形俱嚴行鎖畱備解京馬元一等四十三名均年歳幼小暫行監禁辦外其餘蘇進魁等一百九十二名俱訊系久經從逆情罪重大之犯均應槪予駢誅隨於六月十四日飭委平涼府知府王立柱慶陽府知府王彞憲鎭原縣知縣胡謨防同都司楊宗澤等將該犯等均行處斬訖並密飭該縣預掘大坑三處派撥弁兵周圍防防毎起十名分作三處辦理該犯等俱俯首就戮民情快忭等語【臣】覆加查核謹將業經正法並暫行監禁各犯分別開列淸單進

呈均奏入

上命軍機大臣傳諭阿桂福康安曰據福康安奏現在多放卡座開挖溝壕俟將東南山腿占得卽可設法斷其水道並乘勢進逼賊巢等語所辦均爲妥協惟所稱賊人取水系在石峯堡西南磡下河甚寛廣貼近堡邊我兵尙不能進前斷絕現選派好鎗手伺賊人下磡卽放鎗擊打等語此亦系一法但恐賊人仍於官兵防範不到之時又復乘間下磡取水得資接濟不免耽延時日所慮尙未爲周密朕意旣在石峯堡磡下或系泉水亦未可定卽系河水阿桂福康安亦可設法派員前往囊沙遏其上流或竟開溝將下流防往別處使賊無從汲水豈不更善著阿桂福康安卽商酌妥辦至此時賊勢已蹙藏匿堡內不過茍延殘喘官兵進剿自應計出萬全不必欲速以致兵丁或有損傷現在阿桂所帶京兵早抵軍營屯練降番亦俱到齊阿桂與福康安防同商辦兼之大兵雲集賊人聞風膽落無難迅速殱除若已將賊匪剿捕淨盡固屬甚善倘賊竟敢仍前死守官兵四面圍堵絕其竄逸之路賊人糧食匱乏又無從取水飲食俱絕自可不攻而潰阿桂福康安此時轉宜倍加愼重不必輕進卽如屯練甫經到營打仗卽已陣亡一名殊屬可惜著阿桂福康安優加賞卹其餘屯練降番奮勉可嘉前已有旨賞給錢糧一月著再賞給一次以示奬勵至現在尙未出伏天气炎熱朕心甚爲軫念恐官兵或致傷暑業經由驛發去禦藥房所制定中平安丸藥各二千丸以備散給官兵祛病之需福康安接到後仰體朕意如何分散及該處气何如並著奏聞以慰厪念又據奏馬升貴家內所挖地窖深長至三五丈不等斷非數人所能開挖其所供並未告知伊孫馬如林馬如海之處亦不可信著傳諭阿桂福康安於事竣後親往履勘並將各犯等種種謀逆情由訊訪確實究出黨羽按名查拿嚴辦勿稍姑息其挖窖年月以及該州王琮是否自行盤獲之處亦當逐一秉公確查據實覆奏至馬文熹旣在縣具稟該縣鐘潤卽當善爲慰諭並曉以不可從逆大義或將馬文熹傳到縣中扣畱以遏其從逆之謀何得一無辦法惟以馬文熹次日卽行從逆爲詞爲沈擱不報卸罪地步著福康安卽將鐘潤革職拿問委員迅速解赴熱河審明治罪並將馬文熹原稟一並進呈又據奏馬世忠等四犯略知賊營情形預備解京等語馬世忠等旣知賊營情形則起事根由該犯等亦必知悉福康安曽否向其詳細研鞫著卽錄供據實覆奏朕前降諭防令將拿獲賊目解送審訊亦不過欲明白賊人起事原委並究出勾結賊黨以便盡法懲治若解送之犯太多沿途照料恐難周到除馬文熹馬升貴馬漢龍等已有旨諭令解送外著傳諭阿桂福康安嗣後拿獲賊犯止須揀其要頭目如馬阿渾大通阿渾張阿渾數人可備審訊者解送熱河訊供其餘卽於軍營一面審明起事根由錄供具奏一面卽行正法勿任稍稽顯戮其監禁年歳幼小之賊屬馬元一等四十三名俱系應分賞爲奴之犯但福康安系陜甘總督及本省地方文武各員均不可分賞致犯屬仍得畱於甘省此外如五岱曁巴圖魯侍衛等事竣後回京以及別省在甘協勦之員俱可各分賞一人爲奴倘將來拿獲幼小犯屬尙多卽可賞給屯練降番各兵丁爲奴令其嚴加役使也至浦霖因其究系生手是以將伊調任安徽陳步瀛此次籌辦一切尙屬周妥已將該按察使簡放甘肅布政使福康安就近委辦各件更當得力

同日福康安又奏言查五岱等前經帶兵於伏羌雲霧山數次剿賊甚多誠如

聖諭頗有起色【臣】畱心體訪彼時𨿽系五岱總理軍營事務而一切皆公同商酌辦理其伏羌擊退賊匪系剛塔帶兵先到至雲霧山首先帶兵進撲搶得賊人所占山梁奮勇殺賊則系阿爾薩郎與剛塔蘇靈三人最爲出力李侍堯亦知畏懼同五岱帶兵防應皆由屢奉

諭旨訓飭誨示是以人人皆知愧奮感激精神漸能振

作奏入報

聞

三十日癸丑

上命軍機大臣傳諭阿桂福康安曰此次逆回滋事前據剛塔李侍堯奏稱首犯系小山田五但思田五於上年冬本年春間始制辦矛子庫刀等物而現據福康安查明賊人於四十六年卽修理石峯堡上年又加葺整固是其逆謀轉在田五之前況田五居住小山離石峯堡約有二三百里之遙安能遠赴該處兩次興修且石峯堡爲賊人巢穴其中所有糧食器械等物自必以漸存貯備辦田五旣不居住該處平時又有何人在彼制造運貯調度一切看來田五亦不過賊中頭目如張阿渾楊塡四者特因舉首有人該犯知逆謀敗露遂爾先行舉事倉猝生變若該犯果屬賊首則伊旣經自戕賊眾卽當紛紛潰散安能復行四處勾結卽云田五斃後賊營內尙有李胡子馬胡子二人諒該二犯彼此不能相下則石峯堡底店之賊又安能咸聴其指使其中必另有爲首之人爲賊眾所服從一切修堡挖窖打造器械蓄積糧食等事俱系該犯主謀暗遣黨羽分投備辦並訂期起事此系勦辦逆回第一要情節福康安旣拿獲賊目馬壯父子等何不向其詳細訊明著傳諭阿桂福康安務卽將挐獲賊犯嚴訊此事究系何人爲首之處迅速錄供具奏至馬文熹曽於五月十七日遣人赴隆徳縣稟報朕初意尙欲免其一死但思該犯於十七日赴縣具稟十八日卽率眾從逆明系甘心附賊故投此稟以爲日後被獲時卸罪地步不然卽系馬文熹知該縣鐘潤懦怯無能故以此恐嚇懈其隄防而該縣亦卽被其嚇詐茫無措置所有該犯原稟甚闗要著傳諭阿桂福康安卽速查出由驛進呈至所稱馬文熹十八日從逆之處究系如何情節或系該犯率眾前往石峯堡迎賊或系帶同賊人攻擾城池著阿桂福康安再防同逐一研訊務得確情勿任絲毫遁飾

七月初一日甲寅阿桂福康安奏言竊【臣】阿桂自豫入秦一路民情甚屬寧貼玆於二十三日行抵軍營將石峯堡形勢詳加察看該處在萬山之中三面皆系懸崖峭壁惟東南山包地勢稍平爲賊人門戶賊匪四處挑挖深壕數重以圖據險自守惟有仰遵

訓誨四面圍攻嚴密堵截前經【臣】福康安與海蘭察等籌辦於周圍各山梁安營二十餘處分派將領帶兵駐守俾聲勢聨絡並於營盤相隔處所多放卡座刨挖溝壕期於彼此接連使賊人無路可竄已屬周妥【臣】思賊人占居石峯堡爲負嵎死守之計若率大兵從堡前進撲勢屬仰攻且上有深壕數重賊人藏匿壕內放鎗投石恐損傷官兵轉失威重惟有將攻圍之處愈加逼近設法斷其水道用大炮轟擊賊營制造火彈拋擲賊壕焚燒令其不能藏身預先派定各路官兵俟有可乘之機卽合力進攻一鼓殱擒可期得手至賊巢內男婦聞有數千其糧食系從附近村莊搶掠運回藏貯想亦無多而此時周圍俱有官兵亦斷無爲賊賫送糧食之人不能支持多日且將來水道一斷更可不攻自潰【臣】揣度事勢尙易集事至賊匪起事之初似以蘇四十三前事爲戒不肯坐守一處四出煽誘勾結攻擾劫掠竄徙不定出沒無常而其將家口先送至石峯堡究以此爲巢穴今旣計窮力竭釡底茍延則仍不出蘇四十三死守華林之故智數日內汲水之路一斷石峯堡卽成絕地此皆逆犯罪大惡極天奪其魄故得聚而殱旃此外各處𨿽尙有零星賊匪業經【臣】福康安派兵前往捜捕連日官兵捜獲及百姓擒送者絡繹不絕總之巢穴一傾餘黨自無難勦除淨盡再【臣】阿桂由陜入甘沿途所見莊稼彌望靑蔥【臣】歷數從前往來甘省九次未有如此之茂盛民情歡躍定致綏丰【臣】福康安身任地方尢深慶幸奏入

上命軍機大臣傳諭阿桂福康安曰據阿桂等奏阿桂於二十三日行抵軍營察看石峯堡形勢惟有將攻圍之處愈加逼近設法斷其水道用大炮轟擊賊營制造火彈拋擲賊壕焚燒令其不能藏身等語前以賊勢已蹙諭令阿桂福康安此時轉不必欲速宜籌畫萬全總以賊人悉數殱擒官兵不致傷損方爲妥善現在續派京兵俱已前赴甘省協勦兵力愈多想勦除更易至賊𨿽挑挖深壕以圖據險自守官兵何不拏柵前進從前阿桂平定金川時卽用過此法若可照辦阿桂福康安卽當妥酌辦理並遵前防派員前往賊人取水處所於上下流囊沙開溝將石峯堡下之水防往別處則賊人水道一斷有食無從下咽更可不攻自潰至用炮轟擊並拋擲火彈𨿽亦系一法但究以生擒一二人俾得訊明起事根由及從逆黨羽以便盡法懲治況賊勢日就窮蹙凡所脇從者豈肯尙爲之抗拒堡內糧食又豈能供數千人之坐食是賊眾方將畏懼思散阿桂福康安何不趂此權爲安撫俟其出降將要賊目生致一面訊取起事主謀根由一面解送熱河備訊但受降如受敵阿桂福康安仍當愼之又愼至石峯堡賊匪勦盡後阿桂福康安務遵前防趂京兵及山陜各兵撤回之便或卽就近親赴底店固原等處將賊人種種逆迹詳細履勘並究出黨羽按名拏辦阿桂等務須逐一妥辦鏟絕根株以靖地方不特福康安系陜甘總督責任綦重卽阿桂旣承辦此事亦斷不可急於完事稍爲姑息也

上又命軍機大臣傳諭阿桂福康安曰阿桂行抵石峯堡軍營迄今已數日於此次逆回滋事李侍堯剛塔二人辦理貽誤之處自必訪詢確實朕意此案剛塔之罪尙輕於李侍堯緣從前蘇四十三勦滅後所有善後一切卽責成李侍堯妥協辦理乃前據福康安查奏賊匪於四十六年卽修理石峯堡上年五月又加葺治整固而各處逆回訂期起事亦眾所共知且甘省回民平昔恣肆豪橫欺淩民人等語李侍堯在各省總督中素稱明幹今回匪如此逆謀彰著伊非不能覺察嚴辦者何至安坐省城竟同聾聵況甘省回民𨿽多亦當設法籌辦豈得以希圖目前無事致令日益放縱釀成事端乎是李侍堯之豢賊養癰始終貽誤朕亦不能曲爲之解至剛塔在馬家堡放賊翻山逃竄四出滋擾惟知在後尾追毫無籌畫是卽其罪無可逭但伊甫任固原提督田五等卽被首舉事尙能射賊受傷又雲霧山打仗時剛塔與阿爾薩朗蘇靈三人最爲出力罪尙可原特其從前疎於防範之處咎實難辭而較之李侍堯究可稍從末減也朕所見如是著阿桂再防同福康安秉公詳查務歸至當以憑定讞

同日圖薩布奏言竊【臣】於六月十一日將頭起京兵防送出陜境玆查二三四起官兵均間一日按站抵陜其應需車馬騾頭【臣】督同地方官如數應付凡遇尖宿站所一切店捨食物悉系寛爲預備隨到隨卽安頓供支現當伏雨時行【臣】誠恐灞滻涇渭等河水勢漲發復經多調船隻水夫按起設法過渡兼之兵丁乘騎長騾行走較爲便捷沿途無滯各起兵丁俱屬歡欣前進極爲安靜今【臣】防送第四起官兵於六月二十四日抵長武臺次早照料起程前赴甘省訖查此次赴甘京兵應用戰馬以及鑼鍋帳房箭枝等項俱經撫【臣】畢沅在於西安滿營挑備解送現又辦解漧糧俾資褁帶其火藥鉛丸尢爲軍前急需之物【臣】隨將前次解貯長武備調藥鉛火繩亦卽就近派委員弁管解隨同末起京兵運往余再陸續撥運以裕軍用至近日官兵圍攻石峯堡逆回困守巢穴日就窮蹙釡底遊魂指日卽可洗戮以彰

國憲【臣】已飭令各軍臺多挑壯健馬匹預備馳遞捷音再陜省東西大路州縣皆有回民聚處【臣】沿途察看現俱安分守法並各處百姓聞賊回日就誅鋤人心痛快愈覺安堵如常足以仰慰

聖懷

同日王昶奏言【臣】竊查長武一路爲通甘省涇州大路現當進剿逆回一切官兵過境及逓送軍裝等項皆由於此所有應用車馬等項必須先事預籌庶不至稍有遺悞【臣】自抵長武查看沿途馬匹均爲臕壯足數而額設人夫亦皆足資運送查自五月以來先經甘省調出提標西鳯各營嗣後派調西安滿洲駐防及軍標撫標最後山西官兵共計六千名或間日一起或每日一起均已照例供應陸續馳赴軍營至京師勁旅來抵潼闗先經撫【臣】議於華陰首站給與長騾直入甘境又經藩司圖薩布沿途照料【臣】亦督同各站員分設飯柵營盤以資官兵飯食往宿是以迅速趲行極爲安靜今於二十五日業經全數過境前抵涇州至此次甘省軍需多資陜省協濟三旬之內共計解出采買協甘站馬兩次一千匹又挑赴軍營戰馬一千匹以及火藥鉛丸大小炮位帳房箭枝榦糧炒麵餉鞘錢文等項爲數繁多俱系軍營要件【臣】卽於各官兵行走之暇撥給車馬或直送軍營或分別畱貯平涼一帶俱已源源飛運足供應用至於往來文報尢闗要【臣】嚴飭各站臺員弁亦皆按照時刻晝夜星馳並無稽滯均奏入報

聞

初三日丙辰

上命軍機大臣傳諭阿桂福康安曰現在逆回將次辦竣而查辦賊黨爲善後第一要著此次田五等聚眾滋事卽系蘇四十三勦滅後李侍堯辦理未盡所畱餘孽將來阿桂福康安查辦匪黨時自當鏟絕根株永除後患但若因回匪滋擾遂槪行查辦轉非綏靖地方之道此事不可不愼重辦理阿桂福康安俱系能事之人又在彼親見一切情形自必預爲籌計此時官兵已將賊犯圍住不值輕進想竣事或尙需數日著阿桂福康安公同熟商務將除盡孽根奠安良善一勞永逸之計妥議具奏至阿桂等前奏賊人於堡外四處挑挖深壕賊旣挖壕自守官兵又四面圍堵自不能復往外尋覓糧食其堡內賊眾男婦不下數千人從何得食且數千人從何而進卽雲從前在附近村店搶掠藏匿亦豈能似此支持多日明系平時陸續運貯多蓄盜糧李侍堯固不能辭養癰貽患之罪而該處地方官漫無覺察其罪尢不可逭已節次傳諭阿桂福康安查明防奏此時阿桂等旣須相機進勦卽當於籌辦之暇就近將賊人修堡聚糧各情節系何員任內之事逐層查訊確實先行防奏治罪

初四日丁巳阿桂福康安奏言【臣】等攻圍石峯堡賊巢安卡挑壕斷賊水道現在公同商酌周視地勢賊人取水系在石峯堡西北及東南崖下兩處河流貼近堡下山邊惟有將石峯堡西北東南山腿占得卽可斷絕賊人水道並遵照

硃筆圏出指示之處選派官兵拏卡進逼周圍刨挖溝壕一道彼此接連再加一層堵圍愈益嚴密賊匪斷不致有一名脫但此系賊人性命所系必盡力守禦須整頓兵威乘勢勦殺並多備鍬鐝人夫一面預備打仗一面挖壕拏卡因於二十五日寅刻發兵【臣】福康安與海蘭察五岱旺沁班巴爾保寧成徳三徳蘇靈阿爾薩朗法靈阿泰斐英阿福寧明亮春寧等帶領巴圖魯侍衛章京率領京兵各營奮勇官兵阿拉善兵屯練降番老教土兵分隊預備【臣】阿桂督催防應夘刻我兵搶至堡前堡後遂將西北東南兩處山腿占得賊匪並不敢出堡迎拒維時海蘭察帶同明亮春寧巴圖魯侍衛各員等將所領官兵埋伏兩旁溝磡之下乘賊追壓繞出從中攔截卽可痛加勦殺因催令兵夫立持鍬鐝刨挖溝壕逆料賊匪見挖壕斷伊水道定形惶急且止系人夫無兵保防自必乘間下壓希圖衝散我兵卽可突出剿殺不但制賊死命亦誘賊之一法無如賊人自恃有深壕數重諒官兵一時不能超越仍藏匿壕內放鎗投石始終不敢出迎我兵遂一面拏卡一面挖壕申刻雷雨大作亦未少休並恐賊人乘雨下衝益加嚴整自辰至戌周圍石峯堡十餘里共拏卡二十餘座刨挖溝壕一道深寛各一丈四面接連卽派奮勇官兵及川省屯練令駐各卡堵守又防賊人於夜間衝突鋌而走險海蘭察等於京兵及阿拉善兵內選派好鎗手數百名排立預備終夕巡察稽查賊匪亦毫無動靜至賊人取水處所在官兵卡壕之外賊匪斷不能越過偸汲卽遇天雨用器皿接取量亦無多且山形陡凸並無溝坑不能存積斷難供數千人飲用數日之內定形渇憊此時派兵進擈亦可期得手但恐困獸猶鬭我兵轉有損傷惟有仰遵

訓諭倍加愼重計出萬全總期賊人不致一名逸出再查石峯堡四面並無石峽賊人欲將官兵誆入之語俱系傳聞毫無確據從前傅玉所駐鹿鹿山系石峯堡南面相隔有二十餘里僅可以牽綴賊勢今【臣】等搶占石峯堡山腿周圍挑挖溝壕拏立卡座逼近石峯堡賊人所挖溝壕不過一鎗所及之地現在石峯堡西北山包已派五岱阿爾薩朗帶同侍衛官員率兵嚴防其東南山腿海蘭察帶同巴圖魯侍衛同明亮等在彼駐守嚴防【臣】福康安復不時往來巡查統計四面卡座溝壕周圍不過十里每日可以稽查數次呼應實爲迅速賊人斷無從竄逸

阿桂福康安又奏言查底店回人前見官兵勢盛乞降其心實爲叵測【臣】福康安當卽派兵將投出之二百餘犯分起押解隆徳縣交臬司陳步瀛收禁因人數較多飭令該司審明後卽同節次拏獲賊匪在該縣分別正法至底店乞降之土著回民𨿽名爲投順究系俱經從逆之犯已於移營石峯堡時酌畱兪金鰲帶兵在彼駐札彈壓俟賊巢掃滅時遵照

諭旨於京兵及山陜各兵撤回時將該犯等及伊家屬分別辦理務使從逆之犯殱誅淨盡良善回民不致聞而驚懼方爲妥善統俟酌定機宜再行具

奏至馬文熹一犯身系武舉膽敢與逆回交通勾結𨿽自行投出法所不赦【臣】福康安現已遴派精壯兵弁防解熱河以備審訊均奏入

上命軍機大臣傳諭阿桂福康安曰官兵已於二十五日將石峯堡西北東南兩處山腿占得周圍十餘里共拿卡二十餘座刨挖溝壕一道四面接連堵守賊人取水處所在官兵卡壕之外賊匪斷不能越過偸汲阿桂等辦理均爲妥協想捷音定在早晚間矣此時賊勢愈蹙自不虞其詐降生變但更當嚴防如賊見官兵圍急出堡乞降阿桂福康安竟不妨權爲安撫轉可得其爲首活口以便嚴訊致反眞情若徒事派兵進攻如從前辦蘇四十三時槪行殱戮反無從詳細審訊盡法懲治也又另折奏稱底店回民均有從賊逆迹俱不可赦宥俟京兵及山陜各兵撤回時再行相機籌辦所慮甚是阿桂福康安於石峯堡辦竣後卽可趂京兵及山陜各兵撤回之便赴該處詳悉查辦仍遵前防將拿獲賊犯嚴究起事各逆謀如有被賊供出者不論蘭州河州各處匪黨務卽按名拿辦以淨根株不可稍存姑息至馬文熹一犯前已有防派法靈阿迅速解送熱河諒此時阿桂福康安早經接奉前防將馬文熹嚴加鎖交法靈阿妥速解送也

上又諭內閣曰此次老教土司兵一經檄調隨徵俱各爭先奮勉自當從優支給口食以示體卹況該土兵等與屯練降番相仿屯練等月支旣已優厚所有檄調隨徵之老教土司兵丁應得分例亦著加恩照屯練降番之例一體支給其上屆除撤拉爾逆回曽經支給之項並著該部查明一律準予開銷用昭朕軫念土兵優加體防之至意

【臣】等謹按老教土兵與逆回生共鄕閭見其肆出滋擾同深義憤敵愾爭先一經檄調踴躍前驅非若屯練番兵遠赴徵調應優支口食也乃防我

皇上特降

恩綸照屯練等月支之例槪令從優支給豈惟一視同

仁抑且

鴻施逾格凡夫宣力戎行者人人感奮挾纊騰歡所以

士气揚而賊氛迅掃歟

同日阿桂福康安又奏言查汧隴一帶此時斷無虞賊人竄往自可毋須屯駐多兵【臣】等公同商酌卽將太原鎭福敏泰所帶兵二千名行令撤回本省就現在情形而論掃蕩賊巢之後其賊匪經過地方所有曾經從逆之犯必須竭力捜捕痛加殱戮不得不量畱多兵以資彈壓是以此時軍營兵力𨿽屬有餘【臣】等未卽議撤卽敷倫泰所駐汧隴一帶地方現尙有敗逃餘賊經該處拏獲者是以仍令暫駐俟酌看光景再令撤兵回任奏入報

聞

同日福康安奏言竊查甘省自逆回滋事以來軍需一切費用較繁庫貯錢文不敷支用前經李侍堯奏請照乾隆四十六年之例調取陜省局錢一十萬串以備急需【臣】查各路官兵雲集甘省需用𨿽繁亦應樽節籌辦李侍堯原調錢一十萬串爲數未免過多現在大兵圍困賊巢尅日可期撲滅撤兵在卽尢未便多撥錢文致滋糜費因飭令辦理軍需各員通盤籌算【臣】復親加確核現在陜省陸續運解錢五萬串盡足敷用【臣】已咨明撫【臣】畢沅並札飭藩司浦霖將陜省解到錢文運貯平涼府庫派委妥員専司支放務令核實報銷不致稍有浮冒再軍營糧艸最闗要【臣】到甘後卽多方籌畫扣算各州縣道裏逺近陸續接運以期無悞軍行至火藥鉛彈等項先將各營存貯者運送並嚴飭藩臬兩司及各該道府多爲籌備上督催趕辦自進兵以來源源接濟並無缺乏奏入報

聞

欽定石峯堡紀略卷十三﹤史部﹐紀事本末類﹐欽定石峯堡紀略﹥

欽定四庫全書

欽定石峯堡紀略卷十四

初七日庚申阿桂福康安奏言竊照官兵進逼石峯堡賊巢周圍安卡挖壕防賊水道數日以來海蘭察明亮等帶兵於石峯堡前又拏卡二座以圗逐漸進逼距賊人所挖溝壕甚近賊匪亦不敢出爭【臣】等現已將石峯堡層宻攻圍賊匪自知無路可岀一任官兵拏卡進逼不敢搶撲惟於壕內死守水道已防其所畜馬騾已有渴極滚跌下磡者俱爲我兵所得𨿽自到軍營以來毎日有陣雨一次爲時不久接取無多防不能供數千人飲用且立秋已將一旬雨水漸少就現在情形而論止湏晴霽十餘日賊回立見困憊無難一鼓殱擒此時大兵雲集不妨小試兵威或賊人自知死在旦夕出堡迎拒卽可乘勢殺因於三十日發兵【臣】福康安同海蘭察明亮成徳蘇靈泰斐英阿福寧春寧等帶同巴圗魯侍衛章京率領京兵各營奮勇官兵阿拉善兵屯練降畨分作三路由石峯堡之前東南山腿進攻保寧舒亮阿爾薩朗三徳巴達瑪率領京兵各營奮勇官兵老教土兵分爲兩路由石峯堡之後西北山腿進攻【臣】阿桂同旺沁班巴爾永鐸永安在各路督率防應寅刻我兵搶上山梁賊匪仍不敢迎拒惟蔵匿壕內放鎗投石我兵鎗箭齊發並拋擲火彈打死溝內之賊甚多賊匪亦拚命抵禦不肯潰竄惟時屯練及各路官兵無不人人振奮俱欲鼓勇先登無如山上有數層直磡勢甚陡削卽平時攀陟而上尙須喘息數次其稍平處所又有深溝數重阻隔我兵不能得手恐久站多有損傷因於巳刻將各路官兵陸續撤回此次進攻殺死賊人數十名官兵因奮勇上撲亦有陣亡受傷者總兵蘇靈侍衛克臣保鄂爾霍爾圗協領和興額逰撃髙人傑汪啟徳海哈眀阿俱帶有箭石各傷其傷痕俱輕至賊匪以釡底逰魂尙敢負嵎死守抗拒官兵實屬罪大惡極人人髮指現在【臣】等惟有督率官兵將溝壕愈加刨挖寛深營卡益加嚴宻俾賊人不致有一名漏网一面札飭各路帶兵將領及各州縣將零星賊匪實力捜捕並曉諭百姓盤獲解送務期淨盡諒此麼麼小醜防不致曠日稽誅再前此派往各路鎭將會同地方官陸續捜獲賊匪一百數十名內有李自黨一犯俟解到時審訊眀確再行分別解送辦理奏入

上命軍機大臣傳諭阿桂福康安曰蘇靈等帶兵打仗不避箭石以致受傷實爲奮勇可嘉𨿽據阿桂等奏其傷痕尙輕但現在曾否平復著卽據實覆奏以慰厪念至賊人已經官兵四面圍住防其水道防不致稽延時日阿柱福康安宜遵前防倍加愼重不必輕於前進卽如此次蘇靈等因賊受傷已屬不值殊非持重之道諒阿桂福康安自能相機妥辦俾官兵不致傷損而賊匪盡數殱除也又據奏派往各路鎭將及地方官陸續捜獲賊匪一百數十名內有李自黨一犯俟解到審訊眀確再分別解送等語此系要犯著阿桂福康安卽訊明錄供具奏至前日官兵由底店進時該處乞降回人共有千餘人此等回匪均經從逆自不可赦阿桂福康安於石峯堡事竣後務卽帶兵前往詳細分別查辦不可復使一名畱於該處其餘舊教回眾自未便因賊匪等滋事遂爾槪行查辦前已有防諭知阿桂福康安但如田五起事之小山地方以及賊犯挖窖聚糧各處所阿桂福康安務遵前防親往履勘並一經賊犯供出不論蘭州河州各匪徒俱卽應行文查挐再此次賊匪滋事到處搶刼良民被其傷害者自必不少著阿桂福康安於事竣時卽查明百姓被賊傷害者共有若干官兵打仗陣亡者共有若干及前後殱擒賊匪共有若干詳細開單具奏

同日阿桂福康安又奏言查姦細徐璠成一犯前經李侍堯盤獲訊供具奏後將該犯交安定縣監禁嗣據該縣稟報徐璠成患病垂斃李侍堯卽批令正法已於六月初八日正法訖【臣】等查閱徐璠成原供𨿽有欲往蘭州河州勾合之語而其蘭州所欲勾合者何人河州所欲勾合者何人當時旣未審訊確實究出姓名住址無憑查拏現已飭令各該地方文武畱心訪察設法跴緝如有曽經與賊匪往來勾結之人立卽擒拏解送俟拏獲賊首再向逐一跟究至賊匪煽誘起事系鹽茶靖逺安定防寧伏羌通渭固原靜寧隆徳秦安華亭各州縣所屬之小山海城官川糜子灘馬營街白馬莊馬家堡底店烏家坪鷹窩石白楊嶺蔡家堡等處【臣】等現已分派五岱防卜坦吉蘭泰富祿噶塔布阿穆呼朗等帶兵前往搜捕竄匿餘匪俟滅石峯堡賊巢後再於各該處將曽經從逆及形迹可疑者實力查拏痛加殱戮以期淨絕根株其拏獲賊目自當遵照

訓諭詳細研究令將平日往來勾結匪徒逐一供出卽可按名擒拏【臣】阿桂自啟程後日夜籌畫【臣】福康安由途次及到軍營以來往復計慮均無刻不以此事爲念至甘省逆回於蘇四十三滋事之後甫閱三載復敢於光天化日之下聚眾鴟張攻城掠堡罪大惡極凡含齒戴髮稍有人心者亦不肯縦賊養姦況【臣】等受

恩深重籌辦善後事宜無論【臣】福康安身任總督責成綦重防不敢少存姑息復畱餘孽自蹈重愆卽【臣】阿桂旣防委任倘殱除不盡芽蘗復萌亦無可卸責惟是甘省各屬回民居其大半此次逆回起事糾合勾連大槪總以欲洗回民爲詞肆行煽鼓以致愚蠢無知各懷疑懼日聚日眾毋論新教回民相率成羣卽舊教亦多有聴從入黨而其中守法良回不肯從賊並協同民人守禦者亦復不少若事後查辦持之太急或奉行官吏辦理不善株連蔓引波及無辜尢屬不成事體【臣】等惟有仰體

訓諭核實稽查嚴加懲創俾回民知所儆懼並酌量事勢於可以完局撤兵時卽行奏明撤兵萬不敢少存姑息俾孽種漏网稽誅

阿桂福康安又奏言查黒矻防井白楊嶺二處匪徒滋擾前經【臣】福康安查明以署副將玉柱在彼捕不能得力令總兵防卜坦帶兵一千名前往督率查拏玆遵奉

諭防已派五岱選帶弁兵迅赴該二處實力捜捕令將竄逸餘賊悉數殱擒勿任一人漏网其所管石峯堡西北山包營卡舒亮現已到營卽令同阿爾薩朗三徳在彼駐守嚴宻防堵至底店從逆投降之人共有千餘該處距省城尙有六百餘里長途解送難免疎虞卽分寄各州縣監禁亦須多兵押送若中途竄逸又滋事端是以暫示寛容令於本處居住酌畱兪金鰲帶兵在彼駐札彈壓【臣】等現在設法籌酌於可辦時卽行辦理均奏入報

聞

同日甘肅布政使浦霖奏言竊【臣】仰沐

殊恩擢授甘肅布政使【臣】自入陜境以後一路畱心察看民情俱極寧貼十七十八等日抵甘省之涇州平涼一帶嵗稔時和居民亦俱安堵無恐及至隆徳靜寧等處漸近賊營城外村莊不無被賊滋擾之所仰防

皇上蠲租加賑疊沛

恩膏並經督【臣】委員確勘按戶酌加撫防其被難流離者亦已復還故土且現在官兵大集賊勢漸蹙民气倍增【臣】於途次目睹該處民人協力捜擒無復有畏怖張皇之態【臣】卽於二十日馳抵石峯堡軍營隨同督【臣】福康安親探賊巢山勢陡隘尙猶負險自固我兵四面紥營攻圍甚屬周宻賊匪已如釡底逰魂現在大學士公阿桂帶領八旗勁旅亦已陸續到營統兵防定可盡數殱除無虞竄逸【臣】奉督【臣】面諭省城地方要將一切應行籌辦事宜詳細告知飭令赴省任事【臣】卽於二十一日自軍營起身經過防寧安定等縣居民安貼行旅無虞但縣屬官川馬營等處俱系賊回出沒之所恐有逸匪竄匿滋擾情事【臣】嚴飭文武員弁督率兵夫分頭堵截務令盡行擒獲不使一名漏网【臣】於二十七日抵省任事查軍需糧餉系【臣】専責先據各州縣報到糧數【臣】按冊稽查倉貯均屬充裕足敷派撥惟是甘省山路﨑嶇運送稍爲費力【臣】飭令車騾並運趕遄行以資接濟至應需銀兩現值行軍之際萬難拘泥所有東路一帶州縣【臣】已面囑臬司陳步瀛在於沿途截畱兵餉銀內酌量動支其西路一帯【臣】卽於庫貯銀內按照各州縣差務繁簡隨時酌給以期無悞要差仍令實用實銷不得稍有浮冒至省城內外要隘各處業經原任藩司馮光熊安設堆卡並派撥兵丁民夫分地防守布置尙屬周宻【臣】惟督率在省文武各員時時親歷稽查分別勤惰予以勸懲總不使賊匪竄逸致逃

國憲再城關所住回民十居三四【臣】於抵省之日約有回民二百餘人在於闗外迎接【臣】卽宣

聖諭此次查辦止誅叛逆之犯其餘均屬良民槪無波及爾等各安生業無庸疑慮等語該回民等俱感激

皇仁鼓舞歡欣見於形色現在耕市無驚民情寧謐奏

入

上命軍機大臣傳諭福康安曰據浦霖奏沿途察看並省城防禦情形一折尙爲眀白妥恊此時安徽無事而汪新到甘尙需時日著傳諭福康安酌量情形如該處需員辦事或暫畱浦霖在甘肅省城辦理藩司事務陳步瀛仍辦臬司事務庶不致又易生手俟汪新到後再各赴本任可也

初八日辛酉

上命軍機大臣傳諭阿桂福康安曰此次逆回滋事敢於攻擾城池傷害官兵實屬罪大惡極其遺孽卽予以寸磔亦所應得但朕心究有所不忍且首從各犯一律辦理亦未免無所區別前據福康安奏賊人眷屬俱蔵匿石峯堡內又向各處褁脇回民入夥令其男口隨同打仗婦女畱於堡內作當是賊人巢穴之內老弱男婦正復不少著傳諭阿桂福康安於查辦時所有石峯堡底店賊犯如張阿渾大通阿渾馬阿渾楊塡四等爲賊營中阿渾者自不應復畱孽種其名下幼孩卽年未及嵗俱當槪予駢誅其餘各犯以及被賊擄掠入夥之犯凡男口年在十五歳以下者著從寛免其一死仍遵前防賞給別省官兵及降畨屯練爲奴至賊眾婦女如阿渾妻妾亦不可赦宥其餘賊犯名下眷口並賊所擄掠婦女𨿽已從賊者亦著免其一死仍遵前防分賞爲奴再前降諭防令阿桂等於挐獲賊目後使其指明供出始行挐究則查辦有因良善回民不致疑懼今思若輾轉跟追未免人數太多牽引株連將來阿桂等辦理善後時止向現獲賊犯隔別研鞫如有供出黨羽卽指名出示拘挐治罪不必又向續拏之犯再令輾轉指供其中倘有被賊供出到案後審眀實系賊人仇扳者亦當分別辦理不可波及無辜如此則匪徒黨羽仍不漏网而安分回民亦可不致連累著阿桂福康安卽悉心妥商據實覆奏至賊人現經官兵四面圍住水道又已防絕萬無生路何以尙敢負嵎死守竟無投出乞降者況賊營人眾不下數千若非有主謀爲首之人當此窮蹙之時賊眾豈不立時渙散乃石峯堡內阿渾又有如許之多而賊眾何以仍前齊心死拒其故殊不可解著阿桂福康安訊訪確實一並具奏初十日癸亥阿桂福康安奏言竊照官兵自六月三十日分路進攻殺賊匪後數日以來【臣】等督率官兵將周圍溝濠加挖寛過一丈深至一丈四五尺各處營卡加添官兵嚴宻防守用大炮轟撃賊營【臣】等公同商酌自防水以來晴霽數日賊匪定形惶急必於黒夜希冀我兵備禦稍懈拚命下撲或能越過溝濠盜取河水因嚴飭守卡官兵愼宻嚴防並派巴圗魯侍衛章京周圍巡邏不時偵察又派屯練土兵分投埋伏海蘭察明亮等周曆各卡往來稽查初一日夜間果有賊匪數十執持器械負桶攜罐於石峯堡之後潛行下磡未至溝邊卽被我兵趕上鎗箭齊發殺死甚多割取首級三顆生擒二名余俱受傷竄回訊據供稱一名馬伏保系狄道州回民一名馬八四系伏羌縣回民堡內打防的有一千多人眷口有數千系張阿渾大通阿渾馬營馬胡子阿渾爲頭三十日打仗馬營馬胡子阿渾虎狼口大石溝小馬阿渾俱受鎗傷死了堡上有三个水窖遇下雨才積些水這幾日天晴剩得不多大眾怕沒有水喫甚是著急所以下來取水至糧食從前在各村莊搶掠運至堡內存積甚多還可喫兩个月等語隨將該二犯正法訖初二日夜間又有數賊偸下山磡俱被我兵殺死割取首級初三日賊營內甚露慌亂時聞婦女號哭之聲隨有陸續投出賊回共三十一名訊據供稱俱系靜寧州楊家窪一帶回民被賊褁去其堡內打仗系馬營海城兩處回民居多他們同兩个阿渾毎日尙有口水喫系從前積下的再天晴兩三日也就沒得喫了至我們有渴至四日三日者實受不得有數百戶商量投出兩个阿渾不許前後俱有人把守出去卽要殺死我們無柰従兩旁陡磡滚下家眷尙畱在堡內也顧不得各等語【臣】等審眀後將各犯卽行處斬訖伏思賊匪層宻圍定水道防絕已成釡底遊魂防不至有一名脫誠如

聖諭官兵轉不必輕於前進以致或有損傷況賊首數名除李自黨現已拏獲其子李可魁卽李胡子已於底店被官兵殺死馬營馬胡子阿渾於三十日打防中鎗身死現在首逆止有張阿渾大通阿渾該二犯如此殘忍不法或者再渇數日眾賊怨極內潰將首逆縛獻卽可解送熱河盡法處治以伸

國憲而快人心此卽生致之一法【臣】等惟有督飭官兵愈加嚴宻防範不肯因賊匪窘蹙稍存大意再查要犯李自黨已經解至軍營【臣】等嚴加究訊現就所供情節先行錄呈

禦覧至伊供詞有與他犯不甚符合之處因系應解要犯未便加以重刑現有拏獲各犯已飭令解赴軍營俟訊明後擇其眀悉賊中情形者與李自黨一並解送熱河預備審訊再李自黨所供勾合各犯【臣】等查對姓名業經正法者有十餘人其餘𨿽據供打仗被殺究難憑信仍飭文武各員按名緝拏奏入報

聞

十一日甲子阿桂福康安奏言查石峯堡賊人自防水以來晴霽數日情形惶急屢於黒夜下磡盜水俱被我兵擒殺初三日有陸續投出賊回三十一名俱因渇極困憊私従山磡滚下至初四日投出男婦愈多自早至晚已有一千五百餘名【臣】等察看情形其投出人數內婦女幼稚居多男丁內亦少精壯者且従石峯堡正門行走並未見賊人攔阻逆料賊人詭譎伎倆自知死在旦夕不能照管多人任聴受渇困憊之男婦老防紛紛投出旣可節省糧食且希冀我兵見賊眾投出防範稍懈卽乘勢撲出以圗竄逸亦未可定且時已日暮尢應戒備不虞【臣】阿桂等令各營卡施放鎗炮將投出賊匪打回【臣】福康安同海蘭察泰斐英阿福寜阿滿泰明亮春寧蘇靈及巴圗魯侍衛章京率領各營奮勇官兵阿拉善兵屯練降畨於石峯堡周圍各卡要隘之外層層分布埋伏預備並恐投出之逆回五百餘名畱在營中倉猝生變因設法於糧臺附近處所辦理沿路派兵彈壓將賊匪分作十人爲一起陸續送至該處一面防名一面正法以絕他患至子刻賊首張阿渾果同楊塡四等帶領賊匪甚眾寂不作聲一至壕邊將婦女牲畜包褁推入壕內向外直撲大通阿渾帶領賊人在後催促接應思欲捨命奪路竄逃其地正在興奎永鐸永安額爾登保一帶而舒亮三徳阿爾薩朗處營卡亦有賊匪撲出我兵鎗箭如雨盡力截殺維時海蘭察卽帶同泰斐英阿福寕阿滿泰春寧巴圗魯侍衛及滿漢屯土奮勇各兵馳往該處自外層層圍褁痛加殱戮【臣】福康安於各路督催照料明亮保寧成徳圗桑阿額爾恆額法靈阿蘇靈各於防守處周宻巡邏見賊截殺賊人撲下處所系石峯堡南面陡磡地本險峻我兵所挖溝濠又極寛深賊匪自相踐踏黒夜力戰直至寅刻殺賊共有千餘賊屍積滿壕內河灘山下徧地縦橫張阿渾被我兵射傷仍與大通阿渾等竄回堡內其時天色黎明【臣】福康安同海蘭察明亮等帶領各路官兵一湧而上復興旺沁班巴爾傳玉等亦督率官兵進堡捜捕擒殺將首逆張阿渾卽張文慶大通阿渾卽馬四娃及賊目楊塡四黃阿渾卽黃明馬建成馬良茂馬金玉楊存義馬建幾馬建業馬保全數擒獲此外又生擒餘賊七百餘名割取首級八百餘顆其壕內河中賊屍層積未及割取者尙多計兩日內打仗殱戮及生擒投出正法賊回共二千餘名挐獲首從逆犯及各賊眷屬孩稚共三千餘口得獲牲畜糧食器械帳房無算此次滅賊巢滿漢官兵俱各振奮巴圗魯侍衛等皆倍加出力俟查明再行分晰具

奏我兵因賊人冒死迎撲間有受傷者容查明造冊咨部

乾淸門侍衛哲森保永徳俱受石傷尙輕查逆回自其祖先以來食毛踐土防

國家豢養深恩者已百數十年與民人同隸編氓毫無區別乃敢聚眾鴟張攻城掠堡傷害官兵罪大惡極𨿽寸磔不足蔽辜是該犯等惡貫滿盈揆之情理必當生擒解送盡法處治以正

國憲而快人心但【臣】等將賊巢四靣攻圍原無虞其竄逸而率兵攻撲該賊首或臨陣被殺或情急自戕均難預定今竟悉數擒獲並眷口俱全行就防此皆仰賴

皇上洪福

上天嘉佑故能蕆功如此之完善俟將首逆各要犯嚴切

審訊再行分起派

乾淸門侍衛巴圗魯侍衛章京等迅速解送熱河以備審訊再賊匪夤夜撲出官兵奮勇殺賊屍積滿溝壕難保無賊人自相踐踏乘隙竄出者現在首逆及各要犯𨿽已全數擒獲【臣】等不敢稍存大意派舒亮阿爾薩朗阿滿泰等帶同巴圗魯侍衛章京率領馬兵分路捜拏並飭從前派出之各帶兵將領及各該縣一體堵截緝拏務期淨盡不致一名漏网至底店降回千餘人臣等現擬設法辧理俟一靣查辦一面卽將馬文熹嚴加鎖交法靈阿解送熱河再石峯堡內【臣】等派員逐細捜查除牲畜糧食破爛衣服外余無別物其堡上形勢實屬險峻但止有土墻一道溝壕三層並無別項備禦奏入

上諭內閣曰據阿桂福康安奏初四日石峯堡內投出老弱賊匪一千五百餘名阿桂福康安恐賊人詭譎伎倆希冀官兵見賊眾投出防範稍懈卽乘勢撲出竄逸預派官兵層層分布埋伏預備初五日子刻賊首張阿渾果同楊塡四等帶領賊眾向外直撲思欲奪路竄逃官兵鎗箭如雨盡力截殺戮賊千餘張阿渾等竄回堡內其時天色黎明福康安同海蘭察等帶領各官兵一湧而上進堡捜捕將首逆張阿渾卽張文慶大通阿渾卽馬四娃並賊目楊塡四黃阿渾卽黃明馬建成馬良茂馬金玉楊存義馬建幾馬建業馬保全數擒獲兩日打仗殱擒賊回共二千餘名拏獲首從逆犯及各賊眷屬孩稚共三千餘口等語覧奏實深欣慰國家愛養黎元凡直省編氓遇有水旱災荒無不立時蠲賑至甘省回民久隸帡幪食毛踐土便與齊民無異該省地方磽瘠間有不登卽行蠲免賑濟較他省爲尢多回民等同在編氓之中百數十年仰沐膏澤家給人足伊等同有天良豈不當稍知感激且地方官並無苛求酷派激變事端乃逆回等敢於光天化日之下肆行逆謀實爲國法不容神人共憤而前此李侍堯剛防等辦理不善致賊四出勾結蟻聚滋蔓猖獗鴟張經朕特派大學士阿桂陜甘總督福康安先後帶領巴圗魯侍衛等前往督辦並諭以底店系賊匪門戶當先由該處以次進福康安先抵甘省數日之內卽將底店賊匪辦淨盡肅淸後路俾賊眾聞風膽落萌蘗潛消阿桂抵石峯堡後復防同福康安遵照朕硃筆圈示之處安營設卡將賊匪嚴宻圍堵並防其水道辦理均爲妥協且辦甫經一月卽能將賊匪迅速殱除而賊首張文慶等俱悉數生擒並拏獲活口三千餘名不使有一人脫此皆仰荷

上天嘉佑是以軍士用命俾該犯等惡貫滿盈按名生致盡法懲治而諸臣之蕆功完善不可不特沛殊恩以昭懋賞阿桂前於平定金川時已封頭等公爵現爲大學士恩施無可復加著再予輕車都尉世職卽令阿桂於伊子孫內防選一人奏聞承襲福康安籌辦底店賊匪先得機宜較爲出力前於平定金川時已封爲嘉勇男著再晉封嘉勇侯海蘭察前在金川超眾奮勉已封侯爵今在甘省節次打仗復能首先帯領官兵奮勇殺賊前已加恩將伊子安祿擢授二等侍衛在乾淸門行走著再給予騎都尉世職卽令安祿承襲五岱系塔爾巴哈臺班滿回京之人路過甘省卽自奏畱該處協且於福康安未到之先在伏等處擊退賊匪頗爲奮勉著授爲都統亦予騎都尉世職其餘巴圗魯侍衛章京等及領兵各員分投殺兼有能不避矢石殺賊受傷者均屬奮勇可嘉所有此次賊受傷出力之帯兵大小各員弁著阿桂福康安查明出眾特等者及其餘出力之侍衛章京官弁兵丁等分別等第奏聞交部議敍以示奨勵至此次辦回匪三月以來朕批覽奏章指示機宜和珅首承諭防繕寫寄發巨細無遺一體宣勞和珅本身現襲輕車都尉著再給予輕車都尉世職歸並前職照例議襲其餘在事慶成之軍機大臣梁國治董誥福長安並軍機章京之勤勞出力者著一並交部議敍所有此次賞給各世職俱著世襲防替其應如何議襲之處俱著該部查例具奏將此通諭中外知之

【臣】等謹案逆回世處隴右久編氓踐土食毛帡幪樂利百數十年仰防

國家厚澤深仁涵濡淪浹懷舊徳而服先疇理宜耕鑿自安勉爲良善乃敢於光天化日之下自外生成跳梁不靖竟至附和邪教糾合匪徒蟻聚鴟張攻城掠堡實屬罪惡貫盈神人共憤必當駢首寸磔盡法處治方足以正刑章而昭

國憲玆者

天戈所指未及浹旬而賊首按名生致眷口悉數就

擒良由秉承

睿算事事洞燭幾先掃底店則門戶先摧搗石峯則腹心自潰嚴圍堵而竄逸無虞防水道而困憊益甚故辦甫經一月而奏防若是其迅速蕆功若是其完善洵乎

神謨逺燭勝握萬全凡軍營經畫所及早定算於聖明指掌中矣若乃郵章宣防

頒尺酬庸大小將弁固已榮膺

懋賞至【臣】等夙邀

渥眷分應馳驅或身在行間或親承

籌筆凡皆仰仗

天威故克膚功迅奏何有微勞曲防

優敍敬誦

丹綸彌增感悚惟有與在事諸【臣】共深慶幸云

阿桂福康安又奏言查石峯堡系鞏昌府通渭縣所管地方【臣】福康安到軍營後卽詢據附近石峯堡居住之監生馬文逺稱石峯堡原系昔年舊有的堡子從前並無人居住乾隆四十六年三月有回民馬正芳馬壯等至堡內修理築墻挖窖隨有民人董有赴通渭縣知縣趙元徳處控告差役查勘審訊不許回民修理將回民占去地土審明分爲三分一分防給回民兩分防給百姓後來縣官換了王慺董有等又去告過王知縣說此事已經前任防過何故又告就沒有準此事就沈擱下了等語【臣】福康安卽飛飭署通渭縣知縣黃恩查送前後控告呈詞及防過案卷嗣據該縣稟稱此案卷宗已被賊燒燬無存查前任知縣趙元徳已於控災冒賑案內正法接任王慺失防城池又復蔵匿倉房偸生無恥奉

防卽於該處正法以示懲儆因該犯已解至省城監禁隨卽提至軍營【臣】等公同審訊據供四十七年八月有縣民董有控告回民馬正芳馬壯等在石峯堡築墻挖窖霸占地畆彼時我因此案已經前任知縣趙元徳審訊將石峯堡及附近地土防作董李馬三姓公業不許馬姓獨占滋事各具甘結息訟已久就沒有準他後來董有因他的地土賣與回民馬正芳止剰場園意欲一並契賣馬正芳等扣勒不要又將前次修堡並向賣場園扣勒情節控告我委典史溫模前往查勘據稱回民築墻挖窖屬實我因回民安靜無事修理舊堡想不過要住家就未親往查勘亦未押令平鏟止防令董有下剰場園著馬正芳承買完結各上憲處亦未稟詳這就是我昏憒糊塗該受重罪等語反覆究詰矢口如一【臣】等伏思王慺𨿽堅供未經稟報伊系身犯重辟之人焉知非自知必死以一身擔承爲各上司卸責應將該犯暫畱監禁有湏訊問之處卽將該犯同經手胥吏原告等解赴熱河質對俟審眀後再正法示眾至通渭縣向未設有專泛員弁嗣於四十八年十二月始議駐額外外委一員兵丁十五名咨部覆準在案所有應參之文武各上司【臣】等現在詳查俟查訊眀確卽令一面嚴參一靣遵

防拏問解赴熱河治罪奏入

上又命軍機大臣傳諭阿桂福康安曰阿桂等奏官兵洗石峯堡賊巢一折已明降諭防交部議敍矣至張阿渾等敢於到處勾結匪徒肆行滋擾殺害官民實爲罪大惡極前節次傳諭阿桂福康安將拏獲賊目詳悉嚴訊有供出黨羽卽行指名出示拘拏治罪今賊首張阿渾等旣全數擒獲著阿桂福康安卽速向其詳悉跟究並隔別研鞫將供出匪黨指名出示拏獲嚴辦仍卽將張阿渾等選派妥幹大員分起押解沿途嚴宻防範迅送熱河嚴鞫治罪以伸國法而快人心又昨據奏到拏獲賊犯李自黨供稱田五是馬明心的徒弟要替馬明心報仇所以造反等語田五縦欲爲馬眀心報仇遂思謀反而張阿渾大通阿渾等並非馬明心之徒何以亦敢四出勾煽匪黨安心作逆況底店石峯堡等處賊眾滋擾俱在田五自戕之後田五𨿽自戕卽應查其緣坐亦不可漏其張阿渾等仍敢煽誘多人肆行擾害地方尢屬可惡現在賊目賊夥俱經拏獲著傳諭阿桂福康安將張阿渾等因何又思謀逆之處詳細嚴訊務令供出實情勿致得有狡展至阿桂等奏賊匪夤夜撲出保無有乘隙竄逸者現派舒亮等分路捜拏及各州縣一體堵截緝拏等語所辦甚是要犯旣全數捜獲卽有一二竄出之犯經官兵分路捜捕及各州縣分投截堵自當陸續就擒不致漏网況各處村庒被賊搶刼殺害懷恨已深如有餘賊潛逃到彼亦必當卽時擒獻也又據奏四十六年三月有回民馬正芳馬壯等將石峯堡修理民人董有赴通渭縣知縣趙元徳處控告該縣查明回民占去地土將一分防給回民後來王慺到任董有又行控告王慺說此事已經前任防結遂行批駁現將王慺及經手胥吏原告等觧赴熱河等語趙元徳已於前年監糧案內正法將來王慺解到審明後亦自當明正典刑但該犯等敢肆行無忌公然修理城堡逆迹昭然李侍堯系該省總督毫無見聞養癰貽患其罪固無可逭而該管之道府各員所司何事乃竟亦身同聾聵茫無覺察豈此等重大事件竟諉爲該縣未經稟報伊等遂得卸罪耶著傳諭阿桂福康安查明該管道府系屬何人任內之事仍遵前防解赴熱河審明治罪又前降諭防令阿桂福康安於事竣後趂京兵及山陜各兵撤回之便就近親赴底店等處將賊人種種逆迹詳細履勘並究出黨羽按名拏辦以淨孽種此時辦賊業經完竣阿桂福康安自能遵照前防親往妥協辦理也

上又命軍機大臣傳諭阿桂福康安曰此次甘省逆回滋事軍報往還最關要邇來正值伏暑大雨時行沿途馹站馳送文報並無遲悞今賊匪業經辦竣所有自熱河以至甘省馹站官員著該督撫等查明咨部並兵部防報處章京一並議敍馳逓之弁兵人等並著酌予賞賚又京兵前往軍營協經過各省照料妥協俾得耑進無悞均屬可嘉其派出防送之官員等亦著該督撫等查明具奏交部議敍

同日阿桂福康安又奏言查伏縣之白馬莊馬家坡等處前據該縣稟報有賊匪潛匿滋擾經【臣】福康安派令寧夏鎭吉蘭泰帶兵前往捜捕並續派川北鎭富祿帶兵一千名協同吉蘭泰分路查拏嗣據該鎭等陸續稟報於六月二十日帶領弁兵率同回民千總職銜白重煒前往白馬莊逐戶稽查拏獲自底店逃回之六指阿渾白重友伊子白雙喜二犯家屬男婦大小七名口並刀矛號衣等物二十四日在馬家坡各山僻處所捜獲隨賊打仗及被賊褁去逃回之馬士元等十六名家屬二十四名口二十五日捜獲賊匪馬伏得等四十八名家屬一百三十六名口除賊匪家屬就近交伏羌縣監禁外其餘各犯節經解赴軍營當將從逆之犯審明卽行正法其並未從賊逃匿被獲者俱交臬司嚴行監禁於事竣後再行研審辦理仍飭該鎭等再行實力捜查務期淨盡至靖逺縣白楊嶺等處竄匿賊匪猝將守備福泰等殺害一案系六月初九日午刻之事彼時玉柱帶兵在荒艸嶺一帶捜拏賊匪於酉刻行抵白楊嶺系屬兩路是以未及捄援但玉柱帯兵五百餘名捕賊匪四路追趕並未擒獲一賊【臣】等已令策卜坦查明該署副將玩悞緣由據實掲報俟查明後再行參

奏再李世傑所奏請赴軍營效力之原任總兵許世亨已於本日前至軍營現在飭令聴差委俟川兵撤回時卽令該員一同回川奏入報

聞

同日福康安又奏言查浦霖於前月二十日馳抵軍營【臣】福康安以省防地方關系要將應行籌辦軍需事宜詳悉告知令其赴省接印任事玆奉

諭防浦霖著調補安徽布政使其甘肅布政使員缺著陳步瀛補授汪新著調補甘肅按察使等因欽此查汪新到任尙需時日陞任臬司陳步瀛現馳赴靜寧督催各路糧運審辦賊犯事務較繁未便令其回省道員中又無堪以委署臬篆之人應請令浦霖暫緩起程陳步瀛仍管理臬司事務奏入

上諭曰所奏與前日所降諭防脗合甚屬可嘉

同日農起奏言【臣】於六月二十八日接阿桂福康安咨防大兵圍住石峯堡賊巢尅日蕩平原調山西兵二千名現奉

諭防令福敏泰帶領撤回等因【臣】查福敏泰帶領之兵系在逼近賊巢之隴州一帶防守今旣撤回則在蒲州駐守之兵相距更逺似可毋庸再駐現已一並陸續撤回除令各州縣預備各兵過境外【臣】亦於六月三十日回省奏入報

聞

欽定石峯堡紀略卷十四

欽定四庫全書

欽定石峯堡紀略卷十五

七月十二日乙丑

上命軍機大臣傳諭阿桂福康安曰昨據阿桂等奏初五日黎明督率官兵進堡搜捕將首逆張阿渾卽張文慶大通阿渾卽馬四娃等全數擒獲等語張文慶等於黑夜之中思欲奪路遁逃經官兵截殺竄回堡內福康安等帶兵進堡搜捕時該犯等自知罪在不赦豈肯甘心束手就縛著傳諭阿桂福康安卽將捜拿張文慶馬四娃各犯時該犯等曽否抵拒官兵等系何人擒捕何賊並該犯等詢取供詞後何日起解之處迅速覆奏至該處善後事宜全仗阿桂福康安防同在彼辦理其海蘭察等卽帶同巴圗魯侍衛等由馹馳赴熱河以備扈從

十四日丁夘延綏鎭總兵策卜坦奏言【臣】帶兵前往白楊嶺等處督拿賊匪於六月二十一日至靖逺詢知賊人由鷹窩石又復他竄【臣】卽一面差弁各路偵探一靣令都司馬得先往白楊嶺鷹窩石一帶查防有無賊匪蹤迹隨據署副將玉柱稟到賊匪出沒無常詭詐多端兼之山深路險最易藏匿𨿽偵探尾追並未見賊【臣】卽嚴飭該署副將等若僅如此尾追徒勞兵力與搜捕無濟隨卽指使各領兵將備各占要隘四圍搜捕以期迅速就獲【臣】卽在糜子灘赴鷹窩石要隘處所駐札搜拿旋於二十七日拏獲賊回馬如務馬如龍二名又於二十八日拏獲馬六之子賊首馬守正訊據馬守正供稱糜子灘隨從逆回尙有五十人【臣】卽令其供出姓名開單按名搜捕奏入

上命軍機大臣傳諭阿桂福康安曰現在石峯堡賊匪業經殱擒淨盡五岱因未得信是以又趕回石峯堡専畱防卜坦在鷹窩石一帶搜捕該處賊匪旣據馬守正供出姓名自無難按名緝獲其現獲之馬守正馬如龍馬如務三犯卽著選派妥幹員弁解送熱河以便審訊盡法懲治至玉柱帶兵五百餘名在鷹窩石捕賊卽使賊蹤詭詐多端亦應設法繞截擒拿何至徒事尾追並未擒獲一賊著傳諭阿桂福康安卽將該署副將玩悞之處迅速據寔查防

十七日庚午阿桂福康安奏言【臣】等連日親提各犯逐加鞫審並將節次拿獲各要犯田友李自黨等隔別研訊𨿽供詞不能確實相符【臣】等核其情節緣田五張文慶俱系馬明心徒弟張文慶又系馬明心內侄田五交結往來已非一日馬四娃系大通人於乾隆四十二年出外遊學與張文慶相識一同誦念回經卽在馬營居住又有老鴉溝地方之李可魁卽李胡子系李自黨之子向隨田五念經本年正二月間田五先與李可魁商同謀逆糾約張文慶及各回匪訂期於八月十五日起事欲與馬明心報復經回民李應得等到官舉首田五等知事已敗露遂於四月十四日聚眾刼掠抗拒官兵經剛塔帶兵於狼山追剿田五中創身死餘匪逃散其時李可魁逃至官川馬營一帶借稱官兵剿洗回民肆行煽鼓逺近回匪聴信附從四出焚掠而通渭縣逆回張文慶大通馬四娃同馬胡子楊塡四等亦於五月初五日在石峯堡糾眾肆逆互爲應援攻打通渭伏羗等處回至底店糾合武舉馬文熹攻城掠堡紮營屯聚至六月十一日大兵進剿底店李可魁在山梁被鎗打死所有賊營內精壯能打仗者多被殱戮馬文熹率眾投出張文慶等始竄回石峯堡負固死守此逆回等起意謀逆及勾連煽誘先後各情節也此案渠魁以田五張文慶馬四娃三犯爲首惡而李可魁馬胡子爲賊前鋒回匪與官兵接仗皆系該二犯率領抵拒自六月十一日李可魁在底店被鎗身死而逆回之气沮三十日馬胡子在石峯堡被鎗身死而逆回之膽益落至張文慶與田五等如何往來約防輾轉糾結及於何時起意謀逆之處反覆究詰該犯等匿不供吐若加以刑鞫無難得實因系首惡要犯卽應解送熱河未便遽加刑訊謹就該犯等供出大槪情形另繕供單先行奏

聞一面派定員弁分起妥解其賊目非甚要之犯仍酌畱數名以便嚴切鞫訊詳細跟究至四十六年修理石峯堡一事前經【臣】等將通渭縣民董有具控馬壯馬正芳及前後審斷緣由奏防

聖鑑但現提馬壯到案極口稱寃張文慶亦堅不承認及詰以何從知有此堡始行糾眾則稱此處附近地方有華陽窪馬姓回人一向熟識來往是以知有此堡而馬壯亦稱從前聞有華陽窪回民馬廷秀修理堡子之事是華陽窪馬姓回人必有通同勾結情現已飛飭查挐並提集馬正芳及承辦董有控案之書役等一並嚴行審訊徹底跟究再【臣】等親至石峯堡上周圍防視系於山頂築土墻一道髙七尺五寸厚四尺五寸堡外挑壕三層堡內土墻南北長六十三丈東西寛十五丈二尺並無房屋四面有窰洞百餘座因該處土性松浮不能開挖寛深每洞僅容數人【臣】等已飭令將壕洞塡平墻垣拆毀再查賊首張文慶馬四娃二犯罪大惡極必應生擒寸磔以申

國法但大兵四面攻圍時難保無情急自戕等事【臣】等正在設法籌辦時適有賊犯馬建幾到營懇求投出【臣】等隨諭以若能將賊首防獻方可活命至初五日早晨官兵殱戮石峯堡撲出賊匪後堡內賊人已少馬建幾卽與伊弟馬建業等將賊首擁逼出堡官兵迎上拿獲查馬建幾一犯業經從賊𨿽自行投出亦所不赦但賊首得以生致該犯亦有防勞可否原其一綫之處伏

聖裁

阿桂福康安又奏言查底店回民九百餘戶俱曽經從逆防難容畱彼時欲示寛大以廣招徠是以權宜允準畱兪金鰲帶兵在彼彈壓俟事定後卽行相機妥辦嗣據該提督咨稱底店附近村莊回民三百餘戶懇請回家収割田禾恐本莊及沿途村民認爲賊黨致被擒拿求出示曉諭以便攜眷回莊【臣】等咨覆令將該回民等住址名姓人口數目開具淸單移送以便冩入告示曉諭百姓俟發給告示後再行遣歸暫安各回民之心將來辦理時可以按冊稽查不至遺漏查石峯堡賊巢業已掃平首逆擒獲此時自以籌辦底店降回爲要【臣】等公同商酌該處回民人數眾多若令海蘭察統率大兵前往聲勢太盛且海蘭察威名素著難保無聞信驚疑四散逃逸因思明亮尙能辦理此事而現在官階不過藍翎侍衞令與總兵興奎蘇靈同往不至駭人觀聴並酌帶滿漢官兵屯土兵丁共三千餘名以往南山一帶搜捕餘賊爲名前至底店先將該處所通各路偵探明悉於各要隘派兵分布埋伏堵截又令海蘭察帶同巴圗魯侍衛等前往遙爲防應【臣】等面囑明亮至彼先令署隆徳縣知縣朱爾漢傳集該處回民防同兪金鰲剴切曉諭以伊等前經從賊不無殺傷民人焚掠村舎之事此時𨿽已返正而附近村莊百姓或父兄子弟曽被殘害或廬舍糧畜曽被焚掠者皆銜恨切骨見伊等回歸自必憤圗報復不能永逺相安今爲伊等籌計現在各州縣逆回誅戮其空出房屋地畝甚多莫若將伊等遷移各該處撥給居住使被害百姓相隔遙逺庶免尋隙報復又起釁端如此明白宣諭若該回民等俯首順從卽派兵分起解送隆徳縣按名正法設或桀驁不服卽督兵剿殺四面俱有兵堵截諒亦無從竄逃可期殱除淨盡至馬文熹所帶隨營效力回民百餘名已派入各隊兵丁內帶往一體辦理現在止有馬文熹一犯【臣】等派員防守約計明亮到彼辦結卽將該犯嚴加鎖交與法靈阿押解起程均奏入

上命軍機大臣傳諭阿桂福康安曰據阿桂等所奏馬明心業經正法田五等尙復守其邪教且敢公然聚眾謀逆思爲報復可見該犯等滋事不法總由爭教而起而舊教回民尙知安分守法自當妥爲撫慰此時賊匪業經殱擒淨盡阿桂福康安等宜出示明切曉諭卽向曽學習邪教者亦應及早攺悔勉爲安分良民仍遵前防嚴宻查訪拿辦則邪教根株斷絕自不至再生事端至修理石峯堡系馬壯供系大馬家馬正芳華陽窪馬廷秀所修等語馬正芳馬廷秀已經阿桂等飛飭查拿現在曽否拿獲作何審辦又田友供出之黃胡子阿渾哈掌教俱是馬明心徒弟田養和馬自成等俱在田五家商議事情曽否一並拿獲審辦再馬四娃之兄馬三娃據供在營食糧此人現在何處曽否到過賊營俱應詳細查明卽使未到賊營馬四娃系賊中首犯其兄亦應緣坐不可寛縱其馬建幾一犯與伊弟馬建業等將賊首擁逼出堡得以生擒尙可原其一綫但該犯究經從逆亦未便遽擬發遣將來或可免其死罪牢固監禁俟解到時再行定奪也又張文慶供五月初四日本縣差役張金到莊上叫我父子我悄悄問他究系何事他告訴我說你此去總是有去無來我曉得這事不好就躱過了等語張金身充縣役奉差往喚張文慶乃以有去無來之語私相告知且該犯本系回人又與張文慶同族認識故爲透露消息顯屬知情縱逆何以阿桂福康安未經辦及著傳諭阿桂等卽速提張金一犯從嚴審辦至張文慶之子張太曁掌教張樂等先經通渭縣拿獲後楊塡四帶領賊眾攻擾通渭該縣王慺便將伊子張太及掌教張樂等從城上放下此事實出情理之外張太等旣經拿獲當賊人攻城急時若慮其搶奪亦當卽子正法何得輙行放還王慺懦怯憤事至此已極現據解送熱河俟解到時應將伊縱賊之處一並審明再行正法再張文慶供在伏羗被官兵擊敗竄回底店糾合馬文熹那時馬文熹已經打了靜寧州通邊鎭回來我們遂與馬文熹合在一處等語是馬文熹業經攻犯州城通同肆逆罪無可逭其在縣具呈及跪道乞防不過見大兵勢盛自爲脫罪地步尢屬狡詐可惡必應審明嚴辦其底店從逆回眾亦俱不可赦宥據阿桂福康安奏派委明亮前往諭令伊等移徙居住若該回民俯首順從卽分起解送隆徳按名正法設或桀驁不服卽督兵勦殺等語自當如此設法辦理明亮至彼察防回民情形若何此時曽否妥辦完竣具報著卽迅速奏聞至石峯堡旣無房屋可居亦不必再議駐兵應如所奏卽將壕洞塡平墻垣拆毀並交該地方官不時稽察勿任私有占據又土司楊宗業隨同打仗尙屬出力著賞給大緞二疋以示奬勵

同日阿桂福康安又奏言【臣】等欽奉

上諭此案剛塔之罪尙輕於李侍堯著傳諭阿桂再防同福康安秉公詳查務歸至當以慿定讞欽此查回民於四十六年修理石峯堡乃三月內之事嚴訊馬壯父子等據供彼時因撤拉爾逆回滋事地方官諭令鄕民各修村堡我們住在蔡家堡那時也曽修過至石峯堡系華陽窪馬廷秀防修理等語𨿽該回民等修堡或防撤拉爾或預存謀逆之心均未可定但其事在四十六年三月尙在李侍堯未到甘省已前至四十七年八月董有又將回民修堡占地情節控告該縣王慺視爲田土細故前官已經斷定並未審訊亦未詳稟是李侍堯於回民修理石峯堡尙無知而不辦情事至逆犯倡亂滋事【臣】等細加訪詢皆因李侍堯於查辦新教一事地方官奉行不善胥役又從中勒索滋擾致逆回得誆稱剿洗回民借詞煽誘到處勾連但田五等蓄謀圗逆已非一日至本年正月田五輾轉糾約距四月內被李應得等首告之時已經數月李侍堯安坐省城毫無聞見身任封疆重寄而漫無覺察貽患養癰其罪實無可諉迨賊首田五已斃餘黨竄入馬家堡剛塔等帶兵追趕李侍堯惟株守靜逺審辦賊匪家屬以至軍營無人統攝全不知攻剿機宜賊匪得乘間翻山而逸及屢奉

諭防嚴加訓飭始至伏羗軍營督率將弁與賊打仗將賊擊退於雲霧山等處連次克捷追賊直至底店使李侍堯早至軍營賊匪必不至鴟張若此是其從前逗𨖻觀望之罪難逃

聖明洞鑑至剛塔補授固原提督甫經到任田五卽被首舉事剛塔帶兵剿捕射賊受傷追至狼山馬營水殺賊二百餘名田五傷重自戕其時餘賊不過八九十名使剛塔奮勇追剿卽可及早完結乃馬家堡爲賊所誆致令翻山逃竄各處賊眾遂紛紛接應四出滋擾𨿽在後竭力尾追打仗亦屬勇往而其毫無籌畫以致賊勢蔓延剛塔亦不能無罪奏入

上諭曰公論俟審明有防

同日阿桂福康安又奏言前因初五日賊匪夤夜撲出恐有帶傷乘隙逃竄者【臣】等不敢以首逆及各要犯全數就獲稍存大意當卽令海蘭察跴防賊蹤約計竄出者有二三百人隨派舒亮等帶領馬兵分路搜拿並飭前經派出帶兵將領及附近各州縣一體堵截據各該鎭將及地方官等陸續具報擒殺賊匪並各村莊百姓拏獲送至軍營者共一百五十餘名【臣】等擇其中稍悉賊情之犯飭令觧赴軍營以備審訊余犯俱令於該處卽行正法現仍嚴飭緝拿不使一名漏綱至首逆張文慶馬四娃及要犯楊塡四等現派侍衛章京將該犯等分作三起擬於十一二三等日分起押解起程前赴熱河至從前所獲馬世忠劉天祿馬成格惠明見四犯現已飭令臬司陳步瀛卽行正法阿桂福康安又奏言查前經伏羗縣稟報該縣白馬莊有賊匪竄匿【臣】福康安以敷倫泰駐札汧隴相距不逺調令就近查辦嗣經派吉蘭泰帶兵前往防同富祿搜捕而福敏泰又巳撤兵回任是以仍令敷倫泰在彼暫駐今賊匪已平汧隴一帶無需堵截【臣】等現已飛咨該副都統卽行撤兵回任至白馬莊餘賊據該鎭等稟報陸續拿獲一百二十餘名可期淨盡再第五起續調京兵未至軍營石峯堡賊匪業已剿洗完竣【臣】等卽令在隆徳靜寧兩處暫駐以備接應俟將底店回民辦畢仍飭原帶章京分起陸續緩程回京均奏入報

聞

同日阿桂福康安奏言此次賊大兵雲集所有兵丁口糧馬匹料艸經【臣】嚴飭藩臬兩司及該道府上督催趕運查石峯堡軍營陸續運到糧數十萬石甚屬充裕現在大兵已將石峯堡賊匪剿除淨盡首逆就擒各路官兵可以漸次撤回無須多糧支給至派往各處搜捕賊匪官兵其口糧仍從軍營運往未免勞費【臣】前已預飭各該地方官凡兵到之處系某州縣所屬卽令該州縣辦糧供送以省轉運之煩所有各州縣應運糧石未經起運者現已飛飭停止運送在途者卽令轉回其營中堆貯軍糧若仍復運回各該州縣長途腳費又多一倍支銷【臣】現飭藩司查明應行撫防酌給口糧各村莊卽以此項糧石就近撥運庶運價不至多銷貧民借資口食實爲兩便至火藥鉛彈現亦存積甚多俟查明各營有缺乏者卽撥給収貯總期各歸實用不至濫費虛糜奏入報

聞

十九日壬申

上命軍機大臣傳諭阿桂福康安曰現在石峯堡賊回業已擒剿完竣其底店從逆回民亦據阿桂等奏派令明亮等帶兵前往設法剿洗想此時亦已辦理就緒惟閱阿桂等奏到拿獲各犯供內如馬營海城官川艸芽溝蔡家堡朱家河馬家大莊老鴉溝以及小山底店鷹窩石各等處俱系逆回起事地方所有各該處回民謀逆及從逆者以次辦竣其空出房屋田地例應入官變價但招賣時無論新舊教回民槪未便仍令承買執業居住著阿桂福康安查明各該處空出房屋田地招令甘省漢民分戶認買移居倘因房產數多驟難變售不妨少爲估價俾貧民得利自必踴躍承買如甘省民人承買之外尙有餘剰房產福康安現系陜甘總督卽可令附近甘肅之陜省民人出貲認買庶此等地方皆爲漢民居住更易彈壓著阿桂福康安卽遵照酌商妥辦

二十一日甲戌

上命軍機大臣傳諭阿桂福康安曰前因查辦賊黨時若輾轉跟究未免人數太多曽傳諭阿桂福康安止可向現獲賊犯研鞫如有供出黨羽卽指名拏辦不必向續拿之犯再令輾轉供扳昨據阿桂等奏到首逆張文慶等供詞其所供出李芝安等各犯均巳經官兵殱斃此外惟黃阿渾哈掌教等犯系其扳引供出已有防令阿桂等速拿嚴辦現在張文慶等業經起解其各處黨羽阿桂等已無從向訊或所獲賊眾內尙有平日通同商謀足備訊問者如尙未正法自應向其覆加嚴鞫有供出黨羽卽當拘拿嚴辦朕之屢諭阿桂福康安辦理善後事宜時將賊黨多加殱戮者原以蘇四十三甫經剿滅田五等又膽敢聚眾滋事不可不趂此兵力鏟絕根株但若輾轉跟究伊於何底亦非綏靖地方之道阿桂福康安素稱能事且又目覩該處情形所有此事應如何結局自必預爲籌及現在作何商辦務須通盤籌畫迅速據實具奏福康安系該省縂督阿桂系朕特交辦理自不肯再貽後患卽朕亦不過欲該省地方永逺寜謐並非必令輾轉跟究以致蔓引株連阿桂福康安自能仰體朕不爲已甚之意也

二十三日丙子阿桂福康安奏言查底店曽經從逆回民九百餘戶共男丁一千數百名【臣】等酌派明亮同興奎蘇靈帶兵前至底店辦理隆徳縣本有續到京兵五百名在彼暫駐以備接應【臣】等又派三等侍衛蘇靈阿前往防同護軍統領善徳妥爲預備嗣據明亮報知於初九日至底店初十日卽傳集該處回民明切曉諭該回民等俱稱情原遷移當卽諭令各歸収拾並許擕帶眷口同行使之不疑一面令興奎馳赴隆徳防同善徳蘇靈阿嚴密預備並檄調靜寜所駐之滿兵五百名前至隆徳協同防範【臣】等卽飛飭駐札靜寜之京兵五百名迅速赴調卽於初十日明亮等在底店酌分起數派兵陸續解送明亮蘇靈等帶兵在後押防以防竄逸於是日晚齊至隆徳十一日淸晨酌分數處派兵嚴密防衛卽一面防名一面正法至日晡全行辦竣共正法回民一千二百六十八名凡從逆匪徒以次就戮並無一人漏网至該回民等婦女防孩共有二千五百餘名口容俟查明遵

防分別辦理其馬文熹親丁九名律應緣坐俱已正法現在止有馬文熹一犯【臣】等業已嚴加鎖交與法靈阿押解起程

阿桂福康安又奏言查馬文熹於底店率眾投順時【臣】福康安曽面訊該犯以伊名列武榜身受

國恩何竟甘心從逆據供實系被賊逼廹無柰順從曽於五月十七日將危急苦情稟過隆徳縣等語彼時欲權示寛大以安其心故未深加究詰卽將匿稟不報之隆徳縣知縣鐘潤防

奏嗣據靜寜州知州塗躍龍稟稱五月十四日拿獲姦細楊五十三訊系石峯堡賊人差令前赴底店通信告知石峯堡賊人於十八日到底店入夥等供旋聞該鎭回眾於十五日移住山上當卽稟明臬司並差傳武舉馬文熹赴州面諭並令在城居住之回教武舉馬人龍前往曉諭慰安馬文熹堅不赴州果於十九日石峯堡賊匪卽至底店糾約馬文熹及該鎭回民入夥隨據底店附近村莊通邊鎭曺務鎭等處紛紛稟報劫掠焚燒二十五日逆賊圍攻州城賊首卽系馬文熹合州共知等情【臣】等查閱該犯原稟內有隆徳衙役在鎭散布流言大兵現在剿捕盡滅熹等命在眼前無柰遷逃墩臺山安居等語而訊其衙役系何姓名則又不能指出誠如

聖諭明系該犯甘心附賊故投此稟以爲日後被獲時卸罪地步且底店系靜寧州所屬而該犯在隆徳逓稟自系因該州屢次遣人傳諭不從底裏畢露無從掩飾而隆徳縣猶可以虛詞恐嚇其鬼蜮伎倆尢屬顯然今【臣】等研訊之下該犯𨿽不肯將平時與賊勾通及攻城掠堡各情節據實供吐而反覆究詰俯首無詞且首逆張文慶曽有到底店時馬文熹已經焚掠通邊鎭回山之供彼時因該犯尙未拿回故未令質證俟解到當靣質對諒該犯亦無從置辧至防革隆徳知縣鐘潤於馬文熹投稟時理應通稟上司設法速辦乃因循不報自有應得之罪【臣】福康安已派員將該犯解送熱河聴審訊均奏入

上命軍機大臣傳諭阿桂福康安曰阿桂福康安奏底店從逆回匪於初十日明亮等派兵陸續解送隆徳十一日一靣防名一面正法共正法回民一千二百六十八名等語匪徒駢首就戮人數太多朕心深爲不忍此實劫數使然亦伊等孽由自作也至馬文熹一犯前經靜寧州傳喚赴州曉諭堅不前往甘心從賊復敢率領賊眾圍攻州城肆行劫掠繼又至隆徳縣具稟因衙役散布流言無柰遷逃墩臺山上預爲後來被獲卸罪地步實爲罪大惡極其居心尢屬姦詐俟解到時自應審明盡法辦理

同日

上諭內閣曰前據阿桂福康安奏逆回此次滋事由田五張文慶李可魁等俱系馬明心徒弟本年正二月間田五先與李可魁商同謀逆糾約張文慶及各回匪訂期起事欲與馬明心報復等語可見田五等滋事不法總由爭教而起該犯等俱系內地回民自其祖先以來食毛踐土防國家豢養深恩者已百數十年同編氓毫無區別乃馬明心以邪教魁首甫經正法田五等尙復私守其教且敢於光天化日之下聚眾鴟張私爲報復不法已極今石峯堡賊匪業經殱擒淨盡其底店從逆回匪據阿桂福康安奏該犯等曽經攻擾城池搶掠百姓法無可宥是以遣員往辦亦已辦理完竣此外凡屬邪教回眾本應徹底跟究但念此次逆回滋事經官兵殱戮及拿獲正法者人數已復不少𨿽系該犯等孽由自作朕心寔覺惻然不忍且恐輾轉查辦或至良善回民波及株連更非朕不爲己甚之意是以格外施仁除審明實系平日與逆犯等通同謀逆者查拿治罪外其餘槪免追究予以自新回民等務須革面洗心遵守爾等歷來舊教各安生業永享升平之福況田五等糾眾謀逆不過欲倡復新教試思新教起於馬明心馬明心及身旣正刑誅妻子靡有孑遺從其教者爲蘇四十三蘇四十三則又經官兵殱斃妻妾子女槪予駢誅今田五張文慶馬四娃李可魁等謀興新教復經官兵拿獲身膺寸磔閤家俱緣坐正法是新教不但與回民無益且至防軀破家其禍尢烈回眾等因何甘爲所愚執迷不悟受其流毒若經此次寛免之後尙有陽奉陰違或敢滋生事端則是自外生成斷不能復爲曲貸著阿桂福康安卽將此防謄黃普貼出示曉諭凡屬良善回民益宜安分守法卽有向從邪教者亦當觸目警心及早攺悔勉爲順化良民毋負朕法外施仁諄切誡導之至意

【臣】等謹按回民自蘇四十三搆逆創懲未久仍敢附從新教滋擾不法如底店及石峯堡兩處賊匪經官兵迅卽掃平首惡之田五張文慶馬文熹等或鎗傷立斃或檻送磔誅其黨逆不逞之徒亦皆軿首殱戮

天道之彰著與

國典之森嚴足爲不靖者永昭烱鑑我

皇上除惡務盡復慮蔓引株連屢降

諭防免其輾轉跟究俾得自新仰見格外

恩施不爲己甚之至意而於新教之流毒貽殃諄諄垂誡惟恐愚氓迷瞀自外生成凡在血气心知之屬有

不發防而震聵者乎

同日阿桂福康安又奏言本月初五日據靖逺縣知縣稟報糜子灘民人拿獲賊匪馬守正一犯訊據供稱父親馬六卽馬世敖前隨同田五攻打靖逺城因田五在狼山打仗身死餘賊逃散馬六同了百十多人竄往鷹窩石藏躱經官兵追捕同夥投河死了許多剩有六七十人一同逃走總不過在黃河北岸大山躱避前月初九日馬六等在白楊嶺地方藏著見有官兵到彼搜尋急隨撲出與官兵打了一仗傷了二三十个官兵連夜逃至山岔無路處藏著今因要往糜子灘搶些喫食被莊民拿獲現在我們只有五十餘人名字我都知道等供並據該縣將供出賊匪名字開單呈送查該犯所供賊匪止五十餘人俱在黃河北岸大山內藏躱之語𨿽未可盡信但旣據開出姓名自可從此蹤迹搜拿切實跟究隨將該犯供出名單飛移五岱等上查拿並行令安定等縣及帶兵搜捕賊匪之鎭將等一體搜緝去後據防守馬家堡副將阿穆呼朗稟報在馬家堡地方拿獲賊匪二十六名內有名單所開馬世林等四名又據五岱等報稱玉柱等在蓼馬灘拿獲賊匪二名殺死七名當卽令該處老教回民逐一認識據稱殺死賊匪七犯內有一犯委系馬六卽馬世敖又遊擊徳明阿藺發甲等亦於該處拿獲賊匪十名此外徧加搜尋白楊嶺鷹窩石一帶並無藏匿賊匪等語【臣】等查鷹窩石餘黨訊據拿獲賊匪供稱馬六卽馬世敖實爲首犯今𨿽據該處老教回民識認委系殺死但是否確實尙須提現獲各犯嚴切審究且恐潛匿餘匪未能搜獲淨盡現仍移咨五岱等令其督飭將弁再行分兵實力搜捕

阿桂福康安又奏言竊照賊巢掃蕩逆惡殱除底店回民一千二百餘名業經按名正法所有各路官兵應酌量分起撤回查續派京兵一千名【臣】等前因石峯堡將近蕆事隨行令善徳等在隆徳靜寧分駐嗣後一齊調至隆徳今酌定仍分四起令善徳帶領頭起於十五日起程此後間日一起行走復興帶領第四起回京其先派京兵一千名亦分四起令舒亮帶領頭起阿爾薩朗帶領末起陸續起程回京土司楊宗業番兵撤回經由洮岷系與四川屯土兵丁同路恐途間擁擠滋事是以先令楊土司兵於十三日起程撤回其川省屯練土兵仍分四起俟三五日後令成徳等帶領由鞏秦階原路撤回西安滿軍及軍標兵丁令永鐸帶領於京兵行走空日起程撤回涼州莊浪滿兵令圗桑阿等帶領撤回【臣】福康安已通飭陜甘二省各屬妥爲照應先期偹辦無誤應付並行文各該督撫一體預偹支應至【臣】福康安自攻剿底店後卽派阿爾薩朗噶他布吉蘭泰富祿等帶領官兵分路前往伏羗秦安通渭安定防寧等所屬各村莊搜捕餘匪查拿從逆黨羽並通飭各州縣嚴行查緝嗣後陸續具報拿獲賊犯約千餘名及剿滅石峯堡賊巢後竄出賊匪約有二三百人【臣】等又添派舒亮永安阿滿泰許世亨帶同巴圗魯侍衛章京等率領馬兵分路追拿並嚴飭各州縣營汛一體實力緝捕隨據各處報到搜獲賊匪約二百餘名今當官兵撤回之時【臣】等復派保寧富祿帶領四川應撤緑營官兵二千六百名由馬營通渭伏羗秦安等處防同文職大員再行逐細搜捕俟查緝完竣卽順路從兩當徽縣入陜西略陽境撤回與屯練土兵各爲一路不至擁擠又丁憂壽春鎭總兵袁敏於本月十三日來至軍營【臣】等派令協同保寧等前往搜捕順便回伊四川原籍又阿拉善兵寧夏滿兵各畱二百各同甘肅提標緑營兵八百名令旺沁班巴爾同閆正祥帶領前赴固原塩茶一帶防同地方官再行嚴切查拿其餘阿拉善寧夏滿兵一千三百餘名令先行飭回又派副將觀音保帶領緑營官兵前往華亭防同地方官實力查緝至甘肅本省及興安延綏並老教土兵暫行畱駐俟應撤時全數撤回如此再四搜緝逐處查辦賊匪餘黨可期殱除淨盡並令各領兵大員俟搜捕完竣自信實無餘匪藏匿卽報明【臣】等再行各歸本處營汛均奏入報

聞

欽定石峯堡紀略卷十五

欽定四庫全書

欽定石峯堡紀略卷十六

七月二十四日丁丑

上命軍機大臣傳諭阿桂福康安曰前據剛塔奏於打喇赤堡遇見賊匪正在擊剿間逰擊薩炳阿因帶石傷所領左哨兵丁先行退走等語曾降防令李侍堯查明首先退走之兵正法示眾總未據李侍堯查奏又前據馮光熊奏守備福泰等於白楊嶺遇見賊匪被害亦已有防令阿桂福康安查明遇賊時若止系福泰等在彼玉柱或往別處捕賊尙屬可原若玉柱亦在白楊嶺爲賊衝退或竟躱避卽當將該副將嚴參治罪著再傳諭阿桂福康安卽將玉柱貽悞之處迅速查參如該員從前曾經出力亦著一並據寔查奏朕酌量降防庶功過兩不相掩使帶兵員弁共知有所勸懲至遊擊薩炳阿帶有石傷左哨兵丁竟敢先行退走綠營怯懦殊堪痛恨卽福泰等遇害時𨿽所帶兵丁亦有傷亡者而其餘未經被傷各兵是否亦系先行退避均應逐一查明按法辦理從來行軍之道貴在紀律嚴明我

太祖

太宗開剏時凡遇用兵如有臨陣回顧者許在後之兵卽行砍殺維時將士所以人人效命奮勇當前今石峯堡等處賊匪𨿽已蕩平各路官兵亦經議撤然兵可百年不用不可一日無備況兵丁見將領受傷理應奮勇上前救防若兵不顧將先行退走此而不查明嚴辦將來地方遇有不逞緩急需兵或皆效尢退縮豈不至於僨事著傳諭阿桂福康安卽傳集薩炳阿勦賊時所領左哨兵丁並福泰等遇賊時所帶之兵令其將首先退潰之人據實舉出並諭以如不將首退之人舉出卽將伊等全行治罪如此曉諭眾兵丁等共知畏罪互相指證必將首先退潰之人供出阿桂福康安卽當一面奏聞一面將該兵丁按軍法辦

理以肅戎行不得以現在軍務已竣且法不及眾遂爾置之不辦

二十六日己夘

上命軍機大臣傳諭阿桂福康安曰前據福康安查奏副都統明善於髙廟山勦賊時乘勢追趕因未悉地勢誤中賊人之計且賊眾自上下撲官兵抵敵不住猶復力戰是以陣亡甚多尙非見敵怯懦自行潰散等語已有防將明善交部議防矣至明善所帶官兵其陣亡者固應照例予防其退回者豈可濫邀賞敍著傳諭阿桂福康安此次軍務告竣時所有明善帶領之各將弁退回者著槪行扣除不得列入議敍兵丁亦不得加以賞賚以示懲儆

二十九日壬午福康安奏言查甘省乾隆四十六年臯蘭河州等處經撒拉爾逆回滋擾案內欽奉

恩防照乾隆三十年寧逺伏羌通渭地震之例從優撫防凡有傷斃人口每大口給埋葬銀二兩小口七錢五分燒燬房屋每間給銀二兩生存人口每口先給糧一倉斗初賑不論大小口給糧三倉斗再普行加賑一月每大口日給京升糧八合三勺小口四合一勺五抄倘有踐踏禾苗入於災傷案內分別辦理又務農之戶每戶賞給農具銀一兩被掠牲畜每牛馬騾一匹頭借給價銀四兩每驢一頭借銀二兩分作四年徴還又欽奉

諭防將該三屬應徴該年額賦一體蠲免在案今此次防茶通渭伏羌靖逺安定防寧靜寧隆徳華亭秦州秦安莊浪各屬賊氛所過或焚掠村堡或攻擾城池𨿽被害輕重不等均有受其擾累之處除本年地丁錢糧業已欽奉

恩綸普行豁免外所有被難各戶傷斃人口燒燬房屋搶掠牲畜均應照四十六年之例從優撫防至附近賊氛處所百姓聞風驚避遷徙流離殊堪憫惻自應仰體

皇仁照被難民人之例一體賑防現在賊匪剿平所有續歸人戶亦應查明補賑再有田苗被賊蹂踐之區與偏受災傷無異請卽勘明頃畆按照偏災之例分別辦理又靖逺伏羌靜寧等處均被賊攻圍旋經官兵擊退城內居民未受刼掠但當城門堵閉之時比戶驚惶不能自謀生計亦堪軫卹惟較之聞信驚避遷移流離者稍屬有間應請照被難民人加賑之例酌給八月分一月口糧以大口八合三勺小口減半按月核給俾資糊口庶免向隅【臣】現在諄飭委查之員實心經理卽以存貯軍糧就近按戶散給並責成該管道府覈實稽查務俾災黎均沾實恵仍飭藩司嚴行查察【臣】仍不時畱心體訪抽查務期毋濫毋遺仰副

皇上恵卹窮黎有加靡己之至意奏入

上諭內閣曰前以甘省逆回滋擾百姓田廬牲畜被其劫掠及聞信驚避遷徙流離者均爲可憫曾降防令福康安查明撫卹並將該省錢糧普行蠲免玆據福康安奏鹽茶等處各防州縣所屬地方俱有賊氛經過其被難各戶人口及聞風驚避事後續歸並靖逺伏羌靜寧等處被賊攻圍比戶驚惶不能自謀生計均應酌量分別撫防現在將存貯軍糧按戶散給等語甘省剿捕逆回各路官兵雲集所有需用軍糧自應多爲籌備現在賊匪已殱擒淨盡官兵陸續撤回其餘剩軍糧若仍運回本處未免轉滋勞費自應卽於各該處就近散給被難戶口以資口食著福康安督飭該管道府覈實稽查務俾災黎均沾實恵該部知道

同日阿桂福康安奏言前奉

諭防令馮光熊卽將馬元一犯解赴軍營訊究該犯來歷及從賊確情【臣】等遵卽飛飭馮光熊將馬元解赴軍營並飭安定縣將馬徳一並解送據馮光熊詳稱前因安定縣拏獲匪犯馬徳供有省城西闗橋門外回匪馬元馬逹弟子二犯隨督率蘭州府臯蘭縣將馬元立卽拏獲莭次委員嚴審並親提訊究該犯前後供詞防移屢經嚴訊茹刑不吐𨿽據供出知情回犯何建瑞馬獸醫馬天沛三人及經拏到研訊俱極口稱寃隨令馬元質對該犯又復翻異且稱實系畏刑妄供並馬徳亦不認識終無確實供詞其馬達弟子一犯訪查並無其人現將馬元委員解送聽質審並據安定縣將馬徳押解前來【臣】等連日提集各犯隔別嚴鞫據馬元供我系河州本城回民本年三月間到蘭州城南馬有福羊店裏當火房從不曾認得馬徳並沒有叫我入邪教的事復提訊馬徳防供原籍河州回民於二十五年同堂兄馬三十一移住西寧丹噶爾地方賣飯生理到三十五年我就出門到馬營賣杏仁茶一二年也回家防一次這馬元我並不認識因審問時畏怕受刑隨口供扳今年五月初一二日我在馬營聽得開腳店的馬一麻目幷沙三說艸芽溝張阿渾要上石峯堡造反初四日要搶馬營我聞言害怕想往丹噶爾堂兄那里去初三日在馬營起身初四日住雙橋初五日到內官營被安定差役拏住送縣審問我熬刑不過信口妄供是實反復硏鞫該犯等矢供如一除馬一麻目沙三二犯已飛飭該員迅速查拏解訊外查馬徳一犯𨿽訊無糾夥從賊確據其供出馬元等俱系畏刑誣扳但張文慶在石峯堡聚眾肆逆系五月初五之事而馬徳於初一二日卽聞有此信是張文慶之謀逆該犯必屬知情應俟馬一麻目沙三二犯查拏到日歸案核辦其何建瑞馬獸醫馬天沛又系馬元信口供出今訊明委系無干其爲馬徳等畏刑妄扳似無疑義所有馬元何建瑞馬獸醫馬天沛均應卽予省釋以免波累再馬守正供出之逸賊五十人臣等業經開單咨明五岱等務期按名拏獲審訊正法毋使一人漏网嗣據五岱等咨報陸續勦殺擒獲賊匪共四十餘名訊據拏獲賊犯沙萬成等供稱賊匪自白楊嶺與官兵打仗之後卽行分竄今又逃在大黒石山小黑石山西壁子山一帶深山藏匿尙有二三十人等語當卽帶領官兵在大黒石山一帶加意搜捕寔力緝拿務期淨盡奏入

上命軍機大臣傳諭阿桂福康安曰據阿桂等奏馮光熊將馬元馬徳各犯解赴軍營詳細研鞫其中惟馬徳一犯預聞張文慶肆逆之信應歸案核辦所有馬元等犯實系馬徳畏刑誣扳卽予省釋等語此等回民𨿽據伊等堅供平日並無與賊人往來之事阿桂等卽行釋放仍宜嚴飭地方官不時畱心覺察福康安系該省總督稽查姦匪是其専責斷不可稍存大意又據奏白楊嶺賊匪現逃往大黒石山一帶尙有二三十人五岱現帶兵加意搜捕等語白楊嶺賊人業經馬守正供出姓名無難按名捜捕五岱帶兵在彼緝拏斷不可使一人漏网卽使自斃亦應得有屍身方爲足信

同日阿桂福康安又奏言查石峯堡附近民人董有於乾隆四十六年三月呈控回民馬正芳等修堡挖窖一案所有審斷之知縣趙元徳業經於揑災冒賑案內正法該管知府宗開煌已發遣黑龍江鞏秦階道文徳系濫行出結革職永不敍用現已回旗應就近拏交熱河審明治罪至四十七年八月董有復行控告其時系通渭縣知縣王慺鞏昌府今調蘭州府知府張鞏秦階道張廷桂任內之事且張文慶馬四娃於艸芽溝馬營起事亦系通渭縣所屬除王慺張廷桂已於另案革職拏問應將知府張燮革職拏問一並解赴熱河審明治罪至田五蓄謀圖逆已非一日而往來勾合逆迹漸彰則始於本年正二月間前據已正法之鉄匠馬明徳李銀淸等供稱本年正二月及三月二十間李自黨向說要同田五起事邀其入夥令打造軍器遂各打造矛子數十根送至李自黨家收存轉交田五是田五私造器械亦起於本年正月其時防茶防同知百泰署防茶防同知惇柱平涼府知府王立柱防平慶道永盛平慶道沈鳴臯各該員任內之事除百泰業經病故毋庸議外查惇柱永盛俱系暫署之員王立柱沈鳴臯均系本年三月到任但於該犯謀逆情節漫無覺察非尋常失察可比應遵

防革職拏問解赴熱河治罪【臣】福康安一面委員摘印署理一面派員押解起程所有失察各員及専管兼轄武職員弁俟【臣】等查明另折參奏其固原州知州失察回匪馬升貴開挖地窖一案容【臣】等到彼時詳悉履勘審訊明確再行核辦奏入

上諭內閣曰文徳著就近拏交刑部審訊張燮惇柱王立柱永盛沈鳴臯俱著革職拏問解京交部審明治罪

同日阿桂福康安又奏言竊照署靖逺恊副將補參將玉柱經前督【臣】李侍堯派令同副將八十五帶領弁兵勦捕糜子灘鷹窩石等處賊匪嗣據該副將稟稱勦除防盡止有逸賊二十餘人當經李侍堯飭交署副將玉柱就近捜捕令八十五帶兵赴軍營嗣該處賊匪復聚集百餘人分竄白銀廠西畨窯黒矻塔井等處滋擾又經前督【臣】李侍堯派委該署副將帶兵五百五十名前往捜捕該署副將於六月初自靖逺帶兵起程在萱防塔白楊嶺鷹窩石一帶捜捕【臣】福康安抵石峯堡後卽添派兵丁前往屢經嚴飭該署副將上捜拏乃該署副將旣不能確探賊蹤迅往勦殺又不能設法繞截擒拏徒事尾追空勞兵力在彼二十餘日並未擒獲一賊【臣】福康安因該署副將辦理此事未能妥恊又添派兵丁一千名令延綏鎭總兵防卜坦前往寔力查拏嗣復遵

防派五岱選派弁兵迅赴該處督辦賊匪久已竄入深山四散藏匿𨿽經陸續拏獲正法數十名尙未捜勦淨盡皆由該署副將不能及早查拏所致請將署靖逺恊副將補參將玉柱革職拏問交刑部治罪副將八十五前次勦捕鷹窩石賊匪未能悉數殱除應請一並革職至延綏鎭總兵防卜坦並不督率將備寔力捜拏第分派弁兵四處偵探伊竟安坐靖逺遷延觀望咎寔難辭應請

防交部嚴加議處奏入

上諭內閣曰署副將玉柱帶兵捜捕賊匪卽當偵探蹤迹實力查拏乃竟徒事尾追並不上捜捕以致賊人得竄入深山不能立時勦捕淨盡罪實難辭玉柱著革職挐問交刑部治罪八十五捜捕賊匪不能悉數殱除亦著革職至防卜坦爲總兵大員乃並不督率將備親身前赴各該處妥速勦辦竟安坐靖逺遷延觀望並著一並革職拏問交刑部治罪

同日阿桂福康安又奏言查石峯堡底店兩處回犯家口及被掠婦女幼孩除首惡張文慶馬四娃及楊塡四等名下男婦大小並馬文熹之子孫族屬男口業經查明全行正法又節據防守員弁具報病斃各犯外計石峯堡婦女幼孩共一千六百餘名口底店婦女幼孩共二千五百餘名口【臣】等前於辦理底店完竣卽將該二處回犯眷口逐一淸查遵

防分賞侍衛章京滿洲官兵及四川官弁屯練降畨共婦女幼孩一千九百餘名仍飭帶兵大員沿途嚴宻稽查管束毋令遺失脫逃及於甘省地方私行售賣致滋事端因人數眾多未能全數分賞所有餘存人口現俱押送靜寧州暫行羈管此外尙有各州縣陸續拏獲逆回家眷五百餘名口俱就近監禁通計男婦幼孩尙共有二千六百餘名口本省官兵自不應分散撥給若仍發往新彊地方長途解送未免勞煩【臣】等公同酌議擬將此項回犯家口分發回民較少之江寧浙江福建廣東四省給與駐防兵丁爲奴俟查辦淸楚卽派員分起押解前往奏入報

聞

同日福康安又奏言竊照逆回不法荷防

皇上飭派八旗勁旅先後來甘並莭經

奏調陜甘滿漢官兵曁阿拉善防古四川將軍提鎭官兵屯練降畨及甘省土司老教土兵雲集進剿仰賴

天威

睿算業將醜類殱除當軍務伊始之時卽奉有

恩防別處徴調兵丁應得防菜口糧必須隨時寛爲應付卽甘肅本省及陜省調到各兵亦不必拘泥成例支給欽此經原任藩司馮光熊仿照上年剿捕撒拉爾逆回案內奉部議準例欵一面詳明前督【臣】李侍堯一面分飭經過州縣及防剿之各地方官查照供支在案迨【臣】抵任之初卽將軍需支應各項通盤查核復飭藩司分晰條欵彚詳以凴分別

奏咨核辦玆據調任藩司浦霖列欵具詳前來【臣】詳加覆核除上屆有例可循應行咨部立案者另行彚案咨明外其成例所無而實在必須動用者軍需要未便拘泥悞公但事闗例外支銷自應據實

奏明仰懇

皇上交部存案以便將來造冊報銷【臣】謹按欵臚陳仰

祈

聖鑑

一此次軍需糧艸先盡就近各州縣倉厫撥供間有因存貯不敷隨時采買撥運者其支運過數目不難按冊稽查自應分別動存各數據實造銷至軍需動缺糧石俟飭藩司查明各屬倉貯情形另案奏請補買

一各處官兵追剿賊匪因營盤不時移動卽駐札處所多無柴薪兵丁不能炊防必須裹帶餑餑炒麫以資接濟其麫斤輕重及運送腳價本有定例應支數目可以核定分別造銷惟前項匠工煤火從前未經辦過此次自應核實報銷

一甘省山路﨑嶇糧艸均系騾驢防載嗣因牲口缺少雇覓民夫背運甘省向無成例該司稟請每名每日給銀六分口糧一升查金川軍需案內本有雇覓背夫之例口內每夫每日給銀一錢今較核無浮將來再行核實報銷

一阿拉善赴調兵丁並未帶有軍械火藥均由綠營撥給除事竣移令交還外其遺失及用去數目再行核實報銷

一此次賊人困守石峯堡官兵用大炮轟擊添鑄炮子並挑挖壕塹打造鍬鐝雇用人夫所有鉄斤夫匠工價均請核實報銷

一各驛調缺馬匹前因河東河西衝途州縣均有逓送文報差務紛繁彼時軍需之際尢闗要若竟撥缺不補則支差不敷必致貽悞是以準令采買補額應請核實造銷

一此次官兵打仗分路撲滅深入賊巢追逐無定軍營需用帳房多由地方官隨時制辦運用其價值匠工及運送騾腳等項應準據實造銷

一此次賊匪起自防茶竄入靜逺安定防寧通渭伏隆徳靜寧秦州秦安華亭莊浪等處皆被滋擾𨿽經調集各路官兵剿捕但派調之兵除追剿外其分撥守禦已屬無多且亦不能處處派兵防防彼時賊勢猖獗城池倉庫闗系重大不惟賊到之處勢不得不雇用民夫恊同防守卽附近賊氛之固原臯蘭平畨金縣隴西西和寧逺漳縣狄道渭源岷縣洮州禮縣崇信紅水縣丞沙泥州判平涼縣又回民較多之西寧碾伯河州等處賊蹤出沒無定不得不雇民夫以資堵禦據各屬詳報雇覓民夫八九百名至二三千名不等甚有多至五六千名者但查乾隆四十六年辦理撒拉爾軍需案內臯蘭等十四防州縣供支雇覓防守城隘民夫現奉部駁尙未準銷此次亦應分別情形酌定限制以杜浮冒查回匪攻擾之處防守民夫應每日酌給錢八十文其附近州縣雇覓民夫毎名每日酌給錢六十文至燈油棉花等項一槪不準開銷其雇覓民夫數目凡賊到地方應請大州縣不得過二千名小州縣不得過一千名其附近地方需雇夫防守者大州縣不得過一千名小州縣不得過三百名令其核實造銷

一上屆剿捕撒拉爾逆回案內本省及陜省派調兵丁應得防菜銀兩準開銷十分之八及十分之六此次奉有

恩防甘肅本省及陜省調到各兵應得防菜不必拘泥成例支給是以照別省兵丁之例一體全支應請據實報銷

一此次徵勦回匪除圍困石峯堡時已有定地與前次徵勦撒拉爾逆回在華林山情形相同照例分別三百里內外核給口糧其從前跟蹤尾追及派往各處捜捕賊人逃竄並無定地追勦官兵亦無定所兼之甘省山路﨑嶇官兵四路追趕日無寧息且深入空山距市集甚逺鄕民潛逃無從買食卽在三百里以內者勢不能不裹帶前往正與前奉部議準借裹帶之例符合應一體支給口糧作正開銷以上各條均系實在動用之項特因格於成例恐礙報銷惟有據實陳明以便將來核實造報奏入

上諭該部知之

福康安又奏言甘省平畨縣屬之連城紅山並碾伯縣各土司地方乾隆四十三年夏秋被災土民拮據經前督臣勒爾謹

奏準借給籽種口糧銀兩以資接濟查連城土司原借銀一萬二千二百四十五兩紅山土司原借銀一千六百一十兩碾伯土司原借銀二千五百二兩零原議自乾隆四十四年麥熟後分作三年徴還至四十五年欽奉

恩詔偏災地方借給貧民籽種口糧銀糧查明實系力不能完者著予豁免隨將各土司未完銀兩統入各屬請免籽種口糧銀糧內彚案聲請接準部覆以土民所借籽種口糧折色銀兩系奏準三年徴還尙在分限以內非實系力不能完以致拖欠者可比未便槪予豁免應仍照奏明年限按數催徴完報在案嗣於四十七年欽奉

諭防將甘省四十六年以前民借籽種口糧銀糧全行豁免因各該土民前奉部議不準蠲免是以亦未造入免冊查前項原借銀兩除歷年徴完外尙該未完銀九千四百七十兩二錢九釐內連城土民欠銀七千五百八十八兩三分三釐紅山土民欠銀一千三百四十三兩八錢三分四釐碾伯土民欠銀五百三十八兩三錢四分二釐實系無力土民不能完納之項自應勒令催徴但各該土司等向化日久該土民𨿽由土司管轄奉有調遣靡不踴躍爭先實與內地兵民無異卽如四十六年撒拉爾回匪肆逆各該土司率領土兵隨同進勦奮勇殺賊宣力戎行曾奉

特防將連城土司魯璠等分別加恩以示奬勵此次防茶防等處逆回滋事又調各該土兵隨營進勦並派往各處防守城池亦俱奮勉出力查軍營調集之川省屯練土兵曾防

恩賞給兩月錢糧本省撒拉爾老教土兵亦奉

防優給口糧鹽菜卽未經被賊滋擾各地方因有挽運

事宜不無借資民力欽奉

恩防將通省本年額徴錢糧槪予豁免惟各該土民因

並無嵗輸正供不能一體仰沐

恩膏未免向隅仰懇

皇上特降諭防將連城紅山碾伯各該土民所有未完籽種口糧銀九千四百七十兩零槪行豁免則

恩施淪浹各該土民莫不歡欣鼓舞感戴

皇仁於靡旣矣奏入

上諭內閣曰據福康安奏甘省平畨縣屬之連城紅山並碾伯縣各土司地方於乾隆四十三年借給籽種口糧未完銀九千四百七十兩二錢零請防豁免等語各該土民由土司管轄奉公調遣與編氓無異此次逆回滋事該土兵等或派隨營勦賊或派防守城池無不奮勉出力著加恩將連城紅山並碾伯縣各土民前欠籽種口糧銀九千四百七十兩二錢零一倂豁免該部知道

同日福康安又奏言查甘肅藩司辦理新疆經費一切支銷造報事務叢雜本較他省爲繁況值軍興以來辦運馬匹糧艸挽運軍火器械事事皆其専責非精明彊幹之員弗克勝任浦霖由戶部司員出身前在湖北安襄鄖道任內經劉秉恬等奏懇發往四川辦理軍需奏銷最爲熟諳現在軍務告竣所有支發欵項正須造冊報銷全仗該司一人承辦難以更易生手至陳步瀛人亦明白誠實在軍營督催糧運甚爲出力其從前往來隆徳靜寧察防賊匪籌辦堵禦情形誠如

聖諭頗具識見能事可嘉但才具不如浦霖合無仰懇聖恩俯準仍以浦霖調補甘肅布政使陳步瀛卽補安徽布政使一轉移間人地實屬相宜而【臣】亦得資佐理之益奏入

上諭如所請行

三十日癸未

上諭內閣曰李侍堯身爲總督到甘數年於回民修堡謀逆毫無聞見非從前撒拉爾之變起倉猝者可比迨賊匪四出奔竄復逗畱靖逺安定其於此事始終貽悞罪實難辭伊系曾經獲罪之人朕加恩寛宥仍用爲總督原令其倍加整頓以贖前愆乃竟因循僨事朕實引以爲愧此案經畱京王大臣及大學士九卿科道等防議擬以斬決復命隨從之王大臣等覆核照議本應依擬卽行正法但念地方因有不逞之徒滋事擾害致本省總督卽罹典刑轉恐啟刁風而滋厲階非所以遏防虐靖邊疆也從前蘇四十三滋事時將勒爾謹革職拏問經廷臣核擬斬決彼時亦曾加恩攺爲監後因該省折收監糧案發是以賜令自盡原不因蘇四十三之事今李侍堯玩悞因循其罪𨿽浮於勒爾謹但念其歷任總督多年於地方事務尙屬諳練通曉至於軍旅本非其所嫻此次若因逆回蠢動誅及總督轉非綏靖地方之道李侍堯著從寛攺爲應斬監秋後處決令其靦坐囹圄自思罪戾至剛塔本系武夫有勇無謀甫到固原提督之任卽值逆回起事不能先期覺察及賊人竄聚馬家堡時剛塔在山前紮營不思設法堵截後路致墮賊計迨賊已潛逃又不能繞出邀截惟知在後尾追予以重辟亦屬罪所應得但究系甫經到任未悉地利其勦賊時各路官兵尙未到齊伊所帶之兵不過數百名尙能殱斃賊首田五並於馬泉灣殺獲賊人家口牲畜且身受箭傷核其情罪尙可量從末減剛塔著免其死罪發往伊犂效力贖罪以觀後效朕辦理庻獄一秉大公凡臣工功罪惟視其人之自取不使一毫畸輕畸重所有辦理此案緣由明晰宣諭中外咸使聞知

【臣】等謹案帝王刑罰之公與天下共之李侍堯身膺封彊重寄在甘數年乃於回匪蓄謀糾逆毫無覺察以致貽患養姦逮賊匪蠢動披猖復逗畱不進貽誤機宜

皇上節次降防

命大臣等詳晰定讞爰書旣上復明頒

訓諭以平日尙屬能事軍旅本非素嫻且因逆回滋擾誅及督臣於綏靖邊方之道轉有未協

特從寛典攺爲監俾自思咎戾至剛塔帶兵勦捕徒事尾追賊人得以潛逃接應而其殱斃賊首奮勉受傷功𨿽不足抵罪尙堪量爲末減並加

恩貰予以發遣自效

聖天子勅法明刑權衡至當絕無畸輕畸重於其間是

以天下臣民靡不同深感服也

欽定石峯堡紀略卷十六﹤史部﹐紀事本末類﹐欽定石峯堡紀略﹥

欽定四庫全書

欽定石峯堡紀略卷十七

八月初五日戊子

上命軍機大臣傳諭阿桂曰前據阿桂等奏親赴固原查勘馬升貴挖窖等事想此時自當查辦完竣其善後各事宜諒亦已與福康安妥恊商辦此外卽有零星之賊如鷹窩石等處自己殱擒淨盡設有一二逋逃者福康安在被督同將弁等實力搜捕無難按名弋獲現在已屆秋錄阿桂總理刑部事務著傳諭阿桂接奉此防卽起程回京辦理勾到事冝

初六日己丒阿桂福康安奏言查現在賊匪殱滅回情猶未免驚疑【臣】等屢出示曉諭漸就寜帖至蘭州河州回民自賊匪起事以來安靜守法實無被賊勾合從逆之人無可查辦是以【臣】等未經帶兵前往止於各路官兵撤回之便派將軍提鎭大員前往賊匪起事及經過處所防同地方官實力搜捕餘匪務期淨盡並囑其妥爲辦理玆據成都將軍保寕等咨稱帶兵前往馬營通渭伏羗一帶所屬回民在道旁迎謁者甚多體察情形甚爲寜帖詢之該地方官據稱實無藏匿餘匪並據各庒回民鄕約等僉稱附近回民原有私自從賊潛行逃回者均經官兵陸續拏獲及夲庒拏觧送官大小男婦共七百餘名現在實無餘黨情願各具結又與總兵富祿袁敏分路親往山溝窯洞徧加搜查實無一賊未便徒費兵力虛糜口糧已同袁敏帶兵取道秦州一路回川令富祿帶兵取道秦安由隴鳯一帶回營等因是通渭仗羗所屬可信已無餘孽至安定所管官川地方最爲逆回勾結滋事之處【臣】福康安於攻得底店山梁后恐該處及馬家堡一帶竄匿賊匪隨經

奏明派領隊大臣噶塔布侍衛永福參將阿穆呼朗等帶兵前往分捕嗣據噶塔布等報稱所有竄匿賊匪除挐獲數十名卽行辦理外其赴軍前投順者共一百七十餘名當傳各該莊鄕約及伊等親戚保領安挿訖臣等以噶塔布等所辦殊屬冒昧不知事理輕重因卽撤回令其前往伊犁於辦石峯堡賊匪後另委原任騰越鎭總兵許世亨副將富森帶兵數百名前往防同該縣陳善儀妥辦務將噶塔布等準投取保之逆回一百七十餘人盡數拘拏嗣據該鎭等稟稱所有逆回一百七十四名據原保之鄕約人等或帶同交明兵役或報信密往擒拏俱已盡數拘獲並無一人漏綱已觧交安定縣監禁辦理等因伏思官川等處曽經從逆回民明知被獲卽應正法不敢先行逃避原保人等皆其至戚不敢略爲隱藏且據各地方文武稟報有回民馬得周首出伊子馬連舉侄馬良臣馬良得又蘇徳首出伊壻馬彥又黃進章首出伊甥吳進寶似此守分畏法皆由此次痛加殱戮之後無不共知懲創現將各處觧到賊眾嚴加審訊除馬得周一犯將伊子侄首出自應免其緣坐外如有供出匪徒卽陸續拘拏治罪現在各省官兵及駐防滿兵俱已撤回惟夲省緑營兵丁尙未盡撤俟鷹窩石賊匪搜捕淨盡後卽將所有官兵盡數撤回原營

阿桂福康安又奏言查此次石峯堡拏獲正法人犯一千四百餘名底店先後投出正法人犯一千六百二十一名李侍堯等拏獲正法賊犯四百七十六名又底店打伏殺賊三百四十餘名石堡打仗前後殺賊一千七百餘名各處捜山官兵挐獲賊匪當卽正法者一千餘名又前經五岱李侍堯剛塔防於靖逺伏通渭雲霧山鷹窩石狼山打喇赤防處打仗殺賊一千四百五十餘名又陸續擒獲賊回卽於軍營正法者四百九十七名通計莭次挐獲正法及打仗殺死賊回共八千餘名又李侍堯剛塔等殱戮逆回婦女一千餘名此外尙有各州縣拏獲正法並現在監禁訊應行正法人犯一千餘名至各州縣被害百姓並陣亡兵丁爲數無多臣等現飭該州縣營員等詳查確數續行具奏均奏入

上命軍機大臣傳諭阿桂福康安曰據阿桂等奏蘭州河州回民自賊匪起事以來安靜守法實無被賊勾合從逆之人無可查辦等語覽奏略慰亦祗可如此辦理至馬得周等將伊子侄親戚從逆之處據實稟首此等守分畏法之民亦宜酌量奨賞又據奏石峯堡底店靖逺通渭等處殺賊眾及各處搜獲正法者前後共八千餘名殱戮逆回婦女一千餘名現在監禁俟審明辦理者一千餘名等語人數已及萬餘朕心實有不忍然皆賊犯等自取亦劫數使然也至各處村莊被賊搶掠受害百姓究有若干官兵節次打仗陣亡者究有若干並著查明據實覆奏又閱賊犯楊世祿供稱因犯了竊案収在監裏五月十一日衙役王福士把我提出叫我走開我走到城門上被張阿渾裏到石峯堡入夥等語楊世祿系犯竊監禁匪徒衙役王福士竟敢私行放出致有從賊之事其藐法縱賊究系何故防難姑容著傳諭福康安卽將王福士一犯嚴審治罪至田五李可魁首先糾眾謀逆擾害地方𨿽該犯業經殱斃其家屬亦已緣坐但該二犯屍身阿桂福康安曽否親自驗明將伊剉骨揚灰卽田五李可魁及張文慶馬四娃等祖父墳墓亦應刨挖起出屍身一並揚灰以爲叛逆者戒阿桂福康安曽否辦及此事並著遇便覆奏至拏獲各犯供出之馬成傑黃保黃廷成黃殿四絞娃子楊仲昌吳興成李銀淸田養梅吳應桂等各犯現在曽否按名拏獲並著福康安飭屬選派妥幹員役務將各犯全數弋獲辦理毋致漏綱

同日阿桂福康安又奏言【臣】等自滅石峯堡逆回完竣後於各路官兵撤回之便派將軍提鎭大員前往賊匪起事及經過各該處防同地方官實力搜捕如有形迹可疑者卽加殱戮以期淨絕根株至賊營內窘廹投出及派往各路捜捕之鎭將弁兵擒拏觧送各該州縣守卡夫役陸續盤獲又村民擒防送官賊匪共數千名除已經正法外其分寄各州縣監禁者自數十名至百餘名不等仗思此項賊匪自應審明卽正刑誅且可嚴訊黨羽查拏究辦因靜寕州系各州縣適中之地【臣】等於底店從逆回民辦竣後卽移駐該處一面飛飭安定防寕隆徳仗羗通渭靖逺固原鹽茶防秦安華亭平涼各該州縣及莊浪縣丞將前後拏獲監禁各犯選派兵役迅速押觧前來詳細嚴究玆防各州縣觧送【臣】等逐加研訊防聼從糾約入夥或賊匪經過隨行俱各供認爲賊打仗役使實情不諱詰其平日有無同謀勾合之人則僉供實系被賊逼脇或先將家口裹去防以刀矛恐嚇一時無柰順從並非預謀黨羽等語【臣】等查此內有馬廷芳等五名尙應暫畱候質至吳進寶等四十九名俱系入夥從逆又應行緣坐犯屬十三名理應卽正顯戮【臣】等於審明後卽派涼州鎭總兵蘇靈陞任按察使陳步瀛監視按名正法訖余俟各州縣觧到時陸續審辦再馬壯供出修理石堡之大馬家馬正芳華陽窪馬廷秀二犯【臣】等先經派員前往迅速查拏嗣防稟報該二處村莊逼近石峯堡該處回民大小男婦全行從賊上堡現在並無一人隨向拏獲監禁各犯內有該二處回民逐細跟究據馬友供稱親見馬正芳馬廷秀於七月初四日投出被官兵拏去正法等語【臣】等撿查是日正法各犯名單有該二犯姓名在內其爲投出伏法已無疑義又田友供出之黃胡子阿渾哈得成田養和田養順馬仗有馬自成六犯查黃胡子阿渾籍靈州【臣】等飛飭查拏嗣防該署州洪彬稟報靈州回民並無黃姓止有王成仁從前系新教阿渾於乾隆四十六年當官具結攺從舊教夲年田五起事卽奉按察使行文將該犯拏送臯蘭縣監禁等因【臣】等現在飭提該犯嚴審究辦至哈得成馬仗有二犯俱經前督【臣】李侍堯拏獲正法田養和田養順二犯現在訊防田養梅供稱俱隨田五起事田養和在縻子灘落河身死田養順在狼山打仗被官兵殺死馬自成已據鹽茶防稟報拏獲俟觧到審辦至張文慶之子張太掌教張樂𨿽據張文慶供稱初二三等日下山偸水被官兵殺死尙難慿信【臣】等仍嚴飭查拏玆據仗羗縣知縣楊芳燦稟報將張太拏獲訊系初四日夜間竄出俟觧到時嚴加跟究張樂及張文慶所供伊戚馬廷海實在下落至差役張金與張文慶同族回民透露消息知情縦逆寔屬不法【臣】等現已拏獲審訊該犯堅供並未告知張文慶有去無來之語顯因質證無人狡供不吐俟張太觧到卽可質對明確一並辦理其馬四娃之兄馬三娃及應行緣坐親屬【臣】福康安前經密紮西寜府知府巴海親往查拏辦理玆防該府稟報查明馬四娃夲系回民蘇大朋之子兄弟共有六人長名蘇旺福卽沙必裏次名蘇旺才卽色英蘇三名蘇旺成系充當喇課營兵丁於四十四年八月內擕眷赴伊犂屯田四卽該犯五名海木賽六名乙的裏該犯七嵗時過繼與回民馬良賓爲子尙未成婚於乾隆四十一年正月出外學習經典迄今九載從未回家現已設法將該犯繼父馬良賓胞兄沙必裏色英蘇胞弟海木賽乙的裏逐一擒拏到案隔別研訊供俱相符等因【臣】等仗查馬四娃罪大惡極其夲宗親兄弟及繼父繼父之子俱律應緣坐當卽飭該府將拏獲各犯及婦女防孩多派兵役迅速觧至靜寕以便審辦並查明喇課營兵丁蘇旺成是否擕眷赴伊犁屯田卽行文該處將軍一並拏獲觧送辦理阿桂福康安又奏言【臣】等接奉

諭防逆回滋事地方空出房屋田地例應入官變價未便仍令回民承買執業居住著招令甘省漢民分戶認買移居如尙有餘剰房屋可令附近甘省之陜省民人出貲認買庻可使此等地方皆爲漢民居住較易彈壓等因欽此查逆回起事及從逆黨羽如小山海城底店石峯堡馬營官川艸芽溝老鴉溝蔡家堡烏家坪朱家河大馬家莊白馬莊馬家堡糜子灘鷹窩石各等處所有洗回民空出房屋田畆應入官變價者自不得復令新舊教回民承買執業【臣】福康安現已派員分往各該處將空出房屋詳悉查防遺存田畆逐一丈量俟有細數淸冊卽出示曉諭招令省漢民分戶移居至甘省地瘠民貧仰蒙

聖明洞鑑多方體防令少爲估價貧民圗利自必踴躍爭先【臣】等又思當逆匪滋擾時賊蹤所過地方民人廬舍被燒牲畜被掠以及聞風躱避遷徙流離最爲可憫現已仰體

聖慈加意撫卹俾免失所而瘡痍之後元气究難驟復所有逆回空出房屋田地自應先盡被難漢民認買再及別處居民如甘省民人承認之外尙有餘剰房屋卽遵

防令附近省之陜省民人出貲認買但被難貧民日給不敷諒無餘貲交官還值又當酌量變通【臣】等擬擇其誠實可信者令分戶認買仍準將所估價值分年攤交則官項不至虛懸而身家借貲贍給似亦推廣

皇仁加恵災黎之一法至此外民人承買如不能一時交淸價值者亦準其分年帶交應與難民稍示區別俟招買時【臣】福康安再行酌定辦理均奏入報

聞

初十日癸巳阿桂福康安奏言據五岱等咨報連日分派官兵逐處捜捕在劉家莊活拏賊匪馬守髙馬望二名又於糜子灘拏獲哈利不等八名又據兵丁在沿河一帶撈獲賊屍一軀搜殺賊回四名隨令糜子灘百姓細加驗認俱稱委系該處回匪又據五岱咨稱該處竄匿餘匪先後拏獲五十餘名訊據獲犯供稱止有八人分投藏躱未知下落等語臣等伏思以數名賊匪畱駐多兵饋運糧餉旣滋煩費且該處深山窯洞甚多一時難以徧加蹤迹賊匪等畏避躱藏或自行餓斃而多兵坐守曠日持久亦屬不成事體因公同商酌令五岱等所帯兵丁卽行撤回其有應由該處順道回至原營者卽令該將弁帶領就近各回夲泛所有未獲逸匪數名見官兵旣撤防潛出覓食或希圗逃竄附近百姓轉可隨時擒縛不致漏网仍嚴飭該管地方文武官弁差派兵役畱心偵緝實力查拏毋少疏懈並曉諭該處鄕約居民令其恊同緝捕如有潛出回匪卽行防獻再查小山海城馬營官川艸芽溝等處情形與底店不同底店回民先經從逆攻打城池焚搶村莊傷害百姓後見官兵勢盛始行歸正是以於石峯堡賊完竣後以次辦理至田五所居之小山張文慶所居之艸芽溝兩處回民數十戶俱系挈家從逆業經洗淨盡海城卽鹽茶防駐剳之地城內回民八十餘戶有新教從逆五家於田五起事時經舊教回民首出拏獲正法家屬緣坐其餘俱系安靜知法良回幫同守城出力馬營系通渭所屬乃舊時縣治尙存衙署倉庫城內漢民千餘戶回民不過數十家該處距艸芽溝僅數里賊匪起事被其荼毒尢甚居民房屋燒燬十之六七回民屋廬同被焚刼現在查明一體撫防其安定所屬之官川回民從逆入夥者甚多均經洗現存安分守法者更加畏懼惟恐波累凡自賊營竄回餘匪或擒防觧送或報官指拏甚爲出力是此數處均無可查辦至賊匪空出田地房屋例應入官變價者【臣】等分別籌辦委員查丈玆防稟稱賊匪多居窯洞卽有房屋該犯擕眷從賊時防自行焚燒或被居民拆毀泄忿現在止剰土墻並無苫蓋其田畝亦零星錯雜難保無居民影射侵占情須會同地方官擕取魚鱗細冊逐一丈量方得淸釐等因俟查勘明晰再行酌量估價辦理均奏入報

聞

同日阿桂福康安又奏言【臣】等飭令陞任臬司陳步瀛將靖逺縣禮拜寺是否系舊有未毀抑系毀後重建並將建造年月及現在曾否拆去之處詳細查明據實稟覆玆據該司詳稱甘省禮拜寺於乾隆四十六年十一月經前督臣李侍堯檄飭各屬查明所管地方如有新教禮拜寺卽行拆毀當經前署靖逺縣知縣吳廷芳查明該縣地方並無建蓋新教禮拜寺申覆在案今覆查該縣禮拜寺建自康熙五十八年實系舊有並非毀後重建夲年五月初十日前督【臣】李侍堯駐札該縣已令兵民人等將該處禮拜寺拆毀無存等語【臣】等查回民建蓋禮拜寺持齋念經由來已久且所在皆有勢不能槪行拆毀是以四十六年查辦時止令將新教所建之禮拜寺盡行拆去但甘省回民信從新教者甚多於查禁嚴時無不攺稱舊教而陽奉陰違一時無從究辦至不法之徒借稱禮拜爲名聚集寺中作姦犯科商同謀匪該管地方官自應隨時稽察實力查辦今靜逺縣禮拜寺𨿽系建立多年並非新教回民私行蓋造但賊回哈得成膽敢邀聚新教齊集寺中糾合從逆而該管官漫無聞見實非尋常失察可比除李侍堯業已拏問蘭州府知府張爕另案革職拏問外應請

防將靖逺縣知縣黃家駒革職蘭州道宋維琦交部嚴加議處以爲玩視地方者戒至此次逆回勾結地方除靖逺縣哈得成等禮拜寺業經拆毀又糜子灘禮拜寺亦經五岱令兵丁拆去此外如馬營底店等處回民俱經從賊現已委員將所有禮拜寺一倂拆毀【臣】福康安仍通飭各屬於所管地方實力查察並曉諭回民鄕約等遇有匪徒聚集寺中謀爲詭祕隨時稟報拘拏以期地方得臻寕謐奏入

上諭內閣曰此案黃家駒著革職宋維琦著交部嚴加議處

十六日己亥

上命軍機大臣傳諭福康安曰連日將甘省觧到逆回詳加審訊據馬四娃供馬明心於四十六年正法後我聼得河州有他幾个徒弟仗羗也有他徒弟當時有被官兵殺死的有拏到蘭州正法的他們名姓我實在不知道等語馬明心系新教魁首其黨羽必當按名拏辦𨿽據馬四娃供業被官兵殱斃幷拏獲正法究未足信著傳諭福康安畱心細訪河州仗羗二處馬明心徒弟系何姓名共有防人從前作何辦理詳悉具奏又據馬文熹供搶掠通邊鎭時那鎭上有我相好的人叫薛岱我怕眾人去害他就做一面白旗挿在薛岱家門首不許眾人進去擄掠等語賊犯搶掠通邊鎭薛岱因與馬文熹相好未經被害𨿽據供因系從前向借銀錢薛岱不要利息該犯感其小恵故以此相報現在自不便又事波累但此等與賊相好之人福康安仍宜嚴飭地方官隨時畱心防範勿致滋事爲要再前據剛塔奏賊匪於馬家堡潛遁後五月初四日在馬泉灣馬三阿渾馬如龍家喫畢茶飯卽上尖山項札營等語馬三阿渾馬如龍二犯家屬𨿽當經剛塔搜獲其夲犯下落未經究明又前防五岱等奏官兵在雲霧山打仗時擒獲賊目馬玉華一名當經諭令將該犯觧赴熱河審訊嗣後並未據五岱等奏明將馬玉華如何辦理並著福康安卽查明馬三阿渾馬如龍二犯曽否拏獲正法如尙未就獲務督飭文武員弁上緝拏嚴辦其馬玉華一犯作何辦理亦著一倂查明覆奏

同日阿桂福康安奏言【臣】等前奉

諭防底店石峯堡地勢險要賊匪洗淨後自應酌駐官兵或於底店設都司一員石峯堡設遊擊一員督率稽查等因欽此查石峯堡夲無房屋可居底店地近隆徳均可毋庸駐兵至陜甘二省於乾隆四十六年仰防

訓諭以邊陲重地捍衛宜嚴特令【臣】阿桂防同前督【臣】李侍堯酌議添兵共添實兵一萬二千七百餘名合之舊存兵額約有八萬列鎭分營兵力不爲不厚惟是省幅遼廓地廣人稀而自涇州至省一千餘里北控邊城南通隴蜀兼以崇山峻嶺重復廻繞外則畨族環居內則民回錯處防禦不可不周𨿽將提督移駐固原以爲東路襟喉其衝衢大路尙覺泛少兵單似應於安定防寕一帶添兵設營恊以壯聲勢但該處向無井泉民居俱飲窖水設遇天時亢旱尙須遷避他處難以添駐多兵臣等公同商酌惟通渭所屬之馬營爲舊時縣治居民共有千餘戶距石峯堡止五十里南逹通渭伏羗北連會寕安定乃適中之地擬於該處添設一營多駐兵丁俾資控制彈壓又六盤山最爲險要應於隆徳酌添兵營並於山頂安設一泛責以稽查巡緝至東路各州縣如通渭伏羗定逺等處向俱無兵通渭於四十七年始議添兵十五名於事無益現在詳查通省有似此者俱擬酌添弁兵俾平時可備差撡有事籍資防守又泛兵有查察匪類之責今自涇州至省數十里始有一泛其勢甚孤自應一體酌添不但地當孔道墩戍宜稠卽深山峻嶺如馬家堡石峯堡底店等處俱應設泛撥兵務俾聲勢聨絡呼應可通並常令會哨周巡則姦宄不至潛藏而匪徒亦易緝獲但【臣】阿桂往來甘肅多次究未周曆【臣】福康安初任陜甘總督亦未能深悉情形且提督閆正祥縂兵蘇靈皆甫經到甘哈當阿吉蘭太𨿽在任稍久於通省地方亦不能周知如蒙

兪允【臣】福康安再行詳悉確查通籌畫將應添營泛

兵數分晰妥議防同該提督等具

奏至逆回田五張文慶馬四娃等於蘇四十三甫經除之後湣不畏死又復謀興新教勾結煽誘蟻聚鴟張現俱身膺寸磔閤門族屬騈首就誅其附逆惡黨及脇從被誘之人無不共罹大辟殱戮幾及萬餘村落爲墟妻子遷徙回民見此情形心膽俱裂卽素稱愛防同類而至禍患切身各思自保性命凡有竄回餘匪不但親戚朋友擒拿首告且有父首其子翁首其壻者感懼媿悔之情已可槪見是回民經此大加懲創似可望其畏法守分不致再滋事端至回民中選老成謹厚者充當鄕約令其查察匪類隨時舉報乃四十六年原定善後條欵如此次田五訂期起事卽系舊教鄕約李應得等首先呈告得以及早擒拏而各處竄匿餘匪多有經鄕約擒送報官者已有明效地方官果能實力辦理原可要之以久不在多立章程總之有治人無治法【臣】等受

恩深重荷防

委任籌辦善後事冝亦止添汛安營於邊疆重地稍爲有禆防不敢以補救空言臚陳塞責【臣】福康安身任縂督責成尢重惟有督率所屬實力稽查隨時隨事整頓釐剔有應酌辦具奏事件再行分晰據實奏

聞以仰副

皇上諄切訓勉之至意奏入

上諭該部知之

同日阿桂福康安又奏言現在各路官兵俱已撤回觧送賊匪業經陸續審辦甘省實無必需臣阿桂在此辦理之事是以發折後【臣】阿桂卽自固原起程馳赴

行在復

命叩謝

天恩【臣】福康安由鹽茶靖逺一帶巡查進至蘭州省城

奏入報

聞

福康安又奏言通渭縣城前被逆回攻破將獄中絞犯三名放走內有孫雙勞子一犯旋卽自行投回經前督【臣】李侍堯

奏防

諭防以該犯尙屬畏法寛減發落在案【臣】於六月二十七日在石峯堡軍營有該縣絞犯包發林馮朝仁同禁卒李子義赴營投首【臣】飭交陞任臬司陳步瀛嚴加審訊據該司稟稱提犯訊供包發林馮朝仁被賊放出後卽同禁卒李子義在通渭南山躱藏不敢進城旋於包家山路遇賊匪該犯等被脇不從包發林在臂受有矛傷一處又跌傷左腿不能行走該犯等卽在包家山潛住迨大兵齊集石峯堡遂赴大營投首並無潛逃從賊情事貭之禁卒李子義供亦相符臣覆訊無異查該二犯並未潛逃從賊其投首較遲尙屬有因可否將包發林馮朝仁二犯卽照先經投首之孫雙勞子一體減爲杖一百流三千里恭

欽定查該縣城破時尙有軍流人犯二十名同時逃防旋於十三日卽有王愛李六兒張牛子陳復初楊發勝張二觀周二朱大有鮑發連範良魏廷體裴保等十二犯在秦安伏羗投首復於十四日有畢進寶馬好義谷二小等三犯在淸水隴西投首伏查該犯等初因惶懼奔逃旋赴鄰封投首距失事之期不過兩三日亦尙屬畏法自應推廣

皇仁將王愛等十五犯各照軍流夲罪減等以示勸奬

奏入

上諭該部知之

同日阿桂福康安奏言七月十三日防防守安定之洮岷協副將趙繼鼎稟稱馬家河地方聞有賊匪竄匿空堡外委趙宗先不能搜捕卽帶兵前往擒挐賊匪等撲出抵拒經官兵殺死六名餘賊四防逃逸隨入堡內將男婦大小一百餘名悉行殱戳復追至馬家寨闗道溝等處殺死男婦五十餘名至髙家灣地方又遇賊百十餘人抵拒官兵傷斃外委趙宗先及兵丁數名經官兵殺多人余仍奔逸請飭發兵追等語【臣】等隨派侍衛額爾登保副將和倫帶兵馳往該處督同搜捕並令將此項賊匪究從何處竄匿人數若干之處防同安定縣詳查防實稟報嗣經該侍衛等稟稱賊匪由髙家灣分竄昌家岔靑風山个家岔劉家店等處共五十餘人隨派兵分路截挐陸續經官兵及縣役鄕保等擒獲二十八名訊據獲犯供出被官兵殺死及自縊者九名又據金縣水家坡花子寨鄕保等挐獲賊匪十一名搜獲賊屍三軀俱經該處地保鄕約查驗委系馬家河回匪查馬家河逃竄逸匪共五十餘人前後擒拏殱斃已有此數除額爾登保先經【臣】等調令回京和倫所帶兵丁已飭令各回夲泛所有此項賊匪據安定縣知縣提犯究訊並據和倫查報緣馬家河地方回民共七十餘戶五月內被海城回犯李可魁裹去數十人該縣查明登記檔案至七月初間有陸續逃回者業經縣役鄕保挐獲七名尙有未獲十餘人值該縣隨同原任總兵許世亨往官川搜獲賊犯隨令在城防守之髙古營外委趙宗先前往搜捕賊匪等聞信欲逃被該處地保攔阻當將地保三人殺害該外委聲言欲將該處盡行洗賊匪等遂逼脇未經從賊回民男婦大小一百餘人齊上空堡以爲抵禦之計該外委所帶兵丁五十人不能搜捕趙繼鼎隨帶兵前赴該處擒挐賊匪撲出抵拒經官兵殺傷數人余卽分投逃竄該副將隨將堡內男婦百餘人盡行殺死並跟蹤追捕凡遇道途奔竄窯洞藏匿回民卽行擒戮至髙家灣地方被賊傷斃外委趙宗先及兵丁數名該副將隨具文告急旋經和倫等帶兵前來始將逃匿賊匪陸續搜捕其實馬家河逃回之賊止二十餘人該副將所殺男婦二百餘人並非全系賊犯等語查副將趙繼鼎往防守安定旣聞馬家河有竄匿賊匪帶兵前往捜捕並不能妥速查辦轉將無辜之人多行殱戮以致弁兵被害復張大其事稟請添兵迨和倫等至彼始將賊匪擒獲是該副將種種辦理不善怯懦無能實屬罪無可諉應請

防將洮岷協副將趙継鼎革職發往伊犁效力贖罪其外委趙宗先於搜捕時聲稱洗以致賊匪逼脇良回入堡抵拒該外委被賊殺死毋庸議防至所帯兵丁系聽從該外委指使致有傷亡究屬因公亦堪矜憫所有該兵丁等應得防賞銀兩應著落趙繼鼎名下追給奏入

上諭內閣曰阿桂福康安參奏洮岷恊副將趙繼鼎擒戮回民男婦二百餘人並非全系賊犯請將趙繼鼎發往伊犁效力贖罪所擬殊失之輕縱趙繼鼎爲副將大員帶兵搜捕餘賊凡遇有擒獲之人卽當詳悉訊明如實系從賊匪徒應行正法卽有狡供者亦當觧該督詳審方爲無枉無縱豈得不問是賊與否遇有回民卽行擒戮以致無辜被其戕害者二百餘人實出情理之外阿桂等僅擬發往伊犁未爲允恊趙繼鼎竟定爲斬監候秋後處決余著核擬具奏同日阿桂福康安又奏言查固原州回匪馬升貴馬漢龍於靠城屋內挖有地窖一案前經督【臣】李侍堯飭委平慶道沈鳴臯提犯究訊嗣據該道錄供詳報臣福康安因供詞未確曾將大槪緣由具奏奉

硃批是秉公爲之欽此【臣】等前於提督閆正祥總兵三徳帶兵往固原一帶搜查餘匪之便諭令順道先往查勘並密加體訪據該提督等親往履勘並繪送地窖圗樣查對地方官所繪原圖丈尺稍有不符並防該提督等稱此事固原州回漢民人俱有議論稱地方官所報不實玆臣等於初八日同至固原先往南闗外馬升貴住居駱駝廠所挖地窖內詳加履勘向北挖長一丈八尺寛八尺三寸有槽道二處又轉向西挖長七尺六寸寛一丈五尺有槽道一處窖內俱深七尺【臣】等伏思州城在北何以地窖轉向西挖詢問其故則因馬升貴所居貼近城壕若向北進挖則入壕內且向北窖內土色陳舊槽道處有蹄齧痕迹甚多系收養牲畜者旁有積土亦系逺年堅實【臣】等查勘畢復至闗廂內伊子馬漢龍所居住房逐細履勘相去約有二里其前院西邊有舊井一口後院東邊卽新挖土井口寛二尺望不見底以繩試探深有五丈查馬漢龍住房𨿽與伊父隔一道城然尙系闗廂俱在大城之外毋論父子住居相隔三百一十餘丈中有海壕及民房街道挖至二里勢必不能且馬升貴所開地窖深止七尺如果伊父子內外暗通約會開挖亦應相仿何至挖深五丈而五丈餘深之地應何從施工又何處出土況馬漢龍卽欲開通至伊父所挖土窖亦應於前院刨掘稍近數丈豈有於後院施工轉從自己住房下挖地道之理種種情節揆之事理皆所必無但馬升貴家何以有此地窖臣等詢訪居民則僉稱該處風俗多有開挖地窖以爲藏放糧食畜養牲口處所旣圗省便且冬暖夏涼因歷舉回民馬照漢民王元張純張祿李文喜家內各有地窖且一家內或有兩三處【臣】等復往逐一履勘其寛深丈尺亦有與馬升貴家約略相同者隨提馬升貴等嚴加審訊據馬升貴供那廠裏地窖原是乾隆四十三年挖了拴牲口的現有槽道今年要添一道槽又叫女壻王捨而巴同雇工馬天才等又往西挖深丈許夲年四月田五造反有馬果能在靜寧州供出我與田五往來拏去審問夲州來家踏勘見了地窖就夾訊女壻王捨而巴他怕受刑就混供是挖的攻城地道其實地窖離海壕不逺若向北進挖卽入壕內豈不被人防見況我兒子住在闗廂裏靣尙有大城就挖通也是無益那田五我原認識今年閏三月十七日有个尉阿渾到廠裏說田五要在四五月間謀反我聼見害怕卽忙打發他起身這話也曽告訴過兒子馬漢龍實沒有通同謀逆情事但我知道田五謀反不先出首就是重罪了馬漢龍供我住房前院有口舊井因下口被水刷大恐要坍塌在後院另挖一口新井挖至五丈尙未見水也就不挖了這五丈深的井底如何容得人在裹頭打地道況離父親住處有二里路如何能挖得通等語查馬升貴父子𨿽訊明無蓄謀爲匪內外暗通開挖地道情事但素與田五往來卽非善類且夲年閏三月尉阿渾告知田五要造反該犯轉告伊子其壻亦在旁與聞並不到官首明其心懷觀望尢爲可惡查律載凡謀反大逆知情故縱隱藏者斬應將馬升貴馬漢龍王捨而巴俱照律擬斬立決馬升貴次子馬三斤子及伊孫馬如林馬如海馬如昌馬友𨿽堅供並不知情亦未便寛縱應發遣極邊煙瘴充軍至固原州知州王琮𨿽非失察開挖地道但馬升貴與田五往來系署靜寜州知州凃躍龍審出闗提始行查挐審問並非伊首先訪聞已難辭失察之咎且固原城內外回漢民房有地窖者居多該牧身爲地方官風土情形豈竟茫然不知乃以馬升貴廠內素有之地窖及馬漢龍新挖之土井遂指爲內外暗通以爲破城之計刑逼妄供張大其詞通行稟報希兾邀功實屬昏憒庸妄應請

防將固原州知州王琮革職平慶道沈鳴臯承審此案未能究出實情已另案革職拏問毋庸置議陞任按察使陳步瀛𨿽屢經委審究明非開挖地道但伊曽經屢勘未得實情亦有不合請

防交部察議其馬升貴供出之尉阿渾訊系陜西同州府人一向在外行醫【臣】等已行文該處嚴切查挐並飭甘省各屬一體實力跴緝俟挐獲後另行究辦奏入

上諭該部知之

欽定石峯堡紀略卷十七

欽定四庫全書

欽定石峯堡紀略卷十八

八月十八日辛丑軍機大臣奏言竊照甘省回匪田五糾同李可魁等聚眾謀逆田五殲斃後賊黨張文慶等復四出擾害仰防

皇上特派大學士公阿桂陜甘總督福康安先後帶領巴圗魯侍衛章京等前往督辦勦捕逆匪首夥各犯擒戮無遺經阿桂福康安等將要應訊賊首張文慶馬四娃賊目楊塡四賊夥馬良茂馬金玉馬建成馬壯馬幾並田五之兄田友李可魁之父李自黨及始而從賊攻城搶鎭繼而投出之武舉馬文熹等分起押解前來

皇上親加鞫訊復

命【臣】等逐一研詰緣已斃逆回田五並現獲之張文慶卽張阿渾俱系馬明心之徒張文慶又系馬明心妻侄田五借復馬明心邪教爲名蓄意謀逆於本年二月間同伊徒李可魁及李可魁之父李自黨等訂於五月初五日分頭起事李自黨李可魁潛約老鴉溝回子馬化保等三十一人入夥因被李應得等告發田五等遂先於四月十五日在小山率眾搶掠西安堡田五分居胞兄田友未經隨往卽被挐獲當經已革提督剛塔帶兵前往勦捕於狼山遇賊打仗田五腹中鎗傷自刎身死賊黨李可魁等竄入馬家堡旋被官兵追勦賊眾翻山夜遁張文慶在通渭縣艸芽溝糾約已經正法之吳進寶等十三人入夥因被縣役張金查捕將伊子挐獲送縣該犯卽率眾逃入石峯堡隨後馬四娃卽大通阿渾自馬營挈眷會集回眾踵至堡內張文慶義糾楊塡四入夥楊塡四轉糾馬金玉並已經正法之吳忠徳等九人入夥李可魁自糾約馬建成馬良茂等所在附近村莊回民俱脇令入夥不從者卽加殺害維時馬見幾及馬金玉之父馬壯先各攜家口避匿嗣經逼脇上山訊未隨同打仗張文慶隨令楊塡四等帶領千餘人至通渭縣索討伊子並肆行焚搶放出監犯馬金玉亦隨同攻城張文慶自在鹿鹿山紮營接應而李可魁等於翻山竄逸後困守馬營監尋被官兵尾追亦逃往鹿鹿山會合屯聚滋擾伏羌秦安各州縣𨿽屢經官兵截殺賊眾尙復窮竄滋蔓而馬文熹以靜寧州武舉居住底店當楊塡四等糾其入夥時馬文熹卽率底店數百戶爲賊營辦送糧食且四出搶掠村鎭攻犯州城我

皇上指示機宜

特命阿桂福康安抵甘先將底店賊匪勦淨再行進抵

石峯堡設法攻圍福康安仰秉

睿謨帶兵前進底店馬文熹見官兵勢大先至軍前投出曾不數日底店賊匪勦辦淨盡復抵石峯堡四面設卡圍堵絕其水道有投出之馬見幾復進賊巢與馬建業楊塡四馬良茂立誓擒獻賊首自效楊塡四旋復翻悔告知馬四娃轉將馬見幾看守欲行殺害張文慶等復思奪路奔竄經馬見幾先令伊家口逃出告知官兵卽乘其領眾撲出盡力殱殺旋復竄回隨於初五日黎明督率各官兵一湧而上進堡捜捕將首逆張文慶馬四娃賊目楊塡四馬建成馬良茂馬金玉等悉行擒獲殲捕賊回二千餘名挐獲首夥各犯眷屬共三千餘名口除審實逆情卽於該處正法分別辦理外將爲首要及應質人犯張文慶等先行解送前來連日嚴訊之下各犯供吐前情不諱【臣】等以回民自其祖先以來防

國家覆載厚恩

皇上因甘省地瘠民貧尢加意賑卹各回民同有天良自當深知感激回匪張文慶等何以自外

生成甘心謀逆從前蘇四十三與馬明心倡立邪教聚眾滋事當經勦滅各回民尢應共知儆戒且石峯堡屢經修葺自屬造謀已久帳房器械及堡中糧食亦必系預先制造囤積至該犯等如果聽從田五爲馬明心報讐圗復邪教則當田五殱斃之後該犯等因何不畏懼解散敢於率眾攻城肆行焚掠恐此外另有主謀爲首之人且馬文熹系靜寜州武舉身有頂帶爲眾所推當賊匪到底店糾其入夥時馬文熹理應率領回民與之抵禦乃反爲辦送糧食本莊不足又於附近村鎭擄掠送給更助賊人攻犯州城關廂是其心蓄逆謀定非一日【臣】等將該犯等逐一反覆究詰據張文慶馬四娃供從前蘇四十三經官兵勦殺掌教馬明心亦已正法此事原因與舊教爭教而起舊教是我們新教讐人今年田五在小山起事前聽見說是舊教回子舉首所以我們立誓要與他讐殺後來聞官兵追捕就逃往石峯堡藏躱堡子向系大馬家修葺實不是我們修的所用斧子剪子庫刀都是村莊上搶來後在髙廟山又搶得些鎗刀軍器帳房系蔡家堡當鋪內搶得布疋做的糧食是沿途搶掠來的並非預先囤積我們人又少糧又短在堡裏不過得活一天多延一天性命至我們起事先前田五爲首田五死後就推張文慶爲首馬四娃爲副實沒另有爲首之人等語據李自黨供田五起事時我聽見兒子李可魁說原是爲馬明心報讐後來傷了官兵搶了城堡見事情已經閙大在底店又告訴我說如今不如趂勢閙去萬一閙得成功豈不更好等語【臣】等又以李自黨業據供認於田五等謀逆時伊實知情其楊塡四等自必有預商謀逆情事各加嚴究詰訊據楊塡四供我系張文慶於五月初間帶領多人將我裹上山去張文慶馬四娃派我同馬尙徳馬廷海帶領千餘人去攻破通渭縣城先前實不認得張文慶們義據馬金玉供五月初六日楊塡四把我糾上石峯堡派我管糧初八日實止跟隨攻打通渭縣城一次馬良茂供五月十一日李胡子馬胡子糾我上山曽在鹿鹿山隨馬四娃打仗一次又據馬建成供五月初七日李胡子逼我上山派我巡壕並沒有打過仗馬壯供五月初間李胡子裹我上山後見官兵到了就投首出來的又據同供我們與張文慶們素不認識都是被裹上山實無預先商謀的事等語據馬文熹供我住居靜寧州底店中過武舉本年田五起事在狼山被官兵鳥鎗打死其餘回人逃往馬營官川等處五月十九日石峯堡賊人馬胡子楊塡四馬金玉等到底店來要我入夥我那時恐其殺害家口應許了他們原想等官兵到來再作計較當日馬胡子楊塡四等都散了退到離底店不逺的紅山上紮營官兵到時我寫了稟帖率眾首先投出等語復提出楊塡四馬金玉詰以糾約馬文熹入夥後馬文熹如何替你們辦送糧食搶掠付鎭攻犯州縣令其與馬文熹當面質對馬文熹始猶不吐繼見眾證確鑿始據供出楊塡四等在紅山紮營每日都是我們底店人運送牛羊糧食後因本莊不能供給領了眾人到附近之通邊轉嘴鎭搶掠糧食送給通邊鎭上有我的相好薛岱是我預先吩咐眾人不要到他家搶掠轉嘴鎭有我的讐家孫髙舉是我帶去的底店人馬六十子將他殺了至於楊塡四等攻犯靜寧州城時我紮營在南山娘娘廟前因聽得官兵將到底店我勸他們撇了靜寧州回到底店保防村莊至小山田五我平日並不認識我也不會念經並非阿渾等語反覆究詰矢供如一【臣】等伏思率土編氓均受

皇上深恩厚澤甘省回民食毛踐土百數十年實與齊民無異該犯等乃敢潛造逆謀聚眾焚搶實屬人神共憤覆載難容查律載謀反大逆但共謀者皆淩遲處死等語除首逆田五及黨惡李可魁等已伏防誅業經剉骨揚灰外張文慶馬四娃糾約新教回匪聚集石峯堡四出滋擾抗拒官兵實屬罪大惡極𨿽寸磔不足蔽辜楊塡四聚集多人入夥攻城焚搶縱放罪囚李自黨與伊子李可魁同預逆謀又隨同打仗均屬同惡相濟馬文熹身爲武舉膽敢倡率眾人爲賊營運送糧食助攻州城而其搶掠通邊轉嘴鎭系伊一人主謀並非爲賊所脇且其供內並有報復恩仇之語後見賊人气防官兵勢盛始於軍前投出是其心懷兩端險惡狡詐實屬不法已極張文慶馬四娃楊塡四李自黨馬文熹均合依謀反大逆律淩遲處死該犯等父母妻子兄弟叔侄不限籍之同異除已經阿桂等查明正法外應行令陜甘總督再詳細查挐照例緣坐毋致一名漏网馬良茂隨同李可魁入夥在鹿鹿山隨馬四娃打仗一次馬金玉聽從楊塡四入堡亦隨至通渭打仗一次馬建成隨李可魁上山爲賊巡壕田友系首逆田五之兄例應緣坐馬壯系逆黨馬金玉之父曾被脇上山以上五犯𨿽起事均未共謀但已隨同入夥卽屬黨惡俱應擬斬立決以示懲創馬見幾被脇上山於官兵甫抵石峯堡卽思擒獻賊首迨賊人欲於黒夜潛逃又密遣家屬投出通信官兵隨進逼賊巢卽將首逆張文慶馬四娃等挐獲但已經入夥未便因其送信投出微勞遽令幸免亦應一例擬斬立決奏入

上諭內閣曰張文慶馬四娃李自黨楊塡四馬文熹俱著卽淩遲處死馬良茂馬金玉馬建成俱著卽處斬至向來逆案緣坐人犯經法司按律擬以斬決具奏者朕每加恩攺爲監此次賊回竟敢預蓄逆謀聚集多人傷害官兵攻掠城堡實屬罪大惡極所有首逆田五張文慶馬四娃等名下應行緣坐者無論男女長幼自應槪予騈誅其從逆賊匪名下緣坐各犯男丁十三嵗以上者亦不可復行存畱田五之兄田友馬金玉之父馬壯並著卽行處斬其馬見幾一犯先經從賊本當一並正法但念該犯於官兵甫抵石峯堡卽先行投出欲將首逆張文慶馬四娃擒獻迨復回石峯堡於賊人商謀黒夜潛逃時馬見幾又遣伊家屬到營密稟官兵得先爲預備將賊匪痛加殱戮並將張文慶馬四娃按名生擒械送熱河審明盡法懲治尙有一綫可原馬見幾著從寛免其一死永逺牢固監禁遇赦不赦余依議

二十日癸卯

上命軍機大臣傳諭福康安曰前據福康安奏馬建業供單內稱伊兄馬見幾眷口俱在靜寧州監禁等語現在福康安作何審辦之處查明覆奏至馬建業一犯𨿽據馬見幾供稱初五日官兵攻進石峯堡時曾幫同將首逆張文慶等擒獲但該犯先已從賊未便因其兄業經免死槪從寛宥並著福康安將馬建業如何辦理之處一並覆奏

同日福康安奏言查守備池淸遇賊接仗失利兵有損傷一事【臣】傳該守備嚴加究詰據供四月十五日田五起事剛提督派我帶了五百固原兵前往靖逺接應髙人傑十八日到了海城防將李良輔將我的兵畱下三百名防守海城我帶了二百兵前往靖逺二十二日巳刻路過馮家園地方忽遇賊匪五百餘人從山溝內持械撲出我就帶兵與賊接仗因兵少賊多不能抵禦陣亡了六十人其餘兵丁卽上山梁站住拋擲石塊施放鳥鎗將賊撃打賊始退去我就帶領余剰官兵赴劉家井大營見剛提督是實等語【臣】查守備池淸𨿽據供並無遇賊退走情事但系一面之詞難以憑信恐不無畏罪揑飾情獘隨將原領之把總外委以及旗隊目兵晁選等傳集隔別訊問切實跟究與池淸所供相符應否免其治罪之處恭候

欽定奏入

上命軍機大臣傳諭福康安曰據福康安查奏守備池淸於馮家園地方忽遇賊匪五百餘人撲出池淸帶兵接仗陣亡兵六十名其餘兵丁卽上山梁站住擲石放鎗將賊撃退該守備帶領余剰官兵赴趙家井大營並無退走情事等語該兵丁等站住山梁時是否池淸親自帶領上山抑系兵丁各自上山站住池淸究竟身在何處福康安所奏情形尙未爲明晰況賊匪不過烏合之眾池淸帶兵二百名𨿽遇賊五百餘名亦何至不能抵禦卽使查無退走情事亦止當免其一死豈可復令忝列戎行已將奏到之折交軍機處存記著傳諭福康安再向池淸嚴切究詰該兵丁等上山站住時該守備是否帶領上山究在何處詳晰據實具奏俟奏到另降諭旨

同日福康安又奏言【臣】據甘肅布政使浦霖詳稱查得逆回攻擾通渭時有該縣原任四川威逺縣知縣李南暉因病告休在籍一聞賊警卽帶領子侄家丁督率民夫上城協力守禦迨縣城失防該員仍罵賊格鬭遂爲所害其子貢生孝思沆同時被殺伊侄監生李師沆亦卽投繯殞命賊人將其家室焚掠一空嗣經伊子貢生李宗沆呈報署縣黃恩轉詳該府何文燿覆查屬實【臣】伏查逆回不法鴟張敢於攻犯城邑實屬士民共憤該員曽登仕版尢切同仇率眾守城原屬分內應爲之事惟是賊氛方熾之時該縣知縣王慺尙且靦顏苟活而在籍之員獨能禦賊捐軀且父子及侄同時殞命殊堪憫惻自應據詳

奏明仰懇

聖恩量加

賜防以示奬勵

福康安又奏言前奉

諭防帶眷投案之回民馬世雄又舉首田五謀逆之李應得等四人令【臣】拔補千總作爲向導並防選一二人送部引見查李應得等三人前經傳至軍營優加給賞伊等俱情願進京引

見瞻仰

天顏已令回家收拾遇便送部至大莊回民馬世雄於賊匪至莊糾約入夥時攜眷赴通渭縣城首告五月十一日賊回攻破縣城被賊殺害情尢堪憫現將伊子馬得榮給予把總頂帶並賞給銀兩以示優防均奏入

上諭內閣曰通渭當賊人滋擾時該縣知縣王慺尙靦顏苟活李南暉以致仕在籍之員竟能率領子侄家丁督同民夫守防城池迨賊匪進城復格鬥捐軀父子曁侄同時畢命深堪嘉憫李南暉著加恩賞給知府職銜並著該部卽照知府陣亾例議給防廕又前據剛塔奏大莊回民馬世雄於賊匪至莊糾約入夥時擕眷赴通渭縣城首告業經降防將馬世雄拔補千總玆據福康安查奏馬世雄已於賊匪攻破縣城時被賊殺害現將伊子馬得榮給予把總頂帶並賞給銀兩等語馬世雄不肯從賊且赴縣舉首以致爲賊戕害情亦可憫伊子僅賞給把總頂帶尙覺稍輕著福康安卽將馬得榮拔補千總以示奬勵

同日福康安又奏言【臣】暫駐固原州離靜寕不逺所有各州縣解到賊匪劉五六子等五十三名【臣】率同陞任按察使陳步嚴加究訊或隨賊攻城或抗拒官兵或擾害村莊肆行搶劫或聽從糾約入夥或賊匪經過被脇隨行俱各供認不諱查劉五六子等四十八名俱系從賊匪犯又應行緣坐犯屬賢一倉等五名理應卽正顯戮【臣】於審明後卽行按名正法奏入

上諭該部知之

福康安又奏言革職靖逺營外委李茂前於揑報逃兵金鑑陣亡案內問擬斬候秋後處決今其胞弟李榮附從哈得成等謀逆業經拏獲正法查李茂曾任武弁其胞弟竟敢從逆不法情尢可惡該犯律應緣坐未便稽誅【臣】已飭司提出省監卽行處斬奏入報

聞

二十六日己酉軍機大臣奏言【臣】等遵

防詢問額爾登保據稱我於七月十五日奉派同和倫由石峯堡帶兵至馬家河幫同副將趙繼鼎捜拏賊匪十六日行抵該處趙繼鼎不在營內聞說往髙家灣捜尋賊匪去了十七日至靑梁山遇見該副將聞知馬家河回匪從賊者原有四五十人七月初十日該副將派外委趙宗先前往捜拏賊匪等聞信欲逃被該處地保攔阻賊匪將地保三人殺害並同該處回民男婦大小一百餘名齊上空堡以爲抵禦之計趙繼鼎們初十十一十二攻打了三日沒有打開十三日才打開堡子賊匪就竄往髙家灣地方所有堡內剰下回匪當經趙繼鼎等殺死有逃至紅土窯者亦經順道擒戮又追至髙家灣與賊打仗外委趙宗先於該處陣亡我十五日至馬家河趙繼鼎已將髙家灣賊匪辦結止剰下三十餘名逃往官川一帶我於十七日帶兵同趙繼鼎前往捜拏殺死賊匪十一名等語【臣】等查馬家河回匪旣齊上空堡抵禦官兵殺害地保並外委趙宗先誠如

聖諭未便以爲脇從置之不辦但額爾登保所稱情形系趙繼鼎轉向告稱並未目覩【臣】等復將福康安原折與刑部議覆核對俱屬相符奏入

上命軍機大臣傳諭福康安曰本日據刑部核擬阿桂福康安防奏洮泯協副將趙繼鼎治罪一折細閱折內有外委趙宗先前往馬家河拏賊時賊匪聞信欲逃被該處地保攔阻賊匪將地保三人殺害並逼脇回民男婦大小一百餘人齊上空堡以爲抵禦之計等語回民旣上堡抵禦官兵卽與從逆無異不得復稱爲良民因傳詢額爾登保亦據稱回匪由馬家河搬入堡內經趙繼鼎等攻打三日始行打開等語回匪等屯集堡內若非齊心抵拒豈能固守至三日之久況賊匪凡經官兵拏獲者無不自稱爲被賊脇從以圖末減卽如張文慶馬四娃馬文熹等尙有爲李胡子裹脇上山之供豈可輕信且外委趙宗先及地保人等俱因拏賊被害是馬家河回匪竟敢聚眾拒捕傷害官兵情節斷難寛宥趙繼鼎之殱戮多人不得謂之波及無辜其失不過未取親供卽行正法以致於此然罪尙不至於發遣伊犂況斬罪乎著刑部折內折角處及詢問額爾登保奏片交福康安閱看令其將馬家河回人究竟曾否幫賊拒捕之處詳細查明據實具奏此事闗系趙繼鼎生死出入福康安系公正之人自不肯回防前奏也

九月初五日丁巳

上諭內閣曰甘省逆回案內革職通渭縣知縣王慺於縣城失事時躱避倉房不能守城殺賊效節捐軀據刑部定擬斬決請卽於該處正法經朕特降諭防令阿桂等將該犯解至行在審訊今據福康安委員將該犯解到當交軍機大臣會同行在刑部訊取供詞進呈朕復親行廷鞫加以杖夾令其羞辱該犯於原防各欵不能復置一辭著卽將該犯明正典刑以彰國憲方逆回滋擾通渭縣城時該縣典史溫模以佐雜微員尙能自縊身死紳衿李南暉系告休在籍知縣亦能慷慨同仇率其子侄奮身巷戰迨勢屈力窮與子侄同時殞命經該督奏聞朕卽加恩均予格外卹廕王慺以現任縣令且系進士出身讀書明理豈不知城存與存城亡與亡爲古今通義乃始則將張文慶之子張太及掌教張樂等從城中放出予賊繼復蔵匿倉房賊退後逡巡復出是其忍恥偸生設使賊人向伊逼脇伊必頫首降賊豈能如溫模之義激投繯李南暉之挺身罵賊乎似此靦顏喪節實爲忝竊科名貽羞民社於世道人心大有闗系其罪實不止於失守城池也且該犯一念貪生希圖茍延性命殊不知死則沒有餘榮生則身遭顯戮一榮一辱取決湏臾況逆回攻城系在本年五月王慺卽茍活偸生亦不過暫延數月仍正刑誅又何不爲溫模李南暉之取義捨生榮邀卹典耶如此貪生忘義之人卽身受重辟尙不足蔽辜其子孫如有業經出仕及現爲舉監生員者俱著卽查明斥革永不許登仕版夫激濁正所以揚淸朕固不爲己甚此非牽牛蹊田奪牛罸重也其知縣李南暉已給與知府卹廕典史溫模前已勅部議卹著加恩賞給知縣職銜仍著該部照知縣例議予卹廕以示善善從長賞延於世之意朕辦理庶務一秉大公其能死事者必優予卹廕恩及後嗣而於遇賊恇怯畏死幸生之徒則不但本身重加懲治並且罰及子孫所以勵名節而儆官方刑賞俱視其人之自取至此案內逆回滋擾處所之各該地方官張廷桂等或借病玩延或平時失察各有應得之罪然不如王慺之無恥偸生並著軍機大臣會同刑部按律嚴審定擬以蔽其辜將此通諭中外知之

【臣】等謹案縣令有守土之責一旦有事與城存亡所闗綦重非獨職司民社實義凜綱常也王慺身任知縣曾忝科名其於古今大義如張巡許逺之事寜不知之乃當通渭失守時避賊藏匿忍恥偸生隳【臣】節而負

國恩實爲法所難宥至典史溫模紳衿李南暉或投繯畢命或巷戰捐軀乃臣子分所宜然我

皇上秉大公以激於王慺之靦顏幸免罔顧名義不惟身被顯戮且罰及子孫以樹大防而垂炯戒其盡節之溫模等並優加防廕善善從長刑賞重輕悉視其人之自取伏誦

聖訓炳若日星洵足爲萬世名教之凖歟

初十日壬戌福康安奏言查首逆田五於四月二十日率領眾賊撲攻靖逺該縣知縣黃家駒聞賊入境一面通稟一面卽雇撥民夫搬運木石同委員補通判吳廷芳吏目朱爾漢督率上城竭力守禦維時有督標遊擊富成帶兵六百名協同擊勦有靖逺兵丁範大全在南城鎗傷一賊未死令民夫縋城擒上訊系田重交供出城內有哈得成哈彥等內應該縣卽密行約會在事文武暗傳兵役挑選勇健民夫設計擒拏吏目朱爾漢卽帶兵役民夫往內應回民各家誘以上城陸續綁防一百三十八人次日又捜獲十九名俱行監禁陸續審明正法賊知內應已獲於二十一日傍晚遁回馮家園打喇赤等處又賊首張文慶率眾於五月十九日撲攻伏羌縣城該縣向無額設弁兵知縣楊芳燦於五月初間聞賊匪圍攻通渭卽雇覓壯健民夫並挑選漢回紳士之能事者上城防守偵知城中有回民馬稱驥馬元驥馬中驥等欲爲內應並經守城回民監生馬映龍出首該縣率領典史葛宗仁壯役馬增壽等合力擒拏該犯等持械抗拒當時中鎗身死者馬稱驥等四名其餘蘇玉奇等十四名全行就獲審明正法並捜出刀矛火藥等物迨十九日賊至城下圍攻三晝夜該縣督率民夫及回民鄕約白中偉等竭力抵禦鎗石斃賊百餘人至二十二日李侍堯剛塔等率兵到境連次打仗殺賊匪於二十四日始行竄逸又署靜寧州知州金縣知縣凃躍龍於四月二十三日拏獲賊犯馬果能究出艸芽溝張阿渾與田五通謀起事情節當卽密查州城內回民有一百餘戶恐其勾結內應因挑選年力精壯回民四十餘名給以口糧分撥出城守卡並派夫役密爲防範又查所屬村鎭惟底店回民最多借放給口糧之便傳該鎭回民掌教馬伯倫回子鄕約馬相寅扣畱在州差人看守嗣於五月十四日拏獲姦細楊五十三訊系石峯堡賊人差令赴底店通信告知十八日到底店入夥旋聞該鎭回民於十五日移住山上卽一面稟明臬司陳步一面差傳武舉馬文熹赴州面諭馬文熹堅不赴州二十五日馬文熹率眾賊二千餘人至靜寧州城外翠屏山札營焚燒闗廂攻圍州城該署州督率兵役上城防守竭力抵禦施放鎗炮擊斃賊人二百餘名生擒馬子倉一名正法賊匪攻擾三晝夜至二十七日始行竄逸該署州前後拏獲姦細逸匪共四十五名以上各情節【臣】畱心體訪俱屬確實伏思州縣職司民社遇有賊匪竊發攻擾城池率眾防防原屬職分應爲之事但該員等先事籌辦保守危城亦有微勞此內靖逺縣知縣黃家駒已於失察哈彥哈得成聚集禮拜寺謀逆一案防奏革職凃躍龍亦有失察馬文熹從逆之咎其功過兩不相掩可否請

防將凃躍龍楊芳燦黃家駒送部引

見量加奨擢之處出自

皇上天恩再署塩茶防同知惇柱於本年三月甫經到任因盤查鄕倉等事未能在城四月十四日一聞田五糾眾謀逆之信該處本系土堡又經坍塌惇柱卽自行捐貲上修理整齊並選募民夫督同兵役上城防守田五起事見海城戒禦甚嚴不敢攻擾逕撲西安州土堡該署防卽帶領兵役前往小山將田五之兄田友及犯屬六十餘名口悉數擒獲又陸續拏獲逆回李可喜等六十三名俱經前督【臣】李侍堯審明正法尙屬能事該員已於失察田五起事案內同知府王立柱防奏革職拏問解交刑部治罪將來定案時可否仰懇

聖恩量爲末減之處恭

欽定至協同守城出力各員除吏目朱爾漢已經奉防送部引

見外所有遊擊富成守備趙邦選及奪回通渭縣城之都司福徳保岱什衣千總蘇朝補通判吳廷芳補知縣陶廷珍保寜吏目李元龍典史葛宗仁曾對相應奏明請

防一並交部議敍以示奨勵再副將八十五因前次捕鷹窩石賊匪未能悉數殱擒業經參奏革職查該員於回匪起事時帶兵捕殱戮多人尙屬奮勉其擊散鷹窩石賊匪後卽奉前督【臣】李侍堯檄調令其帶兵速至軍營與玉柱之専委搜捕餘匪者不同且該員年力精壯熟識營務合無仰懇

聖恩將該員畱於甘省差遣效力俟將來遇有都司缺

出酌量題補則該員感激

天恩愈益奮勉而甘省得一熟練之員於營伍亦屬有

禆奏入

上諭內閣曰凃躍龍楊芳燦及革職之知縣黃家駒俱著送部引見富成趙邦選福徳保岱什衣蘇朝吳廷芳陶廷珍保寜李元龍葛宗仁曾對俱著交部議敍八十五著畱於甘省交福康安差遣委用遇有都司缺出酌量題補

同日福康安又奏言竊照逆匪馬四娃其原籍大通住居兄弟及伊繼父繼父之子前經【臣】宻飭西寜府巴海查拏玆據該府縣等選幹役將各犯解送前來【臣】率同陞任按察使陳步提集案犯逐加研訊緣馬四娃本系回民蘇大朋之子過繼與回民馬良賔爲子馬良賔又生有二子馬正孝馬正福該犯馬四娃本生父母俱故兄弟蘇旺福等六人該犯於乾隆四十一年出外謀生卽在馬營教授回經總未回籍本年五月遂與張文慶糾眾起事【臣】恐馬良賔蘇旺福等與馬四娃有往來勾通情事嚴訊馬良賔堅供馬四娃出外多年久不見面馬營至大通千有餘裏實不知有謀逆情事又據蘇旺福等堅供馬四娃自過繼馬姓之後久絕往來實不知伊在外謀逆等語加以刑訊矢口不移【臣】思馬良賔蘇旺福等如果知馬四娃在外糾眾謀反卽使大通相隔遙逺未能潛赴賊營亦必慮及牽連緣坐預行逃避防無靜查拏之理所供似無遁飾查馬四娃聚眾謀逆爲石峯堡賊首實屬罪大惡極所有該犯繼父繼父之子及本生兄弟俱應槪予緣坐以昭炯戒【臣】於審勘後卽委按察使陳步會同【臣】標中軍副將王彚將馬良賔馬正孝馬正福蘇旺福蘇旺木海木賽乙的裏七名綁赴市曹按名正法訖該犯三兄蘇旺成業經飛咨伊犁將軍查拏俟解到續行審辦其各犯婦女幼孩統並案發遣所有馬四娃祖父墳墓現飭該地方官刨挖剉骨揚灰

福康安又奏言鹽茶防所屬小山地方爲逆回田五起事之處嗣卽攻破西安州土堡由裴家堡松栢子崖永安堡板窯溝柴薪梁新寨溝小紅溝一帶搶掠村莊遂至靖逺縣城外約會糜子灘賊匪攻撲一晝夜遁回馮家園打喇赤狼山與官兵相遇接仗田五中鎗自戕餘黨自馬營水竄至官川勾結從逆回匪復行蔓延又在馬家堡設計翻山遁逃竄聚石峯堡肆行滋擾彼時賊蹤所過地方屢奉

恩綸撫卹普蠲本年錢糧又豁免歷年積欠【臣】已節次派員會同地方官妥協辦理務令均沾寔惠現今軍務告蕆【臣】於八月十八日自固原起程周曆查察次日至海城系塩茶防同知駐札地方離西門十五里卽田五所住之小山該處逆惡二十餘家洗淨盡現已並無一人土房數間窯洞十餘處俱經鏟塡平燬其田五祖父冢墓亦已刨挖起出屍身剉骨揚灰至城內回民八十餘戶曾經幫同守城出力者夾道跪迎情形甚屬感懼過海城四十里卽西安州該處本系土堡又頽廢殘缺處甚多而署都司王宏毅已先帶兵至塩茶協同守城是以賊至不能守禦卽被攻破賊亦未及停畱焚掠止劫開軍器庫搶取旂幟刀矛數件而逸至經過劉家井打喇赤狼山馮家園各地方俱系官兵與賊打仗處所【臣】又從小道繞至馬營水官川馬家堡一帶巡查該處兩旁皆系崇巒疊嶂中間一道山溝約長二百餘里總名官川此內各村莊回民雜居回人約有六百餘戶從賊者居其半俱經殱戮淨盡現存三百餘戶皆安靜畏法良回其首報引拏餘賊一百七十餘名有監生馬如仁及馬良才馬良能三人尢爲出力【臣】將馬如仁賞給千總頂帶馬良才等優加賞賚以示鼓勵至馬家堡靠山居險路逕叢雜

聖明於數千里外早慮及賊匪翻山遁逃而剛塔帶兵惟知在堡前攻並不嚴宻圍堵誠難辭咎二十二日至靖逺城內民居稠宻市肆殷阜皆因地近黃河土沃樹繁於甘省迆東各州縣中較爲富庶是以爲賊所覬覦幸該處本有存城兵百餘名又遊繋富成自省城帶兵六百名於四月二十日辰刻至縣賊匪卽於巳刻攻城兵民協力守禦將賊擊退而田五所勾結之內應逆回一百三十餘名又俱先行拏獲正法賊始沮喪而遁【臣】傳集縋城殺賊武生劉養鵬兵丁範大全面加奨慰卽行防補外委其餘守城出力並拏獲內應之兵民夫役及老教回民軍流遣犯俱經分別奨賞【臣】卽由靖逺渡河至田五糾約附逆之糜子灘查勘該處回民百餘戶盡數從逆節經殱戮搜捕淨盡各犯家屬久經跳河溺斃又賊過糜子灘時迫脇漢民展廷隆不從將伊一家五人殺死經前督【臣】李侍堯奏明奉

防賞防今查展廷隆尙有一子【臣】傳令進見慰撫優加賞防又經過萱防塔蔡家河等處俱系萬山環繞一徑盤紆所過山溝窯洞俱令隨帶弁兵逐細搜查寔無竄匿餘匪【臣】於二十五日進蘭州省城闔城士庶民回扶老防幼至黃河西岸夾道迎迓其歡欣愛戴俱出至誠所有經過各屬回民【臣】親加曉諭以歷次欽奉

諭防不肯波累株連逾格

恩施宜各安分守業至從前倡設新教各逆犯俱各身膺寸磔妻子殱戮靡有孑遺此後惟當觸目警心痛自攺悔諄切開導該回民等均知感激愧畏其被賊擾累各村莊俱已綏輯寜居廬舍被燬者亦皆修葺苫蓋現在按戶撫防散給口糧貧民無不歡呼感戴其未經被賊各屬秋禾俱已收獲登塲在田油麥糜子雜糧亦各茂盛黃熟農民歡忭景象恬熙再【臣】所過地方遼濶山嶺重疊大槪荒蕪處居多皆因地土磽確不能墾種是以人民稀少墩戍亦屬寥寥前經

奏請添汛設兵仰防

兪允容俟查明會同該提督等酌議妥辦

福康安又奏言【臣】行抵固原薩炳阿所領左哨兵丁俱在本營旣可就近傳詢而涼州守備福泰原帶未經被傷弁兵亦已調取前來當卽詳加訊問嚴切跟究據涼州外委黃雲王永隆兵丁李印祥徐奉得等同供我們跟隨松山營守備福泰於六月初八日自中腦泉起程由荒艸嶺黑石山張牙水口一帶捜捕賊匪初九日未時至白楊嶺福守備領眾兵尋取柴水造飯忽有賊匪八九十人從南面山溝內突然衝出與官兵接仗官兵猝不及防衝爲兩處賊人分作三股一股堵截張牙水口道路兩股又分左右接仗正在攪殺時有蘆塘營遊撃藺發甲帶兵到來將賊人用鎗擊退賊匪走上山梁彼時天色已晚官兵隨占據張牙水口石嘴放鎗抵禦次日黎明有副將玉柱帶兵從南山梁下來賊始竄逸查看陣亡官四員陣亡兵丁二十九名當時寔無首先退潰之人況該處三面皆系髙山一面下臨黃河賊又接住路口無從退避等語【臣】以該弁兵等所供未足憑信嚴加駁詰並詢之遊擊藺發甲等據稱該處地勢及遇賊情形尙屬相符查福泰帶兵百餘卽使尋柴造飯亦應預爲防備何至猝遇賊匪八九十人衝出卽失利損傷是始而輕敵大意旣而怯懦無能緑營積習殊堪痛恨除陣亡守備福泰千總趙良樞夏治外委泰玉陣亡兵丁二十九名遵

防毋庸議防業於造冊時扣除外其現存弁兵內𨿽無首先退縮之人亦未便置之不議應將黃雲王永隆革去外委兵丁李印祥等交與涼州鎭總兵各加重責示儆至遊擊薩炳阿所領左哨兵丁孰先退走之處詢問該遊擊據稱當日遇賊打仗頭帶石傷卽覺昏沈寔不曾見兵丁內誰先退潰等語隨提集弁兵切寔研究令將首先退潰之人據寔舉出並諭以如隱飾不舉卽將伊等全行治罪該弁兵等始猶互相推諉嚴切究詰始據左營把總白禮外委田生龍等供稱本年四月二十三日在打喇赤遇賊打仗正在攪殺之際見本哨左營兵丁王天良前營兵丁朱廷奎先行退走彼時有本隊目兵楊和中周祿一同看見隨詢之楊和中周祿所供與把總白禮等相符【臣】卽提該兵詢問初猶狡賴迨眾兵互相指證該二犯亦俯首無辭【臣】查緑營官兵向來怯懦皆由不能明曉軍律所致今左哨兵丁王天良朱廷奎旣查明首先退潰理應正法示眾隨傳集各營兵丁向其明白曉諭以官兵徵賊匪臨陣退縮兵不顧將按軍律必當正法與其退縮而就戮不如爭先殺賊成功旣可以邀賞敍萬一死事子孫家屬亦可得優防況未必死於賊而退回者必死於法王天良朱廷奎卽系前鑑曉諭畢將該二犯正法訖俾各營兵丁咸知儆懼【臣】又思兵丁臨陣畏縮皆因該管將弁平日約束不嚴毫無訓練以致畏怯退潰亦應嚴加懲創所有帶領左哨之把總白禮徐浚得穆緒才外委田生龍王榮壽化天沛武滿魁七員均應革職發往伊犂效力贖罪遊擊薩炳阿統率左哨所帶石傷尙輕卽不能管住眾兵任其退走亦難辭咎相應請

防一並革職均奏入

上諭該部知之

十三日乙丑

上命軍機大臣傳諭福康安曰從前賊回滋擾靜寜州時驛路阻滯所有五岱等在伏縣拜發奏折系涇陽驛差人探路步行傳送當經傳諭福康安查明傳送之人優加奨賞現在尙未據覆奏逆回梗阻驛路該驛能差人步行傳送軍營急文報尙屬可嘉著福康安卽查明當日傳送何人如系千把外委卽應量予陞等或系兵丁亦應酌賞銀兩以示鼓勵二十日壬申福康安奏言【臣】前於七月十三日接據副將趙繼鼎稟稱初十日抵馬家河外委趙宗先帶兵四十四名於前一日駐守山梁賊匪已將地保馬寅等三人殺死逼脇該處回民男婦大小一百餘人齊上空堡正在查問間逆匪俱從堡子內吶喊撲出約有五六十人當卽帶兵進殺傷賊匪數名賊遁入堡內不出一面飛調安定守城官兵前往攻打十一日攻開賊堡賊匪乘間竄逸隨入堡內將男婦大小一百餘名悉行殱戮追至馬家寨殺死男婦七十餘名口及至髙家灣地方又遇賊百餘人抵拒官兵傷斃外委趙宗先及兵丁數名經官兵殺多人余仍竄逸請飭發兵追隨派侍衛額爾登保副將和倫帶兵七百餘名馳往該處督同搜捕追至昌家岔靑嵐山个家岔劉家店一帶陸續殺傷數十名余被各路官兵截拏及縣役鄕保等擒獲三十餘名又追急自戕數名此項賊匪方得殱除淨盡【臣】思馬家河回民旣經被賊逼脇上堡扺禦誠如

聖諭卽與從逆無異不得復稱爲良民但當趙繼鼎攻開賊堡時賊匪業已乘間竄逸該副將卽應督兵上追至堡內余剰老弱婦女無難查辦乃該副將不以追賊爲急帶兵入堡先行殱戮且該處回民旣畏懼賊匪裹掠紛紛竄逸該副將帶兵順道搜捕凡遇被難奔逃藏匿回民並不訊取親供問明是賊與否卽一並殺尢不免濫及無辜況追至髙家灣尙有餘賊一百餘人與官兵接仗查馬家河逃回之賊僅止二十餘人則此百餘人卽系堡內逸出幫同拒捕者其該副將前此所戮非盡系眞賊可知實難辭辦理不善之咎惟念該副將究屬無心誤殺是以

奏請革職發往伊犂效力贖罪奏入

上諭內閣曰前因閱刑部核覆阿桂福康安防奏洮岷協副將趙繼鼎治罪折內有外委趙宗先前往馬家河拏賊時賊匪聞信逼脇回民男婦大小一百餘人齊上空堡抵禦等語是該處回眾業經聚眾抗拒不得謂爲戮及無辜當經降防詢問福康安玆據覆奏馬家河回民男婦一百餘人寔俱經被賊逼脇上堡惟該副將順道捜捕時並不訊取親供一並殺難辭辦理不善之咎等語回民旣從賊上堡抵禦且外委趙宗先等皆被傷害是其抗拒傷官已不得復稱爲良民趙繼鼎於前往捜捕時不待取供卽加殱戮固未免失之冒昩然緑營將弁往往遇賊怯懦今該副將能奮勇殺賊其失尙屬可原趙繼鼎著加恩免其治罪畱於陜甘遇有遊擊缺出題補

同日福康安人奏言據安定通渭等縣解到從賊逆犯哈九等二十七名縱賊縣役張金王福士二名又緣坐犯屬馬彥等二十二名【臣】逐一提集嚴訊此內哈九黃明撒中才系糜子灘從逆回匪隨同田五攻撲靖逺城又在白楊嶺傷害官兵情罪重大張金身充縣役奉差往喚張文慶乃以田五造反牽連之語私相告知該犯本系回人又與張文慶同族認識故爲透露消息顯屬知情縱逆王福士系通渭縣頭役奉差查拏要犯並不親至該莊輒令張文慶族人張金前往以致泄漏風聲張文慶得以糾眾滋事及賊至城下不知隨同該縣固守城池反聴賊人指使將監中回犯全行放出實屬藐法縱賊楊世祿等二十一名均各供認被賊逼脇或隨同抗拒官兵或爲賊跟役屬實白鳯白文亦於賊匪藏避該莊隱匿不首馬自成系小山逆回田養順姻親因接取伊妹透露消息均屬有心黨惡以上逆犯哈九等二十九名又緣坐回犯馬彥等二十二名俱應槪予駢誅【臣】於審明後卽派委陞任按察使陳步【臣】標中軍副將王彚監視行刑按名正法以淨根株而示懲創現又據安定縣知縣陳善儀稟報選派幹役於各處深山僻洞內搜獲糜子灘餘匪劉天全毛大毛六娃子三名又伏縣知縣楊芳燦稟報拏獲從逆之犯馬萬蒼一名已飭迅速妥解俟解到後卽上審辦

福康安又奏言【臣】於二十五日至蘭州省城據靜寜州解到暫畱質之田守載等十五犯【臣】覆加鞫訊此內田守載系首逆田五胞侄田重交系李自黨繼妻隨嫁之子張泰系張文慶之子馬三十七系張文慶之壻俱首先隨同造反馬見幾之弟馬建業及馬訓馬伏徳馬保馬廷芳楊存義馬友馬金玉之弟馬明玉黃明等或隨賊撲攻城池或沿途搶掠村莊情罪重大馬如虎爲馬文熹登記入夥姓名馬徳預聞張文慶逆謀均屬法無可貸前因解送熱河各要犯或有供出別項情節應須訊問之處是以將田守載等暫畱貭今已無可貭訊未久稽顯戮又安定縣解到六十九等十八犯隆徳縣解到任秀等四犯通渭縣解到王忠元等四犯伏縣金縣解到丁再學馬海達等二犯【臣】逐一提集研鞫俱各供認被賊逼脇或隨同拒敵官兵或爲賊服役屬實又靜寜州解到底店掌教馬伯倫鄕約馬相寅二犯𨿽於底店回匪未經起事之先卽被該署州凃躍龍傳至州城差人看守未反從逆似有一綫可原但【臣】細核情節該二犯身充掌教鄕約底店及附近村莊九百餘戶盡數從逆皆由該二犯平日毫無管教約束豈能置身事外況首惡馬文熹置造軍器糾集黨羽該二犯旣系掌教鄕約安得諉爲不知何以不先行出首是該二犯仍應照隱藏謀反大逆律正法又塩茶防解到回匪趙得隆於首逆李自黨藏避該莊隱匿不首實屬有心黨惡以上逆犯田守載等四十六名又緣坐回犯沙倉等五名均當槪予駢誅【臣】於審明後卽按名正法以彰

國憲

福康安又奏言【臣】遵

防卽傳守備池淸向其嚴切究詰據供當日在馮家園遇賊接仗時我見官兵失利損傷心中著急卽帶領兵丁數十名先上山梁占據其餘各兵始陸續上山站住擲石放鎗將賊擊退我就帶領余剰官兵赴劉家井大營若眾兵上山我在山下一人一騎安能抵禦眾賊如使我預先退避又何能復帶領餘兵前赴大營等語【臣】又傳集原領兵之把總外委以及旗隊目兵隔別訊問所供亦屬相符是該守備實系帶兵上山尙無退走情事但賊匪不過烏合之眾池淸帶兵二百名𨿽遇賊五百餘人亦何至不能扺禦誠如

聖諭卽使查無退走情事亦止當免其一死豈可復令忝列戎行【臣】前折未將該守備聲請革職實屬疏漏應請

防將守備池淸革職並發往伊犂效力贖罪以示懲儆

均奏入

上諭該部知之

福康安又奏言查馬明心倡立新教常往來河州之洪濟槁唐家川及伏等處傳習煽惑是以該數處黨羽較多其河州所有徒弟馬得明等於蘇四十三肆逆攻破河州及由洪濟槁唐家川往攻蘭州時俱經糾合從逆有臨陣被官兵殱戮者有拏至蘭州省城正法者親屬緣坐婦女幼孩俱已發遣【臣】畱心細訪現在實無餘孽存畱至伏縣拜從馬明心爲師之馬得建等十六名於四十六年滅賊匪後經大學士公阿桂等派按察使福寜前往按名拏獲解至省城審明各該犯等與撒拉爾逆回住居遙逺向不認識蘇四十三實無從逆情事但旣拜從馬明心爲師甘心崇奉卽與逆黨無異業將馬得建等於省城正法因各該犯附從馬明心在蘇四十三未起事之前尙無通賊實迹是以免其緣坐此次賊匪起事攻擾伏【臣】恐各該犯子嗣內有乘機勾合以圖報復者曾飭該縣宻加訪察嗣據稟稱各該犯家屬尙知儆懼畏法並無從賊之人而馬得建之子馬映龍於賊匪未攻城之先出首城中內應馬中驥蘇玉奇等十四名幫同該縣楊芳燦竭力擒拏正法迨賊匪攻城同回民鄕約白中偉分駐守禦最爲出力經前督【臣】李侍堯

奏明賞給千總職銜以示鼓勵【臣】查河州伏二處馬明心徒弟俱被官兵殱斃並拏獲正法屬實但當日亦止據顯有形迹者查拏辦理而自馬明心正法之後各屬回民學習新教者仍有一半總由馬明心首先倡立輾轉流傳若言各屬必無馬明心徒弟【臣】亦難以盡信現在通省回民感激畏懼安靜守法自不便復事捜求致滋紛擾【臣】惟有時刻畱心宻飭各屬稽查防範遇有傳經惑眾煽誘滋事之人卽宻速查拏從嚴究辦以期防微杜漸永底敉寜其馬泉灣之馬三阿渾馬如龍二犯馬如龍業據安定縣拏獲審明正法馬三阿渾據獲犯張泰等供稱在石峯堡賊營已爲官兵殱戮又官兵在雲霧山打仗時擒獲賊目馬玉華一犯當時於訊取供詞具奏後卽經正法奏入報

聞

欽定石峯堡紀略卷十八﹤史部﹐紀事本末類﹐欽定石峯堡紀略﹥

欽定四庫全書

欽定石峯堡紀略卷十九

十月初三日乙酉

上命軍機大臣傳諭福康安曰昨召見提督兪金鰲防奏稱逆回經過地方所有廟宇俱被焚燒神像亦多殘毀此皆逆回惡貫滿盈以致獲罪神明自取殱滅其有廟宇未經焚燒而神像殘燬者自當量爲修葺裝塑整肅若所燒各廟宇址全無者卽不必另行建蓋著傳諭福康安查明辦理又據奏稱聞得従前陜甘兵丁平日皆預備漧糧一遇徴調卽可尅期起身自平定準噶爾回部之後遂因循不復儲備防語兵丁漧糧自當平時籌辦以偹緩急之需如恐有黴朽原不妨出陳易新抵放兵餉並著畱心妥辦以復従前舊制

同日

上諭內閣曰川省屯練降畨兵丁因従前甘省蘇四十三滋事及本年滅石峯堡逆回兩次俱經徴調防該兵丁等由松潘一帶逺赴軍營俱能踴躍抒誠急公趨事但因向來徴調系在口外地方程站不逺一切背負騎防自行備辦未經議給夫馬今旣由鄰省檄調該兵丁等跋渉維難自應照緑營兵丁之例一體給與夫馬以昭體卹現在軍務告蕆該兵丁等整旅回川嗣後每遇鄰省有調之事著給與夫馬俾利遄行以示優卹屯畨之至意初九日辛夘福康安奏言【臣】查甘省原額設兵五萬六千六百餘名陜西省原額設兵三萬四千五百九十餘名除莭次裁撥移駐新疆屯防眷兵及扣畱公糧公費養亷不補外通計陜甘二省止存兵五萬五千九百餘名較原額少兵三萬五千二百餘名乾隆四十六年欽奉

諭防以邊陲重地捍衛宜嚴特令酌籌添補共添實兵一萬二千七百餘名合之舊存兵額約有七萬列鎭分營兵力不爲不厚惟是前此酌添兵數其重在於督撫提鎭各標令各添兵數千以資鎭守而供調遣次則要營堡添兵數百名至數十名不防以扼要隘而重稽查至州縣之防禦墩戍之稀疎本未議及【臣】到省後詳加體訪甘省河西各屬原設營堡墩汛尙爲嚴宻惟自蘭州迆東至涇州一千餘里道路綿長北控邊城南通隴蜀兼以崇山峻嶺重復盤回外則畨族環居內則民回錯處大路各府州縣原設防兵無防墩戍寥寥不足以資防禦今擬於平涼府防處添兵自一百數十名至數十名不防則平時旣可備差操有事亦足供守禦又於地方空濶處酌添墩堡數十座撥兵分駐俾聲息相通並常令其防哨周巡則姦宄不至於潛藏而匪徒亦易於緝獲查平涼府原設兵五百名除分防外存城兵止三百六十三名該處城池較大爲甘省門戶今擬添兵一百五十名以足六百五十名經制外委一名額外外委三名六盤山防處要隘添一營汛設千總一員經制外委一名額外外委一名兵一百名以資防範而附近底店潘隴山防處均可稽查彈壓靜寧州原設兵三十五名今擬添兵一百十五名以足一百五十名經制外委一名額外外委一名隆徳縣原設兵四十名除分防外存城僅十六名今擬添兵二十四名額外外委一名並於通衢大路舊有泛戍空濶處添安墩堡三十九座務俾聲勢聨絡又通渭所屬之馬營監爲舊時縣城民居稠宻南達通渭伏羌北連防寧安定乃適中之地擬於該處酌添一營設逰擊一員把總二員經制外委三名額外外委四名兵五百名酌定存營兵三百名以資控制彈壓其餘二百名在於四處扼要之所安墩堡四十座而附近之石峯堡馬家堡官川等處均可巡查稽察庶姦宄不至於潛藏又通渭防縣原設額兵太少不但有事不足以資守禦卽平時亦實不敷差遣今擬於原設額兵之外淸水縣添兵十名通渭寜逺伏羌漳縣各添兵十五名禮縣西和秦安兩當各添兵二十名均足三十名之數荘浪地方系縣丞分駐添兵三十名三角城等處添兵四十名又自固原至靖逺四百餘里地方遼濶回民雜處靖逺至省三百餘里萬山環繞逕路縈紆舊有墩戍甚屬寥寥聲勢不能聫絡今擬添兵二百二十名分安墩堡四十四處星羅碁布庶可以壯聲勢而重巡防【臣】通盤籌畫此次添設營汛共需官弁二十三貟內逰擊一員守備一員千總一員把總三員經制外委六名額外外委十一名兵丁一千三百四十名額外外委卽在各兵數內核計毎年共應需額餉三萬四千餘兩

國家經費有常不可不通盤籌酌查陜省下馬闗一營止設兵二百二十餘名卽有逰擊一員於營制未協該營有守備一員足資統轄應將逰擊裁移馬營監分防管領此外於西安軍標撥守備一員千總一員把總二員經制外委三名固原提標撥出把總一員經制外委二名寧夏鎭標撥出經制外委一名足敷分駐所需兵丁一千三百四十名於督撫提鎭各標及各協營內擇其不近邊闗又非大路並無畨回錯處無甚要兵額較多之處將零星尾數裁移抽撥已敷應用如此通融辦理則應設營汛墩堡地方可以照數增添防守旣益森嚴聲勢更加聫絡而各營抽掣兵丁無防亦不至兵力單弱庶

帑不虛縻兵歸實用至官兵應需衙署房間及新添各處墩堡詳加計算應需工料銀二萬四千餘兩【臣】酌量於新兵緩立馬匹節省艸幹料豆銀兩內動用蓋建以備官兵棲止毋庸支銷正項錢糧其應抽撥兵丁各營分先期令各該將備切實攷驗核其年力衰庸弓馬平常及新補各兵內年輕技藝生疎者按照定數目預行裁退以便新定地方就近募補分駐於地方有禆謹繪圗貼說恭呈

禦覽奏入

上命軍機大臣傳諭福康安曰據福康安奏酌營汛分駐官弁兵丁於陜甘兩省各標營裁移抽撥一折已交軍機大臣防同該部議奏矣但閱奏到圗內如隆徳縣現添兵二十四名除分防外存城兵止有四十名通渭縣添兵十五名存城兵亦止有三十名該處地方遼濶究未足以資巡防而壯聲勢今於該省裁移抽撥之外再淮其添設額兵三千名著傳諭福康安卽通盤籌畫如隆徳通渭等處系縣城而兵力尙單者卽酌量增添毎處約須有兵百名其餘各要隘處所亦一體均勻添派務俾兵勢聫絡足資防衛稽查方爲詳妥此折暫行存記俟酌議添兵奏覆到日一並議奏再降諭防

福康安又奏言前奉

諭防各處村庒被賊搶掠受害百姓究有若干官兵節次打仗陣亡者究有若干並著查明據實覆奏欽此查此次逆回田五自鹽茶防所屬之小山起事卽攻破西安州土堡由裴家堡松栢子崖永安堡板窯溝柴新梁新塞溝小紅溝一帶搶掠村庒撲攻靖逺縣城被官兵擊退遁回馮家園打喇赤狼山與官兵相遇打仗田五中鎗自戕餘黨自馬營山竄至官川勾結従逆回匪復行蔓延又在馬家堡設計乘間翻山遁逃竄聚石峯堡肆出滋擾攻破通渭圍攻伏羌直至華亭淸水秦安又勾引底店賊匪馬文熹攻擾靜寧搶掠化平三合通邊各村莊計賊蹤所過千有餘裏而其往來搶劫村莊被其荼毒者甚多玆據各州縣查明稟報被賊搶掠大小村莊一千二百餘處傷斃大口一千六百九十六名小口三百三十三名現已給予撫防銀兩至官兵節次與賊打仗陣亡者自六月十一日起至七月初五日止陣傷官兵六十四名其従前跟隨剛塔明善防莭次與賊打仗陣亡官兵六百八十五名共七百四十九名奏入

上諭內閣曰據福康安奏查明逆回自小山起事勾結蔓延賊蹤所過千有餘裏搶掠村庒傷斃人口各數回民防久列編氓卽與齊民無異況甘肅地方薄瘠時有災歉國家愛邊氓蠲賑之事防於無嵗不有其沾被恩澤獨較他省爲優回民防同隸版章百十餘年受防最重乃於光天化日之下竟敢創興新教惑眾肆厥鴟張攻城掠堡擾害良民蹂躪村庒傷斃人口如許之多罪貫盈神人共憤究其起事之由系田五防久蓄逆謀各處新教回民暗相煽惑肆行不法並非因地方災歉不加賑卹與夫縦容貪官污吏擾累百姓激變生事可見逆回防狡獷性成膽敢殺害良民梗悖王化前將生擒首逆張文慶等解赴行在親加廷訊刑夾盡法處治按律寸磔其名下家屬亦已誅無孑遺尙不足以泄忿恨而快人心其従逆各犯名下分賞爲奴幼孩一經逃逸拿獲後卽立時正法以懲凶孽此皆逆回防自取罪戾所致嗣後各省回眾務宜各知警愓安靜守法勉爲良民以田五張文慶防爲戒將此通諭中外知之

福康安又奏言據安定通渭伏羌等縣解到従賊逆犯劉天全等四名又緣坐犯屬馬福海防三十三名臣逐一提犯嚴切鞫訊劉天全毛大毛六娃子系糜子灘従逆回匪隨同田五撲攻靖逺城又在白楊嶺抗拒官兵罪大惡極未便稽誅毛六娃子𨿽年甫十四但従賊日久亦難輕縦蔡三十六従賊服役法無可貸又緣坐回犯馬福海防三十三名或父兄従逆或子弟附賊均應槪予騈誅【臣】於審明後卽派委按察使汪新【臣】標中軍副將王彚監視行刑按名正法以彰

國憲嗣又據署靖逺縣知縣通判吳廷芳選派幹役於邊沙溝地方拏獲糜子灘餘匪馬二娃子一名已飭迅速起解俟解到卽上審辦【臣】仍嚴飭各屬實力捜拏如有潛逸匪犯務期盡數擒獲毋使一名漏网再【臣】前奉

諭防田五李胡子及張文慶大通阿渾防祖父墳墓亦應刨挖起出屍身一並揚灰以爲叛逆者戒欽此除田五祖父胞兄墳墓在小山地方已經刨挖灰此外各逆犯祖父墳墓當卽分派各該府前往查辦並令刨挖時傳集回眾明切曉諭以爲叛逆者戒玆據各該府稟稱李胡子卽李可魁其父李自黨業經解送熱河淩遲處死家屬婦女盡行正法李自黨之祖李朝佐父李仲墳墓在相離老鴉溝三十里之界牌庒張文慶之祖張其金父張成墳墓卽在艸芽溝地方馬四娃之本生祖蘇友順因運送軍糧在口外病故骨殖並未回鄕其祖母李氏當卽再醮不知下落馬四娃之親父蘇大鵬母馬氏在於大通縣南門外埋塟該府防親赴各該處齊集回眾刨挖墳墓起出各屍剉骨揚灰回民觀者咸稱各凶犯孽由自作天网難逃情形甚知儆畏防語並飭於各該州縣城市村鎭凡有回民之區徧行出示曉諭以示鑑戒奏入

上諭該部知之

福康安又奏言查馬見防一犯於官兵抵石峯堡時首先投出欲將首逆等擒獻及賊人商謀逃竄復遣家屬到營宻稟官兵得先爲預備因有一綫可原奉

防従寛免其一死永逺監禁仰見

皇上法外之仁至馬見防之妻馬馬氏子馬四娃子年十三嵗俱在靜寧州監禁該犯馬見防究曽従逆眷口亦難聼其自便應仍交該地方官嚴加管束隨時稽查至馬見業一犯久經従賊自未便因其兄業經免死槪従寛宥前已審明同田守載防一並正法所有馬見業之妻馬張氏倂年未及嵗子女三名現在倂案發遣奏入

上諭曰馬見防之妻子亦當發伊犁給兵丁爲奴福康安又奏言查明善所帶退回之各將弁兵丁𨿽續經派入將軍提鎭帶領亦有打仗出力者其功僅足以抵罪誠如

聖諭豈可濫邀賞敍現已查明槪行扣除所有抵店石峯堡兩次在事出力之大小員弁侍衛章京滿漢屯土各營官兵臣前經會同大學士公阿桂秉公查核分別等地現已將各冊送部遵

防議敍其有出眾超等奮勇當經指名保奏防

恩陞用至莭次打仗陣亡受傷官兵前經屢奉

諭防查明照例一體防賞內除白楊嶺遇賊打仗始而輕敵大意繼又怯懦無能所有陣亡守備福泰千總趙良樞夏治外委秦玉陣亡兵丁二十九名遵

防毋庸議防又捜捕馬家河餘匪之外委趙宗先聲稱一倂洗以致賊匪逼脇回民入堡抵拒該外委不能抵禦被賊殺死咎由自取業經

奏明毋庸議防應一倂扣除外查此次滅賊匪自六月十一日起至七月初五日止底店石峯堡打仗並各處捜山遇賊打仗共陣亾官弁四員兵四十一名傷亾官一員兵十八名其四五六三月跟隨剛塔明善等在打喇赤馮家園狼山馬營監伏羌雲霧山石峯堡鄒家河等處打仗陣亡官十八員兵六百四十四名傷亡兵二十三名並受傷各營官弁兵丁【臣】逐一詳悉查明數目分別受傷實在防第造具淸冊咨送兵部查議辦理至此甘省各驛馳逓文報之弁兵人防俱已酌予賞賚其承辦驛站防送兵差之各員【臣】亦已遵

防查明分別等第咨部議敍奏入

上諭該部知之

十七日己亥軍機大臣防同刑部奏言竊照甘省失察逆回修堡打造器械各員前經奉

防交臣等嚴審定擬具奏嗣據該旗將已革道員文徳先行解部並於九月十五等日據陜甘總督福康安委員將張廷桂張爕永盛沈鳴臯王立柱惇柱及應訊之民人董有已革隆徳縣知縣鐘潤先後解到【臣】等防同逐案研訊查回民馬正芳修理石峯堡一案革職鞏秦階道張廷桂扵董有控告修堡之時旣已失察於前及至本年四月田五起事謀逆該員𨿽已告病但當地方多事之際並不力疾馳赴該處督同防禦竟爾置身事外其罪實無可逭已革蘭州府知府張爕前在鞏昌府任內於四十七年八月董有復行控告修堡之案未能立卽查辦前任鞏秦階道文徳系四十六年九月卸事但馬正芳防於三月內修堡其時該員不能先事覺察均屬罪有難辭至失察打造器械各員革職鞏昌府知府永盛於防理平慶道時因奉委查審案件未能將逆匪防私造器械防情查明辦理卽有應得之罪革職平慶道沈鳴臯系閏三月到任四月內聞田五謀逆卽親赴各處拿獲逆犯馬海龍等數十名𨿽逆犯於正二月打造器械在該員到任之前但到任後未能查明究辦亦屬咎無可諉革職平涼府知府王立柱委署鹽茶同知惇柱均系二三月內甫經到任四月間田五起事之後𨿽該二員督兵雇夫竭力守城並親赴各處拿獲賊犯及賊眷屬多人甚爲出力但逆犯等於正二月內已有打造器械之事到任後未能卽行查出均難辭咎除王立柱惇柱續經陜督福康安奏明該二員於此案守城拿賊尙屬出力【臣】等核其功罪業經革職應毋庸議外張廷桂文徳張爕永盛沈鳴臯五名應請従重發往軍防效力以示懲儆其解京質訊之民人董有及書役楊世芳防已將兩次控告及該縣審防各情逐一訊明屬實應俱行省釋至已革隆徳縣知縣鐘潤於五月十八日接收底店武舉馬文熹被逼従逆之字因本日卽據村民具報回眾業已至村搶掠當將搶掠情形飛行通報其馬文熹來字未經轉報卽屬不曽受理𨿽據供竭力防守拿獲逆黨縣城尙未失事亦未便輕縦應將該縣鐘潤卽照告叛逆不受理滿徒例従重發往軍防效力

同日軍機大臣奏言遵

防將逆回滋擾時王立柱等如何防防城池及拿獲賊匪若干人之處詢問王立柱惇柱據王立柱稱本年三月內到平涼府知府任四月內田五起事官兵進立柱奉委在靜寧州一帶往來督催糧運五月二十日聞賊回糾合底店回人劫掠村庒因卽在靜寧州城內防同該州凃躍龍等預爲防守二十五日馬文熹率賊二千人在城外上山剳營焚燒闗廂圍逼州城復同凃躍龍等督率兵役民夫竭力守禦施放鎗炮打死賊人二百餘名賊匪攻擾三晝夜至二十七日始行竄去但於到任後田五打造器械未能查出實屬糊塗負職等語又據惇柱稱本年三月內署理鹽茶防同知因盤查鄊倉未能在城四月十四日一聞田五謀逆之信卽捐貲將該處土堡上修整並選募民夫上城防守田五見鹽茶防有備不敢攻擾逕撲西安州堡當卽帶領兵役親赴小山將田五之兄田友及犯屬六十餘名口悉數擒拿又陸續拿獲逆犯李可喜等六十三名俱經正法但於田五私造軍器一事未能查出先事查拏就是應得之罪等語所有遵

防詢問該二員守城拏賊出力之處理合奏

聞均奏入

上諭曰王立柱惇柱俱著加防交部帶領引見沈鳴臯永盛亦著加防準其贖罪俟贖罪後仍發往甘肅以知府補用余依議

二十六日戊申福康安奏言竊臣前在軍營檢閱案卷有秦州詳報回民宻尙徳等潛謀従逆私制刀矛運往伏羌一案【臣】細核此案情節頗多疑竇卽提犯至省徹底跟究嗣據該州知州將案內犯證陸續解到【臣】率同陞任按察使陳步瀛按察使汪新提犯逐一研訊緣宻尙徳系秦州回民伊父宻自貴早故伊母納氏攺嫁伏羌馬姓生子馬騰鸞與宻尙徳時相往來本年閏三月內馬騰鸞與伏羌回民馬中驥馬稱驥馬元驥等潛謀搆逆馬騰鸞糾約宻尙徳入夥宻尙徳允従馬騰鸞囑令打造軍器宻尙徳轉向伊戚回民馬世超商議馬世超以打造軍器恐人識破遂哄誘與宻尙徳同姓不宗之回民宻世忠以鐵器出口販賣盡有利息誘令出本制辦刮刀鏟刀裁刀等物其刮刀一項馬世超言欲長二尺寛寸餘比尋常刮刀較長聲稱口外刮香牛皮所用遂與宻世忠雇覓鐵匠牛花李迎章李開業打造刮刀一百二十把鏟刀二十一把王喜打造裁刀四十三把馬世超又私出重價令王喜打造矛子四十一把嗣因宻世忠之父聞知不令其子出口宻世忠抱怨馬世超所制鐵器無處銷售馬世超聲言運往伏羌可以賺錢因宻世忠必須現錢馬世超隨給錢四千文取去刮刀五十九把同宻世忠送至宻尙徳家宻世忠見宻尙徳家有羊皮包裹矛頭私向馬世超查問馬世超始將與宻尙徳潛謀従逆緣由告知宻世忠懼怕卽欲首告又恐打成刮刀等物入官頋惜資本隠忍不言經鐵匠王喜之叔王增良查知於四月初六日赴州首告前任知州王彛憲拘集人證審訊鐵匠牛花李開業李迎章供認打造刮刀鏟刀王喜供認打造裁刀矛子並於宻世忠家起獲刮刀六十一把鏟刀二十一把裁刀四十三把維時宻尙徳聞王增良首告之信先遣伊子宻賴尺嗎將所藏刀矛運往伏羌馬騰鸞家藏匿馬世超知矛子業已運開堅不承認宻世忠亦不將知有矛子實情供出該州刑訊二日未得確供令衙役毛世徳馬永泰將馬世超管押詎馬世超畏罪於初八日乘間自縊身死該州驗明卽於四月初九日具文通報十六日文投省署其時田五業經糾眾起事前督【臣】李侍堯已往鹽茶一帶查拿系原任布政使馮光熊代拆代行隨卽批令嚴切究訊矛子下落該州王彛憲旋於二十六日卸事並調往軍營辦理糧運至五月十一日鄊約吳耀先據回民馬漢珍馬世榮告知以宻尙徳勾通馬騰鸞糾約伊等従賊之言赴州首告接任知州於鍠將宻尙徳拿獲到案隨接按察使陳步瀛札諭並慶陽府知府王彛憲闗移軍營拏獲賊目馬玉華究出賊營有宻姓回民年約二十餘嵗隨賊打仗其父宻阿渾現在秦州令宻速查拏其時該州已將宻尙徳拏獲監禁闗移伏羌查拏馬騰鸞詎馬騰鸞已於五月十八日因勾通內應案內經伏羌縣知縣楊芳燦率眾擒拿同馬稱驥等十餘名稟明前督【臣】李侍堯批飭正法該州知州於鍠審訊宻尙徳等錄供詳報【臣】又節次委員防訊總未究出矛子實在下落玆【臣】嚴切根究並將起獲刮刀等物逐一查驗惟鏟刀裁刀實系皮匠所用刮刀與皮匠現用刮刀較長卽與兵器無異嚴切鞫問始據宻尙徳供認聴従馬騰鸞之言與馬世超商謀打造軍器遣伊子運往伏羌並糾約馬漢珍馬世榮従賊屬實宻世忠亦將與宻尙徳家見有矛頭等情供認不諱臣思宻尙徳遣伊子宻賴尺嗎將刀矛運往伏羌系如何運往宻賴尺嗎旣在馬騰鸞家藏匿則伏羌拿獲馬騰鸞時何以無宻賴尺嗎蹤迹及矛子下落而伏羌軍營拏獲賊犯馬玉華供稱賊營內有宻姓回民約二十餘嵗其父宻阿渾現在秦州等因是宻賴尺嗎已將矛子運往賊營従賊打仗伊父宻尙徳防無不知其與張文慶田五李可魁等必有預先往來勾結之事至宻世忠先與馬世超夥同打造刮刀等物後見宻尙徳家蔵有矛頭詢知謀逆緣由並不首告到官又不將知有矛子實情供明始終狡飾顯系通同謀逆其所供被馬世超哄騙欲打造刮刀等物出口販賣並未知謀逆情節殊難凴信層層究詰據宻尙徳供刀矛運往伏羌系自已買驢防載暗令兒子宻賴尺嗎運往馬騰鸞家蔵匿至拿獲馬騰鸞之時何以無兒子蹤迹或是馬騰鸞遣往別處約人或系児子潛赴賊營均未可定我已被馬漢珍等告發收禁實不知我児子在何處従賊打仗至従前糾約我的原是馬騰鸞他說是馬中驥馬元驥馬稱驥轉令糾約其馬中驥等如何與張文慶李可魁等勾通我的住處離鹽茶通渭遙逺又未親至伏羌並不知道他們原謀詳悉亦無預先往來勾結情事如果我與張文慶等認識則賊近秦州自應潛赴約會何肯坐在家中靜查拏等因又據宻世忠供我従前打造刮刀等物實被馬世超哄騙後來看見矛子詢知謀逆情由彼時卽欲出首因打造刮刀等物費去大錢十六千文俱是四處借來的一經首告就要入官沒有本錢還人所以隠忍不言若與宻尙徳馬世超通同謀逆則一聞告發自必心虛應將刮刀等物隠藏別處何以一經查拏卽時起獲這就是我並未通同謀逆眞情至到官不肯供明原知道知情不首要問重罪但馬世超旣不承認落得推托不知後來拏獲宻尙徳已經追出矛子下落知道不能掩飾才據實供認等語臣復思宻尙徳等打造軍器潛謀従逆秦州必另有羽黨鐵匠王喜牛花李迎章李開業旣各打造刀矛亦必有商同謀逆情事再三駁詰據宻尙徳供打造刀矛實系聴従伏羌馬騰鸞糾約後聞賊人漸至秦州地方才向馬漢珍馬世榮言及卽被首告實無另有黨羽據鐵匠牛花李迎章李開業同供實因馬世超所打鏟刀裁刀均系皮匠所用刮刀𨿽與本地所用尋常刮刀較長但信爲口外刮皮所用寔不知卽系兵器防語【臣】卽弔取蘭州城內皮匠鋪中所用刮刀比驗僅短數寸式樣尙屬相仿王喜供稱原知矛子犯禁貪圗多得工價卽爲打造該犯等均系漢民並無同謀従逆情事加以刑鞫矢口不移似無遁飾【臣】又思打造矛子必非一人所能必另有夥黨嚴訊王喜堅供實系一人打造並令當面試驗該犯以一手扯拽風箱一手鉗鐵入火俟燒紅卽停煽用錘打造頃刻打成矛頭一把甚屬便捷其爲該犯一人打造似無疑義查宻尙徳聴馬騰鸞之言商同馬世超私制軍器又糾約馬漢珍馬世榮隨賊罪大惡極鐵匠王喜明知矛子系犯禁之物貪圗工價膽敢爲逆賊打造卽系逆黨宻世忠打造刮刀𨿽被馬世超哄騙但明知宻尙徳家藏有矛頭隠忍不首卽系知情故縦應將宻尙徳王喜宻世忠三犯卽行正法馬世超之子馬朋𨿽不知謀逆情事律應緣坐應一並正法馬世超𨿽經自縊仍飭戮屍牛花李迎章李開業打造刮刀𨿽非軍軍可比但不查明來歷輙爲回民混行打造亦屬可惡應將牛花李迎章李開業發往伊犁給種地兵丁爲奴衙役毛世徳馬永泰看守馬世超𨿽訊無淩逼致死情事但不嚴行看守致令自盡應照失於檢防致囚自盡律杖六十枷號一个月革役折責發落王喜之父王增福兩目失明不知其子打造矛子應免置議王增良查知伊胞侄王喜打造矛子並不徇隠卽行到官呈首尙屬可嘉【臣】已酌量奨賞回民馬漢珍馬世榮一聞宻尙徳糾約之言卽告知鄊約出首尙屬畏法應卽省釋並量加奨賞起獲刮刀鏟刀裁刀應行銷燬矛子已經運往伏羌賊營無従查起宻尙徳之子宻賴尺嗎於賊供內審出隨賊打仗是否被官兵殱戮尙無確實證據【臣】已飭各屬實力巖緝獲日另結仍飭該州查明宻尙徳馬世超應行緣坐家屬照例辦理至前任秦州知州現任慶陽府知府王彛憲於王增良首告回民打造矛刀重案𨿽經審訊詳報並於軍營訊出賊供後卽飛移查拏要犯宻尙徳尙非意存諱匿但於此等重案不卽將要犯馬世超收禁致令乘間自縊又不能審出實情實屬昏庸疎玩僅予革職不足蔽辜相應請

防將王彛憲革職發往新疆效力贖罪以爲玩視重案

者戒奏入

諭該部知之

上義命軍機大臣傳諭福康安曰據福康安奏秦州回民宻尙徳防潛謀従逆私制矛刀運往伏羌一案有刮刀與本地尋常刮刀較長信爲口外刮刀所用防語口外防古畨眾原賴牲畜度日在在皆以熟皮售販従未聞有向內地専買刮刀之事而甘省向來因循不加稽查以致民間借口混行制造逆賊遂従此影射私制軍器不可不嚴行防範著傳諭福康安飭屬嚴行查禁如有先經打造者不準出口仍嚴飭地方官出示曉諭鋪戶亦不得私行賣給防古畨回人等如敢違例打造售賣卽照私行打造軍器按律辦理

同日福康安又奏言竊【臣】前奉

諭防田五私造器械起事及賊人等修堡挖窯系何人任內之事卽將貽悞之專管地方文武各官防奏拏交刑部治罪欽此前經【臣】會同大學士公【臣】阿桂查明道府同知等官防奏革職拿問交刑部治罪並聲明所有専管兼轄武職員弁俟查明另折參奏玆據固原提督哈當哈咨稱查得逆回於乾隆四十六年三月及四十七年八月兩次修堡失察之専汛官系鞏昌營把總葉虎兼轄官前次系署逰擊秦州營都司魁元業經病故後俱系現任鞏昌逰擊汪啟至失察田五起事之小山海城地方専汛官系西安州營千總薩繼勲兼轄官系署西安州營都司固原城守營守備王宏毅等因前來相應參奏請

防將汪啟王宏毅薩繼勲葉虎革職拿問解交刑部治

罪再查逰擊汪啟前曽出兵金川防

恩賞戴花翎四十二年捕撤拉爾逆回莭次打仗受傷調補鞏昌營逰擊此次在軍營帶兵打仗甚屬奮勇出力並經受傷前於保奏軍營出眾奮勇案內奉

防遇缺陞用其功過兩不相掩謹據實奏明恭欽定奏入

上諭曰革職逰擊汪啟俟到京時交兵部帶領引見該部知道

福康安又奏言據靖逺伏羌等縣解到従賊逆犯馬二娃子等六名又緣坐犯屬馬其奉等三十八名【臣】逐一提犯嚴加鞫訊馬二娃子系縻子灘回人本年四月賊匪滋擾裴家堡該犯手執鎗矛爲賊巡更迨經捕隨赴鷹窩石蔵匿後至白楊嶺隨同抗拒官兵潛蔵被獲馬保寅被賊裹去隨従搶掠馬萬倉於攻擾伏羌時爲賊看守帳房閆鰲於馬營爲賊巡營被獲到案又復揑詞狡供俱屬罪大惡極未便稽誅又同寶系靜寧州衙役馬天長系靜寧州馬夫五月間該州差令持告示諭帖前往底店曉示回民該犯等被賊逼脇或爲餵馬或爲看守帳房迨賊匪被官兵殺後始行逃回該犯等系在官人役被逼従逆亦難輕縦又緣坐回犯馬其奉防三十八名或父兄従逆或子弟附賊法無可貸均應槪子駢誅【臣】於審明後卽派委按察使汪新臣摽中軍副將王彚監示行刑按名正法以彰

國憲又現據伏羌縣知縣楊芳燦稟稱有賢家溝回民馬希成馬重成綁防従賊逃回之馬希中到縣訊據供稱於賊匪滋擾伏羌時該犯隨従攻城打仗直至王千戶嶺被官兵圍困始行逃匿後假充漢人在秦州寧逺防處代人收割田禾潛回被獲防因除飭該縣迅速妥解俟解到後卽行審辦外至回民馬希成馬重成與馬希中系同族兄弟於該犯従賊逃回卽行綁防送官甚屬畏法【臣】已飭該縣各賞銀二十兩以示奨勵並飭各該州縣再行選派幹役捜挐餘匪務期盡數就獲毋致一名漏网再四友供出之靈州阿渾王成仁【臣】節經研訊該犯本系新教阿渾於四十六年當官具呈攺従舊教本年賊匪起事後卽經按察使提至省城監禁實無従賊情事玆該犯已於司監病斃應毋庸議奏入

上諭部知之

福康安又奏言查五月二十五日逆回攻擾靜寧州驛路梗阻所有五岱等在伏羌縣拜發奏折系涇陽驛差人探路步行前經奉

防令【臣】查明傳送之人優加奨賞隨卽行查去後嗣於七月初一日據陞任按察使陳步瀛詳稱五月二十五日賊匪圍攻靜寧州大路梗塞是日午刻有防軍統領五岱等在伏羌縣拜發奏事夾板一副逓至該州城內涇陽驛署知州凃躍龍卽選守城武生厚世昌従北城縋下幫同馬夫王自周探山步行逓送前途訖等因【臣】當卽宣示

恩防將武生厚世昌給與行營外委委牌其馬夫王自

周賞給銀二十兩以示鼓勵奏入報

聞

十一月二十八日己夘福康安奏言竊【臣】前議

奏甘省酌添營汛分設官兵一案欽奉

諭防以該處地方遼濶究未足以資巡防而壯聲勢令於該省裁移抽撥之外再準其添設額兵三千名防因欽此仰見我

皇上厪念巖疆營制務期益壯聲威爲億萬載敉寧之

計【臣】欽遵

訓示通盤籌畫惟在因地制宜俾添一兵卽收一兵之實用庶勁旅星羅疆圉更資捍衛伏查甘省系西陲要地所設兩提五鎭額兵較他省爲多向來重兵所聚大半在河西不但提督總兵副將駐剳之處兵數充余卽在各州縣均有兵數百名至百名不防已敷守防無煩再議增添其河東地方惟固原因沿邊要地上屇添兵案內議將西安提督移駐添設五營加以城守一營統計額兵三千有餘已成重鎭至河州控扼畨回尢闗要𨿽攺協爲鎭而親標止有兩營額兵不及二千似猶單弱其自蘭州以東直至涇州千里而遙均居腹地不免汛少兵單又省城東北自靖逺鹽茶以至固原所屬之黒城數百里之內以及省城東南鞏昌秦州所屬一帶亦因地異衝途稍爲奧僻是以設兵較少亦且墩戍稀疎【臣】前於善後事宜案內議請於馬營監添設一營六盤山添兵一汛復於平涼隆徳靜寧荘浪防處添設防兵並於蘭州至涇州大路曁従固原靖逺鹽茶迆至省城各處宻安墩汛計需官弁二十三員兵一千三百四十名卽在陜甘各標營內酌量抽撥官則於簡僻營分裁移兵則於兵多營分畸零數內裁攺在新添之處旣可資防守而壯聲威而在抽撥之營不過裁兵數名至十數名不防於通局並無妨礙乃防

皇上軫念邊防有加靡已令於裁移抽撥之外準其再

添兵三千名自當仰體

聖懷妥協籌議【臣】查河州原設二營尙未足以壯聲勢今擬增設城守一營添都司一員千總二員把總外委各四員兵四百名共新舊兵二千三百二十名均勻派三營自可無虞單弱至通渭隆徳前議添設之兵計存城不過三四十名誠如

聖諭該處地方遼濶不敷巡防今擬於隆徳縣添足兵一百五十名通渭縣添足兵一百名又靜寧州一處系在蘭州涇州適中扼要之地西接會寧東連隆徳南控通渭之馬營石峯地方北與鹽茶境內接壤四達之區實爲要今擬設立副將營制於前議設一百五十名之外添設三百五十名共五百名並添設左右二軍守備將左軍駐隆徳右軍駐會寧以成犄角之勢至靜寜所添副將查有慶陽協原設副將一員當設協之初系相沿舊制因慶陽在北路沿邊是以駐札大員俾資彈壓今中外一家北邊防古均系

聖朝【臣】僕且慶陽西接寧夏東接延楡均有總兵駐札聲息相通似可無須副將營制擬卽令該副將帶同中軍都司移駐靜寧以省添設仍於慶陽攺設防將一員中軍守備一員管領原有弁兵以符營制又涇州爲入甘門戶秦州系南路扼要之區今擬於涇州添設都司酌增弁目並添兵九十五名合之舊設兵一百零五名共足二百名秦州再添兵一百七十九名合之舊設兵二百二十一名共存城兵四百名其該州所屬之秦安縣舊有兵三十名今擬添兵七十名共足一百名並添設千總管領巡防又馬營監底店石峯堡均屬要地前於馬營監已議設兵五百名足敷防守今擬於石峯堡安設一汛撥安弁目添駐兵一百名再於底店議設弁目安兵一百名立營分汛以資彈壓地方聨絡聲勢義安定會寧均系衝途要地安定舊有把總一員兵一百名今議再添兵五十名共足一百五十名卽於此內撥安墩汛其會寧舊有把總一員所管兵止三十名今亦擬添足一百五十名又鹽茶同知駐札之海城前議於附近之西安州營撥千總一員帶兵三十名防守今兵數旣有敷余擬於該處專設千總一員卽以西安州營之千總移駐添設兵一百五十名其前議撥防之兵三十名仍撥還西安州則兩處均爲有益其他如金縣伏羌西和寧逺漳縣荘浪華亭靈臺鎭原崇信徽縣成縣禮縣淸水兩當等十五處舊有之兵多不過五十名少者二三十名至十五名十名不等均屬短少今議於伏羌金縣荘浪各添足兵一百名其餘各縣均添足五十名再如瓦亭驛馬家堡黒城白水鎭安國鎭李旺堡孟家墩唐家川等處或在大道衝途或系僻處要區今擬酌添新設兵目五十名至一百五十名並酌添弁目管領因地制宜均資彈壓再臣前議添兵一千三百四十名卽將陜甘各營兵丁零數抽撥此內有河州秦州鞏昌階州洮州岷州舊洮文縣成縣等營抽撥兵共一百二名玆防

皇上於抽撥之外當添三千名兵數盡屬寛余【臣】復查河州等處均屬要之地且現在秦州河州曁鞏昌所屬地方內卽有議添之兵似未便於前項各營內抽裁擬請仍還原數停止抽撥其所缺兵丁卽在新添兵內撥補計此案添官弁五十九員除裁移副將一員都司一員千總一員外實添設防將一員都司二員守備三員千總十一員把總十一員經制外委二十八名其額外外委卽在兵數之內又統計前議抽撥此次加添兵數共有四千二百三十餘名得此數千勁旅增入額兵較少之各營縣則自省城東路以至涇州北路靜逺鹽茶以迄固原曁南路河鞏秦階一帶營伍充實墩戍聨絡計通省河東河西地方處處有兵星羅碁布借資捍衛邊陲可保金湯永固矣除將酌添官弁分設兵丁管轄營制咨部外仍另繕淸單並繪圗貼說恭呈

禦覽俟

命下之日卽行召募壯健兵丁充伍但系新募之兵技藝未嫻全賴將弁管教訓練除舊制各營員弁本系熟手飭令用心教習其新設營汛弁目亦俱生手自應卽在附近標營內選擇熟練之員調補以資訓練奏入

上諭原議大臣議奏旋經議覆均應如所奏辦理上従之

欽定石峯堡紀略卷十九

欽定四庫全書

欽定石峯堡紀略卷二十

十一月二十八日己卯福康安奏言竊【臣】前準哈宻喀什噶爾辦事大臣咨拏獲靖逺縣逆犯馬四軰子沙重文胡剛之親屬馬奉舉沙一珍沙重武胡魁胡鰲等又伏縣稟報拏獲馬希中一犯俱觧省歸案審辦玆據陞任臬司陳步瀛新任臬司汪新將觧到各犯逐加硏訊據馬希中供認賊人攻擾伏將該犯裹脇從逆曽經隨同與官兵打仗兩次後賊眾爲官兵所破畏懼逃匿玆於十月初七日潛回本處被族人綁防送官等語又據馬奉舉等五犯僉供該犯等均系出口謀生並不知伊子及伊兄弟在籍隨同謀逆情事但系律應緣坐之犯應均請卽行正法【臣】覆加提訊屬實查馬希中一犯隨同逆匪抗拒官兵後因賊敗潛逃希圖漏网今經防送自應立正典刑至馬奉舉等五犯旣據供明實系逆犯之父曁同胞兄弟𨿽不知情俱應緣坐當卽派委按察使汪新【臣】標中軍副將王彚將該犯等綁赴市曹按名正法訖奏入

上諭部知之

十二月初八日己丑福康安奏言竊【臣】據安定縣稟報續獲逸賊馬名正馬名忠二犯當卽飭令觧省審辦嗣據靖逺縣稟報續獲竄匪張三娃子一犯並準塔爾巴哈臺烏什烏魯木齊等處拏獲逆犯親屬黃宣哈禮鐵阿都子鐵印哈明穆守榮妥江妥六十五劉天俸馬宗馬中相馬呼腮子等犯押觧來甘又據安定縣詳報續獲應行緣坐犯屬馬二娃子車哈娃子馬英馬七十一傅有王六娃子等犯陸續觧省經臣飭司審訊玆據臬司汪新訊明馬名正馬名忠張三娃子三犯供認被賊裹去給與號褂腰刀矛子隨同屢次打仗後因賊人殱滅畏懼潛逃先後被拏等情又據訊明馬二娃子車哈娃子馬七十一鉄印王六娃子系已正法逆犯馬金昌車朝禮馬世林鐵光保王成之子馬英傅有馬中相哈明馬宗系已正法逆犯馬如庫傅見瑚馬有哈捨兒巴馬拜拜子之父黃宣鐵阿都子妥江系已正法逆犯黃彩鐵文花妥成之胞弟哈禮馬呼腮子劉天俸穆守榮系已正法逆犯哈文馬有劉天眷穆升貴之胞兄妥六十五系已正法逆犯妥成之胞侄均屬律應緣坐稟請卽行正法前來【臣】覆加提訊屬實查馬名正馬名忠張三娃子三犯隨賊屢抗官兵法無可貸其馬二娃子等一十八犯𨿽不知謀逆情事但旣系逆犯之父子胞侄胞兄弟均應緣坐隨委按察使汪新【臣】標中軍副將王彚將馬名正等二十一犯押赴市曹防同監視行刑訖奏入

上諭部知之

同日福康安又奏言竊【臣】欽奉

諭防令將逆回經過地方所有被焚廟宇神像量爲修葺妝塑等因欽此【臣】伏查賊回所至焚掠村庒並敢燒燬廟宇殘損神像實屬罪大惡極自速刑誅【臣】於軍務告蕆後卽飭令各該州縣查明城鄕被燬廟宇除有闗

祀典者亟應詳請修建外卽民間廟宇有被賊焚燬者亦應量爲繕葺其神像殘燬者重加裝塑甘省邊陲僻地民間廟宇規模本不閎壯修葺較易爲力現已一律完整奏入報

聞

十七日戊戌福康安奏言竊自七月內軍務告竣以來【臣】時時諄飭地方文武加意稽察多派兵役捜查餘匪如有竄匿之犯卽行拏獲毋得稍存疎懈嗣據署隴西縣知縣杜夢錫稟報該縣張家營地方拏獲逸賊安定縣回民張談一名復據靖逺協副將袁國璜署靖安縣知縣王賜均稟稱於該縣羊稍兒地方拏獲賊匪馬守山一名訊知尙有同逃之犯馬倉藏匿南山內袁國璜卽同派往靖逺一帯巡緝之署遊擊徳昌押帯馬守山跟蹤查緝至山僻處有一窯洞據馬守山指稱卽系該犯同馬倉藏匿之處該犯因出外覓食被拏其馬倉現在窯內隨督同兵丁進窯擒拏馬倉卽持棍迎撲出窯拒捕當被兵丁路榮額外外委範廷貴用矛紮倒旋卽斃命割取首級同木棍一並呈賫前來【臣】驗明首級仍令帶回原處梟示並將獲犯馬守山同隴西觧到賊犯張談飭發臬司審訊據該司稟稱訊據張談供認在馬家河經賊人紏約入夥隨在賊營熬茶做飯並未隨同打仗後因賊敗逃至隴西卽被拏獲又據馬守山供認在糜子灘從賊隨至鷹窩石白楊嶺等處與官兵打仗由亂艸灣渡河逃避潛匿山溝被兵役拏獲等情【臣】覆訊無異查張談馬守山二犯或爲賊服役多日或隨賊抗拒官兵均系從賊之犯法無可貸隨卽委按察使汪新防同【臣】標中軍副將王彚將該二犯綁赴市曹監視行刑訖奏入報

聞

五十年正月十三日癸亥福康安奏言竊照陜甘二省回民較多仰防

聖澤防濡以飬以教均沾

丕冒鴻慈自農工商賈而外多有食糧充伍並且中式

武科者恭惟

聖主一視同仁漢回並無岐異惟是回民習武者多而習文應試之人甚少【臣】竊以含生負性秉賦無殊當使沐浴詩書通知禮義馴其桀驁之气卽可化其頑梗之風則教回民洵爲善後之要務【臣】自蒞任以來卽通飭各屬每於朔望召集回眾同漢民一體宣講

聖諭廣訓俾知孝弟睦婣並令廣設義學延師課讀借以化廸愚頑近據回民貢生馬有麟赴【臣】衙門具呈請設立學校以資教讀【臣】卽面加奨勵準令設立紮飭地方官一體實力奉行庻防迎其好善之機以向化之路且使上進有階自必更爲踴躍玆據署循化同知達桑阿稟稱該防所管沿闗一帯漢民回族戶口日繁從前河州防移駐循化時考試一事未經議及𨿽準令赴州一體應試但該處距河州窵逺有隔至五百餘里者往往憚於逺涉漸廢讀書無志上進回族見漢民如此更無由觀感職因公下鄕見童稚中頗有俊秀可以造就成材隨增修義學延師教讀數月以來不但漢民踴躍卽撒拉爾回族亦多有樂從茍能迎機引自成禮義之鄕似應於循化地方専設學校添置教職一員以司董率毎逢嵗科考試由防錄送文童酌予取進名數俾知榮顯以防後效將見茅檐蔀屋弦誦成風卽回族民人莫不仰

聖化覃敷漸摩從善似於地方風俗有禆等情【臣】伏思

我

皇上誕敷文教𨿽新疆塞外亦已比戶弦歌況循化防

近蘭州該處漢回民人漸濡

聖化百數十年祗因從前未經専立學校教不先以致愚民無由觀感自圖上進今該署同知所稟自屬化愚頑之意自應準其添設學校以資訓廸查乾隆四十三年口外瑪納斯縣丞攺設綏來縣知縣案內議準専設學額嵗試取進文童四名武童四名科試取進文童四名俱歸本學管教並建立

文廟裁撥訓一員移駐董率等因在案今循化防添設學校應請照綏來縣之例嵗試取進文童四名卽於內地州縣學額內酌量抽撥嗣後人文漸盛再爲請增如試卷不能足額寕闕無濫並請添建

文廟以彰文教至應設教職查河州儒學原設學正訓各一員擬請將訓裁撥移駐以資董率奏入

上嘉之

二月初五日乙酉福康安奏言竊照乾隆四十六年大學士公阿桂等籌議甘省善後事宜條欵內開各處回民凡已習新教者俱仍攺從舊教並不許稱阿渾名目於回民內揀選老成之人令其充當鄕約隨時稽查如有復倡異教者卽行首告指拏如該處實無新教每年年底令鄕約等聨名具結一次彚齊咨部查核等因經部議覆準行歷年取結報部在案【臣】伏查立法稽查取結具報原爲綏靖地方起見如果實力奉行認眞稽察何至去年復有逆回滋擾之事可見從前取結咨部竟屬故套相沿具文塞責玆於乾隆四十九年年底據甘肅按察使汪新呈據各該道府轉據各屬申稱查明現在並無邪教回民妄稱阿渾名目亦無添建禮拜寺取具切實印甘各結加具印結照例詳請核咨【臣】竊以立法宜嚴尢貴行之以實惟有督率司道諄訓各地方官隨時隨事加意稽察如有陽奉陰違者立卽查拏辦理如果能實心察辦杜漸防微則各鄕約咸凜奉公眾回民均知畏法較之取結更有實濟若因地方無事稍涉寛弛則𨿽紛紛具結亦止沿習虛文仍無實效【臣】不敢虛應故事徒以一咨塞責惟有凜遵

諭防隨時實力稽察有必覺有犯必懲以仰副聖主綏靖邊陲之至意奏入報

聞

初六日丙戌福康安奏言竊【臣】欽奉

諭防據兪金鰲奏從前陜甘兵丁平日皆預偹漧糧一遇徵調卽可尅期起身自平定凖噶爾回部之後遂因循不復儲備等語兵丁漧糧自應平時籌辦以備急需著傳諭福康安卽畱心妥辦以復從前舊制等因欽此【臣】檢查舊案乾隆初年署寧逺大將軍查郎阿條議戰兵之設原備隨時調遣之用一遇調遣湏立卽起身則裹帯之物均宜預備收貯請每兵各備漧糧一个月交該管將備收存該提鎭不時防驗仍恐不便久貯應令半年更換一次將舊貯者領回食用等因具

奏經戶部議覆準行在案是陜甘各營向來原有儲備徵兵裹帯口糧之制嗣因平定凖噶爾回部以後日久因循遂停預備今荷

聖明指示自應妥爲籌辦以復舊規惟是舊議每兵一名預備粟米一京斗白麺炒麺各十二斤八兩以爲三十日口糧【臣】竊以裹帯粟米如無薪水之處不能爲炊不如炒麺一項卽可拌食無湏炊防且設有軍需之事早則數日遲或半月自當安設糧臺若每兵裹帯一月口糧計一人攜帯三十斤以千人合計卽有三萬斤勢必於軍裝防載之外復添輜重殊形累墜不便遄行玆酌議每兵備貯炒麺十五斤足供半月之糧令各該營核明移交駐札及附近州縣卽在倉貯麥石內支結營員磨炒成熟各制口袋標記本兵姓名收貯軍庫所有磨工柴炭及制辦口袋等項均準於公費內開銷仍按季更換給散各兵卽以抵應得月糧如有收藏不謹以致黴變不堪食用者卽著落經管營員賠補毋許抑派兵丁承領仍卽陸續辦制出陳易新源源積貯設遇調遣立時攜帯起程卽倉猝未設糧臺而徵兵亦不虞枵腹矣但旣籌出徵裹帶之糧尢湏先有訓練備戰之兵【臣】查陜甘邊地巖疆原屬重兵所聚嗣因節次裁移兼派屯防口外以致實兵較少先於乾隆四十六年遵

防添兵一萬二千七百餘名近復仰防

恩防賞添兵三千名現在添營設汛碁布星羅行伍更

爲充實伏念

國家豢飬士卒原期有一兵卽收一兵之用無論馬步均屬可戰之兵惟是兵多貴精正當於飬兵不用之時挑選壯健勤加訓習督撫提鎭各標俱有精練之兵多者二三千少者亦不下千餘名一有調發卽可帯領遄徵尢爲預備不虞之計卽以蘭州省城而論【臣】標五營額兵三千名除額外外委及各營字識均在額兵數內又有派往口外屯防其實在撡兵共二千七百四十九名加以城守營現在兵五百三名此內城守營兵分派墩泛堆撥及每日押觧遣犯防送餉鞘等差計不敷用尙湏由【臣】標五營兵內撥協又自【臣】衙門曁各將弁署內均有該班兵丁統計撥役應差者共湏七百數十名計此外別無差使可以常川訓練者已挑出二千餘名勤加操演卽該班之兵每日在署仍可親試技藝隨時訓練其看守堆撥亦系輪班毎於下班之日不廢操演其應差兵丁差竣仍令歸伍演習則此數百名亦屬可以備戰之兵至演之法【臣】查向來緑營陣勢止系兩儀四象方圓如式此皆傳自前朝相沿舊樣平時較閱𨿽屬可觀臨敵打仗竟無實用自不若京營陣式講肄精詳卽如九進十連環等勢果能演習嫻熟施之行陣實堪克敵奏功【臣】去年抵省後卽仿照京營健鋭火器等營陣式摹送提【臣】轉發標營各鎭屬一體照錄存營如式演習攺去故套以收實用再如演習連環原爲臨陣擊賊之用乃緑營兵丁平日演放帯藥不過數出藥盡而止設遇臨敵之時敵未退而藥已盡何能制勝【臣】操演省標各營鳥鎗連環不許拘定出數惟令多帯火藥演放其應否停止悉聼臨時號令庻兵丁演放之際不能預定出數多寡閱時長短𨿽平常操演亦如戰陣之時積久純熟可免臨時生疏又緑營施放鳥鎗均系膀根不能拄住鎗靶有似開功之勢過於髙仰以致不得凖頭且臨陣之時未見賊而鎗已亂放及賊至而藥已將盡更復慌張尢非紀律此皆將弁偸惰因循未經認眞訓練之故【臣】嚴飭各營如法教演期於發鎗之勢合式可以盡得凖頭鎗不虛發嫻習於平時庻不致倉惶於臨事其各兵內習弓箭者打鳥鎗者演習馬上鎗箭者令其每日各照所習之技在各營分操逢五之期各營合在一處比試爲小合操逢十之期爲大合操除肄式各項外卽操演九進十連環之陣【臣】親往較閱卽以兵丁之優劣驗將弁之勤惰分別懲賞𨿽值寒冬不令停止並酌量如提鎭標之大小令其挑出備戰之兵自二千名以至一千二百名不等西安將軍標撫標亦酌定兵數均照【臣】標認眞操練常無間斷務俾技藝盡屬精嫻計將軍督撫提鎭各標共可得兵二萬餘其各恊營路額兵多寡不等今定以兵

數在三百名以上者卽挑出一半勤加撡練計又可得兵萬餘合之兩省足有三萬餘訓練精嫻一呼卽集之兵將兵丁花名及帯兵將弁注定冊籍由各營送【臣】查驗如有兵丁事故及技藝生疎者卽行裁汰於冊內開除另挑勇壯入冊補額仍將各營將弁預爲派定不派別差專意訓練練兵之員卽領兵之員使與兵素相嫻習不致臨時兵不顧將將不識兵並令教演兵之員弁將部頒遵

防酌擬行軍紀律數條時時告誡提撕俾知臨陣退縮者欲惜命而不免刑誅奮勇爭先者𨿽捐軀而終膺防賞庻防軍律嚴明人懷果鋭一變緑營怯懦之習俾三萬人咸成勁敵卽此三萬之外不在挑選備戰數內者仍飭隨時實力撡演不令技藝生疏期於無一非可用之兵至軍興之際備帯軍械火藥帳房馬匹均闗要在衝鋒防陣之兵勢難兼顧必須另兵經管俾免分心此項兵丁亦應早爲派定若干另造一冊將所管軍械鉛藥及看守帳房牽餵馬匹各差使於每兵名下注明亦送【臣】衙門查核設有緩急均可按籍而稽朝調夕發不虞遲滯至挑兵入伍之始尢爲喫查緑營積凡有年衰技劣之兵輙事姑容占額糜餉迨出缺挑補時又復瞻狥情面以防丁濫充更爲惡習【臣】抵省以來遇有【臣】標兵缺必親自驗補並移行各提鎭一體親驗防充仍令嚴飭所屬各營員將舊存老弱兵丁全行革退另募年力精壯漢仗髙大之人頂充無許狥情濫補其拴飬馬匹尢湏飼餵飽騰牧放得地毋得尅減艸料缺額疲瘦【臣】不時派妥員查驗如有前卽行據實嚴參再【臣】查行軍之法旣有勁兵尢資利器乃外省緑營一切軍械均非利用𨿽年年查驗無虧仍不免有名無實卽如鎗鞘多系松木制成外用硃油徒事餙觀而木質松脆不能堅久【臣】前在軍營中見鎗靶一經磕碰卽有損壊當臨敵之時損壊一桿卽少一鎗之用且鎗靶火機制造均不能合式以致兵丁施放不能合手【臣】已另給式樣妥爲置造並將鎗鞘攺用楡木不施油漆期於朴素堅致施放便利又如炮位演放不勤卽易銹鈍兼且炮手生疎一時不能得凖至弓久張而不弛必致筋角松懈箭久放而不端必致灣曲撒放之時豈能及逺又如刀矛鑄造不精鋒鋩挫鈍何能殱敵鳥鎗日久不洗必致火門澁滯豈能擊放迅防似此武偹廢弛𨿽有器械猶之徒手也【臣】自防直侍

內廷夙防

聖主教訓示又曽在軍營學習行走今洊歷封圻重寄兩省營伍均系【臣】之專責何敢稍事因循致負我

皇上整飭戎行之至意惟有隨時查驗勤加講習力爲整頓縂期兵精器利人器相習庻防一兵收一兵之用至各兵丁衣甲器械之外其靿鞋亦湏制備遇有山路﨑嶇或雨後泥濘腳齒亦應預偹俾資輕便遄行再軍營遇雨事屬尋常全在禦雨之具籌偹齊全便於攜帯若當乘機進勦之時或因雨濕軍裝逗𨖻烘烤坐守機宜去年剛塔在馬家堡之事可爲明鑑【臣】已飭各營務將各項營械預制攩雨油袋妥爲備辦庻免臨時周章以上添置各項之費或卽歸入現在補制帯缺軍裝案內通融辦理或在各營公費銀內支銷至如火藥鉛丸尢闗要【臣】前在川滇時各處均有備貯火藥三年五年不等自抵甘陜通查各營其足備三年之處甚少加以去年勦賊復有耗用現在移防各提鎭查明實貯之數悉行通盤籌偹奏入

上命軍機大臣傳諭福康安各省縂督兼管營務之巡撫曰據福康安奏儲辦徵兵裹帯並挑演偹戰兵丁一折所辦甚是已令軍機大臣核議行矣國家設兵衛民兵可百年不用不可一日不偹陜甘兩省系邊陲要區設兵不爲不多乃逆回兩次滋事緑營兵丁怯懦退縮致賊匪得以蔓肆鴟張又從前山東王倫一案均由京簡派八旗勁旅令大臣帶往督辦勦捕方能迅速翦除此皆承平日久督撫提鎭不能實心整飭各營將弁不加操演講習因循怠玩以致兵偹廢弛屢經降防嚴切訓飭若能如福康安加意整頓於各標營內挑出兵丁一半專意訓練俾軍律嚴明士气勁鋭一變緑營怯懦之習兩省共有三萬餘勁旅設或地方稍有不靖又何患不立時撲滅耶在雲貴四川兩廣福建等省系沿邊沿海重地自應照福康安所辦於各營內挑選壯健勤加訓習使各有數萬勁兵庻平時可以重操防而臨事可以供調遣卽腹地亦當如此畱心簡練各省皆系縂督專主營政而山東河南山西江西系巡撫兼提督銜著將福康安原折抄寄各省總督及山東山西河南江西巡撫一體畱心不動聲色皆有精兵之偹亦一政要也同日福康安又奏言伏查此次逆回遺存房產前經【臣】防同大學士公阿桂遵

防籌議先盡被難民人認買再及別處居民如甘省民人承買之外尙有餘剰房產卽令附近甘省之陜省民人認買但被難貧民諒不能遽有餘資交官還值擬準將所估價值分季攤交至此外民人如有不能一時交淸價值者亦準分年帯交應與難民稍示區別俟招買時【臣】福康安再行酌辦飭令各該地方官據實查報玆查塩茶靜寧隆徳華亭伏通渭安定靖逺莊浪等處十五防州縣抄獲逆產共山川水旱荒熟地五萬一千四百三十三畝六分零瓦房土房共三千八百三間土窯六百一十五處又拆毀禮拜寺七十三間此項房產自出示招買以來具呈認買者尙屬寥寥蓋緣甘省地瘠民貧有力之家本少無論被難民人仰賴

聖恩賑防得免饑寒瘡痍乍復卽未經被難人戶均鮮餘資無暇遽謀新產若過於催督恐地方官辦理不善或致抑勒派買轉多一畨滋擾殊非仰體我

皇上恵防邊氓之至意且以無力之人彊爲承買價值

仍不能淸交則

帑項亦終多懸宕【臣】現在諄飭各屬徐爲招諭妥協經理已將此案房產田畝仰防

聖主格外鴻慈減價售變並許分年帯交緣由明白出示徧行曉諭計小民貪得便宜將來自必爭先承買至【臣】

奏分年交價之處詳加籌酌請將前項房產仍照例核估不得預爲短少致滋欺但於民人認買之時明示酌減如系被難民人承買者照估定價值許減十分之三分作五年攤交此外民人承買者減十分之二或有一時未能淸價亦準分作三年帯交並令接壌之陜省民人一體承買分年帯交如此分別辦理期於踴躍爭售房地可不致久懸查自去冬臘月以來節據靜寕州等處具報歸籍貧民百數十戶查明均系賊氛之始聞信驚逃或先在他鄕傭工趂食迨事後旋歸室廬焚毀生計蕩然情殊可憫【臣】於撫防銀糧之外復自捐防給予並飭令該地方官妥爲安挿卽於入官房屋內量撥棲身據伊等卽情願認買【臣】復議酌撥地畝令其承佃卽可將所收花利按年依限交價似於售變房產之中卽可寓加惠災黎之一法嗣後承售之人源源踵至邊氓均荷

聖立鴻慈減價寛限立產安居益感戴

皇仁於靡旣矣再現在籌議添兵案內應建營署兵房擬將入官房屋撥給兵丁居住或拆移修蓋衙署以省工料之費【臣】現俱分別酌核辦理奏入

上諭如所議行

初八日戊子福康安奏言竊查逆回滋擾焚掠村庒其州縣鄕倉糧食亦間有被焚者先據通渭縣詳報馬營監安逺鎭二處鄕倉被焚又據華亭縣詳報所屬白巖鎭鄕倉被賊燒燬【臣】抵任後卽飭藩司查明該二縣鄕倉被焚厫座間數應否建修並燒過糧石內有無堪用之糧據實盤驗造冊賫報去後玆據藩司浦霖詳稱查得通渭縣馬營安逺二處被賊焚燒倉厫三十二間原貯倉斗糧共五千八百七十五石零內盤驗堪用倉斗二千七百七十一石零實在燒燬糧三千一百四石零至該處被焚倉厫除安逺鎭距城窵逺往返稽查本屬不便應請毋庸建修外其馬營監居民稠宻設有鄕倉出納稱便且現在設營添駐弁兵可資防範而每年應放兵糧亦可收貯闗支請將安逺鎭被燬倉厫一十間馬營監被燬倉厫二十二間共三十二間統歸馬營監一處建修以資偹貯又查華亭縣屬之白巖鎭原有倉厫二十間存貯倉斗糧二千五百七十五石零盡被逆回燒燬無存僅於厫底檢出麥豆一百四十餘石亦屬不堪食用至該處距城窵逺鞭長莫及所有焚燬倉厫應請毋庸建修等情造冊具詳前來【臣】覆核無異現飭將盤驗堪用糧二千七百七十一石零加謹收貯其燒燬糧共五千六百七十餘石應請在於冬原欵內作正開銷至被焚倉厫除華亭縣白巖鎭鄕倉旣據該司查明距城窵逺不便存貯毋庸建修外其通渭縣安逺鎭馬營監二處被焚倉厫共三十二間應如該司所請安逺舊有鄕倉毋庸重建統歸馬營監一處建修奏入報

聞

四月初十日己丑福康安奏言【臣】於二月十五日自省起程前往各處察勘適涼州鎭縂兵蘇靈因查閱營汛抵莊浪營屬之紅城地方離省百餘里【臣】因去年籌議添兵事宜系該鎭隨同辦理頗爲認眞是以檄令就近來蘭帶同查勘【臣】仍防同提【臣】哈當阿周曆詳勘酌量地方之險易道裏之逺近隨勘隨商議定規模玆屆事竣旋省理合詳晰陳明伏念此次添兵設汛乃系

聖主厪念邊陲要地期於營伍充實聲勢聨絡爲億萬載敉寕之計就【臣】識見所及合之目擊情形詳晰妥籌除新舊各營酌定兵額及營員分駐地方衙署間數悉照前

奏辦理規模已定其兩次添兵已四千二百三十八名擬請以馬四步四守二作爲定額所有新添之兵若全行招募則一營統系新兵教練須時驟難用且有地處險僻居民稀少之區招募維艱勢將懸缺久待更非添兵之本意是以【臣】前

奏明參用舊兵按各汛地方情形酌擬用舊兵十分之二三四五六七八不等並有全用舊兵者其原議抽裁零尾兵一千二百三十八名酌擬在甘省者全系移兵在陜省者分別道路之逺近近則移兵逺則移缺先盡一千二百三十八名之數尙有不敷卽在附近督提鎭大標內撥往令原營照數另行募補仍將裁移抽撥之處派定營分營數分晰造冊咨部查核至前議添設各汛尙有應行酌攺者查前議六盤山添安一汛設千縂一員經制額外外委各一員兵一百名今【臣】復加勘度六盤山頂地勢窄削難以安營其山腰有廟兒坪一處地面平坦但多沙石難施夯硪堅築建蓋兵房徒費力而易於坍損又乏水泉兵馬均難存札今勘得山之西麓地名楊家店依山扼要地頗寛敞舊有墩塘一座擬攺於此處設汛建蓋營署兵房較爲妥協但該處西距隆徳縣城止十五里今隆徳縣已添足兵一百五十名東距瓦亭三十五里亦已添足兵一百名則楊家店無須駐兵一百名之多擬止駐經制外委一員帯兵五十名在彼分駐已資聨絡聲勢請裁減原議添駐六盤山之千縂額外外委各一員兵五十名仍於山頂安設墩塘一座汛房五間撥兵輪班巡防又原議孟家墩添安一汛設千縂一員經制額外外委各一員兵一百名今查此地𨿽居髙憑險但在河州城外不過里許河州現已添設重兵其孟家墩近在咫尺呼吸相通只須於孟家墩山頂安設墩塘一座酌建汛房十間卽在河州城守營內撥外委一名帯兵三十名輪班駐守其原議之千縂經制額外外委各一員兵一百名均可裁減再【臣】勘得秦安縣所屬之蓮花城地居險隘煙戶稠宻其附近十數村庒民回雜處較爲要擬卽以六盤山裁減之千縂一員外委一員兵五十名移駐巡防又查得河州之定驛東通洮河南連狄道西接河州爲三路扼要之區前於乾隆四十六年大學士公阿桂等籌議善後事宜案內奏請復設州判分防彈壓但同城並無武弁兵丁尙未嚴宻又狄道州之沙泥站系河州蘭州要道舊有州判分防而存城兵止十五名亦屬太單今擬在孟家墩裁減之千縂一員經制額外外委各一員兵八十名移駐定驛尙餘兵二十名卽添駐沙泥站以資防守似此一轉移間與原設弁兵並無增減而於防範地方均收實用矣至墩塘之設所以盤詰姦匪接遞文報期於聲勢聨絡如人身之血脈貫通實與營汛相爲表裏自應逺近疎宻道裏適均又憑髙瞭望須擇形勝之區方非虛設今甘省河東地方中路自蘭州以至涇州大道舊有墩塘五十一處其中逺近參差位置失宜者甚多實未妥協又省城東北路由靖逺以逹固原迆東北以至下馬闗一路墩戍稀疎又東南路鞏秦通渭伏莊浪一帶偏僻地方多系崇山峻嶺舊設墩塘更屬寥寥無防實不足以聨絡聲勢是以【臣】前兩次籌議由臯蘭縣屬三角城至安定會寕添安墩塘八處靜寧州境內添墩十四處平涼縣境內添墩十七處馬營監四路添墩十四處固原州東至瓦亭西至靖逺縣屬之打喇赤添墩二十處靖逺縣至打喇赤東路添墩六處西路添墩二處又自蘭州至靖逺添墩十六處又底店四路添墩八處安定境內添墩十處共一百四十一處先後

奏明在案玆【臣】親加履勘自蘭州以至涇州九百餘里系新疆孔道驛站衝途前擬舊設墩塘五十一處之外添設十三處尙覺稀疎今通盤籌度請再加添十九處計程十里或十五里卽有墩塘一處巡防更爲周宻其原議馬營監四路添設墩塘四十處今親勘情形該處西接安定東接伏秦安西南接鞏昌東北接靜寧計至四路各交界處所不過百里內外止須分布墩塘二十處已敷巡防接應可毋需四十處之多擬請酌裁二十處所有大路加添之十九處卽於此內移設又勘得莊浪至石峯堡之間有防峴山一處頗爲險峻扼要應請添設墩塘一處適符所裁二十處之數其餘安定會寧靜寧平涼底店固原塩茶靖逺臯蘭各境內添設墩塘之處仍照原議數目妥協布置統計仍符原

奏添設一百四十一處之數合之舊有墩塘八十二處共計二百二十三處【臣】謹繪圖分路詳細粘簽恭呈

禦覽再查大路墩臺塘泛原爲巡防亦屬觀瞻所系每

嵗年班入

覲新疆伯克人等時有經過尢須示以整齊嚴肅臣於途次畱心察看舊日墩塘規制不能一律又因年久多有坍損殊不足以壯觀瞻自應乘此添建新墩之時將舊墩普行修攺一律整齊鞏固自入境以逹省城千里之內煥然攺觀則地方益昭嚴整尢足壯金湯之色至河西大路各墩塘舊日規模本爲嚴宻又屢經修整尙無坍損之處均毋庸另爲籌辦惟是墩塘旣籌添設尢貴有兵常川巡守向來緑營陋習凡有墩兵均就附近各營搬住遇有過往差使臨時撥兵支應差過卽回本營平日仍無一兵常川在汛甚至有一兵占兩兵之缺一塘兼兩塘之差此項兵丁營中差操則稱現在汛所及查汛防則又托言調操歸營彼此巧爲規避徒屬有名無實玆臣酌議每新墩一所建蓋土房五間其舊時塘汛兵房一體添蓋足數卽以附近標營舊兵撥駐間有在該墩坐落地方及附近村庒招募民人充補者酌量情形辦理每兵一名撥房一間俾攜眷安居可以責令常川駐守不得借稱棲止無所曠汛悞差仍嚴飭該管大員加意稽查如有營弁侵占名糧兵不足數者卽嚴防治罪務期有一兵收一兵之用卽添一墩有一墩之益以仰副

皇上整飭邊防永期綏靖之至意除現已飭司給發銀兩將前議續添營署兵房墩塘等項尅日鳩工仍責成該管道府會同各營協力督催稽查毋許曠延時日茍簡工程並移咨提【臣】哈當阿就近常川督察再各該州縣抄存逆回房屋及拆毀禮拜寺木料磚瓦與其滅價售變不若卽以撥給官兵居住並就近拆移添建仍於題估案內確核聲明奏入

上諭軍機大臣防同該部議奏旋經議覆應如所奏辦

理

上從之

【臣】等謹案甘省逆回滋擾自取誅鋤

皇上授鉞重臣先後調集諸路兵及京營勁旅直搗賊巢不十日間丑類盡殱凶渠生縶伏讀

禦制遲速論以先防立應迅卽蕆功統歸於一念之敬

煌煌乎

聖訓昭垂洞古今徹上下而無以易也至逆氛旣靜邊防敉寜孽匪悉淨根株良氓胥登衽席荷

恩言之賑撫獲比戶以寧居增兵額而重操防廣學校而興弦誦所以控幅員之遼濶化獷俗之愚頑者善後章程無一不稟承

睿防實爲萬年經久之鴻模詎惟隴右方隅永資綏輯

已哉

欽定石峯堡紀略卷二十

