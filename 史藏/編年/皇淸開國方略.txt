

禦制開國方略序

粵昔成湯放桀於南巢惟有慙徳曰予恐來世以臺爲口實斯誠大聖人昭徳垂裕萬世之訓而非漫爲謙辭也蓋世之治亂猶日月之盈晦四時之周序治極必亂亂極亦必返治此守器者所宜保泰而嬗代循環所由有開剏也湯之後爲武王其於處桀紂則武已不如湯矣三代以下武之不如其餘又何足屈指數故以開剏論之實不如有元之與我大淸也夫中國之嬗代莫非其祖宗本其君之臣子也有元興於北漠我大淸興於東海與中國無涉𨿽曽受明之官號耶究不過羈縻名系而已非如亭長寺僧之本其臣子也況乎戴不共之讐乘自壊之勢【我朝始基居長白山北之俄朶裏城國號滿洲越數世至

肇祖居赫圖阿拉在俄朶裏城西一千五百餘里地當明境邊徼之外本非屬國傳至

景祖

顯祖爲尼堪外籣搆釁於明貽害

二祖我

太祖以不共戴天之讐又乘明季紀綱廢壊閹宦弄權之勢乃奮志復仇於天命三年以七大恨告

天遂親統師徵明撫順招降守將擊敗全軍嗣於薩爾滸破明四路兵二十萬眾

神武布昭克定遼沈我國家億萬載之丕基實肇於此至我

太宗𨿽亦

躬擐甲冑臨陣決戰然旣得盛京規模已定較之

太祖斯稍易矣】撫定中原建基立極以武王於湯有光擬之則實於漢明有光而唐宋在所弗論矣故玆開國方略之著不重於繼明定中原而重於自俄朶裏以至赫圖阿拉因十三甲篳路藍縷得盛京而定王業若夫興王之始長白朱果蓋猶簡狄元鳥姜嫄履迹

天生

聖人治四海必有祥符與眾不同而更在於

聖人之奮智勇受艱辛有以冠人世答

天命夫豈易防予小子守

祖宗之業毎於讀

實錄觀我

太祖開國之始躬干戈冒鋒刃有不忍觀不忍言而落淚者繼思不忍觀不忍言之心爲姑息之仁其罪小觀至此而不念

祖宗之艱難不勤思政治以祈

天永命愼守神器其罪大故令諸臣直書其事以示後世卽明臣之紀本朝事迹如黃道周之博物典彚之類不妨節取以證信實然予此爲非啻自勵而已也欲我萬世子孫皆如予之觀此書之志其弗動心落淚深思永念以敬

天命守

祖基兢兢業業懼循環治亂之幾則亦非予之子孫而已矣此開國方略之書所以作也嗚呼可不敬哉可不愼哉

禦制開國方略聨句【有序】

維

天維

祖

宗集

景命於悠久曰風曰雅頌美

盛徳之形容萬年發金匱之函事旣闡姚典姒謨以上三統貞玉衡之孟歌以紀周緜商鳦之初

天造經綸世貽方防粵自白山王气朱果靈源稽首以迓周王河幹柳坐覆翼而開后稷荒野鵲棲洎鴻基俶建於興京乃駿烈滋恢於

四祖曰有

聖人出

髙廟勃興旣付中國民

文皇紹起武成之書肇王迹遺甲壹戎春秋之義大復

讐告

天七恨造攻自呼倫之四部拓宇徠古之諸藩螢光

熄

日月之臨龍戰鼓風雷之气殱劉馘杜古有昆陽鹿而三克沈遷遼先取鐵嶺開原之二江華島之纓俄系林丹汗之璽自歸過松杏寧錦之墟破陳而勢同捲籜下燕晉魯齊之壘入闗而敵若頽墻當

武功

文徳之交修更

創制顯庸之盡善久鞏奠甌之業遂貽

定鼎之謀本相鈞爲鄰敵之邦且伐雪其君父之恥匪亭長寺僧之越分殊義旗袖詔之矯誣蓋溯自三代以來獨得大一統之正宅中圖大欽

祖

考之宣重光創業守成兼

謨烈以域四海肆予纘

緒曰篤紹庭越二萬里而辟疆

昔以申未竟之

志待六十年而歸政今豈有暫弛之肩實賴

啟後人以丕顯丕承敢懈臺小子之勉繼勉述每當晨

觀

實錄躬詣陪都見以羮墻聸惟

弓劍曷寫油然之慕頻驚防若之心勒功則書事五千言練都而作賦一萬字戰圖補詠全韻分題備揚扢於

垂鴻用宣昭於

詒燕登史宬而尊藏莫覩勑館局以編輯維防昉俄朶裏之祥開際甲申秋而勲集臚六十二載

開國成家之略成三十二卷編年系月之書則有登屋拄弓束繩曳騎暑中斷甲雪裏拂弰馬二白以長嘶橋層冰而徑渡寅惟櫛風沐雨念

祖成勞申之握籙膺圖總

天篤眷心乎愛矣毋忘致

王業之難難

命不易哉長思履帝位而中正謹齋心而制序肅額手

以聨吟或載筆舊叨效繪摹於

天日或捧函新仰識

締構之風雲三十部韻取當陽廿八巡詩原通史述室邰宇岐之始慶更遠於文武成康揚作山陳夏之聲頌逾盛乎酌桓般賚

【禦制】

開國勤勞弗敢忘爰成方略識靑緗【乾隆三十九年予念

祖宗功徳熾盛開創艱難所以克承

天眷者𨿽事具實錄而尊藏史宬莫由仰覩乃命輯

開國方略一書俾子孫臣庶咸仰

謨烈越十三年告成謹制序刋布】荷

天庥命示萬禩

述

祖鴻勲括八荒被律

中聲賡乃載【臣奉

命編摩旣成復叨賡詠】冠編

上世發其祥

【開國方略凡三十二卷以

發祥世紀爲卷首】白山五嶽靈攸仰【長白山髙二百餘里緜亙千餘里爲扶輿靈气所鐘其南麓一干分二支西支入興京門爲開運山南至旅順口而龍脊時伏時見於海中陸起行八百餘里結爲泰山爲五嶽首見

康熙幾暇格物編臣阿桂】黑水三江澤孔長【鴨綠混同愛滹三江皆出長白山鴨綠自山南西流入遼東之南海混同自山北流入北海愛滹東流入東海】源自闥門潭以下【長白山上有闥門潭周八十里爲三江之源】池聞布庫哩之旁【山之東有布庫哩下有池曰布勒瑚哩天女所浴之地】果吞神女嫄歆武【相傳有天女曰佛庫倫浴於池有神鵲銜朱果置衣天女含口中忽入腹遂有身尋產一男生而能言體貎奇異及長母告以故遂淩空去臣嵇璜】栁坐天男禹捨杭【天男乘小舠順流至河步登岸折柳爲坐具其地三姓爭雄長有取水者見而異之歸以語人眾往觀皆以爲異詰所由來曰我天女所生天男以定汝等之亂遂交手爲舁迎歸】貝勒眾尊辰北面【三姓議尊爲貝勒其亂乃定遂居俄朶裏城是爲開基之始】

曼珠帝出震東方【國號滿洲淸字本作滿珠我國家肇基於東故西藏每歲獻丹書皆稱曼珠師利大皇帝蓋曼珠音近滿珠也】遁荒鵲集赤烏屋【數世後有不善撫眾者國人叛戕宗族有幼子遁於荒野國人追之防有神鵲止其首追者遙望疑爲枯木而返乃得免自後徳鵲誡勿加害云臣和珅】橫甸龍蟠白水鄕【肇祖原皇帝生有智略以恢復爲志

祖讐旣得遂居赫圖阿拉漢語橫甸也是爲興京】百雉衛環聨象緯

【景祖翼皇帝承先業居赫圖阿拉兄徳世庫居覺爾察璢闡居阿哈和洛索長阿居和洛噶善弟寶朗阿居尼瑪蘭寶實居章嘉五城環衛並稱寧古塔貝勒】九牛力屈掃欃槍【時近部有碩色納者九子俱彊悍有嘉呼者七子多力能披重鎧連躍九牛二族恃彊侵淩

景祖盡徵滅之由此益彊盛】舊邦

新命

世觀徳【自

肇祖三傳爲

興祖

景祖

顯祖至

太祖凡七世臣福

康安】

【禦制】望气瞻云

聖兆昌【先是望气者言滿洲將有聖人出戡定眾亂統一諸國而履帝位蓋

太祖篤生之瑞應】甲以十三剏國祚

【太祖初纘緒時止有

顯祖遺甲十三副討叛撫降遂開帝業】武維燕翼繼

文光

【太祖天錫智勇以

神武定防

太宗幼稟睿知聖徳咸備爲

太祖器重嗣服以後

創制顯庸益臻同文之盛】値明運否稱

尊號

【太祖以丙辰年俯順諸貝勒大臣恭上尊號建元天命時爲明神宗四十四年稅奄四出

邊臣召禍政治日弛我

太祖應運而興實爲

天與人歸】

建國符呈獲璽章

【太宗天聰九年貝勒多爾衮等收服察哈爾全部獲歷代傳國玉璽明年四月

兪諸貝勒大臣及諸外藩等請以符瑞炳著

建國號曰大淸攺元崇徳】

聰睿英明裕全徳

【太祖儀度威重英勇蓋世國人初尊爲

聰睿貝勒至天命元年諸貝勒大臣以

帝業已成集議恭上

尊號曰

覆育列國英明皇帝】

寛溫仁聖舉宏綱

【太宗崇徳元年羣臣恭上尊號曰

寛溫仁聖皇帝】智遵時養卅三久

【太祖自癸未年起兵至丙辰稱帝閱三十三年大勲始集臣劉

墉】

勇奮身先八百當

【太祖率步騎徵哲陳部敵兵八百陣界藩之渾河抵南山太祖執纛先進率弟穆爾哈齊及近侍延布祿烏淩阿擊敵奔潰是役以四人而敗敵八百

神勇蓋有天助】降者

深慈加惠卹【我朝開國於諸部及防古部落尼堪無諭陣獲來降苟誠心歸附靡不

加恩收養以故懷

徳歸

仁未來者咸思景從己順者各竭心力】叛人

大度予包藏

【太祖警悟軼倫嘗夜聞戶外有聲潛出伺之以刀背擊賊僕近侍洛翰請殺之

太祖佯詢曰爾非盜牛來耶縦之去又一夕將寢心動衷甲起視射賊貫足亦撻而釋之近侍問故

曰殺之適足啟釁我何肯以殺人爲他人借口耶蓋

禦物深沈大度類如此】好【上聲】崇惡棄

言眞大

【太祖嘗諭羣臣曰語云念人之惡崇朝而作式好無尢歷世難求臣曹文埴】嗜殺好【去聲】生名孰臧【烏拉貝勒滿泰之弟布占泰被擒

太祖諭曰語云生人之名勝於殺人與人之名勝於取人乃解其縛贍養之】解甲未能惟斷扣【敗哲陳部時

太祖擊卻敵眾熱甚卸冑不及解甲以手斷扣少休復冑而戰遂大克之】拄弓不覺正捫創【甲申歲

太祖親徵翁鄂洛城乘屋射城中敵有洛科者射

太祖中肩血注以一手捫創一手拄弓而下眾競前扶掖

太祖恐爲敵窺諭止之】三牌飛石十步隱【甲申夏四月徵瑪爾墩寨寨居山巓乃設大牌三相次進攻敵寨木石齊下牌不能蔽

太祖立寨下十餘步隱身斷木發矢中寨主破面貫耳復踣四人圍絕汲道遂大破之臣徳保】五矢攢花徑寸量【棟鄂部人紐翁錦善射

太祖指百步外柳

命之射紐翁錦發五矢中三上下相錯

太祖發五矢皆中所集僅五寸許鑿落塊木而五矢始出】城樹梯升仇族遁【覺爾察諸城族人忌

太祖英武謀加害夜至城欲登

太祖覺之被甲持弓矢以待賊已樹梯攀上見

太祖至皆遁去】刃先鞭及敵師僵【乙酉年徵界潘有納申者突入我陣太祖單騎還擊納中刃已先及斷太祖所執鞭

太祖揮刀斷其臂敵眾乃卻】致玆

首出良非易【臣彭元瑞】

【禦制】讀此心驚忍不蘉【我

太祖創業之始每躬冒鋒刃予敬讀

實錄動心永念不徒自勵並欲以

祖

宗艱難垂訓萬世子孫詳見方略序中】哈達背盟城遂克【哈達葉赫烏拉輝發四國皆與我滿洲接壤嵗癸巳哈達貝勒防格布祿糾三國之師來侵

太祖縱擊大敗之防格布祿窮蹙乞盟後與葉赫搆兵乞援

大祖命費英東噶蓋率兵駐其地防格布祿復惑葉赫之誘

太祖統兵徵之克其城生擒防格布祿以歸】納林修怨部隨亡【葉赫貝勒納林布祿恃其彊求我額勒敏紮庫穆二地

太祖怒責之葉赫乃合四國兵來犯我兵迎擊納林布祿奔潰悔罪乞盟復背約與明通好

太祖親統兵往徵盡克其所屬屯寨明出兵助之太祖旣破明兵進克其城葉赫遂滅】烏拉【平聲】決戰收全域【烏拉初黨葉赫

太祖陣獲其貝勒之弟布占泰因其悔罪求和釋之旣而烏拉背盟癸丑年正月

太祖復親徵諸貝勒大臣皆忿怒踴躍

太祖遂決防薄戰乘勢奪門登城布占泰僅以身免我軍盡收撫其所屬城邑乃班師】

輝發占星辟廣疆【輝發貝勒拜音達哩以族人多叛附葉赫拜音逹哩懼遣質乞援旣而負約

太祖率兵克其城誅拜音達哩盡降其眾先是丁未年彗出西方旋復見東方指輝發國八夜方滅至是始驗】四部初平徵載葛諸侯無敵

帝尊黃哲陳棟鄂系其頸【哲陳棟鄂二部本爲我滿洲國部落後爭爲雄長太祖親徵哲陳寨擒其主阿爾泰斬之其棟鄂部長之子額勒吉爲賊所殺疑寜古塔諸貝勒誑之遂引兵侵掠寧古塔所屬東南二路太祖因率兵五百攻克其城臣福長安】窩集完顏斧厥吭【東海窩集部向附烏拉太祖招之降勿從乃命額亦都率兵擊取之收萬餘人戊子年太祖親徵完顏部夜至東星阿地天隕大】

【星如斗眾馬皆驚

太祖知爲克敵之眾遂進攻其城克之斬城主而還】蠙篚入時江帖浪【時環境諸國漸次削平境內所產東珠貂參諸珍物足偹服用明亦遣使通好互易國勢日盛

太祖乃遣兵招撫長白山之鴨綠江路遂盡收其眾】冰橋渡處海收滄【天命元年七月

太祖遣大臣費揚古等徵東海薩哈連部駐兵黑龍江南岸江水常以九月始冰玆獨距我營二里許結冰如橋遂引兵渡取其十一寨兵還前冰已解而西徧復結冰一道以渡我師】閼逢之歲初函表【科爾沁貝勒明安喀爾喀貝勒老薩於甲午歲各遣使來通好自是防古諸部長通使不絕臣王傑】防古諸藩久括囊【防古諸部落至今尺地一民皆入版圖當

太祖開基之初科爾沁喀爾喀二部始來通好嗣後札嚕特烏嚕特巴林敖漢柰曼阿拉克綽特多羅特喀喇沁土黙特阿嚕伊蘓特喀喇齊哩克諸部誅叛撫順以次歸降蓋久在我朝撫禦之中矣】察哈爾何驕蠢蠢【察哈爾遣使致書詞意驕慢自稱爲四十萬防古之主並求明廣寧爲收賦之地太祖報書責之而斬其使】林丹汗竟走倀倀【防古諸部落漸次歸順惟察哈爾林丹汗尙觀望侵擾諸防古

太宗天聰八年集諸防古部長防兵討之

太宗駐營歸化城察哈爾遁去乃

命貝勒多爾衮等爲帥往收林丹汗之子其子額哲率眾迎降全部收服】島舟難恃

書聲罪【朝鮮自天聰九年旣降之後貢使不絕後復貳於明使臣至禮節又倨

太宗乃致書聲罪

諭以爾國所恃惟島與舟若不修徳義是自取覆亡並以興師討罪日期明示使臣及商人等遣之臣舒常】妻子先俘服赦狂【崇徳元年冬太宗以朝鮮敗盟逆命統大軍徵之李倧遁往南漢山城瑪福塔等追圍之其妻子遁江華島多爾衮攻克之俘其妃一王子二及羣臣家口甚眾李倧詣軍前降上明國所給勅印

太宗乃赦李倧及妻子歸國而畱其長子次子淏爲質乃班師】頌勒三田糜踵頂【朝鮮國王李倧感歸其妻子復其國土樹碑三田渡頌

太宗威徳傳示萬世】凱迎廿里載壺漿【徵朝鮮凱旋經其境內涑州諸處各官咸率軍民跪送道旁獻牛只米糧以供軍食

太宗嘉納之還至盛京諸王大臣迎至二十里外

太宗以朝鮮所獻分給士卒】患紓日本更

新徳【朝鮮於明萬曆時被倭難明遣兵救之明四路出兵來犯朝鮮都元帥姜功烈亦率兵助之兵敗來降

太祖作書諭之諒其報恩而來不加深譴及

太宗徵破其國赦罪復封朝鮮於是感

恩戴

徳永爲不侵不叛之臣矣臣金簡】

【禦制】釁起尼堪亟舊防【初圖倫城有尼堪外蘭陰搆明兵爲我不共戴天之讐

太祖起兵攻圖倫城尼堪外蘭遁去欲奔明明不能納我兵追至鄂勒琿城遂斬之】恨告七條師出正【天命三年正月月中有黃气貫長約三丈

太祖諭諸貝勒大臣曰

天意如此今嵗必徵明矣乃率步騎二萬啟行鳴鼔奏樂謁

堂子書七大恨告

天並

申嚴軍律示眾以不得已舉兵徵明之故】兵分四路敵稱彊【我徵明兵旣克淸河口明帝欲逞志於我令遼東經略楊鎬集兵沈陽分四路來攻左翼中路以總兵杜松王宣趙夢麟廣寧道張銓督兵六萬由渾河口出撫順闗右翼中路以總兵李如柏副將賀世賢遼陽道閻鳴泰督兵六萬由淸河出鴉鶻闗左翼北路以總兵馬林副將麻巖開原道潘宗顏督兵四萬由開原合葉赫兵出三岔口右翼南路以總兵劉綎海蓋道康應干督兵四萬合朝鮮兵出寛甸口期並趨我都城號稱兵四十七萬】少能勝眾薩爾滸【明杜松等已出撫順口南路偵卒又以劉綎兵出棟鄂路來告

太祖諭貝勒等曰我南路駐防之兵有五百可以拒敵明使我先知南路有兵者誘我之其由撫順來者必重兵破此則他路兵不足憂乃

親統大兵出城大貝勒代善與

四貝勒及大臣額亦都等督兵先赴界藩列陣以待明杜松結營薩爾滸山而自引兵約二萬人圍我築城兵役於吉林崖我兵役衝下擊之斬百人諸貝勒以吉林崖兵役僅四百人議增千人往助俾馳下衝擊而以右翼四旗兵夾攻之其薩爾滸山明兵則以左翼四旗兵當之太祖是其言令分左翼四旗之二與右翼合先攻薩爾滸山破其營壘而所遺助吉林崖之兵自山馳下右翼二旗兵渡河直前夾擊橫縱馳突無不以一當百遂大破其眾明杜松王宣趙夣麟皆沒於陣士卒死者蔽渾河而下如流澌又擊破明左翼北路馬林兵於尙間崖斐芬山馬林僅以身免】下必乘髙達哩岡【明劉綎率精鋭二萬出寛甸先遣萬人前探將趨登阿布達哩岡

四貝勒引右翼兵先據其上引精騎三十人超出眾軍前自山馳下奮擊後軍隨之大貝勒又率左翼兵自山之西夾攻明兵大潰劉綎戰死朝鮮都元帥姜功烈執送明兵之匿其營者詣我軍降明經略楊鎬聞三路兵敗急檄李如柏回兵自呼蘭路遁歸是役也明以二十萬眾號四十萬並力來戰我

太祖威武奮以少擊眾無不摧破所謂得天者全昌固有黙相而助順者已】撫順旣收後旅順【先是天命三年太祖決意徵明大軍分隊趨撫順邊明遊擊李永芳出降遂毀其城至天命十年明兵萬人】

【航海至旅順口葺城駐守

太祖命三貝勒莽古爾泰攻之盡殱明兵並毀其城而還】沈陽遂克繼遼陽【明總兵賀世賢尢世功等以兵七萬守沈陽城

太祖定議徵之水陸並進營於城東明兵於城外深掘壕塹以拒我軍繞城掩擊明兵七萬皆潰陣斬賀世賢尢世功等防沈陽城遂乘勝進攻遼陽明兵決河環城守禦甚嚴我兵至遼陽城東南渡河明總兵李懷信等出城結陣太祖命左右翼夾攻明兵大潰入城我兵奪其濠上之橋樹梯登城城內明兵列炬拒戰我兵畢登明經略袁應泰在城樓督戰見城破自焚道將戰歿甚眾生擒其禦史張銓官民皆薙發歸順遼陽旣下屬城大小七十餘俱降】淸河河潰魚遊釜【天命三年

太祖統師圍明淸河城我軍奮勇梯城防之臣紀昀】鐵嶺嶺摧城復隍【明鐵嶺衛城在開原城南六十里我軍旣】

【破開原斬馬林進圍鐵嶺毀陴突入陣斬其遊擊諭成名等盡殱其眾】樓

禦開原緣堞蟻【大兵破開原時攻城之兵云梯未布皆超越而入

太祖登其城南樓駐兵三日乃還】郛塡懿路失林麞【懿路城在沈陽城西北先是

太祖統師徵明由此路進其居民盡棄城走時明沈陽總兵賀世賢等方引兵出沈陽城二十里偵卒以告

太祖令擁居民奔回俾塞其門而

自引兵迎擊賀世賢等見我兵至乃退】廣寧民迓熊王竄【天命七年大兵徵明渡遼河明廣寧城總兵劉渠等乘我軍未成列急戰我兵飛馳突入斬殺無算劉渠等全軍盡沒廣寧巡撫王化貞棄城入山海闗大軍離城三里許城中紳民焚香鼔樂迎謁入城駐軍十日進逼山海闗明經略熊廷弼與王化貞等盡焚沿途村堡而遁臣謝墉】奉集兵殱朱李忙【沈陽城東南奉集堡爲明總兵李秉誠駐兵處天命六年太祖統兵分八路進徵秉誠出城拒敵我左翼四旗兩路馳擊卽敗遁入城時明副將朱萬良駐兵黃山見我兵勢盛亦防營遁】三婦人登轅嶻嶭【明兵夜襲我耀州城南之官屯塞將逾墻有靑嘉弩納岱邁圖】

【三人之妻倚車轅於墻爲梯登之持利刃奮擊明兵驚墜而逸】二州將防礟礌硠【海州屬張屯寨漢人謀叛潛約明兵三百來侵寨兵與戰敵敗走海州守將齋薩武爾坤聞礟聲追之斬百七十人】覺華島覺舟焚糗【大兵圍明寜遠城袁崇煥與滿桂固守不卽下時明山海闗以外兵所需糧艸俱由舟運積海中覺華島

太祖命武訥格率兵往焚其船二千餘及糧千餘堆臣金士松】歸化城歸路毀墻【天聰六年察哈爾林丹汗侵掠阿嚕部

太宗防諸防古兵討之駐軍歸化城

命貝勒濟爾哈朗等率右翼兵徵歸化黃河一帶遂移師徵明從邊墻隘口入俘獲甚眾明宣府巡撫總兵納貢求和因與盟而還】毛帥虫沙種已淨【先是明總兵毛文龍據皮島欲以牽制我兵明君臣信之陞爲大都督欲與我國通好

太宗遣官科廓率從者四人往文龍執送燕京寧遠巡撫袁崇煥以文龍私通我國殺之其族眾尙踞鐵山

太宗命諸將捜諸海島盡殱焉】淩河風雨气彌張【天聰五年九月

太宗親破明兵於大淩河時有黑雲起風從西來敵乘風縱火將逼我軍天忽雨反風焚敵兵遂大捷十月大淩河城降】錦松匝月連牽組【崇徳七年二月肅親王豪格等奏克松山城生擒明總督洪承疇巡撫邱民仰總兵王廷臣曹變蛟祖大樂以下三月克錦州明總兵祖大壽降臣董誥】

【禦制】塔杏經旬再耀鋩【崇徳七年四月辛亥鄭親王濟爾哈朗等克塔山城甲子攻杏山城礟毀城垣眾官開門降相距才十三日】兩次入闗張撻伐【天聰九年太宗命貝勒多爾衮等自大同宣府進兵徵明入平魯衛邊崇徳三年復

命睿親王多爾衮貝勒嶽托統左右翼軍徵明右翼從明密雲縣東北墻子嶺進左翼從靑山闗進分路入闗】六師扈

蹕總鷹揚憑淩水陸躪齊晉【左翼睿親王入自靑山闗至涿州分兵八道一沿運河一沿山其中六道行山水間長驅並進蹂躪明燕京迆西千里內六府俱徧復至臨淸州渡運河破山東濟南府還自天津衛右翼貝勒杜度從燕京分兵至山西界復趨山東濟南共攻克府城九】超越燕云劘岱梁【崇徳七年貝勒阿巴泰率師徵明由黃崖口入破薊州兵越燕京趨河間至兗州分兵南至海州凡克府三州十八縣六十七】克在謀焉憑

廟算直爲壯也賴

穹蒼索田世業姦難奪【明總兵張承廕每侵我疆土立碑爲界遣索我柴河三岔撫安三路之田

太祖諭以世守難棄恃智力侵奪必有天譴當以公正存心臣達椿】竊礦盟言守未妨【明沿邊民每嵗越境竊我葠礦

太祖命扈爾漢執殺五十餘人明巡撫李維翰來詢

太祖曰昔誓詞云若越邊之人見而不殺殃及不殺之人何不顧前盟而彊爲詞耶】地利徵行逕且近【定都沈陽時太祖以其地西徵明由都爾弼渡遼河路直且近北徵防古二三日可至南徵朝鮮可由淸河路進皆得地利故不煩建防演成遂定萬年都防】民心收拾厚爲償【太祖每築城計夫役給牛及食鹽

諭羣臣版築甚勞毋吝惜財物蓋是時役非土著厚給使還所以敷澤阜民俾之心歸樂土也】

褒功酬襲衣巵酒【克取遼東時大宴羣臣

諭曰明帝不知足侵奪我國故喪師失土朕仰承

天眷得至斯者亦賴爾諸臣之力賜衣一襲酒一巵豈足酬功哉臣阿肅】

戒怯徵揮扇納涼

【太祖於出師徵明時諭諸將勤卹軍士引宋將揮扇納涼事爲誡】理諭尊人而卑己

【太宗與袁崇煥書定講和書式謂揆以義酌以理深斥明人輕慢之罪】敵嗤君闇復臣煬【明天啟朝最爲庸闇太祖諭諸貝勒曰觀古今載籍國𨿽大而气數將終則君臣庸闇紀綱倒置以至滅亡今明】

【災異疊見其君臣不務修省終必致

天之罰矣覘國幾先所以爲

聖哲也】縱擒大壽輸心貳【祖大壽於大淩河破時來降太祖遣歸錦州大壽中變復困守有年錦州旣下大壽乃終降臣胡髙望】

恩禮張春勵節香

【太宗破大淩河生擒明監軍道張春見

上不屈

賜以珍饌班師

賜宴

命坐諸降將上

聖人舉動所以勵臣節而立人倫也】蕭伯芝欺幾早爥【明遣備禦蕭伯芝來僞稱大臣乘八人與語多不遜太祖曰虛言恐喝何以禮爲不視其書遣之還】袁崇煥間防尢良

【太宗圍明北京明寧遠巡撫袁崇煥入援上授密計於髙鴻中等令守所獲明楊太】

【監故作耳語云今日撤兵乃

上計頃單騎向敵有二人來見意袁巡撫有密約此事可立就矣楊太監佯臥竊聽縱之還告明崇禎帝疑崇煥殺之】𨿽貛匿穴獵終捕

【太宗圍錦州明總兵趙率教閉門不出立城上言曰勝敗豈有常聽天而已太宗斥之曰爾敢援天出大言乎我惟上天所命是以沈陽遼東撫寧俱屬於我爾】

【果勇猛何不出戰乃如野貛匿穴狂嘷自得不知獵人鍬鐝一加如探囊中物耳臣吉夣熊】

【禦口制女】樹披枝根自傷【漢軍大臣佟圖賚等請因天時順人事直取明北京

太宗諭曰取北京如伐大樹先從旁斫削則大樹自僕今明精兵已盡我兵力日彊因圍縱略嗣後北京可得矣】兵至都京戢勿取【天聰三年

太宗以明國屢背盟誓

親統大兵徵明入洪山口克遵化城遂由薊州進徵燕京太宗駐營城北土城闗之東率諸貝勒環閱燕京城移駐南海子進軍距闗廂二里諸貝勒屢請攻城

太宗諭曰朕仰承

天眷攻城必克但所慮者儻失我一二良將卽得百城亦不足喜遂止弗攻】和傳內省使猶將【我軍分克明良鄕固安房山等處復擊敗明兵於永定門南

命巴克什達海愛巴禮賫書與明議和大軍遂向永平由山海闗班師】由來攘外先安內【盛京城門凡八東曰內治西曰外攘卽一命名而治天下之理悉蘊於是矣】

咸仰

功昭與

徳彰【盛京左闕門曰文徳右闕門曰武功】

親制

國書音合字【滿洲初無字

太祖命巴克什額爾徳尼噶蓋以防古字合我國語音增圏防成文裁定國書頒布】定分旗色正兼鑲【先是我國出兵校獵各隨族黨屯寨而行每人各出一矢十矢領以一長稱爲牛錄辛丑年以徠服人眾編三百人爲一牛錄其長稱牛錄額眞乙卯年設甲喇額眞轄五牛錄又設固山額眞轄五甲喇左右設兩梅勒額眞初設黃白紅藍四旗後參用其色鑲之共爲八旗】官儀澄敍鳥龍紀【天命十一年設八旗大臣天聰三年定文館職司五年設六部六年定城守官三年考察之例八年定八旗職官名十年更定內三院崇徳元年定內院官制設都察院二年設八旗議政大臣三年設理藩院定部院制八年設禮部防古理事官臣葉觀國】軍令申嚴貔虎行

【太祖乙邜年定八旗軍制太宗天聰三年三月定軍令於外藩八月定行軍賞罰例五年定出徵軍制崇徳八年定軍律】門木納言鞀設姒【天命五年六月設納言之木於門外天聰五年令貝勒大臣盡言直諫】樓竿愼獄网開湯【天命二年令詳愼訟獄天聰九年禁徇私枉斷崇徳五年肆赦】興賢勸學文成化

【太祖乙卯年令羣臣舉賢才五年令貝勒大臣子弟就學三年授舉人生員官階優免丁役臣王懿修】肅

廟班朝禮大坊【天聰六年行新定朝儀崇徳元年行太廟薦新禮三年

諭禮部

申明禁令八年定內外相見禮】孚惠

前規賙帑粟【天聰元年發帑賑饑二年發帑資民嫁娶崇徳二年

諭貸粟資民六年以嵗

歉

諭行備荒事例】劭農

家法重耕桑

【太祖甲寅年令國人屯田曠土太宗天聰九年禁濫役妨農崇徳元

年禁屯積米糓令及時耕種二年令各屯堡及時邵農】

朂勤虞亮戒叢脞【天命八年

朂羣臣勤職十一年

朂諸貝勒毋習逸樂崇徳二年

諭諸大臣勤修國政七年諭諸王貝勒勤修政事臣茅元銘】

教儉豳居臻阜康

【太祖嘗出獵雪初霽恐艸上浮雪沾濡擷衣而行侍衛等私語曰上何所不有而惜一衣耶

太祖聞之笑曰吾豈無衣而惜之吾常以衣賜汝等】

【與其被雪沾濡何如鮮潔爲愈躬行節儉汝等正當效法耳】同我太平效犬馬際伊季世沸蜩螗取殘張伐師迎斾【順治元年四月命睿親王統大軍定中原値流賊李自成破明北京吳三桂致書乞師除暴王遂整旅】

【入闗臣鄭際唐】

【禦制】後舞前歌曲振防【睿親王擊敗賊將唐通於一片石入山海闗李自成率馬步二十餘萬列陣以待是日大風迅作沙塵蔽天王令軍士呼噪者三風遂止奮擊大敗賊眾追殺至四十里自成遁走王直趨燕京以捷書馳奏】謹備鑾輿迎

聖主肅淸宮禁賴賢王【李自成旣西竄睿親王至燕京故明文武官出迎五里外王進朝陽門老幼焚香跪迎眾以明鹵簿禦輦陳皇城外啟王乘輦王固辭乃以王儀仗前列乘輦入武英殿故明眾官皆拜賀王定議都燕卽具疏恭迎

世祖駕至燕京定鼎】得天下正古無匹【自古得天下者如唐宗皆前朝大臣躬行簒奪漢明𨿽以兵取而漢爲亭長明亦元民皆干犯名分未有如我朝與明鄰國興師本以復仇入闗且爲破賊明已失之天下我朝得之賊手光明正大亙古無倫】

作

世徳求慶未央

三聖重光兼守創

一人繼序更恢皇

仰瞻

寶篋防晨夙

【皇上毎日夙興恭讀

列聖實錄周而復始者數十年臣嚴福】肆謁

珠邱惕露霜

【皇上於癸亥甲戌戊戌癸卯年四次恭

詣盛京展謁】國俗訓鐫文噩噩【崇徳元年

太宗禦翔鳳樓集諸王貝勒大臣等

命內文院大臣讀金世宗本紀

諭以金世宗奮圖法祖勤求治理衣冠言語悉遵舊制時時練習騎射垂訓至切後世漸至懈廢忘其騎射以致傾危又諄諄以攺滿洲衣冠效漢人服餙忘舊制廢騎射爲戒垂示萬世子孫至爲明切乾隆十七年皇上恭讀

實錄敬述

訓諭立臥碑於箭亭俾子孫臣庶皆遵聽毋忘以綿億載丕緒】

戰圖

詠繪陣堂堂【乾淸宮敬貯

太宗實錄戰圖入冊乃盛京時舊本

皇上以尊藏之帙子孫不能盡見因於辛丑春

命依式重摹二本以一本貯上書房一本恭送盛宗敬藏並

禦制敬題詩什】伐碑其地

勲桓烈

【禦制

太祖己未年薩爾滸之戰書事一篇癸卯歲

命鐫立淸漢字碑於其地

以志

鴻勲臣戴心亨】

作賦於京義炳烺

【禦制盛京賦萬言述祖功博皇道爲萬古第一大文】樂府標新諧律呂

【禦制新樂府五十章敷陳

顯承之義】

詩編排韻首宮商

【禦制全韻詩以上下平聲三十部首詠我朝

祖宗盛徳大業】振車旦鉞仍封號【乾隆戊戌

特防以定鼎初睿親王之】

【功最大身後受謗爲之昭雪復其王爵仍世襲罔替又開國功王中如禮鄭豫肅諸親王及克勤郡王后經攺封者皆仍還原封之號以彰勲伐且令其後人覩名思義念祖抒忠臣程昌期】武穆文昭表贊襄【乾隆二十九年

上特諭開國時有軍功之王公等裒舉事迹纂爲宗室王公勛績表傳】

錄本

內廷鋪景鑠【編纂

方略皆本於

開國實錄蓋崇徳元年所輯文直事核足資垂信

開國實錄系以滿洲古漢字三體恭繕舊藏盛京翔鳯樓後貯內庫皇上命於頥和殿之後建敬典閣移奉太祖以下歷朝實錄永世尊藏玆】

【方略成錄一分亦貯此閣】書參勝國證精詳【明臣紀載我朝事迹如黃道周博物典彚之類

命館臣擇其書中有可采可辟者節取辧證附識

方略各卷之末以徵信實】恭吟臣庶起而舞【臣秦承業】

【禦制】聰聽子孫愼勿簧仁

聖祖仁勤民務憲

皇考憲飭官常古稀所懼半百里猶日孜孜敬不遑

太子太保武英殿大學士誠謀英勇公【臣】阿桂等謹

奏【臣】等奉

敕恭輯

皇淸開國方略告成恭呈

禦覽【臣】等謹奉

表上

進者洪惟我

國家純祜懋膺丕基永建嫓禖壇而啟

聖朱果徴祥儼邰室以凝休白山肇迹云雷締搆揚九防

之洪暉日月光華綿萬春之懿貺惟

列祖之貽謀實裕斯

一人之繼序彌殷我

皇上

世徳作求

前光允迪

橋陵展孝

辰斿屢詣

畱都姬籙垂型

乙夜頻稽

寶訓冠皇王而作頌規模志全韻之吟

飭史館以分編方略重成書之紀竊惟古者宅中受命運有乘除更姓造邦事兼守創𨿽克綏厥猷惟後而率土之濱皆臣史臣多上善於君先聖毎懷慙於後三代以下已難如武之與湯一統之歸莫正於元之代宋矧我

朝躔分東土極拱北辰本非裂地以封久已承

天之眷溯成邑成都之漸再遷越千五百里而遙稽卜年

卜世之期養晦至六十二年而後

太祖髙皇帝奮勇智肇造艱難七傳之緒初承二祖之讐未雪赫怒整圖倫之旅甲只十三裹創揮棟鄂之戈丁惟五百罪人斯得八表踵而向風戎醜攸行六師過而如雨直能勝曲少可禦多五日之間先後殄四十萬眾三河旣下大小收七十餘城蓋自九姓翦除以還洎乎

兩京營建之始大武之烈逺矣同文之治基焉

太宗文皇帝式廓隆規闡

聖緒展神旌於北部地靈呈玉璽之祥馳義斾於南荒天險鞏冰橋之固兵非得已受降則令肅秋毫盟不可渝聲罪則威宣夏服迨至松杏之屏藩盡撤幽燕之唇齒全寒邊臣負固而未能使者乞和而已晚乃復宣昭

義問備申講信之本懷愷惻

仁言冀遂好生之初念是惟堂堂正正式揚

王者之師故能繼繼承承克肖

聖人之徳曁我

世祖章皇帝沖齡踐阼

峻命培基治定功成禮明樂備信乎得位得名之理共覆載以無私可久可大之模與河山而並壽者已【臣】等忝司載紀恭預編摩仰

佑啟於

前寜欽紹聞於

幾暇

特筆紀勝朝之殘號附書墜緒於一年

殊恩揚前代之遺忠分定易名於四字凡此共見共聞

之

聖度皆本善繼善述之

孝思況夫義炳烺圅勲垂寶笈間搜稗乘彼明臣早慴

威稜旁引管窺在外服尢銘

恩澤有典有則謹依

三朝實錄之遺是訓是行允冠四庫全書之首三十二冊

成編咸備

軒紀常新五十一年大衍重開

羲圖無量伏覩堯咨舜儆覲

家法於羹墻文顯武承闡

心傳於丰鎬愼厥修而思永括典謨訓誥以無遺久於道

而化成俾子孫臣民之攸賴謹奉

表以

聞

皇淸開國方略

奉

防開載諸臣職名

彚閱

︵字位過密無法顯顯︶【臣】阿桂

經筵講官太子少傳東閣大學士【臣】梁國治經筵講官太子太保協辦大學士吏部尙書一等男【臣】和珅

提調官

內

閣

侍

讀

學

士【臣】善寶戶科給事中世襲騎都尉又一云騎尉【臣】覺羅麟喜翰

林

院

編

修【臣】兪大猷翰

林

院

檢

討【臣】孫玉庭滿纂修官

翰

林

院

侍

講【臣】伯麟江南

道監

察禦

史【臣】諾穆福

內

閣

侍

讀【臣】姜斌

內

閣

侍

讀【臣】福森布漢纂修官

原任

翰林

院侍

讀學

士【臣】彭紹觀翰林院

編修

革職

畱任【臣】秦潮前任翰林

院編

修今

任知縣【臣】王增分纂官

右

春

坊

右

庶

子【臣】茅元銘江

南道

監

察禦

史【臣】範衷

翰

林

院

編

修【臣】李鎔原任翰林

院檢討候補

司業【臣】王太嶽收掌官

內

閣

中

書【臣】徳明阿內

閣

中

書【臣】八十三翰

林

院

筆

帖

式【臣】佟繼善前任內

閣中

書今

任同

知【臣】景昌校對官

候

補

肇

帖

式【臣】徳文候

補

筆

帖

式【臣】覺羅萬慶

候

補

庫

使【臣】善祿

官

學

生【臣】徳克精額

官

學

生【臣】雯棟繙譯官

內

閣

中

書【臣】愛星阿

內

閣

中

書【臣】保明

內

閣

中

書【臣】塔淸阿理

藩

院

筆

帖

式【臣】臨保候

補

筆

帖

式【臣】杜澤均候

補

筆

帖

式【臣】查淸阿

監

生【臣】福順

官

學

生【臣】恩特赫莫謄錄官



補

筆

帖

式【臣】覺羅萬全候

補

筆

帖

式【臣】舒齊善舉

人

候

選

知

縣【臣】管應祥監生

候

選鹽

大

使【臣】董玉麟監生

候

選庫

大使【臣】余純咸

安

宮

教

習【臣】多麟岱

舉

人【臣】西拉布

監

生【臣】徳克精額

覺

羅

學

生【臣】覺羅定昌

覺

羅

學

生【臣】覺羅濟明阿

皇淸開國方略目錄

卷首

發祥世紀

第一卷

太祖髙皇帝【癸未年至丙戌年】

第二卷

太祖髙皇帝【丁亥年至戊戌年】

第三卷

太祖髙皇帝【己亥年至辛亥年】

第四卷

太祖髙皇帝【壬子年至乙卯年】

第五卷

太祖髙皇帝【天命元年丙辰至三年戊午】

第六卷

太祖髙皇帝【天命四年己未】

第七卷

太祖髙皇帝【天命五年庚申至七年壬戌】

第八卷

太祖髙皇帝【天命八年癸亥至十一年丙寅】

第九卷

太宗文皇帝【初卽位未攺元天命十一年丙寅九月至十二月】

第十卷

太宗文皇帝【天聰元年丁卯正月至六月】

第十一卷

太宗文皇帝【天聰元年丁卯七月至二年戊辰十二月】

第十二卷

太宗文皇帝【天聰三年已巳】

第十三卷

太宗文皇帝【天聰四年庚午】

第十四卷

太宗文皇帝【天聰五年辛未正月至九月】

第十五卷

太宗文皇帝【天聰五年辛未十月至六年壬申三月】

第十六卷

太宗文皇帝【天聰六年壬申四月至十二月】

第十七卷

太宗文皇帝【天聰七年癸酉】

第十八卷

太宗文皇帝【天聰八年甲戌正月至六月】

第十九卷

太宗文皇帝【天聰八年甲戌七月至十二月】

第二十卷

太宗文皇帝【天聰九年乙亥正月至九月】

第二十一卷

太宗文皇帝【天聰九年乙亥十月至十年丙子四月】

第二十二卷

太宗文皇帝【崇徳元年丙子五月至十一月】

第二十三卷

太宗文皇帝【崇徳元年丙子十二月至二年丁丑二月】

第二十四卷

太宗文皇帝【崇徳二年丁丑三月至十二月】

第二十五卷

太宗文皇帝【崇徳三年戊寅正月至七月】

第二十六卷

太宗文皇帝【崇徳三年戊寅八月至四年己卯三月】

第二十七卷

太宗文皇帝【崇徳四年己卯四月至十二月】

第二十八卷

太宗文皇帝【崇徳五年庚辰】

第二十九卷

太宗文皇帝【崇徳六年辛巳正月至八月】

第三十卷

太宗文皇帝【崇徳六年辛巳九月至七年壬午六月】

第三十一卷

太宗文皇帝【崇徳七年壬午七月至八年癸未八月】

第三十二卷

世祖章皇帝【初卽位未攺元崇徳八年癸未八月至順治元年甲申十月】

【臣】等謹案

開國方略三十二卷乾隆三十八年奉

撰洪惟我

大淸開基東土肇建

國家

世徳緜延篤承

眷顧白山天作朱果靈彰比諸十有五王聿開周

祚者誠遐哉源逺而流長矣迨我

太祖髙皇帝以軒轅之惇敏當楡罔之衰微丕建鴻圖受

天大命

帝出乎震萬物知春所以提挈天樞經綸艸昧亨

屯而濟險保大而定功者

謨烈昭垂寔書契以來所未有洎我

太宗文皇帝纘承

前緒益擴昄章日月髙衢煥乎繼照成湯秉鉞十一徵罔弗奏功周武臨河八百國莫不來防

聲靈遐播制作更新

文徳

武功繩

先啟

後麟麟炳炳亦史冊之所未聞然事閱

五朝時逾十紀舊臣之所誦說故老之所歌吟口

耳相傳或不能盡著於竹帛而

實錄

寶訓尊藏金匱自史官載筆以外亦非外廷所得

而窺是編敬述

締造規模勒成

帝典冠以

發祥世紀一篇猶商頌之陳元鳥周雅之頌公劉𨿽緣追溯年月不可盡詳而事旣有徵理宜傳信所以明啟佑之自來也其餘並編年紀月列日提綱自

太祖髙皇帝癸未年五月起兵討尼堪外蘭克圖

倫城始至天命十一年秋七月

訓誡羣臣編爲八卷自

太宗文皇帝禦極始至順治元年

世祖章皇帝入闗定鼎以前編爲二十四卷蓋神功

聖徳史不勝書惟恭述

勲業之最顯著政事之最重大

謨猷之最宏逺者已累牘連篇積爲三十二卷矣唐虞之治具於典謨文武之政布在方策臣等繕校之餘循環跪讀

創業之艱難

貽謨之逺大尙可一一仰窺也豈非萬世所宜聰聽

者哉乾隆五十四年正月恭校上

總纂官【臣】紀昀【臣】陸熊【臣】孫士毅

總校

官【臣】陸費

墀

欽定四庫全書

皇績開國方略卷首

發祥世紀

長白山髙二百餘里綿亙千餘里雄觀峻極扶與靈气所鐘山之上有潭曰闥門周八十里源深流廣鴨緑混同愛滹三江之水出焉鴨緑江自山南西流入遼東之南海混同江自山北流入北海愛滹江東流入東海三江孕奇毓異產珠爲世寶重其山風勁气寒奇木靈藥應挺生山之東有布庫哩山其下有池曰布勒瑚裏相傳有天女三長曰恩古倫次曰正古倫季曰佛庫倫浴於池有神鵲銜朱果置季女衣季女含口中忽已入腹遂有身告恩古倫正古倫曰吾身重不能飛升柰何答曰吾等列仙籍無他虞也此

天授爾娠俟免身來未晚言已別去季女尋產一男生而能言體貌奇異及長母告以吞朱果有身之故因命之曰汝姓愛新覺羅名布庫哩雍順

天生汝以定亂國其往治之汝順流而往卽其地也與小舠乘之母遂淩空去舠順流至河步乃登岸折栁及蒿爲坐具端坐其上是時其地有三姓爭爲雄長日搆兵相讐殺亂靡由定有取水河步者見而異之歸語人曰汝等勿爭吾取水河步見一男子察其貌非常人也

天必不虛生此人眾往觀皆以爲異因詰所由來答曰我

天女所生天男

天生我以定汝等之亂者且告以姓名眾曰此

天生聖人也不可使之徒行遂交手爲舁迎至家三姓者議曰我等盍息爭推此人爲國主於是妻以女奉爲貝勒其亂乃定遂居長白山北之俄朶理城

國號曰滿洲是爲開基之始越數世以後不善撫其眾國人叛戕害宗族有防子遁於荒野國人追之防有神鵲止其首追者遙望鵲棲處疑爲枯木中道而返乃得免隠其身以終自此後世俱徳鵲誡勿加害云數傳至

肇祖原皇帝生有智略慨然以恢復爲志計誘先世讐人之後四千餘人至蘇克素防河之呼蘭哈逹誅其半以雪

祖讐執其半以捜舊業旣得遂釋之於是

肇祖居赫圖阿拉地【在蘇克素防河嘉哈河之間後稱

興京】距俄朶理城西一千五百餘里

肇祖生子二長卽

興祖直皇帝之祖生子三第三子卽

興祖之父

興祖生子六長徳世庫次璢闡次索長阿次卽

景祖翼皇帝次寶朗阿次寶實

景祖承先業居赫圖阿拉地徳世庫居覺爾察地璢闡居阿哈和洛地索長阿居和洛噶善地寶朗阿居尼瑪蘭地寶實居章嘉地分築五城距赫圖阿拉城近者五里逺者二十里環衛而居並稱寧古塔貝勒

景祖生子五長禮惇【後號巴圖魯追封武功郡王】次額爾衮【後追封郡王諡慧哲】

次齋堪【後追封郡王諡宣獻】次卽

顯祖宣皇帝次塔察【後追封貝勒諡恪恭】是時近地部落中有碩色納者生九子俱彊悍又有嘉呼者生七子俱輕防多力嘗身披重鎧連躍九牛二族恃其彊侵陵諸路

景祖素多才智子禮惇又英勇率諸貝勒往徵盡滅之收服五嶺東蘇克素防河西二百里內諸部由此

國益彊盛

顯祖嫡妃喜塔喇氏阿古都督女是爲

宣皇后生子三長卽

太祖髙皇帝

宣皇后孕十三月乃生嵗己未是爲明嘉靖三十八年也次舒爾哈齊【後號逹爾漢巴圖魯追封親王諡莊】次雅爾哈齊【後追封郡王諡通達】繼妃納喇氏生子一名巴雅喇【後號卓哩克圖追封篤義貝勒諡剛果】庶妃生子一名穆爾哈齊【後號靑巴圖魯追封誠毅貝勒諡勇壯】

太祖年十嵗

宣皇后崩繼妃納喇氏撫育寡恩年十九俾分居予產獨

薄后

顯祖知

太祖有才徳復厚與之仍辭讓諸弟先是望气者言滿洲將有聖人出戡定眾亂統一諸國而履帝位

太祖龍顏鳯目偉軀大耳天表玉立聲若洪鐘儀度威重舉止非常英勇蓋世騎射軼倫時國人咸稱爲

聰睿貝勒

皇淸開國方略卷首

欽定四庫全書

皇淸開國方略卷一

太祖髙皇帝【癸未年至丙戍年】

癸未年夏五月徵尼堪外蘭克圖倫城

初蘇克素防河部圖倫城有尼堪外蘭者陰搆明寧逺伯李成梁引兵攻古哷城主阿太章京及沙濟城主阿亥章京成梁授尼堪外蘭兵符率遼陽廣寧兵二路進成梁圍古哷城遼陽副將圍沙濟城城中見兵至逃者半被圍者半遼陽副將遂克沙濟城殺阿亥章京復與成梁合兵攻古哷城阿太章京之妻乃

景祖長子禮惇之女

景祖聞古哷城兵警恐女孫被陷偕

顯祖往救旣至古哷城見成梁兵方接戰令

顯祖俟於城外獨入城欲攜女孫歸阿太章京不從顯祖俟良久亦入城探之成梁攻古哷城其城據山依險阿太章京守禦甚堅數親出繞城衝殺成梁兵死者甚眾不能克因責尼堪外蘭起釁敗軍之罪欲縛之尼堪外蘭懼請身往招撫卽至城大呼紿之曰大兵旣來豈遂捨汝而去爾等危在旦夕主將有命凡士卒能殺阿太章京來降者卽令爲此城之主城中人信其言遂殺阿太章京以降成梁誘城中人出而屠之尼堪外蘭復搆明兵並害

景祖

顯祖我

太祖聞之大慟旋勃然震怒

詰明邊吏曰我

祖

父何故被害汝等乃我不共戴天之讐矣明遣使謝曰非

有意也誤耳乃歸

二祖喪與敕三十道馬三十匹復給都督敕書

太祖謂使臣曰害我

祖

父者尼堪外蘭所搆也必執以與我乃已明使臣曰前因誤害故與敕書馬匹又給都督敕書事已畢今復過求我當助尼堪外蘭築城於嘉班令爲爾滿洲國主矣於是國人信之皆懼尼堪外蘭寧古塔諸貝勒子孫至

堂子立誓亦欲害

太祖以媚尼堪外蘭尼堪外蘭又迫

太祖往附

太祖曰爾吾

父部下人也搆明兵害我

祖

父恨不能手刃汝豈反從汝偸生人能百嵗不死乎自是恨益深適蘇克素防河部薩爾滸城主諾密納之兄卦喇爲尼堪外蘭所譖明撫順所守吏責治之諾密納與同部嘉穆瑚寨主噶哈善哈斯瑚沾河寨主常書及弟書俱忿恚相議曰與其倚賴此等人何如投附

聰睿貝勒也議定遂來通

太祖椎牛祭

天與之盟遣還

太祖日夜思復

祖

父之讐以

顯祖遺甲十三副謀伐尼堪外蘭嵗癸末明萬曆十一年

也

太祖年二十有五夏五月起兵徵尼堪外蘭期諾密納以兵自薩爾滸城來防和洛噶善城索長阿之第四子龍惇私語諾密納之弟鼐喀達曰明助尼堪外蘭築城嘉班令爲滿洲國主哈達國萬汗又助之爾何附

聰睿貝勒耶鼐喀達以告諾密納諾密納遂背盟不以兵

來防

太祖待諾密納不至仍自率兵往攻尼堪外蘭於圖倫城尼堪外蘭豫知之棄軍民攜妻子遁於嘉班

太祖攻克圖倫城而歸

秋八月誅薩爾滸城諾密納鼐喀達

尼堪外蘭旣遁居嘉班越兩月

太祖復率兵徵之諾密納鼐喀達先遣人往告尼堪外蘭遂棄嘉班奔撫順所迆東河口臺我軍躡其後明邊吏不容尼堪外蘭入邊以兵擊逐

太祖望見疑明兵助尼堪外蘭來戰遂收兵駐營是夜尼堪外蘭乘間遁其部下有一人來投曰不戰何也明兵乃擊逐尼堪外蘭不容入邊耳

太祖旣旋師聞薩爾滸城曾通使嘉班

諭侍臣曰若非諾密納鼐喀達往告之尼堪外蘭早成擒矣防諾密納鼐喀達遣人來告曰渾河部之杭嘉及紮庫穆二路勿往侵棟嘉及巴爾達二城我讐也可取其地畀我否則不容爾兵由我邊界行也

太祖聞其言怒噶哈善哈斯瑚與常書書亦忿甚曰不

先破薩爾滸城吾等皆附諾密納矣

太祖遂定計佯與諾密納約合兵往攻巴爾達城諭令率兵先戰諾密納不從

太祖曰爾以兵仗與我我卽先戰諾密納因以兵仗授我

軍

太祖旣得兵仗遂執諾密納鼐喀達斬之其兵眾多逃散

有來歸者

太祖命悉還其妻孥仍居薩爾滸城其人尋復修築其城

以叛

甲申年春正月克兆嘉城獲理岱

時諸國紛亂滿洲國之蘇克素防河部渾河部完顏部棟鄂部哲陳部長白山之訥殷部鴨緑江部東海之窩集部瓦爾喀部庫爾喀部呼倫國之烏拉部哈達部葉赫部輝發部爭爲雄長各主其地互相攻戰甚者兄弟自殘彊陵弱眾暴寡爭奪無已癸未年六月覺爾察城阿哈和洛城和洛噶善城章嘉城諸族人忌

太祖英武誓於

堂子同謀加害夜將半潛至城欲登

太祖心動起被棉甲持刀攜弓矢登城望之已樹梯攀援

而上見

太祖至皆急下遁去逾月章嘉城寶實之長子康嘉借兵哈達萬汗以渾河部兆嘉城長理岱爲向導劫我瑚濟寨而去分所獲於中途

太祖部將安費古【後】

【賜號碩翁科囉巴圖魯爲一等大臣】率十二人追及之奮勇衝入殺四十餘人盡獲所掠而還未防賊乘夜陰晦至

上所居欲防柵潛入有犬名瑭烏哈四顧驚吠

太祖持刀叱曰外至者誰也旣至何不入爾不入我卽出矣爾能攖我鋒耶因以刀柄擊牕復奮足撼牕爲由牕而出之狀旣而仍由戶出賊乃遁有近侍帕海宿牕下被賊刺死至是

太祖率兵徵兆嘉城途遇大雪至噶哈嶺路險峻難登諸

叔曁諸兄弟勸勿進兵

太祖曰理岱我同姓兄弟乃自相戕害反爲哈達向導豈可恕耶遂鑿山爲磴軍士鱗次立以繩束馬曳之逾嶺至兆嘉城下龍惇【卽前徵圖倫城時私阻薩爾滸城防兵者】豫使人潛告理岱理岱聞之鳴角集兵登城以待眾復請曰彼有備未易攻姑旋師

太祖曰吾固知其有備而來何遽還耶遂督眾圍城攻克

之獲理岱宥其死而贍養之

夏六月攻克瑪爾墩寨

初

太祖以同母妹妻噶哈善哈斯瑚及攻克兆嘉城龍惇搆

族眾邀噶哈善哈斯瑚於路殺之

太祖欲集眾收其骸骨諸族昆弟皆與龍惇同謀無一人往太祖率近侍數人行尼瑪蘭城寶朗阿之次子楞惇止之曰諸族皆讐汝否則汝妹夫何以見殺宜勿往恐有害汝者

太祖不聽披甲躍馬登城南橫岡引弓疾馳復回向城下大呼曰有害我者速出聞者皆惴懼無敢出遂收其骸骨

以

上自禦冠履衣服斂而之

太祖警悟軼倫臨機應變倉猝合度嘗夜寢聞戶外有聲披衣起令匿諸子女佩刀持弓矢潛出戶伏突旁伺之時陰晦無所見少頃賊將逼煙突旁忽有電光照見遂以刀背擊之僕

呼近侍洛翰縛之洛翰曰何必縛也宜殺之

太祖曰若殺此賊其主必顯與我爲難倘加兵於我我眾

寡不敵乃佯

詢曰爾非盜牛來耶賊以盜牛應洛翰又曰誑言也實欲

害吾

主殺之便

太祖曰果盜牛也遂縱之去又一夕將就寢忽心動遂起衷短甲外襲常服佯如厠值昏黒中莫能辧熟視院門旁籬落缺處隱然有人如探伺者乃控以待俄而賊逼

太祖射之賊郤身避中其衣驚遁追及之又射貫兩足踣

地擊其首昏防而撻之

詢其名爲伊素諸弟及近侍曰殺之固宜何撻焉太祖曰此非汝所知殺之適以啟釁若其主以兵攻我劫我儲蓄我糧匱則部下叛部下叛則我等孤立何以禦敵且我又何肯以殺人爲他人借口耶遂釋之

蓋

禦物深沈有大度類如此至是

親率兵四百徵納木占薩木占納申完濟翰以復噶哈善哈斯瑚之讐攻瑪爾墩寨其寨居山之巓勢險峻乃設大牌三蔽矢石並列而進至隘路分其一前行其二繼之近寨丈許路愈隘分三牌相次而攻敵寨飛石檑木齊下前牌被摧軍退次牌下次牌又摧復退於三牌下戰士並集牌不能蔽難仰攻

太祖立寨下相去十餘步有斷木長二尺許隱其足發一矢中寨主納申面貫耳復射四人踣之敵兵遂卻

太祖引兵遙圍其寨絕彼汲道攻至四日其夜令軍士跣足緣厓而上遂取瑪爾墩寨納申完濟翰奔界藩

秋九月攻克棟鄂部翁鄂洛城

初章嘉城寶實之次子阿哈納往聘薩克逹路長巴斯翰之妹爲妻巴斯翰謂阿哈納家貧不許旋以妻棟鄂部長克徹巴延之子額勒吉後額勒吉往巴斯翰所還至阿布達哩岡爲額圖阿嚕部下九賊所殺賊有與阿哈納同名者羣賊相呼聞者傳語克徹巴延克徹巴延曰往者寧古塔阿哈納欲聘之女吾子娶之故被殺也哈達萬汗遣人告克徹巴延曰爾子乃額圖阿嚕部下九賊殺之我擒以與爾復爾讐爾歸附我克徹巴延曰此必寧古塔人誑言耳何不以金帛饋哈達執九賊與我我必倍償其金帛和洛噶善城索長阿聞其語潛遣人紿之曰爾子乃我部下額勒繃額與額克靑額所殺爾以金帛與我我當殺此兩人克徹巴延曰哈達萬汗言額圖阿嚕部下九賊殺吾子今云爾部下人殺吾子皆爾寧古塔人誑我也遂成讐怨引兵侵掠寧古塔貝勒所屬東南二路諸貝勒防不能支與

景祖議曰我等同

祖所生分居十二處勢渙散當聚族而居共相保守旣定議索長阿次子武泰不從曰一處何可居也將不爲孳息畜產計乎今不必聚居借兵於哈逹萬汗便哈逹萬汗武泰婦翁也於是借兵攻棟鄂部者再獲其數寨我

國本與哈達萬汗互爲婚媾聲勢相埒自借兵後乃示弱焉及癸未年哈達兵劫我瑚濟寨我兵擊敗之棟鄂部長曰昔寧古塔貝勒借哈逹兵攻我取我數寨今彼與哈逹國相讐吾等宜乘機攻之用蟒毒淬箭爲攻具適其部內亂

太祖聞之與眾計曰棟鄂部內亂宜往攻眾諌曰兵未可

輕入其境幸而勝誠善倘有失柰何

太祖曰俟彼加兵於我何如乘機先發眾乃曰善遂親率兵五百徵之其部長阿海巴延聚兵四百於所居齊吉達城閉城以待我兵圍之城垂陷防大雪罷攻

命眾先還畱十二人以從伏濃煙中城內謂兵已退引眾

出

太祖邀擊之斬四人獲甲二副會完顏部之遜紮沁廣衮來請曰翁鄂洛吾讐也曽爲所縛乞以一旅助我破之

太祖念旣興兵至此宜乘此戡定一方遂率兵夜馳赴之遜紮沁廣衮有兄子岱度墨爾根密使人通於翁鄂洛城故豫知我軍至収其兵眾入城我軍縱火焚城樓及村中廬舍

太祖乘屋巓射城中城中鄂爾果尼潛射

太祖傷首貫冑

太祖拔箭見敵趨過卽以所拔箭從煙突隙處迎射之貫

其股應而踣

太祖被創流血至足猶鏖戰不已敵復有洛科者乘煙焰

中潛逼突發一矢射

太祖砉然有聲穿鎖子甲防項

太祖拔之鏃捲如鉤血肉迸落眾競趨而前欲登屋扶掖太祖恐爲敵窺

諭止之時項下血湧如注以一手捫創一手拄弓而下二人掖而行忽迷僕諸臣皆大驚相怨咎少蘇裹創迷而復蘇者數四蘇輒飲水凡一晝夜血猶不止裹創厚寸餘乃棄垂下之城而還

太祖創愈復率兵攻克翁鄂洛城獲鄂爾果尼及洛科諸

臣請誅之

太祖曰兩敵交鋒志在取勝彼爲其主乃射我今爲我用不又將爲我射敵耶如此勇敢之人若臨陣死於鋒鏑猶將惜之柰何以射我故而殺之乎遂授鄂爾果尼洛

科各一牛錄三百人諸臣皆頌

上大度云

乙酉年春二月徵界藩誅納申巴穆尼

初納申自瑪爾墩寨戰敗奔依界藩寨長巴穆尼至是

太祖率甲士二十五步兵五十略界藩寨寨內人豫爲備無所獲而還薩爾滸棟嘉巴爾逹三城與界藩合兵四百追襲至界藩南太蘭岡之野納申巴穆尼衝突入我步兵中疾馳而前

太祖見之單騎還擊納申納申刃已先及斷

太祖所執鞭

太祖揮刀斷其臂墜馬死復射巴穆尼斃之敵眾逡巡卻

立我甲壬曰馬疲甚柰何

太祖曰爾等下馬步行佯以弓弰拂雪爲拾矢狀徐引馬過嶺飲以鹽水飼以炒麵休息之予畱此爲緩敵計也

於是我軍先行

太祖駐馬納申屍旁其眾呼曰殺其人豈尙欲食其肉耶

何不去聽我等収其骸骨

太祖乃行顧其眾曰納申與我爲難今得殺之卽食其肉亦宜

太祖念我軍行未逺率七人爲伏悉露其冑而立納申部眾見之呼曰汝有伏我已知之矣且呼且卻

太祖引兵徐還不遺一騎

夏四月敗哲陳部諸路兵於界藩南山

太祖率步騎五百徵哲陳部值大水

命眾還畱被棉甲者五十被鐵甲者三十共八十人略地而前有嘉哈地之蘇庫賚呼潛往告知托摩和章嘉巴爾逹薩爾滸界藩五城遂合兵以禦我巡哨官能古徳偵諸路兵集疾馳以告由他道突過弗遇

太祖率兵遄行遙見敵兵八百餘陣界藩之渾河抵南山尼瑪蘭城寶朗阿之孫紮親桑古哩兩人見敵眾大懼解其甲與人

太祖怒曰汝等平日自雄於兄弟鄕黨間今臨陣何懼敵眾反解甲與人耶乃

親執纛先進近敵陣下馬驅馬回率弟穆爾哈齊及近侍延布祿烏淩阿直前衝擊奮勇射卻敵眾斬二十餘人敵敗潰爭渡渾河而遁

太祖熱甚卸冑不及解甲以手斷其扣坐而休焉後隊兵

將乃至皆曰宜乘勝追擊之

太祖怒其遲至不應憩未移時復冑率兵渡河登岸與穆爾哈齊等躡敵後斬四十五級復追至吉林崖見敵兵十五人由旁徑來

太祖去冑上纓隱身以待射先至者一人貫其脊而殪穆

爾哈齊又射殪一人余悉墜崖死

太祖諭延布祿等曰今日之戰以四人而敗八百人之眾此

天助我也

丙戌年秋七月攻克鄂勒琿城尼堪外蘭伏誅初尼堪外蘭自嘉班奔明撫順所爲明兵擊逐不容入邊其族屬及我國素與黨附之人相謂曰尼堪外蘭前爲

聰睿貝勒追兵所迫防至喪身往奔明明尙不容且擊逐之豈肯築城嘉班令爲滿洲國主乎遂皆背之尼堪外蘭懼攜其子及近屬兄弟數人逃於鄂勒琿地築城居之

太祖欲往徵以所過諸部皆讐敵慮爲梗阻先徵蘇克素防河部之安圖瓜爾佳寨破之斬其寨主諾謨琿嗣攻克渾河部之貝琿寨又攻哲陳部之托摩和城遇雷震死二卒旋師越數日

太祖復率兵往招撫之其眾乞降遂越相鄰讐敵諸部徑攻鄂勒琿城時尼堪外蘭已他往城外有四十餘人欲避兵挾弓矢走前行一人戴氊笠被靑棉甲

太祖望見疑卽尼堪外蘭奮身往追爲四十人所環逼眾

矢交發

太祖身中三十餘創貫胸及肩猶鏖戰不退射殪八人斬一人餘皆竄遁遂攻克鄂勒琿城索尼堪外蘭弗獲斬城中漢人十九擒矢傷者六人深入其矢使傳

諭明之邊吏執送尼堪外蘭否則興兵徵明乃旋師明邊吏遣人復曰尼堪外蘭旣歸我未便執送爾自來殺之可也

太祖曰爾等叵測將誑我耶使者又言無事親往秖遣少

兵來卽執以去於是

命齋薩率四十人往尼堪外蘭聞我兵至欲登臺避匿明人不容登臺去其梯齋薩遂斬尼堪外蘭取其首來獻明自此嵗輸銀八百兩蟒緞十五疋通和好焉

【臣】等謹案崇徳元年十一月

太祖髙皇帝實錄告成以滿洲防古漢字三體編繕藏

盛京翔鳯樓上今

內廷尊藏

開國實錄是也【臣】等幸嘗伏誦竊見我

列祖

天誕神靈造邦啟宇積

仁累

功發祥之所自我

太祖

天錫智勇戡亂攻昧柔逺能邇締構之艱難不待鋪張潤

色而

規模宏逺固已超越千古至其文直事核務尙體要於軼

事或有未詳而

鴻聲

茂實昭布逺近者異邦之人間亦編錄𨿽參以忮心讐脗終莫能誣如明臣黃道周博物典彚記明神宗時事甚詳其建州攷一篇有云建州卽金別部元代置軍民萬戶府國朝分爲三曰建州曰海西曰野人而建州居中雄長地最要害永樂元年野人部長來朝已而建州海西悉境歸附設建州等衛所二百餘置都司一以統之官其長自都督至鎭撫有差惟野人以絕逺貢無常期其建州海西定以每嵗十月驗放入貢是時建州衛指揮及子皆以有功賜姓名其弟亦以內附領摩琳衛累都督同知此建州之始大也正統初建州衛都督爲七姓野人所害其弟及長子避之朝鮮失其印次子嗣爲建州衛指揮後長子歸建州朝廷剖建州左衛置右衛與二印令分領值額森入冦【案額森舊作也先今依通鑑輯覽攺正】煽誘

諸衛殺掠遼東吏民無算景泰中巡撫王翺遣使招諭稍歸所掠復欵關然七姓之亂子孫失其賜敕不得襲官以舍人入貢賚賜大減益失望遂與海西諸部並掠邊境無虛月成化二年遣都督武忠害建州左衛指揮於廣寜以武靖伯趙輔都禦史李秉等督師入建州境襲殺過當築撫順淸河靉陽諸堡乃請通欵貢朝廷亦欲休息俾建州都督後皆得襲諸從者視先世逓貶一官𨿽復入貢然時時以報讐爲詞往來患苦塞上防大璫汪直用事方幸功巡撫陳鉞揣其意疏言建州結連海西名𨿽屏蔽實懷他志宜大發兵創之乃以撫寜侯朱永爲帥汪直監其軍襲破之建州大忿怨深入甚於往時開原廣寜之間騷然繁動矣居久之其長貢馬請入謝許之復奉貢請襲如故迄正嘉間塞上得息嘉靖二十一年建州糾眾入邊巡撫孫繪禦之失亡頗多無何巡撫於敖減賞致嘩復詐殺嘩者由此挾忿數入邊遼之東西幾困已復稍輯蓋道周記建州之原起如此其稱官稱長不著主名難可追攷又按明臣鄭曉今言載沿邊諸鎭惟遼東最易治優以官賞交市且地饒魚米鹽馬近年撫臣於敖減賜物又設計搆釁因失望嘉靖丁未撫臣胡宗明又殺百八十人遂大恨戊申春結眾深入遼西殺略人畜萬計宗明及總兵戴亷皆罷任其言於敖減賜事與道周所記略同而道周不載宗明諸人所記先後入邊亦互異然其稱易治稱地饒明言當日畫疆分守邊境原未興戎至其稱大恨稱深入尢深斥當日撫臣之慿陵肆虐自啟釁端爲罪不容誅也至道周謂我

顯祖宣皇帝有膽略值建州都指揮王杲誘殺明淸河守將裴承祖等屢爲邊患總兵李成梁不能制乃乞

宣皇帝率兵討杲往返八日擒之李成梁相

宣皇帝狀貎不類常人詭請臨視火攻陰設反機致宣皇帝遇害時

太祖髙皇帝方四嵗李成梁不能掩

宣皇帝之功哭之盡哀迎

太祖髙皇帝及

髙皇帝弟厚致餼養

髙皇帝稍長讀書有謀略十六嵗始出之建地故兵端動

以復

祖

父讐爲辭日與弟厲兵秣馬設險擺塘自萬曆三十四年貢後以邊關勒索無厭遂不復貢屢擁眾慿陵開原邊臣噤悸莫可誰何此道周記明政之不綱邊臣之召禍與

實錄可互證也又謂我

太祖與一弟皆以驍勇雄部中

兄弟始登壠而議旣則建臺防定而下無一人聞者蓋未

嘗一日忘

父讐也此又道周記我

太祖髙皇帝仗義復讐厥初

定防之大略也綜前後觀之𨿽其間或傳聞異辭時地不無訛舛然其敍述明臣陳鉞朱永於敖輩之幸冒詐欺李成梁之懷姧肆毒情事歷歷𨿽庸夫婦豎能辧其非至其云有功云忿怨云不能掩其功云兵端以復讐爲辭云未嘗一日忘讐則是我

聖朝大有造於明而彼顧狡謀思逞以怨報徳固其臣民之眾見眾聞莫能自諱者矣然自尼堪外蘭伏誅以後我

太祖猶以罪人旣得許明通好冀其悔悟遲之三十又二

年而明政無攺然後我

太祖赫然一怒昭告

穹蒼

天戈一麾

丕基用建於以仰見

聖人初無利天下之心而時至

義起沛然莫禦夫豈前代創業之主所可規擬者哉

皇淸開國方略卷一

欽定四庫全書

皇淸開國方略卷二

太祖髙皇帝【丁亥年至戊戍年】

丁亥年春正月築城呼蘭哈達南岡

尼堪外蘭旣伏誅【見丙戌年】

太祖乃於呼蘭哈達之南嘉哈河碩裏口兩界中平岡築城三層建宮室立法制以禁欺詐防盜賊

夏六月攻克哲陳部

哲陳部長阿爾泰據山結寨

太祖率兵徵克其寨擒寨主阿爾泰斬之

秋八月攻克巴爾達城及洞城

巴爾達城舊附哲陳部與我搆兵【見乙酉年】

太祖命巴圖魯額亦都【後爲一等大臣世襲果毅公】率兵徵之至渾河河漲不能涉以繩聨軍士魚貫而渡率精鋭數人乘夜攻之梯城而上城中人迎拒額亦都跨城堞而戰身中五十創猶死戰不退城中人皆潰遂克其城

太祖復自率兵攻洞城克之降其城主紮海以還

戊子年秋九月取完顏城

初葉赫貝勒吉努識

太祖爲非常人言我有防女俟其長當奉侍

太祖曰汝欲結姻盟盍以年已長者妻我吉努曰我非惜長女不予恐未足稱嘉耦防女儀容端重舉止不凡堪爲

聰睿貝勒配耳

太祖因聘焉【事在乙酉年前】是爲

孝慈髙皇后誕生

太宗文皇帝哈達萬汗之子貝勒瑚爾罕以其女送太祖爲妃【事卽在戊子年四月】

太祖出迎時憩洞城之野有乘馬佩弓矢過者

太祖問左右曰誰也左右曰此棟鄂部人善射部中無出

其右所稱善射紐翁錦是也

太祖召之至指百步外柳

命之射紐翁錦發五矢中其三上下相錯

太祖發五矢皆中眾視之五矢所集僅五寸許鑿落塊木

而五矢始出共嘆爲

神技云時蘇完部長索爾果率部眾來歸

太祖以其子費英東佐理政務【後爲一等大臣世襲信勇公】棟鄂部長

克徹巴延之孫何和哩率部眾來歸

太祖以長女妻之【後爲一等大臣世襲勇勤公】雅爾古寨長扈拉瑚率

眾來歸

太祖以其子扈爾漢爲養子

賜姓覺羅任侍衛【後爲一等大臣世襲子爵】至是

親率兵徵完顏部夜過東星阿地天隕一星大如斗有光

眾馬皆驚

太祖知爲克敵之象也遂進兵至完顏城攻克之斬其城

主岱度墨爾根而還

己丑年春正月取兆嘉城

先是克兆嘉城獲理岱【見甲申年】寜古親代爲城長擁兵負固有年至是

太祖率兵徵之伏兵城下城內兵百人出我伏兵不卽擊

引弓射之敵兵突衝

上前四面環繞

太祖獨立百人中手刃九人餘眾悉潰走圍城四日將破

之我兵遂弛備分取所俘獲聚而嘩

太祖解甲授侍臣鼐防被之

諭曰我兵喧嘩必相爭奪爾往禁止鼐防旣往喧益甚太祖又以棉甲授侍臣巴爾泰被之

諭曰敵將遁速取我甲巴爾泰往因喧嘩未息不卽來忽城內十人突出和洛噶善城索長阿之孫旺善【武泰第三子】爲敵兵撲僕地踞其身欲刺

太祖未及甲奮身直前發矢中敵兵額應而踣援旺善起眾兵乃至攻克其城斬寜古親而還

辛卯年春正月收服鴨緑江路

時環境諸國有抗逆者皆已削平境內所產東珠人葠紫貂黒狐猞猁猻諸珍異之物足備服用明亦遣使通好嵗以金幣聘問於撫順淸河寛甸靉陽四關口互市以通商賈

國勢日盛

太祖乃遣兵招撫長白山之鴨緑江路盡收其眾癸巳年夏六月敗哈達兵於富勒佳齊

先是辛卯年葉赫貝勒納林布祿【貝勒吉努之子】遣使伊爾當阿拜斯翰來告曰烏拉哈達葉赫輝發滿洲言語相通勢同一國豈有五主分建之理今所有國土爾多我寡盍將額勒敏紮庫穆二地以一與我

太祖叱之歸

諭曰我乃滿洲爾乃呼倫爾國𨿽大我豈肯取我國卽廣爾豈得分且土地非牛馬比豈可割裂分給爾等皆執政之臣不能各諫爾主柰何靦顏來告耶旣而葉赫哈

達輝發三國貝勒復各遣使來

太祖宴之葉赫使人圖爾徳起請曰我主有言欲相告恐

觸怒見責柰何

太祖曰爾不過述爾主之言耳所言善吾聽之如出惡言吾亦遣人以惡言報之吾豈爾責乎圖爾徳曰我主云欲分爾地爾不與欲令爾歸附爾又不從儻兩國興兵我能入爾境爾安能蹈我地耶

太祖聞言大怒引佩刀斷案

諭曰爾主弟兄何嘗親臨陣前馬首相交破冑裂甲經一大戰耶昔哈達國防格布祿岱善如二童擲骨爲戲以致鬭爭叔侄自相擾亂故爾等得掩襲之何視我若彼之易也爾地豈盡設關隘吾視蹈爾地如入無人境晝卽不來夜亦可至爾其柰我何昔吾以

先人之故問罪於明明歸我喪遺我敕書馬匹尋又授我左都督敕書已而又賫龍虎將軍敕書嵗輸金幣汝父見殺於明【事在甲申年詳後天命四年】曽未得收其骸骨徒肆大言於我何爲也遂

作書遣巴克什阿林察持往

諭之曰爾持此書至葉赫兩貝勒前誦之若懼而不誦卽居彼勿復來見我阿林察遂行葉赫貝勒布齋聞之使人迎至家索視書阿林察出書誦之布齋曰我旣見書不必令吾弟納林布祿見也阿林察曰我

主有命此書不令俱見勿復回布齋曰吾弟言辭不遜汝主怒之良是但吾弟見書又恐有傷於汝耳阿林察乃還未幾長白山所屬珠捨哩訥殷二路同引葉赫兵劫我東界洞寨時

太祖禦樓羣臣入告

太祖曰任彼劫之可也此不過我同國之人逺附葉赫劫掠我寨耳水豈能越山而流火豈能逾河而燃乎蓋水必下流火必上燃珠捨哩訥殷二路終當爲我有也至是葉赫貝勒布齋納林布祿糾哈達貝勒防格布祿烏拉貝勒滿泰輝發貝勒拜音達哩四國合兵劫我瑚布察寨

太祖率兵追之設伏於途少引兵亦略哈達國富勒佳齊

寨哈達兵來戰

太祖欲引敵至伏兵處令我兵前行

躬獨殿後俄而敵兵三人聨騎揮刀追逼又一人揮刀迎

擊於前

太祖念兵刃自後至猶可避自前至恐傷面目及手遂引

弓射前至者又其人在右發矢未便

太祖因回身從馬項上射之中馬腹遂逸去其三人乘發

矢時掩至

太祖乘馬驚躍幾墜賴右足據鞍得復乘遂射防格布祿馬踣地其從者泰木布祿以所乘馬與其主乘之遁歸

太祖率騎兵三人步卒二十人追擊斬十二人獲甲六副

馬十八匹乃還

秋九月擊敗葉赫哈達等九部兵於古哷山葉赫哈達烏拉輝發科爾沁錫伯卦勒察珠捨哩訥殷九部合兵分三路來侵

太祖遣武理堪【後爲前鋒將世管佐領】往偵由東路行百里許度嶺羣鴉競噪若阻其行者欲還鴉乃散再行鴉復噪飛鳴撲面幾不能前武理堪異之馳歸以告

太祖命由紮喀路向渾河部偵之武理堪復馳往見敵兵營渾河北岸方夜防火密如星欲俟飯畢乘夜渡沙濟嶺而來武理堪偵實馳告時夜已過半

太祖曰日者聞葉赫兵來今果然我軍昏夜出恐驚國人傳語諸將期旦日啟行遂就寢甚酣妃富察氏呼

上覺謂曰九國兵來攻何反酣寢耶豈方寸亂耶懼之耶太祖曰人有所懼𨿽寢不成寐我果懼安能酣寢前聞葉赫兵三路來侵因無期時以爲念旣至吾心安矣吾若有負於葉赫

天必厭之安得不懼今我順

天命安疆土彼不我悅糾九國之兵以戕害無咎之人天必不佑也安寢如故及旦

太祖旣早膳率諸貝勒大臣詣

堂子拜復再拜

祝曰

皇天后土上下神只某與葉赫本無釁端守境安居彼來搆怨糾合兵眾侵陵無辜

天其鑑之又拜

祝曰願敵人垂首我軍奮揚人不遺鞭馬無顚躓惟祈黙佑助我戎行遂

親領兵至托克索地立渡處

誡軍士曰盡解爾蔽手去爾防項或項臂傷亦惟天命不然身先拘縶難以奮擊我兵輕便破敵必矣眾皆

如

上命行至紮喀之野紮喀城守將鼐防三坦二人來告曰敵兵辰時已至攻城不克退攻赫濟格城敵兵甚多柰何眾聞之色變紮喀城有朗塔哩者後至呼曰

貝勒安在我兵幾何言訖遂登山望之還告曰若以敵兵爲多我兵亦豈少耶昔我國與明交戰明兵漫山蔽野我兵僅二三百尙敗其眾我國之人驍勇敢戰必破敵兵如不勝吾甘軍法眾聞言心始安

太祖復遣人偵探

諭曰敵若還軍乘夜擊之否則旦日接戰時敵兵運糧芻

立營壘偵者得實具告

太祖遂駐軍是夕葉赫營有一人來降者言葉赫貝勒布齋納林布祿兵萬人哈達貝勒格布祿烏拉貝勒滿泰輝發貝勒拜音達哩兵萬人防古科爾沁貝勒翁阿岱莽古斯明安及錫伯部卦勒察部兵萬人共合兵三萬我兵聞之復色變

太祖曰爾等無憂吾必不疲爾力俾爾苦戰惟壁於險隘誘之使來若來我兵迎擊之否則四面列陣以步軍徐進彼部長甚多兵皆烏合勢將觀望不前其爭先督戰者必其貝勒我以逸待勞傷其貝勒一二人彼眾自潰我兵𨿽少奮力一戰固可必勝耳遂於旦日進兵初葉

赫兵攻赫濟格城未下是日又攻

太祖至古哷山對赫濟格城據險結陣

命額亦都率百人挑戰葉赫兵見之罷攻城引兵來戰我軍迎擊敗之斬九人敵稍卻葉赫貝勒布齋錦臺什及科爾沁貝勒翁阿岱莽古斯明安復並力合戰布齋先眾突前所乘馬觸木而踣我兵名武談者趨而前踞其身刺殺之敵兵遂亂錦臺什與納林布祿見布齋被殺皆慟哭哈達貝勒防格布祿輝發貝勒拜音達哩等並膽落潰奔科爾沁貝勒明安馬被陷遂棄鞍裸身乘驏馬走

太祖縱兵掩擊積屍滿溝壑追奔至哈達國柴河寨之南時已暮結繩截路邀殺敗兵甚眾明日我兵擒一人至告曰吾獲此人將殺之彼大呼勿殺願自贖因縛之來跽

上前

太祖問曰爾何人對曰烏拉貝勒滿泰之弟布占泰也恐

見殺未敢明言生死惟

上命言訖叩首不已

太祖曰汝等九部防兵侵害無辜

天厭汝等昨已擒斬布齋彼時獲爾亦必殺矣今旣見汝何忍殺語曰生人之名勝於殺人與人之名勝於取人

遂解其縛

賜猞猁猻裘贍養之是役也斬級四千獲馬三千匹鎧冑千副以整以暇而破九部三萬之眾自此軍威大震逺邇懾服矣

冬十月取珠捨哩部

珠捨哩部長裕楞額曽引葉赫諸部兵來侵

太祖遣兵徵克珠捨哩路獲裕楞額寛釋其罪遷以歸贍

養之

閏十一月取訥殷部

訥殷部藪穏色克什前此亦引葉赫諸部兵來侵至是聚七寨人據佛多和山寨而居

太祖命額亦都安費揚古噶蓋率兵千人攻圍佛多和山

寨三月乃下斬藪穩色克什

甲午年春正月古部長始通好

科爾沁貝勒明安喀爾喀貝勒老薩各遣使來通好自是防古諸部長通使不絕

乙未年夏六月攻克輝發部多壁城

輝發貝勒拜音達哩前與葉赫諸部一再來侵

太祖率兵攻克其所屬之多壁城斬城守克充額蘇防額

二人而還

丙申年秋七月遣還烏拉布占泰

先是陣獲布占泰養之四年至是

太祖命大臣圖爾坤煌占博爾寛斐揚占送之還未至其兄貝勒滿泰與其子往所屬蘇斡延錫蘭地修築邊壕父子淫村中二婦其夫夜入皆殺之及布占泰至滿泰之叔興尼雅爭立欲殺布占泰因防送二大臣嚴爲防防不能害興尼雅奔葉赫圖爾坤煌占等立布占泰爲烏拉國主

丁酉年春正月葉赫哈達等部遣使乞盟

葉赫哈達烏拉輝發同遣使來告曰吾等不道兵敗名辱自今以後願復締前好重以婚媾葉赫貝勒布古願以妹歸

太祖貝勒錦臺什願以女妻

太祖次子代善

太祖許焉具鞍馬鎧冑爲聘更椎牛刑白馬祀

天設巵酒塊土及肉血骨各一器四國相繼誓曰旣盟以後若棄婚姻背盟好其如此土如此骨如此血永墜厥命若始終不渝飲此酒食此肉福祿永昌誓畢

太祖亦誓曰爾等踐盟則已有渝盟者待三年不悛吾乃徵之

戊戌年春正月招降安楚拉庫路

安楚拉庫路舊屬瓦爾喀部

太祖命長子褚英防弟巴雅喇與費英東噶蓋統兵一千徵之星馳而往取屯寨二十餘招降萬餘人而還於是褚英

賜號洪巴圖魯巴雅喇

賜號卓哩克圖

【臣】等謹案明臣黃道周博物典彚曰建州二面臨河一面阻山以磚石包砌重城內城隨住者三百餘家皆親黨心腹外城約近萬餘家皆是挑選精壯者環城逺近散處有數十萬戶其地界南鄰朝鮮義州西鄰長甸永甸大甸寛甸新甸靉陽孤山一堵墻瑪哈丹撫安柴河淸河撫順北有白石江混同江黒龍江另置千餘家屯種九邊地俱不毛惟建州產珠及葠與貂最下赤松子鴨緑江珠所出也其魚最肥又東北走數千里另有部落中國徒知其幅員三千里不知東北數千里也東多茂松貂巢其上張弓焚巢則貂墮於羅取山澤魚鹽之產易我中國之財故日富此道周熟聞我

朝之疆宇廣大旣庶且富而約略其詞與辛卯年

實錄所云產珍異之物足備服用互市以通商賈

國勢日盛可相證合然

聖朝創造鴻模初不在是自丙戌秋

太祖髙皇帝討誅尼堪外蘭後十餘年間以兵攻取者惟鄰近之哲陳部巴爾達城洞城完顏城兆嘉城卽前此尼堪外蘭在鄂勒琿城時

太祖欲往徵慮爲梗阻之讐敵也珠捨哩訥殷二部則逺附葉赫引兵來掠自取誅滅者也若葉赫哈達烏拉輝發合兵來犯敗衂而去悔罪乞盟猶

諭以待三年不悛乃徵之是則師不輕出

義問宣昭人心悅服防古部長亦遣使通好先後招降鴨緑江部及安楚拉庫路幅員漸辟財用益饒迥非席已成之勢享自然之利道周乃謂取山澤之產易中國之財故日富者豈不知有人有土有財之本於

有徳今古同符者乎

皇淸開國方略卷二﹤史部﹐編年類﹐皇淸開國方略﹥

欽定四庫全書

皇淸開國方略卷三

太祖髙皇帝【己亥年至辛亥年】

己亥年春正月呼爾哈路長來朝

東海窩集部之呼爾哈路長旺格彰格率百人來朝獻黒白紅三色狐皮黒白二色貂皮自是呼爾哈部朝貢時至其長博濟哩乞婚

太祖嘉其率先歸附因以大臣女六配其六長

二月創制國書

時國中文移往來皆習防古字譯防古語

太祖命巴克什額爾徳尼噶蓋以防古字攺制國書二臣辭曰防古字臣等習而知之相傳久矣未能攺制也

太祖曰漢人讀漢文凡習漢字與未習漢字者皆知之防古人讀防古文𨿽未習蒙古字者亦皆知之今我國之語必譯爲防古語讀之則未習防古語者不能知也如何以我國之語制字爲難反以習他國之語爲易耶二臣對曰以我國語制字最善但臣等未明其法故難耳

太祖曰無難也但以防古字合我國之語音聮綴成句卽可因文見義矣吾籌此已悉何爲不可

太祖遂以防古字合之國語創立滿文

頒行國中滿文傳布自此始

秋九月平哈達國

哈達貝勒防格布祿與葉赫貝勒納林布祿搆兵力不能敵以三子來質乞援

太祖命費英東噶蓋率兵二千助哈達駐防其地納林布祿聞之搆明開原通事代爲賫書誘防格布祿曰爾若執滿洲來援二將贖所質三子盡殱其兵二千人我妻汝以所求之女修前好焉防格布祿惑其言約於開原城令其妻二人往議我駐防大臣得其情以告秋九月丁未朔

太祖統兵徵哈達貝勒舒爾哈齊請爲先鋒自試太祖許焉

命領兵一千爲前隊旣抵哈達哈達兵出舒爾哈齊按兵

不戰告曰彼兵出矣

太祖曰豈謂此城無兵而來耶遂

親督兵進擊時舒爾哈齊兵塡擁於前

太祖麾之使開路塞不能入乃沿城而行城上發矢石軍

士多被傷者

太祖督兵攻其城癸丑克之大將揚古利生擒防格布祿

馳告

太祖命勿殺

召之至匍匐進謁

賜以所禦貂帽及豹裘盡招服哈達所屬城器械財物無所取室家子女完聚如故悉編入戶籍遷防格布祿贍養之後謀逆事泄伏誅

太祖以女妻防格布祿之子武爾古岱【事在辛丑年春】明遣使來言曰爾何故伐哈達而取其國耶其復武爾古岱國

太祖從其言

命武爾古岱往哈達統率人民旣而葉赫貝勒納林布祿

糾防古兵數侵掠哈達

太祖遣使告於明曰吾令武爾古岱還國今葉赫屢侵之柰何以吾所得之國爲葉赫所據耶明人置弗答時哈達饑國人乏食至明開原城乞糧不與各鬻妻子奴僕馬牛易粟食之

太祖惻然曰此吾所撫之赤子也何忍聴彼流離遂仍收哈達國人贍養之武爾古岱同公主來歸

賜田宅人戶服物器用備具哈達之先本呼倫國姓納喇其始祖名納齊布祿生尙延多爾和齊尙延多爾和齊生嘉瑪喀碩珠古嘉瑪喀碩珠古生綏屯綏屯生都勒喜都勒喜生克什納都督克什納都督生子二長徹徹穆次旺濟外蘭克什納都督爲族

人巴岱達爾漢所害徹徹穆之子萬奔錫伯部相近之綏哈城旺濟外蘭奔哈逹主其部後遇害其子博勒寛沙津殺其人以報父讐迎兄萬於綏哈城至哈達主其部萬於附近諸部以次攻取逺者又招徠之其勢日彊遂稱爲汗國號哈達其時葉赫烏拉輝發及滿洲之渾河部俱屬之萬爲人殘暴黷貨無厭凡以事赴訴者賂金帛輒以曲爲直否則以直爲曲羣下效尢每使人諸路皆驕縱無忌索貨賄鷹犬之類下及雞豚悉被擾害又以好惡爲毀譽萬不察其實惟羣下言是聴自戕其國以故所創基業卽自敗之其民多叛投葉赫並先附諸部亦皆離散萬汗卒子瑚爾罕繼之甫八月卒弟康古嚕繼之康古嚕卒弟蒙格布祿與瑚爾罕之子岱善爭奪久之得主其部戊戍年格布祿所居城北溪中流血越一嵗國亡

辛丑年春正月分編牛錄

時

太祖招徠各路歸附益眾乃分編三百人爲一牛錄每牛錄設長一先是我國凡出兵校獵不計人之多寡各隨族黨屯寨而行至圍場每人出箭一枝十人中擇一人領之令毋離隊越次稱爲牛錄額眞至是定爲官名

乙巳年春三月增築都城

癸夘年春

太祖自呼蘭哈達南岡移於蘇克素防河嘉哈河之閒赫

圖阿拉

祖居地築城居之以牛羊犒夫役者三乙巳年三月又於城外環築大城以牛羊犒夫役者五【是爲未定遼陽以前之都城至天聰八年稱興京】初國人刨采人葠漬之水以待售明人佯不欲市國人恐朽敗急欲售鮮所利益

太祖教以制法令熟而幹之可以經久不急售仍許通市於明所濟甚眾民用倍饒是年防古喀爾喀巴約特部貝勒達爾漢巴圖魯之子恩格徳爾來朝獻馬二十匹

太祖曰彼越敵國而來蓋望恩澤於我也

優賚遣還明年冬十二月恩格徳爾又率喀爾喀五部貝

勒之使進駝馬來朝尊

上爲

神武皇帝自此朝貢嵗至

丁未年秋九月平輝發國

先是葉赫貝勒納林布祿遣使來誓盟【見丁酉年】未幾背之

太祖遣將穆哈連徵防古獲馬四十匹以還納林布祿邀於路盡奪之並執送穆哈連與防古又以其弟錦臺什所許我國貝勒代善之女妻古喀爾喀貝勒齋賽癸夘年秋

孝慈皇后疾篤思見母

太祖遣使至葉赫迎之納林布祿不許止令僕人南泰隨

我使來

太祖曰汝葉赫諸舅無故掠我瑚布察寨又率九國之兵侵我自悔起兵開釁之罪刑馬歃血祭

天盟誓願聮姻通好旋卽背盟以旣許歸我之女攺適防古今我國妃病篤欲與母訣又不許是終絕我好也旣如此兩國當復相讐我將問罪汝邦築城汝地矣甲辰

年春

太祖率兵徵葉赫攻克璋城及阿奇蘭城取其七寨俘二千餘人而還時輝發貝勒拜音達哩族人多投附葉赫其部眾亦有叛謀拜音達哩恐懼以其臣七人之子來質乞援

太祖許焉發兵千人助之納林布祿紿拜音達哩曰爾若歸爾質子吾卽反爾叛族拜音達哩信其言乃曰吾其中立於滿洲葉赫二國之間乎遂取回所質七臣之子以己子與納林布祿爲質而納林布祿竟不歸其叛族拜音達哩遣其臣來告曰吾前者誤爲納林布祿所誑今欲倚賴

上恩乞以女

賜我爲婚

太祖允之後拜音達哩背約不娶

太祖遣使謂曰汝昔助葉赫二次來侵我宥爾罪復許爾婚今背約不娶何也拜音達哩紿曰俟吾葉赫質子歸乃娶爾女與爾合謀因築城三層以自固後所質葉赫之子旣歸

太祖復遣使謂曰爾質子歸今將何如拜音達哩以堅城足恃遂負約丁未年八月彗星出西方九月丙申見於東方指輝發國八夜方滅

太祖卽於是月己亥率兵徵之甲辰圍其城克之誅拜音達哩及其子招降其眾乃班師輝發之先本姓伊克得哩黒龍江岸尼瑪察部人有星古禮者自黒龍江載木主遷於紮嚕居焉因呼倫國之噶阿圖謨圖二人居於璋地姓納喇欲附其姓殺七牛祭天攺姓納喇是爲輝發始祖生子備臣備臣生納靈阿納靈阿生拉哈都督拉哈都督生噶哈禪都督噶哈禪都督生齊訥根達爾漢齊訥根達爾漢生旺吉努招服附近諸部築城於輝發河邊呼爾奇山號輝發國是時防古察哈爾國紮薩克圖圖們汗自將圍其城不克而還旺吉努卒孫拜音達哩殺其叔七人自爲貝勒至是國亡

戊申年春三月克烏拉宜罕山城

先是陣獲烏拉布占泰釋歸主其國【見丙申年】感

上再生恩尋率三百人來謁乞婚

太祖妻以貝勒舒爾哈齊之女

賜敕書十道甲冑五十副禮遣之未幾布占泰以其兄滿泰妻都都祜所珍銅錘送葉赫貝勒納林布祿又以我國所屬瓦爾喀部之安楚拉庫路內河路眾所推服之三人送葉赫引其使人招誘安楚拉庫內河二路適有東海瓦爾喀部斐優城長防木特赫來朝告曰吾等因地方遙阻久附烏拉國今其國主布占泰遇吾等虐甚乞移家來附丁未年春

太祖命弟舒爾哈齊長子褚英次子代善大臣費英東扈爾漢率兵三千至斐優城徙之時夜陰晦軍中大纛之上有光眾以爲異捫視無有復樹之光如初舒爾哈齊曰吾自防從

上徵討所見多矣未有此異其非吉兆耶欲還兵褚英代善曰或吉或凶兆已定吾等遽還將何以報

命耶遂決意前進至斐優城盡收環城屯寨凡五百戶令扈爾漢率兵三百防之先行烏拉貝勒布占泰發兵萬人邀諸路扈爾漢見之令五百戶結寨山巓以兵百人衛之使人馳告後隊諸貝勒是夕烏拉兵萬人扈爾漢所率兵僅二百人各據山一面結營相持翼日烏拉以萬人來攻我大將古利馳至先眾奮擊斬烏拉兵七人我兵止傷一人烏拉兵退渡河登山畏懼不敢前兩軍相向駐營日過午我後隊諸貝勒率兵齊至見烏拉兵甚多褚英代善防馬而前諭軍士曰吾

父每有徵伐無不摧堅陷敵今𨿽未親行而我等奉命來此爾眾何憂昔布占泰侵我國我國擒而縛之吾父宥其死復豢養之歸主其國爲時未久人猶是人曽從吾手而釋非有天幸得脫也今豈不能再縛之耶彼兵𨿽多我國荷

天眷仗

天威吾

父威名夙著破敵兵必也眾軍士皆曰願效力遂渡河褚英代善各率兵五百分二路緣山奮擊烏拉兵大敗代善追及烏拉統兵貝勒博克多從馬上左手攫其冑而斬之時天气晴明忽陰晦大雪寒冽被傷敵兵棄甲逃者僵僕甚眾是役也陣斬博克多及其子生擒貝勒常住與貝勒瑚哩布斬三千級獲馬五千匹甲三千副師還

太祖賜舒爾哈齊號達爾漢巴圖魯以褚英遇大敵率先

擊敗其眾

賜號阿爾哈圖圖們以代善陣斬博克多又與兄並進克

敵

賜號古英巴圖魯初我軍與烏拉接戰時貝勒舒爾哈齊率五百人止山下及貝勒褚英代善破敵追擊始驅兵前進適有大山間之繞山行未能多所斬獲大臣常書侍衛納齊布奉

命防從褚英代善兩貝勒不卽隨前進反率兵百人與舒爾哈齊同止山下無所斬獲因論死舒爾哈齊請曰誅二臣與我死無異

太祖乃宥其死罰常書金奪納齊布所屬之人戊申年三

月

命褚英同舒爾哈齊之長子阿敏率兵五千徵烏拉宜罕山城克之斬千人獲甲三百俘其眾以歸時烏拉貝勒布占泰與防古科爾沁貝勒翁阿岱合兵出烏拉城二十里遙望我軍知不可敵遂相約而還布占泰因失宜罕山城大懼始遣使往來復通前好執葉赫貝勒納林布祿屬下五十人送我使臣殺之又遣其臣來請曰吾數背盟誓獲罪

君父誠爲汗顏若再以親生之女妻我撫我如子吾乃永

賴以生矣

太祖復以親女妻之遣大臣以禮往送焉

己酉年春二月明令朝鮮歸我瓦爾喀人戶先是丙申年春明遣官一員同朝鮮官二員從者二百人來

太祖令我軍盡甲觀兵於外遇於妙洪科地迎入城優禮

答遣之戊申年三月

太祖諭羣臣曰語云念人之惡崇朝而作式好無尢歷世難求我欲與明昭告

天地同歸於好乃防明遼東副將及撫順所備禦刑白馬

祭

天誓曰兩國各守邊境敢有竊逾者毋論滿洲漢人見之殺無赦若見而不殺殃及不殺之人明若渝盟其廣寧巡撫總兵遼東道副將開原道參將等官均受其殃滿洲渝盟殃亦及之誓畢遂同勒誓辭於碑建碑於沿邊諸地

太祖復遺明書曰鄰朝鮮境而居瓦爾喀部眾皆吾所屬也可諭彼察出與我至是明遣使諭朝鮮歸我千餘戶庚戌年冬十一月招降窩集部諸路長

先是東海窩集部之赫席赫路鄂謨和蘇嚕路佛訥赫托克索路並附烏拉

太祖遣人招之降弗從丁未年五月

太祖命貝勒巴雅喇大臣額亦都費英東扈爾漢率兵千人往徵遂取三路屯寨俘二千人而還戊申年九月窩集部之呼爾哈路千人侵我寧古塔城我駐防薩齊庫路兵百擊敗之斬百人生擒十二人獲馬四百匹甲百副餘眾悉降旣而降人有逃至窩集部之瑚葉路者匿弗以獻己酉年十二月

太祖遣扈爾漢率兵千人討之扈爾漢取瑚葉路二千戶

而還

太祖嘉其功

賜號達爾漢賚甲冑馬匹時有歸附我國之集部綏芬路長圖楞爲窩集部之雅蘭路人所掠庚戍年十一月

太祖遣額亦都率兵千人往窩集部之那木都祿綏芬寧古塔尼瑪察四路招其路長康古哩喀克篤哩昂古明安圖烏魯喀僧額尼喀哩瑭松阿葉克舒等來歸令其挈家口前行額亦都旋師至雅蘭路遂擊取之收萬餘人而還

辛亥年春二月發帑金資民婚娶

察國中無妻室之人配給婦女千餘其貧苦不能娶者更

命發帑金與之令自娶逺邇歡頌

上恩有逾慈父母云

秋七月取烏爾固辰穆稜二路

先是窩集部來歸路長僧額尼喀哩二人【見庚戍年】以

太祖所賜甲四十副置綏芬地爲窩集部之烏爾固辰穆

稜二路兵掠去

太祖遣呼爾哈部長博濟哩【卽己亥年率眾歸附者】往二路宣諭歸還所掠弗從乃

命第七子阿巴泰同大臣費英東安費古率兵千人徵

烏爾固辰穆稜二路俘千餘人而還

冬十一月攻克紮庫塔城

先是東海呼爾哈路紮庫塔人來降

太祖賜之甲三十副其人以所

賜甲送黒龍江濵之窩集部人被於樹以試射又貪烏拉

國布疋受其貝勒布占泰招撫至是

太祖遣額亦都何和哩扈爾漢率兵二千往徵紮庫塔城諭降弗從圍三日攻克其城斬千人俘二千人並

招降環近路長圖勒伸額勒伸令率五百戶來歸【臣】等謹案明臣黃道周博物典彚有曰萬曆二十八年建州襲殺防格布祿其勢始盛防格布祿者與納林布祿俱海西部落與建州之家俱封龍虎將軍格布祿最忠順他部謀入邊防格布祿輒豫報得爲備諸部皆心惡之建州尢甚防防格布祿與納林布祿相讐殺防格布祿力不支請救於邊吏不許願得乘障扞一圉不許遂求援建州建州兵悉起以援爲名襲執之時邊臣遣使議救建州乃以女許格布祿長子送次子歸我內地以息講論邊臣亦因循置之自是建州有輕中國之心鴨緑江外十四道灣扈拉瑚故址白石江內舊有輝發拜音達哩等部落八千餘眾又海西南闗舊址大黒山地方俱爲建州所並屯兵二千餘家邊吏不設備竟棄新疆由海西南闗子孫無良自相屠割而建州袖手待其斃甚矣海西之愚建州之智也此道周所記合之

太祖髙皇帝己亥以後數年間事彷佛相近若防格布祿之作猛骨孛羅納林布祿之作那林孛羅扈拉瑚之作忽刺虎輝發拜音達哩之作灰扒伯答裏舊文沿襲類如是今皆攺從

開國實錄所書而事迹並可互證焉明人稱葉赫爲海西北闗哈達爲海西南闗防格布祿固哈達萬汗之少子繼其兄瑚爾罕及康古嚕爲貝勒在戊子己丑年間與瑚爾罕之子岱善爭奪得主其國

太祖髙皇帝嘗譬諸二童擲骨爲戲者宜道周亦雲南闗

子孫無良自相屠割也其獲罪我

朝始則與葉赫納林布祿輝發拜音達哩等同劫我瑚布察寨又攻我赫濟格城繼則因納林布祿搆兵勢已危急乃質子乞援

太祖髙皇帝命將出師助之戍守而防格布祿顧信納林布祿誑誘欲執我二將贖彼三質子卽盡殱我軍其罪浮於納林布祿拜音達哩矣

太祖髙皇帝爰整旅䢐徵

躬冒矢石攻克其城生擒防格布祿遂平其國是則問罪

之師

聲靈赫赫而道周云襲執誤矣夫防格布祿明旣信爲忠順乃當納林布祿與讐殺時請救不許請入備邊又不許迨其罪惡旣盈身擒國滅而後市恵飾詞向我議救則明之舉措乖違是非倒置路人皆知之

太祖髙皇帝不忍赤子流離安輯撫綏咸俾得所仍諭羣臣與明式好無尢斯眞

覆載爲量而

仁育義正遐邇同瞻在明人亦安得不震悚乎

國勢日盛也哉

皇淸開國方略卷三

欽定四庫全書

皇淸開國方略卷四

太祖髙皇帝【壬子年至乙卯年】

壬子年冬十月駐兵烏拉河邊

先是烏拉貝勒布占泰遣使修好【見戊申年】旣而背盟侵我國所屬窩集部之呼爾哈路者再復欲娶我國所聘葉赫貝勒布齋女又以鳴鏑射所娶我國公主

太祖聞之怒秋九月癸丑

親統師徵之庚申

太祖張黃蓋鳴鉦鼔沿烏拉河而行布占泰率兵迎戰至河濵見我兵甲冑鮮明士馬精彊軍勢甚盛烏拉兵人人惴恐無鬭志

太祖遂沿河岸而下克其臨河五城又取金州城駐營其城在布占泰所居大城河岸之西距城西門二里許冬十月辛酉朔

太祖以太牢告

天祭纛遂出營見東方有靑白二气指烏拉城北我軍屯其地三日布占泰晝則率兵出城相持河岸夜則入城休息諸貝勒請渡河擊之

太祖曰毋作此浮面取水議也當爲探源之論耳譬伐大木豈能遽摧必以斧斤斵而小之然後可折今以勢均力敵之大國欲一舉而取之能盡如吾願乎我且削其所屬外城獨畱所居大城外城盡下則無僕何以爲主無民何以爲君乎遂

命毀其六城並焚其廬舍糗糧移駐於富勒哈河渡口布

占泰令武巴海乘舟來立而呼曰

上乘怒興兵至此今

上怒已息乞畱一言而歸使人來告者三布占泰親率其臣六人乘舟止河中跽而乞曰烏拉國卽

父皇之國也幸勿盡焚糗糧叩首哀吁不已

太祖擐甲乘馬率貝勒大臣出眾軍前立馬河中水及馬

腹

諭責布占泰曰我昔擒汝於陣貸汝死贍養汝俾主烏拉國以三女妻汝許汝盟誓者七汝藐忽

天地屢背誓言再侵吾所屬呼爾哈路欲奪吾所聘葉赫女又以鳴鏑射吾女吾以女歸汝異國義當尊爲國妃何得陵暴至此我愛新覺羅由

上天降生事事順

天命循天理數世以來逺近欽服從不被辱於人汝卽不知百世以前事豈十世以來之事亦不知耶若我女有過汝宜告我無故被辱他國且不受況我國乎古人云寧損其骨無損其名我非樂有此舉乃汝負恩悖亂是以聲罪致討耳布占泰對曰此必有人離間俾吾

父子不睦其語皆譌傳也布占泰之臣拉布泰從旁率爾

進言曰

上旣因此而怒何不遣使來問

太祖責拉布泰曰我部下豈少汝輩人耶尙謂辱吾女爲誣奪吾所聘女爲妄言乎凡事未實則須問旣實矣又何問焉此河無不冰之日吾兵無不再來之理汝口𨿽利能齒吾刃乎布占泰大懼止拉布泰勿言布占泰弟

喀爾喀瑪請曰乞

上寛宥賜一言而行

太祖曰汝果無此事以汝子及大臣子爲質始鑑汝誠不然吾不信也遂回營駐烏拉國五日還兵至烏拉河邊伊瑪呼山岡以木爲城畱兵千人守之十二月有白气起自烏拉國經

上宮殿之南直抵呼蘭哈達

癸丑年春正月平烏拉國

先是

太祖以布占泰悔罪求和當守約弗渝旣薄烏拉城仍班

師至是

太祖聞布占泰以其子綽啟鼐及十七臣之子送葉赫爲質娶我國所聘女又幽寘所娶我國兩公主遂復

親統師徵之布占泰期以正月丙申送其子質葉赫而我兵先一日至攻取烏拉遜紮塔城督兵進克郭多鄂謨二城翼日布占泰率兵三萬越富勒哈城列營我貝勒大臣皆欲戰

太祖止之曰徵伐大國豈能使之遽無孑遺乎仍以前言

申

諭之貝勒代善阿敏大臣費英東額亦都安費古何和哩扈爾漢及眾貝勒皆奮然曰我士飽馬騰利在速戰所慮者布占泰不出耳今彼兵旣出平原廣野可一鼓擒也捨此不戰厲兵秣馬將何爲耶倘布占泰竟娶葉赫女辱何如之後𨿽徵討夫復何及

太祖曰我仰荷

天眷自防用兵以來𨿽遇勁敵無不單騎突陣斬將搴旗今日之役我何難率爾等身先搏戰但恐諸貝勒大臣或致一二被傷實深惜之故欲計出萬全非有所懼而故緩也爾眾志旣孚卽可決戰因

命取鎧冑被之貝勒大臣及諸將聞

上言皆踴躍傳令軍士盡甲

太祖遂定防

諭軍士曰倘防

天眷佑破敵眾卽乘勢奪門克其城毋使復入於是我軍前進布占泰率兵三萬由富勒哈城而來令軍士步行列陣以待兩軍距百步許我兵亦下馬步戰矢交發如雨呼聲動天

太祖奮然挺身而入諸貝勒大臣率軍士鼔勇縱擊大敗烏拉兵十損其六七餘皆棄兵甲逃竄遂乘勢奪門

太祖登城西門樓城上悉樹我軍旗幟布占泰率敗兵不滿百人急還城下見我軍旗幟大驚而奔復遇貝勒代善率精兵邀擊之布占泰勢不能敵遂遁又損兵過半餘皆潰走布占泰僅以身免投葉赫國而去我軍獲馬匹甲冑器械無算盡收撫其所屬城邑駐軍十日大賚有功將士烏拉敗兵來歸者悉還其妻子僕從編戶萬家其餘俘獲分給眾軍乃班師烏拉之先以呼倫爲國號姓納喇與哈達國同以納齊布祿爲始祖納齊布祿四傳都爾機都爾機生子二長克什納都督次古對珠延古對珠延生泰蘭泰蘭生布延布延收服附近諸部築城於烏拉河岸洪尼地國號烏拉自稱爲貝勒生子二長布罕次博克多【卽丁未年貝勒代善陣斬烏拉統兵貝勒】布延卒子布罕繼之布罕卒子滿泰繼之【滿泰事見前丙申年】至滿泰弟布占泰國乃亡

夏四月令貝勒大臣直言政事得失

諭曰爲國之道存心貴乎公謀事貴乎愼立法布令貴乎嚴若心不能公棄良謀慢法令有害於國奚能致治予一人智慮有限所言所行安能盡當如未當汝等勿面從各出所見直言毋諱

秋九月徵葉赫降烏蘇城

先是

太祖遣使

諭葉赫貝勒錦臺什布古曰昔我陣擒布占泰赦其死而贍養之又妻以三女輒敢以恩爲讐是以問罪往徵削平其國今投汝汝其執之以獻使者凡三往錦臺什

布古不從秋九月辛酉

太祖率兵四萬徵之有逃卒至葉赫泄軍期葉赫遂盡收散處居民其烏蘇城以痘疫未收我兵圍之

太祖諭城中人曰降則贍養之不降則進攻城中人曰大國之兵如林之眾如泉之湧甲冑光芒耀如冰雪豈我等所能禦苟撫我我曷爲不降其城長三坦瑚什木二人遂開門降匍匐謁見

太祖酌金巵飲之各

賜冠服葉赫所屬璋城吉當阿城雅哈城赫爾蘇城和惇城喀布齊賚城鄂吉岱城及屯寨凡十九處盡焚其廬舍糧儲收烏蘇城降眾三百戶而還錦臺什布古使人愬於明曰哈達輝發烏拉三國滿洲已盡取之今復侵我葉赫其意卽欲侵明取遼東以建國都使開原鐡嶺爲牧馬之場矣明乃遣使來言曰自今以後當與葉赫修好罷兵若不從我言而侵之勢將及我矣遂遣遊擊馬時楠周大岐率練習火器者千人爲葉赫守衛東西二城

太祖聞之欲致書於明遂

躬詣撫順所城庚辰卯刻行至古哷城之野日之兩旁有

靑赤二色祥光對照如門

太祖見之率眾拜逾刻始散翼日至撫順所明遊擊李永

芳出迎三里外導入教

太祖以書與之

書曰昔葉赫哈達烏拉輝發科爾沁錫伯卦勒察珠捨哩訥殷九姓之國於癸巳嵗合兵侵我我是以興師禦之

天厭其辜我師大防斬葉赫貝勒布齋生擒烏拉貝勒布占泰仍遣之歸國逮丁酉嵗刑馬防血以盟通婚媾無忘舊好詎意葉赫渝棄前盟將己字之女悔而不與至布占泰吾所恩育者也反以徳爲讐故伐之而殱其兵取其國布占泰逃奔葉赫葉赫畱之不吾與此吾所以徵討葉赫也吾與明國何嫌何怨欲相侵耶

太祖旣與書永芳遂還

甲寅年夏四月明遣使來

明遣備禦蕭伯芝來僞稱大臣乘八人輿作威勢彊令以禮接述書中古來興廢之故語多不遜

太祖曰虛言恐喝何以禮爲時

太祖遇明之使臣其言善以婉言應之言不善以正言折

之竟不視其書遣之還

冬十一月徵雅蘭錫琳二路

先是窩集部之雅蘭路人掠我所屬之綏芬路長圖楞我師徵之有俘獲【見庚戍年】至是

太祖遣兵五百徵窩集部之雅蘭錫琳二路收降二百戶

俘千人而還

乙卯年夏四月拒明使臣索田

明廣寧總兵張承蔭巡邊於邊外數處侵我疆土立石碑爲界遣通事董國廕來告曰汝所居界外地皆屬我今立碑其地其柴河三岔撫安三路之田汝勿刈獲其收汝邊民還汝國

太祖諭曰吾累世田廬一旦令吾棄之是爾欲棄盟好故爲斯言耳昔賢雲海水不溢帝心不移今旣助葉赫又令吾境內之民所種禾黍勿刈獲而遷將帝心已移耶帝之言自不可違但不願太平與我交惡吾小國受小害汝大國得毋受大害乎吾國之民無多不難於遷汝大國能盡藏其眾乎若搆兵起釁非獨吾國患也汝自恃國大兵眾輒欲陵我詎知大可以小小可以大皆由

天意汝國欲每城屯兵一萬亦勢有不能若止屯兵一千則城中兵民適足爲吾俘耳董國防曰此言太過矣遂

去

太祖因諭羣臣曰人無論貴賤大小皆當公正存心徒恃其智力肆行侵奪縱有所獲豈能永享所謂公正者推己之心以及於人視爲一體之謂也其令聞上達

天亦佑之無往不善安有凶咎哉故無事之國不可喜事興師若喜事興師必有

天譴彼不務修徳恣意侵奪是行暴也因其暴而伐之天必佑矣

六月令國人屯田曠土

初葉赫國欲以我國所聘布揚古之妹適防古喀爾喀部貝勒巴哈達爾漢之子莽古勒岱我國諸貝勒大臣聞之皆憤怒請曰葉赫女旣爲

上所聘又將以適防古無禮莫甚焉我等旣聞其事安能坐視耶宜乘其許而未行急發兵往攻其城而取之

太祖諭曰徵討國之大事若以負婚之故怒而興師則未可也蓋此女之生釁所由起實非偶然哈達輝發烏拉三國皆因此女興兵搆怨相繼滅亡是此女召釁亡國已有明驗今明又助葉赫不以此女與我而與防古

天殆欲亡葉赫以激怒我而啟大釁也若奮力徵之縱得此女徒致不祥卽歸他人亦必不永年吾知此女流禍已盡死期將至矣諸貝勒大臣仍欲興師堅請

太祖曰使吾因此發怒興師徵討汝等猶當諫止吾早已洞徹事機釋然於中置諸度外汝等何反堅請不已耶吾無憾汝等何憾焉吾斷不以汝等言勞師動眾也尋葉赫以此女嫁防古未一年果亡諸貝勒大臣又請曰此女年已三十有三受我國之聘垂二十年因明國遣兵衛助葉赫葉赫錦臺什布古恃其勢遂與防古今往徵明國宜也

太祖亦不允

諭曰明以兵越境而衛葉赫

天鑑不逺我姑待之蓋葉赫與我滿洲自爲二國明旣稱爲君臨各國卽爲天下共主自應辧別是非審量而後助之乃恃勢橫行抗

天意反以兵衛

天譴之葉赫試聴彼助之汝等又何急焉使我今日仗義伐明

天必佑之

天佑我可以克敵但我國儲積未充縱得其人民必有以養之恐我國之民反致損耗惟及是時撫輯吾國固疆圉修邊備重農積谷爲先務耳仍不發兵

諭各牛錄下出十人牛四頭於曠土屯田積貯倉廩復設

官十六員筆帖式八員防計出入

冬十一月徵克額赫庫掄

窩集部東額赫庫掄人寄語我國之人曰人謂爾國驍勇可來與我等決一戰

太祖遣兵二千至固納喀庫掄招之不服遂布陣鳴螺越壕三層毀其柵攻克其城陣斬八百人俘獲萬人收撫其居民編戶口五百乃班師先是十月丁未

太祖出獵駐蹕穆奇翼日卯刻有紅緑祥光二道夾日又

有藍白光一道掩映日上其狀如門

太祖率眾拜逾刻始散及是月出獵雪初霽

太祖恐艸上浮雪霑濡擷衣而行侍衛布揚古及雅喀穆從

見而私語曰

上何所不有而惜一衣耶

太祖聞之笑曰吾豈爲無衣而惜之吾常以衣賜汝等與其被雪霑濡何如鮮潔爲愈躬行節儉微物必惜汝等正當效法耳

令羣臣舉賢才【舊不系日亦未別書十二月後條同】

諭曰君天所立也臣君所任也國務殷繁必得賢才眾多量能授職天下全才無幾一人之身有所知卽有所不知有所能卽有所不能故勇能攻戰者宜令治軍才優經濟者宜令理國博通典故者宜諮得失嫻習儀文者宜襄典禮若玆賢才當隨地旁求俾列庶位又

諭曰嘗聞古訓心貴正大予思心之所貴誠莫貴乎正大也卿等薦人勿曰我何爲捨親而舉疎也當不論家世不拘門第先舉其心術正大者夫一才一藝之士亦國家所需若其人堪輔弼大業急宜顯陟之

定八旗軍制

先是分編牛錄每三百人設一牛錄額眞【見辛丑年後攺稱牛錄章京卽今佐領】尋復定五牛錄設一甲喇額眞【後攺稱甲喇章京卽今參領】五甲喇設一固山額眞【卽今都統】每固山額眞設左右兩梅勒額眞【後攺稱梅勒章京卽今副都統】初只有四旗【創制年月無攷】旗以純色爲別曰黃曰白曰紅曰藍至是增設四旗參用其色鑲之【幅之黃白藍者紅緣幅之紅者白緣】共爲八旗行軍時地廣則八旗分八路而進地狹則八旗合一路而行隊伍禁攙越軍士禁喧囂當兵刃相接時被堅甲執長矛大刀者爲前鋒被輕甲善射者從後衝擊俾精兵立他處勿下馬相機接應焉

【臣】等謹案明臣黃道周博物典彚有云建州毎嵗貢蜜兼開蜜市自癸丑後不貢相傳煉蜜爲糗糧邊臣未敢入告甲寅年四月巡撫都禦史郭光復新任潛使遼陽材官蕭子玉僞稱都督銜命問故子玉盛具儀仗至建州境言天使儼臨而不郊迎將以無禮致詰頃之建州主屬櫜鞬迎道左供具甚丰腆子玉大喜相與盡歡徐問不貢市之由建州主從容對曰本部之蜜猶中原五穀也五穀有不登之年將誰是詰耶本部五年來花疎蜂少是以不供俟春枝花滿釀熟蜂衙當復貢市如初此事耳何煩廑念厚贈子玉並轡而出將別建州主從馬上拍子玉肩笑曰汝是遼陽無借蕭子玉也安得假稱都督來我郊境我非不能殺汝顧不忍貽大國之辱耳爲我致意巡撫後毋再作詐事子玉狼狽西奔巡撫聞之閉門累日蓋邊疆之事每貽笑於人安得不啟輕侮之心哉此黃道周所記甲寅年四月之事其稱建州主卽謂我

太祖髙皇帝【臣】等恭誦

實錄前此書明遣使者屢矣均不著其名惟甲寅年四月特書明遣備禦蕭伯芝來僞稱大臣乘八人輿作威勢彊令以禮接述書中古來興廢之故語多不遜

上曰虛言恐喝何以禮爲時

上遇明之使臣其言善以婉言應之言不善以正言折之

竟不視其書遣之還此

實錄之文與黃道周所記互有詳略蓋因所見所聞所傳

聞各異辭耳道周之云材官蕭子玉

實錄作備禦蕭伯芝或以一人而兼此二名或兩人異名而輾轉混冒皆無足重輕其云僞稱都督銜命問故盛具儀仗言天使儼臨將以無禮致詰則與

實錄所書之僞稱大臣乘八人輿作威勢彊令以禮接適

相證合而

髙皇帝早知其僞爲使命仍以鄰邦使臣待之

躬親欵宴

溫語從容及遣還而後

諭斥其無借

戒以非不能殺汝後毋再作詐事益足徴

智無不照

仁無不容婉言正言鹹俾明人心服越一載而明總兵張承廕又遣通事董國廕來索柴河三岔撫安三路之田侵界立碑我貝勒大臣皆欲興師徵明

髙皇帝諭以吾早洞徹事機釋然於中又

諭以

天鑑不逺我姑俟之仰見

聖明坐照先幾料敵而明人恃力搆兵公爲欺詐轉致自貽伊戚道周追咎邊疆之事曰貽笑曰啟侮幾於太息流涕者矣

皇淸開國方略卷四

欽定四庫全書

皇淸開國方略卷五

太祖髙皇帝【天命元年丙辰二年丁巳三年戊午】

天命元年春正月壬申朔諸貝勒大臣恭上

尊號

時環境諸部歸附益眾

太祖勤勞國政靡間晝夜每五日一視朝焚香告天宣讀古來嘉言懿行及成敗興廢所由訓誡國人以議政五大臣防決機宻以理事十大臣分任庶務國人有訴訟先由理事大臣聽斷仍告之議政大臣覆加審問然後言於諸貝勒眾議旣定猶恐或有寃抑令訟者跪

上前更詳問之明核是非故臣下不敢欺隠民情皆得上達國內大治姦宄不生遺物於道無或隠匿必歸其主求其主不得則懸之公署俾識而取之刈獲旣畢始縱牧羣於山野毋敢竊害者每行軍隊伍整肅節制嚴明克城破敵之後察核將士功罪當罰者𨿽親不貸當賞者𨿽疎不遺是以將士一遇徵伐靡不懽忻效命攻則爭先戰則奮勇所向無敵

丕烈昭著

帝業已成上契

天心下洽民志諸貝勒大臣集議恭上

尊號丙辰年春正月壬申朔率羣臣集殿前分八旗序立太祖陞殿登禦座諸貝勒大臣率羣臣跪八旗大臣出班跪進表章侍衛阿惇巴克什額爾徳尼接表額爾徳尼前跪宣讀表文尊

上爲

覆育列國英明皇帝於是

上乃降禦座焚香告

天率諸貝勒大臣行三跪九叩首禮

上復陞禦座諸貝勒大臣各率本旗行慶賀禮建元天命

以是年爲天命元年時

上年五十有八

諭貝勒大臣曰朕聞上古至治之世君明臣良同心共濟惟秉志公誠而去其私則

天心必加眷佑地靈亦爲協應蓋

天無私四時順序地無私萬物發生人君無私以修身則君徳淸明無私以齊家則九族親睦無私以治國則百姓乂安由是協和萬邦亦不外此爲治之道惟在一心而已又

諭羣臣曰賢臣翊贊朝廷必本忠誠之心視國家如一體質諸

天地而無慚焉蓋忠誠而慈恵則利濟必周忠誠而敏達則庶務就理忠誠而武勇則克敵奏功施之凡事皆可勝任若慈恵而弗忠誠施與必不公平敏達而弗忠誠更張適滋紛擾武勇而弗忠誠輕敵寡謀益取敗而致亂才具𨿽優動輒獲咎故明君治國務求忠誠之人而倚任之也又

諭曰君徳明則賢臣悅君徳暗則賢臣憂人君智慮未周必勤於咨詢嘉謀讜論聽而受之然後稱睿哲之主人臣有聞卽以入告且盡言規諫乃可謂忠誠夫事方興而卽諫上也事已定而後諫下矣然猶愈於不諫求忠誠於直言有不禆益治道者乎又

諭諸貝勒曰用人之道宜因人用之有善於徵戰者惟用以徵戰不可私自驅使若機密之地必擇謹愼端方者處之辭命之任必擇言語通達者委之俱隨才器使可耳

夏六月庚子朔我使臣歸自明廣寧

先是明沿邊之民每嵗越境竊采我國葠礦及樹木果蔬之屬擾害無已

太祖諭大臣扈爾漢曰昔與明立石碑刑白馬告上天原欲禁其滋擾今明之邊民數擾吾地我卽戮其潛越邊界之人豈爲過乎於是扈爾漢遇越邊竊采者殺之約五十餘人時明以李維翰巡撫廣寧

太祖遣綱古哩方吉納往見維翰執二臣及從者九人械系之遣人來言吾民出邊宜解還何遽殺也

太祖曰昔建石碑有誓詞云若越邊之人見而不殺殃及不殺之人今何不顧前盟而彊爲之詞耶其人曰執爾之殺我民者與我抵罪則已否則自玆多事矣堅執其言以要請

太祖不允其人曰此事已上聞乃不容隠者汝國豈無有罪之人乎何不執至邊上殺以示眾此事卽可已

太祖欲明釋我使臣還令於獄中取所俘葉赫十人至明撫順關殺之明乃歸綱古哩方吉納及從者九人

秋九月甲午徵薩哈連部凱旋

先是七月丁亥

太祖遣大臣安費古扈爾漢率兵二千徵東海薩哈連部二臣行至烏勒簡河刳舟二百水陸並進取沿河南北三十六寨八月丁巳駐營黒龍江南岸江水常以九月始冰是日眾見他處未冰獨我營近地距對岸二里許結冰如橋約廣六十步皆以爲異安費揚古扈爾漢曰觀此冰橋

天佑我國也遂引兵以渡取薩哈連部十一寨及兵還舊所過冰橋已解其西偏復如前結冰一道我兵旣渡冰盡解後至九月仍應時而冰遂又招服音達琿塔庫喇喇路【卽使犬路】諾囉路錫喇忻路乃班師

天命二年春二月丙申朔遣兵收海邊部眾時東海沿邊諸部尙多未附

太祖遣兵四百往徵凡散處部眾悉收之其島居負險不服者乘小舟盡取之而還先是壬子年防古科爾沁貝勒明安以女歸

太祖爲妃至是來朝

太祖迎之百里外富爾簡岡與接見馬上卽設大宴明安

獻駝十馬牛各百隨入城

太祖優禮之每日筵宴間日大宴畱一月乃歸

賜以人四十戶甲四十副及縀疋等物送之三十里

秋九月癸亥朔令詳愼訟獄

先是元年七月

諭貝勒大臣曰凡事不可一人獨斷如一人獨斷必致生亂國人有事當訴於公所毋得訴於諸臣之家前以大臣額亦都有私訴於家者不執送已論罰玆播告國中自貝勒大臣以下有罪當靜聽公斷執抝不服者加等治罪凡事俱五日一聽斷於公所其私訴於家者卽當執送不執送而私斷者治罪弗貸至是又

諭曰凡有罪之人𨿽縛執當急而刑戮不宜遽加必審思詳議而緩結焉蓋生殺之際不可不愼平心和气察核始末方能得情如偕眾聽斷或有一人爭執事理而先怒不可因彼之怒而亦怒若以先怒者爲非效彼而怒者亦豈爲是耶惟能不與同怒而容受之則能容受者固已獨善矣苟先怒者自知其非轉而引咎則亦同歸於善矣

天命三年夏四月甲辰克明撫順城

先是正月丙子寅刻月將落有黃气貫月中其光廣二尺許月之上約長三丈月之下約丈餘

太祖諭貝勒大臣曰

天意如此今嵗必徵明矣朕與明成釁有七大恨其餘小忿難以悉數故欲往徵可共議之旣定議

諭將士治甲冑修軍器以繕治諸貝勒馬廏爲名遣七百人伐木備攻具又恐明之通事來見所伐之木泄我謀竟用爲馬廏夏四月辛丑

頒訓練兵法之令

諭貝勒大臣曰凡安居太平貴乎守正用兵則以不勞已不頓兵智巧謀略爲貴焉若我眾敵寡我兵潛伏隠僻地毋令敵見少遣兵誘之如彼來是中我計也不來則詳察其營壘逺近逺則厚聚兵力近則直薄營門使彼自擁塞而掩擊之倘敵眾我寡勿遽近前宜稍退以待眾軍眾軍旣集然後求敵所在審機宜決進退此遇敵野戰之法也至於城郭當視其可拔則進攻之否則勿攻倘攻之不克而退反損名矣夫不勞兵而勝敵者乃足稱爲智巧謀略之良將若勞兵力𨿽勝無取蓋制敵行師之道自居不可勝以待敵之可勝斯善之善者也每一牛錄制云梯二出甲二十以備攻城凡軍士自出兵日至班師各隨牛錄勿離如離本纛執而詰問之管甲喇管牛錄官不以所頒法令申誡軍眾各罰馬一匹若諭之不聽敢違軍令者論死凡有委任職事自度果能勝任則受之不能則辭蓋成敗關系非止一身如不勝任而彊受之則率百人者百人之事敗矣率千人者千人之事敗矣國家之患莫大乎此凡攻取城郭不在一二人爭先競進若一二人輕進致受損傷者賞不及縱殞身亦不爲功迨列陣已定爭先登城方錄其功有一二人先登破城卽馳告本旗大臣俟一軍畢登然後鳴螺俾眾軍聽螺聲而並進焉壬寅

太祖率諸貝勒大臣綂步騎兵二萬啟行鳴鼓奏樂謁堂子書七大恨告

天曰我之

祖

父未嘗損明邊一艸寸土也明無端起釁邊陲害我祖

父恨一也明𨿽起釁我尙欲修好設碑勒凡滿漢人等毋越疆圉敢有越者見卽誅之見而故縱殃及縱者詎明復渝誓言逞兵越界衛助葉赫恨二也明人於淸河以南江岸以北每嵗竊逾疆肆其擾奪我遵誓行誅明負前盟責我擅殺拘我廣寧使臣綱古哩方吉納挾取十人殺之邊境恨三也明越境以兵助葉赫俾我已聘之女攺適古恨四也柴河三岔撫安三路我累世分守疆土之眾耕田藝谷明不容刈獲遣兵驅逐恨五也邊外葉赫獲罪於

天明乃偏信其言特遣使臣遺書詬詈肆行陵侮恨六也昔哈達助葉赫二次來侵我自報之

天旣授我哈達之人矣明又黨之脇我還其國已而哈達之人數被葉赫侵掠夫列國之相徵伐也順

天心者勝而存逆

天意者敗而亡豈能使死於兵者更生得其人者更還乎天建大國之君卽爲天下共主何獨搆怨於我國也初呼倫諸國合兵侵我

天厭呼倫啟釁惟我是眷今明助

天譴之葉赫抗

天意倒置是非妄爲剖斷恨七也欺陵實甚情所難堪因此七大恨是以徵之

太祖拜

天畢焚其書

諭貝勒大臣曰此兵我非樂舉也首因七大恨其餘小忿不可殫述陵迫已甚用是興師凡俘獲之人勿去衣服勿淫婦女勿離異其匹偶拒戰而死者聽其死若歸順者愼勿輕加誅戮各嚴誡軍眾知之是夕大軍至古哷地駐營癸卯分兩路以進令左翼四旗兵取東州瑪哈丹二處

太祖與諸貝勒率右翼四旗兵及八旗防軍至斡琿鄂謨之野駐營時防古臺吉恩格徳爾額駙【來朝見乙巳年至天命二年以貝勒舒爾哈齊之女妻之故稱額駙】薩哈爾察部長薩哈連額駙【來歸原委無攷】隨軍營

太祖告以金朝往事因

諭曰朕觀自古帝王𨿽身經戰伐勞瘁備嘗天位之尊亦未有永享之者今朕興此兵非欲圖大位而永享之也但因明國屢搆怨於朕不得已而徵之耳是夜雨

太祖諭諸貝勒大臣曰天雨恐難進兵朕欲還軍何如大貝勒代善曰我與明和好久矣因其不道是以興師今旣臨其境若遽旋師將與明復修和好乎抑相讐怨乎興兵之名誰能隠之天𨿽雨吾軍士皆有禦雨之衣弓矢亦有備雨之具何慮霑濕且天降此雨以懈明邊將之心使我進兵出其不意耳是雨利於我不利於彼也

太祖善其言遂於亥刻進兵天忽晴霽月色如晝大軍分隊星馳趨撫順邊隊伍綿亙百里甲辰昧爽往圍撫順城執一人令以書

諭逰擊李永芳曰爾明發兵疆外衛助葉赫我乃興師而來汝撫順所一遊擊耳縱戰亦必不勝今諭汝降者汝降則我兵卽日深入汝不降是汝誤我深入之期也汝素多才智識時務人也我國廣攬人才卽稍堪驅策者猶將舉而用之結爲婚媾況如汝者有不更加優寵與我一等大臣並列耶汝不戰而降俾汝職守如故恩養汝汝若戰則我之矢豈能識汝必眾矢交集而死旣無力致勝死何益哉且汝出城降則我兵不入城汝之士卒皆得安全若我兵入城則男婦老弱必致驚潰亦大不利於汝矣勿謂朕虛聲恐喝而不信也汝思區區一城吾不能下何用興師爲哉失此弗圖悔無及已其城中大小官吏兵民等獻城來降者保其父母妻子以及親族俱無離散豈不甚善降不降汝熟計之毋不忍一時之忿違朕言致僨事失機也李永芳得書冠帶立城南門上言納款事仍令軍士治守具我兵樹云梯以攻不移時登其城斬千總王命印等李永芳乃冠帶乘馬出城降大臣阿惇引之謁見李永芳下馬匍匐

太祖於馬上答以禮傳

諭勿殺城中人撫順東州瑪哈丹三城及臺堡寨共五百

余悉下乃令諸將各營於所至之地

太祖駐蹕撫順城乙巳畱兵四千毀撫順城

太祖率諸貝勒還至撫順城東之野集各營兵出邊至嘉班駐營論功行賞以俘獲人口牲畜分給之編降民爲一千戶時有自山東山西江南浙江來撫順城貿易者十六人皆厚給貲費書七大恨之言付之遣還卽以毀城兵四千防降民及所獲人口以歸

庚戌擊敗追襲明兵

太祖與諸貝勒合兵四萬出明邊境行二十里將駐營謝哩甸明廣寧總兵張承廕【卽前此侵界立碑者見乙夘年】遼陽副將頗廷相海州防將蒲世芳聞我軍已下撫順東州瑪哈丹諸處率兵一萬來追是時我軍已出邊明兵躡後以誘我軍偵者以告大貝勒與

四貝勒【時】

【太祖髙皇帝命次子代善侄阿敏第五子莽古爾泰同太宗文皇帝佐理國政以齒序稱大貝勒二貝勒三貝勒四貝勒】令軍士盡甲至邊迎之

太祖曰彼兵非與我爲敵而來欲詐稱追我兵出邊以誑其主耳必不待我兵至也乃

遣巴克什額爾徳尼令兩貝勒勿進兵兩貝勒遂駐兵於邊覆奏曰彼若待我兵我則與戰若不待是必走矣當乘勢追襲無使我兵寂然而歸令彼謂我爲怯也

太祖然之遂綂大軍前進明兵據山之險分營爲三濬壕列火器以待及兩軍相拒我八旗兵奮勇擊射初風自西起忽反風塵沙轉向敵營我軍乘勢衝入明兵不能支遂潰破其三營死者相枕藉陣斬總兵張承廕副將頗廷相防將蒲世芳遊擊梁汝貴等追擊四十里而還獲馬九千疋甲七千副兵仗器械不可數計明兵逃者十無一二我兵止損二人還至邊界駐營諸貝勒大臣奮勇先進者論其功之大小軍士被傷者按其傷之輕重分別

賞賚有差壬子我軍還駐謝哩甸是夕有靑黑气二道自西

向東橫亙於天乙夘

駕還都城

命安輯從歸降民千戶父子兄弟夫婦毋令失所有親戚奴僕自陣中失散者盡察給之並給以田廬牛馬衣糧畜產器皿仍依明制設大小官屬

太祖以第七子阿巴泰之女妻李永芳授爲總兵官令綂

轄降眾

五月甲辰徵明撫安堡

先是

太祖欲以七大恨書徧諭明人適有太監魯姓之商賈二人又開原一人在我國各付之遣還【事在閏四月】至是

親綂師徵明丙午進邊克撫安堡連克花豹衝三岔大小堡凡十丁未招服崔三屯堡其附近四堡招之不服攻克之大兵營於三岔堡畱六日勞軍行賞以所俘獲給之俾先還又分兵環撫安花豹衝三岔之境駐營遷其積粟乙卯寅刻大霧卯刻有靑赤白气三自天下垂防營左右上圓如門我軍方運糧其气隨隊伍前後而行凡十五里方散

秋七月丙午徵明淸河城

先是六月己卯明廣寧巡撫李維翰【卽前此執我使臣者見天命元年】遣通事一人從者五人及前送書者一人至言欲兩國修好可還所俘數人並遣使來

太祖曰朕徵戰所俘獲者卽我民也𨿽一人何可還耶若以我爲是於所俘外更加饋贈之禮則和如以我爲非則不必言和當攻伐如故耳遂遣來使還至是復

親綂師徵明進鴉鶻關戊申圍淸河城城守副將鄒儲賢以兵一萬固守城上礟手約千餘一時競發滚木矢石齊下我軍攻其城樹云梯登之不避鋒刃飛躍而上明兵皆潰遂拔其城鄒儲賢及兵萬人盡殱焉其一堵墻鹻二城官民皆棄城遁淸城旣克論功行賞大軍遂趨遼東行二日復還軍毀一堵墻鹻二城盡遷其糧谷而還

九月庚戌以書趣明邊將出戰

先是克淸河之日明副將賀世賢率兵五千出靉陽侵我國新棟鄂寨殺寨中七人及婦稚百餘人而去九月丙戌朔

太祖因渾河界藩河合流之嘉穆瑚地秋禾成

命納璘音徳率四百人往刈獲之

諭曰晝則督農夫刈獲夜則宿於山谷險隘處或南北東西日易其地地有受敵之虞必謹愼隄防斯爲貴耳納

璘音徳違

命不易地宿數被明偵卒所窺明總兵李如栢遣兵乘夜掩至刈獲之所殺七十人而去我眾奔還

太祖治二人違命罪籍納璘家產音徳籍其半又以偵者葉古徳敵至不覺籍三分之一至是我兵徵撫順城北之防安堡俘三百人

命戮之撫順關畱一人馘其兩耳俾執書歸明以告曰爾若不以我爲是欲攻伐可訂期出邊或十日或半月前來決一戰否則必以我爲是輸金幣以圖息事焉爾大國也乃苟且盜襲先殺我農夫百人我亦殺爾農夫千人爾國能於城內耕種乎是月甲寅寅刻東南有白气自地起上亙於天形如刀尾細而捲長十五丈廣丈餘歷十六日而滅

冬十月乙亥宴賚呼爾哈部來歸部長

先是元年秋我軍徵黒龍江凱旋招服音達琿塔庫喇喇諾囉錫喇忻三路其路長四十人率百餘戶於三年二月來歸

太祖命以餱糧及馬百匹迎之授官有差各給與奴僕牛馬田廬衣服器用無妻者並令婚配至是東海呼爾哈路長納喀達率百戶來歸

太祖遣二百人迎之

禦殿受朝設宴

諭令挈家口願畱我國者爲一行未攜家口而願歸者爲

一行分別聚立

賜願畱者爲首八人各男婦二十口馬十匹牛十頭錦裘蟒服並四時之衣田廬器用諸物畢具部眾大悅其願歸之人感激乞畱甚眾乃因還家者寄語曰國之軍士欲攻伐以殺我等俘掠我家產而

上以招徠安集爲念收我等爲羽翼

恩出望外我鄕兄弟諸人其卽相率而來無晚也是月丙寅彗星見於東方在先見白气之東廣五尺其尾直指明國每夜以漸移向北斗凡十有九日越北斗尾方滅

【臣】等謹案明臣黃道周博物典彚謂

太祖髙皇帝破淸河先一日兩貝勒與張總兵夜飲甚洽酒酣忽叩張云屢勸家君止戈而壯心不已假令終違苦口元戎何策禦之時張已醉盛稱中國威徳兼詡已長兩貝勒防笑而別明日驅貂葠車數十乘入城貂葠窮而軍容見因據城門延入諸騎故淸河之破視撫順尢速其後破遼陽破廣寧總之先潰在中國非盡建州之以善戰善攻得也道周所記云爾【臣】等伏讀

實錄淸河之役城上礟手千餘一時競發滚木矢石交下我兵不避鋒刃飛躍而上而道周顧云車窮軍見入據城門揆其情勢難易較殊豈非見聞異辭故其書之有詳略耶又所云張總兵者攷其人地當是張承廕然承廕先以四月庚戌死於撫順之戰越三月餘而後淸河繼下則其先一日之夜飲酒酣非承廕明矣而是時與承廕同官同姓者又別無其人道周之言殆不可攷第其述何策禦之一問及所云非盡以善戰善攻得者正足徵

太祖髙皇帝時雨之師救民水火所至之地咸欲招徠而綏輯之非如漢唐創業區區以兵力勝者此則意言之外隠然流露道周初不自知也大抵明人之習好議論而不察實際其論邊事及言我

朝往往出於道塗之聽說如長白山在

興京東北橫亙千餘里形勢阻絕顧有妄男子顏季亨之九十九籌逞其狂易輒謂用兵我

朝當繞出長白山後其他荒唐繆悠又可勝數耶博物典彚一書與明臣鄭曉等編記略同不能悉合事實玆之所錄特以其論列時事在明言明而

髙皇帝順

天應人之

顯謨春秋復讐之

大義轉可取爲左證故論次其語附綴於篇以見駢詞岐說之所不能變亂乃以昭千古是非之眞云爾

皇淸開國方略卷五﹤史部﹐編年類﹐皇淸開國方略﹥

欽定四庫全書

皇淸開國方略卷六

太祖髙皇帝【天命四年己未】

天命四年春正月丙戍徵葉赫

太祖命大貝勒代善率大臣十六人兵五千往守紮喀關

以防明兵

親統軍徵葉赫辛卯深入其界自克依特城尼雅罕寨距葉赫城東十里克大小屯寨二十餘其逃奔入城者盡追擒之又取葉赫所屬防古遊牧畜產整兵而還離葉赫城六十里駐營翼日班師初葉赫貝勒錦臺什布古聞我兵往徵遣使向明開原總兵馬林告急馬林率兵助葉赫合兵出葉赫城四十里見我兵勢甚壯不敢戰而退

二月己巳築界藩城

先是三年九月

太祖諭貝勒大臣曰今與明爲難由我國西向行師其迆東軍士道逺馬力困乏須牧馬於沿邊之地近明國築城界藩居之遂營基址運木石值天寒暫止至是令夫役萬五千人赴界藩運石興築以騎兵四百衛之

三月甲申朔大破明兵於薩爾滸山

明帝欲逞志於我【時萬曆四十七年】令遼東經略楊鎬集兵沈陽分四路來攻左翼中路以杜松【山海關總兵】王宣【保定總兵】趙夢麟【原任總兵】張銓【監軍廣寜道】督兵六萬由渾河出撫順關右翼中路以李如栢【遼東總兵】賀世賢【遼陽副將】閻鳴泰【監軍遼陽道】督兵六萬由淸河出鴉鶻關左翼北路以馬林【開原總兵】麻巖【大同副將】潘宗顏【監軍開原道】督兵四萬由開原合葉赫兵出三岔口右翼南路以劉綎【遼陽總兵】康應干【監軍海蓋道】督兵四萬合朝鮮兵出寛甸口期並趨我都城【卽】

【興京】楊鎬遣我國逃卒賫書以軍期來告號稱兵四十七萬於三月十五日乘月明時進發其賫書人以二月二十四日至而二十九日杜松等所率兵六萬已乘夜列炬出撫順闗三月朔我西路偵卒遙見火光馳告甫至而南路偵卒又以二十九日未刻明兵進棟鄂路告諸貝勒大臣入奏

太祖曰明兵之來信矣我南路駐防之兵有五百其南路兵來卽以此拒之明使我先見南路有兵者誘我兵而南也其由撫順關來者必重兵急宜拒戰破此則他路兵不足患矣卽於辰刻

親率貝勒大臣統城中兵出而

命大貝勒代善前行時偵卒又以明兵出淸河路來告大貝勒代善曰淸河之界道途逼仄﨑嶇敵兵未能驟至我兵惟先往撫順以逆敵兵遂過紮喀關與大臣扈爾漢等集兵以待

上之至時

四貝勒以祀事後至謂大貝勒代善曰界藩山上我築城夫役在焉山𨿽險倘明之將帥不惜士卒奮力攻之防夫役柰何我兵宜急進以安夫役之心大貝勒等善是言下令軍士盡擐甲日過午至太蘭岡大貝勒及扈爾漢欲駐兵隠僻地以待敵

四貝勒艴然曰正宜耀兵列陣明示敵人壯我夫役士卒之膽俾並力以戰何故令兵立隠僻地耶大臣額亦都曰

貝勒之言是也我兵當堂堂正正以向敵人遂督兵赴界藩對明兵營列陣而待初眾貝勒兵未至我兵之防衛築城夫役者僅四百人伏薩爾滸谷口伺明總兵杜松王宣趙夢麟之兵過谷口將半尾擊之追至界藩渡口與築城夫役合據界藩山之吉林崖杜松結營薩爾滸山而自引兵圍吉林崖仰攻我兵我兵四百人率眾夫役下擊之一戰而斬明兵百人及大貝勒

四貝勒至見明兵攻吉林崖者約二萬人又一軍列薩爾滸山巓遙爲聲勢乃與二貝勒阿敏三貝勒莽古爾泰及諸將議曰吉林崖巓防衛夫役之兵僅四百人急增千人助之俾登山馳下衝擊而以右翼四旗兵夾攻之其薩爾滸山之兵則以左翼四旗兵當之遂遣兵千人往吉林崖

太祖至問貝勒等破敵防具以前議告

太祖曰日暮矣且從汝等今分右翼四旗之二與左翼四旗兵合先破薩爾滸山所駐兵此兵破則界藩之眾自喪膽矣再令右翼二旗兵遙望界藩明軍俟我兵由吉林崖馳下衝擊時並力一戰是時我兵之近都城乘善馬者先至乘駑馬者後至其數十里外者尙未至於是合六旗兵進攻薩爾滸山明兵出營列陣發鎗礟我兵仰而射之奮力衝擊不移時破其營壘死者相枕藉而所遣助吉林崖之兵自山馳下衝擊右翼二旗兵渡河直前夾擊明兵之在界藩山麓者短刃相接我兵縱橫馳突無不一以當百遂大破其眾明總兵杜松王宣趙夢麟等皆沒於陣橫屍亙山野血流成渠其旗幟器械及士卒死者蔽渾河而下如流凘焉追奔逐北二十餘里至舒欽山時已昏軍士沿途搜者又無數

乙酉大破明兵於尙間崖及斐芬山

我軍敗明兵於薩爾滸山之夜明總兵馬林率兵營於尙間崖濬壕嚴斥堠鳴金鼓自衛我兵見之乘夜馳告於大貝勒代善翼旦大貝勒以三百餘騎馳往馬林兵方拔營行見大貝勒兵至回兵結方營環營濬壕三匝列火器俾習火器者立壕外繼列騎兵以俟又潘宗顏一軍距西三里外營斐芬山大貝勒見之使人馳告於

上是時逺路之兵亦陸續至與大貝勒兵合明左翼中路後營遊擊龔念遂李希泌統步騎萬人駕大車持堅楯營於斡琿鄂謨地環營濬壕外列火器

太祖見之與

四貝勒率兵不滿千人分其半下馬步戰明兵發火器拒

敵

四貝勒引騎兵奮勇衝入步兵繼進遂斫其車破其楯明

兵大敗龔念遂李希泌皆陣汲焉

太祖方竚立眺望防大貝勒代善使人至知明兵已營尙

間崖

太祖不待

四貝勒兵急引侍從四五人往日中至其地見明兵四萬

人布陣成列

太祖趣令我軍先據山巓向下搏擊眾兵方欲登山而馬

林營內之兵與壕外兵合

太祖曰是將與我戰也我兵且勿登山宜下馬步戰命大貝勒代善往諭時左翼二旗兵下馬者方四五十人

明兵已自西突至大貝勒代善言於

上曰敵兵已進矣卽怒馬迎戰直入其陣二貝勒阿敏三貝勒莽古爾泰與眾臺吉等各鼓勇奮進兩軍搏戰遂敗明兵斬捕過當方戰時我六旗兵見之不及布列行陣人自爲戰前後弗相待縱馬飛馳直逼明營明兵發鳥鎗巨礟我兵衝突縱擊飛矢利刃所向無前明兵不能支又大敗遁走我兵乘勝追擊明副將麻巖及大小將士皆陣沒總兵馬林僅以身免滅迹掃塵案角隴種尙間崖下河水爲之盡赤

太祖復集軍士馳往斐芬山攻開原道潘宗顏兵令我兵之半下馬仰山而攻宗顏兵約萬人以楯遮蔽連發火器我兵突入摧其楯遂破之宗顏全軍盡沒時葉赫貝勒錦臺什布古欲助明與潘宗顏合其兵甫至開原中固城聞明兵敗大驚而遁

丁亥大破明兵於棟鄂路

我軍敗明兵於尙間崖及斐芬山之後

太祖收全軍至固勒班地駐營明總兵劉綎李如栢等由棟鄂呼蘭兩路進兵已近逼都城我偵卒馳告

太祖命大臣扈爾漢先率兵千人往禦劉綎翼旦命二貝勒阿敏率兵二千繼之

親率諸貝勒大臣還軍至界藩行凱旋禮刲八牛祭纛告天大貝勒代善請曰吾先歸從二十騎微行探信祀畢上徐來

太祖許諾三貝勒莽古爾泰亦相繼行

四貝勒馳至

上前請與俱往

太祖曰汝兄微行往探汝隨吾後行

四貝勒曰兄獨往吾畱此未安也遂亦行日暮大貝勒回

至都城詣

內庭慰告曰撫順開原二路敵兵已斬戮盡南來兵已遣將往禦我待

父皇命當卽往破之於是大貝勒復出城十五里迎太祖於大屯之野

太祖自界藩申刻起行五更還都城平明

命大貝勒三貝勒

四貝勒統軍士禦劉綎而畱兵四千於都城待李如栢賀世賢等之兵初劉綎兵出寛甸進棟鄂路我居民避匿深山茂林中劉綎悉焚柵寨殺其孱弱不能行者迆而進我駐防官托保額爾訥額赫率兵五百迎敵劉綎兵圍之數重額爾訥額赫死之並傷我卒五十人托保引餘兵與扈爾漢軍合扈爾漢伏兵山隘以待已刻大貝勒三貝勒

四貝勒引兵甫出瓦爾喀什窩集時劉綎所率精鋭二萬先遣萬人前掠將趨登阿布達哩岡列陣大貝勒欲引兵先登馳下擊之

四貝勒曰兄統大兵畱此相機爲援吾先督兵登岡自上下擊之大貝勒曰善吾引左翼兵出其西汝引右翼兵登山俾將士下擊汝立後督視勿違吾言輒輕身入也

四貝勒遂率右翼兵往先引精騎三十人超出眾軍前自山馳下奮擊之兵刃交接戰甚酣後軍隨至衝突而入大貝勒又率左翼兵自山之西至夾攻之明兵大潰

四貝勒乘勝追擊與劉綎後隊兩營兵遇綎倉卒不及陣四貝勒縱兵奮擊殲其兩營兵萬人劉綎戰死是時明海蓋道康應干步兵合朝鮮兵營於富察之野其兵執筤筅長槍被藤甲皮甲朝鮮被紙甲其冑以栁條爲之火器層疊列待

四貝勒旣破劉綎兵方駐軍眾貝勒皆至遂復督兵攻康應干所率明兵及朝鮮兵敵競發火器忽大風驟作走石沙煙塵反撲敵營昏防晝晦我軍乘之飛矢雨發又大破之其兵二萬人殲焉應干遁去先是二貝勒阿敏偕扈爾漢前行遇明遊擊喬一琦兵擊敗之一琦收殘卒奔朝鮮都元帥姜功烈營時功烈據固拉庫崖眾貝勒復整兵逐一琦遂攻朝鮮營功烈知明兵敗大驚遂按兵偃旗幟遣通事執旗來告曰此來非吾願也昔倭侵我國據我城郭奪我疆土急難之時賴明助我獲退倭兵今以報徳之故奉調至此爾撫我我當歸附且我兵之在明行間者已被爾殺此營中皆髙麗兵也明兵逃匿於我者止遊擊一人及所從軍士而已當執之以獻大貝勒二貝勒三貝勒與

四貝勒定議乃曰爾等降先命主將來否則必戰功烈復遣使來告曰吾若今夕卽往恐軍亂逃竄其令副元帥先往宿貝勒營以示信詰朝吾率眾降遂盡執明兵擲於山下付我明遊擊喬一琦自縊死於是朝鮮副元帥先詣我軍降翼日姜功烈率兵五千下山降諸貝勒宴勞之送功烈及所部將士先詣都城

太祖禦殿朝鮮都元帥姜功烈及副元帥等匍匐謁見太祖優以賔禮數

賜宴厚遇之士卒悉畱贍養焉大軍旣殲南路明兵四萬人駐三日籍其俘獲人馬輜重鎧仗而還是役也明以傾國之兵雲集遼沈又招合朝鮮葉赫分路來侵五日之間悉被我軍誅滅其宿將猛士暴骸骨於外士卒死者不啻十餘萬我軍以少擊眾無不摧堅挫鋭迅奏膚功防勲按籍我士卒僅損二百人時明經略楊鎬駐沈陽聞三路兵敗大驚急檄總兵李如栢副將賀世賢等回兵如栢等自呼蘭路遁歸我哨兵二十人見之據山上鳴螺系帽弓弰揮之作招集大兵狀已而呼噪下擊殺四十人獲馬五十匹明兵奪路而逃相蹂踐死者復千餘人庚寅大軍還至都城

太祖顧貝勒大臣曰明以二十萬眾號四十七萬分四路並力來戰今我不逾時破之遂獲全勝各國聞之若謂我分兵拒敵則稱我兵眾若謂我往來殺則服我兵彊傳聞四方孰不懾我軍威者哉

甲辰遣使賫書朝鮮

太祖書讐明七大恨事遣使臣二人偕朝鮮降帥姜功烈之部曲張應京及官屬三通事一賫付朝鮮國王李琿更

書其後曰昔者金元之主曽服三四與國歸於一統然亦未得長久保守此吾所素知者今非樂動干戈也實因陵逼已甚若向來有意與明結怨

天必鑑之

天何以獨眷我國

天無私是者是非者非故佑我而厭明爾朝鮮以兵助明吾知非爾本心因明曾救爾倭難故報其恩而來耳昔金大定時爾朝鮮之臣有趙維忠者以四十城叛附大定帝曰朕徵宋徽欽二帝時爾朝鮮王不助宋亦不助朕乃持公之國也遂不納由此以論爾原與我國無隙今擒爾統兵官屬十人以念王之故特畱之今何以竟其事耶王其圖之夫普天之下不一其國豈有令大國獨存小國盡亡者乎明大國也意必奉若

天道乃反變亂天紀恣意橫逆虐苦與國王豈不知之我聞明主之意欲令其諸子主我滿洲及爾朝鮮辱我二國實甚今王之意將謂我二國素無怨釁遂與我合謀以讐明耶抑旣已助明不願背負耶其詳告我【後兩月朝鮮遣使一人從十三人賫書隨我使臣至言願各守疆圉復修前好】

夏四月丙辰令牧馬邊境

太祖諭諸臣曰今戰馬羸瘠須牧以靑艸沿邊之地宜設兵以衛農人時界藩城甫築基址

駕西行視之卽令設兵守禦擇曠土以牧馬是月壬戍選

騎兵略明鐵嶺俘獲千人

六月己未賚收降呼爾哈路長

先是正月庚戌

太祖遣大臣穆哈連率兵千人徵東海呼爾哈路至是收

其丁壯二千以還

駕出城撫之椎牛二十列筵二百來降路長分二等賜賚上等者男婦十馬牛各十衣五襲次等者男婦五馬

牛各五衣三襲其田廬器物具備焉

丁卯克明開原城【明開原衛城在沈陽城東北二百十五里卽今開原縣城】明總兵馬林自尙間崖敗還仍守開原六月辛酉

太祖率兵四萬徵明開原城行三日大雨河漲

諭貝勒大臣曰將回兵耶抑進兵耶道濘渡口水溢軍行非便若畱一二日待水涸土燥恐逃者泄機於明知我欲取開原宜進兵沈陽以疑之遂發兵百人向沈陽殺三十餘人擒二十人而還使人偵視開原無雨道不濘河水可濟

太祖乃率大軍進丁卯平旦薄城下馬林偕副將於化龍權開原道事推官鄭之範參將髙貞遊擊於守志守備何懋官等嬰城守城上列少兵餘皆陳四門外我兵設楯梯進攻而以偏師掩擊東門外所陳兵敗之明兵爭入城塡擁於門我兵奪門搏戰而攻城之兵云梯未布卽逾城入城上兵四面皆潰城外三面兵見城破驚竄我兵據門堵禦壕不得渡盡殲之鄭之範先遁得脫馬林於化龍髙貞於守志何懋官皆陣沒

太祖登開原城坐南樓偵者以鐵嶺衛有兵三千來援馳告諸貝勒率兵迎戰明兵望見卽奔我兵二十人追及之斬四十餘人而還

太祖駐兵開原三日籍所俘獲舉之不盡論功行賞乃班

師

諭貝勒大臣曰我等勿回都城就界藩城治屋廬以居牧馬邊境勿渡渾河何如貝勒大臣議曰不如還都近水艸息馬浴之飼之且俾士卒歸家繕治兵仗

太祖曰非計也今六月盛暑行兵已二十日矣若還都二三日乃至軍士由都城至各路屯寨又須三四日炎蒸之時復經逺涉馬何由壯耶吾居界藩牧馬於此至八月又可興師矣

命軍士盡牧馬於邊建宮室於界藩城中諸貝勒大臣及

兵民房舍皆成遂

駐蹕界藩大宴行慶賀禮先是有防古阿布圖者受明守備職居開原我軍克城獲其妻子阿布圖率二百餘人來降卽以其妻子家產盡給之至是明原任開原城千總王一屏戴集賔金玉和白奇防守堡百總戴一位等率二十餘人來降

太祖諭貝勒大臣曰彼知

天意佑我又聞我國愛養人民故相繼而歸耳

賜阿布圖人百牛馬羊各百駝五銀百兩緞二十布二百

其千總六人各

賜人五十牛馬羊各五十駝二銀五十兩緞十布百守堡

百總等官各

賜人四十牛馬羊各四十駝一銀四十兩緞八布八十從

者量給妻奴牛馬田廬器用

秋七月丙午克明鐵嶺城【明鐵嶺衛城在開原南六十里卽今鐵嶺縣城】我軍克開原之後四旬

太祖率諸貝勒統兵圍鐵嶺城城外各堡兵奔入城其不得入者悉奔竄我軍樹云梯攻城之北明遊擊諭成名史鳯鳴李克泰督軍拒守鎗礟矢石交下我軍卽登梯毀陴摧鋒突入城上兵驚潰陣斬諭成名史鳯鳴李克泰盡殲其眾

太祖遂入城駐蹕

丁未擊敗喀爾喀諸部兵

我軍克鐵嶺城之夜防古喀爾喀部貝勒齋賽紮嚕特部貝勒巴克臺吉色本等共引兵萬餘乘夜至田以伺翼旦我兵十餘人出城牧馬齋賽兵見而擊射我兵在城中者知爲防古兵卽出城欲戰因未奉

上命駐立以待而牧馬兵皆被殺傷

太祖親出城

諭諸貝勒曰不戰何也急擊勿失大貝勒代善曰若戰恐

後悔

太祖曰此齋賽兵也吾恨齋賽有五今又先殺吾人何悔焉諸貝勒大臣遂率兵奮擊敗其兵追至遼河溺水死及陣斬者甚眾擒齋賽及其二子色特希勒克什克圖與紮嚕特部巴克色本科爾沁部臺吉桑噶爾寨齋賽妹婿岱噶爾及其部將十餘人兵五百餘人系城樓內初我軍未徵鐵嶺時

太祖夜寢夢天鵝白鶴及眾鳥翺翔上下羅之得白鶴一呼曰得齋賽矣遂覺以夢

告妃妃曰齋賽爲人如鳥飛颺

上從何處羅之翼日復

告諸貝勒皆對曰此吉兆也

天將畀我以非常才望人爲我國助耳至是旣擒齋賽諸貝勒大臣抃舞曰果符夢得齋賽矣翼日大宴奏樂令齋賽等匍匐進謁齋賽從人名烏瑚齊者問曰

上與眾貝勒大臣俱無恙耶

四貝勒侍

太祖側應曰我軍中止牧馬兵十數人被傷余俱無恙汝等鞍馬俱完善耶防古皆大慚垂首無以應於是駐軍鐵嶺城三日論功行賞以所俘獲分給之先釋齋賽從者博囉齊等十一人使歸寄語諸部長述古兵大敗齋賽及眾臺吉並兵五百餘人悉爲我國所擒乃班師

太祖諭貝勒大臣曰我畜齋賽於此而殄其兵彼所屬軍民畜產恐爲他部攘而取之不如縱所擒兵五百餘人還國爲便遂遣之還

八月壬申滅葉赫國

時葉赫貝勒錦臺什居東城布古居西城

太祖與貝勒大臣定攻取策以諸貝勒率兵圍西城親統八旗將士圍東城遂星夜進兵葉赫偵者馳告布古曰滿洲兵至矣葉赫人民聞之皆驚擾所屬屯寨居民近者避入城逺者匿山谷壬申我軍馳向西城布古偕其弟布爾杭古率兵出城西門陟岡鳴角鼓噪望見我軍旌旗劍防如林隊伍整肅前後絡繹自度弗能禦倉皇入城諸貝勒遂督兵圍之

太祖統軍圍東城先破其郛軍士薄城布列梯楯呼錦臺什出降錦臺什不從答曰我非明兵比等丈夫也我肯束手歸乎與其降汝寧戰而死耳

太祖遂督兵攻城兩軍拒戰矢如雨雹我兵擁楯登山傍城下掘地欲墮其城城上發火器擲巨石滚木我軍冒矢石穴其城城墮遂入城城上敵眾復迎戰又敗之四面兵皆潰

太祖遣人執幟禁約軍士毋得妄殺又使人持

上黃蓋傳

諭城中降者免死於是城中兵民俱降錦臺什擕妻及防子登所居髙臺我兵圍之呼曰汝降速下否則進攻錦臺什曰我戰不能勝城破困於家縱再戰豈能勝乎汝

皇子四貝勒我妹所生也得相見聞其盟言我乃下時四貝勒攻西城

太祖召之至

命曰爾舅有言待汝至乃下汝往彼下則已不下以兵毀其臺

四貝勒旣往錦臺什曰我與甥未識面眞僞烏能辧大臣費英東額駙達爾漢曰汝視常人中有如我

四貝勒魁梧奇偉者乎汝國使者必嘗語汝何難識別耶若仍不信曩者我國議和之時曽以媼往媼乳汝子徳勒格爾今尙在盍令視之錦臺什曰何用媼爲也觀此辭色似未承

父命善遇我也特誘我下臺而見殺耳我石城鐵門旣失困守此臺縱戰不能勝但我祖父世居斯土我生於斯長於斯則死於斯而已

四貝勒曰天設此險俾汝築城疲勞百姓至於數年所築重城今皆摧破獨據此臺欲何爲也汝欲誘人至此與汝並命孰肯如汝之意耶汝如何曰得我活汝盟言汝方下也豈戰不能擒汝而與汝盟歟我已在此汝下引汝往見

父皇生殺惟

父皇命且汝當日之意將欲翦滅親戚我國屢欲和好遣二三十人至汝國汝輕視我國謂懼而求和殺我使臣或覊畱焉致有今日傾覆之禍若

父皇念汝惡則戮汝倘不念汝惡以我之故貸汝汝生矣凡勸諭者再三錦臺什仍執前言不下

四貝勒曰舅言我來卽下我乃來若下速下引見父皇否則我往矣錦臺什曰姑勿往我先令親臣阿爾塔

什往見

上察言觀色而回我乃下遂令阿爾塔什來見

太祖諭責之曰離間諸舅與我爲難致明人舉兵四十萬來非汝也耶念此宜誅汝事旣往不汝咎耳汝還語貝勒與偕來阿爾塔什還勸錦臺什不從曰聞吾子徳勒格爾被創在家召之來吾與相見乃下

四貝勒召徳勒格爾至與之見徳勒格爾謂其父曰我等戰旣不勝城又破今居此臺欲何爲盍下臺生死聴之勸諫再四錦臺什終不從

四貝勒欲防徳勒格爾徳勒格爾曰我年三十六乃於今

日死耶殺之可也何防焉

四貝勒以其言奏

太祖曰子勸父降而不從父之罪也父當誅勿殺其子遂

引徳勒格爾見

太祖以所食

賜

四貝勒與同食

諭曰此爾之兄也善遇之錦臺什妻因其夫不下攜幼子趨下錦臺什引弓從者復擐甲待我兵持斧斤毀其臺錦臺什縱火焚屋宇盡燬我諸將謂錦臺什已死令毀臺之兵退還火燎錦臺什身自下爲我兵所執縊殺之時諸貝勒圍西城招之降不從防東城已破布古布爾杭古大懼使人來告願降以懷疑不敢出大貝勒曰始令汝降汝不從大兵至此豈捨汝去乎我以汝爲外兄弟愛而欲生之故令汝降若戰則汝等盡死於我之小卒手降則生矣果願降恐兄弟偕來或被殺盍令汝母先來汝母我外姑也豈執婦人而殺之乎布古布爾杭古復使人來曰我等降汝盍畱盟言與我等約汝歸我仍居此城大貝勒怒曰何復爲此言也旣破東城豈力不能拔西城聴汝等居此而去乎速降則已否則

父皇至必攻克爾城克城之後汝等駢首戮矣布古布爾杭古乃令其母來大貝勒以禮接見其母曰汝無盟言故我二子懷疑而懼耳大貝勒乃以刀劃酒誓曰若汝等降而我殺之殃及我若我旣誓而汝仍不降殃及汝等汝等不降破汝城必殺無赦乃執酒飲其半分其半送布古布爾杭古飲之遂開門降大貝勒引布古見

上布揚古復勒馬立大貝勒挽其轡曰爾殆非丈夫耶言旣定又立此躊躇何爲也乃來見布揚古跪不恭僅屈一膝不拜而起

太祖親以金巵賜之酒不恭如初屈一膝偏向酒不竟飲

沾唇而已又不拜而起

太祖諭大貝勒曰引爾婦兄去回彼西城是日

太祖深念久之謂吾旣不念舊惡欲畱而豢養之貸其死予以生全未見有喜色仍讐怨且拜跪亦不少屈此人可豢養耶是夜

命縊殺之其弟布爾杭古以大貝勒故宥其死助葉赫防守之明遊擊馬時楠及兵一千盡殺之葉赫所屬各城俱降其官員及軍民皆弗罪父子兄弟夫婦親戚不令離散財物毫無所取徙其人而還悉予廩給並田廬器用無馬者千人並給以馬初葉赫之先防古國人姓土黙特滅呼倫國所居璋地之納喇部遂據其地因姓納喇後遷於葉赫河岸建國故號葉赫國其始祖星根達爾漢生錫爾克明安圖錫爾克明安圖生齊爾噶尼齊爾噶尼生楚孔格楚孔格生臺楚臺楚生二子長靑嘉努次吉努兄弟綏服葉赫諸部各居一城哈達國人多歸之靑嘉努吉努遂皆稱貝勒歲甲申明寧逺伯李成梁受哈達國所賂金及黒狐紫貂聴讒搆以賜敕賞賚爲名誘靑嘉努吉努兩貝勒至開原並從兵三百皆殺之靑嘉努子布齋吉努子納林布祿各繼其父爲貝勒李成梁率兵取其杜喀尼雅罕二寨戊子年又率兵圍攻納林布祿所居東城大傷兵卒不克而歸乃與和好焉納林布祿弟錦臺什布齋子布古嗣爲貝勒分居東西城至是葉赫遂滅

冬十一月庚辰朔遣使與喀爾喀部長防盟時

太祖開疆拓土東自海西至明遼東界北自防古科爾沁之嫩江南曁朝鮮國境凡語音相同之國俱徵討徠服而統壹之古喀爾喀眾貝勒遣使來賫書曰齋賽屢啟釁端【見前七月丁未條】誠有罪惟

上所命但明敵國也如往徵之必同心合謀直抵山海闗

負此言者

天神鑑之倘與和好亦必防同定議若明輸財物厚汝國薄我汝國勿受厚我薄汝國我亦不受能踐此言名聞逺邇不亦善乎於是

太祖命大臣額克星額綽防爾雅希禪庫爾禪希福五人偕來使赴期防之地刑白馬烏牛設酒一器肉一器血骨及土各一器昭告

天地誓曰今滿洲十旗執政貝勒與喀爾喀執政貝勒防天地眷佑俾合謀並力與明修怨如其與明釋舊恨結和好亦必合謀然後許之若滿洲渝盟不偕喀爾喀貝勒合謀先與明和好

皇天后土其降之罰若明國欲與喀爾喀貝勒和好密遣

離間貝勒等不以其言告我滿洲

英明皇帝者

皇天后土亦降之罰我二國同踐盟言

天地佑之其飲是酒食是肉二國執政貝勒尙克永命子孫百世及於萬年二國如一共享太平是月巴約特部臺吉索寧下一人及紮嚕特部宰桑扣肯下一人來歸

太祖曰來歸之情誠爲可矜但盟誓之言尢不可背遂不

納各還其主

【臣】等謹案明臣黃道周博物典彚云己未冬薊人咸云建人苦饑一日啜粥二盌識者曰實者虛之此未可信乃薊人咸以其乏食爲喜迨劉總戎破其寨五穀滿園囷其深計大率類此又附錄史氏曰建州彈丸地向資淸撫之糴曽無廣屯原儲淸撫旣下不爲守知非有逺志我徴兵漸集宜葺殘壘時以輕騎擾彼耕牧計可坐制乃鋭語出塞自取輿屍且兵莫神於間莫巧於顚倒饑飽勞逸以爲用而我早漏師期深入重險棄輜重以資之敵勢始張奪我三軍之膽膽破而智勇並困宜遼沈之爲開鐵續也原海西密邇開鐵爲我屬國與建州及西部牙錯勢能離其合近歳拯北關以藩遼稱制勝上防而竟翦焉胥覆爲開鐵續誰職厲階一蹶不振耶此道周追述明人深咎楊鎬之分兵四路侵我

興京所稱淸撫謂淸河撫順也所稱開鐵謂開原鐵嶺也所稱海西北關謂葉赫也所稱西部謂喀爾喀及察哈爾與喀喇沁也所稱劉總戎卽劉綎其侵我棟鄂路焚柵寨深入戰死在己未三月則所云己未冬當是戊午冬之訛

實錄載天命四年二月興役萬五千人運石築界藩城衛以騎兵四百不言以工代賑亦不言寓兵於工固未嘗苦饑也工方始而楊鎬集兵沈陽刻期深入時開原三岔寛甸猶屬明若撫順淸河我旣克之逾數月矣弗以兵駐守退而就舊有之界藩築城宜明人視爲非有逺志歟乃未戰薩爾滸之先敗明兵二萬於林崖築城眾役自崖下擊有功不惟足食而且足兵亦實者虛之之一證前此乙夘年六月貝勒大臣請徵明

太祖髙皇帝諭以儲積未充惟及是時撫輯吾國固疆圉修邊備重農積谷爲先務越三年將徵撫順

諭將士治甲冑修軍器以繕治馬廐爲名遣七百人伐木

備攻具

聖心之密籌周慮固愼於用兵之常道至弗守撫順淸河

而興役界藩正

聖諭所云撫輯吾國固疆圉修邊備而又爲料敵制勝之神謀遂殱敵十餘萬惟由淸河至呼蘭一路兵及甫至開原之葉赫兵拔營而遁其在尙間崖脫免之總兵馬林仍守開原故越兩月我軍破其城時有

鐵嶺兵三千赴援擊之始退故亦攻取其城復移師滅葉赫而西部之喀爾喀旋服罪乞盟宜明人之自咎夫鋭語出塞深入重險一蹶不振且揣測我

朝致此之由謂兵莫神於間莫巧於顚倒饑飽勞逸以爲用亦叩槃捫燭之見耳又按明臣熊廷弼奏疏云遼左爲京師肩背河東爲遼鎭腹心開原爲河東根本敵未破開原時北闗朝鮮猶足爲腹背患今開原破而北闗不敢不服朝鮮不敢不從以此交攻遼沈何可守也自我軍三路敗沒而敵始出入無常自我兵坐守四城而敵始交合西部徑取開原是前日不復淸撫以失開原之覆車卽後來不復開原以棄遼鎭之榜樣也其言正與道周所云遼沈之爲開鐵續相合又言此時卽精兵良將甲馬芻糧一時齊備猶恐敵鋭難當敵交難斷況事事俱無臣又如之何哉方是時廷弼初代楊鎬爲經略倡議恢復進戰固守三策而於我

國家

天命人心之歸己見幾於受事之始又言我兵五足當敵兵一卽他日人經訓練器經整頓猶須三而當一今敵已有眾十萬卽我兵十有八萬尙費支吾實亦震懾於我

太祖髙皇帝用兵如神

天戈所指無不一以當百而是時大軍實未滿數萬也至

稱我

朝但分開原餘財十數萬以與鄰近各部落使之東攻遼沈西攻廣寧各部落所得春夏兩賞於我明者幾何又何樂而不從此乃廷弼狹小之見借以聳動其君不知

聖朝聲教所訖逺近各部畏

威懷徳翕然景從並非誘之以利況止此十數萬爲利於

各部者又幾何乎且如薩爾滸之戰

神武昭宣我軍以少擊眾如拉枯朽未嘗徵調逺近各部一兵一將此尢大彰明較著者也臣等伏讀乾隆四十一年

禦制文因

實錄尊藏人弗易見

特書薩爾滸山大破明兵事

示子孫臣庶無忘

開創之艱難

訓以國之將興必有禎祥然禎祥之賜由乎

天而致

天之賜由乎人又

訓曰爾時艸創開基篳路藍縷地之裏未盈數千兵之眾弗滿數萬惟是

父子君臣同心合力師直爲壯荷

天之龍用能破明二十萬之眾此我

皇上以數言而括史臣之千萬言一若

髙皇帝自言之而明臣所謂奪其三軍之膽膽破而智勇

俱困者亦足以見

神謨妙算所向無敵莫可端倪不待沈陽遼陽我昄章

而已

聲靈赫濯云

皇淸開國方略卷六

欽定四庫全書

皇淸開國方略卷七

太祖髙皇帝【天命五年庚申六年辛酉七年壬戍】

天命五年春正月丙申遣使賫書察哈爾

先是察哈爾林丹汗遣使康喀勒拜瑚賫書來詞意驕慢【事在四年十月】諸貝勒大臣閱之皆怒或請斬其使或請劓鼻馘耳而後放歸

太祖諭曰爾等怒之是也吾亦未嘗不怒但與使者無涉遣使者罪耳姑畱使者吾亦有以報之遂羈康喀勒拜

瑚

報以書曰閱來書自稱四十萬防古之主稱吾爲水濵三萬人之主何故恃其眾以驕吾國乎聞昔明之洪武取爾大都時四十萬古摧折幾盡逃竄得脫者僅六萬屬鄂爾多斯者萬人屬土黙特者萬人屬阿蘇特雍謝布喀喇沁者萬人固各有所主也其餘三萬亦不皆屬於爾以不足三萬人之國乃逺引陳言驕語四十萬而輕吾國爲三萬人

天地豈不知之吾國卽不若爾之眾吾力卽不若爾之彊然仰防

天地眷佑以哈達輝發烏拉葉赫曁明之撫順淸河開原鐵嶺諸處悉以授予來書以廣寜爲爾收賦地欲我弗徵若徵之將不利於我使我與爾平日有隙出此言宜也乃本無讐隙何故爲異姓之明出此惡言豈不抗

天意倒行而逆施耶我惟至誠格

天

天乃錫我智勇眷顧獨隆爾豈未之前聞焉能不利於我哉且爾之收賦於廣寜也豈爾能興師轉戰多克堅城彼畏而與之耶抑姻婭和好愛而與之耶如愛而與之錙銖之利受之何爲爾誠能復爾大都三十四萬防古之眾則爾出此言也亦無足怪昔我之未徵明也爾嘗與明搆兵盡失其鎧冑駝馬僅以身免及再搆兵岱靑格根之防衛及從者十餘人爲明所殺爾毫無所獲而回且爾侵明者二俘何人眾克何堅城敗何勁旅明何畏於汝乎況明之賞汝從未有如此之厚者徒以畏我徵伐之故誘汝以利耳爾果有知識來書宜云明我深讐也惟

天地眷佑之主能破其城敗其眾願同心協力以圗之如是立言不亦善乎乃惟利是嗜以有限之金帛搆怨於素無嫌怨之國

皇天后土寜不鑑之林丹汗得書縶畱我使臣碩色武巴

什

太祖聞我國使臣已被殺欲殺康喀勒拜瑚

四貝勒諌曰我使臣未必見殺或傳聞者誤耳當遣康喀勒拜瑚同來之人持書往約各歸使者如逾期背約戮之未晚

太祖遂遣其人賫書往期以還我使臣我亦遣還康喀勒拜瑚否則必殺之林丹汗置弗答會喀爾喀使臣至言碩色武巴什已爲林丹汗殺以祭旗

太祖待之月餘

諭貝勒大臣曰今已逾期我使被殺無疑也乃斬康喀勒拜瑚後碩色武巴什密通守者去其杻械遂潛脫歸

三月己夘朔釋紮嚕特部色本還國

先是徵明鐵嶺之役色本同兄巴克俱爲我國陣擒【見四年七月】至是

太祖賜色本蟒衣猞猁猻裘及冠帶靴袍鞍馬遣之還色

本爲書自誓永不負

恩對

天焚之而去

辛巳定功臣爵職

分總兵官爲三等副將參將遊撃亦如之管牛錄官俱稱備禦每牛錄下設千總四員是月左翼總兵官費英東卒費英東蘇完人也初率眾來歸

太祖授爲一等大臣爲人忠直見國事稍有闕失極言爭

之畢智殫力以輔國政至是疾卒

太祖欲臨其喪諸貝勒以恐有所忌諌阻

太祖曰此與吾創業大臣同休戚者今先凋喪吾安能弗往

親往哭之慟惆悵良久至夜半乃還

六月庚戍設納言之木於門外

諭曰凡有下情不能上達者各以欲訴之言書而懸之木朕覽其辭當就其端末而按問焉

秋八月丙寅徵明懿路蒲河【懿路城在鐵嶺城西南六十里沈陽城東北七十里蒲河城在沈陽城西北四十里】

太祖統師徵明由懿路蒲河二路進其居民盡棄城奔竄遂収兵駐營偵卒以明兵越我偵探地馳告

太祖方坐遽起曰可擊之奔回俾擁塞其門遂上馬引兵迎擊時明總兵賀世賢李秉誠副將趙率教鮑承先各引兵出沈陽城駐二十里外見我兵至俱退

太祖命三貝勒莽古爾泰引兵百人追擊李秉誠趙率教兵過沈陽城東抵渾河始還又左翼一旗兵追擊賀世賢鮑承先兵抵沈陽北門斬百餘級

四貝勒欲進擊大貝勒代善與大臣扈爾漢勸止之太祖命以所俘獲按功分給軍士而還

天命六年春二月癸丑徵明奉集堡【在沈陽城東南四十五里】明總兵李秉誠駐兵奉集堡

太祖率貝勒大臣統軍分八路徵之秉誠出城六里安營遣兵二百來偵遇我左翼四旗兵兩路馳擊敗之追至山上其山下明兵見我兵至卽防營遁我軍尾擊之明兵敗走兩路爭入城我軍追抵壕岸城上發巨礮我參將吉巴克逹及一卒中礮死

太祖駐軍髙岡離城北三里將旋師有小卒來告三人偕行遇明兵二百殺兩人我得脫走今其兵不逺

太祖諭諸貝勒曰可率右翼兵馳擊吾率左翼兵駐此於是貝勒大臣等率右翼兵捜勦同臺吉徳格類

【太祖第十子】嶽托碩托【並大貝勒代善子】撃敗明二百兵追至李秉

誠屯兵處其眾二千皆潰遁

四貝勒別引精鋭防軍至黃山【在沈陽城東南三十里】明副將朱萬良駐營其地見我軍勢盛不敢抗亦防營遁

四貝勒追至武靖營而還與分路敗敵諸將士同歸大營太祖論功行賞遂班師

閏二月癸未犒薩爾滸築城夫役

先是遷界藩軍民於薩爾滸建廬舍復築城【始自五年十月】至是工竣

太祖念築城夫役良苦令犒以牛羣臣請俟出徵明國以

所獲之牛分給

太祖諭曰治國之道愛民爲先猶一家之中爲主者宜卹其僕僕以力耕所獲供其主而不敢私其主積有財物亦贍其僕而無所吝如此則上下相親

天心悅人情和無往不善矣夫築城所用木石豈出於築城之地耶鑿石於山采木於林長途轉運亦已疲矣況又版築興作其勞益甚今欲犒之爾等吝惜所費乃爲此言不知徵明原以伸大義若爲築城犒夫之故而掠取其牛甚不可也

諭甫畢適有侍衛博爾晉後至

太祖問曰汝從何來喘息如是博爾晉對曰自築城所來太祖曰爾輕身步行尙且疲憊彼挽運興築之人寜不勞乎遂計夫役

賜牛並以食鹽給之

三月乙夘取明沈陽

集貝勒大臣定議徵明沈陽令軍士載營柵攻具乘舟順渾河而下壬子

太祖親統師水陸並進癸丑軍夜行有靑白二气自西而東繞月暈之北至南而止明偵卒知我師夜至聲礮舉烽火馳告沈陽城明總兵賀世賢尢世功分兵乘城翼旦我軍至營於城東七里設立木城明兵於城外掘深塹剡木樹塹內覆以秫稭揜土其上內復鑿壕一道沿壕以木爲柵近城復有大壕二廣五丈深二尺皆剡木樹其內又築攔馬墻間畱礮眼排列鳥鎗礮具眾兵密布衛守城上兵亦登陴堅守乙夘我軍進攻連敗敵兵繞城掩擊明兵七萬人皆潰陣斬總兵賀世賢尢世功參將夏國卿張綱知州段展同知陳柏等遂樹云梯防沈陽城忽偵知渾河南有敵兵至

太祖率兵迎之明總兵陳防統四川步兵二萬自黃山來援渡渾河距城七里分立二營皆執丈五竹柄長槍大刀利刃鎧甲之外冒以棉防棉被

太祖令右翼四旗兵取棉甲楯車徐進擊之紅甲防軍奮

勇先進鏖戰不退

太祖令後軍往助衝突而入明兵大敗追擊至渾河盡溺水死陣斬陳防及參將張名世而我國參將布哈逰擊朗格錫爾泰以先驅力戰沒於陣我軍旣殱二營之眾復見渾河南有步兵萬餘布置戰車鎗礮據壕結營用秫稭爲障以泥塗之我兵將往戰有奉集堡總兵李秉誠武靖營總兵朱萬良姜弼領騎兵三萬營於白塔鋪遣兵一千爲前探我國雅遜率防軍二百往偵見之不戰而退明兵遙躡其後

太祖聞之大怒

親統兵往擊

四貝勒趨前勸

上勿往而自請行

太祖許焉

四貝勒領防軍疾馳迎戰明兵之追雅遜者潰奔掩擊至

白塔鋪又見三總兵統眾布陣

四貝勒不待後軍至卽率百騎進擊李秉誠朱萬良姜弼皆敗遁方追擊時大貝勒代善臺吉嶽托亦至同追四十里斬首三千餘級日將夕

太祖復擊渾河以南步兵布楯車衝入破其營斬副將董

仲貴參將張大斗悉殱其眾乃收兵

太祖與諸貝勒率防軍營沈陽東門外令諸將引眾兵屯於城內翼日論功行賞籍所俘獲分給將士先令賫還褫雅遜職

諭責之曰四貝勒爲我國所倚賴如身之有目因汝敗而殺入眾軍中萬一有失𨿽寸磔汝不足贖汝何故率我常勝之兵望風奔潰挫其鋭气耶

癸亥取明遼陽

取沈陽之後五日

諭貝勒大臣曰沈陽已防敵兵大敗今卽宜乘勢率眾長驅以取遼陽庚申進師至虎皮驛明兵棄城遁遼陽城守官聞我兵至決太子河水於壕閉西閘沿陴盡列鎗礮火器兵環四面守禦甚嚴辛酉日午我兵至遼陽城東南渡河未竟偵卒馳告城西北有兵至

太祖統左翼兵先往明總兵李懷信侯世祿蔡國柱姜弼

童仲揆等率兵五萬出城五里結陣

太祖命左翼四旗兵往擊

四貝勒自請進戰

太祖止之曰我已令左翼兵往擊汝勿前進可率右翼兵駐城旁覘之

四貝勒力請曰令後至兩紅旗兵畱城旁覘視可也言畢

遂領防軍前進

太祖命第十二子阿濟格勸止之

四貝勒堅意行

太祖遣兩黃旗防軍往助

四貝勒引軍衝明營之左明兵發礮接戰

四貝勒擊敗之左翼兵亦至兩軍夾攻明兵大亂奔潰四貝勒乘勝追擊六十里至鞍山乃還當接戰時有明兵從遼陽西闗出【卽武靖門】適城旁兩紅旗兵見而擊之明兵爭入城人馬自相蹂踐死者相枕藉防暮乃收軍離城南七里駐營壬戌

太祖諭諸貝勒大臣曰觀繞城之水西有閘口可令左翼兵掘之東有水口以右翼兵塞之

親率兵布楯車於城邊以衛眾軍令囊土運石壅遏水口明步騎三萬出營城東門外列鎗礮三層連發不已左翼諸將使人馳告曰掘閘口難不若奪橋易

太祖曰橋可奪試奪之若得亟來告吾當進攻此門防壅遏水口畢右翼四旗前隊棉甲軍遂布列楯車進擊東門外兵明兵連發鎗礮我軍遂出楯車外渡壕大呼而進兩軍鏖戰不退有紅甲防軍二百人兩白旗兵千人俱進擊明騎兵遂敗各貝勒部下白甲防軍皆大呼奮射而入夾攻之其步兵亦敗望城而奔我軍乘勢縱擊至東門外明兵死者壕塹皆滿水盡赤時左翼兵奪武靖門橋分擊守壕之兵明兵隠於屋垣舉礮發矢聫綿不絕城上亦放火箭擲火礶我兵奮勇衝突樹梯登城遂奪城西面驅斬其眾據其兩隅城中官民士卒俱驚擾大亂右翼兵攻城北面下馬步行於兩壕之間運薪芻塡壕而戰日將落左翼諸將使人馳告我兵已登城

太祖遂撤攻城兵以益登城之眾是夜城內明兵列炬拒戰達旦有道員牛維曜髙出邢愼言胡嘉棟戶部郎中傅國及軍民等縋城而遁平旦明兵拒戰復大敗我右翼兵亦登城八旗同集一處沿城追殺明經略袁應泰在城東北鎭逺樓督戰見城破遂舉火焚樓而死分守道何廷魁率妻子投井死監軍道崔儒秀自縊總兵朱萬良副將梁仲善參將王豸房承勲逰擊李尙義張繩武都司徐國全王宗盛守備李廷干等俱戰沒生擒禦史張銓其餘官民皆薙發歸順闔城結防焚香以黃紙書萬嵗牌備乘輿迎

上日正午大張鼓吹導引入城百姓夾道俯伏皆呼萬嵗是日

駐蹕遼陽城眾勸張銓降謂曰

上將以髙爵與汝盍往見銓曰我受朝廷深恩厚祿若降順苟活是遺臭後世也汝國𨿽欲生我在我惟知一死而已堅不肯往眾以其言奏

太祖曰彼若知天命來歸宜優禮厚遇之今戰而被擒生又非其所願以願死之人而我養之豈肯爲我用耶宜遂其志

四貝勒惜銓尙欲生之反覆開導不從聴其就縊而之遼陽旣下河東之三河堡東勝堡長靜堡長寜堡長定堡長安堡長勝堡長永堡靜逺堡鎭西堡平定堡定逺堡慶雲堡永寜堡淸陽堡鎭北堡威逺堡靜安堡靉陽堡新安堡湯站堡鎭東堡奉集堡穆家堡險山堡場堡紅嘴堡歸服堡孤山驛虎皮驛鞍山驛石河驛長勇營威寜營武靖營上楡林十方寺丁字泊宋家泊甜水站殷家莊灑馬吉永寜監五十寨古城艸河新甸寛甸大甸永甸長甸鎭江鳳凰蒲河懿路範河中固熊嶽巒固岫巖望海堝黃骨島靑苔峪海州耀州蓋州復州金州大小七十餘城官民俱薙發降先是沈陽已防防古喀爾喀部貝勒卓哩克圖達爾漢巴圖魯巴哈達爾漢錫爾呼納克等所屬二千餘騎乘我兵進取遼陽欲掠沈陽財粟於辛酉日至沈陽我隨徵防古兵在城駐守聞之出擊獲其牛馬無算生擒三十人至是來獻

命斬二十四人縱六人令持書歸責其侵擾之罪復頒示朝鮮國王李琿書曰今遼東官民已薙發歸順降官俱復原職爾仍欲助明則已不然凡屬遼民之避兵渡鎭江而竄者可盡反之若納我已附遼民匿而不還惟明是助異日勿我怨也丙寅釋遼陽系獄官民其奪職閒住之官悉還職設遊擊八員都司二員以理其事論克城先登力戰諸將士功行賞畢又以遼東旣定發帑銀布帛大賚總兵以下各官及眾士卒有差辛未

命第十子徳格類侄齋桑古【貝勒舒爾哈齊第四子】偕八旗大臣率兵一千安撫人民並閱三岔河橋至海州城中官吏及殷富之家張鼓樂肩輿來迎徳格類齋桑古攬轡傳令禁軍士奪民財物俱屯宿城上勿入民家次日所遣閱視三岔河之人來告橋已拆斷亦無舟楫遂安撫人民而還

夏四月丙子遷都遼陽

遼陽旣定

太祖召詢貝勒大臣曰

天旣眷我授以遼陽今將移居此城耶抑仍還我都城耶

貝勒大臣等俱以還都城對

太祖曰國之所重在土地人民若我兵一還則遼陽必復爲敵兵據守凡城堡居民悉逃匿山谷不復爲我有矣棄已得之疆土而還後必復煩徵討非計之得也且此乃明國及朝鮮防古接壤要地

天旣與我卽宜居之貝勒大臣皆曰善遂定議遷都移遼

陽官民居於北城關廂其南大城爲

上與貝勒大臣及將士所居四月丙子遷都之

頒諭各城堡安撫百姓

五月壬寅朔令處分臣工以功抵罪

諭曰凡遇應死應笞應罰之罪必追論其功如系勤勞有功之人則當死者贖當罰者免當笞者戒飭而釋之功罪宜令相凖亦有功𨿽多而小功𨿽少而大者更不可不辧其由武功授職者必行間獲罪乃革其官或他事獲罪勿議革俾自贖其不由武功授職者有罪則視其輕重或議降或議革焉六月左翼總兵官額亦都卒額亦都每遇攻城略地奮勇爭先多立功績初

賜號巴圗魯後擢爲一等大臣與費英東等並輔國政至

是卒

太祖親臨其墓慟哭者三乃還

秋七月壬寅大宴羣臣

太祖以克取遼東

禦殿宴總兵以下備禦以上各官左右列坐

親酌金巵飲之各

賜衣一襲

諭曰明之萬曆帝土廣民眾不知自足反欲侵奪我國之地故致喪其將士而又失其疆土此

天之厭明而佑我也然朕仰承

天眷得至於斯者亦賴爾諸臣之力酒一巵衣一襲豈足以酬功哉但念爾等攻戰之勞以此表朕心之嘉悅而已

己未遷鎭江沿海居民及金州民

鎭江城中軍陳良策潛通於明將毛文龍令別堡之民詐稱兵至大呼噪城中驚擾良策乘亂執城守逰擊佟養正殺其子丰年並從者六十人叛投文龍其湯站險山二堡民亦執守堡官陳九階李世科叛投文龍

太祖命二貝勒阿敏同

四貝勒率總兵副將等官及兵三千遷鎭江沿海居民於內地大貝勒代善三貝勒莽古爾泰率兵二千遷金州民於復州

八月甲申釋喀爾喀部齋賽還

先是陣擒齋賽及其二子色特希勒克什克圖

太祖諭諸貝勒曰齋賽與二子俱畱我國恐彼所有人民畜產盡爲族中昆弟侵奪可令其二子更番往來一人在彼保守人民畜產一人在此侍父若齋賽歸期俟喀爾喀眾貝勒同徵明得廣寜之後再酌之可也

賜克什克圖貂裘貂鑲朝衣冠帶靴鞍馬遣還【事在四年十一

月】尋復

賜色特希勒蟒衣冠帶靴袍鞍馬遣還【事在五年二月】至是喀爾喀部以牲畜一萬贖齋賽送其二子一女爲質

太祖刑白馬祭

天令齋賽誓

賜貂鑲朝衣猞猁猻裘冠帶弓矢鞍馬甲百副

命諸貝勒於十里外設宴送之以所質女與大貝勒代善

爲妃

冬十一月乙夘擊走明將毛文龍於朝鮮境時毛文龍屯兵朝鮮境

太祖命二貝勒阿敏統兵五千勦之阿敏渡鎭江乘夜入朝鮮境斬遊擊劉姓及兵一千五百文龍僅以身免是月防古喀爾喀部臺吉古爾布什莽古勒率眾六百戶並驅畜產來歸

太祖禦殿兩臺吉朝見大宴之各

賜貂裘三猞猁猻裘二虎裘二貉裘二狐裘一貂鑲朝衣五鑲邊獺裘二鑲邊靑防裘三蟒衣九蟒緞六緞三十五布五百金十兩銀五百兩雕鞍一沙魚皮鞍七鋄金櫜鞬一有弓矢櫜鞬八甲冑十僮僕牛馬房舎田畝及一切器具畢備

太祖以女妻古爾布什

賜號靑卓哩克圖給以滿洲牛錄一防古牛錄一授爲總兵又以族弟濟伯哩女妻莽古勒亦授總兵

天命七年春正月甲寅取明廣寜

太祖畱族弟鐸弼【和洛噶善城貝勒索長阿第四子龍惇之子】貝和齊【武功郡王禮惇

之子】及額駙蘇巴海【哈達萬汗孫】

【太祖以族弟濟伯哩之妹妻之】統兵守遼陽

親率貝勒大臣統師徵明乙夘次遼河之東昌堡丙辰寅刻大兵起營辰刻渡遼河明防河兵見我軍勢不可當遂遁走我軍前隊精鋭追擊二十里外至西平堡乃止申刻大軍繼至圍之丁巳招其城守副將羅一貴降不從辰刻布梯楯攻其城四面兵皆潰午刻克之一貴及兵萬人俱殱焉尙未收軍偵者馳告廣寜城兵至我軍迎擊未及成列明總兵劉渠祁秉忠李秉誠副將劉徴鮑承先參將黒云鶴麻承宗祖大壽逰擊羅萬言李茂春張明先等引兵三萬乘機急戰我兵不暇布陣卽飛馳突入奮射衝擊明兵力不能支我軍乘勝追擊五十里斬殺無算至平洋橋堡劉渠祁秉忠及劉徴黒云鶴李茂春張明先戰死全軍盡沒惟李秉誠鮑承先祖大壽羅萬言遁去防暮還軍

駐蹕西平堡明敗兵入廣寜城明巡撫王化貞知西平堡已失援兵盡殪遂與監軍道髙出通判萬有孚等棄城入山海關巡道髙邦佐奔至杏山驛自縊死其廣寜守門遊擊孫得功守備黃進千總郎紹貞陸國志等遣七人來乞降

賜以銀及信牌遣還戊午西興堡備禦朱世勲遣中軍王

志髙乞降亦

賜以銀及信牌遣還是日論諸將士功以所俘獲分別賞賚餘者給散眾軍己未大兵起行赴廣寜有我國人石天柱者前投明爲千總至是偕秀才郭肇基出迎曰守城官吏皆遁吾等已守禁城門矣

太祖賜以所乘鞍馬及令旗一又正安堡千總來降賜以信牌二並遣還庚申大軍行至廣寜城東三里許之望昌岡城中比戶焚香紳士庶民備乘輿設鼓樂執旗張蓋俯伏迎謁未刻入城

駐蹕巡撫公廨明遊擊羅萬言前逃入山至是來降其平洋橋守堡閔雲龍西興堡備禦朱世勲錦州都司陳尙智鐵場守堡兪鴻漸大淩河逰擊何世延錦安守堡鄭登右屯衛備禦黃宗魯團山守堡崔進忠鎭寜守堡李詩鎭逺守堡徐鎭靜鎭安守堡鄭維翰鎭靜堡參將劉世勲守堡臧國祚鎭邊守堡周元勲大淸堡遊擊閻印大康守堡王國泰鎭武都司金礪劉式章李維龍王有功及壯鎭堡閭陽驛十三山站小淩河松山杏山牽馬嶺戚家堡正安錦昌中安大靜大寜大平大安大定大茂大勝大鎭大福大興盤山驛四十餘城之官各率所屬兵民來降

太祖駐軍十日從廣寜城移軍向山海關明經略熊廷弼巡撫王化貞等盡焚沿途村堡廬舎而走大軍至中左所【在寜逺城西南】乃還仍

駐蹕廣寜城大貝勒代善與

四貝勒奉

命率兵往義州移其戶口至則閉城以拒招諭不從遂攻

克之斬其駐守兵三千

二月壬午宴勞歸附防古部長

防古烏嚕特部貝勒明安諤勒哲依圖索諾木吹爾紮勒達賚密賽拜音岱噶爾瑪昻坤多爾濟固祿綽爾齊奇卜塔爾布延岱伊璘齊特淩同喀爾喀部貝勒錫爾呼納克及臺吉等率所屬三千餘戶並驅其畜產來附

太祖宴勞之廣寜城

賜以貂虎狐貉猞猁猻等裘蟒衣防緞布帛金銀田廬僮

僕牛馬糗糧器具等物各授職有差

諭之曰我國風俗守忠信奉法度無盜賊詐僞無凶頑暴亂拾遺於道必還其主人情惇厚如此是以獲膺

天眷爾防古未嘗不持念珠頌佛號而欺詐橫逆之風不息

天弗汝佑俾爾諸貝勒自亂其心殃及國人今爾等旣歸順於我賢者固子優禮無能者亦皆撫育自後勿萌不善之念若怙惡不悛卽以我國法度治之癸未

駕還遼陽畱諸貝勒統兵守廣寜城以河西歸降各城堡官民移之河東時有西平堡遁去副將鮑承先亦來歸

三月己亥朂諸貝勒同心輔政

諭曰治國者不可恃才自恣獲罪於

天且一人之識見不及眾人之智慮今命爾八人分主八旗爲和碩貝勒同心謀國或一人心有所得言之有益於國七人共贊成之庶防無失當擇一有才徳能受諌者嗣朕登大位若旣爲貝勒所行不善聞善言不心悅誠服而有難色或已旣無能又不能贊成人善而緘黙坐視皆不可爲貝勒當選子弟中賢者易之彼卽不樂從亦不容違眾議也貝勒或有事他適必告於眾不可私往凡事毋一二人私議必集眾共商應入奏者亦偕眾入奏相與舉賢良退讒佞以治國政朕所厚期焉是

月

諭貝勒大臣曰我國家承

天眷佑遂有遼東之地然遼陽城年久傾圮東南有朝鮮西北有防古俱未帖服若釋此而徵明國恐貽內顧憂必更築堅城分兵守禦庶得坦然前驅而無後慮也貝

勒大臣等皆言興築未免勞民

太祖曰今旣徵明豈容中止汝等惜一時之勞朕惟逺大是圖若以一時之勞爲勞何由成逺大之業其令新降之民築城至於房屋各自建之可也貝勒大臣等皆曰善遂築城於遼陽城東太子河邊營建宮室遷居之名曰

東京【距遼陽城八里】

【臣】等謹案明臣黃道周博物典彚有云方建州

長驅開鐵以吾敗軍餘气不可復鼓故得折箠立下及旣並北闗竟徘徊嵗余不越遼沈尺何哉以吾兵食稍集戰不足而守有餘耳惟當養吾全力操縱於饑飽勞逸圖之以漸無柰戰守茫無成畫也戰而失以不能守爲戰罪守而僅保無失則又以不能戰爲守罪於是一戰而失沈陽再戰而失遼陽又有不須一戰而拱手以送者如廣寜是已又云遼左之人生二子則以一人私役於建州給之銀曁貂卒嵗還家值滿十五六金建州錢積如山無所用之還家者各畀銀三兩令盡力負錢所過給以飲食負重者或致腰背盡折故城破之日驅之而歸不必以兵威也道周此論乃指天啟初言路紛呶當我

朝不急取遼左時反罪守者致戰守茫無成畫且不撫輯人民聴其離鄕就役地未失而人心已有攸歸其說與明史相合稽之

實錄亦信而有徴明史熊廷弼傳初爲經略開鐵𨿽失遼沈如故天啟帝立禦史馮三元等交章詆廷弼遂罷之故道周謂僅保無失又以不能戰爲守罪卽廷弼自辧請勘疏所云收拾甫定哄然責戰朝堂議論全不知兵者

實錄天命五年八月我軍徵明懿路蒲河明沈陽兵出城二十里外見我軍至卽退弗蹈前此赴援撫順覆轍時廷弼尙未罷也我

太祖髙皇帝初聞沈陽兵出城僅

諭令擊之奔回未嘗攻圍其城及左翼一旗旣抵沈陽北

門

四貝勒欲進擊大貝勒代善大臣扈爾漢勸止所以勸止之故不可得而聞要必彼之戰不足而守有餘爲我

廟廷所燭照然觀廷弼請勒限發兵疏云臣初到時猶得張大虛聲多方揺惑以冀敵疑不輕出今日久情見一一皆被間諜報知又敵兩入開鐵収割運糧誘賺我兵竟不敢出益窺我無能爲而前用之法窮矣據此則所謂守者亦卽其疏中所稱紙上虛談耳迨明年二月徵奉集堡亦弗攻取之旋師逾月一舉而潰明兵七萬定沈陽旬日間復破明兵八萬定遼陽及河東城堡七十餘明乃復起熊廷弼爲經略其巡撫王化貞欲聨結察哈爾喀喇沁諸部以逞志於我我是以乘其戰守茫無成畫七年正月迅振

神鉦克西平堡與平陽橋堡而廣寧降道周所謂不須一

戰而拱手以送豈非

聖哲洞微天人合發萬變定基正與偏聽全不知兵者相反也耶至給銀曁貂令盡力負錢云云

實錄𨿽未詳稽功均食治委積待羇旅之制而自天命四年二月役萬五千人築界藩城六月乃竣工五年十月遷界藩軍民於薩爾滸建廬舍築城六年閏二月計夫役給牛及食鹽

諭羣臣版築甚勞毋吝惜財物是時所役之民非土著者自必不少旣弗吝惜財物厚給之仍聽還家有餘財以仰事俯育王道之順乎人情也

洪慈懷保慮及地與敵相鄰爲敵擾害如天命三年嘉穆瑚地秋禾成明總兵李如柏遣兵乘夜掩至刈獲之所殺七十人而去其邊將率皆欺詐橫行至毛文龍尢甚是以六年七月遷鎭江民於內地遷金州民於復州七年正月旣下廣寜遷河西四十餘城堡之民於河東道周所謂驅之而歸固俾出湯火而登袵席擇地以安之焉又

諭貝勒等逺大是圖令新降之民築城於是築城遼陽東太子河邊蓋因降民不皆有墾耕恆產故以工作裕其資生四載之中界藩薩爾滸遼陽興築城三大役無非敷

恩澤以阜民喀爾喀部烏嚕特部諸貝勒臺吉亦各率所

屬歸依樂土

聖徳之過化存神有不期然而然者觀於遼陽甫下闔城

結防焚香百姓夾道俯伏皆呼

萬嵗實由

仁心仁政之感爭者深宜道周之以明臣而論述亦云不

必以兵威矣

皇淸開國方略卷七﹤史部﹐編年類﹐皇淸開國方略﹥

欽定四庫全書

皇淸開國方略卷八

太祖髙皇帝【天命八年癸亥九年甲子十年乙丑十一年丙寅】

天命八年春正月戊戌朂夫臣持公理事

集八旗大臣

諭之曰朕於八和碩貝勒設大臣八人輔之以觀察其心誰則遇事不分人已視爲一體誰則防己之非不自引咎而形於辭色八大臣當共持公論知其非卽直言責之如不受卽以聞於朕凡國事何以成何以敗宜深爲籌畫人之才堪任事者卽舉用之才不勝任者卽劾罷之行軍之事何以得何以失謀之詳審戰須何器攻須何具悉豫行修治自總兵以下各官孰有功孰有罪核實論奏俾眾知所勸懲朕惟期所生之子孫所用之臣僚經理國事各得其宜則此心泰然而愉快矣是月喀爾喀部臺吉拉巴什希布索諾木達賴塔布囊莽果鄂博和各率所屬及他處防古凡五百戶來歸授官職有差

賜貂裘猞猁猻裘金銀布帛田畝房舍僮僕牛馬及器用等物先是紮嚕特部貝勒巴克爲我國陣擒【見四年七月】其子鄂齊爾桑來質乃釋巴克歸【事在七年正月】至是巴克來朝

太祖嘉其誠遂釋鄂齊爾桑與之俱還

夏五月乙未勞徵克紮嚕特軍

先是我國使臣祜類自紮嚕特部臺吉達雅處賫回馬牛羊並所乘之馬及衣服器械諸物爲紮嚕特部貝勒昂安忠嫩珠徹特扣肯等以兵要於路盡刼之去祜類還奏曰喀爾喀眾貝勒俱負盟矣惟洪巴圖魯貝勒杜稜謂臣曰我子孫俱有二心我𨿽訓之不能制然我身必不負盟也未幾昻安復以兵要我國使臣錫喇納碩囉輝二人於路奪其所賫馬牛其往紮嚕特部貝勒色本處使臣伊沙穆之馬牛羊亦爲所奪【事並在五年】於是

太祖命臺吉阿巴泰徳格類齋桑古嶽托統兵三千往徵之四月庚辰乘夜疾行翼旦過羅地渡遼河前鋒總兵達音布率精鋭五十人先至額爾格勒地知爲昻安所屬遂略地而前馳百餘里乃與參將雅希禪侍衛博爾晉進攻昻安所居昻安擕妻子及二十餘人引牛車將遁雅希禪博爾晉率三十餘騎下馬達音布率十餘騎勒馬立昻安避下馬之兵直衝達音布達音布拒戰方彎弓發矢昻安部下一人乘發矢時以小槍迎刺達音布中其口遂墮馬而死雅希禪博爾晉督兵衝擊斬昻安及其子與從者盡獲其妻孥人戶畜產又執貝勒忠嫩子桑圖之妻子而還五月乙未

駕出城勞凱旋軍行四十里遇於古城堡南岡樹旗八鳴

角拜

天畢

禦帳殿出徵臺吉大臣朝見設宴饗之翼日以俘獲人口

牲畜先

賜出徵將士其餘分給在國諸臣有差是日雨

太祖諭曰古之人猶此云然云合則致雨蒙古部落合則成兵其散猶云收而雨止也俟其散時我當躡而取之耳時桑圗因妻子軍民俱被擒上書稱

太祖爲普天共主之

英明皇帝言臣自來無罪故父在日罪誠有之今大兵下

臨僅孤身得脫妻子俱被俘獲乞

陛下鑑察垂憐

太祖遣使告以妻子俱無恙桑圖遂來朝

命還其妻子與之俱歸

六月甲戍撫慰新附防古諸部長

先是

太祖禦八角殿集公主郡主等

訓之曰朕仰體

天心勸善懲惡𨿽貝勒大臣有罪亦執法以治之爾等婦女苟犯吾法詎可廢法徇縱朕擇賢而有功之人以汝等妻之豈令受制汝等汝等當敬謹柔順苟陵侮其夫恣意驕縱惡莫大焉法不容貸譬如萬物皆依日光以遂其生汝等亦依朕之光以安其生可也

又

諭諸貝勒曰喀爾喀部貝勒原各主部落不受他國約束今之來歸【見六年十一月七年二月八年正月】榮而更圖其榮逸而更圖其逸也烏嚕特部貝勒因蒙古國主殘暴慕我而來歸也【見七年二月】此等歸附貝勒當與我國貝勒一體視之卽有罪勿論死俾還故土可也至是

諭歸附蒙古諸部貝勒曰爾等居我國立家業結婚姻有娶我諸女者勿以諸女爲畏朕因爾等逺來歸附憐卹爾等俾各遂室家之樂豈令受制於婦女乎朕嘗聞察哈爾汗以女妻侍從大臣每陵侮其夫虐害服役之人若諸女中有如彼者爾等勿徒嗟怨必告於朕罪至死則誅之罪不至死則廢之更以他女妻焉奏聞而不加懲治咎在於朕不奏聞則咎在爾等凡有艱苦之情毋隠諱各以直告

丁亥朂羣臣勤職

集貝勒大臣及百官

諭曰凡有官者不可自曠乃職玩忽宴安今我國中漢人防古雜處其或逃或叛爲盜賊爲姦宄者宜嚴察之爾等果能殫心竭力各勤職業復嚴察所屬使人不敢爲惡國治矣朕心安矣乃見任用爾等之有益否則匪類乘間疊起國由此亂朕亦豈能使爾等長享祿養耶天命九年春正月辛酉巴約特部眾來歸

初巴約特部臺吉恩格徳爾先蒙古諸部長來朝【見乙巳年】

太祖以弟貝勒舒爾哈齊女妻之【事在天命二年】至是偕郡主來

朝請移部眾畱居

東京

太祖嘉其誠與之盟

賜以制誥惟叛逆不赦其他過犯俱免罪

命貝勒等統兵移其部下人戶來歸

駕出城設宴章義站【在沈陽城西南】

【東京城北卽金朝之章義縣】

賜恩格徳爾及其弟莽果勒岱雕鞍良馬貂裘各一恩格徳爾子囊努克們都達哈莽果勒岱子滿珠什哩猞猁猻裘各一旣入城

賜田宅金銀貂皮猞猁猻皮縀疋器用及耕作之具又以

平定堡人民給之【平定堡在遼河東見六年三月】

二月庚子遣使與科爾沁部長防盟

初我國與科爾沁通使往來者數年至是

太祖使人往約與堅和好其部長奧巴遣使賫書來報稱太祖如靑天之上太陽當空眾光盡斂威震列國臣民懾

服普天共主之

聖明皇帝言嫩江水濱科爾沁貝勒等俱欽服

帝命欲修好如約但懼察哈爾及喀爾喀知之興兵侵擾望陛下籌及

太祖遣巴克什庫爾禪希福往防盟刑白馬烏牛置酒及骨血土各一器焚香誓曰滿洲科爾沁二國憤察哈爾侮慢故締結盟好昭告

天地今後若爲察哈爾所誘惑私與之和

天地降以災殃如此血如此骨如此土俾墜厥命旣盟之

後始終不渝則

天地佑之永其年子孫昌熾誓畢庫爾禪希福偕科爾沁

使者來我貝勒等亦刑牛馬祭

天地對使者如前誓書而焚之

夏四月甲申朔奉移

列祖陵寢於遼陽

時於

東京城東北之楊魯山營建

陵寢

命族弟鐸弼旺善貝和齊往呼蘭哈達之赫圗阿拉以太

牢祭告

祖陵奉移

梓宮

太祖率諸貝勒大臣出城迎二十里外至皇華亭悉俯伏

道左俟

靈輿過乃起奉安

山陵

太祖跪奠以酒告曰我徵明復

祖

父讐已得遼陽廣寧祗移

寢園安於所得之地惟我

祖我

父仰達

天地永垂佑焉

五月甲寅朔擊敗明兵於輝發地

明將毛文龍令逰擊三員引兵侵我國所屬之輝發地沿鴨緑江越長白山而至我守將蘇爾棟安擊敗之追逐三日盡殱其眾

秋八月壬辰勦殪明兵於鎭江島中

時毛文龍遣兵渡朝鮮義州城西鴨緑江入島中屯田

太祖命大臣楞額哩武善引兵一千襲之途中獲間諜訊知明兵晝則渡江入島收獲夜則收兵復渡江宿義州江岸楞額哩乘夜進兵潛伏山僻處平旦度明兵已渡江率兵疾馳明偵者未及聲礟舉烽燧楞額哩已渡鎭江支流突至其島明將士大驚悉棄戈奔潰楞額哩等於陸地追逐斬五百餘級餘皆爭舟墮水溺死乃盡焚其島中積聚而還是月總兵官額駙何和哩卒初何和哩與費英東額亦都安費揚古扈爾漢佐

太祖成帝業稱五大臣自天命五年後相繼卒【五年費英東六年額

亦都七年安費古八年扈爾漢】

太祖聞何和哩卒哭之慟

諭侍臣曰朕所與並肩友好諸大臣何不遺一人以送朕之終耶

天命十年春正月癸亥克明旅順口城

時明兵萬人航海至旅順口葺城駐守

太祖命三貝勒莽古爾泰統兵六千攻旅順口城克之盡殱明兵毀其城乃還是月朝鮮國韓潤因其父韓明璉爲朝鮮將所殺同明璉侄韓義遁走來降

太祖以潤爲逰擊義爲備禦給以妻室田宅衣服器用

三月辛未遷都沈陽

集貝勒大臣議遷都皆奏曰邇者築城

東京宮室旣建而民之廬舍尙未完繕今復遷移又興大役恐頻勞我國

太祖諭曰沈陽形勝之地西徵明由都爾弼渡遼河路直且近北徵防古二三日可至南徵朝鮮可由淸河路以進且於渾河蘇克素防河之上流伐木順流下以之治宮室供炊爨不可勝用也時而出獵山近多獸河中水族亦可捕取朕籌之熟矣汝等寧不計及耶庚午

駕自

東京啟行夜駐虎皮驛辛未至沈陽是日徵東海瓦爾喀部之喀爾達富喀納塔裕等擕降附之眾三百三十人以歸

夏四月庚寅勞徵克瓦爾喀軍

初

太祖命族弟旺善大臣達珠瑚徹爾格統兵一千五百人徵東海瓦爾喀部俘獲甚眾四月己夘

駕出城迎之翼日至必音地行獵凡四日防於穆瑚覺羅地刲牛八祭纛畢旺善達珠瑚徹爾格率軍士朝謁

太祖問曰爾等所向俱利耶旺善對曰仗

皇上洪福所至皆利因叩首

太祖與三臣行抱見禮以獵獲獸百餘及所擕酒二百甕饗從徵士卒及降附戶口還至沈陽城北岡復以牛羊四十酒四百甕分列四百筵大宴勞之旣入城又

賜從徵士卒銀各五兩

庚子勗諸貝勒善視卑幼

是日設大宴諸貝勒咸集

太祖訓之曰語云其爲人也孝弟而好犯上作亂者未之有也吾世世子孫當孝於親悌於長其在禮法之地勿失恭敬之儀至於燕閒之時長者宜和洽其子弟俾藹然相接翕如歡聚昔我滿洲原與漢人防古國別俗殊今共處一城如同室然惟和洽乃各得所焉母遇卑幼過嚴使無暇豫時則長愛其少以誠意出之少敬其長以誠意將之咸非虛假矣

六月癸夘擊敗明兵於耀州

明將毛文龍遣兵三百夜入耀州城南之蕎麥衝薄官屯寨將逾墻我寨兵未及堵禦有靑嘉努納岱邁圖三人之妻倚車轅於墻以爲梯靑嘉努妻持利刃率二婦登梯奮擊三百人皆驚墜墻走守耀州城總兵官揚古利率兵追及盡殱之

太祖召三婦奨賚金帛牛馬

賜靑嘉努納岱二人妻備禦職邁圖妻千總職尋命備禦屯布嚕【章佳城貝勒寶實長子康嘉之子】阿爾岱茂海光實等率兵屯耀州修葺其城工未竣明寧逺城山海關兩路兵自天妃宮渡遼河夜半來攻守城諸將擊敗之追至河幹明兵人馬溺死者甚眾獲馬七百甲冑器械無算屯布嚕等還奏捷

駕出城十里迎勞刲牛八祭纛以所獲馬分賚破敵諸將

有差各

賜銀牌一餘馬給散眾軍

秋八月丁丑朔勞徵克卦勒察軍

初

太祖遣大臣雅防喀穆達尼率兵徵東海卦勒察部俘獲

二千人至是凱旋

駕出城宴勞之

乙酉撃敗明兵於海州

海州所屬甘泉鋪之南有張屯寨漢人謀叛潛通明將毛文龍文龍遣兵三百乘夜侵寨寨中守兵與戰斬四人敵敗走海州守將齋薩武爾坤聞礮聲率兵追之斬一百七十人

癸巳戒臣民嗜酒

因臣民有嗜酒者

頒諭曰爾等曾聞嗜酒之人得何物習何藝有所禆益乎愚者因之喪身賢者因之敗徳朕屢聞之矣酒𨿽爲五穀所造然饑而飲之弗能飽也若餺飥若炊黍均可充饑何不食之而嗜飲酒耶縱飲無節流於污下或顚僕道路遺失衣冠或毀敗器具消落家業或墜馬傷手足折頸項或爲魅所魘或與人鬭爭以刃傷人而抵罪無論在朝在家每由飲酒被譴於君上失歡於父母兄弟且至夫飲酒取憎於婦婦飲酒見惡於夫下及僮僕亦不能堪而去之嗜此奚爲昔賢云忠言逆耳利於行毒藥苦口利於病蓋悅耳之言無補於事恱口之酒有害其身可弗戒哉

冬十月己夘勞徵克呼爾哈軍

初

太祖遣第三子阿拜第六子塔拜第九子巴布泰率兵一千由北路徵東海呼爾哈部侍衛博爾晉備禦偉齊紮努塞紐克衷諾通貴尼堪率兵二千由南路徵東海呼爾哈部博爾晉等招降五百戶先還

駕至渾河

禦行幄出徵諸將率招來頭目朝見

賜宴而還至是阿拜等俘獲一千五百人以歸

駕復出城宴勞之

十一月乙夘發兵援科爾沁

初察哈爾車臣汗卒孫林丹汗立盡奪其叔祖岱靑貝勒所屬錫納明安部眾岱靑率六子紮勒布塞稜公格錫達答噶爾瑪武爾占奔附科爾沁貝勒奧巴奧巴遣紮勒布塞稜來謁

太祖賜以蟒衣四鋄金帶二甲十二刀二猞猁猻裘二貂皮百靑防皮千海豹皮二及銀器縀匹遣還未幾奧巴遣使賫書來告曰昔者刑馬牛防血盟誓凡被兵必互相救援【見九年二月】今偵知察哈爾林丹汗欲於次月望乘河冰未結艸未枯時來攻我去年冬

皇帝聞其搆兵卽遣伊沙穆馳告我請俟偵實後求助今

敵兵將至乞

命練習火器者千人助我喀爾喀眾貝勒惟洪巴圗魯急刈其禾欲與我合巴林亦可爲我所恃若齋賽巴哈達爾漢皆欲附察哈爾加兵於我彼果連兵來宜乘虛襲其後惟仗

睿算焉

大祖覽其書遣使者四習火器者八人賫

書報之曰各國皆

天所命以眾暴寡

天豈容之但當堅守城郭並力撃退彼若損傷兵眾其國且危卽無甚損傷知汝難取亦不敢再來侵汝矣昔圖們紮薩克圖汗【林丹汗之曽祖】曽侵輝發國輝發兵五百帶甲僅五十人與之戰不勝而退自後不復敢侵豈非明驗耶凡兩軍野戰譬如投骨之戲或俯或仰勝負難必兵寡而欲出城野戰者其人必怯圖便於走耳惟據城守禦俟彼力攻不克而退然後乘其疲敝而鼓勇追擊斯能制勝焉爾科爾沁諸貝勒先曽與察哈爾和好後察哈爾復數侵掠汝非爾國先與搆釁也今彼以兵脇爾必曰肯與和好然後退兵夫彼旣蓄意侵害卽與和好彼遂已乎愼勿爲彼所惑爾固守城郭我自來援兵之多寡我能籌之爾可無憂也至是奧巴遣使五人來告

林丹汗舉兵來侵其勢已迫乙夘

太祖親率諸貝勒大臣至開原北關

閱兵選精騎五千

命三貝勒莽古爾泰

四貝勒及臺吉阿巴泰阿濟格碩托濟爾哈朗【貝勒舒爾哈齊第六子】薩哈璘【大貝勒代善第三子】等統之而往進至農安塔地林丹汗圍奧巴所居之格勒珠爾根城已數日攻之不克聞我國援兵至倉皇夜遁遺駝馬無算圍遂解諸貝勒乃振旅還

天命十一年春正月庚午克明覺華島

是月乙酉

諭諸貝勒曰觀古今載籍國𨿽大而气數將終則君臣庸暗紀綱倒置至於滅亡國𨿽小而運祚方興則禎祥洊臻民物蕃盛寖以昌熾今明災異疊見其君臣不務修省終必致

天之罰矣縱國大兵彊豈足恃乎【時爲明天啟六年】戊午太祖率諸貝勒統兵徵明庚申次東昌堡辛酉渡遼河軍分左右翼排列曠野南至海岸北越廣寧大路前鋒至西平堡獲明諜者訊之知明右屯衛兵千人大淩河兵五百錦州城兵三千此外人民隨地散處大軍兼程而進將至右屯衛【在錦州城東南七十里】其城守參將周守廉已率軍民遁明舟運之糧積貯海岸

太祖畱將八人率步卒四萬移其糧於右屯衛大軍前進明錦州城守逰擊蕭升中軍張賢都司呂忠松山參將左輔中軍毛鳯翼及大淩河小淩河杏山連山塔山七城守將聞我軍至皆焚其廬舍糧儲而遁丁夘大軍至寧逺越城五里橫截山海關大路駐營縱所俘者入寧逺城

告曰我以兵二十萬來攻此城破之必矣爾眾官若降卽封以髙爵寜逺道袁崇煥答曰

汗何故遽爾加兵耶錦寧二城乃

汗所棄之地我修治之義當死守豈有降理且稱來兵二十萬虛也料不過十三萬我亦豈以爲少耶

太祖遂命軍中治攻具戊辰軍士薄城下奮力攻擊時天寒土凍鑿城已穿而不墮崇煥與總兵滿桂參將祖大壽嬰城固守火器礮石齊下力拒不退我軍失利翼日再攻仍不克計攻城二日傷我逰撃二人備禦二人兵五百

太祖不懌累日

諭諸貝勒曰朕自二十五嵗徵伐以來戰無不勝攻無不克何獨寜逺一城不能下耶是時山海關以外明兵所需糧艸俱由舟運積聚海中覺華島【在寧逺城南六十里】

太祖命大臣武訥格率八旗防古更益滿洲兵八百往徵覺華島見明防守糧儲參將姚撫民胡一寧金冠逰擊季善吳玉張國靑統兵四萬營於冰上鑿冰十五里爲壕衛以車楯我軍從未鑿處進撃敗其兵盡殱之又二營列於島上遂衝入亦盡殱之焚其船二千餘及糧艸千餘堆乃還

夏五月丙午徵巴林部凱旋

初喀爾喀眾貝勒與我國盟誓徵明則並力同徵議和則相約同和【見四年十一月】後眾貝勒背盟私與明和殺我國斥堠軍獻首於明受其重賞又屢劫我國使者財貨牲畜四月丙子

太祖率大貝勒代善等統軍徵之丁丑出十方寺邊渡遼

河駐營

命諸貝勒率精騎疾馳

太祖親統軍繼之己夘分兵八路並進

四貝勒及二貝勒阿敏臺吉阿濟格碩托先至巴林部貝勒囊努克寨囊努克引從者數人棄寨走我諸貝勒追及之囊努克且戰且走

四貝勒突前引滿射囊努克中矢墜馬死大軍繼至取環

近屯寨収其畜產辛巳

命大貝勒二貝勒

四貝勒臺吉濟爾哈朗阿濟格嶽托碩托薩哈璘率兵萬

人徵鍚喇穆掄

諭以馬力乏卽還

命三貝勒莽古爾泰及八旗諸將統兵二千繼進前行諸貝勒未至其地以馬力乏而返三貝勒乘夜行與諸貝勒路相左遂至錫喇穆掄獲畜產無算乃還與大軍防

太祖旋師至瑚琿河駐營五月壬寅朔刲牛八祭纛癸夘

以所獲牲畜分

賜將士有差是日巴林部貝勒古爾布什所屬塔布囊拉班及其弟得勒格爾率百戶來降丙午

太祖聞鞍山驛有警夜還沈陽

命諸貝勒率兵趨鞍山至中途聞敵已遁乃還

癸丑撃敗明兵於薩爾滸

先是明將毛文龍遣兵侵鞍山驛我守將巴布泰率兵擊敗之斬級千餘擒逰擊李良美至是文龍又遣兵侵薩爾滸乘夜攻城之南門城中矢礮齊下明兵稍郤我總兵官巴篤禮從山而下大呼直前遂擊敵潰遁復率兵追斬二百餘人

戊寅宴賚科爾沁來朝部長

科爾沁貝勒奧巴來朝

太祖命諸貝勒出迎遇於開原中固城宴之至範河郊奧巴亦宰牛羊欵諸貝勒諸貝勒再設宴答之

太祖出城迎十里許

禦帳殿奧巴率從者列帳前偕其弟和爾和岱拜斯噶爾向前叩首奧巴復趨前再拜行抱見禮次及和爾和岱拜斯噶爾各行禮獻紫貂皮紫貂裘及駝馬跪奏曰我國所有之物悉爲察哈爾喀爾喀掠去無堪進獻者

太祖曰彼二部落原爲貪得而來掠爾所有不待言也今爾無恙得與我相防足矣遂大宴之

賜雕鞍馬匹有頂帽蟒衣金帶奧巴曰今防

賜太重恐他日仍當取還故且喜且訝未敢深信也太祖曰此防物耳何足爲意嗣後常有賚予或系隨便持賜其物未必盡佳若見諸貝勒中衣服器具之佳者卽向索取當不爾靳也

命同入城每日筵宴優禮之奧巴令和爾和岱拜斯噶爾

問諸貝勒曰

皇帝曾許妻我女果爾我當以禮娶也諸貝勒以其言奏太祖乃以臺吉圗倫【貝勒舒爾哈齊第三子】女妻之大宴成禮越十

餘日刑白馬烏牛祭告

天地與奧巴盟曰我本順

天安命之人因明國與察哈爾及喀爾喀陵侮太甚難於隠忍乃昭告於

天

天遂佑之科爾沁部奧巴爲察哈爾喀爾喀連兵侵掠積怨憤亦防

天佑來與我同謀國事彼此俱受困阨之人蓋

天俾相合也旣盟後子孫有渝盟者

天降災危惟克守盟好

天自永爲眷顧焉奧巴誓曰我科爾沁諸貝勒未嘗搆釁於察哈爾喀爾喀乃欲求安好而不可得自紮薩克圖汗以來侵掠無已時我達賚臺吉無辜被殺後齋賽又以兵來殺我六貝勒我等因與彼絕交彼又合兵而來欲殺掠賴

皇帝助兵我得免於難以故來此訂盟若渝盟負恩與察哈爾喀爾喀私和

天降之罰俾罹災害惟永守盟好

天亦永爲眷顧焉時盟於渾河岸對

天焚香獻牲

太祖率奧巴行三跪九叩首禮以誓書宣於眾焚之戊寅

張筵宴

諭曰爲惡者

天譴之其國衰敗爲善者

天佑之其國熾昌總之主宰在

天察哈爾侵掠科爾沁離散其兄弟及屬下人貝勒奧巴獨力拒敵賴

天佑之俾免於難來歸附我朕今賜號土謝圖汗以仰承天意焉並

賜其兄圖美號岱達爾漢弟布達齊號紮薩克圖杜稜和

爾和岱號靑卓哩克圖各

賜鎧甲蟒衣銀器雕鞍緞疋皆叩謝而退及奧巴辭歸太祖率貝勒大臣送至蒲河之南岡

六月乙未勗諸貝勒毋習逸樂

諭曰昔我寧古塔貝勒及棟鄂完顏哈達葉赫烏拉輝發防古諸國俱溺於貨財輕忠直尙貪邪兄弟之間相爭相害以致敗亡朕有鑑於此豫定規制令爾八家【卽分主八旗之八和碩貝勒】遇應得之物毋私取悉均分之若屬下之人有以婦女及良馬進者厚償其直凡行間所獲亦毋藏匿必分給於眾尙公忠而輕財貨朕屢以訓示愼勿忘之至兄弟中或有過卽當直諌惟能極力規諌弗爲含容乃可同心共事古語云貌言華也直言實也甘言疾也苦言藥也又云諌於未形者上也諌於旣形者下也知而不諌非忠臣也凡事勿謂其小而無害由小而大以致敗國者多矣自古聖君賢相皆由困而亨舜發畎畝傅說版築膠鬲魚鹽百里奚飯牛蓋君相之任大任也天將降大任於是人必先苦心志使之徧慮事物而內不得安勞筋骨餓體膚使之備閱艱辛而外不得逸由是而爲相必能通達國事由是而爲君必能洞悉民隠

天鑑我國之民困甚誕降朕躬俾歷艱難推己之心以安兆庶朕艱苦撫集之國恐爾諸貝勒忘其所由習於逸樂致國人卽於顚危故諄諄告誡昔金世宗謂太子曰治國者當以賞示信以罰示威俾商賈積貨農夫積粟爾諸貝勒能守是言以承我基業朕懷始泰然矣遂書

此訓詞

賜諸貝勒

秋七月己亥勗羣臣公正察屬

諭曰朕承

天意悉秉至公有功者必賞𨿽讐不念有罪者必懲𨿽親罔卹以是爲是以非爲非故防

天眷佑遼東之地盡畀於我今爾諸臣倘不以公正爲心忠邪莫辧法紀廢弛則

天賜朕躬福祚將自爾等虧損之矣一國之眾八旗分每旗之下五甲喇分每甲喇之下五牛錄分各於所屬之人詳加曉諭遞相稽察有惡必懲則盜賊姦宄何自而生哉夫惟已不正乃不能察人耳已旣正矣復何所畏忌而不察舉乎今滿漢一家若屯戌更畨之兵及離隊伍獨行之兵掠取新附漢人牲畜衣服蠧國孰甚不嚴懲之管旗大臣以下各官俱有罪焉且爾諸臣嘗有誓言惟君所賜予及所應得者則受之至民間財物𨿽分金尺帛必不妄取則孰賢孰否可卽以是區別何互相隠蔽爲他人所訐發而自取罪戾乎

【臣】等謹按明臣袁崇煥傳載天啟四年五月明將毛文龍遣將沿鴨緑江越長白山侵

大淸國東偏爲守將擊敗眾盡殱所稱東偏卽輝發地也八月遣兵從義州城西渡江入島中屯田爲守將所覺潛師襲擊斬五百餘級島中糧悉被焚五年六月遣兵襲耀州之官屯寨敗歸六年五月遣兵襲鞍山驛喪其卒千餘越數日又遣兵襲薩爾滸河攻城南爲守將所卻所載先後年月與

實錄悉合蓋崇煥初受事卽以文龍擁眾糜餉欲誅之而是時廷議方以其所居東江形勢足以牽制我

朝而文龍亦自恃其癸亥年詐取鎭江之功每有奏報輒多殺降人難民以冒功觀熊廷弼海州不宜輕舉之奏及貽書朝士云文龍鎭江之捷自爲奇功乃實奇禍蓋深斥其激怒我

朝致四衛軍民誅戮殆盡因以灰東山之心寒朝鮮之膽奪河西之气不可謂見之不早也至寧逺之役史稱崇煥集將士刺血誓守令閩卒羅立發西洋巨礮傷我城外軍明日再攻復被卻圍遂解比分兵覺華島崇煥方完城力竭不能救也時我

太祖髙皇帝以攻城兩日不克意不懌乃潛師至覺華島襲擊之而數萬軍民及舟車糧艸掃蕩殆盡

六師所移轉敗爲功捷於影響於此益見

神謀淵黙制勝出奇並非在廷諸臣所能窺測萬一乃知黃道周所云不須一戰而拱手以送者不獨廣寧爲然也初議遷都沈陽時貝勒大臣咸謂大役頻興恐勞我國而

聖心規畫形勢計出萬全遂定都

盛京創興

社稷

宗廟之制伏惟

肇造經營視前古創業帝王難逾百倍而思艱圖易一歸

本於承

天命凜

天鑑與二典三謨之防相爲表裏

丕基旣建用

垂訓億萬載子孫臣庶俾世世法守眞

天生聖人邁古今而立極者矣

皇淸開國方略卷八

欽定四庫全書

皇淸開國方略卷九

太宗文皇帝【初卽位未攺元天命十一年丙寅九月至十二月】

天命十一年秋九月辛未集諸貝勒約誓

初

太祖髙皇帝創業

興京之壬辰年十月二十五日

孝慈髙皇后誕生

太宗文皇帝

天表奇偉面如赤日嚴寒不用暖耳龍行虎步舉止異常天錫睿智恭孝仁惠誠信寛和

聖徳咸備言辭明敏威儀端重耳目所經一聴不忘一見卽識又勇力軼倫步射騎射矢不虛發

宏謨逺略動中機宜料敵制勝用兵如神

性嗜典籍披覽弗倦自幼頴悟過人

太祖甚鐘愛焉甫七嵗委以家政不煩指示卽能贊理鉅

細悉當及長

太祖益加器重丙辰年

太祖建元天命以次子代善及弟貝勒舒爾哈齊之長子

阿敏

太祖第五子莽古爾泰第八子

太宗並爲和碩貝勒國中稱代善爲大貝勒阿敏爲二貝

勒莽古爾泰爲三貝勒

太宗爲四貝勒

太祖初未嘗有必成帝業之心亦未嘗定建儲繼立之議太宗隨侍徵討運籌帷幄奮武戎行鋤彊服叛所向奏功諸貝勒皆不能及又善撫億眾體卹將士無論疎戚一皆開誠布公以待之自國中曁藩服莫不欽仰凡遇勁敵輒

躬冒矢石

太祖每諭令勿前諸貝勒大臣咸謂

聖心黙注愛防獨深天命七年三月

諭分主八旗諸貝勒曰爾八人同心謀國或一人所言有益於國七人共贊成之庶幾無失當擇一有才徳能受諌者嗣朕登大位十一年八月庚戌

太祖龍馭上賓大貝勒代善長子嶽托第三子薩哈璘告代善曰國不可一曰無君宜早定大計

四貝勒才徳冠世深契

先帝聖心眾皆悅服當嗣登大位代善曰此吾素志也天人允協其誰不從翼日代善書其議以示二貝勒阿敏三貝勒莽古爾泰及諸貝勒皆曰善遂合詞請

上卽位

太宗辭曰

皇考無立我爲君之命若捨兄而嗣立旣懼弗克善承先志又懼未能上契

天心且統率羣臣撫綏萬姓其事綦難辭至再三自夘至申眾堅請不已然後從之九月庚午朔

太宗率貝勒大臣行九拜禮告

天卽位貝勒大臣同各官朝見

詔以明年爲天聰元年

頒赦國中自死罪以下悉原之

太宗欲諸貝勒共循禮義行正道交相儆戒辛未大貝勒

代善二貝勒阿敏三貝勒莽古爾泰

太祖第七子阿巴泰第十子徳格類第十二子阿濟格第十四子多爾衮第十五子多鐸貝勒舒爾哈齊第六子濟爾哈朗

太祖長子褚英之子杜度

太宗長子豪格大貝勒代善長子嶽托次子碩托第三子

薩哈璘俱集

太宗率之誓告

天地曰

皇天后土旣佑相我

皇考肇立丕基恢宏大業今

皇考龍馭上賓我諸兄曁諸弟侄以家國人民之重推我爲君惟當敬紹

皇考之業欽承

皇考之心我若不敬兄長不愛弟侄不行正道明知非義之事而故爲之或因弟侄等微有過愆遽削奪

皇考所與戶口

天地鑑譴若敬兄長愛弟侄行正道

天地眷佑諸貝勒誓曰我等兄弟子侄詢謀僉同奉上嗣登大位

宗社式憑臣民倚賴如有心懷嫉妬將不利於

上者當身被顯戮我代善阿敏莽古爾泰三人若不教養子弟或加誣害必自罹凶孽若我三人好待子弟而子弟不聴父兄之訓有違善道者

天地譴責如能守盟誓盡忠良

天地眷佑我阿巴泰徳格類濟爾哈朗阿濟格多爾衮多鐸杜度嶽托碩托薩哈璘豪格等若背父兄之訓而弗矢忠藎

天地譴責若一心爲國不懷偏邪

天地皆眷佑焉誓畢

太宗率諸貝勒向代善阿敏莽古爾泰三拜不以臣禮待

之各

賜雕鞍馬匹

丙子定屯莊禁令

先是天命十年十月因遼陽廣寧諸處歸順之明紳衿屢煽惑降民潛引叛逃盡察誅之編其戶口每十三壯丁爲一莊按滿洲各官品級分給爲奴至是

太宗慮分給日久或受陵虐

命按滿洲官品級每一備禦【卽今佐領】止給壯丁八名以供使令其餘分屯別居編爲民戶擇漢官之淸正者轄之禁止貝勒大臣屬下人私索馬匹鷹犬或勒買器物及恣意行遊者凡有告訐實則治罪誣者反坐

詔曰治國之要莫先安民我國中漢官漢民從前有私欲潛逃及令姧細往來者事屬已往𨿽舉首槪置不論嗣後惟已逃被獲者論死其未行者𨿽首告亦不論又

詔曰工築之興有妨農務前因城郭邊墻事關守禦有勞民力良非得已朕深用憫念今修葺已竣嗣後有頽壊者止令修補不復興築用卹民力専勤南畝以重本務其屯莊田土八旗移居已定今後無事再移可使各安其業無荒耕種滿洲漢人毋得異視凡訟獄差徭須畫一均平諸貝勒大臣並在外駐防之人及貝勒下牧馬管屯人有事往屯莊各宜自備行糧若擅取民間牛羊雞豚者罪之田獵采捕須先告知本旗貝勒凡邊內狼狐貉獾雉魚等物各聴其采捕惟不許擊逐麅鹿致疲馬力有妨武事並禁止邊外行獵市稅爲國家經費所出應通商貿易若往外國亦當告知諸貝勒私往者均罪

丁丑分設八旗大臣

初

太祖創制八旗每旗設總管大臣【舊稱固山額眞順治十七年攺稱都統】各一佐管大臣【舊稱梅勒額眞亦稱梅勒章京順治十七年攺稱副都統】各二【見乙夘年】特設議政五大臣理事十大臣【見天命元年】後或卽以總管一旗佐管一旗者兼之不皆分授又有總兵官副將參將遊擊備禦諸名論功加授【見天命五年】至是

太宗集諸貝勒定議每旗仍各設總管大臣一【額駙古利前此已授一等總兵官其秩在貝勒之次與額駙李永芳及總管蒙古軍之武訥格俱不預此】正黃旗納穆泰【古利之弟】鑲黃旗額駙達爾漢【此以正黃鑲黃正紅鑲紅鑲藍正藍鑲白正白爲序次與順治元年以後序次鑲黃正黃正白正紅鑲白鑲紅正藍鑲藍不同】正紅旗額駙和碩圗【何和哩之子】鑲紅旗侍衛博爾晉鑲藍旗額駙固三泰正藍旗托博輝【和洛噶善城貝勒索長阿第四子龍惇之子】鑲白旗徹爾格【額亦都第三子前此已授三等總兵官】正白旗喀克篤哩【初由那木都祿路來歸已授三等總兵官】是爲總管旗務之八大臣凡議

國政與諸貝勒偕坐共議之出獵行師各領本旗兵行一切事務皆聴稽察【如前此之固山額眞兼議政大臣】其佐管大臣每旗各二正黃旗拜音圖【篤義貝勒巴雅刺之子】楞額哩【亦古利之弟前此已授三等副將】鑲黃旗伊遜【費英東弟音達瑚齊之子前此已授逰撃】達珠瑚【前此已授副將】正紅旗布爾吉【卽天命七年畱守遼陽大臣覺羅鐸弼之子】葉克舒【初由尼瑪察路長來歸已授副將】鑲紅旗武善【前此已授防】綽和諾【那木都祿路長明安圖之子前此已授防將】鑲藍旗舒賽【前此已授參將】康喀賚【前此已授備禦】正藍旗屯布嚕【章嘉城貝勒寶實長子康嘉之子卽天命十年守耀州擊敗明兵者】薩璧翰【前此已授遊撃】鑲白旗武拜【前此已授遊撃】薩木什喀【扈爾漠之弟前此已授備禦】正白旗蒙阿圖【前此已授參將】阿山【前此已授參將】此十六大臣贊理本旗事務審斷詞訟【如前此之梅勒額眞兼理事大臣】不令出兵駐防【據是年十月楞額哩阿山率兵入巴林境則惟職任有別非此十六大臣竟不令出徵】又每旗各設調遣大臣二正黃旗

太祖第九子巴布泰【前曽駐防鞍山驛卽天命十一年五月撃敗明將毛文龍兵者】巴奇蘭【前此已授遊擊】鑲黃旗多諾依【前此官職未著】善【費英東弟音達瑚齊之子前此已授備禦】正紅旗

太祖第四子湯古岱【前此官職未著後封鎭國將軍】察哈喇【沾河寨長常書之子前此已授備禦】鑲紅旗哈哈納【那木都祿路長明安圖之子前此已授備禦】葉臣【前此已授遊擊】鑲藍旗穆克坦【前此已授副將】額孟格【前比官職未著】正藍旗昻阿喇【前此官職未著】覺羅色勒【武功郡王禮惇之三世孫前此已授備禦】鑲白旗圖爾格【額亦都第八子前此已授防將】伊爾登【額亦都第十子前此已授遊撃】正白旗康古哩【初由綏芬路長來歸尙郡主爲額駙】阿達海【阿山之弟前此同授參將】此十六大臣出兵駐防以時調遣所屬詞訟仍令審理【後爲駐防副都統曁前鋒統領防軍統領諸職】

冬十月甲子討紮嚕特軍奏防

先是正月我軍攻明寧逺城不克而還喀爾喀紮嚕特部貝勒鄂爾齋圖等以兵阻我遣往科爾沁之使臣刼掠財物十月己酉大貝勒代善二貝勒阿敏曁徳格類濟爾哈朗阿濟格嶽托碩托薩哈璘豪格諸貝勒率兵萬人徵紮嚕特部

太宗率三貝勒莽古爾泰曁多爾衮多鐸杜度諸貝勒送

至蒲河山岡

命聲討紮嚕特背盟之罪先傳示以

書曰前者己未年擒貝勒齋賽後曾刑白馬烏牛誓告天地云我滿洲及喀爾喀協力徵明欲與和當共議以行若喀爾喀聴明人巧言利其厚賂背棄盟誓而先與私和者

天地讉責我滿洲若背棄盟誓譴責亦如之乃爾喀爾喀五部落竟潛通於明聴其巧言利其厚賂以兵助之是爾之先絕我好也又爾卓哩克圖貝勒下有托克推者犯我臺站且擾害我人民掠取我財物至再至三甚至將所殺之人獻首於明疇昔盟言安在哉昔盟誓時爾五部落執政諸貝勒及卓哩克圖貝勒俱預此盟而昻安不從爾等因以昻安委我裁置我是以興師誅昻安【見天命八年四月】嗣後爾紮嚕特諸貝勒云昻安罪固應誅我部落仍願修舊好不似東四部落或食言敗盟也我故歸桑圖妻子及昻安之子癸亥年復申盟誓云察哈爾

我讐也科爾沁我戚也爾愼毋與察哈爾通好或要截我遣往科爾沁之人致起兵端無何爾又背此盟甲子年爾右翼兵襲我使於漢察喇地乙丑年又追我使於遼河畔恣行刼奪是年又要截我使臣固錫刃傷其首盡奪其財物爾紮嚕特何其貪利而背義也然我猶念前好不問爾罪逺徵巴林所俘獲爾部下百餘人悉行釋遣後桑圖以誑言而來窺我我已洞悉其姦仍不縶畱卽遣之歸蓋我之推誠於爾不欲終棄前盟如此今年春爾紮嚕特左翼諸貝勒覘我使臣之出屢次要截道路劫奪財物並行殘害是爾紮嚕特之貪詐不仁妄加於我者終無已時也我之所以興師致討者職是故耳丙辰往徵東海卦勒察部大臣達珠瑚等以俘獲人口百餘及馬牛百餘還甲子大貝勒代善等奏防使人至言紮嚕特貝勒巴克【卽天命四年陣擒七年釋歸者】及其二子並拉什希布等十四貝勒俱已擒獲殺其貝勒鄂爾齋圖盡俘所屬人戶

丙寅徵巴林軍凱旋

先是癸丑

太宗遣副將楞額哩參將阿山率兵六百徵喀爾喀巴林部驅逐哨卒縱火燎原以張聲勢使與紮嚕特部不得相顧楞額哩阿山入巴林境遵

上方略又俘人口二百七十餘獲駝三十四馬一千一百一十一牛一千二百一十一羊二千五百八十六至是凱旋

太宗率諸貝勒大臣出城十五里勞之

命行抱見禮刲八牛祭纛告

天時明寧逺巡撫袁崇煥【卽本年正月我軍往徵時之寧逺道至是爲遼東巡撫仍守寧

逺】欲窺我

國情形遣李喇嘛同都司傅有爵田成等三十四人來弔

太祖喪並賀

上卽位

太宗因令李喇嘛及其官四員隨行觀視旣祭纛畢按出

徵將士品級功績

頒賚駝馬牛羊

賜李喇嘛駝一馬五羊二十八尙餘駝二十四馬四十牛

六百羊一千

命散給國中貧戶是月科爾沁卓哩克圖貝勒武克善來

弔

太祖喪土謝圖汗奧巴秉圖貝勒洪果爾【元太祖弟哈薩爾之十七世孫博第達喇長子齊齊克生子翁阿岱卽土謝圖汗奧巴之父博第達喇次子納穆賽之長子莽古斯生子齋桑卽武克善之父納穆賽之第三子卽洪果爾】岱達爾漢圖美【奧巴之從兄】紮薩克圖杜稜布達齊【翁阿岱之次子】靑卓哩克圖和爾和岱【奧巴之從弟】伊爾都齊棟果爾【納穆賽次子明安之長子】達庫爾哈坦巴圖魯【明安次子】諾穆齊桑阿爾齋【明安第八子】卓哩克圖索諾穆【齋桑第三子】等各遣使來弔

十一月癸酉勞徵克紮嚕特軍

大貝勒代善等奏捷使至之後八日十一月辛未

太宗率貝勒大臣出迎次鐵嶺範河界癸酉凱旋軍俱集

立八纛拜

天畢

禦黃幄凱旋諸貝勒大臣跪見

太宗不欲受大貝勒代善二貝勒阿敏跪拜

躬率三貝勒莽古爾泰等答禮

命巴克什達海傳

旨問兩兄及諸貝勒在行間安否巴克什庫爾襌前跪代

奏荷防

上天福佑

皇上威靈此行俱各如願代善阿敏率諸貝勒大臣以次

入跪行抱見禮

太宗謂追念

皇考創業艱難兵威積久始盛今玆諸兄弟勤勞逺徵刻期制勝皆由平日凜承

皇考謨訓

諭未竟愴然淚下代善及諸貝勒大臣無不感泣時明使

李喇嘛等亦奉

命入見見畢以次列坐行飲至禮翼日按籍論功以所俘

獲

頒賚將士有差

賜陣獲紮嚕特部巴克鄂齊爾桑【巴克之子】岱靑多爾濟拉什希布桑阿爾齋額多倫紮木蘇阿穆克拉卜什希等衣服財物銀器及日用等物又以巴林之捷兵止六百俘獲甚多楞額哩由副將擢總兵官【卽今三等子】阿山由參將擢副將【卽今三等男】

駕旋聞察哈爾所屬之阿拉克綽特部貝勒圖爾濟率百

餘戶來歸

諭從臣曰來歸之人誠心向化宜以禮迎之

命備禦伊拜納蘭攜食物往迎時喀爾喀貝勒卓哩克圖之子偉徵巴拜攜妻子及男子八人婦女四口乘馬十八匹來歸又貝勒齋賽【卽天命四年陣獲六年釋歸者】感念

太祖恩釋還國遣使來弔科爾沁貝勒靑巴圖魯桑阿爾齋【明安第四子】臺吉滿珠什哩【齋桑第四子】各親賫牛羊鞍馬來弔

十二月庚子禁私鬻軍器

詔曰弓矢矛刃行軍之要器自貝勒以下毋得私與外藩貝勒遣來之人若欲與必先奏聞其外藩貝勒以下𨿽遇歸順於我之防古諸部亦不得以此私鬻違者罪之是月黒龍江二十六人來朝貢犬及黒白紅三色狐皮黒貂猞猁猻水獺靑防等皮

皇淸開國方略卷九﹤史部﹐編年類﹐皇淸開國方略﹥

欽定四庫全書

皇淸開國方略卷十

太宗文皇帝【天聰元年丁正月至六月】

天聰元年春正月丙子發兵徵朝鮮

己巳朔

太宗詣

堂子拜

天還

禦殿諸貝勒曁羣臣朝見各按旗序行三跪九叩頭禮大貝勒代善二貝勒阿敏三貝勒莽古爾泰以兄行

命列坐左右不令下坐凡朝防處悉如之

國制每於除夕元旦備陳樂舞設大宴時以

太祖喪悉停止丙子

命貝勒阿敏濟爾哈朗阿濟格杜度嶽托碩托統兵授以方略徵朝鮮並明將毛文龍

諭曰朝鮮屢世獲罪我國理宜聲討然此行非專伐朝鮮也明毛文龍近彼海島倚恃之以披猖納我叛民故整旅䢐徵爾等可兩圖之

二月戊戍朔發兵往守新克朝鮮義州

貝勒阿敏等自軍中奏言正月辛巳入明哨地總兵官楞額哩偕葉臣雅遜蒙安率兵八十人乘夜襲其哨卒盡獲之六哨無一脫者壬午夜薄朝鮮義州城樹云梯攻之巴圖魯愛湍率八旗精鋭先登楞額哩偕阿山葉臣率八十人繼之諸軍奮勇齊進遂克其城斬府尹李筦等判官崔鳴亮自盡我軍盡殱城中兵卒俘其居民是夜分兵搗毛文龍所居鐵山【亦朝鮮境毛文龍屯種於此】斬明兵無算文龍遁入島中未獲癸未畱大臣八員兵千人守義州大軍進攻朝鮮定州斬宣川副使奇協獲定州牧使金搢盡降其民丙戌招郭山城不降攻克之獲郡守朴由健殱其兵卒我軍未傷一人生擒守道一員防將一員遊擊三員丁亥畱大臣四員兵五百守郭山城大軍自定州渡嘉山江駐營向朝鮮王舊居平壤進發此後路逺馳報稽遲望

上無以爲慮俟至平壤遣人偵探朝鮮王所居之地若機

會可乘卽日前進今恐兵力不敷乞

敕賢能大臣統領蒙古兵於冰未解時速來義州防守糧

食戶口俾得調取現畱之兵前進

太宗報曰蒙

天眷佑爾出師諸貝勒所至克防朕聞之不勝嘉悅前進事宜爾等詳加審酌可行則行如不可亦勿彊行爾等在行間宜仰承

天佑保惜聲名凡事相機圖之有當請命者公同議定遣使來奏朕據所奏裁決焉遂

命發在外遊牧及在內分管蒙古兵往駐義州先是有生員嶽起鸞疏言我國徵朝鮮大兵尙未渡江潛住鳳凰城何益宜速撤回倘京城有警路逺難以猝至其誰與守又言宜與明國議和不和恐我國人民散亡殆盡若與明和應將漢人速行放還否則亦當歸其紳士不可遲疑

太宗曰明人若遣使來聘問以禮歸我逃民則修好有名自可許和至俘獲士民

天之所與豈可復還敵國耶傳

諭漢官等議眾皆怒請誅之

太宗曰爾等欲殺之良是但恐殺此人後無復有敢言者至是羣臣力請曰此等蓄謀便利敵國之人不可不誅乃從之

三月乙酉令朝鮮降眾還國畱兵守鎭江城先是正月戊子徵朝鮮軍至安州城下招降不從己丑黎明進攻不移時克之斬郡守張犜副使全尙毅縣令宋圖南等安州牧使金浚兵使南以興赴火死城中居民及守兵各令安業駐軍秣馬四日乃進徵甲午至平壤城中文武官及兵民皆遁走我軍旣渡大同江次中和遣人以

書聲其罪曰向者我軍徵瓦爾喀時爾國無端出境與我軍相拒罪一也烏拉貝勒布占泰屢侵爾國爾以其屬我姻戚求我勸諭得以息兵爾曽無一好言相報罪二也我兩國原無讐怨爾於己未年發兵助明圖我幸蒙

天鑑明兵敗衂爾之帥卒爲我陣擒我不忘舊好故不加誅戮且贍養之爾不遣一介來謝罪三也

天以遼東賜我遼東之民我民也爾容毛文龍潛據海島致我遼東百姓被其侵擾聴其引誘我曽令爾防送毛文龍復成兩國之好爾竟不從罪四也辛酉年我軍攻毛文龍惟明人是問亦望爾恵顧前好不以一矢相加爾究無一好言相報罪五也毛文龍系明國之將爾乃與以土地導其耕種資之糗糧贍其軍實罪六也我

皇考上賓明方與我爲敵尙遣使來弔爾竟不遣一使罪七也爾如此負恩搆怨難以悉數我用是聲罪致討越一日朝鮮二使賫書來迎其使卽前此大軍收降朝鮮元帥姜功烈防將朴蘭英之子也時功烈蘭

英俱在軍中諸貝勒令二使各與其父相見作答書如前聲罪之文詰其果否尙欲與我爲敵抑悔禍抒誠申盟修好姑畱師五日以待如逾期則我軍必前進矣遣官二員賫答書偕二使往是日我遊兵入昌城其副使金時若遁走追擒殺之貝勒阿敏以前書有未罄者復遣備禦紮努巴克什科貝再以書往言爾來書云國有倭難明曽助兵恩不可負故亦以兵助明獨不思烏拉布占泰之以兵侵爾國也我曾勸解息兵可不謂恩乎又云兩國素相和好何無故興兵夫兩國固素相和好也乃爾以兵助明侵我豈有故耶又云毛文龍是明朝將官義不可逐夫毛文龍不見信於其主弗給糧餉爾獨何爲信之深代籌贍養以爾土地與之耕種耶又雲貴國兵來追毛文龍時不曽擾我民間一物故毛文龍侵擾遼東並未以兵相夫毛文龍之得據海島惟爾庇之其沿江屯札也一抵昌城一抵安州皆屬爾境隄防偵探惟爾教之爾之助惡不已多乎又云遼東之民乃毛文龍招誘我國不知夫爾旣容畱毛文龍致我土地人民屢被招誘爾尙得謂不知乎又云疆域阻隔未及聞喪來弔夫明與蒙古𨿽道裏迢逺皆聞喪而來弔矣爾與我國接壤獨懵然而不聞乎凡此積怨啟釁職汝之由若引咎自責以圖寧居可速遣親信大臣來負罪請和盟誓

天地我卽旋師我非爲土地人民興師至此也二月壬寅進徵黃州城中逃散無一人我軍畱駐癸邜朝鮮國王李倧別遣兩使臣同姜功烈朴蘭英之子隨紮努至告曰我王得貝勒之書已遣親信大臣來矣令我先來馳告時李倧已攜妻子遁往江華島長子李遁往全州其都城人民悉潰竄貝勒阿敏欲徵都城眾貝勒謂宜待其大臣至總兵官李永芳曰我等奉

上命秉義而行前與朝鮮書已言遣大臣盟誓卽旋師若背前言不義阿敏以何得多言叱退之於是大軍仍進徵甲辰遇李倧所遣進昌君令隨至瑞興駐營詰旦進昌君叩見諸貝勒請駐兵定議曰吾王自願認罪敝國貧瘠願悉索土產以獻吾王聞兵至恐懼已棄城避於海島矣城中府庫財物倉皇散失若以兵前進轉難定議也貝勒阿敏曰若然爾當指與我駐兵秣馬之地使者因指三屯每屯約三四百戶眾貝勒以爲可阿敏仍令吹角進徵嶽托察其情未易勸止防馬往邀濟爾哈朗至營共議濟爾哈朗曰吾等不宜深入距此三十里有平山城可往駐兵以待和議之成遂率軍往駐平山城是日畱進昌君於營遣副將劉興祚率十人乘舟往江華島見李倧李倧端坐不出一言興祚怒曰汝何物作此土偶狀耶李倧色赧無以答乃曰我因母喪未終故耳興祚曰爾惟好自尊大狂悖無禮國中百姓致罹兵禍不爲不甚矣今日之事成敗在於俄頃爾欲修好議和可遣親子弟一人往盟諸

天地汝國所產財物每年循禮貢獻自定額數事竣我軍卽還李倧猶豫未決曰城下之盟春秋恥之汝國果行大義盍退兵而後議和興祚曰汝尙以支辭抵飾耶遲一日則汝民受一日之害恐旦夕不能以相保矣吾今此言實爲爾民可卽遣爾弟行無遲也李倧遂遣其弟原昌君李覺並侍郎等官五員隨興祚來平山時八旗諸齊列貝勒阿敏中坐濟爾哈朗阿濟格杜度嶽托碩托左右坐令李覺從角門進行一叩頭抱膝相見禮李覺進馬百虎豹皮百綿防薴布四百布萬五千遂設宴宴畢李覺出嶽托謂阿敏曰吾等俱來此國中

禦前禁軍甚少蒙古與明皆是敵國或有邊疆之事當思豫備況我軍中俘獲亦已多矣宜令朝鮮王盟誓

卽可班師阿敏曰吾嘗慕明朝皇帝及朝鮮國王所居城郭宮殿無因得見今旣至此何不一見而歸乎當至彼近地再議如不從則屯種以居眾貝勒因令八旗大臣議之惟阿敏本旗固三泰穆克坦舒賽議仍進徵各旗大臣納穆泰和碩圖托博輝達爾漢徹爾格喀克篤哩博爾晉等均議如嶽托言乃遣劉興祚同巴克什庫爾禪往旣至江華島李倧令其議政判書等官議盟誓中事三日不決李倧延二使近其所居往來共議誓詞乃定三月庚午刑白馬烏牛焚香設酒肉骨血土各一器偕盟焚誓詞畢李倧餽我使臣皮帛等物餞送渡海辛未還營壬申貝勒等遣庫爾禪率二十人還沈陽奏防阿敏令凱旋軍士分路自取貲糧眾貝勒言已與朝鮮盟不可掠取其物阿敏以己未預盟縱掠三日至平壤城駐營乃與朝鮮王弟李覺及同來侍郎復申盟誓諸貝勒偕諸將俱躬擐甲冑九拜

天地自此由大路出朝鮮境秋毫無擾初庫爾禪率二十人自平山還朝鮮外臣不知其王已請和也兩以兵邀阻害從者六人又平壤步騎千人躡追庫爾禪殿後斬三人馳行六十里追者尙有騎兵三百庫爾禪令從者十人伏於隘處俟敵近發矢奮戰殪其官四員兵五十獲馬百令七人馭之徐行自率七人先馳辛巳至遼河奏捷

太宗時以城中兵少欲張兵威

親率貝勒等巡邊故

駐蹕遼河岸乙酉

命庫爾禪仍赴阿敏軍中

諭曰朝鮮旣經和好其歸順之民毋得秋毫擾害仍畱彼處俾各寧居臨陣俘獲者賞給被傷士卒區處攜回可作書與朝鮮王言歸順之民俱已放還也義州畱滿洲兵一千防古兵二千派每旗下滿洲官二員防古官一員以一大臣統之駐防鎭江城畱滿洲兵三百防古兵一千派滿洲官四員防古官四員以一大臣統之駐防所畱滿洲兵須令各備禦官以精壯堪用非疲弱貧乏者具保更當選良矢給之其統領大臣令各屯駐城上加意巡防毋爲姦細窺伺效我攻取之方江濱船艘愼加看守勿致疎失所給駐防兵丁糧餉務須寛裕俾勿往來搜索擾累滋事義州貯積之糧充餉若有餘或他處有餘糧並察數遣員來奏以便撥運向在我國之朝鮮官員仍令偕來與朝鮮王書內可再言我所以駐兵義州者原爲防毛文龍耳爾若不容毛文龍在島我兵亦不駐義州矣庫爾禪

賫

諭往遇貝勒阿敏於安州江付之

夏四月甲辰遣明使還寧逺

先是天命十一年十月明巡撫袁崇煥自寧逺遣都司傅有爵田成等同李喇嘛至十一月

太宗遣官方吉納溫塔什送之還與袁崇煥

書曰爾停息干戈遣李喇嘛等來弔喪並賀新君卽位旣以禮來我亦當以禮往故遣官致謝至兩國和好之事前者

皇考至寧逺時曽致璽書令爾轉達尙未見答爾主如答前書欲兩國和好當以誠信爲先爾亦無事支飾方吉

納溫塔什歸述袁崇煥言書中

大滿洲國與大明國並寫不便入奏仍付賫回天聰元年正月

太宗復遣方吉納溫塔什往致

書曰吾兩國所以搆兵者因昔日爾遼東廣寧守臣髙視爾主如在天上自視其身如在霄漢俾

天生諸國之君莫得自主欺藐陵轢難以容忍是用昭告於

天興師致討惟

天不論國之大小止論理之是非我國循理而行故仰蒙鑑佑爾國違理之處非止一端可爲爾言之如癸未年爾國無故興兵害我

二祖一也癸巳年葉赫哈達烏拉輝發與蒙古會兵侵我爾國並未我援後哈達復來侵我爾國又不以一旅相助己亥年我出師報哈達

天遂以哈達畀我爾國乃庇防哈達逼我釋還其人民及己釋還復爲葉赫掠去爾國則置若罔聞爾旣稱爲中國宜秉公持平乃於我國則不援於哈達則援之於葉赫則聴之偏私至此二也爾國𨿽啟釁我猶欲修好故於戊申年勒碑邊界刑白馬烏牛誓告

天地云兩國之人毋越疆圉違者殛之乃癸丑年爾國以衛助葉赫發兵出邊三也又曽誓云凡有越邊者見而不殺殃必及之後爾國之人潛出邊境擾我疆圉我遵前誓誅之爾乃謂我擅殺縲系我使臣綱古哩方吉納索我十人殺之邊境以逞報復四也爾以兵衛助葉赫俾我國已聘葉赫之女攺適蒙古五也爾又發兵焚我累世守邊廬舎擾我耕耨不令收獲且移置界碑於沿邊三十里外奪我疆土其間人葠貂皮五穀財用產焉我民所賴以爲生者攘而有之六也甲寅年爾國聴信葉赫之言遣使遺書種種惡言肆行侮慢七也我之大恨有此七端至於小忿何可悉數陵逼已甚用是興師今爾若以我爲是欲修兩國之好當以黃金十萬兩白金百萬兩縀百萬疋布千萬疋爲和好之禮旣和之後兩國往來通使每嵗我國以東珠十顆貂皮千張人葠千斤饋爾爾國以黃金一萬兩白金十萬兩縀十萬疋布三十萬疋報我兩國誠如約修好則當誓諸

天地永矢勿渝爾卽以此言轉達爾主不然是爾仍願兵戈之事也三月壬申方吉納溫塔什還自寧逺偕明使臣杜明忠等賫袁崇煥及李喇嘛書各一函至【袁崇煥書云再辱書教知漸息兵戈以休養部落卽此一念好生天自鑑之將來所以佑】

【汗而昌大之者尙無量也往事七宗汗家抱爲長恨者不佞寧忍聴之漠漠但追思往事窮究根因我之邊境細人與汗家之部落口舌爭競致起禍端作孽之人卽逭人刑難逃天怒不佞不必枚舉而汗亦所必知也今欲一一辧晰恐難問之九原不佞非但欲我國家忘之且欲汗共忘之也然】

【汗家十年苦戰皆爲此七宗不佞可無一言乎今南關北關安在遼河東西死者寧止十人仳離者寧止一老女遼沈界內之人民已不能保寧問田禾此極慘極痛之事我國家所難消受而】

【汗家之雪怨固已滿志快心者也今若修好則城池地方作何退出官生男婦作何送還是在汗之仁明慈恵敬天愛人耳天道無私人情忌滿是非曲直原自昭然各有良心偏私不得一念殺機起世上無窮刼運一念生機開後來許多吉祥不佞又願】

【汗熟思之來書中所開諸物以我國家之財用廣大亦寧靳此然往牒不載多取違天又汗所當酌裁也方以一介往來又稱兵於朝鮮何故我文武官屬遂疑汗之言不由也兵末回卽撤回已回勿再往以明汗之盛徳息止刀兵將前後事情講析明白往來書札無取動气之言恐不便奏聞朝廷惟汗堅意修好再通信使則凜簡書以料理邊情有邊疆之臣在寧或虛汗美意壅於上聞乎李喇嘛書云自幼演習祕密朝禮名山惟上報四恩風調雨順天下太平乃我僧家之本願也上年袁巡撫念】

【先汗盛徳遣我上紙承汗及各王子供養美饌並贈禮物又遣官逺送我銘刻五內至寧逺備述袁巡撫甚喜因書函外面字樣未經開看至第三次換來見書中有仍願兵戈一語恐朝廷不喜未曽轉奏想汗及各王子具有福智心地明白我佛教慈悲爲體方便爲用湏要救濟眾生消除嗔恨以成正果我佛家弟子難行處能行難忍處能忍解度爲體勸化爲用我佛祖畱下法門有歡喜無煩惱只有慈悲活人更無嗔恨損物若】

【汗說七宗惱恨固是往因然天道不爽再一說明便可放下袁巡撫是活佛出世有理沒理他心下自分明所說河東地方人民諸事汗當斟酌良辰易遇善人難遇有我與王喇嘛在此隨緣解說事到不差願汗與各王子放得下放下了難捨者亦捨將來佛說苦海無邊回頭是岸干戈早息卽是極樂種種譬諭無非演我如來大乘慈悲至教也】四月甲辰

太宗遣杜明忠還與袁崇煥

書曰觀來書以事屬旣往欲我消釋七恨爾先世君臣欺陵我國召怨積釁致起干戈我念戰爭不息生民何辜故遣使同李喇嘛致書於爾使兩國是非曉然以修和好我若猶懷七恨欲相攻伐則前此遣使亦何爲哉來書乃云今若修好則城池地方作何退出官生男婦作何送還是在汗之仁明慈恵敬

天愛人夫理直在我蒙

天垂佑賜與城池官民今曰退還是不願講和有意激我之怒也我國敬

天愛人久爲逺近稔悉爾國土地人民歸我之後悉已奠定安集若舉以還爾是違

天而棄人矣又云方以一介往來又稱兵於朝鮮何故遂疑汗之言不由中也夫我豈無故而徵朝鮮乎庚子年我兵東徵收我邊境屬國師旋時朝鮮以兵阻我我軍擊敗之殱其將卒然亦未嘗因此宿怨也其後烏拉貝勒布占泰伐取其城邑朝鮮以布占泰屬我姻戚遣使來告求爲勸阻我遂諭令罷兵乃朝鮮忘我大徳於己未嵗無故稱兵來犯旋卽敗去所俘將卒我不忍誅畱之豢養尋亦釋還冀仍修好而朝鮮無一好言相報反自尊大肆言輕我又納我逃亡之人自始至終與我爲難我猶遲之數年彼卒不悔罪求和我乃興師致討惟

天意是我而非朝鮮故我軍所至克防今

天誘其已和好矣然自李喇嘛通使以來我亦未嘗有不徵朝鮮之說也有何言不由中而爾疑之爾詭言修好仍遣哨卒偵視我地收納逃亡偪處近界修葺城堡是爾之言不由中也我國將帥實以此疑爾矣又云息止刀兵將前後事情講析明白此言是也乃又云往來書札無取動气之言恐不便奏聞夫是與非必明爲剖析而後和好可成故前書歷敍原委詳悉事機使爾國君臣信我坦白若徒以無取動气之言相抑則匿其意而不言難於議和矣似此欺慢之詞與前遼東廣寧碌碌諸臣何異哉爾洞察前後熟諳機宜若果和好未有不誓諸

天地者人或可欺

天可欺乎來書云先開諸物所當酌裁夫講信修睦借金帛等物以成禮耳我豈貪多而利此者設爾國力有不支則初和之禮可酌減其半我國亦以東珠人葠貂狐皮等物酌報之旣和以後兩國往來之禮則仍如前議若如此定約修好永息兵爭兩國之福也至爾等於我實漸加輕慢前來書尊爾皇帝如天李喇嘛書中以我鄰國之君列於爾國諸臣之下如此尊卑倒置皆爾等私心夫人君者代天理物上天之子也人臣者生殺予奪聴命於君者也今以小加大賤妨貴於分安乎我揆以義酌以禮書中將爾明國皇帝下天一字書我下爾明國皇帝一字書爾明國諸臣下我一字書以後爾凡有書來當照此式寫若爾國諸臣與我並書我必不受也又與李喇嘛

書曰觀來書以佛門弟子爲介紹之人欲成兩國和好爾喇嘛博通理道明哲人也我兩國是非洞然明白曲在我則規我曲在彼則規彼宜無偏袒之心故我以衷言相告自古以來或興或廢何代無之焉可枚舉如大遼天祚無故欲害金太祖而兵起大金章宗無故欲害元太祖而兵起萬曆無故侵陵我國偏防葉赫而我兩國之兵起我師旣克廣寧諸貝勒將帥咸請進山海關我

皇考以昔日遼金元不居其國入處漢地易世以後皆成漢俗因欲聴漢人居山海關以西我仍居遼河以東滿漢各自爲國故未入關引軍而返彼時意漢人或來議和也遲之四載明人乘間修葺寧逺伺隙搆兵我因出師以攻寧逺時適嚴寒兵士勞苦用卽班師及

皇考升遐爾喇嘛來弔意謂此

天欲我兩國和好時矣故具書議和遣官偕往又以書式不合封還至再今爾喇嘛又云有仍願兵戈一語難以轉奏夫我以言致書明國皇帝亦以書報彼此通達明析則和好可成若順從彼意不使直吐情欲議和好得乎袁巡撫來書欲將

天賜我之城池官民退還爾喇嘛亦輕聴其語勸我捨而還之又將袁巡撫書於上鄰國之君書於下彊相陵制是不欲成兩國之好也爾來書云良辰易遇善人難逢我因爾喇嘛以修好來其意甚善卽遣使相報若不以爾爲善人何遣使往來不憚煩乎又云苦海無邊回頭是岸此言是也然向我言之亦當向明國皇帝言之若肯回頭共臻極樂豈不甚善爾喇嘛旣深通佛教明達道理何獨向我喋喋耶從前遼東廣寧諸臣妄肆欺陵啟釁召兵自貽伊戚今猶未鑑前車而不自醒悟乎語云人相敬則爭心息若徒事欺陵不惟新好難成卽舊好必敗爾喇嘛豈不知之

書旣繕又與袁崇煥

書曰頃報爾之書已經繕畢方欲遣使會爾國兩次有人逃來言爾修築塔山大淩河錦州等城又察哈爾使臣至所云亦然因是停止遣使卽將報書付爾使者杜明忠賫回玆因築城之故再爲爾言之若果兩國議和先湏分定疆域以何地爲爾國界何地爲我國界各自料理今爾遣使議和又修葺城垣潛圖侵逼得毋以前寧逺城凍攻之未墮自以爲得志詐稱和好乘間葺城爲戰守計乎不願太平而願爭戰恐非善事爾縱能保守一二城他處之城及田畆禾黍能盡保耶倘戰爭不息蒙

天眷佑我師長驅而入

天以燕京與我爾主南奔身敗名裂爲何如也自古以來爾等文臣往往如婦女之在閨中徒好大言以致喪師殃民社稷傾覆從前爾國任用非人故河東河西之地盡失兵將俱亡今尙以爲未足戒而欲動兵戈耶乙邜陞賞徵克朝鮮將士

先是

命巴克什庫爾禪賫

諭赴軍營之後二旬越一日丙午徵朝鮮貝勒阿敏等遣官靑嘉努至以凱旋大軍於四月初八日渡江告辛亥阿敏遣官覺羅龍什至奏請

上無逺迎見

上時唐古特喇嘛察哈爾使臣俱集

上宜端坐受拜用昭國體

太宗諭曰

天佑我國平服朝鮮聲名宣播今與兄貝勒互行拜見之禮外國聞之愈彰其美若使兄跪拜而端坐受之豈反足以播美名哉癸丑

駕出城次於武靖營之野甲寅設行幄於

禦營一里外

太宗率諸貝勒逾行幄數武駐馬以待凱旋諸貝勒防馬

馳至遂同下馬依次排立樹纛拜

天

禦行幄凱旋諸貝勒復排立阿敏前謁

太宗出位迎之阿敏叩首

太宗答禮抱見乃復坐代善莽古爾泰左右坐阿敏回班

次坐凱旋眾貝勒羣臣行跪拜禮

太宗命巴克什達海傳

防問兄貝勒及諸弟侄行間安否阿敏令庫爾禪奏曰荷天眷佑曁我

皇上威福平服朝鮮其國王之弟今已偕來一軍俱無恙次諸貝勒行抱見禮次總兵官揚古利蒙古貝勒巴克【紮嚕特部見天命八年正月】諤勒哲依圖達賚布延岱多爾濟【以上四人俱烏嚕特部見天命七年二月】相繼至行禮如諸貝勒班次稍後大臣托博輝達爾漢和碩圖固三泰徹爾格納穆泰喀克篤哩武訥格李永芳康古哩與蒙古臺吉朝見禮同朝鮮王弟李覺與我國諸貝勒禮同見畢

賜阿敏禦衣一襲濟爾哈朗阿濟格杜度嶽托碩托馬各

一匹遂祭纛祭畢

禦行幄代善阿敏莽古爾泰左右列坐令李覺坐阿敏下諸貝勒分翼坐設筵宴乙邜敍功行賞楞額哩身先士卒遇敵哨兵驅斬無脫襲義州時以兵潛入者三又於行間悉遵

上方略克佐成功由三等總兵官擢爲一等總兵官【卽今一等子】先登義州城之葉臣由遊擊擢參將【卽今二等輕車都尉世職】雅遜鍚翰愛湍由備禦擢遊擊【卽今三等輕車都尉世職】蒙安由閒散擢備禦【卽今騎都尉世職】勞翰故贈備禦薩木哈納亦故贈千總仍各賞給人口及馬牛阿山穆克坦邦遜武巴海科新等繼進登城俱

賜人口及馬匹其餘俘獲分給未出徵諸臣

五月辛未徵明錦州

時明人修築錦州大淩河小淩河等城辛未

太宗親統師徵明出撫近門謁

堂子西發由上楡林至遼河駐營甲戍至廣寧舊邊選精鋭爲前哨擊敵捉生察訊明兵虛實仍分兵三隊以貝勒徳格類濟爾哈朗阿濟格嶽托薩哈璘豪格率兵爲前隊攻城諸將率兵攜云梯挨牌等物爲後隊

太宗與大貝勒代善二貝勒阿敏三貝勒莽古爾泰統大軍居中乙亥入白土場邊晚至廣寧乘夜進發前隊兵執明哨卒至訊之知右屯衛以兵百人防守小淩河大淩河修城未竣亦以兵駐防錦州城繕修已畢馬步卒凡三萬人丙子

太宗率兩黃旗兩白旗兵直趨大淩河明守城兵棄城遁我前鋒兵二十人馳擊之並敗其哨卒追至錦州城下城門閉明潰兵不得入越錦州城而逃復遇我前隊兵盡殺之代善阿敏同貝勒碩托率正紅鑲紅鑲藍旗兵直趨錦州遂圍其城莽古爾泰率正藍旗兵直趨右屯衛各路兵並攜所俘獲會於錦州距城一里駐營有堡臺二千餘人來降

命縱赴山海關聴其所往又縱四百人令赴錦州守城者不納復來歸亦令俱赴山海關丁丑明太監紀用同總兵趙率教遣守備一千總一至

諭之曰爾等欲降則降欲戰則戰爾太監可出城面陳曲我每以爾國邊臣平日欺我之情無由自白欲見爾太監言之俾轉達爾主卽攻抜爾城亦決不誅爾太監或恐我兵誤加傷害可自立號記別居他所遂

命二使還與以

書曰曩者爾等遣李喇嘛講和並議書中髙下行欵我已從爾言將爾主髙寫一字又謂議和之禮物過多求我

裁減我亦從爾言減之及遣杜明忠賫書來將我書於爾寧逺邊臣之下我獨非鄰國之君乎何侮慢若斯之甚也夫兩國和好宜先議定疆界某地屬爾某地屬我疆界旣定方得彼此寧輯若以力相爭必至搆兵不已況爾國兵力已屢經較量矣豈猶不自知耶乃侈然以退還遼東土地人民爲言是有意激怒我願事爭戰矣我故諭杜明忠有嗣後兩國仍爲敵國我亦不復遣使之語今董率三軍親至城下爾等坐困孤城外援莫至將待勢窮力屈俯首就戮耶抑事識幾先束身歸命耶夫講信修睦共享太平豈不甚美乃旣不能相敵而又願事戰爭是徒驅爾生靈斃之鋒鏑也於心奚忍哉我爲敵國見爾民死傷者眾心猶惻然昨者將二千餘人盡已釋還乃爾等不以朝廷爲念不憫百姓死亡樂事兵爭不思和好而固執此妄謬之辭我甚不解也今或以城降或以禮議和惟爾等酌而行之耳太監爲朝廷近臣𨿽在城中不親戰禦可出觀我軍威以一人住我行營以一人往奏爾主責爾邊臣遵我裁定禮物誠心議和我豈有不從者乎倘猶遲疑觀望我蒙

天眷佑一鼓而下此城則山海關以西非復爾國有矣此皆爾國文臣貽誤爾主以致喪師失地非我之佳兵也是日整理攻具午刻攻錦州城西隅垂克明三面守城兵來援火礮矢石齊下我軍遂退五里而營

太宗遣官調取沈陽兵庚辰

諭明太監紀用來議和遣使三往其使乃來言欲我國一

人往彼面議遂

命巴克什綏占同副將劉興祚之弟興治行錦州閉城不納翼日城中遣守備一千總一至言昨因夜晦未便開城今可於日間來議所需之物自當先與至和好之事俟退兵後奏知朝廷再議於是復

命綏占劉興治往又不令入城總兵趙率教立城上言曰勝敗豈有常乎總之聴天而已仍令其守備千總同綏占劉興治來

太宗因其使

諭答之曰爾敢援天出大言乎我惟

上天所命是以沈陽遼東廣寧三處俱屬於我若爾果勇猛何不出城決戰乃如野獾入穴蔵匿首尾狂嘷自得以爲莫能誰何不知獵人鍬鐝一加如探囊中物耳想爾聞有援兵故出此大言夫援兵之來豈惟爾等知之我亦聞之矣我今駐軍於此豈僅爲圍此一城正欲俟爾國援兵皆至聚而殱之不煩再舉耳今與爾約爾出千人我以十人敵之我與爾憑軾而觀孰勝孰負湏臾可決爾若自審力不能支則當棄城而去城內人民我悉縱還不戮一人也時袁崇煥遣二人賫書潛赴錦州爲我哨兵所獲殺一人擒一人至其書乃與太監紀用者【內有調集水師援兵六七萬將至山海薊州宣府兵亦至前屯沙河中後所兵俱至寧逺各處蒙古兵已至臺樓山我卽日進兵錦州城中火器俱備兵馬甚多如加意防守何能攻克等語】於是盡得其援兵之信

命貝勒莽古爾泰濟爾哈朗阿濟格嶽托薩哈璘豪格率偏師往衛塔山運糧士卒前軍八十人遇明兵二萬人擊敗之明兵盡棄其馬匹甲冑分路而逃壬午移

禦營距錦州城二里是日釋所獲漢人蒙古人歸錦州癸

未

命系書於矢射入錦州城中

諭曰爾城內一應官吏軍民等與其饑困而死不如縋而出降必縱爾歸令與爾父母妻子相見也昨我軍到臺堡降眾二千餘人悉令縱還想爾等亦聞之矣今我豈肯舎此垂陷之城而去俟我攻城軍士云梯挨牌棉甲一到卽行攻取玉石俱焚噬臍何及曷若於未攻之前縋城出降我必使爾室家完聚有官職者自當優敍恩養丙戍

命大臣蘇納選八旗蒙古士馬精壯者悉統領之截守塔山西路丁亥蘇納遇明兵二千人進擊敗之乘勝逐殺獲馬百五十餘卽以所俘人口及馬

賜隨徵蒙古諸貝勒將士庚寅大臣博爾晉圖爾格自沈

陽率兵至行營

癸巳擊敗明兵於寧逺

時明兵自山海關援錦州相繼至寧逺

太宗率貝勒代善阿敏莽古爾泰濟爾哈朗阿濟格薩哈璘等分錦州行營每旗副一員及防軍驍騎蒙古兵三千往寧逺迎擊敵兵壬辰邜刻起行癸巳黎明至寧逺城北岡明遊擊二員率步兵千二百餘人掘壕以車爲營列火噐守禦

太宗率諸貝勒將士面城列陣令我兵攻其步卒不移時盡殱之明總兵滿桂之兵及密雲兵出寧逺城東二里列陣於南沿城環列鎗礮

太宗諭諸貝勒曰此地逼近城垣若卽進攻難以盡力縱擊可稍退以觀動靜於是退軍逾山岡旣而環視明兵

仍堅壘不動

太宗欲進擊阿濟格請從代善阿敏莽古爾泰皆以距城

近不可攻勸阻甚力

太宗命近禦諸將及侍衛等皆冠兜鍪

諭曰昔

皇考攻寧逺不克今我攻錦州又未克若遇此野戰之兵尙不能勝其何以張我國威耶於是

親率貝勒阿濟格與諸將侍衛及防軍等疾馳進擊明前隊騎兵敗走追至寧逺城下盡殪之屍塡壕塹諸貝勒皆愧奮不及冑亦馳而進分擊明步卒濟爾哈朗薩哈璘及瓦克達【大貝勒代善第四子】俱被創仍力戰明兵大敗委棄甲仗於路其死傷者無算我軍乃還駐雙樹鋪乙未至錦州

命向城舉礮鳴角躍馬而前軍士大噪三次乃入營

六月庚子罷攻錦州班師

先是明錦州兵乘我移軍攻寧逺時出城窺視我軍迎擊之復遁入城我遊擊覺羅拜山備禦巴希爭先衝擊歿於陣

太宗自寧逺還錦州各

賜人口及牛馬以防之六月丙申朔以擊敗明滿桂兵及密雲兵於寧逺刲牛八祭纛籍所俘獲人口馬匹分防陣亡將士

親臨拜山及巴希喪酹酒哭之【後贈授拜山三等男巴希二等輕車都尉】戊戌列八旗梯牌及一切攻具並相視形勢爲進攻計己亥攻錦州城南隅因城壕深濶難以驟抜時值溽暑天气炎蒸

太宗憫念士卒勞苦又畱守沈陽諸貝勒以蒙古敖漢柰

曼諸部長率眾來附奏

聞庚子自錦州班師丁未還沈陽

戊午發帑賑饑

時大饑斗米價銀八兩國中銀𨿽多無處貿易是以銀賤而諸物騰貴良馬一銀三百兩牛一銀百兩蟒縀一銀百五十兩布一疋銀九兩盜賊繁興竊馬牛或行劫殺

諭八旗大臣曰各旗所屬之人勤惰不齊貧富亦異夫務農積貯爲足食之本而有無相卹實弭盜之原爾諸大臣務加詳察若力不能耕種而無糧贍養者有兄弟則令與兄弟相依無兄弟則令殷實有糧者養之其爲諸貝勒素知才能之人有不能耕種而無糧贍養者須詳察其情告知諸貝勒設法贍養毋俾失所近聞盜賊蜂起乘馬劫殺若管堡官不修葺堡墻不稽察盜賊牧馬之人不察收馬匹縱賊竊乘及守門人役不盤詰出入之人均治罪弗貸管堡官有斂民食物餽送巡察官者與受並罪之是日大臣等入奏曰盜賊若不按律嚴懲

恐不能止息

太宗惻然諭曰今嵗國中因年饑乏食致民不得已而行竊耳緝獲者鞭而釋之可也遂

詔是嵗讞獄姑從寛典仍大發帑金散賑饑民

皇淸開國方略卷十

欽定四庫全書

皇淸開國方略卷十一

太宗文皇帝【天聰元年丁卯七月至二年戊辰十二月】

天聰元年秋七月己巳敖漢部柰曼部來歸先是正月有喀爾喀古逃至言察哈爾林丹汗興兵攻掠喀爾喀服從者収之拒敵者被殺紮嚕特部奔依科爾沁部二月

太宗與柰曼部長衮楚克巴圖魯【元太祖裔額森偉徵諾顏第三子】書曰聞爾曽與烏木薩特綽爾濟喇嘛言欲與我國和好果爾可與敖漢部貝勒定議遣一曉事人來以便計議我素秉直道而行善者不欺惡者不懼向之徵討各國非好戰也因陵轢過甚故昭告於

天用彰

天討耳我屢欲與明修好而彼不從偏助葉赫遣兵防衛又侵我沿邊居民擾耕獲毀廬舍驅之離散明如是其陵轢我也我是以有徵明之師我國與喀爾喀素相和好自齋賽侵我烏紮拉城殺我使臣又巴哈達爾漢娶我已聘之女配與其子遂啟釁端及我旣擒齋賽喀爾喀諸貝勒來與我議和誓告

天地如往徵明國則合兵而往與之和則共約而和若有惑於明之巧言厚賂而私與之和者殃必及之乃喀爾喀毀棄盟言聽讒嗜利左袒明人殺我臺軍獻首於明又屢行劫掠我念前好置之不問去歳我由寧逺旋師喀爾喀妄料我軍盡沒專意助明移兵相逼我遣往科爾沁之使臣復屢被截劫是喀爾喀之背盟肆惡也我是以有徵喀爾喀之役朝鮮向與我通好無故與明合謀聯兵侵我防

天眷佑我師克捷猶曲宥其愆俘獲士卒不加誅戮縦之使歸彼仍棄絕我好背我而歸明附我讐怨納我逋逃是朝鮮之負恩怙惡也我是以有徵朝鮮之舉然則我之興師動眾豈得已而爲之哉蓋兵非美事實欲與諸國共安太平耳爾等誠欲和好同除彊暴各保疆圉正在此時彼察哈爾汗攻掠喀爾喀以異姓之臣把握事權居其貝勒之上矣又離析諸貝勒之妻彊取諸貝勒之女以配微賤之人矣爾等豈無見聞乎若以吾言爲然可將此書與兩克什克騰諸貝勒觀之四月衮楚克巴圖魯同敖漢部長索諾木杜稜【與衮楚克巴國魯同祖】塞臣卓哩克圖【索諾木杜稜之弟】及察哈爾國濟農臺吉遣使通欵

太宗復與以

書曰汝等遣使致書欲爲察哈爾汗與我國講和須察哈爾汗特遣使臣來來時務以誠信之言教之若詞多支蔓便啟爭端一言不善遂敗乃事我惟據來使所言遣使相報耳我兩國非若明人夙爲讐敵豈以徵戰爲善而以太平爲不美乎凡人用姧謀詭計而能成事者鮮矣惟能誠信往來克成厥好斯可以永久弗替耳若講和好我必不背科爾沁以科爾沁曽以和好之事推我主盟也六月辛亥敖漢部柰曼部使人俱至言其貝勒

率眾來歸

太宗遣每旗官一員迎之又

命大臣迎烏木薩特綽爾濟喇嘛庚申

親率諸貝勒統兵千五百人出迎翼日

駐蹕都爾弼山岡敖漢部柰曼部使人復至奏言明朝曽遣人兩次致書言何故往投滿洲當投我國今以其書呈

覽秋七月戊辰

駕自都爾弼山岡渡遼河十里外

駐蹕己巳衮楚克巴圖魯等至

太宗出營迎之率以拜

天乃陞

禦座衮楚克巴圖魯等入

禦營奏曰吾等因察哈爾汗不道來求

聖主福庇

太宗曰諸貝勒逺來歸附跋涉勞苦可弗拜但互相抱見可也衮楚克巴圖魯等奏曰異國之人逺來歸命防

皇上鴻慈容納卽系編氓焉敢不拜於是趨前叩拜畢命近前抱見次與諸貝勒序齒互相抱見乃出所攜酒肴

以進

命衮楚克巴圖魯坐於右索諾木杜稜塞臣卓哩克圖坐於左臺吉土謝圖岱靑達爾漢桑阿爾齋鄂齊爾都爾巴分坐於旁

賜部長三人雕鞍良馬各一臺吉五人鞍馬各一是日太宗率之告

天曰察哈爾汗敗棄典常罔卹兄弟致敖漢柰曼部諸貝勒與之交惡來歸於我我若不加軫念視如編氓勒遷內地者

上天鑑譴若加之愛養仍令各安疆土而諸貝勒聽察哈爾離間之言背我而懷貳心者

天亦鑑譴惟無相違棄

天佑我等福祚延長子孫繁盛千秋萬世永享安樂辛未衮楚克巴圖魯等宰牛二十馬二羊四百恭進筵宴甲戍

駕還沈陽

八月乙卯擊敗明兵於遼河

先是牛莊守臣奏報明國兵船十泊遼河銜尾排列我軍乘船將進敵人按兵不動今集三旗兵往攻之

太宗遣貝勒嶽托率各旗官一員兵三百人往覘至是嶽托奏言敵船俱泊遼河止有小船三大船一從小河而入我守邊官棟世祿法都岱達喀爾達塔爾弼希等率兵兩岸夾擊四船並獲殪其守備一千總二百總二兵二百

九月丙子勞鎭守朝鮮義州撤還諸將

初大軍徵朝鮮凱旋以國王李倧弟李覺至越數日將遣還

禦殿設餞

頒賜李倧駝馬雕鞍鋄金櫜鞬腰刀鋄金鞓帶貂裘貂皮賜李覺鞍馬鋄金櫜鞬腰刀鋄金鞓帶貂裘貂皮蟒衣同來侍郎鞍馬蟒衣猞貍猻裘其餘官員鞍馬及緞衣等物有差巴克什達海庫爾禪等令李覺及侍郎服蟒衣謝

恩固辭不從謂蟒衣乃國王之服官員無服此衣之制副

將劉興祚曰以

恩賜之衣而不肯服爾殆畏明國而不願歸也姑拘系於此何如於是各服衣裘行朝鮮國禮謝

恩

太宗遣參將英固爾岱同劉興祚送歸與李倧

書曰天下諸國皆

天之所命而建立之者明國之主獨以己爲天子視各國之主皆在其下種種欺陵實不能堪故昭告於

天興兵徵討惟

天至公不視國之大小而視事之是非以我爲是以明爲非是以我師克捷奄有東土因爾以兵助明來侵又納我逃民故我命將往徵王能識天意克自悔過於我國領兵貝勒前以禮納欵復遣王弟來覲旣智且賢故能佐成和好國家受福我國從來與和好之國不起釁端其不願交好心懷異志者我亦不懼王以禮遣王弟來恐日久系懷故速送歸自此以後但以式好爲念勿似明之相欺也至每年往來之禮王自知之自後若有爾國人民逃歸我國我卽緝以還汝我國之滿洲漢人及陣獲朝鮮之人逃至爾國爾卽緝以歸我毋或隠匿致敗兩國和好也七月李倧遣副將沈正笏朴蘭英賫方物報謝其書言不忍防送被俘後逃歸之人又請撤義州鎭兵

太宗遣大臣阿什達爾漢巴奇蘭同沈正笏朴蘭英往又

與

書曰我二國本相和協止以明國之故遂啟釁端今天令親睦復歸於好若旣和而欲敗之

天有不譴責者乎我之畱兵義州初非疑爾誠恐明人敗我和好不得不爲防守計耳今若拒絕明人勿使入境王當卽遣士卒來守義州我兵自當撤還若爾國之兵未至吾兵遽撤恐明人伺隙前來竊據也至言爾國之民被俘之後思其父母逃歸若復縛送心有不忍前者爾兵入我棟鄂瓦爾喀什窩集肆行屠戮又容匿毛文龍納我遼東逃民以是往徵爾國當攻城陷陣之時我師豈獨無死傷者乎今以血戰所獲之俘脫逃而去爾乃収而庇之謂不忍再視其離散爾試思昔日來侵我國屠戮我民其父子兄弟豈無離散者乎遼東之民久經分給將士誼關主僕一旦僕棄其主竄歸爾國豈得不謂之離散乎倘我國將士忿其叛逃率眾而往執之自此啟釁敗盟又未可定也我所以欲爾歸我逃人者非貪得正欲永踐盟好耳如有貪得之念前薙發降我之民如許之多一經盟誓遂爾遣歸我何嘗靳之也今王若愛戀其民必以彼父母兄弟完聚爲詞可將逃人一一察出與其原主期約一處伊主許贖各從其便如此庶爲允協王其圖之

頒賜李倧猞貍猻貂皮李覺貂狐皮及銀姜功烈銀吳希楠朴桂英馬匹衣服姜功烈朴蘭英之子衣服鞍馬

賜沈正笏朴蘭英猞貍猻裘蟒衣鞍馬從者四十七人衣

服銀兩有差旣遣行遂

命撤回鎭守義州將士以義州復歸朝鮮九月丙子阿什達爾漢巴奇蘭歸以李倧書至言卽遣官至義州更代矣是日鎭守義州諸將亦還

太宗親賜酒勞之

冬十一月庚午察哈爾貝勒率眾來歸

先是察哈爾林丹汗所屬之安班和碩齊古英和碩齊扣肯巴圖魯遣十五人來奏言我察哈爾汗蔑棄兄弟敗壊倫理我等聞

上威徳遐敷仁恩普被因相率來歸應居何所惟上裁之

太宗諭曰爾等來歸我國我國可居之地任爾居之【事在六月】至是察哈爾貝勒昻坤杜稜攜妻子率眾來歸

命迎宴撫輯之是月薩哈爾察部六十人來朝以貂狐猞

猁猻皮入貢

十二月甲午朔宴來歸阿拉克綽特部長

阿拉克綽特部舊屬察哈爾國先是有貝勒巴爾巴圖魯諾們達賚吹爾紮木蘇率所屬戶口乘馬四十五匹來歸宴之

賜莊田戶口牛羊金銀衣裘器用俱備【事在八月】至是貝勒多

爾濟伊勒登攜妻子率眾來歸

禦殿受朝設宴是月長白山迆東濱海呼爾哈部三人來

朝以黒貂皮入貢

天聰二年春正月甲子釋陣獲明人還寧逺先是明寧逺總兵祖大壽部下人銀住爲我軍擒獲至是釋之歸與祖大壽

書曰彼此互爲大言徒滋支蔓何所底止夫搆兵則均受戰爭之禍息兵則共享太平之福此理之易曉者也我欲通兩國之好共圖太平擬遣使致祭爾先帝並賀新君卽位及閱爾來書有弔防者爲誰講和者爲誰之語是以停止遣使但令銀住同來使致詢如謂以禮往來爲善則我卽遣使往矣【時爲明崇禎元年】是月東方格依克哩

部四頭目率四十人來朝宴之

賜衣各一襲

二月庚子徵多羅特部

多羅特部察哈爾所屬也我遣往喀喇沁之使臣兩次爲所截殺

太宗統師徵之

諭貝勒大臣曰此行皆選精銳以往兵不甚多當出奇制勝爾等誡諭軍士務紀律嚴明勿得輕進行五日

諭諸貝勒曰爾等率精銳前行若遇敵人當以計擒之訊其消息朕卽率諸軍繼進於是諸貝勒前行生擒敵人訊知多羅特部靑巴圖魯塞稜並其部眾俱在敖穆掄地遂駐兵待

太宗至進徵敖穆掄合擊多羅特部眾其多爾濟哈坦巴圖魯中傷遁走盡獲其妻子殺其臺吉固嚕俘獲萬一千二百人以防古漢人千四百名編爲民戶余俱爲奴復選精騎從故道往収察哈爾部眾獲馬一百三十牛七十又躡追其逃人俘獲二百戶

賜從徵將士及被傷士卒俘獲人口有差刲牛八祭纛告天乃班師將至沈陽宴諸貝勒大臣

諭曰防

天眷佑初次令兩防弟隨徵逺國克著勤勞刻期奏凱宜錫美號以示褒嘉貝勒多爾衮號爲墨爾根岱靑貝勒多鐸號爲額爾克楚琥爾

甲午朝鮮遣使運送米谷

先是元年秋撤兵義州以其地仍歸朝鮮

諭令市糴米谷旣而國王李倧遣使貢方物謝

恩言創殘之餘未有米谷市糴

太宗與書曰我國糧米若止供本國民人原自充裕邇因防古諸貝勒攜部眾來降者不絕槪加贍養所以米粟不敷爾與毛文龍糧餉已經七年我豈似彼無故索取惟今嵗市糴一年以濟窘乏爾能開糴助我方見惇睦之誼爾云平安黃海二道俱經殘破然所餘尙多且六道仍如故也若願以糧相濟則從鴨緑江運亦可海運亦可至於我國逃人當兩國盟誓時原議自盟之後爾國卽行送還爾並未踐約後爾弟歸國復約以過江日爲始送還逃民亦未見送還爾云駐兵義州縱有逃民無由得知若撤義州兵回各守封疆有逃來者便易稽察今我撤兵之後逃往人數已察出甚多矣從前相約凡遇間諜之人彼此必執而歸之近乃有定州外郎金惟同潛來窺伺經旬方返若不加禁絕恐致生亂階特此相告

命大臣同來使賫往【事在元十二月】年至是李倧遣官賫書申辯金惟同非其所遣貢春季方物並米二千石更以一千石在江中平價市糴嗣復以奉

諭詰問納我叛逃事遣使賫書來報【其書曰日者邊臣傳致來書閱之不覺駭訝敝邦旣與貴國誓天約和容受叛亡於義不可故曽有逃來人口輒卽防送旣得來示卽令邊臣廣加察訪報稱正月十一日晚有不辧滿漢二十餘人乘白馬由鎭江後山無人處橫過向海邊去似往投毛文龍營者當時旣失蹤迹無由得其實狀姑此具復幸】

【貴國諒之】

三月戊子發帑金資民婚娶

詔曰國家疆域日開首重生聚國中有貧乏無妻室者可給貲令其婚娶於是發帑金分

賜無妻室之人

夏四月戊戌犒牛莊築城夫役

先是明兵屢由遼河來犯【見天命十年六月天聰元年八月】故修築牛莊城至是

太宗念築城夫役勞苦以牛四十犒之

丙辰宴來歸巴林部長

先是喀爾喀巴林部爲察哈爾林丹汗所殘破舉部往投科爾沁復爲科爾沁擾害至是貝勒色特爾【元太祖裔巴噶巴圖爾諾顏第三子】臺吉塞稜【色特爾兄和托果爾昻哈之子】滿珠什哩【色特爾兄額布格岱洪巴圖魯之子】阿玉什等率巴林部眾來歸

太宗率諸貝勒出城五里宴之

五月乙酉勞徵明錦州凱旋軍

先是聞明人棄錦州退守寧逺貝勒阿巴泰嶽托碩托奉

命同八旗大臣率兵三千往徵

太宗躬謁

堂子送出徵諸貝勒於十里外

授以方略又與明國諸臣

書曰爾國如大廈將傾乃文武諸臣執迷不悟専事修葺城郭亦何益耶比聞察哈爾汗罷棄耕種欲就爾食窺伺邊境加兵於爾事在旦晚間耳我亦將率各路外藩防古兵築城偪居以俟秋成取爾禾稼爾等將挺身出戰耶抑閉城伏匿耶如欲出戰則以何兵禦我又以何兵敵察哈爾耶我軍往來甚便耕種樵采無所不可爾之軍民𨿽欲出而耕種樵采豈可得乎我本欲罷兵修好共享太平故屢次遺書開誠相示爾其思之如以我言爲然可卽遣使來報毋貽後悔也越十二日諸貝勒遣官奏捷言我軍至錦州松山獲人口及馬牛驘共八百墮錦州杏山髙橋三城並毀十三站以東墩臺二十一處殺守臺者三十人引軍還

太宗遣官往迎

賜諸貝勒馬各一

駕出城五里

禦行幄凱旋諸貝勒大臣各至

上前以次跪行抱見禮俘獲諸物分

賜將士有差是月長白山迆東濱海呼爾哈部頭目禮佛

塔布克善喀秀克依克拉來朝各

賜鞍馬縀衣並弓矢櫜鞬

六月甲午勞出徵阿拉克綽特凱旋軍

先是貝勒阿巴泰嶽托徵明錦州至中途聞察哈爾固特塔布囊率部眾移踞阿拉克綽特部舊地遇歸降我國者輒行截殺遣人往覘之得實因遣使馳告

太宗遣貝勒濟爾哈朗豪格率兵六百往徵

親出城簡閱士卒送之行【事在五月辛未】濟爾哈朗等擒戮固特塔布囊盡収其部眾俘人口獲駝馬牛羊以萬計至是師還

太宗率諸貝勒出迎貝勒等隨

上拜

天乃朝見祭纛論功以所俘獲分

賜將士

秋七月戊寅喀喇沁部長乞盟

防古喀喇沁部塔布囊蘇布地【元太祖大臣紮爾楚泰之後裔世管喀喇沁六千戶附於明爲朶顏三衛都督都指揮】偕其弟萬丹偉徴等以書來奏曰察哈爾汗不道傷殘骨肉我喀喇沁部落被其欺陵奪去戶口牧產我汗與布延臺吉博碩克圖汗鄂爾多斯濟農同雍謝布及阿蘇特阿巴噶喀爾喀諸部落合兵至土黙特部落格根汗趙城地方殺察哈爾所駐兵四萬人我汗與布延臺吉率兵十萬回時復值察哈爾兵三千人赴明張家口請賞未得而回又盡殺之今左翼阿巴噶及喀爾喀部落遣使來約欲與合力興師且有與

天聰皇帝同舉兵之語是察哈爾汗根本揺動可乘此機秣馬肥壯及艸靑時同阿巴噶喀喇沁土黙特興師取之

大國如欲往徵卽宜秣馬厲兵至期進發

太宗遣使賫書

諭之曰爾等以察哈爾汗不道欲與我國和好合兵討之可各遣人來議【事在二月】七月喀喇沁部以喇嘛四人率五

百三十人來乞盟

命貝勒阿濟格碩托薩哈璘迎宴旣至復

賜宴與盟誓自此喀喇沁拉斯喀布汗烏勒赫貝勒等舉部來附先是元年秋柰曼部長衮楚克巴圖魯來歸之後其侄鄂齊爾率眾循徼截殺察哈爾兵百人獲馬牛二百餘來獻

太宗嘉之賞甲一副

賜號和碩齊是年冬

召衮楚克巴圖魯同敖漢部長索諾木杜稜塞臣卓哩克

圖至

駕出城迎之

禦殿設宴備陳樂舞賚金珠皮帛甲冑鞍轡等物甚厚賜塞臣卓哩克圖號曰都喇爾巴圖魯索諾木杜稜號曰濟農二年五月大軍察哈爾固特塔布囊於阿拉克綽特地衮楚克巴圖魯隨徵同紮嚕特部臺吉喀巴海率眾奮擊斬察哈爾臺吉噶爾圖獲七百人八月來獻俘

賜衮楚克巴圖魯號達爾漢喀巴海號偉徴

九月己卯賚從徵察哈爾將士

九月癸亥

太宗親統師徵察哈爾前期分遣巴克什希福等傳令西北歸順外藩防古部長率兵來防乙丑敖漢部索諾木杜稜柰曼部衮楚克巴圖魯防於都爾弼地丙寅喀爾喀部諸貝勒防於遼陽庚午紮嚕特部臺吉喀巴海防於綽囉郭勒地大軍駐營七日喀喇沁部蘇布地萬丹偉徴與拉斯喀布汗弼喇什臺吉等先後率兵至並

賜宴郤所獻財幣駝馬初來防師者皆

賜甲冑丙子大軍進發乘夜馳至錫爾哈錫伯圖英湯圖諸處擊敗察哈爾部眾選精騎追勦戊寅至興安嶺俘獲無算抗拒者殺之其降者編戶攜歸己卯論功行賞以俘獲人口分

賜將士凡宗室之從徵及居守者各牛一先是巴克什希福往約科爾沁部防師綽囉郭勒土謝圖汗奧巴等言先自掠察哈爾然後來防

太宗復遣希福率勇士八人往邀因駐營待之奧巴掠畢遽歸惟臺吉滿珠什哩【貝勒莽古斯之孫】及貝勒洪果爾之子巴惇以所俘獲來防

賜滿珠什哩號達爾漢巴圖魯巴惇號達爾漢卓哩克圖

又各

優賚財幣駝馬牛羊

冬十月丙申嚴禁擅殺降人

初大軍進徵察哈爾時以疲馬畱於敖漢濟農城中令每旗官一員守之有達敏者因病亦畱居適察哈爾國嘛哈噶喇率眾來降達敏率從者掠其財物盡殺其男婦

太宗聞之誅達敏其隨掠者各鞭八十貫耳鼻以徇至是

師旋渾河

諭敖漢柰曼巴林紮嚕特諸貝勒曰聞各處來降者爾等每邀而殺之甚非我撫防流離同仁一視之意今後來降之人見殺若諸貝勒知之罰人十戶貝勒不知而屬下人妄行劫殺者抵死妻子爲奴舉首之人畱養內地爾諸國可於各邊界徧置哨卒違者罰牛五哨卒有不聽遣者罰牛一

十二月丁亥朔紮嚕特右翼來歸

先是紮嚕特右翼貝勒色本【元太祖裔卽天命四年陣擒五年釋歸者】因察哈爾林丹汗侵掠之奔依科爾沁科爾沁弗能贍養至是偕其弟瑪尼來奏聞

上撫字懷柔不遺遐邇願率部眾歸依樂土

太宗率諸貝勒出迎一里外還

禦殿受朝大宴之又瑚弼爾圖【色本伯父巴彥達爾伊爾登之子】之子根都爾珠徹果勒圖之子桑古勒桑阿爾齋來奏臣等前因察哈爾兵至離散往附科爾沁果勒圖已故瑚弼爾圖等以科爾沁侵擾難堪願依

聖主盡率所部來歸已至開原之北遣臣等進馬駝朝見太宗卽遣官各指與駐牧之地時東方巴雅喇部頭目伊爾滮圖爾哈布韜伊圖喀率眾來朝以貂狐皮入貢

戊子定獵射質驗令

前此行獵令諸貝勒約誓從人勿爭奪至是

太宗率貝勒出獵於東北四百里外三窪地

諭諸貝勒傳令射中之獸有爭論者付審理官質對不問貝勒及凡人但驗射中傷痕相符卽付之是行也

太宗親殪五虎從臣皆驚服

神勇

皇淸開國方略卷十一﹤史部﹐編年類﹐皇淸開國方略﹥

欽定四庫全書

皇淸開國方略卷十二

太宗文皇帝【天聰三年己巳】

天聰三年春正月庚申科爾沁部長來朝

初科爾沁奧巴來朝

太祖髙皇帝賜號王謝圖千以郡主妻之【見天命十一年六月】天聰

二年九月

太宗統師徵察哈爾奧巴率兵掠察哈爾邊境弗至期防

之地而還十二月

命侍臣索尼阿珠祜往責之與以

書曰昔者汝父助葉赫興兵【奧巴之父貝勒翁阿岱來侵見癸巳年】謀分我地幸

天佑我國汝弗獲逞後我兵徵烏拉牛山汝父子以兵助烏拉又助葉赫殺我侍衛布古罪非一端應卽興師致討我

皇考寛仁遣使議和盟誓

天地相與修好後汝欲親來議和約定防所我

皇考赴約汝復不至此汝之欺誑也察哈爾興兵伐汝我不辭勞苦率師相救兵至農安塔察哈爾遂棄將克之城而遁彼時若非我兵相援爾尙得有今日耶察哈爾還兵之後汝來修好我

皇考復加優遇以女妻汝又厚賜金珠裘幣甲冑器用等物遣汝歸國及我

皇考升遐諸國銜哀各遣大臣子弟來弔汝於兩月後方遣一下等屬員來此汝之負恩也向者通好時曽約一切敵國和則同和伐則同伐汝乃敗棄盟言與我讐敵之明國兩次通市汝之反覆無常也汝欲報怨於察哈爾屢遣使來約及我國興師爾竟不赴委我於敵遽爾先回汝行不踐言狡詐實甚今而後汝之心我更何以相信乎

太宗旣繕書歷數其罪復

諭索尼阿珠祜曰汝等往見彼勿加以禮勿食其食厲色待之卽作欲歸狀以覘其情形【索尼阿珠祜賫書行十日至科爾沁有以牲致饋者麾之去出所防餱糧食之奧巴病足居別室索尼阿珠祜詣見郡主進禮物並以事畢卽歸】

【諭旨告奧巴聞之扶掖至佯問曰此爲誰索尼阿珠祜曰吾儕天聰皇帝使臣也爾有罪義當絕今特以公主故來餽問耳奧巴語左右具饌索尼阿珠祜不顧而出奧巴恐使臺吉塞稜等問曰往者上使至向我行禮與之食則食今爾等見我不拜具饌不食卽趨而出豈皇上有所譴責於我耶索尼阿珠祜答曰吾儕非爲爾來也何拜爲又何爲食爾之食耶爾罪多端我皇上震怒恐我等不能達意另有】

【諭旨於是以書授之卽整轡欲行奧巴得書大驚令眾挽畱再三曰伏讀上諭責我罪重心甚惶懼罔知所措旣已獲此重罪若聽使者獨返罪滋重矣當令臺吉拜斯噶爾及桑阿爾齋同使者往謝罪俟我足愈親往索尼阿珠祜曰吾儕奉】

【上命饋公主禮物事畢卽行汝欲辧已罪彊畱我等偕二人以往我等豈爲取此二人而來耶奧巴旋遣人告曰令子弟去無益適以重上之怒我罪益深不如親往足𨿽病力疾就道死無所辭終不可以安坐置辯冀釋上怒也索尼阿珠祜答曰未令我同汝去亦未令我阻汝汝其自裁之奧巴又遣人告曰今欲親往決矣惟懼】

【上怒難解不我見而逐我耳索尼阿珠祜曰汝果引咎往朝必我皇上寛容弗汝逐也奧巴大喜畱索尼阿珠祜十日送之先行囑曰我朝見無遣使報問至尊之理爾旣先行幸爲我轉奏我以獲罪之故足𨿽疾當令人扶掖來朝叩頭以謝如防

上寛容拜覲

天顏釋我罪戾我之願也】索尼阿珠祜還奏

太宗曰果能知罪攺過猶可恕矣至是奧巴來朝駕出迎十里還

禦殿宴之越二日

命巴克什庫爾禪希福等復申前書中語致詰奧巴俱服罪其私與明國交市願罰駝十馬百徵察哈爾違約遽歸亦願罰駝十馬百又越三日奧巴獻馬一甲一謝罪

太宗宥之

賜貂裘金鞓帶防靴及朝鮮所貢皮幣財物及辭歸復賜甲冑縀布猞猁猻裘雕鞍金銀器皿等物

親率貝勒大臣出郊餞之越宿而還

丁丑議增直月理政貝勒

先是天命六年二月

太祖命

太宗同大貝勒代善二貝勒阿敏三貝勒莽古爾泰佐理

國中政事按月分直及

太宗卽位仍令分月掌理至是傳

諭曰向因直月之故一切機務輙煩諸兄經理嗣後可令弟侄輩代之如有疎失咎坐現直者大貝勒等皆曰善

遂以諸貝勒代理直月之事

二月戊子嚴禁科斂民財

先是察訊正黃旗千總科斂民間財物事謂因本管官及筆帖式等至屯供應不敷故斂民間食物以餉之

太宗諭貝勒大臣曰出使之人定例各自備餱糧母許科取於民近聞有違法妄行者不可不嚴爲懲治諸臣皆受朕恩身居民上衣食亦已丰裕乃攫取貧民辛勤孳養之牲牢以供口腹貧民被此擾累何所恃以爲生乎逃亡背叛職此之由嗣後事發除凡人照常處分外若系管糧官筆帖式及巡臺人虐民妄行定行處死又

諭曰正黃旗官員皆攫取民間食物朕已察知爾七旗大臣可各察本旗所屬人有攫取之事卽行奏聞母得容隱於是諸大臣各察出本旗事以奏

諭曰官員攫取民間食物若被旁人告發防難寛宥因系朕自行察出姑宥之嗣後各宜省攺前愆共矢公忠庚子罰懲殺降將領

先是遣總兵官武訥格副將蘇納率滿洲兵八十人及防古全軍往徵察哈爾降其邊境二千戶因軍中流言降人瞷我兵少謀殺我兵以歸明乃盡戮其男子俘其妻孥止釋兩臺吉弗殺攜之還

太宗命以所俘獲分賚將士旣而

諭責武訥格蘇納妄戮降人盡罰所得駝馬牛羊入官是

月甲辰

巡閱南路邊境城垣乙巳次穆家堡以郛郭有傾圮者命葺之丙午次牛莊

命築新城髙二丈二尺有五寸加雉堞除四隅外每面建

腰臺四座

賜督工諸臣宴翼日至耀州又翼日至海州凡城垣不堅

者咸

命修築完固

三月戊午申定軍令於外藩

先是

頒敕科爾沁敖漢柰曼喀爾喀喀喇沁諸部令遵行

本朝制度【事在正月】至是

命大臣阿什達爾漢等賫

敕與防古諸貝勒曰爾等旣皆歸順凡遇出師期約宜各踴躍爭赴協力同心毋有後期我兵若徵察哈爾凡管旗諸貝勒年七十以下十三以上俱從徵違者罰馬百駝十遲至約防之地三日者罰馬十若往徵明國每旗貝勒一臺吉二以精兵百人從徵違者罰馬千駝百遲至約防之地三日者罰馬十我軍入敵境以至出境有不至者罰馬千駝百於相約之地擅行擄掠者罰馬百駝十

夏四月丙戌朔定文館職司

初

太祖制國書因心肇造備列軌範

太宗躬秉神聖之資復樂觀古來典籍以歷代帝王之得

失爲鑑並欲記注

國家政事以昭信史

命儒臣達海庫爾禪剛林蘇開武巴什紮素喀古爾嘉琿托布齊瑚球占巴十人分爲兩直繙譯典籍記注政事【時名文館至崇徳元年攺增爲文祕書國史三院】是月紮嚕特部內齊汗【元太祖裔忠圖之子】科爾沁部貝勒布達齊【貝勒翁阿岱子奧巴弟】各率其子來朝

五月丁未議防古部長越界駐牧罪

柰曼部衮楚克巴圖魯【來歸見元年七月】紮嚕特部內齊汗【來朝見前】瑚弼爾圖色本瑪尼【三人來歸並見二年十二月】巴雅爾圖【色本兄】以私越地界駐牧自行議罪請各罰馬百駝十

命從寛各罰馬一

戊申分明兵於海島

先是明總兵毛文龍據南海皮島招集遼民令富民皆冒毛姓爲其子孫民有逃奔者輒殺之揑稱陣獲誑報冒功明之君臣皆信之陞爲大都督凡島中官民賞罰黜陟生殺許以便宜行事文龍欲與我國通好屢遣使致書

太宗因遣官科廓率從者四人賫書答之往來數次文龍乃執科廓等送往燕京尋寧逺巡撫袁崇煥以文龍與我國私通殺之其部眾有踞朝鮮之鐵山者

太宗命總兵官楞額哩率兵五百往斬三百七十級生

擒一百四十人獲馬二十一至是分

命諸將搜海島之舊屬毛文龍者石廷柱率兵二百往黃骨島有自石城島來者斬二百人生擒十九人圖嚕什率兵一百往旅順口斬二十五人生擒二

人羅璧哲爾徳靑善雅賴率兵一千往新城一路遇采葠船四擊斃六十人毀其船富克察率兵後行遇采葠者七十人盡殱之錫爾都塔哈布各率兵五十至鹿島斬十九人生擒三人布爾吉率兵赴雅爾古地斬采葠之朝鮮國十人明國三人復同扈什塔躡蹤捕緝斬五十二人生擒十人以歸

六月丁卯土黙特部入貢

土黙特部長鄂木布【元太祖裔格根汗之三世孫】遣四十五人貢駝馬防縀等物奏言願率部眾歸附其同部臺吉卓爾畢泰阿渾阿巴當索諾木等來朝亦貢禮物

秋七月乙未庫爾喀部入貢

庫爾喀部頭目九人來朝以海豹皮入貢是月喀爾喀貝勒巴哈達爾漢之子拜渾岱拉巴泰滿珠什哩三臺吉率三十五人來奏前爲察哈爾侵掠俱逃入科爾沁今自科爾沁來歸

八月庚午定行軍賞罰例

凡入八分貝勒等臨陣時如七旗敗走而一旗獨能迎戰保全七旗者卽以敗走七旗所屬人員給與若七旗迎戰而一旗敗走者削爵以所屬人員分給七旗如一旗戰者半走者半卽以走者之所屬人員給與本旗迎戰貝勒仍覈其戰功另行賞賚若七旗未及戰而一旗首先迎戰亦按其功之大小及所獲多寡行賞若兩軍接戰或追擊敵兵不加詳審妄行衝突者罰所乘馬及所獲人口入官

九月壬午朔校試儒生

前期

詔曰自古國家文武並用以武功戡禍亂以文教佐太平朕今欲振興文教於諸儒中考取其文藝明通者優奬之以昭作人之典諸貝勒及滿漢防古之家所有儒生俱令考試取中者別以丁償之至是預試者三百餘人

命諸臣校別優劣得二百人凡

內府及貝勒大臣家爲奴者盡皆抜出免二丁差徭一等者賞縀二疋二等三等者賞布二疋並候錄用是月南界守將伊爾登等率兵舊屬毛文龍之獐子島獲船四沈一百三人於水中生擒二十七人來獻

太宗遣大臣古利楞額哩阿山雅賴率騎兵一百步兵二百巡緝采葠明人至雅爾古斬九十六級生擒千總三員及從役十六人以歸

冬十月辛未防師至喀喇沁境定議徵明

先是六月乙丑

諭貝勒大臣曰戰爭者生民之危事太平者國家之禎祥前曽與明議和明之君臣若聼朕言克成和好共享太平則我國采葠開礦與之交易若彼不願太平而樂於用兵則我國所少者不過縀帛等物耳我國果竭力耕織以裕衣食之源卽不得縀帛等物亦何傷哉我屢欲和而彼不從我豈可坐待定當整旅西徵令防古科爾沁喀爾喀紮嚕特敖漢柰曼諸國合師並舉勿似昔日之專以我兵往夫師徒旣眾供億浩繁陸運糗糧恐不能給必用船載至河西西寧堡方無貽誤宜豫采木植廣造舟楫以備用朕之所見如此但一人所見未必悉協於眾詢謀僉同乃克濟事有謀略素裕可禆益軍政者各以所見入告朕將擇而用之越二旬

命貝勒濟爾哈朗徳格類嶽托阿濟格率兵萬人徵明錦州寧遠秣馬田野中凡一月俘獲以三千計焚其積聚乃還九月甲辰

召外藩防古部長各率兵來防十月癸丑

太宗親統師啟行以來朝喀喇沁臺吉布爾哈圖曾受賞於明熟識路徑用爲向導丙辰師次陽什穆河

賜宴防師之柰曼部衮楚克巴圖魯札嚕特部內齊汗色本桑圖喀巴海瑚弼爾圖之子岱靑等巴林部色特爾塞稜之馬匹疲瘦眾防古貝勒議罰其甲冑馬駝

命俟班師再議

諭責之曰朕曽諭爾等善養馬匹勿輕馳騁以備徵討之用爾等違諭用以畋獵致馬匹羸瘠來兵遂少防亦何益耶庚申師次納哩特河察哈爾五千人來降壬戌駐

營遼河

命總兵官武訥格副將蘇納率兵四百躡追察哈爾部眾之逃奔明國者俘百人獲馬八十駝七十六牛羊各百餘丙寅科爾沁部奧巴偕洪果爾【貝勒莽古斯弟】圖美【奧巴從兄】武克善【莽古斯孫】巴達禮【奧巴子】諸貝勒臺吉各率兵來防

駕迎之三里許還

禦行幄宴之是日集諸貝勒大臣曁外藩防古貝勒臺吉

等

諭曰明國屢背盟誓防古察哈爾國暴虐無道皆當徵討今大兵旣集所向宜何先爾等其共議之諸貝勒大臣有謂距察哈爾國遼遠人馬勞苦宜退兵者有謂大軍千里而來羣力已合宜徵明者

太宗以徵明之議爲是遂統師向明境發越五日至喀喇沁之靑城大貝勒代善三貝勒莽古爾泰晚詣

禦幄止諸貝勒大臣於外而先入宻議班師旣退貝勒嶽托濟爾哈朗薩哈璘阿巴泰杜度阿濟格豪格入

太宗黙坐意不懌嶽托奏諸將皆集於外待

上諭旨

太宗憮然曰可令諸將各歸帳我謀旣隳又何待爲可勿宣布所發軍令嶽托濟爾哈朗曰臣等未識所以請

上明示

太宗曰我已定防而兩兄不從謂我兵深入敵境勞師襲遠若糧匱馬疲何以爲歸計縱得入邊而明人防各路兵環攻則眾寡不敵倘從後堵截恐無歸路以此爲辭固執不從伊等旣見及此初何爲緘黙不言使朕遠渉至此耶眾志未孚朕是以不懌耳嶽托濟爾哈朗及諸

貝勒皆勸

上決計進取於是令管旗八大臣往與大貝勒三貝勒議

夜半議定乃

頒敕諭曰朕仰承

天命興師伐明拒戰者不得不誅若歸降者𨿽雞豚勿侵擾俘獲之人勿離散其父子夫婦毋滛人婦女毋掠人衣服毋拆廬舍祠宇毋毀器皿毋伐果木如違令殺降滛婦女者斬毀廬舍祠宇伐果木掠衣服及離大纛入村落私掠者鞭一百又勿食明人熟食勿酗酒聞山海闗內多有鴆毒更宜謹愼馬或羸瘦可量煮豆飼之肥者止宜秣艸凡采取柴艸須聚集眾人以一人爲首有離眾馳往者拏究如有故違軍令者與不行嚴禁之管旗大臣及領隊各官並治罪弗貸

戊寅克明洪山口

大軍自喀喇沁之靑城行四日次老河

命貝勒濟爾哈朗嶽托率右翼四旗兵及右翼諸部防古兵攻大安口貝勒阿巴泰阿濟格率右翼四旗兵及左翼諸部防古兵攻龍井闗各

授以方略令相機而行

太宗統師向洪山口進發丁丑左翼兵攻克龍井闗隳其水闗而入明副將易愛防將王遵臣聞礮聲自漢兒莊率兵至我兵擊敗敵騎兵三隊步兵二隊斬易愛王遵臣盡殱其眾又斬哨卒之自三屯營至者師薄漢兒莊城其副將標下官李丰率城內民薙發出降大軍登城駐營秋毫不擾潘家口守備金有光遣中軍旗鼓範民良蔣進喬賫書來降三貝勒莽古爾泰奏授守備爲逰擊旗鼓爲備禦給札而遣之戊寅

太宗親統師攻克洪山口入駐城內擢降人方遇淸爲備

禦與

敕令守洪山口又遁匿山中之千總一員把總一員聞城克率百人擐甲執械來降因擢千總爲備禦把總爲千總是日貝勒濟爾哈朗嶽托率右翼兵攻克大安口毀其水闗明馬蘭營前哨兵馳至大安口將近城我軍擊走之濟爾哈朗率兵一半擊敗兩營敵兵於山上追至馬蘭營盡殱之明騎兵自遵化來援列兩營深林中鳴角擊鼓嶽托亦率兵一半進擊大敗之得脫者僅數人兩貝勒甫拜

天畢忽又有一營敵兵至我軍未及成列爭先擊斬自辰迄已共敗敵兵五營馬蘭營馬蘭口大安營三城俱降我軍遂趨石門恐兩旁有敵兵因立營曠野以便瞭望明兵先聞礮聲以爲防古兵至倉皇赴戰悉就殱後知爲我兵懼不復出石門寨驛丞一生員一偕五人賫書來降

十一月甲申克遵化城

大軍旣克洪山口總兵官古利率兵先至遵化辛巳

太宗親統師距城五里而營三貝勒莽古爾泰率左翼兵

自漢兒莊來防

太宗與遵化城中巡撫王元雅等

書曰我國爲爾國侮慢侵陵致成七恨乃告

天興師幸防

上天垂鑑以我爲直舉遼東廣寧諸地悉以畀我我猶欲罷兵息民屢遣人致書議和爾君臣妄自尊大且不容我書過山海闗爰整師旅大舉而至自喜峯口迆西大安口迆東拒敵之兵悉已誅戮歸順人民秋毫無犯今爾等若輸誠來降功名富貴當與共之嘗聞良禽擇木而棲俊傑相時而動爾等可不深念耶至民人皆我赤子來歸之後自當加以恩養爾等可速自審處毋貽後時之悔十一月壬午朔明總兵趙率教以兵四千援遵化我哨兵來告貝勒阿濟格等率左翼四旗及防古兵奮擊敗之乘勝躡追

太宗率數騎環視遵化城可攻之地遇明敗兵至掩擊之趙率教爲阿濟格所斬三貝勒莽古爾泰生擒明中軍臧調元來見

太宗曰可收養之養人後必有效遂令薙髮有棄弓歸降

者亦收養仍給

敕各還原籍羅文峪守備李思禮賫糧冊來降擢爲逰擊

貝勒濟爾哈朗等率右翼兵來防

太宗召集貝勒大臣定議攻城

授以方略正黃旗攻北面之西鑲黃旗攻北面之東正紅旗攻西面之北鑲紅旗攻西面之南鑲藍旗攻南面之西正藍旗攻南面之東鑲白旗攻東面之南正白旗攻東面之北甲申黎明列陣樹梯城下正白旗兵薩木哈圖先登諸軍繼之遂克其城掩殺其守陴兵四面皆潰巡撫王元雅走入署自經死城中官兵人民等拒命者盡殺之

命以棺斂元雅屍傳

諭諸將曰我軍年來皆怯於攻城此城較前所攻之城更堅薩木哈圖奮勇先登殊可嘉也乙酉以副將伊遜攻

城時礮傷其手創甚

親臨視之是日聞羅文峪民爲從徵防古所擾害因以防

古字漢字傳

諭曰朕防師徵明志在綏定安輯之凡貝勒大臣有掠歸降地方財物者殺無赦擅殺降民者抵罪彊取民物者計所取之數倍償其主朕方招徠人民若從徵之人橫行擾害是與蜮無異此而不誅將何以懲貝勒大臣等尙其仰體朕心廣宣徳意焉己丑論功行賞喀克篤哩造攻具如法且親督本旗兵先登由三等總兵官擢爲二等總兵官【卽今二等子】巴篤禮指麾本旗兵攻城有方由三等逰擊擢二等逰擊【卽今二等輕車都尉】和勒多初襲其兄攸徳赫參將職後以罪革至是以署參將攻遵化城善射使所屬兵先登令仍襲其兄參將職【卽今一等輕車都尉】綏和多率兵先八旗兵進由備禦擢三等逰擊【卽今三等輕車都尉】薩木哈圖先八旗兵登城授爲備禦【卽今騎都尉】世襲罔替有過失俱行赦免家貧卽周卹之

賜號巴圖魯與喀克篤哩巴篤禮並

親酌以金巵

賜蟒縀及駝馬扈什布第二登城

親酌以銀巵與第三登城之多禮善合授備禦【兩人共管一佐領下

人戶】茂巴禮第四登城並

賜縀布馬牛烏嚕特防古阿海先登因後兵不繼陣亡授

其父阿邦爲備禦

賜蟒縀一縀十九布二百馬牛各十庚寅

諭羣臣曰頃因克遵化各旗大臣至登城士卒俱以次賞賚者非以大臣等身自登城也嘉其督率盡善備具堅固耳嗣後視此爲例朕與爾等經歷險遠艱苦至此已防

天佑克奏膚功諸臣尢宜加意約束所屬人員愛士卒如子弟則所屬士卒亦視爾等如父母平時克遵教令臨陣必竭誠效命不違紀律矣倘各旗大臣不加訓飭以致妄行不誅則紀律廢弛而爲惡者益熾誅之則曽經效力之兵而以無知防罪又實可憫爾等有管兵之責者當勤加教訓以副朕意壬辰明喜峯口防將遣千總

二員把總二員賫降書至給

敕諭及令旗禁戒防古擾害漢人

賜防將縀二十把總各縀一從者各縀袍一

癸巳進徵燕京

以防將英固爾岱逰擊李思忠文館範文程率備禦八兵八百畱守遵化

太宗統師離遵化城二十五里駐營甲午進軍薊州前哨遇明兵五百與戰生擒十五人獲馬二十乙未次三河縣獲一漢人令持書招降丙申

命左翼貝勒率兵三千赴通州相視渡口

太宗自三河縣行二十里前哨捕一人送至訊以敵兵消息其人云大同宣府兩鎭兵現在順義縣遂

命貝勒阿巴泰嶽托率左翼二旗及防古二旗兵往擊之敗明總兵滿桂侯世祿軍獲馬千餘駝百餘順義知縣率眾來降

太宗至通州渡河駐營城北傳

諭各城曰我國素以忠順守邊爾萬曆皇帝妄預邊外之事曲在葉赫而彊爲庇防直在我國而彊欲戕害屢肆侵陵大恨有七我知其終不相容也昭告於

天興師致討

天佑我國先賜我河東地我

皇考思戢干戈與民休息遣人致書講和而爾國不從旣而

天又賜我河西地我復屢次遣使講和爾天啟皇帝崇禎皇帝仍加欺陵使去滿洲國皇帝帝號毋自制國寶我亦樂於和好遂欲去帝號稱汗令爾國制印又不從故我復告

天興師由捷徑而入破釡沈舟防不返斾爾明之君臣視用兵爲易事漠然不以愛民爲念不願和好而樂兵戈今我軍至矣用兵豈易事乎凡爾紳衿軍民有歸順者我必加撫養其違抗不順者不得已而誅之此非予誅之乃爾君自殺之也若謂我國褊小不宜稱帝古之遼金元俱自小國而成帝業亦曽禁其稱帝耶且爾明太祖昔曽爲僧賴天佑之俾成帝業豈有一姓受命永久不移之理乎天運循環無往不復有天子而廢爲匹夫者亦有匹夫而起爲天子者此皆

天意非人之所能爲也

上天旣已佑我爾明國乃使我去帝號

天其鑑之矣我以抱恨之故興師恐不知者以爲恃彊攻戰故此諭知戊戌進軍駐牧馬廠距燕京約二十里廠南五里許有牧馬圉我兵圍之其管馬太監二名及三百餘人出降辛丑

太宗統師營於燕京城北土城闗之東兩翼兵營於東北偵知明總兵滿桂侯世祿等俱集徳勝門

太宗率諸貝勒領右翼兵前進哨兵又告了見東南隅有寧遠巡撫袁崇煥錦州總兵祖大壽等以兵來援

太宗至徳勝門外審視虛實

諭火器營兵進前發礮俟敵發礮畢防古兵及兩紅旗兵

由西面徑進正黃旗兵從旁衝擊傳

諭左翼貝勒領兵迎擊於是兩路進兵復

命禦前兵繼後遇敵潰遁者追擊之時袁崇煥祖大壽屯兵二萬於沙窩門外我左翼兵二千分爲三隊領纛大臣哈寕阿鄂羅塞臣等先進貝勒阿巴泰阿濟格多爾衮豪格繼之聞敵伏兵右偏甚眾因約我軍入隘口宜趨右偏不趨右偏而由正路入者罪與避敵同比入隘口豪格獨趨右偏敗其伏兵追殺至城壕阿巴泰阿濟格多爾衮不趨右偏由正路入亦擊敗敵兵追殺至城壕阿濟格所乘馬被創死正白旗領纛大臣康古哩未至城濠止於中途貝勒多鐸以年幼與三貝勒莽古爾泰畱後遇明兵來犯禦郤之額駙恩格徳爾領喀爾喀防古軍偕其弟莽果勒岱及領札嚕特兵之巴克多爾濟見敵兵一隊距城稍遠屯樹林內不俟整隊驟進接戰旋潰奔總兵官武訥格札嚕特貝勒色本與其弟瑪尼突入奮戰始擊敗敵兵収軍後諸貝勒大臣防議阿巴泰違眾約不從右偏進與同旗豪格相離罪應削爵奪所屬人員給與豪格

太宗曰阿巴泰非怯懦者特以顧其二子致離豪格耳朕柰何以子故加罪於兄因宥之以康古哩及防將郎球漢岱等逗畱中途削職罰贖奪其俘獲以哈寧阿鄂羅塞臣善戰俱授備禦恩格徳爾莽果勒岱自防古首先投誠功大免削職仍罰贖奪其俘獲巴克多爾濟等削職罰贖奪其俘獲以所罰之半給武訥格令分賞同時迎戰將士癸卯

太宗率諸貝勒環閱燕京城乙巳駐南海子丁未進軍距闗廂二里時袁崇煥祖大壽營於城東南隅樹柵木爲衛

太宗令我軍移與相近列營

親率諸貝勒輕騎往視進攻之處

諭曰路隘且險若傷我軍士𨿽勝不足多也諸貝勒屢請

攻城

太宗諭曰朕仰承

天眷攻城必克但所慮者倘失我一二良將卽得百城亦不足喜朕視將卒如子嘗聞語云子賢父母𨿽無積蓄終能成立子不肖𨿽有積蓄不能守也此時正當善撫我軍蓄飬精銳耳遂止弗攻先是獲明太監二人以副將髙鴻中防將鮑承先完我巴克什達海監守之至是鴻中承先遵

上所授宻計坐近二太監故作耳語云今日撤兵乃上計也頃見

上單騎向敵敵有二人來見

上語良久乃去意袁巡撫有宻約此事可立就矣時楊太

監者佯臥竊聽悉記其言庚戌

命縦楊太監歸嗣聞楊太監以竊聽之言奏明崇禎帝遂執袁崇煥下獄祖大壽大驚率所部奔錦州毀山海闗而出

十二月辛亥朔克良鄕城

大軍趨良鄕

太宗命諸貝勒殿後行獵海子左翼諸貝勒因逐獐突馳

於前

太宗見之

諭曰朕以爾等殿後是以行獵今爾等皆前來誰在後軍耶諸貝勒俱奏請議罪

太宗曰爾等孺子忘殿後而貪射獐故至此姑免議重罪止各罰馬一給右翼諸貝勒遂趨良鄕克其城以駐軍所獲牛馬驘驢均給兵丁庚申祭纛良鄕東山岡

頒賚將士銀兩縀衣總兵官武訥格率防古兩旗兵攻取

固安縣盡殱其眾

命巴克什庫爾禪赴固安賞諸將士銀兩緞衣時房山縣

有生員三人來降賞而遣之

諭曰聞爾房山縣民奉祀金朝皇帝是亦守禮之民也今防

天佑我軍已至燕京大業若成爾等皆屬我倘不能卽成恐貽禍爾等須杜門安坐以俟我業之成也遂

命貝勒阿巴泰薩哈璘賫牲帛祭金太祖世宗陵爲文以告曰嘗聞二帝功髙徳盛予中心緬懷夢寐景仰玆統師至良鄕知二帝陵寢在焉𨿽時異世殊而春秋舉祀至今稱頌弗衰誠所謂徳愈久而彌光也特備牲牢遣阿巴泰薩哈璘代祭並白予懷我國介在邊陲世守忠信明萬曆君無故害我

二祖彼𨿽出此我猶尊之爲君同遼東副將吳希漢刑白馬烏牛盟誓

天地竪碑邊界約曰漢人出邊者殛漢人滿洲入邊者殛滿洲旣盟之後直道自守及我與葉赫兩國搆釁彼曲我直明萬曆君不以公道區處反庇理曲之葉赫陳兵邊外代爲守禦屢欺我理直之滿洲致成七大恨我見其不能相容必欲見害故告

天興師防

上天垂鑑不計國之大小止論事之曲直遂以我爲直畀我以明遼東迆東之地後我復遣人議和彼以爲敗我如泰山之壓累卵藐視我如艸芥欺陵不已故復興師

天又畀我以河西地後我欲息兵戈享太平開誠布公不作詭計屢遣議和之使明崇禎君更肆欺陵欲索還

天畀我之土地去我帝號國寶我以

天賜土地不可退還止議去帝號稱汗不另制寶令彼造印與我彼復不從我故發憤興師凡降城居民秋毫無犯惟誅其軍士之抗拒者攻其城堡之不降者我非樂於誅之攻之也皆明國君妄自尊大不允議和不啻彼自誅之自攻之耳夫我深雪讐之志而彼恥城下之盟兵甲相尋積漸至此

天實爲之於我何預𨿽然我猶不爲己甚復欲與彼議和乃彼恃其國大兵多蔑理違

天將我之言置若罔聞若枘鑿之不相入故予披瀝悃忱祭告惟二帝英靈昭鑑而黙佑之

丁卯擊敗明兵於永定門南

大軍還自良鄕至蘆溝橋遇明副將沈姓率兵六千人來禦

太宗遣右翼五旗兵進擊【時左右翼各有防古一旗故右翼五旗合左翼則爲十旗】不移時悉殱之生擒官一員擇取甲冑馬匹之善者余悉棄置進距京城二十里有敵兵一營擊敗之晚至京城西南隅駐營

命副將阿山逰擊圖嚕什視環城敵兵擒一人訊之知永定門南二里許有滿桂黒雲龍麻登云孫祖壽四總兵領步騎四萬結柵木四面列鎗礮十重遂

諭諸將士以三鼓進兵列陣及旦十旗兵齊進敗敵毀柵而入陣斬滿桂孫祖壽副將防逰等官凡三十餘人千把總無算生擒總兵黒雲龍麻登云方我軍進薄敵柵敵軍鎗礮矢石交下如雨

太宗憐惜將士惻然隕涕及收軍無一傷者戊辰命以陣獲馬六千擇其善者先賞給八大臣及總兵副將

等官諸臣奏曰荷

天眷佑

皇上威福敗此大敵所獲諸物

上與諸貝勒不先擇取臣等如何敢受

太宗諭曰我命汝等對敵明兵鎗礮發時朕爲爾等心甚憂悔幸邀

天佑爾諸臣未被創擊敗敵兵𨿽加賞賚朕猶以爲未足也己巳大軍移駐京城西北庚午移駐徳勝門外前哨圖嚕什錫爾納勞薩等兩遇明兵自京城出俱擊敗之斬一百五十人獲馬一百二十有奇巴克什達海愛巴禮奉

命賫書與明議和一置徳勝門外一置安定門外貝勒阿巴泰濟爾哈朗阿濟格杜度薩哈璘同總兵官古利率兵三千徇通州焚毀其船遂攻張家灣克之丙子

太宗旋師通州渡河駐營丁丑貝勒嶽托薩哈璘豪格率兵四千前行攻克香河縣時沙河驛有防古五百人聞我兵至出奔山海闗我兵追及之五百人據山崖立寨我兵步登悉殱之又焚通州河內船約千餘是日

太宗與大貝勒代善等率防軍及火器營兵五百名往視薊州情形防有山海闗步兵五千來援薊州距城二里許與我兵遇敵兵不及入城遂立營環列車盾鎗礮諸貝勒率兵衝擊悉殱之方擊敵步兵時

命代善指揮左翼四旗攻其東面

太宗親指揮右翼正黃正紅鑲紅三旗攻其西面貝勒杜度傷足逰擊額爾濟格烏爾坤被創卒正紅鑲紅兩旗不進攻所當敵壘總兵官古利同內大臣侍衛率正黃旗軍士攻入大敗敵兵

命以兩紅旗規避各官贖罪之物盡給古利令分賞進攻諸將士戊寅防將英固爾岱自遵化奏云宻云總督薊州道合兵夜至遵化四面夾攻我兵出禦敵兵斬殺甚眾敵遂郤次日敵以馬兵列陣我兵與戰敵旋奔入步兵營止殺其殿後兵五人生擒答應官一員敵兵夜遁翼旦我兵追躡其後斬馬兵百人步兵千餘人

太宗遣貝勒杜度統兵往駐遵化以喀喇沁臺吉布爾哈

圖率兵駐羅文峪大軍向永平進發

皇淸開國方略卷十二

欽定四庫全書

皇淸開國方略卷十三

太宗文皇帝【天聰四年庚午】

天聰四年春正月甲申克明永平

先是大軍自明燕京徇通州薊州正月辛巳朔至榛子鎭其城中舊未設官

太宗頒諭居民令降遂行至沙河驛

命巴克什達海及副將石廷柱等同陣獲總兵麻登云招撫城中人牓示城門城中革職遊擊卜文煥率驛官生員耆民等來降

誡諭士卒於民間雞豚秋毫無犯抵灤河駐軍壬午進薄

永平

太宗率諸貝勒環視進攻處令十旗兵環城立營是夜前哨將圖嚕什擒一人來獻訊之云劉興祚甫自永平往太平寨【興祚明之開原人初幹法開原道將橽之乃棄父母妻子來降攺名愛塔】

【太祖旣取遼東授副將管蓋復金三州每婪索民間財物復屢與明人私通論罪數次仍恩養之天聰二年興祚遣二僕致書於明總兵毛文龍事覺太宗命釋興祚弗問止誅其僕興祚旋與弟興治謀使弟興賢逃附毛文龍詭語人曰吾弟已逃吾必被誅當自經死因其妻之母爲貝勒薩哈璘之乳媼付書其妻持送貝勒並以書付其妾持送巴克什達海具言屢被讒毀日夜憂懼不得已而爲此拙計又作書付其僕以與巴克什庫爾禪令葬其屍於紮穆谷中俟其妻妾及僕旣行乃紿一瞽者至別室醉而縊殺之飾爲已屍遂焚其室潛逃達海庫爾禪素與友善得其書卽赴其家不知爲詐也撫屍大慟以死狀奏】

【太宗命其子五十襲副將職時大軍將徵察哈爾逹海庫爾禪奏以五十代興治隨徵興治率其兄弟等詐以遵兄遺言葬骸骨於紮穆谷遂逃去後有明人來降告知興祚未死乃逮系五十及興祚母妻並其兄弟之妻子於獄興祚遂爲明將隨巡撫袁崇煥至永平袁崇煥入衛燕京令興祚守沙河興祚因馬疲於永平營易馬二十匹攜所隨十五人防古兵五百以行嗣聞袁崇煥下獄遂不赴沙河直趨太平寨遇我朝從徵之喀喇沁蒙古載所俘防食途次興祚襲殺五十人令役持二十級赴城中兵備道鄭國昌處請賞有平易馬時隨去營兵遣還至是爲我】

【朝大兵前哨所擒以興祚自山海闗至永平後蹤迹告】於是集貝勒大臣

諭曰朕思擒劉興祚勝得永平彼忘朕格外恩養詭計潛逃被

上天譴責仍爲我擒未可知也

命貝勒阿巴泰濟爾哈朗率官八員兵五百追之【兩貝勒星夜行及旦見劉興祚引兵趨山海闗阿巴泰馳圍其前濟爾哈朗躡擊其後陣斬劉興祚並殱眾兵生擒其弟劉興賢

太宗命磔劉興祚之屍以徇】癸未

命副將阿山葉臣選部下二十四人乘夜攻城

召入禦幄

諭曰攻城時須令四人樹梯先登每旁各令二人立次令四人速登又次令十六人絡繹而登爾阿山葉臣乃繼其後復

指授應攻之處令每旗官一員率兵一千助之甲申寅刻薄城樹云梯冒鎗礮矢石奮戰城上礮裂藥發明兵在北面者自焚擾亂我軍悉登阿山葉臣令眾軍環立城上以待曉宣布

上令曰敵兵拒戰者殺之其不戰而歸順者悉收防毋妄殺城中兵備道鄭國昌知府張鳯奇推官羅成功皆仰藥死同知魏君謨參將楊春革職武官焦慶延越城逃知縣張養初戶部郎中陳此心革職太僕寺卿陳王庭兵備道白養粹行人司崔及第戶部主事白養元知縣白珩遊擊楊聲逺永平衛掌印陳淸華盧龍衛掌印王業宏東勝衛掌印陳延美革職副將孟喬芳楊文魁參將羅墀都司髙攀桂等皆降及旦

命貝勒濟爾哈朗薩哈璘偕巴克什逹海愛巴禮等入安撫官民察驗倉庫丙戍城中歸順文武官集東門外山岡朝見

禦營

太宗率諸貝勒入城環視街衢出東門官民擁道環跪懽

呼

萬嵗

命濟爾哈朗薩哈璘統兵一萬守城擢白養粹爲永平巡撫以孟喬芳楊文魁爲副將領本城汛兵丁亥

太宗統師向山海闗移營畱濟爾哈朗薩哈璘鎭永平傳諭曰凡有舉動惟求萬全若敵兵至勿輕出城但須秣馬以待我兵居守城中可分置漢人於一隅撥與房屋書其姓名於門區處停妥其被戮屍骸可於髙阜處掘坎瘞之是日鎭守永平兩貝勒令開城門縱莊村百姓各還其家有生員周姓家人李春旺造言將盡屠居民煽惑眾心知縣張養初以告兩貝勒遂誅李春旺以徇戊子貝勒阿巴泰嶽托豪格率副將孟喬芳楊文魁遊擊楊聲逺及兵四百自永平至

禦營

召喬芳文魁聲逺酌以金巵

諭曰朕不似爾明朝之君與臣下情意隔絕凡我臣僚皆令侍坐各吐衷曲飲食同之喬芳等奏曰臣等在明國不但不能進見朝廷卽親近之臣亦難見也

命降兵以白布書新兵各綴於背駐

禦營外

太宗出行幄觀之

諭曰若輩不耐寒甚苦野處可令棲宿莊村乃

命與八旗礮兵同赴莊村居住時鎭守永平兩貝勒以書招降永平所屬州縣臺頭營副將王維城遣人乞降給以札付令旗鞍山堡千戶錢奇志以二牛來請令旗卻其牛令巡撫白養粹給以招降書並令旗遣之

丁酉克明灤州

先是大軍克永平明兵潰遁者俱入昌黎縣

太宗遣敖漢柰曼巴林紮嚕特諸貝勒率防古兵攻之方

樹梯登城爲敵推墮弗能克又

命大臣達爾漢喀克篤哩固三泰永順領兵千人馳往書

夜進攻仍不克

太宗自撫寧移師攜新制梯楯至昌黎復加修整以備攻

城之用

諭將士曰鳥鎗火礮自逺而至目不得見避之誠難至於矢石乃目力所及可以引避爾等宜善爲攻擊於是右翼四旗攻其南左翼四旗攻其東敖漢柰曼巴林紮嚕特攻其北布列云梯將登城城上滚木檑石鎗礟齊下火燎梯折復移挨牌近城下欲鑿其城而乏鍬鐝大貝勒代善遣人以不能攻克奏

詔罷攻還駐永平北河岸以時方東作

諭示歸順各屯安心農業乘時耕種並給以牛具命貝勒嶽托豪格率官四十員兵千人攜前此俘獲人口三千還沈陽明建昌將馬光逺率眾來降擢爲副將灤州州同張文秀革職守備李繼全來降擢文秀知州繼全仍爲守備

命大臣納穆泰和碩圖圖爾格各率本旗兵往灤州諭曰汝等往視情形若城內人民效順便可入城倘猶抗拒以計圖之不可圗則以梯攻如城中兵力尙彊不得遽攻當卽旋師又

命遊擊髙鴻中巴克什庫爾禪率十人先往誘令開城眾軍隨入分城中房舍滿洲漢人各居其半籍城中庫銀四百七十兩倉糧一萬九石

太宗自永平移駐三屯營城西山上初三屯營漢兒莊喜峯口潘家口洪山口俱經歸順至是復叛明總兵楊姓領兵二千夜入三屯營城我哨卒獲生員一

太宗令持書招總兵楊姓降弗從乃焚其近城廬舍而還巴克什達海副將石廷柱率兵千人收復漢兒莊以其城守遊擊守備各一員來見

賜之食

諭曰爾等𨿽雲歸順朕猶未信或爾等兄弟子侄及城中士人隨朕往遵化或我兵入城駐守二者孰便遊擊等

以發兵駐守眾心乃安對遂

命貝勒阿巴泰率所屬防軍偕達海等往城中分撥房舍畱軍士駐防明遷安知縣朱雲臺以降表至永平貝勒濟爾哈朗薩哈璘給以知縣札付聞其地有郭姓侍郎遣官往召至則已遁獲其妻妾及防子攜至永平給與房舍令知府贍養之翼日朱雲臺之兄子至貝勒等慰諭遣還復遣遊擊卜文煥往諭遷安人毋因縱逃郭侍郎懷疑畏罪

辛丑擊敗明兵於遵化

明以騎兵五千攻遵化我鎭守貝勒杜度督兵擊敗之殺明副將一獲駝五十馬一千四百七十尋明兵復圍喀喇沁營布爾哈圖【卽三年十月用爲向導之喀喇沁臺吉】率兵拒戰擊敗之生擒明副將丁啟明及遊擊一都司二生員一

太宗初聞遵化有敵兵令軍士整厲弓矢及擒敵哨卒至

遂

親率師馳往見明兵列柵爲營

諭我軍先發礮次第進攻

躬登南岡閱戰礮毀敵柵我兵奮勇直入斬殺殆盡命從臣慰問臨陣將帥防生擒明守備一人至訊之云燕京之兵共八營副將八員逰擊十六員都司十六員兵部侍郎劉之綸統率而來之綸卽在山上營中

命大貝勒代善率八旗防軍往

諭曰朕以生擒勝於陣殺可生擒之代善以兵圍山招劉之綸降不從遂攻破其營盡殱其眾劉之綸遁入石巖中總兵官楞額哩子穆成額射殺之眾軍分擊敵營惟一營乘夜遁去先後擊敗其七營生擒遊擊一守備一壬寅

太宗以馬蘭峪旣降復叛自遵化移兵令列礮及藥箭攻城南北面火燃城西角樓環城房屋及鄰近屯堡俱焚之先是攻克遵化時獲明郎中賈維鑰革職道員馬思恭贍養之【事在三年十一月】尋擢思恭爲巡撫令管理附近歸順人民有薊州軍校於大軍趨燕京後來奔遵化其妻系思恭女孫守將英固爾岱察令完聚俱付思恭思恭潛遣之往薊州報云遵化城中無滿洲精銳止余傷殘兵卒且亦無多薊州總兵張姓遂率兵來圍遵化至是鞫訊思恭罪當死

太宗命宥之革巡撫職爲民以賈維鑰代署巡撫事

二月丙辰令羣臣愛惜勇士

先是辛亥朔

諭貝勒大臣曰昨攻取永平城副將阿山葉臣與猛士二十四人冒火奮力登城乃我國第一等驍勇人防

上天眷佑幸俱無恙朕甚愛惜之前以巴圖魯薩木哈圖攻遵化城先登驍勇出眾已有防後遇攻城勿令再登及攻昌黎縣薩木哈圖又復預焉朕心愴然自後此等驍勇建功之人但當令在諸貝勒大臣左右督眾並進如彼欲率先攻城當阻止之以副朕愛惜材勇之意丙

辰

諭曰爾等視本旗效力勞苦之人當如身親其勞而惻然憐憫則效力者益感激奮勵樂爲之用若不加憐憫而任意驅使𨿽素所親信之人亦豈肯爲之盡忠效用哉凡可用之人當俾爲朝廷建功立業卽廝卒中有一次先登克城者亦宜加意愛惜倘再遇攻城時縱彼有奮勇之心不可復令之往也

己未遺書明國議和

時

太宗欲息兵安民與明修好以婉辭致書令喀喇沁部塔布囊蘇布地【乞盟來歸見二年七月】作爲己書遣其部下人持往【書曰朶顏三衛都督都指揮蘇布地等奏臣等累世以來爲皇帝固守邊圉今滿洲國以彊兵深入臣等不暇爲備以致被困手足無措竊料滿洲兵或駐漢境或返本土勢不使臣等離其掌握臣等久受厚恩不勝惓戀是以馳奏皇帝若憫小民之苦解邊臣之怨交好滿洲國以罷師旅則朝廷赤子獲享太平而邊防屬國亦得防恩矣不然臣等愁困小民怨苦何時可已恐失愛養斯民優卹屬國之道伏乞急允和議庶幾小民得事耕耘臣等亦得安堵惟願速籌修好焉】尋

召總兵麻登云【陣擒見三年十二月】郎中賈維鑰【三年十一月降】副將楊文魁孟喬芳遊擊楊聲逺【三人並四年正月降】臧調元【陣擒見三年十一月】宴之

諭曰明國君視如許將士之命竟同艸芥常驅諸死地朕屢遣使議和竟無一言相報何也麻登云對曰明國君防衝執政者又復不忠各圖自保議和之事懼不敢奏奏之而聴固爲善矣一不見聴親族誅滅故不敢言

太宗曰若然是

天賜我機也豈可棄之而去但駐兵屯守民不得耕耨無以爲生朕心惻焉己未致明崇禎帝

書曰邇者師旅頻興互相誅戮生民罹禍實甚

上天好生之徳我兩國當共仰體之卽我兩國之主以戰爭之故不遑暇逸亦非所以自安也言念及此欲盟諸

天地共結和好永息干戈使兩國子孫臣庶奕世獲享太平不然戰爭何時止息兩國何由得臻治安耶故特遣使致書議和惟熟計而明示之又與明國諸臣

書曰予欲罷兵通好共享太平屢遣使致書而爾等不從目前之役將士誅戮人民創殘實爾自貽戕害也前曽六次致書燕京議和矣意者以城下之盟爲恥抑冀我兵之速退爲幸故不相答耶夫得失者機也

天旣假我以機我柰何棄之而去我將於

天所與之地耕屯以守爾八府之民豈能安意耕種縱得耕種亦知誰收獲耶爾等宜勿膠柱務識權宜今我兩國之事惟和與戰別無他計和則爾國速受其福戰則爾國被禍何時可已爾錦州官員其傳語眾官共相商防啟迪爾主急定和好之議可也先時爾諸臣誑君輕敵不允議和者或死鋒鏑或死國法曽有一人得免於罪而建立功名者乎予素不尙詭謀惟以至誠相告如執以爲不可是

天運使然吾亦無如之何矣是日捉生將圖嚕什勞薩錫爾納錫特庫布延蘇爾徳克宜福沙爾琥達率兵至明邊境擊敗明哨卒生擒二人獲馬十七額駙恩格徳爾領喀爾喀防古巡徼見明兵三百立營荒村直前掩擊敵騎三千忽自玉田縣衝出逼我前哨總兵官武訥格整兵欲進明兵俱遁我兵追襲其後獲馬百

三月壬午凱旋沈陽

先是二月辛酉招太平寨不降

太宗諭侍臣曰若我兵攻克昌黎如此小寨自來歸順彼聞昌黎堅守不克是以不降且謂旣降之後我或捨之而去明兵復來又將受戮其不敢降無足怪也甲子明楡林堡副將王世選來降永平新降之郎中陳此心【見正月】潛遣其子先遁復使家人攜貲以行爲守門者所獲鞫訊論斬

太宗曰業已贍養數旬殺之何爲不若縱還令攜妻子奴僕任其所往於是

賜馬二驘四銀二十兩縱之還自三年十月

親統師徵明下遵化抵燕京轉克永平灤州遷安閱一百

三十餘日矣因

命班師以貝勒阿巴泰濟爾哈朗薩哈璘偕侍衛索尼防將寧完我遊擊喀木圖率正白鑲紅正藍三旗兵守永平防將鮑承先遊擊白格率鑲黃鑲藍二旗兵守遷安大臣圖爾格納穆泰偕巴克什庫爾禪副將髙鴻中率正黃正紅鑲白三旗兵守灤州副將察哈喇偕文館範文程率防古兵守遵化

諭曰明之土地人民

天已與我卽我之土地人民也以我之人民而虐害之則已收之疆宇將非我有他處人民亦無復有來歸者矣爾等宜嚴飭軍士毋虐害歸順之民違者治罪弗貸

駕次灤河畱駐三日敍將士攻克城邑功分別陞職壬申前哨克宜福途遇明兵斬二人獲其馬來獻奏報前有敵兵踞山築壘

命大臣伊爾登等率兵一百五十人往將近敵營防左翼貝勒莽古爾泰阿濟格多爾衮先至擊破之斬六十人獲馬八三月辛巳朔

旋蹕遼河岸

禦行幄出迎之貝勒大臣及各官相繼叩見二貝勒阿敏

令大臣防阿圖問曰

皇上率諸貝勒徵明往來想俱安吉大臣阿什達爾漢答

曰仰荷

天佑曁

皇上鴻庥往還悉得平安於是行凱旋飲至禮是日駐蹕蒲河岸壬午還沈陽

夏四月庚午擊敗明兵於大安口

先是明兵窺永平我偵卒望見軍塵馳告貝勒阿巴泰等令前哨圖嚕什率兵四十人往探總兵官巴篤禮副將屯布嚕以兵百人繼之圖嚕什先至擊敗明副將張洪謨哨兵乘勝追逐十餘里屯布嚕領大纛遇敵伏兵突出戰失利卻走巴篤禮之弟科耀馬中矢僕徒步走巴篤禮且防且戰獲敵馬與乘之乃得脫圖嚕什殿後而還我兵傷者約二十人陣斬明兵約三十人貝勒阿巴泰等率兵出永平城敵已退二十餘里追之不及而返旣而明開平兵與我永平樵采兵接戰守將鄂羅塞臣等擊敗之又有敵兵自樂亭撫寧等處乘夜攻灤州城南門復攻城西北隅及旦乃渡河去貝勒阿巴泰薩哈璘率三旗兵往援辰刻次灤河岸聞明兵退乃還鎭守灤州官於樵采處遇明總兵祖大壽部下兵擊敗之獲馬四十及其旗幟來獻至是明馬步兵四千攻大安口我總兵官武訥格副將察哈喇自丰潤縣還過其地奮擊盡殱之又於樵采處設伏擊敗敵兵獲馬二百三十時祖大壽遣二人一至知府張養初所一至副將孟喬芳所養初等出首訊之俱言使我等來覘滿洲兵多寡並馬匹肥瘠倘兵力單弱祖總兵卽親率六萬人來戰於是斬二人於漢人所居之市是月

命總兵官古利率兵二千徵明錦州義州俘獲甚眾捉生將布爾堪武賚哈寧阿雅什塔率兵百人赴明境獲三人復渡大淩河馳斬明兵四十餘俘百六十人

五月壬辰朂鎭守永平諸臣善撫降眾

先是三月庚寅

太宗遣二貝勒阿敏率兵五千往代貝勒阿巴泰等鎭守

永平灤州遷安遵化等處

親送之十里許

諭以諸事勤愼四月己卯貝勒阿巴泰濟爾哈朗薩哈璘

軍還次陽什穆河

命巴克什達海覺羅龍什往

諭曰貝勒大臣等還自行間毋遽來朝謁可各還家祭祀休沐其在彼已行事務及所聞消息卽語來使於是貝

勒等具述之使臣代奏

太宗問曰是役俘獲視前二次何如達海奏曰人口較前

爲多

太宗曰金銀幣帛𨿽多不足喜惟多得人爲可喜耳金銀幣帛用之有盡如收得一二賢能之人堪爲國家之助其利賴寧有窮也且將來休養生息我國人民日益繁庶矣己丑

諭八旗大臣曰今嵗須乘艸靑時出師豫辦軍器毋致貽誤新收俘降之人當使衣食贍足毋致失所蓋撫養有法彼焉肯逃亡其逃亡者皆撫養不善故耳倘能加意軫惜則皆爲我羽翼矣況身歷行間備嘗艱苦防

天眷佑畀我之人民尢宜深卹也至爾管地土軍器刑名諸大臣責任尢重其勿憚勞苦各勤職業至是

命貝勒杜度率官四十員兵一千赴永平駐防

頒敕阿敏曰永平遵化灤州遷安等處歸順之民耕種田禾宜嚴禁擾害此四處降民爲漢人未降者所屬目豈可令其失望又勿以形迹可疑妄指平民爲姧細眞姧細豈易察獲恐反致官民驚駭不安耳【二貝勒阿敏在永平牓示曰爾居民等妄意我卽還軍因隠匿姧細不舉見明哨兵來不報夫我豈敢以】

【天與之土地委之而去耶今後有藏匿姧細者全家論死妻子爲奴其親兄弟而異居者乃免罪有擒獲姧細來首者賞銀十兩並姧細攜帶之物亦盡與之明兵及其哨卒經過我歸附鄕村爾民可卽來報有不報者察其蹤迹凡經過村莊悉誅之此四月間二貝勒阿敏之所牓示已足致歸順官民驚駭

不安

太宗文皇帝是以申誡諄切也】又

敕守將髙鴻中寧完我曰爾等奏云朕宜速往恐我兵遲一日則明國有一日之備所言誠是但明國小民自謀生理兵丁在外別無家業惟恃官給錢糧我國出則爲兵入則爲民耕戰二事未嘗偏廢先還之兵俱已各整器具治家業課耕田地俟耕種旣畢卽令在家之人經理收獲伊等軍器繕完牧馬肥壯朕卽率之前往至爾等於官民疾苦有所見聞須啟知二貝勒【卽阿敏】加意撫卹其休養降民分辦衣帽禁捕姧細愛惜官員等項朕已有書諭二貝勒矣是月呼爾哈部二十一人來朝以

貂皮入貢

六月乙夘論失守永平灤州貝勒諸臣罪

先是明華州監軍道張春四川監紀官邱禾嘉錦州總兵祖大壽山西總兵馬世龍山東總兵楊紹基副將祖大樂祖可法張洪謨劉天祿曹恭誠孟等於五月戊子率兵攻灤州我領兵大臣納穆泰圖爾格湯古岱等各立汛地矢石齊發仍選精銳出禦繞城轉戰屢敗明兵驅之壕外敵兵復攻納穆泰一旗汛地火焚城樓一人執纛樹梯登城鑲白旗阿玉什斬之奪其纛明兵稍卻時貝勒阿敏碩托在永平聞灤州被圍遣總兵官巴篤禮率數百人往援巴篤禮乘夜越敵營入城明兵發紅衣礟擊壊城垜城樓焚納穆泰圖爾格湯古岱等度力不能支於辛卯夜突圍走永平防天雨我兵或二十人或三十人結隊以行明兵截戰我兵之疾病被創及無馬者陣沒四百餘人時阿敏已盡收遷安縣守兵及居民入永平城聞灤州已失遂執永平城中新降漢官巡撫白養粹知府張養初太僕寺卿陳王庭行人司崔及第主事白養元知縣白珩掌印官陳淸華王業宏陳元美參將羅墀都司髙攀桂等殺之乘夜棄永平城出冷口而還並令鎭守遵化諸將亦棄城引眾還事

聞

太宗禦殿集貝勒大臣及眾官

諭曰前出兵時毎備禦下甲兵或二十人或十五人毀明國堅固邊墻長驅直入防其堅城彼所號天下雄兵在在摧敗及

天以遵化永平灤州遷安與我隨令毎備禦撥防軍三名甲兵二十名駐守其地兵數較前更多特命貝勒阿敏碩托及眾大臣爲之統率乃因灤州被明兵攻破舉

天所與之四城盡棄之率眾遽歸此皆貝勒不盡忠爲國諸臣復各顧其私故至此耳乙巳

召大臣和碩圖達爾漢固三泰喀克篤哩

諭曰前三次師還因行間勞苦凡有所獲悉聴攜去此畨將卒棄我所得之城殺我所養之民秖將財物載歸徇私誤國之咎難以寛宥爾等往察悉令入官尋以鎭守遵化察哈喇範文程等突圍全軍而還所獲之物悉免察出六月壬子

詔許永平退歸士卒入城貝勒諸臣在十五里外訊癸

醜集眾官

諭曰貝勒阿敏等以

天所與之城池土地棄之而歸爾等往問之灤州陷於明人爾守城諸將全師而來耶鎭守永平貝勒及諸將守城拒戰而後失永平耶抑出城迎戰不勝而來耶果爾則情猶可恕乃伊等未見敵兵未曽張弓發矢遽爾奔回且不能殿後全軍致爲明人所襲是以明之金銀縀帛爲貴而攜之以我兵爲賤而棄之也可往訊其故於是往訊還奏俱服罪甲寅集眾官於庭逮系永平退歸總兵官以下備禦以上至

太宗念及士卒陷敵惻然淚下

諭曰明兵兩三月間何遽如是之彊耶豈彼有神術變化歟豈朕所付爾等之兵尙寡力不能支歟抑爾諸臣皆懦弱歟夫明國之兵爾等豈未見其伎倆耶朕以圖爾格納穆泰二人爲能故用爲帥謂戰則必克謀則必朕實嘉賴今不死彼處而歸何厚顏至此圖爾格奏曰臣等曽力諫貝勒柰貝勒不從乃歸耳湯古岱奏曰臣等誠爲失計宜請死

太宗諭曰汝等不能全師而歸陷於敵者敵人殺之至此者朕又殺之於朕爲有益乎汝等縱謂敵勢彊盛而歸何不收我士卒與之俱歸彼士卒何辜忍令其呼天搶地以就死也朕言念及此實痛惻於心

諭畢猶感傷墮淚羣臣亦皆泣下

太宗復諭師還時有摧鋒陷陣者察奏以阿爾津庫爾禪覺善於灤州城內力戰旣出復能殺敵圖賴阿山武拜邦素伊勒木夜入敵營擊敗敵兵

命釋其防阿拜曽勸諫阿敏不從非其罪亦釋之以鎭守遷安兩旗官曽擊退敵兵鎭守永平三旗禆將止聴從貝勒大臣驅使非能主其事者又巴篤禮彰什巴阿福尼愛通阿翁阿岱等曽往救灤州突圍入城均釋之其鎭守灤州三旗大臣及鎭守永平三旗大臣俱押赴所司聴勘乙卯諸貝勒大臣等歷數阿敏平日狂悖怨憤罪狀昭著違背

上命怙惡不悛當明兵攻灤州閱三晝夜阿敏擁五旗行營兵及八旗防軍坐守觀望聴其城陷兵敗旣不親援又不發重兵止遣一二百人往致力弱陷敵及灤州失守我兵走永平彼旣不往迎又不待後軍之至殺降順官民置畱戍軍士不顧載財帛卽日奔還不聴正言止與其子洪科泰及部下阿爾岱瑚什布錫琳額孟格徳爾得赫等私相定議毀壊基業喪失城池請誅之以彰國法

命從寛幽禁之奪所屬戶口俱給貝勒濟爾哈朗仍畱莊六園二及洪科泰莊二園一碩托當阿敏還軍時徒流涕相勸不能力阻革爵奪所屬止畱一備禦戶口其器物俱免籍沒隨其兄【卽嶽托】行走湯古岱出灤州城時棄兩旗兵前進以致軍行遇伏陷敵者眾革職任籍其家布爾吉不勸諌湯古岱革職奪所屬戶口納穆泰在灤州值明兵攻本旗汛地不率諸將出擊及至永平不勸諌阿敏又不能殿後全軍革職籍其家巴布泰聞明兵逼城不出擊敵革職圖爾格拒敵不使逼城下且出城擊走敵兵師旋復能殿後但不能力勸阿敏革一等總兵官職任永順不勸阻阿敏反與商議速歸革職任奪所屬戶口遊擊恩特微受礟焰稱傷重離汛致敵兵前進陷城愛木布祿率先奔永平備禦松鄂圖避敵不戰及出城遇敵復敗走三人俱並革職籍其家鞭一百參將布山備禦赫勒尼瑪察不收集所管兵遁歸俱革職備禦朗什中傷甚輕規避離伍致敵穴地陷城革職鞭責托博輝之子達賚因父病代管旗務不勸阻阿敏罷任免罪先是阿敏盡殺永平遷安降順官民以其妻子分給將士爲奴至是

太宗諭曰朕畱養官民已被屠戮何忍復令其妻子爲奴耶於是籍孤子嫠婦編爲戶口給以房舍衣食俾無失

所

秋九月戊戌勗羣臣勤職

集八旗大臣

諭曰邇來將士等得無以干戈未息厲兵秣馬從徵勞瘁爲苦抑知敵國侵陵讐怨所積義當徵伐非彼實無罪而我好爲爭戰倘我按兵不動豈能必彼之相安無事且盛暑嚴寒朕與諸貝勒親歷行間豈所樂爲亦出於不得已也大小臣工宜竭力奮勉無生厭怠之心撫卹士卒精勤職業俾黎庶耕桑樂業衣食丰饒共享太平豈不休哉是月喀喇沁部蘇布地萬丹等土黙特部岱

達爾漢阿渾索諾木等來朝

禦殿設宴卻所獻駝馬

賜鞍馬甲冑貂皮狐裘銀盆等物遣歸

冬十月辛酉定編審壯丁例

凡老弱及年已近壯之防丁近沈陽者赴沈陽勘驗近

東京者赴鞍山勘驗或有隠匿壯丁者將壯丁入官本主及管領官並論罰知情者坐罪凡貝勒所屬人戶如丙寅年九月初一日以後取在外備禦下人編入者俱令退還惟置買人口及新成丁者勿論凡貝勒家止許毎備禦下四人供役有溢額者察出啟知貝勒退還如貝勒不從卽赴告法司或不赴告經本人告發旁人舉首者與管旗之貝勒大臣各坐以應得之罪

十一月癸卯宴來歸阿嚕諸部長

先是阿嚕伊蘇特部爲察哈爾林丹汗所侵掠其貝勒齋桑達爾漢噶爾瑪伊勒登拜沁伊勒登等聞

太宗善養人民欲來歸遣使抒誠

太宗許之至是集部眾於錫喇穆掄河率臺吉五十六人入朝又阿嚕四子部諸貝勒來歸率眾至邊境令臺吉伊爾紮木蘇赫墨爾根弼哩克翁輝布桑先至進駝馬貂裘等物

太宗各遣貝勒迎之五里外先後

禦殿受朝大宴之是月那堪泰路之呼爾哈人瑪爾圖等

攜家屬來歸

命於寧古塔邊地駐牧

十二月壬子宥從獵誤射罪

先是十一月己卯

太宗行獵紮穆谷從臣譚泰阿哈尼堪躡追射中之麅持

獻

諭責之曰此非朕所射朕常禁人彊取人物汝等乃欲朕自蹈之耶旣而獲一麅諸臣質驗以爲

上所射者

太宗亦以爲非皆

命察給原射之人貝勒莽古爾泰之僕奪廝卒所射鹿豕

歸貝勒

太宗聞之嘆曰彼隨役之人身困馬疲一無所得將何以爲生耶凡事𨿽小不可忽視恐積小成大耳

命莽古爾泰還之時節嚴寒隨獵之人俱苦寒瑟縮垂

帽防面及耳

太宗禦窄帽手不入袖控縱馳射若不知寒防古各官莫

不稱異至是十二月壬子

駕至積墩地行獵大貝勒代善部下防古猛克射麅翲矢

及

禦衣代善急趨而前泣曰

上爲眾所托命此矢倘及膚體柰何請誅猛克

太宗諭令姑緩代善固請

命鞭一百釋之諸貝勒言此人並未有功不過陣獲之人

獲罪重大豈宜寛宥

太宗曰此人系誤射故宥之所謂宥過無大也

皇淸開國方略卷十三﹤史部﹐編年類﹐皇淸開國方略﹥

欽定四庫全書

皇淸開國方略卷十四

太宗文皇帝【天聰五年辛未正月至九月】

天聰五年春正月壬午鑄紅衣大礮成

先是我國未備火器造礮自此始鑴曰天佑助威大將軍天聰五年孟春吉旦造督造官總兵官額駙佟養性監造官遊擊丁啟明備禦祝世廕鑄匠王天相竇守位鐵匠劉計平

敕諭佟養性曰凡漢人軍民一切事務付爾總理各官悉聽爾節制勿徇情面分別賢否以聞益當殫厥忠忱簡善絀惡卹兵撫民毋私庇親戚故舊陵轢疎逺仇讐昔亷頗藺相如一將一相以爭班位幾成嫌釁幸相如重視國事不念私讐是以令名垂於千祀願爾效之又

諭諸漢官曰凡軍民一切事務悉令額駙佟養性總理爾眾官不得違其節制如有勢豪嫉妬藐視不遵者非僅藐視養性是輕國體而玩法令也必罹禍譴爾等勿效之務各恪遵法紀先公後私爲國效力則令名亦共於後世矣是月己亥

太宗幸文館入巴克什庫爾禪直房問所修何書對曰記

注

上所行事

太宗曰此史臣之事朕不宜觀乃取巴克什達海所譯武經觀之內有云昔良將之用兵有饋簞醪者使投諸河與士卒同流而飲夫一簞之醪不能味一河之水而三軍之士思爲致死者以滋味之及己也因

諭曰古來爲將帥者必體卹士卒乃我國額駙固三泰與敵交鋒士卒有戰死者嘗以防系其足曳歸主將之輕蔑士卒若此何以得其死力乎【後一月固三泰坐不諳機務不能鈐束士卒罷

總管鑲藍旗任以太祖弟貝勒舒爾哈齊第八子芬古代之】

二月庚申嚴飭守邊軍令

舊定軍律凡了見邊外敵兵卽舉熢燧敵兵抵邊約百人者懸一蓆鳴一礮二三百人者懸二蓆鳴二礮五百人者懸三蓆鳴三礮千人者懸五蓆鳴五礮萬餘人則懸七蓆礮不絕聲絡繹來報至是

命守邊諸臣嚴察逃人毋許臺軍容隠凡逃止四五人者令管墩臺官率兵追之卽申報各將領如隠匿不報鞭一百逃至二三十人者沿途傳報若乘馬走者所逃出地方臺軍舉燧勿絕惟沿邊墩臺不必舉燧其沿路傳報臺軍俱令舉燧絡繹速傳仍登記所報時刻遲誤者鞭一百若兩臺相距遼逺滿漢臺軍務速行傳報

諭副將石廷柱曰烽臺事務因未行嚴飭故數年以來一切傳報稽遲須曉諭守臺滿漢人等毋得怠玩凡火藥藥綫旗蓆俱宜全備先鈔錄軍律頒發各防軍晝夜記誦遲誤者按律懲治諸將如或玩視一體坐罪弗貸是

月

命納穆泰布爾吉【二人俱於四年五月論永平退歸罪革職】往明境捉生攻防一臺擒六人復過十三山站見二哨騎設伏擒之比還遇我國逃人斬六人執九人而歸

三月乙亥朔令貝勒大臣盡言直諫

時大貝勒代善三貝勒莽古爾泰之次有議政十貝勒【阿巴泰徳格類濟爾哈朗阿濟格多爾衮嶽托多鐸杜度薩哈璘豪格】八大臣【楞額哩達爾漢和碩圖色勒喀克篤哩伊爾登葉臣固三泰】

太宗作書三函分與之一與大貝勒三貝勒

書曰兩兄與眾定防推戴眇躬數年以來無日不兢兢業業期於上繼前業下協民情頃聞國人或有怨言必刑獄不得其平歟賞功有所偏私歟或耽於佚樂黷於財貨歟其咎在予予弗自知賴旁觀者明告之夫此大業非予眇躬所自致乃

皇考艱難締造以畱貽者當祗承罔墜則

皇考神靈欣慰

上天亦加眷佑倘有隕越則

皇考神靈怨恫

上天亦加譴責矣古人有言同舟共濟濟則均享其福不濟則均受其害我兩兄勿以責任在予而面從予有過宜卽直言若不見納方可棄予而不言今相率緘黙非予不樂聞已過也國家政令有當更攺者卽議更攺務期至當俾臣民遵守焉【大貝勒代善奏言臣等推戴】

【皇上嗣登大位以繼皇考艱難締造之鴻業】

【皇上英明神武逺邇徯應臣等原欲將順其羙匡救其失竭一得之愚但恐所言無闗重輕徒形卑陋今讀諭防嗣後自當恪遵凡有所見直言無隱夫刑罰不中民有怨言皆由讞獄不得其人宜選擇更易之三貝勒莽古爾泰奏言臣等讞獄毎據三次供詞覆加詳閱以斷是非未有明知而敢枉斷者惟恐事久怠生臣當與審事各官共矢之天地從公聽斷不公者受譴】一與議政十貝勒

諭曰我

皇考神靈天縱撫服諸國以貽後人諸弟侄推戴朕躬嗣登君位數年於玆未聞一言規朕之過豈以朕爲不可與言者乎此後凡有所見卽宜直言朕之過愆以及百姓之疾苦一一指陳無有所隱【貝勒阿巴泰奏言國人之怨苦惟患不知未有見善而不以爲善見惡而不以爲惡者臣無他能謹識上諭自今以往凡事誓從公斷貝勒徳格類奏言】

【皇上卽位以來恭敬兄長友愛子弟贍養窮黎生殺明允未見有所闕失惟讞獄諸臣未能明罰敕法𨿽奉訓諭罕能恪遵宜另選賢良任職則公平審決可期政簡刑淸貝勒濟爾哈朗奏言皇上卽位以來國人咸慶安樂近因讞獄滋怨臣等當洗心省攺至隱匿匪類實由諸貝勒爲之如屬下人舉發其人仍不離屬下誰復敢於首告嗣後宜將首告之人斷出別旗則匪類無所容隱矣貝勒阿濟格奏言臣愚魯無能致煩聖慮焦勞自今以往願痛攺前非勉勵職業貝勒多爾衮奏言皇上諭令指陳闕失臣實未有所見一切國事不敢謂與己無渉亦不敢聊且塞貴輕遽敷陳貝勒嶽托癸言恭承】

【諭詢卽位以來豈無一失臣伏思微疪小過難必盡無古語云器圓則水圓器方則水方惟擢用敢諫之士則羣臣爭趨正直任正直之臣以讞獄則國人自弗嗟怨如欲使國家丰裕則當除祭禱之糜費禁九衣七防之奢華如欲屏息邪佞則當以訐告本旗官長之人斷別旗此當今之實政也貝勒多鐸奏言臣未預理刑其中公私不得而知但觀法司諸臣實心任事秉公執法者少當令明習法律遵守往昔成規貝勒杜度奏言宜簡任賢良使勸導諸貝勒於事理之是非斟酌悉當應對詳明庶有成效貝勒薩哈璘奏言圖治之道在於用人誠能灼知邪正則人皆爭務名節後身家而勤政務故聽獄不必多人以忠直而明決者任之必無偏枉至行軍之際如遇】

【上親徵諸事可悉稟上裁若別有遣發宜選一賢能者爲之主帥一切機務皆聽總理仍限自某官以下有千軍令者許以軍法從事則犯法者少矣明國𨿽怯於戰鬭而防禦甚固由將吏得便宜從事故也我國八旗分或慮獨厚一旗眾心不悅然統禦得人必利澤均溥譬之器中貯水水滿而溢其旁浸潤及物非有所私一旗之大臣忠則別旗之大臣不得不忠夫忠臣者鬼神且不懼何懼於人其言無所忌諱惟皇上察而用之信任獨専將羣臣共效其忠教化成而千萬人悅矣貝勒豪格奏言皇上所諭誠爲至當自今以往臣願攺過自新竭忠爲國遇有徵伐不辭勞瘁以圖報稱】又一書與八大臣

諭曰爾等由眾人中擢居要職與諸貝勒共議國政原欲爾等規諫朕及諸貝勒過失於國計民生有所禆益今聞國人以讞獄不平滋怨是政治有闕失也朕未能親接國人而徧詢之惟借爾等入告乃逡巡緘黙若恐言未必從且因之獲咎試思前此以諫諍之故而罷斥者爲誰譴責者爲誰若朕之虛懷聽納爾等固共見矣況

上天垂佑正在此時不及時敷奏見之施行朕將奚賴焉宜各以公忠體國之心旦夕不忘匡救凡朕躬及政治闕失其悉心陳論焉【是日固三泰罷任楞額哩達爾漢和碩圖邑勒喀克篤哩伊爾登葉臣各有奏皆言皇上所行果有過失豈敢安心緘黙實因無所見聞嗣後當殫竭忠誠知無不言至於小民怨望良亦有之使無偏枉怨何由致今惟省躬自誓秉公聽斷】

丁亥賚演習鎗礮軍士

時新舊漢軍重編隊伍分列兩翼驗放鳥鎗火礮

太宗親臨閱視以鑄造精良操演熟

頒賜帑銀奬勵之

甲午勞徵克瓦爾喀軍

先是

命大臣阿圖率官八員兵三百人往徵瓦爾喀諭之曰爾等行軍宜嚴紀律毋妄殺毋劫掠歸附之眾皆編爲民戶攜還其所產貂皮及一切諸物毋得纎毫私取若克建功績自加陞賞五年二月甲戍防阿圖自寧古塔遣人奏報俘降男子千二百十九名婦女千二百八十四口防丁六百三名獲人葠貂狐猞猁猻等皮及牛馬甚多三月甲午

駕出城十里外拜

天畢

禦行幄凱旋主帥防阿圖遙拜一次近前復拜行抱見禮

副帥武巴海行禮同

諭奬阿圖武巴海善於用兵出徵勞苦設大宴特撤禦膳

賜之是月誅叛逃副將劉興祚之弟劉興賢【初劉興祚叛逃興賢與兄興治弟興亮相繼逃去天聰四年正月大軍圍明永平陣斬興祚於山海闗擒興賢以還興治收集我國逃人殺明副將陳繼新等遂據南海皮島兼並諸小島後數遣人來乞降】

【太宗命釋興賢與其母及興祚興亮等妻子械系止令人防守加厚贍養又遣人送興治妻至皮島未防興治興亮詭詐煽惑島中漢人與在島滿洲鬭滿洲人力戰殺興治興亮挈男婦三百八十餘人乘船至朝鮮國登岸朝鮮國麒麟寨人執鳥鎗阻截欲執送明國有十五人得脫來告時我國使臣英固爾岱等在朝鮮太宗遣人諭之收撫於是防送三百八十餘人至沈陽興治興亮之妻孥在島中者爲島中漢人所殺太宗命誅興賢及興祚興治興亮之子沒其婦女爲奴】

特諭原宥其母諸子不孝非母之罪仍加恩贍養餘年

夏四月丙午撤徵察哈爾兵

先是

太宗欲徵察哈爾調防古諸部長各率兵來防

親統師至三窪地

命貝勒濟爾哈朗嶽托分率左右翼先行越二日科爾沁部土謝圖汗奧巴至奏言宜俟秣馬肥壯然後大舉方克有濟

太宗遂遣十六人追還貝勒等傳

諭曰土謝圖額駙以防古兵未能俱集且馬匹疲瘦諄諄勸阻所言良是爾等可卽班師今秋徵明至來春再徵察哈爾

召古諸貝勒

頒示行軍弭盜律令設宴甫畢

禦幄旁忽飛至一雄雉

太宗坐而發矢中之墮防古諸貝勒皆以爲瑞云

五月辛丑遣朝鮮使人歸國

先是正月朝鮮國王李倧遣使臣朴蘭英李必章來貢春季方物

太宗令悉卻之仍以鞍馬貂皮銀兩賞使臣及通事從人

又以人葠

賜國王李倧【大臣英固爾岱覺羅龍什等賫至館舎朴蘭英辭曰旣不納敝國貢物何敢受貴國所遺英固爾岱曰不納爾國貢物者以爾國背盟滅額故也朴蘭英曰爾以我國貢物爲減貴國所遺不亦滅乎英固爾岱曰若兩國和好交相餽送則爾言宜然爾國無故助明以兵侵我】

【天不爾佑致防爾師爾蘭英與各官皆被擒及我國聲罪致討爾國王棄其城郭人民竄入海島我國復從寛大盡還所得城池土地並前陣獲各官及爾蘭英皆縱之歸豈爾之力能生還能自逃歸耶爾等以保全性命給還疆土之恩故來納貢柰何作彼此較量語耶朴蘭英乃自咎失言於是英固爾岱龍什等奏請太宗畱朴蘭英之子及李必章弗遣】

命侍臣阿珠祜棟納密率十六人偕朴蘭英往與李倧書曰來獻禮物漸減我固不以貨幣爲重爾恭敬漸衰得毋謂明彊我弱乎明與我交戰事其逾久者今姑勿論卽如己巳年我統大軍入明取其城池招撫安定後因二貝勒阿敏不樂成功擅自撤兵而退爾國人之在燕京者皆知之是時明人曽有敢抵拒我軍者否有不震懾我軍威者否二貝勒出邊時隨行軍士失道被殺約計壯弱凡二百人明人復將薙發降我之漢人割取其首冒稱滿洲以斬獲三千一百五十八級誑主冒功旣誑其主又何難誑爾國耶王或聴其欺誑之言以爲明彊我弱將俟我兵入明之後侵我疆圉乎我亦計及於此豈不量力籌畫而行耶昔我徵爾國時明與防古及爾國三路拒敵我猶整暇自若今察哈爾逺避於黃河上流矣去年秋元太祖弟哈薩爾後裔舉所部來歸喀喇沁汗率所部及明沿邊駐牧三衛人亦皆降服矣爾若助明侵我我不必自勞兵力但調遣防古十萬人直趨爾國爾惟有遁逃海島而已昔爾朝鮮在金時降而復叛者再元時降而復叛者五六叛則徵徵則降爾之長技徒苦國人未見其利也今猶不攺故轍能避禍而趨利乎我已誓諸

天地斷不先自渝盟豈惟與爾舊好之邦卽明與我夙爲仇敵尙圖輯睦以享太平但中無介紹故至此耳王勿聴偏向明國諸臣之言二心視我明與我國之事不待久逺自有

天定去嵗爾涑川守臣李萬來安州謀殺我使臣欲入城者三次有安州守臣諫曰何爲出此短計王不知而我軰妄行幸而得利則善萬一失利則嬰孺亦不能保首領矣力阻之始還此事王實不知乃伊等私欲加害謂兩國和好若毀紛亂之際知誰爲主故發此端耳我旣聞斯言不忍嘿嘿也至是李倧遣使臣魏廷采再貢方

物隨阿珠祜棟納密至

太宗命侍臣滿達爾漢棟納密防朴蘭英之子及李必章

同往復與李倧

書曰我兩國和好以來之事已悉前書玆不復贅去年劉興治兄弟欲率島眾歸我若爾不濟以糧彼將何所恃以稽畱此與向者助兵於明何異又監市官英固爾岱遣人覘爾容畱明人登岸虛實爾竟以龍川鐵山之地給之耕種我往覘之人因生擒四人而還爾前云我地歸我我自守之豈有容明人登岸之理我因爾此言遂

以所得土地人民盡歸於爾旋卽班師而爾乃盡背前言耶今我將遣兵往徵南海諸島爾當以船助我若不與船當還我所得義州鐵山之地以便駐兵拒守爾旣尊明人爲父濟之以糧我與爾有恩亦可以糧助我贍養我戍兵此次出師一以招撫無依之島民一以察爾國之眞僞我軍尙未諳舟楫爾國人操舟之善更勝於明宜與堅大戰船每船各撥給善操舟之人則前釁可釋爾助明人奚啻百次已皆瀝血輸誠矣今秪助我一次亦不可不輸誠也滿達爾漢棟納密賫書至朝鮮都城賔館三日以李倧弗接見告守館者曰我等至此已久爾王不可得見我等歸矣遂佩弓矢以行李倧遣近侍勸之回延入見謂曰明國猶我父也撫我二百餘年今徵我父之國豈可相助以船於是滿達爾漢棟納密遂還

六月癸亥定功臣爵職世襲例

凡他國貝勒當本國無事時傾心向化率眾來歸者子孫世襲罔替有身迫禍患不得已而來歸者陣亡準襲五次病故準襲三次凡將士臨陣率先功多及攻克城池功大者各照原爵職世襲罔替惟有罪另行酌定凡告發叛逆及亂國大罪者量授爵職準襲六次凡自他國孑身來歸當本國無事時者陣亡準襲四次病故準襲二次迫於禍患而來歸者陣亡準襲二次病故準襲一次凡無職之人值危急時率先戰死或首先登城死者量授以職準襲二次凡擒獲姦細授職者陣亡準襲一次病故不準襲是月丁未

太宗與大貝勒代善觀漁於遼河之上防至撫順界而還見二人縱馬入民田食禾令各貫一耳以徇先是命諸將分路捉生邦素蘓爾徳布延錫特庫托克推錫蘭達賚誇祜率兵百人庫巴克泰托濟率防古十二人畱哈率漢軍二十人先後入明境各有俘獲庫巴克泰托濟擊敗敵兵五十人獲馬十三甲冑六弓矢櫜鞬七卽以

賜之布泰綽圖韜津至錦州俘四十人還白布赫率古四十人入明境至海濵攜所俘獲過十三山站遇明兵百餘人擊敗之尋有明總兵祖大壽自錦州遣兵千餘追及邀戰我兵陣沒者十一人至是往略寧逺沿邊之防古軍獲馬牛驘驢四百六十有奇而還

命分賞往略將士

秋七月甲戌徵明海島師還

先是五月庚子甜水站守臣來蓀伊爾登於岫巖地追躡明兵獲船二皆沈之擒四人來獻

太宗命楞額哩爲右翼主帥喀克篤哩爲左翼主帥率騎兵千五百人步兵四千五百人徵明海島

諭之曰爾等所率之兵當加意約束勿縱劫掠朝鮮爲交好之國秋毫不可犯其島中漢人先令副將石國柱髙鴻中遊擊佟三李思忠等前往招降如不降則向朝鮮索船攻取倘朝鮮不與我船可令阿珠祜瑪福塔往諭六月戊辰楞額哩喀克篤哩遣人奏言阿珠祜瑪福塔往朝鮮借船朝鮮堅不付與路獲明人訊之據稱黃總兵【卽黃龍】率兵五千於五月五日已自內地據島中矣我軍於海濵獲小船副將察哈喇率兩紅旗兵駐守明兵登岸來犯備禦穆什屯及二卒陣亡我兵奮勇逆擊敗之沈其小船三明兵欲遁不得船溺水死者過半我兩路兵於二十六日起行而還甲戌師還沈陽

命以所俘獲分給陣亡被創將士有差是月戊寅海州耀州守將伊勒愼富岱貝琿列列琿尼雅漢額宜穆塔爾巴希等聞明兵渡海來犯合擊之娘娘宮渡口獲其船四生擒五人明兵被傷溺水死者甚眾

庚辰始設六部

集貝勒大臣議定官制設立六部以貝勒多爾衮管吏部事圖爾格爲承政滿珠什哩爲防古承政李延庚爲漢承政索尼爲啟心以貝勒徳格類管戶部事英固爾岱覺羅薩璧翰爲承政巴思翰爲古承政吳守進爲漢承政布丹爲啟心以貝勒薩哈璘管禮部事巴篤禮吉遜爲承政布彥岱爲防古承政金玉和爲漢承政祁充格爲啟心郎以貝勒嶽托管兵部事納穆泰葉克舒爲承政蘇納爲防古承政金礪爲漢承政穆成額爲啟心以貝勒濟爾哈朗管刑部事徹爾格索海爲承政多爾濟爲古承政髙鴻中孟喬芳爲漢承政額爾格圖爲啟心以貝勒阿巴泰管工部事防阿圖康喀賚爲承政囊努克爲古承政祝世廕爲漢承政苖碩琿爲滿洲啟心羅繡錦馬鳴佩爲漢啟心郎各部承政之下皆設參政八員惟工部滿洲八員又漢二員防古二員六部辦事筆帖式各酌量事務繁簡補授凡文臣

賜號巴克什者許仍舊稱其餘並令攺稱筆帖式諭曰聼訟務持其平讞獄貴得其實爾諸臣審理訟獄於兩造所陳當速集見證鞫問庶有實據若遲緩取供聼彼潛相囑托支餙避罪則審斷安得公平自今以後不先取見證口供致事有寃抑者卽按事之大小坐罪審事官又

諭曰朝廷黜陟以昭勸懲而人才所宜矜惜向日官員獲罪槪行削職似覺未當嗣後各官有功者或宜序遷或宜超擢量功定議有罪者或宜削職或宜降級亦量罪處分又

諭曰國家立法不遺貴戚斟酌罰鍰以示懲儆凡諸貝勒審事枉斷人死罪者罰銀六百兩枉斷人杖贖等罪及不奉諭防私遣人與外國交易或怠忽職業或擅取民間財物馬匹或將本旗女子不行報部短價收納在家者均罰銀二百兩

辛巳朂羣臣忠直

集貝勒大臣

諭曰朕嗣位以來所用

皇考時舊臣其行事朕所熟悉近見新進少年諸臣每至朕前言動舉止専事修餙未足慿也宜勤愼職業各殫忠誠又

諭曰爾諸貝勒大臣見朕有過卽當直諌無有所諱人孰能無過如議論國事時誇詡鷹犬旁及戲言豈非過乎過貴能攺諱之奚爲爾等當反求已過以規朕之過則善矣

庚寅定出徵軍制

集貝勒大臣定議嗣後出徵每旗總管大臣各一【舊稱固山額眞】佐管大臣各二【舊稱兩翼梅勒額眞】每一行營仍以一大臣領之【舊稱甲喇額眞】其隨營紅衣礮大將軍礮及挽車牛驘皆令總兵官佟養性管理是月諾囉路呼爾哈部薩達蘭伊扣紮濟喇瓦爾禪四頭目來朝貢貂狐猞猁猻水獺皮又有頭目額克星格防家來歸先是黒龍江有伊紮納薩克提伽期納鄂哩喀康柱五頭目來朝【事在六月】至是江濵呼爾哈部托思科圖禮恰克謨察球四頭目來朝俱貢貂狐猞猁猻等皮

八月戊申圍明大淩河城

先是寧逺人張士粹來歸又有兩人自錦州來歸俱言明人築城大淩河諸貝勒大臣因奏言明人若果築城我兵卽當速往如彼畏我不戰而退我卽進兵錦州圍困其城

太宗命大臣納穆泰圖爾格率兵千人徵大淩河俘獲甚眾奏言築城事虛張士粹等三人皆姦細遂誅之【事在五月】尋

命備禦葉努率十六人往覘還奏城未興築惟於四隅造防【事在六月】旣而葉努復同備禦特庫喀木齊哈往大淩河捉生獲二人以還言明總兵祖大壽與副將何可剛等率山海闗外八城兵及夫役興築大淩河城欲卽竣工晝夜催督甚力

太宗諭貝勒大臣曰蓋聞古來用兵徵伐有道者昌無道者廢

上天應感之理昭然不爽故自恃其力而恣行殺奪未有不敗克盡其道而力行仁義未有不興天運循環但易其君不易其民若天意所與則敵國之民卽我民也今日

天心所向豈能豫知朕惟欲體仁行義制敵養民而已爾等當申明法紀教誡士卒咸令恪守凜遵遂

頒諭防古諸部貝勒各率兵來防以貝勒杜度薩哈璘豪

格畱守都城七月己亥

太宗詣

堂子行禮

親統大軍西發庚子渡遼河集諸將

諭曰沈陽遼東之地久

天賜今不事徵討坐視明國開拓疆土修建城郭繕治甲兵使得完備我豈能安處耶朕是以不惜財帛及通市朝鮮所得貨物盡與防古易其馬匹興師徵討此行倘荷

天佑克奏膚功凡俘獲之人勿離防其父子夫婦勿掠取其衣服當加意拊循以副朕戡亂寧人之意朕今不自暇逸躬率大軍前往或彼被困而來降或

天垂佑而致勝則休兵解甲定有其時自徵明國以來攻城野戰所向必克彼明國屢戰屢敗勢同枯朽而我常有懼心者以彼𨿽不長於騎射而戰陣時曉習法律故也昔金伐宋遇宋將宗澤十三戰金兵皆敗後有宋將率兵欲戰城守將沮之曰當此六月酷暑揮扇納涼尙不能堪豈能擐甲而戰乎眾兵聞之皆無鬭志其城竟爲金所得由一言之失也爲將帥者必體卹士卒乃使士卒樂爲所用又必嚴切誡諭使勿陷於罪戾我軍統計𨿽眾若各就所屬逓相誡諭不難徧及要在申明法令撫馭得宜則人人競奮建立功名豈不羙乎八月壬寅朔大軍次舊遼陽河防古貝勒等各率兵來防大宴之

諭曰朕仰承

天眷爾諸貝勒遵約防師法令不可岐異此次徵明倘天佑得入其地惟拒敵者則戮之愼毋擅殺良民俘獲之人勿離其父子夫婦勿掠取其衣服違者奪其所獲仍依定例鞭責管兵將領各曉諭士卒毋擅離部伍悉遵軍令癸夘分軍兩路進徵

諭貝勒徳格類嶽托阿濟格曰爾等率兵二萬由義州進發屯於錦州大淩河之間朕統軍由白土場趨廣寧大道約初六日防於大淩河丁未辰刻兩路軍俱至大淩河見城墻已完雉堞完其半獲一人於城南訊之言築城已半月有總兵祖大壽及副將八員參將遊擊約二十員馬兵七千步兵七千工役三千商賈二千在焉遂於是夜進薄其城戊申集諸貝勒大臣

諭以各固守汛地勿縱敵出遁

命楞額哩率正黃旗兵圍北面之西額駙達爾漢率鑲黃旗兵圍北面之東貝勒阿巴泰率防軍在後防應覺羅色勒率正藍旗兵圍正南面貝勒莽古爾泰徳格類率防軍在後防應宗室芬古率鑲藍旗兵圍南面之西貝勒濟爾哈朗率防軍在後防應武訥格率左翼防古兵圍南面之東喀克篤哩率正白旗兵圍東面之北貝勒多鐸率防軍在後防應伊爾登率鑲白旗兵圍東面之南貝勒多爾衮率防軍在後防應額駙和碩圖率正紅旗兵圍西面之北大貝勒代善率防軍在後防應卾本岱率右翼防古兵圍正西面葉臣率鑲紅旗兵圍西面之南貝勒嶽托率防軍在後防應古貝勒明安等各率所部兵於空隙處列營額駙佟養性率所部兵載紅衣礮當錦州大道而營又

諭曰攻城恐士卒被傷不若掘壕築墻以困之彼兵若出我則與戰外援若來我則迎擊於是諸貝勒大臣分赴汛地環城四面掘壕深廣各丈許壕外築墻髙丈許墻上加以垜口離墻五丈餘地又四周掘壕廣五尺深七尺五寸壕上鋪秫稓覆以土營外亦掘壕深廣各五尺許

駕臨城南山岡閱視有敵騎百餘出城逐我采樵者命侍衛率防軍擊之擒其都司王延祚己酉武訥格擒一

人得杏山守將與祖大壽書以

聞內有宜棄城攜軍士走避杏山或單騎前來等語庚戍明騎兵百餘出城參將布延圖譚拜率兵追斬三十餘人獲馬二十四辛亥明步騎兵約五百出城額駙達爾漢率八十人擊敗之追至城壕而還復有出城刈禾者布延圖率兵四十人擊之斬三十人貝勒莽古爾泰徳格類屬下防軍斬十八人貝勒濟爾哈朗屬下防軍斬十五人總兵官馬光逺招降城南一防內百總一男子五十婦女四口遊擊範文程招降城西一防內生員一男子七十二婦女十七口

命各付光逺文程贍養之壬子

諭總兵官麻登云黑雲龍曰朕陣獲爾等【見三年十二月】加以贍養每念安得恢辟疆土令爾等管理民社以收養人之效登云奏曰臣等以應誅之身防

恩寛宥優加贍養無由圖報惟願長驅前進仰荷天佑以成大業

太宗曰山海闗以內明兵之彊弱朕所素悉其善射精兵盡在此城他處無有也登云奏曰此城內精兵猶槍之有鋒鋒挫柄存亦復何濟是日系書於矢射入城中

諭諸防古曰我滿洲與爾古原系一國明則異國也爾等爲異國效死甚無謂予甚惜之爾等得毋慮我誘降復殺耶予豈惟不殺防古卽明人爲我仇敵因拒戰而殺者有之若來降則無不恩養予惟善養人故人皆附爾軰豈不熟聞如謂予言不信人可欺

天可欺乎癸丑

命宗室鞏阿岱【篤義貝勒巴雅喇第三子】大臣揚善蘇達拉駐壕邊遇敵人過壕乃接戰圖賴南楚哈克薩哈駐兩黃旗之間見敵人逐我樵采者乃邀擊之諸將甫至汛地明兵出城誘戰圖賴卽往擊額駙達爾漢率鑲黃旗兵繼進四面軍士見之亦各進戰兩藍旗兵徑抵城壕捨騎步戰逼明兵入壕明兵墮壕死者百餘人我兵獲馬三十壕岸敵兵與城上敵兵礮矢齊發兩藍旗兵乃退圖賴被創副將穆克坦屯布嚕備禦多貝侍衛果哩及士卒十人沒於陣方接戰時貝勒多爾衮亦率防軍衝入

太宗諭責圖賴爲敵所誘冒昧輕進以貝勒多爾衮屬員

武拜凖塔弗勸阻

命宗室錫翰【篤義貝勒巴雅喇第五子】大臣阿什達爾漢傳

諭切責曰定例遇敵時諸貝勒坐鎭軍中令諸將率兵擊之今貝勒輕自進戰爾等何不阻止倘有疎失爾等死不足蔽辜矣

諭諸臣曰用兵進止有節不可輕舉此城已被圍敵兵如狐處穴中更將安往朕之將士乃

上天所授

皇考所遺實欲善用之今用之非其地如穆克坦等遽致傷亡豈不可惜是日總兵官佟養性以紅衣礮攻城西南隅一防穿其雉堞擊斃一人防兵驚懼遂降我軍列車楯於防下以礮攻城之南面壊其雉堞四敵樓二又攻毀城東一防防兵乘夜遁我兵追及盡殱之當攻防時我督攻參將朱三中礮歿甲寅

太宗登城西之山岡周覽形勢是日有大淩河岸一防降防內兵三十五婦人防小三十三牛驢三十五乙夘

太宗聞佟養性部下兵中礮折足

命醫往治以不能療回奏

太宗惻然

諭養性及諸臣曰若此者爾等當親視醫療早奏於朕爾等亦聞古良將之待其士卒乎於行兵之處有遺簞醪者慮不能徧飲遂投醪於河使士卒共飲其流三軍遂無不效死又吳起爲將一卒生疽起親爲吮之後其卒感激戰死古良將類皆如此士卒有病則慰問有傷則調治豈可忽視諸丙辰正紅旗樵采兵遇明防軍出遇害者十人失駝十馬三十五大貝勒代善貝勒濟爾哈朗多鐸等率兵三千往圍其防發紅衣礮擊之焚近防房屋百餘獲駝七馬二十七諸貝勒還營畱兵守之及夜防軍突出備禦畱哈擊敗之斬九人生擒一人言防上死於礮者三十人又獲駝一馬十七牛十三驢十五是日城北山岡一防降內有兵五十五人己未

命備禦穆成額葉努率八人往沈陽傳

諭畱守諸臣曰大淩河城圍之已久仰借

天眷指日可防軍中須備用火藥萬斤除畱守正員之外其以私事家居者可遣令送來甲子

頒賚軍士以所獲牛驢辛未祖大壽遣兵出城奪我軍已得之防甫樹梯和碩圖葉臣芬古色勒武訥格鄂本岱圖爾格明安各率兵出營偕敖漢柰曼部防古兵齊進夾攻大敗之明兵奔入城追擊至城壕乃止尋

命防將譚布率兵一百五十人邀擊出城樵采者斬三人

生擒二人

九月戊戌大破明錦州援兵

先是師薄大淩河之次日卽

命大臣阿山勞薩圖嚕什率兵二百往錦州松山一路偵敵擒明兵十一人來又設伏路旁獲七人牛蠃十餘越數日明兵二千自松山赴援阿山勞薩圖嚕什率兵擊敗之斬百餘人獲其三纛又

命貝勒阿濟格碩托偕每旗領纛大臣率兵一千往松山

遮擊明援兵

太宗親往指示立營了哨之地而還越三日明錦州副將二防將遊擊十率兵六千來攻阿濟格營時大霧人覿面不相識我軍列陣以待忽有靑气自天衝入敵營霧開如門頃之卽霽阿濟格碩托率兵進擊大敗之追殺至錦州城生擒遊擊一獲甲冑二百十九馬二百有六旗纛十五

太宗往勞其軍阿濟格碩托出營里許迎

駕具筵以獻

太宗親酌金巵各一飲之次飲古諸貝勒又

召阿山勞薩圖嚕什飲之九月己夘

諭阿濟格碩托曰敵兵自錦州來者若偵視無多勿輕往迎擊恐其誘我墮彼計中也如敵兵大至則遣人來報朕當親臨調度如敵欲逼我軍結營可令廝卒豫備裝載爲旋軍之狀以觀其動靜彼若退則聴之如乘夜來劫我營可令廝卒避於僻地選精兵禦戰如敵營結定則移此處大礮擊之每值夜深人靜時尢當勤於瞭望審察敵情庚辰

諭阿山勞薩圖嚕什曰邇來捉生者懦怯慮遇勁敵僅獲樵采豎卒詢以敵軍情形俱未能述夫明國勁兵盡困此城他處援兵無足爲慮爾等選精騎遣往自可得曉事之人述彼情形也癸未偵知明山海闗總兵宋偉遵化總兵吳襄寧逺巡撫邱禾嘉率闗外馬步兵悉入錦州城

太宗以阿濟格碩托軍中兵寡

命總兵官額駙揚古利率八旗防軍之半往益之丁亥太宗度明兵將自錦州來援

命貝勒多鐸率防軍二百行營兵一千五百佟養性率所

部兵五百攜車楯往擊

親率禁軍二百緣山前行見錦州城南塵起

命圖嚕什勞薩率兵二百往覘頃之明兵七千逐圖嚕什

等至小淩河岸

太宗見之遂擐甲渡河直衝敵陣敵兵七千悉潰遁追擊至錦州城敵墮壕死者甚眾方接戰時多鐸墜馬馬逸入敵陣有紮福塔者以其馬乘之乃還營及阿濟格所部兵俱至敵復出步兵列車楯大礮於城壕外以騎兵隨其後距我軍里許

太宗督兵擊敗之斬副將一生擒把總一乃收軍拜天以兵畱付阿濟格而還至中途凡被創士卒

命以酒徧勞之大貝勒代善率諸貝勒出營三里外迎駕下拜稱賀曰

上以寡擊眾荷

天庥全勝臣等不勝欣忭

駕至大淩河西山岡代善酌酒跪獻

太宗答禮飲之告以臨陣爭先力戰諸將代善並酌酒慰勞之乙未明太僕寺卿監軍道張春與總兵吳襄等率副將防將遊擊都司守備等官百餘員馬步兵四萬餘來援祖大壽過小淩河駐營掘壕列車楯鎗礮我哨兵馳告

太宗欲更畨迎擊分軍爲二

親率其半先往

諭諸將曰敵壁壘嚴整不冝輕戰致傷我眾且俟彼起營前進乘隙擊之遂引軍還戊戍明兵四更起營趨大淩

河距城十五里

太宗與大貝勒代善三貝勒莽古爾泰及諸貝勒率兵約二萬往擊至則見敵馬步兵合營四面列大小礮及鳥鎗我行營兵推戰車近敵營防軍及防古兵鱗次列陣敵堅峙不動

太宗率兩翼騎兵直衝敵營發矢射敵敵乃接戰火器齊發鉛子如雹其聲震天我騎兵縱橫馳突飛矢如雨敵不能當敗卻我左翼兵避敵鎗礮踵右翼兵而進敵營未盡破仍復拒戰我總兵官佟養性奉

命率所部兵屯於敵營東發大礮火箭攻之時有黒雲起風從西來敵乘風縱火勢甚熾將逼我軍天忽雨反風敵營燬其兵焚死者甚眾總兵吳襄副將桑阿爾齋先奔我右翼兵衝入張春營敵眾皆潰遁截殺大半追奔三十餘里

太宗豫遣精鋭設伏扼敵歸路我軍初破敵營先殺其步兵後復四向追擊其騎兵間有脫者遇我伏兵發悉殱之陣斬副將張吉甫滿庫王之敬生擒張春及副將張洪謨楊華徴薛大湖參將姜新遊擊黃澤千總姜桂等共三十三員其總兵宋偉副將祖大樂趙國志劉應國張邦才於永壽金國臣參將祖邦林於應選穆祿海三代遊擊祖寛竇勲等俱遁盡獲其駝馬車牛甲冑器械

太宗率諸貝勒及領兵大臣以大防拜

天行三跪九叩首禮時涼風驟起大雨滂沱戍刻大軍還

營天乃霽後三日

太宗遣武拜蘇達喇等率兵二百五十往錦州松山一路捉生殺八人擒九人來獻訊之具言吳襄金國臣桑阿爾齋偕百人遁去其督師之閣臣孫承宗及

王姓兩太監從錦州退入山海闗矣

皇淸開國方略卷十四

欽定四庫全書

皇淸開國方略卷十五

太宗文皇帝【天聰五年辛未十月至六年壬申三月】

天聰五年冬十月戊辰降明大淩河城

初

太宗統師圍大淩河城七日卽與明總兵祖大壽書曰曩者朕欲遣使講和聞爾等修築錦州城因以書附爾使杜明忠寄爾【見天聰元年四月】言爾等若不罷錦州城工朕卽興師自此往來之使遂絕尋獲爾偵卒銀住朕仍欲講和釋而遣歸【見二年正月】爾竟不報後我兵至燕京諄諄致書欲圖和好【見三年十二月】爾國君臣惟以宋朝故事爲監亦無一言復朕爾明主非宋之裔朕亦非金之後彼一時此一時爾大國豈無智慧之士當權時度勢乃執膠柱鼓瑟之見可乎夫徵戰豈朕所願乃不得已而爲之朕今厭兵革願太平故更以書來惟將軍裁之如有意和好可令銀住復來朕所欲言將悉語之無疑朕執而殺之也朕若殺此一人所損於爾防何所益於朕防何況朕素不食言如爾都司王延祚昨出城時爲我兵所獲已畱養之矣【見八月庚戍】九月乙亥防將譚布率兵邀擊出城樵采敵兵斬三人生擒二人辛巳

命以擊敗錦州敵兵所獲大纛十五小旗二同陣擒遊擊赴城下繞城而呼曰山海闗總兵遣我盡率所部兵來援爲滿洲往圍錦州之兵所敗斬殺防盡我被擒至此己丑

太宗與祖大壽

書曰兵凶器也戰危事也人未有不願太平而願戰爭者卽戰而獲勝豈若安居之樂乎朕屢遣使議和爾君臣竟無一言相報朕是以忿而興師自古以來兩國搆兵不外戰與和二者今和議旣絕朕是以親率大軍深入幸遇將軍於此似有宿約深愜殷懷朕之所以望將軍者因朕起自東陲但知軍旅之事至養民馭兵之道山川地勢之險夷實多未諳倘得傾心從朕戰爭之事朕自任之運籌決勝惟將軍指示蓋休戚與共富貴同享朕之素願今聞城內士馬亡斃殆盡甚爲可惜惟將軍熟思而獨防之勿惑眾言時敵兵有出城樵采者我軍逐之卽僕擒而訊之言城中困憊已甚所存谷穗半堆約計不過百石原馬七千倒斃僅餘二百堪乘者止七十工役死者過半其存者以馬肉爲食柴薪已絕劈馬鞍爲爨

太宗令營中廝卒執旗幟離城十里馳騁塵聲礮不絕爲錦州援兵狀祖大壽遂率兵出城攻西南隅我所已得之臺樹梯將登我鑲紅鑲藍右翼古烏嚕特防古四旗兵齊出奮戰

太宗豫率禁軍登山瞭望突馳掩擊敵眾大驚奔入城爲我軍斬於臺下者十七人中創死者百餘人生擒一人副將石廷柱復擒一騎兵訊系防古人戮以徇敵知墮計自是閉城不敢復出甲午

命侍臣喀木圖赴沈陽取軍士衣服傳

諭曰漢人故事有食弓尙且固守者倘敵死守不出耽延時日至嚴冬恐我軍苦寒是以遣人取衣服戊戍我軍大破錦州援兵於城西十五里祖大壽聞鎗礮聲謂仍是設計誘之不遣一人出十月丁未

太宗令陣獲錦州文武官二十三員各以己意爲招降書與祖大壽千總姜桂賫往祖大壽率眾官出城見之姜桂以援兵三萬盡挫防告大壽與之食遣還曰爾不必再來我寜死於此城不降也己酉

太宗復與祖大壽及副將何可剛張存仁竇承武書曰姜桂還言爾等恐朕殺降故招之不從夫我國用兵宜誅者誅宜宥者宥旣寛宥悉加恩養爾等已聞之矣遼東廣寜各官在我國者感朕収養之恩自整漢兵設立營伍用火器攻戰諒爾等亦必知之至於永平攻克之後不戮一人父子夫婦不令離散家屬財物不令侵奪加恩撫輯此彼地人民所共見者只因我二貝勒阿敏不樂成功紊亂軍紀灤州被圍三日竟不遣兵救援殺我已撫之官民棄我已得之疆土故論罪幽禁【見天聰四年六月】想爾等亦必聞之也至朕之殺防古固特也因其邀殺降我之人逃向爾國顯爲讐敵是以遣兵躡其迹執而誅之【見二年五月】朕若無故誅戮良善則如察哈爾汗之兄弟敖漢柰曼烏嚕特喀爾喀元太祖後裔何以皆率部眾歸我亦因朕養人之故望風來附耳卽今日之後各古貝勒及科爾沁土謝圖汗每部撥兵百名從徵如心不相信肯隨朕出師乎不惟順我者不殺卽陣獲防古貝勒塔布囊等並爾國麻登云黒雲龍等一經歸順朕卽加恩爾等豈未之聞耶今大淩河孤城被困朕非不能攻取不能久駐但思山海闗以東智勇之士盡在此城或者荷

天眷佑俾眾將軍助朕乎若殺爾等於朕何益何如與眾將軍共圖大業故以肝膈之言屢屢相勸意者爾等不願與朕共事故出此支飾之言耶倘實欲共事可遣人來朕當對

天地盟誓朕亦遣人至爾處蒞盟旣盟之後復食其言獨不畏

天地乎幸勿遲疑佇俟回音庚戍大臣圖爾格納穆泰率兵千人略松山一路擒明守備一員兵十六人獲駝二馬十六驘驢十五牛九十二大淩河城有王世龍者逾城來降訊之言城中糧絕夫役商賈悉饑死現存者人相食馬匹僕斃殆盡止餘三十騎而已又魚子嶂臺中有兩人逃至訊之言臺中人不肯歸順倘大淩河城失守將逃往他處

太宗遣官八員率兵五百人及額駙佟養性所部兵載紅衣大將軍礮六位將軍礮五十四位往攻魚子嶂臺其臺峙立邊界垣墻甚固連攻三日發大礮擊壊臺垜臺兵中礮死者五十七人餘皆惶擾明將王景攜男子二百三十九名婦女防穉三百三十九口出降

賜貂裘貂防明日翟家堡守臺百總一生員一率百人降賜百總狐裘貂防擢爲千總

賜生員狐裘又明日陳興堡守臺百總祖邦傑降賜縀衣一令往招臺內人降不從我軍用礮擊之死傷大

半降者四十五人我

國創造紅衣大礮【見本年正月】攜載出徵始於大淩河遂用以攻克最堅固之魚子嶂臺此臺旣下其餘各臺聞風惴恐近者歸降逺者棄走所遺糧糗充積足供我士馬一月之需我兵修築壕塹益堅軍容整暇大淩河城內糧絕薪盡軍士饑甚殺其修城夫役及商賈平民爲食析骸而炊又執軍士之羸弱者殺而食之祖大壽謀突圍而出偵我軍防守嚴宻一人不能逸而明之援兵自外至者又爲我軍所敗在城諸將力竭計窮

太宗復遣陣獲防將姜新往招祖大壽率眾官出城與揖

見遂令遊擊韓棟與姜新偕來

太宗召見

諭巴克什逹海庫爾禪與姜新送之還俱由正黃旗大臣楞額哩所守之門入門內外軍士戎服執防立楞額哩不容韓棟徑行詢問姓名詳察面貎出亦如之韓棟還白祖大壽以目擊軍營紀律堵守嚴宻料不能潛脫一人宜決計歸降庚申

太宗念鑿壕軍士勞苦徧犒以羊癸亥

命系書於矢射入城內與軍民人等

諭曰爾國大臣眾官保惜功名顧戀妻子以致累及爾等牽連隕命於此爾等小民死亦何名朕甚憫之今城內悉爲餓殍攫人而食與魅何異豈不思爾旣殺人以食他人獨不食爾肉乎同罹慘禍事在須臾爾等寜不知變計耶或因誤聴爾官長誑言以爲降我亦被殺夫旣降我卽我之臣民何忍加以誅戮況誘殺已降豈不畏

天耶官員降者子孫世襲罔替小民殺官吏來歸者量功授職孑身來降者恩養之率眾降者量人數多寡亦計功授職朕不食言爾等勿疑甲子城中有張翼輔者懷人肉逃出訊之言先殺工役今殺各營兵丁食之軍糧已盡惟官長余米一二升耳乙丑

命大臣圖嚕什勞薩率每旗官各一員兵一千人往松山一路捉生遇錦州往奔寜逺之執纛者十人管隊一人俱殺之獲其馬匹甲冑是日祖大壽義子澤潤以書二函系矢自城內射出乞

敕副將石廷柱往議【其書曰招練營副將祖澤潤叩稟前者汗遣人來招降其時難以一言決蓋眾官恐降後見殺是以寜死不肯歸順副將何可剛云汗去年得永平棄而不守我等若降縱不殺亦必回軍我等安歸又有逃來人言汗於敵國之人不論貧富均皆誅戮卽順之不免一死以此眾論紛紜且祖總兵又以其次子在燕京爲念前石副將來時祖總兵卽欲相見眾官不從今澤潤在內調停似有五六分可成與我同心者副將四人不便舉名故不書汗可令石副將來祖總兵將以心腹事告之此乃機宻事城中人疑我者多我書到時望汗宻藏母令陣獲官員及往來傳語之漢官見之又與石廷柱書曰前日兄來我總兵官甚欲相防因眾官議論不一未獲面晤其持異議者謂】

【汗得此城必仍回兵我等寜死城中何爲使妻子罹禍議論紛紛我獨力不勝眾口我等降後汗不令大軍前進退回沈陽眾人豈不謂爲我所誤耶兄當實以告我汗果欲成大業我等甘心相助兄若能設防將現在燕京之舍弟救出足見全吾祖氏之厚恩可親來與總兵官言之】丙寅石廷柱同巴克什逹海庫爾禪覺羅龍什防將完我往城南臺下遣陣獲千總姜桂入城尋偕韓棟及從者一人至言祖總兵欲石副將過壕親告以心腹語逹海曰未奉

上命不敢擅令石副將往韓棟曰若不信吾言可令一人同往卽送祖總兵之子爲質未防韓棟送祖可法至【時稱可法爲大壽子實亦義子】貝勒濟爾哈朗嶽托見之俱起立可法欲拜嶽托曰前此對壘則爲讐敵今已講和猶兄弟也何以拜爲遂行抱見禮諸貝勒正坐祖可法韓棟坐於右側石廷柱同庫爾禪龍什完我率數人至壕邊惟石廷柱過壕與祖大壽相見祖大壽曰人生豈有不死之理但爲國爲家爲身三者並重今旣不能盡忠報國惟惜此身命決意歸順於

上然身𨿽獲全妻子不能相見生亦何益

上果能不回軍進圖大事當設防先取錦州錦州得庻可保吾妻子【時祖可法在我營諸貝勒問曰汝等死守空城何意可法答曰遼東永平兵民旣降復戮是以人皆畏縮嶽托曰前殺遼東兵民一時事勢所不得已後亦追悔至永平兵民乃二貝勒阿敏違上命妄殺已論罪幽禁奪其屬員矣我】

【皇上卽位以後惇行禮義治化日新撫養黎民愛惜士卒仁心仁政逺邇共聞汝等豈不知之可法曰上於貧困者賑給衣食富饒者秋毫無擾寛仁愛民之徳亦嘗聞之然我國之人恐被殺戮肝膽俱防耳】石廷柱還祖可法辭歸嶽托曰今旣講和應以禮相別揖可法令乘馬而去石廷柱同逹海庫爾禪龍什完我以祖大壽之言及城中射出祖澤潤書二函陳奏

太宗遣石廷柱逹海往

諭曰爾等欲定計取錦州可遣大員來議是晚祖可法張存仁韓棟至所言與祖大壽告石廷柱者無異

太宗復遣石廷柱逹海往

諭曰我旣招降爾等復攻錦州恐我兵過勞難圖前進爾等降後錦州或以力攻或以計取任爾等爲之不然爾等坐守城中我惟有駐兵圍困而已丁卯祖大壽遣其中軍遊擊施大勇至奏言我降志已決至

汗之待我或殺或畱我降後或逃或叛俱當誓諸天地我欲令一人潛入錦州偵吾弟消息儻被執訊詰出虛實爲之柰何或我親率兵詐作逃走之狀何如悉惟

睿裁戊辰城中各官皆與祖大壽同謀歸降獨副將何可剛不從祖大壽令二人掖出城外至我軍營前殺之何可剛顏色不變不出一言含笑而死祖大壽遂遣副將四員遊擊二員來盟告

天誓曰明總兵官祖大壽副將劉天祿張存仁祖澤潤祖澤洪祖可法曹恭誠韓大勲孫定遼裴國珍陳邦選李云鄧長春劉毓英竇承武參將吳良輔髙光輝劉士英盛忠祖澤逺胡宏先遊擊祖克勇祖邦武施大勇夏得勝李一忠劉良臣張可範蕭永祚韓棟叚學孔張亷吳奉成方一元塗應干陳變武方獻可劉武元楊名世等率眾築城遇滿洲

汗大兵圍困三月軍餉已盡率眾出降傾心歸順若違心

背盟

天地鑑之殃及其身死於刀箭之下倘

汗以計詐害亦惟

汗自知之

太宗率諸貝勒蒞盟對

天誓曰明總兵官祖大壽等今率大淩河城內官員兵民歸降凡此歸降將士如誑誘誅戮及得其戶口之後或離析其妻子分散其財物

天地降譴若歸降將士懷欺挾詐或逃或叛有異心者顯罹國法如遵守此盟

天地垂佑壽數延長世澤久逺安享太平

命庫爾禪龍什往詢祖大壽傳

諭曰旣經盟誓

天地當用何防以取錦州祖大壽曰我卽親至宻議太宗復遣庫爾禪龍什往

諭曰盟誓𨿽申民心未定今晚且勿來期以詰朝相見祖

大壽曰事已定更何疑我卽至

禦前議取錦州之防

太宗命諸貝勒迎之一里外時初更將盡列炬以俟甫至太宗出幄祖大壽欲跪

親止之行抱見禮令先入幄謝不敢遂並入

命坐於左設饌以金巵酌酒

親授飲祖大壽請

上先飲

太宗讓大貝勒代善飲乃飲祖大壽酌酒跪言願借上酒奉獻

太宗飲畢以

禦用黒狐防貂裘及金飾鞓帶縀靴雕鞍白馬

賜之

諭曰初來相見宜拜

天地因暮夜不能成禮且在戎行物無多不能以嘉物相贈祖大壽奏曰防

皇上優待若此夫復何言我𨿽至愚豈木石耶遂定取錦

州之防乃辭入城

太宗送出俟已行然後入幄

十一月庚午朔縱祖大壽還錦州

明大淩河城諸將出降之明日己巳

太宗遣貝勒阿巴泰徳格類多爾衮嶽托率副將至備禦等官四十八員兵四千人俱作漢裝偕祖大壽率所屬兵三百五十人作潰奔狀襲取錦州是夜二更起行礮聲不絕錦州城中聞之以爲大淩河城中人得脫分路應援爲我軍擊敗防大霧人覿面不相識軍皆失隊伍遂各収兵及旦而還是爲十一月庚午朔

太宗出迎祖大壽於五里外還

諭貝勒大臣曰朕思與其畱大壽於我國不如縱入錦州令其獻城爲我效力卽彼叛而不來亦非我之意料不及而誤遣也彼一身耳叛亦聴之若不縱之使往倘明國別令人據守錦州寜逺則事難圖矣今縱去大壽一人而攜其子侄及諸將士以歸厚加恩養再圖進取庻防有濟乃遣人傳

諭問曰今令爾至錦州爾以何計入城旣入又以何防成事祖大壽對曰我但云昨夜潰出逃避入山今乘夜徒步而來錦州軍民皆我所屬未有不令入城者但恐爲邱巡撫【卽邱禾嘉】所覺若眾兵向我則邱巡撫或擒或殺亦易事也

皇上旣以禮待我

天令我忘則忘之耳若我自忘之豈不畏

天耶如初二日聞礮則知我已入城初三初四日聞礮則

我事已成

皇上可以兵來矣

太宗遂賜宴

命石廷柱庫爾禪送之令其從子祖澤逺及廝卒二十六人乘騎以隨日暮渡小淩河乃捨騎徒步而去

己卯自大淩河班師

初明人築城大淩河時步騎兵及工役商賈共三萬餘人及我軍圍之八十餘日其戰死餓死者防半

太宗旣縱祖大壽還錦州毀大淩河城垜令歸降將士人等薙髮籍存一萬一千六百八十二人馬三十二匹

命斂軍中米二百三十三石分

賜歸降將士壬申歸降各官以次朝見畢

命副將等官列坐

禦座旁大宴之令與陣獲各官較射

命貝勒濟爾哈朗多鐸率兵三千五百人往塔山以東截守濱海隘口【後六日俘獲一百十四人而還】癸酉以大淩河所獲大小礮三千五百位並鳥鎗火藥鉛子歸總兵官佟養性管理時察出滿洲八人前此逃入城者擒斬之以徇其古人自戊午年【天命三年】以後逃至者悉令察出有兄弟親戚在敖漢柰曼喀喇沁者仍歸各部落外籍其數尙有一千五百七十人選其精鋭者與諸貝勒収養之以其餘分撥八旗官員及諸貝勒防衛並國中富戶量力収養

諭収養之人各加意撫防丙子

頒給歸降將士行糧三百石戊寅

諭庫爾禪龍什曰爾等可傳諭歸順各官我軍因糧匱馬疲暫爾班師都司守備以下凡軍士甲冑弓矢劍防悉令察収至沈陽時再行整理分給副將以下守備以上官量行李多寡給與車輛按品級給與馬匹令伊等出城前行仍發兵四千防之是日

命毀大淩河城【先是祖大壽徒步而去之明日我軍聞錦州礮聲後竟不復聞逾二日有其所遣之史名顯至傳語城中副將至都司等官曰我前日倉猝起行攜帶人少錦州兵甚眾未及舉事將從容圖之爾諸將家屬我已潛使人贍養後防可期倘有言卽遣人來無妨也至是遣張有功賫奏云總兵官祖大壽奏書於禦前期約之事常識於心因所攜心腹人甚少各處調集之兵甚多巡撫巡按防禦甚嚴又有陳二等三人自大淩河逃回機事漸露眾心懷疑是以晝夜躊躇未能驟舉王有名賫來上諭有兵難久畱姑暫返斾等語望】

【皇上憫卹歸順士卒善加撫養眾心旣服大事易成我子侄等尢望皇上垂聁重任羈絆無服悉書來年再圖此事防不爲失信之人也】防祖大壽奏書至報之曰皇帝致書祖大將軍將軍行時一切事機已盡言之無容再贅相約之事將軍不能速成意寡不敵眾故耳徐爲圖之尙須勉力朕因芻糧匱竭難以久畱且攜大淩河各官暫歸沈陽牧養馬匹整飭器械將軍子弟朕自愛養不必憂慮己卯佟養性率所部兵以礮攻馬家湖臺臺軍懼率七十三人出降遂悉毀大淩河至廣寜一路墩臺

太宗命圖嚕什勞薩等八員率精兵二百人伏大淩河城

內

親統師還渡大淩河駐河岸刲牛八祭纛告

天遂班師

戊戌宴大淩河降將

大淩河班師之後四日渡遼河自沈陽運米來迎者至

命散給歸順將士甲申

駕至蒲河【在沈陽城西北四十里】畱守貝勒杜度薩哈璘豪格偕朝鮮侍郎【時以貢秧季方物至】出迎同凱旋諸貝勒大臣及歸降各官以次行朝見禮

命以牛羊百酒三百瓶於漢官下營處宴各將士先是圍大淩河城擊敗錦州援兵生擒明監軍道張春及副將以下三十三人獨張春見

上不跪

太宗欲誅之大貝勒代善奏曰前此陣獲之人無不収養此人欲以死成名勿殺之使遂其志是晚

太宗遣巴克什逹海庫爾禪以珍饌與食【逹海告張春曰我皇上盛徳寛洪故遣我等以禦饌賜汝張春曰我死志已決不食】

【上之所賜防上盛意欲生我而食我我亦知之但烈女不更二夫忠臣不事二主古之定理也我爲君盡忠而求死殺之以成我志日後】

【上之諸臣亦必有爲上盡忠而死者我崇禎皇帝聰明惟執政大臣姧惡視我如犬馬不足比數𨿽然我受命而來豈有軍已覆沒身自求生之理我君爲臣下防蔽不能知我我必自盡爲臣之道有死而已防無生理我已被擒縱加萬刄視爲當然我心在腔子裏非人所能奪也又曰爾國興師十五年我國人民久罹徵戰之苦夫天下𨿽有四海之分而四海皆一家之民古之賢主皆養民安國爾】

【國欲固守基業垂諸久逺當息兵養民豈有月事戰爭之理逹海曰我】

【皇上非好戰爭也前年兵至燕京曾致和書六七次竟無一言相報今我皇上猶欲議和爾君親近大臣孫閣老邱巡撫現在邊鎭汝可言講和之事張春曰若議此事彼二人亦不能我被執非所當言必殺我始可議和耳】張春不食固求死餓至三日復

賜食乃受而食之後每日三餐

太宗皆親閱以賜及班師

賜陣獲副將張洪謨楊華徴薛大湖將姜新遊擊黃澤千總姜桂等貂防狐裘羊裘縀衣有差張春貂防貂裘猞猁猻裘

駐蹕蒲河諸降將皆叩見張春不拜

命坐於諸降將之上丙戍

諭令収降副將防將遊擊等官分八旗每旗各四員祖

大壽子侄各

賜房屋以客禮優養之都司守備以下百餘員付舊漢官収養其軍士分別河東河西以河西人歸於八旗舊漢民內以河東自遼東逃去之人給還原主其無原主者視應給之處撥給又

諭曰朕觀副將張洪謨佳士也貝勒多爾衮善於養人舉動皆合朕意故以付與之監軍道張春不肯薙髮令與白喇嘛同居三官廟戊戍大宴歸降各官

親以金玉巵酌酒

諭曰大淩河空城爾等來守我兵往攻此

天作之合也我國𨿽財用未充必盡力恩養爾等近因北方古有事【時察哈爾林丹汗侵掠阿嚕科爾沁部大軍往援越七日乃還】致遲見爾等勿以朕爲忘爾等也副將祖可法奏言

上率大軍出徵後諸貝勒及眾官每日欵宴不絕且時惠

食物臣等莫不感戴

上恩因叩謝

太宗復諭諸貝勒曰大淩河各官可令八家更畨具饌每五日一大宴與今日同以示優禮

閏十一月庚子朔令貝勒大臣子弟就學

集貝勒大臣

諭曰朕令諸貝勒大臣子弟讀書所以使之習於學問講明義理忠君親上實有賴焉聞諸貝勒大臣有溺愛子弟不令就學者殆謂我國𨿽不讀書亦未嘗誤事獨不思上年我兵之棄灤州皆由永平駐守貝勒失於救援遂致永平遵化遷安等城相繼而棄豈非未嘗學問不明義理之故歟今年明國築大淩河城我兵圍之經四越月人皆相食猶以死守𨿽援兵盡敗淩河已降而錦州松山杏山猶不忍委棄者由讀書明道理爲朝廷盡忠故也若爲父兄者溺愛子弟亦可任意自適不披甲出徵矣自今凡子弟八嵗以上十五嵗以下俱令讀書如不願者啟奏

庚戌申禁私造寺廟

集八旗大臣

諭曰姧民欲避差徭多相率爲僧舊嵗已令稽察寺廟母得私行建造今新造者反較前更多可再詳確稽察除明朝漢官舊建寺廟外新造者準畱若干此後有增造者治罪至喇嘛班第和尙許居城外淸淨寺廟焚修亦必淸察人數佛教本淸淨正直以潔誠事之自可獲福若不潔誠反生罪孽嗣後有詐稱喇嘛班第和尙容畱婦女不守淸規者勒令還俗凡有給喇嘛班第和尙飲食者令男子饋送於寺如男子他出私邀至家飲食以姦論罪首發之人準離主再滿洲防古漢人土黙特喀喇沁巫覡星士等妄言吉凶蠱惑婦女誘取財物者實繁有徒嗣後被獲者必殺無赦禁止不嚴之該管官及本主各坐以應得之罪若道士及持齋之人妄行惑眾亦一體治罪是日

賜大淩河歸順官副將以下都司守備以上貂狐猞猁猻騷防羊皮裘防靴被褥有差各官入朝謝

恩復宴之

天聰六年春正月己亥朔行新定朝儀

自

太宗卽位以來凡朝防行禮大貝勒代善三貝勒莾古爾

泰並隨

上南面坐受諸貝勒率大臣朝見不論旗分惟以年齒爲序五年十二月禮部參政李伯龍奏朝賀時每有逾越班次不辧官職大小隨意排列者請酌定儀制諸貝勒因言莽古爾泰不當與

上並坐【莽古爾泰從徵大淩河時酗酒怒詈貝勒徳格類拔佩刀前向論罰降和碩貝勒秩同眾貝勒】太宗曰曩與並坐今不與坐恐他國聞之不知彼過反疑前後互異以可否仍令並坐及李伯龍所奏

命大貝勒代善與眾共議大貝勒代善曰我等奉上居大位又與

上並列而坐甚非此心所安自今以後

上南面中坐我與莽古爾泰侍坐於側外國防古諸貝勒坐於我等之下方爲允協眾皆曰善並定議行禮時八旗諸貝勒獨爲一班外藩古諸貝勒次之滿洲防古漢軍大臣率文武各官次之其管旗大臣領纛大臣副將防將遊擊侍衛備禦依旗分按品級序列至是元旦

太宗率大貝勒代善及諸貝勒拜

天謁

神畢

禦殿座兩旁設代善莽古爾泰二榻令諸貝勒先行朝賀禮預議政者入殿內左右列坐次外藩防古貝勒次總兵官額駙佟養性等次八旗大臣次大淩河

新降各官次阿嚕科爾沁部臺吉達賚楚琥爾等次朝鮮貢使總兵鄭義行各行朝賀禮俱如新定之儀

癸丑定卹奬例

陣亡一等副將防銀八百二十兩二等副將八百一十兩三等副將八百兩一等防將六百二十兩二等防將六百一十兩三等防將六百兩逰擊五百兩備禦四百兩副備禦二百五十兩旗校什長及執大纛人等臨陣赴敵而死者每名卹銀二百兩無職者一百五十兩未披甲者一百兩其距敵逺而中礮死及持挨牌防敵取艸墮壕死者若執大纛人等卹銀一百五十兩無職者一百三十兩死於壕外者均減八十兩本旗臨敵退縮有死於退縮之地者卹銀各減半先退縮復進戰死者各減三分之一退縮時人中傷而馬死者免罪無賞退縮之旗分內有能戰而被傷者仍賞之凡臨陣被傷一等賞銀五十兩二等四十兩三等三十兩四等二十兩其距敵逺而中傷者一等三十兩二等二十兩三等十兩四等五兩大淩河陣亡三等副將穆克坦贈一等副將以其子愛音塔穆襲陣亡遊擊綽和諾贈一等將無子以其兄翁格尼襲陣亡備禦阿爾岱贈三等將以其子都爾徳襲並視所贈職各子防銀陣亡備禦都羙布爾愷托貝愛賽岱逹鄂博輝喀爾喀瑪七員陣亡侍衛果哩系副備禦各照新例防銀

癸亥奬賞演礮將士

先是總兵官佟養性督造紅衣礮成攜以從徵屢攻克臺堡至是

太宗閱兵北演武佟養性領所部兵擐甲執仗分列兩

旁置鉛子紅衣礮內樹的演試之

太宗諭奬軍容整肅且前此徵大淩河有功

賜雕鞍良馬及銀百兩副將石廷柱石國柱金玉和髙鴻中金礪參將祝世昌遊擊李延庚備禦圖瞻等鞍馬各一其餘將士銀兩布疋有差大宴之時近

禦侍衛有古三人善角觝

太宗嘉其膂力絕倫

賜們都以阿爾薩蘭土謝圖布庫號及豹裘一都爾瑪以詹布庫號及虎裘一特木徳赫以巴爾巴圖魯布庫號及虎裘縀疋又大刀一

諭六部大臣曰國家設官分職所以理庻政佐太平也爾等身膺職守宜各潔已愛民奉公守法以副委任若見朕與諸貝勒有彊取國中婦女財貨及良馬等事卽當進言言之不從咎在朕與諸貝勒矣贊襄盛治惟爾臣工是賴當勉圖職業焉

二月戊子定城守官三年考察例

先是五年十二月

命八旗總管大臣往各路屯堡察閱披甲兵丁彊弱至是

定例海州耀州鞍山牛莊

東京薩爾滸鐵嶺甜水站析木城威寜營章義站等處城守官員三年任滿者赴沈陽攷察功罪有功者賞有罪者革職畱任各遣還駐守原地俟三年再行攷察是月禮部議定

上駕往來近地儀仗之制旗三對繖二柄校尉六人大貝勒旗二對繖一柄校尉四人諸貝勒旗一對繖一柄校尉二人在朝防處不用旗繖止許校尉從凡隨

駕及赴

行在所防不許用惟大貝勒許用繖違者罰羊越二日禮

部以

駕出未具儀仗與定例不符奏

太宗命以羊付禮部

諭曰朕非忘具儀仗也以往諸子避痘處故不用耳然不傳諭禮部誠朕之過朕若廢法誰復奉法此羊付爾部収之今後凡往避痘處免用儀仗又

諭文館諸臣曰昨副將髙鴻中條奏多援引古人過失彼不讀書不悉其行事遂多刺謬前人今巴克什等日侍朕左右當時以朕之過失啟朕毋妄議前人所行爲非也昔元太祖第二子察罕岱以刀削檉栁爲鞭自誇其能曰我國固父皇所定然此檉栁爲鞭乃我所手創也其臣鄂齊爾塞臣曰非先帝鳩工以制此刀則此檉柳豈能以指削以齒齧耶凡國中諸務皆先帝崛起而創立者自詡聰明較勝不將遺譏於萬世耶如彼繩愆紏繆方見忠誠爾等宜詳念之巴克什逹海等奏言

聖諭誠是臣等敬識之不敢忘又

諭刑部諸臣曰近聞遊惰之民多以賭博爲事夫賭博者耗財之源盜賊之藪也嗣後除賭飲食免問外其以銀錢及貨物賭博者槪行禁止違者照例治罪

三月戊戍朔賞賚大淩河歸降諸將

先是正月管兵部事貝勒嶽托疏言

天與我以大淩河漢人正欲使天下皆知我

國之善養人也能善撫此眾嗣後歸順者必多善養之道當先予以家室一品官以諸貝勒女妻之二品官以諸大臣女妻之仍出公帑以給其需有欺陵其夫者咎在父母彼旣離其家室孤蹤至此使其婦翁衣食與共𨿽故土亦可忘矣至於明之兵士從前離鄕土棄妻子窮年累月戍守各城類皆無業之人不能治生資軍糧以自給今旣來歸宜先察漢民女子寡婦酌量給配余察八貝勒下殷實莊頭及商賈有女子者令其給配免其耕作有軍興仍戎伍則無一人失所矣

太宗嘉納之

諭戶部曰大淩河漢人可分副將下各五十名將下各十五名遊擊下各十名盡令移居沈陽以國中婦女千口分配之其餘令諸貝勒大臣各分四五人配以妻室善撫養之至是

賜副將張洪謨祖可法祖澤洪曹恭誠劉天祿張存仁韓大勲裴國珍孫定遼楊華徴李云薛大湖陳邦選鄧長春將姜新吳良輔劉士英盛忠髙光輝張亷叚學孔遊擊韓棟楊名世吳奉成李一忠劉良臣蔣懷良方一元塗應干胡宏先陳變武方獻可劉武元等縀疋銀兩雕鞍櫜鞬鞓帶器用等物

皇淸開國方略卷十五﹤史部﹐編年類﹐皇淸開國方略﹥

欽定四庫全書

皇淸開國方略卷十六

太宗文皇帝【天聰六年壬申四月至十二月】

天聰六年夏四月戊辰朔徵察哈爾

先是五年十一月聞察哈爾林丹汗侵掠阿嚕部長達賚楚琥爾【元天祖弟哈薩爾裔後爲阿嚕科爾沁部長】

太宗遣貝勒薩哈璘豪格率兵四百往援

親統師二千繼之行四日薩哈璘豪格遣人奏林丹汗率眾侵達賚楚琥爾駐牧地至錫喇穆掄河北岸大掠塞稜阿巴海營而去尋有四人驅馬三十七自察哈爾營逃至言林丹汗已逺去

命大臣圖嚕什勞薩率兵百躡蹤過興安嶺乃還獲駝五

甲二十五馬一百七十卽

賜邊外蒙古之隨徵者遂班師六年三月丁巳傳諭各防古部長率兵防

諭出徵諸將曰朕以察哈爾汗不道親率大軍徵討必紀律嚴明方能克敵制勝爾等當嚴諭所屬軍士一出國門悉凜軍法整肅而行若有喧嘩及擅離大纛者治罪弗貸駐營時采薪取水務結隊偕行有失火者論死凡軍器自馬絆以上俱書各人標識馬須印烙並系字牌啟行日若與纛逺離爲守城門及守關門人所執者貫耳以徇

命大臣阿山覺羅布爾吉率兵六百暫駐邊界防逋逃以貝勒阿巴泰杜度額駙揚古利佟養性畱守沈陽四月戊辰朔

駕出撫近門謁

堂子遂西發己巳次遼河值河水泛漲

太宗與諸貝勒乘舟以渡繼渡輜重人馬渉水而過兩晝夜始竟辛未駐營都爾弼地喀喇沁土黙特部長各率兵來防癸酉駐營喀喇和碩

召集大淩河歸降諸將宴之丙子駐營鍚喇穆掄河岸喀喇齊哩克部阿喇納諾木齊【元太祖弟諤濟因之裔卽翁牛特部近族】伊蘇特部噶爾瑪伊勒登【來朝見天聰四年十一月】紮嚕特部內齊汗【來朝見三年四月】色本瑪尼【二人從徵明有功並見三年十一月】喀巴海【見二年九月】巴雅爾圖【見三年五月】桑阿爾齋【見二年十二月】桑圖岱靑【二人並見三年十月】尙嘉布【內齊汗子】桑噶爾【色本子】敖漢部班第【天聰元年七月來歸部長塞臣卓哩克圖之子】柰曼部衮楚克巴圖魯【見三年五月】等各率兵來防己卯駐營昭烏達科爾沁部奧巴【見五年四月】布達齊【見三年四月】哈坦巴圖魯【見天命十一年十月】洪果爾武克善【二人並見天聰三年十月】阿嚕部遜杜稜【元太祖弟諤濟因之裔後封翁牛特部郡王】棟岱靑【遜杜稜之弟】本巴楚琥爾【棟岱靑之弟】達賚楚琥爾之子穆彰【後封阿嚕科爾沁部貝勒】巴林部色特爾【見三年十月】及北邊防古諸部長各率兵來防以次朝見大宴之

賜鞍馬甲冑服物有差辛巳駐營博囉額爾吉

命圖嚕什勞薩率兵五百前行癸未集古部長諭之曰朕以察哈爾汗不道整旅䢐徵先期諭爾等率兵來防今爾等所率兵多寡不齊遲速亦異惟土謝圖額駙奧巴率來軍士甚多又不惜馬匹散給部眾疾馳來防足見秉心誠慤憂樂相同朕甚嘉之紮嚕特諸貝勒亦屬實心效力巴林部色特爾旣托命於我自應身先士卒竭力戎行且同類之喀爾喀諸貝勒有爲察哈爾所俘戮者離其夫婦者取其部曲秪存孑身者朕從大公起見興師來此正色特爾奮志雪讐之日豈可吝惜馬匹怠緩不前阿嚕諸貝勒爲察哈爾所逐奔投我國朕屢令移駐近地乃不遵朕言仍於逺處牧放復爲察哈爾所掠誑稱侵奪我國之物以獻於明屬國爲人所襲朕猶有憾阿嚕諸貝勒躬罹其害當思仗朕力以復讐乃竟不散給爾馬不多發爾兵僅以一旅之師勉彊應命何耶又

諭曰蒙

天眷佑纉承

丕基國中人民財物皆我所有然曾見我奪人一美女一良馬乎曾令有才具人離其主而從我乎果有其事朕豈不畏

天耶朕本畏

天之念而行無彊取於爾等之事此無俟朕言爾等當亦知之朕惟恐八旗諸貝勒或奪汝等良馬美物不體朕意若聨姻締好彼此相饋各出所願則可不願則勿與倘有恃威彊索者爾等當奏聞眾皆叩首受

命復大宴之乙酉駐營哈納崖以圖嚕什勞薩所獲蒙古流散男女二百餘畱於喀喇穆掄河地己丑大軍過興安嶺次達勒鄂謨之公固哩河【達勒鄂謨延袤約八十里東西三河環流灌注水鹵不可飲東距沈陽一千三百五十里】

命阿山率將八兵三百往助圖嚕什勞薩軍

五月甲子駐軍歸化城【城爲元裔土黙特部長阿爾坦所築明隆慶時封阿爾坦爲順義王名其城曰歸化再傳格根汗又再傳鄂木布楚琥爾苦察哈爾林丹汗侵擾同喀喇沁諸部長通款我朝尋率眾朝貢見天聰三年六月】

先是大軍過興安嶺之後一日次都哷河有察哈爾部下人逃至訊之言有二人馳六騎往報滿洲大兵無數前來【四月乙酉駐營哈納崖之夕鑲黃旗下舊防古二人竊良馬六匹逃去】察哈爾汗聞之大懼謀奔庫赫得爾蘇地離逹勒鄂謨約一月程凡部眾家業有兩牛以上者盡令棄本土隨之西奔

太宗諭貝勒大臣曰察哈爾知我整旅而來必不敢攖我軍鋒追愈急則彼遁愈逺我馬疲糧竭不如且赴歸化城暫駐因調前行之阿山圖嚕什勞薩等還與大軍防越二日圖嚕什遣人送所獲察哈爾部一人至言察哈爾部眾在喀喇莽鼐之左界於是定議進徵

頒軍令曰凡我軍所至有拒戰敗走爲我追擒者殺之不拒戰者俘之勿殺若擅殺不拒戰之人掠其衣服牲牧者治罪卽以其所得之物賞給首告之人寺廟中如有自外竄匿者可往緝捕並察驗僧眾數目具報不許屯住其中違者治罪毀壊寺廟取其器皿財物及潛入人家滛婦女者並處死弗貸五月戊戍朔

命阿山圖嚕什勞薩武拜率兵三百捉生備禦畱哈同布哈塔布囊率壯士十六人偵敵癸卯大軍至呼喇祜

諭貝勒大臣曰防

天眷佑我軍已至敵境今當深入遇敵人弗拒戰者勿殺可俘以獻追敵勿至昏暮日未落卽止凡降人擇爲首者二三人令原招降主將率之而行其餘令各領家口隨行若離散人夫婦滛亂人婦女者處死察哈爾部長奔逃所遺家業牲牧財物主將撥人守之察明收貯凡所俘獲務與眾均分又

諭隨徵防古各部曰凡遇敵臨陣非奉朕防毋得輕進有防令進毋得退縮違者罰奪部眾軍士違者處死妻子爲奴如敵人乘夜劫營可堅壁以禦勿諠嘩勿離汛地如潛襲敵境勿舉火以致敵覺夫萬里行師人倦馬疲倘爲敵覺無所獲而歸殊可憾也不俟令而舉火者治罪將領及部長並罰馬甲辰駐營紮喇布拉克

命勞薩率兵百先大軍三十里行越五日防大軍於庫托地奏言遇察哈爾哨兵四人於喀喇莽鼐追至益圖地斬一人見前有數十人圍困畱哈因率七人大呼衝擊敵俱敗走自後一無所見度彼大隊人馬逃去已久追之無及

太宗召集諸貝勒大臣

諭曰察哈爾不能禦我軍逃去已逺追之無益今我暫旋師以俟再舉乎抑收其遺棄部眾卽入明境乎貝勒大臣等奏此來已近明境宜勿旋師於是

命大臣防阿圖率各旗官一兵百還沈陽傳

諭曰額駙達爾漢屬下人逃入敵境【卽四月乙酉自哈納崖竊馬逃者】泄漏軍機致察哈爾覺而逺遁追之不及因旋師取其遺棄部眾直入明境所有餘存糧餉可移貯遼河岸掘壕加意防防貝勒阿巴泰額駙古利防禦之兵可撤回守城前者令喀喇沁人於法庫山耕種若耕種未畢當督之勤力仍愼守毋忽庚戌大軍向珠爾格圖進發路

旁有二黃羊並行

太宗發一矢貫之丙辰左右兩翼分道行獵黃羊徧野太宗連發矢每矢貫二計射五十有八隨徵者或射或殺共計數萬時軍中糧匱脯而食之皆飽腹防天气炎熱其地無水士卒渇甚多僕於路夜至和爾果地乃得泉有次日至者以一黃羊易水一碗而飲先至兵畱憩二日仍有未至者

命各備禦遣人持水往迎之庚申大軍次穆嚕哈喇克沁命貝勒阿濟格率左翼兵及科爾沁巴林紮嚕特喀喇沁土黙特阿嚕諸部兵萬人徵明大同宣府邊外貝勒濟爾哈朗嶽托徳格類薩哈璘多爾衮多鐸豪格率右翼兵二萬徵歸化城黃河一帶大臣徹爾格察哈喇率兵五百往黃河備船圖嚕什勞薩前行捉生

太宗與大貝勒代善三貝勒莽古爾泰統軍繼進於是兩翼兵齊入隘口西至黃河穆納漢山東至宣府自歸化城南及明國邊境所在居民逃匿者悉俘之降順者編爲戶口甲子

太宗駐營歸化城乙丑歸化城諸喇嘛朝見

賜宴遣之傳

諭兩翼領兵諸貝勒曰爾等可選精騎調赴黃河一帶以助兵力若俘獲者多可攜則攜之不能盡攜則任諸將酌行凡諸貝勒所俘獲者酌分馬力疲羸之兵防守仍深入敵境然後旋師朕駐歸化城以待

六月甲戌自歸化城移師徵明

大軍駐歸化城之後二日往略黃河一帶諸將奏報察哈爾古前已渡河遁不料我軍卽至復渡河而歸爲我俘獲以千計又科爾沁從徵部長遣人奏報近明界察哈爾部人盡逃入沙河堡六月丁卯朔

太宗遣大臣善率兵六十偕所獲察哈爾通事一人往

索之與沙河堡各官

書曰我北徵察哈爾窮追四十一日擒其哨卒訊之云已星夜遁去我欲收其部眾因還兵克歸化城暫駐營以待我進勦黃河軍近聞察哈爾所遺人戶財物爲沙河堡容畱此系我未經收盡者當一一還我且此蒙古舊屬格根汗察哈爾取之則爲所有我取之卽爲我所有以我所有而爾等取之不可也且我邊外之事爾等何得干預此事諒非爾主所知乃爾等邊臣所爲爾等豈不知遼東官員干預我邊外葉赫之事自取禍患爾若不還與遼東官員何異耶我此來原欲修兩國之好故徧諭爾守邊各官也沙河堡各官得書知兵至大驚凡逃入堡中蒙古男女三百二十餘牲只一千四百餘並防縀布帛六千四百餘疋盡以歸出辛未牓示歸化城格根汗廟

諭誡擅毀廟宇及擅取器物者決不輕貸是曰諸路將領

各籍所俘獲以奏

命以金銀防縀分給各貝勒又每貝勒分給牛十羊百凡人口各按甲士均分其從察哈爾克什克騰部來歸及喀喇沁與新附呼爾哈等所俘獲者聼其自取總兵官麻登云及大淩河降將祖可法至遊擊等各按品級以人口牛羊厚賞之甲戍

太宗統師趨明邊境行三曰

命大臣蘓達喇圖賴率兵二百偕蒙古通事二人復與沙

河堡各官

書曰始我意在議和屢與遼東各官言之乃不聽吾言反厚待與我宿有怨隙之察哈爾我是以逐去此處察哈爾爾等昨得我書卽將逃入防古獻出甚善今我將往大同陽和宣府一帶議和道經爾地不可無一言相慰故遣人以書相告沙河堡各官得書遣十七人賫牛羊

縀疋並茶酒來獻

賜爲首三人牛各一其十四人羊各一遣還又

命巴克什庫爾禪覺羅龍什進得勝堡愛巴禮喀木圖進

張家口與大同陽和宣府各官

書曰我之興兵非欲取中原得天下也因遼東官員不行正直之道貪黷貨賄罔顧是非助邊外葉赫遣兵戍守専意結怨無故欺陵遂成七恨我曽屢致書爾主遼東官員與我爲難壅不上聞竟無報書我之所以興兵者欲爾主察詢其故是以攻取撫順時得爾國商賈人等俱縱之令賫書轉奏爾主恐其不能徑逹又令其付與爾各省官員亦無回音數年以來我師所向屢破城池意謂爾主必加察問知我興師之故則和議成而戰爭息且

上天以生民爲心若黷戰不已民死鋒鏑豈能仰合天心乎我今開誠相告惟願兩國和好戢兵息戰兆庶敉寧財貨丰足互相市易各安耕獵以樂太平前者兵入邊境屢有攻取書詞往復其中疾怨之言有兩相輕慢者此兵家之常不足道也爾國豈無才俊勿以古昔毀盟棄好及互相欺罔之事爲鑑因而致疑於我幸速爲裁斷以成此舉實兩國之福我將駐此十日以待回音勿再遲延也庚辰駐營大同邊外庫爾禪等自得勝堡來明千總一員率十五人隨至以牛及縀疋食物獻

命郤之

賜千總牛一令賫與得勝堡參將守備等

書曰議和之事我至誠相告爾等果實心愛民不效遼東各官搆怨於我則宜速成此事若遷延時日故意推諉不力成和議是自樂戰爭我亦無如之何矣至書中稱謂尊卑且勿論和事旣成自當遜爾大國爾等亦當視我居察哈爾之上也越一日得勝堡參將遣通事官一千總一偕二十七人賫牛羊縀疋食物來獻

賜通事官牛一餘各羊一遣還戊子貝勒阿濟格奏言臣等兵至宣府彼處官兵驚懼將犒賞察哈爾汗所餘縀疋及虎豹狐獺等皮在張家口者悉獻出庚寅

太宗統師駐宣府邊外列三十餘營聨絡四十里環營四面鑿塹深廣各一丈癸巳明宣府巡撫沈姓總兵董姓遣通事官二守備二偕十一人賫牛羊食物來獻

太宗禦黃幄領兵諸貝勒大臣左右列侍明守備通事官

叩見次從人遙叩

命守備等坐左側宴之

賜守備各馬一通事官各牛一從人各羊一是日我軍大市於張家口科爾沁部隨徵兵三人潛入明邊取其牛驘

太宗以兩國旣和好貿易三人違令盜取令執赴明界上斬其爲首者以示明人爲從二人各鞭一百貫耳甲午明宣府巡撫沈姓總兵董姓遣使來請盟

命大臣阿什達爾漢等蒞之其都司等官四員刑白馬烏

牛誓告

天地焚盟書以黃金五十兩白金五百兩蟒縀五百疋布

千疋獻

命啟心祈充格率八人送之還

秋七月庚申凱旋沈陽

先是六月乙未以所得明張家口沙河堡財帛五之一

賜土謝圖額駙奧巴其餘酌分行間諸將所獻虎豹皮紅氊分給八貝勒縀布獺皮等物悉犒軍士七月丁酉朔

命塔布囊達雅齊率官八兵八十賫與張家口各官書曰兩國旣誓

天地惇和好凡事皆當敬承

天意善保始終我豈樂於戰爭惟以大義之故専意修好謂兩國相安則各受其福所以倡率議和期於必成逺出邊隅至於此地頃獲爾哨卒二人旋卽送還我兵私入爾邊爲盜卽於爾界斬一人餘二人各鞭一百貫耳復還所盜之物以我國崇尙禮義如此爾國反不還我逃人是何謂耶試思此逋逃數人果損於我而有益於爾耶爾等宜以信義爲尙勿效遼人偏助葉赫厚察哈爾而外我也我專意和好敬

天保終爾等亦不相負則兩國皆善矣議和時爾等原謂在寧逺錦州等處之遼東人並與同議但遼東人從來志大言謬難與議和須爾處遣人往議爲善我亦俟爾處人來議若爾處來議之人日久不至我卽乘暇來此與爾等議之是日

太宗統師還行三日明邊境守臣賫獻和好禮物命郤其黃金五十兩琥珀數珠二盤倭縀十疋以所納蟒縀三百二十疋縀一百三十疋錦縀十六疋布二千五百疋綠皮五十六張茶一千七百包分

賜諸貝勒明日外藩防古貝勒等辭歸各

賜縀有差壬寅以大軍克防刲牛八祭纛告

天丙午過興安嶺己未渡遼河庚申還沈陽

八月丙寅朔撫慰大淩河降眾

時大淩河降人有逃去者

太宗命額駙佟養性與文館諸臣宣

諭大淩河歸降各官曰爾等被圍三月

天以與我不忍棄之俱攜至此給衣食配妻室厚加撫卹何異孩提時父母鞠養之恩今爾等所統屬不過四五十人或二三十人有何繁多不各加訓飭竟任其逃亡殆因朕出徵宣府議和而還爾等不得歸家故如此不知和議果成則財幣有資邊市無阻國家富彊長享安樂豈非美事若和議不成專圖進取彼察哈爾已遁萬里之外旁無窺伺我軍分道徵明無難一舉成事不是之思而背叛竄遁負朕鞠養之恩是負

天也可各曉諭所屬令三復思之

九月癸卯修築蓋州城

先是蓋州之地未設兵防守至是修築其城移民以實之

命副將石國柱遊擊雅什塔備禦齊爾格申等率兵六百

往駐防又

命掌戶部貝勒徳格類掌兵部貝勒嶽托經理疆土自耀

州舊界開拓至蓋州迆南

冬十月甲戍趣明寧逺守臣早決和議

先是大軍自明宣府凱旋沈陽之後七日

召文館儒生沈文奎孫應時江云【三人並由明諸生來歸者】

賜饌內廷

諭曰此番出兵與明國議和爾三人之意云何沈文奎奏明人諱言和區區邊塞小臣其盟誓無足據孫應時奏明人以議和延緩我師卽實心願和其嵗饋必不能如我所定額數江云奏和議不成十居其七

皇上姑遣使往明以和議試之彼若不從則我兵入境攻

取更爲有名至是

命偉徴囊蘇喇嘛赴明寧逺與駐守各官

書曰我使者還聞爾等云議和之禮須送還大淩河官一二員並少退尺寸之地以此爲名方可轉逹朝廷夫和事果成我又何吝此一二人且普天之下盡爲爾朝廷所屬豈僅尺寸之地乎爾不忘已失之土地人民時借以爲口實我之

二祖無故被害我能一日忘耶我惟願見太平未動爾邊疆寸艸尺土乃邊臣陵逼致成七恨漸啟兵戈迄今未息今我仍願太平屢議和好爾等乃以是爲言過矣況自克撫順以來我兩國彊弱豈有不知旣已知之曷爲徒飾利口貽誤主上流禍生民從來兩國議和必彼此使命往來則和事易於就緒今我一心願和

天鑑在上實無欺僞乃以至誠遣使而爾卒不信不一遣使相報向者袁巡撫與我議和時我方遣使通問彼卽繕修城池非惟拒守又復相逼是以計愚我也我用是決意起兵然於兩三月前令杜明忠賫書以告然後興師未嘗詭計掩襲杜明忠現在爾處可詢也我如是求和爾堅執不從且不必逺徵往古卽自我兩國搆兵以來歷年戰爭之苦昭然可鑑爾不樂太平惟尋師旅國家生靈視昔更苦咎將誰歸今春往徵察哈爾知爾一年之內與彼銀百萬有餘與其以有用之金錢費於無用之察哈爾何如遣一曉事人來早決和事俾兩國共享太平也我之心事直告無隱爾諸大臣果能身任和議以成美事豈特兩國息爭人民安業且使無限生靈免於鋒鏑造福甚大其福亦歸於任事之人矣又

命附與寧逺守臣轉逹崇禎帝

書曰滿洲國皇帝奏書明國皇帝我國稱兵非不知足而冀圖大位也因邊吏欺侮之恨不得上達致起兵端於玆數載矣我思戰爭不息則彼此俱被其禍和好一成則彼此均受其福所以前於往徵察哈爾時過宣府議和刑白馬烏牛誓告

天地我意旣盟之後永相和好故執我國越境之人戮示於爾邊臣之前所獲財物悉令送還數月以來未嘗少犯爾邊我之篤守盟誓可謂至矣嘗觀往事下情上達天下無不治下情上壅天下無不亂我兩國搆兵亦因下情阻蔽不得上達所致皇帝如欲洞悉我之恨端當遣信使來問我將悉告之若謂業已議和又何必語及夙怨則亦惟皇帝之命惟和好旣成獲邀嵗幣優遊田獵共享太平是所願也【後一月偉徵囊蘇喇嘛還述寧逺各官言來書封固我等未奉

上命不敢擅開可回奏爾主露封送來我等閱過卽便奏聞於是】

【命偉徵囊蘇喇嘛露封再賫往寜逺仍不報】

十一月丁未整飭朝防班次

集分掌六部貝勒

諭曰國家初設六部承政參政等官卽定有班次近見朝會之時坐立無序尊卑紊越將何以肅體統耶爾等宜傳令滿漢蒙古諸臣按次就班各加整飭

十二月乙丑申定服式

甲子朔布令國中以是月二十日爲始黒狐防五爪龍明黃杏黃金黃等服非

上賜不得用閒散侍衛防軍及諸貝勒下防衛以上許服

縀衣餘眾俱用布又

諭曰國家服式之制所以辧等威定民志俾朝野各有遵守我國風俗素惇淳朴近者奢靡僭越之風往往而有不可不定爲法制昭示國中且一縀之直可當十布與其以一縀成一衣何如十布可得十衣所以令眾用布者非爲縀疋專供上用實有便於貧民也凡婦人所服縀布各隨其夫

辛己申嚴行獵禁令

先是十月庚午

駕由開原行獵至斐徳裏山有侍衛詹土謝圖前行以射

麅矢射中虎爲虎迎撲墜馬欲噬之

太宗大呼躍馬獨前虎遂郤詹土謝圖未至大傷眾侍衛

乃射殪是虎甲戌

諭貝勒大臣曰凡出兵行獵時有爲盜者論罪大小或殺或鞭久著爲令乃此番行獵仍有盜鞍轡防屜等物者是法令不彰而人不遵守也夫搜苖獵狩原以講習武事必紀律嚴明然後人不敢犯今行獵兵少尙多犯法若師行動眾將何以約束之乎爾諸貝勒大臣其徧行親察嚴加懲治於是械送所緝獲九人至沈陽各鞭八十二

庚寅

駕至葉赫地行獵

諭諸貝勒曰爾等愼勿以獵人所射之獸冒爲已之所射而競取之在獵人畏懼爾貝勒誰敢不讓而爾貝勒豈可彊奪其物乎倘再有廝卒等盜取馬絆防屜等物者罪及其主決不姑宥十二月癸酉

駕出獵撫順有獵卒八人分取民間積薪各鞭二十七因諭從臣自後擅取莊屯積薪及斫伐山木者嚴懲毋貸庚

辰獵於額葉地

親發矢中一虎侍衛巴圖魯噶爾珠持刀追斫虎嚙其馬

足旣殪乃旋

誡之曰爾之勇宜施於戰陣何輕事搏虎爲辛巳以從獵

者亂行

諭諸貝勒曰自後行獵毎旗令大臣一人專司統轄有不隨隊行走逗𨖻失次者皆執治之

皇淸開國方略卷十六

欽定四庫全書

皇淸開國方略卷十七

太宗文皇帝【天聰七年癸酉】

天聰七年春正月庚子令劭農講射

集八旗備禦官

諭曰田疇廬舍民生攸賴勸農講武國之大經方今疆土日辟舊所給田地若有不堪耕種者察明換給沃壤卽於附近建造房屋俾遷居之如貧民乏牛具耔種赴有力之家代耕一切徭役專派有力者不得濫及代耕貧戶至善射乃我國制勝之技宜各率所屬長幼努力學習毋得曠時是日

命大臣阿山覺羅布爾吉率海州耀州等處兵百往鹿島捉生後二旬還俘獲人口一百七十有三馬牛九十有八

乙夘徵烏紮拉部師還

先是六年冬

命大臣武巴海率兵徵烏紮拉部武巴海分八旗兵爲四路並趨渥赫河斬三百三十八人俘五百餘人獲馬三百七十貂狐猞猁孫獺貉虎狼等皮千餘張裘二十餘領至是凱旋以所俘分

賜將士有差

二月癸亥朔茂明安部長率眾來歸

茂明安部徹根汗【元太祖弟哈薩爾之十六世孫】固穆巴圖魯【徹根汗父布延圖汗之弟】達爾瑪岱衮等舉部來歸

太宗禦殿受朝徹根汗率眾遙拜復同固穆巴圖魯進前

再拜抱

上膝見獻貂裘貂皮駝馬

賜宴及甲冑雕鞍銀器縀布等物

三月丁酉犒築城兵役

時以疆土日辟沿邊築城分兵戍防貝勒濟爾哈郎監築岫巖城【在今蓋平縣東南】貝勒阿巴泰監築蘭磐城【在岫巖城東】貝勒阿濟格監築通逺堡城【在蘭磐城東北】貝勒杜度監築鹻城【在通逺堡東北】

太宗念築城兵役勞苦以羊犒之

甲寅徵明寧逺師還

先是二月癸未

命大臣圖嚕什勞薩等率兵三百徵寧逺迆西一帶並隨

處揭牓宣

諭明人曰朕去年徵察哈爾逼近爾大同宣府一帶邊城絕不侵犯我兵有奪民間之驢者卽戮示於爾邊城之前與爾邊臣誓

天修好而還朕以爾國自必願和卽遣使來乃久之不至朕復遣使三次爾將告

天盟誓之言竟置不問不容我使入城是不崇信義而喜動干戈也朕今復告之

天率兵攜耕牛農具屯種山海闗外八城之地因爾之糧爲久住計爾等八城人民逺近田地不耕則可若播種則我必盡刈獲焉爾文臣孰爲善謀武臣孰爲善戰卽當各竭智勇以決勝負毋徒深匿雉堞中也圖嚕什等

賫

諭分兩翼進隨處揭示至沙河所及寧逺前屯衛之間斬四百人生擒其前哨百總一人獲牲牧二百七十而還

夏四月辛未擊敗明兵於遼河

先是三月壬子

命備禦蘇爾棟安星訥綽爾們等率兵三百攜家口駐守句驪河地【句驪河爲內遼河外遼河合流處一作栒栁河亦作巨流河】至是海州守將列列琿牛莊守將楞額哩海州河口守將伊勒愼率兵十八人巡遼河至娘娘宮渡口遇明兵乘五船接戰因我兵寡止獲其船二斬二人生擒六人來獻

辛夘肄演馳騎

先是己夘

太宗巡視郊原渡遼河

駐蹕陽什穆河岸諸貝勒各按左右翼列營時敖漢部長班第遣使貢駝馬牛羊喀喇沁部長古嚕思希布【天聰二年來歸部長蘇布地之子】科爾沁部長武克善額駙滿珠什哩臺吉綽爾濟等並來朝獻駝馬牛羊緞疋貂皮等物

禦行幄設宴

錫賚有差辛夘

親率諸貝勒離

行在五里演馬令自三十里外各乘馬馳至最先至者賞銀二百兩蟒緞一布二十次至者銀一百八十兩蟒縀一布十八又次銀一百六十兩蟒縀一布十六又次銀一百四十兩蟒緞一布十四又次銀一百二十兩蟒緞一布十二又次銀一百兩蟒緞一布十又次銀八十兩蟒緞一布八又次銀六十兩蟒緞一布六又次銀四十兩蟒緞一布四又次銀二十兩緞一布二凡十等

賜宴乃還

六月癸酉授來歸明登州舊將官職

初大軍圍大淩河城明調山東兵赴援登萊巡撫孫元化遣防將孔有徳率兵八百出山海闗赴錦州甫至吳橋縣兵乏食遂還掠陵縣臨邑商河齊東徳平靑城新城攻圍登州城守防將耿仲明爲內應城破孔有徳自稱都元帥耿仲明自稱總兵官據登州城出戰屢敗明兵破黃縣及平度州攻萊州將陷聞援兵大集乃返登州登州城北有水門通海明兵數萬合圍東西南三面乃由水門乘船泛海三遣其禆將先來通欵

太宗敕發內廐馬及貝勒至備禦按世職出馬選其良者賜孔有徳耿仲明余俱付之散給部眾

命文館諸臣宣

諭曰元帥總兵可令統領舊部駐札東京號令鼓吹儀從俱仍其舊惟用刑出兵二事當來奏聞所屬人民俱住蓋州鞍山如或不願令住東京鄰近地又

詔監築岫巖通逺堡鹻場三城之貝勒濟爾哈朗阿濟格杜度率兵迎之鎭江有徳仲明至旅順口明總兵黃龍以水師截擊又合朝鮮兵躡追至鎭江見我兵列營江岸勢彊盛不敢近而退有徳仲明乃率眾登岸諸貝勒設宴饗之畱兵守其船礮輜重於江岸以

敕發馬二千餘給與乘赴遼陽

太宗復遣官傳

諭曰爾等身皆勞頓宜暫休息從容來見又

誡羣臣曰向者我國將士於遼民多所擾害至今訴告不息今新附之眾乃攻克明地渉險來歸求庇於我者毋得稍有侵擾違者處死必不姑恕六月癸亥

駕出徳盛門十里至渾河岸中設黃幄左右各設五靑幄親率諸貝勒偕孔有徳耿仲明及官屬謝

天行三跪九叩首禮畢諸貝勒議相見儀注

諭令行抱見禮諸貝勒言

皇上以禮待之可耳不宜令抱見

太宗曰元帥總兵曾取登州攻城略地正當彊盛而納欵輸誠遣使者三率其兵民航海衝敵來歸於我功孰大焉當行抱見禮以示優隆之意於是孔有徳耿仲明行

漢禮朝見畢復進前叩頭抱

上膝見次與大貝勒代善及諸貝勒俱行抱見禮設大宴命孔有徳耿仲明坐

禦座側酌金巵

親授飲癸酉授孔有徳都元帥印耿仲明總兵官印禦樓宴之

賜敕書一切過犯原宥又

諭以同破山東來歸諸將察其功之大小用印給札孔有徳耿仲明其初皆在皮島明總兵毛文龍部下及據登州人猶以毛氏稱之其泛海來歸也所屬逰擊張文煥都司楊謹千總李政明率男婦百人先至蓋州登岸具述毛氏前據登州明兵攻之五月不下穴地發火器陷城乃駕舟夜遁至旅順口欲攻城不克退屯雙島龍安塘今將前來歸附矣於是蓋州城守副將石國柱遊擊雅什塔以其言入奏

詔撫輯之又都司毛有明先來降疑爲間諜至是孔有徳等言在山東起兵時毛有明之兄亦爲大帥其投誠非僞因並

優賜人口馬牛緞布

丁亥朂羣臣讜直

以諸臣有襲故聞陳奏無益於事者

諭曰朕虛懷聴攬樂聞讜言如朕所行未協乎義宜直言無諱政事或有愆忘宜開陳無隠或六部事有不公諸臣姧僞貪邪宜直行糾劾卽諸臣或有艱苦之情亦宜據實奏聞各以心所獨得已所創獲入獻嘉謀秋七月辛夘朔令分編漢軍戶口

舊隸八旗下漢人分出一千五百八十戶毎十丁授棉甲一以總兵官馬光逺統之

八月庚辰勞徵明旅順口凱旋軍

先是六月戊寅偵知明兵自鎭江退入獐子島以船十一載孔有徳部下餘眾送入內地己夘管兵部貝勒嶽托管戶部貝勒徳格類大臣楞額哩葉臣伊爾登昻阿喇率左右翼兵石廷柱率舊漢軍都元帥孔有徳總兵官耿仲明率新附兵合步騎萬餘徵明旅順口

太宗謁

堂子送至邊境

諭而遣之尋攻克旅順口城明總兵黃龍戰敗自剄死俘獲人口五千三百有奇馬牛驘驢數百金二十二兩銀二萬一千二百兩人葠八箱裘服皮張緞疋器具無算七月甲辰防奏至八月庚申朔傳

諭貝勒等曰覽來奏知爾等欲取皮島朕意以爲皮島無甚闗系不必疲我兵力聞明國因流賊猖獗選調寧逺錦州兵前往又逃來之人云祖大壽之弟在前屯衞爲總兵朕當遣兵徵寧逺汝等酌畱大臣鎭守旅順口可卽班師戊辰貝勒等疏至言臣等奉

諭班師畱葉臣伊爾登率毎旗官三員兵二千五百名遊擊佟圖賚率漢備禦二員舊漢軍百名駐守旅順口其地𨿽有水爲限空曠可虞應設了哨迆邐相接令畱守官員兵丁攜兩月糧米移駐金州前

諭令優待孔元帥耿總兵臣等自思亦極力優待之矣當拔城後其所屬將士俱入城凡官廨市肆富民房屋皆爲所占俘獲人口多指稱親戚挈之而去臣等𨿽防有不平之意未嘗少露遣巴克什等與語云元帥總兵任意攜取我等不爲介懷若部下人假稱主將號令大肆搜括則凡我衝鋒陷陣之士卒以何爲賞竊慮三軍懷怨後此再遇攻戰無由使其踴躍趨赴也彼口𨿽佯應而貪得之心已形於色故彼所收取者盡數與之凡以親戚爲言者亦任其領去據彼云所得人數七百四十八名以臣等觀之尙不止此荷

天之佑臣等俘獲頗多歸期尙難豫定擬畱礮車於蓋州所俘人口並畱於後惟攜入官之物與臣等偕行不敢稽遲也己巳

太宗遣官二員往迎傳

諭曰爾等至海州當卽先遣人奏報朕迎至渾河岸爾等可與孔元帥耿總兵同來相見礮車畱於蓋州付石國柱雅什塔善爲守藏將來可由驛遞送現駕礮車之牛各給還本主領去至所奏駐防軍士糧米俟爾等到日再議朕思爾等方攻破旅順口軍威震疊之時明人惟恐我兵前進不能堅守內地豈暇來犯我境乎庚辰

駕至渾河岸立八纛拜

天

禦黃幄時孔有徳以墜馬傷手與耿仲明並畱

東京貝勒徳格類嶽托率諸將至行禮畢

命從臣傳問貝勒大臣行間安否大臣薩木什喀進前奏

曰謹遵

指授方略攻克旅順口城悉防

皇上福庇遂設大宴酌金巵

親授兩貝勒及大臣楞額哩石廷柱巴奇蘭薩木什喀等

各跪飲

禦前宴畢陳列所獲諸物以獻

太宗酌納之餘分給八貝勒家外藩蒙古貝勒有在班行

者並各

頒賚有差傳

諭孔有徳曰都元帥逺道從戎所行事宜實獲朕心招撫山民尢大有禆益不謂勞頓之身又遭銜橛之失佇聞痊可用慰朕懷越數日復傳

諭孔有徳耿仲明曰爾都元帥總兵官久習攻戰軍律素嫻何俟朕諭但恐無知士卒有私賣馬步器械致缺損者宜急爲修整卿等攜來紅衣大小礮已運至通逺堡卽付卿等與一切軍器令軍士勤於演習勿間斷旗纛俱用皁色馬匹各用印烙系印牌以滿洲字書本主姓名及本管官銜並多備絆索乃便於野牧凡軍士甲背及盔尾俱以白布號帶書滿洲字綴之師行之日廝卒人等各按部伍毋或紊亂是月赫圖阿拉城守將扈什塔鄂尼喇弼嚕率兵巡哨雅爾古一路遇明人盜葠者斬十四人生擒四十九人獲葠一百六斤以獻

命斬所俘百總一人以十八人賞從行軍士餘三十人發尙陽堡又蘭磐城守將薩哈連寧固達岫巖城守將錫翰曁管哨官海塔往明石城島躡蹤獲二十人來獻

命以八人分賞餘十二人發尙陽堡又捉生將徹爾格索海率兵二百至明錦州斬七人獲馬十一擒百總一員兵一名來獻訊畢斬之

九月庚子徵明山海關師還

先是六月戊寅

太宗以徵明及朝鮮察哈爾三者先後緩急機宜命貝勒大臣各抒所見貝勒濟爾哈朗奏言朝鮮不遵我約當返其貢物姑與互市不必往徵至明乃吾敵國宜令貝勒大臣率兵深入取其近京數城因糧於敵久駐伺隙以期必勝別屯兵山海闗以東錦州以西撓其耕獲使不得休息復攜梯牌礮車分兵之半於山海闗外立營其半繞入闗內外內夾攻彼必勢窮力絀矣貝勒阿濟格奏言前者我兵圍大淩河四閱月盡獲其良將精兵在

國家固有得人之慶然而從徵士卒及新附蒙古一無所得皆以爲徒勞今嵗不卽徵明者爲耕種故耳耕種初畢可卽興師

皇上親駐邊外令諸貝勒大臣率兵入邊所到之處張示招降然後相敵形勢酌量緩急以定進取俘獲人口毎旗計甲均派帶回可也貝勒多爾衮奏言宜整頓兵馬乘谷熟時入邊圍困燕京截其援兵毀其屯堡爲久駐計可坐而待其斃也貝勒多鐸奏言我國之兵非怯於鬭者但止攻山海闗外之城有如射覆豈可必得夫攻山海闗以外之城與攻燕京通州之城名𨿽不同勞苦則一臣以爲宜直入長城庶可饜士卒之心亦可成久逺之計且相機審時古語有之我兵若耽延旦夕則敵人漸知豫備固其城池根本修治何隙之可乘我國何愛於明秪念士卒勞苦姑與之和若乘時可取原不待再計也至察哈爾且勿加兵已和之朝鮮勿遽與之絕惟先圖其大者如蒙

天佑得之則其餘隨我所求而皆至矣貝勒杜度奏言朝鮮已在我掌握宜且勿徵察哈爾如與我逼則徵之得破察哈爾則天下自然膽裂若尙逺可取大同邊地秣馬卽深入明境貝勒嶽托奏言時不可

失事宜勇斷宜乘此時於明山海闗通州燕京三處先圖其一以立丕基貝勒薩哈璘奏言察哈爾如虫食穴中勢將自斃不煩急圖至於明則我兵少緩一年彼之守禦益固當於今秋乘彼禾稼方熟因糧於彼爲兩次進兵之計初次止簡精銳務輕便往來襲擊俘獲旣多卽速出邊第二次令已出痘貝勒率眾軍自一片石奪山海闗則寧逺錦州爲無用矣不然仍從故道而入【謂天聰三年七月破龍井闗大安口故道】斷燕京四面之路取彼積儲之地堅守勿歸乘機伺便縱兵奮攻二三年中大勲克集矣貝勒豪格奏言錦州寧逺攻之無益何也我國攻城之法彼盡知之況我兵曾攻之而未得若復令攻之必有畏難之意𨿽得錦州此外七城尙煩攻取若徒得一城其餘皆堅壁不下彌旬曠日恐老我師今宜盡率我眾及新舊蒙古從故道而入爲書頒示屯寨及各城告以我願和而彼不肯和則彼處人民𨿽被瘡痍將自怨其主無尢於我若馬匹疲斃卽以所獲之貲買馬其餘並以制衣則我兵奮勇靡有退志而邊外蒙古亦得饜所欲矣再用更番之法俟秣馬肥壯益以練習火器漢軍攜巨礮分兵兩路一從寧逺入一從故道入夾攻山海闗進攻通州得與不得皆久駐其地遣人往偵流賊情形伺彼分師捍禦時擊之必可圖也至於朝鮮且暫行撫慰俟我與敵勝負旣定再爲區處貝勒阿巴泰奏言明國情形

皇上旣悉知之其地利臣等亦熟識之宜選精兵襲其不

備則闗門可得

親統大軍駐闗外擇貝勒大臣令入闗分路攻取若獲可

用之人送至

禦營委遣往來彼處消息易得錦州無足顧慮也額駙古利奏言我之於明暇則一年再徵不暇亦一年一徵乃爲善防當令已出痘貝勒將帥率兵深入

其境凡兵士所獲不計多寡聴其自取則人人貪得不待驅逼而賈勇爭先矣所得城堡惟貝勒更番駐札其下兵將勿移易不辭勞苦乃能成功如謂有妨農事則待農竣興師令婦子收獲農事亦無妨也朝鮮察哈爾且置度外山海闗外寧逺錦州亦且緩圖但宜深入腹裏腹裏旣得朝鮮皆吾手足察哈爾自歸順矣管正黃旗楞額哩奏言宜先直抵燕京任我兵所取而回然後再入山海闗扼險屯駐積糧城中以備往來攻伐之用管正紅旗和碩圖奏言宜相度明之邊界乘瑕而入其還師遲速難以豫料必先修固我城堡乃無敵人窺伺之虞也管鑲紅旗葉臣奏言宜先抵大同宣府秣馬休兵偵探察哈爾蹤迹近則我兵往徵若已逺遁則我卽入明邊地焚毀其廬舍進逼燕京晝夜攻圍名爲帝都其實易克彼城上多積火藥必自焚且就彼近城一帶伐木制造梯牌多方攻取城卽不克亦足耀我軍威如從山海闗路入恐軍士俱無所得徒勞苦也管鑲藍旗宗室芬古奏言我軍蓄銳已久其勢可用宜卽入明邊攻取其近京城堡何憂事之不成管鑲白旗伊爾登奏言與其盤桓於山海闗之外不若徑入內地審敵之情形備梯牌以爲攻具乘機摧陷之管正白旗喀克篤哩奏言我國之人利行師不宜偃息今誠徵明則

上天之眷佑與人心之豫順適相協應矣八月壬戍太宗遣貝勒阿巴泰阿濟格薩哈璘豪格額駙揚古利管蒙古軍武訥格率兵二千徵明山海闗一路

躬謁

堂子郊送五里

授以方略並賫

諭牓示曰滿洲國皇帝諭明國人民知悉干戈原非朕起實由爾主偏助邊外葉赫釀成禍階朕思

上天以好生爲徳干戈一動則民命傷殘於是常以講和爲念孰意爾朝廷不愛國而愛財不爲民而爲利諸臣又俱各貪位慕祿恐據理直言致遭貶遣是以茍且偸安不將成敗之勢奏達於朝廷以贊成和議使爾等罹兵刃而蹈湯火也爾朝廷大臣旣不議和甘陷爾等於死地朕亦無如之何是爾等之被荼毒非朕之故皆由爾朝廷大臣荼毒之也爾等當怨爾朝廷大臣於朕何尢是月師向山海闗進發沿途擊敵俱防俘獲闗外人口及馬牛由寧逺大路而還九月庚子

太宗迎於郊外三里許樹纛拜

天陞

禦座凱旋貝勒大臣等朝見如禮翼日

召集諭責曰爾等何不深入內地乃遽速還卽欲還亦當設伏截擊明之追兵何止畱圖嚕什勞薩等哨兵殿後彼時敵兵數千追至仰荷

上天眷佑以寡敗眾萬一有失不知爾等尙能來見朕否圖爾格納穆泰蘇納有罪革職仍用爲各部承政今正宜殿後立功乃亦隨眾前行將何時自奮乎

皇考時敖堪特翁格伊喇喀努賽四臣毎臨陣皆率先力戰巴克什武訥格所在建功今又首先還擊敗卻敵兵人臣爲國義當如此爾諸大臣於貝勒欲還時何不諌阻耶貝勒阿濟格奏曰臣欲息馬運糧阿巴泰薩哈璘豪格不從且欲由舊路旋師以臣堅執始從寧逺正路而來

太宗曰汝果能堅意不還誰敢棄汝而來朕非欲加罪於爾等但自後行軍爾等當謹識朕言耳是月甲辰

命滿洲蒙古漢軍將士俱擐甲赴演武場較射

賜宴

頒賚舊漢軍將士帑銀二千二百餘兩乙巳敍徵明旅順口諸將功巴奇蘭薩木什喀並舟先入奮擊岸上敵兵永順珠瑪喇雅賴正古特奇悠冒矢礮中創相繼登城車齊克墨爾根巴爾巴圖魯登城力戰伊勒愼尙延和洛佟克伸備船濟軍克城分別加授世職陣亡領隊官納海塔納喀嶽洛順額伊們額徳千總程國輔等俱贈職以其子襲仍照例防銀其餘擊敵有功之將領武巴海邦遜巴篤禮等

錫賚紀錄有差庚戍明登州都司蔡賓率二十四人來歸言登州副將因其籍系遼東恐有異志遣百總姚世忠解送寧逺我等殺之中途遂來歸

太宗命付都元帥孔有徳

諭之曰蔡賓之歸我也亦爲元帥故耳朕嘉其來賜以狐裘一馬一銀百兩其或厚加恩養或陞以官爵悉聴爾酌量行之

冬十月丙寅演兵

分八旗防軍爲左右翼滿洲步軍爲一營舊漢人馬步軍爲一營四面環列前設紅衣礮三十位及各種大小礮

太宗率諸貝勒擐甲乘馬出

閱陞

禦座諸貝勒率防軍列陣傳令眾軍聞礮聲三乃進聞蒙古角聲卽退於是吶喊三次如對敵狀次步軍次舊漢人馬步軍及礮軍各依令操演畢復宣

諭曰凡臨陣對敵必整齊隊伍各依汛地並馳而前若有不依已之汛地混逐他人隊伍及他人旣進而卻立觀望者治罪弗貸至整隊進攻稍有先後勿以我先爾後爭論惟能遇敵弗退並力擊敗爲尙如敵人不戰而走則選精騎追擊其眾軍勿離纛但結隊躡後倘追兵或誤入敵伏或四散追逐遇敵兵旁出乃迎擊之是月己

巳

諭六部啟心郎等曰自設立六部以來惟戶吏兵三部辦事妥協禮刑工三部辦事毎有疏誤爾等啟心郎向不令分任部事但坐於各貝勒之後見有缺失則啟其心今聞各部貝勒多在私家理事果爾則設立衙門何爲爾等何不開導之六部諸臣內英固爾岱爲人執抝朕思人有全徳者少彼能盡心部務辦事明決朕實嘉之各部大臣不如彼者甚多隨事啟迪非爾啟心郎之責而誰責乎爾漢啟心郎及生員等輒以航海取山東攻山海闗爲言夫航海至危之事而我國又不善操舟至於山海闗素號險固未易攻取若虧損我兵何以成大業朕爲一國之主與諸貝勒共圖軍事自能審度機宜無須紛紛陳說若部務差謬不能整飭爾等豈可黙而不言乎又

諭文館諸臣曰昔巴克什額爾徳尼遵

皇考諭編成滿書彼固一代傑出之人能以文見義其後巴克什庫爾禪所增朕恐終有未合朕嗣

皇考大位凡

皇考用兵行政之道若不垂之史冊則後世子孫無由而知故令一一備載爾諸臣宜詳加訂正若有舛譌之處卽酌攺之

十一月丙申宴賚薩哈勒察部來朝頭目

薩哈勒察部頭目費揚古滿岱率四十六人獻貂皮一千七百六十九張靑布二千六百三十疋朝見畢宴之

賜鞍馬櫜鞬蟒衣帽靴銀器緞布等物有差

十二月辛未論罰從獵違令

先是十一月辛亥

駕出獵於葉赫地

諭貝勒大臣等曰凡行獵處有擅入圍中者貝勒罰良馬一領隊官罰銀十五兩旗長罰銀十兩閒散人罰銀九兩離伍退後者與誤入同罪遇榛葦而規避不入者亦罪之見野獸成羣不驅入圍內而向外逐射者亦罪之見猛獸在易射之地則往告貝勒在險地則令原派統領官等入捕之其餘閒散廝卒宜令在後有射中麅鹿帶箭走入圍中者卽告於所在貝勒準其追尋不告而私尋者罪之至是

駕還以行獵時貝勒多鐸率所部人立後不相聨絡罰馬一又貝勒多爾衮豪格不稽察從獵人在後行走亦各罰馬一

皇淸開國方略卷十七

欽定四庫全書

皇淸開國方略卷十八

太宗文皇帝【天聰八年甲戌正月至六月】

天聰八年春正月庚寅申明外藩禁令

時科爾沁敖漢柰曼喀喇沁紮嚕特巴林烏喇特阿嚕科爾沁翁牛特四子諸部長並以朝賀元旦至貢駝馬貂皮等物

賜賚有差

諭之曰爾古諸部向因法制未備陋習不除今與諸部約凡奪有夫之婦配他人者罰駝五馬五十其納婦之人罰七九之數給與原夫凡姦拐有夫之婦逃離本主者男婦俱論死其家產盡給原夫如部長不察治亦罰駝五馬五十至盔甲無號帶馬匹無印牌及盔纓纛纓纛幅不遵我國制度者俱罪之

丁巳定功臣身後免丁例

先是國中計丁徭自

興祖直皇帝以下宗支有官職者免之無官職者不免是

月癸巳

命槪免本身外又酌免二丁三丁癸邜漢備禦各官以所屬丁徭繁重訴請減免管戶部貝勒徳格類以奏

命巴克什覺羅龍什等察訊因前此買婦女配給新人未

曽發價故云

詔戶部卽以價償各備禦又

命管禮部貝勒薩哈璘集眾漢官於庭宣

諭曰爾眾官所訴丁徭繁重似不得已而切陳然朕以爲爾等苦累較前亦已減矣初爾等俱分滿洲大臣終嵗勤劬每至鬻僕典衣朕將爾等防出另編一旗從此得以自給咸云拯我等於陷溺之中不受滿洲大臣欺陵𨿽肝腦塗地不能仰答上恩於萬一今覽爾等所訴之詞何頓忘前言乎古語云有家者能養賢則取國而國可得有國者能養賢則取天下而天下可得朕及貝勒之家各量所有均出之以養

上天畀我之民卽古聖人所謂養賢以及萬民之義也今爾等所輸不過大淩河數人贍養之資何遽出怨言耶他國之主皆斂民間財賦以供一已之用有餘方以養人我國賦稅朕與諸貝勒曽有所私用乎我國民力朕與諸貝勒曽有所私役乎取國賦而糜費於家役民力以修治宮室不以國事爲念止圖一已便安爾等自當諌之今朕爲國家朝夕憂勤荷

天眷佑殊方君長接踵來歸猶恐不能招致賢才故解衣衣之推食食之一切賞賚之需每年羊若干貂裘野獸酒米筵宴若干皆自八家貝勒均出嵗偶歉卽出米粟賑濟貧民其新附之防古漢人瓦爾喀呼爾哈卦勒察又給與妻室奴僕莊田牛馬我國家土地未廣民力維艱若從明國之例按官給俸勢有不能故計功給丁一等功臣應得千丁其餘以次遞減自分撥遼東人丁以來八九年間爾漢官人丁多有溢額者非朕加恩爾等宥爾過愆能任爾等多得乎滿洲出兵三丁抽一今若

令爾等亦一例三丁抽一爲兵爾等以爲何如乎且滿洲之偏苦於漢人者不但三丁抽一也如守臺淘鐵及一切工匠牧馬人旗下聴事人後等每一牛錄計出三十人耀州燒鹽獵取禽獸供應朝鮮使臣驛馬修築邊境四城巡視邊墻守貝勒門及派兵防守句驪河在在需人皆惟各牛錄是問又每一牛錄設哨馬二匹遇有倒斃則均攤買補遇徵瓦爾喀時又各餧馬二三匹復泒防軍十名兵丁二三名往來所乘馬亦令餧養遇各國投誠人至撥給屯堡房屋令現住者展界移居又令舂米釀酒解納獵取獸肉分給新附之人撥帑金與朝鮮貿易布疋派令負載運送凡邊城滿洲每年有窖冰之役迎接新附之呼爾哈於教場看守皮張運送薪水朝鮮防古使至沈陽每甲喇各出一人運給水艸若夏月至更有采給靑艸之役又毎年采葠並負往朝鮮發賣每旗以一戶駐英額地方一戶駐沈陽渡口看守船隻此皆滿洲偏苦之處今滿漢均屬一國人民爾等何竟不知差徭減於滿洲而滿洲差徭之多實逾爾等三十餘項耶從公忖量果爾等偏苦乎抑滿洲偏苦乎有所欲言切直言之可也宣

諭畢總兵官石廷柱馬光逺王世選及副將防將遊擊各官奏曰控訴之事我等不知皆眾備禦所爲遂執爲首八人奏請治罪

太宗諭曰諸臣旣云不知所執備禦八員可並釋之若治其罪後有苦累無敢言者矣【石廷柱等奏言臣等𨿽未同訴然不能開諭於先復不能禁止於後罪無可辭伏念上及八家貝勒尙爾卹養外國散財無吝臣等防】

【上生全另立旗分衣食奴僕馬匹孰非恩賜如果計功之大小不特官爵非所敢望更有何物是臣等所應有者今臣等上等之家不下千丁下等之家不下二十餘丁似此豢養】

【隆恩𨿽肝腦塗地實難報稱萬一也】丁巳遊擊祝邦成【天聰三年十二月攻明薊州沒於陣】之妻請免其家數丁差徭管吏部貝勒多爾衮以奏

太宗諭曰此功臣之妻準免八丁以後凡功臣已故無兄弟子嗣承襲而其妻尙存者準照官職免其丁之半著爲令

二月己巳浩齊特部眾來歸

喀爾喀所屬之浩齊特部臺吉額琳臣【元太祖裔】塔布囊巴特瑪攜壯丁二百三十九人婦女幼丁六百九十七口駝二百馬四百來歸

太宗遣官迎之旣至設宴額琳臣巴特瑪率同來之班第圖嚕齊宰桑僧格布延車臣務巴什等各獻駝馬

賜甲冑雕鞍蟒衣狐裘銀器緞布等物有差

命八貝勒以次各宴一日其先來歸之額琳臣屬下五十

三戶卽

賜與管轄時有呼爾哈所屬之黒龍江濵頭目羌圖禮瑪爾罕率六姓六十七人來朝貢貂皮六百六十八張

太宗以羌圖禮等自歸服以來【見天聰五年七月】貢獻不絕宴之賜鞍馬緞布有差

諭之曰呼爾哈慢不朝貢將發大兵往徵爾等勿與往來以致誤殺此次出師不似從前兵少必集大眾以行爾等如有舊相識者欲見之不爾禁也

甲申徵明錦州將士還

先是正月癸夘

命前哨將圖嚕什勞薩武拜伊勒穆錫特庫蘇爾徳鄂謨克圖布延達哈塔鄂碩巴雅努山昻古鼐沙爾琥達等率兵往錦州捉生

諭之曰爾等臨陣勝敵微有先後不必爭論今使擲丸爲戲豈無或逺或近者譬之畋獵射獸先中後中其中一也若畋獵時羣犬互噬則不能殺獸矣至爾等馭下之道惟在察其賢否而激勸之若知其賢而不加奬勸卽爲蔽賢知其不肖而隠而不言卽爲黨惡蔽賢黨惡何以爲主將激勵羣材乎又

諭曰追敵時宜先竚立望敵塵令軍士按隊前驅爾等尾後徐行圖嚕什等行九日斬一百二十五人獲樵車一百十三輛牛驘驢共一百四十生擒古漢人各一訊之云祖大壽之子已自燕京至錦州二月壬戌圖嚕什等還奏以所獲

賜將士戊辰

命圖嚕什同大臣阿山武善托克推等率兵徵錦州賫上予祖大壽書及大淩河降將寄眾書十三函以往乙亥

復重繕各書

命勞薩色楚蘇爾徳鄂碩錫特庫沙爾琥達努山等率兵

再賫往

諭阿山圖嚕什等曰凡駐軍宜合爲一營進徵則兩翼哨探不可疎忽至彼地則分兵爲三圖嚕什同八大臣率百人爲前隊別令八大臣率兵三百爲次隊又別令八大臣同阿山武善統領之爲末隊凡遇可有俘獲之處前隊先越其地以截敵兵令次隊收取之倘敵兵來戰則阿山武善一隊擇地設伏以待圖嚕什引兵退走誘敵過其地而擊之所俘獲之物倘因敵兵截阻難以顧戀卽棄之亦可惟爾等加意隄防相機而行

諭勞薩等曰爾等可率駐防句驪河四大臣之兵並四路哨卒之半前往捉生若獲其人卽以書付之攜往如不獲則懸書於十三山站而歸阿山圖嚕什等至錦州明兵潛匿不出獲馬牛數十勞薩等後數日至亦無所遇遵

諭懸書十三山站而還

三月甲辰定較射賞格

先是己亥閱兵管兵部貝勒嶽托率滿洲八旗防古二旗舊漢軍一旗共十一旗行營兵俱赴沈陽城北郊防前舊漢軍礮手次滿洲防古步兵次騎兵次守城各處應援等兵次守城礮兵各以序陳列綿亙二十里許

太宗臨閱駐馬蒲河岡嶽托以戰守紀律指示眾軍聲礮

者三眾軍吶喊如之

上嘉其步伐整齊每兵賞銀一兩是日

命諸貝勒簡防軍各十名與閒散侍衛較射

太宗出閱定令中三箭以上者賞布二中七箭者賞布三中八九箭者賞布四就中視其善射者不論中與不中各賞一弓其射中應得之布仍照數給與古小臺吉及塔布囊之名在防軍數內者許一體較射

夏四月辛酉定都城及八旗職官名

稱沈陽城曰

天眷盛京赫圖阿拉城曰

天眷興京論功增轄五備禦之總兵官稱爲一等公其餘總兵官稱昻邦章京仍分三等【卽今子爵】副將稱梅勒章京亦分三等【卽今男爵】防將遊擊俱稱甲喇章京【卽今輕車都尉職】備禦稱牛錄章京【卽今騎都尉職】總管一旗佐管一旗之大臣及管甲喇管牛錄各官悉從

太祖天命初年舊稱

太宗諭曰朕聞事不忘初是以能垂之久逺奕世不替昔防古主厭憎其臣子習防古語轉相仿效喇嘛名號致國運衰微夫知其善而不能從知其非而不能省俱未爲得自今我國職官及城邑悉遵我國所定之名習稱之

庚辰令來歸明副將尙可喜回海州

先是七年七月大軍克旅順口明總兵黃龍戰死其副將尙可喜守廣鹿島

太宗遣官賫書招之可喜令部校盧可用金玉奎來通欵命賫書諭其速來歸附八年二月可喜收取長山石城二島合廣鹿島共二千餘戶由洪水堡來歸

詔八旗有馬四匹以上者各撥二匹迎之海濵諸貝勒曁積粟之家出糧四千餘石給與贍養以旅順口所獲可喜親戚付之聚處海州

諭以跋涉勞頓緩期來朝四月乙丑

親率諸貝勒出迎十里外【行禮設宴悉如孔有徳耿仲明來歸時】授爲總兵

官

賜敕書一切過犯原宥隨來部校盧可用金玉奎並授防

將至是

命禮部大臣送之回海州其來歸之石城島千總袁家晉

劉文奎等並令卽可喜部下

辛巳考取舉人

先是天聰三年九月校試儒生三百餘人取二百人【詳見前】八年三月壬子校試漢生員分別取定一等十六人二等三十一人三等一百八十一人

賜銀有差至是合滿洲古試之取中舉人十六名滿洲習滿洲書者剛林惇多惠習漢人書者察布海恩國泰漢人習滿洲書者宜成格習漢人書者齊國儒朱燦然羅繡錦梁正大雷興馬國柱金柱王來用防古人習防古書者鄂博特碩岱蘇魯穆各

賜衣一襲免四丁宴之禮部

五月庚寅定軍士營隊名

先是三月甲辰

諭都元帥孔有徳總兵官耿仲明曰旗纛乃三軍眼目爾等當以白鑲皂則采章有別不與八旗相淆至繪飾任從所便又

諭總兵官尙可喜曰爾軍旗纛當用皂色白圓心爲識別

至是

諭貝勒大臣曰前此各旗所兵止就該管將領稱爲某將領之兵今宜以防軍前鋒守兵邊兵援兵礮兵騎兵步兵各營伍分別稱之古兵稱左翼右翼石廷柱馬光逺所管稱漢軍孔有徳耿仲明所管稱

天祐兵尙可喜所管稱

天助兵

壬寅敍別官職襲替

舊例大小官員敕書所載大者以勤修政事約束兵馬授某職小者以不負任使著有成效授某職俱準世襲罔替至是

命吏部彚敍

開國以來諸功臣其以部落來歸及身歷行間著有勛績者所授之職準世襲罔替其無功績而因材授職者無論職之大小只就本身止俱分別撰給

敕書

丁未徵明

前期傳

諭外藩古各部師期集各旗將校等

頒軍令每牛錄下各派騎兵二十名先啟行又各派防軍八名次日啟行右翼五旗由上楡林進發左翼五旗由沙嶺進發師行時勿擅離本纛勿酗酒勿踐踏田禾其大淩河防古及歸化城俘獲古與各處所獲新防古等如現之本主自言撫養得所可保不逃者許其攜往否卽勿攜若攜不足憑信之人以致脫逃者罪之每甲喇出弓匠二名每牛錄出鐵匠一名鐝五鑹五鍬五斧五錛二鑿二每人隨帶防刀各備一月糗糧每牛錄出纛一每二人共出鎗一箭五十每甲喇出云梯一用豫采幹木爲之各備冬衣一副凡馬絆及匙碗俱書字號每兵攜帳房一

命貝勒濟爾哈朗大臣防阿圗薩璧翰巴奇蘭舒賽畱守諭之曰如聞敵人來侵須偵探確實悉心商議相機應援愼勿張皇料不過南路朝鮮於晏安無事時樂於搆釁而來耳其沿海諸島漢人已盡爲孔有徳尙可喜等攜來今皮島所遺止數千人必不敢來縱有敵兵侵邊外防古可令圖爾格率兵防守彰武臺河之地亦勿輕往援凡畱守軍士勿令閒適一應甲冑器械俱令修整倘荷

天眷佑得一隅之地來調爾等亦未可知其城上所置大礮俟城工完日各按汛地布列豫備其隨徵小礮列於城下不時操演毋致疎忽貝勒濟爾哈朗奏曰若明寧逺錦州一帶之兵皆往內援各城空虛我等可率兵往取否

太宗曰縱往所獲有限如必欲往以耀兵威亦必向西南捉生一二次偵敵確信果無防兵然後可令圖爾格等率兵往又

召宗室塔拜【世系見天命十年徵呼爾哈部】博和托【貝勒阿巴泰第二子】瑪瞻【大貝勒代善第六子】屯齊【貝勒圖倫第二子】阿圖薩璧翰巴奇蘭守將克徹尼偉齊等

諭以黽勉奉公爲畱守貝勒之輔翼又

命貝勒杜度偕大臣薩木什喀防守海州

諭曰爾等駐防海州如四境有敵侵卽當往援亦必以親往偵探之狀遣人告畱守盛京貝勒若爾兵與敵眾寡相當可相機掩殺倘敵兵甚眾可待畱守盛京兵至合謀出戰若敵兵乘船來侵非一夕所能驟至我必先了見之旣見卽可嚴爲設備又

命大臣圗爾格勞薩等率兵出邊渡遼河沿彰武臺河駐

札守衛外藩防古並扼敵兵

諭之曰爾等當從陽什穆河北岸抵彰武臺河立營與喀喇沁兵同駐嘗見千兵合爲一隊則覺其少分爲數隊則覺其多可先分爲二隊若遇敵至勞薩一隊前擊圗爾格一隊隨後敵若自渾河內偪或深入我錫喇穆掄河邊則合爲一隊並力與戰圗爾格奏曰黃泥窪一路

若有敵至當往擊否

太宗曰爾等若往黃泥窪恐敵乘後來襲可令駐防句驪河城四將率兵四十駐彼處村落余則爾等率之以行其外藩防古俱令退駐陽什穆河北勿使沿邊屯住

諭畢管兵部貝勒嶽托謂圗爾格等曰自隄岸以東句驪河以西原置十四哨可斟酌布置晝則令軍士時時習射整理弓矢夜欲休息勿解衣須張弓開甲囊以待若駐營之處牧艸將盡可遵

上所指示地移之甲辰圗嚕什武拜率前鋒兵石廷柱馬光逺王世選率漢軍先行乙巳管旗八大臣納穆泰達爾漢葉克舒葉臣宗室芬古覺羅色勒阿山伊爾登管古左翼武訥格管防古右翼阿岱同孔有徳耿仲明尙可喜各率兵行丁未

太宗率貝勒大臣出撫近門謁

堂子列八纛鳴角奏樂拜

天統師西發

六月甲申師次喀喇鄂博

先是五月丙申

命大臣阿什達爾漢伊拜往科爾沁調兵隨徵大軍西發之次日渡遼河抵陽什穆河沿河立二十營伊拜從科爾沁至奏言噶勒珠塞特爾【科爾沁貝勒額爾濟格之子】海賴布延岱白固類塞布類等托言往取北方索倫部財賦自給各率部眾叛去科爾沁土謝圖濟農【卽土謝圖汗奧巴之子巴達哩】紮薩克圗杜稜【卽奧巴之弟布達齊】秉圖貝勒【卽奧巴之從父洪果爾】卓哩克圗貝勒【卽奧巴之從子武克善】已率兵往追之矣

太宗遣戶部承政英固爾岱文館舉人惇多惠回

盛京傳

諭畱守貝勒曰可亟令索倫部來朝頭目巴爾達齊【是月丙戍朔至】速還國恐致噶勒珠塞特爾等襲取其地宜善言訓諭而遣之又

命巴克什希福同伊拜往科爾沁傳

諭曰法律所載叛者必誅爾科爾沁貝勒若獲噶勒珠塞特爾等欲誅則誅之不誅欲以其人民爲奴者聽己酉駐都爾弼地喀喇沁部長土黙特部長率步騎五千至癸丑次紮木哈克地巴林部長柰曼部長各率兵至六月乙夘朔次古勒班圖爾哈地辛酉紮嚕特部長烏喇特部長阿嚕翁牛特部長阿嚕科爾沁部長皆率兵至

駕臨錫喇烏蘇河之南山平岡

禦黃幄設大宴

頒軍律曰師行動眾約束宜嚴不可不明示法律以肅眾志大軍按隊安驅毋使喧嘩勿離旗纛若防載有一二欹斜全旗暫止以俟整頓然後前行如一二人私出刼掠爲敵人所殺者妻子入官往取糧艸時若一二人擅往被殺者罪同經過之處勿毀廟宇勿殺行人敵兵抗拒者殺之歸順者養之所俘之人勿奪其衣服勿離其夫婦卽不堪驅使者亦勿加侵害勿滛婦女勿令俘獲人看守馬匹勿餐熟食勿飲酒曩我兵往徵時敵人見軍士隨處沽買食物令多置毒於中不可不愼違令者正法癸亥前鋒將伊勒穆遇明哨卒四來偵我兵由何路進俱擒之斬一人以三人來獻甲戌次喀喇托洛穆

命貝勒徳格類大臣覺羅色勒宗室芬古率兩藍旗兵武訥格率左翼防古兵偕巴林紮嚕特土黙特諸部長規取獨石口居庸關乙亥次波碩兌希福還奏科爾沁土謝圗濟農等已追殺噶勒珠塞特爾海賴布延岱白固類塞布類盡收其部下戶口

太宗命阿什達爾漢希福宣

諭從徵防古諸部長曰科爾沁部貝勒額爾濟格之子噶勒珠塞特爾海賴布延岱塞布類白固類等凡遇興師旣不隨行又違法令侵犯隨我出兵之鄰國掠取牲牧朕不念其惡以其先世歸順已久欲保全而屢宥之乃彼全不知徳嘗欲叛奔察哈爾今竟叛往索倫爲其族兄弟土謝圖濟農紮薩克圖杜稜秉圖貝勒卓哩克圗貝勒等追及擒斬在法叛者必誅固無可貸然朕素視彼弟兄無異臂指一有損傷如傷吾指且朕方欲廣宣徳意招集人民使之共臻安樂以彼受朕豢養之恩安樂有年弗克令終是朕教化未洽之所致也今阿嚕部濟農【卽翁牛特部長遜杜稜】之弟達拉海薩陽等又越界駐牧應以軍法從事朕心不忍爾等可共議之古諸部長奏

請

恩宥二人罪各罰人十戶駝百牛羊千

詔減半罰懲又

命阿什達爾漢希福伊拜往迎科爾沁兵宣

諭曰班第塞本額古三人不遵法度向懷叛心此畨又與噶勒珠塞特爾等同叛宜盡收所屬人口以一分給防衮【紮賚特部長】以一分給土黙特部明安達哩止各畱五戶與三人看守牲牧其班第則令秉圖貝勒兼管塞本則令卓哩克圗貝勒兼管額古則令伊爾都齊【卽科爾沁貝勒明安之長子棟果爾】兼管以噶勒珠塞特爾布延岱白固類塞布類所屬人各撥十戶並海賴家屬牲牧給噶爾圖海古其餘人戶撥給土謝圖濟農紮薩克圗杜稜卓哩克圗貝勒各一分秉圖貝勒伊爾都齊同給一分噶爾圗海古令與秉圗貝勒合爲一旗甲申次喀喇鄂博

命大貝勒代善貝勒薩哈璘碩托大臣葉克舒葉臣率兩紅旗兵阿岱率右翼防古兵偕敖漢柰曼烏喇特喀喇沁阿嚕諸部長規取得勝堡進徵大同

皇淸開國方略卷十八﹤史部﹐編年類﹐皇淸開國方略﹥

欽定四庫全書

皇淸開國方略卷十九

太宗文皇帝【天聰八年甲戍七月至十二月】

聰八年秋七月癸巳駐軍宣府城東南

秋七月丙戍科爾沁部長巴達哩布達齊洪果爾棟果爾武克善多爾濟桑阿爾齋索諾穆滿珠什哩達爾漢巴圖魯塞稜噶爾瑪固穆占巴拉塞爾固稜等率兵五千來防

禦行幄大宴之

賜蟒袍各一己丑定議分軍四路並入明邊期防朔州命貝勒阿濟格多爾衮多鐸大臣阿山伊爾登率兩白旗兵偕翁牛特部遜杜稜察哈爾部新附圖巴濟農【是月壬午師次烏爾圖布拉克遇圖巴濟農率眾來歸卽以隨徵】及諸宰桑自巴顏珠爾格地入龍門辛邜

命貝勒豪格額駙揚古利等攻尙方堡毀邊墻分軍捉生

設伏

親統師繼之壬辰豪格等奏邊墻已毀於是大軍入尙

方堡分道而進至宣府右衛

命巴克什覺羅龍什等遣人

子書責右衛將官曰曩與爾等定盟彼此毫無疑貳【見六年六月】孰意爾等陰懷詭譎雲約遼東人之在寧逺錦州者尋盟竟久待不至及三次遣使寧逺復拒不納【見六年十月】且襲我邊境殺我二十餘人爾等或以詐盟爲得計予縱可欺

上天亦可欺乎爲民父母不以民之疾苦奏於朝廷惟恐上之罪已則所謂大臣者亦何利於國何益於民耶彊弱之形眾所共知欲息干戈可速遣信使持爾主璽書來如執迷不悟爾國之禍何時已也復令宣

諭城中軍民曰自古下情上達天下罔不治下情上壅天下罔不亂前嵗兵臨爾邊旣盟之後秋毫無犯此畨興師皆由爾官吏蒙蔽君上毀棄盟言致陷爾等於塗炭也是日駐營於宣府城西南五里外明日移駐城東南八月癸酉駐軍大同城南

大軍駐宣府城東南之後二日乙未移營薄新城丙申發礮攻之擊斃守備一正黃旗樹梯二人旣登梯忽折遂罷攻丁酉移師西行丙午圍應州城丁未分兵攻小西城克其郛已酉明開平諸生張文衡自大同來歸言在明爲代王府參謀見明國諸臣結黨貪財專意罔上生民窮困想望太平惟

皇上威名震於天下且招賢好士慈恵寛仁君人之大徳咸備今大兵四路並入人心願歸者大半宜備書前後興師之本意布告四方以慰民望

太宗遂命直文館【尋授祕書院副理事官後爲甘肅巡撫順治五年甘州逆回迷喇印叛亂遇害賜防廕】八月甲子大軍以礮攻應州城東南石家村堡毀

其堞

禦前親軍滿珠什哩海桑鼐格噶達琿綽諾先登敵以大刀木石抵拒綽諾力戰敗敵遂破其堡

賜滿珠什哩海桑綽諾皆人口八牛八驢四鼐格噶達琿皆人口六牛六驢三陣亡之希福固哩布皆人口十一驘一牛十一驢四並緞布衣服丙寅大軍自應州北行四十里駐營偵者言明陽和總督張宗衡大同總兵曺文詔俱率眾至懷仁縣

太宗度其必乘夜往大同

諭前鋒將圖嚕什武拜速往懷仁縣後山路設伏邀擊圖嚕什等二更至知宗衡文詔已於日暮過其地乃以行遲不及設伏

命記其罪卽令躡蹤大同戊辰圖嚕什等擒明哨卒十人

獲馬四十餘

駕臨大同南山曹文詔騎兵結營於城東南門外命圖嚕什將左武拜將右額駙多爾濟【烏嚕特旗總帥明安之子】將中先以鄂齊爾桑【卽紮嚕特部貝勒巴克之子】率二十人挑曺文詔兵出戰

太宗下馬坐黃蓋下待之遣陣獲髙登湖偕一人賫書與大同城眾官索察哈爾逋逃又與曹文詔

書曰朕聞將軍乃識時俊傑兩國情形想久洞悉在廷諸臣當乘朕切於議和力言於上措斯民於太平乃不念將士勞苦不察兵力彊弱逼之進戰稍有不前輒行劾罷或至論死且閹宦専權行賄者奬擢無賄者降革上下蒙蔽功罪不明此畨我軍旣入內地將軍日後能保無罪乎朕非相激之言料將軍早已慮之深矣是日擊敗曹文詔騎兵追至城壕而還獲馬百餘辛未

命縱陣獲曹天良【曺文詔部下千總】同馮國珍【自明哈里莊送副將鮑承先之子韜來營者承先本應州人來降後明人執韜置應州獄及我軍駐應州張宗衡曺文詔出韜於獄令持代王之母請和書詣我營韜由山中小路過哈里莊遇防古兵劫殺復蘇莊民畱養數日國珍同二人送韜持書至與承先相見】賫與明代王【代康王鼎渭之子史失其名】之母楊氏

報書曰朕曽遣使於各處議和爾皇帝黜戮大臣大臣畏懼以致蔽不能上達此番進兵內地以昭願和不得和之故已將此意作書布告各處誠能主持和議當速成之緩一日則民受一日之禍蚤一日則民受一日之福和議果成我兵不終日而出境矣朕若不思太平専嗜殺戮又何以服諸蒙古而統眾兵朕之議和實出至誠如稍有越志獨不畏

上天乎惟願彼此以至誠相待耳壬申科爾沁部巴達哩洪果爾布達齊武克善等敖漢部索諾木杜稜等柰曼部衮楚克巴圖魯等喀喇沁部古嚕思希布等察哈爾部圖巴濟農等及杜爾伯特紮賚特烏喇特郭爾羅斯四子諸部長各籍所俘獲以

聞癸酉駐營大同城南山岡令各旗按兩翼環城而營遣擒獲僧人偕一人入城繼遣所俘明洪武八世孫朱乃廷入城越二日無回音又縱還乃廷之弟乃振與乃廷妻及三子俱入城初貝勒徳格類等入獨石口克長安嶺城斬其守備攻赤城克其郛因城堅罷攻由保安州防師應州大貝勒代善等克得勝堡明參將李全自縊死盡殱其兵攻懷仁縣城未克明騎兵二百自朔州來援貝勒碩托偕諸將擊敗之追至朔州城下收軍合攻井坪城亦不克奉

詔駐營朔州馬邑間分兵徇代州貝勒薩哈璘碩托至代州城西獲一人問之言西去七十里崞縣其城北垣墻頽壊薩哈璘遂往攻夜半防之碩托攻圓平驛城中官民乘夜悉遁詰旦入城無所獲仍回原汛皆隨大貝勒代善至大同

禦營宴之貝勒阿濟格多爾衮多鐸由巴顏珠爾格地入龍門口明防將以兵拒阻擊敗之尋攻龍門未下奉

詔趨保安州克其城斬守備一攜俘獲防師應州又同貝

勒豪格往略朔州至五臺山而還尋

命貝勒阿巴泰阿濟格額駙揚古利率兵往攻靈邱縣多爾衮多鐸豪格率兵先往大同越四日阿巴泰等攻防靈邱縣斬知縣及守備又分兵二百攻王家莊遇城中守備出戰殺之其子代守城亦殺之攻城時正黃旗兵先登禮部承政巴篤禮督眾力攻被創不退中矢陣亡

太宗聞之泣下曰此朕舊臣效力多年致命疆場深可惜也【後贈授三等男世襲】

閏八月庚寅旋師出尙方堡邊

先是八月丁丑

太宗自大同城南山岡移營四十里鋪前鋒將錫特庫納海努山生擒明哨卒六人至五漢人一滿洲

命俱誅之明人爲間諜書置於北樓口我兵獲之以獻其書言滿洲原系我屬國當此炎天深入必有大禍今四下聚兵令首尾不能相救我國人有得罪逃去及陣中被擒欲來投歸者不拘漢人滿洲蒙古一體恩養有漢人來歸者照黒雲龍例養之【黒雲龍初爲明總兵天聰三年十二月大軍擒之永定門外五年九月隨徵大淩河逃歸明】有滿洲蒙古來歸者照桑阿爾齋例養之【桑阿爾齋不詳由何部防古歸明其爲明副將見天聰五年九月】若不來歸非死於吾之刀槍卽死於吾之礮下又不然亦被彼誣而殺之矣

太宗覽畢因復與明崇禎帝

書曰滿洲國皇帝致書於明國皇帝昨見皇帝書云滿洲原系屬國此不惟皇帝言之卽予亦未嘗以爲非也秪因遼東各官欺陵不堪屢次抒情往告又蔽之不通我思此種情形仇怨已深難以剖白惟動兵戈可冀來詢其由孰意皇帝乃惑於各官欺誑十數年竟無一言問及以致戰爭不已若早遣一信使來詳詢事由判白是非予豈樂尋兵戈耶爾國臣僚一味欺罔每當我兵入境自戮薙髮漢人虛報斬級千百我國若果傷折百千兵勢豈能常振耶以皇帝之聰明一忖度之而欺罔自見矣斬級之眞假曁我願和之誠僞問黒雲龍自得其情但黒雲龍惟恐結怨於文武大臣是以不肯盡告於皇帝也時鑲紅旗邏卒又獲持書往陽和達張宗衡之曹文詔部下人書中詐稱滿洲兵被礮傷無數哭聲震天地又自詡陣斬甚多未暇取首級止取纛一桿其言類此者甚多

太宗以原書付所獲人並

予書張宗衡曰昨到大同獲曹總兵遣人塘報軍情見滿紙皆是虛誑朕素謂明國大邦自有忠臣義士實心爲國者何期一旦至此前次得宣府張總兵塘報其虛誑亦然由此以觀明國之衰已極矣朕入境幾兩月蹂躪禾稼攻克城池曽無一人出而對壘敢發一矢者今朕尙在爾地可令張曹二總兵集各路兵防戰爾等髙坐城樓以觀若爾出兵一萬朕止以千人應之出兵一千朕止以百人應之如敢直前迎戰猶可自掩其罪不然徒以虛言誑君亦可恥之甚矣爾皇帝不知以爲旣能取勝速宜進戰爾等又畏懼逃遁縮頸城中如此則生民之塗炭何日休息耶爾等皆代皇帝撫字億兆者自宜乘朕願和凡有軍情據實申奏力贊和好乃欺君誤國貽害生民寧不畏生受顯戮死遭冥禍哉朕欲決戰之言非自矜誇因爾等虛誑已極故欲一較勝負耳爾等若以朕言爲是速約戰期朕當勒兵以竢己邜駐營陽和前鋒將錫特庫遇天城哨卒斬四人及千總一生擒一人至訊系滿洲誅之庚辰自陽和移營四十里辛巳駐天城北錫特庫設伏赤城斬其哨探千總一兵九人生擒四人獲馬十四前鋒將圖嚕什追懷逺哨卒斬四人又同侍衛拉都琥瑚沙瑚什布及穆徹納洛實車克薩哈連設伏左衛城遇祖大弼所騎兵二百五十人出城擊敗之斬三十四人生擒把總一兵三獲馬三十八壬午大軍至懷逺閠八月甲申朔駐營左衛城東乙酉圗嚕什往宣府偵探遇明哨卒十五人單騎衝擊之矢中圖嚕什腹仍力戰不休眾軍繼至斬十三人擒二人前鋒將武拜錫特庫薩海至宣府設伏斬哨卒二生擒守備一獲馬三

太宗聞圖嚕什創甚迎視之途【越二日卒於軍後追謚忠宣世襲一等子】丙戌大軍渡左衛河北駐營丁亥攻萬全左衛城八旗合力整挨牌進攻穴其城正紅旗樹梯親軍褚庫布丹先登四面守兵皆潰斬其守備常汝忠殱其城中兵千

賜褚庫馬驘各五牛一蟒緞一緞十九布一百五十紅氊一【尋授騎都尉世職後擢任副都統謚防壯】布丹馬驘各四牛八緞十五布百【尋授云騎尉世職後擢任副都統謚毅勤】庚寅前鋒將錫特庫納海設伏宣府遇明哨卒三斬其一生擒二人

太宗班師出尙方堡邊二十里

命從臣惇多恵率四十人賫與畱守沈陽諸貝勒敕曰前入邊時定議七月初八日四路並進朕率兩黃旗及都元帥孔有徳總兵官耿仲明尙可喜蒙古科爾沁諸軍從尙方堡至宣府復由宣府新城東城西城趨應州往視大同城其城南有兵結營擊敗之諸軍由龍門口入者防朕於宣府由獨石口入者防朕於應州由得勝堡口入者由大同直趨朔州又有沿邊過殺虎口繞道至朔州者明大同城官吏欲盡殺降明之蒙古有防古八百九十五名殺其守備一員來歸朕又至宣府西六十里萬全左衛城攻抜之是行也我師戰則勝攻則克風馳電擊所向披靡擊毀臺堡百二十擒斬甚眾遇哨卒輒俘獲之軍威丕振明之邊將震恐未嘗敢整列隊伍攖我軍鋒惟兩黃旗攻深井城小西城正紅旗攻懷仁縣兩白旗攻龍門城鑲藍旗攻沙城堡不克凡此不克者非我兵盡力攻之而不克乃相機而止耳九月壬申凱旋沈陽

大軍自尙方堡邊旋師之後七日丙申以出師克防刲牛八祭纛告

天九月戊辰畱守貝勒濟爾哈朗等遣官賫奏至言國無災祲境宇寧謐捉生五次屢有俘獲逃人兩次來歸聞明崇禎帝遣官至錦州凡三調祖大壽未往因系其妻孥於獄復召之大壽乃行瀕行謂人云我𨿽竭力爲國其如不我信何我意此行與滿洲國

皇帝可戰則戰量力不敵則與一言決絕而來若入京必

致加害我觀時事若此是滿洲國

皇帝得天下之時遂率所轄防古沿途縱馬食田禾而去至寧逺駐三日復縱馬食禾餘皆以馬載之行又聞明崇禎帝以蒙古人𨿽附明實屬無用其在大淩河也殺人而食敗則先奔諭大壽殺之凡二次蒙古桑阿爾齋等擐甲三夜欲執大壽大壽謂桑阿爾齋曰我視爾等如兄弟爾等何得如此桑阿爾齋曰聞諭防欲盡殺蒙古故我等有此謀以自救耳大壽遂與之盟臣等偵知如此伏思大壽不應召旣負罪必求容於其主或侵我外藩蒙古亦未可知惟

皇上熟慮之近有自明錦州逃來之烏納海言彼處蒙古情形管兵部貝勒嶽托因遣蒙古一人匿書靴內致錦州蒙古多爾濟哈坦【本多羅特部長天聰二年二月我軍擊敗之遁往錦州】諾木齊【本敖漢部塔布囊奔投錦州後見崇徳六年三月】等謹以書詞一並賫呈

禦覽【書曰聞爾多羅特部落人共稱爾等爲豪傑夫豪傑識時何故與旦夕將亡之明國同謀待斃乎明國之君心志驕盈不念人民困苦其大臣貪黷貨賄肆行訐詭又濫用閹人以致閹人復恐嚇在外武臣索取財物人皆重足而立明國將亡顯然易見往年我國出兵恐察哈爾襲我之後故不久旋師今察哈爾汗孑身逺奔喇嘛圗白特部其大族臣僚已來歸我國我攻城略地縱淹畱逾年亦不返顧明人與我交戰必令爾蒙古在前進則爲我戮退則被彼誅勢難自全今我兵進徵大同若擒獲大同王子以易爾各城蒙古或圍困燕京聲言盡索蒙古明人在危急之際豈惜爾等乎彼時𨿽悔何及今宜乘時起事如欲我兵接應我兵卽往如爾等招撫城堡來降當以城堡付爾等駐守卽棄去城堡率眾來歸亦必與我國貝勒大臣一體相待豈不聞我國愛養歸順之漢人𨿽陣前俘獲均加恩育大丈夫一心圖事何事不成宜速乘時舉事勿猶豫不決致貽後悔】辛未大軍渡遼河駐營十方寺邊濟爾哈朗嶽托等迎謁與凱旋貝勒大臣並

賜宴壬申

躬詣

堂子行禮乃還宮

甲戍以新獲瓦爾喀人戶撥補不足旗分

先是七年十一月

命大臣吉思哈武巴海率官八員兵三百人徵朝鮮接壤

之瓦爾喀部

諭之曰爾等勿専以俘獲爲念致降順之人復叛逃而去所俘婦女當擇謹厚人守防若有姦滛事覺從重治罪至將領士卒身欲休息止許弛弓晝寢若昏夜務擐甲上不可怠忽其八貝勒家人遇用兵處皆令入伍聴調遣凡所俘獲令各自立營以無父母之子女分給守視爾領兵諸將嚴飭軍士不許任意乘馬馬正行時勿飲以水駐營時須散放滚塵先令食艸然後飲以水其寧古塔拉發二處人可分爲三以二分畱守一分隨徵烏紮拉部落編戶人等亦令隨徵有所俘獲任其自取八年五月甲辰吉斯哈武巴海還至寧古塔遣人奏防俘男子五百五十婦女防稚一千五百獲馬一百九十四牛一百八十三貂狐貉獺猞猁猻黃防靑防灰防等裘一百六十三領皮二千二百五十張貉皮褥三緞四布一百二十人葠八十斤初八旗毎旗分牛錄二十五後漸增至三十至是

太宗諭貝勒大臣以吉思哈等俘獲之瓦爾喀人戶不必

均八旗察明不足旗分撥補

冬十月壬辰索倫部【遼後裔】入貢

先是五月丙戍朔黒龍江濱索倫部頭目巴爾達齊率四十人來朝以貂皮一千八百一十八張入貢至是巴爾達齊又與景古齊哈拜孔恪泰烏都漢訥赫徹特白哈爾塔等率三十五人來朝以貂狐皮入貢是月庚戍

太宗率諸貝勒跪焚楮幣告

太祖之靈曰臣自受

命以來夙夜憂勤惟恐不能仰承

先志之重八年於玆矣幸蒙

天地鑑臣與管八旗子孫一徳同心

眷顧黙佑復伏

皇考積累之業威靈所至歸附甚眾朝鮮稱弟入貢喀爾喀五部舉國來歸喀喇沁土黙特以及阿嚕諸部落無不臣服察哈爾林丹汗兄弟其先歸附者半及林丹汗攜其餘眾避我西奔未至唐古特部殂於錫喇偉古爾部之大艸灘地其執政大臣率所屬盡來歸附今爲敵者惟有明國耳臣躬承

皇考素志踵而行之伏冀

神靈始終黙佑式廓疆圉以成大業謹攄微忱曷勝感愴上告

乙巳定蒙古牧地疆界

巴林與鑲藍旗蒙古以克哩葉哈達瑚濟爾阿達克爲界翁牛特與巴林以瑚喇琥防呼布哩都爲界柰曼與兩紅旗蒙古以巴噶阿爾和碩巴噶什嚕蘓特爲界敖漢與正黃旗蒙古以紮噶蘇臺囊家臺爲界四子部與鑲黃旗蒙古以杜穆達都騰格哩克沃朶爾臺爲界阿嚕科爾沁與兩白旗以塔喇布拉克遜島爲界紮嚕特與正藍旗以諾綽噶爾多布圗鄂魯穆爲界旣分之後有越界者坐以侵犯之罪往來駐牧務彼此防齊同時移動不許防差其分定地方戶口之數正黃旗二千戶鑲黃旗六百戶正紅旗八百二十戶鑲紅旗八百三十戶鑲藍旗六百七十戶正白旗六百四十戶鑲白旗七百戶正藍旗七百戶敖漢部一千八百戶柰曼部一千四百戶巴林部色特爾八百戶滿珠什哩八百戶紮嚕特部達爾漢巴圖魯圖巴二千四百五十戶內齊圖巴濟農二千戶四子部圖們達爾漢二千戶阿嚕科爾沁部達賚達爾漢車根塞稜二千戶翁牛特部杜稜濟農二千戶棟岱靑二千戶共計二萬三千餘戶時奉

命往碩翁科爾地防外藩蒙古部長分界之大臣阿什達爾漢塔布囊達雅齊卽於其地防議柰曼部長衮楚克巴圖魯前此從徵大同朔州及圍井坪城離汛私駐應罰馬三千駝三百又因爭奪俘獲斫傷喀喇沁部布延圖應離部眾喀喇沁部屬員達賚務巴什等五人不以其事訴請公斷違例私罰駝馬完結應論死妻子入官翁牛特部屬員塔喇海班第二人越所限地界私至哈爾占喀喇穆掄地應罰馬千駝百

太宗覽奏

諭曰爾等所議良是但事屬外藩槪從末減衮楚克巴圖魯免離部眾可罰馬百駝十其離汛駐營亦罰馬百駝十私議完結之五人皆免死達賚務巴什防衛納哈二人各罰牲只八十一塔布囊托固布雅什哩琿津巴克什博第三人各罰牲只二十七仍令同給被傷之布延圖牲只八十一塔喇海班第各罰馬百駝十所罰馬駝可分給管蒙古旗大臣及審事防古諸貝勒

十一月乙丑考察各官

以六部各官三年考績分別陞職有差又考察管漢軍各官以撫養之善否戶口之繁減分別優劣是月使犬部蓋靑屯頭目僧格率五十人來朝貢貂皮

十二月辛丑宴察哈爾新附諸臣

先是六年四月

太宗統師徵察哈爾過興安嶺至達勒鄂謨察哈爾舉國驚恐無措林丹汗見人心惶擾知國勢不可爲謀竄遁遂渡黃河西奔其臣民素苦其暴虐抗違不往中途逗𨖻者十之七八又牲牧死者甚多食盡殺人以食自相攻奪潰散七年八月有鳥曰鵽鳩羣集遼東遼東素無此鳥乃西北防古所產其色淡黃形如鴿爪如人足而有毛國人皆曰蒙古之鳥來至我國必蒙古有歸順之兆云八年正月

太宗聞察哈爾部眾流散於錫爾哈錫伯圖地

命大臣布哈塔布囊岱靑塔布囊偉徵松愛巴思翰康哈勒徳勒格爾達巴海等率兩翼蒙古兵調巴林喀喇沁阿嚕阿巴噶諸部兵防於都爾弼地合徵之

諭曰爾等宜悉心籌畫而行前設哨卒偵探若見火煙勿令彼知覺乘夜前進出其不意以取之惟拒敵者殺降則攜歸撫養仍嚴密防守毋致竊馬而遁凡所俘獲與眾軍士共之二月丙子巴思翰等至錫爾哈錫伯圖地俘獲婦女防丁二百一十七馬四十一而還

命卽以所俘獲分賞出徵將士有差五月庚寅林丹汗之

叔茂奇塔特【前此逃奔科爾沁】來朝

賜甲冑雕鞍蟒服鞓帶帽靴銀盆等物丙申

諭詢貝勒大臣徵明當由何路皆以山海闗對

太宗曰非計也宜直抵宣府彼察哈爾前聞我兵往徵心膽皆裂舉國騷然其貝勒大臣將偕來歸我我師由宣府至大同必遇諸途可多備服物爲賞賚收其部眾以歸計莫善於此遂

命出內庫緞帛多制各色衣服帽靴甲冑櫜鞬鞍轡等物備用諸貝勒亦多制一切用物攜之出徵

命使招撫駐牧明邊境察哈爾遺眾

諭以書曰朕聞察哈爾西遷以來所遺部眾俱駐明邊外此大誤矣旣已居彼何不歸我凡爾宰桑等不拘眾寡有來降者卽命掌其國事成全錄用如不審度事勢欲於明境安居獨不思以全盛之察哈爾尙不能自存而逃往西海地方爾等又焉能久居於此乎明與我兩國之彊弱爾試忖度之當自明也我國與爾等語言𨿽異衣冠則同與其依異類之明人何如來歸於我不惟爾等心安卽爾祖父世傳之衣冠體貌亦不煩變易矣且彼先附明國之右翼圖們蒙古等窮年累月不得家居妻子不能相見屢爲我兵所戮其存者明人猶驅之使戰委命疆場此皆爾等所目覩者若不從朕言亦任爾自便但我大軍一出儻蒙

天佑以地與我彼時欲求撫養言之無及矣

天果佑我得明土地𨿽潛奔西海者亦難安居豈特爾區區附明之蒙古哉庚戌

親統師自都爾弼地移營綱安林丹汗所屬圖巴濟農下二人驅馬十三匹來歸六月乙邜朔駐營古勒班圖爾哈地前鋒將努山錫特庫等擒一人來獻訊之言自察哈爾國逃來千餘戶俱在中途遂

命大臣英固爾岱覺羅布爾吉率每旗官二員兵二千名往探其所在布彥岱達蘭泰星訥率蒙古兵由哈瑪爾嶺一路進布哈塔布囊岱靑塔布囊率蒙古兵由錫喇穆掄一路進癸亥英固爾岱等遇察哈爾戶口一千來歸先遣人引其頭目扣肯巴圖魯至布彥岱等遇一喇嘛同鄂爾齋圖推圖兩頭目率戶口百弓手百有五十來歸亦遣人引其頭目至並朝見

禦營宴賚之

命貝勒徳格類大臣武訥格往英固爾岱軍迎防新附戶口防大軍於錫哩地布彥岱等至錫喇穆掄河源復得男婦防小四十人

命以新附千餘戶分八旗給米八十石送往

盛京

賜禦前畱用巴木布祜舒稜格巴達什噶爾瑪伊勒都齊等各緞袍一乙亥大軍駐博碩堆地察哈爾額林臣岱靑多爾濟塔蘇爾海固實布彥岱塞稜等五宰桑率男子七百人攜家屬二千人來歸丁丑察哈爾圖巴濟農下諾顏太什伍巴什班第車臣臺吉白本塞稜墨爾根四人來奏圗巴濟農以林丹汗暴虐國人聞

上寛仁卹眾徳威廣被遂叛彼來歸

太宗遣貝勒阿濟格額駙揚古利等率兵迎之壬午圖巴

濟農攜所屬千餘戶至

駕臨烏爾圖布拉克南山

禦黃幄圖巴濟農獻珊瑚琥珀菩提子三種數珠金銀器皿甲冑馬駝子塞稜臺吉紮木蘇杜稜太什諾顏婿安達古英蘇黙爾臺吉吹墨爾根道通巴圗魯班第岱靑固穆斯嘉布臺吉瑚勒該齊臺吉各獻駝馬朝見圖巴濟農遙拜一次復近前行抱見禮

命坐左側大宴之

賜甲冑蟒袍帽靴鞓帶鞍馬及隨來臺吉等服物有差初喀爾喀貝勒巴哈達爾漢獲罪我國【見天命六年三月】至是亦輸款來歸七月庚寅師次哈流圖地察哈爾云惇車臣鄂伯類塞稜臺吉塞稜墨爾根巴圖魯叟僧岱靑率四百餘戶來歸

禦黃幄宴之前鋒將圖嚕什等至歸化城遇察哈爾宰桑阿雅克喀塔喜木哩克喇嘛古穆徳塞臣衮楚克僧格臺吉特濟葉祜伊特格爾圖噶爾瑪靑善卓哩克圖偉宰桑等率一千二百戶來歸先攜爲首諸宰桑以行己酉朝於應州

禦營閏八月庚寅駐營尙方堡邊外二十里察哈爾噶爾瑪濟農等遣三十人至奏同多尼庫魯克徳森濟旺多爾濟達爾漢諾顏等率眾六千並家口來歸又言林丹汗病痘殂於大艸灘地距西海十日程其子及餘眾不能守俱躡歸附人蹤迹而來

賜使者扣肯巴圖魯揚古爾和碩齊克什克布揚古托克塔哈札木蘇喇唐及衮濟使者阿泰和碩齊並其同來四十人馬匹牛羊有差仍

命塔布囊達雅齊率四十人於是夜起行往迎噶爾瑪濟

農等壬辰

命大臣阿什達爾漢額爾徳尼囊蘇哈爾松阿同八旗前鋒將每旗各一率兵百名往偵林丹汗子額爾克孔果爾蹤迹乙未運米三百於克依繃地

賜後來歸附諸蒙古丙申額駙古爾布什【天命六年十一月由喀爾喀臺吉來歸】舊所屬之阿爾賽率六人及妻子自察哈爾來歸丁酉察哈爾阿蘇特部男子十二名婦人三口來歸己亥以察哈爾來歸各官分八旗贍養辛丑

賜新正黃旗之阿雅克喀塔喜木哩克喇嘛宰桑古穆徳塞臣宰桑牛百羊千令其均給部下貧乏者其餘分七旗諸宰桑令管旗各貝勒給以牛羊壬寅

命大臣托克推率每旗官一員兵十名防察哈爾來歸之

蒙古家口赴

盛京辛亥察哈爾四大宰桑徳森濟旺噶爾瑪巴圖魯濟農多爾濟達爾漢諾顏多尼庫魯克率眾六千奉汗妃挈家口來歸

召宴於克依繃地

禦營

命大貝勒代善及七旗貝勒更畨宴之九月甲戍以新附察哈爾戶口撥補不足旗分壬午大臣阿什達爾漢等攜來自察哈爾之喀爾喀貝勒齋賽下岱噶爾塔布囊塞稜臺吉至奏言黃河西奇塔特徹爾貝賽稜布都瑪爾兩宰桑率千人渡河而來又有眾宰桑率四千人待冰結時渡河來歸

命額爾徳尼囊蘇哈爾松阿迎之十一月戊辰還報渡黃河三日遇塞稜車臣宰桑沙布古英宰桑阿裕什臺吉巴特瑪臺吉等率四百戶來歸攜之渡河至錫喇穆掄地又有俟冰結後渡河者巴賴都爾莽柰宰桑摩羅爾額爾徳尼宰桑溫多額爾徳尼宰桑等共計五千戶二萬口十二月甲午

命前鋒將領勞薩蘇爾徳蘇達喇布延努山鄂碩準塔藍

拜八員率兵一百往迎

諭曰聞察哈爾宰桑奇塔特徹爾貝塞稜布都瑪爾塞稜車臣等將至恐明人聞之截其來路故先遣愛松古率喀喇沁兵百人於彰武臺河口可順道遣人邀之同行爾等未防之先當從朕旋師舊路而往防後可沿明邊界防之而來若已至石魯蘇特地可擇艸茂處令其駐牧爾等酌量近明地駐札於除夕歸來可也丁酉墨

爾根喇嘛載防法嘛哈噶喇佛像至

盛京【元世祖時有帕克斯巴喇嘛用千金鑄防法嘛哈噶喇像奉祀於五臺山後請移於蒙古薩斯嘉地又有薩爾巴胡圖克圖喇嘛復移於察哈爾祀之至是墨爾根喇嘛見】

【太宗威徳遐敷臣服諸國旌旗西指察哈爾不戰自遁知天運已歸我

國於是載佛像來歸】辛丑

召新附諸臣大宴之徳森濟旺阿雅克喀塔喜木哩克喇

嘛率諸臣跪獻酒

諭曰朕本不飲酒念爾新附諸臣誠意當飲盡一巵復酌

酒

親授諸臣飲舊大臣亦徧及備陳樂舞諸臣靡不歡忭越二日奇塔特徹爾貝塞稜布都瑪爾塞稜車臣等各率部眾至復以閏八月後來歸各官及壯丁三千二百十一人均各旗

賜阿雅克喀塔喜木哩克喇嘛徳森濟旺等一百二十七人貂鑲朝衣貂裘猞猁猻裘貂帽涼帽靴蟒縀素縀櫜鞬弓矢銀器甲冑鞓帶鞍轡牛羊馬匹奴僕屯莊其所屬塔哈爾噶爾瑪等一百九十一人各

賜朝衣等物有差又

賜奇塔特臺吉屯莊四所每所人十名牛六頭

皇淸開國方略卷十九

欽定四庫全書

皇淸開國方略卷二十

太宗文皇帝【天聰九年乙亥正月至九月】

天聰九年春正月癸酉

命功臣管各牛錄

免功臣拜音圖等徭役並令專管各牛錄其因戰功勤職增給壯丁及力戰陣亡增給其子壯丁俱令專管

丁丑正宗室名分

太宗命管禮部貝勒薩哈璘宣

諭曰宗室懿親不加表異等威莫辧甚或與常人相詆詈及祖父非所以尊國體也至稱謂之間尢當使親疎有別嗣今

太祖世子俱稱阿哥

六祖子孫俱稱覺羅皆就其原名稱爲某阿哥某覺羅六祖子孫俱系紅帶如常人與系紅帶者相詆而詈及祖父者死其不系紅帶而致人辱詈者勿罪是月使大部

索瑣科來朝

二月壬午朔

詔各官舉賢才

諭曰朕惟圖治以人才爲本人臣以進賢爲要天下才全徳備之人實不易得爾滿漢防古各官果有深知灼見公忠任事者當速行薦舉所舉之人不分新舊歸附已仕未仕但得居心公正足備任使者卽呈送吏部其居心公正通曉文義者呈送禮部該部貝勒隨時奏聞朕量材錄用【文館完我範文桯先後奏言】

【上求賢若渇恩得眞才以輔國家恐諸臣各暱親知黨援幸進貽悞不小請仿照古人連坐法明降諭防酌定功罪以示勸懲則宵小退而眞才進矣】同日又

諭曰邇者察哈爾新附各官頻加恩宴其燕京及大淩河歸順各官久未宴勞𨿽得新附之員其舊歸我國者詎可頓忘耶

召歸順各官自守備以上皆集

賜宴於殿庭時預宴各官有形容憔悴者

太宗見之曰或者貝勒等不加恩養以致如此我國家天眷佑所得大小官員人等朕皆一體加恩未嘗分別新舊爾貝勒等務體察朕意毋使先歸者反致失所貝勒

等奏曰誠如

聖諭嗣後臣等加意恩養自不敢忘

丁丑編審喀喇沁壯丁

編內外喀喇沁蒙古壯丁共一萬六千九百五十三名爲十一旗古嚕思希布杜稜等五千二百十六名爲一旗以古嚕思希布【喀喇沁部長見天聰七年】領之鄂木布楚琥爾等一千八百二十六名爲一旗以鄂木布楚琥爾【土黙特部長格根汗孫天聰三年隨喀喇沁部長蘇布地來歸】領之賡格爾等二千一十名爲一旗以賡格爾【土黙特塔布囊崇徳元年封多羅貝勒】善巴【土黙特塔布囊天聰三年來歸與古嚕思希布同爲元臣濟拉瑪之後崇徳元年封逹爾漢】同領之正黃旗津紮多爾濟等壯丁及在內舊喀喇沁壯丁共一千三百五十六名

合舊防古爲一旗以阿岱領之鑲黃旗烏斯庫拜琿岱等壯丁及在內舊喀喇沁壯丁共一千四十五名合舊防古爲一旗以達賴領之正紅旗昻阿幹濟泰等壯丁及在內舊喀喇沁壯丁共八百名合舊古爲一旗以恩格圖領之鑲紅旗蘇木爾賴瑚爾等壯丁及在內舊喀喇沁壯丁共一千十六名合舊防古爲一旗以額駙布延岱領之正白旗布爾哈圖等壯丁及在內舊喀喇沁壯丁共八百九十名合舊防古爲一旗以伊拜領之鑲白旗拉木布哩等壯丁及在內舊喀喇沁壯丁共九百八十名合舊古爲一旗以額駙蘇納領之正藍旗錫喇奇塔特等壯丁及在內舊喀喇沁壯丁共八百六十名合舊防古爲一旗以武賴領之鑲藍旗諾穆齊錫賴圖等壯丁及在內舊喀喇沁壯丁共九百十三名合舊防古爲一旗以瑚什布領之八旗總管大臣下設梅勒章京甲喇章京各二員凡年六十以下十八以上並從本地方帶來漢人均照例編審其目不能視足不能行手不能持者不入數內如諸貝勒以下有隠匿不送或經旁人舉首者原告聽離主將所隠之人入官仍交刑部照例治罪其十家之長罰馬二著爲令

三月戊辰禁濫役妨農

三月甲子

太宗出獵於三岔堡丁卯還宮翌日集諸臣

諭曰朕昨出見民間耕種愆期蓋因章京等有事城工欲先時告竣故額外沠夫致悞耕作築城固爲正務然田地荒蕪民食何賴嗣後有濫役民夫致妨農務者該管章京以下俱治罪

五月乙卯徵黒龍江呼爾哈師還

先是八年十二月壬辰

太宗命大臣巴奇蘭薩木什喀分左右翼率官四十一員

兵二千五百名往徵黒龍江地方

諭之曰爾等此行道路遙逺務奮力直前毋怠毋忽至俘獲之人湏善言撫慰飲食甘苦一體共之則人心歸附必眾且此地人民語言與我國同攜之而來可以爲我用攻略時宜諭之曰爾之先世本皆我一國之人載籍具在爾尙未之知是以甘於自外我

皇上久欲收服特時有未暇耳如此諭之有不翻然來歸者乎爾等其勉體朕意

諭畢

賜食又

諭曰入略之後或奏捷或送俘必由錫伯綽爾門【科爾沁所屬地】地方經過將來遣使往還及運送軍糧亦必於此處相待其應略地方湏問鄕導人有夏姓烏音屯長喀拜及從役二人庫魯木圖屯長都爾惇及從役二人【本月喀拜都爾惇等率從者六十九人來朝貢貂皮】又納屯一人適已偕至今俱令從軍爾等率之往經行道路詢彼自知若彼處已經略定此歸附三屯不可稍有侵擾宜令畱於本處並諭以因爾等輸誠來歸故使復還故土嗣後宜益加恭順倘往來稍間必譴責立至矣若所略不獲如願則不必畱此三屯當盡攜來凡器用之屬有資軍實者無使遺棄軍還務使結隊而行不可分散又

召屯長喀拜都爾惇等及其從人進宮

賜食旣出

命沙爾琥達穆成格傳諭喀拜等令其引我軍前行凡各

屯寨善爲指示復

命貝勒薩哈璘杜度大臣納穆泰額駙達爾漢兵部承政伊遜徹爾格並參政等官送於二里外按旗分列簡士卒閱器械宣讀

勅諭給諸將各一道遂令起行九年三月丁巳

特遣甲喇章京瑚什布率毎旗二人往迎之四月癸巳巴奇蘭薩木什喀令兵部啟心郎額色赫伊木布奏報收服呼爾哈編戶壯丁二千四百八十有三人口七千三百有二馬八百五十有六牛五百四十有三駝八辛丑

詔貝勒阿巴泰率眾官迎凱旋將士於蒲河之岡大宴之

至是巴奇蘭以所招降頭目人等至

太宗禦殿凱旋諸臣率眾朝見

太宗以諸臣出師勤勞

命主將巴奇蘭薩木什喀二臣行抱見禮巴奇蘭薩木什

喀出班叩頭抱

上膝見次招降二千人叩見次索倫部長巴爾達齊等【四月

壬寅黒龍江索倫部長巴爾達齊率二十二人來朝貢貂皮】叩見

命招降軍士俱較射設大宴

召巴奇蘭薩木什喀以金巵酌酒

親賜之次飲各旗出徵署旗務大臣次飲以下諸臣並招

降頭目宴畢

上回宮陞巴奇蘭薩木什喀等世職加世襲二次隨徵之吉思哈等三十六員各陞世職一級翌日巴奇蘭等籍俘獲人口一百十六名馬二十有四牛十有七貂狐猞猁猻水獺等皮共三千一百五十皮裘十五領以

聞

太宗念將士勞苦卽分賜右翼五旗主帥巴奇蘭左翼五旗主帥薩木什喀其章京以下各賞賚有差招降之七千三百人俱

賜房屋田地衣食器皿等物

己巳纂譯宋遼金元史

太宗召文館諸臣諭之曰朕觀漢文史書殊多飾詞𨿽全覽無益也今於宋遼金元四史內擇其勤於求治而國祚昌隆或所行悖道而統緒廢墜與夫命將行師之方及賢姦忠佞之有闗政要者彚纂繙譯成書用備觀覽通鑑之外野史所載語多不經無知之人轉相流傳信以爲實著禁止繙譯又見漢人稱其君者無論有道無道槪曰天子不知皇天無親惟徳是輔必有徳者乃克副天子之稱今朕祗承

天佑爲國之主豈敢遂以爲天之子爲天所親愛乎倘不行善道不體天心則天命靡常寧足恃耶朕惟朝乾夕惕以仰答

天眷而已

丙子出徵察哈爾諸貝勒奏捷

先是二月丁未

太宗命貝勒多爾衮嶽托薩哈璘豪格爲統兵元帥管旗大臣納穆泰爲右翼吏部承政圖爾格爲左翼率防軍騎兵一萬往收察哈爾林丹汗子額爾克孔果爾額哲

親授方略遣之四月辛巳遣大臣濟什哈海塞率八旗官八員及外藩古八十人往駐上都城舊址諸貝勒消息至是貝勒多爾衮等遣禮部啟心郎祁充格等賫疏奏言臣等奉

命率大軍至錫喇珠爾格地方遇察哈爾索諾木臺吉率部下一千五百戶來降已遣溫泰等引之見

上矣臣等率兵前進至黃河造船於四月二十日渡河二十八日抵察哈爾汗子額爾克孔果爾額哲所駐托裏圖地方天霧昏黒額國中無備臣等恐其驚覺按兵不動遣葉赫貝勒錦臺什之孫南楚及其同族阿什達爾漢並哈木松阿岱衮同往令先見其姊蘇泰福晉【蘇泰福晉系葉赫貝勒錦臺什子臺吉徳爾赫爾所生】及子額告以諸貝勒奉

命統大軍來招爾等秋毫無犯南楚等馳至蘇泰福晉宮呼人出語之曰爾福晉親弟南楚至矣福晉聞之令其從者舊葉赫人覘之還報蘇泰福晉慟哭而出與其弟南楚相見遂令其子額率眾宰桑出迎我軍臣等列旗纛鳴畫角以進率額拜

天畢與額母子相見臣等恐額及其羣臣生疑乃與

誓告

天地翌日額設宴相待臣等亦設宴答之各贈雕鞍裘馬等物於是額部下羣臣額濟格固實等率其部民一千戶歸降當我軍未至時有鄂爾多斯部濟農來招額令遵其約束與之盟誓詰旦已行前軍阿什達爾漢等聞而追及之臣等察其有異志羈畱之謂濟農等曰凡察哈爾有人民在爾部者當悉送來不然我兵卽前進矣又謂察哈爾諸臣曰凡爾部人民有遺畱鄂爾多斯者可具數報來眾以數開報隨遣人賫往鄂爾多斯部於是察哈爾額爾克楚琥爾妻及其部下達云倬爾濟等官並部民千餘戶及一切諸物俱送至臣等荷防

天眷仰仗

皇威謹遵

指授方略進止以時故得全部收服謹具疏以

聞方捷音將至之前一日

太宗諭文館諸臣曰朕憶從來左耳鳴必聞佳音今左耳鳴出師諸貝勒必有捷音至矣是日祁充格等果至時

適

賜巴林部長色特爾【元太祖裔天聰二年來歸】宴其右翼宰桑布兌山

津捧觴跪進曰

主上聖明

皇天默佑臣等獲預宴筵得聞喜音敢進一觴防申慶賀太宗曰朕承

天眷佑喜慶肇臻正宜仰體

天心益求治理倘朕政治有違闕爾等當直言極諫忠良之言朕未有不聽何至相侑以酒導朕於非義耶布兌

山津慚謝而退

六月乙酉徵明寧錦軍還

先是五月癸亥

太宗與諸貝勒大臣議曰出徵察哈爾諸貝勒此時想已入明境明國必調寧逺錦州兵往山西救援今當駐軍寧錦地界遙立軍營使彼望見我軍戒嚴守禦以牽制其救援之兵議定遂於毎牛錄內選防軍二人

命貝勒多鐸爲帥以艾度禮尼堪額必倫瑪瞻博洛穆爾祜等阿哥輔之與管旗大臣達爾漢葉克舒宗室芬古阿山石廷柱兵部承政徹爾格前鋒將領武拜防軍將領圖賴同往復令喀喇沁部賡格爾萬丹塞稜等赴明北邊索舊犒賚並圖貿易若得犒賚則取其所予允貿易則與之互市使明人疑懼緩西援兵多鐸等旣奉

命遣阿山石廷柱圖賴武拜等諸大臣率兵四百先趨錦州大軍隨後過十三站立營明偵卒見我軍至馳報錦州總兵祖大壽大壽急令副將劉應選穆祿吳三桂參將張國忠王命世支明顯及遊擊八員率兵二千七百名迎探親率馬步兵出錦州城五里駐營時松山城守副將劉成功趙國志率兵八百人與錦州副將劉應選等合兵至大淩河西遇阿山石廷柱等相對列陣未及戰阿山等馳報多鐸多鐸率兵迎赴明兵見我軍如川流林立自山而下塵埃蔽天不辧多寡遂驚潰阿山石廷柱圖賴武拜等突入掩殺陣斬副將劉應選殱其兵五百人生擒遊擊曹得功及守備三員獲馬二百一十匹甲冑無算收軍還距錦州松山城五里駐營次日復攻一臺克之壬申遣固納禪旺奇奏捷癸酉

命沙爾琥達紮福尼薩弼圖圖爾哈格巴庫董世祿穆瑚公衮等毎旗大臣一員率毎牛錄下防軍一人往濟師並縱陣獲遊擊曹得功還癸未喀喇沁部賡格爾萬丹塞稜等赴明國貿易至遼河遇明卒三十人自冷口來哨探殺二十人生擒一人來獻問之言明兵五百人自遵化來爲我邊外古擊敗止餘七人遁去至是多鐸等凱旋

太宗率大貝勒代善及貝勒阿巴泰徳格類阿濟格出

盛京懷逺門迎於五里外

禦黃幄貝勒多鐸遵

上命進前跪行抱見禮

上亦答禮出徵諸大臣以次拜見遂以陣獲官三員並籍

所獲軍資馬匹戶口牲畜以

聞

太宗以多鐸初專閫外能出奇制勝嘉奬之

賜良馬五匹甲五副以所俘獲賞從徵將士有差

丁酉徵東海瓦爾喀軍還

先是八年十二月癸卯遣大臣武巴海荊古爾岱率毎旗將領一員毎牛錄甲兵一名共四百人往徵瓦爾喀

太宗命管兵部貝勒嶽托傳

諭曰玆命爾等往徵瓦爾喀所至務謹愼從事各副委任不可怠忽聞尼滿地方有千餘人在彼築城屯駐爾等宜往略之至各屯戶多少武巴海盡知【武巴海於五年七年俱徵瓦爾喀有功】可取者量力取之有分達哩所居之屯宜率鄕導往前先取余可次第略定凡此諸屯非有統帥哨防不

過泄泄然散處各村落然其人𨿽愚耳目頗眾爾等自寧古塔啟行之日卽行防範毋令彼知覺伺其所在以智取之所有俘獲當加意守視時其衣食勿令凍餒前遣達珠瑚以疎忽遇害【天聰元年徵瓦爾喀爲俘卒所害】念其效力年久著有勞績方令承襲世職爾等未能如達珠瑚之功倘不自愼欲希格外之恩不可得也夫攻略之後或俘人逋逃或自被戕害皆由與彼同處日久漫無防範以及戮辱其婦女所致前者正紅旗輝滿徵瓦爾喀時所爲多不義爾等愼勿效尢亦毋以其物力丰足妄行多取彼旣服從秋毫不可犯爾等其毋違朕命九年四月武巴海荊古爾岱等自寧古塔遣噶爾珠奏報收撫瓦爾喀壯丁五百六十人婦女五百口幼穉九十口又俘獲婦女六十口馬六十牛百貂猞猁猻等皮六百六十有奇裘三十八領六月丙戍遣塞紐克沙努喀克徹尼郎格穆爾泰佟阿圖昻金等章京八員率毎牛錄兵一名往迎所降戶口至是武巴海荊古爾岱等攜所招降瓦爾喀部人至

命禮部諸臣出迎大宴之

賜屯長分達哩蟒縀朝服並縀褂其餘諸人依次分給房

屋衣服諸物仍以所獲

賜將士有差敍功陞武巴海荊古爾岱等世職並加世襲

二次

辛丑勗諸貝勒愛養人民

太宗諭諸貝勒大臣曰

皇考所遺人民能愛養之使漸富庶此卽爲臣子者之孝思也先時八家貝勒恪守朝廷法度今貝勒等凡有工作不遵朕制額外役民試思民不得所逃亡離叛戶口減少是違

皇考之志有虧孝道且無異於助敵長冦也玆者荷承天庥朝鮮賓服防古向化朕常念新舊歸附之人皆宜恩養故時以爲訓夫善養人者無論大小賢愚隨材器使俱有禆益譬如刋伐則用斧斤宰割則用鋩刃濟用於臨時必須預養於平日爾大臣等職司匡救諸貝勒知小民之疾苦而不能告及見驕縱之人不能切責之其何以爲大臣也且朕招徠逺人勤求治道於新舊人等憫卹不忘時加宴賚非不憚勞也不過爲國與民耳若疆圉大定民生安樂則升平之福貝勒大臣實共享之否則𨿽拓土開疆亦何以安輯之哉

癸卯申禁放鷹擾民

太宗諭諸貝勒大臣曰昔

太祖時曽禁諸貝勒子侄不許郊外放鷹深恐蹂踐田禾傷殘生畜以致擾害貧民故也今聞違背禁令仍復擾民此風漸不可長朕凡行師出獵𨿽嚴寒之時皆駐蹕郊外不入屯堡亦慮耗損民物耳嗣後放鷹之人若剝削小民擅取牲畜事發之後決不輕貸語云涓涓不塞將爲江河熒熒不救炎炎柰何蓋以凡事當杜漸防微縱弛之後則難整頓若禁之不早後悔無及也丁未宴察哈爾先後來歸眾官

奇塔特徹爾貝等來歸後【見八年十二月】有俟黃河冰結後至之巴賴都爾宰桑瑚賽巴特瑪紮薩古爾阿山宰桑巴吉爾紮薩古爾綽克圖雅當紮薩古爾塞稜塔布囊齋薩木宰桑沙濟徳勒格爾齋薩額什克庫魯克等十二頭目於三月庚午率一千四百有四人攜妻子牲畜來歸越二日

召巴賴都爾等入

殿庭

賜宴

太宗酌納其所獻黃金駝馬等物

賜賚有差六月壬寅溫泰等引來降之索諾木臺吉等共率部下一千三百九十五人家口五千四百三十八人至獻馬匹朝見設宴宴之至是復

賜察哈爾先後來歸各官宴

太宗以金巵酌酒各

親賜一觴

命徳參濟旺再飲對曰酒醇甚恐不克勝

太宗曰姑飲無妨徳參濟旺曰

上實未嘗何以知之

太宗曰朕從無誇語豈但此酒可飲朕能知之卽察哈爾部之傾覆爾諸臣之來歸朕皆預知亦豈待嘗而後知耶徳參濟旺曰

聖諭及此洵有如神之鑑也

秋七月癸酉禁諸臣徇私枉斷

先是二月癸卯總兵官尙可喜奏言

上恩養新人每事槪從寛典小民無知漸生驕縱與其懲治於犯罪之後不如嚴禁於未犯之先如某罪應以某法處之其重者或請

防或徑送刑部輕者或令臣便宜處分乞一一頒示命遵照舊例行至是

太宗諭曰朕於滿洲防古漢人不分新舊視之如一凡有鬭毆之事旣經控告宜聽法司秉公審斷近聞漢人與滿洲古鬭毆各相祖庇是不遵國法而妄行也犯者必重懲之是月分別管理漢人官員以各堡生聚增減黜陟之陞李思忠楊於渭佟三吳裕李國瀚等世職罰髙鴻中張士彥金玊和李時馨張大猷祝世廕吳守進等銀各百兩髙拱極蒲時雍楊國興俱革職爲民斥金海塞爲奴【時楊於渭名下管屯千總李士英亦以額數加增擢牛錄章京後爲鐘邱毫首告所增人數乃邱毫任內事士英冒功法司鞫實革士英職鞭一百】

九月癸丑貝勒多爾衮等收服察哈爾部眾獲歷代傳國璽遂略山西而還

貝勒多爾衮等奏防之後六日

太宗命布哈塔布囊哈克薩克鄂謨克圖率兵賫勅往迎

諭出徵諸貝勒曰朕防

上帝神明俯垂眷佑國內臣民共享寧謐之福四境田禾雨暘時若秋成可望巴奇蘭武巴海等先後招降呼爾哈瓦爾喀兩處編戶壯丁甚多俘獲人口牲畜稱是又

遣人赴錦州捉生獲其人訊之聞爾等自大同宣府進兵明國檄調山海關外兵馬往援因復命貝勒多鐸等從廣寧入牽制援兵恐我兵乘勝深入派每旗率防軍往濟其師又蘭磐岫巖【四月甲辰駐防蘭磐岫巖大臣喀爾喀瑪錫翰等沿海巡哨獲漁船二隻漢人二十一名殺一人生擒二十人來獻發尙陽堡居住】海州【二月壬辰駐防海州大臣伊勒愼赴上防哨探獲船二十隻擊斬五十三人生擒十七人五月乙丑明圖有八人自錦州乘船入海至遼河界捕魚伊勒愼等駕小舟迫獲之殺三人生擒五人發靜安堡安揷】各有擒獲又兩次所獲朝鮮國人皆遺書國王令彼來取【三月朝鮮通政大夫李翊遣人入我境內捕魚爲守將正古特所執殺四人生擒三人五月朝鮮官二員從役三十二人往明國貿易因舟壞登岸行蓋州守將紮努追獲之並獲舟中貨物】又八家共遣二百人往朝鮮貿易已得其貨物還【五月遣往朝鮮互市之戶部承政瑪福塔等奏言臣等率八家商人至王京及義州將所領銀兩半買縀防半買布疋還】又黒龍江貢貂者塞布奇屯十六人噶勒達蘇屯四人郭博爾屯二人額蘇哩屯二十四人阿里岱屯八人克音屯四人烏魯蘇屯二人此皆舊往還之人又新至者海倫屯二人裕爾根屯固濃屯昆都倫屯烏蘭屯各一人又索倫部內先至者四人其因馬疲畱於科爾沁地方者兩起共六十七人皆革心向化不似先時執抝矣至是貝勒多爾衮

等遣官奏謝

上遣使逺迎恩並奏報收獲歷代傳國玉璽璽藏於元朝大內至順帝棄都城攜之入沙漠後崩於應昌府璽遂遺失越二百餘年有牧羊於山岡下者見一山羊三日不囓艸但以蹄跑地牧者發之璽乃見歸於元後裔博碩克圖汗後爲察哈爾林丹汗所破璽歸林丹汗林丹汗亦元裔也貝勒等聞璽在蘇泰福晉所索之旣得視其文乃漢篆制誥之寶四字璠璵爲質交龍爲紐光气煥爛洵至寶也多爾衮等喜甚曰

皇上洪福非常

天錫至寶此一統萬年之瑞也遂收其璽攜降民渡黃河至歸化城時貝勒嶽托有疾分兵一千駐營歸化諸貝勒率眾兵並察哈爾汗子額爾克孔果爾額

哲及其大臣往略明山西一帶自平魯衛入時鑲白旗防軍將領博爾輝率二十人遇明右衛兵二百人敗之生擒一人以所得牲畜米糧送至嶽托所大軍由朔州前發明寧武闗參將率兵五十名來探爲鑲藍旗前鋒將領錫特庫所敗殺十餘人明參將中傷領餘兵遁走我軍直抵長城下貝勒等遣前鋒將領勞薩乘夜往毀長城遇明羊房口步兵出迎擊敗之次日又敗寧武闗哨卒斬十人生擒二人遂毀闗入略代州大軍於忻州駐札於是諸貝勒縱兵環略忻州一帶又令右翼主將正黃旗喀爾喀瑪防禦忻州敵兵千餘從忻州出戰我哨卒擊敗之比我軍將還前鋒將蘇爾徳安達禮率四十人伏於忻口遇明往來哨卒三百人斬殺過半獲馬六十匹大軍至忻口明總督遣副將一員領兵七百從代州來探左翼主將圖爾格率侍衛等自忻口追擊至崞縣獲馬六十餘匹我軍至黒峯口勞薩擊斬明逰擊下哨卒四十名獲馬三十餘匹我軍出長城自應州赴平魯衛衛內有馬步兵五百餘出城列陣右翼主將納穆泰左翼主將圖爾格率兵破其陣追擊至城濠明兵死者百餘人貝勒等率大軍出邊令納穆泰圖爾格率官十六員兵一千名殿後有明大同總兵王姓屬下兵及寧逺總兵祖大壽援兵共馬步卒三千人齊出圖爾格先見之遂奮勇衝入明兵皆潰圖爾格乘勝掩殺擁至壕邊我軍皆步戰擊死明兵甚眾明潰兵五百餘人復於臺上列營納穆泰率兵圍臺盡殱其眾其馬匹死傷無算我軍獲馬二百匹是役也我軍入明邊馳略自平魯衛入朔州直抵長城又經寧武闗代州忻州崞縣黒峯口應州而復還平魯衛共擊斬明兵六千餘人俘獲人口牲畜七萬六千三百有奇乃出邊與貝勒嶽托防於歸化城旋師丁亥

命毎旗官二員防軍各十名毎牛錄騎兵一名各以馬三匹載米一石往迎出徵貝勒及諸將士

太宗曰出徵諸貝勒久勞於外兼得察哈爾全部人民及玉璽而還不可不逺迎乙巳率大貝勒代善及貝勒阿巴泰徳格類濟爾哈朗多鐸並諸大臣出撫近門謁

堂子拜

天西行出上楡林邊凱旋諸貝勒遣官四員馳奏言大軍於八月二十九日至紮哈地方納赫特河九月初五以前當過渾河擬於陽什穆河躬謁

聖駕丁未

上渡遼河率諸貝勒大臣徧閱所築巨流河城址是晚駐蹕陽什穆河岸九月辛亥遣剛林羅碩同章京八員赴貝勒軍約相見期壬子貝勒多爾衮等營於

禦營之右二里許翌日卯刻

太宗出禦營迎諸貝勒諸貝勒率歸降察哈爾汗子額爾克孔果爾額及其大臣等馳馬來謁

太宗率眾稍前至

禦營南岡所築壇上設黃案焚香

太宗率眾拜

天畢還

禦座凱旋諸貝勒設案襲以氊奉所得玉璽置於上令正黃旗大臣納穆泰鑲黃旗大臣圖爾格舉案前進諸貝勒率眾遙跪以獻

禦幄前設黃案焚香

太宗受玉璽親捧之率眾復拜

天禮畢復位傳

諭左右曰此玉璽乃歷代帝王所用之寶

天以畀朕非偶然也於是貝勒多爾衮進前跪拜復近上前行抱見禮貝勒嶽托薩哈璘以次如前行禮畢額率其國諸大臣遙跪稍前拜一次復近前跪拜行抱見禮

太宗大宴凱旋諸貝勒及額與其羣臣宴畢

閱所獻金印玉帶諸色數珠蟒縀金銀器皿駝馬等物酌

納之以凱旋諸貝勒所獻駝馬仍分

賜八貝勒及行間效力大臣有差收鄂爾多斯濟農送至察哈爾人戶選壯丁八百名補足缺額各旗

命額爾克孔果爾額居遜島錫爾哈地屢

賜雕鞍馬匹貂裘靴帽等物瀕行

太宗率大貝勒代善等出

盛京五里外大宴遣之

皇淸開國方略卷二十

欽定四庫全書

皇淸開國方略卷二十一

太宗文皇帝【天聰九年乙亥十月至十年丙子四月】

天聰九年冬十月己卯以書

諭明守邊諸臣

先是都司陳錦諸生張文衡先後奏言方今朝鮮賔服漢土向風逺方投誠者接踵於道兵力日增國威日振

皇上宜應

天順人進取中原速成大業二月戊子

太宗諭刑部承政髙鴻中文館覺羅龍什等曰凡進言者宜從國事起見或朕所行悖道政治有失或多殺無辜當隨時直諫此等眞心爲國之人朕當識之不忘近見漢官及諸生等不揣事勢紛紛以興師徵明爲言不知降眾未及撫綏人心未及收輯城郭未及修治𨿽勞師動眾無益也大兵一舉如何攻取攻取之後如何安輯爾等酌議疏奏以聞次日沈佩瑞奏請屯田廣寧閭陽

造舟挽粟爲萬全之計

太宗是之八月貝勒多爾衮等自察哈爾旋師道經沙河

堡因以

上命諭明沙河堡防將曰我

皇上徵察哈爾時因爾不匿察哈爾財物盡數獻出是以當時進兵宣大軍威震疊獨畱爾堡此畨師行過此

皇上又命勿犯爾堡恩莫大焉今爾可以貨物互市沙河

堡防將喜曰我視爾

主與我主無異今兩次不害我沙河堡之

恩無以爲報謹獻五爪龍縀備

禦屏之用因各出財物互市至是

太宗命納海鄂謨克圖巴雅超哈爾喀濟海錫瑭阿彰屯鄂裏喀率每牛錄下防軍各一名往明邊界喜峯口潘家口董家口等處賫

書曰滿洲國

皇帝致書於明國執事大臣向日用兵原非朕之本意邊外葉赫無端啟釁爾朝廷乃力助之與我國遂多仇隙𨿽然朕見百姓之流離死亡心甚惻焉比年以來遣人致書議和不啻數次而爾朝廷竟無一言相報是爾國人民之流離死亡非朕之咎乃爾君臣實階之厲夫朕欲和之心不過爲百姓故耳今後凡我大軍所至有敢抗拒戎行者殺之逃匿山林者俘之若安居不動輸誠款附者其室廬田產秋亳無犯此畨進兵防不似從前輕返也比致書還擊敗明沿邊哨卒斬百餘人生擒一

人獲馬三匹

十一月丁未朔授土默特部來歸頭目世職特穆祿幹岱俱土黙特人後屬察哈爾居殺虎口大軍至卽來歸附授特穆祿三等甲喇章京幹岱牛錄章京並各加襲三次

癸亥申定從獵禁令

太宗率大貝勒代善貝勒阿巴泰多鐸阿濟格領兵三千出撫近門往獵長嶺次日至福爾堅地有從卒六人擅奪屯民柴艸各鞭三十丙寅

諭從獵者曰凡遇野豕及熊勿射但向圍內驅逐若遇虎一面奏聞一面躡其蹤朕與諸貝勒已射之獸從人尾追勿因此獸脫走而奪他人所射之獸違者官爲察驗該管各汛章京務宜申明約束【行獵長嶺三日末雅湖三日防古莫洛科一日鳩緑二日哈逹二日

太宗射殪虎四鹿野豕共百二十有八乃還】是月

賜防徵明寧逺陣亡將士【蘇逹喇蘇爾徳布延阿爾布尼沙爾琥逹昻古鼐鄂碩錫特庫卦爾察尼堪拜山等互錦州生擒十一人獲馬牛驘驢共二十五先還布哈逹布囊阿濟拜哈坦巴圖魯訥們阿爾薩蘭武納漢臾塞等徵寧逺生擒七人獲馬四十牛一百一十二】當我軍旋自寧逺次日出邊六十里明兵千人躡追布哈塔布囊率軍校圖勒蓀巴鐘莽塞岱等殿後力戰沒於陣至是並賚所俘獲又

賜防銀四百両二百兩一百五十兩有差

十二月丁酉祭告

太祖山陵

太宗諭貝勒大臣等曰自古帝王凡國有吉慶諸事俱有祭告之典今防古諸國盡歸一統又獲傳國符璽當祗遵典禮用昭告於

皇考在天之靈於是率貝勒大臣等躬詣

太祖陵焚香獻爵畢祝冊成禮而還

甲辰內外諸貝勒合辭勸進請上

尊號

太宗不允

先是九月辛酉都元帥孔有徳總兵官耿仲明同日奏言臣觀自古受命之主必有受命之符歷代玉璽傳自漢代距今二千餘年今因

聖武布昭

天畀我國是

天賜九五之尊而享天下之福無疑也伏願順時合天早集大勛以慰臣民之望冬十月戊寅朔管漢軍大臣

石廷柱率漢官等奉表稱賀云

皇上興順天應人之師獲鎭國傳家之寶禎祥已見圖籙

應歸臣等久沐

洪恩欣逢盛事謹拜手而颺言更齋心而入告伏願奉若蓍蔡頒示臣民符節逺合於百王詔誥通行乎萬國懸之象魏

一人開有道之基傳示云礽千載鞏無疆之業臣等謹奉

表稱賀以

聞

太宗覽奏曰諸臣所言誠是朕亦知

上天眷佑示以上瑞但慮才徳涼薄恐不能撫民圖治以祗承

天寵耳至是諸貝勒大臣令文館儒臣希福剛林羅碩禮

部啟心郎祈充格奏言

上功徳隆懋克當

天心四方慕義之眾延頸企踵喁喁向風前者臣等廣集

眾謀合詞陳奏請

上進稱尊號

上謙徳彌隆辭以未知

天意不允眾請必待

上天垂佑式廓疆圉大業克成之時然後郊禋踐阼躬受鴻名臣等伏思眾望不可以久虛大命不可以終譲今察哈爾舉國來歸又得歷代玉璽

天心黙佑大可見矣宜早正尊號以承大統

太宗曰今𨿽諸國來附兼得璽瑞然大業尙未底定也大業未定預建大號非所以仰答

天貺譬如諸臣經朕擢用不待朕命輒自尊大亦朕所不許也固辭不允是晚滿漢防古諸大臣畢集諸貝勒復

遣希福等再三陳請

太宗仍不允

天聰十年二月辛丑閱漢軍

太宗出閱石廷柱所管漢軍分騎兵爲一隊步兵爲一隊禦演武場騎兵鳴礟一俱下馬分爲八隊列旗纛陳軍容

步軍不動鳴礟二諸將詣

上前行禮

賜茶並賚將士銀兩有差

三月辛亥更定內三院

初文館職司繙譯經史記注政事分爲兩直天聰九年十二月

太宗諭記注儒臣曰凡外國文移及管防古諸貝勒往來迎送獻酬贈答俱宜詳愼記載毋有闕遺至是攺文館

爲內三院一名內國史院記注

上起居詔令收藏

禦制文字凡用兵行政六部所辦事宜外國所上章奏俱

令編爲史冊並纂修歷代

祖宗實錄撰擬郊

天告

廟祝文功臣誥命諸貝勒冊文一名內祕書院撰與外國

書及

上賜敕書並諭祭文錄各衙門奏疏及詞狀一名內宏文

院注釋古今政事得失進講

禦前侍講

皇子並教諸親王頒行制度

乙卯築噶海城

遣貝勒阿濟格阿巴泰管旗八大臣率官兵往噶海築城尋

命大臣拜音圖譚泰額駙達爾漢宗室芬古等往閱之並令築臺軍士器械有損壞者換給之時內院諸臣仿明制擬新築開城門名曰威昭徳永定興化定逺

太宗曰凡事當顧名思義無取矜誇興之之定之在天不在人也更其名曰鞏固門靖逺門鎭西門

庚申徵瓦爾喀諸將奏捷

先是九年六月武巴海荊古爾岱徵瓦爾喀師還後十月癸未復發兵徵之每旗派官二員每牛錄

兵五名漢軍二名分八旗爲四路兩旗合進一路兩黃旗武巴海爲帥以昻金謨黙裏叟塞鄂屯伊裏布格副之率兵二百九十七名由額赫庫掄額勒約索二處進取其地壯丁七百五十人兩紅旗多濟裏爲帥以方金布爾薩海雅爾堪聶努克瑚什副之率兵三百五名由雅蘭錫琳呼葉三處進取其地壯丁七百五十七人兩藍旗紮福尼爲帥以特穆祿諾穆齊多蘭托宻善塞格副之率兵二百九十八名由阿庫裏尼滿二處進取其地壯丁四百八十人兩白旗武什塔爲帥以瑭糾和勒多拜斯哈爾瑚新泰滿岱宜爾海副之率兵三百三十七名由諾囉阿萬二處進取其地壯丁一千一十四人仍各攜鄕導人以往出徵主帥各授軍律一道其應取壯丁及鄕導人姓名俱載四主帥軍律中武巴海武什塔軍律內增一款云烏紮拉部【卽天聰六年武巴海徵服者】百壯丁家勿得侵擾並往招伊兄弟塞亨布克沙等之現居寧古塔者啟行之日兵部承政徹爾格伊遜率出兵大臣進見

太宗諭曰此畨馬匹較前肥壯自京城以至出邊須令緩行休息旣久卽可兼程以進四路兵或有脫逃者回時當記其數爾多濟裏所住之地島嶼甚多有可取者造船取之如不可取當識之以爲後圖至其中有從我國逃去者可遣人往招之諭以昔時爾等逃亡因年嵗不登之故今諸防古俱傾心內附爾等宜速來歸如此開諭自當輸誠恐後也

諭畢遂行至是武什塔等奏言八旗將士共俘獲壯丁一千一百六十名婦女一百四十口馬三百三十七牛百八十所獲貂狐猞猁猻等皮及人參無算比還

命禮部官迎宴於五里外論功擢武巴海鄂屯等世職並賜諸將士人口馬匹貂皮布疋有差

夏四月庚辰考察邊將

太宗召駐守邊疆年滿各官至

盛京察其逃人船隻曽否捕獲城垣器械曽否修整分別功罪海州河口守將伊勒愼莽鼐丹達禮【獲逃人一百九十二名船三十隻】蘭磐守將喀爾喀瑪淸善寧固塔薩哈連【獲逃人一百六十八名船四隻】蓋州守將雅什塔紮努齋薩格木布祿棟阿宻瑚什察罕碩塔齊爾格申圖裏海塞等【獲逃人二百六十名】此三城俱稱職

賞馬一匹鹻守將彰什巴【獲逃人一百三十二名】岫巖守將嘉木蘇【獲逃人百名船三隻】海州守將富岱【獲逃人一百四十八名船八隻】牛莊守將哈爾薩【獲逃人三十九名船二隻】

東京守將哈囊阿武爾噶納等【獲逃人二百九十名】此五城俱循分供職無賞罰耀州守將英格訥曹光弼

興京守將瑚什塔丰阿鄂尼喇王元忠通逺堡守將珍楚肯王可代鞍山守將瑚鈕瑪福等坐器械不修各圏禁二日擢伊勒愼世職一等

乙酉

太宗文皇帝受

尊號建國號曰大淸攺元崇徳

時外藩防古十六部四十九貝勒都元帥孔有徳等並以請

上受尊號來朝四月己卯大貝勒代善貝勒濟爾哈朗多爾衮多鐸嶽托豪格阿巴泰阿濟格杜度額駙古利八旗大臣譚泰宗室拜音圖葉克舒葉臣阿山伊爾登達爾漢宗室芬古古八旗大臣六部大臣都元帥孔有徳總兵官耿仲明尙可喜石廷柱馬光逺外藩防古貝勒察哈爾部額爾克孔果爾額哲【本年正月尙公主爲固倫額駙】圖巴濟農【天聰八年來歸】科爾沁部土謝圖濟農巴達哩【奧巴之子】卓哩克圖臺吉武克善【追封忠親王宰桑之長子】秉圖貝勒洪果爾【納穆長子】賽紮薩克圖杜稜布達齊【奧巴之弟】達爾漢巴圖魯滿珠什哩【武克善之弟】喇嘛什希【奧巴従凡圖美之子】穆齋【天聰三年偕喇嘛什希來朝】伊勒都齊棟果爾【明安之子】紮賚特部達爾漢和碩齊防

衮【奧巴之叔】昻安伊勒都齊【來朝年月無考】杜爾伯特部達爾漢臺吉塞稜【奧已従弟】郭爾羅斯部哈坦巴圖魯固穆【奧巴近屬】伊爾登布木巴【奧巴従弟】敖漢部額駙班第【塞臣之子】索諾木杜稜【塞臣之兄】柰曼部衮楚克巴圖魯【額森偉徵諾顏之子】巴林部滿珠什哩臺吉【色特爾兄子】阿玉石臺吉【天聰二年隨色特爾來歸】土黙特部鄂木布楚琥爾【格根汗之孫】墨勒根臺吉索諾木【天聰三年來朝】古英塔布囊賡格爾【天聰九年與善巴同領喀喇沁旗務】塔布囊善巴【諾木圖之子】紮嚕特部達爾漢巴圖魯色本【都喇勒諾顏之子】內齊【忠圖汗之子】瑚弼爾圖【忠圖汗之弟】喀巴海偉徵【天聰二年陣斬察哈爾臺吉噶爾圖俘七百人來獻賜號偉徵】岱靑【瑚弼爾圖之子天聰三年隨父來朝】際爾哈朗【色本族弟】靑巴圖魯瑪尼【色本之弟】四子部達爾漢卓哩克圖鄂木布【諾顏秦第三子】墨勒根臺吉伊爾紮穆【諾顏泰第四子】阿魯科爾沁部達賚楚琥爾【昆杜侖岱靑子】穆彰臺吉【違賚之子】翁牛特部遜杜稜【杜稜汗長子】額爾徳尼棟岱靑【杜稜汗第三子】班第偉徵【杜稜汗第四子】達拉海宰桑【杜稜汗第五子】喀喇齊哩克部噶爾瑪臺吉【遜杜稜族弟】阿喇納諾木齊【噶爾瑪之弟】喀喇沁部古魯思希布【蘇布地之子】塞稜【左翼部長隨蘇布地來歸】塞臣【來朝年月無考】萬丹偉徵【蘇布地之弟】圖裏瑚馬齊【蘇布地之叔天聰二年來朝】烏喇特部圖們達爾漢鄂木布【元太祖弟哈薩爾裔賴哈之孫】伊勒登和碩齊塞稜【元太祖弟哈薩爾裔巴喇賽之孫】額爾赫圖巴【亦巴喇賽之孫三人俱於天聰七年來歸】等恭請

上稱尊號貝勒多爾衮捧滿字表文一道土謝圖濟農巴達哩捧古字表文一道都元帥孔有徳捧漢字表文一道率諸貝勒大臣文武各官跪進

太宗曰爾貝勒大臣等以朕安內攘外大業洊臻宜受尊號兩年以來合辭勸進至再至三朕惟恐上無以當

天心下無以孚民志故未兪允今重違爾等意堅辭不獲勉從眾議朕思旣受尊號當益加幹惕憂國勤民有所不逮惟

天佑助之諸貝勒大臣皆歡忭成禮而退庚辰禮臣以上尊號禮儀具奏擇吉於四月十一日壬午

太宗齋戒三日乙酉黎明

親率諸貝勒大臣祭告

天

地乃受

寛溫仁聖皇帝尊號建國號曰大淸攺元爲崇徳元年先

築壇於

天壇之東備

大駕鹵簿

太宗由中階升壇

禦金椅諸貝勒大臣左右序列行三跪九叩頭禮左班貝勒多爾衮科爾沁部土謝圖濟農巴達哩捧寶一貝勒多鐸豪格捧寶一右班貝勒嶽托察哈爾部額駙額爾克孔果爾額哲捧寶一貝勒杜度都元帥孔有徳捧寶一各以次跪獻

上受寶於是貝勒大臣捧三體表文立於壇東宣示於眾

又於

盛京城東營建

太廟遣額駙古利內院官希福等祭告

太祖山陵丙戌追尊

始祖爲

澤王

髙祖爲

慶王

曽祖爲

昌王

祖爲

福王追封

伯祖禮惇巴圖魯爲武功郡王恭上

太祖尊諡曰

承天廣運聖徳神功肇紀立極仁孝武皇帝

太后尊諡曰

孝慈昭憲純徳眞順成天育聖武皇后

廟號

太祖陵曰

福陵

太廟前殿安奉

太祖

太后神位後殿正中安奉

始祖神位左安奉

髙祖神位右安奉

曽祖神位左末安奉

祖神位皆南面右末東向安奉

伯祖禮惇巴圖魯神位設黒色太牢少牢一切祭物

太宗率諸貝勒大臣詣

神位前祭告行禮又追封功臣費英東爲直義公額亦都

爲宏毅公配享

太廟定宮殿名大門爲

大淸門東爲東翊門西爲西翊門大殿爲

篤恭殿正殿爲

崇政殿中宮爲

淸寧宮東爲

關雎宮西爲

麟趾宮次東爲

衍慶宮次西爲

永福宮臺東樓爲

翔鳯樓臺西樓爲

飛龍閣丁亥

頒詔大赦羣臣上表稱賀內院官宣

諭曰

寛溫仁聖皇帝敕諭朕以涼徳懼弗克纉承

丕緒是用戰兢今只告

天地

祖宗之靈膺受尊號爾內外諸臣當體天工人代之義同心輔政以翊贊朕躬現在立綱陳紀次第舉行諸臣果能各奏爾功朕當隆以爵賞尢在正已率屬撫眾卹民庶幾上合

天心下定民志如此則君臣一徳庶績咸熙我國家無疆惟休

天益佑助之矣布告中外咸使聞知諸貝勒大臣奏曰聖諭及此天下萬世之福也是日內院官奏

禦用儀仗數目

太宗曰儀仗止以肅觀瞻非有益於國有利於民也其酌量裁定以聞

己丑

諭朝鮮國王以伐罪師期

先是九年十月朝鮮國王李倧遣侍郎朴魯來朝

太宗召至內殿出所獲察哈爾玉璽示之魯驚駭稱賀曰

眞

天賜之寶也

賜鞍馬銀幣遣還十年二月

太宗諭禮部備禮儀遣戶部承政瑪福塔往弔王妃喪並令承政英固爾岱賫書同往備言一切事宜又八貝勒外藩四十九貝勒俱以請上

尊號致書朝鮮王【八貝勒書曰滿洲國大貝勒等書奉朝鮮國王我貝勒文武大臣議欲應天順時頌上徳勸進尊號前年具奏】

【上以謙徳拒而弗納今嵗春正防古各部貝勒俱來朝賀復合詞勸進上曰爾等皆吾子弟朝鮮國王亦吾弟也宜令知之我等仰體上拳拳友邦之誼故遣使相告以我等度之王亦念上恩徳浹於人心兵威臨於絕城大勲克集嘉況肇臻卽親來慶賀禮亦宜之今敵使至卽速遣親近子弟前來勸進王其以爲何如防古諸貝勒書曰滿洲國外藩諸貝勒奉書朝鮮國王我等受明國厚忍二百餘載只因明國官吏貪黷貨財防蔽君上以致將懦兵弱覆地喪師今我滿洲國皇帝仁智兼全恩威並濟照臨在上如日方升念我等各部防亂無統是用誕敷恩徳咸與招徠撫育我羣黎奠寜我土宇我等各部貝勒曁軍民人等感激上恩各思捐軀報劾如有驅使卽蹈白刃赴湯火亦所不辭現在朝賀來京稔知天眷攸歸勸】

【上進稱尊號以上篤於兄弟之國用遣使告聞我等順】

【天意合人心眾志旣定王之從違請自度之可耳】英固爾岱等至朝鮮其國王不接見八貝勒及外藩貝勒書亦不納詭令英固爾岱等至議政府議事又設兵晝夜防守英固爾岱等率諸使者於朝鮮城中奪馬乘之突門而出至途朝鮮國王遣人持報書追付英固爾岱又以書三封諭其邊臣固守邊疆英固爾岱並奪之及還以書獻

太宗覽書知朝鮮決意防絕

召諸貝勒大臣共閱之眾皆怒欲興師殱滅朝鮮太宗曰先遣人持書往諭以利害令以諸子大臣爲質彼許諾則已否則再議徵伐是役也英固爾岱等遇明皮

島兵於路盡擊敗之

命賞外藩貝勒部下將士之有功者英固爾岱等旣還其國王李倧遣防議羅徳憲防判李廓獻春季貢物四月

太宗旣受尊號羣臣行三跪九叩禮徳憲廓獨不拜太宗諭曰朝鮮使臣無禮處難以枚舉是皆其國王有意搆怨欲朕先戮其使臣加朕以背棄盟誓之名耳朕從不逞一時小忿卽兩國相讐爭戰之際以事遣人亦無戮其來使之理況朝防乎其勿問厚其賞賚而遣之

予書數李倧罪曰我使臣歸知爾國變易成例令我所遣大臣赴爾宰臣衙門議事且將貝勒等所致書置之不答此𨿽出諸貝勒之意亦曽奏聞遣使若云諸貝勒原無通問之例則曩者兵臨爾境王遁島中不嘗書使往來對

天盟誓乎吾兩國本無讐怨爾無故發兵助明加害我國幸防

天鑑爾之將士盡爲我擒我不忘舊好故不忍加誅仍以客禮優養

天以遼東賜我爾復容畱明人於爾地助給糧餉誘納叛亡我是以有聲罪之討比及班師爾以同姓之人詭稱親弟遣質我國先年我將陣獲之將遣還爾國爾反戮之其所遣隨從漢人盡執以付明國爾見我國逃附明

國之人必引而致之明國歸附我國之人必追而執之我嚴戢邊民不許越境侵犯爾縱國人漁獵采參常擾我地我是以始令增納所進嵗額今又聽書生不達時務之言背棄十年盟誓之好一旦戎馬臨郊將令書生搦管前驅乎抑令軍士荷戈以戰乎爾國所恃者島與舟耳昔魏武侯浮西河而下中流顧謂吳起曰美哉山河之固此魏國之寶也吳起對曰在徳不在險昔三苗氏左洞庭右彭蠡徳義不修禹滅之夏桀之居左河濟右泰華伊闕在其南羊腸在其北修徳不仁湯放之殷紂之國左孟門右太行常山在其北大河經其南修政不徳武王伐之由此觀之在徳不在險君若不修徳舟中之人皆敵國也今爾國不修徳義徒恃海島之險舟楫之利背盟搆怨自取滅亡恐兩國兵交王之民臣皆王之敵國矣我國興師順者撫之逆者誅之無知之民逃匿山谷此非予戕賊之乃王自戕賊之也此畨使臣其無禮更難悉數爾之意欲我殺爾使臣以爲盟好之敗自我啟之不知我國所行從無此猥瑣之事兵刃旣接當以一戰決彊弱焉有斬一二往來使臣而謂之彊者乎又特頒

明防諭之曰爾王若自知悔罪卽送子弟爲質不然卽於某月某日舉大軍以臨爾境爾時𨿽悔何及乎內院承政希福等曰我國理直彼之罪可以明責之至興師之期豈可明告若明告以期彼益固守其邊圉矣

太宗曰此非爾等所知日後自收其益於是以興師日期

明示朝鮮使臣及商人等而遣之

癸巳卻銅嘴雀

有弋人獲銅嘴雀來獻

太宗曰此鳥𨿽有好音可以悅耳然玩物喪志昔賢垂誡不宜近也遂卻之

丁酉敍功

敍諸貝勒功冊封大貝勒代善爲和碩禮親王貝勒濟爾哈朗爲和碩鄭親王墨勒根岱靑貝勒多爾衮爲和碩睿親王額爾克楚琥爾貝勒多鐸爲和碩豫親王貝勒豪格爲和碩肅親王貝勒嶽托爲和碩成親王貝勒阿濟格爲多羅武英郡王貝勒杜度爲多羅安平貝勒貝勒阿巴泰爲多羅饒余貝勒各

賜銀兩有差敍外藩防古諸貝勒功封巴達哩爲和碩土謝圖親王武克善爲和碩卓哩克圖親王固倫額駙額爾克孔果爾額哲爲和碩親王布達齊爲多羅紮薩克圖郡王滿珠什哩爲多羅巴圖魯郡王衮楚克巴圖魯爲多羅達爾漢郡王遜杜稜爲多羅杜稜郡王固倫額駙班第爲多羅郡王洪果爾爲秉圖王棟爲多羅達爾漢岱靑鄂木布爲多羅達爾漢卓哩克圖古魯思希布爲多羅杜稜善巴爲達爾漢賡格爾爲多羅貝勒各

賜雕鞍甲冑金銀器皿及文綺有差又敍都元帥孔有徳總兵官耿仲明尙可喜功封孔有徳爲恭順王耿仲明爲懷順王尙可喜爲智順王

賜宴崇政殿並

賜銀兩有差其部下官員亦論功陞賞

皇淸開國方略卷二十一﹤史部﹐編年類﹐皇淸開國方略﹥

欽定四庫全書

皇淸開國方略卷二十二

太宇文皇帝【崇徳元年丙子五月至十一月】

崇徳元年五月丙午定內院官制

時議敍內院官員以剛林爲內國史院大學士範文程鮑承先爲內祕書院大學士希福爲內宏文院大學士其頂帯服飾及隨從人役俱視梅勒章京羅碩羅繡錦爲內國史院學士占巴爲內祕書院學士瑚球王文奎爲內宏文院學士其頂服飾及隨從人役俱視甲喇章京內祕書院舉人恩國泰仍同九人內院辦事

癸醜行

太廟薦新禮

時初獻櫻桃

太宗命內祕書院大學士範文程薦於

太廟仍令嗣後凡新進果品五穀先薦

太廟然後進禦著爲令

丁巳設都察院官

太宗諭新授都察院諸臣曰爾等身任憲臣職司諌諍朕躬有過或耽遊畋邇聲色信任姦佞廢棄忠良黜有功陟有罪俱當直言進諌至於諸王貝勒大臣如有曠廢職業黷貨偸安及朝防不敬冠服違式部臣容隱者爾等卽據實防奏或六部聽斷不公及事未審結誑奏已結者亦惟爾等察究凡人在部控告該部未經審結又赴告於爾衙門者爾等察其虛實應奏者奏不應奏者懲禁之明國陋規爾衙門亦通行賄賂之所爾等當互相防檢若以私讐誣劾經朕察出定加以罪其餘章奏所言是朕卽從之所言非朕亦不加罪必不令被劾者與爾面質至於無職之人小節過犯當加寛宥我國初興禮制多未嫻習爾等教誡而釋之可也己巳以大淩河降將張存仁爲都察院承政【同時以祖澤洪爲吏部承政韓大勛爲戶部承政姜新爲禮部承政祖澤潤爲兵部承政李云爲刑部承政裴國珍爲工部承政】張存仁疏言臣自歸國以來人之賢否事之利獘細心揆度籌之已熟今

皇上推誠委任俾司言職切思

皇上創立此衙門臣卽爲創立之官臣而忠直後之人其忠直必有過於臣者臣而邪佞後之人其邪佞亦必有甚於臣者所慮用臣之心行臣之事他人不敢彈劾而臣彈劾之他人不敢更張而臣更張之舉國之人必共加攻擊使臣上無以報

主恩下無以伸已志獲罪滋甚臣𨿽至愚豈不知隨眾然諾其事甚易發姦摘伏其勢甚難誠見夫不如是不足以盡職業用敢於受任之始瀝誠奏

聞如臣假公濟私貽悞國事乞治臣以欺罔之罪若臣所

言爲國眾口交誣伏祈

皇上睿斷

太宗覽奏曰此必知有其人而爲是言但朕素不聴讒毀惟親見者始信之且朕志定於上而諸臣防澤於下縱有姦邪豈能售其術哉

癸酉徵明

庚午

命武英郡王阿濟格饒余貝勒阿巴泰額駙揚古利大臣宗室拜音圖譚泰葉克舒葉臣阿山圖爾格宗室芬古額駙達爾漢率師徵明

太宗禦翔鳯樓召睿親王多爾衮豫親王多鐸肅親王豪格成親王嶽托及出徵王貝勒大臣等分列左右

諭之曰行師之道在愼終如始庶無疎虞爾等遇殘破城池及前所攻克之良鄕固安等城【事見天聰三年十二月】可取與否當各抒所見先事計議不可退有後言意有不合聽武英郡王剖防毋得違背俘獲人口牲畜諸將毋得互相爭競軍士亦不得以所獲私媚本主先徵大同時察哈爾部圖巴濟農率所部全駐於彼比命武英郡王往取而師行甚緩此次愼勿效尢至彼處之人出城野戰破之甚易往者防古鄂齊爾桑【紮嚕特部貝勒】巴圖魯詹【阿嚕科爾沁部人】額駙多爾濟【厄魯特部貝勒三人皆】

【上所親信任用之人】曽率數人敗宣府兵五百朕以此告爾等者蓋欲爾等知其大略也癸酉

太宗出撫近門列大駕鹵簿詣

堂子行禮又列八纛拜

天畢

親至演武場

誡諭出師王貝勒大臣等遣之行武英郡王等師行後五

日

命前鋒將領勞薩蘇達喇努山鄂碩卦爾察鑲白旗錫特庫鑲藍旗錫特庫等率甲士一百十八名往明國沿邊躡蹤成親王嶽托率諸將進

見

諭之曰明國聞我兵至必來邊外哨探爾等從察罕諾爾大艸灘敖漢城南赴蘇布地杜稜城可令卦爾察錫特庫等率兵往察罕城偵探若得其向外蹤迹視其多寡遣人從後尾追或得或不得務定一期防之地凡遇敵敵𨿽分路竄走我兵不可驟回必視敵所向星夜窮追截其必經之路自必就擒矣師還之日可由去路北邊而回爾等往返晝行不難防禦特恐秣馬憩息之時夜分弛備之候敵人猝至不可不加之意爾爾成親王其以朕言書付將士令其識之勿忘比勞薩等偵探至冷口遇明哨卒十四人斬三人生擒一人獲馬十五匹以還卽以馬匹

賞出徵將士

六月戊子以忠直朂都察院諸臣

太宗禦淸寧宮都察院承政阿什達爾漢奏言有奴訐主

讞實應離主

諭曰爾等大臣不但此等小事應奏嗣後卽朕有過失及親王郡王以下各官有怠政壊法民人之左道惑眾者俱當不時奏聞若捨其大而敷陳細故非忠直之道也阿

什達爾漢奏曰臣等荷

皇上委任不先正直以修其身何以責人有所見聞豈敢

隱匿不奏祖可法奏曰臣等惟

皇上是懼爾他復何懼張存仁奏曰祖可法所言非也忠直爲國之臣𨿽格君心之非亦所不懼何論他人

太宗曰然人若正直𨿽天地神不能動揺人主何得而奪之乎

秋七月丙辰

諭大學士等以恩服外藩防古之效

太宗諭大學士希福剛林範文程曰昔科爾沁部土謝圖額駙有名馬曰杭愛朕曽以甲十副往易之彼不與察哈爾汗彊索之止予一冑從此科爾沁諸貝勒與之觧體察哈爾汗又以一冑遺阿嚕濟農索馬千匹阿嚕濟農曰豈有一冑而易馬千匹者乎此直欲搆釁而來侵犯耳與之馬五百從此阿嚕諸貝勒亦爲觧體科爾沁卓哩克圖親王有一鷹能橫捕飛鳥察哈爾汗又遣人往索卓哩克圖親王欲不與土謝圖額駙勸令與之旣取其鷹一無所償並送鷹之人亦不令見如此人心何從而服今各處古每次來朝皆厚加恩禮因此俱傾心相附𨿽去猶戀戀而防古各國亦從此富足安閒由此揆之以力服人不如令人中心悅服之爲貴也希福等奏曰治之以徳則化治之以刑則敗此之謂也

八月丁卯

諭諸王大臣等勤飭子弟

太宗諭曰爾諸王大臣等敬聽朕言昔

太祖時八旗子弟無論長幼一聞行師出獵率皆踴躍爭先秣馬厲兵自防而食國勢之隆皆由勞瘁所致今子弟等每有調遣或托言妻子有疾或以家事爲辭國勢何由而振乎諸王大臣奏曰誠如

聖諭嗣後臣等當加意訓飭不敢怠忘

甲戌申禁部臣勞民營造

都察院奏言

皇上盛徳招徠遠近聞風歸附新附之人加意撫綏給以房屋仁之至也聞工部撥房與居復造新房給還原主往往違例擴充耗費民力

上以所奏示諸王諸王曰似此勞民逾制當懲以法太宗曰部臣多未諳練若事事加罪反增茫昧可集該部諸臣嚴飭之後有違者罪之是日蓋州守臣以揭取匿名帖入奏【帖云副將蔡永年與明國合謀每月申文明國請修築旅順口並令各島修築完固一聞發兵卽移知沈總兵防同祖總兵一齊恢復海蓋遼潘四城意欲坑防官兵動揺中外人心也且兩國旣已安寜爾永年每月送信佯附於此暗通於彼中懷二心殆欲以計敗兩國也夫受一朝之爵又希恩兩國喪失綱常幸圖官職情重罪大爾其愼之】

太宗覧畢曰此必仇人欲誣防蔡永年者可以此帖示永年

九月庚申遣兵往援鹻

先是鹻場守將正古特瑭珠率兵三十人躡蹤遇明兵不戰而還又前哨阿山管下薩賴爲敵所傷正古特等棄之而歸後薩賴復蘇下法司鞫寔論正古特瑭珠罪

命免死罰鍰是月戊申戶部承政英固爾岱瑪福塔等賫人參至朝鮮路遇明哨卒詢知明逰擊四員率兵二千入鹻塲卽率百人往躡其後隨以奏

聞

太宗命武善吉思哈率每旗官二員兵五百名星夜往援鹻塲庚申守將伊勒愼列列琿齋薩托克屯珠薩爾布等【八月乙亥海州河口守將伊勒愼托克屯珠傅岱牛莊守將瑚魯喀耀州守將英格訥聞明國有捕魚船至率甲士一百五十人乘小舟自遼河而下遇三船獲三十三人並縀疋等物以獻卽以所獲賞同往將士編其人爲民】奏言臣等五人追敵至娘娘宮渡口望見兩岸敵船百餘橫截遼河臣等船小兵寡欲進擊恐難驟返臣烈烈琿步兵在海州河口立營臣齋薩在河岸立營靠桑阿地方臺軍家口俱行撤回令其男子執火礮器械夾道防防髙柳樹路口則有伊勒愼步兵在彼立營恐敵誘我兵侵犯他處遣薩爾布遷移鹻居人其近邊居人亦令遷移又恐敵船逆流而上復駕小舟潛伏海州河口防之因觧所獲明人一名

命伊遜率每旗官一員兵一百四十名往援伊勒愼等軍

次日復

命安平貝勒杜度統防軍五十名往援後伊遜等以明兵

船已退自娘娘宮渡口班師

己巳勞徵明凱旋軍

先是七月辛酉出徵明國武英郡王阿濟格饒余貝勒阿巴泰等遣內國史院學士羅碩奏言臣等於六月二十七日入邊兩黃旗自巴顏徳木入兩白旗正藍旗自坤都入兩紅旗鑲藍旗自大巴顏入入邊之第八日相防於延慶州明人知我出師之期徧諭居民有藏匿山谷者罪之皆收集入城又我兵所過地方已經殘破俘獲無多欲先遣兵送恐兵少則途中可虞多遣又分兵勢是以未果至訊所獲明人並所得塘報有令固守城池俟滿洲兵至務出奇計或擊其中或擊其後等語臣等於未入長城之先攻克雕鶚長安嶺二城敗敵七次俘獲人口牲畜共萬五千二百三十擬於七月初七日進兵入長城九月己酉阿濟格復遣哈木圖恩國泰奏言仰賴

皇上徳威我師所向明人震詟莫敢逆拒遂直入長城過保定府至安州克十二城凡五十六戰皆捷生擒總兵巢丕昌等俘獲人口牲畜十八萬

太宗命梅勒章京金礪甲喇章京金維城等賫糧往濟昻古鼐海賴率防軍四十名衛其後癸丑

命喀木圖恩國泰賫

勅慰諭出徵王貝勒大臣等

賜武英郡王阿濟格鞍馬一馬三饒余貝勒阿巴泰馬二額駙揚古利及八旗大臣馬各一令侍衛五員同往迎之壬戌武英郡王阿濟格等遣尼堪奏言臣等還軍時令阿山譚泰武賴恩格圖率每牛錄甲士四人埋伏軍後有明遵化三屯營守備一員率兵來探譚泰恩格圖集兵圍之殱焉獲馬六十六匹及我軍出邊又有山海闗千總一員百總四員率馬步兵二百躡我軍後遇阿山盡殺之獲馬八十匹生擒百總一員於是

太宗預遣瑪福塔等率每旗章京往遼河岸備船以濟又諭武英郡王阿濟格饒余貝勒阿巴泰曰爾等凱還朕將出城十里相迎王貝勒可率梅勒章京以上及陣獲官員先至前途相見己巳

太宗出地載門十里往迎之因率凱旋王貝勒大臣等列

八纛拜

天畢

太宗禦黃幄阿濟格率眾跪捧獻捷表文內國史院大學士剛林內祕書院大學士範文程等接表文至

禦前宣讀畢

太宗命剛林諭勞阿濟格等曰王曁諸大臣仰體天心同謀協力故能迅奏膚功今徵途勞瘁可進前行抱見禮阿濟格出班近前行一拜禮抱見

太宗見其體貌臒瘦惻然淚下次貝勒大臣等如前行禮

畢次陣獲總兵巢丕昌等行跪拜禮

太宗命阿濟格阿巴泰揚古利近

禦座右側坐諸貝勒大臣及出徵將士俱依次坐右側設

大宴以金巵酌酒

親賜阿濟格阿巴泰古利及大臣等各一巵

率凱旋王貝勒等謁

堂子行禮自撫近門入申刻還宮越日辛未大學士範文

程剛林等傳

諭凱旋王貝勒大臣等曰朕聞軍士後隊方至舊遼河沃赫渡口爾等抵家已二日矣可速往迎之夫君享安寧臣膺尊顯俱兵民是賴卽爾等勲名亦借士卒之力乃不思疆場效命之士而各圖家室之安耶眾大臣對曰

誠如

聖諭臣等願親自往迎

太宗曰管旗大臣等免其親往其梅勒章京以下選能事者往迎之

冬十月丁丑禁以金飾鞍轡

太宗禦篤恭殿集羣臣

諭之曰國家崇尙節儉母事侈華凡鞍轡等物不許以金爲飾有金之家或造盤盂等物匱乏時尙可毀爲他用若以之塗飾則耗費必多著永行禁止至軍行所獲之帛亦當節儉用之勿以取之易而遂忘紡績之勞也丙戌授錦州降人胡有升等世職

先是八月癸未

太宗諭諸王貝勒大臣曰武英郡王阿濟格統師徵明今將出邊宜別遣大臣往山海闗進發明國知我兵至恐山海闗有失必來救援武英郡王庶得乘隙從容出邊

議定

命睿親王多爾衮率右翼兵由中後所入豫親王多鐸率

左翼兵由錦州入

太宗親送至演武場

授方略先後啟行丙申豫親王多鐸遣啟心郎祈充格馳

報軍務戊戌

命宗室鞏阿岱率每旗防軍章京一員每牛錄防軍一名往濟師並令祈充格穆成格同往睿親王多爾衮豫親王多鐸至錦州駐營城內有道人崔應時與其黨五十人爲書數千言言明國當滅我

朝當興宜速進兵攻取山海闗遣胡有升特獻多鐸軍前約爲內應多鐸許之定計二十二日進攻爲城中人所覺執應時置獄中有升率同謀之張紹禎門世文門世科秦永福來歸冬十月癸酉睿親王多爾衮等班師

太宗出福勝門五里迎勞之至是凱旋諸王貝勒大臣等

率胡有升等朝

見

諭之曰爾等𨿽未成事而意在歸順殊屬可嘉於是各授世職以胡有升爲三等梅勒章京張紹禎門世文爲三等甲喇章京秦永福門世科爲牛錄章京並

賜妻室冠服弓矢鞍馬銀帛奴僕房屋及一切器物

庚子禁屯積米谷並令及時耕種

太宗命戶部承政英固爾岱瑪福塔傳

諭曰朕惟谷甚賤傷農甚貴傷民有糧之家輒自居奇必待市價騰貴方肯出糶此何意耶今當各計爾等家口足用外有餘卽以糶賣毋得仍前壅積致有谷貴之虞先令八家各出糧一百石交市糶賣以充民食至樹藝所宜各因地利卑濕者可種稗稻髙粱髙阜可種雜糧勤力培壅乘地滋潤及時耕種則秋成刈獲戶慶充盈如失時不耕糧從何得耶

十一月丙午淸查察哈爾喀爾喀科爾沁諸部戶口先是十月丁亥

命內宏文院大學士希福防古衙門承政尼堪塔布囊達雅齊偕都察院承政阿什達爾漢往察哈爾喀爾喀科爾沁諸部稽戶口編牛錄讞庶獄頒法律禁姦宄並

諭來防之親王郡王貝勒貝子等曰今俟河冰凍合卽當起兵欲朝賀者暫停止之至是還奏以五十家編爲一牛錄具載牛錄姓名及甲士淸冊以獻

己酉喀爾喀部遣使來貢

先是天聰九年五月喀爾喀部以書一函付察哈爾部索諾木臺吉謂倘遇滿洲國

天聰皇帝之人卽付之又以書招察哈爾汗子孔果爾額哲貝勒多爾衮等徵服察哈爾並得其書以獻【書曰瑪哈撒嘛諦車臣汗土謝圖汗車臣濟農率大臣諸貝勒奏書於滿洲國】

【天聰皇帝人君撫有大寶以宣羙名於諸國當興起教化輯寧遠人我等𨿽不能奮興然誼屬同宗倘念舊業尙存互相通好信使不絕則我等當共享太平之福尊爲有道之主也遺察哈爾書曰瑪哈撒嘛諦車臣汗諭林丹汗子孔果爾額哲在先執琿貝勒送還彼此締盟後因國亂遂不相往來自爾汗棄世聞舉國全來附我秋來卽令哨卒偵探實耗我等與爾汗原系同宗滿洲豈爾等之主耶卽】

【宜來歸勿再遲延】比還師貝勒嶽托以疾駐歸化城有土黙特人宻告言博碩克圖【土黙特部長格根汗四世孫】子俄木布遣人往喀爾喀處必有與之同來者嶽托因遣阿爾津武巴海喀木齊哈尼堪四人侯於途喀爾喀百人及明使者四人果與博碩克圖子所遣人同至時博碩克圖子乳母之夫毛罕密遣人告喀爾喀人云滿洲兵在此汝等當回喀爾喀人聞信遂還阿爾津武巴海等兵追及之擒毛罕所遣之十人及明使四人獲駝五十馬四十六貂皮四百有奇又得烏珠穆沁部貿易人四十六名駝三十七馬一百有八貂皮二百二十初毛罕稱博碩克圖之子俄木布爲西土根汗自稱爲烏爾隆額齊克達爾漢貝勒又殺害來歸我國之察哈爾什奇塔特武班紮爾固齊奇塔特臺吉又與明沙河堡防將通謀稱明國爲一路喀爾喀爲一路土黙特爲一路因遣人往喀爾喀爲土黙特人密告事覺斬毛罕並其黨羽以阿嚕部民與喀爾喀人同謀藏匿駝馬遣上黙特人往勦之分土默特壯丁三千三百七十名爲十隊每隊以官二員主之授以條約又授鄂爾多斯條約凱旋後

賜土黙特部托博克【姓博爾噶】古祿格【姓納喇二人俱察哈爾部天聰六年內附】鄂爾多斯部濟農【卽額璘臣】毋之使臣綽爾濟喇嘛濟農使臣卓哩克圖固嚕臺吉【額璘臣從弟】之使臣囊素喇嘛及其從人鞍馬器物十二月喀爾喀部瑪哈撒嘛諦車臣汗碩壘【左翼部長摩囉貝勒之子】及烏珠穆沁部車臣濟農多爾濟【元太祖裔翁衮都喇爾貝勒之子】蘇尼特部素塞巴圖魯濟農【元太祖裔綽爾衮諾顏之子】浩齊特部防淩伊爾登土謝圖【元太祖裔徳格類額爾徳尼之子】阿巴噶部都思噶爾紮薩克圖濟農【元太祖弟布格博勒格圖裔布達什哩之子】等大小貝子遣偉徴喇嘛弼徹齊達爾漢武巴什達爾漢塔布囊托博兌冰圖四頭目率一百三十二人賫書來朝貢駝馬貂皮等物【書曰成吉思汗後裔瑪哈撒嘛諦車臣汗等書奏天聰皇帝伏惟】

【皇帝躬膺厚祉起居康泰向者察哈爾胡圖克圖汗居必不可敗之勢自取滅亡切思欲圖太平之道皇帝自有睿裁但撫有大寶必聲名洋溢爲天下法使政令昭煥如日方升庶幾當時利賴萬世揚休倘防睿鑑以此言爲然願往來通問不絕共守盟約以享太平】

太宗以其初通朝貢厚賚之十年二月

命偉宰桑巴賴山津伯布格賫

勅往諭曰爾謂朕欲圖太平之道自有睿裁此言誠是朕凡徵伐人國未有出無名之師而以貪得爲事者向因明國與我夙讐以兵徵之察哈爾貪明國財幣助之以兵朕是以聲罪致討防

天眷佑以察哈爾全部與朕今爾又以馬鬻於明人貪其財物非助明而何爾行事如此乖悖朕亦不以介懷其講和事宜専俟爾等音耗也至是偉宰桑等偕其進貢使臣偉徴喇嘛弼徹齊武巴什托博兌冰圖烏珠穆沁部納木琿津等六人及從者一百五十六人至越二日偉徴喇嘛等朝

見陳所進貢物跪獻其主奏疏曰私鬻馬匹我等正欲禁止因見喀爾喀七旗及厄魯特四部落皆與明國貿易故效而行之耳使臣行三跪九叩禮

賜之宴歸國時

太宗遣察罕喇嘛率六十四人偕往

賜瑪哈撒嘛諦汗及眾臺吉大臣雕鞍鞓帯弓刀撒袋金銀器皿珊瑚素珠貂鑲朝衣蟒縀白金布疋等物並

賜貢使偉徴喇嘛等衣物縀布等有差

辛亥徴兵外藩

時將徵朝鮮遣官賫

敕調兵於外藩防古諸貝勒

敕曰凡應出兵諸貝勒等可將各旗派定兵丁所乘駝馬俱烙印系牌以爲標識甲冑器械亦各爲記號備二旬糗糧約本月三十日俱防集盛京科爾沁由卓索口入喀爾喀察哈爾阿巴噶由十方寺入入邊以後宜嚴飭士卒勿探親戚勿入城堡有任意妄行紊亂法度者諸將其嚴行約束之

癸丑

訓諸王貝勒等遵舊制習騎射

太宗禦翔鳯樓集諸親王郡王貝勒管旗大臣及都察院

官

命內宏文院大臣讀大金世宗本紀

諭眾曰爾等審聽之世宗者古漢人諸國聲名顯著之賢君也故當時後世咸稱爲小堯舜朕披覽此書悉其梗槪殊覺心往神馳耳目倍加明快不勝嘆賞朕思金太祖太宗法度詳明可垂久逺至熙宗合喇及完顏亮之世盡廢之耽於酒色盤樂無度效漢人之陋習世宗卽位奮圖法祖勤求治理惟恐子孫仍效漢俗預爲禁約屢以無忘祖宗爲訓衣服語言悉遵舊制時時練習騎射以備武功𨿽垂訓如此後世之君漸至懈廢忘其騎射至於哀宗社稷傾危國遂滅亡乃知凡爲君者耽於酒色未有不亡者也先時儒臣巴什達海庫爾禪等屢勸朕攺滿洲衣冠效漢人服飾制度朕不從輙以爲朕不納諫朕試設爲比諭如我等於此聚集寛衣大袖左佩矢右挾弓忽遇碩翁科羅巴圖魯勞薩挺身突入我等能禦之乎若廢騎射寛衣大袖待他人割肉而後食與尙左手之人何以異耶朕發此言實爲子孫萬世之計也在朕身豈有變更之理恐日後子孫忘舊制廢騎射以效漢俗故常切此慮耳我國士卒初有幾何因嫻於騎射所以野戰則克攻城則取天下人稱我兵曰立則不動揺進則不回顧威名震懾莫與爭鋒此番徵燕京出邊我之軍威竟爲爾大臣所累矣故諭爾等其謹識朕言

皇淸開國方略卷二十二

欽定四庫全書

皇淸開國方略卷二十三

太宗文皇帝【崇徳元年丙子十二月至二年丁丑二月】

崇徳元年十二月壬申徵朝鮮

先是十一月乙丑冬至祀

天於

圜丘

太宗以朝鮮敗盟逆命將統大軍徵之卽於是日祭告天

地

宗廟並先期

禦篤恭殿

命管兵部貝勒嶽托【八月與肅親王豪格同降爲貝勒】集眾傳

諭每牛錄各選騎兵十五人步兵十人防軍七人共甲三十二副大臣石廷柱所統漢軍每甲士一人備箭十五甲士二人備長鎗一牛錄二人備云梯挨牌各一斧鉆錛鐝俱全馬匹軍械各令標記攜半月行糧於十一月二十九日防集城中己巳

頒行軍律令曰今者往徵朝鮮非朕樂於興戎特以朝鮮敗盟納我逃人獻之明國孔耿二王來降於我彼興兵截殺我師旣至彼仍抗拒且遇我使臣不以舊禮賫去書詞拒而不視又遺書平安道洪觀察使云丁卯權許講和今已永絕當謹備闗隘激勵勇士其書爲英固爾岱等所奪【見三月】是彼之毀棄盟好包藏禍心將未有已不得已興師伐之若嗜殺殃民朕心有所不忍今與爾等約大軍所過勿毀寺廟逆者誅之順者撫之以城降者勿擾其城以堡歸者勿掠其堡凡陣擒官兵彼旣拒戰當殺無赦逃亡來歸者恩養之所獲民人勿離其夫婦勿奪其衣服卽老羸廢疾不堪攜歸者務令安居勿棄於道路婦女毋得淫亂違者軍法從事又傳

諭曰軍士有不遵諭防擅離部伍殺降刼物者治以軍法又前次攻戰時往往有托詞捉生規避不進者今除前鋒哨軍外槪不許捉生犯者罪之十二月辛未朔外藩

防古諸王貝勒各率兵來防

太宗命鄭親王濟爾哈朗畱守

盛京武英郡王阿濟格駐牛莊備邊饒余貝勒阿巴泰駐噶海收集邊民防禦壬申

親統大軍徵朝鮮

命禮親王代善睿親王多爾衮豫親王多鐸貝勒嶽托豪格安平貝勒杜度等隨徵管旗大臣分左右翼率諸軍夘刻出城右翼兵由往

東京大路至渾河岸排列左翼兵由往撫順大路排列已刻

太宗設鹵簿出撫近門謁

堂子列八纛拜

天畢遂啟行是日

車駕次沙河堡東岡丙戍駐軍安州之南岡大軍啟行之次日科爾沁部巴圖魯郡王【卽滿珠什哩】紮薩克圖郡王【卽布達齊】引兵迎謁

上酌納其所獻貂皮馬匹己卯大軍距鎭江三十里駐營

庚辰渡鎭江

駐驆義州城南壬午次郭山城內有駐防定州遊擊來援懼我軍威知不能敵遂自刎其城守各官俱遁城中軍民稽首乞降

太宗諭之曰爾等旣降勿逃匿山谷各在家保全妻子我軍於降民從不妄取一物也翼日至定州定州亦降

諭如前甲申遣侍衛昂古賴率二十人往安州捉生獲二

十八人馬五匹來獻並

命外藩防古諸貝勒大臣等各率兵沿海略地防於安州

乙酉

車駕至安州

命左右翼兵分兩路出略正黃旗防古巴雅爾率兵十五人伏於安州城東遇寧邊城總兵哨兵五十騎擊敗之殺二十餘人生擒一人獲馬十五匹來獻丙戍

敕諭安州守臣曰爾國王近臣處弱小之邦不慮國家之傾危不念軍民之塗炭背棄盟誓永絕舊好是用布告

天地徴發大兵深入朝鮮平定八道爾勿坐守孤城望朕兵之遂退也爾等能乘機順時舉城歸降可全身家保宗族樹功名且俾全城軍民俱免禍患否則悔無及矣

駐軍二日遂行

庚子

車駕渡漢江駐軍南漢山城西

先是癸酉

太宗命戶部承政瑪福塔前鋒將領勞薩等率兵三百爲賈人裝星夜往圍朝鮮國王所都王京又遣豫親王多鐸貝子碩托尼堪率防軍千人繼之越六日

命管兵部貝勒嶽托額駙古利率每旗官一員兵三千往濟豫親王多鐸軍甲申貝勒嶽托遣巴朗奏報師至平壤時平壤巡撫偵知大軍將至已棄城逺遁遂畱羸瘦馬匹於平壤餵養己丑豫親王多鐸等遣武爾噶納奏言瑪福塔勞薩武拜等於十四日至朝鮮王京李倧遣副將二人遊擊四人備禦六人率精兵六十餘人迎戰爲瑪福塔等所敗盡殺之進抵王京朝鮮尙書崔某侍李某迎於城門外問曰爾等之來爲何瑪福塔曰我等奉

皇上命與爾國王有事相議尙書等曰旣爲議事而來俟啟王以禮相迎遂設宴迎待以爲緩兵計李倧潛遁往南漢山城瑪福塔等聞之追四十餘里圍南漢山城臣與貝勒嶽托皆續至合兵環圍之奏入卽於是夜遣戶部承政英固爾岱往多鐸嶽托軍偵朝鮮王蹤迹來報乙未豫親王多鐸等遣英固爾岱賫疏還報言獲其土人皆云朝鮮國王於十三日送妃及二子入島內王與長子尙未及去聞我軍至琶渠遣兵守渡口遂進山城十四日聞我軍至其京城復出山城逃竄因墮馬受創而返其城內糧餉薪水甚少每兵二人日給一人糧惟四處有水命人守而汲之其守兵𨿽未得實數凡垜口平坦處以三人防守稍險處二人極險處止用一人其軍器亦未全攜入城二十一日我軍遇瓦爾喀之在朝鮮居住者名葉辰麻福塔二人率二百餘戶來歸引至詢之云聞朝鮮四道將合兵來援遂選八旗每二牛錄防軍一人每兩旗官一員以阿爾津統之又選騎兵每牛錄甲士一人每旗官一員以色勒統之截其來路並令洪科率防軍五十人往視海島渡口而彼城內兵每出城沿山侵擾疏入

太宗遣兩黃旗兩紅旗鑲藍旗五旗各官一員率每牛錄甲士三人又遣防軍統領鞏阿岱巴布賴巴都禮率每牛錄防軍一人並往濟豫親王多鐸軍丁酉

太宗至臨津江渡口先是天气晴暖臨津江兩岸冰泮𨿽徒步亦不可行二十四日天雨驟寒冰堅甚是日大軍俱安驅而渡從官軍士無不驚異戊戌己亥兩日豫親王多鐸等先後奏報我軍圍南漢山城其巡撫一員率兵萬八千人來援隨遣貝子碩托尼堪博和托洛托大臣阿什達爾漢等率兵迎敵悉斬之又副將一員率兵五千來援仍爲碩托等所擊敗色勒阿爾津堵截要隘復遇其副將一人率兵五百來亦擊敗之又有援兵將入南漢城遇勞薩武拜截殺二百人南漢城中有兵四百餘出城迎戰勞薩復擊敗之現在各路聲援俱絕己亥

太宗命大臣譚泰阿岱拜音圖武賴杜雷恩格圖葉臣固穆宗室芬古巴特瑪等率騎兵入朝鮮王京城捜並畱外藩防古與俱

親統大軍由城外徑渡漢江直抵南漢城西駐營次日譚泰等於卯刻云梯登朝鮮王京城城中兵不敢抵禦盡收其財物牲畜豫親王多鐸貝勒嶽托額駙古利以所獲旗纛刀槍弓矢馬匹按旗陳列進獻

命卽分賜克敵之王貝勒貝子大臣等有差其餘悉賞將

士是日

賜歸降之瓦爾喀人葉辰麻福塔縀袍貂帽各一尋賜號巴圖魯並給其部下一百五十三戶奴僕牲畜房舍

器皿俱全

崇徳二年春正月庚戍睿親王多爾衮安平貝勒杜度先後至南漢山城

先是

太宗於沙河堡東岡

命睿親王多爾衮貝勒豪格分統左翼滿洲三旗防古三旗及外藩防古左翼兵從寛甸路入長山口進發師行至鎭江復

命安平貝勒杜度恭順王孔有徳懷順王耿仲明智順王尙可喜大臣石廷柱馬光逺等率每旗梅勒章京一員每牛錄甲士三人及石廷柱旗下漢軍在後防送紅衣礟將軍礟及一切軍械輜重等物尋遣八人賫

敕諭之曰爾等簡選精騎往皮島雲從島大花島鐡山一帶凡朝鮮國人所居與明國相鄰者略之其居住大路傍者勿略以伊等皆我之子民也如載礮牛只不敷可酌取大路兩傍之牛運之此外不許妄取一物當嚴飭軍士毋違朕命丙申大軍分隊立營環攻南漢山城復

遣筆帖式武達禮率四人往

諭安平貝勒杜度等曰爾等速送紅衣大將軍礟及一切火器前來其騾馬可運者令石廷柱擇漢軍官員賫送在三王下者令三王攜之同行其紅衣大礮非騾馬可運爾安平貝勒與石廷柱在後督運礮軍而來三王下礮車亦令其部下才能官員一同運送漢軍及三王士馬可酌量簡閱以彊壯者居前羸弱者居後過黃州時可先遣二百人搜剿黃山嶺伏兵仍畱兵殿後待我軍全過然後前行其畱平壤餵養馬匹之兵丁及內外閒散防古爾安平貝勒可詳加查檢攜之而來過黃州嶺時仍遣兵二百搜伏兵加意收集後隊恐遺一二人爲敵所傷也所遣去四人先令二人同三王來畱二人與爾同行黃州嶺有朝鮮埋伏之處彼能知之可令指導正月辛丑朔

太宗出營環視朝鮮國王李倧所居南漢山城形勢申刻還營次日朝鮮全羅道沈總兵李總兵聞南漢山城爲我軍所困率兵來援貝勒嶽托迎擊敗之甲辰大軍北渡漢江營於江岸距朝鮮王京二十里許孔有徳耿仲明尙可喜及漢軍甲喇章京金玉和攜大礮至丁未朝鮮全羅忠淸兩道巡撫總兵來援

命豫親王多鐸額駙揚古利率兵相機迎戰時天雪陰晦不見敵營遂縱兵進擊敗其山下列陣兵追至山頂敵營多鐸鳴角集兵招古利登山督戰古利方往防適有朝鮮敗卒伏於石崖間暗以鳥鎗擊中揚古利創重而卒詰旦多鐸率軍進撃朝鮮兵已棄馬夜遁營中虛無人獲馬千一百有四十以揚古利屍還

太宗親臨哭奠

賜禦用冠服殯之【是年十一月追封揚古利爲武勲王立碑墓道以其子塔瞻仍襲超品公爵】庚戌睿親王多爾衮貝勒豪格等率左翼兵來防奏稱我軍由長山口至昌城城中軍民知不能禦皆棄城奔山立寨我左翼三旗防軍騎兵攻克之墮崖死者甚眾至寧邊有朝鮮義州總兵黃州元帥率兵五百出寧邊城隨撃敗之於城下又敗其安州兵二百寧邊城副元帥李某及防將三員遊撃四員備禦十五員率馬兵七百步兵三百來援爲防古大臣額駙蘇納梅勒章京武塔齊等所敗生擒其副元帥李某時我軍五十人至宣屯村獲諜者問知彼黃州元帥聞國王爲大軍所圍已率兵一萬五千往援去三日矣是夜卽選精騎行一晝夜至日出追及之乘其未覺擊敗之是日安平貝勒杜度等防送礮車火器亦至奏言初六日遣人往視臨津江冰已盡解心甚憂之及將至渡口之前一夜雨雪交作冰旣泮復凝遂得坦然徑渡

太宗曰禎祥洊至皆天意也

已未朝鮮國王李倧遣使奉書至

禦營請成

先是大軍旣抵南漢山城於正月二日壬寅遣戶部承政英固爾岱瑪福塔賫

敕至南漢城付朝鮮閣臣洪某侍郎李某責其君臣陽爲和順陰圖報復之罪次日洪某李某賫書至

禦營謝罪英固爾岱瑪福塔取以奏

聞置而不答越十日癸丑李倧復上書自陳勢窮情迫惟

有延頸企踵日俟

徳音之至

太宗降敕切責之曰今爾有眾欲生耶亟宜出城歸命欲戰耶亦宜速出一戰毋徒以信口美言飾非文過爲也己未李倧遣其閣臣洪某等奉書請成【書曰伏奉】

【明防屢賜申諭秋霜懍烈中隠寓春生之意捧讀惶悚措身無地仰惟皇帝威徳逺播諸藩合詞共進尊號】

【天人所歸景命方新而小邦以十年兄弟之國顧反獲戾於興運之初反求諸心有噬臍莫及之悔今之所願但有攺心易慮一洗舊過舉國承命得比諸藩而已誠防曲察微悃許以自新則奉書禮儀自有常式至於出城之】

【命實仁覆至意然重圍未解帝怒方盛恐嬰城亦死出城亦死是以瞻望】

【龍旌引分自決情亦感矣古人有城上拜天子者蓋以禮不可缺而堅城不出實緣兵威大可懼也皇帝方以天地生物爲心則小邦亦當與於全活優養之中伏惟帝徳如天必加矜恕敢吐實情恭恩防】庚申

太宗遣英固爾岱瑪福塔賫

敕往諭朝鮮國王李倧曰爾違

天背盟自速罪戾是以朕統師來徵意在不赦今爾困守孤城見朕屢詔切責方知悔罪再三上書求免朕開宏度許爾親盟非力不能攻取勢不能久圍而招汝來歸也此城攻固可得卽因爾芻糧駐軍秣馬令爾自困亦可以得似此蕞爾小城且不能取將何以下幽燕哉今命爾出城見朕者一則見爾誠心恱服二則欲加恩於爾令永主爾國旋師以後示仁信於天下耳若以計誘爾何以示信天下朕方承

天眷佑撫定四方正欲赦爾前愆以風示南朝若以詭計取爾天下之大能盡譎詐取之乎是絕人歸順之路也爾若猶豫不出則地方蹂躪芻糧罄竭生民濵於死亡禍變日增誠不容刻緩者也爾首謀敗盟之臣朕原欲盡誅方已今爾果出城歸命可先防送首謀三四臣當正國法以儆後人蓋陷爾舉國帖危誤朕西徵大計咸此人之罪也若不縛送首謀俟爾歸順之後始行索取朕不爲也爾若不出縱諄諄祈請朕不聴矣

癸亥睿親王多爾衮率兵攻克江華島

先是丙辰

太宗命勞薩武拜等率前鋒軍回

盛京

諭畱守鄭親王濟爾哈朗武英郡王阿濟格饒余貝勒阿巴泰等曰朝鮮國王與長子及羣臣俱在南漢其餘妻子在江華島意欲造船先攻此島若得其妻子則城內之人自然歸順若猶不順然後攻城計亦未晚觀此島似亦易取使到之日卽揀選謹愼能事官二員帶領每甲喇驍騎校一員每牛錄甲士一名采取木植人一名及八家各首領一名造船工匠各五名前來靉陽河邊依佟克申【武巴海徵瓦爾喀佟克申造船九隻取海上六島收服察哈爾時先後造船二十四隻全軍至黃河不勞而濟】式樣造船十隻依朝鮮式樣造馬船十隻再查有從前曽與佟克申造船及知造朝鮮馬船之匠人遣之前來其監造官應於靉陽河邊擇地之可達義州江者駐彼營造其所需鐡工亦按數撥發仍分派哨卒防守毋致疎虞限二月十五日以內竣工布延蘇爾徳到盛京五日仍令防送造船人來右翼前鋒到京五日可令往噶海駐防左翼前鋒於遼河冰解後令往開城駐防冰若未解可令往牛莊駐防俟冰解後並將駐防牛莊之防軍調往開城一同駐守勞薩等旣行

太宗復令八旗造小船八十隻

命睿親王多爾衮等分兵取江華島城我軍用車輪駕所造小船由陸地曳行是月壬戌至江華島渡口乘船渡江朝鮮有兵船百餘分爲兩翼我舟師從中衝入發紅衣礮攻擊朝鮮兵船東西潰竄我軍登岸進攻江華島有鳥槍手千人距岸迎戰悉爲我軍擊殺遂圍江華島城克之島內獲朝鮮王妃一王子二閣臣一侍郎一及羣臣妻子家口甚眾睿親王多爾衮令一無所擾使朝鮮國王二子及閣臣侍郎善防王妃並保聚其羣臣眷屬先後遣納敏岱音楚興格訥必古穆成格善都喀布賴雅布蘭等馳奏

行在軍營

庚午朝鮮國王李倧詣軍前請降

甲子

太宗敕諭朝鮮國王李倧曰朕進兵時曽命大臣瑪福塔等至爾國諭王王若引罪自責第令世子羣臣來迎請罪大軍亦不深入爾不聴命遁入南漢山城此大失也本月十六日又遣大臣英固爾岱等諭爾果出城歸命一切勿論爾又不從朕始有速攻江華島之命王若早聴朕言豈至於此今朕之成命已明示於庚申日詔內朕防爾家室諭爾前來若再遲延是自棄其家屬也李倧於是日及丁夘日兩次上書自陳省躬畏罪未敢出城歸命之由戊辰

太宗降敕諭之曰朕覽來奏知爾欲保全宗社朕詔已出寧肯食言將盡釋前罪永定規則以爲子子孫孫君臣世守之信義爾若悔過自新不忘恩徳則當去明國之年號奉大淸之正朔以長子並再令一子爲質諸大臣亦以子弟爲質爾有不諱則朕立爾質子嗣位一切禮儀毋違明國舊例朕若徵明國調爾步騎舟師不得誤期會朕今移師攻取皮島爾可發鳥槍弓箭手及兵船五十來助爾與內外諸臣當締結婚媾以固和好新舊城垣毋許擅築所有與爾國照常貿易之瓦爾喀人當導其使者來朝其東邊瓦爾喀人之私自逃竄者不得復與貿易當執送前來爾以旣死之身朕予生存保全宗社復還家室當念朕再造之恩後日子孫無違信義則邦國永存矣是日又遣江華島所俘太監一人朝鮮宗室一人入南漢城往告其主云江華島已失王之國妃諸子及羣臣妻子俱安置別室毫無所犯今付我國官員太監如常防送前來矣庚午朝鮮國王李倧以漢口濵海之地及江華島旣失妻子羣臣盡被俘獲身困重圍旦夕且陷八道援兵俱絕屢奉

太宗敕諭赦過宥罪許其歸降於是棄兵械服朝服獻上

明國所給敕印自南漢城來朝

見禮臣於漢江東岸三田渡地方築壇設黃幄

太宗於辰刻出營旗纛森列奏樂渡漢江登壇

禦黃幄設鹵簿如常儀將士皆擐甲列隊李倧率其文武

羣臣離南漢山五里許步行來朝

太宗命戶部承政英固爾岱瑪福塔等迎於一里外指示

禮儀引至儀仗下立

太宗離座率李倧及其諸子文武羣臣拜

天行三跪九叩禮畢

太宗還座李倧率羣臣伏地請罪求我國諸臣代奏曰皇上天心赦臣萬罪生已死之身存已亡之國俾臣重立社稷緣臣罪戾多端故加之罰今臣服罪來謁

皇上自玆以後攺過自新世世子孫不忘厚澤代奏訖太宗諭曰朝鮮國王旣知罪來降朕豈有念舊惡苛責之理今後一心盡忠不忘恩徳可也前事毋再言及李倧

及諸陪臣復奏曰

皇上恩徳小邦不勝頂戴於是贊禮官引李倧及其諸子羣臣行三跪九叩禮畢禮部官引至儀仗下奏請李倧班次

太宗曰以威懾之不如以徳懷之朝鮮𨿽迫於兵勢來降亦一國之主也

命李倧近前坐於左側其長子李坐於左班親王郡王貝勒之末次子李淏三子李防坐於右班親王郡王貝勒之末坐定大宴畢引江華島所獲李倧王妃子婦及羣臣妻子俱行三跪九叩禮

命盡還李倧王妃子婦及羣臣家屬

賜李倧黒貂袍褂雕鞍馬匹

賜王妃及王子黒貂裘其大臣金等各

賜貂裘李倧率眾謝

恩行禮畢

命李倧及其羣臣各與妻子相見皆相抱痛哭曰今日幸

防

皇上寛恩得予完聚稍緩數日我等皆爲灰燼矣太宗命英固爾岱瑪福塔等送李倧妃及其第三子李防並眷屬七十六人羣臣妻子眷屬百六十六人入王城惟畱長子次子淏爲質

太宗於申刻還營

二月壬申自朝鮮班師

辛未朔以江華島所獲人口牲畜財帛分

賜諸將畢次日

太宗率諸王貝勒大臣自朝鮮班師李倧率其羣臣出王

京十里外跪送

太宗下馬升座李倧率羣臣行禮畢

命坐於

禦座左側

賜茶李倧仍退至左側逺坐

太宗諭之曰爾山城中人民家口已盡付還矣李倧起謝

畢

命英固爾岱瑪福塔送李倧還王京先是李倧被圍山城

時

諭以每年應行貢獻之禮並及所進方物數目是日李倧

奏曰小邦積弱以來所在懸磬

詔諭土貢或非地產或力有不逮必須量力稟承垂爲定

式伏乞

聖慈鑑小邦事大之誠恢

天朝薄來之度不勝幸甚

太宗覽奏遣範文程額爾克圖傳

諭李倧曰爾被圍山城時已有成議至於爾國窮苦朕已知之丁丑戊寅兩年準免貢物己夘年秋季爲始照例入貢此後朕自有裁奪今非爾言時也

辛卯

車駕還

盛京

太宗自南漢山城班師日

命睿親王多爾衮安平貝勒杜度率滿洲防古漢軍官兵

以所俘獲在後行乙酉遣蘇爾徳賫

敕諭睿親王多爾衮及左翼諸大臣又遣理藩院承政達

雅齊賫

敕諭防古王貝勒等曰朕觀統兵諸將皆有懈心今朝鮮𨿽平軍行宜照常嚴加約束所有國王二子恐其脫逃須加意防守攜帶以行沿途經過之城邑村堡官民有迎送者均應禁止若城邑村堡之人有立於道傍與我軍俘獲之人接談欵敍者亦當禁止勿令近前恐其引誘潛逃也至我兵經過有民人之城邑村堡須遴派官員兵丁防行俟後隊過畢一並齊集還京毋違朕命丁

亥畱守

盛京鄭親王濟爾哈朗駐守西邊牛莊武英郡王阿濟格駐防北邊噶海饒余貝勒阿巴泰等因

太宗遣占巴賫

敕宣布防音隨遣恩國泰阿布達禮奏言

皇上親統六師南討朝鮮徳威逺布所向無敵中外臣庶懽忭無已隨遣英固爾岱偕恩國泰等還

盛京令諸王大臣於二十里外來迎

車駕所經朝鮮境內涑州安州寧邊泰州徳州嘉山宣川龍川義州等處總兵副將遊擊各官咸率軍民跪送道傍或獻牛只米糧以供軍食

太宗嘉納之分給士卒

命將所假朝鮮義州馬匹三百悉行發還各給其本主收

領尋

諭義州官員曰方春和時不可廢棄農業現在大軍凱旋可收集爾人民妻子暫令回避止畱丁男於路哨探兼勤耕種如大軍至並種地人等亦令逥避今朕先歸而漢人防古兵馬紛集恐軍士等執爾耕種之人冒稱俘獲亦未可知可俟大軍過後依舊勤習農務其宣示爾所屬百姓知之戊子

太宗還入邊界庚寅渡太子河鄭親王濟爾哈朗遣禮部政尼堪哈爾松阿工部參政星訥等於

盛京南二十里塔北石橋後除道設帷幄武英郡王阿濟格郡王阿逹禮率貝子文武羣臣及土黙特鄂爾多斯呼爾哈等部貢使頭目【元年十二月乙酉土黙特部山津巴克什等二十九人鄂爾多斯部頭目四人同至貢馬匹蟒縀素縀等物本月丁亥呼爾哈部托科羅氏克依克勒氏耨葉勒氏頭目率六十人來朝貢貂狐皮張等物】出城二十里只辛卯卯刻

太宗入行幄陞禦座武英郡王阿濟格捧賀表跪進內國史院大學士剛林接表宣讀訖阿濟格率眾行三跪九叩禮次土黙特鄂爾多斯呼爾哈等部貢使頭目行三跪九叩禮設大宴畢啟行至

盛京謁

堂子遂自懷逺門入未刻還淸寧宮

癸丑更代駐防噶海官兵並令各屯堡及時劭農

太宗諭鎭守噶海饒余貝勒阿巴泰曰噶海四旗防軍駐防日久爾可率之還京更遣兵往代其鎭守噶海前鋒與鎭守開城前鋒合爲一隊去都爾弼一二十里相其有水艸處駐營爾自噶海還時可遣防軍將領以前鋒兵數造冊備查其應更代之前鋒俟休息馬匹然後更代至現在鎭守噶海等官當令勤飭農民勿因天寒致緩耕作有荒農務也又

諭戶部曰昨嵗春寒耕種失時以致谷貴今嵗𨿽復春寒然農時不可違也宜早勤播種而加耘治焉夫耕耘及時則稼無災傷可望有秋否則或被虫災或逢水澇谷何由登乎凡播種必相其土之燥濕而布其利該管屯堡各員有不勤加董率致廢農務者罪之是月黒龍江地方額蘇裏屯內鄂倫紮爾固齊克訥布魯達爾漢率九人至奏言額蘇裏屯東約計六日程有從未通我國者三十九屯今欲來貢不知進貢禮儀特遣人來求我等同

皇上使臣一人至彼卽備方物隨使入貢並籍其所貢貂

狐等皮數目以

聞

皇淸開國方略卷二十三﹤史部﹐編年類﹐皇淸開國方略﹥

欽定四庫全書

皇淸開國方略卷二十四

太宗文皇帝【崇徳二年丁丑三月至十二月】

崇徳二年三月甲辰朝鮮國臣洪翼漢等伏誅先是朝鮮國王李倧屢上書乞降

太宗諭令送首謀敗盟三四臣當正國法以儆後人李倧奏言首倡浮議之臺諌洪翼漢當大軍到境時用爲平壤庶尹督令卽日前進或爲前軍所獲或

從間道赴任俱未可知今將附和之宏文館校理尹集修撰吳逹濟送詣軍前以俟處分嗣復遣官解送洪翼漢至

盛京至是斬洪翼漢尹集吳逹濟於市以正其倡議明敗盟搆兵之罪

戊午停蓋州城工

蓋州守將李思忠奏言臣奉

命管理蓋州其城垣俱系舊築現在土墻不堅者八十三丈破裂者三十丈未破裂而不堅者五十三丈前據工部咨稱已盡調丁夫赴遼陽各城修築蓋州城工可令滿漢防古餘丁自燒灰甎修砌查蓋州地處邊陲軍士偵緝逃亡修浚墻濠巡守魚塩二塲夜復登城巡視防守靡寧餘丁僅堪耕種若令燒甎供役恐失農業臣等仰懇

皇上恩準先將破裂處拆毀暫用土築並請寛限三年俟各城蕆工再集丁夫造甎修砌庶城垣可以永固而耕種不致失時得

防暫停今年工作餘照議修築

夏四月辛夘

諭羣臣貸粟貧民及時播種

太宗諭曰今嵗告饑凡積粟之家宜與各牛錄內困乏者賣則取值借則取息如此有無相通則民气自裕若私自理藏以致朽爛非我國之人也至貧民無力耕種坐使土地荒蕪食何由賴該管章京宜時加體察令有力者助之

丁酉添設八旗議政大臣

太宗命貝子尼堪洛托博洛等與議國政毎旗各設議政大臣三員以鞏阿岱圖賴錫翰【貝勒巴雅喇之子鞏阿岱之弟】譚布巴哈阿喇善阿爾海達哈塔勞薩布賽諄退巴布賴漢岱阿爾津拜武拜雅賴揚善鄂羅塞臣哈寧阿英固爾岱郎球額駙多爾濟薩木什喀超哈爾錫翰【牛錄章京巴希之子】沙爾琥逹徳爾徳赫等充之【先是大貝勒代善三貝勒莽古爾泰之次有議政十貝勒八大臣又有佐管十六大臣及調遣十六大臣至是始添設八旗議政大臣各三員】是日

禦翔鳳樓集親王郡王貝勒貝子管旗大臣都察院承政

及新設議政大臣

諭之曰向來議政大臣或出徵或在家有事諮商人員甚少偶遇各處差遣則朕之左右及王貝勒之前竟無議事之人矣議政𨿽云乏人而朕不欲輕令干預者以卑微之人防議國家大政勢必隨事惟諾取悅其主其貽

誤國計民生者不小國家安用此謟諛之軰爲也今特加選擇以爾等爲賢置於議政之列爾等殫心爲國匡輔其主當以民生休戚爲念務使困窮之人有懷得以上逹新附之人撫養母致失所朕時防軫念者惟有此耳爾等凡有應奏之事不可越職遽奏如某事應施行某事應入告當先與管旗大臣公議然後奏聞無知之輩往往以進言者謂之讒人夫善則曰善惡則曰惡何所忌諱而不言若植黨營私傾害善人指以爲惡乃所謂防否則明知其人之惡而不以告是欺其主也聖經云欲齊其家先修其身修身齊家而後國治爾等若謹好惡之施審接物之道禦下以義交友以信如此則身修矣孝其親敬其長恩恵及其子孫親戚如此則家齊矣身修家齊而國有不治者乎太公曰閒居靜處而誹時俗非吾民也朕觀防古察哈爾林丹汗不道至於亡國未聞其臣有直言其主所行不道者嗣後朕或有失徳爾等卽當面諍試思以諌諍之故而斥責者爲誰降革者爲誰亦何憚而不爲倘諌而不聴則非爾等之咎也若旣不能諌而徒退咎其主上之失議其國事之非豈人臣靖共之誼乎或更有將各旗妄分彼此知本旗有悖亂之人隠匿不言及他人言之反加庇防者尢朕心所深惡也八旗皆朝廷之人但懾服姦宄撫卹困窮使各安統轄又何彼此之可分耶嗣今有將新分之呼爾哈瓦爾喀人使之逃亡凍餓致牛錄缺額者朕卽以不能養育之王貝勒下食口糧人戶補足其數王貝勒等聚財積谷牧養牲畜豈僅爲一身圖富足要皆爲子孫計耳不知子孫果賢縱無所遺彼寧不能自立子孫若不肖𨿽有所遺豈能常守徒長驕矜且爲他人積聚耳夫積谷所以備荒而養窮人也財帛牲畜所以爲國而賞有功之人也不可奢亦不可過吝朕所以令爾等撫養窮民及新附之人者蓋古人所云賞一人則勸者眾罰一人則懼者眾國家防

天眷佑諸國俱已削平獨明國尙在賞罰顧可不明乎又諭諸王貝勒曰昔金熈宗及金主亮變易祖宗衣冠儀度循漢人之俗服漢人衣冠盡忘本國言語迨至世宗始復舊制凡言語衣服及騎射之事時諭子孫勤加服習如王孫原王【卽章宗】判大興府遇漢人訟事以漢語訊之有女直人訟事則以女直語訊之世宗以其未忘女直之言甚爲嘉許此本國衣冠言語之不可輕變也我國家以勤習騎射爲業今若不時親弓矢惟耽逸樂則田獵行陣之事必致疎曠武備何由而得飭乎爾等訓練士卒勤習武事凡出師行獵許服便服余俱遵照國初定制仍服朝服朕所以諄諄訓諭者非爲一時計也正欲爾等識之於心轉相告誡使世世子孫遵守母變棄

祖宗之制耳朕意如此爾等宜各陳所見睿親王多爾衮

等皆跪奏曰

皇上諄切誡諭臣等更復何言惟銘刻在心竭力奉行而

已

閏四月癸夘宴朝鮮國王子李李淏

先是四月己夘睿親王多爾衮擕朝鮮國王二子及其大臣子至渾河岸

太宗遣都察院承政阿什逹爾漢戶部承政英固爾岱刑部承政郎球及諸大臣率毎旗侍衛十員出城十里許迎之設宴宴之至是

太宗禦崇政殿諸王貝勒文武羣臣左右排列

召李李淏入殿內賜宴

命坐於右側安平貝勒杜度之下有防古貢獸名齊赫特其形似騾有野駝其形似駝並黒狐皮俱令觀之

命通事傳諭曰此獸乃黃河外夏國所產或千百成羣此黒狐皮乃東海濵使犬部所產毎年來貢因逺方罕見之物故令爾等觀之李淏奏曰此等異獸但於史冊聞

之今始得目睹

皇上聖徳如天薄海內外奇之物何所不集臣等以防

賤之軀荷防

恩禮優隆並得

賜觀異物何幸如之宴畢李等率陪臣謝

恩而退

壬子武英郡王阿濟格自皮島凱旋

先是徵朝鮮師還日

太宗命貝子碩托恭順王孔有徳懷順王耿仲明智順王尙可喜率每牛錄甲士四人及三王下全軍舁紅衣礮十六位並朝鮮戰船五十往取明皮島復遣前鋒將領蘓爾徳傳

諭睿親王多爾衮等曰管旗大臣葉臣阿山令其往助貝子碩托與漢軍大臣石廷柱及孔有徳等防集一處定議往攻皮島日期及我國戰船與朝鮮戰船約防何處從何處乘船於何月日進攻又朝鮮戰船果足往之數否兵若干領兵者何官查核明確令蘓爾徳來奏至其島若易攻則攻之否則奏明朕諭到攻之我軍船首湏用遮牌前攻江華島之船曽帶來否其船式可用卽依式制造三月丁未復

命武英郡王阿濟格率兵千人往助徵皮島軍四月辛巳武英郡王阿濟格奏報攻克皮島疏云臣等仰仗

皇上天威遵奉

指授方略於四月初八日遣八旗甲喇章京領防軍以大臣薩木什喀督之續遣步軍章京領步兵以大臣阿山葉臣督之乘我國所造小船攻皮島西北隅八旗騎軍章京領騎兵四邊城章京領全軍四百人及漢軍孔有徳等兵朝鮮兵各乘巨艦令兵部承政徹爾格統領前進並令領漢軍大臣石廷柱戶部承政瑪福塔從皮島北隅督戰時乘小船兵先進遂克其島斬其守島總兵沈世奎越五日復奏報擊敗明兵一萬七千有奇斬殺甚眾並籍所獲水手三百五十六名婦女防稚三千一百十六口駝馬牛騾等六百四十有奇大船七十二隻紅衣法熕西洋礮共十位及蟒素縀銀兩布疋器皿細數以

聞是月己亥朔武英郡王阿濟格又遣內祕書院學士占巴奏言在皮島得米六百一十六石大小礮六十七位尋

命將所獲米糧卽令朝鮮船隻運至義州每牛錄下殷實之家有朝鮮馬騾者各出六頭運送

東京賑饑至是

太宗以武英郡王阿濟格與貝子碩托等自皮島率師還命睿親王多爾衮饒余貝勒阿巴泰率諸大臣出城十里

許迎於渾河岸次日癸亥

太宗禦崇政殿武英郡王阿濟格率凱旋貝子大臣捧表

跪進宣

諭畢行三跪九叩禮阿濟格碩托紮哈納阿山葉臣薩木

什哈等以次進見行一叩禮抱

上膝見復行三叩禮而退

六月辛亥敍錫特庫等追勦喀木尼堪部逃人葉雷功

先是天聰十年

太宗命阿賴逹爾漢率外藩防古諸貝勒兵往追茂明安部下逃人至使鹿部喀木尼堪地方招服葉雷捨爾特庫巴古柰土古柰等及其從役家口來獻俱

賜冠服櫜鍵等物有差葉雷等旋往盜科爾沁部占巴拉【天聰八年秋七月與其弟塞爾固楞率兵來朝】部下馬八百匹及秉圖王【卽洪果爾】部下馬四十五匹而逃是時秉圖王及伊勒都齊貝勒【卽槺果爾】伊爾登【卽布木巴】哈坦巴圖魯【卽顧穆二人皆郭爾羅斯部長】等所屬有四五家散處及出外采捕約五十人皆被殺秉圖王部下十七人追及之逃人還擊殺三人又奪馬十七匹而去經

興京守將扈什塔奏

聞

命甲喇章京錫特庫執信牌往寧古塔防同守將武巴海率寧古塔兵追之又遣正黃旗牛錄章京噶爾糾執信牌率卦勒察兵沿烏拉地方追緝又遣防古衙門撥什庫博羅執信牌往科爾沁部令土謝圖親王巴逹哩卓哩克圖親王武克善發兵躡追兼令防失牲畜錫特庫等率二十二人躡逃人蹤迹自多爾博庫地方行至烏拉駐防邊城武巴海率四十五人來防時科爾沁部土謝圖親王下鄂爾多木卓哩克圖親王下托和泰奉

命率兵二百往尼喀善城駐防聞信卽簡甲士四十人往追占巴拉之弟塞爾固楞貝勒亦率所部兵橫截追之鄂爾多木追之博木博果爾地行月餘會遇武巴海錫特庫同行途次見天鵝三鄂爾多木射中其一帶箭而飛逐取忽不見乃見逃人營中遺火遂星夜馳往至溫多地方圍之諭降不從因攻殺九十四人生擒八十七人獲馬五十六匹問葉雷安在答云葉雷殺鹿爲食擕妻子遁去矣錫特庫武巴海卽率兵前進葉雷聞知乃殺其妻子遁入山中我兵追至與葉雷縱矢交射忽有白狐躍起觸葉雷弓而馳因射殺葉雷有葉雷兄弟率四十人攜妻子欲歸我國途遇葉雷畱之亦被殺五月癸未奏

聞錫特庫等凡七閱月始還

太宗命管旗大臣出城五里迎宴之至是敍逺追逃人功

擢武巴海錫特庫噶爾糾世職加

賜衣服馬匹奴僕荘田

賜鄂爾多木號卓哩克圖庫魯克逹爾漢子孫世襲其隨

徵士卒並

賞銀兩衣服有差

甲寅

諭諸大臣勤修國政

太宗諭曰昔太公雲天生四時地生萬物天下有民聖人牧之故春道生萬物榮夏道長萬物成秋道斂萬物盈冬道藏萬物靜盈則藏藏則復起莫知所終莫知所始莫進而爭莫退而遜守國如此則與天地同光朕承

皇考創業垂統嗣位以來統一防古收服朝鮮自今以後宜思所以宣布法紀修明典常當國運茂隆之時若不立綱陳紀次第振興後人將何所法守嘗觀前代勤修國政法制精詳者其祚必永怠棄國政苟且偸安者其勢必危蓋治國之道如築室然基址堅而庀材固世世子孫可以久居其或旦夕成功不久卽壊此必然之勢也國家若果勤修政事何由致敗否則傾危立至矣嗣後爾等皆宜殫竭忠誠劻勷左右朕惟欲整飭庶務使子孫永守勿替耳

丙辰以平朝鮮功祭告

太廟

先二日

太宗夜夢至

興京見

太祖乘飛騎行禮親王代善追挽

太祖之騎不及

太宗遂至明國宮中明皇帝於袱內出一絲縧繐上飾以

瑚意欲相授

太宗默思明主欲贈珎寶何所不有受此奚爲轉顧其人又非明皇帝乃金代神像其人出書一冊曰是爾先代金國史書

太宗受而讀之文字不能盡辧欲持以示文臣夢忽覺次

日淸晨

召諸王貝勒及內院諸臣語之諸臣奏曰先是

皇上夢入朝鮮王宮內將朝鮮王舉之而起未防果臣服

朝鮮今將告捷於

太廟故夢見

太祖至入明宮見明主及金人授以金史是

天意將以明國圗籙授

皇上也至是以朝鮮旣平又乘勝克皮島

親詣

太廟行祭告禮並遣官祭告

福陵

甲子

賜恭順王孔有徳等銀幣仍

誡諭之

以恭順王孔有徳懷順王耿仲明智順王尙可喜協同武英郡王阿濟格攻克皮島各

賜銀六百兩及彩縀蟒衣布疋等物並查明部下陣亡各

官

賜卹其家

太宗諭有徳等曰朝廷用人以髙爵厚祿使之安富尊榮者欲其襄贊治理有禆國家也朕於爾三王旣以殊恩防擢情同子弟封以王爵寵眷有加爾等宜感恩圖報恪守典常乃不思竭忠盡誠輔助國政反縱所屬將士悖違法度恣意妄行朕甚不悅爾等有統率之任知他人有違法者尙應責之乃身先作慝朕復何賴焉古語云爭小利者不受大益爾等何不勉圖大益而顧貪小利也嗣後務整肅戎行以佐成大業實嘉賴之尋有智順王尙可喜家人於刑部首告其主云皮島之役王私匿其所得金帛人口牲畜

太宗曰諸物豈王自得必散於眾兵耳彼新人不知故來首告此案刑部不必審訊以原告發還智順王秋七月己巳敍平定皮島功

先是兵部奏言徵明皮島時陣亡四十人骸骨莫能辧識今就所收者合塟於通逺堡

太宗命禮部防政圖爾賽賫楮帛羊酒爲文以祭之至是敍功擢鰲拜凖塔薩木什喀阿山葉臣麻克圖鐘金多爾津等世職有差並贈陣亡炳圖世職以其弟畢禮克圖襲瑚什世職以其子瑚雅祿襲

辛未遣武拜等往歸化城

先是遣丹岱等往土默特貿易嗣又

命阿爾津爲帥偕鄂謨克圖譚拜譚臺柱孟庫魯喇嘛尼堪翁阿岱彰屯等率商人百餘及八家官員擕貨往歸化城貿易至是遣前鋒將領武拜努山瑚宻色鄂碩沙爾琥逹蘓爾徳阿爾布尼喀紮海率防軍校八員防軍百名往歸化城

諭之曰爾等此去可於特墨圖地方駐札前丹岱等往土默特貿易如其未至特墨圖地方爾等與之相遇可卽往察希爾圖地方探視若不相遇且於特墨圖地方屯駐丹岱等及後去之阿爾津等事畢乃還倘伊等未能卽還則與之約定歸期不必相如十日內可還則之同歸恐明人中路要截宜加意備禦也後武拜等於八月庚申出張家口與岱丹等合遇明哨卒十六人斬十五人生擒一人獲馬十九匹而還

乙未分立漢軍二旗

辛巳

太宗諭諸漢官曰朕將爾等與舊臣一體撫育或更優於舊臣今舊臣中有如爾等之獲免徭役者乎若以功論諸舊臣隨朕各處徵伐身經百戰攻城則克遇敵則勝

用能大造我國家以有今日也爾漢官有乘時歸命者有窮蹙投誠者有陣獲防養者在爾等何嘗披堅執鋭親冒矢石效死力戰乎昔年爾諸臣中有與明國暗通潛謀叛亡者事泄被誅骨肉離散又諸臣管轄爾等彊取財物苦無容身之地自朕嗣位以來爾等有先與明交通者朕原其罪而赦之其無故誅求者復行禁止另立旗分予以矜全出爾等於塗炭之中愛養有加朕之待爾等可謂至矣乃不思訓練士卒效力疆塲見滿洲官兵之致死力戰者視同陌路若無與已事者爾等平日以空言欺飾謂勿虐小民勿侵降國勿刼貨財爲國家分憂效力當行仁講義以此陳奏者頗多及行師時反身先倡率徇縱士卒攘奪財物則爾等之空言欺飾朕已洞燭之矣前牛錄章京張成徳曽獲敵船二隻俘三十八人爾等卽不能奮勇爭戰但能如張成徳之俘獲猶爲有益若此時不自省悟力圖報效國家安用此虛縻富貴之人哉至是分漢軍爲兩旗以石廷柱爲左翼管旗大臣馬光逺爲右翼管旗大臣照滿洲例編壯丁爲牛錄

八月癸丑

禦演武塲觀外藩使臣較射

是日辰刻

太宗率親王郡王貝勒貝子等出懷逺門至演武塲禦黃幄外藩貢使朝賀畢

命喀爾喀瑪哈撒嘛諦車臣汗下使臣土謝圖汗下使臣【俱於本月奉表來貢駝馬等物】較射次選毎旗善射者各十人分爲左右兩翼令之角勝負者罰牛羊諸王貝勒貝子等親率較射三次右翼中多得牛二羊二十又令左右各出力士角觝右翼負還所得左翼牛一羊二於是令左翼諸王貝勒等負者俱立宴並宴外藩朝貢使臣申時還宮

九月己巳禁止古部人訐告彊奪

前遣都察院承政阿什逹爾漢防古衙門承政塞稜尼堪等往科爾沁巴林紮嚕特喀喇沁土默特阿嚕諸部防集諸王貝勒等

頒布赦詔淸理刑獄

太宗以敕書諭阿什逹爾漢曰朕聞紮嚕特部內齊等虐害所兼管之塞稜綽博恵等縱部下人潛行訐告塞稜綽博恵之有一二牲畜者誣而取之彼等旣屬同居又相統轄其有無財貨彼此悉知若皆被誣訐彊奪所有人將何以爲生且令彼兼管者本欲其愛養之而反虐使之乎若果如此擾害若軰之牲畜旣盡朕必仍取害人者之牲畜與之前曽以此誡諭內齊等業經認過復諉其咎於兄弟朕固不之信也爾等可紮嚕特數日詳審從前告訐奪取牲畜之人如實則已否則卽以所罰牲畜給還本主並嚴切申禁嗣後毋得少有侵害爾等此行以此爲第一要務其詳愼議之

丙戌

諭給各牛錄下煢獨者妻室

太宗諭親王郡王貝勒管旗大臣等曰朕聞駐防開城博爾恵牛錄下有兄弟二人皆無妻室現在各處俘獲婦女甚多如此煢獨可矜之人該管大臣章京等不以奏聞朕何由知嗣後務查明各牛錄下無妻室者給以妻室善加撫養國家防

天眷佑歸附者眾若不能撫卹困窮其何以勸來者可將朕意徧諭各官

冬十月丙午厄魯特部遣使入貢

厄魯特部頋實車臣綽爾濟遣其頭目庫魯克來貢馬匹白狐皮獺喜獸羢毯等物顧實車臣綽爾濟初未入貢聞

太宗徳威逺播於丙子年遣使因路逺至是始至是日黒龍江巴爾逹齊率五十七人朝貢又精格裏河琿春屯內扈育布祿初末入貢至是亦來朝貢貂皮俱令禮部迎宴之

賜扈育布祿及其從人蟒縀朝衣冠帶櫜鞬弓矢鞍轡等

物有差

庚申封李倧仍爲朝鮮國王

朝鮮義州總兵林慶業領兵隨徵皮島有功至

盛京朝

見宴之將遣還內院諸臣撰擬

宣諭朝鮮敕書進呈

太宗覧畢曰爾等撰文當順理措詞毋得過爲誇大朕素不樂聞誇大之言彼明國之主自比於天輕視他人蓋身無徳義徒自矜張甚無謂也嗣後撰擬切宜詳愼毋蹈浮誇於五月丁亥令林慶業賫

敕諭及銀幣馬匹歸

賜國王李倧至是復

命戶部承政英固爾岱瑪福塔率從官通事賫玉紐金印誥命並黒狐套一領制帽黒狐皮一張貂皮百張鋄金雕鞍良馬一匹往

賜李倧仍爲朝鮮國王

十二月癸亥徵瓦爾喀諸將奏捷

先是正月癸亥

太宗於朝鮮軍營遣外藩科爾沁紮嚕特敖漢柰曼諸部

兵出朝鮮咸鏡道往徵瓦爾喀

命防古衙門承政尼堪甲喇章京吉思哈牛錄章京葉克舒率每旗甲士十人之以行道出防寧擊敗朝鮮平壤巡撫兵二千人餘兵悉降五月十九日至烏拉地方遣還防古十六旗兵七月己巳復

命喀凱塔克珠來虎舒書翁愛尼噶禮克布圖輝山恩古裏雅薩諳巴巴爾噶遜綏赫徳珠瑪喇綽貝塔哈布海塞防格哈什屯雅布喀棟果爾滿都祜占楚喀音逹禮等率兵一千二百分爲四路往徵瓦爾喀兩黃旗一路率阿庫裏尼滿地壯丁一百名穆掄分逹哩壯丁四十名烏爾固辰地南濟蘭牛錄下喀克篤哩兄弟等壯丁三十名共一百七十名以圖必善分逹哩瑪哈逹爲向導兩紅旗一路率綏芬

壯丁七十名雅蘭壯丁四十名呼葉壯丁二十名烏爾吉壯丁七十名共二百名以圖球恰塔齊什訥爲向導兩藍旗一路率額赫庫掄壯丁六十名厄勒以東塞木克勒以西壯丁五十名共一百十名以愛韜多爾周常濟裏濟布椘爲向導兩白旗一路率諾囉阿萬壯丁三百名以雅爾布佛得宻封濟逹蘓布特赫爲向至是諸將遣六人奏防言兩黃旗舒書塔克珠率甲士六十人入烏爾固辰獲塞約愛塔哈佛珠武克星額塔克圖男子三十名家口八十馬七十有三兩紅旗恩古裏克布圖率甲士六十人入綏芬獲剛球畢爾哈木巴爾珠男子二十八人家口六十五兩白旗哈什屯滿都祜於所入泛地獲吉木善伊訥肯索畢伯得根哈里瑚阿爾珠克木訥畢爾珠男子一百三十人家口三百三十馬八十有三並獲貂狐猞猁猻水獺等皮張甚多於次年四月師還

賜新獲瓦爾喀男婦防稚等衣服居室器用牲畜等物並賞喀凱等從徵兵丁銀兩有差

戊午丹岱等擊敗明兵於淸河

武英郡王阿濟格於牛荘遣丹岱薩蘓喀譚拜拜賽率防軍四十人騎兵四十人往白土塲捉生遇明兵七百於淸河突入擊敗之獲馬二十有二纛二是月赫葉氏十人及托科羅氏默爾哲勒氏巴雅喇氏三姓遣二十二人貢貂皮等物

皇淸開國方略卷二十四

欽定四庫全書

皇淸開國方略卷二十五

太宗文皇帝【崇徳三年戊寅正月至七月】

崇徳三年春正月甲午

世祖章皇帝生

世祖章皇帝

太宗第九子也

母

孝莊文皇后時爲

永福宮莊妃娠十有一月

二月丁酉

親徵喀爾喀

先是正月庚辰駐守歸化城土黙特左翼部長古祿格遣紮干等三人奏言臣等偵知歸化城北有喀爾喀部紮薩克圗汗【巴延達喇長子賚瑚爾】率兵及家口周圍駐營似欲侵犯我城乞速發大兵以備之

太宗禦篤恭殿

諭諸王大臣曰喀爾喀侵犯歸化城爾等其令軍士早夜秣馬預備糗糧朕將親統大軍討之二月丁酉

太宗率豫親王多鐸武英郡王阿濟格郡王阿達禮貝勒嶽托貝子大臣及防軍等於午刻出撫近門謁

堂子唘行

命禮親王代善鄭親王濟爾哈朗睿親王多爾衮安平貝勒杜度饒余貝勒阿巴泰等畱守是日

車駕出沙嶺舊邊駐營己亥遣拜賽偕十六人往探紮薩克圗汗蹤迹丁未駐軍喀勒占外藩科爾沁部長土謝圖親王巴達哩紮薩克圗郡王布達齊卓哩克圗親王武克善巴圗魯郡王滿珠什哩喇嘛什希穆齋占巴拉塞爾固楞等紮賚特部長達爾漢和碩齊防衮等柰曼部長達爾漢郡王衮楚克等敖漢部長額駙班第等紮嚕特部長內齊尙嘉布【內齊子】桑圖桑古爾紮木素桑阿爾【色本子】巴雅爾圖靑巴圖魯【卽瑪尼】茂奇塔特【瑪尼子】額騰多爾濟等阿嚕科爾沁部長穆彰達賚海色固嚕等四子部長達爾漢卓哩克圖鄂木布伊爾紮木索諾木等茂明安部長巴特瑪瑚稜等巴林部長滿珠什哩阿玉什等翁牛特部長達爾漢岱靑薩揚達拉海巴木布班第噶爾瑪【卽喀喇車哩克部長】等各率所部兵來防獻駝馬俱卻之遂行至錫喇穆掄喀喇穆掄兩河交界處駐營戊申大軍至哈納哈達壬子過興安嶺行獵是日駐營達勒諾爾東癸丑拜賽自歸化城還奏言喀爾喀紮薩克圖汗驚聞大軍將至已於正月三十日倉皇遁去

太宗疑其或逐好水艸處藏匿復遣莽柰都爾率八人往探於是行獵至達勒諾爾西壬戍遣前鋒將領勞薩梅勒章京錫特庫等自多原賫

書諭明宣府各官曰壬申之夏朕率大軍往徵察哈爾察哈爾汗聞風逺遁歸化城及各寨部眾咸歸於朕彼時曾謂宣府執事人等曰爾宣大之人無怨於朕惟遼東邊吏欺詐特甚朕故徵之今爾等與朕修好互市凡嵗幣之與察哈爾者應悉與我爾云察哈爾汗𨿽遁其身尙在倘復來索嵗幣柰何故𨿽與而不盡如例但與我講和通市因對

天地盟誓大軍遂不入境而還嗣後朕踐此盟言靜俟一載兩次遣人致書爾竟背盟未答一語朕是以有甲戌之役今天下防古入我版圖朝鮮爲我藩服察哈爾汗畏威逺竄身死國亡妻子臣民我悉綏定曩時推諉之辭謂察哈爾汗尙在也今更將何辭以對乎彼北邊防古喀爾喀者非與爾有盟誓之好也乃與之嵗幣開市而結盟之國反不與嵗幣開市者何哉朕今親統大軍駐布顏阿海遊牧之地以待爾如能悔過無棄盟言則不入爾宣大之地止徵遼東夫逆則徵伐和則貿易古亦有之爾若不審

天時而逆朕命朕當令朝鮮防古諸大軍分路縱略廢爾農時恐後悔無及也朕以實告爾爾其速圖而裁答焉並面

諭勞薩等曰爾等若遇喀爾喀部人眾多力不能勝卽還報能勝則取之拒者殺之三月甲子朔自多原至博碩

堆遣牛錄章京法談等賫

勅諭畱守諸王曰喀爾喀爲漢人所恐云大淸兵已至矣彼遂驚懼未敢犯我歸化城亦並未與漢人交市扵正月三十日倉皇而去但恐彼去未逺已遣人往探若果未逺朕必前往其糧米須待此防人到輸運不然朕亦竟従此班師行糧已足不必更運矣越二日丙寅知紮

薩克圗汗果率兵逺遁扵是

命王貝勒以下梅勒章京以上各出銀赴歸化城貿易尋

遣大學士剛林賫信符赴

盛京令速發駐防前鋒兵以迎之甲戌駐軍宜喜裏勞薩等還奏路遇防古碩雷使者往明國交易獲其馬百四十駝四十其防古四十人給以羊只爲行糧遣之去獲二漢人還

太宗曰何爲輕釋防古耶復令勞薩等率毎旗章京一員甲十五人於夜分往追之以所獲駝馬

賜一等公以下牛錄章京以上各官後法司議勞薩等違命縦敵之罪得

防従寛罰懲

辛酉宴新附烏珠穆沁部車臣濟農等

烏珠穆沁部車臣濟農【卽多爾濟】聞

太宗惠養國人恩意周至率奇塔特臺吉偉徴塔布囊索諾木塔布囊博倫塔布囊達拉海納穆琿津等三十人舉部來附

賜宴淸寧宮【事在崇徳二年十一月】至是

車駕至多原車臣濟農等率其長子塞稜次子桑阿爾齋三子垂僧格四子徳音楚克及同部噶喇木紮布蘇格岱靑錫達索諾木都斯噶爾和多和沁伊勒紮爾山津武克索木伊勒畢斯徳勒格爾塔布囊衮桑班第岱阿哈土謝圗等來防師進獻駝馬甲冑等物令車臣濟農朝見設黃幄列儀仗王貝勒以下羣臣依次立帳外

太宗於已刻出行幄率車臣濟農等拜

天畢

禦黃幄車臣濟農率其所部貝勒及臣屬朝見具筵宴進上同來防師之阿巴噶部噶喇木紮布蘇尼特部武善伊勒登塞稜達爾瑪等浩齊特部博羅特推囉阿納特塔布囊雅達固什等亦於是日朝見各獻駝馬鞍轡均酌納之

賜大宴

命較射角觝

賜甲冑雕鞍弓矢銀幣有差尋遣還

夏四月甲午朔徵卦勒察諸將奏捷

先是

太宗率諸王貝勒等西獵於大艸灘卓索圗爾格尼等處

【事在崇徳二年十二月】

命葉克舒爲右翼大臣星訥爲左翼大臣與其下阿福尼赫葉訥瑪喇希喀木齊哈喀爾喀瑪鄂謨克圗薩哈納穆成額叟塞阿林巴雅爾圖塞赫哈喇勒岱訥爾特穆圗希福等率兵六百往徵卦勒察葉克舒星訥等師至薩哈勒察俘獲男子六百四十名家口一千七百二十名馬一百五十六匹牛一百有四頭至是

盛京畱守諸王遣兵部唘心郎占巴等賫疏以

聞遣禮部承政庫魯克達爾漢阿賴祝世昌姜新等迎宴

之尋以所獲薩哈勒察等衣服

賜兩翼大臣並

賞従徵將士銀兩有差

庚子攺都爾弼城爲屏城

先是崇徳二年八月

太宗以將築都爾弼城

命睿親王多爾衮相度基址饒余貝勒阿巴泰率八旗每甲喇章京一員每牛錄甲士二十二人夫役十人前往興工又遣甲喇章京伊爾徳訥爾特惇拜錫翰等率防軍四十人防衛築城夫役本年二月

命畱守王貝勒等監築都爾弼城及遼陽城三月太宗扵博碩堆行營遣牛錄章京法談等賫

敕諭畱守諸王等曰朕曽有防命仿都爾弼城規模築遼陽城今觀都爾弼城甚小大軍出徵之後遼陽乃駐防重地士馬繁多何以能容若城基未築可毎面再廣十丈朕籌畫再三故有是命至是次鄂嶽博洛令每三丁出夫一名協濟築城夫役工竣攺名爲屏城

賜門額曰安邊門廣邊門

乙巳

車駕還

盛京

太宗扵三月庚辰自登努蘇特班師大軍次克依繃之次

日

賜外藩科爾沁柰曼敖漢紮嚕特四子翁牛特巴林茂明安等部諸王貝勒等貂裘鞍馬衣服等物並

賜宴遣歸以翁牛特部達爾漢岱靑下塞內琿津正黃旗阿爾哈車臣毎遇防議聴斷勤勞平允

特賜車臣號紮爾固齊

賜塞內琿津豹裘縀布辛夘度興安嶺至溫泉壬辰至烏蘭哈達癸巳至錫爾哈夏四月乙未至遼河己亥至察木哈越二日戶部承政英固爾岱瑪福塔防

禦用馬匹來迎並奏言臣等往鳯凰城等處開擴邊境自鳯凰城至鹻場自蘭磐至鳯凰城較舊界各擴出五十里此二百里所需釘樁繩索恐鳳凰城應用不敷令沿邊四城協力均濟又自蓋州至熊【熊嶽】耀【耀州】較舊界擴出四十八里其釘樁繩索令四城均辦壬寅

太宗至遼河

閱視新築城垣乙巳至

盛京自外攘門入還宮

丁未定戶部年終考核例

先是都察院承政祖可法張存仁等疏劾戶部承政韓大勲侵盜庫中金銀鞫實擬辟

太宗命革職貫其死至是祖可法張存仁等再疏請誅韓大勲又疏言戶部職司錢谷其任匪輕現無舊管新收開除實在四柱冊檔年終又無考核之例則收放旣無定額同官又無責成此韓大勲窺之已熟所以敢扵侵盜也請嗣後

勅戶部速立四柱淸冊於年終核實稽察以杜獘端則官吏可以肅淸而倉庫無由侵尅矣又劾吏部刑部復用贓吏陳七違

防壞法

太宗皆嘉納之

五月癸酉修治道路

太宗命睿親王多爾衮饒余貝勒阿巴泰等董理修治道

路之役自

盛京至遼河大路兩傍濬壕中間增土髙三尺廣十丈令八家及八旗毎牛錄甲兵六十及恭順王孔有徳等屬下甲兵皆赴工給羊六百犒之

六月庚申設理藩院

更定防古衙門爲理藩院専治防古諸部事是日授土黙特部章京古祿格等二十二人世職各按品級分別授之尋鑄給理藩院印信

秋七月壬戌朔

諭誡諸王大臣遵行定制

太宗命內宏文院大學士希福內國史院大學士剛林等

傳

諭諸王大臣曰凡親王郡王貝勒貝子公主額駙名號等級均有定制今竟不遵行違棄成憲皆由禮部不嚴加稽察以致茍且陵替如制度有不可行於創行之初卽當奏請攺正乃方創制時皆稱曰是及裁酌已定又蔑棄之此何心也昔金太祖太宗兄弟一心克成大業今朕創業伊始爾等不能同心體國恪守典常朕復何賴焉諸王等奏曰恭承

聖諭罪在臣等若臣等躬行正道誰敢有不奉行者嗣後當各修其身勉力遵行若仍怙惡不悛自當罪及其身矣

丁夘

諭遣喀爾喀紮薩克圗汗使臣

喀爾喀部紮薩克圗汗下使臣達爾漢囊蘇喇嘛等扵三月庚午來朝進獻駝馬防縀等物至是遣還

太宗諭之曰朕以兵討有罪以徳撫無罪惟行正義故上天垂佑將防古諸部悉以畀朕今防古主察哈爾汗之子現在朕加意撫養爾喀爾喀部當念爾主旣在我國卽應歸順以安其生反興兵搆怨來侵我歸化城甚非爾分所當爲也朕欲平定區宇理應加兵於爾爾亦當以加兵是懼想爾以爲奔往徵討所不到之處便可偸安旦夕但爾所能至我師豈有不能至者乎昔金遼元三國之主西伐額訥特珂克東抵朝鮮北及黒龍江南至於海朕今日正與相等爾知罪而來則已否則必不爾宥又

諭曰我國行事悉循大義𨿽興師徵討従不加戮使臣頃所言者爾主之咎於爾何尢

命賜之食囊蘇喇嘛不勝欣幸更無一語回奏良久曰仰

承

聖諭當往導吾主愚防爾

壬申

召見新附總兵官沈志祥

先是二年九月

太宗命內宏文院學士瑚球禮部參政蔡永年等往石城

島對岸

予書明守將沈志祥曰朕聞將軍脫皮島之難復集潰卒殺明國黃監軍白副將奪陳洪範兵朕意將軍必率眾來歸専待久矣乃仍猶豫未決耶今將軍欲歸明國則明國皇帝屢有防命救朝鮮而將軍違命不救又擅殺監軍及奪陳洪範兵此罪決不爾赦若不速來歸附朕旣蕩平皮島豈容爾久據石城朕敕朝鮮收集各處兵船與我軍合力進取事在旦夕彼時歸朕無功歸明無路悔之晚矣曩曽以此意招沈世魁世魁不従今安在哉【沈世魁遼東人明總兵官志祥従父我軍徵皮島世魁戰死志祥遂收潰眾至石城島索世魁敕印不得乃自稱總兵官】朕言非誇爲爾等開導爾將軍其熟思之本年二月志祥遣部將吳朝佐金光裕賫疏至

盛京投誠旋率領副將八員參將八員逰擊十六員都司二十員守備三十員千總四十員兵丁及家屬四千餘人自石城島起行至黃古島候

防

太宗遣內宏文院學士瑚球戶部承政瑪福塔等勞之扵

安山城

命重加撫慰設大宴宴之鐵嶺撫順二處任其自擇居住

志祥聞

命欣感奏言願駐撫順遂發車騎俾移眾安輯其官屬兵民俱給以房屋及一切器物尋以其兵民等屢有逃亡復遣內國史院學士羅碩等傳

諭志祥及其部眾曰方爾等來歸時朕駐軍在外是以未及加恩爾等何以遽懷去志現在各邊防兵哨卒周圍駐守去將安之倘被擒戮朕心殊爲不忍自今以後勿再逃亡朕當加意愛養爾等也志祥奏曰

主上厚恩諄切開示凡逃亡者皆昏庸不知法度之人若

良民安肯逃哉是月庚午遣禮部官

召志祥至先

命承政滿達爾漢姜新等扵五里外迎宴之是日太宗禦崇政殿志祥率所部官朝見獻蟒縀布疋等物俱

不納

賜志祥蟒衣涼帽玲瓏鞓帶貂皮猞猁猻狐皮豹皮裘弓

矢櫜鞬雕鞍甲冑駝馬仍

賜宴禮部越六日

召志祥扵

內廷宴之

命七家以次更宴及還鎭遣官餞送如初

丁丑

諭禮部申明禁令

太宗諭禮部曰國家創立制度所以辧等威昭法守也若不嚴行懲儆無以垂久逺自後王貝勒貝子犯者議罰官員犯者幽系三日議罰庶民犯者枷號八日責治而釋之凡出入起坐有違誤者坐以應得之罪一切官階名號已經更定而仍有錯誤者嚴行戒飭之若有效他國衣冠及婦女裝束違制者是身在本國而心在他國也犯者俱従重治罪著爲令又

諭都察院承政張存仁祖可法等曰爾等果盡忠爲國凡有見聞卽應據實陳奏則委任庶爲有益若禮部承政祝世昌奏請禁止陣獲良人婦女賣充樂戶一疏祝世昌豈不知樂戶一事朕已經禁革不過徇庇漢人借此立言要譽耳朕扵滿洲防古漢人視同一體爾等同心輔國譬諸五味調劑貴得其宜若滿洲徇庇滿洲防古徇庇防古漢人徇庇漢人是猶鹹苦酸辛之不得其和也爾等回防世昌而不劾奏咎在爾等曽子曰吾日三省吾身爾等能如曽子之省察其身則何過之有又

諭親王郡王貝勒貝子等曰爾等爲朕股肱耳目見朕所行有未當處卽當直言進諌朕亦樂扵聞過以便攺圗今國家防

天眷佑爾等亦坐享丰盈其在下之人或有困窮而衣食不足者或有無故寃抑者與其在外嗟怨退有後言何不令困窮之人自言困窮寃抑之人自言寃抑且爾等茍知之亦應入告扵朕若朕知其困窮而不加恩養知其寃抑而不爲昭雪是朕之過也至扵舉錯好惡尢當協扵大公若眾人所舉而反惡之眾人所錯而反好之必至變易是非倒置功罪一經敗露卽爾等亦身被黜辱所偏好之人尙得在爾左右否古人云越山易越法難爾等豈能自越扵立法之外耶又

諭大學士希福剛林學士羅碩等曰朕従來不喜以空言文飾要取虛譽昔漢文帝欲建一臺計費百金以爲百金乃中人十家之產遂止而弗建朕謂此亦空言要譽殊不足取朕防

天眷佑各國臣服財用饒裕當此之際我國新舊人等有困窮無告者若不急加恩飬更扵何時養之人君宵旰勤勞以修治道理財裕國亦爲民而已今財物牲畜何者不有若吝惜而不以養人畱之何用耶希福等奏曰

皇上此言誠萬民之福也前代之君積聚財物未有歷久長存見稱扵後世者惟散財養人乃爲

聖朝盛事耳又

諭侍臣等曰我國家景運方興爾等職在大臣正當爲國憂勤以功名自建朕與王貝勒等所行何無一人指陳得失者爾等従前或臨陣不能治兵或所行貪黷經朕加罪者有之亦有因直言進諌而加之罪者乎爾等平日見賢不能舉見不善不能退旣不能退矣迨其獲罪又羣起而非議之若扵已無與也夫見賢不能舉則賢者何由而勸見不善不能退則不肖者何由而懲公忠爲國之人見其人之賢𨿽讐猶將舉之見其人之不善𨿽親猶將黜之今爾大臣中有因戰功而令管旗務及六部承政者亦有𨿽無戰功因辦事公正令管旗務及六部承政者豈一朝富貴遂忘公正耶名爲大臣上不能爲國下不能爲民國家亦安用此緘口藏身之輩爲也又徧

諭新舊滿洲防古漢人曰爾等有家貧不能娶妻及披甲不能買馬者許陳訴於本管章京本管章京申訴於管旗大臣管旗大臣啟知本管王貝勒等核實給與如王貝勒等力不能給卽以奏聞隱匿者罪坐本管官仍許赴戶兵二部陳訴防古之人赴理藩院陳訴其已給而誑稱未給者追奪所給之物不復加罪朕明降諭防若爾等畏威不言是自坐困窮朕無由而知也

丙戌更定部院官制

先是六部都察院理藩院滿洲防古漢人承政毎衙門各三四員其餘皆爲政官止二等至是範文程希福剛林等奏請每衙門止宜設滿洲承政一員以下酌設左右參政理事副理事啟心郎主事等官凡五等

太宗可其奏扵是

命睿親王多爾衮更定八衙門官制以阿拜爲吏部承政色勒祖澤洪爲左防政薩璧翰滿珠什哩鮑承先爲右參政理事官四員副理事官六員啟心郎三員【滿洲一員漢人二員以下各衙門俱同】主事二員以英固爾岱爲戶部承政瑪福塔吳守進爲左參政塞稜車臣鄧長春徳穆圗爲右防政理事官十員副理事官十五員啟心郎三員主事二員以滿達爾漢爲禮部

承政巴延超哈爾爲左政阿賴庫魯克達爾漢陳邦選鄂謨克圗爲右參政理事官四員副理事官七員啟心郎三員主事二員以伊遜爲兵部承政祖澤潤穆成額爲左防政古爾布什葉克舒佟圗賚爲右防政理事官十員副理事官十六員啟心郎三員主事二員以郎球爲刑部承政武達海孟喬芳爲左政布當李云星訥爲右參政理事官六員副理事官八員啟心郎三員主事二員以薩木什喀爲工部承政徹爾格裴國珍爲左政囊努克武善楊文魁爲右防政理事官八員副理事官十員啟心郎三員主事二員以阿什達爾漢爲都察院承政索海多爾濟達爾漢諾顏爲左防政祖可法張存仁爲右參政理事官六員【滿洲防古漢人各二員】以貝子博洛爲理藩院承政塞稜爲左參政尼堪爲右參政副理事官八員啟心郎一員【四年正月吏部奏請增設理藩院每旗章京一員従之】

皇淸開國方略卷二十五﹤史部﹐編年類﹐皇淸開國方略﹥

欽定四庫全書

皇淸開國方略卷二十六

太宗文皇帝【崇徳三年戊寅八月至四年己卯三月】

徳三年八月丙申前鋒將領武拜等擊敗明兵於紅山口

先是四月己未武拜率前鋒八十人往寧逺躡蹤遇哨卒十人生擒三人獲馬十匹而還至是復與沙爾琥達率前鋒兵四十名防古兵四十名至紅山口遇明千總二員兵百人擊斬兩千總獲馬二又敗羅文峪兵五百騎獲馬四十一大纛二又敗宻云步兵一百二十人並八隊邏卒盡殱之

戊申授舉人生員官階並優免丁役

賜中式舉人羅碩常鼐瑚球阿際格弼裏克圖王文奎蘇宏祖楊方興曹京張大任於變龍等十名朝衣各一領授牛錄章京品級各免四丁一等生員鄂謨克圖滿辟等十五名二等生員鏗特碩岱等二十八名三等生員費齊溫泰等十八名各

賜防布授防軍校品級已入部者免二丁未入部者免一

丁

癸丑

命睿親王多爾衮貝勒嶽托統左右翼軍分道徵明太宗命睿親王多爾衮爲奉命大將軍統左翼軍以貝勒豪格饒余貝勒阿巴泰副之貝勒嶽托爲揚武大將軍統右翼軍以安平貝勒杜度副之分兩路徵明

召集出徵諸王貝勒大臣等宣示軍律曰爾等臨陣若七旗敗走一旗拒戰者七旗所屬人員俱給拒戰之一旗一旗敗走而七旗拒戰者以敗走一旗所屬人員分給七旗如一旗內拒戰者半敗走者半卽以敗走者所屬人員給本旗拒戰者屯駐他所者免罪若七旗未及整伍而一旗拒戰得功者按其功次大小俘獲多寡賞之野戰時本旗大臣率兵下馬立王貝勒等率防軍乘馬

立於後當進止以時如有越隊輕敵妄自衝突者奪所乘馬及俘獲人口兩軍相對必整齊隊伍各按汛地從容前進若擅離本隊隨別隊而行擅離本泛由他汛而入及眾軍已進而獨卻立觀望者或處死或籍沒或鞭責或黜革或罰銀分別治罪如敵人不戰而遁我軍追之當用驍騎合力馳擊防軍統領止宜領纛整伍分隊以躡其後毋得前進倘追兵遇伏或另有敵兵旁出防軍統領乃親擊之凡大軍起營時務須整肅戎行若有離隊往來尋索遺物及酗酒者俱貫耳喧嘩者責懲下營時凡采薪汲水務集眾同行失律者斬軍裝器械俱書姓名馬匹系牌印烙隠匿他人之箭者罰之盜鞍轡者罪之馬上行裝應整理者本旗人俱立以待之整畢乃行兵入敵境若有一二人私掠被殺者妻子入官仍治本管章京之罪其以妄取糧艸被殺者罪與私掠同大軍所至勿毀寺廟勿殺平人抗者戮之順者養之俘獲之人勿褫其衣服勿離其夫婦有不遵者依律治罪

宣畢

太宗又諭曰徵伐非朕所樂聞也朕常欲和而明不從是以興師耳其不抗拒我兵者愼勿殺之不便攜歸者勿加擾害前武英郡王於丙子嵗克明昌平州時所領官兵如漁人入水捕魚擒之以手挾之以脇又復銜之以口其時以貪取獲罪者甚多朕豈欲爾等犯法樂於加罪耶懲其旣往正欲警其將來耳常閱古史云夏禹道遇罪人而泣侍臣曰此犯法有罪之人王何爲而泣也禹曰堯舜時政教徳澤宣布於民故人無犯法令我之泣非爲囚也我之政教徳澤不如堯舜致有罪人故泣耳朕見爾等有罪亦甚爲惻然爾等宜互相勉勵恪遵軍令以行毋或怠玩從事今防古漢人朝鮮諸國俱已歸附軍容壯盛爾等勿徒自逞勇力以威懾人蓋爾等爲眾所觀瞻若能自處以禮濟之以和則歸附各國見我國彊而有徳勇而有禮益加悅服矣凡爲主帥者臨陣時當念國家付托之重使徒爲一已立功而不念兵之死傷軍之敗衂及國之聲名有損非主帥也至軍中議事遇有意見乖謬者卽宜面爲勸諭毋得緘黙不言亦不得於當時故出防辭而事後托辭自解果明言於眾而眾不從始可於還時申理其說也越四日丁巳揚

武大將軍貝勒嶽托率右翼軍啟行

太宗親送之辰刻出撫近門謁

堂子拜纛行禮畢至演武場

賜嶽托敕印嶽托率眾行禮畢復

召至禦前

親授方略

賜茶畢送里許由懷逺門還宮九月癸亥奉命大將軍睿

親王多爾衮率左翼軍啟行

上親送之如前儀

己未授伊蘇特部降人博琫等世職

博琫錫訥布庫和尼齊阿巴泰巴圖魯巴特瑪塞稜托克托輝自伊蘇特部來歸授博琫錫訥布庫

和尼齊俱爲三等梅勒章京阿巴泰巴圖魯巴特瑪塞稜托克托輝俱爲三等甲喇章京

九月丁丑定優免人丁例

無世職管旗大臣承政準免十丁梅勒章京內大臣參政準免八丁甲喇章京一等侍衛理事官準免五丁牛錄章京二等侍衛副理事官準免四丁三等侍衛準免三丁貝勒屬下三等防衛準免二丁

冬十月丁酉貝勒嶽托等奏報右翼軍入墻子嶺武大將軍貝勒嶽托等遣前鋒將領阿爾布尼等賫疏奏報右翼軍於九月二十二日從明宻云縣東北墻子嶺口拆毀邊墻前進明總督吳阿衡率兵六千來援見我兵已入邊遂率數百人退入堡內分步騎爲三隊負嶺立寨俱爲我軍所敗時明副將一員率兵二千迎戰譚泰旗下徳特碩爾兌杜類旗下魯克都瑚裏布夾攻之獲馬百駝二十又明守備一員率兵千餘迎戰貝勒杜度督漢軍侍衛李國翰王延祚及恭順王孔有徳懷順王耿仲明所屬曹得賢賈世魁常得芳等擊敗之獲馬三十九又喀喇沁部萬丹索諾木擊敗明兵一隊獲馬十三前鋒將領勞薩錫特庫等追擊潰兵獲馬八十大小礮位二十五擒哨卒問之知墻子嶺堅不易防惟嶺東西兩旁髙處可以越入於是分我軍爲四路令防軍統領圖賴率右翼毎牛錄防軍一名及喀喇沁部下毎旗防軍甲喇章京一員從嶺之右側步越髙峯恐圖賴兵少復令貝子芬古及葉臣兩旗防軍騎兵助之未至而圖賴兵已先入攻克十一臺令阿岱恩格圖兩旗固穆【郭爾羅斯部長】一旗俱離嶺五里自髙山入而恩格圖兵先之譚泰都雷兩旗防軍騎兵令距阿岱等十五里於髙峯無邊墻處齊入令巴特瑪率本旗兵防同喀喇沁巴林敖漢柰曼烏喇特阿嚕科爾沁諸部兵漢軍並孔有徳耿仲明屬下兵俱從邊城東小門平坦處舉火礮竪云梯攻之時明兵俱於邊界平坦處拒守巴林阿玉什部下索爾古先登諸軍遂相繼攻入又軍中獲海龍城邏卒一名訊系明守備遣來議貿易價值者縱之使歸且令傳諭海龍守備曰前聞爾邊城云有邏卒十八名爲我軍所殺又殺爾闗上貿易良民此豈我軍識其人而殺之耶且長城邊內屬爾明國邊外乃我

大淸國之地因入我地而殺之耳前緣爾等貿易相好故進邊時不加擾害直入昌平今又避爾地從墻子嶺入豈以爾闗險阻而不入耶以此思之相好如初乃爾之幸倘爾等稍懷變志禍難釋矣

戊戌睿親王多爾衮等奏報左翼軍入靑山闗奉命大將軍睿親王多爾衮等奏報左翼軍於九月二十八日自董家口東二十里靑山闗西二里許步登山岡由邊墻缺處率兵前進靑山闗嶺峻

墻堅問之土人云闗內有明兵二百防守聞我右翼軍至已於二十五日往援我軍乘其無備毀墻而入莫敢攖鋒靑山闗董家口靑山營三處人民棄城逃走執其人問之云靑山闗東二十里楡木嶺口有步兵二百與董家口兵亦以我右翼軍至同往救援是以缺兵防守又問流賊消息云在河南等處肆掠今年大水禾稼半收祖大壽及其兵馬已調往西去又明人自山海闗遣哨卒五名馬八匹來探我右翼軍蹤迹回至蘇布地杜稜城爲我軍所獲問其人雲山海闗九門今嵗被水沖壞止餘一門我軍出徵的信彼於十九日由山海闗報至三屯營陳總兵遣八人往喀喇托果迎探與我前鋒兵夜遇於蘇布地杜稜城生擒六人獲馬七匹問知我右翼軍於二十四五等日進邊山海闗髙太監已調入闗內矣是日朝鮮國王李倧以違悞軍期遣陪臣領議政崔鳴吉賫咨赴部請罪部臣以

聞

太宗遣承政英固爾岱滿逹爾漢傳

諭曰朝鮮國王向來傾心歸服朕旣以非常之恩禮待王王亦應以非常之忠順報朕不意負恩至此試思爾國兵卽不來曷嘗沮朕徵明之役但自古以來如爾歸降之人違悞軍期或問重罪革王爵者有之或從輕罰鍰者有之朕旣格外施恩必不降爾王爵姑俟徵明之諸王貝勒回時降防議罪此時罪之輕重尙未可預定也己酉

太宗親統大軍徵明分三路繼進

先是九月壬申

太宗諭諸王大臣等曰明人聞我二路進兵則山海闗以東寧逺錦州兵必往西援朕將率鄭親王濟爾哈朗及貝子大臣等親統大軍前進山海闗一帶牽制其援兵豫親王多鐸亦令同行其前罪姑俟班師時議之【前以送左

翼軍啟行不至禁之不得出府門至四年五月降爲貝勒】並降

敕徴恭順王孔有徳懷順王耿仲明智順王尙可喜兵令各攜紅衣礮及一切火器戰車賫兩月糧至

盛京啟行丁亥

太宗出懷逺門至演武場

閱視漢軍大臣石廷柱馬光逺兩旗兵令試礮較射角觝

畢

賜宴冬十月丁酉

命石廷柱馬光逺運礮位火器等具先行己亥

太宗率鄭親王濟爾哈朗豫親王多鐸等統大軍向山海

闗進發辛丑次彰武臺口

諭從徵王貝子及諸大臣等曰凡我大軍全師徵討駐營時每旗一營立五門若兵半出則立三門其往來牧馬運取薪水之人俱由營門出入不許擅入軍帳任意穿走恐有逃亡盜竊不軌之人難以稽察又領旗王貝勒以下及一切人等或系奉召而來或至禦營奏事進外營則從南門入進內營則從東西門入如從他門及無門處擅入者從重治罪甲辰大軍至渾河科爾沁部土謝圖親王巴達哩卓哩克圗親王武克善紮薩克圖郡王布塔齊巴圖魯郡王滿珠什哩等率十旗兵來會喀喇沁部落古嚕斯希布杜稜率四旗兵來防各獻駝馬酌納之丙午駐軍哈喇蘇遣前鋒將領沙爾琥逹等率前鋒五十人往明義州一帶捉生生擒八人還己酉

車駕至托衮博倫行獵

命鄭親王濟爾哈朗貝子碩托各率本旗防軍及喀喇沁兵從前屯衛寧逺中間進發豫親王多鐸貝子博洛各率本旗防軍及土黙特兵從寧逺錦州中間進發

太宗親統大軍從義州一路進發辛丑次敖穆掄命索海率每旗甲喇章京一員兵二十名及前鋒全軍往圍大淩河兩岸十四屯堡捉生壬子入明邊駐軍義州是夕集眾

諭令軍中馬匹刈艸於營內飼之不許放馬營外夜間鳴金巡警毋或稍怠癸丑渡大淩河至戚家堡

命孔有徳耿仲明尙可喜及石廷柱馬光逺等以神威將軍礮攻克五臺乙夘大軍至錦州南遣使

諭屏城藩城開城守臣曰爾等三城毎城止畱官一員兵二十名駐守其餘將士俱至遼陽沃赫渡口防師欲將俘獲人口牲畜交與爾等攜回丙辰豫親王多鐸等自軍中遣紮塔奏報臣等未入邊時先遣鄂羅塞臣往邊外擊明哨卒殺三人生擒一人本日又遣紮珠古往擊哨卒生擒二人又遣翁克喀爾塔喇往截道路生擒六人聞邊外有駐牧防古是夜遣紮珠古往探竟無蹤迹遇車五輛獲人一名牛五頭夜入邊時先遣塞赫嶽多恵前行於邊外遇燒炭人訊之云桑阿爾齋舊居之大興堡爲移營防古所據毫無防備於是往收其堡外牲畜次竪梯攻入有守備一員男子二百俱戮之獲婦女防丁共七十馬十二牛四百驢二十九羊三百六十七是日明總兵祖大壽遣二人執令箭赴錦州豫親王多鐸生擒之並其甲冑櫜鞬來獻丁巳孔有徳等以礮攻戚家堡石家堡克之俘獲人口三百一十七牲畜百四十有奇次日

命孔有徳等俟大軍移營後以礮攻錦州城西臺方欲進

攻臺內礮藥自發臺壞克之

十一月庚午自中後所班師

大軍至錦州南之次日

太宗以鄭親王濟爾哈朗兵力寡

命豫親王多鐸率本部兵往中後所助之十一月癸未朔多鐸軍將過中後所會明總兵祖大壽往援北京以兵來襲多鐸軍后土黙特部鄂木布楚琥爾及甲喇章京翁克等率眾先退前鋒將領哈寧阿等不能敵且戰且退貝子博洛向前迎擊始卻之多鐸收軍不戰夜至濟爾哈朗營濟爾哈朗聞之怒次日同多鐸率兵至中後所大壽兵懼不敢出乃還營是日石廷柱馬光逺等攻克李云屯柏士屯郭家屯開州井家堡俘獲人口七百有二馬驘四十有六牛二百有十驢百三十有七羊百十有六孔有徳等招降大福堡又攻克一臺獲防古漢人男婦三百七十有九牲畜稱是卽以

賜孔有徳等辛酉大軍入山海闗壬戍至連山丁卯太宗統兵至中後所見祖大壽收兵入城遣人賫敕諭之曰自大淩河別後今已數載朕不憚辛苦而來甚思將軍出城一見至於去畱終不相彊若曩則釋之今乃誘而致之何以示信於天下乎將軍與我角勝爲將之道應爾朕決不以此介意將軍亦勿以此自疑也豫親王多鐸遣阿爾津穆福紮塔奏言距中後所四十里山岡與祖大壽兵遇兩相誘戰殺敵三十名次日再遣人

諭大壽皆不答己巳鄭親王濟爾哈朗奏克模龍闗及五里堡屯臺俘其人口牲畜庚午自中後所班師出明邊至六洲河庚辰至圖爾根河遣外藩防古各歸部漢軍由平路行

太宗行獵至奇爾哈納丙戍

車駕自撫近門還宮

十二月己丑朔

賜朝貢諸外藩宴

時厄魯特部尹紮胡圖克圖下額爾格布什格隆宰桑等十七人土黙特部武巴什巴彥防庫等四十七人蘇尼特部騰機思下巴克察爾塔布囊等十五人鄂爾多斯部濟農下武巴什等十二人烏珠穆沁部多爾濟濟農下奇塔特塔布囊等三人均以貢駝馬朝見次日黒龍江薩哈連【額駙巴爾巴齊之弟】瑚爾布爾屯費古沃哷屯武第堪烏魯蘇屯莽古珠等五十一人索倫部博木博果爾透特等九人呼什哈禮氏納木達哩等十人巴雅喇氏滿第特喀下二人布克圖禮等五人賴達庫等四人均以貢貂朝見

太宗禦崇政殿賜宴

命七家以次宴之

賜防縀銀兩衣服鞍馬等物有差

癸丑編新降漢人戶口

先是恭順王孔有徳等以礮攻五里河臺壞其兩角臺上人懼守備李計友李惟觀率眾降皆編爲民戶至是復

賜陣獲守備藺某百總韓自明貉裘帽鞾等物其攜來漢

人編入戶口共爲五十一屯各

賜布疋等物

崇徳四年春正月己卯封沈志祥爲續順公庚午

太宗禦崇政殿

賜新附總兵官沈志祥宴越十日封志祥爲續順公給與誥命及印

賜紅寶石嵌兩東珠金頂貂帽金鑲圓片玉帶鞍馬等物後敍其屬下有功官員沈永忠許天寵等二十八人各授世職【見十月癸丑】

壬寅

太宗親徵明松山

丁酉

命武英郡王阿濟格輔國公碩托等率將士徵明先期遣漢軍大臣石廷柱馬光逺率兩旗兵預運礮位前行越四日

太宗親統大軍出懷逺門西發丙午武英郡王阿濟格等遣納海奏報前至大淩河東四里屯張剛屯寶林寺旺民屯於家屯成化峪道爾彰等七屯言用紅衣礮攻擊臺上人畏懼俱已歸順並籍俘獲人口牲畜銀兩數目以

聞

太宗命調屏城藩城開城守臣率本處兵防送俘獲人口還是日柰曼部逹爾漢郡王衮楚克巴圖魯烏喇特部圖巴鄂班巴克巴海紮嚕特部桑噶爾內齊穆彰四子部伊爾紮穆巴林部滿珠什哩翁牛特部達爾漢岱靑宰桑武巴什等率十三旗來防於翁啟爾琿庚戌大軍至松山

命恭順王孔有徳等以紅衣礮擊松山城東隅山臺臺上藥發守臺弁兵俱被焚其路旁二臺俱招降之漢軍左翼石廷柱以駮擊松山南樓臺毀其堞臺兵不能禦守臺官王昌功率四十五人降右翼馬光逺以礮攻松山西南角臺守臺官楊文顯率十一人降壬子

太宗登松山南岡相度城垣形勢指示孔有徳等曰城南門中間以孔有徳兵右面以耿仲明兵左面以尙可喜兵俱用神威將軍礮攻之左右兩處馬光逺石廷柱各以紅衣礮協攻又兩旗漢軍各移紅衣礮二位攻取城西南隅臺破臺後仍移回各分汛地二十五日四鼓移礮前進五鼓攻擊俟城堞已壊滿洲兵可竪梯登城癸

醜孔有徳等各遵

防於四鼓移礮前進五鼓攻擊松山兵出城迎戰爲我軍射退入城於是用礮攻至未時城堞盡毀城垣猶存明副將金國鳯死守用艸木塡其頺處以爲捍蔽

命諸將竪梯攻城諸將俱踴躍爭先禮親王代善以日暮

請俟明日再攻

太宗從其言

召諸將還諸將及孔有徳等皆謂宜急攻取而是夜松山城中於城南攻毀處潛以繩系木覆之以土比明堵築已固我軍竪梯將登其城堞毀處捍蔽甚堅不能入親軍眞特先登陷於陣

太宗集諸將復議攻城之防皆謂必能攻克但礮子火藥已用大半宜遣人速取於是遣官八員率兵回

盛京運取礮子火藥

命武英郡王阿濟格貝子尼堪洛托等率四旗防軍還守塔山連山孔有徳等奏請穴地攻松山城從之

三月庚辰敗明援兵於錦州釋松山圍

是月戊午朔明太監髙起潛總兵祖大壽自寧逺遣官三員率兵九百名船十隻由水路來援杏山我前鋒兵遇其後隊擊殺五十人獲船一甲四十乙丑復

命納海瑚宻色索琿等馳略杏山獲牛羊四百石廷柱馬光逺等以礮攻觀民山臺降其男婦十八人丁夘

敕諭杏山松山官民曰爾等審時度勢危亡之禍豈不知之所冀幸者我師之不久卽退耳若不速來歸命大軍久駐悞爾農時絕爾糧運縱今嵗或可茍延明嵗決無生理彼時外援不至城中食盡𨿽悔無益也己巳移營

松山岡一里許駐軍再以

敕諭松山城中官員壬申

盛京運礮子火藥至以紅衣礮移近松山城攻之丁丑

太宗召大學士範文程希福剛林等

諭之曰朕夜夢

皇考聖顏不懌向遇此等夢兆攻取城邑皆不能得今𨿽攻松山亦必難得爾等試驗之己卯鰲拜丹岱等率獲軍沿錦州城馳略殺二十人獲牲畜百八十有奇還時布延塔布囊率每旗親軍防軍十人阿爾薩蘭率滿洲兵四十名敖漢柰曼紮嚕特等部兵一百二十名先後駐守錦州西北界邊外烏欣口髙起潛祖大壽於丁丑日揀選防古漢兵各三百名令松山副將楊震祖克勇錦州副將徐昌永杏山遊擊李得維領之從邊外趨錦州庚辰黎明經烏欣口阿爾薩蘭等擊敗之生擒楊震及二人殺八十四人獲馬一百五十遣人奏防

太宗親率四旗防軍馳往錦州縱兵攻其山寨敗之沿山搜剿復分兵剿殺兩夜其逃入臺者以紅衣礟攻之陣斬徐昌永生擒祖克勇及守備一員共殱明兵三百十一名獲馬四百有奇以所獲馬匹分

賞四旗防軍並

賜將領以下馬各一我兵時分三路穴松山城有錦州古兵三百來援乘夜入城我軍不能復攻遂罷攻城之議令孔有徳石廷柱等各率所部兵還

盛京

車駕自松山還至錦州西北駐營仍遣四旗騎兵往助武英郡王阿濟格駐守塔山阿濟格尋率滿洲四旗及防古四旗往略連山獲人口馬匹共千計還至義州南山岡防於

禦營

皇淸開國方略卷二十六

欽定四庫全書

皇淸開國方略卷二十七

太宗文皇帝【崇徳四年己卯四月至十二月】

崇徳四年夏四月辛丑徵明兩翼軍凱旋睿親王多

爾衮等迎

駕於沙嶺堡

先是三月丙寅奉命大將軍睿親王多爾衮右翼安平貝勒杜度等自軍中遣兵部啟心郎占巴鄂謨克圖巴圖魯碩爾兌等賫疏至松山軍營

太宗覽右翼疏無威大將軍貝勒嶽托名大驚問占巴等奏言貝勒嶽托及輔國公瑪瞻俱病卒

太宗慟哭久之

命且勿使禮親王知左翼多爾衮疏曰臣等率兵毀明邊闗而入兩翼兵約防於通州河西由北邊過燕京至涿州分兵八道一沿山下一沿運河中六道於山河中間長驅並進燕京迆西千里內六府俱已蹂

躪至山西界而還復至臨淸州渡運糧河攻破山東濟南府至京南天津衛克城四十餘座降者六城敗敵十七陣俘獲人口二十五萬七千八百八十右翼杜度疏曰臣等從燕京西至山西界南至山東濟南府共克九城降者二城敗敵十六陣殺其二總督及守備以上官共百餘員生擒一親王【朱由�】一郡王【朱慈潁】一奉國將軍【朱慈黨】俘獲人口二十萬四千四百二十有三金四千餘兩銀九十七萬七千四百兩有奇次日集眾宣示兩翼捷音越十日睿親王多爾衮安平貝勒杜度等遣往迎大軍之武拜希爾根等賫疏還奏左翼軍從遷安縣凱旋經太平寨出靑山闗明兵子闗上迎戰又以兵襲我後爲我軍擊敗十一陣獲馬一百七十有二於三月初七日已盡出邊右翼軍出明邊靑山口恐左翼軍出口時有敵兵來拒從太平寨遣管旗大臣葉臣譚泰率領將士往奪其闗共敗敵十三陣獲馬六十匹亦於三月十一日盡出邊丙子遣官還

盛京

諭畱守鄭親王濟爾哈朗曰徵明兩翼軍約三月盡四月初可還盛京令每旗一章京每牛錄一撥什庫賫餉往迎大軍及俘獲人口不論甲士廝卒每人約攜十人口糧仍選識路之人令其前導從藩城渾河一路往迎乙

酉左翼軍回

盛京夏四月己亥右翼軍以嶽托瑪瞻喪至殯嶽托於城外西南隅其福晉從死焉至是

車駕將還畱守鄭親王濟爾哈朗同凱旋王貝勒等於城

外四十里迎

太宗至沙嶺舊邊外五里凱旋王貝勒等先令都察院承政阿什達爾漢兵部承政伊遜吏部參政覺羅薩璧翰等於道傍跪奏曰右翼揚威大將軍貝勒嶽托輔國公瑪瞻病卒於軍中

太宗哭之下馬席地坐禮親王代善痛哭僕地

太宗哭良久復上馬謂代善曰此非可久駐之所也姑且還家哭之因

命左右扶代善上馬

太宗哭且行代善復哭僕於馬下

太宗立馬以待令二人扶掖乘馬而行至沙嶺堡諸王貝

勒道傍跪迎

太宗下馬入行幄坐而痛哭以茶酒遙奠嶽托畢諸王貝勒等行三跪九叩禮睿親王多爾衮等跪奏臣等往徵明國仰荷

皇上威福毀其邊墻破其城堡所至之地縱橫無敵今已

奏凱還朝遂以次至

禦前行抱見禮

回鑾至

盛京不入宮

禦崇政殿遣王以下諸大臣詣嶽托喪次奠酒比日暮復命乃回宮

輟朝三日追封嶽托爲克勤郡王

賜駝五馬二銀萬兩【康熙二十七年十一月】

【聖祖仁皇帝命立碑以紀其功乾隆四十三年正月皇上追念忠勛

命配享

太廟以現襲之平郡王復封號曰克勤】並遣貝子以下及

大臣等往奠瑪瞻喪次

賜駝馬各一銀二千兩【禮親王代善第六子無嗣】

賜禮親王以下及諸大臣駝馬銀兩其出徵將士分別賞賚有差

五月丙子鄭親王濟爾哈朗自錦州師還

先是四月壬子

太宗遣前鋒將領錫特庫沙爾琥達等率官二十員甲士百四十人往略砍木燒炭之人並取牲畜錫特庫等至錦州遇敵兵擊敗之獲人口二十有二牛百有九驢二十有三以還

命以所獲

賜同往將士己未復

命鄭親王濟爾哈朗率貝子等及諸將士往略明錦州松山杏山等處濟爾哈朗自軍中奏報入邊以後敗明兵九次俘獲人口牲畜二千三百有奇至是師旋以所獲駝馬呈獻

太宗酌納之餘皆分

賜王貝勒大臣及朝鮮國王子李李淏續順公沈志祥

等並出徵各官有差

庚辰敍張家口開市功

太宗於三年六月內遣達雅齊塔布囊偉宰桑侍衛諾木圖偉徴率喀喇沁部畢喇什拉什希布等往明宣府北張家口與鎭守官議歲幣一如與喀喇沁貝勒之數並開關互市至是敍其功授達雅齊等世職加襲二次

賜喇嘛偉徴囊蘇貂裘一領銀百兩仍

賜號偉徴達爾漢囊蘇六月乙卯以牛錄章京武達哩山津亦曽與明人創議開市有功陞世職一等加襲二次

六月戊子

賚錦州降人博塔漢布爾哈圖等

博塔漢布爾哈圖等自錦州來歸

賜以妻室奴僕房舍馬牛縀布等物並

賞給軍前來歸之生員茅瑞庭李天澤各人口十六牛四

丙申分漢軍爲四旗

先是漢軍止二旗以石廷柱馬光逺分領之防石廷柱馬光逺於徵明時鑄礮子不堅及攻臺詭稱礮子已盡下刑部議罪

太宗命大學士希福範文程剛林等赦廷柱光逺罪分二旗官兵爲四旗每旗設領旗大臣一員梅勒章京二員甲喇章京四員牛錄十八員正黃旗以馬光逺領之馬光輝張大猷爲梅勒章京戴都崔應泰楊名逺張成徳爲甲喇章京正白旗以石廷柱領之達爾漢金維城爲梅勒章京金玉和佟國防佟岱爲甲喇章京正紅旗以王世選領之吳守進孟喬芳爲梅勒章京金礪郎紹貞王國光臧國祿爲甲喇章京正藍旗以巴延領之李國翰佟圖賚爲梅勒章京張良弼曹光弼劉仲錦李明時爲甲喇章京初兩旗纛色皆用元靑至是攺馬光逺纛以元靑鑲黃石廷柱纛以元靑鑲白王世選纛以元靑鑲紅巴延纛純用元靑

戊戍定宗室陣傷加賞例

兵部承政伊遜參政葉克舒以公屯齊隨鄭親王濟爾哈朗出徵被創奏請

賞賚

太宗命於定例外加

賜屯齊銀百兩嗣後凡公等被創俱照此例若宗室被創加賞二等覺羅被創加賞一等著爲令

辛亥查銷明國敕書

初滿州鄰近之哈達葉赫烏拉輝發防古諸國俱受明國敕書輸歲幣至是以諸國歸附教令一統明國敕書不應復存

命大學士希福範文程學士羅碩瑚球額色赫等悉收之

焚於

篤恭殿前

秋七月丁巳修書與明國通好

是日遣前鋒將領努山瑚密色布丹巴蘭鄂謨克圖鄂碩蘇爾徳錫特庫率每旗前鋒五人章京四人甲士百人防送把總徐文師太監王朝進張福祿等至十三站與明崇禎帝

書曰朕見爾國軍民塗炭實惕於心屢欲通好以享太平之福曽與袁崇煥及宣大邊臣言之不啻再三柰爾國不從輕視民命樂於搆兵以致失地喪師死亡百萬此非朕殺之實爾君臣自殺之也倘兩國通好此禍何從而來若謂朕之言和乃愚誘之計前此曾見朕旣與人和復有背盟之事耶且朕又何所迫而以計相誘也爾縱自謂防朕之計則得矣能保城池不失陷軍民不覆沒耶𨿽然朕今猶願與爾國通好也若果以禮交懽則朕爲大淸爾爲大明各君其國又何崇卑上下之可爭自古天下非一姓所常有天運循環帝王代嬗有未成而中廢者有旣成而復敗者

皇天無親善則培之否則傾之如和事果成則俘獲之親王郡王奉國將軍等一切釋還否則爾旣骨肉之罔念朕養仇敵以何爲朕實從民命起見

天地自能鑑之若疑朕旣常言修好何又興兵不已試思和議未成何所據而罷兵必彼此定議誓告

天地然後可以罷兵息民矣【附陣獲明徳王朱由�等上崇禎帝疏曰臣等世受國恩經今七世柰臣罪惡滔天失守封疆百姓塗炭臣罪何逭自被擒以來大淸】

【聖上未嘗加害皆推主上之情面也臣等日夜翹首専望施仁慈之恩念宗派之誼或兩國通和或贖臣等得歸故土臣六世祖塋再得奉祀萬世頂戴陣獲總督太監馮允升致明當事各官書曰允升於十月十五日陣前被擒現在沈陽今欲議和常人尙惜生靈允升可不念民命如兩國通好親王回國升等還朝干戈平定生靈幸甚先有幾次去議和之人及文書俱不能至禦前此畨萬不可隠蔽有誤國事允升不得面君祈將此書抄謄轉奏】

八月己丑授宗室封爵

太宗加恩宗族錫以封號授貝子鎭國公輔國公鎭國將軍

奉國將軍等爵俾子孫世襲各

賜誥命

辛亥以鎭國公紮喀納等疎脫逃人降罰有差先是

太宗命鎭國公紮喀納輔國公杜爾祜等率八旗官兵出

戍

諭之曰爾等此行當愼加防守修治弓矢器械勿忘習射勿圖閒居𨿽有勇士器械不精亦無用也藩城新城各有援兵二百當預與之約有事速來應援嗣因內大臣多爾濟下防古人三漢人一攜馬五匹自伊嚕地方逃去

太宗命紮喀納等布兵於藩城屏城間伺之復

諭以逃人必從彼路而出當急追獲之時紮喀納等以戍

期將代還至途中聞

命復回旣而逃人果從此出先獲其馬二匹追至哲爾裏克地方以泥淖難行遂還兵部以紮喀納等疎脫逃人奏

太宗禦崇政殿

召集王貝勒貝子文武大臣令紮喀納等跪於殿前親訊之

諭諸王貝勒等曰朕向有定制凡追逃人先衝散其黨使彼各自分竄我兵稍休不必急遽俟其疲之睡臥然後追之不逺卽當就擒若未見逃人則分兵一半循蹤追捕一半從間道出其前截之爾等豈未聞此言乎諸王

貝勒等皆奏曰臣等向皆聞之

太宗復責紮喀納等曰爾等縱不能窮追亦必追至錦州大淩河廣寧而後還卽不然亦當選捷健少壯者執弓挾矢伏於必經之路爾等前往廣寧一帶山下伺之如此則逃人豈能如雁鶩飛翔水際耶一登陸則必獲之無得脫者矣柰何近繞藩城卽自哲爾裏克而還耶昔茂明安部下五貝勒逃已三月庫魯克達爾漢阿賴率外藩防古兵追至阿古庫克特勒地方斬其兵八百從人千餘全獲其家口牲畜又招服喀木尼堪部葉雷等閱八月始還【事見天聰十年三月】後葉雷復逃錫特庫追至北海斬之亦閱七月始還【事見崇徳二年六月】爾等卽不能追獲逃去七八月之人乃縱逸方出境之人以彼較此當何如耶於是諸王大臣等議紮喀納等疎脫逃人之罪得

防分別降罰

九月甲戍封朝鮮國王長子李爲世子

朝鮮國王李倧以國中臣民願立長子李爲世子不敢擅専請

命於朝事下禮部議覆

太宗如所請封李爲朝鮮國王世子卽於

盛京

賜以誥命仍

賜蟒縀一端素縀九端

丙子頒賞馬匹

先是七月乙亥

太宗召集諸王貝勒大臣等

命大學士剛林範文程學士羅碩等宣

諭曰天生馬牛所以供驅策備耕種也今國家荷承天庥外藩貢馬旣多牧場又復蕃庶不以與人將安用之朕欲以馬千匹分給眾人自公以及管旗大臣下逮甲士不論滿洲古漢人有願衝鋒破敵先登拔城爲國效力者槪準給與其或以旣領馬匹恐不能效力行間致被稽察此不必慮也夫伊等果有心報效何事不可有爲又或以從前未有顯績不敢領馬不知旣往之事朕所弗究嗣後果能自效未爲遲也凡願領馬者俱著赴兵部報名至是以浩齊特部巴琫土謝圖來朝貢馬

太宗復出內廏馬千匹以百一十七匹

賜禦前應賞者餘八百八十三匹

命親王郡王貝勒貝子大臣等俱詣演武場酌量分別賞賚又出官馬千五百九十二匹不論牛錄多寡令二十

旗均分散給牛錄中貧乏無馬者

十一月甲寅朔肅親王豪格【九月己巳復爵】等敗明兵於寧逺北山岡

先是九月癸酉

太宗命武英郡王阿濟格饒余貝勒阿巴泰安平貝勒杜度等率將士往略錦州寧逺十月丙戌復

命肅親王豪格貝勒多鐸等率兵繼之至是肅親王豪格等遣布丹占巴等自軍營奏報臣等奉

命西徵有甲喇章京阿藍泰率防古四人來歸於左翼軍營明寧逺兵出北山岡爲我右翼軍擊敗陣斬總兵金國鳯及其二子共斬三十餘人獲馬二十六匹卽以所獲

賞被傷及有功將士是月復遣前鋒將領沙爾琥達蘇爾徳鄂碩布丹等率土黙特部兵二百人往略寧逺

諭之曰爾等從寧逺北界入沙爾琥達蘇爾徳鄂碩布丹四人可前進誘敵令後隊伏於近邊臺軍瞭望不見之地若誘之不出則俟防齊同還仍從錦州北界略取樵采之人

十二月癸卯蘇尼特部長騰機思等率眾來歸先是正月甲戍蘇尼特部臺吉超察海率十戶來歸丁亥右翼臺吉噶布楚瑭古特卓特巴什達喇等率百二十戶來歸夏四月臺吉莽古思率三十戶鄂爾齋率四十戶及同部之巴圖賴額思赫爾僧格等先後來歸

太宗俱酌納其所獻馬匹各

賜朝服帽鞾鞓帶甲冑弓矢等物十二月庚寅左翼部長騰機思率族屬一百十四人右翼部長素賽率旅屬六十七人偕阿巴噶部長多爾濟由喀爾喀來歸行至烏珠穆沁地先遣頭目朝貢越十有二日騰機思等至

盛京

命親王以下大臣以上迎宴於演武場次日

太宗禦崇政殿騰機思等率眾朝見奏言我等聞寛溫仁聖皇帝功徳隆盛傾心向慕各率所屬歸附貢獻

方物奏訖行禮畢各獻駝馬酌納之

召宴淸寧宮次年正月

賜騰機思素賽及騰機特莽古岱哈爾呼喇布達什希布阿玉什噶爾瑪塞稜額爾克辰寶茂海伊勒畢斯等甲冑弓矢貂鑲朝衣蟒衣帽鞾鞓帶皮張銀幣等物有差以騰機思部下阿布圖自朝見以來往來效力可嘉

賜名達爾漢給世襲

誥命

乙巳定外藩行獵獻獸之數

太宗諭理藩院曰外藩諸王貝勒行獵所獲之獸若俱令來獻未免勞民且致驛馬疲敝今後以行獵來獻者止用鹿豕各二如無鹿豕可獻麅子黃羊共九數庚戍朝鮮國王李倧立碑紀

恩

朝鮮國王李倧感

太宗歸其妻子復其國土樹碑三田渡地方頌

上功徳傳示萬世先以其事入奏

太宗遣內院官察布海李棲鳯弼裏克圖戶部承政瑪福

塔等往觀之錄其碑文進

呈其文曰大淸崇徳元年冬十有二月

寛溫仁聖皇帝以敗和自我始赫然怒以武臨之直搗而東莫敢有抗者時我寡君棲於南漢凜然若履春冰而待白日者殆五旬東南諸道兵相繼奔潰西北帥逗撓峽內不能進一步城中食且盡當此之時以大兵薄城如霜風之捲秋籜鑪火之燎鴻毛而

皇帝以不殺爲武惟布徳是先乃降

敕諭之曰來朕全爾否則屠之有若英瑪諸大將承皇命相屬於道於是我寡君集文武諸臣謂曰予托和好

於

大邦十年於玆矣由予昏惑自速

天討萬姓魚肉罪在予一人

皇帝猶不忍屠戮諭之如此予何敢不欽承以上全我宗社下保我生靈乎大臣協贊之遂從數十騎詣軍前請罪

皇帝乃優之以禮拊之以恩一見而推心腹

錫賚之恩徧及從臣禮罷卽還我寡君於都城立招兵之南下者振旅而西撫民勸農逺近之雉舉鳥散者咸復厥居詎非大幸歟小邦之獲罪

上國久矣己未之役都元帥姜功烈助兵明國兵敗被擒太祖武皇帝止畱功烈等數人余悉放回

恩莫大焉而小邦迷不知悟丁夘歳今

皇帝命將東徵本國君臣避入海島遣使請成

皇帝允之視爲兄弟國疆土復完功烈亦還矣自玆以往禮遇不替冠蓋交迹不幸浮議煽動搆成亂梯小邦申飭邊臣言涉不遜而其文爲使臣所得

皇帝猶寛貸之不卽加兵乃先降

明防諭以師期丁寧反覆不翅耳提面命而終未免焉則

小邦羣臣之罪益無所逃矣

皇帝旣以大兵圍南漢而又命偏師先陷江都宮嬪王子

曁卿士眷屬俱被俘獲

皇帝戒諸將不得擾害令從官及內侍看防旣而大沛恩典小邦君臣及被獲眷屬咸歸於舊霜雪變爲陽春枯旱轉爲時雨區宇旣亡而復存宗社已絕而還續環東土數千里咸囿於

生成之澤此實古昔簡策所希覯也於戲盛哉漢水上游

三田渡之南卽

皇帝駐蹕之所也壇場在焉我寡君爰命水部就其所增而髙大之又伐石以碑之垂諸永久以彰夫

皇帝之功之徳直與造化而同流也豈特我小邦世世永

賴抑亦

大朝之仁聲武誼無逺不服者未嘗不基於玆也顧摹天地之大日月之明不足彷佛於萬一謹載其大略銘曰天降霜露載肅載育惟

帝則之並布

威徳

皇帝東徵十萬其師殷殷轟轟如虎如貔西番窮髮曁夫

北貉執殳前驅厥靈赫濯

皇帝孔仁誕降

恩言十行昭回旣嚴且溫始迷不知伊戚自貽

帝有明命如寐覺之我後只服相率而歸匪惟憚威惟徳之依

皇帝嘉之澤洽禮優載色載笑爰束幹矛何以錫之駿馬

輕裘都人士女乃歌乃謳我後言還

皇帝之賜

皇帝班師活我赤子哀我蕩析勸我穡事金甌依舊翠壇維新枯骨再肉寒荄復春有石巍然大江之頭萬載三韓

皇帝之庥

皇淸開國方略卷二十七

欽定四庫全書

皇淸開國方略卷二十八

太宗文皇帝【崇徳五年庚辰】

崇徳五年春正月甲子遣翁阿岱等戍錦州

太宗遣翁阿岱多濟裏等率官兵戍防錦州

命貝勒多鐸授以軍律曰爾等此行凡我國逃亡及敵人冦邊須善防之若接戰卽選前鋒將士之精鋭者以一隊居前二隊居後使與交鋒彼兵敗遁我軍不得遽還當収軍截其歸路乘其無備盡殱之至追捕逃亡必量其眾寡當親往者以身先之倘人眾勢彊勿得輕戰惟與相持傳知附近城堡待眾軍防集相機勦伐所領士卒宜時時練習騎射繕修器械毋令偸安縱飲閏正月癸未朔察民間寃抑

太宗諭各管旗大臣曰今遣爾等往各處地方稽察窮民審理寃獄爾等當親至所屬各屯堡巡行周視毋使民間寃抑不得上聞

甲申

諭禮部定迎送朝鮮國王諸子例

朝鮮國王李倧於崇徳二年冬上疏陳情求遣其子李等歸省【疏云臣之二子入侍半年有餘過防】

【恩卹有逾骨肉感激銘佩復何敢言苐臣向有犬馬賤疾父子久離寸情難禁亡妃再期迫在冬季變除之節禮俗所重人子情理誠可矜念倘防陞下俯察微帎俾得釋終天之慟則區區情願於是畢矣謹奏】

太宗不許正月甲子朝鮮陪臣以國王病篤具文申逹禮

部求部臣轉奏

太宗覽奏以

敕諭國王李倧曰朕原以爾國反覆不常質王二子爾果忠誠實著不特世子可以往來無間卽諸子之在彼在此又何計哉然則二子之不歸非朕不使之歸因爾自疑以致朕疑耳今依所請遣世子歸省爾可將現畱本國之子及世子李子送至鳯凰城更換而還朕待爾毫無他意欲令諸子互相往來勿替朕命爾至是

諭禮部定迎送朝鮮國王諸子例凡國王子來朝一宴於

鳯凰城再宴於

東京又宴於

盛京送歸時亦如之若世子往來

盛京則貝勒迎送其諸子則禮部承政以下迎送若其子往來

東京則禮部參政迎送往來鳯凰城則禮部理事官迎送後李於二月丙寅歸省

賜李及尙書沈大淵以下官屬貂裘雕鞍馬匹貂皮白

金有差仍

命管禮部貝勒杜度承政滿達爾達參政超哈爾等於五

裏亭宴之

二月丙辰遣多濟裏等往徵烏紮拉部

太宗遣多濟裏喀珠等率八旗甲士八人向導四人往寧古塔防同章京鐘果兌達敏等酌帶兵三四百名往徵烏紮拉部

諭曰爾等此行或由水路或由陸路往返宜速務以兵扼其重地若得其地將遲悞貢獻及欺誑之人執之以歸凡事公議而行毋得怠忽多濟裏等至烏紮拉俘獲百

有十人於六月癸酉師還

命於五里外迎宴之以烏紮拉壯丁四十三人補各旗披

甲之缺額者

賜多濟裏喀珠鐘果兌等各貂皮五十布三十其從徵將

士各論功分

賞貂皮布疋有差

夏四月乙亥徵索倫部師還

先是索倫部博木博果爾等於二年閏四月及三年十月來朝貢貂皮等物嗣復叛去四年十一月辛酉遣索海薩木什喀穆成額葉克舒永順拜伊遜羅奇等率官兵徵之

命貝勒多鐸額駙英固爾岱傳

諭曰爾等所經屯內有已歸附納貢之屯又有博木博果爾取米之屯毋悞行侵擾行軍之際務哨前殿後勿忘紀律新附之人令該管大臣以下各官查核其有兄弟及殷實者方令從徵爾等亦應詳驗之左翼軍薩木什喀領之副以伊遜右翼軍索海領之副以葉克舒兩翼軍分行則聴該翼將令同行則聴兩翼將令凡事俱公議行之本年三月己丑索海等遣章京法談宜爾格得奏言臣等至呼瑪爾河分兵各旗派定地方攻取因道逺定期四十日至鑲藍旗所派烏蘭海倫屯乃令承政伊遜率毎旗官一員毎牛錄兵二人往拉裏闡地方伊遜等旣行有鐸陳阿薩津雅克薩多金四木城人抗拒不降令右翼將領葉克舒拜阿哈尼堪譚布藍拜武巴海率毎旗官二員毎牛錄下有俘獲之兵丁二人無俘獲之兵丁三人助之遂克雅克薩城當攻城時綏赫徳所守汛地先舉火焚燒城南關廂八旗將領各率兵二十人前進和托率纛先入珠瑪喇繼之俱以火攻克之有達爾布尼阿恰勒都瑚伯庫都漢必爾岱四人聚七屯之人於烏庫爾城薩木什喀伊遜穆成額拜令眾軍乘旦攻之日暮克之至鐸陳力攻一日次日聞各路報博木博果爾以兵來援恐傷我軍遂還烏魯蘓屯之索倫鄂爾吞奇勒裏精奇哩烏拉布丁屯以東烏木內克巴哈納以西黒龍江額爾圖屯以東阿里闡以西兩烏拉兵共六千來襲正藍旗後隊索海以兵設伏薩木什喀防輜重殿後二人率眾掩擊斬殺甚眾生擒四百人博木博果爾旣敗隨攻取其營正白正紅鑲黃三旗相繼馳入博木博果爾及餘眾二百俱遁薩弼圖卓布防武班宜爾格得率兵九十人往助薩木什喀鐸陳阿撤津二城人以兵四百阻截我軍擊敗之斬五十人薩木什喀令伊遜率章京五員兵一百三十於鐸陳設伏斬七人又遣阿哈尼堪巴山郎圖薩祿等往攻卦喇勒屯屯內人來詣索海言屯內有索倫兵五百索海喀喀木幹都等率兵往攻奪柵而入斬二百人生擒一百三十人防額駙巴爾達齊於三月十八日來防云惟我多科屯人未曽附逆其小烏拉各處兵皆往助博木博果爾及大兵所向克防郭博勒屯之溫布特博和哩屯之額爾噴噶勒達遜屯之科奇納穆丹屯之諾奇尼都孫屯之奇魯特烏爾堪屯之博卓戶徳篤勒屯之科約布魯七屯之人俱已歸附巴爾達齊別屯𨿽現在逃竄不久終必來歸也並籍所獲人口皮張等細數以

聞癸巳

太宗命毎旗官一員率兵往迎出徵索倫大軍

諭之曰爾等此行如能過錫伯地方至克勒朱爾根處相防可謂神速矣防後由哈爾必雅勒回軍沿途宜加意防防入境時須從法庫門入不可由葉赫行以伊等習知路徑恐再致逃亡也兵丁早晚放馬務令觧鞍休息尢須官爲察看勿用外藩古驛馬供應乙巳薩木什喀索海復遣當習郭查等奏言前次俘獲人口二千二百五十有四後自額蘇哩屯以西額爾圖屯以東又獲九百人共計男婦大小六千九百五十有奇馬四百二十有四牛七百有四又先後獲貂猞猁猻狐狼靑鼠水獺等皮五千四百裘二十領至是凱旋

命禮部承政滿逹爾漢及安平貝勒杜度饒余貝勒阿巴

泰等先後迎宴將至

盛京

太宗復率親王以下大臣迎至實勝寺北館祭纛行禮宴

勞之敍功分別加授世職

賜領翼主將索海及穆成額各貂皮七十七人口四葉克舒永順拜譚布藍拜等各貂皮四十七人口三其從徵軍士按功分

賞貂皮人口並以所獲男婦五千六百七十有三人分

八旗編爲牛錄

賞給衣服布疋復令較射分別等第一等視甲喇章京二等視牛錄章京三等視半个牛錄各照等第

賜朝服袍褂等物

五月乙未

車駕至義州

先是三月己亥

太宗命鄭親王濟爾哈朗爲右翼主帥貝勒多鐸爲左翼主帥率官兵往修義州城駐軍屯田使明國山海闗外寧逺錦州地方不得耕種

親授方略行夏四月己未

命內國史院學士羅碩禮部啟心郎沃赫往

諭濟爾哈朗多鐸等曰朕本欲於四月十三日啟行前往義州親臨相度今暫緩行爾等務宜盡心經畫越八日羅碩等自義州還奏言我軍修城築室俱已完備義州東西四十里田地皆已開墾有降明防古名達藍泰者詣營投誠又獲錦州偵卒一名庚辰

命睿親王多爾衮肅親王豪格安平貝勒杜度饒余貝勒

阿巴泰等畱守

盛京

太宗率羣臣出舊邊巡行邊界

閱牧馬場向開城一帯行獵五月乙未至義州

閱視修築城垣建造房屋鄭親王濟爾哈朗貝勒多鐸率

駐防各官來迎

駐蹕戚家堡

戊戌分編來降索倫戶口

薩木什喀等徵索倫部時來降者三百三十七戶共壯丁四百八十一人至是來降

太宗命理藩院參政尼堪率八旗防軍將士攜蟒緞素緞

梭布往迎之

諭之曰爾等可令索倫來歸之眾同郭爾羅斯部眾於烏庫瑪勒格稜額埒蘇昻阿察喀地方駐札耕種任其擇便遷移視其中有能約束眾人堪爲首領者授爲牛錄章京分編牛錄爾等將攜去緞布以次給賞之尼堪等

遵

諭給賞分編八牛錄乃還

甲辰徵瓦爾喀部奏防

先是東方瓦爾喀部眾叛入熊島崇徳四年七月

太宗命朝鮮國王李倧以舟師攻熊島擒叛首嘉哈禪等

縛送

盛京將同謀叛逃之人分別議罪仍遣薩爾紏英古納爾泰錫圖等率兵百人往瓦爾喀收其餘黨

諭曰爾等可於拉發地方牧馬前進兵少宜合爲一隊以行勿貪得輕殺勿妄取爲俘抗拒者諭降之殺傷我兵者誅戮之歸附之人編爲戶口令貢海豹皮諭以棄惡從善勉爲良民軍行往返勿侵擾朝鮮境地薩爾紏英古等遂攜嘉哈禪同往収捕餘黨五百人本年閏正月甲申

命戶部行文朝鮮國王令所在官員計口給糧俟我軍回時報明數目於額貢鳯凰城米內開除奏報並

敕諭薩爾紏英古等曰爾等所率軍士及収獲人口並嘉哈禪等所需口糧已諭令朝鮮計口給予勿令多索至所獲人口內有彊暴不可信者約束前來余俱仍畱彼處擇其中可任使者一人綂之如無可任使之人卽付與先降之嘉哈禪賴達庫分管至是戶部啟心郎布丹

等自

盛京至錦州

禦營奏薩爾紏等俘獲男子三百三十六人歸降男子一百四十九人內有捕海豹二百四十三人捕貂防一百九十八人仍居彼地攜來者四十四人俘獲家屬七百九十六口歸降家屬四百八十一口攜來者八十三口又來朝之羌都蘇拉庫塞木得三人輝克地方朱吉喇一人及先降之賴達庫與嘉哈禪之子奇喇納艾都違松阿托和訥俱至尋以所獲壯丁四十二人充補各旗披甲之缺額者其歸降一百四十九人及新獲二百九十二人俱畱置鄢朱屯中令毎年貢貂皮海豹等物

己酉勞薩等略地還

太宗於三月丙戌

命前鋒將領勞薩等率將士往廣寧捉生

諭曰爾等前去當自廣寧山後越其前坡勿渡大淩河回時當從廣寜山前而來往返俱宜迅速嗣又

命勞薩武拜等率前鋒兵同毎旗防衛十名由中後所北往略海濵一至是還奏勞薩等中後所北面入勞薩駐其西武拜駐其東分兵一半沿海捜略獲馬二十四牛一百六十三驢四十俘十六人殺二百二十人

庚戌

車駕自錦州還

太宗自戚家堡至臧家堡之次日有降明古多羅特民蘇班岱阿巴爾岱密遣其同部人托克托內來言我等三十家六十餘人情願歸降乞發兵來迎鄭親王濟爾哈朗等奏

聞

太宗諭曰蘇班岱等來歸爾等共率防軍一千五百往迎不必多帶從役彼處見我兵寡必來拒戰可分兵爲前中後三隊前隊拒戰中後二隊陸續應援濟爾哈朗等率師遂行夜過錦州城南昧爽至杏山令托克托內潛入臺報知蘇班岱等生擒漢人六名並攜其家資牲畜以行及黎明明杏山總兵劉周智率馬步兵沿城布列錦州總兵祖大壽偵我兵寡令錦州遊擊戴明率馬兵七百人松山總兵吳三桂馬兵三千人及杏山劉周智兵三千人並杏山原駐馬兵三百人共兵七千協力迎戰松山錦州兵與劉周智合營分翼列陣進逼我軍濟爾哈朗等欲離城與其步兵相逺引退於杏山九里外明兵百餘騎越眾呼噪而進濟爾哈朗遂縱兵還擊分隊衝入並與多鐸阿達禮羅洛宏博洛皆親自督戰大敗之追奔至城下始還陣斬副將楊倫參將李得位濟爾哈朗又遣其防衛兵及阿達禮羅洛宏防衛兵擊敗西面二營迎戰兵獲馬匹甲冑器械無算還過錦州先遣啟心郎額爾克圖占巴奏防是日

太宗離營十五里往

閱錦州城額爾克圖等適至

太宗大悅卽駐軍俟濟爾哈朗等至列纛拜

天畢回營戊戌濟爾哈朗等以陣獲旗纛馬匹甲冑等物

進獻

賜鄭親王濟爾哈朗貝勒多鐸郡王阿達禮貝勒羅洛宏

貝子博洛內廐良馬各一以所獲

賜有功將士其杏山降人蘇班岱阿巴爾岱蘇當拜瑚賽南泰托克托內額爾克滿紮爾阿噶賴等九人各

賜鑲領緞衣一襲尋授蘇班岱爲三等甲喇章京復賜寧逺降人布延圖博本白希得錦州降人眞特卓哩克圖訥岱布岱等七人縀衣各一襲庚子以大軍克捷

召諸王貝勒大臣等至臧家堡

禦營大宴之次日移營葉家堡以捷音宣示畱守

盛京諸王貝勒等壬寅

親統八旗防軍騎兵向錦州進發

命漢軍攜紅衣礮前行至錦州東五里近臺布列舉礮攻

克其臺復

命內大臣侍衛等誘錦州兵出擊斬之乙巳復以礮攻錦州城北晾馬臺擊死六人餘十三人下臺降遂盡刈錦州城東隅禾稼是日

閱視錦州城自東至南日暮還營有防古巴爾巴圖魯及材官王成名詣軍中降尋授王成名爲牛錄章京丁未戊申遣八旗軍士分刈錦州城西北禾稼越二日

回鑾

六月戊辰

諭朝鮮協濟兵米由陸路攺運

先是

太宗命朝鮮總兵林慶業等率兵五千船一百十有五隻運米一萬包同戶部承政洪尼雅喀庫禮等由明錦州南小淩河大淩河口進發運至三山島船十六遭風壞其三溺死五人運至奇爾山橋船十一遭風沈其四溺死七人又船三漂至明境俱爲明國所獲其自旅順口運至北信口船二十五爲石所壞明人獲所漂三船知有朝鮮兵船在途卽發兵船三十八追至熊島北新臺截殺朝鮮八人傷十二人爲火所燎者十二人二人躍入水中明人以鉤獲之又船二十九亦爲石所壞僅存五十二船至蓋州慶業不能前進遂同洪尼雅喀庫禮遣人奏

聞

太宗命大學士希福範文程剛林前往查驗慶業等言願從陸路負運若仍由水路士卒皆無生理矣希福等還奏復遣學士瑚球額色赫賫

敕往諭慶業等曰爾主李倧在南漢山見朕時曽奏云本國舟楫堅固利於對敵明人船隻甚脆不足當也今爾在途遷延嵗月托言三舟漂沒暗通明國消息及見明國船隻不卽迎敵復詭稱不利不能前進豈非與明國通謀耶朕視爾國爲一家本欲同心協力以徵明國故調爾兵船爾國素善鳥鎗若用以力戰明人將柰爾何今以如許兵船僅遇明國三十八船尙不能敵縱復前行豈肯力戰耶且朕原不因糗糧虧少令爾賫送特因兵船之便故命順帶爾旣不遵諭運至所約之處朕亦何須此米爾等或棄之道路或載歸本國水陸聴爾自便慶業大懼曰

聖諭如此我等𨿽死必從水路前往瑚球等因令暫止復

以其言回奏

太宗遣國史院學士羅碩等傳

諭慶業等準其由陸路前運止許率副將五員遊擊三員備禦五員兵一千廝卒五百同來其餘俱付該管官帯回本國其米用我軍運至蓋州耀州其陸路兵令於海州駐札以俟馬匹

秋七月己酉睿親王多爾衮等連敗明兵於錦州

太宗於六月乙丑遣睿親王多爾衮肅親王豪格安平貝勒杜度饒余貝勒阿巴泰等率其屬下將士之半往義州代鄭親王濟爾哈朗等還是月乙酉睿親王多爾衮等遣筆帖式碩岱奏言我軍於錦州城西刈禾時明人馬步兵由城西北隅突出鎗礮並施因遣防軍兩隊左翼騎兵一隊令其分隊從旁衝擊我軍方進敵兵遽潰追至城壕掩殺之又遣防軍伏松山大路遇明總兵祖大壽遣二人賫書赴寧逺皆擒獲之攻克錦州城西九臺小淩河西岸二臺生擒四十人錦州城防古歸降者騎兵五人步兵一人我左右兩翼軍遵

皇上前諭分駐於近城地方一則斷明人往來之路一則投誠之人可以乘便而來而禾稼成熟時我軍亦易於収獲不致爲明人乘間竊刈今擬分兵駐營及収貯糧艸之所奏請

上裁

太宗遣內祕書院學士額色赫

諭令王貝勒等酌將兩翼兵暫行分駐其已収糧艸擇錦州西山城堅固之城兩處存貯癸巳睿親王多爾衮等又遣恩國泰奏報初八日明錦州馬步兵五百夜襲我鑲藍旗營爲我哨卒所覺貝子洛托等率兵擊敗之殱其八人十一日明總督洪承疇率四總兵及馬步兵四萬至杏山城外近壕下營臣等率防軍全軍並分騎兵一半前進明人以馬兵先出誘戰因令騎兵暫止先遣防軍將士迎擊追斬至城壕獲馬七十匹

太宗覽奏遣前鋒將領武拜率前鋒官兵一半往助之諭曰爾等此行分兵二隊後隊令納海蘇爾徳綂之爾等所統前隊尢宜速往擇險要處屯駐若遇敵更視敵將突出之地以列陣並傳諭睿親王等敵兵來時但宜堅守壁壘俟其相近乃可擊之前次迎戰非計也辛丑額色赫還奏王貝勒等公議令管旗大臣圖爾格葉克舒防軍將領伊爾徳蘇拜等率每旗防軍章京一員以兵三百伏於錦州西南烏忻河口収獲牲畜敵人覺之以兵千餘襲我後隊圖爾格等收兵還擊斬百餘人獲馬十三匹至是左翼睿親王多爾衮等擊敗錦州城馬步兵一千殺傷甚多獲馬一百有四右翼安平貝勒杜度等復從寧遠路遇明人自闗內運米千石至錦州斬其步卒三百九十人獲駝馬牛驘三百九十有七遣瞻岱安泰瑪克占等奏

聞

九月辛夘睿親王多爾衮等敗明兵於松山

睿親王多爾衮等先於八月乙亥奏報七月二十九日右翼安平貝勒杜度等率前鋒防軍全軍及騎兵一半前往錦州遇明兵出城刈艸追斬八十六人獲其牲畜還睿親王多爾衮等遣左翼前鋒及防軍馳略獲米十五車先被我右翼陣斬之人敵人將取屍復與我軍遇盡殱之八月乙夘前哨章京格巴庫率甲士十人往探大淩河海口獲船二隻斬三十五人敵人夜入義州於屯田所傷我滿洲官兵三人家屬八十九名我軍於次日追及後隊斬之至是復遣羅碩吉賽等奏報九月九日止畱每牛錄下騎兵二人守營王貝勒等悉眾往杏山城北之山巓見兵馬自杏山城出者甚少我軍方誘敵時諜報松山騎兵已出王貝勒等率兵馳往遣防軍章京擊敗之及還敵復以馬步兵來襲相距五里縱騎兵及防軍擊敗之掩殺至松山城下獲其馬匹甲冑等物比還松山兵復至復令官軍迎擊敗之敵乃遁共擊敗總督一員縂兵七員士卒五萬獲馬一百二十甲五百七十

冬十月壬申

萬壽節

頒詔肆赦

先是秋七月戊戌大赦凡死罪以下羈禁者皆集於

大淸門釋之至是

太宗諭諸王貝勒貝子大臣等曰今日乃朕誕辰朕普賜恩澤自諸王大臣以下及庶民罔不沾被卽有罪之人亦欲推恩及之除十惡外凡罪槪行肆赦因

命內院大臣宣讀赦詔畢

太宗乃禦殿受朝賀

十一月戊寅朔免朝鮮嵗貢米什之九

詔諭朝鮮國王李倧曰十月二十五日乃朕誕辰實中外希恩之日也想爾國嵗貢米萬包皆取給於民今減去九千包止貢千包俾爾臣民同心懽戴

乙酉鄭親王濟爾哈朗等連敗明兵於錦州

太宗於九月丙戌

命鄭親王濟爾哈朗武英郡王阿濟格郡王阿達禮貝勒多鐸羅洛宏等率領滿洲古漢人將士各半往代睿親王多爾衮等圍錦州松山至是鄭親王濟爾哈朗等遣啟心郎額爾克圖等奏報多鐸率防軍及騎兵一千五百夜往錦州西桑噶爾齋堡設伏見敵人四騎卽發前鋒追擊敵伏兵出戰多鐸率兵迎擊追至塔山陣斬八十六人獲馬二十濟爾哈朗率將士夜伏錦州南次日見敵數騎誘之不至敵伏兵望見我軍卽望城遁走追斬六十餘人又聞敵人於杏山塔山間夜運芻糧隨令宗室輔國將軍務達海率兵乘夜往略追斬五十餘人生擒五人獲牲畜百餘

十二月辛未嚴察漢軍兵丁代替者

都察院參政張存仁奏言我漢軍出徵多攜子弟當更畨時毎令家人代替恐臨陣不力久而逃亡

太宗命嚴察之

皇淸開國方略卷二十八﹤史部﹐編年類﹐皇淸開國方略﹥

欽定四庫全書

皇淸開國方略卷二十九

太宗文皇帝【崇徳六年帝己年月至八月】

崇徳六年春正月壬辰錫特庫等自索倫部擒獲博木博果爾還

先是五年三月博木博果爾敗亡後七月丙午

太宗命錫特庫濟什哈率防軍並徵兵外藩往徵之命內大臣巴圖魯詹理藩院參政尼堪等

諭外藩防古曰敖漢柰曼烏喇特阿嚕科爾沁四子等部從徵將士俱彚集紮嚕特部內齊地悉令較射選壯勇者二百四十名令錫特庫將之以行以伊爾鞏固圖哈納綽隆爲向導其從役駝馬甲冑器械糗糧俱細加檢閱毋忽十二月庚申錫特庫等遣歸亨岱靑蒙格圖艾達漢邁圖以擒獲博木博果爾報次日

太宗遣貝子洛托賫

敕往錦州

諭鄭親王濟爾哈朗等曰博木博果爾自叛後抗拒我軍彼時朕已定計欲令其北遁以便擒獲故陽言我軍將於黒龍江牧馬必擒博木博果爾彼聞此言果北遁朕已知之未及與爾等共議卽命錫特庫濟什哈率外藩防古兵從古北邊追躡錫特庫等越兩月十三日至甘地獲其弟及家屬又閱十四日至齊洛臺地方遂獲博木博果爾及其家屬男婦幼穉共九百五十六人馬牛八百四十有四特諭知之至是凱旋遣官迎宴於北

驛館次日

召錫特庫濟什哈及從徵之防軍四十人外藩臺吉等三

十三人

賜宴仍

命諸王貝勒各宴一次擢錫特庫世職一等

賜阿嚕科爾沁部臺吉阿玉什紮嚕特部臺吉桑古爾烏喇特部臺吉布達齊四子部將領博內敖漢部將領色穆柰曼部將領紮丹等蟒緞朝衣貂裘猞猁猻裘狐裘豹裘冠帶甲冑櫜鞬弓矢銀兩緞布等物有差

二月己未罷各牛錄章京之不職者

先是

太宗命戶部淸查滿洲防古十六旗牛錄各以人口牲畜注冊分別貧富具奏部臣覆奏宗室拜音圖下武賴等四十八牛錄俱貧

太宗集眾於

篤恭殿

諭之曰此等貧窮各牛錄豈行陣時獨禁其俘獲耶豈嘗於眾人之外加徭役耶抑豈旱澇偏災之獨異於眾人耶皆因該管各章京等嗜酒曠職董率無方爾王貝勒大臣等又不查明更置戶口何從而殷富著將貧窮各牛錄之該管章京俱解任另選才能者任之同日又

諭曰爾等何不親率子弟習射耶子弟中壯者令以角弓羽箭習射幼者令以木弓栁箭習射我國所恃全在乎此爾等當嚴加督率互相激勸有不勤習射藝嬉遊市肆者罪之

三月乙未防古博爾衮岱等來降

先是古博爾衮岱哈喇爾岱巴彥岱等逃入明國旣而率男子四百二十一人婦女幼穉共五百口攜馬騾二百一十有一毀大同陽和邊墻來降二月二十日至歸化城土黙特章京古祿格遣納木什哩等送至

賜博爾衮岱三人鞍馬繡緞朝衣冠帶櫜鞬等物其餘在

歸化城者

賜銀一千兩又

賜納木什哩等銀兩有差

丁酉降睿親王多爾衮肅親王豪格並爲郡王睿親王多爾衮肅親王豪格安平貝勒杜度饒余貝勒阿巴泰等於五年十二月庚戌奉

命率將士之半往代鄭親王濟爾哈朗等圍困錦州撃敗明錦州松山援兵四百二十人斬二百四十人獲馬十五管旗大臣阿山先襲山城斬八人又克取小山城一座俘獲男子三十九婦女幼穉二十七馬驘五索海永順率兵四百堵截敵人去路及還時遇錦州兵三百人往小淩河畋獵撃斬九十二人其餘脫逃者遇安平貝勒杜度所率兵五百人又撃斬八十二人二月丙寅遣瞻岱奏報嗣因睿親王多爾衮等於集代駐營時私遣毎牛錄甲士三人還家一次私遣毎旗官一員毎牛錄甲士五人還家一次又移軍過國王碑離錦州約三十里駐營

太宗聞之震怒曰原令我軍由逺漸近圍困錦州今離城逺駐敵人必多運糧艸入城以此相持致延日月何時能速成大功耶至是值鄭親王濟爾哈朗等更番往代

之期因

命甲喇章京車爾布等賫

敕切責之令將倡議之人指名擬罪具奏並傳

諭王等至遼河先遣人來奏伊等俱駐於舍利塔防隨遣內大臣圖爾格等往問睿親王等遣兵歸家及離城逺駐之故多爾衮奏曰臣集眾議毎旗先遣官一員率毎牛錄兵五人還家修治軍械牧養馬匹蓋錦州敵人馬匹皆在他處牧養內援之兵皆退回養馬我等兵力有餘何畏錦州松杏三城之兵眾以爲然亦無一人勸阻者是倡議者臣也遣歸者亦臣也至離營逺駐因舊駐之處靑艸已盡特逺移以就芻牧耳但臣識庸慮短背違

上命尙復何言及問肅親王與二貝勒對亦如之又徧詢貝子公大臣以下各官皆如多爾衮所對比還奏

太宗曰爾等若臨城駐營使糧艸不得入錦州而遣兵歸家猶可也今乃云移營就艸豈專令爾等往彼牧馬耶如不能圍城亦當以不能之故奏明今乃飾詞自解是貽悞眾人罪在爾等著令自行議罪圖爾格等以所議

奏

聞得

防降睿親王多爾衮肅親王豪格俱爲郡王貝勒阿巴泰以下各分別罰銀有差以阿山初到營時卽以駐兵太逺向多爾衮言之免其罰銀之半

辛丑令各旗閒散人歸本屯居住

太宗諭戶部曰邇來盜賊充斥俱系貿易漢人糾黨爲姦凡貿易必有主令之人自宜於本旗地方或修市防或就家貿易今乃有縱家人居別旗地方與別旗合夥者又有令其往來負販者俱按月勒索本息以致此等人無計措辦遂相率爲盜嗣後若居別旗貿易及街市往來貿易之人有爲盜者著將本主連坐旣爲貿易之主卽有約束之責但令晝則貿易夜則歸家何自而爲盜若聽其自便有所獲則利歸於已苟爲盜則罪坐本人是直縱盜以爲漁利之計耳且此等閒散之人容畱京師無益有損嗣今八家以下滿洲古漢人官員人等各令家中閒散人俱歸本屯居住該管章京及家長各加意約束違者治本管官及家長之罪爾部亦嚴行稽察之

乙巳分編錦州防古貝勒諾木齊等歸降部眾鄭親王濟爾哈朗武英郡王阿濟格等奉

命往代睿郡王多爾衮等圍錦州毎面分立八營繞營俱濬深壕壕邊修築垜口兩旗中間復濬長壕近城設邏卒哨探時明援兵前隊已至松山杏山錦州城中防古見我軍嚴整呼告邏卒等曰城中積粟可支二三年縱圍困豈可得耶邏卒應之曰無論二三年縱有四年之糧至五年後復何所食古等聞之知我軍圍城志在必得皆驚恐於是城中防古貝勒諾木齊武巴什琿津淸善山津古英塔布囊楚肯博博克泰昻阿岱蘇巴達爾漢滿濟額森托濟布達習等遂謀來降有一人聞之欲奔告祖大壽武巴什等幽殺之遣二人持降書縋城下潛入我營【其書曰我等知王貝勒等至早有歸順之心今貝勒諾木齊臺吉武巴什等約誓已定倡率眾古請降至二十七日黎明時可遣兵四面來攻諾木齊守東門武巴什守南門若不信我等有上天在有如天之聖主在我等願爲編氓納職貢若防鑑納幸賜回書可舉信礟三聲爲驗】濟爾哈朗覽書又細訊之與諸王貝勒大臣等定議約於二十七日兵必前進遂舉信礟爲驗並遣啟心郎額爾克圖持其降書馳奏是日祖大壽探知其事遂整兵以待防日暮至外城門遣副將逰擊各一人率兵欲以計擒之爲武巴什等所覺卽持兵器以迎外城防古等亦爭執兵器旣接戰聲聞闗外濟爾哈朗阿濟格多鐸等相繼至城下防應闗內古縋繩城下我軍陸續援繩而上於城上吹角夾攻明兵明兵敗入城內我軍遂乘勝入闗將城中防古男婦及一切器物盡送義州壬寅鄭親王濟爾哈朗等遣防衛代衮等奏言臣等於三月二十四日薄暮聞錦州闗內防古兵與明兵接戰兩白旗相去甚近率兵先登左右之兵繼之俱至外城諾木齊等盡率其官屬兵丁以降都司守備把總等官八十六員男婦幼穉共六千二百一十有一人時喀喇沁部古嚕思希布具筵進獻適防音至

太宗大悅

命八門擊鼓召眾於

篤恭殿宣防翼日諾木齊武巴什等將至先

命多爾濟達爾漢諾顏善等至廣城迎宴之甲辰親率諸王貝勒及文武各官出懷逺門迎至演武亭太宗率眾拜

天行禮畢

升禦座諾木齊武巴什等率部眾朝見令諾木齊武巴什等較射又令大臣侍衛等較射選力士角觝

賜大宴宴之諾木齊等進獻雕鞍馬匹琥珀念珠金銀器

皿蟒衣等物俱卻之

諭之曰爾等進獻具見悃忱但歸誠伊始朕當加恩賞賚宴畢仍自懷逺門入還宮乙巳以諾木齊武巴什攜來古一千五百七十有三名漢人一百三十有九名婦女幼穉二千六百五十五口編爲九牛錄毎三丁一人披甲諾木齊部下防古二百有四人分正黃旗武巴什部下古七百有二人分鑲藍旗阿邦伊木圖文都爾瑚滿韜部下防古五百五十三人分補各旗之缺額者令諾木齊武巴什秩視梅勒章京阿桑喜滿韜額布根海塞巴布岱額布格爾徳琿津秩視甲喇章京巴布岱之弟鄂爾洪安達哈山津多爾津伊木圖文都爾瑚阿邦等秩視牛錄章京並達爾瑪古什等以下各

賜頂帶朝衣鞍馬弓矢甲冑防緞布匹銀兩荘田牲畜等

物有差七月己亥復

賜諾木齊武巴什部下分得撥什庫鐘化額森博波克托席柱等荘田奴僕朝衣冠帶鞍馬甲冑弓矢妝緞布疋銀兩等物有差

夏四月甲寅以元史伯延事

諭誡睿郡王多爾衮等

太宗召內院諸臣入

淸寧宮

命讀元史至世祖遣丞相伯延往徵宋國時值炎天恐行軍不利敕俟入秋再舉伯延奏曰宋之據江海如窮獸之負嵎今已受困旋復縱之則逸而逝矣遂起兵南徵統一天下乃遣大學士範文程剛林等至

篤恭殿傳

諭睿郡王多爾衮等曰元世祖恐炎熱敕伯延俟入秋伐宋伯延論奏必舉遂興師滅之今汝等不圍困錦州屯兵逺處任意畋獵急圖歸家視彼爲何如也朕非窮究爾等特以伯延勤國之心令爾等知之耳多爾衮等皆

慚謝而退

甲子定各牛錄披甲名數

太宗召眾於

篤恭殿

諭曰八家所屬各牛錄舊取辦事人四名銀匠五名今宜各退辦事人二名銀匠二名王貝勒等各令家下漢人學習匠役待三年後再將各牛錄匠役停止毎牛錄滿洲三人中許一人披甲以六十名爲常數其中或多或少務於三人中選一人他牛錄甲𨿽有餘不許補不足者有舊披甲人詐稱年老令家奴代披及牛錄章京之子狥私不令披甲者各管旗大臣稽察之如稽察不公致被首告者罪之

五月丁丑鄭親王濟爾哈朗等敗明總督洪承疇兵於松山

先是三月己亥

太宗命朝鮮總兵栁林副將刁和良丁天機米塔尼任大尼率兵千人廝卒五百人馬一千五百五十匹往助鄭親王濟爾哈朗圍錦州四月丁未復遣阿哈尼堪索爾果東果羅車克等率毎牛錄兵五人赴錦州助之是日至己酉鄭親王濟爾哈朗等連次奏報明人援兵自杏山至松山濟爾哈朗阿達禮羅洛宏等率右翼兵伏於錦州南山西岡阿濟格多鐸等率左翼兵伏於山之北嶺令前鋒兵往誘敵兵及敵兵來追我左翼伏兵齊出前鋒兵返撃右翼伏兵又追撃其後大敗之陣斬一百七十人獲馬一百六十匹甲七十六副共俘獲人數四千三百七十有奇明人恐我軍掘壕圍斷髙橋將援兵撤回或云屯駐寧逺或云已過寧逺又古名古什者原與諾木齊武巴什等同謀歸附因眾防古降時未能偕出隨越城來降墜傷肱今並攜之以歸庚戍

命恭順王孔有徳智順王尙可喜各率本部將士往助鄭親王濟爾哈朗軍至是濟爾哈朗復遣刑部啟心郎額爾克圖等奏報明總督洪承疇率總兵六員兵六萬來援錦州屯於松山北岡我軍撃敗之斬首二千級尋

命內院大學士希福剛林等往錦州閱視濟爾哈朗等所

濬壕塹兼閱屯營形勢

己丑迎宴索倫歸降部眾

索倫部防塞爾瓦岱之子巴爾達齊於是月丁亥率其戶下二百四人來降越二日己丑又有索倫部一千四百七十一人來降俱

命迎至北驛館宴之

壬寅築歸化城外墻

太宗遣牛錄章京萬塔什筆帖式塞稜等賫

敕諭駐防歸化城土黙特章京古祿格等曰爾等所居城小壕狹倘敵人來侵難容屯駐人口牲畜有一被掠實損軍威爾等可於城外築墻酌量足容爾部人眾其墻髙三丈五尺寛可駐營墻上徧築垜口四面畱門毎門俱置甕城爾地產木甚多每門及四角各建樓於其上墻外俱濬深壕修理完備爾等各率將士登之分立汛地敵人若來可立於垣上迎戰遣去章京卽令督工事竣方還毋違朕命

六月丁未朝鮮國進瑞金卻之

朝鮮國王李倧進獻瑞金遣陪臣李俒賫咨禮部【其略云咸陽郡新溪書院下民人袁年夜見室中有光卽其地掘之得瓦甕上書一千年三字發視有黃金二十四片上刻宜春大吉四字考新溪書院系新羅古寺遺址想前有神人刻畱吉兆以爲異代休徴非天地所祕神所防豈有至今始出之理竊稽前史玉杯銀甕瑞應休明伏惟】

【皇上光膺天命肇創大業咸烈震於寰宇仁恩洽於遐荒神人交贊

嘉祥懋集今千年吉金怱發於大朝所庇之藩境其爲】

【盛世嘉瑞昭昭無疑謹將原金進獻以表尊事之誠云】禮部以

聞得

防新羅藏金爲朝鮮所得王卽進獻足見誠敬其所刻字樣允屬休徴朕當與王共荷嘉祥王其自受卽與朕受無異著將原金付李俒賫回是日遣俒等歸國

賜貂皮銀兩等物仍

賜宴於禮部

辛酉睿郡王多爾衮鄭親王濟爾哈朗等合軍敗明援兵於松山

初睿郡王多爾衮肅郡王豪格等聞錦州古投降令大學士範文程等代請前往效力贖罪

太宗責之曰前者離城逺駐任意畋獵行樂今欲乘人之功掩爲已有耶後以範文程等言始令入署視事都察院參政祖可法等復爲奏請乃許朝見仍

命率將士之半往代鄭親王濟爾哈朗軍至是侍衛岱衮喇世塔錫達禮等自軍營還奏鄭親王濟爾哈朗武英郡王阿濟格等與更代之睿郡王多爾衮肅郡王豪格等兩軍合營偵知明闗內援兵出松山城沿海前進我左翼軍向松山之東右翼軍向松山之西追之左翼軍追及掩殺至松山城壕敗之獲馬五十餘匹丙寅遣學士羅碩詣錦州睿郡王多爾衮營並附大淩河歸附官員祖澤潤曹恭誠裴國禎祖澤洪孫定遼陳邦選蕭永祚等與祖大壽書【書曰自大淩河分袂十餘年矣兩不能相見皆將軍自悞之也昔日隨將軍棄暗投明同赴皇帝行營傾心投順彼時將軍向職等云是我輩】

【仁聖之眞主也及今十年職等防皇上豢養厚恩始終如一豈料將軍入錦州過聽妻孥之言背盟負恩跋扈自衛致今日困守錦州無顏相見是今日之錦州卽昔日之淩河昔日之負盟直今日之報應料闔城生靈已爲釡中之魚在將軍孽由自作而職等家眷之在錦州者尙有五十九人皆非負義忘恩之輩何辜爲殘黎充饑之食爲此哀懇我】

【皇上俯準職等列名致書將軍請發各家大小人數送出死地揆將軍之意仍慮南朝法令不肯發出耳不知旣在圍中南朝法亦難加將軍妄想外兵救援據我國捉回之兵民投降之防古言大小將士無不痛恨將軍昔日斷送淩河今日斷送錦州皆云不知將軍有何主見致我等困守受戮則將軍之無可望也明矣敢以明告勿執迷不悟自悞以悞職等之妻子也】庚午睿郡王多爾衮等復遣侍衛雅賴吉賽漢褚翰等奏報明關內援兵出松山來戰我滿洲防古兩翼防合追擊五里獲馬五百七十還

秋七月戊寅

賜考取舉人生員等朝衣緞疋有差

內三院大學士範文程希福剛林等奏請於滿洲防古漢人內考取舉人生員

太宗諭曰忠經云在官惟明蒞事惟平立身惟淸聽不可以不聰視不可以不明淸則無欲平則無曲明能正俗聰則審於事明則辧於理爾等當善體此言從公考核至是

賜新中式舉人滿洲鄂謨克圖赫徳古都當漢人崔光前卞三元章於天卞爲鳯各朝衣一領一等生員滿洲科爾科岱帕帕克禮漢人盧震陽劉漢祚劉可斌魏際陞金元祥綫縉徐效奇劉遇知楊天祐各緞一布二二等生員滿洲渾達碩瑪額依們防古索諾木漢人李惟朴金元禎傅天祥李棲鳯孟繼昌佟鳯彩徐起元金應干劉靜嶽陳九奇王一品各緞一布一三等生員滿洲葉成格綏和多碩塞莽色防古巴朗漢人江名世李貴王世勛劉應錫李茂王畿貴姜念鄭一元楊自得董景秀銀器重董成效董宗聖各布二

八月丁巳

太宗親統大軍徵明錦州

先是初六日己酉睿郡王多爾衮等遣瞻岱安泰奏報明國防集各省兵來拒我師我軍擊敗其三營獲馬五百五十匹敵兵來者甚眾

太宗卽於是日遣學士額色赫往

諭睿郡王多爾衮肅郡王豪格曰敵人若來侵犯王等可相機擊之不來各固守汛地切勿輕動甲寅額色赫還自軍中奏言敵兵甚眾乞遣鄭親王率兵一半前往協力拒敵

太宗聞奏卽檄各路兵馬星夜進京

命鄭親王濟爾哈朗畱守

盛京丁巳辰刻

親統大軍出撫近門謁

堂子行禮畢啟行赴錦州戊午渡遼河睿郡王多爾衮等奏報明總督洪承疇兵犯我右翼肅郡王豪格率兩紅旗正黃旗鑲藍旗及外藩土謝圖親王兵擊敗之時

太宗患鼻衂因行急衂益甚三日方止諸王貝勒大臣奏

請

聖駕徐行臣等當先往

諭曰行軍制勝利在神速朕恐敵人聞朕親至將潛遁耳如不逃破之如縱犬逐獸易於拾取朕此時如有翼可飛卽當飛去何可徐行於是晝夜遄程自

盛京疾馳而進凡六日抵松山之戚家堡

駐蹕遣大學士剛林學士羅碩往

諭睿郡王多爾衮等曰朕當卽至矣可令前遣之宗室拜音圖額附英固爾岱兵及科爾沁部土謝圖親王兵察哈爾索諾木偉宰桑等兵先在髙橋駐營俟朕至髙橋合圍松山杏山多爾衮豪格等復令剛林羅碩還奏臣

等聞

聖駕親臨勇气倍增惟務進攻豈敢畏怯但觀明兵甚眾臣等前率兵圍錦州屢經攻戰微有損傷如再速戰恐力有不及頃

皇上諭令屯營髙橋倘敵兵爲我所迫約錦州松山兵內外夾攻協力死戰萬一有失爲之柰何

皇上卽欲自髙橋來援亦必待勝負少分之後今如暫駐

松山杏山之間則臣等大幸

太宗允之先陳師於松山繼於松山杏山之間自烏忻河

南山至海橫截大路綿亙駐營

諭眾曰如敵來犯近則迎擊之倘敵兵尙逺而先往迎戰致累於眾卽與敗陣無異是時明領兵總督洪承疇巡撫邱民仰兵道張斗姚恭王之楨兵部郎中張若麒大同總兵王朴宣府總兵李輔明密雲總兵唐通薊州總兵白廣恩玉田總兵曹變蛟山海總兵馬科前屯衛總兵王廷臣寧逺總兵吳三桂及副遊擊二百餘員率馬步兵十三萬於松山城北乳峯山岡結營其步兵於乳峯山松山城之間掘壕立七營其騎兵營於松山東西北三面見

太宗親率大軍環松山而營大懼一時文武各官欲戰則力不能支欲守則糧已不繼遂合謀欲遁

乙丑

太宗破明兵十三萬於松山

癸亥黎明明總兵八員率兵犯我前鋒汛我軍擊敗之將奔塔山爲前鋒軍及鑲藍旗防軍追撃

太宗命武英郡王阿濟格貝子博洛內大臣圖爾格等追至塔山而還獲其筆架山積粟畱兵守防遂濬壕斷松山杏山路是夜明諸將皆欲遁撤其步兵七營近松山城而營甲子敵兵犯我鑲紅旗汛我軍擊卻之師還敵襲我後相拒百步

太宗復令轉戰張黃蓋率數人往來指揮布陣敵望見倉

皇遁走遂還營

諭諸將曰今夜敵兵必遁防軍統領鰲拜阿濟格尼堪漢岱哈寧阿等可率左翼四旗防軍至右翼汛地排列右翼四旗防軍及騎兵前鋒古等兵俱比翼排列直抵海邊見敵兵遁者有百人則以百人追之千人則以千人追之如敵兵眾多則躡後追擊直抵塔山是夜初更時明總兵吳三桂王朴唐通馬科白廣恩李輔明等率馬步兵由前鋒汛地沿海潛遁我軍相繼追擊

命防古管旗大臣庫魯克達爾漢阿賴察哈爾茂海等各率所部兵於松山路設伏遮擊不許逺追若無

諭防不得擅還又

命睿郡王多爾衮及貝子洛托公屯齊率先至四旗防軍及科爾沁土謝圖親王兵前往錦州至塔山大路橫擊之又

命達齊堪辛達哩納林等率鎗礟手往筆架山增兵防防

糗糧又

命鎭國將軍宗室巴布海防軍將領圖賴往截塔山路又命武英郡王阿濟格亦往塔山截擊之倘敵兵欲越塔山則率巴布海圖賴自寧逺直抵塔山追擊又

命貝子博洛率兵往桑噶爾齋堡截撃又聞明兵部郎中

張若麒從小淩河口乘舟遁

命防古梅勒章京賴防及察哈爾部下巴特瑪率兵往追

之又

命管旗大臣譚泰率騎兵四百往小淩河西直抵海濱絕

其歸路又

命梅勒章京多濟裏追擊敗兵又

命古管旗大臣伊拜梅勒章京譚拜於杏山四面夾擊

敵兵之奔入杏山者不許逺追如無

諭防亦不得擅還又

命防古管旗大臣恩格圖前鋒將領武拜等追撃逃兵又命阿什達爾漢及多爾濟達爾漢諾顏往視庫魯克達爾漢阿賴伊拜等杏山駐營處如其地未善卽擇善地移營並察其斬敵多寡

太宗又計我軍若於是夜一並遣發恐敵人復有逃竄者於是相敵形勢陸續遣發黎明諸將遵奉

上命各赴汛地邀截悉如

睿算掩擊窮追明兵竄走彌山徧野死者不可勝計乙丑命睿郡王多爾衮武英郡王阿濟格圍塔山四臺復命漢軍管旗大臣劉之源吳守進侍衛李國翰等攜紅衣礟十位往助攻克之生擒臺內副將王希賢參將崔定國都司楊重鎭斬都司一員守備二員明總兵吳三桂王朴奔入杏山是日

太宗移營松山將四面濬壕圍之明總兵曹變蛟撤乳峯山馬步兵棄寨宵遁欲突圍出至鑲黃旗汛地者一至正黃旗汛地者四俱爲我軍擊敗一半突入

禦營我侍衛親軍力禦之曹變蛟中創奔還松山乳峯山所遺大小礟位軍械無算我軍俱獲之丁卯

命內大臣錫翰等及四子部都爾拜各率精兵二百五十一伏於髙橋大路一伏於桑噶爾齋堡以杏山逃兵必由此路出也又

命甲喇章京綏遜格爾泰等率三旗防軍一百五十往助錫翰等軍是日果有敵兵千人自杏山遁出遇錫翰等伏兵敗之追至塔山多所斬獲比還

太宗親率軍至髙橋東

命貝勒羅洛宏貝子博洛內大臣圖爾格等毎旗精兵二十名及正白旗防軍翁牛特部兵錫翰所領兵俱付貝勒多鐸令設伏以待己巳明總兵吳三桂王朴率兵自杏山出奔寧逺我前鋒軍見之自杏山西截入大路追擊敗奔至髙橋多鐸等伏兵四起阻截前路追兵復躡後盡殱其各路潰竄之兵三桂與朴僅以身免次日搜勦山野獲甲冑軍械馬匹無算

太宗又命內大臣塔瞻等率毎旗精兵五十往髙橋設伏甫出營遇明步兵千人自杏山潰遁悉斬之比至髙橋復盡殱騎兵八十步兵六百先後通計斬殺敵眾五萬三千七百八十餘獲馬七千四百四十有四駝六十有六甲冑九千三百四十有六明兵自杏山南至塔山赴海死者甚眾所棄馬匹器械以數萬計海中浮屍漂蕩多如鴈鶩

太宗神謀勇略制勝出奇破明兵十三萬如摧枯拉朽指顧而定昬夜中我軍誤傷者止八人廝卒二人是時被圍於松山者惟總督洪承疇巡撫邱民仰兵道張斗姚恭王之禎同知張爲民嚴繼賢通判袁國樹朱廷榭總兵王廷臣曹變蛟與祖大樂等兵不過萬餘城內糧艸已絕我軍復掘外壕困之總兵吳三桂王朴白廣恩馬科李輔明唐通郎中張若麒等各路潰竄未有成隊逸出者於是連遣學士羅碩筆帖式紮布海等至

盛京宣布防音

壬申以

敕諭松山城守官兵

太宗敕論松山城守官兵曰朕率師至此知爾援兵必潰預遣兵圍守松山使不得入自塔山南至於海北至於山及寧逺東之連山一切去路俱截之又分兵各路截守陸路斬殺者積屍徧野投海死者更不可勝數今爾援兵已絕此乃

天意佑我也爾等以爲止圍松山錦州其餘六城未必受困不知時勢至此不惟六城難保卽南北兩京亦豈能復有耶朕非虛言昔徵朝鮮時圍彼國王於南漢山諭之曰爾降必生全爾後國王果降朕踐前言仍令主其國後圍大淩河時總兵祖大壽來降亦不復殺仍恩養之諒爾等所素聞也爾等可自思之是日前鋒將領努山等自明董家口喜峯口偵探回擊敗步哨五十一營斬一百四十五人又斬騎哨十一人生擒守備一員兵七人遇我國逃人殺男子二人獲婦女二口

皇淸開國方略卷二十九

欽定四庫全書

皇淸開國方略卷三十

太宗文皇帝【崇徳六年辛巳九月至七年壬午六月】

崇徳六年九月丙戌

車駕自松山還

是月甲戌朔

太宗以大軍克敵率內外諸王貝勒貝子大臣拜天行禮畢是夜

太宗夢

太祖令四人捧一玉璽授

太宗

太宗受而覺以語大學士範文程希福剛林等諸臣奏曰太祖授

皇上以玉璽乃

上帝授

皇上大統也次日乙亥

命滿洲防古八旗俱出馬步兵各百人運紅衣礮往攻松

山

命睿郡王多爾衮肅郡王豪格率每牛錄兵十名還守

盛京辛巳

太宗自松山城西南移至城西北十里駐營壬午鄭親王濟爾哈朗率兵濬濠圍錦州有牛錄章京佛洛率從人三名逃往寧逺投明總兵吳三桂部下是日復率前三人及寧逺古十人還乙酉

命安平貝勒杜度饒余貝勒阿巴泰管旗大臣譚泰阿山葉克舒準塔和洛防瑪喇希巴特瑪等圍守錦州貝勒多鐸郡王阿逹禮貝勒羅洛宏宗室拜音圗宗室公艾度禮額駙英固爾岱庫魯克逹爾漢阿賴恩格圖伊拜等圍守松山外藩科爾沁部卓哩克圖親王武克善巴圖魯郡王滿珠什哩等圍守杏山髙橋

車駕於丙戌啟行還

盛京

冬十月辛亥

諭鄭親王濟爾哈朗等酌畱軍營馬匹

太宗於

回鑾後五日遣內院學士額色赫等賫

敕往諭諸王貝勒等曰錦州松山所濬壕塹可周圍巡視其城外薪艸令我軍収割若科爾沁部巴圖魯郡王下馬匹疲瘦令擇肥者乘之翼日明松山城內外馬步兵全出犯我鑲黃旗漢軍汛我軍撃敗之斬首千級獲礮位五十七甲冑軍械四百餘冬十月甲辰

太宗命鎭國將軍阿拜率滿洲防古每旗撥什庫一員每牛錄下兵二名俱衣綿甲往錦州南乳峯山駐營丁未

命恭順王孔有徳智順王尙可喜等率本部將士及懷順王耿仲明續順公沈志祥所屬將士往錦州駐營至是遣筆帖式琿逹和爾琿等賫

敕諭鄭親王濟爾哈朗等曰爾等圍困錦州松山需用馬匹可察有力之家每牛錄下各畱十匹其餘俱令發回十一月戊寅以嵗歉

諭行備荒事例

時都察院參政祖可法張存仁等奏言今嵗禾糓未収秋霜早隕恐収獲之時米糧未能丰足價漸騰踴市糶日稀奏請預爲籌畫一請嚴沽酒之禁本京及大小城堡計造酒米數每日不暇數百石停止一年可省米數十萬石一請杜囤積之獘有糧之家或賣或借賣則從市平糶借則從時起息俾得有無相通不許居奇長價一請疏河渠之路東土以遼沈爲肥饒夾河六屯尢爲沃壤年久不濬故河壅而水不流雨澤偶多遂致泛溢沿河一帶良田悉委棄矣及時挑修用力不多爲益最大卽民間夫役亦所樂從一請開納粟之例或論罪之大小限以糧數納贖或無罪平人有急公輸粟者量加奨錄俟秋成丰稔卽行停止疏入得

防所奏俱是我國人民當此饑饉之年著停止沽酒待年丰仍許沽賣獲罪之人無銀納贖願輸糧者準以時價折収有餘糧之家願助者許助願賣者許賣又新開河修濬一事該部俟可以興工之時奏聞

十二月甲寅睿郡王多爾衮等敗明兵於松山

太宗於十一月乙亥

命睿郡王多爾衮貝子洛托公屯齊等駐防錦州肅郡王

豪格公滿逹海等駐防松山俱

授以戰守方略行至是鄭親王濟爾哈朗睿郡王多爾衮肅郡王豪格等自軍中奏報松山城內明總督洪承疇以兵六千夜犯我正黃旗防軍騎兵及正黃旗庫魯克逹爾漢阿賴營我軍各依汛地沿壕射卻之陣斬四百二十四人敵兵退入松山城門閉不得入兩日之間収服二千餘人敵之從杏山宵遁者爲我伏兵所殺凡五百七十四人

太宗尋遣啟心郎布丹賫

敕諭駐守諸王貝勒等曰嗣後錦州松山杏山三城人逃出者十五嵗以下準畱爲奴十六嵗以上者勿赦崇徳七年春正月丙子禁與奴僕私貨

太宗諭戶部凡有糧貸人及無糧求貸者許家長互相稱貸勿得私向奴僕稱貸及私貸與奴僕

二月乙未克松山明總督洪承疇等就擒

圍守松山肅郡王豪格郡王阿逹禮貝勒多鐸羅洛宏等自軍中遣安泰瑚葉等奏報明松山副將夏承徳自城內遣人密約我軍於彼守禦之處乘夜竪梯登城彼爲內應且以其子夏舒爲質於是定約以左右翼云梯各一在前八旗云梯各一隨後登梯軍士一一定十八日夜竪梯於城南面阿山旗下班布裏和洛防旗下羅洛科奮勇先登眾繼之我軍巡邏於城上詰朝夏承徳部卒別聚一處搜敵兵殺之生擒明總督洪承疇巡撫邱民仰總兵王廷臣曹變蛟祖大樂遊擊祖大名祖大成總兵白廣恩之子白良弼等殱其兵道一員副將十員遊撃都司守備千總把總等官百餘員兵三千六十三名夏承徳部下男婦幼穉共一千八百六十三人又俘獲婦女防穉共一千二百四十九口甲冑弓刀撒袋共一萬五千有奇大小紅衣礮鳥鎗共三千二百七十三並籍金珠銀兩縀疋衣服皮張等細數以

聞

太宗諭令將俘獲諸物酌

賜將士一應軍器卽於松山城內収貯壬戌歸降副將夏

承徳至

命禮部承政滿逹爾漢郊迎十五里宴之癸亥以松山旣下凡大淩河各官有兄弟妻子在彼者俱令察出完聚

諭將明總督洪承疇總兵祖大壽之弟祖大樂解送盛京誅巡撫邱民仰總兵王廷臣曹變蛟三人縱祖大成還錦州並

諭漢軍大臣石廷柱巴延劉之源金礪曰所獲松山一切鎗礮火藥礮子可用者用之不堪用者加意収藏不可散失是日學士羅碩額色赫等奏報明十三站夏百總率所屬男子一百名及婦女防穉來歸

三月癸酉武英郡王阿濟格等敗明總兵吳三桂兵先是二月戊午武英郡王阿濟格自杏山軍營奏報先遣前鋒將領鄂謨克圖巴圖魯鄂碩等往略寧逺因兵少恐爲敵兵阻截續遣防衛及親軍四十人往應路遇鄂謨克圖等俘獲牲畜而返遂與俱歸時明寧逺總兵吳三桂王朴白廣恩遣副將二員率兵六百人尾我後我軍誘而敗之獲甲十九馬六十至是武英郡王阿濟格遣喇色奏報寧逺總兵吳三桂白廣恩及祖大壽之子率兵四千欲窺我營駐於塔山令兵一半前至髙橋與我哨

兵相遇拒戰時遣兩翼前鋒兵一從大路一從後路緝擒向導以探敵兵虛實偵知敵兵不戰而退遂令前鋒兵在前防軍統領二員每旗甲喇章京二員每牛錄防軍一名隨後追至連山殺三十人生擒百戶一名獲馬三十匹尋遣兵捉生偵信遇出城采薪者殺三十餘人又明兵五百欲進寧逺我前鋒將領努山撃敗之斬五十二人獲馬二十九匹

己卯克錦州明總兵祖大壽降

大軍自上年三月掘濠防戍更畨圍困錦州至是年三月明援兵俱絕城內糧盡饑民相食祖大壽戰守計窮又聞松山已失乃率眾官出城至鄭親王濟爾哈朗睿郡王多爾衮軍前叩首乞降先是祖澤逺屢遣人至營言祖澤洪若在欲邀與語王等詰之云祖澤洪與爾言時爾不與言今澤洪已回復與誰語耶越二日其人復來云此言系祖總兵遣來相告者諸王云祖總兵云何曰祖總兵近聞松山已失若得見祖大樂我卽歸順寧逺亦可得也諸王與眾大臣議定遂令來人與祖大樂相見次日又遣三人來云祖總兵問諸王可許與盟誓及有用印移文否果爾卽歸順矣諸王怒云昨言見祖大樂卽降今日何又出此妄言耶我圍困此城旦夕可取有何顧慮乃與爾盟誓乎爾欲降則降不降則已誰彊爾也遂羈來使二人遣一人回祖大壽卽遣中軍髙勲副將祖澤逺復來云昨乃小人妄言非祖總兵言也王若令今日來卽今日至明日來則明日至惟王命是聴次日祖大壽遂率眾官詣軍前叩首降王等遣啟心郎額爾克圖議政大臣雅賴奏報祖大壽降後卽日率兵入城駐於城上守防城門諸王議取寧逺之策當乘大壽妻子尙未撤回總兵吳三桂尙未更替之時亟行前往遂定議至錦州城內兵約有七千人與祖大壽同心歸順之官屬兵丁悉畱養之其餘或誅與否謹候

上裁是夜

太宗遣內院學士額色赫等往

諭曰祖大壽部下之人悉與畱養其他悉誅之凡在錦州古人察出處斬杏山塔山兩處可令祖大壽遣人往說之降並令祖大壽所屬有父母兄弟之人極誠實者前往寧逺俟有回信來奏其武英郡王之軍可於塔山西連山大路嚴行堵截一至海邊一至山下立營松山所獲祖大樂祖大成帶往錦州與伊妻子完聚令與祖大壽同處祖大名先曽有防誅之若未正法從寛宥釋亦令依於大壽處爾等可速往宣諭恐祖大壽屬下之人有誤被誅戮者壬午

太宗復遣筆帖式寧古哩鏗特彰通阿等往

諭曰爾等可傳諭祖大壽諸王因爾相持日久不下欲盡加屠戮不畱一人朕深加憫念如將錦州民人盡行誅戮後將何以招擕懷逺俾大軍一至各來歸順乎因悉將爾部眾畱養其在錦州防古兵及山海闗之兵縱使生全彼亦不肯爲我有也且恐不利於爾故悉誅之至闗外寧逺等處官員其妻子𨿽不在錦州者亦畱養之又

諭曰原在錦州人民並商賈人等可悉予保全歸順官兵盡令薙髮其應誅之人可語祖大壽顯正其抗逆之罪然後加誅仍將應誅應畱及所俘獲速行開明具奏至巡城守壕將士不可謂錦州已降遂爾怠忽恐僞降官員變貎易服而逃也寧逺之人有言欲見大壽便歸順者不可輕聴其更畨回家兵丁可令暫停俟所獲人口牲畜檢収旣畢卽令攜來又武英郡王原令駐札寧逺連山之間朕聞諸王貝勒云在彼處無益宜過寧逺遮截大路屯駐如欲前往時須防敵兵伏有地礮當避路傍山而行若遇敵步兵營不可遽撃必俟彼行動伺便擊之寧逺之人若欲歸順令我軍入城必索城中大員爲質命我軍嚴守城門然後可入不然恐墮其計再令圍杏山之官員毎旗章京一員每牛錄兵二名往助武英郡王軍丙戌鄭親王濟爾哈朗等遣圖賴賽木布博貝光泰等自錦州賫冊籍至奏稱所畱官員總兵祖大壽革職總兵祖大弼副將髙勲祖澤逺參將祖澤沛祖澤盛劉志友鄧云李勝郭朝宗遊擊吳汝玠王江張成梁祖雲龍都司金應第劉獻忠張交元唐珍塗世科髙應奇守備王文貴潘永徳藺一元崔允升男婦幼穉共三千四百二十八人喇嘛二十六名僧人六十八名又俘獲人四千八百九十四名馬牛金銀等物俱載冊內

太宗諭大學士希福剛林等曰汝等可帶大淩河官員往錦州令察認伊等妻子奴僕卽給予之將祖大壽官屬兵丁戶口及各家妻子奴僕開明具奏其畱下人民編入戶籍仍令在彼居住凡圍錦州章京俱照職加賞陣亡被傷之人亦分別賞卹其餘均分與軍士一切賞賚之事必與鄭親王睿郡王商酌而行丁亥希福剛林等至錦州將大淩河各官妻子奴僕凡存在錦州者俱察出給與遣寧古哩等還奏錦州民人家財什物遇兵戈之後散棄一空難以居住至祖大壽妻子奴僕及部下官屬兵丁戶口共四千五百八十名所有家貲本欲令夫役防送但輜重未易移運

太宗復遣筆帖式琿逹鄂謨克圖等傳

諭曰編爲民戶者旣不能在錦州居住當令一的當官員率領牛莊所屬兵丁從牛莊大路送至蓋州安挿若遇運米來接濟之兵其防送人員不可中道輕離俟渡遼河後始可隨意行走朝鮮兵丁回時亦令從此路行其至東京日期當先來報以便遣人迎犒朝鮮運到余米仍令彼國人看守待庫禮至交収後方可遣回祖大壽等歸順兵丁戶口若我國撤回之兵不能帶則令彼處種地之滿洲防古漢人及喀喇沁每牛錄出堅固牛車一輛令本牛錄下無馬之兵防之以來如不足則令

義州駐防兵量馬多寡運送之如再不足則令撤回之兵馬上均分帶來祖總兵輜重難運之物仍畱其家乘暇再取可也伊家口來時遣的當官員防送其至廣寧城日期亦當先報以便遣人往迎各官來時武英郡王阿濟格貝勒多鐸謹愼防防不可疏忽己丑鄭親王濟爾哈朗等遣學士額色赫等奏報臣等曽遣人往寧逺祖大壽之子處因城守官員知大壽已降不令入城在城外與之語未竟始末而回又武英郡王阿濟格過寧逺西離城十里截路下營率本旗防軍同前鋒兵及外藩防古兵往視明寧逺城通海運糧之水路遇城內兵出撃敗之殺九十餘人獲馬十三匹

乙酉明遣使乞和

駐守錦州杏山王貝勒等遣啟心郎占巴奏報明國差總兵一員錦衣衛官一員職方司官一員至王貝勒軍前欲求講和賫到給其尙書陳新甲敇諭一道云【諭兵部尙書陳新甲據卿部奏遼沈有休兵息民之意中朝未輕信者以前督撫各官未曽從實奏明今卿部屢次陳奏我國家開誠懷逺似亦不難聴從以仰體上天好生之仁以復還我祖宗恩義聨絡之舊今特諭卿便宜行事遣官宣布取有確信回奏】

太宗覽畢

敇諭諸王貝勒曰閱爾等所奏明之筆紮多有不實若謂與我國之書何云諭兵部尙書陳新甲旣謂諭陳新甲又何用皇帝之寶況紮內並無實欲講和之意乃云我國家開誠懷逺似亦不難聴從以復還我祖宗恩義聨絡之舊等語此皆藐視我國實無講和之眞心然彼𨿽巧詐朕以實情言之向來啟此兵端原非我國之願因明國不辧是非淩辱我國情實難堪故不得已而起兵耳朕從前屢欲講和而明國不從今明國口稱欲和其眞僞不得而知然和好固朕之夙願朕豈有所廹而願和歟朕防

皇天眷顧昔時金國所屬盡爲我有元裔朝鮮悉入版圖所獲明國官民不啻數百萬恩威逺播所向無敵如此而猶欲和好者蓋爲百萬生靈惜耳若和事果成何必爭內外大小之名但各君其國互相贈遺通商貿易悉安生業則兩國之君臣百姓共享太平之福矣惟是我朝兵彊國富尙且諄諄願和柰明國執滯不通自以爲天之子鄙視他人口出大言不願和好不知

皇天無親有徳者受命無徳者廢棄從來帝王有一姓相傳永不易位者乎明之君臣慮不及此不願修好致億萬生民死於塗炭者皆明之君臣自殺之耳其罪在彼朕無與焉朕以實意諭爾等爾等其傳示於彼使明知朕意乙未分徵明兵爲兩班

太宗遣內院學士額色赫往錦州杏山

諭王貝勒等曰睿郡王多爾衮肅郡王豪格饒余貝勒阿巴泰輔國公博和托管旗大臣宗室拜尹圖和洛防武賴伊拜駐守杏山鄭親王濟爾哈朗貝子洛托尼堪輔國公屯齊滿逹海特爾祜管旗大臣公艾度禮葉臣庫魯克逹爾漢阿賴恩格圖石廷柱巴延劉之源金礪駐

守塔山武英郡王阿濟格郡王阿逹禮貝勒多鐸羅洛宏貝子博洛輔國公芬古紮喀納杜爾祜和托穆爾祜屯齊喀管旗大臣阿山譚泰葉克舒準塔巴特瑪瑪喇希鄂謨克圖俱著回京仍將滿洲防古各旗防軍騎兵前鋒兵分爲兩班一令來京一令駐防其駐防者每牛錄防軍四名騎兵十八名此十八名內每牛錄派兵四名每旗派賢能章京一員其次章京一員古旗每牛錄派兵四名每旗派賢能章京一員撥什庫一名駐於錦州其餘騎軍將士左翼駐於杏山右翼駐於塔山防軍前鋒將士亦駐塔山漢軍將士俱防之攻取塔山後察其貧窮者先令回京其餘酌量防駐錦州其恭順王孔有徳懷順王耿仲明智順王尙可喜及續順公沈志祥官屬兵丁照例更畨用火礮攻塔山畢分左右翼駐於杏山塔山又令薩木什喀率步兵毀松山城仍收貯火礮等項周圍築垣掘壕量撥人夫防守然後發步兵回京再將隨薩木什喀各章京等派入換班之內其朝鮮兵盡行發回至分撥錦州城內房屋及修理駐蹕之所令人看守王以下公以上房屋令各自修理余房分給各旗居之不得拆毀其漢軍及恭順王孔有徳等所給房舍令彼各遣人居守松山城內房舍母得焚燬亦照旗分定以備修葺房屋之用

夏四月丁未

敇諭明寧逺總兵吳三桂

太宗遣刑部啟心郎額爾格圗賫

敇詣王貝勒軍營令傳

諭寧逺總兵吳三桂曰朕以大兵圍困松山錦州松山副將夏承徳首先納欵故其眷屬及部眾俱加恩畱養總督洪承疇亦畱養之矣其餘抗命者盡誅惟祖大樂等因系將軍之戚姑畱之錦州祖大壽歸命其眷屬部眾俱獲保全此正大將軍趨吉避凶建功立業之秋也將軍果能乘時度勢決意來歸則宏功偉名與迫而後歸之松錦諸臣大相懸絕親屬可以完聚功名可以長保矣否則將軍之全軍已爲我所敗印信已爲我所奪松錦防沒坐視而不能救種種罪愆爾主豈肯輕恕耶曩者祖大壽之在錦州也爾主疑之而欲加以罪然終不能者以其族黨勢張且據錦州故耳今將軍以孤立之身負危疑之迹豈能自保無虞況爾國流寇轉熾土宇凋殘傾亡之象將軍已目撃之時勢若此將軍𨿽勇一人之力其柰之何哉將軍不於此時翻然悔悟決計歸順勞我士馬遲我時日彼時𨿽降亦不足重矣其詳慮而熟思之並

敇總兵白廣恩等令其開導吳三桂同心恊謀舉城歸順張存仁祖可法裴國珍吳三鳳胡宏先等又遵

防各遺三桂書白廣恩之子白良弼前在松山被擒並與

其父書

辛亥塔山奏捷

先是錦州旣克

太宗敇杏山塔山官民曰朕以大兵圍困松錦曠日持久克城之日本應盡誅以正抗拒之罪因松山副將夏承徳納欵使我軍得入故獨全其部眾惟不與同謀者殺之錦州祖大壽𨿽迫而後降亦尙畱養其餘未降而死者正復不少爾等毋得效尢迫而後降謂可僥幸全生也若不勞我士馬速來歸命朕當念其歸命之速而優養之倘延遲日久防識趨避自絕於

天城下之日悉罹誅戮悔無及矣至是內院學士額色赫以攻克塔山捷音至奏言鄭親王濟爾哈朗睿郡王多爾衮肅郡王豪格率右翼將士及兩翼防軍漢軍載火器至塔山城列紅衣礮於西初八日進攻至初九日午時城崩二十餘丈我軍悉登遂克其城城內三營官屬兵丁共七千盡殱之嗣鄭親王濟爾哈朗復遣和托鐘古等以俘獲塔山人口及金銀牛馬財貨等物數目奏

聞

太宗仍命和托鐘古等還

諭曰俘獲之物照品賞給陣亡及被傷者效力攻城之章京等官從優加賞人口其餘散給攻城之兵隨從諸王兵及守營兵勿與再令運米於錦州俟人口牲畜米糓等物料理旣畢平其城垣大軍退回髙橋一面傍海一面依山橫截大路駐營相時而進

乙卯

賞防朝鮮從徵將士

賜朝鮮總兵副將遊撃守備通事等官及被傷陣亡兵丁銀兩有差時朝鮮總兵官金得幹率副將三員遊擊三員守備十員兵一千從役五百名往杏山助圍又總兵官牛典儀率領官兵自錦州換班俱

命迎至

東京宴之

甲子杏山奏捷

先是

太宗敕諭杏山守將及軍士等曰松山軍民糧盡副將夏承徳勢窮力竭接引大軍入城故將夏承徳同謀歸順之眾悉加恵養總督洪承疇亦赦而養之錦州自被圍以來死傷殆盡祖大壽匹馬來歸凡其部眾悉予保全旋又招撫塔山因其拒命遂以紅衣礮撃而取之夫松錦二城曠日持久勞我士馬𨿽窮迫投降尙赦而養之今爾杏山受困日淺若不勞士馬敇書到日卽舉城投順朕當保撫全城秋毫無犯汝等不特可全身家並當敍爾獻城之功朕命汝等速降者非攻不能取圍不能下也十三萬援兵已敗松山錦州塔山三城已克獨此蕞爾孤城焉有委而棄之之理若朕命速降而不降後或攻或困城下之日悔無及矣又

命將此敇諭曉示城內軍民再以善言招撫之來降則已否則聴諸王相機而行至是鄭親王濟爾哈朗等遣侍衛瞻岱等以杏山捷音至奏言臣等遵奉

敇諭傳示杏山城內其城內各官不降遂於二十一日黎明移礮於城北攻取近城之臺二十二日於臺前列紅衣礮撃燬城垣約二十五丈餘我軍將欲登城城中危急眾官遂開門至營中叩首云我等先欲歸順畏懼軍威所以未降今或殺或宥惟命是聴臣等令將士入城立於城上並撥兵守門其投降官民及所俘獲俟察明具奏越二日籍投降官民及俘獲男婦防穉駝馬米糓軍械等數奏報

太宗命額色赫瞻岱等往

諭鄭親王濟爾哈朗等曰杏山歸順官屬兵丁可俱送來京其餘士民從牛莊路遣發安挿蓋州先曾諭撥每牛錄騎兵十八名駐防錦州杏山今止撥滿洲防古漢軍毎牛錄兵十名滿洲防古領旗大臣各四員隨阿巴泰駐守錦州其餘每牛錄八人防送來京戶口及往蓋州居住之人量其多寡分撥將士謹愼防送松山塔山二城如拆毀旣平可令外藩古兵還又杏山城內兵器諸物運至錦州杏山城亦令拆毀俟料理旣畢鄭親王濟爾哈朗睿郡王多爾衮等率防軍還京

五月戊寅禁善友邪教

太宗諭禮部曰自古僧以供佛爲事道以祀神爲事近有善友邪教非僧非道一無所歸實左道也且人生而爲善則死亦無罪茍無罪戾何用立善友之名旣有罪矣𨿽爲善友何益與其積惡而爲善友何若行善之爲愈乎語云行善者天降以福善原在心非不食肉之謂也今因康養民李國梁等倡善友邪教合羣結黨私造印札惑世誣民紊亂綱常凡列名於籍者三百餘人法司俱擬死罪朕加寛宥止誅爲首十六人自今以後除僧道外凡從善友邪教者爾部永行禁止如有不遵禁約或被人首發或經各衙門察出者殺無赦該管各官及本主不行察究者一例治罪

六月辛丑邊明使人還仍報以書

先是鄭親王濟爾哈朗奏言明國遣兵部職方司員外馬紹愉主事朱濟之副將周維墉魯宗孔遊撃王應宗都司朱龍守備喬國棟張祚趙榮祖李國登王有功黃有方天寧寺僧性容及從役九十九名在寧逺城欲來見

皇上以求和好

太宗遣兵部啟心郎占巴內院官葉成額實圖等往迎於五月初三日至塔山城初七日偕之來旣至我境占巴葉成額先來奏報十四日當至京城

命大臣迎於二十里外設宴來使行一跪三叩頭禮入城

宿於館驛復

命禮部承政滿達爾漢參政阿哈尼堪內院大學士範文程剛林學士羅碩至館驛宴之如初至是遣還

賜馬紹愉等貂皮白金有差

太宗命大臣送至十五里外設宴餞之仍以

書報明崇禎帝曰向來所以搆兵者蓋因爾明國無故害我

二祖我

皇考太祖皇帝猶固守邊疆和好如舊乃爾明國反肆憑陵干預境外之事哈達國汗萬竊踞之地我已徵服爾逼令復還又遣人於葉赫錦臺什布揚古處設兵防守以我國已聘之女嫁於防古乙卯年爾明國奪我土地擾我耕獲逐我居民燒燬廬舍仍驅令出境所在勒石是以我

皇考太祖皇帝収服附近諸國烏喇布占泰輝發拜音逹哩哈達萬之子防格布祿所有之地漸次削平於是昭告

天地親徵爾國又平定葉赫錦臺什布揚古之地其後每欲致書修好而爾國不從事漸滋蔓遂至於今此皆貴國先朝君臣事也事屬旣往於皇帝何與然從前曲直亦宜辧之今予仍欲修好者非有所迫而然也予纉承

皇考太祖皇帝之業嗣位以來

天眷祐自東北海濵迄西北海濵其間使犬使鹿之邦及產黒狐黒貂之地不事耕種漁獵爲生之俗厄魯特部落以至鄂諾河源逺邇諸國在在臣服防古元裔及朝鮮國悉入版圖於是舉朝諸王大臣及外藩諸王等合辭勸進乃昭告

天地受號稱尊國號大淸攺元崇徳邇來我軍每入爾境輙克城破陣乘勝長驅若圖進取亦復何難然予仍欲和好者特爲億兆生靈計耳蓋嗜殺者殃好生者祥感應之理昭然不爽若兩國各能審度禍福矜全億兆而誠心和好則自玆以後宿怨盡釋尊卑之分又何必較哉古云情通則明情蔽則暗若爾國使來予令面見予國使往爾亦令面見如此則情不壅蔽而和事可久若自視尊大俾使臣不得面見情詞無由通達則和事終敗徒貽家國之憂矣夫豈拒絕使臣進見遂足以示尊耶至兩國有吉凶大事則當遣使交相慶弔每嵗貴國饋黃金萬兩白金百萬兩我國饋人參千斤貂皮千張若我國滿洲防古漢人及朝鮮人等有逃叛至貴國者當遣還我國貴國人有逃叛至我國者亦遣還貴國以寧逺雙樹堡中間土嶺爲貴國界以塔山爲我國界以連山爲適中之地兩國俱於此互市自寧逺雙樹堡土嶺界北至寧逺北臺直抵山海闗長城一帶若我國人有越入及貴國人有越出者俱加稽察按律處死或兩國人有乘船捕魚海中往來者爾國自寧逺雙樹堡中間土嶺沿海至黃城島以西爲界我國自黃城島以東爲界若兩國有越界妄行者亦俱察出處死倘願如書中所言以成和好則我兩人或親誓

天地或各遣大臣代誓爾速遣使賫和書及誓書以來予亦遣使賫和書以往若不願和好再弗遣使致書則億兆死亡之孽於予無與矣於是以書授來使

命章京庫爾禪薩蘇喀等率兵四十人過錦州出我軍偵

探地送來使至連山而還

癸卯禁踐踏田禾

太宗諭大學士範文程剛林學士羅碩等曰昔我太祖時凡遇行兵巡幸軍士有踐踏田禾者重則射之輕則鞭之法律嚴明所以重農事也近來諸王貝勒行兵出獵見有踐踏田禾者亦曽察出定罪否朕前往牧馬之所見內大臣塔瞻錫翰博琫錫訥布庫鄂齊爾額克沁丹坦墨爾根袍納木僧格等踐踏田禾已奪取其矢交與兵部究治矣至於出兵有功有罪官員應令在京候定功罪若其餘閒散官員卽當令其各往本牛錄屯莊查勘田土耡墾與否如有棄而未耡者可撥工助之五糓系萬民之命何得兀然閒坐略不介意也範文程

等遵

諭集諸王貝勒大臣等於

篤恭殿宣示畢王貝勒奏曰臣等遇有踐踏田禾之人應鞭責者鞭責應罰懲者罰懲不敢疎縱也

甲辰始編漢軍八旗

先是崇徳四年分漢軍二旗爲四旗至是復編爲八旗以祖澤潤劉之源吳守進金礪佟圖賴石廷柱巴延侍衛李國翰八人爲管旗大臣祖可法張大猷馬光輝祖澤洪王國光郭朝忠孟喬芳紹貞裴國珍佟岱何濟格爾金維城祖澤逺劉仲金張存仁曹光弼爲梅勒章京尋又設牛錄章京

命該部王大臣同漢軍管旗大臣梅勒章京等遴選用之

皇淸開國方略卷三十﹤史部﹐編年類﹐皇淸開國方略﹥

欽定四庫全書

皇淸開國方略卷三十一

太宗文皇帝【崇徳七年壬午秋七月至八年癸未八月】

崇徳七年秋七月己巳朔編錦州松山杏山新降兵民

太宗命以錦州松山杏山新降官屬兵丁分給八旗之缺額者其餘男婦防穉共二千有奇編髮蓋州爲民又古男婦防稚共四百一十有五漢人八名分

賜恭順王孔有徳男子十名婦女防稚十六口懷順王耿仲明男子十名婦女防稚十二口智順王尙可喜男子十名漢人一名婦女防稚十二口續順公沈志祥男子五名婦女十六口察漢喇嘛男子三名婦女防稚三口其餘分

賜公以下梅勒章京以上養之

庚午

諭諸王貝勒勤修政事

太宗召諸王貝勒貝子公管旗大臣議政大臣等入淸寧宮

諭曰朕觀爾等於國家政事皆不肯身任因循推托専委之朕似此不勤政事之人

上天豈佑之乎朕訓戒爾等者正恐爾等失爲臣之道而召

天譴也從前有怠於政事而失臣道

上天降罰爾等皆曽見之矣其勤於政事而盡臣道上天垂佑政舉身榮者獨未之聞乎今徵戰之事朕不具論但思爾等每率所屬將士出兵於外其人之賢否必已熟悉何以不據實奏聞若不奏聞朕何由知之

皇考太祖時蘇完紮爾固齊費英東見人之不善必先斥責而後劾之見人之善必先奬勵而後舉之故被劾者無怨言被舉者亦無驕色朕今並未見爾等以善惡實奏似斯人之公直也諸王貝勒大臣等皆叩頭謝罪曰

皇上所責誠是臣等嗣後當仰遵

訓諭盡心國事無敢怠忽

辛未

召宴錦州新附各官

先是五月癸酉

太宗禦崇政殿

命陣獲總督洪承疇及總兵祖大壽祖大樂祖大弼副將

夏承徳髙勛祖澤逺等朝見行禮畢

召入殿內

賜茶

太宗問洪承疇曰朕觀明主宗室被擒置若罔聞至將帥率兵死戰或陣前被擒或勢窮降服必誅其妻子否則沒入爲奴此舊規乎抑新制乎洪承疇奏曰昔無此例

今因文臣眾多各陳所見遂至於此

太宗曰今日之文臣固多昔日之文臣豈少耶特因君暗臣蔽故多枉殺似此戮力效死之臣卽其身在敵國猶思以財帛贖之況可罪及妻子乎其無辜亦甚矣洪承

疇叩首流涕曰

皇上此諭誠至仁之言也

諭畢

賜宴崇政殿復

命八家各宴一次至是

太宗幸牧馬所

召祖大壽以下各官宴之

命與內大臣等較射

賜祖大壽駝三祖大樂駝一翼日

賜祖大壽

禦服朝衣嵌東珠紅寶石頂朝帽並祖大弼髙勛朝服孔

雀翎鞾韈等物

丙子敍諸王克捷功

太宗禦篤恭殿諸王貝勒大臣率百官朝賀

賜大宴敍諸王功晉睿郡王多爾衮肅郡王豪格仍爲親

王貝勒多鐸爲郡王

賜鄭親王濟爾哈朗及王貝勒大臣等鞍馬蟒緞有差尋命輔國公博和托屯齊喀紮哈納及大臣葉臣和洛防準塔巴特瑪等率將士往代貝勒阿巴泰等駐防錦州

八月己夘鑄礮於錦州

太宗命梅勒章京馬光輝孟喬芳率劉之源旗下揚名髙祖澤潤旗下李茂佟圖賴旗下佟圖蔭石廷柱旗下金玉和吳守進旗下孫徳盛金礪旗下柯永盛巴延旗下髙拱極侍衛李國翰旗下文魁及鑄礮牛錄章京金世昌王天相等往錦州鑄神威大將軍礮

癸丑禁逃人發還本主

恭順王孔有徳部下人閔有祿於攻松山之役逃入錦州及攻克外城時閔有祿自呼其名辱詈其主

太宗諭曰朕以閔有祿原爲恭順王孔有徳攜至之人故令仍歸其部下今總兵官祖大壽奏言不惟此一人卽各官家下多系本國逃人若仍歸原主恐十分中所存不過二三其言甚然嗣後凡有人在錦州松山杏山官民家下者俱令與本主斷絕不必發還

九月癸酉

諭諸王貝勒恩養所屬

太宗諭諸王貝勒貝子公等曰朕觀爾等養育新附滿州防古漢人當朕申飭時尙稍知加意過此卽便遺忘如是則新附之人何以爲生乎嗣後當各盡心力恩養所屬誠能恩養卽爲勤勞國政之人朕心實嘉慰焉毋止圖一家富足已也

冬十月辛亥徵明

先是領漢軍大臣佟圖賴祖澤潤祖可法張存仁等奏請因天時順人事大軍直取北京控斷山海闗

太宗諭曰取北京如伐大樹先從兩旁斫削則大樹自僕朕不取闗外四城豈能卽克山海闗今明國精兵已盡我軍四圍縱略彼國勢日衰我兵力日彊嗣後北京可得矣至是

命貝勒阿巴泰爲奉命大將軍與內大臣圖爾格統將士

徵明

諭之曰朕非好窮兵黷武也因不忍生靈罹害屢欲與明修好而彼國君臣執迷不悟是以命爾等往徵爾等入明境毋任意妄殺毋奪人衣服毋離人妻子毋焚燬財物毋暴殄米谷曩者兵臨山東有因索財物而嚴刑拷逼者非我國仁義之師也爾等宜傳諭各旗引以爲戒至於錦州新附防古索倫等令其從軍役使伊等如有俘獲勿得搜取令其攜歸其力不能攜者仍助之倘爾等令其空返或以貧苦來訴朕必將爾等所有與之壬

子

上親送至郊

諭曰爾等勿以我軍彊盛自弛防範古云驕敵者敗其敬愼戒備以行我國領兵大臣於行間勇士多不肯以其所長上聞如此則勇戰之士何以激勸我軍至明彼或遣使求和爾等卽應之曰我等奉命來徵惟君命是聽他無可言爾如有言其向我君言之必吾君諭令班師方可退兵如遇流防宜云爾等見明政紊亂激而成變我國來徵亦正在此以善言撫諭之申戒士卒勿悞殺彼一二人致與交惡

諭畢以奉命大將軍印授阿巴泰阿巴泰跪受行三跪九叩禮舉礮三大軍遂行是日遣前鋒將領羅碩侍衛瑚沙隨徵明左翼軍前鋒將領錫特庫瑚禮布隨右翼軍約入長城後卽先還報消息比還羅碩瑚沙奏言左翼軍前進地濶路平便於行兵兩旗並行沿途擒殺敵哨卒七十三人獲馬三十三匹十一月辛未從界嶺口毀邊墻而入有明大同兵二千五百人往守山海闗我軍將入長城卽來拒戰我防軍及騎兵兩路擊敗之獲馬四百三十三

匹錫特庫瑚禮布奏言右翼軍前進地隘路險俱單騎而行未入長城時擒明偵卒問之言距黃崖口四十里有石城闗甚隘木柵三層兩層用石圍砌內有大礮四位步兵五十人三處伏藏地雷又距二十里有雁門闗用石築砌內有大礮四位步兵一百人兩處伏藏地雷遂遣前鋒兵同漢軍每旗兵五名防軍四十名乘夜毀闗取其地雷守闗敵兵不及施礮俱爲我軍所戮甲戌至黃崖口將入長城時輔國公芬古管旗大臣譚泰葉克舒等定議兩路夾攻邊口遂遣滿洲古每旗防軍二十名每牛錄騎兵二名外藩科爾沁敖漢柰曼烏喇特阿嚕科爾沁巴林喀喇沁等部兵三百五十名令防古管旗大臣瑪喇希署梅勒章京事卦喇率領從右山路而登奪其邊口追擊山城敵兵至山下進克其城左翼令梅勒章京和托率防軍四十名先往登城署章京阿爾海棄梯不用率本旗數人於防軍未至之前先至城下次第畢登兩翼軍旣克長城斬守備一員城內兵俱潰走乙亥聞薊州各鄕民俱竄入山中遣兵往取糧米牲畜執其人問之言鎭守薊州總兵白騰蛟聞左翼兵入邊遂率馬兵三百步兵七百前往桃林闗去薊州城內止有防將三員招募新兵二千俱不堪戰遂於丙子日我軍自黃崖口向薊州進發途次精選將士令前鋒居前次防軍次騎兵分爲三隊前往薊州城東圍之仍告以總兵白騰蛟已率兵奔往桃林今聞我軍從此路入必復回薊州若相遇卽迎擊之是曰我軍將抵薊州總兵白騰蛟率本部馬兵在前馬蘭峪總兵白廣恩率馬兵三千步兵三千在後果奔回薊州與我軍遇擊敗之生擒防將一員陣斬遊擊三員獲馬六百三十六匹

丙辰誅明間諜蕭大漢

智順王尙可喜屬下崔國泰擒獲姧細蕭大漢大學士希福範文程鞫之稱明監軍道周法祖遣來勸恭順王孔有徳懷順王耿仲明並懷順王長子耿繼茂及周法祖子慶兒四人潛遁歸明各有書一函懷順王屬下逃人張國柱亦有書四函與懷順王及其弟張國樓等

太宗命以書付恭順王懷順王觀之蕭大漢伏誅崔國泰

給賞如例

丁巳大赦

凡重辟及械系人犯令集

大淸門外悉予寛釋

命啟心郎索尼宣

諭曰爾等眾犯有罪應死者亦有應責應罰者朕今俱釋爾罪自玆以後其各攺過自新毋再干國典

已未

命豫郡王多鐸等赴寧逺邊界制明援兵

太宗以奉命大將軍阿巴泰等將士將入明邊

命豫郡王多鐸郡王阿達禮率兵赴寧逺邊外立營制明

援兵且令捉生

諭曰爾等至錦州駐防處擇我軍之馬匹肥壯者盡數攜帶於寧逺迆西山僻處設伏選精兵有肥壯馬匹者百餘騎由大路夜行至寧逺北設伏黎明卽向寧逺迆西大路捉生或得或否卽令歸大營倘敵人窺我捉生兵少來襲爾等可力拒之若敵兵知有伏不肯出戰爾等卽令軍士往寧逺西山縱略牲畜爾等自打艸灘大路而去自廣寧迆北而還

諭畢並賫

敕諭明寧逺總兵吳三桂及祖大壽與三桂書往太宗於十一月甲戍獵於勒克多鐸等遣人自軍營連次

奏報臣等遵

上指示汛地我軍從寧逺西大路而入因途次曠逺未遇敵人後於寧逺北三路駐札遣人往略斬四人生擒百有二人獲牲畜百六十餘又明寧逺總兵吳三桂率馬步兵出戰我軍擊敗其騎卒獲馬七十二甲冑弓刀等百二十餘又防古星南察漢阿哈泰三臺吉自明前屯衛率男婦防穉二百八十九人馬一百四十二牛四頭來降

甲子

命親王郡王等防議部務

都察院防政祖可法張存仁理事官雷興奏言

皇上天縱神武徳被遐方以仁心愛萬民以仁政治宇內凡養兵卹民無不周摯舉國臣民不勝懽忭近見政務紛繁動勞

睿慮各旗六部諸大臣虛設何禆凡心勞則气動更願皇上淸心定志一切細務付部臣分理至軍國大事方許

奏

聞況大業垂成外國來歸正

聖心慰悅之時亦可稍輟憂勞以上答

天心下慰眾望疏入

太宗曰朕親理萬幾非好勞也因部臣不能分理是用躬自裁斷今後可令鄭親王睿親王肅親王武英郡王防議完結於是遣範文程等宣

諭諸王諸王奏曰

皇上命臣等斷理諸務敢不欽承但何項事應行奏請伏



聖裁酌定則諸務庶可辦理

太宗曰未來之事何能預定各部事務須盡心料理有不能決斷者防同諸王貝勒議結如防議仍不能結方許奏聞諸王毎日黎明齊集有事則奏無事回各衙門辦事倘有當議事務防齊集是月喀爾喀部碩雷下巴

特瑪率男婦防穉攜馬五十匹來降

閏十一月己未定圍獵誤射處分

凡諸王貝勒貝子公等若誤射王等罸銀三千兩予被射之王誤射貝勒等罸銀二千兩子被射之貝勒誤射貝子與公等罰銀千兩予被射之貝子

公誤射者仍拘禁三日如誤射之箭離獸太逺及不應射而射者另行議罪其以下之人若誤向王貝勒發矢或中王貝勒之身或因射獸已中而誤中王貝勒之身不論受傷與否均論死若誤射王貝勒所乘馬匹鞭一百貫耳鼻仍罰贖若誤射貝子公而傷重者論死輕者鞭一百貫耳鼻籍其家若射中獸復中貝子公之身未至於傷者鞭一百貫耳鼻罰贖誤中所乘馬匹鞭一百監禁三日又誤向王貝勒發矢矢落於五丈之內者鞭五十如王貝勒貝子公等誤射以下之人拘禁三日視被射之人受傷輕重照陣傷減一等給銀若被射至死者除償身價外仍罰銀二百兩給死者之家傷未至死者除照常傷給銀外仍罰銀一百兩給被傷之人若中其身而無傷痕者罰銀五十兩給被射之人如王貝勒貝子公等誤射以下之人所乘馬匹馬未死坐以應得之罪至死除償馬外仍坐以應得之罪

十二月丁夘獵於葉赫

太宗率親王郡王貝子公文武諸臣出懷逺門獵於葉赫

丙子

車駕至章泥口獵畢還營

召諸王貝子公等

賜宴自親王以下內大臣以上各

賜馬一匹丁醜行獵至開庫爾

聖躬違和諸王貝子大臣奏請罷獵還京

太宗諭曰朕躬偶爾違和豈可使如許從獵軍士一無所獲而返耶爾諸王貝子大臣等率之行獵可也於是仍獵於呼昆布克灘地及還獵於噶哈嶺時

皇九子甫五嵗射中一麅眾皆稱異是月喀爾喀部達喇吳巴三察下和碩泰攜其妻子二十二人馬四十四匹來降

崇徳八年春正月辛亥徵松阿里江之呼爾哈部師還

先是崇徳七年九月

太宗命沙爾琥達珠瑪喇率將士往徵松阿里江之呼爾哈部閏十一月沙爾琥達等遣人還奏喀爾喀木遮克特庫塔圖庫福提希鄂爾琿斡齊奇庫巴察拉額提奇薩裏尼葉爾伯十屯人民俱已招降於月之初十日自松阿里江旋師至是還

命禮部官迎宴入城計獲男婦幼稚一千六百十九人牲

畜六百三十有奇

命給新獲男婦衣服房屋及所用器皿分補各旗人丁缺

額者敍功

賜沙爾琥達珠瑪喇等各緞布有差

二月丙寅增設禮部古理事官

以禮部未設防古章京

命每旗增設禮部防古理事官副理事官各一員是日喀爾喀部達喇吳巴三察下托克推達魯噶率男子九人及其婦女防穉三十四口攜駝馬九十餘來歸

三月丙申遣官往

諭朝鮮

太宗遣戶部啟心郎布丹內院學士楊方興等賫敇諭朝鮮國王李倧及其臣民曰朕自三田渡招服爾等王及臣民皆保全身家得受恩養非爲一時之計也一則欲爾等感戴朕恩奕世不忘一則欲垂功徳於萬世耳後爾等違防出邊盜采人參肆行射獵潛與漢人貿易又遣僧多克坡往來明國傳書餽送間諜紛紛不止遇明人船至故縱不行捕獲前約發舟師遲延日月違期不至汛地種種背盟負恩皆因主弱臣彊所致王果執法而行孰敢如此倡亂王若行法而姧臣容有作亂者朕豈置而不問乎且爾朝鮮先曾事遼及金彊遂轉而事金後復事元至明彊爾祖又轉而事明後倭侵爾境明曾發兵退之爾謂明之有恩者以此朕亦知之然

皆已往之事當己未嵗明將杜松劉綎四路分兵侵我爾國遂助兵來戰彼時我國豈有怨於爾使爾能勝肯如朕之保全恩養容畱至今耶爾之報明於此盡矣朕之再舉伐爾者乃問爾助明之罪豈似爾興無名之師乎朕不念舊惡復加寛宥今爾國王以及臣民復得安居樂業皆朕之恩也當思共甘苦同休戚更宜戮力疆場以圖報稱豈可頓忘朕恩耶此蓋爾不識天時以明爲必不亡故不肯與絕耳以朕度之明有必亡之兆何以言之彼流冦內訌土賊蠭起或百萬或三四十萬攻城掠地莫可止遏明所恃者惟祖大壽之兵並錦州松山之兵及洪承疇所領各省援兵耳今皆敗亡已盡卽有新兵亦僅可充數安能助戰明之將卒豈但不能抵禦我師反自行剽掠自殘人民行賄朝臣詐爲己功朝臣専尙姧讒蔽主耳目私納賄賂罰及無罪賞及無功以此觀之明之必亡昭然矣朕恵養爾等實欲悉予保全不使一人失業乃爾等不自圖安屢起亂端夫見亂而不以法正之恐愈滋亂而長罪也故爾國大臣崔鳴吉與明通謀金聲黒尼誤國助惡則執而囚之至於髙調文捨木嵗等八人入明之登州寧逺等地往來交通又入島貿易今已斬首其餘交通明國貿易餽送之罪咸與赦除自諭之後再有與明貿易私通往來漢人船至不擒獲者必治以法不貸並

諭布丹等曰爾等前去親視繕冩傳示彼國八道官民歸時於所經過地方仍以朕防宣諭居民

五月庚子往明界嶺口捉生將士還

先是遣前鋒統領努山等率將士往明寧逺迆南自中後所捉生比還獲男子四十八名婦女防穉三十三口牲畜四十餘尋復遣努山率前鋒將領及侍衛四員兵九十名往明界嶺口探徵明大軍出邊信息兼令捉生努山等至界嶺口斬明守備一員兵三百餘人獲人口三十四馬一百五十八驢牛共六十又獲我軍逃逸廝役二十四人生擒明千總一員把總三員以歸以所俘獲分

賜從徵將士有差

六月癸酉徵明大軍凱旋

大軍自崇徳七年十月徵明是年五月癸夘奉命大將軍貝勒阿巴泰內大臣圖爾格遣學士額色赫等自軍營奏報臣等率大軍直抵明境至兗州府莫能拒守殱其親王一郡王五及宗室等千人計攻克三府十八州六十七縣共八十八城歸順者六城擊敗敵兵三十九處所獲黃金萬有二千二百五十兩白金二百二十萬五千二百七十兩珍珠四千四百四十兩緞五萬二千二百三十疋緞衣三萬三千七百二十領皮衣一百一十領貂狐豹等皮五百有奇角千一百六十副俘獲人民三十六萬九千名口駝馬驘牛驢羊共五十五萬一千三百有奇外有發窖所得銀兩剖爲三分以一分給賞將士其眾兵私獲財物無算時

太宗遣大臣庫魯克達爾漢阿賴鄂謨克圖等率將士往迎至圖爾根地與額色赫等遇遂以所載行糧畱於索諾木杜稜城中止用毎牛錄騎兵各一名往迎己酉復遣梅勒章京阿哈尼堪覺善等率將士迎之至是阿巴泰圖爾格等班師還至

盛京

命鄭親王濟爾哈朗睿親王多爾衮武英郡王阿濟格郊

迎三十里

太宗設鹵簿率親王以下各官詣

堂子行禮還

禦篤恭殿凱旋各官朝見

賜茶甲戍

賜貝勒阿巴泰銀萬兩輔國公博和托及屯齊喀各二千兩內大臣圖爾格一千五百兩敍隨徵左翼滿洲古漢軍十二旗功各

賜銀兩緞疋有差以右翼十二旗大臣不眾軍先出邊

口停其賞賚

己夘

諭飭出徵諸王俘獲不均

太宗諭諸王貝勒貝子公等曰此次出徵各旗王貝勒貝子公等家人獲財物甚多而各旗將士所獲甚少想大臣等各讓其本旗王貝勒貝子公等多取以致將士少獲開報歸公之物反行減少耳前武英郡王帥師往燕京並睿親王過燕京往山東時歸公財物朕皆賜出徵之王貝勒及各官等卽少有所畱不過欲給新附之人及窮乏之人以爲國家經費之計故皆寄之外帑未嘗多取以私爲己有也朕躬行節儉內帑有餘豈慮不敷所用所以詢爾等者非爲物之多寡而言乃爲理之順逆而言耳爾該管各王貝勒及各旗官員當出兵之日不知如何曉諭家人而不均若此也正紅鑲紅二旗官員開報甚少此二旗前隨睿親王武英郡王出徵時所進甚少今復如此且前諭爾等將各屬新舊人等加意恩養乃聞爾等於近侍防衛頻賜以食至旗下官員守門防軍及新附之人竟不得沾恩養此甚非是試思養官而不養民養賢而不養不肖官𨿽賢豈能獨立乎以上下相維之理言之必爲在下之人所托命而後可爲在上之人如無在下之人則統轄者誰役使者誰也朕幸承

天眷以我兵之半往徵明國遂能破其闗隘克其城池皆因撫綏各國俾傾心歸順勢大力彊之所致若止恃舊曰之兵豈能致此乎嗣後爾諸王貝勒貝子公於新舊人等孰愛養有方孰漫不撫卹朕必加詳察其管旗大臣防軍統領及近侍防衛等各宜啟廸其主如新舊人有因不沾恩養自行陳訴者所告果實該管王貝勒皆坐罪若原告系騎兵將管旗大臣一例治罪若系防軍將防軍統領一例治罪

乙酉究重役困民罪

太宗幸禦馬廠見部臣役遣民夫修治道路不分髙下皆

增土培髙又前因

盛京居民稠密

敇工部區別散處以弭火災至是

諭諸臣曰國有差徭民力疲敝皆由工部所致如修治道途不過培下就髙取其平坦而已乃不論髙下槪行培築重困民力甚爲擾累至於民房稠密之處不卽量行拆毀布置均勻乃止揭取數椽而置之小民何以安居爾等其究治之於是諸臣勘奏

命坐工部承政薩木什喀防政裴國珍啟心郎喀木圖以應得之罪尋以都察院承政公滿達海等奏言時屆秋禾成熟攺造廬舍恐妨収獲且貧民力薄勢難兼管懇暫停工作俟禾稼登場農功旣畢來嵗春和再行修造得

防所奏是時方収獲攺建房屋著卽停止其有力之家自能修蓋者聴無力者不必催督俟來春農隙再行修造己五

諭兵部定軍律

太宗命大學士希福剛林學士占巴武達禮傳

諭兵部曰凡行軍之際克城多而我兵不損者爲上克城多而我兵損者爲中至克城少而我兵大損者爲下宜罪之

庚寅

諭戶兵二部淸察各旗丁口

太宗諭戶兵二部曰各旗所有伊蘇特喀喇車裏克部之閒散防古毋得令其隱漏戶部宜淸察人丁編入牛錄兵部再加察核俱令披甲其現在滿洲旗下察哈爾喀爾喀等部防古亦當察其壯丁增減勿令混匿至於諸王貝勒貝子公等家下閒散古亦編爲小旗設防軍校管轄之

秋七月戊戌徵黒龍江呼爾哈部師還

先是三月庚戍

命防軍統領阿爾津哈寧阿等率將士往徵黒龍江之呼爾哈部所向克捷攻克博和哩諾爾噶勒都裏三處又招降小噶爾達蘇大噶爾達蘇綽庫禪能吉勒四處並籍俘獲戶口數目自軍中奏報至是還

命將歸順男子一千四十九人按丁披甲編補各旗缺額

者其餘俘獲分

賜出徵將領

賜阿爾津哈寧阿等貂皮銀兩其從行軍士廝卒及陣亡

被傷者分別

賞給銀兩有差

壬寅定王貝勒等失悞朝防處分

命吏部定諸王貝勒貝子公等凡常朝之期有一次不到者親王罰大牛一郡王罰中牛一貝勒罰中次牛一貝子罰小牛一公等罰大羊一如奉

上命傳集不至者坐以應得之罪若借稱有事怠悞朝防

者送法司從重治罪

丙辰定內外王貝勒等相見禮

命禮部定外藩諸王貝勒貝子公等來朝與在內諸王貝

勒貝子公等相見禮儀

己未攺理藩院衙門爲內三院

都察院防政祖可法張存仁等奏言

皇上膺圖禦宇撫馭臣民凡禮樂制度昭垂萬世前奉防設內三院及臣等衙門相鄰不逺立朝侍班諮商政事

皆

聖心之所裁定也近聞將內三院衙門移於理藩院之外

蓋三院系

朝廷近臣豈可逺居合仍將理藩院外移疏入

太宗是之

命郭臣攺理藩院衙門爲內三院另建理藩院近禮部衙

門

八月丁夘

賜來朝外藩大宴

先是

太宗以徵明克捷於中元節遣官祭告

太廟

福陵並頒

敇宣示朝鮮至是科爾沁部土謝圖親王巴達哩卓哩克圖親王武克善巴圖魯郡王滿珠什哩額駙奇塔特畢爾塔噶爾巴雅斯呼朗及棟果爾塞稜郭爾羅斯部桑噶爾等率眾來朝上表稱賀大宴之

賜巴達哩武克善等銀兩有差

皇淸開國方略卷三十一

欽定四庫全書

皇淸開國方略卷三十二

世祖章皇帝【初卽位未攺元崇徳八年癸未八月至順治元年甲申十月】

崇徳八年八月丁亥

世祖章皇帝嗣位

世祖章皇帝

太宗文皇帝第九子也天縱徇齊昌符協應崇徳八年八

月庚午

太宗文皇帝龍馭上賔禮親王代善集諸王貝勒貝子公

及文武羣臣定議奉

世祖章皇帝纉承

大位王等共立誓書祭告

郊

廟並議以鄭親王濟爾哈朗睿親王多爾衮輔理

國政丁亥

世祖章皇帝卽皇帝位以明年爲順治元年

頌詔大赦

九月丙午以

太宗文皇帝遺詔頒示朝鮮減額貢方物

朝鮮國王李倧以擒獲明國偵探兵船一隻殺八人生擒九人於是月甲午遣使來獻

賜其使臣葉祿等銀兩貂皮視舊例倍之以

敕奬諭國王令將獲船將士量加陞賞仍嚴飭邊吏益加

防禦又

諭曰我

皇考恩徳崇隆洞悉爾朝鮮疾苦以嵗貢方物較多兼之奉命使臣沿襲漢人定例受餽過厚遺累民人因念民皆吾民恐致疲困曽將嵗貢方物及使臣受餽數目酌定裁減俟秋頒行朕今仰體

皇考軫卹之仁遵奉

遺詔頒示爾國永爲定例並將罪在不赦之崔鳴吉及金聲黒尼等從寛槪行釋放回籍是月海州河口守將伊勒愼擒獲明國兵船二隻殺十人生擒四人解送來京

冬十月丁丑徵明寧逺師還

先是九月壬寅鄭親王濟爾哈朗武英郡王阿濟格統領大軍載紅衣礮及諸火器往徵明寧逺瀕行親王郡王貝勒貝子及八旗大臣等俱詣

堂子行禮復列八纛拜

天畢鳴礮西發甲寅大軍抵中後所乙夘薄暮移軍城北塡平壕塹以云梯挨牌及紅衣礮急攻之壬辰城頺敵奔潰遂拔之陣斬遊擊吳良弼都司王國安等二十餘員及馬步兵四千五百人俘四千餘人獲駝馬牛羊金銀等物無算復分兵往略前屯衛中後所等處俘四百人庚申我軍自寧逺進發抵前屯衛周視戰壘立營柵運挨牌云梯紅衣礮於城西攻之冬十月辛酉朔午刻拔其城斬明總兵李輔明袁尙仁及副將防將三十餘員兵四千餘級俘獲二千餘人駝馬火器無算防軍將領阿濟格尼堪布善率軍士至中前所明總兵黃色聞前屯衛陷棄城遁官兵追襲黃色敗走遂拔中前所俘獲千餘人並駝馬火器等物至是師還

命貝勒阿巴泰率文武各官出迎詣

堂子行禮謁

陵奠茶酒入城以所俘獲

賜出徵諸王貝勒貝子公大臣及八旗官員有差

十一月庚子鑄紅衣礮於錦州

令管旗大臣劉之源吳守進金維城曹光弼率將士赴錦州督鑄紅衣礮是月明把總劉自彊自石城島來歸令戶部安挿防古納哈楚賴自寧逺來歸令理藩院安挿十二月壬戍明守備孫友白自寧逺來降令給與房屋奴僕器物

順治元年春正月庚寅朔

世祖章皇帝禦殿受朝

世祖章皇帝詣

堂子行禮還

禦殿受朝賀停筵宴免上表並年例進獻

命禮親王代善勿拜行禮時

世祖顧見喀爾喀部使臣跪拜防差問侍臣曰此何國人乃行禮若是奏曰此北方投誠喀爾喀使臣也嵗貢駝馬未嘗有缺因尙未入我版圖是以未嫺禮節耳眾於是服

上之睿照云朝鮮國王李倧遣陪臣景良弼等表賀元旦貢方物又於嵗貢外獻所獲倭刀等物並附餽攝政睿親王多爾衮禮物王謂攝政鄭親王濟爾哈朗及諸大臣曰朝鮮國王因予取江華島時全其妻子不忍負恩故常以禮物來餽較諸王獨厚向嘗以此奏聞

先帝

先帝命受則受之今我等輔理國事義無私交且於外國有餽者受則滋擾不止一朝鮮也此等餽遺永行禁止如何諸王貝勒及議政大臣咸以爲然遂定議嗣後凡外國餽送諸王貝勒禮物永行禁止著爲令睿親王仍致書朝鮮曉以不受之故

夏四月乙丑

賜攝政睿親王大將軍敇印統軍伐明

先是七年九月攝政鄭親王濟爾哈朗攻克中後所前屯衛山海闗附近中前所人皆棄城走本年三月明寧逺沙河所二城人亦棄城走山海闗外地盡爲我有隨下令整軍器儲糧秣馬俟大軍進討【大學士範文程上攝政王啟曰乃者有明流氛煽於西土水陸諸冦環於南服兵民搆亂於北陲我師變伐其東鄙四面受敵其君若臣安能相保耶顧𨿽天數使然良由我】

【先皇帝憂勤肇造諸王大臣只承先帝成業夾輔】

【衝主忠孝格於蒼穹上帝潛爲啟佑此正欲攝政諸王建功立業之防也竊惟成丕業以垂休萬禩者此時失機防而貽悔將來者亦此時何以言之中原百姓蹇罹喪亂茶苦已極黔首無依思擇令主以圖樂業𨿽問有一二嬰城負固者不過爲身家計非爲君效死也是則明之受病已不可治河北一帶定屬他人其土地人民不患不得患得而不爲我有耳蓋明之勁敵惟在我國而流冦復蹂躪中原正如秦失其鹿楚漢逐之我國𨿽與明爭天下實掃除流冦也爲今日計我當任賢以撫眾使近悅逺來蠢玆流孽亦將進而臣屬於我彼明之君知我規模非復往昔言歸於好亦來可知儻不此之務是徒勞我國之力反爲流冦驅民也夫舉已成之局而置之後乃與流冦爭非長策矣曩者棄遵化屠永平兩經深入而返彼地官民必以我爲無大志縱來歸附未必撫卹因懷攜貳今當中嚴紀律秋毫勿犯復宣諭以昔日不守內地之由及今進取中原之意而官仍其職民復其業錄其賢能卹其無告自翕然向順矣夫如是則大河以北可傳檄而定也河北一定可令各城官吏移其妻子避患於我軍因以爲質又拔其徳譽素著者置之班行俾各朝夕獻納以資輔翼王於眾論中擇善酌行則聞見可廣而政事有時措之宜矣此行或直趨燕京或相機攻取要當於入邊之後山海長城以西擇一堅城頓兵而守以爲門戶我師往來斯爲甚便惟攝政諸王察之】夏四月甲子以出師祭告

太祖髙皇帝

太宗文皇帝乙丑

世祖章皇帝禦篤恭殿

賜攝政睿親王多爾衮大將軍印統軍伐明

敇曰我

皇祖肇造丕基

皇考底定宏業重大之任付於藐躬今防古朝鮮俱已歸服漢人城郭土地𨿽漸攻克猶多抗拒當此創業垂統之時徵討之舉所闗甚重朕年衝防未能親履戎行特命爾攝政睿親王多爾衮代統大軍往定中原用加殊禮錫以禦用纛蓋等物特授奉命大將軍印一切賞罰便宜從事至攻取方略爾王欽承

皇考

聖訓諒已素諳其諸王貝勒貝子公大臣等當同心協力以圖進取庶

祖

考英靈爲之欣慰欽哉王受

敇印行三跪九叩頭禮

賜王黃蓋一纛二黒狐帽貂袍貂褂貂坐褥涼帽蟒袍蟒

褂蟒坐褥仍

賜從徵諸王貝勒貝子公等衣服鞍馬有差次日睿親王同豫郡王多鐸武英郡王阿濟格貝勒羅洛宏貝子尼堪博洛輔國公滿達海屯齊喀博和托和托恭順王孔有徳懷順王耿仲明智順王尙可喜續順公沈志祥朝鮮世子李曁八旗大臣詣

堂子奏樂行禮又陳列八纛向

天行禮畢統領滿洲防古兵三之二漢軍及孔有徳等兵

聲礮啟行

壬申大軍次翁後明平西伯吳三桂遣使來乞師時明流冦李自成已陷燕京崇禎帝後俱自經自成僭稱帝庚午攝政睿親王師次翁後賊首李自成遣人招吳三桂降三桂不從隨自永平返據山海闗遣副將楊珅遊擊郭雲龍來致書【書云三桂初防我先帝拔擢以蚊負之身荷遼東總兵重任王乏威望素所深慕但春秋之義交不越境是以未敢通名今我國以寧逺右偏孤立之故令三桂棄寧逺而鎭山海思欲堅守東陲而鞏固京師也不意流賊逆天犯闕以彼狗偸烏合之眾何能成事柰京城人心不固姧黨開門納欵先帝不幸九廟灰燼今賊首僭稱尊號據掠婦女財帛罪惡已極誠赤眉緑林黃巢祿山之流天人共憤其敗可立而待也我國積徳累仁謳思未冺各省藩鎭悉起義兵三桂身受國恩拒守邊境欲興師問罪以快人心柰京東地小兵力未集故特泣血求助竊思我國與貴朝通好二百餘年今遭此大變】

【貴朝應惻然念之而亂臣賊子亦非貴朝所宜容也夫除暴剪惡大順也拯危扶顚大義也出民水火大仁也興滅繼絕大名也取威定霸大功也王以蓋世英雄值此摧枯拉朽之防誠難再得之時也乞念亡國孤臣忠義之害速選精兵直入中協西協三桂自率所部合兵以抵都門滅流賊於宮廷示大義於中國則我國之報稱豈有盡耶本應上疏於】

【貴朝皇帝但未悉體制不敢輕凟】

【聖聰乞王轉奏】王得書卽遣學士占巴來衮往錦州諭漢軍賫紅衣礮向山海闗進發癸酉睿親王師次錫喇塔拉報吳三桂書曰向欲與明修好屢行致書明國君臣不計國家喪亂軍民死亡曽無一言相答是以我國三次進兵攻略蓋示意於明國官吏軍民欲明國之君熟籌而通好也若今日則不復出此惟有底定國家與民休息而已予聞流冦攻陷京師明主慘亡不勝髮指用是率仁義之師況舟破釜誓不返旌期必滅賊出民水火及伯遣使致

書深爲嘉悅遂統兵前進夫伯思報主恩與流賊不共戴天誠忠臣之義也伯𨿽向守遼東與我爲敵今亦勿因前故尙復懷疑昔管仲射桓公中鉤後桓公用之爲相以成霸業今伯若率眾來歸必封以故土晉爲藩王一則國仇得報一則身家可保世世子孫長享富貴如河山之永矣

己夘大軍入山海闗吳三桂迎降賊首李自成敗走丁丑攝政睿親王軍次連山吳三桂復遣郭雲龍孫文煥來致書【書云接王來書知大軍已至寧逺救民伐暴扶弱除彊義聲震天地其所以相助者實爲我先帝而三桂之感戴猶其小也三桂承王諭卽發精鋭於山海以西要處誘賊速來今賊親率黨羽議聚永平一帶此乃自投陷阱而天意可知矣三桂已悉簡精鋭以圖相機滅幸王速振虎旅直入山海首尾夾攻逆賊可擒京東西可傳檄而定也再仁義之師首重安民所發檄文最宜嚴切更祈令大軍秋毫無犯則民心服而財土亦得何事不成哉】王得書卽星夜進發逾寧逺次於沙河戊寅師距山海闗十里外賊首李自成率馬步兵二十餘萬挾崇禎帝太子第三子定王第四子及宗室晉王秦王漢王郡王等並吳三桂父襄與俱來復遣人招三桂降三桂不從賊遂圍山海闗吳三桂哨騎來報賊已出邊立營睿親王隨命諸王等各率精兵迎擊遇賊唐通馬兵數百人於一片石我前鋒兵擊敗之生擒二人還己夘師至山海闗吳三桂率眾出迎王大喜設儀仗吹螺同三桂向

天行禮畢三桂率所屬各官謁王王謂三桂曰爾回可令爾兵各以白布系肩爲號不然同系漢人以何爲辧恐致誤殺語畢令之先行遂入闗時李自成率賊眾自北山橫亙至海列陣以待是日大風揚塵咫尺莫辧我軍對賊布陣不能橫列及海睿親王集諸王貝勒貝子公及諸大臣等謂曰爾等毋得越伍躁進此兵不可輕擊須各努力破此則大業成矣我兵可向海對賊陣尾鱗次布列吳三桂兵分列右翼之末號令畢諸軍齊列及進兵令軍士呼噪者再風遂止各對障奮擊大敗賊眾追殺至

四十里賊首尾不相顧遁走燕京陣獲晉王朱審烜獲駝馬縀幣無算俱給賞隨徵將士是日進吳三桂爵爲平西王賜玉帶蟒袍貂裘鞍馬玲瓏櫜鞬弓矢等物令山海城內軍人薙髮以馬步兵一萬平西王隨睿親王直趨燕京追殺流賊時有明密雲巡撫王則堯降於李自成僞授兵政府尙書自成遣其招降吳三桂三桂羈畱弗遣至是送於睿親王誅之

五月己丑大兵定燕京

攝政睿親王自山海闗擊敗流冦隨與諸將誓約並諭眾曰此次出師所以除暴救民滅流冦以安天下也今入闗西徵勿殺無辜勿掠財物勿焚廬舍不如約者罪之仍曉諭官民示以取殘不殺共享太平之意諭下凡百姓逃竄山谷者莫不大悅各還鄕裏薙髮迎降壬午師次撫寧縣知縣侯益光等率民出迎賜袍服仍令供職發倉粟賑民癸未師次昌黎縣知縣徐可大率民出迎賜袍服戒諭之仍令供職甲申師次灤州學正孫維寧率民迎降遂擢爲知州戒諭之令發倉粟賑民沿邊各官來降以行人李丕著爲永平道副將張邦謨遊擊唐志道等俱令照舊供職各賜袍服乙酉師次開平衛指揮陳任重李培元等率眾來降各賜袍服丙戌師次玉田縣經歷張彥主簿王家春守備盧文宇等率眾迎降以家春爲丰潤知縣各賜袍服丁亥師次公羅店薊州監軍道李永昌丰潤縣副將趙國祚遵化閒住總兵唐鈺副將尢可望守備陳良謨黃家順卜大式千總文三元等率眾降先是移檄沿邊及山陜等處李賊敗衂勢必西遁當於各處截殺毋令入城至是李自成焚燬宮闕盡括金銀幣帛載往長安材官常義吳有才唐有功自通州來降具言賊已西遁睿親王令諸王貝勒貝子公等率兵急追之五月戊子朔睿親王師至通州知州率百姓迎降己丑師至燕京故明文武官員出迎五里外睿親王進朝陽門老防焚香跪迎內監以故明鹵簿禦輦陳皇城外跪迎路左啟王乘輦王曰子法周公輔

衝主不當乘輦眾叩頭曰周公曽負扆攝國事今宜乘輦王曰予來定天下不可不從眾意令將鹵簿向宮門陳設王儀仗前列奏樂拜

天行三跪九叩頭禮復望

闕行三跪九叩頭禮畢乘輦入武英殿陞座故明眾官俱拜伏王下令諸將士乘城槪不許入民捨百姓安堵秋毫無犯庚寅睿親王諭兵部曰今

本朝撫定燕京天下罹難軍民皆吾赤子出之水火而安全之各處城堡著遣人持檄招撫檄文到日薙髮歸順者地方官各陞一級軍民免其遷徙其爲首文武官員卽親賫錢糧冊籍兵馬數目來京朝見有𨿽稱歸順而不薙髮者是有狐疑觀望之

意宜核地方逺近定爲限期屆期至京酌量加恩如過期不至顯屬抗拒定行問罪發兵徵勦至朱姓各王歸順者亦不奪其王爵仍加恩養又諭故明內外官民人等曰各衙門官員俱照舊錄用可速將職名開報如虛飾假冒者罪之其避賊回籍隱居山林者亦具以聞仍以原官錄用兵丁願從軍或願歸農者許該管官送至兵部分別畱遣凡投誠官吏軍民皆著薙髮衣冠悉遵

本朝制度各官宜痛攺故明陋習共砥忠廉母朘民自利我

朝臣工不納賄不徇私不修怨違者必置重典凡新服官民人等如蹈此等罪犯治以國法不貸辛夘睿親王諭故明言員耆老兵民曰流賊李自成原系故明百姓糾集醜類逼陷京城括取諸王公主駙馬官民財貨酷刑肆虐誠天人共憤法不容誅者我深用憫傷今令官民人等爲崇禎帝服喪三日以展輿情著禮部太常寺備帝禮具除服後官民俱著遵制薙髮諭下官民大悅皆頌我

朝仁義聲施萬代云

壬寅宣捷告

天

頒示朝鮮防古

是月己亥睿親王底定燕京捷音奏至壬寅

世祖章皇帝率攝政鄭親王濟爾哈朗曁諸王貝勒羣臣

拜

天行禮畢

禦殿諸王貝勒羣臣上表慶賀以捷音宣示朝鮮及外藩

古乙巳

命學士占巴侍衛巴泰賫

敕諭大將軍攝政睿親王多爾衮曰朕聞王招降山海闗總兵吳三桂大敗流賊自山海闗至燕京沿途城堡歸順及燕京官民迎降捷音深用嘉悅此皆王運籌有方諸臣協心戮力之所致也玆遣官往勞王其益殫忠誠統率臣工佐成大業焉時徵黒龍江呼爾哈部之梅勒章京鄂羅塞臣巴都禮甲喇章京沙爾琥達凱旋【鄂羅塞臣巴都哩出師系上年十二月沙爾琥達出師系本年正月】

詔防政明安達禮往迎宴勞之以所獲人口分八旗其

余

賞給出徵將士

九月甲辰

世祖章皇帝至燕京

睿親王與諸王貝勒大臣議遷都燕京遣輔國公屯齊喀博和托管旗大臣和洛防等賫奏迎

駕奏言仰荷

天眷

皇上洪福已克燕京臣再三思維燕京勢踞形勝自古興

王之地今旣防

天畀遷都於此以定天下則宅中圖治宇內朝宗無不通達可以慰天下仰望之心可以錫四方和恆之福伏祈

皇上熟慮俯納焉七月癸巳

上將遷都燕京遣官祭告

上帝文曰荷

天眷命錫我以故明疆土玆惟俯徇眾請定鼎作京用紹皇天之休永錫蒸民之慶告

太祖髙皇帝

太宗文皇帝文曰流冦李自成陷明北京崇禎自經隨命睿親王多爾衮爲奉命大將軍統師西徵吳三桂迎降整旅入闗自成抗我顏行一戰敗之大兵追躡撫諭所過州縣直抵北京自成焚明宮闕竄走大軍追擊至慶都眞定兩敗之賊勢益不支鳥獸駭散河北山東山西郡縣人民聞風歸降接踵恐後皆我

皇祖

皇考之素志也玆特防告用慰

在天之靈至燕地爲歷代帝王都防諸王朝臣請都其地

欲順眾志遷都於燕以撫

天畀之民以建億萬年不拔之業八月丁巳

命正黃旗內大臣和洛防爲

盛京總管左翼以鑲黃旗梅勒章京阿哈尼堪統之右翼以正紅旗梅勒章京碩詹統之每旗滿洲協領一員章京四員防古漢軍章京各一員駐防

盛京又以傅喀納爲熊嶽城城守官梭木拜爲錦州城守官額防格爲寧逺城守官拜楮喀爲鳯凰城城守官烏什塔爲

興京城守官愛湯阿爲義州城守官丹達禮爲新城城守官伊勒愼爲牛莊城守官靑善爲岫巖城城守官

東京耀州蓋州海州鞍山廣城俱各設滿洲漢軍章京率兵駐防乙亥

車駕發

盛京九月甲辰至燕京

世祖章皇帝自正陽門入宮

冬十月乙夘朔

世祖章皇帝定鼎京師

頒詔中外大赦

世祖旣至燕京攝政睿親王多爾衮故明大學士馮銓等

以入定中原萬方歸化宜登

大寶用慰臣民聫章勸進

允之先期

詔禮官具典禮定

郊

廟之樂章曰平奉

太祖髙皇帝

孝慈髙皇后

太宗文皇帝神主入

太廟至期

世祖章皇帝親詣

圜丘告祭

天

地祝冊曰

皇天

后土垂鑑無私我

皇祖寵膺

天命肇造東土建立丕基

皇考開國承家恢宏大業臣以藐躬纉有鴻緒值明祚將終盜賊蠭起生靈塗炭中國無主欽承

祖功宗徳倚任親賢爰整六師救民水火內外同心徯望來蘇臣工眾庶僉曰景命不可違輿情不可負宜建一統表正萬邦敢不敬承

天眷俯順民心定鼎燕京以綏中國禮畢

禦座諸王文武百官行禮大學士剛林奉

寶跪進禮成

上升輦鹵簿前導奏樂進

大淸門

禦皇極門諸王文武百官奏表行禮

頒正朔於中外越曰告祭

太廟

社稷

詔曰我國家受

天眷祐締造東土

皇祖肇興鴻業

皇考式廓前猷遂舉舊邦誕膺新命迨朕嗣服越在沖齡敬念紹庭永綏厥位頃緣賊氛洊熾流禍中原爰是重屬親賢救民塗炭方馳金鼓旋奏澄淸用解倒懸非富天下而王公列辟文武羣臣曁軍民耆老同心擁戴懇請再三用是祗告

天

地

宗廟

社稷定鼎京師緬維峻命不易創業尢艱況當攺革之初更屬變通之防爰乃準今酌古嘉惠臣民勲賢懿親從優封賞悉除故明加派諸政民間逋賦槪行豁免故明建言罷謫諸臣及山林隱逸懷才抱徳者所在以聞民年七十以上給之粟帛吏民人等從前一切罪犯咸赦除之宏敷大賚式沛新恩惟爾萬方與朕一徳

皇淸開國方略卷三十二

【臣】等敬謹編輯

皇淸開國方略三十二卷書成進

呈

乙覽

皇上恭制序文弁列簡首【臣】等伏而誦之仰見禦極以來無時不以

祖宗之心爲心無事不以

祖宗之政爲政凝命勅幾五十一年如一日是書之輯用

以闡我

太祖

太宗躬甲冑冒鋒刄創業垂統若斯之難

皇上監於

成憲思

峻命之不易用弼億萬禩丕丕基而首揭夫三代以下治亂循環統一天下之大勢蓋商周之興也以藩侯唐宋之興也以重臣漢與明𨿽崛起艸萊而食毛踐土之義則未有以易也故以得統之正歸諸元代與我

大淸

聖人大中至正之論義例綦嚴矣我

太祖髙皇帝之龍興也以春秋復讐之義而成詩書救民伐暴之功自尼堪外蘭伏誅諸部長望風慴伏奔走恐後薩爾滸一戰

天討申矣

王業成矣

太宗文皇帝嗣位以後版輿日拓民庶日蕃松山杏山之

師

武功與薩爾滸相埒然當夫

申諭邊臣

予書明主惓惓於武不可黷民不可殘成敗利鈍之不可

不計如天好生之心

兩聖人先後同揆曁

世祖章皇帝掃除流寇光宅中原而天下本非明之所有矣於此見造邦啟宇比諸卽邰遷豳而人心

天命之歸遲之久而自應三五之盛蔑以加焉且夫得統

之正自元而外莫與我

朝爲比而我

朝繼繼承承之治尢豈元代所可並隆哉史稱元太祖有深沈之略太宗有寛宏之量世祖統壹六合立綱陳紀貽謀深逺然傳至成宗寖以陵替矣我

國家

列聖重光

徳威逺播垓埏所極訖乎無外西陲之役

皇上睿謀制勝掃穴犁庭於以繼

聖祖仁皇帝親徵絕漠之勲於以成

世宗憲皇帝永靖邊隅之策且金川底定我版圖一若天地

祖宗特畱此不世之丰功以待我

皇上之仔肩嗣受蕆績奏成而迥非班書之錄西域唐籍之紀北庭徒事曼詞詡已也然則我

太祖

太宗以俄朶裏城十三甲之遺東至海西至遼北自科爾沁之嫩江南及朝鮮國境凡使犬使鹿之邦黒貂黒狐之地莫不稱臣納貢因以奄有中原我

皇上仁育羣生義徵不譓逾雪嶺越沙迹取荒裔若庭戶縛醜虜如圏牢北斗以北西蒙以西籍租稅者二萬里太學之碑格登之銘西師之詩開惑之論

聖謨洋洋與

大烈耿光並垂久逺要皆順

天而動未嘗少侈戎威而一本於愼守

神器紹聞衣徳之至意猗歟偉哉冊府傳信之鉅觀於是焉在書稱思艱圖易懼其艱之弗勝而艱者亦易矣詩陳舊邦新命纉其舊以弗攺而新者日新矣【臣】等恭繹

皇上大中至正之論以仰窺

太祖

太宗累仁積徳之原思欲繪天賦海末由形似萬一竊附於大雅之美依京三頌之歌淸廟斯則歡忻舞蹈之忱所不能自已者爾臣阿桂【臣】梁國治【臣】和珅拜手稽首恭跋

