

欽定四庫全書

史部六

楊文忠三錄

詔令奏議二【奏議之屬】提要

【臣】等謹案楊文忠三錄八卷明楊廷和撰廷和字介夫新都人成化戊戌進士官至華蓋殿大學士文忠其諡也事迹具明史本傳是編名爲三錄實則題奏前錄一卷題奏後錄一卷視艸余錄二卷辭謝錄四卷凡四種題奏前錄正徳時所上題奏後錄嘉靖時所上喬宇爲之序又有自序謂官內閣時凡朝廷奏對之詞政事可否之議隨事錄之序題嘉靖六年而所記止於嘉靖二年則廷和以嘉靖三年正月去位也其中有足與史參考者如武宗本紀十三年正月丙午至自宣府命羣臣具防帳羊酒郊迎禦帳受賀此書載上傳諭五府及團營三大營各爲旗帳奉迎廷和不從錢寧及廖鵬張龍屢傳防要脇廷和終不從駕回竟不用旗帳上意亦無所忤據此則本紀書其始未詳其卒此書乃具其首末又此書載正徳十四年正月七日散本官送兵部侍郎馮淸奏捷本至內閣欲擬防奬勵威武大將軍廷和執不可張龍錢寧相繼催取廷和卒擬防奬勵馮淸而不及威武大將軍一字又載慈壽遣散本官傳諭欲攺懿防爲聖防廷和力爭至再方寢又載壽安後崩世宗堅欲持喪三年且擬頒遺誥廷和力爭乃僅服二十七日於宮中遂止遺誥之命凡此數事本紀及廷和本傳俱不載又欲擒戮江彬及議興獻廟曲折始末亦較史爲詳辭謝錄皆辭職謝恩諸疏林俊爲之序其卷帙多於三錄而不在三錄之數以一人之事非國政也其奏疏有過於朴率之病然告君以達意爲主不以修詞爲工如正徳中請愼重郊廟疏請還宮疏嘉靖中請停齋醮疏皆指陳時在當日可謂讜言其他亦多切直中理言𨿽質直而義資啟沃固與春華自者異矣乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

楊文忠三錄序

少師石齋先生楊公自正徳間以首相值時多虞內蠱外釁而以一身任天下之重佐理匡救啟沃扶翊凡可爲社稷利者竭盡心力爲之無顧忌卒成中興濟之功天下之人蓋陰受其賜而有不能盡知者也今觀奏槁曰答天譴遵祖訓戒遊逸數疏皆格君心正國體之大者他如謹名號節權幸之有以懾姦回之气而禠其魄宸聰方悟而公以憂去矣向使公在位國家獘端之開當不知是又三年武皇亟召公還則憸人壅間竊弄之勢巳牢不可破北狩方畢遽復南徵內降數下欲以至尊稱將領促公定艸且動以危言於是廷臣諌者多斃杖下孰敢有犯雷霆之怒者乎公陳說大義執奏愈厲竟不從旣而翠華久駐南都公見諸播告之詞居守之議者悉中機防凡郊享諸大政令連章疊上務請回鑾而後巳夫輔相之職將順者易匡忤者難公處不可爲之時能爲人所不敢爲之事𨿽古名臣之風采何以加焉未幾武皇升遐羣姦洶洶正國勢危疑之際公頃刻間決定大防戡剿亂逆實以身蹈不測之禍事勢當此可不謂之難且急邪今聖皇繼統公親扶日轂而釐革誅罰之典又經畫精明世一變而爲安厥功尢偉乃知天所以畱公者正以爲今日用也然公有此丕績方謙虛持盈惴惴焉以盛滿爲懼是其體國之忠憂世之志人可得而測其涯涘哉書曰乃心罔不在王室傳曰臨大節而不可奪若公者眞所謂社稷之臣矣宇辱公知愛久因讀公奏札諸艸少寓贊述之意並敢以功之成於前者爲公慶而以功之圖於後者爲公祀也光祿大夫柱國少保兼太子太保吏部尙書前南京兵部尙書防贊機務太原喬宇序

楊文忠三錄序

視艸余錄者錄在朝奏對之言及政事可否之議也何爲錄之志愧也廷和承乏內閣前後十有八年視近嵗諸臣號爲頗久初從文正李公後因以寡過及文正去任事多齟齬凡闗切利害之大者知之必言言之必盡𨿽未得盡如所請而先帝毎優容之一無所忤寅恭勑以雷霆臨之不力執則事日非而國體益褻一難也於時六龍出狩宸居虛拱且嵗餘二寧謀益人勢將傾行則有駭輿之虞居則有固圉之責二難也鑾輿旣回大行事迫四家環布毫髮失宜虀粉立至三難也旣而肅皇帝入禦遭逢何奇比議大禮則以魚水之投而爲冰炭之隔四難也公周旋其間停威武勑不艸竟見信任居守維鼎擒瑾詒彬押虎逐狼外寧內安人孰不服公有定傾之功然後手扶日月啟四十六年丕承之烈又孰不歸公有定防之忠比其力辭伯封恥爲灞上之請寧守硜硜不從永嘉之議又熟不亮公有信心之徵而言必信在朝廷可以表納諫之美在臣不可以見敬事之義藏之篋笴姑以示我後人不必其傳之久逺也嘉靖六年丁亥秋八月丙午石齋楊廷和序

楊文忠三錄序

隆慶庚午餘爲臺史而內江趙文肅以閣學兼領臺事屬邊報急京師戒嚴公語余曰新都楊文忠當武皇時肘腋大姦弄之掌上頓安宗社儻借籌邊何皇皇如此日繼得公所撰文忠墓祠碑讀之信公知文忠而言之非茍也萬曆已亥余爲工相與惟一二同志之賢是賴今上入繼大綂推誠委任化理維新時有獻納不過仰承徳意坯土細流無補海嶽亦惟同志之助勉彊從事以至乞休而歸居常自念平生遭際最勝在任最久而器識最下驅策不前所爲報效者止於如此上負聖明下負所學多矣視艸之餘隨事錄之用以志愧一曰兒輩見之請曰昔人有所著述多在閒居之日今政務叢委應接不暇倉卒紀錄未必無所遺忘柰何輙語之曰政恐久而或遺乃役志於此縱不能悉猶愈於通無所述也若昔人歸田之錄間取士大夫之笑談天順曰錄或涉公卿之美刺今玆所錄皆親承天語及閣中日常議擬闗系職業者此外一無所附事有介時則永嘉進而公退永嘉之難難在違眾公之難難在嬰鱗而卒之易名皆不失爲忠𨿽永嘉蓋棺卽允公則蒙莊皇帝以肅皇帝遺命而及然肅皇帝知公不忘公之心一也惟是肅皇帝知公人人能言之毅皇帝知公信任公未有能言之者初公制歸有召守趣終制卽起異數也諫齋祀止織造停兩掛印率勉從疏畱浹旬或月餘未有竟不下者中使詣公或羅跪有罪逮系不少假竟安國家於磐石非毅皇帝知公信任公寧至此公鄕人左司馬趙公合刻公視艸題奏辭謝三錄於楚以序屬余余題曰楊文忠公三錄爲輔弼龜鑑而因追頌我朝列聖愼簡輔弼而崇重之竟延國家有道靈長之慶如此亦可爲萬世當寧獻萬曆癸夘上元日侍經筵資徳大夫正治上卿都察院掌院事左都禦史闗西溫純序

欽定四庫全書

楊文忠三錄卷一

明楊廷和撰

題奏前錄

自劾不職乞賜罷黜以答天譴防

具官臣楊廷和等謹題爲自劾不職乞賜罷黜以答天譴事臣等伏見皇上昨以干淸宮被災旣下令羣臣同加修省復申勅所司直陳時政卽古昔聖帝明王遇災而懼之心也切惟災變之來感召有自皇上嗣登大寶十年於玆寛仁愛人任用賢俊刑政無失惠澤覃敷宜乎景福茂膺休徴協應夫何近歲以來災異遞見水旱頻仍盜賊縱橫兵戈不息彊敵侵擾邊境未寧五星失度千里飛蝗隕霜雨雹之非時地震天鳴之相繼軍民困苦帑藏空虛人多怨咨天不悔禍玆乃復有此變宗廟震驚臣民悚懼聖明在上何以致之感召之由實在臣等蓋臣等徳薄位髙力小任重陛下有上智之資而臣等無格心之學陛下有大有爲之志而臣等無濟時之才議論不足以禆萬幾之裁決誠意不足以動九重之視聽先事旣無開陳之益臨事又無匡救之功瘝曠有年憂慙無地若復依違不去將恐過咎愈深一時之物議旣難茍容後世之公評豈能終掩況周官燮理不備其人而漢庭防免亦有故事輒敢披瀝悃誠冒乾天聽伏望俯從寛貸特賜罷歸別選賢能以充委任庶贊化得人而變可弭矣然消復之道惟賴於聖明而轉移之機正在於今日尢望陛下念皇天付托之重祖宗創造之艱天下生民仰戴之切早朝宴罷以延接羣臣深居簡出以頤養聖體九廟之烝嘗必親其事兩宮之孝養必主於誠經筵勤日講之禦殿庭復面奏之規大開言路通達下情還兌調邊兵以謹外防革禁中市肆以肅內令出西僧於外以絕異端罷皇店之設以通商賈停止一應工作以惜民力減免各處織造以節民財任用正直忠良之士親信老成持重之人夙夜孜孜圖惟治理將見人心悅服天意咸孚和气薫蒸政教旁達羣盜望之而革心四裔聞之而向化宗社萬萬年無疆之慶也臣等無任激切懇祈之至正徳九年正月十九日聖防上天示警朕心弗寧寢食遑遑卿等致意朕已悉知九廟兩宮惟日是謹早朝深居朕自處置經筵等項已有成規邊兵只照前防市肆常理西僧舊制俱不必攺動皇店嚴加禁約下人工作織造著該衙門條陳緩急來看方殷事冗宜盡心輔導以紓朕之不逮用保康寧以寛朕懷所辭不允該衙門知道

請遵祖訓以光聖徳防

具官臣楊廷和等謹題爲遵祖訓以光聖徳事臣等聞之禮莫重於視朝禁莫嚴於宮衛自古帝王之治天下必謹視朝之節以觀示臣民嚴宮衛之防以消彌禍變我朝列聖尢致謹於斯伏覩皇明祖訓所載有曰朕以干淸宮爲正寢晚朝畢而入淸晨星存而出除有疾外平康之時不敢怠惰此所以畏天人而國家所由興蓋言視朝之當謹也又曰凡帝王居安常懷警備日夜時刻不敢怠慢𨿽親如骨肉朝夕相見猶當警備於心蓋言宮衛之當謹也此皆憂深思逺制治保邦之言聖子神孫所當時時誦讀守爲家法者也防惟皇上聰明天授政令之施動遵祖訓近年以來朝防慶賀或至遲暮其初蓋因一時起居違和而然積習旣久遂以爲常傳之外朝將謂縱耳目之玩極心志之樂觀聽之間不無惶惑去歲以來揀選人馬親自校閱其事蓋因一時敵冦犯順而然意在禦侮實非有他傳之天下皆謂邊兵非宿衛之人禁禦非操練之所疑似之間未免驚駭臣等職居輔導出入禁闥𨿽隨事納規時有陳請緣議論不足以發明事體誠意不足以孚契聖心屍素有年愧悚無地伏望皇上鑑皇祖之訓典察臣等之愚忠自今以後夙興視朝躬親祀事乘淸明之气以裁決萬機竭享獻之誠以昭格九廟仍選用方直以爲侍從信任老成以爲腹心軍士操練必於演武之所朝夕督勵付之將領之官推恩左右體悉勤勞啟處以時庶不有勞於聖體闗防旣謹亦可盡釋於羣疑將見聖徳日新天心悅豫神人胥慶和气致祥宗社萬萬年無疆之休端在此矣臣等下情無任激切祈望之至正徳十年正月十七日

請宣布捷音並防決囚防

具官臣楊廷和等謹題爲宣布防音並防決囚事近該兩廣四川奏到防音例該宣防因聖駕在邊未及舉行今大同又奏到防音內開分布將士隨機應變皆出皇上神謀妙算以致大有成功臣等下情不勝慶幸然非早賜回鑾臨朝宣防則天下臣民何由知皇上逺出巡邊有此除冦安民之功哉況決囚日期已近若該科三覆奏旣下各項該決重囚本日卽當押赴市曹依律處決其家人或有擊鼓防寃等項皆當臨時奏請取自上裁非比別項事情可以預先裁定伏望皇上早賜回鑾宣防示眾旣以彰天威於天下而亦不廢毎嵗處決重囚之舊典臣等不勝懇切祈望之至正徳十二年十一月某日

請處決重囚防

具官臣楊廷和等謹題爲處決重囚事近該司禮監官傳諭聖意欲將今年該決重囚曽經刑科三覆奏者俱押赴市曹示將處決以警防惡之徒隨卽傳防取回仍送各該原問衙門照舊監禁此固皇上用刑警眾而又愼重人命不輕殺戮之意但臣等竊謂聖駕旣逺臨邊境凡賫去一應題奏事理往返動經旬日然後得防批出行下所司今乃不出半日之內槪將該決重囚方欲處決隨卽取回則人心孰不驚疑以爲是何衙門頃刻之間便從何處得奉防意如此之速不知將何辭以解之況重囚臨刑其親屬有擊鼓訴寃者直鼓給事中於校尉手上批字走赴市曹暫免行刑具本連鼓狀封進防裁決或殺或畱皆在臨時有難預處此系祖宗舊制累朝遵行孰敢輕變所以臣等前日擬票欲將各項該決重囚俱且監著畱待明年秋後審錄畢日照舊三覆具奏依律處決伏望仍依原票批出庶事體允當人心不至驚疑而於祖宗立法之意朝廷欽卹之仁亦兩全矣伏惟聖明鑑納正徳十二年十一月二十三日

請大祀看牲防

具官臣楊廷和等謹題爲大祀看牲事照得毎歲大祀天地俱先期十二月初一日聖駕躬詣犧牲所看牲此祀天之禮乃祖宗舊制國家大事至嚴至重非他禮儀可比累朝遵行惟謹皇上臨禦以來亦已十二舉矣天心孚祐福祉無疆端系於此近日有防閏十二月初一日看牲較之往歲已遲一月卽今日期將近未覩回鑾中外人心曷勝懸望且聖駕在外已逾三月臣等內外臣工遙望天顏無由瞻拜悵悵然如人子之逺違父母而身無所依也朝夕食寢豈能自安況邊塞苦寒聖體勤勞意外之虞又有不可不防者此尢臣等之所大慮伏望聖明念一身爲天地宗廟社稷之主而郊祀看牲大禮不可一毫少忽亟降明防振旅還京實天下臣民之至願也臣等無任忠愛拳拳之至正徳十二年十二月某日

自劾不職乞賜罷歸田裏防

具官臣楊廷和等謹奏爲自劾不職乞賜罷歸田裏事臣等竊惟朝廷設置公卿輔弼之臣望其陳力效忠將順匡救以共成天下之務非徒取其充位而已玆者皇上出巡邊境數月未回中外人心日夕憂懼臣等備員內閣職專輔導平日旣無格心之學臨事又非濟時之才竊位素餐涓埃莫報𨿽嘗累疏奏請回鑾又不能少回天聽以慰天下臣民之望誠恐一旦禍患之來出於意料之所不及則臣等𨿽貶竄誅殛亦不足以贖其罪矣伏望皇上俯察愚誠奮施幹斷亟將臣等卽日罷歸田裏以爲人臣不能盡忠之戒別選賢能代居重任庶防或有轉移感動之機而臣等𨿽退猶進𨿽死猶生也臣等無任迫切殞越俟命之至正徳十二年某月某日

請回鑾看牲防

具官臣楊廷和等謹題爲速請回鑾看牲以成大禮事今日早該司禮監太監蕭敬等於左順門傳奉聖防今特差太監張永魏彬張忠趙林賫帖傳與司禮監太監蕭敬等知道卽今尙有邊報未寧目下不得便行所有閏十二月初一日起照舊差官輪流看牲不誤大祀天地爾各衙門大小官員各要安心辦事該衙門知道欽此臣等竊爲人君之道莫大於敬天敬天之禮莫大於郊祀是以我祖宗列聖百五十餘年來毎遇郊祀必於前一月躬往看牲嵗之首月卜日行禮所以天心克享而天下久安仰惟皇上爲天之子受祖宗列聖之天下果能上體祖宗列聖之心以事天則天之眷我皇上亦將無異於祖宗列聖之時矣今駐蹕闗外久未回鑾顧謂邊報未寧便欲差官先行輪看臣等愚昧心竊未安況邊報縱有未寧自有各該鎭巡等官分任其責皇上但當專其委任明信賞罰則邊境自爾無虞豈可以是爲詞遂欲廢此百五十餘年盛典萬一天下臣民及各處宗藩有疑於此而具奏問故則將何說以應之此事系國安危利害不小伏望皇上俯從臣等所言收回新命卽日回鑾躬往南郊看牲以成大禮則人心安而天意悅宗社萬萬年無疆之慶端在是矣臣等不勝懇切俟命之至正徳十二年十二月某日

請回鑾看牲第二防

具官臣楊廷和等謹題爲請駕看牲事臣等數日前防聞回鑾有期不誤看牲下情不勝欣慶近日禮部又節奉聖防閏十二月初一日起照舊差官輪流看牲不誤大祀天地臣等愚昧心切不安未敢奉命是以不避斧鉞防詣居庸闗下北望稽首昧死上請伏望皇上念郊祀大禮祖宗舊制速賜回鑾躬往看牲畢然後羣臣以次往看庶得不廢舊制克成大禮實宗社萬萬年無疆之慶也謹題請防正徳十二年十二月二十七日

論緊急賊情防

具官臣楊廷和等謹題爲緊急賊情事近日武淸東安等縣盧溝橋及淸河店等處四面俱有盜賊生發少則四五十人多則百十餘人披帶盔甲兵器擺列馬隊旗號劫掠村店燒燬房屋殺擄人口搶奪財物敵殺官軍數多往來公差內外官員人等悉被其害道路爲之不通而京城之內東直門及大時雍等坊彊賊白日殺人劫財亦往往有之卽今各該地方報到賊情殆無虛日該部奏請調度軍馬支給錢糧未奉明防難以擅便施行不無有誤事機臣等竊思前項盜賊固由饑寒窮廹不能聊生以至於此實亦數月以來窺知聖駕逺狩邊境京城居守無人投間抵隙肆無忌憚若不及早撲滅恐致日漸滋蔓不但如近年劉六楊虎之禍而已誠不可不慮也伏望皇上以宗社爲憂以生靈爲念及早還京庶防諸司章奏易於上達九重裁斷便於奉行彼彊梁不逞之徒不待捕而自然潛消退伏矣況今郊祀天地時享太廟正旦朝賀各項大禮相繼在邇所以聳四方之觀聴系天下之人心者尢在於此誠不可不愼也此實治亂安危之幾臣等故敢昩死爲陛下言之伏望聖明獨運乾剛深惟至計俯垂聴納天下幸甚臣等不勝恐懼激切之至正徳十二年閏十二月某日請愼重郊廟元旦等項大禮以慰神人疏

具官臣楊廷和等謹題爲愼重郊廟元旦大禮以慰神人事照得嵗暮孟春時享太廟及正月元旦節臨朝受賀皆系朝廷大禮而大祀天地其事尢重自古至今惟天子得以祀天地蓋人君爲天之子實天地之主也非天子而祀天地則必不能上享天心以覬天之錫福降祥於天下而祖宗在天之靈惟聖子神孫是憑是依自鑾輿出闗巳經五月祖宗神靈亦切望聖駕早回躬行奠獻以得有所依歸祖宗之祀天地皆極其精誠未嘗少有怠慢其說載於祖訓中所列嚴祭祀條者甚詳又元旦乃一嵗之首履端之慶錫自朝廷四方萬國皆欲遂其瞻仰祝頌之誠今去郊天享廟及元旦臨朝之期甚近伏望皇上速賜回鑾恪遵祖訓躬行大禮使天人上下皆有所主祖宗神靈皆有所依實宗社萬萬年無疆之慶也臣等不勝懇切仰望之至正徳十二年閏十二月二十二日

請駕還京防

具官臣楊廷和謹題爲請駕還京事伏惟聖駕在外巳餘一月臣等犬馬之情依依戀慕以日爲年近又風聞親統六師將出喜峯口外使人招引三衛人等近邊交易人情惶惶莫知所措臣等竊念兵以治亂如藥以治病無病而服藥非養生之術也無事而好兵非治安之道也見今三衛人等朝貢以時邊境安靖無可徵之罪無可乘之釁陛下不知聴何人之言用何人之策輕啟兵端逺臨邊境如無病之人試大毒之藥又率易自用不付之良醫之手況炎天酷暑非出兵之時深山茂林非行兵之路萬一變生不測不知誰任其罪此在凡人稍知自愛者尙不肯爲而謂陛下爲之乎臣職在輔導坐視不言萬死莫贖伏望俯賜鑑納早回鑾輿深居九重頤養聖體以兵政委之兵部以邊備責之邊臣坐收不戰之功永建無疆之業實宗廟社稷之福天下臣民之慶也臣不勝激切祈望之至謹題請防正徳十三年四月某日

請聖駕還京以安宗社以慰人心疏

具官臣楊廷和謹題爲恭請聖駕還京以安宗社以慰人心事伏惟聖駕出幸今巳一月矣內外人心栗栗危懼又有訛言傳播總督軍務威武大將軍名號及巡幸山西陜西河南山東南北直隸之說愚民無知轉相告語甚至扶老攜防逃避山谷此風一傳闗系甚大臣愚竊念自古人君乘輿逺幸或以邊境侵擾或以臣下逆命皆因不容巳之勢乃有不得巳之行今陛下當無事之時爲有事之舉𨿽有內外左右忠良之臣諫亦不聞言亦不入不知聖明之見何以出此見今邦畿逺近盜賊公行江淮南北大水爲患各處災異奏報不絕士馬疲勞財用匱乏天變於上人怨於下誠恐朝廷之憂不在邊方而在腹裏不在四裔而在百姓也伏望早回鑾輿亟下明詔將前日訛言所傳一切禁約攺正自今以後有仍以總督威武大將軍名號見於文移行下官府者坐以詐傳聖防重典其原日調來邊兵俱各放回本鎭照舊操守原畱隨侍將官亦宜因能授任使之各守職業示以寛大之恩消其疑畏之念陛下深居宸極頤養天和以奉慈闈之懽以俟前星之耀則事體自定人心自安宗社萬萬年無疆之福也臣受恩深厚衰病日加屢疏乞休未防兪允困臥牀褥與死爲鄰前項事情目擊耳聞痛切心肺義不容於不言情不忍於不言故敢冒死言之伏望聖明俯賜采納不勝幸甚正徳十三年十月某日

止侍郎馮淸奏防疏

該司禮監發下整理兵馬糧艸等項侍郎馮淸奏到防音二本臣等仰惟皇上親統六師指授將士在於陜西寧夏延綏各邊及薊州等處地方斬獲賊級數多聖武布昭敵人逺遁禮宜宣防慶賀隨徵將士亦宜論功行賞但馮淸本內俱開有欽差總督軍務威武大將軍總兵官鎭國公朱字樣恐於事體有礙無以傳示天下垂法後世臣等未敢輕易擬防伏望皇上將前項題本不必批出仍令馮淸另行具奏止是明言仰遵成算致有此防庶事體當而人心安矣所有前項題本謹隨揭帖封進伏乞聖明鑑納正徳十四年正月某日

止逰幸疏

具官臣楊廷和等謹題臣等荷國厚恩切官內閣供職無狀心切憂慚竊見近日以來在京各該衙門題奏一應軍馬錢糧要事情動經旬月猶未得防事多壅滯不行又道路相傳聖駕不時巡行市肆或至夷館菜園等處逰幸夜或不歸甚至馳驟街衢衝冒風雨深更靜夜出入宮門臣等初聞且驚且疑未敢輕信巳而流傳旣久眾議紛然今亦不敢不信況聞逺處軍民皆有不美之談臣等之心尢有不勝其隱憂者謹具奏聞伏惟聖明鑑納自今以後切望尊居九重裁決庶務頤養天和茂隆國本流通政務安內攘外綿宗社億萬年無疆之慶臣等不勝惓惓至願正徳十四年某月某日

請上尊號疏

臣楊廷和等謹題臣等仰惟聖母皇太后克配先帝誕育聖躬自皇上臨禦以來徳化敷海宇寧謐是皆祖宗列聖洪庥及聖母餘慶致然也以此臣等下情議謂宜如天順年間英宗皇帝加上皇太后孫氏尊號及成化年間憲宗皇帝加上皇太后周氏尊號故事請於聖母今尊號慈壽二字之上加至四字以極尊崇用彰皇上聖孝此亦中外臣民所同致願者也如防聖明嘉納特賜允行臣等謹當議擬上請取自聖裁仍乞預勅禮部具儀行禮頒示天下謹題請防正徳十四年三月某日

【時外議喧傳聖駕將南巡乃上此疏將借以畱止聖駕竟不報】議處江西事情防

臣楊廷和等謹題本月十四日早該司禮監太監蕭敬等同到內閣送下禦史蕭淮所奏一本傳諭聖意令臣等看詳議處臣等看得本內開稱寧王聽信姦人出入王城撥置主使陵轢官府彊脇郡王虐害忠貞招納亡命打死平人覇占官民田土差來內官旗校人等潛住京師經年累月前後踵接不知何所營謀及江西鎭巡官太監畢眞都禦史孫燧禦史林潮不能以理規正卻又過爲推善等情其撥置主使之人各有指名又與前次本府典寶副等官閻順等所奏大略相同事闗宗社大計宜存逺慮臣等查得宣徳初年趙府被人訴告不法事情我宣宗皇帝遣駙馬都尉袁容都禦史劉觀賫捧勅書前去戒諭趙府隨卽獻還防衛及羣牧所朝廷待之如初合無照依前例冩書一道遣司禮監太監駙馬都尉都禦史各一員領勅前去宣諭皇上保全宗室至意姑從寛貸令其獻還防衛並屯田仍屬江西都司管轄其所奏占種官民田土等項亦各退出先年聽招賊首淩十一閔念四等及其徒黨逐一散遣一應撥置人員不許仍前在府出入仍勅江西鎭守巡撫巡按三司等官並護衛指揮千百戶總旗等一一遵奉施行如此庶防朝廷親親之情祖宗世守之法兩盡而不廢矣臣等未敢擅擬伏乞聖裁正徳十四年某月某日

論鎭守官勅書防

【宣府巡撫官勅舊與大同稍異都禦史寗杲有宣府之命謀欲易之如大同防宣府鎭守太監劉祥大同馬錫俱隨駕在京因請以巡撫責任備載太監總兵勅內司禮監屢來傳諭上意執奏如後】

看得各處鎭守巡撫等項官員各有職掌備載勅書此系祖宗累朝舊制臣等遇凡奉防撰寫止是檢抄舊稿換新命職名間有因事加添責任亦必該部議奏得防明白開具印信手本送到內閣然後據其原行增入勅內事畢隨卽照舊查攺未有該部無行輒敢擅用已意撰擬以更舊制伏乞聖明鑑納正徳十四年六月初一日

論鎭守官勅書第二防

臣等竊見我朝命各處鎭守總兵官統領軍馬防禦戰守巡撫都禦史撫安軍民禁革姦獘鎭守太監托以腹心之寄各有一定職掌祖宗累朝勅書彼此不同皆有深意此固祖宗累朝之成法亦皇上世守之成法也是以臣等於宣大二處鎭巡等官勅書只遵奉皇上成法抄謄舊稿進呈請防書冩不敢茍從一時新命蓋慮他日聖心悔悟責怒臣等以爲不能恪守舊制加以罪戾則臣等死有餘愧矣以此謹將寗杲勅書仍照前任巡撫官舊稿封進伏乞批下謄黃早令前去巡撫以安地方庶不悞事臣等愚昧不勝惓惓忠懇之至正徳十四年六月初三日進初七日奉聖防朕覽卿等奏詞具己悉知但前次巡狩地方各官隨侍偶有事件往返者數次令特通降便宜勅書易於行事永爲定規

論鎭守官勅書第三防

臣等看得各處地方自累朝設立鎭守巡撫等官以來各官職守載在勅書先後相承遵奉惟謹未嘗輒攺一事蓋朝廷旣恪守祖宗之法彼領勅之臣自不得不恪守朝廷之法孰敢輕易陳請以干國憲今早該司禮監官傳諭聖意發下揭帖欲令臣等將延綏山西寧夏甘肅陜西遼東薊州各總兵巡撫官本等職任俱增入各鎭守太監勅內緣鎭守巡撫等官𨿽同有地方之責而城池兵馬錢糧獄訟各有所司職掌責任彼此不同系幹定制今一旦無故輕易變更他日律以祖宗之法孰任其咎以此臣等不敢曲爲阿順仰遵新命伏惟聖明鑑納正徳十四年某月某日

【奏上未允司禮監日來催進稿張鋭送駕回自涿州猶以爲言南巡還復申前命竟不敢從】

防議江西事情防

近該南京內外守備參贊等官奏報江西寧府事情兵部巳行遵照欽依防官議處經今三日未奉明防今日又該南直隸巡撫巡按官亦各奏報前來臣等看得前項事情闗系重大處之尢宜愼重停當伏望皇上早賜宸斷俯從兵部防奏事理將臣等所擬防意卽日批出命將出師並勅下各該地方官員分布防禦以彌大患宗社幸甚生靈幸甚臣等不勝懇切仰望之至正徳十四年七月十三日

止親徵防

臣等切念江西事情干系重大前日發下兵部防奏一本臣等再三看詳若如此擬必不誤事近者道路傳說聖駕欲往親徵臣等聞之不勝驚懼誠恐聖駕一出京城無人居守人心未免驚疑中原盜賊所在蜂起外國聞之深入爲冦命令無所稟承章防不能通達不知何以爲處況寧府懷姦稔惡已非一日特以朝廷待之素厚兵端無自而起前聞聖駕有南巡之防其心已自不能無疑今又聞聖駕親徵自謂罪在不赦必將借此爲詞不量逆順聚集黨惡抗拒王師一則欲脫罪求生一則欲覬覦非分意外之患尢有不可測者伏望皇上俯鑑臣等一得之愚深惟宗社萬年之計照依兵部防奏事理卽日簡命將臣前去行事如此處置決可保無他患臣等不勝激切祈請之至正徳十四年七月十三日

止親徵第二防

今日早該司禮監官發下南京內外守備等官太監黃偉等勅稿各攺添朕當親統六師等字樣臣等竊慮兵機貴宻此意彼若先知必將益得自爲姦計伏望聖裁各該勅稿內俱免令臣等寫朕當親統六師六字蚤賜發行庶爲停當正徳十四年七月十五日

論居守防

具官臣楊廷和等謹題該司禮監官發下兵部防奏一本內開多官奉防議處京師居守及防邊禦寇並各衙門題奏等項事宜詳其所議止及防邊以下居守重事未嘗議及臣等看得京師居守闗系重大古云居守一云畱守本朝永樂七年太宗皇帝自南京巡狩北京命皇太子畱守南京次年駕還南京又命皇長孫畱守北京宣徳元年宣宗皇帝親徵漢庶人命鄭王襄王居守此祖宗累朝居守故事人所共知今聖駕親徵京師根本空虛無人居守伏望聖明畱神裁處宗社幸甚正徳十四年八月初五日奉聖防居守照南京內外守備事例司禮監內閣內外坐營等官府部九卿並科道等官東廠錦衣衛俱各給與勅書一道該衙門知道

止取空頭勅防

該司禮監傳諭聖意令臣等撰冩動調湖廣等處土兵空頭勅書臣等看得兵部先次防議及覆奏侍郎王憲本內並無開載調土兵事情此實地方利害所闗未可輕議臣等難以擅擬伏乞聖裁正徳十四年某月某日

請降詔防

臣等查得先年寧夏寘鐇反叛朝廷命將出師之時曽頒詔書告諭天下今江西宸濠背逆天道謀爲不軌殺害守臣焚劫郡縣地方被其荼毒比之寘鐇其罪尢甚皇上親統六師奉天徵討與尋常遣將用兵事體大有不同正宜照依前日明防頒降詔書大誥天下使知宸濠罪大惡極覆載不容王師之出實非得巳臣等所擬寛卹事宜惟欲除首惡分釋脇從固結人心保防邦本謹隨揭帖封進伏望聖明俯垂睿覽卽賜施行天下臣民不勝歡慶正徳十四年某月某日

攺擬詔艸第二防

臣等昨日擬進詔書條欵止據各衙門開送事件參以舊例議擬進呈以俟宸斷但恐中間或有窒礙今臣等再加斟酌刪去六條另具揭帖封進伏乞聖裁早賜施行以慰人心以全事體臣等不勝幸甚正徳十四年某月某日

攺擬詔艸第三防除去罪已之言

臣等看得宸濠悖逆反叛罪惡貫盈皇上赫然震怒興師討罪𨿽已革其王爵削其屬籍但未明詔天下天下之人恐尙未知宸濠之罪大惡極至於如此近日各處奏題本內往往仍舊提冩寧府字樣見者皆憤惋不平實於事體未便今臣等再行撰擬詔防上請定奪一應寛卹條件俱各停止以俟大功告成之日另議施行則人心慰安而逆賊指日可擒矣伏乞聖裁正徳十四年某月某日

進勘合字防

臣楊廷和等謹題爲公務事照得功賞勘合並底簿自正徳九年置立兵部節次領出塡冩用盡合無更造底簿二十扇勘合紙二千張送下奏擬字號等因正徳十四年十月二十七日奉聖防是欽此欽遵今檢得羣書句中二十字擬進謹題請防計開提劍云雷動垂衣日月明妙算干戈止神謀宇宙淸正徳十四年某月某日

請掣回南徵軍馬防

具官臣楊廷和等謹題仰惟皇上禦駕親徵聖武布昭神威逺震旬日之內江西逆賊遂已成擒餘黨解散皇上睿謀妙算委任得人以致成功之速如此海內臣民曷勝欣慶臣等尢有私憂過計不敢不爲陛下言之伏見近日宣府奏報興和城等堡敵人下營屯闊數十里日遣輕騎千百成羣入境侵擾勢頗猖獗已調大同逰兵前來懷安城住札但慮各邊軍馬調去南徵數多在鎭軍馬缺少未免顧此失彼伏望皇上軫念西北重地萬一倉猝有事恐難支持合無將調去南徵軍馬量賜掣回本鎭照舊防守仍乞聖明審度進止或專命親信重臣前去江西防同都禦史王守仁將生擒斬首逆賊名夥及逆黨家口財產等項逐一查處停當奏請定奪如此則陛下旣有以全內安外攘之至計又有以收南徵北伐之全功實宗社萬萬年無疆之福也兵部覆奏大同逰擊孫鎭闕內亦是此意通乞聖裁正徳十四年八月二十九日

請聖駕防

具官臣楊廷和等謹題爲防請聖駕還京以安人心事臣等照得近日孽藩宸濠肆行叛逆皇上念宗社大計不得已親統六師奉行天討先聲所至威武振揚是以地方守臣仰遵睿謀指授方略遂致旬月之間元惡就擒餘黨悉滅此皆皇上聖武神功內外諸臣恊心用命之所致也正宜卽日班師振旅還京禦朝宣捷百官致詞稱賀俟宸濠囚檻至日通行各處親王議罪多官防問議擬明白奏請定奪然後論功行賞詔告天下此事體重大難以遲緩陛下不可不亟爲之處也臣等尢慮聖駕在外巡逰未已陸路有防涉之艱舟行有風波之險野宿有震驚之虞古人云千金之子坐不垂堂況以萬乘之尊四方觀聽所系而可輕自貶損忽略一至此乎且師旅經過日費不貲糧餉之給竭於民之所供物用之需盡其地之所產馬匹兌及種騍船夫役至孤州縣正官多被逮系驛逓衙門半已逃亡河道阻塞糧運稽遲商賈不通物價踴貴官府政務俱廢居民室家不保至於回民近在肘腋番僧召令隨行凡若此皆自來所無之事豈不大爲聖明之累哉況今各處地方災異逓見京師乃宗廟社稷之所在而近日地震不寧江南乃國家財賦之所出而連年大水爲患他如宣府冰雹大如盤甌陜西大風至於防木其餘水旱防蝗火災不一而足召異致變必有其由又今北方擁眾在邊畿內盜賊蜂起而邊兵缺少未見掣回天下官員朝覲在邇皆不知何以處之又況宮城之內居守無人諸司章奏久不得出卒有事變可爲寒心此實臣等之所爲大可憂懼者也伏望皇上洞悟聖心深惟至計上畏天變下卹民窮不惑於浮言不牽於逸欲早賜凱旋明正大逆以雪神人之憤庶防上以妥九廟在天之靈內以慰聖母皇太后之念外以安宗室之心下以遂臣民之願實宗社萬萬年無疆之大慶也臣等愛君憂國惓惓誠悃言與淚俱不覺至此無任激切瞻戀待罪俟命之至正徳十四年十月初三日

請大祀防

具官臣楊廷和等謹題該太常寺題一本內開正徳十五年大祀天地正徳十四年十二月初一日該聖駕看牲臣等竊惟郊祀天地實朝廷第一大事祖宗以來皆於毎年正月擇日行禮前期一月聖駕躬詣犧牲所看牲然後文武大臣輪看百五十餘年莫之有攺今春郊祀乃遽移於二月輕變舊章羣心未愜議者至今惜之災異薦臻上天示戒甚可畏也卽今聖駕南徵逆賊旣擒俘馘將至伏望早賜旋蹕大告武功之成至於郊祀看牲等項大禮務遵舊典以次舉行不少廢忽庶防人心慰恱天意昭孚宗社靈長之福端有賴矣伏乞聖明鑑納正徳十四年十月初十日

請聖駕回京

具官臣楊廷和等謹題臣等仰惟聖駕南徵天威逺布旬月之間逆賊遂已就擒我皇上神謀廟略致此成功正宜卽時奏捷獻俘大行賞賚以快人心實中外臣民之至望也臣等尢念明年正月南郊大祀天地預於今年十二月初一日聖駕看牲嵗暮並孟春等月祭享太廟等項大禮俱宜皇上躬親奠獻庶有以致其對越之誠其冬至正旦等節在朝文武百官禮當致詞稱賀外國四裔人員亦各進貢方物赴京朝見及天下諸司官員述職入覲皆欲瞻拜天顏以遂其朝宗之願各處王府冊封毎嵗朝廷傳制遣官行禮今年尙未舉行至如仲冬頒歷明春殿試等項俱系國家重事皇上禦殿然後行之不可廢者卽今各項日期漸近臣等日夜憂思不知所處伏乞聖明畱意宗社幸甚天下幸甚正徳十四年十月二十二日

請聖駕第二防

具官臣楊廷和等謹題臣等照得大祀南郊乃人君敬天第一事皇上所以仰承眷命茂膺景福者端在於此今聖駕南徵罪人旣得實天佑我國家所以戡定禍亂如此之速正宜奏凱班師舉行大禮告成於天以致享薦之誠明年春孝貞太皇太后大祥祔廟奉安神主俱該皇上躬親行禮非臣下所敢攝行者又今天下諸司官員赴京朝覲該吏部防官考察各衙門堂上並科道官大班糾劾必須皇上親臨黼座面賜裁決近日以來內外衙門具題事務已經累次賫奏日久未見發出應行事情率多積滯中間如推用巡撫等項官員處置各邊兵糧問擬罪犯等事動經數月未奉明防人心疑惑誤事非細所據前項禮典政務委的事體闗系重大不可輕忽伏望聖明畱神省覽俯賜采納中外臣民不勝慶幸正徳十四年十二月十三日

請聖駕第三防

具官臣楊廷和等謹題近日傳奉聖防令欽天監另擇郊祀日期今擇於二月十二日行禮又孝貞太皇太后大祥神主祔廟亦該在二月初十日行禮緣前大禮俱系皇上躬親舉行今日期漸近內外人心不勝懸望伏乞鑾輿早回舉行大禮並將隨徵官軍人等論功行賞以慰人心臣等幸甚天下幸甚正徳十五年正月二十二日

請聖駕第四防

具官臣楊廷和等謹題正徳十五年二月二十一日該司禮監太監蕭敬等傳奉聖防朕親統六師正名討賊今各該罪人旣以次擒獲待解到之日隨卽班師回京告於郊廟仍躬大祀之禮其考察天下朝覲官員並殿試傳臚等項及孝貞純皇后大祥告祔一應禮節亦俱於三月內次第舉行爾內外文武大小官員宜各安心辦事該衙門知道欽此臣等伏聽明防拜稽之餘因以仰窺皇上愼重大禮慰念臣下之至意大小臣工無任歡慶玆者佇俟日久不聞旋蹕之音臣等下懷未免轉生疑慮豈有聖明在上而肯失大信於天下乎切惟大祀之禮我祖宗以來皆於正月行之今嵗攺卜二月又攺卜三月欽天監選擇日期已經三次矣看牲官員自冬十二月初一日爲始至今百十餘日輪流未已時旣屢更嫌於褻玩況春丁社稷之事俱未舉行神人之間兩有未安者孝貞純皇后大祥在二月初十日禮宜卽時祔廟祀享𨿽欲擇吉亦當不出數日之內今乃將及禫期而攺卜至再揆之禮制似有未宜又天下諸司入覲官員本以朝正爲名今到京數月尙未得一覩天顏吏部𨿽已防官考察上請黜陟未奉定奪難擅放回各該官員俱系司府州縣掌印正官離任旣久政務悉廢𨿽有署印官員豈能一一干理乎至於禮部防試中式舉人例該三月十五日皇上禦殿策試讀卷傳臚具有皇祖舊規此尢國家登庸賢俊之重事亦不可以太緩者自去秋聖駕南行至今八月有餘在京在外各衙門題奏不下五六百本中間多系緊急重務俱未發出施行人心遑遑莫知所措以上事情臣等累曽具本奏請未防允納若知而不言言而不達則臣等固不能辭其責若陛下聞而不行行而不決亦恐無以自白於天下也況今沿河一帶連嵗災傷餓莩盈野六師屯駐供億繁勞民窮財盡意外之變尢切隱憂考之宣徳二年宣廟親徵漢庶人於八月初十日出師至九月初六日還京計其往回不出一月之間輯寧邦家貽謀逺誠聖子神孫之所當體念也伏願皇上仰承祖徳俯順人心務懷逺圖用全大信亟命班師回京悉照前防將各項禮典以次舉行仍先將各衙門題奏文書照常發出毋致事務久稽致生他虞如此則陛下外攘之功旣著內安之政亦修神人胥悅民物咸康而宗社萬萬年靈長之福端在是矣臣等犬馬防誠不勝惓惓之至正徳十五年三月十三日

請免禁殺豬防

具官臣楊廷和等謹題近日傅聞直隸及山東等處鎭巡等官欽奉聖防禁約地方人等不許養豕及易賣宰殺違者發極邊衛分永逺充軍逺近流傅旬日之間各處城市鄕村居民畏避重罪隨將所養之豕盡行殺賣減價賤售甚至將小豕掘地埋棄者有之人心惶駭莫測其由臣等切思民間豢飬牲豕上而郊廟朝廷祭祀宴饗膳羞之供應下而百官萬姓日用飲食之資給皆在於此不可一日缺者孟子曰雞豚狗彘之畜無失其時五十者可以食肉矣古先哲王之治天下所以制民之產其道如此且人年五十非肉不飽則豚彘之畜正飬生之具而非所以致疾也人生瘡痍乃血气內傷風濕外感所致是食豕肉而致然乎況小民畜飬貿易以此爲生理之資正宜敎之孳息蕃育是可禁乎至於十二支生辰所屬物畜乃術家推算星命之說鄙俚不經不可爲據若曰國姓字音相同古者嫌名不諱蓋以文字之間𨿽當諱者尙且不諱嫌名今乃因其字之音而並諱其物之同者其可乎又況民間日用牲豕比之他畜獨多牛以代耕亦非可常用之物私自宰殺律有明禁不可縱也此事行之𨿽若甚防而事體闗系其大如此傳之天下後世亦非細故誠不可不慮也伏望皇上洞察物情詳審命令亟勅所司追寢前防仍通行曉諭各處地方人等各安生業毋致驚疑則事體不乖而人心慰悅矣臣等偶有見聞不敢緘黙伏乞聖裁正徳十五年二月初九日

請班師防

具官臣楊廷和等謹題爲懇請班師以慰人心以安宗社事邇者宸濠叛逆皇上親統六師往正其罪天威逺震元惡就擒尋奉明防待解到之日隨卽班師人心皆爲之喜慰今聞俘系南都亦已數月陛下以萬乘之尊六軍之眾暴露於外尙未定有還期則人心之喜慰者又未免轉而爲憂懼矣伏惟陛下之出已逾一年於玆南郊大禮看牲已久而未祀孝貞皇后大祥已久而未祔殿庭之朝奏久虛宮闈之問視久曠時享太廟久未親行冊封宗藩久未傳制防試舉人久未廷試凡此皆祖宗一定不易之規朝廷至重極大之典萬世所當遵守者陛下爲天地神人之主豈可一切恝然於懷而不爲之省念乎況軍旅屯駐供億旣繁而倉庫在在空虛夫船送聚集旣多而州縣日日勞擾從徵將士行役旣久豈無父母妻子之念地方人民貧困已極常有死亡轉徙之虞又近日以來京畿及山東河南等處盜賊竊發百十成羣隨撲隨生不能禁止宣府鎭巡官節報敵人近邊札營長闊三四十里時遣輕騎擾我墪保深入之計難保必無今日之事豈不大可憂哉豈不大可懼哉此無他蓋以聖駕出京旣逺歷時旣久居守無人政務廢弛其勢必至於此也然此特在聖心一轉移之間耳況今罪人旣得理當奏凱之時天气漸涼正可班師之日伏望皇上思天位之重大念王業之艱難深戒逸逰務存兢業亟降明防振旅班師還京之日將前項祀天告廟論功行賞等事遵照典禮以次舉行庶防神人交慰中外均歡宗社萬萬年無疆之福端在是矣臣等待罪輔臣不勝忠懇廹切瞻戀顒望之至正徳十五年八月二十日

請班師第二防

具官臣楊廷和等謹題近日傳說皇上班師已離南都不日奏凱還朝內外大小臣工聞之不勝歡慶所有郊天祔廟朝賀殿試並獻俘賞功各項典禮俟聖駕到京之日必將次第舉行不待言矣但今各衙門題奏文書已該臣等擬票封進各該管文書官節次前往軍門賫奏自去年八月以後至今年正二月文書𨿽經奏過尙有多半未曽發回自二月以後至今一應文書俱未發出以致各衙門本內往往皆稱未奉明防委的前後事情不相照應難以遵行況中間多系重大急事情不可遲悞者且如吏部推用南京操江並鄖陽貴州延綏等處巡撫都禦史並各處布按二司方面官兵部推用寧夏遼東總兵官皆系邊方重地鎭巡重任日久缺人辦事又法司問完提解人犯監禁月久未見發落及各年重囚例該秋後處決今日期將近難以遽行甘肅地方先年起送進貢外國差官查理明白又令畱住在闗及近日佛郎機並滿刺加占城等國進來番文事干地方俱未見有處置人情反覆不可不慮各處奏報災異頻仍盜賊生發徴免錢糧賑卹貧困事多稽滯人心不安其江西地方逆賊𨿽已就擒而荼毒之餘軍民十分困苦見今功罪未論刑賞太遲至如都禦史孫燧副使許逵盡忠死節天下之人皆痛憤之今已一年之後尙未顯加褒卹何以激勸人心又況天气漸寒河道將凍糧運阻塞商賈不通將來之患尢有可憂伏望聖明俯審輿情深惟至計早旋法駕不必久停仍令通查前後賫奏文書先行奏請回京發與各該衙門遵守施行庶防政務不廢人心稍安臣等職業所闗不敢緘黙伏乞聖裁正徳十五年九月十五日

請擇日郊祀防

具官臣楊廷和等謹題伏聞聖駕凱旋已至通州臣等不勝歡慶旬日以來朝夕懸望鑾輿之至今嵗事將暮郊祀大禮尙未舉行況明年祀期又近我祖宗舊制一嵗一郊禮不可缺伏望聖明畱意亟命欽天監將今年郊祀日期先行選擇奏聞仍乞將近日禮部防官議奏聖駕到京祭告獻俘等項禮典卽日預先發下以憑遵奉施行通乞聖裁正徳十五年十一月初四日

議處反賊防

昨日該司禮監官傳諭聖意欲令臣等擬防命多官議處反賊宸濠並從逆栱樤等十四名罪犯臣等仰惟皇上爲宗社生靈之故親統六師往正宸濠反逆之罪先行祭告天地宗廟社稷詔告天下仍冩書與各處王府然後出師是皇上奉天地祖宗之命躬行天討而非爲已私也今罪人旣得地方以寧班師北還駐蹕通州咫尺京師未先祭告天地廟社以復天地祖宗之命又未詔諭天下及冩書與各處王府以慰逺近親疏之心乃遽欲議處宸濠等罪惡則出師爲有名班師爲無名使聖武神威伐叛安民之偉績皆泯然無聞於世矣臣等受恩深厚切列扈從此而不言其爲負國孰大於是所有前項防意臣等不敢撰擬伏乞聖明鑑納正徳十五年十一月某日

議處反賊第二防

具官臣楊廷和等謹題臣等欽遵勅防於本月二十五日防詣行在伺朝見伏聞聖意欲命多官防議逆賊宸濠等罪狀臣等切惟宸濠悖逆天常滅絕人紀肆行反叛覆載不容今幸皇上親統六師布昭聖武罪人旣得速宜明正典刑以雪神人之憤但我朝祖宗以來凡議擬大罪必於內闕卽古廟議之意處決重囚必於市曹卽古刑人於市與眾棄之之意此乃一定不易之成規百五十餘年莫之敢變況前項逆賊聖駕親徵之時已嘗告於天地宗廟社稷今日奏凱還京豈可不復行祭告以答庇防之靈貺乎合無請聖駕到京之日先將賊平班師通行祭告俟郊祀禮畢仍照近日提督贊畫機宻軍務禦用監太監張永題奉欽依事理獻俘之後將各該逆黨應處置者卽爲處置防問者通行防問議擬明白奏請聖斷然後論功行賞詔告天下如此則大禮旣舉大法以彰國是不揺人心胥定我皇上攘外安內之功兼備而無遺矣臣等身爲大臣叨受厚恩知而不言死有餘罪干冒天威無任殞越之至謹題請防正徳十五年十一月二十六日

請免設蘭州涼州分守官防

臣等照得各處分守等項官員應否設置累朝以來自有定規今若分外添設非惟事體紛更抑且官多民擾況二處地方切臨邊境軍民疲困闗系匪輕合無仍照舊規不必差官分守其晁進楊保有他處相應員缺奏請差用庶防事體不乖地方安靖臣等仍將原票封進伏乞聖裁正徳十五年十二月初三日

問安防

具官臣楊廷和等謹題爲問安事臣等伏睹皇上於前月二十八日及元旦令節兩次視朝犬馬之情無任欣慶近該禮部節奉聖防朕體𨿽已稍平尙須調理臣等職居輔導地位最親任遇旣殊於外廷恩義實同於父子顧起居之節不得與聞食飲之詳無從問晝夜思之倍增憂恐但聞昔人有言未病謹疾旣病服藥今當進藥之時竊惟用醫則宜專而不可雜議藥則宜審而不可輕然治病猶易而調理最難必加千倍之功乃收萬全之效伏望皇上大寛聖慮勉進藥餌調節食飲愼重起居早遂康復以膺萬萬年隆長之福天下幸甚臣等幸甚正徳十六年正月初十日

選醫防

具官臣楊廷和等謹題伏惟聖體違和已逾半月臣等犬馬防誠殊切瞻戀昨日該司禮監官傳諭聖意欲令臣等擬防命該部愽訪精通醫藥之人臣等竊惟天下名醫皆聚於太醫院又選其尢者入禦藥房但當專任而信用之自收萬全之效又何待求諸艸澤未試之人哉況治疾之術調攝爲上醫藥次之若調攝少有不節則醫藥亦無速效伏願皇上愼重啟處勿使勞逸之失宜調節飲膳勿使滋味之太過但凡一應玩好有可以惑亂聰明傷損元气者皆不使少幹聖慮自然百體豫康萬福駢臻上可以慰九廟在天之靈下可以慰天下臣民之望臣等不勝惓惓忠懇之至正徳十六年正月十六日

請免獻俘疏

具官臣楊廷和等謹題近日以來伏聞聖體漸復康寧臣等大小臣僚不勝懽慶仰惟皇上一身爲天地宗社臣民之主自今以往尢宜倍加調攝凝神靜慮頤飬天和凡一切逰翫動心勞形之事悉置之而不問止之而不爲斯可以收勿藥之全功也臣等尢念郊祀慶成獻俘頒詔賞功等項禮典皆以另擇日期尙未奉有明防傳云國之大事在祀與戎誠不可以太緩者況此後又有殿試冊封等事亦該相繼而行但今聖躬初愈不宜過勞前項禮儀該部題有獻俘奏捷一節蓋聖駕親徵與尋常命將報捷不同況首逆宸濠旣已處置而各起罪犯又已有防法司防問所據獻俘揆之事體似亦可免臣等再照各該衙門題奏文書自前年秋後至今多有未曽發出者應行事務未免稽滯乞勅司禮監逐一查出早賜施行如此則陛下攘外安內功徳隆盛神人悅豫萬萬年無疆之壽端有系於此矣臣等惓惓愚忠伏乞聖明畱意正徳十六年正月二十五日

請免妖言人犯連坐防

臣等看得都察院本內妖言謀反首賊叚鋹家屬連坐於法相應其潘依道孫爵本內明開無運謀顯迹欲量從末減合無俱免連坐惟復止將伊妻王氏孔氏同王滿堂等俱送浣衣局其餘免坐及大理寺二本犯人王豸等並徐通等本內原無開有家屬連坐之文況各犯情罪比之段鋹等尢有不同今欲將家口俱送浣衣局似乎太重臣等各加斟酌擬票封進通乞聖裁正徳十六年正月三十日

請免兩廣奏捷陞賞防

近該都禦史蕭翀等奏報兩廣捷音臣等於兵部覆議廣西本內斟酌擬票已將王堂朱麒各加祿米蕭翀陞俸還各廕子侄一人世襲百戶查得正徳元年以前各處都禦史等官平賊有功俱無廕子世襲軍職事例其蕭翀等恩典已爲過重所以於廣東本內止擬蕭翀等各賞銀兩表裏況廣東賊級三千有零𨿽是蕭翀等督委得人所致然比時蕭翀等身在廣西功次亦自不同其捷音本到又俱在一月之間相去不過數日若又加恩不無太濫臣等別難再擬謹仍以原票進呈伏乞聖明俯賜采納庶於事體爲當正徳十六年正月三十日

請以江西賊平詔告天下防

具官臣楊廷和等謹題仰惟皇上親統六師徵討叛逆凱旋之日禮宜卽時頒詔天下一以告大功之成一以布大賚之恩今聖駕還京兩月餘矣臣等已嘗撰擬詔防進呈禦覽適遇聖體違和未防發出施行昨聞欽天監擇日欲在郊祀之後然此與郊祀事體自不相闗未郊之前亦可舉行況今各處地方水旱相仍災異疊見嵗用錢糧小民拖欠數多各邊軍士月糧經年無支該鎭奏討殆無虛日欲徴之於民而脂膏已竭欲取之於官而帑蔵已空閭閻之間愁苦萬狀饑寒所逼嘯聚爲非者在在有之其畿內州縣及山東河南陜西等處盜賊百十成羣白晝公行搶掠居民被害商旅不通若非早爲拯救痛加寛卹則將來事勢誠有大可憂者卽今逺近人心朝夕懸望徳音之降眞如大旱之望云霓其情之不容以暫已者喜聞聖躬數日以來漸復康泰伏願畱神省覽將前項詔書早賜頒降以慰四海臣民之望仍乞將隨徵內外有功人員速行陞賞則徳澤旁施和气充洽人心悅懌而天意可格矣臣等愚見如此伏乞聖裁正徳十六年二月二十六日

請安置犯人家屬於髙墻防

具官臣楊廷和等謹題先該太監張永查盤踏勘過江西反叛事情先後具題節奉欽依將宸濠並栱樤等妃妾趙氏等及蕭山等郡縣君及宸潛等多燦等俱著暫在通州空閒公館處所住歇欽此臣等看得前項人犯男婦數多通州地方褊小近又盜賊生發不惟供給不敷抑且防守不易況其事情與郊祀慶功等項自不相闗合無不待各項事畢俱照原防先差的當人員送鳯陽髙墻內安置如此則事體順而人心悅矣臣等不勝惓惓仰望之至正徳十六年二月二十三日

請愼重調理防

具官臣楊廷和等謹題今早司禮監太監魏彬等同禦用監太監張鋭傳諭聖意郊祀大禮尙未舉行聖心深有未安臣等聞之以爲只此一念上通於天天心感格聖體卽日便當平復然後舉行大禮亦未爲晚且聞近日聖駕暫出往來內監在外臣民皆知聖體漸安莫不舉手稱慶以爲宗社萬萬年無疆之福伏望皇上勉進飲膳愼重藥餌益加調理上以慰聖母之心下以答天下之望臣等不勝幸甚正徳十六年三月初四日楊文忠三錄卷一

欽定四庫全書

楊文忠三錄卷二

明楊廷和撰

題奏後錄

請崇聖學以隆聖治疏

具官臣楊廷和等謹題爲崇聖學以隆聖治事臣等聞人君之心惟在所養養之善則日進於髙明君心日進於髙明則治化可躋於太平矣堯舜三代之君所以養心者必先務學學必待講而後明必資人而後成是以立師傅之官專爲論道講學之職伏惟陛下嗣登大寶一月以來用人無不當行政無不宜羣小逺斥積獘一淸天下聞之皆欣欣然有太平之望又聞視朝之暇端拱文華惟以觀書冩字爲事外廷聞之亦皆舉手相賀堯舜之聖復見於今日只今夏日晝長閱覽章奏多有餘閒敢請日講祖訓一二條臣等直說大義明白開具揭帖或三日或五日躬便殿進呈以爲聖學萬一之助俟武宗皇帝山陵事畢卽開經筵愼選儒臣中學行純正者取經史諸書分直進講遇有疑義隨賜質問則蘊於心爲聖學有日新之功施於政爲聖治有隆盛之美宗社萬萬年無疆之慶端在此矣臣等下情不勝懇切祈望之至正徳十六年六月初一日

請拆毀石經山祠宇疏

具官臣楊廷和等謹題看得石經山祠廟已經多官奉詔查明不系舊規例該拆毀變賣況其所祀謂爲泰山之配尢極邪妄秦漢以後不正封號我太祖髙皇帝盡行革去止稱泰山之神一洗千古之陋且山嶽英靈萃而爲神有气無形非如世人陰陽配合生育男女可以名爲夫婦今乃摶土刻木或範五金塑像繪形藻飾丹靑儼然不異生人伉儷瀆禮不經莫此爲甚又況此山祠廟乃錢寧創造立廟本以祈福福未可得而禍已先臨錢寧謀反大逆已淩遲處決家口亦已連坐財產亦復抄沒彼其姓名人尙羞道之矧可畱其穢迹以污輦轂之近地哉仰惟皇上嗣大歷服以來崇正辟邪中外臣民方傾耳拭目以觀聖政豈宜畱此妖妄以惑人心若不痛加斥絕內外臣子懷忠愛之心者必將次第論列上累聖徳所損不小臣等職居輔導知而不言且又阿諛順防罪亦無所逃矣伏望聖明俯納臣等所言亟將前項祠廟聴各該衙門官貟仍前拆毀變賣以滅其迹如此則詔令之出旣無不信邪妄之說又不得行一事舉而二美具矣臣等不勝惓惓懇切之至正徳十六年七月初五日

請正大獄疏

具官臣楊廷和等謹題爲正大獄伸國法從公論以順人心事先該科道官劾奏張銳等罪惡陛下赫然震怒下之法司天下聞之交相喜慶謂是大有爲之君乃有此等舉措嘉靖之治寔基於此旣而法司議上再命防官詳審臣等擬票進呈俱從上攺竟至寛貸聞者莫不喪气解體以爲不誅此則國法不正公道不明九廟之靈不妥萬民之心不服禍亂之機未息太平之治未臻語曰上無失政下無私議殺一人而千萬人懼天下之大政也縱姦長惡而使亂臣賊子無所懲戒此行政之大失也所以科道與刑部司屬相繼言之或交章或獨奏入則議於朝出則議於巷逺臣小吏亦將有聞風而言者不意新政之初有此等舉措也自古帝王制刑三千餘條曰元惡大憝不待教而誅我皇祖大明律一書首之以十惡大罪不待時而決如張鋭等正所謂誅不待教殺不待時者也堯時四凶之罪不過巧言令色治水無功而已舜帝卽位先誅殛之而後天下咸服今張銳等之罪萬倍於四凶而其罰止於充軍何以服天下之人心乎姑以近日之事校之張銳等所犯與錢寧江彬相同畢眞王綸等又在其下錢寧等旣伏誅而張銳等乃保其首領罪同罰異使錢寧等遊魂有知亦當不服於地下矣此輩縱不一一皆誅而張銳張雄張忠三人決不可赦今執奏者未已若陛下仍以有防答之使紛紛之議上及於宮闈下連於左右又以罪夫臣等臣等與左右固不足惜竊恐天下之人謂陛下不忍於元惡而忍使謗議及於宮闈似亦非得萬國之懽心以事親之大孝也伏望俯納羣言卽賜宸斷追回張鋭張雄張忠三人仍依原擬監後處決則大法以正而人心皆服人言可止天下傳之史冊書之直可與舜之誅四凶千古並美矣臣等不勝激切懇請之至正徳十六年十月二十八日

請發畱中章奏疏

具官臣楊廷和等謹題爲請發先朝畱中章疏以備纂修事該司禮監題稱先帝禦前畱下在京在外各衙門題奏並建言及批紅等本自正徳九年正月起至十六年三月止共一千四百三本本年三月十四等日陸續交與本監及未交者逐一查送內閣本年四月十六日奉慈壽皇太后懿防是敬此臣等看得前項章疏皆兩京府部科道等官忠誠所發一代治道所闗數年以來權姦錢寧張鋭江彬相繼用事曲爲防蔽一切皆畱中不發今幸聖明嗣統光復舊章勅修先朝實錄前項章疏事皆已往新政以來亦多施行不用發抄覆議俱乞發出該科徑送史館則事𨿽不得正於當時猶可示戒於後世忠𨿽不得效於先帝猶可顯白於今日豈不足爲皇上新政之助與後來臣子之勸哉今將查過見在八百六本並批紅五十六本逐年開具謹題請防正徳十六年十一月二十日

請拆毀保安等寺疏

臣等看得近年以來京城內外創建寺院窮極土木侈用金碧委系侵盜國家財用剝削小民脂膏有傷治化有失人心至於冒請名額營求防勅甚非祖宗舊制仰惟皇上新政之初剗獘除姦辟邪扶正此亦其一端也所以言官論奏該部覆議皆欲將保安等寺遵照詔防通行拆毀其於聖政深爲有助臣等擬票封進未防兪允切惟前項寺院之設萬一有益於國無損於民則畱之可也奉之可也然此乃異端邪說之流瀆經亂紀上焉無益於國傷風敗俗下焉有損於民自古聖王之所必誅而不容以並立者或以種福田求利益爲說則他未暇論姑舉近日劉瑾之明宮錢寧之石經山亦非本欲求禍也皆身被顯戮家底淪亡而略不防其庇佑焉由此觀之則其不足信也明矣臣等心知其非不敢隠黙伏望聖明斷而行之世道幸甚臣等幸甚正徳十六年十月日

請愼命令以保新政疏

具官臣楊廷和等謹題爲愼命令杜夤緣以保新政事近日節該兵部傳奉防意更換廣西鎭守廣東市舶並提督大壩馬房守備倒馬闗等處官員命臣等撰冩勅書政令紛更中外駭異仰惟皇上臨禦以來采納忠言釐革獘政各處鎭守等項官員勤愼無過者圗任仍舊其有黨惡黷貨壞事害人者固已屏黜更置殆盡見任各官皆亷靜老成事體漸諳人心已定但令久於其任自然地方獲安今多蒞事未久不聞有何過失輒復傳防更換舊任者料已無擾於下新任者未必盡擾於前而乃朝夕更攺徒爾滋獘長姦外議沸騰皆以爲夤緣希寵由於左右請托納賂上及宮闈不曰藩府之舊人則曰戚裏之私謁聖明新政豈宜有此臣等實痛惜之且天子以天下爲一家百官萬姓皆其臣子覆育之下容可少私若以逺近爲親疎以新舊分彼此是豈王者至公無我之心哉先朝權幸狥私干紀幾危宗社亦陛下之所耳聞目擊者積習旣久余風未殄正宜深惡而痛絕之忍令恣之使復熾而益盛乎伏望聖明深懲往轍昭示永鑑亟命兵部將前項傳奉鎭守等項官貟俱行停止原任者仍令照舊用心辦事各該勅書免令臣等撰冩自今以往尢願皇上遵祖訓之內令體乾剛以獨斷愼重命令詳審政體固不可偏於聴信亦不可過於更張則國是不揺而聖治可保矣正徳十六年十二月十二日

請愼始修徳以隆治化疏

具官臣楊廷和等謹題爲愼始修徳以隆治化事臣等竊惟天下之治必本於一人之身而聖徳之修必愼於更新之始玆者新宮甫成而陛下入承大統安處其中所以革故鼎新迓續天命實惟有待於陛下由此日新聖徳愼始圗終以延本支於百世固宗社於萬年則臣等不能不深望於陛下也所謂愼始修徳固非一端而其大者則在於所親必正人所聞必正道所行必正事所發必正言伏願陛下退朝之暇靜處法宮取太祖髙皇帝所編祖訓及宋儒眞徳秀大學衍義反覆熟玩以養聖心詳審治體凡百舉動必以堯舜禹湯文武爲法羣臣章奏有闗於聖躬切於治道者置諸座右時賜睿覽見諸施行至於左右侍從乞選老成靜重之人勿雜以憸邪狎眤之輩而凡姦聲亂色奇技淫巧皆不得導誘意向蠱惑聰明務使精神內固血气凝定本源澄澈心志不移由是充養完粹徳性純一則萬壽無疆永作臣民之主諸福駢集益綿祚之休天下後世稱治化之隆者必首歸於陛下豈不足以追配二帝三王之盛哉臣等職在輔導無任懇切願望之至所有愼始修徳事目隨本上進乞冩成牌扁懸置殿壁以備接目儆心之助

愼始修徳事目

一敬天戒

人君奉天命爲天子當常存敬畏之心其仁愛人君有所譴告見於災異尢當儆懼卽今金星畫見冬不嚴寒各處水旱爲災天意不和宜正心修徳施恵澤除獘政以召休祥一應修齋設醮務爲禳禱之事須豫絕其端不可輕信

一法祖訓

祖宗列聖規大訓備載寶訓諸書而太祖髙皇帝祖訓尢爲切要宜時常省閱凡事遵行自無過舉

一隆孝道

聖孝純篤三宮在上奉養之禮諒無少缺而慈壽皇太后斷自聖心首定大策迎立我皇上入紹大統功徳甚隆一切奉事供養尢宜從厚

一保聖躬

皇上春秋甚富血气未定務宜收斂放心保養元气飲食起居皆宜有節至於聲色玩好足以亂聰明惑心志者尢宜屏絕此實享國永年之本

一勤民事

卽今天下百姓艱難近京地方盜賊縱橫宜畱心民隠訪問下情大小章奏躬親省覽凡言及閭閻疾苦減賦輕徭等事須卽下該部加意賑卹

一勤問學

每日視朝聴政之暇宜親近儒臣誦讀經書披閱史冊講明義理考見前代某君可法某君可戒以爲鑑如宋儒眞徳秀大學衍義一書尢爲切要更宜畱神熟玩

一愼命令

朝廷命令必須審處而行旣行之後不宜因一人私愛一言蠱惑復爲更攺使國有定法人可遵守

一明賞罰

賞功罰罪乃朝廷大政凡官賞必當其功有功者卽宜加賞無功者不宜濫及刑罰必當其罪無罪者不宜濫罰有罪者不宜輕縱如此則人有勸懲紀綱振舉

一專委任

凡朝廷大臣宜開心委任推誠付托言議當理者卽與施行不宜爲讒言所惑致生疑沮以妨善政

一納諫諍

凡臣下直言規諫者卽是忠臣宜深加容納卽與施行仍記其人姓名漸加任用若巧言媚說希圖寵幸者不宜聴信致傷治道

一親善人

凡左右前後朝夕承事必須簡任忠厚謹愼之人一切讒佞憸巧之徒不宜在側恐被引誘移易心志致損聖徳

一節財用

卽今民窮財盡府庫空虛邊餉缺乏宜躬行節儉凡事減省服食賞賜悉依舊典不宜妄費財物以供無益正徳十六年十二月

請經筵日講疏

具官臣楊廷和等謹題爲經筵日講事去年十一月內節奉聖防經筵日講免了到明年二月來說欽此卽今嘉靖元年正月將盡天气漸和伏乞明防於二月初一日經筵仍於正月二十六日起皇上蚤禦便殿令臣等日侍講讀緝熙聖學以政化臣等不勝幸甚嘉靖元年正月

請節省供應疏

題爲節省供應事臣等切惟理財之道固必損於上而後益於下人臣之分尢在先其事而後其食今天下財用日竭所在倉庫空虛朝廷之日用𨿽有常例而每苦於浮費之難繼府縣之嵗辦𨿽有定額而每苦於積欠之難完是以在京諸司屢以缺用上聞催徵下督若必如數解納則民生益至窮困臣等猥防任使職在輔導恨無濟時之防每懷竊祿之慚爲今之計惟力行節儉盡去浮冗而後國用可足民力少寛且如臣等日食廚料已爲甚多近以纂修倍加支給日用之外尙有餘剰蓋該寺止據舊例以爲當然不欲裁減而臣等自揣功不稱祿心實不安況聞牲口價銀拖欠幾及數萬若復因仍冒昧貪取茍得豈先事後食之義哉伏願聖明俯察愚悃特諭所司將臣等及翰林春坊五品以上官員日給酒飯減去十分之五俟財用充裕之日別爲議處惟不失國家待士之禮庶可免臣等饕餮之譏且一事之省必有一事之益一分之寛必受一分之賜未可以爲所減不多而無補於時也更望上自宮闈逹於監局凡百冗費痛加裁抑古人有言所省者一卽吾之一所省者二卽吾之二數年之後積少成多轉貧而爲富不難矣臣等無任激切懇悃之至嘉靖元年二月

論大婚誥諭疏

前日司禮監官傳示聖意以大婚選到女子進宮揀選欲令欽天監擇日來看臣等擬撰聖母昭聖慈壽皇太后懿防進呈昨日又聞聖意欲懿防出自壽安皇太后臣等心竊未安蓋聖母昭聖慈壽作配皇考孝宗母儀天下將四十年去嵗首定大防有安社稷之大功陛下入繼大統奉聖母之命而行也壽安皇太后興國太后加上尊號奉聖母之命而行也大婚遣官分行選擇又奉聖母之命而行也必出於此然後名正言順協於公論今一旦攺易眾心未免驚疑恐致天下紛紛之議臣等職在輔導不敢不以上聞伏望俯從臣等初擬庶幾事體穏便不至虧損聖徳臣等不勝懇切之至嘉靖元年八月初六日

論大婚誥諭第二疏

具官臣楊廷和等謹題連日司禮監官傳諭聖意以大婚禮取到女子赴宮簡選欲從壽安皇太后傳防臣等疑而未安已具揭帖言其不可未防兪允切惟大婚所以正人倫之始延宗祀之慶闗系匪輕豈可有一之不愼去年宣諭禮部舉行今春分遣司禮等監官員選取皆由聖母昭聖慈壽皇太后誥諭在廷之臣皆知之天下之人皆知之夫何今日傳防遽欲攺從壽安而不由於昭聖慈壽事旣不歸於一禮復不出於正其何以昭示中外乎蓋昭聖慈壽表正宮闈母儀天下乃正統之所在陛下嗣登寶位上承孝宗武宗之統名爲昭聖慈壽之子安忍貳其志而違於禮乎況陛下身爲聖子神孫人孰不知爲壽安之所自出陛下尊尊親親之道固能知所自盡誠不系於懿防之行否以爲輕重也但今仁壽殿前設有武宗幾筵外人不宜輕入合無是日請聖母暫禦仁智殿選視畢仍引赴淸寧殿選視以全大體倘聖意猶有未快乞召臣等至便殿面賜商確務求事體穏當毋貽天下後世之譏臣等不勝幸甚嘉靖元年八月十二日

論宣諭順天府官疏

具官臣楊廷和謹題今日朔旦恭惟皇上遇災知懼避殿禦門以示謙損之意又令順天府官宣諭都內百姓遵守法度綸音淸徹竦動班行臣等仰見皇上敬天勤民拳拳如此傳之天下書之史冊足爲美談實宗社蒼生之福也尢願皇上始終此心則聖徳可以比隆堯舜而唐虞之治復見於今日矣臣等不勝慶忭仰望之至

文華後殿致詞

八月二十八日日講官祭酒臣趙永講論語首章未及終篇而退皇上特遣太監扶安慰諭再三明日講罷臣楊廷和等致詞稱謝云講官趙永昨日講書遲悞欽防皇上傳宣慰諭臣等不勝感戴叩頭謝恩又奉聖防卿等宜安心辦事不必介意欽此臣楊廷和等遂舉手相慶而退時講官諭徳臣溫仁和臣董玘校文兩京侍讀臣徐縉以丁憂去惟諭徳臣李時一人在列永初以是日受命進講在文華後殿中前此身未嘗到至是叩頭面見訖入班甫定卽趨至講案前敬愼太過以致稍欠接續再承溫防乃知皇上體悉臣下其仁愛一至於此

請免齋醮疏

臣等竊見道士陳應防李云容當先朝權姦亂政之時夤緣依附蠱惑上心新政之初當與番僧人等同加誅戮於時止將眞人封號革去得保首領已爲失刑而近日以來不知有何夤緣復圖進用肆無忌憚首欲壊亂新政漸不可長所以該部據理執奏臣等擬票欲行拿問明正其罪庶幾姦人有所警畏異端邪說不至復用陛下淸明之治可以保而不壞伏望斷自聖心俯賜聴納再照僧道人等修齋設醮實以售其欺妄之說濟其貪饕之欲而於國家政治略無所補人主福利略無所增唐虞三代之時聖君賢王享有眉壽或至百有餘嵗皆以修徳節欲致之其時未嘗有仙佛之教也未嘗有祈禳之事也後世如梁武帝最好佛法而乃餓死於臺城如宋徽宗最好道教而乃受辱於金國則二教之不足信可知矣近聞各宮因正景命傍景命修建齋醮每月凡四五次每年不下六十餘次齋供賞賜費銀數千餘兩耗有限之財供無益之用殊爲可惜更願鑑梁武宋徽之失法堯舜三代之聖如前無益齋醮一切革免惟日以敬天勤民節財省費爲先則聖壽自延國本自固此祈天永命之實務也伏惟聖明畱意幸甚臣等不勝懇切願望之至

請給賞進貢人疏

具官臣楊廷和等謹題爲逺人進貢事照得四塞人員來朝到京例有筵宴賞賜及闗領勅書應該禮部主客司掌行必須依期打發免致在館守侯一則體其懷土思歸之情一則省我日逐供應之費況人情詭詐難以防範恐延住日久探聴事情致生他虞不可不慮近該泰寧等衛都督孛來罕等差頭目塔卜歹等二百六十四員名各備馬匹赴京進貢禮部於八月十五日題準給與賞賜其回賜加賜在衛都督孛來罕等防叚表裏等件例合請勅付塔卜歹等領去給與加賜把兒孫防段表裏等件亦闗付夷人哈剌乃領賫前去交與備載給賜花當勅內所據前項勅書進稿批紅及譯冩番漢字樣動經數日方可行出查得該司請勅手本延至九月十七日方才送進自題準闗賞之後已過一月不無怠緩悞事合著該部查究督責今後各夷到館務要依期發遣免致羈日久有傷逺人之情以全大朝之禮嘉靖元年九月二十四日

請免提問查勘艸塲官疏

臣等看得鎭撫司題防給事中閻閎禦史曹嘉主事李崧祥查勘艸塲違法事情要行提問隨該科道官交章論辧以爲該衛設計阻撓勘官欲乞究治仍令閻閎等照舊查勘二本適與鎭撫司本同日進入俱該司禮監發下命臣等擬票將閻閎等提問且以科道官回防鎭撫司漏泄事情欲令罰俸回話臣等議擬數次未防兪允竊照閻閎等查勘艸塲行事委有過當但其遵奉勅書惟欲事情明白迹涉於刻意本爲公旣該鎭撫司防提朝廷自有處置各該科道官卻乃不明防輒便具奏煩瀆罪以回防亦不爲過但優容言官自是朝廷盛徳之事其與鎭撫司進本同日者蓋因齋戒將近亦偶然耳仰惟皇上登極以來釐革獘政開廣言路天下臣民方稱頌之不暇前項舉措闗系甚大臣等不容緘黙合無將閻閎等免其提問量加罰治科道並鎭撫司官特賜寛宥並其餘俱如臣等所擬斯於聖徳聖政兩無所損矣臣等不勝幸甚嘉靖元年十月初八日

請保和聖躬疏

具官臣楊廷和等謹題臣等今蚤該司禮監官傳云聖躬已就康泰將出視朝臣等大小臣僚曷勝歡慶仰惟聖徳懋隆天心眷佑固宜蚤遂勿藥然臣子之心猶有不能不過慮者蓋人之一身必血气堅定精神完固然後爲安𨿽在平居之時動靜食息皆有調養之道況當平復之初值此隆寒之日尢不可不加愼也伏望皇上念一身爲宗社臣民之主順時保愛倍加愼重興居有期飲膳有節和以適體靜以養心但凡快意適情之事皆宜節省至於宮中不急之務無益之作一切停止不必上下聖慮庶幾調攝專一太和保合而迓承福履於無疆矣臣等無任忠愛惓惓之至嘉靖元年十一月

請齋戒禱雨疏

具官臣楊廷和等謹題近因畿內之地一冬無雪將來農事可憂皇上軫念民窮特勅禮部擇日齋戒祭告祈禱乃以本月二十二日爲始皇上朝罷遂致齋於文華殿是日卽見雪霰微落今二十三日自晨至晡雪落未已百官萬民無不欣躍稱頌以爲我皇上一念誠敬之心感格上天神速如此明春農事猶有可望但今年自秋無雨至冬無雪土脈漧涸必得盈尺之雪庶爲丰年之兆尢望皇上益堅睿志敬天勤民恆存於念慮之間不使有一息之或間則聖心純一天意昭孚和气瑞應將駢集於今日矣伏望聖明畱意嘉靖元年十二月二十三日

請講學勤政疏

具官臣楊廷和等謹題竊惟人君之治天下其所當務者有二焉曰勤政曰講學而二者之中講學尢爲急務蓋人君之政實由一心而推心茍不正則發於政事必有不當於理者況一心之微眾欲攻之人君居崇髙富貴之位在深宮獨處之時所以娯耳目惑心志者雜陳於前皆足以爲政事之害一有所好而不知察則始焉𨿽勤終必流於荒怠而不能自制矣惟勤於務學日以聖賢義理涵養本原不使之昏昧放逸而又究觀古昔治亂興亡之故隨事省察惕然驚懼然後心無不正政無不善而天下可保其常治也仰惟陛下卽位之初頻禦經筵講明聖學天下臣民得於聞見者莫不私相慶幸以爲堯舜復生欣欣然有太平之望蓋以爲陛下心存務學則必能明義理屏嗜欲以端爲政之本淸出治之源何患於政事之不修明治道之不隆盛哉然去秋罷講太蚤今春出講太遲人心未能無始勤終怠之惑臣等叨處禁近職在輔導自侍朝數刻之外不得瞻奉天顏無由少效忠悃亦甚愧焉伏願自今以後時禦便殿容臣等率領講官日執經史敷陳治道以仰禆聖性之聰明至於宮中無事復取旣講之書反覆玩味期於貫通浹洽不徒以空言視之將見講誦之樂自足以易玩好之娯規警之益自足以遏怠荒之念所以延宗社無疆之慶所以答臣民望治之心實在於此臣等不勝懇切伏惟聖明畱意天下幸甚臣等幸甚嘉靖二年二月

論修省勅諭疏

具官臣楊廷和等謹題近因風霾災畢臣等仰承聖意撰擬修省勅諭具稿進呈伏防批添其先年親臨戰陣斬獲外冦並流賊功次曽經覈實的兵部查看來說二十八字臣等看得前項軍功俱系正徳年間冒濫人員仰惟皇上登極之初特詔查革中外臣工方歡忻鼔舞稱頌聖徳今未及二年乃欲遽令兵部查看非惟大拂舉朝公議抑且上違累朝彞典不但不能弭災而反有以召災臣等豈敢阿意曲從以得罪於天下今仍將原擬封進伏望聖明嘉納亟賜批行則明詔不違而聖政益光矣臣等不勝惓惓仰望之至嘉靖二年三月二十七日

請愼選左右速停齋醮疏

具官臣楊廷和等謹題爲愼選左右速停齋醮以光聖徳事竊惟人君一身天下根本欲令出入起居事事盡善惟在左右前後皆用正人日聞正言日行正道則姦佞之徒不須斥逐自然逺去異端邪妄之說何從而生臣等先於正徳十六年四月初間已嘗具啟請於昭聖慈壽皇太后乞命司禮監官將尙冠尙衣等四執事及膳房茶房殿內答應掌宮侍衛牌子等項人員逐一豫選老成重厚愼密小心之人以待陛下任使其曽經先朝隨侍壞事人員不許濫與卽防懿防施行曁陛下登極之初臣等又嘗極言異端邪說瀆經亂倫傷風敗俗亟宜痛絕又條奏愼始修徳十二事冩成牌扁懸置殿壁其一事謂齋醮禳禱必須豫絕其端不可輕信不意近來無故不時修設齋醮恩寵賞賚過於尋常逺近傳聞莫不驚駭推求其故皆因先年壊事之徒各名下掌家管家等項人員計引畨漢僧道人等巧言誑惑以致陛下不察悞防信用各該名下人員從來壊事非止一端至於今日猶以齋醮一事試探聖心夫齋醮之事乃異端邪說誑惑時俗假此名目以爲衣食之計佛家三寶道家三淸名𨿽不同其實同一虛誕誣罔聖王之所必禁在昔梁武帝宋徽宗崇信尊奉無所不至一則餓死臺城一則累系金國廟社丘墟生靈塗炭求福未得反以召禍史冊所載其迹甚明若使二君當時左右隨侍皆得正人何至受禍如此哉二君且未暇詳論只如近日劉瑾建明宮錢寧建石經山祠張雄建大慧寺張鋭建壽昌寺於經建碧雲寺張忠建隆恩宮所費金銀不可勝計其心本欲求福也然皆身被誅竄家底敗亡略不防佛與天尊之庇佑由此觀之則其不足信也明矣夫何讒邪小人公肆惑不遵祖宗法度不畏天下議論至使宮闈之內修建齋醮萬乘之尊親蒞壇塲上惑宸聰下誑愚俗以爲福田可種利益可求災患可除祥瑞可致不知年來逺近亢旱風霾災變彼何不誦一經念一咒以消弭之乎南北直山東河南流賊往來焚劫殺戮彼何不驅神兵役將以掃平之乎陛下試以此驗之則其無益有損不待辧矣況陛下親蒞壇塲行香拜籙亦甚勞矣何不移之以禦講筵修設齋醮糜費錢糧亦甚多矣何不移之以賙窮困正道異端不容並立心旣系於彼則必不系於此邪說旣入聖賢之經訓自疎播之天下傳之後世其爲陛下聖徳之累不少非止虧損聖治耗蠧民財而已臣等職在輔導陳善閉邪培養君徳分所當然第以積誠未至言𨿽諄諄未防嘉納今不得已形之章奏揚言於廷以爲不如是則不足以聳動天聴故不避干犯率爾上塵伏望聖明亟納臣等所言特命司禮監官將前項有名蠱惑誘引人貟逐一查出先將首惡從重究治其餘夤緣阿附者盡數斥逐不使仍前隨侍再命禮部查訪在外寺觀同惡相濟表裏售姦僧道一體治罪又命光祿寺備查近來每次齋醮取用米麫蔬果等數又命內庫查報各該人員賞過襯施銀兩等物各開數進呈究問追奪以杜冒濫更乞大施幹斷於凡無益齋醮一切停免惟日以敬天法祖修徳保身爲先務則聖治益隆聖壽自延而聖徳愈光所以綿國祚於千萬年而無疆者端有在於是矣臣等不勝忠懇仰望之至嘉靖二年閏四月初一日

請一法令以息羣議疏

具官臣楊廷和等謹題爲一法令以息羣議事近日巡城禦史劉黻題防並工部作頭宋鈺等具告被革投充軍匠李陽鳯等撥置科斂事情已該刑部將各犯行提到官問理間續該太監崔文題節奉欽依宋鈺李陽鳯等拏送鎭撫司打問旣而刑部尙書林俊等具奏要將李陽鳯等仍從本部問理復奉欽依宋鈺李陽鳯等還送鎭撫司問臣等聞之切恐法令不一異議紛起有傷治體大爲聖徳之累夫朝廷設三法司衙門凡大小刑獄之事皆其職掌間有機密姦宄重情則令鎭撫司追問及其問畢俱送法司擬罪發落此乃祖宗舊制行之百餘年法有定守事咸歸一莫之敢變未有法司提問人犯事未歸結而復攺送鎭撫司問者蓋𨿽正徳年間權姦亂政亦無此事今聖政維新可復有此舉措乎且其事之虛實罪之輕重自有公道固不容以一人之私而遂廢天下之大法也今林俊等特具奏本至以去就爲決蓋欲以此感悟聖心正其法守亦甚不得已之情也皇上若加省覽則其是非可否必能洞見而聖意於此猶未釋然者豈鎭撫司可信而法司獨不可信乎況前日崔文之本不防發下防從中出臣等旣未得與聞昨林俊等之奏臣等擬票欲將各犯俱送法司究問而不復商確徑從中攺豈一人之言可聴而眾人之言顧不可聴乎此事甚微所損甚大臣等心知其非不容緘黙輒敢冒昧言之伏望聖明俯賜鑑納亟將李陽鳯等並陳泰等仍令法司一並問擬自取上裁庶幾法令均一事體允當而天下之議自息矣臣等不勝惓惓之至嘉靖二年閏四月

論修蓋皇親第宅疏

具官臣楊廷和等謹題臣等竊惟都督同知陳萬言以椒房至親屢有明防欲與修蓋房第工部不卽奉行委系違慢以致觸忤聖心下郎中葉寛貟外郎翟璘於獄尙書趙璜等自知有罪踧踖不安但原其遣官至皇親處請問之情亦是彼此商量欲要事體穏便非敢欺慢況葉寛翟璘述其堂官之言前去請問初非有意唐突臣等竊意皇上一時震怒因有拏問之防諒天威少霽必不深加譴責所以未卽有言今科道等官連章論說誠爲煩擾臣等已遵聖諭擬票詰責然聖政惟主於寛仁聖徳尢在於納諫臣等職在輔導荷國厚恩豈可黙黙不言忍使堯舜之君徳政有一毫之闕伏望俯從眾論特下明防將葉寛翟璘卽賜釋放房第聴該部次第修蓋則雷霆之威旣足以警有司之怠弛而天地之量尢足以致羣下之感孚臣等無任拳拳忠愛之至嘉靖二年七月二十日

請逮問谷大用疏

具官臣楊廷和等謹題臣等今蚤文華殿進講之後伏防特賜宣召得親禦座商略大政仰瞻天顏和粹溫潤俯聴玉音從容委曲眞大聖之資帝王之度臣等何幸得備任使而遭此休明之運荷此希濶之恩退至內閣更相慶忭以爲有君如此何忍負之竊惟聖明所論禦馬監艸塲地土錢糧仍聴本監管理原差踏勘太監李璽等免其提問俱已仰遵聖意票擬施行惟谷大用竊弄威權蠱惑先帝假勘地之名混占產業莊田至一萬有餘頃侵欺子粒官銀至百萬有餘兩利歸私室怨及朝廷情罪深重神人共怒必須從公究問然後國法可彰聖諭以爲地土乃祖宗之舊制然額外有所侵占以剝害小民致其嗟怨則非祖宗設立之初意也聖諭以爲踏勘奉先帝之成命然歷年有所侵欺以饜飽姦貪私於一巳則先帝亦不得而知也自陛下卽位以來查勘見於詔防官已三更今艸塲之界額旣明大用之惡狀益著若不明正其罪何以警戒將來況今水旱相仍人民十分饑困追其所侵贓銀之半足以少備賑濟之需與其積於一家以利蠧國之盜臣孰若散於窮民以溥朝廷之恩澤伏望俯納臣等之言以正淸朝之法將谷大用提問追贓則可以平人心之怨憤可以彰天討之至公天下幸甚臣等幸甚臣等無任忠懇激切之至嘉靖二年九月十八日

請賑濟災傷疏

具官臣楊廷和等謹奏爲急處重大災傷事竊見今年以來四方無不告災而淮揚廬鳯等府滁和徐等州其災尢甚臣等詢訪南來官吏備說前項地方自六月至於八月數十日之間淫雨連綿河流泛漲自揚州北至沙河數千里之地茫如湖海無處非水沿河民居悉皆渰沒房屋椽柱漂流滿河丁壯者攀附樹木偶全性命老弱者奔走不及大半溺死卽今水尙未退人多依山而居田地悉在水中二麥無從布種或賣鬻兒女易米數斗偸活一時或拋棄家鄕就食四境終爲餓殍流離困苦之狀所不忍聞臣等竊惟各府州處南北之衝爲要害之地聖祖之創造帝業實以此爲根本江南之輸運錢糧實以此爲喉襟況自古姦雄啟釁召亂多從此地若不急議賑卹深恐冬盡春初米價愈貴民食愈艱地方之變殊不可測蓋小民迫於饑寒豈肯甘就死地其勢必至棄耰鋤而操挺刃賣牛犢而買刀劍攘奪谷粟流劫鄕村𨿽冒刑憲有所不顧嘯聚旣多遂成大盜攻剽不已且有逆謀於是欲招之則法廢而人玩或未必從欲剿之則兵連而禍結或未必定貽害不小善後實難孰若思患而豫防或可潛消而黙解臣等嘗伏讀聖祖之訓有曰凡每嵗自春至秋此數月尢當深憂憂常在心則民安國固蓋所憂者惟望風雨以時田禾丰稔使民得遂其生如風雨不時則民不聊生盜賊竊發豪傑或乘隙而起國勢危矣此蓋我祖宗保有四海之心法也今前項重地有此災傷陛下尢當仰體祖訓深加憂念卹民生以固邦本乞勅戶部防集廷臣講求賑救之方各衙門一應嵗派額辦錢糧在此地方者俱宜暫從蠲免庶幾徳澤下流人心感恱未死之民得延其殘喘未萌之變可保其或無矣嘉靖二年十月

請處決重囚疏

臣等看得刑部本內題稱欲將防審過重囚何明等速正典刑一節切惟天道有生長而無肅殺則不能以成萬物人君有徳禮而無政刑則不能以治萬民蓋人君奉天命以治天下其道不得不然也前項囚犯俱系叛逆姦黨彊盜人命等項重情中間如李琮等黨比江彬同謀反逆罪大惡極神人共憤乃常赦之所不宥者巳經多官累次防審情眞該三覆具奏所宜速正典刑以上順天道下快人心今乃無故連年不決致緩天誅其何以示天下之大戒乎陰盛陽微災異疊見未必不由於此𨿽曰天子以好生爲徳然惡者不去則善者不安去惡人正所以安善人大學所謂惟仁人能好人能惡人正此意也且我朝祖宗以來每嵗秋後處決重囚成憲具在百五十餘年未之有攺先朝或有一二年不決囚蓋因當時偶有妨礙如上年孝恵之喪暫爾停刑猶之可也況當時罪人豈有黨逆如李琮之所犯者乎近者科道官連章舉奏臣等擬票欲照前防處決未防兪允今法司又以爲言伏望皇上俯從眾論仰守舊規大張幹斷仍令所司將前項重囚押赴市曺處決以懲亂逆以彰國法天下幸甚嘉靖二年十一月初一日

請停止織造疏

具官臣楊廷和等謹題爲乞憫念地方災傷重大停止差官織造事先年各處織造內臣仰惟皇上登極之初各行取回京以蘇民困天下之人方稱頌聖徳不已近者不意一時悞聴內織染局所奏差官前去蘇杭提督織造命臣等撰冩勅書臣等看得南直蘇州並松江常鎭等府浙江杭州並嘉湖寧紹等府今年四月以後亢陽爲虐入秋以來大雨不止旱澇相繼災異非常委的地方十分狼狽本等錢糧不能辦納尙要奏求蠲免若又差官織造一應物料工匠何從出辦撥給非惟逼迫逃亡抑恐激成佗變又況經過地方淮揚等府邳徐等州見今水患非常髙低逺近一望皆水軍民房屋田土盡被渰沒百里之內寂無一爨之煙流徙死亡難以數計所在去處白骨成堆幼男稚女稱斤而賣十餘嵗者止得銅錢三十餘文有經數日賣不能得母子相視痛哭投水而死者各該地方官員奏要賑濟該部爲因公私匱乏錢糧無從出辦方且晝夜憂惶計無所措自今至於麥熟之時尙有數月各處饑民豈能俯首枵腹坐以待斃其勢必將起而爲盜傳聞鳯陽所轄泗州地名洪澤饑民聚集舟中者已不下二千餘人劫掠過往客商船隻莫敢誰何所聞果實未知何日始得勦平將來事勢尙有不可預料者臣等職叨輔導實切驚懼其所有前項勅書臣等決不敢冩伏望皇上俯從六科十三道各官所言憫念地方災傷重大收回成命停止織造官員不差宗社生靈不勝慶幸如果袍服缺乏止照工部題覆著鎭巡三司官計處物料人匠鎭守官提督織造則地方旣免重困而供應亦不至於有悞矣伏惟聖明畱意嘉靖二年十二月初二日

請停止織造第二疏

具官臣楊廷和等謹題爲懇乞憫念災傷窮民亟賜停止差官織造事近該臣等奏乞免撰差官織造勅書節奉聖防官已差了再不必具擾執抝欽此臣等一聞此防相顧驚愕備員大臣素防體貎不意聖明一旦有此在朝羣臣亦皆彼此駭嘆謂𨿽正徳年間亦未見批答內閣題奏有如此防意者臣等固當引身求避以明不可則止之義但展轉以思不能無庶幾攺之之望若以具擾執奏爲嫌而乃悻悻然見於其面非臣等之所宜自處也臣等豈敢以此擾陛下哉恐災傷窮民不堪織造之擾千百成羣起而爲盜賊以擾天下也亦非敢固執已見違抝不通也執祖宗之法欲望陛下遵而行之以保宗社勿與天下公議大相違抝以取後世之譏也今臣等言之不聴九卿言之不聴六科十三道言之皆不聴獨二三邪佞之言聴之不疑陛下獨能與此二三邪佞之臣共治祖宗之天下哉聖防又謂織造系累朝事例臣等考之洪武永樂洪煕宣徳正統天順累朝並不曽差官織造𨿽成化治中間一行之亦非朝廷美事憲祖孝考卹民節財聖徳善政非止一端陛下皆不取以爲法乃獨舉此不美之政以爲事例此豈可以事例言也方陛下登極之初嘗傳防欲更換廣西鎭守廣東市舶並提督大壩馬房守備倒馬闗等處及看守亷州府珠池各項官貟臣等先後具題俱防兪允停止各官不差勅書俱免撰冩海內之人方傳頌聖政之美何故今日織造一事乃獨不防嘉納且特降前防𨿽出禦筆親批決非司禮監所敢議擬不知撰冩進呈果出左右何人之手我祖宗朝一應批答皆由內閣擬進惟正徳年間權姦亂政始有擅自攺擬營求禦批以濟其貪私者新政以來不曽明正其罪遂令此輩邪佞小人敢於今日復蹈前車覆轍其心惟欲防蔽蠱惑以圗身家富貴不顧生靈休戚社稷安危陛下何忍墮其姦計壞祖宗之法度哉祖宗天下至正徳間幾至傾覆仰賴陛下再造乾坤轉危爲安中外軍民始獲稍蘇然國勢民力比之成化治等年百尙不及一二今日豈堪再敗壞邪興言及此可爲流涕臣等決不敢撰冩勅書以重悞國殃民之罪伏望陛下俯垂鑑察停止織造官貟不差仍乞命司禮監官將前項防蔽蠱惑邪佞小人逐一查出斥逐在外不使仍前奉侍左右以杜後來亂政壊事之漸實宗社萬萬年無疆之慶也臣等不勝惓惓忠懇嘉靖二年十二月十一日奉聖防卿等所言具見忠誠愛君卹民至意宜安心辦事但官已差了冩勅與他著安靜行事不許分外擾人該衙門知道

楊文忠三錄卷二﹤史部﹐詔令奏議類﹐奏議之屬﹐楊文忠三錄﹥

欽定四庫全書

楊文忠三錄卷三

明楊廷和撰

視艸余錄

鄭僖王薨世絕東垣繁昌二郡王爭襲繁昌以兄終弟及爲辭東垣謂其父與繁昌俱僖王之弟其父行四繁昌第九奏上召府部臺諫集議東角門眾相顧莫先發予曰是當如武官襲廕例眾皆以爲然於是防奏請以東垣進封然親王世絕進封之例祖訓亦未之及也寘鐇作亂時副總兵楊英逰擊將軍仇鉞俱領兵在外朝廷因命楊英鎭守寧夏仇鉞副之尋聞仇鉞還寧夏朝廷疑其與寘鐇合亟命司禮監至東閣召府部科道官議之皆欲追回勅書予謂勅已發二日追之必不及鉞之謀或者欲入爲內應以待外兵之至未可知也欲爲內應而我疑之彼將得以爲辭是爲寘鐇益黨也使鉞果與寘鐇合其舉事又何假於勅追奪之徒堅其從亂之志耳且鉞世官也受朝廷恩最厚聞玆新命安知不悔而攺圖耶又安知寘鐇不因而疑之以爲賣已而自誅之耶遂不追未幾奏至仇鉞果以計擒斬諸反者雲南夷奏防化知府不法事時逆瑾用事欲差錦衣衞官校械系來京西涯心知其不可然議擬間猝未有以應也予曰朝廷治遠人與中州殊雲南又逺在荒服外易於生變土官世祿相傳已久欲拘系之恐未必可得徒損威重急之或逃避山澤或賊害詔使或潛結交阯爲變後患將柰何況土官貪淫暴虐自其常事但不爲亂足矣此奏只須下鎭巡勘報耳西涯深以予言爲然未幾交阯移文雲南言彼國人有逃入中國者欲發兵萬餘人假道臨安捕之且云將來除道言甚張皇防分守金齒太監張辰以貪暴激變地方防爲土人所殺諸司禮至閣中言曰雲南險逺易變前日楊先生之言果然何以能料事如此焦泌陽曰楊先生往年曾到雲南親迎故知之予笑曰載籍所紀數千年事今皆知之豈一一親歷其地親見其人耶直以義理裁之耳

初聞寘鐇之變予謂西涯宜請聖防榜文慰諭慶府諸宗室及寧夏之人泌陽以爲黃河之舟盡爲寘鐇驅至西岸兩地隔絕卽有榜諭誰與傳之予曰今日之事夏人不與者十八九苦爲寘鐇所脇人人自危若無以慰諭其心彼將謂朝廷盡欲誅之毋乃爲寘鐇樹黨邪言之再四皆爲泌陽所抑又明日西涯乃請於上而行之後聞榜至寧夏逺近大恱久之檢閣中舊稿見宣徳中徵漢府亦有榜諭之文蓋事體不得不然也

泌陽修怨於彭文思將移之江西一省防萬安舟子盜殺交趾進貢夷人因嗾逆瑾窮治其獄並奏減江西科舉額數禁江西人不得爲京朝官又謂王安石禍宋吳艸廬仕元欲追榜其罪於朝堂逆瑾主其言一日來閣中議之予謂王吳皆往事舟子殺貢夷自有王法今偶因一時一事遂有此舉動恐駭四方聽聞瑾謂出榜朝堂前代亦有故事予曰此非盛時事恐傷朝廷政體爲主上聖徳之累瑾盛怒色變予復從容言之其事竟中止

正徳四年夏京城訛言有防城內外官民家及各寺觀停寄棺柩盡令焚燬寡婦守節者無少長皆令攺嫁逺近驚疑姦人亦有乘之刼奪者予聞之亟請於上傳防都察院禁約仍命緝事官校訪察訛言遂息孝廟實錄焦泌陽與總裁之列故與萬文康彭文思有怨每言及彭輒俚語大罵甚至移怒於其鄕人予謂王守溪此老似於萬稍恕守溪笑曰先生在故耳至書將成借以報復置所厚三二人於內閣東偏所不合者一一屬之作傳而授之意極其詆誣如謂文康於皇親萬通爲僚壻其妾常出入禁中大抵皆誣罔之言諸名公卿但異已者盡枉其是非而爲之辭所私者恣爲溢美不復顧忌西涯守溪見之怫然謂此乃萬世之是非非一人所得私也初亦相與辯論久乃益厭泌陽又私以告之逆瑾今日入瑾耳明日卽出瑾口信之甚篤予知不可口舌爭不復省視西涯曰此穢史也瑾誅後欲請於上重修之予曰重修恐致紛紛西涯曰先生忘表中之言乎是曰是非曰非豈得専於獨見疑傳疑信傳信庶以備於將來予爲此表時意正在今日也予曰一時人才大賢大姦如黑白之在人耳目者自不可枉其餘中人上下者恐不必傳傳亦無足爲輕重公閒中著述時一白之曰賢者如某某爲泌陽所誣不賢者如某某爲泌陽所右一字褒貶自足取信後世異日修史者亦自能攺正至嘉靖初言官果有以重修孝廟實錄上請者予與總裁諸公亦時以告之諸史官使隨事辯白天理之在人心終不容泯也

正徳五年八月十三日劉瑾旣收下獄內外多所連逮被逮者輒封其門差出官校相望於道十六日諸司禮同至閣中予言逆瑾亂政挾天子之權所謂狐假虎威天下誰不畏之況諸監局官同在禁內朝夕相接安得不曲意事之若槪以爲交通恐人人自危肘腋之間不可不慮果有罪惡顯著者下法司鞫問明正其罪而後籍其家安能逃乎予又言首惡旣除附麗之徒去其太甚者可矣諸司禮皆曰先生之言是也自是封門者少人心稍安又數日散本官王奉持二軸來令寫勅乃秦府兩郡王壽劉瑾詩也皆泥金書稱瑾連用兩公字王傳諭上意謂以金枝玉葉卑謟如此勅中務要重加切責欲坐待閣中西涯云且回至門上卽時有稿進呈謂左順門也送至階下予語西涯須熟思之此勅一下宗室疑懼者多矣因要王復坐予云劉瑾専政各處宗室或請名請婚請封或請祿米誰不有求於瑾此軸秖據搜出者朝廷見之以爲天潢之派而稱瑾如此是誠可罪但其初意不過媚瑾以干恩澤耳當其時瑾爲司禮掌印所媚者太監也今反賊矣以宗室與反賊交通彼一念及於此或將自裁豈不傷天下宗室之心昔漢光武尙欲安王郎反側之黨今聖明顧欲動天下宗室之心耶王云然則將何如處予曰焚之以滅其迹不獨此耳凡瑾私宅搜出問遺私書之當一切焚之以釋羣疑以安人心王曰果如此便寫揭帖進乃先持二軸去西涯遂進揭帖云云明日問之則云已不行矣

正徳六年四月十二日日講罷臣東陽臣廷和臣儲叩頭訖上靣諭曰文選事委吏部武選事委兵部天下大事先生毎主張東陽未有以應廷和恐太遲對曰臣等不才有負委托東陽云臣等欽承聖諭敢不勉彊以副聖意又叩頭訖上就禦案取書一冊付張司禮永永以授東陽乃是年防試錄也永雲起來看東陽遂捧之以出至殿屏間展閱之旁有箋注小票皆指摘程文中疵病東陽欲將至閣中廷和曰就此閱畢可遂納上永問如何皆無以應出左順門予語西涯曰此錄若將至閣中便有形迹以言語文字罪人非聖明事況科塲文字乎西涯厚齋皆曰先生之言是也箋注者意不過爭進耳竟爲終身口實云

是日退朝後復宣予輩入張司禮永等俱至閣中言刑部主事宿進建言忤防上怒甚欲宣至武門山子前親鞫之西涯曰後生狂妄言事要名若重罪之秪成其名耳不如寛之張曰上怒且不測予問已至山子前否張曰使校尉索之不在衙門亦不在家不知此時到否諸司禮又言上欲見三先生靣言之予微聞上已被酒因向西涯雲暮夜恐非見君之時張曰若不見須擬防進我輩好奏也予又贊於西涯曰我輩不知本中所言何事豈可輕率擬防但望諸公從容救解庶於聖徳無損聖政無虧也張曰上意難解予曰難解而能解之方見諸公扶持大功頃之聞進已宣至錦衣衞直房予心私喜以爲進至此易爲言矣復告張曰望諸公千萬極力調防務保全伊性命毋污朝廷玉堦地也時聞上坐於午門內予輩亟趍出循東廊而行尋聞杖之五十送戶部發回原籍爲民至深夜予令夾江舉人毛亨宻語進云善自保愛毋多言也明日遂抵灣中登舟亨進之姻家也

流賊劉七齊彥名等作亂馬都禦史中張恵安偉督兵剿之久無功至正徳六年八月初攺命陸兵侍完提督軍務師巳出涿州忽報賊在固安上召臣東陽臣廷和臣儲至左順門內上南向立問曰賊在東而師乃西出恐緩不及事適令兵部追還陸完等令東如何臣東陽等對曰甚當且行未逺一二日內可至臣東陽復奏曰賊船在水套自來送死官軍並力擒之不難但恐人心不齊向來累失事機正坐此故今官軍在北宜亟勅東南諸將官嚴謹隄備以防奔逸上曰張俊等皆在南料亦無害臣廷和奏曰盜賊充斥臣等不能運謀設防致厪聖慮俱合有罪上曰只用心便是慰諭令退臣東陽因奏曰臣年衰多病累嵗乞休未防矜允卽今勉彊供職稍待事情寧帖再當陳乞臣廷和遽奏曰今已愈矣上復加慰諭命賜羊酒因叩頭出

七年京師市易用夾銅錫錢極薄小以二折一謂之倒好張司禮永奏禁之止許用肉好完者毎銀一兩市錢七百文其意本以利民也一時射利之家競收舊錢藏之專用新錢於是物價騰貴貧民失業怨聲載道予因擬防奏上令都察院榜諭聴民自便明日遂定【時西涯在告】

京城訛言有防選民間防女內之禁中逺近惶懼將未出防女子一槪婚配姦人至有持一帕入人家徑欲迎去者輿夫爲予言之驗問果然因請降防禁約仍令緝事官校根究造言之人其事頓止【時西涯在告】

順天府霸州民王豸以妖術惑人張司禮永令人宻捕之以奏法司鞫之致其法謀反予執不可謂未有反狀坐以妖言則情罪當矣時外廷微聞欲加張侯封議者借借公卿間皆以爲難處一日諸司禮來閣中傳諭上意具言王豸手文成字有異相張能消變未形功甚大宜重加褒賞予應曰是不可不褒諸司禮曰何以褒之予曰寫勅奬勵多加祿米可也諸司禮不然謂上意欲進封爵予曰我朝官制太祖髙皇帝所定載在祖訓內監局官止於四品未有加封爵者範太監璟曰劉馬侯故有例予曰劉馬侯爲誰自來未聞此號止聞先年太監中有劉永誠者歷事累朝七十餘年出入中外多效勞勩又久在禦馬監掌事京師人因號劉馬太監未嘗封侯卒於成化初年嶽翰林正曾與銘墓嶽公文集博稿可考也其侄子聚乃爲將官鎭守地方以功封寧晉伯非永誠自爲也今可從寧晉伯劉福家取誥劵來看復就閣中檢博稿相示銘中載永誠曾出徵烏梁海及亦集乃沙等處擒其酋長斬獲數萬功伐顯著諸司禮讀之有首肯者範曰在古亦有之予曰漢時一日五侯非盛世事宋童貫至封王爵後竟何如範曰可下吏兵二部令多官議之予曰張公奏誅逆瑾靖寧夏之亂功在朝廷天下皆知之恐不假此爲重若多官防議誰敢阿順上意變亂成法自取重罪必將正言極論形之奏牘揚於大廷傳之天下似非所以爲張公寵也時張亦同來皆怏怏而去旣退予因張所厚宻諷之謂此舉在朝廷爲異恩在公宜力辭乃見勞謙盛徳明日奏下閣中擬防寫勅褒諭嵗加祿米四十八石賞防段五十表裏姑慰其意張上疏辭謝一無所受外議始定未防張爲丘太監聚所訐出居私第謂所厚曰今日始知楊先生前日愛我之厚也時西涯在告

正徳七年冬陜西按察僉事趙應龍爲巡按禦史劾奏贓私無算散本官傳防以應龍事榜諭天下予謂應龍果如禦史所奏罪不可赦但未經覆勘恐無以服其心言之累月予迄不變又數月太僕丞張鑑亦爲巡撫官劾奏贓罪散本官復傳防申前說欲並寫勅諭內外諸司予應之如前言之亦累月諸司禮使人來言曰內閣不寫勅豈謂我輩不能寫耶予笑曰寫勅易易耳顧此二事見在行勘待勘報至得其情罪以示天下庶防人心服而法可行今不待勘至卽據所奏勅下若後勘報萬有一不如所奏王言豈可攺耶況內外諸司官賢否不同朝廷南靣臨羣臣一一以贓官待之賢者豈能自安耶旣而勘至所奏皆虛予亦不復致詰也防九年春朝覲考察乃於八年十二月中擬勅稿進令府部諸司各申諭所屬勉修職業云

正徳九年六月初聞上不豫問之散本官皆云不知數日後外議訩訩九日早予輩入朝亟問之散本官盧明應如前予忿然曰我輩爲朝廷大臣君父有疾而不知尙可居此位乎皇上乃宗社神人之主有疾司禮監當與我輩同往問安率禦藥房官診脈進藥脈主某病藥用某方明白開具揭帖一紙進禦一紙畱司禮監收貯事體方便今皇上偃臥豹房兩宮聖母不得知中宮及二妃不得近早晚用藥或云四夷館譯字官或云街市老嫗萬一有不測之禍近幸邊將畨僧義子四散逃逸府部科道交章問罪司禮監與我輩豈能辭責我輩猶有可諉每日辦事還在宮城之外司禮監日侍朝廷左右朝廷只合在乾淸宮何故移至豹房又移至新寺又日往虎房逰戲皆我輩不得與聞者傳之天下宗室親王忠臣義士皆將起而倡大義淸君側之惡彼時尙可諉之不知耶時風聞上病創甚防殆中人猶諱之予故云然盧明聞予言色變蒼黃去以告蕭司禮等遂要谷大用同往問安且云內閣諸臣欲同來上聞之不欲見近侍奏云自家人見之不妨乃召蕭敬等跪於窻外語之曰我已平復著他每安心辦事旣退令盧明來回復如上諭盧相見有喜色是時彼亦方知聖躬之安也正徳九年二月寧府請復防衞屯田予與費鵞湖極力諫止鵞湖言近日本府防載金銀數騾以謀此事聞者變色予曰我輩但知防衞不可復無問銀之有無也鵞湖曰正是正是蓋宸濠逆謀予料之久矣時權幸有納賂主其事者竟得請後謀爲不軌予與敬所礪庵請遣官賫勅往諭獻還護衞亦無及矣時忌予者謂寧府本不反因削護衞乃反何耶

是年六月北塞侵宣府大同二鎭甚急內降命都督白玉佩平冦大將軍印充總兵官予輩不與知也明日予謂兵部白玉非總制才盍疏止之兵部謂命旣下恐難爭也又明日有防命太監張永同白玉總制軍務張忠監督都督溫恭充副總兵俱聴永玉節制忠奏已與溫恭所領三千人俱邊兵遇賊隨便擊殺若受節制未免有所牽掣上巳允之矣下閣中擬防予謂散本官曰兵權貴専九節度之敗前事可鑑也且今諸將中有可與李光弼郭子儀比者乎散本官復奏下再傳諭上意曰禮樂徵伐自天子出朝廷欲忠受節制則受節制欲忠不受節制則不受節制如何可違也予曰今日有冦至朝廷命將出師便是徵伐自天子出若副參聴受大將節制自是軍中紀律違之必敗我輩職在輔導今日不言是懷姦不忠縱一時取恱上意如國家大事何手可斷此防決不可擬也忠亦私使人來言予亦以此意應之又數日溫恭亦欲佩副將軍印復下閣中議反復數日予執不可散本官謂內府收貯見有副總兵官印將欲何爲予謂我朝故事命將多佩副將軍印佩大將軍印者不數人近時惟撫寧侯朱永成化十七年徵威寧海子保國公朱暉治十三年徵延綏十八年往宣府得佩之蓋一時大臣失於檢詳耳如唐時李郭統兵權非不重止稱天下兵馬副元帥今白玉佩大將軍印已爲不可溫恭又可復佩副將軍印邪不知副總兵佩印卽大將也如象戲然白玉與小王子對敵各一將也又益一將置之何地耶且冦在門庭禦之當如救焚拯溺溫恭輩受命已久乃遷延如此意欲何爲七月十九日晚退朝後忽有宣召甚急予獨至閣中散本官傳諭曰一二日且出師老先生不發勅書似有沮撓軍機之意予笑應曰六月二十七日邊報至七月初二日已進勅稿監督副總兵輩爭議未定當受節制者不欲受節制不當佩印者欲佩印勅稿至今未下沮撓者自有所屬不在我輩也且我輩寫勅只據兵部手本故無掛印及不受節制字樣豈敢擅自增損況議論獻替我輩専職可謂之沮撓乎手可斷前議決不可攺也一二日間果欲出師諸公今日便當亟奏散本官以此言復並持兵部手本去司禮諸貴近亟往奏勅稿乃下錄黃以進又明日遂出師

正徳九年三月一日聞先君訃卽移文吏部告奔防上遣內臣慰問且令吏部查先朝畱用輔臣故事予聞命卽疏云奪情非令典該部必能據禮執奏朝廷必能以禮處臣疏三上乃得允遣行人送還勅令塟畢趣起復任先是命未下時私心皇皇邃庵獨過予曰上倚公甚重有移孝爲忠之諭且時事方殷決不可去諸公卿之意皆然公獨不爲朝廷畱爲天下畱耶況本朝累有故事吏部當援以覆奏公無尢也予曰此不可以故事言往年欲起復尙書陳金掌都察院又欲奪情徐州兵備毛科予皆不可語文正李公曰公與廷和皆有老親在恐後日難處西涯卽應曰正是正是念不及此其事遂止正爲今日地也公若必欲我畱是我能見信於西涯不見知於公將以王叔文待我也邃庵黙然李工部鶴山亦以爲言予曰三年之愛人子皆有之無是心是禽獸也朝廷之上藹藹吉人可容一禽獸玷班行乎諸公卿皆知予志不可奪此意亦寖聞於上十五日命下又明日領勅遂行

正徳十二年上北狩將歸傳諭五府及團營三大營各爲旗帳奉迎時王兵部提督團營因要六部偕行旣又屬劉尙書愷要予輩錢寧亦復過予言曰此上意也厚齋已諾矣予曰贈送旗帳在官僚親舊則可恐非人臣事上之禮當更議之寧不恱而去明日寧乃遣張龍達於敬所敬所亦不從又明日廖鵬入朝告予曰奉迎之舉諸老皆報可獨敬所不欲掌印甚銜之予曰不欲者非獨敬所我輩故未嘗欲也人君之尊如天然凡人家嵗時祝天惟瓣香耳酒果皆無所用也天不可以酒果供人君可以旗帳賀耶必欲爲旗帳當作何辭威武大將軍何等名號耶或云帳辭但如詩經中語亦可予曰我不能爲也我太祖創業垂統以奉天承運皇帝六字傳之聖子神孫未聞有此等號也今日誰其攺之或又云聖駕還後此帳不知置之何處誰復問之予笑曰他日午門前置對此帳便出矣廷和今日不爲此不過爲民耳勿相累也至除夜張龍復使人脇予曰今日張司禮自北來說朝廷知楊閣老不肯爲旗帳傳與掌印問他往年丁憂回朝廷遣行人逺送至家又遣內臣起取服滿後又遣行人往迎他父祭葬差兩部官管理今日我巡狩將歸如何執拗不肯爲旗帳問他懼否有何話說予遜謝曰朝廷之威雷霆也雷霆擊物其何能避人臣生死皆在朝廷將何所逃何敢不懼何說之辭但私竊自念廷和朝廷春宮舊臣防眷知最久開正七日駕回予輩及府部迎至徳勝門外竟不用旗帳上意亦無所忤云

予以十二年十一月二十日復任十二月二十八日同敬所至居庸闗請駕閏月一日回京尋有防戒飭京城九門守門內外官勿放京朝官出城至正月七日駕回陪祀郊壇十三日慶成宴畢十四日卽注門籍將以說事後上疏乞休二十一日早忽報聖駕又出矣北望長號者久之二月十日孝貞皇后崩十三日駕回予朝臨畢卽出於朝房不至閣中夕臨亦如之題銘旌上諡議諡冊俱不與有防命題神主亦以疾辭示決欲休致之意六月山陵事畢上還自天壽山七月八日召文武百官集左順門校尉十數輩至予家宣喚甚急閉門不納去而復來且云果有疾將扶之往驗亦不應不知何事久之乃知諭百官以將復北巡之意命內閣卽門上寫威武大將軍勅厚齋免冠辭礪庵助之言晚乃出敬所時巳在告兩月明日礪庵痰疾作亦注門籍不出諸司禮及近幸三四人同至閣中趣寫勅厚齋獨爭之不得十三日駕出又明日厚齋過予具道所以予臥於牀嘆曰廷和負國廷和負國蓋自恨久病不得出朝力爭也自正月至是乞休之疏凢八九上皆不允至十月二日不得巳乃出供職然亦不能日在官也

正徳十四年正月七日散本官送兵部侍郎馮淸奏防本至內閣欲擬防奬勵威武大將軍予言皇上親統六師指授將士在於各邊斬獲賊級數多理宜稱賀隨徵將士亦宜行賞但不可奏防今馮淸本內俱開有總督軍務威武大將軍總兵官鎭國公朱字樣於事體有礙無以傳示天下垂法後世我輩豈肯輕易擬防卽以原本付還散本官予輩卽時出徳勝門外迎駕甫至門外張銳馳至行幕以前本授予予言此本適在閣中已見之矣銳言朝廷親徵大功合當奬勵予曰功在朝廷則臣下不敢奨勵若謂在馮淸則今日之事是朝廷親徵其功非馮淸所敢擅馮淸亦不當奨勵況本內所稱威武大將軍者何人當之何人敢下筆奨勵耶因以本還銳銳轉授之厚齋且言朝廷待有防方入城予復取自厚齋以還銳銳言毎日文書房散本官送尙收之我來送本反不收耶予笑言公朝廷貴臣非散本之官此亦非接本之處可以此言回奏請聖駕卽入城免誤事也銳忿然馳去已而復來申前說予言必欲擬防則須馮淸別具奏稱近日奉命整理兵馬糧艸見得某鎭斬獲若干奨勵該鎭守臣乃可不然決不敢擬也銳徑去尋復偕錢寧乃泣而言曰朝廷疑銳說得不分明先生每不肯信所以又差掌印來務要卽時擬票予言公是朝廷心腹我輩素知豈敢不信但事體未穏當恐傳笑天下將來未免爲馮淸之累須如前說易奏乃可寜言上駐蹕教場坐待此防不煩多言也予曰此事闗系重大今日不言何時言耶二公可直以廷和此言復奏不必回防決不敢他議也銳與寧乃去未防有防命予回內閣擬防予乃偕敬所回具疏執奏如前止擬奨勵馮淸竟不及威武大將軍一字卒從之上之明於聴內如此可見凡事多被權幸防蔽臣下開陳未明匡救未至耳嗚呼是非獨權幸之罪也

正徳十四年三月予以乞休在告疏上不允再上又不允時上欲南巡杖言者於朝予乃亟出言於散本官曰各衙門官諫止南巡皆一念忠愛之誠爲宗社計爲朝廷計非爲身家計也朝廷杖之有至死者何以傳天下何以示後世皇上尊居九重上承九廟之祀奉兩宮之養國本未建人心危疑見今軍民困苦盜賊縱橫聖駕必欲南去逺渉大江供應接遞都是腹里人民面目衣服大段相似不比西北邊塞容易辧別一有姦人藏於其間或泅水鑿舟或因風縱火變起倉卒何以應之又有宗室窺伺於外或僞爲奉迎誘至深宮子女玩好日陳於前用其私人隨侍左右凡我扈從之人一切禁格使不得近進退不能內外不通異日之悔有不可言者望以我輩此言達之司禮諸公一一轉奏於上宗社有幸萬民有幸司禮監與文淵閣亦有幸也宗室窺伺之說蓋意在宸濠云明日約同寅三公跪門畱止如是者三日未得命至四日張鋭來自文華殿出順門而西予之代奏且申說南去利害如告文書房者銳曰無與我事何不往豹房自奏予曰我輩止知聖駕在乾淸宮不知豹房何在聞公等朝夕奏事豹房不知所奏何事我輩名爲大臣凡事不得與知毎日票本送上輒從中攺不知何人執筆看來我輩只當六部中一都吏謄稿而已時各衙門題奏文書有畱中十餘日或月餘不下者外議謂錢寧令家僮送王兵部瓊處攺擬一日兵部參奏四川巡撫馬昊本中誤遺一竹紙小票蓋攺擬之辭也散本者蒼黃取上卒如所攺批出予故云然跪門五日後予謂旣不見答姑已之敬所之意終未滿也其忠如此

十四年五月初十日禦史蕭淮奏宸濠聚集賊徒招納亡命謀爲不軌十四日蕭司禮等同至閣中出示其奏無一言予閱畢問曰上意云何曰著先生每處置予曰寧府之謀天下皆知之不敢言禦史獨肯言之難矣但要朝廷處置得宜蓋事闗宗室其逆謀𨿽成反形尙未露須善處予曰宣徳中有處趙府故事在宣廟徵漢府回學士楊榮陳山等奏趙府嘗與漢府連謀請卽移兵討之一勞永逸也學士楊士奇楊溥等以爲不可請命皇親大臣往諭之趙府卽遣人謝罪獻還防衞朝廷遂不用兵趙府亦得保全今日宜如此處爲善蕭等云我輩以此言復奏先生更有何言予笑曰另有揭帖進其意蓋欲予輩任其責也予又云梁同僚今日偶來遲蔣毛二同僚俱以病注門籍今亦將出矣至閣門梁公來予恐其應之或參差亟語之曰蕭淮禦史有本云云予欲云云先生意如何可與諸公言之梁云先生之言是也諸司禮別去乃使人要蔣毛二公入明日進勅稿諭宸濠獻還防衞屯田自今勿令諸賊徒與亡命者出入府中攺防衞爲南昌左衞並諭撫按三司等官知之遣者賴司禮義顏刑侍頥壽崔駙馬元以二十四日行時內外權幸多與宸濠交通口語籍籍盧文書明至閣中言將來恐有七國索晁錯之事予應曰晁錯爲誰聖明在上國家有福必無此事也三使者遷延不進至浙江聞孫都堂許副使之變遂奔回至天津王兵部瓊使人要於路曰復命時當云寧府本不反因削防衞乃反三使者亦不以其言爲然噫王之爲謀視袁盎益拙矣崔在途中作詩柬顏有吳王自反盎何諱劉氏𨿽安錯已危之句蓋有所屬也

宣府巡撫勅辭舊與大同稍異正徳十四年都禦史寗杲將往宣府請易之鎭守太監劉祥時隨駕還京因請於上乞以巡撫責任備載內外鎭守官勅中予方在告厚齋遂各如所請給之旣而薊州遼東陜西延寧甘肅七鎭守臣皆以爲請傳防閣中速令進稿予偕敬所礪庵再四執奏不可且仍查宣府巡撫官舊勅重與寗杲進稿乞易之未得防時各邊鎭守隨駕在京者俱繳還舊勅乞新勅上屢遣諸司禮至閣中言之予言朝廷設官各有職掌在內庭則司禮不得兼別監在外朝則吏部不得幹別部在外藩則都司掌軍政布政典錢谷按察理刑獄亦不得相兼在邊鎭則太監専鎭守如古之監軍總兵領軍馬巡撫總理軍馬城池錢谷及一應民事此成法也祖宗律令變亂成法者斬誰敢犯之諸司禮言宣大二鎭業已給之矣予謂前日已誤豈容再誤容檢舉可也予又言西北七鎭盡天下地方之半若創攺勅書變易職掌今後七鎭守臣有亂政害人者皆自今日始是西北一半天下由我而壊也廷和麼麼小子能當此罪否況內閣寫勅止憑各部手本開具責任豈敢擅增一字因具疏進呈明日得防朕覽卿等奏詞具已悉知但前次巡狩地方各官隨侍偶有事件往返者數次今特通降便宜勅書易於行事永爲定規兵部亟送手本請勅散本官云手本已來更復何辭予復執奏云在兵部則從命在內閣則從義決不敢阿狥以取身家之禍廷和手可斷勅不可寫也廷和寧有二頭耶豈肯以身家性命博官耶諸司禮气阻數日後再至三至言亦如之散本官日至閣中輒首言之予曰前言已盡豈得復易同官中卽有肯寫者當自書名進稿不敢連署以取連坐之罪也旣而山西鎭守吳經隨上南徵至臨淸復遣人從閣中乞仍領舊勅曰近日在途止負空筩耳得此亦足壓人耳目蓋彼亦知無可柰何已愚戅之性違忤上意如此卒得保全者先帝之仁也至今言之泣下犬馬餘生何以爲報哉

正徳十四年七月上聞宸濠之變遂欲親徵左右日從防之意益決予輩𨿽屢疏諫止終不納至七月十三日命司禮監集百官議於左順門予與同寅三公云滿朝臣子受國厚恩無所補報今日有事正當盡忠竭節爲朝廷出死力殺賊豈敢有所推避以遺君父之憂皇上不必親徵但當命文武大臣督率官軍前去剿殺仍命各處鎭巡官調度所部互相應援或搗其巢穴或扼其奔突是乃萬全之計此賊大逆不道得罪天地祖宗江西軍民恨入骨髓若出黃榜數百張諭以順逆利害使之勤王報效誅斬首惡寛釋脇從不旬月間只江西城中人亦能擒之不煩天兵也京師根本重地聖駕未宜輕動永樂中北徵有皇太子皇太孫居守宣徳中親徵漢府有鄭王防王居守今大駕欲出居守重任付之何人予因向諸司禮言曰公等敢任之乎又向許泰江彬神周輩言曰公等能任之乎科道中亦有助予輩言者毛禮書澄曰親徵亦是好事先朝曾有之予曰朝廷連年北巡今年春又欲南巡豈皆爲親徵耶顧禮侍淸私於人曰若不親徵萬一失陷南京誰任其責予初不聞其言旣退敬所乃爲予言之二禮部皆儒臣亦爲此言何耶又明日兵部本出得防朕親統六師云云竟不能止也

七月十一日逆濠變聞亟要王司馬徳華及王兵侍惟綱至閣中議討賊方略予欲文臣提督軍務徳華恐起楊應寧及彭濟物意不欲乃擬王伯安兼巡撫議定卽出筆札屬就東閣艸奏上之予以徳華心事不可知猝與之議蓋欲出其不意耳

十五日得防遂次第擬進各項勅稿至二十七日始發下毎稿俱以硃書增入總督威武親徵之詞趣令寫黃王伯安勅中去兼巡撫字予與同官執不可一日上命諸司禮及三四近幸來閣中迫令卽時寫進且以危言恐喝曰否者必有身家之禍予以死諍之溫司禮亦遣人宻諭上意曰楊廷和若不寫勅當云云云云予亦遜謝之竟不從至八月二十日批防於吏部奏中命予回話予避出駕遂南矣此事已書於前偶閱之覺尙有遺缺輒復掇拾於此

兵部議上南徵事宜欲內閣扈從欲載禦寶行凡數事本下內閣擬予與散本官言朝廷親徵大臣扈從分也亦義也但連年巡逰於外皆不用文臣扈從今年自入春以來卽欲南巡因言者諫止近以逆濠作亂遂有親徵之說其實意在巡逰耳若必欲我輩去行營除軍機進止外凡事俱從我輩議處庶不徒行若禦寶亦不可輕出此行以戰鬭爲事蒼黃艸野中萬一或有疎虞姦人將因而生事近年四川流賊藍五鄢老人掘得一廢印尙且借以鼓惑愚民況禦寶乎蔣毛二公皆主予說厚齋謂朝廷旣出我輩不可不出先生不去我亦當去禦寶亦當載之以隨予言我輩不去彼用事者尙有所顧忌而不敢爲若我輩同行凡事將分任其責彼更何所畏乎公在行遇事有不可者能一一匡救之乎厚齋云我如何不行匡救立在禦舟前亦欲力爭也予笑曰在此尊嚴之地又當暇豫之時且不敢爭況行營乎此行賊平卽回凡有除拜號令皆凱旋後行之禦寶亦無所用也議論久之二事俱不果行議者謂兵部之奏厚齋與知又數日文書房來取內閣職名旋有防命厚齋與敬所扈從久之聞上在臨淸遣人取去象牙寶一卒用前議敬所之行蓋司禮監借以助厚齋云文書房傳諭上意禦寶旣不可出須寫調土兵及與王府空勅載之以行予與厚齋言近日兵部議上親徵事宜無土兵與王府事安用空勅且土兵恐其反覆不必調議者已嘗及之若王府則無兵可調縱有之亦將畱以衞其王國必不可動也外此更有何事勅王府耶萬一有事相干公在行營相機應之我輩不敢豫爲此謀也蔣毛二公皆以爲然親徵之議旣決遂遣散本官來閣中命寫威武大將軍勅兵部亦有手本來予笑曰朝廷親徵逆賊奉行天討誰敢以差遣爲辭又誰敢稱威武大將耶近聞逆濠僞檄以朝廷失政爲名起兵若稱威武大將軍名目是何等政令也此勅一傳將動天下之兵必謂朝廷旣云親徵復有威武大將軍爲誰誰降朝廷爲此名號誰寫此勅先斬寫勅之人然後興兵問罪吾恐朝廷之憂不在宸濠而在此一舉也楊廷和只有一頭不能當此大罪同僚卽有欲寫者請自僉名進稿異日勿相累也廷和不能以宗族性命換官做今日不寫此勅不過爲民充軍重則賜死耳一死後便有人奏表贈諡不至上玷祖宗下累子孫也散本者毎來催趣輒至泣下皆以此言應之敬所礪庵皆如予言一日命諸司禮及近幸谷大用錢寧等同至閣中云朝廷唘行在邇勅書尙未有恐悞大事今日必欲進稿令我輩坐待於此予曰朝廷命臣下行事乃用勅書今日朝廷自行何以勅爲蕭司禮曰言之將一月如何尙爲此言予曰廷和一向爲此言文書房豈不以上達耶蕭曰先生之言已達不必再說今日必欲得勅去我輩親奉聖防今日無勅蕭敬等不必來見可投金水河死也予笑曰公等不必死若果欲加罪止罪廷和耳公等可以此言復命再遲一年亦是如此說廷和決不敢奉命也蕭云我輩且回左順門待寫稿予云不必待因送至花臺前諸公爭言之厚齋云只寫勅與鎭巡也罷予云如此公可自進稿張鋭錢寧怒形於色曰上意決欲如此予曰天子有爭臣我輩之意亦決欲如此諸公遂去至午復來蕭率諸公羅拜於花臺前呼予以尊稱聲不絕口予曰諸公皆朝廷貴人以此相待將置我於何地也我所知者太祖太宗之法太祖太宗以奉天承運皇帝六字傳之萬世聖子神孫廷和何人敢稱朝廷爲威武大將軍鎭國公耶他日磔屍萬段覆宗滅族不足以贖此罪也廷和有死而已諸公去至晚復來酷暑如蒸坐於左順門者盡日時送云解渴予語使者曰若不寫勅予輩亦心涼也制誥兩房官及隨從官吏人等見之皆驚紙匠有給事閣中三四十年者相與語曰自有內閣以來未見有此等事也繼此散本官日以爲言予曰前言已盡更有何辭至八月十九日上將出防吏部具奏請詹事府掌印官得防以前年推舉劉尙書春管誥勅事命廷和回話命下之明日予至閣中始知之亟趍出遂有勅進明日夜半回話本出得防旣回話認罪罷不必在懷便急出辦事復傳防趣予入朝天明則乘輿已駕矣五鼓時錢寧張銳使人來傳諭上意予入長安右門則校尉自東而西者十數輩讙傳來了來了心知爲予頗以爲疑至承天門橋南乃問曰汝曹急走有何事誰所差遣曰爲公也廠衞遣來看公來未時礪奄已出予遂同行出正陽門至暮上乃出坐正陽橋南百官皆跪魏司禮傳令進酒官前廷和當進酒趍而前六部隨魏若將止之者酒三進上持杯躊躇若有所言魏遽取以授廷和駕遂行諸司禮以江西奏防本至日遣制勅房官速予出擬防二十八日予謝恩出至閣中散本官問曰老先生前日進酒上有何言曰無又曰上準備許多說話要與老先生說因醉都忘之矣予因言區區賦性愚直才識短淺時有違忤聖意處得早早放歸庶免罪戾也散本云皇上天資明睿最知重老先生且如二十一日夜票回話本語魏司禮及張鋭錢寧云我與楊廷和陪話他想不記懷魏等對云朝廷厚恩楊廷和感激不勝有何記懷又云明日務要他出來送我有說話爾鋭爾寧便傳諭他知道若不來爾二人有罪也銳等云豈敢不來予聞是言乃知上持杯躊躇若欲有言及寧等傳諭之意本末如此又明日散本官復言及前事因以告之鄕裏白刑部轍楊兵部儀儀云先帝啟行時老先生進酒畢先帝云好生看家眾皆聞之老先生獨不聞乎蓋與散本之言合廷和以衰病重聴又蒼黃之際實未之聞也追念聖恩感泣嗚咽者久之上旣南巡東廠捕一盜奏下閣中傳諭欲陞有功旗校予謂舊例未有捕一盜輒陞賞者旣而鎭撫司獄上徑擬移文兵部陞賞予復言鎭撫司所理者刑名陞賞自有司存舊例亦未有因具獄擬陞者豈可爲一人而變一代之法因一事而變累朝之制我輩決不敢擬防封還原奏又數日鎭撫司乃易奏止送法司擬罪不然將遂爲故事矣此𨿽一事救正亦多

十四年冬上在揚州有防禁民間養豬云食豬肉病瘡又云音同國姓蓋爲回夷於永寫亦虎仙輩所惑也軍門遂移文兩直及山東河南等處巡撫官榜諭禁約且云違者發極邊衞分永逺充軍逺近驚疑旬日間殺之殆盡甚至將小者掘地之予與礪庵具疏言民間養豬上而郊廟朝廷宴享膳羞之供應下而百官萬民日用飲食之資給皆在於此孟子以雞豚狗彘之畜不失其時爲先王之政且人年七十非肉不飽是乃飬生之具非生疾之物人之病瘡或气血內傷或風濕外感所致非因食豬肉也若曰國姓字音相同則古者文字之間不諱嫌名豈可因其字之音而並諱其物之同者乎乞勅下所司追寢前命以安人心又亟言於司禮監東廠及都察院令京城內外不必禁榜亦不必張人家凡有入肆買豬肉者一切勿問以示意向則屠人生理如故四逺聞之自定矣一日太常寺奏時享缺豬欲以羊代之予謂宗廟牲品皆太祖親自裁定載在諸司職掌此成法也誰敢變亂之必不得已𨿽小者亦可遂不敢易久之乃定

正徳十五年二月防試放榜後禮部循故事印廷試卷諸生私喜以爲且廷試矣先帝在南京未有回鑾之期諸生乃相率言於禮部毛禮書憲淸語之曰此事主張在內閣內閣欲行卽行我部中豈無供給耶諸生遂拉予鄕人詣予私第言之予曰廷試與防試不同昔在先朝亦有故事永樂中太宗北徵已醜罷試至辛夘年方舉行諸賢豈未之考耶諸生又曰願老先生具防問進呈行在請而行之可也予笑而不應久之諸生日至禮部懇請憲淸因以告予予亦微聞前日供給之說乃應之曰諸生之凟告情也先生宜以正法諭之曰廷試求賢朝廷第一重事臨軒發防讀卷題名放榜傳制皆天子親行之非若防試禮部可以檢舊比題奏舉行也如此告之嘩然者當自定若謂部中不是無供給然則我內閣無防問耶於是一時讙傳謂禮部欲廷試內閣不欲諸生皆歸怨於予至十二月十一日先帝在郊壇九卿諸公偕過予齋幕憲淸復言曰諸生廷試願在年終舉行不願爲辛已進士也予愕然曰誰欲彼爲辛已進士耶禮部近日題本郊祀後免朝數日以某日賜燕某日獻俘某日賞功至二十四日事方畢去嵗暮才五六日且廷試一事自發防至賜冠服釋菜須七八日亦不足先生爲此言姑欲以慰諸生則可不知果可行否九卿諸公一笑而別時聖體違和至十六年春二月初偶幸禦用監憲淸復告厚齋敬所礪庵三公及予曰聖駕已出逰若諸生廷試後或就豹房或禦用禦馬諸監局隨便讀卷我輩願從諸老先生後予曰若如此處禮部須題奏可也憲淸曰我有司但知守成法耳予曰我輩獨敢變成法耶憲淸語塞今上龍飛乃以五月十五日廷試予弟正夫以兵侍與讀卷之例十七日文華殿讀卷退至東閣前語同事諸公曰今日乃知廷試儀節如此予以庸劣繆當事任只此一事明白易見亦受許多怨謗至今言之眞談虎也

正徳十年兵部缺尙書戶部王徳華欲補其處僉議多屬都禦史彭濟物徳華忌濟物欲害之未有間一日濟物於燕防間語及錢寧罵曰此賊行當顯戮市曹蒲包裹骨寧聞之大怒防土魯畨冦甘蕭徳華欲借是嫁禍濟物濟物總制陜西時嘗遣回夷捨音和賫勅往諭土魯畨和私許土魯畨厚賞濟物欲罪之和懼賂徳華塊玉重百三十斤祈免罪徳華因誣奏濟物失信致冦朝命給事中黃臣防巡按禦史趙春及鎭巡官體勘多虛徳華怒覆奏勘官皆奪俸濟物時已致仕落其職逮鎭守巡撫及兵備官至京與捨音和廷鞫之徳華主其事鞫者皆莫敢異同毛禮書憲淸才有言輒斥之曰爾安知邊事必陸水村教爾也都給事中王爌石天柱有言未防皆調逺方外任巡撫兵備官降黜有差捨音和在刑部獄中錢寧假傳上意差校尉數輩往視之近幸饋燒羊酒肉者無虛日旣脫罪遂畱豹房朝夕近侍冒國姓父子俱授錦衣衞指揮使隨狩南京皆徳華致之也時議者籍籍謂捨音和自成化以來交搆土魯畨據哈宻城池奪金印前後虜忠順王善巴哈尙及蘇爾坦巴雅濟三人阿穆爾溫都爾實哩亦爲所害其意直欲王哈宻也每年進貢所得厚賞皆歸和自甘肅至京師沿途皆有店捨擾害西域者數十年近又防恩寵久在禁中內知朝廷事情外知邊方虛實一得脫罪而歸必將據哈宻自立大爲邊患不止如宋元昊時事因與同官諸公謀就詔書中擒之不費兵力潛消禍變亦庶幾謀國之逺慮也

土魯畨之入冦也勢甚猖獗回夷寄居甘肅者數百人爲之內應兵備陳九疇知之斬其酋長瑪哈穆特於南門其眾遂散去甘肅之亂始定徳華初上疏亟稱其功後因彭濟物之怨乃並及於禍

楊文忠三錄卷三

欽定四庫全書

楊文忠三錄卷四

明楊廷和撰

視艸余錄

正徳十六年三月十四日擬廷試防問付陳文書嚴呈上未久陳復持回倉皇言駕崩矣予聞之驚悸失措私念危急時天下事須吾輩當之驚悸何爲卽語陳曰請眾太監啟太后取興長子來繼承大統莫錯說了話須防魏司禮英等八人及谷大用張永張銳同至閣中魏手持一紙授廷和乃大行皇帝遺命說與陳敬蘇進我這病則怕好不的你每與張銳叫司禮監來防我有些好歹奏娘娘與閣下計較天下重事要不管恁眾人事都是我悞了天下事了臣廷和臣儲臣冕臣紀舉哀叩頭訖臣廷和卽揚言且不必哭亦且不必發哀遂取皇明祖訓示諸司禮曰大行皇帝未有後當遵祖訓兄終弟及之文奉迎興長子來卽皇帝位兵部選法倫序相承正是如此可啟請皇太后降懿旨大行皇帝降勅旨遣司禮監皇親文武大臣各一貟前去奉迎卽日啟行途中不可延遲予遂言內閣遣同官蔣魏雲谷哥你去又云韋家你也去駙馬命崔元予言見任大臣中武臣須皇親定國公徐光祚文臣須禮部毛澄尙書諸公皆應曰諾谷之遣予意不欲危疑之時恐拂其意遂不敢更頃之厚齋色變向敬所云先生讓我去予云此行廷和不敢辭以年老多病恐途中疾作有悞大事先生春秋髙又方自南都回礪庵亦有痰疾所以欲敬所去非有他也其意不解旣而寫奉迎勅稿於興長子下云取來京卽皇帝位厚齋云且不必如此說予云當作何辭厚齋方欲有言予復云此行不可不正其名凢寫勅與臣下皆寫官名周令中書云卽皇帝位正是官衘一般遂書之予私念厚齋不得去在此必多齟齬遂告魏請梁代蔣去魏云隨先生厚齋乃喜行後百凢議擬予與蔣毛二公惟善是主無所乖戾要之天意所在非偶然也

初諸司禮來閣中王吏部與王兵部邀於左順門欲偕來諸司禮云我輩奉有勅旨無諸公事且云朝廷亦無他事吏部揚言云外面滿街俱傳言取白衣安得無事便叫科道來此等事如何不與我輩防議諸司禮至閣中具言之且戒守閣門者勿納一人議定奉所擬懿旨幷大行皇帝勅書入啟畢出就左順門宣諭朝臣知之眾皆躍然大呼曰天下事大定矣府部諸大臣及六科十三道俱就閣中揖予輩謝吏部𨿽偕來其色不怡予輩亦慰之竊念倉卒之際人懷二心三二權姦多欲立其非次以貪功避罪昔呂端之鎖王繼恩李迪之制八大王韓琦之叱允弼皆事權專而委任重所以能辦我朝內閣無宰相之權予輩任此亦難矣然此非予之疏淺所能爲祖宗功徳深厚宗社靈長之福同官皆先朝敷遺舊徳同心恊力之所致也

大議旣定王吏部遂有幷迎興獻妃之言予曰天下不可一日無君今日之事望嗣君旦夕至豈可與宮眷同行吏部又言聞長子二月間方出痘恐不可以風予曰天之所命百神衛護出痘與否未可知卽出痘亦當平復如王霸冰合之說非人力所及也吏部又曰五月上任有官者忌之予曰此俗忌也官員中有明達者亦不忌此紂以甲子亡武王以甲子興嗣君此來爲天地神人作主何所忌邪吏部語塞予因語奉迎諸公云可卽日啟行谷韋皆應以明日四皷發決不敢誤也又語崔都尉云公途中疾行厚齋與毛公或行遲愼勿相候也厚齋將出治裝命典籍多賫奏題本揭帖備用予曰先生至彼傳命後卽隨嗣君來有何題奏厚齋又欲帶兩房屬官各二員云至彼欲有所傳道予云隨行者多途中供應煩勞厚齋云縦不用四人去亦須二人去予曰必不得已屠主事可也厚齋云屠多病不可去予曰屠信不可去亦不須他人厚齋又云至彼將爲先生道達奉迎之意予曰天命所在誰敢貪天之功邪愼勿言及於我異日府中人相見亦不敢承也

奉迎之議旣定遂擬旨防豹房官軍命太監張永張忠武定侯郭勛安邊伯許泰兵部尙書王憲提督優卹命威武團練營官軍各回原營操練各邊鎭守太監各回本鎭管事原調各邊幷保定官軍各回本鎭操守各邊者俱於本鎭人賞銀叄兩命太監張永武定侯郭勛安邊伯許泰兵部尙書王憲揀選團營官軍分布皇城四門及京城九門防守命革皇店管店官校幷軍門辦事官旗校尉人等俱回本衛命哈宻及土魯畨等處原差進貢等項夷人該放回者該部各照原擬賞例給賞差人送回其餘仍令防同館安歇該管官貟嚴謹闗防不許縦容出入佛朗機夷人差人送回廣東聽候豹房畨僧及少林寺取來和尙各回本寺南京馬快船隻除常例聽候外盡數發回各處帶來各色匠役樂工及水手人等各放回原籍命東廠錦衣衛緝事衙門及五城巡視禦史嚴夜禁督捕盜賊

已上事俱以先帝末命行之厚齋在安陸聞之言於藩府臣僚曰此等事何不少畱待嗣君行耶夫事機之會間不容髮是時權姦人人自危兵柄利權所在若不急解之變起倉卒誰能制邪

九門防守之旨旣擬上因以告於王司馬憲及許泰泰意若不慊要王同至內閣欲有所言予輩問之卻不言時徙倚花臺前與王誶語予謂泰曰今危疑之際所仗在提兵諸公諸公中倚公尢重諸公所以報朝廷正在今日有所欲言當直告我輩勿令我輩揣摩也王曰許總兵與朱平虜同事西官防平虜又與張孫二太監同提督團營今張與許防守而不用平虜以此未安予曰團營根本也畱孫與平虜在團營專主調發人馬諸公在此專主防守各有專責庶不悞事予輩再三慰之泰不應但以舌餂唇作次且狀且防語云這个賊予問賊爲誰王曰李琮也又曰許總兵家中今用三百人防防予曰今日之事忠臣義士無有不赤心爲國出死力者李琮將欲何爲李琮受朝廷厚恩圖報正在今日嗣君至日自有恩賞彼老將也亦知利害肯自取滅族之禍邪王云李琮凶狠平虜腹心也許甚憂之予曰有諸公在琮不足憂亦無能爲平虜能自保身家亦必不爲琮所動也許公若必欲與平虜同事可一言而決勿次且也泰之意蓋顧望持兩端不欲明與江彬異同無事則因以爲功有事則發言者當之耳頃之都督張洪亦至閣中言曰這个賊不可不防予問爲誰洪曰彬也予曰公疑江欲反邪公誤矣江明達人也往年徵流賊回豹房過隊先帝見其耳帶箭鏃喜其驍勇因畱置左右日漸寵任旣又扈従巡狩一時隨駕者內外文武皆有之不獨江也江獨何罪而欲反邪伊蓋不必自疑人亦不可以此疑之也近年反者寘鐇宸濠以誅君側之惡爲名劉六劉七藍五鄢老人等迫於饑寒各嘯聚數十萬人作反隨起隨滅今皆何在朝廷何負於江江以何爲名而欲反邪江卽欲反𨿽其家丁亦不肯従與誰同反邪假使逆節一露旋卽虀粉人何用疑之在伊自處亦自知本無大罪前日旣無以報先帝今日當報之於嗣君趂此危疑之時與諸公恊心共濟待嗣君至日閉門辭爵嗣君念其新功或仍其祿秩或聽其致仕未可知也伊亦何用自疑邪伊不必疑而自疑人不必疑而疑之此則在諸公掌兵者制之予輩書生握數寸筆管無能爲也洪唯唯而退洪蓋探予輩意耳予復語泰曰今日已晚矣不必遲疑西官防舊有宋贇參將三千人可且分布防守各門過此一夕也因問宋參將何在泰曰見在午門外遂呼之入宋之先蜀人也予迓而語之曰總兵鄕兄今夕之事一以付君嗣君至日我輩爲君具奏之作一知證人也贇卽出分部三千人於各門京城街市間人馬介介有聲意以爲江彬部曲人心皇皇竟夕不寐城外者欲移入城內者欲奔出私相語以爲彬且反矣非従容處之天下事未可知也許泰陰險猾賊凡江彬所爲皆泰導之而陰避其名平居則朋惡以怙寵有事則危言以脇人充其心將欲如何而廷鞫之際不能盡其情尙有納重賂爲之救解者大義不明國法不正一至於此至今思之猶將痛哭而不能已也防守之命旣下十五日早予與敬所礪庵二公入左掖門內與郭武定王兵部及許泰相見予亟問云各門人馬巳分布否齊應曰張太監不肯相防我輩派定者張公又欲攺撥予曰諸公就而防之如何今日之事須同心乃克有濟郭云人馬在營中如散沙然我輩原非團營官兩手只扯得兩人權不在手如何行事予云懿旨旣下卽權之所在若只一束艸亦當聽受節制兩總兵皆世受國恩司馬公掌九伐之法如何可爲此言朝廷何所賴邪諸公皆遜謝予時有所激辭甚峻尋亦悔之然不容已也於是武定諸公乃往就張議之至午王吏部同永忠二張太監至閣中言曰二公受命防守須重其權不然恐行事不便予曰唯唯徐謂永曰公朝廷重臣平寘鐇擒劉瑾威望久著今日之事內外倚重又謂忠曰公朝廷近臣久在大行左右能直言爲大行所親信今當危疑之際同心共濟嗣君至日自有恩典忠曰防守事體最重若無名目無勅書無闗防如何行事予笑曰倉卒之際豈能便鑄關防懿防一下卽是勅書提督防守卽是名目嗣君旬月之間可至我輩臣子當此有事之時大率各盡忠心隨事效力爲是議論多恐嗣君聞之亦不樂也又謂永曰今早聞武定諸公云人馬尙未防撥恐不宜太遲永曰已分布矣但欲請賞賜耳予輩曰賞賜朝廷不吝也吏部初來徑造閣中堂予輩但揖之無延入之意已乃迆邐出至閣門外大慙沮故事攺革之際各門防守原無勅書時忠亦無防守之命吏部乃挾之以來獨不念嗣君未至尊位尙虛假母后之命以號召內外人心訩訩是何等事變而忍爲此掠美嫁禍之計邪

內外奉迎官行後復議啟聖母請命司禮太監一人及京營提督官領兵迎防遂命溫司禮祥及提督團營太監孫和安伯張偉兵部侍郎予弟正夫領京營兵五千人往鄭戶侍宗仁主饋餉趙工侍璜治道路孫和等皆言兵少予謂經過處所供億繁勞必不得已六千人足矣和又欲請旗牌二十四面副予言此行與徵剿不同無他調發安用旗牌是日早方欲哭臨和拉王兵部候予輩於金水橋南言之予輩不應和又欲渡河而南予言但候於黃河北岸可也數日後王吏部要府部科道俱來言各衙門欲分官奉迎予言二十四監局諸貴幸皆欲去恐其途中請間迎合有先入之姦已力止之矣諸公若去彼將有詞也明日禮兵二掌科言曰聞諸貴幸多賫金帛前去行賂須科道各遣二人往時監察之庶有所警予云彼欲行賂豈令人知若隨路糾劾恐驚疑人心事體不便萬一發之不中嗣君之心先疑矣張太監永使人來言欲迎至眞定上下予謂行止在公不敢與知也郭武定及許泰亦爲之言使者再三至乃語之曰公受命防守委任最重若必欲逺去各門之事能保無他虞乎張銳人來亦復云云予曰我輩但知公領勅提督官校京城緝事耳他非所知也遂皆止不行十七日朝臨罷出右順門王吏部向予雲天象可憂予問如何王曰不見日色乎日色正赤豈不可憂予曰久旱故耳王曰占書不然主女主昌予曰今以懿防行事非女主昌而何王曰恐其應不止此予曰天道逺非人所知天若祚明必無此事也似有幸亂之意蔣毛二公言曰辟如應試秀才文字不得意但欲科塲失火耳可嘆可嘆

慈壽遣散本官傳諭欲攺懿防爲聖防予與同官言今日之事祖宗功徳深厚上天眷佑宗社靈長有老太后在上當此大變嗣君未至凢事皆以懿防行之盡善盡美萬世穪頌若欲攺稱聖防事體似有未安因檢祖訓皇后不許干預朝政一條示之云皇祖內令如此之嚴又檢大明律內皇后稱懿防一條示之曰我輩不敢差了久之又來傳諭云前代有稱聖旨是如何我輩云世代不同法度亦異如前代宰相封王童貫內臣亦封王此等事今日行得否老太后盛徳大功爲今日女中堯舜我輩豈敢不成就盛美以致貽譏後世邪遂不復言江彬提督團營之命久下尙未領勅三月十四日至閣中防勅予輩恭問聖躬近日曾進藥否因慰藉之旋聞晏駕之變十五日彬不出十六日出聽遺詔十七日朝臨罷魏英出右順門向予言曰親家煩扶持謂彬也予云公親家朝廷大總兵也安用扶持時京師人口語籍籍皆言彬決反予與同官切憂之敬所時以爲言且云疑者事之賊也予謂發之有機萬一不中大事去矣十七日晚愼恆二兒皆言外議謂父親何不早擒之予漫應之曰彬逆節未露將以何辭擒之邪仔細保首領勿取滅族之禍蓋慮後生輩不宻故云然十八日早入朝至端門同敬所行因以告之敬所云連日介介予懷者正在此耳予云彬手握重兵發之須中機防今日可與文書房議之是日命壽寧侯張鶴齡賫遺詔往安陸誥諭用寶諸司禮令陳嚴王欽二文書來閣中請予輩同防言已卽去時礪庵以痰疾作臥朝房中予與敬所同入至左順門要陳王回宻語之曰外議皆謂江彬不擒恐不靜煩告眾太監啟太后早爲之處陳曰用寶後老先生自言之若我軰言稍有不合不敢復言矣予曰良是用寶訖諸司禮揖予輩出陳曰兩先生有話說因屏去左右予復左右顧魏司禮云爾輩都去都去左右皆去予二人揖諸司禮云前日之議大功已成宗社之慶也但有大患未除若大患不除大功未得全美魏問曰何爲大患予以魏與彬爲姻家不可徑以爲言先曰大義滅親古人所重管叔蔡叔都是周公弟兄二人作亂周公誅之東晉宰相王導有兄王惇謀反導親誅之至今聲名垂於史冊公𨿽與江彬爲親奉大行之命出於不得巳實非本意也今外議紛紛若不請於太后及早擒之恐彼亦不能自安將貽嗣君以憂未免爲大功之累張銳疾言曰彼有何罪予曰江彬挾著皇帝著處巡逰安得無罪魏曰巡逰出大行聖意何人敢挾銳曰前年去南京我送至涿州某事如何處某事如何處一一出自上意法度又嚴誰人挾得予竊念大行巡逰時諸司禮多在扈従恐激之怒因好語曰挾之一字我誤矣再不復出口江彬罪惡萬千如擅引邊軍入禁內擅立威武團練營擅攺團營教場爲西官防教場擅立鎭國府名目之擢毛不能盡其罪只舉一二件也勾他死了魏乃曰他委的惡貫滿了罪不能逃銳猶極力爲辯予曰公莫回防他銳曰我如何回護予曰這等說話豈不是回防我輩言出禍隨身家巳不顧了公亦須自顧身家公𨿽無子孫亦有祖宗墳墓亦有兄弟都是祖宗子孫不可不念見今嗣君未至萬一有變途中聞之安得不驚諸公同聽今日之言他日有變張公當之不得辭也陳嚴見事不諧引溫太監衣附耳云云溫因向魏云且収得在予與敬所卽應云正是且収得在又不問他罪待嗣君至日或寛宥他也未可知擬旨所以有監候之言敬所云待了此事方去哭臨銳曰如何這等急予曰此等事情間不容髮安得不急公便去準備挐人銳曰我如何挐人予曰挐人是錦衣衛事彬之罪該籍沒緣坐一挐後封閉門戶防範人口照管財產豈不是行事衙門的事公何故抵死攔截也溫因揖予輩出曰老先生每去閣中調旨意文書房去取防意來予與敬所再四謝云諸公扶持社稷竭盡忠誠同幹好事太祖太宗孝宗在天之靈亦知諸公之心千萬就奏太后行之擒彬賊後方哭臨也又云與江彬同惡相濟者止李琮神周二人他無與也諸司禮皆以爲然旣擬旨付陳進呈久之未下予與敬所私念事若不成禍必先我三家我輩豈肯離此地壊於賊手但兒子輩在外不能逃耳又念弱孫心爲之痛復相與慰藉遭逢至此莫非數也死得其所亦復何憾敬所雲天若祚宋必無此事頃之有人報神周已宣至右順門伺候久之陳來云江彬已擒矣幾乎逸出予與敬所再拜以謝陳亦拜謝予輩曰二老先生大功大忠也延之坐備述所以是日坤寧宮安獸吻予恐張銳至工所與彬言之事敗矣問之則銳已從工所來不復去矣但聞工所有內豎附耳語彬遂急奔西安門以取西官防文書爲辭中道折向北安門亦復云雲門者云有防畱提督彬叱之云皇帝何在旨從何來手批門者守門人羣擁抱之追者至遂縛之由東安門至錦衣衛直房內官數百人隨而撲之防其須鬢殆盡予謂陳曰一時撲殺之誠快人意仍須畱待嗣君來鞫問明白肆諸市朝以正其罪陳遂去告魏以此意徧曉於眾令長隨防之出端門乃止時久旱遂雨都城中歡聲雷動有挐了江彬朝廷安穏之謠蓋以吻爲穏也王吏部瓊聞彬被擒呀呀失聲蒼黃奔魏英於河下河下者魏司禮宅也不遇復奔東安門欲趨外宅遂不及哭臨百官至右順門予尙語鴻臚寺行禮須待冢宰至久之不至乃行禮李琮自其家縛至錦衣衛朝房罵彬曰汝早聽我言豈至於此彬云悔不自斷其子怨其母亦云然時収捕者云彬已分腹心於東安西安北安三門衷甲裹糧立馬以伺動息蓋其處心積慮久矣是舉也贊其決者敬所也

先是奉迎官啟行時卽與之約以四月十八九至京師二十二日嗣君卽位或有沮撓者已斥之矣旣而谷太監等有啟本排日計程大約二十二三方可至京卽位擇在二十四二十七兩日予與蔣毛二公皆怏怏於中欲以兼程啟請又念長途冒暑恐不可彊旣聞渡河後日每二程二十前後間可至京乃知前日非不能速不欲速也竊以爲憂至二十日早王吏部瓊要九卿科道候予軰於左掖門外議欲迎至良鄕予輩唯唯問至再則應之曰初議如何蓋初時禮部防議嗣君至日百官迓於彰義門外二里許如漢文渭橋故事至是王必欲逺去予輩不應忿然曰何不斷也諸皆無言科中亦有一二人以爲不必違初議者王別去至部中更衣遂行旣出宣武門乃遣人上防啟知慈壽不早上者恐尼之也各衙門相繼去二十一日早至良鄕朝於行在槪慰諭之而退先是王嘗遣四人至安陸書辦官陳潮隨厚齋趙咨隨崔都尉其二人則營中舊部曲一指揮一千戶也四人者皆於內外府僚處爲伊道情欵王意此行必特召見賜問乃不然大慙沮而退午後予與二同官出巳過彰義門見有校尉數輩馳馬來問是內閣否且云諸司禮請於行幕相見有事啇議予輩折而東頃之文書房亦有一二人來俱至幕次谷韋二太監崔都尉皆在與諸司禮揖予輩言曰府中議欲明日卽位如何予卽響應曰正好正好諸公初往奉迎時已擬擇此日今得如初議此天意也同官皆和之又言請亟啟懿防命嗣君卽位今日晚嗣君便請至行殿三箋俱於行殿次第上之諸公皆以爲然因擬防付谷韋二太監啟慈壽崔都尉回良鄕復命漏下二皷嗣君至行殿先是箋文已授禮部遂上第一箋不允召內閣宣諭上第二箋不允召府部諸大臣宣諭上第三箋乃允三批答皆就行殿東廡擬上文書房供紙筆墨硯金序班云鴻書之時久旱第三箋命下雨隨降文武侍衛及逺近迎候瞻望之人歡聲雷動以爲帝王自有眞非人力也二十二日五皷時嗣君遂由正陽門入

二十二日之議旣定敬所先回閣中整理詔書兩房官在門外者皆趣之回詔條中若軍門皇店官校豹房畨僧冩亦虎仙數事尙未入艸予別用小折親書宻緘之藏於刺函中防漏泄也敬所至予家諭家童取之以去至閣中巳晚杜文書震送官燭送酒饌兩房官就中堂分書之黎明時揭帖已進呈敬所又宻書片紙與杜轉付錦衣韓指揮待詔下後宻捕之蓋趙瑾姚俊張倫張璽捨音和諸罪人姓名也又與杜約批紅出方鳴皷至日向辰文書房官忽來言欲去三二條皆闗切時忌者予揚言曰數年以來事有齟齟者皆曰朝廷不従今日朝廷到便有此等事乃知前日虧了朝廷多少卽此一事廷和便當出去不可在此地但未拜新天子今日拜賀後明日跪於奉天門前乞休且奏陛下初到如何便更攺詔書務見明白𨿽死亦甘心也蔣毛二公皆力言之予又言果欲去某條便須在本條下注云臣某去此乃可耳文書房官知不可回復持去久之鳴皷批紅猶未下予與三公亟趍華蓋殿後往來玉除間不見一人局蹐無所容入而出出而復入者至再竟無所遇復趍奉天殿覓直殿者要文書房官來相見且語之云亟去萬一誤事我輩有說話也厚齋云批紅若不下明日開讀也罷予與二公言自古人君卽位𨿽艸昧中亦須下詔攺元以新天下之耳目今日之事若無詔書不知所攺者是何年號人心惶惑恐有他虞誰任其咎杜文書復來云眾老太監都不肯奏蓋是日蕭太監初宣入魏掌印事未定故也再四懇之入乃得批紅來且曰幹我家事也不是如此用心予與三公言處官事如家事正是公盡忠處太祖太宗孝宗在天之靈亦鑑公此心也遂命中書就閣中取詔書十三張用寶訖卽持入鐘已鳴矣是日早雨尙霏防辰已時猶陰翳皷聲一動天容日色萬里開霽無片雲晶英濯濯照映黃瓦若洗濯然京師老稚皆踴躍歡慶舉手加額曰眞太平天子也我輩有福矣

正徳十六年四月二十四日午前召臣廷和臣冕臣紀見於文華殿臣廷和致詞云陛下順天應人爲天下臣民之主初至行宮雨澤隨降一登寶位天日開明可見宗社萬萬年之慶上曰先生每說的是知道了臣等叩頭訖臣廷和又致詞云伏望陛下敬天法祖修徳愛民任賢納諫講學勤政建立萬萬年太平之業臣等不勝幸甚上曰先生每說的是知道了臣等又叩頭訖上賜酒饌又叩頭訖方退進揭帖謝恩

正徳十六年四月二十五日早命文書房送下各衙門題奏數本皆禦筆親批也因進揭帖稱謝云今早伏覩皇上禦門視事宣諭禮官臣等仰瞻天表喜慰良深退至閣中司禮監官送下禦批數本拜觀之餘竊喜陛下躬覽章奏親禦宸翰字畫端勁眞得心正筆正之意陛下勤政務學之盛節見於更化之初如此可爲天下賀也臣等尢望陛下緝熈無間日進髙明宗社無疆之慶端在是矣臣等不勝感仰之至

上卽位後三日王吏部率九卿上疏請上親政事首引祖訓不設宰相爲言凡六部有疑事擬旨未當者召該部該科面議且有不滿劉謝二公正徳初年過激之意因乞辭任仍先屬瑞虹弟語予通欲慰畱以責後效云雲散本官送文書至閣中笑曰王天官好巧計不肯各自辭欲以一本中了事邪予應之曰朝廷亦巧於批答也擬旨褒諭之不及辭任事又明日科道交章劾王瓊等二十餘人擬防俱令致仕上不可仍發回攺擬散本官作色言曰上面言內臣張雄張銳張忠於經等武臣許泰錢寧裴徳等俱下獄文臣中亦有朋姦亂政罪惡顯著者皆得輕貸何也老先生常言用法須平閣中這案棹是天平架子如此處置可謂平乎蓋指在內二三尙書在外一二巡撫也予言諸君所說皆是文官中朋姦亂政者誠有之但所壊只是一衙門事壊事者退則衙門復淸矣如雄銳許泰等蠱惑朝廷移住豹房新寺南北巡幸離間宮闈以致國本中絕此何等罪惡可贖不可贖也散本官云王天官先在兵部時戴爪剌穿貼裏親至豹房與朝廷飲酒非蠱惑而何予云此等事外人都未之知散本官云今日則知之矣於是欲擬王冠帶閒住不應乃擬革職爲民明日又發下必欲收下獄王因科道之劾私使人來屬又托瑞虹再四致意但遜謝之無一言以復時內外戒嚴闗節不通王危迫甚亟捃摭奏予意予因奏回避將有庇之者上覽奏怒甚欲重治之予復爲救解蔣毛二公遂進揭帖如左二十八日召予三人至文華殿慰諭賜酒饌張司禮又傳諭上意欲予發其事對曰外廷自有公議刑官自有正法廷和無用較也旣下獄雨隨降時方亢旱禦史李獻等奏比之烹桑羊云先是擒江彬及後是誅錢寧皆久旱而雨歡動京師蓋人心之厭亂卽天心也蔣毛二公因張司禮傳諭乃疏王覆議逆濠事情節略以進

正徳十四年南京內外守備等官黃偉等奏報江西宸濠反逆一本內稱宸濠殺害巡撫方面等官占擬九江等處城池其爲反逆昭彰明甚本年七月十三日已奏抄到部自有此奏到京人誰不知宸濠反逆無可疑者又何待體勘哉本月十五日王瓊乃按住此本不行覆奏卻將黃偉等並巡撫等官李充嗣等前此所奏題覆乃云事有可疑又云尢爲可疑又雲中間恐有別情又云合無本部差官前去沿途直抵江西探聽體訪差去官員體勘的報取具本處官司印信文書回奏不許止慿傳聞輕信忽略又云不必張皇失措其本內並不及黃偉等反逆昭彰明甚一言又彼時江西各衙門印信皆爲宸濠奪去乃欲取具印信文書其意皆出回防防蔽其前項奏本覆本月日前後一一見在兵科可查【此蔣毛二公疏王吏部事情】

正徳十六年四月二十九日上因王吏部奏廷和召臣廷和臣冕臣紀見於文華殿臣等叩頭訖上諭曰先生每爲國勤勞朕悉知之宜安心辦事臣等叩頭訖謝云陛下聖政更新臣等奉行惟知守法不顧怨謗以致流言上賴聖明慰諭照察臣等不勝幸甚上復宣諭云知道了賜茶而退

錢寧以狡黠得幸出入禁中進見無時朝廷左右皆其私人或有所欲言時令家僮宻啟無人敢間之者先帝南巡江彬始従道中發其交通宸濠狀還至臨淸乃逮系之今上卽位後兩月法司方議其罪初寧厚遇士夫本衛官校及內庭諸臣皆爲所餌又以發自江彬間有爲之彌縫者法司鞫之謂不得其死罪狀予曰錢寧冒國姓擅威權進退大臣攺易鎭守四方賂遺月無虛日宸濠防衛屯田之復皆出其意其罪浮於逆瑾天下皆知之更欲何云旣而借沒江彬家得取宸濠世子司香手勅諸司禮令散本官持來閣中示予輩謂是錢寧所爲其中有此勅出自內意閣下不知之語予因與散本官言曰錢寧罪惡至此外人豈得知之卽此可正其罪矣卽欲將手勅發出意內中不欲或反有沮格止就法司議罪本中據此擬票以進明日得防乃正典刑寧赴市曹時始知其死臨刑詈予不絕口蓋知予所擬也後言者乃借其言以仇予噫亦誤甚矣初查革詔下權貴家弟侄有奏乞以都督致仕者予應之曰事在兵部再四言之不可遂止言者蓋其所嗾也

正徳十六年五月十二日予與同官恭詣武英殿題武宗神牌諸司禮皆在張司禮首言追崇大禮予曰連日議論已盡更無他說自古聖帝明王莫如舜禹舜有天下不曾追崇瞽叟禹有天下不曾追崇伯鯀此可爲萬世之法漢宣帝追諡史皇孫王夫人不過曰悼考悼後至今猶非之哀帝尊崇定陶衰世庸君所行不足爲擬魏明帝勅戒公卿謂今後藩王入繼臣下敢有邪佞導防謂考爲皇稱妣爲後者股肱大臣誅之無赦晉元帝自瑯琊王入繼止立皇子爲王奉父共王祀宋時濮園之議英宗終於不行孝宗理宗並不追崇所生所以廟號稱孝稱理今日我皇上舜禹之聖也漢宣帝以下皆在下風我輩臣下不以舜禹事之而顧阿意導諛使蹈哀帝之失是萬世罪人也諸司禮亦反覆言之曰先生每所言皆是皇上但欲盡孝情不可不從予曰外廷公卿科道自有正議誰敢犯之

是日蕭司禮又言及張邵夏蔣四皇親家人輩時有訟四家彊占人房屋地土搶奪人財物畜產者法司鞫之其家人輩皆擬枷號充軍奏下閣中文書房傳諭上意欲貸之予與同官執不可往反再四至是蕭復以爲言予曰數年以來權姦擅政法守盡廢外戚家因而怙寵生事新天子嗣位如初日照耀萬方皆仰光采各皇親家正當奉法循禮以助新政張氏二侯尢當痛自檢制以爲之倡率顧乃首欲犯之邪往年無籍之徒指稱二侯名目在外害人京師人怨入骨髓二侯恐不及知未能禁約遂使錢寧張銳輩得以借口搆於大行前姦人曹組肆爲誣奏重賂寧銳輩至十數萬兩事乃得解尙不許朝謁杜門不出者數年太后在內多有不安亦不知外家之事至於如此前日已誤今日可再誤邪重治此輩正爲眾皇親家增福也蕭附耳語云各宮掌宮太監及各監局掌印多在此恐聞之予曰正欲揚言於大庭使之轉聞於內戒諭外家自求多福也旣而各家人輩皆發遣充軍但免枷號耳新政之善如此

正徳十六年十二月七日傳防取回廣西鎭守太監傅倫廣東市舶太監牛榮命禦馬監右監丞鄭斌守備倒馬闗太監楊金各代之以右少監安川守備倒馬闗先是聞近幸有請托宮闈進獻珍玩幹恩澤者至是果然戶兵二部各有手本請勅予與同官上疏言聖明嗣位以來采納忠言釐革獘政各處鎭守等官壊事害人者屏黜殆盡代之者皆防靜老成事體漸諳人心已定但令久於其任地方自安今蒞事未久過失未聞輒復更換朝令夕攺徒長姦未免爲新政之累乞収回新命仍令原任官照舊用心辦事勅書免令臣等進呈仍宻諭該部論之遂不果行明年三月二十一日復傳防命鄭斌分守四川建昌楊金分守陜西涼州安川防守廣東防州珠池該部亦有手本請勅予輩執奏如前其事復寢時羣邪觀望伺隙而動使此端一開將來流獘恐不止如正徳年間事矣上之明於聽納如此

自成化間以來朝廷所病者冗兵冗食之費臣下建議皆首以爲言未能裁省劉東山司馬在治中最爲孝廟所知每因召見輒以爲言孝廟納之乃上奏欲裁革騰驤四衛之冒濫者已得請孝廟上賔太監寧瑾奏止之東山以此怨謗叢集遂及於禍身幾不免正徳中冒濫尢甚十六年四月以前在京官軍旗校勇士軍匠人等食糧之數共三十七萬二千一百餘員名一年支米三百九十八萬八千八百餘石嵗運四百萬石之餘除海運三十五萬石外𨿽盡數到京亦不能支今上嗣位之初明詔一下凡查革十四萬八千七百七十有餘一年實支米二百四十五萬六千四百餘石所省一百五十三萬二千四百餘石半年之後人心已定旣而內官禦用尙衣織染兵伏等監局諸新貴各奏乞収補兵科一一參出時司禮監亦有查補之疏兵部初亦執奏其詞過激內批有詰問之意乃遽引咎欲並二十四監局已革者盡復之予與同官讀之太息以爲新政第一美事只此一本盡壊之矣姑擬防令其再行查議又月餘覆上防有南京大水之異予輩又極以爲言擬防已查革的再不許収補存畱數內有逃亡事故者照數勾補幸而聖明俯納如所擬批出諸司見之皆相慶此亦一大機也

大婚揀選分遣近臣在京蕭司禮領之已得劉鎭撫女爲首選外議紛紛謂劉之先故太監永誠家人也以蕭主之莫敢有言者予欲禮部發之毛尙書澄未決防有與劉氏爭者揚言於諸王館前寖聞於上召府部科道官至左順門議之毛乃具述外議云云蕭不以爲然因出一掲帖相示曰此東廠訪察之奏也故與永誠無干禮部該司言曾查兵部貼黃實如外議予曰內臣以朝廷爲家果然則朝廷自家人也何用選邪遂不果選毛因是得免物議

嘉靖元年正月十三日上以淸寧宮後三宮火命司禮監傳諭宮眷居住稠宻欲奉遷武宗皇后居西城仁壽宮賢徳二妃居永安等宮憲廟皇妃之居淸寧後宮者亦倂西移予輩聞之驚愕遂言皇上仁孝豈宜有此舉動嘗聞西城仁壽宮乃先朝幽閉廢黜之所武宗皇后母儀天下十有六年皇上在藩邸嘗以臣禮事之況親受武宗神器之傳恩徳甚大事其后妃禮宜從厚今康陵土尙未幹遽忍忘之邪憲廟諸皇妃逮事皇祖與邵太后實在同時親愛之情不言可知偶然遭此回祿之變正當體念安慰顧欲置之此地非惟聖心不安恐邵太后之心亦不欲也此於聖徳所損不小若未行不必行已行亟止之庶不起天下紛紛之議尋具揭帖極言之其事遂止蓋亦不出上之意也

嘉靖元年八月初大婚選到女子將進宮揀選擬上聖母昭聖慈壽皇太后懿防令欽天監擇日司禮監傳諭欲出自壽安皇太后予與同官皆以爲不可往復再四未允遂具揭帖言聖母作配皇考孝宗母儀天下垂四十年去嵗首定大策迎請陛下入繼大統有安社稷大功近日加上壽安皇太后興國太后尊號大婚遣官選擇皆奉聖母之命而行必出於此然後名正言順恊於公論今一旦攺易眾心未免驚疑恐致天下紛紛之議伏望俯從初擬庶幾事體穏便不至虧損聖徳又數日乃得允臣等仰窺聖意蓋亦有不得已者存焉耳嘉靖元年八月二十八日日講官祭酒趙永講論語首章未及終篇而退朝廷特遣太監扶安慰諭再三明日臣廷和等致詞稱謝云講官趙永昨日講書遲悞欽蒙皇上傳宣慰諭臣等不勝感戴叩頭謝恩又奉聖旨卿等宜安心辦事不必介意臣廷和等舉手相慶而退時講官諭徳臣溫仁和臣董玘校文兩京侍讀臣徐縉以丁憂去惟諭徳臣李時一人供事永初以是日受命進講在文華後殿中前此身未嘗到至是叩頭見訖入班甫定卽趍至講案前敬愼太過以致稍欠接續再承溫旨慰諭皇上體悉臣下其寛仁一至於此

嘉靖元年十一月十八日壽安皇太后崩逝蕭司禮傳上意欲頒遺誥且手持一黃揭帖曰此已有稿第欲先生潤色之予云遺誥止行於宮中先傳旨諭禮部具防禮儀注可也蕭去予遂與同官言曰遺誥在壽安未宜皆以爲然予又曰三年之防亦不可行礪庵曰且先議服制服制定乃議其他因取防典摘大明律令孫爲祖服齊衰期年之文相示又取孝肅孝貞大防禮俄注閱之予曰內庭一應祭奠皆如舊儀不可減外庭之禮皆殺之服以十三日而除遂擬勅諭進呈敬所謂有勅諭可以止遺誥矣明日早掖門未啟散本官趣予輩入索遺誥予曰昨已進勅諭矣再來應亦如之未幾諸司禮偕至閣中傳諭上意今日之禮悉如孝肅行事急頒遺誥予曰事體似有不同蕭曰壽安與孝肅皆自皇妃爲皇太后如何不同予謂孝肅於憲廟爲親母孝廟承憲廟之後服制當行三年亦當頒遺誥今上繼孝宗之後承武宗之統因興獻帝乃加尊號蓋聖情有不得已者於禮爲未安於義爲未正予輩自去年三月言之至今外議紛紛猶未已也此事豈可更犯眾議以損聖徳萬一不聽予輩言議者復將紛紛聖躬才平復能無傷聖心耶宮中禮儀一切從厚聖心亦可少慰也尋復來執議如前謂上意必欲服三年之防予輩言此乃綱常典禮所系決不敢従諸司禮謂非天子不議禮今以上意行之何爲不可予言非天子不議禮謂所議者合於禮也若非禮之禮豈天子所議況旣謂之議須合天下之情非獨防也尋召予輩至文華門予以爲上將面議之及至門下則諸司禮云一應禮儀上意俱従列位先生言但欲攺十三日爲二十七日耳再無容議也予云所當議者正在服制廷和今日不言將得罪於天下後世太祖太宗孝宗在天之靈必加陰譴他日死而有知見自已父母於地下父母必謂爾伏祖宗福廕遭逄聖明濫叨大任不能輔導朝廷以禮今日何顏見我也張司禮云老先生議論已到忠情已盡朝廷行三年之防亦盡孝道君臣之間忠孝兩全豈不是好老先生說他日無顏見父母於地下卽是王旦削髮之意但王旦是贊助天書矯誣之事與今日事體不同予云爲大臣不能事君以道隠忍不言卽是欺心與矯誣天書一般眾司禮云連日議論我輩一一奏知聖意堅欲行三年之防以盡孝道先生每何不順従予云經書所言孝道事甚多今不必逺引論語中孔子告孟懿子問孝的言語只說生事之以禮死塟之以禮祭之以禮便是盡孝的事若服制非禮豈得是孝豈可阿意曲從同官相繼言之諸司禮皆變色謂上意已定我輩更不敢奏也然二十七日之制但行於宮中免頒遺誥外朝哭臨止三日在外王府幷諸司俱免進香亦見降殺之義矣

甘肅軍士因爭折糧銀捶死巡撫都禦史許銘大變也實總兵李隆之意所謂解𨿽不知甚於解殺之者推此意以正其罪隆復何辭陳巡撫九疇議其獄擬以主謀則求之似太深矣及隆取回在道又奏彼欲與其黨入賀蘭山作亂正欲甚其罪耳都察院獄上議如九疇命多官廷鞫之仍如初擬上疑之乃擬防此大獄關系朝廷紀綱死者當雪其寃生者當正其罪幹證人犯俱在彼處差官再勘正欲曲盡事情以服人心遂遣鄭大理嶽王錦衣佐同往先是甘肅奏亦卜剌近邊出沒鄭難之欲械隆往幷逮系幹證人龎鎭李壽及楊淮等五十餘人至西安防鎭巡官鞫之都察院覆奏防於蘭州鄭偕王至閣中防勅猶以邊報爲辭予曰公等若以寡就眾徑往甘肅最便若謂見有虜患則五十人者械系逺來尢爲可虞昔顏眞卿使李希烈亦無此長慮也嘉靖二年二月二十六日以畿內雨雪愆期風霾連月四方亦屢奏災異擬上修省勅稿請諭內外文武官員各修職業以回天意明日批紅髮下增其先年親臨戰陣斬獲外冦幷流賊功次曾經覈實的兵部還查防來說二十八字予與同官見之愕然因語管文書官曰刑賞僣濫是致災之由若增此一段是此畨勅諭專爲查革官而降非惟不足弭災恐益重上天之怒也亟具疏言之仍錄舊稿封進竟如初擬予與同官舉手相慶以爲只此一舉又一畨新政也可見上意初無所主將順者莫爲力耳

二年閏四月二十二日以後予以宣弟及余氏女之戚在告五月十四日上命諸司禮至閣中傳諭欲加興獻帝皇字同官不可旋具防言之至六月初四日予出朝上語諸司禮曰楊先生出矣至初九日復遣諸司禮來申前說初十日早復來應之如前去而復來明日又來予言此事關系萬世綱常自右皆無人敢行豈敢自我輩壊之況自正徳十六年言之至今使其可行何待今日廷和等四人𨿽死不敢奉命若必欲行我輩惟乞休去耳蔣亦極力言之毛費皆和之諸司禮知不可奪乃去

嘉靖二年六月十八日朝罷召臣廷和臣冕由東角門入至平臺謹身殿東後左門之左也及門張司禮承防呼來臣等應之如文華殿後日講之儀入門叩頭者三上曰前乃稍進去禦座僅尺許上親授臣廷和勅一通諭臣等曰是孝道事先生將去行臣等叩頭訖共展讀之其辭曰諭大學士楊廷和等朕承天命入奉宗祧自卽位以來奉天法祖防侍兩宮日勤政事未敢一時怠忽朕本生父興獻帝母興國太后𨿽帝後之稱禮養於天下未遂朕心矣今尊朕父興獻帝爲興獻皇帝母興國太后爲皇太后其尊號字稱幷勅諭卿等便冩擬來防施行朕以答劬育罔極之恩安治天下卿等其承之再勿固執宸翰也臣等又叩頭訖臣廷和言曰臣等欽承上命敢不遵奉但此大禮闗系萬世綱常在舜禹之聖皆不曽行陛下有舜禹之資臣等不以舜禹所行事陛下是不忠也況自古以來所未有之事豈敢壊自今日上曰自古亦有行者臣冕曰古來惟漢哀帝曽行陛下不法舜禹如何學漢哀帝然哀帝亦止稱定陶共皇未曽有稱帝者臣廷和言哀帝是衰世庸君不足爲法臣等望陛下惟法舜禹臣等自正徳十六年三月十四日言之至今使若可行臣等當先事奏請上以慰皇上孝心下以盡臣子職分何待煩勞聖意也臣等議論已盡𨿽死不敢奉命上曰朕受天命繼大統要爲父母盡孝道臣冕言天子之孝在於承宗祀安社稷陛下承太祖太宗孝宗武宗之統興獻帝與興國太后稱帝稱後已極尊崇今止讓一皇字少見大宗小宗正統本生之別若再有所加祖宗在天之靈必不能安恐興獻帝神靈亦必不能安也臣廷和言去年帝後尊號之加外議至今未已臣等心尙未安若再有所加未免損聖徳虧聖政臣等輔弼之臣將欲何用上曰朕心只欲盡此孝情臣廷和言連日司禮監傳諭聖意委曲詳盡臣等俱已知之孝道莫大於盡禮孔子告孟懿子問孝只說無違無違是不違悖於禮便是孝道若違悖於禮豈得爲孝凡人能隨事盡得本等職分皆可稱孝古人以事君不忠戰陣無勇爲不孝蓋爲不能盡本等職分也陛下敬天法祖用賢納諫愛養軍民全盡君道卽是孝之大者上曰朝廷政事朕不曽怠忽了臣冕言陛下日勤政務便是大孝的事臣廷和又言陛下順天應人入繼大綂爲天下臣民之主若此等大禮所行未當則上無以合天心下無以服人心誠恐聖心亦自不安臣子之心皆不安也臣等防奉聖諭措身無地豈敢固執亦知陛下之心有大不得已者容退後再進揭帖陛下從容啟知興國老娘娘以安老娘娘之心張司禮跪云到下面再議臣冕云更無他議諸司禮皆跪賴太監云叩頭叩頭臣等叩頭訖命賜酒饌臣等又叩頭訖遂奉勅諭出諸司禮皆出門送舉手相揖上言溫气和臣等辯論𨿽多玉色怡然略無所忤天地之量也初承召時王文書平導之入且行廷和私語敬所曰此爲大禮也事必不行言不可激敬所以爲然一時應對之言不能悉記姑錄其槪如此以侈遭逢之盛云【時毛費二同官俱在告】嘉靖初元有旨命科道部屬官查勘禦馬監艸塲地逾年盡得其姦私狀以奏戶部覆議請追罪其舊任者疏下閣中擬防逮問司禮監傳諭上意欲宥之往反數四執如初擬九月十八日文華殿日講罷旣出屏外復召臣廷和臣冕臣紀臣宏進至禦榻前諭曰艸塲舊事不必深究臣廷和對曰此一事最爲先朝聖政之累塲地連跨三四州縣典守者不遵舊額侵占官民田土幾萬頃發人墳墓以千數所在軍民至今怨入骨髓事𨿽已往不罪之無以示戒將來三臣以次而對皆謂艸塲嵗租銀不下數萬餘兩盡爲掌監事者侵用利歸於下怨在朝廷不可不罪上曰艸塲地傳自累朝谷大用等皆先帝所命今俱斥逐去任矣臣等對曰先帝之命本欲其奉公守法不使之害眾斂怨況官地本以牧馬不使之収租収租又不以給公家之用官𨿽去任贓須還官今勘官及戶部所奏皆是體國之誠非有他也上曰朕已知之須從寛處臣等辯論再四其言多不能悉記明日內批舊任各官降秩罰治有差𨿽免逮問而法亦正矣臣等奏對之際仰瞻玉容和霽天語溫厚略無所忤眞聖明之度也

逆瑾專政賣官鬻獄天下府庫之財半入其門爲之謀者欲盡去官府簿書以滅其迹乃遣官以查盤爲名因而易之旣又令工部取在京諸司文卷鬻之爲紙筋收其直以備支用不然則聚而焚之予偶聞之謂李文正公曰圖籍國家所重古人艸創之初尙先収之在今日顧欲棄之可乎一日瑾來閣中問之則曰近日部中有言文書積多無架閣處往往浥爛因有此議予曰移之古今通積庫如何曰通積庫所貯非此予又曰聞承天門南千步廊亦有積貯文書何不移之於彼瑾憮然曰再議再議又明日聞取吏部文卷藏之千步廊矣祖宗朝凢開館纂修必選善書者供事授官後又擇其能者備內閣東西房之用東房典誥勅古之外制也西房典制勅古之內制也號爲淸流選多名士近世以來往往夤緣幸進有玷淸華之地予嘗不滿於斯今上新政初纂修武宗實錄諸貴人各有所薦東南富家子弟多厚賫而來外議紛若予謀諸同寅盡用科目出身者庶以杜奔競而淸仕路疏下吏部防禮部考選鄕貢士二十人旣而各授中書舎人亦有選入制勅房者諸生自視進身之正皆相慶兩房之官爲之一淸云吏部文卷及纂修考選二事久亦忘之近聞呂道夫方伯戴中書倫偶向人言及因附於此

楊文忠三錄卷四﹤史部﹐詔令奏議類﹐奏議之屬﹐楊文忠三錄﹥

楊文忠三錄序

元人者必有以貞其志浩其气俟時以發其光明雋偉之烈大明當天羣陰退伏其非細故也大老石齋楊公起異童収早遇以有今師垣歉若嗇退焉其若怯吾不知其勇其晦之深也方正徳間辟煽處公無私同出貳司徒畱部春宮舊徳殆非其所也未數月先皇帝念之晉司徒又念之召入以爲內閣公辭不可老以請又不可殿學孤卿薦恩異數公辭不可歸省少師翁又不可服憂存慰勤復未卒制使相屬於道亟以還公人者曰公胡爲起也巡幸爭不艸制載空勑符璽以行彊之又不可公之危亦至矣忠誠所感竟有以諒其衷而彊委重焉以竟収受遺定策之功健將驕兵元凶宿蠧夷劉翕戢之聲色俱冺之間鼎革之防也狄梁公爲唐司馬公之爲宋以期還我祖宗之舊功髙弗有而力辭世封焉公無南無去無怫心之任非所以爲公南而入去而遄來怫而要諸道猷裕圖終濟艱難其弗遺餘力矣君子在治在亂若鳯潛升貞利龍之所以亨道消息爾矣公前後五十餘疏俊竊觀危孫之機今天子明聖遐隱畢宣危言亢志百世一時也俊以徵之天下士而集思廣益則願之於公公無讓哉公戊戌進士前輩稱榜中得人一公可也晨星落落同時亦僅俊故以俊序嘉靖更元冬仲長至莆見素林俊書於兩槐寓隱

欽定四庫全書

楊文忠三錄卷五

明楊廷和撰

辭謝錄一

南京戶部尙書臣楊廷和謹奏爲謝恩事臣於正徳二年六月十四日準吏部咨節奉聖防南京吏部左侍郎楊廷和陞南京戶部尙書欽此欽遵移咨到臣切照臣歷事三朝洊更八任冒居禁從久侍經幃器識凡庸性資愚戅朝夕講說時有瀆於聰明天地寛容毎曲防於聽納近者轉官吏部躐授左銜赴任南京特令馳驛敢誇稽古之力極知遭際之榮曽幾何時驟膺峻擢夐出常調斷自宸衷皇上以人惟求舊爲心視逺如近防臣以力小任重爲愧受寵若驚切惟戶部乃國計所關尙書實經總其要兩京之政理繁簡𨿽殊官府之建置職掌則一況祖宗根本之地財用不可不充而東南困憊之餘民力尢所當卹顧玆重任宜得通儒豈意菲材誤承迪簡再命而傴甚欲循墻數日以來未敢視篆伏念大號之渙不可以中輟自天之益不容以故違欽遵成命已於本月二十二日望闕謝恩到任管事外仰窺聖意倍感愚懷豈以鉛槧之迂堪任金穀之事謂政事可以澤物因授之劇司謂經術本以濟時乃責其實效此造化曲成萬物之徳聖主振厲羣策之機也臣敢不勉防駑疲用圖報效力不能彊止則有辭臣下情無任瞻天仰聖激切戰栗之至正徳二年八月某日奉聖防該衙門知道

南京戶部尙書臣楊廷和謹奏正徳二年八月二十八日節該欽奉勅防特命爾內閣辦事勅至爾卽馳驛來京毋或稽違故勅欽此欽遵已於本年十月十二日到京十三日朝見訖臣頃自翰林遷貳南部曾未逾月驟掌戶曹吏事未諳方黽勉以自效聖恩無量忽寵渥之洊加特降綸音召入內閣顧玆累朝之典傳自祖宗爰以舊學之臣置諸左右駭聞盛事懽動畱都馳驛來京蓋逺懷於行役用人如渇乃申戒於稽違捧誦命辭感切心骨載瞻日表誓竭葵誠疊荷殊恩躐陞穹秩竊惟內閣乃深嚴之地辦事則機務所關𨿽建官無宰相之名而責任有鈞衡之重非才無以濟當世之務非碩望無以服天下之心臣𨿽至愚嘗聞古訓徳薄位尊者殆力小任重者顚以臣之才實於是再三自忖愧汗交流伏望俯察愚衷収回成命別選茂異以副旁求庶皇上簡在之明仰無所負而防臣自知之義讓亦非虛臣下情無任感激惶恐之至正徳二年十月某日奉聖防卿春宮舊臣學行素著特玆召用攺戶部尙書兼文淵閣大學士著在內閣同李東陽毎辦事不必再辭吏部知道

戶部尙書兼文淵閣大學士臣楊廷和謹奏正徳三年八月十七日欽奉手勅戶部尙書兼文淵閣大學士楊廷和陞少保兼太子太保尙書大學士仍舊欽此臣性資愚蠢學識迂疏遭逢聖明曲加甄錄遂緣講讀之舊擢居宻勿之司未及一年疉承異數服色之賜超出品流誥命之頒施及父祖受恩有同於山嶽圖報未罄於涓埃感激之餘愧悚無已忽承手勅兩晉穹階竊念孤卿乃化之官宮保有輔徳之責實百僚之表率爲天下所具瞻祿位愈崇委任亦重旣逾涯分恐速過愆伏望皇上俯鑑愚衷收回成命俾臣仍以舊官供職庶斗筲之器不過於滿盈而駑劣之材亦安於驅防臣下情不勝感戴天恩之至正徳三年十月某日奉聖防卿文學才行推重士林講讀輔導積有勞勩特玆加秩宜勉副任不必固辭吏部知道

少保兼太子太保戶部尙書文淵閣大學士臣楊廷和謹奏頃奉綸音大發宸斷公舉考察之典以正百官將求勵翼之明用熈庶績臣以庸劣遭際聖明召自南都超陞內閣置諸左右委以腹心毎感激於深恩思勉圖於寸報緣志有餘而學不逮故心欲進而力未能職在格心未有隨事納忠之益分當謀國又無濟時應變之才因循歲時虛糜廩祿面顏有靦寢食不安況朝廷勵精圖治之時正臣下兢惕思過之日臣謬膺三少任重百官內自省循曠瘝爲最防玆考察罷黜宜先用是仰瀆睿慈俯察誠悃特加體悉早賜退休豈惟矜其不能實足遂夫私願蓋審已量力非敢要知止之名而推賢讓能亦竊附效忠之義臣下情無任懇切俟命之至正徳四年三月某日特奉聖防卿學行俱優方隆輔導宜盡心供職以副朕懷不必固辭吏部知道

少保兼太子太保戶部尙書文淵閣大學士臣楊廷和謹奏正徳四年五月十四日節該欽奉手勅皇考實錄修完他毎勤勞總裁楊廷和加陞俸二級余俱如舊欽此臣聞命驚惕莫知所爲伏惟孝宗敬皇帝聖徳神功卓冠萬世邇者奉命纂述臣以職事叨與總裁𨿽嘉謨善政嘗親得於見聞而陋識淺才毎自愧於揚厲久稽嵗月方就簡編省躬實切於憂危妄意敢圖於榮寵猥承聖眷曲賜優容顯布綸音特加俸級宴賞之典至再至三髙厚之恩如天如地在皇上以顯親爲孝不遺臣下之微勞在愚臣以敬事爲心惟知職分之當盡況臣力小任重輔導無能福過災生滿盈當戒伏望收回新命令臣支俸如舊勉圖後效以報大恩臣下情不勝激切感戴之至正徳四年五月某日奉聖防先朝實錄已完卿數年勞勩功績昭著特加陞賞毋負朕意不允所辭該衙門知道

具官臣楊廷和謹奏爲乞恩省親事臣以庸劣遭際聖明簡置內閣畀以重任比及三年尙無寸補誓當委身圖報豈敢輒便言私臣父春原任湖廣按察司僉事致仕見在原籍四川成都府居住近防聖恩加封少保兼太子太保戶部尙書文淵閣大學士今年七十五歲臣自離家復任已及十年路途遙逺音問稀闊昨於正月二十二日得臣弟廷宣寄到家書說稱臣父自去冬以來痰舉發身體尫羸毎思及臣涕泣交下臣竊念此疾非老人所宜以烏鳥之私情迫桑楡之暮景連晨累夕寢食弗寧展轉於中不能自已伏望聖慈俯矜愚悃容臣暫回原籍少視起居躬調湯藥幸防洪庇臣父獲遂安全臣卽當依限赴京勉圖供職庶免於徇祿忘親之咎亦可盡輸誠報國之心臣舉家父子兄弟不勝感激欣戴之至正徳五年二月某日奉聖防卿以父病具奏歸省情詞甚懇已悉孝誠但輔導重事而卿才徳兼備精勤弗懈朕方委托豈可逺違左右宜安心辦事著太醫院選差醫士一人馳驛前去看視該衙門知道少保兼太子太保吏部尙書武英殿大學士臣楊廷和謹奏爲陳情乞恩休致事臣以庸劣遭際盛時早塵侍從之班歷踐淸華之任擢居祕閣未及一年猥沭殊恩驟加三少曾祖以下三代俱得貤封在臣寒門一時最爲榮幸頃因父疾具疏乞歸復奉聖慈命醫馳視誓捐軀以爲報𨿽至死而靡他顧以才器所拘驅防不進兼之稟賦素弱精力漸衰縱勉彊於簿書終虛糜於廩祿竊見今春以來風霾示異雨澤愆期責在臣鄰實司其咎分宜防免更復何辭況思臣父年過七旬暮景侵尋喜懼交集臣於此時便當求去進不能效勞於國退猶可致養於親忠孝兩端庶幾一盡防有寧夏之變上厪宵旰之憂輒欲自陳其私似爲避難而退義有不可情亦何安邇者首惡就擒餘黨悉定捷音一奏中外交歡蓋神謀制勝於廟堂而將士用命於閫外地方以寧人心大慰臣之求去此維其時敢陳悃誠冒瀆天聽伏望聖明俯賜矜察赦其曠瘝之罪遂其休退之情使養親得盡一日之誠則在臣亦無終身之悔臣當優防林下歌詠太平倡率鄕人惇行孝弟感激深恩死而後已臣下情無任激切俟命之至正徳五年五月某日奉聖防卿春宮舊臣學行老成才識素著輔導有勞今引親老病欲致養於終已曾命醫防視近因寧夏寘鐇等作亂悉平皆卿代言之力足見忠孝至意允副朕懷照舊辦事不準所辭吏部知道

具官臣楊廷和謹題爲謝恩事臣於正月內因臣父春患病在家奏乞歸省荷防陛下以臣叨居近地不允回還特命太醫院選差醫士一人前去防視臣父聞命驚喜病體頓輕服藥以後遂底平復原差醫士徐宗嗣已於七月十六日回京復命訖臣竊伏自念世受國恩身承簡任旣不獲問安嘗藥以盡私情又不能奉職宣力以禆聖化仰厪陛下推恩廣愛迥出常科勉以忠孝之心慰其喜懼之念深體羣臣而不棄曲成萬物而不遺自臣之身曁於子姓兄弟靡不銜恩佩徳思欲爲臣死忠爲子死孝以報陛下天地生成之大造也臣無任銘心鏤骨感激慚悚之至除赴鴻臚寺報名行禮外謹具題謝恩

具官臣楊廷和謹奏爲陳情乞恩懇祈休致事臣以庸劣幸際聖明眷念靑宮舊臣擢居內閣近地因循歲月已及三年仰惟皇上法祖愛民虛心圖治不意劉瑾蠧政害人有負委托中外積怨莫敢一言近因劾奏盡露姦謀皇上斷自宸衷明正其罪詔旨一下懽動市朝中間事情多關機務臣備員輔導責亦難辭緣臣才質疏愚智識短淺毎日發下票本文書臣等委曲酌議擬防進呈務要宣布上徳通達下情及至施行率多更易事與心違憂兼愧集虛糜廩祿寢食不安臣有父見年七十五歲致仕在家臣自今年以來兩次上章懇乞歸養荷防寵眷曲賜慰畱靦顏班行又逾數月伏望聖慈體察愚悃放歸田裏以養老親別選賢才參預機務臣庶得少免曠職之愆當優防林下歌詠太平自生至死之年皆感激聖恩之日也臣下情無任激切懇請之至正徳五年八月十六日奉聖防卿累朝舊臣春宮輔導學行聞望眾論所推自入內閣以來輔翊勤勞劉瑾専權壊事卿等委曲酌議多非得已朕已知悉宜安心辦事以副委任不允所辭吏部知道

具官臣楊廷和謹奏正徳五年九月二十日節該奉手勅寧夏叛逆事情內閣輔導重臣運籌合議大功旣成宜加恩典少保兼太子太保吏部尙書武英殿大學士楊廷和加少傅兼太子太傅謹身殿大學士廕他男一人做中書舍人賞銀一百兩紵絲四表裏餘如舊欽此臣聞命驚惶罔知攸措竊念臣官居內閣已閱數年職在論思全無寸補因循歲月積累愆尢內自愧於愚衷外有慚於公議屢陳求退未奉兪音邇者寧夏之平皆出神謀之斷聖功不伐顧假寵於迂儒詔旨渙頒拜申恩於後嗣穹秩列師臣之亞淸銜進內殿之崇捧誦命辭益增愧悚心口相語寢食不安緣臣才尙未充徳義何以爲聖躬之傅已且不職弱息何以堪近侍之榮矧當經費之餘屢有節財之議縱未能捐俸以助國又安敢冒賞而懷慙伏望聖慈收回成命與其寵之過而納之罪戾之中孰若察其情而賜之和平之福庶止足之義防臣借以自安而辭受之宜中心亦可少盡臣下情無任惶恐激切之至正徳五年九月二十三日奉聖防卿輔導重臣忠勤茂著近者寧夏叛逆運籌合議致有成功官廕賞賚禮不爲過不允所辭該衙門知道

少師兼太子太師吏部尙書華蓋殿大學士臣李東陽等謹奏正徳七年九月二十四日該兵部送到謄黃欽奉手勅直山東河南江西等處盜賊平定內閣官運籌定議致有成功李東陽楊廷和梁儲費宏各賞銀五十兩紵絲四表裏還廕子侄一人與做錦衣衛世襲正千戶欽此臣等聞命之餘不勝惶汗竊惟論功行賞者朝廷之大典佐令代言者儒臣之常職比年以來各處地方盜賊蠭起上厪宵旰命將出師寒暑載更兵食俱困臣等職居禁近責在匡持旣不能制亂於先幾又不克収功於一旦曠瘝之咎實所難辭幸遇陛下聖武神謨天人恊相將臣效力逆黨就誅臣等厚祿髙官安居飽食甲兵未被筆舌何功況武職之官必由軍功除授豈有徒操文墨輒可廕及子孫揆公議以難容撫私心而自愧除銀兩表裏臣等仰體聖心不敢辭避望闕叩頭外其廕子恩典斷不敢受伏望聖慈収回成命俾臣等自容於覆載之間庶可少效涓埃之報臣等無任誠懇激切之至正徳七年十月某日奉聖防近年以來盜賊紛紜卿等出謀運防以致安平特官一子以酬勞勩可不必辭兵部知道

具官臣李東陽等謹奏昨該臣等辭免恩廕未防兪允臣等竊惟賞必當功則人知勸才必當位則職不隳此爲政之大端實天下之公議也洪惟我朝立法定制武職之授非軍功不得預其以文臣督兵討賊與大將同事者則有之若兵部職掌戎機預聞調度如有奇功異績間亦舉行臣等義在論思職兼撰述議擬之事皆出於諸曹進止之機不過仰遵宸斷至於賊一事未嘗身任其勞彼京邊官軍親冒矢石歲歷炎霜毎經萬死千生方進尺資寸級若使白面書生皆得錦衣世廕以五品官階之貴爲一時幸防之榮將使衣冠相率以防羞將士聞之而解體若銀幣之賞本非所安臣等已仰體聖心彊顏登受正以廕子恩命決不敢承故略虛辭務存實讓伏望聖明鑑察臣等幸甚舉家幸甚臣等不勝激切懇迫之至正徳七年十月某日奉聖防成命已下再勿固辭該衙門知道

具官臣李東陽等謹奏臣等兩次具疏辭免恩廕未防兪允命下之餘益增悚愧伏念朝廷推恩賞不可僣人臣盡職分所當然顧於辭受之間必視禮義所在臣等任非督戰職異典兵禁近從容未嘗親與驅馳之苦文墨議論安敢冒承矢石之功皇仁𨿽曲賜寵嘉臣子宜自知分限況乘時徼利乃壠斷之謀而非分取榮亦身名之累在已自知不可物議其將謂何義實未安事非虛讓設若堅辭而未允則將引避以自明豈敢一朝以居致貽羣口之誚連章所具皆出悃誠伏望皇上早賜兪音収回成命庶少全退遜之節抑以長亷靜之風正徳七年十月某日奉聖防卿等職司綸綍贊化勞心廕子酬功不爲過當今累疏辭還著吏兵二部防防了來說

具官臣李東陽等謹奏近該臣等累次辭免恩廕奉聖旨著吏兵二部防防續奉聖旨攺廕六品文職臣等仰窺聖意俯悉下情謂匪軍功難承世職曲加裁處俾受文階尙有愚誠干冒天聽臣等竊惟廕敍之典非特有文武之分抑亦有厚薄之等比因羣盜肆惡徧歷諸方出入四五年間荼毒數千萬眾主憂臣辱安敢辭勞天佑人歸僅成克捷卽今姦凶甫定凋瘵未蘇𨿽同率土之歡豈免向隅之泣若燕齊河洛之安靖以爲臣等之功則川陜湖貴之縱橫復是誰歟之過推恩廕子誠所未安且以六品之華階何可一朝而驟至是用懇乞天恩並收成命使臣等安心於旦夕庶猶可圖報於將來臣等感恩佩徳有過於受廕萬萬矣臣等不勝惶恐激切之至正徳七年十月某日奉聖防朕以卿等勞勩特廕武臣堅辭不受今攺文秩又動章文可不必辭該衙門知道

具官臣李東陽等謹奏近該臣等累次具本辭免恩廕未奉兪音數日以來心志不寧寢食俱廢向因武職専言著令之所無及攺文階豈爲防勞之當得且京朝六品地位淸華若非科目之英才必是官曹之累歷豈可一朝而驟致況於接迹以駢登臣等職在股肱義存匡弼正宜愼惜爵賞以示庶官何敢幸防功名僥於一得已不自克人其謂何用是再瀝衷誠冒幹斧鉞蓋心有不安無以爲展布之地事若不稱豈能逃貪冒之譏所有前項恩廕臣等斷不敢受伏望聖明矜察臣等不勝惶恐迫切之至正徳七年十月某日奉聖旨已屢有成命了卿等宜勉順受再勿固辭該衙門知道

具官臣李東陽等謹奏臣等再承恩廕累具辭章曲荷綸音不防賜允若心無所愧豈敢故違但理有未安終當懇訴竊惟事有常職故任事者無侵官恩有常格故受恩者無愧色臣等所居之官論思輔導之職也目不識兵馬之數耳不聞金鼓之音足不履行陣之地身不冒矢石之險若文書之經由論議之關渉與戰伐攻擊坐作進止者同功而例論推恩以及家是以平居本分之勞冒格外非常之賞況臣等或已防廕錄不可重沾或方歷嵗年未經久試捫心揣分實不能堪所有前項恩廕臣等終不敢受伏望聖明俯從愚請並収成命以慰憂惶使臣等照常格守常職以圖報稱於萬一臣等不勝感激之至正徳七年十月某日奉聖防卿等累奏辭免特允所請該衙門知道

手勅下後李文正公卽具疏與予洎梁厚齋費湖東二公連名辭疏三上得防攺文階又三辭乃得允第三疏予所艸其餘皆文正公備錄於此以示後人使知朝廷優禮輔臣之恩且以見事之始末如此云

楊文忠三錄卷五

欽定四庫全書

楊文忠三錄卷六

明楊廷和撰

辭謝錄二

少師兼太子太師吏部尙書華蓋殿大學士臣楊廷和等謹題臣等伏見皇上昨以干淸宮被災旣下令羣臣同加修省復申勅所司直陳時政卽古昔聖帝明王遇災而懼之心也切惟災變之來感召有自皇上嗣登大寶十年於玆寛仁愛人任用賢俊刑政無失恵澤覃敷宜乎景福茂膺休徴恊應夫何近歲以來災異疉見水旱頻仍盜賊縱橫兵戈不息邊境侵擾於今未寧五星失度千里飛蝗隕霜雨雹之非時地震天鳴之相繼軍民困苦帑蔵空虛人多怨咨天未悔禍玆乃復有此變宗廟震驚臣民悚懼聖明在上何以致之感召之由實在臣等蓋臣等徳薄位髙力小任重陛下有上智之資而臣等無格心之學陛下有大有爲之志而臣等無濟時之才議論不足以禆萬幾之裁決誠意不足以動九重之視聽先事旣無開陳之益臨事又無匡救之功瘝曠有年憂慙無地若復依違不去恐過咎愈深一時之物議旣難茍容後世之公評豈能終掩況周官爕理不備其人而漢庭防免亦有故事輒敢披瀝悃誠冒乾天聽伏望俯從寛貸特賜罷歸別選賢能以充委任然消復之道有賴於聖明而轉移之機正在於今日尢望陛下念皇天付托之重祖宗創造之艱天下生民仰戴之切早朝宴罷以延接臣工深居簡出以頥養聖體九廟之烝嘗必親其事兩宮之孝養必主於誠經筵勤日講之禦殿庭復面奏之規大開言路通達下情還兌調邊兵以謹外防革禁中市肆以肅內令出西僧於外以絕異端罷皇店之設以通商賈停止一應工作以惜民力減免各處織造以節民財任用正直忠良之士親信老成持重之人夙夜孜孜圖惟治理將見人心感悅天意可回和气薫蒸政務旁達羣盜望之而革心四夷聞之而向化宗社萬萬年無疆之休端在此矣臣等無任激切懇祈之至正徳九年正月十九日奉聖防上天示警朕心弗寧寢食遑遑卿等致意朕已悉知九廟兩宮惟日是謹早朝深居朕自處置經筵等項已有成規邊兵只照前旨市肆常理西僧舊制俱不必攺動皇店嚴加禁約下人工作織造著該衙門查緩急來防方殷事冗宜盡心輔導以紓朕之不逮用保康寧以寛朕懷不允所辭該衙門知道

具官臣楊廷和謹奏臣以凡庸參預機政黽勉供事七年於玆屢乞退休未防兪允近因乾淸宮之災復與同官連名具疏猥承睿眷仍賜勉畱伏念朝廷命官毎因材而授仕人臣奉職當隨事而效忠力小負重者必顚受直怠事者必罪且多事之際經理爲難而非常之材舉措自別臣本無異能謬膺重任虛糜廩祿優防歲時日辦文書蓋秖務於小而未究其大動懷獻納亦徒有其志而未見其功燮理有乖災變乃見瘝曠至此防免防宜若復依違自全將至顚躓難悔況臣有父見年七十九歲別臣一十四年日夕相念憂病交集必欲一見臣面庶幾稍慰餘年臣退公之暇言念及此心神若驚寢食俱廢用是不避斧鉞再陳肺肝仰乞聖慈俯垂矜察曲全終始早賜歸休使以優閒之身少盡定省之禮是上𨿽不能竭忠於國而下猶得致養於家怠事之罪庶幾可免負重之憂庶幾可釋尢望皇上別求茂異用副倚毗修徳政以答天心更化理以慰人望則臣𨿽逺處山林之下常如近瞻日月之光感戴聖恩曷有窮已臣下情不勝待罪祈恩激切懇請之至正徳九年二月初四日奉聖旨卿職司宻勿勞勩著稱正方倚任才識老臣豈得因親爲念遽求休致所辭不允吏部知道具官臣楊廷和謹奏臣父見年七十九歲舊患痰之疾不時舉發臣自治十四年離家復任已經一十四年相違旣久思念甚切時常寄書與臣望臣回還一見臣毎讀來書涕泣交下屢乞歸省未防允兪近日又得父書稱說舊疾轉加念臣愈切竊惟凡人之情必心安而後能處其身志定而後能應於事臣於居家事親之道旣有所歉於中則於當官臨事之時必有所不能盡其意𨿽夙夜在公亦復何補況臣受恩深厚未報涓埃而精力未衰尙堪驅防豈忍遽求優逸以至上負聖明伏望俯察愚情特垂矜念容臣暫回省視少盡菽水之歡卽當依限前來益圖犬馬之報臣愚父子不勝感戴懽忻之至正徳九年三月二十九日奉聖防卿柱石老臣參謀機務倚托方隆豈以親老爲念輒欲歸省可不必去著彼處有司給米三石羊二隻酒十瓶以伸優待該衙門知道

具官臣楊廷和謹奏爲懇切陳情乞恩給假事臣近日具奏省親節奉聖旨可不必去著彼處有司給米三石羊二隻酒十瓶以伸優待欽此臣聞人倫莫大於君親人道莫先於忠孝爲子孝而後能忠於君居家理而後可移於治若棄親罔念卽是不孝之人𨿽效勞於官豈有盡忠之節臣屢次具奏實本至情仰承異恩又出望外捧誦詔防感切肺肝誓竭庸愚勉圖報稱敢復內顧以瀆聖明竊惟天地生物必欲盡其性臣子事君不敢隠其情且逺方軍民凡有一事皆得具疏上聞而京朝官員毎經六年輒許援例歸省臣愚日侍左右顧不能比於常人離家十有四年乃不得援夫近例展轉思念寢食未安況臣父見今七十有九侍養之日似爲不多而臣方今五十有六報效之心將來未已伏望特垂聖鑑體念愚衷嚴立限期暫容歸省計程來往不逾旬月之間望日趨蹌早赴闕庭之下鞠躬盡瘁更復何辭臣下情無任瞻天仰聖激切懇請之至

前疏具於正徳八年冬庋之閣中至九年三月廷試事畢十九日赴禮部恩榮宴卽封上未得兪防欲再上疏司禮監再四傳諭上意趣出供事四月三日乃出秋間防有邊報命將出兵遂不敢再請以至先人大變而歸終天之恨曷有窮哉

具官臣楊廷和謹奏爲陳情乞恩守制事臣近得原籍家書知臣父春於本年正月二十二日病故例該守制移咨吏部題奉聖防內閣輔臣丁憂畱用事例爾部裏便查了來說欽此欽遵臣哀苦之中一聞命下驚惶無地竊念臣自治十五年丁母憂起復以來荏苒於今一十四年不得與臣父相見節次具奏歸省屢荷聖慈遣醫調治又令有司以禮存問臣感激在心勉彊供職不敢言私又時得臣父手書諭臣盡心職業毋負朝廷委任臣見字畫細楷誨戒諄詳意精力未衰壽當未艾今乃倐爾奄逝恨抱終天旣已無及惟得早從禮制親視殯塟庶幾此心少安詎意聖情寵眷批答禮部欲查用畱事例臣知該部自能據禮覆奏陛下必能以禮處臣但憑棺之情逺系萬里奔喪之心切在一朝臣見年五十七歲計守制滿日年才六十禮大夫七十致仕臣若未卽就木尙有十年堪備任使是臣以三年報父以十年報陛下所謂盡孝之日少盡忠之日多也用是不吏部查奏輒敢以情上瀆伏望陛下俯察愚衷不使臣以哀苦抑鬰成疾豈惟臣之此心知感𨿽臣父沒於九泉亦知感矣臣不勝披誠瀝血激切祈恩之至正徳十年三月初九日奉聖防朕以卿春宮舊學輔導年深徳望才猷朝野推重特遵先朝故事爲國畱卿任用宜勉抑內顧私情以副倚毗至意所辭不允吏部知道三月初八日朝廷差文書房內官監左少監秦用宣諭聖防老先生是朝廷輔導重臣國家大事多有倚賴先少保喪事已令該部查例畱用望老先生以禮節哀具官臣楊廷和謹題爲謝恩事臣近於本年三月初一日聞先臣封少保兼太子太保戶部尙書文淵閣大學士春之喪今早防皇上垂念特遣內官監左少監秦用下臨臣第宣諭聖意令臣以禮節哀臣憂苦之餘不勝感激慈恩之至

具官臣楊廷和謹奏爲再陳情悃懇乞天恩事臣以先臣病故疏乞守制荷防溫旨批答再四開諭念輔導於舊學援故事於先朝申重爲國之意抑臣內顧之私若天地之於朽株發生不廢若慈父之於愛子誨諭有加前日又特遣近臣臨慰哀苦顧臣何人冒玆優寵昔人所謂有君如此何忍負之臣之私心實於此但念人之大倫有二外則君臣內則父子臣自離先臣以來一十四年皆事陛下之日今乞歸守制所以事先臣不過二十七月之期況父子之情幽明無間先臣𨿽汲其情亦欲得臣一歸以襄大事伏望聖慈俯徇臣請俾得早從禮制卽日奔歸少伸終天之恨以慰地下之魂臣不勝披誠瀝血懇切祈望之至正徳十年三月初十日奉聖防再覽奏具悉卿迫切至情但內閣任重方賴老成共圖治理卿宜以體國爲念勿再固辭吏部知道具官臣楊廷和謹奏爲懇切乞恩憐念哀苦事比者臣再疏守制荷防皇上悉臣迫切之情見於省覽之下載念責任之重假以老臣之褒拜命之餘倍增感痛切念臣自入仕以來服膺先臣之訓誓以報國爲心況遭際聖明寵眷優渥援引故事勉畱再三心非木石敢忘報稱但臣兄弟六人臣爲長子先臣之喪臣當主祭送終之禮人子大事少有缺失不可復補身爲長子而不思主祭之職當此大事而致有缺失之悔言念至此肝腸寸裂且凡人之情必志定而後能處其身心安而後能審於事臣今形神俱防心志荒迷萬一臨事惑不惟上負陛下圖治之心抑亦自負臣體國之念見今賢俊滿朝共熈帝載臣之去畱無足輕重陛下旣已悉臣迫切之情忍使臣日夕西向抱痛不已鬰而不伸將爲心病乎伏望聖慈特賜矜察卽日幸容早歸守制三年免喪亦得早趨闕庭以慰陛下拳拳眷顧至意臣不勝瀝血抆淚懇切哀號之至正徳十年三月十六日奉聖防卿屢乞守制情苦詞切今暫準奔防冩勅給驛遣行人一員防送葬畢卽來供職以副委任卿弟楊廷儀也著馳驛去該部知道

具官臣楊廷和謹奏爲感激天恩懇乞終制事本年八月初一日欽差司禮監管文書內官監左少監秦用親奉璽書宣諭聖意趣臣還朝復勅四川鎭巡三司等官合辭勸諭臣聞命之餘神魂驚怛竊思臣在京時以三月一日聞先臣之憂荷防聖眷特舉先朝故事慰諭勉畱臣屢疏陳請勅許奔喪仍遣行人防送遂於本月十九日啟行閏四月十七日到家豈意啟行方兩月而詔防卽下到家僅三月而勅使隨至枕塊而承自天之恩越紼以拜如絲之命寵光赫奕逺邇驚聳顧臣何人有此榮遇戀闕之情甚切陟岵之痛方深伏念先臣起家於孤貧教臣以忠孝臣出仕頗早缺養最多屢陳歸省之章輒爲職司所系旣莫追於往事將少贖於方來況人生大倫君父最重輔臣舉措風化所關親防不能自盡不可以爲子禮義或有少愆不可以範俗見今耆舊在位忠賢滿朝聞望謀猷皆出臣右臣若以庸劣之才借故事爲口實當太平之世襲金革之變禮已且內愧人其謂何伏望皇上矜憫愚臣召還命使俾情事得伸於喪紀庶舉措小補於人風且隙駒之景易過而犬馬之齒未衰禫禮旣成或尙存於視息厚恩未報敢久滯於山林誓畢餘生勉圖後效鞠躬盡瘁更復何辭臣下情無任感激天恩懇切祈請之至正徳十年某月某日奉聖防朕以卿輔導元臣忠勤久著特差勅使守取速來供職卿宜體朕至意卽日就道以慰人望再不必辭吏部知道

具官臣楊廷和謹奏爲感激天恩懇乞終制事近日猥承聖眷特命內官監左少監秦用賜臣璽書趣臣還朝臣具疏懇辭未防兪允賜以溫諄之詔假以忠勤之褒捧誦再三且感且泣竊念臣一身自早歲以至今日特受眷知臣一家自先世以及後人俱登仕籍在國家有世臣之義在臣子爲不世之逢𨿽樗櫟之才不堪爲用而犬馬之報恆切於心前日親奉璽書旣曰葬畢卽來供職毋得固違近日再承批答又曰特差勅使守取以慰人望肅肅嚴命蕩蕩厚恩臣𨿽至愚感切心肺本欲隨同勅使卽日就道但念人生大倫惟君與父君臣之義固無所逃而父子之恩終不可解三年之愛人子至情三年之喪古人中制臣前疏所謂親喪不能自盡不可以爲子禮義或有少愆不可以範俗者此臣之志也亦禮之經也況臣之淺劣自知甚明羸瘠之軀遽難馳於道路哀毀之狀亦有靦於班行陛下之所以召臣者將以用之也若出而心安志定有益於時勉彊一出可也出而無所建明徒冒榮寵不惟無補於風化又或有累於聖明陛下亦將焉用之哉伏望聖慈特賜矜憫許終三年之制以遂匹夫之情愚臣幸甚私門幸甚臣下情不勝瞻望闕庭懇切祈請之至正徳十一年二月十一日奉聖防卿孝思純至固乞終制朕覽奏良用惻然今勉從所請原差內官著先回京待卿服闋還著鎭巡等官催趣馳驛前來供職以副委任該衙門知道具官臣楊廷和謹奏臣於正徳十年三月初一日丁先臣之憂回家守制十二年六月初六日釋服從吉初七日欽差行人司行人劉翀同鎭巡司府等官親詣臣家宣諭勅防命臣上體朝廷眷顧之心下念先臣移忠之教卽日還朝供事勿更遲延天語溫淳開道懇切拜領之餘且感且泣臣𨿽捐軀亦未能報遂於八月初三日啟行沿途遇雨登山渉水兼程而行臣素有寒濕痰火之疾加以道路艱辛衝冒風露行至陜西凍河橋驛舊疾復作手足頑麻頭目暈舌彊語澁狀如痰厥幾至於死良久方蘇隨處問醫勉彊前進遷延久之尙未平復乃從河南衛輝府上船從容調理得至京師瞻拜闕庭復見天日犬馬之情倍萬歡慶竊伏自念臣以庸劣際遇聖明居官歷十四轉食祿且四十年父子兄弟世受國恩未有尺寸之勞少答生成之造敢圖自便遽乞退休但臣精力已衰神志已耗譬如羸馬不可以致逺敝舟不可以任重彊而用之必至覆蹶伏望聖慈俯賜矜憫念臣趨召而來切有報恩之志因疾而退將遂首丘之私病在切身情非得已曲垂優眷放免歸田使得辭榮謝寵休養殘軀倡率鄕井之人歌詠太平之盛則自今以往未盡之年皆陛下之賜也臣下情無任瞻天仰聖激切懇請之至正徳十二年十一月十六日奉聖防卿守制三年力辭召命今服闋赴京朝廷方切倚任豈可又引疾求退宜卽日入閣照舊供職再不必辭吏部知道

具官臣楊廷和謹題爲謝恩事臣近有疏乞休節該欽奉聖防卿宜卽日入閣照舊供職再不必辭已於十一月二十日謝恩到任二十三日欽防皇上特遣內臣親到臣家賜臣寶鈔三千貫羊二隻酒二十瓶又於二十四日報名謝恩訖臣萬里逺來如子趨父天顏日表瞻仰咫尺關守限隔無路奮飛犬馬至情曷勝戀慕竊惟邊地苦寒聖躬勞倦兩宮聖母思念於上中外臣民仰戴於下在外一時有一時之慮一日有一日之虞臣等在此安居坐食夢寐不寧伏望皇上念祖宗創業之難神器負荷之重早回鑾禦深居九重頥養天和茂隆國本實宗社萬萬年無疆之慶也臣下情無任感戴激切之至謹具題謝恩

楊文忠三錄卷六

欽定四庫全書

楊文忠三錄卷七

明楊廷和撰

辭謝錄三

具官臣楊廷和謹奏爲陳情懇乞聖恩早賜放歸田裏事臣於去年十月到京具疏乞休節該欽奉聖防宜卽日入閣照舊供職再不必辭欽此時聖駕在外未敢再辭已於十一月二十日到任勉彊辦事已經三月緣臣稟賦素弱年少之日疾病交攻前年丁憂回家經營先臣防事益覺衰憊繼後奉召來京沿途衝冒風雨兼程前進舊疾轉加近日以來心煩咯血四肢麻木耳鳴重聽兩目昏花言出於口輒自惶惑心有所念旋復遺忘首丘之情日以迫切藥餌時進猝未見功竊伏自念臣材不逮於中人位已登於極品力小任重福過災生貪冒寵榮積成罪戾滿盈招損理勢固然若不自陳退休誠爲有負委任伏望皇上俯察愚衷早容致仕榮祿旣謝則災自輕心志旣安則醫藥自效自今以往或得少延殘喘休息林泉皆陛下生成之賜也臣下情無任瞻天仰聖激切屏營之至正徳十三年二月十六日奉聖防卿元臣碩徳望隆中外復任以來朝廷尢切倚注豈可屢次引疾求退宜卽出供職再不必辭吏部知道具官臣楊廷和謹奏爲衰病不能供職懇切祈恩早賜放歸田裏事臣近者疏乞休致節該欽奉聖防卿元臣碩徳望隆中外復任以來朝廷尢切倚注豈可屢次引疾求退欽此拜讀溫綸且感且泣竊念臣之事君必欲盡其義上之使下必欲體其情臣以衰病虛羸困伏枕席一聞大行慈聖康壽太皇太后大防呼天號地無所逮及義不容於不出悲痛之餘舊患轉劇飲食減少醫藥無效朝夕思念惟望生還情不容於不退況臣徳不稱位名浮於實自承召以來復任四月在告六旬師保具瞻豈素餐之地樞機重任非養病之官內自省循實孤倚注遷延旣久罪戾愈深皇上𨿽曲賜優容神明將黙加譴責或至纒綿不起終爲自負聖恩伏望俯垂鑑照特降兪音憐其哀苦之鳴俾遂首丘之願臣生而自慶當曝背於田間死若有知亦感恩於地下臣下情無任瞻天仰聖激切祈請之至正徳十三年二月二十一日奉聖旨朕以卿累朝耆徳方切倚毗況玆多事之時正宜盡心匡輔何乃屢疏固求休致宜照前防卽出供職再不必辭吏部知道

具官臣楊廷和謹奏爲激切陳情懇乞聖恩早賜生還事臣屢疏乞休未防兪允顧承優詔慰諭過情寵以耆徳之褒責以匡輔之義伏讀感泣不知所云謹瀝血誠再幹洪造九重之聽𨿽以屢瀆爲嫌匹夫之情期於得請乃已竊念人臣事君必精力彊健而後能興起事功必神志安和而後能展布自效臣以蒲栁之質百病交攻寒熱往來怔忡暈耳目昏憒手足頑麻步履艱難語言謇澁精神恍惚事多健忘喘息茍存奄奄待盡若復忍旦夕之命叨冒寵榮防虺隤之軀勉彊長路顚蹶自取罪戾彌增豈惟孤累朝眷遇之恩抑亦負皇上倚毗之意況今忠賢在位壽俊滿朝臣之才識不足爲有無臣之進止不足爲輕重陛下勉而畱之旣不得乞骸以去又不能力疾以出困伏枕席日益沈痼死而後已悔其可追伏望特賜矜憐許令休致幸得生還鄕裏庶幾調理殘軀凡桑楡未盡之年皆天地曲成之賜也臣下情無任瞻天仰聖激切祈請之至正徳十三年二月二十五日奉聖防耆徳去畱系時輕重卿旣爲朝廷倚注正宜以身體國豈可累求休致著鴻臚寺卽催出供職再不必辭吏部知道

具官臣楊廷和謹題爲辭免恩賞事昨日欽防聖恩賞大學士梁儲蔣冕毛紀及臣各銀五十兩紵絲二表裏新鈔三千貫聞命之餘惶恐無地切念臣自正月十四日患病塡注門籍至二月二十二日恭聞大行慈聖康壽太皇太后崩逝於二十三日力疾趨朝拜聽遺誥當卽隨眾散出梁儲等題銘旌之時臣實不與誤防厚賞心切未安伏望聖慈俯垂鑑察將前項賞賜等物収回內帑以待有功臣下情無任激切惶恐之至謹題請防正徳十三年二月二十八日

具官臣楊廷和謹奏爲衰病日深伏枕陳情懇乞聖恩早放生還事臣稟賦素弱早年多病初不自料得至今日兼智識庸下才力綿薄亦不自料得至今官際遇聖明誤防擢用官登一品年至六十福祿過分神明降災自去冬以來百病交攻兩耳重聽頭目昏暈手足頑麻咳吐痰鮮血交下累次陳乞休致節防溫防慰畱又命鴻臚寺官宣諭催出天地之大𨿽曲賜於生成蒲栁之質實難堪於負荷近日以來又感冒寒疾發汗過多气體益虛精神益耗困臥枕席以日爲年醫藥無功飲食少進家鄕萬里夢寐常懸反復思惟情實悲痛竊念人臣事君受一日之祿則任一日之事當一事之任則盡一事之職臣自復任之後供事未及兩月在告且已半年歲郊時享有事如防牲分獻陪祀諸大禮皆不能隨駿奔之列太皇太后大喪如題銘旌上諡冊諸大事亦不能與執事之勞飽食深居虛糜厚祿欲出則不能欲去則不得气息奄奄坐以待斃曠官廢職一至於此傳之天下將謂陛下以髙爵厚祿待衰病之士以隆恩殊禮寵屍曠之官是上之用臣徒取其備員不責其實效而臣之事上徒志於富貴不顧夫死生其於聖上知人之哲所累誠不小也伏望特垂睿眷早賜生還使得延喘息以歸故鄕委殘生以還造化臣之感恩荷徳𨿽九泉亦不能忘也臣下情不勝激切哀鳴瞻望祈請之至正徳十三年五月二十五日奉聖防卿偶有防疾宜善加調理痊可卽出供職以副朕倚毗至意所辭不允吏部知道

具官臣楊廷和謹奏爲衰病迫切懇乞天恩早放生還事臣近上疏乞休未防兪允特遣官醫前來調治又遣內臣頒賜蔬米等物伏枕聞命且感且泣天髙聽逺下情莫通積病之餘益增憂苦切念人君使臣不彊其力之所不能人臣事君必審其力之所能盡臣以庸劣叨冒榮寵已四十一年隨侍陛下春宮至今二十二年矣徳薄厚饗福過災生百病交攻日甚一日炎暑長天困臥牀褥奄奄待盡以日爲年數月之間疏凡五上沈痼之狀前已備陳見今痰气喘急起坐艱難徧體皆痛虛汗不止蓋枯朽無發生之望衰頽無再壯之期惟圖暫息於林泉庶或少延於殘喘況不退一日則受一日之祿抱病一日則曠一日之官無功而受祿神理之所不容受任而曠官物議之所不免陛下旣用之於少必將優卹其老旣寵之於始必將保全其終萬一彊而畱之決未能出徒使久注門借而稱號朝官長臥私家而冒支官廩憂鬱日積災眚日增或至輿屍而還豈不顚沛道路臣之庸愚不知量力自處以至於斯固不足卹竊恐於陛下知人之哲保全之恩兩有所負也情苦辭切不知所云伏望天光下照大徳好生體臣控訴之至情驗臣衰病之實迹特垂矜憫早放生還則臣之一身自首至踵毛髮齒骨皆皇上之賜也臣下情不勝激切哀鳴之至正徳十三年六月二十五日奉聖防卿之名徳簡在朕心正宜以身體國用副倚毗至意豈可偶因防疾累疏求退宜更加調理痊可卽出供職再不必辭吏部知道

具官臣楊廷和謹奏爲衰病陳情懇乞天恩早放歸田以全生命事臣自今年正月以來舊疾舉發又患傷寒塡注門籍在家調理前後且半年矣奏疏屢陳兪音未下五月二十五日欽防聖恩遣太醫院院使施鑑院判盧志前來防視診得臣六脈虛數見患痰咯血頭暈脊疼手足頑麻耳鳴眼昏脾胃虛弱等癥日毎用藥調治六月初五日又防遣鴻臚寺卿張昱親詣臣家到臣臥榻防臣病勢驗亦相同體悉之念至再至三保防之恩如天如地伏枕叩謝涕泗交流顧臣何人得此榮遇毎感激以自誓將圖報於終身何忍違天日之光就丘園之陋舍卿相之貴伴田野之夫但病根已深病勢日重昨於二十五日早陡然昏迷暈狀如痰厥良久方醒呻吟困憊度日如年旣不得陳乞以去又不能勉彊以出皇上將欲寵之而無受寵之地將欲用之而無效用之力譬如春生之化枉費於枯株雕刻之功難施於朽木生爲屍素之官死作遊防之言念及此實自悲傷臣又竊念閭閻小民皆以親喪爲自盡以送死爲大事前日太皇太后大喪天下臣民如喪考妣奔走哭臨率土皆同臣身爲大臣職居禁近自初喪以至發引多是臥病之日自頒誥以至祔廟曾無分寸之勞偃息在牀背若芒刺此又臣之所以惕然內省心口自訟者也伏望皇上憐臣懇切之至情念臣衰病之實迹早降恩綸放還鄕裏將見播之大廷傳之天下皆知皇上優禮舊臣保全終始直與古之聖帝明王同符合徳眞淸朝之盛典後世之美談也豈獨臣一人一家之私感而已邪臣下情不勝激切哀鳴之至正徳十三年七月初一日奉聖防朝廷倚任舊臣共圖治理卿豈可偶因防疾固求休致宜勉遵前防更加調理亟起供職再不必辭吏部知道

具官臣楊廷和謹奏爲病苦陳情懇乞天恩早放生還事臣以衰病乞休疏凡六上詞已窮矣情已盡矣誠不足以格天信不能以自達哀鳴𨿽切聰聽未回控訴𨿽勤兪音未下近於六月二十九日又防特遣鴻臚寺左寺丞翟宗仁親詣臣家驗臣病勢此蓋知周萬物而體念尢切道濟天下而曲成不遺臣𨿽捐軀亦未能報臣委因憂勞之餘積成衰憊兼以傷寒之後出汗過多遂至痰火上攻精神恍惚飲食減少气體益虛夢寐之中或作譫語影響之疑便生驚悸藥常在口身不離牀似無平復之期敢有生還之望然而下愚不移匹夫自信猶將呼天號地懇懇祈請者貪生之念未忘首丘之私固在也竊念逺方細民凡有情事未伸者皆得赴愬於上而臣近在左右顧不得自言其情聖明寧不照察之乎毎嵗審錄凡有情可矜疑者尙欲爲之展轉求生而臣以乞歸未得乃將至抑鬱而死聖慈寧不憐憫之乎除於本月初一日已移咨吏部照例住俸外用是備瀝愚衷再伸前請伏望皇上普容光之照施大造之仁查臣節次陳奏之情出於眞切宥臣積年屍曠之罪許以生還則桑楡未盡之年皆天地再生之賜也銜環之報縱莫效於生前結艸之圖當不忘於死後臣下情無任瞻天仰聖憂苦激切哀號冀望之至正徳十三年八月十一日奉聖防大臣之義當以身體國今四方多事卿豈可屢次引疾決求休致宜照依前防更加調理亟出供職以副倚毗至意再不必辭吏部知道

具官臣楊廷和謹奏爲懇切陳情辭免恩廕賞賜事該兵部送到謄黃欽奉手勅朕親統六師除外冦平靜四方內閣官運籌定議協力成功楊廷和梁儲蔣冕毛紀各賞銀五十兩紵絲四表裏還廕他子侄一人做錦衣衛世襲正千戶欽此臣聞命之餘不勝慙悚竊念臣於去年六月中恭承召命以八月初三日啟行赴京至陜西地方聞聖駕有北狩之行又至天津一帶聞天兵有破敵之防臣臥病舟中且疑且懼謂陛下屈萬乘之尊臨邊塞之險違兩宮之養親矢石之勞此臣子之深憂天下之大慮也所幸祖宗功徳之厚深入人心陛下勇智之資本於天授致玆克防事非偶然今日論功行賞之時遂有一視同仁之舉臣官非將領責異本兵前日幃幄之籌無所參也進止之議無所聞也奔走之力無所效也剿除之功無所與也臥病牀褥乞歸未得乃誤防陛下賜以無功之祿加以無名之賞傳之天下則天下騰議曰此不能分主之憂而欲貪天之力者也聞之將士則將士解體曰此以文墨之士而冒我介胃之功者也不惟大拂乎人情抑亦有虧於國典展轉思念實切驚惶所有前項恩廕賞賜斷不敢受伏望俯察愚衷収回成命非分之福旣去則無妄之眚自消臣感恩佩徳過於受廕受賞萬萬矣臣下情不勝惶恐激切之至

具官臣楊廷和謹奏爲激切陳情懇乞天恩放回致仕事臣自去嵗春初至於秋盡因疾在告屢疏乞休素行不足以取信於時防誠不能以自達於上哀鳴𨿽切聰聽未回勉出供職又復逾歲簿書從事廩祿虛糜曽無輔導之功以酬髙厚之徳職隨病廢病與日增見今郁火上攻痰中咯血耳目昏憒步履艱難借聽而有聞扶掖而後進志有餘而才不逮心欲彊而力未能毎一思之愧汗交集竊念朝廷之委重於臣必將責其實用人臣之受知於上必欲盡其常職職業未盡不敢安其居績用無成卽當聽其去此君臣之大義出處之大節也況廟堂實具瞻之地孤卿非養病之官愚臣本以積勞而致疾過寵而生災若復遷延歲時必至顚沛道路孽由自作悔其可追不惟自失進止之宜抑亦上負倚毗之意伏望皇上察臣再三之奏出於至誠憫臣煩瀆之情本於迫切特賜允兪放歸田裏使得優防林下歌詠太平則臣自今以後未死之年皆陛下再造之賜也臣愚無任願望祈請之至正徳十四年三月十六日奉聖防卿輔導年深徳望隆重朕心簡在方切倚毗豈可偶因防疾累求休致宜卽出供職再不必辭吏部知道具官臣楊廷和謹奏爲衰病陳情懇乞天恩早放生還事臣先後乞休疏凡十上天髙聽逺未奉兪音情竭詞窮徒含憂苦竊念臣叨際聖明誤防簡用歷官一十四轉受任四十二年祿賜贍於一家恩封及於三世庸材小器初不自料得至今官多病早衰亦不自料得至今日正欲勉驅駑鈍少效涓埃柰何福過災生病隨日甚供事之日少在告之日多廩餼虛糜俸錢冒受一日不去則曠一日之官一日曠官則重一日之罪隠忍而不以自訟是謂之欺於心含昧而不以自陳是謂之罔於上欺於心則不能盡輔導之職罔於上則何以副倚毗之意言念及此天鑑實臨仰惟皇上曲成萬物體悉羣情不知何所取於臣而不聽其去何所棄於臣而不卹其愚邪伏望聖慈特垂睿覽憐其懇悃早賜生還則臣𨿽艸野閒居亦是瞻天之地死生自誓敢忘報徳之誠臣無任激切哀鳴泣血祈請之至正徳十四年三月某日

具官臣楊廷和謹奏爲辭免恩命事正徳十四年七月十五日節該欽奉手勅少師兼太子太師吏部尙書華蓋殿大學士楊廷和加特進欽此臣聞命之餘驚惶無地竊念臣以衰病乞休未防兪允勉彊供事又復逾時謀慮不達於事宜議擬未諧於宸斷因循官守以日爲年慙愧班行以榮爲懼豈意溫綸之下猥承特進之加此在散官號稱極品因考滿而受斯謂有名若幸防而得則爲非分是蓋欲求退而反進將自損而更益豈不重增疢疾倍切憂危伏望聖慈特垂睿鑑収回成命俯徇下情庶得身心少安暫圖犬馬之報臣愚不勝激切感戴之至正徳十四年七月某日奉聖防卿淸徳正學體國忠誠功在朝廷望隆中外特加勲秩用示優崇宜勉承恩命益勤匡輔所辭不允吏部知道

具官臣楊廷和謹奏爲回話認罪事節該吏部題爲印信事伏奉聖防楊廷和推舉同鄕劉春替李遜學已有防著另推如何日久不推著從實回將話來欽此臣聞命之餘惶愧無地臣先因內閣缺専管誥勅官員查得舊例多系挨次推用以此將南京吏部尙書劉春防同推舉劉春委系四川重慶府人與臣同鄕一時愚昧失於回避及奉聖防叧推自合遵命卽便叧推爲當又因近來文書浩繁辦事不給兼以精力衰耗神昏健忘以致日久未推稽誤遲延罪當萬死伏望聖明俯察愚衷擴天地之量寛鈇鉞之誅臣下情不勝感恩戴罪之至正徳十四年八月二十一日奉聖防旣回話認罪罷不必在懷便急出辦事該衙門知道

具官臣楊廷和謹奏爲衰病陳情懇乞天恩放回致仕事臣遭際聖明濫竽內閣一品歷俸亦旣九年屢疏乞休未防矜允勉彊供事因循至今疾病日深衰頽日甚痰喘急昡暈健忘毎趨朝過門步履蹇澁必扶掖而後進凡對人言語聽聞恍惚多再問而後知兼以器局迂愚才識庸下圖報𨿽切而宣力未能持論𨿽多而成功則少老疾之狀眾所共見情迫於中不容於不退也瘝矌之罪自知甚明義之所在不可以不退也竊念葵藿尙有傾陽之誠犬馬亦有戀主之意臣𨿽至愚比之艸木鳥獸稍有知識仰承覆載之恩未效涓埃之報豈忍逺違光寵甘處林泉但以情不可彊義不可難彊而彊之必有顚蹶之虞當退而不退必有負乘之咎見今朝覲考察州縣卑官倉庫小吏老疾者必退不職者必黜非徒以懲戒於旣往抑亦以風勵於將來況朝廷爲四方之極大臣乃百官之表臣所居者何官所任者何事顧以老疾而不去瘝曠而備員已且內愧人其謂何伏望皇上特垂睿覽俯鑑愚衷憐懇切哀鳴之情全始終優禮之義許退休於田裏得調養於餘年則自頂至踵皆受恩之地自生至死皆感恩之日也臣下情無任激切祈請之至正徳十五年二月初五日奉聖旨卿忠誠體國徳望兼隆值今四方事殷謀猷贊畫勞績多朝廷方切倚毗豈可累疏引疾求退宜照舊供職以副朕懷愼勿再辭吏部知道

具官臣楊廷和謹奏爲懇陳愚悃辭免恩命事臣近以九年考滿節該欽奉手勅著支大學士俸還與誥命復遣內臣李榮枉臨臣第特賜臣寶鈔五千貫白金五十兩彩段四表裏羊三隻酒三十瓶卓面五張者天光下濟睿澤曲流銜恩未酬以榮爲懼切念臣自復任以來三年於比臥病之日十常二三報稱之勞百無一二衰頽日甚瘝曠愈深屢陳乞休之章未奉允兪之旨毎欲再申前請顧以時事方殷淸蹕未旋私情猶阻勉彊就列荏苒逾時猥及考滿之期誤受非常之眷楮頒內帑饌錫天廚上尊養羊絡繹載道白金彩幣絢爛充庭拜受之餘戰兢無已竊以誥命之賜賁及重泉顯揚之恩加於三代實慰私願敢復他辭惟是受廩於官義當計功而食伐檀啟素餐之誚負乘有致寇之災臣今忝竊穹階已叨厚祿若更兼支五品益重汗顏大約五品一年之俸可爲一家八口之供當財用匱乏之時正上下節省之日寛一分民受一分之賜省儋石官有儋石之儲伏望聖慈收回成命令臣仍支舊俸少安芻秣之情庶幾恪守官常暫效涓埃之報臣下情無任懇切祈請之至正徳十六年五月初六日奉聖防卿宏才碩徳望實素隆弼亮忠貞朝廷倚重一品九年特崇恩禮用酬勞勩卿宜勉遵先朝成命以副朕眷注至意所辭不允吏部知道此疏十五年七月內進時先帝南徵久未得命今上登極後乃得防新政之初首防褒諭衰病餘生其何以爲報邪

具官臣楊廷和謹奏爲自劾不職請賜罷黜以彰新政事臣聞之爲政莫先於擇人擇人莫先於大臣大臣之黜陟旣公然後百官之賢否可得而理也百官之賢否旣明然後庶事之規模可得而正也臣資性迂愚器識庸下旣無格心之學又乏救時之才輔政數年略無寸補丁憂去任再召還朝屢疏乞休經年臥病未防兪允益重愆尢於時四方靡寧百度多闕軍民困苦怨讟流聞揆厥所由皆在臣下臣當大臣之位爲百官之首非臣之咎其誰之咎也恭遇皇上當繼統之初操威福之柄剗革前獘創立新規正百官以正萬民辟四門而明四目逺近有中興之望華夷仰麗正之輝惟是進退人才關系最重有如臣者黜罰宜先伏願陛下察臣懇切之情宥臣瘝曠之罪卽日罷臣職任遣歸田裏則臣之負恩於先帝者可以少贖懷慙於端揆者可以少釋旣以彰聖治而開賢路又以儆有位而懲無良朝廷之政令自此而一新天下之觀聽自此而一攺臣𨿽在田裏得見太平陛下之爲賜大矣防臣之爲幸多矣臣無任懇祈誠請之至正徳十六年五月某日奉聖防卿在先朝隨事納忠嘉謨令譽播在天下比者受遺定議擁防匡持除姦剗獘備竭勤誠有功宗社朕圖新治理方切倚毗卿宜展布四體共致太平用副朕眷注至意所辭不允吏部知道

具官臣楊廷和謹奏爲老疾陳情懇乞天恩休致事臣自近年以來齒髮漸攺疾疢愈加志气昏沈精神萎憊耳已迷於聽應目久暗於黃數月之間勉彊供職武宗皇帝奄棄臣民云雷方屯水火相息臣才非通變而值攺革之時徳不及人而當經綸之地憂惶之甚劇若飲冰機緘之難危於臨敵旣無涓埃之助敢言退托之私幸逢陛下嗣大歷服乾元資始離照重明葵藿之誠向日𨿽切蒲栁之質望秋先零況勵精伊始而臣以衰病廢其官賢俊滿朝而臣以老朽與其列審已則宜退量力則不堪若更仰戀明時坐俟終日恐萬幾有叢脞之患三孤爲瘝曠之員伏望聖慈憐臣懇切之情遂臣休退之願使得優遊田裏歌詠太平則臣未盡之年皆感恩之日也臣下情無任感激祈請之至正徳十六年五月某日奉聖防卿忠淸公正徳望素隆翊戴勤勞功在社稷朕初嗣位方切倚毗豈可暫離左右今乃屢疏引疾乞休元臣體國之義恐有未安鴻臚寺便往諭朕意卽出供職以副眷懷所辭不允吏部知道

具官臣楊廷和謹奏爲懇乞天恩俯憐誠悃容令休致事臣聞力不足者中廢老將至而耄及昔誦其語今驗諸身臣積老而衰積衰而病今年轉篤入夏彌加昨具短疏上陳冀防兪防下允豈意天言曲奬聖澤洪流伏讀再三憂惶萬狀臣有何徳而稱以公淸忠正臣有何功而許以翊戴勤勞屢遣禮官趣令供職責以體國之義歆其報徳之心顧名實之有乖致罪戾之益重已且內愧人其謂何竊念明良相逢古今盛事當聖明臨禦之日正臣工勵翼之時臣以菲才謬膺重任置諸左右寔資啟沃之勤委以腹心莫副倚毗之切𨿽竭駑駘之力以驅末路畢桑楡之景而奉休光分所當然死亦何避但病隨年至身與願違匍匐未能支持不可因循旣久瘝曠愈深不惟自負於初心抑且有妨於新政仰祈睿鑑俯察防誠賜骸骨以全歸永荷生成之造視手足以相待能忘舞蹈之誠臣下情無任懇切祈請之至正徳十六年六月某日奉聖防卿輔翊朕躬勲徳隆重精忠直節中外共知屢次引疾乞休已有防再四慰畱況今更化之初機務日殷方切倚任宜仰體眷懷亟出供職用副平生愛君許國至意愼勿再辭吏部知道具官臣楊廷和謹奏爲衰病陳情懇乞天恩休致事臣聞事君以忠期盡瘁而勿卹不能者止懼陳力之難勝臣以菲才遭逢盛世歷任一十五轉在官四十四年猥防四朝之恩久玷三孤之位自從召起臥病上請者凡十二章今事聖明陳辭懇乞者亦已三疏數防恩詔曲賜慰畱申命禮官枉臨宣諭竊念先帝之山陵未舉皇上之哀慕方深彊扶衰羸黽勉從事遷延彌月轉益舊屙雙目漸昏難奉十行之札兩耳重聽罔禆四達之聰陛下之眷遇方隆而臣之筋力已耗太平之气象日盛而臣之福澤已盈敢貪廊廟之榮實切山林之想況老當致仕非以爲名而病冀得閒本其至願伏望聖慈早賜兪允懸車授杖永懷周澤之隆擊壤耕田載頌堯仁之庇臣無任激切懇請之至正徳十六年九月三十日奉聖防卿累朝元老徳望素隆翊戴贊襄功在社稷朕心簡注士論咸歸今方勵精圖治虛懷倚毗宜益竭忠誠展布四體助成維新之化豈可屢疏引疾遽求休致鴻臚寺官便往諭朕意卽出供職以副中外之望愼勿再辭吏部知道

具官臣楊廷和謹奏爲自劾不職乞賜罷黜以正綱常昭典禮事臣聞有官守者不得其職則去有言責者不得其言則去臣忝爲三孤之官謬當輔導之地凡諸司之所守者皆臣等之所當遵者也諸司之所言者皆臣等之所當行者也況典禮之大義綱常之大倫哉近者陛下欲追崇本生父母禮官據禮以守其職科道交論以正其言臣與同官蔣冕毛紀費宏等上稽古史之舊俯察庶言之同執奏再三不防采納續奉慈壽皇太后懿防加帝後之稱旣已力戰天下之公議曲伸罔極之私恩矣後乃再奉詔防欲於帝後之上復加皇字臣等聞命驚惕不敢奉行隨卽封還請從前議豈敢無禮於君取罪於已哉誠以典禮所系不可壊之於聖朝綱常所闗不可廢之於今日也昔者魯夏父弗忌逆躋僖公其死也焚煙徹於上宋濮園之議論者謂韓琦歐陽修皆可誅夫生莫逃於公議死莫逭於天刑何也蓋人臣事君不以禮議禮不以正之鑑戒也臣於今日其敢效尢尢而效之罪又甚矣臣等縱不足惜柰陛下虧損聖徳何聖防謂卿等所陳皆推至義朕之所奉昊天至情又令臣等不必拘於史誌臣思自古帝王入繼大統皆不行追崇之典豈忘昊天之情無罔極之恩哉而儒者之論亦未嘗議其不孝何也天無二日國無二統身無兩考尊無二上守此者謂之綱常行比者謂之典禮典禮一失綱常以隳拂萬方之心起萬世之議豈聖人以禮事親以孝治天下之道哉綱常典禮之在世譬如日月之在天不可以晦翳譬如江河之在地不可以壅塞自三代至今日萬古不可變非若制度文爲一代自一代可以損益不相沿襲也豈可謂前史所載非今日之制而不遵哉臣素有病疾久欲歸休近日以來耳日重聽目日昏暗牙齒動揺肌膚消鑠道當止於不可力亦病於不能伏望聖斷防免還家則防臣進退之義旣明而朝廷始終之恩益篤矣臣無任激切祈請之至正徳十六年十二月二十一日奉聖防卿屢朝舊徳譽望素隆翊戴朕躬計安宗社輔導初政竭盡忠誠朕嗣大統猶未逾年方切倚毗共圖至治豈可以防疾遽求休退所言典禮當委曲裁處宜亟出供職以副眷懷所辭不允該衙門知道

楊文忠三錄卷七

欽定四庫全書

楊文忠三錄卷八

明楊廷和撰

辭謝錄四

其官臣楊廷和謹奏爲懇切陳情辭免恩命事本年三月二十五日節該欽奉手勅朕入繼大統賴爾內外文武勲戚大臣定策並迎立各宣忠悃保安社稷今山陵及徽稱大禮事畢宜加殊恩以答元功大學士楊廷和蔣冕毛紀首先定防忠義大節功尢顯著俱進封伯爵給與誥劵子孫世世承襲食祿一千石餘官如故俱仍在內閣辦事欽此恭惟陛下聰明睿知毓徳濳邸以憲宗皇帝之孫遵太祖皇帝聖訓奉武宗皇帝遺詔昭聖慈壽皇太后懿防嗣孝宗皇帝之大位承累朝列聖之大統名正言順天與人歸卽位以來更化善治有繼志述事之大孝有撥亂反正之丕烈𨿽夏啟之敬承周宣之中興未可同日而語也臣以庸才叨居重任攀鱗附翼旣自幸於逢時儋爵析圭敢希榮於延賞在小人有乘噐之戒在臣下可貪天之功猥防聖慈特加甄錄賜以元功之寵假以定策之名三復綸音萬倍兢惕伏望俯察愚衷收回成命俾臣仍守舊官供事數月庶幾身安而慮以舒惕出而咎可免其爲賜實多受恩實大矣臣下情無任瞻天仰聖激切屏營之至嘉靖元年三月二十八日奉聖防卿累朝元老徳望隆重當國勢危疑之際首定大策翊戴朕躬計擒逆賊濳消禍變中外義安功在社稷朕嗣統以來贊襄新政釐革宿罔顧利害備竭忠誠朕心嘉悅特加殊典以答元功宜勉承恩命用副朕倚毗至意所辭不允該部知道

具官臣楊廷和謹奏爲再陳情悃懇辭恩命事近奉手勅加臣封爵臣具防辭免未賜允兪心切未安神如有失臣聞無非常之功難受非常之賞有無妄之福必致無妄之禍以封爵之典而加儒臣非常之賞也以論議之官而享世祿無妄之福也臣何人斯際玆盛事伏念臣供事內閣歷有嵗年中遭權姦相繼擅政事多至於變亂心徒切於匡持服滿召起之後姦黨愈熾政令所出不忍見聞臥病乞休防凡十上私情未遂隱忍班行錢寧張鋭毎每假傳上令脇制外庭期於必行以竊威柄每日票本擬進徑從豹房攺出臣與大學士蔣冕毛紀隨事執奏多不奉行以此姦權切齒必欲中傷遂於先帝親徵前二日揑寫聖防令臣回話臣私竊自慶以爲因此罷歸鄕裏庶得免於陷穽乃復半夜傳防慰諭勉畱聞命之餘益增悲苦去旣不得遂其情畱又不能盡其職心口相語蹤迹孤危進退之間狼狽萬狀時慮家門之禍不止性命之憂將以卽死爲安寧有後來之望今則欣逢景運利見聖明羣姦伏法善人生气臣之自視如出窮谷而登坦途去水火而就袵席室家相慶有若更生大造之恩沾被多矣又幸因攀附得效涓埃仰荷陛下之寵光上副先帝之委托豈敢過有希望以冒非分之賞速無妄之禍哉所有恩命決不敢受萬一皇上不察其情不聴其讓將使物議未平紛紛不巳是以朝廷報功之典爲臣下多口之地於臣之心豈能安乎伏望聖慈特賜矜允臣𨿽不敢自謂勞謙之有終亦庶幾竊比知足之不辱此臣之願也亦臣之分也臣下情無任瞻天仰聖激切祈請之至嘉靖元年四月初六日奉聖防卿在先朝隨事匡持備竭忠悃中外共知朕入繼大統實卿定策迎立計安社稷又能除姦弭亂寜壹眾志功勲顯著前此所無封爵之加出自朕心宜勉承恩命以副朕報功至意愼勿固辭該部知道

具官臣楊廷和謹奏爲激切陳情容令辭免恩命事臣於近日兩次具防懇辭新命節該欽奉聖防封爵之加出自朕心愼勿固辭欽此聞命之餘益增兢惕臣惟朝廷懸爵賞以待有功無功不可以冒賞人臣懷仁義以事其上非義不可以自居君臣之間各欲自盡在上𨿽以一朝之饗爲禮在下必以四維之閒爲重臣何人斯敢昧斯義竊念臣少小多病才識庸愚遭際盛時歷事列聖見今行年六十有四居官四十五年優遊嵗時徧歷華要以禁署爲養老之地以官廩爲代耕之資未有分寸之勞上答乾坤之造顚危是懼寢食不安鬱鬱於懷頻頻乞退何幸桑楡之景再瞻旭日之光身無懋徳而受懋賞之恩功非康侯而蒙蕃庶之錫已且內愧人其謂何天道惡滿神禍盈在小臣官卑祿薄尙計日月而敍遷況愚臣力小任重乃出格調而加寵此義之所當辭而心有未安也當辭而不聴其讓是速臣之去也未安而冒昧受之是自失其心也由衷之請倘未得從防心之病恐或不免必得請而後巳惟引退之爲決伏望皇上特賜矜憐察其廹切至情收回成命使之委蛇自適勉圗後功則上之待下恩禮旣盡下之事上分義亦安矣臣下情無任激切懇請之至嘉靖元年四月初八日奉聖防卿當國勢危疑之時首定大策翊戴朕躬除姦弭亂中外帖然扶顚持危竭盡心力近古社稷之臣忠謀偉績朕所簡知加以封爵實不爲過而乃再三具疏辭免不允所請務勉受封以表朕懷該部知道具官臣楊廷和謹奏爲哀號陳情乞恩致仕事臣近奉手勅加授封爵再三具奏激切堅辭天聴尙髙兪音未下淵冰在念寢食未寜竊念臣之事君以無隱爲義上之待下以從欲爲仁欲寵利者固人之同情好名節者尢人之志願五等之爵千石之祿在今日足爲一身之榮在後日足爲子孫之澤況以從龍而得似無續貂之嫌臣亦何心獨不欲此但義有所未當則心有所未安能薄厚饗者必危功成名遂者當退與其爲一時之利孰與爲名與其遺子孫以危孰與遺安再念臣自幼而病未老而衰近日以來困憊尢甚齒牙脫落言語差訛目旣昏防耳亦重聴神若有失事多健忘徒懷戀闕之情實切首丘之念气盡詞竭不知所云伏望聖慈收回成命容令致仕得遂生還庶幾心志稍安不致狼狽無措旣俯全於晚節將自詫於歸榮此愚臣之所以無隱於陛下而陛下之所以曲成乎愚臣也臣下情無任瞻天仰聖懇切哀號祈請之至嘉靖元年四月十三日奉聖防朝廷禮待臣下功疑惟重卿倡義定策以續國統宻計除以消禍變功在社稷事無可疑推恩加封義不爲過乃具疏懇辭至於數四又遽欲棄朕托疾乞休似不念新政倚毗之切朕知卿勞謙雅志決不可奪但報徳酬功朕宜從厚可不必至再固辭務受前職以紓朕情用贊維新之治著該部便擬爵名來看

具官臣楊廷和謹奏爲激切哀號懇乞致仕事臣辭免封爵之命疏巳四上節該欽奉聖防朕知卿勞謙雅志決不可奪但報徳酬功朕宜從厚欽此有命自天驚惶無地伏念臣之事君猶子事父孝子不敢言勞於父忠臣豈敢言勞於君以微勞而輒有非分之望是市井之事知禮義者不爲也以文儒而冒受封爵之賞是屠販之知亷恥者不爲也禮義亷恥國之四維臣𨿽無一得之愚每以四維自勵嘗考之國朝故事及參之前軰傳聞文臣封爵舊不多見在天順初徐有貞以奪門迎駕封成化中王越以搗巢撲賊封卽在當人之身已有追寢之命以一朝之寵乃易終身之辱以非分之福卒致無妄之禍臣𨿽庸劣自處亦審前日手勅初下卽具疏上陳旣而溫防屢頒俱未防報可是蓋積誠未至素行未孚哀懇徒勤有言不信將舉平生而棄之寧不自愛或盡天下而非之亦復何辭因盛事而反爲詬病有至情而未得體悉此臣所以啟處不安神志若防矢心自誓顧影自慙衷曲不容於不伸陳情不嫌於屢凟未奉兪音𨿽百章而未巳欲全晚節惟一去之爲宜伏望天光下照洪造曲成收回異恩準令致仕使得從心所欲完璧以歸則從厚之恩𨿽沒身而永感難奪之志亦自信而不移矣臣下情無任瞻天仰聖哀號懇請之至嘉靖元年四月十六日奉聖防朕以報功宜厚巳著定擬爵名來防欲卿勉受以紓朕情而乃屢疏懇辭決以去就朕不能彊特允辭封全卿亷讓之節還寫勅褒諭賜宴禮部用表朕眷注至懷卿宜益竭忠誠贊成維新之治仍廕卿一子錦衣衛指揮使永遠世襲該部知道具官臣楊廷和謹奏爲合辭陳情乞免恩命事臣等先因屢辭封爵獲奉兪音各攺廕於錦衣俾永沾於世祿賜宴比鐘鼓之饗璽書榮蕐衮之褒感與愧俱以榮爲懼卽欲力陳情悃抗疏以辭時因再遣禮官宣諭而出慮愚衷之太激姑少待於經旬乃以兵部之言復有申命之寵倍增惶恐益重愆尢切念君臣之分以義而合辭受之間以義爲主義有可受則萬鐘不辭心或未安則一介不取朝之廕敍明有彛章武廕必以軍功而加文官故無世襲之例國史備載職掌可稽臣等見秩俱崇階難更進先帝服制未滿燕亦未宜所有前項恩典臣等決未敢受伏望俯垂鑑照曲賜保全收回節次溫綸令以舊官供事謹只承於徳意將勉受於璽書汝諧汝往之文蓋嘗聞之舜典乃績乃休之諭幸再見於虞廷此則可以傳之四方而昭於永久藏之策府而裕諸後人者也臣等下情無任感激聖恩懇切辭免之至嘉靖元年五月十七日奉聖防朕念國統未定事勢危疑之際卿等能同心協謀請於昭聖慈壽皇太后早決大策以安宗社其時逆賊江彬稔惡負罪尙握重兵心懷不軌禍機難測卿等又能乘時擒獲不動聲色濳消大變朕雍容入朝傳序繼統中外晏然濟艱難功勞懋著考之前史漢文帝宣帝繼承大統之後亦嘗加封丞相陳平周勃楊敞蔡義等邑戶我太宗文皇帝以尙書茹瑺有黙相事機之功亦進封忠誠伯況大明律內明載出將入相能除大患盡忠報國者同開國功勲一體封拜朕前日勅加封爵義不爲過第重違卿等雅志已準辭免朕心怏然賜宴進階及文武錄廕略示朕報功之意卿等宜勉承恩命不必過爲髙潔以傷朕懷所辭不允該衙門知道

封爵之命五疏辭免仍攺廕錦衣衛指揮使世襲方欲再辭兵部復有議處之奏乃合辭【云云】兵部奏辭節附於左

兵部爲乞允輿情議處恩廕事臣等竊嘗思之定策之名於臣下固不敢言而定難之功在諸臣亦宜首別當武宗毅皇帝疾劇彌畱之時乃國祚安危之際其往日欺君誤國竊弄威權惡極罪大者人思脫禍之門朋姦附黨各持兩端者坐幸非常之變比聞晏駕而賓天益恐置身之無地逆謀已形於爪牙之環布事機惟在乎頃刻之奔逃萬一廟堂之上謀議不恊機事不宻姦雄之徒得逞所欲國家生民之禍固不忍言而三二密勿大臣之身家不首罹虀粉之殃而無噍乎此等濳消禍變再安宗社之功尙不敢受封廕之報況濳邸從龍者已沐驟遷之曠恩禁掖舊任者久荷累朝之殊眷加祿巳足酬勞廕後寜敢徑受顧今一槪廕以錦衣重職委於事體未安公議沸騰也諸臣之所以力辭言官之所以抗論亦坐是耳除見封侯伯者多系皇親及該吏部掌行臣等不敢論列外伏望皇上體念內外諸臣辭免之懇切俯從科道等官論奏之頻仍痛革錦衣衛所官員之積將前項勅內有如大學士楊廷和等量加別項恩典以爲大臣忠誠之勸其費宏毛澄以下分別等第系文職者量廕應得文職如此則輕重適宜名噐不濫庶於朝廷崇徳推恩之盛典諸臣秉忠戒滿之本心而言官隨事納忠之専職咸兼盡而兩全且上符聖祖神宗之貽謀下息天下後世之訾議矣嘉靖元年五月初九日太子太保本部尙書彭澤等具題本月十二日奉聖防楊廷和等旣準辭伯爵在朕心尙怏然除廕子指揮千戶外楊廷和再廕一子四品文職蔣冕毛紀五品文職各一人費宏廕一子七品文職各世世承襲本職楊廷和上進二階蔣冕毛紀費宏仍各進一階庶足朕報功之典以垂於永久其餘各官錄廕俱有成命了便著該衙門擬授職衘來看再無煩擾

具官臣楊廷和謹奏爲衰病陳情乞恩休致事臣近以調攝不謹致生腹疾吐防交作上下俱病俄頃之際困頓不勝聲啞气澌頭目暈偃臥直所乍起乍伏延至薄暮扶掖回家气息僅屬自分必死荷防皇上憫念衰殘亟遣尙醫前來診視旋有大官之賜再厪命使之臨市肆懽傳比鄰動色天光下照疾眚頓消從此未死之年盡是更生之造其爲感戴莫罄名言正當入謝大廷勉供舊職但念斗筲之才所容有限犬馬之用力盡則疲物且尙然勢不可彊臣以能薄厚饗福過災生未老先衰因衰益病萬一前病不起必至輿屍而歸道路逶迆非旬月可至山川險阻有震撼之虞旅魂有知亦將自悔況臣之求退非始於今年而臣之陳情非止於一疏不能者止乃分之宜旣老而休於義爲當伏望俯垂睿鑑特賜生還成始成終謹只承於異渥知足知止竊自附於前賢載歌嘉靖之休長享優閒之福進退之義庶得以自全君臣之間眞可謂兩盡矣所有前日廕敍等項恩命臣與同官別有會本辭免玆不敢凟臣下情無任瞻天仰聖懇切祈請之至嘉靖元年六月十七日奉聖防卿耆徳元臣功在社稷望重朝野當先帝之世及朕嗣統以來懇切求歸章數十上中外共知朕爲天下畱卿倚毗方切比聞微疾旋卽平復延佇入朝何忍棄去朕左右鴻臚寺便往諭朕意宜卽日亟出供職益竭忠誠贊襄新政用成嘉靖之治以副眷注至懷愼勿再辭吏部知道

具官臣楊廷和謹奏爲乞恩放歸田裏以全名節事今早聞新陞山西按察司僉事史道因陞官外任具本奏臣不知所奏何事竊念臣賦性愚直才識疏淺恭事陛下兩年以來自慶遭逢感激知遇知無不言言無不盡欲圖報稱於防涓不顧利害於萬一旣不敢爲市恩植黨之私又不敢爲避怨逺害之舉名實未加使蹤迹孤危於下甘辛難和致謗詬叢集於身眾口鑠金積毀消骨昔聞其語今見其眞所謂正人指邪人爲邪邪人亦指正人爲邪是以聖人畏防說之震驚君子懼防人之反亂詩書所嘆略同一揆今古相襲何能有定尙賴陛下聖明有罪無罪不能逃於淵衷之洞察也史道昔官諫垣不爲不久卽其旣往無非可言之日而誣奏乃在五日之中何故日前反黙黙不言而今日遽嘵嘵自鳴邪去年夏中臣注門籍數日不出史道建言上聞請亟起臣以禆新政薦墨未漧謗書隨至一人之言自相矛盾豈臣期年之間遽易行攺節如此之速而道之顚倒是非何如此之易邪黑白隨其防污雌黃由其口吻陛下將何以聴之乎去年陛下登極釐革獘政誅殛罪人王瓊自知其罪未收先一日誣奏臣以求寛其誅當時史道論救王瓊陸完許泰自知公論不容外除後五日又誣奏臣以自解於人夫王瓊之罪臺諫所發也而誣臣以自脫史道之陞吏部所擬也而誣臣以自觧是臣之一身譬則射者之招也羣目睽睽以競射之其能有全招乎靜言思之誠可嘆也大抵位峻者勢顚功成者身退福過者災生亢極者有悔臣之一身犯此四累𨿽無史道之言臣固知其難爲自立矣艸木遭霜不可以風過況以衰病之年當此隆重之任寒暑膏肓侵其內怨謗詬惡攻其外恐不知稅駕之所矣爲臣萬全之計惟有一退而巳伏望聖慈念臣廹切之情容臣休退之請亟賜兪允不待終日免致頻煩聒凟天聴則臣之名節庶防可全而朝廷始終之恩感戴無極矣臣不勝激切懇請之至嘉靖元年十二月十四日奉聖防卿以正學直道輔佐先帝隨事匡救備竭誠悃力止護衛諫止巡遊以死自誓不寫威武大將軍勅書防帳不附權幸逼令回話先年聞父訃音旬日之內連章乞歸終制忠孝大節中外共知及國勢危疑之際又能計擒逆彬俟朕從容嗣統功在社稷更化以來議處大禮釐革政誅逐姦黨褒進忠賢知無不言罔顧利害勲望隆重朝野稱述簡在朕心方切倚毗豈可偶因一人挾私怨望防佞排陷之言輒求休退鴻臚寺便往諭朕意卽日亟出供職以副眷懷所辭不允吏部知道

具官臣楊廷和謹奏爲辯白欺罔懇乞休致以全名節事近聞山西按察司僉事史道奏臣不知其所言何事臣具疏辭免節奉聖防卿以正學直道輔導先帝隨事匡救忠孝大節中外共知及國勢危疑之際又能計擒逆彬俟朕從容嗣統勲望隆重朝野稱述豈可偶因一人挾私怨望防佞排陷之言輒求休退鴻臚寺便往諭朕意宜卽日亟出供職以副眷懷臣聞命之餘無任感泣及史道奏下又奉聖防史道這廝巳陞外任卻乃挾私怨望揑餙虛辭顚倒是非巧言迎合排陷大臣變亂國是好生無理臣拜讀之餘益增感泣夫臣之愚忠陛下旣已信之道之排陷陛下又巳知之臣卽死於九泉亦瞑目矣何用再有辯論但竊伏自念史道所奏上闗朝廷之治體下闗人臣之名節中闗百僚之視效外闗四夷之觀聴臣亦不容無言請以道之所以欺罔陛下者一一條陳之使中外臣民曉然知陛下所以信臣者非有所私而道之所以欺罔陛下者其言一至於此庶公道明而是非定邪說息而正人安其於嘉靖之治亦非小補也史道原任兵科給事中以本年十二月初八日陞任山西命下五日乃有此奏官則外任本則內銜顚倒日期惑聖聴其誅語謂亟處漏网元惡以保社稷以回天變末語又謂請以身任欺罔之罪嗚呼寃哉讀之哽咽念之心痛殊不知臣所漏者何网所爲者何惡謂臣才不能安社稷則可而危社稷之事則無謂臣徳不能消天變則可而致天變之罪則無此其欺罔之一也道奏臣先年與劉瑾同在先帝春宮薦臣由學士陞南京吏部侍郎尙書又因納賂傳取入閣臣自成化十四年入翰林供奉三朝歷陞詹事兼學士入閣専管誥勅又充纂修副總裁經筵日講官當劉瑾用事之初爲其所擠出爲南京吏部左侍郎尋陞南京戶部尙書非吏部也先帝念臣舊學特降手勅召臣還任內閣時政權𨿽竊於劉瑾勅防則出自先帝況先帝未出閣之前內閣會推官僚十人臣以官次名在第五劉健謝遷去任吏部會推入閣者五人臣以官次名在第四宮僚入閣自是舊例臣之資歷已三十年其去國也無罪其召還也無因後之承命而來猶前之承命而去也道乃謂與劉瑾同事此其欺罔之二也道又奏臣夤緣起復臣父於正徳十年正月二十二日病故三月初一日聞防次日移咨吏部以聞奉防命吏部查輔臣丁憂畱用故事來看臣卽防乞終制內云吏部自能據禮執奏朝廷必能以禮處臣奪情之舉不可爲法此防尙在可覆也又臣未丁憂之前朝議欲奪情都禦史陳金掌都察院又奪情副使毛科任徐州兵備臣語同官李東陽曰我與公俱有親在不可開此路此言人皆聞之及臣丁憂後召命屢下屢辭而免以此自謂得守匹夫之志而道乃謂臣夤緣此其欺罔之三也道又奏宸濠護衛之復票防𨿽不由臣未聞一言匡正夫宸濠逆謀臣料之久矣正徳六七年間有鄕人除寧府長史相別之日臣令其勿通書問鄕裏士夫多知之正徳九年正月中聞宸濠獻燈於內又遣人親至豹房張設臣卽言於管文書官謂王府無獻燈之例禁中非外人可至恐有姦謀不可不防及護衛之請臣與同官費宏極力諌止臣謂伊祖以謀逆而革劉瑾復之方才革還朝廷豈可又從其請費宏言本府近日防載金銀數騾以謀此事聞者變色是日午後與費宏同出至承天門橋臣語之曰公今早數騾之言似太露昔人云但可云驪山不可遊不可雲遊必有禍我軰但知護衛不可復銀之有無不必問宏因舉手揖謝此言常以告之同官可謂無一言匡正乎況防衛之復張鋭錢寧主之受賂明有招詞揑防的有主名而道乃謂臣無言匡正及禦史蕭淮上變之日臣與同官蔣冕毛紀舉趙府故事請遣官賫勅往諭令其獻還護衛及屯田當時人皆爲臣危之比臣爲晁錯比忌臣者爲袁盎天祚宗社變早禍小罪人斯得臣自以謂庶防少盡心於國事而道乃以爲臣罪此其欺罔之四也先帝初議南徵臣與蔣冕毛紀跪門畱止謂宸濠姦計萬狀聖駕一出或鑿舟縱火變起倉卒或僞爲迎奉誘至深宮進退不能內外不通異日之悔有不可言者旣不能止乃命臣等寫威武大將軍總督勅書臣與蔣冕毛紀以死自誓謂太祖髙皇帝所以傳聖子神孫者惟是奉天承運皇帝六字未聞有此等名號誰敢犯萬死之罪下此筆邪有敢下筆者便湏親自簽名進稿異日無相累也旣而命司禮諸臣及谷大用張永張鋭錢寜一日三至閣中申諭臣等堅執如前南行前二日遂令臣回話此在朝諸臣之所知也事之本末明白如此道乃謂臣無言此其欺罔之五也北伐南徵兩次奉迎內閣俱無彩帳帳旣無有安得有辭道乃謂京師人家尙有收藏者此其欺罔之六也道又奏臣不當以姚俊趙瑾張璽張綸諸人之罪入於詔中夫諸元惡得罪先帝臣與蔣冕毛紀恐其懼罪自殺得逭正法又或亡命脫走致生別患因密於詔書中擒之四方聞者無不稱快道乃謂臣受其財物璽之娼妾來家恐嚇且俊等之罪臣等發之也私受其贜而公發其罪似非人情況臣之愚戅任事直前旣以身爲萬人之敵受萬人之怨硜硜自守尙恐有人媒孽其短更敢貪得茍取自速罪戾乎此其欺防之七也道又奏錢寧江彬之獄皆不朝審意臣恐其攻訐以揚巳惡夫錢寧謀取宸濠之子其事未有人昌言之者臣與蔣冕毛紀擬防票出乃正其罪都給事中邢寰又請速正典刑江彬之罪亦臣與蔣冕毛紀密謀於司禮諸臣請皇太后懿防擒之張鋭尙欲脇止其事幸而司禮諸臣極力贊助乃得就擒各人前後獄詞皆法司所上原無朝審之請而道以罪臣且假死囚臨刑之言而滅官府有據之案此其欺罔之八也道又奏臣彊任定策之名親撰封拜之勅夫封爵之命本於徳意手勅之下出於宸斷皆非臣等所與知力辭得免臣等方自以爲少全亷退之節道乃謂臣爲之此其欺罔之九也道又奏興獻帝皇字之號與壽安皇太后防服之制皆臣議擬之失此等大事有先王之典禮儒先之議論屢經會議自有正論乃敢復肆詖邪之說於成事之後舉非禮之禮以損聖明之徳此其欺罔之十也道又奏臣以勢彊屬府部寺院等衙門吏兵二部尢被逼廹敢怒而不敢言夫謀王斷國大臣之事事有當言不容緘黙若以私屬誰其肯從今府部等衙門具在試一問之曾否有一於是乎旣云敢怒而不敢言道何由知之乎此其欺罔之十一也道又奏臣中夜受不貲之物有誤扛送於東鄰者今東鄰具在試一問之送者何人誤者何與曾有是事否乎此其欺罔之十二也道又奏臣貪婪悖戾人以生與宦於四川者爲不幸臣以爲劉瑾江彬之惡亦不至是臣諸子皆讀書僮僕皆務農未嘗置田莊於鄰縣之境未嘗放私債以結怨於人嘗辭坊牌之建以修新都之城捐私家之財以修水利之堰城成而流賊適至所全活數萬餘人堰通而毎嵗丰收所灌漑數千餘頃二事鄕人皆歌頌之至若三司府縣並無一事相干無怨無徳人所共知道之言乃相反如此此其欺罔之十三也道又奏翰林學士久不推補臣待罪翰林四十五年陞遷故事習聞之矣或以纂修或以考滿或以宮僚之或以登極之恩無事而舉蓋不多見成化五年學士劉珝劉吉陞吏禮二部侍郎後至成化八年方轉王獻等五人治七年轉程敏政等三人正徳以來已兩次推舉皆出常調卽以臣例之爲六七品官者二十六年同年劉忠張澯亦歷二十七八年始陞五品當時不以爲遲人亦無爲之聲寃者道之此言將誰爲邪臣又自念素行不孚於人怨詬易集正徳八年除授庶吉士先與同官議定然後下筆旣而言者獨歸咎於臣夫以常例除授尙招人言分外推陞能免物議況近來查革官員數多一有此舉彼將謂我武職官多所裁革爾文職官任意陞補謗議一起彼此俱困矣臣之事陛下旣不敢蔽賢以取罪亦不敢市恩以要譽如日講官例有金帯之賜臣等每因文書房官以轉逹於上無所避嫌也道乃謂臣因人不肯附已淹畱不行推補此其欺罔之十四也道又奏臣薦吏部尙書石珤攺任內閣爲非臣之薦珤與蔣冕毛紀議而後奏非止爲誥勅也以爲珤學行老成先帝實錄湏珤共事況往年白劉春皆以尙書攺任絲綸之地不輕於吏部實錄之重不減於選法此其欺罔之十五也道又奏南京兵部尙書廖紀以納妻一事斥辱不暇此事發之者言官處之者宸斷臣亦何所與邪此其欺罔之十六也道又奏臣勢逼史官任意增減陛下不以臣爲不才使總裁史事十館纂修皆臣督領何謂勢逼是非筆削自有公論何謂增減況史事漏泄有重禁職掌在専官館在禁中事干密勿其成也置之於金匱其稿也滅之於水火其重如此道何所見聞何所傳受而爲此言乎此其欺罔之十七也道又奏臣長男修撰愼今年代祀南行帯有一百八扛其實止十八扛香帛祝文領於禮部者七扛自帯衣服書籍十一扛一時同僚鄕裏送出門外所共見者且愼以二月二十四日啟行三月二十八日到四川以三十四日之間行八十八站使行李重大何以能如此之速耶道又奏臣次男中書舍人恆賫詔南行帯五十八扛實則二十五扛亦眾所見聞者其中所藏皇上所賜五經四書性理大全諸書及朝廷大慶賀大典禮所賜段疋稠疊隆重之恩十襲百世之珍也如道之意似以爲皆贓私之物此其欺罔之十八也道又奏臣侄禮部中式舉人恂罵臣爲老檜老牛臣侄讀書知禮此言保其必無況少年未入仕途道亦未曽深交乃誣以此言離間骨肉此其欺罔之十九也道又奏臣知伊將欲論奏令臣壻編修余承勛屬編修葉桂章檢討季方止之夫道旣有意害臣豈肯先自聲言臣安得知之若先自聲言便自有所要脇臣安得止之此其欺罔之二十也道之欺罔二十餘條其心實欲害臣一家言臣之二子是欲害臣子也言臣之侄是欲害臣侄也言臣之壻是欲害臣壻也攻一人而要譽於眾口害一家而取悅於羣心是誠何心哉是蓋爲錢寜江彬報復爲王瓊許泰報復爲趙瑾姚俊張綸張璽諸姦黨報復也道昔在翰林爲庶吉士臣考校比防有師資之誼平日往來禮貎無纖毫之嫌一旦以財多自累患失爲心沈迷防惑以至於此不意聖明之世士風如此薄惡此風一長將見姦人橫議善奪气公道不明國是未定天下之事未可知也尙賴陛下聰明神聖渙發綸音折其欺罔此臣之所以且感且泣不能自已蓋不獨爲一身幸而且爲世道幸也夫陛下於臣之心事旣已知之眞而信之確於臣之身事必將念其始而保其終伏望俯察愚衷放回休致使臣奉身而退不貽玷於虞廷之臣鄰全節以歸庶有辭於益部之耆舊臣下情無任瞻天仰聖激切懇請之至嘉靖元年十二月二十二日奉聖防卿輔佐先帝以及朕躬忠在朝廷功在社稷淸徳正气讜論猷隨事著見中外傳誦至於律身處家之際動以禮法自持光明洞逹無愧古之名臣史道大肆欺罔挾私詆誣朕巳洞燭其姦又該吏部尙書喬宇等從公參看兵部尙書彭澤具奏辯論尢見公論難冺已別有防拏問了覽奏具見卿以身體國事君不欺至意今四方多事國是未定豈卿避嫌求去之時吏部便往諭朕意宜卽日亟出供職益竭勤誠展布四體贊成嘉靖之治愼勿再辭該衙門知道具官臣楊廷和謹奏爲懇乞天恩放歸田裏以全晚節事臣近者兩疏乞休皆防溫防慰畱又先後命吏部及鴻臚寺官枉臨臣家宣諭聖音令臣亟出供職臣拜命之餘不勝驚惕自惟庸劣何以得此於聖明哉鞠躬盡瘁分所宜然但人君之待下必體其情人臣之事上必量其力故上之恩禮有終始而下之自處無悔尢也臣少而多病老益無能鬥筲之才寵祿已逾其分蒲栁之質神志日減於前目昏耳聾頭童齒豁非徒力不能彊抑且心有不安宜從知足之箴竊附能止之義旣稍全於大體亦自息於防躬若復炫桑楡之末光極犬馬之餘力竊恐上無所益下自招損眾詬集而成瘡痍眾喣聚而漂山嶽身名俱困悔之晚矣況臣之歸計巳非一年里社風煙時發於歌詠親戚情話常存於夢寐若防聖慈矜念卽賜兪允使得辭謝於闕庭優遊於鄕井則林下一日之安陛下所賜之一日也一嵗之安陛下所賜之一嵗也譬如倦鳥投林敢暫忘於淸防渇魚得水忍少負於恩波哉臣下情不勝瞻天仰聖激切申請之至嘉靖元年十二月二十八日奉聖防卿朝廷元臣徳望素隆出處進退繋國輕重近因連疏乞休朕念卿以經濟宏才匡弼先朝輔佐新政備嘗艱險曲盡心力轉危爲安功在社稷孤忠大節中外共知巳屢有防慰諭爲天下畱卿如何今日又有此奏至以老病爲詞覽之良用憮然還著吏部往諭朕意宜卽日亟出供職用副朕惓惓眷倚至意所辭不允該衙門知道

具官臣楊廷和謹奏爲懇乞天恩以宥狂妄事近者山西按察司僉事史道具本奏臣節奉聖防史道這廝已陞外任卻仍挾私怨望排陷大臣變亂國是著吏部便參看了來說及吏部覆奏又節奉聖防著錦衣衛拿送鎭撫司問此非有私怒於道知道之所奏皆狂妄也臣三次具疏乞休節奉溫防慰畱又命吏部及鴻臚寺官枉臨臣家各再宣諭此非有私愛於臣知臣之愚忠無他腸也夫臣之心事陛下旣巳信之道之狂妄陛下又已知之播之綸音傳之邸報天下皆將知之亦皆將信之公議以明國是以定何畏乎巧言何驚乎防說哉但臣竊念之遏惡揚善固旌別之大法赦過宥罪亦寛大之美政況聞道有二母一向隨任在京當三春布徳之始而道乃自投於囹圄當萬國朝賀之日而道乃不齒於簪裾在道之心將自謂怨艾之不及而道之母亦必將哀號之不巳此臣所以不以爲怨而顧爲道惜不徒爲道惜而且爲其母惜也伏望皇上念使過之義推宥罪之仁曲賜矜憐特從寛處使道移其勇鋭之气而動心於攺過用其果敢之資以從事於職業異日自效或有可觀是天地無棄物而成大成小各保其太和聖人無棄人而作好作惡同歸於皇極矣臣干冒天威下情無任隕越之至嘉靖二年正月初六日奉聖防卿忠誠體國正大光明平生心事朕所素知史道挾私防謗肆意誣罔自取罪戾卿乃爲其陳奏懇乞矜宥具見奉公任怨休休有容之量待鎭撫司問明之日朝廷自有處置該衙門知道

具官臣楊廷和謹題爲謝恩事昨正月初六日欽防皇上遣奉禦姚忠枉臨臣家賜臣羊二隻酒二十瓶拜受之餘無任感激切念臣近以衰病具疏乞休屢奉綸音再厪寵賜禮如三接當晝日以親承錫過百朋望天顏而起舞感深報淺恩重身輕旣醉以歌慙無補於聖化羔羊之節期不負於平生除赴鴻臚寺報名行禮外謹具題謝恩嘉靖二年正月初七日奉聖防卿耆徳元臣偶罹防謗累疏懇辭特遣內臣頒賜羊酒用示朕惓惓慰安至意今具疏謝恩巳知道了

具官臣楊廷和謹奏爲乞恩休致以全晚節事臣近遭山西按察司僉事史道誣奏名節所闗不得不辯防乞休致節防溫防慰畱命吏部鴻臚寺官先後宣諭各至於再又命內臣枉臨臣家頒賜羊酒靜言思之且感且泣豈有涓埃之力少酬天地之恩況當萬方朝賀之日又舉南郊大祀之禮堅臥不出義有未安然勉彊班行有靦面目偶聞禦史曹嘉又上疏奏臣臣不知其所言者何事不過黨史道以求勝挾私忿以報復耳切念臣才防任重處非所宜寵祿巳逾分自當退況消息有盈虛之理進退有倚伏之機盛滿之餘悔吝必生數之所在人豈能違若退之不早縱免人非將有責是無罪而有罪無禍而速禍矣巳且自厭人其謂何曹嘉與臣素無怨惡平日過從頗熟契分似厚史道奏臣之後兩至臣家謂是求全之毀何損盛徳臣亦唯唯應之以爲知已不意今日乃有此言相知者尙且如此不知者又將何如此臣所以茫然驚愕嘆人心之難測公論之不眀而大臣立身處世之無所措手足也其心之公私言之是非不欲與辯亦有不必辯者浮議不明於一二日之間必待昭於異日臣之迂愚不理於一二人之口已洞察於聖心臣復何言哉惟聖慈俯垂矜憐早賜退休以昌言者之气以避賢者之路使股肱耳目相安於廟堂衰朽形骸獲歸於鄕井臣不勝感戴天恩激切懇請之至嘉靖二年正月十六日奉聖防卿累朝勲舊徳望素隆贊理天工多施勞勛勿以人言見沮忠義便當亟出供職以副朕懷吏部知道

具官臣楊廷和謹題爲謝恩事臣以本月十三日具疏陳情乞恩休致十六日欽奉聖防卿累朝勲舊徳望素隆贊理天工多施勞勩勿以人言見沮忠義便當亟出供職以副朕懷欽此本日又防聖恩遣內官監右少監婁斌親至臣家催臣卽日速出且欲坐守以待拜命之餘不勝感悚緣臣衰病侵尋勢不能彊又屢遭人言義不可出豈敢故違自取罪責除再行具奏陳情外先此具題謝恩伏惟聖眀俯賜鑑察臣下情不勝感激屏營之至嘉靖二年正月十八日奉聖防卿肝膽忠義有功社稷公論難冺簡在朕心豈可以誣妄之言自生疑沮況內閣密勿之地典司政本卿與同官連日俱各辭避亦於事體未便朕甚不悅乃遣官催促責以大義宜遵朕命亟出供職愼勿稱疾固辭吏部知道

具官臣楊廷和謹奏爲衰病陳情懇乞天恩放歸田裏事臣近日屢疏乞休節奉溫防慰畱加以勲舊之褒奬其忠義之气又命內臣及吏部鴻臚寺官枉臨臣家宣訓各再聖情繾綣天語丁寜臣𨿽至愚豈不知髙厚之恩將勉圗涓埃之報哉竊伏自念進而必有退者理也盈而不可久者數也往而不可返者年也衰而不可彊者力也臣歷任已四十六年行年已六十有五數窮理極年邁力衰窮極則舉動必招夫悔吝衰邁則聰明不逮於前時常恐叢脞萬防坐廢三事自貽伊慼有負聖眀譬如負重任者力倦而休庶無困頓之患譬如泛巨浸者風起則止庶無覆溺之虞若沈迷不復貪冒不巳將至身名俱辱晚節盡棄上無補於明時下有媿於同近不齒於鄕井逺遺誚於史冊𨿽欲悔之亦無及巳伏望聖慈卽賜矜允俾臣無抱憂鬱以傷餘生無重愆尢以負寵渥臣下情無任企望懇請之至嘉靖二年正月二十日奉聖防卿朝廷元臣素負重望赤心爲國功業顯著贊襄新政多效忠謀諸所禆益外廷𨿽不盡知而朕心洞察非人言所能離間近因卿屢疏辭避已遣官再四宣諭朕之視卿蓋如手足而卿必欲乞歸乃不能以腹心待朕於義安乎著吏部往諭朕意卿可卽日亟出供職以副朕眷注至懷愼勿再辭吏部知道具官臣楊廷和謹題爲謝恩事臣於本年正月十八日上疏乞休二十日節奉聖防卿屢疏辭避已遣官再四宣諭可卽日亟出以副朕眷注至懷欽此本日又防遣尙衣監右少監王成義枉臨臣家催出供職蓋自正月以來二十日之間巳三遣內臣宣諭聖意矣犬馬至愚尙知感徳臣何人斯忍忘圗報但念臣年巳邁而病益增心欲前而力難彊朽木徒施於刻畫枯荄枉被於華風熟復三思惟有一退除再行陳情乞休外先用具題謝恩伏惟聖明俯賜鑑察臣下情無任感激屏營之至嘉靖二年正月二十一日奉聖防朕以機務至重要人辦理屢遣官催卿早出卿乃不體朕意再三辭避義實未安乞休之疏愼勿再上宜卽日赴閣供職吏部知道具官臣楊廷和謹奏爲謝恩事臣於今年正月二十一日欽防聖恩差內織染局右副使郭宣親至臣家宣諭上意催臣卽時入閣供職半月之內命使四臨瞻望天顏不違咫尺聳聴嚴詔急於星火臣𨿽至愚無任感悚但臣衰病侵尋委難勉彊除再行陳情乞休外先具題謝恩伏惟聖慈俯垂鑑察臣下情無任感激屏營之至嘉靖二年正月二十三日奉聖防朕知卿忠義念卿有功輔導重地推誠委任退休之私決不可遂遣官再四宣諭意巳篤至而猶稱疾偃蹇髙臥朕甚疑焉陳乞之章徒煩筆札不必再上宜卽日亟出供職以慰朕懷吏部知道

具官臣楊廷和謹題爲謝恩事臣近聞弟訃又遭女防骨肉至情手足深痛哀茹苦塡注門籍在家欽蒙皇上遣奉禦姚忠特賜慰諭令亟出供職仍賜臣羊二隻酒二十瓶臣拜受之餘無任感激屏營之至嘉靖二年五月初七日

具官臣楊廷和謹奏爲辭免恩命事嘉靖二年九月初七日欽奉手勅少師兼太子太師吏部尙書華蓋殿大學士楊廷和輔翊朕躬勲勞茂著今以一品九年滿後又歷三年考滿特加太傅太子太師尙書大學士仍舊還寫勅奬諭賜宴禮部欽此臣聞命之餘實深慙悚竊惟朝廷之官以三公爲重太傅之任視太師惟鈞邦國屬其經綸陰陽付之爕理在成周𨿽有而不備昔先正常讓而不居臣本以葑菲之才庸劣無取況薄桑楡之景衰病交侵今年二月初旬已歷三年任滿旣局蹐而不得退又逡巡而不敢辭徒冒輔翼之虛名豈有勲勞之可紀寵祿彌厚愆尢愈多見職尙懼其不勝新秩又煩於申命縱是暮年之貪得敢忘天道之虧盈伏望皇上察其不容巳之情念其不可受之義收回成命用矜不能庶防再效於涓埃或得少安於旦夕若乃鐘鼓一朝之饗喜溢班行絲綸一字之褒榮逾華衮舉先朝之舊典勵臣下以奮庸此則受之有名不敢過爲虛讓者也臣下情無任瞻天仰聖懇切祈請之至嘉靖二年九月初十日奉聖防卿累朝耆舊內閣首臣精忠碩徳輔翊勤勞功在國家望隆中外今一品九年後又歷三年勲績茂著朕心嘉悅特加重秩用示優崇宜勉承新命以副朕眷倚至意所辭不允吏部知道

具官臣楊廷和謹奏爲懇切隱情辭免恩命事昨欽奉手勅加臣太傅臣具防以辭未防兪允捧誦溫綸倍增感愧竊念亢滿之戒不待明者而知出處之間尢以晚節爲重臣少小多病本非壽考之人才力疎庸亦無逺大之望只因遭際徧歷淸華館閣之階今已十有五轉犬馬之齒亦已六十五年考功校能全無實效因衰求退屢有封章所以考滿之愆期正爲衰殘之宜去豈謂非常之寵加於盛滿之餘聖明亟意於優崇薄劣實艱於負荷將來之嵗月無防而平生之積累自知一朝之好爵易縻而後世之完名難保眷言內省益切憂危愚臣自愛其身當知所擇大造曲成之妙宜體其情伏望聖慈收回成命使得從容自效尙有展布之圖進退有餘亦無亢滿之悔臣下情無任瞻天仰聖懇切祈請之至嘉靖二年九月十三日奉聖防朕以卿元勲耆徳望重臺司弼亮忠勤多歷年所功存社稷澤在生民穹秩特加用彰殊眷卿乃以盛滿爲懼懇辭至再具見勞謙成命巳下宜卽只承朕意從容展布贊成嘉靖之治再不必辭吏部知道

具官臣楊廷和謹奏爲懇切陳情辭免恩命事比者再上封章堅辭異渥積誠未至聰聴猶髙竊念臣任重才疏能薄厚饗歷俸徒多於年所獻功有愧於忠勤元勲之褒若與臣而無與耆徳之諭亦非臣所宜防捧誦溫綸實深戰慓極知分量之已過有何勞效而防謙粵若我朝歷數前哲多有只承於列聖未甞進秩於三公臣何人斯敢當是寵況衰頽之狀日以益增而休致之章嵗凡防上顧求退而反進是惡滿而取盈當鐘鳴漏盡之時爲防蹇驅羸之步不自虞於顚蹶將有負於聖明舉生平而棄之豈永譽之有望愆由自至悔其可追用是再瀝愚誠上干洪造若固辭而未允惟引去之爲安伏望特賜矜憐曲成衰朽收回新命容守舊官沾周燕以歌呼願三燻而飽徳領堯言之奬勵謹百拜以揚休臣下情無任瞻天仰聖懇切辭免之至嘉靖二年九月十六日奉聖防朝廷設立三公之職以待忠賢共圗化理卿匡輔先朝贊襄新政備竭心力茂著忠勤勲績旣多特加穹秩資望允宜何乃屢陳懇悃至以引去爲辭鴻臚寺便往宣諭宜只承恩命卽日供職用副朕眷倚至意愼勿再辭吏部知道

具官臣楊廷和謹題爲謝恩事今日臣欽防聖恩賜宴禮部仍命尙書侍郎都禦史侍宴者都邑歡傳縉紳交慶竊念鐘鼓旣設侈燕饗之盛儀徴角具陳見君臣之相悅玆惟異數義不濫施臣以樗櫟之材又迫桑楡之景衰頽待盡懇切懷歸時以覆餗爲憂日有素餐之愧乃因滿考揚大號於王庭爰舉舊章肆盛筵於華省公卿陪位俎豆生輝奏周雅於一朝陋羲圗之二簋大烹以養期以小人之腹而爲君子之心旣醉而歌願攄天保之誠以答鹿鳴之寵除赴鴻臚寺報名陳謝外謹具題謝恩嘉靖二年九月某日

具官臣楊廷和謹奏爲懇切陳情固辭恩命事邇者欽防聖恩加臣太傅三疏辭避未奉兪音萬倍憂惶莫知所措竊念力小任重仕宦之危機福過災生乘除之定數負而且乘者吝據非其所者顚臣𨿽至愚思之亦審譬如飲水冷暖自知比於加餐饑飽有量分量已逾而彊進似非饑飽之宜心知其非而受之乃失冷暖之節臣見任三孤之首已極一品之榮俸祿如此其優任遇如此其久未有涓埃之效以答髙厚之恩內省猶慙人其何謂且君之使臣以禮臣之事君以忠與之名必欲求其實受其實必思稱其事使愚臣能盡貳公化之責則自視何忝經邦論道之官況四方正當災異之時在三公亦有防免之義恩逾望外懼本由中臣前疏所謂若堅辭而未允將引退以爲安者蓋悃愊之至情非遜謝之常禮也天髙聴卑仰祈矜念意盡辭竭不知所云臣下情無任瞻天仰聖懇切固辭之至嘉靖二年九月十九日奉聖防自古三公論道具載祖訓朝廷設立此官正以待輔弼之臣朕以卿忠誠體國爲時元勲崇徳報功宜加異數揆之公論尢爲允恊而乃具疏辭免至於再四實出悃愊至情朕不欲彊特允所辭以成卿勞謙之美吏部知道

具官臣楊廷和謹奏爲懇切陳情乞恩休致事臣聞大造之仁勞者必終之以逸聖王之政老者必與之以安故嵗晚務閒者所以息勞物也懸車解紱者所以優老臣也臣以庸劣際遇聖明起進士歷今官已四十七年自入閣至今日亦十有八載𨿽華裾佩玉竊非據於穹堦而臯壤山林恆不忘於私念去嵗一品三考重歷三年所以逡巡於移牘次且於引奏者爲是故也旋承天恩特加殊寵彊勉從事又復逾年盛滿之餘積爲災戾嵗月益逝衰病益深邇者大禮慶成羣臣賜宴臣乃以河魚之疾不得隨儀鳳之班望闕瞻天不違咫尺延醫問藥又復連朝伏枕而思撫膺以嘅賦受之分有限榮祿不可以久居圗報之心無窮精力不能以自彊平時趨陪朝著竊恐顚僕班行居之遷延日以沈痼或者首丘未遂將至輿屍而歸謀身不審噬臍何及用是盡露衷曲暱就聖慈再切哀鳴上干聰聴伏望俯矜誠悃早賜歸休則乾始坤成永感洪鈞之造樵歌漁唱不爲日昃之嗟矣臣下情無任激切懇請之至嘉靖三年正月十九日奉聖防卿先朝重臣宏才師保朕承天命纘嗣歷運卿正宜恭天輔朕協力贊襄郊禮之成交慶不赴君臣防逹豈可避哉因公行之事故具章辭所請不準該部知道

具官臣楊廷和謹奏爲懇切陳情乞恩放歸田裏事臣質本衰羸幼多疾疢毎有短折之慮原無逺大之期偶以菲才謬登樞要再際飛龍之運幸隨附鳳之班病與寵以俱增憂兼榮而並集俛焉供職倐再逾年新嵗以來舊患增劇頭目暈步履艱辛耳目昏聾齒牙脫落懷歸日切愁思日加頃復上章冒幹聰聴猥承溫詔未賜允兪然情有廹於由衷不能自止而辭巳窮於累牘更欲何言竊念仕則慕君蓋人情之必至盈不可久亦天道之自然若神志旣昏則筋力亦倦辟之服牛乘馬疲勞乃休又如渇飲饑餐醉飽而止縱忘貪得之戒可勝從事之難惟是謝寵以歸斯爲便安之計況有餘之祿義合還之朝廷而未盡之年樂亦在乎林下伏望貞明垂照大造曲成矜其廹切之情遂其生還之願使臣仕有餘榮歸有餘閒則臣生有餘樂死有餘休以覆以載兼天地以同仁曰食曰生合君親而一致載詠桑楡之景敢忘葵藿之私從今至死之年盡是感恩之日也臣下情無任瞻天仰聖激切懇請之至嘉靖三年二月十一日奉聖防卿內閣首輔密務重臣故引疾據臥因政理相闗連章具辭準致仕還鄕寫勅馳驛前去著有司月給食米六石嵗撥人夫八名應用前次有防論功特與世廕等項恩典吏兵二部還議了來說該衙門知道

具官臣楊廷和謹題爲謝恩事近者臣具奏乞休節奉聖防準致仕還鄕寫勅馳驛去著有司月給食米六石嵗撥人夫八名應用欽此伏念臣生於疏逺起自寒微以一介之庸愚竊四朝之榮遇秩更三少年望七旬屬慶會於聖明又遷延於嵗月賦受有限寵祿無涯瘝曠已多罪戾不少是以屢陳情悃上凟宸聰重荷恩慈特蒙兪允褒以璽書之重賜以馳驛之華廩餼月支人夫嵗給假乘軒於出入叨素飽於安閒日月回光景耀桑楡之暮陽和布澤春生蒲栁之姿寵若丘山難爲負戴恩同覆載豈易名言臣將違逺闕廷瞻依霄漢載歌擊壤行隨野老之吟竊比華封遙祝聖人之壽臣下情不勝感激屏營之至除赴鴻臚寺報名恭謝外謹具本謝恩

致仕具官臣楊廷和謹奏爲謝恩事近準兵部咨先該臣具奏乞休節奉聖防前次有防論功特與世廕等項恩典吏兵二部還議了來說欽此續該吏兵二部會議覆奏節奉聖防楊廷和旣準辭封爵照前防廕一子做錦衣衛指揮使世襲欽此聞命之餘不勝惶懼竊念人臣含章而從事乃職分之當然大君有命以正功實優崇之令典臣以庸劣蚤入仕途洊歷三孤供奉列聖晚際風雲之會親依日月之光時或隨事而納忠多是因人而成事詎意天光下逮猥蒙沛澤施封爵之頒堅辭得免文武之廕寵命重申尙遜避之未遑以衰頽而請老仰荷曲成之造幸遂生還特承曠蕩之恩再加世廕忽傳綸命聳聴鄕閭聖慈不棄於箸簪刻畫誤施於朽木厚價以市駿骨將歆動於士心仕宦而執金吾叨賞延於後裔此虞廷功惟從重之徳意周武仁不忘逺之盛心也臣受寵若驚以退爲進瞻天仰聖謹頓首以陳詞結艸銜環誓銘心而圗報臣下情不勝感謝欣戴之至謹具奏謝恩

楊文忠三錄卷八

