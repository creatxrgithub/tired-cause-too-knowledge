淸太祖聖訓天命三年戊午閏四月壬午卷之一敬天上諭貝勒諸臣曰「人君﹐卽天之廣也﹔貝勒諸臣﹐卽君之子也﹔民﹐卽貝勒諸臣之子也。君以父事天﹐敬念不忘﹐克明厥徳﹐仰承天錫丕基﹐則帝祚日隆。貝勒諸臣以父事君﹐敬念不忘﹐勿懷貪黷之心﹐勿爲姦慝之事﹐以公忠自效﹐則爵位常保。民於貝勒諸臣﹐敬念不忘﹐遵守法度﹐勿萌姦宄﹐勿行悖亂﹐則身無禍患。如君受天之佑﹐以爲無與子天﹐曰此我才力所致也﹐遂不勤修治道﹐措注失宜﹐天若譴之﹐移其國柞﹐能自守天位乎﹖貝勒大臣受君之恩﹐以爲無與於君﹐曰此我才力所致也﹐心懷姦慝﹐恣行貪黷﹐君若譴之﹐褫其爵位﹐能自保身家乎﹖至於民不遵貝勒大臣約束﹐而行姦宄悖亂之事﹐必致獲咎﹐而禍患隨之矣﹗」是日﹐上諭侍臣﹕「天欲平治天下而立之君﹐爲君者若不修明制度﹐永奠邦家﹐豈天之立君止爲一身安富逸樂耶﹗君欲經理國事而任之臣﹐爲臣者若臨事之時不能勤敏恪愼﹐殫心厥職﹐豈君之任臣爲止汝一身富貴耶﹗觀此則君子天錫基業﹐敬以承之﹐舉忠良﹐斥姦佞﹐日與大臣講明治道﹐以致皇天眷佑﹐人民悅服﹐如古所稱堯舜禹湯文武以及金世宗諸令主﹐休譽著當時﹐鴻名傳後世﹐孰有善於此耶﹖人臣身秉國釣﹐因循從事﹐不能申明教令﹐誡諭君下﹐則無知之民﹐罹於法者必多。若各盡厥職﹐明法度﹐以訓國人﹐使不罹於刑戮﹐則君心嘉悅﹐眷顧日隆﹐如所謂臯陶﹑伊尹﹑周公﹑諸葛亮﹑魏徵諸臣生膺顯爵﹐沒垂令聞﹐斯於臣職爲無負耳﹗」天命六年辛酉正月甲申上率四大貝勒及臺吉徳格類﹑濟爾哈朗﹑阿濟格﹑嶽托等對天地焚香。祝曰「天父也﹐地母也﹐今以暴國肆虐﹐奉命䢐徵。其烏喇﹑輝發﹑哈達﹑葉赫同一語音之國﹐已蒙垂佑﹐悉以授予。旣而徵明﹐又得撫順﹑淸河﹑開源﹑鐵嶺諸城。及明四路來侵﹐盡殲其眾﹐無非天地之默相也。吾所禱於皇天后土者﹐吾子孫中縱有不善之人﹐俾勿同气推刃﹐開戕害之端。其不善之人﹐惟天誅之﹐若不俟天誅﹐存心戕害﹐天地鑑之﹐奪其算﹐無克永年。或於昆弟之中﹐有所行悖亂者﹐不忍傷殘﹐以義理所在﹐殷勤教誡﹐感格愚頑﹐使自悔悟。天地其眷顧之﹐神祗其呵護之﹐願我於孫祚永百世以及萬年。用玆虔告﹐尙其無咎旣往﹐鑑乃來玆。」四月壬申上諭諸貝勒曰「國君與貝勒聽斷國事﹐皆知以至公爲貴﹐至子己之所行﹐或有明知其非﹐猶彊以爲是者﹐蓋亦如聽斷國事﹐以非者爲非﹐是者爲是也。惟能處以至公﹐絕無私念﹐乃爲天所佑﹐天果佑之﹐必昌其子孫﹐綿其福祿﹐降以神智之嗣﹐寧有神智之嗣或致失徳者乎﹖若獲罪於天﹐則所生之子必昏庸者流。以昏庸而繼大業不致敗亡者﹐來之有也。」七月庚子上諭侍臣曰「天之所命﹐俾爲帝王﹐膺圖篆﹐柄國政﹐其守此丕基也。如置瓦器﹐然必求其安。夫器置之安則安﹐置之危則危﹐倘致缺損﹐庸可補乎﹖若將天錫丕基時時敬念﹐兢兢恪守﹐斯神器永奠﹐大業弗墜﹐不然肆意驕縱﹐上干天怒﹐隕墜厥緒﹐豈復能祈命予天哉﹗」天命十一年丙寅正月己酉上諭侍臣曰「天地法象𨿽髙遠難窮﹐而理則貞而一也。故能使日月運行﹐風雨調順﹐四時不違其序﹐化育萬物﹐生生不已。嘗思前人得失之故﹐不甚相遠﹐如在目前。行善而得﹐行不善而失﹐往迹固昭然也。誠勤子觀覽﹐廣加咨詢﹐惡者戒之﹐善者從之﹐則貞之一理備於厥躬﹐卜年卜世建無疆之休﹐不難矣﹗」聖孝天命九年甲子四月甲甲

上以遼陽旣定﹐建都東京﹐奉移景祖﹑顯祖諸陵﹐安葬於東京之楊魯山﹐設太牢﹐焚楮幣。上詣二祖陵﹐奠酒行禮。祝曰「吾徵明﹐復祖父仇﹐已得遼東﹑廣寧﹑祗移寢園﹐永安斯土。惟我祖考仰達天地﹐垂福佑焉。」癸巳九月神武上聞葉赫﹑哈達﹑烏喇﹑輝發﹑科爾沁﹑席北﹑卦爾察﹑朱捨裏﹑訥殷九姓之國﹐合兵來侵﹐以我軍夜出﹐恐驚國人﹐傳語諸將﹐旦日啟行﹐遂安寢。明日出兵﹐至拖克索地。上立渡口﹐誡軍士曰「盡解爾蔽手﹐去爾護項﹐或項臂傷﹐亦惟天命﹐不然身行拘縶﹐難以奮擊﹐我兵輕便﹐破敵必矣。」眾如命。時﹐敵兵甚多﹐眾聞之色變。上曰「爾等毋憂﹐吾必不疲爾力﹐俾爾苦戰﹐惟壁於險隘﹐誘之使來。若來﹐我兵迎擊之﹐否則四面列陣﹐以步軍徐進﹐彼部長甚多兵﹐皆烏合﹐勢將觀望不前﹐其爭先督軍者﹐必其貝勒。我以逸待勞﹐傷其貝勒一二人﹐彼眾自潰。我兵𨿽少﹐奮力一戰﹐固可必勝耳﹗」及接戰﹐大破敵眾﹐均如上諭。癸丑正月己未上以烏喇國背盟﹐親率大兵往徵之。時﹐烏喇貝勒布占泰率兵三萬﹐越伏爾哈城而軍﹐我統軍諸貝勒大臣皆欲戰。上諭曰「我仰荷天眷﹐自幼用兵以來﹐𨿽遇勁敵﹐無不單騎突陣﹐斬將搴旗。今日之役﹐我何難率爾等身先搏戰﹐但恐貝勒諸大臣或致一二被傷﹐實深惜之。故欲計出萬全﹐非有所懼而故緩也。爾眾志旣孚﹐卽可決戰。」因命取鎧冑被之。復諭將士曰﹔「倘蒙天眷佑﹐破敵眾﹐卽乘勢奪斗﹐克其城﹐毋使復人」乃進兵﹐指揮將軍﹐比接戰﹐親馳衝入﹐大敗烏喇兵﹐遂火其國。天命三年戊午四月辛丑上頒訓練兵法之書於統兵貝勒諸臣。其辭曰「凡安居太平﹐貴於守正﹐用兵則以不勞己﹑不頓兵﹐智巧謀略爲貴焉。若我眾敵寡﹐我兵潛伏幽邃之地﹐毋令敵見﹐少遣兵誘之。誘之而來﹐是中吾計也﹔誘而不來﹐卽詳察其城堡遠近。遠則盡力追擊﹐近則直薄其城﹐使壅集於門而掩護之。倘敵眾我寡﹐勿遽近前﹐宜預退以待大軍。俟大軍旣集﹐然後求敵所在﹐審機宜﹐決進退。此遇敵野戰之法也。至於城郭﹐當視其地之可拔則進攻之﹐否則勿攻。倘攻之不克而退﹐反損名矣。夫不勞兵力而克敵者﹐乃足稱爲智巧謀略之良將也。若勞兵力﹐𨿽勝何益﹖蓋制敵行師之道﹐自居於不可勝﹐以待敵之可肚﹐斯善之善者也。每一牛錄﹐制云梯二﹐出甲二十﹐以備攻城。凡軍士自出兵日至班師﹐各隨牛錄﹐勿離﹐如離本纛﹐執而訊之。甲喇額眞不以所頒法令誡諭於眾﹐罰甲喇額眞及本牛錄額眞馬各一匹。若諭之不聽﹐卽將梗令之人論死。甲喇額眞及本牛錄額眞﹐凡有委任職事﹐自度果能勝任﹐則受之﹐不能則勿受。蓋委任者之意﹐非止爲一人﹐如不勝任而彊受之﹐則率百人者﹐百人之事敗矣﹐率千人者﹐千人之事敗矣。國家之事﹐莫大於此。至於攻取城郭﹐不在一二人爭先競進。一二人輕進﹐必致損傷﹐被傷賞不及﹐縱殞身亦不爲功。迨列陣已定﹐爭爲先登﹐以陷城者﹐方錄其先進之功。其先登陷城者﹐馳告固山額眞﹐俟環攻軍士﹐四面並進﹐城陷﹐然後固山額眞鳴螺﹐俾各路軍士聽螺聲﹐一時並進。」天命四年己未三月甲申朔明總兵杜松﹑劉艇﹑李如柏﹑馬林等督兵二十萬﹐分四路來侵。辰刻﹐我國西路偵卒以明兵出撫順關馳告﹐而南路偵卒又以明兵進董鄂境馳告。上曰「明兵之來﹐信矣﹗我國南路駐防之兵有五百人﹐其南路兵來﹐卽以此拒之。明使我先見南路有兵者﹐誘我兵而南也﹐其由撫順所西來者﹐必大兵也。急宜拒戰﹐破此則他路兵不足患矣。」卽於辰刻發兵﹐大貝勒代善先行﹐諸貝勒續至界凡﹐見我國築城夫役及兵四百據吉林崖。時杜松結營撒爾湖山﹐而自引兵迎攻我兵。四大貝勒等議曰﹔「吉林崖巓﹐有防衛夫役之兵四百人﹐急增千人助之﹐俾登山馳下衝擊﹐而以右翼四旗兵夾攻之﹐其撒爾湖山之兵﹐則以左翼四旗兵備禦焉。」兵旣往﹐上至﹐問破敵策﹐四大貝勒以前議告。上曰﹔「日暮矣﹐且從汝等。今分右翼四旗之二與左四旗兵合﹐先破撒爾湖山所駐兵﹐此兵破﹐則界凡之眾自喪膽矣。再令右二旗兵遙望界凡明兵﹐俟我軍自吉林崖馳下衝擊時﹐並力以戰。」於是合六旗兵進攻撒爾湖山﹐不移時大破之﹐而所遣助吉林崖之軍﹐自山馳下。右二旗軍渡河夾擊界凡山麓明兵﹐又大破之﹐又破馬林兵於尙間崖﹐又破劉綎兵於阿布遠裏岡。李如柏遁去。甲申四月智略上警悟軼倫﹐臨機應變﹐倉卒合度。嘗夜寢﹐聞戶外有聲﹐披衣潛出﹐伏煙突旁伺之。時陰晦無所見。少頃賊將逼﹐所有電光照見﹐遂占僕擒之。近侍洛漢請殺之。上念若殺此賊﹐其主必顯與我爲難﹐倘加兵於我﹐我眾寡不敵﹐柰何﹖乃佯詢曰「爾非盜牛來耶﹖」賊果以盜牛應。洛漢又曰「誑言也。實欲害吾主﹐殺之便。」上不許﹐曰﹔「果盜牛也。」遂縱之去。甲申六月初我國攻取董鄂部數寨﹐至是蓬鄂部諸貝勒因我國與哈達有隙﹐欲乘機來攻。會其部內亂﹐上聞之﹐與眾計曰「董鄂部內亂﹐宜往攻。」眾諫曰「兵未可輕入其境﹐幸爾勝誠善﹐償有失柰何﹖」上曰「我不乘機先發﹐倘彼復和好﹐必加兵我矣。」眾皆曰「善。」上略界凡寨回兵﹐有撒爾湖﹑界凡﹑東佳﹑把爾達四寨部長合兵追襲。其部長訥申﹑把穆尼從步軍中疾馳而至﹐上單騎回擊﹐斬訥申﹐復射斃把穆尼。追兵逡巡﹐猶不退。我軍士曰「馬疲甚﹐柰何﹖」上曰「爾等下馬步行﹐佯以弓綃拂雪﹐爲拾矢狀﹐徐引馬過嶺﹐予伏此﹐爲緩敵計。」軍士旣行﹐乃率七人爲伏。上露胃而立﹐追兵疑有伏﹐不敢進﹐上引兵徐還﹐不遺一騎。壬子十月上徵烏喇國﹐旣克其六城﹐兩軍相持河岸﹐眾貝勒請渡河攻其所居大城。上諭曰「汝等毋作此浮面取水之議﹐當爲探源之論耳。譬伐大木﹐豈能遽摧﹐必以斧斤斫而小之﹐然後可折。今以勢均力敵之大國﹐欲一舉取之﹐能盡滅乎﹖我且削其所屬外城﹐獨畱所居大城﹐外城盡下﹐則無僕何以爲主﹐無民何以爲君乎﹖」遂率師毀其六城而還。天命四年己未六月辛酉上旣克開原城﹐諭貝勒諸臣曰「吾等勿回都城﹐築城界凡﹐治屋廬以居﹐牧馬邊境﹐勿渡渾河﹐何如﹖」貝勒諸臣議曰「不如還都﹐近水艸息焉。濃陰之下﹐浴之飼之﹐馬乃速壯﹐且使士卒歸家﹐繕治兵仗便。。」上曰「此非爾所知也。今六月盛夏﹐行兵已二十日矣﹐若還都﹐二三日乃至﹐軍士由都至各路屯寨﹐又須三四日﹐炎蒸之時﹐復經遠涉﹐馬何由壯耶﹖吾居界凡﹐牧馬於此﹐至八月又可興師矣。」遂駐蹕界凡﹐令軍士盡牧馬於邊。天命八年癸亥五月乙未臺吉阿巴泰等破蒙古回兵﹐上出城迎之﹐行四十里﹐遇於古城堡南。宴勞畢﹐會雨。上曰「蒙古之人﹐猶此云然。云合則致雨﹐蒙古部落合則成兵﹐其散猶云收而雨止也﹐俟其散時﹐我當躡而取之耳。」甲申九月寬仁上攻甕郭落城﹐城中有鄂爾果尼及羅科﹐皆射中上﹐創甚還兵。創愈後率兵攻克之﹐獲鄂爾果尼及羅科﹐諸臣請誅之。上曰「兩國交鋒﹐志在取勝﹐彼爲其主乃射我﹐今爲我用﹐不又爲我射敵耶﹖如此勇敢之人﹐若臨陣死於鋒鏑﹐猶將惜之﹐柰何以射我故而殺之耶﹖」乃擢鄂爾果尼羅科爲牛錄鎭統﹐轄三百人。癸巳九月上旣破九國之兵﹐生擒烏喇貝勒布占泰。諭之曰「汝等九部會兵侵害無辜﹐天厭汝等﹐昨已擒斬布寨﹐彼時獲爾﹐亦必殺矣。今旣見汝﹐何忍殺。語曰﹕『生人之名﹐勝於殺人﹐與人之名﹐勝於取人。』」遂解其縛﹐賜猞貍猻裘﹐豢養之。辛丑正月上旣從明萬曆帝言﹐命哈達貝勒孟格布祿之子吳爾占代復主哈達國後﹐哈達饑﹐乞糧於明﹐不與﹐備鬻妻子奴僕﹐易柴而食。上惻然曰「此吾所撫之赤子也﹐何忍聽彼流離。」遂仍收哈達國人﹐豢養之。天命三年戊午四月壬寅上旣發兵徵明﹐諭諸嘆勒大臣曰「此兵吾非樂舉也﹐實因七大恨。其餘小忿﹐不可殫述﹐淩迫已甚﹐用是興師﹐凡俘獲之人﹐勿去衣服﹐勿淫婦女﹐勿離異其匹偶﹐拒戰而死者﹐聽其死﹔若歸順者﹐愼勿輕加誅戮。天命四年己未七月丙午上旣擒蒙占喀爾喀部落貝勒介賽﹐諭貝勒大臣曰「我畜介賽於此﹐而殄其兵彼所屬軍民畜產﹐恐爲他貝勒攘而取之﹐不如縱所擒百四十人還國便。」遂遣之。十月辛未察哈爾林丹汗遣使康客兒拜虎賫書至。書中語不遜﹐貝勒諸臣怒﹐欲斬其使。上諭諸貝勒大臣曰「爾等怒之是也﹐吾亦未嘗不怒﹐但與使者無與焉﹐遣使者罪耳﹐姑畱使者﹐俟遣歸時﹐吾亦有以報之。」卷之二論治道天命元年丙辰正月癸酉上諭貝勒諸臣曰「朕聞上古至治之世﹐君明臣良﹐同心共濟﹐天降禎祥﹐休和濟至﹐果秉志公誠﹐勵精圖治﹐天心必加眷佑﹐地靈亦爲協應﹐爲人君者小可不秉志公誠﹐而去其私也。蓋天無私﹐四時順序﹔地無私﹐萬物發生﹔人君無私﹐則庶事咸理﹐而底於有成。撫有大國者﹐能以公誠存心﹐建立綱紀﹐教養兼施﹐則天地神祗﹐必交相感應﹐而羣方亦莫不愛戴﹐以之均平邦國﹐臻於帝王之道無難矣。且修身與齊家治國﹐其道一也。一其心以修身﹐則君徳淸明﹔一其心以修家﹐則九族親睦﹔一其心以治國﹐則黎庶乂安。由是協和萬邦﹐亦不外此。爲治之道﹐惟在君心—而已。」丙子上諭諸嘆勒曰「君徳明﹐則賢臣悅﹔君徳暗﹐則賢臣憂。故人君智慮未周﹐必博聞廣覽﹐勤於咨詢﹐然後稱睿哲之主焉。若賢臣遭逢盛世﹐翊贊皇猷﹐俾朝廷聲惇施當時﹐傳後世﹐皆以忠誠之心爲之﹐有嘉謀讜議﹐無不盡言﹐其視家國如一體然﹐始可貢諸天地而無慚矣。蓋忠誠而慈惠﹐則利濟必公﹔忠誠而敏達﹐則庶物就理﹔忠誠而武勇﹐則戡定禍亂﹐克奏膚功﹐忠誠自靖﹐凡事皆可勝任也。若慈惠而無忠誠﹐施與必不分平﹐敏達而無忠誠﹐更張適滋紛擾﹐武勇而無忠誠﹐輕敵寡謀﹐益取敗而致亂。才具𨿽優﹐每以內鮮忠誠﹐動輒獲咎。故明君治國﹐務先求忠誠之人而倚任之也。」是日﹐上諭貝勒諸臣曰「古者君徳克明﹐自九族以至百姓﹐咸享太平﹐𨿽治安已奏﹐而仍个敢荒寧﹐故懋登上理焉。蓋人君勤求壘治。其道不遠﹐惟在上者誠正宅心﹐則下之狙詐悉化﹔恭讓持己﹐則下之淩兢潛消﹐將風俗淳朴﹐萬邦協和﹐斯進至治﹐無難矣。三月丙子上諭貝勒諸臣曰「爲人君者﹐私意不葫﹐常存敬畏﹐則其徳日進於髙明。推此心以愛養斯民﹐公普周徧﹐則無論賢愚﹐皆中心愛戴矣。至於賢能之人﹐舉而用之﹐俾爲貝勒分理庶務﹐貝勒克自黽勉﹐建立嘉猷﹐以法言訓誡於國﹐使黎庶之心交相悅服﹐又能承上徳意﹐撫輯多方﹐則向化而來昔﹐惟恐後矣。以若人而秉國政﹐豈不頌明哲於當時﹐傳令聞於後世耶﹖」天命三年戊午閏四月壬午上諭侍臣曰﹔「人皆稱仙佛之善﹐然仙佛𨿽善﹐而居心不善者﹐不能爲也﹔必勤修善行﹐始能與之相合。人君奉天理國﹐修明政教﹐克寬克仁﹐舉世享太平之福﹐則一人有道﹐萬國敉寧﹐勝於仙佛多矣。人知鬼魅之惡﹐然鬼魅𨿽惡﹐遇壽算未盡之人不能害也﹐算將盡﹐始被其祟耳。若人君不道﹐致干戈相辱﹐盜賊蜂起﹐黎民有死亡之憂﹐是一人失徳﹐禍及萬方﹐其惡甚於鬼魅矣。明萬曆帝罔念友邦﹐興兵構怨﹐皇天震怒﹐疆圉淪喪﹐萬眾被戮。斯其害﹐豈啻鬼魅耶﹖」是日﹐上諭諸貝勒曰「從來國家之敗亡也﹐非財用不足也﹐皆驕縱所致耳。若夏桀﹑商紂﹑秦始皇﹑隋煬帝﹑金完顏亮﹐咸貪財好色﹐沈湎於酒﹐晝夜宴樂﹐不修國政﹐遂致身死國亡。近日哈達國萬汗聽事不辧別是非﹐富者𨿽非亦是﹐貧者𨿽是亦非﹐公斷不行﹐惟尙貨賄﹐故所創基業及身而敗。昔我六貝勒原與國君相等﹐因兄弟交嫉﹐攘奪貨財﹐幾致喪亂。烏喇貝勒布占泰﹐朕擒之於陣﹐厚加恩卹﹐縱令歸國﹐乃不思報徳﹐恃其才力﹐嗜酒妄行﹐遂被天譴﹐國以滅亡。今蒙古貝勒不務政事﹐荒廢於酒﹐父因酒殞﹐子復嗜之﹐兄因酒殞﹐弟復嗜之﹐加以貪財黷貨﹐爭奪無已﹐父子兄弟互爲仇讎﹐國亦以亂。凡我子孫﹐若效其所爲﹐耽旨酒﹐溺貨利﹐存心邪辟﹐不敬守基業﹐則覆轍不遠﹐可不戒與﹖」天命十一年丙寅正月己酉上諭貝勒諸臣曰「人君齋明其心﹐以事上帝﹐則多受福祉。至於貝勒諸臣﹐翼戴其君﹐亦惟存公平誠正之心而已。爲臣者果能矢志忠良﹐與君一體﹐時時誠勉民庶﹐俾攺過遷善﹐易俗移風﹐則民從而君必倚任矣。所爲忠良者﹐乃公爾忘私﹐國爾忘家﹐平時則以忠謀國﹐臨難則以身殉國也。君猶日也﹐與天地—體﹐爲臣者果能宣上徳意﹐如四時之不忒﹐亦與君合徳矣。爲君者明﹐爲臣善良﹐則庶事修興矣。」又諭曰「從來爲帝王者多矣﹐求其聰明睿知﹑恩溥國人者則少焉。譬之麗於天者﹐星辰𨿽眾﹐而明如日月者無有也。」乙卯十一月訓諸王上訓諸子眾貝勒曰「賢者不尊之顯之﹐則賢者何由而勸﹔不肖者不誅之黜之﹐則不肖者何由而懲。毋嗜利而宜嗜義﹐毋好貨而宜好徳﹐蓋爲國之道﹐莫貴於徳義﹐我自昔行之不怠﹐汝等識之。我所以訓汝等者﹐惟此而已。」天命六年辛酉四月壬申上諭諸貝勒曰「朕聞之﹐君克承庥﹐良士匯集﹐父多善行﹐賢於誕生。良士集則君心豫﹐賢子生則家道昌﹐朕著爲訓誡﹐爾等敬識之。凡人處世之道﹐以公爲貴﹐與其皇皇求利﹐不若求此至公之心。聯惟至公存心﹐故由愚而智﹐由小而大﹐由約而丰﹐蒙上天眷命﹐俾主一國﹐可見至公之心良足貴也。凡賢良之人﹐其才略所著﹐猶可及也﹐其至公之心﹐乃不可及。若斯人者或爲帝王或爲神聖。天心不虛生之也。爲君者能以至公之心克勤於國﹐俾其安輯﹐則天錫丕基能永享矣。苟或不然﹐天未有不更易者﹐爾等思之﹐爾於民庶之上置以長﹐僕隸之上亦置以長﹐若所置之人不能統馭其下﹐爾等寧不更易之乎﹖故人之公勤者﹐天擇而命之﹐俾爲國君﹔國君擇而命之﹐俾爲大臣﹐其義一也。今後子孫能公誠存心﹐勤勞治政﹐則必荷天佑﹐滅之所佑﹐誰能敗之﹖聯聽國家之事﹐是非臧否﹐準以至公﹐未有溺嗜好﹑徇貨利而妄斷者﹐其行兵出獵﹐一切軍國重務﹐必身親其勞﹐罔敢暇逸。聯荷天眷佑﹐良以此也。今後子孫若遇勞苦之事﹐憚爲勞苦﹐不加策勵﹐如之何其可哉﹗」是日﹐上渝諸貝勒曰「從古以來﹐國君與貝勒未有以衣食竭盡而敗亡者﹐惟所行恣縱﹐至於敗亡耳﹐後世子孫於生殺予奪﹐不可不愼。凡人陷於罪者﹐務詳鞫焉﹐倘遇勛舊子孫﹐應死者贖﹐應罰者免﹐應治者則戒飭而寬釋之。至諸貝勒凡有議論諸臣﹐勿隨聲附和﹐當以非爲非﹐以是爲是﹐直言匡正之。蓋我國家有此基業﹐締造艱難﹐當徵戰之時﹐如山中熊虎﹐互相噬搏﹐而盜賊充斥﹐如豺狼之徧野﹐又有同气相殘﹐羣爭交鬥﹐朕收服此輩﹐備歷勞瘁﹐天地鑑我大公之心﹐俾眾回歸附﹐彊者服﹐亂者定耳﹐後世子孫尙其善守之哉﹗」又諭曰「凡人𨿽貴材力勇猛﹐而言詞則以遜讓爲尙﹐機智之人遇敵而後出其計﹐武健之士臨陣而後施其勇﹐不然𨿽有智勇﹐何所用之。」是日﹐上諭諸貝勒曰「人當困約之時﹐皆有智慧﹐皆能良善﹐若富厚逸樂﹐遂變易其心焉。朕訓誡之辭﹐後世子孫﹐愚者視此書爲泛常﹐則亦已矣﹐若聰睿者﹐視之必如對祖父而見其心﹐服膺而不敢忘也。若果守玆訓誡﹐崇尙公道﹐敬承基業﹐勿至墮廢﹐庶永爲國主矣。苟不遵訓誡﹐棄公道﹐貴財貨﹐未有不及子亂者。凡身危業敗﹐國以喪亡﹐皆由心之弗善也。昊天眷佑﹐國政修舉﹐皆由心之克善也。蓋彊敵可禦﹐而天命難違﹐惟勉持公誠﹐以俟天命可也。」七月庚子上諭諸貝勒曰「人能立心公誠﹐則婦親其夫﹐下親其上﹐僕親其主﹐公誠相感﹐善莫加焉。若存心邪辟﹐行事悖亂﹐則婦疏其夫﹐下疏其上﹐僕陳其主﹐中心乘異﹐何利之有哉﹐爲下者有怨懟君之上心﹐上𨿽未及知﹐天已知之﹐爲上者宅心污下﹐天必降之罰﹐而君不能爲主矣。臣民其共欽哉﹗勿視天鑑甚遠﹐甘暴棄也。朕以至公養人﹐無所偏向﹐如我六祖子孫有徳行者﹐不令隱蔽﹐勇敢者重以賚子﹐論事明敏者﹐錫以嘉名。朕存心如此﹐後世子孫有才徳者﹐不可髙自矜詡﹐聽宗族兄弟共相推舉﹐處富不可忘貧﹐有勇仍須若怯﹐凡於他國﹐毋先出惡言﹐毋先葫惡念﹐蓋惡念易生﹐善行難得。語云﹕從惡如崩﹐從善如登。可不愼歟﹗」甲子上諭諸貝勒曰﹔「爲貝勒者﹐無事之時﹐宜明其識﹐聽訟之時﹐宜平其心。心平則事理得﹐識明則法紀彰﹐二者兼備﹐宣力殫忠﹐綏理民庶﹐致國家太平不難矣﹗」是日﹐上諭諸貝勒曰「國君與貝勒﹐凡於兄弟臣庶﹐視同一體﹐至美衣美食﹐皆無所吝﹐始可稱爲國主。若但知自奉﹐心溺嗜欲﹐豈得爲養育民人主耶﹖爾等各體朕懷﹐公以立心﹐仁以及物﹐親愛篤於家庭﹐恩禮周於臣庶﹐毋但求自便爲也。」天命十年乙丑四月庚子上大宴諸貝勒。諭之曰「語云﹕其爲人也孝弟而好作亂者﹐未之有也。吾世世子孫﹐當孝於親﹐悌於長﹐其在禮法之地﹐勿失孝弟恭敬之儀。至於燕閒之時﹐長者與少者居﹐宜謁然相接﹐俾於弟得翕如和﹐樂以共處﹐少敬其長﹐以誠意將之﹐長愛其少﹐亦以誠意出之﹐毋虛假也。昔者﹐我國各分居其地﹐今滿洲﹑蒙古﹑漢人共處一城﹐如同室然﹐若遇卑幼過嚴﹐則卑幼無暇豫時矣﹐物𨿽少﹐亦當宴會歡聚耳。朕所訓示者如此﹐汝等勿違朕言。」天命十一年丙寅七月乙亥上諭諸貝勒曰「天下有何者加於善之上乎﹐又有何者處子惡之下乎﹖而八和碩貝勒﹐見人有不善﹐一人非之﹐眾亦同聲指責之﹐則不善者自知其非而順受矣。苟眾人不言﹐而一人獨非之﹐彼不善者必以爲此一人者何獨厚責於我也﹐其惡我也。若責人者言或未當﹐眾人亦當諫之﹐眾諫當卽受﹐勿自漸﹐遂巧飾其非﹐而執辧不已焉。」乙卯五月庚戌訓羣臣上諭侍臣曰「治國家者。尙寬大﹐秉公誠﹐乃能傳世久遠﹐基業牢固﹐若自恃智力﹐肆行侵奪﹐存心不善﹐所行非道﹐必身罹憂辱﹐運祚衰微。理有固然﹐斷乎不爽。故人存心公正﹐天錫百福﹔存心邪慝﹐天降百殃。人之禍福﹐皆由心造。心善則所遇必吉﹐將見聲譽日聞於眾﹐身履富厚﹐位致顯榮﹔心不善則所遇必凶﹐將譴責必加﹐身旣困厄﹐家亦衰落矣。夫泥塗之污﹐尙可洗濯﹐若存心邪慝﹐獲罪於天﹐或遘惡疾以死﹐或獨刑戮以死﹐甚有已死而未盡厥辜者。由此觀之﹐無論貴賤大小﹐皆當公正存心﹐苟或不然﹐徒恃其智力﹐肆行侵奪﹐縱有所獲﹐豈能永享。所謂公正者﹐推己之心以及於人﹐視爲一體之謂也。能如是﹐必先見知於朋友﹐朋友共稱其善﹐因上聞於大臣﹐大臣上聞於貝勒﹐貝勒上聞於國君﹐上下皆稱其善﹐其令聞且上達於天﹐天亦佑之﹐錫之福﹐子孫悠久﹐世享之矣。如是則無往不善﹐安有凶咎哉﹗蓋無事之國﹐不可喜事興師﹐若喜事興師﹐必有天譴。夫蒙天譴而基業傾覆者﹐亦嘗目睹耳聞矣。彼不務修徳﹐恣意侵奪﹐是行暴也。因其暴而伐之﹐天必佑矣。總之人以公正存心﹐生旣獲福﹐死亦流芳﹔人以邪慝存心﹐生罹顯禍﹐死有餘孽﹐往往而然。若悉舉其事﹐恐未能盡識﹐故略舉大凡﹐著爲訓誡﹐汝等敬識之。」天命三年戊午閏四月壬午上諭侍臣曰「嘗聞自古恃徳者昌﹐恃力者亡﹐未有立志公誠而或失﹐居心邪慝而反得者。故自上至下﹐有立志公誠者﹐謂之積善﹐善旣積﹐有不致福者乎﹖居心邪慝而橫行暴虐者﹐謂之積惡﹐惡旣積﹐有不受禍者乎﹖凡滿洲﹑蒙古﹑漢人﹐若去邪慝﹐存公誠﹐斯可受福遠福已。自朝廷百官以及萬民﹐𨿽貴賤不同﹐然禍非外來﹐皆由自致﹐何也﹖天命之爲君﹐不能修天大業﹑行善事﹐以順天意而合人心﹐乃溺志卑下﹐卽於慆淫﹐天必譴之﹐基業廢墮矣。君命之爲臣﹐不能殫忠勤﹐恪恭厥職﹐而邪辟存心﹐忽怠從事﹐君必罪之﹐身亦不保矣。至庶民﹐行一不善之事﹐則刑戮隨之﹐所謂凡人之禍﹐皆由自致者此也。」天命六年辛酉五月壬寅上諭侍臣曰「聰明才智之人﹐又能忠誠﹐則居是國也﹐如日月昭回﹐眾皆仰焉﹐若居心不善﹐𨿽眾何益﹖猶繁星然﹐無光耀耳。凡宅心公忠﹐自求多福者﹐𨿽孑然孤立﹐亦能超羣。蓋人有令徳﹐其名必彰﹐不獨本國重之﹐卽他國亦愛慕焉。縱有不善之人﹐能攺過不吝﹐則賢者亦莫不稱許之矣。」是日﹐上諭侍臣曰「人之善者﹐𨿽履艱危而心不移﹔金之良者﹐𨿽經鍛煉而色不變﹐良金與善人無異也。善人宅志公忠﹐不以利爲利﹐以義爲利﹐誡有利也。若存不善之念者﹐以非分獲利﹐可云利乎﹖𨿽處事偶合﹐亦幸耳﹐倘善人已定之謀﹐使不善者與聞﹐一言僨事﹐譬之終歲勤動樹藝黍稷者﹐壞於一朝之冰雹也﹐詎不惜哉﹗」是日﹐上諭侍臣曰「人果優於智慧﹐𨿽無力﹐亦有力矣﹐縱有勁敵﹐焉能勝之﹖夫優於智慧之人﹐預大謀﹐決大事﹐能言眾人所小能言﹐及聞賢哲之言﹐卽能會悟﹐如是則羣賢﹐莫不稱許之﹐使若人者﹐遭逢令主﹐將庶事修舉﹐進於至治﹐無難矣﹗」七月庚子上渝侍臣曰「人之無徳者﹐能效法有徳﹐則惡念何由而生﹖若匪僻是尙﹐恣意爲之﹐則善行何由致乎﹖愚暗之人﹐不悟賢哲告誡﹐反惡其責己﹐𨿽有善言﹐罔知聽受﹐尙可以爲人耶﹖「甲寅上諭侍臣曰「人之善者﹐知有過﹐𨿽小必攺﹔不善者﹐𨿽告之以過﹐不攺也。故善人偶有過誤﹐必猛省而自修焉﹐將善心因之增益矣。」是日﹐上諭侍臣曰「人能常懷遠慮﹐容受直言﹐以公忠之心﹐勤劬效力﹐以事其上﹐則卑者可尊﹐疏者可密﹐而令名克著﹐如風聲然﹐四方皆聞之矣。夫人誰不樂善﹐卽聞之﹐有不傾心者乎﹖」是日﹐上諭侍臣曰「人𨿽朴魯﹐而立志公忠﹐則上之人當倚重之。公忠之人﹐遇人有過﹐必盡言規諫﹐若儇巧之徒﹐𨿽問之亦不告也。至於愚人﹐遇才藝者不知加惠﹐無益之人反加惠焉。彼無良者﹐受人之惠﹐曾不知報﹐猶播種於磽確之地﹐必不能多所獲矣﹗」天命十一年丙寅三月丙午上諭羣臣曰「朕所籌慮處甚多也﹐或朕心倦勤﹐怠於治道歟﹖或國事安危﹐民情甘苦﹐未能體察歟﹖功勛忠直之人﹐或倒置歟﹖吾之諸子﹐果效朕所爲﹐盡心國事否歟﹖臣工果勤於政事否歟﹖朕所籌慮者此也。至於敵國情形﹐又所深念。當此晝夜計畫時﹐有可與言﹑可與謀及勇於行陣者﹐欲進﹐斯進可也。可與言者﹐告以朕意﹐俾伊亦抒所見以對﹔其勇者﹐聞朕言﹐俾從而識之。蓋論出恆常﹐每及道要﹐語由粗略﹐可諭精微也。或有其人﹐旣不能言﹐又臨敵無勇﹐徒仰視朕面﹐坐聽朕言﹐殊增鬱悶耳。彼之才﹑彼之行﹐朕皆知之﹐欲面斥﹐恐其難堪﹐故不言也。諺云﹕一人善射﹐十拙者隨之。彼安享賢人創治之基﹐坐分勇者俘獲之物﹐何不如莠之借蔭於苗﹐自遂其生乎﹖數至朕前﹐何爲也﹖」卷之三經國乙卯六月葉赫將上所聘女許適蒙古﹐眾貝勒大臣聞之﹐請發兵往徵。上諭曰「徵討﹐國之大事﹐若以負婚之故﹐怒而興師﹐則未可也。蓋此女之生﹐釁所由啟﹐實非偶然。哈達﹑輝發﹑烏喇三國皆因此女興兵構怨﹐相繼滅亡則此女召釁亡國﹐已有明驗。今明又助葉赫﹐不以此女與我﹐而與蒙古﹐天殆欲亡葉赫﹐以激怒我﹐而啟大釁也。若奮力徵之﹐繼得此女﹐徒致不祥﹐卽歸他人﹐亦必不永年。吾知此女﹐流禍已盡﹐死期將至矣。」諸貝勒大臣仍欲興師﹐堅請。上曰「使吾因此發怒﹐興師徵討﹐汝等猶當諫止﹐吾早已洞徹事機﹐釋然於中﹐置諸度外﹐以息兵勸汝﹐汝等何反堅請不已耶﹖吾無憾﹐汝何憾焉﹖吾斷不以汝等言﹐勞師動眾也。」遂令將調集馬匹撤還。尋葉赫以此女嫁蒙古﹐未一年果亡。諸貝勒大臣又請曰「此女年已三十有三﹐受我國之聘﹐垂二十年﹐因明衛助葉赫﹐葉赫恃其勢﹐遂與蒙古﹐今往徵明國﹐宜也。」上又不允曰「明以兵越境而衛葉赫﹐天鑑不遠﹐我姑俟之。蓋葉赫與我﹐自爲滿洲之國﹐明旣稱爲臨各國﹐卽爲天下共主﹐自應辧別是非﹐審量而後助之。乃恃勢橫行﹐抗天意﹐反以兵衛天譴之葉赫﹐試聽彼助之﹐汝等又何急焉﹖使我今日仗義伐明。天必佑我﹐天佑我﹐可以克敵﹐但我國儲積未充﹐縱得其人民畜產﹐何以養之。若養其人民畜產﹐恐我國之民﹐反致損耗﹐惟及是時﹐撫輯吾國﹐固疆圉﹐修邊備﹐重農績谷﹐爲先務耳。」天命四年己未四月丙辰上諭諸臣曰「今戰馬羸瘠﹐須牧以靑艸﹐俾之壯﹐宜於近邊之界屯田﹐築城界凡﹐設兵守禦以衛農人。」於是上西行﹐示築城基址﹐擇曠土以牧馬焉。天命六年辛酉三月癸亥上集貝勒諸臣議曰「天旣眷我﹐授以遼陽﹐令將移居此城耶﹖抑仍還我國耶﹖」貝勒諸臣俱以還國對。上曰「國之所重﹐在土地人民﹐今還師﹐則遼陽一城﹐敵且復至﹐據而固守﹐周遭百姓﹐必將逃匿山谷﹐不復爲我有矣。捨已得之疆土而還﹐後必復煩徵討﹐非計之得也。且此地乃明及朝鮮﹑蒙古接壤要害之區﹐天旣與我﹐卽宜居之。」貝勒諸臣皆曰「善。」遂定議遷都﹐迎后妃諸皇子。天命七年壬戌三月己亥上集貝勒大臣議曰「我國家承天眷佑﹐遂有遼東之地﹐但今遼陽城大﹐年久傾圮﹐東南有朝鮮﹐北有蒙古﹐二國俱未弭帖﹐若捨此徵明﹐恐貽內顧憂﹐必更築堅城﹐分兵守禦﹐庶得固我根本﹐乘時徵討也。」貝勒大臣諫曰「捨見居之城郭室廬﹐更爲創建﹐毋乃勞民耶﹖」上曰「今旣與明構兵﹐豈能卽圖安逸。汝等所惜者﹐一時小勞苦耳﹐朕所處者大也。苟惜一時之勞﹐何以成將來遠大之業耶﹖朕欲令降附之民築城﹐而廬舍各自營建。如此﹐𨿽暫勞﹐亦永逸已。」貝勒大臣皆曰「善。」遂築城於遼陽城東五里太子河邊﹐創建宮室﹐遷居之﹐名曰東京。天命十年乙丑三月己酉上欲還都沈陽﹐貝勒諸臣以歲荒食匱﹐諫阻。上不許﹐曰「沈陽形勝之地﹐西徵明﹐由都爾鼻渡遼河﹐路直且近﹔北徵蒙古﹐二三日可至﹔南徵朝鮮﹐可由淸河路以進。且於渾河蘇克蘇滸河之上流﹐伐木﹐順流下﹐以之治宮室﹐爲薪﹐不可勝用也。時而出獵﹐山近獸多﹐河中水族﹐亦可捕而取之。朕籌此熟矣﹐汝等寧不計及耶﹖」任大臣天命八年癸亥正月戊戌上諭諸臣曰「朕於八和碩貝勒﹐設大臣八人副之者﹐欲察其心也﹐誰則以己之事﹐人之事﹐視爲一體﹐而公以持論﹐誰則於己之事非是﹐不自引咎﹐而變色拒諫﹐爾八大臣公察之。知其非﹐卽直言責之﹐不受以聞。朕設爾等之意﹐此其一。至於國事之何以成﹐何以敗﹐當深爲經畫。有輔弼帝業者﹐則稱其堪任而舉之﹔有才不勝任者﹐則指其無能而劾之。此其二。總兵以下及諸武臣﹐凡行軍之事﹐宜謀其何以得﹐何以失。若野戰﹐須何器具﹔若攻城﹐須何器具﹐凡應用者﹐之﹐能將兵者﹐則稱其能﹐不能將兵者﹐則指其不能﹐以聞於朕。此其三。若不肖者不降不革﹐則惡無以懲﹐賢者不舉不用﹐則善無以勸。爾等果能經理國事﹐各得其宜﹐則朕所生子孫之多﹐所設臣僚之眾﹐皆有益子國﹐聯之心﹐自泰然而愉快矣。」天命十年乙丑八月壬辰上諭諸臣曰﹔「大臣身秉國政﹐當於國政之何以得﹐何以失﹐悉心籌畫﹐始克副倚任焉。今庶事各有專司﹐誰則肩荷乃職﹐殫力治理﹐誰則怠忽存心﹐罔修職業也。若此者﹐宜稽察之。爾等執政大臣﹐誠自矢公忠﹐毋畏難﹐毋懈惰﹐詳爲稽察﹐則所屬各負皆則而效之﹐不待誡諭﹐各勤乃事矣﹗若爾等心懷邪僻﹐耽逸樂﹐畏難而懈惰焉﹐則屬員效尢﹐悠悠忽忽﹐𨿽誡諭﹐若罔聞矣﹗爾等知有公忠之人﹐𨿽仇﹐勿隱蔽焉﹐當直指其善﹔知有姦慝之人﹐𨿽親﹐勿愛護焉﹐當直陳其惡。蓋公忠之人﹐當國家締造時﹐身歷艱難﹐創立功名﹐輔成大業﹐固當身履榮顯﹐澤及子孫。姦慝之人﹐當經營國事之日﹐借端委謝﹐避害全軀﹐逮國運升平﹐反欲先蒙其利﹐此宜預設防維﹐毋使遂其巧詐。夫國豈常憂患﹐必有安樂之時﹐惟能憂其憂者﹐乃能樂其樂也。」用人乙卯十一月上諭羣臣曰「嘗聞古訓﹐心貴正大。予思心之所貴﹐誡莫過於正大也﹐卿等薦人﹐勿曰吾何爲捨親而舉疏也﹐當不論家世﹐擇其心術正大者薦之﹐不拘門第﹐視其才徳優長者舉之。凡爲政﹐卽一才一藝之士﹐猶爲難得﹐若有其人堪輔弼大業者﹐急宜顯陟之耳﹗」是日﹐上又諭羣臣曰「君﹐天所立也﹔臣﹐君所任也。爾諸臣敬念乃職﹐凡有賢才﹐可任國政者﹐知之勿隱。國務殷繁﹐必得賢才眾多﹐量能授職。倘治國治兵﹐經理乏才﹐何以濟事﹖故勇能攻戰者﹐宜令治軍﹔才優經濟者﹐宜令理國﹔博通典故者﹐宜諮得失﹔嫻習儀文者﹐宜襄典禮。若玆賢才﹐當隨地旁求﹐俾列庶位。」是日﹐上又諭曰「天下全才無幾﹐一人之身﹐有所知﹐卽有所不知﹐有所能﹐卽有所不能﹐故臨陣勇敢者﹐平時未必見長﹐而平時練習庶事者﹐戰陣又未必奏功也。自後用人﹐務各隨其材焉。」天命元年丙辰五月庚午上諭侍臣曰「用人之道﹐隨才器使﹐有善於徵戰者﹐卽宜用以徵戰﹐不可私事驅使。若機密之地﹐必擇謹愼端方者處之﹐辭命之任﹐必擇言論敏達者委之。凡有任使﹐俱因人酌用可耳。」天命六年辛酉七月庚子上諭侍臣曰「有徳不舉﹐賢者不居其國﹐譬之棄美珠而取頑石﹐鬻珠者不至也。與匪人居﹐必爭遠之﹐乃安。其行不踐言者﹐亦勿與交﹐欲立大功﹐當勤求良友而交之﹐有純善之心﹐純善之言﹐二者兼之﹐則諸事易成而眾心協矣。是日﹐上諭貝勒諸臣曰﹔「人君用人治國﹐宜擇賢而有識者任之。若旣膺此任﹐不逮其初﹐非眞能公忠人也。臣之良者﹐入而封君﹐陳嘉謨焉﹐出而治事﹐公聽斷焉﹐居則職業思盡﹐動卿措置有方﹐奉使於外﹐又能申明約束焉。凡有委任﹐克公克謹﹐無所悖違﹐若敷對上前﹐則直陳所見。至衡量人物﹐賢則賢﹐否則否﹐無所徇飾﹐苟有利於君國﹐身家非所愛也﹐勤勞非所卹也。如是﹐則上下協和﹐庶事修舉﹐而君亦嘉賴之矣﹗」求直言癸丑正月上諭眾貝勒大臣曰「爲國之道﹐存心貴乎公﹐謀事貴乎誠﹐立法布令﹐則貴乎嚴。若心不能公﹐棄良謀﹐慢法令之人﹐乃國之蠹也﹐治道其何賴焉﹖凡吾所言﹐安能盡當﹐如未當﹐汝等勿面從﹐予一人智慮有限﹐豈諸貝勒大臣眾論﹐皆無足取乎﹖汝等各有所見﹐其盡言毋諱。」天命元年丙辰正月丙子上諭諸貝勒曰「凡貝勒以忠誠事君﹐奏封之間﹐無有大於盡言規諫者﹐貝勒旣盡言規陳﹐人君能聽而受之﹐斯善矣。夫事方興而旣諫者﹐上也﹔事已定面後諫者﹐下也。至於知而不諫﹐非忠直之人也。進諫者﹐凡應奏之言﹐有聞卽以入告﹐則治道有不裨益者乎﹖」興文治己亥二月上欲以蒙古字制爲國語頒行﹐巴克什額爾徳尼﹑紮爾固齊噶蓋以未能更制辭。上曰「漢人讀漢文﹐凡習漢字與未習漢字者﹐皆知之。蒙古人讀蒙古文﹐𨿽未習蒙古字者﹐亦皆知之。今我國之語﹐必譯爲蒙古語讀之﹐則未習蒙古語者﹐不能知也。如何以我國之語制字爲難﹐反以習他國之語爲易耶﹖額爾徳尼﹑噶蓋對曰「以我國語制字最善﹐但更制之法﹐臣等未明﹐故難耳﹗」上曰「無難也﹐但以蒙古字合我國之語音﹐聯綴成句﹐卽可因文見義矣。吾籌此已悉﹐爾等試書之﹐何爲不可﹖」於是上心獨斷﹐將蒙古字制爲國語﹐創立滿文﹐頒行國中。滿文傳布自此始。」崇教化天命四年己未六月丙辰上諭侍臣曰「爲國之道﹐以教化爲本﹐移風易俗﹐實爲要務。誠亂者輯之﹐彊者馴之﹐相觀而善﹐姦慝何自而逞。故殘暴者﹐當使之淳厚﹔彊梁者﹐當使之和順﹐乃可幾仁讓之風焉。捨此不務﹐何以克臻上理耶﹖」天命五年庚申正月庚辰上諭貝勒諸臣曰「國家建立制度﹐經理得宜﹐則居皆效順﹐競趨於善﹐行而莫之。撫有大國者﹐苟能覃敷徳政﹐廣諭善言﹐遠邦之人﹐自逖聽風聲﹐爭先歸附矣。人君旣以治國之務﹐委任貝勒﹐貝勒亦當宣布徳意﹐助興教化﹐以仰副君上之信任也。」天命六年辛酉七月甲寅上諭侍臣曰「人之善者﹐於人無所不愛﹐不善之人﹐𨿽有功於己者﹐亦皆虐使之。愚者以倖得貨財爲樂﹐賢智之流﹐必推與及於眾人﹐乃爲樂也。故有徳之人﹐乃能姦徳﹐無徳者焉知好徳乎﹖譬之於蜂﹐乃知愛花﹐若蠛蠓之類﹐𨿽有芬芳﹐不知愛矣。與善人相接﹐偶當傾蓋﹐亦愛其益﹐若與不善人相比暱﹐則愈久而愈受其損矣。」甲子上諭侍臣曰「人之無良者﹐𨿽勤加教誡﹐欲其同歸於善﹐終不可得﹐猶以水濯炭﹐終不能使之白也。蓋彼之存心﹐旣不能善﹐而於善人懿行﹐又不肯從﹐惟求有利於己耳。似此甘自暴棄之人﹐誰復與之爲友耶﹖」天命八年癸亥二月乙丑上諭侍臣曰「君之心﹐能貞固不二﹐感召天和﹐風雨時﹐黍谷登﹐民安物臯﹐則永保天位﹐世祚綿長。凡爲民者﹐能持敬謹之心﹐罔干國內﹐急公奉上﹐孝悌力田﹐則獲福而家道昌矣。」六月甲戌上諭蒙古歸附諸貝勒曰「凡汝等居我國﹐結婚姻﹐立家業﹐娶我諸女者﹐勿以諸女爲畏也﹐朕因汝等遠來附我﹐憐卹汝等﹐妻以女﹐俾各遂室家之樂﹐豈令汝受制於女乎﹖朕嘗聞蒙古察哈爾﹑喀爾喀諸貝勒﹐以女妻侍從中賢者及大臣﹐每陵其夫﹐擾其國﹐若諸女中有如彼之人﹐陵其夫﹐俾生嗟怨﹐汝等勿輒以暴橫相加﹐必告於朕﹐罪至死誅之﹐罪不至死則廢之﹐更以他女妻爲焉。倘諸女不賢﹐不奏聞﹐咎在汝等﹐奏聞而不加懲治﹐咎在於朕。凡有所艱若﹐毋諱﹐各以其情直告可也。」勤修省天命六年辛酉七月甲子上諭貝勒諸臣曰「凡人有告以善言﹐反生畏憚﹐不願聽聞﹐乃甘於自棄者也﹐其敗必速。若勉受善言而謹識之﹐是勇於從善﹐不欲自處於庸流也﹐將由賤而貴﹐由卑而尊﹐爲益亦無窮已。故人主凡遇災變﹐當益加修省﹐毋爲飾辭。蓋上天眷佑﹐垂象示儆﹐若人主徒飾虛文﹐罔修實政﹐非所以善體天心也。玆國家無事之時﹐更宜登進賢良﹐勤求治道﹐弘敷善政﹐愛養人民﹐及時修徳行仁﹐而後可以創業垂統。若溺於晏安﹐習於卑細﹐其何以承天體命﹐垂裕後昆耶﹖凡我子孫臣庶﹐尙其懋勉哉﹗」節儉乙卯十一月上出獵﹐時雪初霽﹐恐艸木之上﹐浮雪沾濡﹐乃壞其衣。侍衛卜揚古及稚喀木從﹐見而私語曰「上何所不有﹐惜此衣耶﹖」上聞之﹐笑曰「吾豈爲無衣而惜之﹐但徒被沾濡﹐無益﹐且與其使此衣沾濡於雪﹐何如畱此鮮潔者賜汝等。吾躬行節儉﹐微物必惜﹐正欲俾汝等效法耳﹗」天命二年丁巳九月癸亥愼刑上諭貝勒諸臣曰「凡君與貝勒﹐於有罪之人﹐𨿽縛執當急﹐而誅戮不宜遽加﹐必審思詳議﹐而緩結焉。蓋生殺之際﹐不可不愼﹐必平心和气﹐詳審所犯始末﹐方能得情。徜聽斷之官﹐爭執事理﹐而一人先怒﹐不可因彼之怒﹐而亦怒之。若以先怒者爲非﹐效彼而怒者亦豈爲是耶﹖有能不與同怒之﹐則能容受者固已獨善矣﹐倘先怒者自知其非﹐轉而引咎﹐則亦同歸於善矣﹗」天命六年辛酉五月壬寅上諭侍臣曰「凡遇應死應答應罰之罪﹐必追論其功﹐如系勤勞有功之人﹐則當死者贖﹐當罰者免﹐當笞者戒飭而釋之。人之功罪﹐宜令相準﹐亦有功𨿽多而小﹐功𨿽少而大者﹐更不可不辧。其由武功授職者﹐必行間獲罪﹐乃革其官﹐或他事獲罪﹐勿議革﹐俾自贖。其不由武功﹐以他途授職者﹐有罪則視其輕重﹐或議降或議革焉。」卹下天命六年辛酉閏二月癸未築撒爾湖城﹐工竣。上念築城夫役良苦﹐令犒以牛。羣臣奏曰「與其取諸公家﹐何若徵明﹐以所獲牛畜給之。」上禦殿﹐集貝勒諸臣曰「朕以人君無野處之理﹐故築城以居。夫君賢而後有國﹐國治而後有君﹐貝勒良而後有民﹐民安而後有貝勒。故天作之君﹐恩養其下﹐而下敬其上﹐禮也。至於諸貝勒﹐宜愛其民﹐民宜尊其貝勒﹐卽一家之中﹐爲主者宜卹其僕﹐爲僕者宜敬其主﹐如其僕以力耕所獲﹐供其主而不敢私﹐其主積有財物﹐亦贍其僕而無所吝﹐如此則上下相親﹐天心悅﹐人情和﹐無往不善矣。夫築城所用木石﹐豈出於築城之地耶﹖鑿石於山﹐采木於林﹐長路轉運﹐旣已疲矣﹐況又版築興作﹐其勞益甚。今爾等吝惜己財﹐乃爲此言﹐不知徵明原以伸大義﹐奉天而行﹐若爲築城犒夫之故﹐而略取其牛﹐甚不可也。」言方竟﹐適有梅勒額眞副將博爾晉後至。上問曰「汝適安在﹐徒步來耶﹖何喘息不寧也。」博爾晉對曰「自築城所來。」上曰「爾輕身行﹐憊如是﹐彼挽運興築之夫﹐寧不勞乎﹖」遂計夫役賜牛﹐並以食鹽給之。卷之四輯人心天命十年乙丑八月乙酉科爾沁奧巴臺吉聞蒙古察哈爾林丹汗欲興兵侵之﹐以書乞援。上報奧巴書曰「爾借兵多﹐多與爾﹐若少﹐少與爾﹐勿過憂也。然兵不在多寡﹐在天而已。凡此各國﹐皆天所命﹐以眾暴寡﹐天豈容之。但堅爾城郭﹐據城堵禦﹐察哈爾不能拔﹐必退﹐否則或敗而走﹐國且危﹐卽不敗﹐知爾國不可得﹐亦不復侵﹐爾可安處無虞矣。昔察哈爾土門札薩克圖汗侵輝發國﹐時輝發兵五百﹐帶甲僅五十人﹐與戰﹐察哈爾不勝而回﹐遂不復侵﹐此非明驗耶﹖至兩軍野戰﹐譬如投骨之戲﹐或俯或仰﹐勝負難必。兵寡而欲出城野戰者﹐其人必怯便於自走耳﹐愼勿從﹐必據城以待﹐伺其力攻不克而戲﹐然後乘機出戰﹐以制勝者﹐始爲大勇耳。汝若欲與之盟好﹐以幸無事﹐則汝科爾沁貝勒等﹐先曾與察哈爾土門札薩克圖和好矣﹐其至於今﹐察哈爾﹑喀爾喀棄絕盟誓﹐數侵掠汝﹐豈汝等曾有罪耶﹖今𨿽再欲與和﹐以幸無事﹐彼卽蓄意侵害矣﹐汝等卽無罪﹐彼遂已乎。明﹑朝鮮﹑烏喇﹑輝發﹑葉赫﹑哈達曁我滿洲國﹐若無城郭﹐蒙古豈令我等安居哉﹗惟恃有城郭故耳。」尋林丹汗來侵奧巴臺吉﹐上命三貝勒﹑四貝勒等率兵救之﹐林丹汗聞我國兵至﹐解圍遁去。天命十一年丙寅五月丁巳聞蒙古科爾沁部落奧巴臺吉等來朝﹐上出城迎十里許﹐禦帳殿﹐奧巴率賀爾禾代臺吉﹑拜思噶爾臺吉﹐朝見畢﹐奧巴等獻紫貂皮貂裘駝馬﹐因曰「我等所有之物﹐悉被察哈爾﹑喀爾喀掠去﹐無堪獻者。」上曰﹔「彼二部落﹐原因貪得而來﹐掠汝﹐不侍言也。令爾我無恙﹐得會足矣﹗」張筵宴勞畢﹐各賜鞍馬冠服諸珍異之物。奧巴喜曰﹔「今皇帝所賚﹐明日仍取還否﹖吾喜甚﹐未信﹐殊以爲異。」上曰「此微物耳﹐何足論。此後凡以物與汝者﹐或系隨隋意持贈﹐其物未必甚佳﹐汝若見諸貝勒中衣服器具之佳者﹐請之﹐當不爾靳也。」遂偕奧巴等入沈陽城﹐恩禮甚厚。尋以弟達爾漢巴圖魯貝勒舒爾哈齊之子圖倫臺吉女妻之。至六月戊寅﹐上宴科爾沁臺吉奧巴﹐賜號曰汗。上曰﹔「爲惡而蒙天譴﹐國乃敗亡﹐爲善而蒙天佑﹐國乃昌熾。總之主宰在天也﹐察哈爾汗起兵侵奧巴臺吉﹐天佑奧巴﹐獲免於難﹐來歸附我﹐朕仰承天意﹐賜以名號。當察哈爾兵至時﹐其兄弟屬下人皆遁去﹐獨奧巴臺吉奮力拒戰﹐故號爲土謝圖汗。兄土梅﹐號代達爾漢﹐弟布塔齊﹐號紮薩克圖特杜稜﹔賀爾禾代﹐號靑卓禮圖復賜鎧甲﹐及四時衣﹐各種銀器﹑雕鞍﹑蟒幣﹑布帛等物有加。天命五年庚甲六月庚戌通下情上諭曰「凡有下情欲訴者﹐恐不得上聞﹐可樹二木子門外﹐其有欲訴之言﹐書而懸之於木﹐俾朕覽其辭﹐晰其顚末而按問焉。」由是事無巨細﹐悉得上達﹐睿照所及﹐民無隱情。天命元年丙辰七月己巳明法令上諭議政大臣五人曰「凡事不可一人獨斷﹐如一人獨斷﹐必致生亂。國人有事﹐當訴子公所﹐毋得訴於諸臣之家。其有私訴者﹐曾付以鞭索﹐俾執而責之。前以大臣額亦都巴圖魯有私訴於家者﹐不執送﹐已治以罪。玆更加申諭﹐傳於國中﹐凡貝勒諸臣有罪﹐當束身靜聽﹐任公斷﹐有執拗不服者﹐加以重罪。其束身靜聽者﹐如例審斷﹐凡事俱五日一聽斷於公所﹐其私訴於家者﹐卽當執送﹐有不執送而私行聽斷者﹐亦如額亦都治罪。」天命四年己未二月乙卯上諭羣臣曰「今有人懸書於門﹐自稱其才可統馭千萬人﹐第不用耳。夫果有統馭千萬人之才﹐眾豈不知之﹐亦豈不舉之。又有人焉﹐才旣不能馭眾﹐惟驕語於人﹐曰「予曾臨敵受傷。夫受傷這人﹐已按傷加賞﹐更復何言﹖如伊拉喀者﹐統馭無能﹐反以不加優擢﹐妄生怨望﹐故置之死。羅木布特爾孫𨿽長於戰鬥﹐沈湎於酒﹐無馭眾才﹐不過匹夫之勇耳﹐何堪信任。又如張球﹑武大海者﹐屢經戰陣﹐未立寸功﹐反云試我後效。彼謂後此效力﹐誰其不效力者﹐將誰欺耶﹖以此誅張球﹐而武大海以新附之人﹐姑宥之。嗣後總兵以下諸將佐﹐有不能奮勇當前﹐反生怨忿者﹐卽行奏聞。玆承天佑﹐肇造丕基﹐有仍蹈前轍者﹐必致亂我國家﹐殺無赦。」天命七年壬戌二月壬午蒙古兀魯特部落明安等凡十七貝勒及喀爾喀爾部落臺吉率軍民來附﹐上禦殿宴勞之。諭曰「我國習欲所尙﹐守忠信﹐奉法度﹐賢而善者﹐舉之不遺﹐悖且亂者﹐治之不貸﹐以致盜竊潛消﹐暴亂不作﹐拾遺於道﹐必還其主。習俗如此﹐所以獲膺天眷。爾蒙古人所持者念珠﹐所稱者佛號﹐而不息盜竊之風﹐遂遭天譴﹐俾爾諸貝勒自亂其心﹐殃及於國。今爾等旣歸我﹐賢而善者﹐嘉其賢而優禮之﹐亦因其歸順而善遇焉。今而後﹐愼勿萌盜竊暴亂之心﹐倘舊惡不悛﹐國法不汝貸也。」天命八年癸亥六月丁亥上諭曰「總兵以下﹐備禦以上﹐世爵之臣﹐果各敬守乃職﹐夙夜殫心﹐以奉國家﹐朕視之如子﹐誠有益矣。若晏安自便﹐存心怠慢﹐玩忽天紀﹐朕視之如子﹐競何益哉。爾等共襄大業﹐宜殫力焉。我國之中﹐漢人﹑蒙古並他族類雜處於此﹐其或逃或叛或爲盜賊﹑爲姦宄者﹐共嚴察之﹐眾果嚴察﹐則羣小不敢爲亂﹐國有不治者乎﹖國治﹐則朕心安﹐豢養汝等﹐誠有濟矣。若羣心怠慢﹐察之不嚴﹐姦人伺間而起﹐國之亂也由此。國亂﹐朕心不安﹐將豢養汝等﹐何益哉﹗從來惟開創爲難耳﹐今任以所創基業﹐而汝等不加敬愼﹐更有何者報朕養育恩耶﹖」天命十一年丙寅七月乙亥上諭貝勒諸臣曰「朕心公而法嚴﹐有功者必賞﹐𨿽仇不念﹐有罪者必懲﹐𨿽親罔卹。以是爲是﹐以非爲非﹐故蒙天眷佑﹐遼東之地﹐盡畀於我。明主棄前盟﹐開邊釁﹐遂致天譴﹐夾師失地。今爾貝勒諸臣﹐倘不以公勤爲心﹐國之忠邪莫辧﹐盜賊罔察﹐使典章淆亂﹐法紀廢弛﹐則上天賜聯之福祚﹐自爾等虧損之矣。朕豈肯徇爾等所爲﹐而易其欽若昊天之初心耶﹖朕仰承天意﹐悉秉至公﹐爾等所行匪僻﹐其咎自歸爾等。推爾等之意﹐以爲國人眾多﹐稽察難徧﹐不知一國之眾﹐以八旗而分隸之﹐則爲數少矣﹐每旗下以五甲喇而分隸之﹐是又少矣﹐每甲喇下以五牛錄而更分隸之﹐則又少矣。今自牛隸額眞以至什長﹐遞相稽察﹐各於所屬之人﹐自膳夫﹑牧卒以及僕隸﹐靡不詳加曉諭﹐有惡必懲﹐則盜竊姦宄﹐何自而生哉﹗夫惟己不正﹐乃不能察人耳﹔己旣正矣﹐復何所畏忌﹐而不稽察以舉發之乎﹖或屯戍更番之兵﹐及離隊伍獨行之兵﹐有劫掠漢人﹐竊其畜產﹐奪其薪木﹐掠取其衣服者﹐何不各據所見聞﹐卽爲舉發。今滿漢旣爲一家﹐若以漢人爲新附﹐恣行劫掠﹐是殘害我降服之國人也。似此蠢國之人﹐可不稽察之乎﹖且爾貝勒諸臣及滿漢各官﹐嘗有誓言﹐惟君所賜予及所應得者﹐則受之﹐至民間財物﹐𨿽分金尺帛﹐必不妄取。今八旗中﹐孰賢孰否﹐各牛錄下﹐孰賢孰否﹐其詳察之。若互相隱蔽不舉﹐被人訐發﹐固山額眞﹑牛錄額眞俱罪。」天命十一年丙寅正月己酉鑑古上諭諸貝勒曰﹔「上天覆育萬物﹐公而無私﹐非者非﹐不以國大而庇之﹐是者是﹐不以國小而棄之。嘗觀歷代帝王﹐其初每苦心志﹐勞筋骨﹐備歷艱難﹐而後得成大業。虞舜躬耕歷山﹐克盡孝行﹐遂聲聞於天而登帝位。漢髙祖一泗上亭長耳﹐奮力行間﹐躬定禍亂﹐遂有天下。金太祖服事遼主﹐幾被誅﹐卒能奮志修身﹐收服屬國﹐滅遼稱帝。明太祖早喪父母﹐棲身佛寺﹐歷盡艱危﹐卒成帝業。此皆天眷有徳﹐不以微賤而棄之也。周宣王時﹐有童謠曰﹐厭孤箕服﹐實亡周國。及幽王寵溺褒姒﹐紊亂國政﹐西周以亡。秦始皇雄據西陲﹐吞並海內﹐築長城﹐防禦邊界﹐信方士﹐訪求神仙﹐自謂一世﹑二世以至萬世﹐傳之無窮﹐乃恣意暴虐﹐二世而亡。宋徽宗招納叛臣﹐構兵啟釁﹐爲金所敗﹐父子被執﹐身死於外。金主完顏亮違悖天常﹐荒淫不道﹐獲罪於天﹐卒被篡弒。元順帝不畏天威﹐不治國政﹐疏斥賢能﹐信任姦慝﹐致盜賊蜂起﹐國祚遂亡。此皆天厭凶徳﹐不以國之大而且彊﹐以庇之也。今明之君臣﹐自恃彊大﹐蔑視上帝﹐任意生殺﹐妄啟釁端﹐助葉赫侵我疆圖﹐毀我廬舍﹐奪我禾稼﹐肆虐無已﹐朕用昭告皇天﹐興師往之﹐猶不悔悟其非﹐自渭以彊制弱﹐所向無敵﹐不知是非自有天鑑﹐固不在眾寡大小也。觀古今典籍﹐國𨿽大﹐而歷數將終﹐則君臣庸暗﹐紀綱倒置﹐至於滅亡。國𨿽小﹐而運祚方興﹐則禎祥將集﹐民物蕃盛﹐寢以昌熾。總之皆由天也。今明災異疊見﹐其君臣不務修省﹐終必致天之罰矣。縱國大兵彊﹐豈足恃乎﹖夫人能引咎修徳者﹐上也﹔文過飾非者﹐下也。後世子孫﹐宜法前代之所以得﹐鑑前代之所以失﹐遷善攺過﹐上合天心﹐則可以永享鴻祚矣﹗」天命六年辛酉七月壬寅賞功上以克取遼東﹐禦殿﹐召集羣臣﹐大陳筵宴。上親舉金卮﹐徧賜以酒﹐又各賜衣一襲﹐眾臣寵賚﹐皆叩首謝。上諭之曰﹔「明之國﹐最大也﹐尙以爲不足﹐而欲並人之國﹐故喪其師。明之土﹐最廣也﹐尙以爲不足﹐而欲奪人之土﹐故喪其地﹐此皆天厥明而佑我也。賴爾諸臣攻戰之力﹐仰承天眷﹐故朕及爾等得至此地。酒一卮﹑衣一襲﹐爲物幾何﹐豈足酬勞哉﹕但念爾諸臣宣力疆場﹐勤勞王事﹐玆集殿廷﹐用伸歡敍﹐以見朕心嘉悅而已。」天命五年庚申正月丙申昭信上與喀爾喀五部落貝勒盟後﹐有把嶽忒部落臺吉索凝屬下一人及札魯特部落寨桑侯痕屬下一人來歸。上曰「來歸之情﹐誠爲可矜﹐但盟誓之言﹐尢不可背。」遂不納﹐各還其主。誡逸樂天命六年辛酉七月甲子上諭侍臣曰「愚暗之夫﹐耽於逸樂﹐不致力修徳﹐凡言之有益無益﹐皆不能辧﹐憚於聽受﹐卽聞善言﹐亦不默識深思﹐惟圖晏安自便﹐此豈人類也耶﹖愚者羣聚﹐縱爲嬉遊﹐耽於宴飲﹐習於謔浪﹐至賢哲當前﹐則引故而卻避之﹐若委以正務﹐則諉謝而不任焉﹐此亦非人類也。出獵行兵之事﹐漠不經心﹐而甲冑弓矢﹐不加修治﹐所修治者﹐宴會時服飾而已。此等之人﹐與無足比數之婦人等耳。所謂愚暗性成﹐人所擯棄﹐當爲切戒。至爲婦人者﹐不治其家﹐不順其夫﹐而干預外事﹐亦失其爲婦之道矣。有家者並宜戒警也。」天命六年辛酉五月壬寅謹嗜好上諭貝勒諸臣曰「凡人溺於匪僻﹐不自省攺﹐猶大廈將傾而坐其中﹐懸崖欲崩而立其下也﹐爾貝勒諸臣﹐若驕恣不遜﹐則自喪其徳﹐過失不攺﹐則自辱其身﹐陵侍從﹐虐僕隸﹐則祿不保。不善如此﹐必無告以善言者﹐卽己有一言之善﹐人且不聽﹐欲求賢哲之助﹐何可得耶﹖縱令得之﹐亦必不能受其善言﹐而敬識不忘。如此則禍患必匯集其身矣﹗」天命六年辛酉七月甲寅上諭侍臣曰「凡人於才智有徳之人﹐不就而效法者﹐以薰染於積習深耳﹐否則秉彜之好﹐人所同具﹐何憚而不效法耶﹖貨財已充﹐而不衣不食﹐必陷溺而成癖矣。不然﹐不衣不食何爲哉﹗夫人福澤旣盡﹐則不善之心生﹐家道將衰﹐則不肖之子出。君子福積於躬﹐隨所居而吉﹐隨所遇而善﹐惟其積福﹐遂以召祥﹐若不勤於所事﹐憚勞苦﹐是自棄其治生之道也。譬之沃壤﹐不勤耕治﹐嘉谷豈坐獲耶﹖賢哲之人﹐𨿽遇小事﹐必從容籌度﹐以底於成。凡事能好謀而成﹐則眾皆悅服﹐若放逸此心﹐惟物是嗜﹐則必取憎於人矣。旣具賢哲之性﹐又常存敬畏﹐斯惡念無從而生﹐倘惡念偶萌﹐宜急遏之﹐待其形著於外﹐眾皆知之﹐晦亦無及矣。至於取友者﹐旣知其惡而復與之友﹐亦必非善人也。」是日﹐上諭侍臣曰「《書》云﹔『心逸日休﹐心勞日拙。』此言良是。凡人於貨財﹐誰不愛之﹖愛之而獲長享者誰耶﹖人之遭逢﹐或吉或凶﹐皆由前定﹐何不安於義命﹐而勞心以妄求耶﹖」天命十年乙丑八月癸巳上因諸臣及國人中有嗜酒者﹐誡之曰「爾等曾聞古來飲酒之人﹐於飲酒之中得何物﹐習何藝﹐有所裨益者乎﹖飲酒之人﹐或與人鬥爭﹐以刃傷人而抵罪者﹐或墜馬﹐傷手足﹐折項死者﹐或爲鬼魅所魘死者﹐或縱飲無節死者﹐或顚僕道路﹑遺失衣冠者﹐或失歡於父母兄弟者﹐或因使酒﹐毀敗器具﹑消落家業﹑流於污下者﹐朕屢聞之矣。況此酒﹐饑者飲之﹐弗飽也﹐何不陳設餺飥﹑炊黍而食之。同爲黍所造耳﹐爲酒則能傷人﹐若餺飥﹐若炊黍﹐則能致飽焉。乃不食可飽之物﹐而嗜此傷生者﹐何爲也。愚者飲之喪身﹐賢者飲之敗徳﹐且獲罪於君﹐以及貝勒大臣﹐被譴罹刑﹐皆由於此。卽一家之中﹐夫飲酒﹐取憎於婦﹔婦飲酒﹐見惡於夫﹐下及僮僕亦不能堪而去之矣。飲酒亦何益哉﹗昔賢云﹕藥之毒者﹐𨿽苦口﹐能卻病焉﹔酒之旨者﹐𨿽適口﹐能召疾焉。讒諂之言﹐𨿽悅耳﹐違於義焉﹔忠諫之言﹐𨿽逆耳﹐協於理焉。則酒固宜切戒也。」遂書之﹐以頒於國中。

