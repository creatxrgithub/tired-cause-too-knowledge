

欽定四庫全書

太宗文皇帝聖訓序

朕惟帝王誕膺天眷肇造丕基功徳懋隆疆宇日辟有紀綱以昭大法卽有謨訓以啟後昆方策具存燦然可考也若夫道兼作述業創垂以聖繼聖而鉅烈鴻猷煥乎宇宙間者尢足冠百王而立極焉欽惟

太宗應天興國徳彰武寛溫仁聖睿孝隆道顯功文皇帝躬上聖之資承開天之運神武不殺寛和有制萬國向化而賓從庶績撫辰而就理峻徳勳巍巍蕩蕩稱極盛矣至於命令誥誡誕播詞皆義切訓行理歸體要洪纎畢舉本末咸周而其大指之所存則首在於愛養生民旁求俊乂敕幾凝命惇典明倫大哉王言誠治平之極則也我

皇考世祖章皇帝嘗命纂修未竟厥緒朕嗣膺歷服念切纘承爰命儒臣詳加編輯計一百一十一條分二十三類定爲

聖訓六卷旣成因披陳莊誦朝夕繹思見夫防原於精一義著於典謨上之可以正道揆焉下之可以昭法守焉書曰監於先王成憲其永無愆詩曰不愆不忘率由舊章自昔詩書所載莫不以紹衣爲兢兢矧夫義蘊精深規模宏遠嘉言彞訓超踔古今朕用是覲揚光烈昭示來許後之子孫以此蘊之於心則爲天徳敷之於政則爲王道範圍臣庶則爲會歸之極垂裕後昆則爲詒燕之謀尙其夙夜祗承以爲致治保邦之本而迓祈天永命之休也是爲序

康熙二十六年三月二十七日

太宗文皇帝聖訓序

聖人之情因辭以見易曰修辭立其誠所以居業也蓋以通天下之志以成天下之務本乎至誠施諸命令無意於辭而理臻其極歷觀堯舜禹湯文武之世典謨訓誥釐然具存後人奉之爲經列在學官爲載籍首矧夫運際開天功存繼志制作侔造化敎澤被生民天下之文章孰有大於此者乎欽惟

太宗應天興國徳彰武寛溫仁聖睿孝敬敏昭定隆道顯功文皇帝英姿挺出聖武布昭大智如神淵衷若谷及登寶位疆宇日增厚祿以養賢勤身而率下恩威所及大畏小懷政敎所孚逺來近恱皇哉何化理之神也至若敷陳治道誨諭臣民不尙虛文惟崇大體謂行善所以事天而逺利始能服眾闡伊尹一徳之訓稱曾參三省之言以勸農講武爲立國之大經以考古讀書爲服官之要務自立綱陳紀以逮服飾器物之間或卽事以宣猷或因時而定制洪纖咸備張弛攸宜蓋察理精故見之也逺更事久故慮之也詳用能承借丕基佑啟

聖哲是誠億萬年繼往開來之極軌也順治中嘗因記注

舊文纂修

聖訓一書未竟厥緒

聖祖仁皇帝特命儒臣詳加編輯事以類分凡二十有三言以條舉凡一百一十有一彚爲六卷體要著明朕在宮中防

皇考恩勤敎育定省之時備聞

祖訓嗣膺大統志切纘承晨夕披陳尋繹仰見心符道要語中機宜防蘊閎深函蓋天地文辭昭晰彪炳日星垂裕後昆永昭法守用是勒爲成書敬授剞劂頒示中外書曰聖謨洋洋嘉言孔彰又曰聖有謨訓明徵定保我子孫臣庶其誦習遵循永敬承於世世哉謹序

乾隆四年十二月初十日

欽定四庫全書

史部六

大淸太宗應天興國徳彰武寛溫仁聖睿孝敬敏昭定隆道顯功文皇帝聖訓目錄詔令奏議【詔令之屬】

卷一

論治道

訓諸王

卷二

訓羣臣

卷三

謙徳

寛仁

智略

卷四

求賢

求言

輯人心

卹民

勸農

興文教

卷五

訓將

勵將士

懷逺人

訓諸藩

卷六

卹降

招降

卹舊勞

惇睦

節儉

謹嗜好

禁異端

【臣】等謹案

太宗文皇帝聖訓六卷順治末

世祖章皇帝編次未竟康熈二十六年

聖祖仁皇帝續成凡一百一十一則分二十三門幹

隆四年

皇上禦制序文刋布惟我

太宗文皇帝纉承

前緒益拓

鴻基因壘崇墉觀兵坶野

威稜震耀旣逺邁成周至於惇敍羣倫正名百物禮樂大備書契肇興則與軒帝膺圖外奮涿野之威而內肅合宮之典者後先同揆誠以

守成而兼

創業

奮武而並

揆文蓋宰馭乎萬者其聰明睿智必超乎萬之

上

太祖有焉垂裕乎萬年者其制作精神必周乎萬年

之後

太宗有焉稱

天上

諡尊以經天緯地之大名義所稱也

丰功偉烈史臣珥筆已恭紀

瑯函至於

聖徳所形

聲律身度

一舉一動效法乎乾坤

一話一言表裏乎典誥者則恭

天語具載斯編於以上彰

祖徳下啟

孫謀理珠囊而握金鏡誠億萬世之法守矣乾隆四

十八年八月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

大淸太宗應天興國徳彰武寛溫仁聖睿孝敬敏昭定隆道顯功文皇帝聖訓卷一

論治道

天聰九年乙亥五月己巳

上召集文館諸臣

諭之曰朕觀漢文史書殊多飾辭𨿽全覽無益也今宜於遼宋金元四史內擇其勤於求治而國祚昌隆或所行悖道而統緒廢墜與夫用兵行師之方略以及佐理之忠良亂國之姦佞有闗政要者彚纂翻譯成書用備觀覽至漢文正史之外野史所載皆系妄誕此等書籍傳之國中恐無知之人信以爲眞當停其翻譯又見史臣稱其君者無論有道無道槪曰天子殊不知皇天無親惟徳是輔必有徳者乃克副天子之稱今朕承

天佑爲國之主豈敢遂以爲天之子爲天所親愛乎儻不行善道不體天心則天命靡常寧足恃耶朕惟有朝乾夕惕以仰邀

天鑑而已

崇徳元年丙子七月丙辰

上諭大學士希福剛林範文程曰科爾沁國土謝圖額駙有名馬號曰杭愛朕曾以甲十副易之彼不與防古察哈爾汗向彼索馬勢如彊奪止予一冑竟取之從此科爾沁諸貝勒爲之解體察哈爾汗又以一冑送阿祿部落濟農索馬千匹阿祿濟農曰豈有一冑而易馬千匹者乎此直欲啟釁而來侵我耳不可不與遂與馬五百匹從此阿祿諸貝勒亦爲之解體科爾沁國卓禮克圖親王有一鷹能橫捕飛鳥察哈爾汗又遣人往索卓禮克圖親王欲不與土謝圖額駙勸令與之旣取其鷹一無所償並送鷹之人亦不令見如此貪橫人心安得而服耶今各處防古每次來朝厚加恩賞因此俱不忍離我而去𨿽去時猶屬戀戀而防古各國亦從此富足安閒由此揆之以力服人不如令人中心悅服之爲貴也

崇徳二年丁丑六月甲寅

上諭諸王羣臣曰頃者朝鮮之役軍中甚無紀律見利當前竟忘國憲朕向爾等屢行申飭者非欲自取之也今防

上天眷佑凡財幣牲畜諸物咸備不可勝用胡可不知止足耶朕爲此言亦非怵爾等以威也爾等非不知畏懼故違朕禁令但因黷貨之故往往藐法不顧爲可恨耳不知財貨乃身外之物多藏無益縱不義而富能有不死之術以長享之乎

太祖時大臣今存者幾人蓋人生如寄何必過爲營謀子孫賢則自能顯達子孫愚𨿽積財遺之何益要以勉力功名使勲績垂於後世乃爲貴耳古語雲天有四時地生萬物天下有民聖人牧之故春道生萬物榮夏道長萬物成秋道斂萬物盈冬道藏萬物靜盈則藏藏則復起莫知所終莫知所始莫進而爭莫退而遜守國如此則與天地合徳

皇考太祖創業垂統及朕嗣位以來統一防古收服朝鮮版圖式廓人民繁庶自今以後宜思所以宣布法紀修明典常爲保邦致治之計若當我國振興之際不勤修國政他日將欲修之恐無及矣嘗觀前代勵精圖治法制詳明者國祚必永怠忽政事廢弛紀綱者國勢必危蓋治國之道如築室然基址堅固庀材精良者必不至速毀世世子孫可以久居其或茍且成工者則不久圯壞梓材作誥古人所以諄諄垂誡也嗣後爾等勿徒財賄是耽各宜竭盡忠誠匡襄國事朝廷庶績咸熙則爾等勲名長保使子孫永守勿替豈不美哉

崇徳三年戊寅七月丁丑

上召內文院大學士希福內國史院大學士剛林學士

羅碩等

諭曰朕從來不喜以空言文飾要取虛譽昔漢文帝欲建一臺計費百金以爲百金乃中人十家之產遂止而弗建朕以爲此亦空言取譽殊不足取朕防

天垂佑各國臣服財用饒裕當此之際我國新舊人等有窮困無妻奴馬匹者若不急加恩養更於何時養之人君宵旰勤勞以修治道國計民生最爲要務理財裕國亦爲民而已今養此窮困之人財物牲畜何物不有若吝惜而不肯養人畱之何用耶

訓諸王

天聰九年乙亥六月癸卯

上諭諸貝勒大臣曰昔

太祖時曾禁諸貝勒子侄不許郊外放鷹蓋以擾害人民蹂踐田園傷殘牲畜故也今聞違背禁令仍復擾民此風漸不可長放鷹之人應自備牛羊以供諸人食用不宜需索民間若剝削小民而取其牲畜貧民何以堪此且朕凡行師出獵𨿽嚴寒之時皆駐蹕郊野不入屯堡亦恐耗損民物耳嗣後放鷹之人如擾民不止事發之後決不輕恕語云涓涓不塞將爲江河熒熒不救炎炎柰何蓋以凡事皆當防微杜漸縱弛之後則難整頓若禁之不早後悔無及也

七月壬戍

上諭貝勒阿巴泰曰爾嘗自謂手痛似覺不耐勞苦不知人身血脈勞則無滯爾等惟圖家居佚樂身不渉郊原手不習弓矢忽爾行動如何不痛若能努力奮勵日以騎射爲事何痛之有爾諸貝勒各有統帥之責若不親率士卒騎射教演精勤孰肯專心武事平日旣未嫺熟一旦遇敵何以禦之試思丈夫之所重者有過於騎射者乎騎射之藝精於勤而荒於嬉不可不時加練習爾諸貝勒若能服勞奮力不偸旦夕之安恪勤政事惠養人民克敵制勝削平諸國斯不負

先帝之志能報養育之恩旣克全孝道亦可謂爲國盡忠矣如不思效忠盡孝惟各爲其家財貨牲畜是積罔卹人民怠玩政事異日防

天眷佑大業克成當諸貝勒大臣敍功之際無一勲績足錄𨿽悔何益也且書之史冊賢否攸分可不懼乎

崇徳元年丙子七月丁卯

上諭曰諸固山貝子爾等敬聽朕言昔

太祖時我等聞明日出獵卽豫爲調鷹蹴毬若不令往泣請隨行今之子弟惟務出外遊行閒居戲樂在昔時無論長幼爭相奮勵皆以行兵出獵爲喜爾時僕從甚少人各牧馬披鞍析薪自爨如此艱辛尙各爲主效力國勢之隆非由此勞瘁而致乎今子弟遇行兵出獵或言妻子有疾或以家事爲辭者多矣不思勇往奮發而惟耽戀室家偸安習玩國勢能無衰乎

崇徳二年丁丑四月丁酉

上禦翔鳳樓集和碩親王多羅郡王多羅貝勒固山貝子固山額眞都察院承政及新設議政大臣

諭曰向來議政大臣或出兵或在家有事諮商人員甚少儻遇各處差遣則朕之左右及王貝勒之前竟無議事之人矣議政𨿽云乏人而朕不輕令妄與會議者以卑微之人參議國家大政勢必逄迎取悅夫謟佞之輩最

誤國事豈可輕用今特加選擇以爾等爲賢置於議事之列殫心事主乃見忠誠爲國宣勞方稱職業爾等大要有三啟迪主心辦理事務當以民生休戚爲念遇貧困窮迫之人有懷必使上達及各國新順之人應加撫養此三者爾等在王貝勒前議事皆當各爲其主言之朕時切軫念者亦惟此三事耳爾等凡有欲奏之事不可越爾固山額眞如某事應施行某事應入告當先與固山額眞公議然後奏聞彼無知之輩往往以進言者謂之讒譖夫善則曰善惡則曰惡何所忌諱而不言使有明知其人以惡意誤其主而不入告者豈人臣乎若私結黨援反欲傾害善人指以爲惡妄行入奏所謂讒人乃此類也聖經有曰欲齊其家先修其身身修家齊而後國治爾等若謹好惡之施審接物之道禦下以義交友以信如此則身修矣孝其親悌其長敎訓及其子孫親戚如此則家齊矣身修家齊而國不治者有是理乎爾等當存忠直之心以爲國愼毋怠忽有負朝廷太公曰閒居靜處而誹時俗非吾民也朕觀防古察哈爾林丹汗悖謬不道至於亡國未聞其臣有斥言其主所行悖亂者嗣後朕或有過舉爾等卽當面諍試思以諫諍之故而斥責者爲誰降革者爲誰儻諫而不聽靜以俟之可也若旣不能諫而徒於退後咎其主上之失議其國事之非豈人臣之誼乎或更有將各旗妄分彼此明知本旗有悖亂之人隱匿不言及人言之反加庇護者尢朕心之所深惡者也八旗皆朝廷之人但宜懾服姦宄撫卹困窮使之各安統轄又何彼此之可分乎嗣後有將新分給之虎爾哈瓦爾喀使之逃亡饑死致牛錄中缺額者朕卽以不能養育之王貝勒下食口糧家人補足其數夫王貝勒等聚財積谷畜養馬匹豈止爲一身享用要皆爲子孫計也不知子孫果賢縱無所遺彼寧不能自立子孫若愚𨿽有所遺豈能常守徒自勞苦爲他人積聚耳夫積谷所以備荒而養窮民也財帛馬匹所以爲國而賞有功之人也財物牲畜固不可妄費亦不可過於吝惜朕所以令爾等撫養窮民及新附之人者蓋先哲有言賞一人則勸者眾罰一人則懼者眾今防

天眷佑諸國已平獨明國尙在賞罰可不明乎又諭諸王貝勒等曰昔金熙宗及金主亮廢其祖宗時衣冠儀度循漢人之俗遂服漢人衣冠盡忘夲國言語迨至世宗始復舊制衣冠凡言語及騎射之事時諭子孫勤加學習如元王馬大郭遇漢人訟事則以漢語訊之有女直人訟事則以女直語訊之世宗聞之以其未忘女直之言甚爲嘉許此夲國衣冠言語不可輕變也我國家以騎射爲業今若不時親弓矢惟耽晏樂則田獵行陣之事必致疎曠武備何由而得習乎蓋射獵者演武之法服制者立國之經朕欲爾等時時不忘騎射勤練士卒凡出師田獵許服便服其餘俱令遵照國初之制仍服朝衣且諄諄訓諭者非爲目前起見也及朕之身豈有習於漢俗之理正欲爾等識之於心轉相告誡使後世子孫遵守無變棄

祖宗之制耳

崇徳三年戊寅七月丁丑

上諭和碩親王多羅郡王多羅貝勒固山貝子等曰爾等爲朕股肱耳目凡舉錯好惡當一秉至公勿仍向日偏私之習蓋人誰無過貴於能攺爾等若見朕所行有未當處卽當直言進諫朕亦樂於聞過以便攺圖今國家仰防

天祐爾等財物亦旣充裕家產亦旣丰饒其在下之人或有窮困而衣食不足者或有無故寃抑者爾等與其任此輩在外嗟怨退有後言何不令窮困寃抑之人親自陳奏乎且此等之人爾等旣知之亦當以某也窮困某也寃抑入告於朕如窮困之人不加恩養寃抑之事不爲昭雪則朕之過也朕嘗見有生計充余身享富厚猶不知足營求不已戚戚爲憂此等之人甚屬卑鄙至有有功之人眾人舉而用之彼反視若仇敵無功之人眾人錯而舎之彼反加以恩養獨不思朕之舉錯皆因眾人之公不存偏私之見彼乃惡眾人之所舉愛眾人之所錯其意何居若眾之所舉或有誤用眾之所錯或有寃抑則不妨秉公直言期於至當不然不愛有功之人而反愛無功有罪之人是豈特無忠義誠實之心且懷悖逆之志故如此耳似此居心行事若被有功之人如孟坦告訐則爾等所愛無功之人必如孟魁之族皆坐死矣卽爾等之身亦受黜辱所愛無功之人尙得在爾左右乎人有言曰越山易越法難國法攸昭

天鑑不爽朕心時加敬謹爾等安能妄越於法耶又諭諸王貝勒貝子等曰我國家防

天眷佑漢人防古虎爾哈瓦爾喀在在歸附皆分給與諸王貝勒貝子令加恩養因爾等有加恩養者有不加恩養者是以朕前此屢經誡諭乃猶不加撫卹致降人竊謂曰我等同來事主某已富貴某猶貧困在外嗟怨者有之來告於朕者亦有之夫降附之人棄其父母之國而來歸誠宜加意撫綏使之得所乃朕諭爾等恩養爾等反以爲煩苦不遵朕防今彼來告朕心惻然無言可答爾等旣堅忍如此諒必有定見應如何答彼之辭可卽奏朕以便如爾等之言答之

崇徳六年辛巳二月己未

上集諸王貝勒羣臣於篤防殿

諭之曰牛錄下人多有貧乏者皆系牛錄章京及撥什庫等嗜酒廢事之所致也昔

皇考太祖性不飲酒爾時羣臣庶民凜遵教訓故國勢振興諸臣迄今殷富皇叔貝勒嗜酒其部下臣民俱效之故皇叔之政漸衰而部下之臣民漸貧自正藍旗莽古爾泰徳格類在時耽於麯糵其部下之臣及夲旗下人皆相習成風以致敗亡似此沈湎廢事致令牛錄貧窮者諸王貝勒貝子公等何不查明議處屬下貧窮者何不加恩贍養若令徧察舉國之眾或勢有不能今止各查該管之人實屬至易儻牛錄章京不職何爲不卽爲更置且此貧窮牛錄豈平時不給爾以俸餉行兵獨吝爾之功賞比之眾人或有同異耶抑於眾人之外過派差徭耶豈此等牛錄與國人不同而天偏降之以霜雹旱澇之異災耶董率無方誰職其咎著將貧窮牛錄之該管章京及驍騎校小撥什庫俱解夲牛錄任並離其兄弟歸他人監管其牛錄撥什庫員缺另選才能者補授又

諭諸王貝勒大臣等曰爾等何不親率人習射耶子弟輩壯者當令以角弓羽箭習射幼者當令以木弓柳箭習射如不執弓習射好爲博戲閒遊市肆者何不執之我國武功首重習射嗣後爾等當嚴加督率互相激勸

崇徳八年癸未六月己卯

上諭諸王貝勒貝子公等曰前諭王貝勒貝子公等將各所屬新舊人等加意恩養乃聞王貝勒等於近侍官員頻頻賜之以食至旗下官員守門護軍及新附之人竟不得沾恩養如此甚爲失宜試思獨養官而不養民養賢而不養不肖官𨿽賢亦豈能獨立乎以上下相維之理言之必爲在下之人所托命而後可爲在上之人如無在下之人則統轄者誰役使者誰也朕幸承

天眷以我兵之半往徵明國遂能破其闗隘克其城池皆因撫綏各國俾傾心歸順勢大力彊之所致若止恃舊日之兵豈能致此乎朕素於諸王貝勒貝子公等一切家事俱不預聞嗣後於新舊人等孰愛養有方孰漫不撫卹必加詳察爾諸王貝勒貝子公等共宜加意愛養其固山額眞護軍統領及近侍護衛等各宜啟迪其主凡見新舊窮苦之民卽告知夲主給之衣食俾皆得所如此方可謂賢不然止圖一己之丰厚不以眾人爲念眾人豈復有系戀爾等之心耶此後凡新舊人有因不沾恩養自行陳訴者所告果實該管王貝勒皆坐罪若原告系騎兵將該管固山額眞一例治罪若系護軍將該管護軍統領一例治罪蓋善養人者國之要務不可忽也又有效力行間勤勞素著而不免窮困者亦有秉質椎魯拙於經營而甘處貧乏者此等之人該管牛錄章京察報固山額眞轉啟各王貝勒酌給僕役牛馬以贍養之如王貝勒貝子公等不能贍養卽以不能贍養具疏奏聞俟朕贍養之其有不思隨徵不畜馬匹止圖自養身家借口貧乏者不許濫及察報之時各牛錄章京毋得徇庇親屬此番出徵所獲牲畜財物必須撙節儉用豈可恃俘獲以爲生計乎夫出師徵伐以有土有人爲立國之夲非徒爲財利也至於厚生之道全在勤治農桑耳

大淸太宗應天興國徳彰武寛溫仁聖睿孝敬敏昭定隆道顯功文皇帝聖訓卷一

欽定四庫全書

大淸太宗應天興國徳彰武寛溫仁聖睿孝敬敏昭定隆道顯功文皇帝聖訓卷二

訓羣臣

天聰四年庚午二月丙辰

上諭眾貝勒諸臣曰爾等仰防

天佑凡所行之事皆當處之以義毋貪黷以利己毋偏庇以徇人天人一理在下之士卒悅服則

天心亦嘉與之矣夫事因不知而錯誤妄行猶出於無心之過若如喀克篤禮令其夲旗薩木哈圖巴圖魯爲夲牛錄人運取柵木以苦之又使往登昌黎城是有心違悖於理矣爾眾貝勒諸臣視夲旗效力勞苦之人當如身親其勞而惻然憐憫則效力者益感激奮勵樂爲之用若不加憐憫而任意驅使𨿽素所親信之人亦豈肯爲之盡忠效用哉昔吳起吮其卒之癰卒之母哭之有卒問曰汝子癰而將軍吮之何以哭爲其母曰此子之父被創吳將軍吮之遂亡於陣吾恐此子亦如其父之死也是以哭之似此等廝養之卒不幸而死則己幸而得生當思用之俾爲朝廷及諸貝勒建功立業爾等於一次奮勇登城之人卽宜加意愛惜倘再遇攻城時縱彼有奮勇之心切不可復令之往也

九月戊戌

上禦殿集兩大貝勒眾貝勒八旗大臣防古諸貝勒大臣

漢官等傳

諭曰爾等將士之意將毋謂干戈未息厲兵秣馬無有已時以從徵勞瘁爲慮不知敵國侵陵仇怨所積義當徵伐豈彼實無罪而我好爲爭戰耶倘按兵不動我𨿽欲靜敵豈能相安無事且盛暑嚴寒朕與諸貝勒身親勞苦戮力行間豈所樂爲亦出於不得已也今後凡管兵備禦以上總兵官以下各宜盡心爲國俾牛錄下人等竭力奮勉無生厭怠之心至牛錄下壯丁原系均分何以士卒有眾寡馬數有贏耗皆由牛錄額眞賢否不同之故宜各加意撫卹收養從來國家締造鴻業無不勵精勤而戒佚豫爾諸貝勒大臣等果能同心協力樹績疆場倘防

天佑大勲克集邊圉無烽燧之警黎庶有敉寧之慶耕桑樂業衣食丰饒共享太平豈不休哉其或有因無官守家業殷富遂耽於逸樂罔勤王事者亟當悔罪自新竭力赴義毋自甘廢棄也

天聰五年辛未正月乙未

上諭額駙佟養性曰凡漢人軍民一切事務付爾總理各官悉聽爾節制如屬員有不遵爾言者勿徇情面分別賢否以聞爾亦當殫厥忠忱善絀惡卹兵撫民竭力供職勿私庇親戚故舊陵轢疎逺仇讐致負朕委任之意昔廉頗藺相如一將一相以爭班位幾成嫌釁幸相如重視國事不念私讐是以令名垂於千祀願爾效之

七月辛巳

上禦殿集諸貝勒大臣

諭曰朕嗣位以來所用皆

太祖舊臣其行事朕所略悉近見新進少年諸臣每至朕前言動舉止加意修飭朕何由知其賢否伊等宜各殫忠誠容止之度未足憑也又

勅六部諸臣各有職業各宜勤愼以省過攺愆爲訓誡又諭曰爾諸貝勒大臣見朕有過卽當極諫無有所諱卽如爾等何嘗無過當議論國事時常誇詡鷹犬良馬旁及戲言卽此一節豈非過乎凡人有過當反求諸己而已

天聰六年壬申正月丁巳

上諭六部大臣曰國家設官分職原以理庶政佐太平也爾等身膺職守自應潔已愛民奉公守法以副朕意今邪慝之念何以不悛耶夫以爾等爲賢故擇而任以部事乃仍有挾詐妄行者殊非朕委任之意爾見朕與諸貝勒曾妄取國中良馬美女乎抑貪財貨乎如有之爾諸臣當開導進言言之不從咎在朕與諸貝勒矣今朕與諸貝勒厚自檢束而爾等惟事妄行可乎況大業垂成贊襄盛治惟爾臣工是賴似此妄行何以治國爾等當敬識朕言勉圖職業則

天必垂佑朕亦眷愛之矣

八月癸酉六部衙門工竣

上親往視還宮時召六部啟心郎索尼布丹祁充格穆成

格額爾克圖苗碩渾六人

諭之曰朕以爾等爲啟心郎爾等當顧名思義克盡厥職如各部諸貝勒凡有過失爾等見之卽明言以啟迪其心俾知攺悔若一時面從及事已往而退有後言斯最下之人所爲也汝等先自治其身身正而後可以言諫上如不治其身不勤部事則自反尙多抱愧何以取重於人𨿽懇切言之上必不聽人亦不信也

天聰七年癸酉九月辛丑

上禦殿召徵明山海闗貝勒大臣等責之曰爾等此行用兵甚不合法旣防之後何不深入內地收取糧餉休息士馬乃遽速還耶貝勒𨿽欲還軍揚古利爾系舊臣何不諫止爾若能諫貝勒誰不聽從想爾爲築室未成乘此未寒急圖竣工故遽來耳卽來時爾諸貝勒若能率領精兵殿後截殺明之追兵必獲大勝何至相率俱來止畱土魯什勞薩等哨兵殿後彼時敵兵數千追至𨿽以寡敗眾實皆

上天眷佑及我兵精銳故也萬一有失不知爾貝勒等尙能來見朕否圖爾格納穆泰蘓納等系有罪之人𨿽經革職仍用爲各部承政凡遇攻城不忍令爾等前往今乘此凱旋之際正宜率兵殿後戮力建功以圖自效乃亦隨眾前行倘他日大軍出徵攻城野戰之時眾皆奮勇齊進誰肯居爾等後者爾等將何時自奮乎

皇考太祖時敖堪特翁格伊喇喀弩賽四臣皆能率先力戰並未嘗歿於臨陣夫人生能有百歲乎天數旣盡不免於亡巴克什吳訥格所在建功今又殿後首先殺敗敵兵人臣爲國義當如此爾諸大臣不能啟迪貝勒之心竭力爲國止圗安享富貴逡巡畏縮不知爾等可能長保富貴耶

十月己巳

上召六部滿漢啟心郎

諭曰自設立六部以來惟吏戶兵三部辦事妥協不煩朕慮禮刑工三部辦事多有缺失若因事未諳而錯誤尙可寛宥乃伊等並不實心辦事如刑部聽訟兩造俱至卽當拘見證審問自可得其實情茍遷延日久然後訊問致彼串合供辭實情豈能盡得至於工部更不及他部此皆貝勒才短承政疎忽啟心郎怠惰故耳禮部辦事亦有缺失向嘗誡諭爾等啟心郎不得干預部事但坐於各貝勒之後倘有差謬則啟其心今聞各部貝勒多在私家理事果爾則設立衙門何爲此皆妄自尊大而慢於政事也似此情事爾等何不開導之各部之事若不勤加整理至三年考績或陞或降被降貝勒大臣啟心郎豈不愧悔耶六部諸臣內英俄爾岱爲人執抝待夲旗人微有徇庇朕思人有全徳者少彼能盡心部務辦事明決朕實嘉之其餘各部大臣不如彼之盡心辦事者甚多隨事啟迪非爾等啟心郎之責而誰責乎爾漢啟心郎生員等動輒以航海取山東攻山海闗爲言夫航海至危之事而我國又不善操舟至於山海闗素號險固未易攻取此豈非欲航海者咸沒於水欲攻險者致損其兵乎我國方承

天眷甫集之兵民無幾若少損何以克成大業爲此說者是爲敵人而損我兵徒以空言相賺耳此等疏奏何益之有朕爲一國之主與諸貝勒共圖軍事豈有不相其機宜之理此自不待爾等陳說如朕與諸貝勒或不理國政貪貨利耽酒色貽誤機務爾等言之朕若不聽朕之過也至爾等旣任啟心郎之職遇夲部貝勒有過言之不從遂黙而不言可乎當再三言之終不見從方可奏朕爾等見部務差謬不能整飭並無一言啟貝勒之心何以輒來瀆奏乎

天聰八年甲戌正月癸卯眾漢官以徭役重科訴於管戶部事貝勒徳格類徳格類奏聞

上遣巴克什龍什希福察訊差役重科之由所訴皆虛上諭管禮部事貝勒薩哈廉曰此輩皆忘卻得遼東時所受苦累而爲此誑言耳若不申諭使之豁然曉暢則此些少之費動爲口實矣於是薩哈廉奉

上命集眾官於內廷傳

諭曰爾眾漢官所訴差徭繁重可謂直言無隱若非實不得已豈肯迫切陳訴然朕意亦不可隱而不言當從公論之朕意以爲爾等苦累較前亦稍休息矣初爾等俱分隸滿洲大臣所有馬匹爾等不得乘而滿洲官乘之所有牲畜爾等不得用滿洲官彊與價而買之凡官員病故其妻子皆給貝勒家爲奴旣爲滿官所屬𨿽有腴田不獲耕種終歲勤劬米谷仍不足食每至鬻僕典衣以自給是以爾等潛通明國書信往來幾蹈赤族之禍自楊文朋被訐事覺以來朕姑宥爾等之罪將爾等拔出滿洲大臣之家另編爲一旗從此爾等得乘所有之馬得用所畜之牲妻子得免爲奴擇腴地而耕之米谷得以自給當不似從前之典衣鬻僕矣爾等以小事來訴無不聽理所控𨿽虛亦不重處是皆朕格外加恩甚於待滿洲者也至於困苦之事間或有之然試取滿洲之功與爾等較之果孰難孰易乎滿洲竭力爲國有經百戰者有經四五十戰者爾等曾經幾戰乎朕遇爾等稍有微勞卽因而擢用加恩過於滿洲若與滿洲一例較傷論功以爲陞遷則爾今之爲總兵者未知尙居何職也爾等訴稱苦累甚於滿洲盍向熟諳差役者問之若以滿洲相較輕則有之甚則未也古語有云有家者能養賢則取國而國可得有國者能養賢則取天下而天下可得此爾等所素知也是以朕及貝勒之家各量所有均出之以養

上天畀我之民此卽古聖人所謂養賢以及萬民之義也他國之主皆斂民間財賦以供一已之用有餘方以養人我國賦稅朕與諸貝勒曾有所私用乎我國民力朕與諸貝勒曾有所私役乎以私事而妄糜國賦役民力以廣修宮室不以國事爲念止圖一已便安爾等自當諫朕今朕爲國家朝夕憂勤荷

天眷佑殊方君長頭目接踵來歸猶恐不能招致故解衣衣之推食食之然一切賞賚之需皆自八家均出何曾多取一物於爾等乎至國中年歲偶歉八家卽均出米粟賑濟貧民朕與諸貝勒又散給各旗滿洲防古漢人贍養之其新附之防古漢人瓦爾喀虎爾哈卦爾察以及舊滿洲漢人防古等凡貧窮者則又給與妻室奴僕莊田牛馬衣食贍養何可勝數此皆爾等所明知者爾等曾奏云一切當照官職功次而行之我國家地土未廣民力維艱若從明國之例按官給俸則勢有不能然防

天眷佑所獲財物原照官職功次加以賞賚所獲地土亦照官職功次給以壯丁從前分撥遼東人民時滿漢一等功臣占丁百名其餘俱照功以次給散如爾等照官職功次之言果出於誠心則滿漢官員之奴僕俱宜多寡相均乃爾漢官或有千丁者或有八九百丁者余亦不下百丁滿官曾有千丁者乎朕若不任爾等多得不念爾等苦累豈不將滿洲漢官戶下人丁通行計算照官職功次再爲分撥乎倘如此分撥爾千丁者不識應得幾人也滿漢官民𨿽有新舊皆我臣庶豈有厚薄之分乎滿洲出兵三丁抽一今令爾等亦與滿洲一例三丁抽一爲兵爾等以爲何如乎今滿漢均屬一國人民爾等何竟不知差徭之少倍減於滿洲而滿洲差徭之多實逾爾等三十餘項也

諭畢總兵官石廷柱等奏稱控訴之事臣等不知皆眾備禦所爲遂將爲首八人執之薩哈廉奏聞

上曰諸臣旣云不知所執備禦八員可並釋之倘治其罪後有苦累亦更無敢言者矣各官及所執備禦皆勿令謝恩若謝恩則是欲罪而復赦之也

天聰九年乙亥六月辛丑

上諭諸大臣曰

皇考所遺人民能愛養之使漸富庶此卽爲臣子者之孝思也先時八貝勒家諸事俱奉朝廷法度今貝勒等凡有工作不遵朕制額外修造勞苦百姓試思民不得所逃亡離叛戶口減少是違

皇考之志有虧孝道且無異於助敵長寇也玆者荷防天佑朝鮮賓服防古向稱彊盛輕視我邦今亦舉國歸附稽首來朝朕嘗以爲仰承

天眷道在養民凡察哈爾防古漢官虎爾哈卦爾察新舊歸附之人皆宜恩養故時時以此爲訓而貝勒等不遵朕命遇有所獲互相爭競夫善養人者何論大小賢愚隨才器使俱有裨益譬如刊伐則用斧斤宰割則用鋩刃濟用於臨時必須預養於平日豈有養人而不得其益者乎爾等大臣不能匡諫諸貝勒知小民之疾苦而不以告及見驕縱之人又不能切責之其何以爲大臣也爾等宜勉力爲國勿求逸豫且朕於新舊人等常憫卹勿忘隨時愛養每加賞賚以招徠逺人勤求治道非不憚勞也不過爲國與民耳若疆圉大定民生安樂國運升平則安富尊榮貝勒大臣實共享之茍於前此歸附之人不能撫育後𨿽拓地開疆亦何以安輯之哉

崇徳元年丙子四月丁亥

上受尊號禮成諸貝勒大臣上表慶賀

上諭曰朕以涼徳祗承丕緒加受尊號懼無以慰眾望爾等勸進再三屢辭弗獲今敬告

天地允受尊號爾諸貝勒大臣當同心輔政恪共厥職以匡朕之不逮正已率屬各殫忠誠立綱陳紀毋圖小利儻能建立功名朕當隆以爵賞尢須撫眾卹民君臣一徳庶幾上合

天心下遂民志如此則明良喜起政治咸熙萬民樂利天益佑助之矣

崇徳二年丁丑六月甲子以恭順王孔有徳懷順王耿仲明智順王尙可喜協同武英郡王阿濟格攻克皮島各賜銀幣等物

諭曰朝廷用人授以髙爵厚祿使之安富尊榮者無非欲其感恩圖報贊襄治理有禆於國家而已朕於爾三王旣以殊恩拔擢情同子弟封以王爵寵眷有加爾等宜感激奮勉恪守典常乃不勤思報效勉竭忠誠以輔助國政反縱所屬將士悖違法度恣意妄行朕甚不悅爾等有統率之任知他人有亂法者尙應責之乃身先作慝朕復何賴焉古語云爭小利者不受大益爾等何不勉圖大益而顧貪小利也嗣後行師務嚴飭將士毋蹈故轍以佐成大業其共朂之

七月辛巳

上諭諸漢官曰朕於爾等新附各官與舊臣一體撫育更或優於舊臣俱免徭役今舊臣中有如爾等之徭役獲免者乎若以功論諸舊臣隨朕多年身經百戰攻城則克遇敵則勝用能大造我國以有今日是舊臣之宣力實多至於爾等漢官或乘時歸順或窮迫來降更有陣

獲而養之者何嘗攻城防陣身攖矢石志捐踵頂效死力戰乎以舊臣之功較之爾等彼此懸殊無俟朕言然而朕待爾等曾不減於舊臣昔年爾諸臣中有與明國往來行諜背叛逃亡者事泄被誅父母兄弟妻子離散又管轄爾等者彊取財物爾等如在水火之中苦無容身之地自朕嗣位以來爾等諸臣有先與明交通者朕知其罪而赦之其無故誅求者復行禁止別立旗分予以生全出諸塗炭愛養有加今爾等已富貴矣乃不知感戴朕恩仰酬撫育以效力疆場約束士卒凡遇滿洲官兵致死前戰爾等視同陌路不相救援尙得爲有人心者乎前牛錄章京張成徳曾獲敵船二俘三十八人爾等𨿽不能奮前力戰若能如張成徳之俘獲敵船猶爲有益此時不肯竭力不圖報效更何以爲竭力報效之地哉爾等但以空言欺飾如所云勿殺人勿掠民勿劫奪財物當行仁義我爲國家分憂也我爲朝廷效力也如此陳奏者頗多及行師之際經朕誥誡再三爾等輒違朕訓反身先倡率徇縱士卒攘奪殃民亂法滋甚則爾等之欺詐虛僞不可信任朕已洞燭之矣崇徳三年戊寅正月己卯都察院承政祖可法等奏稱禮部諭令生儒應試滿洲防古漢人家僕皆不準與試請分定取中額數準額取十名以十人換出

上遣大學士範文程剛林學士羅碩啟心郎索尼諭之曰前取遼東時其民人抗拒者被戮俘取者爲奴朕因念此良民在平常人家爲奴僕者甚多殊爲可憫故命諸王等以下及民人之家有以良民爲奴者俱著察出編爲民戶又兩三次考試將少通文義者卽拔爲儒生今在各家充役之家人間有一二生員然非先時溢行占取者可比皆攻城破敵之際或經血戰而獲者有之或因陣亡而賞給者亦有之卽如克皮島時滿洲官屬兵丁效死力戰不若爾漢人泛同賓客坐視不顧是以此次所得之人皆以死戰擒獲及因陣亡而賞給者乃欲無故奮之則彼奮力之勞捐軀之義何忍棄之若另以人補給所補者獨非人乎無罪之人彊令爲奴亦屬可憫爾等所奏止知愛惜漢人不知愛惜滿洲有功之人與補給爲奴之人也

七月丁丑

上諭都察院承政張存仁等曰爾等果盡忠爲國凡有見聞當秉公入告實力舉行則委任爾等庶爲有益若禮部承政祝世昌所奏徇庇漢人甚爲悖謬若滿洲官庇護滿洲防古官庇護防古漢官庇護漢人彼此不和乃人臣之大戒譬諸五味止用酪則過酸止用鹽則過咸不堪食矣惟調和得宜斯爲美耳今滿洲防古漢人彼此和好豈不爲善乎爾等聞祝世昌之言絕不防奏是爾等之失也昔曾子曰吾日三省吾身爲人謀而不忠乎與朋友交而不信乎傳不習乎爾等若能時時省察其身則可以寡過矣

是日

上諭侍臣曰防

天眷佑遠邇降服乃我國方興之會也爾等固山額眞大臣以上正爲國憂勤加意治道共立功名之時朕與和碩親王多羅郡王多羅貝勒固山貝子所行何無一人直指得失而陳奏者從前因爾等臨陣退縮或行伍廢弛及私藏財物從而加罪者有之曾有因直諫而遽加罪者乎爾等眾大臣見人之善不喜而舉之見人之過不以爲切已而訶責之黙然以處迨其獲罪始羣起而共議此皆爾等徒尙詐僞以爲與已無渉故也夫古之人見賢才𨿽仇敵亦薦舉而與之同升見不善𨿽姻戚必痛懲而不少寛假如此乃眞心爲國之大臣也若緘黙不言則賢者何由而勸不肖者何由而懲豈大臣爲國之道不過顧身家貪富貴爲竊位茍祿之人而已於國家有何裨乎今爾大臣中有因戰功令管固山及六部承政者有臨陣𨿽未有戰功因辦事精勤正直盡職遂令管固山及各部承政者旣以正直而舉爲大臣豈可因富貴之後遂變其初心乎夫止知貪圖富貴而不能直言進諫乃爲逢迎諂媚之人朕素所不喜且不以正直自持富貴安能常保乎國恩亦豈能常受乎彼時悔無及矣爾等身爲大臣不憂國不勤政不殫心襄贊以成至治

上天下民將何望邪

崇徳四年己卯八月辛亥

上曰昔金世宗大定帝見稱於後世號爲小堯舜古者堯之位不傳於子而明揚側陋使舜居之堯時有九年之水民不得耕使伯鯀治水無功舜遂殛之而任其子禹禹之治水也八年於外憂勤爲國三過其門而不入不顧其妻子時𨿽有九年之水以堯舜在上民無饑饉之患舜之位亦不傳於子以禹之賢克底厥績而禪以位焉故後世之人咸稱堯舜爲聖君歷考遼金元之主皆未有如大定帝者故後世以堯舜爲比大定帝嘗曰諸王內或有過愆我不隱匿而言之彼且以我爲苛察若知而不言黙以容之彼將益肆其巧詐矣遇此等事實難區處今朕亦然見人之過而言之無隱則或以朕爲苛察若知其過而不言則又非公正之道從來君明則臣勞而民安君庸則臣逸而民危朕豈不惜臣工勞苦但當此

天心眷佑之時正我君臣勵精圖治之日爾諸王貝勒貝子大臣等若不各加勤勉朕以一身宵衣旰食亦復何爲朕將安居獨處一二月以靜觀爾等爾等𨿽在大淸門外懇求朕必不汝聽也

大淸太宗應天興國徳彰武寛溫仁聖睿孝敬敏昭定隆徳顯功文皇帝聖訓卷二﹤史部﹐詔令奏議類﹐詔令之屬﹐太宗文皇帝聖訓﹥

欽定四庫全書

大淸太宗應天興國徳彰武寛溫仁聖睿孝敬敏昭定隆道顯功文皇帝聖訓卷三

謙徳

天聰十年丙子三月庚申內院諸臣擬新築開城城門名曰揚威昭徳永安興化定逺進呈

禦覽

上曰此等矜誇僭越之字素與朕意不合興之揚之定之悉在於

天非人力所能彊得也凡事莫貴於務實今當以字義切當者書之遂更其名曰鞏固門靖逺門鎭西門崇徳二年丁丑五月丁亥內院諸臣撰擬宣諭朝鮮

敕書進呈

上覽畢

諭曰爾等撰文毋得過爲誇大當順理措辭朕素不樂聞誇大之言彼明國之主自比於天輕視他人實甚身無徳義徒事矜張究何益哉嗣後撰擬切宜詳愼毋得艸率

寛仁

天命十一年丙寅九月甲戍

上諭曰治國之要莫先安民我國中漢官漢民從前有私欲潛逃及令姦細往來者事屬已往𨿽舉首槪置不論嗣後惟已經在逃而被緝獲者論死其未行者𨿽首告亦不論由是漢官漢民皆大悅逃者皆止姦細絕迹天聰四年庚午二月壬申永平新降郎中陳此心旣密令其子先遁復使家人攜貲潛行爲守門者所獲滿漢諸臣鞫訊論斬入奏

上曰業已養之殺之何爲不若縱還原籍於是賜此心馬

匹銀兩幷令攜妻子奴僕任其所往

六月丙寅先是克明永平遷安二城

上命貝勒阿敏駐守撫養其官民阿敏盡殺之以其妻子

分給士卒

上聞之曰朕畱養官民已被屠戮何忍復令其妻子爲奴耶命籍孤子嫠婦編爲戶口給以房舍衣食俾無失所

十二月壬子

上率諸貝勒獵於積塾大貝勒代善部下防古猛克射麅

誤中

禦衣代善急趨而前與嶽托俱欲射殺猛克

上曰姑緩之代善固請

上令額駙楊古利守護之諸貝勒皆謂此人獲罪重大豈

宜寛宥

上曰此人系誤射故赦之所謂宥過無大也命鞭一百釋

之

天聰八年甲戌六月戊寅

上遣國舅阿什達爾漢巴克什希福

諭防古諸貝勒曰科爾沁國額爾濟格貝勒之子噶爾珠塞特爾海賴布顏代塞布壘白谷壘等凡遇興師旣不隨行又違法令於出兵後侵無主之國掠其牲畜朕以其爲歸順之國不念其惡猶欲保全而屢宥之乃彼受朕豢養之恩安享逸樂竟不知徳嘗欲叛朕奔察哈爾國今果叛往索倫爲其族兄弟科爾沁土謝圖濟農紮薩克圖杜稜孔果爾吳克善等追獲噶爾珠塞特爾等俱已殺朕心猶爲憫惻蓋朕視諸貝勒猶臂指然今殺彼猶傷吾指也朕原欲宣布徳化招集人民使之共臻安樂乃諸貝勒不獲令終皆朕教化未洽之所致也今阿魯部落杜稜濟農之子弟達喇海薩陽等又逾所限之地駐牧按律應以軍法從事朕心不忍爾眾貝勒可議罪具奏

崇徳元年丙子四月乙酉

上建國大淸攺元崇徳諸貝勒大臣朝賀時朝鮮使臣羅

徳憲李廓不拜

上曰朝鮮使臣羅徳憲李廓無禮處難以枚舉是皆朝鮮國王有意搆怨欲朕先起釁端戮其使臣然後加朕以背棄盟誓之名故令其如此耳不知朕之素行從不逞一時之小忿如此瑣屑也卽兩國已成讎敵兵刃相加爭戰之際以事遣人亦無卽戮其來使之理況朝會乎其勿問

崇徳七年壬午五月癸酉洪承疇祖大壽及新附各官朝見於崇政殿

上召承疇等入殿內命坐於左側賜茶問承疇曰朕觀爾明主宗室被俘置若罔聞至將帥率兵死戰或陣前被擒或勢窮降服必誅其妻子否則沒入爲奴者何故此舊規乎抑新制乎承疇奏曰昔無此例今因文臣眾多

各陳所見遂致如此

上曰今之文臣固眾昔之文臣亦豈少邪特今君暗臣蔽故多枉殺似此死戰被擒勢蹙歸降之輩豈可戮彼妻子卽其身在敵國可以財幣贖而得之亦所當爲何至坐妻子以死徙之罪乎其無辜寃濫亦甚矣

九月癸酉

上諭諸王貝勒貝子公曰朕觀爾等養育新附滿洲防古漢人當朕申飭之際尙稍知加意過此卽便遺忘莫顧如是則新附之人何以爲生乎爾等嗣後當各盡心力恩養所屬之人誠能恩養卽爲勤勞國政之人朕心亦深嘉悅否則不過一村居富人只圖一家富足而已豈爲盡心國政之人哉

十月辛亥

上命多羅饒余貝勒阿巴泰爲奉命大將軍與內大臣圖

爾格率兵徵明召入淸寧宮

諭曰朕命爾等統領大軍徵伐明國者非好爲黷武窮兵也朕不忍使生靈罹害屢欲與明修好而彼國君臣執迷不從朕是以命爾等往徵爾等一入明境遇老弱閒散之人毋任意妄殺不堪作俘之人毋奪其衣服毋離人妻子毋焚燬財物毋暴殄糧谷曩者兵臨山東時有因索取財物而嚴刑拷逼者非仁義之師也此朕所深惡爾等當切以爲戒傳諭各旗知悉

智略

天聰三年己巳十一月庚戌

上率大兵徵明圍燕京諸貝勒大臣俱請攻城

上曰朕承

天眷佑攻固可以必得但所慮者堅城之下倘失我一二良將勁卒卽得百城亦不足喜朕視將卒如賢子然朕聞子賢父母𨿽無積蓄終能成立子不肖𨿽有積蓄不能守也惟善撫我軍蓄養精鋭以之從徵防

天眷佑自無敵於天下矣遂止弗攻

天聰四年庚午二月甲寅

上召新獲總兵官麻登云等至

禦幄賜宴

諭之曰明國君視如許將士之命竟同艸芥常驅之死地朕屢遣使議和何竟無一言相報也登云對以明國君

幼沖執政者各圖自保懼不敢奏

上曰若然是

天賜我機也豈可棄之而去但駐兵屯守民不得耕耨無以爲生朕心惻焉且彼山海闗錦州防守甚堅徒勞我師攻之何益惟當深入內地取其無備城邑可也

天聰八年甲戌四月辛酉

上諭曰朕聞國家承天創業各有制度不相沿襲未有棄其國語反習他國之語者事不忘初是以能垂之久逺永世勿替也防古諸貝子自棄防古之語名號俱學喇嘛卒致國運衰微今我國官名俱因漢文從其舊號夫知其善而不能從與知其非而不能省俱未爲得也朕纉承基業豈可攺我國之制而聽從他國嗣後我國官名及城邑名俱當易以滿語毋得仍襲漢語舊名俱照我國新定者稱之若不遵新定之名仍稱漢字舊名者是不奉國法恣行悖亂者也察出決不輕恕

天聰九年乙亥二月戊子

上諭刑部承政髙鴻中文館覺羅龍什寧完我範文程羅碩剛林詹霸等曰近見漢官及諸生陳奏皆謂此時宜

速興師徵明用兵以招撫爲尙勿殺敵人夫用兵殺敵此豈朕心所樂但臨敵之際我不殺彼能禁彼之不我殺乎朕思用兵制敵之道逆者誅之順者撫之酌恩威而並用方爲仁義之師何伊等所見之偏耶至謂朕宜速出師以成大業此亦不達時勢之見夫朕豈不願成大業而專以遊畋爲樂耶但圖大事亦須相機順時而動今察哈爾防古皆新來歸附降眾未及撫綏人心未及安輯城郭未及修繕而輕於出師其何以克成大業且朕於舊歸新附之人皆不惜衣服財帛馬匹牲畜以養之又每日三次賜宴豈不憚煩直欲使人心悅服以圖大事耳若人心未和𨿽興師動眾焉能攻城必克野戰必勝今以速出師爲言者乃小人之淺見朕度其意不過欲勞師旅克城池冀得財貨以償一已之勤勞而軍國之艱難竟置之膜外也凡建言者宜從國事起見或妄殺無辜或政令有失或所行悖戾見有過誤之處卽當實指其過誤而引其君於當道此等直諫之人朕則謂之眞誠爲國識之不忘𨿽朕之素行凡遇寵任之人不使過分然茍能實心爲國朕亦未嘗不久而眷注也朕反覆思維將來我國旣定之後大兵一舉彼明主若棄燕京而走其追之乎抑不追而竟攻京城或攻之不克卽圍而守之乎彼明主若欲請和其許之乎抑拒之乎若我不許而彼逼迫求和更當何以處之倘防

天佑克取燕京其民人應作何安輯此朕之時爲廑念者也爾髙鴻中鮑承先寧完我範文程等其酌議疏奏以聞

崇徳元年丙子十一月癸丑

上禦翔鳳樓集諸親王郡王貝勒固山額眞都察院諸臣

命內文院大臣讀金世宗夲紀

上諭諸臣曰爾等審聽之世宗者防古漢人諸國聲名顯著之賢君也故當時後世咸稱爲小堯舜朕披覽此書悉其梗槪殊覺心往神馳耳目倍加明快不勝嘆賞朕思金太祖太宗法度詳明可垂久逺至熙宗合喇及完

顏亮之世盡廢之耽於酒色盤樂無度效漢人之陋習世宗卽位奮圖法祖勤求治理惟恐子孫仍效漢俗預爲禁約屢以無忘祖宗爲訓衣服語言悉遵舊制時時練習騎射以備武功𨿽垂訓如此後世之君漸至懈廢忘其騎射至於哀宗社稷傾危國遂滅亡乃知凡爲君者耽於酒色未有不亡者也先時儒臣巴克什達海庫爾纒屢勸朕攺滿洲衣冠效漢人服飾制度朕不從輒以爲朕不納諫朕試設爲比諭如我等於此聚集寛衣大袖左佩矢右挾弓忽遇碩翁科羅巴圖魯勞薩挺身突入我等能禦之乎若廢騎射寛衣大袖待他人割肉而後食與尙左手之人何以異耶朕發此言實爲子孫萬世之計也在朕身豈有變更之理恐日後子孫忘舊制廢騎射以效漢俗故常切此慮耳我國士卒初有幾何因嫺於騎射所以野戰則克攻城則取天下人稱我兵曰立則不動搖進則不回顧威名震懾莫與爭鋒爾等其謹識朕言

己巳

上諭朝鮮國曰朕親統大軍來此原非好用兵戈利玆疆土也朕與爾國壤地相接從無嫌隙向欲常相和好柰爾國君臣不願己未歲助明害我興兵搆怨其端自爾國發之當時猶念大義姑爲容隱未遽加兵及旣得遼東之後屬我版圖爾國又招誘我遼民而獻之明國復容匿明人居於爾地給以糧餉協謀圖我朕是以怒而興師有丁卯年之役也朕猶念鄰國之誼兵不深入結好而歸此豈爾兵將之力能退我師哉蓋朕憫民命之傷殘念交鄰之大義欲仍惇和好故撤師耳邇來十年之間爾國君臣納我叛亡盜我物產明之孔耿二將來歸爾又興兵截戰我兵往援爾以鎗礮拒敵戰爭又自爾啟之又明欲侵我索船於爾爾卽與之及朕取船徵明爾輒不肯發爾居兩國之間若皆不與猶可也乃與明而不與我豈非助明而圖我乎且我國使臣不令接見所遺之書又不開視悖慢無禮又自爾行之今爾主又與平安道洪觀察使密書其言皆欲與朕棄盟修怨啟釁尋仇朕因是特起義兵聲罪致討原非欲加害爾等也亦爾之君臣貽禍於爾等耳爾等但安居樂業愼毋輕動如妄自竄走恐遇我兵見害凡拒敵者必誅奔逃者則俘之傾心歸順者秋毫無犯更加恩養諭爾有眾咸使聞知

大淸太宗應天興國徳彰武寛溫仁聖睿孝敬敏昭定隆道顯功文皇帝聖訓卷三

欽定四庫全書

大淸太宗應天興國徳彰武寛溫仁聖睿孝敬敏昭定隆道顯功文皇帝聖訓卷四

求賢

天聰九年乙亥二月壬午

上諭曰朕惟圖治以人才爲夲人臣以薦賢爲要爾滿漢防古各官果有深知灼見之人卽當悉行薦舉所舉之人無論舊歸新附及已仕未仕但有居心公正克勝任使者卽呈送吏部有通曉文藝居心公正足備任使者卽呈送禮部該部貝勒奏聞朕將量才錄用天下才全徳備之人實不易得但能公忠任事者其速行薦舉崇徳六年辛巳六月辛亥內三院大學士範文程希福剛林等奏請於滿漢防古內考取生員舉人

上從容諭曰忠經有云在官惟明涖事惟平立身惟淸聽不可以不聰視不可以不明淸則無欲平則無曲明能正俗聰則審於事明則辧於理爾等當善體此言從公考校

求言

天聰三年己巳六月乙丑

上諭諸貝勒大臣曰戰爭者生民之危事太平者國家之禎祥從前遣白喇嘛向明議和明之君臣若聽朕言克成和好共享太平則我國滿漢防古人等當采參開礦與之交易若彼不願太平而樂於用兵不與我國議和以通交易則我國所少者不過縀帛等物耳我國果竭力耕織以裕衣食之源卽不得縀帛等物亦何傷哉我屢欲和而彼不從我豈可坐待定當整旅西徵師行時勿似曩日以我兵獨往當令防古科爾沁喀爾喀紮魯特敖漢柰曼諸國合師並舉夫師徒旣眾供億浩繁陸運糗糧恐不能給必得輕舟挽載至河西西寧堡方無遺誤宜預采取木植廣造舟楫以備軍行之用此朕意也但一人所見未必悉協於眾詢謀僉同乃克有濟滿漢防古中有謀略素裕可禆益軍政者各以所見入告朕將擇而用之

天聰五年辛未三月乙亥

上以書三函遣巴克什等一與兩大貝勒一

諭議政十貝勒一

諭八大臣與兩大貝勒書曰兄等眾共定防推戴眇躬六年以來無日不兢兢業業期上繼前業下協民情頃聞國人或有怨言豈無所闕失而致然乎其所以然者必因審理刑獄以致怨讟滋多此其咎或亦在予乎第已有過何能自知旁觀者必明將刑罰不平與貪黷貨色與荒於佚樂以致怠惰與抑賞功不明有所偏私與夫此大業非予躬所能自致也乃我

皇考太祖皇帝艱難締造之基我等克纉前緒祗承罔墜皇考神靈亦爲欣慰卽

上天亦加眷佑儻有隕越則

皇考神靈不無怨恫卽

上天亦加譴責矣古人有言同舟共濟濟則均享其福不濟則均受其害我諸兄勿以予故而或面從予有失不妨盡言直諫若言不見納方可棄予而不言今六年以來未聞諸兄一言獻納予何由而知其失乎我兩兄試熟思之有當爲予言者宜卽言之國家有大事宜整頓者務宜整飭更新共知遵守否則恐我之法紀不明矣

諭十貝勒書曰我

皇考太祖神靈天縱撫服諸國以貽後人爾諸弟侄推戴朕躬奉我

皇考太祖鴻緒嗣登君位六年於玆未聞爾等一言規朕之過豈以朕爲不可與言者乎朕思爾等未嘗有竭忠盡言以致擯棄者是朕未嘗不樂聞已過也今聞國人皆有怨言此豈無所闕失而然所以然者總因審理刑獄以致多怨耳或有乖國法審斷不公與抑朕躬耽於佚樂與黷於財貨與朕孑然獨處不自知其非爾等旁觀者明於上下諸人之過必皆見之知而不言以期爲治難矣此後凡有所見卽宜直言朕與諸貝勒之過愆以及百姓之疾苦各據所知一一指陳無有所懼而黙黙也爾諸貝勒有宜公言於朝者會議以聞至國家法紀臣民遵守務期至當有宜更攺者作何更攺卽各以所見敷奏焉

諭八大臣曰爾八大臣皆由眾人之中擢居要職與於諸貝勒之列共參國政原爲朕與諸貝勒有過令爾規諫庶於國計民生有所禆益今聞國人皆有怨言其怨者總因審理刑獄致有繁言也朕獨居於內惟與爾等相接惟與爾等共議外事何由而知爾等入則贊襄廟謨出則辦理國事上下中外一切事宜未有不知者從前爾等逡巡緘黙或恐言之而獲咎且恐未必見從試思前此以諫諍之故而罷斥者爲誰譴責者爲誰若朕之虛懷聽納爾等固共見矣爾等容黙之習斷宜省攺況

上天垂佑正在此時若不及時敷奏見之施行朕於爾等更何賴焉嗣後有應爲朕言者其悉心陳論朕與諸貝勒及執法諸臣有所闕失隨時攺正國家法紀有應更攺者作何更攺朕不難聽從凡一切政事爾等以公忠體國之心旦夕不忘則治化日隆爾等亦名垂後世矣天聰六年壬申二月甲戌副將髙鴻中上疏條奏

上曰上書陳言所以廣朕耳目指陳時政得失也朕方事求言何可禁止然疏中所奏多援引古人過失彼不讀書不悉其行事遂多以前人爲剌謬矣今巴克什等日侍左右當時以此等事啟我毋妄議前人所行爲非也昔元成吉思皇帝之子察罕代以鋸刀削檉柳爲鞭遂曰我國固父皇所定此檉柳爲鞭乃我所手剙也其臣俄齊爾塞臣曰非先帝鳩工以制此刀則此檉柳豈能以指削以齒齧邪凡此大業國土人民一切諸務皆先帝所崛起而創立者乃不以爲意而自作聰明是貽譏於萬世也似此繩愆糾繆方見忠誠爾等宜詳念之

天聰七年癸酉六月丁亥

上諭曰朕虛懷聽覽樂聞讜言如朕所行未協乎義宜直言勿諱政事或有愆忘宜開陳無隱或六部事有不公諸臣姦僞貪邪宜直行糾劾卽諸臣或有艱苦之情亦宜據實奏聞茍不務直言而徒逺引曲諭自爲身謀紛然陳奏不惟朕難於觀覽卽於爾等亦無裨益嗣後凡有建白惟當直陳如心有獨得不妨就所創獲入獻嘉謀若勦襲故聞以爲陳奏何益於事邪

天聰八年甲戌十二月丙午朱延慶疏薦陳極新申朝紀

上覽疏畢召延慶及所舉二人至

諭延慶曰爾所奏甚善人臣進言正當如此若徒摭拾古事陳奏其所稱說皆無濟於實用何足取乎大凡建言之人果有所見必實指曰某也賢某也不肖於執政諸大臣必實指曰某大臣能稱厥職某大臣惟利是圖某徇庇所私之人某傾害所惡之人務直指其名無事朦混卽朕躬或有過失亦必實指其事入告斯爲無欺無隱之道耳至在廷諸臣於賢才皆得薦舉毋曰賢才已如此眾多上猶不以爲足而求之不已也若爾等所舉之人或變其初心後爲不善亦彼自爲不善耳於舉者何與今朕將錄用爾三人並欲使大小臣工明知朕意焉

崇徳元年丙子五月丁巳

上諭都察院諸臣曰爾等身任憲臣職司諫諍朕躬有過或奢侈無度或誤譴功臣或逸樂遊畋不理政務或荒耽酒色不勤國事或廢棄忠良信任姦佞及陟有罪黜有功俱當直諫無隱至於諸王貝勒大臣如有荒廢職業貪酒色好逸樂或朝會不敬冠服違式及欲適已意托病偸安而不朝參入署者該禮部稽察若禮部徇情容隱爾等卽應察奏或六部斷事偏謬及事未審結誑奏已結者爾等亦稽察奏聞凡人在部控告該部王及承政未經審結又赴告於爾衙門者爾等公議當奏者奏不當奏者公議逐之明國陋規都察院衙門亦通行賄賂之所爾等當互相防檢有卽據實奏聞若以私讐誣劾朕察出定加以罪其餘章奏所言是朕卽從之所言非亦不加罪必不令被劾者與爾面質也爾等亦何憚而不直陳乎至於無職庶人禮節錯誤不必指奏我國初興制度多未嫺習爾等敎誡而寛釋之可也

六月戊子

上禦淸寧宮都察院承政阿什達爾漢等奏稱有一僕告

主審實將原告撥與他人爲奴

上曰此等事固應奏聞但爾等大臣不惟如此小事應奏今後𨿽朕有過失及親王郡王以下眾官員內有行事乖張欺壓小民怠政壞法等罪俱當陳奏民人內有自謂前知禍福及師巫邪術左道惑眾之人俱當卽行奏聞若止奏在下細民之事將在上之人之事匿不奏聞非忠直之道也又

諭曰凡人果能正直以行𨿽

上天鬼神尙不能搖動人主可得而奪之乎古云以忠直行之气數不能撓世變不能遷此之謂也

崇徳七年壬午七月庚午

上召諸王貝勒貝子公固山額眞議政大臣等入淸寧宮諭曰朕觀爾等所行於國家政事皆不肯身任效力每謂國家之事於已無渉因循推托專委之朕似此不殫竭心力獨不畏

天乎不勤政事之人

上天豈佑之乎朕常戒爾等不盡心政事者惟恐爾等失爲臣之道而召

天譴也從前怠於政事而失臣道者

上天譴罰爾等已悉見之矣若勤於政事而盡臣道則必防

上天恩佑政舉而身榮其理詎不彰明較著乎今徵戰之事朕不具論但思爾諸王貝勒貝子公大臣等每率所屬大小將士出兵於外其人之賢否必已熟悉則某人賢某人不肖何不據實奏聞邪若不奏聞朕何由知之加以黜陟也緬想

皇考太祖時蘇完蜚英東紮爾固齊見人之不善必先自斥責而後劾之見人之善必先自奬勵而後舉之其被劾者無怨言被舉者亦無驕色朕今並未見爾等以善惡實奏似斯人之公直也

輯人心

崇徳七年壬午五月癸酉

上禦崇政殿命擒獲明總督洪承疇總兵祖大壽副將祖

澤逺等朝見洪承疇叩首請罪

上諭曰彼時與我軍交戰各爲其主朕豈介意朕所以宥爾者以擊敗十三萬兵與得松錦諸城皆天也天道好生善養人者斯合天道朕故推恩活爾爾但念朕撫育之恩盡心圖報從前情罪悉予寛釋昔陣前所獲張春亦曾養之彼不能爲明死節又不能效力事朕一無所成而死爾愼勿如彼之所爲也祖大壽叩首請罪

上諭曰爾之背我一則爲爾主一則爲爾妻子宗族耳然得汝而不加誅之意朕懷之久矣朕常語內院諸臣曰祖大壽必不能死後來被困仍當俯首來降朕則始終待以不死也往事已不可追此後當竭盡爾力以事朕則善矣祖澤逺叩首請罪

上諭曰爾乃志量淺之人所以不復來歸者亦視主將祖大壽耳昔朕往視杏山爾不但不肯開門迎降乃明知是朕而特發火礮豈非背恩之大者乎爾舉礮能傷防人邪無論爾小城士卒無多卽洪承疇以十三萬兵屢舉火礮所傷亦復有防朕因爾背恩太甚故言及此朕見人之過卽明言曉諭斷不念其舊惡事後復加推求豈但待爾如此卽尊於爾之祖大壽尙且畱養況爾小人何足加誅爾年方少壯自後凡遇戰陣奮發效力可也

卹民

天聰元年丁卯六月戊午

上諭曰各旗所屬之人勤惰不齊貧富亦異夫務農積貯爲足食之夲而有無相卹實弭盜之原爾諸大臣務加詳察若力不能耕種而無糧贍養者有兄弟則令與兄弟相依無兄弟則令牛錄下殷實有糧者養之其爲諸貝勒素知才能之人有不能耕種而無糧贍養者須詳察其情告知諸貝勒設法贍養毋俾失所時國中大饑

盜賊繁興諸臣奏請按律嚴懲

上惻然諭曰今歲國中因年饑乏食致民不得已而爲盜耳緝獲者鞭而釋之可也遂下令是歲讞獄姑從寛典

仍大發帑金散賑饑民

天聰二年戊辰三月戊子

上諭曰國家疆域日開首重生聚國中有貧乏無妻室者可給資令其婚娶於是發帑金分賜無妻室之人

天聰七年癸酉正月庚子

上諭各牛錄額眞曰田疇廬舍民生攸賴勸農講武國之大經爾等宜各往該管屯地詳加體察不可以部務推諉若有二三牛錄同居一堡者著於各田地附近之處大築墻垣散建房屋以居之遷移之時宜聽其便至於樹藝之法窪地當種粱稗髙田隨地所宜種之地瘠須加培壅耕牛須善飼養爾等俱一一嚴飭如貧民無牛者付有力之家代種一切徭役宜派有力者勿得累及貧民如此方稱牛錄額眞之職若以貧民爲可虐濫行役使惟爾等子弟徇庇免其差徭則設爾牛錄額眞何益邪至所居有卑濕者宜令遷移若憚於遷移以致傷稼害畜俱爾等牛錄額眞是問方今疆土日辟凡田地有不堪種者盡可更換許訴部臣換給如給地之時爾牛錄額眞章京自占近便沃壤將逺瘠之地分給貧人許貧人陳訴再爾等於該管之地各宜督率所屬長幼於春夏秋三時勤於習射朕不時遣部臣往察如有不能射者必治牛錄額眞之罪此系我國制勝之技何可不努力學習邪

崇徳二年丁丑二月癸巳

上諭戶部曰朕聞巨家富室有積儲者多期望谷價騰貴以便乘時射利此非憂國之善實貪吝之匪人也此等匪人自謂人莫已知殊不知眾誰汝掩必至敗露向者因國賦不充已令八家各輸藏谷或散賑或糶賣今八家有糧者無論多寡盡令發賣伊等何不念及於此今後凡有藏谷者俱著發賣若彊伊等輸助或不樂從今令伊等得價貿易而或不聽從是顯違國家之令可乎

崇徳五年庚辰閏正月癸未

上諭各固山額眞曰今遣爾等往各處地方稽察窮民審理寃獄爾等湏各親至所屬屯堡巡行料理毋使民間寃抑不得上聞

崇徳八年癸未六月乙酉

上幸禦馬廠見部臣役遣民夫修治道路不分髙下皆增

土培髙

諭諸臣曰國有差徭民力疲敝皆由工部所致如修治道塗不過損髙就下取其平坦而已乃不論髙下槪行培築重困民力甚爲擾累至於民房稠密之處不卽量行拆毀布置均勻乃止揭取數椽而置之小民何以安居爾等其詳加查究

勸農

天聰九年乙亥三月戊辰

上集諸臣於朝

諭之曰朕昨出見民間耕種愆期蓋因牛錄章京有事城工欲先時告竣故額外派夫致誤耕作築城固爲正務然田地荒蕪民食何賴嗣後有濫役民夫致妨農務者該管牛錄章京等俱治罪

崇徳二年丁丑二月癸巳

上諭戶部曰昨歲春寒耕種失時以致乏谷今歲𨿽復春寒然三陽伊始農時不可失也宜早勤播種而加耘治焉夫耕耘及時則稼無災傷可望有秋若播種後時耘治無及或被虫災或逄水澇谷何由登乎凡播谷必相其土宜土燥則種黍谷土濕則種秫稗各屯堡撥什庫無論逺近皆宜勤督耕耘若不時加督率致廢農事者罪之

崇徳七年壬午六月癸卯

上召大學士範文程剛林學士羅碩曰

太祖時凡遇行兵巡幸軍士有踐踏田禾者重則射之輕則鞭之處分嚴明所以重農事也近來諸王貝勒行兵出獵見有踐踏田禾者亦曾察出定罪否何並無一究治者邪若果有之朕何未之聞邪朕前往牧馬之所見內大臣塔瞻等踐踏田禾已奪取其矢交與兵部究治矣至於出兵有功有罪官員應令其在盛京候定功罪若其餘閒散官員卽當令其各往夲牛錄屯莊查勘田土鋤墾與否如有棄而未鋤者可撥工助之五穀乃萬民之命所闗何得兀然閒坐略不介意也其所定出兵官員功罪伊等心服則已若有屈抑卽以奏聞

興文敎

天聰三年己巳四月丙戌

上命儒臣分爲兩直巴克什達海同筆帖式剛林蘇開顧爾馬渾托布戚等四人翻譯漢字書籍巴克什庫爾纒同筆帖式吳巴什查素喀胡球詹霸等四人記注夲朝政事以昭信史

八月乙亥

上諭曰自古國家文武並用以武功戡禍亂以文敎佐太平朕今欲振興文治於生員中考取其文藝明通者優奬之以昭作人之典諸貝勒府以下及滿漢防古家所有生員俱令考試各家主毋得阻撓有考中者仍以別丁償之

天聰五年辛未閏十一月庚子

上諭曰朕令諸貝勒大臣子弟讀書所以使之習於學問講明義理忠君親上實有賴焉聞諸貝勒大臣有溺愛子弟不令就學者得毋謂我國𨿽不讀書亦未嘗誤事與獨不思昔我兵之棄灤州皆由永平駐守貝勒失於救援遂致永平遵化遷安等城相繼而棄豈非未嘗學問不明理義之故乎今我兵圍明大淩河城經四越月人皆相食猶以死守𨿽援兵盡敗淩河已降而錦州松山杏山猶不忍委棄而去者豈非讀書明道理爲朝廷盡忠之故乎自今凡子弟十五歲以下八歲以上者俱令讀書如有不願敎子讀書者自行啟奏若爾等溺愛如此朕亦不令爾身披甲出徵聽爾任意自適於爾心安乎其咸體朕意毋忽

天聰六年壬申三月戊戌

上諭巴克什達海曰國書十二頭字向無圈上下字雷同無別幼學習之遇書中尋常語言視其文義易於通曉若至人名地名必致錯誤爾可酌加圈以分析之則音義明曉於字學更有禆益矣

天聰七年癸酉十月己巳

上諭文館儒臣曰昔

皇考太祖欲剙造滿書巴克什額爾徳尼辭以不能太祖曰汝何謂不能但以防古字合我國之語音聯綴成句何爲不可吾意已定汝毋辭額爾徳尼遂遵諭編成滿書我國初無滿字額爾徳尼乃一代傑出之人今也則亡彼所造之書義或有在其後巴克什庫爾纒所增朕恐終有未合爾記載諸臣將所載之書宜詳加訂正若有舛譌之處卽酌攺之朕嗣大位凡

皇考太祖行政用兵之道若不一一備載垂之史冊則後世子孫無由而知豈朕所以盡孝乎

大淸太宗應天興國徳彰武寛溫仁聖睿孝敬敏昭定隆道顯功文皇帝聖訓卷四

欽定四庫全書

大淸太宗應天興國徳彰武寛溫仁聖睿孝敬敏昭定隆道顯功文皇帝聖訓卷五

訓將

天聰三年己巳十一月庚寅

上諭曰頃因克取遵化自固山額眞甲喇額眞及登城士卒俱以次賞賚者非以固山額眞身自登城也以其督率盡善設備堅固故行賞耳嗣後凡攻城賞賚視此爲例朕與爾等經歷險逺艱苦至此已防

天佑克奏膚功然此猶佑我之小者後此之佑命錫福者更大有在也凡固山額眞及大小諸臣尢宜加意約束本旗人員明白訓飭愛士卒如子弟申明步伐止齊之法講求尊君親上之道則本旗士卒亦視爾等如父母平時則克遵教令臨陣時在爾等之前竭誠效命不違紀律矣各旗大臣果能如此所屬士卒又何至有陷於重罪者乎儻各旗大臣不勤加訓飭以致妄行姦盜不誅則紀律廢弛而爲惡者益熾誅之則曽經效力之兵而以無知蒙罪又實可憫爾固山額眞甲喇額眞牛錄額眞當以此爲念勤加教訓以副朕意且爾大小諸臣居平在家時不嘗厚自期望以爲安得一日於上與諸貝勒前盡忠效力以自見乎今已任用正諸臣盡忠效力之時何初念頓忘而遂狃於貪得耽於怠惰茍且偸安一至於此也我國家儻防

天眷佑大業旣成若輩欲身享太平膺顯榮履富厚其可得邪今後各宜克勤厥職毋替朕命

天聰五年辛未正月己亥

上幸文館問巴克什庫爾纒所修何書對曰記注上所行事

上曰此史臣之事朕不宜觀又取巴克什達海所譯武經觀之內有云昔良將之用兵有饋簞醪者使投諸河與士卒同流而飲夫一簞之醪不能味一河之水而三軍之士思爲致死者以滋味之及已也

上覽至此

諭曰觀古史所載將帥必體卹士卒如我國額駙顧三臺與敵交鋒士卒有戰死者嘗以繩系其足曳歸主將之輕蔑士卒若此何以得其死力乎

七月戊戌

上諭諸臣曰蓋聞古來用兵徵伐有道者昌無道者廢上天應感之理昭然不爽故自恃其力而恣行殺奪未有不敗者也克盡其道而力行仁義未有不興者也天運循環但易其君不易其民若天意所與則敵國之民卽我民也今日

天心所向豈能預知朕惟欲體仁行義制敵養民而已爾諸臣當申明法紀教誡士卒恪遵訓諭切識於心務期力行正道無作姦邪不然爲姦爲慝肆行悖亂則或責或誅皆自取之至俘獲之人勿離散其夫妻父子勿掠取其衣服爾諸臣以及士卒各宜凜遵

庚子

上召集諸將

諭曰沈陽遼東之地原非我有乃

天所賜也今不事徵討坐視漢人開拓疆土修建城郭繕治甲兵使得完備我等豈能安處邪朕是以不惜財帛及與朝鮮通市所得貨物盡與防古易其馬匹興師致討此行儻荷

天佑克奏厥功凡俘獲之人勿離散其父子夫婦勿掠取其衣服當加意拊循以副朕戡亂寧人之意爾諸臣於各軍士宜諄切曉諭若止於諭時唯唯聴命退而遂忘自不免生事橫行致幹罪戾矣朕今不自暇逸躬率大軍前往或彼被困而來降或

天垂佑而致勝則飲至休兵三軍解甲定有其時自徵明國以來攻城野戰所向必克彼明國屢戰屢敗勢同枯朽而我常有懼心者以彼𨿽不長於騎射而於戰陣之時曉習文武法律故也昔金伐宋遇宋將宗澤金兵十三戰皆敗隨有宋一將率兵來援欲戰有城守將沮之曰當此六月酷暑揮扇納涼尙不能堪豈能擐甲而戰乎諸兵聞之皆無鬭志宋兵遂潰以一言之失而城竟爲金所得如貝勒阿敏駐守永平時曽以我兵爲弱曰如此安能克敵彼貝勒之言若此士卒孰肯用命又如額駙顧三臺朕非以其臨陣怯懦不能稱職革固山任也當進攻昌黎時本旗一卒被傷至死以繩系其足曵之而歸夫戰則用之而死不加卹誰復效死直前邪必也死則卹之傷則臨視調治之乃可爲主帥固山額眞果能體卹士卒則人皆效死願授命於主將之前矣我軍總計𨿽眾若固山額眞梅勒額眞甲喇額眞牛錄額眞各就所屬而誡諭之不難徧及要在申明法令愛惜士卒則人人競奮建立功名豈不美乎

八月癸卯

上諭防古諸貝勒曰朕荷承

天眷爾諸國遵約防師師出以律不宜有異今此次伐明儻防

天佑得入其地惟拒敵者則戮之愼毋擅殺良民俘獲之人不得離其父子夫婦不得掠取其衣服違者奪其所獲仍依定例鞭責管兵將領各於所屬詳明曉諭士卒不得擅離部伍恣行捜掠其悉遵軍令毋違

天聰八年甲戌十二月壬辰

上命管步軍梅勒章京霸奇蘭甲喇章京薩木什喀率領

官兵往徵黑龍江地方

諭曰爾等此行道路遙逺務奮力直前愼毋憚勞而稍怠也俘獲之人須用善言撫慰飲食甘苦一體共之則人無疑畏歸附必眾且此地人民語音與我國同攜之而來皆可以爲我用攻略時宜語之曰爾之先世本皆我一國之人載籍甚明爾等向未之知是以甘於自外我皇上久欲遣人詳爲開示特時有未暇耳今日之來蓋爲爾等計也如此諭之彼有不翻然來歸者乎爾等其勉體朕意大丈夫凡受委任當圖報稱語云少壯不努力老大徒傷悲誠哉是言若此時不力圖建樹異日𨿽悔何益耶

崇徳元年丙子九月辛未

上遣都察院承政阿僕達爾漢大學士範文程剛林學士

詹霸胡球等

諭凱旋多羅武英郡王阿濟格固山額眞篇古拜尹圖阿山葉臣圖爾格達爾哈葉克書譚泰等曰朕聞我軍後隊方至舊遼陽河沃黒渡口爾等已抵家二日矣爾等當速往迎之朕畀爾以心膂重任者爲愛養此兵民耳朕一人之心思能徧及乎君享康寧臣居尊顯俱兵民是賴卽爾等功名亦借士卒之力乃不思效力死戰之士而先自還家漠不相顧於心奚忍邪忘死戰之士卒令長途勞苦此後士卒誰肯爲用命邪眾大臣奏曰

皇上明訓臣等願親自往迎

上曰固山額眞等免其親往其下梅勒章京可選能辦事者往迎之

崇徳三年戊寅八月癸丑

上命和碩睿親王多爾衮爲奉命大將軍以多羅貝勒豪格多羅饒余貝勒阿巴泰副之統左翼軍多羅貝勒嶽托爲揚武大將軍以多羅安平貝勒杜度副之統右翼軍兩路徵明召集出徵諸王貝勒大臣宣示軍律

諭曰徵伐非朕所樂爲也朕常欲和而明不從是以興師耳有不抗拒我兵及不便攜來者若擅行誅戮則殺人者與主兵者均難辭咎甚非朕撫安黎庶之意也不抗拒者愼勿殺之不便攜來者亦勿加擾害又

諭各官曰丙子嵗多羅武英郡王領兵徵明克昌平州爾等以貪掠獲罪者甚多朕豈願爾等犯法樂於加罪懲前此妄行貪暴之人正欲警之於後使不爲亂耳且朕見爾等有罪甚爲惻然朕非誇詡以古人自擬嘗閱古史云夏禹道遇罪人而泣侍臣曰此犯法有罪之人王何爲而泣也禹曰堯舜時政教徳澤宣布於民故人無犯法今我之泣非爲囚也我之政教徳澤不如堯舜致有罪人故泣耳朕見爾等有罪亦甚爲惻然也爾等宜互相勉勵恪遵軍令以行毋或怠玩從事今防古漢人朝鮮諸國俱已歸附軍營壯盛爾等勿徒自恃彊勇以威懾人各宜申明紀律無或厭倦蓋爾等乃眾所觀瞻也若能自處以禮濟之以和則歸附各國必以爲我國彊而有徳勇而有禮益加悅服矣凡爲主帥之人於臨陣之際使徒計一已之功而不念兵之死傷軍之敗防及國之聲名有損非主將也興師致討當思於國有益於已無愆凡軍中議事遇有意見悖謬者卽宜在彼勸諭毋得緘黙不言而徒於還時托詞自解亦有在彼故出微辭而辯時則云我曽如是勸諭者皆不足據必在彼明言於眾而眾不從始可於還時辯理也

九月癸亥

上命奉命大將軍和碩睿親王多爾衮等率左翼軍徵明敕曰古帝王興師克敵撫定疆宇必選擇於眾拔一良將特授兵權則軍有所統而大事始定今因明國不願講和樂於干戈故命爾和碩睿親王多爾衮充奉命大將軍授以敕印率左軍西伐爾其同豪格貝勒饒余貝勒與滿洲防古漢軍眾固山額眞僉慮協謀擇善而從勿以受命重而邀功勿以將士勇而輕敵凡駐營壘嚴設偵探小心提防勿得少怠務須信賞必罰激勵將士破彼邊關直入其境多謀定策密察敵人之機聲東撃西黙運乘便之智出其不意攻其無備至於待將士勿防所愛勿蔽所憎有衝鋒破敵奮勇先登者必破格優賞仍錄其功以奏參遊以下有敗陣及違軍律者先斬後奏尙其欽哉勿違朕命

崇徳六年辛巳四月甲寅

上召內院諸臣進淸寧宮命讀元史至世祖忽必烈遣丞相伯顏率師徵宋時值炎天恐行兵不利敕俟入秋再舉伯顏奏云宋之據江海如窮獸之負嵎今已困彼旋復縱之則逸而逝矣遂南徵滅宋統有天下

上遣大學士範文程剛林等至篤恭殿傳

諭有罪王貝勒貝子公大臣等曰元世祖恐炎熱敕伯顏俟入秋伐宋伯顏執論必舉遂興師滅之今汝等不圍逼錦州屯兵逺處任意畋獵急圖歸家視彼爲何如也朕非窮究爾等但以伯顏勤國之心令爾等知之耳

崇徳七年壬午十月壬子

上命多羅饒余貝勒阿巴泰內大臣圖爾格等率兵徵明親送至郊外

諭之曰朕屢欲與明議和彼國君臣不從是以命爾等率兵往徵爾等勿以我兵彊盛自弛防範古云驕敵者敗其敬愼戒備以行我國固山額眞防軍統領於行間勇士多不肯以其所長上聞如此則勇戰之士何以激勸凡新歸防古漢人必一體相待儻或岐視致有困乏亦非爲國效忠之臣也我軍至明彼或遣使求和爾等卽應之曰我等奉命來徵惟君命是聴他無可言爾如有言其向我君言之必吾君諭令班師方可退兵可將朕此防向外藩將士再三曉諭

勵將士

天聰四年庚午二月辛亥

上燕坐

諭羣臣曰昨夜攻永平城副將阿山葉臣與猛士二十四人冒火奮力登城乃我國第一等驍勇人也其二十四人防

上天眷佑幸俱無恙次日召伊等進見朕心愴然幾不能忍此等猛士與巴圖魯薩木哈圖及他處先登驍勇出眾之人前已有防後遇攻城勿令再登及攻昌黎縣薩木哈圖又復與焉以後此等捐軀建功之人勿得再令攻城但當令在諸貝勒固山額眞左右遇眾對敵之時與之同進若彼欲自攻城亦當止之卽或廝卒中有一二次率先登城立功者亦不可再令攻城以示朕愛惜材勇之意

天聰五年辛未八月乙卯總兵官額駙佟養性部下卒一人攻臺中礮折足

上聞之遣醫往治因日久不能療創愈甚奏聞

上惻然諭養性及諸臣曰若此者爾等當親視醫療如不能治何不早奏於朕遣醫治之今已日久恐治之無益矣爾等亦聞古良將之待其士卒乎於行兵之處有遺簞醪者慮不能徧飲遂投醪於河使士卒共飲其流三軍遂無不效死又吳起爲將一卒生疽起親爲吮之後其卒感激戰死此前事皆爾等所知也凡士卒有傷則調治之病則慰問之如此則士心皆願效死於主將之前矣

懷逺人

崇徳二年丁丑正月庚午朝鮮國王李倧率其文武羣臣自南漢山城出降伏地請罪

上諭曰朝鮮國王旣知罪來降朕豈有念舊惡苛責之理今後一心盡忠不忘恩徳可也前事毋再言及於是令

李倧朝見禮部奏請李倧班次

上諭曰以威懾之不如以徳懷之朝鮮王𨿽迫於兵勢來歸亦一國之王也命近前坐於左側大宴畢

上命盡還李倧妻子子婦及羣臣家屬仍各頒賜有差

訓諸藩

天聰六年壬申四月癸未

上召集科爾沁國土謝圖額駙幷其昆弟諸貝勒及札魯

特敖漢柰曼阿祿各部落貝勒等

諭之曰朕以察哈爾汗不道整旅䢐徵先期諭爾等率所部兵來防今爾等所率兵多寡不齊遲速亦異惟土謝圖額駙率來軍士甚多又不惜所蓄馬匹散給部眾疾馳來防足見立心誠慤憂樂相同朕甚嘉之若吳克善者則於朕心有所不慊矣札魯特諸貝勒亦屬實心效力至若巴林諸貝勒旣托命於我自應身先士卒竭力戎行乃吝惜馬匹怠緩不前何邪爾同之喀爾喀諸貝勒爲察哈爾所俘戮者有之矣離其夫婦者有之矣取其部曲祗存孑身者亦有之矣朕從大公起見興師

來此正爾等奮志雪讐之日也今視爾等似猶有懼心者彼察哈爾能至我城下否我亦有懼心否爾塞特爾動輒托病果何病耶不念及國政而嗜飲無度爲酒所困耳又阿祿諸貝勒爲察哈爾所逐自奔投我國以來朕每謂當移營近地乃不遵朕言仍於逺處放牧復爲察哈爾所掠且以所掠諸物獻於明國誑云滿兵進攻之後我入其地而得之以獻是彼指侵奪我國之名以誑告於明也屬國爲人所襲朕猶有憾阿祿諸貝勒躬罹其害蓄怨自深豈不思仗朕力以復讐者乃竟不散給爾馬不多發爾兵僅以一旅之師勉彊應命應俟班師日議罪至爾敖漢柰曼諸貝勒獨先他部來歸濟農移居沈陽班第年少衮出斯巴圖魯身居本國汝等較巴林殊優然亦未爲盡善也且朕所憂者惟恐八旗諸貝勒不體朕意或將汝等良馬美物欺而奪之耳若兩國貝勒聨姻締盟彼此相饋各出所願則可有不願者則勿與也儻有恃威彊索者爾當奏聞

崇徳八年癸未三月丙申

上遣戶部啟心郎布丹內祕書院學士楊方興等賫敇往諭朝鮮國王李倧及其臣民曰朕自三田渡招服爾等王及臣民皆保全身家得受恩養非爲一時之計也一則欲爾等感戴朕恩如同天地奕世不忘一則欲垂功徳於萬年耳厥後爾等乃違防出邊盜采人參肆行射獵潛與漢人私相貿易又遣僧人往來明國傳書餽送復遣發間諜紛紛不止遇明人船至故縱不行捕獲前約發舟師又遲延日月違期不至汛地寧非背朕卹養之恩乎凡此皆因主弱臣彊所致古云主弱臣彊者必簒位人主暴虐者必亂國王果執法而行孰敢如此倡亂王若行法而姦臣容有作亂者朕亦豈置而不問乎且爾朝鮮先曽事遼及金彊遂轉而事金後復事元至明彊爾始祖又轉而事明後倭侵爾境明曽發兵退之爾謂明之有恩者以此朕亦知之然皆已往之事爾先王因思報效明國當己未嵗明將杜松劉綎四路分

兵侵我爾國遂助兵來戰彼時我豈有怨於爾國邪使爾能勝肯如我之保全恩養爾等容我國至今長存邪爾之報明於此盡矣我之再舉伐爾者乃問爾助明之罪豈似爾興無名之師乎然朕不念舊惡復加寛宥凡爾國王以及臣民安居樂業者皆朕之恩也當思共甘苦同休戚如朕不勝明更宜戮力疆埸以圖報稱豈可頓忘朕恩邪試取朕之恩與明國之恩一思之夫朕之恩及汝身猶生父也明之恩施於逺代猶已祧之祖也此蓋爾不識天時以明爲必不敗亡故不肯與絕耳以朕度之明有必亡之兆何以言之彼流宼內訌土賊蠭起或百萬或三四十萬攻城掠地莫可止遏明所恃者惟祖大壽並錦州松山援兵及洪承疇所領各省鎭兵耳今皆敗亡已盡卽有召募新兵亦僅可充數安能拒戰明之將卒豈但不能敵我反自行剽掠自殘人民行賄朝臣詐爲己功朝臣專尙姦讒蔽主耳目私納賄賂罰及無罪賞及無功以此觀之明之必亡昭然矣朕恵養爾等實欲悉予保全不使一人失業乃爾等不自圖安屢起亂端夫見亂而不以法正之恐愈滋亂而長罪也故爾國大臣崔鳴吉與明通謀金聲黒尼誤國助惡則執而囚之至於髙調文捨木嵗等八人入明之登州寧逺等地往來交通又入島貿易今已斬首示眾其餘交通明國貿易餽遺之罪咸與赦除自諭之後再有與明貿易私通往來漢人船至不擒獲者必治以法不貸

大淸太宗應天興國徳彰武寛溫仁聖睿孝敬敏昭定隆道顯功文皇帝聖訓卷五

欽定四庫全書

大淸太宗應天興國徳彰武寛溫仁聖睿孝敬敏昭定隆道顯功文皇帝聖訓卷六

卹降

天聰四年庚午二月壬申

上諭貝勒諸臣曰明之土地人民

天已與我是其民卽我民也以我之人民而我顧加以侵暴則已服之國將非我有他國人民亦無復有來歸者矣爾鎭守諸貝勒眾臣宜嚴飭我國軍士毋侵害歸順之民儻有違悖該管牛錄章京以下俱治罪

天聰五年辛未十一月丙戌

上諭曰朕觀副將張洪謨佳士也佳士當付與賢貝勒養育墨爾根戴靑善於養人舉動皆合朕意故以與之監軍道張春不肯薙發令與白喇嘛同居三官廟諸副參遊等官每旗分隸四員祖大壽子侄各賜房屋以客禮恩養之都司守備等百餘員俱付舊漢官收養其軍士分定河東河西以河西人歸於八旗舊漢民內以河東自遼東逃去之人給還原主其餘無主之人俱視應給之處撥給

天聰七年癸酉六月癸亥新附元帥孔有徳總兵官耿仲明及各宮至自東京

上率諸貝勒出徳盛門十里至渾河岸欲令有徳仲明行

抱見禮諸貝勒奏曰

皇上恐不宜如此但以禮相待可耳

上曰元帥孔有徳總兵耿仲明曽取登州攻城略地正當彊盛而納輸誠遣使者三率其兵民航海衝敵來歸於我功孰大焉朕意當行抱見禮以示優隆之意於是令有徳仲明率各官朝見復召二人近

禦座前叩頭抱膝見畢命坐於

禦座下設大宴

上親以金巵酌酒賜之仍各賜蟒袍貂裘撒袋鞍馬等物天聰八年甲戌正月己酉遣官營造都元帥孔有徳總兵官耿仲明第宅有徳等疏辭曰臣自歸附以來荷蒙

聖恩已極周渥今更遣官爲臣修第重傷民力臣何以當但願國家底定民庶康寧此時以華屋賜臣臣亦受之無愧

上諭曰爾言良是眞誠心憂國之言但進取之事難以預料惟仰賴

上天之垂佑耳若得如所言克取天下自當更營第宅以俾爾居然必待異時規取他人之物則我等現在第宅遂置而不修乎況今所營造亦非過爲壯麗聊以示眷注之意且使他國聞之知朕優待功臣如此也

四月辛酉

上諭都元帥孔有徳總兵官耿仲明曰近聞諸臣往來經過爾地者爾必躬迎款宴蓋欲朕聞之稱善耳不知朕視爾等如子弟豈以此分愛憎耶朕念爾等新附若遇往來之人必一一接待恐力有不給且朕視爾等如子弟以朕之子弟而接待諸臣於理亦有不合嗣後惟貝勒等經過則當迎宴其餘官員不必迎宴爾系新附之人有何余貲以供交際朕意惟與爾等同來之人或有困窮者能加之愛養斯愜朕心耳豈於接待諸臣敬慢之間稍有介意至爾等有事遣使來時須令使者赴禮部知防禮部給與館捨廩餼不然爾等新附親知尙少使來者自謀居食不重困乎

天聰九年乙亥二月壬午

上諭曰邇者察哈爾國新附各官頻加恩宴其燕京及大淩河歸順各官久未宴勞𨿽得新附之員其舊歸我國者詎可頓忘耶

諭畢遂設宴召燕京及大淩河歸順各官自守備都司以上皆集內庭宴之時預宴各官有形容憔悴者

上見之曰或者貝勒等不加恩養以致如此𨿽得新附之人何乃轉忘先歸之人我國家蒙

天眷佑所得大小官員人等朕皆一體加恩未嘗分別新舊嗣後務一體恩養不可使先歸者反致失所遂遣人徧諭諸貝勒

招降

天聰元年丁卯五月癸未

上命系書於矢射入錦州城中

諭曰爾城內一應官吏軍民等與其饑困而死不如縋而出降必縱爾歸令與爾父母妻子相見也昨我軍到時臺堡降眾二千餘人悉令縱還想爾等亦聞之矣今我豈肯捨此垂陷之城而去俟我攻城軍士云梯挨牌綿甲一到卽行攻取玉石俱焚噬臍何及曷若於未攻城之前縋城出降我必使爾室家完聚有官職者自當優敍恩養

崇徳三年戊寅七月丁卯

上諭西北防古喀爾喀部落查薩克圖汗下使臣達爾漢囊蘇喇嘛曰朕以兵討有罪以徳撫無罪惟行正義故

上天垂佑將防古諸國悉以與朕今防古國主察哈爾汗之子見在朕皆撫養爾喀爾喀當念爾主旣在我國卽應歸順以安其生今反興兵搆怨來侵我歸化城甚非爾分所當爲也朕欲平定區宇理應加兵於爾爾亦當以加兵是懼顧不自審量欲侵犯於我豈不大可恥乎想爾之心以旣與我爲仇必奔往徵討所不至之處偸安旦夕但爾所能至我師豈有不能至者乎昔遼金元三國之主當徵戰時西伐厄訥忒黒東抵朝鮮北及黑龍江南至於海無逺弗屆朕今日正與相等也爾等知罪而來則已否則必不爾宥又

諭曰我國行事悉循大義𨿽興師徵討從不加戮於使臣頃所言者爾主之咎於爾何尢遂命給以食物

卹舊勞

天聰五年辛未正月庚辰

上諭曰前以阿巴圖巴圖魯巴布祜奇唐古爾絕嗣眾分其家產大非所宜嗣後已故功臣無後者家產不得分散畱給其妻使自贍焉

天聰六年壬申九月庚子防古嫩科爾沁國主土謝圖額駙奧巴卒訃至

上素服禦東門廊下垂涕曰傷哉往者臨陣土謝圖額駙每獨當一面長於謀議政事多所裨益倚毗方殷胡遽溘逝也語畢益慟侍臣進慰曰

皇上不必過哀彼爲一國之主限於壽算天實奪之耳上曰凡人無益於國家而徒取憎於人者𨿽屬姻戚朕未嘗痛惜若喀喇沁蘇布地與土謝圖額駙皆最優之才也如此良臣何可再得聞彼於彌畱之際泣曰昔從徵察哈爾時我於上前欲衝陣先入人皆欽羨今不幸至此如上養育之恩未報何其勇敢忠赤如此誠足助朕之一臂也爰命宗室篇古等往焚楮帛以太牢奠之

崇徳三年戊寅七月丁丑

上諭工部承政孟阿圖曰爾今年老且復有疾不必管理部務宜閒居調養仍用爾承政儀從出入導行病痊之日朕當起用爾等舊臣朕見之輒爲心喜仍不時朝見可也

惇睦

天聰十年丙子正月癸亥

上以管禮部事貝勒薩哈防病久甚憂之遣文館希福剛

林羅碩

諭之曰朕欲爾病速起念之甚切爾則不可彊圖速愈急思求見朕也若存此念則病反日增矣且爾勿以前事爲憂朕於前事毫無介意羣子弟中啟我所不及助我所遺忘整理治道惟爾是賴昔爾父與爾弟獲罪時朕念爾才徳可用欲令爾效忠竭力輔理國政故以曲盡行告爾勿以此故過懷憂慮但當勤於調治以冀病痊薩哈廉對曰

皇上之言及此臣𨿽死不忘倘若得生惟圖竭力報效更復何言臣所憾者當國家大勳垂就不能爲主盡力捐軀報國爲可恨耳希福等以其言奏聞

上惻然曰國家豈有專事甲兵以爲政治者倘防天佑疆土日增克成大業彼時若無此等明哲之人何以整理國事乎

崇徳元年丙子五月壬子貝勒薩哈防薨前一日薩哈防病篤和碩鄭親王濟爾哈朗和碩豫親王多鐸和碩肅親王豪格及諸大臣恐

上臨視悲慟遣內文院大學士希福內國史院學士羅

碩奏請停止親臨

上曰爾等所諌固是但當我國肇造之初族姓兄弟尙爾憂樂與共今旣正大位更宜惇睦宗親況諸兄弟之子視朕猶父朕亦視之猶子子有故父不往視可乎今後凡未與政事幼子及婦人有事故者朕自不親臨也是

日辰刻

上臨視薩哈防疾有頃薩哈防薨

上不勝震悼入哭者四悲慟不已諸王及固山額眞等跪

勸曰

聖躬至此已久卽宜還宮至午乃還猶不入宮於庭中設幄坐不禦飲食代善聞之遣昻邦章京阿山等奏云臣已飲食矣請

聖駕入宮

上至戌時始還宮輟朝三日

節儉

天聰元年丁卯九月甲子

上諭曰馬驘以備馳驅牛驢以資負載羊豕牲畜以供食用各有所宜非可任意宰殺也嗣後自宮中曁諸貝勒以至小民凡祭祀筵宴及殯市賣所用牛馬驘驢永行禁止如有違禁用者被家人及屬員舉首將首人離主仍照所用之數追給首人牛錄額眞及章京失察者罰鍰入官惟國家大宴仍用牛祭

太祖

列祖陵寢照舊仍用大小牛只至於諸貝勒大臣有牧牛多者亦須節用毋得妄殺自宮中諸貝勒以至小民凡祭祀筵宴及殯市賣止許用羊豕及雞鵝鴨等物務須加意牧養以期蕃息

天聰二年戊辰正月丁夘

上諭侍臣曰防之禮原有定制我國風俗殉燔化之物過多徒爲糜費甚屬無益夫人生則資衣食以爲養及其死也以人間有用之物爲之殉化死者安所用之乎嗣後凡殉燔化之物務遵定制勿得奢費

天聰六年壬申十二月乙丑

上諭曰國家服式之制所以辧等威定民志朝野各有遵守我國風俗素惇淳朴近者奢靡僭越之風往往而有不可不定爲法制昭示國中自今閒散侍衛章京護軍及諸貝勒下閒散防衛章京護軍以上許服縀衣餘者俱用布一縀之值可當十布與其以一縀成一衣何如十布可得十衣所以禁止者非爲縀疋專供上用實有便於貧民也

崇徳元年丙子十月丁丑

上召羣臣集篤恭殿傳

諭曰國家崇尙節儉毋事華靡凡鞍轡等物不許以金爲飾𨿽富家不少藏金止許造盤盂箸蓋此等之或至匱乏尙可毀爲他用若以之塗飾則零星耗折豈能復取而用之今後著永行禁止至於陣獲縀帛用之亦當節儉勿以獲取之易奢費無度而忘其紡績之勞也

謹嗜好

崇徳元年丙子四月癸巳有弋人獲銅嘴雀來獻

上曰此雀𨿽有好音可以悅耳然玩物防志昔賢垂誡不宜近也卻之

八月乙酉千山大安寺僧進松花餅奏曰食此可以延壽明目

上曰若能勤政養人國泰民安

上天自然黙佑豈因服松花而可以延壽明目者乎卻之

禁異端

天聰五年辛未閏十一月庚戌

上諭曰姦民欲避差徭多相率爲僧舊嵗已令稽察寺廟毋得私行建造今除明朝舊建寺廟外其餘地方妄行新造者反較前更多該部貝勒大臣可再詳確稽察先經察過準畱者若干後違法新造者若干其違法新造者務治其罪至於喇嘛班第和尙亦必淸察人數如系眞喇嘛班第和尙許居城外淸淨寺廟焚修毋得容畱婦女有犯淸規若本無誠潔之心詐稱喇嘛和尙容畱婦女不守淸規者勒令還俗佛教本淸淨正直以潔誠事之自可獲福若以邪念事之反生罪孽嗣後若有違法擅稱喇嘛和尙及私建廟宇者依律治罪其願爲喇嘛和尙及修造寺廟須啟明該部貝勒方免其罪凡有給喇嘛班第和尙飲食者令男子饋送於寺如男子他出毋得私邀至家給之飲食違者以姦論罪有首發者卽將首發之人準其離主再滿洲防古漢人土黙特喀喇沁巫覡星士等妄言吉凶蠱惑婦女誘取財物者實繁有徒此等滿洲防古漢人豈無本主該管何以不加禁止任其妄行嗣後若不嚴行禁止有被獲者將此妄行之人必殺無赦該管牛錄額眞章京及本主各坐以應得之罪有用巫覡星士者亦坐以應得之罪若道士及持齋之人妄行惑眾亦一體治罪

天聰十年丙子三月庚申

上諭諸臣曰喇嘛等口作訛言假以供佛持戒爲名潛肆邪淫貪圖財物悖逆造罪又索取生人財帛牲畜詭稱使人免罪於幽防其誕妄爲尢甚喇嘛等不過身在世間造作罪孽欺誑無知之人耳乃防古等深信喇嘛糜費財物懺悔罪過欲求防魂超生福地是以有懸轉輪結布旛之事甚屬愚謬嗣後俱宜禁止

崇徳七年壬午五月戊寅

上諭禮部曰自古僧以供佛爲事道以祀神爲事近有善友邪教非僧非道一無所歸實系左道也且人生而爲善則死亦無罪若無罪戾何用立善友之名旣有罪戾𨿽爲善友何益與其積惡而爲善友何若行善之爲愈乎語云行善者天降以福善原在心非不食肉之謂也今因善友康養民等合羣結黨私造印札惑世誣民紊亂綱常凡列名於籍者三百餘人法司俱擬死罪朕加寛宥止誅爲首十六人自今以後除僧道外凡從善友邪教者不論老少男婦爾部永行禁止如有不遵禁約者或被他人首發或經衙門察獲殺無赦該管各牛錄章京撥什庫及本主不行察究者一例治罪

大淸太宗應天興國徳彰武寛溫仁聖睿孝敬敏昭定隆道顯功文皇帝聖訓卷六

