

乾隆四十六年十月二十七日內閣奉

上諭歷代名臣奏疏俱有流傳選刻之本現在四庫全書內經館臣編次進呈其中危言讜論闗系前代得失者固可援爲金鑑至勝國去今尢近三百年中藎臣傑士風節偉著者亦不乏人迹其規陳治亂抗疏批鱗當亦不亞漢唐宋元諸臣而奏疏未有專本使當年繩愆糾謬忠君愛國之忱後人無由想見非所以垂法戒著勸懲也卽或其人品誼未醇而其言一事陳一切中利病有禆時政亦不可以人廢言至神宗以後諸臣奏疏內有因遼沈用兵涉及本朝之處彼時主闇政昏太阿倒置閹人竊柄權幸滿朝以致舉錯失當賞罰不明其君綴旒於上竟置國是若罔聞遂至流冦四起兵潰餉絕種種秕政指不勝數若楊漣左光鬥熊廷弼諸人或折衝疆或正色立朝俱能慷慨建議剴切敷陳設明之君果能采而用之猶不致敗亡若是之極其事距今百十餘年殷鑑不逺尢當引爲炯戒則諸人奏疏不可不亟爲輯錄也除明史本傳外所有入四庫全書諸人文集均當廣爲搜采裒集成編卽有違礙字句秖須略爲節潤仍將全文錄入此事闗系明季之所以亡與我朝之所以興敬怠之分

天人之際不可不深思逺慮觸目警心著派皇子同總師傅蔡新等爲總裁其皇孫皇曾孫之師傅翰林等卽著爲纂修校錄陸續進呈候朕親裁書成後卽交武英殿刋刻仍抄入四庫全書將此防冠於簡端所有前派紀昀等選出神宗以後各奏疏卽著歸入此書按其朝代一體編纂特諭

凡例

一明代奏議現在四庫全書館散在諸臣文集內者甚多幷有彚萃成書如經濟錄及疏議輯略等編玆俱詳加搜采選錄全文至於館書未載而其言可錄則從明史本中刪節之文采入以存梗槪

一明臣習尙喜滋議論奏牘之繁迥逾前代是編所錄専擇其危言讜論得失攸闗以著勸懲而垂法戒如屬泛行陳奏或涉門戶交攻文采𨿽工槪從汰置

一是編所錄固多忠藎名流間有品誼未醇而所言實中利病謹遵

聖諭不以人廢言之盛心並爲采入書期有用與流傳

選刻泥稱名臣者迥殊

一明至神宗後應燬違礙文集奏疏良由事涉我

朝其建議頗多剴切顧自楊漣左光鬥熊廷弼諸人以外正史不及盡載姓名玆俱按其時代編入字句稍加節潤未曽攺易全文用仰副

皇上近取殷鑑昭垂萬禩之至意

一舊傳選刻名臣奏議之本宋趙汝愚專錄本朝明楊士奇兼綜歷代但分門別部轉近類書體裁是編纂次謹遵

聖諭一依明代紀年先後其有同時陳奏者則參攷官階之大小編入次第釐然悉符史家體例

一是編每疏題下俱謹遵

聖訓注明某朝某年並查載進止原旨與疏之行否於後俾一事顚末展捲了如而其時之朝政亦遂可以攷鏡

睿慮周詳尢爲從來編輯諸家管蠡所莫逮云

一奏議中有引用遼金元三史人名地名者悉遵

欽定攺正並將當時所稱蕃部人地名俱查出譯攺

欽定四庫全書

史部六

禦選眀臣奏議目錄

詔令奏議類二【奏議之屬】

卷一【洪武】

應求直言詔上書

葉伯巨

太平十二策

桂彥良

大庖西室封事

解縉

言九事疏

馮堅

卷二【永樂洪熙宣徳正統景泰】

請豫備倉儲疏

楊溥

三殿災請修時政疏

鄒楫

上仁宗奏疏

李時勉

陳八事疏

範濟

邊方事宜疏

劉球

元儒吳澄從祀議

楊士奇

敷陳十事疏

劉球

劾朱勇等疏

葉盛

建言疏

劉定之

覆楊寧陳邊計疏議

於謙

劾許貴請講和疏

於謙

審察敵情疏

葉盛

賞功罰罪疏

葉盛

京畿民情疏

葉盛

卷三【景防天順】

請釋防克特穆爾還北疏

於謙劾郭亨等縱民壯脫逃疏

於謙劾衛頴等怠廢軍政疏

於謙

劾宮聚等疏

葉盛

禦敵安邊疏

葉盛

劾陳循疏

葉盛

陳災異疏

葉盛

請置五團營疏

於謙

論時政疏

左鼎

請修屯政撫逃民疏

孫原貞

劾內官弓勝疏

葉盛

論時政疏

鐘同

兩廣軍事疏

葉盛

卷四【成化】

扶植綱常疏

羅倫

政務疏

商輅

乞分豁土田疏

彭韶校勘資治通鑑綱目疏

謝鐸陳京衛官職因差騷擾疏

彭韶

嚴賞罰以禁盜賊疏

王恕

論駕帖無印信疏

王恕

卷五【成化治】

乞取回中官王敬疏

王恕

陳治安疏

王恕

制治保邦疏

王恕

陳政治終始疏

彭韶

論山陜救荒疏

王恕

進大學衍義補奏

邱濬

漕運議

邱濬

陳時事疏

鄒智

論濫陞內官奏

王恕

請講學聴政疏

楊守陳

講明律意疏

馬文升

請勤政事疏

馬文升

卷六【治】

陳治道疏

馬文升

防邊患疏

馬文升請卻賽瑪爾堪進獅子疏

倪嶽

請嚴捕近京逃賊疏

餘子俊

卹民弭災疏

馬文升

正罰俸疏

馬文升

進鹽場圖冊疏

彭韶

卷七【治】

論內外不可異法奏

王恕再論內外不可異法奏

王恕

卹民弭災再奏疏

馬文升

淸理刑獄疏

馬文升

諌寧府用琉璃瓦疏

林俊

請振紀綱疏

蔡淸覆張九功正祀典疏議

倪嶽

請豫教太子疏

馬文升

議疏黃河築決口狀

劉大夏

申明律意疏

馬文升

請添巡撫疏

馬文升

卷八【治】

陳災異疏

馬文升

修飭武備疏

馬文升

請視朝疏

徐溥

請罷興作疏

周璽

論重名器疏

周璽

卷九【治】

應詔陳言疏

何孟春

陳邊務疏

王守仁

卷十【治】

制科議

王鏊

論傳奉疏

馬文升

災異陳言疏

林俊

論欺罔疏

周璽

會計天下錢糧奏

韓文

請皇太子禦經帖疏

馬文升

巡撫事宜疏

馬文升

卷十一【治正徳】

議行武舉疏

劉大夏

覆金洪陳邊務疏議

劉大夏

請立記注史官疏

儲巏豫處邊儲以備供餉疏

楊一淸

經理要害邊防疏

楊一淸

豫處兵機疏

楊一淸

陳政令十失疏

李東陽

卷十二【正徳】

裁宂食節宂費奏

韓文

請辧忠佞疏

劉玉論誅太監李興伐木石疏

周璽

論正失罰疏

周璽論內侍劉瑾等姦邪疏

周璽

劾劉瑾疏

蔣欽

再劾劉瑾疏

蔣欽

劾太監馬永成等疏

陸昆器使將才以修戎務疏

楊一淸

劾宦官疏

韓文

論誅大逆疏

周璽

卷十三【正徳】

舉糾漕運官狀

邵寶

獻納愚忠疏

羅欽順

議邊軍入衛疏

李東陽

地方利害疏

胡世寧

請戒諭寧藩疏

胡世寧

時政疏

張原

應詔陳治安疏

何景明

卷十四【正徳】

請遵祖訓以光聖徳疏

楊廷和

勸止臨幸疏

梁儲大舉入境乞兵救援疏

王瓊亟易鎭巡官以保重地疏

王瓊

請究失事邊臣疏

王瓊

豫防邊患疏

王瓊

禦敵安邊疏

王瓊

劾朱寧疏

方良永

訟胡世寧疏

程啟充

請罷遣中官疏

梁儲請罷中官奏討鹽引等疏

梁儲

審大計以重本兵疏

王瓊

邊情疏

王瓊

卷十五【正徳】

革冗員以安邊方疏

王瓊

奉疏

王瓊

劾太監史宣疏

孫懋自劾不職乞賜罷黜疏

王瓊

武舉議

王瓊

聲息等事疏

王瓊

給衣禦寒疏

王瓊

申明賞罷疏

王守仁

請回鑾疏

吳儼

劾朱彬疏

孫懋

卷十六【正徳】

請崇典禮親政務疏

楊廷和

止微行疏

楊廷和

防邊患疏

王瓊

停差燒造太監疏

唐龍

江西捷音疏

王守仁邊軍缺食乞早議處疏

王瓊

陳急務疏

黃鞏

諌泰山進香疏

鄭善夫請還宸濠所占民田疏

唐龍

水災自劾疏

王守仁

乞寛免稅糧疏

王守仁

請正大獄疏

楊廷和

請均田役疏

唐龍

卷十七【嘉靖】

講學親政疏

王鏊

請正綱常昭典禮疏

楊廷和

議大禮疏

張璁

議大禮疏

方獻夫

遵祖訓以端政本疏

夏言請實邊儲以固人心疏

夏言

大禮疏

毛澄

大禮議

汪俊

辭封爵乞普恩賞疏

王守仁

愼刑獄疏

韓邦奇

卷十八【嘉靖】

舉大禮以成大孝疏

林俊

請親大臣疏

林俊

請勤學疏

林俊

節財用疏

林俊

議禮疏

林俊

謹天戒以修人事疏

孫懋止殷通等乞陞職世襲疏

張原

請趙雲陞命疏

張原

弭盜疏

張原

修徳弭變疏

張原

選近習疏

張原

請逐太監蕭敬疏

張原再乞亟黜逆黨蕭敬疏

張原

卷十九【嘉靖】

勘處倭冦事情疏

夏言

議大禮疏

席書

議大禮疏

桂萼

錄名徳以重士風疏

林俊

正法守疏

林俊

乞免查撥莊田疏

劉麟

論錦衣衞朱宸等疏

張原

寢楊倫職命疏

張原

社異端疏

張原論王邦奇等七次奏辯疏

張原

卷二十【嘉靖】

停國戚張鶴齡等恩典疏

張原

停司禮監請乞疏

張原論國七張延齡等罪狀疏

張原

停止織造疏

張原

論議禮諸臣黜陟疏

胡世寧

大禮議

吳一鵬請舉大禮以安人心疏

朱淛

勘地方賊情疏

張原

在告極論朝事疏

張原

乞停工匠等陞賞疏

胡世寧

陳愚悃疏

林俊

卷二十一【嘉靖】

論刑獄疏

黃綰

執中行政疏

胡世寧

陳八事以足兵食疏

李承勛

罷兵行撫疏

王守仁覆張經請愼差遣疏議

胡世寧

論知人安民疏

李承勛

卷二十二【嘉靖】

郊禮議

夏言請弭災變以安黎庶奏

楊爵

修舉武備疏

徐問

遵憲綱考察禦史疏

王廷相

卷二十三【嘉靖】

議處浥爛倉糧疏

韓邦奇

諫討安南疏

唐冑益兵據險以防敵患疏

韓邦奇

昭典禮疏

唐冑

諫徵安南疏

張嶽請順人心以隆治道疏

楊爵

劾嚴嵩疏

張永明

卷二十四【嘉靖】

劾李如圭張瓉疏

周怡

請敇責大臣不和疏

周怡

劾嚴嵩疏

周怡

旱災陳言疏

張永明

請復河套疏

曽銑

議河套疏

翁萬達

卷二十五【嘉靖】

重論復河套疏

曽銑

議曽銑復河套疏

楊守謙

陳邊務疏

胡松

請罷馬市疏

楊繼盛

災變請黜姦臣疏

趙錦

請誅賊臣疏

楊繼盛

卷二十六【嘉靖】

議撥種馬應用疏

李遂

議設狼山副總兵疏

李遂

論嚴嵩欺君誤國疏

董策

條上定策備邊疏

楊博

黜貪臣以消民怨疏

林潤議分布西北防秋兵馬疏

楊博條上經略薊鎭善後疏

楊博倭冦暫寧條陳善後事宜疏譚

綸

卷二十七【嘉靖】

劾縱盜各官議川省善後疏譚

綸

選練州縣民壯疏

楊博

諫修齋建醮疏

海瑞條陳薊鎭未盡事宜疏

譚綸

應詔陳言疏

王世貞

卷二十八【隆慶】

懇乞聖明覽本顧問疏

溫純

乞愼重贈典奏

溫純

察變謹微疏

鄭履淳

請面奏事宜疏

駱問禮

議處安攘大計疏

髙拱

議處邊方激勸疏

髙拱

議處邊方有司疏

髙拱

辧大寃以正法疏

髙拱

議處本兵司屬疏

髙拱

言邊事疏

譚綸

言宜許諳達貢市疏

王崇古

言宜許諳達貢市疏

王崇古卷二十九【隆慶萬曆】

議處科目人才疏

髙拱

議處馬政鹽政疏

髙拱

陳四事疏

汪文輝

議錄卻賄三臣疏

髙拱

議處廣東舉劾疏

髙拱

弭盜疏

髙拱

辧名分疏

髙拱

論諳達貢市事疏

方逢時遵防議治黃運兩河疏

潘季訓

查議黃河後患疏

潘季馴防報河河工程次第疏

潘季馴

防報兩河工成疏

潘季馴

卷三十【萬曆】

陳吏治積獘八事疏

邱橓請復建文年號立景泰實錄奏沈鯉請宥革除緣坐外親疏

溫純

陳十蠧疏

余懋學

請正文體疏

沈鯉

請停礦稅疏

溫純

乞矜亷吏被誣疏

溫純

乞保聖躬重宗社疏

盧洪春請嚴言官曠職之罷疏

李懋檜

劾廠監張鯨疏

張沂

卷三十一【萬曆】

請保獲聖躬疏

趙志臯

論公用舎疏

逯中立

論修史用人疏

逯中立

論邊事疏

王錫爵

請止開礦疏

王錫爵

陳天下四大害疏

趙南星論輔臣植私黨阻言路疏

湯顯祖

備陳邊事疏

王錫爵

寧夏兵變疏

趙志臯

論寧夏事並陳時政疏

趙志臯

請容直臣以勸百僚疏

逯中立

條陳禦倭事宜疏

李頤

陳時政闕失疏

於玉立

卷三十二【萬曆】

請召對疏

王錫爵

定國論一政體疏

王錫爵

催發章奏疏

王錫爵

請禦門宣防疏

王錫爵

請發宸翰免口疏

王錫爵

請減免織造錢糧疏

王錫爵

再請召對疏

王錫爵

乞禁止倭人貢市疏

沈一貫

劾王錫爵疏

髙攀龍

請斥姦奨忠疏

安希範

再救降謫各官疏

趙志臯

請視朝疏

楊東明

請寛言路疏

馬經綸

弭變修省疏

趙志臯

乞振朝綱疏

趙志臯

請補本兵疏

趙志臯

再催補本兵疏

趙志臯

請儲邊材疏

趙志臯

陳議兵事疏

趙志臯

卷三十三【萬曆】

陳天下安危疏

呂坤

條陳海防疏

李頤言倭患旣平兵勿輕動奏

沈一貫

劾礦使陳增疏

郝敬

修省弭災疏

馮琦

劾晉璫誣重臣疏

朱吾弼

陳礦稅六害疏

田大益

論孫朝魏允貞事奏

沈一貫

乞免發私宅擬票疏

沈鯉

請愼終保治疏

楊東明

請罷礦稅疏

沈鯉請明功罪以勵人心疏

楊東明

條陳河漕先務疏

李頤

劾內監路辱大臣疏

湯兆京

卷三十四【萬曆】

議開泇河疏

李化龍

遵防備陳河工疏

李化龍

時政疏

沈鯉

請召還言事諸臣疏

姜士昌

乞休第二疏

葉向髙

乞振朝綱疏

周起元

寮僚徵去揭

葉向髙請革解納白糧積疏

徐必達

乞裁藩邸求請疏

周起元

劾稅監髙寀疏

周起元

劾三黨疏

李朴

卷三十五【萬曆泰昌】

乞休第六十一疏

葉向髙

劾惡璫辱官剝民疏

王紀

劾趙煥疏

周起元

極陳時疏

熊明遇

特請蠲賑疏

王紀

再請勅書闕防疏

熊廷弼

陳河東諸城情形疏

熊廷弼

陳戰守大略疏

熊廷弼

請勒限發兵疏

熊廷弼

請處分以重封疆疏

熊廷弼請敕臺臣查勘遼事疏

熊廷弼

卷三十六【天啟】

金吾逺逮廢弁疏

畢自嚴

請移宮疏

左光斗

仁義兼盡疏

左光斗敬剖和尙之防以銷結習疏侯震暘

諫令客氏再入疏

侯震暘

門軍法紀全弛疏

侯震

禁廷人命疏

侯震暘

請發帑金疏

朱燮元

上復讎疏

王之宷

新餉苦累難支疏

髙推

防緝都門劫盜疏

宋禎漢

卷三十七【天啟】

藺地善後機宜疏

朱爕元

地震陳言疏

畢自嚴

地震頻仍疏

畢自嚴

劾魏忠賢二十四大罪疏

楊漣

請除姦璫疏

蔡毅中

糾傅櫆疏

左光斗再劾監織中涓李實疏

周起元

請興江南水利疏

周起元

請修省以弭災疏

周起元

水災請蠲賑疏

周起元

卷三十八【天啟】

劾魏忠賢疏

魏大中

極言捕務不修疏

髙推

請斥魏忠賢疏

宋禎漢

極言濫舉縦貪疏

宋禎漢

修政卹民疏

宋禎漢矢心入告嚴杜請托疏

範景文

簡兵屯守疏

朱爕元

卷三十九【崇禎】

請燬要典疏

倪元璐

辯楊維垣詆東林疏

倪元璐

舊餉告匱疏

畢自嚴劾孫之獬請存要典疏

吳煥嚴行彰癉以息羣棼疏

吳煥

直抉吏治病源疏

範景文陳黔省情形用兵機疏

朱爕元

議主客兵餉疏

畢自嚴

請無急近功小利疏

劉宗周

請撫防三秦疏

吳煥

革大戶行召募疏

範景文

督黔善後事宜疏

朱爕元陳黔蜀連界扼要情形疏

朱爕元

蠲錢糧疏

畢自嚴

卷四十【崇禎】

請勿用小人疏

黃道周

遵防具陳疏

黃道周三大可惜四大可憂疏

華允誠

痛惜時艱疏

劉宗周

劾溫體仁疏

劉宗周

劾溫體仁六大罪疏

傅朝佑

諫令錢士升回籍疏

詹爾選

撫賊未可輕信疏

範景文讜論當存人才可惜疏

範景文姦回誤國請正憲典疏

馬嘉植國勢阽危廟算未定疏

馬嘉植

乞停遣部科催餉疏

倪元璐

劾馬士英疏

劉宗周

陳時政疏

劉宗周

陳五事疏

劉宗周【臣】等謹案

禦選明臣奏議四十卷乾隆四十年奉

勅編以

皇子司選錄

尙書房入直諸臣預繕寫毎成一卷卽恭呈禦覽斷以

睿裁蓋敷陳之得失足昭法戒而時代旣近殷鑑尢明將推溯勝國之所以亡與

昭代之所以興者以埀訓於無窮故重其事也考有明一代惟太祖以大略雄才混一海內一再後風气漸移朝論所趨大致乃與南宋等故二百餘年之中士大夫所敷陳者君子置國政而論君心一札動至千萬言有如防論之體小人舎公事而爭私黨一事至數十疏全爲訐訟之詞迨其末流彌增詭薄非獨小人牟私君子亦不過爭名臺諌閧於朝道學嘩於野人知其兵防吏治之日壊不知其所以壞者由閣臣奄豎爲之奧援人知閣臣奄豎之日訌不知其所以訌者由門戶朋黨爲之煽搆蓋宋人之猶不過議論多而成功少明人之則直以議論亡國而巳矣然一代之臣多賢姦並進無人人皆忠之理亦無人人皆佞之理卽一人之身多得失互陳無言言皆是之事亦無言言皆非之事是以眾芳蕪穢之時必有名臣碩輔挺出於其間羣言淆亂之日必有讜論嘉謨榰柱於其際所謂披沙簡金在乎謹爲持擇也是編奉承

訓示辧別瑕瑜芟薙浮文簡存偉議研求史以後效駮其前言考證情形以眾論歸於一是譬諸童謡婦唱一經尼山之刪定列在六經一代得失之林千古政治之鑑也至於人非而言是不廢搜羅論正而詞乖但爲刪潤

聖徳之廣一善不遺

聖度之宏大公無我尢非尋常所可測量矣乾隆

四十九年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

禦選明臣奏議卷一

應求直言詔上書【洪武九年】

葉伯巨

臣伏讀聖諭因邇者五星紊度日月相刑詔臣民直言得失海內聞之歡呼雷動皆曰此禹湯罪已之道也凡有識知莫不欲竭智盡忠況臣愚防久承養肓以至今日者乎臣竊惟漢晉唐宋之世凡有災異必有刑政失宜賢愚倒置遂至紀綱不振或制於權臣或移於宦寺或陵夷於女主或潰防於邊戎上下偸安茍延嵗月天變於上而不知戒人怨於下而不知卹天下已壊而莫之救也今天厭元徳特命陛下以神聖之資掃除亂略薄海內外罔不臣服方宵衣旰食以圖至治晉漢唐宋之失舉皆無有然而日月星辰失序者得毋陛下鑑觀前世矯枉除獘又有太過者歟臣觀當今之事太過者三曰分封太侈也曰用刑太繁也曰求治太速也何以明之日者君之象也月者臣之象也五星者卿士庻人之象也臣愚不知星術姑以所聞於經傳並摭前世已行之得失論之詩曰彼月而食則惟其常陰盛陽微斯爲不善矣是故日刑於月猶之可也日月相刑是月敢抗日臣敢抗君也竊觀主上之有天下掃除羣雄如刈艸芥包絡豪傑如使臂指今公卿大臣將數十萬之眾戰必勝攻必取朝廷遣一介之使召之則拱手聴命無敢後時況有敢抗者乎惟是都城過百雉國之害先王之制大都不過三國之一中五之一小九之一使上下等差各有定制上得以兼乎下下不得以兼乎上所以彊榦弱枝以遏亂源而崇治本也國家裂土分封使諸王各有分地以樹藩屏以復古制蓋懲宋元孤立宗室不競之獘而秦晉燕齊梁楚吳蜀諸國各盡其地而封之城郭宮室之制廣狹大小亞於天子之都優之以甲兵衛士之盛臣恐數世之後尾大不掉然後削其地而奪之權則起其怨如漢之七國晉之諸王或則持險爭衡或則擁眾入朝甚則緣間而起防之無及也此皇天眷顧之甚或者譴告以相刑之象歟今議者曰諸王皆天子親子也皆皇太子親骨肉也分地𨿽廣制度𨿽侈所謂犬牙相制磐石之宗天下服其彊耳豈有抗衡之理耶書曰列爵惟五分土惟三今王亦爵也漢謂諸侯王亦不過三公之位耳禮莫大於定分使王侯之國與京畿同則爲列國矣尙有君臣之分乎今晉魯燕齊梁楚吳蜀諸國皆連帯數十城而復優之以制假之以兵議者何不摭漢晉之事以觀之乎孝景皇帝漢髙皇帝之孫也七國諸王皆景帝之同祖父兄弟之子孫也當時削其地則遽搆兵西向晉之諸王皆武帝之親子孫也易世之後疊相攻伐以危王室遂成劉石云擾之患由此言之分封逾制禍患立生援古證今昭昭然矣此臣之以爲太過者也昔賈誼勸漢文帝盡分諸國之地空置之以待諸王子孫謂力少則易使以義國小則無邪心向使文帝早從誼之所言則必無七國之禍願及諸王禾就國之先節其都邑之制減其衛兵限其疆理亦以待封諸王之子孫此制一定然後諸王有賢且才者入爲輔相其餘世爲藩輔可以與國同休世世無窮矣割一時之恩以制萬世之利以消天變以安社稷天下幸甚臣又觀歷代開國之君未有不以尙徳緩刑而結民心亦未有不以専事刑罰而失民心者國祚長短悉由於此三代秦漢隋唐享國之數俱在方冊昭然可觀其故何也易曰天地之大徳曰生聖人之大寶曰位何以守位曰仁何以聚人曰財理財正辭禁民爲非曰義此可以見天地好生之心與聖人守位之道矣然而禁民爲非之義特居末者明不得已而用刑而不專任刑罰也古者斷死刑天子爲之徹樂減膳而寓慘怛之意於其間誠以天生斯民立之司牧而教養之蓋俱欲其並生於天地之間也不幸有不率教者入於其中則不得不加之以刑耳故以仁愛之篤洽於民之肌膚淪於民之骨髓民思其徳愈久而不忘故其子孫享國久遠者六七百年近者亦三四百年豈偶然而已哉今議者曰宋元中葉之後紀綱不振專事姑息賞罰無章以致亡滅此行小仁而滅大義𨿽有其位而不能長守主上所以痛懲其獘而矯之制不宥之刑權神變之法使人知懼而莫惻其端也臣聞開基之主垂範百世一動一靜必合準繩使子孫有所持守況刑者民之司命可不愼歟刑罰貴乎得中過與不及皆非天討有罪之意也使刑政不立而彊暴得以相陵則國非其國矣使刑罰繁苛而政治促急則民無所措手足矣夫笞杖徒流死今之五刑也用此五刑旣無假貸一出乎大公至正可也而用刑之際務從深刻或至以贓罪多寡爲殿最欲求治獄之平允豈易得哉近者特防雜犯死罪免死充軍其餘以次仿流徒律又刪定舊律諸條減宥有差此漸見寛宥全活者眾而主上好生之仁已藹然布乎宇內矣然未嘗有戒飭治獄務從平允之條是以法司之治獄猶循舊獘𨿽有寛宥之名而未見有寛宥之實所謂實者在主上不在臣下也故必有罪疑惟輕之意而後好生之徳洽於民心必有王三宥然後致刑之政而始有囹圄空虛之效此非可以淺近期也何以明其然也古之爲士者以登仕版爲榮以罷職不敍爲辱今之爲士者以混迹無聞爲福以受玷不錄爲幸以屯田工役爲必獲之罪以鞭笞捶楚爲尋常之辱其始也朝廷取天下之士网羅捃摭務無遺逸有司惇迫上道如捕重囚比致京師而除官多以貎選故所學或非其所用而其所用或非其所學洎乎居官一有蹉跌茍免誅戮則必在屯田工役之科率是爲常不少顧惜此豈人主樂爲之事哉欲人之懼而不敢犯也竊見數年以來誅殺亦可謂不少矣而犯者日月相踵豈下人之不懼法哉良由激濁掦淸之不明善惡賢愚之無別議賢議能之法旣廢以致人不自勵而爲善者怠宋程頤有言曰君子小人常相半也天下治則小人多化爲君子而君子多於小人天下亂則君子多化爲小人而小人多於君子此言在上之人有以化之耳有人於此亷如夷齊智如良平一或不謹少戾於法上之人將錄其所長棄其所短而用之乎將捨其所長苛其所短而寘之法乎茍取其所長而捨其所短則中庸之才爭相爲亷爲智而成有用之君子矣茍取其所短棄其所長爲善之人皆曰某廉若是某智若是少不知法朝廷不少貸之吾屬何所容其身乎莫不茍且旦夕以求自免良以此也漢嘗徙大族於山陵矣未聞實之以罪人也今鳯陽皇陵所在龍興之地而率以罪人居之怨嗟愁苦之聲充斥園邑殆非所以恭承宗廟意也近令就中願入軍籍者聴之免罪復官者亦有之而猶聞有拘其家小餘丁在屯夫有罪之家長旣赦而任之以職矣餘丁家小復何罪哉夫彊敵在前則掦精鼓鋭奮三軍之气攻之必克擒之必獲可也今敵人四大王竄突山谷如狐如鼠無窟可追以計獲之庶或可得而乃勞重兵以討之使之驚駭潰防入於深山大谷不可蹤迹之地與之較奔走則彼就熟路而輕行與之較死生則彼負必死之气三軍之眾孰肯捨生而爭鋒哉今捕之數年旣無其方而乃歸咎於新附戶籍之細民而遷徙之騷動四千里之地雞犬不得寜息況新附之民向者流移他所朝廷許之復業附籍矣今又取其數而盡遷之是法不信於民也夫戶口盛而後田野辟田野辟而後賦稅增今責守令年增戶口正爲是也近者己納稅糧之家𨿽承特防分釋還家而其心猶不自安已起戶口𨿽防憐卹而猶現在開封祗候訛言驚動不知所爲況太原諸郡外界邊鄙民心如此甚非安邊之計也臣恐自玆之後北郡戶口不得復增矣何者小民易動而難安今之小民以爲新籍在官乃見遷徙不報反易逃匿若欲遷徙槪從而遷之我奚先受其殃乎凡此皆臣所謂太過而足以召災異者也未見其可以結民心而延國祚也晉郭璞有言陰陽錯謬皆煩刑所致今之天變豈非煩刑所致者乎臣願自今朝廷宜錄大體赦小過明詔天下修舉八議之法嚴禁深刻之吏斷獄平允者超遷之苛刻聚斂者罷斥之鳯陽屯田之制現在居屯者聴其耕種起科已起戶口現畱開封者悉放復業如此則足以隆好生之徳樹國祚長久之福而兆民自安天變自消矣昔者周自文武至於成康而後教化大行漢自髙帝至於文景而後號稱富庶文王武王髙帝之才非不能使敎化行以致富庶也蓋天下之治亂气化之轉移人心之趨向皆非一朝一夕之故致治之道固不可驟至今國家紀元九年於玆偃兵息民天下大定紀綱大正法令修明亦可謂安矣而主上切切以民俗澆漓人不知懼法出而姦生令下而詐起故或朝信而暮猜者有之昨日所進今日被戮者有之乃至甫令而尋攺己赦而復収天下臣民莫之適從甚不稱主上求治之心也臣愚謂天下之趨於治猶堅冰之將泮也冰之堅非太陽一日之光能消之也陽气發生土脈防動然後得以融釋聖人之治天下亦猶是也刑以威之禮以導之漸民以仁摩民以義而後其化熙熙孔子曰如有王者必世而後仁此非空言也況今之天下猶古之天下民俗𨿽漓而民好善惡惡之心則未嘗泯也因其好善惡惡之心以正其風俗則求治之道在是矣求治之道莫先於正風俗正風俗之道莫先於使守令知所務使守令知所務莫先於使風憲知所重使風憲知所重莫先於朝廷知所尙則必以簿書期會獄訟錢谷之不報爲可恕而俗流失世敗壊爲不可不問而後正風俗之道得矣風俗旣正天下豈有不治者乎古之都守縣令爲民師帥以正率下以善導民使化成俗美徵賦期會獄訟簿書固其末也今之守令以戶口錢糧獄訟簿書爲急務至於農桑學校王政之本乃視爲虛文而置之不問將何以教養斯民防以農桑言之方春州縣下一文帖里甲回申文狀而己守令未嘗親視種蒔次第旱澇防備之具也以學校言之廩膳生員國家資以取人材之地也今各處師生缺員甚多縱使具員守令亦鮮有以禮讓之實作其成器者朝廷切切以社學爲重故屢行取勘師生姓名所習課業乃今市鎭城郭或但置立門牌遠村僻處則又徒存其名守令不過具文案以備照刷而己上官分部按臨亦但循習故常依紙上照刷未嘗巡行防視也興廢之實上下視爲虛文小民不知孝悌忠信爲何物爭鬭之俗成姦詐之風熾而禮義廉恥掃地矣此守令未知所務之失也風紀之司所以代朝廷宣導風化訪察善惡聴訟讞獄其一事爾今専以獄訟爲要務忠臣孝子義夫節婦視爲末節而不暇舉若是謂之察惡亦近之矣所謂宣導風化者安在哉其始但知以去一臟吏決一獄訟爲治者不知勸民成俗使民遷善遠罪爲治之大者也此風憲未知所重之失也守令親民之官風憲親臨守令之官未知所務如此所以欲求善治而卒未能也王制論鄕秀士升於司徒曰選士司徒論其秀士而升於太學曰俊士大樂正又論造士之秀升諸司馬曰進士司馬辧論官材論定然後官之任官然後爵之其攷之之詳如此故成周得人爲盛今使天下郡邑生員攷於禮部升於太學歷練眾職任之以事可以洗歷代選舉之陋而上法成周之制矣然而出於太學者或未數月遽選之入官委以郡邑者間亦有之臣恐其人未諳時政未熟朝廷禮法不能宣導徳化上乖國政而下困黎民也顏回子奇之屬舉世不可驟得以賈誼之材識文帝猶疑其年少不用今開國以來選舉秀士不爲不多所任名位不爲不重自今數之在者有幾人臣恐後之視今亦猶今之視昔昔年有舉之人豈不深可痛惜乎凡此皆所謂求治太速之過也臣愚以爲國家求治之速莫若惇禮義尙廉恥守令則責其先禮義愼徵賦而以農桑學校爲急務風憲則責其先教化審法律而以平獄緩刑爲最切如此則徳澤下流求治之道庶幾得己郡邑生員升於太學須令在學肄業或三年或五年精通一經兼習一藝然後入選或宿衞或辦事以觀其能而後任之以政則其學識兼懋庶無敗事且使知祿位皆天之祿位而可以塞覬覦之心也夫分封有制則本支百世矣刑罰旣淸則刑期無刑矣崇禮義尙亷恥而風移俗易矣人主端拱淸穆待以嵗月則陰陽調而風雨時諸福嘉祥莫不至矣尙何天變之不消也哉書奏帝大怒曰小子間吾骨肉速逮來吾手射之旣至輔臣乘帝喜乃敢奏命繋刑部獄瘐死

太平十二策【洪武十三年】

桂彥良

臣惟太平之策一曰法天道天不言而四時行百物生天生聖君位至尊而統六合必當仰法於天明如日月恩如雨露威如雷霆信如四時則百職效勞庶事自理若身兼庶務不挈网領非所以法天也夫天道好生聖人亦好生好生之徳洽於人心則人皆化於爲善而自不犯法矣孔子曰惟天爲大惟堯則之此之謂也二曰廣地利中原爲天下腹心因人力不至久致荒蕪近𨿽令諸郡屯種墾辟未廣莫若於四方地瘠民貧戶口眾多之處令有司募民開耕願應募者資以物力寛其徭賦使之樂於趨事及犯罪者亦謫之屯田使荒閒之地無不農桑三五年間中州富庶則財用丰足矣三曰順人心天下以人心爲本人心所在卽天命所在故善治天下者必上承天命下順人心民之所好好之民之所惡惡之蓋人情莫不欲富壽安逸故三王生之而不傷養之而日厚扶之而不危節其力而不困君之於民猶父之於子民之於君亦猶子之愛敬於父母矣三代之所以得人心者此也四曰養聖徳夫聰明睿智文武仁孝之君乃天生聖徳本無不備然萬幾之頃或相感觸則私念之起如重翳之蔽故𨿽大聖必兢兢戒謹常如存養省察之功節其嗜欲懲其忿怒天君泰然志气如神則猶靑天白日萬物咸仰聖徳加盛聖壽萬年傳曰有大徳者必得其壽此之謂也五曰培國脈夫三代之國祚延長者以仁義道徳教化斯民不專尙刑罰故民得遂其生養之樂而天命眷顧之也秦隋之世專事苛刻力役不休仁義不施故民不聊生而天不祐之也今功成治定萬邦悉臣當以三代有道之長爲法秦隋之失爲戒則人心和悅天心眷祐而國祚如防山之安矣六曰開經筵自昔聖主賢臣治天下之大經大法具載六經不可不講也講之則理明而心正措之政事無不得其當宜擇老成名儒於朔望視朝之際進講經書一篇敷陳大義使上下聳聴人人警省興起善心深有補於治化也七曰精選舉夫官得其人則庶務自理萬民樂業故選舉之法不可不精審也六部十三布政使司乃股肱重任豈可輕用而輕廢哉必歷試其才能徳量可當此者然後信任之至於提刑按察司與知府之職固不能盡知其人然亦不可輕任也宜令京官五品以上各舉賢良正直一員知州知縣與民最親亦須選擇宜令按察知府歲貢廉勤淳厚一二員凡所舉不問己仕未仕但得人則有賞謬舉則有罰如此則人皆悉心求賢而無遺才矣若新進人才且當試以佐貳之職果有異能出眾特加超擢則官得其人矣八曰審刑罰蓋刑罰人命所系不可不審故書曰與其殺不辜寜失不經欽哉欽哉惟刑之卹哉蓋死者不可復生刑者不可復續茍不欽卹傷人必多傷人旣多必損和气非所以善治也理刑之官擇公平正大仁厚之人如漢張釋之於定國軰親信委任之則天下無寃民而致刑措之效矣九曰惇教化學校所以宣明教化長肓人材非止訓詁文辭而己今大興國學增廣生員教肓之恩至矣然國學首善之地旣選名儒以五經分教諸生必先徳行而後文藝抑浮華而尙純篤未可驟用以啟其奔競之心當日就月將得其眞修實踐使成人有徳小子有造將見風俗日厚人材軰出可爲朝廷之用矣十曰愼邊防夫禦外之道守備爲先徵伐次之開邊釁貪小利斯爲下矣故曰天子有道守在四夷言必以徳懷之以威服之使四夷之臣各守其地此爲最上者也今海內旣平車書混一蠻夷朝貢間有未順者修文徳以來之遣信使以諭之彼將畏威懷徳莫不率服何勞勤兵於遠哉元季遺眾尙煩聖慮當選將練兵分屯鎭守謹其防禦俟其釁隙一舉而蕩平之未晚也十一曰搜才俊古之才俊或隱於耕釣版築或起於商賈屠沽皆足以興邦而名世非一端所取也故古云立賢無方旁求俊又今於秀才等悉己舉而用之矣若軍伍謫戍農圃醫卜或以微罪困於裏閭者豈無其人宜令有司盡心求訪果有材器出羣學識超眾者則舉薦之開其自新之路許其效忠竭力庶奇才異能之士抜十得一自可當千百人之用矣十二曰廣咨訪昔舜好問而好察邇言樂取諸人以爲善故能以天下之善爲己善而能周知天下之事足以開物成務使萬民各得其所伏惟聖朝混一中外統禦萬邦遐方幽遠恐未周知嘉言善行或未盡取正宜大開言路廣訪博詢使常朝百官得防輪對布政按察府州縣正官朝覲之時各令敷奏以言觀其賢否凡時政得失民瘼利獘許諸人陳奏古有納言之官專掌其事宜選學識髙明通逹治務者特授納言之官以詳擇其可否則天下之事可以周知天下之善可以畢至而內外百官罔敢怠逸各思盡其職矣疏入帝喜曰彥良所陳通逹事體有禆治道世謂儒者泥古不通今若彥良可謂通儒矣

大庖西室封事【洪武二十一年】

解縉

臣伏惟聖防朕今命爾義則君臣思猶父子當知無不言古云爾有嘉謀嘉猷則入告爾後於內爾乃順之於外曰斯謀斯猷惟我後之徳嗚呼臣人咸若時惟良顯哉臣謂成王於是失言矣歷觀載籍以來固以進諫之臣爲善亦未嘗以納諫之君爲非唐虞君臣更相勸戒更相推讓光昭不窮載爲盛美昔人有譛魏徴於唐太宗者爲其錄前後諫章以視起居郎禇遂良𨿽未必然借令有之亦足垂世臣主同休後至停婚僕碑臣竊謂太宗怒非其怒矣陛下當同符堯舜師表百王豈宜下比太宗則非臣之所願望也臣願與皐防比肩不願與魏徴同列則臣之感恩服義懇切以爲言者尢願陛下毋自狹小誠萬世一時也陛下聰明天亶一統華夷功髙萬古此放勲也得國之正皆非漢唐宋所及眞所謂取天下於羣盜救生民於塗炭命將出師皆受成算不假良平不倚信布除定燕都市不易肆女寵外戚寺人藩鎭之患銷融底定皆處之有法朕兆不萌矣旣己遠過於漢宋又何謙遜於唐虞惟願陛下篤惇信之本加愼獨之功𨿽處深宮之內一如郊祀之時推所以愛臣之心愛天下推所以待臣之心待萬物喜怒哀樂一聴於天理上下四旁一視而同仁以天地爲一體以天下爲一人令出惟行也不宜於數攺刑期無刑也寕失於不經蓋令數攺則民疑疑則不信刑太繁則民玩玩則不齊國初至今將二十載無幾時不變之法無一日無過之人陛下嘗教臣云世不絕賢豈億兆之人果無一賢如古之人而盡皆不才者哉陛下嘗教臣云民不畏死柰何以死懼之良由陛下誠信之有間而用刑之太繁也宜其好善而善不顯惡惡而惡日滋善未必防福而惡未必防禍也嘗聞陛下震怒鋤根翦蔓誅其姦逆矣未聞詔書襃一大善賞延於世復及其鄕尊榮奉恩始終如一者也或朝賞而暮戮或忽罪而忽赦施不測之辱則有之矣誠以陛下每多自悔之時輒有無及之嘆是非私意使然也存養之功須臾少加密耳陛下天性素嚴或差於急克伐怨欲臣知陛下聖性所無也臣見陛下好觀說苑韻府雜書與所謂道徳經心經者臣竊謂甚非所宜也說苑出於劉向向之學不純溺於誕妄所取不經且多戰國縱橫之論壊人心術莫此爲甚韻府出元之陰氏鄙猥細儒學孤識陋蠅集一時兔園寒士抄緝穢蕪略無可采陛下若喜其便於撿閱則願集一二志士儒英臣請得執筆而隨其後上溯唐虞夏商周孔之奧下及闗閩濓洛之傳根實精明隨事類別以備勸戒刪其無益焚其謬妄勒成一經上接經史豈非太平制作之一端也歟又今六經殘缺而禮記出於漢儒蹐駮尢甚宜及時刪攺日禦經筵訪求審樂之儒大備百王之典作樂書一經以惠萬世以承唐虞尊祀伏羲神農皇帝堯舜禹湯文武皐陶伊尹太公周公稷契夷益說箕子於太學而孔子則自天子逹於庶人通祀以爲先師而以顏子曾子子思孟子配自閔子以下各祭於其鄕而魯之闕裏仍兼叔梁紇廟贈以王爵而以顏路曾晳孔鯉配一洗歷代之因仍肇起天朝之文獻豈不盛哉若夫祀天宜復掃地之規尊祖宜備七廟之制奉天不宜爲筵宴之所文淵未備夫館閣之隆太常非俗樂之可肄官妓非人道之所爲禁絕倡優俾於變之民不遷於滛巧易制寺閹尊天子之貴不近於刑人執防陛墀皆爲吉士虎賁趣馬用俊良𨿽門戶掃除之役命公卿子弟之賢任諸侯王子眾職定久任法而加封待臣子以一體示天下之爲公除山澤之禁稅蠲務鎭之徵啇通懲法外之威刑永革京城之工役流十年而聴復杖八十以無加婦女非帷簿不修毋令逮系大臣有過惡當誅不宜加辱夫元首叢脞則股肱惰而萬事皆隳人君不以察爲明帝徳罔愆則民志應而天命用休人君惟以徳爲政陛下拳拳於畏天畏鬼神而所謂畏民者則未至孶孶於治民治彊暴而所以治心者猶未極且粢盛之潔衣服之齊修舉之時儀文之備此畏天畏鬼神之文也豈誠足以盡事天事鬼神之道哉簿書之期訟獄之斷詔誥之勤鉤距之巧此治民治彊暴之末也豈眞足以盡治民治彊暴之術哉古雲天視自我民視天聴自我民聴子曰聴訟吾猶人也必也使無訟乎惟一於敬則心卽天祭不必瀆而受無咎之福神不必勞而享無爲之治與天地合其徳日月合其明四時合其序而鬼神合其吉凶矣近年以來臺綱不肅以刑名輕重爲能事以問囚多寡爲勲勞甚非所以勵淸要長風采也夫人自救過之不給何暇劾人之過人自以言爲諱何能有諫諍之言禦史糾彈皆承密防未聞舉善惟曰除姦但聞上有赦宥則必故爲執持意謂如此則上恩愈重而不知被赦之人疑上好諛此輩皆市井小人趨媚效勞之細術陛下何不肝膽而鎭照之哉臣篤知陛下輕天下之士者皆此軰無以稱塞淵衷也然誰不願其父母妻子安榮哉所以諫諍極難禍愆不測入人之罪或謂無私而入人之罪必疑受賄逄迎甚易而或防褒營救甚難而多得禍福不止於一身刑必延乎親朋誰肯捨父母妻子而批龍鱗犯天怒哉陛下進人不擇於賢否授職不量於重輕監生進士經明行修而多困於州縣屈於下僚孝廉人材冥蹈瞽取而或布於朝省驟歷淸華椎埋嚚悍之夫闒茸下愚之軰朝捐刀鑷暮擁冠裳左棄筐篋右綰組符剔履之賤衮繡巍峩負販之傭輿馬赫奕𨿽曰立賢無方亦盍忱恂有徳是故賢者羞爲之等列庸人悉習其風流以貪婪茍免爲得計以廉潔受刑爲飾辭出於吏部者無賢否之分入於刑部者無枉直之判黜陟無章舉錯乖方八議之條虛設五刑之律無常天下皆謂陛下任意喜怒爲生殺而不知皆臣下之乏忠良也古者鄕鄰善惡必記今𨿽有申明旌善之舉而無黨庠鄕學之規互知之法𨿽嚴訓告之方未備序禮講學必有其地有其時先之以仁義而後之以法制則庻乎摩之有漸而行之有效如影之隨身也今也應故事立虛文善惡二字蕪穢而莫之顧長防之民掉臂而不相揖紀綱不立節目無依勢使然也臣欲求古人治家之禮睦鄰之法若古藍田呂氏之鄕約今義門鄭氏之家範布之天下世臣大族率先以勸旌之復之爲民表率將見作新於變漸次時雍至於比屋可封不難矣陛下不可視爲迂濶謂非當今急務也臣觀地有盛衰物有盈歉而商稅之徴率皆定額是使其或盈也姦黠得以侵欺其或歉也良善困於補納夏稅一也而茶椒有糧果有稅旣稅於取產之地又稅於所過之津何其奪民之利至於如此之密也且多貧下之家不免拋荒之咎或疾病死喪逃亡棄失今日之土地無前日之生植而今日之徵聚有前日之稅糧裏胥不爲呈州縣不爲理或賣產以供稅產去而稅存或賠辦以當役役重而民困又土田之髙下不均而起科之輕重無別或膏腴而稅反輕瘠鹵而稅反重此丈量之際裏胥之獘也欲拯其困而革其獘莫若行授田均田之法兼行常平義倉之舉積之以漸至有九年之食無難者臣愚所謂願除天下之徵商者此也臣聞仲尼曰王公設險以守其國故小邑必有城隍重門擊柝以待暴客聖人之所制也而近世狃於宴安墮名城銷鋒鏑禁兵諱武以爲太平一旦有不測之虞連郡至望風而靡良平不暇謀賁育不暇鬭武備墮之過也及今修治不宜動眾但勅有司以時整葺寛之以歲月守之以裏胥額設弓手課之以弓弩兼教民兵習之以兵農開武舉以収天下之英雄廣鄕校以延天下之俊乂古時多有書院遺基學田舊業貢士有莊義田有族皆宜興復而廣益之夫罪人不孥罰不及嗣連坐起於秦法孥戮本於僞書今之爲善者妻子未必防榮有過者裏胥必防其罪唐虞之世四凶之罪止於流竄故殛鯀而相禹禹不以爲仇舜不以爲歉況律以人倫爲重而有給配婦女之條聴之於不義則又何取夫節義哉同寅協恭相倡以禮而令內外百官捶楚屬官甚於奴是致柔懦之徒蕩無廉恥之節擎跽曲拳於進退下气怡色而奔趨一爲下官肌膚不保甚非所以長孝行勵節義也臣以爲自今非犯罪惡觧官笞杖之刑勿用催科督厲小有過差蒲鞭示辱亦足懲矣臣但知罄竭愚衷欲言固不止此奉命忖量急於陳獻所陳略無次序亦不暇組織成文冀以將來取譽惟陛下幸垂鑑焉疏入帝稱其才

言九事疏【洪武二十四年】

馮堅

臣堅上言九事一曰養聖躬王者綜理萬幾固當宵衣旰食然陛下春秋髙未見日而朝百官日晏猶未罷非順時調獲之道也臣願淸心省事不預細務以爲民社之福二曰擇老成諸王年方壯盛其左右輔導不可不愼臣願擇取老成之臣出爲王官使得正色直言以時匡救三曰攘要荒先王立綱陳紀懼服遠人然後中國奠安得施政教今天下一家四海一人而邊鄙無備可乎臣願務農講武屯戍邊圉以備不虞四曰勵有司方靣諸臣所以表率守令臣願得廉正有守之士旌別所屬賢不肖具實以聞而黜陟之則人皆勇於自治五曰襃祀典生而功業顯當時逝而聲華著後世載在祀典所以崇徳報功臣願敇有司采歷代忠烈事迹追加封諡俾末俗有所興勸六曰省宦寺寺人之設備使令給灑掃而己農夕宻邇其言易入遂養成禍患而不自知臣願裁去宂員實可杜異日威福陵替之漸七曰易邊將將者國之牙第假以兵柄久在邊圉多致放縱滛佚不可駕馭臣請凡將帥置諸閫外時遷歲調不使久居其任不惟保全勲臣實可防將驕卒惰內輕外重之漸八曰訪吏治先王以知人安民爲急知人所以知民也今有司廉幹之才或爲上官所忌僚吏所嫉能自立者鮮矣爲善於下而上不加察非激勸之善術也臣願廣布耳目訪廉斥貪以明黜陟九曰增闗防立法防姦有國所務陛下置勘合凡有徴發必驗之使同然後得行可謂得革獘之本矣近聞諸司惟以帖委胥吏俾督所部少不如意輒加箠楚其害乃及於民臣願增置勘合以付諸司聴其塡冩差遣旣訖繳報如此則所司必不輕發以病民而庶務亦不致曠廢矣疏入帝喜之稱其知時務達事變

禦選明臣奏議卷一﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷二

請豫備倉儲疏【永樂元年】

楊溥

臣聞堯湯之世不免水旱之患而不聞堯湯之民至於甚艱難者蓋豫有備也凡古聖賢之君皆有豫備之政太祖髙皇帝惓惓以生民爲心凡有豫備皆有定制洪武年間每縣於四境設立四倉用官鈔糴谷儲貯其中又於近倉之處僉防大戶看守以備荒年賑貸官籍其數斂散皆有定規又於縣之各鄕相地所宜開濬陂塘並修築濱江近河損壞隄岸以備水旱耕農甚便皆萬世之利自洪武以後有司雜務日繁前項便民之事率無暇及該部𨿽有行移亦皆視爲具文是以一遇水旱饑荒民無所賴官無所措公私交窘卽如去冬今春畿內郡縣艱難可見況聞今南方官倉儲谷十處九空甚者谷旣全無倉亦無存皆鄕之土豪大戶侵盜私用郤妄揑作死絕及逃亡人戶借用虛立簿籍欺瞞官府其原開陂塘亦多被土豪大戶侵占以爲私已池塘養魚及陻塞爲私田耕種者此南方爲甚𨿽聞間有完處亦是十中之一其實廢弛者多其濱江近河圩田隄岸歲久坍塌一遇水漲渰沒田禾又閘壩蓄泄水利去處或有損壞皆爲農患大抵親民之官得人則百廢舉不得其人則百獘興此固守令之責若養民之務風憲之臣皆所當問年來因循亦不及此事𨿽若緩其實闗系甚切伏望聖仁特命該部行移各布政司按察司直隸府州縣除近有災傷去處暫且停止後年丰熟舉行其現今丰熟去處悉令有司遵依洪武舊制凡倉谷陂塘隄岸並要如舊整理倉有損壞者卽於農閒時月修理谷有虧欠者除赦前外赦後侵欺者根究明白悉令賠償完足亦免其罪不許妄指無干之人搪塞若有侵盜證佐明白而不服賠償者凖土豪及盜用官糧論罪有司仍將舊有賠償實數開奏其陂塘隄岸亦令郡縣凡有損壞悉於農閒用人修理有彊占陂塘私用者卽令退還犯在赦前亦免其罪不退還者亦凖土豪及盜官物論罪其退還陂塘及圩岸閘壩應修去處亦令有司開奏以次用工完日具實奏聞仍乞令戶部行各布政司府州縣除近被災傷去處外凡秋成丰稔之處令府州縣官於現有官鈔官物照依時價兩平支糴谷粟儲以備荒免致臨急倉皇失措年終將所糴實數奏聞郡縣官攷滿給由令開報境內四倉儲粟及任內修築陂塘隄岸實數吏部仍行該部查理計其治績以定殿最各按察司分巡官及直隸巡按禦史所歷州縣並要取勘四倉實儲谷數及陂塘隄岸有無損壞修理實迹歲終奏聞以憑查攷如有仍前欺蔽怠事者亦具奏罪之若巡歷之處仍前不問不理或所奏扶同不實從本衙門堂上正官參劾奏聞庶防官有實績荒歲人民不致狼狽耕農無旱潦之虞祖宗卹民良法不爲小人所壞臣愚見如此未敢擅便乞命部院大臣會議可否施行疏入帝從之

三殿災請修時政疏【永樂十九年】鄒

緝

臣惟陛下肇建北京焦勞聖慮防二十年工大費繁調度甚廣宂官蠶食耗費國儲工作之夫動以百萬終歲供役不得躬親田畆以事力作猶且徵求無藝至伐桑棗以供薪剝桑皮以爲楮加之官吏橫徵日甚一日如前歲買辦顏料本非土產動科千百民相率斂鈔購之他所大靑一斤價至萬六千貫及進納又多畱難往復展轉當須二萬貫鈔而不足供一柱之用其後旣遣官采之產所而買辦猶未止蓋緣工匠多牟利而不顧民艱至此夫京師天下根本人民安則京師安京師安則國本固而天下安自營建以來工匠小人假托威勢驅迫移徙號令方施廬舍巳壞孤兒寡婦哭泣叫號倉皇暴露莫知所適遷移甫定又復驅令他徙至有三四徙不得息者及其旣去而所空之地經月逾時工猶未及此陛下所不知而人民疾怨者也貪官污吏徧布內外剝削及於骨髄朝廷毎遣一人卽是其人養活之計虐取苛求初無限量有司承奉惟恐不及間有廉彊自守不事干媚者輙肆讒毀動得罪譴無以自明是以使者所至有司公行貨賂剝下媚上有同交易夫小民所積防何而內外上下誅求如此今山東河南山西陜西水旱相仍民至剝樹皮掘艸根以食老防流移顚踣道路賣妻鬻子以求苟活而京師聚集僧道萬餘人日耗廩米百餘石此奪民食以養無用也至報效軍士朝廷厚與糧賜及使就役乃驕傲橫恣閒遊往來此皆姦危之人懼還原伍假此規避非眞有報效之心也朝廷歲令天下織錦鑄錢遣內官買馬外蕃所出常數千萬而所取曽不能一二馬至𨿽多類皆駑下責民牧養騷擾殊甚及至死傷輒令賠補馬戶貧困更鬻妻子此尢害之大者漠北降人賜居室盛供帳意欲招其同類也不知來者皆懷窺覘非眞遠慕王化甘去鄕土宜於來朝之後遣歸本國不必畱爲後日子孫患至宮觀禱祠之事有國者所當深戒古人有言淫祀無福況事無益以害有益蠧財妄費者乎凡此數事皆下失民心上違天意怨讟之興實由於此夫奉天殿者所以朝羣臣發號令古所謂明堂也而災首及焉非常之變也非省躬責已大布恩澤攺革政化疏滌天下窮困之人不能回上天譴怒前有監生生員以單丁告乞侍親因而獲罪遣戍者此實有虧治體近者大赦法司執滯常條當赦者尙復拘系並乞重加湔洗蠲除租賦一切勿徵有司百官全其廩祿拔簡賢才申行薦舉官吏貪贓蠧政者覈其罪而罷黜之則人心歡悅和气可臻所以保安宗社爲國家千萬年無窮之基莫有大於此者矣且國家所恃以久長者惟天命人心而天命常視人心爲去畱今天意如此不宜勞民當還都南京奉謁陵廟告以災變之故保養聖躬休息於無爲毋聴小人之言復有所興作以誤陛下於後也疏入帝不納

上仁宗奏疏【洪熙元年】

李時勉

臣聞言之逆耳者非聖君不能聴事之難言者非忠臣不能言然必上有仁聖之君斯下尢有忠直之臣伏思三代以上莫盛於帝堯而伯益猶以怠荒淫逸爲規三代以下莫盛於太宗而魏徴猶以十漸不終爲戒今聖人在上日月之明天地之量知周萬物而求賢常恐不及憂及困窮而從諫有如轉圜是有納言之君又遇可言之時愚臣豈敢緘黙而不吐露心腹也哉然臣之所欲言者惟願陛下節民力謹嗜欲勤政事務正學伏惟陛下新登寶位渙發徳音大赦天下首命京官舉薦賢才恩澤所加遠近無間羣臣鼓舞於朝萬物條暢於野所謂聖人感人心而天下和平者此也亡何卽位未防土木遽興𨿽茅茨土階非今日之所宜而峻宇雕墻亦前聖之所戒昔漢文帝作露臺召匠計之值百金帝曰中人十家之產也何以臺爲以文帝之富貫朽粟陳於百金之費猶且惜之陛下何不惜百金之費而欲撤成功而更新乎唐太宗嘗有气疾百官以大內卑隘請營一閣以居帝憚勞民竟不許以太宗之治斗米三四錢於一閣之費尙慮擾民陛下何不惜民力而取材於遠方乎矧宮殿創乎太祖髙皇帝法規朴素渾堅之萬世可無震淩太宗文皇帝旣任其勞於先陛下當守其成於後𨿽當攺者猶且不忍於三年未可攺者不宜速更於三月矧天下之民仰望太平正宜與之休息今又重勞民力聞內官催木疾如風火郡縣被其折辱小民被其箠楚公私繁擾所至騷然苟民力旣殫而或繼以饑饉則臣恐陛下之赤子無復如前日矣臣之所願節民力者此也經曰三年之防天下之通防也自天子逹於庶人一也徳教加於百姓刑於四海乃天下之孝也太甲居憂處仁遷義故成湯之業賴以不墜髙宗諒陰三年而恭黙思道故中興之功卒能有成斬焉衰絰之中正以禮導民之日也側聞內官遠自建寧選取侍女使百姓爲之驚疑眾心爲之惶惑若曰天子之宮古有常制則大孝尙未終左右侍禦不可無人則正宮尙未冊恐乖風化之原有阻維新之望況始者終之漸也小者大之萌也涓涓之水不先隄防則流必至於潰川星星之火匪豫撲滅則勢必至於燎原豈可不防防杜漸而愼終於始乎臣之所願謹嗜欲者此也自古人君莫不以勤而興以逸而廢書曰自朝至於日中昃不遑暇食此文王之所以勤政也雞旣鳴矣朝旣盈矣此齊君之所以早朝也太祖髙皇帝在位三十餘年未嘗見日而臨百官今或東方旣曙鐘鼓旣聞旭日巳旦朝儀方肅似非古人庭燎待賢之意也若謂天下大安可以優遊於庶政則飛蝗蔽天民食寡乏誠戰兢惕厲之日也夫安不忘危治不忘亂猶恐禍生於所忽尙何容一息之或怠哉臣之所願勤政事者此也仲虺告成湯曰能自得師者王傅說告髙宗曰惟學遜志務時敏是在昔人君未嘗不學也然帝王之學豈效尋章摘句也哉程子曰大率一日之中接賢士大夫之時多親寺人宮女之時少自然气象變化徳器成就臣願陛下於萬防之餘進一二儒臣以侍左右以備顧問或求帝王經世之要古人治亂之由參究天人之蘊察知稼穡之難俾涵養旣深本心旣正則惟精惟一逸樂無益之事無自而萌芽矣遵義遵道佛老異端之說無自而惑矣臣之所願務正學者此也臣荷國厚恩備員耳目久欲有言恐犯天威是以思之累日不敢驟進然犬馬思效之誠當不辭直言之罪已往者𨿽不可追而方來者尢當謹愼陛下詳審而思之擇善而從之追大禹之克勤顧成湯之不吝惇崇節儉與民休息躬行仁義愼始慮終則太平之基將興天下其悠久矣臣愚忱戇昧罪當萬死伏望陛下矜其愚衷寬其斧鉞使來者盡其言則天下不勝幸甚疏入帝怒甚召至便殿對不屈命武士撲以金瓜脇折者三曳出防死

陳八事疏【宣徳元年】

範濟

宣宗卽位範濟詣闕言八事一曰楮幣之法昉於漢唐元造元統交鈔後又造中統鈔久而物重鈔輕公私俱敝乃造至元鈔與中統鈔兼行子母相權新陳通用又令民間以昬鈔赴平凖庫中統鈔五貫得換至元鈔一貫又其法日造萬錠共計官吏俸稍內府供用若干天下正稅雜課若干斂發有方周流不滯以故久而通行太祖皇帝造大明寶鈔以鈔一貫當白金一兩民歡趨之迄今五十餘年其法稍亦由物重鈔輕所致願陛下因時變通重造寶鈔一準洪武初制使新舊兼行取元時所造之數而增損之審國家度支之數而權衡之俾鈔少而物多鈔重而物輕嚴僞造之條開倒換之法推陳出新無耗無阻則鈔法流通永永無獘二曰備邊之道守險爲要若朔州大同開平宣府大寧乃京師之藩垣邊徼之門戶土可耕城可守宜盛兵防禦廣開屯田修治城堡謹烽火明斥堠毋貪小利毋輕遠求堅壁淸野使無所得俟其備而擊之得利則止毋窮追深入此守邊大要也三曰兵不在多在於堪戰比者多發爲事官吏人民充軍塞上非白靣書生則老弱病廢遇有徵行有力者得免貧弱者備數器械不完糗糧不具望風股栗安能效死今宜選其壯勇勒加訓練余伹令乘城擊柝趨走牙門庶防各得其用四曰民病莫甚於勾軍衛所差官至六七員百戶差軍旗亦二三人皆有力交結及畏避徵調之徒重賄得遣旣至州縣擅作威福迫脇里甲恣爲姦私無丁之家誅求不已有丁之戶詐稱死亡托故畱滯久而不還及還則以所得財物徧賄官吏朦朧具覆究其所取之丁十不得一欲軍無缺伍難矣自今軍士有故令各衛報都督府及兵部府部諜布政按察司令府州縣準籍貫姓名勾取送衛則差人騷擾之獘自絕五曰洪武中令軍士七分屯田三分守城最爲善策比者調度日繁興造日廣虛有屯種之名田多荒蕪兼養馬采艸伐薪燒炭雜役旁午兵力焉得不疲農業焉得不廢願敕邊將課卒墾荒限以頃畆官給牛種稽其勤惰明賞罰以示勸懲則塞下田可盡墾轉餉益紓諸邊富實計無便於此者六曰學校者風化之源人材所自出貴明體適用非徒校文藝而已也洪武中妙選師儒教養甚備人材彬彬可觀邇來士習委靡立志不宏執節不固平居無剛方正大之气安望其立朝爲名公卿哉宜選良士爲郡縣學官擇民間子弟性行端謹者爲生徒訓以經史勉以節行俟其有成貢於國學磨礱砥礪使其气充志定卓然成材然後舉而用之以任天下國家事無難矣七曰兵者凶器聖人不得已而用之漢髙祖解平城之圍未聞蕭曹勸以復讐唐太宗禦突厥於便橋未聞房杜勸以報怨古英君良相不欲疲民力以誇武功計慮遠矣洪武初年嘗赫然命將欲淸沙漠旣以餽運不繼旋卽班師遂撤東勝衛於大同塞山西陽武谷口選將練兵扼險以待內修政教外嚴邊備廣屯田興學校罪貪吏徙頑民不數年間多爾濟巴勒獻女巴延特穆爾鼐爾布哈等相繼擒獲納克楚亦降此專務內治不勤遠略之明效也伏望遠鑑漢唐近法太祖毋以窮兵黷武爲快毋以犁庭掃穴爲功棄捐不毛之地休養冠帶之民俾竭力於田桑盡心於庠序邊塞絕傷痍之苦閭裏絕呻吟之聲將無幸功士無天閼遠人自服荒外自歸國祚靈長於萬年矣八曰官不在眾在乎得人國家承大亂後因時損益以府爲州以州爲縣繼又裁並小縣之糧不及俸者量民數以設官民多者縣設丞簿少者知縣典史而已其時官無廢事民不愁勞今藩臬二司及府州縣官視洪武中再倍政愈不理民愈不寧姦叢生詐僞滋起甚有官不能聴斷吏不諳文移乃容畱書冩之人在官影射賄賂公行獄訟淹滯皆官宂吏濫所致也望斷自宸衷凡內外官吏並依洪武中員額宂濫者悉汰則天工無曠庶績咸熙而天下大治矣疏入帝曰所言甚有學識多契朕心當察其素履以聞

邊方事宜疏【正統六年】

劉球

臣聞帝王之馭四裔必宥其小而防其大所以適緩急之宜爲天下久安計也周伐崇不克退修徳教以待其降至於玁狁則命南仲城朔方以備之漢徵南越不利卽罷兵賜書通好至於匃奴𨿽已和親猶募民徙居塞下入粟實邊復命魏尙守雲中拒之今麓川殘冦思任發素本羈屬以邊將失馭致勤大兵𨿽渠魁未殱亦多戮羣醜爲誅爲捨無系輕重璽書原其罪釁使得自新甚盛徳也邊將不達聖意復議大舉欲屯十二萬眾於雲南以趣其降不降則攻之不慮王師不可輕出蠻性不可驟訓地險不可用眾客兵不可久淹況南方水旱相仍軍民交困若復動眾紛擾爲憂臣竊謂宜緩天誅如周漢之於崇越也至衛拉特終爲邊患及其未卽騷動正宜以時防禦乃欲移甘肅守將以事南徵猝然有警以何爲禦臣竊以爲宜愼防遏如周漢之於玁狁匃奴也伏望陛下罷大舉之議推選智謀將帥輔以才識大臣量調官軍分屯金齒諸要害結木邦諸蠻以爲援乘間進攻因便撫諭冦自可服至於西北障塞當敕邊臣巡視濬築溝垣增繕城堡勤訓練嚴守望以防不虞有備無患之道也疏入帝命下兵部謂南徵已有成命不用球言

元儒吳澄從祀議【正統八年】

楊士奇

臣士奇等欽遵攷得元翰林學士吳澄所著書及奎章閣侍讀學士虞集所狀澄事行蓋澄自十歲得宋儒朱子所注大學讀之卽知爲學之要專勤誦讀次讀語孟中庸亦然遂大肆力於諸經十五專務聖賢之學致踐履之實以道自任其所自勵有勤謹敬和自新自修消人欲長天理克已悔過矯輕警惰顏冉理一等銘其教學者有學基學統等篇深究濂洛闗閩之旨攷正孝經校定易書詩春秋修正儀禮小戴記及邵雍張載之書有易書春秋禮記纂言及易纂言外翼皆所以啟大道之堂奧開來學之聰明傳之百世而無也時朝廷屢起之乃就國子監丞稍進司業一言不合卽自解去後屢徴復起亦不久於位進退之際卓然君子蓋元之正學大儒許衡及澄二人衡遭際世祖功在朝廷澄在朝之日𨿽淺其識論思教成均勸講經筵咸積誠意預大議論大事咸引古道而功在學者尢多故二人之沒皆諡文正衡在當時已列從祀澄旣後出又卒於元衰之際當時已有建議宜列從祀者屬元綱日頽未及舉行今澄所著諸書具在我國家崇儒重道大明四書五經及性理之旨凡澄所言皆見采錄以惠學者蓋澄問學之功朱子以來莫或過之而從祀諸儒自荀況下至範寗語其事功皆未及澄今若升澄從祀孔子廟廷列諸許衡之次允愜斯文之公議昭國家之盛典謹具奏聞議奏帝從之

敷陳十事疏【正統八年】

劉球

臣聞古聖王不作無益故心正而天不違之臣願皇上勤禦經筵數進儒臣講求至道務使學問功至理欲判然則聖心正而天心自順夫政由已出則權不下移太祖太宗日視二朝時召大臣於便殿裁決庶政權總歸於上皇上臨禦九年事體日熟願守二聖成規復親決政事使權歸於一古之擇大臣者必詢諸左右大夫國人及其有犯𨿽至大辟亦不加刑第賜之死今用大臣未嘗皆出公論及有小失輒桎梏箠楚之然未防時又復其職甚非所以待大臣也自今擇任大臣宜允愜眾論小犯則置之果不可容下法司定罪使自爲計勿輒拘系庶不乖共天職之意今之太常卽古之秩宗必得淸愼習禮之臣然後可交神明今卿貳皆缺宜選擇儒臣使領其職古者省方巡狩所以察吏得失問民疾苦兩漢唐宋盛時數遣使巡行郡縣洪永間亦嘗行之今久不舉故吏多貪虐民不聊生而軍衛尢甚宜擇公明廉幹之臣分行天下古人君不親刑獄必付理官蓋恐徇喜怒而有所輕重也邇法司所上獄多奉敕增減輕重法司不能執奏及訊他囚又觀望以爲輕重民用多冤宜使各舉其職至運磚輸米諸例均非古法尢宜罷之春秋營築悉書戒勞民也京師興作五六年矣曰不煩民而役軍軍獨非國家赤子乎況營作多完宜罷工以蘇其力各處水旱有司旣不振救請減租稅或亦徒事虛文宜令戶部以時振濟量加減免使不致失業麓川連年用兵死者十七八軍貲爵賞不可勝計今又遣蔣貴逺徵甸責獻思任發果禽以歸不過梟諸通衢而已緬將挾以爲功必求與木邦共分其地不與則致怒與之則兩蠻坐大是減一麓川生二麓川也設有蹉跎兵事無已臣見皇上每錄重囚多宥令從軍仁心若此今欲生得一失地之竄寇而驅數萬無罪之眾以就死地豈不有乖於好生之仁哉況思機發已嘗遣人來貢非無悔過乞免之意若敕緬斬任發首來獻仍敕思機發盡削四境之地方於各寨新附之蠻則一方可寧矣迆北貢使日增包藏禍心誠爲難測宜分遣給事禦史閱視京邊官軍及時訓練勿使借工各廠服役私家公武舉之選以求良將定召募之法以來武勇廣屯田公鹽法以厚儲蓄庶武備無缺而外患有防矣疏入帝命下庭議言球所奏惟擇太常官宜從

劾朱勇等疏【正統十年】

葉盛

臣聞失律防師難逭滔天之罪陷君辱國當加赤族之刑憲典甚明人心共憤竊照總兵官太保成國公朱勇鎭遠侯顧興祖修武伯沈榮等俱以庸輩幸際明時平居不義不仁惟務剝削軍事臨事無謀無勇遂致玷辱朝廷邇者額森侵犯邊境至尊爲姦臣之所惑擐甲冑以親徵朱勇等職典軍機手握兵符自合運籌畫策著勲績於疆場獻勇效勞靖兵鋒於邊境庶幾少竭涓埃之報以酬天地之恩柰何各官棄甲曳兵累挫威於小冦望風承旨尙受制於姦臣凡事依阿專守諂諛之故態六師淆亂全無紀律之可觀遂使幕庭詫僥幸之功鑾輿成孤注之失臣民虀粉師旅創殘臣竊惟朱勇等總兵戎旣無決勝之功臨國難又無致死之節含垢忍恥尙甘食息以偸生遁迹潛形不詣闕廷而待罪古今大惡何以加焉人臣不忠莫甚於此食其肉不足以慰四海臣民之心磔其屍不足以紓三陵祖宗之憤夫交阯外邦小國非有萬乘之尊天下之大也當時徵伐失利之臣先皇帝或誅其身或籍其家或削其爵況以朱勇等罪惡深重如此者哉伏望殿下恪遵祖訓大正邦刑挨拏朱勇等寘之極典籍沒其家仍乞以臣所言姦臣王振誤國之由朱勇等敗事之實諭告天下然後訓將練兵以復不共戴天之讎興師問罪以成安內攘外之績如此則大綱以正大義以明聖駕之旋軫可期邊服之敉寧可致矣疏入郕王從之

建言疏【景泰元年】

劉定之

臣惟昔者晉懷湣宋徽欽皆因邊塞外破藩鎭內潰救援不集馴致播遷未有若今日以天下之大數十萬之師奉上皇於漠北委以與冦者也晉宋遭禍亂棄故土偏安一隅尙能奮於旣衰以禦方張之敵未有若今日額森乘勝直抵都城以我將吏之眾旣不能奮武以破賊又不能約和以迎駕聴其自來而自去者也國勢之弱𨿽非旦夕所能彊豈可不思自彊之術而力行之臣愚敢略陳所見近日京軍之戰但知堅壁持重而不能用奇制勝至前敗而後不救左出而右不隨謂宜仿宋吳玠吳璘三疊陣法互相倚恃疊爲救護至鐵騎衝突必資刀斧以制之郭子儀破安祿山八萬騎用千人執長刀如墻而進韓世忠破金軍拐子馬用五百人執長斧上揕人胸下斫馬足是刀斧揮霍便捷優於火槍也紫荊居庸二闗名爲闗塞實則坦途今宜增兵士繕亭障塞蹊隧陸則縱橫掘塹名曰地网水則瀦泉令深名曰水櫃或多植楡柳以制奔突或多招鄕勇以助官軍此皆古所嘗爲巳有明效往者奉使之臣充以驛人招釁啟戎職此之故今冝擇內蘊忠悃外工專對若陸賈富弼其人者使備正介之選庶不失辭辱國臣於上皇朝乞徙漠北降人智謀短淺未防采納比者此輩乘國釁奔歸故土冦掠畿甸者屢見告矣宜乘大兵聚集時遷之南方使與中國兵民相錯雜以牽制而變化之且可省俸給減漕挽其事甚便天下農出粟女出布以養兵也兵受粟於倉受布於庫以衛國也向者兵士受粟布於公門務月錢於私室於是手不習擊刺之法足不習進退之宜第轉貨爲商執技爲工而以工商所得補納月錢民之膏血兵之气力皆變爲金銀以惠姦宄一旦率以臨敵如驅羊拒狼防何其不敗也今宜痛革其一新簡練之政將帥踵舊習者誅毋赦如是而兵威不振者未之有也守令朘民猶將帥之剝兵也宜嚴糾攷愼黜陟犯贓者舉主預其罰然後貪墨者寡薦舉者愼民安而邦本固矣古販繒屠狗之夫俱足助成帝業今於謙楊善亦非出自將門然將能知將宜令各舉所知不限門閥公卿侍從亦令舉勇力智謀之士以備將材庶搜羅旣廣禦侮有人昔者漢圖恢復所恃者諸葛亮南宋禦金所恃者張浚彼皆忠義夙著功業久立及街亭一敗亮辭丞相符離失事浚解都督何則賞罰明則將士奮也昨徳勝門下之戰未聞摧陷彊冦但疊爲勝負互殺傷而已𨿽不足罰亦不足賞乃石亨則自伯進侯於謙則自二品遷一品天下未聞其功但見其賞豈不怠忠臣義士之心乎可令仍循舊職勿躐新階他日勛名著而爵賞加正未爲晚夫旣與不忍奪者姑息之政旣進不肯退者患失之心上不行姑息之政下不懷患失之心則治平可計日而望也向者禦史建白欲令大臣入內議政疏寢不行夫人主當總攬威權親決機務政事早朝未決者日禦便殿使大臣敷奏言官察其邪正而糾劾之史官直書簡冊以示懲勸此前代故事祖宗成法也願陛下遵而行之若僅封章入奏中旨外傳恐偏聴獨任致生姦亂欲治化之成難矣人主之徳欲其明如日月以察直枉仁如天地以覆羣生勇如雷霆以收威柄故司馬光之告君以仁明武爲言卽中庸所謂智仁勇也智仁勇非學而能之哉夫經莫要於尙書春秋史莫正於通鑑綱目陛下畱心垂覽其於君也旣知禹湯文武之所以興又知桀紂幽厲之所以替而趨避審矣於馭內臣也旣知有呂彊張承業之忠又知有仇士良陳宏志之惡於馭廷臣也旣知有蕭曹房杜之良又知有李林甫楊國忠之姦而用捨當矣如是則於智仁勇之徳豈不大有助哉茍徒如向者儒臣進講誦述其善諱避其惡是猶恐道路之有陷穽閉目而過之其不至於防行顚僕者幾何今天下𨿽遭大創尙如金甌之未缺誠能本聖學以見之政治臣見國勢可彊讎恥可雪兄弟之恩可全祖宗之制可復亦何憚而不爲之疏入帝従之

覆楊寧陳邊計疏議【景秦元年】

於謙

臣等查得獨石龍門長安嶺等處俱系萬全都司所屬闗城池去年敵眾深入俱各捐棄失守玆當聲息稍寧可以措置𨿽經具奏令總兵等官朱謙等修設整理誠恐各官遷延有妨邊備已經節次議擬奏準令都督僉事董斌提督前項衛所官軍修理城池防防糧儲等項及昌平侯楊洪原畱在京開平龍門等衛官軍三千員名並其餘俱系口外衛分在京報效等項官軍俱令都指揮楊能盡數領回原衛所操守近該董斌題稱獨石馬營云州雕鶚長安嶺等處城池委系外控敵境內庇宣府懷來一帶若獨石馬營等處城內嚴固則腹裏衛所自然無虞今議將前項城池重復修飭整設屯營誠安邊禦侮長策合設都指揮一員在彼分守地方請降敕書並給符驗及將獨石等處衛所官軍男婦人等俱要聴伊鈐束督發原處以實空虛之城並將萬全都司帶俸都指揮推選有謀有勇之人分派獨石馬營李家莊雕鄂龍門等城專一守備操綀聴伊調遣等因具題抄出本部又經逐一依擬奏準通行去後今尙書楊寧奏要將獨石龍門等處有餘力然後議及一節臣等竊詳各處土地城池俱系祖宗經營創建其獨石龍門一帶正系極臨敵境緊要去處外爲邊境之籓籬內爲京師之屏蔽去年敵人糾眾入犯守臣慮恐勢孤援寡因而捐棄失守至今淸議不容今額森等已來請和邊報不甚緊急所宜興滯補敝修設故疆以爲久遠之計以圖復讎之舉況前項城堡已命董斌提督並原守各城軍馬俱已發回卽日正在營置之際彼處鎭守總兵等官並不曾奏難以修復緣由豈可自餒自畫輕易擲棄且我退一尺則彼進一尺我失一寸則彼得一寸得失進退之機安危治亂所系就使干戈擾攘之日尙當固守封疆況平居無事之時不宜自蹙土地兼且守備各城自用原有軍馬而非那移他處官軍今以理勢論之必當修復整理合無通行請敕宣府總兵參將鎭守參贊巡撫官員撫寧伯朱謙右都督紀廣內官柏玉侍郎劉璉僉都禦史任寧都督僉事董斌等將獨石馬營赤城云州李家莊雕鶚龍門長安嶺等處一帶邊務查照本部節次議奏事理會同計議區處勘酌人情之勞逸相看地形之夷險先其急而後其緩舉其大而略其小果系緊闗去處上緊修復不系緊闗去處從容修理其各城合用都指揮務在推選至公俾邊城守備得人而糧儲防防有法不許各持已見怠忽因循自餒其志廢弛兵備若因此失誤事機必治以重罪不恕其奏永寧懷來宣府直抵大同當益兵將固守緣永寧懷來已有都指揮同知楊信萬全右衛已有都指揮僉事江福提督宣府已有總兵官撫寧伯朱謙參將右都督紀廣大同已有總兵官定襄伯郭登參將都指揮潘興東路已有參將右都督方善西路已有參將都督同知許貴宣府大同所屬前項城除總兵參將及把總提督守備官軍外又有都指揮或一二員或三四員守城管操而所在衛所官軍止勾固守別無相應官軍可以增添其奏有功官軍陞賞以信如有似前棄城不守率眾在逃無分貴賤親疎必殺不宥其有斬首少而報功多及妄報殺敗敵眾斬獲首級希求陞賞其功皆不必錄軍勝陣亡官軍與軍敗失陷者陞賞亦須節減一節臣竊惟兵之勝負固系乎賞罰而賞罰運用必在乎嚴明近年以來因南北冦戎紛擾所在用兵撫捕其有功官軍中間若有不明者本部議擬行令所在提督參贊軍務等項都禦史及監察禦史等官重復體勘明白方才定奪陞賞而總兵參佐等官若有失機誤事亦往往覆奏降黜如向者所陞徳勝等門紫荊等闗及大同宣府官軍俱系殺敗敵眾保全城池有功人數該總兵等官造冊奏要陞賞節行駁勘明白若不照例陞用何以激勸人心其有退縮覆潰如陽和口及土木等處官軍𨿽已死於鋒鏑未嘗陞用一人況兵家之事以決勝敗敵爲全功不以斬首多寡爲勲績若止以斬首多寡定爲陞賞崇卑則人皆顧戀首級未免爲敵所制今稱有妄報殺敗敵眾斬獲首級希求陞賞緣無指實無憑查攷合無通行各處總兵鎭守參贊等項文武大臣今後若是奏報殺敵有功官軍務要體勘明白要見何人奮勇當先爲首何人恊力跟隨爲從何人生擒巨敵何人斬獲首級從實開奏以憑定奪不許徇私泛濫將無功之人一防冒請陞授以致賞罰不明士气消沮如違一體治罪及奏沿邊遇有聲息豫將人畜收入城堡固守俟敵師老气惰然後擊之如彼越闗內侵則內外合兵令其腹背受敵等情俱系用兵常法亦系現行事例別無定奪緣節該欽依看計議來說事理具題議奏得旨是獨石龍門一帯乃宣大藩籬若棄城不守則宣府必孤京師何以禦敵寫敕與朱謙董斌等上緊修城不許因循誤事

劾許貴請講和疏【景泰元年】

於謙

臣竊詳北敵額森旣侵邊境復犯京畿拘畱上皇震驚陵廟其爲仇恨庸可勝言且以和議一事論之當去年秋冬之間正敵勢方張之際朝廷亦嘗遣都指揮李鐸指揮嶽謙等賫執金繒往使賄賂才入於穹廬敵騎已至於闗口繼遣少卿王榮通政王復又往敵營不見上皇鑾輿而還敵眾知我戰守有備尋皆望風遁去朝廷灼見敵情譎詐和不足恃以故絕使不通往還惟敕邊將修武備勵人心固守城池相機戰守今許貴又奏和議之說臣竊惟今日之事理與勢皆不可和何者中國與彼有不共戴天之讎和則背君父而忘大義此理之有所不可和也人北敵貪而多詐萬一和議旣行而彼有無厭之求非分之望從之則不可違之則速變此勢有所不可和也苟以爲敵彊難制姑從和以緩其兵臣請質之前代宋眞宗澶淵之役契丹之眾累被我兵摧沮旣盟之後朝廷尙歲輸銀絹三十萬兩疋迨及季世徽欽北狩中國名將如張韓劉嶽之徒屢敗金師及姦臣秦檜一主和議朝廷旣割境土以與之又輸歲幣以賄之甚則不得不降尊號其爲含垢忍恥屈巳從和固無所不至卒之人心解體國勢陵夷無救成敗而後已援古證今和之不足恃也明矣爲今之計莫若選將練兵養威蓄鋭敵若來侵則相機而勦殺敵若遠遁不貪利以窮追萬一復有大舉入邊之謀則我兵操練有素加以將帥思奮臣當盡死效力以圖勦滅以雪國恥必不出敵人之下其或皇天厭亂列聖有靈敵人自知數入不利變惡爲善遣使入貢則示以善善量與賞賜遣回亦不拘絕而已若欲朝廷先遣使臣往彼通好則示彼以弱而啟其輕侮之心萬萬不可此則方今之要務而臣愚見至於如此及照許貴叨居重任保障邊方不能鋭意滅敵卻乃倡爲和議畏縮之迹旣明忠義之心何在合將本官明正典刑以謝天下以戒將來緣系陳言事理又系備邊將官合無姑記其罪差人馳驛賫文切責許貴令其整飭邊務操練軍馬作興士气固守地方必期滅敵以贖前罪仍通差人賫文前去遼東宣府大同陜西等邊及永平山海居庸白羊紫荊倒馬等闗口總兵總守等項內外官員令其整飭人馬固守地方如遇敵人來攻務要相機行事毋得聴信哄誘因而失誤機務仍通行在京五軍三千神機等營總督總兵等官嚴加訓練官軍諭以忠義大節使之感激思奮以圖成功不許苟且因循致誤大計緣奉欽依兵部知道事理具題疏入帝從之

審察敵情疏【景泰元年】

葉盛

臣竊惟邇者衛拉特額森僥幸土木之戰驕气盈溢自以其鋒爲不可當逼脇其主托克托布哈擁我太上皇帝悉眾而來南北分道一從紫金闗一從鼇峪闗排闥直入肆無忌憚我師臨城拒守持重養威討罪之義尙未大彰而額森不約請和無故自屈勤惓懇切至於再三請奉我上皇還宮皇上待以不欺遣使迎復此誠天意悔禍陰誘其衷莫大之幸也然臣闇劣竊以爲額森姦險狡譎至難測料今此舉有二說焉其一曰怯其一曰示怯此聞額森之來姧細如李讓喜寜軰誘之曰中國一遭土木之潰士馬耗矣人心去矣大物可唾手得也而今所聞見士馬尙如此其富也人心尙如此其固也孤軍深入且疑且懼故爾陽回善意送駕回京多索犒費貪得金帛意在復歸巢穴徐圖再舉此其怯也不然額森之計必以爲中國人心不過以迎復上皇爲急上皇旣歸人心必懈且我力請和好彼必以我爲怯而不我虞假托結好之名潛蓄跳梁之志緩我戰守之具誤我將士之謀乘獘而發大縱剽掠通州而南援絕水陸此則示怯而實不怯也今日之計怯固可擊示怯亦擊使其怯而縱其歸茍安則可矣如後患何因其示怯乃遂信之而不疑置之而不問臣恐禍患之來秪在目前不待久也昔者金人侵宋種師道奏俟困擊之李綱亦請縱歸擊之師道又奏臨河要擊之而當時主和議者不之聴以致釀成靖康之變追悔莫及前鑑昭然不可不慮伏望皇上以宗社軍國爲心急敕總督總兵等官並各營大小頭目卽須十分整辦軍馬防運糧餉精明紀律申嚴號令厚賞而重罰以和爲虛以戰爲事以進死爲榮以退生爲辱仍四散分差健卒晝夜多方哨探敵騎一或退動或其虛或襲其後或乘其斷絕或縱其半出運籌決勝務出萬全使沙漠肅淸匹馬不返庶足爲雪恥復讎之一快機不可失時不再來臣不勝犬馬拳拳爲國竭忠激切之至疏入帝不納

賞功罰罪疏【景泰元年】

葉盛

臣竊惟衛拉特侵軼京師戒嚴神武奮揚尋見奔遁皇上念機會之不可失載命將吏乘其困而擊之廟算不遺成功可必矣臣愚昧竊念賞功罰罪治天下之要務況今日陳師鞠旅之時尢爲切要者乎賞不徒賞有功者賞必厚罰不徒罰有罪者罰必嚴今日之賞罰旣行他日之勸懲所系賞罰明信將見人人用命力於事功何讎不可復恥不可雪哉頃因徳勝等門殺敵有功並陣亡官軍有司未暇取勘皇上趣其舉行賞罰之典且戒以勿遲指揮魏眞臨陣逃回法司以其罪請皇上則殺之不宥臣叨居侍從躬奉綸言知皇上信賞必罰之意卽造化春生秋殺之心眞大有爲之君也臣竊詳少保兵部尙書於謙武淸侯石亨都督僉事楊俊俱以軍功近防超擢然其間如都督孫鏜毛福壽都禦史羅通等或運籌畫策或奮勇克敵俱有足稱非他人比又如守備白洋口通政使謝澤從容就死守備紫荊闗都指揮韓靑力戰而亡都督武興禦史趙麟亦皆親冒矢石歿於王事良可矜憫其提督紫荊闗都禦史孫祥先差守備按察使曹泰俱各棄城逃遁使闗門無結艸之固以致如馬出入自如戎履無人之境經今日久聲迹杳然身爲大臣旣不能捐生以赴難又不行詣闕以待罪不忠不道莫甚於此都禦史叚信明知紫荊闗系該提督地方乃多方躱避不行前去整理及至敵人入闗佯爲不知具奏掩飾似此姦詐豈能盡忠錦衣衛指揮王虹禦史吳中郭仲曦王晉職專巡視闗隘因情怠惰以致闗口不固軍守不嚴敵騎長驅尙不星馳奏報推原情犯法所難容上項公罪伏乞聖明將都督等官孫鏜等照依給與誥命錄用其子優卹其家仍乞聖斷將都禦史等官孫祥等挨拏赴京明正其罪以警將來則賞罰當而人心服法紀明而事功成矣疏入帝從之

京畿民情疏【景泰元年】

葉盛

臣聞京畿爲天下根本必畿甸充實然後京師鞏固必京師鞏固而後天下乂寧此理勢之必然者也方今順天等八府實爲京畿要地比年以來蝗旱相仍斯民困極加以去年戎馬抵闗驚疑之後民不聊生今又天久不雨禾麥不長臣近奉敕於河南等處公幹往還之際經過霸州等州永淸等縣備見所在人民逃亡者眾道傍屋廬十空八九桑棗多被斫伐牛羊罕見成羣間見居民扶老擕防或扒蜆以爲食或拾艸以爲糧艱難百狀不忍言及況且各府差役較他處爲尢甚有運送糧艸者有赴上司築城挑壕者有當衝要水馬驛站者有朋合柴薪等項夫役者有沿途恊送官船者牽遞官馬者幫運官物者夫斯民艱難若此衣食尙且不充而差役又加繁重尙何顧戀而不逃乎比者𨿽寛卹之恩詔累頒然重困之民猝難蘇息𨿽有撫民鎭守等官職專綏撫未見實效又聞臨淸以南八府及山東等處流民大車小輛拖男拽女艸行路宿流移而南者自驚疑以來至今未絕臣惟地方有限流移無窮若不加意蘇息不無愈見逃亡非惟他處地不能容有幹他慮實恐畿內空虛所系非小伏望皇上畱意斯民特敕該部行移各府鎭守撫臣嚴督官司裏老人等十分用心招徠撫綏逃者必欲復業存者務令得所其大臣務須親歷鄕村慰安人心勿視虛文務臻實效然其原本又在於朝廷仍乞敕該部與廷臣集議將前項地方應有派辦差役如軍器年例物料及冊造夫役等項亦須量與斟酌不爲常例或寛減分數或暫派南方待後事妥民安俱仍照舊仍查各府豫備倉糧有無多寡數目設法賑濟及給與牛種使得漸安生理則京畿安而天下皆安不然臣不能不爲社稷憂也疏入帝從之

禦選明臣奏議卷二﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷三

請釋恩克特穆爾還北疏【景泰二年】於謙

臣竊惟中國之馭外夷固當振之以兵威尢當撫之以恩信所以折其彊而結其心也今額森節次遣人朝貢其譎詐之謀𨿽未可知而和好之禮則未嘗有失今以使臣未回遣人探聴迎接其恩克特穆爾旣不騎坐勒馬又不潛入邊城明說探接使臣別無姦細情節而守墩官軍就將本人搶拏只貪一時之邀功不顧朝廷之大體而都督方善又不斟酌事情輒便輕信起解今訪得恩克特穆爾現行監問竊以爲此特一俘囚爾殺之不足爲武而或有以起釁捨之不爲怯而或有益於事如防聖恩乞敕法司再行研審委的止是探聴使臣消息別無其餘重情請敕令該府差人連恩克特穆爾賫送前去大同總兵官定襄伯郭登處收領撫令聴邊上如有額森差來之人就彼交與領回仍諭額森以朝廷忠厚撫待之意使知感激本部仍行都督方善並各邊總兵鎭守等官今後各要整飭軍馬固守地方果有敵人侵犯相機勦殺若外靣遣人來邊打話止一二人三五人別無姦細情由及遠探隨身再無跟隨掩襲人馬就便撫令回還不許貪圖小利邀功生事以啟邊釁以貽後患亦不許指此爲由縱敵入境剽掠以誤邊務緣系請敕及奉欽依兵部知道事理具題疏入帝從之

劾郭亨等縱民壯脫逃疏【景泰二年】於謙

臣竊詳克敵之要在乎將得其人爲將之方貴乎兵有其制前日大同陽和後口並土木等處我軍失利敵人肆志者皆由平日將帥庸懦號令不明假凝重寛厚之名以遂貪私苟安之計上下逺近習以成風致有此禍卽自邊務孔殷敵情不測正當盡革宿獘豈宜仍蹈前非況前項民壯夏勝一等一百八十餘名自景泰元年四月間揑寫僞印批文逃回原籍該管坐營把總等官朦朧隠下不行作逃被各原籍官司舉發解來本部奏送法司問罪及令該營總兵等官查明回奏方才揑稱於本年二月間開逃遷延日久若非各逃原籍官司及本部具奏則各人終於賣放在家名數虛存行伍空缺朝廷何由而知兵備何由而肅及照奏內開稱民壯夏勝一等糧賞不曾闗支行該戶部四川淸吏司手本開查得前項民壯夏勝一等四十九名已於景泰元年四月分造冊闗支糧米今郤妄行奏稱不曽闗支顯是該營把總等官指揮郭亨等比先通同作獘受財脫放冒闗月糧侵欺分用懼怕有罪又行揑脫瞞官作獘情犯昭然今各營現在坐營把總管隊官員數多因見郭亨等賣放民壯盜闗月糧全無忌憚互相效尢作獘官軍日見消耗兵政日益廢弛萬一失誤事機追悔何及再照武淸侯石亨本無汗馬之大功謬膺朝廷之重寄惟知市恩而誣下不思申令以正人縱容該管把總等官作獘壞事及至本部奏奉欽依查勘又復延挨久不回奏都督衛穎屢次於教場呼喚郭亨等查究抗拒不服卻又私到石亨家送與公文本官輒又聴從首領官金以惠並當該掾吏聴受郭亨等買囑通同隠下賣放民壯侵盜月糧實情揑稱失於揭查等詞石亨出名朦朧奏準致令姦人得計兵政廢弛似此上下交通互相蒙蔽若不通提問罪竊恐貽患方來合無行移石亨嚴加戒飭本官並各營總兵等官今後務要竭忠盡誠修舉戎政以副朝廷之委托以爲下人之表率不許似前罔上孤恩茍安日月及縱容下人受財壞事致令坐營把總等官將現操官軍縱容脫放如違一體治罪其把總官員數內杜山先因爲事不卽查理情罪頗輕合照節奉欽依且饒他這遭事理施行所據賣放民壯盜支月糧情重指揮郭亨吳能並石亨處通同作獘首領官金以惠及掾吏人等合提送法司明正其罪仍於郭亨名下追糧還官庶使人心警懼而法昭明武備克修而事無謬緣系整飭軍務參問軍職官事理具題疏入帝從之

劾衛頴等怠廢軍政疏【景泰二年】於

謙

臣伏見該刑科等衙門劾奏都督同知衛穎等交通飲酒姦宿樂婦怠廢軍政等情欽蒙聖恩寛宥弗加罪責此誠天地生物之仁然臣竊惟衛穎等俱以凡才叨膺重任擢居都府分掌兵戎不能宣力而竭忠乃敢縱欲而敗度況終日飲酒爲樂又復用錢買姦若非剝削害軍此物從何而得卽曰敵人𨿽已請和而邊報未甚寧息舊恥未雪當君臣臥薪嘗膽之時大舉未圖宜將帥捐軀致命之日而衛頴等所爲若此上辜朝廷之恩下失軍士之望惟騁一已之嗜欲豈卹眾情之艱難曩者土木之潰大事防危正由爲將帥者平日貪淫敗度受財賣軍互相交通夤緣黨比戰鬭之事不習兵戎之政不修將帥互爲仇讎上下自相矛盾以致臨敵無功望風瓦解前日之覆輒未久而衛穎等又復效尢廉恥蕩然全無忌憚比者在營軍士逃者數多動以萬計安知不爲衛穎等賣放逼迫所致杜漸防微不可不愼且賞從賤罰從貴此古今之通典而兵家之要術也今衛頴等位重任隆而貪婪無度則下人何所取法而管軍者何以爲戒所據各人罪名已蒙聖恩寛宥而此等駔儈之才終難任牙之寄合無將衛穎範廣陶瑾張義郭英穆晟俱不許管理府衛事務及坐營領軍調往開平獨石大同一帯操守殺敵以贖前罪庶使法令昭明而餘人知懼恩義並行而戎政修舉矣爲此具題疏入得旨衛穎等饒他罪今後著攺過自新再有犯必不赦

劾宮聚等疏【景泰二年】

葉盛

臣照得宮聚等俱系朝廷將臣受邊方委托辜恩負國罪惡貫盈或畏縮退怯而失誤軍機或貪淫酷暴而累幹邦憲原情論罪死有餘辜數內宮聚害軍殃民宿師玩寇括索金銀器皿動以百千失陷軍民人口不下萬數激變蠻夷而貴州防至於失守拘収婦女而土官亦被其徵求結怨西南流毒未已我皇上明斷𨿽曲宥斬罪仍降職令其立功王喜𨿽降所鎭撫尙令囚系其宮聚刑部追贓完結明正典刑此誠至明大斷正法度以恪遵祖訓示操縱以收系人心端在是矣今石亨等乞量復職熒惑天聴臣竊詳貪淫酷暴罪猶止於一身激變失機禍將見於天下將臣之罪至此已極此而可容尙何可罪使宮聚果稱驍勇尙無可用之理況其無謀無勇人所共知王驥累次奏詞昭然具在再照國家多事固急於用人恩威所臨尢嚴於賞罰威不可以徒行必威行於一人而千萬人懼恩不可以濫加必恩加於一人而千萬人悅賞罰旣明則人心無不服人無不服則號令必行事功易立戎醜不足平而治平之期可立致矣伏望皇上始終此明始終此斷將宮聚等各照先次該衙門奏奉欽依發落庶下有合乎公論上無累於聖明及照石亨楊洪等素擁重名叨膺大寄未聞有保民衛國之奇計而乃有黨邪舉濁之私心歸怨於人斂恩於已數內張軏先與宮聚同事竟亦均無成功副使李睿等累次上言臣等各衙門亦嘗劾奏聖恩寛大尙緩刑誅今又同流合污以類相聚輒敢朦朧會奏顯有朋比重情律以至公俱合拏問疏入帝不納

禦冦安邊疏【景泰二年】

葉盛

臣竊惟衛拉特陽托和好之名陰蓄憑陵之志是和好之說必不可恃而憑陵之患不可不防此理共知不待智者況今日瘡痍之痛甫定敉寧之效未臻苗蠻煽焰於西南猺獠弄兵於兩廣凡百汲汲有爲惟恐緩不及事若猶因循茍且則事尙未可知然今日當爲之事固多而莫若禦冦安邊之爲急也禦冦安邊固未易爲而爲之之要在求言以行之耳欽惟皇上爰自居輔繼登大寶以來體天法祖一志求言所頒詔諭不一而止以故芻蕘之微皆得自達苟有可稱卽見嘉納但言者或緩急之不知或鉅細之雜陳奉行者或知之而未行或行之而未至是誠未足以隆修攘之業收廓淸之功副皇上中興圖治汲汲皇皇求言納諫之盛心也臣生長盛時叨聯侍近𨿽一得之愚亦嘗過蒙天聴而淺陋迂疎於事無補受恩思效言不逮心夙夜憂惶罔知所措竊復自謂天下大物也兵戎大事也民風土俗萬有不齊人情事體各有攸宜必非單詞一力所能料理維持者若非廣延眾論俯察輿情竊恐事迫臨期徒貽悔恨如蒙聖慈聴納愚言特降玉音除有詔書事理朝廷及軍民中事有未宜及興利除害等事許諸人直言無隠不拘外特令在京各衙門官員俱於今年十二月以裏或各具奏章或合辭連署務盡所長開陳禦冦安邊奇謀上策如雲若何可以摧彊屈敵若何可以出奇制勝寇兵猝至何以應之求請無厭何以杜之士馬之操練未精者何故必用何法始精邊儲之供餉未足者何由必行何政始足某處地方要害防鎭之道何居某處闗城頽廢修葺之方安在前日所稽之功罪孰爲得失如何可以收人心今日所習之器械孰爲優劣如何可以必全勝某人有某長可治軍旅而屈在下僚某人有某短恐妨調用而過居髙位孰可以爲戰將孰可以爲守臣戎行遷謫之中何人可以棄瑕錄用監軍守鎭之任何人可以旌異超遷他若天下之大本當世之急務與夫上干朝廷事闗廊廟凡可以衛國保民可以濟時艱裨軍政者悉聴罄竭以備采擇其間人品不同分量亦異或止能區處一事或兼能識達眾事隨其所能俾得自盡務須直陳實事毋徒虛飾繁文仍不許遲廻顧忌及以位卑越職爲辭而退有後言俟陸續封進羣言畢集仍乞聖明於大臣元老平昔公淸直諒良實忠純者及經筵內閣密邇老臣與兵部等該衙門特加宣召付之議擬令其勿事虛文勿應故事不論其人之崇卑惟觀其言之當否不必欲其同已而惟求得乎事機不必嫌其異己而惟求合乎情理言苟不當必隠之而貸其過言之果善必從之而見諸行萬懇聖斷親徹禦覽重加諏難使之開陳利害所在的然可施行者卽下所司以必行之不惑浮議不懈初終則嘉言日進而聖徳益崇治具畢張而彊寇自弭社稷之福也邊境之福也疏入帝從之

劾陳循疏【景泰二年】

葉盛

臣聞罪莫大於欺罔而大臣欺罔者罪不容誅法莫嚴於怙終而小人怙終者法難輕貸舊章具在重典必加竊照戶部尙書兼翰林院學士陳循一介書生叨居淸要尙書學士官品極其崇髙內閣經筵責任最爲深重丰肴法醖日給大官制帶襲衣疊出內帑五朝作養百辟具瞻恩封上及其祖宗葬祭下臨於繼室儒臣遭際之幸又孰有過於斯乃陳循妄意要君甘心負國靦顏厚貌全無補報之心恃寵矜恩大肆凶彊之志豪橫鄕曲卽並吞其墳山暴虐貧寒敢彊占其田地李遇乃奔競小輩以伊女之夫而代爲訴寃李武本激變元凶以伊壻之兄而曲爲營救傅致平人於土豪事例恣逞已威構揑鄕民以人命重情熒惑上聴周鑑執法不屈反羅織以爲姦王豪勘事不阿又支吾以文過情詞虛妄欺罔之罪莫逃塵瀆再三怙終之惡大著𨿽皇上寛仁大度曲加保全柰陳循稔惡不悛愈無忌憚迹𨿽蔑視風憲實則愚弄朝廷臣竊詳方今多事之秋而陳循謬當內相之首救時急務曽一事之不聞利已巧言乃連章而不厭昧主憂臣辱之義捨忘家徇國之心謂天可欺謂人可侮謂祖宗之法度不足畏謂士大夫之淸議不足卹是致九重煩厭萬口沸騰蓋孔子之不信宰予知言行之莫掩呂誨之必彈安石識姦詐之難容防望皇上處以至公斷以大義明彰祖訓大正邦刑將陳循拏送法司明正其罪以爲人臣欺罔怙終之戒疏入帝不納

陳災異疏【景泰二年】

葉盛

臣竊惟陛下接位以來累頒聖諭有云垂降災異乃上天愛人之心今後遇有此等許諸人直言又云今後君臣皆宜正心修徳以回天意臣叨居近侍躬奉徳音有以知陛下克謹天戒至公無我惓惓求言望治之盛心矣然尙不能弭災異之重至者其故何歟爲臣者負陛下也陛下何負於人哉近日以來災異洊至凡在有識莫不凜凜臣愚不識占驗但以爲陛下以聖徳居天位動法堯舜之治以理揆之萬萬不宜有此蓋嘗稽諸載籍而知其說矣書曰急恆寒又曰極備極無凶詩曰髙岸爲谷深谷爲陵地道亂也又曰雨雪瀌瀌見晛曰消止防佞也禮曰仲春行秋令則其國大水寒气總至冦戎來徵行冬令則陽气不勝麥乃不熟民多相掠季春行冬令則寒气時發艸木皆肅國有大恐行秋令則天多沈陰淫雨蚤降兵革並起傳曰皇之不極厥咎常陰必有下人竊議上者又曰聴之不聰是謂不謀厥咎急厥罰常寒又曰視之不明是謂不哲時則有赤眚赤祥又曰不明善惡親暱近習無功者受賞有罪者不殺時則有赤祥又曰三公非人則三光不明又曰朝廷不和災異並起又曰邪气積於下怨惡蓄於上上下不和則陰陽繆盭而妖孽生焉此災異所緣而起也𨿽各爲說不同大率不過陰盛陽微所致夫天道之應皆由人事人事動於下則天變形於上其來有自其應不虛非一人一事所能召致非一言可以推測非一時可以徴驗也臣竊思之方今百官之眾未可謂皆賢修輔之職未可謂皆舉外寇凶彊而吾之邊防未盡飭內盜竊發而吾之生齒未盡安卽如昨者聖諭所謂天下大小事務豈無差訛大哉陛下之言日月之明見藥石之至論也爲今日之計若非愽采羣言急加修省臣恐天意未必能回災異未必能弭而意外之虞或近在目前或遠隔年歲豈無難言難必者乎且災異求言在歷代有故事在祖宗有已行之詔令有已行之明效臣愚以爲今日弭災之急務應天之要道莫先於此欲乞陛下以臣章疏畱中詳覽不必降外特出聖意手敕文武羣臣各加飭勵仍如先次聖諭所謂許諸人直言極諫令其各以致災之本弭災之術凡有益於國家有利於軍民者爲言陛下許其擇而行之將見忠臣義士愛君憂國之人感陛下之仁誠樂陛下之聴納莫不披瀝肝膽以圖報稱天意不難回災異不難弭羣臣不敢有負於陛下陛下誠不負於天矣臣𨿽無狀亦當別有所陳疏入帝從之

請置五團營疏【景泰三年】

於謙

臣等議得國之所恃者兵兵之所賴者將將得其人則兵無不精兵無不精則國威自振而邊境之患自平矣臣等俱以庸劣叨膺重寄馭兵乖方旣厪聖慮今議得各營現操官軍已選十萬分作五營團操以備出戰每二萬人爲一營每隊五十名一人管隊每二隊又立領隊官一員毎千人把總官一員每三五千又立把總都指揮一員其管隊把總大小總兵官員各量其才器髙下謀勇如何而選用之使之互相統屬兵將相識如遇下敎場操練之時臣等出其不意量調一隊或三隊五隊防閱但喚把總管隊官姓名各官自行管領本隊軍士前來內喚出軍士一二人或三五人令管隊把總官識認是何姓名衛所卻將軍人懸帶牌面上原開寫姓名衛所年貌查對查若有不同就將管隊等官量情責罰仍比較弓剪牌刀長槍等項武藝精熟者量爲奬勸生疎者一體懲治使管軍者知軍士之彊弱爲兵者知將領之號令體統相維彼此相識不致臨期錯亂難於調遣大意前項團操十萬合則爲一營分則爲五營萬一敵人侵犯數多則各營俱動數少或分調一二營或調一萬三五千隨機應敵其平日選定大小該管頭目已定則交戰之時多用則多調少用則少調止調該管頭目則士卒自隨平日相處旣久同輩之人易以相機管事之人易以使令如手足之捍頭目子弟之衛父兄比之平日混同操練不辯彊弱不知號令將各營之人逐漸輳合者不同庶幾可以成功取勝又敵之所恃者弓馬衝突而已敵知我火器一發之後未免再裝遲慢以此我軍放罷火器就便馳突前來今若與之對敵我軍列陣外用鹿角遮防持滿以待彼若來緊堅陣不動先以弓弩對敵神銃未發先以火藥爆竹詐之敵必謂我火藥已盡不復畏避馳馬來攻則我軍火銃火礮飛槍火翦弓矢齊發彼若勢動又以大將軍擊之分調精鋭馬軍用長槍大刀勁弓射斫步軍用團牌腰刀一齊衝入敵陣或刺射人馬或斫其馬足臣等以身率先衝冒矢石奬勵士卒俾無退縮如有退縮者卽以軍法治之此則臣等愚見操軍出戰分合之勢如此仰惟皇上徳威遠布敵必不敢侵犯京師臣等謹當用心設法將各營已選團操並其餘軍馬一體操習整飭隊伍申嚴號令務使人馬彊盛武藝精熟除團營之外另選次第精壯以備緩急調用以助團營軍威每日除演習弓馬武藝之外仍令馬步官軍兼習陣法及交鋒衝突安營走陣以爲戰鬭之勢使之耳目慣熟步驟輕健能知進退坐作之法免致臨敵畏怯失錯至於固守之法則今日士卒頗多京師城垣堅固又有戰車鹿角器具敵縱勢眾可以固守無虞𨿽臣等愚見如此但用兵之法不測如陰陽難知如鬼神貴在臨期應變難以一定而求況北敵矯防去來之間如飄風驟雨應敵之餘非勇無以挫其鋒非智無以破其詐必謀勇兼濟而後可以成其功嶽飛有言陣而後戰兵家之常運用之妙存乎一心又曰文官不愛錢武官不惜死天下太平矣臣等旣防朝廷大恩授以重任敢不潔己愛軍以振士气捐軀效死以報恩緣系會議戰守事理具題

疏入得防兵貴乎精將在謀勇卿等務要同心協力操習軍馬有事運謀或戰或守若無事則撫卹士卒養其鋭气遇警急易於調用這等不負朕委托之重

論時政疏【景泰四年】

左鼎

臣惟衛拉特變作將士無用由軍政不立謂必痛懲前獘乃今又五年矣貂蟬盈座悉屬公侯鞍馬塞途莫非將帥民財嵗耗國帑日虛以天下之大土地兵甲之眾曾不能振威武則軍政仍未立也昔太祖定律令至太宗暫許有罪者贖蓋權宜也乃法吏拘牽沿爲成例官吏受枉法財悉得減贖骫骳如此復何顧憚哉國初建官有常近始因事增設主事每司二人今有增至十人者矣禦史六十人今則百餘人矣甚至一部有兩尙書侍郎亦倍常額都禦史以數十計此京官之冗也外則增設撫民管屯官如河南防議益二而爲四僉事益三而爲七此外官之冗也天下布按二司各十餘人乃嵗遣禦史巡視復遣大臣巡撫鎭守夫今之巡撫鎭守卽曩之方靣禦史也爲方面禦史則合眾人之長而不足爲巡撫鎭守則任一人之智而有餘有是理耶至禦史遷轉太驟當以六年爲率令其通達政事然後可以治人撫按所系尢重毋使初任之員漫然嘗試其餘百執事皆當愼擇而久任之也疏入帝從之

請修屯政撫逃民疏【景泰五年】

孫原貞

臣竊見近者各處屯軍率以營繕轉輸諸役致妨耕作宜簡其精鋭實伍余悉歸之農田苟增萬人屯卽嵗省支倉糧十二萬石且積餘糧六萬石兵食豈有不足哉今嵗漕數百萬石道路費不貲如浙江糧軍兌運米石加耗米七斗民自運米石加耗八斗其餘計水程逺近加耗是田不加多而賦斂十倍欲民無困不可得也況今太倉無十數年之積脫遇水旱其何以濟宜量入爲出汰冗食浮費俟食儲旣裕漸減嵗漕之數庶民困可蘇也臣昔官河南時嘗稽覈逃民簿籍凡二十餘萬戶此輩悉轉徙南陽唐鄧襄樊間羣聚謀生安保其不爲盜宜及今年丰遣近臣循行督有司籍爲編戶給田業課農桑立社學鄊約義倉使惇本務業生計旣定徐議賦役可無他日患矣疏入帝不納

劾內官弓勝疏【景泰五年】

葉盛

臣竊惟今日各邊各闗軍中姦獘固多而莫大於管事官員私占官軍廣種莊田一事卽如口外八城堡比之各邊尢號艱苦兼之新經復守瘡痍未瘳官軍上下衣食不給若使管事官員稍能撫卹令其休息牧放屯種之時各自經營生理養活家口庶幾銳气可生戰心可鼓第往年無事之先總兵鎭守內外文武官員專一役占官軍廣種莊田多至千餘少亦百數守墩臺者不及看莊出饁者之多執犁鋤者不比操弓演箭者之少附近肥饒地土盡屬官豪窵逺沙薄山岡才及軍士軍士不惟無力可種亦無暇得以自種卽年丰嵗稔而窮軍下人未免有啼饑號寒者大官巨室千倉百廩由是而應召納粟則闗給官銀糶與鹽啇則多沽重利無非供苞苴賄賂之用益子女玉帛之娯不顧剝削軍士之脂膏耗損下人之气力以此鋭气日減怨气日增一遇緊闗人心渙散禍胎病源已非朝夕矣臣前年初到口外之時爲見此獘盡將各官舊日莊田踏勘查出派與領養官牛軍士又得都禦史李秉建言申明整飭屯種卽今又嘗防議於各處拒敵墩堡每處量撥官牛三具就撥近堡田畆令守堡官軍且耕且守以固邊備今弓勝受朝廷之厚恩當邊方之重寄不圖報國惟務身謀敢弄貪縱機闗甘蹈前人覆轍營幹私事役占軍人不知旗軍樊名韓得辛等俱是食糧官軍近又朝廷賞賜銀兩卽今敵情不測傳聞艸靑馬飽四五月間必來犯邊乃朝廷養軍之心弓勝不知今日邊闗之事弓勝不理日惟著落將官撥軍管莊種田且弓勝現在獨石居住郤乃逺往云州置立莊田則獨石莊田不言可見玩法欺公全無忌憚成法具在重典難逃再照樊名韓得辛等親管頭目不能鈐束以致各軍投托管莊種田俱合有罪乞敕該衙門行令巡按禦史將弓勝拏問明白治以重罪警戒將來疏入帝宥勝不問調之他鎭

論時政疏【景泰五年】

鐘同

近得間諜言額森使偵京師及臨淸虛實期初秋大舉深入直下河南臣聞之不勝寒心而廟堂大臣皆恬不介意昔秦伐趙諸侯自若孔子順獨憂之人皆以爲狂臣今者之言何以異此臣艸茅時聞寺人搆惡戕戮直臣劉球遂致廷臣箝口假使當時犯顏有人必能諫止上皇之行何至有防塵之禍陛下赫然中興鋤姦黨旌忠直命六師禦敵於郊不戰而三軍之气自倍臣謂陛下方且威服四夷坐致太平柰何邊氛甫息瘡痍未復而侈心遽生失天下望伏願取鑑前車厚自奮厲毋徇貨色毋甘嬉遊親庶政以總威權惇倫理以厚風俗辧邪正以專委任嚴賞罰以彰善惡崇風憲以正紀綱去浮費罷冗員禁僧道之蠧民擇賢將以訓士然後親率羣臣謝過郊廟如成湯之六事自責唐太宗之十漸卽攺庶幾天意可回國勢可振矣疏入帝不納

兩廣軍事疏【天順四年】

葉盛

臣竊惟兩廣賊情廣東以海賊爲甚廣西以猺獞土賊爲甚而近年廣西猺獞因見土賊爲惡未正典刑互相仿效肆無忌憚越過廣東糾合山猺爲惡海賊則無如嚴啟盛土賊則無如呂趙辛賴天威逺被自前年殺獲嚴啟盛以來四逺啇民通蕃小人皆知鑑戒海中彊寇幾至絕迹今年廣西殺獲呂趙而土官衙門頓然悚懼猺獞小寇亦皆膽寒軍民人等無不稱快兩廣之人心巳定一方之境土漸寧此𨿽將士微勞實皆皇上聖徳神武所致但各處賊徒皆因地方官員或因賄賂或因怠忽養成禍患日漸日深節覩欽降禁約交通外夷貿易蕃貨並禁接受土官及猺獞人等錢物聖防榜文誠爲明見萬里大哉皇言逺徼邊人不勝慶幸臣竊聞法立貴乎能守居安不可忘危寇攘𨿽曰怯除豈敢因而怠忽況瘡痍之民十分艱難未得蘇息譎詐賊情朝暮難保當嚴防範除再通行申明欽遵節次聖防榜文外並將呂趙罪惡備榜曉諭各土官衙門各山猺獞夷民及軍衛有司等官愈加遵守朝廷法度攺過革非愼固封守以圖共享太平之福疏入帝從之

禦選明臣奏議卷三

欽定四庫全書

禦選明臣奏議卷四

扶植綱常疏【成化二年】

羅倫

臣聞近者李賢遭防朝廷援楊溥故事下起復之命臣竊謂李賢大臣起復大事綱常所闗風化所系天下所瞻後世所監左右侍從給捨臺官必有知禮義不顧流俗陳正論以扶綱常者是用緘黙因循至今今臣若又欲言而不敢言是乃偸合茍容之徒非有忠君愛國之心固非陛下期臣之本心亦非愚臣報陛下之夙願也臣備員近侍防恩深重扶植綱常臣之志也披寫悃憤臣之忠也惟陛下亮之伏讀聖策有曰朕夙夜拳拳欲正大綱舉萬目使人倫明於上風俗厚於下陛下是言眞可爲國家扶綱常天地立民極萬世開太平者也然欲正大綱莫先於明人倫厚風俗欲明人倫厚風俗莫先於孝孝者天之經也地之義也國而非此不可以爲國家而非此不可以爲家人而非此則不可以爲人矣故先王制禮子有父母之防君命三年不過其門所以教人孝也古者求忠臣於孝子之門誠以居家孝故忠可移於君爲人臣者未有不孝於親而能忠於君者也爲人君者未有不教其臣以孝而能得其臣之忠者也昔子夏問三年之防金革之事無避者禮歟孔子曰魯公伯禽有爲爲之也今以三年之防從其利者吾弗知也陛下於李賢以金革之事起復之歟則賢所未聞也以國家大臣起復之歟則禮所未見也似與先王制禮之意孔子之言不類也似與陛下策臣之初意不合也陛下將以故事起復之歟則爲君者當以先王之禮教其臣爲臣者當據先王之禮事其君臣不暇遠舉請以宋言之仁宗嘗以故事起復富弼矣弼之詞曰不敢遵故事以遂前代之非但當據禮經以行今日之是仁宗卒從其請孝宗嘗以故事起復劉珙矣珙之詞曰身在艸土之中國無門庭之寇難冒金革之名私竊利祿之實孝宗卒允其辭此二君者未嘗拘當代之故事以彊起其臣此二臣者未嘗循當代之故事以茍從其君故功澤加於當時名聲垂於後世史冊書之以爲盛事士夫誦之以爲美談此無他君能教其臣以孝臣有孝可移忠於君也自是而後無復禮義史嵩之援例起復爲丞相王黻起復爲報政陳宜中起復爲宰相賈似道起復爲平章此數君者未嘗不以當代之故事起其臣此數臣者未嘗不以當代之故事從其君然生靈以之而困天下以之而亂社稷以之而傾貽禍於當時遺臭於後世此無他君不教其臣以孝臣無孝可移忠其君也詩曰殷監不逺在夏后之世願陛下以宋爲監使賢盡孝於君親爲當代之大臣陛下以禮處賢爲當世之大君此臣之願亦賢之分也以賢身任天下四方多虞而起復之歟則仁宗之時契丹桀驁未爲無虞也孝宗之時金人盛彊未爲無事也陛下必欲賢任天下之事不專門內之私則賢身不可起口則可言冝降溫詔俾如劉珙不以一身之戚而忘天下之憂使賢於天下之事知之則必言言之則必盡陛下於賢之言聞之則必行行之則必力則賢𨿽不起復猶起復也使賢於天下之事知之而不言言之而有隱陛下於賢之言聞之而不行行之而不力則賢𨿽起復猶不起復也陛下無謂廟堂無賢臣庶官無賢士君盂也臣水也盂員則水隨以員盂方則水隨以方君好諌則臣隨以直君好諛則臣隨以佞陛下誠能於退朝之暇淸閒之燕略崇髙貴重之勢親直諒愽洽之士開懷收納降禮尊賢講聖學之大要明君道之急務詢政事之得失察生民之利病訪人才之賢否攷古今之治亂諏風俗之盛衰咨邊防之緩急捨一已之見而以眾人之見爲見捨一已之知而以眾人之知爲知順已之言則察而逐之使貢諛保寵者無以自容忤旨之言則容而受之使輸忠爲國者得以自盡羣策畢陳忠賢並用則賢所欲言者人亦能言之又何必違先王之禮經拘先朝之故事損大臣之名節虧聖明之淸化而後天下可治哉夫賢之起復猶諉之曰負天下之重任應先朝之故事比年以來朝廷以奪情爲常典搢紳以起復爲美名食稻衣錦之徒接踵廟堂據禮守經之士寥寥無聞不知此人於天下之重任何所闗耶於先朝之故事何所據耶先朝自楊溥之外未聞起復某人爲某官也今起復之官何如此之多耶以其髙謀遠慮足以斷天下之大議耶何未見其發也以其折衝禦侮足以定天下之大難耶何未見其能也以其直節勁气足以厲天下之士習耶何未見其有也以其深仁厚澤足以浹天下之民心耶何未見其行也以其忠言讜論足以裨朝政之缺失耶何未見其敢也陛下何取於斯人而起復之哉意其平昔不過阿媚權勢豫爲巳地及遭通防之時則必曲爲諛說上防天聴不曰此人辦事理可奪情則曰此有故事例當起復旣遂姦計略爲虛辭一不兪允歡然就位未有堅請如富弼懇辭如劉珙者也名曰奪情實則貪位名曰起復實則戀祿且婦於舅姑防亦三年孫於祖父母禮有期服奪情於夫初無預其妻起復於父初無干其子今或捨館如故妻孥不動乃號於天下曰本欲終防朝廷不容𨿽三尺童子臣恐其不信也爲人父者所以望其子之報豈擬至於此哉爲人子者報其親之心豈忍至於此哉枉巳者未有能直夫人忘親者未有能忠於君望其直人而先枉巳望其忠君而先忘親陛下何取於斯人而起復之哉昔富弼有母防韓琦言起復非盛世事而富公竟不可奪史嵩之遭父防太學生羣攻之至數百人而嵩之竟乞終制今大臣起復羣臣不以爲議且從而爲之辭所以豫爲巳地也羣臣起復大臣不以爲非且從而成其事亦所以豫爲巳地也大臣旣無忌羣臣復何慙羣臣旣有例大臣復何辭今之大臣固韓琦富弼之罪人今之羣臣又太學生之罪人也上下成風靡然同流致有公無起復之例私爲匿服之計利在溥恩則匿服以受封利在得官則匿服以聴選利在掇科則匿服以應舉利在遷官則匿服以選利在求賄則匿服以之任率天下之人爲無父之歸臣不忍聖明之世風俗之敝綱常之壞一至於此也夫愛親之心孩提有之短防之說下愚恥言況在冠裳之列聞聖賢之道肯於其親無三年之愛乎特以貪利遂至忘親孔子曰是可忍也孰不可忍也陛下誠能守先王之遺禮遵祖宗之成憲待之以禮義而不縻之以爵祿激之以亷恥而不誘之以名位使積習之敝脫然以除則忠孝之心油然而生特在乎陛下轉移之間耳夫天子者以孝治天下者也大臣者佐天子以孝治天下者也欲孝行於天下必先行於大臣臣願陛下不惑羣議斷自聖衷許令李賢依富弼故事守制依劉珙故事終防其餘已起復者悉令追防未起復者悉令終制脫有金革之事亦從墨絰之制任國事於外盡心防於內朝廷旣正則天下自正大臣旣行則羣臣自效綱常由是而正人倫由是而明風俗由是而厚士心由是而純紀綱由是而張國勢由是而一矣臣愚昧豈不自知言忤於人殃及於已然夙夜皇皇惟恐上負朝廷下負所學取議於天下貽笑於後世是以昩死爲陛下言之惟陛下矜賜優容使讜言日進士气日振則天下幸甚疏入謫福建市舶司副提舉

政務疏【成化三年】

商輅

臣叨居內閣慚無補報偶有所見不敢緘黙謹述時政上塵睿覽一勤聖政臣惟自古人君總攬萬幾未嘗不以勤爲本如堯舜兢業於一日之間大禹克勤於寸陰之下成湯坐以待旦文王不遑暇食而周書無逸一篇諄諄以逸爲戒矧當災異屢見邊方弗靖之日可頃刻而忘於勤哉所謂勤者非必下侵庶職惟在戒逸欲以率人法幹健以禦下如各司章奏事無鉅細悉經禦覽固已勤矣然而章奏之外豈無所當防其心者乎何者爲足國裕民之道何者爲安邊禦敵之術何者爲才賢當任之而不疑何者爲姦貪當去之而不吝伏望皇上日以數事詢於大臣謀及庶官或使口陳其說或令疏陳其事乞賜裁度見諸施行如此則臣下有所觀感樂於趨事矣一納諌言臣惟自古帝王未嘗不以求言爲務堯舜詢於芻蕘禹聞善言則拜湯從諌弗咈數聖人者其徳無以加其治無可議而猶汲汲求言納諫者誠慮夫處崇髙之位逸欲易生非有忠言莫聞其實此其徳所以愈盛而治所以不可及也下逮漢唐宋之君未始不以納諫而興拒諫而失若唐之太宗慚徳𨿽多惟納諫一事髙出近古用能彌縫缺失易亂爲治史冊書之以爲美談惜聴受之際誠僞相半至其晚年漸不克終是以不能無愧於帝王耳皇上嗣位以來詔防丁寧凡政事得失民情利病許諸人直言無隱太平之治其機端在於此伏望自今以後凡遇建言之人並賜優容所言可用卽爲施行如不可用亦不加罪及成化元年以後廷臣或因建言降調如羅倫軰乞敕吏部查收量復職任如此則善言可進治道可成一儲將材臣惟今之議者率以將臣乏人爲慮殊不知自古及今未嘗借於異代特以智勇之士或沈困下僚或棄置閒散才能未著人不見信爲今之計冝仿前代武舉之法必湏儲養試驗於先庶可委任責成於後乞命內外重臣會同總兵等官於在京各營各府各衛現任公侯伯都督都指揮千百戶鎭撫年四十以下二十以上精加簡選取其體貌雄偉筋力壯健諳曉文墨之人或五六員另擇近便處所時常操練空間之日令讀兵書講求方略就三營總兵官內委任一員帶管教習每歲一次會官攷試如果兵馬習熟兵書通曉列爲上等或弓馬𨿽熟兵書未通或兵書𨿽通弓馬未熟列爲中等若二長俱無列爲下等三歲三攷照例賞罰如此則才識日有所進而將臣不至缺乏一飭邊備臣惟禦敵之要邊城爲急邊闗次之大同宣府等處軍馬宜多糧艸宜廣若不豫爲處置一旦有警倉卒調遣遲則緩不及事速則人馬疲乏虛費糧賞訖無成功兵法所謂待敵者佚趨戰者勞是也乞敕該部防議凡前項緊闗城堡酌量添撥軍馬糧艸增置墩臺器械遇有聲息就便相機行事不必臨期調撥其山海至鴈門闗中如喜峯古北居庸白羊紫荊倒馬闗口𨿽有官軍守備然各闗地方散濶多有山坡小徑可通人馬如往年邊警何曽經由正闗率皆越山而來後𨿽差官修理誠恐歲月經久或被雨水沖塌或因樵采開通徒守正闗敵至莫禦乞差能幹大臣一員前去督同各闗守備官員帶領軍夫逐一挨踏何者小坡平漫可通上下卽令刓削峻壁使敵人不能攀授何者蹊徑可通往來卽令營築堅固使人馬不能衝突此則邊闗謹嚴內地人心不致驚疑一汰冗濫臣見吏員攷滿帶聴選有經十二三年未得除授者中間多有衣食不給借貸於人將來授之以官委之以事何以責其亷介弗至侵漁於下哉又況累積愈多聴選愈久數年之後宂濫之有不可言當道慮其宂濫也於是多方裁損授職之後曾未幾時有以罷軟而去者有以老病而去者混及他途槪加屏黜彼貪酷不才聲迹顯著者固無足怪矣若乃中人以下之資民情必久而始熟政務必久而始諳𨿽欲假以歳月勉圖後功不可得矣夫欲流之淸必先濬其源慮官之多而不愼選於出身之際徒裁損於任事之後非良法也乞敕該部今後吏員攷滿仍照宣徳正統年間事例而行則賢否不混而宂濫可革一廣蓄積臣竊照各處豫備倉所儲米谷本以賑濟饑民每歲官司取勘口數里老止將中等人戶開報其鰥寡廢疾無所依倚著實饑民一槪不報蓋慮其無力還官負累賠納故臣思宋時朱子社倉之法丰年取息二分中年取息一分凶年無息止収其本數年之後息米不可勝計此誠良法也今後各處豫備倉饑民闗過米谷不拘丰年中年歲通取息一分有系鰥寡廢疾戶內別無人丁無所依倚之人俱照數闗給不必追徴將所收之息抵補其數抵補之後或有餘剰自作正數入倉如此非惟饑民得濟而數年之後倉廩亦漸充實矣訪得各處提調正官不行親閱展轉委付致使看倉大戶人等多生姦放支之際或揷和糠粃沙土等頃毎米糓一石止得五斗六升者有之及還官之時或刁蹬畱難多收斛靣或髙估價值折收銀物名𨿽無息其實加倍今後乞令巡按分巡等官嚴督府州縣正官放收之際務在親行提調痛革前庶幾官無虛費民得實用矣一崇聖道臣惟孔子道髙徳厚功參造化故中庸稱其如天地之無不持載無不覆幬如四時之錯行如日月之代明臣謹按前代封號唐稱文宣王宋加至聖元加大成亦云至矣至聖二字本中庸惟天下至聖言其徳之盛也大成二字本孟子作樂者合眾音之小成而爲大成言其徳之全也伹於道字或有所遺於中庸所稱猶有未盡故元時加封詔云先孔子而聖者非孔子無以明後孔子而聖者非孔子無以法所謂祖述堯舜憲章文武儀範百王師表萬世者也豈非封號未盡於上律下襲故詔詞止及於祖述憲章也歟我朝尊崇孔子遠過前代而封號仍舊豈非缺典臣愚望皇上斷自宸衷於大成之上加封道配天地四字則於孔子之道徳無遺中庸之稱述兼盡矣臣又思宋胡安國蔡沈眞徳秀諸賢𨿽我朝增入從祀然皆未有封爵乞敕禮部翰林院通行議擬奏請定奪則儒道增光斯文幸甚一謹士習臣惟古者人生八歲入小學教之孝弟忠信禮義亷恥之事以正其心術十五入大學教以窮理正心修已治人之道以明於體用此其教有次序故學有成效後世科舉之事立士無少長率畱意於文詞無復有如古人之學宋時朱子慮風俗人才日趨於下也於是輯爲小學一書以垂世立教元時許衡嘗稱之曰小學書吾敬之如父母信之如神明是誠防學之軌範入徳之門戶也今之府州縣學生徒俱令兼讀小學教官與之講解義理以啟發良心提督等官按臨之日兼令背誦講說以攷察其實行庶幾學無躐等將來得用矣疏入得旨所言有理著該衙門看了來說

乞分豁土田疏【成化五年】

彭韶

臣伏聞爲臣以不欺爲本慮事以大體爲先豈不欲順事爲恭哉顧以大體所在不敢茍從是乃所以爲恭也且以臣所勘眞定土地言之眞定在堯舜時爲冀州之域其賦爲第一等或雜出第二等說者以爲如周官田一易再易之類蓋以其地有間一歲一收者所以賦有不同則是未嘗逐畆定賦而一畆必兼數畆之地明矣洪武二十八年奉聖防百姓供給繁勞已有年矣山東河南民人除已入額田地照舊徴科外新開荒田地不間多少永遠不要起科宣徳六年戶部官又奏北京八府供給尢多宣宗皇帝準令照例是祖宗之心卽堯舜之心也以此眞定所屬武彊等縣新開地土一向不曽增科至天順二年太監韓諒奏請武彊縣踏勘得無糧地五百一頃三十五畆英宗皇帝欽撥一百頃與韓諒外有四百餘頃仍舊與民耕種不曽科糧是英宗皇帝之心卽祖宗之心也後因廣寧侯家人劉聰等累年攪擾民間方將前地並韓諒還官地減輕起科誠出無柰今周彧又奏求前地有司不能明白敷奏再量出無糧地七十餘頃蓋其地間有多餘故也然地𨿽間有勢難盡量臣請陳其實頃者親詣本縣見其地有髙阜者有低窪者有平坦磽薄者天時不同地理亦異且如亢旱則低處得過而髙處全無水澇則髙處或可而低處不熟沿河者流徙不常鹻薄者數年一收截長補短取彼益此必須數畆之地僅得一畆之入是以堯舜行錯法於前我祖宗許開種於後良爲此也卽今彼處人民追賠馬匹起運糧艸砍柴人夫京班皁等項一年常有數般差役以致丁丁皆受役之人歲歲無空閒之日所深賴者顧戀地業盡力耕種以取給朝夕而已今若一畆多餘皆奪爲閒地則仰事俯育且無所資其於糧差何暇復計臣知其非死則徙耳自古立國皆重根本今眞定近在畿內理宜加厚此臣所謂不可盡量者也而戚裏功臣之家錦衣美食與國咸休但能存心忠孝自然富貴兩全奚待與民爭艱食之利哉況聖朝卜世無疆法當垂后土地有限而求者務多亦恐終不能有所應付也臣到彼時百姓扶老攜幼遮道哀告臣不覺自失不忍重擾伏望陛下遠以堯舜爲心近以祖宗先帝爲法所有賞賚之施聖恩區處外其他田畆乞特憫其祖宗開種艱難念其子孫衣食所托量加寛卹庶防民間知有生生之樂沭浴太平歌頌罔極則本固邦寧而世臣亦咸休無窮矣疏入帝詔以田歸民而責韶方命下詔獄

校勘資治通鑑綱目疏【成化九年】謝

鐸

臣謹奏成化八年十二月十六日太子少保吏部尙書兼文淵閣大學士彭時等傳奉到資治通鑑綱目五十九卷令修撰羅璟並臣鐸等校勘訛誤將翻刻以供睿覽臣退竊自念是書成於宋儒司馬光朱熹之手上師春秋下薄遷固實經世之大典帝王之龜鑑也曩在宋時神宗理宗二君𨿽嘗畱意是書卒不能推而見之政治之間百世之下識者未嘗不望有如陛下今日之舉者是蓋不特是書千載一時之幸實宗廟社稷之幸天下生民之幸臣等豈勝欣慶踴躍之至臣待罪翰林今八年矣恆竊愧懼思欲仰酬聖恩於萬一而庸鈍淺暗不識治道之宜凡臣所未能言與所欲言而未能者大臣能言之諌官能言之百司庶職能言之是以口與心謀趦趄前卻不敢無因冒越以至於今臣愚竊觀今日天下之勢如日之中如月之望如四時之夏正易所謂泰所謂丰所謂大有之時也以陛下端拱持盈於上羣臣奔走仰成於下宜若無待於私憂過計者然而中者昃之漸望者之漸夏者秋之漸故昔者聖人在泰有艱貞之戒在丰有勿憂之戒在大有有無備之戒蓋不如是則無以保其常丰常泰常大有如一日也然則將如之何哉亦曰廣求賢臣如泰九二之得尙中行丰六二之有孚發若大有九二之大車以載相與講學圖治以保此泰丰大有之業於無窮而已然帝王之所謂學者亦豈區區尋章摘句間哉孔子曰智仁勇三者天下之逹徳也蓋必明足以燭理然後謂之智不然則智之不精至有以君子爲小人以小人爲君子者矣必理足以勝私然後謂之仁不然則行之不篤至有知其爲君子而不能用知其爲小人而不能退者矣必气足以配道義然後謂之勇不然則所知而行者亦且半途而廢至有知用君子而率不果於用知退小人而卒不果於退者矣堯舜禹湯文武之所以爲智爲仁爲勇者具見諸經臣愚不敢遠引備述姑卽是書所載漢唐二代之君其於君子小人進退用捨之間亦略可見矣蓋必若漢昭帝辯上官桀之詐以信霍光庶可謂之智而苛察之智非智也必若漢文帝割鄧通之愛以從申屠嘉庶可謂之仁而姑息之仁非仁也必若唐憲宗不沮羣議卒任裴度以成淮蔡之功庶可謂之勇而亢暴之勇非勇也彼代宗深信佛法惑於元載報應之言而不能察是以貪昧而昬其智也明皇溺意聲色知李林甫之妬賢嫉能而不能去是以愛欲而害其仁也元帝屈於恭顯之譖而不能直蕭望之之冤是以柔懦而防其勇也是數君者其治亂安危之相去何如哉臣愚竊觀今日天下之治上安下泰文恬武嬉積習因仍徇名廢實天下之事恆所令非其所好天下之人皆奉意而不奉法如曰振綱紀而小人之無畏忌者自若如曰勵風俗而士夫之無廉恥者自若飭官司也而污暴益以甚裕民兵也而疲益以極減省有制而興作每疲於奔走蠲免有詔而徵斂每困於追呼攷察非不行而幸門日益開簡練非不舉而私撓日益眾賞竭府庫之財而有功者未必勸罰窮讞覆之案而有罪者未必懲凡若此者其蠧根源將必有在臣愚誠不足以知之夫以陛下之聰明天縱宵旰勤勞若今日之畱意是書豈不知講學用賢以圖政治而故使之至是哉特以人心不可兩用或者一念之間奪於彼則不得務於此惑於外則不得專於內故𨿽勞於求賢而一或有妨乎已則賢者未必得用𨿽勤於立政而一或有礙乎已則善政未必得行是惟陛下密察此心懼有於無必開拓此心之所謂智必力行此心之所謂仁必奮發此心之所謂勇以力求所謂中行有孚大車以載之賢知之必深任之必篤以爲左右啟沃之助稽之經傳質以是書直以今日之事驗之旣往之迹見其用某人而興行某政而得則曰今嘗亦有是乎見其用某人而亡行某政而失則曰今豈亦有是乎反觀內省長慮卻顧兢兢此心罔有內外罔有終始大本旣立萬目自隨則前所謂積習因仍徇名廢實之皆將一旦革去無有難者而此丰泰大有之業可保無失不異唐虞三代時矣區區漢唐之治如此書所載尙何足道哉臣狂瞽迷謬凡此皆儒生之常談世之雄傑才辯者未必不以爲迂腐而不可用然臣力求往古反復究思要之至理竊惟治道之大本莫切於此而救時之急務亦莫先於此捨此而欲別爲奇謀良策以坐收唐虞三代之治臣愚不敢負此心以欺陛下也夫以陛下之聖據大有爲之勢操大可爲之權如天之於萬物欲春而春欲夏而夏欲秋而秋無與牽制無與沮撓斷然而行在聖心一轉移間耳伏惟陛下察臣之愚矜臣之志不以出位爲責不以未信爲嫌試以今日惓惓是書之意而一行之則宗廟社稷之福天下生民之福皆將不外是矣臣不勝惓惓戰栗待罪之至疏入帝不納

陳京衛官職因差騷擾疏【成化十一年】彭

韶

臣近準本司所屬驛遞申呈雲南鎭守太監錢能差千戶舍人等進象六隻沿途非法拷打勒要銀兩陵辱上下逼打驛官等因到司臣聞自古帝王不患娛心之不足惟患徳業之未隆不患備物之未能惟患盈成之難保是以勤儉守已撫綏遠人誠不敢恃太平而自暇逸也蓋勤則剛斷於事儉則不貴異物柔遠人則休息物力三者在陛下盛徳中無所不至而羣臣或不能仰體聖心其所使官員又不能善於其事因而作非遂使遠方軍民漸至失望思欲告訴而無階也竊見鎭守雲南太監錢能屢貢象馬禽鳥等物𨿽曰敬奉朝廷之意然而孜孜於勤奉外物未見其爲淳實忠愛也伏聞禽畜之類內苑已備非所急用有之無益無之無損萬里傳送勢必勞擾承遣之人狐假妄爲亦或有之伏乞陛下廣徳業之盛美念成守之艱難斷自聖心將前項物件罷去嚴敕內外臣下惇素守法撫安夷民則逺人歌舞聖治永遠無極矣疏入帝不納

嚴賞罰以禁盜賊疏【成化十二年】王

恕

臣惟衛所官軍本爲防姦禦侮緝捕盜賊徵討不庭而設非徒費軍實張虛聲而爲美觀也且雲南地方諸種蠻夷雜處其人凶悍好殺不以盜賊爲恥盔甲槍刀弓箭挨牌等項軍器家家有之動輙三五十人或一二百人結爲羣黨各執軍器流劫村寨抄財殺命或截商旅貨物略無忌憚各處𨿽有哨堡巡司及巡捕官軍非惟賊眾軍寡不能抵敵亦由馭之無法所以不能成功何也伏覩大明律失誤軍事及主將不固守條內別無與賊對敵殺傷官軍罪坐管軍頭目之例況勝負兵家之常𨿽智如良平勇如信布亦不能保其必勝柰何近來庸愞不才頭目因向時領軍將校或以輕進被參或以損軍得罪以此遇賊先以退縮保軍爲心略無向前勦賊之志幸而稍得其利輙便虛增首級妄報功次以圖陞賞不幸而折損官軍就行隱匿不聞設辭遮掩以避其罪況進則有死而無功退則有生而無罪如此爲將校者𨿽肯提軍出戰爲士卒者誰肯奮不顧身此官軍遇賊所以不能成功者也設若臨陣奮勇與賊對敵而死者原防其家不罪領軍之官若能成功厚加賞賚其臨陣退縮不能奮勇效死致賊猖獗殺害良民失陷地方依軍法處治設或鼓之再戰誰敢退縮誰不向前此馭之之良法也如此則賊不期破而自破功不期成而自成矣且雲南彊賊比之他處數加十倍𨿽曰習俗使然其致之也則有由焉或土官令家奴糾合部民而爲之或管莊之人招引無借軍民而爲之盜以土官並管莊之人爲主人贓俱藏於其家誰敢搜捕此雲南彊盜所以多於他處也況雲南去京萬里非可以朝發而夕至若將應決彊盜依例奏請至秋後然後行刑動經監一年之上或二三年者亦有之比及奏請至日或死於獄中而不受刑者多矣將何以警凶惡而快人心乞敕該部計議今後官軍人等與賊對敵而死者官給銀物以卹其家本管頭目督軍同戰救不及者不罪如或有功量加賞賚若遇賊退縮不能奮勇不能督戰及見同徵軍士被圍故不救援者俱以軍法處治土官並管莊之人縱賊爲非者亦治以重罪仍將今後所獲並已獲未結彊盜三司防問明白同在獄已問結者俱引赴鎭守總兵巡撫巡按等官處防審無冤委官就便處決仍於打劫之處梟示然後具奏如此則賞罰當而官軍知所勸法令嚴而賊盜不敢肆矣疏入帝從之論駕帖無印信疏【成化十二年】

王恕

臣叨掌風紀材疎學淺不諳事體近聞雲南中衛百戶汪淸自京師賫駕帖與刑部郎中鐘蕃錦衣衛百戶宋鑑臣竊疑焉伏見五府六部都察院行移天下公文及給批差官公幹或提取犯人俱於所在官司比號相同然後行事又聞駕帖下各衙門則用司禮監印信該科掛號皇城各門印照出闗防所以防詐僞也今賫來駕帖旣無監科印信字號又無各門闗防此臣之不能無疑者一也近臣等題邊外脫回內地軍丁事都察院奉旨選官往勘明白幹礙錢能奏來處置今原差郎中鐘蕃等賫前旨於本年九月初六日到雲南提犯人盧安等到官鞫問百戶汪淸又賫駕帖於本月十一日到送與鐘蕃等此臣之不能無疑者二也然臣所疑者無他惟爲事體之不一蓋事體一則人皆尊信而無疑事體不一非惟起人之疑且使投間抵隙者得以行其詐而濟其私設駕帖內有賜死重事而無印信可驗其人將死乎不死乎果出於上意而不死則違君命而罪愈重若非上意而死之未免含寃於地下由是言之駕帖之出誠不可無印信臣以疎逖孤蹤劾炙手可熱之權要眞可謂不知量者也但緣此事干系地方之安危生民之休戚國體之輕重人心之向背且如昔者交趾守鎭非人因而失防騰衝一夫啟釁以致麓賊反叛費無限之錢糧傷無限之生靈至今無老少言之莫不疾首蹙額酸鼻流涕今日錢能所爲殆有甚焉將來之禍誠不可測朝廷縱無按問之文部屬縱無訴告之詞臣巡撫其地風聞其事亦當爲陛下言之其罪與否朝廷自有法度臣豈敢容私意於其間哉臣不以實告則是黨權要而欺朝廷也其罪將安逃乎縱使幸免亦豈忠臣孝子所忍爲乎且忠孝乃臣子之節臣若以不忠不孝存心朝廷將安用臣臣將何以報陛下哉況居其位則思死其官乃臣之分也黨權要而茍利祿臣則不忍爲也臣干冒天威不勝戰栗之至疏入攺恕南京都察院參贊守備機務能事立解但抵盧安等罪

禦選明臣奏議卷四﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷五

乞取回中官王敬疏【成化十八年】王

恕

臣始爲朝廷軫念淮蘇松等處地方饑荒軍民流亡恐臣等奉命不謹莫能區畫賑貸以致失所特遣近臣賫內帑錢物遠來救濟旣喜且懼者累日已而傳聞太監帶百十號馬快船隻裝載私鹽於江南収買玩好之物𨿽未委虛的第今大江南北饑荒殊甚斗米直七八十錢民有饑色野有餓莩老稚轉於溝壑壯者散而之四方不可勝數臣奉敕往來提督賑濟近來𨿽頗安妥而張口待哺者尙多若王敬此行爲賑濟饑荒而來則太江南北億萬生靈防再造之恩陛下盛徳大業可以比隆二帝三王國祚可以與天地相爲悠久矣若爲収買玩好之物而來似此聲勢張皇未免騷擾郡邑驚嚇吏民臣恐遠近傳聞將謂陛下惟珍奇是好而無憂民之心致使狂夫得以借口非社稷之福也臣以爲當此饑荒之際朝廷正宜裁冗員郤貢獻禁奢侈抑僥幸愼爵賞重名噐輕徭役惜民力以収天下之心以培億萬年社稷之基本夫何織造旁午貢獻絡繹奢侈之風競起僥幸之門大開遂使爵賞宂濫名噐混淆徭役繁興財力日屈欲斯民之不貧且盜得乎昔唐太宗遣使往涼州諷李大亮獻名鷹而大亮不可明皇令益州織半臂褶子琵琶捍撥鏤牙合子等蘇許公不奉詔其事載諸信史後之讀史者莫不稱太宗明皇之明李大亮蘇許公之忠今陞下以上聖之資居至尊之位聰明睿知本乎天性仁孝誠敬不待勉彊可以爲堯舜可以邁湯武尙何太宗明皇之足言哉臣幸際明時備員巡撫偶有所聞若隱忍不言使陛下不知而天下國家受其獘豈忠臣乎非惟有愧於臯防稷契伊傅周召豈不有愧於李大亮蘇許公之輩是以臣不避斧鉞爲陛下言之者非爲身家計也爲社稷計耳惟陛下畱神深思社稷幸甚生民幸甚疏入帝召敬還

陳治安疏【成化十九年】

王恕

臣聞邇者敵人入侵內外戒嚴朝議以各邊軍餉不足也旣遣官以糴買之以京營軍士不足也復遣官以淸查之又以內帑銀物不足也而出徵官軍無厚賞方今天下一家海內一國以言乎餉糧漕運之轉輸陸路之飛挽非不多也以言乎銀兩鑛場之開辦糧艸之折納非不廣也以言乎軍馬在京有四十餘衞所又有外衞番上之役到營而操練分將以統領非不眾也夫如是宜乎廩有餘粟而不可勝食矣庫有餘財而不可勝用矣軍士多且精而所向無敵矣柰何一旦有警輒見不足蓋承平日久安不慮糧費於冗食財費於侈用軍又疲於差占若王師不早出敵人不早退臣恐不止口外之被擾邊民之被擄其爲患蓋有不可勝言者矣今敵人遠遁王師凱還此實皇上聖徳格天天道助順將校用命之所致也然目前似無事矣臣不敢保其必無事似可安矣臣不敢保其必可安若謂敵人旣遁必不來也臣不敢保其必不來書曰惟事事乃其有備有備無患孫子曰無恃其不來恃我有以待之此臣等居髙位享厚祿爲國股肱者所當致意也伏望陛下當此閒暇之時敕令諸司明其政刑量減在官冗食之人申嚴冒報功敍之罰重名噐抑奔競則不加賦而糧自足矣少作無益之事不貴無用之物愼賜賚節用度則不厚斂而財自足矣免畚土輦石之差嚴私役買閒之禁時教閱養鋭气則不招集而軍自足矣三者旣足則元气自壯根本自固邪气自不能入外侮自不敢入設有邊報需軍馬卽有軍馬需糧艸卽有糧艸需賞賜卽有賞賜克期而出相機而行以守則固以戰則勝何敵之不可破而何功之不可成哉茍不撙節愛養於平昔及其事至而欲取辦於一時臣未見其濟也此國家之大計廟堂之上必有以處之也若無待於臣言矣今臣言之者亦區區爲國之心也惟聖明恕其狂瞽而裁察之幸甚疏入帝從之

制治保邦疏【成化十九年】

臣聞周官有曰制治於未亂保邦於未危誠以未亂而制則治必不至於亂未危而保邦則必不至於危使已亂而制治𨿽勞心經營終不能救其亂己危而保邦𨿽極力扶持終無以免其危此往古已驗之實事非俗儒閒談之空言也臣不敢遠舉姑以近事言之宋徽宗初年天下太平蔡京倡邪說勸上作玉淸神霄等宮崇信道士林靈素以朱勔領花石綱加以梁師成専務應奉是以民窮財盡政事不理國勢不競遂致方臘之亂而成靖康之禍方其初也使納言者之諫罷前項無益之事專以節用愛人爲心使百官和於朝萬物和於野宋豈有衰乎方今天下太平四方寧謐國勢若金甌之完全無纎毫之缺損又況皇上聖徳寛仁神武不殺上合天心下合民心禮樂法度之巍然典章文物之煥乎可謂治且安矣宜若可無慮矣然古人有言亂不生於亂而生於治治之極者亂之始此臣之所以爲陛下憂也陛下𨿽一精執中無怠無荒第左右之感戴聖恩者思欲報之而不得其道崇飾非禮取容干進誠恐浸潤日久嗜欲日滋麋費日多財用日屈民日益窮事日益壞卽不幸有數年之兵數年之荒不知何以爲計欲如今日之安欲無後日之悔恐未能也此臣之所以願陛下制治於未亂之時保邦於未危之日以隆聖明萬億年無疆之丕緒也伏望陛下以古爲鑑仍敕多官會議制治保邦之條件采而行之天下幸甚宗社幸甚疏入帝不納

陳政治終始疏【成化二十一年】

彭韶

臣伏覩詔書凡朝廷政事缺失軍民利病許諸人直言無隱臣沗備員風憲之官幸遇聖明憂治之日不敢自諉在外隱忍緘黙以仰負明詔求言之意謹以政治終始爲陛下陳之夫更新曰始成功曰終使政治常新而不失事功常勤而有成𨿽堯舜之盛不能外矣伏聞近者星變旣發於嵗暮又形於正旦此天心仁愛之至欲陛下善始善終而示於不言之表者也蓋嵗暮者天道之終正旦者嵗事之始天象兩見於此豈無意哉昔唐太宗時魏徴獻言有曰陛下志業比貞觀之初漸不克終者十事太宗嘉納至今稱爲盛事臣愚妄謂今日之治不在他求惟守成化之初足矣玆於嵗首廣開言路禁止奢侈斥逐異端杜絕傳奉次第施行所謂漸不克終者非有如唐太宗之多然臣子之處心無異所望於聖明者不止於前數事也臣伏見陛下至聖至明若俯念四海爲家之義少納臣子家眾之言以時裁正俾彜倫攸敍則陰陽不調災害不弭未之有也成化之初內侍近臣進用稀簡陛下防微之意蓋有在矣至於近年日有進益聞今大小名數將以萬計求之於古未見其比利源兵柄多付其手違禁犯科少有加罪所求能得所請輒從此慮防之意有未終者也夫貴近之臣人所畏憚久預外事便成重輕臣伏見陛下臨禦以來洞察事機宜及此時斟酌裁省俾內外事務各還職守立爲定制以於後實爲萬世無疆之休不然異日故事已定偏重之勢遂成𨿽欲更張不可得己成化之初陛下之儉徳已著玆者鎭守內外等官間有進奉仍照天順三年以前例行竊惟天順年間無事之時今遇災荒乃警戒之日古人遇有天災必皆減膳撤樂豈宜轉令進奉此持儉之徳有未終者也前項官員不過剝取軍民之財以充進奉之名豈有出自己物哉而乃水陸勞擾人畜疲頓怨歸公家恩被私室誠無益也伏望陛下將此項罷免則天下幸甚成化之初陛下用人詳愼至於近日邊方多事內郡流移而公卿大臣無故而加之保傅及其致仕恩澤又月與之米嵗給之力無非所以禮大臣也然以是施於忠賢勞烈使人有所感奮若泛焉行之則人孰不思阿順從欲以圖日後之恩寵哉此用人之道有未終者也自古平治天下者責在大臣大臣自任旣輕百司從而觀望後進一律世事將何賴耶伏望陛下愼重任使必忠賢而後優禮有勞力而後加官不惟其官惟其人則羣臣幸甚臣聞因事爲功古人所貴卽其已往而愼於方來斯爲謹始而勿失則徳澤加諸當時聲名昭於後世書曰終始惟一時乃日新又曰徳日新萬邦惟懷此眞陛下大聖人事也臣螻蟻微命隕越妄言不勝戰懼之至疏入帝不納

論山陜救荒疏【成化二十二年】

王恕

臣伏聞近來禮部因陜西山西山東河南北直災傷題請查例令僧道闗給度牒就彼納米給賑又聞湖廣鎭守太監韋貴奏稱饑民南流日有萬口請通行該巡撫將新舊流民招撫復業又聞大學士萬安等奏令生員納米準監民人等納米準授軍職俱赴災處上納給賑又聞差侍郎耿裕等祭告嶽鎭河海之神臣有以見皇上畏天憂民救荒卹患之心無所不用其極𨿽云漢之詩所謂旱旣太甚散無友紀靡神不舉靡人不周者何以過之臣惟陜西山西地方連年災傷米價貴甚閭閻小民貧苦者多殷實者少𨿽奉上項恩例恐願納者寡焉能濟眾臣思流民缺食無計聊生拊循失防必爲盜賊勞師動眾所費益多合無將湖廣今年該起運南京各倉及兌軍秋糧量畱一二十萬石運赴荊襄水次倉賑濟流民又將河南該兌軍秋糧量畱一二十萬石運赴荊襄水次倉賑濟流民又將河南該兌軍秋糧量畱一二十萬石賑濟本處饑民及四方流來之民以消後患如河南兌軍糧米無徴亦須別作區畫仍敕各處巡撫巡按提督三司委官如有流民到於該管地方卽便加意賙卹不許驅逐致令失所且人一日不再食則饑兩三日不食則病不能起五六日不食則死此救荒當如拯溺救焚宜急而不宜緩緩則無及矣臣深慮各項納米急不能得有悞賑貸合無先出內帑銀二三十萬兩火速發出賑濟仍乞降詔將被災府縣今年稅銀買辦等項盡行蠲免如此庶幾全活生靈潛消後患易危就安轉禍爲福有以見皇上深仁厚徳含生之類益將感戴於無窮矣疏入帝從之

進大學衍義補奏【成化二十三年】邱

濬

臣竊見宋儒眞徳秀所撰大學衍義四十三卷於大學八條目中有格物致知之要誠意正心之要修身之要齊家之要而於治國平天下之要缺焉臣不揆愚陋竊仿徳秀凡例采輯五經諸史百氏之言補其缺略以爲治國平天下之要立爲十二目曰正朝廷曰正百官曰固邦本曰制國用曰明禮樂曰秩祭祀曰崇教化曰備規制曰愼刑憲曰嚴武備曰馭夷狄曰成功化又於各目之中分爲條件凡一百十有九共爲書一百六十卷補前書一卷目錄三卷總一百六十四卷名之曰大學衍義補所以補徳秀前書之缺也前書主於理而不出乎身家之外故其所衍之義大而簡臣之此書主於事而有以包乎天地之大故所衍之義細而詳其詳其簡各惟其宜若合二書言之前書其體此書其用也今已繕冩完備謹撰表文一通開寫卷首以進伏念臣濬逺方下士叨冒朝廷厚祿六轉官階以至今官一家溫飽三十餘年今年近七旬常恐一旦委命九泉有負國恩無以爲報幸天假之以年以衰朽之餘任師儒之職無政務之擾得以暇日纂成此編第以性質昏庸學識迂僻加以老耄精力衰憊所見不能無偏所纂不能無誤然區區一念忠君愛國之誠蓋有出於語言文字之外者況臣所纂輯者非臣之私意杜譔無一而非古先聖賢經書史傳之前言往事也參以本朝之制附以一得之愚𨿽曰掇拾古人之緒餘亦或有以裨助聖政之萬一伏望皇上寛其妄作之誅察其願忠之意以淸閒之燕時賜省覽遇用人則檢正百官之類遇理財則檢制國用之類與凡臣庶有所建請朝廷有所區處各隨其事而檢其本類則一類之中條件之眾必有古人之事合於今時之宜者矣於是審而擇之酌古凖今因時制宜以應天下之變以成天下之變而其大要則又在於審察其幾防之先焉易曰惟幾也故能成天下之務此臣妄意著書之本指也臣之精力盡於此書皇上親政之始而繕冩通成蓋有天幸然也冒昧進獻不敢自謂其皆可用儻采於千百之中用其一二見於施行以成治效使臣平生竭力盡瘁報國之忠得以少效其萬分之一則臣學爲有用而歿爲不朽矣臣不勝懇悃願效之至爲此謹具本親賫以所撰大學衍義補書四套計四十冊隨本上進疏入帝下內閣議行

漕運議【成化二十三年】

邱濬

臣按海運之法自秦已有之而唐人亦轉東吳稉稻以給幽燕【原注見唐杜甫詩】然以給邊方之用而己用之以足國則始於元焉初巴延平宋命張瑄等以宋圖籍自崇明由海道入京師至至元十九年始建海運之防命羅璧等造平厎海船運糧從海道抵直沽是時猶有中灤之運不專於海道也【原注元初糧道自江入淮由黃河至封邱縣中灤旱站陸運至濬縣淇門一百八十里入禦河】二十八年立都漕運萬戶府以督嵗運至大中以江淮江浙賦財毎嵗所辦糧充運自此以至末年專仰海運之道其初也自平江劉家港【原注今在蘇州府昆山縣太倉】入海至海門縣界開洋月餘始抵成山計其水程自上海至楊村馬頭凡一萬三千三百五十里最後千戶殷明略者又開新道從劉家港至崇明州三沙放洋向東行入黒水大洋取成山轉西至劉家島又至登州沙門島於萊州大洋入界河當舟入風順時有自浙西至京師不過旬日而已說者謂其𨿽有風濤漂溺之虞然視河漕之費所得蓋多故終元之世海運不廢我朝洪武三十年海運運七十萬石給遼東軍餉永樂初海運七十萬石至北京三十三年會通河通利始罷海運臣攷元史食貨志論海運有云民無挽輸之勞國有儲蓄之富以爲一代良法又雲海運視河漕之數所得蓋多作元史者皆國初史臣其人皆生長勝國之時習見海運之利所言非無徴者臣則謂自古漕運所從之道有三曰陸曰海曰河河漕視陸運之費省十三四海運視陸運之費省什七八蓋河漕𨿽免陸行而人挽如故海運𨿽有漂溺之患而省牽卒之勞較其利害蓋亦相當今漕河通利嵗運充積固無資於海運也然善謀國者恆於未事之先而爲意外之慮寧過慮而不爲臨事之悔今國家都燕蓋極北之地而財賦之入皆自東南而來會通一河譬人身之咽喉也一日食不下咽立有死亡之禍況自古皆是轉般而以鹽爲傭直今則専役軍夫長運而加以兌支之耗嵗嵗常運儲積之糧𨿽多而正戍之卒日少食固足矣如兵之不足何迂儒過爲遠慮請於無事之秋尋元人海運之故道別通海運一路與河漕並行江西湖廣江東之粟照舊河運而以浙西東瀕海一帶【原注浙江布政司及常州蘇州松江三府】由海通運使人習知海道一旦漕渠少有滯塞此不來而彼來是亦思患豫防之先計也臣家居海隅頗知海舟之便舟行海洋不畏深而畏淺不慮風而慮礁故制海舟者必爲尖底首尾必俱置柁猝遇暴風轉防爲難亟以尾爲首縱其所如且暴風之作多在盛夏今後率以正月以後開船置長篙以料角定盤鍼以取向一如番舶之制夫海運之利以其放洋而其險亦以其放洋今欲免放洋之害宜預遣習知海道者起自蘇州劉家港訪問傍海居民捕魚漁戶煎鹽竈丁逐一次第踏視海涯有無行舟潢道泊舟港沙石多寡洲渚遠近親行試驗委曲爲之設法可通則通可塞則塞可回避則回避畫圖具本以爲傍海通運之法萬一可行是亦良便若夫占視風之說見於沈氏筆談每日五鼓初起視星月明防四際至地皆無雲气便可行舟至於已時卽止則不遇暴風矣中道忽見雲起卽便易柁回舟仍泊舊處如此可保萬全永無沈溺之患萬一臣言可采乞先行下閩廣二藩訪尋舊時通番舤海之人【原注許其自首免其本罪】及行廣東鹽課提舉司歸徳等場起取慣駕海舟竈丁令有司優給津使卽至訪詢其中知海道曲折者以海道事宜訪以事成加以官賞俾其監工照依海泊式樣造爲運舟及一應合用噐物就行委官督令其人起自蘇州歷揚淮靑登等府直抵直沽濱海去處踏看可行與否先成運舟十數艘付與駕使給以月糧俾其沿海按視經行停泊去處所至以山島港爲標識詢看是何州縣地方一一紀錄造成圖冊縱其往來十數次旣已通習保其決然可行無疑然後於昆山太倉起蓋船廠將工部原船料差官於此収貯照依現式造爲海運尖厎船隻每船量定軍夫若干裝載若干大抵海舟與河舟不同河舟畏淺故宜輕海舟畏漂故宜重假使海艘載八百石則爲造一千石舟許其以二百石載私貨三年之後軍夫自載者三十稅一客商附載者照依稅課常例就於直沽立一宣課司収貯以爲嵗造船料之費其糧旣從海運腳費比漕河爲省其兌支之加耗宜量爲減殺大約海舟一載千石則可當河舟所載之三河舟用卒十人海舟加五或倍則漕卒亦比舊省矣此非獨可以足國用自此京城百貨駢集而公私俱足矣宋朱子文集其奏札言廣東海路至浙東爲近宜於福建廣東沿海去處招邀米客元史載順帝末年山東河南之路不通國用不繼至正十九年議遣戶部尙書貢師泰往福建以閩鹽易糧給京師得數十萬石京師賴焉其後陳友定亦自閩中海運進奉不絕然則此道若通閩廣之綱運亦可以來不但兩浙也況今京師公私所用多資南方貨物而貨物之來苦於運河窄淺船艫擠塞腳費倍於物直貨物所以踴貴而用度爲艱此防旣行則南貨日集於北空船南回者必須貨實而北貨亦日流於南矣今日富國足用之防莫大於此說者若謂海運險遠恐其損人廢財請以元史質之其海運自至元二十年始至天歷二年止備載逐年所至之數以見其所說不無意也臣恐今日河運之糧每年所失不止此數況海運無剝淺之費無挨次之守而其支克之加耗每石須有所減恐亦浮於所失之數矣此防旣行果利多而害少又量將江淮荊湖之漕折半入海運除減軍卒以還隊伍則兵食兩足而國家亦有水戰之備可以制伏朝鮮安南邊海之夷此誠萬世之利也臣謹議議奏帝不納

陳時事疏【成化二十三年】

鄒智

臣惟體幹者人君之職贊化者宰輔之事陛下之於輔臣有缺必須有事必咨有殊恩異數必加亦云任矣然或攺革一政進退一人處分一軍國重事往往出自內批其寔一二小人者陰執其柄是旣任之而又疑之也夫陛下任之而又疑之者豈不欲推誠以待物哉竊意其進身之初多出於私門有以致陛下之厭薄矣至於議事之時又唯唯諾諾若不能然伈伈俔俔若不敢然甘於模稜恬於伴食此陛下所以旣任而疑之也臣竊以爲過矣宋之英主無出仁宗夏竦懷姦挾詐辜負任使則罷斥之呂夷簡痛攺前非力圖後效則包容之杜衍韓琦範仲淹富弼抱才气有重望則不次擢之故能北敵契丹西臣元昊號爲太平未聞一任一疑可以成天下之事也臣願陛下察孰爲夏竦則斥之孰爲夷簡則容之孰爲杜衍韓琦範仲淹富弼則擢之召至便殿給以筆札使條陳治平天下之道不使小人得以參錯其間則天工於是乎亮矣臣又聞天下之事惟輔臣得以議之惟諫官得以言之諫官𨿽卑與輔臣等宋神宗將定官制謂蒲宗孟曰禦史大夫非司馬光不可古人愼重諫官有如此者今之諫官以軀體魁梧爲美以應對防給爲賢羣居終日罔思盡職甚則曰吾舌非不能言吾舌非不欲言吾官非不可言但言出而禍隨之其誰吾聽耶嗚呼旣不進言以稱其職而復引咎以歸於君有人心者何忍爲此臣願罷斥浮沈之輩廣求風節之臣使之得展底蘊言有可采次第施行則天聽於是乎開矣臣又聞猛虎在山藜藿不采汲黯在朝淮南寢謀正人君子之有益於人國也大矣夫以陛下之聰明豈不知天下之事必得正人君子而後可任哉特以其所言所行利於公室而不利於私家故小人巧爲讒間以中傷之耳姑以臣所知者言之如兵部尙書王恕元勲碩徳顧削其爵監察禦史彊珍忠肝義膽顧禠其權他如章懋之亮直林俊之剛方張吉之純雅或斥之或疎之或竄之使不得一遂此豈上天生賢之意哉臣願陛下將王恕等分居要地使各盡其平生以圖來效則天心於是乎協矣臣又聞範祖禹有言國家之敗未有不由輕變祖宗之舊者我太祖髙皇帝監前古之迹識禍亂之原故凡寺人之徒惟供掃除之役頃年舊章日壞邪徑日開人主大權盡出刑余之手內倚之爲相外倚之爲將藩省倚之爲鎭撫其他耳目之所不加思慮之所不及尢有不可勝言者歐陽修曰宦官之禍甚於女寵可不念哉可不畏哉臣願陛下以宰相爲股肱以諫官爲耳目以正人君子爲腹心深思極慮定宗社生靈長久之計則大綱於是乎正矣然深防其本則在陛下之明理以應事耳臣願陛下思事理之難窮攷之於經驗之於史會之於心體之於身無一日之不然則所當爲者不得不爲所不當爲者不得不去矣豈特四事之舉而己哉疏入帝不納

論濫陞內官奏【治元年】

王恕

臣伏覩祖訓條章內府各監局等衙門內官俱有定員各有職掌洪武永樂年間未嘗額外濫設其太監等官非歷練老成縱有聰明才俊亦不輕授近年以來則不然矣陛下前將內官論年遞降蓋矯往年濫陞之獘欲復祖宗之舊制也臣於病中風聞近日又陞一起內官其數頗多不知是日前遞降者不知另是一起也前旣以爲濫而遞降之今何不以爲濫而陞之似乎不可陛下嗣位之初人心歸向如古之二帝三王本朝太祖太宗復見於今日莫不稱頌而愛戴之蓋聞陛下在靑宮時存心正大不喜聲色不貴貨利及登寶位治近習蠧國亂政邪術欺君罔上之罪革罷傳奉冗員追回濫賞莊田蟒衣等項裁抑奢侈奔競凡此數事皆壞名噐損國體傷民財臣民所不欲而不能革非一日矣陛下一旦而盡革之此天下臣民所以稱頌而愛戴之也夫何未久而又濫陞內官如此若復濫陞莊田蟒衣將見前數事不數年復如舊矣欲天下臣民稱頌而愛戴之如今日恐不可得此天命去就人心離合之幾也可不愼哉況今北敵在邊災異疊見此正君臣上下同加修省之時而國政如此其何以服遠人而弭天變伏望陛下自今伊始於出入起居之時發號施令之際務守祖宗之法決不可爲巧言所惑蹈襲前事上拂天意下失人心而爲社稷憂臣誠激於中詞不能婉干冒天威無任戰栗隕越之至疏入有防這起內官隨侍春宮年久因遇節日各量陞一級了罷

請講學聽政疏【治元年】

楊守陳

臣聞孟子曰我非堯舜之道不敢陳於王前故齊人莫如我敬王也臣於孟子固非其倫然而敬君之誠異世同心孟子於侯國之君尙陳堯舜之道況逄天王之明聖者乎夫堯舜之道一也書曰人心惟危道心惟微惟精惟一允執厥中此堯舜之得於內者深而爲出治之本者也又曰詢於四嶽辟四門明四目逹四聰此堯舜之資於外者博而爲致治之綱者也本立則末自茂綱舉則目自張故不勞而庶績熙無爲而天下治也陛下禦極以來放遠姦邪登用正人聽納忠諌躬覽題奏勤政若此可謂堯舜之君故天下翹首以望唐虞之治獨臣之愚猶有過慮蓋革故而正始猶易持久而保終寔難臣昔沗侍從伏覩陛下儼然端拱朗誦經書未嘗降一睿問以究聖賢之奧防儒臣肅然進退略陳訓詁未嘗進一詳說以闡帝王之全道理欲危微之辯何自而明知行精一之功何從而盡臣恐陛下之得於內者未若堯舜之深也今陛下視朝所接見者惟大臣之風儀而己至於君子小人之情狀小官遠臣之才行何由識之退朝所閱覽者惟百官之題奏而己至於諸史之條例羣吏之情獘何由見之宮中所聽信者惟內臣之語言而已至於千官百職之正論六軍萬姓之煩言何由聞之賢才不能以自逹聰明時有所偏臣恐陛下之資借於外者未若堯舜之博也內得未深外資未博如木之方植而易搖如泉之始導而易塞倘或鋭志少懈欲心漸滋則今日之所放遠者異時將召而親之今日之所登用者異日將憎而斥之今日之所聽納者異日將厭而拒之今日之所勤覽者異日將嫌而麾之豈能始終如一而純乎堯舜之道哉此臣之所以過慮也伏望陛下遵用祖宗舊制仍開大小經筵以講學常禦早午二朝以聽政其經筵則必擇端介博雅之儒臣侍班進講陛下聽講之際凡所未明輒賜淸問若復有疑更加詳詰講官或訥則侍班諸臣佐之覆解詳釋旁引曲諭必得聖心洞然明悟而後已凡聖賢之防帝王之道與夫理欲危微之所以辯知行精一之所以盡以及人臣何者爲賢何者爲否政事何者爲得或者爲失天下因何而治亂歷代爲何而興亡若此之類皆必講之明而無疑乃可行之篤而無懈凡經書典訓及歷代諸史百官題奏皆當聚之文華殿後日輪大臣講官使居前殿之右廂凡遇題奏或有奇字奧義則錄示講官使解或召問使對一日之間陛下居外朝之時多處深宮之時少則欲寡而心淸惑少而理明當萬幾閒暇之際湛然凝思常恐欲心長而理心微邪佞進而忠良退必使心常得其正事常執其中則陛下之得於內者深而出治之本立矣至若午朝則禦文華門而五府六部都察院堂上官並六科各輪番列侍其禦史郎中等官有事已具本者皆先用揭帖略節口奏陛下詢其事情條分而裁決之鎭守撫按及府衞有自任所來見者皆條陳地方之事亦略節口奏陛下令諸司承防議行有見辭赴任者隨其地方職任而諭戒之若有大政則陛下禦文華殿召內閣及府部院寺大臣會議使人各盡其謀而勿相推避事必求其當而勿至茍且議若未當則許諫官駁正必得至當之論而審行之其具本進者召內閣大臣面議可否批答凡大小官員當奏事見辭之際陛下必俯降顏色或詢時政或詢賢才以及諸司利獘兵民休戚年嵗丰歉下至五方之風俗四夷之情狀俾各從實以對言有忠讜切實之議行之其讒佞諂防者斥逐之愚蠢狂直者容恕之謇訥不能言者令具本奏之俾賢才常集於目前視聽不偏於左右合天下之耳目爲一已之聰明則陛下之資於外者博而致治之綱舉矣若謂經書不必與儒臣問答謂政事不必與羣臣面諭凡百題奏皆付內監諸臣調防批答卽可以致治則豈有不立其本而末能茂不舉其綱而目能張者哉疏入帝從之復午朝召大臣面議政事

講明律意疏【治元年】

馬文升

臣謹奏伏覩大明律內一欵凡國家律令參酌事情輕重定立罪名頒行天下永爲遵守百司官吏務要熟讀講明律意剖決事務每遇年終在內從都察院在外從巡按禦史提刑按察司官按治去處攷校若不能講解不曉律意者初犯罰俸錢一月再犯笞四十附過三犯於本衙遞降敍用欽此欽遵外臣惟國家大事則莫先於刑獄刑獄所重莫先於人命蓋以死者不可復生絕者不可復續自古帝王莫不愼刑獄而重民命也仰惟我太祖髙皇帝膺天眷命奄有萬方臨禦之初屢詔大臣更定新律至於五六爲之弗倦以求至當復命刑官重會眾律親禦宸翰爲之裁定務協厥中而於人命尢致意焉是以當時司刑官員多所用心而於律意務爲講明鞫讞之際少有失平陰陽以和風雨以時而天下無寃民矣近年以年兩京法司官員或由進士初除寺正寺副主事評事或由知州行人就陞員外郎郎中而禦史亦多知縣所除到任之後未經問刑就便防獄公差所以律條多不熟讀而律意亦未講明所問囚人不過移情就律將就發落且笞杖徒流縱有所往爲害未大至於人命一有所寃闗系匪輕且如彊盜主重在造意若窩藏彊盜而不曽造意同謀𨿽分贓亦難問擬斬罪又如官吏懷挾私讎故勘平人因而致死重在懷挾私讎若因事到官但有笞罪𨿽勘至死亦可止問擬因公毆人至死徒罪又如故殺闘毆殺人若兩人相爭互相毆打毆死一人則名闘毆殺人一人未曽動手一人於彼致命去處有意致死則名故殺此等律意人多忽略有將彊盜窩主未曽造意同謀止是分贓及官吏因公事毆人致死本無私讎故勘情由而俱問擬斬罪者有本系闘毆而問擬故殺斬罪者有本擬故殺而郤擬闘毆殺人絞罪者甚至謀殺故殺無屍撿驗而問擬斬罪輒取情眞罪當奏請處決者或本因與人妻妾通奸其夫別項身死而問擬本婦因姦同謀殺死親夫淩遲處死奸夫斬罪者其他以非爲是以重爲輕者非一查得數年之間天下布按二司等衙門呈詳死罪重囚本院並刑部詳擬明白大理寺復詳合律該科覆奏處決幸防憲宗皇帝慈愛仁厚不忍殺人止令監著恭遇皇上嗣登寶位重念刑獄屢下明詔彊盜無贓仗人命無屍檢驗者具奏定奪其節年原監該決重囚近日辦理寛宥者亦多若使當時就令處決則含冤而死者不知幾人矣其所以傷和召災者果誰之咎哉法司尙然則其餘府州縣衞所囚犯枉抑者而死又不知其幾何矣此皆原問官員律學未講律意未明之故也況府州縣官員多有不曉刑名不知律意者遇有刑名事務多有不能剖決問理而惟聽於主文之人蓋由巡按禦史按察司官按治去處不行攷校之故也臣愚乞敕兩京法司堂上督令所屬官天下都布二司督令折事理問及浙江等按察司官並各府推官各要將大明律條熟讀講解深明其意不許似前忽略置而不講其問囚之際參錯訊鞫務在得其眞情方其取招議罪之時尢須原情定擬不許輕易致有寃抑獄成之後難以辯明及通行天下大小衙門並兩京部屬官吏各置大明律一本朝夕熟讀用心講解務曉其意仍通行各處巡按禦史按察司分巡官按治去處遵依大明律內事理從公攷校若有不能講解不曉律意者依律施行當奏請並降用者徑自具奏發落仍乞勅吏部行移法司將撥去辦事進士就令與現任官員一同問刑以後該選之時兩京法司有缺先盡各衙門問刑進士除授如果法司無缺方令除授別部等衙門庶使人精法律而刑鮮濫施之獘獄無枉抑而世厎刑措之美緣系講明律意以重人命事理未敢擅便謹題請防疏入帝不納

請勤政事疏【治元年】

馬文升

臣謹奏爲法幹健以勤聖政事照得近來各處具奏地震而雲南尢甚近者天象示警彗星偶見此皆上天仁愛皇上之意也皇上憂勤惕厲減膳撤樂凡有遊燕悉爲停止此又應天以實而不以虛文也將見彗星漸消與宋景公一言而熒惑退三捨者無異信乎天人相與之際甚不偶矣臣惟帝王之徳莫先於勤勤則裁決萬幾而無少壅滯上天之道惟在於健健則發生萬物而無或差是則天道聖徳寔相脗合故易曰天行健君子以自彊不息臯陶之告禹亦曰兢兢業業一日二日萬幾史書美大禹曰克勤克儉是皆以勤而成聖徳所以載之經史而垂光萬世也洪惟我太祖髙皇帝以至憲宗純皇帝俱昧爽視朝早朝後日毎二次裁決在京各衙門並天下一應章奏或有大政事復召大臣面議而行此我朝列聖之定規也恭惟皇上膺上天之眷命紹祖宗之鴻圖卽位之初宵衣旰食勵精圖治視朝決事悉遵祖宗舊規日長時月每日又有午朝之舉誠足以防美古帝王而克紹祖宗也近年以來視朝稍晏間或早而復晏日止裁決章奏一次此固皇上頤養天和保固皇躬𨿽得君逸臣勞之道但所其無逸帝王所重仰惟皇上淸心講學節膳寡欲聲色不邇貨利不殖篤志以求道遊藝以養心𨿽古帝王祈天永命之道亦不過此又豈待於他有所求哉今視朝固亦早矣但日止裁決庶事一次非所以率由舊章而垂法後昆也甚有以掩皇上勤政之心其於聖徳所闗甚大臣則惜焉伏望皇上自今法天道之健遵祖宗之訓每日二次裁決庶務而視朝常常如此則聖心之政不異於初政祖宗之規不攺於今日其於聖徳寔非小補而厎堯舜之治亦不難矣伏乞聖明畱意宗社幸甚天下幸甚疏入帝不納

禦選明臣奏議卷五﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷六

陳治道疏【治元年】

馬文升

臣竊惟贊襄治道固在於百司糾正百司莫先於風紀風紀正則百司自爾各盡其職百司盡職則庻績咸熙而治道隆矣自古君天下者未嘗不以此爲先務焉洪惟我朝稽古定制在內設六科給事中十三道監察禦史以司彈劾在外設提刑按察司以兼理都布二司軍民又設各道分巡以肅淸郡縣巡按禦史總監察焉良法美意至詳且密所以百餘年間相維相統內外肅然近年以來風紀不振是以姧宄得以逞其邪謀羣小得以姿其欺妄賄賂公行紀綱日紊帑藏錢糧浪費空虛貪官污吏肆無忌憚仰惟皇上嗣登寶位崇重臺諫俾之盡言所以姧邪敗露羣小屏逐風紀頗振百司知警治道之隆端有望於今日矣臣猥以庸材荷防聖恩擢總風紀受命以來夙夜兢愓捫心揣已無由答知遇之隆進言納忠庻幾效涓埃之報謹以振風紀禆益治道一十五事條陳伏望皇上畱心采納俯賜施行臣不勝幸甚天下幸甚今將所言事件開坐謹題請防一選賢能以任風憲竊惟禦史爲朝廷耳目之官任風紀之重必須得人方稱厥職我朝自洪武永樂宣徳年間不分進士知縣教官皆得除授但選之甚精而授之不茍至正統年間朝廷頒降憲綱新進初仕不許除授禦史至正統八年進士復得除之成化六年仍遵憲綱凡遇禦史有缺止於進士出身知縣並行人內行取中間多有不分賢否但資格相應皆得授任者所以未盡得人臣愚乞敕吏部行移各處巡撫都禦史巡按禦史並布按二司官各於所屬進士舉人除授到任六年以上知縣內從公推訪廉愼公勤政績昭著民心愛戴實有聲譽者明白具奏遇有禦史員缺吏部據此並於考滿行人博士內行取如果六年以上知縣員少於辦事二年以上進士中選取仍照例防同本院官攷選具奏除授若所舉不實事發連坐以罪如此則禦史皆得其人而風紀爲之振肅矣一禁摭拾以戒贓官自古重贓吏之法所以爲安養斯民之計也蓋贓吏之害良民猶稂莠之害嘉谷故我朝於文職官吏受贓不分贓之多寡罪之輕重俱罷職永不敍枉法滿貫充軍其所以定贓吏之法可謂嚴且重矣比先年間巡按禦史並按察司官拏問貪贓官吏事無所枉俱不敢摭拾具奏其風憲官員得以展布四體而有司官員不敢恣其貪酷十數年來文武官員被人具告貪贓等項重情巡按禦史按察司官行提到官對證明白律該爲民充軍者往往讎怨原問官員摭拾虛詞朦朧妄奏輒將原問禦史等官奏準差官提解來就或就彼與先問囚犯一同對理縱辯無干受辱已甚稍有小疵多致降謫虧損國體沮壊風憲莫甚於斯所以風憲官員互相效尢各保職任坐視贓官不敢究問以致法度廢弛貪污恣肆而小民不得防至治之澤臣愚乞敕法司今後凡貪贓等項官員被巡撫禦史按察司官提問明白追有贓私律該爲民充軍不分巳未發落妄揑虛詞摭拾原問官員者或另行差官或備行巡撫等官先行提弔一干人捲勘問明白別無冤枉委系摭拾該充軍者發極邊衛分充軍該爲民者發口外爲民若禦史按察司官果有枉問及違法情罪明白參奏按察司官行巡按禦史就彼提問禦史罪重者行提來京情輕者候巡按滿日到京參送問罪不許輒便將禦史等官一槪奏提及就彼與原問囚犯一同取問仍行各處按察司出榜於所屬張掛曉諭如此則貪官知所警懼而風憲不致沮壞矣一擇人才以典刑獄竊惟刑者國之重事死者不可復生防者不可復續而司刑者不可不得其人也我朝舊例凡各處按察司官有缺吏部於兩京法司禦史郎中員外郎主事評事等官內除授都布二司理問所理問防事司防事及各府推官有缺俱於法司曆事舉人監生內除授尙不得人近年以來吏部將各處知府除授副使府同知知州除授僉事而推官防事等官一槪以年老監生除授且前項等官多有不識憲體不諳刑名問刑之際止慿姧吏任情出入傷天地之和召水旱之災未必不由於此及各處巡撫巡按並三司官多有將推官理問防事往往差遣赴京或別項公幹經年半載不得回任以致問刑缺人尢爲誤事臣愚乞敕吏部今後各處按察司不分問刑管屯整飭兵備等官有缺俱於兩京法司屬官內推選除授推官理問防事有缺俱於法司辦事進士及歷事年力精彊舉人監生內除授不宜似前一槪濫除仍乞敇內外問刑衙門以欽卹爲心以人命爲重務求眞情勿致虧枉仍行各處撫按等官不許將推官理問防事違例擅便差遣有誤問刑如此則司刑者各得其人而刑不致於枉濫矣一責成效以革姧獘洪惟我朝設按察司以總理各道以肅淸郡縣無非欲振揚風紀彰明憲度俾官吏守法而小民獲安也其分巡分管官常川在外徧歷所屬接受詞訟禁革姧獘宣布教條訪察民隠所以貪污知所警懼軍民不被殘虐近年以來多有顧戀妻子罔肯出巡所過州縣暮到朝行甚至偏僻去處經年不至地方事情全不畱意官吏貪酷若罔聞知所以政令日隳而姧獘滋甚也必須定與期限庻可責其盡職臣愚乞敕各處巡撫巡按等官今後布按二司分巡分管官員毎年春二月中出巡七月中回司九月中出巡十二月中回司務要徧歷所屬毎處所住不拘日期凡貪官污吏蠧政害民及一切興利除害之事有益地方者務在舉行毎季終分巡官將問過髒污官吏名數追過贓罰等項數目及完過勘合詞訟分管官將催完過錢糧撫按過人民並一應合行事件各開報撫按處查攷撫按回日仍具略節總類開奏乞敕該部候三年六年攷滿之時據此黜陟若推誘避事曠職茍祿不依期限擅自回司者許巡按禦史指實參奏究問若有地方緊急事情應回與撫按官計議者不拘此例如此則官無瘝曠而姧獘爲少革矣一申命令以修庻務洪惟我朝洪武永樂以來於各邊添設將官假以節鉞之權以鎭守其地各處設布都按三司授以方面之寄以分理庻事無非欲振揚威武修飭邊備以防外侮之侵承流宣化激濁淸以造生民之福彼時各官奉公守法仰副委托所以朝廷無外顧之憂生民免流離之苦近年以來各邊將官中間多有指以進貢爲名肆意科斂軍士廣置第宅恣情燕樂車馬凋獘而不整邊備廢弛而不修一遇有警動輒請兵其各處三司官亦皆因循茍且惟望陞遷瘝曠逢迎罔思補報錢糧侵費詞訟不淸小民控訴無門盜賊任其滋蔓此皆方今之獘而所當痛革者也伏望皇上降敕切責各邊鎭守總兵並各處都布按三司及巡撫官員務要下思安享祿位之榮上念朝廷付托之重洗心滌慮攺過自新爲鎭守總兵者用心操練軍馬修飭邊備務使軍士精銳威武振揚以戰則勝以守則固爲巡撫三司者務使朝廷恩澤之下布郡邑貪污之斂迹倉廩充實軍民安妥凡百政令無不修舉如仍蹈前習許巡按禦史從公糾舉國典具存決不輕貸如此則命令申嚴而庻務益修矣一逐術士以防扇惑竊惟禁門不許擅入者所以防大姧也左道邪術之有禁者所以懼亂政也故我太祖髙皇帝於大明律及皇明祖訓皆惓惓以致意焉其所以鑑前代之失而立萬世之規者其慮深且逺矣洪武永樂宣徳正統年間邪異之人不敢輕至京師近年以來或扶鸞禱聖或書符咒水或燒煉丹藥或假稱果報一切邪術人等往往來京潛住始則出入大臣之家終則進入皇城之內妄言禍福扇惑人心如往年李子龍近來李孜省鄧常恩之輩夤緣妄爲人所共怒莫敢誰何幸而天厭其禍俱已敗露然𨿽敗於一時誠恐復於後日若不嚴立重禁何以警戒將來臣愚乞敕各該衙門行令巡城禦史及五城兵馬司並錦衣衛巡捕官校嚴督地方人等各於所管地方逐一挨訪除軍匠旗校監生吏典承差知印天文陰陽生醫士上納糧艸之人外若系邪術之人不分有無文引無故來京潛住妄言禍福者俱要趕逐出京若一月不出仍前在京潛住者捉送法司問擬明白軍發極邊衛分充軍民發口外爲民仍乞敕守皇城四門內外官員今後務要用心關防搜檢但有前項之徒及不系內府工作人役擅入皇城者就便拏獲具奏送問如有故違事發一體治罪如此則邪術有禁而人心不至於扇惑矣一擇守令以固邦本洪惟我朝設官分職各有體統上下相維以臻治理今在外之官方面固重而守令爲尢重蓋守令爲親民之官得其人則民受其福往年知州知縣未盡得人該大學士李賢奏準凡遇朝覲之年吏部於聴選監生舉人內不分赴選逺近攷選銓除臣在陜西巡撫之時亦曽具奏於進士舉人內選擇除授以此大州巨邑民頗受惠近年以來各處知州知縣有一年不曽除授者甚至有二年除授不到者詢其所以蓋由吏部毎逢攷選之時無堪任守令之人以此遲遲正官旣缺佐貳管事遲一日則民受一日之害且堂堂天朝豈無其人蓋因拘於附近年月所以不得越期除授誠恐豪傑之才坐淹嵗月多致衰老不得實用臣甚惜之乞敕吏部查照大學士李賢奏準事例毎年一次於聴選舉人監生內攷選年力精彊堪任知州知縣者若干人臨時於各衙門辦事進士內相兼選用不許將雜行之人除補仍豫訪州縣之繁簡斟酌人才之髙下除授其四川雲南廣西福建路途遙逺江水險惡所除官員一年之上方得到任若候缺到方才除去不無太遲亦須照缺豫先一年除授前官縱有事故亦不至於一年之久至於布按二司官各府知府乃守令之綱也所系甚大尢宜愼選陞用俾嚴攷守令之賢否以報撫按撫按覆攷是實轉達吏部吏部再加訪察以憑黜陟如此則守令庻得其人而政事修矣一嚴攷覈以示懲勸洪惟我朝舊制凡在京各衙門屬官三年六年九年攷滿之時本衙門攷覈後俱送都察院攷覈初任稱職者朝廷給與誥敕封贈其親不稱職者不得關給且有黜焉此乃勸善懲惡旌亷戒貪卽古三載攷績黜陟幽明之意也比先年間依此攷覈人無異言近年以來各衙門屬官因見本堂上官攷稱本院訪詢行止平常攷作不稱職者輒便揑詞具奏或造謗言原攷禦史多被連累自此因循虛應故事以致賢否不分廉貪無辧祖宗勸懲之典廢弛殆盡若不從公攷覈無以警戒百司臣愚乞敕六部等衙門堂上官今後考覈屬官務要察其平昔行止斟酌出與攷語若本院攷覈不稱職官員敢有似前揑詞妄奏原考禦史者許十三道禦史將本官實迹明白劾奏有贓者問罪罷黜平常者降調外任其本官委系亷能而禦史挾私攷作不稱者一體治罪如此庻舊典不致廢墜而官僚知所警戒矣一禁公罰以勵士風竊惟科罰科斂法律所當最禁者也邇來人心不古貪風愈盛天下府州縣官員不才犯此者固多中間有等曽經旌異或上司禮待稱爲賢能者往往假公營私罰取百端一年之間所罰銀不下數百餘兩甚至千有餘兩者誠恐議論欲掩人之耳目或領支修理學校或給發蓋造衙門官用者百無一二入巳者十常八九其三司官指以公用爲由亦各濫罰財物憲宗皇帝明見此獘之甚曽降戒諭之敕比之穿窬之盜今獘猶存並不知攺且兩京爲天下之本四方之極源淸則流潔表正則影直兩京各衙門屬官中持正操節者固多而濫罰財物者亦有及供送柴薪皁隸到京正數已足縱容家人掯要銀兩致民嗟怨有玷士風臣愚乞敕各處巡撫巡按並布按二司各行分巡分守官員嚴加禁約所屬不許似前公罰財物虐害小民敢有不悛從公體訪得實不分有無原告就便拏問如律其三司官尢須律已正人毋蹈前轍如有故違巡按禦史卽便糾劾仍乞敕兩京堂上官各戒所屬以革前獘益惇亷恥之風共助維新之治如此則庻官各知所警而士風爲不偸矣一廣儲積以足國用竊惟自古君天下者莫不兢業自持省財節用恆以國用之不足爲憂洪惟我朝列聖相承咸能愛惜民財不肯妄費𨿽賞四夷不過防段所以內帑金銀常有數百萬之積近年以來羣小用事妄興造作欺罔多端以致府庫爲之空虛天下爲之困憊皇上嗣登寶位賞賚未周而內藏巳蕭然矣況天下府州縣倉廩俱無數月之糧而各邊亦止有二年之用萬一邊方有事或水旱災傷將何以濟興言至此深可寒心臣愚乞敇戶部通查在京及天下方面府州縣衛所大小文武官員及各王府宗支一應軍士若干共該支本色俸祿糧若干折色銀鈔若干通計天下嵗收稅糧金銀若干鈔貫若干有無彀用如果不足作何區處使不缺乏及內帑前項已空之數如何措置使之充盈或造鈔貫或鑄銅錢或淸理鹽法或查勘屯田或閱辦天下之稅課或淸查各處之船料凡理財之方足國之計無擾於氏有益於國者宜從計處具奏定奪如此則積儲可廣而國用爲之不乏矣一卹土人以防後患竊惟思患豫防有國之大事防微杜漸有治之良圖臣竊見順天府所屬固安永淸武淸漷縣及保定定州河間等處洪武永樂年間原安挿外民不下千戶百十餘年生齒日繁𨿽同編氓終系各俗卽今精壯男子恐有萬餘爲官者止慿俸祿而俸祿爲有限在鄕者全借田土而田土爲不增況其官折俸銀兩比先年間按季關支近來過二三季或一年不得關支者賴此養贍別無營生一有不足爲盜行刼勢所不免萬一邊方有警不無乘機剽掠事之可憂莫大於此必須使之得所庻可保無後患臣愚乞敕戶兵二部計議將在京各衛長官折色俸糧務要按季關與及將在外各處外民如果田土不足者或將空閒地土或將入官莊田分撥各人耕種使足養其妻子不致失所以絕爲盜之心以杜覬覦之念或選立中長使有統屬或拘管操練得食口糧該管官員加意存卹果有違犯治之以法凡可以立久逺之規弭後日之患者宜從計處具奏定奪如此則撫卹有方而不貽患於後日矣一淸僧道以杜遊食竊惟天下之事有當緩而所系急者僧道是也蓋當緩者僧道也所系急者民食也若視僧道爲緩而不嚴加淸查則遊食者日眾而民食恆不足矣我朝定制毎府僧道各不過四十名毎州各不過三十名毎縣各不過二十名今天下一百四十七府二百七十七州一千一百四十五縣共額設僧三萬七千九十餘名成化十二年度僧一十萬成化二十二年度僧二十萬以前各年所度僧道不下二十餘萬共該五十餘萬以一僧一道一年食米六石論之共該米二百六十餘萬石可足京師一年嵗用之數況又不耕不蠺賦役不加則食之者眾而爲之者少矣其軍民壯丁私自披剃而隠於寺觀者又不知其幾何創修寺觀徧於天下妄造經典多於儒書敗化滅倫蠧財惑眾自京師達之四方公私之財用於僧道者過半民食不足未必不由於此其勢又不能盡去若不通查嚴禁則將來遊食者何有紀極臣愚乞敇禮部通查天下並在京寺觀共若干處僧道共各若干名除額度之數外多若干名如果數多旣已關有度牒難以追奪明白具奏不許額外再度僧道直至額數不足之時方許各該有司具結照數起送關給度牒敢有故違再言度僧者許科道官糾劾拏問仍通行各該撫按等官督責官司嚴加查勘但系新修私創寺觀卽便坼毀並於古剎大寺觀其中但有原無度牒行道童卽令還俗當差敢有私創庵觀及容隠未度行道童收爲徒弟者各問發口外爲民寺觀住持還俗爲民僧道官罷黜不舉者罪同所司官員容隠者亦治以罪仍通行天下撫按出榜嚴加禁約仍令各寺觀按月開報不致故違重甘結狀付所在官司查攷如此則僧道無濫度之獘而民食不致坐貲矣一惇懷柔以安四夷竊惟四夷來貢者慕化之誠朝廷優待者柔逺之道洪惟我太祖髙皇帝膺天明命肇造丕基太宗文皇帝神武雄略威震朔漠四夷八蠻罔不來貢賜以防段衣服待以下程筵宴十分丰厚使之饜飫自成治年間以來光祿寺官不行用心局長作獘尢甚凡遇四夷朝貢到京朝廷錫以筵宴與之酒食大宴品物頗可而朔望見辭酒飯甚爲菲薄毎樣肉不過數兩而骨居其半飯皆生冷而多不堪食酒多攙水而淡薄無味所以四夷到席無可食用全不舉筯傳之四方豈不譏笑臣昔往遼東整飭邊備曽聞外人怨言亦嘗具奏防憲宗皇帝敇令禮部光祿寺凡遇宴待四夷禮部該司官並光祿寺堂上官各一員巡防一時頗可今猶如舊恐年復一年益加茍且此事𨿽小關系甚重臣愚乞敕禮部查照洪武永樂年間事例及欽奉累朝奏防詔旨行令光祿寺今後凡遇外夷朝貢到京或該筵宴或朔望見辭酒飯務要照依先年定例差官防視下飯斤數不許短少飯食菜蔬俱堪食用酒亦不許攙水今後除筵宴外其午門外供給酒飯仍令毎日值班禦史巡防但似前克減酒肉十分菲薄者許將光祿寺官並局長等參奏拿問如此庻使懷柔有道而得四夷之歡心矣一節財用以蘇民困竊惟治國莫先於愛民愛民莫先於節用仰惟皇上嗣登寶位之初重下寛卹之詔示以憫念小民凡事減省之言天下蒼生無不欣戴且我朝洪武永樂洪熈宣徳年間生養休息軍民富足故𨿽外徵北邊內營宮殿樂於趨事未嘗告勞自正統十四年以後天下多事民始覺困自成化年間各處鎭守等官爭以進貢爲名科取百端民愈凋憊加以山西河南陜西連年荒旱不收有司素無儲積民之死亡過半田土荒蕪而糧稅如故北直隸山東之民養馬供柴而徵徭尢重江南各省人民輪納京儲及供兩京內府物料民困財竭未有甚於此時者也若非節財之用生養休息十數餘年豈能蘇其困憊然節用之道必自內府減省始臣愚乞敕禮戶工三部各查內府衙門自洪武永樂洪熈宣徳正統年間一應供用之物如油蠟豬羊雞鵞及擡柴夫工價銀兩等類某年用若干某年添若干通查明白逐一上陳禦覽防自宸量加減省若減省一分則民受一分之惠就爲定例不許各衙門再行具奏增添尢望皇上自今凡百用度賞賜更加撙節罷不急之修造裁宂食之人員則帝王克儉之盛徳復見於今日而民困爲少蘇矣一足兵戎以禦外侮竊惟爲國之道足兵爲先兵有不足外侮何禦洪惟我太祖髙皇帝創建之初設衛籍兵天下之軍共有數百餘萬卽今百十餘年而逃亡死絕者過半蓋由裏老埋沒而無冊籍之可查衛所作獘而無文卷之可慿𨿽有淸軍禦史而淸出者百無二三𨿽解到衞所而隨逃者十常八九若再加百年絕故愈多此軍士消耗之獘如此也其現存之軍江南者俱各守邊備倭防運糧儲江北者俱赴京邊輪班操備而在衛守城不過老幼數百人都司操練止有餘丁一二千名居重馭輕京師軍士𨿽有二十餘萬南京官軍𨿽有五萬之上然多有名無實況騎射之未精什物之未備加以連年做工疲困已極輪班往返艱難尢甚此軍士現存之獘如此也消耗之軍旣不能復現在之數又不堪用兵戎誠爲不足遇警將何調用況今邊騎猖獗於甘涼出沒於西北彊賊又哨聚於江右此皆腹心之患而大有可憂者臣愚乞敕兵部通行天下都布二司各行所屬衞所府州縣有司將所管各裏軍戶充軍衞所官旂姓名逐一查理明白衞所各將所管軍人姓名籍貫充軍來歷年月審勘無差各備造文冊江南者送南京兵部江北者送在京兵部各將洪武以來舊冊查對如有差訛卽便攺正仍收備照務要磨勘明白除年逺盡絕外將宣徳以後逃故之數毎省各鈔謄一本該部照例通行各淸軍禦史嚴督所屬用心淸理不許視常虛應故事庻姧詐之徒不敢作獘埋沒其京營官軍候營造憲宗皇帝山陵畢日乞敕兵部徑自具奏請命本部堂上官一員防同各營總兵官將現操軍馬逐一查理先盡團營務足原額之數其南京各營官軍乞敕南京內外守備官員防同南京兵部堂上官一體淸查仍乞禁約管軍官員不許私占役使及擅撥做工等項致累逃亡淸查完日各另回奏仍造冊送兵部查攷其現在軍士務要著實操練精其騎射養其銳气一遇徵調俾克成功如此則兵戎不致消耗而戰守爲有備矣疏入得防這本所言多切時獘該衙門便防了來說

防邊患疏【治元年】

馬文升

臣謹奏爲豫防邊患以保重地方事臣竊聞事貴早圖患當豫防易曰履霜堅冰至書曰制治於未亂凡事固然邊患尢甚竊照甘涼地方乃古左賢王之地漢武帝傾海內之財勞數十萬之眾方克取之設立酒泉張掖等郡以防匈奴之右臂蓋北則防古所居南則番戎所處若不分而離之使兩郡相合不下數十餘萬中國何以當之則甘涼地方誠爲西北之重地也漢唐之末終不能守而趙宋全未能得至我朝復入職方設立都司屯聚重兵故我太宗文皇帝深謀逺慮首命內臣總兵以鎭守其地邊境晏然無事干戈後至正統初年多爾濟巴勒等爲患數年靖逺伯王驥定西侯蔣貴始克平之迨至天順年間保喇瑪拉噶等侵犯此地朝廷命將出師未能勦平旣而寧夏副總兵仇亷前去截殺兵過蘭州迆北輕率寡謀被敵所誘數萬人馬防亡過半自後敵入河套侵擾陜西而甘涼地方稍爲寧靜近自成化二十年以來所在搶掠官軍失事先因進貢等項各該衞所罷困已極敵人知我虛弱益肆猖獗且陜西路通甘涼止有蘭州浮橋一道若彼以數千人拒守河橋糧運不能通援兵不能進不數年而甘涼之地難保無虞萬一甘涼失守則闗中亦難保其不危近日本院接準兵部咨文該甘涼等處鎭守總兵等官具奏敵人入境或五六十騎或一二百人其所在各城堡官軍所報不曰追至某處路遠天晚恐墮賊計掣兵回還必曰用箭射死賊人數多俱被鉤拖去訖未嘗見奏有挫衂賊鋒斬獲賊級數多者止是陜西靖邊衞官軍斬獲敵人首級三十七顆而人民被其擄掠者亦不知其幾何況近因甘涼等處缺糧陜西臨鞏二府人民已經防運數次困苦不勝近該巡撫甘涼都禦史羅明差來奏事舎人石玘臣等詢問說稱成化二十三年十二月二十三日敵人自涼州直抵陜西蘭州一帶入境搶掠四五日得去頭畜人口不知其數今甘涼總兵等官奏稱止被敵人搶去夜不収馬五匹且前項敵人連年搶掠每得厚利邊將畏懼罪責往往惟務隱蔽誠恐敵人窺知我邊糧缺兵寡卽因天气炎熱遠遁窮荒固覺無事但恐秋髙馬肥弓勁之日糾合別種部落擁眾入寇我邊無備不無又遭蹂躪年復一年敵人益爲得志而甘涼之地大有可憂思患預防不可不慮乞敕兵部計議甘涼各城現有馬步官軍若干若敵人擁眾犯邊有無足彀調用如或兵數不足豫調別處客兵前去截殺𨿽曰延綏調兵三千往來不常久住則虛費糧艸頻回則徒勞士馬遇敵入侵緩不及事如何爲宜及行彼處總兵等官計議敵若擁眾侵犯用何方略挫其初來之鋒設何奇謀遏其深入之勢敵若據守河橋援兵從何而進糧運從何而通方略早定人馬豫集務使敵人大遭挫防不敢犯我邊方用紓朝廷西顧之憂永絕邊陲侵掠之患明白具奏期於必行仍乞敕戶部查算甘涼各城現在糧艸若干可彀彼處軍馬幾年支用如調客兵有無缺乏如或不足作何措置使糧艸有數年之積不致臨時有缺乏之虞若再令腹里人民防運千里饋糧民有饑色樵蘇後爨師無宿飽皆兵家所忌況陜西之民瘡痍未復尢非所宜前項二事先時計慮猶恐爲遲若臨時方籌不無誤事事之大有可憂者無過於此故我皇祖訓有曰外戎與西北邊境互相密邇累世戰徵必選將練兵時謹備之者正慮此耳臣等叨任大臣濫總風紀茍有所聞事闗地方不敢緘黙疏入得防說的是邊防大計兵部便計議行

請郤賽瑪爾堪進獅子疏【治二年】倪嶽

臣謹奏看得賽瑪爾堪所進獅子乃外番之野獸非中國之所宜畜畱之於內旣非殿廷之美觀置之於外亦非軍伍之可用日逐餵飼之費及所賜銀幣等件俱系府帑之財帛百姓之供億兼且獅子眞僞皆未可辧借使是眞不免以彼無用之物易此有用之財倘或非眞豈不受遠人之欺貽天下之笑且以啟番人窺伺之心以爲中國好尙之所在殆非所以發揚聖徳之光輝補益治平之實效也臣竊爲朝廷惜之蓋因各番先於成化年間得利而去以此今次繼踵復來今若不爲處置則今次旣去後次復來一處旣然各處仿效以朝廷柔懷之仁固不計此小費其如遠番之心貪得無厭何哉臣嘗聞聖帝明王不寶遠物故周武王時西旅貢獒召公致戒漢文帝時有獻千里馬者下詔郤之載之經史傳美萬世而我憲宗皇帝成化初年亦嘗降敕諭止朝鮮白鵲海靑之獻皇上踐阼之初首頒明詔禁止各處鎭守等官進貢騷擾之旣而放禽鳥縱鷹犬旬日之間屏逐無遺治元年四月內因迆南番人進貢玉石等物郤令帶回本年七月內又因雲南鎭守太監王舉欲進寶石等物嚴行禁絕善政善教遠近稱頌以爲聖徳恭儉蓋與成湯之不殖貨利同符而一致由是而終始惟一𨿽堯舜之聖何由過此今未及三年而廣東鎭巡官員又將賽瑪爾堪所進獅子要行起送赴京臣仰窺聖心必不納此無益之物以爲聖徳之累但恐有以先年事例爲言容其到京則經過道途騷擾必多賞賜犒勞須從舊例況本處進貢使臣例該於陜西甘肅驗放起送卽今現一起哈瑪爾丹等一十八名到京爲因後起使臣未到未及題賞其經從海道𨿽有先朝特防止是準令回還不曽許從入貢今若聽從海道前來則後次倘有附近本地浮海番商詭從本處差來入貢則旣無勘合又無印信何由知其眞僞就令的系本處差來使臣則旣從陜西又從海道濫冒差人糜費財幣終無窮已且又令其習知海道啟意外之虞卽今各處地方水旱相仍人民窮困郤乃疲中國以供遠番費有用而易無用臣愚見深謂未便伏望皇上念生民財力之艱難察番人詭冒之姦計防自宸衷阻其使臣盡郤所貢仍差的當行人一員馳驛前去沿途跟訪隨其所在會同巡撫或巡按及合屬司府官就於所在地方支給官錢量爲宴勞仍依例給與廩給腳力送回廣東量予賞賜嘉答其意將原來船隻官爲修理著令撐駕回旋仍請敕一道曉諭阿哈瑪特王謂爾忠敬之心朝廷具知但差人進貢只宜照依常例量備駝馬從陜西陸路赴京爲當其獅子鸚鵡不系常有之物不必遠涉海道來進如此則遠方諸國知明天子之所爲有非彼之所能測然後益崇俊良益修政治使家給人足禮樂興行邊域無警萬邦賓服如此則𨿽四靈畢至未足以增光盛治矧一猙獰異獸亦何足以爲明時之輕重哉再照鎭巡等官均受朝廷重寄明知海南諸番國惟占城眞臘暹羅滿剌加瓜哇等處入貢有勘合者例該於廣東布政司比對起送赴京其餘不許起送系是定例今賽瑪爾堪差來進貢旣該委官千戶孫祥等呈報各官自合遣人諭以朝廷事例並詔旨事理阻回爲當如果番性執拗不肯依從亦合以理阻畱在彼差人星馳具奏候請明命以爲進止可也郤乃卽便差人起送似此故違亦合參究伏乞聖裁疏入帝從之

請嚴捕近京盜賊疏【治二年】

餘子俊

臣竊惟京師乃宸居所在四方萬國所歸人煙輳集買賣繁華寔有一等不務生理各處逃往軍匠囚徒心腹相結三五成羣爲非作歹人號喇虎迨至家業蕩盡郤乃賭博抹牌下棋打雙陸踢气毬贏者得財仍恣所欲輸者防气袖手無爲遂至饑寒迫切發起盜心往往京師肆行劫掠防微杜漸誠不可緩乞敕五府六部六科各差有力量屬職官共五十五員內給事中五員會同錦衣衞堂上官並巡城監察禦史督行五城兵馬司順天府委官通將城裏城外官民排門不越一家取勘果有容畱賭博不務生理來歷不明軍匠囚徒等項許於各官處出首系民者送戶部系軍者送兵部系匠者送工部遞發原管官司収候無籍貫者送五城兵馬司監候事畢另議定奪以後再有逃來者查系發遣之數果曽原犯死罪遇防恩例得免仍送原問衙門擬以死罪鄰右窩家今次並以後容畱隱蔽不舉俱與犯人同罪各官就行審編火夫除例該優免本身戶下二丁及止優免本身及官員優免本身一門外其餘大小人家不拘幾丁盡行編爲火夫輪流坐舗每夜務勾一十五名並力捕盜務在得獲不獲者巡城禦史參奏責戒鄰右不行救防者就行送問獲賊之日要問出窩家不服審編及審編不出者果系應請旨者具實參奏餘人就行送問其火夫文冊各官將稿付與兵馬司類造仍乞敕禮部查例禁約官民人等本等衣服靴防等項不許僣分過侈以足財用以省姧盜其迆南北直三路軍衞有司照舊設立火夫防防道路及禁約往來人等早宿明行不可中賊姧計如果遇賊勢不能敵星馳通報京營差去把總官員撲捕毋得隱匿再乞聖防榜文將前項弭盜事由詳載於內昭示臣民以爲遵守各官此外再有所見何者爲致盜之何者爲弭盜之方俱令條奏以俟酌行臣謹奏疏入帝從之

卹民弭災疏【治二年】

馬文升

臣謹奏照得先準禮部咨該司禮監太監韋泰傳奉聖旨近日京城雨水爲災南京又奏大風雷雨之異朕當檢身飭行祗謹天戒爾文武百官尢當各加修省勉其圖報母事因循各衙門政事有缺失當舉行攺正的斟酌停當來說禮部知道欽此欽遵轉行到臣除仰遵聖諭痛加修省及將本部當舉行攺正事宜先行條奏外臣惟天命人君以出治人君命臣以分治皆所以爲民也洪惟我朝列聖相承咸能愛養斯民使得其所深仁厚澤洽於民心故今百十餘年民之愛戴無異成周但生齒日繁地土有限丰収之年尙可度日一遇凶荒輒多餓殍況近年以來差役繁重科派無度且如京畿之民旣有擡柴砍柴人夫每名一年用銀二十一二兩𨿽曽減去四五兩尙有一十六兩之多又有寄養孶生馬匹京班皁隸各閘閘夫及內府各衙門黃穰苗撞竿等頂差辦非止一端每一州縣一年多者用銀三四千兩少者一二千兩至如通州雇倩接應人夫一年各縣協濟亦用銀萬餘兩而稅糧馬艸不在其數往年全靠多餘土地幫助近被皇親功臣勢要之家占奪已盡民之困苦所不忍言嗟怨之聲盈於道路致災之由恐在於此非獨畿甸之民如是而天下之民皆然又如南京內官監成化年間具奏徑行南京工部坐派南方各布政司銀硃土硃生漆鐵綫肥皁各五萬斤共該用價銀二十餘萬兩其他買辦又不可勝計民困財竭誠未有甚於此時者也幸遇皇上嗣登寶位以來布徳施惠節儉愛民凡百無益之事悉皆革罷然猶有災異者此蓋天心仁愛示此儆戒正欲皇上仰體祖宗之心以安養斯民以撙節財用以培植國家而鞏固皇圖於億萬斯年也且天下之民固所當愛而畿甸之民尢所當深愛也今順天等八府之民旣有前項徭役又遭此水患加以秋収無望卽今己有缺食流移者冬末春初必須賑濟若徭役不減照舊徴収是所濟者不及十之二三而取於民者十之八九內而饑寒切身日無所給外而嚴刑峻法日加箠楚隨濟隨追欲民之不逃亾不餓死豈可得乎哉其追賠馬匹擡柴夫役己經兵工二部覆奏暫且停追外其餘科徭役尙多若不通行查勘痛加減免不惟逃亡餓死又恐致有意外之虞自古人君欲回天意而弭災變必先愛民而節財用伏望皇上法成湯之子惠困窮思周文之惠鮮鰥寡乞敕戶部速行巡撫直都禦史轉行順天等八府除糧艸外各將本府所屬現今一應買辦嵗辦並各項徭役共若干項毎項用銀若干兩通共用銀若干兩作急具奏奏報之日該部會同各部都察院大理寺通政司六科十三道從長計議某件合當暫且停免某件合當量爲裁減中間果系內府緊闗合用之物者該部支給官錢買辦送用仍通行浙江等十三布政司並南直隸應天等府今後每年終將奉到兩京各部勘合坐派所屬一應買辦物料及嵗辦之物備開件數並該用價銀數目備細具奏仍照前會官計議當裁減者奏請裁減當停罷者停罷永爲定例內外諸司衙門敢有故違擅自朦朧具奏增添者許科道官指實劾奏究治仍乞敕戶部豫先區畫賑濟被災州縣饑民錢糧以備臨時之用並將各免糧艸作急定奪蠲免庶民困少蘇天意可回災異可弭而祖宗之鴻業可以保之億萬年而不替矣臣叨居大臣同國休戚覩玆災異義所當言不敢緘黙疏入得防是戶部知道

正罰俸疏【治二年】

馬文升

臣伏覩大明律內一欵凡祭祀及謁見園陵若朝會行禮差錯及失儀者罰俸錢半月欽此又伏覩大明令內一欵凡民官月俸錢米相兼罰俸止罰俸錢軍官月俸錢米如遇罰俸合與民官一體折算追罰俸錢欽此此我聖祖立法蓋因文武官員凡有小過輕犯不卽加罪止是罰俸而又止罰俸錢猶存俸米使之得以養其妻子不至失所情法兩盡其仁愛優卹臣下之心𨿽古帝王無以加矣但令內所載年久未曽申明近年以來文武官或有大小罪責荷防朝廷寛容罰俸有一月二月者有四月五月者戶部行令將月俸不分錢米盡行住支況近因水旱災傷倉糧數少卽今各官月俸止支本色米三分折色錢鈔七分若不分錢米全不闗支妻子無所養贍未免啼饑大官猶可小官何以度日誠非聖朝頒祿養亷旣富方谷之意也恭惟皇上嗣位以來凡事法祖一應舊章悉皆舉行天下臣民不勝慶幸乞敕戶部遵依大明令內所載事理通行在京大小衙門今後凡奉欽依罰俸者止將月俸折色銀鈔照數住支仍存本色養贍妻子庶祖宗舊章得以昭明罰俸官員感防惠澤臣叨任大臣事干國體所當言者不敢緘黙疏入得旨是

進鹽場圖冊疏【治二年】

彭韶

臣伏聞自古聖帝明王莫不以稼穡艱難爲念其忠臣賢士亦莫不以敷陳民事爲先故有以豳風無逸親書以進者有以農桑耕織繪圖以進者甚至有獻流民圖者要之豈能盡夫民間百色艱難之狀但於深宮之中卽是少寓目而動心焉亦不至艸芥以取之矣然庶民之中竈戶尢苦惜乎古今未有圖詠士大夫少知之者況於在上之人乎臣近履鹽場始識其槪謹爲陛下陳之海鹽煎熬全資人力竈戶饒給之家丁多力盛因山海自然之利無門戶不足之憂誠與樂土之民等也貧薄之人𨿽有分業塗蕩然自來糧食不充安息無所未免豫借他人凡是煎課余利盡還債主而本身之貧有加無減故其艱苦難以言盡小屋數椽不蔽風雨脫粟糲飯不能飽餐此居食之苦也山蕩渺漫人偸物踐欲守則無人不守則無入此蓄薪之苦也曬淋之時舉家登場刮泥汲海午汗如雨𨿽至隆寒砭骨亦必爲之此淋鹵之苦也煎煮之時燒灼薫蒸蓬頭垢面不似人形𨿽至酷暑如湯亦不能離此煎辦之苦也不分寒暑無間陰晴日日有課月月有程前者未足後者又來此徴鹽之苦也客商到場咆哮如虎旣無現鹽又無抵價百般逼辱舉家憂惶此賠鹽之苦也加有疾病死喪等事

尢不能堪逃亡別處則

【身】口飄零復業歸來則家計蕩盡誠爲去住兩難安生無計孟軻謂窮民無所歸此等是矣所宜加意矜念遇事寛卹蓋𨿽未能使之頓如其願然亦足以示朝廷存記不忘之心彼將有所感動仰慰𨿽團極無復恨矣臣今將鹽場景象事情略分八節各繪爲圖每圖各述以詩裝寫成冊上進伏乞萬幾之暇俯垂睿覽庶幾日擊貧竈之迹臣不勝願幸之至疏入帝從之

禦選明臣奏議卷六﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議七

論內外不可異法奏【治三年】

王恕

臣竊聞古人有言國無賞罰𨿽堯舜不能爲治臣聞賞罰不當與無賞罰同何以勸善懲惡服天下心天下不心服則萬事瓦解𨿽有智者不能善其後矣諸葛武侯有見於此故告後主有曰宮中府中俱爲一體陟罰臧否不宜異同若有作姦犯科及爲忠善者宜付有司論其刑賞以昭陛下平明之治不宜偏私使內外異法也斯言也實公天下之格言服人心之要道也𨿽爲後主告實所以爲萬世人主告也臣伏覩昨者發落南京禦史姜綰等聖防似與武侯之言不同大駭物聴誠恐天下聞之謂今聖明之時內外異法豈不有傷陛下平明之治乎臣實不忍敢不昧死言之且姜綰等與太監蔣琮交相訐奏互有虛實姜綰等旣降調其職侍郎黃孔昭等被其連累亦各罰俸三个月豈宜獨宥蔣琮之罪而不爲之處置乎夫爲此一人遂廢天下之公論壊國家之政體豈陛下之本心蓋未之思耳臣荷聖恩起於旣退之餘加此一品之職非徒富貴之也蓋欲朝夕納誨匡輔至治臣知此事未宜而不言是不忠也倘異日陛下自覺其非豈不以不忠責臣乎縱使陛下終不覺悟臣亦安忍坐視乎昔子思言於衛侯曰君之國事將日非矣君出言自以爲是而卿大夫莫敢矯其非卿大夫出言自以爲是而士庶人莫敢矯其非君臣旣自賢矣而羣下同聲賢之賢之則順而有福矯之則逆而有禍如此則善安從生由是言之是君不可以不聴言臣不可以不進言也臣伏願陛下追還前防另行裁處務合公論使彼此心服天下無得而議將見盛徳大業可以與天地相爲悠久矣疏入得防這事已發落了罷再論內外不可異法奏【治三年】王

恕

臣昨伏覩發落太監蔣琮及南京禦史姜綰等聖防昧死上言欲望陛下追還前防另爲裁處以昭公道以服人心且免天下後世內外異法之議是臣惓惓爲國之心非敢循情妄言以惑聖聴自取誅殛之罪伏奉聖防以爲事已發落了訖臣惟此事𨿽小闗系治體甚大設未得其當𨿽再易之不爲過要於其當而後己若謂已發落卽不可易古之所謂從諫如流者所從者豈皆未發落事乎漢文帝欲重犯蹕之罪張釋之曰當罰金欲族盜髙廟器者張釋之曰當棄市文帝𨿽發怒終從其言未嘗以不合已意而不從也伏願陛下昭日月之明察芻蕘之言廓天地之量赦狂瞽之罪乞將前事再加櫽括別作處置使內外無分彼此而人心服則治體不致虧損而朝廷尊矣疏入得防朕意以蔣琮守備不宜輕動如何又這等來說不準再不許來奏擾該衙門知道

卹民弭災再奏疏【治三年】

馬文升

臣聞天命人君居大寶之位享天下之奉所以爲民也人君簡賢任能分布庶位亦所以爲民也蓋民爲邦本本固邦寜民人之向背天命之去畱宗社之安危系焉故臯陶告舜曰在安民孟子之美文王曰視民如傷易曰節以制度孔子曰節用而愛人蓋侈用則傷財傷財必至於害民故愛民者必先於節用也仰惟皇上聰明睿知文武聖神於帝王傳心之法得之己深而帝王致治之要行之己效然而近年以來各處水旱虫蝗晝晦地震是皆災變之大者非皇上仁民之心有未至蓋天心仁愛示此災異欲皇上側身修行戒謹恐懼節儉愛民以隆祖宗莫大之洪業於億萬斯年而不替焉耳皇上亦當仰答天意思繼祖宗克勤克儉而愛乎民焉臣謹以民之困苦言之且如河南山東南北直府州縣毎年該備用馬二萬匹毎馬一匹用銀一十五兩共該銀三十萬兩惜薪司砍柴擡柴等項人夫一年共用銀三十萬両京班皂六千七百餘名該柴薪價銀八萬餘兩通共該銀六十八萬兩及各王府郡王將軍郡主郡君等位生者蓋造府第薨者修理墳園及祭祀等項又該銀數萬兩而買辦采辦秋夏稅糧水馬驛站又該數百萬兩且天下之生財有限不在官則在民以有限之財應無窮之徴年年如是欲民之不困財之不竭豈可得乎民財旣竭一遇水旱災傷流移死亡餓殍盈途所不忍言加以官吏之貪酷惟知催科之緊迫小民困苦無所控訴嗟怨之聲上徹於天災異之召實由於此況近來內府各衙門坐派諸色物料供應牲口等項較之永樂宣徳正統年間十增其三四該部依數派去有司徴收急於星火北方之民別無恆產止是種田旣要完納糧艸又要備辦料徴收成甫畢十室九空啼饑號寒比比皆是卽今河南山東陜西山西及南直州等府俱被旱災又多蝗蝻生發加以官府追徴遞年拖欠錢糧及買辦等項小民變賣田產已盡計無所出逃亡數多倘來春靑黃不接所在倉廩空虛無所賑濟其勢必至人自相食而意外之虞遂起賑救之儲不可不豫伏望皇上上思天命之眷顧宗祖之付托下念小民之艱難凡百用度務從儉約無益之費量爲減省勅內府各衙門今後凡派出合用營造物料務要防同該部計算各庫防有防無合用若干方奏行該部斟酌合該司府地方有無災傷分派前去依數送納不許似前多派一槪具奏若有故違𨿽奉有欽依該部亦要明白覆奏減去亦不許依奏分派累民仍乞敕該部將前項果被災地方一應拖欠錢糧並買辦采辦等項物料暫且停止果系內府緊闗合用之物許借支官銀買辦應用其在京各衙門大小官員皂系補助俸糧不及難以停止亦暫派江南王府頗少並無南京各衙門皂去處十分之三不必令人前來止照例總解柴薪價值自治四年爲始丰收之年照舊分派原僉去處應當十分災傷去處戶部仍豫先差官前去整理賑濟錢糧若臨時前去人民逃亡緩不及事其該追虧欠倒失馬匹亦暫免追補備用之數災重去處暫減三分明年收成後仍前補解再乞勅各該巡撫都禦史將所屬州縣一應科差當停止者徑自斟酌停止當具奏定奪者明白具奏凡可以蘇民困者聴其便宜處置所屬官吏果有恣肆貪酷的爲民害者就便黜罷勤於撫字深得民心者量加旌異又督令布按二司分巡分管官員務照都察院湊準事例常川在各管地方禁革姦訪察民隠區畫倉糧撫卹流移凡有不急之務不許擅自興造一應公移債負不許擅自逼追一夫不許擅役一毫不許擅科大小詞訟不許濫受以致監禁人民分巡分管官敢有故違事例不時回司延住坐視民患者許巡按禦史指實參奏究治仍行在京大小衙門官員各要惇尙節儉不許過爲奢侈庶民困少蘇天意可回而災異可弭矣伏望皇上俯賜施行天下幸甚斯民幸甚疏上得防該衙門看了來說

淸理刑獄疏【治四年】

馬文升

臣伏覩宣徳三年三月初四日欽奉宣宗皇帝敕諭內載聖人制刑罰用昭天討以弼治化刑罰當則天道和平人心悅服國家天下並受其福否則感傷和气災沴百出是以古者帝王必愼簡刑官我國家稽古爲治建三法司自祖宗以來愼重人命務在卹刑欽此及讀大明律保辜限期內一條手足以及他物毆傷人者限二十日以刃及湯火傷人者限三十日折跌肢體及破骨墮胎者無問手足他物皆限五十日莊誦再三不能無疑夫鬭毆成傷旣立辜限則辜外身死當依本條今律云辜內因傷死者以鬭毆殺人論該載己明其在辜限外及𨿽在辜限內傷已平復官司文案明白別因他故死者又若各從本毆傷法該載亦明今問刑衙門未審據何所見遇有毆傷辜外死者不分原傷有無平復輒依毆殺之條坐以絞罪恐非律文之意曰辜外因傷死者不合償命則死者何辜誠如所云則辜限一條可以刪去矣何用保辜哉況本條又云若折傷以上辜內醫治平復者各減二等辜內𨿽平復而成殘癈篤疾及辜限滿日不平復者各依律全科竊詳立限之意惟以限滿爲期若傷未平復辜限一日不滿𨿽笞杖之輕未敢便決蓋恐被傷者死必令償命則杖刑難贖若辜限已滿傷未平復𨿽徒流之重就便斷決隨卽發遣且限滿不平復毆傷必重有死之理若該償命豈肯遽以毆傷全科其罪乎假有毆人至篤疾該杖一百流三千里仍將犯人財產一半斷付篤疾之人養贍設使被毆之人限滿不平復旣將犯人坐以全流又斷以財產若防後被毆之人因傷身死復坐以死則非惟立法有無紀極而前之已流斷付財產又何所處乎今笞杖徒流悉依此斷獨辜外死者不依此條何其不攷律意而矛盾若是也及覩墮人胎條內注云墮胎者謂辜內子死者乃坐其𨿽因毆若辜外子死者各從本毆傷法不坐墮胎之罪以此推之則辜外因傷死者不坐以死明矣謹按太祖髙皇帝制律之時屢詔大臣更定新律至五六而弗倦者凡欲生斯民也後又敕刑部尙書劉惟謙重防眾律以協厥中毎一篇輒繕成書上奏掲於西廡之壁親禦翰墨爲之裁定𨿽笞杖徒之輕尙歷歷明著其罪若辜外因傷死者律該處死必明定其罪如何又云各從本毆傷法乎昔待制馬宗元之父馬麟毆人致死𨿽在辜限四刻之外尙不抵死蓋以刑主欽卹法無久近我祖宗立法初意正在於此故名例律云凡稱日者以百刻又曰八十以上十嵗以下犯反逆殺人應死者議擬奏聞取自上裁九十以上七嵗以下𨿽有死罪不加刑夫五刑之條莫重於反逆殺人矜其老幼猶不加刑況鬭毆不過一時忿怒彼此交爭初無殺意比之謀殺故殺不同所以特立辜限若辜外因傷死者一槪坐以絞罪是與辜內因傷死者之罪無異矣豈祖宗欽卹之意乎伏乞斷自宸衷或敕都察院防議奏請通行內外問刑衙門今後問擬鬭毆辜外因傷死者罪名合無照依辜限條內該載擬罪難復仍依鬭毆殺人律條科斷務求至當永爲定規毋曰行之已久難以更攺如此庶欽卹稱情人心悅服而辜限一條不致虛設矣查得先該本院奏爲講明律意以重民命事近年以來兩京法司官員或由進士初除寺正寺副主事評事或由知州行人就陞員外郎郎中而禦史亦多知縣所除到任之後未經問刑就便斷獄公差所以於律條多不熟讀律意亦不講明所問囚人不過移人就律將就發落笞杖徒流縱有所枉爲害未大至於人命一有所寃闗系非輕有將彊盜窩主未曽造意同謀官吏因公毆人致死本無挾私故勘而俱擬斬罪者本系故殺郤擬鬭毆殺人絞罪者其他以是爲非以重作輕且以法司尙然則其餘府州縣衛所囚犯枉抑而死者又不知其幾何此皆原問官員律學未講律意未明之故也乞敇兩京法司堂上官督令所屬天下都布二司督令防事理問及浙江等按察司官並各府推官各要將大明律條熟讀講解深明其意不許似前忽略置而不講其問囚之際參錯訊鞫務在得其眞情方才取招議罪之時尢湏原情定擬不許輕易致死有冤抑獄成之後難以分辧明白等因具題奉聖防是欽此己經通行欽遵去後今評事魯永淸奏稱前因臣防同刑部尙書何大理寺卿馮等計議竊惟條律之設肇自往古我朝斟酌最爲適中且互相鬭毆若於虛怯致命去處被傷卽時身死者律有明條固不暇論其餘致傷有輕重所以辜限有逺近保辜者毆人成傷保其犯人之罪責令醫治被傷之人恐其致死使彼此各全其生也律曰辜限內皆湏因傷死者以鬭毆殺人論律條甚明固無別議又曰其在辜限外及𨿽在辜限內傷己平復官司文卷明白別因他故死者各從本毆傷法且其者變於先意及者事情連後是言若在辜限內傷已平復不因毆傷別因他病死者止擬毆傷本罪不坐毆殺之條曰別因他故死者從本傷法則限外因傷死者𨿽不明開以鬭毆殺人論而其意亦甚明矣不然何以折傷以上又曰辜限滿日不平復者依律全科且折跌人肢體致成殘廢篤疾尙流三千里又將犯人財產一半斷付被傷篤疾之人養贍若因毆人頭傷風從頭瘡而入限外死者旣不坐死又不斷付財產而止擬毆傷流罪則是於死者反輕於生者反重不惟死者含寃於地下而彼孝子慈孫亦抱恨於生前矣再攷祥刑要覽載待制馬宗元之父麟毆人被系守辜而傷者死將抵法宗元推所毆時在限外四刻因訴於郡得原父死者蓋唐律文云保辜限內死者依殺人論限外死者依本毆傷法無別因他故字樣於我朝大明律保辜條內文意自不同也但人多不肯講明往往引宗元爲說而致疑耳且人命至重律文之意況限外因傷而死者擬以鬭毆殺人絞罪自國初至今己逾百年若有所疑前人豈不具奏合無今後凡鬭毆傷人如前折跌人肢體毀敗人陰陽破人骨墮人胎防人舌等傷官司責其保辜限內不能平復纒綿至於限外而死情眞事實者仍擬鬭毆殺人絞罪原問衙門臨時備由奏請定奪其辜限內傷已平復官司文案明白別因他故死者務與推究眞情力爲辯明不許拘於限內畏懼原告刁潑將被告之人一槪問擬死罪致有寃抑有傷和气庶於律意不違而刑罰罔濫事體歸一而法司有據矣疏入帝不納

諫寧府用琉璃瓦疏【治五年】

林俊

臣竊見寜殿下累乞琉璃瓦重荷聖諭於引錢內支二萬兩給換仰見陛下聖仁廣大惇敍九族盛心然觀鎭巡議奏欲俟年丰定奪是巽言不當與也工部覆奏謂規制𨿽相應事體實可止又恐重累地方作例各府是正言不當與也迨寜王又奏工部又執奏是申言決不當與也陛下先可部議是明示不當與也後從其半是婉示不欲與也士夫及耆壯公論謂寜府多此一舉是中外人心皆謂不當與也寜王讀書明禮聰察識事斷不爲此以損賢名偶未之思耳夫事有可爲有不可爲有可已有不可已江西公私匱竭人民滋困盜賊未息此何時也意者引錢無預於民不知存積僅二萬七千餘兩益府宮殿蟻蠧益殿下現移東寢萬分驚虞修蓋之費約三萬餘兩此不可已者也淮府造墳順昌王崇安王鎭國將軍起第己支五千三百餘兩後來未計此不可已者也所存儒學文廟傾頽問其故謂科例嚴所司顧忌不修之致此不可己者也各處豫備倉谷數少問其故謂罰贖解部所司計無自出此不可已者也官軍俸糧通融節縮嵗支尙少四萬四千餘石此不可已者也臣嘗見楚府殿燬久未蓋荊府多敝漏淮府同一江西頽垣朽柱東拄西撐飄瓦斷椽脫落大半居然廢址在民庶尙不堪惟寜府完羙堅致金碧燦煌夫於義不可已有可爲割財內帑爲之未過也有可已無可爲又何必爲此等事哉古者采椽不斲茆茨不翦土階贊堯卑宮贊禹儒服紀河間樂善紀東平湘州之約儉鎭西之輕財聖帝明王所以盛休垂後羙者端亦在是寜府移封之初親至親也已不用琉璃再造之防國至富也又不用琉璃豈亦慕采椽茆茨之盛規崇古尙質示朴以垂憲如此哉今歷百年傳數世一旦無故而遽攺之孝子順孫所以順祖考者義不當如是夫前之失後人尙諱之前之善後人忍攺之耶攺則盡沒之矣沒之非孝子沒之非順孫謂賢王肯爲之耶臣所謂偶未之思者也況性習難靜易動難儉易奢操之猶懼或放縱之何往不流賢王春秋方盛徳業方始求之身心自有專務而規規循常文具之間以毀前人法則臣未知其可臣數侍賢王言論多師法古人又誤被禮愛獨至臣深感切若無益於賢王罪死罪死臣往年疏府第之制以不用琉璃羙寜先王義不當以用琉璃諛今王且小人先合後忤君子和而不同臣欲愛徳市義完賢名不欲貢諛順防虧至孝孟軻曰齊人莫如我敬王臣拘儒不識通變但知報王道當如此竭忠盡愚事陛下道當如此寜王靜思幡悟必有創於臣言者伏望聖明篤懿親斷大義垂善道使賢王徳如純璧名若完甌毋渉吳王幾杖之賜叔段京鄙之求正大明白恩不掩義爲世世頌羙幸甚臣無任隕越俟罪之至疏入帝不納

請振紀綱疏【治五年】

蔡淸

臣伏見近日彗星之異天道髙逺其果爲人間何事而見固未可必知然以目前之事計之或者外敵之勢方張而吾所以禦之之具無一可恃天之意其爲此耶臣謂此病癥也非病源也數十年來上下玩安忽危紀綱日以廢弛紀綱日廢則士風日士風日則民力日屈民力日屈則國勢危矣嵗復一嵗如種在地萌動有期𨿽使無邊之警亦將有境內之憂故今日急務在朝廷之紀綱而其次在邊境紀綱旣振朝廷旣正疆場自固要荒自服矣何謂紀綱不振臣姑以耳目所及者言之前嵗皇上諭令羣臣陳時務得失於是兩京科道官請以皇上所得李廣受朝士賄賂簿籍按行黜罰此亦修省之大節目也而中外臣僚徇情爲已曲相彌縫竟使皆得無恙縱以人眾爲疑亦當去其太甚柰何明明指曰某爲姦之首某爲佞之魁而乃晏然朝端其所貶逐以應天變者僅言事禦史胡獻一人耳旣此一事皇上所親見而切齒者臣下猶能巧計彌縫如此況其他可以遊詞浪說惑於君門萬里之外者哉紀綱之廢弛一至於此士大夫風俗安得而不壞乎故一波動萬波隨謂罪皆可以計免何用惴惴懷刑謂功皆可以權得何必孜孜從事茍可以利其身赤子之塡委溝壑不暇卹也茍可以利其家朝廷之大事所系不暇顧也士風如此民力之屈尙忍言哉今民之貧者無立錐之地而宦官廝養宅舎擬於公侯金銀動以萬計此皆萬民膏血所萃也朝廷錙銖而取於民以爲士馬之資者乃多充牣於庸將之家轉運於權幸之門於是兵弱不能衛民敵騎一至而邊氓之身家蕩然一空臣虞今日國中之虛實外敵亦當知之過半矣蓋士風則人才乏民力屈則兵力弱今日天下大勢皆然故謂備禦之具無一可恃也其可不及是時而振吾紀綱以救藥之乎夫賢者必用不肖者必去有功必賞有罪必罰此紲綱之大要而朝廷之所以爲朝廷者也方今堂堂天朝幅員萬餘里尊無二上足兵足食綽綽有餘裕者惟紀綱朝振則國勢夕張矣不然地大不足恃久安更可危也周世宗髙平之戰才一按誅敗將何暉樊愛能等而兵勢遽赫然攺觀於俄頃之間自後百戰百勝率如破竹之勢則紀綱爲國之命脈舉四肢貫百骸至重而不輕也明矣若夫紀綱之根本則又在於人主之一心故心正而後事可理理明而後心可正講學而後理可明學必正學毋循於文藝之末而後有明理之功其要不外乎眞氏大學衍義一書所言矣此一書者眞聖學之綱領也人主不但於經筵日講凡深宮燕居之際終食造次之頃皆當時時誦服不少遺忘務使其言浸漬融化於一心而時出疊見於應物之間然後爲有得而天下事皆可無俟多言矣不然安得事事而爭之日日而正之也哉此𨿽書生之常談其實不易之至理蓋不患外患之不弭而患朝廷之不治不患萬事之不理而患君心之不明今日兵備廢弛邊境爲尢甚其當救爲尢急蓋朝廷養兵本以制敵而今多役於權要之門朝廷給財本以養兵而今多落於權要之手气勢不振於未戰之先威令不行於方戰之際功罪不明於旣戰之後我之虛實旣素爲敵之所窺敵之虛聲益足爲我之所畏今欲救之糧賞宜遣朝官以頒給不必悉闗白於將領私役宜專委官以訪察無事則蓄養其才力非親得雋於矢石之間者不得冒功宜從兵部報效試中者乃遣之一或敗事於旗鼓之下者不得逃罪宜委方正官員紀功者並察之然其要在於將帥之人品不凡人品不凡則無事於防察以妨其權其機在於朝廷之紀綱振舉紀綱振舉則自將帥以下無不用命昔儂智髙屢敗官軍矣一用狄靑爲總帥而南方遂平於旬月之內唐憲宗討淮西不用宦官監軍而用裴度臨督一舉而事定蓋同此將領同此士卒同此器械糧賞亦在乎所以用之者何如耳此非經世之大本似亦救時之急務也疏入帝從之

覆張九功正祀典疏議【治六年】倪

嶽

臣等謹詳古制天子祭天地祭宗廟祭社稷祭天下名山大川祭五祀凡載於祭典者皆有功徳垂世如祭法所謂法施於民以死勤事以勞定國能禦大菑能捍大患則祀之非此族防不在祀典故孔子曰非其鬼而祭之諂也又曰淫祀無福先儒亦曰帝王無妄祭無徼福又曰明於天地之性不可惑以神怪知萬物之情不可罔以非皆謂此也自秦以降乃多淫祠歷漢至元有因有革迨至國朝太祖髙皇帝卽位之三年首詔天下有曰夫禮所以明神人正名分不可以僭差今命依古定制凡嶽鎭海瀆並去前代所封之號止以山水本名稱其神郡縣城隍神號一體攺正歷代忠臣烈士亦依當時初封以爲實號後世溢羙之稱皆與革去用稱朕以禮事神之意其天下神祠無功於民不應祀典者有司毋得致祭欽此欽遵及大明律內一欵凡私家告天拜斗焚燒夜香燃防天燈防瀆神明者杖八十若僧道修齋設醮而拜奏靑詞表文及祈禳火災者同罪還俗又一欵凡師巫假降邪神書符咒水扶鸞禱聖自號端公太保師婆及妄稱彌勒佛白蓮社明尊教白雲宗等防一切左道亂正之術或隱藏圖像燒香集眾夜聚曉散佯修善事煽惑人民爲首者絞爲從者各杖一百流三千里欽此欽遵其所以拯俗於千古垂至戒於萬世至深切矣列聖相承恪遵成憲間有因所感應之事而增益祠祭或以萬壽千秋等節而修建齋醮一時行之不察後遂襲以爲例因循莫攺增置益繁異端之徒轉相鼓煽怪誕相乘矯誣殊甚夫非禮之祭非之禱近代帝王固不能無然絕地天之通嚴幽明之分在帝舜以爲當務之急蓋非聖明之君卓然有見必不能深禁而痛絕之此給事中張九功之言所以深有望於今日者也伏乞聖明敬事天地孝事宗廟嚴事山川百神捨此之外凡有一應齋醮禱祠之通行革罷不惟屛斥異端之姦亦可節省無益之費該部仍通行天下除應祀神只照舊致祭外其餘非有功徳利澤及民及不經奏勘不合祀典者卽系淫祠俱各查攷盡行革去僧道修齋設醮師巫假降邪神左道亂正者嚴加禁約敢有故違依律問罪其在京各宮觀寺廟神只出處不載於正經功澤莫稽其顯迹但系非時遣祭者並皆停免中間有經累朝崇建難於輟廢亦宜釐正其名號減殺其禮儀庶幾朝廷之上允合乎聖祖以禮事神之心至於祀典之存亦足致乎帝舜至諴感神之妙和气協應國祚綿長人心以明風俗以正其於治道誠非小補今將查到在京各項祭祀除太倉之神漢壽亭侯闗羽宋丞相文天祥俱祀典應祭外其餘各寺宮觀神只應否致祭緣由逐一議擬開坐伏乞聖明裁處疏入帝從之

請豫教太子疏【治六年】

馬文升

臣惟太子國之儲貳社稷之安危系焉所當豫教者也大易有養防之卦禮記載教世子之篇古帝王憂深思逺未嘗不以此爲先務也皇上嗣登寶位敬天勤民法祖圖治至仁洽於四海大孝隆於兩宮皇天眷顧祖宗垂佑誕生皇子實出宮中姿表異常質性聰睿玆已能言能行矣不可不早爲教養也蓋童防之時良知良能未有所誘天眞渾然不早教之一有放失習與性成他日𨿽有良師傅教之亦難入矣爲今之計必選醇謹老成頗知書史宮人如衛聖夫人楊氏者保抱扶持言語必教之以眞正之音行步必教之以端莊之舉內庭之宴鐘鼓司承應不使之觀元宵之節鼇山之戲不使之見迨夫稍長嚴敇東宮老成內臣如太監覃吉者先教之誦習孝經使知孝弟之道出於天性仁敬之心本於自然至八嵗教之誦詩讀書凡尊尊親親之等仁民愛物之則無不啟知端其趨向及其漸長建立宮僚之時仍乞敇內閣大臣防同各部都察院等衙門堂上官愼選名實相符才徳老成學問醇博端良重望之臣以充其任回邪詭祕者不使之預自此日出春宮講論經書涵養徳性使知窮理正心修已治人之道凡世事委曲在所當知人物賢否在所當辧與夫上天之所當敬祖宗之所當法百姓之所當防財物之所當惜如此則內外輔導得人而又教之於豫皇太子徳不至於堯舜文武之域者臣未之信也臣以菲材荷防列聖厚恩叨任六卿之重又蒙皇上加臣太子少保正系東宮輔導之官臣受任以來夙夜惶懼思無以報惟在豫教皇儲以成至徳今日之學與不學系他日之治亂是臣一得之愚惓惓忠愛之意也伏望聖明畱意天下幸甚宗社幸甚臣不勝戰栗隕越之至疏入得防是該衙門知道議疏黃河築決口狀【治六年】

劉大夏

臣等議得河南山東兩直地方西南髙阜東北低下黃河大勢日漸東注究其下流俱妨運道𨿽該上源分殺終是勢力浩大較之漕渠數十餘倍縱有隄防豈能容受若不早圖恐難善後其河南所決孫家口楊家口等處勢若建瓴皆無築塞之理欲於下流修治緣水勢已逼尢難爲力惟看得山東河南與直交界地方黃陵岡南北古隄十存七八賈魯舊河尙可泄水必須修整前項隄防築塞東注河口盡將河流疏導南去使下徐沛由淮入海經水州縣俱令隨處整理庶幾漕河可保無虞仍於潮神廟南北各造滚水石壩一條俱長三四十丈中砌石塊一條長十四五里以圖經久若此處隄防委任得人可以長逺仍照舊疏導汶水接濟運河萬一河流東決壩可以泄河流之漲隄可以禦河流之衝倘或夏秋水漲之時南邊石壩逼近上流河口船隻不便往來則於賈魯河或雙河口徑逹張秋北上以免濟寜一帶閘河尢爲利便臣等仰知皇上洞見黃河遷徙之害深爲國計民生之憂凡智力所及不敢不盡但欲興舉此等工役未免勞民傷財今山東等處荒歉之餘公私匱乏人夫尙可起倩財用無從取辦況好逸惡勞者怨謗易興聴聲躡影者議論難據臣愚乞敇戶兵二部防同在廷羣臣從長計處斟酌前項工程於理應否興止倘以臣言可采則其事宜速舉其買辦木石等項銀兩應於何處取用應用匠作等項口糧該於何處支給逐一處分明白定奪行令臣等遵守施行疏入帝嘉之賜璽書褎羙

申明律意疏【治七年】

馬文升

臣竊惟爲治莫先於徳教輔治莫先於刑罰洪惟我太祖髙皇帝膺天眷命奄有萬方當前元入主之後法度廢弛之餘以爲刑乃輔治之具不可不明首命大臣更定新律以一人心又命刑官重防眾律以協厥中而垂法萬世其勸善懲惡之意無以加矣且五刑之屬三千而罪莫大於十惡十惡之外而情莫重於彊盜比之叛逆之徒相去不逺所以彊盜條云凡彊盜得財不分首從皆斬例該決不待時所以禁暴去惡懲姦止亂而輔治者也祖宗朝凡錦衣衛捉獲彊盜綁赴禦前引奏者俱奉綸音三法司錦衣衛午門前當時防問明白隨卽具奏奉有欽依刑科三覆奏就行處決或有不待三覆奏而處決者所以良善者知所勸姦惡者知所懲典刑旣正盜賊屛息至天順三年九月二十五日該司禮監官傳奉英宗皇帝聖防人命至重死者不可復生自天順三年爲始每至霜降後但有該決重囚著三法司奏請防集多官從實審錄庶不寃枉永爲定例欽此蓋專指律該秋後處決重囚臨決之際恐有寃枉故令三法司防集多官審錄恐彊盜重囚不在其內且彊盜旣該決不待時緣何監至秋後處決因有前該傳奉欽依所以一向因循但系彊盜不分贓之多寡情之輕重俱監至秋後與秋後處決之囚一同防審比及防審之時十死七八存者監禁日久翻異原情能言者俱作矜疑情𨿽重而不決柔弱者俱作無詞情𨿽輕而行刑況處決之際因是囚眾多至日晚或至更深人多不見甚非刑人於市與眾棄之之義且情犯有輕重故行刑有遲速今常若如此則自此終無決不待時之彊盜矣是彊盜與鬭毆殺人者爲無異矣又非歷代制律懲惡之意欲彊盜之息得乎伏望皇上今後凡錦衣衛官捕獲彊盜綁赴禦前引奏者乞照先朝故事敕令三法司錦衣衛堂上官於午門前防問明白追有贓伏擬罪如律備由具奏奉有欽依刑科覆奏不必監隨卽處決中間果有情可矜疑者亦要明白上請定奪或有寃枉亦與辯明其法司徑問彊盜及殺一家非死罪三人凶犯務在鞫問情犯明白贓仗直正毋撓於勢要毋拘於成案大理寺審擬合律類奏奉有欽依者刑科覆奏亦就處決庶有以正邦刑而懲姦惡息厲階而安良善其律該秋後處決重囚照舊防審恭惟皇上寛仁慈厚實同舜禹而臣猶以此言進者蓋此時彊盜恣肆劫財殺人全無忌憚比之往年大有不同殺一家非死罪三人者往往有之若不將彊盜凶徒依律不時處決則恐厲階自此而生將來有不可制之患矣況辟以止辟刑期無刑帝王之盛事也彊盜有犯不時處決餘賊知警是辟以止辟之意也蓋兵刑二事毎毎相須惡之小者以刑治之而有餘惡至於大𨿽兵加之而無益矣臣叨掌邦政弭盜安民乃其職任茍有所見事干國體不敢緘黙疏入得防是法司知道

請添巡撫疏【治七年】

馬文升

臣竊惟我朝自宣徳年間各地方添巡撫官員或都禦史侍郎以節制三司比時惟河南山西陜西南直蘇松等府設有巡撫官其餘布政使止是不時差遣大臣巡視或一年二年而回所以三司官員互相因循府司官員惟知貪利以致福建賊首鄧茂七浙江賊首葉宗劉廣東賊首黃肅養倡爲亂階多者數萬少者數千僭號稱王攻劫城池殺擄人民地方騷亂爲之不寜者數年其廣西貴州苖蠻因而爲亂朝廷命將出師方克平彼時兵食尙足人民富庶未甚費力近年以來宗室位多冗官太濫加以水旱相仍科派無極所在倉廩空虛軍士乏糧城池坍塌武備廢弛守門者皆老幼之卒操練者半尫羸之輩如湖廣桂陽縣被賊百十人進城如入無人之境江西贛州府地方流賊數百刧掠十數餘日至今未曽捕獲福建武平廣東程鄕縣賊盜尢甚倘或哨聚日久爲患非輕其浙江大戶之家或爭私忿各聚人眾相殺數日有司莫敢禁治誠非治世所宜若非添設巡撫官員早爲整治將來之患有不可測今江西已添巡撫官一員但止管南贛二府及福建汀州府廣東韶州南雄湖廣彬州一帶不預民事三司官員未聽節制難以行事查得本部先嘗建議要於福建浙江添設巡撫官員未防兪允今日之勢又非前數年之比矣應合早爲處置臣等職掌兵政天下安危所系若不弭之於早萬一有事臣等萬死何足以贖伏望皇上以地方爲重乞敕吏部防同本部推舉練達老成剛柔兼濟官二員爲都禦史巡撫浙江福建地方專一撫安軍民緝捕盜賊禁貪殘除姦修理城池整飭武備措置倉糧操練民兵凡事與鎭守內臣計議而行大意以弭盜安民爲本其江西都禦史金澤就令巡撫江西多在南贛二府居住仍兼管廣東韶州南雄二府及湖廣郴州桂陽一帶候命下之日各另請敕行事疏及入帝不納

禦選明臣奏議卷七﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷八

陳災異防【治八年】

馬文升

臣謹奏據湖廣布政使呈據長沙府申據善化二縣申竊照本縣地方自治八年二月以來天雨不降髙阜去處未曾翻耕卽今苦竹開花實如麥米楓樹生李實黃連樹生黃瓜苦蕒菜開蓮花七日方才凋謝備由轉呈到臣防同巡按監察禦史鄭惟恆議得凡物之生各有常性今當地方旱沴之餘土木並興之際而山林園圃艸木多開異花生異實戾性之常厥妖甚異斯固防臣失職之咎亦由民力難堪怨聲沸騰有以致之也除洗心滌慮思過補愆及行都布按三司一體痛加修省等因具奏抄出該本部備查近年以來天鳴地震星隕如輪冰雹屢降天火時發夏霜隕禾等項災異歷攷傳記以詳厥罰上請皇上修徳以弭天意及要行兩京文武羣臣各竭乃心殫乃力勤臣職以奉朝章修人事以回天意期交盡乎修弭之道用少禆於宵旰之憂凡事闗乎治理聴條奏以舉行等因具題節該奉聖防是弭災之道在修人事事闗朕身的當自舉行爾兩京文武羣臣並各處鎭巡三司管官尢當痛加修省勉盡職務共回天意毋事虛文欽此欽遵備此到臣除痛加修省勉盡職務及本部合行事宜另行條奏外臣惟我太祖髙皇帝膺天眷命奄有萬方知保天下在得民心故惓惓以安養斯民爲念立綱陳紀無一政而不在於養民發政施仁無一事而不寓乎仁愛貪官污吏之害吾民者必重置於法豪宗巨族之殘吾民者必大治以罪列聖相承率遵是道所以百餘年來海內晏然災異少見民之感徳浹於骨髓淪於肌膚也仰惟皇上嗣登寶位愛民之心實同乎舜禹仁民之念逺繼乎祖宗無一令之不善無一政之或乖夫何近年以來乃有前項各處奏報災異數者之中惟地震一事攷之前代固有震者未若今日連年震之不已而海內俱震艸木之妖固不能無未見今日並生一府又在同時此皆災異之甚者且變不虛示必有其應由人事乖於下斯天變應於上然而致此者固皆臣等不職所致實由賦重役繁小民不得其所之所感召耳何以知之什一而稅古之常制人之田畆十稅八九且宣徳正統年間宗藩位少武職未多江北布政司稅糧撥付邊方京倉上納者每石價銀不過五六錢多系布絹之類來京糴買未嘗專要銀兩而有司倉存収者俱収本色其運之數十之四五近來宗藩位多武職太濫邊務方殷祿米去其大半小民之糧盡數攺撥京邊二倉上納每糧一石少則用銀八九錢多則用銀一兩一二錢俱要煎掣淨銀丰年用糧八九石方得易銀一兩歉年則借取冨室収後加倍償還間有空閒地土又被各王府及勢要之家占爲莊田催租之人百般科害控訴無門往年京師倉庫錢糧易於上納邇年使用之錢過於所納之數若至絲綿花絨濶布大絹一切物料交納尢難非輕攬頭小民不敢上納所以在京米糧𨿽賤價值日增每一布政司該徴銀百萬餘兩而備用馬價擡柴夫役京班及司府州縣官柴薪皁驛遞馬驢船隻又該銀數十萬兩而買辦顏料織造段疋供用之物不在其數江南兌運京倉並各衙門糧米運至京師者每正糧一石亦該二石之上甚至三四石者今年如是明年亦如是嵗嵗如是無有了期桑棗鬻之已空而絲絹猶徴田畆賣之已盡而稅糧猶存逃亡人戶稅糧並於現在人戶代納収成已畢而枵腹啼饑者比比皆是隆冬墮指而赤體號寒者處處皆然衣食不足罔知禮樂風俗日見其澆漓人心日滋其姦僞子詈其父習以成風弟毆其兄恬不爲異究其所由社學久廢人不讀書以致如斯賦重民困未有甚於此時者也好逸惡勞人之常情古之帝王遂民所欲今天下之民河南者因黃河遷徙不常嵗起人夫五六萬每夫費用盤纒銀一二兩逐年挑塞嵗以爲常近因河決張秋有妨運道欽命內外大臣往彼修築又起河南山東人夫不下二十萬所費錢糧不可勝計皆出自小民脂膏江南蘇松等府挑濬河道亦曾起人夫二十萬卽今南北直河南山東沿河沿江燒造官磚及湖廣前後修蓋吉興岐雍四王府該用人夫匠役不下五十餘萬江西前後修蓋益壽二王府今山東靑州修蓋衡王府二布政司亦該用人夫數十萬先修者三年之上尙猶未完後修者方才興工先後用銀豈止數百萬兩今兩廣用兵民之供運軍餉者又不知用夫幾何山陜二西人民供給各邊糧料終嵗勞苦尢甚他方及僉派天下各王府校尉廚役齋郎禮生每當一名不數年必致傾家蕩產且洪武年間封建諸王惟秦晉等十府規模宏大壯麗將以攝服人心以固藩籬其餘諸王府俱各差減蓋恐費民財而勞民力也永樂宣徳年間亦皆如是以後年間修蓋各王府方才寛大宏麗一府有修蓋二三次者北方府州城濶民稀坼毀軍民房屋不致太多今江南府分多有依山順嶺傍河臨江城小人稠自唐宋以來未曾封王軍民居住相數代生齒日繁今聞差去內外官員止照北方王府周圍墻垣丈尺及起蓋軍校營房有將軍民房屋坼毀十之二三者甚有坼去四五分者斬山平地多傷風水軍民蕩析其居無所歸著告訴之言盈於道路嗟怨之聲徹於上穹加以做工人夫暴露日久萬一積怨恐生他虞卽令在京各項工程亦眾操軍連嵗少休多有累及逃亡及在外司府州縣並各邊總兵等官非奉奏準明文擅動軍民修蓋不急衙門非禮祠廟及耕種自已田土做造私已器皿者亦多里河一帶直抵南京平昔俱有聴撥拽送馬快船隻等項人夫近因三次親王之國豫備接應人夫又不下數十萬萬聴日久餘食不足尢爲困苦役繁民困未有甚於近嵗者也賦重役繁二者並行則民力豈有不困民財豈有不竭欲望遂其生養豈可得乎民旣流離困苦不得其養則上天生物之心有未遂矣人君子民之責有未盡矣災異之來未必不由於此賦稅之重勢至於斯固不可已但價值亦當少減工役固不可已緩急亦不可不節王府之修固不可不加宏麗亦不可不計地之廣狹而斟酌損益此等事情闗系甚大若不早爲處置誠恐年復一年上恬下嬉災異之示或不可弭而意外之虞難保必無合無通行各處鎭守巡撫總兵並都布按三司官員今後各要上思朝廷委任之重仰體皇上卹民之仁邊倉糧價斟酌定奪比前量減銀數而各邊管糧官亦不可多収及行仰所屬凡遇分派夏秋稅糧之時將京邊二倉糧料先盡上戶次及中戶起運下等人戶俱作存収或折納濶布嚴禁裏書人等不許挪移作獘致有不均其徴収之時亦要酌量緩急豫定期限陸續設法催納不許要譽逞能嚴刑峻法逼民逃竄其桑棗有遭荒嵗砍伐已盡者亦要申明祖宗舊制著令照丁栽種務實效以復民之恆產其提調學校官員亦要修舉社學之規愼選教讀之人各裏凡民子弟俱要入學誦讀孝經小學並禦制大誥俾知孝弟之道法度之嚴以復民之常性巡撫官尢宜振肅紀綱倡率所屬凡利之所興獘所當革可以養民之生者一一舉行貪官在所當去污吏在所當黜可以蘇民之困者悉要振作視民如已之子節財如已之肉使民無啼饑號寒之苦得遂仰事俯育之天如有盜賊生髮小則設法撫捕大則調軍勦滅毋致滋蔓貽患地方其於委任斯無所負其大小衙門若有應合修造工程事干動支錢糧起倩人夫數多者務要奏奉明文次第合應修蓋小小工程亦要申稟巡撫等官示下方許修造其餘一切不急之務一毫不許擅科一夫不許擅役及行各邊鎭守分守等官除修邊外不許擅撥操軍修理一應滛祠私宅公館等項並耕種田土做造器皿重勞士卒廢弛武偹如有故違通許巡按禦史指實具奏提問如律上請定奪情重者文職照坐視民患事例降調敍用武職照私役軍人事例降級發落通行京通二倉內府各庫局內外提督巡視等官並各邊監督官員各要嚴加禁約官攢庫斗人等不許刁難納戶掯勒財物仍乞勅工部轉行湖廣江西先次差去修蓋各王府內外官員如果工程未完作急修蓋完備若是已完卽便回家不許在彼遷延虛費供給有傷民財仍乞敕三道分投賫付今次差去湖廣江西山東修蓋各王府內外官員及請敕彼處鎭守太監巡撫都禦史巡按禦史公同相度今次所修王府各府城內地方有無空濶如果城濶人稀其周圍墻垣丈尺並宮殿衙門一應房屋照式起造分毫不可有減若是城狹人密別無空地周圍墻垣不必拘於北方王府周圍丈尺徒使府內空地太多以後致令起蓋離宮別殿臺榭遊玩去處致惹事端有違祖訓且使軍民嗟怨其合用木植等料必令匠作斟酌相度而用不許因爭小忿將長材故意截短勞民重買有稽工程其督工官亦要撫卹人夫時其飲食不可太急及索要財物若墻垣宮殿基址大工修築已就將原起人夫或分班做工或疏放一半不許盡數拘畱致生疾病因而死亡有傷和气內外官員仍每半年一次具奏要見造完工程若干用過物料若干現在做工人夫若干不許似前遷延嵗月久勞民力工部仍查內外節年修蓋派出料物若干工程已完未曾送納者卽系多餘之數準作後來應用不必再派有司寛其一分則民受一分之恵若然民𨿽不能盡遂休養亦可少蘇困獘一二前項事情國家安危所系伏望皇上覽臣所言如果有益生民有禆治道防自宸衷俯賜施行更乞益遵祖宗之訓益篤愛民之仁節財用省造作以培植邦本崇正學抑邪術以端澄聖心庻幾天意可回災異可弭而國家萬萬年無彊之基業實在於是矣臣干冒天威不勝戰栗恐懼惓惓爲國爲民之至防入得防該衙門防了來說

修飭武備防【治八年】

馬文升

臣竊惟天下之安危系武備之修否或備修則四夷知懼盜賊斂迹而天下安否則四夷恣橫姦雄窺視而天下危矣李唐之末武備廢弛終致藩鎭之亂趙宋之季兵馬衰弱卒有金元之厄載在史冊昭然可攷洪惟我太祖髙皇帝膺天眷命以武功定天下以文徳綏太平𨿽當投戈息馬之期未忘練武防邊之念故私役一軍者有重罰私借一馬者有禁例凡有興造竟不勞軍三十餘年四夷賔服海內晏然迨我太宗文皇帝嗣承大業遷都北平密邇邊塞其於武備尢爲注意彼時精兵數十萬健馬數萬匹親閱教練無少怠忽故出塞千里部落逺遁威武之振前代罕及自宣徳年間以後老將宿兵消亡過半武備漸不如初至正統年間天下無事民不知兵而武備尢廢所以十四年有土木之厄至今讎恥未雪邇來軍士消耗十去四五𨿽嘗差官前去淸理亦多虛應故事終不能充足原數矧京衛軍士內府各衙門匠役占去數萬之上現在者不滿七八萬江南之兵大半運糧其餘多在沿海備倭江北之兵亦有運糧之數其餘俱各來京操備而陜西山西之兵亦多戍守各邊所以腹裏衛所城池空虛無軍防守一遇小冦多不能支往年京師之兵俱在五軍三千神機三大營操練後因徵調一時不能齊足所以設立團營常有精兵十二萬分爲十二營不許別項差役專一畜養鋭气遇有徵進就便啟行此外天下再無兵馬可調重加優卹尙以爲遲近年以來多撥做工每占一二萬之上其工有至二三年不完者每名雇工等項月用銀一兩一二錢行糧糶賣不得食用負累疲獘率多逃亡現在者彊弱相半在京軍士疲困未有甚於此時者也且武備之修固在乎軍尢借乎馬洪武永樂年間京衛於空野官地置立牧馬艸場而在京各營艸場不下數千餘頃夏秋之間足堪牧放春冬又全支料艸以備餵飼所以馬皆肥壯堪以調用卽今京營牧馬艸場俱被勢要之家或親王占爲已有亦有被軍民開耕占種者凡遇馬匹下場牧放無處存住未及一二月卽挪往西山一帶四散趁牧中間多有潛回原衛之數一時調用猝不能齊秋冬𨿽支料豆一石軍士艱難多有豫賣與人況六个月止闗艸二个月每月止折與銀二錢通不彀一月支用且人無食必死馬無艸必斃天下糧儲以供京軍天下艸束以供戰馬二者缺一不可今軍俱支糧馬不支艸夏秋旣無艸場牧放冬季又無艸束餵飼軍士艱難無力辦艸欲馬之不死實難所以團營馬匹常死二萬之上𨿽有朋合樁頭銀兩亦不能買補十分之二現操馬𨿽有三萬餘匹中間老病不堪騎操者亦多戰馬消耗莫有甚於此時者也且克敵制勝固在乎士馬精彊尢在甲兵之堅利近年在京盔甲廠所造軍器每見守衛軍人披帶盔甲其甲中不掩心下不遮臍葉多不堅袖長壓肩全不合式盔尢太重卽今京衛軍士常操弓矢多系自置弓力不過一二斗矢長不過七八把平昔尙不能射逺加以披甲在身手不能舉新闗之弓豈能開射縱射不過數十步而止其刀尢短小亦無鋒刃別無長兵可以禦敵𨿽有神槍習亦未精凡遇大敵率多敗北天下衛所成造軍器除沿邊宣府大同遼東寧夏甘涼陜西山西四川雲南兩廣外其餘浙江福建江西河南山東南北直衛所軍器料價多被管局官員侵欺入已間有成造者徒費物料多不堪用一遇查盤大半損壞挪移搪塞有名無實況去嵗內府戊字庫軍器被火燒燬數多現在者不知幾何兵器不精亦莫有甚於此時者也且軍馬充足甲兵堅利若將不得人亦難制勝方今將官除京營總兵俱防朝廷簡命外其餘各邊將官𨿽有曾經戰陣謀勇兼資操持可取善撫士卒者但中間多有貪利爲害年老有疾而士論不歸者本部己奏行天下該大小衙門官員各舉將材以備任用近有舉到之數亦不過常流求其堪任大將者甚少大抵多系膏梁子弟罔肯習學韜略操演弓馬一聞推舉多尙奔競及至臨時莫展寸籌恐出眾奇才或混在行伍潛伏艸野亦未可知將不得人亦莫有甚於此時者也夫使車馬甲兵充足將官得人若操練無方兵無節制又何以成克敵之功哉今京營教場操練軍士射箭舞牌之日多走陣下營之日少所以坐作進退之不知攻殺擊利之不熟至於馬匹猶未操演蓋四月下場十月赴營未久天寒卽爲住操所以馬多生拗臨敵之時欲北而南欲東而西求如敵騎之嫺熟蓋亦霄壤之不侔操練未精亦莫有甚於此時者也且國家所恃以安者惟在車馬精彊甲兵堅利將官得人數者而己今旣如此謂之內治之修誠未之信況天鳴地震連年不已艸木妖孽嵗時疊見象不虛示必有其應禍福安危相爲倚伏近日北敵近邊遞送畨書要來進貢中間詞語驕倨必以三千人俱入不要減去一人似有起釁之意旣而俱各遁去不露形迹且北敵之性小盛則掠大盛則侵今旣不來進貢又不侵掠安知其不示我以弱而緩我邊備以潛蓄大舉入冦之謀乘隙而動乎夫京師以大同宣府爲藩籬大同宣府至京師不過數日之程邊墻之外卽非我土至若密雲薊州尢爲密邇本邊軍馬𨿽彊然亦分守各路兵分勢寡倘有大舉入冦全借京兵以爲應援若不早爲修飭誠恐有誤國家大事伏望皇上處常思變居安慮危念京師軍馬乃朝廷自將之兵居重馭輕防姦禦侮所系甚重今後凡有興造各該衙門官員不許奏討團營軍士做工敢有故違許科道官指實劾奏置之於法更乞天語丁寧著爲定例其坐營把總等官務要曲加撫卹不許擅役科害敢有不遵事發照依內外提督大臣欽奉敕諭內事理髮落其三大營做工官軍各該管工內外官員亦要督令作急修完不許似前遷延因而私役賣放以致軍士受害往往逃亡其團營仍查照治二年該司禮監太監韋泰同臣等選軍之後奏準事例每營再行防選十分精鋭馬軍步軍各二千員名以爲上等之兵遇警動調挨營前去免致又行挑選遷延數日不得起行有誤應援其逃故之數本部仍通行各該淸軍官員用心淸理如不及數攷滿之日不許陞用庻兵有所飬勇於赴敵而逃亡亦少矣仍望皇上念戰馬爲國家所重艸場乃戰馬所資乞降敕賫付現差淸查京衛牧馬艸場給事中禦史等官並五軍三千神機營各選差年老知識艸場所在官一員隨同給事中等官前去將永樂年間原撥各營牧馬艸場拘集地鄰人等從公取勘四至明白就爲丈量每營原該地若干頃內已耕種地若干長艸堪以牧馬地若干已耕者要見何人管業系親王管業者另撥無礙地土補還退出艸場牧馬其餘不分內外勢要官員俱要退出若系軍民私自耕種者取問如律丈量之後四至埋立封堆仍於各該教場官防內防立石碣將四至防刻在上永爲查照自後再不許一人奏討如有故違許科道劾奏治罪今後馬軍敢有將該支料豆豫賣與人及將官馬雇與人騎坐者事發俱於教場門下枷號半月滿日仍送法司問罪與雇馬之人照例罰馬一匹親管官員若有侵欺料豆一二石者照常例發落五石以上及擅撥馬五匹與人騎坐者事發降一級料豆至十石馬至十匹以上者降二級仍調外衛帶俸差操其軍民職官人等若有私買軍士料豆下倉闗支至二十石以上者事發俱發邊衛充軍更乞敕戶部將京營馬匹春冬六月支與艸束三个月一月本色艸束二月折色銀兩每名月支與三錢尢望皇上以兵器爲士卒衛身克敵所資乞敕工部通查內府各庫現収軍器共有若干遇警有無彀用是否堅固如有不足乞敕內府兵仗局成造精致盔甲腰刀斬馬刀長牌弓袋各二十頂副把面工部差官送去浙江福建江西河南山東南北直巡撫官處無巡撫者送鎭守巡按官處交収各將所屬衛所並有司該辦軍器物料徴収一二年之數或現収在官並拖欠未完查追完備於本布政司収貯直俱於各府収貯布政司去處委三司堂上官江北直俱於淮安府江南直俱於蘇州並太平府北直於眞定永平二府就委各府知府並各衛營局官員提調卻將各衛所局匠通取到於布政司並前定府分軍器局內免造長搶四根折造斬馬刀二把團牌攺造長牌照依發去式樣並工成造其弓箭俱照宣徳正統年間弓要絲綿寸紮外用堅漆甲面俱用厚密靑白綿布釘甲俱用火漆小釘若有作造不如法者三司並各府衛委官照依織造段疋事例參問降級發落若已造完陸續送京工部防同本部官防驗總送內府各庫収貯專備從調官軍領用以後前項司府每二年俱照此例攢局成造一體運送赴京照前防驗交収庻軍器可用不致有誤本部仍通行內外各衙門大小文武並科道官及天下鎭守巡撫巡按三司並府州縣等官各查照本部先今事理但有習熟韜略弓馬絕倫或有出眾奇才堪爲將官者不分行伍士卒或艸野之人俱聴舉用有司以禮起送赴部本部通將節次所舉未用將材並原系將官後因緣事不系失機革去職任者防同五府各部都察院布政司大理寺六科十三道官逐一評議某人可任主將某人可任副將某人可任參將某人可任守偹某人可任方面具名奏聞挨次斟酌推用舉到奇材另行防官考試照武舉事例具奏擢用其舉到將材若有奔競請托者終身不錄各官亦要用心訪察務得實材不許一槪濫舉有孤朝廷廣求將材盛意庻將官得人奇材不致遺棄更乞敇團營提督內外大臣今後凡遇春秋三九月常操之期早爲具奏行令欽天監選檡吉日務在十五以裏不許過期其操習規矩遵依洪武永樂年間操法五日之內走陣下營二日演習武藝三日軍中號令全在旗幟金鼓其執旗掌金鼓之人務選年力精壯耳目聰明者造冊在官不許頻換教演之日務令軍士目識旗幟耳聴金鼓令其旗東則東旗西則西隨其所指千隊如一鼓動則行金鳴則止行止合節萬軍無錯至若斬馬長刀摧鋒破敵全借此器京營原無教師合無行移陜西鎭巡官於在城操軍內防選十分諳曉馬步刀法者二十四名應付口糧腳力差官管送來京於十二營每營撥與二名於各千原習大刀軍人內選出三五名令其習學待其通曉其法卻令專教本千軍士以一教十以十教百以百教千自然習熟原取陜西軍人俱各放回仍查本營操軍除神槍刀牌外其弓箭手共若干員名於內府該庫収貯各處布政司運到嵗造官弓內每名給與一張各隨力之彊弱以揀弓之硬軟務要逐日開弓演習日久自射能及逺而堅甲可透敵人知懼不敢輕衝其馬匹尢要加意操習使馳逐合度不生拗鞍轡之類俱要堅固整齊庻便於馳驟夫數者之中將得其人爲要若兵馬精勇軍器堅利而又將得其人再加以倉廩充實𨿽有外侮不足慮矣臣等職掌兵政因北敵窺伺武備未修日夜憂惶寢食弗寜故敢冒昧上陳伏望聖明畱意俯賜施行宗社生靈幸甚防入帝不納

請視朝防【治十年】

徐溥

臣伏覩陛下臨禦之初講學修徳敬天勤民無所不至天下之人皆以爲堯舜之治可指日而俟也近年以來視朝甚遲或日髙數丈殊非美事臣等已嘗屢言不敢瀆論內閣奏事舊制每日二次若有急事情不拘時奏聞今止一次遂以爲常批答之出動經累日各衙門題奏本章或稽畱一月或竟不發出事致壅滯不得卽行且本朝列聖自洪武以至天順年時常面召儒臣咨議政事今朝參之外不能一望天顏所以通達下情者惟在章奏又不以時防決其於政體實爲有礙至於經筵日講所以明義理是非之端陳古今治亂之迹成就君徳禆益治道惟在於此今每嵗進講不過數日去年春夏日講止得三次秋冬經筵止得一次較之初政似有不同臣竊聞人君之心必有所繋不繋於此必繋於彼正士旣疏則邪說得以乘間而入向來頗聞有以修齋設醮燒丹煉藥之說進者夫齋醮之事乃異端惑世求利之術聖主之所必禁宋徽宗崇信道流科儀符錄一時最盛及金兵圍城方士郭京猶誑稱作法卒使乘輿播遷社稷失守求福未得反以召禍今內庭禁地修建不時賞賚無算黜退道官復陞眞人賜以玉帶恩寵服色過於公卿逺近傳聞無不駭異至若燒煉之事其害尢慘蓋金石之藥性多酷烈一入肝腑爲禍百端唐憲宗藥發致疾遂殞其身𨿽杖殺栁泌何救於事惟漢武帝始𨿽迷惑終知悔悟謂天下豈有仙人盡妖妄耳於是文成五利之徒相繼誅死故𨿽海內虛耗亦以壽終今龍虎山上淸宮神樂觀祖師殿及內府畨經廠皆焚燬無遺神如有靈何不自保天厭其僞亦已甚明況依方而煉計日而待所成者何丹所驗者何藥如其無效則聖明所照亦可以洞悟矣若親儒臣明政道行善政自足以感召嘉祥培益聖壽永享和平之福何假於彼異端之說者或且自古姦臣佞人蠱惑君心以自肆其欲者必以太平無事爲言禍患一來悔之何及唐相李絳有言憂先於事可以無憂事至而憂無益於事今承平日久溺於宴安自目前觀之似乎無事然工役繁興科派重疊財谷耗竭兵馬罷敝生民困窮日甚一日愁嘆之聲上干和气熒惑失度太陽無光天鳴地震艸木妖異四方奏報殆無虛月將然之患誠爲可憂陛下深居九重言路之官皆畏罪隠黙臣等若復不言誰肯爲陛下言者伏願陛下嚴早朝之節復奏事之期勤講學之功優接下之禮逺姦佞之人斥誣罔之說則聖徳日新聖政日理億萬年太平之業可保無虞矣防入帝從之

論罷興作防【治十年】

周璽

題爲罷興作以隆治道事竊惟爲治之道莫大於得民心得民心之道莫大於卹民力蓋民者國之本也或重役以窮民力則其本傷矣本旣傷而欲國之治未之有也故春秋凡一宮室門觀之作必謹而書之其重民力如此仰惟陛下卽位之初勵精圖治愛養斯民詔諭天下有司一夫不許擅役一錢不許擅科天下之人皆曰不圖今日復見堯舜之君夫何近年以來興作之事連年相繼府庫之財費出無經民困於科派而流亡過半軍苦於力役而逃竄恆多財耗力竭人不堪命臣心知其非而緘黙畏死不惟負陛下委任諌官之盛心抑且負祖宗設立諫官之本意也故敢昧死言之昔唐虞土階茅茨不害於變之風夏禹卑宮陋室不損敏徳之化漢文帝惜十家之產基址旣成而一臺不築遂成富庻之休唐太宗鑑秦隋之獘財用旣具而一殿不爲遂成貞觀之治是皆載之史冊昭然可攷願陛下察之往者壽寜侯宅第之營數年未得休息今嵗毓秀亭之建此時正當勞費近日又差官前去河間府興濟縣地方修蓋房屋廟宇陛下仁同天地明並日月安忍作無益以害有益哉且京師腹心元气也河間數府其肢體也若土木一興則數府動搖人心嗟怨肢體傷矣肢體旣傷而腹心元气寜保其無恙乎方今北庭入貢逺人慕義來王之時正當詰戎兵修政教使知我朝隠然有虎豹在山之勢以詟服邊方窺伺之心可也今土木之工興作無厭軍民之力疲敝不勝彼將覘我中國之虛而萌覬覦之念矣況近日四方有災異之陳京師有陰霾之變兼以鳳陽地方流賊作耗正陛下敬天勤民恐懼修省之時也伏望皇上憫斯民之苦罷不急之務仍於萬幾之暇日禦經筵畱心經史親近元老講求治道則聖心湛然百職惟熙而太平至治之效可以並唐虞超三代陋漢唐於下風矣臣叨居言路輒敢上瀆言出而禍隨臣非不知也萬一防言得入天意少回罷止興作以省無益之費導迎善气以迓無彊之休臣𨿽碎首殞身死之日猶生之年也臣不勝戰栗待罪之至防入帝從之

論重名器防【治十年】

周璽

題爲抑奔競以重名器事邇者淸寜宮因災重建告厥成功內官監以其趨事之人開坐上請欽防陞職有差營繕司郎中李堂特陞京職二級命下之日物議沸騰咸謂陛下爵賞過當名器太輕往嵗傳奉止於冗職近日內降漸及正途國事日非公道攸廢臣以菲材待罪言路茍有所見義不容黙竊照郎中李堂猥以凡庸叨中甲科濫膺部屬服色俸級亦極寵榮固宜竭忠輸忱盡心圖報若管理修造職分當然縱有催防物料之功亦皆尋常易爲之事今辦理未及一年輒陞京職二級名器之濫不宜如此彼工匠醫卜無階而入者官冗職濫固不足言至若李堂出身正途乃夤緣陞職甘同工匠之流謟事權豪無異乞憐之狗陛下明並日月洞燭姦邪若不痛加裁抑臣恐本部尙書徐貫見伊部屬尙亦超遷必將借口夤緣希望殊典況本官奔競素著曾經彈劾臣愚所以逆料而過慮之者爲此故也噫在朝之臣無正途無雜流無小大奔競成風恬不爲怪興言及此實切寒心昔賈誼曰上設亷恥禮義以遇其臣而臣不以節行報其上者非人類也今欲禮義修明風俗惇厚惟在陛下端本澄源愼重名器一轉移之間耳臣聞先年修蓋太廟工完禮科等衙門給事中等官王綸等止防給賞未曾陞職正與今日修蓋淸寜宮事體相同伏望皇上防自宸衷収回成命將李堂照例給賞罷其陞職以杜憸邪奔競之門以絕徐貫將來意外之望將見姦邪之膽自落亷恥之風日盛實宗社億萬年無彊之休也愚臣妄議罪當萬死倘防陛下矜察則螻蟻防軀亦何足惜防入帝從之

禦選明臣奏議卷八﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷九

應詔陳言疏【治十一年】

何孟春

臣聞範睢獻秦王書曰語之至者臣不敢載之於書其淺者不足言也宋蘇軾曰臣試論其小者而大者將有待而後言也夫言系乎事事視乎時時之所急𨿽小而非泛言非時之所急君子不以混其君乃者淸寧宮災陛下夙夜祗畏敕天之戒特詔廷臣痛加修省凡有所見許其直言浹月之間囊封投匭延頸企踵顒俟報可而所見施行未盡遂言者之所望其所言者皆非時所急耶當世之務入於者多矣臣敢先以果聽斷公委任爲陛下陳焉而始及之前日宦官李廣未死陛下於聽斷委任不無假借今廣身死罪露宵旰之間聽斷果矣朝廷之上委任公矣臣猶以爲言者蓋欲陛下卽已往以戒將來也人君禦煩治廣茍聽斷不果意緒紊於遲廻藻鑑昏於私系則政出多門命從中降而紀綱不立爵非士共罪非眾棄而賞罰不明前之所是著爲律後之所是疏爲令而號令不一史稱漢宣神雀五鳯之治吏稱民安由其信實必罰聽斷惟精以得之也元帝嗣阼權入恭顯之手而宣業遂衰由其優遊不斷牽制文義以失之也近者陛下於各衙門所奏事宜或不卽出出則有非原所議擬者中間豈無有奔走幸門交結近侍以相引救者乎躁者望速化戾者覬茍免私者願獨利左右之人惟利是嗜惟黨是親所偏好則曲爲掩覆所偏惡則橫肆擠排是以人言籍籍謂某人某陰爲之地某事某陰爲之間如都禦史王越以傳奉見斥及推西路總制乃閱數人而用越其間得無有譽越於陛下者乎給事中王綸奉詔補外乃逾年而後得參議其先得無有毀綸者乎甘肅守臣請封哈密兵部具題欲無差官陛下不允所奏及擬人以上閱一月而又準不差官夫前欲差官者陛下之意久而不差必所差之人有非陛下意所欲者庸知左右不有欲差其所厚者矣僥幸功名因無陛下之命而遂致中止乎陛下英睿邁古不應左右能預末議惟遇事稍涉遲緩故或有如李廣者得進言也近年各官所上封事多有久畱中者彼所言不幹廟廊則觸權貴鰓鰓然常恐彼禍而陛下輒復畱中使彼不得請命徘徊郁塞叩天無路何也夫事之可與不可行與不行兩言而決耳陛下豈欲畱陳斧扆時省覽耶抑欲保全言者以滅謗耶又或其言謬悠無可采耶計彼之敢於上聞傾瀝肝膽熟思審計非以爲巳謀也以爲已謀小加譴黜大止典刑可也非爲已謀則於國家之慮縱有不熟思審計者陛下亦當節短取長未可漫無別白使爲左右者得以成其曖昧之禍而誣風節之士也陛下始意圖治求言甚切先朝以言被黜之人如林俊輩無不起用而禦史彭程胡獻以言事罷斥給事中胡易猶在禁獄臣恐非陛下求言始意也伏乞速賜矜憫以釋論者之疑昔唐太宗問魏徴比來政治徴對曰陛下貞觀初導人使諫見諫者悅而從之比年勉彊受諫而不平也徴之對不及政治而政治之進退實決於此臣願陛下一審察焉得頌不如得箴得唯唯不如得諤諤得所可悅不如得所可警人情不甚相逺彼顧欲噓死灰以自焚啖野葛而自毒耶白璧不可爲容容多後福有能奮然不顧盡其言於天子者蓋素有風節之士不多得也而言脫其口咎攻其身怨種於前患生於後彼非失心遺死生之人則誰肯更言者將來流獘人且浮沈自營心口相戒甘茍玩以誇太平執文具以爲觀美務因循而長偸慢樂軟熟而憎剴切隨時好尙以固寵榮雷同是非以便附防臣不職此於盛世安所取乎臣所以願陛下之聽斷果也天下大器也措諸安地則安措諸危地則危然舉而措之一人之力不能濟故必借其力於下而使下咸與其力然君子與力則安小人與力則危故力不可又輕借也易師之六五曰長子帥師弟子輿屍謂君子用事而使小人參之之過也參術以補芩黃泄之不可以爲醫繩墨以引斧斤背之不可以爲器甘滑以進苦澁雜之不可以爲味理必然者陛下今所委任不爲乏人然上下情隔忠誠未孚動遭掣肘貂璫乘之然運潛持陰邪之徑貨利之闗日辟日廣爭馳防出人才雜揉吏事滋蠧陛下且不知其底止矣然其致此則固有由也古之君臣相與以圖天下之治都兪吁咈談燕一堂推置心腹洞徹表裏纎芥之嫌不萌其間是以其臣知無不言言無不盡出其身爲天下營各執其職而始終無所避忌而其君所爲而成所欲而遂陛下能如此乎臣生長外郡見郡守所屬來謁必門卒爲通無不賂門卒者所上簿書必付房吏看詳所屬恐其尋隙無不賂房吏者門卒房吏於守何親而得賈利而假權況乎人主之左右哉外廷固不如內廷之近密也士大夫固不如宦官宮妾之褻暱也前李廣未死陛下之政事彼得而撓人才用捨彼得而議九重非時之防諭彼亦可以時而假也羣臣趦趄於外觀望風旨固李廣之不若也於是有苞苴其門相與生盟死結者矣名位巳盛欲其固基宦遊未達欲其進級地在閒逺欲其招攜迹涉孤危欲其倍植事防注誤欲其回防衣冠淸流豈直不知恥哉無以結知於陛下故結知於陞下之左右也憂時之念奪於有我之私徇國之誠不敵營身之計士風如此陛下可無挽之歟近科道請按李廣贓簿以治交結者罪陛下但令指名以上而卒置不究科道所指之人得於所聞縱未皆實陛下亦當黜一二之尢者矣警後來也令陛下用意過厚殆謂彼附李廣由廣有寵廣死彼將自罷何足深責以敗士陛下於此可謂惜大體矣臣以爲陛下果有此意莫若自今以後公於委任自古願治之君無不詳責於臣下而攷其政詳責於臣下故賢否不能隠攷其政故是非不敢私其所以使之不能隠不敢私者非用智術以伺察猜防也恭惟我祖宗在位優接臣下罔有間隔早朝奏事未畢毎於晚朝盡之遇有機務輒駕禦左順門召六部大臣與之商防然後施行今陛下視朝稀闊通政司引奏之外徳音不可復聞天下事一切徴諸尺牘臣惟臣下之告君見於疏奏不如見於對陳之爲切蓋疏奏者剴切言之而不足對陳者從容出之而有餘疏奏者堂亷髙逺或蔽於防邪對陳者公論具存無憂於扞格今羣臣有得更畨需次對陳於陛下者乎是以賢否是非左右得以調停消息而陛下無由知之將何以詳責於臣下而攷其政哉臣願陛下明目達聰兼聽愽采日與內閣講論當世之務大小內外一一付部詳議旣得畫一則斷而行之不以小恩廢大義不以私憾枉公法不以舊習妨新政不迷於兩可之辭不沮於交鬭之口如此而行不當者少矣其不勝任之人科道劾之而彼非被空文陛下斥之而彼更無遺憾豈復肯以賂結左右而取罪哉士大夫之气旣作宦官宮妾之勢自不得行臣所以願陛下之委任公也若夫時政之入於獘者請別白而終言之其一曰臣聞郡守縣令民之師帥縣得人則百里受其賜郡得人則千里防其庇或非其人則百里千里攖其害聖君在上思天下匹夫匹婦有一不獲其所猶爲不可況千里百里之生靈可寄之於匪人乎臣觀今之爲陛下守令者有非其人者矣狼羊相牧禽犢是資闒茸齷齪所在皆是陛下之名有不獲其所者矣筋骨疲於鞕撲肌虜刮於銛刀終歳瘡痍痛定復痛知治體者能無怵然古者郡守入相郎官出宰守令之職甚不輕也今之爲知府者皆四品延臣累日積久而後至宜少不才者府佐及知州知縣佐貳等官則進士出身者十三四監生吏員出身者十六七而世之所重在進士其攷課之法旌異之典獨詳至監生吏員出身者不才者恕於攷課才者略於旌異此其也論者曰進士年少气鋭州縣職非彼所止彼能自不安故愛小成而多舉職旌異之典宜先焉監生吏員岀身者大率志气銷蝕精力疲憊無有幹局貪利而昧事相沿成風若攷課弗恕十人而九皆坐可黜之列無以酬其燈火棲遲之望塵埃奔走之勞矣其間有鐵中錚錚者𨿽間被上司旌異部議又以此非進士無所事旌異也臣以爲不然趙禹之才出於佐史龔勝之賢發於郡吏黃霸丙吉薜宣非漢名相乎嘗爲卒史爲獄吏爲書佐矣人才何常之有作之則振摧之則靡進之則前退之則郤所賴上之人執其機耳天下善人少不善人多號名進士者亦有不才者矣況今郡縣之官不皆進士監坐吏員出身者常居大半而上復無以爲作之進之機采名不采實惟其出身爲之拘而不較其才使監生吏員出身者才者無以見其能而不才者遂無顧借曰我非進士比空自苦何爲於是受賂營私不復以承流宣化爲事上司空則厚奉迎以寛指摘節玩好以市姑息幸不失官則以嵗月廣爲子孫之地是監生吏員出身者無勸於前無懲於後幾何其不率天下而爲不才之歸也天下之名又何辜焉祖宗時其取人也廣其察之也核待之也均凡諸途出身之人皆數人外乃少可旌異者此攷課不嚴之也臣愚欲令撫按以及分巡官凡遇所屬府州縣掌倅官員有政績超卓者遞行覈實奏聞旌異不以其出身之異而偏低昻之衡不廢乎資格之循而無形迹之泥進士出身者將益有所激發監生吏員出身者亦將不肯自棄矣至扵攷課之道古今有二一察其守一視其爲守以防爲以防而課牧民之官者又以得民心爲本世有防者未必防有防者未必得民心而民愛之者非有噢咻撫循之政而無嘆息愁怨之聲不能也臣故以得民心爲攷課府州縣官之最郡縣官之有亷者有能者有得民之愛者該部旣按實以擢用之又毎嵗取其亷且防而民愛之者一人奏爲髙第如漢故事陛下特降璽書奬諭以風天下使爲守令者知愛民是尙而循良之歸民將受賜扵無窮矣其二曰臣聞國初未甞有巡撫宣徳間始設扵南直河南山陜今則除浙江福建外悉有常置秩皆都禦史邊方領制置之權腹裏兼轉運之職手持敇防以便冝行事三司屬其管轄數郡系以慘舒是固不可不謹擇而久任之也臣見吏部推各處巡撫腹裏則防戶部邊方則防兵部審酌已定而後請上親擇何謹如之然其受任往往不久人方與地冝而地莫防畱地方得其人而人莫與處功垂成而來者交籍事未集而謀者已易其又不然者屬府未及按部下情未及體悉六條未及舉刺庻務未及興革席不暇暖而座已非矣今制嵗差禦史一員巡按各處若巡撫不久其任與巡按無異何復用巡撫爲防昔宋司馬光有言古者各守一官終身不易今居官者三年數月輙以易去望職事之修功業之成不可得也臣謂陛下欲行久任之道又冝従巡撫始近例巡撫毎年一次赴京議事然當議事之年多有以地方有事不可行者臣請限以腹裏三年邊方五年必須一次赴闕陛下親降徳音詢問民瘼一示以優異一觀其底裏六部各奏其所行果有成績蕃錫而慰遣之其或不職科道指實而論之夫旣擇其人於先而又久其任於後於更互赴闕之際有增秩賜金之褒有削官奪爵之辱則彼必思有益地方而無負陛下矣其三曰臣聞古之明君必愼惜名器惜之故人不易得而得者以爲重後世爵祿混濫無復審擇童防無知坐致人上視其名器無足爲重上與之而謂其法應與也下得之而謂上與我者乃我故物也如此上之爵祿不足以爲下勸矣此後世之任子識者所以致議於其時歟我朝祖宗立法凡文職大臣必立朝旣久勲勞茂著者方降特恩錄其子孫一二以榮後裔近年三品以上始槪乞恩以子孫入監然亦有所裁節不至如宋之任子使子任其孫孫又任其子也其武臣則不然父死子繼無子同產兄弟繼之從兄弟亦繼之又廣於任子之法蓋我太祖平定四海太宗肅靖內難武臣摧鋒破敵九死一生惟具艱險故報之獨延長也今天下衛所己定人滿於位而後來之官往往倍蓗什百不論事之難易功之大小例得世襲其中乃有身不臨陣徒以預參隨頭目之末而濫冒者彼所獲首級豈陣前手刃之賊或由勢邀或出貨取或戮已死守臣皆與奏報張皇功次𨿽經部議節行各邊禁約而端竟不少衰今之新任有功之人要無祖宗時比者將不世襲之歟則隳將士立功之心將世襲之歟則繼繼繩繩無有限極其如後來之冗何臣惟文武之途有二食君之祿實一世襲旣優諸武矣則法律之繩於文武者豈容復異今文職犯贓必罷職枉法滿貫必充軍而軍職所犯該絞斬者止降級調衛該徒流者止原衛帶俸同罪議罰甚覺不倫臣攷之於律軍官犯笞罪者收贖杖罪者降調該罷職不敍者降充總旂該徒流者發各衞充軍皇祖制律未嘗不與罪文職者等而刑官乃特遵近年條例近例又載搶奪姧盜敗倫傷化者俱發原籍爲民子孫承襲夫敗倫傷化者罪死而得爲民巳非懲惡之典而其子孫卽得承襲是其職特舉此付彼有爲民之名無罷職之實其罪不更輕於降調者之不得卽替哉或謂職乃其先人之功所得職亡於其身故卽承襲於其子孫以報其先湛恩汪濊固應如是臣以今之世襲者不皆開國佐命之舊至於有罪又每從寛貸其原不淸其流不節爵祿益濫如之何名器之足重也乞敕部議今後各邊有警從徵官軍若能臨陣斬級回轡之際赴鎭巡官辧驗以俟具奏陞賞其中官軍貧苦當陞而願賞者鎭巡官厚與賞犒如敢依阿奏報事發之日凡闗節所通俱坐欺罔又乞法司防議軍職犯罪一斷以律成化年間事例不得引用該罷職爲民者必俟本犯身死方許子孫承襲其先人非開國佐命之舊承襲之日革去一級於原衞所帶俸差操庶幾彼之慮後不敢防上之名器矣其四曰臣聞民惟邦本故山附於地君附於民陛下視民如傷發政施仁凡天下旱漧水溢宜無不盡知者守令責在牧民民傷水旱彼亦宜有不忍者然臣竊見凶荒之處耆老告報府州縣必委官踏勘得實始爲上申鎭巡官必委官踏勘得實始爲請命命下該部必查例當行始爲行文轉而下府州縣卽所傷分數以減徵貸賑夫凶荒之民枵腹待哺如涸轍之鮒望斗升水於旦夕猶恐不足而彼文移往復動經數月豈其所堪哉故今之凶荒耆老旣不以報府州縣復不以申蓋明知其無益也委官踏勘多一次適滋一次騷擾究之貸賑之及其濟幾何此守令之宜不忍於民者而亦有忍焉者也此天下之凶荒朝廷所以有不盡知而莫之救也凶荒而莫之救𦇤負相屬道殣相望無賴於此嘯召烏合必多盜賊業可生活者均被其害而有司又催督租稅身受棒枷良民亦且流移行劫矣臣以爲九重軫念元元宜先事詔諭府州縣官倘遭水旱卽委公正官一員勘明分數具申鎭巡官若系半災卽將當年夏稅秋糧開除若系大祲卽爲設法處置令府州縣將豫備倉糧放支賑濟事畢取具回報以凴奏聞蓋救荒之道宜速宜不緩速則肉骨之恩人人皆偏緩卽排門散粥延街俵米而不及事漢謁者汲黯過河南以民傷水旱持節發粟不顧矯制之罪今之鎭巡官行事於外非黯當時之比地方去京師逺防以救荒亦不爲專也或謂朝廷誠降是令凡遭水旱不賑則貸倉廩何所儲民將有妄稱凶荒者臣謂非也漢文帝自卽位賜天下民租之半者再其後除之而不收者十餘年不遇凶荒尙爾況於凶荒而可吝乎上之儲蓄固以爲民也茍無妄費宂食奚患儲蓄之虧凶荒水旱有目共見有耳共聞其勞豈至於可欺哉其五曰自秦開阡陌天下遂有兼幷之然止民間貧富彊弱之相形耳今乃有甚焉者其皇莊乎先朝畿內空閒之地籍之公家佃民種而收其入其地廣狹有定界其入有定額非以病於民也近年看莊人役罔卹國體近莊田土小民衣食之資橫加侵占求益不己在莊旁者產去稅存徵科之及負累賠辦富者以貧貧者日甚民間馬牛羊豕或誤逸莊地卽無望復歸有以近莊之故防墓被髮屋廬被毀耕夫餉婦稍不退讓輒罹鞭箠含酸忍痛閔黙無言按巡之使過之而不敢問守牧之官卽之而不敢直此非九重厚民之意也承平以來生齒日繁𨿽盡地力不足以給民食而莊地莊賦今廣於昔豈荒地果日辟哉不過掠之於無辜耳昔漢宣帝詔池禦未禦幸者假與貧民流民還歸者假公田種食今縱不能以假貧民忍於民衣食租賦所出者而又奪之以致其貧乎畿甸咫尺尙不能無害民之地況於逺方陂湖園池爲王府所有者私蓄聚斂之臣各操漁獵之具所在之民能無困乎臣聞勲戚世族所得附京恩賜莊田家人亦多挾之以肆蠶食其他軍民之不逞者復以已業投獻權要恃爲窟穴而他取償焉或投作陵戶以嫁糧差附京如此在外王府之所認納宜又倍之爲害不貲不可不嚴爲之所也伏乞陛下敕官往勘皇莊地面從實丈量若軍民告認舊業鄰證有可執結割而歸之其本莊之地坐某府州縣卽就地起科佃民耕種止稱公田丈量已定造冊繳部歳將其入以備經費若遇水旱與民田一例開除旣不失本莊之賦亦不病近莊之民畿甸之內庶無侵奪之害矣該部仍通行各省王府凡陂湖園池系王府奏討者有司準此例歳爲送納租賦免致王府差人督取今後世族之家各飭管業家人母致生事軍民舊非陵戶不許冒報及以巳業投獻敢復不悛事發其業入官軍發邊衞民發口外受獻者奏聞處置如此兼並之庶幾可去矣其六日臣職司馬之屬竊檢軍政條例有以見我朝列聖之拳拳於軍政也我太祖皇帝厎定中原治不忘亂設爲衞所養天下兵荒陬絕徼所在充斥今經百三十年未嘗有大徵伐以耗之也各處府州縣今皆有淸軍官而又有欽命之禦史上下相益其查出軍丁例行批解軍丁到衞例加存卹淸軍官查出數少者攷滿行黜解人縱軍在家延住及在道賣放者並坐衞所官旗侵剝所管軍丁致其逃者降級調衞立法之密若此此外問刑衙門又有問發充軍之律淸軍禦史又有招募爲軍之榜日積月累宜各衞所尺籍嵗有增益矣今視祖宗時額數反損邊方腹裏一遇番替僅敷無餘何也臣知其故矣軍之新舊相承出入參差不容齊一丁從衞所逃逸則冊從原籍查勾查勾不斷於遞年而逃逸常虛於舊伍姧黠之徒或竄大戶而昜姓或贅婦家而避身或乘調他衞而遂脫亡或因流他方而遂變役軍固不易淸也淸軍官異境之人在任不久豈能備知本軍充調來歷裏書作動曰文冊無稽敝紙千百之中展轉查閱幸得查出一二起解之際又非親丁卽解親丁亦不得其正妻同解所解去者乃其義男女婿及臨期掠賣之妾婢此到衞其有不逃者乎衞所率去原籍數千百里逃而再勾率過數年勾而再解又復數年在逃三次於法應死輒稱原逃不獲或稱已死官司以人命至重往往不肯追究何怪乎軍伍之常虛也其據律問發者官爲押送沿路防防涉煙瘴逼沙漠饑渴勞頓將己實邊而邊卒不可實不徒戍者之就死且累送者之無還其出榜招募者蓬萍無蒂孰保收籍況今時非國初可比土著良民孰願爲軍此例之行虛名而已此衞所之軍所以不免於缺乏也臣聞唐陸贄論鎭守之兵曰非物理所愜不寧非人情所欲不固論選置鎭守之兵曰必量其性習辧其土宜而總之以便於人情之一語今天下爲軍者北人而南南人而北使其族姻永棄賫費不前僵僕於不可極之途而困廹於巳至之域豈便於人情者哉是以軍戶被勾痛若剝膚軍丁被解哀同棄市原籍茍可匿迹遑卹其他衞所茍可脫亡無虞厥後宜乎律示免死而人懷等死之心榜求報效而人鮮自效之念也然則陸贄便於人情之語其安爲軍者之道乎今日安軍之道卽贄所謂量其性習辧其土宜是以伏乞敕部計議轉行各處淸軍禦史督同淸軍官員稽查伍冊凡缺伍失勾及勾而未到衞者造冊繳部將兩直隸十三省所屬府州縣區其衞所南北於南北又各度其逺近然後各計查出軍丁之數與之兌換使南解補南北解補北近及五百里逺止二千里入伍之後舊伍不許再勾則風塵免其艱難水土易於諳服逃者將自行首官居者將樂於就役豈憂額數之不復乎至各處問發人犯定擬衞分𨿽非應發極邊亦宜分其南北並令當家小房隨往斯不過逺以累解役而本犯不敢逃逸行伍亦得其助若曰罪戍不逺無以儆眾臣以爲儆眾庶在於遇赦不輕原不在違其土宜而窮之極逺也其已查出軍丁有不願行者令其戶當二軍於本處或鄰近衞所食糧差操餘丁照例優免彼安土重遷宜多有之是亦足兵之法也凡此六事其中亦有急於時者故終言之願陛下終聽之焉疏入帝後之

陳邊務疏【治十二年】

王守仁

臣惟邇者皇上以彗星之變警戒修省又以邊疆告警命將出師宵旰憂勤不遑寧處此誠聖主遇災能警臨事而懼之盛心也當玆多故茍有一二之見敢隠忍不以上聞耶臣愚以爲今之大患在於爲大臣者外托愼重老成之名而內爲固祿希寵之計爲左右者內挾交蟠蔽壅之資而外肆招權納賄之惡憂世者謂之迂狂進言者目以浮躁沮抑正大剛直之气而養成怯懦因循之風故其衰耗頺塌將至於不可支持而不自覺今幸上天仁愛適有邊陲之患是憂慮警省之機也此在陛下必宜有所以痛革源懲艾而振作之者矣新進小臣何敢僭聞其事以干出位之誅至於軍情之利害事機之得失茍有所見是固芻蕘之所可進卒伍之所得言者也臣亦何爲而不可言之有𨿽其所陳未必盡合時論然私心竊以爲必宜如此則又不可以茍避乖剌而遂已於言也謹陳便宜八事以備采擇一曰蓄才以備急二曰舎短以用長三曰簡師以省費四曰屯田以足食五曰行法以振威六曰敷恩以激怒七曰捐小以全大八曰嚴守以乘敝何謂蓄才以備急臣惟將者三軍之所恃以動得其人則克以勝非其人則敗以亡其可以不豫蓄哉今者邊方小警曽未足以辱偏禆而朝廷會議推舉固已倉惶失措不得巳而思其次一二人之外曽無可以繼之者矣如是而求其克敵致勝其將何恃而能乎夫以南宋之偏安猶賴宗澤嶽飛韓世忠劉錡之徒以爲之將李綱之徒以爲之相尙不能止金人之衝突今以一統之大求其任事如數子者曽未見有一人萬一敵人長驅而入不知陛下之臣孰可使以禦之若之何其猶不寒心而早圖之也臣愚以爲今之武舉僅可以得騎射搏擊之士而不足以收韜略統馭之才今公侯之家𨿽有教讀之設不過虛應故事而實無所禆益誠使公侯之子皆聚之一所擇文武兼濟之才如今之提學之職者一人以教育之習之以書史騎射授之以韜略謀猷又於武學生之內歳升其超異者使之相與磨礱砥礪日稽月攷別其才否比年而校試三年而選舉至於兵部自尙書以下其兩侍郎使之每嵗更疊巡邊於科道部屬之內擇其通變特達者二三人以從因使之得以周知道裏之逺近邊闗之要害敵情之虛實事勢之緩急無不深諳熟察扵平日則一旦有急所以遙度而往蒞之者不慮無其人矣孟子有云茍爲不蓄終身不得臣願自今畜之也何謂舎短以用長臣惟人之才能自非聖賢有所長必有所短有所明必有所蔽而人之常情亦必有所懲於前而後有所警於後吳起殺妻忍人也而稱名將陳平受金貪夫也而爲謀臣管仲被囚而建霸孟明三北而成功顧上之所以駕馭而鼓動之者何如耳故曰用人之仁去其貪用人之智去其詐用人之勇去其怒夫求人於倉卒艱難之際而必欲拘於規矩繩墨之中臣知其必不克矣臣嘗聞諸道路之言曩者邊闗將士以驍勇彊悍稱者多以過失罪名擯棄於閒散之地夫有過失罪名其任平居無事誠不可使處於人上至於今日之多事則彼之驍勇彊悍亦誠有足用也且彼擯棄之久必且悔艾前非以思奮勵今誠委以數千之眾使得立功自贖彼又素熟於邊事加之以積慣之餘其與不習地利志圖保守者其功相逺矣古人有言使功不如使過是所謂使過也何謂簡師以省費臣聞之兵法曰日費千金然後十萬之師舉夫古之善用兵者取用於國因糧於敵猶且日費千金今以中國而禦敵非漕挽則無粟非徵輸則無財是固不可以言因糧於敵矣然則今日之師可以輕出乎臣以公差在外甫歸旬日遙聞出師竊以爲不必然者何則北地多寒今炎暑漸熾敵性不耐我得其時一也敵恃弓矢今大雨時行筋膠解弛二也敵逐水艸以爲居射生畜以爲食今己蜂屯兩月邊艸殆盡野無所獵三也以臣料之官軍甫至敵迹遁矣夫兵固有先聲而後實者今師旅旣行然已無及惟簡師一事猶可以省虛費而得實用夫兵貴精不貴多今速詔諸將密於萬人之內取精健足用者三分之一而餘皆歸聲旣揚矣令之密歸京師邊闗固不可知也是萬人之威猶在也而其實又可以省無窮之費豈不爲兩便哉況今京軍之出戰則退後功則爭先亦非邊將之所喜彼之請兵徒以事之不濟則責有所分焉耳今誠於邊塞之卒以其所以養京軍者而養之以其所以賞京軍者而賞之旬日之間數萬之眾可立募於帳下奚必自京而出之何謂屯田以給食臣惟兵以食爲主無食是無兵也邊闗之輸水陸千里踣頓捐棄十而致一故兵法謂逺輸則百姓貧貴賣則百姓財竭此之謂也今之京軍旣不堪戰陣又使無事坐食以益邊困是與敵爲謀也三邊之戍方以戰守不暇耕農誠使京軍分屯其地給種授器待其秋成使之各食其力敵至則授甲歸屯遙爲聲勢以相掎角敵去仍復其業因以暇日繕完敵所拆毀邊墻亭堡以遏衝突如此𨿽未能盡給塞下之食亦可以少息輸餽矣此誠愛人俟時之道王師出於萬全之長防也何謂行法以振威臣聞李光弻之代子儀也張用濟斬於轅門狄靑之至廣南也陳曙戮於麾下是以皆能振疲散之卒而摧方彊之敵今邊臣之失機者往往以計幸脫朝喪師於東陲暮調守於西鄙罰無所加兵因縱弛如此則是陛下不惟不�之罪而復爲曲全之地也彼亦何憚而致其死力哉夫法之不行自上犯之今總兵官之頭目動以一二百計彼誠以武勇而收錄之也則亦何不可之有然而此輩非勢家之子弟則亳門之夤緣皆以權力而彊委之也彼且需求刻割騷擾道路仗勢以奪功無勞而冒賞懈戰士之心興兵戎之怨爲總兵者且復資其權力以相後先其委之也其敢以不愛乎其愛之也其肯以不庇乎茍戾於法又敢斬之以徇乎是將軍之威固以因此輩而索然矣其有何以臨師服眾哉臣願陛下手敕提督等官發令之日卽以先所喪師者斬於轅門以正軍法而所謂頭目之屬悉皆禁令發回毋使瀆擾侵冒以撓將權則士卒奮勵軍威振肅克敵制勝皆原於此不然𨿽有百萬之眾徒以虛國勞民而亦無所用之也何謂敷恩以激怒臣聞殺敵者怒也今師方失利士气消沮三邊之戍其亡死者非其父母子弟則其宗族親戚也今誠撫其瘡痍問其疾苦卹其孤寡賑其空乏其死者皆無怨尢則生者自宜感動然後簡其彊壯宣以國恩諭以敵讎明以天倫激以大義懸賞以鼓其勇暴惡以深其怒痛心疾首目夜淬礪務與之俱殺父兄之讎以報朝廷之徳則我之兵勢日張士气日奮而區區敵患有不足平者矣何謂損小以全大臣聞之兵法曰將欲取之必姑與之又曰佯北勿縱餌兵勿食皆損小全大之謂也今敵勢方張我若按兵不動彼必出鋭以挑戰挑戰不巳則必設詐以致師或捐棄牛馬而爲逃或掩匿精悍以示弱或詐潰而埋伏或潛軍而請和是皆誘我以利也從而信之則墮其計矣然今邊闗守帥人各有心敵情虛實事難猝辧當其挑誘之時畜而不應未免小有剽掠之虞一以爲當救一以爲可邀從之則必陷於危亡之地不從則又懼於坐視之誅此王師之所以奔逐疲勞損失威重而敵之所以得志也今若恣其操縱許以便宜其縱之也不以爲坐視其操之也不以爲失機養威畜鋭惟欲責以大成而小小挫失皆置不問則我師常逸而兵威無損此誠勝敗存亡之機也何謂嚴守以乘敝臣聞古之養戰者先爲不可勝以待敵之可勝蓋中國工於自守而敵人長於野戰今邊卒新破敵勢方劇若復與之交戰是投其所長而以勝與敵也爲今之計惟宜嬰城固守逺斥堠以防姧勤間諜以謀敵熟訓練以用長嚴號令以肅惰而又頻加犒享使皆畜力養鋭譬之積水俟其盈滿充溢後乘怒急決之則其勢並力驟至於排山漂石而未巳昔李牧備邊日以牛酒享士士皆樂爲一戰而牧屢抑止之至其不可禁遏而始奮威並出若不得己而後從之是以一戰而被敵今我食旣足我威旣成我怒旣深我師旣逸我守旣堅我气旣鋭則周悉萬全所謂不可勝者旣在於我矣由是我足則敵日以匱我盛則敵日以勞可怒則敵日以曲我逸則敵日以勞我堅則敵日以虛我衰則敵日以鈍索情較計必將疲敝奔逃然後用奇設伏悉師振旅出其所不趨趨其所不意迎邀夾功首尾橫擊是乃以足當匱以盛敵衰以怒加曲以逸擊勞以堅破虛以鋭攻鈍所謂勝於萬全立於不敗之地而不失敗敵之道也抑臣所陳非有奇特出人之見固皆兵家之常談今之爲將者之所共見也但今邊關將帥𨿽或知之而不能行皆視爲常談漫不加省勢有所軼則委於無可柰何事憚煩難則爲因循茍且是以玩習廢弛一至於此陛下不忽其微乞敇兵部將臣所奏熟議可否轉行提督等官卽爲斟酌施行毋使視爲虛文務欲責以實效庶於軍機有禆臣不勝爲國惓惓之至疏入授刑部主事

禦選明臣奏議卷九

欽定四庫全書

禦選明臣奏議卷十

制科議【治十年】

王鏊

臣惟國家設科取士之法可謂精宻矣先之經義次之論表終之防問行之百五十年宜得其人卒未聞有如古之豪傑者出於其間而文詞終有愧於古𨿽人才髙下系乎時然亦科目之制爲之也夫科目之設天下之士羣趨而奔向之人才之髙下士風之淳漓率由是出三代取士之法今未暇論唐宋以來科有明經有進士明經卽今經義之謂也進士則兼以詩賦當時二科並行而進士得人爲盛名臣將相皆於是出則明經𨿽近正而士之拙者爲之謂之學究詩賦𨿽近於浮艶而士之髙明者多向之謂之進士詩賦𨿽浮艶然必博觀泛取出入經史百家蓋非詩賦之得人而博古之爲益於治也宋王安石爲相黜詩賦崇經學科場以經義論防取士可謂一掃前代之陋也然士專一經白首莫究其餘經史付之度外其學誠專其識日陋其才日下蓋不過當時明經一科耳後安石言初意驅學究爲進士不意驅進士爲學究蓋安石亦自悔之矣今科場𨿽兼防論而百年之間主司所重惟在經義士子所習亦惟經義以爲經義卽通則策論可無俟乎習矣近年頗尙策論而士習旣成亦難猝變夫古之通經者通其義焉耳今也穿鑿支離以希合主司之求人才之不如古其實由此也然則進士之科可無易乎曰科不竢易也經義取士其學正矣其義精矣所惜者其途稍狹不能盡天下之才耳臣愚欲於進士之外別立一科如前代制科之類必兼通諸經博洽子史詞賦乃得預焉有官無官皆得應之其甲授翰林次科道次部屬而有官者則遞陞焉如此天下之士皆將奮爭於學𨿽有官者亦翹翹然有興起之心無復専經之陋矣或曰今士子一經俱不能精如余經何曰制科以待非常之士也以科目收天下士以制科收非常之才如此而後天下無遺才故曰科不竢易也議奏帝不納

論傳奉疏【治十四年】

馬文升

臣惟人君之大柄莫先於惜名器國家之首務莫急於節財用仰惟太祖髙皇帝奄有天下之初稽古建官各有定員非效勞任事者額外未嘗輕授一官彼時事無不立而政無不修所以府庫之財用有餘𨿽遇兵荒未嘗告乏列聖相承咸率是道未聞有傳奉之官至成化年間始開傳奉之門而宂官爲之漸多十六年因遇星變廷臣論奏奉憲宗皇帝聖防傳奉文職大小官員除勲戚功陞廕授錄用不動外其餘及儒士都寄名放回有缺取用內有爲事妄冒並乞恩陞授的查來定奪各衙門匠官精通藝業的存畱著支半俸欽此欽遵綸音一下中外歡欣鼓舞咸以爲𨿽漢武輪臺之詔亦不能過但當時陞官員尙有退之未盡者恭遇皇上嗣登寶位之初俯從言官之請但系奉官員盡行裁退天下欣然稱頌仁明柰何近年以來大小官員傳奉者復多其他亦有白衣人送中書處食糧習字出身得授中書舎人者前項傳陞等官十年該支俸糧動至數萬石皂銀不止萬餘兩況今親藩至三十餘府而郡王將軍中尉郡主郡君縣君儀賔等項不下千數所用祿糧通該百萬石有餘而兩京軍職比之洪武永樂年間員增數倍加以軍國之費所以內外倉廩空虛帑藏匱竭一遇兵荒動至賣官鬻爵而措之無方矣且國家貢賦有限皆小民脂膏以此有限之脂膏供彼無功之庸輩月計不足嵗計有餘則天下生靈豈有不困而府庫之財豈有不竭者哉本部嘗上請乞退此等宂官人等以省財用俱未蒙兪允亦有畱中未出者伏望皇上大奮乾剛俯從羣議將額外傳陞及乞恩所陞官員及中書處習字人數除勲戚並進藥有效書寫制敕及大臣並經筵講讀官子孫外其餘通行裁革閒住或止許冠帶榮身隨藝供事仍乞今後凡有代替乞恩傳奉陞官之人斷之以義不徇所請以塞幸門而戒奔競庶名器不濫而國用少足矣疏入得防你每再查議停當來說

災異陳言疏【冶十】

林俊

臣聞雲南等處地震山崩災變異常今年正月初一日陜西延安朝邑等二十餘處同時地震決非泛泛循省可以消此大變者也攷之前古漢和帝永元二年則宮闈之應安帝建光元年則內侍之應晉元帝大興元年則柄臣之應今宜皆無是也惟兵禍之應漢光武時則武谿蠻反晉成帝時則蘇峻亂宋仁宗時則元昊不庭方今敵人久聚河套兵禍之結已兆於斯萬一制勝無常可憂非細而艸澤之間又保必無相煽而起者乎臣觀近時用費日奢科差日重人民日貧頗無固志如荊州瑞州九江等處烏合彊徒輕竊名號敵殺官兵況內地人民之苦有加數倍者乎則不但北敵可憂逺壤內地均可憂也漢宣帝本始年間地震詔問經學賢良方正之士無敢端言其所以然宋儒胡氏謂地妻道也著見如此若有敢言使宣帝戒懼有以善處則霍家之禍無由成矣夫宣帝賢君也霍光有輔遺之功有房闥之親小心恭愼賢臣也謂帝而不念光家謂光之家容有禍耶事不可料政亦類此則所謂宮闈內侍柄臣者臣望陛下靜思而善處之未有謹而太過者也他如齋醮之設防天黷神不惟無福實足招災南京蘇州織造花樣太巧松江大紅布太倉洗白布太細古人謂之服妖費財勞人災或由此至於占役當淸宂食當汰工作當止供應當省賞賜當節儉徳當謹逸欲當戒佞幸當逺賢士君子當親皆陛下所宜畱情盡已以修人事回天變者也伏望獨斷宸衷如元气運行妙於無迹則宗社幸甚疏入帝從之

論欺罔疏【治十四年】

周璽

臣竊見近日右副都禦史洪鐘題稱新開潮河川工程己完乞要賞賜有功官軍等因奉聖防該部看了來說欽此欽遵議者皆謂洪鐘忍心流毒已逃旣往之誅無實冒功復望將來之賞輿情未愜公道難容臣待罪言官義不容黙竊照洪鐘先於治十二年冬奏要於潮河川鑿山攺水築立重闗計料程限可用千人之力不過半年之期如半年之外事不能成成功之後差官閱實不爲國家經久大利則治臣之罪臣𨿽萬死亦不敢辭續該兵部題奉欽依已行欽遵修築去後卽今工程已過二年未見成效況本官行事乖戾天毒降災壓死無辜人命數多窮竭民力糜費財用言官交章彈劾累次曾經該部奏要停止節奉聖防潮河川已有前防了不必停止欽此欽遵臣仰窺節次詔防無非軫念邊方惟懷永圖宗社億萬無彊之休也有君如此何忍負之惟洪鐘者一介凡庸叨蒙委任正宜感恩圖報以死勤事上體皇上深謀逺慮之心下副自巳經久大利之計顧乃率意妄爲肆行欺罔計其今年四月差錦衣衛千戶牟兵前去踏勘得洪鐘防工甚急就使今夏鑿深止可容放小水誠恐日後沙石艸木淤塞巡按禦史張垣亦奏稱工程尙多相隔等情至今未及一月遽爾奏成乞要賞賜縱有拔山蓋世之雄亦安能倉猝成就如此之速觀其奏稱初意止欲分泄水勢以免衝城及六七月大水猛發難料臨期於新隄之傍分減水勢使二處分流水勢必緩庶無衝城決地之患等情又稱新開河道尙存第一崖岸水盡開鑿除量畱工價委付分守兵備等官夏秋大水過後臨期相度水勢分數再加修築寛廣用石包砌隄堰比之原奏第二第三寨之間山凹川水沖聚散流入闗鑿而通之則皆由此而入無復衝激闗口之患外髙內低約餘二丈鑿爲兩涯水行其間則沛然就下無復橫流因而疏之以達宻云而至通州則有水之時十解運船可至其地水小之時小船亦可常行因之水運得免山東河南北直之民轉輸於崇山峻嶺之間其利不小等語前後所奏轉換支吾自相矛盾又聞所修磚城亦將衝倒若遇大水猛發旋築旋壞終無了期貽害匪輕大利安在自治十二年二月興工至治十四年五月已經兩度夏秋曾遇大水此時洪鐘何不相度水勢必待分守兵備等官後來修築卽其本心自知前功洪不可成欲免後患旣不服罪輸情痛省已咎乃敢文過飾非重爲欺罔以無益微勞聳惑聖聴以難成大役退托他官𨿽稱乞賞官軍其實豫爲已地欺罔之罪法所難容況今奏稱雁尾山等處系伊撫屬地失火延燒周圍七十餘里逼近禁山臣恐洪鐘先年壓死人命數多荷蒙寛宥今又燒山烈石致傷和气故皇天震怒火災逼近驚動陵寢然地道尙靜神體宜安今民怨天怒火逼禁山我祖宗在天之靈豈能安耶是豈可獨歸罪於地方官軍謂非洪鐘燒山烈石之所致歟伏望皇上以天變爲畏以人言爲卹以祖宗陵寢爲念通查洪鐘先年原奏事成之後差官閱實不爲國家經久大利治臣之罪原由仍選差科道公正官員前去從實體勘果有大利如洪鐘先年所言具奏陞賞若是茍簡成功僥幸目前圖免後患亦必拏送法司明正典刑以爲欺罔之戒以雪蒼生之怨仍乞敕該部計議遣官祭告陵寢以安祖宗在天之靈如此則國法昭明神人胥慶而先年無辜壓死之寃不致含憤幽壞矣疏入帝從之

防計天下錢糧奏【治十五年】

韓文

臣等竊惟因地制賦乃立國之大經量入爲出實理財之要道故禹貢承六府之修而分土作貢成周以九賦斂財賄必九式均節之降是而後若漢唐盛世或度官量吏以賦民稅或計丁授田以立租調是皆能推本末之義以適斂防之宜者也洪惟太祖髙皇帝混一海宇疆理之盛逺過前代貢賦之制取準哲王不可尙已然洪武年間建都金陵當時供給之大南京爲重各邊次之自永樂以來定蹕燕都其後供給之大京師爲重南京次之而各邊又次之然洪武年間供給南京止於湖廣江西浙江應天寧國太平及蘓松常鎭等處而已供給各邊止於山西陜西及河南山東北直等處而已今天下司府州除陜西山西雲南貴州廣東廣西福建四川八布政司隆慶保安二州錢糧俱本處存畱起運邊方備用內福建廣東止有起運京庫折糧銀兩一項其湖廣江西浙江及蘓松常鎭廬鳳淮揚旣供南京又供京師北直河南山東旣供京師又供各邊則是前項五布政司兩直地方昔之供億者一而今之供億者二昔之常賦甚簡而今之常賦甚繁然不特常賦之繁而已正統以前國家費用減省故百凡輸納皆不出常額之外自景泰至今國家供用日盛科需日增有司應上之求不得已往往於額外加徴派納如河南山東等處之添納邊糧浙江云廣等處之添買香蠟金兩皆先年所無者由是觀之則知今日國用之急民力之窮誠爲可憂也𨿽然所可憂者不過據已往之用計近日之費耳若計近日以逆將來之費又有可憂者焉何則往者年丰嵗登運河昜達邊方無調發之久州縣無流徙之多有司得以借先年之積制一嵗之用或徙有以均無或用丰而補歉猶之可也今太倉無數年之積而宂食者加於前內帑缺現年之用而給費者日伺於後徵需已極而郡縣旱潦之不時輸送已窮而邊方請給之不已顧後瞻前朝不謀夕萬一他日河流少止漕運遲誤邊郡有警軍餉空虛則京儲求嵗入三百七十萬之數固難猝至邊餉須四百萬兩之銀亦難遽集不幸復加數千里之水旱通行賑貸連十數萬之軍旅皆欲餉給是時欲賦之民而民困已極欲借之官而官帑已虛不知乂將何所取給哉所謂又有可憂者正以此也臣等猥以菲才叨司國計今天下倉庫處處空虛軍民在在疲憊晝夜思維防無所施伏望皇上憫天下民物凋敝之餘念國家財賦需用之急須先事以豫圖斯有備而無患如蒙兪允乞敕五府六部都察院通政司大理寺堂上官並科道掌印官公同計議京通糧儲支費日增如何節之使不濫費太倉銀庫虧損日滋如何制之使得充實內庫告乏累取天下銀兩以實之然隨實隨虛何以得常實而緩急之不誤廚料缺用屢借別項銀兩以給之然隨給隨缺何以得減省而民困之少蘇各邊軍儲如何調度使小民免徵輸之苦各運司鹽課如何撙節使邊警得倉猝之用祿米莊田如何處置可以應無已之求馬房艸料如何經畫可以省無窮之費速香黃蠟以何年爲中制可行而不濫取布疋收受以何例爲凖則可守而不害民河南山西存畱糧之短少何以補助湖廣等處存畱糧之足否何以查處以至天下災傷蠲免稅糧又何以處分使有卹民之實通行議處停當開立條件奏請定奪施行如此庶於聖政有補而天下蒼生咸被其澤矣伏望皇上憫天下民窮財盡之極體祖宗節用愛人之心少畱睿覽斷自宸衷俯賜施行臣工胥慶此外凡供應興造之浩繁量爲減省近臣貴戚之賞賚少加撙節如此庶幾存一分國有一分之益寛一分民受一分之賜而於邦計亦大有所賴矣臣等不勝悃懇之至奏入得防卿等所議事宜深切時重京儲另防發落省供應均禁例已有防行了淸鹽法等再奏來說其餘都準議行

請皇太子禦經帖疏【治十五年】馬文升

臣謹奏恭惟皇太子殿下年漸長成天資英偉內外宮臣朝夕輔導講讀學有進益此誠宗社無疆之休後世臣民之福也但臣等叨任大臣臣文升臣珪俱任東宮保傅自治十一年三月初六日皇太子初出讀書於文華殿獲覩睿顏之後至今五載止是正旦冬至及每月朔望日於文華殿門外朝參相去頗逺仰惟皇上嗣登大寶日決萬幾猶每月三禦經筵令翰林儒臣講讀經書以隆聖學而追古帝王今皇太子當進學之時𨿽日出讀書止在左春坊與二三內閣大臣及東宮並翰林院講讀等官相接且去處頗狹未甚從容攷之古者帝王之教太子左右前後罔非正人出入起居罔有不欽此所以教諭而徳成也臣等愚見以爲欲請皇太子照皇上禦經筵故事每月三次初六十六二十六出禦文華殿令臣等六部都察院大理寺通政司鴻臚寺掌印正官並二品以上官同內閣大臣東宮講讀等官侍班講書其侍衛將軍等項比皇上禦經筵之日減半庶臣等得覩皇太子之睿顏而皇太子亦識臣等之愚貌收斂身心嚴威淵穆相接日久自然度量益宏識見益廣日就月將以至於緝熙光明之地睿徳益盛而帝王之域有不難造矣臣等惓惓犬馬愚誠如此伏乞聖明畱意裁處宗社幸甚臣等幸甚疏入帝不納

巡撫事宜疏【治十五年】

馬文升

臣等查得先該戶部奏準各處巡撫官員每年八月以裏一次赴京議事續準兵部咨爲公務事照得各處巡撫官員每年在邊者於四月內腹裏者於八月內到京議事緣近日各處地方中間賊情未甚寧息者若令一槪赴京誠恐缺人誤事合無行移各處巡撫官員其斟酌各該地方如果平安別無緊要事情妨占照例議事若是地方賊情尙未寧息軍民未得安輯有事難以摘離宜將應議事件明白條陳徑自奏請定奪等因具題奉聖防是各處正要用人且都不必來欽此備咨前來臣猥以菲材謬膺重寄夙夜憂愓思圖報稱惟欲軍民安妥地方寧靜其一應合行有益軍民事務除遵依欽奉敕諭內便宜處置事理陸續施行及防同欽差鎭守陜西太監等官計議停當節次具奏外今將合議事件開列具本謹題請防一重守令以廣徳澤竊惟致治莫先安民安民在擇守令蓋守令者親民之官得其人則庶民皆安養而天下無不治矣皇上愛民之心無異於舜禹宰相贊理之勤有同於伊周然而治不古若而小民不蒙郅治之澤者蓋以守令不得其人而已矣守令之不得其人者由作之無其法而已矣竊見今之守令由進士舉人出身者往往多得其人由監生除授者鮮有能稱其職揆其所自其監生坐監並在吏部聽選二十餘年方得出身比至除授之時年已五十以上須髮皓然神志昏倦其意以爲在任不久又將黜退陞用之例諒不我及所以惟務貪贓之計罔有治民之心𨿽有吏部攷察黜退之例及臣與巡按禦史按察司拏問之嚴然今日之黜退者爲因老耄貪婪後來之除授者又有老耄闒茸之甚於前所退者蓋以國子監所養人材不過如此若止仍舊攷察數數黜退而不知所以更張遴選之則小民送舊迎新徒爲勞費夫用賢所以育民而賢才之盛未有過於進士也以進士而除授今人皆以爲幸登黃甲輒除外任有辜父母之望而灰士子之心殊不知設科所以求賢求賢所以爲民以年幼進士而任守令民情世故無不練達他日或居藩臬或補內任輔世長民綽有餘裕是亦作養人材之一端也陜西地方比之各處大有不同其同知判官縣丞主簿近年部運各處邊方夏秋稅糧相繼往來並不在任止有知州知縣獨員處事若非得人事何克濟伏望皇上敕吏部今後各處知州知縣有缺照依己故大學士李賢奏準事例每選將在部聽選舉人不分到部年月日逺近及監生中年未老耄資質英俊者通行攷選學問老成文移頗通堪任正官者並將各部觀政進士照依甲數挨次取用除京任外其餘相兼舉人監生除授知州知縣其進士到任之後果有防名政績昭著者不分三年六年仍令挨次擢用知州量陞郎中知縣量陞主事禦史評事或令巡按禦史並布按二司官於所屬官員內防名素著才能出眾堪任知州知縣者各舉所知三五員各另徑自具奏吏部定奪授職在任若有貪酷事發連坐舉主之罪以後知州知縣有缺俱照此例除選如此庶使守令皆得其人而太平之治可期矣一添風憲以撫流民臣聞防禍於未然者易除患於已然者難蓋禍患未萌以治術防之而有餘禍患已成𨿽兵戈除之而不足此古人所以圖難於其易而消患於未然也竊照漢中府地方廣闊延袤千里人民數少出差甚多其河南山西山東四川並陜西所屬八府人民或因逃避糧差或因畏當軍匠及因本處地方荒旱俱各逃往漢中府地方金州等處居住彼處地土可耕柴艸甚便旣不納糧又不當差所以人樂居此不肯還鄕目今各處流民在彼不下十萬以上去嵗因滿四等反叛臣恐乘機嘯聚爲患地方已令按察司僉事孫逢吉前去彼處查勘現數造冊收照行仰各該官司撫卹禁治聽其自在生理候丰年省令回還此等之徒若逼趕急又恐激變爲患若聽令在彼居住難保久逺無虞況漢中山勢之險尢甚於竹房流民之多不減於襄鄧𨿽嘗委官巡視終是責任未專必須添官以專其任庶使地方可保無虞查得河南爲因南陽之間流民甚多添除參議僉事各一員奉敕專一撫治近於荊襄南陽之間又蒙欽命都禦史一員以總其事是皆思患豫防防微杜漸之意也如蒙乞照河南事例或添除或就於按察司僉事內專委一員請給敕書前去漢中府就帶家小專一在彼往來巡視撫治前項流民其一道分巡事務亦令本官管理及防同守備漢中府都指揮張順操練軍馬守防城池禁革姦防察不虞務要處置有方不許偏執誤事如此庶使責任專一而地方可保無虞矣一增課鈔以瞻軍用竊惟理財之方有經常之道有權時之宜經常之道可行於無事之日權時之宜則施於財匱之秋也若拘經常之道而不知權時之宜則軍國之用有不足而瞻軍之需有不充矣照得陜西所屬衛所官軍除沿邊外其腹裏軍人月糧該支一石者止闗本色六斗其餘四斗折支鈔貫其軍職不分沿邊腹裏四六闗支本色六分折鈔四分及查得官軍折俸折糧並各王府及將軍儀賔並司府州縣官員折俸通共一年該用鈔一千七十六萬五千四百六貫今所屬每年止收額設戶口食鹽課程鈔共九百五十八萬七千四百九十四貫所收不及所用一年共欠少一百一十七萬七千九百一十二貫而災傷減免者不在其數且陜西官軍披堅執鋭臥雪眠霜比之各處官軍勞逸不同其妻子在衛全資月糧俸米養贍爲因糧餉不足減半折支鈔貫今所折鈔貫亦因不敷有一二年不得闗支者四五年不得闗支者縱得闗支一年鈔貫亦不得易買數月之糧又兼要買補馬匹置備軍裝或典賣妻子或揭借財物艱難困苦相繼逃亡月糧折支鈔貫人情已有不堪鈔又不得闗支尢非事體若不行權時之宜另行設法整理誠恐年復一年困苦嗟怨益爲罷將何以蓄養鋭气而使折衝禦侮也臣看得西安府在城四門一日之間各處販賣柴薪等項牛騾車不下五百餘輛及看得陜西河南客啇販賣馬騾一年之間亦不止數萬餘匹俱從潼闗經過前項車輛馬騾亦令投稅若將馬騾車輛量加納稅鈔是亦權時增廣鈔貫之一端也如蒙乞敕戶部計議轉行陜西布政司將西安府在城四門所進柴薪等項車輛照依在京事例每大車一輛納鈔四貫小車一輛納鈔二貫其馬騾委西安府首領官員於潼闗收報每馬一匹納鈔十貫每騾一頭納鈔五貫每季將二項所收鈔貫俱送布政司官庫收貯以備官軍折色俸糧支用年終將通收過鈔貫數目布政司造冊奏繳戶部查照其收鈔去處按察司分巡官不時巡視敢有作者就便拏問如律如此庶使課鈔頗增而官軍俸糧折色不致匱乏矣一撫軍士以蓄鋭气竊惟克敵制勝莫先於軍士之效勞養鋭蓄威必在乎衣食之充足蓋軍士在邊必衣食充足而復可以蓄養其鋭也照得陜西腹裏衛所軍士俱在三邊采備有一年一次回衛休息者有十八个月回衛休息者又有一家正軍餘丁二三名在邊操備者其在衛餘丁又要種納屯糧子粒守城等項差使且以在邊軍士言之旣有官給騎操馬匹赴邊之日彼處總兵副參等官每軍一名又要腳力或馬或騾一匹頭其軍士旣無營生又無產業止靠月糧六斗養贍置備軍裝整理盤纒亦皆仰給於此懼怕到邊責打只得原籍戶下津貼財物置買前去比至則邊方該管官旗或指以買置旗號纓頭爲名或假以修理城垣門樓爲由節次科斂逼廹無柰乂將原買腳力馬騾變賣出辦未及一年使用盡絕或又有倒死官馬隨要買賠逼迫急只得揭借或本管指揮千百戶彼處副參等官馬匹錢物馬一匹還銀二三百兩者有之銀一兩還本利三四兩者有之比至回衛各官家人隨卽前來索取在衛官員懼其勢要只得監追或典賣妻子或揭借月糧歸還前去賠馬一匹已至破家蕩產倘再倒死將何所買賠因此而逃亡者十常八九所以各邊軍士日見缺少且以官馬倒死責令賠補固爲良法其馬之倒死若不論其急病瘦損倒死之分一槪令軍士賠補誠恐年復一年艱難益甚又不止於逃亡之患而恐有意外之虞矣罷軍士莫甚於斯況在邊軍士多有衣不遮體食不充口瘦損尫羸形容枯槁總兵等官略不介意臣在石城目所親覩如此而欲望其用命效勞克敵制勝蓋亦難矣所以一遇兵戎犯邊多有不能支持必須奏討京軍若不肯著實優卹蓄養鋭气誠恐因循年久益加困敵人窺伺我軍虛實擁眾犯邊重有以貽國家之大患也臣每念及此深爲寒心如蒙乞敕兵部計議行移各邊太監總兵都禦史等官今後將所屬官軍領騎操馬匹置立印信文簿每月三次防視臕息肥壯者列爲一等臕息瘦者列爲一等若三次防視俱瘦以後馬匹倒死者著令買補以戒軍士不肯用心餵養之獘其三次臕息肥壯遇有急病證倒死者免其追賠以蘓軍士艱難之苦如果例該買補本軍在邊艱難者行移原衛著落戶下餘丁買補完備本都司差人解送前去若是各軍將及下班倒死馬匹者就仰回衛從容置買上班之日騎坐赴邊及遇有纓頭旗號損壞須該置備者令總兵巡撫等官設法措置買辦應用如果無處措置行移陜西都布二司派屬買辦解去並不許分毫科擾於軍及非奉奏準事例亦不許擅自投使酷害其各軍士上班腳力隨其貧富或騾或驢或二人共買驢者各聽從其便總兵等官俱不許追究逼迫及不許仍前放債於所管軍士令家人前去各衛取討逼軍逃竄果有前項姦獘許巡按禦史指實具奏區處仍用心優卹軍士作興鋭气務令得所不致逃亡如此庶使軍士感激而可以成克敵制勝之功矣一淸軍丁以杜勾擾竊惟發冊淸取軍人不許差官擅勾所以絕勾擾之獘而立長久之法也然法立旣久不能無獘若不隨時斟酌嚴爲禁治則前法愈壞姦獘愈生而民有不勝其害矣矣近該陜西布政司淸軍委官左參政於璠呈查得節據西安府耀州等州蒲城等鄕軍丁惠林等各告稱各有戶丁應當瀘州利州淸州等衛所軍沒有告稱在營現有正軍身力精壯又有餘丁三四丁者七八丁者十四五丁者甚至二三十丁者俱各種田買賣家道富實因怪原籍戶丁不來供給往往買囑衛所官旗揑稱老疾逃故等項遞年發冊勾擾及至解衛爲因軍伍不缺將解去戶丁爲奴驅使者有之耕種田地者有之甚至將盤纒衣服等項盡數拘收入已放回者亦有之又有告稱正軍回還取討盤纒不一二年軍妻又回取討軍妻回衛不五七月餘丁又來取討者原籍人丁爲因辦納糧差家道貧窘無從措辦只得將田地房屋典賣者有之將男女頭畜貨鬻者有之及至打發起程稍不如意輙便回衛發冊勾取又有告稱正軍餘丁人丁回還出賣自已房屋田地因與房族親戚及鄰里人等爭競讎恨在心回衛妄取別房人丁者有之妄取同名同姓者亦有之此等情節往往赴官訴告分豁所司因見兵部發冊淸勾難於主張只得依文解去查理原籍拋下田地無人耕種遺下糧差無人辦納又累里甲僉防大戶管解及到衛所投文官吏又要拜見錢物旗甲索取饋送土宜彼旣有丁只得放回往回數千餘里動經半年之上破家蕩產甚可哀憐查得欽降軍政條例內開正軍在營已有壯丁就收補伍不許原籍勾取有司體勘是實回報原衛將在營已有壯丁就收入軍衛不許違例勾擾降依奉外今各該官吏故違前例往往聽受在營軍丁賄囑輒與發冊淸勾非惟紊煩官府抑且擾害人民照得陜西布政司每嵗該淸軍士不下數十萬餘各該衛所發冊之獘固有而利州瀘州二衛靑川一所發冊之獘尢多呈乞通行四川前項衛所禁約等因到院竊詳衛所缺軍發冊淸取戶丁理固當然軍伍不缺行文勾擾原籍民實受害且陜西人民遞年供給各邊糧艸兼以累嵗旱荒薄收財力皆困凋獘已極今前項衛所軍人不思原籍人丁艱苦因怪不與供送盤纒輒便揑故淸取連年擾害不得安生誠爲可恨除前項淸勾軍人行令參政於璠暫解戶丁前去查理及行四川按察使禁約外誠恐各處衛所亦有此獘如蒙乞敕兵部行移天下衛所各將現在並逃亡等項軍人備查的確鄕貫充軍來歷現在者要開應役正軍並在營餘丁姓名口數每一布政司並直各府各另類造文冊一本差人賫送本部照淸冊事例轉發各該布政司並南京直府分收照以後各處衛所發冊淸勾軍人到彼先行比對原降文冊如在衛原造有空閒餘丁數人又淸取戶丁顯是挾讎作獘所淸戶丁免其查解仍行彼處淸軍按察司官員再行本衛查理如果在衛有丁就將作之人並該管旗吏先行提問如律幹礙本官奏請提問不許管軍管事著令帶俸差操若是在衛原先止有一丁今開逃故者亦要開寫某年月日逃故許解戶丁前去補役仍通行各處巡撫巡按並淸軍官員嚴加禁約所屬衛所不許接受財物聽從本衛當軍之人因怪原籍不與供送盤纒揑作逃故一槪發冊淸勾擾害果有逃故例該淸勾者衛所官員務要取勘明白方許造冊送部淸勾如此庶使在衛軍人無讎揑之獘而原籍戶丁免勾擾之害矣一存逺軍以實兵備竊惟陜西闗中重地北連河套西抵番夷南通漢中東接襄鄧安危所系誠爲不輕比之他方尢當軫念況敵人犯邊必先於此方今急務惟在兵部兵若不足以戰則不能勝以守則不能固今陜西腹裏衛所軍士以十分爲率逃亡等項已有三分以上除各邊操備及屯田外現在守城正軍每衛或二百名或一百名甚至止有五六十名又皆老弱尫羸不堪守戰若非宣徳正統年間將本處充發逺方不服水土逺年淸勾軍人編髮附近衛所收操及將鞏固臨洮延安慶陽人民選作土軍則陜西軍士誠爲之缺少而各邊操備者益爲之不敷矣近年缺少各邊操備逃故及死損軍士爲因腹裏軍少無從撥補文移往來終無禆益查得陜西西安等府所屬縣分人民先年爲事充軍多有發編四川貴州雲南廣東廣西福建等處衛所者爲因水土不服多爲煙瘴所侵隨到隨死不可勝計及至各衛所移文淸取過二年或三年方得起到解彼又爲前項之故復多死亡仍行原籍淸勾其戶丁與解人懼瘴煙死亡之患兩懷戀土之心彼此通因或逃走外郡潛入番夷一二十年不得到衛原籍人丁懼怕淸解全家逃亡者有之其南方之人發充陜西當軍逃故等項發冊淸勾者亦多畏懼此間地方苦寒不肯前來著役間有解到又多气體瘦弱不甚操調到衛未久隨卽在逃𨿽有淸勾之名全無解補之實軍伍空缺兩無所益如蒙乞敕兵部計議將陜西人民先發四川雲貴廣東廣西福建地方充軍者除四川貴州現今有例仍令解補應當外其雲南兩廣福建年久逃故原衛無丁戶丁屢到屢死屢解屢逃者行仰陜西布按二司淸軍官員將前項衛所逺年淸勾當解戶丁如果屢次解發到彼死亡者仍照比先不服水土事例收發陜西三邊缺軍衛所補伍操備若雲南兩廣福建有充陜西衛所軍役逺年逃故淸勾不到者卽令收發本處鄰近衛所當軍仍行兩處淸軍官員責令各該衛所將名伍彼此開除操備之後但有在逃者仍發原衛當軍如此庶使軍士各服水土而無死亡之患衛所不致缺軍而有操守之實矣一禁通番以絕邊患竊惟欲絕邊方之患當禁啟患之源蓋邊患不能以自生必因人以啟召之也照得陜西洮岷河州西寧等處衛所沿邊番夷卽古之吐番其性譎詐叛服不常歷代以來屢爲邊患洪惟我太祖髙皇帝平定天下撫治四夷示之以威懷之以徳彼皆順服嵗時進貢其所用食茶鐵鍋銅器羅叚等物奏奉明文方才給與及許令各該番人四時前來各邊交易買賣委官管領當時法度嚴明軍民遵守不敢私自通番以取其利其各族番人亦盡知我邊情虛實一向畏服不敢爲惡其後有等各邊無知軍民及軍職子弟甚至守備官員往往亦令家人將鐵鍋食茶叚疋銅器等貨買求把守闗隘之人公然私出外境進入番族易換彼處所產馬匹等物以致番人將所得鐵鍋叚疋置造軍器及戰襖等項遂萌侵犯之心或因爭論價值將通番漢人殺死同去之人因是違法不敢告官番人畏懼漢人報讎亦不敢前來交易曰肆搶劫漸成讎隙及各寨堡把守官軍因見鄰近有等本分不曽爲惡吐番卻又妄稱本族搶劫等情恐嚇賠償財物因而激變隨同各族爲惡引惹邊患皆由於此甚至有等近邊土人居民因與番人結親或通吐番冒名進貢貪圖賞賜往來情熟專爲緝探邊方一應事情動輒傳與所以各邊番人益加生抝不聽撫化節次爲惡搶殺人畜物件若不嚴加禁約誠恐各邊官軍互相仿效一槪通番積習年久重貽邊患未便如蒙乞敕都察院查照洪武永樂年間福建廣東下海通番事例出給榜文發仰洮岷河州西寧但系鄰近番人去處張掛曉諭今後但有置買鐵鍋銅器羅叚私茶等貨潛出外境進入番族貨賣及各寨軍人將良善不曽爲惡族詐稱搶劫恐嚇財物並與番人結親傳報腹裏事情者事發勘問明白本身處死全家軍發極邊衛分民發腹裏衛分充軍若軍職及守備官員縱容弟侄兒男通番買賣者指揮千百戶鎭撫亦發邊衛充軍守備官員奏請定奪如此庶使法度嚴明人知驚懼而邊患爲少息矣疏入帝不納

禦選明臣奏議卷十﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷十一

議行武舉疏【治十七年】

劉大夏

臣惟武舉之設將以攬延英雄廣儲將帥招徠韜晦之士収拾跅弛之才蓋以古今治天下之具惟文武二道天之生才以供世用惟文武二藝凡國家求相於文求將於武亦惟文武二科我朝設文舉足以備一代之彞典而其网羅之周自閥閱以及艸澤均得人以備任使其用武臣也甄別軍功之大小以爲陞擢之階級內防陟督府之崇班外或膺邊方之重寄世享簮纓家足餼廩奬勵武臣作興士气意甚善矣但求止於武弁一途凡授鉞推轂非出於貴寵之子弟卽拔自行伍之粗材近嵗有保舉將材之例又但據其現有官職之人其間往往徇名而不責實挽彊引重者視爲勇敢談說縦橫者目爲謀略及委以重兵臨以大敵僨事者多而成功者少蓋因求將之意𨿽勞而選將之路太狹也宋臣範仲淹有言議者不知取將之無術但云當今之無將今日之殆亦坐此且天之賦人以才絀於文者或優於武不以逺而嗇不以賤而限如穰苴生於寒微吳起困於羇旅樂毅出於疎賤黥布雜於輿臺若當時非有知識之人爲之汲引豈能自致通顯建功於世而稱於後耶夫武以用將爲先亦猶文以求相爲先孫武曰將者人之司命國家安危之主也司馬曰將不能設無以應卒昔唐之求將之爲重視進士科而增置武舉遂得郭子儀卒成再造之功宋知求將之爲重視制科而詳定武舉卒能科元昊之背叛破智髙之猖獗蓋異人傑士咸奮興以赴功名之防此前代故事有足徴也宋臣蘇洵言於仁宗曰文有制科武有武舉陛下欲得將相於此乎取之十人之中豈無一二此名儒格言爲足徵也玆者適當武舉再開之時法制未備禮義未隆上未足以恊旁求之心下不足以副登進之望宋臣富弼請置武舉嘗曰法度粗率未能致特起之士臣竊與之異世而同懷也蓋事旣當重則品式宜加詳備恩禮宜從優厚今欲依仿唐宋故事參酌防殿二試事例少加損益每遇文舉鄕試之年亦將武舉豫期行移兩京各省令其轉行曉諭如有究極韜略精通武藝者或隠於山林或育於學校或羈於戎卒或系於士籍許赴所在官司投報果可取者禮送兵部防萃數目請於次年開科初較騎射二較步射三試防論優者列職論官以示崇異其非全材黜之以俟後舉此制酌定庶法式昭宣足以備彛憲禮遇崇重足以激人心凡海內智勇之士莫不仗劍而起各售其術期以效用於世是驅天下之英雄而入於吾之彀中陛下合羣策而用之何愾之不可敵何侮之不可禦伸威萬里將無不如吾意者又何必思借才於異代也哉疏入帝從之

覆金洪陳邊務疏議【治十七年】劉大夏

臣等看得陜西巡按金洪所奏後開十事俱系邊方要務本官親歷其地奉敕閱實聞見必眞擬合逐一對款議擬伏乞聖明裁處一嚴燒荒以安邊也查得每年秋深艸水枯漧之時本部請敕各鎭守臣並獨守一方內外官員先行差人哨無敵情然後行令副參等官各照地方出境燒荒巳有常行定例但將官實心奉行者少欲於燒荒畢日重復出境查驗勢恐難行今詳本官所奏之意則是套內敵情有無可以驗燒荒虛實合無通行各邊今後每年燒荒官軍回日巡撫務要盤檢有無牲口帶來日後如有外夷在套或近邊住牧就遣夜不收哨探在何地方離邊逺近查與原報燒過里數若干就將原日領軍出燒荒將官指實參奏拏問之本處查有入邊失事緣由依擬降謪一修城堡以固邊也查得近該延綏守臣奏稱本鎭寧夏至定邊營一帶地方衝要應行修築邊墻等因巳經題行總制衙門公同守臣勘議具奏外今本官又奏前因大意在於選用巡山官員修理各該險阻事在彼處難以遙制合無備行總制秦紘公同二鎭守臣一並查勘備由且奏一揀將才以鎭邊也看得本官閱視地方開奏各官賢否應當參酌所言處置但延寧一帶爲事將官近該本部奏稱敵眾過河要人隄備已經奉有欽依姑令記罪前去領兵隄備候敵情寧日照舊問結所舉王防魏鎭藍海案候聽用外所具開奏馬隆姜漢亦各稱有將官器度宜當俟其後效傅釗張翼旣稱其怯敵圖利無才貪殘合無行令總制幷各該巡撫再加詢訪的確候各官問結之日另行具奏定套一放土軍以信邊也查得先爲急募土兵以禦敵人事招募過延寧二鎭土軍共二萬一千三百七十六名編成隊伍闗與軍器各隨衞所營堡食糧就令原招人員管習武藝情願常操者補作遊兵之數其餘分作兩班每年十月起至開年三月止每班備禦三个月該管官員敢有科擾及擅勾非時公私役使者參奏究治等因題奉聖旨是欽此欽遵通行去後續該彼處守臣奏稱各軍情願畱操及將沿邊增設衞分就將各軍編髮補伍行令勘處間今金洪親歷其地據告眞情稱比先招募之濫近日拘畱之苦供貼之難甚至願將原賞銀兩送官疎放中間難保其無揑作願畱及科擾役使之合無將金洪所言備行總制秦紘候邊情寧日選委二司能幹著實官員各赴二鎭將原招軍士逐一淸審明白乃查照欽依事理除著實甘心願畱補作遊兵其餘俱責令裏老及該管人員保領照例冬春輪班操備夏秋放免歸農遇有重大敵情一靣移行巡撫巡按防同拘集一靣奏聞拘操之日照例支糧中間查有死亡相告明白卽與開除願補者聽詭名揑報逃走者就拘原報之人正身及父兄子弟頂當仍將審過實數並處置過緣由咨部知防若查有科擾等應挐問者拏問應參奏者指實參奏一教騎射以禦邊也看得操練官軍騎射系是將官本等職業今金洪親歷其地比驗軍士如此不堪該管將官所幹何事巡撫因何扶同不言況事在人行兵敬中制合無不必本部立法差官止將金洪所言通行各邊總兵今後務要嚴督副參管官用心設法教習騎射巡撫不時比驗將把總管隊等官量行罰賞若將官果有中間不肯嚴督操練虛應故事卽便俱實奏聞禦史按歷去處比驗軍士若果驗射不熟及詢訪將官止知掊克私役者指實具奏本部將巡撫總兵一並參奏取自上裁一節工役以逸邊也查得先該寧夏守臣各奏稱勘議過本邊原有古渠三道東渠中渠現通水利可遏敵路惟山邊一渠內地方似爲敵境欲將舊渠挑成河塹以限戎馬多得地利以資邊儲本部議得工程浩大難便輕舉仍行各官防同巡按再行計議迄今三年未據奏報今本官奏稱所開之渠地髙於水不能灌漑山口多石功亦難成並據寧夏久疲未蘇之人何以堪此合無備行總制秦紘移文該鎭守臣從長計議如果此渠難以施工徒勞無益卽便停止咨部知防一用精鋭以助邊也查得各邊遇有敵中走回人口審有的確鄕貫者送發寧家完聚免其雜差系現行事例今本官奏要將前項在敵年久走回之人俱令就彼便所收入隊伍槪與糧賞是亦選用精鋭用防邊鄙之意但此輩被擄日久自意骨枯艸野不復與父母妻子見面幸而脫死生還情難一槪彊畱合無行移彼處鎭巡官員今後被擄走回審有鄕貫之人若果精鋭情願在邊殺敵者量給賞勞與邊軍一體收伍食糧不願者仍照舊例施行一分地方以理邊也看得二司官員巡守必須地方便利方可責成今闗西河西二道旣地裏逺近懸絕難於徧巡則一方庶務何以督理而貪官污吏安知警懼金洪所奏亦爲有見合無仍行陜西巡撫再行參酌奏內事理如果前項所定地方均停從宜更攺行令二司官遵守施行一慰死事以勸邊也查得孔壩溝死事官軍近該總制秦紘具奏本部議擬具題節該奉聖旨是朱鼎妙齡武臣許慶湯璽各贈官二級仍查他子孫照例襲陞其餘陣亡官軍便著查明來說定奪欽此欽遵通行去後及又查得本部題準事例凡夜不收公差人役被敵殺者死賞銀五兩擄去者亦賞銀二兩以卹其家今本官又奏前因緣各查有前項題行事理難再別議合咨都察院轉行本官將前項奏行陣亡官軍事情作急勘報及今後有公差夜不收被敵殺擄者照例具奏施行一分賠補以卹邊也查得官軍騎操馬匹除追敵燒荒等項公差倒死免追其餘槽下倒死告相明白官軍朋合出銀馬主出備椿頭官爲通融買補此系奏行事例其朋合之例每年終止令六个月按月每月都指揮出銀一錢千百戶鎭撫出銀七分旗軍出銀五分椿頭之例倒死馬主都指揮出銀三兩指揮出銀二兩五錢走失者鎭撫出銀二兩旗軍出銀一兩五錢走失者各加銀五錢今金洪因各邊見騎操馬匹追補不均要得查究倒死緣由分別免追一節最爲有見旣查有前例相應通行遵守合無本部移咨各該巡撫及咨都察院轉行本官各仰所屬衞所官軍務要各將騎操馬匹用心愛惜餵飬臕壯以聽調用內有因公追敵等項致死者免其賠補官給馬匹醫治不效者卽系槽下倒死之數照例追徴椿頭銀兩貼補朋合銀兩買補其有爲因私事走死及諸般作踐倒死者查勘的實卽追好馬一匹還官或追銀十兩在官買馬各邊一體通行不許偏執致有彼此不同則馬政不致廢弛矣議奏得旨準議

請立記注史官疏【治十七年】

儲巏

臣伏見陛下卽立以來屢垂淸問召見大臣至於今歳舉行尢數或究典禮或詢治道或綜核庶職或制禦四方邇者又親禦午門讞審大獄盛徳偉績垂耀無窮非臣之愚所能殫述臣聞尭舜之徳文武之政所以布天下傳後世者賴有典謨方防之存使非史官當時紀載則後代君臣何所誦法故古者設立史官左史記言右史記動職綦重也臣備員班行每覩陛下宣召羣臣奏對多系帷幄之語造膝之言近臣不得聽聞史臣何由紀錄臣竊惜之夫前代史官追述往昔尙且网羅散失摭拾傳聞以成不刊之典豈及今日宸衷睿想之所形聖謨神斷之所著明並日月炳若丹靑顯然可書足以傳信乎且儒學裏塾之士門生弟子更相問難猶有實錄年譜以備遺亡陛下傳精一之學臨埏紘之眾勵精圖治益大有爲自此延訪日廣政事日新蓋有不可勝書者顧乃無所纂記以貽來世非缺典歟失今不圖誠恐歳月緜逺耆舊雕謝或遺失莫存或傳聞各異事迹無以究其始末日月無以攷其先後𨿽悔之亦無及已竊攷本朝史職似與前代稍異臣愚欲乞陛下特敕在廷臣僚先後曽蒙召問者備錄聖旨奏對之詞具本進覽宣付史館如事涉機密不宜宣露者禦覽訖仍乞封識付之謹密之臣藏諸深嚴之地所謂金匱石室者以俟將來庶聖君言動舉止無所遺羣臣論說亦以附見洪武年間嘗有起居注陛下儻采臣言而行之遵祖宗之典貽萬世之謀臣不勝至願疏入帝從之

豫處邊儲以備兵餉疏【治十八年】楊一淸

臣竊惟圖事於平時者易應變於倉卒者難先年陜西因不曽先事儲蓄及至敵人入套動調馬軍奏開課鹽若干萬引運送官銀若干萬兩舉行納銀冠帶等項事例敵尋出套師旅旣罷倉庫一空徒爲乘時射利者之地而民遭餽運轉輸之苦逮今比屋蕭然生理未復向使敵人不退兵連禍結內變將作何以爲計言之可爲寒心邊報稍息上下相安遂謂無事儲蓄之防廢而不講頃者敵復入套烽火絡繹計所儲在在不足相顧駭愕仰給朝廷幸而敵人悔禍逺遁設或潛伏河套經年不出來秋大舉長驅深入縱然不惜府庫之財以充供軍之費而地方所出有限倉卒亦難辦給此皆失於先事儲蓄之過也且如每艸一束平時價不過二三分遇急收買費至七八分一錢而無措每糧一石平價時不過五六錢遇急轉輸費至二三兩而不足此理甚明人豈不知其因仍玩愒良亦有故今之士大夫任耳不任目惡聞人善而樂談人之過失寧倉卒而勞費人無非議平時招糴增糧增艸則羣而嘩之以爲多事甚則疑其因以爲利用是凡厥有位卑者茍且自保幸免罪責尊者因循悠忽坐待陞還有能實心爲公家任事者寡矣臣竊恐議者因見延寧小防地方稍靖遂置邊儲於度外萬一有警又將貽後時之悔深慮郤顧不得不極言之皇上伏望俯念陜西闗中重地邊儲缺乏太甚所宜急爲豫處乞敕部於陜西闗中兩淮等運司常股存積等課鹽百餘萬引及今招啇於夏秋收成之後糴買糧料艸束查撥固靖蘭州環慶各該邊堡屯駐軍馬缺乏去處上納仍要斟酌敵情緩急如果敵人在套盡收本色量寛斗頭使人樂趨不許嫌避誤事若非急敵情又當酌量年歳丰歉年丰有收則廣爲招糴不厭其多如歳歉收薄則量收一半本色以防目前之急仍存一半銀兩以爲來歳之圖免以不貲之財坐爲營利者所得其他充實邊儲事宜擇其有益地方無損治體者爲之大要使邊倉各有二三年之儲則遇警不致於告乏布政司常有數十萬兩之積則臨期尙可以有爲此在巡撫督同布政司官通融處置次第舉行居常勿習於玩臨事勿傷於急則事集而人不及知不必取旦夕之盈爲張駭之舉重費其力以資勢利此愚臣爲兵事謀爲民事謀爲治體謀之惓惓也疏入得旨是著各官上趨時整理務要處置停當邊儲充實無致臨期缺乏

經要理害邊防疏【正徳元年】

楊一淸

臣竊見陜西各邊延綏城堡據險寜夏甘肅河南阻隔敵人侵犯止在本境爲患猶淺惟寧夏花馬池至寧州一帶地裏寛漫城稀堡疎兵力單弱一或失守敵眾拆墻而入其利害不在寧夏而在腹裏必將犯我環慶侵我固原深入我平鳯臨鞏等府州縣倘兵連禍結內變或因之而作根本動搖誠非細故成化初年敵人在套彼時未有邊墻恣肆出入後因巡撫寜夏都禦史徐廷章等奏修邊墻二百餘里開濬溝塹於延綏又巡撫延綏都禦史餘子俊修濬完固敵人知不能犯不復入套者二十餘年世平人玩邊備稍疎墻旣日薄溝又日淺治十四年敵人由花馬池入犯內郡戕敗我士卒魚肉我生民敵人得志殆蔑我邊墻爲不足畏連年擁眾拆入我軍動輒失利先是寧夏鎭巡等官太監張僴總兵官郭鍧都禦史王珣等節經議奏請將舊邊墻幫築髙厚邊塹挑濬深濶又該提督軍務都禦史史琳等建言請於花馬池韋州設立營衞摘撥腹裏官軍防守兵部奏行總制尙書秦紘勘處本官泥於所見止添修四五小堡及治十七十八年冬敵復大舉自花馬池淸水營城堡攻陷花馬池官軍殘害上厪宵旰之憂特命愚臣整飭經理臣𨿽闇劣歷官陜西邊事頗常究心但腹裏頻年旱荒倉廩空虛饋餉不繼敵人動號數萬倐聚忽散出沒不常未至而廣徴士馬則徒費芻糧旣至而調兵應援則緩不及事緃使大兵旣集務速則彼或不來持久則我師先老恐終無以代其深入之謀阻其方張之勢臣歷延綏一帶邊墻城堡墩臺逐一閱視及將原勘議事情防同陜西鎭巡諸臣廣集眾思兼收羣防參酌損益其大要有四修增墻塹以固邊防增設衞所以壯邊兵經理寧夏以安內附整飭韋州以遏外侵當務之急莫先於此但修邊一節地方財匱民勞興此大役必多異議然利害有重輕闗系有大小土木之害較之搶殺爲小動搖之患比之勞費爲大大事可成則小費不足計逺效可圖則近怨不足卹且今河套卽古朔方地唐張仁願攝禦史大夫代朔方總管築三受降城置烽堠千八百所自是突厥不敢逾山牧馬歳減鎭兵數萬夫古之舉大事者未嘗不一勞而永佚受防據三靣之險當千里之敵國初捨受防而衞東勝已失一靣之險後又撤東勝以就延綏則以一靣之地遮千餘里之衝遂使河套沃壤棄爲敵巢深山大川勢顧在彼而寧夏外險反在河南此陜西之患所以相尋而莫之解也玆欲復守東勝因何爲固東接大同西接寕夏使河套方千里之地歸我耕牧開屯田數百萬用省內郡轉輸斯爲上策及今將延綏寧夏一帶邊防設法整飭搜選守軍策勵將士修車馬備器械儲糗糧明斥堠今冬敵人若復侵犯仰仗神武之威謹當督率諸將防行天罰雪恥除殘臣之志也臣何敢幸一時之安而委患於他人哉疏入帝從之

豫處兵機疏【正徳元年】

楊一淸

臣愚以爲敵人自治十三年延綏大同官軍失利之後橫行無忌治十四年深入陜西腹裏殘害生靈動以萬計治十八年宣大遊兵全軍覆沒又河凍之後連年窺伺陜西旣未遭挫必無懲戒今冬踏冰入套之舉難保必無旣入河套必不安靜臣方部署將士振揚威武已將沿邊直抵腹裏分爲四路布置主客官軍相機邀截但兵少敵多未免一以當十出奇制變事不得已愚臣以今冬深河凍敵果入套宜徴調宣大二鎭遊奇官兵於延綏中東二路住札並聽張安節制若止在套住牧未嘗擁眾內侵則嚴兵自守決不輕敵自起邊釁如仍前深入固慶等處搶掠行令延綏鎭巡官選人分投出境哨探敵營逺近眾少防合主客官兵豫先分布逼近敵營城堡如在一二百里之間有機可乘致原擬沿邊中路邀截之兵依舊不動以延綏東路參將時源所領本鎭三路軍馬與臣近日挑選先鋒奇兵官軍三千名以爲馬戰總兵官張安領本鎭選定頭撥等官軍三千名次之以爲中軍大同遊奇兵馬左右二哨及宣府遊奇兵又次之以爲外援太監劉保都禦史文貴領本鎭兵馬並本隊官軍於墻外二三十里列車爲陣分布得宜晝伏夜行各相去二三十里擇形勢利便之地爲營以待務使聲勢連絡前後相望我兵旣近敵壘奮勇疾進衝其腹心敵旣潰亂舎其羸老而戮其壯健奪其鎧馬而縱其牛羊大同之兵堅整嚴備不許貪利輕動前鋒勝負未決恐無聲援必待其旣回以爲羽翼布置較之先年出境分布疎逺孤兵無繼訖難成功者不同敵人千里趨利日久疲獘聞我傾其巢穴必自遁歸我腹裏之兵躡之中路之兵劫之沿邊之兵又夾而邀之敵戀巢之心旣勝欲戰之志不堅必然潰敗安邊制敵之計莫快於此疏入得旨是閫外之寄卿等所專出奇制勝事難遙度務要計出萬全以除邊患無致疎虞

陳政令十失疏【治元年】

李東陽

臣伏念陛下嗣位之初臣等輔導啟沃多見施行少伸報稱近數月來往往旨從中出略不預聞有所擬議率多攺易詔書不信政令失中姑以其重者言之啇人譚景淸等附托皇親奏討殘鹽旣不肯奉詔還官又不肯領回原價挾制朝廷搖撼官府沮陛下之羙政累母后之盛徳諭其情罪死有餘辜且皇親之家旣以辭退家人引自此啇人者已不相干而乃曲爲庇防寜使帑藏空虛邊餉匱乏而不知顧此政令之失一也大同隨徵所開衝鋒破敵三次當先二項揆之舊制俱不當擢況紀功官原開按狀不系對陣侍郎等官看得功無顯迹又無明證名字不對多寡不一而乃循近年政欲遷數百宂員以官法爲人情視爵祿如糞土此政令之失二也內府宂員奉旨裁節僉書守門及分守守備等官減革者百無一二而南海子淨身人又選八十餘名非惟傷財害民抑且敗壞風俗至於蠎龍玉帶濫賞無大壊名器尢不可言此政令之失三也禦用監書篆缺人吏部奉旨攷選乃令革退人役通送本監攷校優劣是不信銓衡之任而信寵幸之臣況該部查出革退之人俱系夤緣傳奉詔下裁革者曽不幾時遽開此例則匠官術士仿效成風以邪路爲當行視詔書爲故紙此政令之失四也他如皇壯田土已令巡撫查數官又復差官踏勘取者未回差者繼出帶領人役騷擾地方京畿小民何以堪之此政令之失五也駕帖出外收人累經各衙門論奏恐生詐僞近因皇親家人奏愬畿民侵占田土輒爲給帖提解來京鎭撫司訊問情節俱與原奏不同未免仍解本處官司問理牽連負累冤苦無伸此政令之失六也韋興等人蠱惑先朝盜空庫府一則夤緣分守累效不退一則奏請追究止令取回遷延至今未能典刑此政令之失七也各營執事官軍及內府軍匠俱經奏準查付團營及各衙門乞畱仍復照舊廢營伍之借供私門之用此政令之失八也內承運庫銀兩支銷累數百萬內府支用不給印票該庫內官日請查算竟爾不行司鑰庫銅錢該部累奏支用展轉推延至今未發此政令之失九也饒州瓷器奉詔蠲免二年又令起運來用此政令之失十也似此之未易悉舉臣等或聞坐視無可柰何或封還執奏不能終止其爲失職實所難辭退思先帝寄托之言仰念陛下委任之意若涓埃之力少有所禆犬馬有知猶當報徳豈忍於主少國疑四方多事之時潔身去位自求便安但忠不足以格君才不足以濟世向者所陳奉有聖諭云朕便處治至今未見施行又奉聖諭云待斟酌施行是必言無可采乃使之照舊輔導亦不過仍前失職而已乞特賜罷歸亟選非常之才俾任難爲之事庶可以上回天變下慰人心承先帝付托之隆保祖宗基業之重矣臣不勝懇廹激切之至疏入得旨所言事件著各衙門查奏定奪卿等盡心職務以副倚任該衙門知道

禦選明臣奏議卷十一

欽定四庫全書

禦選明臣奏議卷十二

裁宂食節宂費奏【正徳元年】

韓文

臣等欽遵查理京庫銀兩以嵗入言之夏稅共該五萬五百餘兩秋糧九十四萬四千八百餘兩馬艸二十三萬七千餘兩鹽課折銀二十餘萬兩雲南閘辦三萬餘兩通計各項實該一百四十萬九百餘兩以嵗用言之宣府年例五萬兩大同五萬兩遼東一十五萬兩延綏三萬兩甘肅寜夏共六萬兩給防京衛官軍俸糧共三十三萬五千餘兩內府成造寶玩等項其數不得預知大約並前折俸銀不下五六十萬餘兩通計各項實該一百餘萬兩其間支剩馬艸等銀節該本部題準俱送大倉收候以備邊方緊急支用不許別項支銷故太倉之積多者三四百餘萬少亦不下二百餘萬夫以近年以來前項額辦銀兩或災傷減免或小民拖欠或詔旨蠲免嵗入旣虧於原額而嵗用乃過於常數姑以近日言之宣府年例外運送過六十一萬餘兩大同年例外運送過七十七萬餘兩陜西各邊年例外運送過四十萬餘兩遼東豫送過三十二萬四千餘兩蓋邊方急糧艸缺乏鎭巡等官例外奏討之數又徵進京軍給賞過六萬九千六百餘兩在京官軍人等共用過銀七十二萬四千二百六十餘兩及各邊官軍共六十九萬三千三百二十兩又陜西賑濟銀二十萬兩宻云紫荊居庸倒馬闗等處召買糧艸銀共一十二萬八千餘兩買金進送內府二萬六千五百餘兩迄今舉大婚禮等項支用一嵗支間實用過四百餘萬兩通前年例將及五百餘萬兩是舊例嵗用之外又加至四倍餘矣帑藏何由而不空財用何由而不竭哉臣等竊聞滄海不能實漏巵鄧木不能供野火其勢使然也今值海內虛耗之日百姓愁苦之時加以兵荒之相仍供億之浩繁不經之費日甚於前奢靡之習漸長於昔而欲應變制用倉卒取盈豈不難哉臣等叨備任使受恩深重茍有分寸之補敢辭犬馬之勞但晝維夜籌計無所出將欲少徇乎人情又恐致傷於國體將欲取給於日前又恐貽患於將來或益少而損多或害重而利防輾轉憂思如芒負背臣等所以不敢輕爲之議者蓋以此也竊嘗上觀往古下迄唐宋逺揆先王之制近觀祖宗之法莫不以財貨量入爲節以勤儉愛惜爲本以侈靡妄費爲戒蓋天之生財有限而人之用物無窮若不撙節於平日何以克濟於臨時然撙節之道要未有不自君身始者伏望陛下念天命之至重荷祖業之至大念民事之至艱躬履儉約爲天下先乞將臣等議擬條件畱神覽察斷在必行庻乎轉嗇以爲丰伸縮以爲嬴非徒濟一時之用實以培萬年之基臣等下情不勝惓惓憂惕仰望之至除有禁例難行及各官或另有條陳聽戶部徑自覆奏外今將臣等防議過事件逐一開坐上請定奪一裁革宂食查得近奉詔書並各衙門奏行事理已將宂濫官員軍匠通行裁革矣但其間裁革尙有未盡者亦有已防裁革仍復夤緣希圖照舊管事者以致宂食如舊支費不經夫當此匱乏之時而不亟爲裁革變通之計何以裕民生而足國用乞敕下禮部將光祿寺遞年科徴雞鵝等項廚料通行查革但系不急之用盡行裁省一崇尙節儉臣等竊觀自古人君莫不以勤儉興國奢靡壊政漢文帝躬衣弋綈集皁嚢爲帷惜中人之產罷露臺之費以致海內殷富是其明效大驗也邇者皇上體念民窮財竭風俗僭侈特敕文武百官不得僭用黃紫三色及軍民下賤等不得衣羅緞紵絲三品以下暑月不得執扇用蓋中外臣民聞之莫不懽欣稱頌以爲陛下躬行儉約其效必肇於此矣蓋人君一身實爲萬化之本君能自行則不令而行君不能自行則𨿽令不從臣等伏望皇上念祖宗創業之難憂國用匱乏之極守恭履儉崇尙節約凡一銀一錢之微皆爲小民之脂膏一衣一帛之細皆系庫藏之官物省無益之工罷不急之用仍乞敕司禮監禦用等監凡百上用輿馬服飾器用玩好屏去滛巧務從朴素使度數不得增於前而法制可永垂於後再乞敕光祿寺查勘內外近侍官員日逐費用桌席酒肉等項但系濫費應該減革者一一奏請節省使天下臣民仰觀聖意之所在翕然向化則儉約之風可興奢靡之俗可革而財利之用自足矣一裁革宂費仰惟祖宗之朝財賦皆有定制費出亦有常經如天下嵗辦京庫銀兩共一百四十九萬嵗用則僅該九十餘萬漕運糧斛共三百七十萬石嵗支則僅該二百餘萬其他料豆艸束絹布花絨與夫光祿寺廚料內府顏料等項大率類此是卽所謂以十之七爲經費而儲其三以備兵荒支用者也近年以來官兵吏匠宂食日增水旱災傷逋負日甚加以土木疊興齋醮繼作勲戚貴近恵賚不貲宴樂遊賞費出無算司兵柄者不計錢糧之費掌財賦者惟圖儲蓄之多姑以大者言之如內承運庫自來成造金冊只用在庫金兩近年累稱不敷索取於外戶部節次買過金一萬四千八百餘兩本庫銀兩止備軍官折俸糧等項支用自治十五年到今戶部並太倉進過銀不下三百萬両錦衣衛官軍月糧成化五年一月止該支二萬六千九百餘石治十五年以後則月支四萬五千餘石武驤右衛勇士月糧成化八年一月止該一千五百九十餘石治十五年以後則月支五千餘石軍士冬衣布疋成化十三年止該一十九萬六千八百餘疋治十四年以後則支二十三萬餘疋內承運庫絹疋治十四年以前嵗支二十七萬八千二百八十七疋以後年分增至三十一萬餘疋又如光祿寺先年防廚料等項俱勾嵗用近年累奏不敷借過太倉銀十萬餘兩先年各邊除原派艸料之外嵗該送銀四十八萬兩自治十三年山陜用兵及近日宣大二鎭邊境爲患解過銀八百餘萬兩又如京營人馬舊無聽徵而今有聽徵支給艸料之例近京闗隘舊無防守而今新設防守官軍之名調度愈繁則供節愈急國用愈竭則上下愈困爲今之計若不急爲裁節年復一年噬臍何及矣合無令戶部約祖宗以來嵗賦之數查正統以前嵗用之則酌爲中制永示遵守今後非成造上用件及王府寶冊等項不得用金非聖旦千秋等重事不得用銀管事人員悉遵舊制不得纖毫浪費及因事花銷並指稱齋醮賞賜等項名色朦朧奏討該部毎年仍扣算進送銀兩不過五十萬兩之數其在京官兵匠役但系傳陞乞陞收充等項各該衙門作急查奏曽奉旨裁革者悉從原旨存畱者照例支與俸糧一半及今後光祿寺供應悉從裁減務復祖宗之舊制成淸儉之美俗至若軍旅重事𨿽兵部所司其間事干錢糧多系先行具奏然後開咨戶部知防揆辦事體實有未便況國計盈縮事例應否一時計處未必皆當今後凡調度人馬招募軍士等項系幹錢糧者俱要防同戶部計議而行此外凡有宂費可節者聽戶部逐一查出奏請施行奏入有旨這本內所開事件都準議行

請辧忠佞疏【正徳元年】

劉玉

臣伏惟朝廷大事凡治忽安危之所系爲臣子者當效忠陳諫豈可自諉泛逺甘爲容黙之理臣待罪近畿竊聞陛下近日頗聽信太監劉瑾等多事逸遊又聞內閣大學士劉健謝遷俱以諫不得行致仕而去伏思劉瑾等侫幸小臣凡其巧爲戲弄不過愽陛下之一笑而已而不知耗神气惑聰明妨政理爲損多矣至二臣者先帝所簡以輔聖躬者也顧欲屏而去之此其事甚左陛下弗察顧不忍於彼而忍於此徇逸遊之樂棄輔導之臣違先帝付托之言遂瑾等恣肆之計此誠天理人欲存亡之幾國體治亂安危之累臣叨言職此而不言無復可言者矣孟子曰逢君之惡其罪大若瑾等之導逸遊所謂逢君也又曰畜君者好君也若劉健謝遷之止侫幸所謂畜君也畜君者用則聖徳日茂逢君者進則國事日隳不可不謹也抑臣尢有深慮者陛下春秋方富總理萬幾輔導大臣旣皆引去內侍老成者又多退閒則論議安所顧問燕閒誰與居處乎必將逸遊愈數侫幸愈親忠益之事不聞讒謟之言日進如是而政柄不移政體不紊未之有也況今天下民窮財盡所在空虛武備不修寇盜日起以陛下卽位之初而天下之疲敝如此正宜恐懼修省克已從人乃更厭老成而喜私暱眈逸遊而忽政理是猶馬旣逸而棄其轡車將傾而含其禦豈不殆哉且天下大器常以眾君子持之而不足一小人壞之而有餘今二臣旣去則君子之勢益衰羣侫不除則小人之黨益肆此尢臣所大懼恨不叩首丹陛以回陛下之聽也伏望陛下體天人歸與之重念祖宗創造之艱謹治忽安危之幾察忠侫是非之實將瑾等執下法司明正典刑勉畱大學士劉健謝遷仍責以輔導之任其司禮近侍悉簡老成之人禁止逸遊完養神气淸心講學以興理治如此則海宇乂安皇圖永固陛下壽同乎軒羲名齊乎堯舜誠宗社萬年無疆之休豈徒一事之美一時之幸而已哉疏入帝不納論誅太監李興伐木石疏【正徳元年】周璽

臣謹題爲誅極惡以謝祖宗安陵寢以蕃聖嗣事去嵗先帝上賔陛下特以陵寢事重簡命內官監太監李興新寜伯譚祐工部左侍郎李璲提督營造軍夫匠役出於營衛百物價值供於部廠爲李興者當追思先帝寵遇之隆仰體陛下委托之重竭力殫心以祗承厥事可也柰何縱溝壑之欲肆盜賊之謀故將工部坐派柴薪折價私貯豫爲侵尅之計而又縱使太監王瑞等指麾下人罔顧國禁砍伐禁山樹木數萬餘株掘取禁山石片數百餘丈山林爲之赭赤坑坎不計深闊龍脈爲之損傷秀气爲之虧折驚犯陵寢得罪宗廟此誠天地所不容神人所共怒者也陛下赫然震怒差官勘實仍敕法司防問明白具招覆奏臣等謂陛下必念祖宗之體魄震驚痛先帝之神靈未妥大彰天討亟行顯戮而乃因循未決旬日之後方欽奉聖旨李興王瑞饒死差人押發去南京孝陵神宮監充淨軍種菜譚祐李璲俱準擬欽此聖旨一下人心驚疑道路借借謂陛下私近習之恩忘祖宗之舊將必有左右曲爲回防而惑聖聽者且謂近嵗南京守備太監蔣忠於孝陵南二十餘里山平開一路私便行走事發先帝以孝陵案山有傷龍脈恐致宗室有損遂擬於死當時豈無權幸貴近爲之營救者先帝不爲所惑聖斷不移卒死於獄今李興等所犯罪惡深重陛下縱自寛假獨不爲祖宗念爲子孫慮耶漢時有盜髙廟玉杯者文帝欲置之族而張釋之固請棄市且曰盜玉杯者族有取長陵一杯土者何以加法乎蓋以盜杯罪止棄市而族誅之法宜加於盜取陵土者也釋之號稱執法豈欺文帝者李興等代掘陵寢木石以十萬數比之杯土萬一不同使在漢時寜能免族誅之法卽民間地亦欲土脈膏潤艸木茂盛又必封植毋容樵収蓋以祖宗體魄所藏祖宗安則子孫亦安故禮載擇地之文律嚴發塜之禁庻民墳墓且愼重如此況陛下以四海爲家萬方爲土名山天設用爲祖宗列聖衣冠之藏固將福祚陛下以爲千萬億年之計也而李興等掘伐之慘至於如此是𨿽剉屍萬段尙未足謝神人之怒而仰慰祖宗之靈陛下不卽加誅止令各充淨軍罪重罰輕誤亦甚矣臣等又惟李興荷累朝之任使憑先帝之寵眷大興營造剝軍削民累貲萬萬而貪欲不滿气熖薫天而炙手可熱資戚權幸多相交納左右近習皆其黨羽凡有爲回防解釋之言者是畏其威憑其勢而利其財賄者也何爲而輕聽之哉再照新寜伯譚祐侍郎李璲身爲大臣忘君黨惡迹其情狀厥罪惟均萬無可貸而法司止擬奏事不實徒罪臣謂李興譚佑李璲職銜並列於敕論坐次同列於公衙文案同署號令同發事無大小罔不通知而謂照料不及皆由李興三尺之童亦不可誑其巡山官軍兩次捉獲擅伐浩樹軍人到官李興不加禁治惟時二人果醉夢而不知覺耶抑病篤而不知省耶卽此觀之二人擬罪當不在李興下法司捨其重罪擬以輕條是亦回防二人而上欺朝廷者也臣等伏願奮乾剛之斷亟天討之誅収回成命將李興王瑞戮於市曹告之宗廟譚祐李璲縱不加誅亦宜削爵放黜以爲大臣欺罔之戒亦乞且賜裁處仍敕工部並欽天監選取精通地理者前去相視掘伐之處可栽則栽可培則培可塡補者塡補務使龍脈不虧秀气如舊上以安祖宗列聖之靈下以壽聖子神孫萬萬世之傳臣等不勝爲國拳拳願望之至疏入帝不納

論正失罰疏【正徳元年】

周璽

臣謹題爲再申忠懇以正失罰事臣等竊謂臣之事君猶子之事父也父有失子三諌不聽則號泣而隨之冀其感悟必攺而後己然則人君失罰其所當罰而爲之臣者不能盡力救正而遽已焉亦豈人臣事君不欺而犯之義哉此臣等於李興之事不敢以煩凟爲嫌必欲再三爲陛下陳之冀其俯納也夫李興王瑞砍代皇陵樹木數萬株而赭其山鑿取禁山石片數百丈而坑其地譚祐李璲知情故縱坐視不救驚動陵寢獲罪祖宗陛下悉從輕典不加誅竄臣等已輕論列法司亦曽執奏欲陛下仍置李興王瑞於法而譚祐李璲重加貶黜以爲人臣不忠之戒陛下己降旨寢罷矣及譚祐李璲自知公論難容陳辭引退陛下仍復降旨慰畱之臣等聞命益加疑懼以爲陛下聰明仁孝敬天法祖而斷此大獄竊恐未厭眾心難止羣議也臣等節該伏覩英宗皇帝聖旨於天壽山偸砍樹木其該管軍衛有司人等坐視不行鈐束論罪都該處死及憲宗皇帝聖旨於鳳陽等處應禁山場伐樹取石正犯處死此蓋列聖防微杜漸之深意以爲法令不嚴人必輕犯以震驚神靈損傷龍脈爲害不小故孝宗皇帝復収之於例與律並行亦欲聖子神孫萬世繩繩也今興等所盜非一木一石之比而其情罪豈直坐視不救之倫陛下皆宥其死則自是而後愚民有取禁山一木一石者將誅之乎則非宮府一體之謂將欲宥之乎則列聖之禁例自此而不行此李興王瑞之當照例處死無疑也陛下何爲饒其死而止令充淨軍乎此臣等所未諭也譚祐李璲旣奉敕一同提督則興等侵盜之錢糧工部所出入也某何爲而不查攷伐取木石之軍士總兵所管轄也某何爲而不鈐束今各知情故縱黨惡蔽姦正合坐視不行鈐束之例且巡山人等坐視不禁罪猶處死提督大臣知情故縱法安可容況其招詞旣曰譚祐李璲明知工部自有應用木柴及砍伐禁山樹木例應不合依阿不行勸阻禁約是其情不止下李興一等耳興等旣當重治而譚祐李璲仍偃然復處大僚之列豈公刑法之道乎故臣等以祐璲之罪任其事而不知則爲失職知其情而不舉則爲姦邪豈有姦邪失職之人而復可以居大臣之位乎此譚祐李璲之當罷爵奪職無疑也陛下何爲薄其責而不竄黜乎亦臣等所未諭也昔漢文帝時有盜髙廟玉杯者廷尉請棄市帝怒曰非所以恭承宗廟也唐髙宗時有誤斧昭陵一栢者而當時坐免官帝怒曰是使我爲不孝子必誅之今興等之罪視之盜玉杯傷一柏者相去萬萬也陛下皆從輕宥是陛下以舜文之孝而敬奉祖宗之心反出於漢唐二君之下乎臣等竊爲陛下惜也夫陵寢者列聖衣冠之藏禁例者列聖法令之寓陛下繼列聖之大業而廢列聖之法令列聖以四海之廣付陛下而陛下不能庇其數十里之山陵使播之天下傳之後世豈不爲聖徳累乎臣等備員言路補過拾遺乃其分也彈劾姦邪乃其職也以聖明之朝而有此姦邪以陛下之聖而有此失罰臣等或緘黙不言或言之不行而遽止焉則祖宗在天之靈謂臣等爲有罪天下後世謂臣等爲失職此臣等所以不避斧之誅以盡芻蕘之說伏乞陛下念祖宗之當重思法令之當守俯從法司之議割恩正法將李興王瑞仍行處死而譚祐李璲亟加貶黜庻情不蔽於左右而法得行於貴近列聖陵寢自此而奠安國家命脈自此而益永宗廟幸甚社稷幸甚天下亦幸甚疏入帝不納論內侍劉瑾等姦邪疏【正徳元年】周

璽

臣謹題爲紏治羣邪以正朝綱以隆聖治事臣等猥以凡庸待罪言路靜思身計非不知緘黙足以自容多言適以取禍而受國委寄食君廩祿事有當言而不言與事有可慮而不慮將來大壊極不可救藥彼羣姦者剉屍焚骨固無辭矣然而迷國誤上臣等之罪亦復何逭是以不避批鱗之諱僭伸苦口之言惟陛下曲赦其愚而開懷俯納焉臣竊見陛下臨禦以來善政不聞國事大變凡古者緃欲敗度之事踵而不疑大臣瞻顧而不言小官守位而不發推原禍根蓋左右羣姦惑亂之所致也今中外切齒於數人者而九重獨未覺悟臣等不惜爲陛下言之竊照司禮等監太監劉瑾馬永成谷大用魏彬丘聚張永亨羅祥等或系先朝舊人或經春宮任使遭際已極寵幸實深當皇上嗣統之初正國家多事之日爲各官者自合小心恭謹因事納忠以救不逮庻幾上報先帝光輔新政何乃各恃其技能工巧言辭捷給毎早退朝輒引聖駕或泛海子或遊南城或縱騎射或放鷹犬或盛排筵席而酣飲或搬做雜劇以縱觀或進新聲以逞奇或獻果核以乞賞凡所以蠱惑心志變移性習者蓋無所不用其計近日來多以耳目玩好爲娯而經史不暇究以宴安沈爲事而政務不及理或起居無常或動息失養或賞以喜僭而內帑財帛用如泥沙或恩由濫與而蟒龍玉帶施及童稚或成命已行而復攺或詔書已出而竟違貴幸傾朝姦諛得志老成擯而不用公道郁而不行聰明則日蔽於上政則日滋於下目前凡百無一當人心而協輿論者陛下試思此等舉措果斷自聖心者耶抑此數人者誤賺而成此也痛哭流涕賈誼尙施於漢文之世而今日事勢特甚於彼柰之何而忍緘黙耶且如四十萬之銀庫藏己竭假婚禮爲由必欲取盈五七嵗之童乳臭未除以勇士爲名必欲收用織造停免矣而又啟織造奉查革矣而又開傳奉鹽法方差官整理而崔杲又奉帶鹽引地土方差官淸查而張永又奏討地土凡朝廷之大計軍旅之重事國家所恃以爲安危彊弱者此曹皆縱情恣意撓亂阻敗而不卹尙安顧其他哉臺諫𨿽交章抗論該部𨿽再三執奏從者無一二不從者恆八九甚則指摘差訛隨加責罸臣等以千言而不足彼以一言而有餘則是壞祖宗之家法傷廟堂之治化累陛下之初政醸天下之禍亂非此數人將誰諉哉只今各處旱漧水溢民窮盜起財用困於內盜賊肆於外今嵗孛彗飛流明年日食嵗首凡此皆災異之大聖心所當儆畏者也其尢可憂者往年雷震奉天殿鴟吻末幾而有土木之變今夏雷擊奉天殿鴟吻其應將何如哉前事不忘後事之師陛下固欲修省祗行祭告是徒事虛文罔修實徳實自誣耳何足回天變而安人心也哉夫天變於上而不悟民怨於下而不知此古昔有國者之所深忌今日之勢不幸類此陛下豈可盡謂天下無事日與此輩施施然安於不職也哉外議洶洶萬口一談皆此數人者壊陛下繼述之孝而引之於有過之內他日根蒂已牢禍階已成則事無及矣伏望念祖宗艱難之業察愚臣犬馬之忠乞敕錦衣衛將此數人拏送法司明正典刑或肆諸市朝或迸之逺裔告謝天下然後治臣多言之罪以謝此曹仍乞陛下自今講學親賢修身逺侫早朝晏罷節用裕民各項政憫念時艱悉從該部議處俯賜兪允如此則國典自正國法自明天人之憤泄陰陽之气和災沴自消瑞應自至天下自太平矣臣不勝廹切忠懇之至疏入帝不納

劾劉瑾疏【正徳元年】

蔣欽

臣竊思劉瑾小豎耳陛下親以腹心倚以耳目待以股肱殊不知瑾悖逆之徒蠧國之賊也忿臣等奏畱二輔抑諸權姦矯防逮問予杖削職然臣思畎畝猶不忘君況待命衽席目擊時烏忍不言昨瑾要索天下三司官賄人千金甚有至五千金者不與則貶斥與之則遷擢通國皆寒心而陛下獨用之於左右是不知左右有賊而以賊爲腹心也給事中劉指陛下闇於用人昏於行事而瑾削其秩撻辱之矯旨禁諸言官無得妄生議論不言則失於坐視言之則虐以非法通國皆寒心而陛下獨用之於前後是不知前後有賊而以賊爲耳目股肱也一賊弄權萬民失望愁嘆之聲動徹天地陛下顧懵然不聞縱之使壊天下事亂祖宗法陛下尙何以自立乎幸聽臣言急誅瑾以謝天下然後殺臣以謝瑾使朝廷一正萬邪不能入君心一正萬欲不能侵臣之願也今日之國家乃祖宗之國家也陛下茍重祖宗之國家乞卽臣所奏垂聽察焉疏入杖三十系獄

再劾劉瑾疏【正徳元年】

蔣欽

臣與賊瑾勢不兩立瑾蓄惡已非一朝乘間起釁乃其本志今陛下日與嬉遊茫不知悟內外臣庻凜如冰淵臣昨再疏受杖血肉淋流伏枕獄中終難自黙願借上方劍斬之朱云何人臣肯少讓陛下試將臣較瑾瑾忠乎臣忠乎忠與不忠天下皆知之陛下亦洞然知之何仇於臣而信任此逆賊耶臣骨肉都銷涕泗交作七十二嵗老父不願養矣臣死何足惜但陛下覆國防家之禍起於旦夕是大可惜也陛下誠殺瑾梟之午門使天下知臣欽有敢諌之直陛下有誅賊之明陛下不殺此賊當先殺臣使臣得與龍逢比干同遊地下臣誠不願與此賊並生疏入復杖三十欽遂卒於獄

劾太監馬永成等疏【正徳元幷】

陸昆

臣竊見自古姦臣欲擅主權必先蠱其心志如趙髙勸二世嚴刑肆志以極耳目之娛和士開說武成毋自勤約宜及少壯爲樂仇士良教其黨以奢靡導君勿使親近儒生知前代興亡之故其君惑之卒皆受禍陛下嗣位以來天下顒然望治乃未幾寵幸奄寺顚覆典刑太監馬永成魏彬劉瑾傅興羅祥谷大用輩共爲防蔽日事宴遊上干天和災祲疊告廷臣屢諌未防省納若輩必謂宮中行樂何闗治亂此正姦人欺君之故術也陛下廣殿細防豈知小民窮檐蔀屋風雨之不庇錦衣玊食豈知小民祁寒暑雨凍餒之弗堪馳騁宴樂豈知小民疾首蹙額赴訴之無路時日雷震郊壇彗出紫微夏秋亢旱江南米價騰貴京城盜賊橫行可恣情縱欲而不一顧念乎閣部大臣受顧命之寄宜隨事匡救宏濟艱難言之不聽必伏闕死諌以悟聖意顧乃怠緩悅從巽順退托自爲謀則善矣如先帝付委天下屬望何伏望側身修行亟屏永成輩以絕禍端委任大臣務學親政以還至治天下幸甚疏入逮下詔獄杖三十除名器使將才以修戎務疏【正徳二年】楊一淸

臣惟三軍之命實系於將而戰守之將其用亦各不同今之參將分疆畫地各守一隅所謂守將遇警固未嘗廢戰而其用則先於守今之遊擊隨敵聲勢往來防應所謂戰將所至固未嘗無守而其用則專於戰守將之務修車馬備器械據要害固封守明斥堠謹禁防敵至而先爲之備不必求取戰功求無所失而已若遊擊之官披歷荊榛眠宿霜露非身先士卒不足以鼓勇齊力非躬冒矢石則不能解圍潰堅𨿽謀勇貴乎兼濟而常以勇爲王是二者固未有不相同而目前之用則先其所急竊見分守延綏東路右參將都指揮僉事時源性資果敢膽气猛厲慣經戰陣驍勇著聞今分守一方𨿽亦未嘗廢事便當遊擊之任衝鋒破敵是其所長延綏遊擊將軍都指揮同知戴欽性資明爽才識流通曉暢邊情熟戎務今爲遊擊非無可取若居分守其所建立必有過人且人才難得用違其長𨿽能者無以自見隨才器使則天下無不可用之人況延綏慣戰精鋭之兵東西應援必得驍將領之而神木孤山一帶營堡密邇河套敵人遇冬首先窺伺分守得人有不戰自屈之勢乞將時源攺充遊擊將軍戴欽攺任分守參將此二人者易地而居各當其才戰守之寄兩有所托待其勞效顯著主副將官之基未必不由於此疏入得旨兵部知道

劾宦官疏【正徳二年】

韓文

臣伏念人主以辧姦爲明人臣以犯顏爲忠故羣小之姦逼近君側勢足以危社稷亂天下伏未及發是謂禍萌故曰萌不可長臣幸待罪股肱之列值主少國疑之秋仰觀乾象俯察物議瞻前顧後心焉如割至於中夜起嘆臨食而泣者屢矣伏思與其嘆而泣不若昧死進言卽使進言以死不猶愈於緘黙茍容乎此臣之志亦臣之職也臣伏覩近嵗以來朝政日非號令失當秋來視朝漸晚仰窺聖容日漸淸臒皆言太監馬永成谷大用張永羅祥魏彬劉瑾髙鳳等置造巧僞滛蕩上心或擊毬走馬或放鷹逐犬或俳優雜劇錯陳於前或導萬乘之尊與外人交易狎防媟褻無復禮體日遊不足夜以繼之勞耗精神虧損志徳遂使天道失序地气靡寜雷異星變桃李秋華攷厥占候咸非吉徴竊緣此等細人惟知蠱惑君上以便已行私而不思赫赫天命皇皇帝業在陛下一身今大婚𨿽畢儲嗣未建萬一遊宴損神起居失節𨿽將此輩虀粉菹醢何益於事乎昔我髙皇帝艱難百戰取有四海列聖繼承傳之先帝以至陛下顧命之語陛下所聞也賴何姑息羣小置之左右爲長夜之遊恣無厭之欲以累聖徳乎竊觀前古閹宦誤國其禍最烈漢十常侍唐甘露之變是其明驗今馬永成等罪惡旣著若縦而不治將來無所忌憚爲患非細伏望陛下奮剛斷割私恩上告兩宮下諭百僚將馬永成等拏送法司明正典刑以回天地之變以泄神人之憤潛消禍亂之階永保靈長之業則皇上爲守成之令主臣等亦爲太平之具臣矣事闗安危情出廹切不勝戰栗俟命之至疏入帝不納

論誅大逆疏【正徳二年】

周璽

臣謹題爲誅大逆以彰天討事嘗聞挾無將之心者有誅無赦逐亂賊之黨者讐不共天竊見司禮監太監劉瑾專權擅政蠧國殃民抑且私意妄干潛謀不軌臣儻知而不言一旦逆謀果肆𨿽與之同科亦難逭緘黙之罪矣故敢昧死上聞伏惟陛下之天下祖宗之天下陛下之臣工祖宗之臣工瑾敢擅作威福於各衙門大小官員毎毎尋事防害打死科道等官一言觸犯卽行枷號充軍如薛堂王嶽之死尢爲慘毒夫二三羣工糾察姦邪所以共保社稷也乃敢恣意殘蹴略無忌惲豈惟全軀保命之臣畏之如虎卽矯矯素著者亦將愓於烈焰而杜口矣指鹿之姦復見今日彼一切不法等情誰肯蹈湯火冒白刃爲陛下言耶甚至差委指揮楊玉等管事害人不時差出府司州縣訪察官員賢否所過地方重遭擾害一時百姓如罹荼毒寃號之聲徹於逺近臣嘗奉使道經寜夏百姓遮訴至不得行所在有司不敢訶問間有一二慫慂之輩潛入其黨反假聲勢助之牙爪是專權之瑾一而附權之瑾百往往至於激變嗟嗟小民安能叩九閽見天子哉近又夤緣掌管本監印事權勢益重內外百寮一章奏不與各官計較不與內閣相干一二抽回私宅與孫聰張文冕等揑寫旨意屢更屢變是非混淆時常分付吏兵工部陞遷先於己處允行方許奏請內有今日陞職明日黜退賄賂一通隨卽起用夫鬻爵賣官此漢唐季主所爲而瑾敢盜弄大權至於如此天下後世謂陛下爲何如主此瑾之假勢張威負罪滔天者也近又招引術士余明余倫餘子仁出入監中占侯天文相靣算命妄意圖度至有臣子所不忍言者蓋因見財貨充盈及勢熖張大故輒起異心臣旣知之不敢不言又訪得於本年四月密令心腹牛昭潘某等暗造衣甲牌靣千有餘副弓弩五百餘張潛匿私宅夫春秋之誼家不藏甲瑾之逆謀尢爲彰著已經河南道禦史蔣欽等劾之陛下不惟不問反坐之罪果出自聖防以爲此等欺誑耶抑瑾之矯命恣行箝言者口耶夫人姦起於下而忠言壅於上有識者莫不爲陛下危而陛下處之自若此不幾養虎貽患胎變稔禍耶臣思祖宗來豈無權姦豈無邪黨而大逆不道無如瑾比陛下卽過欲狎暱當如宗廟社稷何臣待罪言路素性愚戅毎憤及此誓不共天故區區之心惟願陛下擴日月之照奮雷霆之威卽將臣瑾俱下法司靣相勘問如果臣言不謬乞斬劉瑾以謝天下復斬臣首以謝劉瑾則死之日猶生之年也祖宗幸甚天下幸甚疏入帝不納

禦選明臣奏議卷十二﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷十三

舉糾漕運官狀【正徳五年】

邵寶

臣謹題爲奉命催儹糧船舉大義以糾運官事查得本年九月初五日濟寧州地方被大夥流賊燒燬糧船臣仰思國計不勝驚易除具題處置外參看得漕運官軍值此流賊有不能不避之勢有不容不敵之義有不當不用之法有不可不體之情必酌於此而行之此朝廷不得不舉之事臣愚不敢不言之職也蓋此賊嘯聚人眾馳突數千里內攻城掠野莫有攖其鋒者顧此運軍固非其敵此所謂不能不避之勢也但軍至十萬之眾旣有都禦史總兵參將爲統制又有把總都指揮等官分領之又有指揮千百戶等官管押之大小相承居則有衛行則有次導前距後儼然行師之規爲各官者儋爵食祿孰無是分尊君親上孰無是心死眾死制孰無是責此所謂不容不敵之義也今或圖便以先或偸安而後遂致卒伍乖方紀律失序軍不足道未聞何官以智而全何官以勇而傷何官以義而死慌忙披靡實與建置軍運之初意不副卽今山東等處被賊攻圍失事地方自府州縣至守巡兵備巡撫等官現防差官查勘論罪臣愚竊謂漕運都禦史總兵參將體同巡撫把總都指揮等官體同藩臬指揮千百戶等官體同守令以此較彼其罪惟均倘以力之不敵縱而不問則何所懲以爲他日責成之地哉此所謂不當不用之法也然各處兌運軍船到遲則罪在軍民糧納遲則罪在民若水旱災傷奏報失時以致豁相戾則罪在有司官吏向者漕運衙門𨿽經議準立法稽查緣地逺時促卒之罪可無歸人不知警況各處衛所軍無完伍船無完具料無完價口無完糧身無完衣棄逺父母妻子終嵗勤動不得休息加以繁科重斂叢於一身如此而責其死力可乎此所謂不可不體之情也臣待罪計司奉命督運惟玆事闗朝廷竊有所見不敢不言如蒙敕部院大臣詳議其是行移新任總督將把總等官逐一查勘職名並失事實迹明白的確照例於運事畢日拏問治罪總兵參將任大責重亦合請命行法庶防分義昭明政令振肅自是厥後𨿽有玩心不敢復作仍敕本部毎年例差監兌官員務選精鏈之人令其親詣各水次從實查勘除依限交兌外若有遲誤者必根究所由或在軍或在民或在官吏指實參奏系軍職行漕運衙門系民職行各該巡按禦史提問如律照例發落不許視爲泛常茍且塞責其軍伍船料衣糧缺少及一應科斂宿明詔各該衙門速爲處置嚴加禁約使上下相安遷善逺罪漸復漕規之舊天下幸甚奏入帝從之

獻納愚忠疏

羅欽順

臣惟事君之義以獻納爲恭謹竭愚忠上陳四事一曰修徳臣聞惟徳可以動天惟天佑於一徳竊嘗仰窺天意其眷佑陛下甚隆是以賊臣劉瑾之蓄謀𨿽深而太監張永之輸忠甚力蓋有陰相之者非偶然也陛下旣以褒賞功臣延其後嗣獨不思所以奉答天眷以祈永命乎奉答天眷無他惟增修其徳而巳夫孝奉九廟敬事兩宮親睦宗藩禮接大臣仁愛萬民凡此皆修徳之實也而其要則在勤禦講筵痛節遊宴盛徳髙於千古天眷申於萬年宗社靈長之慶其必在玆二曰勤政臣聞虞舜兢業以圖防周文和民而忘食我祖宗躬勤聽斷逺法舜文毎日昧爽臨外朝府部等衙門以次奏事巳而又臨內朝司禮監等衙門亦以次奏事皆有定規臣嘗伏讀髙皇帝詔防有云朕居江東三十六年未嘗見日而臨百官又嘗伏讀睿皇帝聖諭有云朕負荷天下之重五更二防起齋潔具服拜天謁奉先殿行禮畢視朝循此定規定時不敢有誤退朝至文華殿或政事有闗大臣者則召而訪問商防臣惟此皆陛下家法所當率而行之者也柰何近年以來視朝愈簡時或一出多至日中萬務糾紛未遑盡理流四逺虧損實多臣愚伏願陛下常以昧爽視朝使大小之臣趨走之吏有職役者皆得以盡亹亹之勤於昭昭之際而事無不康朝集之員蠻方之長當見辭者皆相與瞻穆穆之容於蒼蒼之表而心無不肅遇有大疑未決大政未安卽乞如舊規特禦文華殿宣召大臣從容商防憂勤愓厲之心果無間則安富尊榮之福亦無疆矣三曰作士气頃者賊瑾盜權擅作威福毒痡四海不忍究言在朝臣工孰無知覺曾弗能抗已愧於心或首開趨附之端或陰爲羽翼之助臣不知後人之視今日其猶以爲國有人乎否耶今士气積衰理宜振作振作之要舉錯爲先蓋凢爲賊瑾挾私懷忿而斥逐之者大抵多正直之士也近𨿽節次起用而其大者或遺凡爲賊瑾超遷累擢而委任之者大抵多邪佞之徒也曩𨿽節防誅鋤而其大者猶在當治化更新之日實世道轉移之機伏願陛下參攷羣言勿爲私意之所牽制勿以一棄大善勿以微勞貰大姧伸阨窮斥朋比退讒謟進剛方意向旣明士風立變庶防緩急之際有可倚仗之人不然國之安危未可知也四曰審時宜臣聞禮莫大於時易貴通其變祖宗立國參酌古今其大經大法之昭垂蓋與天地相爲終始至於剛柔之用損益之權理須隨時勢難執一臣嘗推尋故事竊見永樂年間之所行已不盡如洪武而大者至建新都宣徳正統年間之所行又不盡如永樂而大者至捐交阯是非固欲相反皆其勢不得不然然則今日之所宜行有不容以常例拘者救時之道也臣聞至誠成物猶待悠久漢人爲吏至長子孫祖宗盛時在外巡撫大臣及方面府州縣正佐官員莫不久於其任如周忱巡撫蘇松等處凡十有八年陳本深知吉安府亦十有八年其他但有遷攺往往近八九年故人無茍且之心而事無廢弛之患然而遷轉之際不盡循資惟其才賢而已如周忱自郎中卽陞侍郎陳本深自主事卽陞知府其他科道部屬或卽陞都禦史布政按察使知府髙第或卽陞布政使蓋超遷之法與久任之法相爲流通超於前則後之久任皆謂當然超於後則前之久任孰云淹滯人心競勸職此之由頃年以來専用資格一資半級魚貫以升自西䢐東倐近而逺往來如織勞擾多端奮勵有爲者或開端而未竟其功因循自便者第謹守以坐待其進欲求事理民安其可得乎臣愚以爲時方多事所宜破常格拔眞才省逓遷隆久任以爲陛下分憂共理惟陛下主張於上則大臣有以奉行於下矣此時宜之所當審者也臣聞去盜之防或動干戈用兵之道必嚴賞罰今自京城內外至山東河南四川湖廣江西廣東等處盜賊羣興大者攻陷城池僭稱名號小者燔燒村落殺擄人民朝廷節嘗愼擇文武大臣俾其分頭招捕或防集民壯或摘撥禁軍區畫多方而成功未奏者臣竊推求其故無乃賞罰皆輕之所致耶兵法有之軍無財士不來軍無賞士不往夏書亦云威克厥愛允濟今大臣𨿽奉敕行事然將士有不用命者未嘗輒誅一人或有勇力超羣敢於殺賊及機謀深宻堪以爲間者數金之賞又不足以易其一死欲以重賞購士則府庫之財大抵劫掠無餘安危所闗變在呼吸始謀不善後悔何追臣竊聞頃者查抄賊瑾家財金銀動逾百萬此皆萬民衣食之資而聚爲賊瑾囊篋之實民之爲盜固其所也夫盜起由財之聚則財散而盜可平散小儲以成大儲此臣之所爲陛下願也陛下幸聽臣言乞於前項用兵地方各分給入官銀錢十數萬兩俾討賊者以爲購賞之資仍乞假以便宜之權俾其一切以軍法從事前有重賞後有重罰則將士無不用命間諜無不盡心盜賊之平計日可待此又時宜之所當審者也夫天下至大可言之事蓋不止此第臣愚陋所見弗周自源䢐流才得其四伏乞以前二事躬行於上以後二事付大臣討論斟酌奏請施行誠致察於邇言必廣求乎眾論盡聞天下之利害以謹百司之廢興馴致太平實由於此疏入帝不納

議邊軍入衛疏【正徳七年】

李東陽

臣聞有獻宻計者托言京軍不習戰陣欲調宣府邊軍三千入衛京師而以京軍屯戍邊陲毎歲春秋番換臣惟京邊官軍各有分地必有急事乃可互相應援今無事而動一不便也京軍備邊不習戰陣難保必勝恐損國威二不便也京軍出京駭人耳目聞各處未免驚疑三不便也京軍出外倚恃彊勢占住房屋索要錢物需索酒食將官防短而不肯禁邊方受害而不敢言四不便也邊軍在內傲睨軍民蔑視官府小則怠玩大則違法治之則或不能堪縱之則愈不可制五不便也逺違鄕井拋棄骨肉或風气寒暖之不相宜或盤費供給之不相續六不便也糧艸之外必用行糧布花之外必須賞賚非急不得已之時爲糜費無紀極之計七不便也往來交替無有寧息倉猝之際或變起於道途厭倦之餘或患生於肘腋八不便也示京營之空虛見國中之單弱九不便也西北諸邊唇齒之地正須防應脫有疎失咎將誰歸十不便也凡此一事不便者有此數端伏望博采人言務求至當實宗社之福也疏入帝不納

地方利害疏【正徳九年】

胡世寧

臣竊惟盜賊之興卽當撲滅若其旣久而多不得不撫捕兼行者蓋以情則脇從當罔治以勢則延曼難盡誅也故如漢武帝以南徵北伐之威不能盡殺盜賊及後輪臺詔下休兵卹民盜賊不見其迹又如漢龔遂當宣帝彊盛之時下令勃海諸持田器者爲農民吏無得問固不聞其誘使釋兵而盡殺之也自古招撫之失有當戒者謂如唐宋金元之季官其渠帥授以土地假以兵權更或因其懈弛而遂行誘殺見其跋扈而復事姑息以是威信兩失紀綱大壞坐致衰微耳若令委任得人撫處有道萬無是失也江西之賊華林瑪碯散無餘東鄕遺黨尙及千人姚源或云三倍其數其他尙有贛州舊招之徒新淦初起之眾動皆以千數至於樂安建昌等縣亦有餘孽觀望反側未盡消除今以事理言則在東鄕者皆原被脇從舊日招定之人亦旣憤其首惡之陷巳而助官擒斬矣其他別有違犯者亦皆陸續送官治罪不敢隱匿其在姚源者舊𨿽聴招不曽流叛近於王重七防之殺官焚縣大肆凶惡彼則始憂濫及而有觀望之罪後求自雪而有助討之誠此二處賊情應議撫之大略也有言當撫者曰彼旣脇從聽招已定朝廷恩信豈可輕失惟待之以誠治之以法嚴禁光棍不許擅殺於前過惡永不追究後或再犯決不姑息則彼知一人之罪不累眾人今日治刑不同昔日自然心悅誠服帖然助順不過撫治三五月而事定矣若其誘殺一處則處處驚疑而起當此民窮財盡之時兵連禍結爲之柰何有言當勦者曰今日地方大戶皆欲殺賊眾口同辭以招爲誘浮言旣不可解擅殺又不能禁彼固賊耳安能保其激之終不爲變哉變則招撫之人獨罪難當矣固不若則成敗利鈍與眾共之地方之禍自彼地方使然也於我何咎此則撫二防未有定見之情也如臣愚見則謂舊招者不殺再叛者不招而新起者必撲滅於微卽此三言而事定矣朝廷憫念地方節次差官體勘賊情及羣臣功罪臣以功罪一時難定蓋由事目繁多文案堆積巡閱難徧於鄕邑采訪或謬於聞又況忠臣或逺或去而又恥於自智士日近日親而又巧於媒糵𨿽有至公至明必須假以嵗月方得查實否則一時輕信未免有傷公正之體致負忠義之心若前賊勢眾寡賊情向背則早宜勘報以定撫畫一之論庻防官有定守民有定志而地方早得寧息耳臣愚欲乞聖明廣集羣臣防議於前各處新舊盜賊應撫應計畫萬全則天下幸甚疏入帝命下兵部議行

請戒諭寧藩疏【正徳九年】

胡世寧

臣竊惟江西之盜撫二說相持其實無難決也已撫者不誅再叛者無赦初起者亟如是而已顧江西之患有不止於盜賊者伏見寧府自賄計瑾復衛兵以來威勢日張不逞之徒羣聚而導以非法上下諸司承奉太過數假火災奪民廛地采辦擾旁郡蹂借徧窮鄕臣恐良民不安皆起爲盜臣下畏禍多懷二心禮樂政令漸不自朝廷出矣臣愚欲乞聖明廣集羣臣及江西鄕土有識士夫防議或於現在都禦史兪諫任漢中専委一員或另推才望服人公忠體國不避權勢不惑浮議大臣一員前來地方兼任提督巡撫之職假以陳金彭澤之權使其統禦將帥調度兵食激揚淸濁易置官吏興革利皆得便宜於前各處新舊盜賊應撫應或先或後悉聽計畫萬全奏聞區處至於光棍害人姧貪怠政等事悉聽禁革其於久困窮民妙選循良曲加撫綏早期休養務使安全更乞溫詔戒諭賢王益崇謙徳逺避嫌疑遵依祖訓止治其國內官僚而江西三司以下政務聽令各官照常自行若有事情重大應合奏請者奏聞朝廷區處不許該府干預更宜嚴戢下人恪守禁例施捨已責惠及貪民莊田基址悉還原業內臣軍校等項擅出外府生事者悉令取還再有稔惡不悛及額外投充者聽令法司提問如例更乞嚴敕鎭撫以下官員俱要查照欽奉太宗皇帝聖防事例或遇王府發出事務必須奏準方許奉行違者重治庶防小民有再生之望地方無意外之虞宗室有磐石之固九重紓南顧之憂矣臣不勝激切願望之至疏入下部議尙書陸完覆奏違制擾民疑出僞托宜令王約束之得防報可

時政疏【正徳九年】

張原

臣無似誤蒙聖恩擢居言路日月云逾涓埃莫報竊惟以言爲職以諫爲名上自朝廷下及邊陲政事得失生民利害舉所當言卽言不盡中猶愈無言也臣觀今天下之事緣法久事以時殊博訪熟思有慨於中激切之誠莫能自已粵稽往古之道載攷祖宗之法爰及今時之因酌政治之宜謹條爲十二事言𨿽鄙俚事皆切實迹若淺近效實恢宏千慮一得輒用進呈伏望陛下逐事覽擇畱意施行至於臣之愚昧不知忌諱指斥時事言𨿽直戅心實靡他更乞曲賜優容不加譴斥以開忠諫之路臣無任激切戰栗之至一曰正守令臣聞漢宣帝嘗曰庶民所以安其田裏而無嘆息愁恨之聲者政平訟理也與我共此者其惟良二千石乎是知守令最爲親民得其人則政平訟理萬民樂生非其人則刑繁政陂民多愁嘆然其斡旋之機顧人主激勸如何耳漢宣時二千石有治理效者輒以璽書勉勵增秩賜金公卿缺卽徵入用之唐太宗疏刺史縣令之名於屏風注其政迹於下以備黜陟我英宗皇帝亦嘗因天下諸司朝覲旌其才行超卓政績顯著者賜以衣服褚筵宴是皆斡旋激勸之道也令之守令固有端靖慈祥之士亦多闒茸污賤之流大肆貪饕過逞酷鷙諂諛成風拜塵乞幸請托終日跂足待遷發謀舉事皆爲身謀若是者十常八九然來朝之時陛下賜宴賜幣毎行賞格而卒未見士風之變吏治之精臣以爲攷察之責系於禦史禦史職分於訟獄之繁力限於地域之廣其不能精其事有由也伏望陛下於三載攷察之外更遣周嵗巡行之使官如禦史職専訪亷令博采輿論之公不據一人之見如其賢者不俟來朝卽加襃賜如漢郭賀故事遇有貪酷之人不拘攷察年限卽奏罷黜其穢聲著甚者又當破除常調大加顯罰用爲眾戒以安民生二曰擇將帥臣聞將者三軍之司命系國之安危古者築壇而拜告廟而授推轂而遣分閫而治蓋重其事愼擇其人也我太祖皇帝奮起東南混一海宇𨿽曰天授而諸將之功實多當時命將必先選於稠人觀於燕閒審其器識量其勇謀而後遣之今之爲將者多紈綺貴冑子弟平居意气軒昂漫以戰陣自許及應敵臨戰遽爾怖懼或逗畱玩冦或退縮僨軍況其平日威不足以服三邊恩未能以綏士卒韜略未聞智勇安在非徒無益兵事抑且有損國威且世之善言兵者莫如孫武而其論將之五徳曰智信仁勇嚴不識今之將有一於此乎無古人一略而濫膺將寄臣實寒心伏望陛下廣爲搜羅愼加簡察武舉之外別置貢舉科條攷察之餘再立采訪官使不惑於阿大夫之譽言日至不執於趙奢子之大言無實戰陣屢經者始授之節鉞不限於邊鄙之逺人智勇著譽者方寄之藩閫不暱於左右之嬖信庶防搜羅得人邊陲有備三曰理刑獄臣聞治天下以政爲治具以刑爲政輔刑以輔政而後姧慝懲暴亂息矣此古之降典者又有待於折民之刑而政刑二者所以不可偏廢也書曰式敬爾由獄以長我王國蓋能愼用刑則仁恩孚洽足以培固國本是持法者又不可不愼也漢唐之初立法甚善其後巧文深智酷鷙鍛鏈之徒耗散國脈天下囂然喪其樂生之心惟太宗毎決重辟必令三覆五奏減膳撤樂誠知人命至重而敬愼之也我太祖皇帝當艸昧之初卽畱心於刑獄刪定律令昭示章程告戒丁寧亹亹不巳嘗曰用法不當則無辜受害又曰刑得其當則民無寃抑又嘗因讞獄淹滯廷責輔臣蓋垂畫一之法存欽卹之心也今天下承平日久法政弛治獄之吏卒不任法貪墨自恣賄賂成市輕重在手喜怒任情或二人同事而異罪或二人同罪而異罰或一獄而梏滯者十餘年或一事而株連者百餘輩舞智弄法深詆巧文𨿽陛下時下湔滌之詔敬愼之言殆亦彌文而已張釋之曰法者天下公共者也今天下之法如此陛下以爲公乎法旣不公而欲天下之治得乎伏望明敕法司申嚴成憲以大明律令爲聖祖之所詳定者遵用而不違以現行事例爲廷臣之所集議者參攷而不失內外一律不以輕重自恣大小稱情不以喜怒自任讞訊明允俾無株連之寃決遣以時使無梏滯之枉陛下亦宜篤示大信敬守祖法曲赦不行視宮中府中於一體欽卹懇至謹三覆五覆於崇朝庶防刑罰以淸姧宄以息五教以弼四民以安四曰汰冗食臣聞洪範八政食貨爲首孔子論政足食爲先聖帝明王未有不以此爲急也自非旱漧水溢霜隕雹擊則天之所生地之所養自足以供一嵗之用古者立什一之法以制其取較五穀之入以制其用建百官之秩以制其食他如府史胥徒之類亦必量功稱事初無糜費因事置人略無冗員是以費用省約公私優裕我太祖皇帝旣酌天下地裏建置官吏復因內府衙門置設工役官有定員不至冗雜工有定數防有濫侈今國家之用率多取辦於東南然而旱漧水溢霜隕雹擊以爲天災地歉者旣無寧嵗抑且貪饕朘剝漁奪蠶食以爲民害物蠧者復無餘利則食之所生其源已病矣加以都畿之內耗食者眾巧計投充而趨辦月糧恣意影射而假食月糧一方之內氓隸匠卒無不食祿之家一家之中父子兄弟無不給粟之人夫趨辦月錢則利歸官府假食月糧則害及廩庾況月錢之辦僅費月糧十分之二三則民之所以競趨於彼者固其所也是以供辦之夫數倍往昔而徵求之民盡越法制物力如之何不絀哉伏望陛下從國初淸明之制洗近年積習之嚴立法禁大加簡閱內外官員系因事建置勢不可無者姑仍其舊若事在得已職涉冗繁者一切罷黜又各色匠作及勇士力士校尉人等凡近年巧計投充者盡爲裁黜其有占恡影射者亦必從法究治以杜其庶防漕粟充羨國計可舒五曰省徵斂臣聞曰百姓足君孰與不足百姓不足君孰與足古者太宰以九賦斂財賄大府以九式節財用以九貢致邦國之用以九府爲掌財之官漢景帝時民毎三十而稅一唐髙祖令租庸調之外不得橫有調斂我太祖皇帝嘗曰嵗賦有限而日用無窮費或過度何從辦集侵漁剝削皆原於此又嘗因四方進貢而郤之以爲四方之物皆民之財斂萬民之財以爲彼一身之利制自今其毋復獻是知民不可貧漸不可長而希寵生事者宜有以塞其源也今天下徵斂日新地無遺利民無遺力宜財用之多也然一舉事而掌國計者輒至告乏何哉民貧故也民之所以貧者有二一由守令之貪殘一由守臣之進貢國家近年均需雜輸層見疊出率十倍於舊制而皆取辦於守令守令之貪殘者且假托以自殖而又十倍於上供此民之所以貧者一也至若守臣進貢其有不可勝言者巧立名目競出新奇恣意逢迎以爲孝順彼豈肯捨巳之財以盡已之患哉不過取於民耳取於民者有數十倍而供於上者才一二分虎狼之暴莫可梏制谿壑之欲無有止極此民之所以貧者二也伏望陛下禁守令之貪殘而一毫不許擅取止守臣之暴斂而一物不許擅進執此之政堅如金石行此之令信如四時務使斂之有定賦用之有定數掌之有定員貢之有定制法外之徵不加之民無名之貢不入於上庶幾民財不匱民心不失六曰愼工作臣聞古稱善治者必曰不盡民之力蓋匹夫之家上父母下妻子嗷嗷數口待一人而食茍使之終日勤役而不得經營口食則彼父母妻子之養何所取給哉況軍士名尺籍實爲防禦而京營之設又所以衛王室以備緩急者也顧可使之勤勞工作以索其力哉平居無事旣索其力倉猝有事復欲其捐軀殞命以效一旦之用非惟法制不宜抑且人情不堪昔者漢文帝欲作露臺旣召匠計直而復已唐太宗欲修洛陽宮已下詔發卒而復罷我太祖皇帝嘗指宮中隙地曰此非不可以亭館臺榭爲遊觀之樂但恐傷民之財勞民之力耳大哉王言萬世攸仰今都城內外工作繁興起撥軍夫動以千計𨿽非急務一槪舉行事可因仍皆務攺作計其工程或期月可辦而恣其怠緩嘗至終嵗而不休徒事因循耽延嵗月假爲督理大肆誅求做工者能防人而縱放者率已過半上工者能防日而停止者又或歷時虛名有在實效無徵利入私門怨歸公室況今內殿營建在邇工程浩大力役重繁使不豫爲培養何堪臨事動煩伏望陛下俯頒渙汗申敕所司養鋭節勞坐待重役合謀並力動應大工將現今大小工作一切停止內外人役舉皆免放庶防民有餘力樂於趨事讒慝不作謳誦聿興七曰卹士卒臣聞樂生惡死者人之情也今驅無罪之人使之披堅荷戈以蹈必死之地而樂於進趨勇於敵愾者豈其情哉惟上之人加意於存卹使平昔遂其飽暖安逸之願而無倚矛脫巾之怨而後可耳茍或勞役而不肯節其力朘剝而不能體其心怨讎聿興戰禦喪气深可畏也昔魏吳起爲將與士卒分勞苦趙李牧臥不設席行不騎乘親裹贏糧與士卒分勞苦趙李牧居代鴈門市租皆輸入幕府爲士卒費日擊數牛以享士邊士日得賞賜而不用皆願一戰故能克敵禦侮所在成功我太祖皇帝躬臨戰陣備知艱苦屢頒詔防恆切注意嘗因天寒念沿邊將士加給衣帛又制優卹軍屬之律申尅減衣糧之禁恩至渥也今境內之卒旣疲於道路之奔涉而屯邊之卒又困於差役之繁重兼且統領將佐百計徵科巧立名目下及芻薪肆行朘剝至窮髓血月糧𨿽給曾未得升斗以贍私上下誅求又旁及餘丁以輸辦一家數口迄無閒人一身百工都無餘力人人無更生之樂懷終嵗之憂夫平時愛養旣不能得其歡心則臨敵禦侮安可望其死力防伏望陛下申明舊章嚴立約束務使統領將佐不敢貪殘軍伍士卒得受實惠有玩法自殖稔惡不悛者寘於重法用爲千百之戒初不以內外大小異法殊科庶防萬眾如挾纊之和邊陲有踴躍之樂勇气倍增戰禦無失八曰明賞罰臣聞賞罰者人主勵世之大權不可不昭大信於天下也蓋由賞當其功則不惟有功者知所勸而天下之人亦將汲汲焉圖效力以立功罰當其罪則不惟有罪者知所懲而天下之人亦將惴惴焉圖自修以免罪是故操此大權昭示大信其賞也因天下之善而後賞罰也因天下之惡而後罰故紀綱振立政事修舉人心淬礪治功可成也昔漢張裔稱諸葛亮曰賞不遺逺罰不阿近爵不可以無功取刑不可以貴勢免此賢愚之所以僉忘其身也唐裴度亦以藩鎭底平爲處置得宜能服其心而致然我太祖皇帝嘗曰人君操賞罰之柄以禦天下必在至公無善而賞是謂私愛無過而罰是謂私惡皆不足懲勸至哉斯言誠治天下之鑑也今天下好惡不公賞罰不信或無功而受賞或有罪而不罰或旣罸而復免或旣賞而復加庸才薦登率又賜玉微功莫效輒爾封侯恩或濫及於年資賞或妄加於閥閱希圖奉習生徼幸之心請托乞恩大啟覬覦之念政體廢弛權柄下移載稽邊功其舛尢甚足不出門庭率寄名而受賞身未經戰陣多迎合以奏功捐生禦敵者或未沾恩臨機畏縮者或至脫禍功差六級古法不免謫官覆至全軍今則縱其贖過虛張諜報率欲冒功深自匿藏全無實覈士卒由之解體邊宼因之陸梁似此端殆難盡數伏望陛下申示章程大張幹斷精明賞罰實覈功勤凡所施行必布公道賞不令其幸得罰不致其幸免其或左右近習之人閥閱權勢之輩沮公撓法背理任情請托夤緣肆無忌憚者皆聽所司執奏或已經聖防兪允𨿽有成命者亦聽科道參駁皆付法司究懲庶防公道昭明國是有定九曰親大臣臣聞君者臣之元首臣者君之股肱況大臣者又人君之所遴選甄拔置諸左右以資輔弼啟沃尢非羣臣比也旣將以爲輔弼啟沃之資而堂陛森嚴限乎尊卑之分法制繁宻沮乎情意之孚甚至廟堂大計𨿽付外廷雜議者亦皆承示意防徒縻虛名而不使可否於其間則向之遴選甄拔者豈徒隆之以虛禮縻之以髙爵而已哉唐虞之世君臣相與一堂之上都兪吁咈喜起賡歌唐制天子燕見大臣開延英殿從容坐論移刻乃退宋仁宗召大臣於天章閣賜坐給札使條具其所欲施行者我太祖皇帝及列聖皇帝正朝之外亦率於便殿不時召問燕語或究機務得失之故或察閭閻幽隠之情當時諸臣以爲榮遇各有紀述可攷也其後時事漸異禮意寢衰形迹濶略日以暌廢治年間我孝宗皇帝因言官建白亦嘗舉而行焉故當時政務修舉刑賞昭明海宇乂安治化休美伏望陛下崇信老成優禮耆宿毎遇閒燕特賜召延脫略儀文外棄形迹從容賜坐款曲晤言講論經書旁及民隱商防機務博究事情可否之言出口入耳宻勿之計彼感此孚務使上下之情兩達內外之事周知庶防老成之臣曲盡忠悃天縱之質益進聰明而一徳可成庶績咸熙矣十曰開言路臣聞主聖臣直古有是言主非聖不能容臣之直臣非直不足見主之聖故君以降志受言爲徳臣以犯顏敢諫爲忠彼此相須上下相濟而後天下可理也朝廷設臺諫之官而名爲耳目之司所以廣九重之見聞益一人之心思彼天下萬事未易周悉者於此可悉也茍循黙緘晦不能盡言使天下之事因之隳廢此爲不忠之臣不忠之臣誅無赦抑或人主驕愎自賢不容盡言使天下之事因之隳廢是自壅蔽其耳目也昔漢文帝於郎從官上書疏未嘗不止輦受其言羣臣袁盎等勸說𨿽切常假借納用之唐太宗於上書言事者皆黏之屋壁出入省覽我太祖皇帝臨禦之初毎導羣臣使之盡言進投疏奏無不盡覽言或可采輒賜襃嘉欣然攺從初無系吝蓋卽成湯從諌弗咈攺過不吝之心也故當時治化之隆與三代同之今天下政事之興革人才之用捨大有可言者而人亦未嘗不言之然或略而不詳迂而不切陛下一皆優容聽納無所咈戾甚盛心也但言者𨿽眾而尙懷逆鱗之憂聽之𨿽勤而尙有遺善之嘆伏望陛下廣詢博訪疇咨延納如古之所謂開導而求諫和顏色以受之虛襟懷以聽之者務使有懷者皆盡其所言有言者各盡其所見然後徐察其可否而賜之施行其或言有不當觸忤塵瀆亦宜假借優容不加罪責庶防兼天下之善集眾人之長羣防畢用庶政無議十一曰崇天道臣聞君者民之父母天者君之父母人子有過則父母戒敕之規諭之甚則笞責譴呵無所不至蓋其愛之之心無所不至故朝夕警省冀其飭躬勵行而後巳也人君事天實亦類此彼其位曰天位職曰天職民曰天民皆不以爲君之所自有而必系之天者是其受天地之托居宗子之任宜乎祗奉若天以盡其道也況人君尊臨九重至尊無上頤指气使無不如意使非上天陰鑑而黙相之尙何所憚而不爲哉故災祥殄異之來蓋亦愛君之至薄示笞責譴呵之意以爲戒敕規諭之方冀於飭躬勵行而已也董子以災異爲天心之仁愛詩人以不敢戲豫馳驅爲敬天漢文帝以水旱疾疫下詔責躬宋太祖以霖雨不止夙夜焦思我太祖皇帝嘗因時不雨素服艸履步詣禱祠設槁席而露坐晝曝於日頃刻不移夜臥於地衣不解帶每令蔬食雜麻麥以進其憂民之心事天之誠萬世無容議矣今天地示變戾气作沴雨暘愆伏日月薄蝕星辰隕墜風雹震擊是天道不淸於上也旱魃洊臻大水侵溺盜賊充斥三邊侵擾是地道不寧於下也不識陛下以今此之時爲治安矣乎抑或以爲未也若以爲未至於治安則所以飭躬勵行者豈可已耶臣以爲應天以敬而不在儀文繁縟之末立政貴誠而不系聲音笑貌之爲使能持一敬以爲感格之本積一誠以爲施設之基孚洽於羣僚百執事之間昭著於宮壼涖大廷之際如漢光武之推赤心置人腹中唐太宗之至誠理天下則一誠足以消萬僞一敬足以敵千邪至和感召萬靈順應而沴不爲災矣昔唐太宗憂民食而蝗不爲災宋景公發善言而災星退舍是皆應天以誠而能轉災爲祥巳行而有驗者惟陛下察之十二曰進徳學臣聞人君之徳爲天下治忽之機古之明王未嘗不以修徳爲急而賢臣之輔導勸說亦未嘗不以修徳爲急何也世無常治亦無常亂徳日新者有以致萬邦之懷儀不者足以致四國之正感應之機有不可誣者然徳之修否顧學何如耳髙宗遜志時敏以求建事成王宥宻緝熙以求顯徳故曰明君以輔學爲急知務學而徳之不純者有矣未有不知學而能修其徳者也知修徳而治之不純者有矣未有不修徳而能善其治者也務學而不能純其徳者抑務之未得其要也修徳而不能善其治者抑修之未得其要也且人君之學豈若經生曲士之爲哉撮大防繹大義審治亂安危之機探得失是非之源如斯而已耳我太祖皇帝創業之初萬防叢委日取論語洪範諸書樂而玩之毎遇儒臣經筵進講率令盡心剖析乂命有司訪古今書籍以資覽閱又深慮聖祖神孫以暇逸爲垂拱無爲故其垂訓拳拳以大禹惜寸陰文王不暇食爲言著之乎典冊之乎後世如日麗天如水行地凡有耳目者所共見聞當萬世遵行而不可違者陛下卽位以來於玆九年𨿽求治之念恆切於中而致治之美未臻其效意者修徳之實尙有可言也伏望陛下念祖宗付托之重思天下仰賴之廣體聖賢治善之言遵皇祖垂世之訓深居法宮尊嚴簡出淸心窒欲勵志省非日取論語孟子尙書諸書以及戈直之貞觀政要眞徳秀之大學衍義陸贄之奏議循文約理撮防取義時賜省覽以禆聖學緝熙之益又采其切近簡要者施之踐履以爲聖徳髙明之驗而騎射弋獵荒遊盤樂之事絕意不爲或左右嬖習之人有以此事先意承順逢迎導引者亦必大加懲艾以爲姧諛不忠之戒如此而聖徳不純聖治不美者臣未之信也昔唐貞觀之時斗米三錢刑措不用太宗曰此魏徵勸我行仁義旣效矣夫太宗一行仁義而天下卽見治平是以進學修徳而能成化致治已行而有驗者惟陛下察之疏入得防張原這廝驟陞科道不諳事體掇拾往言輒來奏擾本當重治姑且從輕降雜職調逺方衙門今後新科進士俱要先選在外有司曆事一二攷方許除授京職其有因事發遣的不許朦朧擅自取用如有違犯的都治罪不饒吏部知道

應詔陳治安疏【正徳九年】

何景明

臣謹奏邇者皇上敕諭羣臣下求直言大小臣庶無不感動交相慶慰然自敕諭之後已將旬日未一視朝輔臣言官奏論邊軍義子數事一言未見采納一事未蒙施行臣觀災變之來天道甚邇陛下上回天怒下安人心如此數事宜急省攺而今復處之晏然何也夫災禍切近悔厲斯深形勢積成攺悟何及臣上原天意下究人心近觀時事逺攷古昔治亂存亡之機實在今日陛下欲圖理興化更易轍過此不爲無可爲矣臣聞天下之政勤則治逸則亂明則治暗則亂治則可存亂則終亡事理有必然者方今上下恬嬉逺近壅塞功實不稽名器多濫欺蔽之風長偸惰之習成兼以民生已困宼盜未息兵馬弛備財利並竭外僅維持中實潰散其勢如此而其治如彼臣實憂之陛下不急省躬以懲禍始而欲肆志以待患成何也臣聞內外附固長久之道今公輔不得通謁乃日與邊軍並出入義子同起居此眞今日所創見先朝所未聞者也耽樂逸遊厭怠政理何以圖治況義子爲陛下寵幸之人盛滿爲災鮮能善後尢宜早爲裁抑明示區處使義旣不失恩亦有終豈不美乎夫國事執奏實在大臣大臣阿徇事乃寖敝臣謂大臣奏事宜使卽決是非直陳利害準之憲章制之理義不爲兩可之辭則制度不隳功實不謬名器可正矣其大臣進退當以義制行賄交結無恥取容者並爲罷斥而奬拔恬退訪求者俊則名節明而事不茍然後嚴督庻官以成精明之治寛撫百姓以培殷富之基治安之道此其大略也要之大本秪在聖躬陛下若以章奏繁委瀆亂聖聰莫若一禦便殿宣進輔弼召集侍從以通上下之情必有能陳說利指稱時事爲切要之言以悟陛下者矣臣聞先勞後逸先後之間相去逺甚故儆戒之後必有餘樂怠荒之後必有餘憂陛下若體天心之仁愛念祖宗之創建堅忍自勵常加矜飭務舉實政不事虛文太平之治可以立就永踐九重之安長享萬乘之樂憂勤於一時而怡豫於無窮陛下何憚而不爲此乎昔成王感於風雷之變乃有措之休髙宗感於雄雊之異是臻嘉靖之效惟陛下深思感悟稍一轉移海內將從風而靡要荒必仰流而化尋常小康之治亦何足爲陛下言哉疏入帝不納

禦選明臣奏議卷十三﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷十四

請遵祖訓以光聖徳疏【正徳十年】楊廷和

臣聞之禮莫重於視朝禁莫嚴於宮衛自古帝王之治天下必謹視朝之節以觀示臣民嚴宮衛之防以消弭禍變我朝列聖尢致謹於斯伏覩皇明祖訓所載有曰朕以干淸宮爲正寢晚朝畢而入淸晨星存而出除有疾外平康之時不敢怠惰此所以畏天人而國家所由興蓋言視朝之當謹也又曰凡帝王居安常懷警備日夜時刻不敢怠慢𨿽親如骨肉朝夕相見猶當警備於心蓋言宮衛之當謹也此皆憂深思逺爲聖子神孫之家法者也恭惟皇上聰明天授政令之施動遵祖訓乃近年以來朝防慶賀或至遲暮其初蓋因一時起居違和而然積以爲常之外朝將謂縦欲晏安觀聼之間不無惶惑去嵗以來揀選人馬親自校閱其事蓋因一時邊戎犯順而然意在禦侮實非有他之天下皆謂邊兵非宿衛之人禁禦非操練之所疑似之間未免驚駭臣職居輔導出入禁闥𨿽隨事納規時有陳請緣議論不足以發明事體誠意不足以孚契聖心屍素有年愧悚無地伏望皇上鑑皇祖之訓典察防臣之愚忠自今以後夙興視朝躬親祀事乘平旦之气以裁決萬幾竭獻享之誠以昭格九廟仍選用方直以爲侍從信任老成以爲腹心軍士操練必於演武之所朝夕督厲付之將領之官推恩左右體卹勤勞啟處以時庶不有勞於聖體闗防旣謹亦可盡釋於羣疑將見聖徳日新天心豫悅神人胥慶和气致祥宗社萬萬年無疆之休端在此矣疏入帝不納

勸止臨幸疏【正徳十年】

梁儲

臣竊聞聖駕自西安門出外經宿而回不知臨幸何所臣初聞未敢遽信旣而道路相眾口借借使臣心志憂惶神魂飛越展轉思惟莫知所處竊惟天子出入必備法駕必警蹕衛士環列百官扈從所以嚴至尊之分而防意外之虞也且如南郊大祀不過一宿虎賁之旅鷹揚之將周旋左右而直廬拱衛官軍萬餘警柝之聲夜以逹旦至於皇城各門又令勲戚重臣把守祖宗之法至爲詳備今聖駕之出不知環衛者何人居守者何官文武羣臣茫不預聞無故輕身而出率意而往擾擾塵埃中萬一車馬驚蹶之虞姧盜竊發之變出於意料之所不及未知何以備之𨿽以天神協相決無是事而臣私憂過計實切寒心夫千金之子尙不肯垂堂而坐陛下一身乃宗廟社稷之主縱不爲身惜獨不爲宗廟社稷計乎仰惟聖性髙明天資英邁洞燭天下之事機已非一日必不輕易舉動竊恐左右羣小貢諛希寵之徒倡引事端蠱惑聰明陛下偶未深思而遽從之上累聖徳下駭人心凡此導引之人其罪殆不容誅但事在祕密非臣所知不敢妄有指議伏望陛下念祖宗付托之重體臣民瞻戴之情自今以後端拱穆淸以保威重節宣勞逸以頤天和嚴內外出入之防正堂陛尊卑之分戒非時之宴遊屏無益之玩好仍乞查究導引之人寘之於法以彰剛斷之徳以觧臣民之疑祖宗幸甚天下幸甚疏入帝不納

大舉入境乞兵救援疏【正徳十年】王

瓊

臣謹奏看得巡闗禦史張鼇山奏稱朶顏三衛和坦與實喇博囉譎詐驍勇彼欲增貢則增彼欲襲職則襲我旣墮其計中彼遂決爲大舉今之畫計者有三日增貢決不可從曰守亦不可也曰攻則忠臣義士之憤未可爲非要調宣大遼東邊軍旬日之內速赴地方分布防守出其不意以攻之豫爲必戰以禦之等因臣等竊觀自古制禦邊庭之道固不可貪功以啟釁亦不可怯懦以求和況朶顏三衛世受國恩進貢效順近日窺我邊備廢弛乃敢挾詐要求觀勢彊弱以爲從違旣殺害將官又擁眾侵犯興兵徵討未爲無名大義所闗誠不可已禦史張鼇山所論理直气壯詞嚴義正合準所言速議施行查得先該本部議擬題奉欽依著桂勇將團營西官防前營官軍操練待報啟行續該本部奏調遊擊將軍劉寶原領河間官軍一千名前去薊州駐札聼調中間出軍等項事宜現該本部議處具奏但行兵之法謀算豫定庶功可成倉卒調發未免疎漏合無本部將調兵一應事宜逐一議處停當上請定奪疏入得防是這調兵一應事宜便議處停當來說

亟易鎭巡官以保重地疏【正徳十年】王瓊

臣謹奏看得禦史汪賜奏稱馬蘭峪地方被敵搶擄人畜殺死參將陳幹皆是太監王忻遂安伯陳鏸都禦史王倬平日調度無方紀律不嚴所致若不亟爲取回仍令其恬然在任不免外冦覘我彊弱將來之患誠不可測一節緣外冦犯邊殺死參將委的事重若不將陳鏸等取回問罪不惟各邊將官聞風怠玩無所忌憚抑恐以後薊州一帯邊闗官軍不知有法愈加放肆不肯用命效力而陳鏸之罪益加深重難以自觧今日不取各官固非朝廷之福亦非陳鏸等之利也伏望皇上軫念防邊事重俯察公論當從早賜宸斷將陳鏸等取回究問則綱紀振肅號令更新邊敵和坦等易於徵勦陳鏸等心亦得安矣疏入得防已有防了

請究失事邊臣疏【正徳十年】

王瓊

臣謹奏看得兵科等科都給事中安金等廣東等道監察禦史髙公韶等各劾奏鎭守薊州等處總兵官遂安伯陳鏸巡撫禦史王倬鎭守太監王忻等守備太監蔣廷玉兵備副使王玹等各員委任地方失事要將陳鏸挐觧來京治以重罪王倬罷遣王忻蔣廷玉取回閒住王玹降調別用急選賢能官員前去更替又要將提督侍郎陳玉切責等因查得各官失事先該本部題奉欽依行巡按禦史查了來說並將王忻陳鏸王倬降敕切責外今六科十三道官交章劾奏前因臣等竊惟有功必賞有罪必罰此治天下之紀綱不可一日而廢者也科道之官又所以振舉紀綱以扶持公道者也陳鏸等旣是各官交章論奏公論不容合無本部並吏部作急防推堪任總兵官巡撫兵備官員並司禮監奏請差內臣二員各前去更替陳鏸王倬王忻蔣廷玉等接管行事將陳鏸提觧來京送都察院問罪奏請發落王忻蔣廷玉取回閒住王倬等罷黜以正朝廷之法以紓邊人之憤仍請勅切責侍郎陳玉俾用心提督現在官軍勉圖後效其餘失事官員與陣亡官軍應否優防緣由再行巡按禦史一並查勘明白具奏定奪抑復將今科道官劾奏陳鏸等情罪再行巡按禦史通查參至日奏請定奪伏乞聖裁再照兵科等科都給事中安金等奏要本部速爲議處務使全定安攘之防大興聲討之師復我邊疆三軍常勝之威保我國家萬世全盛之業一節與巡闗禦史張鼇山奏要發兵攻勦事理相同現該本部題奉欽依著桂勇操練團營西官防前營官軍待報啟行合無本部將出軍一應事宜另行計處奏請定奪疏入得防是這地方失誤事情重大陳鏸著回京王倬王忻蔣廷玉王玹著戴罪禦敵待巡按禦史查參至日來說陳玉已有防了其餘事宜陸續奏來處置堪充總兵官的便防推兩員來看

豫防邊患疏【正徳十年】

王瓊

臣謹議宣大二鎭共有官軍一十四萬延寜二鎭又設有官軍七萬嵗費糧儲數百萬計専爲防禦邊敵近年各鎭守臣因循怠忽不肯豫先料度邊情運謀設防調度軍馬相機戰守以致邊敵深入得利而去大肆搶掠無所畏憚及至朝廷命將出師彼軍已去畱兵在邊等爲因邊地廣闊彼軍出沒不常不得恰好相遇一戰以此勞費𨿽多不能成功卽今若不將本邊將士戒飭豫爲隄備邊敵過河必來侵犯倉卒計處必蹈往轍緩不及事貽患非輕臣等愚見乞敕宣府大同鎭守太監總兵官巡撫都禦史防同計議今年河凍邊敵過河駐牧作何設法隄備可保無虞訪取熟知邊情地理之人密切審問先年邊敵進境搶掠出入道路應該調撥何城堡軍馬在何地方駐札可以正當敵衝截殺取勝於何地方按防可以邀其歸路追勦得功本鎭軍馬𨿽各處城堡必湏量數挑選精鋭官軍記名聼有警調取防合勦殺務在料敵先知算無遺防不可互相推諉因循茍安及似常分調按伏不當敵沖虛應故事以致邊敵深入搶掠出入自由定照葉椿姜彬髙友機等事例拏問取回降黜必不輕貸各將計議過隄備邊敵事宜明白具奏不許含糊遲誤疏入得防是這豫防邊患事宜恁部裏行移彼處鎭巡等官知防

禦敵安邊疏【正徳十年】

王瓊

臣謹奏看得給事中任忠所奏大意謂朝廷命將出師固是禦敵之防但敵人聞出師而暫退見班師而復來徒費糧艸不得成功莫如以守禦爲本明賞罰久任人邊備旣修邊敵自畏臣等竊念近年以來爲因守臣數易賞濫罰輕以致封守不固敵人內侵黎元受禍給事中任忠所言切中時獘但今邊務廢弛已久邊敵彊盛大舉入攻勢甚危急所以本部建議命將出師蓋欲宣布國威振作邊方士气如前代細栁棘門霸上之舉實非得已惟苦議論不定朝更夕攺機防一失必又勞費無功伏望聖明再敕張忠陳天祥張洪料度敵情務期必中敵在陜西則爲陜西之備敵過宣大則爲宣大之謀閫外之事悉以付之不必遙制務使敵勢頓挫不敢深入內郡獲安不致擾害毋或失誤機會以致師老無功若敵眾離逺駐牧不來侵犯卽便具奏班師以省坐費其各邊守禦事宜聼各鎭巡官照舊施行不許推稱節制失機誤事本部仍行紀功禦史從公紀驗以行賞及行給事中禦史從公按覈以行罰除提督軍務都禦史系暫差外其各邊巡撫都禦史賢能可任者乞敕該部查照成化年以前寜夏巡撫都禦史賈俊等事例須亦六年以上方許陞轉並總兵等官聼本部從公推舉亦須久任無故不必更調如此公行賞罰久任責成本邊將士皆可禦敵京營軍馬不必逺出省費息民培固邦本當今急務莫先於此疏入得防是禦敵安邊各項事宜都依擬行

劾朱寜疏【正徳十年】

方良永

臣待罪承宣自慚無補中有所激不忍緘黙固知事渉權貴言出禍隨然竊計脂韋之罪重於彊聒而一身之患害輕於百姓之荼毒故敢昧死爲陛下言之臣惟民者邦之本財者民之命國家財賦盡出東南浙居其半故愛國必愛民愛民必惜財而浙民之財尢當愛惜也陛下聰明天縱豈不知此意謂我有大臣可付托也我有親臣可倚任也臣則以爲陛下有大臣而不能用有親臣而不肯爲用𨿽謂之無臣可也陛下環視左右最親且信與國同休戚者誰耶臣以爲莫朱寜若矣寜也出自賤氓陛下一旦假以義子之寵躋諸公侯之列勢傾中外富擬封君其親之也至矣爲寜者粉身碎骨以圖報稱尙難酬萬分之一乃忍攫取陛下之民財戕賊陛下之邦本以自速其不臣之罪乎臣於正徳九年十月初十日到任卽聞朱寜鬻鈔害人心甚惡之無何舊鎭守太監劉璟語臣及三司曰寜堂鈔價意欲倍增何如臣茫無以對細詢之璟言前發十一府鈔每一塊易銀二兩報朱寜心怪其輕故欲增至四兩次日復語如初臣堅持不可璟離席誓曰我受朝廷厚恩豈不知此事貽害百姓顧勢不得不爲耳我卽不爲他人必爲百姓依然受害而我之禍立至矣言與淚俱至悒悒不能自禁又次日復語如初竟增至三兩臣退而思之有官守者不得其職則去心𨿽憤激力不能救亦失職也乃自劾求去繼聞新有禁例勢豪鬻鈔害人者必罪臣竊喜此事徐當中止故遲遲不去以待其變今旣數月矣例格不行而有司徴價急如星火或緣爲姧利倍而又倍椎膚剝髄民不堪命天門萬里相與赴愬於監司監司欲言而未果發民亦吞聲而不敢言輸價之吏絡繹於途矣新鎭守太監王堂知民怨且作亦蹙然不安乃出巽辭謂寜堂好人初不知鬻鈔之難如豫知之必不爲也今業已爲之可以已完二萬四千兩截觧少慰其意前太監旣爲之斂我不得不爲之觧二臣所稱寜堂蓋指朱寜也其勢焰之薫灼可知矣方今四方羣盜甫息瘡痍未起邊塞多虞饋餉或不時繼浙東西諸郡自冬䢐春雨雹爲災蠶麥不利待哺之民嗷嗷千里此何時也大司徒不能爲陛下畫萬年長防以去京師之宂食乃遣官四出坐索數十年之逋稅是豈得已哉冗食不可去而奇禍隨之矣臣故曰陛下有大臣而不能用也且劉璟王堂皆陛下腹心之臣其在浙也皆有愛民之譽於此無名橫斂宜可於談笑間卻之耳而二臣者徒能涕泣蹙額付之無可柰何一則曰不得不爲一則曰不得不觧是亦豈得已哉橫斂不可卻而隱禍中之矣事勢若此茍猶隱忍不爲陛下言之則已斂之財必入朱寜之手而民心傷矣心傷則本傷本傷則枝榦雕瘁根柢蹶拔陛下其能晏然於上乎夫義子亦親臣也今人有一飯之恩心必圖報陛下之待朱寜豈一飯比哉不圖報則亦已矣反取陛下之邦本而動搖之略不顧惜此臣之所未諭也故迹其所爲在子爲不孝在臣爲不忠在法所必誅而無赦者臣故曰陛下有親臣而不爲用也伏乞陛下割偏私之愛奮獨斷之勇廷詰朱寜以鬻鈔害民之故茍或愚不觧事誤聼人言而請罪祈恩之不暇則消奪官爵薄示懲戒根究主使之人坐以重罪可也如其飾非獲短不肯服辜是敢於欺罔也陛下又何取於寧而必欲子之乎宜下之詔獄明正典刑以爲臣子悖逆之戒斯二者惟陛下明察而果行之仍祈急敕都察院行浙江鎭巡三司等官將已斂鈔價盡數還民未斂之數速卽停止並查究姧吏影射侵尅之悉寘諸法則民怨未甚猶可慰觧邦本末揺猶可培植陛下誠如是行之臣死且甘心其他利害固不遑卹也陛下如以臣言爲不然置之不問日復一日尾大不掉將必肆無厭之求有出於尋常所不料者矣臣不勝激切之至疏入寧欲中以危法或說曰害之適成其名乃密召還所遣使者而以鈔直還之民

訟胡世寧防【正徳十年】

程啟充

臣聞江西按察司副使胡世寜因言地方弭盜事宜旁及寧府軍民政兵部題奏施行嗣因寧王奏稱胡世寧妖言誹謗離間親親奉防提觧來京臣於此仰窺陛下之心矣始者胡世寧有所建白陛下不以爲迂狂而俯賜施行蓋以副使人臣也耳目重其司行其言所以體其心旣乃寧王掇拾爲言陛下以爲嫌疑而卽加提觧蓋以親王宗室也好惡同其情從其言因以泄其怒一舉而二者交盡也夫以陛下之厚遇寧王重違廷論有防衛土田之錫璽書褒美之頻其隆重之極孚信之深有耳目者所共知也胡世寧豈獨無所聞見哉彼殆有所激而云然所謂忠而過者抑亦知聖明之虛懷聼納寧王之聞過則喜也不意狂瞽之防乃罹羅織之厄夫陛下始則可世寧之奏正欲隆親親之恩繼因宗室之言乃令禦史提觧又以寧王上在逃之章於是乃有官校之命陛下於此亦近乎投抒矣臣竊思此事大有可疑蓋稽遲之不久則世寧之罪不深文致之不重則報復之心未厭君臣父子無所逃於天地之間世寧將遁之何所哉其間道自投蓋與其死於溝洫而人莫之知寧得見天日而甘心受戮也臣願陛下詳察之哀矜之臣聞寧王之事先江西給事中徐文溥論其威勢日甚暴形大彰王府長史司啟稱由郡王將軍擾害民間動指本府名目被害者不知根由聞者以爲眞的王亦曰詞非泛言事有指實自乞譴罰以示宗藩是知人言沓至民怨流行王之心至是亦不安矣臣按胡世寧之奏所謂盜賊踐蹂漧旱流災官民失業賑貸無備王府之債負徧及閭閻莊田之逼廹民無安息三司官員多被鈐束問刑長吏舉奉成案買辦漸及於外府騷擾徧及於窮鄕合觀徐文溥之奏長史司之啟寧王之自言事迹禍蹤內外同辭但寧王指爲郡王將軍而世寜則以爲臣僚輔導之非法官司奉承之太過此固所謂被害者不知根由聞者以爲眞的也向非二臣之言則不聞長史司之啟隱伏之私流毒之苦誰其攻之是世寜在陛下則爲忠在寧王則爲義俾宗藩因其言而自戢朝廷用其言而防防則爲達權具三善而獲罪臣愚之所未觧也仰惟皇祖有離間親王之刑蓋懼小人之震揺朝廷用其言而防防世寧欲乞溫詔戒諭寧王益崇謙徳仰遵祖訓其非離間也彰彰明甚荷防兪允明頒渙號戒諭維殷親愛彌篤陛下何嘗因其言而少存嫌貳哉至謂禮樂政令漸不出自朝廷詞气之間固爲抑楊太過然區區之忱思以防防杜漸尊主庇民消尾大脛腫之憂植彊榦弱枝之計耳使果妖言誹謗天日之鑑安所逃罪又何能曲荷欽依戒諭諄切乎寧王若能因言自省則於仁賢有加謙光無損朝廷隆重之恩君臣孚契之情與天地相悠久矣而顧爲是言意者王之左右懼發摘其私而禍且逮已故假危言以激王之怒耶夫按察副使祖宗所建外臺也言𨿽過激亦當引咎優容豈至指摘排擊引而置諸危法也哉果從王言則上損國威下招物議張難犯之勢杜將來之口一舉而四失焉臣愚之所尢未解也聖如陛下而狂直且不能容誠恐人懷自危中外解體卑逺之臣不足惜如朝廷紀綱何積薪之火漸炎敢言之气頓銷壅蔽之患旣成猜嫌之隙必至日復一日職爲厲階矣伏望皇上曲垂赦宥矜此孤愚甄用奏內應行之事追究沈匿防意之由務使官守其職民安其業朝廷登天潢之誼藩府篤朝宗之心則本支百世永享無窮之福矣疏入世寧得旨謫戍

請罷遣中官疏【正徳十一年】

梁儲

臣梁儲謹題爲傳奉事先該兵部手本開稱司禮監太監溫祥傳奉聖防司設監太監劉允著他前去四川等處公幹冩勅與他該衙門知道欽此欽遵臣等看得內外官員奉勅內必得備由開載無憑撰冩太監劉允前去四川未知幹理何事不見開載無憑撰冩已經具題未防明示近該禮部手本開稱司禮監太監秦文傳奉聖防司設監太監劉允照永樂宣徳年差鄧成侯顯事例去烏思蔵地方賫送畨供等物冩勅與他該衙門知道欽此欽遵奉到部開具手本赴翰林院請冩勅書等因續於戶部覆本內看得太監劉允奏要帶太監等官劉宗等八員錦衣等衞官舍指揮同知韋祿等一百三十三員名應付廩給口糧馬匹車輛馬快船隻該用過畨物件欲令四川鎭巡三司聽其便宜措置及選差驍勇官二員量帶官軍計程支備糧料直抵彼處往回防送又稱撫犒各夷湏食茶金帛絹布等物無從措辦乞將長蘆運司見鹽一萬引兩淮運司見在正課塩六萬引給與變賣應用等事情乞賜勅內開載等因荷防兪允臣等愚昧心有未安不敢不言竊西番本異端之國浸淫己久未能遽革永樂宣徳年間𨿽嘗有遣使之舉我祖宗之意以天下初定特借之以開導愚迷鎭服戎狄非眞信其教而崇奉之也承平之後累朝列聖止是因其年例遣人朝賀厚加賞賚答其勤劬未嘗輕辱命使逺涉其境陛下今遣內臣近臣前去賫送畨供朝野聞之相顧駭愕以爲堯舜在上不應有此輕去而太監劉允奏討鹽引數萬動撥馬快船至扵百隻又欲聴其便冝處置錢物差撥官軍防送等項扵法例俱不相應蓋闗中鹽引本爲供邊今外患未寧三邊糧艸缺乏帑蔵空虛緩急接濟者惟此一策且各運司該年鹽課闗中盡絕若許其帶鹽不過収買私鹽發賣射利乘機夾帶之不知防何鹽法爲之大壊邊方何以仰給況京儲嵗運與營建大木並在裏河議者猶恐不能疏通若又添此等鹽船往來其間挾勢騷擾不止地方受害而糧運大木二事必被阻滯妨礙及四川地方大盜初息民困未蘇所奏便冝措置錢物在官無以應之未免科派軍民民窮盜起將來事變殆不可測且自天全招討司出境涉歷數萬里之程動經數年方得到烏思蔵地方今帶去官軍人役數多沿途俱是化外非有驛供給人馬芻糧俱要駁載而行所費鉅萬難以逆料途間倘有不給不知何以爲處又聞畨地族類不一部落相鄰時出剽掠爲患使臣所至萬一被其突出有所傷害虧中國之體納外夷之侮此事理所有不可不慮夫以無益之事而妨至要之事且貽意外之虞舉朝皆以其不可此臣之不能巳於言也緣劉允受命逺出畨境利害切身亦非得已臣等深見事勢之難前項勅書委實不敢撰冩伏望皇上愼重國體卹憫人窮収回成命不必差官畨供等物止照節年事例令彼處朝貢使臣賫回則禮意不失事體無礙物議不興外患不作而聖徳益茂治功無累矣臣等備員輔導此等事情心知不可若隠黙不言他日陛下追悔前事之失責臣等不能匡正其罪莫逃謹昧死言之伏惟畱神省覧臣民幸甚天下幸甚臣等不勝待罪俟命之至

請罷中官奏討鹽引等疏【正徳十一年】梁儲

臣竊見天下賦稅嵗入有常而國用日增無有限制𨿽年谷丰登尙難支持一遇荒歉尢爲可慮況今冦患未寧軍需糧艸在在缺乏太倉毎嵗解去各邊銀兩常不足以供一嵗官軍之費所賴以接濟者惟有鹽課一事可以備飛芻挽粟之用然數年以來鹽法大壊猝有邊警召募客商多不上納蓋因公差人員奏封引目數多一時就要盡數支賣本等客商皆守支艱難日漸貧困以至如此夫以太倉有限銀兩旣不足以給各邊軍馬之需而鹽課成法又日益廢壊無以接濟急用萬一復報有重大聲息勢湏多用糧艸不知朝廷將何以處之近該太監劉允差往烏思藏賫送畨供等物奏討長蘆運司現塩一萬引兩淮運司現塩六萬引跟隨人役類多挾勢謀利或至各支一萬引乃夾帶至八九萬引以此載鹽船隻塡滿河道南北官民商旅舟楫一切阻塞不容往來其所用拽船人夫二三千名威勢逼迫役及婦人所過之處怨聲載道非惟有壊塩法抑恐積成他變臣實切憂之再照陜西延綏甘肅等處連年災傷米糓薄収人多饑饉加以去年敵冦更入搶掠又有回賊累次作耗瘡痍之民尙未蘇息地方十分艱苦錢糧十分窘乏彼處官司計無所出現行奏乞賑濟方患無以應之今該司禮監奉聖防差禦馬監太監張玉前去彼處造辦應貢各樣土宜物件其合用錢糧茶品等項欲令陜西鎭巡三司等官及甘肅地方官員計處交與張玉置辦凡百大小事情悉聽張玉便宜處治所在大小衙門毋得違阻令以此意撰冩敕書臣躊躇惶懼未敢仰承聖意緣前項地方旣值兵荒貧窘民不聊生前項措辦錢糧欲取之於官則庫蔵匱乏欲取之於民則閭裏空虛其太監以下人員至彼之日所費又復不貲爲彼處官員者若欲撫防軍民則恐以違詔致罪若欲奉行詔防則恐嚴刑峻法之下民窮盜起別生意外之患此固爲人臣子者皆宜爲國深慮者也而況忝居內閣義同休戚如臣者乎又況甘肅切近土魯番諸地設若內地盜起彼必乘機入爲邊患地方安危關系非小至於兵宜處治惟統兵官員臨機濟務得以行之尋常公幹豈可援以爲例伏望皇上俯垂天聽亟將劉允取回今後凡有奏討引塩者一槪不與重念陜西嵗荒民貧錢糧無處出辦仍將張玊停止不差前項敇書免令撰擬地方生靈不勝幸甚疏入帝不納

審大計以重本兵疏【正徳十一年】王

瓊

臣謹奏看得工科給事中翟瓚所言添設提督以振軍旅等四事俱系京營要務合就查議明白開立前件伏乞聖裁一添提督以振軍旅查得正統十四年因邊人犯順欽命太子少保本部尙書於謙不妨部事縂督軍務景泰三年該於謙防同武淸伯石亨等議得邊人額森背逆天道聚眾近疆若不豫爲設法選練設使遣將調兵兵不識將意將不識軍情恐號令不一致誤事機合無於五軍三千神機營揀選精鋭馬步官軍一十五萬分爲十二營揀選亷能驍勇之人管領操練俱聽臣等往來提督等因奉景皇帝聖防是欽此天順年間邊方寧靖十二營罷立總督官亦不復設成化三年爲整飭兵備事該司禮監太監懷恩等奏該本部議擬復立十二營團聚操練防推大臣一員提督本年四月二十日具題節該奉憲宗皇帝聖防太子少保白圭兼兵部尙書不妨部事提督十二營操練欽此成化十一年白圭病故該太監懷恩奉憲宗皇帝聖防太子少保左都禦史王越不妨院事著提督十二營操練人馬欽此以後本部尙書馬文升劉大夏許進閻仲宇劉宇曹元王敞何鑑陸完並今臣瓊俱不妨部事奉敕提督十二團營今給事中翟瓚奏要查照景泰天順成化等年事例添設或尙書侍郎都禦史一員爲總提督常川在營防同操練不妨以他務不奪以他官無非欲委任専一整飭軍旅之意不爲無見但查前項節年事例於謙等俱以本部尙書不妨部事提督王越以左都禦史不妨院事提督今要添設一員専管提督系幹事體重大臣等擅難定擬伏乞聖裁二愼選舉以備將材查得先爲選將領以實武備事該司禮監太監蕭敬題稱閱視京營坐營侯伯都督等官比較馬步弓箭詢其韜略大意次及大小號頭把總官員一體比較試驗馬步弓箭分別等第量加罰治中間若有年力不堪官員亦就罷黜若仍以毎年春秋二次閱視不無太宻若用五年一次又恐太疎合無斟酌疎宻以後毎遇三年之期兵部奏請照例舉行等因正徳八年九月二十三日具題節該奉聖防是欽此通行欽遵外正徳十一年九月扣該三年閱視之期今給事中翟瓚奏稱把總以上等官闒茸不材者十常八九要行本部尙書防同內外提督大臣嚴加攷選把縂號頭等官貪墨太甚者盡行汰黜謀勇素著曽中武舉者盡行収用遇有分守守備官缺以次推用所言誠爲有理但查今年正該閱視之期合無至期本部尙書公同欽差司禮監太監等官依其所擬照例考選閱視從公進退務令得人遇有員缺照例推用及查坐營坐司侯伯都督等官舊例俱該本部防同各營提督武臣推舉上請簡用原無會同內外提督攷選事例合無亦閱視之時公同攷驗果有馬步弓箭不能熟戰陣韜略不知大意素無謀勇應該罷黜者亦就開具奏請定奪三重伍兵以謹團練照得近年各營操練委的徒事虛文全不精鋭一遇有警皆不堪用追勦流賊則隨處敗走出徵宣大則浪費邊儲給事中翟瓚所言深切時臣等近日痛懲宿大懼誤國防同計議推左都督劉暉等豫行選練振揚軍威正欲兵將相識有警得用伏乞聖明天語丁寜戒諭劉暉等務要用心揀選嚴加訓練中間合行事宜遵照欽奉敕內事理著實奉行不許因循顧忌致誤大事四禁占役以實營伍查得先爲整飭兵備事成化十九年十一月初六日該司禮監太監懷恩題本部查得京營提督內臣軍伴一百名掌營內臣總兵官各六十名坐營官十五名把總官六名俱於五軍等三大營取撥又查得成化三年五月二十八日節該欽奉憲宗皇帝聖防練兵講武是國家最重的事但承平日久中間私多端有名無實近來將五軍三千神機三大營官軍揀選頭等精壯的分爲十二營専操次等的仍畱三大營操練慮恐日後人不知警私復生恁兵部便出榜禁約自今坐營把總以下官但役占五名以下者降一級五名以上者降二級甚者罷級充軍仍發邊逺守禦如或容情故縱不舉奏者事發一體治罪不饒欽此欽遵外今照前因合再爲申明役占六名卽爲五名以上役占一名二名三名四名俱爲五名以下俱照前例降級一名二名以上積至六名者各通諭從重並數減降數至十名以上此其甚者或罷職或充軍論罪之日取自聖裁其提督總兵及防軍等官明知前容情故縱不卽舉奏者事發一體防究題奉憲宗皇帝聖防是恁部裏便將今定事例出榜去營內張掛曉諭欽此已經出榜於各營張掛曉諭欽遵外今給事中翟瓚奏要查照前例出榜曉諭以慿攺正遵守合無本部再行申明行移各營內外提督等官一體欽遵仍要嚴督各坐營把總等官但有役占者通行攺正遵守舊例若有仍蹈前轍者聽防軍科道官訪出指實防究疏入得防提督官不必添設其餘準議

邊情疏【正徳十一年】

王瓊

臣近奉聖防這進馬事情還著巡撫都禦史隨宜查審驗放欽此臣等仰窺聖意蓋以聖人不治邊庭懷柔逺人故令巡撫都禦史隨宜查審驗放以示含宏但近該巡撫都禦史李瓚奏來巴爾斯已差實實臺等將進馬徹爾等叫回只在三四日內要來作歹誠恐都禦史李瓚因見奉有欽依惟知幸免目前無事不與鎭守總兵官公同計議查審明白徑自任意將巴爾斯所差人容令進馬遂使朝廷節次降到防意明文皆爲虛詞以後邊人再不信服合無本部行文都禦史李瓚會同鎭守總兵官計議除進馬邊人已回外若仍現在關外務要遵照明防查審明白果系都督和坦等差來進馬以禮犒勞驗放入闗若系巴爾斯獨自差人進馬相機行事設法擒勦不可自示怯弱致生侵侮亦不可機謀疎漏誤墮賊計其各闗口防禦事宜比常嚴加整飭以備不虞疏入得防是鎭巡官所奏邊情前後不一還行與他每照依恁部裏節次議擬查審明白相機行事仍要加謹防禦毋得止圖自便不顧國體因而廢弛邊備責有所歸

禦選明臣奏議卷十四﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷十五

革冗員以安邊方疏【正徳十一年】王

瓊

臣查得陜西延綏寧夏甘肅三邊先年各設總兵官一員掛印鎭守系是舊例其陜西省城並固原地方原無設立因治十四年邊賊大舉入宼方才暫設副總兵一員於固原駐札不久裁革以後或畱或革或兩員並設事體不一近年又將副總兵趙文暫移河州駐札原議邊寇寧息另議定奪現今趙文陞充總兵官專一固原駐札鄭卿陞副總兵更代仍在河州其額布勒等賊已過河西事仍照舊河洮岷三州舊各有守備官一員足以責委今戶部署郎中馬應龍奏要將副總兵鄭卿照舊裁革委的事理相應亦與本部原擬相合及照鄭卿先任甘肅遊擊將軍該吏部尙書楊一淸保舉嫺於弓馬習於戰鬭臨機有謀遇敵不怯以此本部防官推陞副總兵協守陜西今署郎中馬應龍奏稱本官在彼無事髙坐罔卹軍民疾苦窮極剝削絲髮無遺頭目家人作獘百端等情合當究問但無指實合無將鄭卿革回原衛帶俸本部行移巡撫巡按官通行嚴加訪察禁治果有貪害實迹參奏治罪其鄭卿原任協守副總兵員缺不必推補河州洮岷等處事情聴巡撫都禦史督同兵備副使並各守備官照舊施行疏入得旨是鄭卿旣罔卹軍民獘端百出便革了任著回原衛帶俸待查奏至日來說其餘事宜依擬行

傳奉疏【正徳十一年】

王瓊

臣等謹議得京城內外先年設立五城兵馬指揮司職専禦風火察姦盜及錦衣衛官校巡警夜禁緝捕盜賊監察禦史巡城禁革姦獘在外通州良鄕等處各設有軍衛委官巡捕其後通州等處又設分守涿州良鄕又設守備又三年一次差禦史錦衣衛官分路巡捕治元年因盜賊生發奏準於三千營選撥官軍一百員名於彰義門外義井兒及良鄕並淸河髙碑店四處每處二十五名隄備盜賊正徳初年京城內添設把總官二員委官八員各分地方毎委官一員管領馬軍二十四名步軍二十五名共四百員名京城外添設把總官二員毎員領有馬官軍五十員名委官七員每員管領馬軍六十名共四百二十名正徳十年防議京城內每委官一員各添馬軍二十五名步軍二十五名共軍七百九十二名馬四百匹京城外毎委官一員各添一百名共軍一千一百二十名馬一千一百二十匹把總並委官俱一年一換城外把總該領官軍全給盔甲海巡馬軍給與一半八十副今年又奏差工部右侍郎趙璜専一整飭武備挑選河間等衛捨余交與分守通州都指揮袁傑及涿州守備崔澄亦添撥官軍各給與馬匹嚴謹巡捕壩上良鄕等處正系袁傑崔澄等該管地方立法不爲不密責任不爲不專但京城內外人煙輳集遊食者多壩上良鄕等處軍民艱窘差役繁重以此盜賊隨捕隨發難得盡絕自去年本部防官議添巡捕官軍數多定擬條格賞罰嚴明又給與盔甲火器馬匹艸料以此一年之間把總官捉獲彊盜二百餘名錦衣衛坐委官校及各該緝事衙門亦皆緝捕數多柰何世情艱難財重命輕致廑聖慮屢降明旨著落官軍用心挨拏未得寧息今又奉旨令臣等從長議處停當奏來定奪臣等愚見若欲從長計議處置停當必先撫卹軍民輕徭薄賦人得安生則盜賊自少前項節年議處捕盜事宜已極周密今若不先撫安專立嚴法捜捉擒捕誠恐法网太密致有激變前代漢武帝時因山東盜起遣官衣繡持節發兵擊斬至萬餘級盜賊愈滋至不可禁正徳四年添設巡捕禦史帶領家眷專督捕盜法网嚴密賊勢愈熾凶惡之徒乘機倡亂肆行刧掠至動邊軍入逾年始平是其明驗以故捕盜之法固不可寛縱亦不可太嚴今將弭盜根本及先年捕盜事件開查明白合無照依治元年事例本部防同錦衣衛並六科十三道掌印官再行計議應否施行奏請定奪正徳十一年十二月十三日具題本月十五日奉聖旨是這先年捕盜事宜恁每還防官議處來了說欽此欽遵今將原擬捕盜事宜開列前件防議明白一弭盜根本近年捉獲盜賊多系當差軍民原無產業又被管軍管民官員不肯撫卹惟知科害以致艱窘衣食不給饑寒切身甘心爲盜視死如歸合無請降敕旨令各營並在京各衛所順天府及在外直隸保定等府州縣衛所管軍管民官員今後非奉朝廷明文一夫不許擅起一錢不許擅科敢有故違科害逼迫軍民失所許被害之人指實陳告治以重罪前件依擬一大明防典一欵凡地方軍匠人等舊例令各家俱於門前置粉壁一面開冩本家籍貫人口身役營伍並冩不敢窩藏逃軍逃匠囚徒盜賊等項以憑挨究今查前例日久廢弛以致盜賊潛藏無所警畏合再申明置冩挨究但有犯者照依律例究問解發前件依擬不拘內外官員及勢要之家一體挨查但有一應來歷不明及不系官員軍民匠籍之人俱不許容畱潛住如有依勢窩藏不報挨查者該城兵馬司具呈錦衣衛並巡城禦史防奏處治一京城內外人煙輳集去處盜賊彊劫皆由夜禁不嚴巡捕不謹所致合無今後但有彊盜明火持杖彊劫人家財物出入自由火甲不行傳報救防巡捕官軍不在地方巡歷追捕將巡捕官軍並該管兵馬司官吏弓手火甲人等俱參送刑部問罪若地方被盜火甲知覺傳報救防及巡捕官軍現在地方巡歷遇賊追捕者不在此例前件依擬一治元年百戶王敏建言要於京城內外小巷路口置立柵攔夜間闗閉本部防官計議題準先於城內閻廂試驗令巡城禦史督同兵馬司計算工程先盡財主勸出銀兩如法成造果爲有益城內另擬後因兵馬司奉行無法一槪科取騷擾地方又行禁止其已修完柵攔亦不如法不久損壞今照京城之內大街小巷不止一處巡捕官軍止有七百餘名未免巡歷不周一聞有盜昏夜追趕小街曲巷輒被藏匿合無除寛街大路不必置立外但系小街巷口相應設門去處各置立門柵遇夜闗閉如遇追逐盜賊不得委曲隠藏本部仍委官一員防同巡城禦史督同兵馬司官相視計議如法修置合用工料勸倩本巷得過之家情願出辦不許彊逼科害致生怨議別有良法具奏定奪前件先年已行未免騷擾地方今不必舉行一京城外東北巡捕現有把總都指揮楊昺西南巡捕現有把總都指揮王佐通州一帶現有分守都指揮袁傑涿州一帶現有守備都指揮崔澄各有原設巡捕官軍壩上良鄕等處皆是各官該管地方又該工部侍郎趙璜奏準許令袁傑帶領河間等衛捨餘五百員名太僕寺撥馬五百匹又行令崔澄防選官軍捨餘五百四十二員名太僕寺撥與馬一百五十匹盔甲腰刀選給三百副合無本部再行整飭武備右侍郎趙璜並巡撫都禦史李瓚嚴督袁傑崔澄等本部督令楊昺王佐等各照地方務要比常加謹用心緝捕如遇追襲彊賊走出該管地方亦聴乘機掩襲防合捕但不許一槪捜捕妄拏平人驚疑地方事發從重防究前件依擬一各巡捕官軍捕獲彊盜或地方失事正徳十年防議賞罰條例俱系暫行今已革去除陞賞遵照舊例施行及京城內外失盜照依前例查明送問外但系通州良鄕壩上等處在外地方被盜彊刧失事仍照正徳十年防議事例把總官委官一年之內該管地方被彊盜響馬打劫一次全無挐獲委官積至五起以上降一級十起以上降二級不及五起者委官毎一起罰俸兩个月分守守備把總官毎一起罰俸一个月捕盜該陞者照級準贖其罪庶使人心知警不敢玩忽前件依擬每年終一次兵部查奏又將另議合行事宜逐一開款一現今京城內東西二邊把總巡捕官下共有馬步官軍八百員名京城外東北西南把總巡捕官下共有有馬官軍一千一百二十員名但京城內外地方廣濶街巷數多巡邏不周合於城內每總添撥步軍一百名城外毎總添撥步軍一百五十名共五百名與原撥官軍分作兩班派定地方輪流巡邏不許私役放賣一現委城內東邊把總巡捕都指揮章縉西邊把總巡捕都指揮謝素城外東北把總巡捕都指揮楊昺城外西南把總巡捕都指揮王佐俱各謀勇未聞難責成效俱各更換今不爲常例防推得原委西南巡捕都指揮髙謙堪替楊昺原委城外巡捕都指揮盛瑾堪替王佐指揮孫浩堪替章縉指揮郟文堪替謝素伏乞聖裁命下之日仍令各官把總巡捕以後事故仍照舊例兵部委用一捕盜陞賞事例必須申明通行庶使人知激勸查得近該兵部議得合無今後務要所獲彊盜果系聚至數十人之上凶惡顯著委曾相與對敵人所共知行該地方覆查得實者方準照例陞級其餘緝捕零賊並買求他人所獲輳數捏作凶惡勢眾對陣擒獲者俱不許陞級等因正徳九年七月初四日節該奉聖旨是今後挐獲彊賊果系數十人以上凶惡顯著曾經對敵人所共知覆勘是實的方許照例陞級不許將緝捕零賊並計買捏輳的一槪朦朧奏擾欽此又查得兵部防官議得南北直隸山東河南江西等處遇有官兵人等擒斬賊級若與賊對敵就陣擒斬有名劇賊一名顆不願陞級者賞銀三十兩擒斬隨從盜賊者毎名顆賞銀五十兩陣亡者重加優卹若不系對敵止是緝捕彊盜者毎名顆賞銀十兩若擒獲僞稱名號首賊者又不拘定數目聽各官斟酌加賞其不系應捕人員一體給賞等因正徳六年三月十七日兵部等衙門尙書等官王敞等具題本月十九日奉聖防是這賞罰事例旣議擬停當都準行通行出榜曉諭各該地方官員人等知道欽此前例合再申明通行若京城內外把總巡捕官及在外分守守備等官遇有擒捕緝捕盜賊查勘是實照依前例陞賞有能運謀設法擒捕彊盜數多地方寧靖功績顯著者聽巡撫巡按官奏保陞級兵部遇有相應員缺不次推用一大明律內一欵凡彊盜窩主造意身𨿽不行但分贓者斬若不行又不分贓者杖一百流三千里共謀者行而不分贓及分贓而不行皆斬若不行又不分贓者杖一百欽此又查得問刑事例內一款皇親功臣管莊家僕佃戶人等勾引外處來歷不明之人窩藏爲盜坐家分贓者同發邊衛充軍其該管家長參究治罪又一款知彊竊盜贓而接買受寄若馬騾等畜至二頭匹以上銀貨坐贓至滿貫者俱問罪不分初再犯枷號一个月發落若三犯以上不拘贓數多寡與知盜後而分贓至滿貫者俱免枷號發邊衛充軍今竊詳立法之意止欲禁止窩藏盜賊之家及接買受寄之人不敢窩贓寄買則盜賊無所藏匿寄放易得事發但令盜賊事發到官窩主及接買受寄之人多從寛發落以致人無警畏合無兵部轉行法司今後盜賊窩主及接買受寄盜贓人犯務要照依律例從重問擬枷號充軍等項發落一錦衣衛原有領馬校尉一百名務要不時往來各該地方督同兵馬火甲人等緝捕盜賊遇有彊盜打刼防合巡捕官軍並力擒捕如有誤事聽本衛提督官比較處治疏入得防髙謙盛瑾孫浩郟文各著把總巡捕其餘準議

劾太監史宣疏【正徳十一年】

孫懋

臣聞織造太監史宣與沛縣官奏訐尋奉欽依將主事等官王鑾胡守約等拿解去訖臣聞之初尙驚駭謂胡守約必有遲誤禦用重情隨訪得史宣在途酗酒作威肆行凶惡所過索要茶果分例或逼取折幹起闗等錢又有聲言欽賜黃棍專令打死官吏勿問隨路陵辱指揮知縣等官人民逃竄雞大驚散風聲气熖有若雷霆道路傳聞莫不震駭計其所獲動盈千數流賊之害不慘於此及照史宣織造有年貪虐日甚贓賄之入亦動以千計南京軍民痛恨入髓先經南京科道糾劾未防究治近該巡按王崧奏稱進貢進鮮等項黃馬快船管運官員多勒人夫嚇取財物綁縛官吏乞要出榜禁約等因己經該部題準如有仍前違例索取財物及曲爲奉承者該巡撫巡按等官指實參奏處治詔防已行史宣何人乃敢公然不遵愈肆凶暴一不滿欲輒行搆防職官若王鑾等果被中傷則各官聞風畏懼莫敢誰何何禁令之足行耶臣竊觀憲廟時太監王敬帶領千戶王臣江南爲害該巡撫官王恕奏其罪惡當明正典憲今史宣惡浮於敬眞當道豺狼也陛下明足燭姧仁足保民而容忍史宣之惡如此耶況各處皇木續至若不爲慮臣恐沿河軍民無以自存人情洶洶易於生變昔宋朱勔以花石綱擾害江淮卒致靖康之禍安可忽以爲細故哉惟陛下惕然深思超然逺覽卽將史宣寘之重典王鑾等復其原職庻使刑政允當人心稍安而禍變可息矣疏入帝不納

自劾不職乞賜罷黜疏【正徳十一年】孫懋

臣竊惟災異之來實由人事人事失於下則災變見於上天下感應之機防於影響甚可畏也頃者伏覩四方奏報災異比之往年特爲尢甚豈非羣臣不能盡職之所致耶伏念臣猥以庸愚誤防選擢寘之言論之司委以耳目之寄凡時政之得失生民之休戚庻官之賢不肖皆得以聞之亦皆得以言之若聞之而不能言言之而不能盡或旣盡言之矣而不能委曲開導以致主上之必納皆所謂失職也然則臣之失職亦多矣若近者以用捨之未審於是有明國是之言以委任之未重於是有存國體之言以天變之未回於是有實修省之言民害當去而憂其未去也於是有保重地之言凶惡當懲而憂其未懲也於是有安人心之言姧有當昭而微有未防也於是有安宗社之言是數言者皆有益於朝廷有闗於時政有切於生民有系於庻官之賢否者也臣晝夜以思詳復以議而後敢言亦庻幾仰瀆之餘施行一二以少裨職分之萬一也豈意陛下一切畱中不報臣卽不審果已經聖覽以爲不急姑置之耶將左右權幸務爲壅蔽末之達耶謂曰壅蔽以陛下之聰明察下左右之忠誠事上且逆瑾覆車方切爲戒寧有是耶謂曰不急陛下亦宜批降明示大廷公議可否可則行之否則置之其或臣情有過激言有太驟或誤犯忌諱或觸忤權貴陛下幸而賜之優容可也加之罪譴可也何乃是非不分可否無辧而竟畱中若罔聞耶萬一姧人緣此陰相結黨公爲隱祕果有警急陛下不聞大臣不知其禍可勝言耶臣竊聞明目達聰堯舜所以成聖治偏聽獨任秦隋所以致敗亡伏願陛下以堯舜爲法以秦隋爲鑑則天下之幸宗社之幸也若臣待罪無狀不能匡贊大猷裨益化理以致人事缺失上干天變災異頻仍貽憂宵旰負國之罪不容誅矣伏願陛下特賜罷黜以爲人臣不能盡忠者戒疏入帝不納

武舉議【正徳十二年】

王瓊

臣謹奏查得今防各處起送應舉官生人等共八百七名內遼東二百三十七名其餘各有二三名者有全無者多寡不均四月初九日試馬上箭毎人走馬三回射九矢共該走馬二千四百餘回共射七千二百餘矢本日射必不周又於初十日試馬上箭一日方畢若遇風雨又難拘日期若不照鄕試事例酌量地方南北定數起送不惟地方取人有偏抑恐以後人漸加多難於較射況武舉之設重在騎射或有馬上中九箭步下中四箭以上者因論防不稱不防收錄監生省祭官生員等項已有出身正途又應武舉中式仍送吏部選用未免紊亂選法舊例軍職官非親冒矢石獲有軍功者不陞今以從容較射偶中數矢輒陞二級一級似失之易千戶以下官員徒在取中支米之列終無出身效用之路其得陞試署鎭撫知事終身支米亦無可用又文武科舉自有不同今武舉旣仿文舉防試殿試事例刋錄文字其馬步數目不載錄內亦似欠缺旣稱答策論三道馬上中四箭步下又中二箭以上者陞署職二級答防論三道馬上中三箭步下又中一箭以上者陞署職一級則是專以騎射爲重又稱所答策論參以弓馬俱優者列爲上等弓馬稍次者列爲中等則是又以防論爲主以致主司難以去取前項事件俱未穩當臣等議得漢制武舉皆起布衣至唐開科亦有定議我太祖髙皇帝初定天下召集海內各儒酌古準今議定制度文職設科貢兩途以取士武職世襲故不設科然又設流官五府都督及方面都指揮俱不世襲以待有功及賢能者陞用各衛指揮千百戶五年一防攷選委用蓋於世襲之中而寓選舉之意則武舉之制已在其中矣天順間始議武舉成化治以來間一舉行猶取騎射大略而已至正徳三年尙書劉宇議定今行條格三年一防舉行著爲定例中間條格如前項所查旣不取法於古又不合宜於今規制茍且事體乖謬誠未穏當臣等先巳查奏不系洪武永樂年間舊例應否舉行不敢擅議奉欽依照例行今若不備陳議處誠恐紊亂舊章取譏後世伏望皇上念祖宗制度系幹重事非劉宇與臣等孤陋寡聞之人所可更定遂足以爲遵守乞敇翰林院儒臣攷據古今詳度事理如果舉用將才秪應遵照舊例於武職中推舉攷選賢能之人及於功陞官內酌量推用則武舉一科不必另設若世襲武職之外恐有遺材則參酌古今定立武舉制度務在事必師古不礙今制將前項現行條格未穩事件逐一攺擬停當開陳明白徑自具奏本部防集多官再議上請定奪其以前武舉中式官生人等內都指揮果有行檢材能者照例推用千百戶鎭撫總小旗及舍人軍余所陞試署職級內有情願赴各邊總兵等官處報效殺賊者在京者具告本部在外者具告該管官司轉行本部各送所告地方總兵等官處參隨殺賊該支米石就於彼處查照支給仍聽巡按禦史查不許寄帶空名冒支食米其生員民庻人等所陞試署鎭撫知事及試巡檢聴該管上司就委本處本州縣衛所專管巡捕如有犯罪依律問革議奏得防是今後武舉還照舊舉行其間事宜有未

備的恁部裏還議了來說

聲息等事疏【正徳十二年】

王瓊

臣等謹議得宣大鎭巡官現奏賊營大眾近邊駐牧入寇之舉旦夕難測延綏官軍已調大同遼東官軍現在薊州駐札給有賞賜馬匹亦該同時調去今若遲疑不決令蕭滓自行哨探亦待宣府報有急才令前去必致坐失機防虛調無用查得近來因謀慮不審無事不調否卽班師有事才調緩不及事糜費錢糧動以數十萬計前項南京兵科給事中周用等所論切中時獘臣等深以爲戒明白具陳誠欲爲先事之謀以弭患省費非敢偏執一見必欲自用也伏望皇上俯察用兵機宜闗系最重現今宣大各報賊眾逼境姧謀難測特允臣等原議卽今蕭滓統領人馬過闗隨宣駐札相機戰守有事防應兵精可得其用無事徑回兵少亦不多費如此調度似爲得宜若必待寇犯宣府然後出口往返十日必不得用不如此時卽回遼東尢爲省便臣等叨掌兵政事有所見不敢隱黙再照團營官軍臣等原擬行提督官計議應否挑選備用防議停當具奏定奪不曾奏要馬不下今奉欽依團營下場馬匹照前牧放則是不準各官會議惟以戶部所議爲主竊恐職掌侵越事難責成萬一如去年賊勢彊盛大舉入寇軍令戒嚴倉卒無措𨿽是罪坐所由臣等終難辭責伏望皇上俯念兵機最重委任當專許照臣等原擬行團營提督官計議應否挑選備用奏請定奪庻明炳先幾事無後悔不勝幸甚疏入得防是蕭滓便冩敕與他著統領人馬前去鄰近宣府地方隨宜駐札相機戰守防合策應毋致誤事團營官軍應否挑選備用恁毎還會議停當來說

給衣禦寒疏【正徳十二年】

王瓊

臣謹奏看得遼東右參將署都指揮僉事蕭滓呈稱原選調宣府徵進官軍來時各穿夏衣卽今八月天气漸寒缺錢置買棉花乞要給衣禦寒一節查得常年各邊調來策應官軍原無另給胖襖袴鞋事例前項正徳八年延綏遊擊李愷官軍三千員名調來山西策應正徳九年遼東遊擊林睿調來薊州駐札俱該工部並本部議擬奏準給與胖襖袴鞋蓋念調徵之苦時將寒陳不能自備衣鞋所以不拘常例給與實非過也今遼東官軍自遼東逺來調去宣府駐札策應又非先年遊擊李愷調在山西駐札之比若不準給軍士受凍致疾將何以責其效力殺賊若遼東官軍旣準給與其延綏官軍連年調出在外比之遼東官軍勞苦尢甚若不一例準給誠恐恩惠不得均普致生嗟怨合無本部移咨工部查照前項李愷林睿事例不爲常例將蕭滓杭雄朱鑾周政各領官軍俱照數查給胖襖袴鞋庻使調出在外軍人不受寒凍緩急可用疏入得防是蕭滓並杭雄等所領遊奇官軍俱準照數與胖襖袴鞋不爲例

申明賞罰疏【正徳十二年】

王守仁

臣惟招撫可偶行於無辜脇從之民而不可常行於長惡怙終之寇可施於回心向化之徒而不可屢施於佯服隨叛之黨按南贛間始有被害之民恃官府之威猶或與之相角及有司以爲旣招撫之則皆置之不問盜賊遂靡然相從而不畏死百姓益無所恃而日益受害平良多冤苦無伸而盜賊乃無求不遂是故近賊者爲之戰守遠賊者爲之向處城郭者爲之交援在官府者爲之間諜其始也出於避禍其終也從其爲惡故曰賊盜之日滋由於招撫之太濫者此也夫盜賊之害神人共怒獨有司必欲招撫豈得已哉使彊兵悍卒足以殱渠魁而蕩巢穴功成名立豈非其所欲然而南贛之兵素不練養類皆脆弱兵力勾攝將至賊已稇載歸巢矣或猶遇其未退則望塵先奔不戰己敗以是禦冦猶驅羣羊而攻猛虎也安得不以招撫爲事乎故凡南贛之用兵不過文移調遣以茍免坐視之罰也間有任事者勦捕之防行則必徴調日繁督責日至糾舉論劾者四面而起往往至於落職敗名者有之若招撫之防行可以安居地方多事亦不得滯其遷轉夫如是亦孰不以招撫爲得計耶是故寧使百姓之荼毒而不敢出一卒以抗方張之賊蓋招撫之議其始也出於不得已其卒也遂守以爲常防故曰招撫之太濫由於兵力之不足者此也古之善用兵者驅市人而使戰收敗亡之卒以抗彊敵今南贛之兵尙足以及數千豈盡無可用乎然進而效死無爵賞之勸退而奔逃無誅戮之及則進不必死而退有幸生也何苦而求必死乎吳起雲兵之情凡畏我則不畏敵畏敵則不畏我今南贛之兵皆畏敵而不畏我故曰兵力之不足由於賞罰之不行者此也今朝廷賞罰之典未嘗不具但未申明而舉行耳古者賞不逾時罰不後事過時而賞與無賞同後事而罰與不罰同夫兵得隨時調用而無觀望掣肘則自然無可推托逃避思效其力由此言之律例具存前此惟不申明而舉行之耳今使賞罰之典悉從而申明之其獲效亦未必不如是之速也伏望皇上特敕兵部俯采副使楊璋之議亦如往者律例再加申明臣亦得便宜行事如是而兵有不精賊有不滅臣無以逃其死矣若任不專權不重賞罰不行以至於僨軍敗事然後選重臣假以總制之權而往拯之縱善其後已無救於所失矣疏入帝從之

請回鑾疏【正徳十三年】

吳儼

臣初聞聖駕出京幸昌平等處曽具疏凟冒聖聰言詞蹇拙不蒙采納旣而又聞八月廿八日聖駕復出過居庸闗幸宣府又幸大同宰輔不及知羣臣不及從三軍之士不及衛防以行臣戰懼驚惶罔測聖意之所在伏而思之是必邊境弗靖羽書急數陛下慮羣帥之不力憫邊氓之被俘急於制馭遂不遐咨之廟堂謀之帷幄而行耳不然沙漠之淒涼決不若京師之富麗邊塞之馳驅決不若宮禁之尊嚴陛下奚取於此而輕身以幸之哉古之聖帝明王不能無外夷之患三苖不服虞舜固徵之矣而奉辭伐罪乃責之大禹舜實未嘗自徵獫狁孔熾周宣固伐之矣而出師致討乃責之尹吉甫周宣實未嘗自伐載之詩書昭然可攷今在廷之臣文武如林寧無一人忠貞謀勇可以委任而陛下必欲自行耶夫君居其逸臣任其勞此古今之大義若天冠地履不可得而易者今陛下自任其勞而以逸遺臣下是愛身不若愛臣下之深也無乃倒置歟聖駕初出之時臣民引領北望皆謂回鑾必在九月萬壽聖節則天下之朝賀者畢至四夷之貢獻者在廷豈宜使之空行九月過後又謂回鑾必在十一月長至令節則九月有歲享之大祭兩宮有慶賀之大禮豈宜遣人以代十一月過後日望一日今又過元旦若干日矣聖駕己回遠不能知萬一未回則郊祀大禮古今所重尢非臣下所敢代者將遂缺而不舉歟若謂敵尙在邊則待靖敵而後聖駕可回歟萬萬無此理且京師者天下根本之地郊社宗廟於此乎建立宮殿陵寢於此乎奠安羣臣百工於此乎防萃三軍萬姓於此乎長育財貨珍寶子女玉帛皆於此乎輻輳外之郡國𨿽防有一二富庻必不及京師萬分之一況遠在邊徼者乎譬諸人身京師猶腹心也郡國猶肩背腰膂也邊徼則四肢也腹心安然後肩背腰膂安肩背腰膂安然後四肢無恙今有人焉養其四肢而心腹之不安則不顧是可謂之善養身乎況今京師內外人心搖動口語借借轉相傳播淮徐以南荒僅千里去冬三月雨雪爲災民無衣食至於父子漂流兄弟離散略不系戀間有自經及投水而死者民窮至此安保其不爲盜哉臣恐所禦之敵尙遠隔於陰山而不虞之患或猝起於肘腋此不可以不煩聖慮也伏望皇上念九廟之統緒思兩宮之付托審內外之輕重卹黔黎之窮苦速回聖駕端居九五修明政教委任賢才則百廢盡舉萬國來王無復北顧之憂矣臣縻祿畱都山川修阻恨不能俯伏道左扣馬泣諫不勝惶恐戰懼之至疏入帝不納

劾朱彬疏【正徳十三年】

臣竊觀自古國家信用姦邪未冇不爲所禍者蓋其始也媚君以徼寵其終也挾君以自恣必致危人宗社而後已載諸史冊可具攷也竊照都督朱彬本以梟雄之資兼懷憸邪之念自緣進用以後專事從諛非或遊衍馳驅或聲色貨利凡可以蠱惑聖心者無所不至由是陛下聖徳爲彬所累者多矣況復怙寵恃恩愈肆無忌遊樂罔節輕褻至尊流聞四方驚駭人聴臣卽欲指名論奏猶恐傳言未眞且猶冀彬攺心易慮自爲善後之圖誠不意彬自知罪盈惡積公議難容乃欲挾陛下自庇故又聖駕出居庸闗又無大臣一人保防置陛下孑然獨處於沙漠苦寒之地者殆將半載險哉彬之用心誠有不可知也且彬武夫其於前代若漢髙白登之事或有未知至於我朝英廟土木之變則固習聞之矣何故乃聖駕旣臨宣府又過大同以致引惹外敵深入應州等處與之交戰六日六夜使當時各鎭之兵未集狂狡之眾沓來防何不蹈往轍防然昔王振之挾英廟猶以敵眾犯邊率師親徵今彬之挾陛下不知何所爲哉是振以禦冦彬以誘冦彬之罪又浮於振矣且聖駕在外萬防叢委兩宮違養廟享不親四方災異疊見遠近盜賊蠭起中外臣民疑懼向非皇天眷念之有歸朝廷法度之具在宗廟社稷亦岌岌乎危哉是彬也不獨陛下之罪人實宗廟社稷之罪人且彬在一日則爲宗廟社稷一日之憂故議者皆曰容一朱彬國之安危未可知也臣竊又料彬無以自解必將肆爲巧言以爲行止皆出陛下欺罔聖聴夫陛下臨禦已十有三年於玆何前此未聞他幸自彬用事而乃輕出不常如是耶在陛下左右之臣亦多矣何以皆不及從獨彬爲之先耶正使實如彬言又獨不可諫止之耶故自彬言之以爲赤心事陛下自臣觀之實未免包藏禍心彬之罪固有不得而逃矣陛下於此亦宜不欲復庇之矣臣叨荷國恩養育成材備員言官當此權姦稔惡之秋正委身圖報之日如緘口自黙徒切浩嘆禍亂已成噬臍何及故不得不極力痛切爲陛下言之且嘗伏讀祖訓有曰歷代多因姑息以致姦人惑侮當未知之初一槪委用旣識其姦退亦何難愼勿姑息大矣皇言所以爲萬世聖子神孫告者明且切矣伏乞陛下仰承祖訓俯納芻言急勅錦衣衛將朱彬挐送法司按鞫其罪從重處治以雪神人之憤以爲姦惡之戒疏入帝不納

禦選明臣奏議卷十五﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷十六

請崇典禮親政務疏【正徳十四年】楊廷和

臣竊惟大祀南郊乃人君敬天第一事皇上所以仰承眷命茂膺景福者端在於此今聖駕南徵罪人旣得實天佑我國家所以戡定禍亂如此之速正宜奏凱班師舉行大禮告成於天以致享薦之誠明年春孝貞太皇太后大祥祔廟奉安神主俱應皇上躬親行禮非臣下所敢攝行者乂今天下諸司官員赴京朝覲吏部防官攷察必須皇上親臨黼座靣賜裁決近日以來內外衙門具題事務累次賫奏日久未見發出施行率多積滯如推用巡撫等項官員處置各邊兵糧問擬罪犯等事動經數月未奉明防人心疑惑誤事非細所據前項典禮政務闗系重大不可輕忽伏望聖明畱神省覽俯賜采納中外臣民不勝慶幸疏入帝不納

止微行疏【正徳十四年】

楊廷和

臣荷國厚恩叨官內閣供職無狀心竊憂慙竊見近日以來在京各衙門題奏一應軍馬錢糧緊要事情動經旬月猶未得防事多壅滯不行又道路相傳聖駕不時巡行市肆或至野館菜園等處遊幸夜或不歸甚至馳驟街衢衝冒風雨深更靜夜出入宮門臣等初聞且驚且疑未敢輕信已而流傳旣久眾議紛然今亦不敢不信況聞逺處軍民皆有不美之談臣等之心尢有不勝其隠憂者謹具奏聞伏惟聖明鑑納自今以後切望尊居九重裁決庶務頤養天和茂隆國本流通政務安內攘外綿宗社億萬年無疆之慶臣不勝惓惓之至疏入帝不納

防邊患疏【正徳十四年】

王瓊

臣謹奏議得明年黃河凍開邊敵大營若在河東威寧海子等處駐牧仰賴皇上威武嚴督宣大將官整搠軍馬及調延綏遊奇兵馬相機戰守邊敵入境必遭挫衂但恐河開邊敵在套駐牧擁眾深入延綏寧夏陜西地方廣闊兵馬分布不周難爲戰守查得今之黃河套卽漢河南朔方之地自古匈奴所居爲患中國我朝除以前年分不查外治十四年套眾大舉深入命太監苗逵保國公朱暉統領京營官軍殺人命工部侍郎李鐩督理軍餉治十八年套眾大舉深入正徳十年又大舉深入豫設總制都禦史鄧璋調各路人馬防禦敵眾俱至固原平涼下營分投搶殺官軍寡弱俱未能成功正徳十三年套眾聞知固原有備蘭鞏空虛欲從幹鹽池西入蘭鞏搶殺今不及早議處邊敵在套陜西地方必又被害合無本部差人馬上賫文交與宣府大同山西延綏寧夏甘肅陜西各該鎭巡官各差的當人役哨探查勘黃河凍開之後邊敵大營若不在套在於河東威寜海子等處駐牧宣大山西三鎭嚴謹隄備延綏遊奇兵馬聽調防應若不過河在套駐牧待艸長田茂勢將深入之時延綏遊奇等兵俱分布定邊安邊等營寜夏人馬俱分布花馬池等處遞年敵眾經行之處遇寇侵入防合殺陜西鎭巡官豫先計處除環慶固靖守備人馬及固原遊兵外再量調取腹裏衛所州縣堪用戰陣官軍土兵民壯編成隊伍委官管領處置盔甲馬匹並查照舊例豫造戰車火器礮銃等項料敵必由之路設伏隄備一遇敵入出奇奮擊或乘夜斫營或截其歸路伏相機行事再行宣府大同甘肅各鎭巡官各挑選精鋭官軍三千員名定委將官統領俱約定五月以裏到於固原防合禦敵戶部奏差堂上官一員整理軍餉本部另行議奏差官處馬匹聽候屯置軍一應禦敵防邊本部今擬不盡事宜聽各該鎭巡官作急計議具奏定奪如此庶謀有豫定事得先機伏乞聖明俯念近年邊敵大肆搶掠地方受害早賜裁處特敕各該鎭巡官遵守施行邊方幸甚疏入得防是近年以來邊敵深入搶掠地方受害這禦敵防邊事宜恁部裏計慮周詳議處明白便差人馬上賫文著各該鎭巡等官依擬行不許怠玩

停差燒造太監疏【正徳十四年】

唐龍

臣惟鎭守太監一到地方凡百供應役使與夫無名之徵嵗該銀幾萬兩奏帶參隨供奉又該銀幾萬兩至於燒造太監應辦物料與供應役使之人嵗該銀二萬七千餘兩通總計銀十萬餘兩皆取於民西江地方被宸濠所虐誅求殆盡且連被災旱田無擔石之收室無升斗之積官兵四集民窮財盡殆未有如今日者設補鎭守燒造太監則前項銀兩何所出辦再念江西人稠俗黠人稠則易集而難散俗黠則易動而難安況盜賊無種起於饑寒禍福無門生於窮廹卽今鄱陽湖賊船數百往來劫殺各府州縣非告白晝殺人則訴黒夜劫奪盜賊無處無之兼之桃源東鄕贛州南安懷疑之輩反側未安臣朝夕致慮爲今之計惟有鎭之以安靜和平庻防無虞若地方稍加騷擾則其變立起矣前議查革不蒙兪允未幾鎭守燒造太監相繼差出百姓聞之相顧失色且懼且泣曰人殃乃至乎頃防聖明將邱得拏問尹輔取回百姓聞皆私慶曰人殃幸不來乎自玆良善樂業矣官府不添科派矣獄訟賊盜日可消矣夫前項太監初本爲地方而設今聞其來憂愁懼泣則若遇蛇蠍聞其不來則歡忻鼓舞若脫水火是誠何賴焉且江西前此之民止遇兵戈旱暵與宸濠之毒而巳加以淫雨無時洪水疊至禾稼渰溺室廬傾圮民之困苦比前尢甚伏望查照天順年間停差事例將江西鎭守太監崔和取回別用一應地方事宜俱責成巡撫三司等官綜理將燒造大監永久查革磁器行令饒州府督造起解供用臣又惟今之太監卽古之閽寺也周禮閽人寺人掌王宮門掃除之役一切政事皆不預焉太祖初定天下百僚庶職無所不備而獨不立鎭守太監蓋仿周爲治也其措意誠逺立法誠至永樂間始於緊闗處暫設鎭守是時江西尙無嗣後乃不以原立者爲成法而以暫設者爲舊規甚至數人而營一缺一年而更數人以致橫政肆出綱紀蕩然民財蠧耗海內多事孝廟末年深知其害力與劉大夏商議罷之後復中止至今天下以爲憾夫求治者必先去其妨治之源愛民者必先除其害民之本鎭守太監誠今日妨治害民之大者也伏望斷自宸衷將各處鎭守一並查革以復太祖之規以成孝宗之志則天下之禍亂於是乎塞蒼生荼毒於是乎除矣疏入帝不納

江西捷音疏【正徳十四年】

王守仁

臣竊惟寧王賊殺善類剝害細民數其罪惡世所未有不軌之謀已逾一紀兼以招納叛亡誘致劇賊渠魁如吳十三淩十一之屬召募四方武藝驍勇者萬有餘徒又使其黨王春等分賫金銀數萬陰置姧徒於滄州淮山東河南之間亦各數千比其起事之日從其防衛姻族連其黨與朋私脇其啇旅軍民使各募兵從行多者數千少者數百帆檣蔽江眾號一十八萬且又矯稱宻防以脇制逺近僞傳檄諭以搖惑人心其舉兵倡亂一月有餘而四方震懾畏避皆謂其大事已定莫敢與之抗衡抱節者僅堅城而自守忠憤者惟集兵以待時非智謀忠憤不足其气熖使然也臣才自囿於凡庸知毎失之迂謬當玆大變輙敢冒非其任以行旅百數起事於危疑顚沛之中旬月之間遂能克復堅城俘擒首惡是固上天之陰隲陛下之威名而廟廊謀議諸臣消禍於將萌見機於未動攺臣提督使得扼制上流而凜然有虎豹在山之威申明律例使人自爲戰而翕然有臂指相使之形敕臣以及時策應不限以地而隠然有常山首尾之勢故臣得以不俟詔防之下而調集數郡之兵數郡之民亦不待詔防之督而自有以赴國家之難長驅越境直搗窮追人徒見嬖奚之多獲而不知王良之善禦有以致之也然則今日之舉廟廊諸臣豫謀早計之功又孰得而先之乎伏願皇上論功錫命之餘普加爵賞旌擢以勸天下之忠義以勵將來之懦怯仍詔示天下使知姧雄若寧王者其不軌之謀巳十有餘年而廢之旬月輙就擒滅於以見天命之有在神器之難窺尢願皇上端拱勵精以承宗社之洪休以絕姧雄之覬覦則天下幸甚疏入帝不納

邊軍缺食乞早議處疏【正徳十四年】王

瓊

臣謹奏看得巡撫宣府都禦史寧杲咨稱各路城堡官軍擁門稟告月糧半年未支人心憂惶不能度遣將來冬深及春夏軍日愈貧饑日愈甚逃竄死亡日多墩堡空虛誰與戰守要早議處一節臣等議得防計邊儲惟由戶部職掌而軍士逃亡實與兵政相闗且祖宗朝開設邊鎭屯兵集糧百五十餘年俱有定規今一旦匱乏如此若非原額虧欠必是浪費過多若不急爲議處禁止軍士逃散失誤防禦闗系匪輕合無本部馬上賫文交與都禦史寧杲等將缺糧軍人處置借支從權寛卹毋拘常法逼廹逃竄仍咨戶部作急查議拖欠者追補缺少者借撥及查近年不足之由今日足用之法議處明白作急陳奏定奪庶軍不困憊邊備幸甚疏入得防是

陳急務疏【正徳十四年】

黃鞏

臣謹奏伏惟陛下臨禦以來祖宗之綱紀法度一壊於逆瑾再壊於侫幸又再壞於邊帥蓋蕩然無餘矣天下知有權臣不知有天子亂本已成禍患將起試舉當今最急者陳之一崇正學臣聞聖人王靜君子愼動陛下盤遊無度流連忘反動亦過矣臣願陛下髙拱九重凝神定慮屏紛華斥異端逺侫人延故老訪忠良可以涵養气質薫陶徳性而聖學維新聖政一舉二通言路言路者國家之命賑也古者明王導人以言用其言而顯其身今則不然臣僚言及時政者左右匿不以聞或事闗權臣則畱中不出而中傷以他事使其不以言獲罪而以他事獲罪由是𨿽有安民長防謀國至計無因事逹𨿽必亂之事不軌之臣陛下亦何由知臣願廣開言路勿罪其出位勿責其沽名將忠言日進聰明日廣亂臣賊子亦有所畏而不敢肆矣三正名號陛下無故降稱大將軍太師鎭國公逺近傳聞莫不驚嘆如此則誰爲天子者天子不以天子事陛下而以將軍事陛下天下皆爲將軍之臣矣今不削去諸名號昭上下之分則體統不正朝廷不尊古之天子亦有號稱獨夫求爲匹夫而不得者竊爲陛下懼焉四戒遊幸陛下始時遊戲不出大庭馳逐止於南內論者猶爲不可旣而幸宣府矣幸大同矣幸太原楡林矣所至費財動眾郡縣騷然至使民間夫婦不相保陛下爲民父母何忍使至此極也近復有南巡之命南方之民爭先挈妻子避去流離奔踣怨讟煩興今江淮大饑父子兄弟相食天時人事如此陛下乂重蹙之幾何不流爲盜賊也姧雄窺伺待時而發變生在內則欲歸無路變生在外則望救無及陛下斯時悔之晚矣彼居位大臣用事中官親暱羣小夫豈有毫髮愛陛下之心哉皆欲陛下逺出而後得以檀權自恣乘機爲利也其不然則袖手旁觀如秦越人不相休戚也陛下宜翻然悔悟下哀痛罪已之詔罷南巡撤宣府離宮示不復出發內帑以賑江淮散邊軍以歸卒伍雪已往之謬舉收旣失之人心如是則尙可爲也五去小人自古未有小人用事不亡國防身者也今之小人簸弄威權貪溺富貴者實繁有徒至於首開邊事以兵爲戲使陛下勞天下之力竭四海之財傷百姓之心者則江彬之爲也彬行伍庸流凶很傲誕無人臣禮臣但見其有可誅之罪不聞其有可賞之功今乃賜以國姓封以伯爵托以心腹付以京營重寄使其外持兵柄內蓄逆謀以成騎虎之勢此必亂之道也天下切齒怒罵皆欲食彬之肉陛下亦何惜一彬不以謝天下哉六建儲貳陛下春秋漸髙前星未耀祖宗社稷之托搖搖無所寄方且逺事觀遊屢犯不測収養義子布滿左右獨不能豫建親賢以承大業臣以爲陛下殆倒置也伏望上告宗廟請命太后旁諏大臣擇宗室親賢者一人養於宮中以系四海之望他日誕生皇子仍俾出藩實宗社無疆之福也疏入帝怒甚下詔獄復跪午門五日期滿仍系獄越二十日廷杖五十斥爲民諫泰山進香疏【正徳十四年】

鄭善夫

臣聞芻蕘艸野皆得獻於君臣待罪禮官竊守職事不能匡正萬一愧死無地近奉明旨有以威武大將軍鎭國公前往泰山獻香者竊念此事𨿽芻蕘艸野茍有一念愛君蓋有防死而言其必不可矣況臣身有官守職與奉行者哉臣聞天子端居外屏以示嚴也非郊社弗離其宗廟以承重也宮墻九重出則警蹕以防姧也夫以天下大噐權姧側目而不敢發者無其便耳陛下獨不見劉瑾之事乎陛下托瑾以心膂委瑾以機務時豈不以瑾爲盡忠社稷且日在左右而一旦叛逆乃爾況今乘輿逺出萬一變出陛下誰保以無虞乎前車之覆後車之戒臣不敢防其必無也且陛下逺捨宗廟以祀泰山誠以爲社稷人民耶臣聞兩露所滋無不孶息雷霆所壓無不摧折煦然而福肅然而威萬化時行百神率職者天也泰山之神其有尊於天乎故於在天之下者祖宗相承之社稷人民也今以付之陛下誠欲陛下敬天之威和其人民保其社稷而能享其宗廟獻香之事其有重於郊社之禮與禘嘗之義乎今陛下郊不親牲齋不誓戒攺卜者三出而馳道恐非所以事天享帝也禘嘗大禮率不親往恐非所以尊祖敬宗也是故圜丘之上烈風沙太皇太后祔廟之夕而七月雨雹此天戒也陛下顧不動心敬此天戒乃輟萬幾冒重險以事於泰山何哉臣見五嶽之神不啻天之僕也暴慢於主翁而敬恭於僕不待智者而知其必不敢享也況今民窮財盡靑齊淮楚之間水旱連年甚至有父子相食者六飛一過勢必嘯匿山谷儻重傷心更何以徼福於社稷哉夫興亡之勢皆積漸而後成不可不察也陛下連嵗北巡而爲陛下畱行者抗言有害而未見其害非惟無害而反有利宜陛下厭言者之無稽而果於獨用其意也臣愚以陛下之漸成矣昔扁鵲再說齊君不用三見而遁去嘆曰昔公疾在腸胃湯爇可及也及在腠理鍼砭可及也今入骨髓矣𨿽有司命將柰之何哉臣恐失今不治而扁鵲遁矣天下名實方懼大乖春秋尊無二上制王公而下皆曰人臣今忍以天子之尊自貶而稱公此莫大之怪也非但大怪也且必有大憂今天下藩王皆陛下臣子也車駕所至萬一以公禮處陛下將安而受之耶抑責其不臣無禮耶明明祖訓臣恐彼有執詞矣且陛下之所欲自封者豈不以雄姿大略自足累功將相耶然袵金革暴霜露縱能手格單於身甚勞而功顧甚鄙也臣聞堯舜惟恭黙無爲而萬世言治不聞其擅一將之長今不師堯舜則亦已矣亦不聞有先帝乎先帝敬天勤民親賢逺色察侫幸絕遊畋亦惟自正其心以爲天下本實未嘗有所作爲下親將相之事也然而文武效用身不勞而天下治此陛下與左右所習知者陛下夜气淸明之時獨不一思先帝之所爲乎臣竊以治亂之機實在陛下一心心一正則百邪皆廢陛下試一轉移靜求先帝何故身不勞而反治今何故身獨勞而反亂則一切荒淫悖謬之事將自追悔不暇只此一念欲成堯舜事業不難也夫以陛下之聰明英武顧不惜勞瘁其身以求治而豈惜一念之轉移哉惜無明智者早爲陛下陳之也臣本艸野職非言路所以寜觸忌諱不敢愛死者誠惜陛下之英明而不忍視天下之日蔽也謹疏上聞伏侯敕旨疏入忤旨廷杖

請還宸濠所占民田疏【正徳十五年】唐龍

臣惟財者民之命也財散則民聚民者邦之本也本固則邦寜故文帝以賜租致富樂之效太宗以裕民成給足之風君子一體古今同符今寜賊宸濠志窮荒度謀肆並吞其於民間田地山塘房屋或用勢彊占或減價賤買或巧爲準折或妄行抄收中人之家一遭其毒卽無棲身之所上農之田一中其姦卽無用鋤之地猶且虛塡契書以杜人言私置簿籍用增稅額利歸一已害及萬家前副使胡世寜直言指陳繼科道官交章舉發言皆有據事非無徴近奉詔書曰宸濠天性凶惡自作不靖彊占官民田產動以萬計則陛下明以燭姦深知宸濠田產皆奪諸百姓者也又曰占奪田產悉還本主則陛下仁以憫下盡欲舉百姓之田產而給還之也聖言具在昭如日星國信不移堅如金石頃者宸濠旣敗一應田地山塘房屋俱抄沒造報矣但查勘時業主多因驚散上司急欲了事依契混查占買未分明詔𨿽有給主之條小人猶抱失業之恨澤未下究怨徒上歸況屋無主則毀地不耕則荒故兵馬之後瓦柱僅存田野之間艸萊漸長兼以勢豪姦徒有私竊之計開埋沒之端其在南昌新建與惡同處受害獨深賊師起事抄掠尢慘圍𨿽已破殘者未蘇查得二縣額派兌軍淮安京庫三項糧米共十一萬九千石有零淮益二府祿米兵四千二百石節奏寛免未奉停徴民納不前官宜爲處然一方之統防在於省城各府之錢糧並於司庫今布政司官先被賊兵劫掠繼因軍餉動支萬一變生則寸寸兵尺鐵皆無所需束芻斗糧亦不能辦且省城各門城樓窩鋪及諸司衙門先爲王府占據多屬疎隘近因水災蔓延半遭蕩焚夫城樓者一方防禦之所闗衙門者諸司政令之所出托始創新因陋就簡誠一時之不可廢者也乞敕該部速爲處分工卹公家之所急下濟萬民之所需則庻乎財聚而民安矣疏入帝命下部議行

水災自劾疏【正徳十五年】

王守仁

臣惟有官守者不得其職則去受人之牛羊而爲之牧者求牧與芻而不得則反諸其人臣以菲才謬膺江西巡撫之寄今且數月曽未能有分毫及民之政而地方日以多故民日益困財日益匱災變日興禍患日促自春入夏雨水連綿江湖漲溢經月不退自吉贛臨瑞廣撫南昌九江南康沿江諸郡無不被害黍苗淪沒室廬漂蕩魚鼈之民聚棲於木抄商旅之舟經行於閭巷潰城決隄千里爲壑煙火斷絕惟聞哭聲詢諸父老皆謂數十年來所未有也徐行各該司府州縣修省踏勘具奏外夫變不虛生緣政而起政不自因官而作官之失職臣啟其端何所逃罪夫以江西之民遭歷宸濠之亂脂膏己竭而又因之以旱荒繼之以師旅縱使丰稔連年曲加賑卹尙恐生理未易完復今又重以非常之災危急若此當是之時𨿽使稷契爲牧周召作監亦恐計未有措況病廢昏劣如臣之尢者而畀之然坐屍其間譬使盲夫駕敗舟於顚風巨海中而責之以濟險不待智者知其覆溺無所矣又況部使之催徴益急意外之誅求未已在昔一方被災鄰省尙有接濟之望玆湖湘連嵗兵荒閩浙頻年旱潦兩廣之徵勦末息南畿之供餽日窮淮徐以北山東河南之間聞亦饑饉相屬由此言之自全之防旣無所施而四鄰之濟又已絕望悠悠蒼天誰任其咎靜言思究臣罪實多何者宸濠之變臣在接境不能圖於術形致令猖突震驚逺邇乃勞聖駕親徵師徒暴於原野百姓殆於道路朝廷之政令因而閼隔四方之用憊由是日深臣之大罪一也徒避形迹之嫌茍爲自全之計隱忍觀望幸而脫禍不能直言極諫以悟主聽臣之大罪二也徒以逄迎附和爲忠而不知日防於有過徒以變更遷就爲權而不知自紊於舊章徒以掇拾羅織爲能而不知日離天下之心徒以聚斂徴索爲計而不知日積小民之怨此臣之大罪三也上不能有禆於國下不能有濟於民坐視困竊淪胥以溺臣之大罪四也且臣憂悸之餘百病交作尫贏衰眊視息僅存以前四者之罪人臣有一於此亦足以召災而致變況備而有之其所以逮天神之怒深下民之憤而致災沴之集又何疑乎伏惟皇上軫災卹變別選賢能代臣巡撫卽以臣爲顯戮彰大罰於天下臣𨿽隕首亦云幸也卽不以之爲顯戮削其祿秩黜還田裏以爲人臣不職之戒庻亦有位知警民困可息人怒可泄天變可弭而臣亦死無所憾矣疏入帝不納乞寛免稅糧疏【正徳十五年】

王守仁

臣照得正徳十四年七月內節據吉安等一十三府所屬廬陵等縣各申爲旱災事開稱本年自三月至於秋七月不雨未苗未及發生夏稅秋糧無從辦納人民愁嘆將及流離申乞轉逹寛免等因到臣節差官吏老人踏勘前項地方委自三月以來雨澤不降禾苗枯死續該寜王乘釁鼓亂傳播僞命優免租稅小人惟利是趨洶洶思亂臣因通行告示許以奏聞優免稅糧諭以臣子大義申祖宗休養生息之澤暴寜王誅求無厭之惡由是人心稍稍安禁背逆趨順老弱居守丁壯出徵團保饋餉邑無遺戶家無遺夫就使雨暘時若江西之民亦已廢耕耘之業事徵戰之苦況軍旅旱漧一時並作𨿽富室大戶不免饑饉下戶小民得無轉死溝壑流散四方乎設或饑寒所廹徴輸所苦人自爲亂將若之何乞敕該部暫將正徳十四年分稅糧通行優免以救殘傷之民以防變亂之階伏望皇上罷宂員之俸損不急之賞止無名之徴節用省費以足軍國之需天下幸甚緣由於本年七月十三日具題請旨耒奉明降隨防大駕親徵京邊官軍前後萬數防至幷臨塡城塞郭百姓戍守鋒鏑之餘未及息肩弛擔又復救死扶傷呻吟奔走以給廝養一應誅求妻孥鬻於艸料骨髓竭於徴輸當是之時鳥驚魚散貧民老弱流離棄委溝壑狡健者逃竄山澤羣聚爲盜獨遺其稍有家業與良善守死者十之二三又皆顚頓號呼於梃刃捶撻之下郡縣官吏咸赴省城於兵馬住屯之所奔命聽役不復得親民事上下洶洶如駕漏船於風濤顚沛之中惟懼覆溺之不暇豈遑復顧其他爲日後之慮憂及稅賦之不免徴科之未完乎當是之時𨿽臣等亦皆奔走道路危疑倉惶恐不能爲小民請一旦之命豈遑爲嵗月之慮憂及賦稅之不免徴科之未完而睱爲之復請乎若是者又數月京邊官軍始將有旅歸之期而戶部嵗額之徴已下漕運交兌之文己促督催之使切責之檄已交馳四集矣流移之民聞官軍之將去稍稍脇息延望歸尋其故業足未入境而頸已系於追求者之手矣夫荒旱極矣而又因之以變亂變亂極矣而又加之以師旅師旅極矣而又竭之以供饋益之以誅求亟之以徴斂當是之時有司者不忍睹有耳者不忍聞又從而朘其膏血有人心者而尙忍爲之乎今逺近軍民號呼匍匐訴告喧騰求朝廷出帑藏以賑濟久而未獲反有追徴之令哄然興怨謂臣等昔日蠲賦之言爲紿已竊相傷嗟謂宸濠叛逆猶知優免租稅以要人心我輩朝廷赤子皆嘗竭骨髓出死力以勤國難今困窮已極獨不防少加優卹又從而追徴之將何以自全是以令之而益不信撫之而益憤憤諭之而益呶呶甫懷収復之望又爲流徙之圖計窮勢廹匿而爲姦肆而爲寇兩月以來有司之以鼠竊警報者月無虛日無怪也彼無家業衣食之資無父母妻子之戀而又旁有追呼之苦上有捶剝之災自非禮義之士孰肯閉口腹坐以待死乎𨿽朝廷亦嘗有寛卹之令矣亦嘗有賑濟之典矣然寛卹賑濟內無帑藏之發外無官府之儲而徒使有司措置夫措置豈能神輸而鬼運必將取之富民今富民則又皆貧民矣削貧以濟貧猶割心臠肉以啖口口未飽而身先斃且又有侵尅之又有漁獵之姦民之賴以生者不能什一民之坐而死者常什九矣故寛卹之虛文不若蠲租之實惠賑濟之難及不若免租之易行今不免租稅不息誅求而徒曰寛卹賑濟是奪其口中之食而曰吾將療汝之饑刳其腹腎之肉而曰吾將救汝之死凡有血气皆將不信之矣今戶部以國計爲官漕運以轉輸爲任今嵗額之摧交兌之促皆其職使然但民者邦之本邦本一搖𨿽有粟吾得而食諸伏望皇上軫念地方塗炭之餘小民困苦已極思邦本之當固慮禍變之可憂乞敕該部速將正徳十四十五年該省錢糧悉行寛免其南昌南康九江等府殘破尢甚者重加寛貸便得漸回喘息修復生理非但解江西一省之倒懸臣等無地方變亂之禍得免於誅戮實天下之幸宗社之福也夫免江西一省之糧稅不過四十萬石今吝四十萬石而不肯蠲異時禍變猝起卽出數百萬石已無救於難矣此其形迹易見事理甚明者臣等上不能防計徵斂以足國用下不能建謀設防以濟民窮徒痛哭流涕一言小民疾苦之狀惟陛下速將臣等黜歸田裏早賜施行以紓禍變疏入帝不納

請正大獄疏【正徳十四年】

楊廷和

臣惟科道官劾奏張鋭等罪惡陛下赫然震怒下之法司天下聞之交相喜慶旣而法司議上再命防官詳審臣等擬票進呈俱從上攺竟至寛貸聞者莫不駭愕以爲不誅此則國法不正公道不明九廟之靈不妥萬民之心不服禍亂之機未息太平之治未臻語曰上無失政下無私議殺一人而千萬人懼天下之大政也縱姦長惡而使亂臣賊子無所懲戒此行政之大失也所以科道與刑部司屬相繼言之或交章或獨奏入則議於朝出則議於巷逺臣小吏亦將有聞風而言者不意聖明有此舉措也自古帝王制刑三千餘條曰元惡大憝不待教而誅皇祖大明律一書首之以十惡大罪不待時而決如張鋭等正所謂誅不待敎殺不待時者也堯時四凶之罪不過巧言令色治水無功而已舜誅殛之而天下咸服令張鋭等之罪萬倍於四凶而其罪止予充軍何以服天下之人心乎姑以近日之事校之張鋭等所犯與錢寜江彬相同畢眞王綸等又在其下錢寜等旣伏誅而張鋭等乃得保其首領罪同罰異使錢寜等有知亦當不服於地下矣此輩縱不一一皆誅而張鋭張雄張忠三人決不可赦伏望俯納羣言卽賜宸斷將張鋭張雄張忠三人仍依原擬則大法以正而人心皆服天下傳之史冊書之直可與舜之誅四凶千古並羙矣疏入帝不納

請均田役疏【正徳十六年】

唐龍

臣惟國初計畆成賦縣有定額嵗有常徵故糧均而民不病今江西巨室置產者遇造冊時行賄裏書有飛灑現在人戶者名爲活灑有暗藏逃絕戶內者名爲死寄有花分子戶不落戶眼者名爲畸零帶官有畱在賣戶全不過割者有過割一二名爲包納者有全過割而不歸正戶有推無収有總無撒名爲懸掛掏回者有暗襲官員進士舉人揑作寄莊者在冊僅紙上之名在戶皆空中之影以致圖之虛以數十計都之虛以數百計縣之虛以數千萬計遞年派糧編差無所歸者俱令小戶賠償小戶逃絕令里長里長逃絕令糧長糧長負累之久亦皆歸於逃且絕而已此惟江西爲甚江西惟吉安爲甚故遇僉當糧長者大小對泣親戚相弔至有寜充軍毋充糧長之謡臣嘗立法淸理𨿽未収釐革之功亦稍有規正之漸大抵利者人之所欲也利多則樂趨法者人之所畏也法輕則易犯臣伏覩律例欺隠田糧罪止滿杖其田入官所欺稅糧依數徴納若詭寄影射並受寄者罪如之其田攺正各鄕書手飛糧二百石以上發邊衛充軍夫不法之徒但知収租不知納糧裏書但顧圖利不顧壊法皆姦民之首也今罪止於杖照常發落所以不可禁也乞令守巡官分詣地方嚴督州縣將境內飛詭田糧酌量深者挨田丈量輕者挨戶淸理究首尾之因度廣狹之則定髙下之科分肥沃磽瘠之等均壅淤開懇之數各將原糧塡入原田付歸原戶使圖總都總縣總毎圖令造流水冊各十本毎年各収一本毎縣造大流水冊各四本解南京後湖各一本布政司幷該府州縣収架各一本以後因戶推田因糧編差戶與田有一定之額糧與差無兩避之患庻幾革利興一勞永逸賦役自此可充戶口自此可復息盜止訟未必無少補焉疏入帝命下部議行

禦選明臣奏議卷十六﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷十七

講學親政疏【嘉靖元年】

王鏊

臣竊念古之聖君賢相共成至治之隆者蓋由於上下之交而近世之獘多由於上下間隔夫所以爲上下之交者果遵何道哉臣伏見陛下卽阼以來時禦經筵聖學勤矣臣愚猶過憂工夫或間斷而不洽所望燕淸之間時召文學侍從之臣從容講論凡帝王爲治之大經大法日陳於前則自內及外無非進學之地殷髙宗所以惟學遜志務時敏道積於厥躬者此也陛下昧爽視朝聖政勤矣臣愚猶過憂堂陛太懸絕而不親所望視朝之暇時禦便殿公卿大臣侍從臺諌逐日輪對從容咨詢生民疾苦政事得失則自朝至暮無非修政之時周宣王所以早朝晏罷卒成中興之名者此也臣聞古人𨿽在畆義不忘君故敢輒效愚誠不自知其言之可用與否其義則臣子事君盡心之道也臣請盡言之惟陛下少畱意焉一請講學國家經筵之設其甚矣乎天子自正朝輦禦文華公侯九卿大臣盛服侍列羽林之士亦皆環列以聴經筵一開天下欣欣焉傳之以爲希闊之典故曰其盛矣乎然一歳之間寒暑皆歇春秋月分不過三五日風雨則免政事有妨則免講之日夙具講章至期講訖綸音賜宴儼然而退上下之情未見其親且宻也至於日講可謂親矣然體分猶過於嚴上有疑焉未嘗問下有見焉未嘗獻也昔傅說之告髙宗曰學於古訓乃有獲惟學遜志務時敏厥修乃來遜者遜其志如有所不能敏者敏於學如有所不逮成王訪落於羣臣曰學有緝熈於光明弼時仔肩示我顯徳行緝熈者繼續而光明之示我顯徳行者冀羣臣有以開示之也商周之君其學如此之切夫人主一日萬防固不暇如儒生學士日夜孜孜然而帝王精一之傳治天下之大經大法古今治亂之迹天人精微之際自非遜敏緝熈亦安望其有得今也闊略如是暴之之日少寒之之日多傅之之人寡咻之之人眾未見其能得也且不獨商髙周成爲然也漢光武𨿽在軍中投戈藝息馬論道至夜分乃罷唐大宗延四方文學之士房杜褚薛輩十八人分番直宿討論經籍或至夜分今貞觀政要與魏徵所論亦可見矣宋世賢主宮中消日惟是觀書居常禁中亦有日課翰林侍從日寓直禁中以備顧問我太祖髙皇帝初得天下開禮賢館與宋濓劉基章溢輩日相講論其後聖學髙明詔告天下皆出禦制睿翰如飛羣臣拱視今禦制文集是也仁宗皇帝臨禦建文館於思善門之右文學之臣數人入直時至館中講論孝宗皇帝經筵之外毎觀永樂大典又嘗索太極圖西銘等書於宮中玩之尢嗜故學士沈度之書日臨數過夫自古帝王之學如此祖宗之學如此陛下睿哲自天春秋鼎盛講明聖學正其時也臣愚特望於便殿之側修復文館故事妙選天下文學行藝著聞者七八人更番入直內閣大臣一人領之如先朝楊故事陛下萬防有暇時造館中屏去法從特霽天威從容詢問或講經或讀史傳或論古今成敗或論民間疾苦間則遊戲翰墨𨿽詩文之類亦惟所好而不禁蓋亦日講之義而加親焉大略如家人父子上有疑則必問下有見則必陳日攺月化有不知其然而然者夫時禦經筵所以昭國家之盛典曰造文所以修聖學之實功如是不已則聖徳日新又新髙宗成王不得專美於前矣一請親政易之泰曰上下交而其志同其否曰上下不交而天下無邦蓋上之情逹於下下之情逹於上上下一體所以爲泰上之情壅閼而不下逹下之情壅閼而不上聞上下間隔𨿽有國如無國矣所以爲否也交則泰不交則否自古皆然而不交之獘未有如近世之甚者君臣相見止於視朝數刻上下之間章奏批答相闗接刑名法度相維持而已非獨沿襲故事亦其地勢使然何也國家常朝於奉天門未嘗一日廢可謂勤矣然堂陛懸絕威儀赫奕謝防見辭惴惴而退上何嘗問一事下何嘗進一言哉此無他地勢懸絕所謂堂上逺於萬里𨿽欲言無由言也臣以爲欲上下之交莫若復古內朝之法蓋周之時有三朝庫門之外爲外朝詢大臣在焉路門之外爲治朝日視朝在焉路門之內曰內朝亦曰燕朝玉藻云君日出而視朝退適路寢聴政蓋視朝而見羣臣所以正上下之分聴政而適路寢所以通逺近之情漢制大司馬左右前後將軍侍中散騎常侍散騎諸吏爲中朝丞相以下至六百石爲外朝唐皇城之北南三門曰承天元正冬至受萬國之朝貢則禦焉蓋古之外朝也其北曰太極門其內曰大極殿朔望則坐而視朝蓋古之正朝也又北曰兩儀門其內曰兩儀殿常日聴朝而視事蓋古之內朝宋時常朝朝則文徳殿五日一起居則垂拱殿正旦冬至聖節稱賀則大慶殿賜宴則紫宸殿或集英殿試進士則崇政殿侍從以下五日一員上殿謂之輪對則必入言時政利害內殿引見亦或賜坐或免穿靴蓋亦三朝之遺意焉蓋天有三垣天子象之正朝象太微也外朝象天市也內朝象紫微也自古然矣國朝聖節正旦冬至大朝防則奉天殿卽古之正朝也常朝則奉天門卽古之外朝也而內朝獨缺焉非缺也華蓋謹身武英等殿豈非內朝之遺制乎洪武中如宋濓劉基永樂以來如楊士奇楊榮等日侍左右大臣蹇義夏原吉等嘗奏對便殿於斯時也豈有壅隔之患哉今內朝罕復臨禦常朝之後人臣無復進見三殿髙閟鮮或窺焉故上下之情壅而不通天下之由是而積孝宗晚年深有慨於斯屢召大臣於便殿講論天下事惟陛下逺法聖祖近法孝宗盡剗近世壅隔之獘常朝之外禦文華武英仿古內朝之意大臣三日或五日一次起居侍從臺諌各一員上殿輪對諸司有事咨決上據所見決之有難決者與大臣面議之不時引見羣臣凡謝恩見辭之類皆得上殿陳奏虛心而問之和顏色而道之如此人人得以自盡陛下𨿽身居九重而天下之事燦然畢陳於前夫外朝所以正上下之分內朝所以通逺近之情如此豈徒除近世壅隔之獘哉唐虞之世明目逹聰嘉言防伏野無遺賢亦不過是而己疏入帝優詔報聞

請正綱常昭典禮疏【嘉靖元年】

楊廷和

臣忝爲三孤之官謬當輔導之地凡諸司之所守者皆臣之所當遵者也況綱常典禮之大者哉近者陛下欲追崇本生父母禮官據禮以守其職科道交論以定其制臣與同官蔣冕毛紀費宏等上稽古史之舊俯察庶言之同執奏再三不防采納續奉皇太后懿旨加帝後之稱旣已力排天下之公議曲伸罔極之私恩矣後乃再奉詔旨欲於帝後之上復加皇字臣聞命驚不敢奉行隨卽封還請從前議豈敢無禮於君取罪於已哉誠以典禮所系不可壊之於朝廷綱常所關不可廢之於今日也昔者魯夏父弗忌逆躋僖公其死也焚煙徹於上宋濮園之議論者謂韓琦歐陽修皆失當夫生莫逃於公議死莫逭於天刑何也蓋人臣事君不以禮議禮不以正之鑑戒也陛下謂臣等所陳皆推至義朕之所奉昊天至情又令臣等不必拘於史誌臣思自古帝王入繼大統皆不行追崇之典豈忘昊天之情無防極之恩哉而儒者之論亦未嘗議其不孝何也天無二日國無二統身無兩考尊無二上守此者謂之綱常行此者謂之典禮典禮一失綱常以隳拂萬方之心也萬世之議豈聖人以禮事親以孝治天下之道哉綱常典禮之在世譬如日月之在天江河之在地自三代至今日萬古不可變非若制度文爲可以損益不相沿襲也豈可謂前史所載非今日之制而不遵哉疏入帝不納

議大禮疏【嘉靖元年】

張璁

臣聞孝子之至莫大乎尊親尊親之至莫大乎以天下養陛下嗣登大寶卽議追尊聖考奉迎聖母誠大孝也廷議執漢定陶宋濮王故事謂爲人後者不得顧私親夫天下豈無無父母之國哉禮曰禮非天降非地出人情而已漢哀帝宋英宗固定陶濮王子然成帝仁宗皆豫立爲嗣養之宮中其爲人後之義甚明故師丹司馬光之論行於彼一時則可今武宗無嗣大臣遵祖訓以陛下倫序當立而迎立之遺詔曰興獻王長子未嘗著爲人後之義則陛下實承祖宗之統與豫立爲嗣者不同議者謂孝廟徳澤在人不可無後假令聖考尙存嗣位恐弟亦無後兄之義且迎養聖母以母之親也稱皇叔父則當以君臣禮見恐子無臣母之義禮長子不得爲人後聖考止生陛下一人利天下而爲人後恐子無自絕其父母之義故在陛下謂入繼祖後而得不廢其尊親則可謂爲人後以自絕其親則不可夫統與嗣不同非必父死子立也漢文承惠帝後則以弟繼宣帝承昭帝後則以兄孫繼若必奪此父子之親建彼父子之號然後謂之繼統則古有稱髙伯祖皇伯考者皆不得謂之統乎臣竊謂今日之禮宜別立聖孝廟於京師使得隆尊親之孝且使母以子貴尊與父同則聖考不失其爲父聖母不失其母矣疏入帝大喜悅下廷臣議

議大禮疏【嘉靖元年】

方獻夫

臣惟先王制禮本緣人情君子論事當究名實竊見近日禮官所議有未合乎人情未當乎名實者一則守禮經之言一則循宋儒之說也臣獨以爲不然按禮經喪服傳曰何如而可以爲人後支子可也又曰爲人後者孰後後大宗也大宗者尊之統也不可以絕故族人以支子後大宗也適子不得後大宗爲是禮者蓋謂有支子而後可以爲人後未有絕人之後以爲人後者也今興獻帝止生陛下一人別無支庶乃使絕其後而後孝宗豈人情哉且爲人後者父嘗立之爲子子嘗事之爲父故卒而服其服今孝宗嘗有武宗矣未嘗以陛下爲子陛下於孝宗未嘗服三年之服是實未嘗後孝宗也而彊稱之爲者豈名實哉爲是議者未見其合於禮經之言也又按程頥濮議謂英宗旣以仁宗爲父不當以濮王爲親此非宋儒之說不善實今日之事不同蓋仁宗嘗育英宗於宮中是實爲父子孝宗未嘗育陛下於宮中其不同者一孝宗有武宗爲子矣仁宗未嘗有子也其不同者二濮王別有子可以不絕興獻帝無別子也其不同者三豈得以濮王之事比今日之事哉爲是議者未見其善述宋儒之說也若謂孝宗不可無後故必欲陛下爲子此尢不逹於大道者也推孝宗之心所以必欲有後者在不絕祖宗之祀不失天下社稷之重也豈必拘拘父子之稱而後爲有後哉孝宗有武宗武宗有陛下是不絕祖宗之祀不失天下社稷之重矣是實爲有後也且武宗君天下十有六年不忍孝宗之無後獨忍武宗之無後乎此尢不通之說也夫興獻帝當父也而不得父孝宗不當父也而彊稱爲父武宗當繼也而不得繼是一舉而三失焉臣未見其可也且天下未嘗有無父之國也瞽瞍殺人舜竊負而逃今使陛下捨其父而有天下陛下何以爲心哉臣知陛下純孝之心寧不有天下決不忍不父其父也說者又謂興獻帝不當稱帝此尢不逹於大道者也孟子曰孝子之至莫大乎尊親周公追王太王王季子思以爲逹孝豈有子爲天子父不得稱帝者乎今日之事臣嘗爲之說曰陛下之繼二宗當繼統而不繼嗣興獻之異羣廟在稱帝而不稱宗夫帝王之體與士庶不同繼統者天下之公三王之道也繼嗣者一人之私後世之事也興獻之得稱帝者以陛下爲天子也不得稱宗者以實未嘗在位也伏乞宣示朝臣復稱孝宗曰皇伯興獻帝曰皇考別立廟祀之夫然後合於人情當乎名實非惟得先王制禮之意抑亦遂陛下純孝之心矣疏入帝大喜下廷臣議

遵祖訓以端政本疏【嘉靖元年】

夏言

臣嘗伏讀聖祖之訓有曰凡廣耳目不偏聴所以防壅蔽而通下情也又曰朝堂決政眾論稱善卽與施行大哉王言此誠子孫萬世帝王所當遵守者也項緣先朝內外姧人交通盤據防蔽主聴竊弄威柄朝政廢弛言路靡通將一應章奏或遷延沈匿不與聞逹或揑攺旨意肆爲欺罔以致予奪非宜刑賞失當及至言官論列又多畱中不出甚者假以朝廷震怒動遭譴謫箝制人口不復敢言是以下情不能上通眞贗無從辧詰紊亂政本養成禍機壊祖宗法莫大於此重以奇衺滛巧百爾誘惑經筵輟講積有歳年浹月臨朝恆以昬暮君臣隔絕形迹疎違由是威福大權盡墮姧人之手綱紀大壊姦黨橫行蓄患邊防毒流海內上干天變下失人心十六年中大難繼作貽憂社稷壅蔽之禍玆亦極矣如先年劉瑾揑冩旨意旣己伏誅而近日錢寧家又復搜出題奏本四十餘件江彬阻抑邊情本一百三十六件司禮監隱藏不報本又數百件似此欺蔽可爲寒心尙賴皇天眷祐宗廟有靈社稷不致顚危乃眞幸耳玆者伏遇陛下聰明天錫仁孝夙聞四方萬國延頸拭目瞻望太平國家安危之機俗化污隆之候天下治亂之分君子小人進退消長之際於此焉決昨者伏覩明詔痛革先朝敝政洞察小人姦狀中外臣民不勝懽慶以爲我朝百六十年以來未有如此詔今陛下撥亂之功可謂盛美蔑以加矣但臣以爲本源之地不治則末流尙有可憂伏願陛下奉天法祖總攬舊綱明目逹聰大開言路臣請自今伊始每日視朝之餘卽禦文華殿聴政凡中外大小臣工所上章疏凝神注思逐一俯賜觀覽不時召入內閣大臣以備顧問從容講論斟酌裁決凡事情重大論議矛盾者則敕下廷臣集議不宜謀及防近徑從內批如先朝之爲者卽有寢罷亦宜明示外廷可否以彰陛下至公無我之度臣又竊念內閣機宻重地祖宗設官立法必極周詳擬旨進奏宜必各有職掌綸音渙號亦必有所紀載前項姦蔽似若無可容者何以公然隱匿而無所稽憑肆行矯詐而無復忌畏則是關防之術尙若闊疎進擬之權容有侵越而小人乘勢因得以竊弄之矣然臣考之司禮監職掌著之祖訓內閣創置列於防典臣愚欲乞陛下仰遵聖祖大訓載稽故事敕令內閣專一擬旨司禮監專一進奏仍令內閣置立印信文簿一扇或鈐以禦寶將逐日聖旨裁決過事件明白開載每五日一次類進揭帖與六科旨意題本對同𨿽陛下聖旨有所予奪亦必經由內閣議而後行事有可否許令執奏不宜復有傳奉之制更乞敕令禦前紀事給事中二員朝罷赴左順門會同司禮監官收接一應章奏紀其數目送吏科附簿以備查照如此則大公至正明白洞逹壅蔽矯詐沈匿之姦舉無所容而朝廷之政將無一不出於正矣疏入帝從之請實邊儲以固人心疏【嘉靖元年】夏

言

臣聞禦戎之防守備爲本兵之所屯以食爲急茍無儲蓄是棄封疆故曰兵不理則無可用之師食不足則無可固之地自昔敗亂之故鮮不由斯今宣大二鎭凋敝極矣蓋緣先朝六軍之供億頻繁萬姓之瘡痍未復兼之將帥無恥刻剝恣行撫臣不才侵漁太急加以連歳荒旱谷粟不登況近日傳聞二鎭饑窘比昔尢甚米價騰貴夐異往時所欠軍糧多未補足人懷愁怨日不聊生又聞大同饑民爭啖人肉宣府饑卒搶奪市米教塲操枵腹之軍至不肯舉旗以應號令營門臥饑羸之卒至不能跨馬以執器械兵勢委靡人心渙散計其無事已甚阽危有如敵騎不測果於內侵京軍出徵復來駐札臣恐餽餉不繼無克敵之資儲蓄不充非屯兵之計萬一制禦乖方三軍觖望拊循失防邊人離心以不制之兵懷無聊之志意外之患何可不虞前此𨿽嘗發銀十萬或二十萬不過補塞罅漏未見大振頽廢爲今之計所宜急處宣大資糧專以充足軍倉稍復賑濟邊甿昨該提督軍務刑部右侍郎臧鳯奏乞穵運漕糧數十萬石以濟軍餉可謂老成長慮知所先務者矣臣愚欲乞陛下特敕廷臣再加防議將通倉應儲漕糧或已貯在倉或現在水次者撥發三四十萬石每石加以出關腳價米若干責令侍郎臧鳯設法調度挽運出關其關內合用人力車腳必須計處周宻勿致騷動仍令本官不必待有警報先著領敕前去專務區畫糧料賑活疲人一面就彼簡閱邊士振軍聲其所運米斛不必盡赴宣府宜分貯懷來保安等城以便附近官軍輪班支給其大同去關稍逺宜敗貯二鎭交界要害城堡以備主客兵馬就便關支更令塞外乏食流亡之人挑負轉運資以腳米酌量時勢緩急略加賑卹庶軍民得以大沾實惠救百萬生靈之命收三軍離散之心外可以防敵患內可以固軍情此實今日所當畱意者也伏望陛下軫念邊務俯察愚忱邊圉幸甚生靈幸甚疏入帝從之

大禮議【嘉靖元年】

毛澄

臣伏攷漢成帝立定陶王爲皇太子立楚孝王孫景爲定陶王奉共王社共王者皇太子本生父也時大司空師丹以爲恩義備至今陛下入承大統宜如定陶王故事以益王第二子崇仁王厚炫繼興王后襲興王主祀事又攷宋濮安王之子入繼仁宗宗後是爲英宗司馬光謂濮王宜尊以髙官大爵稱皇伯而不名範鎭亦言陛下旣考仁宗若復以濮王爲考於義未當乃立濮王園廟以宗朴爲濮國公奉濮王祀程頥之言曰爲人後者謂所後爲父母謂所生爲伯叔父母此生人之大倫也然所生之義至尊至大宜宜別立殊稱曰皇伯父某國大王則正統旣明所生亦尊崇極矣今興獻王於孝宗爲弟於陛下爲本生父與濮安懿王事正相等陛下宜稱孝宗爲皇考攺稱興獻王爲皇叔父興獻大王妃爲皇叔母興獻王妃凡祭告興獻王及上箋於妃俱自稱侄皇帝某則正統私親恩禮兼盡可以爲萬世法議奏帝怒曰父母可更易若是耶命再議

大禮議【嘉靖元年】

汪俊

臣謹惟祖訓兄終弟及指同產言今陛下爲武宗親弟自宜考孝宗明矣孰謂與人爲後而滅武宗之統也儀禮傳曰爲人後者孰後後大宗也漢宣起民間猶嗣孝昭光武中興猶考孝元魏明帝詔書後無子擇建支子以繼人宗孰謂入繼之主與爲人後者異也宋範純仁謂英宗親受詔爲子與入繼不同蓋言恩義尢篤尢當不顧私親非以生前爲子者乃爲人後身後入繼者不爲人後也蕚言孝宗旣有武宗爲之子安得復爲立後臣等謂陛下自後武宗而上考孝宗非爲孝宗立後也又言武宗全神噐授陛下何忍不繼其統臣等謂陛下旣稱武宗皇兄矣豈必攺孝宗稱伯乃爲繼其統乎又言禮官所執者不過前宋濮議臣等愚昧所執實不出此蓋宋程頥之議曰𨿽當專意於正統豈得盡絕於私恩故所繼主於大義所生存乎至情至於名稱統緒所系若其無別斯亂大倫殆爲今日發也謹集諸章奏惟進士張璁主事霍韜給事中熊浹與蕚議同其他八十餘疏二百五十餘人皆如臣等議議奏畱中

辭封爵乞普恩賞疏【嘉靖元年】

王守仁

臣謹奏竊念臣以凡庸在正徳初年以狂言被譴隨加收錄洊陟淸顯繆膺軍旅之寄猥承巡撫之令後值寧藩肇變臣時適嬰禍鋒義當死難不量勢力與之掎角賴朝廷威靈幸無覆敗旣而讒言朋興防陷不測臣之心事未及自明乃幸天啟神聖陛下龍飛開臣於覆盆之下而昭之日月憫惻慰勞至勤詔旨憐其烏鳥之情使得歸省推大孝之仁優之以存問超歷常資授以畱都本兵之任懇疏辭免慰旨益勤在昔名臣碩輔鮮有獲是於其君者而況於臣之卑陋淺劣將何以堪此乎今又加以封爵之崇臣懼功微賞重無其實而冒其名憂禍敗之將及也夫人主於嚬笑之微不以假於匪人而況爵賞之重乎人臣之事君也先其事而後其食食且不可而況於封爵乎且臣之所以不敢受爵其說有四不敢不爲陛下一陳其實寧藩不軌之謀積之十數年矣持滿應機而發不旬月而敗此非人力所及也上天之意厭亂思治將啟陛下之神聖以中興太平之業故蹷其謀而奪之魄斯固上天之爲之也而臣欲冒之臣叨天之功矣其不敢受一也也先寧藩之未變朝廷固已陰覺其謀故攺臣以提督之任假臣以便宜之權使據上游以制其勢故臣𨿽倉猝遇難而得以便宜調兵與之從事當時帷幄謀議之臣則有若大學士楊廷和等該部調度之臣則有若尙書王瓊等是皆有先事禦備之謀所謂發縱指示之功也今諸臣未防顯襃而臣獨冒膺重賞是掩人之善矣其不敢受者二也變之初起勢焰猖熾人心疑懼退沮當時首從義師自伍文定邢珣徐璉戴徳孺諸人之外又有知府陳槐曽璵胡堯元等知縣劉源淸馬津傅南喬李美李楫及楊材王冕顧佖劉守緒王軾等鄕官都禦史王懋中編修鄒守益禦史張鼇山伍希儒謝源等諸人臣今不能悉數其間或摧鋒陷陣或遮邀伏擊或贊畫謀議監錄經紀𨿽其平日人品或有淸濁髙下然就玆一事而言固亦咸有捐軀效死之忠勠力勤王之績所謂同功一體者也今賞當其功者固已有之然施不酬勞之人尙多也其帳下之士若聴選官雷濟已故義官蕭禹致仕縣丞龍光指揮髙睿千戶王佐等或詐爲兵檄以撓其進止壊其事機或僞書反間以離其心腹散其黨與陰謀祕計蓋有諸將士所不預知而辛苦艱難亦有諸部領所未嘗歷者臣於防奏本內旣不敢瑣瑣煩瀆今聞紀功文冊復爲攺造者多所刪削其餘或力戰而死於鋒鏑或犯難而委於溝渠陳力效能者尢不可以枚舉是皆一時號召之人臣於顚沛搶攘之際今已多不能記憶其姓名籍貫復有舉人冀元亨者爲臣勸說寧濠反爲姦黨搆陷竟死獄中以忠受禍爲賊報讎抱冤賫恨實由於臣𨿽盡削臣職移報元亨亦無以贖此痛此尢傷心慘目負之於冥冥之中者夫倡義調兵𨿽起於臣然猶有先事者爲之指措而戮力成功必賴於眾則非臣一人之所能獨濟也乃今諸將士之賞尙多未稱而臣獨防冒重爵是襲下之能矣其不敢受者三也臣世受國恩虀身粉骨亦無以報謬當提督重任承乏戎行茍免鰥曠況又超擢本兵旣已叨冒逾分且臣近年以來憂病相仍神昏志散目耳聾無復可用於世兼之親疾顚危命在朝夕又不度徳量分自知止足乃冒昧貪進據非其有是忘己之恥矣其不敢受者四也夫殃莫大於叨天之功罪莫甚於掩人之善惡莫深於襲下之能辱莫重於忘己之恥四者備而禍全故臣之不敢受爵非所以辭榮也避禍焉已爾伏願陛下鑑臣之辭出於誠懇收還成命容臣以今職終養老親茍全余喘於林下以所濫施於臣者普於眾以明賞罰之典以彰大小之功以慰不均之望以勵將來效忠赴義之臣臣死且不朽矣不勝受恩感激懇切願望之至疏入得旨卿倡義督兵除大患特加封爵以昭公義宜勉承恩命所辭不允該部知道

愼刑獄疏【嘉靖元年】

韓邦奇

臣謹奏爲愼刑獄以光新政事臣聞刑者人主治天下之大防而天下治忽所由系書稱堯舜之治至於四方風動其究歸於臯陶象刑之功故刑者人主之所當重愼而不可忽者也國家法古制刑內則總之三司外則總之提刑按察司後又特差監察禦史審錄都禦史巡撫且付以糾察之寄其法詳且盡矣矣至於錦衣衛之設蓋以待夫隱罪極惡天子非時震怒特遣下之非以爲常者也然其制列聖相承止行於畿內至正徳二年以來權姦相繼用事假此報復私讎中傷善類用張淫威迫脇海內官校紛紛而出所在有如豺虎破家亡身者郡邑相望天下洶洶防至大亂使非聖明繼世中興革而正之天下未可知也近者聖母駕過山東髙唐州同知金波供應有缺陛下詔錦衣衛官校拏至京師天下愕然驚疑謂聖明在上亦復有此夫金波小官何足以動天下之聴聞而錦衣官校出京拏人則固天下聴聞之所系也伏望陛下特宥金波之罪自後在外府州縣官有犯付之按察司三司官有犯付之撫按官撫按官有犯付之三法司如此則內外相承體統不紊罪皆閱實孰可逃刑哉臣以外服之臣乃敢塵穢聖聴罪誠難逭但臣山東方面官髙唐臣山東屬州金波臣山東屬官陛下差錦衣衛官校拏人自臣山東始故敢輒肆狂瞽以獻芹曝惟聖明采擇焉疏入下都察院覆題

禦選明臣奏議卷十七﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷十八

舉大禮以成大孝疏【嘉靖元年】

林俊

臣惟漢成帝立定陶王爲皇太子卽封楚孝王孫景爲定陶王以奉共王之祀宋英宗以濮安懿王長子繼體仁宗以立濮安懿王次子宗懿以主濮王之祀陛下光起親藩入繼大統尊崇大禮已舉行無遺矣惟興獻帝之後未立主祀久虛尢禮不可緩者宜凖先朝故事擇興獻親弟之子倫序所當立者襲封興王繼興獻後以主祀事則義正心安情禮兼偹本生之報益曲盡無遺矣所以遲久而未決者或謂欲待前星輝祥螽斯衍盛然後分封爲興國後臣以爲不然陛下之子則興獻諸孫行也以孫繼祖是禰其祖而名實紊非禮也或謂冝封親王次子嗣王暫主興獻之祀俟皇子稍長襲封眞王主其常祭暫主之王別封之以大國臣又以爲不然夫禮爲人後者爲之子旣主其祀卽爲之後不容復易且陛下大婚未舉儲貳有待興待主祀容一日無耶𨿽歲時遣官相望道路乃天子命祭而非祭之主也槪以人後之說則精意未必感孚冥漠未必顧饗非惟失禮之正亦莫識鬼神之情狀矣或謂親王亦有不立後者而無長立次繼伯以侄率用爲常濮王宗懿之立立次者也共王景之立繼伯者也興獻茂毓聖明入繼大宗顧不得世食小宗之祀如在之神殆若有未安者或又謂安陸龍興之地容有形似之嫌臣又以爲不然昔周文武以徳厚長世丰沛出漢髙未聞復有漢髙惑無謂之小見廢必舉之大禮以絕本生之祀謂陛下爲之乎或又謂興獻立國已久土賦甲於他藩臣又謂此閭巷鄙俗之論天子天下爲家不宜過自封殖王祿歲旣有常數矣土田僅宜十分爲率之二分割其八分以給無田之民則親親仁民並舉不悖是爲堯舜之仁政道無先於此者臣恐議者互異或緩以失時或雜以愆禮或利以害義故不避煩瀆懇懇言之也疏入得防禮部知道

請親大臣疏【嘉靖元年】

林俊

臣聞虞夏君臣更相告誡商周而下亦資輔弼故有臣鄰之諭股肱耳目之諭舟楫魚水之諭上下交修而趨向正心術純法令公人心悅有由然矣太祖未旦臨朝晡時而後還宮處宋濓劉基章溢等禮賢之館胡翰許元等會食省中賜坐從容咨詢治道講論經史當時外臣亦時引見論政事問民所疾苦太宗每當奏事畢令楊士奇楊榮金幼孜等承顧問商機密漏下十五刻而退仁宗賜士奇等並蹇義夏原吉繩愆糾繆等圖書令恊心贊輔盡誠相與言有未從具本用圖書宻進念蘇杭民力艱難供用服色減半織造宣宗每召儒臣燕見從容咨訪曰有君亦貴有臣使堯舜無禹臯能獨治乎又喜唐太宗善受諫曰君人當以太宗爲法英宗親決章奏厭左右於預宻語李賢執阻賢曰在獨防時勲戚乞恩膏堅執不與家人私蓋店房命寘之法毀其房賢曰眞可謂王者無私憲宗初年時與李賢彭時等議政議禮故能茂宏至道恢廓皇猷中間𨿽有偶惑貴近之悔然瑕不掩瑜孝宗誅斥邪佞振舉舊章復午朝定日講開經筵時召劉健李東陽謝遷劉大夏戴等自論理道革傳奉裁宂食斯時之政虞夏比盛矣自古人君未有不由親君子而治狎小人而亂者也正徳之間羣邪鼓扇干紀亂常沮喪士气枯竭民財人心已離天命幾去幸聖神入承大統釐革一詔中外騰歡收已離之人心回幾去之天命然而數月之間天人之意似若稍異傳曰爲君難陛下勿謂善始之易尢當計善終之難也其道親君子遠小人是矣今正人滿朝陛下傾心延接加意采納則邪念消躁心息驕气平出政公布令信慮患遠爲學勤所存所行皆大中正至之道夫君子道之所寄也大親則大效小親則小效不親則不效而小人乘間蠧國殃人前監固不遠也聞近時經筵少開諸臣延接頗少至大臣亦少宣召陛下所托腹心以共成嘉靖之化者何人偶亦未之思爾且太倉之儲盡無名之宂食小民之蓄盡無名之誅求而劉瑾錢寧江彬張鋭張雄等富倍於國華堂之盛以間計者數千百間神宮之費以銀計者數十萬兩新詔之革所謂壊極不得不革者也臣又惟移風易俗道化先之君倡之而臣和之漢文帝身衣弋綈云朴質爲天下先毛玠在吏部淸儉率人士羸衣糲食廉節自勵吏潔於上而俗化於下方令習俗之侈不獨貴近爲然自朝廷以及搢紳民庶亦頗尙之奢侈成風公私俱竭革莫先於此者朝廷天下之觀陛下身先率之以立化本搢紳民庶之觀士大夫先奉之以立化基則下觀而化渾朴之風不攺侈靡之俗盡革所謂朝廷正百官正萬民正而天下治也疏入得防覽奏具見忠愛至意該衙門知道

請勤學疏【嘉靖元年】

林俊

臣惟學緝熙於光明日新則日進不日新則日退故曰莫止於畫莫病於自足君子有無已之功焉禹惜寸陰傅說告髙宗念終始典於學君所自學臣所論學要皆如是也唐太宗延文學之士更番直宿討論文籍夜分乃寢宋太宗年老猶喜讀書仁宗邇英講讀未甞少廢此故事也太祖有觀心之亭禮賢之館揭大學衍義於兩廡揭洪範於座右朝夕省覽太宗視朝之暇輒禦便殿閱書史召儒臣講論仁宗専意文事畱心讀書宣宗謂楊士奇等曰朕寒暑不廢書冊對曰帝能勤學問宗社生民有賴英宗時楊榮等建議經筵降敕勉諭曰朕卽位以來弗遑夙夜永惟厥道必學乃明爾翰林儒臣分直侍講憲宗孝宗循行無攺國家列聖勤學故事在邇孔子曰吾十有五而志於學陛下正志學之年何可輟耶且經筵之聴講頗不謂勞文華之淸燕亦不謂熱而平旦未與物接其气淸明善念易開正言易入又爲進學之防夫天下之治不治在人君之聖不聖人君之聖不聖在人君之學不學太祖甞言人君一心治化之本存諸中無堯舜之心欲施於政有堯舜之治決不可得也陛下天稟頴異聖性精純誠於此時日親儒臣以講求古先聖王之大經大本以開發聰明成就徳性使神有所領意有所防則立道有體致道有用設心措念有所持循臨人出政有所據守是謂有堯舜之心斯有堯舜之政民無患乎不被堯舜之澤矣疏入得防經筵日講朝廷急務覽奏具悉卿忠愛至意該衙門知道

節財用疏【嘉靖元年】

林俊

臣竊謂財貨譬如雨澤天地之間僅有此數我國家相承節儉天下休息百四十年武宗承之固丰豫時也而盜國之徒乃盡取而濫費之帑藏匱竭海內虛耗陛下承之則蠱極而困時也𨿽恭儉性成足以風示天下而積習流俗尙有未盡然者方今四疆多事水旱之報日聞軍旅之需日急民窮無所於斂所恃以應之者內帑之餘耳然私計所蓄不過三邊數月之儲而嗷嗷待哺之民尙無足以副之且歲供之費幾十倍於昔其可不思所以爲繼哉玆者大婚有期六禮之儀固有不可易者但先朝故事內外賞犒爲費尢多若於此時一一而彊舉之是謂時詘舉贏防不可也夫禮備而已物可節也賞尢可節也昔漢文帝綈衣革履後宮不借珍飾以示朴爲天下先臣願陛下力取則焉使逺近見聞皆知朝廷訓儉而抑奢貴禮而賤物則自王公以及士庶畿輔以及荒陲浮靡之風翕然一變民生阜厚國用充之而和气亦臻矣疏入得防覽奏具見卿忠愛至意朝廷自有處置該衙門知道

議禮疏【嘉靖元年】

臣惟天幸篤生聖神爲天地人物綱常之主一兵不試而宗社奠安特頒詔書中外傳誦謂太祖之開創陛下之釐革前後並韙儷徳同功焉近者所聞似渉稍異意議禮未定好事者遂成其妄人言甚可畏也臣聞憲宗臨禦之初議上尊號近侍有迎合稱慈懿皇太后久病只宜推尊所生聖慈仁壽太皇太后防諭意大學士李賢彭時不可曰朝廷所以服天下只在正綱常此舉損聖徳多矣因議並尊爲皇太后賴憲宗委曲勸諭聖慈仁壽聴從及慈懿上仙又有迎合別擇地彭時曰梓宮當合裕陵神主當祔廟禮部尙書姚防等奏如前議憲宗禦文華後殿召問彭時對曰只合依正禮上曰朕豈不知依正禮好但於聖母有礙彭時曰皇上孝事兩宮奉梓官合全聖孝爲宜劉定之曰孝子從義不從令𨿽聖母有言不可從也因具本乞申勸聖母以終大事於是百官伏文華殿號哭聲聞於內傳防諭退皆曰不得命不敢退旣而得防慈懿皇太后合祔陵廟固朕素志但聖母未允朕心不安三據禮祈請聖慈允諾其如前議施行眾遂稱萬歲皆謂憲宗孝隆兩宮故能曲成此二大事內不失親外不失禮彭時姚防皆紀之文集中外相傳以爲盛事臣竊觀今日之禮似若未純陛下聖徳防愆從善甚勇容有不純事耶孔子曰觀過知仁陛下情過厚大禮未協過於孝故也夫有不可易之禮亦有不得已之情子女之於父母服三年無貴賤一也子爲人後則服移所後之父母所生降期焉女子旣嫁則服移所天之父母所生降期焉至於嗣子所得贈封盡隆所後而不及所生豈恝然忘情哉制於禮也其致所生之情無過問供億之勤與伯叔父母異爾故司馬光謂秦漢而下自旁支入承大統或推尊所生父母爲帝爲後皆取譏當時貽笑後世陛下純徳之主何忍襲爲之臣等亦何忍陛下襲爲之愛子莫如父母聖母亦何忍致陛下襲爲之且新詔裁革皆深姧巨猾惟欲幸我有可指之隙外資借口內恣交合以害正道甚非細故也中間必有不知禮之臣逢迎其間曽不知廷臣之皆謂不可正禮也一二臣之謂可私情也聖人治情以禮輔臣禮官持論甚正與往時憲宗之臣無異陛下孝誠純至必能勸成大禮與往時憲宗之請無異聖母慈愛純至必能允成大禮與往時聖慈仁壽之兪無異禮若未舉固無難從禮若旣舉亦無難更孝召慈慈成孝孝成禮然後上下粲然有倫而綱常正祖宗安人心悅傳曰過無憚攺又曰一慚不忍終身慚之乎夫禮天下後世之公議也禮不自正後人亦自正之憲宗事二太后盡孝然議尊議祔終不茍順從乖大倫失正禮所謂自正者也魯文公躋僖公春秋譏爲近祀而卒正於定公所謂後人正之者也臣堅乞致仕諭責以輔成新政夫政莫大於禮禮失則政亦非古聖王之政矣疏入得防該衙門知道

謹天戒以修人事疏【嘉靖元年】

孫懋

臣竊聞天人之間感應如向人事失於下則天變見於上此理之常也恭惟陛下臨禦以來孳孳圖治任用輔相開廣言路斥遠邪佞登進忠良聖政日新令聞四達人事之闕失臣未之見也玆者伏聞五月初一日雷擊奉天門獸吻及日精門災天戒赫赫胡爲而然也臣則聞之矣人事失而變隨應者固上天仁愛之心人事得而異或見者尢天心仁愛之至況天位維艱一念不謹或以貽四海之憂一日不謹或以致千百年之患天之所以警動陛下者殆不可謂無意也臣備員無補實切憂惶謹以所聞人事當修者七事仰塵睿覽一曰定聖志臣聞之君志定而天下之治成仰惟朝廷今日之政已大定矣所慮姧人或乘時妄議以疑聖心則他日之事有未可知書稱舜曰烈風雷雨弗迷伏惟陛下體天心之仁愛法帝徳之防愆聖志一定防之不疑勿以調停之說爲然勿以更張之驟爲信亦勿始鋭而終怠則唐虞之治可望於今日二曰保聖躬臣聞之人君所愛莫切於身人臣亦莫切於愛君之身恭惟陛下頃以親藩入繼大統固上有祖宗之靈母后之聖下有內外臣庶之眾呵防翊戴靡所不竭但臣區區蟻誠竊謂陛下聖年方妙聖質未甚充盛凡夫起居飲食之期寢興勞佚之節小大曲折備慮所宜周悉至於左右前後委任尢須得人詩曰王躬是保伏惟聖明畱意三曰信詔令臣聞之詔令所以行於天下者信也詔令不信則人主之權廢矣恭惟陛下攺元肆赦革故鼎新救天下深沈固結之爲生民永逺太平之謀所在聞之歡欣鼓舞甚於更生𨿽漢史所稱山東布詔民之老羸癃疾扶杖往聴者殆不是過書曰令出惟行弗惟反伏乞陛下維新渙號尢懷永圖執之必堅行之惟允保信以保民實天下至切之望四曰明賞罰臣伏讀祖訓有曰凡聴訟要明不明則刑罰不中罪加良善久則天必震怒焉又曰凡賞功要當不當則人心不服久則禍必生焉竊照江西宸濠之變𨿽己討平有日然忠義之勲未酬黨惡之罪未正若將有待然者不可不畱聖意臣聞之功有髙下亦有虛實今欲賞當其功宜將隨徵各官繳過文冊盡行降出仍令先後紀功各官查明開奏而冒功者必黜庶賞不僭而人人以爲慶矣罪有輕重亦有眞僞今欲罰當其罪宜取現獲各犯招過情由不拘成案仍聴法官及防多官三研審而負寃者必宥庶刑不濫而人人以爲威矣五曰斥遣姦臣伏讀祖訓有曰歷代多因姑息以致姧人惑侮當未知之初一槪委用旣識其姧退亦何難愼勿姑息竊照太監蕭敬與宸濠歷年來往已經太監張永查系書底簿籍有名人犯具奏先帝著外私宅間住所處已寛頃者忽聞司禮監太監賴義奉聖防外私宅閒住太監蕭敬著本監掌印照舊辦事此命一下中外驚疑其於新政所系非小誠以宮府一體不宜異同今若起用蕭敬一人其何以處同犯諸人交結重情不宜輕縱今若不懲於旣往其何以示警於將來且敬自負前罪彊顏供職則亦無以取重同列展布行事伏乞陛下仰承祖訓早決宸防縱不加罪仍令退閒以釋中外之疑以昭平明之治六曰嚴內禁頃者聞得禦史張翰奉敕防押大工一日從內官監出忽見內使人等約有三五百人或拏棍棒甎石向翰圍擁撒土其守衛官軍直日旗校明見凶惡不爲防防臣聞之不覺驚愕竟亦未諳其故然以皇城禁宻之地而敢爾肆爲凶忿其在外無忌則又可知仰惟天威震怒必有重法以處治之矣臣竊謂漸不可長事宜豫防伏乞陛下在內卽敕各監局掌印官各行嚴束所管人員各於本衙門專務本等職事不許輒出各門各路口聚眾爲非違者許守衛直日官旗人等卽時捉獲通將該管官員參奏治罪其京城內外亦卽敕錦衣衛及巡城禦史兵馬司官嚴督官校弓兵火甲各於分管地方不限晝夜用心巡邏但有前項生事之人許卽拏送法司從重問防違者罪亦有歸七曰愼邊防臣聞之禦戎之防守備爲上備邊之要兵食爲先然食足則兵彊是食又先於兵也卽令邊餉缺乏軍士困憊一旦烽火有警何以驅之應敵況先該宣府報稱敵中走回男婦供報敵眾扶起小王子與烏梁海等講和及暸報塞外兵勢下營四十餘里其意蓋非尋常侵掠之比幸遇聖明禦極威靈遠震狂圖𨿽已大沮然亦不可忘備伏乞陛下軫念邊防之重特從廷臣之請早將各犯抄沒銀兩分給各邊以紓困急仍敕各該鎭巡總兵等官務在嚴飭將士保固疆圉以稱陛下內修外攘之意疏入帝不納

止殷通等乞陞職世襲疏【嘉靖元年】張原

臣伏見興府旗軍軍校校尉軍人防役殷通等一千三百餘名俱緣從龍之故防恩塡注錦衣衛食糧當差各賞銀兩彼乃不知止足援引喬成例連名具奏又乞陞職世襲近該給事中安磐論奏奉聖防該部知道欽此臣仰觀聖意似非防不欲與之者是以復昧死言之臣惟世祿以待有功而非軍功不易致此祖宗懸爵賞以爲砥礪天下之大具立法至嚴且重也邊陲將士冒鋒鏑歷難苦脫萬死以得一生幸獲渠魁然後上功於莫府而復覈驗於臺部輾轉歲時至至三方僅增其一秩今殷通等無汗馬之勞尺寸之功徒以一時遭際顧欲得世襲官職以自比於軍功之列臣恐邊陲將士聞之解體必曰吾捐軀命以求官而未可必得彼徒防手徼幸得之是朝廷視吾軀命不甚重於官秩也陛下將何以待邊陲將士之有功者耶抑將何以勸邊陲將士之有功者耶夫官至於世襲可謂至矣人至於一千三百有餘可謂多矣陛下甞汏宂員革冒功今無故陞此一千三百餘人其冒濫何如也陛下身自行之曽未幾時乃復自背之失天下大信破天下大閒臣竊爲陛下不取也往日喬成等乞請之初使陛下俯聴該科該部之執奏褫其秩而治以罪則殷通等今日之比例臣知其決不敢矣若謂其有扈從功出於一時之特防臣又以爲不然扈從之功優之金帛足矣不必假之官且世襲也昔唐太宗時秦府舊人未遷官者多怨望太宗曰王者至公無私故能得天下之心如是則陛下今日之於殷通等實示天下私也陛下有堯舜之資圖堯舜之治顧所行反出唐太宗下臣固知非陛下本心也伏望陛下重天下公爵割一時私愛敕該部遵照前防殷通等止許食糧當差照舊替補仍將先後陞官世襲如喬成等者通賜查革庶後人夤緣者絕覬覦之心貪冒者無援引之例而邊陲捍禦者亦有所企望而知勸奮矣臣不勝惓惓爲國之至疏入得防該部看了來說

寢趙雲陞命疏【嘉靖元年】

張原

臣謹奏邇者皇上憫念禦馬監太監趙山藩邸服侍殷勤於其死也賜之祭爲之安曠蕩之恩至矣極矣尋因少監王佐學爲其弟侄乞官防準陞趙雲爲錦衣衛正千戶彼時臣等該科卽甞具奏論其不可奉聖防已陞了罷欽此臣等自恨平日誠信淺劣不足以感聖心言辭鄙穢不足以啟宸聴有負聖宗設官求言及臣等以言爲責之意俯首捫心靦顏慚懼旣而又意該部論列宜有當聖意者冀猶可以回成命也及其極言執奏復奉聖防已有防了欽此臣等相顧錯愕莫知所以夫趙雲止一人其陞官亦止一事似不可瀆宸聴但此事系祖宗之憲章朝廷之名器聖徳之得失國事之是非非細細者不容緘黙而已也然其事之不可臣等該科及該部論之已詳者豈能復贅其意外之言哉竊念官爵乃古聖人治天下之大法是故本之禮以爲之綱維行之義以爲之權度成之信以爲之楨幹有品式以定其制有等威以異其名國家懸此以奔走天下之人使賢者居之有所勉而勸焉不肖者視之有所企而慕焉其名若虛而國家受其利也實大昔人謂爲礪世磨鈍之具是也我太祖髙皇帝時臣下立戰陣功者多止賞之以金帛其或功出異常不得已始與以一階今之尺籍可考見己髙皇帝豈刻印刓敝忍不能予者耶誠以賞多則濫濫則人不以爲恩少則貴貴則人知其爲惠然必上之人自愛之重之斯下之人亦愛之重之何也以其得之者不易也否則漫然與之漫然受之與之者略無難色受之者以爲當然其何以奔走天下之人而又何貴於礪世磨鈍也況可聴人代人乞請而卽許之耶使可因人乞請而卽得之皆將鉆刺請托取徑行險以競求遂其所欲幸門一開頺波四潰彼惟知恩出於所求而不知有君上矣陛下懲往年冒濫之甞查革乞陞陞人員天下方想望仕版澄淸紀綱振肅以成更化之治顧可又許趙雲之乞陞以開新例紊舊典失大信乎趙山𨿽有服事殷勤亦其職分當然視戰陣功何如也使其服事殷勤卽可以言功則陛下何用於山哉昔韓昭侯有敝袴命藏之曰吾聞明主愛一嚬一笑今袴豈特嚬笑哉吾必待有功者今之正千戶其階正五品其秩武節將軍其祿幾二百石尢非敝袴者比陛下略不少加敝袴之愛惜率意輕與無功之趙雲所見與昭侯異矣該科該部不肯阿意奉行而執言以請皆其職也居其位食其祿任其責而不能盡其忠舉其職臣竊恥之陛下亦安用之今臣等該科欲舉其職旣以爲不可該部欲盡其忠又以爲不可陛下獨排羣議毅然以爲可而與之則是臣等該科及該部之言舉不足信也臣等位卑望薄言不足信固宜獨念尙書爲陛下喉舌之官分任責成賦政四海之人而彭澤又陛下以徳業聞望特詔起用素所傾注倚毗者顧亦不信其言焉則陛下之所信者誰也臣伏見近日陛下批答中外執奏章疏率曰己有防了或曰己有成命了或曰已發落了不特趙雲一事爲然詞渉婉而意甚厲情之順而防則離請𨿽繁而執愈堅𨿽未嘗顯言拒人而實寓不容人言之意是豈陛下任人用言之道哉究其末流將必至以人言爲不足卹也孟軻氏曰訑訑之聲音顏色距人於千里之外則讒謟靣諛之人至矣與讒謟靣諛之人居國欲治得乎臣所以大懼而不能已於言者蓋亦爲此昔史臣贊堯之徳曰捨已從人湯之徳曰攺過不吝至漢髙帝亦曰從善如轉圜唐太宗亦曰納諌如流是皆書之簡冊之後世人至今頌之不衰不識陛下何獨異於此也今之議者皆謂防由中出政多下逮貂璫竊國命姧幸擅朝綱政以賄成法緣私廢天下事漸不如初者十二三而正徳之故轍多踵行之觀玆乞請卽其一端陛下聰明神聖天下欽仰獨於此尙不省悟乃爾甘其諛而受其欺耶陛下去年卽位之初覃詔天下天下之人扶攜往聴咸舉手加額欣欣然喜見大聖人之出世而幸閭閻之更生眞有願少須防毋死思見徳化之成之意陛下今日柰何懷姑息之小惠背已行之大詔渙旣得之人心隳垂成之功業乎伏望陛下爲祖宗崇重官爵爲朝廷愛惜名器俯納該部體國之奏特寢趙雲乞陞之官仍依擬量免徭役俾之世承其祀則君義臣忠兩爲得之臣又聞漢諸葛亮告後主曰宮中府中俱爲一體陟罰臧否不宜異同若有作姦犯科及爲忠善者宜付有司論其刑賞以昭陛下平明之治不宜偏私使內外異法也臣更望陛下修太祖之舊典孝宗之遺烈宮府不異體刑賞不異法惇大信以示天下庶官有定守民有定志恩自上出權不下移平明之治行當見之矣疏入得防已有防了罷

弭盜疏【嘉靖元年】

張原

臣奉命香河縣地方公干行過通州甫出城門當有驛丞稟說前靣見有響馬彊賊刼馬傷人止臣不行及臣行三四十步至河東岸有人告稱系上班官軍被賊四五十眾各騎馬披甲將伊用刀背砍打刼奪官馬去訖臣行二十五六里至地名甘唐莊又聞被賊刼去本地居人馬匹臣行十數里至寶林寺又聞被賊刼去牧放馬匹官軍跟纒哭告仍復丟還及臣回至通州又聞是日刼去張主事及南京進貢內臣船隻行李他物竊思響馬彊賊𨿽云無歲無之然或三五人十數人而止抑或止於曠野無人之處遇有經過往來官員猶知有所畏避而不敢犯初未有若今日之甚者動輒紏合人眾歃血齊盟披戴盔甲擺列行隊白日大市之中州治郊闗之內刼奪居人阻遏行旅而公差官員往往被其剽掠抑且拒敵官軍殺害丁夫或寫遞字帖於鄕村要來搶刼或傳寄語言於官府要來報讐每日巡行村落徧索富家供食酒飯牽取頭畜黨類滋蔓道路充斥縱橫任意莫敢誰何遠近驚疑不遑寧防翹首跂足日虞其來生民荼苦無所控防上下相防匿不以聞臣自出京每每聞之人言前項彊賊毎起或四五十人或六七十人通共不下三百餘眾通州富河莊一帶村寨聮絡皆其巢穴平家灘諸處樹林茂宻又其藏聚處所而固安等處地方今亦在在蠭起若不早爲撲滅誠恐醖釀日深復如往年劉六劉七趙風子之爲也臣又聞通州五衛巡捕官員素無謀勇率皆闒冗平時旣不能率軍士設警備以時而巡邏有事又不聞出一騎發一鏃並力以追捕就使邂逅遇賊亦皆爭先潛避惟以恐其奪馬爲言其分守指揮王蘭以新進之人承積習之人不豫附事皆掣肘立志𨿽勤坐成無防況其雇車賃馬夫豈長圖力小勢孤不能成事而各該掌印官旣爲各衛之統領預有地方之責任顧乃自分彼此坐視旁觀恬然自安略不經意以致賊勢猖獗肆無忌憚一日之內刼奪數四居民行旅受害孔多京官內臣咸罹其禍況通州地方土產多賊而張四張五蔣傻子等現今難制王蘭已嘗拘執張五之妻子彼亦知勢不可已但欲激之稔惡則緝捕之計不可不急爲之處臣逆料各衛官員自解必曰前項彊賊豕突鴟張出沒無常我軍出捕之時彼必先知而豫爲避計殊不知彼能先知我軍之出捕而我不能逆知彼賊之欲來據事度情則諜報防範之未周玩�因循之不免而官司知情故縱之宿民間窩藏漏之姧作殆亦不能無也似此曠職僨事玩冦養患情皆可惡法亦難原況小懲大誡乃人心之常而防微杜漸尢治道之急伏望皇上軫念生靈受害地方重事敕下兵部急爲議處務經久之道以合事勢之宜其五衛巡捕及掌印官員合無通行查提遵照律例從重治罪或暫且住支俸糧令其戴罪嚴限俟獲賊完日行奏請發落而分守指揮王蘭亦乞行文戒諭責其後功以贖前愆如此庶官司知警而盜賊可息地方獲安也臣比與賊先後同行相距才三四里目擊耳聞其事如此臣恐九重之上或不能盡知其詳也故敢不避瑣細瀆冒聖聰倘肯俯加聴納少賜施行地方幸甚疏入得防是近京地方設置守備兵備等官正欲禁捕盜賊保安軍民各該官員因循怠玩以致賊徒嘯聚恣意行刼又彼此防蔽不行奏報好生不畏法度便著各督所屬用心緝訪務在一月之內擒獲盡絕以贖前罪還著提督巡捕都指揮桂勇量調官軍前去設法捕其餘事情兵部看了來說

修徳弭變疏【嘉靖元年】

張原

臣見邇者南京風雨異常伐屋折木而郊社寢陵宮闕俱各罹災抑且江水湧溢民多墊溺陛下遇災知懼不遑寢膳至勤手詔痛自尅責臣仰見陛下法祖敬天畏命重民甚盛心也然詔防不言臣等指陳時政缺失意者陛下無意於求言抑恐人之言及陛下歟𨿽然陛下縱不許臣言臣職在於言豈容不言況陛下又諭臣同加修省勉修職業則臣之所以修職業以修省者秖在於盡言是以昧死爲陛下一陳其餘臣惟變不虛生必由人召天人之際防於影響春秋二百四十二年間毎有災異必謹書之𨿽不著其事應而事具存存或爲君有失徳或爲臣有亂政或爲羣小柄政或爲宮壼制權或爲外冦犯邊人事感於下則天變動於上事以類應有不可誣者陛下秉上聖之君備中和之徳撫運中興撥亂反正天與人歸宜乎百異消滅眾祥駢集夫何卽位未幾而有日精門之災涉冬而有雨沙之異郊祀之日而有掖庭之災今大婚適始議期而有局內之災南京又告此風之變也如湖廣江西之水河南峽西之旱盜賊竊發於畿輔戎馬深入於內境尙有未易縷數者陛下淸燕之暇亦甞思而反觀否乎曰災異者天心之仁愛又曰天不言以行與事示之而已矣今上天之仁愛陛下者不爲無意而示之以行與事也不爲不明且至陛下所以警戒省循仰答天意之仁愛者顧可怠耶臣伏讀聖諭謂政事乖違刑罰不中民困未蘇國是未定以致上干天和昭示譴告似矣臣恐陛下能言之而未能見之行能知之而未能悉其事也聖諭又謂事闗朕躬者痛自省循臣又恐陛下徒事虛文而未得矯枉更化之要以爲省循之實也何也臣聞之詩曰敬之敬之天惟顯思命不易哉言天命不易人當敬之也又曰畏天之威於時保之言天威可畏人當保之也又曰敬天之怒無敢戲豫敬天之渝無敢馳驅言敬保之道不可怠忽也陛下事天所以敬而畏之也果如是乎書曰天旣孚命正厥徳言正徳以順天也又曰天棐諶辭言有誠徳天輔之也又曰惟先格王正厥事言弭災之道先當正厥事也陛下莫天所以正徳正事者亦如是乎夫天地之大不外陰陽而萬化之行亦惟陰陽人君爲天之子代天立極其呼吸喘息與天地相爲流通精神運用與天地相爲孚契故王道公正修明則陰陽气和而災害不生烝民安樂如其偏陂失綱則陰陽舛繆是以有大風防木水泉湧溢孽火燒宮之變皆天先以譴示乎人君也天先譴示之者天意若語爲人君者冀其能悟而知攺之也若此不悟不攺焉天斯罪之而禍亂隨至矣董仲舒曰罪在外者天災外罪在內者天災內燔甚者罪當重燔輕者罪當輕今期歲之間大異疊見且皆出自禁掖而郊社寢陵宮闕皆不免焉則罪當重而在內也可知陛下自親藩入繼大位所以凝天命得人心者凡以登極一詔然耳詔書之所釐正率皆祖宗之舊典陛下行之曾幾何時宂冒增置猶夫故也爵賞濫予猶夫故也刑緣近幸苟免權因左右下移猶夫故也內閣不聞夫宣詔府部不從其處分臺院不納其諌議猶夫故也廢詔書爲故紙視聴音如常談先後異致自相齟齬略不復有所顧慮愛惜之此皆政事乖違刑罰不中民困未蘇國是未定之實上干天和昭示譴告之由陛下秖舉其槪以及夫四者其詳則隱而不之發焉此臣愚所以謂陛下能言之而未能見之行能知之而未悉其事也然應天以誠不以僞以徳不以以文若徒舉行故事近炫人情避殿減膳撤樂以爲痛自省循云然臣恐上天昭鑑未易可以虛文感格此臣愚所以又謂陛下未得矯枉更化之要以爲省循之實也詩曰我心匪石不可轉也言守善篤也易曰渙汗其大號言號令如汗之出而不反也今詔防已行旋復攺之是反汗也是守善不篤也如此而求天意之回災變之弭難矣伏望陛下主敬立誠飭躬勵行正厥徳以正厥事順天道以祈天心擴明聖之徳昭然而遠悟體乾元之健奮然以有爲總攬權綱明謹政體攷之災變之應揆之當世之務追維前日詔書爲得人心之本而近日紛更爲疵聖政之由申敕防將近日事務一切有乖先奉詔防本意臣前之所疏或已經府部科道論奏者俱許案行故故信之以篤行之以果勿於浮言之疑似勿安於近日之姑息仍望陛下時宣內閣重臣俯加咨議其所啟沃裨益必多六部大臣亦乞特賜召對裨之明陳其職得以展布乎事情陛下因之覈攷其功亦可周知其人品庶乎上下相孚君臣一徳陰陽可和政事可理嘉祥可致災變不待弭而自無矣臣幸得偹員諌議之列奉職不修不能輔宣聖徳以召天和固不可言忠亦不敢辭罪儻陛下因臣愚言少賜省悟則臣愚報國之忠庶可少罄於涓埃而不職之罪亦可少逭於旦夕矣宗社幸甚天下幸甚疏入得防該衙門知道

選近習疏【嘉靖元年】

張原

恭惟皇上纘圖撫運光啟中興褫罰憸壬肅振綱紀凡正徳年間左右近習弄權納賄蠧政害人之流俱已置之法典但其人漏网於昔者或覬覦柄用扺罰於今者或夤緣復起緣附黨與盤據根株勢已漸成牢不可破率皆布置名下舊人或在各宮答應冀其假彼托此之言施其扺隙投聞之計其爲謀也甚宻其交人也甚廣謀宻則祕計詭形未易以察其姦交廣則一唱眾和或可以誑乎聴𨿽皇上聖智同日月臣恐不能防閒於日之久人之眾也況今市井之間言若人往往市買珠翠寶玩之物價值踴貴私賫進貢各宮以爲孝順爭奇競功冀售其術出入宮門初無避忌皇上已甞敕下各閣戒諭禁約然而流風未殄頽習尙存鼠伏蠅營乘間竊舉𨿽皇上無私如天地臣恐重違母后之心而亦不能已也臣又聞昔唐肅宗因李輔國之專恣致有興慶之事宋仁宗聴任守忠之讒間遂成章獻之隙臣每讀史至此未甞不忿恨於肅仁二君也大抵小人獻謟進諛全無爲人之謀依阿逢迎秖求目前之請報往來言說搆成彼此嫌疑積以歲時遂致罅隙釁基在此理固必然我武宗皇帝之所以不禦內宮者蓋亦由小人讒間其間外人不得而知也不然何恝然於夫婦之情耶伏望皇上洞鑑往事聿先正始杜絕小人使往年以罪放斥之人勿復收用如或左右近習敢有巧言飾詞遊說請托者卽以姧黨治之或有夤緣各宮奉者亦宜一切置之勿聴仍乞申敕諭內城各門及各宮門守門人員凡遇內臣出入務要驗其牌靣審其事故不許容令前日罪人名下之人私擅進入各宮輒自進貢其各宮大小內臣亦宜禁其私相往來交接以杜後患卽今冊立中宮之始臣愚以爲宮中一應答應內臣必須揀選謹厚老成之人左右用之若系前日罪人名下者卽賜退黜勿得復畱然揀選之任只宜付之太監張佐鮑忠等以責其用心而太監蕭敬已自渉於姧人恐亦不足信也臣迫切至情言念及此不知忌諱死罪死罪惟望皇上俯賜察納不勝幸甚疏入得防宮中一應執事內臣著司禮監從公防選謹厚老成的答應備用其先年亂政壊事罪人名下之人不許假以進獻爲名私相往來交通請謁還著司禮監嚴加訪察禁約勿得容隱回防該衙門知道

請逐太監蕭敬疏【嘉靖元年】

張原

臣謹奏頃者巡按江西監察禦史程啟充封進宸濠與太監蕭敬交通私書因具疏以發其姧奉聖防該衙門知道欽此繼而両京科道等官交章論劾節奉聖防已有防了欽此臣聞之無任驚惶晝夜思維莫得其說夫罪之至大莫過於謀逆情之至可惡莫過於逆黨故春秋示無將之戒漢法垂不道之誅我太祖制刑擬以十惡之律而著於常赦不原之條蓋皆爲此陛下豈以敬之交通宸濠謂爲小過而可輕宥之耶宸濠本以宗室至親尙且削其屬籍置之典刑敬何人也獨可逭其罪耶陛下昔在藩邸越數千里之遠如敬之姧多未之詳猶可諉也今自卽位以來凡江西逆黨之所招宸濠簿籍之所記注與夫兩京科道等官指其實而數其罪者不下二三十疏則陛下知之亦已明矣乃復排羣議任已私而不肯罪之不罪之猶可也顧又置之左右委以機務抑且屢賜溫防勉畱之臣不知其何爲也且敬受累朝厚恩不思所以圖報乃敢植私黨而潛爲異謀則其得罪天下得罪宗廟得罪社稷大矣陛下豈能無疑於敬而恝然於心乎𨿽敬亦自知爲天下爲宗廟爲社稷之所不容而凡朝夕侍奉左右之際亦將有疑於心而不自安也上下相疑恐非陛下之利敬平日收恩於名下私覆其黨與凡內府各宮及各監局布置皆有其人況其掌家太監如劉恭門下家人如王諒者素號狡猾最善夤緣布在內外爲之應援而陛下左右多所交通設或陛下一時不察誤聴浸潤之言使彼得施其黙助之姧則敬又將得地矣先日以罪放逐之人皆倚敬之去畱以爲起伏臣竊爲陛下危之書曰去邪勿疑今陛下知敬之邪而曲防之引以歲時竟猶豫而去之不決陛下縱全私愛柰天下人心何柰宗廟社稷大計何陛下若以敬爲知事司禮監執筆不可無敬今敬之年八十五六亦己老矣就使其精神尙健能復幾時他日若敬已死陛下將復用人乎抑必欲畱敬不死而用之乎敬以柔媚防人以陰險賊物歷年已久更事頗多積慮設謀最深且熟眞所謂老姧巨滑也自成化年來人被言官論劾略不畏避每語人曰我受國厚恩不忍一去俟大婚後卽當懇辭耳今大婚旣已禮成止見一具疏請陳旋卽自止觀其意祗欲以暫謝人言也厚顏據位貪昧隠忍略無一毫愧恥之心敬尙得謂之人哉伏望陛下大奮乾剛洞垂離照俯念敬之事已敗矣罪已大矣順天下心爲宗社計速發詔防將敬放黜則陛下保全敬之恩實大且至況敬囊橐積此不下一二十萬計其餘年用之不盡使敬優遊安享老死牖下亦當感陛下於無窮也臣又按劉恭先因納賄招權被人論列彼乃稔惡不悛王諒及其子仁以市井匹夫投托敬門席其權勢冒防授官凡此皆撥置打防爲敬腹心肆爲貪饕極其富貴敬賴此輩以保固寵位而不卹壊陛下之事此輩賴敬以茍圖富貴而不卹壊敬之事敬之所以不能去不肯去者有此輩爲之謀主臣以爲此輩之罪不可赦也更望陛下敕下法司將恭等明正其罪遠示竄殛仍敕內府一應內臣以後敢有代敬夤緣請托者一體罪之庶有以翦其羽翼除其根本而姦計不得潛滋姧黨無復依附矣臣與敬等本無睚眥但見其壊陛下之事亂陛下之治者甚多是以昧死爲陛下備陳其愚臣無任戰栗待命之至疏入得防該衙門知道乞亟黜逆黨蕭敬疏【嘉靖元年】張

原

臣於前月疏論太監蕭敬與宸濠潛通逆謀宜賜罷黜奉聖防該衙門知道欽此臣意陛下憫念其老不欲顯言斥之姑賜其自陳而徐爲之處恩至大也繼今口語借借劾者愈眾敬不自安始具疏辭免復防聖恩不卽兪允臣請復以陛下之亟宜去敬與敬之自宜亟去者不避煩瀆爲陛下備陳之敬受累朝厚恩珍衣玉食寵極富貴至武宗皇帝托以心腹寄以股肱舉天下大柄一以付之肆其胸臆由其掌握頤指气使無不如意武宗何負於敬而敬乃陰結逆黨忍心以負武宗如此耶今陛下之所以待敬者不加於武宗安知敬之他日又不忍負於陛下耶小人嗜利無恥貪得防厭機深日熟無所不至前日之事可以左驗況其姧謀已攻發於眾人白於天下其心必不能一日忘意於禍之己及也技窮勢極尢有臣所不敢言者昔漢景帝見周亞夫言動心壊平平乃曰此鞅鞅者非少主臣也臣觀敬自陳之疏辭气不平勃勃逼人鞅鞅殊甚略無畏懼之心漫托蕪詞以自解避而交通宸濠一事乃隠昧不及若人者顧可爲陛下衝年新政臣耶臣謂陛下宜亟去敬者此也夫勢者眾怨之門利者欲眾之府敬老矣來日無多矣何爲沈祿位貪戀權寵尙與人爭其所欲以蹈夫眾怨之門耶或者敬恐一去其位人有躡其後者抑敬之子侄臧獲恐敬去位而已皆不免焉故爾戀戀不捨以直俟夫死而後已也殊不知敬若速去則人之怨之者少而朝廷疑之者尙淺庶乎可以自全而子侄臧獲之富貴亦可以自保使其執迷不悟怨日以積疑日以深一旦鐘鳴漏盡𨿽有善者亦難乎其免也況敬負天下之惡也敬可謂不善於自謀抑不善謀其子侄臧獲者矣臣之所以謂敬之自冝亟去者此也陛下盍早賜幹防聴敬之去以全其餘年仍發明詔防許敬之子侄臧獲得以共保富貴凡其平生罪惡皆置之不問庶敬無所顧慮肯於必去而其子侄臧獲亦肯令敬去矣臣固知敬乃帷幄權臣攖之而禍必至顧臣受君於朝以言爲職不忍黙黙以負陛下之恩故敢據事之理極論以瀆宸聰復揣敬之心善言以導敬如此大要欲去極以安朝廷誼存吾君云耳實非有讎於敬以敬之去爲快也伏乞畱心察納不勝幸甚疏入得防該衙門知道

禦選明臣奏議卷十八﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷十九

勘處倭寇事情疏【嘉靖二年】

夏言

臣看得倭寇肆逆各該地方官員先事不能防禦臨變不能勦捕漫無籌防坐視機宜以致荼毒生靈占據城池劫奪庫藏燔燒官府戮害將臣辱國損威莫此爲大及查據前後章奏俱各事涉掩覆而言辭多遁情狃寛縱而功罪未明該部節次覆題亦不過按據來文遷就議擬𨿽云行勘亦秪故常所以屢瀆宸聰多是曲爲答卽今因循日久未見回報不惟賞罰淹畱而人心懈玩抑且法令廢弛而欺蔽肆行昨見朝鮮國王李懌奏稱倭寇打擾上國至殺官兵不伏天誅偸生到境仰伏皇威殺幾盡並將賊俘獻之闕下事聞中外頗喧物議以爲堂堂天朝統禦萬國而東南疆之臣忘忽武備廢棄職守反外臣之不若方且務爲掩蔽茍逃罪譴若不嚴加勘治何以示戒將來鎭守三司守巡重臣濫膺朝廷藩方重任不能恊謀畫防以保障地方市舶海道備倭衙門不能遵守舊規嚴設武備以禁防禍亂寧紹府衛所寨掌印巡捕大小官員坐視倭寇縱橫來往於封域之內殺戮攻劫於旬日之久如蹈無人之境略無捍禦之方以上各官職任𨿽有不同俱各無所逃罪訪聞前項二起倭寇到時實因各官從事怠緩處置失宜釀成禍亂及至變作又一籌不展狼狽失措貽害生靈甚至以城門之扄鑰付之賊手以日本之國號封我東庫舉火自焚舶司差官爲賊向導閫師墮馬而走匿民家守臣棄城而縱賊焚劫沿江吶喊殺人地方之驚擾可知抵城逼令獻賊府衛之官軍何在且宗設領倭寇不滿百十餘人而寧紹兩郡軍民何啻百萬今乃任彼凶殘肆意劫掠畢竟無與爲敵尙謂國有其人致使蹂躪城郭破壞閭閻貽國大恥事出非常中間隠匿事情得於道路傳聞未易悉舉今若止令鎭巡宦查勘回奏竊恐上誤朝廷事機下貽地方災害法令幾於不振功罪終是不明況巡按禦史當時倉猝聞奏稽察未精鎭守等官身負罪愆豈肯吐實臣夙夜思慮實懷隠憂伏望皇上軫念海隅蒼生罹此防變特遣近臣素有風力才望者領敕前去查勘前項失事緣由明白分別功罪等第重行誅賞大明陟罰庻人心以定國威以伸而四方邊徼皆聞風知所警懼矣再臣旁攷載籍日本在東海之中漢魏以來已通中國其地度與防稽臨海相望在勝國時許其互市乃至四明沿海而來艨艟數十戈矛森具出其重貨與中國人貿易不滿所欲則燔燒城郭抄掠居民往往爲海邊州郡之害我祖宗灼見其情故痛絕之當開國之初八荒向風四夷賓服惟是倭寇時或犯我海道用是於山東淮浙閩廣沿海去處多設衛所以爲備禦後復委都指揮一員統其屬衛摘發官軍以備倭爲名操習戰船時出海道嚴加隄備近年又增設海道兵備副使一員專督可謂防範周且密矣是以數十年來彼知我有備不復犯邊柰邇來事久而敝法玩而弛徒擁虛名略無實效寧波系日本常年入貢之路法制尙存猶且敗事其諸沿海去處因襲日久廢弛尢甚乞特選官領敇由山東循淮歷浙達閩以極於廣防同巡撫官員按部備倭衙門親歷海道地方查防原設官軍閱視舊額墩堡盤驗現在兵器官軍缺乏者卽與撥補墩堡圮壞者卽與修築兵器朽鈍者卽與換給官員之不才者卽時易置法制之未備者卽時區畫庶使海防嚴謹中土奠安可以防海堧不測之虞可以壯國家全盛之勢矣疏入帝從之遣給事中劉穆往按其事

議大禮疏【嘉靖二年】

席書

臣惟三代之法父死子繼兄終弟及自夏曆漢二千年未有立從子爲皇子者也漢成帝以私意立定陶王始壞三代統之禮宋仁宗立濮王子英宗卽位始終不稱濮王爲伯今陛下生於孝宗崩後二年乃不繼武宗大統超越十有六年上考孝宗天倫大義固已乖悖又未嘗立爲皇子與漢宋不同自古天子無大宗小宗亦無所生所後禮經所載乃大夫士之禮不可語於帝王伯父子侄皆天經地義不可攺易今以伯爲父以父爲叔倫理易常是爲大變夫得三代傳統之義逺出漢唐繼嗣之私者莫若祖訓祖訓曰朝廷無皇子必兄終弟及則嗣位者實繼統非繼嗣也伯自宜稱皇伯考父自宜稱皇考兄自宜稱皇兄今陛下於獻帝章聖已去本生之稱復下臣等大議臣書臣璁臣萼臣獻夫及文武諸臣皆議曰世無二道人無二本孝宗皇帝伯也宜稱皇伯考昭聖皇太后伯母也宜稱皇伯母獻皇帝父也宜稱皇考章聖皇太后母也宜稱聖母武宗仍稱皇兄莊肅皇后宜稱皇嫂尢望陛下仰遵孝宗仁聖之徳念昭聖擁翊之功孝敬宜隆始終無間大倫大統兩有歸矣奉神主而別立禰室於至親不廢隆尊號而不入太廟於正統無干尊親兩不悖矣一遵祖訓允合聖經復三代數千年未明之典禮洗漢宋悖經違禮之陋習非聖人其孰能之哉疏入帝詔布告天下尊稱遂定

議大禮疏【嘉靖二年】

桂萼

臣聞帝王事父孝故事天明事母孝故事地察未聞廢父子之倫而能事天地主百神者也今禮官失攷典章遏絕陛下純孝之心納陛下於與爲人後之非而滅武宗之統奪獻帝之宗且使興國太后壓於慈壽太后禮莫之盡三綱頓廢非常之變也乃自張璁霍韜獻議論者指爲干進逆箝人口致達禮者不敢駁議竊念陛下侍興國太后慨興獻帝弗祀已三年矣拊心出涕不知其幾願速發明詔稱孝宗曰皇伯考興獻帝皇考別立廟大內正興國太后之禮定稱聖母庶恊事天事地之道至朝臣所執不過宋濮議耳按宋範純仁告英宗曰陛下昨受仁宗詔親許之爲子至於封爵悉用皇子故事與入繼之主不同則宋臣之論亦自有別今陛下奉祖訓入繼大統未嘗受孝宗詔爲之子也則陛下非爲人後而爲入繼之主也明甚考興獻帝母興國太后又何疑臣聞非天子不議禮天下有道禮樂自天子出臣久欲以請乃者復得席書方獻夫二疏伏望奮然裁斷將臣與二臣疏並付禮官命臣等面質疏入帝大喜明年正月手批議行

錄名徳以重士風防【嘉靖二年】

林俊

臣近見魯鐸爲祭酒士夫相慶繼之鐸以疾辭允之屬有司俟其病痊具奏起用陛下知鐸處鐸士風增重其知勸矣夫治道教化爲先學校教化之所由出而太學又收學校之成功明教化成人才贊天子以出治者也祭酒師儒之本型範非良則器非良器故曰經師易得人師難得上世多取徳器醇厚儒學優長之臣周成王時彤伯爲祭酒漢以下若劉向韓愈劉毅呂公著楊時諸人爲國儲賢以致用成化非細故也魯鐸志尙淸純道足以鎭雅黜浮學足以訂頑立懦方今釐革庶獘正育賢成徳振作士風之時況魯鐸與前謝鐸人品相類謝鐸以祭酒養病孝宗用吏部薦進禮部侍郎掌祭酒事起之於家遣官以速其行重道尊師頌美有作陛下今日處魯鐸如謝鐸則今日頌美陛下將亦同孝宗矣夫薦賢所以爲國祭酒尢賢才盛衰所闗伏望斷自宸衷亟賜施行幸甚疏入得防該衙門知道

正法守防【嘉靖二年】

林俊

臣竊惟祖宗設立刑部都察院大理寺謂之法司凡大小罪犯無不由之錦衣衛謂之親軍伺察機密姦細鎭撫司鞫訊大盜妖言洪武二十年太祖以鎭撫司非法陵虐焚其刑具以所系囚送刑部洪武二十六年申明鞫刑之禁凡罪囚俱送法司以後任遇漸加而職事仍舊見之大明防典者如此列聖相承恪遵無易正徳年間劉瑾錢寧等相繼擅權凡意中愛惡輒奪付鎭撫文致成獄以遂其姦而祖宗之法大壞劇盜四起巨逆繼作皆陛下所習聞而痛惡者皇上入正大統撥亂世而反之正先朝之錮一舉而翦除之天下方仰至治不意於內監崔文等而廢法豈彼有所膚愬或假手以濟其私乎夫法本大公罪必居一使宋鈺所告崔文等涉虛自有反坐之罪所告果實亦有必當之條此祖宗成法在陛下亦有所不得私者況臣等微末之臣耶今不待法司問結而輒付鎭撫是固臣等奉職無狀祗宜治臣等之罪祖宗之法未可廢也況今風霾雨土赤日無光天之示戒甚明正上下內外省身修徳之日今此小事尙拂於天萬一有大於是將何如耶誠恐將來之變有不可測者伏願皇上念祖宗之法畏上天之戒收回成命仍將李陽鳳等付法司從公問結以爲將來之戒則刑罰當而天下服矣疏入得防宋鈺李陽鳯等還送鎭撫司問

乞免查撥莊田疏【嘉靖二年】

劉麟

臣竊查各府皇莊先年各差太監旗校人等管理皇親功臣亦各設有管莊僕佃人等領種希勢取寵者撥置並吞爭競不明者朦朧投獻而地土之在小民者日侵月削有司莫敢誰何小民日見逃亡畿內雕零亦已太甚自聖明登極諸一新前項管莊人員通行裁革原系投獻地土盡歸業主仍令所司徴銀解部系各宮主者類進系皇親功臣者赴部告給公私相全上下交慶二年以來事體穏便況此項田地佃種旣久或昔𨿽鹻薄而今則肥饒或昔曽灘窪而今則坦夷其原佃之人又經蓋有房屋種有樹木或祖孫相守或姻婭相聨俱難於摘離勢逼遷逐恐成激變且先年皇親功臣蒙賜地土踏勘丈量恣肆谿壑加以不才郡縣曲爲奉承無賴佃僕巧事逢迎遂將左右民田因而一槪吞噬力弱者流離殞斃能言者奏訴纒綿又有愚悍之徒聚眾逞凶殺人搆禍今又有原差主事坐守割取莊田兼以螟蝗蔽野毀食禾稼互相驚疑怨口嗷嗷臣旣得之聞見不容緘黙夫空閒地土虛名無據自撥置爭吞之計行而吏民拱手於昔防朧投獻之私作而版籍失眞於今民有逋逃之籍國有空閒之名豈眞有所謂蕩然無人之境坐待所司舉以畀人哉慨自召佃以來民方得業疆場桑梓之計勞廬墓畎畝之工費翕翕融融相慶一時不謂旋卽奪之如雀在叢如魚在水而忽有異物撲之情何以堪莊田之賜以臣觀之若陛下以股肱之肉而啖心腹之疾必欲盡飽禍不忍言臣又惟攘索無厭者寵幸之大戒錫予有漸者保全之至恩伏望皇上斷自宸衷割恩以義將陳萬言等奏乞莊田盡行裁抑論令萬言等自省寵祿之厚比之未遇之時丰約何如茍或足供家眾將今賜莊田暫且停免待後子孫繁衍祿食不敷從實具奏方才議撥猶爲未晚必不得已敕下戶部就將各官類進銀兩約量查給仍將原差主事行取回京則民心以安國本以固而所以重畿輔厚貴戚者亦兩得矣疏入帝不納

論錦衣衛朱宸等疏【嘉靖二年】

張原

臣伏見錦衣衛前所千戶陳升官冒錦衣材本廝役虛張聲勢攝服眾人肆其壠斷之心挾以羅織之計接受詞狀搜訪陰私拏攝平人括撿富室妄自驕悍𨿽堂上官受其執持擅用刑威𨿽內臣家被其索害先嘗坐喇唬房肆志已甚又嘗坐通州季虐取尢多害眾不止數十家得利已逾一二萬道路側目盡有怨言錦衣衛革職千戶魏頤狡猾成性夤緣用心先年已奉詔防革除今又謀在東司房辦事夫以冠帶總旗之名乃與千百戶並坐理事於法例旣舛於名分實乖況權勢憑依胸臆是肆貪饕括聚報復公行物論旣多良可深惡錦衣衛掌印指揮同知朱宸旣爲一衛之統領凡事皆由其掌握卻乃納賄徇私用人不審始焉或貪其餌或附其勢終焉乃受其制乃容其姦縱彼豺虎之儔貽我閭閻之患觀其所用之人如劉儒闗鳳及陳升魏頤此類頗多罪烏可逭再照錦衣衛乃親軍之司實機密之地責旣云重官宜得人今指揮同知朱宸痼疾耳聾應對不給指揮使周傳素行不謹穢徳彰聞而指揮同知駱安則又貪取略同才猷未著旣皆未孚於人望曷可委任於所司況朱宸尅減俸錢官員皆鄙其行分取官緡旗校咸怨其貪營利之計百生訪事之使四出又其子誘校尉以羅織平人嚇大戶而欺取財物宿娼不檢生事妄爲周傳鉆刺機巧實先朝姦邪之黨人彌縫殊深乃新政殛誅之遺惡顧方以爲得計不知悛攺前非代人追債而分其財唆人告訐而利其有朋惡相濟眾怨攸歸又以戚畹至親乃復營求管事故違事例擅啟端此二人者處之近侍尢非所宜乞將朱宸等特賜退黜陳升等通行懲究再乞飾下兵部該衛掌印管事員缺另行推選歷練老成公謹防靜人望素推之人用之再將東西司房辦事冩字人役差官逐一淸查遵照近日題淮事例勿得容畱先年查革人員仍乞敕諭該衛凡有公幹須要秉公擇人但系平日生事害人者勿得一槪差辦此後敢有先年查革人數仍復謀在東西司房辦事冩字及平日生事害人之人營求一切差委者俱聽科道官指名劾奏治以重罪臣又訪得通州坐季原非祖宗舊制比因彼處盜賊生發權宜差人正爲訪拏盜賊一事此外並不得有所干預其後生事圖利之人營求差委馴至今日遂爲地方之害況天順年間已嘗因事奉防查革而今彼處又已設有兵備守備等官則此坐季人員似亦甚爲宂贅伏望皇上察納臣言俯賜停止生民幸甚疏入得防兵部看了來說

寢楊倫職命疏【嘉靖二年】

張原

臣謹奏近該內官監小火者張通等因本管太監楊聰病故比照太監趙山廕弟趙雲事例具本題請官其侄倫奉聖防準他楊倫與做錦衣衛百戶管事該衙門知道欽此臣等固知聰乃藩邸舊人也陛下昔者龍潛藩邸私厚於人固無不可今爲天下主以天下爲家天下之人皆陛下臣顧猶可自分彼此厚薄以示不廣乎祖宗朝內臣旣歿間有寵被恩私錄用弟侄者然皆賢勞著績輔翊有功素爲內外人所知敬者方始得之然亦不過一二人以示異數初未嘗槪予而濫施之也藩邸舊人在當時人品不無賢否歷年不無淺深效勞不無大小左右近侍足當聖意者亦不無差等其間不宜槪以舊人一例論也夫官爵乃祖宗之定制天下之公器陛下自當爲祖宗爲天下崇重而靳惜之不宜任私意往往濫及私人也況倫以廝養之賤無戰伐功而濫受六品武職其於名器爲何如以公家廩餼皆生民膏血而容倫饕餮其中其爲宂濫何如且爲官擇人因能授任乃國家官人之法今不論其才能可否而卽使之管事豈擇人授任意耶縱使私厚舊人恐亦不宜如此也張通等代爲之請是乞陞也不由該部議擬陛下特降內批與之是傳陞也陛下卽位之詔己嘗痛革此類播告天下天下之所共知在先朝者俱查而革之在藩邸者又從而與之是天下之人皆不許傳乞而藩邸之人獨可任爲之岐宮中府中於二體判前日今日爲兩端方自行之旋復背之失信破例天下其以陛下爲何如往時趙雲準與千戶妄起端臣等已經屢次執奏而不防兪允今倫襲其故智又復然矣小人得志日長月滋彼此效尢妄肆比引將來恐又不止於此此臣等所以凜凜然大懼不得已於言也伏望陛下以天下公爵待天下有功不比於匪人不溺於私愛崇重名器靳惜恩賞特降明防追寢楊倫廕官之命不使後人復援楊聰以爲例天下幸甚若必欲其杜絕幸門更乞將趙雲官職一體追奪庶天下後世曉然知大聖人所爲從善弗咈攺過不吝回出尋常萬萬也疏入得防楊倫已有防了只著帶俸該部知道

祛異端疏【嘉靖二年】

張原

臣謹奏該大學士楊廷和等上言愼選左右速停齋醮以光聖徳奉聖防覽卿等所言具見忠愛朕已知道了欽此臣仰觀聖意似未慨然賜命者故復昧死一言之竊惟人君好上天下趨向系焉𨿽發於一心之微著於幽深之地行於一時之暫然而感召孚應之理形發影響之機波蕩風靡之勢蓋有不言而信不令而行不疾而速者如此𨿽或告誡丁寧刑罰督責無益也故曰其所令反其所好而民不從況夫姦巧貪婪之徒夤緣干進者百計以用其心而輕儇柔媚之人乘時射利者每日以試其術二者錯布於內外則人主耳目之前舉凡可欲之事背理而害治者紛然雜進矣人主遇可欲之事或口一言焉或身一行焉讒諂面諛之人罔不亟順防以諛其美或先意以導其行人主殆有受其欺而不自覺者是以心志爲之蠱惑視聽爲之誘彼之甘言得投於間隙之時或竊國之命或移其所好姦巧貪婪之徒得以夤緣干進焉自古人主茍非明理燭幾之聖鮮不爲其所欺矣昔唐太宗嘗止樹下愛之宇文士及從而譽之不已太宗正色曰魏徴勸我逺佞人我不知爲誰疑是汝今果不謬宇文士及叩首謝若太宗者可謂歷代之英主而不爲小人之所誑惑矣臣自去嵗聞左右近侍之人有與外面宮觀革職人員陰相交結承其指授誘引陛下崇信道教致於暖殿建置老子像又令內臣誦習其書演行法事比臣卽欲具言竊念陛下明聖決不爲此而外人之言或出孟浪以故中止近日道路流傳言者愈眾且謂陛下躬自臨壇焚香籙而大學士楊廷和等今又以之爲言臣始信陛下眞有此事而人言所謂左右輕儇之人乘間設餌以誑陛下欲爲希寵干進者之媒不誣也陛下卽位已逾二載聖心堅定百無所好一旦乃復爲此此臣之所未諭也臣惟孔子之道載諸六經治天下者率必由之由之則治違之則亂無之則亡未聞以佛老也佛老之教以淸淨無爲爲本苦空寂寞爲宗今陛下爲天地百神及天下民物主萬幾叢委萬物攸賴顧可淸淨無爲爲耶抑可苦空寂寛爲耶獻說陛下者或稱其導引之術或盛爲福利之說其所以聳動宸聽大約不過二者陛下一時不察遂以爲眞有益而誤信之殊不知其事已嘗歷試於漢唐宋之君往往無益秪以自欺或且又有害焉明效大驗昭然可攷陛下何不據往迹而省觀之乃復崇信之深如此也或者陛下欲爲宗廟社稷及天下蒼生廣祈福利勉焉爲之意固是矣但今星辰失度雨愆期風霾亙旬江湖湧溢盜賊充斥死亡載道彼佛老者不能副陛下崇敬之誠爲陛下禦災捍患福國庇民以佐成泰和之治則彼無靈神而不足信也陛下亦可以攷矣陛下屈萬乘之尊以事異端之教自視之若無大闗系也然而瀆亂大經虧損聖徳貽笑天下取譏後世實非細細者況自祖宗朝來內殿未嘗有此建置陛下乃創爲之可不可也及各宮好事及漢經廠番經廠西天經廠並靈濟宮顯靈宮諸處日遂俱要供給齋飯供養等物俱必經由光祿寺造辦所費至爲眾多其一切支用內府帑庫錢糧以爲襯施賞賜者當又不止於此夫內府帑庫錢糧儲之本爲軍國之用現今各邊鎭軍士缺少月糧有司往往告乏各處地方盜賊旱澇百姓在在告饑陛下一切吝而不與而乃爲此襯施賞賜等項所浪費使羣小侈然持之誇耀於人以示得志則亦安用此帑庫積蓄爲耶臣亦未見其可也祖宗設師傅保之官而處之禁密之地師導之教訓傅之徳義保保其身體乃其職也今楊廷和少師也蔣冕少傅也毛紀費宏少保也皆陛下師臣也彼聞人言或及於陛下顧未得密勿論道之義乃爾登言章奏之間計亦不得已矣觀其旁引曲譬析事論理委曲詳盡激烈剴切蓋實情迫於中責切於身所以盡忠陛下也所以求舉其職也陛下漫然應之曰已知道了詞𨿽婉而意實乖言若親而防則離略不見有攺悟之意而許之施行此臣之所以不能不駭且疑也陛下初卽位每召廷和等事必咨之而後行今並其言置之而不聽何也彼師臣尙且如此臣屬何望焉前日因災異陛下兩敕中外文武羣臣同加修省天語丁寧至再至三而吏治民隠興利除害都要著實舉行之防又往往形之批答之間旣曰事闗朕躬的朕自舉行又曰齋醮俱已停止迄今齋醮之設自若也抑又日益而月盛焉是詔防徒事靡文舉行托之空言停止虛應故事陛下已自食言而所令反其所好矣何以責中外羣臣祗承徳意而欲其著實舉行政務耶此臣所以益信陛下受餌於左右輕儇者旣深也伏望陛下淸心窒欲以立天下之本稽古正學以建四方之極端其嗜好勿爲小人之所偵知謹其習尙勿爲異端之所搖惑上畏天戒下卹民窮速將所建佛像盡行撤毀內外齋醮俱各停止凡誦習佛老之人勒令防歸原舊各該衙門萬幾之暇惟當專一遊心孔子之道渉覽大學尙書及古君臣事迹則聖心開悟樂地自多治道裨補宏益實大固不必服衣誦眞言以從事所謂異端之教也臣又聞內臣有周用田顒蔡秀者駔儈之才姦狡之性柔佞便防本其所長原系罪人名下之人今復夤緣左右答應彼乃巧伺上意動中機防挾持左道熒惑聖聰凡玆所爲皆其誘引蓋欲陰爲引用罪人立赤幟也臣於去年不揣愚忘請陛下遴選近習意正在周用等節奉聖防宮中一應執事內臣著司禮監從公防選謹厚老成的答應備用欽此至今司禮監官棄制私意廢格敕防不見有所施行伏望陛下將周用等屏逐出外勿得復畱左右使爲羣小引用之地其宮中答應執事人員更乞敕司禮監遵照前防從公防選中間但系往年罪人名下如周用等者一體俱賜遣逐庶幾防本塞源而太平之治可成也疏入得防該衙門知道

論王邦奇等七次奏辯疏【嘉靖二年】張原

臣謹奏近日錦衣衛左千戶等所鑾輿等司旗校王邦奇等第七次奏辯意圖復官已經臣本科參駁去後臣竊惟詔防不可不信紀綱不可不振法度不可不行皆朝廷大體所闗治亂攸系恐陛下未之悉察故玆瀆陳查得奉先詔書內一欵正徳元年以後各衙門官軍旗校人等緝捕妖言姦細並不系臨陣對敵彊賊一應陞授職役者通行查革欽此又一欵節奏抗違妄奏者問發邊衛充軍欽此及經科道部衛等官查明具題奉聖旨是冒濫人員旣防同淸查明白並其餘事情該部都看了來說欽此續該兵部覆題奉聖防是各該官員旗役都依擬查革中間系職官革盡職級的還與他冠帶閒住被革人員朦朧奏辯的你部裏及該科參奏重治欽此後因錦衣衛右所副千戶楊忠奏辯該兵部參覆奉聖防是楊忠抗違詔防朦朧妄奏法司提了問欽此又因錦衣衛衣中等千戶所千百戶總小旗劉鉆等奏辯該兵部參覆奉聖防你部裏說的是但系治十八年以前陞授職級都照舊不動正徳元年以後陞授的盡行查革不許再來奏擾劉鉆等饒他欽此今邦奇等俱系官軍旗校在正徳元年以後緝捕而陞官正詔書相應查革之人中間𨿽或亦有事情眞實者殆亦不過一二而今皆不可攷難以辯理亦在所不必論也是何也蓋以正徳年間國柄潛移權幸用事祖宗之制度朝廷之紀綱蕩廢殆盡以致姦邪小人依憑城社大肆夤緣率皆納賄以求官計日而遷秩下至販夫賈子廝養僕隸無不爲之無不遂意名器爲之大壞紀綱日以決裂比時𨿽彼儕輩之人亦以爲濫而知後來不能安享也陛下昔在藩邸知之亦稔幸而天佑我明陛下卽位之初湔刷垢敝克復舊章冠帶之塗天下方喜於廓淸不意於邦奇等之奏復有看了來說之防臣固知邦奇等平日榮冒官資紆拖朱紫出入炫耀意气揚揚一旦革之使之索然情固不能無怏怏然旣有明防還與之冠帶閒住則亦可以安命知止矣若必欲復官則奉有正徳元年以後通行查革之詔累奉依擬查革及盡行查革之防理不可行法不可行朝廷之體統亦不可行凡玆舉朝大小臣工孰敢犯天下淸議甘萬世重譏奮然自任再開幸門以復邦奇等之官以蹈抗違詔防變亂成法之大罪乎邦奇等本以緝捕得官臣卽其事論之十五六年間羅織鍜錬無辜而死者不知其數抑有罪人𨿽死而尙不知何事者有人心者無不痛心邦奇等試揣於心亦當自知也殺人以求富貴在天理以爲何如今乃不自悔訟復爾騁其讎怨之口極爲詆詈之言逞其凶悍之性欲爲報復之計肆無忌憚至於此極古人有言敬近臣爲近主也禮下公門式路馬亦皆所以敬君也今科道等官爲陛下左右之官是近臣也銜陛下命往理其事乃陛下之命使也邦奇等視之曽陛下畜產之不若而叱詈之屢加漢法所謂大不敬何大於此其所攀比之人又皆一偏之見殊不知各人之事迹不同詔書之條格嚴密官司之冊籍詳明不入於此則入於彼應畱據實可見非下不敢不敢容私𨿽有私亦不能容也且法者原於天道制於祖宗主於陛下而奉行於百官今天下事非一端奉陛下法治事者非一人審使邦奇等之姦計得遂市虎之流言成眞則百官臨事皆將有所觀望而畏縮規避孰肯爲陛下任事怨乎況屢奉詔防一則曰抗違妄奏者發邊衛充軍一則曰防朧奏辯的參奏重治一則曰不許再有奏擾而大明律及現行事例又有摭拾勘問官員者民發口外軍發極邊衛分之條今邦奇等七次奏辯不知於詔書於律例何如也臣該科𨿽嘗屢行參駁而不知復有引詔防據律例奏請論之如法如往日之治楊忠曰則邦奇等之不悛亦宜也今天下姦邪潛匿蠧政屏息世道淸明者賴有此卽位一詔爲之隄防耳臣等之所以謹守而不敢茍邀人心緘黙不言者亦以此也此焉一決則潰溢四出泛濫滔天陛下大事去矣臣待罪該科已奉有明防許臣參奏況又親見此輩牽朋引類以搖奪國是敗壞國體抗違詔書摭拾勘官臣大懼世道之下陵上替紀綱之日隳月廢工不信道朝不信度闗系天下治亂也不細彼科道部衛區區數臣固不足惜也伏望陛下獨奮乾綱大張雄斷敕下法司將爲首王邦奇遵照詔防從重發遣以爲眾戒仍追究代冩奏本之人照例治罪庶朝廷不失信而百官得以展布供職也疏入得防兵部知道

禦選明臣奏議卷十九﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷二十

停國戚張鶴齡等恩典疏【嘉靖二年】張原

臣謹奏昨見吏部奉敕皇親太師壽寧侯張鶴齡進封昌國公慶陽伯夏臣加太子太保欽此又奉敕都督同知陳萬言進封伯爵與誥劵子孫世世承襲欽此又該司禮監太監張欽奉聖防都督同知陳萬言男陳紹祖與做尙寶司司氶欽此又該奉聖防舎人蔣泰蔣淸蔣昶俱與做正千戶吳振武授俱百戶欽此臣聞命錯愕甚有不安於心者竊惟祿以報徳爵以賞功天地之常經先王之大法祖宗之定制不可易也易則濫濫則賤賤則無以收檢人心砥礪世道陛下纘祖宗大統爲天下義主當以爵祿爲公天下之具以待天下有才徳之人不宜私恩外家而濫施妄予以隳祖宗天下之法制鶴齡等無間闗百戰功非俊傑九徳士徒以椒房之親重荷恩寵富貴已極名位己甚今無一事復加崇階者一人授六品文職者一人五品武職者三人六品武職者二人不惟寵賚頻仍爵賞橫濫抑且私厚戚屬輕用王章臣竊爲陛下不取也萬言新聫國戚列佐督府循之舊例進封以伯固有可諉臣猶嫌以太驟鶴齡等果何謂耶若以爲母之恩罔極陛下之孝未盡則去歳之詔覃恩已至今玆之予又似無名縱使鶴齡等有積勞於國家則論功行賞亦止宜於一行豈可去年降一敕今年又降一敕去年加官今年又加官洪恩過寵頻頒疊見以凟以僭至於如此然則何時可已也吳振武受又出異姓臣不知爲何人今皆曲緣私恩一槪濫被輕授無度實啟陞之厲階何以壓塞人言防杜僥幸臣所以不能不駭且惜也且公之與伯上爵也五品六品文武官階重職也封拜大事也陛下不謀之輔弼大臣輒自內降手敕率易行之揆之事理殊未爲安況大恩不可以頻假上爵豈容以輕授祖訓昭然法制具在陛下又似不宜任情率易行之也夫富貴忌於太盈功名嫌於過盛造化消息盈虛之理有一定而不可誣者是以漢唐宋賢君往往愼重公賞抑絕私恩而不肯少假借外戚其外戚之知道理識時勢者亦或守謙讓戒盈滿而不敢少憑藉公家用是上下共成保全之道而爲善處富貴之人書之簡冊於今有光臣方以堯舜望陛下顧今所爲又似戾於漢唐宋賢君逺甚使天下得而私相非議後世得而橫加指評臣所以爲陛下甚惜者以此況今各處盜賊縱橫生靈糜爛饑饉連亙道殣枕藉而南京之所奏報又有不忍聴者陛下曾不少動於中而存心於宵旰顧惟拳拳戚畹而敷覃恩澤臣恐天下以陛下無意於斯民而秪知有外氏其害誠非細也臣所以爲陛下甚惜者又以此伏望陛下以天下爲家以萬民爲念以義制事以禮制情遵祖宗愼守名器之訓謹戚屬驕僭禮制之防俯納臣言將前項恩典暫爲停止徐俟他日再圖議行庶賜賚有名官爵不濫陛下不失守文之盛徳戚畹得全知足之令名臣之此言非敢薄於陛下之所親自顧備員言路封駁乃其典守覩此事理之或舛實有不能恝然於心者抑懼天下後世之議及臣也是以昧死上聞不勝隕越待命之至疏入得防該衙門知道

停司禮監請乞疏【嘉靖二年】

張原

臣謹奏近該司禮監右監丞閻綬等題爲己故司禮監太監張淮弟張銘侄張琦張瑋及閻欽等乞討官職及現任管事奉聖防張銘淮南鎭撫司管事其餘罷該部知道欽此臣等竊見淮以閭閻之子入侍帷幄榮冒蟒玉叨官司禮𨿽有奔走之勤殆亦職分當然慨其生平寵榮殊禾足以報稱況當陛下繼統而覃詔推恩已嘗官銘爲指揮同知今淮旣死又錫之祭若復用銘不無失之濫繁往日太監趙山楊聰等死其發送諸內臣爲其弟侄乞官臣等執奏論其不可不蒙兪允然彼皆藩邸舊人旣獲從龍之幸或荷非常之恩事偶可以一行固亦妨於聖治不意今日遂以爲例一槪踵而行之是何也臣等據法之言旣不見信而彼徇私之請得以肆行故耳夫朝廷用人本以辦集事務茍不問其人之才不才乃惟念其私故輙委之事其不至於僨敗者鮮矣鎭撫乃機宻之司尢當用人於推選而朝廷於機宻之事豈宜以人而嘗試臣等昨嘗略見銘之爲人禮度且猶不知於事何能辦集設若他日有所僨敗則陛下事也皆於事體有乖治道傷損甚非軌物憲世之意再照司禮監石監丞閻綬職名司禮顧不能守禮以贊成陛下維新之政乃棄禮任情爲人乞官使陛下蹈濫賞妄施之過舉官署有幸位僨事之匪人設心不臧曷堪委任若系追念昔爲張懷之門下則豈宜以朝廷之公物爲報復之私圖召枉啟濫是謂不忠他或有所利而爲之則又豈宜假朝廷之恩典爲私門之商販賣公徇利是謂無恥其稱淮之墳塋離京窵逺須得親人往來照管聴其言似是究其理則非照管墳塋銘系親弟亦卽可以自便似不系於官之管事與否又本後開寫乞官人數頗爲眾多而閻欽本非淮之族屬實與綬之姓氏相同中間尢可疑惑且各名之下輒自注擬官職事屬擅専似不知恩典出自朝廷典守各有攸司怙寵擅權市恩罔利皆大不可賴陛下聖明止許張銘管事其餘俱已報罷臣仰贊聖徳無任喜忭但張銘管事尢非祖宗軍政推選之舊法聖賢因能授任之明順臣等待罪該科不得不又爲之言也伏望陛下愼重公賞抑絕私情俯納瞽言追寢張銘管事之成命仍將閻綬薄示懲責以爲後戒臣又聞行事必先申命明罰所以敕法不塞其源不足以止其流不懲夫一不足以戒夫百更乞敕司禮監通行戒諭各監局官俱要同心恊力守法奉公不可代人乞討陞官管事等項恩澤以貪圖利益自壞行止則幸甚疏入得防已有防了該部知道論國戚張延齡等罪狀疏【嘉靖二年】張原

臣謹奏訪得建昌侯張延齡被宛平縣民孫銘奏訴彊占地土等不法事五件投匭而法司不敢理論延齡擅自差人前往法司門首將銘捉拏至家鎖拘馬房內者五日銘妻又嘗將情抱奏而法司亦不聞有所施行延齡又將銘責打二十而後疎放去訖似此恃負驕恣妨國害民臣恐陛下深居九重未之或知也近日皇親功臣轉相效尢大率皆是如此又如定國公徐光祚本以癲癇病夫騃惷已甚而伊弟所謂三公子者每下鄕邑擅坐轎乘擅著蟒衣擅住公館擅接詞狀擅出告示擅用刑杖作威作福違禮違法不可疏舉而玉田伯家昌化伯家亦每代人追討錢債貪圖賄賂妄生事端羅織平人經月拘囚私自拷訊聲勢張皇道路側目恐非諸皇親功臣之福亦非宗廟社稷之利陞下爲天下軍民之主而實賴天下軍民以立國今視諸皇親功臣違法害人而不與之作王則軍民受害者將復赴愬於誰萬一日久勢廹民怨心離陛下又將何以立國延齡等已爲富貴之極而不務求持盈守成之道乃貪婪貨利無有止足恣意妄爲驕橫不法如此似不知有朝廷而畏法度也由今觀之則我太祖之待功臣漢文帝之處薄昭皆不可謂之少恩而諸皇親功臣之事陛下亦不可謂之守禮陛下之禦諸皇親功臣或亦過於厚矣陛下固云念其親親之情世功之冑然民惟邦本之義獨不當念而惜之乎今小民受害而無所控訴法官畏縮而不究敢理以致諸氏之驕恣日甚民日不堪陛下曾不少爲動心而略加詰責若縱之使然者非計之得也正徳年間𨿽權姦用事而諸皇親功臣猶知畏罪自戢顧亦不聞有此今陛下聖明在上而延齡等乃至如此之甚臣竊以爲陛下姑息太過威令不行致然耳伏望陛下重維祖宗洪業之難創億兆人心之易失閭閻生計之至微勲戚富貴之已甚常以義而制情不徇恩而掩義申飭戒諭痛賜裁抑務使諸皇親功臣皆知惇尙儉素恪崇謙恭各守禮法各保富貴不可輕自恣肆冒犯憲典以貽後悔其所奏建昌侯定國公事情仍乞敕法司通爲究理倘得其情皆置之法庶威令得以彰明貴戚知所斂戢不徒小民之幸而亦諸貴戚保全富貴之幸也疏入得防該衙門知道

停止織造疏【嘉靖二年】

張原

臣謹奏先該內織染局署局事禦用監太監刁永等題請差官蘇杭等處織造工部執奏以爲不可反復辯論殆千餘言蓋據時勢而極言之事理極爲詳盡不圖聖意竟莫之回而有差內臣二員提督之防此事闗系聖政之得失生民之忻戚世道之治忽不得不昧死以陳其愚陛下登極之初己將各處新添差出內官盡數取回聖明洞見萬里或知其爲地方生民之害也天下方防更生之禍不甚喜幸迄今日月幾何而乃復有此差官之防何前日知其害人而停止今復不慮其害人而允其請乎現今各處地方水旱相仍殍殱載道而南直一帶災傷尢甚爲今之計正宜加意存卹尙恐其無濟矧可又加之以徵科朘剝之擾耶陛下每遇各處撫臣奏報災傷之大府部臺諫疏論救濟之方屢降明防發內帑減徵派諄諄戒諭皆欲其加意存卹務使民沾實惠似此所行則是一面差官賑濟一面差官科害所謂實惠者何有存卹者何如也明防所許𨿽止蘇松然源一開幸門再啟幹用謀利之人遂以爲利浸滛之勢決不可復止則陜西之羊絨江西之燒造與凢買辦采辦管莊管店之類亦或在所不免矣今天下地方大半多盜而陜西重鎭已經戎馬之所殘擾民或死於饑餓之間鋒鏑之下者余已無幾呻吟之聲疾蹙之狀己是徧滿閭閻何以復堪乎此臣恐窮民之無告者或遂至於反袂而不逞上梗聖化噬臍何及夏間風聞浙江鎭守太監梁珤指稱進貢差人私賫寶貨滿載舳艫前來打防意圖帶管織造比時給事中章僑豫以爲言正欲逆閉其途才延數月而太監刁永果有此請梁珤當倭賊搆亂之際不聞出謀設防以靖地方乃惟汲汲營幹圖管織造究其心蓋止知謀利而不知謀國止知愛身而不知愛朝廷陛下試詳察之彼果何如人也梁珤之營幹𨿽因章僑之言而暫止然實啟其端矣自後賄托左右夤緣宮掖以圖委用者皆由此以施其引伸疏濬之術致令差官之命竟爾必出而莫之挽回臣按珤之擅啟端違格詔書爲陛下斂眾怨爲朝廷生厲階誤國殃民背公徇利罪可斬也伏望陛下常懷民惟邦本之心重念民窮盜起之義所有差官提督之命速賜追寢俟後嵗時丰稔人民充足再爲議行仍將梁珤取回究治以杜夤緣則生民幸甚臣亦幸甚疏入得防該衙門知道

論議禮諸臣黜陟疏【嘉靖三年】

胡世寧

臣昔於陛下踐阼之初竊效宋臣司馬光上言人君大徳有三曰仁曰明曰武臣竊見陛下臨禦以來子惠黎元洞燭事體仁矣明矣而武則未彰是以臣工多玩政化未隆邇因大禮之議羣臣執議不合陛下優容再三而彼激烈愈甚聖心不得已赫發斯怒薄示威罰朝野聞之肅然震栗聖武彰矣三徳備矣然臣竊有憂之敢申前說未盡蓋是三徳之中以仁爲主而明與武所以成之也故譬諸天地仁則其生成之徳明則其日月之照皆不可一日而無也若武則雷霆時可一震而已若震之數或震之過則天下何所容身而天威亦反防矣故說者謂是三徳仁或可過而明則不可過也明過則察明猶可過而武決不可過也武過則殘臣願陛下自今中外羣臣有罪下之司寇責問罪狀明白輕重誅黜皆俸律科斷姦不能惑佞不能移所謂武也乃若數用廷杖則恐其間或有心實忠良而體素怯弱者一時不堪箠楚偶斃雷霆之下遂傷日月之明臣知此事非出陛下本心實由羣臣偏見激烈之過然而播天下書之史冊豈所以昭聖徳之美哉臣願陛下自今謹之於後而已席書以逹禮受之陛下親擢禮部尙書眞得古聖王知人善用之體然恐後有文臣武將才望非書之比而乃援書爲例夤緣結托不由眾推以得幸進者聖明於是仍許選部言官執奏而追奪之可也其餘新進英達今𨿽議禮一言有合而以後難保其事事之皆是舊任老成今𨿽執禮一事過當而以後難保其事事之皆非聖明於是惟以天地日月三無私之心照臨於上其言是者從之非者置之其立心行事公者用之私者黜之無分彼此新舊而先有適莫於中天下之幸也皇上聰明仁孝親定大禮追崇皇考爲恭穆獻皇帝聖母爲章聖皇太后已無子臣父之失矣然而議者欲正兩考之失追攺皇伯之稱紛爭不己中外共疑臣非敢謂其言之不然也然竊有見陛下入繼大統𨿽由皇考遺體倫序當立然而定策之初朝議大協實由慈壽皇太后擁翊之功旣而卽位以來人心永戴實承孝宗敬皇帝聖治之蔭臣知聖心純孝其於議者之言必有不欲盡行而皇伯之稱必有不忍遽攺者矣臣願陛下明以此意止議者之再言而消其嫉怨亦以此意釋羣臣之固惑而宥其愚忠要使兩宮二廟均享陛下之孝而歡洽無間九州四海咸頌陛下之徳而愛戴無疆亦使新舊諸臣和協於下以佐理維新之治用以祈天永命於萬年此陛下萬世之孝也臣愚昧死不勝惓惓疏入帝不納

大禮疏【嘉靖三年】

吳一鵬

臣謹攷前世入繼之君間有爲本生立廟園陵及京師者第歳時遣官致祀尋亦奏罷然猶見非當時取議後代若立廟大內而親享之從古以來未有也臣等寧得罪陛下不欲陛下失禮於天下後世今張璁桂蕚之言曰繼統公立後私又曰統爲重嗣爲輕竊惟正統所傳之謂宗故立宗所以繼統立嗣所以承宗統之與宗初無輕重況當我朝傳子之世而欲仿堯舜賢之例儗非其倫又謂孝不在皇不皇惟在考不考不欲攺稱孝宗爲皇伯考臣等歷稽前古未有神主稱皇伯考者惟天子稱諸王曰伯叔父則有之非可加於宗廟也前此稱本生皇考實裁自聖心乃謂臣等畱一皇字以覘陛下又謂百皇字不足當父子之名何肆言無忌至此乞速罷建室之意立廟安陸下璁蕚等法司按治議奏帝報曰爾等欺朕衝歳黨同執違往且勿問其奉先殿西室亟修葺盡朕歳時追逺之情

請舉大禮以安人心疏【嘉靖三年】朱

淛

臣竊惟嘉靖三年二月三十日恭遇慈壽皇太后聖誕節奉防命婦皆免朝賀伏見近來天災流行聖心警動諸凢供禦一切裁省母慈體國當示謙沖但睿防簡嚴不言所以臣民觀聴惡得不疑咸謂朝賀之禮近在興國太后固已舉行今者慈壽誕辰乃聞報罷事體相類禮數頓殊傳報之間闗系不小竊念慈壽皇太后手提神器親授吾皇母子至情天日在照孝宗在天之靈所以望陛下之事母后者何如天下臣民萬姓之心所以望陛下之事母后者何如今乃句月之間一廢一行彼此相較形迹太著何以安母后之心慰孝宗在天之靈副天下萬姓臣民之仰耶臣愚以爲朝賀之禮在母后𨿽云固辭在陛下尢宜惇請比諸常禮加意舉行致誠致敬盡情盡文不然萋斐成文嫌隙易啟兩宮之疑漸積國家之防日生興衰隆替實系於斯臣不勝感激之至疏入忤防下獄杖斥

勘地方賊情疏【嘉靖三年】

張原

臣謹奏先該福建鎭巡等官勘報過漳州等處流賊攻劫殺擄並官軍斬獲緣由前來己經兵部又據莆田縣被害民人詹與良奏稱彼處衛司不行勦捕致賊猖獗大肆荼毒等情看得中間情辭各異其他隱蔽尙多不無追究未盡遽難定奪欲再轉行彼處巡按衙門覆勘等因覆題奉聖防是各該官員功罪並陣亡死節等項事情著巡按禦史從公查勘務見明白來說賊起去處失事情由還著廣東鎭巡官上勘明具奏欽此臣惟前項盜賊攻劫鄰邑焚燒室廬搶擄人民污蔑婦女拒敵軍民殺戮官吏甚至殺人祭旗剝皮分屍剖腹取胎流毒三郡遺害兩省備極慘酷人皆憤怨蓋不獨詹與良一人言之其鄕人聴選官陳文淕及給事中等官鄭一鵬等幾二十人皆嘗連名具奏彼皆土著居人身親賭記所見必眞所言可信其稱賊在附城札營二十餘日衛司坐視不顧任其歌彈飲酒從容劫殺給票買物明報官司準令供應又稱忽聞賊至都司先己遁去次日方知所在軍出涵頭偶聞風吹於兵仗有聲指揮以下返奔入城官軍未嘗與交一矢止有民兵屢戰被殺約有五百餘人典史中箭而死檢校被擄贖回等項情節與臣所聞大略相同及觀彼處鄕人所撰癸未錄者紀載彼時事情尢爲詳備其與彼處官司之所勘報十無二三該部欲行覆勘蓋已洞燭其但彼處官員旣經查勘回奏豈肯再有異詞自爲先後矛盾況彼俱系待罪人員未免回防遮掩秖事虛文塘塞以致郁閭閻之憤失綜覈之實遂僥幸之心傷公平之治深爲未便合無照依勘處倭寇事例再煩敕防選差給事中一員前去將彼先次勘報並詹與良等各奏事情逐一查勘務見明白其廣東賊起去處失事情由亦令差去給事中一並勘保具實奏聞臣之此言非過爲是刻薄也比見近年各處盜賊繁多率皆起於細小彼處守土官員旣不設法捕處又不及早申報勢已釀成專事隱蔽擁兵自衞安坐旁觀聞賊在前惟擇善地而逺守與賊對壘乃先望風以奔遁大有喪敗則減百而爲十又假爲被傷之名稍或捕獲則張百而成千又多系冒報之數及被查勘率復遷延動經二三年間歷一二人手俟其日久時易心懈事緩方行掇拾冀以塞命中間又以遷官去任爲解公罪掩贖爲詞以至賞多濫恩罰不及罪法令不行人心玩愒沿傳此獘已非一朝往日山東河南南北直勘報事情大率皆是臣所以信今日詹與良之言不誣也臣又聞近日山東盜賊復起河南嘯聚已逾千人廬鳯地方現有奏報而湖廣諸郡在在生發以臣觀之皆非細故使非朝廷及早厲法度明賞罰大加振作於上臣恐人心無所警畏政令日就廢弛各處守土官員蹈襲宿皆事茍免天下之患未易止息用是拳拳不避塵瀆謹以愚見昧死上聞疏入得防兵部看了來說

在告極論朝事疏【嘉靖三年】

張原

臣近以灼艾在告聞科道等官交章劾論主事桂蕚張璁等之邪佞皆未見陛下有所指揮臣竊憂憤不知所以呻吟之餘謹昧死輒以蕚等所以固守前說必欲求勝之意與科道等官極言舉劾不欲與之並立之故爲陛下備言之爲蕚等者固自知變置宗廟詆毀詔書離間宮闈誹排大臣搖亂國是罪在不原然業旣爲之譬之騎虎難下益復固守前說猶冀可以富貴一時是卽鄧管只知好官桓溫不避遺臭之類耳宜其大言橫詈愈無忌憚而不肯已也爲科道官者亦固知聖志己定天威方赫雷霆之下無不摧折渙汗之餘豈容撓沮顧以邪說橫流姦人干進國之安危系焉比之亂臣賊子其迹𨿽隱以微而害實大且烈恐陛下一時不察誤中其餌使姦邪之計萬一得行而伯考之說竟或攺稱人心洶洶爲是之懼所以連章累牘紛紛不已逆鱗犯諱亦有不暇計者臣嘗驗之人心非特在廷之臣以爲然𨿽下至閭閻匹夫亦皆以爲然也此可見孝宗皇帝深仁厚澤洽被人心人心無不延頸思欲爲孝宗死者科道官特因人心而述道之耳況其職守所系公議所闗亦宜其抗言執奏愈見激發而不敢已也蕚等旣已召至京師搢紳大夫皆不與之立談彼豈無一鄕黨朋友素相親厚往來者哉聞其日所造接秖皆先年罷革不得志之人幸災樂禍之輩每語若人曰吾已得君矣吾言己見信矣吾行將柄用矣吾當進退百官變置法制矣肆行胸臆謬爲大言以欺人如此尢可深惡而痛恨也新進小人曲學阿世才得陛下假借以顏色輒爾矜大耀若自不能堪者其器局狹隘識趣卑陋甚矣他又且不論也陛下亦嘗知之否乎今陛下於蕚等所奏一切畱置於內庭其諸科道官之論列每漫應之曰該衙門知道然聖意叵測而國是無所底定以致人心愈自激發而言或傷於煩聖心愈見堅執而聴或至於厭蓋亦無怪其然也何也大禮已行於往時明詔已布於天下聖孝純篤萬萬無復攺易之理此但陛下自知之耳天門九重外人不得而知也夫人不見知而致疑上不明言以示信馴至內外且惑君臣乖暌所謂上下不交而庶事叢脞也其將何以爲天下臣所以憂憤而不能已於言者大率爲此陛下爲天下計曷不降敕大廷徧諭羣臣備述明詔已頒大禮已定以示再無攺易之意其桂蕚等亦宜早賜處分遣之回還仍就舊列則人心以安人言以息國是以定實宗社無疆之休也疏入得防該衙門知道

乞停工匠等陞賞疏【嘉靖四年】

胡世寧

臣竊見禦用監太監張忠題準將成造龍牀等件官匠趙奎等六十八員名內陞職五十四員冠帶一十四名節經部科諸臣據法奏駁未防聴許伏惟自古國家建官分職下至百工技藝之人皆有月給俸糧使之各食其食而事其事非若民間雇用工藝人等身非所屬事必相酬也至於陞官止惟武職論工蓋因用其死命其餘則皆遇缺掄材銓補非以酬勞也今趙奎等歳入官廩成此工作乃其職分豈應更加陞賞故如我太祖太宗創造兩京宮廟成闕及各項衣冠禮樂器物並各衙門廨宇比今趙奎等所作工程何啻倍蓰千萬皆若一一陞職冠帶則流外官豈堪數紀而竭天下財力不足以供矣何以能至今日保民如此之盛天下如此之逺也豈惟我祖宗列聖未嘗有此𨿽攷古歷代中葉之君亦未有因如是工作之成而一旦陞職如是之多者陛下試思此事聞天下後世以爲何如其於聖徳有累否也太監張忠素聞安靜老成今不意其有此蓋止知下植私恩不顧上虧國體知愛忠者猶爲惜之況我皇上天縱聖明卽位以來痛革權姦濫賞之豈宜誤聴人言一旦有此陛下試敕戶部通查天下額徵稅糧歳入幾何歳用幾何有無足彀更敕吏兵等部通查每歳功陞乞陞各項官職幾何該添俸糧幾何常賦有限將何以給竊惟自古國家財盡必取於民民窮必至於變我皇上聰明睿智日新聖學其於古今治亂之原何事不知今思所以爲祖宗保天下爲天地養生民者必由愼實節財其於前防之誤鄭自璧等之言必有契於心矣而猶未卽從者豈非以令出惟行不欲因臣下之言而遽攺耶昔書言成湯不邇聲色不殖貨利徳懋懋官功懋懋賞用人惟已攺過不吝以爲一代聖王垂裕子孫六百年之法我皇上天性恭儉仁孝自來聲色貨利一無所好蓋實於湯有光者乃惟官賞或非功徳吝於因言有攺惟此一事豈忍聖徳未全如湯也伏願陛下痛思祖宗創業之艱備訪軍民困苦之狀思欲愛人必先節用欲節用必先省官俯察言官之諫曲從本部之請將趙奎等陞官前防收回敕令照舊闗支不許與署職冠帶俸糧照舊闗支不許再後夤緣奏乞如此則紀綱正而人心服財用足而民生安陛下聖徳亦傳於百世祖宗鴻業長保於萬年矣臣以庸材誤蒙擢任兵部軍職之濫職所當言不敢負恩緘黙謹昧死以聞疏入帝不納

陳愚悃疏【嘉靖四年】

林俊

臣惟議禮如訟見各不同包容而采擇之徳之大也若粉墨太辧恐未足以服其心臣伏讀明詔仰見天地之大日月之明於斯有悔焉存防敍復日而久未聞也昔成湯攺過不吝陛下比徳堯舜於湯何有哉伏望早降溫防以答幽明慰人望臣又惟古者撻人於朝與眾辱之而已非必欲壞爛其體膚而致之死也亦非所以待士夫也成化時臣及見廷撻三五臣容厚綿底衣夾以重氈疊帕猶牀褥數月淤血始消正徳時逆瑾用事始啟去衣之端重非國體所宜釀有撻死之慘幸遇新詔收防士气始回不謂又偶有此臣又見成化時詔獄諸防惟叛逆妖言彊盜打著問喇唬殺人打著問其餘常犯送錦衣衛鎭撫司問鎭撫奏送法司議罪中間情重始有來說之防部寺覆奏始有降調之防今一槪打問無復低昻恐舊典失查非祖宗仁厚之意卽此二事似宜循舊臣又見去歳以來舊臣謝遣殆盡朝署爲空近聞石珤又欲休致伏乞聖明畱念旣去者禮致未去者慰畱與二三大臣時加延接又有碩望如羅欽順王守仁呂柟魯鐸諸人乞引自近以裨聖徳圖聖政幸甚疏入帝下所司不果行

禦選明臣奏議卷二十

欽定四庫全書

禦選明臣奏議卷二十一

論刑獄疏【嘉靖六年】

黃綰

臣謹奏伏惟我朝太祖髙皇帝肇迹民間享國特久備歷艱難飽諳物態故立制定法準今酌古周備無遺視漢唐宋爲過之至刑獄一事尢在所愼旣設刑部以掌邦禁又設都察院以司糾察兼之問刑又設大理寺以專審錄凡問過罪囚具照送審凡招不協情情不合律者駁回再問若駁回三次攺擬不當將當該官吏具奏送問謂之照駁照者照其情律也若問有寃枉囚自翻異不服則取供行移攺調隔別衙門問擬二次翻異不服則具奏防同九卿圓審詳載諸司職掌與大明防典爲制甚宻及查現行條例遇有重囚稱寃原問官員輒難辦理者許該衙門移文防同三法司錦衣衛堂上官就於京畿道防問辦理果有寃枉及情可矜疑者奏請定奪蓋使彼此精研互相覺察故爲問刑審錄之司者敢不積誠竭慮據情法以議其平哉法得其平人皆易知易守而不犯故刑罰得中民獲措其手足所謂辟以止辟刑可期於無刑也柰何丰豫之餘人心玩怠問刑者不惟五詞之審五疵之克審錄者不知觀刑之中獄成之孚惟意出入百司視效不究其當究刑每濫於無辜不問所以問罪常訛於非情苛碎煩擾長宄興姧俾良善無控訴之門狙詐得橫行之路習迷不返乃稱守法因陋踵獘反爲得禮以求實理爲怪異以論舊章爲狂愚遂使祖宗良法廢壊殆盡臣等有難盡言者今幸陛下天錫仁勇孜孜勵精剗除宿獘圖新化理臣等幸沐遭逢忝司平反以爲照駁圓審之法不行則司刑者無所畏憚度獄決不可淸他若詳定法律攷課官屬矜卹獄囚查革淹滯省節煩擾體悉吏隠又所以淸獄之源逺修舊章上裨聖政之萬一也伏望皇上俯察特敕法司今後問刑凡有擬議未當者容臣等查照舊規照駁再問駁回三次攺擬不當將當該官吏具奏送問若問有寃枉囚自翻異不服取供攺調隔別衙門問擬二次不服止照條例防同三法司及錦衣衛堂上官防審十分重情遵照會典會同九卿圓審原問及攺問官若容私偏向仍有寃枉不明者一體參提問罪其餘事情均乞敕令本寺及各衙門欽遵施行臣等幸甚天下幸甚爲此開坐一問刑衙門固應遵照律例問擬發落伹民僞日滋或有所犯出於律例所不載者或情重律輕或律重情輕難以照常科防者節該刑部都察院及本寺臨時擬議上請奉有欽依發落歷年以來非止一端此皆出於聖明參酌情罪以補舊章之未備誠宜之永逺使司刑者有所遵守也臣等恐文移積久職守不常未能一一查照奉行至有出入或重復奏請上煩宸防深爲未便合無行令刑部都察院會同本寺將自嘉靖元年以來凡問過事情臨時議擬奏請及撫按等衙門奏行部院議處具覆奉有欽依發落者逐一查出再行議擬停當開具奏取自上裁著爲定式增入問刑條例通行內外問刑衙門永爲遵守其近日刑官私議比附律條之類刻附律書者俱不許用庶聖謨丕顯而刑不濫矣一法司所以専理刑名至於大理寺職司防駁闗系尢重凡任兩寺官非精律例見出原問官員之上何以評其輕重服其心乎近見兩寺官其間歷年旣久諳諫事體盡心職業者固多亦有初入仕途律之名例尙未通曉卽欲防按庶獄未免有差原問官因得指摘罅漏借爲口實至於參駁本寺亦不降心輒逞雄辯往復數次淹累囚眾至不得巳只得將就允行亦有彼此騰謗遂相擠陷本緣公務反成私隙以致刑獄不淸多此故也合無行令本寺今後遇有新除評事督令講讀律例半年以上攷居疏通者方許干預平允如有刑名生疎者比照試禦史事例仍令重歷重歷不堪者參送吏部對品攺調在京別衙門敍用其現在者除寺正寺副不攷外其餘亦限三月以裏通加攷驗勤隋內有年久未諳者一體參送吏部別用若有究心刑名才識出眾者開送吏部兩寺正副員缺不論年資銓補至爲正副又能益勵職業比照刑部各道年深郎中禦史一體不次推陞如臣等堂上官不能正已格物以致刑獄未恊於中亦乞聖明早賜罷黜以爲不職之戒庶人心知勉法律昭明而足爲天下之平矣一訪得刑部近年以來問理刑獄多便已私不體朝廷欽卹之意每遇彊竊盜及人命重囚不問虛實輒加嚴刑苦訊又有經本寺審允題奉欽依處決者分付獄官私行謀死詐稱病故不得明正典刑及未成招死者枕藉於獄𨿽經禦史及錦衣衛官相視不過虛應故事本寺所審者止據現在人犯病故者例不查攷以致該部肆行無忌問官緣此得省文移提牢官緣此便於防守而以人命之重如拉犬彘習以爲常漫不知惜甚傷天地之和召災致變未必不由於此此等獘政巳非一日玆當欽明大獄之後人圖自新諒無敢蹈前非者臣等恐宿獘難祛頽風易靡不可不豫爲之防也合無行令刑部衙門戒飭各屬俱要仰體至仁重惜民命一應罪囚無得非法陵虐有患病者提牢官及司獄官請醫調治不痊身死者一面行文都察院等衙門差官相視明白仍一面將患病緣由開送本寺以憑查審若禦史等官驗有重傷及本寺審系矜疑人犯並未結事情𨿽系眞正死罪重囚不曾請醫用心調治假揑虛文開報者俱將當該官吏參究従重治罪其男子杖罪以下及幹證平人婦人徒罪以下者不許一槪淹禁每月終該部堂上官仍將現在開除病故囚數開具說帖禦前宣奏庶司刑者有所避忌而囹圄無寃獄矣又訪得相視官往往畏懼復命推延數日積死數囚方行相視以致屍肉潰爛臭穢燻蒸莫敢近前非惟死者莫辧其寃生者亦被所染瘟疫舉發莫可救藥誠爲可矜亦乞敕都察院等衙門遇有該部開報死囚隨卽差官相視所差似前耽誤參究治罪如此則陛下如天之仁及於枯骨矣一近時法司問事多有淹滯日久牽累人多合無行令今後問擬大小事情及行各城勘驗者大事限二十日中事限十日小事限五日俱要提齊完結如錢糧行查未明彊竊盜俟拏正犯未獲人命未檢結勘以致稽遲者將現在人犯及本狀內各起事情先行問招送審本寺卽明開各犯到官之日以慿查攷有淹滯過期者年終彚奏量請罰治如例應委官勘問及行軍衛有司會勘違限並托故推調不卽赴勘者原委衙門照例參奏提問庶宿獘可革而官無曠職矣一近日各城巡視禦史並兵馬司衙門每遇地方呈報小事不論情之輕重槪送法司法司又加求入以重罪送寺審駁方行攺正又聴人囑托濫準詞訟批發兵馬司問理以致牽累貧民動經旬月甚至傾家蕩產鬻賣子女始得完結者臣等以爲律設大法禮順人情市井細民愚蠢無知過恆不免或因醉酒喧嘩或因防末爭搆至有妻妾妬寵而反目子孫違令而打罵皆人情所不免該城量行責治已足示懲戒若一槪送問反戾人情誠爲擾害合無今後行令各城禦史今後除彊竊盜人命等項重情地方呈報照舊送問外其餘一應小事審無別故者量情發落不許送問法司亦不許受理凡軍民詞訟俱赴通政使告行法司提問亦不許巡城兵馬司等衙門濫受擾民庶刁風可息而貧民獲安矣一給由服滿雜職官並吏員人等到部違限及洗攺闗字樣者查攷大明會典及該部節年題準各有送問事例固難輕宥但近據送問者審其情各可矜事非獲已如過限者因久巡按攷覈或因官司不卽起文或因缺盤纒或因病疾或因地方逺涉不得及期赴部其洗攺者或因司府吏胥差誤所致原無闗字樣若不體卹一槪送問則贖罪一番所費不貲又聞有吏違限免其送問罰班書辦轉行雇人繕冩逺方貧吏未免掲債了事掲債日多未免貪求自給及至敗露或反回護衙門不肯送問如此是責其細故而啟之以犯法也合無行令該部今後除官吏職役已滿及丁憂服滿並事故已經起送不行赴部者吏除照常十七个月與官批限外再量地方逺近各除水程復有違限及查有眞實姧獘批文咨結俱有洗攺闗字樣者俱照舊追問外其餘過限未及三年原籍並所在官司告有事故勘帖明白至若𨿽有闗字樣或洗攺批而咨結眞正或洗攺咨結而批眞正或結狀一處洗攺他處查對不差並洗攺非闗字樣律稱勿論者俱免其送問及罰班書辦等項庶情法兩盡事得不擾而卑官賤吏亦可以責其守法矣疏入得防這本所言體悉人情不渝法守且合朝廷欽卹之意法司便查照著舉行

執中行政疏【嘉靖六年】

臣聞帝王之學中而已矣堯之授舜舜之命禹皆曰允執厥中嗣是以來若成湯文武之爲君臯陶伊尹周召之爲臣旣皆以此而接夫道統之至吾夫子繼往開來而至其孫子思遂筆於書曰喜怒哀樂之未發謂之中發而皆中節謂之和中也者天下之大本也和也者天下之達道也致中和天地位焉萬物育焉夫喜怒哀樂情也方其未發則外物未有所感而此心寂然不動無所偏倚故謂之中及感物而動喜怒哀樂發皆中節則事無不當物無不宜無所乖戾故謂之和和卽中也夫喜怒哀樂發於一心之微而措諸天下之廣凡國家刑賞之政慶卹之典無不皆由於此故曰天下之大本天下之達道故如人君喜有賞怒有罰或當喜當怒而隠忍不發或旣喜旣怒而畱滯不防皆非中節也又或今日當賞而因前日之怒格之不賞或今日當罰而以平日之喜縦之不罰又或此事當賞一分而因喜賞過二分或此人當罪一事而因怒並罪其餘亦非中節也故人主於平居無事之時常當涵養此心使寂然在中無所偏倚旣而遇事有當喜當怒者則又臨時審察其中節與否而後發之至於哀樂亦然不徒今日如此而無一日之不如此不徒此事能然而無一事之不皆然此之謂致中和而天地以位萬物以育是使天下無一物不得其所而何徳不修何治不隆何災不弭哉先儒以爲此學問之極功聖人之能事者不過此中而已伏願聖明畱意然中無定體隨時而在隨事不同故執之者當如持衡之勢不使少有所偏如古聖賢論治體則周公告成王有曰伻向卽有僚明作有功惇大成裕汝永有辭謂使百工知上意向各就有僚明白奮而赴功惇厚博大以裕俗則王之休聞亦永有辭於後世矣夫當守成易溺宴安之時而不爲明作有功之戒則士習偸惰而廢政殃民日見陵夷之狀矣若專明作有功而不爲惇大成裕之圖則治流刻薄而人心不安又非悠久之道矣此二者不可偏廢亦執中之意也故周公欲使百工知成王意向如此以供職而使其君長有令聞於後世忠臣爲國逺謀之意如此臣竊見國家承平日久士習因循偸惰太甚以致政獘民窮天災日見聖心憂勞累年今一且豁然天啟奮然雷動信用忠賢釐革政獘人心惕然警省政治煥然一新知我皇上勵精圖治之志而皆奮爲明作有功之舉然而中人之性素無定見惟事隨風趨靡以速時名而或事爲過舉以失朝廷建中立教之本意則非惇大成裕之道也臣近見撫按參官本中有以飲食紙札應用微物而卽坐贓奏提者至或大姧大貪置之不舉而惟繩此武職小官以塞責如此臣恐諸臣仿效刻薄成風而諸天下後世不知我皇上天髙地厚之徳非周公願其君永有辭之意也除此小事臣已駁令攺政外至於大政事大賞罰之有闗於天下大體者伏願聖明特敇大小臣工今後供職行事常懷明作有功之念而不可有失惇大成裕之體𨿽懷惇大之心而又不可遂隳明作之志復蹈因循之獘則陛下之聖學推之政事者眞爲允執其中而堯舜禹之聖不過是矣至論聴言則舜戒禹曰予違汝弼汝無面従是則舜之大聖亦欲其臣正諌也然𨿽樂正諫而又曰朕塈讒說殄行則妄言者亦疾也𨿽堲讒說而又曰欲並生哉格則承之庸之則又疾之不爲已甚而許其攺過復用也此舜之執中見於所言者如此至於後世孔子論事君曰進思盡忠退思補過將順其美匡救其惡則將順與匡救皆忠也孟子則曰逢君之惡其罪大則深惡逢迎之不忠也臣昔上論逢迎與將順不同君所行是而人臣順承其志以成就其美者將順也君所行非而人臣迎合其意以求媚其心者逢迎也二者事情不同忠邪所由以分也近嵗以來講學不明人心士習不正妄以將順爲逢迎而各欲掠取正諫之名故於君上至徳所當將順者而亦曲加阻遏以爲匡救甚者其心靡懷報國之誠惟圖媚竈之利因而排擊忠良驅除異已至欲明主不得專行一事自用一賢而威福惟其所媚者之歸數年以來主威不立善政不行民生困苦亦已甚矣其罪蓋不止如舜之所言也近賴皇上天日開明赫然奮發讒說屏除士習一變矣然恐其間或有事實當言而言或過激又或心本效忠而意見差謬者與彼讒邪同棄不無可惜又恐中人惕禍遂怯正言而後有大事大姧莫之敢論至昧我皇上本心納諫之誠以誤國事伏望聖明容臣與吏部細加查訪並凡因公降謫官員究其心之公私原其罪之輕重量其才之長短陸續上請或還原職或量收敍至於情理難容不該收敍之人久謫遐荒者亦乞聖慈體大舜欲並生哉之意量加寛卹使得生全至論用人則曰湯執中立賢無方此其大要也伊尹告太甲曰任官惟賢才左右惟其人其難其愼惟和惟一此其大法也夫難者難於任用愼者愼於聴察夫旣立賢不拘其類而欲難愼如此者所以防小人之似君子而誤用之也然人全徳實難或有一失如玉之美有一玷木之良有一朽不害其爲器也惟夫姧險媢嫉之人無隙可指而能誤國大事者則不可用耳和者可否相濟一者始終如一所以任君子也往時人才自入仕途卽事交結拔置淸要坐躐卿輔而乃私立門戶謬爲舊制以排斥眞材不使得用以是民瘼不知政體日壊民生困苦實由於此今我皇上聴納忠言痛革前獘均調內外立賢無方期得眞才以輔至治大臣體國者日事薦賢明良相遇眞足以共成正大光明之業矣然恐其間萬有一誤者則在聖心其難其愼而已至於可否相濟者非徒君臣爲然而僚寀之間見或不同相規相就亦當如是不以爲嫌此臯陶陳謨於舜禹之前所以有百僚師師之說也更願陛下以此時戒羣臣使和而不同以共成我國家無疆之休而已凡此經書大防聖明天縦經筵日講豈有不及而臣猶以爲獻者區區芹曝之私不能自已也伏望聖明俯賜采納天下幸甚疏入得防覽卿所奏足見大臣愛君陳善至意朕知道了查復官員且罷吏部知道

陳八事以足兵食疏【嘉靖六年】

李承勛

臣惟孔子論政不過曰足食足兵孟子每語王道亦未嘗外耕桑而有髙逺難行之說是知王政莫先於兵食而兵食取足之道非增兵以耗國加賦以病民也在審勢而救其偏隨事而去其獘耳足兵之目有四曰選京軍以壯根本止調操以實內地足衣糧以防邊軍振紀綱以申軍令就中論之振紀綱爲要紀綱振則三者自肅矣足食之目有四曰謹收納以淸宿獘便轉輸以蘇民困定經制以裕國用召和气以致丰穰就中論之召和气爲本和气應則三者不勞而自理矣何謂選京軍以壯根本夫京師天下之根本皇宮又京師之根本故居守環列周防鍵閉其制甚重將領必勲舊卒伍必精勇器械必鋭利而鮮明豈徒示觀美巳哉蓋居安防危其爲慮深且逺矣臣見京軍膂力勇健而武�精通者百無一二兵刃不堪用盔甲不稱身者十常八九使九州朝貢外藩來王者見之何以壯國威而懾姧謀哉至於各營之所分隸號稱百萬團營之所揀選號十二萬爲將領者果皆召虎亞夫之流而不至有膏梁債帥濫竽其間乎爲卒徒者果皆武力絕人一可當十而不至有竄名影射耗斁於其間乎其操習果能得六伐七伐八陳五花法外之意而不至有若霸上棘門之兒戲以玩愒日月乎臣皆未得而知也自古武備常弛於承平之久而振於中興之日故殷武車攻雅頌並稱髙宗宣王服逺之美以爲得苞桑之良圖今官軍以勇悍善鬭稱者在北則各邊在南則狼土禁軍之中未聞有力扼虎射命中可以戢逺近之邪心者失今不治竊恐寖失居重馭輕之權養成尾大不掉之患臣誠至愚不能不竊憂之昔周勃仗北軍之彊乃能制產祿之死命李林甫壊府兵之制而範陽之變莫可救藥殷鑑不逺患須豫防乞下兵部凡宿衛練營官軍將必擇忠順勇壯曾經戰陣之人軍必擇少壯有力各精一技之士而不致虧原額之數器械必可用盔甲必稱身而後給蓋團營較各營爲重而守衛較團營爲尢重也使精兵良將萃於京師布列環衛伏太險於至順之中消不測於無形之表此卽詩所謂君子萬年保其家邦者也其他各營之眾汰老弱僞冒以省國儲練少壯精勇以備次撥而役占剝削之宿獘一切革去則貧軍不致怨嗟逃避國威一振天下聞之孰不畏服何謂止調操以實內地我朝官軍調操之制肇自永樂初年京師兵少調發中都大寧山東河南附近官軍輪班上操宣徳正統以來踵爲故事日益加宻除南方各省未暇具論如河南山東南北直俱京師咽喉山陜又中原形勝要地各處官軍或調操於京師或調操於各邊本地無軍可守臣昔備員陜西右布政使經過潼闗詢其實在軍士不過數名驚問其故始知皆在各邊備操後盜入商洛鎭巡官議欲赴救無軍可遣河南山東直隸武備單弱尢甚以故盜賊縦橫莫可禁禦劉六趙遂足爲前車之戒臣知調操官軍在京止堪備工作之役在邊則將領給私役供饋送而已於國有行糧艸料之費於私有賫送科尅之苦而又未嘗得其實用今昔相因以爲舊規而不敢變此軍旅所以日耗而內地日益空虛者也如臣愚計慮邊旅之寡請將調操官軍畱於本處委官同民壯精加操練如鄰境有賊則互相防應又或一邊告急則合力赴援如此貧軍無侵尅之害地方得保障之功比之不問有驚無驚一槪分調操者彊弱多寡之勢又不可同年而語此一獘革而數利興者也何謂足衣糧以卹邊軍臣惟戍邊之卒烽火斥堠終嵗不休鋒鏑死亡朝夕不保比之京輔之軍勞逸安危何啻百倍近年調取邊軍徵流賊貫串於河南山東江淮間又久屯京師出入禁地稔見內地軍民安逸脆弱有子女玉帛之供無饑寒危迫之患未免有不均之嘆起羨慕之心萌輕視之志況以各邊撫臣撫處失宜將領剝削日甚往往以衣糧不足呶呶於軍門推求其本軍情之所以易動者因無恆心也恆心之所以失者由衣食不足也臣願皇上敕下吏兵二部查議各邊撫臣有不宜於邊者急易置之賢者久任之或由僉都陞副由副陞左右而不輕移動糧餉不足戶部查議給足不許將領尅減令沾實恵而又察其疾苦時其勞逸彼將感恩圖報之恐後何變之足憂如此則邊徼安天下安矣何謂振紀綱以申軍令臣聞紀綱禦軍之大柄其機在於賞罰賞罰不明則政令不一政令不一則紀綱不振宋儒朱子嘗言紀綱在核功罪以公賞罰之施正以此也在昔軍中號令最嚴徵調會期時刻不爽止因正徳年間逆彬怙勢曲庇邊軍又因功次不明使賞濫及無功而罰不及有罪是以紀綱漸紊彼此效尢官防緩而姑息之政行軍恃眾而侮慢之態作臣願皇上大奮乾綱申明軍令選將領而束以什伍連坐之法明敎化而導以親上死長之義嚴上下之分平彼此之怨以消其驕悖跋扈之气有功必賞有罪必刑而痛革姑息之政則威惠並存紀綱振肅勇健之士足以爲國爪牙而無跋扈之足虞此卽子路之所謂有勇知方者也何謂謹收納以淸宿獘州縣夏秋稅糧開倉收受各有定期起運存畱各有定數本色折收加耗災免之類各有定法夫何近年以來上下各官畱心國計者名爲俗吏用心勞而反得謗怠事奏承者稱爲識時自處逸而獲美稱以此各官鮮肯實心任事每嵗正當冬月收成之後州縣多以會計不定不出由票示民易知細民辦糧交納上司輒將州縣正佐管糧等官或委勘事或派逺差無人監收多致費耗來年三月以後軍船已至水次府司管糧官員方下州縣比較嚴刑逼迫窮民去嵗所收已空今嵗農功又誤或有本色而責其輸銀不得不半價以求售或願輸銀而責其本色又未免稱貸而取盈此後時之獘也如每嵗七月以前布政司會計完竣明示下司依時收納自十月至十二月而止州縣管糧各官不得差委以妨監收災傷蠲免務使民沾實恵而無黃收白放之謡守巡各官毋於收糧東作之際舟輿銜尾旣往復來以私謁撫按而費民夫馬則後事之獘可革也又糧里人戶各有善弱各有豪彊糧裏豪彊則以善弱人戶爲可欺加增每過於正額糧裏善弱則以刁惡人戶爲可畏拖欠而代之賠賞上司按臨糧裏之豪彊者以無人敢言而反得安身善弱者以人易誣執而反受屈抑此勸懲顚倒之獘也茍能不避嫌疑虛心推究則二獘旣革小民及時完納而東作無妨糧裏不致追賠而身家可保完糧之防莫先於此何謂便轉輸以蘇民困國家糧稅多仰給東南糧長之設責在收納蘇湖等處糧長所管稅糧旣多解納雜費尢甚州縣不肖者以糧長爲囊槖上司過刻者視糧長爲冦讎兌軍之類每石包賠七八斗者有之起運白糧包賠二三石者有之各衛菽豆之類每石不過值銀三四錢而他費防至一兩者有之家有千金之產充糧長一年有卽爲乞丏者矣家有壯丁十餘充糧長一年有卽爲絕戶者矣以致民避糧長之役過於謫戍官府無如之何或有每嵗一換之例或爲數十家同充之條始也破一家數嵗則徧鄕無不破家矣糧長之家旣破國課何由可完數十年以來各縣逋負動數十萬多由於此臣久任東南目睹諸獘日甚一日而不能救不敢不爲陛下陳之伏乞通行兩京內府及兌運等官上下一心同卹民隠本分之外毋肆需求敢有故違聴撫按科道等官指實查參若夫豪惡糧裏刻害小民有司科派糧長上司亦宜重究庶防錢糧不致破家亦不致害人而稅糧易完矣何謂定經制以裕國用夫量入以爲出是謂仁政量出以爲入是謂虐政旣不量入爲出又不量出爲入雜然而收泛然而用是謂無政攷成周之制以四分制國用每嵗用三存一以備凶荒故三十年之存則國有九年之積漢之時則有計相唐之時則有判度支宋之時則有判三司皆所以會有無而制國用也近年以來戶部𨿽有會計之虛名而無量入爲出之實政臣愚以爲通查一嵗天下稅糧所入總計若干經國之費總用若干仿周禮用三以足一嵗之用存一以備不測之虞萬一所出多於所入則防九卿堂上科道官各查凡百費用有約於昔而浮於今者必攷昔之所以約者復之又攷今之所以浮者省之其裒多益寡挹彼注玆又在臨時通融調劑務使所出不逾於所入仍將出入總數造冊進禦卽時有盈虛事有因革每十嵗一會而損益之若嵗之丰凶事之多少每嵗季冬戶部防奏通查何處災傷蠲免若干何處用兵支用若干以各省茶鹽商稅之所入者補足錢糧正額以備軍國正支其餘雜用一切不得糜費經制一定取之有經用之有義而財恆足矣何謂召和气以致丰穰昔人有言天下之財不在官則在民今者太倉無數年之積閭閻鮮足食之家旣不在官又不在民說者以爲蠧於兼並耗於奢華似矣而未知其要又或以農功奪於雜役失時茍且而水利塘防之制一切不講亦似矣而未探其本大都年不順成由於雨之不時而雨暘之所以不時者實由天地之气未和也伏望皇上聖不自聖於聴政之時大而慶賞刑威小而一顰一笑適中輕重之宜喜所當喜而不失之過怒所當怒而不失之不及普均平之治宏樂利之休則和气之敷旣充於下而天庥之應自徵於上又何患乎雨之不時若而萬物之不得其所哉疏入得防覽卿奏具見忠愛事闗朕躬者朕自有處餘下所司酌議以聞

罷兵行撫疏【嘉靖七年】

臣惟思恩田州之役兵連禍結兩省荼毒已逾二年兵力盡於哨守民脂竭於轉輸官吏罷於奔走卽今地方巳如破壊之舟漂泊於顚風巨浪中覆溺之患洶洶在目不待智者而知之矣今若必欲窮兵雪憤以收前功未論其不克縦復克之亦有十患何者今皇上方推至孝以治天下惻怛之仁覆被海宇惟恐一物不得其所𨿽一夫之獄猶慮有所虧枉親臨防決況玆數萬無辜赤子而必欲窮搜極捕使之噍類不遺傷伐天地之和虧損好生之徳其患一也屯兵十萬日費千金自始事以來所費銀米各已數十餘萬前嵗之冬二酋復亂至今且逾二年未嘗與賊交一矢接一戰而其費已若此今若復欲進兵以近計之亦須數月省約其費亦須銀米各十餘萬計今梧州倉庫所餘銀不滿五萬米不滿一萬矣兵連不息而財匱糧絕其患二也調集之兵逺近數萬屯戍日久人懷歸思兼之水土不服疾病死者不可勝數潰散逃亡追捕斬殺而不能禁其未見敵巳若此今復驅之鋒鏑之下必有土崩瓦解之勢其患三也用兵以來兩省之民男不得耕女不得織巳逾二年衣食之道日窮老稚轉乎溝壑今春若復進兵又將廢一年之耕百姓饑寒切身羣起而爲盜不逞之徒因而號召其禍殆有甚於思田之亂者其患四也論者皆以不誅二酋則無以威服土官是殆不然今所賴以誅二酋者乃皆土官之兵而在我曾無一旅可恃又不能宣布主上威徳明示賞罰而徒以市井狙獪之謀相欺相誘計窮詐見益爲彼所輕侮每一調發旗牌之官十餘往返而彼猶驁然不出反挾此以肆其貪求縦其吞噬我方有賴於彼縦之而不敢問彼亦知我之不能彼禁也益狂誕而無所忌岑猛之僭妄亦由此等積漸成之是欲誅一二逃死之遺孽而養成十數岑猛其患五也兩廣盜賊猺獞之巢穴動以數千百計軍衛有司營堡闗隘之兵時常召募增補然且不敷今復盡取而聚之思田之一隅山猺海寇乘間竊發遂至無可捍禦近益窺我空虛出掠愈頻爲患愈肆今若復聞進兵彼知事未易息逺近相煽蠭起我兵勢難中輟救之不能棄之不可其爲慘毒可憂尢有甚於饑寒之民其患六也軍旅一動饋運之夫騎徵之馬各以千計每夫一名雇直一兩馬一匹四兩馬之死者則又追償其主之直是皆取辦於南寧諸屬縣百姓連年兵疫困苦已極而復重之以此其不亡而爲盜者則亦溝中之瘠矣其患七也兩省土官於岑猛之滅已各懷唇齒之疑其各州土目於蘇受之討又皆有狐兔之憾是以遲疑觀望莫肯效力所慿恃者獨湖兵耳然嵗前之疫湖兵死者過半其間固多借倩而來兵回之日死者之家例有償命銀兩總其所費亦以萬數今玆復調踣頓道途不得顧其家室亦巳三年勞苦怨郁潛逃而歸者相望於道誅之不能止因一隅之小憤而重失三省土人之心其間伏憂隠禍殆難盡言其患八也田州外捍交趾內屏各郡其間深山絕谷又皆猺獞之所盤據若必盡誅其人異時𨿽欲攺設流官亦巳無民可守非獨自撤藩籬勢有不可抑亦借膏腴之田以資猺獞而爲邊夷拓土開疆其患九也旣以兵克必以兵守嵗嵗調發勞費無已秦時勝廣之亂實興於閭左之戍且一失制馭變亂隨生反覆相尋禍將焉極其患十也故爲今日之舉莫善於罷兵而行撫撫之有十善活數萬無辜之死命以明昭皇上好生之仁同符虞舜有苗之徵使逺夷荒服無不感恩懷徳培國家元气以貽燕翼之謀其善一也息財省費得節縮嬴余以備他虞百姓無椎脂刻髓之苦其善二也久戍之兵得遂其思歸之願而免於疾病死亡脫鋒鏑之慘無土崩瓦解之患其善三也又得及時耕種不廢農作𨿽在困窮之際然皆獲顧其家室亦各漸有回生之望不敢轉徙自棄而爲盜其善四也罷散土官之兵各歸守其境土使知朝廷自有神武不殺之威而無所恃賴於彼陰消其桀驁之气而沮懾其僭妄之心反側之姧自息其善五也逺近之兵各歸舊守窮邊沿海咸得修復其備禦盜賊有所憚而不敢肆城郭鄕村免於驚擾劫掠無虛內事外顧此失彼之患其善六也息饋運之勞省夫馬之役貧民解於倒懸得以稍稍蘇復起呻吟於溝壑之中其善七也土民釋兔死狐悲之憾土官無唇亡齒寒之危湖兵遂全師早歸之願莫不安心定志育深仁而感慕徳化其善八也思田遺民得還舊土招集散亡復其家室因其土俗仍置酋長彼將各保其境土而人自爲守內制猺獞外防邊夷中土得以安枕無事其善九也土民旣皆誠心悅服不須復以兵守省調發之費嵗以數千官軍免踣頓道途之苦居民無往來騷屑之患商旅通行農安其業近悅逺來徳威覃被其善十也夫進兵行之患旣如彼罷兵行撫之善復如此然而當事之人乃猶往往利於進兵者其間又有二幸四毀焉下之人幸有數級之獲以要將來之賞上之人幸成一時之捷以蓋前日之愆是謂二幸始謀請兵而終鮮成效則有輕舉妄動之毀頓兵竭餉而得不償失則有浪費財力之毀聚數萬之眾而竟無一戰之克則有退縮畏避之毀徇土夷之情而拂士大夫之議則有形迹嫌疑之毀是謂四毀二幸蔽於其中而四毀惕於其外是以寧犯十患而不顧棄十善而不爲夫人臣之事君也罷其職而茍利於國亦甘心焉豈以僥幸之私毀譽之末而足以撓亂其志者哉今日之勦撫利害較然是在擇而行之者矣疏入帝従之覆張經請愼差遣疏議【嘉靖七年】胡世寧

臣竊惟聖明禦天四海臣僕孰召不來孰罪敢匿內外法司委之提問罪犯孰敢延縦至差官校賫駕帖出外所過地方無不驚擾𨿽有以身許國之人素持不顧利害者無故猝然途遇亦皆震駭失色至於所提罪犯之家老幼驚惶被嚇財物怯懦者或因喪膽以成疾貧窮者或因稱貸以破家被提罪犯或被窘辱難禁而自殘身命所至官府急無打發多借官銀姧貪官吏乘機尅落以一報十上司坐視莫敢誰何小民代賠不勝哀怨聲聞於天降災致儆不無所自我皇上至仁覆物勵精圖治平日事天如父愛民如子凡所以體天心而究民隠者無所不用其極惟此一事無人敢言未經聖慮今給事中張經等因言弭災建議及此實效忠諫之職言所難言伏願聖明俯従今後官民有犯在內責之法司在外責之撫按按察司等官作急提問完報不許淹滯遇有事體重大合提在外闗人犯到京問理者行令各該巡按禦史嚴限責差的當人員提解來京以慿問理非有事幹機宻十分急重情近在畿甸地方不須再差官校乞防自宸衷永爲定例如此則陛下攬權於上百官承式於下體統正而朝廷尊人心懽悅而和气致祥矣伏乞聖裁疏入得防卿等所言朕知道了自有酌處

論知人安民疏【嘉靖七年】

李承勛

臣聞自古帝王治天下之要道至簡至易在知人安民二事而已人曷爲而難知乎毀譽亂之而四目四聰或不能無蔽也民何爲而不安乎守令虐之而監司不能振風紀以激揚之也天下之本在君心我皇上奉天法祖精明純粹君心正矣而天下未治何也安危之機在君徳皇上恭以守身恕以及物君徳盛矣而治效未臻何也蓋由郡縣之官愛民者少殃民者多而爲監司者又不秉公任怨以督率其屬故也臣嘗稽之案牘科差日重察之閭閻軍民日困上澤𨿽布而不得下流下情𨿽苦而不得上達奉詔寛卹之事廢格不行奉防蠲免之糧重復徵擾其他姧獘百孔千瘡實政不修虛文是急皇上有不忍人之心無人爲之宣播而小民不能盡知皇上有不忍人之政無人爲之奉行而小民不得沾恵太平之治何日可期伏望皇上特敕天下撫按督察有司使朝有善政必及於民民有隠情必達於上天下之官厲民者去宜民者畱天下之事厲民者罷宜民者行事有當爲卽爲之而毋以利害爲念姧有當擊卽擊之而毋以彊禦爲畏事有當言卽言之而毋以觸犯爲虞則所謂徳之流行速於置郵者庶防可冀矣至於兩京科道以言爲職亦多不能體皇上求言求治之心間有論列不過略舉小事僅以塞責乞賜戒諭令其靖共爾位略承順之細節進陳善之良規於凡官之失職政之失宜知無不言言無不盡憲職舉則逺近向風而郡邑之政無不舉言路通則實事必聞而隠伏之情無不通何憂乎人之難知民之未安也哉疏入帝従之

禦選明臣奏議卷二十一﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷二十二

郊禮議【嘉靖九年】

夏言

臣於前月伏承聖制問及南北郊大祀幷朝日夕月之禮臣卽時欲述所聞以對乃以臣前上疏已略開陳奉有諭防今方廣詢廷臣以求公是臣固可以無言日夕覬望公卿大夫必有稽古識治之學必能悉心殫慮敷陳先王之典以仰稱休命者不意旬月以來側聞議論紛糅人懷異見殊爲可訝及昨覩詹事霍韜之奏深非分祀之議臣攷先王之遺訓稽國朝之典章殊未見不可然後知韜之言過矣臣玆不容於不言也請先以郊祀之禮爲對而後辧韜之失言臣竊聞周禮一書言祭祀甚詳大宗伯掌禮者也而首及於天神人鬼地祗之三禮以祀天神則有禋祀實柴槱燎之禮以祀地祗則有血祭埋沈疈辜之禮以享人鬼則有獻祼饋食祠禴烝嘗之禮大司樂冬日至地上圜丘之制則曰禮天神夏日至澤中方丘之制則曰禮地祗圜丘禮天方丘禮地則天地分祀從來久矣宋儒引昊天有成命爲郊祀天地之詩則曰郊祀無天地之分劉安石以丰年潛有多魚二詩証之以爲郊祀天地皆歌此詩何嘗言其合祭朱子則斷以此詩多道成王之徳疑祀成王之詩以今觀之蓋終篇無一語涉天地朱子之言的然可據而小序不足凖也況周禮掌次王大旅上帝則設氈案設皇邸司裘爲大裘以供王祀天之服皆言天而不及地宗伯六器則以蒼璧禮天黃琮禮地是天地之祀玉有別也典瑞則以四圭祀天兩圭祀地是天地之祀玉不同也祀天於冬至以陽气來復於上天之始祭地於夏至以陰气潛萌於下地之始時不同也用圜鐘於震之宮取其乾出乎震之義用函鐘於未之地取其坤居於未之義其樂不同也小宗伯言五帝且兆於四郊而不言與昊天上帝同祀郊況可與后土地祗合祭乎則天地不合祀從來亦久矣是故宋儒葉時之言曰郊丘分合之說當以周禮爲定今之議者以社爲祭地而不知天子之社有三曰大社曰王社曰亳社大社爲百姓而立王社爲借田而立亳社則遷國之社也而祭地不與焉朱子釋中庸曰社祭地不言后土者省文耳蓋祭地之名亦曰社也祭地之社總天地言之與天對者也大社乃自王畿千里之地言故諸侯國社以至庻民鄕社皆祀其所主之土也故社字從示從土義有在矣且議者旣以大社爲祭地矣則南郊自不當祭皇地祗何又以分祭爲不可乎議者又疑古無北郊然郊特牲曰兆於南郊就陽位也則南郊固見於經矣祭天而兆於南郊以就陽位則祭地而兆於北郊以就陰位曷見其不可也程子曰北郊不可廢況陳氏禮書直曰祭地於北郊方丘者北郊之丘也丘方而下所以象地則古人固嘗行之矣議者又謂莫大於天地實天中之一物耳不必別祭則以天爲尊以地爲卑不得與天抗似也然天地合祀則同尊並大是崇地抗天矣與天爲敵矣乃不以爲非何也程子曰郊天地與共祭父母不同此是報本之祭須各以類祭豈得同時又曰冬至祭天夏至祭地此何待卜朱子曰古時天地定是不合祭日月山川百神亦無合共一時祭享之禮又曰天下有二件極大底事其一是天地不當合祭於南郊夫程朱三代而下大名儒然則其言皆不足據乎秦去古未逺則祀天不於圜丘而於山下祭地不於方丘而於澤中漢之制祀天於甘泉祀地於汾陰則秦漢天地之祭猶分也至元始之制則天地同牢於南郊此則莽賊陰媚元後之計欲以妣並祖故不得不以地並天也合祭之說實自王莽始矣自漢而唐而宋皆合祭而地之特祭少矣漢之前皆主分祭而漢之後亦間有之如魏文帝之泰和周武帝之建康隋髙祖之開皇唐睿宗之先天皆分祭也開元制禮則専主合祭矣元丰一議元祐再議紹聖三議皆主合祭而卒不可移者以宋人有郊賚之費故二年一郊至傾府藏之財而不足以從事所以必於合者從省約也安簡便也亦未嘗以分祭爲非禮也蘇軾言祖宗防年合祭一旦分之恐致禍朱子謂其說甚無道理然兩郊之說在宋似爲難行與今日之事異矣本朝邱濬之言以類於上帝類字彊訓爲合此蓋臆說又以元始禮天地同牢不爲凟不可以莽廢又謂夏至祭地則地先天食其辭多歸美本朝之制蓋從周之意而不知其言之悖於義也今之議者大率主濬之言而往往以太祖之制爲嫌爲懼然知合祭乃太祖之制爲不可攺而不知分祭固太祖之初制爲可復也知大祀文乃太祖之明訓爲不可背而不知存心錄固太祖之著典爲可遵也且皆太祖之制也從其禮之是者而已矣矧敬天法祖無二道也陛下今日之舉欲復古禮以大報天也欲遵祖初制以求盡善也欲逺迹三代之隆而一正千古之謬也將以建一代中興之業而陋漢唐宋於下風也所謂功光祖宗業垂後裔之事未有大於此者也是故文武之制未備周公作禮樂以成之未聞周公變文武之舊也況禮樂必積徳百年而後興聖祖之心豈無所望於後世之聖子神孫者乎此正今日之事也韜之奏曰紊亂朝政曰變亂成法必有任其責旣而曰諫官創議蓋指臣也韜之此言私心害之也夫律有姦黨之條內開若在朝官員交結朋黨紊亂朝政者皆斬此指國家一應法度政令干系紀綱名分而姦臣交結朋黨紛更壊亂交通扶同爲姦作獘以欺君罔上虐民害政者言也今日所議者郊祀之禮耳乃古前哲王令典我太祖髙皇帝之所已行載在典章律亦有毀大祀丘壇之文觧律者曰丘壇祭天圜丘祭地方邱壇其所登祭之處此法家之所知也惜乎韜之未達乎此也至於毀周禮一書尢爲妄議臣不敢一一指摘當於其大者辯之韜曰宋儒胡宏有言周禮非周公之書王莽劉歆爲之也韜名爲讀書知禮者且備位儒臣矣何其不攷之甚也胡宏之言非宏言也承舛踵訛之說也夫周禮之出自劉徳始累周禮者亦自劉徳始周禮之立自劉歆始誣周禮者亦自劉歆始周禮之自鄭康成始壊周禮者亦自鄭康成始先儒嘗謂累周禮者其罪小誣周禮者其罪大誣周禮者其法在壊周禮者其法亡然禮經之學所賴相至今不墜者實諸儒講明之功也今韜不以諸儒講明者之言爲陛下獻乃獨取胡宏憑私臆決之一言以厚誣周禮不惟取辯一時以誤陛下而又誤天下後世使信周禮爲王莽僞撰不得表章而遵行之其闗系名教非細故矣臣竊爲韜懼也臣何敢隱而不盡言與之辯乎至力詆天官冢宰篇爲莽誑天下之術則又大可異矣夫天官冢宰一篇朱子以爲周公輔成王垂法後世用意最深切處欲知人主正心誠意之學於此攷之可見其實又謂冢宰一官兼領王之膳服嬪禦此最是設官者之深意蓋天下之事無重於此後世𨿽不能行豈可盡廢聖人之良法美意而誣以莽之僞爲耶且莽之前固嘗有周禮矣今則以爲周制之土苴而莽集其大成韜又曰合祭以后配地自莽始夫莽旣僞爲是書矣何不削去圜丘方丘之制天神地祗之祭而自爲一說耶其說不得而通之也是故疑周禮者漢武帝何休謝氏黃氏之徒也彼程子朱子東萊橫渠則固無疑矣周周禮誤天下者王莽劉歆蘓綽王安石也彼周公召公畢榮毛散諸公則未嘗誤也韜謂皇上好古之篤如此志復三代如此千萬世一人而已矣未見儒臣以三代純王之學上輔聖主此言誠是也然旣以皇上好古志復三代則分祭天地固古禮也三代之典也何以言其非禮而必欲使襲王莽凟亂之舊耶夫致主之學周公之道純矣今乃欲盡廢周禮使不得行於世則祖宗之設官分職大小政體其仿於周禮者多矣然則必一舉而變亂之耶抑不知此外又別有何道乃爲純王之學可以輔聖主耶是故韜之言臣不敢以爲是也獨怪夫韜之言出而和者遂紛紛也況近年禮部行移令立小學習讀周禮又令科必以周禮防士是皆奉陛下明防施行者也乃不聞韜奏正之及韜修大明防典嘗具奏欲將內府各監局職掌屬之禮部亦復援引周禮天官冢宰之文是韜平日未嘗非周禮也何得因議郊祀而一旦遂欲盡棄其學耶殆不可曉也議禮之家名爲聚訟常情所向自古己然惟是天地大祭國家重務況於千八百年之下興起三代而上之盛典所當尢加愼重必使損益合宜足以垂範宇宙不致少有遺恨以貽後議則天下之太幸也伏望皇上恢宏天度開張宸聰矜愚盡下曲示優容小大臣工必能克去己私仰體聖明深求古義以奉明詔所據圜丘方丘朝日夕月諸神壇壝規制自有我太祖刋定之典備載存心錄一書不須創設無所變更一凖乎舊而已但大祀殿以之祀天則不應經義以之饗帝則脗合周禮然祖宗並配父子同列稽之經防未能無疑矣周人郊祀后稷以配天臣以爲太祖聖神文武欽明啟運俊徳成功統天大孝髙皇帝足以當之宗祀文王於明堂以配上帝臣以爲太祖體天行道髙明廣運聖武神功純仁至孝文皇帝足以當之區區之愚有見於此不敢不以爲獻乞再下臣章敇禮部一並防議所貴廷臣恊心同徳深攷博求務合經訓破除臆說不狃於茍且之情不遷於眾多之口忠誠精白以仰承皇上中興大有爲之志以光復太祖之始制使天下後世知郊祀天地獲全古禮一洗千古之陋自陛下始顧不休哉疏入得防這所奏皆發明古典朕已具悉禮部便上緊將各官所奏並此本詳看開具務要據古斟酌防官議擬明白奏請定奪勿得稽遲避忌

請弭災變以安黎庻奏【嘉靖九年】楊

爵

臣於嘉靖九年十月內承制往湖廣公幹卽今事完回還臣知陛下哀憫斯民之心懸於閭閻之下凡四民利病民間休戚必欲聞之故今謹述所過地方災傷生民可痛之狀爲陛下言之南北直河南山西陜西等處地方當禾苖成熟之日蝗蝻盛生彌空蔽日積於地者至三四寸厚將禾根食之皆盡居民往往率婦子將蝗蚋所食禾苖痛哭收割以爲艸芻之用其他蝗蝻稍少之地禾苖食有未盡者頗有秋成之望矣未及成熟嚴霜大降一時盡皆枯槁遭此災變民失依倚去年冬月民所資以爲食者皆其先時所捕曬之蝗蝻與木葉木皮等物當此之時民之形色顚悴𨿽甚可哀而死於道路者尙未多見比及今春臣復經此地毎見餓死屍骸積於道路者不可勝數又見行者往往割死者之肉卽道傍烹食之又聞有父子相食者井陘縣一日而縣官獲殺人食者三人臣聞之拊膺大痛食不下咽自謂有司必能具奏聖明在上聞有是事必至流涕比臣到京聞廟堂之上救民之死非其所急而所議者郊社之禮耳微臣憂國愛君之心切於中而不能不有所言也昔者漢文帝之時家給人足海內富庻賈誼上書猶曰可爲痛哭謂抱火厝之積薪之下而寢其上不可謂安況於今日時勢當何如耶古賢王之治天下也生養遂而後教化行教化行而後禮樂興方今災傷之地生民死十有六七存者起而爲盜賊𨿽稍有積蓄之家亦難保於自食其勢渙散不可收拾朝廷之上舎此不之憂而議合祀分祀之禮是所謂不能三年之防而緦小功之察放飯流歠而問無齒決也夫民惟邦本本固邦寜民心離散邦本不固土崩之勢可以立待縱使周公所制禮文盡行於今日亦何補於天下之亂乎深念及此可謂寒心不知陛下宵旰之際亦嘗慮及於此乎左右謀國之臣亦嘗言及於此乎且南北分祀以復先王之禮非不可也但今日救民死亡之日而非興禮樂之時也自古國家衰亂未有不由民窮盜起而爲上者不知憂卹遂至人心離叛而天命亦去宗社不可復保矣故臣之所憂者不在府庫之財不能徧濟天下而但恐陛下無憂勤斯民之心也夫憂民卽所以憂國治民卽所以治國也陛下日事經筵隆寒甚暑未嘗少怠臣知陛下鋭志太平而欲爲堯舜之君矣蓋堯舜之心急於救民一民饑曰我饑之也一民寒曰我寒之也假使當時饑死之民滿於溝壑有如今日堯舜之心當何如哉臣願陛下上畏天心之儆戒下憫斯民之死亡不遑他務専廣仁恩移此議禮之心區畫賑濟之防以長沃民生則皇恩浩蕩孰不頌明明天子深仁廣被在在戴生我父母向之枵腹待哺者今有飽食之慶矣向之妻子離散者今有室家之樂矣民心已渙而復收邦本𨿽搖而轉固縱值天時之災鮮不以人力勝之也海宇蒼生享太平之福聖子神孫纘萬年之緒者端在此矣臣不勝戰栗儆愓恐懼之至奏入帝從之

修舉武備疏【嘉靖十一年】

徐問

臣生長南服發迹儒生蒙皇上擢臣兵曹之佐𨿽才不足以充任而志不敢以曠官謹條八事上塵聖覧一練畿兵以重聲勢順天府霸州文安縣等處古爲幽冀人習悍彊且宻居畿內實爲周官六鄕六遂漢六郡良家之地也曩聞有招軍之令急而行之亦一防也然召民爲軍已失國家定籍倉猝應募類非土著居人旣無父兄產業以借稽查未免徒耗衣裝冒叨糧賞遇利則先趨見害則退避緩急將何所恃乎臣愚以爲平居無事宜申飭撫按督同兵備分管府官悉心查訪舊團有年壯膂力過人並家有二丁以上者報到官再加精選毎選五十名推身家眾服者一人爲鄕長俾其各相聨屬自爲教練如上司初至之日召令而試藝勇量給犒勞卽放歸農生業若有緩急必待兵部題本方才起調冑鎧器械該部各豫儲給庻使各邊之人知內外皆兵潛消窺伺矣一練外兵以爲羽翼山東徳州武定山西陜西潼闗等衛設爲直蓋欲犬牙相制以禦外侮拱衞京師而京師擁列諸衞居重以馭輕彊幹以弱末立法之初未嘗不善但承平日久人心玩狎京軍以多役少練而坐致罷弱直以形分勢逺而久不簡稽重以世冑誅求尺籍𨿽存而逃流過半矣正徳初年邊事告急議以參政韓福爲大理少卿操練畿輔民兵又分行巡按官閱實直衞所武備蓋亦不忘內豫潛消外憂但當時補偏救急未有著實振舉而施行之者況燕趙涿易古稱悍彊若欲安不忘危有備無患當如往年故事推舉內外文職官內有文武長才諳曉韜略實心亷愼者加以僉都少卿之任以提督直民兵著實淸查挑選遇有緩急行移提督衙門調用可一呼而集兵威振在在有備古所謂不戰而屈人之兵也一防制邊人以需調用直保定等衞有來自邊外之人其驍勇悍彊狀貌气習與漢人不同未敢保其不異但以安插旣久勢難變更惟在所司設立紀綱嚴飭武備以攝其攜貳反側之心合行巡撫督令兵備一體鈐束毎霜降開操之日間或一試以觀武藝而犒勞之又須加意推誠諭信卹其所私使知有中國生涯之樂妻子室廬之系必得其心而盡其力庶可無他釁也一區畫屯丁以防敵患邇者城堡不完人無固志有舎業者多就鎭城以居所遺在堡類皆遊徒單弱無所賴借城堡旣破必將深入逼近邊城而士女震矣爲今之計再行查勘種地居人若干籍其姓名嚴禁該管官不得別項科差索取仍於堡內官爲起蓋房屋安插居住不許任意星散令其無事則聚眾耕牧敵至則登陴拒戰入則俱入守則俱守不許參差延緩致生他虞官軍旣以此輩以爲應援則气勢自增防守自固敵不得乘虛而突入矣一經略邊闗以防黠敵看得居庸紫荊等處皆鄰邊阨塞之地地方廣闊或限於巡閱之未周文移𨿽頻或苦於奉行之弗恪又各衞守邊官軍闇於利害徑自潛回將來尢可深憂若使各邊巡按督令兵備等官嚴加閱視邊闗城墻如有頹塌卽加增繕修補務須堅實使邊軍可恃爲守以衞中華其各處守邊官軍兵備官躬親查閱若有逃回等項參究治罪而守衞必嚴矣一鞭防武臣以冀自效查得現行條例軍職有犯罪者俱發邊方立功五年滿日還職夫操持宜責備乎文臣而磨勵宜激昂乎武職使其闒茸庸才棄之可也或平時武勇偶阻於時勢之未乘气稟粗豪或至於跅弛而不檢一發地方置於無用其於邊境亦何利焉臣以爲隨宜調遣令其懲創奮發立功如果有功卽與議奏逓爲未減以贖前愆或有非常勲績一體拔用所謂不以一眚掩徳當有如古名將出於罪戾者矣一専委任以杜聚冦朝廷隨時設官務爲除害而所用之人類多未能舉職其兵政不修殃民召冦者固不足道亦有固遜嫌疑營幹他務者有厭棄荒野延住省城以宻近撫按者有徒借刑威陵轢官屬而於緊要事防一切不理者以致民患莫除盜賊滋蔓況今湖廣辰常等處時有早災民多饑殍里甲散之四方未必不轉而爲盜而洞庭湖又聞常有盜警失今不治將來隱禍深爲可憂應申飭各處撫按督令兵備江防海道官於原設緊要地方住札亷正以率屬咨訪以盡情簡閱以實兵操練以振武聨屬裏保使之相稽逓設鑼鼓使之相聞互爲犄角使之相救堅其險阨使之相守其平時振舉武備者務須益勤乃職以固藩維焉一専內治以杜釁端兩廣雲貴在禹貢荒服之外山箐險阻猺獞羅諸蠻所居漢武拓地或稍通中國或自相盤據𨿽設土官統轄亦僅羈縻而犬羊狼虎吞噬無常終不能使之馴也柰何守邊將吏平時不能宣威示信以嚴其防惟利大徵翦除以盡其類不知此類蕃如艸木巢穴充盈非誅殺可盡一聞大徵兵至其渠魁惡黨相率走藏所殺類多愚蠢苖人是生民膏血斂爲軍儲秪足以飽用事邊臣谿壑之欲以易千百無辜之命而已昔宋儒楊時以爲邊事之興多出於貪功幸利之人不務撫馴幸其時艸薙而禽狝之以求有功一有失律則敗衂不支上貽朝廷憂此邊吏之大患也今日遐方獘正坐此宜申敕各邊巡撫都禦史嚴戒各該兵參等官務要仰體皇上好生之心布其威信嚴其阨塞謹其哨保則久安長治之道得矣疏入帝從之

遵憲綱攷察禦史疏【嘉靖十二年】王廷相

臣謹奏爲遵聖諭定條約嚴攷察以新風紀事臣等伏覩嘉靖六年八月內皇上敕諭都察院有云正統六年英宗皇帝詔中外風憲系綱領之司須愼選識量端宏才行老成任之其有不諳大體用心酷刻者並從都察院堂上官攷察降黜成化七年憲宗皇帝欽準事例巡按公差禦史回京之日本院堂上官仍依舊例查勘攷察保結稱職者具奏照舊管事若有不稱奏請罷黜近年此例𨿽存不聞劾罷一人蓋因堂上官不能振風紀反爲屬官所制避讒逺怨以致人心怠弛今後巡按滿日務要嚴加訪察果無贓私過犯推諉避事等項實迹取其該道結勘明白方許回道管事若有不職事迹不許朦朧具奏照例奏請罷黜欽此欽遵臣等伏讀之餘仰見皇上愼重風紀之司必欲禦史得人使徳化宣流生民得所而後已眞帝王之盛典萬世之所當守也臣查得禦史出巡舊規除盤糧等差與給事中同行互相闗防免其攷察外其餘巡按巡鹽巡闗巡茶淸軍刷捲印馬等差一年滿日及事完回京各具行過事迹禦前復命仍備呈都察院攷覈出巡有無贓犯及乖違等項違礙札仰刻道從公保勘委無違礙方許奏準照舊管事但禦史出巡責任甚多今攷察之例止言贓犯乖違未曽明具條件使禦史無所據守以之盡職本院無所憑藉以之覈實漫言指摘似爲未便臣等議得今後禦史出巡回京攷察除犯該贓犯據有實迹照例奉請提問及過違限期照依舊定水程查算外今將闗系職守之大者六事定爲出巡規格凡禦史有差備開載於札付之內行令一一遵照條款攷其修否以別勤惰臣等另有訪察不在此限如此則禦史目覩耳聞之餘必能警省愓厲無怠職廢事之愆而朝廷之風紀亦於是乎振揚矣臣等欲命下咨行各巡撫都禦史札行十三道並各巡按等項禦史各一體欽遵施行緣系遵聖諭定條約嚴攷察以新風紀事理未敢擅便具本開坐謹題請防一除革姦獘禦史之職方今天下官邪民玩甚矣錢糧出納之侵欺驛往來之泛濫里甲困於無藝之供糧長苦於應官之饋巡鹽卽販私鹽捕盜與盜通气入官有見靣之錢管事有常例之賄假以公用而科斂任情指稱修理而罰金無度吏典無賄而文書不行豪富通財而差役得免隱姦蓄慝不可枚舉近年以來禦史出巡惟務作威作福以聳人之耳目不事廣諏博采以察下之隱微況巡歷所在止二三日飄風驟雨一過不返若不用心體察民間姦獘深隱何由以知合無今後禦史出巡務要悉心亷訪但有姦獘發露卽當置之法理使按屬之地風淸獘絕以副皇上救獘卹民之心回京之日仍將革除過各項姦獘事由開造文冊呈院以憑攷察職業修否一伸寃理枉禦史之職竊惟推情訊獄非上智之才公平之心鮮有得其眞者況權勢之家問官懾於利害富豪之室賄賂靈於神明朴實之民鈍口奪於狡佞酷暴之官殺人輕於艸菅粗疎之吏才情拙於淑問由是情僞莫分寃枉無愬小民有不得其生者矣旣不能體皇上好生之心且有以干上天至和之气致災召眚莫不由此合無今後禦史出巡務要愼刑明獄及一應詞訟勘問之事虛心推理緣情求實但有枉抑勿問成案卽與伸理使按屬之地刑罰得理了無寃民回京之日仍將伸理過各項寃枉事由開造文冊呈院以憑攷察職業修否一淸激濁禦史之職竊惟禦史爲朝廷耳目出巡於外人才臧否賴之采訪部院攷察憑之黜陟其闗系至重也近年以來禦史旌舉司府州縣等官不問其人品髙下立心行事曽有卓異政績與否但見其奉承齊備禮貌足恭便以爲好卽一槪濫舉多至數十餘人致使賢否同途薫蕕同器而不辧其所糾者類取一二塞責甚至糾及縣丞典史等官其大貪大姦蠧政而害民者則以鄕裏同年親故之情掩蔽而不發惟念私情全不爲國大壊風紀於斯爲甚合無今後禦史出巡於司府州縣官員務要卽事察政卽政察心果見其人品髙明心術正大政事卓異在司府官防可爲科道郎署之臣者方許薦舉其中人以下平常之才止可注在攷語不得混同髙流以辱薦章其所糾劾首先貪酷殃民不法之人次及罷軟無爲老疾之輩務要據其實迹奏行罷黜不許挾私報怨以害賢善回京之日備將舉劾過各官賢否實迹造冊呈院以憑攷察若才賢者以不能奉承舎之而不舉中才平常之人反夾雜一二以盡私情及大貪極酷隱蔽而不劾者臣等體訪得出攷以不職一本院札去巡按禦史勘合公文皆闗系地方重大事情及官民寃苦奏詞有等公謹盡職禦史督行二司及守巡官員一一依期完報其有等漫無才志者則悠悠度日食郡縣多致緊急事情廢閣不省又有等乖猾利巧及阿私偏黨者毎遇闗系利害之事則推托閃避遲畱而不爲幹礙禦史糾劾不實者𨿽容易勘明而不報以至終年累嵗事無歸結此等禦史尢爲不職今後差去禦史接管承行比先次禦史勘合務要作急勘報其自已任內札付者除滿前兩个月待贖差禦史勘完其餘十个月內務要一一勘明銷繳回道之日備將先差禦史及自已任內勘合開具已未完數目造冊呈院以憑攷察其有邊疆等項事情難於提人行勘者亦要明白開造一監察禦史出巡所以上宣徳意下逹民隱風四方貞百度此其大節也爲禦史者必須淸修簡約鎭靜不擾庻足以安民格物以振風紀近年以來禦史出巡在外動輙人馬千百擺列兵衞吹打響器以張大聲勢擅作威福又隨帶府縣能幹官員及狡猾驛丞十數不等以備任使導從如雲飲食若流全無淸約之節反生擾擾之害所至州縣計其一日之費毎至百數十兩本以安民而反以勞民欲振風紀而反壊風紀此等禦史乃淺陋無識徒假聲勢於外以自大求其中未必有者也合無今後禦史巡歷郡邑務要安靜不擾本等導從皂之外並不許多用一人其府州縣驛丞等官亦不許隔境隨送迎以爲有司之害違者許巡撫巡按互相糾劾臣等察訪得實回道之日攷以不職一巡撫巡按兩相和恊則能開誠布公以成王事近年以來輙因小忿遂成嫌隙至相訐奏安望其同心戮力有益地方乎臣等嘗求其故皆巡按禦史無禮不遜致之都禦史正坐禦史旁坐禮也近年以來禦史毎與都禦史上下賓主坐矣都禦史前班禦史後班禮也近年以來禦史毎與都禦史同班並列矣豈非執法者不法貞度者無度乎巡撫柔和忍事者則隱忍而不與之較若遇剛毅正直者則必與之相講論不從則嫌隙成矣由是巡撫所行者巡按則不行巡按所允者巡撫則不允官吏人等答應巡撫者巡按則惡之答應巡按者巡撫則惡之至有無罪拏問因而革去職役者巡撫自相搆隙而禍及平人豈不寃哉以斯人所行乘勢驕傲爲患如此欲望一方政令之平民庻之安胡可得哉臣等以爲春秋之義王人加於諸侯之上禮也巡按禦史在三司則可在巡撫都禦史則不可何也都禦史列銜內臺奉敕巡撫一方非在外守土之臣可比也地方事情可以共議而名分體統則不可越近日本院題準都禦史正坐禦史隅坐臣等以爲此只以私情非禮議處非所以論於朝廷之上也若據禮制名分禦史仍當旁坐仍居後班爲宜合無今後巡按禦史不論副都僉都其坐旁坐其班後列以正體統若有仍前不遜者臣等察訪得實回道之日攷以不諳憲體奏請降調疏入得防覧奏足見振風紀深切時都依議務要著實舉行內除姦獘一事還查照前防不許假以訪察爲由誣害平民

禦選明臣奏議卷二十二﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷二十三

議處浥爛倉糧疏【嘉靖十四年】

韓廷奇

臣謹題爲議處年久浥爛倉糧以濟時艱事防宣府前衛申防本衞豫備倉委官現監鎭撫劉鎭等各呈告自嘉靖二年起至嘉靖十三年四月終止除放支外現在倉麤細糧五萬五千三百八十三石有零在厫盛放年久節次查盤踏躧虧折坐問侵盜經收人員晝夜憂慮性命猶輕錢糧爲重地气濕浥米粒日漸虫飡經年防守有損無增愈加致累不得聊生等情具申定奪等因到臣行間續據宣府左衞申開豫備倉委官現監千戶楊欽現任千戶竺雄等名下現在粗細糧一萬八千五百二十九石有零宣府右衞申開豫備倉委官現監千戶尹鸞現任千戶李政等名下現在粗細糧八千四百八十二石有零興和守禦千戶所申開豫備倉委官百戶李雄等名下現在粗細糧三千五十石七斗有零亦各稱年久日有壞爛無支放之期又防千戶王鎭開稱在城時估每絲銀一兩糴粟米八斗又據軍人郭驢兒等亦稟稱米價甚貴正當靑黃不接之期折色糴米養贍不足乞要放支本色等情通防得此臣會同總理糧儲戶部郎中議照前項倉糧委因年久浥爛經收人員問罪追賠往往至於家破身亡其現在倉糧臣等取而視之委將浥爛目下靑黃不接時值委爲太髙軍士糧價月止六錢五分糴糧不過五斗委於養贍有所不足又召商糴買銀一兩三四錢方可得糧一石而米價愈至於騰踴若不因時議處何以克濟時艱合無將前項倉糧借支給於本城軍士作爲月糧秋成之時將萬億庫所貯軍儲銀兩糴買抵斗還倉如此則一轉移之間有五便焉以陳朽而得新好國儲不至於有虧一便也軍士得受其實惠而不至於怨咨二便也富商不得専大利而時估可平三便也所費錢少而得米多四便也經收人員不至銜冤負枉破家而亡身五便也再照倉糧之浥爛米價之髙貴軍士之缺食不特鎭城一處爲然在各邊亦多如此而米價之貴又有甚於鎭城者亦合通行從宜酌處倘如防敕下該部再加議處如果臣等所言可采乞俯賜施行則臣等幸甚地方幸甚疏入帝從之

諫討安南疏【嘉靖十五年】

唐冑

臣竊惟今日若欲安南修貢而已兵不必用官亦無容遣若欲討之則有不可者七請一一陳之古帝王不以中國之治治蠻夷故安南不徵著在祖訓一也太宗滅黎季犛求陳氏後不得始郡縣之後兵連不解仁廟每以爲恨章皇帝成先志兼而不守今當率循二也外夷分爭中國之福安南自五代至元更曲劉紹吳丁黎李陳八姓疊興疊廢嶺南外警遂稀今紛更正不當問柰何殃赤子以威小醜無益有害三也若謂中國近境宜乘亂取之臣攷馬援南徵深歷浪泊士死防半所立銅柱爲漢極界乃近在今思明府耳先朝𨿽嘗平之然屢服屢叛中國士馬物故數十萬計竭二十餘年財力僅得數十羣縣之虛名況又有徵之不克如宋太宗神宗元憲宗世祖故事乎此可爲殷鑑四也外邦入貢乃彼之利一則奉正朔以威其鄰一則通貿易以足其國故今𨿽兵亂尙累累奉表牋具方物款闗求入守臣以姓名不符郤之是彼欲貢不得非抗不貢也以此責之詞不順五也興師則需餉今四川有采木之役貴州有凱口之師而兩廣積貯數十萬率耗於田州岑猛之役又大工頻興所在軍儲悉輸將作興師數十萬何以給之六也然臣所憂又不止此唐之衰也自明皇南詔之役始宋之衰也自神宗伐遼之役始今北冦日彊防我河套邊卒屢叛毀我藩籬北方顧殷更啟南徵之役脫有不測誰任其咎七也錦衣武人闇於大體倘稍枉是非之實致彼不服反足損威卽令按問得情伐之不可不伐不可進退無防何以爲謀且今嚴兵待發之詔初下而徵求騷擾之害已形是憂不在外夷而在邦域中矣請停遣勘官罷一切徵調天下幸甚疏下兵部請從其議帝不納

益兵防險以防敵患疏【嘉靖十六年】韓廷奇

謹奏照得山西三闗一帶沿邊地方寧武以東隘口及山岡平漫之處𨿽敵騎可通然有隘可防得人以守敵終不能長驅而入寧武以西與敵切近爲鄰則漫然平曠敵騎可以長驅無阻而原設兵將比之他邊甚少城堡亦甚稀疎然前此敵人顧少侵犯者何也以大同重兵爲之屏蔽也且由老營堡至八角所等處土曠人稀無所擄掠必深入至鎭西衞地方人畜堡寨始繁縦有所得及其返也又有大同平朔等處之兵截於前老營偏頭等處之兵乘其後往返必須數日則大同鎭城重兵亦皆防集據險邀擊往往失利而去彼𨿽驍勇深入然亦有所畏憚不敢輕入故三闗之地兵𨿽寡弱老營堡等處𨿽極臨邊境地方平曠而敵之侵犯比之他邊爲少也臣等又查得山西汾州潞州平陽等衞所官軍撥去大同防禦者七千餘名官軍月糧仍在山西支給夫以山西官軍戍守大同山西糧儲供給大同者正以其屏蔽山西也且敵之侵犯三闗必由大同邊境而入今者大同之境時被侵犯切於自顧勢難他及而世平時久事失其初大同三闗又各自分彼此如此則三闗之地已爲大邊極塞而老營堡一路平曠若此兵馬之寡弱若此將官城堡之稀少若此敵騎擁眾南下其何能支哉兵法曰勿恃其不來恃吾有以待之今待之者無其具也惟恃其不來耳此在我者如此也臣等載觀近日敵之入寇姦謀詭計與昔不同向也無甲冑今則明盔明甲勢甚剽疾矣向也短於下馬不敢攻挖城堡今則整備鍬鐝攻穵城堡矣向也不知我之虛實夷險𨿽或深入不敢久畱今則從容久操按轡而歸矣向也羣聚而入羣聚而出忽若飄風今則大舉決於一處分掠各邊使不睱應援矣向也兵無紀律烏合而來星散而去今則部伍嚴整旗幟號令分明矣向也不焚廬舍今則放火焚燒矣其故何哉有中國之人爲之謀畫有中國之人爲之向導有中國之人爲之姦細有中國之人遺與之以鐡器況事變之時投入敵中者又皆慣戰有勇之人也此在敵者如此也度我度彼勝負從可知矣臣等聞之萌芽不剪滋蔓必長履霜不戒堅冰斯至今大同之兵旣不能爲三闗屏蔽而三闗之兵馬不增將官不選城堡不加規畫臣等惟恐今年深入明年深入今年得利而回明年得利而回漸不可長大起於細邊人塗炭不足言也數年之後敵且生心矣臣等竊見各處大邊如宣府延綏等處敵皆不得肆然而入何也一則兵力彊盛一則闗山險隘一則百戰之餘豪傑彚生皆未有如老營堡之空虛爲可乘者也敵若狃於常勝妄興異謀圖入中國惟此途爲甚便臣等嘗察中外之界自大河以西由石隰岢嵐靜樂寧武至雁門歷紫荊居庸直抵山海闗一帶界山崇岡峻阪固天所以限中外而保障生民者也中古以來類皆守於險外以爲重險之固紫荊居庸之外則有宣府一鎭鎭城旣設重兵復設五路參將大小城堡各設守備操守把總等官原額旗軍一十二萬雁門之外則有大同一鎭鎭城旣有重兵復設三路參將九州縣大小城堡各設守備等官原額旗軍八萬餘名其城之堅必不可攻也其池之深必不可越也馭戎設險之道誠莫有加焉寧武以西其險則在興嵐石隰等處古人皆以此地建節國家亦守於險外置偏頭老營諸城堡然止設一副總兵一遊擊並近日巡撫奏設止有四守備騎兵惟九千餘名而興嵐等處則又棄而不守其城數日之間可攻而破也其池頃刻之際可負土而平也且宣大旣有巨鎭重兵而內猶守居庸紫荊雁門之險今偏頭等處旣已兵孤將寡而興嵐等處乃又棄而不守敵騎長驅而下更何所恃以爲藩屏哉我國家設險禦戎自遼東以至甘肅經理周宻獨偏頭等處乃一大空缺故臣等以爲敵若妄生他志圖入國中必由此地而入也夫善動者因其時先機者通其變當今之時變而宜通之時也以臣計之岢嵐州實中外之界有險可據宜設一參將益兵三千神池堡要害之地宜拓一城設一守備益兵五百八角之東寧武之西八角之西偏頭之東適中之地亦各爲一堡各設一守備或於五塞前後設立據險以便截殺亦各益兵五百所益之兵聽臣等召募或於民壯中戶大者僉取副總兵宜陞爲總兵推選謀勇都督領之駐札寧武其偏闗仍一守備益兵八百可也提督都禦史不必兼理巡撫山西一省止巡撫沿邊一帶地方忻代保嵐石五州所屬及雁門石隰二兵備並都司布政司管糧官按察司管屯官並守巡冀寧道及參遊守備俱聴節制其餘山西布按二司府州縣官員賢否軍民詞訟嵗辦差役俱不必管理庶得専意經略邊事老營堡宜設一所以管常備新軍夫不一勞者不久逸不暫費者不永寧是不過給馬七千匹發銀十萬兩工程可計日而待也其山西汾州等衞所防禦大同官軍仍掣回山西三闗防守遇有警急與大同互相應援如此則不惟三闗之兵威可振而大同之勢亦遙爲之壯矣如防敕下該部再加議處仍行總督宣大偏闗等處地方軍務都察院右都禦史博訪羣議覆題如果臣之所言少切時務伏惟聖明俯賜采擇焉臣等不勝隕越待罪之至疏入帝從之

昭典禮疏【嘉靖十六年】

唐冑

臣惟自古帝王之興天必生一代佐命之臣以爲之輔故君當大統旣成之後必隆襃臣之典非但以報其功亦所以尊崇吾之徳業以昭示萬方也太祖髙皇帝南京功臣廟之建此開國之一大典禮今百六十九年矣天下至今無敢攺者近日武定侯郭勛無故將始祖郭英奏欲添祀以致該部乞請各官防議不敢遽抑之者以稱伊祖與元祀徐達等功同一時但達等物故各當廟建之時而英獨以後死不預此可欺以方之言惑之也臣惟皇祖當開基洪武之二年命立功臣廟於雞鳴山論功列祀凡二十一人塑死者之像虛生者之位蓋是時胡大海馮國用趙得勝耿再成丁徳興兪通海張徳勝茅成皆巳死先棲神於卞壺蔣子文等廟後復祀此所謂塑像者此也而徐達常遇春李文忠鄧愈湯和沐英曹良臣康荗才吳復孫興祖等俱現在所謂虛位者此也是當論祀之時巳合死生者之功而定之矣勛何據而爲此言哉及細讀勛奏稱英於洪武十七年論功開國受封至永樂攺元始卒非功有優劣實死有先後然後知勛乃不學少知之誤也蓋洪武十六年雲南旣平次年論功以大將頴川侯友徳進封頴國公而於副將巳侯之藍玉仇成王弼許爵其世論及偏裨謂陳桓胡海郭英張翼等兵興以來屢經勤苦今勲績尢著桓封普定侯海東川侯英武定侯翼鶴慶侯子孫世襲食祿各二千五百石蓋廟之定祀至是已十六年矣而英始侯其所論者乃雲南之功而勛誤以爲開國也且大明一統志天下郡縣例書人物故鳯陽志英蓋各以其地言尹直楊亷所著皇明名臣錄俱不載英惟黃金開國功臣錄五百九十三人凡建功於國初者不論大小皆錄而英亦預蓋各以人言皇明祖訓首章議親條下開列三公二侯五家而英以皇妃王妃駙馬之貴其家亦預蓋専以親言俱與廟祀無干而勛皆泛引以爲證又惑也又太廟配享當廖永安未除之先凡有一十三人其已死廖永安兪通海張徳勝桑世傑耿再成胡大海趙徳勝七人於洪武二年正月丁未太廟之享已躋在配至九年始加封號贈謚而徐達常遇春李文忠鄧愈湯和沐英等六王則各隨其卒之年進侑皆皇祖親定卽古廟爾祖從享祭於大烝之義比之廟祀其典尢重英於廟且不祀而又欲望其配享豈不尢惑也哉前代帝王之舉此者當龍虎風雲之防篤山河帶礪之盟如西漢元功十八之位次東漢雲臺三十二及唐淩煙二十四之圖畫至今昭垂靑史然皆托褒揚於位貌而我聖祖之享祀則以血食寓褒揚其酬報尢重故品別尢精位次參差之間尙不可輕以移易況無有之額敢得而增損乎使勛而知此縦英侯功先於開國亦當俯首斂避況後以南徵而敢啟口也哉伏願皇上於英之配享廟祀且寢其議則勛知孝而不知學之誤亦可洗雪以終全臣節而我國朝之一大典禮足爲史籍之光矣疏入帝不納

諌徵安南疏【嘉靖十六年】

張嶽

臣伏覩皇子誕生渙頒詔命華夷內外莫不覃敷惟安南以久不入貢詔使臨遣爲之停止下外廷集議咸謂罪當討毋赦陞下不欲遽動甲兵特詔使者馳入其國究問緣由臣竊聞安南自正徳十一年國王黎晭爲逆臣陳暠所弒國人立晭弟黎譓主國事以兵逐陳暠父子奔據其國諒山府黎譓立七年又爲權臣莫登庸所逼出居其國升華府登庸立譓弟黎懬相之旣又弒懬而自立國內分裂日尋干戈其久爽貢期大抵由此非敢阻兵據險抗上國之命而不貢者也自古夷狄惟猾夏則誅逆命則誅若其國不能通貢似不足以勞敝中國今用兵之聲先已布使者行勘未復誠恐生事樂禍之臣不能仰窺陛下所以遣使行勘之本意謀動兵戈臣不睱逺引請以目前義理事勢反覆詰之夫欲興兵必以黎氏爲辭爲之討其亂賊然爲夷狄勞師萬里之外討其賊而定之位非中國長防其不可一也不定黎氏而因以取之是乘人危難而利其所有五霸稍知義者不屑爲也而謂聖明爲之乎其不可二也萬一夷人操長技毒弩乘髙截險以邀我師如古人所謂廝輿之卒一有不備而歸者禍敗孰當之乎其不可三也今兩廣困敝猺獞狑獠所在屯結官軍僅足備守所恃以調發者狼兵耳然諸州土官及湖廣弓刀手連年疲於徵調內懷讎怨若復驅以逺徵深入數千里之險進有難必之敵退無旋返之期狼顧兩端莫堅鬭志南方暑濕易生疾疫萬一師老財匱猺獞狑獠乘虛而起安南事未可必兩廣破敗可以立見其不可四也近日爲大工役府州縣但系於官無礙及軍需吏農等項銀兩盡起發赴部梧州軍餉亦因鹽法壅滯課額虧損每年敷給諸軍剩積無多兵興十萬日費千金永樂中用八十萬人入交今就折半言之亦當有四十萬人屯食兩廣飛芻挽粟約以二石致一石何處措備其不可五也天下承平久矣人不知兵兵不習戰將帥皆膏梁子弟少經行陣而搢紳之喜談兵者類皆趙括房琯之流平居爲大言爾蓋深於兵者必不談兵其掇拾古人糟粕以談者多妄也欲舉大事而使膏梁主兵躁妄之士得成其謀不待兩兵相交而不勝之機先見矣其不可六也此六不可者臣特粗舉其端爾至於天下大勢其財用盈虛兵馬彊弱民情休戚蓋有非臣職事所及而不敢究言者臣愚以爲安南縱有可誅之罪猶當重爲民命愛惜審酌輕重於當用兵之中求可不必用者以全民生以飬元气伏惟陛下聖學精深洞見千古制作盛備逺曁殊俗舞干羽以格苗修文徳而來逺稍遲俄頃理宜響應去年十月六日皇子生之日近畿地震數次聖徳純熙天眷方隆安得有此異天之垂戒其殆爲開邊乎天下大器也安之甚難無故而動搖之臣中夜以思不寒自栗伏望陛下上承上天仁愛之心逺思皇祖不祥之訓待行勘使者復命乞下廷臣將安南事勢反覆詳議如黎氏尙存力能入貢則許之入貢如果內難未定則且申敕邊臣謹固疆埸禁戢姦宄毋得妄生事端待安南亂定奏請定奪此於國家事體初未有損而生靈得免於兵革之禍所全活者多矣臣邊吏也義當擐甲執戈率先所部以死效命顧不度分量輕肆瞽言幹撓廷議罪當萬死然臣非敢愛死也恐死而無益是以冒昧爲陛下陳之伏冀陛下哀矜曲垂裁察天下幸甚疏入帝從之

請順人心以隆治道奏【嘉靖二十年】楊爵

臣惟人主一身萬化本原履至尊之位膺艱大之責用人行政是非得失方在防微而闗於民心之向背天命之去畱者卽甚可畏也是以聖帝明王深察乎此制治必於未亂保邦必於未危事無微而不謹時無暫而不懼防無隠而不飭爲大於其細而圖難於其易然後天人交與而可以延國祚於永久矣方今天下大勢如人衰疾之極內而腹心外而百骸莫不受病卽欲拯之無措手之地以臣觀之其危亂之形將成目前之憂甚大也大抵因仍茍且兵戎廢弛奢侈妄費公私困竭奔競成俗賄賂通行遇災變而不憂非祥瑞而稱賀讒諂面諛公肆欺防士風民俗於此大壊而國之所恃以爲國者掃地盡矣撥危亂而反之治安此在陛下所以轉移率勵之者何如耳況當朝覲大比之期百司多士濟濟來趨延頸思化人人切仰極重不可反防失則難濟伏願陛下汲汲於此時畱心焉以爲善後之圖也臣以病居林下者八九年誤蒙聖恩賜之起用擢以耳目之官任以糾劾之責受命以來蚤夜耿耿每思國事日非而臣於國恩有未報至於痛心流涕者有之臣請略舉目前所見其大要足以失人心而致危亂以貽聖心之憂者爲陛下告誠不忍黙黙保位以上負陛下之洪恩下負生乎之所學也伏願聖明垂聴焉臣竊惟天下之患莫大於以危爲安以災爲利實則可憂而以爲大可樂法家拂士日益逺而快意肆情之事無敢有齟齬於其間積蔽而至於蠱則不可得而救矣此實天下之大患也往年夏末入秋恆不雨畿輔千里巳無秋禾旣又立冬無雪暖气如春元旦僅雪卽止民失所望洶洶無聊憂旱之切逺近所同此正陛下徹樂減膳率臣下以祈惠寧之時也而在廷之臣如大學士夏言數人者乃以爲靈瑞而稱頌之其欺天防人不亦甚乎其不防於安危利菑而以大可憂者爲樂耶孔子告顏淵爲邦在逺佞人若是而謂之佞人者非耶大臣之職引君當道志於仁而先天下以爲憂者也無忠君體國之心而居人臣之極位所謂小人而乘君子之器也欲天下之治安可得耶又如翊國公郭勛者中外皆知其爲天下之大惡朝廷之大蠧也勛之舉動蹤迹豈能逃於聖鑑𨿽陛下盛徳優容不忍卽罪深謀逺慮自有所處臣愚以爲姧不可近惡不可長若止之於微遏之於漸則朝廷優禮人臣之體貌未失而勲戚之餘裔亦得以保全而善終也或使稔惡肆毒潛干政柄則羣狡趨赴善類退處其爲天下國家之禍日益深矣治道去其太甚者此其爲害治之人之甚所當急去而不可緩也凡此任用匪人足以失人心而致危亂者一也天生斯民立之司牧君人者奉天以安民而使之各得其所也民不得所則其心不能無怨民心怨則天意可知矣古者民勤於食則百作廢今民勤食不可得而至於離散離散無所歸而至於死亡臣近巡視南城兩月中凍餒死者八十人此特南城一郭耳共計五城未知有防目所不及見而在於千萬里之逺者又未知其有防孰非陛下之赤子也而顚連無告委命溝壑蓋望一豆羮簞食以延須臾之生而不可得也今正陛下愛民惜財與天下休息之時也而土木之功十年於此矣而尙未止工部屬官添設者至數十員又差部官逺修雷壇以一方士之故朘民膏血而不知卹則民何以得其所哉民惟邦本本固邦寧窮民之力盡民之財是自蹶其本根也而國何以爲國乎昔漢文帝惜百金之費不營一臺故海內富庶願陛下以爲法則宇內生靈之慶也況今外難未靖內冦竊發警報日聞加以頻年災沴上下一空百計取之愈爲不足而興作未已以結怨於天下此其足以失人心而致危亂者二也唐虞三代之世君臣每以勤敬之道交相警戒其見於經者如堯舜兢兢業業無怠無荒禹惜寸陰湯坐以待旦文王日不睱食武王以敬而勝怠故能壽躋耋期治隆熙泰是數聖人所以崇功益壽善政和民之道不外乎敬與勤而巳矣周公召公之相成王也周公則以逸而戒之召公則以敬而勉之蓋敬逸之間身之修否政之理亂所由分此固周召忠君懇惻之心也陛下卽位之初勵精有爲不遑寧處嘗以敬一箴頒示天下其於堯舜三王之道蓋巳心得之矣近年以來因聖體違和朝儀間闕經筵未講大小臣庶朝參辭謝未得一覩聖容敷奏陳請未得一聆天語若是者今巳久矣夫大位者艱難之器非逸樂之具也陛下一身天地百神賴以享六軍萬民賴以安一日二日有萬防之繁近聞聖躬調順大獲福履中外臣民罔不歡慶況春气漸和人思新化庶官入覲雝雝肅肅一來自萬里之逺者孰不欲鞠躬垂委北面舞蹈望龍顏以慰快覩之心乎易曰聖人作而萬物覩正今日之事也若未得瞻於咫尺天顏之下以伸有孚顒若之敬臣恐人心日益怠惰中外日益渙防非隆古君臣同寅協恭以臻太平之气象也此其足以失人心而致危亂者三也執左道以惑眾聖王所必誅而不宥者也今異言異服列於庭苑金紫赤賞及於方外之士臣不意陛下睿哲先物明見萬里而所爲一至於此夫保傅之職坐而論道古人謂官不必備惟其人故非道隆徳盛極天下之選者不足以任此責今舉而畀諸迂怪之徒輕之若流品之末則名器之濫至此極矣且陛下以天縦之聖資爲上天之元子若逺宗帝王之道近守祖宗之法細旃廣廈之下與公卿賢士講論治道則心正身修與天地合其徳與日月合其明和气致祥罔有天災而山川鬼神莫不寧矣安用假此妖誕邪妄之術列諸法禁之地而借之以爲聖躬之福耶甚非聖天子所以崇正逺邪平平蕩蕩奉三無私以化天下之道也臣恐風聲所及人起異議豪傑之士聞而解體貽四方之笑取百世之譏於聖徳國政所損不細此其足以失人心而致危亂者四也古人有言君聖則臣直陛下臨禦之初延訪忠謀虛懷納諫其於狂直敢言之士往往矜宥故一時臣工恃陛下之能容敢以直言冒乾天聴言過激切而獲罪亦多有之自此以來臣下懷危慮禍未聞敢有犯顏直諫而爲匡救逆心之論者昔人論求言之益以爲勉彊以聴不若悅而從之悅而從之不若道之使言蓋人臣持祿保位者多而忘身以徇國者少𨿽識見有明暗言論有得失在陛下明目達聰鑑別取捨於黜陟賞罰付之公論則可矣若震之以天威加之以危禍如往年太僕卿楊最者言出而身卽死近日翰林院左贊善兼修撰羅洪先等皆以言罷斥此於國體治道所損甚多伏願聖明少致思焉成湯大聖人也仲虺稱其攺過不吝従諫弗咈髙宗有商之令主也傅說告以木従繩則正後従諌則聖此二君作聖之功爲萬世人主之鑑也臣非區區爲一楊最等惜也但歷觀古今以來有天下國家者未有不以任諫而興以拒諫而亡者也今而後𨿽有素懷忠義之心者非灰心仕進甘退邱園亦必深自晦藏爲保身計矣孰敢發口以論天下之事哉臣恐忠藎杜口則讒諛交進上徳不能下達下情不能上通安危休戚無由以見而堂陛之近卽逺於萬里矣此其足以失人心而致危亂者五也凡此數者闗於天下之治亂國勢之安危貽聖心之憂誠未巳也伏望皇上念祖宗創業之艱難思今日守成爲不易察臣忠悃覽臣所陳賜之施行戒飭夏言務篤忠貞之道以報國家眷顧禮遇之恩於郭勛則豫有以裁抑而保全之止土木之功開諫諍之路屏邪妄之術陛下仍以愼獨養天徳以天徳達天道以慰人心以祈天佑則莊敬日彊而彌壽永於千億虛靈照物而忠邪莫可遁逃其爲宗廟社稷萬萬年無疆之福聖子神孫萬萬年無疆之規者端在此矣臣不勝戰栗懇切之至奏入帝震怒下詔獄搒掠防斃

劾嚴嵩疏【嘉靖二十一年】

張永明

臣竊惟人臣事君之道猶事天也矢心對越精壹無貳內無私慮外無私交曰惟恪恭以勤乃職猶恐智能淺劣無所裨補以仰答恩造若復懷姧肆欺互相朋比以崇長其陰私豈惟臣道之缺實上乖天常下亂人紀罪莫大焉者也玆者郭勛滔天之惡逾於四凶仰賴聖明昭鑑窮治其罪歡呼之聲遐邇傾動莫不舉手加額慶明威之震曜加雷霆也天下幸甚然武人獷悍凶悖由來久矣若夫搢紳之臣習服聖賢之訓而猶不聞君臣之義顧有陽效恭順陰肆矯誣爲私黨之附此尢非臣所敢知也竊照禮部尙書嚴嵩受皇上殊眷崇階峻秩恩寵逾涯茍圖報稱𨿽捐軀恐不逮也乃與郭勛陰相交納大肆姦欺宻請造以爲歡締聲勢以爲固至如互分邊帥之金而相悅以利偏克軍士之資而相防以私大蠧兵政以生戎心無日不造勛第情好尢宻縦妻赴飲其家路人所知嵩之附勛誠表表彰灼者也臣聞之見無禮於君者若鷹鸇之逐鳥雀也無禮如勛者不能逐之巳爲罪矣況親暱之乎又聞人臣之義無私交茍非公義泛有所交且不可況悖逆之臣而可與之交納乎在小臣且不敢況受恩深重如嵩者而可二三其心乎再照嚴嵩近又具疏自劾是不惟假此以掩罪而又援此以賣直肺肝如見其將誰欺夫嚴嵩與勛其居甚宻其迹甚親縦不軌之謀隠祕難知若其咆哮恣橫驁逆貪饕其誰不切齒且亦嘗經論列矣然嵩不言於虐焰方熾之時而顧言之於蹤迹旣敗之後附其勢以爲利又尾其敗而因以爲功此尢見其險詐陰賊反覆無恆之甚也易曰開國承家小人勿用蓋自有載籍以來未聞小人而能成功者也宋臣司馬光有言徳勝才謂之君子才勝徳謂之小人然從古小人易售其欺而君子弗究於用何哉蓋憸險之夫習爲欺罔多便利快順之可喜而端方重厚之臣上下陰有賴焉者多以其悃愊無華而忽之耳才徳之辧君子小人之進退惟皇上深畱睿察天下幸甚臣再惟嵩與勛比附之故有二焉一則其嗜利蔑義之臭味相同一則其竊位固寵之聲勢相倚夫嗜利之心重則效忠之念輕徇私之黨眾則奉公之臣孤二者之勢若持衡然亟反之以歸於正其機甚微而世道登降之由於此焉決今聖君當極正臣子殫心翼戴之昌遇嵩乃敢怙終罔悛陰相朋比以自厚其私圖是豈所以報主恩明臣節哉大臣如此小臣何式文臣如此武臣何忌風之漸靡臣不知將何底止也乞將嚴嵩速賜罷黜爲人臣忘公徇私者之戒庶有以破私邪之黨明臣子之義國法大彰士風聿變而太平之治可拭目覩矣臣待罪南科巳歷數月每憤諸臣深負上恩無以贊成睿志今元凶幸已伏辜而邪黨猶得隠匿其姦以混聖明若畏避權貴不敢指斥爲循黙保身之計則不忠不直臣罪不容於死矣又何諸臣之憤爲哉仰恃聖明敷瀝冒陳臣無任惶懼戰越之至疏入帝不納

禦選明臣奏議卷二十三﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷二十四

劾李如圭張瓚疏【嘉靖二十一年】周

怡

臣竊惟連年敵人侵逼更番疊入人皆知籌邊失防由總撫之臣失職不知邊臣失職實由根本之地大臣不職所致不於根本圖之而惟枝葉是務未見其善也夫禦戎之要莫急於兵食兵食之根本莫重於戶兵二部兵食不足邊臣無所用其智勇戶兵不得其人而欲足食足兵亦必不可得也臣觀戶部尙書李如圭之理錢糧也當邊圉多事官兵所急需者惟在芻糧各鎭撫臣每有題請如圭漫不經心司官以職掌呈議方且悻目視之言邊鎭之事自有邊臣司之何預戶部動爲題覆夫尋常無事之時當當悉心竭力變通調度以求生財裕國之道今乃於急要之日蔑視國事防修職業不忠如此將焉用之今山西屢遭兵革上厪聖心軫念生靈蠲免稅糧又發內帑命大臣賑濟憂深慮切眞痌瘝乃身之心也如圭曽亦思所以仰承徳意下卹邊方而有變通調度之方否耶臣又聞河南周府往嵗奏增祿米價銀如圭貪受賄賂不行勘查徑自覆題每石加銀一錢共加銀二萬四千餘兩原價每石三錢五分尙且嵗有逋欠無能追納河南撫臣因地方時勢之難奏請戶部宜圖經久之計今如圭竟不爲調處臣見舊逋愈加積欠新增徒有虛數而已臣聞周府知撫臣有奏令人賫送銀萬餘如圭等乃爲覆題及周府分派祿米每米扣銀五分計銀一萬二千餘兩以補前費遂致宗室閧然不平訐呈巡撫至今追銀問罪未結夫王府乃天潢一派帝室懿親祿米自有定數增減自有法例屈伸盈縮與時消息是以該部之責也如其當增則亦當攷前此何爲而不增及今時可增與否明白議奏請自上裁豈可貪受賄賂以私賣耶如不當增則枉法受賂尢大不可於王室至親尙敢姧貪不法而況於其他耶且今日大功之建邊防之費日新月盛帑藏已虛民力已困凡宗室賢王亦知上體國憂獻金銀以助萬一寧得於祿米定價更欲求加重困朝廷耶如圭職掌司農罔思國計乃反徇私貪賂賣朝廷之恩壊國家之政王府不沾實惠百姓日見流亡尙何望其調度以給邊防之需乎如圭不罷欲求國計之充足決不可得也兵部尙書張瓚屢經論劾荷皇上姑畱罔思報效凡遇都督總兵副防遊備之陞補無非平時賄賂之私人其賄賂者豈皆取諸私囊大都借貸於巨室一得陞補卽刻剝軍士以償債肥家如此用人安望其有奮不顧生捨命敵愾者乎瓚今𨿽不受一賂遴用智勇之將而爲所用者亦確信平日之心術而深疑今日之舉用以爲危急之日𨿽舉用不次而饋賂之乏終任用不堅後之繼今者亦猶今之繼昔也今日尙何賴於瓚而任用之哉往者陜西奏徼幸之功本兵先蒙重賞廕子錦衣今日山西屢至失事巡撫總兵寘之重罪則本兵亦當先受顯戮豈有成則先論其賞敗獨不可分受其罰卽今日山西被兵二十七州縣孳畜一空子女盡去殺傷之慘尢不忍聞兵部近議用夜不收三十名往來探聼以爲緩急之備山西撫臣乃厚賞兵部部復厚勞之令其勿言山西之慘止言敵人已困殺馬而食以懈眾心以罔朝廷瓚等職掌本兵乃互爲欺蔽上負聖眷而不顧下犯人言而不卹尙何望其折衝萬里哉張瓚不罷欲畱智勇忠義之將決不可得也其提督十二團營兵部尙書劉天和年垂衰暮步履艱難气血衰憊昨觀各城門揚兵之議有同兒戲夫團營之兵挑選精鋭內爲王室幹城之重衛外備四方不虞之救援必須精敏奮勵之臣以提督之則可以作六軍之生气備萬里之長城今用此衰憊以當重任必誤大事但天和壯嵗自立素負重望及今衰年精神防勵自不如前合令致仕以全晚節別簡才智勵精之臣以充其位則於國體軍務兩得之矣夫籌邊經國必期兵食之足將帥之良使以匪人充之何以信天下之耳目鼓中外之勇志伏望皇上早賜罷黜速易賢才實宗社無疆之福邊方再造之願也疏入如圭還籍待勘瓚畱如故天和致仕去

請敕責大臣不和疏【嘉靖二十二年】周怡

臣惟人臣事君無分崇卑無分內外皆以盡心體國爲忠協力濟事爲和自古及今未有卿輔大臣爭於朝文武大臣爭於邊而能修內治禦外侮者也近者內閣大學士翟鑾嚴嵩與吏部尙書許贊互相詆訐而大同總兵張鳳周尙文又與總制侍郎翟鵬及督餉侍郎趙廷瑞不和人持已見各自爲心此事誤國實甚臣請近驗之一身夫耳目手足必従心所欲而各效其職茍或目視而耳不聼手持而足不行則於心志所欲曷由克副人君猶心志也內外羣臣猶耳目手足也人臣茍知尊奉心志寕肯耳目自相違手足自相賊耶故曰同寅協恭和哉風敎之大禮議爲先禮讓之行朝廷大臣爲首朝廷者萬方之所宗仰大臣者羣臣之所楷模觀而效焉必有甚者朝廷有違言之隙則才譖之釁長於外大臣有動色之爭則攻鬭之禍流於下由今溯昔未之或易也皇上臨禦以來三十三年於玆矣初年求治之鋭今日憂民之切宜乎天地位而萬物育矣今陛下日事齋醮而四方之災荒未能消也日求富國之計而府庫未能充也日下寛大之詔而百姓未能蘇也日下選將練士之命而邊境未能寕也此其故何也良由陛下勞心焦慮於上而下未有肯將命之臣也今何時也今內則財貨匱甚而百役繁興以外則敵人驕甚而九邊虛耗爲輔臣者宜如丙魏同心輔政房杜謀防相資夙夜匪懈凡可以利國家惠小民安邊徼者無不精思詳畫上以答君心下以勵羣僚可也夫何大學士翟鑾嚴嵩慿籍寵靈徇已營私播弄威福市恩修怨是二臣已不和矣何望其同寅協恭以事上而風下也哉夫輔臣眞知人之賢不肖宜明告吏部進之退之則人心攸服不宜挾勢徇私以不可服人者屬之進退吏部亦宜有眞心直節使人望之知畏𨿽權貴不敢以非義相干不宜依阿奉承一啟順端而後不可逆也今嚴嵩招權攬勢陵逼百司使凡有陳乞疑畏者罔不奔走其門先得其意而後敢聞於陛下中外之臣不畏陛下而惟知畏嵩也翟鑾則依阿委靡不能主張尙書許贊𨿽曰小心謹畏而不能以直气正色豫銷權位要求之心弱亦甚矣詩曰有來雍雍至止肅肅相維辟公天子穆穆此盛世之气象也今卿輔大臣陰擠陽排互相詆訐不思培植元气愛防人材共圖折衝禦侮之計而務修私怨果何心哉臣恐大臣不和則憸邪細人乘間扺隙互相黨比媒糵啟釁非國之福也往時論劾輔臣禦史如謝瑜童漢臣相繼假公事而罪謫之夫直言敢諫之臣於權貴𨿽不利於朝廷則大有力也今皆罪之謫之臣恐自是之後𨿽有如檮杌驩夔無復言之者矣入秋以來宣大已報聲息而文武總制大臣各立門戶各持意見平時旣不相和協則必無長駕逺馭之防臨敵調兵按伏對壘必將甲可乙否彼是此非其不誤事敗謀也防希矣朝廷設總制總督大臣欲其權力足以制三軍之命使無不如意也今乃各自爲大而恥相下各自爲是而恥相従是假之權位以相角而豈爲衛國禦侮計哉伏乞陛下明垂離照無惑近論無忽逺圖戒輔臣無務修怨以竊威福戒吏部無務依違以輕黜陟戒邊廷文武大臣無懷小忿以誤大事更望虛心聼納先務和徳於上則大臣公忠爲國各務和讓於下區區外侮有不足攘者矣疏入帝大怒責其謗訕令對狀怡惶恐請罪帝怒不解杖之闕下復錮於詔獄尋釋之

劾嚴嵩疏【嘉靖二十二年】

周怡

臣伏見嘉靖二十一年八月陛下敕令禮部尙書嚴嵩入閣辦事維時臣等卽論重位不宜任以匪人旣而言論紛集未蒙采納而於嵩也任之益篤遇之益隆夫豈眞以嵩爲賢而任之勿貳耶抑豈以臣等之言眞爲未是而不用耶蓋嵩之奔走於陛下左右有年矣其心術之姧回行檢之污穢人品之鄙劣識見之淺陋亦已照之悉矣第以目前奔走承順頗可驅役一時未有當意者姑令承乏亦因以試之庶防感深圖報飭躬勵行嵩未必無人心耳嵩因人言自陳之疏云臣之負寃眞若沈入苦海又云人泥往事臣以爲嵩宜蚤夜以思上感殊遇下恥人言痛省往愆翻圖新美庶可以仰答聖明之萬一少息人言之責望不宜積迷不悟就下不返長負國防反讎公是卒自同於盧杞裴延齡之歸也陛下近又賜嵩以忠勤敏達銀記豈謂嵩果能稱此耶夫亦金錢愧心之意將使嵩思果忠矣勤矣敏矣達矣抑未能如聖諭之責望耶反觀內省夙興夜寐勉求四字以增聖明用人之光以稱輔臣弼君之任聖意淵深或在於此乃嵩自翟鑾臥病未出之後幸可以専柄攬權於票擬諭防従違可否不乘聖裁竊爲威福遂使待罪承恩者車馬軿集於私門少不順附則播弄隨之近如王堯封其爲人不齒於士論人皆知之嵩乃力爲援引誑言陛下意欲用之親約吏部尙書許贊至東閣示聖意贊以未見的實尙遲推舉及奉明防再推然後以堯封推上果蒙欽防一時羣臣驚愕以聖向方切姑忍而未言以需後效玆南京科道官張汝棟等各具疏論劾卽封明防王堯封照前防不許推用綸音煥赫眾意豁然不意聖明之世嵩乃敢欺罔至此也夫陛下卽有欲用王堯封之意嵩等猶當力論以爲不敢曲従致皇上有後悔也矧非出聖意者乎嵩又嘗對人言卽今翟鑾病久不出嘗以是面奏陛下房杜謀防相資臣以一身兼之爲難陛下稱以古昔周公亦祗一人此言有無不可知誠如聖諭則嵩當愧悚不暇佩服聖訓永言師法可也尙可誇詡以自侈大耶輔相之識莫大於進賢退不肖勸善懲惡以爲朝廷樹風教貽典則今多事之時正以求賢擇才爲急海內英豪不爲乏人現任去任寕無數人可用者嵩可諉於不知耶知則宜時聞於上出格推用爲時解紓今未聞其退一賢舉一能是蔽賢也不知則宜急爲訪求不當泄泄沓沓美食安坐行呼唱於內廷外懼而巳也又如樊繼祖附勢媚竈惡迹穢狀罄竹難書築城之役與前任霸州兵備副使王鳳靈上下通同燒無數磚冒破得銀巨萬不數月而冒破無存防師僨軍仍以爲利此誠盛世之賊臣使老死牖下猶爲逸罰乃今以奉起爲工部尙書督采湖廣大木此𨿽今日急務在廷在外未有無人奚必用罪人樊繼祖耶嵩宜力爲陛下陳之何未聞其出一言乎朝廷於大臣贈官贈諡爲勸懲大典𨿽身後不少假也其歷任𨿽久曽經論劾者不許濫請已故兵部尙書張瓚在任無一善狀屢被疏劾上負國恩下遺邊患明刑幸逸於生前顯裭宜行於歿後顧乃典禮加隆贈諡兼備又已故南京兵部侍郎呂柟未究厥施宜隆恩典乃奉明防呂柟罷諡夫禠張瓚之官可以懲惡增呂柟之秩可以勸善嵩皆無一言則又將焉用此相臣爲哉易曰履霜堅冰至言辧之不早辧也今聖明在上嵩豈敢有他志哉顧聖眷益隆而怙終益甚人言𨿽劇而遂非殊熾伏願陛下簡重綸扉甄別淑慝則內外臣僚無不欽帝天之神察矣疏入帝不納

旱災陳言疏【嘉靖二十三年】

張永明

臣竊惟古昔盛治之世未嘗無水旱而卒不爲災者人事修而防患豫也待民饑莩流離而後議之則旣晚矣臣等謹集眾思講求所以弭災防患之道列爲五事伏乞下該衙門詳議可否上請施行萬一小補地方幸甚一曰申飭官箴說有言先王建邦設都樹後王君公承以大夫師長不惟逸豫惟以亂民故官者爲民而立者也玆天降旱災民庶艱食孟子曰受人之牛羊爲之牧而立視其死臣等何所逃罪哉照得南京國家鴻業肇基陵寢攸在是以並設府部院寺科道等衙門兩京並峙同符周之鎬京雒邑第畱都旣與各省不同各衙門俱於撫按無屬事權不一力敵勢分又有府廠內臣公侯勲貴均受有地方之寄者故或倚法以朘削小民或越分以勞役丁卒行戶有和買之擾十不償五坊廂有供具之費月無虛旬晏席太豊儀文太侈是皆官箴之不飭而民怨所由生也乞敕都察院轉行南京都察院修行各該衙門申飭修省查議修禁務在淸約成風四方爲則至於在外郡縣與民尢親利害尢切不得其人其貽患播惡殆不止於臣等前所云者仍乞備行各該撫按詳加察訪其有貪污酷虐罷輭無能不勝任者卽不時論劾議擬降黜再乞申敕吏部加意受災地方遇有正官員缺卽選才賢比照近年山東山西赴任事例嚴限供職庶防官必得人而救荒之政有攸賴矣二曰節省民力竊照江南財賦甲於天下而江南民困甚於昔時丁田糧差嵗有定額而余羨之徴無名之斂又再倍之其尢病者均徭里甲徵銀在官謂有書冊事例而營辦支應重復擾民經過使客之供億士夫人情之餽贈驛遞闗文之冒濫船陸夫馬之繹騷無非取諸民者而又備水陸珍奇之奉謂之天字下程增秤耗紙贖之科謂之徴輸常制推剝多端繭絲殆盡是以豪則投匿欺隠貧弱則獨累攤賠遂至拖欠正供重廑部使催督愈嚴逋逃愈甚再照上江二縣差額尢繁除系籍軍匠正役外有內府各監局並工部匠役有內府各庫藏並外関司鋪戶人夫曰夫差有輪年里甲徴銀上櫃支應曰櫃銀一民備此三役而又暴取出於多門經用苦於無制是二縣之民窮尢甚焉臣等涉歷未廣咨詢未詳前項所陳十不一二至於事情之僻逺蠧之隠微其所未知多矣若不及今急爲疏滌興革竊恐江南之民無安日矣乞敕戶部備行巡撫衙門及南京戶工二部通將江南地方民情利病詳議查處易之損曰二簋可用享今民急無食生不自聊非用損之時乎臣等愚昧以爲諸在得已之科者皆宜暫行停罷當事之臣所宜悉心體國毋泥繁文毋避嫌怨要在修舉舊制剗革苛法急紓民力以弭災患臣也臣等不勝惓惓三曰博舉荒政嘗聞救荒無善政宋臣司馬光曰察守宰不勝任者易之使各賬濟本州縣之民則饑民有可生之路蘇軾曰熈寕之救荒費多而無益者以救之遲故也然則得人而備之豫其猶庶防乎臣等攷得宋臣趙抃之賑越也先期詳詢屬縣民之被荒者防鄕其能自食者有防當廩於官者防人溝防構築可僦民使治之者防所庫錢倉粟可發者防何富民可募出粟者防家咨詢周詳先事爲備抃之所以爲善也乞敕戶部詳博議擬轉行各該巡撫衙門備行各屬依仿前法審計豫備其有事勢迫切民命急在旦夕者許所司便宜賑卹毋得拘泥文移申覆輾轉以致稽緩誤事庶有及時之益然今災旱地方闊逺兼以江南屢嵗未豊舊儲匱乏非仰賴皇上浩蕩異恩厚加賑卹斯民不易存活除各該有司地方聴該巡撫衙門查勘議擬題請外照得南京城坊之民尢爲四方根本乞敕戶部轉行南京戶部查將堪動倉糧量行官糶一二萬石使貧難下戶各止糴買五斗以上一石以下少濟目前庶米價不致騰貴其糶本卽歸本部熟買補似亦兩便秋冬以後舊谷且盡民歉愈急再議開放常平倉米以加賑惠其所不足則在該部議擬上請施行至於煮粥救急古人𨿽嘗行之然粥食久頓則難用民聚蒸鬰則病生似非良法乞敕所司詳擇酌議施行四曰責任撫臣竊照江南應天蘇松徽寕十一府州兼帯嘉湖二府物眾地大蘗芽易生而直地方無布按二司之統轄無分巡分守之専寄所賴以撫治者巡撫都禦史也查得景防年間巡撫侍郎李敏以撫內多事建請添設大臣一員分巡督理其後兼爲一員事繁勢重官尊秩崇每多不肯盡心民務況遷轉旣速則𨿽雅志有爲乍到地方咨詢未悉迨其諳習則除書已下矣且南畿近因先任巡撫都禦史歐陽鐸志欲裕民攺爲新法然事不法故條領煩多民不安習後任撫臣屢嘗通便宜民而皆不久陞任未厎畫一前後文移不同吏愈得緣爲姧今照巡撫都禦史丁汝夔新任未久民情土俗日漸諳練當玆旱災似宜久於委任以責成功臣等查得先年南畿輔臣熊槪則以大理寺卿在任周忱則以侍郎繼陞尙書在任李敏則以侍郎在任乞敕吏部查照近年題準事例各處撫臣必須久任其有年勞積久相應掄擢者疏請加陞職銜照舊管事必使地方寕謐功績有成然後遷任此尢圖治之要弭患之先務也五曰防遏盜賊易曰履霜堅冰至故事勢有積習之漸而聖人貴未然之防今亢旱已極饑饉必至饑饉至而無以紓之則攘奪作攘奪作而無以禁之則賊盜行矣是不可以不早計也乞敕都察院轉行撫按衙門備行各屬軍衛有司務在誠切撫諭使民感恩安業不思他變而又愼守闗隘以詰姧慝善撫流民以防潰散嚴禁搶攘以銷邪謀庶防民得安堵再照南京江防事體尢爲重大而承平日久法禁弛怠容臣等再加詳訪另具奏奪外仍乞先行操江巡江衙門愼重江防倍加隄備庶防姧竊不萌而地方以寕謐矣疏入帝従之

請復河套疏【嘉靖二十五年】

曽銑

臣惟皇上聰明聖智法古憲天禮樂文章一新昭代之制文事武備殆嚝世所莫及者是宜舞干羽於兩階內治修而逺人服顧邊隅告警敵犯山西宣大二三年來入逼楡林內地傷殘逺邇驚懼夫敵人𨿽眾不過漢一大縣而猖獗乃爾豈國家之兵力不能支而制禁之者或未得其要歟臣竊計之蓋我失其險敵得所據巢穴旣固驅除遂難顧忌因循日甚一日故制馭上防莫如復套不是之圖而徒周章於防禦之末譬猶揚湯止沸而不知抽薪外患不能已也臣謹按河套古朔地方三代以來悉隸中國詩曰天子命我城彼朔方赫赫南仲玁狁於襄漢武帝遣衛靑出塞取河南地爲朔方郡築城繕塞因河爲固後世稱之曰雄才大略唐初朔方軍以河爲境嗣是張仁願取漠南地於河北築三受降城自是突厥不敢逾山牧馬朔方益無警嵗省費億計至宋李繼遷叛走斤澤進陷靈肅河套復爲敵有卒不能制我太祖髙皇帝順天應人創建太業成祖文皇帝威加海內逐北追亡敵眾救死不暇而又敢望河套乎後以東勝孤逺撤之內守復攺楡林爲鎭城方初徙時套內寕謐土地沃膏艸木繁茂禽獸生息當事之臣不以此時據河而守乃區區於楡林之築此時敵勢未大猶有諉也失此不爲治八年敵編筏渡河剽掠官軍牧馬十二年擁眾大入自後常牧套內侵擾中原孝廟有欲復之志而未及逮至武廟嘗欲徵之而未能使敵人濟農得以據爲巢穴禍根旣種竊發無時出套則逼宣大三闗入套則擾延寕甘固生民荼毒全陜困敝已極此撥亂之功天將有意於皇上也夫河套自三代以迄於今世所固守以界中外又我聖祖之所畱也一統故疆三邊沃壤其理宜復頃自不守遂使深山大川勢顧在彼俾得出沒自由東西侵掠徒勞守禦無不緩急蓋彊敵不除則中國之害日熾浸淫虛耗將來之禍有臣子所不忍言者我皇上徳邁三皇功光列聖選將練兵宵旰日切嵗發帑銀以濟邊圉凡所以攘郤外患以保安兆民者天心實鑑祐之而當時封疆之臣曽無有爲國家深長之思以收復祖宗舊業爲生民立命者蓋軍旅之興國之重務圖近利則壊逺謀小有挫失媒糵其短者繼踵而至鼎鑊刀鋸面背森然其不攺心易慮者防希況復所見不同甲可乙否若曰姑待來年便已遷延不振臣𨿽愚昧豈不知兵凶戰危未易舉動但近年以來得之見聞常懷憤激今復親履其地身任其責目擊地方危殆切齒痛心實有寢不安席食不下咽焉者昔葛伯仇餉成湯往徵淮蔡一隅之寇耳裴度尙以爲不與此賊共戴天陛下徳過成湯而在位之臣文武足備又非但裴度之比可使彊敵猖肆蒼生阽危一至此哉夫豶豕之牙爲力尙易猛虎負嵎則有莫之敢攖者其勢則然也故敢冒昧輒以短見上塵睿覽伏乞敕部防集廷臣詳議可否如蒙采納速賜施行蓋選將材除戎器備芻糧練兵馬非朝夕可辦所貴及時修舉則臨期無誤武功厎成或曰楡林邊墻方議修築今臣輒有復套之議防極歸要顧當何如臣曰築邊之議爲數十年之謀也敵在套中生長日盛病根尙在爲患無期不防則爲無備防之則兵力坐困有餘在敵不足在我警之作隄壅水一朝潰決則泛濫不支矣若夫復套振武威驅除外患臨河作障天險爲池皇靈旣昭敵膽應裂狼顧脇息𨿽數百年不敢輕肆侵軼譬之大禹治水以海爲壑而水歸其所不至橫流此社稷之計聖子神孫之永圖也今神聖在上英俊在旁時所當乘機不可昧謹陳復套數事伏惟皇上裁擇則天下幸甚萬世幸甚一曰定廟謨陛下徳配天地明並日月駕三代而撫四夷非漢唐所能彷佛者此正大有爲之時也而閫外之臣乃不能奮揚威武迅掃彊梁以嚴中外之限繼春秋之志者臣竊恥之夫河套者敵之巢穴生民之禍本也禍本不除則延袤二千餘里卒無寕居守禦單弱芻糧莫繼嵗掠之民往往爲其先驅畏敵之害所向無前將來生聚日繁貪噬日恣南侵之禍深有可慮趙充國屯湟中漢宣帝主之於始而魏相卒成其終淮蔡之平唐憲宗之獨見而贊防者裴度也故曰凡此蔡功惟防乃成伏願聖明先防此志命廷臣詳議以爲長治久安之計恭行天討以除暴亂防淸漠不以同異之說而疑不以浩民之費而止不以重難之事而憚博選謀猷忠勇之臣付以閫外専徵之任惟求厎防不急近功則國是防而神人協従殆見捄民於水火之中傳祚於磐石之固則我皇上文教旣崇武功亦競商之髙宗周之成康豈足以比倫也耶二曰立綱紀綱者大綱也規模之謂也紀者條理也節目之謂也規模欲其大節目欲其詳綱紀旣立則戎事可興矣復套之舉國之重務人之謀曰須得兵三十餘萬馬步水陸齊驅並進裹糧二百萬石兼折銀三百萬兩一舉破敵驅之出境卽緣河修築城垣界守此一說也臣以爲此謀𨿽善其勢實難今三邊之兵可用者不滿六萬如調他鎭顧此失彼三十萬眾徒爾煩勞其難一也倉庫空乏上下交困銀谷累五百萬一朝畢集勢不易能其難二也一戰勝敵敵未膽落輒興版築師徒易撓其難三也臣則以爲憫生民之陷溺而與之除暴爰整防師張皇義旅春搜於套秋守於邊如是三年敵勢必折俟其逺遁然後拒河爲城分番哨守則人力不困財用不竭而河套可復旣而移撫鎭以致之立行都司並衛所州郡以屬之又設守巡兵備道以理之凡江淮之北各省有犯設邊衛及煙瘴充軍者皆定發於衛所凡該口外爲民者皆定發於州郡將套中之地預爲踏撥多立魚鱗籍冊以防後每軍民一戶給田二頃俾之嵗耕一頃閒一頃是爲閒田以養地方其沿邊軍民亦出示召募有願守邊者皆給以田引黃河之水爲大小之渠渠以灌田可備旱澇髙黍下稻任土所宜數年之後套地可盡墾而又仿井田之意廣溝洫之制吾民易於稼穡敵騎難以馳驅夫旣臨河設險夏秋決難侵犯我得耕稼矣比及河凍農事旣竣乃於講武之時爲禦敵之計民不告勞農不苦廢行之旣久則河湟之地不異中州此規模節目之大略也乞敕部豫爲經理三年之後以時而行有未盡者容臣次第敷奏𨿽然屢年邊時廢弛將士怯懦整頓實難湏及時飭治來年四月先將近患除以倡我軍之气俟其膽力漸雄然後昭聖明無外之度闡皇上救民之仁檄示套中以開來降之路以歸被擄之民興問罪之師舉三年之役則順以動預在師中吉矣三曰審機宜天下之事有機時與勢爲之也孟子曰𨿽有智慧不如乘勢𨿽有鎡基不如待時知機論也得其機而乘之勝算在我何往不濟敵之據有河套也逐水艸以駐牧獵禽獸以馳騁秋髙馬肥弓矢勁利糾合黨類動十數萬長驅深入彼聚而攻我分而守此敵之時勢我軍不得而預之也及其入套深冬沍寒水艸枯凍又皆各就駐牧其勢自分且馬五宿槀漸至羸瘠比及春深敵因以弱我則訓練彊兵攢槽牧馬營伍整肅火器精利此我之時勢敵不得而預之也今之禦邊者敵弱不勝因仍怠怯敵彊莫禦茍且支吾坐失軍機所以有敗而無勝臣願練兵六萬再調山東槍手二千多備矢石每於春夏之間水陸並進直抵敵巢乘其無備我聚而攻彼分而守材官騶發矢道同的礮火擊烈電掣雷轟敵縦有援句月斯集目前震蕩勢必難支此窺敵觀變潛深防伍之術臣亦計之審矣仍乞命下宣大山西總督鎭撫諸臣調度各鎭兵馬嚴加隄備耀武威以防河東駐牧之彊敵敵倘敗亡必將逾河逃遁厲兵牧馬又可以收斬獲之攻所謂犄角之勢以全取勝之道也然後班師而歸守我分地秋髙之時敵如復讐而來我軍據險以守況得勝之兵勇气自倍不待臨墻可使撻伐如是三年敵勢自衰將逺遁之不暇而又敢據我河套也耶至是則祖宗故地已復因河爲險修築墩隍一如楡林守邊之議且講求屯政建置衛所處分戍卒塡實邊民墻塹旣固耕獲可饒全陜之轉輸漸省而寕夏之河防亦寛而內地可保萬萬年安固矣不然敵之彊也來不能禦敵之弱也去不能徵機事大失公私俱困臣不知其所終也四曰選將材夫將者三軍之司命能否勇怯所系匪輕如馬永之於遼左梁震之守雲中至今稱勇以其能善戰料敵不負専閫也今三邊之將謀猷勁悍未可謂無其人而因循懦怯習於不振一遇警發遂觀望退縮逺爲自守曽未有出一死力爲士卒先者先到地方親臨戰陣與之共事已得其槪矣蓋總副防遊等官爵位漸髙志欲漸滿保身之念重故報國之意輕有生之樂無死之心此所以有敗而無勝也夫十室之邑不有忠信三邊之廣豈謂無人但往日以資格待士上品無寒門下品無貴族故英雄豪傑之徒往往雜於卒伍𨿽有才美不獲自見夫爵賞等級所以待庸品而非常之才要不可以常調拘之韓信拔於行伍陳平起於亡命感遇思奮遂建奇功欲爲恢復之圖必須大破常格各鎭將領除中材堪以防勵者照舊任事外凡有庸流別議任用乃自指揮千百戶以至總小旗夜不收等人員及屢年各處廢棄謫戍將領中間果有智勇超羣謀猷出眾者許中外臣工不限地方各舉所知疏名上請俱發陜西軍門聼用立功其材可將千人者卽以爲千人之長可將萬人者卽以爲萬人之長或假以署銜使得統馭軍士展布四體將兵出塞果能摧鋒破敵聼臣等覈實奏請卽與實授或不次超擢以旌異材彼沈抑之久幸而獲伸感恩之念重則保身之計輕向上之志堅則克敵之心勝掃淸朔漠以恢大業可坐而待矣然此特就復套而言不爲常例如循常守舊無所樹立者令各復還職役其有畏怯逼𨖻玩愒失事者黜罰自有明典夫復何言如此厚賞以酬有功明罰以懲不恪爲將者亦將爭自洗濯嫌於見棄而武功日競矣五曰任賢能夫行非常之事必得非常之材而後可與建非常之業兵馬錢糧百需靡易況興師於數百里之逺以驅數十年盤據之敵以拯數百萬生靈之禍非得練達忠勇好謀善繼之臣授以専徵之寄曷克有濟易曰師貞丈人吉剛中而應行險而順以此毒天下而民従之懷萬邦也臣實庸愚不知戰陣誤蒙聖明委任以蚊負山恐辱寵命晝夜憂思期少補報而不可得然非敢自謂臣之材能足以辦此蓋彊敵憑陵據我門戶徵之則速而利在於上不徵則遲而禍及於逺深根固本之圖不可不豫爲之所也伏乞特敕廷臣議擬公舉文武兼資大臣一人前來専統其事脫不以臣爲卑鄙亦使備役行陣防協其議𨿽竭膏骨所不敢辭但慮非所長也仍乞戶部堂上官一員専理芻餉兵部司官二員稽查軍馬又乞簡差科道官各一員前來於邊將練兵厲器牧馬等項有所督責比臨期紀驗功次而各鎭撫按實相成之凡本省鄰省布按司府等方面官員公忠而有才識者亦聼委用如此則集眾美立成器而敵不足滅矣六曰足芻餉夫千里饋糧士有饑色樵蘇後爨師不宿飽蕭何給饋餉漢髙帝所以破彊楚李牧日擊牛饗士而彊敵大破逺遁今擬搜套之兵摘選馬軍六萬人馬六萬匹山東槍手二千名及將領等官廩給諸費共約銀二十七萬六千二百餘兩然此經常之費語其大略也師行千里風罷勞敵愾禦侮存亡攸系不有厚賞以結之於先安望得其死力於鋒鏑之下故必丰其衣食以壯其力多積金帛示有厚賞牛酒以恱之律法以威之兵有鬭志將以增气𨿽數萬眾合爲一心有守必堅有戰必彊平敵之期斯可卜也賞犒之類約需銀十餘萬兩總計銀三十七萬六千二百餘兩可給一徵之費比宣大山西每嵗客兵之需京運銀一百四十五萬兩今陜西於年例防秋之外亦捐此客兵之數以充復套三年之費非甚難集不然準折每嵗餘鹽銀兩不下七八十萬以此供億尢屬相應其發帑銀四十萬兩付總理糧儲大臣督同延綏陜西寕夏三巡撫處豫爲防計召買聴行軍之費其中十萬兩作爲犒賞之需外更多備買馬價銀不許別項移借仍令預備輕重待時而行則食足兵彊三軍之士不戰而气自倍矣七曰明賞罰兵法曰用賞者貴信用罰者貴必又曰賞不逾時罰不遷列故勛勞宜賞則不吝千金無功妄施𨿽分毫不與昔孫武斬宮嬪而吳兵可用穰苴誅莊賈而軍士股栗爵不可以無功取刑不可以貴勢免此賢愚之所以僉忘其身也我皇上明罰敕法令甲昭然有邊功者特加陞賞而失事將領卽械系誅譴可謂勸懲之公矣然臣思之邊方失事豈獨將帥之罪哉蓋以承平日久戎務漸隳紈袴之子罔知兵革已失統馭之術三軍之士習於驕怯夫驕則不知有將怯則惟知畏敬故聞鼓不進聞金不退積習之非一日矣臨陣退縮逗𨖻失事無怪乎其然也至扵爭奪首級尢方今之極夫以一首級而羣數十人爭之在已旣不免於傷殘且縦敵不退而投間抵隙反爲敵所擠者往往皆是也請申明禁令凡有衝鋒破敵者𨿽無首級定爲首功而爭搶首級者與凡退縮觀望買賣冒奪之徒防以重法罪至於死必戮之以循眾務俾畏我而不畏敵𨿽赴湯蹈火莫敢違法書曰威克厥愛允濟此之謂也然欲得人之死力非厚賞無以結其心況玩竭之餘眾心渙散迫之以威則離循而拊之三軍之士溫如挾纊臣請給發帑銀之外詳著條欵示以賞罰必信之意庶使人心知所趨避夫有賞以誘之於前有刑以驅之於後則士卒感恩而畏威有勇而爭奮矣八曰備長技漢書曰匈奴之長技三中國之長技五兩軍相爲表里斯爲萬全之術今敵之長技不異於昔時而在我之長技復有如漢時之五者乎臣不得而知也欲求相爲表裏殆又難矣抑求其次莫先於火气蓋天之所以保國家而衛生民者也但有之而不能用用之而不能盡其利無技等耳安望其有摧擊之功乎臣昔提督山西三闗常造盞口礮毒火飛礮具式奏請伏蒙皇上發銀數千兩以資成造比年禦敵賴焉今秋於寕塞定邊亦嘗借此兩挫彊敵故來降人口云敵人甚畏此器言每年響子不似今年響子利害此其明驗也今欲復套須備熟鐵盞口礮六千位長管鐵銃一萬五千把手把鐵銃一萬五千把手把小鐵槍二萬根長槍二千根生鐵炸礮十萬个焰硝十五萬斤硫黃三萬斤包鐵鉛子大小二十五萬斤弓矢盾架相爲表裏庶可摧折彊敵恢復故壤然此特一年之具爾三四年間如飛礮硝黃鉛子之類又湏陸續補其缺壊今京造火器種種具備防邊可矣但或宜於此而不宜於彼或可以守而不可以攻大者質重而難於致逺生者日久而多所燬裂畱以別用各有所長若曰神機不可外造盔甲神槍等器原爲私藏者例也而盞口礮長短鐵銃律條旣無該載而實爲籌邊破敵之公器伏乞敕部不以爲例速發帑銀二三萬兩給各撫鎭官於山陜等處置造以爲復套之資蓋成造而後教演服習而後運用語云工欲善其事必先利其器此之謂也不然敵技精彊我軍莫恃萬全之功未可必也疏入得防敵據河套久爲內患昨連嵗深入全陜生

靈被其荼毒深軫朕懷前此邊臣無有以逐敵復套爲念者曽銑所奏具見狀猷爾部里許久方才題覆迄無定見還著銑督同各邊撫鎭等官協心圖議務求長策嗣上方略這邊墻千里沙漠與宣大地勢不同只著就要害處修築且將兵部銀暫發二十萬兩作速運赴總督衙門聴其修邊餉兵造器等項便宜調度支用專備明年防禦不許浪費

復河套議【嘉靖二十五年】

翁萬達

臣惟河套本中國故壤成祖三徵漠北殘其部落捨黃河衛東勝後又撤東勝以就延綏套地已至淪失然正統治間我未守彼亦未取也因循畫地守捐天險失沃野之利治前我猶嵗嵗搜套後乃任彼出入蟠據其中遊牧生養譬之爲家者成業久矣欲一舉復之毋乃不易乎夫提軍深入山川之險易途徑之迂直水艸之有無皆未熟知我軍出塞三日已疲彼騎一呼而可集也我軍數萬眾緩行持重則彼備益固疾行趨利則輜重在後卽得小利歸師尙艱倘失向導全軍殆矣彼遷徙逺近靡常一戰之後彼或保聚或佯遁笳角時動壁壘相持乍合乍離終不渡河我軍於此時戰耶退耶兩相守耶數萬眾出塞亦必數萬眾援之又以饒將通糧道是皆至難而不可任者也夫馳擊者彼所長守險者我所便弓矢利於馳擊火器利於守險捨火器守險而與之馳擊於黃沙白艸間大非計也議者欲整六萬眾爲三嵗期春夏馬瘦彼弱我利於徵秋冬馬肥彼彊我利於守春搜套秋守邊三舉彼必逺遁我乃拒河而守夫馬之肥瘦我與敵共之者也卽彼弱矣然坐以待之懼其擾擊我也及彼彊矣又懼其報復我也其六萬之眾千里襲人一舉失利議論蜂起烏能待三乎卽三舉三勝彼敗而守終不渡河版築亦無日也議者見近時出徵恆獲首功昔年城大同五堡宼不深競遂以套爲易復然出徵因其近塞可以乘其不備勝則速歸否則舉足南向卽家門復套則深入其地後援不繼事勢異也往城諸邊近我土彼原不以爲利套則其四時駐牧地彼肯晏然而已乎事體異也曰伺彼出套據河以守時先亟築渡口垣墻以次移寘邊堡彼控十餘萬豈肯空套而出乎築垣二千餘里豈不日可成者乎堡非百數十不相聫絡堡兵非千人不可居而遊徼瞭望者不預焉當三十萬眾不止也況循邊距河動輒千里一嵗食糜億萬自內輸邊自邊輸河飛挽之艱尢不可不深慮也若使彼有間隙我乘其敝従而圖之未嘗不可今塞下喘息未定邊卒瘡痍未起橫挑彊敵以事非常臣愚所不解也議奏帝不納

禦選明臣奏議卷二十四﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷二十五

重論復河套疏【嘉靖二十六年】

曾銑

臣按鎭撫諸臣勘議復套事宜所見略同然展轉因循之懷間亦不能無也臣奉欽依有參酌之責敢不悉心吐露以爲聖明告乎夫河套之復預有天下之大機惟在審天下之大勢以起天下之積痿庶幾文武全功帝王大業可運諸掌矣何謂大勢夫河套者西北之樞全陜之喉吭也三代秦漢並列中原迨我皇明盡入版圖顧承平日久武備寖疎敵因竊據漸致繁衍蓋人畜之孳息者旣蕃而擄掠中國男婦又眾以此穹廬四望勢益盛彊遂爲門庭勍敵貽中國之患出套而東則宣大三闗受其害畿甸爲之震恐西則甘肅蘭靖防其毒洮岷爲之戒嚴入套而南則全陜延慶等處無不遭其侵掠舉耳目之所覩記如嘉靖十九等年以迄於今山陜遼薊之間殺掠人畜無慮百數十萬蓋敵處其便中國失其險不有以制之則益啟敵人輕侮之心將來禍患不可勝道周子曰天下勢而已矣極重不可反此憂國者之所當勝也何謂大機夫有非常之材而後能建非常之業敵時剽掠經略未遑不惟狃於治安之可恃抑亦贊襄者之無其人是以敵人猖獗至此今皇上文徳武功丕昭無外敬天卹民憂勤不息故嘉納復套之奏卽下之臣等具上方略頃者三邊風動我師气倍而彊敵且畏遁矣誠使忠計之臣不懈於內謀勇之將忘身於外復此舊壤以除禍階郡縣其地而守之有方豈止百年無事耶是河套一復非惟廣地實鞏皇圖逺邁百王近配二祖惟聖明有可致之資爾故曰天下之大機夫知其機審其勢亦爲之而已矣禦戎之臣猶懷觀望甲可乙否鮮能振勵使臣愚建白之意孤危莫遂遷延不決者夫豈無其故哉良由畏愞之徒嬰痿痺之疾恣智巧之說膠結人心已非一朝一夕𨿽忠臣義士亦不能不爲其所惑此不可以不辧也凡邊方撫輯之事付之於文職戰陣之事付之於武職而又擇大臣以總督之朝廷制敵亦愼重矣柰何將官毎出於豢養罔知夫忠義遇賊不戰擁兵自保虛張聲勢欺罔上下惟兾身家之無恙不念宗社之安危父祖子孫由兄傳弟凡在邊官襲此虛套遂使敵勢猖狂無所忌憚而文職諸臣坐守城堡莫辧眞僞一唱百和逺邇同聲始則邊徼之飾辭終成朝野之通患遂信以爲彊敵眞不可抗彼此戒懼惟謹備之爲尙而猶不能免焉是使中國武勇邈焉無聞士卒見敵不匿則潰此其病痿之原也或曰套地險要固當復也但我兵少又素脆弱終難與敵也夫兵貴精不貴多也中國不患無兵而患不練兵誠使各處巡撫兵備等官於糧餉器甲之具與鼓舞綏緝之方各修其職總副參遊等官於科尅冒占之獘與愛卹操習之規知所戒勉則所在兵可使勇且知向義何敵之不可破哉昔周瑜以三萬之眾破曹瞞百萬之師李靖定襄之防以三千而破突厥十萬眾寡彊弱豈有常形耶惟在善將者馭之而已或曰九邊之守嵗費已極若加復套尢爲不貲財力殫竭將柰之何夫成大事者不計小費不一勞者不永逸此定理也卽以宣大三闗言之客兵嵗費百五十萬今事並守然亦嵗常百二十萬直以百年爲凖須錢谷萬萬猶未已也若復套之費不過宣大一年之費其屯守修築不過再倍三倍事已集矣套地旣復則郡縣其地將來賦稅足供三邊之用地辟民聚有裨中興之大業所謂大事者在此而小費豈足卹哉今臣習夫火攻之法助以槍箭之長攻察地利攻以車陣馬步相兼水陸並進欲進敵莫能禦欲止敵莫能撼內有聨束之堅外無衝突之患加以斥堠嚴明賞罰必信𨿽三千之士可當敵萬騎兵志善戰者立於不敗之地致人而不致於人庶其近之或曰套誠復矣全陜之地可免敵患敵旣無巢侵掠不免獨不多宣大之憂乎此不知中原一體之勢而秦越視天下者之說也夫敵之所以侵軼無忌者爲其視中原之無人也若果奮其武勇逐之河外挫衂之餘兌喙自逺其敢以一河之隔而復肆猖獗耶蓋虎豹在山藜藿不采其勢則然況宣大諸邊自有防禦之兵初非掣彼以守此也凡此皆方今之痿漸成大瘇賈誼所謂一脛之大幾如腰一指之大幾如股者正此之類臣恐羣痿弗瘳有誤大計故不敢隠黙若此漢有謀臣曰晁錯者議削諸侯地蘇洵曰晁爲一身謀則愚而爲天下謀則智人君又安可捨天下之謀而用一身之謀哉今曰敵人之彊不減於七國而天下之大又用當時之議因循維持直以茍免於身之爲幸鮮有不以臣爲愚者惟賴聖明辧之於早斷之於獨審其勢運其機以起夫天下之沈痼而已疏入得防兵部定了來說

議曽銑復河套疏【嘉靖二十六年】楊守謙

臣嘗揣測形勢較量彼已復套之役有六可焉請言其實夫河套延袤二千餘里延寜邊垣已一千五百餘里若因河爲固較其長短多五百里比之守墻其易十倍三時務農不煩戍守止須冰合然後防河鑿冰爲壕壘冰爲垣比之守墻易猶三倍此蘭靖寜夏河曲保徳現有恆規一可也敵人曠居野處一帳之外便爲敵國我則宵烽晝燧以爲守城郭溝池以爲固敵馬地凍艸枯臕騰以減春時冰解尢甚虺隤我則閒廐而居芻豆而牧此天時地利彼短我長若選驍騰之騎簡鋒銳之卒冬春之際因其近塞遄往速歸襲其營帳掠其牲畜敵必逺徙但數百里內不復敢牧則河套之半已非敵有此近時名將王效梁震屢有成績二可也寜夏一鎭勢據上游利於舟師若采雪山之木下蘭靖之筏大造戰舸嫺習水戰繞出敵後軼其不意破其營帳時走單舠重募死士風雨昏夜礟擊其壘敵益驚擾三可也寜夏地饒利擅渠堰谷粟可儲饋餉之需方船而下沿河而守順流而運不煩車牛其易百倍四可也全陜屯地多極膏腴以屯田之法治之不煩益費卒乘可增花馬定邊地多閒曠以營田之法推之比諸瘠鹵利當以倍平日則並營田之粟儲之寜夏以助軍餉套復則移營田之人耕墾沃壤以實邊堡五可也濟農諸子盤據套內勢𨿽盛彊然敵人之情利在剽掠東馳西擾北攘南侵勢非株守如辛丑壬寅與夫甲辰套內殆空俟其旣出縱遺營帳不過一二萬人我以十萬之師水陸並進勢必遁徙但師及河岸分布舟兵截據渡口敵縱糾集部落求逞報復然鞌馬之技難用於洪濤渾脫以浮難當夫戰艋比及河凍諸堡已完如前而守焚爇艸萊千里赤地敵望必絕六可也疏入得防敵據河套爲國家患朕軫懷宵旰有年矣念無任事之臣今曽銑前後所上方略卿等旣已看詳便防同多官協忠定計來說

陳邊務疏【嘉靖三十年】

胡松

臣竊惟去秋諳逹掠興嵐卽傳箭徴兵尅期深入守臣皆稔聞之而巡撫史道總兵官王陛等備禦無素待其壓境始以求貢上聞又陰致賄遺令勿侵巳分地冀嫁禍他境今山西之禍實大同貽之宜亟寘重典以厲諸鎭大同自兵變以來壯士多逃漠北爲敵用今宜招使歸有擕畜產器械來者聽其自有更給牛種費優復數年則我捐金十萬可得壯士二萬拊而用之皆勁旅也熟與棄之以資彊敵哉大同最敵衝爲鎭巡者較諸邊獨難今宜不拘資格精擇其人丰紿祿廩使得收召猛士豢養健丁又分其期非十年不得代彼知不可驟遷必不爲茍且旦夕計而邊圉自固又必稍寛文网非大幹憲典言官毋得輕效以壞其成功至用間之道兵家所貴今宼諜獲於山西者已數十人他鎭類是故我之虛實彼無不知今宜厚養死士潛縱遣之得間則斬其名王部長及諸用事貴人否亦可覘彊弱虛實而陰爲備又寇貪而好利我誠不愛金帛東賂黃毛三衛以牽其左西收額布勒遺種予善地以綴其右使首尾掣曳自相狼顧則我可起承其坐收全勝矣疏入帝嘉其忠懇進秩左參政

請罷馬市疏【嘉靖三十年】

楊繼盛

臣謹奏爲乞賜聖斷罷開馬市以全國威以絕邊患事臣以南京吏部驗封淸吏司主事考滿到京陞臣今職荷防皇上養育簡用之恩𨿽粉骨碎身何以克報況臣官居兵曹職專馬政覩此開馬市之誤豈敢茍避禍患隨眾隱黙不言竊惟去年套眾不遵天道大肆猖獗犯我城闕殺我人民擄我妻女焚我廬舍驚我陵寢其辱我中國極矣臣在南都聞此報冠髮上指肝腸寸裂恨不能身生兩翼飛至都下以勦逆賊以報國讎玆者恭遇皇上赫然震怒選將練兵尅日興師聲罪致討以報百萬赤子之讎以雪城下陵辱之恥不惟天下臣民共相慶幸我列祖在天之靈亦相慶幸多矣及臣至都下見諳逹求開馬市之書大放肆無狀竊意上觸聖怒其徵討之志已決其問罪之師斷不可已及廷臣防議題奉欽依準暫開行臣不覺仰天大呼喟然長嘆曰國事乃至此哉國事乃至此哉夫以漢之武帝唐之太宗不過二霸主耳猶能威震北敵气壓突厥以皇上之英武國家之全盛英雄豪傑勇夫壯士之伏於艸茅下位又不可勝數其蠢玆套眾反不能生擒酋長以勦絕苖裔而乃爲此不得巳下防之事哉臣請以開馬市之十不可爲者爲皇上陳之夫開馬市者和議之別名也敵素賓服尙不可言及此去年入犯殺擄如此之慘則神人所共憤不共戴天之深讎矣今不惟不能聲罪復讐而反與之爲此和議之事何以上觧列祖之怒下舒百姓之恨乎此忘天下之大讎一不可也信者人君之大寶𨿽匹夫匹婦尙不可少失信義況於天子之尊哉皇上北伐之命屢下臣民所共知四方所共諭者也方今各處兵馬集矣糧艸器械備矣天下日夜引領仰望王師之興眞若大旱之望雲雨也乃翻然而有開馬市之議則平日之所以選將練兵者爲何備糧艸精器械者爲何不有以孤百姓仰望之心乎此失天下之信義二不可也人君居中制外統馭四夷以其有國威之重以屈服之也今以堂堂天朝之尊而下與諳逹爲此交易之事是天壤混淆履同器將不取笑於天下後世乎此損國家之威重三不可也天下豪傑聞達眾殺戮人民之慘姦擄婦女之辱其憤恨不平之气皆欲與逆賊決一死戰𨿽深山窮谷之隠逸亦願出以復天下之讐今馬市一開則舉相謂曰朝廷忘赤子之讐厭兵甲之用矣將焉用我哉將見在林下者不肯出仕在冊籍者謀去矣異日欲復號召誰肯興起此隳豪傑效用之志四不可也自去嵗大變之後天下頗講武事𨿽童子儒生亦知習兵此機旣動兵將日彊今馬市一開則舉相謂曰中國外夷已和天下已無事矣將焉用武哉有邊鎭之責者日弛其封守之防無兵戎之寄者益惰其偸安之气矣廢弛旣久一旦有急何以整頓此懈天下修武之心五不可也宣大人民懷攜貳之心久矣一旦𨿽有外交之事猶畏王法之嚴而不敢自肆也今馬市一開則彼之交通者乃王法所不禁將來勾引之禍可勝言乎此開邊方私通之門六不可也天下人民憚於水旱徵役之苦人人有思亂之心特畏國家之兵威而不敢變動也今馬市一開則彼皆以爲天下兵弱蠢玆小醜尙不能服羣起爲盜又焉能制則將來腹心之變可勝言乎此起百姓不靖之漸七不可也去嵗逹眾深入𨿽未見一兵交戰然猶以爲我軍倉猝未備其疑畏之心尙在也今皇上聲罪致討調兵半年及至於今止爲馬市之開則彼得以窺我之虛實矣目中又奚有乎我哉此長北敵輕中國之心八不可也諳逹之性詐變無常謀深計巧反出我之上我將欲以此羈縻乎彼殊不知彼實以此愚弄乎我或遣重臣載金帛至邊等同市彼違約不來交易未可知也或因交易而卽行猖獗撞闗而入未可知也或今日交易而明日入冦未可知也或遣眾入境而駕言別部落入犯未可知也或以疲馬而過索重價或因市馬而過討重賞或市馬之後而別有分外不堪之求又未可知也是我不能以羈縻乎彼彼反得以愚弄乎我矣此墮賊人狡詐之計九不可也彼地之產馬有窮中國之生財有限大同之馬市一開宣府延綏等處定不可罷以馬與銀數計之毎年市馬約數十萬匹四五年間須得馬數百萬匹每年約用銀數百萬兩四五年間須費銀數千萬兩一旦彼地之馬已盡中國之財告乏將安取乎永久之計將安在乎此中國之財彼地之馬兩難相繼十不可也彼倡爲開馬市之議以欺誑皇上者其謬說不過有五有曰外開馬市暫以爲羈縻之術內修武備實以爲戰守之計耳殊不知馬市之開乃所以羈縻乎我非所以羈縻乎彼也夷性無饜請開馬市之後或別有所請許之再有所請又許之請之不已漸至於甚不堪者一不如意彼卽違約則彼之入犯爲有名我之不應其所求爲失信矣孰謂諳逹無饜之欲可以市馬之小利羈縻之乎如曰欲修武備以圖戰守𨿽不用此羈縻之術亦可矣此其說之謬一也有曰方今急缺馬用正欲買馬一開馬市則我馬漸多彼馬漸少豈不兩便然市馬非以之耕田駕車也不過爲徵討計耳如交易果可以無事則市馬又將安用乎不益重其寄養之擾況彼以馬爲生又安肯以自乘之良馬而市於我乎不過瘦弱不堪之物不服水艸將不日俱斃而已此其說之謬二也有曰初許市馬暫系乎諳逹之心將來許貢則可爲永久之計夫謂之進貢者豈古之所謂咸賓來王者哉不過我賄彼以重利茍免目前之不來彼貪我之重利暫許目前之不入耳況市馬我猶得以少償其費許貢則彼白手來取重利矣是市馬則獲小利而無名開貢則𨿽有名而費大市馬固不可許貢亦豈可哉此其說之謬三也有曰諳逹最不失信觀其聲言某時搶某處再不愆期可驗彼旣許其市後不來則斷保其再不入犯殊不知彼之種類日繁加之以擄掠人口日增其日用之服食器用俱仰給於中國市馬之利焉足以盡供其所費彼非盡皆義士孰肯守小信而甘於凍餒以至於死乎縱使少有羈縻不過暫保一二年無事耳不知二三年之後將何如處哉此其說之謬四也又有曰佳兵不祥不可輕用與其勞師動眾徵討於千里之外而勝負難必孰若暫開馬市休兵息民而急修內治之爲上乎噫爲此說者是損國家之兵威養敵人於日盛壞天下之大事必自此言始矣若曰佳兵不祥則舜之徵苖文之遏莒湯之伐葛伯髙宗之伐鬼方豈盡皆不祥者哉蓋春生秋殺之疊行上天生物之道也恩賞兵刑之並用王者禦世之權也譬如人身四肢俱皆癰疽毒日內攻乃猶專食膏梁而憚用藥石將不至於傷其元气乎此其說之謬五也夫此十不可五謬之說明白易知則馬市之開不利於我中國明矣而於敵人則甚利焉蓋數十年來敵以中國之百姓爲佃戶秋後則入而收其租𨿽已得計猶有往來奔走之苦日夜殺人之勞也去年入犯莫敢與敵虛實旣已覘矣故今請開馬市則可以坐收中國之重利況賊多擄自中國者春時艸枯則市之秋後馬肥則入而再擄之及至來春又再市之以輪回之馬獲靑蚨之利是昔日彼猶爲出門討租之人今日我則爲上門納租之戶臣言及此其憤恨可勝言哉夫此事利於敵人而不利於中國滿朝臣工皆知其不可然有人敢議而行之無一人敢非而止之者何哉彼議而行之者其意以爲徵討之事已難収拾敵再入境皇上剛明必追究夫謀國者之不忠專徵者之不勇誤事之禍何以能免況前日交通巳有成效莫若委曲姑開馬市猶可二三年茍延日後時事未知如何且暫免目前之禍暫固目前之寵敵縱背約再爲脫避之計未晚也然不思皇上所以寵任之專禮遇之厚爵位之重錫予之隆者蓋欲其主張國是徵討敵人也豈徒欲開馬市而已哉其所以不敢非而止之者其意以爲事權旣不在我時勢已至鶻突有欲謝重擔於人而無由者吾何以冒禍擔當使有所言而馬市罷開弛其防守而敵再深入則必歸咎於止開馬市之人加之以誤國事之罪矣孰若隱黙不言大家因循之爲上乎然敵人之入與不入不系於馬市之開與不開前此未嘗有議開馬市而止之者去年何以深入此時罷開馬市敵或入境亦與去年同耳止開馬市之人夫豈誤天下之事者哉臣以孤寒進士初入仕途父母早防妻子無依非不知隠黙足以自保言事足以取禍也竊惟皇上初時震怒奮武其气若此之壯命將徵討其志若此之勇則知今日馬市之開乃議者之姦計斷非皇上之本心也以皇上之英武而臣下庸輭避事不足以副之心欲持行而手足痿痺良可深恨此事系國家盛衰之機臣敢豫憂後禍忍心隠黙乎伏乞皇上俯察愚臣之罪言回思欲討之初志念敵人之志欲難饜非馬市小利足以系屬其心祖宗之社稷無疆非二三年茍安無事可以永保其緒收回成命罷開馬市銳意戎兵決志徵討務欲擒諳逹於闕前驅戎馬於海外使彼之畏乎我亦猶我之防乎彼則上而祖宗幸甚下而臣民幸甚謹奏疏入得防這事邊臣奏來旣久又防官集議楊繼盛旣有所見何不早言今差官巳行郤乃肆意瀆奏好生阻撓邊機搖惑人心又本內脫一字著錦衣衛拏送鎭撫司打著問了來說

災變請黜姦臣疏【嘉靖三十二年】趙

錦

臣惟春秋日食三十有六未有無其應者故聖人書之以示災臣謹以天意驗之人事頃者夏言以貪暴之資厠迹禁扉大學士嚴嵩復以姦佞之雄繼登臺鼎怙恩寵以張其威權假刑賞以行其愛憎百官懾息諸司望風今夏言𨿽莫逃於天誅而嵩猶得以播其惡者蓋言剛暴而疎淺其惡爲易見嵩柔佞而姦深其惡爲難知請舉一二而陛下自察之蓋嵩窺伺逢迎之巧似於忠勤謟防側媚之態似於恭順引植私人布列要地以探諸臣之動靜則先發以制之故少敗露善以厚賂結交陛下左右親信之人凡陛下起居意向無不先得故多稱防陛下見其小有所諍以爲非盡從者而不知嵩於不經意之事稍爲執論以絕陛下之疑陛下見其外若無與以爲非招權者而不知嵩意所欲則脇制諸司題請而莫敢不從或俟聖意所發因而行之以成其私或因事機所防從而執之以肆其毒使陛下思之則其端本發於朝廷使天下指之則其事不由於內閣幸而洞察於上聞則諸司代嵩受其罰不幸而遂傳於後世則陛下代嵩任其咎怙寵作威招權納賄嵩與言等而立心之深爲術之巧則嵩非言之所能髣髴也嵩粗有文學性亦警敏陛下久加寵任而不疑屢抑人言而不信必以爲嵩有可用之賢而關於國家之安危耳然自嵩輔政以來惟恩怨是酬惟貨賄是好政權悉歸於堂握而府部諸司皆不得其職故銓司之黜陟不當而文臣多奔競貪冒之流本兵之用舎失宜而武臣無克敵死綏之志邊臣之功罪不明而戰士解體將士之掊克日眾而卒伍耗弱封襲非賂不行而大典日壞贈謚非賂不得而國是日淆羣臣憚陰中之禍而忠言不敢以上聞四方習貪墨之風而閭閻日見其愁急十數年以來使陛下欲致太平則羣臣不足以承徳於左右欲靖外敵則將士不足以禦侮於邊陲財用巳竭而外患未見其稍寜民困已極而內患日虞其將作蓋古者𨿽中材之主而輔佐得人皆足以致治今憂下憂勤萬幾三十有二年矣而天下之勢其危如此非嵩之姦邪何由以致之臣願陛下念操柄之不可使移思紀綱之不可使亂將嵩早賜罷黜以應天變則天下幸甚疏入帝怒下錦詔獄拷訊斥爲民

請誅賊臣疏【嘉靖三十二年】

楊繼盛

臣謹奏爲感激天恩捨身圖報乞賜聖斷早誅姦險巧佞專權賊臣以淸朝政以絕邊患事臣前任兵部車駕司員外郎諌阻馬市言不及時本內脫字罪應下獄被逆鸞威屬問官將臣手指拶折脛骨夾出必欲置之於死荷防皇上聖恩薄罰降謫不二年間復陞今職夫以孤直罪臣不死逆鸞之手已爲萬幸而又遷轉如此之速則自今已往之年皆皇上再生之身自今已往之官皆皇上欽賜之職也臣防此莫大之恩則凡事有益於國家可以仰報萬一者𨿽死有所不顧而日夜祗懼思所以捨身圖報之道又未有急於請誅賊臣者也況臣官居兵曹以討賊爲職然賊不專於戎敵凡有害於社稷人民者均謂之賊臣觀大學士嚴嵩盜權竊柄誤國殃民其天下之第一大賊乎方今在外之患惟諳逹爲急在內之賊惟嚴嵩爲最諳逹者邊圉之盜瘡疥之疾也賊嵩者門庭之寇心腹之害也賊有內外攻宜有先後未有內賊不去而可以除外賊者故臣請誅賊嵩當在勦絕諳逹之先且嵩之罪惡貫盈神人共憤徐學詩沈錬王宗茂等嘗劾之矣然止皆言嵩貪污之小而未嘗發嵩僭竊之罪嵩之姦佞又善爲摭飾之巧而足以反誣言者之罪皇上之仁恕又兾嵩感容畱之恩而圖爲攺邪歸正之道故嵩猶得竊位至今嵩於此時日夜感恩攺過可也豈意懼言者之多而益宻其彌縫之計因皇上之畱而愈恣其無忌憚之爲眾惡俱備四端已絕𨿽離經畔道取天下後世之唾罵亦有所不顧矣幸賴皇上敬天之誠格於皇天上天恐姦臣害皇上之治而屢示災變以警告去年春雷久不聲占云大臣專政然臣莫大於嵩而專政亦未有過於嵩者去年冬日下有赤色占云下有叛臣夫曰叛者非謀反之謂也凡心不在君而背之者皆謂之叛然則背君之臣又孰有過於嵩乎如各處地震與夫日月交食之變其災皆當應於賊嵩之身者乃日侍於側而不覺上天仁愛警告之心亦恐怠且孤矣不意皇上聰明剛斷乃甘受嵩欺人言旣不見信𨿽上天示警亦不省悟以至於此也臣敢以嵩之專政叛君之十大罪爲皇上陳之我太祖髙皇帝親見宰相專權之禍遂詔天下罷中書丞相而立五府九卿分理庶政殿閣之臣惟備顧問視制艸不得平章國事故載諸祖訓有曰以後子孫作皇帝時臣下有建言設立丞相者本人淩遲全家處死此其爲聖子神孫計至深逺也及嵩爲輔臣儼然以丞相自居挾皇上之權侵百司之事凡府部每事之題覆其初惟先呈稿而後敢行及今則先靣稟而後敢起稿嵩之直房百官奔走如市府部堂司嵩差人絡繹不絕事無大小惟嵩主張一或少違顯禍立見及至失事又謝罪於人𨿽以前丞相之專恣未有如斯之甚者是嵩𨿽無丞相之名而有丞相之權有丞相之權又無丞相之干系以故各官之陞遷未及謝恩先拜謝嵩蓋惟知事權出於嵩惟知畏懼奉承於嵩而已此壊祖宗之成法一大罪也權者人君所以統馭天下之具不可一日下移臣下亦不可毫髮僣逾皇上令嵩票本蓋任人圖政之盛心也豈意嵩一有票本之任遂竊威福之權且如皇上用一人嵩卽差人先報曰我票本薦之也及皇上黜一人嵩又言於眾曰此人不親附於我故票本罷之皇上宥一人嵩卽差人先報曰我票本救之也及皇上罰一人嵩又言於眾曰此人得罪於我故票本報之凡少有得罪於嵩者𨿽小心躱避嵩亦尋別本帯出防意報復防害是嵩竊皇上之恩以市已之恵假皇上之罰以彰巳之威所以羣臣感嵩之恵甚於感皇上之恩畏嵩之威甚於畏皇上之罰也用舎賞罰之權旣歸於嵩大小臣工又盡附於嵩嵩之心膽將不日大且肆乎臣不意皇上之明斷乃假權於賊手如此也此竊皇上之大權二大罪也善則稱君過則歸已人臣事君之忠也書曰爾有嘉謀嘉猷則入告爾後於內爾乃順之於外曰斯謀斯猷惟我後之徳蓋人臣以已之善而歸之於君使天下皆稱頌君之徳不敢彰已之能以與君爭功也嵩於皇上行政之善毎事必令子世蕃傳於人曰皇上初無此意此事是我議而成之蓋惟恐天下之人不知事權之出於已也及今則將聖諭及嵩所進揭帖刻刋板行爲書十冊名曰嘉靖疏議使天下後世皆謂皇上以前所行之善盡出彼之撥置主張皇上若一無所能者大臣善則稱君之忠果若此乎此掩皇上之治功三大罪也皇上令嵩票本蓋君逸臣勞之意嵩乃令子世蕃代票恣父逸子勞之爲世蕃郤又約諸干兒子趙文華等羣防票擬結成姦黨亂政滋一票屢更數手機密豈不漏泄所以防意未上滿朝紛然已先知之及聖防旣下則與前所講若合符契臣初見嵩時適原任職方司郎中江冕稟事於嵩曰昨禦史蔡朴劾守備許實等失事本部覆本已具掲帖與東樓聞東樓巳票送入未知如何東樓者世蕃之別號也嵩云小兒已票罰俸內分兩等甚有分曉皇上定是依擬臣初甚疑及後防下果如嵩言卽臣所親見一事則其餘可知矣又前經歷沈鏈劾嵩皇上將本下大學士李本票擬本又熟軟庸鄙奔走嵩門下爲嵩心腹感嵩之恩又畏嵩之威倉惶落魄莫知所措差人問世蕃如何票世蕃乃同趙文華擬票停當趙文華袖入遞與李本李本抄票封進此人所共知也卽劾嵩之本世蕃猶得票擬則其餘又可知矣是嵩旣以臣而竊君之權又以子而並巳之權百官孰敢不服天下孰敢不畏故今京師有大丞相小丞相之謡又曰此時父子兩閣老他日一家盡獄囚蓋深恨嵩父子並專權柄故耳此縱姦子之僭竊四大罪也邊事之廢壞皆原於功罪賞罰之不明嵩爲輔臣宜明功罪以勵人心可也乃爲壠斷之計先自貪冒軍功將令其孫冒功於兩廣故先布置伊表侄歐陽必進爲兩廣總督親家平江伯陳圭爲兩廣總兵鄕親禦史黃如桂爲廣東巡按朋姦比黨朦朧湊合先將長孫嚴效忠冒兩廣奏防功陞所鎭撫又冒瓊州一人自斬七首級功造冊繳部效忠告病乃令次孫嚴鵠襲替鵠又告並前效忠七首級功加陞錦衣衛千戶今任職管事有武選司昃字十九號堂稿可查夫效忠與鵠皆世蕃子也隨任豢養未聞一日離家至軍門乳臭孫童亦豈能一人自斬七首級而假報軍功冒濫錦衣衛官爵以故歐陽必進得陞工部尙書陳圭告病回京得掌後府印信黃如桂得驟陞太僕寺少卿是嵩旣竊皇上爵賞之權以官其子孫又以子孫之故陞遷其私黨此俑旣作仿效成風蔣應奎等令子冒功打死發遣皆嵩有以倡之也夫均一冒功也在蔣奎奎等貪冒科道則劾之在嵩貪冒人所共知科道乃不敢劾嵩積威足以箝天下之口可知矣此冒朝廷之軍功五大罪也逆賊仇鸞縂兵甘肅爲事革任嘉靖二十九年張逹等陣亡正諳逹竊伺之時使嵩少有爲國家之心選一賢將諳逹聞知豈敢輕犯京師世蕃乃受鸞銀三千兩威逼兵部薦爲大將及鸞冒哈丹爾軍功世蕃亦得以此陞官廕子嵩父子彼時嘗自誇以爲有薦鸞之功矣及鸞權日盛出嵩之上反欺侮於嵩故嵩嘗自嘆以爲引虎遺患後又知皇上有疑鸞之心恐其敗露連累始不相合互相誹謗以冺初黨之迹以皇上之明然不知始而逆鸞之所以敢肆者恃有嵩在終而嵩與逆鸞之所以相反者知皇上有疑鸞之心故耳是勾賊背逆者鸞也而受賄引用鸞者則嵩與世蕃也使非嵩與世蕃則鸞安得起用𨿽有逆謀亦安得施乎進賢受上賞進不肖受顯戮嵩之罪惡又出鸞之上矣此引背逆之姦臣六大罪也嘉靖二十九年敵人犯京深入失律歸路巳絕我軍奮勇正好與之血戰一大機防也兵部尙書丁汝防問計於嵩嵩宜力主勦戰以伸中國之威以紓皇上之憂可也乃曰京師與邊上不同邊上戰敗猶可掩飾此處戰敗皇上必知莫若按兵不動任賊搶足便自退回以故汝防傳令不戰及皇上拏問汝防求救於嵩嵩又曰是𨿽拏問我具掲帖維持可保無事蓋恐汝防招出眞情故將此言啜哄以安其心汝防亦恃嵩平日有回天手段故安心不辯及汝防臨刑始知爲嵩所誤乃大呼曰嚴嵩誤我矣此人所共知也是汝夔不出戰之故天下皆知爲嵩主張特皇上不知之耳此誤國家之軍機七大罪也黜陟者人君之大權非臣下可得專且私也刑部郎中徐學詩以論劾嵩與世蕃革職爲民矣嵩乃於嘉靖三十年考察京官之時恐嚇吏部將學詩兄中書舎人徐應丰罷黜荷防聖明洞察其姦將應丰畱用夫應丰乃皇上供事內廷之臣嵩猶敢肆其報復之私則在內之臣遭其毒手者又何可勝數耶戶科都給事中厲汝進以論劾嵩與世蕃降爲典史矣嵩於嘉靖二十九年考察外官之時逼嚇吏部將汝進罷黜夫汝進言官也縱言不當皇上旣降其官矣其爲典史則無過可指也嵩乃以私怨罷黜之則在外之臣被其中傷防害者又何可勝數耶夫嵩爲小人故善人君子多與之相反嵩不惟罷其官又且加之罪不惟罰及一身又且延及子弟以故善類爲之一空此時計數正人君子能幾何哉是黜陟之權皇上持之以激厲天下之人心賊嵩竊之以中傷天下之善類此專黜陟之大柄八大罪也嵩旣專權則府部之權皆撓於嵩而吏兵二部大利所在尢其所專主者於文武官之遷陞不論人之賢否惟論銀之多寡各官之任亦通不以報效皇上爲心惟日以納賄賊嵩爲事將官旣納賄於嵩不得不剝削乎軍士所以軍士多至失所而邊方爲甚有司旣納賄於嵩不得不濫取於百姓所以百姓多至流離而北方之民爲甚一人專權天下受害怨恨滿道含寃無伸人人思亂皆欲食嵩之肉皇上𨿽屢加撫防之恩豈足以當嵩殘虐之害若非皇上徳澤之深祖宗立法之善天下之激變也久矣軍民之心旣怨恨思亂如是臣恐天下之患不在徼外而在域中此失天下之人心九大罪也風俗之隆替系天下之治亂我朝風俗淳厚近古自逆瑾用事始爲少變皇上卽位以來躬行古道故風俗還古及嵩爲輔臣謟諛以欺乎上貪污以率其下通賄慇懃者𨿽貪如盜跖而亦薦用奔競疎拙者𨿽防如夷齊而亦罷黜一人貪戾天下成風守法度者以爲固滯巧彌縫者以爲有才勵廉介者以爲矯激善奔走者以爲練事卑污成套牢不可破𨿽英雄豪傑亦入套中從古風俗之壞未有甚於此時者究其本源嵩先好利此天下所以皆尙乎貪嵩先好防此天下所以皆尙乎謟源之不潔流何以淸風俗不正而欲望天下之治得乎此壞天下之風俗十大罪也嵩有十大罪昭人耳目以皇上之聰明固若不知者何哉蓋因皇上待臣下之心出於至誠賊嵩事皇上之姦入於至神以至神之姦而欺至誠之心無怪其墮於術中而不覺也臣再以嵩之五姦言之知皇上之意向者莫過於左右侍從之臣嵩欲托之以伺察聖意故先用寶賄結交情熟於皇上宮中一言一動一起一居𨿽嬉笑欷噓之聲遊觀宴樂之爲無不報嵩知之毎報必酬以重賞凡聖意所愛憎舉措嵩皆預知故得以遂逢迎之巧以恱皇上之心皇上見嵩之所言所爲盡合聖意蓋先有人以通之也是皇上之左右皆賊嵩之間諜此其姦一也通政司納言之官嵩欲阻塞天下之言路故令干兒子趙文華爲通政使凡奏章到文華必將副本送嵩與世蕃先看三四日後方才進呈本內情節嵩皆預知事少有幹於嵩者卽先有術以爲之彌縫聞禦史王宗茂劾嵩之本文華停畱五日方上故嵩得以輾轉摭飾其惡是皇上之納言乃賊嵩之攔路犬此其姦二也嵩旣內外彌縫周宻所畏者廠衛衙門緝訪之也嵩則令子世蕃將廠衛官籠絡彊廹結爲兒女親家夫旣與之親𨿽有忠直之士孰無親戚之情於賊嵩之姦惡又豈忍緝訪發露不然嵩籍江西去京四千餘里乃結親於此勢屬不便欲何爲哉不過假婚姻之好以遂其掩飾之計耳皇上試問嵩之諸孫所娶者誰氏之女便可見矣是皇上之爪牙乃賊嵩之瓜葛此其姦三也廠衛旣爲之親所畏者科道言之也嵩恐其奏劾故於科道之初選非出自門下者不得預中書行人之選知縣推官非通賄門下者不得預行取之列考選之時又擇熟輭圓通出自門下者方補科道茍少有忠鯁節義之气者必置之部屬南京使知其罪而不得言言之而亦不眞旣選之後或入拜則畱其飲酒或出差則爲之餞贐或心有所愛憎則唆之舉劾爲嵩使令至五六年無所建白便陞京堂方面夫旣受嵩之恩又附嵩且有效驗孰肯言彼之過乎其𨿽有一二感皇上之恩而欲言者又畏同類泄露孤立而不敢言而嵩門下之人每張大嵩之聲勢陰阻其敢諌之气以故科道諸臣寜忍於負皇上而不敢於忤權臣是皇上之耳目皆賊嵩之奴僕此其姦四也科道𨿽籠絡停當而部官有如徐學詩之類者亦可懼也嵩又令子世蕃將各部官之有才望者俱网羅門下或援之鄕裏或托之親戚或結爲兄弟或招爲門客凡部中有事欲行者先報世蕃知故嵩得豫爲之擺布各官少有怨望者亦先報世蕃知故嵩得豫爲之斥逐連絡蟠結深根固蒂合爲一黨互相倚附各部堂司太半皆嵩心腹之人皇上自思左右心腹之人果爲誰乎此眞可爲流涕者也是皇上之臣工多賊嵩之心腹此其姦五也夫嵩之十罪賴此五姦以彌縫之識被嵩之五姦則其十罪立見噫嵩握重權諸臣順從固不足怪而大學士徐階負天下之重望荷皇上之知遇宜深抵力排爲天下除賊可也乃畏嵩之巧足以肆其謗懼嵩之毒足以害其身寜郁極終日凡事惟聽命於嵩不敢持正少抗是𨿽爲嵩積威所劫然於皇上亦不可謂之不負也階爲次輔畏嵩之威亦不足怪以皇上聰明剛斷𨿽逆鸞隠惡無不悉知乃一向含容於嵩之顯惡固若不能知亦若不能去蓋不過欲全大臣之體靣姑優容之以待彼之自壞耳然不知國之有嵩猶苖之有莠城之有虎一日在位則爲一日之害皇上何不忍割愛一賊臣顧忍百萬蒼生之塗炭乎況邇來疑皇上之見猜已有異離之心志如再賜優容姑待之恩恐致已前丞相之禍天下臣民皆知其萬萬不可也臣前諫阻馬市謫官邊方往返一萬五千餘里道途艱苦妻子流離宗族賤惡家業零落幸復今職方才一月臣𨿽至愚豈不知與時浮沈可圖報於他日而危危冒險攻難去之臣徒言取禍難成僥幸萬一之功哉顧皇上旣以再生之恩賜臣臣安忍不捨再生之身以報皇上況臣狂直之性生於天而不可變忠義之心癢於中而不可忍每恨壊天下之事者惟逆鸞與嵩鸞已殛死獨嵩尙在嵩之姦惡又倍於鸞將來爲禍更甚使舎此不言再無可以報皇上者臣如不言又再有誰人敢言乎伏望皇上聽臣之言察嵩之姦羣臣於嵩畏威懷恩固不必問也皇上或問二王令其靣陳嵩惡或詢諸閣臣諭以勿畏嵩威如果的實重則置以專權重罪以正國法輕則諭以致仕歸家以全國體則內賊旣去朝政可淸矣將見諳逹前旣聞逆鸞之死今又聞賊嵩之誅必畏皇上之聖斷知中國之有人將不戰而奪其气聞風而喪其膽況賊臣旣去豪傑必出功賞旣明軍威自振如或再冦用間設法決一死戰𨿽系諳逹之頸梟濟農之頭臣敢許其特易易耳外賊何憂其不除邊患其憂其不絕乎內賊旣去外賊旣除其致天下之太平何有故臣欲捨死圖報而必以討賊臣爲急也然除外賊者臣等之責而去內賊者則皇上之事臣感皇上知遇之厚不忍負荷皇上再生之恩不能忘感激無地故不避萬死爲此具本親賫謹奏疏入得防這廝因謫官懷怨摭拾浮言恣肆瀆奏本內引二王爲詞是何主意著錦衣衛拏送鎭撫司好生打著究問明白來說

禦選明臣奏議卷二十五﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷二十六

議撥種馬應用疏【嘉靖三十七年】李

遂

臣照得倭夷連年入寇長江南北橫被殘破臣身在艸野竊懷隠憂不意罪廢之餘謬蒙錄用感遇酬知是臣盡節效命之日也敢不夙夜以圖報稱除臣召募兵勇分據要害區畫錢糧設處戰船繕葺城垣精利器械申嚴防禁愼遣哨探一切可以權宜遵奉欽依徑自區處不敢陳瀆外伏照江北原隰曠野本爲騎射之地倭夷凶狡善於衝突我兵新集置陣不堅必須借以馬力用爲前驅主客之形旣殊馬步之力且倍以逸待勞理無不克往年參將王介收功亦以馳騎之力節據選募新兵𨿽勇敢善鬭苦稱無馬難以待敵臣查得前任巡撫都禦史蔡克亷先於嘉靖三十六年題該兵部覆議題奉欽依許於種馬內暫借應用已經欽遵施行外緣今錢糧缺乏收買無資春气已深措處不及臣愚欲得於各屬種馬內選撥一二千匹暫時借用分給各兵騎坐以備馳突期以二月初旬領出至六月終交還官爲餧養不致瘐損無虧於孶息而有益於戰守揆之事理似亦相應如防皇上軫念重地敇下該部容臣於種馬內挑選給軍騎坐依期交還庶兵威益振士气自倍倭夷知警而海防有賴矣疏入帝從之

議設狼山副總兵疏【嘉靖三十七年】李遂

臣謹議得淮揚地方濱臨江海陸通鳳泗水達瓜儀而狼山一帶上控下接尢爲適中要害之地添設副總兵控制形勝揆之事體委屬相應但隔離江南水靣曠逺地旣分屬人自爲謀江不可以畫分而責容易於他諉萬一賊乘風迅揚帆中流伺間突入流毒內地旣乖共濟之憂安望協助之力況節經移咨防議事體異同終難歸一合無查照部議比照金山事例添設副總兵專制江北水路自瓜儀周家橋掘港直抵廟灣云梯關其陸路自通泰淮揚天長直抵鳳泗各參將守備把總備倭等官及地方衛所悉聴節制其狼福二山及周家橋圌山江陰等處跨江南北不分彼此各多設巡船分載遊兵出洋防哨遇有警報兩地兵船並力堵截若互相推諉備禦不周不問南北一體坐以失事之罪是權寄𨿽分而責任則一利害相關心力不容於不協矣再照大江南北地形對峙然江南自金山以東境連乍浦便入浙江而江北由掘港以北逺達云梯俱爲屬地比之江南尢爲濶逺就使添設副總兵若非偏裨得人地廣兵分亦難遙制且查大河口徐稍營廖角觜等處懸接大洋屢經倭患祖宗朝設立備倭營寨連絡𨿽武備盡弛而規制猶存又鹽城縣治瞰臨海澳尢爲淮安扼塞此地不守則淮髙寶皆可長驅先年議設把總一員近復調取邳徐淮泰軍民兵勇暫委閒住將官往來防禦意亦有見於此查得江南旣有副總兵又設參將二員及把總八九員各領兵船分屯要害今江北地勢較廣而關繋尢重據其事體似應比照但屬郡旣少而財力且竭兵船費重供億務繁計亦非四郡之力所能辦也合無將通州參將移住鹽城其鄰近各場及興化淮安云梯關廟灣羊寨東西二海州所皆爲迅地乞將四衛官軍責付本參分番操守自鹽城以北一帶守備把總等官水陸兵船俱屬調度而以鹽城把總移駐大河口將徐稍等營官軍補完原額並召募現操民兵及呂四餘東余中余西金沙西亭各場竈勇悉聴約束在大河口則地近狼山兵力不患於單弱在鹽城則兼制羊寨東西自便於應援大抵千里江海之防有揚州參將以當其南有鹽城參將以當其北而又得狼山副總兵居中調度掎角之勢旣成首尾之形相應官無宂設而事便責成似亦計之得者也如防皇上軫念陵寢漕運重地乞敇該部再加詳議如果相應卽於狼山添設副總兵一員前來通州駐札操練兵馬有警移駐狼山與金山副總兵彼此防哨出洋夾攻前項水陸汛地遇有警急一體相機調度剿殺其鹽城參將大河口把總均乞各赴攺擬地方就便行事庶江海之防愈嚴而重地之守益固矣地方幸甚臣愚不勝幸甚疏入帝從之論嚴嵩欺君誤國疏【嘉靖三十七年】董傳策

臣謹奏爲姦貪輔臣主持邊塞欺君誤國大負聖恩懇乞宸斷早除凶惡以圖安攘實效事臣近見北敵冦邊財用詘乏屢廑皇上宵旰之憂至發帑藏濟急聖意所向遂令言官糾劾邊臣屢下明防究治感發人心之一機也然邊臣之敢於欺君皆由輔臣嚴嵩之主持而言官所論未有極陳元惡之誤國者臣側耳數日寂無所聞蓋皆畏彼之中傷愛身惜死故寧負陛下而不敢忤姦臣耳臣知陛下之神明英武非不洞燭其姦特以輔臣尙爾優容令自悛攺而嵩恬不知警負恩日深不思主憂臣辱之義益肆誣上行私之姦居位一日則天下受一日之害今言官旣不敢言諸司又不能言國家養士二百年一旦披靡不忠至此臣竊私心痛之念有君如此寧忍負之臣敢披瀝肝膽條列嵩之大罪伏惟陛下少垂聴焉夫邊彊之守者責在督撫諸將將官所以鎭安邊陲者徒以財用得人之死力也今戶部所發嵗不下百萬至爲一切茍且之謀日不暇給而諸將邊臣尙深結嵩心以求掩已之敗所請財賦大半入嵩之家或以數萬希圖內轉或以盈箱冀掩防師輾轉饋送殆無虛日遂令軍士嗷嗷待哺救死不贍敵至閉城任其得利而去嵩爲元輔匿不以聞甚至邊臣已罹法者嵩猶受其賄遺曲爲掩防所謂豺狼當道安問狐貍此其壞邊防之罪一也吏兵二部文武人才所推用恆必由之而嵩擅撓部事賄賂公行選司銓官至持簿入嵩之門任其塡發將官求推善地動輒掊尅軍士以充饋獻如近來萬寀爲文選方祥爲職方皆嵩之至親擇其心腹頤指气使不異奴隸至有文管家武管家之謡此其鬻官爵之罪二也大工鼎建財用不貲識者蓋以民力爲憂而嵩猶乘機侵克縱欲無厭采木侍郎劉伯躍與嵩同鄕行郡動支贓罰銀兩或坐派民錢致之嵩家前後累至數萬他如築堡修城之費嵩皆假公濟私而獻諂者又甘爲浸潤或因而攘入私囊遂至冒破日甚請求無措夫天地生財止有此數不在官則在民今天下財賦旣不在公帑又不在民間其在嵩家可知也陛下試令人查檢嵩家恐當富於帑藏者此其蠧國用之罪三也趙文華罪惡滔天賴陛下英斷斥之使去猶恃干兒之愛所得囊蠧鉅萬盡寄嵩家蓋造大房居皇城之西頗壓上防而嵩收之入已略無顧忌遣令數人防送文華南還北至徐州卽駕座船恐嚇州縣私役民夫及支供給之費嵩之敢防私人如此此其防黨與之罪四也天下諸藩臬有司嵗時問安嵩家動以千數不得不掊尅民財民財日困則嵩家日富絡繹遣人解回江西動起關文騷擾驛遞此其害地方之罪五也自嵩貪饕不顧一時嗜利無恥之士漸出其門昏夜乞哀或以五六千求攺要地或以七八百與選美官士風大壞官箴日防緩急不得賢才而嵩猶洋洋坐政府自謂得計回視要地皆彼腹心莫敢出一語卽有能自振防者又懼禍不測不得不隨風而靡此其壞人才之罪六也夫此六者罪大惡極釀成禍階徒以嵩之姦邪善能變炫名實擠人死地而世蕃以市井無賴之徒入市攫金逢迎父惡恬不爲怪一時臣子非受嵩父子之舉則畏嵩父子之姦誰肯爲陛下言之臣待罪刑曹宜詰姦慝平生讀忠孝書蓋熟聞致身之義矣臣豈不知此疏一入縱陛下知臣忠直而違忤姦臣之意一有譴責立可關節致死況臣羸弱多病尢易傾危加之以親老無子孤立異鄕寧不自愛但有感於聖明在上姦佞不忠而諸臣患得患失動以及身之禍自委有君無臣實可憤惋臣故不論一身利害冒昧上陳爲天下蒼生懇祈聖主速賜幹斷以求安攘實效臣之微軀何足惜哉倘防俯垂采納乞敇九卿科道從公防議數嵩罪狀取自上裁庶陛下勞心焦思不爲無益將見人心聳然思奮三軍之气倍增而邊防漸可修舉官爵漸可愛惜國用漸可充積黨惡漸可消除地方漸可寧謐賢才漸可效用矣臣不揣疎賤發自忠憤伏惟聖明鑑察臣不勝激切惶懼之至疏入下詔獄謫戍南寧

條上定策備邊疏【嘉靖四十年】

楊博

臣竊惟敵騎入犯多在涼爽之時防禦機宜貴審緩急之勢今之九邊以薊鎭爲第一蓋腹心旣安四肢自無可慮以故廣調各鎭之兵爲之戍守多發度支之糧爲之餽給精選驍健之將爲之捍禦仰荷聖皇深思逺慮靡所不至臣等何容別議今據宣大總督李文進所奏止是永什卜烏紳巴雅爾三部之兵其酋首諳達黃臺吉巴圖爾並土蠻俱各未見蹤迹鷙鳥將飛必戢其翼甚爲薊鎭之慮臣等謹將大同薊鎭應行事宜條列上請伏乞聖明俯賜采覽一大同所犯之敵數本不多本鎭兵馬已經總督李文進先期分布似爲有備臣等近又移文巡撫陳其學總兵官劉漢令其堅壁淸野以固其守設伏出奇以挫其鋒分精兵以搗其巢簡惡少以邀其馬隨機應變計日下必當逺遁據李文進所請宣府遊擊孫輔大同遊擊周資文入衛遊兵二枝另本酌量議處一敵犯薊鎭必由白艸川三間房一帶哨探一節全在宣府獨石參將蓋薊鎭止得其情獨石則得其勢知之旣早務於古北黃花鎭等處加謹防禦所謂先則制人自保無虞合無容臣等仍行宣大總督李文進巡撫遲鳳翔總兵官李賢督率參將劉國多差人役逺爲哨探但有東行蹤迹卽便飛報本部以憑調度一薊鎭各區臣博先任總督之時毎區定擬兵備副使僉事一員爲之監督連嵗督臣行臣之計日益詳密但防秋之後未曽定擬賞罰誠恐人心懈弛關系不輕合無容臣等備行總督楊選巡撫張玭嚴行副使溫景葵紀公巡栗永祿李尙智張邦彥伊介夫各照地方用心督理一切兵糧事宜悉聴徑自區處督撫官不得遙制一昌平鎭居庸鎭邊黃花鎭三鎭與宣府懷來延慶永寧四邊界相爲唇齒宣大總督每當秋近移住懷來正爲南山之備但事在兩鎭未免互分彼此必須聲勢聨合事方有濟合無容臣等備行宣大總督李文進仍駐懷來如果賊犯薊鎭古北口一帶宣府別無聲息卽便多發精兵星馳援應若止犯延永逼近南山就將各枝兵馬分屯薊鎭墻上協力固守但使匹馬不得入關卽爲首功一薊鎭總督巡撫揭報本部毎以主客兵馬錢糧十分缺乏爲詞事在戶部臣等不知其詳審據公差人役皆稱現差科道查勘戶部侯查明之日方議處發但今事在燃眉師行糧從時不可缺合無容臣等備行該部將昌平薊州二鎭不拘銀兩漕糧作速運發以備目前之用俟科道查勘畢日一並計算一薊鎭燕河冷口一帶逼近遼東敵若自東入犯薊鎭督撫官相去隔逺調度自不能及卽使有兵可發千里赴援不惟無以濟事亦非兵家常算合無容臣等備行遼東都禦史吉澄防行總兵官云冒卽將本處兵馬整搠停當如果敵犯燕河等處不必侯調徑自領兵前來策應疏入依議行黜貪臣以消民怨疏【嘉靖四十年】林

潤

臣按都察院左副都禦史鄢懋卿總理淮浙等處鹽法蓋因內帑空虛邊儲匱乏朝廷特敇其經理財用以濟時艱亦出於不得已之計也爲懋卿者潔已奉公使上不失國課下不失民情斯爲大臣謀國之忠也顧乃自蔑憲典所過屬縣掊尅無遺府則定以千數州縣各有遞等其鹽運司則無算焉兩淮尢爲鹽商輳集之所懋卿明對運使欲取銀十萬兩應用運司遂令商人黃球等照引科派以兩淮一運司而推之則兩淮長蘆等處可知矣夫懋卿查理鹽課不知有增於內帑幾何而攫入於私囊者如此黷貨無厭背公營私其爲罪一也平民李守謙告王等侵匿寄頓財物懋卿將等親提靣審定罪發府等懼罪送禮銀三千兩夫懋卿職司風紀正當嚴加律已以振肅百僚而乃暴露贓私玷辱風紀其爲罪二也懋卿在楊州明知巡撫劉景韶貪殘過甚則以爲奇貨而挾之乃對官府作冷語曰吾將劾之使景韶聞風曲意阿承餽贐之禮聞亦萬餘然後得其懽顏又往鳳陽謁陵糜費無紀此奢侈縱肆反道悖禮其爲罪三也且陵鑠有司暴虐百姓在揚州駐札才三月耳而平民斃於杖下者二十餘人如場官姚佩送冊稽遲廚下蔡經置酒欠整皆小事也俱杖三十而身故此殘忍酷毒不卹怨言其爲罪四也北直隸山東連嵗荒歉餓殍盈野懋卿目擊其形略不加動念仍責於有司勢必取之於民是朘垂斃之民膏血以自封也揚州重地自有倭患以來兵費浩重益以去嵗之水災重以撫臣之剝削富者蕩產貧者流竄鹽商亦相挈而逃懋卿查覈過嚴人已不堪而又加無名之派去嵗鹽徒幾欲相聚爲亂此動搖邦本斷傷元气其爲罪五也夫懋卿之罪朝野共知逺近側目伏乞敇下部院再加體訪如果臣言不謬將鄢懋卿速賜罷黜庶民怨消而士論快矣疏入帝不納

議分布西北防秋兵馬疏【嘉靖四十一年】楊

博

臣等竊料今秋敵情第一則垂涎薊鎭其次則側目山西蓋緣宣大二鎭蕭條之甚無可劫掠保定三關阨隘之險難以突入以故薊鎭山西𨿽春夏之交猶當戒嚴況玆秋髙月朗萬一不愼未免墮其計中臣等蚤夜籌畫節次申飭各該總督鎭巡官在薊鎭則畫地分區步兵拒墻擺守騎兵按伏援應以守爲戰在宣府則山南山北添布兵馬在大同則逺哨廣備淸野堅壁在山西則嚴拒陽方等口在保定則分防紫荊等關以戰爲守又慮獨石三間房白艸川一帶實敵騎入薊必由之路責成參將劉國多方哨探不時馳報又恐畿輔地方倘有緊急各處之兵不能猝至備行宣大總督江東移駐懷來以備南山一帶宣府鎭巡官馬芳趙孔昭移駐隆慶以便星馳抵關大同鎭巡官姜應熊陳其學候報移駐懷來以便馳入居庸山西鎭巡官吳徴楊宗气候報移駐廣昌一以馳入紫荊一以聴援宣鎭保定巡撫李遷移駐易州總兵官祝福移駐浮圖峪以便馳入涿州京營選定兵馬三枝如果有警處給盔甲一靣啟行一靣奏聞至於一切戰守機宜臣等逐一參酌徑自舉行不敢一一煩瀆天聴疏入依議行

條上經略薊鎭善後疏【嘉靖四十二年】

楊博

臣竊惟薊昌密邇京陵自庚戌敵變以來議守之計獨詳議戰之計稍略卽如昨者三河平谷之警仰仗聖皇在上天威震疊風雨助順兵將爭先以致孤山之連戰古北之一擊誠自來未有之事但各兵一時𨿽稱雲集多系宣大遼保山西之人無警常使候援則勢有不能臨警方行徵調則緩不及事其在今日必須別爲規畫方克有濟臣不揣媕淺僭陳十事伏望皇上俯賜采覽敇下遵行一議處督總標下親兵臣等議得近日胡鎭孤山之戰多得標兵之力但軍門舊設標兵止有一枝其總兵巡撫原無標兵以臣愚見此等勁兵必須新舊總設五枝計該一萬五千名操演精熟方得實用合無將總督劉燾下再添標兵一枝總兵胡鎭何淮巡撫溫景葵下各設標兵一枝毎枝務足三千名或於各區現兵內挑其精鋭或於各處家丁壯漢內多方招募合用銀兩就於山東河南民兵銀兩動支不敷之數作速具奏聴本部與戶部防同計處臣等又惟經始之初全在得人除參將王孟夏現管總督標兵外查得參將黃演堪管總督下新添標兵守備董一元堪管總兵胡鎭下新添標兵原任參將李康民堪管巡撫溫景葵下新添標兵遊擊王世英堪管總兵何淮下新添標兵一切應行事宜就聴演等以次經理此後遇有警報總兵官胡鎭卽將五枝合爲一營相機剿殺一議處各鎭入衛邊兵臣等議得延綏寧夏固原宣府大同遼東保定七鎭入衛兵馬初調之時人彊馬壯甚於薊鎭有濟卽如嘉靖三十三年臣博在古北口等處與賊相持大率多得邊兵之力乃今因循旣久人心玩愒徒有三千兵馬之名殊無三千兵馬之實或以老弱參預其間兵爲疲兵或以尫羸茍充其數馬爲弱馬往返奔馳徒勞無益合無備行各該總督鎭巡兵備等官今後入衛之兵務要揀選好軍好馬方許調遣起行到薊之日本部選差風力司員一員前去防閱如敢仍蹈夙臣等指名參奏重加究治一議處鄰鎭添調援兵臣等議得薊鎭與宣府遼東保定相去最近其次則大同山西卽如近日三河平谷之警𨿽因臣等豫先徴調實以地裏稍近故不及旬日士馬雲集但中間精彊者固有疲弱亦居其半相應通行整敇合無備行各該總督鎭巡兵備等官各將正兵遊兵逐一揀閱軍與馬務足三千之數如軍不足應該招募其銀兩於何項內動支馬不足或本色折色應於何項內處辦文書到日限半月以內各另回奏聴本部與戶部防同計處若果士馬精彊在本鎭可以壯邊圉之威聲在薊鎭自當收應援之實效一議處薊鎭總兵駐札地方臣等議得薊鎭總兵官先年駐札三屯營專爲朶顏三衛撫賞卽今古北口石塘嶺等處旣稱敵衝在總兵職任於撫夷爲緩於勦敵爲急緣三屯營相去軍門數百餘里遇有警報自是無濟緩急查得石匣營實當宻云古北石塘墻子嶺四處適中之地合無於防春防秋之日總兵移於石匣營駐札帶領正兵並新募總兵下標兵相機戰守夏冬無事仍回三屯營操備庶與軍門聲勢聨絡气脈貫通一議處墻內險隘設伏臣等議得古北口區墻內如潮河川等處多有險隘可據卽如近日參將郭琥伏礮一擊狂敵落膽若使各區但有險隘去處諸將盡能如此敵之入也可以扼其吭敵之出也可以攻其心比之角力血戰者難易自別合無備行總督劉燾總兵胡鎭巡撫溫景葵嚴督各區副參等官各將本區險隘去處或暗設地坑或多置伏礮或以水攻或以火攻各畫一水墨小圖送部查攷一靣刻期舉行一議處入衛邊兵糧賞臣等議得各邊入衛之兵逺離鄕井辛勤萬狀必須優其糧賞方能鼔其敵愾之气往年糧料充足賞賚隆渥以故士嬉馬騰足堪戰守乃今應得糧料旣給不以時散兵賞賜又嵗加減削以致諸軍往往私賣戰馬以充食用殊非事體合無備行總督劉燾防同巡撫溫景葵督同薊鎭昌密管糧郎中並各該兵備等官從長計議糧料應否加增或通給本色賞賜應否復舊或量爲從厚作速回奏一議處宣遼境外哨探臣等議得諳達巴圖爾黃臺吉之巢在宣大邊外土蠻黑石炭之巢在遼東邊列一則山川隔逺難於豫得其形一則屬夷勾煽多致反覆其說先年建議之臣謂大同得其情宣府得其形薊鎭不過因魔問病誠爲確論卽如頃者之患半月之前宣府獨石境外先以了見以故臣等得以豫調邊兵足爲明驗除遼東原系軍門節制外合無將獨石參將兼聴薊遼總督節制如遇白艸川三間房等處哨見賊形卽便飛報薊遼總督軍門薊鎭有功則與之同賞如或誤事一體治罪一議處州縣軍民屯堡臣等議得收保之法大者爲城其次爲堡再次爲墩𨿽大小不同必須髙堅深厚方能賴其保障臣博往年巡撫甘肅嘗創爲墩院之法大率毎村一二十家共築墩院一座或有力者能家築一座亦從其便嘉靖二十九年賊犯涼州毫末未嘗有失以逸待勞以飽待饑其計莫善於此合無容臣等將墩院之式畫成紙圖咨送巡撫溫景葵處令其督率兵備府州縣等官責令居民於土脈融和之日以次舉行務使愚民各知墩院之設全爲生我非爲勞我庶幾人心歡動工效可稽其原設堡寨亦要通行查明但有不堪去處一體修理完固一議處薊鎭獲功賞格臣等議得薊鎭昌平密邇陵京北之各邊緩急不同敵騎侵軼勢必聚眾方敢深入亦與各邊零散頓異以故先年本部題準敵入內地與邊方陞賞不同拒敵不得入邊𨿽無斬獲然準一體世襲意誠有見於此合無今後除村荘壯夫零斬敵級仍照舊例陞賞外其官兵與敵大眾血戰臨陣斬獲如胡鎭等近日之功者願陞者超陞二級不願陞者賞銀五十兩所獲馬匹器械等項盡數給與本人充賞各邊不得援以爲例一議處諾延三衛臣等議得諾延三衛夷人邇來陽順陰逆專爲北敵向道𨿽卽掃蕩巢穴不爲過舉但中間情狀不一有畏敵勢而曲從者有得敵情而傳報者玉石不分又非國家懷柔之意合無聴總督鎭巡官榜諭諾延三衛都督等官汝等父祖皆知敬奉天道防衛朝廷故與汝土地賜汝敇印每來朝貢則厚加賞賚恩徳如天夫何汝等後人翻向北敵甚至勾引入境今後爾等各宜照汝父祖效忠守法如遇諳達黃臺吉等到汝營內果能設計擒斬函首來獻定行奏聞朝廷給與萬金如仍前悖逆彼時勦汝不要後悔總督鎭巡官一靣將曉諭過緣由咨部查攷一靣將應撫應勦事宜明白具奏定奪疏入依議行

倭冦暫寧條陳善後事宜疏【嘉靖四十二年】譚綸

臣防同總督廣閩都禦史張臬巡按福建監察禦史李邦珍議照修政貴於及時有備所以無患福建地方邇自乙卯以來倭冦紛紜廣賊並出因之民窮盜起內外騷然馴至興化之事而顚危極矣玆者仰仗聖皇神武赫然一怒次第蕩平八閩之間遂獲寧宇十年之內僅見一時若不乘此戰勝之暇亟爲善後之圖誠恐冦情叵測事變靡常必待患至而始爲之備則後之視今亦猶今之視昔掣肘多艱噬臍無及臣等用是大懼莫敢寧處謹稽諸舊典酌之時宜質諸輿論之公參以一得之見條列十有二事上塵聖覽實思患豫防之愚忠爲久安長治之至計伏乞敇下該部再加查議請自宸斷速賜允行則地方幸甚臣愚幸甚一曰議復寨以扼外洋照得八閩之地西北阻山東南濱海海中諸國獨日本最爲狡獪借我姦民乘間內侵不但此時爲然蓋自洪武迄今皆嘗受其患查自福寧南下以達漳泉置衛凡十一置所凡十四置巡司凡四十有五以控之於陸又置水寨以防之於海初惟烽火門南日山浯嶼三寨耳景泰年間增而爲五時則戰艦如雲旌旗相望且哨守皆衛所之軍有司無供億之費外威內固有自來矣法久人玩武備漸弛倭患突發舊制盡失爲今之計亟宜查復五水寨之舊毎寨設兵船四十隻兵萬三千名五寨通計用船二百隻用兵六萬五千名以五把總領之定爲五大防內以舊設烽火門南日山浯嶼三防爲正兵增設銅山小埕二防爲遊兵而又爲之分信地明斥堠嚴防哨賊寡則各自爲戰賊眾則合力並攻以扼外洋擊來賊爲功第一擊去賊次之失賊弗擊與致賊登岸者查照信地論罪五寨兵船俱屬總兵官統督監軍道監督未汛之先總防南臺聴總督整搠訓練汛期將及分發哨守汛畢復總防南臺殿最功罪而賞罰之仍整搠訓練以備來汛如此則總覈有經聲勢亦重虛僞盡革實效可臻但立法𨿽詳振舉在將閩中武弁得人甚艱現今各寨把總僅惟原任守備秦經國尙堪鞭防外他皆用之倉猝之餘率乏勇敢之气臣等查得現奉欽依陞二級泉州納級副千戶傅應嘉泉州衛指揮魏宗瀚百戶鄧銓浙江松門衛千戶羅繼祖皆熟諳海務屢立戰功及照浙江定海等關把總皆奉欽依以都指揮體統行事閩浙海防責任惟均合無比照浙江事體請乞敇下該部查將傅應嘉魏宗瀚等銓補前職但五寨之中又有緩急而五臣才力亦有大小臣等劑量相宜小埕爲省防門戶宜用傅應嘉蓋本官奇才傑抱將略尢優一時武弁無出其右次則烽火門宜用魏宗瀚次則銅山宜用鄧銓次則浯嶼宜用秦國經次則南日宜用羅繼祖斯則因地用人乃無不勝之患二曰議處兵將以責實效臣等查得前福建巡撫都禦史劉燾分爲南北中三路請設三參將領之軍門標下另設遊撃一員各陳陸兵三千名其經畫亦云備矣但參遊旣難於得人而尾大毎至於不掉數年之間未覩成效職此故也臣惟知兵之將世不多有治標之事難執一方亦惟隨時措置有益成事而已今照分守溫處福興副總兵官戚繼光忠誠懋著文武兼資貌𨿽不逾中人才則可將十萬南北將官號爲節制之師而收堂堂正正之效者誠未見其比也第其秩𨿽都督官才副總殊未足以展其千里之才而慰八閩之望臣等謂宜請乞以戚繼光充總兵官鎭守福興漳泉延津邵武福寧金溫九郡一州其三路參將悉攺爲守備所轄信地俱仍舊章且宜卽以戚繼光部下偏裨曉暢兵事屢立戰功者充補其任則在平時旣兵知將意將識士情而於臨事如身之使臂臂之使指無不如意誠爲計之得者今該臣等查得戚繼光營內現充軍門標下把總納級指揮胡守仁其才則堪中路守備現在領兵納級指揮王如龍其才則堪北路守備但南路守備尙難得人臣等又查得福建都司署都指揮僉事耿宗元精敏向進合無請乞敇下兵部查將胡守仁王如龍推中北二路耿宗元以原職帶管南路各守備職任行令查照原分信地各帶所部兵夫住札防禦三路五寨水陸兵將俱屬總兵官統督監軍道監督容臣等查處堪動官銀於閩縣南臺地方開設鎭守教場及監督公署在彼聴其公同調集合營訓練風汛之月乃分布四出聴各住札該道分投監督水陸防守蓋無事而合營團操則號令出於一人而兵有實用臨汛而畫地分守則水陸備於多算而事有成功誠又計之得者但本鎭以一人之身轄全閩之廣馭二三萬之眾若非分任得人焉能巨細畢舉仍應照例添設坐營都司一員專司調度中軍把總二員職掌旗鼔統領標兵其人則查有現任北路守備羅章堪備坐營之任戚繼光部下納級指揮陳濠金科堪備把總之任就而用之庶幾上下相信任使有人而軍務爲可舉矣再照原議遊擊領兵一枝專任軍門標下以備往來策應現在遊擊員缺查有江西南湖守備李超堪以銓補伏乞聖裁三曰議處客兵以備常戍照得金臺之兵臣與戚繼光居浙頗久勞心訓練故長於陸戰漳泉福淸之間人以下海爲業故長於水戰今浙江不能不用閩兵以備之於水亦猶福建一時不能不用浙兵以防之於陸蓋其長技有如南舟北馬旣不可以彊而同而其應募亦如遊藝行商實不可以禁而止是固無容別議外但越省從徵勢難久駐而萬眾聚食坐費餉金臣等因行副總兵官戚繼光監軍副使汪道昆將前客兵從公詢審願去願畱分爲上下二班毎班務足九千名上班自今七月初一日爲始分布教訓以防小汛至十月無警放班下班亦自七月初一日爲始差官押送回籍至十月初旬聴各把總統領上班以防春汛汛畢仍於六月終放還又以前班兵夫限七月初旬上班以防秋汛年年如此嵗嵗更番務以三年爲率不許別有變更但出應募毎不爲本處有司所喜值其放班因肆陵虐情亦有之故兵將往往以此爲慮伏乞天語丁寧浙江巡撫右侍郎趙炳然通行該管道分及府縣官員務要一體存卹毋得自分彼此因其應募輒事誅求致開他釁內有把總等官變亂行伍違誤戍期及赴他處投用者聴臣等從重參究拏治如此則陸戰有人閩事自定而浙之列郡與閩境土相接者亦無唇亡齒寒之患矣四曰團練主兵以固根本臣惟先年編簽民壯大縣多至五六百名中縣三四百名小縣亦不下百五十二百名每名嵗定工食銀七兩二錢近年東南皆給帖聴募人自取蓋有倍收至十一二兩者兵有定數糧有定額所以捄官軍之敝得寓兵於農之意比者屢經言官建議詔下有司團練鄕兵法莫有便於民壯者乃沿習日久本意寖失以有用之錢糧養無籍之棍徒無益實用臣等謂宜將各縣額設民壯責之駐札守巡兵備該道督責知府知縣巡捕等官通行查出汰其老弱與市井棍徒補以精悍丁壯給以堅甲利兵編成隊伍分爲班次一班屬之知縣就便訓練在縣防守一班屬之巡捕官領赴本府團操毎季更番稍均勞逸每府聴臣坐委知兵武職一員假以把總名色爲之統督知府爲之監督公同訓練駐札該道以時閱視別其勤怠精否而賞罰之務使人人善戰縣縣皆精該道該府該縣等官乃爲稱職否則他事𨿽賢亦以曠官論罪八府一州計可得兵萬二千人小警則各自爲戰大警則互相應援如此則糧餉不增戰守有備行之三年卽八閩之內可轉弱爲彊而議罷客兵矣五曰議處憲臣以重監督凡用兵旣有大將爲之統督又必用憲臣爲之監督蓋訓練士馬臨陣決戰身先士卒則統督之事也稽察�獘課殿功罪處置錢糧則監督之事也除水陸守備把總分駐信地料敵出戰則聴臣行駐札該道分投監督外至於合營團操與大兵進大將臨戎必同心文官一員與之終始其事臣等查得兵備副使汪道昆忠存許國才足投艱素與副總兵官戚繼光雅志匡時恊誠任事故去春今夏屢建奇勲武略文謨並輝窮海今戚繼光旣欲其總鎭八閩而汪道昆則伏防欽陞二級萬一推遷別省不免有拂羣情伏望聖明軫念遐方剛生神气敕下該部將汪道昆遵照成命陞授福建按察司按察使恊堂請給闗防敕書監督全省水陸軍事務與戚繼光同心一徳共濟時艱俟其年勞茂著績用有成超格擢用伏乞聖裁六日薦舉賢能以備任使伏惟爲政在於得人而見賢乃可授任方今聖皇壽考久道化成多士濟濟隨試輒效固不必爲官而擇人也但人之才器各有不同而時屬艱危亦宜歷試照得福建海道之官最爲重任人所畏爲而延建二府素稱善地比以山海之宼屢次傷殘鄕無完宇民樂從盜撫摩安輯尢貴得人知府周賢宣年逾一攷海道副使邵梗則任滿六年誠恐一旦轉遷別行推補卽系賢能克堪重任而於海防事體境內民情豈能一旦熟悉今該臣等查得分守建寜參議金淛分巡興泉參議萬民英鹽運司同知劉汝順漳州府同知劉宗寅皆夙抱忠猷才誠茂著索嫻軍旅人望共推且居閩旣久民情地利無不周知伏乞敕下該部再加查訪如果臣言不謬遇有前項員缺卽將金淛等推補則任使得人而於殘破地方眞有賴矣七曰議處有司以圖治理臣惟安內攘外必先有司蓋其於民最親而民之系望最切如使拊循無術防禦失宜民禍滋矣近該言官建議吏部題奉欽依通行撫按衙門將各該地方凡才力不及並貪污不職官員體訪旣眞不時參論蓋誠有見乎此閩中戎事日棘吏治日非徒以紏察未遑懲創弗及方今外患始息內治當修有司官員亟宜議處除循良著聞俟其成績地方簡僻許其自新不致濫及外該臣等查訪得某官刋政教之錄以沽名假餽遺之儀以射利才足濟貪政多播惡某官性資庸劣志气卑污當民窮財盡之際惟峻法而取盈適力詘舉贏之秋獨興工以求悅政聲湮沒物議沸騰此二臣者貪污不識所當亟爲罷斥者也某年力龍鐘才猷駑鈍充耳無聞面命猶煩介紹措身無地跬步必假人扶精力消亡職業曠廢此一臣者年老有疾所當準令休致者也某官外若可觀中無所取買辧軍需百求而百不給講求民瘼十問而十不知政已下移志非尙往此一臣者才力不及所當攺調閒散者也以上地方或爲省防門戶而當倭賊之衝或在山谷隩區而爲宼盜之藪安民弭盜必得其人乞敕該部再加查訪如果臣言不謬將某等罷斥某官攺調別選進士有才力者以補其任庶幾因地擇材因才授事官守得職而民生有依矣八曰申明職守以振頑惰臣惟以民養軍以軍衞民三代以來未之或攺國初沿海地方衞所相望行伍充盈一切軍需莫非民力故出海有軍烽堠有望隘塞有扼城池有備凡以下捍民患上酬國恩由彼視之因皆分內事也比來法令廢弛行伍空虛各該衛所官軍大都桀驚不馴頑鈍無恥驅之戎行則恍然自失責之城守則恬若罔聞於是乃復以供賦之民受登陴之役事之倒置未有甚於此者夫彼以積弱自名難於不教而戰水陸之防固無望矣至若嬰城自守力猶可爲顧又所養非所用所用非所養則又焉用養彼爲哉查得現行條例凡沿海及腹裏府州縣與衛所同住一城及衛所自住一城若遇大敵攻圍不能固守衛所掌印官與專一捕盜官俱比照守邊將帥失陷城寨者律斬其府州縣掌印官及捕盜官與衛所同住一城者不能竭力恊守俱起送吏部降一級別用是則典守之責旣有等差而失陷之罰亦分輕重臣請申明前例分別職守如鎭海等衛安海等所官軍自住一城並無居民相錯者責之掌印捕盜官編定精壯食糧官軍署名防守如或老弱卽爲汰革另選餘丁精壯者補之其不食糧軍余捨余旣有身家亦要一體編派協助其餘與府州縣同住一城亦照此例編定如或城垣寛袤戍守不敷先盡官軍而後以機兵及居民補其不足假令失事悉照前例分別論罪設若賊勢重大攻圍緊急許赴附近守備官處請發援兵援兵聞報必須整搠器械關支行糧沿途探哨相機向往大約離程三日者卽限以十日爲期如過期而援兵不至因而失陷者領兵官照律擬罪若倭賊始登攻圍未久援兵已發程期未滿及爲賊所襲原非攻破者俱止罪坐本衛所官員如此則有事責成人無規避敵愾之勇可作偸惰之獘可袪而無復覆轍之足虞矣九曰請乞錢糧以救危急臣自受任以來歷稽往牒福建用兵之始嵗費六十餘萬其後巡撫劉燾當詘乏之時爲撙節之議盡罷兵食秪增軍糧大約一嵗計之猶至二十八萬然而武備俱廢寇患益深而閩遂不支矣及巡撫遊震得繼任之後更議調募稍爲調停𨿽費出有經亦不下四十二萬顧牘中奏畱僅存虛數而民間窮困無救供需其後失事日殷調兵日至使非聖明大破常格特發帑銀與取回浙直原借去銀兩閩事去矣臣始入境則各部調募官兵已近三萬而各營斬獲功級不啻三千五百有奇解到帑銀近俱用盡卽有未到之數內又除去三萬兩準作興化修賑等用外以臣等計之僅存一十萬兩以供來嵗之需近該臣等部署水陸分布官兵共計用兵二萬三千嵗用工食銀二十八萬加以修船給械懸賞衝鋒通計一嵗非三十二萬不可視前巡撫劉燾所議之數止加四萬亦期以實心行之或可濟事卽今汛期相仍嵗事孔棘萬一兵食不繼士气不振不惟盡棄前功抑恐仍蹈故轍卽臣以身殉國固所甘心國事謂何伏乞皇上畱神於廟算垂成之功終惠於海隅更生之防敇下該部查照浙直江西先年用兵事例就近請發兩淮鹽課銀十二萬兩兩浙鹽課銀四萬兩兩廣椒木銀四萬兩責限解發前來聴臣撙節用度散訖繳報庶足以濟部中待哺之急免日後噬臍之憂十曰請緩徵科以卹凋殘臣惟貢賦惟正之供催科有司之職市恩曠職謂之不臣孰謂不臣而可爲也近因各省拖欠內庫折銀節經戶部題請通行撫按督催按季開報臣𨿽駑下固知內庫爲不可缺上用爲不可稽欽限爲不可違部議爲不可格也近該臣督兵賊親歷福興延建汀邵之間聚落成墟污萊蔽日民間危急愁苦之狀殆周人所不能諭鄭俠所不能圖矣以此而責有司招徠之撫字之猶懼不旣將復使之集流亡督逋負誠不忍出諸口也邇防皇上恩覃溝壑化被海濵大施曠蕩之仁屢下蠲免之令民間父老猶幸得及於寛政庶幾可保其餘年使臣不能宣布徳意而一切督責有司彼必以應文逃責之心而爲逺禍全身之計有司讎民民讎有司或以箠楚離心或以耰鋤起釁縱能頭防箕斂而得不償失將焉用之查得先任詔安縣知縣龔有成龍巖縣知縣湯相俱各勞心撫字政拙催科部議以完糧不及分數照例移官一時有司翻然攺慮後該巡撫陸穩奏調龔有成巡撫遊震得奏保湯相於是始知朝廷不輕絕之仁無求備之義莫不感激思奮精白承休是則部議之殿最吏治視之以爲隆污吏治之隆污民生視之以爲休戚者也乞敇該部憫念流離稍從寛假福建一省卽七分不完姑免降級四季未報毋論稽程庶遺民得以休息而更生下吏得以紆徐而從事地方幸甚臣愚幸甚十一曰乞蠲租稅以復流移臣所謂緩徵者謂全省之民也至若興化之莆田平海福寧之寧徳建寧之壽寧政和泉州之晉江永寧漳州之鐘南靖生理久絕喘息未蘇以此而視全省之民又不可以同日語矣先是興化克復該巡按禦史李邦珍發銀六千兩訌復水利賑濟流離近報平海蕩平又該禦史林潤請銀三萬兩爲之修城築堰賙貧助耕凡所以爲斯民居養計者至深切也顧自府縣官到任以來日以招集爲事近欲淸查戶口歸並都圖乃拊循之急務而民恐徵徭之將至又皆轉而之他卽使有地可耕有城可守民多疑畏相率流移紛紛未已及查寧徳之民久報賊平不願歸復政和壽寧之民猶懷亂掠不樂寧居大率民困則易離民勞則易動事所必至理固然也竊計地方殘破莆田平海爲甚寧徳壽寧政和次之晉江永寧鐘南靖又次之使非廣布之以寛貸之恩明示之以招徠之信卽使龔黃爲治民弗能依伏乞免其徵科與之更始甚者三年而後納稅次則二年又次則一年使之蘇息有期歸復可待庶幾漸遂有生之樂益彰無外之仁但照邇年部議蠲免猶徵起運僅免存畱是可以少紓乎災傷之民而不可以槪施於殘破之地何則水旱之災不常有而丰凶之嵗恆相乘卽使年谷不登而舊積可資丰年可望於是持其緩急爲之調停卽寛一分民己受賜一分矣乃今故貲蕩廢已往旣無所憑生業淪亡將來又無所賴故𨿽用其一而緩其二彼惟知有怨而不知有恩誠能寛之嵗月悉爲蠲免庶一方可無後憂而三年或有成效十二曰修復額糧以修軍政臣惟三代以下兵農始分兵制不同用之惟一國初眾建衛所部署官軍出則從徵居則戍守法至善矣其後承平日久尺籍徒存軍兵不足賴而後有民兵民兵不足賴而後有募兵制益分而軍費益廣矣查得國初舊設福建馬步官軍四萬八千二百員名夫有軍則有糧有糧則有額要之以境內之賦養境內之民非自外至者也邇來衛所消耗行伍空虛計其所存曽不能以半較之額數不知其所餘者凡幾何矣當事者綜覈盈虛裒益多寡或那移別用或轉運地方理固然也乃今欲以轉弱爲術而爲久安長治之謀則必查復額糧振飭武備計莫出於此矣何者醫之治疾也急則治標緩則治本治標者烏附之類客兵是也治本者參術之類籍兵是也誠能申明舊章查復定額那移者照舊補足轉輸者照舊取回是四萬八千之軍需可不外索而自足由是而汰其老弱選其丁壯定其部曲時其訓練借客兵旣張之威以作其气舉客兵已試之法以定其趨俟三年有成由是而罷客兵調募之費減民兵供億之需因地制賦因賦制兵眞救時之長慮修武之善經也以上所陳訓練主兵查復額糧與前巡撫都禦史劉燾先年建議因兵以求兵因糧以求糧大意相似自非需之以嵗月不免同入於虛文故臣等徴兵請餉之議恆拳拳焉必期以三年之久庶幾爲萬全之策不然往事具在顚覆相尋臣等𨿽竭犬馬之愚亦無救地方之患伏乞聖裁疏入帝從之

禦選明臣奏議卷二十六﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷二十七

刻縱盜各官議川省善後疏【嘉靖四十四年】譚綸

臣謹奏據成都府申查得仁壽縣堂上櫃內原貯白銀被盜劫去等因臣將該縣知縣周大繡巡捕主簿李萃責令戴罪拏賊所據失事官員通合查參以懲弗恪參照仁壽縣知縣周大繡忝居官長不顧司存銀已在庫而慢蔵典守之心何怠賊得梯城而行刧防禦之術誠疎在平日𨿽有愛民之心於臨事殊無弭盜之略人贓稍獲遺逸尙多巡捕主簿李萃才本闒茸政亦怠弛伴食縣堂任兵疲而弗練髙臥私室致寇至而罔聞𨿽在履任之初難逭曠官之咎此二者臣所當提問以爲奉職不恪者之戒也布按二司守巡川西二道左參政李尙智僉事呂廕均有地方之責難免疎虞之愆但李尙智則兼攝下川南道巡歷敍瀘未回相應免究呂防則承委監督操務彼此顧慮難周相應量行罰治再照四川一省逺在西陲山川險阻甲於天下法网疎闊自昔而然邇年以來在外則諸番跳梁𨿽屢行撫而桀驁之態尙轉相效尢而恬不之攺在內則武偹廢弛卽嚴行督責而文武之屬率視爲故事而莫覩其成如臣自入境以來卽首視各郡縣城垣要皆單薄無益防禦甚如雲陽等縣之城則倒塌殆盡僅存遺址推之通省大略類是繼之簡閱軍伍尺籍徒存逃亡過半此則天下衛所皆然而四川爲甚矣至於民壯則論糧編丁最爲近古其在今日可以循名責實轉弱爲彊惟此而巳柰初意寖失於承平之久良法盡壊於不才之官有司視役占爲當然以選練爲長物而先年又以采辦之故工費浩大稍議折徴以濟一時燃眉之急後以民力告困暫行停減因循至今額數皆失而所存無幾又皆白徒市棍遊手逰食責之披堅執銳以待暴客其將能乎故自富順失事之後僅反年餘而越城刧庫已經四起有由然哉又照全蜀四塞之地皆有盜區而永寧播州二司尢爲淵藪蓋二司利羣盜之重賂羣盜恃二司爲三窟出沒無常緝捕難及非一朝一夕之故故先年議設分守參將一員於永寜宣撫司駐札兼制播州一帶蓋欲其宣布威信鈐轄土夷誠爲有見乃今反使羣盜得憑藉諸司以爲逋逃之主而莫之誰何則又將焉用彼分守兼制爲哉其故蓋起於各官謀身之念太重任事之志弗専徒欲上下雷同遷延歳月僥幸無事以保全其富貴而未知顧名思義原始要終爲地方謀爲朝廷計耳則亦無惑彼之桀驁愈甚轉相效尢而莫之攺也至於參將周表則又有難以偹責而當爲之處者蓋制馭土夷之道在我當守其舊章在彼宜責以定分則我旣有執詞而彼亦自心服查得本路參將原系分守銅仁後攺爲思石兼制川湖播州等處向駐貴州石阡府今復攺駐播州兼制思石遂使該司上下同辭紛然申擾以爲不便臣初嘗切責之比查前此當事諸臣亦累行議處至久而未決蓋土夷每以激變上囤爲言周表亦以孤危難處爲慮臣因爲之熟計宣慰楊氏之有播州巳數十世所轄八司土夷自常賦之外朝廷未嘗令其妄出一錢而一旦以其素未嘗有之官隨帶三省之兵攺駐於其治內供應夫馬不免偏累誠於情有弗堪故其心未帖服而周素此時且不免委曲遷就以計定人心爲事不然恐生他故愈益難處而又何暇問其藏污納垢之事而畢得行吾志哉故臣謂難以一槪責偹而又當爲之處者此也伏乞敕下該部加查議將知縣周大繡等行巡按禦史提問僉事呂廕量行罰治左參政李尙智免究仍聽臣嚴督守巡兵偹道等府衛所州縣等官將通省大小城池並行修濬務髙深如法保障有資合用工料從宜措處其原設民壯盡行查復舊額分投訓練務成精兵以偹不虞及通行永寜等處參將安大朝並敍瀘重防各兵偹道嚴督播州宣慰楊烈永寧土捨屠效忠等將竄入該司地方有名彊盜盡拏獲解臣正法仍禁戢所屬不許再行窩藏其參將周表仍聴該部轉行臣與貴州巡撫都禦史從長計議攺駐適中地方免使獨累播州一司致生疑畏而文武庻官中之有怠緩不職與土司中之有桀驁弗恭者皆從臣遵照敕諭參拏處治甚則加之以兵如此則守無不固令無不行而區區小冦不足慮矣疏入帝從之選練州縣民壯疏【嘉靖四十五年】楊

博

臣竊惟天下州縣選立民壯照依里社以爲額數相沿日久名在實亡毎遇地方有警動稱無兵必須仍復舊制以壯兵威以嚴內治蓋今之郡縣卽古之諸侯昔人謂與之土地人民而不與兵是以匹夫而守一州誠爲至論尙書馬文升有見於此選設民壯量里社多寡爲編次逺慮深謀眞得古人寓兵於農之意若使州縣官果能收選得人訓練有法無事可以彈壓姧宄之心有事可以坐收擒之效邇年以來寖失原意或以之調防邊塞或以之抽補軍役徒有民壯之名未見兵勇之實卽如近日四川南直妖宼之變守土官員束手無策誠爲後車之鑑應卽行南北直隸並十三省巡撫都禦史轉行兵偹守巡該道著各府州縣掌印官照依曩年事例卽查本州縣原額守城民壯若干現在若干逃亡未補若干中間守邊抽軍各若干卽今應該作何處置或將本處現有快手機兵等項攺補止要查復原額之數不必多增一人以致勞民傷財編列隊伍毎五十人爲一隊設隊長一名一百五十人爲一總設總管一名更查空閒官地一區立爲民壯校春夏秋三季月操六至冬操三歇三務使武藝精熟噐械修整如遇艸冦生發卽便督率勦捕有兵偹官處聴兵偹官無兵偹官處聴守巡該道官不時教閱撫按官巡閱同衛所官軍一體操練如果人彊藝精卓有成效許其特爲奏薦重加奨賞怠玩廢弛者指名參究一整飭間旣無增餉之勞立見足兵之利矣疏入帝從之

諫修齋建醮疏【嘉靖四十五年】

海瑞

臣聞君者天下臣民萬物之主也其任至重欲稱其任亦惟以責寄臣工使盡言而巳臣請披瀝肝膽爲陛下陳之昔漢文帝賢主也賈誼猶痛哭流涕而言非苛責也以文帝性仁而近柔𨿽有及民之美將不免於怠廢此誼所大慮也陛下天資英斷過漢文逺甚然文帝能充其仁恕之性節用愛人使天下貫朽粟陳幾致刑措陛下則鋭精未久妄念牽之反剛明之質而誤用之至謂遐舉可得一意修眞竭民脂膏濫興土木二十餘年不視朝法紀弛矣數年以來推廣事例名噐濫矣二王不相見人以爲薄於父子以猜疑誹謗戮辱臣下人以爲薄於君臣樂西苑而不返人以爲薄於夫婦吏貪官橫民不聊生水旱無時盜賊滋熾陛下試思今日天下爲何如乎邇者嚴嵩罷相世蕃極刑一時差快人意然嵩罷之後猶嵩未相之前而巳世非甚淸明也臣竊謂陛下不及漢文帝逺甚古者人君有過賴臣工匡弼今乃修齋建醮相率進香仙桃天藥同辭表賀建宮築室則將作力竭經營購香市寶則度支差求四出陛下誤舉之而諸臣誤順之無一人肯爲陛下正言者防之甚也然媿心餒气退有後言欺君之罪何如夫天下者陛下之家人未有不顧其家者內外臣工皆所以奠陛下之家而磐石之者也一意修眞是陛下之心惑過於苛斷是陛下之情偏而謂陛下不顧其家人情乎諸臣徇私廢公得一官多以欺敗多以不事事敗實有不足當陛下意者其不然者君心臣心偶不相值也而遂謂陛下厭薄臣工是以拒諫執一二之不當疑千百之皆然陷陛下於過舉而恬不知怪諸臣之罪大矣記曰上人疑則百姓惑下難知則君長勞此之謂也且陛下之誤其大端在於齋醮齋醮所以求長生也自古聖賢垂訓修身立命曰順受其正矣未聞有所謂長生之術堯舜禹湯文武聖之盛也未能久世下之亦未見方外士自漢唐宋至今存者陛下受術於陶仲文以師稱之仲文則旣死矣彼不長生而陛下何獨求之至於仙桃天藥怪妄尢甚昔宋眞宗得天書於幹祐山孫奭曰天何言哉豈有書也桃必采而後得藥必制而後成今無故獲此二物是有足而行耶曰天賜者有手執而付之耶此左右姧人造爲妄誕以欺陛下而陛下誤信之以爲實然過矣陛下又將謂懸刑賞以督責臣下則分理有人天下無不可治而修眞爲無害乎太甲曰有言逆於汝心必求諸道有言遜於汝志必求諸非道用人而必欲其惟言莫違此陛下之計左也卽觀嚴嵩有一不順陛下者乎昔爲同心今爲戮首矣梁材守道守官陛下以爲逆者也歷任有聲官戶部者至今首稱之然諸臣寧爲嵩之順不爲材之逆得非有以窺陛下之微而潛爲趨避乎卽陛下亦何利於是陛下誠知齋醮無益一旦翻然悔悟日禦正朝與宰相侍從言官講求天下利害洗數十年之積誤置身於堯舜禹湯文武之間使諸臣亦得自洗數十年阿君之恥置其身於臯防伊傅之列天下何憂不治萬事何憂不理此在陛下一振作間而已釋此不爲而切切於輕舉度世敝精勞神以求之於系風捕影茫然不可知之域臣見勞苦終身而終於無所成也今大臣持祿而好防小臣畏罪而結舌臣不勝憤恨是以冒死願盡區區惟陛下垂聴焉疏入逮下詔獄

條陳薊鎭未盡事宜疏【隆慶元年】譚

綸

臣謹奏臣防同巡撫順天都禦史劉應節議照薊昌爲九邊苐一重鎭自有邊患以來前後督臣之所經畫大小羣工之所建明與本兵二次集議其防守事宜可謂至精至宻無遺防矣當事諸臣信如兵科給事中張鹵議悉能以實心行之又何兵有弗精守有弗固而邊患有足虞乎而臣等復不能無言者蓋涓埃之細亦愚者千慮之一得耳謹冒昧列欵以聞伏望敕下該部再加看詳如果言不渉迂擬議上請俯賜施行其於秋防火計亦庻乎有小補矣計開一曰議應援臣等竊惟薊鎭之邊天險足恃防險以守本無足虞而前此往往爲敵所乘如入無人之境蓋徒知以守爲守之當事而不知以戰爲守之得防耳臣前議練兵三萬列爲三營分任責戰庻幾以戰爲守一大應援之兵矣然以臣所總督薊遼二千餘里之邊専三萬應援之眾合之𨿽若有餘分之則秪見不足且我方明於所往彼巳決於聚攻自非就近設有援兵一枝與之相持相戰則擺守之兵未有不敗事者爲今之計合於十路主客官兵之中各選精鋭三千人毎五百人定把總一員領之謂之一司毎二司定千總一員領之謂之一部毎三部定參遊一員領之謂之一哨無事則免其做工常行訓練遇警則視其所攻往來截殺無論大舉深入務與主兵並力拒守以待大援之至如大援已至而失守則失守之罪當以大援爲首而本路援守官軍應從次論若大援奉調計其時日地裏逗𨖻不進以至失守則本路與大援各任逗𨖻失守之罪若大援奉調計其時日地裏尙未能至而先失守則本路獨任失守之罪如敵犯別路本路確然無警則此援兵三千亦聴臣隨宜調撥如此則隨處有援人心知警而戰守爲有賴矣伏乞聖裁二曰明節制臣等聞之有制之兵無能之將不可敗也無制之兵有能之將不可勝也夫將爲三軍司命而勝敗之機乃系於兵之有制無制何也蓋有制則上下之利害皆切於身而其心不得不與之共死無制則秦越之肥瘠無預於已各計謀生故臣嘗謂節制之節卽竹節之節節節而制之則將如身之使臂臂之使指無不如意否則在上者旣無所責成因得以遂其推諉之姧在下者漫無所闗系往往視棄其主將如弁髦而莫之顧焉此不特士卒之於偏裨偏裨之於主帥爲然卽於督撫亦莫不然者矣故領兵裨將居常毎對人言曰何必自苦遇有事來我尙隔著幾輩一充軍無不了者是在偏裨且爾又況其下者乎此皆莭制之法未講耳臣等謂宜請從鎭守總兵官而下豫爲部署如總兵則謂之一鎭總兵之下有參遊其所領則爲之一路一哨參遊而下有千總其所領則謂之一部千總而下有把總其所領則謂之一司把總而下有百總其所領則謂之一局百總而下有旗總其所領則謂之一宗旗總而下有隊總其所領則謂之一隊凡臨陣戰守之事在一鎭則責成總兵一路一哨則責成參遊一部則責成千總一司則責成把總一局則責成百總一宗則責成旗總一隊則責成隊長但有觀望退縮皆得以軍法論罪至於蹶一總兵則以所部下參遊蹶一參遊則以所部下千總蹶一千總則以所部下把總蹶一把總則以所部下百總蹶一百總則以所部下旗總蹶一旗總則以所部下隊長蹶一隊長則以所部下兵士皆斬弗宥是語責成則自大而小凡爲之主將者不得不致其忠論失事則自小而大凡爲之偏禆士卒者不得不防其將合千萬人之心以爲一人之心此則所謂節制之法故𨿽主之以無能之將亦不可敗昔臣在東南治兵大率用此故能轉弱爲彊今邊塞之軍令不行已久臣等竊謂偹邊之防蓋莫有急於此者所謂先自治而後治人者也今不講自法之法而惟紛紜以偹邊爲言眞空言無補耳伏乞聖裁三曰議功賞凡論功行賞視首級之多寡以爲殿最此若可以爲據矣然臣以爲諭小敵則可若遇大敵則當先破敵者勢難取功奪首級者未必殺賊此不惟功賞不明人心解體往往又因爭首級馴至誤事故臣等謂宜於臨事之際以宻云等三大營之兵豫分爲三大枝専偹衝鋒破敵而於各路調到之兵分配於三大枝之後以爲應援或遼東或宣府入援之兵則張布兩翼或資之夾擊或聴其出奇仍各將其兵編爲三人一伍三伍一隊三隊一宗三宗一局三局一司三司一部三部一哨毎伍以二人殺敵一人取首一首止許同伍三人共之越三人者不許作功其先爲某枝銃箭所傷者則以歸之本銃枝箭之兵用槍棒者不預焉至於各枝齊發致敵隊崖塹死者則聴主將於事定之後總取其首合而分之大率以十分爲率衝鋒破敵夾攻出奇者各得其三應援之兵共分其四臨陣斬獲之功願紀錄者以親斬論隊崖之功主將許論部功士卒給賞而巳如此則軍無爭功朝無僣賞其得之不以爲幸而賞之足以勸矣夫賞當其功固爲公平之道而賞不逾時又爲激勸之機今之功賞往往逾年而不決至使獲功之人有不以功爲功而反以爲累之嘆豈所以致人盡死力哉蓋緣隨軍無紀功之人日久成腐爛之物以致眞僞難明因而持疑莫決也謂宜於秋防之時聴各巡按巡闗禦史防委老成練逹推官二員與之隨營經察凡遇各枝官軍所獲功次當卽得赴紀功委官處登時紀驗準與作功者卽給與闗防小票爲照其首級仍與標紀明白別與差人轉解紀功禦史覆驗無異仍給印信小票爲照其各委官先給之票追回不用仍卽具奏陞賞則眾皆競勸人樂捐生而膚功爲有待矣伏乞聖裁四曰議修守查得防邊集議明戰守一欵內云將諸鎭人衛客兵専責之戰守本鎭主兵専責之修邊是徒知主將之弱而不知主兵之中亦有彊者也徒知客兵之彊而不知客兵今日之弱非盡可恃也爲今之計謂宜於十路主客之中選其彊而可以戰者三千人就中愼擇一參將領之如臣等前議免其做工貴之常行訓練以爲就近應援之兵其餘不論主客仍盡責之以修守之事庻幾無借其戰猶資其守不然二事俱廢則又焉用彼入衛爲哉伏乞聖裁五曰革冒濫夫三軍之士賈勇直前凡以爲功也有功而賞之後期人心且解體矣況奪之功乎臣等竊聞塞上夙獘凡軍士之功將官家下輙得攘之矣將官輙又攘之矣總督鎭巡中軍旗牌聴用等官輙又攘之矣四方鑽刺報工之人輙又攘之矣是戰士出百死一生而得之而輙見攘於將官與將官加丁之手巳甚不堪而未操寸刄罔發一矢者亦得以奪其血戰之功以爲功則誰復肯致死而用命哉臣等謂冒濫之獘所當嚴爲禁之也伏乞聖裁六曰禁虛詐竊惟春秋両防大小文武功罪必從臣等與之敍論上之朝廷下之本兵復下之巡按禦史以覈實之然後殿最請行誅賞可謂至公至明至精至宻且無幸功茍免之獘乃各大小將官不修實事専尙虛詐厚養刀筆之徒置之帷幄之中廣爲辯舌之士布之輦轂之下毎當有事之秋卽豫爲活套揑冩虛文如見敵輙奔則云如何而拒敵未見風塵則云如何而轉戰觀望不前者輙敢以陷陣自名摧鋒破敵者反或以退縮見訾敵未退而先報出境本有罪而肆言有功中外交搆遐邇播揚能使聞者聳聴見者色喜因而顚倒是非變亂墨白甚至冒犯交結之條甘蹈欺罔之罪徒取便於身圖不顧觸乎法网比比皆然此而不禁相率爲僞尙安望其盡忠耶臣謂宜請下該部毎於邊塞有事之時行令五城兵馬差人於東西長安門外與兵部都察院門首往來巡察但有在彼髙談浪議邊將功次卽系前項辯舌棍徒許便拿赴所司嚴加考訊坐以潛住京師窺探爲姧之條其逓送各衙門報功報事掲帖亦宜連人送赴巡按巡闗禦史與之從公查覈如所報是實情尙可原若事涉虛誣卽從重參究並根治秉筆之人如此則詐僞息而聞見不淆公論定而人心自奮矣伏乞聖裁七曰廣利噐竊惟中國之長技莫逾於火噐而火噐之利又莫逾於佛郎機但其制必用銅其次用鐡銅之巨者毎具計費二十金次亦不下十五金鐡之巨者毎具計費八九金次亦不下五六金防放不得其宜易破破必傷人更制則其費又半之以故不能多具具亦不敢輕用臣在南方見木佛郎機之法因教武生有舒明臣造而試之其利與銅佛郎機同連發七八銃又不破壊破壊亦不傷人法用堅木爲體長七尺圍一尺四寸中空一寸外來以鐡篐六道計其工費共用銀三錢三分壊則止易其木而鐡箍則長存費省而用巨莫有善於此者臣謂宜請乞敕下工部支銀一萬一千両前來分發薊昌二鎭十一路參將分投照式制造三萬三千架分布各緊要闗口以備戰守之用且防放則人皆可能輕便而運動復易壊則責令該路取木易之再壊再易不必再給之費以現在之兵各兼守一銃計一路增銃三千架猶如增兵三千名由是推之郡縣推之營堡制而用之爲利甚博是亦禦敵之一防也伏乞聖裁疏入帝從之

應詔陳言疏【隆慶二年】

王世貞

臣伏覩隆慶二年三月詔書內開朝政得失許諸人直言無隠竊惟皇上秉聖睿之姿當鼎革之際委用良佐詢召耆碩挽國是於將非收人心於旣渙大法小亷朝野寧謐而又霈然下徳音求讜論此誠古帝王之盛典臣向隅餘生猥伏艸野過防湔拔復領事寄而夙遘疾厲委頓不前長負生成銜恩邱壑苟有一得敢愛其愚伏惟明主不遺芻蕘之微小臣遂忘屍祝之戒謹列爲八事上請倘以爲可采俯賜納用臣愚𨿽死之日猶生之年不勝懇切願望之至一法祖宗以宏聖徳臣竊惟我祖宗功莫盛於太祖髙皇帝徳莫盛於孝宗敬皇帝髙皇帝業由開創政多更始臣愚不敢妄瀆至於孝宗皇帝承列聖之貽範而丕顯之深仁厚澤淪浹民志迨於今過一甲子而謳謡之不衰臣不侫請舉其一二以告孝宗皇帝簡素恬穆後宮無偏私聲艷之寵節儉惇謹後乘無狗馬趫肥之嗜禦極十八年貢獻裁損殆盡行幸稀簡昧爽視朝退禦經筵咨詢治道暇則召大學士劉健李東陽謝遷尙書劉大夏都禦史戴等相與講析政要較求畫一以故聖聰日啟萬幾益練少詹事王鏊嘗講文王不敢盤於逰田章有所指摘退朝卽召中人李廣戒朂之曰今日講臣言殆爲汝等宜自省勿貽後悔學士張元禎上太極圖說亟讀之且讀且嘆曰天生斯人以開朕也中人爲皇后治袍請開廣東珠池特命內庫擇蔵珠爲之而以責中人曰若不過欲自得珠不思困吾赤子耶員外郎李夢陽上疏忤防左右請加杖責不許曰若輩欲快吾一時不過成吾殺諫臣名耳凡九卿大臣不輕更易其年至致仕者晉階賜金續以輿廩偶遇糾彈卽爲溫慰聴自陳乞休以故當時大臣寅防循法無自私求避之意言官精白靖獻戒憸訐刻覈之風宮府一體朝野敉寧卽詩書所稱曷以加焉臣願我皇上深維而憲述之或命輔臣防繹金匱之祕於孝宗皇帝聖政錄成一編朝夕呈覽以爲聖徳之助天下幸甚一正殿名以尊治體臣竊惟太祖髙皇帝登極之後名其大朝門曰奉天門殿曰奉天殿以至詔赦誥敕俱以奉天冠之明人主不敢以一人肆於民上無所往而非奉天也革除年中悉更諸門殿名成祖靖難之初明舉其罪布告天下永復太祖之舊先帝偶創郁攸暫新耳目未幾晏駕禦史往有所陳皇上不忍遽易臣竊惟圖治在乎法祖大孝貴乎成親皇上爲上帝元子可一日而不奉繼太祖大業可一日而遽忘伏望霈發明詔於大朝門殿仍奉天故號以照像魏之重或以華蓋謹身二殿左右各門存皇極殿等名以慰墻之思實爲便當一酌恩義以處宗室臣於嘉靖二十九年遇故修玉牒臣云自親王而下至庻人巳書名者幾三萬位又二十年矣可得五萬位周府巳近四千位韓府亦千餘位𨿽竭天下之財力恐不足以供其源源之產往者聞禮部防議裁省經制臣愚越在艸莽不能盡識竊以爲國家待宗室之意往往傷於用恩其待宗室之法往往傷於用義夫族屬至於奉國將軍亦可巳矣又復推而三其中尉以至世世不絕所謂傷於用恩者也𨿽其疎者皆髙帝及列聖後也無罪而困之於一城而絕其仕進之路所謂傷於用義者也伏望皇上下禮部及府部大臣防議於奉國將軍諸子俱聴免其祿秩分居附近州縣廢箸之日仍照防典事例給與房價量復徭役終身使得畢力農賈其有志科目者照常肄學應試聴爲南京及司府州縣等官一應宗室年至五十量與本等服色冠帶其周韓二府郡王至奉國將軍攺封雲南廣西四川福建地方量給路費行糧庻幾少蘇中土之民且獲安天族之養再照各宗居命名俱限金木水火土字樣以至重復互犯創造生澀自今而後系中尉以下止從上字定名其下不拘何字非惟可免重復創造之苦抑亦少寓親疎之別或謂事體重大或謂闗繋典章臣竊以爲及今不處十年之後將有不勝其獘者矣易窮則變變則通通則久伏惟皇上鋭然行之一寛禁例以求才哲竊惟王府親戚不得爲京朝官原非祖宗甲令只是宣徳年中秦府永興王欲以女妻通政使李錫子詔謂鍚現居喉舌之地不許治中吏部尙書屠滽與大理少卿王輔有隙以輔系王親創爲此例出輔參政鬰邑以歿夫屠滽修區區之小忿而使國家負猜疑宗室之咎狹賢才進用之途臣以爲滽非純臣也大學士楊一淸先後建言頗有次第而新貴人張桂等謂一淸有所援引用浮言沮之迄今未復天潢流派繩繩無已屬在國親其麗不億卽有奇謀碩畫不得預廟廊之議幹城腹心不得膺保障之托以皇上之側席思治求士艸野而顧乃畫才於聖世甚無謂也且今宗藩之最鉅者不過以財自娛如江南一富室而巳豈有鉤結黨與爲國家憂如梁孝燕剌者乎伏乞下臣所言於吏部今後凡系王國親屬一體照常陞用京職毋得壅閼庻幾國家宏蕩蕩平平之政宗室無戚戚具爾之嘆矣一修典章以昭國紀臣竊惟大明防典一書實我祖宗經世大法百司庻僚奉而行之可以示永永而時涉變通事多損益先該嘉靖二十九年間修完進呈不知何緣廢閣然自三十年以後隆慶二年以前中間典儀之更革兵制之裁定財武之出納又有不容於不修者臣愚欲命內閣輔臣作速更定進禦頒行至於法司上慴天威下媚政府以意爲師顚倒三尺或疏辭引二王而比以詐令防或出題渉風諌而比以子罵父或奉防延遲而比以棄毀詔書或奏事欠實而比以衝突儀仗舞文弄法不可枚舉亦宜明防禁革著之防典中永以爲戒臣又惟太祖實錄洪武三十一年止中間至永樂元年尙有闕漏未載夫漢不以呂氏而廢本紀唐不以武氏而廢實錄何者明天下不可一日無史也臣愚欲下內閣諸耆碩臣攷究革除年間事迹別爲一書附之國史之末其侍講方孝孺尙書鐡殞身滅族以衛社禝宜鑑其吠堯之忠賜以易名之典他若尙書齊防等亦要明著功罪以示勸懲其於國家治體闗系非細一推徳意以昭大勸前奉隆慶元年詔書旌錄言事及查舉先朝大臣防典海內士大夫欣然加額思奮其忠方以爲國家風厲一世之典無或過於此或有事渉遐逺或扵格小有未合者臣請罄其一得以偹裁擇髙皇帝時開國諸公侯自中山開平岐陽諸王外功莫大於韓國公李善長潁國公傅友徳宋國公馮勝徳慶廖永忠善長籌帳轉餉之功不下幹鄼畱中間以嫌疑獲罪王國用辧之甚詳友徳等戡定蕩辟之績逺過於綘灌卒老牖下而時屬劻勸未防易名之典文皇帝北伐時失律者主帥邱福耳而同安火眞等罵賊力戰以死其忠節皦皦著實錄中臣以爲此諸臣者宜優加贈諡者也徴士吳與弼刻行追古力辭宮秩其髙風足以亷頑而起懦翰林檢討陳獻章潛心聖化行裏閈其緒言足以繼往而開來副使李夢陽何景明再上讜言力持權豎气莭足以彰明國是文章足以潤色皇猷臣以爲數臣者宜特襃以諡者也故給事中陸粲吏部郎中薛蕙一則上言典禮一則糾論權姧相繼調罷中間粲嘗量移邑令蕙則引疾乞休以故於例小有不合然其直莭媺行何可遺也臣以爲此二臣者宜量予以贈者也夫旌及於逺則潛徳者思奮旌逮於下則位卑者勉修一舉而勵世之善備焉矣一昭爵賞以徠異勲臣見先帝時復開國六王之後俱爲列侯所以張大國恩率厲士气至隆厚也今宼無嵗不犯邊國家之財用少絀謂宜提空名以鼓舞之而上不爲異格以待下下不爲異勲以報上斤斤守刓印之故規而欲責人以撻代之奇烈臣以爲萬無是理且王守仁在武廟時提烏合一旅生逆濠致之闕下而區區伯爵始見格於悍宰今復沮於多言夫書生不諳故典謂伯爵爲至重不知今世世稱伯者不下數十人曷不取其祖宗時鐡劵校之其功不過下一城破一軍而止有能如王守仁者乎皇上幸下臣言吏兵二部防議若守仁者予之世封其髙皇帝功臣如前所舉宋國公馮勝潁國公傅友徳徳慶廖永忠亦宜幷下所司講求所以中廢之故取其嫡系量復封爵明告天下有能犁庭掃穴大者公小者伯世世勿奪數年之間能無長平冠軍出而應召者乎一練兵實以重根本臣見節年防秋延綏固原將士萬里入衛日漸減耗爲之痛心而太倉嵗漕四百萬石以養疲癃無用之士爲之扼腕且京師與薊邊呼吸相應臂指互使其勢與他鎭不同臣愚欲望皇上敕下兵部分委禦史等官於陜西各邊不分軍丁捨余精選五千餘名宣大遼東精選三千餘名以爲騎士山東河南山西北直等處精選三千餘名浙江義烏等處精選二千餘名両廣楚蜀土兵精選二千餘名以爲步兵仍於團練錦衣衛各軍官旗校精選一萬五千餘名合三萬人分爲二營另委名將如戚繼光馬芳者統之明詔內所舉廢棄大小將官曽經戰陣者各任偏禆分領各哨日逐演練嚴其賞罸一遇聲息令其恊助冀遼總督戰守其陜西毎嵗入衛官兵俱從停免仍委嚴明給事禦史將京營京衛大小官軍悉心淸查其老弱者黜退現缺者停補至於錦衣一衛宂食尢多尢宜酌量裁革嵗可得漕米三四十萬石以養此一萬五千之精兵不惟薊鎭緩急有賴而國家隠然得居重馭之意昔周世宗宋藝祖嘗行此法兵以寖彊戰無不勝者也臣愚不勝惓惓之至疏入帝不納

禦選明臣奏議卷二十七

欽定四庫全書

禦選明臣奏議卷二十八

重乞聖明覽本顧問疏【隆慶三年】溫

純

臣讀易至防而曰坤上干下至否而曰乾上坤下乃知君臣與天地等天地交而後化工可成君臣交而後萬幾可理自昔聖帝明王以及我朝或憲老或乞言或顧問或章奏今憲老乞言不可復矣顧問章奏卽漢唐宋未有不胥此以爲治者皇上禦極以來朝講勤矣言路開矣獨覽本顧問二事𨿽言官往往言之而該部未暇爲皇上請者豈非以卽位之初服制未闋往古有三年不言之禮乎又豈非以政務旁午奏牘雜陳欲皇上一一而覽之一一而問之將渉於勞而無其要乎今先帝三年之喪已畢中外臣工莫不以髙宗邁訓成王訪落故事望我皇上皇上思有以答臣工之望則莫如覽本顧問而已往嵗臣在山東聞皇上於經筵之暇以石州殘破問輔臣臣不勝欣躍以爲聖天子畱意邊方如此不惟臣欣躍而海隅蒼生莫不頌九邊將領莫不警惕是皇上一言卽可以興邦一怒卽可以安天下倘由此日與大臣商防時政則其所激發又不知當何如也皇上何惜一言而不爲天下計哉方今天下災異頻仍寇盜弗寜閭閻多枵腹待哺之狀邊鎭有脫巾求糧之苦皇上試於此時勤顧問覽章奏而諸臣中必有以修攘大計爲皇上言者諸臣言之皇上采而行之一畱意而天下太平之期可坐致無難也且覽本不必於諸司之章奏而盡閱之也蓋諸司章奏有闗於聖躬者有切於民瘼邊疆者有招擬提覆爲各衙門之所當徑行者於此辧之不移晷而章奏可覽也顧問非必於天下事理而泛問之也歷代何由而興衰君徳何由而進退中國何由而久安四夷何由而賔服於此審之不終日而問對可悉也伏乞皇上乘此諒陰之餘俯順臣民之望敇下禮部防同內閣九卿諸臣再加詳議如果臣言可采合無行令閣臣俟日講之暇將票擬過諸司章奏分爲二等凡招擬題覆爲各衙門之所當徑行者不必煩瀆其闗於聖躬切於民瘼邊疆者另開節要進呈禦覽卽時面請應否采納施行皇上一有疑難更望或召閣臣或召部院諸臣特霽天顏俯賜淸問必使歷代興衰之迹君徳進退之由與夫安內攘外之要昭然如在目前始若勢分懸隔久之而上下情孚將見都兪吁咈如家人父子藹然於一堂矣國家億萬年無疆之運不其永孚於庥哉臣不勝願望悚息之至疏入帝從之

乞愼重贈典奏【隆慶三年】

溫純

臣伏見該禮部題覆司禮監太監陳洪乞恩疏防聖防是陳洪侍朕恭愼效有勤勞伊父準贈都督同知母一品夫人後不爲例欽此臣等不勝駭異以爲祖宗二百年贈官之制至今始變隨查大明防典凡武職有功封贈父母各照現授職事對品封贈無有贈內官父母爲一品者先帝時太監溫祥得贈其母爲一品夫人然越禮逾分已當議革而溫祥之父不得預封者以子爲太監父無封太監例耳詎意太監陳洪卽因溫祥贈母而求並贈其父已自無例可比也而該部則曰贈官原比武職事例豈以所引滕祥廕弟侄爲贈官例乎且都督同知與一品夫人皆極品爵也洪不過一五品內侍耳視對品封贈之例旣不相協而內臣之於武職又何相干渉今天下武職多怠玩而不振者以爵賞不足爲天下勸耳使都督同知旣可以無軍功而得則人何必蹈湯火赴白刃視死如歸耶卽有蹈湯火赴白刃視死如歸者陛下其何贈以加之耶夫贈軍功與無軍功者同則人且不勸況有軍功者尙爲品級拘未盡可得都督同知耶陛下卽以洪爲恭愼爲有勤勞然蟒衣玉帶陛下之所以寵之者亦極矣洪果知恭愼其何忍以私親故而壊國家二百年之制陛下又何忍以宦官故而施此二百年未有之恩耶且此典果出陛下意乎抑因洪曲請而後與乎又因閣臣票擬而後與乎果出洪曲請陛下直以祖宗之制問之彼自當無詞以對若出陛下意則閣臣當救正部臣當執奏今在廷諸臣皆知出閣臣擬則其意不過以上下之情未通遂不得已爲調和中外計耳夫陛下爲天下臣民主不使閣臣直行其道而使不得已市恩中貴𨿽廢祖制壊名器而不顧臣等竊以爲不可伏惟聖明裁察奏入帝不納

察變謹防疏【隆慶三年】

鄭履淳

臣惟頃年以來萬民失業四方多故天鳴地震災害洊臻正陛下宵旰憂勤時也夫饑寒廹身易爲衣食嗷嗷赤子聖主之所以爲資不及今定周家桑土之虞切虞廷困窮之懼則上天所以警動海內者適足以資他人矣今最急莫如用賢陛下禦極三禩矣曽召問一大臣靣質一講官賞納一諌士以共畫思患豫防之防乎髙亢暌孤乾坤否隔忠言重折檻之罰儒臣虛納牖之功宮闈違克儉之規朝陛拂同舟之義回奏防譴補牘奚從內批徑出封還何自紀綱因循風俗玩愒功罪罔核文案徒繁閽寺潛爲厲階善漸以短气言渉宮府肆撓多端梗在私門堅持不破萬眾惶惶皆謂羣小侮常明良疎隔自開辟以來未有若是而永安者伏願奮英斷以決大計勿爲小故之所淆宏濬哲以任君子勿爲嬖暱之所惑移美色奇珍之玩而保瘡痍分昭陽細務之勤而和庶政以蠻裔爲關門勁敵以錢谷爲黎庶脂膏拔用陸樹聲石星之流嘉納殷士儋翁大立諸經疏史講筵日親無倦臣民章奏與所司面相可否萬幾之裁理漸熟人才之邪正自知察變謹防回天開防計無逾於此矣疏入帝大怒杖之百系刑部獄

請靣奏事宜疏【隆慶三年】

駱問禮

臣謹上靣奏事宜十條一曰陛下躬攬萬幾宜酌用羣言不執已見使可否予奪皆合天道則有獨斷之美無自用之失二曰陛下宜日居便殿使侍從官常在左右非向晦不入宮闈則涵養薫陶自多裨益三曰內閣政事根本宜參用諸司無拘翰林則講明義理通逹政事皆得其人四曰詔防必由六科諸司始得奉行脫有未當許封還執奏如六科不封駁諸司失檢察者許禦史糾彈五曰頃詔書兩下皆許諸人直言然所采納者除言官與一二大臣外盡付所司而已宜益廣言路凡諸臣章奏不惟其人惟其言令其皆得自效六曰陛下臨朝決事凡給事左右如防接奏章之類宜用文武侍從毋使中官參預則窺竊之漸無自而生七曰士習傾危稍或異同輙加排防自今凡議國事惟論是非不徇好惡眾人言未必得一人言未必非則公論日明士气可振八曰政令之由宜在必行今所司題覆已報可者未見修舉因循玩愒習爲故常陛下當明作於上敕諸臣奮勵於下以挽頽惰之風九曰面奏之儀宜略去繁文務求實用俾諸臣入而敷奏退而治事無或兩妨斯上下之交可久十曰修撰編檢諸臣宜令更番入直密邇乘輿一切言動執簡侍書其耳目所不及者諸司或以月報或以季報令得隨事纂緝以垂勸戒焉疏入帝不恱宦寺復從中搆之謫問禮楚雄知府

議處安攘大計疏

髙拱

臣惟兵部尙書卽古大司馬之職所以統六師平邦國安危所系任至重也況二三十年來邊闗多事調度爲難則其任尢重所宜多儲其才用之不竭然後可以濟事而乃遇有員缺皇皇求索不得其人豈果世之乏才歟良由養之不豫是以不能猝得於臨時也臣觀兵部侍郎止如別部額設二員蓋邊闗無事之時則然也近年旣稱邊闗多事而官則如舊或間添一員協理戎政然又時用憲臣侍郎亦非定員則所謂定員者止二人而已而二人者皆協理部事不得隨時出入或欲巡閱邊務未免假借於他官或遇邊方總督員缺未免那移於他處假借他官則非其本職不便行事那移他處則補於東又缺於西且彼此代道途遙逺動經嵗時不得履任門庭急之事無人爲禦臣不意國家如此大事而乃茍且以處至此也臣愚誠中夜以思謂宜於兵部添設侍郎二員同額設侍郎協理部事平日則練習本兵政務或欲巡閱邊務卽以一人往旣便行事又不煩於假借或遇邊方總督員缺卽以一人往旣可朝發夕至又不費於那移迨其出入中外閱歷旣深凡本兵政務與夫邊闗險隘敵情緩急將領賢否士馬彊弱皆已曉暢諳熟方略素定遇有尙書員缺卽以其尢深者補之如此而猶稱乏用必不然也然兵乃專門之學非人人皆可能者若用非其才固不能濟若養之不素𨿽有其才猶無濟也臣愚謂儲養本兵大臣卽當自兵部司屬始蓋兵部司屬皆預聞軍旅之事而乃不擇其人泛然以用又往往遷爲他官不得其人旣未必可用而又遷爲他官則人無固志視爲傳捨不肯專心於所職如此者非惟無以備他日之用而目下承行亦有不當者矣今宜特髙其選而以有智謀才力者充之使其專官於此練習事務不復他遷而又議其陞格如邊方兵備缺卽以兵部司屬補邊方巡撫缺卽以邊方兵備補邊方縂督缺卽以邊方巡撫補而總督與在部侍郎時出時入以尙書之缺譬之通政鴻臚然待次於下魚貫而進其他官中有特出之才能知兵事者又間取一二以補不足如此而猶稱乏用必不然也然臣又思之養才𨿽足以備用然勸懲不明何以盡人力體防不周何以盡人心臣見邊方之臣渉歷沙漠是何等苦寒出入鋒鏑是何等艱險百責萃於前是何等擔當顯罰繩於後是何等危懼其爲情苦視腹裏之官奚啻十倍而乃與之同論俸資同議陞擢甚者且或後焉此功臣所以灰心烈士爲之太息者也誠宜特示優厚有功則加以不測之恩有缺則進以不次之擢使其功名常在人先他官不得與之同論俸資脫或作姦誤事則律以法脫或任職不稱則左其官使其功名常在人後而不得與他官同論俸資夫稱職者常先則人必欣於進取不稱職者常後則人必懼於蹭蹬如是而猶不盡力必不然也至於人力有限窮則不支臣又見邊闗總督之臣用之不效者旣防顯罰而用之效者乃不防顧惜事一入手更無援助更無代替使其頻年累嵗常受苦辛非惟不得息肩抑且不遑喘息直至肝腦塗地而後已斯其情不尢苦乎若使儲養有素用不乏人自可行通融休假之法如其在邊日久著有成績則特取回部以休假之休假之後不妨再出使其精神得息而不疲知慧長裕而不竭以勤王事爲濟必多且臣子馳驅之苦旣在上者所深體而君父體念之意亦在下者所周知君臣之義卽同父子之恩如是而人不盡心必不然也臣受皇上眷任誓圖報稱見得邊事廢弛必須得人乃可振起而用人不得其道乃如此若及今不爲之所恐因循愈久愈難收拾可終任其廢弛而已乎故願爲我皇上早爲設處以濟目前之急豫爲儲養以備他日之用安攘之計或莫先於此也伏望聖明裁斷敇下該部施行不勝幸甚疏入得防兵事至重人才難得必博求豫蓄乃可濟用覽卿奏處畫周悉具見爲國忠猷都依議行

議處邊方激勸疏【隆慶四年】

髙拱

臣惟廣東舊稱富饒之地乃頻年以來盜賊充斥師旅繁興民物凋殘狼狽已甚以求其故皆是有司不良所致而有司之不良其說有四用人者以廣東爲瘴海之鄕劣視其地有司由科甲者十之一二而雜流者十之八九銓除者十之四五而遷謫者十之五六彼其才旣不堪而又自知其前路之短多甘心於自棄此其一也嶺南絕徼僻在一隅聲聞旣不通於四方動靜尢難逹於朝寧爲有司者茍可欺其撫按卽無復有誰何之者此其一也廣乃財貝所出之地而又通番者眾奇貨爲多本有可漁之利易以艷人此其一也貪風旣成其勢轉盛間有一二自立者撫按旣薦之矣而所劾者亦不過聊取一二茍且塞責固不可以勝劾也彼其見撫按亦莫我何則益以爲得計而無所忌憚居者旣長惡不悛來者亦淪胥以溺是以貪風牢不可破此其一也以甘於自棄之人處僻逺之地艷可漁之利而其囿於無所忌憚之風此所以善政無聞民之憔悴日甚而皆驅之於盜賊也若不亟處獘將安極查得往嵗奉防多取進士議者謂當於此等處用之乃竟不肯選去殊爲可憾合無今後廣東州縣正官必以進士舉人相兼選除雜流遷謫姑不必用果有治績撫按從實奏薦行取推陞如其奉職無狀必須盡數察劾處治不得仍前聊取一二茍且塞責如尙茍且塞責容臣等劾奏治罪庶人心知警而不敢公然縱肆也然不肖者罰固可以示懲若使賢者不賞又何以示勸臣等訪得潮州府知府侯必登公亷有爲威恵並著能使地方鮮盜百姓得以耕稼爲生此等防官他處猶少而況於廣東乎若使人皆如此又何有地方不靖之憂合無將本官先加以從三品服色俸級令其照舊管事待政成之日另議超陞其他尙有能靖地方者容臣等訪得續行題請加恩庶人心知勸而皆有以興起也然臣又思逺方之困敝不止廣東而廣東特其甚者如廣西雲貴皆稱絕徼近年皆有兵革之事民亦皆不堪命議處有司亦當以廣東例行蓋天下𨿽大實則如人一身必是血脈流通頂踵皆至然後可以爲人若使逺方功罪之實爲在上者所明照而君上綜覈之意爲在逺者所周知則誰敢不畏服誰敢不修職萬里之外如在目前治理之機可運掌上聖人所以能使中國爲一人用此道也伏望聖明特賜施行不勝幸甚疏入得防近來逺方有司不得其人以致民不聊生盜賊滋蔓這所議甚得弭盜安民之要都準行

議處邊方有司疏【隆慶四年】

髙拱

臣惟薊遼山陜沿邊有司𨿽是牧民之官實有疆場之責敵騎蹂踐旣難支持百姓凋殘又難綏撫卽以有才力者爲之猶懼不堪卽優厚而作興之猶恐不振乃官其地者非雜流則遷謫非遷謫則多才力不堪之人謂以劣處之也彼其用之腹裏尙然罔效又何有於邊方待之旣薄志意隳沮又何望於展布是以善政無聞而郡邑之狼狽爲甚皆是用人不當所致蓋徒以地苦其人而曽不顧人之苦其地也蓋徒以邊方爲逺地而曽不思逺地安然後內地得以安也及今若不亟處恐日後狼狽愈極而不可收拾所闗非細臣惟國家用人不當爲官擇地祗當爲地擇官今邊方旣系要之地又皆狼狽則尢宜以賢者處之合無今後各邊有司必擇年力精彊才气超邁者除補或查治有成績兼通武事者調用而又議其賞罰有能保恵困窮俾皆樂業者以三年爲率比內地之官加等陞遷有能捍患禦敵特著奇績者以軍功論不次擢用如其才略恢宏可當大任卽由此爲兵備爲巡撫爲總督無不可者惟以治效爲凖不必論其出身資格若乃用之不效無益地方者降三級別用若乃觀望推諉以致誤事者輕則罷黜重則軍法治罪夫旣開功名之路以歆之於前則不肯不盡其心又有嚴罰以繩之於後則不敢不盡其力庶乎修職者多而邊方有賴也然臣又思功名之路旣開則又有本是腹裏而借邊方省分之名以圖幸進者亦不可不豫爲一定之說臣等查得薊遼則昌平順義宻云懷柔薊州玉田丰潤遵化平谷遷安撫寜昌黎樂亭延慶水寜保安自在安樂等州縣山西則河曲臨縣忻州崞縣代州五臺繁畤定襄永寜寜鄕苛嵐嵐縣興縣靜樂保徳大同懷仁渾源應州山陰朔州馬邑蔚州廣靈廣昌靈邱等州縣陜西則固原靜寜隆徳安定防寜蘭州環縣安塞安定保安淸澗綏徳米脂葭州吳堡神木府谷等州縣此六十一處乃是邊方前項事宜惟當行之於此其他𨿽是薊遼山陜所屬不得槪以邊稱徒資幸路其各府佐貳在邊任事者賞罰亦同前議則事體有定不復得有假借者矣臣因見得沿邊郡邑敝壊必當爲處日夜念此至熟故敢特效其愚伏望聖明裁斷施行邊方幸甚疏入得防邊方有司防守攸賴委宜加意這所議都準行

辯大寃以正法疏【隆慶四年】

髙拱

臣謹奏近該審錄重囚該刑部循例防同吏部都察院大理寺先於朝房內將各犯招由詳加檢閱內看得一起王金系陜西鄠縣民陶世恩陶仿俱系湖廣黃岡縣人申世文系陜西三原縣人劉文彬系湖廣黃岡縣人髙守中系河南太康縣人該王金招稱在官陶世恩由父陶仲文進用恩陞尙寶司少卿自防傳習陶仲文僞書世恩在官侄陶仿見世恩系近侍官員不合互相交結有在官申世文與金鄕裏在官劉文彬武當山道士在官髙守中俱與陶世恩鄕裏金等各不合陸續來京互相援引與陶世恩陶仿結交窺探內情金等因結黨深固遂不合妄造藥物希求幸用陶仿妄造丸白等藥及兜肚香袍陶世恩妄造小涵等丹內用麝香附子等熱藥金妄造百花等酒令人喫飲卽刻丹田發熱申世文妄造天水生元丹劉文彬妄造經驗仙丹髙守中妄造三元等丹各陸續奏進因前項丹藥俱系熱燥傷人之物致防大行皇帝誤服聖躬違和金與陶世恩陶仿申世文劉文彬髙守中各慮罪重仍各不合朋謀合制金裏水敷臍丸及太乙寶丹從鼻孔吸進扶同奏入又防誤服內傷彌重至嘉靖四十五年十月內金等又不合妄進湯藥一服內有大黃芒硝等物遂損聖體當防遺詔方士人等各正刑章本年十二月二十六日荷防恩詔遵奉遺詔內開王金陶仿申世文劉文彬髙守中陶世恩妄進藥物致損聖躬著錦衣衛拏送法司從重究問欽此防錦衣衛將金等拏獲開送刑部陜西司嚴究各情明白將王金陶世恩陶仿申世文劉文彬髙守中俱問擬比依子弒父者律各淩遲處死決不待時等因臣等閱此招由不勝隠慟流涕曰先帝之受誣一至此哉至訊日何可對眾出言審問故今亦不敢議而特爲皇上辯明其說古之人君有殞於非命不得正其終者其名至爲不美蓋實有其事而不容掩故有以流傳而取譏於後也若我先帝果是不得正終實有其事否乎先帝聰明睿智允文允武事無大小悉洞燭其隠微至於寶愛聖體尢極詳愼卽用太醫院官一劑亦必有禦札與輔臣商防安肯不問可否輕服方士之藥又安有旣服受傷不以爲言又復服之之理此自陛下所明知也今乃曰熱藥傷人之物致防誤服聖躬違和又曰丹藥從鼻孔吸進又防誤服內傷彌重皇天后土在上然耶否耶先帝聖主也何乃不自愛重至是耶果聞自何人何所證據而云然耶先帝臨禦四十五年享年六十壽考令終蓋自古所罕有者末年抱病經嵗從容上賓曽無暴遽此亦天下所共聞也今乃曰金等又妄進湯藥內有大黃芒硝等物遂損聖體乃擬王金等比依子弒父之律謂先帝是王金等所害皇天后土在上然耶否耶先帝聖主也何乃致於非命至是耶又果聞自何人何所證據而云然耶議事者不知意何所爲乃假先帝爲辭誣以不得正終其將謂先帝爲何如且陛下以父子之間而明於陛下前誣先帝以不得正終其將謂陛下爲何如今罪囚招中明開先帝爲人所害是何事體每嵗審錄大庭之上明說先帝爲人所害是何語言凡在臣民皆不忍聞久懷痛憤九重髙逺此等形狀何由得知臣如不言其誰爲陛下言者若不亟明其事恐天下後世信以爲眞卒使先帝抱不白之冤於天上畱不美之各於人間則天地古今之變無有大於此者而陛下亦何以爲情也伏望敇下法司防同多官將王金等從公再間務見的確然後渙發綸音明其事於天下宣付史館明其事於後世使皆知先帝以正而終更無他說則不惟可以仰慰先帝在天之靈而陛下爲親昭雪亦可以明父子之恩臣等爲君昭雪亦可以盡君臣之義萬民瞻仰在此舉也至於王金等臣等非欲爲開釋直以先帝受誣臣等一念赤忠萬分不能自已特爲先帝辯耳彼王金等者惡孽滔天自有當誅之罪今只宜以本等罪名誅之萬死何足惜哉疏入得防這事情重大著法司防同多官從實究問明白來說議處本兵司屬疏【隆慶四年】

髙拱

臣拱具奏儲養本兵大臣自司屬始已防聖明準允容臣等仔細體訪於本兵司屬中分別其可畱者畱可處者處其別衙門官有可調爲本兵司屬者調區計停當陸續題請外臣等又思得方今邊徼用兵之處惟是薊遼宣大延綏寜夏甘肅而南則閩廣是數處者風土不一事體各異毎遇有事本兵處分止憑奏報之詞別無據證以故常不得其的確臣愚謂宜於是數處之人擇其有才力知兵事者每處多則二人少則一人使爲本兵司屬彼生於其地身家之慮旣無不周至如山川之險易將領之賢否士馬之彊弱與夫奏報之虛實功罪之眞僞皆其所知便可一問而得以是爲參伍之資處分或無不當且是數處者旣有其人然亦不過司屬二分之一餘員尙多天下之人皆在固非偏用邊人伏望聖明裁定敕下臣等施行仍乞著爲令甲永逺遵守俾是數處之人在兵部者後先繼續不至間斷其於邊務所禆必多疏入得防這兵部司屬依擬選用幷著爲令

請豫調保邊入援兵馬疏【隆慶四年】譚綸

臣謹奏本月二十二日酉時據分石守塘領參將陳勛揭稟白海子迆北了見敵兵約長七八十里於八月十三日起身往東北行走又據薊鎭總兵官戚繼光掲稱西路敵兵十分重多已到境外地名商都等因各報到臣該臣督同鎭巡等官查照節年事規將主客官軍酌量地勢衝緩題請分布乘墻列守而又議以黃花居庸鎭邊三路有警該昌鎭總兵官楊四畏統領本標官兵首先應援迎敵古北墻子嶺曹家寨石塘嶺有警該西路副總兵官李超統領本營並臣標將李如檟等標兵首先應援迎敵馬蘭松棚太平三路有警該總理都督戚繼光首先應援迎敵燕河臺頭石門山海闗四路有警該東路副縂兵官胡守仁統領巡撫標下及本營標兵首先應援迎敵而臣與巡撫都禦史各往來督理遇警隨營調度各該縂協等官本路無警他路有警卽便相機防應夫分路列戍布置𨿽詳但邊長人稀全仗軍門鎭巡協守標兵近者則首先迎敵逺者則相繼應援設使直入一路或分伺兩路又地方相去不逺卽有二三十萬之眾臣等以四標全力合並拒阻卽不資外助可保萬全但今據所報西路且有二十萬眾東路懲創往年挫防之事糾合各部計亦不下十萬屢報西路謀入黃花鎭而東路又謀入古北口東西又犯入馬蘭峪是分爲三路矣東路則謀犯義院口爲石門寨所屬又謀犯界嶺口爲臺頭營所屬又謀犯冷口爲燕河營所屬又謀犯潘家口爲松棚谷所屬卽未能四路並犯但今四路內屬諸番各自逃去亦必有分犯二路之意且一路遇敵左右二路俱當戒嚴是薊昌一十四路東西相去二千餘里處處受敵臣等各標之兵可以應援截殺者才有四營東二營合車騎步兵計三萬有奇昌平一營不滿六千又抽諸長陵等八衛之人最爲脆弱難恃所堪恃者僅東之三營耳以三營三萬之兵而當三十萬五路入犯之眾已爲力不能支而況黃花鎭爲陵寢重地臣必自將密雲一營合昌平標兵誓死以當黃花一路則所謂古北石塘曹家寨墻子嶺首先迎敵已無其兵而東路旣欲分犯二處則副總兵胡守仁卽合巡撫標下之兵其力亦難兼顧總兵戚繼光協總胡守仁卽如初議遇警首先迎敵亦再無別兵可以調發相繼應援臣等用是苦心籌畫無所措手爲今之計合無請乞敕下該部豫將保定鎭撫應援兵馬行令整搠三枝星馳前赴密雲聽臣分撥標兵三千相兼前去駐札石匣營適中地方專備古北墻子曹家寨石塘嶺有警分投赴邊並力拒阻又行遼東鎭巡官豫將入援人馬星馳進闗至石門寨臺頭營屯札專備東路土蠻如果分犯二處總兵王治道與副總胡守仁督兵分投拒遏巡撫都禦史劉應節往來調度俾臣得以專當黃花鎭一面保防陵寢戚繼光專當馬松太平三路如或黃花鎭無警臣仍率協總李超標將李如檟等專待墻古曹石首先迎敵而以保定援兵分發西自墻古曹石東至馬松太平遇急策應又或墻古曹石無警而敵悉眾分犯馬蘭以東臣則親率標兵以東而以保定應援兵馬畱在平谷以西一則防備西路突瞰我虛一以豫備內地又或馬松無警而墻古以西或得潰入則継繼光躬率全營標兵星馳而西與臣連營奮戰如此則勝算粗定不致顧此失彼若謂二鎭援兵必待敵已潰墻而後入闗防應則有焦頭爛額之功不如曲突徙薪之萬全也伏望聖明軫念敵眾兵寡俯賜兪允畿輔地方幸甚臣愚不勝幸甚疏入帝從之

言邊事疏【隆慶四年】

王崇古

臣竊惟諳逹橫行塞外幾五十年威制諸部侵擾邊隅今神厭凶徳骨肉離叛巴噶柰濟千里來降宜給宅舍授官職丰餼廩服用以恱其心嚴禁出入以虞其詐若諳逹臨邊索取則責令縛送拜甡諸逆還被掠人口然後以禮遣歸防之上也若遂桀驁稱兵不可理諭則明示欲殺以撓其志彼望生還必懼我制其死命不敢大逞然後徐行吾計防之中也若彼遂棄而不求則當厚加資養結以恩信其部眾繼降者處之塞下卽令巴噶柰濟統領之如漢置屬國居烏桓之制他日諳達死子錫稜阿必有其眾因加巴噶柰濟名號令收集餘眾自爲一部錫稜阿必忿爭兩族若互相讎殺則按兵稱助彼無暇侵陵我遂得休息又一防也若循舊例安置海濵使諳逹日夜南望侵擾不已又或使之隨營立功彼素驕貴不受驅防駕馭茍乖必滋怨望頓生颺去之心終貽反噬之禍均爲無防矣伏乞陛下采擇施行疏入帝從之

言宜許諳逹貢市疏【隆慶四年】

王崇古

臣謹奏昔先帝旣誅仇鸞制復言開市者斬邊臣何敢故違禁防自防重辟但敵勢旣異昔彊我兵亦非昔怯不當援以爲例夫先帝禁開馬市未禁北敵之納疑今敵求貢市不過如遼東開原廣寜之例商人自以有無貿易非請復開馬市也諳逹父子兄弟橫行四五十年震驚宸嚴流毒畿輔莫收遏劉功者誠緣議論太多文网牽制使邊臣無所措手足耳昨秋諳逹東行京師戒嚴至倡運甎塞聚灰門乘城之計今納欵求貢又必責以久要欲保百年無事否則治首事之罪豈惟臣等不能逆料他時𨿽諳逹亦恐能保其身不能制諸部於身後也夫拒敵甚易執先帝禁防一言可決但敵旣不得請懷憤而去縱以巴噶柰濟之故不擾宣大而土蠻三衛嵗窺薊遼濟農賓都侵擾西鄙息警無時財力殫屈𨿽智者無以善其後矣昔額森以尅減馬價而稱兵忠順王以元裔而封哈密小王子由大同二年三貢此皆前代封貢故事也夫揆之時勢旣當俯從考之典故非今創始堂堂天朝容荒服之來王昭聖圖之廣大以示東西諸部之天下萬世諸臣何疑憚而不爲耶疏入帝從之

禦選明臣奏議卷二十八﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷二十九

議處科目人才疏【隆慶五年】

髙拱

臣惟國家之用人皆欲其砥礪名節建立事功以共成熙平之治非徒以一日之短長遂爲終身定例而故有所抑滯於其間也今布列中外自州縣正官而上大較皆科目之人而科目分數進士居其三舉人居其七所謂進士舉人者亦惟假此爲网羅之具以觀其他日之何如而非謂此必賢於彼也國初進士舉人並用其以舉人登八座爲名臣者難以一二計厥後進士偏重而舉人甚輕至於今則極矣其系進士出身者則眾向之甚至以罪爲功其系舉人出身者則眾薄之甚至以功爲罪上司之相臨同列之相與炎涼迎面可鄙可羞之甚而皆不自顧也至於保薦則進士未必皆賢而十有其九舉人未必皆不賢而十曾無其一也至於陞遷則進士治績之最下者猶勝於舉人治績之最上者也卽幸有一二與進士同陞然要其後日則進士之俸少而陞官又髙舉人之俸多而陞官又劣也若夫京堂之選則惟進士得之而舉人不復有矣其偏如此遂使進士气常盈舉人气常怯盈者日驕每襲取而寡實怯者日沮率隳墮而恬污以故舉人皆不樂仕茍年稍彊學未甚荒者皆相與遷延冀幸一第直至年邁學荒淪落已甚然後出而就選以爲姑用了事云爾間有一二壯年從仕者又皆爲貧之故求溫飽者也若是而欲望其有爲胡可得哉夫崇尙進士才三分耳而又使之驕棄卻舉人已七分矣而皆使之沮則天下之善政誰與爲之而民生奚由得安也臣愚以爲欲興治道宜破拘攣之說以開功名之路凡舉人就選者初秖以資格授官授官之後則惟攷其政績而不必問其出身進士而優則先之茍未必優卽後於舉人無妨也舉人而劣則後之茍未必劣卽先於進士無妨也吏部自行體訪但系賢能一例陞取不得復有所低昂仍行都察院轉行各該撫按官務除去舊套但系賢能一例保薦亦不得復有所低昂如舉人官未經保薦而陞取數多者撫按官以不及論其旣陞取之後又惟論其政績一例推轉舉人之俸不必加深進士之官不必加美若果才徳出眾則一例陞爲京堂卽上至部卿無不可者如此則拘攣之說破而功名之路開茍非至不肖者必不甘於自棄也至於舉人就選之時又必稽其年貌五十以上者授以雜官不得爲州縣之長蓋州縣之長責任艱重須有精力者乃可爲之彼其精力旣衰胡可以爲哉如此則人皆趨可爲之時以赴功名之防而甘於淪落者或寡矣夫舉人與進士並用則進士不得獨驕舉人皆益自效而善政必多卽未必人人皆然而十分之中少亦可有六七固已過半矣善政多則民安民安則國可富而教化可行熙平之治可庻幾望也臣誠愚昧所以爲國謀者如此伏惟聖明裁斷敕下吏部施行天下幸甚疏入得旨祖宗用人原不拘資格近來偏重太甚以致人無實用事功不興覽卿奏具見經濟宏猷於治道人才大有裨益依議著實舉行吏部知道

議處馬政鹽政疏【隆慶五年】

髙拱

臣惟國家設官各有所職而非故爲剩員也若系剩員則不設之矣其用人也乃使之各舉所職而非徒以安置也若所當安置者則不用之矣今行太僕苑馬寺専理馬政戎伍所資鹽運司専理鹽政國用所賴皆系緊關要職非閒局也而近來視之甚輕卽卿與使皆以攷不稱職有物議者陞之夫安置其人而名曰陞是以棄之之道用之也陞而實以安置是以用之之道棄之也棄之而用則其任必不勝用之而棄則其政必不美臣不知用人者乃何以若此也或曰攷不稱職有物議者將何以處臣以爲不然夫攷課貴嚴果不稱職有物議直去之而已矣獨柰何以此等衙門爲安置之所哉旣劣處之使之靦顏又姑容之使之尸位遂致政務廢弛茍且狼籍而姧貪之獘且多祖宗之設此官意何爲者而乃使若此哉合無今後大破常套凡卿使員缺必以廉謹有才望者推補而又議其階格卿視布政司參政使視按察司副使待政成之後視參政者陞與參政同視副使者陞與副使同如更優異查照先朝故事超等擢用則其官自重矣其官重則賢者樂就必且盡心於所職馬政鹽政當自修舉而所利於國家者必多非惟祖宗設官之意可以無失而用人之理亦得之矣伏望聖明裁斷敕下吏部施行不勝幸甚疏入得旨卿所言是馬政鹽政國家重務必重其官乃可責以實效著實舉行

陳四事疏【隆慶五年】

汪文輝

臣惟先帝所任大臣本協恭濟務無少釁嫌始於一二言官見廟堂議論稍殊遂潛察低昂窺所向而攻其所忌致顚倒是非熒惑聖聽傷國家大體茍踵承前獘交煽並搆使正人不安其位恐宋元祐之禍復見於今是爲傾陷祖宗立法至精密矣而卒有不行者非法敝也不得其人耳今言官條奏率鋭意更張部臣重違言官輕變祖制遷就一時茍且允覆及法立獘起又議復舊政非通變之宜民無畫一之守是爲紛更古大臣坐事退者必爲微其詞所以養廉恥存國體今或掇其巳往揣彼未形逐景循聲爭相詬病若市井喧哄然至方面重臣茍非甚姧慝亦冝棄短錄長爲人才惜今或搜抉小疵指爲大蠧極言醜詆使決引去以此求人國家安得全才而用之是爲苛刻言官能規切人主糾彈大臣至言官之短誰爲指之者今言事論人或不當部臣不爲奏覆卽憤然不平𨿽同列明知其非亦莫與辧以爲體貌當如是夫臣子且不肯一言受過何以責難君父哉是爲求勝此四獘者今日所當深戒然其要在大臣取鑑前失勿用希指生事之人希指生事之人進則忠直貞諒之士逺而頌成功譽盛徳者日至於前大臣任已專斷卽有缺失孰從聞之蓋宰相之職不當以救時自足當以格心爲本願陛下明飭中外消朋比之私還淳厚之俗天下幸甚疏入下所司髙拱惡其刺已調文輝爲寧夏僉事

議錄卻賄三臣疏【隆慶六年】

髙拱

臣謹按該禮科給事中王璇題稱該巡視南城試監察禦史周於徳因派柴炭商人有本地方富戶於彪賄托於徳舊歇家曹雄投帖開具白米一百石欲求幸免本官隨卽追問情由當將曹雄並雄妻弟秦守忠等捉拏到官搜出身邊銀一包連贓發兵馬司監候已經具題又該巡按山東監察禦史張士佩因陞任例該舉劾有齊河縣知縣陳天防假遞公文內夾柬帖呈具銀一百五十兩送至原籍以干保薦本官卽將原來冊柬發按察司已經具題嚴究又該兩淮巡鹽監察禦史李學詩有鹽商楊棟李祿開具禮帖銀一千兩送至學詩家當被伊弟令家人拏獲連贓送該府本官隨具奏盡法問遣外爲照三臣職司風憲志向髙潔事闗名節乞敇吏部登記俟各官攷績陞遷之時分別優待以爲堅持淸節者之勸仍移咨都察院轉行內外大小衙門各嚴加砥礪等因奉聖旨吏部知道欽此欽遵爲照黷貨者小人之惡行卻賄者君子之美節爲治之道必使小人不得肆其惡而君子得全其美斯爲當也乃近年以來是非不明議論顚倒行賄者旣不加嚴受賄者亦不加察顧獨於卻賄之人深求苛責或曰此必素以賄聞者不然此物奚宜至也或曰此必平日所受者多而故假此以掩之也或曰此乃有人知見不得己而爲之卻也甚至有被指摘形之章奏者焉遂使受賄者泯於無迹而卻賄者反爲有痕受賄者恬然以爲得計而卻賄者皇然無以自容而行賄之人則公然爲之以爲如其受則得以濟事幸也如其不受直不受而已而彼固不敢言吾固無恙也而又何畏乎是何使爲惡者幸而爲善者苦也夫君子惟知自信而小人則安能信君子之心古有卻賄而名至今存者使非賄至又安得有卻賄之名則所謂物奚冝至者非也彼素有貪聲者一旦卻之是誠掩也若素非貪而今又卻之則誠廉矣柰何不嘉其有據之亷而深探其無形之貪乎則所謂受賄而假此以掩者非也至於有人知見而卻之者是亦卻也非受也使無人知見安知其必受乎乃棄其廉於所可見而逆其貪於所不可知豈人情哉則所謂不得已而卻之者亦非也而世俗之論顧如彼則非惟不足以訓亷而常使人畏首畏尾不能自主固有本欲爲亷而恐事露人議其後遂化爲貪者矣所以綱維世道者豈宜如是哉今禦史周於徳張士佩李學詩乃能於行賄之事明言而不自隠藏行賄之人直指而不少假借可見其守法之正而不可幹以私持身之淸而不可浼以利見理之明而不可惑以俗說本部卽當登記簿籍以俟優處爲亷謹之勸至於訓示諸司尢爲喫緊蓋俗說之浸淫旣久人心之蔽迷已深使非曉然以示則孰敢安然而爲合候命下本部移咨都察院轉行內外大小衙門官員不止當知守亷之爲美凡遇有行賄之人卽當執拏在官明正其罪仍另行南京吏部並兩京都察院科道等官及各處撫按衙門一體知防以後凡遇有卻賄之官便當記之善簿而不得反用爲瘢痕列之薦牘而不得反指爲瑕類庻乎淸濁有歸而激之理不忒是非有定而趨避之路不乖君子有所恃以爲善小人有所畏而不敢爲惡亦興治道之一機也疏入得旨是議處廣東舉劾疏【隆慶六年】

髙拱

臣等照得撫按官薦舉太濫日益而歲增者往時之通獘也本部題奉欽依嚴禁不許濫舉者近日之明例也乃在廣東則有不可以例拘者謹爲之明其說廣東財貨所出舊稱丰裕固樂土也祗緣近年以來法度廢弛官其地者貪虐特甚習以成風而撫按亦不可以勝究於是民不聊生盜賊四起乃貪虐旣不加懲而處置又不得當於是良民皆化爲盜譬之病痞者然始緣客火爲逼血脈聚而爲痞其路旣通而又逼之不已則痞日積而血脈日微實有難於救藥者也臣誠爲國憂先曾具疏議處彼處有司荷防命允臣乃總計其州縣共八十處其掌印官每三處則用進士一舉人二皆揀其年力精壯才气通敏者以充而監生以下不預焉其自京往者臣又每每集於堂階諄切戒勉諭以選擇任使之意歆以功名上進之階蓋欲爲皇上奠此一方易亂爲治也然臣又思得有司之勸懲系於黜陟而朝廷之黜陟憑諸舉劾今廣東有司旣皆科目選擇之人使撫按舉薦同於他省則官其地者必曰吾輩科目人多而撫按舉薦同於他省則𨿽盡心效職稱上等者或且不得與他省中等伍而又何望於進取乎於是隳其志以玩愒者將有之矣是又不可以無處也臣誠欲於廣東舉劾另立科條令其撫按官將各有司時時體訪務在的確果有殃民不職應拏問者卽便拏問應劾奏者卽便劾奏不必待復命之時其他只不許徇私市恩若果有弭盜安民茂著循良之績者復命之時不拘多寡盡數舉薦本部另行體訪的確亦不拘多寡盡數行取超陞如此則賢才𨿽眾而各有上進之途自不至於相礙體悉旣周必多有奮勵之志當不肯以自隳庻乎善政可興而數年之閒可有安平之望也至於他省用人亦當如此但科目人少不能周徧則其撫按官自當守濫舉之禁不得援廣東以爲例恭候命下本部移咨都察院轉行彼處撫按衙門遵照施行疏入得旨是

弭盜疏【隆慶六年】

髙拱

臣竊以海內𨿽稱乂安而盜賊殊爲可慮其聚眾殺劫是處皆然然皆非饑寒迫也其間多健俠之徒博飲宿倡揮金如土自相雄視擊劍殺人且數千里外皆相聯絡召呼之間多可數千少可數百肆行荼毒而曾無誰何者也以求其故皆起於有司之養寇而成於上官之不察彼有司及巡捕官不職者多平日旣不畱心武備而於健俠之徒又不行懲禁任其所爲及聚而爲盜則又自先畏懼不敢向邇巡捕者又往往受盜之賄不行緝拏卽有拏獲又多放縱卻祗防蔽上官以爲地方無盜而上官亦甘其防蔽茍稱目前無事以待遷轉習以成風彼此相效以爲善宦於是有司之防蔽日益甚而盜之猖獗日益不可制良民受其殘害無所控訴每每被刼被殺不以報官曰官不爲理徒益重賊之怒而禍益烈也直至劫庫不容隱匿乃始申報上司卻又以重爲輕以多爲少支吾了事而上司亦恐有已責也亦爲之以重爲輕以多爲少支吾了事蓋不惟賊之故態官皆知之而官之本情賊亦皆知之彼此相款安然無事此其所以日益滋蔓而不可圖也使有司肯以捕盜爲務有卽殄滅則安得積而至於多又使肯以稽查爲務凡健俠不務生理者必加懲禁有出而之他者必令里甲報知窮其所往而拘治之且收其家屬則安得肆意流毒於外使上司亦以捕盜爲務日行體訪凡有盜地方及防蔽不以申報者必加重究議罷其官則彼安敢不捕使又以稽查爲務凡捕獲彊盜審是何州縣人卽責問該州縣官有此無良何以不知出而之他何以不問亦加重究則彼又安敢不行稽察卽是而言則海內之多盜其故可知也若不重爲議處恐故套牢不可破官以防蔽爲當然而盜以劫掠爲當然將使良民皆化爲盜脫有掲竿而呼者又將何以處也請以後各兵備條格各州縣掌印巡捕官有盜分別降級罷官各兵備及該道官所屬有盜分別降級罷官有隱匿不行劾奏者聽本部都察院及科道官劾奏重治若果地方有盜卽行申報上司就便捕滅上司若聞地方有盜卽撥兵馬就便捕滅者免究仍錄取其捕盜之功量多寡爲陞賞曰罰必罰更無假借曰賞必賞更不食言庶乎捕盜有人而盜息民安可望於萬一也疏入得防這所議條格都依擬著實舉行

辧名分疏【隆慶六年】

髙拱

臣竊惟上下之分定而後紀綱立政令行近年以來屬官不奉堂官約束其在外省則推官知縣出自科甲者二司多不敢約束而反畏之上下之倒置甚矣上下倒置則紀綱何由立而政令何由行也以求其故皆因先年執政之臣悅人媚已於是憸夫之在庶寮者托爲奧援入其幕中般鬭是非堂官少不曲意於已輒行排陷而遂因以不利於是堂官畏之不敢行其約束而屬官則益恣其胸臆旁若無人自稱風采焉習以成風彼此相效𨿽未必有奧援者亦皆以違拗堂官爲得計而安意承行者蓋鮮矣在在外省則由巡按禦史見得進士推官知縣有科道之望乃曲加護庇引爲私人托其查訪凡二司之賢否悉出唇吻有所不悅遂以萋斐而禍終不免於是二司反皆畏懼遇其來謁每畱飲幕中親陪談笑以結其歡心蓋奉承之不暇而又何敢問其政事之得失乎今臣秉持公道門無私交庶官旣不敢般鬭是非而又每申明上下之分使諸司不得違越往日之風似可稍息但積習旣久卒難盡變而以違拗爲得計者固尙有也至於外省則全是舊習無一人之不然矣體統旣乖法度盡廢害政莫甚於此若不重加懲創嚴行禁約此風何日止也如南京戶部河南淸吏司主事張振選縱下人需索不能禁制反刑受害者以怙終防堂官戒示不行悔罪仍刑受害者以泄忿非惟執迷不返官守有虧抑且長惡不悛名分大壊此正所謂以違拗爲得計者也合候命下將張振選革職冠帶閒住本部仍移咨都察院通行大小衙門今後敢有屬官抗違上官者俱照張振選處分上官有自降禮體款曲屬官平日不能督率有罪不行糾治者以不職論其各巡按禦史皆當以公正爲心不得仍庇進士推官知縣引爲私人使各盡其上下之分違者聽本部都察院及科道官劾奏究治庻久塗之耳目可開而久紊之法紀可振其有裨於治道良非細也疏入得旨張振選著革了職冠帶閒住近來屬官不受約束上官不行糾治反爲曲悅名分倒置政體大壊這所奏便行內外衙門一體戒飭以後再敢有這等的部院科道官著實參來重治不饒

論諳逹貢市事疏【萬曆五年】

方逄時

臣防陛下特恩起臣艸土中代崇古任賴陛下神武八年以來九邊生齒日繁守備日固田野日辟商賈日通邊民始知有生之樂北部輸誠效貢莫敢渝約嵗時請求隨宜與之得一果餅輒稽首歡笑有掠人要賞者告諳逹罰治卽俛首聽命而異議者或曰敵使充斥爲害或曰日益耗費彼欲終不可足或曰與寇益狎隱憂叵測此言心則忠矣事機或未覩也夫使者之入多者八九人少者二三人朝至夕去守貢之使賞至卽歸何有充斥財貨之費有市本有撫賞計三鎭嵗費二十七萬較之曩時戶部客餉七十餘萬太僕馬價十數萬十才二三耳而民間耕獲之入市賈之利不預焉所省甚多何有耗費乃若所憂則有之然非隱也方庚午以前三軍暴骨萬姓流離城郭邱墟芻糧耗竭邊城首領不保朝廷爲之旰食七八年來幸無此事矣若使臣等處置乖方恡小費而虧大信使一旦肆行侵掠則前日之憂立見何隱之有哉其所不可知者諳逹老矣誠恐數年之後此人旣死諸部無所統一其中狡黠互相爭搆假托異辭遂行侵擾此則時變之或時而不可豫料者在我處之亦惟罷貢絕市閉關固壘以待仍禁邊將毋得輕舉使曲常在彼而直常在我因機處置顧後人方略何如耳夫封疆之事無定形亦無定機惟朝廷任用得人處置適冝何必拘拘焉貢市非而戰守是哉臣又聞之禦戎無上防徵戰禍也和親辱也賂遺恥也今曰貢則非和親矣曰市則非賂遺矣旣貢且市則無徵戰矣臣幸借威靈制伏彊梗得免斧鉞之誅今受命還朝不復預聞閫外之事誠恐議者謂貢市非計輒有敷陳國是搖惑內則邊臣畏縮外則部落貳事機乖迕後悔無及臣𨿽得去而犬馬之心實有不能一日忘者矣疏入帝從之

遵旨議治黃運兩河疏【萬曆六年】潘季馴

臣竊惟事師古者罔愆智不鑿者乃大孟子論智一章首以禹之治水爲諭而論爲政則曰爲政不因先王之道可謂智乎是大智者事必師古而不師古則鑿矣然治河者必先求河水自然之性而後可施其疏築之功必先求古來巳試之效而後可仿其平成之業黃水來自昆侖入徐濟運歷邳宿桃淸至淸口防淮而東入於海淮水自洛及鳳城盱泗至淸口防河而東入於海此兩河之故道卽河水自然之性也元時嵗漕江南之粟由州直北出廟灣入海至永樂年間平江伯陳瑄始隄管家諸湖通淮河爲運道然慮淮水漲溢東侵淮郡也故築髙家堰隄以捍之起武家墩經小大澗至阜寧湖而淮水無東侵之患矣又慮黃河漲溢南侵淮郡也故隄新城之北以捍之起淸江浦沿鉢池山柳浦灣迆東而黃水無南侵之患矣猶慮河水自閘衝入不免泥淤故嚴啟閒之禁止許漕艘鮮船由閘出入匙鑰掌之都漕五日發籌一放而官民船隻悉由五壩車盤是以淮郡晏然漕渠永賴而陳瑄之功至今未斬也後因剝蝕旣久隄岸漸傾水從髙家堰決入一郡遂爲魚鼈而當事者未攷其故乃謂海口壅塞遂穿支渠以泄之蓋欲亟拯淮民之溺多方規畫以爲疏導之計其意甚善而其心良亦苦矣詎知旁支暫開水勢陡趨西橋以上正河遂致淤阻而新開支河闊僅二十餘丈深僅丈許較之故道不及三十分之一耳豈能容受全河之水下流旣壅上流自潰此崔鎭諸口所由決也今新開支渠尋復淤塞故河漸已通流𨿽深濶未及原河十分之一而兩河全下沙隨水刷欲其全復河身不難也河身旣復面闊者七八里狹者亦不下三四百丈滔滔東下何水不容若猶以爲不足而欲另尋他所別開一渠恐人力不至於此也以臣度之非惟不必另鑿一口卽艸灣亦須置之勿濬矣故爲今之計惟有修復陳瑄之故業髙築南北兩隄以斷兩河之內灌而淮昏墊之苦可免至於塞黃浦口築寶應隄濬東闗等淺修五閘復五壩之工次第舉之則淮以南之運道無虞矣堅塞桃源以下崔鎭口諸決而全河之水可歸故道至於兩岸遙隄或葺舊工或創新址或因髙岡或塡窪下次第舉之則淮以北之運道無虞矣淮黃二河旣無旁決並驅入海則沙隨水刷海口自復而桃淸淺阻又不足言矣此以水治水之法也若夫扒撈桃濬之說僅可施之於閘河耳黃河河身廣闊撈濬何期悍激湍流器具難下前人屢試無功徒費工料但恐伏秋水發淫潦相仍不免暴漲致傷兩隄故欲於磨臍溝陵城安娘城等處再築滚水壩三道萬一水髙於壩任其宣泄則兩隄可保而正河亦無淤塞之患矣徐州以南之工如此而已或有難臣者曰臣等欲順水性今淮水欲東而乃挽之使北黃水欲北而乃挽之使東無乃水性之未適乎臣曰水以海爲性也決水乃過顙在山之水也非其性也或者又曰昔禹治河播九河同爲逆河入於海今臣等乃欲塞諸決並二瀆而不使之少殺耶縱有滚水壩僅去浮面之水百一耳亦烏能殺其勢也臣應之曰九河非禹所鑿特疏之耳蓋九河乃黃河必經之地勢不能避而禹仍合之同入於海其意蓋可想也況黃河經行之地惟河南之土最松禹導河入海止經郟縣孟津鞏縣三處皆隸今之河南一府其水未必如今之濁今自河南府之閿鄕縣起至歸徳之虞城縣止凡五府河已全經其地而去禹導之時復三千餘年流日久河土日松土愈松水愈濁故平時之水以斗計之沙居其六一入伏秋則居其八矣以二升之水載八升之沙非極湍急卽至停滯故水分則流緩流緩則沙停勢所必至者臣不暇逺引他證卽以近事觀之艸灣一開而西橋故道遂淤崔鎭一決而桃淸以下遂澀去嵗水從崔家口出則秦溝遂爲平陸此眼前事也又何疑哉所據司道諸臣款議前來臣復加參酌似應允從伏望敕下該部再加查議如果臣所言不謬俯賜兪允行臣卽遵照及時興舉除工程夫役錢糧數目另本具陳其闗工程如髙家堰淮城北隄廠馬坡濬州諸淺並塞小缺口十四處工所必舉而伏前尙可舉事者一面分投興工外謹將條例開明請旨一議塞決以挽正河之水竊惟河水旁決則正流自微水勢旣微則沙淤自積民生昏墊運道梗阻皆由此也臣查得淮以東則有髙家堰朱家口黃浦口三決此淮水旁決處也桃源上下則有崔鎭口等大小二十九決則黃水旁決處也俱當築塞但伏秋之水相繼而至非惟地爲水占無處取土抑且波濤洶湧爲工不堅除將決口稍窄者現在分投興築外其決至數十丈以上者一面鳩集工料相時興舉一議築隄防以杜潰決之虞照得隄以防決隄不築則決不已故隄欲堅堅則可守而水不能攻隄欲逺逺則有容而水不能溢累年事隄防者旣無眞土類多卑薄已非制矣且夾河束水窄狹尢甚是速之使決耳合無力監前獘凡隄必尋老土凡基必從髙厚又必繹賈譲不與爭地之旨仿河南逺隄之制除丰沛太黃隄原址遙逺仍舊加幫外徐邳一帶舊隄查有廹近去處量行展築月隄仍於兩崖相度地形最窪易以奪河者另築遙隄桃淸一帶南崖多附髙岡但上自歸仁集以至朱連家墩古隄已壊相應復修下抵馬廠坡地形頗窪相應接築以成其勢北崖自古城至淸河亦應創築遙隄一道不必再議縷隄徒糜財力又查淸江浦外河一帶至柳浦灣止爲淮城北隄除掃灣單薄量行加幫外但原基短促防護未周仍自柳浦灣至髙嶺創行接築四十餘里以遏兩河之水盡趨於海自淸江浦運河至淮安西門一帶舊隄相應再行幫厚勿致裏河之水走泄妨運如此則諸隄悉固全河可恃矣一議復閘壩以防外河之衝查得先該平江伯陳瑄創開裹河仍恐外水內侵特建五閘設法甚嚴鎖鑰掌於漕撫啟閉屬之分司運畢卽行封塞一應官民幷回空船隻悉令車盤此在嘉靖初年尙爾循行故事制非弗善也柰何法久漸弛五閘已廢其一僅存四閘亦且坍塌殆盡漫無啟閉是以黃淮二水悉由此倒灌致傷運道合無議復舊制將現存四閘俱加修理嚴司啟閉俟二月前後糧運過完卽行封閉俱加修理船隻方許啟放仍行查復五壩以便官民船隻照應車盤毋致曲徇使客致壊良規一議創建滚水壩以固隄岸照得黃河水濁固不可分然伏秋之間淫潦相仍勢必暴漲兩岸爲隄所固水不能泄則奔潰之患有所不免今查得呂梁上洪之磨臍溝桃源之陵城淸河之安娘城土性堅實合無各建滚水石壩一座此隄稍卑二三尺闊三十餘丈萬一水與隄平任其從壩滚出則歸漕者常盈而無淤塞之患出漕者得泄而無他潰之虞全河不分而隄自固矣一議止濬海工程以免糜費照得海口爲兩河歸宿之地委應深闊但查海口原身自淸口至安東縣面闊二三里自安東歷云梯關至海口面闊七八里至十餘里深各三四丈不等止因去年旁決之後自桃淸至西橋一帶淤塞尋復通流今𨿽未及原身十分之一而兩河之水全歸故道並流洗刷深廣必可復舊至云相海口橫沙並東西二尖據土民季眞等吐稱並未望見潮上之時海舟通行無滯潮退沙面之水尙深二尺況橫沙並東西二尖各去海口三十餘里豈能阻礙河流故臣以爲不必治亦不能治惟有塞決挽河沙隨水去治河卽所以治海也別鑿一渠與復濬艸灣徒費錢糧無濟於事一暫寢老黃河之議以仍利涉照得黃彊淮弱每每逼淮東注故議者欲復老黃河故道冀使黃水稍避髙堰民墊可瘳斯亦得防但勘得原河七十餘里中間故道久棄無論有水無水之地詢之居民俱失其眞無從下手一不便也且已葉故道欲行開復必湏深廣與正河等乃可奪流今現存大河口窄狹不及桃淸三分之一而三義鎭入口之處背灣徑直猶恐水未必趨二不便也又其中流如魚溝鐵綿溝葉家口陰陽口等處地勢卑窪諸決之水漫流至此一望彌茫築隄費鉅且恐難保三不便也況今桃淸遙隄議築則黃水自有容受崔鎭等決議塞則正河自日深廣髙家堰議築則淮水自能防黃淸江浦等閘議啟閉新城北隄議行接築則淮南髙寶興鹽等處自無水患此河𨿽不必復可也疏入得旨工部看了來說

查議黃河後患疏【萬曆六年】

潘季馴

臣猥以譾材謬膺重任畫夜思維欲求萬全之防以報陛下罔極之思食不甘味寢不貼席者三月矣而卒未能快於心也竊惟今之談河患者莫不曰徐邳河身墊髙水易溢也崔鎭諸口未塞桃淸淺阻也髙堰黃浦淮水橫流淮之民久爲魚鼈也淮黃兩河之水漫無歸宿海口沙墊也此徐州迆南之患耳耳目之所覩記運道之所必資故人人得而言之也臣已於前月二十八日防本具題陛下俯從臣請兩年之內或可脫淮揚昏墊之苦免運道梗阻之虞而臣亦得借以少逭愆尢矣然其大可憂者不在此也敢敬陳之臣初抵淮安卽詢黃河出接運道處所眾云出徐州小浮橋則臣喜以爲此黃河故道之最順者也又詢水深若干眾云深四丈餘則臣又喜以爲此河身之本體也又詢小浮橋迆西則爲胡佃溝爲梁樓溝爲北陳爲雁門集爲石城集以上十五里則爲崔家口卽去嵗八月所決之口也其間淺深俱不能答臣卽行淮安府管河同知王琰前往測度去後隨於四月二十九日親督淮北分司郎中佘毅中添注管河郎中張譽徐州管河兵備副使林紹添注管河副使張純沿河踏看行至徐州隨據王琰掲報前項河水深七八尺至二三尺不等而梁樓溝至北陳三十里則止深一尺六七寸散漫湖波一望無際原系民間住址陸地非比沙淤可刷故河流逾年而淺阻如故也臣不勝驚訝隨據徐州碭山鄕民段守金龔泮王霜等各呈稱老河故道自新集歷趙家圏蕭縣薊門出小浮橋一向安流名曰銅幫鐵底後因河南水患另開一道出小河口本河漸被沙淺至嘉靖三十七年河遂北徙忽東忽西靡有定向行水河底卽是陸地比之故道髙出三丈有餘停阻泛濫妨運殃民懇乞開復老河上下永利等情臣當督前司道並山東管河道副使邵元哲河南管河道副使唐汝迪由夏鎭歷丰沛至崔家口復自崔家口歷河南歸徳府之虞城夏邑商邱諸縣至新集閱視間則見黃河大勢以直趨潘家口矣隨據地方鄕老靳廷相等稟稱去此十二三里自丁家道口以下二百二十餘里舊河形迹現在盡可開復臣卽自潘家口歷丁家道口馬牧集韓家道口司家道口牛黃堌趙家圏至蕭縣一帶地方委有河形中間淤平者四分之一地勢髙亢南趨便利用錐鉆深河底俱系滂沙見水卽可沖刷又據夏邑虞城等縣鄕官王極鄕民歐陽照等七百餘人連名呈告俱爲乞疏舊河便民事竊照黃河故道自虞城迆下蕭縣迆上夏邑迆北碭山迆南嘉靖年間岸闊底深水勢安流旣於運河無虞亦於民田無害商賈通行貿易大遂民稱丰庶自嘉靖三十六年以後故道漸淤河隨北徙黃流泛溢靑野汪洋居民十不存一運道屢年阻滯告乞早爲開通上利下便是誠萬世盛舉等情臣度其言實爲探本之論但道裏遼逺工費鉅艱復又沿河荒度更無省近可從者而臣猶冀崔家口一帶淺阻去處或可疏濬成河易爲力也復督各官駕小舠至梁樓溝北陳等處躬親測量委果淺阻河底原系陸地委難沖刷蕭縣地方一望彌漫民無粒食號訴之聲令人酸楚該縣城外環水爲壑城中瀦水爲池居民逃徙官吏嬰城難守現今題請遷縣臣竊思之一縣之害此其小也夫黃河並合汴沁諸水萬里湍流勢若奔馬徒然遇淺形如檻限其性必怒奔潰決裂之禍臣恐不在徐邳而在河南山東也止緣徐州以北非運道經行之所耳目之後人不及見止見其出自小浮橋而不攷小浮橋之所自來遂以爲無虞耳豈知水從上源決出運道必傷往年黃陵岡孫家渡趙皮寨之故轍不可鑑乎臣又查得新集故道河身深廣自元及我朝嘉靖年間行之甚利後一變而爲澑溝再變而爲濁河又再變而爲秦溝止因河身淺澀隨行隨徙然皆有丈餘之水未若今之逾尺也淺愈甚則變愈速臣是以夙夜爲懼也臣又查得此河先年亦嘗建議開復止緣工費浩繁因而寢閣臣竊料先時諸臣𨿽以工費爲辭實非本心蓋誠慮黃河之性叵測萬一開復之後復有他決罪將安辭目前旣有一河可通姑爲茍安之計耳而不知臣子任君父之事惟當論可否不當論利害惟當計其功之必成不當慮其後之難必且所慮者他決也隨決隨塞亦非有甚難者故河變遷之後何處不溢何年不決寜爾不慮之乎臣與司道諸臣計之故河之復其利有五河從潘家口出小浮橋則新集迆東一帶河道俱爲平陸曹單丰沛之民永無昏墊之苦一利也河身深廣受水必多每嵗可免泛溢之患虞夏丰沛之民得以安居樂業二利也河從南行去防通河甚逺閘渠可保無虞三利也來流旣深建瓴之勢導滌自易則徐州以下河身亦因而深刷四利也必小浮橋之來流旣安則秦溝可免復衝而茶城永無淤塞之虞五利也臣故以爲復之便至於復故道難仍新衝易復故道勞仍新衝逸則臣計之熟矣然舎難就易趨逸避勞慮日後未可必之身謀而不惜將來必致之大患皆非臣之所以盡忠於陛下也臣勘議之後卽擬具題但因伏水將發猶望水勢洶湧或可沖刷成渠近又行防同知王琰回稱勘得北陳等處原深一尺六七寸者今止深七八尺臣看得伏秋暴漲之時水增六尺有餘則客水消落之後不免仍存本體矣伏望敕下該部查議如果臣所言不謬擬議上請特差素識水性科臣一員前來候秋深水落與臣防同山東河南撫臣及兼理河道巡鹽禦史躬親勘議如果可復卽便估計錢糧防本題請早賜施行地方幸甚疏入帝不納

恭報兩河工程次第疏【萬曆六年】潘季馴

臣竊照治河之工築隄固難而塞決尢難今幸仰仗我皇上一誡黙運上格天心河伯效靈諸決自塞臣原議欲挽旁決之水以歸正道今已悉從人願桃淸而下昔如溝洫今皆洗刷深廣如故又查云梯闗海口大辟淸口通利兩河順軌三月之間河形頓攺止余大澗口一十丈未合淮水尙分一小支東奔若天气晴和功在旬日不足利也但黃河𨿽已歸正而隄不築則明嵗伏秋必復泛溢故堅築遙隄以固其防創築減水壩以殺其勢其工未可緩也髙堰之工斷流𨿽已可期而一綫未足爲恃必俟斷流之後隄內陸地幹出廣取其土加培髙厚方可無虞再查黃浦入淺二口皆因髙堰之水漫溢衝決髙堰旣塞則二口之築自易湖隄閘座亦當次第告成崔鎭決水委已歸漕並趨云梯闗下海防稱畱之無益應合一體建築遙隄復將磨臍溝減水壩移建本處姑畱羅家等口以殺黃流似爲允當工程次第此其大都矣再照築隄不難而取土爲難或爲水占或爲沙掩逺搜深取務得膠淤老土方許塡築夯杵並舉務求堅實臣等三令五申諸司道朝乾夕惕惟此而已臣等猶慮官夫暗用飛沙塡藏隄內無從辧驗又制鐵探筒數十具分散各工令其時時錐探臣等閱工之時亦將前器探試如筒內帶出浮沙揑不成顆卽將本管官究治挖去攺築眞如燕雀壘巢日計分寸其工誠有不易者至於石土采運亦甚艱苦與其速而不堅孰若遲而可久故未可責效於旦夕也近因風雪大作地脈凍結難以興工目下暫擬陸續散失先逺後近至明年正月二十日以前鳩工再舉伏望皇上少紓南顧之憂容臣悉心料理務圗永賴之計必不敢茍且塞責以負任使謹具題疏入得旨工部知道

恭報兩河工成疏【萬曆七年】

潘季馴

臣竊惟我朝建都燕冀轉輸運道實爲咽喉自儀眞至淮安則資淮河之水自淸河至徐州則資黃河之水黃河自西而來淮河自南而來合流於淸河縣之東經安東逹云梯關而入於海此自宋及今兩瀆之故道也數年以來崔鎭諸口決而黃水遂北髙堰黃浦決而淮水遂東桃淸虹泗山陽髙寶興泰田廬墳墓俱成巨浸而入海故道幾成平陸臣等受事之初觸目驚心所至之處孑遺之民攀輿號泣觀者皆爲隕涕然議論紛起有謂故道當棄者有謂諸決當畱者有謂當開支河以殺下流者有謂海口當另行開濬者臣反覆計議棄故道則必欲乘新衝皆住址陸道漫不成渠一二淺澀難以浮舟不可也畱諸決則正河必奪桃淸之間僅存溝水淮揚兩郡一望成湖不可也開支河則黃河必不兩行自古紀之淮河泛溢隨地沮洳水中鑿渠則不能別尋他道則不得況殺者無幾而來者滔滔昏墊之患何時而止不可也惟有開濬海口一節於理爲順方在猶防而工部移咨丁寧臣親詣踏看臣乃乘輕舠出云梯闗至海濵延袤四望則見積沙成灘中間行水之路不及十分之一然海口故道則廣自二三里以至十餘里詢之土人皆云往時深不可測近因淮黃分流止余涓滴入海水少而緩故沙停而積海口淺而隘耳若兩河之水仍舊全歸故道則海口仍舊全復原額不必別尋開鑿徒費無益也臣乃思欲疏下流先固上源欲遏旁支先防正道遂決意塞決以挽其趨築遙隄以防其決建減水壩以殺其勢而保其隄一嵗之間兩河歸正沙刷水深海口大辟田廬盡復流移歸業禾黍頗登國計無阻民生亦有賴矣蓋築塞似爲阻水而不知力不専則沙不刷阻之者乃所以疏之也合流似爲益水而不知力不大則沙不滌益之者乃所以殺之也旁溢則水散而淺返正則水束而深水行沙面則見其髙水行河底則見其卑此旣治之後與未治之先光景大相懸殊也每嵗修防不失卽此便爲永圗借水攻沙以水治水臣防昧之見如此而已至於復閘壩嚴啟閉疏濬河之淺亦皆尋繹先臣陳瑄故業原無奇謀祕策駭人觀聽者偶幸成功殊非人力實皆仰賴我皇上仁孝格天中和建極誠敬潛孚而靈只助順恩威並用而黎獻傾心念轉輸乃足國之資軫昏墊切儆予之慮宵旰靡遑絲綸屢飭其始也並河漕以一事權假便冝以任展布故臣等得效芻蕘之言其旣也逮媮惰以警冥頑折淆言以定國是故臣等得竟胼胝之力俯從攺折之議國計與民因咸紓特頒賞賚之仁臣工與夫役競勸致玆無競之功遂成一嵗之內今兩河烝黎歌帝徳而祝聖壽者自洋溢乎寰宇矣臣何敢貪天功以爲已力哉除用過錢糧聽巡鹽衙門查覈奏繳外謹將完過工程總數開坐伏乞敕下該部覆議差官勘閱明實施行疏入賚季馴等銀幣仍遣給事中尹瑾勘實

禦選明臣奏議卷二十九﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷三十

陳吏治積獘八事疏【萬曆十一年】邱

橓

臣謹言臣去國十餘年竊見近日士風漸靡吏治轉污逺近蕭條日甚一日此非世運適然由風紀不振故也如京官考滿河南道例書稱職外吏給由撫按官槪與保畱以朝廷甄別之典爲人臣交市之資敢徇私而不敢盡法惡無所懲賢亦安勸此考績之積一也禦史巡方未離國門而密屬之姓名已盈私牘甫臨所部而請事之幹牘又滿行臺以豸冠持斧之威束手俯眉聽人頣指此請托之積二也撫按定監司考語必托之有司有司則不顧是非侈加善考監司徳且畏之彼此結納上下之分蕩然其考守令也亦如是此訪察之積三也貪墨成風生民塗炭而所劾罷者大都單寒輭弱之流茍百足之虫傳翼之虎卽贓穢狼籍還登薦剡嚴小吏而寛大吏詳去任而略現任此舉劾之積四也懲貪之法全在提問乃豺狼見遺狐貍是問徒有其名或陰縱之使去或累逮而不行或批駁以相延或朦朧以幸免卽或終竟其事亦必博長厚之名而以盡法自嫌苞苴或累萬金而贓止坐之銖黍艸菅或數十命而罰不傷其毫釐此提問之積五也薦舉糾劾所以勸儆有司也今薦則先進士而舉監非有憑藉者不預焉劾則先舉監而進士縱有訾議者罕及焉晉接差委專計出身之途於是同一官也不敢接席而坐比肩而行諸人自分低昂吏民觀瞻頓異助成驕縱之風大喪賢豪之气此資格之積六也州縣佐貳𨿽畀亦臨民官也必待以禮然後可責以法今也役使譴訶無殊輿獨任其污黷害民不屑禁治禮與法兩失之矣學校之職賢才所闗今不問職業而一聽其所爲及至考課則曰此寒官也槪與上考若輩知上官不我重也則因而自棄知上官必我憐也又從而日偸此處佐貳教職之積七也科場取士舊有門生座主之稱若巡按舉劾固其職也乃劾者不任其怨舉者獨冒爲恩尊之爲舉主而以門生自居筐篚問遺終身不廢假明揚之典開賄賂之門無惑乎淸白之吏不槪見於天下也方今國與民俱貧而官獨富旣以官而得富還以富而市官此餽遺之積八也要此八者敗壊之源不在於外從而轉移亦不在於下也昔齊威王烹一阿大夫封一卽墨大夫而齊國大治陛下誠大奮乾綱痛懲吏則風行艸偃天下可立治矣疏入帝從之

請復建文年號立景防實錄奏【萬曆十三年】沈鯉

臣竊惟人君有位號則有紀年有政令則有實錄此春秋不易之法自古及今無有以興亡隆替而因革予奪其間者我朝自太祖開基列聖相承金匱石室之藏具在乃建文以革除而槪稱洪武景泰以分附而並系英宗則皆爲我朝缺典矣所據司業王祖嫡有循史職修缺典之奏臣等請先述其略而後及所以當正之故爲皇上陳之我太祖髙皇帝在位懿文太子先薨至洪武三十一年太孫嗣位攺元建文在位四年成祖文皇帝靖難踐位乃削去建文年號仍以洪武紀年及重修髙廟實錄遂將建文實歷附作洪武虛數此則革除之大略也正統十四年北兵入犯英宗睿皇帝躬馭六師自行天討至土木北狩景皇帝時爲郕王奉皇太后命監國旋卽大位次年八月英廟回鑾後七年復辟是爲天順元年其時姦臣石亨輩奏將景皇帝廢爲邸王加諡曰戾成化元年修英廟實錄遂以景防事迹附於正統之後天順之前注曰邸戾附至成化十一年憲宗純皇帝追體英宗本意始敕廷臣復景帝位號上恭仁康定尊謚攺修陵寢景泰七年事迹未及釐正此則附錄之大略也因循以至於今非謂其不可而遂已之也夫位號旣復則實錄自當攺正許其大不許其細是未體夫英廟之心而巳矣伏讀成祖登極詔書不過以建文四年爲洪武三十五年然猶稱爲少主未聞降削位號是在成祖親親之心亦必有不忍絕者而一時宣力歸命諸臣或務張功伐或茍存形迹遂贊成革除之事其亦未逹夫成祖之心耳夫成祖奉天靖難再造邦家正使年號不除何損萬一而曲爲掩諱若此且天下後世各有耳目安可盡泯稗官野史各有紀載安可盡革此不但無益於事適足示人以疑故議復革除者非爲建文爲成祖也議更附錄者非爲景帝爲英宗也玆皆所不必諱者也方今聖明在上修遺舉墜以宏先徳正在此時臣等不敢爲更張之議惟將英廟實錄中間七年事迹名曰恭仁康定景皇帝實錄無相混淆如斯而巳至於建文位號詔書中原無降削之文今亦無憑議復亦惟於髙廟實錄之末摘出四年事迹復稱建文年號如斯而已夫以我太祖甫定天下卽首命儒臣纂修元史又追謚其主爲順帝淵哉聖心至公至厚矣成祖英宗之心同符太祖而建文景防又非勝國之君之比也元主可謚何忍沒其號於建文元史且修何可缺其錄於景防且景帝之位號旣可復則建文年號亦可復建文之死事諸臣且防我皇上之防錄而況其君乎況其爲太祖之嫡孫乎慰祖宗在天之靈伸寰海久抑之意彰微顯闡幽之烈寓興滅繼絕之仁斯舉也實聖徳聖政之第一事也豈獨稱昭代之信史而已耶惟鉅典湮於累朝而一旦頓復公論闗乎萬世而傳信無窮皆出自人主獨斷非臣等所敢擅擬伏聖明裁定奏入下部議不果行

請宥革除緣坐外親疏【萬曆十三年】溫純

臣竊查先準兵部咨該廣東道監察禦史屠叔方題前事本部覆奉欽依咨行各撫按官通行司府州縣衛所弔取節年軍冊備查革除年間被罪諸臣除齊防黃子澄外其方孝孺等連累發遣親故不拘現在死絕遵奉明防務查世代逺近接輩來歷明白的確具奏奏免以廣皇仁內有族黨親戚墳宅資產久在戍所者若一槪遷移回籍於人情恐有不堪合聽其自便願回者給與免帖放回不願回者給與免帖仍在戍所附入民籍隨住該衛卽將冊內軍名削除不許復行勾提本部仍載入考成簿內通限本年十二月終奏報如原無應宥人數查實咨部不得輕信流移姦人妄告混免等因備咨前任撫臣準經案行浙江布政司轉行各淸軍守巡海兵等道及各府州縣衛所逐一查議呈祥以憑具題去後未報該臣接管催據該司呈稱依奉行據杭湖紹金衢嚴處七府各回稱所屬州縣衛所並無革除年間被罪諸臣方孝孺等連累發遣親故無從開報各具印結繳覆在捲又據嘉興府申稱平湖崇徳海鹽嘉善四縣海寜嘉興二衛所並無前項累遣親故止據嘉興縣申開應宥軍人吳阿眞秀水縣申開軍人朱慶員等𨿽無明書方孝孺事迹而有姦惡外親字樣範小孫等系忠臣方孝孺株連楊任外親累遣桐鄕縣申開軍人仲阿添等事亦因革除年間忠臣方孝孺株連楊任外親牽累發遣俱各有據均應一體申豁等因又據寜波府申稱鄞慈定象四縣寜定昌三衛所俱無前項累遣親故外據奉化縣申開忠臣戴徳彜累遣軍人屠叔保並戶絕軍人楊佛童等擬合轉申豁免等因又臺州府申稱黃巖天臺二縣並臺州衛左右中前水軍等所松門衛左右中前楚隘等所海門衛外屬前新桃健等所各無應宥軍人其臨海太平仙居寧海四縣臺州衛后所松門衛后所海門衛左右中等所各造忠臣方孝孺王叔英鄭恕累遣軍人陳景原等文冊到府理合申詳豁免等因又據溫州府申稱永樂平泰四縣溫金盤三衛海瑞平等所各無前項累遣應宥軍人止據瑞安縣申開忠臣卓敬累遣軍人徐亞生等到府合行轉申遵例矜豁等因及準淸軍守巡海兵等道各咨覆到司該本司左布政使衷貞吉右布政使餘一龍查得原題止稱革除年間被罪諸臣方孝孺等並未開有諸臣細名今據各府造到冊內有忠臣戴徳彛王叔英鄭恕卓敬累遣親故隨查得先爲仰遵明詔查錄遺忠以彰聖政事該巡按浙江監察禦史蕭具題革除年間被罪諸臣方孝孺陳性善戴徳彜卓敬劉璟鄭恕鄭華王叔英程本立盧原質龔泰盧迥一十二人俱經禮部覆查遵奉欽依襃表備行撫按二院轉行本司於省城總建一祠春秋致祭訖爲照戴徳彜等旣與方孝孺俱系已襃忠臣則凡累遣親故通應一體推恩矜宥但有祖充軍役繼復累遣而調並別衛者𨿽應宥其後衛軍役而原系軍籍隨衛安居多年似不必更張生擾至如原籍有丁盡而戶存及丁盡而戶絕者均應照列開豁再照嘉興府申送嘉興等縣冊開有方孝孺株連忠臣楊任致累伊外親範小孫等遣戍𨿽範小孫等非方孝孺親故而遣戍實由方孝孺波及亦應並免今將各府縣衛非查過累遣軍人姓名來歷分款造冊現在呈乞本部院再行加覈俯賜防議題請施行等因到臣據此該臣防同巡按浙江監察禦史範議照捐軀盡節人臣殉國之忠褒往勸來聖主礪世之典革除年間被罪諸臣方孝孺等節防累朝褒崇卹錄所以振綱常表節義者誠千載之一時矣但諸臣外親族屬連累發遣者尙未矜復似猶未足以普聖澤而慰忠魂也玆者仰荷皇上俯納部院諸臣之言特防查豁綸音一下非惟株連蔓系久成窮囚喜得更生之幸而凡率土臣民莫不舉手加額感激鼔舞共思殫忠畢義報效於明時矣臣等仰承徳意敢不竭力淸查以期對於萬一今行據該司呈報前來臣等逐一細加查覈除祖充軍役繼復累遣調並一衛者照舊軍籍隨住不必更動生擾外其方孝孺戴徳彜王叔英鄭恕卓敬諸臣累遣親故現在著伍供役者似應悉從矜宥以霑浩蕩之恩原籍丁盡戶存戶絕者均應遵例開豁以免勾擾之害至如方孝孺連累楊任並累伊外親發遣者𨿽非孝孺親故而實由孝孺殃及亦應並請宥豁以宏一視之仁據呈查議的確委無詐冒姦相應具題伏乞敕下該部再加查議覆請將革除年間被罪諸臣方孝孺等累遣親故現在著伍吳阿眞等八十二名連累楊任外親範小孫等十一名並丁盡戶存戶絕朱阿定等六百九十一名通行本省各該府縣衛所盡行宥免願回者給與免帖不願回者亦給免帖仍在戍所附入民籍當差該衛削除軍名不許復行勾擾仍督行外省直衛所遵照但有營丁在衛者一體查明豁免開除施行庶聖恩廣施忠魂永慰不惟雪彼時株蔓之冤亦且扶萬世綱常之重矣疏入帝從之

陳十蠧疏【萬曆十三年】

余懋學

臣竊惟諸臣之不能容李植等一則以科場不能無私而惡植等之訐發一則以往者嘗保畱張居正而忌吳中行沈思孝等之召用二疑交於中故百妬發於外也夫威福自上則主勢尊植等三臣陛下所親擢者也乃舉朝臣工百計排之假令政府欲用一人諸臣敢力挫之乎臣謹以臣工之十蠧爲陛下言之今執政大臣一政之善輒矜贊導之功一事之失輒諉挽回之難是爲誣上其蠧一進用一人執政則曰我所注意也冢宰則曰我所推轂也選郎則曰我所登用也受爵公朝拜恩私室是爲招權其蠧二陛下天縱聖明猶虛懷納諌乃二三大僚稍有規正輒奮袂而起惡聲相加是爲諱疾其蠧三中外臣工率探政府意向而不卹公論論人則毀譽視其愛憎行政則舉置徇其喜怒是爲承望其蠧四君子立身和而不同今當路意有所主則羣相附和敢於抗天子而難於違大臣是謂雷同其蠧五我國家諌無專官今他曹稍有建白不曰出位則曰沽名沮忠直之心長壅蔽之漸是爲阻抑其蠧六自張居正防蔽主聰道路以目今余風未殄欺罔日滋其蠧七近中外臣僚或大臣交攻或言官相訐始以自用之私終之好勝之習好勝不已必致忿爭忿爭不已必致黨比唐之牛李宋之洛蜀其初豈不由一言之相失哉是爲競勝其蠧八佞諛成風日以寖甚言及大臣則等之伊言言邊帥則等之方召言及中官則誇呂張復出言及外吏則頌卓魯重生非借結歡卽因邀賂是爲佞諛其蠧九國家設官各有常職近兩京大臣務建白以爲名髙侵職掌而聽民訟長告訐之風失具瞻之體是爲乖戾其蠧十也疏入帝不納

請正文體疏【萬曆十四年】

沈鯉

臣準儀制淸吏司案呈照得近年以來科場文字漸趨奇詭而坊間所刻及各處士子之所肄業者更益怪異不經致誤初學轉相視效及今不及嚴禁恐益灌漬人心浸尋世道其爲患害甚於異端蓋人惟一心方其科舉之時旣可用之以詭異獲禽逮其機括已熟服役在官茍可得志何所不爲是其所壊者不止文體一節而亦於世道人心大有闗系相應題請申飭以遏狂瀾等因到部臣等看得言者心之聲而文者言之華也其心坦夷者其文必平正典實其心光明者其文必通逹爽暢其不然者反是是文章之有驗於性術也唐初尙靡麗而士趨浮薄宋初尙鉤棘而人習險譎是文章之有闗於世教也憲宗諭詹事黎淳曰出題刋文務依經按傳文理純正者爲式故今鄕防試進呈錄文必曰中式則典雅切實文理純正者祖宗之式也今士子之爲文何式乎自臣等初習舉業見有用六經語者其後引用左傳國語矣又數年而引用史記漢書矣史漢窮而用諸子諸子窮而用百家甚至取佛經道藏摘其句法口語而用之鑿朴散淳離經叛道文章之流至是極矣其文體尢恥循矩矱喜創新格以淸虛不實講爲妙以艱澀不可讀爲工用眼底不常見之字謂爲博聞道人間不必有之言謂爲別解茍奇矣理不必通茍新矣題不必合斷聖賢語脈以就已之鋪敍出自巳意見以亂道之經常白日靑天之下爲杳冥魍魎之談此世間一怪異事也夫出險僻奇怪之言而謂其爲正大光明之士作虛浮蔓之語而謂其爲典雅篤實之人也可乎如謂人自人而言自言則以文取士者獨以其文而巳乎抑孟子之所謂生於其心害於其政者豈爲無稽之言乎臣等不以文爲重而爲世道人心計心竊憂之嘗謂古今書籍有益於身心治道如四書五經性理司馬光通鑑眞徳秀大學衍義邱濬衍義補大明律防典文獻通考諸書已經頒行學宮及著在令甲皆諸生所宜講誦其間寒素之士不能徧讀者臣等不能彊博雅之士渉獵羣書臣等不敢禁但使官師所訓迪提學所課試鄕防試所舉進者非是不得旁及焉仍乞容臣等防同翰林院掌印官將治正徳及嘉靖初年一二三場中式文字取其純正典雅者或百餘篇或十數篇刋布學宮以爲凖則非是不得錄取焉除鄕防試已經臣等題定有犯前禁者隨卽指名參處外其直省提學官各持一方文衡品題髙下人皆向風轉移士習尢爲切如使膠庠之所作養者皆務爲險僻奇怪之文而鄕防之場欲合乎平正通逹之式臣知無是理也乃往時止於科舉年分稍一申飭其各直省小考則任其變亂程式置之不問是謂濁其源而求其流之淸也不可得巳合無恭命下容臣等咨都察院行兩直提學禦史及各省巡按禦史轉行各該提學憲臣務仰體朝廷徳意相率以正文體端士習轉移乎世道而不得厭常喜新標奇攬異如復有前項險僻奇怪決裂繩尺及於經義之中引用荘列釋老書語者卽使文采可觀亦摘其甚者痛加懲抑以示法程仍將解部考卷容臣等逐一閱驗咨送吏部以爲提調學政官殿最伏乞聖裁疏入帝從之

請停礦稅疏【萬曆十四年】

溫純

臣等近暏時事不勝憂竊幸皇上屢禁采擾害散遣隨從虎翼中外臣民舉手加額謂聖明日月照臨停止可旦夕待也不意蕞爾貴州亦遣稅使臣等志在獻替若徒以一言塞責不求實回天聽是曠官職是昧禍機是負皇上坐待有事圖之無及臣等之罪將用何詞以解蓋自采四出其害則閭閻隠忍巳極𨿽官司未必盡知其禍則官民相向深憂而皇上以爲無事歷星變火災水旱民不聊生之地在在有礦稅之役在皇上愛民盛心固曰不忍加乃有此舉在地方有司官吏則曰奉有明防誰敢不遵於是或攤之行戶或之經紀或爲頭防箕斂或爲椎髓剝膚蠅頭錐末𨿽細不遺肩挑背負無微不及其所進數萬數千皇上以爲數止於此不知特此其一耳而各官役之狼攫侵牟充私囊者十而九也夫攘臂而奪之食弱者必怒於色彊者必怒於言悍者必操戈從之矣豈有奪民之財而戕其命能使之束手而待斃乎彼特有所俟而未發耳皇上毋謂臨淸儀眞激變之後竟亦帖然無足慮也亦母謂今日解銀幾千明日觧銀幾萬可以惟其所欲而無不如意也夫多藏厚亡天地大數財聚民散黼扆箴規不可不深長思也在昔忠臣愛君必防其漸稱長國家而務財用必自小人菑害並至今所用惟不知民艱之中使茍求衣食無賴之棍徒從來大盜往往乘釁待隙今鹽法壊軍餉匱戎馬凋疲顧此失彼山澤之雄樂禍幸亂流散之民有死無生徵戍之役沿途肆虐岌岌乎不止釁與隙矣而語目前之多故莫如遼左尢莫如貴州與四川在四川苦采木之役民已喪其樂生在貴州號彈丸之區餉皆資之各省而播酋復肆鴟張爲川貴大害皇上惻然西顧方且趣兩省督撫星馳徵討以拯塗炭柰何復從而重困之軍馬芻餉方望內帑給發數十百萬不止而又求數萬之稅於其地與素不產之名馬乎此驅民使之歸播驅啇旅使不更出入於滇楚譬如藩垣不培盜必斬闗而入病夫垂斃而復飲以烏喙鮮有不立僕者皇上不爲封疆計則已茍爲封疆計可任网利之徒恣意漁獵以撤其藩垣且益之疾而速其斃乎故語民間愁苦各省礦稅皆宜報罷爲生靈命脈計也語及疆事安危則川貴遼左尢宜先罷爲國家保障計也夫生靈之休戚較諸一已之玩好孰輕孰重國家之大計較諸一時之小利孰利孰害矧與民爭利而究也必不得亨其利又孰與以天下之利還之天下而使一心愛載疆圉無虞之爲愉快耶臣等竊懼時艱不忍徒仰屋空嘆是用昧死而進其狂愚伏乞皇上深維安攘之至計遐覽元元之苦情亟將各省稅諸使慨然召回於以上綿皇祖之鴻業下答四海之民心宗社幸甚倘少須時日次第罷遣則乞於川貴遼左用兵之處先停徵稅庶重地免分外之擾徵討有底定之期其闗系國家尢非淺鮮惟聖明幸畱意焉臣等無任懇切待命之至疏入帝不納

乞矜廉吏被誣疏【萬曆十四年】

溫純

臣等竊惟國家事有當婉詞曲陳以冀下情易逹者有當苦口盡言以求天聽蚤回者今事勢景象日急一日臣等敢不盡言伏自皇上礦稅兼行旋以中官李道訐奏逮問南康府知府吳寶秀星子縣知縣吳一元一時人心錯愕臣等𨿽身任言責止從九卿陳乞不再爲疏煩瀆竊以爲舉朝之言公言也必防皇上垂聽又恃皇上不詳擾害地方之防各官役或不敢違若嵗事丰登官民相安縱有意外之慮知皇上必暫爲而旋卽已之也今據李道訐吳寶秀等遂令寶秀之妻上怖天威下懼夫難脫以佐路費不及四金旋卽自盡死別遺一幼子呱呱就寄夫寶秀固國家一廉吏也臣等於京察時訪其官大理茹苦有聲今任南康甫十六日偶與李道齟齬輒遭防以鄰境奇禍且於桎梏中傷妻不可復生念幼子未必復見祗畏嚴命且泣且行而又重以長途跋渉之艱緹騎系緤之苦不啻隆冬而遇霜雪之交加也此等情狀南康士民痛惜道路逺近悲憐我皇上聞而知之未有不惻然動念者也臣等聞其體甚羸弱倘付詔獄加以箠楚萬一不支或死杖下縱不卽死傳之天下後世將謂皇上以中官爭利之故而致方面防吏妻死身危不亦輕重失倫甚非朝廷爲民設官之意乎況今異星東墜明屬兵兆徐鳳以北旱二千里麥苖無望民雜艸葉以食卽如皇上初年布衣祈禱以回天意發倉賑貸以救民窮猶恐無濟於時而礦稅官役方且交錯滿道有掘之地不得則以一條鞭法索之民而民不能堪者有本地棍徒通同官吏指某冢某屋有礦而詐銀入巳者有一物而四五稅或稅及於囊資者有搶奪成風官役倡之市棍又假官役以效之利則歸眾名則歸皇上者徧天下皇皇然相欺相爭相仇不至於竭澤殃民不已也不至於召釁起亂不巳也卽今輦轂之下商旅罕至況其逺乎郊闗之外搶奪公行況其逺乎近儀眞太監曁祿又報上新河民蜂擁萬餘幾成大變矣而防徐鳳以北大旱淮鹽法阻滯竈丁罷煎徐鳳固從來掲竿聚眾之藪淮鹽課尢年例邊餉取給之地也各省稅銀舊所資以充邊餉者亦少半充內帑太半充各官役之囊矣無論軍士枵腹不待脫巾乃見竊恐不軌之民與失意失利之民並起所謂失意之民林章輩是也所謂失利之民上新河之蜂擁與竈丁是也所謂不軌之民我朝之劉六齊彥名師尙詔輩是也然而不軌之民又因失意失利之民而起縱能撲滅將安所資餉於庫藏匱竭之時卽取原奏各官民而盡置之法亦何濟矣蓋天下所最可患者有可修省之時而以爲不足畏則可畏者至而修省無及有可挽回之計而以爲不足慮則所慮者至而挽回無及臣等誠願皇上之及時以挽之也及時則不過片紙溫綸而風行雷動立見四海臣民仰頌我皇上卽堯舜禹湯文武不能過且其爲力甚易不然則其難有萬倍於今日者臣等職在守法竊有感於吳寶秀等之逮而恐天下之夫不能有其妻父不能保其子者不獨一寶秀也又恐今日聚利之禍不獨在官民也故敢以苦口之言進伏乞皇上特霽天顏俯察臣等所言原非過計臣等所慮原出閭閻廹苦眞情倘荷天恩憐吳寶秀之廉而矜其苦渙發徳音放回令復原職臣等之上願也如以業有成命仍乞聖慈於拏到之日敕下刑部並知縣吳一元從公審實請防發落俾得保其殘生因停礦稅收回原差各省中官及各官役以收人心以弭禍兆以保治安之休於無疆宗社幸甚天下臣民幸甚疏入帝不納乞保聖躬重宗社疏【萬曆十四年】盧洪春

臣伏見陛下自九月望後連日免朝前日又詔頭體虛暫罷朝講時享太廟遣官恭代且云非敢偸逸恐弗成禮臣愚捧讀驚惶欲涕夫禮莫重於祭而疾莫甚於虛陛下春秋鼎盛諸癥皆非所宜有不宜有而有之上傷聖母之心下駭臣民之聽而又因以廢祖宗大典臣不知陛下何以自安也抑臣所聞更有異者先二十六日傳防免朝卽聞人言借借謂陛下試馬傷額故引疾自諱果如人言則以一時馳驟之樂而昧周身之防其爲患猶淺倘如聖諭則以目前衽席之娛而忘保身之術其爲患更深若乃爲聖徳之累則均焉而已且陛下毋謂身居九重外廷莫知天子起居豈有寂然無聞於人者然莫敢直言以導陛下是將順之意多而愛敬之心薄也陛下平日遇頌防必多喜遇諌諍必多怒一渉宮闈嚴譴立至孰肯觸諱以蹈不測之禍哉羣臣如是非主上福也願陛下以宗社爲重毋務矯托以滋疑力制此心愼加防檢勿以深宮燕閒有所恣縱勿以左右近習有所假借飭躬踐行明示天下以章律度則天下萬世將慕義無窮較夫挾數用術文過飾非冀以聾瞽天下之耳目者相去何如哉疏入帝震怒命治罪杖六十斥爲民

請嚴言官曠職之罰疏【萬曆十五年】李懋檜

臣竊見給事中邵庶論誠意伯劉延世波及言者欲槪絕之防人之口甚於防川庶豈不聞斯語哉今天下民窮財殫所在饑饉山陜河南婦子仳離僵僕滿道疾苦危急之狀蓋有鄭俠所不能圖者陛下不得聞且見也邇者雷擊日壇星墜如斗天變示儆於上畿輦之間子弒父僕殺主人情乖離於下庶以爲海內竟無可言巳乎夫在廷之臣其爲言官者十僅二三言官不必皆智不爲言官者不必皆愚無論往事卽如邇嵗馮保張居正交通亂政其連章保畱頌功詡徳若陳三謨曽士楚者並出臺垣而請劍引裾杖謫以去者非庶僚則新進書生也果若庶言天下幸無事則可脫有不虞之變陛下何從而知庶復以堂上官禁止司屬爲得計伏覩大明律百工技藝之人若有可言之事直至禦前奏聞但有阻遏者斬大明防典及皇祖臥碑亦屢言之百工技藝之人有言尙不敢阻況諸司百執事乎庶言一出志士解體善言日壅主上不得聞其過羣下無所獻其忠禍天下必自庶始陛下必欲重百官越職之禁不若嚴言官失職之罰當言不言坐以負君誤國之罪輕則記過重則褫官科道當遷一眎其章奏多寡得失爲殿最則言官無不直言庶官無事可言出位之禁無庸太平之效自致矣疏入帝責其沽名鐫二秩

劾廠監張鯨疏【萬曆十六年】

張沂

臣聞宦官之禍譬猶腹心之疾惟英明之主早見豫防防去本根故免日後之禍臣不敢逺引卽如正統時太監王振正徳時太監劉瑾舞弄朝權傾危社稷後𨿽萬死何足贖罪至今令人切齒寒心此二朝明鑑也皇上臨禦十有六年宮闈穆淸朝綱整肅文武諸臣兢兢奉法獨有東廠太監張鯨倚仗恩寵欺天壊法膽大心雄從來未有科道諸臣所奏八罪一一有據詔付法司覆究惡黨中外臣民踴躍歡呼咸謂必將翦除元凶以杜後禍法司問明奏請邢尙智等俱奉防處分張鯨姑念侍奉多年勤勞令痛加省攺防勵供事中外聞之大失所望惡本不除爲害滋甚臣恐王振劉瑾復見於今日矣敢爲皇上極言之昔我太祖髙皇帝防制宦官極嚴有罪不赦洪武中一監官供事內廷言及政事卽日斥遣因諭羣臣曰自古英明之君凡有所謀必廣及公卿大夫而斷之於已未聞近習嬖幸可得預者今此宦者𨿽事朕日久不肯姑息決然去之所以懲將來也夫監官僅言及政事未曽挾威逞勢如張鯨之甚也太祖卽日斥去不肯姑息使如張鯨犯法太祖當如何處置也今科道交章法司究問皇上知鯨罪惡屬實卽加顯戮以泄天地祖宗神明之怒猶謂其晚柰何令罪大惡極者仍處宮闈禁掖之地乎往年馮保招權納賄皇上巳籍沒之矣近日宋坤挾詐騙財皇上卽斥去之矣張鯨之惡百倍馮保宋坤擢鯨之髮不足數其罪食鯨之肉不足報其冤故京師爲之語曰寜逢虎狼莫逢鯨張言虎狼有時而不噬張鯨無人而不害也皇上英明同符太祖不難去馮保不難去宋坤何猶難去一張鯨耶臣伏讀明防以意斷之邢尙智監處決謂其黨壊邊事也使鯨不恣權𨿽百尙智豈能撥置李登云張維徳發煙瘴地方永逺充軍謂其受賄縱情欺君賣法也然受賄賣法孰過於鯨尙智李奇等冒領鈔銀供稱張鯨主令冒領者旣加之罪主令者何獨幸免此臣所未觧也以爲鯨侍奉多年其弄權壊法亦多年矣皇上當深恨之何復念其勤勞也以爲痛加省攺猶可供事則未聞狠於狼虎之人而可責令守門戶者也況在宮闈左右安知不包藏禍心乎前數有流傳鯨廣置金寶多方請乞皇上猶豫未忍決斷中外臣民初聞不信竊謂皇上富有四海豈少金寶明並日月豈墮姦詐威如雷霆豈徇請乞及見明防復許鯨防勵供事外議紛紛遂以此事爲眞謂鯨姦謀旣遂而國家之禍自此始矣伏乞皇上大奮乾綱爲法割愛將張鯨重治以儆姦邪以釋羣疑宗社生靈俱可無恙不然臣恐皇上之聰明聖智竟爲此閹誤也皇上十六年淸平世界竟爲此閹壊也以一閹官之故而壊聖明之治壊祖宗之法壊朝廷之體天下謂何后世謂何此忠臣烈士所以日夜仰天拊心必欲殄滅此賊而後已也臣職在諌垣君側有惡不爲掃除皆臣之罪故敢直言無諱惟聖明裁察幸甚疏入得防這事情已有防了這廝每欲與張居正馮保報復私意不遂故丑污君父好生無禮著拏送鎭撫司好生打著究問了來說不許縱情賣法

禦選明臣奏議卷三十﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷三十一

請保防聖躬疏【萬曆十七年】

趙志臯

臣謹奏爲披瀝悃誠懇祈明聖愼保聖躬以介萬年以衍靈長事臣荷防皇上防寵叨居侍從尋歷卿貳爵位之榮祿養之厚有捐軀難報者豈啻爵祿防寵而已哉蓋自有此身以來皇上蓋之如天容之如地則此身非臣之身皇上所賜之身也愛其身而不知愛君之身天地間之罪人也然自古忠臣愛君頌之曰萬福曰萬壽天保諸詩可詠也愛君而不以古人之心爲心非眞愛君者也臣不敢也請爲皇上陳之臣惟古帝王之禦天下能以天下重其身爲上天之眷命爲下民之共主爲祖宗紹鴻業爲子孫埀丕基九重端拱非以自恣也有逸欲之戒焉萬方供獻非以自侈也有耽樂之戒焉冶容麗色伐性之斧斤也有荒滛之戒焉崇飲酣歌迷心之鴆毒也有沈湎之戒焉夫是以操存內固血气順軌精明堅實壽考無疆周公爲成王作無逸述商王不敢荒寧文王不遑暇食不敢盤於遊田厥享國長久者蓋此意也臣近嵗以左諭徳少詹事侍朝講防覩天顏和睟聖體康彊退而私相喜曰眞萬年之令主也今年三月初於邸報中見鴻臚寺接出聖防朕近因動火免朝四月中又見大學士王鍚爵疏奉聖防覧卿所奏悉見讜言但朕自去年以來動大頭輒不耐勞煩欲以靜攝非安逸怠荒臣伏讀之仰見皇上虛懷納言敬徳愼疾臣惓惓之所願望者然私心竊有疑焉皇上春秋鼎盛精神健旺稍有不和一養旋復何自冬相延至今也臣謂人身之有水火猶天地之有陰陽心屬離爲火腎屬坎爲水水宜升火宜降此水火旣濟之理也善養者淸心寡欲俾腎水有餘自然上升制伏離火生津生液而君火常住不善養者徇情縱欲致腎水不足不能上升制伏離火爲爲暈而邪火盛行今奉防久稱動火臣私心求之得非九重之內可以自肆將逸欲而不之儆乎萬幾之暇欲以自娛將耽樂而不之節乎嬿婉在側而袵席之愛不能自割乎聲樂在禦而麯糵之好不能自克乎有一於此皆足以損眞伐和耗傷元气天元气之在人猶木之有根水之有源也木傷根則枯水傷源則竭人傷元气則精神短少軀體孱弱致疾蓋有由矣伏願皇上念天地祖宗子孫人民之重思古帝王逸欲耽樂荒淫沈湎之戒惜元气之不可傷而於宮中娛樂燕饗視之若花鳥水石然以寄一時之興行之有節而不沈溺守之以禮而不放逸則外耗旣除內體自固元气常足而邪火不攻聖躬自爾淸泰矣茍爲不然則攻取者眾存養者防如火之鑠金也如斧之伐木也良可畏哉年不可恃時不可失願皇上當此富盛之年而調燮以培之則爲力也昜若他日虧損之後而藥石以扶之則爲力也難此在皇上深思而力反之爾宋臣蘇軾有言曰人生之所好者逸欲而所甚好者生以其所甚好禁其所好庶幾必信臣願皇上信臣之言而已臣又惟養身莫善於寡欲寡欲必先於淸心然人心必有所寄寄於嗜欲則念玆釋玆在嗜欲寄於存省則念玆釋玆在存省語云日親日近日逺日疎此有所寄之說也皇上當何所寄哉宋儒眞徳秀曰惟學可以養此心惟親近君子可以維持此心臣願皇上日臨講幄常禦經筵與二三儒臣講究義理退則將所講經史覆玩而詳繹之務求必得於心則此心寄於學問而他念不足以入之矣又願如常視朝數召三公九卿於便殿商防庶政退復將所上章奏徧閱而深省之務求必察其故則此心寄於治道而他好不足以奪之矣內廷之中非外臣之所得預又當擇其內臣之忠謹者給事左右以侍旦夕之起居以防燕間之遊息取其箴善規過察其導欲獻諛由此自朝至昃必警必戒無以內逸妨外勞無以十寒勝一暴自然聖慮日淸嗜欲日寡聖躬無不彊固矣非天下臣民之幸哉臣待罪南都寔叨近侍願獻忠於皇上久矣秖以官非言責而匡扶朝政指陳時事則大小臣工前後臺諌俱巳言之臣何敢復瀆天聴至於保防之義臣寔預有責焉而一念忠愛之心耿耿不容以自已也夫言及乘輿則畏禍者忌事闗宮壼則遠嫌者疑臣顧不畏斧鉞而冒言之臣之罪也然苦口之藥治病者利焉拂心之言治國者資焉臣乃直披肝膽而力陳之臣之愚也捨其罪以取其愚臣之所大幸也惟皇上埀擇焉臣無任祗栗祝願之至疏上得防覧卿奏知道了

論公用捨疏【萬曆十七年】

逯中立

臣惟朝廷有用捨之權而天下有是非之公用捨合於公則人服而議論自息用捨不合於公則人不服而議論日滋故曰王道本乎人情自古以來未有上下異情大小臣異心邪正倒置眾論沸騰而可以言治者臣睹近來諸臣相繼而罷者率多砥行好修守正不阿之士如郎中譚一召防中所云得罪棄置者六十餘人臣不敢謂其皆皭然君子然而爲君子者多也而偶以一事固執一言觸忤遂令其牢落下僚跧伏田間壯志郁而不伸忠猷蘊而未竟此臣所以深爲諸臣惜也方今中外多故苦無任事之人而今被斥諸臣𨿽位有崇卑才有偏全皆國家所作養生平所砥礪今不使之爲國家用而反令借之以成其私名致感時者有憐才之嘆司銓者有乏才之憂此臣所以深爲世道惜也夫諸臣有以爭國是而去者有以詆輔臣而去者又有以申救株連疑及輔臣而去者陛下怒言者則曰出朕獨斷而輔臣王鍚爵之自觧亦曰有主上親筆臣謂所罷者非正人也則斷自宸衷固主上去邪之明卽擬自閣臣正大臣爲國之忠若所罷者果正人也出於閣臣之票擬而有心斥逐者爲妒賢出於主上之裁決而不能匡救者爲竊位彼職贊密勿身膺隆眷不補牘力諍而坐視忠良屏棄防佞鴟張𨿽間有揭救然而諸臣之擯斥者如故也大臣以人事君之道恐不如是故臣又深爲輔臣惜也今陛下欲安輔臣則罷言者言者罷而論者愈多論者多而輔臣益不自安卽如髙攀龍一防惓惓爲國惜才卽部院大臣亦許其願忠之心矣中外諸臣亦多爲之申觧矣孫繼有譚一召之疏不無過激而扶正抑邪之言不無可采陛下重罰二臣以謝輔臣二臣罰而輔臣能自安乎臣聞防口甚於防川聖如虞舜猶察邇言而用之況泰交一疏輔臣不以淹棄諸臣請乎陛下以心膂托輔臣則何不行輔臣之言從中外臣工之願明諭吏部於先後廢謪諸臣隨材錄用以示大公則君有容直之名臣無敢言之譽國收多賢之益廟堂無處分之煩眾囂自息輔臣自安矣宋劉安世曰愛惜人才乃人主自爲社稷計程子曰朝廷不失於舉錯使議論何名而沸騰釋羣疑而收人心莫要於此然臣又有言焉畱都銓卿以沈鯉推而不用尙寶司丞以李懋檜補而不允至於鄒元標慷慨大節海內屬目而不能一日立朝夫以陛下寛仁獨不能容一二直臣乎以輔臣見知於王獨不能爲國用一二直臣乎端人短气正士結舌聖明之朝不宜有此輔臣不思竭力叩閽仰回天聴以收民譽而樹令名而徒忿眾口之呶呶以歸過於君父此臣所以義激於中不容黙黙也臣一介艸茅防拔寘吏垣感時效愚罔知忌諱伏惟聖明裁納疏入帝怒停俸一年

論修史用人疏【萬曆十七年】

逯中立

臣伏見該輔臣王鍚爵題請纂修正史起原任詹事劉虞防充總裁官輿論嘖嘖以爲匪人臣曰是輔臣援所私而不顧天下之公議也方具防參論旋聞同官業已上請竊謂輔臣必聞言而悔滌心而聴則臣可無言矣旣奉旨先該呂坤保薦劉虞防急宜起用今禦史紛紛參駁孰爲公論著該部院定議來說欽此臣仰見皇上深居大內畱神章奏采公論於外廷付定議於部院而毫不以成心預也繼而思曰是出於宸衷之主裁歟則呂坤保薦事在往年猶然簡在聖心虞防何人而當此隆眷也抑出於閣臣之票擬歟則是以桃李之私情謬爲推引而柰何假呂坤之一薦以自文也臣請得而畢其說撫按之臣鎭輯一方境內士夫所攺容而禮者也非巨姧豪宦不以列彈章其薦人也不得不寛廟堂之上提衡天下宇內才品所懸鏡而別者也非宏才碩望不以辱弓旌其用人也不得不嚴撫按之保薦或偶取其鄕論廟堂之起用必詳核其官評試查各處撫按所薦舉地方人才者能人人而用之乎彼虞防生平具在去嵗拾遺疏中眞士類所不齒聖世所不容者不卽罷斥已爲漏网遺姧此固滿朝公論輔臣獨不知乎知之而何故復用之乎夫用虞防也爲得意門生而私之也私虞防而借明防以塗天下也借堂官以箝臺臣也則黨防之心化而爲機械儻皇上試召輔臣而問不知輔臣何詞以對且今天下多故需人甚急廢謪諸臣無賜環之日中外士紳日夜望輔臣補牘力諍今未能進一君子而先進一邪臣輔臣又將何詞以謝天下乎伏乞明諭輔臣以後用人當秉公心勿植私黨以後擬防當持大體勿挾私見則國家之休也亦所以成輔臣之令名也臣再維修史鉅典也必博訪名流廣招俊士前輔臣疏有欲取之別署取之外僚取之閒廢取之山林隠逸而必曰文行兼優又曰行義無虧然邪媚如虞防者首預總裁之選矣第恐天下之爲虞防者不少也洿行無節徒餙浮華之詞夤緣干進者亦不少也儻誤防收錄則修史之典適以啟邪臣奔競之途而開小人仕進之竇耳卽掇英摛藻何足以昭法誡而埀萬世哉伏望諭輔臣及吏部嚴行諮訪務求端方直亮博聞有道街之士母得濫及匪人以污本朝盛舉則仕路肅淸而國史可傳不朽矣疏入帝從之

論邊事疏【萬曆十八年】

王錫爵

臣惟方今文武內外之吏名實異同之間與古事相反者三古謀國之臣無事則深憂有事則不懼故經營與鎭定各當其時今則不然自敵欵二十年來吏恬卒玩無復守戰之備一旦烽火乍驚鳴鏑內向則當事者亡羊補牢亦猶未晚而震怖憂惶止辦呶呶追尢首事此一反也古策敵之臣搢紳守和親介冑言徵伐𨿽各膠柱一偏然文武隨其事任廟堂自可折衷用之今則不然武官防下求安專借欵闗之利文吏隙中觀鬭爭談出塞之功賈勇不在邊境而在朝廷禦冦不以甲兵而以文墨此二反也古當機制變之臣或胡越使之相救或父子不嫌異趨今則不然諸邊以彼此支吾爲熟套以日月玩愒爲良謀轉和慕效翕然同風遇緩急重難之事則隔垣內外便分爾我如徹哩克一人在宣大則力保其無他在甘肅則以之爲誅首犯邊一事在西人委東則曰爾何不招在東人委西則曰爾何不戰皆逃責於已而嫁禍於人此三反也今經略大臣業有專遣臺諌諸臣之疏且次第酌行臣不敢條便宜猥瀆視聴獨前所謂三反者乃安危得失之大機廟堂擇之不可以不精持之不可以不定而就中緊闗切要之計決當以經營鎭定相兼而行然所謂經營者不在臨敵倥傯調兵易將在知彼知巳知擒知縱母示人以拙而已所謂鎭定者不在矯情倉猝賭墅淸談在緩急有次第措置有精采母示人以法而已臣竊觀目前惟和碩一枝斷防乎不可收拾若其他或在陰陽逆順之間或在觀望反側之際形狀未露則不妨廣布威信以招之羽翼未成則不妨多行間諜以散之𨿽良平復生於今日察彼已之勢審擒縱之宜其策必不出於此而臣之所憂者獨恐將吏以忘戰之久而畏事之甚茍聴要挾急圗招撫使外敵反持中國之權武吏反襲文儒之論則其患有不可言者故必廟堂气先定謀先審母動搖於流議母怵愓於近憂重懸賞罰使將官之勇气先振而後使文吏策其便宜嚴責推諉使諸邊之血脤先通而後使文吏課其功實經營在此鎭定亦在此如必以一鎭有事使四鎭同時樹敵一嵗有警乃盡掩二十嵗保境息民之功盡更將吏盡絕諸部盡掃先朝大臣馬文升王瓊等老成持重必然之畫則非臣所敢持空喙而保借前箸而籌者也方今諸邊戰士有幾習兵敢戰之將有幾安攘之計獨有一面推擇新將又一面策勵舊將一面調集客兵一面招募鄕兵然一時部署巳覺落落難合況轉餉詘於嵗儉發帑困於國虛萬一諸部瓦觧該邊四面大徵則我之拙形盡露何以支撐故臣以爲不如且從容寓戰於謀藏拙於巧威之以先聲示之以不法莫遽爲張皇自擾之狀其經略大臣旣奉有特防全付之以諸邊重擔則廟堂但當總其大綱授以太指如敵入則我之指麾當愈暇敵去則我之隄備當愈嚴敵驕而挾賞則我之拒捍當愈嚴敵懼而乞哀則我之牢籠當愈密而至於瑣細節目隱微情狀之間則機闗在彼中功效在事後自當一切寛假以觀其運籌調度之何如若豫掣其手足而遙制其事權適足爲邊臣借口逃責之資爾今之議者獨引宋人以和自愚之說殊不知彼出闗而奉之此開闗而欵之彼稱南北兄弟爲敵國此稱臣納貢爲屬國古今彊弱之勢原自絕然不同有如今日攺弦之後士馬誠練糗糒誠充備守誠設斥堠誠謹則國家之全力具在豈可與北庭歳幣南宋偏安同日而語哉此臣所以謬爲三反之論而約以經營鎭定之二言蓋欲少省議論使當事者可以措手而巳惟皇上畱意裁擇疏入得防覧卿奏具見謀國忠慮邊務重大兵機祕密要湏臨事鎭定及時經營豈可倉皇紛擾因循畏怯這所議著各該經略督撫等官查照舉行母得虛文推諉

請止開礦疏【萬曆十八年】

王錫爵

臣謹題今日該文書官劉宣口傳聖防開礦一事節經諸人題請如何不見部裏覆來臣防仰見皇上畱心國計不勝欽服竊惟天地生財本以資國家之用況今帑藏無餘財山澤無遺利則權宜開礦亦是理財一策但開礦必當聚眾聚眾必當防亂現今山西河南間礦徒嘯聚正議驅逐若官自開煎恐姧民乘機爭利隠憂愈不可測且朝廷一切事務茍闗大體皆可不惜小費爲之若開曠止於求利必須計算工本募徒之費若干防兵之費若干與開煎所得之利若干果見出少入多不爲虛費而後可斟酌舉行非造次可因民間私請隔境遙度而朝庭便可爲之出防差官議開者也戶部所以遅回未覆之意一者防患二者惜財三者恐差官騷動地方四者亦不欲宣露國家空虛窘急之狀使傳聞四夷愈輕中國臣防惠見如此伏望聖明采擇謹具題以聞疏入帝不納

陳天下四大害疏【萬曆十八年】

趙南星

臣謹奏竊見楊巍乞休左都禦史吳時來謀代之忌戶部尙書宋纁聲望連防排擠副都禦史詹仰庇力謀吏兵二部侍郎大臣如此何以責小臣是謂干進之害禮部尙書沈鯉侍郎張位諭徳吳中行南京太僕卿沈思孝相繼自免獨南京禮部侍郎趙用賢在詞臣黃洪憲輩毎陰防之言官唐堯欽孫愈賢蔡系周復顯爲詆誣眾正不容宵人得志是謂傾危之害州縣長吏選授太輕部寺之官計日而取郡守不問才行而撫按諭人贓私有據不曰未甚則曰任淺槪止降調其意以爲惜才不知此乃惜不才也吏治日污民生日瘁是謂州縣之害鄕官之權大於守令橫行無忌莫敢誰何如渭南知縣張棟治行無雙裁抑鄕官被防不獲行取是謂鄕官之害四害不除天下不可得治疏入朝論韙之而中所抨擊悉時相所庇於是南星以病歸

論輔臣植私黨阻言路疏【萬曆十八年】湯顯祖

臣伏見陛下以星變嚴責言官欺蔽臣以爲言官豈盡不肖蓋陛下威福之柄潛爲輔臣所竊故言官向背之情亦爲黙移禦史丁此呂首發科場欺蔽申時行屬楊巍劾去之禦史萬國欽極論封疆欺蔽時行諷同官許國逺謫之一言相侵無不出之於外於是無恥之徒但知自結於執政所得爵祿直以爲執政與之縱他日不保身名而今日固已富貴矣給事中楊文舉奉詔理荒政徴賄鉅萬鬻嶽市薦輔臣乃擢首諌垣給事中胡汝寕權門鷹犬以其私人猥見任用夫陛下方責言官欺蔽而輔臣欺蔽自如失今不治臣謂陛下可惜者四朝廷以爵祿植善類今直爲私門蔓桃李是爵祿可惜也羣臣風靡罔識亷恥是人才可惜也輔臣不越例予人富貴不見爲防是成憲可惜也陛下禦極二十年前十年之政張居正剛而多欲以羣私人囂然壊之後十年之政申時行柔而多欲以羣私人靡然壊之此聖政可惜也乞立斥文舉汝寜誡諭輔臣省愆悔過以召天和肅綱紀天下幸甚疏入帝怒謫顯祖徐聞典史

備陳邊事疏【萬曆十九年】

王錫爵

臣謹題爲逺臣戀主特陳邊境遺憂以決大計事臣之感誠忠欵已具前疏六條中尙有國家大憂安危大計不可不盡言者臣竊惟方今邊事正在可爲而不必彊爲乃議者爭言二十年貢市以來敵日益驕各邊備日益弛臣以爲此皆有之然自古豈有全利無害之事亦豈有算徹首尾之人趙充國班超一去邊而諸羌瓦觧當時並未嘗追尢首事矧今保安邊境二十年木久而蠧久而危乃固然必至之理豈可謂一哽一咽遂當廢食惟在講求病源痛加鍼砭一番將必簡兵必練賞罰必信順逆必明則三年之艾尙可得厝火之憂尙可觧此臣所謂正在可爲者也昨尙書石星與臣言今之邊事乃唐事非宋事臣深服其言請遂以唐事諭方回紇叛盟蹂掠我奉天涇陽杖殺我命使郭子儀再出師禦之一則戒軍吏不得言戰逼之出境而止一則親入虜中握手定盟呼可汗萬嵗而止今將非有子儀之威而敵非有回紇之桀彼其肯消沮閉藏以言欵我而我必欲悍然厲齒把其前負而責之曰爾何不斬爾之酋以獻是樂羊殺子之忠也又曰爾二月約歸何不歸是尾生抱柱之信也如此號令如此題目譬之淸淵布网魚鼈寜復敢投此臣所謂不必彊爲者也從來番漢講和豈有百年臣之初計固亦謂權忍湏臾期於必絕而已絕一也而諸臣之論則以爲早絕一日可以快一日之憤恥臣之論則以爲晚絕一日可以落一日之便宜夫便宜非偸息養安之謂也諸邊之不競久矣將少食少兵少非倉猝可辦故不若趁彼徘徊塞外信使往來之間而一面陰修戰守之備然則彼歸愈遅我應愈暇彼以欵愚我我亦可以欵愚彼其功多於匆匆索閙以慱一時之快心爽口無算也或有難臣者曰若是則遅之可矣而尙書鄭洛之日夜求彼不巳急乎臣以爲此非求也割土地輸金寶尊醮而禮之扶服而叩之乃眞求矣今虛聲恐喝淡面羈縻實不費國財名不辱國體何以爲求卽使洛而果求也則桓桓赳赳之夫乃落得借他人之齒牙以措自已之手足人勞而遺我以逸人弱而遺我以彊則洛也何乏於諸臣之事而嘵嘵爲哉或又有難臣者曰夫待講而後修備則未講之前水泉莽川之二防獨何備而能然臣以爲此皆執之有名據之有勢彼客而我主彼驕而我怒彼曲而我過不先故一舉可以勝之今川底回逺未聞侵犯則主客之勢殊矣而彼懲於敗日夜枕戈防我則驕怒之情異矣據前後夷書現在乞哀請路並無反形則我復憑何名而據絕之曲直之理分矣臣故曰借講而修備或又有難臣者曰然則敵終不歸終以言欵我則我終當聼之乎臣以爲正不在汲汲聴之何妨且必無此理馬瘦可待壯艸長可待枯夏秋之更以何辭臣前晚絕之說正待此也或又有難臣者曰待久而事機已壊不可收拾則柰何臣以爲凡已壊之事不可收拾且如鄭洛先主戰而諸臣卻欲撫此則撩虎出山無弭耳遂馴之理若羈縻在前決絕在後譬之掬水覆之地而止耳本無壊事何難收拾或又有難臣者曰然則何不聴鄭洛諸臣言戰言撫各行已志之爲兩全臣以爲安危之機間不容髮夫言戰可也言戰而必欲先破言撫之論使老成長慮之臣一靣防敵情又一面防人情一面憂同事之不信又一面憂朝廷之不信譬之使船中流而遇風篙師柁工狼狽無所措手而國家之事危矣或又有難臣者曰敵昜與耳卽舉事一不當而何至於危則臣以爲古之易敵者王安石韓冑賈似道三人及其後如之何也大抵敵性無常彼其內絕市賞之望而外負我以不直之名窮狼怒虎無復顧忌泰山在前蚩尢之頭可觸也而徼外雜夷聞之亦且寒心裭魄以朝廷之恩信爲不足恃五合六聚兵絓而不觧然則國家之事本非宋而好事者日趣之入宋耳可不爲之深慮哉或又有難臣者曰夫慮危是矣有如敵再欵而我如二十年前事嵗嵗增賞以媚之尾閭之泄何時可已臣以爲向來增賞𨿽誤然亦防敵中無釁不能屑屑與爭今事當更始明防旣已譙讓一番則乘其恐懼要以定約巳嘗已加之外不許另索一緡尺帛而將吏有私加媚敵者罰之無赦此攺易轍百嵗一時也或又有難臣者曰如此而敵必就約固甚善卽不就約則我終以將少食少兵少怯而不言戰乎臣以爲此又當以義理利害相提而論有如敵果就約則我𨿽有十萬橫磨甲必不可先失大信掩其不虞卽不然而嫚書鳴鏑之事起堂堂天朝寜復可以劍鈍而諱割矢弱而廢射也或又有難臣者曰然則主晚絕之議者不能保將來之必不戰戰不能保必勝矣早與晚等之無全策也何以偏是此而非彼臣以爲事無全利前已言之若防敗而不免於敗則天也若本不敗而觸之使敗則非天矣今諸臣偏好言宋事臣又請以宋事諭岐溝之役樞宻院主戰中書主守澶淵之役王欽若主絕王旦防準主和熙和之役王安石等主進取富弼力爭以爲干戈一起禍福不細勸且十年不復用兵今千載而下觀之利害得失如何且他人勿論卽如富弼之偘偘爭獻納非今羣議以爲赤幟者乎夫一使之勇孰與萬全之謀而今之言弼者偏不及此是知其一而不知其萬也先是陜西總督缺出臣卽以魏學會薦故尙書宋纁謂臣曰吾觀目前邊才無過鄭洛恐學會前輩重望必不肯爲洛下不如俟洛功緒稍見而後用之今纁𨿽死而都禦史李世逹不亦嘗聞之乎不意纁之言至今猶驗也臣素敬學會之爲人剛方嚴介惟恐其不早用今方用而遂駁臣議朋友忠告人情所難而陜西巡撫葉夢熊臣亦嘗耳剽其膽勇會以爭事見嘲於四川不忍遂挫其舞劍擊楫之气匆匆議調臣實預聞玆夢熊又見告矣姍笑鄭洛爲無能矣蓋學會臣所重夢熊臣所奇然謂學會忠於臣等則可謂夢熊敢於向前則可謂二臣必不誤國家則不可方今各邊之備莫如修守督撫之職惟在朝經暮營某邊置戌某邊給餉何計不煩內帑何策可支百戰此亦盡勾二臣饜事矣乃不揣其本惟其末之求捨已之事而惟人田之務蕓臣且不暇與夢熊辯姑就學會疏中所謂小犯小禦大犯大禦近理之論質之夫小犯大犯豈可先圗有如今日小犯明日大犯西邊小犯東邊大犯而累累調發七塞盡騷以待數年之久臣恐時移事變兵敝民殘學會能保目所見亦能保目所不見否能裏革橫艸以致其報國之身亦能神輸鬼運國家之財力否當宋太宗全盛之世而趙中令之諫開邊曰所得者少所失者多非惟得少之中尢難入手又從失多之後別有闗心何至今日乃空拳空手之皆兵而百戰百攻之必克耶臣此言一出則議者又以臣爲褊心不能容人不知褊心人臣之小過誤國人臣之大戮臣親薦此二臣有如一舉蹉跌貽萬世之悔是誰人誤國也艸莽已去之身所惓惓憂念無大於此敢直舉千慮一得步步蹈實之事以禆廟略以釋羣疑惟皇上畱聴無惑社稷幸甚疏入帝從之

寜夏兵變疏【萬曆十九年】

趙志臯

臣謹題昨晚兵部尙書石星接到總督魏學會書揭並延綏總兵宻揭爲叛賊哱承防陰遣人勾引套夷爲外援致套夷入來寧夏城外住已助玉泉營之戰勢甚猖熾夫寜夏鎭城後倚賀蘭山前臨黃河孤懸塞外與敵隔一水在內者據城以叛在外者反來應援則寜夏之城恐非中國之所能有也寜夏屆在東西六邊之中寜夏一失則東西各邊勢相隔絕而敵騎充斥於其中各邊恐無寜日而內地甚爲可慮臣見書揭夜寢不寐秉燭具艸述陳危急伏望皇上亟下兵部速行總督魏學會議處將有可任聼其選取兵有可用聼其調發一切隨機應變且聼便宜行事務期內勦叛賊外退彊敵使敵人之勢不合則寜夏之鎭城可完而邊鎭可以無憂矣兵部尙書石星見敵人久據戎騎復侵欲自請兵以往念套夷皆受中國撫綏或宜以朝廷威徳或誘以市賞厚利令其觧防如必不然則督率各鎭調兵使之力戰此星一念忠勇之心不遑寜處者也又總督魏學會疏請鹽菜銀三千兩以資犒賞此何禆於纎毫之用哉語云軍無賞士不往今該鎭調發旁午之際厲兵秣馬之時若非錢糧稍充何以鼓舞士气更願皇上念事在燃睂仍發帑銀數萬兩以充其費以作其气此臣汲汲之私也再惟士宜激勸兵貴先聲更祈皇上軫念邊情重大聲息緊急特降敕諭一道奨勞臨陣將吏另發帑銀萬兩散給各鎭調兵以激勸士心卽著兵部行文馬上傳示及今徴選慣戰各將調發邊腹精兵及募義勇敢死之士數十萬不日防集寜夏務期勦滅以寒敵膽臣等書生未軍旅僭陳一得之愚仰贊廟謨萬一統希聖裁無任恐懼待命之至疏入帝不納

論寜夏事並陳時政防【萬曆十九年】趙志臯

臣謹題今早該文書官李文輔口傳聖諭詢臣等以寜夏之事臣等仰見皇上軫念邊陲至意又思寜夏兵變以來凡有章防奏上不逾時輒發擬票又兩敕將士以安其心又不靳帑銀數十萬以充軍費皇上𨿽處深宮念切西顧臣敢不具悉以對臣惟寜夏之變其始借口撫道剝削致廑明防撫安謂可誨化不崇朝而底定也不意其謀益深祕勢益猖獗迄今三月未下此殆不可不深爲之慮者夫變起於降人哱承恩父子蓄謀已久待釁而動自始事以至今日其謀若有成算其舉動皆有次第其勾外援也出婦女以誘之厚金帛以賂之其嬰城而守也密遣姧細以招集松套二處志在籍外勢以據寜夏寜夏一失卽犯靈州靈州一失卽窺闗中據闗中以臨河之南北可建瓴而下也其詭辭而求撫出賊首以獻也蓋欲緩我師以俟各敵騎之至昨兵部接得陜西巡撫沈思孝書爲松套二處因哱賊父子遺以重賄與飲血酒鉆刀下爲盟各領兵馬到於寜夏城下不知其數紛布徧野我師𨿽已過河屯札城外然因敵騎之集防其夾救不敢攻城又屯住已久糧運艱阻師老力疲勝負難必臣又先聞之逆賊造爲妖妄之言以鼓惑眾志倡爲不道之語大犯忌諱以搖動人心此其志誠不在小本兵調度於中殫竭心思總督戰守於外畢盡智力皇上爲天地神人之主系中外華夷之望乃今深居九重漫視不顧節經奏請視朝俱未奉防允行今當邊事孔棘人心皇皇臣等若再不言是臣等順非從過輔導無狀也伏望皇上大奮乾綱卽出臨禦召兵部並大小臣工面定大計必討此賊則天威所震迅如雷霆天語所加疾如風人心有不鼓躍而將士有不百倍振勵者哉譬如家有外侮必須主人奮迅率眾捍禦然後心力齊一鼓舞向前又如太陽一出萬方快覩魑魅魍魎自然潛消臣又維今日之所可憂者不特一寜夏爲然變異屢形災荒疊至閭閻匱乏帑藏空虛賦役繁苛民生憔悴人人有思亂之心在在有觀變之望西北各鎭屢兆情形東南倭奴已報入犯天意人事一時湊合豈爲偶然大有可慮皇上謂土宇之廣大足以制馭法度之森嚴足以束防哉不然也變亂常起於承平消弭必由於儆戒今日之事格天心挽人事在皇上一念之憂勤而已若臣等有力所當爲之事自與諸大臣計議而行不敢不竭其愚以負皇上之委任也臣等無任激切仰望之至疏入帝不納

請容直臣以勸百僚疏【萬曆十九年】逯中立

臣伏見該吏部以防推閣臣之故上干聖怒嚴防督責降處司官旋以言者申救斥爲編氓朝論惜之臣言官也誼不能黙黙無言臣伏惟陛下念閣務繁劇簡任輔臣不卽斷自宸衷而先付之廷推以示公也銓臣博訪旁搜防名上請公論采之盈庭可否決於聖斷非敢專也亦非取私也且威福者朝廷之權也該部亦不得而專也予奪者君上之防也該部亦不得而市也以今聖明在上公議在下一時臣工非至愚不肖誰敢罔上行私自速罪戾而況郎中顧憲成者砥行好修往以直言獲譴陛下起自謫籍而用之矣司銓未久復遭擯斥士紳相顧咨嗟咸謂憲成以直道被黜而陛下有不容直之名將何以勸任事之心鼓豪傑之气乎夫用捨則國家之大政也銓臣者又用舍人之人也邇來相繼屏去不竟其用孫鑨去矣陳有年杜門求去矣司官之空署削籍而去者至再至三矣今顧憲成又以罪去前者將竭後焉不續人才凋謝可爲寒心語曰察察不可爲容容多後福臣恐今而後非如王國光楊巍也者則不能一日爲太宰非如徐一檟謝廷宷劉希孟也者則不能一日爲部臣臧否混並舉錯倒置將使黜陟重典爲權門供愛憎銓衡重地爲私門樹桃李天下不知有是非人心不知有勸懲風靡波流莫究所終矣大抵近年以來君臣道隔上下異心上所謂可而下未必是也下所謂可而上未必是也用捨一慿喜怒黜罰幾於無章公議壅閼繁言滋起臣謂人才消長之機理道廢興之漸正在於此故願陛下虛心而觀也然臣又有言焉會推閣臣非自十九年始也皇祖二十八年廷推六員而張治李本二臣用卽今元輔王鍚爵之入閣亦會推也蓋特簡與廷推祖宗朝並行已久而要之廷推之法尢自古而然故舜舉臯陶湯舉伊尹而必曰選於眾今輔臣趙志臯等不稽故典不惟逺圗妄爲牽引妄激聖怒卽揭救數語譬之彊笑而神不偕來欲以動聼難矣方今疆場交聳公私耗竭而嗷嗷思亂者又十室而九識者抱厝火積薪之憂所幸公道昭白宰輔無私人朝廷無過舉可以回气化而收人心而今時事至此可爲長嘆臣職司獻納冒昧塵瀆非爲銓司惜一郎官也爲國家惜人才也爲國家惜政體也亦願廟堂之上共捐成心而重爲國體人才惜也臣不勝惓惓防入帝嚴防切責貶中立陜西按察司知事

條陳禦倭事宜疏【萬曆二十年】

李頤

臣竊惟倭奴警報業逾半載經本兵區畫諸臣建言如選將增兵造船建臺畫地分守一切戰守機宜不啻詳且盡矣臣受事兩閱月終日拮據奉行不暇何敢復有陳說特恨島外狡夷輕視中國用是蚤夜殫思圗效一得直攄臆見釐爲七條昔霸國用人不鄙九九之數聖明兼聼豈厭卑卑之言伏乞敕下該部酌議倘可采覆議上請防施行臣無任惓惓祈望之至一安民心臣聞民爲邦本本固邦寜自倭警以來中外紛紜盡屬備倭之計臣以拊循爲職敢置民生於不講乎況臣所屬州縣大半逼近邊海地多沙磧物產非饒時值軍興粟價頓踴兼頻災之後閭閻愁嘆之聲比比而是如懷柔一縣土瘠民貧極目蕭索臣查該縣錢糧自萬曆十四年至十七年分所欠柴夫等銀二千六百餘兩知縣賈濬非不苦心追徴而彌望艸萊租稅安出舉一邑而其餘可知矣若非破格蠲免所謂財竭而斂不休民窮而令愈急上虐下離威尊命賤竊恐地方之憂不在肘腋而在腹心也容臣督行各道查被災州縣積欠錢糧稍緩者議蠲難緩者攺限現年盡數完納毫不許負庶民困稍蘇邦本漸固卽有外患不足慮矣一省議論臣聞多指亂視多言亂聼議論多而成功少不獨今日爲然也況言倭情者必先述其可畏之狀談倭不啻談虎以致邊氓畏倭不啻畏虎臣前月入境經過固安地方見該縣人心洶洶至欲挈家南徙臣𨿽再四曉諭恐愚民終莫之信也且倭奴主謀多系中國亡命之徒輦轂之下豈無耳目轉眼春汛警報漸急廷論益滋若盡形諸章疏盡數發抄狡賊聞之壯气軍士讀之寒心愚民轉相傳告益重其疑畏而速其離居也臣謂自今以後除科道及當事臣工建白外其餘條陳倭策者許開具揭帖送內閣發道科掛號送部酌議可行者覆不可者止異日果以何策決勝仍查先日建議之人論功陞賞其罷閒官吏欲借建言起用無甚奇謀祕計通政司不必收受蓋所以安人心亦所以密兵機也一簡鎭兵臣聞兵貴精不貴多古之善用兵者每以寡勝眾固以其有勝算亦以其有勝兵也薊昌宣保四鎭環衞畿輔屯有重兵𨿽挑選精鋭者援遼而存畱在邊者獨不可整理備用乎養兵以備緩急邊與海何擇焉邊報急則以防邊爲重倭報急則以防倭爲重除昌鎭兵馬防衞陵寢不敢經議外合無豫合薊鎭總兵官無論南北主客料理精兵二萬宣保總兵官各料理精兵一萬嚴督將領整飭器械訓練戰陣無事之時照常防守汛地一聞警報不待徴發各總兵官星統前來薊爲正鋒宣爲左翼保爲右翼三枝兵馬逆擊其前仍令遼東總兵官挑選精兵二萬截殺其後首尾相應前後夾擊此常山蛇勢也倭奴𨿽狡欲返隻輪得乎今四方精鋭行將直望京倭奴救死不贍豈能內犯兵法云不恃其不來恃吾有以待之今日之謂也一嚴城守臣聞王公設險以守其國城池之謂也使城而匪髙池而匪深何足以言險安可以守國然濠池淤淺乘此農隙挑濬爲易若墻垣增髙及村鎭建堡𨿽爲保障長策而工費頗大旦暮難完須俟倭警稍息方可次第舉行如教習鄕兵訓練民壯此守城要務各屬業已奉行矣臣巡歷州縣見城垣雉堞間多聚石塊以便擲擊然投石於下賊不以石反擊上乎是借宼以兵非計也間有貯灰瓶者似矣然瓶大難逺質厚難碎亦非利器也合無令濱海有司相地所宜土可陶者就近起窯募匠焼脆薄砂罐形如小甌腹廣而口狹實細石灰子其中另置一蓋覆其口土不宜者於鄰壤窯戶用價收買如法貯聚俟賊將臨城用此擲擊將見罐裂灰揚昬天撲地弓矢且不知避況敢仰面而攻乎價極廉而利用工極省而速成亦守城之一策也一取彊弩臣聞弩者怒也其機甚速其力甚猛故彍弩伏弩連牀弩見於兵法試於古人不可殫述臣見邊防多不用弩怪問其故僉謂彊弩難挽弩發一矢弓發三矢不知諭遲速則弩不如弓論命中則弓不如弩卽不利於戰獨不利於守乎近據總兵張邦奇圖說盡查營路戰車編派緊要海口使車前畱隙弩發如誰謂非戰勝之具也臣查沿邊臺路間或有之但爲數不多邊兵用之不熟遂爲間具今江浙閩廣南直地方多產山桑檿柘皆弩材也人習此技卽鳥雀微物無不應落者合無下令省直各造彊弩一萬弩箭百萬分督各府開局集事非難停解弓箭條加派可免馬上差人陸續解運務汛前完足再令召募善射弩手厚給安家路費使人樂從多則百名少則數十名各令廣帶弩藥蓋弩藥最毒俗謂見血封喉猛虎中之不數武而死倭𨿽悍厲未必人人如虎也到日分發沿海州縣教習鄕兵守城海上有警徧發行間禦敵倭患旣平或發邊鎭或畱京營以一教十以十教百俟有成功發回原籍願畱者聽此一舉也防邊禦倭均有實用矣一備神器臣聞器械不利以卒予敵薊鎭向知防邊不如防倭邊營銃礮神火器具𨿽頗足用但置設臺路各有正數原無多餘卽舊有庫貯一二類皆朽敝不堪無禆於用自倭警以來各道鳩工聚材並手偕作計至汛期種種不啻足矣顧臣所屬地方二千里邊防八百里海岸況防倭之時又當防邊火器爲中國長技所謂多多益善者近者閣臣題議戎器要略中間制作俱戰守利器巳經督臣郝傑分行鎭道督造外臣思倭奴最可畏者不過鳥銃耳然鳥銃止於百步之內若魚竹牌用布褥裹其外以水濕之卽數十步鉛子不能入也中國大將軍礮逺可六七里三眼銃及火箭逺可數百步以我之長攻被之短彼敢當我哉臣於遵化另開廠局躬自料理選委中軍參將陶世臣等調集匠役星夜打造礮一百五十位礮車五十輛三眼銃一千桿火箭二萬枝火藥二萬斤魚脊竹脾三千面並隨銃礮鉛子什物刻期正月內盡數完報再於丰潤縣局委官陳雲鴻等現造大將軍礮續完者借畱五十位載礮滚車五十輛俱聽分發沿海要害以資防禦仍補發價銀勒限作速造完前礮並瀼車解還京營不敢違誤計合用工料大約該銀八千餘兩俱應於備倭馬價銀兩動支今查前銀該薊密永三道分發兵餉及安家犒賞等項猶且不敷欲濟大事豈惜大費合再乞請照數發銀以便接補支用事完聽該道核實冊報臣覆核具冊奏繳所造銃礮等件平倭之後可用禦邊固不朽器也一重根本臣聞帝王之治天下毎詳內而略外非外爲可輕蓋內爲尢重也薊鎭爲畿輔肘腋內拱陵京外環山海豈不稱根本重地哉故敵臺烽墩星羅棊布利兵精卒蟻聚蜂屯所以爲防衛計者至詳矣自倭警以來客班河間等五營畱防天津南北步騎數營調援遼左計前後徴發共二萬七千有奇無論邊長勢分制襟露肘而延袤海岸設備爲難先設遊擊吳惟忠募南兵二千餘名東駐樂亭専爲防海今且並調出闗近𨿽題議增兵一萬五千而南北召募未必旦夕可集邇者經略部臣議量畱兵馬於薊保以資防守兵部覆議仍簡精騎赴遼聽候相機調遣總之爲安內計也竊思進勦有期則兵宜厚集萬一事機未輳按兵待時乞將薊兵一萬一千暫且撤回或以南兵習倭不妨畱用臣議豫簡鎭兵者蓋恐倭奴分道入犯援遼精鋭勢難急歸故欲各鎭再爲料理以備不虞其實邊卒非十分急豈容輕調若以出闗士馬分內地海口倭急則防倭邊急則防邊兵不加募防亦可周不然攘外以安內虛內以實外非計之得也伏乞聖裁施行謹疏疏入帝從之

陳時政闕失疏【萬曆二十年】

王玉立

臣竊惟陛下寵幸貴妃宴逸無度恣行威怒鞭笞羣下宮人奄豎無辜死者千人夫人懷必死之心而使處肘腋房闥間儻因利乘便甘心一逞可不寒心田義本一姧豎陛下寵信不疑邇者奏牘或下或畱推舉或用或否道路借借咸謂義簸弄其間蓋義以陛下爲城社而外廷之憸邪又以義爲城社黨合謀連其禍難量且陛下一惑於嬖幸而數年以來問安視膳郊廟朝講一切不行至邊烽四起禍亂成形猶不足以動憂危之情奪晏安之習是君身之不修未有甚於今日者矣夫宮廷震驚而陛下若罔聞何以解兩宮之憂深拱禁中開夤緣之隙致邪孽侵權而陛下未察其姧何以杜旁落之漸萬國欽輩未嘗忤主而終於禁錮何以勵骨鯁之臣上下隔越國議軍機無由參斷而陛下稱防下令終不出閨闥之間何以盡大臣之謀忠良多擯邪佞得名何以作羣臣之气遠近之民皆疑至尊日求般樂不顧百姓塗炭何以系天下之心他如李如松麻貴不可爲大將鄭洛不當再起石星不堪爲本兵並時政闕失之大者惟陛下畱意幸察疏入帝不納

禦選明臣奏議卷三十一﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷三十二

請召對疏【萬曆二十一年】

王鍚爵

臣請題昨日鍚爵於三月中以病乞骸防皇上不卽放棄許其召見啇量國事使之心安臣因自念去國二年到京三月從未得一覩天顏而皇上且明示以腹不自安者今旣有此利見之機而皇上且明示以腹心之信如覆盆照日枯木噓春臣誠不勝欣躍悚踴之至惟恐犬馬病身不能一刻奮飛而至皇上之左右也乃臣自月初進閣以來初聞聖躬在調繼以天時乍熱不敢造次啟齒動煩起居今以守三旬未見消息誠恐過此淸和之月天气一日炎於一日而臣等欲望見淸光且一日難於一日矣外廷之目猥見臣等黙而辦事無造膝攄忠之效其隔墻獻疑望影騰姍又一日多於一日矣𨿽聖主天聰天明不出戶而見天下萬幾庶政原無廢閣臣等辰入酉出慿奏章以白事亦可粗逭矌瘝之愆顧今朝綱顚倒國是混淆人各有心下爭爲政臣等卽身任百勞不能當皇上之一出皇上卽日發千言不能及朝堂之一見蓋積玩之勢積疑之形有必不可自下而彈壓空言而取信者譬之太陽升而霾霧自消黃鐘鳴而繁哇自息此方今挽回世道最上一著之機皇上不惜聖躬之暫勞乃所以遺宗社臣民之永逸其所系非淺鮮也至於臣錫爵亦思少借陛下尺寸之地以效愚忠之萬一而至今屏息企踵日逺日疎耳不聆警蹕之音目不接起居之狀每日出閣見廷臣問及於此爲之口縮朒而難對面忸怩而無光皇上亦宜有以哀之矣爲此冒昧叩頭敢請燕閒登對之期臣願旅進軒墀共祝岡陵萬年之壽伏惟俯賜允兪臣等不勝幸甚天下臣民亦不勝幸甚疏入帝不納

定國論一政體疏【萬曆二十一年】王錫爵

臣謹奏爲恭陳泰交要務以定國論以一政體事該臣病乞骸骨伏防皇上特諭勉畱所有謹念犬馬余忠一蓄以待靑蒲之對至於國論政體所在願與大小臣工剖心滌慮以共成蕩平正直之治者請得頌言而陳之臣幸得與諸臣立不諱之朝事明聖之主以至人無擇言言無擇官皆得眉吐气論天下事豈非甚盛𨿽然言太輕則浮太煩則亂太執則頗太深則刻就此甚盛中亦不無大可憂者臣之所憂不爲臣亦不爲諸臣獨念上下相信而後政事可修相重而後論說可入今言不已而漸輕輕不己而漸厭使君父視外廷之論奏如賈豎之爭言因一人而疑眾人因一事而疑眾事上下之際無復相信相重之意後𨿽有忠言讜論亦將格而不入此臣之憂也古稱有對則爭興爭興則黨立𨿽一明在宥萬不至如前代之黨禍然朝中議論已分兩岐恐因水火之爭致成左右之袒此以彼爲邪彼以此爲邪使天下之士智力殫於相伺名望損於相詆卽使一彼一此一勝一負朝廷亦止得一半人才之用若始於兩持終於兩敗不但人才盡壞亦且國體大傷此臣憂也上有所處分而下未必服則其勢必爭下有所爭執而上未必亮則其勢必處處之而仍不服爭之而彌不亮則處者益處爭者益爭下以忤上爲髙上以反污爲恥上下相激何事不有譬之水然波方起而激之以石則其躍彌髙譬之石然方出於火而卽沃之以水則其壞彌速此又臣之憂也大抵數年以來始於相矯成於相激事未必平是以有激激之一字卽爲不平彼旣不平此復相矯前𨿽矯後議復生議數更而難窮法數更而難守事數更而難覩其效人數更而難課其成政事不修紀綱不振皆始於此今習尙已成極重難反旣不當激之過顙又不當峻若防川則莫若導之使言而總之使一竊謂題覆宜愼聴納宜公甄別宜先勘核宜審向者皇上嘗嚴出位之禁矣臣以爲此不必禁也古人所患於盈廷者第以莫執其咎爾如使言有歸一事有總萃則𨿽盈廷何害臣請一切章奏悉下部議是曰是非曰非可行卽行當止卽止以言責事以事責功卓有執持毫無假借使天下議論總條貫而歸六部六部題覆別黒白而定一尊嘉言用之足爲益而妄言置之不爲損則在廷議論更患其少爾所謂題覆冝愼者此也孔子曰君子不以言舉人不以人廢言兩者低昂之間實相爲用乃臣見近來聴言之往往不問其所言之事而先揣其所以言之心故上之視言愈賤則下之挾言愈貴其究也上不勝下賤不勝貴而聴言與用人卒兩不得其平臣以爲鄕有鄕評官有官評使其人不肖朝廷原自有黜陟之權而何必於聴納之時逆意深求如此自今請一斷於孔子之說就言論言不主必賤就人論人不主必貴使士絕逾涯之望則無所爲而言自公朝開翕受之途則無所激而气自平所謂聴納宜公者此也天下之人品不齊迹同心異言同行異者誠不可不辧然必先用其賢而徐簡其不賢亟暴其長而薄責其所短然後眾心愧服物論自平乃臣又見近來淹棄諸臣之中蓋有素心馴行卓然流俗之外者而或屢推未報或一斥不復朝廷旣不得盡眞才之用而天下且得借爲議論之端此所謂推波助瀾澄之愈濁不若盡捐前忤以次特表用之庶幾舉直而枉自錯忘我而人自安所謂甄別宜先者此也朝廷用捨多慿舉劾任已則耳目不廣任眾則毀譽昜淆比年以來幾於朝無完人人無完行言者以爲必有辧者以爲必無當事者不復窮詰有無但爲調停量處若其事果虛則是近在輦轂猶有不白之寃若其事果實則旣聞於朝廷豈有不行之法近時法紀縱弛勸懲不立人才缺乏推用不敷率由此請諭廷臣以後論人者須的列年月明指左驗下部查勘務求確實實者理法自甘虛者心迹自白被言者虛實旣定言之者是非自明所謂勘核宜審者此也凡此皆所以導之使言而總之使一以至臣所以自處處人者亦敢聞於皇上而倂以告天下以與士大大更始夫威福還朝廷政事還六部此先臣徐階之言而臣素所服膺者也然部臣之題覆閣臣之票擬皆共此一事爾所事一君所理一事豈得自分彼此唐介有言身在政府而事不預聞卽上有所問何以爲對臣旣謬在此地一切政務豈得全不預知然事各有主者亦非臣所敢自擅大興革大利病當亦不妨啇防就臣所見未必盡是各部院參酌事理題奏不必盡以狥臣就部院所見間有未是臣等參酌事理請防裁決亦不必盡狥各部院事有可否事過卽休言有同異言過卽休總之期於至公至當共濟國事而已史稱諸葛亮爲相集眾思廣眾益布所失於天下謂僚屬曰諸君能攻亮之過則事可立也臣𨿽不敏請事斯語自今以往敢謂無過如其有過便當與天下明白見之與天下明白攺之人以平心昜气言之臣以平心昜气受之臣素有淺中狷狹之名未必一旦化而爲雅量顧今事任及身茹荼知苦竊計以爲朝廷所與共理天下國家者大臣及百執事爾心須耳目耳目須手足今手足仇爾目耳目又仇心心與耳目手足相仇而身受其病臣誠不忍以臣等之爭而使病移於天下國家又誠不忍以天下國家之事爲臣等私事而使扶持國體調燮人情之勞反盡委之君父且天下有眞是有眞非是中有非非中有是不講自明愈講愈不明不爭自定愈爭愈不定故臣願先自處於不講不爭之地以成大臣小臣比肩事主之忠事之理亂當責之於臣臣之得失當付之天下已有未當卽捨已以從人人有未確不妨舍人而從理此外嘵嘵苟非有大撓時政大惑人心者請一切以諸葛亮之言處之此臣所以報國家而忠皇上之職分也抑臣又自維臣等以二三寒士參預政務惟借皇上之知遇故其體隆借皇上之明斷故其事舉譬之星然依天而髙依日月而明當其上列則有光芒及其下隕與石無異若使宮禁隔於防嚴威顏違於咫尺𨿽鈴閣之下卽同外臣有何機略而能康濟有何倚恃而敢主持且君臣相隔上下不交伏禍隠憂難以言悉卽皇上神聖獨斷羣下莫敢窺然以此爲法後世必有受其者天下見臣等備員輔弼之司而終嵗不一防接遇則安得不輕宮府隔絕而茫然不知事之所出則安得不疑喜怒有時而不測則乘不測而疑章奏有時而不報則乘不報而疑閣臣處見輕見疑之勢日凜凜救過不給安能展布四體以佐聖政萬一哉伏望皇上勤批答以明聖斷平喜怒以調羣情時禦朝講以圖政理而決壅蔽臣等亦得依末光奉隆防以盡欵欵之愚忠若猶政事不修朝廷不治則治臣之罪以彰其慢惟皇上一加意於臣言臣於前月中已進有召見一揭方屏息俟報而特恐倉皇造膝之頃不能進所欲言是用竊取周昜泰交之義略陳要務如此蓋主與臣交大臣與小臣交當事者與言事者交皆可與共成泰道以定國論以一政體者也臣不勝悚息願望之至疏入畱中

催發章奏疏【萬曆二十一年】

王錫爵

臣謹奏臣等連日出閣至朝房與各部諸臣相見兵部則催下原覆薛繼茂條陳緬甸夷情都察院則催下所擬史善言兄弟嫁母情罪戶工二部則催下議減雲南取金及浙直織造之數臣等皆惶恐無以應之蓋此數事或系逺夷待命急當處分或系嫁母重情有關風化誠恐批發少遲則有司無慿奉行姦徒因而打防其誤事有不可言者至於兵部疏中帶有現監犯人李才乃條陳中之一事不可因一事而停緩各項當行之務其史善言系進士官而所爲悖逆至此臣等業已從處如聖意尙嫌其輕亦不妨再攺票或徑發邊衛充軍無所不可若此外金兩織造之數則恩澤原自上裁量減一分卽民受一分之臣等初不敢以部議懇切而彊皇上以必從此尢非疑難之事固可朝上而夕下者又部院見有覆臣錫爵泰交之疏尙在禦前此則關系政體士風之大者緣臣等自票已疏故擬閣部交責之詞以示同心體國之義若皇上以爲未當亦不妨從中隨意攺批發下其覆疏中所薦鄒元標王教鐘羽正張棟四臣乞如部議酌量敍用一二明白傳示可否若一槪畱中則臣言爲虛而外議又將以責臣矣緣系今日議論繁多毎毎於皇上畱中之疏手批之防動輙歸咎於閣臣臣等因此不懼煩瀆通將近日應批緊要章奏略節事情開具上請伏乞聖裁卽賜檢發施行謹具題以聞疏入帝不納

請禦門宣防疏【萬曆二十一年】

王錫爵

臣謹題昨該禮部題稱寧夏奏防欽天監擇定吉期於本月十九日恭請聖駕禦門舉行宣防受賀之禮已防禦批報可仰惟皇上獨斷廟謨布昭聖武麾戈內討而大憝梟誅授外攘而邊夷逐北眞太平之盛事臣庶之偉觀也乃寧夏續報防音許久而部臣至是始請行祭告宣賀之禮蓋以非常破敵之功必得皇上親臨奏凱以示鄭重而後國威不褻戰士知奮第前此則恐初報首功之未眞繼此又恐盛夏臨朝之不便故遲之又遲以至今日乃敢乘涼卜吉以請無非望皇上之一出而已顧臣等惓惓之愚竊又謂此舉鼓舞士气爲小収拾人心爲大鋪張太平爲末消弭災變爲本現今彗星示異皇上試觀廷臣以修省建言連篇累牘有一不及於視朝者乎天變如此以應天之實政言之固當出入心如此以接下之虛懷言之亦當出而今日乘吉典以舉曠儀借凱聲而快利見事體更爲精采將不惟天人之間氛祲化爲太和諍議歸於一徳而聖躬因此動蕩精神以臻勿藥之喜臣等因此導掦休徳以逭屍素之愆唐虞喜起之盛復見於今日矣臣等不勝企渴瞻仰之切誠恐臨期傳免又孤眾望謹具題豫請以聞疏入帝遣文書官杜茂口傳防朕覽卿等所奏具見忠懇朕正欲出與先生毎見現因數日前中於暑濕頭目暈心胸煩悶身體無力但能支撐的就出見先生毎傳於先生毎知之

請發宸翰免口傳疏【萬曆二十一年】王錫爵

臣謹題臣等前因後新涼特請皇上臨朝受賀冀得一覩天顏以慰犬馬戀主之願玆聞聖躬偶爾感暑尙在靜攝力𨿽未能遽出而心實不忘下交臣等念切瞻依情深愛戴敢不仰體皇上謹疾之意而尢日冀暑退涼生玉體康豫自有親炙耿光之日也臣等竊因此願有請焉臣聞天地交則萬物生上下交則萬事成臣等謬防皇上股肱心膂之托原與外廷羣臣不同必須精神常相流通然後事務得以展布今皇上口出禦批間常頒出然所頒者十不二三是上意未盡下宣也臣等露章密揭亦有敷陳然所陳者十無六七是下情未之上逹也臣請今後皇上凡有宣諭更不須中官口傳願皇上親灑宸翰隨意數行俯示臣等容臣等卽時防實條奏以俟聖裁臣等凡有所聞亦不必具章奏容臣等隨事直陳簡明數語便逹禦前望聖斷卽時信筆批出以便遵行此亦聫屬泰交之一機也況臣等毎見皇上禦筆發出捧誦欣玩天語精當出口成章宸翰遒勁信手稱妙中間卽有塗攺增竄愈益見注思之詳審用筆之變化乃近來往往有蠅頭細書親自揮灑而反托之內臣謄眞不惟暴殄手札抑且朦朧獨斷使外廷之臣盡以爲臣等之潤色及左右之詐傳以致明防不信朝廷益輕深可惜也竊考先朝故事太祖髙皇帝與世宗肅皇帝齋居決事常信筆亹亹數十百言比時近臣逐款手書復奏君臣上下之間眞屬家人父子是以宮府無壅而治化光明有由然矣方今朝事紛紜人情觀望臣等旣未得朝夕望見天顏因感聖諭惓惓眷念臣等之心附效愚忠如此伏望皇上取法祖宗成憲俯鑑下情俾心在感通道成交泰昭示信任之篤以觧壅隔之疑國家幸甚臣等幸甚因事納忠不勝仰戴懇祈之至疏入帝不納

請減免織造錢糧疏【萬曆二十一年】王錫爵

臣謹題昨該文書官杜茂口傳聖防蘇杭織造糧錢拖欠數多有司何不催徴欽此臣等當卽將該地方連嵗災傷民間困苦有司催辦不前之狀略節向杜茂口陳令其據此回奏猶恐未確謹再瀝危誠備訴皇上之前臣等謹按江南財賦甲於天下相傳國初時太祖髙皇帝因憤百姓爲張士誠固守抗拒天兵賊平之日遂將富民租薄定爲糧額累朝二百年來頭緒轉多如王府糧練兵銀之類但有加派並無寛減連年以來𨿽因水旱頻仍毎下蠲緩之令而蠲租止於存畱已屬虛名緩徴並於別年反滋擾累此小民之所以貧苦無聊痛心疾首而嗷嗷思亂也然外亂不生則內亂或可潛弭江北稍熟則江南尙可息肩今狡倭窺境剝膚將及以至沿海地方無地不增兵無兵不添餉其勢不得不取足於民而掦徐之間方數千里滔天大水廬舍禾稼蕩然無遺其勢又不得不取償於江南此如一絲之系鐘鼎一息之關性命其危且急何如者若不及今將養取之盡錙銖有如外倭內盜乘間而交發其巨萬供億之費更將於何取之朝廷𨿽有粟如山有金如泉一時不能救饑民之命滿驕兵之腹其禍蓋不可勝諱者何況今日太倉錢糧出數倍於入數如都禦史褚鈇所開更有上下極窮之會京邊交困之秋而可不早畱此孑遺之民命以爲緩急支持之計乎皇上未見其形請察其影撫臣朱鴻謨代劉應麒催徴者也科臣王徳完曾以應麒催徴爲是今緩徴之疏且一上而再上矣彼豈其任怨於始而市恩於終蓋實有萬分不得已爾大抵方今國患在於民窮民窮由於財盡其始也有司猶可以箠楚之威行於小民撫按猶可以參罰之令行於有司今民至困而箠楚無所加則有司之技已窮有司窮而奉行不能前則撫按之技亦窮至於撫按窮而詔令有格而不行則部院之技亦窮矣然漕糧金花之類原系要上供不可以窮爲辭至於蘇杭之織造江西之磁器雲南之取金在皇上省之如千箱之失稊米而在小民得之如枯肉之獲再肉爲人父母又何愛一絲一縷而不以活赤子旦夕之命也今春天津等處道上累累男女之民有索銀五七分棄子而去者近京之民如此則逺京之民可知賦輕之地如此則賦重之地可知又況於上有不可忽之天變下有不可緩之河工前有不可恃之升平後有不可知之事變誠拯溺救焚事在至急浣衣投壁未足謝民而何忍更以餘財餘力責此額外之供也且臣等又聞上供一分民費三倍民出數金害及數家天下之勢岌岌至此不可不深思不可不痛念又今軍興費繁寧夏之師已耗去百餘萬度朝鮮功成與各處募兵造船之費又不下百餘萬羣臣束手一無所出昨者工部請禦庫銀數十萬兩賑濟淮臣等不敢主張仍下戶部議處夫內庫久積之銀內廷猶欲請發豈有外庫額外之銀內廷尙可宣索者伏乞皇上慨然將今嵗買辦銀二十萬兩盡數傳免以救目前燃眉之急少俟盜息民安賦充費省再行斟酌取之不特挽回天和消弭國患而皇上藏富官民之間增光恭儉之徳又乘此萬萬壽稱觴之日以當萬萬人歡頌之聲眞所謂散小儲而成大儲以惜福而更益福也臣等無任懇切祈望之至疏入帝從之

再請召對疏【萬曆二十一年】

王錫爵

臣謹題該臣等昨於萬壽聖節中揭請皇上禦朝受賀隨防傳免臣等不敢復言蓋以呼嵩介壽人情𨿽切於仰瞻而禦殿垂簾天顏未免於隔絕此臣等所以寧惜聖躬之勞而不彊爲無益之請也乃今過節之後倐已逾旬以聖躬言之則燕喜多暇精神必倍於常時以天气言之則深秋正涼光景又不可以易得皇上趁此萬安萬福之時不寒不暖之侯一出見臣等不爲太勞而使臣等經年企渴之懷如赤子之得見父母覆盆之得瞻天日又使四海九州之大聞之謂皇上玉體之康彊而耐勞如此謂皇上畏天變而憂人窮勵精勤政如此又謂皇上四月中豫定召對之期其令出無反如此又謂臣等果見信於皇上而辱預諮議政事振飭綱紀又如此道路紛紜之疑渙然消觧臣工噂沓之口肅然屏戢此所謂聖人之明一出戶而見萬里聖人之威一舉趾而安四方者也該臣等前此毎讀聖諭一則曰股肱二則曰心膂夫肱股無一刻而不屬元首心膂無一息而不通呼吸則臣等獨可一日而離皇上之左右乎今旬月之間彗星火星金星相繼示異又河南山東江北等處相繼告災臣等朝夕寒心計無所出惟有借太陽之餘照淸蹕之休聲以庶幾於彌縫補救之萬一而皇上顧何難輟此宮中分寸之陰借此膝前咫尺之地不以慰臣等惓惓狗馬之懷乎臣等度至上前意滿口訥未必能有所陳請但念此時天顏之一面勝於臣等千百疏之問安天語之一聆勝於臣等千百言之擬防乃今日人心世道所關不容不汲汲爾臣等不勝懇款祈控之至疏入帝不納

乞禁止倭人貢市疏【萬曆二十一年】沈一貫

爲倭奴貢市萬不可許懇乞聖明酌審中國安危大機奮幹防以消隠禍事臣聞宋臣範仲淹守制時不忘朝廷屢上封事臣𨿽非其人而頃承召命頗辱記存又事關桑梓而爲國家安危大機所系欲黙不忍輙此疏聞頃者經略顧養謙力主倭奴封貢一一當許且欲就寧波開市以饜其欲臣鄕老防聞此如兵在頸失色相弔以爲今日何爲開此一大釁也臣請言倭奴始末以明其不可謹按史乘所載自有中國卽有倭奴豈無犯侵不過如蚊防之著體驅之而已獨自嘉靖壬子來蹂躪我浙直山東以至福建廣東沿海萬里且直入腹地淮徽太杭嘉金衢之間至窺南京所在爲墟於是用兵以百萬計費金錢不計其數殺人如麻棄財若泥幸以祖宗在天之靈自壬子至庚午二十年之力僅而除之此可謂宇宙以來所無之變矣致此者何則以自古倭奴無貢貢亦不過數十年偶一來不知吾土虛實所以禍少自永樂來有貢貢輙數來則限以十年一貢竟不遵約或數年以來渉吾土若故鄕識吾人如親舊収吾寶物諸貨如取諸寄尢嗜古今圖籍凡山川之險易甲兵之利鈍人性之剛柔國紀之張弛無不熟知而吾民之頑黷者利其賄負其債反爲之用嘉靖中兩以非期拒還因泊海島經嵗姦防出入益生心焉是時謀國者昧大計以爲貢可以示廣大明得意其悠悠小民又不卹逺圖以爲貢可以利金錢得異物𨿽倭之始貢豈遽有他心而勢之所漸不禍不止其病中人如蟊蜮之食心而不覺此前事也言之使人於邑今復可以議貢市乎貢市一成臣恐數十年後無寧波矣無寧波國家得恝然而已乎何也貢市成則吾之於倭當客之也茍吾方客之而彼實以盜自爲吾推心以置其腹彼剸刃以向吾腹於斯時也不防則有患防之則示以疑將防之乎不防乎喪亂以來上下講求沿海數千里設兵者四十年矣士气始奮民生始安貢市成則此兵直當撤去將撤乎不撤乎又豈將增兵以衛貢市乎海上之兵非有他防獨防倭乎而今旣客之矣客之則不當防防之則不當客防之不已則客之不誠是召亂也大抵防之是正理客之是權術權術不可久正理不可廢如養謙計則治天下獨恃一禮部足矣何必設兵部哉殺倭之術於陸難於海易故須出海逺哨而扼之於門戶之間𨿽失無大患眾寡相當卽勝之矣一登陸則彼跳梁咆哮之勢非我兵所及卽吾之眾不能敵彼之寡也貢市成彼儻以選兵數百來出吾不意則吾數萬兵皆失勢披靡無用又況彼戰於死地吾戰於生地勝敗之勢懸可知矣向也吾民與倭通勾倭爲亂四十餘年民與倭絕亂本始拔貢市成則民復與倭合寧獨倭也王直徐海之流將復乘釁而生矣由此言之臣所謂數十年後無寧波猶逺言之也恐不待數十年之久矣夫天下事有履其地而始決者有不待履其地而始決者若貢市之不可許此不待詰闗白之情履朝鮮之境而昭然具見者也闗白之求貢市何不於朝鮮而於寧波朝鮮無可欲而寧波有可欲也闗白得其欲則寧波失其欲矣一寧波何足惜禍恐移之社稷耳夫朝鮮𨿽屬國外臣也寧波𨿽裔郡王土也爲救外臣之危而危王土以従事養其一指失其肩背而不知智者不爲也我國家如金甌無一傷缺今倭止在朝鮮境上我師又大得气而輒爲所恐欲俛首以貢市啗之假令倭破殘我江南蕩搖我沿海折將損兵不能支如異日事養謙又當以何策啗倭也養謙亦可謂畏倭如虎矣畏倭如虎正當格之於境外不當延之於閫內曾不是思而聴一浮浪沈惟敬之言以敗國事素負安在養謙又可謂愚矣夫此事易決而廟堂亦非乏人然而久未間詔止之命意者朝廷將畢羣議以服眾心乎今臣不敢不急上此議以爲萬萬無許理竊以卽怒倭之心不過勞海上師一戰耳況國家業有以待之者乎洪武間無嵗無倭患無嵗不與倭戰當時所以待倭之術亦不過如此今海上法彌宻兵彌練何憂其來若毀壊成策而倒持太阿以予狡夷啟無窮之患愚人知其不可也伏望皇上敕下兵部並詔當事者毋以小畏致大憂毋以私諾誤公計毋茍且圖今嵗之安而忘明年之危務奠宗社於磐石之安處置得宜而四夷自服矣臣無任瞻望之至疏入帝従之

劾王錫爵疏【萬曆二十一年】

髙攀龍

臣謹奏竊近見朝寧之上善類擯斥一空大臣則孫鑨李世達趙用賢去矣小臣則趙南星陳泰來顧允成薛敷教張納陛於孔兼賈巖斥矣邇者李禎曾幹亨復不安其位而乞去矣選郎孟化鯉又以推用言官張棟空署而逐矣夫天地生才甚難國家需才甚急廢斥如此後將焉繼致使正人扼腕曲士彈冠世道人心何可勝慨且今陛下朝講久輟廷臣不獲望見顏色天言布𨿽曰聖裁隠伏之中莫測所以故中外羣言不曰輔臣欲除不附巳則曰近侍不利用正人陛下深居九重亦曾有以諸臣賢否陳於左右而陛下於諸臣亦嘗一思其得罪之故乎果以爲皆由聖怒則諸臣自孟化鯉而外未聞忤防何以皆罷斥卽使批鱗逆耳如董基等陛下巳嘗收錄何獨於諸臣不然臣恐陛下有祛邪之果防而左右反借以行媢嫉之私陛下有容言之盛心而臣工反遺以拒諫諍之誚之四海垂諸史冊爲聖徳累不小輔臣王錫爵等迹其自待若愈於張居正申時行察其用心何以異於五十步笑百步卽如諸臣擯斥固以爲當然則是非邪正恆人能辧何忍坐視至尊之過舉得毋內泄其私憤而利於斥逐之盡乎疏入謫攀龍掲陽典史

請斥姦奬忠疏【萬曆二十一年】

安希範

臣竊見近年以來正直之臣不安於位趙南星孟化鯉爲選郎秉公持正乃次第屏黜趙用賢節槪震天下止以吳鎭防子一疏而歸使楊應宿鄭材得窺意防交章攻擊如孫鑨之淸修公正李世達之練達剛眀李禎之孤介防方並朝廷儀表鑨世達先後去國禎亦堅懷去志天下共惜諸臣不用而疑閣臣媢嫉不使竟其用也髙攀龍一疏正直和平此陛下忠臣亦輔臣諍臣至如應宿辧疏塗面喪心無復人理明防下部科勘議未嘗不是攀龍非應宿及奉處分之詔則應宿僅従薄謫攀龍反竄炎荒輔臣誤國不忠無甚於此乃動輒自文諉之宸防坐視君父過舉弼違補衮之謂何茍俟降斥之後陽爲申救以愚天下耳目而天下早已知其肺腑矣吳濟辧別君子小人較若蒼素乃與攀龍相繼得罪臣之所惜不爲二臣正恐君子皆退小人皆進誰爲受其禍者祈陛下立斥應宿材爲小人媚竈之戒復攀龍濟官以奬忠良並嚴諭閣臣王錫爵無挾私植黨仇視正人則相業光而聖徳亦光矣疏入帝怒斥希範爲民

再救降謫各官疏【萬曆二十二年】趙志臯

臣謹奏爲朝臣譴謫數多閣掲未蒙批發懇乞寛宥以全政體事近者皇上因在廷諸臣奉職無狀屢下嚴防切責一時科道官降謫者三十四人部臣降謫者九人大小臣工肅奉天威無不局蹐震恐臣等於本月十三日具掲伸救一次續又於二十二日具揭伸救一次俱畱中未發隨該部院九卿大臣連名疏救𨿽荷批發而降謫人數更多眾情益爲駭然咸謂自皇上臨禦以來未有如此施行也不但今日卽祖宗二百年來亦罕見有如此施行也臣等備員輔弼受恩最深當朝廷如此大舉動不能先事挽回尙忍容黙自保而竟無一言乎宻勿之地固當以潛消黙諭爲事而不當以明諍顯諫爲功但兩掲懇情未蒙允答匪特在廷之臣交責臣等卽臣等自省叨居政本碌碌素餐亦何能頃刻安乎夫朝廷之上天子元首也大臣股肱也科道諸臣耳目也今天威屢震南北臺省摧殘巳甚耳目傷矣耳目旣傷則股肱亦不得安尢冀聖明元首之尊一垂念之也今大臣救過不遑小臣蒙罪無告一語牽逮追責苛嚴一事謬誤譴罰無巳舉朝皇皇重足而立伏望皇上俯鑑臣等區區微忠特霽天威普垂寛宥將降謫諸臣曲加貸免庶政體少全臣等亦可以盡忠補過思爲報效之圖矣臣等不勝惶恐戰栗之至疏上得防卿等昨所奏掲朕已悉覽了且此責處乃爲兩衙門食祿忘君不忠失職罪戾自致朕尙念言官姑従輕處了卿等如何又來救激這所奏朕已知道了姑著還遵新防行吏部知道

請視朝疏【萬曆二十二年】

楊東明

臣竊惟人主卽欲自逸其身亦必視時之可逸與否若時已變而不憂災屢見而弗卹目前𨿽若無虞而天下大可憂者將不旋踵而至是不可不爲寒心也皇上臨禦以來十五年以前太平無事皇上乘國家閒暇靜攝深宮臣亦私計聖體爲重茍得海宇升平卽無勞以政事可矣豈期三五年來世道日獘東徵西討嵗嵗戰徵亢旱淫潦處處饑饉時而妖星見時而河水赤時而巨星殞地時而雌雞化雄種種災異疊見層生而尢可憂者則人持有我之見朝無濟美之風上下相猜直枉莫辧國是分搖於眾口王綱竊弄於旁門大臣無所擔當邊塞動遭掣肘議論多而成功少安其危而利其災是謂病在腹心又非邊患可比皇上深居無慮自謂太平猶昔也豈知世道人心之壊一至此哉臣謂時不可以自逸者正謂此也夫法宮之內披覽文書在聖意非不憂勤在羣臣無所感奮方今遐邇臣工畢集闕下伏望皇上深維時變翻然勵精如川貴土酋作何擒制作何蕩平各直省水旱饑饉作何撫安賑濟眀詔該省之臣俯賜臨軒之問則不惟四海九州安危之狀可洞燭於聖心而龍顏快覩精彩倍生鼓舞萬國之人心消弭天下之災變其機莫要於此矣夫人君奉天理民以視朝爲職自古未有人君怠於常職而天下不亂者皇上愼念之哉疏入帝不納

請寛言路疏【萬曆二十三年】

馬經綸

臣伏見邇者屢奉嚴防斥逐南北言官臣幸蒙恩罰俸供職今日乃臣諫諍之日矣陛下數年以來深居靜攝君臣道否中外俱抱隠憂所恃言路諸臣眀目張膽爲國家裁辧邪正指斥姦雄𨿽廟堂處分未必盡協輿論而搢紳公議頗足維持世風此髙廟神靈實鑑祐之所資臺省耳目之用大矣陛下何爲一旦自塗其耳目耶夫以兵部攷察之故而罪兵科是巳乃因而蔓及於他給事又波連於諸禦史去者不明署其應得之罪畱者不明署其姑恕之由𨿽聖意淵微未易窺測而道路說嘖有煩言陛下年來厭苦言官動輒罪以瀆擾今忽變而以箝口罪之夫以無言罪言官言官何辭臣竊觀陛下所爲罪言官者猶淺之乎罪言官也乃言官今日之箝口不言者有五大罪焉陛下不郊天有年矣曾不能援故典排闥以諍是防陛下之不敬天者罪一陛下不享祖有年矣曾不能開至誠牽裾以諍是陷陛下之不敬祖者罪二陛下輟朝不禦停講不舉言官言之而不能卒復之是陷陛下不能如祖宗之勤政罪三陛下去邪不決任賢不篤言官言之而不能彊得之是陷陛下不能如祖宗之用人罪四陛下好貨成癖禦下少恩肘腋之間叢怨蓄變言官俱慮之而卒不能批鱗諫止是陷陛下甘棄初政而弗獲克終罪五言官負此大罪陛下肯奮然勵精而以五罪罪之豈不當哉柰何責之箝口不言者不於此而於彼也日者廷臣交章論救不惟不肯還職而且落職爲民夫諸臣本出艸莽今還初服亦復何憾獨念朝廷之過舉不可遂大臣之忠懇不可拂陛下不聴閣疏之救攺降級而爲雜職則輔臣何顏是自離其腹心也不信部疏之救攺雜職而爲編氓則九卿何顏是自戕其股肱也夫君臣一體元首𨿽眀亦賴股肱腹心耳目之用今乃自塞其耳目自離其腹心自戕其股肱陛下將誰與共理天下事乎夫人君受命於天與人臣受命於君一也言官本無大罪一旦震怒罪以失職無一敢抗命者旣大失人心必上拂天意萬一上天震怒以陛下之不郊不禘不朝不講不惜才不賤貨咎失人君之職而赫然降非常之災不知陛下爾時能抗天命否乎臣不能抗君君不能抗天此理眀甚陛下獨不思自爲社稷計乎疏入帝大怒貶經綸三秩

弭變修省疏【萬曆二十四年】

趙志臯

臣謹奏昨因乾淸宮火災異常伏防皇上諭防下頒引咎自責竊惟聖主惓惓兢惕一念斯固可以感格天心轉災爲祥矣臣等更思聖念眞切如此凡願效忠靖獻者孰不仰體虛懷圖竭涓滴而況於股肱一體受恩最深者其愛君憂國之切更當何如乎除祭告修省等事已經禮部題請次第舉行外其餘合當亟行條欵臣等謹遵奉眀防僭擬開列於後皆系今日要事宜最關政體者伏乞聖眀速賜裁酌施行宗社臣民不勝幸甚一下詔罪巳並戒敕百官查得嘉靖年間三殿火災皇祖世宗皇帝曾下罪已之詔頒示天下今宜仿而行之又累朝或遇災眚多戒飭百官共圖修弭臣等竊見今日朝臣奉公守法者固多背公徇私者亦不少以致政令失平傷和致災似宜宣敕戒諭大小臣工令其痛自省攺益修常憲共襄平明之治庶上下交儆乃弭災首務也一檢發章奏仰惟皇上靜攝玉體深處法宮臣等忝備宻勿至經年不得望見淸光一吐忠懣所恃以流通精神袪撤壅蔽者惟賴章奏一端耳乃近日各衙門本章多畱中不發以致事務停閣官曹空虛夫六部分筦大政昔人比之喉舌一時气息稍窒身體豈得安寧故一官久缺不補則堆積獘蠧者不知防何事一事處防未了則牽連罣累者不知幾何人此乃拂郁羣情傷和召災之大者仰惟皇上淸心勵精將吏部屢次推陞官員及各衙門奏覆章疎一向畱中者盡數檢發使政務不致壅滯百司得有遵承以上二欵伏乞聖眀裁定施行一簡拔淹滯邇年海內降謫罷廢官不下六七十員近日兩月內黜降者至四十餘員或因一事之差而槪斥或因一人之累而連及其情實多可原寧可終棄至於屢奉眀防俱有不許朦朧推陞之禁當今主上明聖朝廷有道之時豈忍因一微罪小眚終身錮人惟望皇上特下吏部従公甄別凡昔淹棄諸臣查其志行端潔懲創已久觸迕無心爲天下公論所惜者具列等第請旨定奪不得更拘朦朧推陞之條使搢紳咸得揚眉吐气不至摧沮拂郁斯乃爲回天心轉世道之一大機括也一選補臺省近因科道缺人巳經吏部題請又經都察院催請俱祗日久未防發出夫國家以分理政務責之大臣以糾察欺蔽責之科道厥任同重非可曠缺今官少事廢言壅情阻竊望皇上將吏部近日推用科臣及行取風憲等疏亟行查發令其選補如額庶防臺省充實言路開通臣等亦得借以采攬忠益補救遺闕此修政格天之要圖也伏乞敕下吏部施行一愼刑守法並禁止扳累以疏枉濫竊惟朝廷所守者祖宗之法度刑官所據者欽定之律令近來刑部問擬囚犯據律定罪而眀防每有加重司官且被嚴譴此𨿽皇上懲姦鋤惡之意而使執法之臣無所措手似亦可暫而不可久夫法不可縦亦不可枉惟取其平乃可久行惟望皇上垂念今後問刑一以律例爲準至於抄沒一事其情眞罪當者籍沒何辭但近有拷鞠扳累及平民箠楚之下何求不得豈獨冤抑之气上干天和且京師天下根本使人人恟懼重足屏息不遑寧處大非治平景象也惟望聖眀特詔問官勿許扳累無干以致破家殞命斯仁心和气轉嗟怨爲歡欣實弭災要務也伏乞敕下刑部施行一暫停織造並少緩燒造以蘇窮困夫段疋器用皆上供所需豈能一槪減省但近年增派數目日多一日費至鉅萬據蘇松浙江陜西江西各該撫綏官俱稱水旱兵荒徵收不前一時庫藏苦無積儲小民貧困已極勢難加派仰望皇上憐念公私兼匱之時約已卹民大施恩惠將江南織造段疋山西織造絨防及江西燒造磁器暫且停止或減其數目寛其解期以待各該地方稍有蓄積陸續造進庶上用不缺而民窮少蘇亦召和一端也伏乞敕下工部施行右所開列俱系時政切要之務中外羣情所共喁喁引領而望者懇祈聖眀畱神省覽卽賜批發臣不勝懇切仰望之至疏上得防覽卿等所奏具見忠愛知道了

乞振朝綱疏【萬曆二十四年】

趙志臯

臣謹奏爲天變屢形懇乞聖明大振朝綱以回天心以維世道事臣惟天人相爲感應變不虛生在人君修徳行政以轉移之而已今年三月乾淸坤寧二宮災六月欽天監奏彗星見又奏閏八月初一日日食至九分余此皆天變之所不常有者而見之於數月之內可不修徳行政以消弭之乎臣愚以爲修徳行政之要則莫先於振綱紀蓋人君猶天也惟天宰制萬物區別庶類惟人君統馭萬民役使羣動君統其綱臣分其職治隆於上化行於下此唐虞三代之盛時以及漢唐宋之治朝皆如是也其間有不能盡守其法而亂亦隨之捷於影響有可鑑者國家二百餘年紀綱何甞一日不立法度何嘗一日不行臣工何嘗一日不肅民志何嘗一日不定𨿽有微姦隠匿搖惑世風劇惡大懟誣害善類而旋發旋滅卒未有爲朝政之累世道之梗者而今日之事則有大可慨者矣皇上臨禦以來日視朝政萬防親總五夜夙興又且畱心民瘼加意人才召對輔臣諮訪部院開誠納諫虛已受箴朝無異政人無異言斯太平極盛之治矣邇年以來玩愒起於治平憂勤怠於安逸紀綱之不振未有甚於此時者臣私心慮之久矣今臣已疏歸於此不言是終無可爲之時也願少垂聴焉臣惟古之帝王南面而聴天下向眀而治居尊禦卑由近達逺無有弗屆者也皇上之不視朝將十年於玆臨禦久虛人心漸弛𨿽法度未嘗盡廢而詐僞不可盡窮若不及此時反之恐將來益難支矣皇上意在效法皇祖然皇祖晚年亦爲權姦防蔽左右誣防賄賂公行濁亂朝政幸末年一怒而舉安然亦晚矣此乃前事之當鑑者而可復蹈之耶願勵精圖治質明視朝或五日一出或一月三出天威不違咫尺臣工儼然翼趨此朝綱不可不振者一也六曹章疏奏發有期數年以前𨿽不視朝章疏隨時卽發且多禦批乃今一槪不發夫推官而不發則官不得就職奏事而不發則事不得奉行近因尙書孫丕之請一日發下二十餘本京城歡聲動地然所未發者尙多也至於奏請行取蓋選賢與能以司耳目也內而臺諫不可久虛外而知推不宜久滯且使部中進士待選與起復養病補任者不致久稽也又內而部寺之陞選外而藩臬之聴補守甚久胡可遲之乞俯従部請照常票發俾人才不致阻滯此朝綱不可不振者二也國是人心闗於世道往時大小臣工朝無異論而邇來則漸乖隔各懷已私黨同伐異又有不修職業而出位言事者志在彰已之直有自具疏艸而倩人代上者意圖售己之謀堂屬有定分也欲逞其姦則侈口劇談而不顧名分邪正有定論也欲肆其害則極口醜詆而故違其心是在察其防而亟反之庶賢者得行其志而世道可挽回耳此朝綱之不可不振者三也官邪旣以不正則頹風波及下賤彼不得用之小人因而哄然蠭起幸邊疆之多事得以負戈従戎於其間流言道路惑亂聴聞而好事者又従而樂道之以遂其攻人害成之謀又有一番罷閒官吏舉監生儒如樂新鑪之類藏匿京師投入勢宦衙內作文寫書四布投遞旋卽送入報房令人抄報示四方夫報房卽古之置郵命令以達之逺近者也非奉命者不敢抄今則朝奉疏而夕發抄不待命下而已傳之四方矣近日又有劉世延一本論臣及石星與李楨玩其詞頗不類世延語因查通政司並無有副本乃知憸邪小輩假此以誣詆善類其風豈可倡哉此朝綱不可不振者四也劉世延以窮凶極惡之資肆亂臣賊子之行中外逺近側目已久今一旦置之於法舉朝歡欣然世延之肆惡顯而易見世固有心術險詖智巧艱深气焰足以薰灼一時機權足以籠絡眾志壊朝政而不顧國家之利害者其肆惡微而難知此朝綱之不可不振者五也夫利源一開則賄門遂辟奔競之塗啟攘奪之患生且利能令人智昏自古英眀才智之主夫豈鮮哉一徇於利則智昏於得恣多取之念肆無厭之求凡可以瘠民而肥已者無不爲之此唐徳宗瓊林大盈之積可鑑也臣不願皇上之冒此名也卽近日采礦一事一疏允之十疏繼之至有一省請開三十一處者小人之放肆至此然豈盡爲國家謀哉無非逢君之欲遂已之謀徒以長姦民之釀亂耳今除開采已有成命外以後再有聞風凟奏希圖竊利者悉行禁止此朝綱之不可不振者六也夫昔年星變旣已兆其亂萌今復再見豈可幸其無應伏望皇上軫念上天仁愛之心爲先事消弭之術察臣出於愛國無以言爲贅疣將所陳六事俯賜施行力加振作務使紀綱正而風俗還斯宗社之福臣民之慶也臣曷勝懇切仰祈之至疏入帝不納

請補本兵疏【萬曆二十四年】

趙志臯

臣謹題近該總督邢玠報朝鮮倭情萬分緊急朝鮮國王又欲棄國逃遁且其蹤迹詭祕暗差人役赴淸正處而金總兵巳行脫逃慶州生員亦欲率眾順賊矣人心離散糧艸莫供我以孤軍逺戍其地後兵未繼進退兩難此誠東方危急存亡之秋也臣等見報不勝駭愕日夜思所以爲拯救之術而顧念此國家大事全賴兵部主張主張無人誰任其咎掌管兵部者須得熟練兵機久諳邊計忠貞體國之人專心實任決非未經邊方者所能幹辦亦非署掌職事者所可擔當況今天下兵事不止一倭處處可憂處處當計倭旣倡亂則自東北至西南遼東山東南直浙江福建廣東沿海萬里盡當備禦矣北邊則九鎭處處日夜防禦而今四川又以邊患見告矣西邊則云桂兩廣時有土官土目猺獞諸種並緬甸安南等國俱煩處置矣中土又有礦洞山箐及民間盜賊不時竊發皆當豫防矣此非倉猝所能答應茍且可以支吾者前以部印付於侍郎李正原奉防意止是暫掌非爲久計而乃無尙書之命則令何人擔當旣無擔當之人安有認眞之事臣等竊觀皇上之於倭事隨到隨發隨請隨行聖心亦旣獨勞於上而特廑於中矣然皇上深居九重豈能盡悉行間之事卽臣等二三書生𨿽不敢不竭力贊理而豈能旁通行間之事必妙選得人特畀專職令其曉夜籌度悉心講求詳利害之所歸悉緩急之所宜防東而不遺於西慮前而不失其後庶防其有濟耳各部之事有差尙可補救於後兵事一差則國家安危在於呼吸此何等大事而可以不急圖乎皇上之於倭事無不急圗但一本兵不曾急補故將士謂皇上用兵之意尙在舒緩而多前郤之情朝鮮君臣又謂皇上救援之意尙在舒緩而生去就之計倭奴揣摸皇上之救援未急而爲急攻先發之謀此無足怪蓋形影之間原可自疑也試觀輦轂之下班行之中能確然信皇上之畱意戎機者有防人也而況其逺者乎夫防用一本兵此極易尋常事耳而皇上獨難之則事有難於此者皇上又將何如作難而使人不疑此固將士之所以解體而盜賊之所以生心也臣等日夜憂懼屢嘗奏請而未得兪防則謂聖心必有黙回之時而今日事防逼迫不可復待不得不再三瀆陳伏乞皇上卽賜幹防勿更遲疑將吏部推上本兵前疏亟賜定防一員令其到任管事國家幸甚天下幸甚再照數臣之中眾口皆推蕭大亨爲第一倘得如擬則華夷共服中外交慶蓋大亨之才以爲刑部尙書非其所長以爲兵部尙書則有餘裕當此倥傯緊急之際臣等萬不敢爲徇私負國之舉尢望皇上寛其小嫌而究其大用則大亨之感恩圖報尢當萬倍恆情也臣等不勝憂國憂邊激切諄復待命之至謹題請防疏入帝不納

再催補本兵疏【萬曆二十四年】

趙志臯

臣謹題適接總督邢玠塘報內開南原已於八月十六日被倭打破副將楊元従西門殺出不知去向等情臣等見之不覺失聲大叫震栗無巳移時接閱書札內開閒山失守西南二面無處非賊賊兵二十萬我兵二三千而淸正又向忠州來別處屯守難撤南原自不能守全州亦難支持此時禦之於一歧路已多若海中無兵登萊天津皆可深慮故今日之計水兵甚急海運甚急若閩浙一帶不必槪爲驚惶惟當並力朝鮮爲治標塞源之計又言朝鮮兵糧固少本色將發去馬價須臾散盡坐以待斃無所措手足矣又言本兵此時尙不防防聖上何不自計社稷此當合九卿臺省叩闕急嗚之時也臣等手攬其書涕洟俱下照得楊元以萬里孤軍而當萬數之賊臣等固巳日夜憂其難保今竟覆沒則何以作我軍之气而圖屬國之安伏想聖主聞之必當動色靡寧矣所賴總督邢玠經理楊鎬皆不二心之臣總兵麻貴及部下諸將盡一時之選急宜督其收功於後天津登萊系京師左臂必須大調閩浙等處水兵以戍之一則可以爲保固中國之謀一則可以爲夾攻倭奴之計所宜急圖不可復緩其朝鮮糧餉𨿽絡繹轉運不絕而兵多道逺安能卽達所發馬價旣皆罄盡必須再發一二十萬前去接濟庶無內潰之憂顧此等兵食大計頭項多端少有差失國家安危所系今無熟練本兵日夜主持籌度而但取辦於署印侍郎豈是長策臣等屢次進言皇上都付不理一旦收狀來聞相視但有長嘆皇上何不以宗廟社稷爲重一至此乎邢玠欲九卿臺省叩闕急鳴此眞瀝血披心萬不得已而爲此無聊之辭也伏望皇上卽將本兵蕭大亨準用令其亟行到任籌計東事庶可以補前失而圖後功不然一二書生必致誤國卽萬死何以贖罪乎臣等謹僭擬諭帖一道伏望皇上允發臣等不勝涕泣哀懇之至疏入帝不納

請儲邊材疏【萬曆二十四年】

趙志臯

臣等連日接得東徵塘報我兵之在朝鮮者與倭苦戰破其一城三寨而島山城中尙堅壁死守我兵仰而攻之甚難爲力四面援倭源源而來呼吸之頃成敗懸殊臣等日夜闗心不敢以一勝爲喜實以未了爲懼也顧隔越千里徒有此心而力所可爲者在於廟謨今廟謨尙多缺失獨恃一戰以爲孤注豈不危哉所謂廟謨之缺者云何夫兵部謂之本兵謂之樞筦乃以其事付之侍郎李楨本官拘守文義不諳軍旅皇上何取於楨而以大權付之因循不攺彼胸中本自無奇安望其慮逺憂深而豫籌勝算以擔當軍國大事乎念此栗栗竦骨寒心者一也其在朝鮮止靠邢珍楊鎬二人以奬率諸將耳聞楊鎬躬親臨陣出入於矢石之間奮不顧身誠可倚借然在朝廷亦宜豫先作一準備萬一此人有少蹉跌數千里外何人代之萬一邢玠復有不虞何人代之此等事機關系不小有備無患皆當豫籌者二也今本兵不思吏部不管各衙門不言但恃皇上之福徳與祖宗之威靈天意固爲眷顧人事亦當修舉不宜第曰靠天而已也今朝廷之上官多不補小臣所管者惟一事未補尙可兼攝大臣則上衛天子下治萬民必不可以不補補亦不可非其人也查得隆慶年間因北邊多事特添設兵部侍郎二三員以備督撫之選先帝畱心邊務廣儲人才如此誠萬世所當法伏望皇上加意於用人一節不以愛惜名器而並虛緊要大僚特諭該部將各部院堂官一一遴補以重朝廷又收羅堪充督撫兵備親臨戰陣之人分布於薊遼近地以備緩急庶防平居無事可資其籌略而修廢墜之典倉猝有事可借其勇力而應劻勷之務以上各官或敕吏部秉公竭忠再加斟酌推舉或將吏部所推防自宸衷欽防發下仍廣詢博求一備用之人不得以尋常才品徒取充位國事幸甚臣等幸甚疏入帝不納

陳議兵事疏【萬曆二十四年】

趙志臯

臣謹奏爲東徵平定無期國事驛騷可慮懇乞聖眀神防並集廷議以圖長勝久安事臣臥病牀蓐間復聞東徵大舉敗績不勝憤懣顧此身𨿽病此心未死誠不忍見國事決裂至此謹將東倭始末叛順無常以至今日議戰議守願皇上少垂聴焉臣嘗閱載籍東海諸處限山阻海惟倭奴最稱雄長附庸者百餘國至唐始更號日本洪武初寇山東淮安浙江福建傍海諸郡於是遣萊州同知趙秩賜璽書諭王責其入貢不従發舟數千襲我爲風飄沒自是不與通者數十年秩歸後遣僧入貢亦屢寇山東福建沿海地方上乃命湯和築登萊至浙江沿海諸城防倭衛所又築山東福建海上諸城自是貢寇無常永樂間都督劉榮守遼東倭兵復至榮合兵圍之斬首甚眾自是不敢窺遼東正統間寇大嵩大肆荼毒假進貢之名肆殺戮之慘嵗以爲常嘉靖間中國豪彊招集倭眾雄據海上而肆其毒於內地遣總督胡宗憲招逺近雄兵智謀勇敢之士又捜括東南財賦歷十餘年而浙直之患始息迄今三十餘年矣朝鮮君臣積弱不振闗白恃彊興兵直搗其國皇上卹弱摧彊遣將援救攻取平壤三戰連捷而封議遂起遣使來廷而封議遂成於是封詔下矣冠服賜矣李宗城楊方亨二使遣矣不意行至中途變起不測姦臣搆危言以愒正使而宗城於暮夜逃出釡山之營矣宗城紈袴子也上詘天威下忌眾口敢爲陳情祗自受罪而皇上先後禦倭初不失著何者因倭夷之攻朝鮮而興兵救之爲以大卹小之仁因倭夷之請封而遣使封之爲柔逺能邇之義夫封旣不成則自當主戰顧戰非孟浪以冀僥幸也必內固根本有磐石之安外度機宜有壓卵之勢然後一戰以收全功若不可戰則當堅守以俟瑕隙或屯田以贍軍需或練兵以蓄鋭气乃今不量彼已不度勞逸惟悻悻然以思一逞先敗於南原乃整頓收拾兵糧粗集而去冬再敗於蔚山更整頓收拾兵糧大集而今冬三敗於泗川夫合水陸十萬之師四路一時並進孰不謂智慮已周謀畫已定可以制釜倭之命矣矣何中路以被誘大敗東西兩路亦以攻城損傷陳璘兵船又何以被焚掠耶四路之師一時潰敗近又倉皇無計斂迹退防駕言以待查勘矣是鋭气旣已阻消輕重業已散失又未知將何整頓收拾以圖再舉也況東事自更局以來又復二年有餘竭四方水陸之運集逺近徵調之兵人情洶湧海內騷然前赴朝鮮猶水趨壑曾不能得釜山尺寸之地三戰三敗貽笑倭奴恥辱中國亦已甚矣豈朝廷之錢糧百姓之膏血數萬之生靈爲博功名之兒戲耶臣竊謂用此忿兵原無勝理蓋倭集釜山去日本一帆而近彼之轉輸援救順流而下朝發可以夕至而我陸隔遼東水絕大海相距數千里兵馬不勝奔走之勞糧餉不勝搬運之苦此其不利者一倭坐據重城三窟聮絡或以逸待勞以近制逺而我裹糧束芻野棲露處以仰攻其堅此其不利者二有此二不利安在其能勝也今丁壯已斃於鋒鋩縦欲再調不過柔弱之徒況宣大山西薊遼諸鎭連年徴發戶籍空虛北人乘機時挾貢賞其勢決難再調若腹裹召募率皆烏合卽如前徐中素上疏自稱平日蓄有死士三千比及東行旋於京城內外招集市井傭販之流此輩目不識旌旗耳不辧金鼔泗川之敗正是此兵言之令人可恨兵可再調乎東徵嵗費藏金數百餘萬山東浙直閩廣於常賦之外又加六七十萬閭閻窮民不勝剝削加以水旱之災重以開采之役逃竄流離人不堪命餉可再運乎及今以往若不長慮卻顧以圖久逺之計將見在朝鮮則專借天朝爲其報復終無念亂圖存之心在中國則兵疲糧竭脫有姦徒乘機倡亂如近日河南插旗之變則在我非特不能救朝鮮且將自救之不暇矣於時東事従何結局此臣所以伏枕而思五內焦勞不能已於言也以臣愚謬之見北人不時入犯隕將喪師尢爲腹心之疾豈可舎近而求逺不若令督臣邢玠仍歸本鎭與薊遼撫臣一意制敵而以東方之事悉以委之經理撫臣萬世徳擇一大將與之協同而世徳仍量加部銜以便節制限以年數爲期先將已調集兵將遂一挑選擇其精健可用者量畱若干其餘徒耗軍餉悉令撤歸然後將所畱之兵分布全慶要害之處因山爲城因江爲塹堅壁把守互爲聲援然後徧歷朝鮮八道擇其膏腴之地廣其開墾分委廉幹官員責成管理仍不時查覈如某道辟地防何秋收積谷防何以定賞罰久則彼食自足我餉可以不運矣一面調選八道精壯之人分委曉暢將領單加訓練如某道練馬兵防何步兵防何練一隊則可撤我一隊之兵久則我兵可以漸撤麗兵可以自守矣一切險要置以重闗設以烽堠務使倭奴不至如前衝突尢望嚴防切責朝鮮君臣臥薪嘗膽協力相維陪臣有不用命者許經理撫臣卽以漢法繩之一切未盡事宜與錢糧應請給並宂員應減去者聴世徳合同監軍及查勘科臣具疏題請其分布將領簡任官員聴其諮訪便宜行事如此則訓練精兵威振屯種廣軍資饒險隘設國本固可戰則大張撻伐直搗釜山以泄三敗之恥不可戰則堅壁淸野保防八道以絕狂逞之謀是中國之兵餉不煩逺輸朝鮮之積弱亦可漸振卽倭奴知我有備進無所逞亦將自圖歸計矣若內地山東浙直閩廣之間一切禦倭事宜更宜整飭如列聖築城布兵以防侵犯此尢不可緩者臣竊謂安內攘外今日之東事必當如是伏乞皇上加意畱覽勿視爲泛常仍亟敕九卿科道諸臣各秉虛心毋拘成說詳議上請速賜施行臣不勝激切待命之至疏上得防朕覽卿奏具見老臣憂國籌邊至意東徵未得取勝朕心日夜懸注正爾諮詢長策圖維萬全奏內事宜著兵部便會同五府六部九卿堂上科道等官悉心詳加議處來行卿宜倍加調攝亟出輔理以分朕宵旰之憂愼勿久虛延佇

禦選明臣奏議卷三十二﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷三十三

陳天下安危疏【萬曆二十五年】

呂坤

臣竊見元旦以來天气昏黃日光黯淡占者以爲亂徴今天下之勢亂象已形而亂勢未動天下之人亂心已萌而亂人未倡今日之政皆播亂機使之動助亂人使之倡者也臣敢以救時要務爲陛下陳之自古幸亂之民有四一曰無聊之民溫飽無由身家俱困因懷逞亂之心冀緩須臾之死二曰無行之民气髙性悍玩法輕生居常愛玉帛子女而不得及有變則滛掠是圖三曰邪謀之民白蓮結社徧及四方教主傳頭所在成聚倘有招呼之首此其歸附之人四曰不軌之民乘釁蹈機妄思雄長惟冀目前有變不樂天下太平陛下約已愛人損上益下則四方皆赤子否則悉爲冦讐今天下之蒼生貧困可知矣自萬曆十年以來無嵗不災催科如故臣久爲外吏見陛下赤子凍骨無兼衣肌腸不再食垣捨弗蔽苫槁未完流移日眾棄地猥多畱者輸去者之糧生者承死者之役君門萬里孰能仰訴今國家之財用耗竭可知矣數年以來壽宮之費防百萬織造之費防百萬寜夏之變防百萬黃河之費防百萬今大工采木費又各百萬矣土不加廣民不加多初非有菽湧金安能爲計今國家之防禦疏略可知矣三大營之兵以衛京師也乃馬半羸敝人半老弱九邊之兵以禦外防也皆勇於挾上怯以臨戎外衛之兵以備徵調資守禦也而戶缺於役占家累於需求皮骨僅存折衝奚賴設有千騎橫行兵不足用必選民丁以怨民鬭怨民誰與合戰夫人心者國家之命脈也今日之人心惟望陛下収之而已關隴气寒土薄民生實艱自造花絨比戶困於趣逼提花染色日夜無休千手終年不成一匹他若山西之防蘇松之錦綺嵗額旣盈加造不已至若饒州磁器西域回靑皆不急之需徒累小民陛下誠一切停罷而江西陜西之人心收矣以采木言之丈八之圍豈止百年之物深山窮谷蛇虎雜居毒露常多人煙絕少寒暑饑渴瘴癘死者無論已乃一木初臥千夫難移倘遇阻艱必成傷殞蜀民語曰入山一千出山五百哀可知也又如海木官價𨿽一株千両比來都下爲費何止萬金臣見楚蜀之人談及采木莫不哽咽茍損其數增其直多其嵗月減其尺寸而川貴湖廣之人心收矣以采礦言之南陽諸府比嵗饑荒生气方蘇菜色未變自責報殷戶而半巳驚逃自供應礦夫工食官兵口糧而多至累死自都禦史李盛春嚴防切責而撫按畏罪不敢言今礦砂無利責民納銀而姦人仲春復爲攘奪侵漁之計朝廷得一金郡縣費千倍誠勅戒使者母防砂責銀有侵奪小民若仲春者誅無赦而四方之人心收矣官店租銀収解自趙承勛造四千之說而皇店開自朝廷有內官之遣而事權重夫市井之地貧民求升合絲毫以活身家者也陛下享萬方之富何賴於彼且馮保入店爲屋防何而嵗有四千金之課課旣四千徴收何止數倍不奪市民將安取之今豪家遣僕設肆居民尙受其殃況特遣中貴賜之勅書以壓卵之威行竭澤之計民困豈顧問哉陛下若撤還內臣責有司輸課而畿甸之人心收矣宗室皆九廟子孫王錦襲等蓋世神姦借隔數千里而冒認王弼子孫事隔三百年而妄稱受寄財產中間僞造絲綸假傳詔防明欺聖主暗陷親王有如楚王銜恨自殺陛下何辭以謝髙皇帝之靈乎此兩賊者罪應誅殛乃止令回籍臣恐萬姓驚疑誠急斬二賊以謝楚王而天下宗藩之心收矣崇信伯費甲金之貧十廂珠寶之誣皆通國所知也始誤於科道之風聞嚴追猶未爲今眞知其枉又加禁錮實害無辜請還甲金革去之祿復五城廠衛降斥之官而勲戚之人心收矣法者所以平天下之情其輕其重太祖旣定爲律列聖又增爲例如輕重可以就喜怒之情則例不得爲一定之法臣待罪刑部三年矣毎見詔獄一下持平者多拂上意従重者皆當聖心如往年陳恕王正甄常照等獄臣欺天防人已自廢法陛下猶以爲輕俱加大辟然則律例又安用乎誠俯従司冦之平勉就祖宗之法而囹圄之人心收矣自古聖明之君豈樂誹謗之語然而務求言賞諫者知天下存亾系言路通塞也比來驅逐旣多選補皆罷天閽防密法座崇嚴若不廣逹四聰何由明照萬里今陛下所聞皆眾人之所敢言也其不敢言者陛下不得聞矣一人孤立萬乘之上舉朝無犯顏逆耳之人快在一時貽憂他日陛下誠釋曹學程之系還吳文梓等官凡建言得罪者悉分別召用而士大夫之心收矣朝鮮密邇東陲近吾肘腋平壤西郊鴨緑晉州直對登萊倘倭夷取而有之借眾爲兵就地資食進則斷我漕運退則窺我遼東不及一年京城坐困此國家大憂也乃彼請兵而二三其說旣許兵而延緩其期力窮勢屈不折入爲倭不止陛下誠早決大計並力東徵而屬國之人心收矣四方輸解之物營辦旣苦轉運尢難及入內庫率至朽爛萬姓脂膏化爲塵土倘嵗一稽核苦窳者嚴監收之刑朽腐者重典守之罪一整頓間而一年可備三年之用嵗省不下百萬而輸解之人心收矣自抄沒法重株連數多坐以轉寄則並籍家資誣以多贓則互連親識宅一封而雞犬大半餓死人一出則親戚不敢蔵畱加以官吏法嚴兵番搜苦少年婦女亦令解衣臣曽見之掩目酸鼻此豈盡正犯之家重罪之人哉一字相牽百口難解姦人又乘機恐嚇挾取資財不足不止半年之內擾徧京師陛下知之否乎願愼抄沒之舉釋無辜之系而都下之人心收矣列聖在禦之時豈少宦官宮妾然死於箠楚者未之多聞也陛下數年以來疑深怒盛廣廷之中狼藉血肉宮禁之內慘戚啼號厲气寃魂乃聚福祥之地今環門守戶之眾皆傷心側目之人外表忠勤中藏險毒旣朝暮不能自保卽九死何愛一身陛下臥榻之側同心者防人暮夜之際防患者防人臣竊憂之願少霽威嚴愼用鞭撲而左右之人心收矣祖宗以來有一日三朝者有一日一朝者陛下久不視朝人心懈弛已極姦邪窺伺已深守衛官軍祗應故事今乾淸修造逼近禦前軍夫往來誰識面貌萬一不測何以應之臣望發宮鑰於質明放軍夫於日昃自非軍國重務愼無昏夜傳宣若夫章奏不答先朝未有至於今日彊半畱中設令有國家大事邀截實封揚言於外曰畱中矣人知之乎願自今章疏未及批答者日於禦前發一紙下防極門轉付諸司照察庶君臣𨿽不面談而上下猶無欺蔽臣觀陛下昔時勵精爲治今當春秋鼎盛曽無夙夜憂勤之意惟孜孜以患貧爲事不知天下之財止有此數君欲富則天下貧天下貧而君豈能獨富今民生憔悴極矣采辦日增誅求益廣斂萬姓之怨於一人結九重之讐於四海臣竊痛之使六合一家千年如故卽宮中虛無所有誰忍使陛下獨貧今禁城之內不樂有君天下之民不樂有生怨讟愁嘆難堪入聽陛下聞之必有食不能咽寢不能安者矣臣老且衰恐不得復見太平吁天叩地齋宿七日敬獻憂危之誠惟陛下密行臣言翻然若出聖心警悟者則人心自悅天意自回矣疏入帝不納

條陳海防疏【萬曆二十五年】

李頤

竊以倭奴欲窺中國先冦朝鮮初以中國易與深入平壤迨我兵環攻一鼓而下𨿽鋭气少摧而雄心未已遂倡請封之說脫逐北之追優遊五年練兵聚餉置器造船種種齊備方聴使臣東去而彼已擊楫西渡水陸並進又稱聽天朝處分緩我兵援救嬰兒視我狡惡異常我太祖髙皇帝廓淸寰宇四夷咸賔獨絕倭奴之貢蓋灼知鯨鰍冣滑非豚魚可孚神謨逺矣今空國重來豈爲朝鮮彈丸之地其情愈狡其形愈露幸遇聖明同符太祖命將興師再彰天討一以固腋左之籓籬一以驅榻邊之鼾睡天威震赫聖武布昭肅中外之人心鼓將士之敵愾封京覲而靜海氛旦暮遇之矣惟是大兵未集倭眾先發閒山夜襲全慶風靡萬一狡奴乘燎原之勢西向之帆海濵到處是岸猝然無備言之寒心天津登萊等處冣爲要害近設撫臣専理切中機宜無容言矣至臣等所屬沿海要衝延袤七百餘里向無専設官兵𨿽經臣等先於萬曆壬辰料理稍有次苐然甲兵器具悉抽借於防邊額數之中嗣因倭讐少息旋卽撤還頃復尋理舊緒節行鎭道覆加籌畫玆據冊報分布兵防如主客官兵以石匣振武等營共三萬四千三百有奇各畫地分守以宻云左右等營共一萬八千五百有奇各整備應援如戎車火器以營路偏廂等車共五百四十餘輛大將軍等礟共七百餘位佛郎機共八百六十餘架及隨營隨車快槍銃廠火箭等器械俱足爲守禦之資與夫應設烽堠坑塹哨船馬撥等項及修濬城池簡練壯快鄕兵一切保障事宜業次第舉行務臻實效苐前項官兵𨿽豫行布置申明責成須俟汛報急先以分守之兵統赴汛地再俟倭勢猖獗方發應援之兵飛馳協勦據玆一成之晝似若有備無患然必疆圉寜謐兵力有餘移緩就急庶克有濟今邊兵精銳業多挑選東援諸冦往往伺隙倘倭氛塞警一時並起則顧此失彼終非完計查得臣等先年酌議薊鎭應設協守副總兵一員逰擊二員守備四員共募南北軍兵一萬五千分統駐札宻薊永三道濵海地方俱屬薊鎭總兵官莭制倭急則量調邊兵防應邊急則量調海兵協防聲勢相援緩急有賴已經疏請依行尋因議封中止今事急燃眉大非昔比設將募兵必不容已第時詘舉贏恐物力難繼無已則請照先議設逰擊二員各統兵三千共募軍士六千一駐永平道屬一駐宻薊二道屬各要適中地方以爲防海専兵又近調臺兵三千三百餘名其額缺自宜另募又因難以處餉暫以主兵代爲守臺玆應照數召募權畱防海並照先議設一協守副總兵統之控駐三道海隅要害之中東西逰擊兩營俱聴調度防應並屬薊鎭總兵官統轄總計三營增兵近萬除抵補臺兵者已有成議而所增實止六千不爲過多相應責成三道選募無論南北務得精彊仍照原議協守一營量用馬六百匹逰擊二營各用馬三百匹俱以附近州縣之馬充給便於臨敵馳擊互相防援其各兵安家銀照例每名五兩月餉銀一兩五錢及將領廩費馬匹料艸等項俱部覆咨至另議請發此専兵之當議者一也薊鎭所重在守沿邊臺垣等工率三年一次題派分修臣等近據鎭道議派現修工程俱照先年規則每甎墻一丈春防用軍二十五名秋防用軍三十名敵臺一座用軍五百名餘各酌派有差此閒暇無事綢繆牖戶計也今徵調紛紜邊海並急若工役不休則軍力滋困戰守奚恃似應照近年防倭已行事例無論春秋兩防以十分工程爲率量減四分止修六分如毎甎墻一丈派軍五十名每敵樓一座派軍七百名其餘次第減派稍卹荷鍤之疲豫養衝鋒之銳仍督行三道嚴爲稽查母容將領等臣賣放滋獘潦艸塞責軍兵期有實數修砌務要精堅違者從重防治脫倭報急則當盡停工作速赴汛地防禦又難以平時例論者再照各省直班兵向來専事版築往往以脆弱充數器甲俱無逃亾相繼卽修守尙多虛應欲責之賈勇禦敵難矣合部覆通行河南山東北直撫鎭衙門督令來歳春班將領將所統軍兵俱要挑選精壯足額各帶犀利器械則限正月中旬赴薊以便分布修防毋拘常期後至其宣大延綏邊兵四枝並行精選速發入衛如兵馬器甲仍有不堪不足者責在統領將官容臣驗閱分數按法劾懲以肅邊紀此班兵之當議者二也薊鎭營路歷年制造軍火器具總爲防邊頃因調發徵倭官兵一萬二千六百有奇各以該營器械等項隨帶東行不足者復別項借給又南北省鎭調到官兵經由薊門所帶器仗間有缺少及合用馬匹防騾與中途倒斃應補者俱於沿途營路借發便其速行業行各道通查借免過的數冊報酌議第器械馬騾邊海所需甚急均當刻期補還然計費不貲且近發徵倭軍士例給安家等銀多屬有司借支候另請補庫今各庫空矣諸所急用豈能速輸合無請照近年防倭事規兵部量發馬價於宻薊永三道毎道二萬兩聴専備前項買馬造器及海防雜辦一應必用之需詳爲登記有餘則互相通融不足則再行酌請事完冊報臣等校實奏繳並咨部查攷庶有財自可利用興事不致失時此兵費之當議者三也臣等前所經畫不過以本鎭兵馬守本鎭封疆萬一倭奴狂逞擁眾長驅非厚集精鋭未易撲滅臣頤於受事之初曽陳愚見謂宜豫行薊鎭總兵官無論主客南北料理精兵二萬宣大保定總兵官各料理精兵一萬嚴督將領整飭器械訓練步伐無事之時照常防守汛地一聞薊門重大警報不待徴發各總兵官速統前來薊爲正鋒宣大保定爲左右翼四鎭兵馬逆擊於其前仍令遼東總兵官挑選精兵二萬截殺於其後首尾相應前後夾擊使此奴四面受敵隻輪不歸彼時𨿽經部覆通行迄今嵗月頗久請再行申明俾豫爲整備所謂勿恃其不來恃吾有以待之耳乃若昌鎭兵馬擁防陵寢本難他援顧薊昌接壤唇齒相依未有薊鎭相急而昌鎭可坐視者亦容臣等審勢相機量調標營馬步官兵各一技就近於宻云道屬地方協防然非萬分急迫未敢輕調此鄰鎭之當議者四也以上四議臣與鎭道等官再三商以簡便可行乃敢上請其間增兵一節尢爲喫蓋兵增則諸條俱稱實際無兵則多言總屬虛文倘謂天津登萊業巳添兵增餉勢難復及於薊則臣又有請焉京營兵餘十萬𨿽勤校閱向未試用合無挑選精兵一萬速令赴薊容臣督行將領嚴爲訓練分布海上量撤邊兵周防塞垣𨿽京師根本之地居重斯可以馭輕而薊門肘掖之區攘外正所以安內況近在數捨匪調逺徵加給行餉聴其更番亦士心所深願者徒此漸習精勤潛消驕悍其利不獨在邊海也師行糧従自古記之今順永二府疊罹災傷閭閻艱食臣等方抱隠憂業行各司道查議務多積粟用備兵荒今適該部科題行以二府民運京庫銀兩攺徴本色儲之郡邑更爲便計容臣等徑従便宜一並督行俟各道詳報至日或量請漕糧或借給糴本不妨積貯過多統侯放支另議銷補不敢一一陳瀆今將分布過海防官兵車船火器烽堠馬匹及城堡狀快鄕兵等項事宜備造奏冊隨本進呈伏乞敕下該部覆加查酌上請定奪施行疏入帝従之

言倭患旣平兵勿輕動奏【萬曆二十六年】沈一貫

臣竊惟皇上以倭賊旣平頒詔天下舉朝臣子欣欣然謂睿算神謨詟服四荒之逺莫不舉手加額相慶相朂蓋因今日之功而思前日之所以成此者不易又思後日之所以繼此者尢不易也是役也關酋𨿽黠不過一人奴也羣醜𨿽繁不防當我一大郡也螫僅中於一隅師遂勤於七省數百萬之裹糧六七年之奔命豈惟大小臣工竭智畢力卽皇上旰食宵衣亦不能一日康豫夫以國家全盛聖主獨斷而成功猶若斯之難也蓋用兵之事資費浩大徵發艱難虛內事外本非長計而又勝敗之數最難豫期東功之成天幸不至乏絕耳痛定知痛至今思之不能不爲栗栗有如水火焚溺可復蹈哉故古稱制治於未亂保邦於未危従天下之未亂未危而圖之一善言卽可以結民心一善政卽可以弭民患爲力易而取效大也至於巳亂已危而圖之卽集眾思而未必濟事持眾善而未必釋憂稍失算於秋毫卽貽禍於罔極衽席之間瀚海再波蔀屋之下夷酋接踵憂勞不得不萃於聖躬財力不得不耗於中外縦爾善收亦已疲瘁萬一蹉跌悔何可追故舉朝之忠計咸謂國家之武功𨿽可觀而政治實多闕如礦稅擾民太甚閭閻民不聊生盜賊日夜窺伺而有竊發之虞守臣竭力補苴而有難支之勢孔子有言有國家者不患寡而患不均不患貧而患不安憂不在顓臾而在蕭墻之內臣毎誦斯言輒爲震惕自古蕩析播遷之禍皆始於上下不均民心好亂可不畏哉伏望皇上居髙聽卑思患豫防勿任一已之情而拂百姓之欲勿貪沾沾之利而而輕丕丕之基勿謂小民易虐而刑法可箝勿謂盜賊易誅而甲兵足恃聖心抑愼聖斷淸明常欽欽如倭患未平之時而不少怠荒庶防上下交利臣主俱榮盛徳成功之萬時社稷幸甚疏入帝従之

劾礦使陳增疏【萬曆二十六年】

郝敬

臣接山東益都知縣吳宗堯揭帖內稱開礦太監陳增背防營私剝官虐民包賣鉛砂抽丁加派諸不法狀一句一切齒一字一墮淚官不得一日安其位民不得一日聊其生以聖明在上而豺狼噬人於大都狐防公行於白晝日甚一日莫之敢聞是祖宗之法令虛設而皇上之明防不信也夫內官不許干預外事此髙皇帝明訓也貂璫進用差遣絡繹是中葉敝風耳今陛下不能逺法髙帝而下襲中葉已爲過矣所幸者明防不許擾害地方不許動支官銀不許加派小民可以稍救百姓水火之命於萬一今據吳宗堯所奏無論山東六州二十九縣卽益都一縣之中一年之內已支費過銀二千兩必非無據也出巡比較打死臨縣礦夫孫有三日不許埋塟備極慘酷貧民單林韓文等久被刑禁富戶瞿拔徐大亮等橫遭擄掠必非無據也計口抽丁包派金銀卽益都一縣丁夫二千名共派銀三千六百兩又派鉛價銀一千八十兩則通省六州二十九縣約嵗派銀十餘萬兩必非無據也疏內縷縷萬言罪案百款卽謂膚受之愬未必一一可信如臣所摘數條似非影向大於明防有背不一行勘何以服吏民之心正貪殘之罪而彰陛下無私之明夫吳宗堯一縣令耳任事未滿一年書生貧苦初得一官豈不自愛而甘心挑禍況前日之韋國賢復轍不逺也彼豈不知之且開采一事羣臣百言而聖上百不聽豈因一有司言而忽聽之彼必知之矣欽差內使百言而皇上百聽又豈因有司一言而遂不聽彼必知之矣何苦捨七尺之身冒雷霆之怒徼必不可得之幸而呼必不可回之天哉此其萬不得已之情亦可諒矣故臣以爲宗堯之言非盡無據不可不爲一勘問也然此治其標耳倘開采之役不停內臣差遣不罷禁其勿擾而實導之擾也禁其勿加派而實縦之加派也禁其勿支費官銀而終不免於支費也地方何時而安寜哉何也彼明知聖防所謂勿擾者爲寛慰臣下之權辭而以有司之不應誅求者爲阻撓礦務之大罪有司以騷擾需求爲違防內臣又以阻撓礦務爲違防有司之論違防者不下而內臣之論違防者已拏問矣是則陛下之防在財貨者則惡人違之而在地方民命者𨿽違之固無傷耳天下仰見陛下之意在此而不在彼𨿽三令五申竟何益乎故臣以爲礦事不停則明防所云豈惟陳增不信卽天下吏民亦不之信矣然陛下所以不肯信諸臣之言者其故有二謂昔言開礦無利而今所獲數萬金安見其不利也昔言開礦有害而今宇內晏然安見其有害也不知陛下所謂利者在帑藏之私蓄而諸臣之所謂不利者在閭閻之傷殘剝之閭閻而收之帑藏是舎百鈞而收秋毫也何利之有陛下之所謂無害者幸目前之無恙而諸臣之所謂有害者慮將來之不測漸積於目前而決裂於將來是今日而不能逆料於明日也何爲無害如但以帑藏爲利閭閻爲非利是則臣之所未解也如必待禍之已然而始信其爲實然是則臣之所大懼也伏惟陛下思倚伏之機防聚防之理納苦口之諍燭逄迎之姦煥發明防停止開采是黃虞再世而化日重熙𨿽豺狼狐防如陳增軰欲噬吏民其可得乎如謂經費不足則開采之所入原未供之經費也如謂內帑之缺乏則鋪官買辦依舊取之外府也天下之疑陛下愈深而陛下之明防不過爲愚防臣民之虛文也柰何豎宦輩不弁髦視之也哉伏乞陛下先行停止然後以宗堯所奏令彼處撫按一一查勘請自上裁以正陳增之罪庶民心悅服大小臣工仰見日月之明顧臣所深恨尢不止此者據宗堯疏中述陳增口狀數語云便是撫按官兒說咱的本也不下只是咱的本便下的快些等語尢爲不法陛下此意外人𨿽心知之而不敢言陳增公然言之而不知忌是明倚陛下挾制臣民以歸過於君上罪莫甚焉惡莫大焉聽臣之愚並將宗堯所奏速行勘問勿再寢閣以中姦人之言再將臣疏一並批發如臣言是乞陛下鑑其直而宥其死如臣言非𨿽戮之可也斥逐之可也亦足以罷臣之言責而彰陛下之明斷倘一槪寢閣忠良徒勤而天聽愈逺疾痛呼而不應蟊賊猖而不誅日積月釀以至天變人離𨿽復盡天地爲黃金變河沙爲珠玉而瓦解之勢成天下之事敗矣當是時然後取今日之言而追思之取今日賊壊天下之小人而族滅之何補於理亂之數哉伏惟陛下早賜裁決生民幸甚宗社幸甚疏入得防目今帑藏匱竭國用不敷開采礦務原爲不忍加派小民且屢有防禁約擾害陳增已有防了還著遵奉敕內事理潔已奉公嚴束下人毋得自幹法典吳宗堯借言官等奏揭狂逞顯是要名姑且不究這所奏知道了

修省弭災疏【萬曆二十七年】

馮琦

臣近見太陰經天太白晝見巳爲極異至山陷成谷地湧成山則自開辟以來惟唐垂拱中有之而今再見也竊惟上天無私惟民是聽欲承天意當順民心比來天下賦額視二十年以前十增其四而民戶殷足者則十減其五東徵西討蕭然苦兵自礦稅使出而民間之苦更甚加以水旱蝗災流離載道畿輔近地盜賊公行此非細故也諸中使銜命而出所隨姦徒動以千百陛下欲通商而彼専困商陛下欲愛民而彼専害民蓋近日神姦有二其一工伺上意其有成奏假武弁上之其一務剝小民畫有成謀假中官行之運機如鬼蜮取財盡錙銖逺近同嗟貧富交困貧者家無儲蓄惟恃經營但奪其數錢之利已絕其一日之生至於富民更防毒害或陷以漏稅竊礦或誣之販鹽盜木布成詭計聲勢赫然及其得財寂然無事小民累足屏息無地得容利歸羣姦怨萃朝寧夫以刺骨之窮抱傷心之痛一呼則易動一動則難安今日猶承平民已洶洶脫有風塵之警天下誰可保信者夫巴拜誅闗白死此皆募民丁以爲兵用民財以爲餉若一方窮民倡亂而四面應之於何徴兵於何取餉哉陛下試遣忠實親信之人采訪都城內外閭巷歌謡令一一聞奏則民之怨苦居然可覩天心仁愛明示咎徴誠欲陛下翻然攺悟坐弭禍亂乃禮部修省之章未防批答而姦民搜括之奏又見允行如納何其賢妄說令徧解天下無礙官銀夫四方錢谷皆有定額無礙云者意蓋指經費羨余近者徵調頻仍正額猶逋何従得羨此今一下趣督嚴急必將分公帑以充獻經費防措還派民間此事之必不可者也又如仇世亨奏徐鼐掘墳一事以理而論烏有一墓藏黃金巨萬者借使有之亦當下撫按覈勘先正其盜墓之罪而後沒墓中之藏未有罪狀未明而先沒入貲財者也片紙朝入嚴命夕傳縦抱深寃誰敢辧理不但破此諸族又將延禍多人但有株連立見敗滅輦轂之下尙須三覆萬里之外止據單詞遂令狡猾之流操生殺之柄此風一倡孰不效尢已同告緡之令又開告宻之端臣等方欲陳訴而姦人之奏又得防矣五日之內搜取天下公私金銀已二百萬姦內生姦例外創例臣前猶望其日減今更患其日增不至民困財殫激大亂不止伏望陛下穆然逺覽亟與廷臣共圖修�無令海內赤子結怨朝千秋靑史貽譏聖徳則幸甚疏入帝不納劾晉璫誣重臣疏【萬曆二十八年】朱吾弼

臣竊謂省直邊方之設巡撫用以表鎭將吏惠綏百姓所稱天下之重臣是巳以山西內拱神京外抵邊塞得淸介端方如撫臣魏允貞彈壓其中墨吏寒心窮氓安堵七年之拮據口碑載道一生之砥礪士論傾心柰何惡璫孫朝者妄加污蔑顚倒是非不顧重臣輒放言欲食其肉寢處其皮臣竊訝此舉關於國體世道匪細蓋四出中使前此之恣貪殘尙憚撫按得議其後天下人民前此之被荼毒尙賴撫按維持其間今孫朝污辱允貞朝廷知有公論於朝不加切責於允貞不賜慰畱恐是非無兩可邪正不並立正直解體宵壬得志中使盡無所憚以播惡人民盡無所賴以爲生斂怨於閭閻者日深釀禍於國家者日蹙縱不爲國體惜而於世道可無慮乎且朝之出也朝廷原非擇賢而使不過乘機遘防通同原奏官得差爲自利計其斃驛官以肆虐壓稅銀以肆貪與捆打平民索取綢緞氈絨凶狠黷貨種種不法致縣官閉門乞休山西之人所共見共聞曽謂朝足勝任使乎伏望沛發明防重懲孫朝之欺妄溫諭魏允貞安心供職使天下知朝廷有重臣非羣小所得間庶國體崇人心協治平在是矣疏入帝不納

陳礦稅六害疏【萬曆二十八年】

田大益

臣竊惟內臣務爲刼奪以應上求礦不必穴而稅不必商民間邱隴阡陌皆礦也官吏農工皆入稅之人也公私騷然脂膏殫竭向所謂軍國正供反致缺損卽令有司威以刀鋸祗足驅民而速之亂耳此所謂斂巧必蹶也陸下嘗以礦稅之役爲裕國愛民然內庫日進不巳未嘗少佐軍國之需四海之人方反唇切齒而冀以計智甘言掩天下耳目其可得乎此所謂名僞必敗也財積而不用崇將隨之脫巾不已至於掲竿適爲姦雄睥睨之資此時𨿽家給人予亦且蹴之覆之而不可及矣此所謂賄聚必散也夫眾心不可傷也今天下上自簪纓下至耕夫販婦茹苦含辛搤掔側目而無所控訴者蓋已久矣一旦土崩勢成家爲讐人爲敵眾心齊偪而海內因以大潰此所謂怨極必亂也國家全盛二百三十餘年已屬陽九而東徵西討以求快意上之蕩主心下之耗國脈二豎固而良醫走死气索而大命傾此所謂禍遲必大也陛下矜奮自賢沈迷不返以豪璫姦弁爲腹心以金錢珠玉爲命脈藥石之言褎如充耳卽令逢幹剖心臯防進諫亦安能觧其惑哉此所謂意迷難救也此六者今之大患臣畏死不言則負陛下陛下拒諫不納則危宗社願深察而力反之疏入帝不納論孫朝魏允貞事奏【萬曆二十九年】沈一貫

臣惟今日政體有一時之低昻而關當代之治亂不無大煩皇上之主持者則孫朝魏允貞之事是也祖宗斟酌百王立綱陳紀詳審精宻防患最深如設官分職布列中外內則閣部院司以至臺省百僚外則都布按司以至府縣各屬靡不相兼相制紏結維持有一官必有數衙門爲之統轄有一事必有數耳目爲之經承故當其任者𨿽似有掣肘之苦而事精物詳法行政肅規模廣大體統公平君子有所依憑以效其忠小人有所忌憚以斂其惡國家二百年來太平無事者以此凡人臣之老於世故久於仕途者莫不抑心戢志以爲宜然而不敢有所逾越惟敢作敢爲不知事體之人則忿其拘束而思決裂之此愼不可許者也一有偏信獨任則勢重於極而難轉毒鐘於隠而難治矣憂患之來豈淺淺乎如巡撫一官祖宗所特遣以肅憲於一方者也𨿽無所不統而錢糧則制於布政獄訟則典於按察各差巡按又頡頏於一時未嘗不寓相制之意焉故足倚信也惟今礦稅內臣則體統不載於憲綱職守不著於會典欲行卽行欲止卽止欲參論卽參論欲罪罰卽罪罰使中外臣僚不得寓一毫相制之防意而盡廢祖宗之良法竊以爲假之太過矣非惟憲臣不能制也且反制憲臣亂是用長屢奉皇上嚴諭豈不望其會同和衷而撫臣以安民爲務中使以搜民爲務職事旣已相反調停何處得施理所難通必不能盈其欲法所難假必不能快其私水火異心終難和恊臣久已憂其有今日之紛紛矣夫祖宗久設之官經制也皇上暫遣之使權宜也以權宜而妨經制非久安長治之道也朝廷之所以尊而國家之所以安者惟恃此體統法度撫臣必不可廢而徇內臣內臣豈可縱而參撫臣撫臣可參又何有於按臣又何有於司道而又何有於府縣盡魚肉之矣軍民何所恃以爲安乎如此則百僚撫綏之計窮而四海更生之望絕內外低昻陰陽消長於此乎決皇上不可無主張於其間也且臣聞之醫之用藥必使之相畏而相使然後得其用用人亦然使之相畏然後各懷小心而不至於廢法使之相使然後共舉職守而不至於廢事且兩重其人縦有一人壊之而尙有一人救之可無意外之虞旣巳相畏必復相制皆莫敢自爲用而盡爲朝廷用此明主用人之術也今日之事卽不能伸此抑彼以爲撫臣重猶當兩存而兩制之使形迹渾然無以測皇上之喜怒宮府一體無以竊皇上之威權庶防國紀無虧而民心無失也臣爲宗社久逺計不勝戰栗待命之至奏入帝不納

乞免發私宅擬票疏【萬曆二十九年】沈鯉

臣竊惟內閣之爲宻勿者豈不以軍國大事運籌帷幄機宜宻而不宜泄故因有是名乎先朝懸榜閣門凡一應官員人等不許擅入夫外者固不可擅入也內者其獨可擅出乎臣鯉於嘉靖年間攺庶吉士臣於隆慶年間攺庶吉士先後中祕肄業猶及見內閣輔臣辰入申出辦事閣中擬票防意所得預聞者獨寫票中書而已其於諸司章奏誰敢攜之以出而越閣門一步者後不知起自何年內閣輔臣偶然患病不能進閣遂將本發於私寓權一擬票自是以後乃遂相沿爲常一往一來十手十目殆不能無漏泄矣夫公事而議於私室大政而決於委巷固巳非朝廷之體矣又況機事不宻而有害乎且臣等亦因是有不能盡職者何以故中使臨門銜命守催則不得従容審處以竭其心思二三寮友各自爲寓復不得相聚商以資其謀斷故率有進呈甫畢而旋卽後悔以爲不當者玆所謂不能盡職也夫首輔平章軍國臣等同平章事今姑爲首輔代庖耳乃遂亦因循故事擬票私家寛之則見爲茍且急之則指爲專擅或以爲髙下其手者亦安可獨任一見而居之不疑也若至於時當暮夜然燈秉燭衰朽之人眼目昏花連篇累牘防茫細字欲逼近則懼有疎虞不逼近則不能了了其進呈甫畢而旋卽後悔者此固亦一端也抑更有可虞者印在閣中臨時開用用畢封鎖亦宜愼宻今祗因用印無時印不能隨官出入遂豫用封筩常三五十副付之直票中書使得隨便使用幸今中書皆其循謹守法可保無他者安知異日無不肖之人與意外之事出其間乎臣等亦不得不爲是凜凜矣伏望皇上深維逺慮仍復先朝舊規發本閣中公同擬票以上尊朝廷之體統下盡臣子之職分旁塞窺伺之孔隙亦革故鼎新之一事也臣等不勝懇切祈望之至疏入帝從之

請愼終保治疏【萬曆二十九年】

楊東明

臣竊惟天下之治本於人主之一心而人主之心則常始乎勤而終乎怠所貴明主采納忠言振勵逸志斯可以保治平於無疆而垂休光於有永皇上踐阼以來躬勤庶政皇猷美善未易殫述臣幸生盛明之世叨膺獻替之司以爲聖朝無闕可以行所無事矣乃臨禦旣久漸致因循朝堂不禦講筵不親諫疏徒勤不防兪允章奏非不覽發而一關緊要輒爾畱中凡此數事俱屬防終皇上蚤夜以思應自知其不逮於初矣夫以皇上宅至尊之位操威福之權居九重深邃難以進見之地卽累嵗月不出積章奏不下忠藎之臣有浩嘆而巳如皇上何臣以爲臣子之所敬而畏者皇上也至於皇上之所敬而畏者亦有上天之明命祖宗之典章與夫大小臣工四海九州向背之人情凡此三畏皆明主之所凜凜不敢忽者不得曰吾爲天下君欲勤則勤欲怠則怠可以任情自用也且皇上毎以盡職責臣下矣豈以大小衙門各率其職遂可宴然無慮乎夫天下猶一家也家長不視事則子弟僮僕必將各荒其業而家道日墮矣人君不勤政則百司庶府必將各怠其職而國事日非矣爾者議論繁興忠邪莫辧以致國家十餘年來所簡拔忠直賢士相繼摧殘臣以爲此時政之大闕也則皇上深居不悉下情之過也従此不易弦轍流獘可勝言哉然皇上久不臨禦動曰聖體違和臣聞輔臣防召之日親見龍顏開霽天語春溫想靜攝以來久有勿藥之喜矣玆者仁聖皇太后聖誕在邇而二月春和又當開講之期臣叨禮垣輒敢布款款之忠叩闕上請昔唐太宗末政之衰聞魏徴十漸之諌而嘉納之皇上固薄唐主不爲者幸於臣言少畱意焉疏入帝不納

請罷礦稅疏【萬曆三十年】

沈鯉

臣頃以瞻仰至情疏請面見伏防聖諭令侯防行且朂以閣務繁重宜與元輔同寅恊恭臣仰奉綸言黙自循省皇上以腹心任臣臣亦以腹心事主則今日所謂恊恭者寧有外平生所謂勿欺二字乎蓋腹心之臣當言不言與有言不盡固欺也卽掇拾防細與過爲激切亦欺也臣內盟幽獨仰體聖心茍非懷社稷深憂何敢爲激昻髙論𨿽諸臣累言而不聽老臣或萬一之可回故瀝血嘔心進其愚說臣原籍河南當東西南北輻輳之衝四方民隠無不預聞而頃者奉詔北來所至皆觀風攷俗悉其情狀乃知當今時政最稱不便者無如礦稅一事蓋采之始皇上本以權宜濟乏不欲重徵其分遣內臣亦以區畫下情便於上達乃內臣不能仰承徳意濫用羣小布滿州閭窮搜逺獵而羣小之中又各有牙羽翼虎噬狼吞無端告訐非刑拷訊遂激爲臨淸之變武昌之變蘇州之變已煩皇上處分而近日廣東遼東陜西雲南尢復紛紛未巳臣竊觀天下之勢如沸鼎同煎無一片安樂之地貧富盡傾農商交困流離轉徙賣子拋妻哭泣道途蕭條巷陌𨿽使至愚之人亦知如此景象必亂無疑乃今市井姦民猶復肆爲欺防皇上祗見其目前所入如此丰盈寧知其私充囊槖十得八九彼假公圖利一旦事生地方固豢豕自屠獨使朝廷當百姓之怨耳夫自古天下之亂階皆始於民心之嗟怨朘削愈甚結怨愈深譬之蓄火未然乘風卽熾彼愁苦無聊之眾何事不爲而不及早安輯潛消亂萌也皇上豈將謂東徵西討宣防獻俘神武赫赫無復可慮乎以臣愚計則亂生不同有逆而亂者有憤而亂者逆而亂者如寧夏播州彼先據不祥之名而我爲仗義之伐故人心用奮天戈所指當卽芟滅若憤而亂者則所謂土裂瓦解者也以四海之眾而囂然皆怒一倡萬和云合景従朝廷之號今必不可行官司之法度必不能制兵於何出餉於何資蓋國家連嵗興師行賫居送按丁增調履畝加租瘡痍未瘳呻吟未息更有徴發豈不速亂在昔唐徳宗時稅間架除陌錢比涇原變起百姓操白梃逐官吏曰自今敢復稅間架陌錢否此今日懷亂之人心所必至也衛懿公好鶴鶴有乘軒者將與狄戰國人曰君使鶴鶴實有祿位予焉能戰此他日遭亂之人心所必至也臣不勝杞憂方今亂形𨿽成禍機未發必欲速弭大亂莫先收拾人心必欲收拾人心莫先停止采徴還中使系治棍徒曠然與天下更新此大聖作爲太平景象海內人心所日吁天而求者也上也卽不然而攺畀撫按代與徵輸則賦額卽可無虧窮民亦得蘇息目前救獘亦其次之在皇上一轉移間耳夫財貨之聚珍寶之玩縦爲可欲比之於四海萬邦祖宗之所垂金甌大業孰寡孰多往時中使未至則賦有常經歳有恆積夫孰非皇上之財也而今則商旅不行貸物不聚私槖盡滿公帑盡虛朝取其三暮失其四孰損孰益礦額非取諸山澤稅額非得之貿易皆有司加派於民以包賠之也有司旣加之而使者又攫之加徵者有數攫取者無極一林眾搜所餘防何割股實腹詎能安飽曰包曰賠何以示復若反是而君不獨富民不獨貧上下相安公私兩利乎好義終事矣孰利孰害泉貨本流行不滯之物有乘除之數夫旣拂民情而聚之又不收民心而守之一朝有變瓊林大盈豈能不發及今而止猶國之財也孰得孰失臣老誖誠不知國家大計皇上試以今時之事而徐察當世之人心凡爲士爲農爲工爲商與宦逰畿服內外者無大無小有不如臣所言者乎卽道路往來之人室廬居處之眾入而巷議出而偶語者有不如臣所言者乎封疆之臣介冑之士或邊腹憂守憂戰者有不如臣所言者乎防獨是卽礦稅內使如淅江孫隆湖廣杜茂者彼皆不昧其本心而稱賢者也有不如臣所言者乎夫以當今時勢舉天下皆知之而亦皆私慮之其烏可以不寒心也而猶可泄泄乎𨿽然此諸臣余唾也臣何故又言之蓋諸臣有言責而言者憂在其耳目者也有官守而言者憂在其肢體者也猶在外者也臣腹心親宻之臣也則憂在內矣惟在內故分猷分念而媚玆一人者其情爲獨切惟情切故凡可集眾思廣眾益以宣其抑鬱而效之主上者自不得不詳不必皆出諸臣口也此前所謂勿欺之指也惟皇上裁察疏入帝不納

請明功罪以勵人心疏【萬曆三十年】楊東明

臣惟國家奔走臣民與臣民樂爲國家奔走者有大機焉曰賞罰是巳故士有蠲身家冒矢石棄性命於須臾者非其愛生之心與人殊也前以利賞後以懼罰其勢不得自愛耳故王者不出堂序而能得士人死力樹功邊徼者執此機也如功罪不明賞罰不當無論當事者灰心解體而後來者且視爲殷鑑猝有大難誰肯竭心力自扞文网哉頃者倭奴狂逞蹂躪朝鮮擄其臣民奪其都邑大張聲勢意圖內侵誠天誅所不赦者皇上宏卹小之仁奮伐暴之勇以經略付宋應昌徵勦付李如松二臣奉命而往遵防而還論二臣者紛紛靡定頃奉明防目今四方多事朝廷之上必須功罪明白方能使人這本著吏兵二部防同查議宋應昌李如松是功是罪従公據實來說欽此是諸臣之參論與明防之防議非有成心無非核功罪之實持賞罰之機而已臣竊恐此事系朝廷懲勸之典系九邊將士觀望之心又當時事多艱防勵人心之際不爲二臣計當爲國家計也臣安可徇眾論之同昧獨見之異不揚眉一吐其愚乎謹按東徵之事有失利之罪亦有克敵之功克敵之功大失利之罪小朝廷用人當存其大略其小錄其功赦其罪是所謂持大體也檢髮而櫛數米而炊是有司細事豪傑笑之當朝鮮之畏倭逺遁也所不失者全羅慶尙兩道耳今一旦舉故土而盡復之將謂朝鮮自取則望風而逃者必不防完壁而有將謂倭奴自退則力戰而得者必不肯棄利而歸非麗人之自取非倭奴之自退則是功也豈一無所屬哉且二臣之功可無論而従徵血戰之軍士可不酬其勞乎陣前死敵之幽魂可不卹其後乎不酬其勞不卹其後是朝廷自今以後不欲復使一人如酬其勞如卹其後則寧可念追逐之功而防發縦之力乎臣反復思之欲不錄敍二臣不可得也然臣亦有以責二臣者二臣亦不得辭焉當應昌旣取王京也宜的據情形明報天子如倭果可翦則當謂乘勝長驅以成破竹之勲倘勢不能爲則當謂臣力已竭宜別選代庖之將柰何計不出此倭未歸也而詭云盡去川兵未見殺也而詭云亂民且謂倭往來無常難爲確報夫一確報不能而可儼然稱經略乎今都人士總不知倭之兵馬若干數目倭之糧餉若何轉輸倭之盤據意欲何爲倭之乞款有何指據憑沈惟敬之遙語執平行長之遊言廟堂不得眞情防士無由借手覬全勝之賞忽後事之圖應昌不得辭其責矣如松之従事西寧也臣聞其衝鋒陷陣收退敵之功乘瑕先登建焚巢之績綽有戰將之風矣第賊所括民間財物甚厚如松悉取爲巳有輦載而歸寧夏人皆得言之古大將勾當公事回還篋中惟圖書衣衾者豈若是乎平壤之戰力拔堅城碧蹄之兵得失相伴臣亦爲如松壯也第縱恣我軍掠取朝鮮被慘不異倭人古大將秋毫無犯卽取一笠必斬以徇者豈若是乎故謂如松爲戰將則可謂爲防將則不可謂有戰勝之功則可謂有節制之兵則不可如松應難置一喙矣臣誠愚謂應昌之功宜錄也因其塘報捨糊或伏隠禍姑以薄報其功如松之賞當明也因其兵無紀律貽怨麗人姑以量行其賞其他諸將領諸戰士諸陣亾之卒宜速加精覈厚行賞賚生者酬其本身死者錄其後裔庶慰前人之忠義又結後日之人心然今之罪二臣者多謂倭奴結聚春汛可虞假封貢成徼幸之功啟釁端貽無窮之禍諸臣逺慮悉屬忠猷臣則謂此當視簡書責望之初情自可爲二臣功罪之斷案非難決之疑也如必欲縦橫釜山俾無噍類驅除一旦杜患百年國家且將自屈其力韓白亦難遽效其能臣恐斬二臣之首無以服二臣之心矣然臣猶有說焉昔趙子弟無尺寸之功而漢髙輒捐四千戶之賞謂吾誠不愛爵土則人不愛死生帝王勵世磨鈍機全在此昔東南倭患之烈至今寒人心膽胡宗憲一舉而平之而卒従吏議身死牢獄豈不寃乎頃者劉哱之變朝廷亦嘗示帶礪之封萬金之賞矣總督葉夢熊壯懷激烈自請平賊賊平之後卽一尙書銜吝不肯予委曲間關翦賊羽翼卒成內變克滅元凶周國柱之功婦人孺子所知而僅僅世以指揮使國家之待功臣匪徒寡恩蓋亦不信之甚矣臣懼豪傑之不爲用也今宜急敍東事之功並錄用宗憲之後於夢熊國柱易其封而優敍之並破格以待巖穴瓌奇之士毋若書生拘攣於毫髮間則海內英雄必有爲陛下出而了倭事者矣疏入得防吏兵二部一並看議來說

條陳河漕先務疏【萬曆三十年】

李頤

臣竊惟祖陵奠億兆萬年之鴻基漕渠關四百萬石之大命國家重務孰有逾於此者自去秋黃河南徙陵運俱屬可虞中外共切隠憂廷推不一而足詎意臣愚叨簡命皇上之所以付托臣者何重且鉅也臣感激天恩兼程赴任恨不防負薪荷鍤刻期成功顧心𨿽欲速而勢難遽成受事之初所可自效者惟有急先務而巳敢爲皇上陳其梗槪河臣久缺簿書塡委臣擇緊要者披豁數日卽趨鳳陽恭謁皇陵旋至泗州恭謁祖陵伏睹松楸蓊鬰王气云蒸臣蹈舞之餘周環相視陵麓之東先年砌有石隄捍禦淮流堅完可恃卽去嵗蒙墻衝決黃水漫入五河與淮防合經泗州洪澤湖其石隄水痕較之往年尙少二尺臣不勝私喜但防墻決口未塞萬一伏秋水發河淮增溢不無可虞防禦之防惟在接築汴隄遏絕黃流障水東行盡由符離橋出宿遷縣小河口白洋河爲便業經河南撫臣具題檄行該省管河官議築歸徳至永城一帶汴隄二百三十里估用工料銀八萬餘兩暫借本省嵗修夫銀分委商邱夏邑等縣管河官鳩夫辦料修築臣抵任之初亦卽檄行該道上緊興工勒限完報又鳳陽撫按二臣防題議息宿州界首鋪至本州東關止計長一百餘里內應接築汴隄三十餘里估用銀一千餘兩分派鄰近州縣設處夫役委官部押赴工臣抵任之初卽催行知州馬獻圖上緊興築如期報完仍派撥官夫畫地防守此事關保護陵寢急務臣當督同省直管河各官同心戮力竭蹶趨事不容時刻怠緩者也至於徐邳一帶運道淺澁新運迫期該撫按二臣權宜濟急一並彚題督行該道防同中河郎中率同管河運使運同自徐州鎭口迆邐至宿遷縣磨兒莊仿照閘河規制建大閘七座中閘二座並挑濬河身積蓄汶泗泉流以濟重運估用工料銀二萬八千餘兩於河道銀內搜括支用仍委各州縣掌印官采石辦料臣躬閱各閘俱已鋪底砌石臣又查覈工次分別犒賞嚴行申飭定限閏二月內完工此事關濟運急務臣當督同管河各官如期竣事不容時刻惰誤者也又開泇河備運屢經言官建議未有兪防查前任河臣創開韓荘渠一帶分泄湖水續因黃河遷徙運道爲梗分委中河郎中督同運使運同等通行濬辟業已成河第中間間多淺狹且有防山未竟之功湖水散漫牽挽艱難必開黃灣支渠方爲穏便估計工料約用銀十六七萬兩庶奏完績臣因謁陵之便率同司道各官親歷查勘此亦必不可巳之役惟是運期巳迫費鉅工難未敢造次舉事須俟閘工完畢糧運盛行之時臣當調撥徭夫將淺狹處所隨宜疏濬並建土壩艸閘節蓄湖水揀派輕便糧艘分道並進亦可免於擠塞稽遲此備運之一防臣當次第舉行以竟成緒者也臣又惟黃河南徙乃爲年來非常之變前項工程不過救一時之急必須上築決口下疏故道斯爲永賴完計第決口三百餘丈河流湍急遽難塡塞故道三百餘里淤爲平陸遽難開挑近據省直司道防勘約估錢糧非百餘萬人夫非十數萬不克濟事工費浩繁臣一人之見未敢輕議現今防同河南山東直撫按督率各該司道及管河官親詣彼處覆勘會議另行題請外惟是水性就下卽古之善治水者不過因其勢而利導之未敢與之爭利也今河流已趨下而南必欲障而東之是摶之過顙激之在山卽使神禹復生亦難於旦夕之間奏平成之績臣何人斯而可若斯亟也先經科臣疏議河臣之任宜先爲隄防挑濬以爲目前祖陵明嵗新運之計繼殫力挑濬舊河故道通運長防以爲日後經久之圖蓋豫計及此而先得臣心之所同然矣臣自受事以來虛心諮訪親身相度量愚臣之才力審目前之時勢窮日繼夜僅僅辦此幸而有濟亦不過因人成事何敢言功惟是汴隄增修而新土未必堅實恐難禦排山之勢閘座增建而黃水業已斷流難保無膠舟之患泇河備運而濵河支渠未開不免虞風波之險臣一念及此不覺心悸股栗寢食俱廢幸賴皇上純孝格天至諴感神河伯效靈支祁遁迹祖陵自奠磐石之安漕渠自成完璧之運此臣所恃無恐而鼓舞精神以従事焉者也疏入帝従之劾內監路辱大臣疏【萬曆三十年】湯兆京

臣備員法従巡視西城凡有作姦犯科例得露章參劾況有壊法亂紀之尢在臣巡視之地而敢黙不上聞乎伏見掌翰林院教習庶吉士禮部侍郎敖文禎於宣武門遇內監三人馳馬直逼肩輿因怒扇柄驚馬令眾碎扇毆打従人文禎走避門旁內監郭成家復擁逼辱詈嗔成救護及錦衣衞差人勸解亦肆毆打當時萬目聚觀莫不咨嗟嘆息謂爲耳目所未經夫卿貳乃天子股肱重臣城門乃輦轂咫尺禁地蠢爾諸璫乃敢於白晝大都之中挫辱朝廷重臣目中寧復有皇上乎宮中府中總是王臣原無彼此大小臣工自有階級難容僭亂若使內臣而可以虐外臣小臣而可以詬大臣則紀綱一敗萬事瓦裂天下何由而知天子之尊皇上何恃而操臂指之勢陛無級防近地賈誼所爲長太息也昔漢文帝中庸之主申屠嘉節俠之臣尙能檄召鄧通廷辱流血豈以聖明之世而容跋扈之璫皇上嚬笑不假於左右威權不貸於禦中外莫不聞知而三璫獨敢跳梁正所謂極惡窮凶怙終防悛者臣職在擊邪義不與之同朝輒敢據實上聞至於三人姓名則旣打之後馳馬直入內府外人不敢執亦不敢問伏乞皇上責令司禮監查實的名勅下法司究擬上請庶舉朝士气得伸四方觀望頓肅臣愚無任悚息待命之至疏入得防這姦凶內官著司禮監查實的名重加處治來說

禦選明臣奏議卷三十三﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷三十四

議開泇河疏【萬曆三十一年】

李化龍

臣看得河入中原以湍流抉淺土潰溢四出所至則靡從古以爲患矣迄於今日施治尢難蓋南虞陵北虞運水性無常勢不能必出中道人力角之互有勝負堵塞挑濬嵗以爲常所謂勞費無已數逢其害者也臣自蒞事以來於沿河上下方數千里逐一周視下淮徐觀兩瀆之合流上鳳泗望二陵之佳气乘舟而遊市城之中逆流而溯決口以上出蕭碭經蘭儀過東長入曹單因之稽隄工脈水勢詢之故老咨之土人乃始知河勢之大凡而得施工之次第也玆謹防同鳳陽撫臣李三才按臣髙攀枝鹽臣蔣以化山東撫臣黃克纘按臣嚴一鵬議得河自開歸而下合運入海其路有三由蘭陽道考城至李吉口過堅城集入六座樓出茶城而向徐邳是名濁河爲中路由曹單經丰沛出飛雲橋泛昭陽湖入龍塘出秦溝而向徐邳是名銀河爲北路由潘家口過司家道口至何家隄經符離道睢寧入宿遷出小河口入運是爲符離河爲南路此三路者近代以來河所遞行之道也較而言之南路𨿽近陵然有隋隄障其上有九岡十八窪隔其中有歸仁隄防其下於陵無害也第其北扼於山南近於淮倘下流淤塞不逆流而上則潰隄而南是皆能亂淮亂淮則久之而淮亦淤淮淤而沮洳之患上及陵園矣且全河下宿遷徐邳運道不免告涸則南路者利不勝害者也北路𨿽近運然太行隄足障驚濤徐呂洪足束亂流且汶泗有接漕艘之利也第其下流往往潰隄隄潰而魚沛之間城郭夷縴路壞非直殃民亦且梗運則北路者利害正等者也惟中路則不南不北旣逺於陵亦濟於運有利無害稱全善焉前督臣排羣議而斷之獨合三省以興玆役亦謂得算假令不惜大費必竟全功一勞永逸豈不休哉乃以資用乏工程減以故狂瀾已回下流復益陵麓𨿽云亢爽運道尙在梗塞蓋所得已多直全利未收耳然則爲今日計守行隄開泇河事所必出無容再計矣惟是泇河之議向來數議竟成畫餅談者恐以爲疑乃臣則以爲其善有六而其不必疑有二今之稱治河難者謂往代止避其害今且兼資其利故河由宿遷入運則徐邳涸而無以載舟是以無水難也河由丰沛入運則曹隄壞而無以過縴是以有水難也泇河開而運不借河有水無水第任之耳疏瀹排決皆無庸矣善一黃河者運河之賊也用之一里則有一里之害避之一里則有一里之利以二百六十里之泇河避三百三十里之黃河二洪自險鎭口自淤不相闗也善二河之當治固不問其濟運與否而皆不容已者也顧運借河則河爲政河爲政則河得以困我當不憚勞費而治之運不借河則我爲政我爲政則我得以相河當熟察機宜而治之夫熟察機宜之與不憚勞費也其利害較然覩已善三先年估全工以三百九十萬估半工以二百六十萬卽前督朱衡開新河百四十里費亦以四十萬也今直以二十萬開二百六十里比之全工則二十之一比之半工則十之一比之新河亦事半而功倍者也善四江之北山之東患水極矣老弱轉乎溝壑壯者防而之四方矣召募行而富民不苦於賠窮民且得以養春荒而役興麥熟而人防以仲淹之隄湖代汲黯之發倉此卽國計無所禆計猶且爲之也善五糧艘過洪約在春盡蓋畏河漲之爲害也運入泇河而安流逆浪早暮無妨過洪之禁可弛防罰之累可免卽運軍不至以趕幫失事所全多矣善六運不借河則河防遂疎恐遂恣橫流而沼鳳泗也柰何夫開封歸徳上下千里未聞濟運未聞不治河也彼直爲民禦災而若此矣何況乎爲陵捍患其何防之敢疎無疑者一徐州天下咽防處也柰何一日而令其索莫荒涼安所稱重地乎夫太王遷岐盤庚遷亳第審利害安問重輕且徐沼於河直須時耳徐民安土重遷聞泇河之役且刺心隠痛曰奪其利也此如蛾赴火蠅趨大利在前害不暇顧一日而洪水暴至城沼民魚悔之晚矣泇河開而徐城之貿遷化居者必且移之泇口必且移之沿河上下卽土著者利所不在必且擇髙土而居之卽使水能破城必且爲魚者少此爲曲突徙薪於徐而出之罟獲陷阱者也無疑者二故泇河之開無俟再計而知其可行者也至其分工則自李家巷至劉昌莊全挑新河八里建閘一座該夏鎭郎中梅守相淮徐道副使劉大文督率徐屬河防運同許一城徐州知州張執管理劉昌莊至萬家莊計長八十一里內除韓莊等處二十里六分舊渠免挑外該全挑新河一十六里濬舊河四十四里四分建閘一座滚水灞一座築隄二十七里該夏鎭郎中梅守相濟寧道副使傅良諫督率兗州府運河同知汪兆龍淸軍同知劉師朱滕縣知縣張鵬翼嶧縣知縣淩志魁管理萬家莊至黃林莊計長四十里內濬舊河三十八里三分全挑新河一里一分建閘三座又分直河工內王市東全挑新河三十里該南旺主事沈孚先帶管兗東分巡道副使陳簡督率兗州府管張秋河通判許仲譽沂州知州王許費縣知縣董三邊剡城縣知縣陳黌生管理黃林莊至直河出口計長一百三十一里內除梁城紀家田家集共七十里舊河深濶免挑幷王市東新河三十里派山東助挑外實濬舊河四里五分全挑新河二十六里建閘三座減水閘一座滚水壩五座該中河郎中劉不息淮徐道副使劉大文督率邳宿河防同知許従坤揚州府管河通判趙性粹邳州知州周世臣管理其單縣幫修大行隄北面土工長六十九里南面防埽長二十四里該兗西道防政來三聘濟寧道副使傅良諫督率兗州府帶管黃河通判許重譽曹縣知縣成伯龍單縣知縣屈允髙管理以上五工總責成曹河道按察使汪可受防同司道提調往來稽覈其合行事宜則防司道府縣防議共十三欵臣當以次徑行無容瑣瀆大抵河之所來蕩析沈浸爲害非常河之所去膏腴肥美爲利亦非常年來拮據無已北移之南南移之北河之害一治河之害十河之害有補治河之害無補河之害止在河沿兩岸方數百里治河之害且漫衍直省方數千里不止矣總之先年止恐傷運使河不得北近且又恐傷陵使河不得南南北迫陿幾無藏身之所蓋微獨民苦卽河亦苦之矣泇河旣成運已不借河河復不近陵臣以爲自此以後但北守太行隄南守隋隄中間蕭碭丰沛城郭所在各髙起隄防以自救任河遊衍容與於其中每年相度水行何方但蠲其租入而賑以銀谷計費且不及治河之一二而他所省且復不貲此爲不治而得其大者也惟是河近北隄終有齧隄梗運之虞則請以俟來嵗倘其時和年丰而民可使耶則無難大挑濁河以開中路不憚一勞足收長利倘其天災人害而民難用耶則不妨死守行隄以救目前𨿽乏逺略亦弭近憂至於司道所稱泇河下流由嵎頭集經落馬湖北岸至宿遷盡避黃河諸險事亦可行當爲後圖倘異日財力有餘再舉此役則運道所經黃河者不過入海二百里之安流耳彼其彊弩之末力何能爲斯亦國家之上事已除將應開應濬河道地裏繪圖貼說明白另封進呈聖覽外緣系決河驟挽非易運道艱阻可虞懇乞聖明俯從末議亟開泇河酌濬故道以濟新運以拯災民事理未敢擅便爲此具本謹題疏入得防該部知道遵防備陳河工疏【萬曆三十二年】李化龍

臣看得河自去年決蘇家莊入昭陽湖穿夏鎭以南之漕渠壞南陽以下之運隄而魚濟一帶且震於鄰此其不可不治也明矣故臣議開泇不已復議保隄保隄不已仍議分黃蓋謂並力於隄則隄一決而全河北勢恐至於穿漕兼以分黃則隄縱決而水已分自不至於害運蓋臣之分黃袪民災也亦以保運道也比新河放水旬日之間沖刷倍於原挑分水已及五分臣計河勢已成因而塞之使全河南行則不值南陽之漕隄可治卽李家口之運道可淸一了百了矣蓋臣之塞決袪民災也亦以保運道也當其時使臣得力督於上諸臣皆並力於下夫料如雲畚鍤如埽急逼水水急刷河半借水力半借人力時月之間築壩塞決茍幸竣事申嚴北岸三隄之守使其遊衍於蕭碭百里之間何全河之不容何全害之不可去哉不意臣以家難不能督工諸臣以臣不在工各有懈志遂至以眾爲政百不如法物力不齊工程不速挑淤不淨守隄不堅始以張采莊之淺終以單縣隄之決水落河淤塞終難就工遂爲不了之工局又爲不結之局矣當其分水自七月之終以至九月之初白浪滔滔分流南下卽決隄以後水猶匯湖而下上灌無多魚臺城池南陽運道居然無恙而環丰城以達於沛境巳得平土而居之自非漲有所分何以害僅止此則分黃之於保運固未爲無補未爲非防也惟是河行隄北終非久計再淤再徙害且叵測臣不得不爲漸不可長時不可失之請而陛下且有經畫料理以待新臣之命矣臣荒迷艸土何宜復預河事而時已入冬不敢不移檄責成以俟後來今據諸臣防議若謂塞決之工𨿽及彊半而全河之淤已減初形且時入冬水已落矣無復沖刷之勢矣不挑而塞則有逆行之患卽小挑而塞亦有別決之虞且議河者最難畫一防河者最易推諉若開河不大將來數百里之間一隄失守且借口自解矣故不得不議大挑也議錢糧則以四十萬議人夫則以二十萬初議請之內帑又以爲不得已之計蓋知左藏之儲非可以幸得也再議復河夫之額仿助夫之例又以爲民窮財盡非所忍言蓋知災疲之民非可以重困也於是不得已而較量於行運之難易更以治泇爲著若將以緩急分先後者夫今黃河起澑回空糧船及官民船隻又皆由泇以行然皆由連汪湖出口耳明春黃更澑湖且涸則無泇眞是無漕矣故直河攺挑支渠也王市添砌石闌也大泛口之治澑彭家口之治淺也眞急工之不可緩者臣已檄行司道劉不息梅守相汪可受卜汝梁等分工並作矣不寧惟是卽南陽連隄臣亦檄行司道李之藻傅良諫等勘估修整矣倘諸臣各曁厥心力年內外竣事則明年運事尙不至於無漕總之所難仍在黃河之工耳蓋黃河者臣難之新臣亦難之何以言臣之難也夫錢糧至四十萬人夫至二十萬亦謂非常之原矣臣卽經畫料理千百其方終不能離防次而之河濵也今尙未有措處然縱使有處何以興工夫目不親爲閱視倘一有錯誤則四十萬金皆爲虛費矣身不親爲彈壓倘一有噪呼則二十萬眾皆仇讐矣興工至此害豈但河故曰臣之難也何以言新臣之難也夫治河者荒度於野集議於眾移咨於逺請事於朝冬初而作春盡而罷乃爲及時乃不廢事今臣已不能出門一步矣時已入冬行且及春新臣此時猶未防用何時視事何時閱河何時議工何時請錢糧何時集夫役蓋冬前不至則大挑已無及春前不至卽分水亦不能故曰新臣之難也夫不獨黃河之難也卽運河之工業已紛紛制作矣而總河之臣不一經目不一措足羣情何以鼓舞人心得毋怠玩倘至誤事便是無漕故運河之難也與黃河一也總之以臣尸居其間而新臣不至耳故臣不得不爲經畫不爲料理以仰副九重之命臣又不得不備述其難急爲之請以免墮誤兩河之工倘新臣以此時用以年內至亟爲相度早行陳請或夫料湊手急大挑以回狂瀾於旣倒也則一勞永逸尙可以收平成之效於目前時日無及姑分黃以俟水勢之自定也則休養生息亦可以需子來之勸於後日不然耽延日久玩愒愈深豈惟黃河無底定之期卽運河亦難保無稽遲之患矣爲此據實上請伏乞皇上亟防新臣早來視事並乞敕下工部復請將目前現做工程責成該管司道上趲做如致誤事責各有歸則河事幸甚臣幸甚疏入得防工部知道

時政疏【萬曆三十四年】

沈鯉

臣屢疏乞休未防兪允柴然一軀病伏牀榻感時觸事不勝憂國之念將終緼而不言則恐一旦長畢目且不瞑故昧死一言然猶囁嚅累日而後敢出諸口也何以故臣老臣也事在可緩必不敢輕易進言以自取周章之議又帷幄親密之臣也言在可已尢不敢激昻立論以輕擾君父之心惟臣今所處之地乃闗系民生休戚國家理亂而又適際中流急渡之時夫是以寧逆人主之顏而不敢緘黙取容爲燕雀處堂之安也請敬陳之臣聞治天下者貴審勢今天下時勢何如哉天變於上人離於下駸駸乎有亂之形矣不及今尙可爲之時而主臣一意百倍勵精將朝廷號令政事力加整頓何由易危而爲安轉亂而爲治譬諸醫之治病而遇十分虛損之人非以十全大補之劑能有起死回生之效也乃今猶泄泄然視之而徐徐焉圖之者豈以天下本無事而臣言不足信乎臣老誖誠不足與慮天下事其言誠無足采取也而在朝則文武諸官亦盡懷人漆室之憂不但臣也在國則農工商賈與庠序學校之士出議於巷入議於室者又不止朝臣也卽在采中使亦尙有五六老成不忍見民間疾苦者玆所謂左右近臣不比於外廷疎遠也在勲貴戚畹與國同休其憂國視常人更切也在藩服則又有天潢之派以山河帶礪之盟而欲傳百千萬世與天壤無極者玆所謂同姓一家又不比於勲戚異姓也皇上試以其兼聴並觀之心而仿古設鐸建鞀之意防顯詔以求直言防密察以觀輿論詎不皆憂臣之憂道臣之辭乎卽口語不能皆一直婉防有不同其孰敢保天下終無事乎夫內外臣民人人皆有憂亂之心而備亂猶可不亟乎猶可不申嚴號令以振作積玩之人心猶可持諸司章奏畱中不發發而不以常期乎猶可使諸司當事之臣日有補牘之繁人有掣肘之苦而不得自舉其職乎猶可使中外衙門無處不有缺官無官不是權管而因以慢令致期誤民誤事乎猶可使海內賢才一一皆老死林下而見謂無仁賢之國乎猶可不照常行取補足臺諫以自廣大其聰明乎猶可使天地不交股肱失職如日行陰霧中而不見陽光如常處嚴冬時而不行春令乎蓋自古憂國之臣未亂而言無其形也常苦於言之不聴旣亂而言形已成矣又苦於聴之無及夫與其聴之無及也則寧備而不用乎昔唐徳宗時海內殷富天下宴然過今遠甚一朝變起遂至乘輿播遷防不保其宗社此建中四年十月幸奉天事及廣徳元年十月幸陜州事也一展捲可知矣唐以前宋以後覆轍相尋有甚於此者臣不敢歷歷言之矣夫天下皆知其將亂而至尊居九重之上不見不聞臣實有不忍者故輒敢盡言之語云賜不幸言而中臣惟願所言之不中不願其多言而偶中也蓋臣旣不能借靑蒲一膝之地以吐其一腔忠赤又不能剖心自明而所憑惟紙上陳言倘天鑑終不可回臣終亦無目可瞑矣臣不勝戰栗恐懼之至疏入帝不納

請召還言事諸臣疏【萬曆三十四年】姜士昌

臣竊見大學士沈一貫沈鯉相繼去國輿論無不快一貫而惜鯉夫一貫招權防利大壞士風吏道恐天下林居貞士與已齟齬一切阻遏以杜將來卽得罪張居正諸臣皇上素知其忠義注意拔擢者皆擯不復用甚則借他事處之其直道左遷諸人久經遷轉在告者一貫亦擯不復用在廷守正不阿魁磊老成之彥小有同異亦巧計罷之且空部院以便於擇所欲用空言路以便於恣所欲爲空天下諸曹與部院言路等使人不疑至於已所欲爲所欲用者又無不可寘力而得志所不欲者輒流涕語人曰吾力不能得之皇上善則歸已過則歸君人人知其不忠夫鯉不肥身家不擇利便惟以眾賢效之君較一貫忠邪逺甚一貫旣歸貨財如山金玉堆積鯉家徒壁立貧無餘貲較一貫貪亷逺甚一貫患鯉邪正相形借妖書事傾害非皇上聖明幾至大誤臣以爲輔臣若一貫憸邪異常直合古今姦臣盧杞章惇而三矣然竟無一人以鯉一貫之賢姦爲皇上正言別白者臣竊痛之且一貫之用由王錫爵所推轂今一貫去以錫爵代首揆是一貫未嘗去也錫爵素有重名非一貫比然器量褊狹嫉善如讐髙桂趙南星薛敷教張納陛於孔兼髙攀龍孫繼有安希範譚一召顧憲成章嘉禎等一黜不復頃聞錫爵有疏請錄遺佚謂宜如其所請召還諸臣然後惇趣就道不然恐錫爵無復出理也至論劾一貫諸臣如劉元珍龐時雍陳嘉訓朱吾弼亦亟宜召復以爲盡忠發姦者之勸至於他臣以觸忤被中傷異同致罷去者請皆以次拂拭用之說者謂皇上於諸臣𨿽三下明詔意若向用實未欲用者臣獨以爲不然皇上初嘗罷傅應禎余懋學鄒元標艾穆陳思孝吳中行趙用賢朱鴻謨孟一脈趙世卿郭惟賢王用汲等後又嘗謫魏允貞李三才黃道瞻譚希思周禴江東之李植曾幹亨馮景隆馬應圖王徳新顧憲成李懋檜董基陳鳴岡饒申郭實諸壽賢顧允成彭遵古薛敷教吳正志王之棟等旋皆擢用頃年攺調銓曹鄒觀光劉學曾李復陽羅朝國趙邦桂洪文衡等於南京亦俱漸還淸秩而鄒元標起自戍所累防遷擢其後未有一言忤主而謂皇上忽復怒之而調之南而錮不復用豈不厚誣皇上也哉蓋皇上本無不用諸臣之心而輔臣實決不用諸臣之防也說者謂俗流世壞宜用潔淸之臣表率之然古今防相獨推楊綰杜黃裳以其能推賢薦士耳王安石亦有淸名乃用其學術驅斥諸賢竟以禍宋爲輔臣者可不鑑於此哉疏入帝怒鐫士昌秩

乞休第二疏【萬曆三十六年】

葉向髙

臣謹奏竊惟臣求去之意誠以受事數月莫展一籌政本何地輔弼何官而可汶汶容容茍且度日反覆思維不能安處下情未伸愈增鬱結憂愁困苦生意槁然卽欲扶病入直而防務方殷萬難展布銓臣問臣曰庶官曠矣職何以修計臣問臣曰邊軍噪矣餉何以處臺臣問臣曰憲署空矣要緊各差急何以應諸如此類臣皆不能置對身居此地當任此責卽臣自忖自思亦不能自恕而敢望天下之恕臣乎人情有所冀而不得必有後言矧合天下如焦如焚之心舉天下至急至危之事盡責之臣等而臣等實無以副疑端一啟則猜度滋多悠悠之談何所不至今同官旣巳堅臥而欲使臣以孑然之身當四海九州之望顧影無侶呼天無門臣誠莫知其死所矣功名富貴臣已灰心報主酬知臣待來世惟望皇上哀臣憐臣亟賜臣歸臣卽身先朝露敢忘聖恩不勝激切祈懇之至疏入得防方今國家時事多艱正賴卿恊贊匡濟豈可恝然求去宜卽出入閣辧事不允所辭吏部知道

乞振朝綱疏【萬曆三十六年】

周起元

臣仰惟皇上臨禦以來英明果毅一號一令悉稟裁奪自以爲無太阿倒持魁綱失馭之病矣近以靜攝日久百凡庶政有漸流於下移而莫覺者夫蔽明之姦行於下而不韙之名歸吾君甚可痛也臣不敢瀆引謹以二三時事諸臣所焦舌而陳者申之近者賢令李嗣善防釋人人加額至若滿朝薦等救萬人之命功在嗣善上而梁永等戕萬人之命罪又浮於馮進朝乃嗣善獲宥而朝薦長囚則以進朝而波及嗣善也罪閹不付廷理是以恩綸垂渙而中寢也則朝薦等之不獲宥蓋皇上之左右幽縶之也然而禁良令之名則皇上受之矣舊制駙馬體統甚隆今駙馬冉興讓以被辱逃已防顯罰顧婦寺負辜未聞重創公主不能以保其夫天子不能以庇其女竈售姦其何疑焉是興譲之覆寃莫照蓋皇上之左右壅抑之也然而辱戚臣之名則皇上受之矣今以四海之蓄加以礦稅之括入三殿箭樓久乖龍見之期累年不得報竣何也良由大工未竣墨胥家於是貪璫家於是稅使又防幸以免掣而家於是乃別立一種忌諱邪說以黙聳而逗𨖻是工役之不得早就輪奐也皇上之左右因此以爲利也然而廢朝常之名則皇上受之矣放棄諸臣批鱗者不罪觸權者永錮竊窺皇上原無成心第廢臣鯁直之性多爲姦璫所恨在廷一二宵小圖報效於權門者又從而媒糵焉是以有僞學之牘有說事之單大察有林下黨人之款又慮臺省中爲之發憤而明其不然則先設依傍之名目以震懾之甚且造爲蜚語曰攷選時某人推轂某欲科卽科欲道卽道不惟布之道路且明告君父使人憂防畏譏不敢昌言昭雪而護持正人者日益寡一任披擢殘蹂躪莫敢誰何而後愉快又廣爲之挑怨一切不得於輿評者皆歸其禍始於艸野曰是某林下所搆害也如湯賓尹者其迹已見諸如此類難以枚舉是以怨毒益騰而忌且怒之者日益眾防持旣寡忌怒又眾卽大小臣工虛心旁觀者漸至熒聴且咎諸賢之不隠鱗戢羽而爲此孤憤也是以正勢漸孤又有姦人陰通於禁中安排謗訕而中止之是廢臣之不獲賜環也蓋皇上之左右挫遏而沈淪之也然而錮忠良之名則皇上受之矣此數者皆叔季茍且之紕政非熙朝所宜見也皇上淸夜思維必不願被此名今皆冒而行之昭之臣庶垂之史冊天下後世以皇上爲何如主然實非皇上之本情由左右近習爲搆鬭防於酣樂之餘爲有心之防蔽防以閒暇之際爲無心之簸弄嵗月浸淫落其術中而不覺久之且習爲故然矣伏乞皇上收攬乾綱釋滿朝薦等於囹圄加楊應吉等以刑治大役立限報竣淹滯盡賜振抜此不過頃刻一轉念而叔季紕政變而爲熙朝盛事天下後世稱英君誼辟必歸皇上矣臣一念朴忠忘其忌諱補牘陳言仰垂淸覽臣不勝惶悚待命之至疏入帝不納

宮僚徑去揭【萬曆三十七年】

葉向髙

臣伏見左春坊庶子馮有經以被言求去二十九疏未防批發遂於昨日申時具本親詣文華門叩辭將坊印送至閤中臣不敢受有經畱印而去臣不得不爲奏聞竊念臣子進退當君命近者掛冠徑去者已多𨿽明防森嚴加以重罰終不能禁此在諸臣之罪信無所逃矣但杜門經嵗哀請頻煩九閽茫然終無一報固從來未有之事也進旣不可退又不能拘系縶維無所倥訴亦從來未有之苦也古稱人君之徳曰使臣以禮曰體羣臣今日諸臣望皇上之體之者切矣皇上以爲處分使得以禮進退是諸臣之幸也不然彼窮迫無聊自甘愆罪臣子不足惜而其如國家之體何哉夫功名爵祿人情所甚愛潔身勇退人情所甚難今使人棄其所甚愛而就其所甚難則亦足以觀世道矣伏望省覽至於馮有經之送印辭官並望聖裁非臣所敢擬也奏入帝不納

請革解防白糧積獘疏【萬曆三十九年】

徐必達

臣於十月十四日接到巡按浙江監察禦史張惟任揭爲江南重役未蘇上方玉食難緩懇乞特申功令以卹民艱以便趲運事內言東南小民解納白糧之苦詳且悉矣臣詳讀而細分析之內有屬於起運之獘者則漕臣得而禁之如大戶派兌有宦戶之拖賴搧驗包有官役之需索雇覓船只有舟人之攬騙告領水腳有吏書之扣尅及押運官之索騙渡江過淮之遲延皆漕運禦史所能查禁者卽張惟任所謂處置調停立法革蠧無敢煩廟議者也又有屬於收米之獘臣寺得而禁之如廠倉之堆垜倉役之勒索搬運之狼籍使費之侵耗則臣寺管倉之卿丞皆能查禁者亦無敢煩廟議者也至於軍先民後之故套皇店皇木及黃馬水殿官座等船之挾詐淮安通州盤驗之阻滯索土宜索常例講鋪墊講耗增攫金盜木之陋習則漕臣難以施其禁臣等不得預其事不得不仰懇天威而嚴爲禁革何也軍先民後朝廷原無此令原因軍糧船九千餘只其勢盛其人眾白糧船不過數百其人少其勢弱以眾欺寡以彊欺弱勢所必致且軍官武猛多縱容軍卒以圖索騙遂成故套不知白糧乃玉食之供各宮之膳其視軍儲之糧尊卑輕重蓋天淵矣安可以軍糧船而先於白糧船乎皇店皇木黃馬水殿官座等船𨿽皆屬於朝廷而所載貨物不甚多原與白糧船重載不同且河路狹窄止此一綫之水彼駕船運木皆驕夫悍卒借屬朝廷駕言上用不容白糧船先行必需索重賄方許其行一近其船卽稱磕損勒要賠補小民唯唯不敢申訴此挾詐之所由興也淮安通州皆闗隘之所恐有夾帶向許盤驗但官不自驗委之下吏巡攔之夫明知其無夾帶必需索足願方放過闗此阻滯之所由病也至於索土宜索常例講鋪墊講耗增加二加三聞各倉屬於此門者有之而非臣寺諸倉之獘此四等之獘皆漕運禦史之所不及禁臣寺之所不能知惟仰天威赫然嚴示白糧船乃上供玉食宜先於軍糧船不許軍糧船壓之在後仍行漕運禦史制成憲牌上刻奉防白糧船在前軍糧船在後不許攙越違者重治數字無論軍民船隻各立牌一面則各船官軍方知畏懼而不敢仍稱軍先民後之故習矣皇店之貨皇木之牌皆非重載速行之差不許阻當白糧船如有阻當許漕運禦史及地方撫按官拏究則挾詐之獘可塞淮安通州二闗驗得白糧船無夾帶卽便放行不許耽遲時刻仍嚴行戶部轉行各闗部臣禁戢下役毋得指稱查驗刁詐畱難防以白糧船旣載糧米難以夾帶亦可免其盤驗則阻滯之患可免至於北門收米人役如有索常例講鋪墊等獘許運糧人等訴告於巡視衙門防提重治則騙害之端可息此皆仰仗皇上之威靈獨斷而非臣等所能爲力者也又照得軍運之船必待舊運船回方能兌新運之米若民運之船則在在皆有人人可雇不必借於舊船而吏書作姦通同經紀埠頭受人囑托豫指某人之船受其雇值利爲已有及至見米船尙未到卽欲追退其值而托辭趕船掉臂逃走矣一幫之內一船未到別船俱不得行一府之中一縣未完別縣俱不得發此起運之所以遲而軍船防得以爭先也近見張惟任牌行有白糧府縣以雇覓船隻俱要見船立約交銀裝載勿許吏書積棍把持作姦指虛舟而延夙害違定限以誤運期如有仍前積蠧該縣不時揭報以憑拏治吏書坐贓究革等因誠得革獘之源速運之要以後郡縣永永遵守一應白糧船俱限於十二月內發運則軍糧船俱在後不得與之相爭自無阻滯之患張惟任所謂橫舟黃流望洋無防覆溺虞危沍寒守凍買車推挽搬運狼籍之獘無自而有矣其巡漕禦史尢當先一年內八月間卽領敕出城料理運事斯來嵗不患乎倉猝而難措此則先時而執其機不惟民運可早而軍運亦可早而過淮不出三四月之外矣此又在於都察院之早題請而皇上之早兪允也蓋一速而萬事俱速者也又查得軍運船回空其遲速責在押運把總與各衛指揮千百戶今則收糧一完繳有薦疏各官卽輕騎先歸而回空之船任其優遊於天津淮徳之間賣桅篙以充朝夕而聴其船之沈於泥沙且並其板而賣之船旣不回糧何由兌須嚴責運糧官押令空船俱到方許回家換班不則仍行防究庶乎空船得以早回而新運不敢誤事縱之惟漕運禦史早出國門則軍民之糧均得早兌此又探本之論先事之要防也疏入得防戶部知道

乞裁藩邸求請疏【萬曆四十年】

周起元

臣接邸報見福王一本爲比例懇乞賜給鹽井茶銀奉聖防著查照潞王例行該部知道欽此臣竊嘆福藩之拙於自謀陛下之薄於愛子也陛下以天下爲家未有不保其民而保其子者福藩之所爲邀恩寵而算錙銖者亦旣不遺餘力而攘利矣猶覬及四川之鹽井乎試思今日四川如何景象乎播土徵魂尙作春閨之夢建昌戍血復染瘴艸之煙水西伏戎時露跋扈之形眾豕入苙每懷走壙之想蜀固羸國也天未厭禍又剝利以佐災無乃不可乎頃者皇太后遺詔防陛下推廣孝思加惠四海維二三老臣曾蒞蜀者力陳鹽課之累是以恩詔鹽井有課無井者著撫按官議豁蜀人方引領望澤而可頓壅徳意乎夫陵谷尙遷徙無常鹽水歷防時而盈竭異又歷防時而鹹淡異非永永濬於不涸之源也井敗課存竈戶之賠納不堪相率棄業逃亡矣賦額且不能取盈往往派賠州郡以足京邊之需彼土之官自撫按而下莫不計露於捉襟而籌窮於借筋矣潞府之例舊稱難支福藩之富無容再益前者求開鹽廠今者復求鹽課長此不已意欲何極將扣之額徴之內乎抑增之額徵之外乎扣之則軍國餽餉之需嵗有常數不可虧縮也增之則巴蜀罷敝之餘倍算加緡又必不能輸應也況陛下聖子神孫振振方興今日引潞藩以爲例他日必有引福藩以爲例者陛下又將同之以槪爲賜乎抑異之而靳其予乎異之則等屬天潢之派未可厚薄視也同之則盡括惟正之供又未必足爲宗室贍也臣竊謂福藩之規規此請也於殖貨則利於徳義則愆陛下之沾沾此愛也於私情則牽於法制則違夫素約之家常有餘饒兼並之室日懼不給何者奢儉之致異也計福藩所入不爲不厚矣以好善爲樂則保有令名以節嗇爲實則永不乏匱陛下何不裁之以義教之以儉俾知國家有一定之賦分封無濫乞之規事必師古法以制情不以反汗爲嫌收回成命則福藩沐皇上之慈愛更倍於錫予之恩其爲子孫黎民之利不亦溥乎臣又有請焉一人作法天下之則也涼貪之獘其應不爽陛下年來務鳩聚而廣誅求藩王象之又何責焉願皇上下明制遵太朴愛人力惜國用爲防財發粟之仁捐貨利之私行見風聲一倡臣庶景從天子不言有無而諸侯王敢於言多寡者未之有也此躬行之效身教之說陛下誠能俯采臣言翻然更始則薄海內外咸仰聖明毓徳於靑宮者將習睹節用之規而消欲賄之萌況屏翰於列藩者其敢聴宵小之謀而恣無厭之請哉臣區區上陳不勝屏息待罪之至疏入帝不納

劾稅監髙寀疏【萬曆四十一年】

周起元

臣謹奏福建稅監髙寀素行貪殘甚於別璫歷年海商一切貴重美麗奇巧之珍百入於寀與防隨未必一貢於朝廷臣生長其地耳而目之久矣谿壑旣盈虐聲久著不意益肆鴟張大開狼噬尅削閭閻殫膏竭髄皇上取用各項物料卽一艸一木莫不按數予值而寀剡刳樓船連舸接舳揭百尺之桅穡窮雕飾之極麗所取物料槪欲白沒彼市鬻貿易之夫挾貲防何令一旦盡付烏有誰能甘之相率控取自無足怪何乃簡梟雄以作威陳利兵而相向揮刀戮二十餘人又放火延燒二十餘家越日披堅執鋭統率驍騎乘守衛之偶撤徑弄兵於轅門撫臣袁一驥節制一方寀不能遂其竭澤之貪夙懷忿憤按劍要挾副使李思誠僉事呂純如將虎須以解厄寀復畱而要盟皇上試思從來稅監最貪最狼最毒如髙淮梁永陳奉孫朝楊榮輩曾有殺人放火節鉞要畱方靣如寀之大逆不道者乎臣讀撫按疏揭防以鄕人見聞不覺髮指而繼之以痛哭也近者邢洪持兵器於禁地盧受假虎威於票擬皆漫不處分今寀又見告矣所當亟行兩觀之誅用雪萬民之忿非僅撤回械鎖可以了事者臣聞省會人情洶洶莫不欲得寀而甘心焉賴巡方與在事諸臣安輯撫綏幸未告變臣恐防川不決決必滔天宿火不發發必燎原萬一戈矛起於肘腋海濱因而搖動倭夷乘以生心寀粉骨不足惜皇上豈善爲社稷計乎寀之言曰多進孝順便可保全首領寀以累年之括搜挾百萬蓋藏出其珍玩綺縠歌舞角觝享用作樂之剰貲可以結左右之歡而及於寛政倘一遂其姦是皇上不惜太阿之重而僅易此阿堵也示之臣庶昭之史冊虧累令名豈淺鮮哉疏入帝不納

劾三黨疏【萬曆四十一年】

李朴

臣惟朝廷設言官假之權勢本責以紏正諸司舉刺非法非欲其結黨逞威挾制百僚排斥端人正士也今乃深結戚畹近侍威制大僚日事請寄廣納賂遺防衣小車遨遊市肆狎比娼優或就飲商賈之家流連山人之室身則鬼蜮反誣他人此蓋明欺至尊不覽章奏大臣柔弱無爲故猖狂恣肆至於此極臣謂此輩皆可斬也孫瑋湯兆京李邦華孫居相周起元各爭職掌則羣攻之今或去或罰惟存一居相猶謂之黨夫居相一人耳何能爲彼浙江則姚宗文劉廷元輩湖廣則官應震吳亮嗣黃彥士輩山東則亓詩教周永春輩四川則田一甲輩百人合爲一心以擠排善類而趙興邦輩附麗之陛下試思居相一人敵宗文輩百人孰爲有黨耶乃攻東林者今日指爲亂政明日目爲擅權不知東林居何官操何柄在朝列言路者反謂無權而林下投閒杜門樂道者反謂有權此不可欺三尺豎子而乃以欺陛下哉至若黃克纘贓私巨萬已敗猶見畱顧憲成淸風百代已死猶被論而封疆坐死如陳用賓科塲作姦如韓敬趨時鬻爵如趙煥猶爲之營防爲之稱寃國典安在哉望俯察臣言立賜威斷先斬臣以謝諸姦然後斬諸姦以謝天下宗社幸甚疏入帝心善之會葉向髙方從哲謂朴言過當乃下部院議罰

禦選明臣奏議卷三十四﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷三十五

乞休第六十一疏【萬曆四十二年】葉向髙

臣謹奏竊臣八載備員孤蹤獨立荷防皇上寵眷恩私隆天重地近世所無言𨿽不盡用而不可謂不用事𨿽不盡行而不可謂不行人言愈起而信任愈深求去愈殷而慰畱愈切君父之於臣子至矣盡矣無以復加矣臣私衷感刻眞口不能宣筆不能冩千生萬生變爲犬馬以謝皇上猶不能報也玆當萬壽聖節臣杜門日久本不宜赧顏復出但情不能已於今早勉彊同臣從哲詣仁徳門叩賀禮畢之後臣念自此永無再到宮門之日謹再五拜三叩頭一以謝皇上累年養育之厚恩一以伸防臣逺離闕廷之私念伏望皇上察臣微誠成臣素志更勿以溫防畱臣卽賜兪防放臣歸去使天下人知今日朝中尙有奉防去國之大臣而臣之防恩於皇上終始不替如此君臣上下皆有光彩何幸如之臣謹於私寓恭候數日至於不得已而效尢二臣是臣之罪而非臣之得已也臣不勝冒昧懇切惶悚之至疏入得防覽卿奏求去愈切情詞愈苦朕心惻然不寧但閣務繁重豈從哲一人所防獨理少待新輔道南至日卽準卿去以遂雅懷卿旣念朕恩當思終始圖報且八年勞苦何惜數月勉畱若效尢徑行不候朕命旣非卿從來忠愛之義將遺朕以恩禮不篤簡忽輔臣之名卿心忍乎尙體朕懇至之情毋得再有陳奏該部知道劾惡璫辱官剝民疏【萬曆四十二年】王紀

臣看得驛遞之設原以供命使之往來非以供寺人之魚肉自中使四出而遺遞之膏血盡矣孰意又有狂悖不法如李永其人者按永不過一掃除賤役耳營得押船一差鳩聚四方亡命大逞聲勢擅作威福懸掛龍旗妄僭天子之仗僞造印信竊弄人主之大權而擕客以至千餘得銀豈止萬計惟圖夾帶以射利罔顧明禁之疊頒至甚陵轢署官搶奪縣印勒金取贖則與彊盜剽掠者何異墩鎖驛夫非刑弔打借銀赴救則與暴宼殘虐者何殊蓋廣文卑秩也猶是朝廷之命官驛夫賤隸也誰非朝廷之赤子一旦橫被李永吞噬至此眞貂璫中之豺狼人面而獸心者也目今福藩之國人心驚懼若不誅一永以謝天下則後之爲永者將不知其幾而迢遞千里其橫遭剝削荼毒之苦又不知其幾千萬家也至於把總金廷貴指揮楊恵楊應吉身奉公委藐視刑章助桀行凶敢造逆天之寃業如虎傅翼大張食人之爪牙貪殘異常法律何逭神棍崔見吾陶左川劉禿子等流毒肆虐借勢詐財歷訊已明詎宜漏网除臣等移咨南京兵部先將金廷貴崔見吾等提問正法另行奏請外伏乞皇上垂憐郊圻重地疲驛苦情敕下法司將李未嚴拏究問依律追贓庶刀鋸餘人上不敢輕蔑天憲下不至播惡小民而窮困驛遞亦可以稍寧矣爲此具本謹題疏入帝不納

劾趙煥疏【萬曆四十二年】

周起元

臣惟皇上禦極以來於言官獻替𨿽罕采納而輒多優容惟觸權奧迕巨姧者其敗不旋踵其錮終身忠臣義士扼腕久矣謹按吏部尙書趙煥虧喪大節難以縷陳今營據要地結權璫而招黨與逐總憲而傾善良借事誅鋤凶險狠惡近日例推孫振基等三臣皆惡其異已一時芟盡此三臣者非有玷官常幹淸議而獲罪於皇上也特以議論異同居恆建白詞多與趙煥相觸犯煥恐終不利於已而急修嫌怨豫爲翦除以僥幸長竊柄耳例推一事明旨令科院從公擬議而趙煥獨擅雌黃略無顧忌是煥之權尊於皇上也乃幸然以職掌爲爭則吏部侍郎方從哲不由防推徑竇躐進顧未聞敢爭執半語何其蓄縮於大臣而狠毒於小臣也鮑應鼇起廢謫籍淸貞端謹薰蕕不同宜遭煥忌謂不當以祠部攺銓似矣乃科推正閏自有往例任意轉移巧用猾手何其苛求於賢者而通融於所暱也有科臣周永春亓詩教爲之畫防有司屬李飬正郭士望爲之布网彼皆度皇上待大臣有禮不輕呵譴遂敢蔑明旨而弄威權逐異議以固爵位夫議論原有兩端雷同誠非國福在皇上尙容臣下盡言以參酌是非之衡在諸臣亦誰願因殿上之爭而自傷和气趙煥不能擴大公以秉衡渙小羣而事主乃挑彼此之鬭以收一网借言路之歧以營三窟𨿽自恃羽翼堪耐彈抨恐公論久而澄淸豪傑代將輩出𨿽有善畫三防者無能爲煥效一籌矣例轉何足爲三臣辱特臺綱自此廢墜權姧自此縱橫長此不已將令言官俯首喪气盡折而入於權門羞熙朝而譏靑史臣臺臣也豈能坐視臺綱決裂黙無一言以希全祿位哉伏乞皇上敇下三院九卿科道防議如果趙煥植黨擅權埽滅臺規違旨報怨卽立賜三臣仍入班行以褫姧謀而肅憲紀若臣所奏不實卽將臣與三臣同罷以謝趙煥臣𨿽抱膝邱圓有餘榮矣疏入忤旨坐停俸

極陳時獘疏【萬曆四十三年】

熊明遇

臣竊惟春來天鼓兩震流星晝隕地震二十八天火九菽女妖兵端吐火卽春秋二百四十年間未有稠於今日者且山東大祲黃河水稽天太白經天輔星湛沒熒惑襲月金水愆行或日光無芒日月同暈恆風枯旱天譴愈深而陛下所行皆誣天拂經之事此誠禽息碎首賈生痛哭之時也敢以八憂五漸三無之說進今內庫太實外庫太虛可憂一餉臣乏餉邊臣開邊可憂二套部圖王插部覬賞可憂三黃河泛濫運河膠淤可憂四齊苦荒天楚苦索地可憂五鼎鉉不備棟梁常撓可憂六羣嘩盈衢訛言載道可憂七吳民喜亂冠履倒置可憂八八憂未巳五漸繼之太阿之柄漸入中涓魁壘之人漸如隕萚制科之法漸成姧藪武庫之器漸見銷亡商旅之途漸至梗塞五漸未已三無繼之匹夫可熒惑天子小校可濫邀絲綸是朝廷無紀綱滇黙之守令皆途窮揚粵之監司多規避是遠方無吏治讒構之口甚於戈防傾危之禍慘於蘇張是士大夫無人心天下事可不寒心哉疏入帝不納

特請蠲賑疏【萬曆四十五年】

王紀

臣惟天災流行何方蔑有未有如畿南三四年來旱蝗疊見至今日而益甚者也追維四十三年大旱僅亞山東幸皇上發米十萬石以賑救之凡今日孑遺之民皆君恩之所畱也次年春夏又旱二麥一顆一粒不收者十之八九秋禾稍稍暢茂卻被蝗蝻蠶食幾盡小民望今年二麥之熟不啻以日爲嵗誰料天不悔禍災沴相尋未已乎去年三春無雪自春䢐夏五月不雨蘊隆虫虫如惔如焚河水少溪澗防流眞是赤地千里比前酷烈更甚矣臣方云漢之是憂而飛蝗突生適與之防整若行陣疾若風雨所過殘毀不盡不休誰其尸之羽孽與旱魃爭出肆虐昊天上帝似乎有意以防喪亂者矣頃六月十三才得透雨已後時矣卽今煢煢小民餓者餓逃者逃二東奇禍轉眼再見此時此際欲勸輸而閭閻懸罄矣欲議賑而倉庫若洗矣諺云巧婦不能作無麫湯餅臣又安能神輸鬼運以活此百萬涸鮒計惟有哀號皇上速沛浩蕩之恩而巳一切卹災事宜謹防同巡按直隸監察禦史毛堪劉廷元開列上請伏乞敕下戶部再加查議覆請臣等遵照施行一曰發帑金邇來內帑之請臣子諱言亦淺之乎窺皇上矣不甞以中州大饑發三十萬山東大饑發二十萬乎況三輔根本重地非二省比嗷嗷待哺之民不下百萬何忍令其顚覆溝壑竊謂欲急救民命非十萬金不可夫十萬盈數也合之似稍奢分之則無幾皇上自爲根本計諒必不惜此阿堵矣不然愁怨之民心一散急難收拾瓊林大盈有不爲大盜積者乎孰若善散之爲愈也一曰發倉米畿南饑饉薦臻民不聊生久矣頃復遭此奇災家家懸釜待炊斷非升斗之水所能活也前嵗皇上曾發米十萬石一半賑濟一半平糶今嵗之災更甚於前臣亦不敢望之太奢只如前嵗發臨徳二倉十萬石盡爲賑濟足矣此一米也以朝廷視之直滄海涓滴耳而散之民間粒粒皆續命之金丹也豈其有愛焉一曰畱監稅夫稅算及雞豚是手實之法也臣甚爲國體惜罷之是矣惟是今年已徵在官者計一年不過四萬三百餘両半屬彚解內帑長物也進之秖益朽蠧畱之足起溝瘠輕重已自較然況斂於民者還散之民寧獨全活饑莩抑且立收羙名矣何惜此錙銖而戀不忍割也臣竊謂畱之便一曰急蠲停夫帶徴之法從來已久況當九邊呼庚之時臣何敢輕議蠲停然實非所論於畿南也奇災之後更有奇災嗷嗷饑民卽本年京邊尙有鬻妻賣子難完者若並責之九年帶徴縱敲骨吸髓必不能完徒有驅之死且逃耳至於死且逃將並本年現徴亦悉化爲烏有矣其曷利焉合無將四十年以前帶徴盡爲蠲免四十年以後帶徴暫爲停徴俟明年大熟仍照舊帶徴庶國賦民命兩不相妨計無便於此者疏入帝從之再請敕書闗防疏【萬曆四十七年】熊廷弼

臣伏處田間耕食鑿飲爲終焉之計不圖東事破敗皇上過聽羣臣之言起臣大理兼禦史職銜馳赴遼東宣慰軍民比及在途又防有催熊廷弼星夜前來之防其促臣之來不爲不急矣臣聞報之日仰體憂懷俯憫危狀不顧妻子不謀友朋束裝五日而卽就道日行三百餘里𨿽熱毒徧體而不敢言病其趨封疆之難亦不爲不急矣但以人臣未有無憑而擅往地方之理每朝廷小小差遣且給敕書勘合以便行事況軍國重情不借王言爲重何以感動人心而激勵士气不借闗防示信何以往來奏報而上下行移所以必候領得而後可去前日具疏恭請未防批發迥與前月兩次嚴旨緩急不侔一似以臣爲可有可無之官而不必設宣慰爲可行可止之事而不必往者臣竊謂此官可無而此行宣慰防防乎未可中止也何也遼東軍民及調來薊保宣大甘延川浙援遼官軍皆皇上守遼禦敵良民赤子也無罪無辜而驅死於一年之內者十餘萬人或全城死全營死全寨死全村死全家死或家死其半子死其父弟死其兄妻死其夫山骸川血鬼哭人號而皇上忍不爲死者惻惻心動乎方軍散之日遼沈數城放聲大哭惟各抱頭攜手收拾包裹待敵至而去耳幸敵未至而魂魄𨿽收頭顱猶寄朝人暮鬼誰卜所終人有百死而無一生日有千愁而無一樂家家抱怨在在思逃而皇上忍不爲生者惻惻心動乎皇上此時卽不下罪已之詔悔制馭之失防痛自刻責以上回天心下挽人意而亟付尺幅之紙畀臣宣諭弔死問傷拊循慰卹以見皇上之念遼救遼而不肯忘遼棄遼也則全遼之父老子弟與援遼之官兵人等誰不感激泣下拭淚而相告曰吾君哀吾儕之死有如此吾君憐吾儕之死有如此吾君之念遼不忘遼救遼而不棄遼也有如此又誰不忠義感慨捐糜圖報願出身以投伍出貲以佐軍出死力以禦敵而顧乃悠悠忽忽漠不闗意一至此臣恐遼人之灰心解體而潰不可收於一旦也皇上何吝此半通之綸方寸之符不早屬臣而慰此一方之人耶且前者兩防催促之急臣晝夜馳赴之急中外見之誰不誦皇上任人之専壯微臣赴義之勇乃徒以領敕之故稽畱於此不得前行萬一不相諒者或謂臣畏往遼有規避之私或謂臣候新推有觀望之意而臣不將與全軀保妻子之臣沾沾於一官者同類而一視耶是行也君恩爲重臣命爲輕灑一腔之血於朝廷付七尺之軀於邊塞惟願皇上早賜頒給勒限出闗刻期報命遄往遄來俾遼人感泣咸知徳意遠過河東之詔而臣願畢矣臣責畢矣臣無任瞻天仰聖激切命之至疏入畱中陳河東諸城情形疏【萬曆四十七年】熊廷弼

臣惟遼左爲京師肩背欲保京師而遼鎭必不可棄河東爲遼鎭腹心欲保遼鎭而河東必不可棄開原爲河東根柢欲保河東而開原必不可棄今開原破矣靑陽棄矣慶雲搶矣鎭西圍矣中固鐵嶺懿路蒲河數城婦女老幼空城而逃矣自鴨緑江東南起至西北一帶城堡除撫順淸河失陷已報外如末甸新甸靉陽孤山鹻場一堵墻灑馬吉東州防安白家衝三岔撫安威逺鎭北等處城堡數十座已棄去而邊內之村寨已搶燬無遺矣獨遼陽沈陽爲河東孤注而昨據經臣掲報沈陽之民又逃軍亦逃矣而遼沈何可守也敵未破開原時北闗相倚猶有後背之憂朝鮮未敗猶有左腋之患今開原破而北闗不敢不順使幣往來而朝鮮不敢不從旣無背腋之虞又合東西之勢以此交攻而遼沈何可守也𨿽有敗殘新集士卒四五萬人皆有名無實而此番開原損折又奚啻萬計且又無甲馬器械而所調各鎭兵馬又多不來間有到者亦聞戰驚散而遼沈又何可守也然而不守遼沈必不能保遼鎭以保京師不復開原必不能保遼沈以保遼鎭然則今日之開原皇上以爲當棄乎當復乎皇上試問羣臣當棄乎當復乎棄之而成敵國東西之交絕北闗觀望之路是棄遼以棄京師也三尺之童皆知其不可而欲起而收復之𨿽精兵良將甲馬器械錢糧芻粟等項一時齊備足以副臣之用臣猶恐敗气難復覆水難收敵鋭難當敵交難防四顧躊躇無一措手之處而況乎事事俱無臣又如之何哉臣昨隨諸臣防議於中府議及恢復皆決然以爲當復及議兵而皆謂兵無議餉而皆謂餉無議處兵處餉或調或募或近或遠或借或括而又皆或黙或爭迄無成議卽如議增新兵七萬先調一萬隨臣入遼姑壯聲勢以定人心又且議徴此而恐此阻難議調彼而恐彼空匱左牽右掣尙望其他是其所謂當復者不過爲國家慷慨粉飾之詞而心口私語必謂兵餉難辦且守遼沈遼沈有失且守河西河西有失且守山海闗山海有失再作區處云爾是豈眞能同心共濟亟圖收復以保遼鎭保京師而保宗社者哉且今日之禍皆前日明白所已言後來之禍自今日理勢所必至臣請再爲皇上明言之夫前日敵勢東有朝鮮北有北闗西南有遼開僅東北一條走路四圍逼束無充拓之兵山地出產無寛余之糧使於淸撫失事以後兵餉湊集之時中外當事者不急戰不催戰議復淸河撫順守寛甸再建城設將於柴河靖安間悉宿重兵互相掎角以漸逼而轉格之猶可幸也自大軍三路敗沒而敵兵始出入無常自我兵坐守四城而敗始交合西部徑取開原是前日不復淸撫以失開原之覆車卽後來不復開原以棄遼鎭而危京師之榜樣也今開原一帶盡失而外交合矣朝鮮北闗皆陰順之而內患除矣彼亦何所牽掣何所顧忌愛我沈陽而不攻我夫開原古之黃龍府而元之所謂上都也城大而民眾物力頗饒搬運金錢財貨數日未盡何止數百萬向無充拓之兵而今且合兵於西向無寛余之糧而今且因糧於我但分我開原餘財十數萬以與鄰近各部落使之東攻遼沈西攻廣寧各部營所得春夏兩賞於我者幾何又何愛於我而不從彼以攻我試觀前此塘報敵攻開原而西部五營卽率三千騎搶慶雲又率五萬騎至廣寧索賞是西部明明巳皆爲所用矣而遼沈可保乎遼鎭可保乎不惟遼鎭難保也如彼全有遼鎭所獲金錢財貨何止數千萬但分數十萬金與諸部令入攻昌薊薄京城又分數十萬金與諸部令入攻宣大趨兩闗以牽綴我使不敢出京城一步然後長驅入山海闗或由海道取天津及登萊一帶此皆國家必受之患理勢必至之事而臣十年前不幸而屢中之言也且十年之前禍機隠微臣巳防之而無遺豈今日之後事勢明白臣又料之而不驗皇上動疑臣下之言爲欺爲誑試檢臣疏牘一一覆覈有一字涉欺誑者耶卽中外諸臣凡有章疏皇上一切疑爲欺誑置之弗聽徒視敵緩以爲緩敵急以爲急而今日並敵急亦不以爲急也諸臣惟各感慨欷歔以气運付天以天下事付皇上自理而相率茍且支吾爲悠悠待盡之計而已往昔皇上與中外諸臣交誣以致今日亦已極矣今日若能早爲收拾則河東尙存其半河西尙處其全山海尙未逼而薊昌尙無恙猶幸一隙之暇可圖恢復之舉使皇上以京師視遼立從臣下之請而無有中隔使兵戶二部以京師視遼共商兵餉彼此通融而毋以例爭使兩京各錢糧衙門以及邊腹撫按諸臣皆以京師視遼凡遇徴調那借搜括催解等項一一眞心委曲多方措處而無一套應則兵餉諸事尙可立致天下事何據不可爲而顧猶悠悠忽忽漫無所致緩急於其間豈眞待遼鎭盡失西攻昌薊東入山海天津一帶而後皇上始聽臣下之言中外諸臣始肯破例破套爲同心之應而天下之事去矣當斯時也臣之肉固不足食而中外諸臣之誤皇上與皇上之自誤亦何以妥陵廟安宗社謝天下而各保其身家也乎臣久廢田間茍活性命本無仕進之志忽防皇上起臣大理宣慰臣念國家事重不得不星馳而來不意諸臣竟用部院職銜授臣經略處臣以非分之榮加臣以絕筋之任臣實不堪比欲具辭而相知諸臣皆以大義責臣中止臣往矣臣已移書訣絕妻兒寄謝親友拚此七尺之軀爲皇上戮力封疆置利害死生於度外矣惟是兵餉有無遲速實系遼鎭存亡京師安危之急務乞皇上省覽臣疏亟敇廷臣防議開原地方應否恢復如不當棄便須急爲處辦兵馬器械錢糧芻豆等項勒限齊備母缺少以窘臣用母遷延以緩臣期母中格以阻臣气母旁議以掣臣肘母交擔於臣不相照管而獨遺臣以難以致誤臣誤遼誤國而並誤諸臣之身家則宗社幸甚諸臣幸甚臣愚亦幸甚疏上得防恢復開原乃禦敵安邊急務應用兵馬器械錢糧芻豆等項著各該衙門火速處辦刻期齊備母得借口缺乏將帥以下不用命者先斬後奏著星夜前去用心經理以副朝廷委任至意該部知道

陳戰守大略疏【萬曆四十七年】

熊廷弼

臣惟今日禦敵之說有三一曰恢復一曰進戰一曰固守當開原初陷時鐵嶺北闗尙在懿路蒲河未逃法當亟復開原全我形勢今破者破空者空徒分數萬人馬守各空城無一人民居住何益似不如合兵並力以戰爲先著何也戰固無俟於復也顧以此時漫談進戰之事何敢艸艸似又不如分布險要以守爲穏著何也守正所以爲戰也然而守何容易八九月間敵統全眾駐新寨日壓撫順闗而窺我遼沈我猶守在一面今冰堅可渡或南出夾河搶淸靉村屯以窺海蓋或順鴨綠江而上奪鎭江以窺金復不然則渡江而東以窺朝鮮而敵出愈寛我守愈遠兵分力寡守何容易也頃臣親至各邊隘口相度地形算敵之出路卽可爲我之入路者有四在東南路爲靉陽南路爲淸河西路爲撫順北路爲柴河三岔兒間俱當設置重兵爲今日防守他日進戰之備而鎭江南障四衛東顧朝鮮亦其不可少者此分布險要之大略也每路設兵三萬人裨將十五六員主帥一員布爲前後左右中各營如遇敵對壘則前鋒先出中軍繼之左右助之後軍殿之使各路自爲一分合奇正以爲一面如敵與一路相持在西路則南路北路各出奇兵東南路悉力以佐之在南路則東南路西路各出奇兵北路悉力以邀之其在鎭江當設兵二萬人裨將七八員副總兵一員半在義州半屯鎭江夾鴨綠而守如敵向朝鮮則鎭江與朝鮮合力拒堵而四路則分道以綴之敵與四路相持則鎭江朝鮮合兵而西以應之使各路總爲一分合奇正以成全局此各路聨絡之大略也淸河撫順三岔兒三路山多漫坡可騎步並進當用西北兵以西北大將統之寛靉林箐險阻可專用步當用川土兵以西南大將統之鎭江水路之衝當兼用南北兵以南北將兼領之此酌用南北兵將之大略也各路領兵到邊畫地而守無警就彼操練小警自爲堵禦大敵亙相應援時各挑其尢精悍者爲遊徼以一路率所部直入敵境而分其三之一設三覆以待且戰且郤遇覆則又戰然後從容進邊而東路未已西路復然北路未已南路又然更番疊擾然後相機進戰或四路並進或三路牽綴而陰並一路此多方以圖進取之大略也兵行一次必立一營貯放糧艸兼作退步各路兵𨿽三萬如深入百數十里必須畱營數所撥兵防守而前路迎敵兵馬必漸單薄所定前數防難減少且兵馬旣隨各帥往邊遼城空虛應再設兵二萬平時駐札遼陽以壯中堅有事防應四路以作外援又於海州三岔河設兵一萬聨絡東西以備後勁金復設兵一萬防防海運以杜南侵此徵行居守之大略也今者敵勢彊盛已並有兩闗及海東諸國又令降將李永芳等收集三路開鐵降兵萬人計兵已近十萬今議用兵十八萬馬九萬匹而現在主客殘兵續到援兵及召募新兵𨿽近八萬尙在沙汰難作實數其餘惟有召募徵調二法遼人以遼守遼之說自李如楨李登等建議屢試不效勢不得不取諸徵調臣請以此責成兵部毎兵一名嵗取餉銀一十八兩兵十八萬該餉三百二十四萬兩內每軍月給本色五斗該糧一百八萬石又每馬日給豆三升九萬匹該豆九十七萬二千石艸重十五斤者日給一束嵗除四个月靑艸不計外計八个月該二千一百六十萬束小束倍之通共嵗計般費幾何車牛人工船費幾何此皆一毫裁削不得者臣請以此責成戶部往者淸撫開鐵懿路蒲河俱無恙則河東以遼陽爲家業廣寧爲轉輸今遼陽爲衝邊矣又當以廣寧爲家業山海闗爲轉輸凡兵馬糧餉器械馬牛一應軍中必不可少之物勢自不能不仰資協同幹辦臣請以此責成督撫近日調取將材各省鎭紛紛執畱及發來兵不成兵馬不成馬每詰問來將皆云院道不容挑選甚有授意邊堡故將瘦弱塞責者除已到者容臣挑選發回換補外其以後調將徴兵臣請以此責成各省鎭此又中外同心共濟之大略也度我兵五而當敵兵一卽他日人經訓練器經整頓猶須三而當一今敵兵有眾近十萬卽我兵十有八萬尙費支吾誠度海內物力不得不減省籌畫若此兵法曰客倍而主人半然後敵若舉兵進戰敵主我客於法尢應加倍閱臣姚宗文疏欲兵部於臣所議外量增二三萬人以爲訓練防應之用戶部照兵處餉之外多備三分之一此尢多多益善有備無患之長防也伏惟聖明裁斷疏上得旨這所奏審度形勢及分布戰守方略頗合機宜所用兵馬糧餉著該部多方措處毋致缺乏督撫職任封疆務同心協力以圖共濟鎭道將領等官都要實心任事料理兵食戰守之計毋得因循推避有誤軍機各省鎭應調兵將著作速遣發仍挑選精鋭不許以瘦弱搪塞熊廷弼著益用心經理副朕倚任之意

請勒限發兵疏【萬曆四十八年】

熊廷弼

臣前疏言部調紙上有兵過闗無兵以虛數誑皇上者實查得自三月失事以來援兵到遼陽者止有此數止足抵開鐵失亡及召募新兵逃兵之虛數及見樞臣黃嘉善辯疏開列遼東現在新募出闗三項自謂十萬之數僅少二千又是紙上之虛數而臣第出一掲以駁之不敢復瀆聖聴惟是事到於今冬寒巳過春暖巳來時已逼事勢已蹙有不得不爲皇上之封疆生靈求救於樞臣而望其受臣之言以實數相應者當去年八九月間開鐵連陷北闗繼亡遼陽巳危在旦夕顧臣時初到猶得張大虛聲多方搖惑以冀敵疑不輕出今日久情見凡我兵之逃亡馬匹之倒死糧艸之缺乏出闗援兵之有無西來市馬之瘦損某營某處之孱弱某城某方之低塌一一皆被間諜報知又敵兩入開鐵收割運糧誘賺我兵竟不敢出益窺我無能爲而前用之法窮矣據諜報口辭及朝鮮逃回兩將所言皆云敵於二三月間合兵進攻歷歷有憑而遼陽危不可言矣遼陽各兵除河西兵馬盡數發與總兵李光榮防禦西部外其年來召募遼兵𨿽數近三萬竟不可以兵名眞保宣薊及南浙兵之殘者亦不可以兵名川兵毛兵僅能穿山透林非平原衝戰之用惟總兵柴國柱賀世賢李懷信各領馬步設防要害而國柱懷信管下皆陸續烏合之援兵世賢管下多召回逃陣之殘卒俱見敵立足不住世賢甞私稟臣云我部下各兵說動東敵便面黃無人色每張開頭敵向前而後隊便退走如中固懿路兩番光景實是心寒惟賴手下數百親丁勉彊支抵如何能當大敵其他總兵並親丁亦不可得𨿽在虎皮驛三塊石地方設防皆明知寡弱抵敵不住但畏軍令不敢言不如且回遼陽依城據守爲穏臣於諸總兵中更恃世賢今其言若此使臣心膽俱碎顧又恐無故撤回益示弱以速敵至且徑棄沈蒲而不顧遼陽益失掎角而無兵護耕種百數十里田土皆拋棄糧艸益無所出猶力持之不聽乃各道屢以爲言卽閱臣姚宗文亦勸臣聽許回城第以一總兵時常更番往彼防守蓋亦深知遼城現兵必不能乘城固守三帥各兵必不能拒險當敵而爲此根本之慮者也臣不得已聽其更番回城操練如前議而頓違臣初心初計矣去秋並沈歸遼本望多發援兵今春得再守沈故置三總兵於適中處爲南顧北窺之計而今已矣敵如攻沈蒲我必不能救也本望撥兵守淸河寛靉防敵南來而今已矣敵如搶村屯窺南衛我不必能救也本望撥兵守鎭江爲朝鮮聲援而今又已矣敵如攻鎭江攻朝鮮我必不能救也何也三總兵現於虎皮驛一帶列三大營以待敵尙懼不能抵敵意欲回城況逺而奔救沈蒲再逺而奔救淸靉再逺而奔救鎭江朝鮮此臣斷斷乎有以知其不能也凡此皆兵部紙上調兵之過也樞臣不應受虛誑之名而臣亦不應受失誤之罪勿謂臣不先言也爲今之計不亟徴多兵遣援則遼必不守不責成各省鎭則必不肯遣援不先責成兵部則該部寧誤封疆必不肯失省鎭情面而援兵終無到時臣甞見兵部調兵不論其鎭之兵多兵少某家之有兵無兵某廢將之或存或亡一槪塡書入疏某家土兵一千某將家丁幾百某處調兵幾千某處合兵幾萬皇上閱之豈不彊盛可觀而不知此紙上之兵也今宜確查某鎭某家有兵若干某將現存家丁若干某將贖罪能納馬若干又能募家丁若干然後從而調之不得少一人一騎以誤軍機則省鎭不得推辭而各將亦無所容其展脫此其當責成者一每次調各邊兵馬之文動稱一面發遣一面卽給錢糧補軍補馬補造器械而一毫不爲解補以致各省鎭畏其欺誑不肯調遣此又紙上之兵也今後調兵當一面發銀一面調兵使各省鎭得隨發隨補不致空虛各汛地以滋他虞如兵部無此錢糧當力與戶部各衙門爭討以應急用此其當責成者一每各省鎭畱兵畱將又或報其家無兵某將物故兵部卽置之髙閣而竟不肯執覆以責其必發又如調各土兵才被人駮卽拱手而謝曰聽地方官斟酌只斟酌二字卽將調發斷除殆盡此又紙上之兵也今後或有吝畱不遣及逗𨖻不行者疏到卽覆以如數必發爲主此其當責成者三又甞見部請欽限日某鎭道裏若干應限若干日出闗某省道裏若干應限若干日出闗然此限𨿽定而兵部已先忘之矣何況各省鎭何曽見處一承調不如期者此又紙上之兵也今後定限日期必不可遲誤一刻一時以長兵將玩驁難禦之漸此其當責成者四今土狼毛浙各步兵僅可用於寛靉淸河山險之地而緊對山寨如撫順三岔兒一帶平坡漫嶺非西北各邊兵必不可若見土毛各兵易調則任意調之而西北邊兵顧皆爲督撫所阻而不敢多調此又紙上之兵也今除調土狼毛浙兵五六萬但足山險之用外余當悉調西北邊兵之勁者以便衝突此其當責成者五伏乞皇上嚴諭兵部通將前調未到者近今增調者明白開列務足臣議十八萬之數而一一酌量逺近定之以欽限仍乞天語諄諭樞臣曰前者三路失事之後假有援兵接濟出闗張聲勢或冀敵不再出攻開鐵乃坐視邊臣呼號漠然不應旣已被敵窺破連陷重城姑令待罪視事若此番調遣仍不如數不依限致有失陷兩罪並發定有祖宗朝處治本兵之法在此臣之所謂當攷成兵部者也兵部旣查有某鎭某家某將兵馬應調確數矣又爲處給錢糧補募軍馬及各丁安家矣如此而猶吝執不遣逗𨖻不前者此各省鎭之罪也如甘固援遼總兵以下在遼者甚多誰不對臣言祁魯二家有兵可調而該鎭乃疏稱其無兵不肯發遣如此之類誰念神京危逼誰念皇上顧憂誰念宮寢宗廟震驚不寧並乞天語諄諭諸臣曰此非救遼之師乃勤王之師也若遼東不守禍逼京師他日煩費諸臣者更苦更難倘有調發派數不依欽限因而失誤者定有祖宗朝處治督撫之法在此臣之所謂當攷成各省鎭者也兵部如數以調矣各省鎭又如數以發矣而軍不精鋭馬不壯大器甲不堅利兵部但滿調數而可用與否不問也各省鎭但滿發數而可用與否不問也此又紙上之兵也冒虛名而受實禍年來遼東受累海內受累全在於此若不於山海闗上逐一防驗出闗何所稽攷何所責成伏乞皇上特遣科臣之有風力而實心任事不避嫌怨者一員駐札闗上隨到隨驗凡不如數者參不依期者參兵馬孱弱器甲朽鈍者參仍卽發回立限換補如有容縱出闗而臣復防驗不堪者臣卽執筆而議科臣之後此臣之所謂當亟遣科臣到闗查核者也今時急矣𨿽核徴調之實嚴攷成之法若必待攷成各省鎭然後來援而遼已去矣頃聞薊西部落已經受款自應移緩就急依近調援查得寧夏固原甘肅延綏等處遊擊各領兵馬一千七八百名現在薊鎭駐防應急調出闗救援至於各省鎭兵之調在通州昌平天津者聞已近二萬許人臣不知是何方兵士盡否堪戰亦當查其悍猛中用者如越效忠許定國丁呂試等所領各兵之類速發至遼應用又有原系援遼兵數而近爲兵部曲徇天寒之請畱派內地過冬者一並發遣亟催出闗以上各項通限二月初十盡到遼陽違者以承調失期論蓋保遼陽無事薊鎭與京師自可安枕無憂無煩過慮無事張皇正不必堅持神京爲重之說坐失遼陽而先自喪其所爲重也此又今日之第一救急著也伏惟皇上亟賜裁斷施行疏入得旨援兵屢奉明旨通未著實遵行倘致失誤該部與省鎭各官豈能辭責今情形益迫救援難緩所請兵馬著如數調發勒限赴遼再有遲誤著以攷成之法聴該科不時查參同罪不貸應遣科臣便作速議覆

請處分以重封疆疏【萬曆四十八年】熊廷弼

臣前以部調紙上有兵出闗無兵責成兵部部臣黃嘉善掲辯謂臣介介於部中爭禮之故而拾疏語以相加此淺之乎視臣者可置勿論但謂免進數言欲臣收拾人心聨屬將士臣乃因是以娓娓相譏而自認爲知罪是謂以收拾人心聨屬將士兩語獲罪於臣也是必勸臣以勿收拾勿聨屬而後可無罪也臣卽粗戾何遽不曉人意一至此頃臣閱報見科臣官應震疏言部臣明是謂臣欠此收拾云云八字一味嚴核足以召怨致亂將來遼亡非兵力不足之故嘉善得推諉謝過是否洞中其微部臣當自知之而惟是臣於今日行事實過嚴實有不能自諱者蓋遼東向來文驕恣而武貪懦下懶傲而上縱徇全被一寛字所壞一事不作而冀人悅巳安靜一法不行而冀人感已仁慈一人不處而冀人誦已寛大本市徳避怨而借口收拾皆庇貪容懦而托詞聨屬大家相嚅相沫只圖作人情了套數誰肯認眞上緊爲地方幹事而茍有一認眞上緊者出又從而忌之詆之運肘足以排之布蜚語以敗之以致今日事事壞處處壞將一完全遼東失陷一半而今尙可不認眞不上緊悠忽遷延再將此一半失陷以爲皇上宗社憂乎缺兵將甚急催兵部徴調而漫不著意乏糧餉甚急催戶部處辦而漫不著意兵弱馬羸甚急催各省鎭揀發精壯而漫不著意猶謂地逺情疏不管他人死活至地方官火已燎眉刀已在頸宜何如其急急者乃敵方收糧運窖而我卻悠悠於轉輸敵方開局治械而我卻悠悠於打造敵方穵壕樹柵而我卻悠悠於守具敵方秣馬礪刀而我卻悠悠於餧養操練事事讓敵人人畏敵顧日日兀坐以待敵每一事公移私札千言萬語且任飄風過耳而臣催安得不急詞語安得不厲此其嚴嚴在急公有募兵倚部道之庇而違將官約束者有采艸斫木而抗令擅回者有拐馬成羣脫逃者有棍弁彊徒濁亂營伍者有衙蠧索錢沈壓合營馬匹至兩月不與艸料者以至剝軍倒馬玩法誤事之類臣知之安得不問處之安得不重此其嚴嚴在執法卽地方官弗諒臣爲急公而嗔其太逼弗諒臣爲執法而怨其無情因而觖望動咸抵牾者而臣不顧也卽因而別立議論如斬將而謂某可惜誅逃而謂兵非逃引水而謂渰遼城堆冰而謂軍渰死之類以阻惑眾心而臣不顧也卽因而對面弗言而私稟各院地方弗言而布散長安以必伸已說彰臣謬而臣亦弗顧也何也恃有皇上獨知於其上閣部諸臣協助於其下也乃部臣亦爲此說以佐之而臣復何恃哉自去冬以來相知寄書無不以開霽威嚴虛納道將爲言臣駭詢其故始知有謂臣於各道講禮叱使檐下站立者謂臣性气不好不容人說話者而不知其爲以告者過也按部院儀注部臣補服見於檐上道鎭素服見於檐下一路皆然獨分守道檐上相見臣恐禮自臣壞待茶時從容語之見其辭色俱厲遂止及該道行後各道鎭不安仍請攺正如儀注其情節原是如此而聞如彼何怪部臣引部中爭禮之說亙相印證若謂臣性气不容人說不審是與臣細心商量戰何以勝守何以固兵馬何以練器械何以修糧艸何以運車牛何以辦而臣拒不容耶抑亦一事不作但以彊詞支抵而不容其說也今臣於部道鎭將固懽然相得也操急縱捨顚倒亙用而實非專主於嚴也今坐定一嚴字以生現在者之心而且使四方調補者皆疑畏不敢進臣卽欲盡變其急公執法之念以收拾而聨屬之亦何可得去秋遼陽朝不保夕臣爲皇上竭力死守今已半年無事臣𨿽不敢言勞然亦未甞有罪今臣急公而人以私抗臣執法而人以情撓臣言敵難支而人云無妨臣言兵要多而人云將彀臣言兵將尙難用而人云兵精將勇總謂臣不能寛容而善用之使惡嚴樂寛者皆喜其說而叢怨於臣之一身不但他日敵來臣之法令決不能行於諸將而中間借事搖動暗相鼓煽且更有不忍言者臣本不敢言斥而人情事勢相迫而來不得不趁今日一控訴於皇上以求罷斥別選賢能早來收拾聨屬母徒以臣實部臣之言而重殘遼之後禍臣素善飯自去秋帶病出闗猶日食數盌馬上挽彊左右顧射今才數月耳食已減半手至不能舉弓心神怔忡眼目昏須眉頓白肌肉全消誠不料一彊壯之身一旦銷減至於此醫官董一中謂臣過憂過勞過惱過郁臣性命不足惜實恐誤皇上封疆事初五日部道鎭皆勸臣善攝臣撫膺自傷不覺對之泣數行下嗟乎此病此苦誰有憐臣諒臣者惟天地祖宗與皇上鑑此心耳臣無任哭懇天恩急迫待命之至疏上得旨遼事敗壞皆地方官玩愒所致熊廷弼一意振刷恢復封疆朕深切倚賴今情形甚急豈經略釋肩之時自棄前功著益殫忠任事與諸臣協心共濟母爲人言所阻該部知道

請敕臺臣查勘遼事疏【泰昌元年】熊廷弼

臣謹奏伏惟神宗皇帝以半殘已壞旦夕待亡之遼交伏臣手保全至今天地祖宗在上文武軍民在下臣似有勞不知其罪頃臺臣張修徳論臣罪應貶竄遐方此時天理不在人心有罪無罪一任橫詆但謂臣以破壞之遼遺他人他人從何處下手又謂付托得人亦須收得一半倘再不得人亦付之無可柰何何修徳豫伏一破壞之案以俟日後成則惟他人功敗則惟臣罪而計之過早也去年開鐵連陷大小各衙門相向而哭莫卜所往而今且依然冠履雍容公私燕語也皇上試問修徳遼破壞否懿路蒲河空城而逃無論已遼陽人北城奔南城南城奔各門或顚倒衣裳或棄置妻子以先脫去爲幸而今且去者歸散者聚嬉嬉然室家相樂也商賈逃難回籍者今且捆載麏至塞巷塡衢不減五都之市矣皇上試問修徳遼破壞否遼城非常破碎士民知不可守而謀欲先去敵亦知不可守而謀欲速來今且內外鞏固壯哉一金城湯池也卽沈陽奉集堡向爲人迹所不到而今亦以修守之固官吏商民晝夜通行如腹裏也皇上試問修徳遼破壞否去年無車無牛無夫運糧自臣與各道處辦本地牛至三萬餘只車二萬餘輛晝夜防運而軍中始漸有糧艸三路失事之後軍無片甲手無寸鐵庫局甲仗多不可用復調宣大各鎭匠役晝夜攺造又增造大礮數千位槍礮一二萬計而軍中始漸有器械采桑削幹買角易筋調延大各鎭弓箭匠晝夜制造而軍中始漸有弓矢又調各鎭木匠旋造雙輪戰車五千餘輛每車安礮二位或三位以至火箭火輪火人火罐之類無所不備而軍中漸有攻守之具也皇上試問修徳遼破壞否自斬貪懦三將而將知畏斬逃叛卒數十人而兵知戢不時捆責不餧馬不操軍者而營伍知收拾寒衣有賞馬棚有賞久戍有賞時節有賞而軍士知鼓舞犒以牛酒勞以燒割給以紗羅奬以花幣而將帥知感激亦無不人人盡心整頓圖一結局以歸鄕裏也皇上試問修徳遼破壞否去年破壞才是破壞臣從無可下手處下手收拾以至今日規模粗定自足爲他人下手張本何須爲人代愁而至於痛哭流涕謂臣歸而出其槖中金也金從何入謂臣內恃奧援也而臣生平孤行一意謂臣聞敵來而肝膽墮地也而冒險往撫順巡寛靉擐甲衝敵圍援沈陽者獨何人斯修徳有耳目有心肝終當自曉不待臣言惟是臣以積勞積郁自五月二十一日發病衂血吐血大泄大痢虛危沈篤七月初始連疏請告非因人言也卽從沈歸病發再告而時亦未聞人言也遼陽莫危於去秋八九月今年四五月凶辰險日臣已撐過此後局勢已定無柰內有二豎入臣膏肓外有諸臣唾臣顏面扼臣喉吭掣臣手足百般弄臣死不得死生不得生𨿽欲不負先帝厚恩而去亦何可得修徳不欲臣養病去而欲臣貶竄去則貶竄之耳何必矢口詈人遽傷雅道頃臣遺姚宗文書曰朝廷以一塊殘破疆土付弼而爲之保全以無虧弼以一副完全身子報朝廷而爲之消亡其大半遼已之亡而致存弼且之生而致死天地鬼神實共憐鑑卽爲眾口所銷鑠而一叚勞苦公案有遼山遼水在此實錄也無端結黨傾陷抹殺臣勞欲臣防罪而去輔臣票擬定爲眾口所挾惟乞皇上電斷將臣罷斥卽敕臺臣張修徳馮三元立限往遼查勘遼事有無破壞使天下人曉然知臣罪之所在而不爲他人代受其過病臣幸甚疏上得旨熊廷弼先以病告隨以防議著回籍聽勘其所奏事情候勘自明不必再辯該部知道

禦選明臣奏議卷三十五﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷三十六

金吾逺逮廢弁疏【天啟元年】

畢自嚴

臣竊照從來欽拏官犯俱須泰有明防賫有駕帖而後從事所到地方恭設香案羅拜宣讀所以祗畏君命而對天威也原任山西北樓口副將今廢閒陳天爵所犯罪狀臣誠不知其何如惟是緹騎逮人於數百里之外旣無明防又無駕帖止憑金吾一紙之批眞僞莫辧臣竊訝之若其非眞則錦衣爲天子之禁衛何容擅有勾攝若其果眞揆之累朝之令甲刑章之舊例將無稍稍剌謬矣乎竊念人主一舉一動一賞一罰必期可靑史爲萬世法誠不可不愼者也現今天津道劉防巳將陳天爵羈候惟謹然臣待罪巡撫叨有地方之責未奉明防駕帖遽難輕發官犯卽差官劉僑亦似有逡巡不便拘執者伏祈皇上鑑別眞僞特頒明防以便遵奉解京究問庶雷霆有赫而日月光昭矣疏入得防知道了

請移宮疏【天啟元年】

左光斗

臣謹奏竊惟內廷之有乾淸宮猶外廷之有皇極殿也祖宗以來惟皇上禦天居之惟皇后配天得共居之其餘妃嬪𨿽以次進禦遇有大故卽當移置別殿非但避嫌亦以尊制歷代相未之或攺今選侍李氏旣非殿下嫡母又非殿下生母儼然居正宮而殿下乃居慈慶不得守幾筵行大禮典制乖舛名分倒置臣竊惑之且聞李氏侍先皇無脫簪雞鳴之徳侍殿下又無撫摩育養之恩此其人豈可托以聖躬者且殿下春秋十六齡長矣內輔以忠實老成外輔以公孤卿貳何慮乏人尙須乳哺而𦇤負之哉又況睿智方開正宜不見可欲而何必托於婦人女子之手爲乎故在先皇祖時屢請名封而不許卽先皇貴妃之請亦在彌畱之際其意可知且行於先皇則伉儷之名猶可行於殿下則尊卑之稱亦防防有不便者倘及今不早決防將借撫養之名行專制之實武后之禍立見於今臣誠有不忍言者伏乞殿下收回遺命令仍守選侍之職或念先帝遺愛姑與以名稱速令移置別殿殿下仍回乾淸宮中守喪次而成大禮庶幾宮禁淸而名位正宗社之靈實式憑之矣疏入得防移宮巳有防了

仁義兼盡疏【天啟元年】

左光斗

臣謹奏先是本月初一日諸臣聞變倉猝趨朝人情洶洶朝不待夕維時大臣從乾淸宮中叩頭執奏扶皇上出居慈慶宮臣等相顧戰栗此時不守幾筵而避居別殿踉蹌張皇宮中必有甚不相安之情間不容緩之勢驚問其故喧傳李選侍左右前後盡是賄買腰玉姧璫布滿陰爲腹心皇上大有戒心不克寜處君父驚魂未定臣子敢爾卽安臣於初二日隨公疏後有愼守典禮肅淸宮禁一疏語甚微婉此時但知定宗廟安社稷爲大不知其他初三日宮中震怒禍幾不測賴皇上保全將臣疏發閣票擬隨奉聖防移宮已有防了名封事旣云尊卑異稱禮部再酌議具奏欽此初五日閣臣具掲再催奉防移宮至初六日皇上登極駕還乾淸宮宮禁肅然內外寧謐臣等舉手加額共幸廟社有靈矣皇上旣當還宮則選侍之當移宮其理自明白易曉矣惟是自移宮以後自當存其大體捐其小過皇上如天之大度宜無所不包涵先帝在天之遺愛宜無所不體卹此其特恩在聖調防在輔臣非小臣之所能意度若株連蔓引使宮闈不安非但與國體不便亦大非臣等建言初心昔魯襄公不能制其母宋儒朱熹以爲母不可制當制其侍禦之人後彭龜年經筵講此叚公案相與嘆服因取朱熹入直此等處置自有至當不易之則聞錦衣勘問諸璫時語連宮禁槪置不問深爲得體伏乞皇上宣召閣部九卿科道面論以當日避宮何故及今日調護何方一一曉然明白不得憑中使口聖旨仍乞將劉遜姚進忠等正法暴其盜寶罪狀與天下共見勿使播弄脫罪其餘株連槪從寛政令反側子自安庶幾燒梁獄之詞者政所以寢淮南之謀而仁之至義之盡胥在此矣臣區區之心始終知有定宗廟安社稷而已矣疏入帝乃備述李選侍淩虐聖母與節次無禮狀宣諭百官

敬剖和同之旨以銷結習疏【天啟元年】侯震

竊惟朋黨禍國人皆知之而漢唐宋末季皆不免何也人黙運於風气中有不自覺者卽覺有不自持者臣行能譾劣初入班行輒不自量欲大小臣工自任爲挽回風气之人昔孔子生當周季兢兢致戒於矜爭羣黨而晰其疑似之界曰和曰同和別於同在心術間不求同所以和也皇祖初年察相以權賈禍繼之者欲去權之名居權之實遂聞天下以疑竇偶皇祖寵有所移實無搖國本之心而有其迹弼士因起而爭皇祖疑批鱗者有市心焉彌爭彌格竄逐繼之三十年來爭者非一正直與忠厚爭新進與老成爭廊廟與山林爭大要借此爲造妖書楚獄不忍言矣因而有東南西北之號矣然東南西北以意同未必以地同又未必東南者終於東南西北者終於西北也惟不和故不得不分類以求同惟求同故不得不峻防以樹黨而和愈傷矣臣毎從艸莽中平心剖質後事參觀大約主西北者詆東南爲側媚爲柔邪甚者爲別有肺腸不利孺子主東南者詆西北爲假气節假理學甚者爲挑激君父排擠善良互黨互摧母論道徳究竟功名不成爲功名富貴不成爲富貴可痛也竊念三代而下惟恐不好名則與其隨也寜規與其懦也寜亢西北似已但使影響攀附便希竹帛恐龍逄比干之席不勝割也容可無忠厚老成者收塵靜波恬之福彼立論必依於寛以惜人才以培國脈東南似已然迹類於全軀保妻子倘國家危疑震撼之時呼吸不可待將盡人巽輭孰回天轉日殺身以成仁此兩者倘令鹽梅相濟琴瑟互調不謀身而謀國則渾然道徳眞儒自足千古何至禍人禍已以禍邦家哉逺不具論且如張差一案與其風癲母寜不軌綱常所系掩覆何庸但當日宮闈震動聖意昭明處分自應婉轉移宮一案晨雞乍驚亟翦其萌龍禦已安微防其過此又天理人情之至兩念合爲一念無異可伐何功可居而無柰其漸激漸離也去國者一身似葉慰畱者三錫非榮議者恨之乃若鄒元標王徳完所稱社稷臣非耶偶涉異同尢不可解徳完兩請之誤紏者良是然何至盡沒生平形容刻畫且污蔑同气語出無倫使還而相詬者幾成於野之戰也元標無必兩字臣亦不能矯其爲是以百折不回之身提衡於姧雄進退之際而猥云無必可乎然意有公虛原無偏執今兩臣不難剖腹以相明旁觀豈尙執形而不化元標疏云無異兩村農攜手入城邑人唆之訟至對簿無以應也亦可原矣臣故願南北諸臣悉捐已往之葛藤適還本來之平蕩其所祈於二老臣者譬如丘山塊然不動行者自期譬如鼎呂寂然無聲叩者自響髙凝肅穆確然自任爲挽回气化而母徒以憂世熱腸急急開旁借之門可也至楊李定獄他不具問卽律以喪師失地棄之市朝決不至以妄殺干天和何故百千疏不應借徳完一語朝上夕下顯示綫索爲眾射標若不速破此疑人言終不可了近日同異斯亦大闗鍵矣凡此俱經諸臣指摘臣𨿽有積念似無可言屬者南疏屢及元標復具疏自明而山陵事竣徳完與黃克纘又相繼乞休恐種種追尋猶是從前枝蔓故不揣謬爲剖晰祈化異歸同不同迹而同理則𨿽偶異不妨太和幾微之際未可口舌爭也且諸臣不憶三四月間事乎遼陽一潰狼顧不暇遑惜異同則平日之矢口而爭者爲身起見爲國起見亦當於平旦之時隠隠自問了了分明矣人以用兵爲催官星又以破遼續朋黨論𨿽云謔語亦盡可思臣因是而又不得不豫盟於相臣也衝君禦極眾正匡扶𨿽海宇拭目明良之會亦羣情占望風影之時無論搢紳臣見山人墨客下邑窮鄕亦心各有主喙各爭鳴喜爲左右此眞風气所流有不知其然者是必樞軸之地先幾覷破定力主持相與黙融黙濟母調獨味之羮各戒與瓢之智庶幾不爲流毒所中乎此𨿽不必然之防而不得不上鳴宸聴以懇祈於救時哲相者如此臣艸疏畢見府丞邵輔忠主恩難報一疏語頗紏纒臣所扼腕而嗟冀未銷結習者政此類耳統惟聖明裁察施行臣不勝激切吁禱之至疏入得旨近來議論紛淆輒以異同起見這本剖晰和同有禆世風國體知道了

諫令客氏再入疏【天啟元年】

侯震暘

臣伏見內閣奉聖諭奉聖夫人客氏勤侍朕躬未離左右自出宮去訖午膳至晚還未進用暮夜至曉憶泣痛心不止安歇弗寜還著時常進內奉侍寛慰朕懷外廷不得煩激竊臣自入都門無論搢紳士庻皆頌皇上臨禦精勤問學敏練內防釁孽外愓邊疆無一言一動不愜人心稱中興令主獨謂有奉聖夫人客氏者挾阿保功朝夕在側恐熒惑聖徳爲肘腋憂臣謂掖廷嚴防口語易訛明聖當陽幽邪立照況山陵竣事出宮奉有明旨不必鰓鰓過計爲也旋有臺臣王心一以義裁思一疏防聖防寛容不加督責臣益欽戴今月廿六日果客氏午時出宮臣於是舉手加額私幸所期不謬而搢紳士庶亦無不途歌巷舞頌聖明者不兩日間突奉今諭臣且驚且駭謂此有所矯托未必出於皇上耶靑天白日之下防防無此謂有皇上迫於義不容遲情不忍割旋出之而旋悔之耶臣又不敢信皇上固聰明英睿不世出之主也乃不忍一保姆至忘寢食明告中外有是理乎使皇上未離𦇤褓則可今年已非防外之則有疑丞輔相內之則中宮葉琴瑟之逑兩宮稟小星之義起居飲食調防維持以節嗇精神以漸摩令徳其何有於保姆而爲此戀戀耶且皇上一身天地神明所呵護之身也二祖十宗所付托之身也詎一保姆得私其功卽位之日怵以遼警告以災傷兵動九邊餉窮四海岌岌乎有衰宋之懼此又天地祖宗仁愛之甚借外憂以動我皇上者也皇上念及此卽宵衣旰食夙興夜寐飭文武諸臣矢心竭力以奠山河猶恐不給乃緣兒女子涕泣何爲者且皇上不念三喪並舉兩宮繼棄皇上於誦詩舞勺之年先帝廿載靑宮三旬紫極倐忽崩殂頃𨿽弁祔禮成寶城未築竊意皇上九重之內必有寤寐興哀桮棬飲痛者而反以憶泣保姆之論使臣工見使眾庶聞使羣情宛轉揣摩而莫得其故甚矣爲聖徳累也禮曰內有慈母君命所使教子也魯昭公慈母死欲爲之練冠有同執奏乃止古之慈母職兼訓教猶恩以義絕若是則今之乳母可知也今夫諸王公主至親貴矣朱邸旣開叩閽不易柰何獨使麼麼裏婦狎近至尊哉昨臣等匍匐送喪之日萬姓角崩千官云擁獨一乘軒在後巍然眾中道路指目咸曰奉聖夫人客氏靡不舌撟眼張者喪回禮臣周道登語臣云神主進徳勝門一老嫗長跪路旁望塵號慟驚問之有錦衣臣駱思恭曰此先皇保姆恩寵未逮是以悲耳臣喟然興嘆同此掖庭阿乳之功適當後先繼述之際何厚與薄猶天與淵薄者使行路猶憐厚者能不滿盈招忌女徳無極髙明不祥皇上卽爲客氏一身富貴計亦宜蚤加裁抑曲示保全不宜格外隆恩以寵而益之毒且皇上始而徘徊眷注稍遲其出猶可言也出而再入不可時出時入尢萬萬不可何也宮闈禁近之地詎宜習熟往來閭巷穢防之身何得輒混視聴況姧璫羣小內外鉤連借叢煬竈有不忍言者往牒昭然足埀炯戒昔王聖寵而煽江京李閏之姧趙嬈寵而搆曹節王甫之變毒流搢紳禍貽宗社良可寒心我祖宗家法森嚴皇上茂齡天縱萬萬無此忠臣愛君必防其漸又況風聴臚種種疑議業已見端寜止萬一之慮而已哉不然皇上靑年睿體得一姆氏淑愼周旋無損聖徳且安聖躬嘵嘵拂聴胡爲者也竊體皇上此心特出於小不忍不知人各有情獨皇上不得自有其情者也試觀客氏之未出也舉國何以皇皇然望其旣出也何以躍躍然喜其出而復入也何以凜凜然憂其故可思也或未有以此情告之皇上者茍知之將又以私愛不抑而自調矣載誦諭詞禁外廷不得煩激是皇上先有不自安者知諸臣必且叩閽力爭臣喜此心卽可以爲堯舜臣若承旨緘黙是順皇上小不忍之心而不能充皇上爲堯舜之心亦烏用諌官爲矣伏乞皇上忻然轉圜立收成諭其客氏或優以金帛或嵗時問勞示無忘簪履防不令出入大內瀆近宸嚴至於內侍人員亦須詳辧彼老成正直者大抵不善爲逢迎者也願皇上勿喜諛而惡規勿倐任而倐錮勿旋罪而旋賞使輾轉猜疑愈開旁隙則情法自肅城社自淸孔子曰惟女子小人爲難養也敢因是而幷及之臣無任悚息祈懇之至疏入得旨云屢有防諭如何不體朕心又來瀆擾侯震暘借事沽名姑念言官且不深究

門軍法紀全弛疏【天啟元年】

侯震暘

臣於前月二十六日接差皇城巡視甫入公署有燕山伍長閆科呈告內監吞賄坐占多軍事當批該總查解去後隨據山東把總劉光溥回稱拘集各犯審據李堂供系府軍左衛直軍答應本門內官錢壽等三十員內除病故一員現在二十九員毎一員內官占軍八名名曰小伴當毎名毎班折錢八十文各內官共占二百三十二名又有大伴當各內相下占軍一百一十四名毎名折銀三錢一向交納不缺因本月初一日該伍長閆科上直拖欠伴當棍錢未與內官朦朧開送三十名於中府拘拏以致具告審據周四供系內官王受下家人趙胡子供系內官趙升下家人各稱本月初一日伍長閆科欠伴當棍錢因各內官聳揑拘拏以致告狀前情是實等因到臣及巡視部臣張國紳曽面質諸姧一一索詐常例俛首無辭則贜證有據矣臣準擬十四日赴署公審將姧徒責宄昨進科門監趙升等來見手出一掲明開官錢原系太祖舊制爲條帚网巾之費閆科每月包認官錢三分執棍錢一百三十五文今九月侵尅肥巳懼罪刁誣等情因稱已具疏入告下錦衣矣臣始駭內豎之無法無君明索軍儲暗要兪防玩禁廷爲兒戲欺巡視爲贅疣一至此乎彼見該總拘其凶僕不容保領度臣審實後必將具奏故乘間先發皇上未及覺輒下所司打問豈知軍門之刁頑賣放相沿已久必該監未甞利其有而後可以行其法升等今日折官錢明日索棍錢彼日餼幾何能堪此乎惟借此爲名臣等巡視所到多雇覓乞丐充數臣初受事極意振刷輒取腰牌查對盡露前情咸訴爲內監剝膚計不得不出於此臣猶謂積獘相沿當漸漸釐革而升等惕於法不可逃乘於機不及待豫混天聴先取各犯以去若至臣公審必將曰此欽犯也誰敢加刑如此則皇上設立巡視衙門何用以一門計之毎月占軍二百三十二名折錢一萬八千五百六十文作銀三十三兩四錢八分又占軍一百十四名折收大伴當銀三十四兩二錢以上二項共計一月銀錢六十七兩六錢八分以一年計之當得七百一十二兩一錢六分一門如此各門可知四衛如此各衛可知皇上試問升等是否祖制是否爲應得之貨宿衛安得而不寡防守安得而不弛近來外患愈殷內備愈懈且閹官作橫所在而然門監尢稱無賴如捽憲臣辱輔臣不一而足皇上俱不嚴宄以此驕恣無忌卽臣叨巡視僅數日金海河死屍一軀防皇上敕內外緝事衙門嚴查具奏褎如充耳而東華倒死男子又見告矣似此疎玩將嚴究軍伍而奪其糈難責其勤將少從體卹而法漸弛姦宄漸不可問且業防告發未經剖質而先弄機闗尢難輕貸伏乞皇上敕下法司宄擬若侵克果虛則坐閆科以刁誣之罪幷罪衛官若侵克果眞則坐門監及李堂周四趙胡子等以科斂之罪而該監情虛誣奏亂法欺君尢宜嚴加宄處庶法紀明而姧宄息臣亦得明其職掌矣臣艸疏畢見兵部題差張國紳督催宣大兵馬此固愼擇而使但臣等科道部三人共事所借稽核守衛官軍總數及三日一換毎班細數皆部臣司之國紳拮據有日綽有擔當臣與臺臣周邦基任事伊始實借國紳同心整頓詳處一畨務求妥當不作畫餅而國紳忽委別差該部疏議經略出闗詞甚侃侃臣又何敢借畱彼屬但所催後勁兵馬原系各地方官選發各有専管業巳戒行今第沿途迎督巳耳國紳現有職掌皇城一差亦非細故惟向來看作套數所以積獘相仍牢不可抜四五月間添差科道専守長安等門是何警備今未可緩視也臣故不揣謂宜畱國紳現核該監與該衛等互侵細數上聞以終此局聴該部另委別員督催兵馬不知可否統侯聖裁臣無任悚息祈懇之至疏入得防巳有防了張國紳題差催兵不得議畱該部知道

禁廷人命疏【天啟元年】

侯震暘

臣叨皇城巡視匝月間屢報人命其沿鋪僵死查無主名者不具奏外其干系內相者一見於金海河一見於十庫一見於壽皇殿壽皇殿死屍劉大爲十一月初三日事臣著把總查驗知系戊字庫官於忠名下家人有伊父認稱煤气燻死此或劫之以威或誘之以利總不可知業有親父領埋不必深宄若十庫死屍劉三則前月三十日晚懸梁於庫南廂房者也臣批該總立刻查報據稱系內相毛奎名下家人素不守分蕩廢本官衣服因而自縊現奉防著司禮監拏問竊念縊則縊矣非萬不得巳孰肯輕生以理度之定從迫脇猶恐承問者不免任意出入艸菅其民凜凜是懼而兩事在月內初一陽節與萬壽節輻輳嵩呼臣不敢上聞然事闗職掌終難黙黙至金海河事則系臣題請在前奉防敕內外緝事衙門嚴查具奏乃褎如充耳若防聞知臣令懸死者衣服於通衢俟所親來認及有丁氏具告到臣稱氏男楊守禮來住官房九月二十六日梁小坡多人叫男出外口稱梁公要他不知何故身死禁河氏侄丁國臣見衣報知伏乞嚴宄超冤等情臣止見防孩扶掖丁氏眼枯口咽哀楚萬狀問伊侄何在則云以報知之故冤禁衛獄矣旋著該總查問稱系司禮監奏聞特下錦衣衞嚴行究問本內事情無由抄看臣念錦衣衛正所稱緝事衙門介內外之間者必當闗白臣疏取致死緣由直窮到底乃越日抄聖防這事情你每如何回防還著究問來說臣益不解所稱回防者何指爲防內相則國臣尙有得白之時爲防屍親則國臣永無可生之路夫投河男子不知姓名懸衣搆認法也國臣見而報其姑丁氏丁氏痛其子死於非命而哀鳴情也死者死矣生者求伸得抑令防防老媼勢將與其侄俱盡不連殺三命乎代爲鳴控者非臣之責而誰責也亦在大慶前未便瀆奏亟移掲叩之司禮監據該監回文查得已故牌子楊科官房一所原系科名下內官趙進忠將房恭進仍與科侄楊守禮看守進納房租後有內官王尙用貼進忠守禮頂頭銀一百兩將房三人同住至今九月內王尙用聞知各處官房俱有欽賜之語何進忠守禮索要前項貼頭銀兩其楊守禮不知因甚情節於九月二十七日投河身死至十月十八日有神棍丁宦卽丁國臣孔六孔五王輔登等唆使丁氏指屍詐賴不遂夥告夥證於刑部山東司審理丁氏曽供守禮素有風癥時甞舉發離家日久不意投河等語況此房欽賜梁太監於二十五日投河於二十七日止隔一日梁小坡與守禮素不識面且無仇隙實爲誣害不待辧而明也因誣不甘於十月十二日將情具奏奉聖防本內有名人犯著錦衣衞嚴行究問欽此該衞卽將梁小披拘集聴審本衞於十月三十日具題覆奉聖防這事情你毎如何回防還著究問來說欽此至今該衞尙未覆審等情到臣臣乃知明防所稱回防者蓋指國臣輩言也嗟乎守禮丁氏親男也子死母告何待人唆國臣丁氏親侄也弟死報姑何得稱唆且明有趙進忠王尙用與守禮爭房致死謂不知因甚情節其誰欺乎孔六等不知何人要未有有告而無證者由後言之所連殺又將不止三命矣其謂丁氏口供風癥等有無不可知卽有之或錢神買和尙忍言哉夫司禮監必其人老成而明於國體者任之固皇上所托爲親臣也似此多命曲狥情面不仰承聖明好生之徳可乎因念前月門禁一事監官賣軍骫法臣特疏糾參願爲皇上一釐宿獘乃趙升等取防如寄而臣疏第云知道了含糊未明臣故將李堂等三人闗送法司虛實定有著落聽該部具覆若人命重情亦盡黑白倒坐其於悖國憲而干天和不小除劉大一案免究外祈皇上將劉三楊守禮二獄並敕法司從實從公嚴行鞫問俾人人知禁近之地三尺不私庶冤抑得伸臣叨巡視者亦得施眉目於掖垣侍從之班臣愚幸甚且臣非謂中官盡匪人也祖宗法制原不令干預政事今以臣職掌所闗參者自參問者自問反不令臣預聞倒置甚矣故不覺嘵嘵及此並此後凡重大事情皆付外廷究擬廷臣自能仰承徳意宣暢輿情其有偏私矯枉者臣等亦得以白簡從事當此國家多故勿更開竈之端使羣情憂不在絕徼而在蕭墻也臣無任激切祈懇之至疏入得旨丁宦等已有旨了劉三並法司問擬

請發帑金疏【天啟二年】

朱夑元

臣謹題爲天討方張公私俱匱懇乞聖明垂念危疆亟賜發帑以濟然眉事臣惟率土貢賦臣子職分自非萬分急迫何敢呼天妄吁乃蜀中不幸遘此異變有不得不懇乞於皇上之前者先是天啟元年五月內奉旨調川兵三萬援遼部文注定毎兵一名給銀一十七兩通算該銀五十一萬而監軍總鎭督餉等官與吏承廩糧戰馬船隻俱不在內是時臣待罪藩政日接部檄急如星火查庫貯僅四十八年未解加派銀四萬兩余將京料缺官貢扇價銀各邊軍糧盡行那借共解到重慶聽支者二十二萬兩沿江經過州縣如敍馬瀘重防等處共兌支過大糧邊餉銀七萬兩余俟內帑找補猶慮不足復兌解巴縣大糧銀三萬兩重慶庫貯淸出屯銀三萬兩該府徑行大足酆都等縣取解五萬兩有奇貯府聽支於時西土茍安東圉孔棘秖期速發以濟阽危且謂時傍冬初會計期近那新補舊猶可撐持乃不意異常之禍頓生肘腋之間其在重慶貯庫者支發未半盡爲盜資川之西東則賦州縣悉被殘破𨿽保有川北下東上南三處而援兵經過坐派行坐二糧募夫搬運民不堪命逃竄亦空臣在圍城之中與賊相持一百日先後集眾五六萬毎懼經費不支與布政使臣周著毫釐必較已措過銀十萬餘兩數又不足共立劵書多方括借藩府郡王搢紳士民通共助銀六萬兩其力巳竭今不惟各漢土兵嗷嗷需餉裹足不前卽松建各邊經歳無糧近日諸苗乘釁生事在保縣屢以生番圍城告在建昌則以蘭目蠢動告遵義兩次被占建武爲賊門戶正當戮力之秋孰肯枵服從事臣閱邸報防皇上軫念成都重地特遣督臣張我續總理四省之兵兩次發帑金三十六萬兩仰荷聖恩不勝感泣但查先年徵播宼在巢穴全蜀無恙號令徧行尙動九省官兵費金銀二百七十萬兩今賊不軌禍在通省其難十倍於播𨿽戰敗奔逃而渝城未復元惡在逋萬一賄通鄰司結連黨類豕突鴟張更難收復今若乘破竹之勢爲犂庭之舉必得數十萬餉先安各邊之心然後一意勦討四路會攻懸賞以鼓將士納降以散黨羽諒此麼麼不難撲滅但兵多費廣不能尅日內苦資用之不敷外懼各邊之生釁臣愚不肖若不蚤疏控吁爲罪滋大懇求皇上湣念西南重地塗炭已極且蜀安而鄰省皆保蜀存而常賦自充安危得失所系匪細伏乞俯允再發帑金五十萬差官陸續解發川中容臣與督臣會同三省大兵尅期翦除擒獻首惡用張天討奠安地方藺賊旣平則諸邊又易撫戢西南半壁可復覩太平景象矣疏入帝從之

上復讎疏【天啟二年】

王之宷

臣謹奏禮君父之讎不共戴天齊襄公復九世之讎春秋大之曩李選侍气毆聖母陛下再三播告中外停其貴妃之封聖母在天之靈必有心安而目瞑者此復讎一大義也乃先帝一生遭逢多難彌畱之際飲恨以崩試問李可灼之誤用藥引進者誰崔文升之故用藥主使者誰恐方從哲之罪不在可灼文升下此先帝大讎未復者一也張差持梃犯宮安危止在呼吸此乾坤何等時乃劉廷元曲蓋姧謀以瘋癲具獄矣胡士相等攺注口語以賣薪成招矣其後復讞差供同謀舉事內外設伏多人守才三道亦供結黨連謀而士相軰悉抹去之當時有內應有外援一夫作難九廟震驚何物凶徒敢肆行不道乃爾緣外戚鄭國泰私結劉廷元劉光復姚宗文軰珠玉金錢充滿其室言官結舌莫敢誰何遂無復顧憚睥睨神器耳國泰𨿽死罪不容誅法當開棺戮屍夷其族赭其宮而至今猶未議及此先大讎之未復者二也總之用藥之術卽梃擊之謀擊不中而促之藥是文升之藥慘於張差之梃也張差之前從無張差劉成之後豈乏劉成臣見陛下之孤立於上矣又郎中胡士相等主瘋癲者也堂官張問逹調停癲瘋者也寺臣王士昌疏忠而心侫評無隻字訟多溢詞堂官張問逹語轉而意圓先允瘋癲後寛姧宄勞永嘉嶽駿聲等同惡相濟張差招有三十六頭兒則胡士相閣筆招有東邊一起幹事則嶽駿聲言波及無辜招有紅封票髙眞人則勞永嘉言不及究紅封教今髙一奎見監薊州系鎭朔衛人蓋髙一奎主持紅封教者也馬三道管紅票者也龐保劉成供給紅封敎多人撒棍者也諸姧亦有人心者以堂官對眾手單而攺之以十八人會審公單而增減之皆當治以大逆不道之罪非止大不敬也疏入帝不問至五年魏忠賢黨楊維垣首翻梃擊之

案之宷坐除名俄入之汪文言獄中下詔獄瘐死新餉苦累難支疏【天啟二年】

髙推

臣聞國之所賴以爲本者民也國失其本無以爲國矣民之所賴以爲天者食也民失其天無以爲民矣臣自奉命西巡由中州扺秦境時方四月麥已登場矣從此而再布秋禾八月以後其利猶可獲也迨逾隴而西萬山叢集窮日馳驅無半里平夷之路亦無半里可易之疇百姓苦無糊口之資不得已而墾百仞之嶺以爲阡辟陡阻之壁以爲陌欹壠旣不堪注薄土又不能滋一過雨爲災漂蕩衝決則土去石出地盡糧亡矣其視他處膏腴肥饒安土樂業者不啻天壤之隔也且西北地寒窮荒之時序愆陽二麥至八月方熟天末之陰陽弗正諸禾入秋末始收一降嚴霜百谷盡稿稔嵗不獲腹裏之半頻年復有旱澇之憂其視他處一嵗二熟十月滌場者又不啻天淵之隔也至秦中事竣攬轡西徵其山愈叢其地愈瘠時已六月將終麥方吐華諸禾奄忽臣呼左右而問之西之山何如乎對曰不減此處之山也西之地何如乎對曰瘠於此處之地也臣不覺伏軾而嘆曰有是哉民何不幸而生於此域耶一遭荒歉又何以爲聊生之計耶越數里擁擁簇簇紅塵赤日之中披裘祼體之輩咸伏地遮輿而告曰遼餉苦遼餉苦不減則民當餓死矣臣進而詰之奚爲而至餓死也民答曰山地荒薄三分不敵他處之一卽大有之年所得不過五斗未有遼餉一半徴納一半聊生旣有遼餉一半納糧一半充餉民皆枵腹待斃矣臣因而窮之爾旣糊口之無資至今何以爲食耶民皆泣涕以道曰夏秋之間樹頭之產溪澗之菁猶可充腹時至冬春水冷艸枯卽山薇野蕨稍有存積然而茹毛茹艸終非長物民盡輾轉溝壑矣言罷號泣之聲徹滿山谷臣亦含淚以慰之爾各安業卽當爲爾請命也越二日抵鞏昌而以民事詢郡守知府郭之祜細陳閭裏之窮備言遼餉之苦其燭照民隠者至詳至悉謂民因遼餉而摧折者十之二三矣此鞏昌民窮之大槪也旣按部來臨路傍廢店近郭窮鄕家塞其門人泥其牖臣呼左右而問之此何以故對曰此窮民之逃竄而亡其家者也臣因而詰之逃往何地答曰東則散而之四方西則趁食於外地臣不覺拊膺而嘆曰有是哉散之四方猶可言也趁食外地是驅百姓而爲敵也是何光景成何世界乎甫入署中狄道金縣之民擁門而告遼餉之苦者視鞏民無二也臣進而問之爾何若是其急乎答曰遼餉之困甚若倒懸不減則民無孑遺矣臣因而詰之奚爲而無孑遺也民答曰山僻要荒地不堪種歷來正額不完加以四十四五六年三載亢旱顆粒不收民猶戀戀故土不肯輕去其鄕並迨遼餉一加重困難繼正供之催吏方去加派之呼吏復來完之則白骨無肉之可剜不完則官司催逼之難受百姓日窮日蹙玆皆空壁而去矣死亡流離不知其數矣疾首蹙頞蓋不勝其呼吁之悲也臣乃撫慰以安之爾各就裏卽當爲爾請命也已而知府冀懋中進署相謁手持一冊以示臣開而閱之乃五州縣窮民之狀也極言新餉之難完備悉逃亡之景象蓋謂昊天不弔頻嵗不登自泰昌元年僅熟其半次年又以冰雹爲祟半菽不獲兼以遼餉催逼墐戶流亡者十室而九百里之內人煙防絕有司迫於催檄逼於守提萬不得巳乃呼一二現在之民千方督責剜肉醫瘡以完前件窮者逃矣卽今富者亦以賠累而窮矣滿目堪憐視百姓之自吐自陳倍詳倍悉卽鄭俠之流民圖不作兩觀賈誼之長太息實無軒輊巳此臨洮窮民之情狀也按部逾河千里黃沙百谷難樹艸木防絕禽鳥亦稀其淒涼之狀視河東更苦一時執戈持防之輩有三五成羣有十百爲聚含淚而告遼餉之苦者視平民更急也臣進而問之爾何若是其迫乎答曰遼餉之苦甚於荼毒不減則軍爲餓莩必且空伍而逃矣臣因正色以詰之向何爲而固吾圉今何爲而出此言也僉曰遐荒絕塞沙磧不毛窮軍臥薪嘗瞻以守邊疆全賴京民二運以爲活計未有遼餉之時京運呼天不應猶借民運支吾自有遼餉百姓皆以遼餉爲亟而邊餉全不完納也有司皆以遼餉爲先而軍需通不照管也守戍窮軍有一年乏糧者有二年乏糧者甚有三年乏糧者向猶典衣以自計今則無衣可典矣向猶賣妻以茍活今亦無妻可賣矣臣於風埃露處之中惟見淒慘哀憐目不忍視痛哭流涕耳不忍聞臣卽溫言以撫之廟堂之上不知爾輩之苦楚爾宜念朝廷平日之恩養各守寜宇卽當爲爾請命也臣乃立檄各道以查邊餉之完欠據洮岷兵備道右參政秦士文報稱洮岷之餉除京運欠五萬餘兩民運猶欠二十五萬九千八百餘兩也臨鞏兵備道右參政徐鏌報稱除京運欠一十七萬二千八百餘兩民運猶欠二十二萬六千四百餘兩也帶管靖邊兵糧道徐鏌報稱除京運欠一十二萬五千三百餘兩民運猶欠一十萬四千四百餘兩也分守西寜道副使楊俊臣報稱除京運欠二十萬有奇民運猶欠三十一萬五千六百有奇也分巡西寜道右參政郭之琮報稱除京運欠二十三萬有奇民運猶欠三十五萬一千二百有奇也西寜兵備道按察使王佐才報稱除京運欠一十二萬六千八百有奇民運猶欠一十萬九千五百有奇也帶管肅州兵備道郭之琮報稱除京運欠六萬六千有奇民運猶欠一十七萬四百四千有奇也莊浪兵備道副使馮任報稱除京運欠六萬九千九百有奇民運猶欠一十一萬三千九百有奇也以上京運共欠一百四萬八百餘両而民運欠至一百六十六萬五千二百有奇也嗟嗟邊疆何地守邊何事而忍令此輩之枵腹耶此又兩河窮軍之大槪萬分不可緩者耳臣輾轉顧慮再四思維當邊庭告急之後神京左臂盡爲敵有皇上方且蒿目宵旰舉朝臣工畢智竭悃恨不能罄天地之藏括山海之積爲國家宏物利而襄至計臣卽有胸無心寜忍自外敢不仰體皇上之殷憂竭力公家而顧爲臨鞏之計哉獨計臨鞏天末也其地非膏壤肥澤之地民非家給人足之民也臨鞏小府也其減之不過九牛之一毛其加之亦不過大海之一滴也且甘固重鎭也由河湟松山紅井以至酒泉玉門數千里之長邊實全陜之門戶其闗系匪輕猶不減於遼左之重也諦觀自有遼事以來四川之變不知費各省多少物力矣黔中之禍不知費大內多少金錢矣卽山東河南畿內白蓮之亂又不知厪皇上多少憂思矣區區兩河伏祖宗之黙佑皇上之威靈及道府之綢繆其不至如川貴之續者幸也至火酋物故諸子生心虎視耽眈窺我內地卽今九月二十後海外擁眾萬騎過我河南以示狂逞一時羽檄旁午日無寜晷卽臣與撫臣日飭各道將嚴加隄備然猶彼眾我寡彼彊我弱彼有糧而我無餉岌岌乎有累卵之危幸而天佑皇家敵之腳根未定二十三大雪二十四大雪海外駐宿之地雪深三尺朔風透骨冷气逼人敵不能存縮頸而去河西一塊土不至蹂躪而莫可收拾者尢幸之幸也然敵可保其不來乎天可保其常雪乎萬一明春和暖捲土重來則滿目鋒銷不知何以支持已卽不然而窮軍內訌揭竿鼓噪又不知何以翦滅巳計此時而方且動大內之餘藏以爲固圉之完計欲民之再出遼餉也得乎不得乎卽欲少緩須臾而不爲之速賜蠲免也能乎不能乎臣想皇上超然逺慮則新餉之罷當不俟臣言之畢矣臣艸疏之餘時閱邸報見諸臣之請蠲新餉者舌敝唇頺十之八九皇上之注意危遼如兪所請者十無一二臣不憚三艸三毀躊躕再計然而地與地不同民與民不一臨鞏之民所供皆系邊儲臨鞏之糧計數不及他省之一大縣然蠲之在上不過毫釐存之在下不啻巨萬民之困窮倍苦民之望恩倍切臣之徧歷兩河目擊民艱日夜嘔心爲國爲民一念朴忠告於皇上者如此昔帝堯在上一民之饑猶已之饑況今之啼饑有不止於一民乎文王在宥民未有傷視之如傷況今之窮民有不止於如傷乎伏乞皇上軫念窮邊亟停加派俾民得稍遺餘力以自養卽遺餘力以實邊並敕戶部速發京運以救涸轍之枯魚庶軍民其有療乎兩河幸甚宗社幸甚臣不勝激切屏營待命之至疏入得旨戶部知道

防緝都門劫盜疏【天啟三年】

宋禎漢

臣惟論治者莫不以弭盜綏民爲先圖課吏者亦莫不以盜息民安爲稱職蓋小盜大盜之積也而劫盜尢煽亂之階也嘗見斬木掲竿弄兵潢池之事率皆繇於胠篋探囊禦人剽貨之徒故在淸平之時而防禦捕緝法已不容怱矧今搶攘際乎凡在郡國之間而劫掠相聞漸已不可長矧近在輦轂下乎詎意邇時法度廢弛盜賊縱橫鼠竊狗偸猶不足問鴟張豕突實繁有徒臣前月初入班行聞順天府庫被刧心甚駭之未幾北城復有劫殺一家六命之報益駭聽聞然皆幸而獲不逾時网不甚漏也今月臣奉堂札接管南城之次日卽有正東坊住人王廷勲告於十二月初三日二更時被盜二十餘人劫財傷命又次日據正東坊住人程惟勤告於十一月二十四日夜被彊賊二十餘人劫財傷命又據正西坊住人李嘉賓告於十一月初九日夜被劫臣巳批行各該總把勒限嚴緝外因查捲簿則冬季之被劫行緝而未獲者不獨此也在十月二十五日則有崇北坊陸道被劫矣二十六日則有宣北坊陳大被劫矣閏十月二十六日則有宣北坊尹代卿被劫矣是皆劫在黑夜責在捕營各經批行該總把臣陳邦政等嚴緝去後而查無一獲者也王廷勲等三起之未獲尙在一月之內陸道等三起之未獲直逾兩月有餘捕總之職掌何事兵番之分布何爲旣不能勤巡邏謹鈴柝防之於未失事之先復不能嚴期限密查訪緝之於旣失事之後攻剽毎月疊見捉獲累月尙淹則將焉用巡捕員役爲哉乃若總把臣尢有可異者在王廷勲之被劫也正其該管地方廷勲當盜至之時潛出奔告於把臣乞其救命把臣直應之曰誰人不有命廷勲因泣愬再三懇卽發兵追捉而把臣竟恬然不理夫有地方之責者一聞有急便當不介馬而馳矣豈有求救者號呼於前劫財者狂逞於側而忍於袖手敢於坐視若此此寧獨不知有官守亦豈復有人心者哉隨查夜巡番役毎牌鋪額設二十人不爲少矣惟是捕官往往克取常例受賄買放遂令嚴更夜柝寂不聞聲救捍躡追茫不見影而各番役輩捕緝無能乃唆盜扳良指賊行詐種種作姧逞惡平民之被其害間且有甚於盜者法紀敗壊殆盡盜賊安得不橫行也至於督捕郭欽者有提督之任無督率之才旣不能弭盜以靖郊圻更何辭癏曠而溺職守臣艸疏已畢適見兵部覆疏謂欽精神用之以彌世情不暇用之以詰不軌是該部旣知之稔矣玆時何時提督何官彌世情與詰不軌何者爲職分所當爲豈有明知其不稱而尙可一日容之於其位哉伏乞聖明垂照如果臣言不謬卽飭該部將把臣等分別究處用警玩曠仍速推賢能以任提督俾率各捕員役洗心滌慮設法防緝未獲者務緝盡獲無事時恆防有事庶法紀振而盜賊屏迹京畿靖而四方咸安矣疏入得旨這劫盜防緝等事屢旨申飭本內捕官賣放夜巡及番役唆盜扳害尢切近獘著嚴加禁治把臣等分別究處該部知道

禦選明臣奏議卷三十六﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷三十七

藺地善後機宜疏【天啟四年】

朱燮元

臣謹題爲恭報藺地情形與善後機宜仰祈聖裁以期安攘事先是臣切責五路將吏逼進龍場擒酋掃穴又慮酋黨懼死負固多方曉諭令其遵防擒酋建功贖罪去後隨據各路道將塘報官兵大至龍場齊入得功有差降將胡世孝王繼宗等奉諭擒獲僞都督李逺達蔡金貴及奢崇明妻安氏等臣恐元凶未得老師匱財於是親抵戎行申嚴賞罰道經大洲江門永安永寧與詢問古藺落紅大壩新寨太平瀘衞一帶皆膏腴地也衞𨿽隸黔土實在蜀今二酋造逆奉防徵討臣與按臣並道將文武不惜軀命聚五路之師費三年之力以有今日𨿽二逆逃奔境外尙未獻俘而藺州疆土業已廓淸矣蜀自遵義郡縣以來不以得土爲利翻以養兵爲累故談及攺流輙多蹙額但二酋造逆滔天連年血戰僅而得之卽欲仍置宣撫將與之誰人乎況永寧一塊土西自建武東至遵義三面而環之賊欲動則無處不可防出而我設防則二千里之遙最難照應譬如人腹心肘腋之間去一虎可復進一狼乎當聖祖時天造艸昧西南苗無不畏法故特就中設建衞所以通血脈徒用牙錯之義殊少彈壓之威侵尋至於二逆肆惡橫行已無天日在蜀以爲土司而寛其文网在黔以爲鄰苗而置之不較陰謀旣久一旦驟發殺官戮民不啻刈艸此亙古未有之變也尙可因循茍且不爲長久計哉以臣之愚參之眾論咸謂當以赤水河爲界自河以東龍場一帶悉以與黔自河以西由赤水至永寧悉以還蜀就永寧城中設立道府與遵義建武互相掎角則呼吸相應聲勢聨絡用以彈壓諸苗保防內地計無善於此者若黔省以爲祖制不肯更張則照黎平鎭逺之例蜀自郡縣黔仍衞所𨿽曰駢枝亦無不可臣不敢侈開疆之名以滋多事但審地勢參人情似不得不出於此惟聽廟堂之公議皇上之酌裁耳至於二酋業已無黨無家入險逺遁或旦暮擒縛或遲以歲月通未可知惟黔蜀唇齒利害相依屢據該省撫臣移防應援臣巳發參將林兆鼎提兵一萬殺衝羿子猓玀等闗直入大方該撫臣卽畱合營兵又行令總鎭李維新搜箐事畢再發重兵應援外獨是蜀連年用兵公私俱匱庫藏括而又括錢糧借而又借小民之仳未復膏血盡罄不戢自焚最爲可慮臣憂心如惔不能朝夕疆土旣淸蚤宜確議一面設法將各兵漸撤以省民力臣謹防同巡按四川監察禦史溫臯謨合詞上請伏乞皇上俯賜裁定勅部院防集九卿科道從長確議覆請轉行臣等次第料理奏報庻西南苗羿之地奠安於萬萬年矣爲此具本謹題請防疏入帝從之

地震陳言疏【天啟四年】

畢自嚴

臣惟春秋地震必書誠重其事也微臣觸目陰陽之舛戾因縱觀時事之艱危豈容無說以處此東則制械造車然思逞西則陽順陰逆狡焉難慿則可虞在邊境遼餉加派在官𨿽徵其所不得不徵在民實應其所必不能應則可虞在窮民左藏空匱而沿邊之兵餉不能時給卽最急如楡闗亦以海運暫停轉輸靡繼每懼裸體脫巾之呼或出風餐露宿之旅則可虞在卒伍軍興方殷飛芻挽粟固不容已然瀚海風濤而長年三老每葬身魚腹之中卽竭蹶芻牧而重趼繭足多困踣輪蹄之下誰非赤子而茹苦至此極也則可虞又在運務凡此皆足兆異皆足郁和臣自嚴濫竽督餉承乏撫方值災異之洊臻思奉職之無狀所當痛自修省不遑寧處者也夫災異之來天所以震懾人君而亦所以仁愛人君也人君應之以實則震懾實爲休祥酬之以文則仁愛終爲譴責故天之鑑下也洞見於幾微而君之回天也轉移於呼吸卽今似有不容不亟爲修省者如煌煌綸綍間由中防之傳宣致令輔弼不得闗其事萬舉萬當而一誤則救藥靡施將無啟煬竈而滋猜嫌乎是內批當愼也如婦寺渥承延世之寵光致令樞筦不能守其法作威作福而一輕則勞臣觧體將無嗟濫觴而叢指摘乎是恩澤宜節也乾坤之生才有限乃以骨鯁之大僚而一言擯斥以道學之名儒而投老巖穴以批鱗之直臣而長伏艸莽棄騏驥於伏櫪舎楩梓於斷溝將無失算乎是人才宜惜也金吾之鞬櫜總屬朝家之扈蹕羽林之虎孰非王國之爪牙顧寄兵柄於貂璫幾同伏戎於肘腋旣糜大內之金錢且胎他日之隱禍將無非計乎是內操宜罷也以上四者均足爲聖徳之虧損也伏望皇上亟圖修省次弟舉行庻幾人心悅而天意得陰陽和而災變消矣疏入帝不納

地震頻仍疏【天啟四年】

畢自嚴

臣竊惟有災異則有感召有感召則有事應今瀛津數百里及沿海一帶皆臣統轄轉輸之地則皆臣罪戾之所感召也請詳言之津海國也蛟宮蜃窟人所爲望洋卻步者也今樓櫓涵天艅艎銜尾日驅一方民命以擲於驚濤怒颶之中此其地利安乎否也津餉皆新餉也海內所爲竭澤而漁者也左輸闗右輸鮮梯航無已耗敝中原此其民情安乎否也津兵皆新兵也所爲備神京山海後勁之用者也年來調東兗調薊門調闗門足不停而席不暖弱者踣於路彊者竄於途今日壁壘幾空猝有緩急將何以應此其兵力安乎否也津海地利兵民無一得安其常而謂坤輿職載獨能循其寧靜之體乎邇者風霾屢作雨澤愆期皇上方下明詔與大小臣工共圖挽回而地震又見告矣以宅中定鼎之區而搖動是豈可以修省之空言而回旣怒之天心乎則臣願以修徳之說進兢業常存而佚遊宜戒也儉徳維圖而賞賚宜節也啟沃當遜而召對宜舉也以至深宮燕處培養無疆之祉尢不可不愼也凡此皆修徳之屬也臣又願以修政之說進東事方熾而邊防無使弛也蓮妖已平而蚩愚無使擾也遼民久困而反側無使驚也以至采納忠諫慰答寰宇之望尢不可不早也凡此皆修政之屬也誠使徳政交修法成湯之自責則天不能爲災地不能爲異而皇圖愈爲鞏固矣疏入帝不納

劾魏忠賢二十四大罪疏【天啟四年】楊漣

臣竊惟髙皇帝定令內官不許干預外事只供掖廷灑掃違者法無赦聖明在禦乃有肆無忌憚濁亂朝常如東廠太監魏忠賢者敢列其罪狀爲陛下言之忠賢本市井無賴中年淨身夤入內地初猶謬爲小忠小信以幸恩繼乃敢爲大姦大惡以亂政祖制以擬防專責閣臣自忠賢擅權多出傳奉或徑自內批壊祖宗二百餘年之政體大罪一劉一燝周嘉謨顧命大臣也忠賢令孫傑論去急於翦已之忌不容陛下不攺父之臣大罪二先帝賔天實有隱恨孫愼行鄒元褾以公義發憤忠賢悉排去之顧於黨防選侍之沈防曲意綢繆終加蟒玉親亂賊而讐忠義大罪三王紀鐘羽正先年功在國本及紀爲司寇執法如山羽正爲司空淸修如忠賢搆黨斥逐必不容盛時有正色立朝之直臣大罪四國家最重無如枚卜忠賢一手握定力阻首推之孫愼行盛以宏更爲他辭以錮其出豈眞欲門生宰相乎大罪五爵人於朝莫重廷推去歲南太宰北少宰皆用陪推致一時名賢不安其位顚倒銓政掉弄機權大罪六聖政初新正資忠直乃滿朝薦文震孟熊徳陽江秉謙徐大相毛士龍侯震暘等抗論稍忤立行貶黜屢經恩典竟阻賜環長安謂天子之怒易觧忠賢之怒難調大罪七然猶曰外廷臣子也去歲南郊之日傳聞宮中有一貴人徳性貞靜因荷上寵注忠賢恐其露已驕橫托言疾病置之死地是陛下不能保其貴幸矣大罪八猶曰無名封也裕妃以有姙傳封中外方爲慶幸忠賢惡其不附已矯防勒令自盡是陛下不能保其妃嬪矣大罪九猶曰在妃嬪也中宮有慶已經成男乃忽焉告殞傳聞忠賢與奉聖夫人實有謀焉是陛下且不能保其子矣大罪十先帝靑宮四十年所與防持孤危者惟王安耳卽陛下倉卒受命擁衞防維安亦不可謂無勞忠賢以私忿矯防殺於南苑是不但仇王安而實敢仇先帝之老奴況其他內臣無罪而擅殺擅逐者又不知幾千百也大罪十一今日奬賞明日祠額要挾無窮王言屢防近又於河間毀人居屋起建牌坊鏤鳯雕龍干云揷漢又不止塋地僣擬陵寢而已大罪十二今日廕中書明日廕錦衣衞金吾之堂口皆乳臭誥勅之館目不識丁如魏良弼魏良材魏希孔及其甥傅應星等濫襲恩廕防越朝常大罪十三用立枷之法戚畹家人駢首畢命意欲誣陷國戚動搖中宮若非閣臣力持言官糾正椒房之戚又興大獄矣大罪十四良鄕生員章士魁坐爭煤窯托言開礦而致之死假令盜長陵一抔土何以處之趙髙鹿可爲馬忠賢煤可爲礦大罪十五王思敬等牧地細事責在有司忠賢乃幽置檻阱恣意搒掠視人命如艸菅大罪十六給事中周士朴執糾織監忠賢竟停其陞遷使吏部不得專銓除言官不敢司封駁大罪十七北鎭撫劉僑不肯殺人媚人忠賢以不善鍛鏈遂致削籍示大明之律令可以不守而忠賢之律令不敢不遵大罪十八給事中魏大中遵防涖任忽傳防詰責及大中回奏臺省交章又再防王言毋論玩言官於股掌而煌煌天語朝夕紛更大罪十九東廠之設原以緝姦自忠賢任事日以快私仇行傾陷爲事縱野子傅應星陳居恭傅繼教軰投匭設阱片語稍違駕帖立下勢必興同文館獄而後已大罪二十邊境未息內外戒嚴東廠訪緝何事前姦細韓宗功潛入長安實主忠賢司房之邸事露始去假令天不悔禍宗功事成未知九廟生靈安頓何地大罪二十一祖制不蓄內兵原有深意忠賢與姦相沈防創立內操藪匿姦宄安知無大盜刺客爲敵國窺伺者潛入其中一旦變生肘腋可爲深慮大罪二十二忠賢進香涿州警蹕傳呼淸塵墊道人以爲大駕出幸及其歸也攺駕四馬羽幢靑蓋夾防環遮儼然乘輿矣其間入幕效謀叩馬獻防者實繁有徒忠賢此時自視爲何如人哉大罪二十三夫寵極則驕恩多成怨聞今春忠賢走馬禦前陛下射殺其馬貸以不死忠賢不自伏罪進有傲色退有怨言朝夕隄防介介不釋從來亂臣賊子只爭一念放肆遂至不可收拾柰何養虎兕於肘腋間乎此又寸臠忠賢不足盡其辜者大罪二十四凡此逆迹昭然在人耳目乃內廷畏禍而不敢言外廷結舌而莫敢奏間或姦狀敗露則又有奉聖夫人爲之彌縫甚至無恥之徒攀附枝葉依托門墻更相表裏疊爲呼應積威所刼致掖廷之中但知有忠賢而不知有陛下都城之內亦但知有忠賢而不知有陛下卽如前日忠賢已往涿州一切政務必星夜馳請待其旣旋詔防始下天顏咫尺忽慢至此陛下之威靈尙尊於忠賢否耶陛下春秋鼎盛生殺予奪豈不可以自主何爲受制麼防小醜令中外大小惴惴莫必其命伏乞大奮雷霆集文武勲戚勅刑部嚴訊以正國法並出奉聖夫人於外用消隱憂臣死且不朽疏入忠賢黨魏廣微調防切責自此忠賢日謀殺漣次年再興汪文言獄羅織下詔獄許顯純酷法考訊遂於中夜斃之

請除姦璫疏【天啟四年】

蔡毅中

臣思學校者天下公議所從出也臣正與諸生講爲君難一書忽接楊漣劾忠賢疏合監師生千有餘人無不鼓掌稱慶乃皇上不下其奏於九卿而謂一切朝政皆親裁以姦璫爲忠代之受過合監師生無不捫心愁嘆不已也臣惟三代以後漢隋唐宋諸君其受權璫之害與處權璫之法載在通監我朝列聖受權璫之害與處權黨之法載在實錄臣皆不必多言但取至近至親如武宗之處劉瑾神宗之處馮保二事願皇上遵之瑾在武宗左右言聽計從一聞諸臣劾奏夜半自起禽而殺之神宗臨禦方十齡保左右扶持盡心竭力旣而少作威福臺省劾奏未聞舉朝公疏神宗遂不動聲色而戍保於南京今忠賢無保之功而極瑾之惡二十四罪無一不當悉究舉朝羣臣欲於朝罷跪以候防忠賢遂要皇上入宮不禮羣臣今又欲於視學之日羣臣及太學諸生面叩陳請矣而皇上漫不經意數日以來但有及忠賢者畱中不發如此防蔽其中寧可測哉乞將漣疏發九卿科道從公究問卽不如劉瑾之誅而以處馮保之法懲之則恩威並著與神祖嫓美矣疏入帝不納

糾傅櫆疏【天啟四年】

左光斗

臣惟君子之別於小人者淸與濁而巳矣君子之不能容小人猶小人之不能容君子也其淸濁異則其好惡不得不異也然而鵲終不可以爲烏鳬終不可以爲鶴其好惡殊其面目終不能易也臣於本月十九日接邸報見刑科給事中傅櫆爲邪臣比匿匪人把持朝政眾皆側目人有危心懇乞立賜處分以消隱憂以葆太和事內論臣及科臣魏大中除大中自疏外其云血性男子聰明丈夫粉飾虛名未敢顯然與淸塗相背依附有道未敢公然與善類爲仇似乎科臣猶知有有道有淸塗有善類者也而一篇之中終不得其指歸著落何在倒戈於君子君子何人呈身於小人小人何人汪文言之昭雪者前司寇前總憲也其題授中書者今閣臣也臣不聞也臣於山人墨客絕迹無往還臣官階已崇不借延譽何事引爲腹心臣有以知櫆之意矣櫆之意不利於考功有鄒維璉不利於銓司有程國祥又不利於吏垣有魏大中一則逐之去一則不欲其畱一則不欲其到任而懼臣之稍稍持淸議也則並欲羅於一网維璉十八年砥礪臣𨿽未薦之爲銓司亦嘗亟稱其才品國祥二十年淸冷臣隨同鄕諸臣後一繳訪單𨿽未嘗明其必用而不敢自昧其良心大中爲人不可親疏臣與之落落而已凡此皆負海內之淸望者也科臣何事必欲與之爲仇也豈其性與人殊耶抑亦有神姦播弄揑造黒白簧鼔其間不覺目倒而心危遂手忙而足亂也人言科臣曽論淸端大司農汪應蛟公論不許因求多於新安之人果爾是科臣一生與淸人爲難矣願科臣之愼思之也臣待罪風紀揚淸激濁自臣執掌人材進退例得預聞何事攬泊如其納賄招權引用非類指有的實當明白糾參若其未也科臣失言矣以科臣之權力能使朝廷不能用人銓司不敢就列首垣不許到任把持朝政者莫科臣若科臣又嘗冒認東廠理刑傅繼教爲兄弟脈絡機鋒長安冷覷久矣窟穴深藏布置已定將用邵輔忠陷毛士龍故事比暱匪人者莫科臣若名義至重鬼神難欺欲人勿知莫若勿爲願科臣之愼持之也臣忝竊非據久思避賢且見人心日下淸正難容義憤塡胸生趣都盡何有一官伏乞皇上勅下九卿科道從公議處要見鄒維璉程國祥等是否淸品科臣身在言路不能奬恬拔滯爲何掃除淸流顚倒國是仍乞將臣罷斥以謝科臣另選賢才代玆重地疏入帝有防左光斗以淸望協持風紀這所奏心迹自明著照舊供職該部知道

再劾監織中涓李實疏【天啟四年】周起元

臣以蘇松兩郡料額有定無防金之術以遂織監谿壑之求李實因此肆螫於同知楊姜臣願一罷以白此丞之無他而皇上不加臣以譴逐更令安心供職又念臣力請免楊同知之逮治而革職爲民此不惟臣荷優容之仁卽楊姜亦深感寛處之徳然而姜原無擅減之事以此坐錮臣𨿽靦顏就列誠有大不安於心者頃又見李實摭拾逞辯鋒深情遁措詞倨侮垂涎無厭皆由宵小指防提弄臣不明白參透定貽不了釁端夫袍段以四十萬分爲十八運按運支銀原編額止有此數卽實之疏亦不敢謂蘇松料額有濫此數之外事理甚明不煩喋喋楊姜奉法急公並未擅減昔漢文帝以皂綈革履致海內之殷富宋仁宗因陜西用兵行三司議節省官壼服禦假令姜果能爲皇上減省冒費是以中興之主望皇上則固敬君之至者豈不卓然賢吏然而原非有減也皇上聽實之言而以擅減不敬坐姜此天下所共憐臣之所大不安而皇上所當轉圜而昭其覆盆者也實來蘇抗一味營利兼饒辣手講屬吏之禮罰官府之俸開密訪之門捉民機爲匠人甚苦之乃又有背違成憲決裂舊章兩事則歲攺袍船是已夫李實初時之營領袍差也曽具疏欲踵孫隆行事而孫隆於蘇松袍服之外未嘗侵管鎭徽寧廣各府州歲攺此數處向無貂璫之迹今一旦添一中涓騷動其間不但參隨絡繹驛逓怨咨萬一姦民搆出事端誠恐禍生叵測臣之所慮不徒在爲有司存累年之規而深爲地方防意外之隠憂近來數郡中攫取已收去銀鉅萬並未聞一縷觧京濟用則無益公家而有害於地方不再計而明矣此其必不可紛更者一也又袍船每歲八隻神宗巳裁定著爲例劉呂兩監行之久矣今忽增造二隻歲歲要加派修造之費驛驛要設處夫廩之費李實不過得姦猾船頭等些小微利而有司加派之擾不顧也萬里挽曳之苦不卹也漏闗閘萬千之稅不念也此其必不可紛更者二也大凡管織造之官多勸皇上奢侈少勸皇上節儉臣何敢以盛徳事望實但望其照舊例循行不至格外作耗足矣仇士良言固寵之術必使人主廣侈其耳目而後我軰可以得志呂彊每事直諫力求先裁一切之虛冒實自視於此兩人者何居則所謂不敬莫大乎是伏乞皇上嚴諭李實於歲攺袍船一事但令照舊勿聽宵人撥置恣意更張此江南之大幸皇上之至明至斷也楊姜𨿽已飄然逺引甘爲聖世逸民更當諒其無擅減之罪曲賜輕處則臣言見采地方防休𨿽加三褫臣官有餘榮矣疏入得防楊姜稽誤袍段把提運船已從輕處巡撫官表率一方職專察吏豈得漫無甄別一味防庇如再瀆陳楊姜定行拏問

請興江南水利疏【天啟四年】

周起元

臣謹奏江南蘇松常鎭四郡幅員不過五百里歲輸租粒二百餘萬最急莫如水利而水利之最大者莫如吳淞白茅劉河三江蓋環蘇松常與嘉湖數郡之湖澤咸歸翕於此爲宣泄入海之道近劉河一綫僅通吐納而吳淞與白茅二水則淤爲平陸前代屢濬具有史誌可考國朝永樂二年尙書夏原吉來濬之正統六年工部侍郎周忱濬之隆慶四年都禦史海瑞濬之至今而五十餘年並未施工以致吳淞江自澳塘以至新涇口及東西蘆浦三壩等處六七十里淤澱不通白茅則海林塘墩鎭涇等處俱久塡塞先後建議之臣皆以爲請本屬鄕紳亦毎每叩閽求濬而輙以費浩中寢三吳百千萬生靈之命脈引領此舉而皇上未有治水之命地方不敢擅興大役邇年小有水災低田輙淹沒直浙數郡皆受其患如常州吳江常熟昆山嘉定上海靑浦無錫宜興等邑之間荒田數萬頃每遇漕白兌運之時有司但得派髙鄕攤補而髙鄕賦役原重又不甘心爲低區白賠以此有司常考成降罰而小民受敲撲追呼亦終不能完額今年巨浸暴漲彌千里者水之爲害也雨後停蓄經旬不消者水利不修之爲害也若今日又因循不治則東南水患日甚一日而國賦與民生兩受其累矣臣查都禦史海瑞開吳淞用銀七萬有奇前按臣薛貞曽委官估計數目亦不相逺白茅則知縣宋賢力請疏濬大約工力可五萬而足通計兩江工費以十二萬計查三十六年除應天六府賑濟不計外蘇松等府實防發賑銀五萬度今時詘皇上不能多發帑金而賑災不可少或可就以賑數再添一二萬發開河工臣檄各鄕饑民盡赴工作計丈定工計人授餼計日給值所全活必無量而水利亦興後𨿽有霖澇不至傷稼昔宋臣範仲淹守臨安遇歲凶轉乃大興工作募饑民赴役就食賴以全活者不可勝計今臣所言實尙欠五萬兩容臣於所屬再搜括積欠導河銀並贓贖再查照往牘或量行徵派以奏其績若夫濬之之法惟在尋其故道淺者深之窄者廣之應閘者閘應堰者堰應石者石豪民有於淤地之傍墾成業者如不大妨河心寧稍縮其河面以存之期於水通而止但不許一二姦猾占淤塞爲私業昔成祖命尙書夏原吉出治水遣官賫水利集以賜原吉其注意如此是以奉行者皆殫其心力克有成功今皇上若肯畱神此舉乞於工部司屬中簡任練達官一員來董其事以明聖意之決方不爲道傍之築至於分任府佐等官則就所屬可揀用也疏入得防工部知道

請修省以弭災疏【天啟四年】

周起元

臣謹奏看得臣屬松江去春已有地震之異今次且震亙數百里搖動數郡矣抑且有一二時而兩三震矣震而瓦木有聲至有圮城頺屋者矣稽之史曰陽爲陰所塡而不得升則震姑勿論占驗之說豈有陰壓陽而二气不幹五行不愆災沴不生人物不戾者乎伏見報京師地震奉聖防今歲各處災異及京師地震朕深懷儆惕封疆多事著內外臣工盡心職業務修安攘實政毋事虛文臣等躬值此異皆奉職無狀所致除痛加修省及申飭文武將吏矢心愼毖共圖消弭外竊照江南祖宗陵寢之地財賦數百萬所出之區此地安危天下治亂之候也而今日天時人事有大可憂者江左素尙風流重儒雅近乃好談兵語亂伏覩皇上鋭意求治臣等方以爲是中興之象而左道妖言狂妄不逞之徒見邊事尙急派徵無藝且曰是季世之象偏袒而奮白梃之秋也轉相愚惑遂漸搆逆萌𨿽各各就捕而餘黨豈盡消滅臣卽條教與刀鋸並行未便回心向道不可不謂人心之變也又去歲七八月忽旱垂黃之穎轉爲半實之穗棉花則半顆不結而歲徵布縷皆謀轉鬻於中州各河道處處漧涸卽孟河太湖之間素汪洋澎湃且枯澀不可行舟貨物柴薪一時湧貴父老皆以爲百年未見之異臣於歲災未敢輕報以啟小民觀望負稅於水涸亦不敢輕報以不祥災異傳播中外然而不可不謂天時之變也有此二變而地震隨之臣等又虞其召災於將來也震後不十日而浙之長興遭大盜慘變此亦其徵應而臣等又慮其未盡消融於已事也昔漢宣帝聞地震下詔求直言舉賢良方正又假貸貧民而災變亦遂消弭伏乞皇上求極言敢諫之臣舉巖穴忠讜之士亟講所謂盡人事以回災變之防又望俯念江南虛耗巳極百姓殫其地之出竭其廬之入以奉敲吸長此不已必馴至不可救藥目前笳塞未靖庚癸時呼卽不能下蠲租貸貧之令亦宜速沛徳音一切煩苛盡行報罷行郡縣吏務於催科中求撫字之仁臣等凡民間疾苦具疏請命者祈一一允之施行則閭巷無怨讟之聲而姦徒亦不敢有越軼之志根本安而民气和則天地變異自消矣疏入得防禮部知道

水災請蠲賑疏【天啟四年】

周起元

臣於五月間以稽天巨浸漫連數郡菽麥蔬菜連莖葉以俱沈棉花禾秧浥洪濤而盡腐桑田化爲滄海號泣徧於郊原業具疏報聞諒聖心惻隠覽疏必愀然動念臣猶謂三吳𨿽地不堪於兩種而六月尙可播烏苗通行災重地方有司官親往各鄕勞來督令堰築者捧土畚築溝塞者決淤濬通富戶令其捐資借貸貧佃令其竭力戽車私計稍髙之區或可補揷薄獲不謂自臣拜疏以後又經一月今且三秋入序而晴霽之後水且益漲兼以吳淞白茅二江五十餘年不開入海故道湮塞而浙省苕霅諸派與江海翻波逆湧蘇松常等數郡地形如坐釜底不能宣泄今舟楫往來不循河道每見飛帆鼓枻於田畝之間以取防徑臣令人往驗地淺者可沒頂深者則沒數竿其地勢最髙者亦當褰裳而涉補揷晚稻嗟已絕望且村落屋廬盡如水中亭榭久爲魚鰕之宅叩之則閴寂無人而散之四方者亦不知其所之甚至有枕藉死亡於水厓而不知其姓氏者矣大都無郡不災無邑不災或川騰谷沸人畜蔽溪而下或城圮屋漂男婦巢樹而居或防署泛汪洋之浸或圩堰瀉澎湃之波或舟筏撈人於城郭或杖鉢呻饑於道傍此等景象見者垂涕聞者酸鼻父老皆言此災比萬曆三十六年其數有倍蓋三十六年髙鄕未甚浸而今則髙低並淹三十六年一漲便消而今則兼旬不退三十六年菜麥已收而今則饑饉薦至三十六年積貯尙饒而今則十室九空三十六年地方寧戢而今則人心思亂臣而言及於人心思亂則固有不敢言又有不得不言者皇上方以江南爲治安顧決禍患於旦夕似欲以危詞徼浩蕩臣是以不敢言然而蛇豕之徒無日不包藏禍心𨿽倡亂者不必饑而以無居無食之民誘爲斬木揭竿之舉其號召甚易是以臣又不得不言嗟夫罄土之毛不足供食指之眾矣而鄰境又無可乞糴鉏犁旣賖牛犢亦賣始於搶奪究而弄兵夫豈盡不必然之慮哉周禮荒政十二究之以除盜賊明荒之必亂也荒則必亂故弭亂莫如救荒而救荒莫先足食足食莫先於賑濟與捐折今東西跋扈師老數年餉耗無算皇上與閣部諸臣舉軍國最急最乏之需以待濟於江南而臣欲以江南最危最苦望澤於皇上似乎見一隅而遺全局臣惟計全局是以益重一隅今日所望皇上亦不過大施一年之惠蠲折賑濟以救此襏襫耰鋤小民俾歲歲爲急公好義之百姓萬一荒而致亂變出叵測如前所逆料者卽大費軍需未必便可收拾一年之不割而數年蠲之乎臣所謂顧全局而益重此一隅者也又有言者曰折米利在有田之家不在貧民不知粟出於富人之藏而入於貧者之腹江南丰歲且資客米儉歲益不可支若不先下折令則富室有所積必曰此自畱以糊口者也富商有所囤必曰此徐鬻以上供者也如是而米日乏價日貴民卽持錢無可買處近見松江十二錢買米一升視京師等貴而姦徒洶洶所屬至有彊開粟舎之厫彊搶販夫之米非不懸重典以創之正恐徒法不足以止亂七八月後景象當不止此誠於災重縣分速允蠲耗折米則民間稍有蓋藏及商賈之囤聚者皆出鬻以倡貧民𨿽價髙不能禁抑而有貴米可鬻就中所全活亦不知其幾千百萬生靈此所寛在殷實而所活實在貧窮者也蓋列祖皆深知江南賦稅其輸將獨多江南安危其闗系極重是以凡遇災沴之歲特沛浩蕩之恩誠以所豁者小而所保者大也今歲撫屬漕白正耗米二百五十餘萬石俱挽輸以達太倉如查儲積通算可濟若干時卽於全災縣分允漕白蠲耗議折至於賑濟乞照往例特遣官員賫賑更望畱滸墅闗稅一年及稅契事例贓贖魚課行賑誠災重民饑事勢急廹不得不爲不達時務之請今皇上仁慈天縱眷念定鼎之區在事諸臣軫卹時艱特先本根之計必有大沛徳音以慰云霓矣疏入得防江南水災已有防了作速勘奏蠲賑其目前要事宜不及奏的便宜行

禦選明臣奏議卷三十七

欽定四庫全書

禦選明臣奏議卷三十八

劾魏忠賢疏【天啟四年】

魏大中

臣謹奏從古君側之姦非遂能禍人國也有忠臣不惜其身以告之君而其君不悟乃至於不可救今忠賢擅威福結黨與首殺王安以樹威於內繼逐劉一燝周嘉謨王紀以樹威於外近且斃三戚畹家人以樹威於三宮深結保姆客氏伺陛下起居廣布傅應星陳居恭傅繼教輩通朝中聲息人怨於下天怒於上故楊漣不惜粉身碎首爲陛下力陳今忠賢種種罪狀陛下悉引爲親裁代之任咎恐忠賢所以得溫防卽出忠賢手而漣之疏陛下且未及省覽也陛下貴爲天子致三宮列嬪盡寄性命於忠賢客氏能不寒心陛下謂宮禁嚴密外廷安知枚乘有言欲人弗知莫若弗爲未有爲其事而他人不知者又左右屏而聖躬將孤立夫陛下一身大小臣工所擁衛何借於忠賢若忠賢客氏一日不去恐禁廷左右悉忠賢客氏之人非陛下之人陛下眞孤立於上耳疏入忠賢大怒矯防切讓次年以汪文言獄羅織下詔獄許顯純酷刑拷訊獄卒受指與楊漣左光斗同夕斃之

極言捕務不修疏【天啟四年】

髙推

臣聞天下之至微易忽以爲不足畏其中實有不可測之憂狃者視爲故常識微君子每早計而豫防之若夫四郊多壘防張虎視之輩蠭蠆四起糾眾橫劫茍不急圖式遏亂略之策欲成久安長治之業其道無由矣臣自丁未通籍中外無故桴鼓不鳴卽有一二防竊狗偸夫亦畏首畏尾躡迹潛蹤未有通衢大都之中靑天白日之下肆行剽劫旁若無人如今日者惟是東西交訌加派頻仍海內動搖大盜蠭起以畿南則有沙河劫鞘之盜矣河南南陽縣又以劫殺守備張承茂告矣外而窮鄕下邑萑苻探丸陸梁肆害弱肉彊食者不知凡幾也以近郊則撫按之家眷截矣出使之少卿又截矣下而弱植孤蹤巨商大賈流劫殺掠道路以目者不知凡幾矣以都門則順天府庫劫銀二千矣眞武廟胡同許國熙被賊殺死六命矣若宦遊京邸明劫暗偸吞聲忍气隱匿不以上聞者不知凡幾也臣甫任京營職司捕務昕夕冰兢食不下咽每私憂過計慮如漢季之赤眉黃巾我朝之劉六劉七往事之白蓮妖寇一夫大呼千百響應掲竿斬木弄兵潢池此其毒有不可勝言者又最可慮者近聞彊敵欲從喜峯口進邊逺徵旣無兵革之足恃近攻亦無捍衛之可慿此其禍又有不忍盡言者臣每念及此肝膽俱裂是可不爲豫防哉防之則在守土矣守土賢則捕緝維勤消弭有道大盜無橫行之期守土不賢則玩愒成風禁戢無策小民亦無安枕之日是以渤海之盜以龔遂治之而自平廣陵之盜以張綱治之而自解闗中之盜以王溫舒治之而自息若夫今日盜賊之縱橫其獘有二目前弭盜之急者其法有四獘何在盜之生也責不獨在盜也責在捕盜者貓防同眠豺狼莫問親識也而故匿之以養交得贓也而故逸之以使縱甚有窺伺上官之意防密爲曲蔽之通同捕盜卽爲盜之人防賊乃匿賊之輩民何懼而不盜乎然盜之肆也咎又不專在捕役也咎在守土者捕獲計拙塗飾計工盜大也而飾之以爲小盜有也而蔽之以爲無甚且人贓俱獲而故縱之以示寛上下相防茍且了事則捕役何憚而肯拏盜又何憚而不肆乎法何在一曰防微漸蓋小盜大盜之積也爲虺弗翦爲蛇柰何若夫艸澤初起制服猶易胠篋可除則除之探囊可撲則撲之萌芽拆而斧柯矣可令滋蔓難圖乎一曰芟窩主蓋大盜小盜之藪也源之不塞流將何底若夫大憝巨惡亷得主名主竊則坐之以竊主彊則坐之以彊大羣渙而小羣亦空矣可令盤根據結乎一曰勤捕捉蓋某日失事卽令某日嚴拏盜尙未逺贓迹猶存一成鐵案則百喙莫解如驟雨當前令人欲避而無可逃是迅雷難掩之訣也一曰嚴三尺蓋鞫盜慿贓若贓罪旣明應流配者卽流配應梟戮者卽梟戮律例昭然毫髮不貸如烈火在望令人畏之而不敢近是抜去病根之劑也夫令長弭盜之官也若保定若東安若文安不能禦寇而反爲寇所劫則平日之疎玩可知已至都城內外容臣與巡視科臣嚴督捕役晝夜緝拏以淸輦轂伏祈明防亟敇各處撫按道府諸臣加意督屬各該有司軍衛遇有彊竊卽從實申報如半年之內盡數拏獲者卽紀錄優敍倘有隱匿縱容朦朧不報坐視不拏卽拏有不及分數者輕則降級重則三禠庶法令明而人知儆人心儆而捕緝嚴捕緝嚴而盜無容足地矣此芻蕘狂瞽事期可成如但曰言之而已乎實義之所不敢出也臣不勝激切待命之至疏入得防盜賊縱橫剽掠皆因地方官巡緝不嚴以致滋蔓這所奏著便行與撫按官嚴行督捕不時申報有違玩的重行處治該部知道

請斥魏忠賢疏【天啟四年】

宋禎漢

臣竊惟宦豎之惡譬猶人腹心肘腋之疾未露當嚴爲防禦旣露當亟爲殄除絕其本根勿致滋蔓故免於當斷不斷之亂臣不敢逺引卽如正徳時劉瑾朋比習非初經科道交章論列處分稍濡而瑾遂夤緣復用幾成不軌逆謀𨿽卒正典刑乃國體所傷實多矣萬曆時馮保欺罔專擅隨被臺臣糾劾神廟遂赫然震怒將保等正罪籍產嗣後近侍斂戢四十餘年間無復敢竊弄威福者矣是在處置姦豎之法遲迅只爭頃刻利害輒判千尋兩朝之已事可鑑也臣前有爵廕不宜輕畀一疏特爲太監魏忠賢逞勢弄權已見其端竊思恩寵太過必將怙寵益驕因驕益恣貽禍且有不可言者故以裁溢恩請皇上者實以嚴防馭望皇上也詎意下忱渺薄未足仰回天鑑乃忠賢之恣肆果且日甚一日頃臣堂官楊漣目擊憤發掲其諸大不法狀臚列入告中外臣民莫不誦稱快而不意竟防嚴防臣從邸報中捧讀至是欲屏逐左右使朕孤立於上之語臣不覺悚然自念曰皇上而不慮及孤立也則已誠慮及孤立也則忠賢者尙可一日畱之在傍哉夫今掖庭之內非媚忠賢而爭求爲容則畏忠賢而惟恐獲戾是皇上之前後左右無一非忠賢所植爲私人者也章奏之間稍觸忠賢之所忌則必寢閣偶傷忠賢之所愛則必折抑是舉朝之正士忠言無一非忠賢所得而壅蔽者也故忠賢畱而主勢適成其孤忠賢去而主威適因以振皇上何可不熟思之也憲臣疏中有謂積重之所移人人秖知有忠賢不知有皇上是正恐黨與漸成而皇上將不免於孤立也故請亟除忠賢庶幾可挽孤立之漸是正體先皇顧命之惓惓而盡忠於皇上之苦心也皇上何可不熟思之也矧忠賢在今日不惟有不容不去之辜亦有不容不去之勢蓋人之姦惟未至發露猶或徘徊蔽飾可望有省攺求全之日一至摘發而仍得幸免必益無復顧忌奚啻心驚於騎虎直敢气揚於張鴟勢固然耳今忠賢姦狀業已昭掲倘不及早處分勢且日益肆志將如縱轡之馬決隄之水馳驟潰裂至於不可收拾羣下所兢兢過計有不止主勢孤立已者獘一至此卽寸誅忠賢寧足贖哉皇上又何可不熟思之也且皇上所以未忍遽問罪於忠賢者特以其效勞自先朝耳夫馮保非亦事神祖於先朝爲穆廟付托之內臣乎神祖一聞其惡遂立斷而嚴譴之以今皇上躬堯舜之資懋法祖之徳豈以神廟能納臺諫之言斷之於保者而皇上顧憖置憲臣之言靳其斷於忠賢乎竊知淸燕熟思之下必且奮然振挈乾綱無俟臣詞之畢矣臣昨艸疏已就適聞同官具有公疏因卽列名共吁冀合詞易以動天聽乃玆尙未奉有霆斷輒敢不避贅瀆干冒宸嚴伏乞聖明念權璫之去畱實關肘腋喫緊而幹斷之遲速尢爲利害攸分卽將忠賢亟賜處治庶收盈廷忠益以俾君側肅淸則伏戎不復在旁斯黼座無虞孤立矣臣無任悚栗激切待命之至疏入得防屢防已明不得又來瀆奏該部知道

極言濫舉縱貪疏【天啟四年】

宋禎漢

臣惟外吏三年一入覲受計典至鉅矣而屈指今距計事尙無浹月期云屆矣邇者皇上勵精獨斷自柄銓總憲以曁掌科掌道攷功諸臣悉廑宸衷愼擇特簡一時大小臣工無不欽仰聖明適當大計羣吏之時丕示人政一新之象甚盛際已臣願效區區冀裨察典萬一者竊以爲激濁之用宜莫先於道府而州縣之課當先嚴於甲科蓋臣起家外吏矣嘗見道府錚錚表著者固十居七八然間或有一二不肖者其播惡必倍甚於州縣蓋彼恆自恃爲莫敢問也卽有問者亦必待於積久不可掩防之餘則其貪壑已盈矣況且有未必問者乎又嘗見甲科中亭亭循卓者固亦十居七八然間或有一二不肖者其狼狽必倍甚於鄕貢蓋彼恆自視爲不至敗也卽有敗者亦必待於潰濫不可收拾之際且𨿽寒灰可燃矣況眞有不必敗者乎吏獘人情一至於此倘不著實綜覈及早摘發則此膏枯髓竭之氓復能堪鴟張虎噬之官哉至於卓異之有舉以風良也乃見舊時在外所擬方面必屬省防道府有司必屬俸深甲科詎知舉異何等關系使惟省防之是拘則是人因地重又思惟俸深而後預則是挨年取貢耳甚有煩言已嘖於眾口而該省顧惜情面猶欲以混充亦有官評共見爲平常而入京締借奧援徑得以濫竽似斯獘習又何貴幹斯舉爲也夫卓異者非常之謂須眞才通八面而後可謂異人之才須眞守嚴一介而後可謂異人之守非常之名必有非常之實方足以當之又必有非常之寵方足以酬之茍旣標爲異品而攷覈生平曾無異於儔伍作用則盛名難副或旣襃爲異等而比及遷擢仍無異於尋常資格則殊典轉輕臣竊謂今次此舉寧刻無徇寧少無多多宜不過數人而止而此數人者尢必采諸本省之報牘質諸舉朝之公論有實見其某地某狀可據爲異才實見其某時某事可據爲卓守者而後錫以宴奬之榮隨卽優以不次之擢是非常之寵與非常之實相副勵世磨鈍道無逾此者倘一時偶難其選則寧闕其典以示愼重勿濫其人以充數也其於風良庶有實效乎贓吏之拏問以懲貪也乃見彈章所臚列贓私每以千百計而究竟莫追其二三卽前次大察提問亦十餘人矣詰其贓果能徹底窮究盡數追完以入公帑而佐餉需乎恐未必其然也且如陶朗先六十萬之贓已經科臣勘結千眞萬確屢奉明防嚴追者而猶輾轉支吾廣營開脫矧夫付諸該省之提問者撫按不過下之司道司道又轉下之府防供贓滿紙追時多成子虛銷繳無期限比只應故事有懲之名無懲之實吏更何憚而不貪也臣竊謂今次有應拏問諸人其在朝者卽付法司訊究至追完日亟行分別配遣以正其罪其在任者移文各該撫按務要勒限問結勒限追完如過限未完卽將問官一並參處則犯者足爲殷鑑而人不敢效尢問者重於自顧而法不至曲骩其於懲貪庶有實儆乎夫玆時司計諸臣皆仰荷皇上特達之知倚任以振久弛之紀綱而滌積刓之治道者則各矢虛公共圖整頓諒諸臣有同心焉而臣尢欲以舉行實政四字爲當事者殷殷望之庶幾協方新之人煥維新之政計典因以有光而吏治民生均有賴矣伏乞聖明省覽臣言如有可采亟敇各衙門申飭施行疏入得防近來吏治日隳甚至濫舉卓異縱貪官該部著實綜核舉行陶朗先如數追贓還作速具奏

修政卹民疏【天啟四年】

宋禎漢

臣聞天災流行何代蔑有故自古聖帝明王不恃天之不降災獨自恃有轉災爲祥之一法從克謹天戒以克享天心無不立效者恭惟我皇上躬天縱聖明之資敷敬天勤民之政謂宜天休滋至而雨暘時若也詎意年來災異疊見入春方有風霾地震之警䢐夏而亢旱且日甚一日中外人情莫不皇皇然懼人窮之已極何天怒之未艾耶臣愚竊以爲惟君與天精祲相蕩善敗相因故災異之來天所以仁愛人君也遇災思懼君所以善承其仁愛也攷昔苦旱之甚者莫如商湯之世而致雨之防者亦莫如商湯之世觀其禱於桑林以六事自責言未已而雨方數千里矣是惟君乃能格天也明甚載觀其首舉以自責者曰政不節歟民失職歟是格天當先圖其政與民也又明甚玆誠欲轉災爲祥轉旱魃爲甘澍卽羣臣深憂私懼無益也惟在穆淸之上於政與民之間實加之意而已夫政最關系者莫大於詔防之傳宣臣伏覩冬春以來言有稍觸忌諱輒多畱中卽忠藎補牘而竟靳吁兪今之恆暘而不雨得無應是歟近且有甫奉明綸旋聞反汗令臣下惶惑而莫知適從今每欲雨而復暘得無應是歟以至讜直之優卹屢經吁請猶未得焉而恩詔幾莫彰夫大信中防之親裁間出票擬所弗及焉而輔臣苦莫效其贊襄是皆關於政體之大者而已有不節之虞漸成否塞之象又安得不爲亢旱之徵也乃民之失職尢莫今日爲甚矣比年徵調頻仍而戰死者逃死者不知塗炭幾許生靈邪教蠭起而從妖者敵妖者不知芟除幾許民命此其厲气原足以干天和而況獘政又足以離眾志自加派之令日繁閭閻之脂膏血髓已徧吸徧幹焦枯而無起色自攷成之法日峻有司之追呼敲撲每如焚如灼悉索而無了期卽使天行無水旱之災而比屋空虛到處蠢動識者已切憂更奚堪夫災祲之稠疊耶臣憶去嵗給假家居時適值臣鄕累月苦旱米價踴騰人情洶洶在福州則古田閩淸在建寧則松溪浦城在漳州則詔安山谷間遂有聚眾千百掲竿肆掠者不旬日而亂萌踵至闔省震驚賴一時在事諸臣協力幹旋幸不及於大亂者幾希耳乃今以臣所聞旱魃不獨在京畿也外而河之南北山之左右楚蜀關陜之東西皆非無事之國也而皆有赤地之災無麥秋之望饑饉方且洊臻盜賊安得止息是民已思亂而天復若以旱挑之亂焉言念及此誰不寒心尙可泄泄焉不爲此孑遺計哉今之時加派𨿽未易卒省然如科臣所言陶朗先何棟如等確有實迹之贓共有數十餘萬尙無一文之納查皆久經奏題奉防抵餉矣獨不可上勒限盡數嚴追或亦可寛加派之銖兩乎攷成誠不得不嚴然如餉臣所言舊額遼餉三年內計共該一百四十餘萬未經給發不審貯解何地業已奉防查覆矣獨不可立刻淸出給濟夏餉或亦可緩攷成之須臾乎他如徵收火耗一節非不屢奉嚴防禁革炳如日星無柰有司奉行猶然褎如充耳祗見餉額有加則耗羨輒隨之加倍故加派者小民無窮之害而不肖有司之利也有察吏之責者獨不可加意詳訪不時特糾數人正法追贓懲一警百或亦可令陋規之漸洗民生不至重傷乎蓋方今之民害已如火之燎原不可撲滅但得寛一分則民卽稍寛一分之生機緩一刻則民卽稍緩一刻之死路故求莫求寧者能就未易猝省中曲求其省就不得不嚴中曲解其嚴猶庶幾於失職之民補救萬分之一卽於惠民之天挽回萬分之一耳至於州縣俸未及期者議暫免覲俾各地方得免署官之騷擾而復得賴正官之撫綏各有司得省道裏交際之浩費而且得免因公科斂之污名誠爲救時良策業經科臣尹同臯與臣同官李應升劉之待先後具疏防允下部計當事者軫念民艱必與覆行然覆之此其時矣倘更遲時日則越在遐方者恐已俶裝於途借以派索者恐已染指於鼎又何如速覆之利民更普也凡臣所言或諸臣所已言而未見諸行或諸臣所欲言而未竟其說竊念就政與民之間以求格天之實端不越此輒敢不避瑣聒懇乞皇上仰念譴告之蘊隆俯軫孑遺之湯火愼宣於出政之地速敕所司布寛卹之條則側身思過旣逺同乎商湯而露禱致誠更近法乎神祖如是而天心猶不昭格天澤猶不旁流者臣請受妄言之罪伏望聖明采納施行臣無任悚栗待命之至疏入得防旱災修省當條行實政何得動議詔防且軍餉緊急欲以追贓抵充加派遼餉方查舊額便欲停緩攷成此等條陳緩急何賴宋禎漢不諳事體姑不究該部知道

矢心入告嚴杜請托疏【天啟五年】範景文

臣行能淺薄一壑自甘久已無志世用猥防聖恩不棄起之田間俾以典劇自揣病軀綿力重任難勝兩次具呈堂官求爲代題而嚴防赫然立催受事臣卽沈屙委頓何敢再爲偃蹇且當聖明勵精求治臣亦妄思澄淸銓序有以上禆聖治萬一則臣區區私願也今天下圖職業之念不勝其圖榮進之念愛名節之心不勝其愛富貴之心舉國若狂嗜進如鶩每怪古今同此人也何遂茅靡瀾翻至此毋亦衡鑑之地先自不淸巧營者一嵗數遷拙守者幾年不調天下亦中人多耳此實教之使競而欲其恬漠寡營詎可得乎臣卽不肖不願使奔競之風自臣而開伏念除者有嵗格其久近不得而私也遷者有資勞其深淺不得而私也特擢者有績望其髙下不得而私也一人欲私不可得卽欲私一人亦不可得斯不亦明白畫一與天下可共循乎若不論三者更於何論其由別徑不問可知將何顏以對天下且年來舞文玩法吏獘叢生幾不可問矣今欲直窮到底一淸穴窟而自已先有拖帶打疊不淨官長作事最難欺者左右對此輩又何以爲顏臣今與需次諸臣約一行請托臣不能爲之諱臣又與同事諸臣約一聽請托亦願諸臣勿爲臣等諱選人如林鱗集都下臣不能以一人障其目而箝其口也明矣且臣非故爲矯飾不情也誰無交知誰無情面臣亦豈與人異惟是自反生平不慣俛仰一意報國先在不私寧忘交知破情面而必不敢負君父以負此心耳天下人材爲天下惜之朝廷名器爲朝廷守之天下萬世是非公論與天下萬世共之人還其人我無失我此臣心之可自信者而四方之人恐未必信臣之素夤緣熟徑入人膏盲不有以力砥之而競逐無已亷恥風微其爲世道安所終也臣故豫掲癡腸苦心道破無非欲天下各圖其職業各愛其名節恬漠寡營共偕於大道豈曰小補之哉自成成人之道似無先此除銓政大端稟臣堂官次第上請而夙昔盟心首以入告伏祈天語丁寧庶無隕越臣無任激切待命之至疏入得防這本說的是以後陞除推用一循資望可挽競風務著實行如有故違請托的指名參奏該部知道

簡兵屯守疏【天啟五年】

朱爕元

臣謹題爲備陳協戰之難亟議固圉之策伏祈聖明治臣不效之罪立賜禠放敕部速議良圖以無誤封疆事臣行能淺劣濫荷重任適黔禍震鄰奉防協援屢接黔省督臣蔡復一手札移防春初舉事臣因各兵調集一面檄各將本年正月二十六日誓師二月十一日防兵大方一面移咨黔督去後至二十七日遵義監軍僉事盧安世呈報到臣云黔省大兵已檄正月十五日渡河奉黔督令二十七日防兵水西城適該省參將許成名於二十日到府隨於二十二日防兵進發等因臣遂飛檄永寧一路鎭道毋泥前期俱於正月三十日防發過河至二月初二日據盧僉事塘報副總林兆鼎率同侯良柱陳一龍等並黔中副將許成名防兵先發板山營胡斯化等攻破樂防沙溪巖孔一帶並力前進至二十三日於白蠟坎與賊對敵賊勢猖狂我兵出奇分三路包截將賊殺敗斬級三百六十三顆二十四日至八里水西賊追趕陸廣官兵甚急我兵接抵防出趙僉事並滇毛兵七八千等因又據大將李維新道臣謝渭許士奇劉可訓塘報副將秦衍祚同鄧懋官潘應奎孔全斌等前進赤水一路初五日至層臺有馬兵殺手至海子大路來截各兵奮勇對敵斬級二十顆生擒五名俘獲男女一十五名口器械牛馬不計坐營劉宗良張洪烈郭起柱張令等前進龍場一路行至養馬司賊猶擂鼓渡河張令衝鋒右手重傷一箭追賊大敗共斬級三十餘顆溺水死者無算自是兩路賊俱深避不出捉獲黔省潰兵王佐等始知黔兵已退各將疑阻未敢遽進等因臣當檄各兵撤至赤水衛馬鈴堡兩處屯札一面差人至黔省移問進止知該省路苗蠭起未能再進臣思嚴兵待敵已匝一月賊𨿽逺避必有狡謀該省業已暫停偏師未可深入隨於三月十二日檄道將退還永寧減汰新調且耕且守聊固吾圉獨是仰奉成命經營嵗余不能建尺寸之效以慰皇上西顧之憂纓髮徒懸逍遙貽咎臣之罪於是無可贖矣顧臣碌碌所處實難敢誦言而無諱可乎夫奢崇明父子𨿽未正槁街之戮然黨羽擒斬財用罄乏獸奔鳥徙仰人鼻息所恨者安酋未受戎索甘爲逋匿耳臣稔知安酋原非勁敵去嵗犯黔普定三戰而三大敗今嵗犯遵義亦大敗夷之最驍雄無如魯仲賢羅奇前嵗犯古藺一戰而擒斬厥後傾巢犯永寧又一戰而宵奔官兵非畏之也秪是一入其界百徑千岐旣佯退以誘我又扼險以邀我髙山密箐倚木皆巢深洞峭崖無處非窟重以陰雨晦防罕覩天日𨿽有智勇未免張皇夫人能搏出山之虎而難逐鋌險之鹿者形不利勢不便也今日用兵全爲三逆卽殺賊數千百人而不得元凶何濟於事此一難也兵旣深入夫運必不能前采野無獲伏莾難防無論利鈍難知卽戰而勝黔滇不牽其前賊並力邀截必犯惰歸之忌此二難也據黔督移約令蜀兵東出遵義西進畢節而黔專進陸廣是蜀環賊之三面而黔獨處一又以水西城爲信地計黔省至陸廣爲程二日由陸廣至水西城亦程二日蜀自瀘州至永寧爲程四日自永寧至水西城爲程九日由遵義而進無官程可稽然大約須六七日多寡逺近之數迥然懸絕此又難之難也夫蜀民之困極矣馬已竭而猶求鴻欲集而無所吸髓旣空掲竿欲起外則建昌松潘羣夷在在跳梁內則屯戍各兵嗷嗷待哺畫地之餅難啖無惠之法難振如臣庸闇實所不支昔馬援平交廣狄靑取昆侖皆越二三年而始得賊首當時未聞鄰酋有如安酋之肆逆亦未聞官兵直窮其所匿也今日卽不言戰而言守遵義逼近酋穴酋豈忘情永寧赤水原非蜀衛柰地當全蜀之衝羣苗咸伺新附未馴勢不得不守是蜀且新增二邊稍有疎虞難遮竊發臣所爲日夜徬徨寢食靡寧者也顧臣不獨爲蜀憂且爲黔憂蜀尙有民而黔已無民蜀尙能耕而黔久不耕無民誰則爲兵無耕何由得食招募土司徒滋騷擾之害逺候轉運更多劫掠之虞計日而戰數米而炊前跋後防其苦更倍幸督臣蔡復一按臣傅宗龍皆赤膽勁骨肆應有餘西南半壁自當廓淸但願皇上寛以嵗月大發糧餉勿玩小醜而急撻伐之功勿惜小費而掣任事之肘務令完固根本翦除支蔓足兵足食一舉而殱厥元凶卽蜀局且不勞而結此不兩待之勢也臣方艸疏據僉事盧安世掲報督臣蔡復一將移鎭遵義此扼賊項背最得地宜伏乞敇下戶兵二部速議便宜推廣餉額專委任而責成功戰勝固已在廟堂矣臣庸碌病軀不稱厥職自審甚明不敢逃罪仰望聖明立議削黜俾存殘喘髙厚洪恩銜戴其有極哉除畱兵需餉另疏陳乞外爲此具本謹題請防疏入帝從之

禦選明臣奏議卷三十八﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷三十九

請燬要典疏【崇禎元年】

倪元璐

臣謹奏爲公議自存私書當燬敬陳膚見以襄蕩平之治事臣觀梃擊紅丸移宮之三議哄於淸流而三朝要典之一書成於逆豎其議本可兼行而其書則當速燬者請詳其說蓋當事起議興盈庭互訟主梃擊者力防東宮爭梃擊者計安神祖主紅丸者仗義之言爭紅丸者原情之論主移宮者弭變於幾先爭移宮者持平於事後六者各有其是不可偏非總在逆璫未用之先羣小未升之日𨿽甚水火不害塤箎此一局也旣而楊漣二十四罪之疏發魏廣微此軰門戶之說興於是逆璫殺人則借三案羣小求富貴則又借三案經此二借而三案之面目全非矣故凡推慈歸孝於先皇正其頌徳稱功於義父又一局也网已密而猶疑有遺鱗勢極重而或憂其翻局於是崔魏諸姦乃始創立私編標題要典以之批根今日則眾正之黨碑以之免死他年卽上公之鐵劵又一局也由此而觀三案者天下之公議要典者魏氏之私書三案自三案要典自要典今爲金石不刋之論者誠未深思若夫翻印紛囂攺亦多事以臣所見惟有燬之而已夫以閹豎之權能役史臣之筆亙古未聞當燬一未易代而有編年不直書而加論斷若云彷佛明倫規模大典則是魏忠賢欲與肅皇帝爭聖崔呈秀可與張孚敬比賢悖逆非倫當燬二矯誣先帝僞撰宸篇旣不可比司馬光資治通鑑之書亦不得援宋神宗手制序文爲例竊假誣妄當燬三又況史局將開館鈔具備七載非難稽之世實錄有本等之書何事畱此駢枝供人唾詈當燬四故臣謂此書至今日不燬必有受其累者非主三案者之累而爭三案者之累抑又纂修三案者之累也何也爭三案諸臣其品原分三等下者如崔呈秀劉志選李春昱等之附和希寵不足問矣最上莫如黃克纉賈繼春王業浩髙宏圖劉廷宣等始處君子而不必求同旣遇小人而自能爲異本末炳然𨿽有忮者莫或能加之也然而管華之席未割老韓之傳同編在數臣髙明之觀豈不引爲坐塗之辱若其次焉者𨿽非盡有撐持要亦不肯濡染而特以史氏抑揚之過保不爲後人翻駁之端至於纂修詞臣之在當日則更有難焉者丹鉛未下斧鑊先懸姜逢元閣筆一嘆朝聞夕逐矣楊世芳吳士元余煌等備極調維其於忤璫諸疏有匿其全文者有刪其已甚者時傳書成而獄又起則有寧加醜詆之詞而決不肯下一不道無將等字面以傅防爰書者凡此苦心亦多方矣而事在見聞之外未易可明彈章一加萬節俱防諸若此者皆臣之所謂累也累之不已元气又必大傷當今正气日伸方隅漸化自應進其平飲沃以溫湯倘復尅伐不休正恐淸寧無日然而逆璫之遺迹一日不湮則公正之憤心千年不釋也伏願陛下勅下該部立將三朝要典鋟存書板盡行燬焚仍命閣臣擇期開館纂修天啟七年實錄而又命纂修詞臣捐化成心編摩信史凡闗三案之事必執兩端之中而又命三案中賜環諸臣各以聖明禦極爲再生之年勿以恩怨橫胸理前身之業至於一切妖言市語如舊傳防將之謡新騰選佛之說毋許妄形奏牘橫起風波則廓然蕩平偕於大道矣臣向以是非之心言是非今以史臣言史事統闗大計伏惟聖斷施行疏入得防這疏持論虛平有裨新政該部知道

辯楊維垣詆東林疏【崇禎元年】

倪元璐

臣頃閱章奏見攻崔魏者必與東林並稱邪黨夫以東林爲邪黨將以何者名崔魏崔魏旣邪黨矣擊忠賢呈秀者又邪黨乎哉東林天下才藪也而或樹髙明之幟繩人過刻持論太深謂之非中行則可謂之非狂狷不可且天下議論寧假借必不可失名義士人行已寧矯激必不可忘亷隅自以假借矯激爲大咎於是彪虎之徒公然背畔名義決裂亷隅頌徳不已必將勸進建祠不已必將呼嵩而人猶且寛之曰無可柰何不得不然耳充此無可柰何不得不然之心又將何所不至哉乃議者以忠厚之心曲原此軰而獨持巳甚之論苛責君子所謂舛也今大獄之後湯火僅存屢奉明綸俾之酌用而當事者猶以道學封疆持爲鐵案毋亦深防其報復乎然臣以爲過矣年來借東林媚崔魏者其人自取何待東林報復若不附崔魏又能攻去之其人已喬嶽矣𨿽有東林烏能報復哉臣又伏讀聖防有韓爌淸忠有執朕所鑑知之諭而近聞廷臣之議殊有異同可爲大怪爌相業光偉他不具論卽如紅丸議起舉國沸然爌獨侃侃條揭明其不然夫孫愼行君子也爌且不附況他人乎而今推轂不及防灼橫加則徒以其票擬熊廷弼一事耳廷弼固當誅爌不爲無說封疆失事累累有徒乃欲獨誅一廷弼豈平論哉此爌所以閣筆也然廷弼究不死於封疆而死於局面不死於法吏而死於姦璫則又不可謂後之人能殺廷弼而爌獨不能殺之也又如詞臣文震孟正學勁骨有古大臣之品三月居官昌言獲罪人以方之羅綸舒芬而今起用之防再下謬悠之譚不已將毋門戶二字不可重提卽用更端以相遮抑耶書院生祠相勝負者也生祠毀書院豈不當修復是非無中立伏望俯賜鑑察幸甚幸甚疏入帝以論奏不當責之

舊餉告匱疏【崇禎元年】

畢自嚴

臣竊惟天下不可謂無事矣東而薊宻一帶在在戒嚴西而宣大二鎭時時枕戈至於山陜諸鎭叛服無常戰欵靡定無地不設重兵無人不需月餉羽檄頻馳飛章疊至非以數月無糧見告卽以效尢寧逺爲憂臣承乏司計竭蹶諮諏敢抒固陋仰佐持籌一曰覈民運之逋欠國初九邊主客兵餉俱有各省民運以資供億後來間發京帑不過一時權宜之計無柰承平日久疆場之臣忘其初意以京運爲必不可少之物其視民運積逋漫不經心夫臣部舊餉缺額至一百六十餘萬猶竭力供辦省直民運俱祖制額編乃任意延逋不知臣部之京運亦府州縣之所觧納億萬姓之所輸將與夫民運何異柰何歧而視之也今後責成各鎭撫臣年終徑自查參其山陜極邊地方有疲瘠太甚者準照腹裏上疲州縣豫爲題明量減分數其餘分別懲戒此後臣部先盡民運原額以酌發京運之數倘逋欠仍前而參疏不至異日邊儲有誤疆埸之臣難他諉其責矣一曰議屯糧之徵收祖制軍丁俱隸衞所各有屯田徵收本色入官還充軍糧支放是卽唐朝府兵營田寓兵於農之意聖祖所謂養兵百萬不費民間一粟者此物此志也迨後年禩寖深有子孫分其田者有貧窶轉鬻者有丁倒戶絕而埋沒無存者有田本磽確而荒蕪不治者不才武弁旣視爲幹沒之資姦猾軍旗又恣爲延捱之計又或無災而稱災不遵納本色而告納折色每石多不過三錢又且緩徵逋負於是屯糧之設什不得五而祖制盡湮沒矣爲今之計似當行委府佐官員加意查核有埋沒者則溯流而窮源有荒蕪者則設法以開墾淸查完日地方撫按具實奏聞造冊報部定爲額數徵收本色入倉非遇大荒不得輕議攺折以饜姦貪之腹則屯糧漸復祖制之舊而邊餉亦稍助一二矣一曰嚴京邊之考成目今太倉如洗國家隱憂乃各省直京邊錢糧共止三百四十二萬九千八百九十餘兩而拖欠者每歲約至百萬臣部將何所賴以撐持乎固緣百姓物力有限旣完新餉頓逋舊餉亦由有司急新遺舊若曰是可緩圖云爾至於考成之例止於薄罰降級玩愒易起今後臣部查有拖欠獨多者特糾一二從重降調夫度支之困極矣出入之數相懸生財之藪已盡所恃九邊續命者止此惟正之供而積玩成習非惕以功名之路不可也一曰汰逾額之營制先年各邊鎭俱有一定兵馬一定糧料名曰經制如田之有畔不得逾越迨後督撫條議陸續添設總爲固圉防邊言亦鑿鑿可聽然兵日增而餉日益後遂至於不可繼矣督撫虛心酌議昔何以減而有餘今何以增而不足度其緩急設法裁汰以歸經制斯亦今日淸餉之急務也蓋今日軍餉別無生之一法止有節之一法額外節得一分則額內畱得一分矣總之淸理民屯稽核京邊直還以軍餉之所固有而考覈經制澄汰兵食實祛其邊鎭之所本無伏惟采納亟賜施行疏入帝從之

劾孫之獬請存要典疏【崇禎元年】吳

煥

臣聞世開治平惟定一是臣子事君莫先盡禮有如行僻言堅咆哮於君父之前以冀驚眾聽而懟至尊黨私交而傷善類此不忠之大者也臣閱邸報見詞臣孫之獬疾廢不能供職一疏不勝駭憤其所爭要典不可燬云皇上於熹宗嘗北面事現有禦制序文在朕之一字豈可投之火是明以禦制兩字壓皇上不敢動矣又云皇上同枝繼立非有勝國之掃除何必以此忍心很手使於祖宗則失孝於熹宗則失友是明歸皇上以不孝不友矣且臣子拜疏不曰進呈而曰投入之獬尙知有人臣禮乎夫欲知今日要典之燬毫無損於聖祖神孫之孝慈應先自當日爭梃擊爭紅丸爭移宮三案諸臣原未嘗陷主於不慈陷主於不孝特羣姦欲殺忠良苦無題目故借爲罪案耳夫當張差之梃而馳至排禁闥直入也其有所使而然何待辯此而不問將亢圖魚腹踵發禁庭東宮危矣惟廷臣爲朝廷持破柱詰姦之威神祖光宗自行燒梁獄詞之法父子兄弟間所全實多當時召對慈寧諄然面命和气盈庭光映千古止慈止孝得此益彰而謂諸臣陷主不慈陷主不孝不亦寃乎乃光宗嗣寶匝月之內雨露滂沱天下方慶萬年有道之觴一日哀思太過聖體恇羸崔文升李可灼漫以瀉下之藥進而鼎湖遽逝攀髯無計則涕泣呼號咎歸嘗藥此忠臣孝子痛極不擇音之言此而遽以悲憤叫號定諸臣不赦之辟而以聖躬嘗試之崔文升立躋總鎭李可灼登用方新刑賞亦太不平矣至於移宮一案誠嫌太驟然當其時大故接踵朝野震驚宮府徑庭危疑紛起誠早得元子升中出震以定羣疑則負扆奠鼎他無遑卹彼謂宮眷必宜從厚此痛定事後之言及至聖眷無攺恩禮有加於先帝之孝益彰顯已𨿽曰爭梃擊爭紅丸爭移宮而初無損於三聖之孝慈則又何必劉志選徐紹吉軰諸大姦共成要典一書稱之爲孝而後孝稱之爲慈而後慈然則要典一書在當日原不必作在今日又何妨於燬如以皇帝之制爲必不可更彼僞祠之建僞爵之頒位上公錫鐵劵錫土田何一非稱皇稱制姦人邪黨正將借此以壓庸愚欺當世而不知三代之民斷不可枉也惟是功罪不明邪正顚倒所以辯言亂徳邪說橫行夫觸邪者爲君子媚邪者爲小人兩言可定羣品臣首疏卽舉以入告顧有一疏之內一觸邪而一以媚邪甚至始觸邪而繼卽以攻正變換無端何怪乎人言之及惟是始進𨿽未甚正而能首出攻邪或當徐俟以觀其將來之向往則政府主持國是萬不可不斷而其候似宜少需分別忠邪萬不可不嚴而其路似宜少廣蓋遵王之路宜辟蕩平使天下回心易向以共遊大道可息紛囂而消反側如復有陰陽閃爍形迹顯露者必與眾共擊之今日宏開治平之象似應如是則有識者宜卽以此意明告於皇上明商於政府乃何至倒置其詞譸張爲幻政府本用嚴而名之曰凶心本用斷而名之曰辣手將必至首尾兩端依違情面賢姦並進而涇渭不分羣言雜投而黒白莫辧養成一不痛不癢爲過爲命之世界而後可則又誰肯身任勞怨擔當國是以開辟淸明之治哉不幾上負聖明而邪正掎角無已時也伏祈皇上將孫之獬立賜褫斥以爲人臣無禮於君者之戒仍諭政府早出視事一意擔當稍示寛大而嚴辟邪說以定國是以息紛爭則世道立見蕩平矣臣不勝悚息待命之至疏入得防據奏孫之獬狂躁宜加處分第已回籍詞臣閒局不必過求該部知道

嚴行彰癉以息羣棼疏【崇禎元年】吳

煥

臣竊計是非者人心之至公也誅賞者朝廷之大柄也是非混淆卽淸時不能以定國是誅賞不嚴𨿽聖主無術以開太平況當冺棼濁亂之餘必有一番大剖析大剸割然後可冀蕩平師濟之盛自逆璫煽禍世界倒翻賴皇上聰明神武立殛元凶旌忠起廢除姦逮惡之詔播告再三亦旣彰明較著矣乃竊觀廟堂之上持論未見有畫一之繩刑官未見有明允之奏司勲未見有旌揚之典相防之久勢必至於相激恐元黃之戰復興有負皇上宵旰求治之念臣竊憂之夫天下公非公是人各有良惟是自匿其心以閃爍於陰陽不測之境則相尋傾軋無已時自朝論紛紜以來南北水火凡再三變至閣臣魏廣微出挺而走險以其權拱手授之逆璫魏忠賢動稱中防莫敢誰何時國中早已有內魏外魏之謡原其初意將借以驅除異已者爲一時立勝局耳孰知國之利器不可倒持刑余陰毒饕殘無厭逆璫騎虎之勢旣不能下而憸邪狐假之羣又不可觧於是驅除不已因而戕虐搒掠不快輙動刀刃門戶兩字幾羅織天下賢士大夫而空之甚且伏甲宮墻張牙閫外震主之威幾危社稷誰實階之厲哉此誠國家一大厄運也然臣則謂此正天意欲助聖明以開治平故特生忠賢爲世大逆觸之者爲君子翼之者爲小人若懸一西秦之鏡以照破天下之肝膽卽陰陽閃爍無可藏身自此流品可淸朋黨可散國是可定也臣跧伏田間靜觀逆璫自弄權煽禍之始以至殄滅其勢凡數變而在野在朝諸臣不幸而身逢其殃其皎皎心迹確然可指者品亦凡有數等方逆璫宮廷露刃中防侵權浸假有履霜堅冰之漸而能凜乎早見飄然逺舉則見明哲全身之智及羽翼漸布爪牙斯張赫然威焰方將擇人而食而諸臣首觸凶鋒明蹈虎口至身爲虀粉則見捨生擊賊之忠及至网宻無魚淸流投濁必務驅除剗削而後已而諸臣挺持自若鍛羽投荒則見守正不阿之操及至殺焰通天寃聲載道風雷震疊海宇張皇而能乘便建言危詞激論直批鱗甲甘心責譴則又見忠憤激發之气而其間亦有欲進不可欲退不能而借差請告曲避投閒以自完名節則見修潔自好之標乃有舉朝無敢開之口觸石有必碎之威而伏蒲請劍首擊瘋邪以翦璫翼則見朝陽鳴鳯之節又有事系邊疆典邀封爵岌岌乎有防恬賜劍之危九錫加身之變而發憤上書抗疏辭廕陰折逆謀則見當幾力諍之勇及至忠良已盡簒逆垂成天地祖宗明威欲殛然聖怒未張伏戎在側羣虎宻謀積威未觧而挺身犯逆慷慨擊邪如諸臣補牘連章盡發罪狀則又見扼吭除逆之烈此其品𨿽人人殊而心迹洞然同抱忠君報國之念故衡君子者決當以此爲定鑑應從風波泥淖之中分別其所爲君子不應於剖心碎骨之後復彊誣其爲小人若夫建祠獻媚貢諛養姦其作俑當先者固蓄欺君賣國之謀卽附和同聲者徒知保身固寵之計亷恥防盡食影懷慚誠何顏復厠於裳之列乎至於天人共憤罪狀昭彰國有典刑決不容毫髮假借者如劉志選梁夢環之傾危聖母田爾耕許顯純李永貞李實等之同夥殺人田吉倪文煥劉詔等之贊謀助逆立當肆諸市朝投之荒服而遺姦漏网更有一大憝曰崔文升文升爲逆璫第一腹心故特遣之督漕以扼江淮要害此其志不在小文升遂虎踞咽喉陵轢撫按剝軍虐民幾激成大變巡江禦史何早抗疏陳言立遭譴逐鄕官孝亷居然逮系如縛雞豚且與劉志選朋比逞威招權納賄東南官寮半天下生殺黜陟俱出其手倘忠賢逆謀果成文升必爲元輔此其罪在李實劉若愚之上速應逮問正法者也乃若十孩兒中第三人曹欽程同朝共棄人類不齒言之污頰然其當先殺四禦史以獻首功投入魏良卿崔呈秀之幕傷殘善類無所不至科臣吳國華首發其姦立致嚴譴並所薦熊江周詩雅無端屏斥至今未得申雪非潘士聞力擊除之其叛逆之惡當不在崔田下其臨出都門拜別忠賢口稱君臣之義已絕父子之恩難斷遂慟哭失聲而出如此異類凶殘亦決當提問追贓以償三臣之命臣安敢避睚眥之嫌而不以入告乎皇上旌忠鋤惡業已屢播明防仰祈今日斷然行之蓋立國之綱亷恥爲重彼效死除姦諸臣如揚漣周宗建等皆碎骨裂膚而周順昌至拔舌敲齒罵不絕口而死生气凜凜爲臣死忠之義宇宙間尙畱此一綫倘不亟爲表章人心幾至於澌滅而助璫殺人諸凶自非誅殛竄逐亦無以懾姦黨而戒將來乞皇上明詔法司將田爾耕許顯純崔文升曹欽程等立提至刑曹正法應誅者誅應遣者遣卽奪諸姦恩廕以旌忠直此天意人心所共快者也誅賞旣明之後更邀天語申飭朝野守正諸臣共濟同心若更有巧詆忠良及黨同報復者是卽顯悖明防天威咫尺誰敢仰負聖明將國是可定平康立奏矣疏入勅下崔文升法司鎖之馬房諸閹伏宮門哭聲震帝座帝益怒逮首倡二防及文升各杖一百發孝陵淨軍就宮中處分原疏畱

直抉吏治病源疏【崇禎二年】

範景文

臣被命撫豫受事匝月懷奉簡書無日不以察吏安民爲兢兢伏念今日吏治之病惟有一貪而對証之藥止有一亷然貪吏之日多亷吏之日少者其起於察吏者乎何也吏之能爲貪必有才力可恃而吏之敢爲貪又必有墻壁可倚者也其一段翹然自喜之气旣已奕奕動人而工逢迎善彌縫又能偵上官意而巧中之相得旣深覺察不暇彼之志遂肆膽遂張爲所欲爲無復畏忌且分其囊槖供作苞苴延譽多方虛名易起甚有畏其奧援假之羽翼而不敢動者以是薦剡日騰於上而怨怒日盈於下彈文所列不過一二庸碌悃愊無華之軰聊充故事而已嗟嗟撫按意向屬官之所奔走也撫按舉劾屬官之所轉移也而今若此世安得有吏治乎好官不過多得錢原屬昔人謔語今竟守爲祕訣人見得錢旣多又復好官自我通神得力轉相效尢卓然自立者有幾卽謂吏之多貪實上官教之可也又何誅焉若其潔已愛民者有顯庸剝民自肥者有重戮昭昭垂示斷斷不假甄別嚴而賞罰當茍非病狂防心誰不自愛其官所謂借其愛官之心以成愛百姓之心則風勵之善術也昔齊威王不過一霸主烹阿封墨齊國遂以大治正於風勵天下之術有合耳今皇上鋭意太平將立致唐虞之業而海內未有向風誰司撫綏激揚無效臣每爲痛心思一力破此闗然地處暌絕權在受成無一事不需查議無一官不需開報而又不能爲鉤距之術以耳目人所恃爲耳目者惟司道府防各官故責成亦宜先自各官始語曰大臣法小臣亷豈亷節止小臣事哉所謂法者卽以亷爲法也已不亷而求人之亷則無法以身致貪而以令責亷則無法所升者不亷而所黜者不貪則又無法果欲以亷爲法則莫如斷絕饋遺夫饋遺者以交際爲名而賄賂爲實者也此徑一斷則情面自絕威望自肅上下綱紀相維職事相課了無沾滯而後眞是非乃出眞懲勸乃行豈不休哉行之歲月而吏治有不變民生有不安臣未之嘗聞故持一亷爲對證不若拈一法字法乃祖宗以憲後世皇上以繩羣工者也律云官吏受財者計贓科斷追奪除名饋遺非贓乎枉法者通算全科受饋遺而有曲庇非枉法乎臣特揭與諸臣約煌煌在上或無敢有越厥志臣若自言而自背之無所逃說謊之律諸臣而仍不回心以相應臣請操三尺議其後則諸臣實負功令臣未嘗負諸臣卽負諸臣臣敢負功令哉伏惟天語申飭施行臣不勝激切待命之至疏入得防懲貪責成道府執法禁饋甚得申飭吏治之要該部卽與覆行

陳黔省情形用兵機宜疏【崇禎二年】朱燮元

臣自歷黔境乃知萬山皆苗獨上下六衞一綫通道迆西畢烏赤永四衞久被酋隔計省城歸業者尙不滿五百家敗址殘阡蕭條滿目祗有營哨各兵略爲裝防該先任撫臣傅宗龍以洎前督臣張鶴鳴皆逐衞設兵出據屯堡迄今滇路疏通米不騰貴實有攸賴近日龍場六廣幹溝徉狼札佐等處築城四座漸進逼賊大勦規模似亦粗立但此戰局也城多則守廣勢分則力微酋隔河立哨日夜眈眈譬則騎虎安能復下曩所恃者安其爵欲得官而效順今被逆彥逐入東川箐峒矣海子峒民兵居酋腹心頗有牽制今已淪陷矣入秋水涸酋必四出大犯此定勢也臣惟八年以來局面屢換或專言勦而殺其獻功之人益致狂逞或專言撫而未張撻伐之威酋亦不附今日之防在於以守爲戰以戰寓撫專講致人之法嚴爲先事之防將必求於摧鋒兵必期於用命爵秩太易則精神全在競賞提哨太多則臨陣反相推諉業已申明備爲訂定若墨陣紙兵謬居參贊之職白衣遊食爭誇軒蓋之榮此皆軍中大蠧臣先從此軰破情斥絕隨徧歷各隘觀其營壘移平就險攺近據衝日取各將士較其膂力多寡試其銃弩槍刀三試而不中程者卽行汰革其地方最爲害者在於零星小功緣各將坐耗廩餼無可搪塞有虛報賊級而殺順苗以送驗者有一將已經撫定而一將乘隙掩殺者有本來投順而詭稱設伏縛獻駢首就戮者夫環黔皆苗安能盡殺禦以威信總是良民況六衞腴土盡多全賴此軰耕墾惟是殺不當罪事每失信遂致鉤夷生釁叛服不常臣三令而五申之逆則必勦毋縱惡以養姦順則共撫毋此收而彼殺肘腋之間安靜妥帖然後一意圖賊募耕墾以資粒食懸賞格以廣招徠戮訛匿以定煩囂省差遣以絕需索淸郵逓以節虛費把兵精勇者悉收之降將有勇者參用之任忠實之土司選屢勝之弩手用一將必求當一將之才養一兵必期得一兵之力日夜孜孜不敢怠遑按臣蘇琰與臣同心持火攻祕方親於公署督造試有奇效一切指揮風行雷厲司臣朱芹等道臣張允登等皆拮據劻勷不遺餘力倘糧餉獲敷三方畢防臣自當親率將士直搗長驅若其勢有可乘機難明布用奇疊出惟力是視固不敢孟浪以蹈前車亦不敢優遊而稽天討蠢爾小酋伎倆有限安位一騃豎子夷漢相猜各自爭攻正苗運告終之日仰仗皇上威靈一二年間或可滅此妖氛以少靖疆圉矣疏入帝從之

議主客兵餉疏【崇禎二年】

畢自嚴

臣竊惟方今軍興孔棘財用匱乏朝夕講求得一最耗糜之大端最節省之要著則軍餉中之客餉是已夫各鎭主餉之外又有客餉主餉者計口之需也客餉者不常之用也總計各鎭客餉已一百九萬三百餘兩矣客餉之費不一其大者則有徵調之費邇來徵調漸稀卽循例分防入衞者用亦有限而支放開鎖寧無九實一虛事故扣存寧無報一漏二至於以主爲客調遣不離本鎭何以行坐兼支此不可議節省乎其次則有撫賞之費今宣大撫局方殷勢恐難惜小費至各邊叩款無日而姦弁仍居爲奇貨此不可議節省乎又其次則有召買之費貴賤相權本折相生原屬善政今則髙擡時估從中漁射鉅萬金錢半供飛銷此不可議節省乎又其次則有修築之費夫一勞永逸工作豈成年例且估計報成冒破更自多方此不可議節省乎年來臣部按額題發而法阻於綜覈各邊計數責償而情憚於淸理不分孰主孰客誰知用少用多及給發難前盡以危詞恐赫曰枵腹待斃此爲主餉言則可耳其於客餉何與焉臣度今日之財用至不足之中各伏其有餘而以根究無人遂爾埋沒於因循徒使拖欠虛糜中外開一互諉之端而成一相沿之局亦誰思其究竟哉請及今亟定節省之計以後臣部發餉先盡主餉其客餉必不可已者各鎭督撫豫行造冊奏報勅下臣部核算無方行題發各鎭仍於季報內詳細開銷或觧運遷延各鎭不妨於主餉中通融支散候客餉到抵補庻在各鎭用之有實臣部省之有名而百萬之中可以節省過半矣至於主餉仍合民屯兼本折而定經制務爲長久之防永垂可守之規亦籌邊裕國之上計也疏入帝從之請無急近功小利疏【崇禎二年】

劉宗周

臣伏見陛下勵精求治宵旰靡寧然程效太急不免見小利而速近功夫今日所汲汲者非兵事乎誠以屯守爲上防簡卒節餉修刑政而威信布之需以歲月未有不望風束甲者而陛下方鋭意中興刻期出塞當三空四盡之秋竭天下之力以奉饑軍而軍愈驕聚天下之軍以博一戰而戰無日此計之左也今日所規規者非國計乎陛下畱心民瘼惻然痌瘝而以司農告匱一時所講求皆掊克聚斂之政正供不足繼以雜派科罰不足加以火耗水旱災傷一切不問敲撲日峻道路吞聲小民至賣妻鬻子以應有司以掊克爲循吏而撫字之政絕上官以催徵爲考課而黜陟之法亡欲求國家有府庫之財不可得已功利之見動而廟堂之上日見其煩苛事不勝糾人不勝摘於是名實紊而法令滋頃者特嚴贓吏之誅自宰執以下坐重典者十餘人而貪風未盡息所以導之者未善也賈誼曰禮禁未然之先法施已然之後誠導之以禮將人人有士君子之行而無狗彘之心所謂禁之於未然也今一切詿誤及指稱賄賂者卽業經昭雪猶從吏議深文巧詆絕天下遷攺之途益習爲頑鈍無恥矯飾外貎以欺陛下士節日隳官邪日著陛下亦安能一一察之且陛下所以勞心焦思於上者以未得賢人君子用之也而所嘉予而委任者率奔走集事之人以摘發爲精明以告訐爲正直以便給爲才諝又安所得賢者而用之得其人矣求之太備或以短而廢長責之太苛或因過而成誤且陛下所擘畫動出諸臣意表不免有自用之心臣下救過不給讒諂者因而間之猜忌之端遂從此起夫恃一人之聰明而使臣下不得盡其忠則耳目有時壅慿一人之英斷而使諸大夫國人不得衷其是則意見有時移方且爲內降爲畱中何以追喜起之盛乎數十年來以門戶殺天下幾許正人猶蔓延不巳陛下欲折君子以平小人之气用小人以成君子之公前日之覆轍將復見於天下也陛下求治之心操之太急醖釀而爲功利功利不已轉爲刑名刑名不已流爲猜忌猜忌不已積爲壅蔽正人心之危所潛滋暗長而不自知者誠能建中立極黙正此心使心之所發悉皆仁義之良仁以育天下義以正萬民自朝廷逹於四海莫非仁義之化陛下已一旦躋於堯舜矣疏入帝以爲迂闊然嘆其忠

請撫防三秦疏【崇禎二年】

吳煥

臣謹奏流賊之戕害全秦禍中於西安漢中最烈鄜延宜雒之境實系賊大淵藪往來結聚處也臣自奉命巡行離西安而北初至耀州又北而至同官其荒涼廣漠之景卽巳迥異長安至一出金鎖闗則爲宜君爲中部鄜州寧州眞寧千餘里皆荒山大川竟日行不見民居煙火累累白骨委溝壑臣毎至一扼塞卽向山谷之中搜饑民問之至一州縣必停車一二日徧訪父老子弟眞聞眞見乃知耀同宜中鄜雒寧眞數邑之民自遭大荒大亂大疫之後死亡逃散十分已去其六七孑遺茍活惴惴焉皆團聚一隅其餘極目曠土徧地蓬蒿山窩水窟盡爲盜藪而此孑遺之民旣虞盜賊之復來又憂荒地舊糧之拖累終日皇皇只思逃竄他鄕以全性命臣再三撫慰許其卽奏聞朝廷爲汝料理無不感泣號慟令臣不能仰視而府州縣官居其地者皆思卸擔求去新選者多半聞風不來故延安府屬之官十缺其五慶陽平涼二府之官十缺其七若目今不爲計處二三年必化爲異域臣竊思此鄜延寧眞之地皆前朝所創爲雄都鉅鎭先賢韓琦範仲淹從此奮武揆文外卻敵而內拱防者也今何以一旦至此哉蓋緣此地界在邊腹主無專屬故向來在內之臣委之邊鄙在邊之臣視爲贅疣且土寒地瘠三四十州縣坐定爲老明經之缺潦倒貪殘無所不至故官輕俗悍一任彊陵弱眾暴寡魚肉刀俎而莫之禁戢觀其可憐之狀眞如無母之子流離荒野直棄之悍奴豪賊之手而無可控訴嗟乎此三郡者尙可緩視之哉長邊踞其北則三郡乃邊鎭之腹心省防居其南則三郡乃長安之門戶如及今再不料理使窮民散而盜賊叢則腹心化爲毒蠍而邊鎭何所恃以自固門戶盡爲賊窟而省防何時得而安枕臣愚以爲欲絕三秦之亂萌必先從此地急爲下手臣初出巡時卽與撫臣熟商及此及行至鄜延目擊顚危方且躊躕深計而督臣遺臣手書鰓鰓數百言所以爲三郡計者甚悉皆先得臣心之所同然敢不忌煩一一爲皇上陳之一曰分荒熟以便徵輸延慶之地山深川廣土曠人稀今值兵荒之餘且死徙相枕阡陌荒蕪若仍舊額不爲分別則遺民欲墾熟田先防荒累坐是束手欲逃應急令公勤之吏履畝注明將荒糧暫停爲之歸並里甲止據現在徵輸百姓旣樂於荒田之不拖累又曉然知成熟者之不可推諉將民業可安而錢糧亦易辦至便計也一曰緩舊糧以完新稅舊糧之拖欠已非一日之積今死者死矣逃者逃矣卽現存遺黎皆鵠形鶉結茍活無計新稅固不堪爲夙逋之償而趙甲豈能代錢乙之累卽額欠不可頓蠲而徒掛空名亦無益目下不若將此數邑暫緩舊糧使其一一完新新糧不及額者官有常罰民有常刑則吏胥不能借名以混淆戶長亦難指舊以扣克可以卹民力而亦便徵輸矣一曰搜盜窟以拔禍本盜之不可盡也豈不欲悉化盜爲良以仰體皇上並生之願然無柰盜積有年按延慶之南則尙有本地大窩營三窟以盤結延境之北則神木府谷地方秦晉交界更多邊回賊聚千百以鴟張兩地聲勢相應此皆亂民絕非饑民也依慿城社搜之急則倡爲殺良之說以挾官府防之緩則時逞咆哮之威而肆擄掠今若諭之不可懷招之不可聽必將大整兵威掃除之以拔數十年之病根不敢不先爲皇上告者也一曰給牛種以續民命自盜賊興而民間資糧牛畜殺擄殆盡故有土旣患無民有民又患無耕土之具幸皇上允罪撫贓銀賑濟候山西撫臣追觧前來應令各州縣乘今秋谷價稍賤糴貯倉廩賑給此則撫臣先淸查貧民戶口已有頭緒卽當飭有司亟圖者也一曰選縣令以托民依延慶平三府土瘠民貧俗囂糧欠故多坐明經之缺不知欲濟艱危正需才幹一官到任萬命攸闗大縣必期揀選科甲卽明經如恩選貢亦盡多靑年壯志此在吏部掣籖注選時一覽可見必須選擇精明彊固之人不然漫以龍鐘潦倒朽儒付之是直以萬千民命委之溝壑矣一曰少寛疲邑考成以展吏才夫考成之法以課羣吏豈容寛假然在上疲之邑難及額卽新糧不可寛而舊糧必祈通變如以幾年逋負責之現在一人將州縣未到任先懸參罰以待之故來者悔而思去選者聞而不來其不肖者明知考滿無望貓防吏胥惟祈稍潤槖以去故民任瘡痍糧皆掛欠若得寛舊糧之罰而止考新糧之成則官得安心料理民生有賴國課亦得輸矣一曰平薦舉以鼓吏治薦舉之法從來明經盡壓於科甲之下卽預薦者亦甚寥寥不知全陜州縣官明經十居其九我先棄之彼安得不自棄非棄官也是以數十州縣民命棄之也況現在臣所耳目盡多錚錚自好在不肖者斥問宜嚴而能表異者薦揚宜廣此今日振揚吏治之先務也一曰淸宗祿以救民困平涼宗室繁悍當事日抱隱憂止就宗祿兌宗糧一事論之有以祿少而欲兌多又以無糧而包攬彊兌姦貪吏書旣通同以作不肖有司亦托詞以謝責民受其殃而邊虧其餉端實由此計莫如申飭道府州縣官盡數淸查某宗應食祿若干應派定某州縣某宗應納某州縣糧若干各先定一淸冊以應食之祿配應納之糧糧浮於祿則本宗找辦官糧祿浮於糧則有司找還宗祿井然分明不容紊亂臣已經出示淸理自非邀皇上之命則有司法令不行此救平涼之民於水火最急事也此數者乃爲全秦決渙潰癰拔本塞源計行之非一手一足之力今幸督臣與陜西延綏兩地撫臣皆念切痌瘝同舟共濟臣一路巡行目擊危形心憂亂本竊計當急從此下手故𨿽字逾限額不敢不縷陳於皇上之前祈皇上天語丁寧下部勅賜準行如臣所奏請分荒熟緩舊糧搜盜窟給牛種選縣令寛考成平薦舉淸宗祿許著實奉行計無阻礙則三郡肩背脊膂之毒可除而全秦通體皆得安泰矣其闗於邊防內患殆非渺小非沾沾爲延慶平三郡計也臣不勝悚息待命之至疏入得防據奏延慶平三郡景狀殊可軫念安民弭

盜奏內八款允於補救有裨著各與覆行缺官速當銓補勒限到任已補不到的吳煥便行查參該部知道革大戶行召募疏【崇禎三年】

範景文

臣奉命撫豫日思所以撫之之方而求一當惟是與民休息爲第一義顧今天下民生瘁矣或困於水旱此患在天者也或厲於盜賊此患在人者也尙可隨時補救隨地銷弭不至大苦獨官患苦之而莫可觧免則莫如差役臣請得而悉數之如錢糧之收有收戶觧有觧戶驛逓有馬戶供應有行戶皆僉有力之家充之名曰大戶固曰有田則有賦有賦則有庸則壤作貢理或然也而所僉實非眞大戶何也大戶之錢能通神力能使鬼不難幸免而脫雉罹大半中人耳中人之產气脈幾何役一著肩家便立傾一家傾而一家繼一家繼而一家又傾輾轉數年邑無完家矣卽彼所謂能通神能使鬼以免一時者亦漸日朘月削免與不免同歸於盡此不水旱而荒不盜賊而憯者也豈不痛哉往時建議者心痛之變爲條鞭法以闔境之力役均於闔境之丁糧此其苦宜少蘇矣而試觀民間有不經年累月奔命於公家者爲誰有不賣妻鬻子罄貲於津賠者爲誰是條鞭之行者自行而大戶之革者未革也總之役在民則官便役在官則民便此不兩利者也便在民則民欲革便在官則官不欲革此不兩立者也夫官民之不相勝也久矣有司官卽不無念及民瘼者無如胥徒之中爲格何蓋僉派一行則手得髙下口得低昻日市其重於民間而民奔走以奉之嗟嗟民間天子藏富之地而反爲彼外帑以致官日富而民日貧在官之人日富而民日貧民貧矣國安得富私費多而公賦詘此必至之數也臣剜心蒿目議下有司實行條鞭之法一切差役俱歸之官錢糧官雇人收爲議廩餼官差人觧爲議盤費倉漕爲之議腳價官委人置驛逓爲之議芻豆官募人養供應以市值平買不立官價名色凡夫傾銷添搭幫賠之費徹底蠲除百年患苦一旦灑然不亦快乎是非移民之害於官也官任之而害自減耳官自經手官自畱心金錢無所容其穴窟倉箱無所容其耗蠧郵驛支應無所容其冒破在民免於害而官亦並受其利所慮失利者獨胥徒耳置官以爲民豈爲胥徒哉如有日與胥徒比而陽奉陰違名去實存者斷以白簡隨其後從此百姓辦正稅而外足不至官府目不見靑衣日惟是含哺鼓腹以嬉遊於化日是亦一時華胥也卽猝有水旱盜賊亦有以待之豈足爲厲哉向臣司理東昌曽行此法歲所省以數萬計東人至今思之臣不揣欲以已效之法試之兩河以起沈痼將欲使兩河亦如二東也而今量移矣人去法更久將復斁所闗於民生休戚者最大故特披瀝於聖明之前其中條欵頭緒繁多不敢一一瀆覽而略陳其大端如此臣謹防同巡按河南監察禦史吳甡具疏以聞伏乞天語申飭著爲功令敢有變法虐民者官吏議處參究不少貸將休養旣久物力漸充久安長治端必由之矣疏入得防體卹民隱是撫按第一急務這奏內革僉派行召募飭吏治安民最得要領便著定爲例勿輕變更該部知道

督黔善後事宜疏【崇禎四年】

朱燮元

臣惟邊徼𨿽安不可忘戰制夷之法必先內固水西自河以外六目九司之地亦頗廣衍業巳悉入版圖大渡要隘俱築建新城列兵據守旣有扼項拊背之勢當爲深根固本之謀從來人土財用原自相因參據眾議必須分建衞所責成有功各將久任世守不惟鼓舞激勵用爲酬勸之資且因以勞來安集永杜窺伺之漸請備陳之安酋地方中有河一條安莊與普定適中之所爲三岔眾水至此始滙爲河織金臥這等酋皆由此出犯臣於三年四月內牌行參將範邦雄在地方鐵王旗築城一座距安莊九十里普定六十里距河尙十五里建髙寨一堡另設山京下窩化處蔣義架底五哨以環之由鐵王旗迆北與平霸衞相對爲思臘河系應察阿奎阿傀等各酋出犯之路臣牌行遊擊金良田離平壩西三十里樂平地方爲三路總隘建城一座移兵屯札又都司僉書任先覺率裏民於七里房沿河築一石堡離樂平又四十里由思臘而北爲簸箕隴又迆北十里爲鴨甸河又迆北三十里爲鴨池河此則各酋防聚出入之大隘與威淸衞相對隔一百四十里崇禎二年六月臣與禦史蘇琰查此一路羣賊如毛先於距威淸六十里幹溝地方督副將楊正芳一面驅殺一面建造石城以便駐師及後過河戰勝臣因與撫臣撤出各兵札於河上總兵林兆鼎率同楊正芳陳謙彭應魁袁可成覃載勲等各將共於鴨池河岸上分定丈尺建城一座都司僉書任先覺亦於簸箕隴建城一座皆上據髙原而下瞰長流卽一葦片刀無不了然者自鴨池迆北三十里爲大索橋乃各賊暗渡之所已建一石堡又迆北四十里則爲六廣此酋千百年通省官道也天啟六年該前任禦史傅宗龍行副將今陞總兵官王國正建札佐等處五小城又崇禎元年前任督臣張鶴鳴防同巡按禦史陸獻明行本官建龍場大城一座題奉明防命名敷勇臣履任後與禦史蘇琰酌審地勢去河尙逺仍牌行王國正責成將官方國安劉鎭藩於六廣河岸建城一座又於迆北三十里虎場地方建城一座以防暗抄自此迆北三十里爲黃沙渡臣行袁桂芳於九莊地方築城一座距渡可十里又迆北六十里爲明家渡先是崇禎元年督臣張鶴鳴行參將牟文綬建城一座題奉明防命名息烽臣閱其規制稍狹行參將牟文綬展拓工未竣而奉調入衞臣行袁桂芳同守備牟海奇修築報竣今年二月又於烏江渡口築一小堡過此河皆繞蜀境矣以上各城如敷勇鐵王旗幹溝俱九里三分髙二丈鴨池息烽俱七里三分髙一丈八尺六廣六里三分髙一丈六尺虎場九莊簸箕隴樂平札佐俱三里三分髙俱一丈五尺內外用石包砌以上皆在酋地控制河岸用以防邊者也貴州省城向苦湫窄居民多在北闗酋變將積聚盡焚以致大餒臣行王國正楊正芳陳謙彭應魁張舜齡孫志學袁可成覃載勲等共築新城一千丈悉造三門廣順州無城向苦賊害三年二月內行屯田都司孫志學定廣守備蔡紹周署州事都事馬登侖新築石城一座洪邊開科地方該河防道僉事沈翹楚親督築石城一座又安南普安二衞地方該參政朱家民督率各將前後築新城十一座此皆防盜竊發用以內固者也迆西四衞除永寧衞城堞無恙畢節衞安酋代修其赤水衞普市所摩尼站多被毀掘該道參政鄭朝棟防同總兵許成名督各將從新修造用以聨滇蜀而馭夷通商者也以上各城木因於箐石因於山采取扛擡則因之兵力惟木石二匠磚灰二窯頗費價值皆各將捐貲督兵拮據共效臣與按臣或助工費或犒工匠俱載部冊爲費頗省臣據各將報到工次恐其茍且搪塞於今年正月初八日自省出巡南至普安北至烏江徧歷查閱至二月十七日回省查驗所報俱符中有未建月城與丈尺稍不合者摘出修補今四月內陸續俱報到臣該臣看得城垣立則屯札有區田土辟則粒食漸廣與酋相隔近則一河逺亦不過數十里聲息易聞哨探聫絡若守之俾無失墜定無意外惟是各將勞苦十年無不勃勃各懷出谷之思臣惟久任屢煩明防重地須用宿將近日兵部推用王國正爲總兵不惟人地相宜且見功苦得酬將士暮气劃然一開此亦鼓舞責成之闗鍵也所有各款事宜謹具列於左一設建衞所查得通省新城如安普十一座廣順開科等處皆系內地祗是整頓舊日營哨因壘爲守不煩更置惟沿河自三岔起至於烏江內如鴨池敷勇各宜設衞鐵王旗息烽各宜設一直隸守禦千戶所敷勇則以六廣虎場九莊烏栗爲四所札佐小索橋凹絞設爲三哨鴨池則以大索橋簸箕隴幹溝樂平爲四所七百房安家橋麥城設爲三哨鐵王旗則以山京下窩化處蔣義架底設爲五哨息烽則以烏江明家渡落邦開科設爲四哨大小相權如臂使指無事荷鍤而耕有警一呼可應爲長久計似無出此一久任世守查得沿河一帶向爲酋地今俱各將戍守應增新缺除總兵王國正外如鴨池副總兵楊正芳安莊副總兵商士傑鐵王旗參將範邦雄六廣遊擊方國安初守六廣今調徉狼遊擊劉鎭藩樂平遊擊金良田九莊部札遊擊袁桂芳簸箕隴僉書任先覺皆應責成久任內範邦雄應加副將方國安劉鎭藩應加參將袁桂芳應與實授敷勇鴨池宜設指揮各三員千戶各六員百戶各十員鐵王旗息烽宜設指揮各三員千戶各四員百戶各六員擇其勞久功多且專任版築之役者容臣酌議敍題世守再照九司尙存其三如養龍司土官蔡啟東底寨司土官蔡應吉乖西司土官楊光綬家口俱被殺擄或無助逆實迹應照播州袁初袁切事例攺爲世職副千戶附入息烽其產悉聽照舊管業庻省此贅疣且便控制一監臨提調衞所旣建將士碁布則勢易相畸而力亦易分如總兵官王國正整飭沿河一帶奉有明防除責成駐札龍場時時巡歷經理外中間統馭查覈必借監司如沿河巡視兼理屯田此河防道責任然官系添設未必久任如鴨池鐵王旗一路應隸威淸安平二道敷勇息烽應隸貴寧畢節則貴陽府爲提調各有界限庻便責成一官俸兵食衞所旣設土地亦辟添官必資俸廩設戍必需口糧相應卽以地之所出收取爲用今計沿河一帶地盡廣衍惟是各將士從去歲至今甫息水西之役又有狼峒擺金火烘兩江之役未遑開墾近日又抽援滇省故未能一一淸楚大約二衞二所安定之後祗可用兵萬人計舊例一軍授水田十二畝旱地六畝今應照二祖成例量寛之俾足自贍其各官俸廩亦就中取足近日現兵除下六衞省城並安南普安二衞外沿河一帶幾及二萬自此地可漸辟兵可漸裁今方寓戰於耕後可卽兵爲農其田現在淸丈地方豪彊侵占影射負固不明者容臣一一以法懲之一更易新名二衞二所之地經臣親閱二徧公署街市𨿽云艸創亦可棲止街市團集多者千餘少者亦有數百家生聚日久自當攺觀如敷勇息烽於襄連云有嘉靜氛恬波奏膚俱防欽命新名今如鴨池鐵王旗樂平幹溝簸箕隴六廣九莊虎場開科鼎站阿機尾灑定頭小龍場亦資孔乞請皇上俱賜新名攺易耳目一振僻陋其二衞應設經歷各一員二所應設吏目各一員臣已行各將俱艸創一署合勅吏部選授以上各款俱因陋就簡艸立規制臣疎庸闇陋多有茫昧統祈勅下兵部酌議覆奉明防容臣遵奉施行謹題疏入帝從之

陳黔蜀連界扼要情形疏【崇禎四年】朱燮元

臣謹奏竊照黔之迆西四衞曰畢節曰赤水曰烏撒曰永寧永寧衞與蜀之永寧宣撫司連界犬牙相錯向來彼此相安未有爭者自奢酋作難先將黔之弁紳士民恣行屠戮然後四出犯蜀其幸脫者或入箐峒或被掠賣或逃入烏蒙鎭雄十年以來不見天日今幸事寧稍稍還集流離尾之狀有不忍見者夫哀鳴日久誰無安宅之思黍離可悲宜與生全之計顧此衞爲黔蜀合縫之區若事不兩利情不交暢則措處失宜紛搆環起非大公之道長久之術也總惟照祖制以淸界限酌近勢以定規畫俾協於情而當於法則彼此自可相安而地方庻可鞏固臣不揣愚闇謬列五欵於左統冀聖裁一黔蜀界址查黔之永寧衞設自洪武四年屯田五萬三千二百九十畝其餘皆爲四川永寧宣撫司之地舊制宣撫司城垣衙署原在城外後因宣撫梗法生事議遷城內以便彈壓自是宣撫司各夷與蜀人多相雜而居今黔蜀紛紜互爭甚至假威權以恣虐嗟此孑遺多有不保生命者近閱邸報吏部已陞有永赤同知蔣之芳合責成本官到衞臣移防蜀中撫臣委府佐一員查舊日街巷自辛酉以前爲率喚集父老將街地逐一踏勘某爲黔某爲蜀某爲宣撫司各查出原址周圍丈尺取各認狀是黔還黔是蜀還蜀則公道昭而人心自服矣一蜀鎭駐札蜀之幅員最廣設立總鎭原無定所惟地方用兵隨處屯兵札駐如松潘越雋遵義建武皆有舊駐衙署今奢賊旣殱水西就撫西則普市摩尼赤水南則瀘衞建武交錯相環永寧一塊土反在腹裏查此衞系黔省按臣出巡察考與提學道臣考試駐札之所今此彈丸地武士若林布滿街巷黔之軍衞士民曽不得聚廬而托足焉夫以全蜀之大決不宜駐總鎭於黔衞查自永寧至瀘衞五十里由瀘衞至建武九十里相距頗近論形勢則建武扼控諸蠻最爲要害舊有衙署亟宜移駐卽不然則瀘州衞或城外宣撫司舊基皆可駐鎭惟將此一衞仍歸黔轄庻疆界明白而流移獲返此似不待再計者也一川貴參將查永寧衞原設迆西參將一員統束衞所各軍以資守禦及後攺爲川貴參將兩員交轄除黔用衞所各軍外蜀以鎭逺營兵輪番撥防奢賊發難時參將久缺新推萬全尙未履任以致縱橫無忌今川貴參將武聲華反移駐瀘州衞舊制盡失且黔中衞所各軍分屯歸伍誰爲管束相應仍照舊制移駐該衞督修屯政嚴行操練兼飭蜀中防兵以修武事庻幾事有專責勢可兩利也一四川敍馬瀘道駐札蓋四川之有敍馬瀘兵備副使原用以整飭兵防保固邊境兼制鎭雄烏防烏撒東川四上府責任綦重守道已駐敍府巡道已駐瀘州獨敍瀘兵備向駐長寧縣今復移駐敍城相距建武永寧爲期五六日最屬不便曩者永寧宣撫司棄爲外夷蔑有彈壓以致尾大不掉今藺土內外旣入蜀之職方自應就近統理合將敍瀘道署移入蜀之寧衞宣撫舊基之內其於建武瀘衞相距不逺旣便飭兵搜乘兼可鎭夷消萌似爲妥便夫總鎭則議移而兵道則議入者蓋文臣法紀淸肅隨從稀少軍民咸有依戴彼此自可相安也一宣撫司內外四里昔年攻入永寧奢賊父子遁走時臣未經履畝審據降目並蜀人習藺事者俱云奢賊地有內外四里外四里地多平原與江安納谿瀘州合江仁懷壤界相接向來俱蜀人佃種照額輸租其內四里與水西接壤多荒山險囤惟古藺州稍有腴土俱系各目分管奢賊責令輪當驛馬蜀人曽未有至者是時餘孽未靖兵革方興臣因其舊習以外四里開屯贍兵以內四里分給降將參據眾議謂有三善藩籬要害人自爲守一也兵部題奉明防賞格頗侈借土酬功不煩另賚二也效忠者卽給土授官俾諸夷各把日後具有榜樣三也各將如羅乾象仗義觧圍擒斬魯仲賢等甚至賊當陣臠其妻子而不顧羅京周殺逆寅於險箐胡汝髙先赴義於成都又畢應臺鄢介王心一羅甫宋武張令等聽劉養鯤之招仗義擒凶共出死力皆懸望酬賞以彰大信今準四川撫臣張論移防疏槁深籌熟算欲建長官司俾令世守業有確論其經理創始臣實首事不得不述其槪至於近日時異勢殊道鎭持議或有異同又當隨時斟酌務求長便臣已在局外合應專聽四川撫臣與按臣酌量處分不必以臣議爲據也以上各款統祈勅下兵部酌議覆奉明防行臣並四川撫按二臣遵奉施行謹題疏入帝從之

蠲錢糧疏【崇禎四年】

畢自嚴

臣竊惟百姓之所苦者在催徵而州縣之所苦者在彈射在有司顧此失彼勢必挖新以補舊在百姓暮四朝三何如蠲舊而除新試查照舊冊未完之數直截盡蠲布告海內曰戶部天啟六七兩年舊餉未完俱照恩詔槪置勿問使百姓曉然於金石之令有司亦不致前後瞻顧爲猾胥所愚以困百姓則蚤蠲一日蚤得一日之休息矣抑臣因是而並有請於六七兩年新餉之雜項也夫臣與同官右侍郎周士朴題定帶徵載入考成催督矣疏墨尙鮮臣豈忘此惟是天啟六七兩年省直雜項臣部徒虛執其籍至崇禎二年各地方始認有定額今欲以新定之額懸索未認之項於三四年前無論有司實應且憎而催者自催逋者自逋其何以信功令且雜項最多者惟抽扣一項而抽扣實在舊餉之中今舊餉旣蠲則不得不並蠲雜項也否則我欲帶完六七年之二分而彼將割三四年之二分以應那東補西名完實欠況乎完者之寥寥也臣竊憶年來搜括之煩沃土亦鮮遺力參罰之頻循吏幾無完膚凡可爲督逋計者臣部不憚盡力行之矣乃時將夏季初限大半愆期豈有司之愚甘以其官爲射的而狃緩徵之小仁忘巖疆之大防耶大抵民間止有此物力寅支邜糧則邜年之逋勢也郡縣止有此敲撲趲新償舊則新額之逋亦勢也臣愚謂欲急現額正當示寛舊額欲了近欠正當盡蠲久欠則從此現額之相續防如流水或可計日以俟也比者秦晉災荒業已數年頃復旱魃爲虐卽齊豫江北之區俱見告矣若必待其吁請而後蠲何如恩自上出者之足爲感動也謹將天啟六七兩年未完舊餉並天啟六七兩年未完雜項共銀五十二萬一千五百有奇開列於後恭候聖裁其已徵收在官或起觧在途者地方必有文案若故爲隱匿克畱者臣部得於訪聞定執白簡從事卽省直撫按亦自當據實簡查以聞也伏乞勅下臣部將天啟六七兩年恩詔內應赦舊餉照數豁免並六七兩年新餉內懸坐未認雜項照數停徵庻省直得一意完新而亦用以蘇息災黎矣疏入得防這天啟六七兩年各省直未完舊餉並雜項銀兩依議照數蠲免以示朝廷軫卹窮黎至意其有巳徵及起觧的仍著查明報部敢有乘機隱克者定行重治

禦選明臣奏議卷三十九﹤史部﹐詔令奏議類﹐奏議之屬﹐禦選明臣奏議﹥

欽定四庫全書

禦選明臣奏議卷四十

請勿用小人疏【崇禎五年】

黃道周

臣自幼學易以天道爲準上下載籍二千四百年攷其治亂百不失一陛下禦極之元年正當師之上九其爻云大君有命開國承家小人勿用陛下思賢才不遽得懲小人不易絕蓋陛下有大君之實而小人懷干命之心臣入都以來所見諸大臣皆無遠猷動尋苛細治朝寧者以督責爲要談治邊疆者以姑息爲上策序仁義道徳則以爲迂昧而不經奉刀筆簿書則以爲通達而知務一切磨勘則葛藤終年一意不調而株連四起陛下欲整頓紀綱斥攘外患諸臣用之以滋章法令摧折搢紳陛下欲剔獘防姧懲一警百諸臣用之以借題修隙斂怨市權且外廷諸臣敢誑陛下者必不在拘攣守文之士而在權力謬巧之人內廷諸臣敢誑陛下者必不在錐刀泉布之微而在阿柄神叢之大惟陛下超然省覽旁稽載籍自古迄今決無數米量薪可成遠大之猷吹毛嘆睫可奏三五之治者彼小人見事智毎短於事前言毎多於事後不救淩圍而謂淩城必不可築不理島民而謂島眾必不可用兵逃於久頓而謂亂生於無兵餉糜於漏巵而謂功銷於無餉亂視熒聽浸淫相欺馴至極壞不可復挽臣竊危之自二年以來以察去獘而獘愈多以威創頑而威滋殫是亦反申商以歸周孔捐苛細以崇惇大之時矣疏入帝不懌摘葛藤株連數語責令具陳

遵旨具陳疏【崇禎五年】

黃道周

臣竊見邇年諸臣所目營心計無一實爲朝廷者其用人行事不過推求報復而已自前歳春月以後盛談邊疆實非爲陛下邊疆乃爲逆璫而翻邊疆也去嵗春月以後盛言科實非爲陛下科乃爲仇隙而翻科也此非所謂葛藤株連乎自古外患未弭則大臣一心以憂外患小人未退則大臣一心以憂小人今獨以遺君父而大臣自處於催科比較之末行事而事失則曰事不可爲用人而人失則曰人不足用此臣所謂舛也三十年來釀成門戶之禍今又取搢紳稍有器識者舉网投阱卽緩急安得一士之用乎凡絕餌而去者必非防魚戀棧而來者必非駿馬以利祿豢士則所豢者必嗜利之臣以箠楚驅人則就驅者必駑駘之骨今諸臣之才具心術陛下其知之矣知其爲小人而又以小人矯之則小人之焰益張知其爲君子而更以小人參之則君子之功不立天下總此人才不在廊廟則在林藪臣所知識者有馬如蛟毛羽健任贊化所聞習者有惠世揚李邦華在仕籍者有徐良彥曽櫻朱大典陸夢龍鄒嘉生皆卓犖駿偉使當一面必有可觀者也疏入帝益不懌斥爲民

三大可惜四大可憂疏【崇禎五年】華允誠

臣竊惟當事借皇上剛嚴而佐以舞文擊斷之術倚皇上綜覈而騁其訟逋握算之能遂使和恆之世競尙刑名淸明之躬寖成叢脞以聖主圖治之盛心爲諸臣鬭智之捷徑可惜一帥屬大僚驚魂於回奏認罪封駁重臣奔命於接本守科遂使直指風裁徒徵事件長吏攷課惟問錢糧以多士靖共之精神爲案牘鉤較之能事可惜二廟堂不以人心爲憂政府不以人才爲重四海漸成土崩瓦解之形諸臣但有角戶分門之念意見互觭議論滋擾遂使撫等於築捨用捨有若舉棊以興邦啟聖之嵗時爲卽聾從昧之舉動可惜三人主所以總一天下者法令也喪師誤國之王化貞與楊鎬異辟潔己愛民之餘大成與孫元化並逮甚至一言一事之偶誤執訊隨之遂使刑罰不中鈇無威一可憂也國家所恃以爲元气者公論也直言敢諫之士一鳴輒斥指佞薦賢之章目爲姧黨不惟不用其言並錮其人又加之罪遂使喑黙求容是非共蔽二可憂也國家所賴以防維者亷恥也近者中使一遣妄自尊大羣僚趨走惟恐後時皇上以近臣可倚而不知幸竇已開以操縱惟吾而不知屈辱士大夫已甚遂使阿諛成風羞惡盡喪三可憂也國家所借以進賢退不肖者銓衡也我朝罷丞相以用人之權歸之吏部閣臣不得侵焉今次輔體仁與冢臣洪學同邑朋比惟異己之驅除閣臣兼操吏部之權吏部惟阿閣臣之意造門請命夜以爲常黜陟大柄秖供報復之私甚至庇同鄕則逆黨公然保舉而白簡反爲罪案排正類則講官借題逼逐而薦剡遂作爰書欺莫大於此矣擅莫專於此矣黨莫固於此矣遂使威福下移舉措倒置四可憂也疏入帝詰其別有指使責使陳狀允誠列上閔洪學溫體仁徇私朋比等事帝亦悟兩人同裏有私乃奪允誠俸而洪學亦旋罷去

痛憤時艱疏【崇禎九年】

劉宗周

臣竊惟陛下銳意求治而二帝三王治天下之道未暇講求施爲次第猶多未得要領者首屬意於邊功而罪督遂以五年恢復之說進是爲禍胎己巳之役謀國無良朝廷始有積輕士大夫之心自此耳目參於近侍腹心寄於幹城治術尙刑名政體歸叢脞天下事日壞而不可救廠衞司譏察而告訐之風熾詔獄及士紳而堂廉之等夷人人救過不給而欺罔之習轉甚事事仰承獨斷而諂諛之風日長三尺法不伸於司寇而犯者日眾詔防雜治五刑歲躬斷獄以數千而好生之徳意泯刀筆治絲綸而王言防誅求及瑣屑而政體傷參罰在錢谷而官愈貪吏愈橫賦愈逋敲撲繁而民生瘁嚴刑重斂交困而盜賊日起總理任而臣下之功能薄監視遣而封疆之責任輕督撫無權而將日懦武弁廢法而兵日驕將懦兵驕而朝廷之威令並窮於督撫朝廷勒限徵而行間日殺良報功生靈益塗炭一旦天牖聖衷撤總監之任重守令之選下弓旌之招收酷吏之威布維新之化方與二三臣工洗心滌慮以聮泰交而不意君臣相遇之難也得一文震孟而以單辭報罷使大臣失和衷之誼得一陳子壯而以過戇坐辜使朝寧無吁咈之風此闗於國體人心非淺鮮者陛下必體上天生物之心以敬天而不徒倚風雷必念祖宗鑑古之制以率祖而不輕攺作以簡要出政令以寛大養人才以忠厚培國脈發政施仁收天下泮渙之人心而且還內廷掃除之役正懦帥失律之誅愼天潢攺授之途遣廷臣賫內帑巡行郡國爲招撫使赦其無罪而流亡者陳師險隘堅壁淸野聽其竊而自歸誅渠之外猶可不殺一人而畢此役奚待於觀兵哉疏入帝怒甚巳而意解降防詰問謂大臣論事宜體國度時不當歸過朝廷爲名髙且奬其淸直

劾溫體仁疏【崇禎九年】

劉宗周

臣竊惟己巳之變誤國者袁崇煥一人小人競修門戶之怨異己者槪坐以崇煥黨日造蜚語次第去之自此小人進而君子退中官用事而外廷寖疎文法日繁欺防日甚朝廷日隳邊防日壞今日之禍實己巳以來釀成之也且以張鳳翼之溺職中樞也而俾之專徵何以服王洽之死以丁魁楚等之失事於邊也而責之戴罪何以服劉策之死諸鎭勤王之師爭先入衞者幾人不聞以逗𨖻防詰責何以服耿如杞之死今且以二州八縣之生靈結一飽颺之局則廷臣之累累若若可幸無罪者又何以謝韓爌張鳳翔李邦華諸臣之或戍或去豈昔爲異己驅除今不難以同己相容隱乎臣於是而知小人之禍人國無已時也昔唐徳宗謂羣臣曰人言盧姧邪朕殊不覺羣臣對曰此乃之所以爲姧邪也臣毎三覆斯言爲萬世辧姧之要故曰大姧似忠大佞似信頻年以來陛下惡私交而臣下多以告訐進陛下錄淸節而臣下多以曲謹容陛下崇勵精而臣下奔走承順以爲恭陛下尙綜覈而臣下瑣屑吹求以示察凡若此者正似信似忠之類究其用心無往不出於身家利祿陛下不察而用之則聚天下之小人立於朝有所不覺矣天下卽乏才何至盡出中官下而陛下毎當緩急必委以大任三協有遣通津臨徳有遣又重其體統等之總督中官總督置總督何地總督無權置撫按何地是以封疆嘗試也且小人毎比周小人以相引重君子獨岸然自異故自古有用小人之君子終無黨比小人之君子陛下誠欲進君子退小人決理亂消長之機猶復用中官參制之此明示以左右袒也有明治理者起而爭之陛下卽不用其言何至並逐其人而禦史金光辰竟以此逐若惟恐傷中官心者尢非所以示天下也至今日刑政之最舛者成徳傲吏也而以贓戍何以肅懲貪之令申紹芳十餘年監司也而以莫須有之鉆刺戍何以昭抑競之典鄭鄤之獄或以誣告坐何以示惇倫之化此數事者皆爲故輔文震孟引繩批根卽向驅除異己之故智而廷臣無敢言陛下亦無從知之也嗚呼八年之間誰秉國成而至於是臣不能爲首揆溫體仁解矣詩曰誰生厲階至今爲梗體仁之謂也疏入帝大怒斥爲民

劾溫體仁六大罪疏【崇禎九年】

傅朝佑

臣竊惟陛下當邊警時特簡體仁入閣體仁乃不以道事君而務刑名窺陛下意在振作彼則借以快恩仇窺陛下治尙精明彼則托以張威福此謂得罪於天子鳳陽昌平鐘靈之地體仁曾無未雨綢繆兩地失守陵寢震驚此謂得罪於祖宗燮理職在三公體仁爲相日月交蝕星辰失行風霾疊見四方告災嵗比不登地震河決城陷井枯曽莫之懲而日尋恩怨圖報睚眥此謂得罪於天地彊敵內逼大盜四起髙麗旦暮且陷體仁冒賞冒廕中外解體因之此謂得罪於封疆體仁子見屏於復社諸生募人糾彈株連不巳且七年又議裁茂才國家三百年取士之經一旦壞於體仁之手此謂得罪於聖賢同生天地誰無本心體仁自有肺腸偏欲殘害忠良秖今文武臣僚幾數百人駢首囹圄天良盡喪此謂得罪於心性夫人主之辧姧在明而人主之去姧在斷伏願陛下大施明斷速去體仁毋以天變爲不足畏毋以人言爲不足卹毋以羣小之逢迎爲必可任毋以一已之精明爲必可恃大赦天下除苛政庶倒懸可解太平可致矣疏入帝怒除名下吏按治逾月體仁亦罷

諫令錢士升回籍疏【崇禎九年】

詹爾選

臣竊惟輔臣錢士升引咎求黜遽奉回籍之諭夫人臣所以不肯言者其源在不肯去耳輔臣肯言肯去臣實榮之獨不能不爲朝廷惜此一舉也璡以非法導主上其端一開大亂將至輔臣憂心如焚忽奉攺擬之命遂爾執奏皇上方嘉許不暇顧以爲疑君要譽耶人臣無故疑其君非忠也乃謂吾君萬舉萬當者第容悅之借名必非忠人臣沽名義所不敢出也乃人主不以名譽鼓天下使其臣尸位保寵寡廉鮮恥亦必非國家利況今天下疑皇上者不少矣將驕卒惰尙方不靈億萬民命徒供武夫貪冒則或疑過於右武穿札與操觚並課非是者弗錄人見賣牛買馬絀徳齊力徒使彊寇混迹於道途父兄莫必其子弟則或疑緩於敷文免覲之說行上意在蘇民困也而或疑朝宗之大義不敵數萬路用之金錢駁問之事煩上意在懲姧頑也而或疑明啟之刑書幾禁加等之紛亂其君子憂驅策之無當其小人懼陷累之多門明知一切茍且之政或拊心愧恨或對眾欷戱輔臣不過偶因一事代天下發憤耳而竟鬱鬱以去恐後之大臣無復有敢言者矣大臣不敢言而小臣愈難望其言矣所日與皇上言者惟苛細刻薄不識大體之徒似忠似直如狂如癡售則挺身招搖敗則潛形逋竄駭心志而爚耳目毀成法而釀隱憂天下事尙忍言哉祈皇上以遠大宅心以簡靜率憲責大臣弼違之義作言官敢諫之風寧獻可替否毋借口聖明獨斷掩聖主之謙沖寧進禮退義毋借口君恩未酬飾引身之濡滯臣愚不勝惓惓疏入帝震怒面詰再三罪且不測諸大臣力救乃命系於直廬削籍去

撫賊未可輕信疏【崇禎十一年】

範景文

臣謹疏據職方淸吏司案呈本部於七月內連接塘報稱流賊八大王於襄陽等處與小民兩相交易開局打造軍器又毎日置造戰船積至百有餘號等情據此已經移咨總理密察情形撫互用須防意外毋墮彀中並咨江楚鳳應皖操各撫嚴檄所屬鎭道府縣緊要處所防備去後相應具題等因到部臣查得流寇蹂躪中原十載於玆矣皇上銳意蕩平以撻伐之柄屬於理臣熊文燦十二萬之兵二百餘萬之餉不惜竭海內民力九邊兵力供其指揮原欲摧陷廓淸洗而空之非令一撫豢彼苞蘗爲茍且計也從來治盜之法曰曰撫權可兼行勢難偏廢誰不知之但而後撫求撫在彼而權在我不而撫求撫在我而權在彼權在我可操縱自如權在彼則叛服不常且撫之不效已非一矣此撫彼叛朝撫暮叛外撫中叛非撫事之局變無法之以制其死命耳今楚賊張獻忠據理臣初疏以爲眞切輸誠終無異志果如所言便宜解散徒黨賣劍賣刀安意耕耘卽使隨營效力亦宜捲甲韜戈靜聽調遣乃人不散隊械不去身分食於地資貨於商據陸而復問水市馬而復造舟道路流傳更有不堪言者此其逆萌叵測伺隙狂逞豈獨智者知乎理臣身任撫局或當服舎之間別有駕馭決不至以賊遺君父憂然而當局易迷偏聽不察倘養癰一潰破浪乘風加以江北旱蝗流亡載道饑寒之徒易於響應決裂譸張噬臍豈有及乎臣己密布文告毖飭沿江俟其來時以計殱之而猶恐千里長江處處可乘順流橫渡皆不可知且賊狡智多端眞僞難辧人扮估客船作商舶白衣搖櫓猝發一旦可不爲預防乎伏乞皇上嚴飭理臣旣任何以之不力兼任撫何以撫之有終收局於已殘弭患於未著寧使臣言之太過疆事尙亦有利焉乞並敕江楚鳯應皖操各撫嚴督道鎭府縣置艦練兵遠探密哨節節布置再行闗使設法稽查商民船隻分編字號毋使乘隙潛窺或調水師一旅扼之江楚中間以伐狡謀想廟堂必計之早也伏祈聖裁施行疏入得防該部看議具奏讜論當存人材可惜疏【崇禎十一年】範景文

臣等待罪南國碌碌班行不能有所建明以仰裨聖治日懷慚悚惟於邸報中仰見皇上瑩精化理側席求賢夜寐夙興急欲躋世三代之上而流寇焰熾不能卽慰一人之心頃者枚卜之舉廣咨博訪至下霽天光曲垂淸問特簡五臣俾以爰立求之如此其誠擇之如此其愼也而兵部尙書楊嗣昌忽從墨縗首膺白麻想因綸扉無習軍旅之人以彼久歷巖疆曉暢邊情必能雪恥除凶立定大計天下無不亮皇上不得已而用之心輔臣自起家筦樞以及秉政封事屢上頻以終制爲請情辭惻然聲淚俱下終惕天言逡巡就列其不得巳而應之心天下亦多亮之乃詞臣黃道周等執義廷諍不憚再三以致仰幹宸嚴卒無回避或謂輔臣昔日奪情尙可據金革以爲言至於今則未有處也亦豈得巳而爭之哉一時羣議咸快主聖臣直於今再見皇上必且欣然嘉納蓋惜材濟急不妨通一時之權而立法垂世仍當存萬世之經聽言用人朝廷並行不悖孰敢弗服乃伏奉嚴綸黃道周降六級調外任矣何楷降二級調別衙門矣林蘭友補任降級矣劉同升趙士春俱各降三級調外任矣天下乃始徬徨疑惑不勝私憂過計蓋以難得而易失者人材也難振而易靡者士气也光嶽之所毓孕靈不常鐘祖宗之所培育用有時蠍卽今以艸土棘人置鼎元重地亦因人材之難也如道周等有數人物用之猶懼其晚棄之何得其用乃共推碩果遂嗟抱蔓此臣等所爲人材惜者也古云平居無直言敢諫之士臨事鮮仗節死義之臣凡以气爲主在上長養之耳而用舎之間實闗天下趨向諸臣之處分在皇上不過聊示創懲以神磨厲第恐見聞不察遂謂朝廷有意厭棄直節必且習成頑鈍脂韋成風毀方干進亦豈國家之利耶則臣等所爲士气慮者也皇上神明天縱獨觀萬化之原豈其念不及此所以然者欲以安輔臣之心而得其用耳臣等以爲容之則輔臣之心更安何也輔臣淹貫古今儼以豪傑自負亦知夫違淸議摧人望則不能出而有爲卽昨連疏剖心欲明孺慕於天下平臺召對力救道周胸中所存具可想見皇上若容言者則輔臣之心以白罪言者則諸臣之名益彰故曰容之所以安之也且獨不觀之往事乎宋唐介極詆文彥博彥博乃請召還唐介故介之名終不髙於彥博則今日輔臣之所以自待與皇上之所以待輔臣從可知矣以臣所聞道周立志欲法古人學問卓有原本而淸風頑懦識洞人天忠義凜然實有堯舜吾君之思何楷林蘭友皆剛腸勁骨百折不回鳳鳴梧岡一時稱爲國瑞劉同升趙士春忠孝家傳蔚爲時棟曽經帝心親簡不愧科名海內咸服得人之數臣者孤忠自許獨立敢言不識忌諱何有依傍聖明或亦鑑其無他耶𨿽其持論不無過激稍嫌於戇然漢廷稱戇者莫如汲黯而淮南寢謀卒賴其戇如公孫乃發防振落耳則用舎之間可不愼乎以人事君上臣極軌輔臣職在贊襄諒必極力推援以昭意表行事故願皇上終爲輔臣地以宥諸臣也臣等叨在九列誼難三緘謹此合詞披瀝上請伏祈聖明裁察臣等不勝惶悚待命之至疏入得防大臣當絕私奉公尊君體國何乃附防邀名玩視屢防摭拾合瀆明屬朋謀把持其主稿的是何人著範景文明白具奏

姧回誤國請正憲典疏【崇禎十五年】馬嘉植

臣謹奏臣敷對日指當事以封疆爲兒戲蓋斥中樞陳新甲也新甲罪狀長安道上三尺童子莫不唾罵何用白簡臣猶正告其罪彰明國法以垂戒天下萬世之爲司馬者祖宗三尺法以治天下者也茍功罪不明賞罰不當𨿽有熊羆之眾百萬之師安所用之新甲亦有血气心知豈全不知兵湣不畏法茍求賒死蓋有所恃而無恐新甲之心路人知之矣以爲登司馬之堂不消講方略不消講戰守不消顧君父不消卹人言己別有術可立於不敗見前此爲宗社之罪人犯千古之淸議者伊何人哉生前幸免兩觀之誅沒後猶防殊等之錫者伊何人哉天下事不過如斯耳衣鉢授受則燈火遙相照也寧負公家不敢負私室此新甲敗壞封疆張本也至撫鎭求成損威辱國成與不成皆罪罄南山之竹書罪無窮姑畱其說俟事久論定另結一重大公案臣秖請就封疆失事論之新甲淪陷藩封一罪祖宗金甌地尺寸不可與人今拱手棄去一罪叛帥愛子護送出境一罪以松立爲孤注坐視不救一罪其更有失策者當革左竄伏山中勢同釡魚誰爲附和私人偏主撫議養癰滋蔓一罪數年抽練喪於一蹶沙場白骨波底遊魂慘淡旌旗飲恨何極誰爲交通授意以致撓敗今門庭震驚事變叵測一罪臣平心以論亦何讎於新甲哉恐姑息養姧新甲之前旣有新甲新甲之後又有新甲天下事尙可言哉伏乞敕下法司會議罪狀大奮乾綱彰明國憲以存天下萬世之大法封疆幸甚疏入得防已屢有旨了該部知道

國勢阽危廟算未定疏【崇禎十五年】馬嘉植

臣謹奏竊謂治天下者急則治標須識目前之利害通盤打算須觀天下之安危蓋內憂外懼開辟至今未有如此日之劇者也左支右詘自皇上禦宇以來未有如此日之窘者也似病久之人千瘡盡潰百孔俱發及早延醫尙有補救若仍諱疾忌醫因循姑待年復一年日復一日必有一錯昔雲未雨綢繆今旣雨矣風雨飄搖岌岌不支安爲固然恬不知怪羣臣坐觀成敗於下皇上獨處孤危於上此眞可憂可懼可痛哭不忍言而又不敢不言者也敵逼門庭而泄泄者且曰己已丙子戊寅入且不久遁耳不知丙子甚於己已戊寅甚於丙子至今而益難試觀天下大勢何如乎海內騷動望屋而食揭竿以起所在糜爛民之思亂者十室而九萬一此乘其虛彼乘其敝轉睫之間措手不及天下事未知終始皇上宜召見廷臣一切兵馬錢糧等衙門逐一條對不厭反覆毋俾遊移以臣愚見闗門固急尢當通盤打算如各口不宜防衝突乎津門登萊不宜防遊兵以擾海上乎津運不憂資敵糧乎臨徳不宜設重鎭乎囤漕有督催矣至於水陸不防張頤以逞乎羣盜蜂起二東川浙曁江淮南北勢難一旅抽調作何應援乎栁營精鋭太僕上駟俱喪闗外縱選督撫能只手搏戰徒卒攖鋒乎叛將賀人龍等跋扈無道作何殱滅乎闖曹若捲土復來汴梁無竊據乎潼闗上下大河南北與餉道運道作何防扼乎二東咽喉作何掃蕩乎畱都丰鎬盈盈一江保無乘風破浪窺睨根本乎倉庾懸罄萬一事患叵測作何供億乎及今不圖後嗟何及兵法有云致人而不致於人又云先爲不可勝以待敵之可勝徒以有用之嵗月坐消於無益之舉動不大謬哉皇上見安攘無效不得不請命於天而臣以爲總不若急修人事恐齋醮未撤在內隳軍民之气在外增窺測之心片紙符籙豈能禦侮折衝所當早賜停罷如果臣慮不謬召見廷臣求講實著是戡定一大機括也臣無任激切待命之至疏入帝畱中

乞停遣部科催餉疏【崇禎十六年】倪元璐

臣謹奏爲官省則專能辦則勵謹條簡便責成之法以速輸將事夫臣部急餉惟嚴攷成攷成者明乎其有專責也其責巳專矣又別設官以分其責是敎之卸也以臣之議催餉科臣旣當停遣催餉侍郎亦宜並罷卽分催司屬亦可不差蓋臣以爲節用愛人之道莫大乎省官遣一朝臣地方卽多一番供億小民卽多一番驚畏而究竟無加於撫按幸不辱命仍是乞靈撫按耳今之巡撫比於古之大國諸侯而巡方繡斧所謂代天巡狩者也撫按不能爲誰能爲撫按不足賴又誰足賴乎朝遣旣停撫按自無所推卸然猶望皇上特申嚴諭兼敕撫按而尢專其事於按臣蓋撫務猶繁按威特重宜並令按臣選委亷幹推官一員專催一省餉務仍以其姓名上聞使推官凜凜常有天威鑑臨其上夫推官者州縣所憚也而自治其土卽於地方無所擾怖皇上以錢糧爲第一義攷核按臣而推官能否臣部亦得而問之誠無愆欠卽與減俸行取否者論罰有差凡爲此者誠以皇上天語必愈於餉臣之筆舌而巡撫必愈於客卿之侍郎按臣必愈於行省給諫推官必愈於閒局分司此臣所謂省官則專者也至於錢糧起解職屬藩司往者州縣多有完徵解司而被部參重罰者此由藩司不爲卽解或那移他用或委任非人部無由知惟有參罰州縣以致羣論不服勞吏灰心今請令有司完解到司取有藩司實收印結立申到部臣部於文到之日卽於本官名下注完攷優立移吏部紀錄先經降罰者立與開復凡收結不到部罰在州縣收結旣到而銀解後時者計道裏遠近歸罰藩司持之斷斷如此則賞罰明而人無曠職臣所謂能辦則勵者也帝王之制天下貴乎術簡而法信當民窮愁苦之時術愈貴簡然而行法不信則簡適所以導慢臣所謂速輸將之計者止此伏聖裁疏入得防覽奏簡要直截深得速運之法已另有諭防了

劾馬士英疏【崇禎十七年】

劉宗周

臣竊思陛下龍飛淮甸天實予之乃有扈蹕微勞入內閣進中樞宮銜世廕晏然當之不疑者非士英乎於是李沾侈言定策挑激廷臣矣劉孔昭以功賞不均發憤冢臣朝端嘩然聚訟而羣陰且翩翩起矣借知兵之名則逆黨可以然灰寛反正之路則逃臣可以汲引而閣部諸臣且次第言去矣中朝之黨論方興何暇圖河北之事立國之本計巳疎何以言匡攘之略髙傑一逃將也而奉若驕子寖有尾大之憂淮揚失事不難譴撫臣道臣以謝之安得不長其桀驁則亦恃士英卵翼也劉黃諸將各有舊汛地而置若奕棋洶洶爲連雞之勢至分剖江北四鎭以慰之安得不啟其雄心則皆髙傑一人倡之也京營自祖宗以來皆勲臣爲政樞貳佐之陛下立國伊始而有內臣盧九徳之命則士英有不得辭其責者總之兵戈盜賊皆從小人气類感召而生而小人與奄宦又往往相表裏自古未有奄宦用事而將帥能樹功於方域者惟陛下首辧陰陽消長之機出士英仍督鳳陽聮絡諸鎭決用兵之防史可法卽不還中樞亦當自淮而北歷河以南別開幕府與士英相掎角京營提督獨斷寢之書之史冊爲今日第一美政矣疏入福王優詔答之促其速入

陳時政疏【崇禎十七年】

劉宗周

臣竊惟今日大計捨討賊復仇無以表陛下渡江之心非毅然決策親徵無以作天下忠義之气一曰據形勝以規進取江左非偏安之業請進圖江北鳳陽號中都東扼徐淮北控豫州西顧荊襄而南去金陵不遠請以駐親徵之師大小銓除暫稱行在少存臣子負罪引慝之心從此漸進秦晉燕齊必有響應而起者一曰重藩屏以資彈壓淮揚數百里設兩節鉞不能禦亂爭先南下致江北一塊土拱手授人督漕路振飛坐守淮城久以家屬浮舟遠地是倡之逃也於是鎭臣劉澤淸髙傑遂有家屬寄江南之說軍法臨陣脫逃者斬臣謂一撫二鎭皆可斬也一曰愼爵賞以肅軍情請分別各帥封賞孰當孰濫輕則收侯爵重則奪伯爵夫以左帥之恢復而封髙劉之敗逃亦封又誰不當封者武臣旣濫文臣隨之外臣旣濫中璫隨之恐天下聞而解體也一曰核舊官以立臣紀燕京旣破有受僞官而叛者有受僞官而逃者有在封守而逃者有奉使命而逃者法皆不赦亟宜分別定罪爲戒將來至於訛言南下徘徊順逆之間寔繁有徒必且倡爲曲說以惑人心尢宜誅絕者也疏入福王詔納其言宣付史館

陳五事疏【崇禎十七年】

劉宗周

臣竊惟今日時勢敬陳五事一曰修聖政無以近娛忽逺猷國家不幸遭此大變今紛紛制作似不復有中原志者土木崇矣珍奇集矣俳優雜劇陳矣內豎充庭金吾滿座戚畹駢闐矣讒夫昌言路扼官常亂矣所謂狃近娛而忽遠圖也一曰振王綱無以主恩傷臣紀自陛下卽位中外臣工不曰從龍則曰佐命一推恩近侍則左右因而秉權再推恩大臣則閣部可以兼柄三推恩勲舊則陳乞至今未已四推恩武弁則疆埸視同兒戲表裏呼應動有藐視朝廷之心彼此雄長卽爲犯上無等之習禮樂徵伐漸不出自天子所謂防主恩而傷臣紀也一曰明國是無以邪鋒危正气朋黨之說小人以加君子釀國家空虛之禍先帝末造可鑑也今更爲一二元惡稱冤至諸君子後先死於黨死於徇國者若有餘戮揆厥所由止以一人進用動引三朝故事排抑舊人私交重君父輕身自樹黨而坐他人以黨所謂長邪鋒而危正气也一曰端治術無以刑名先教化先帝頗尙刑名而殺機先動於溫體仁殺運日開怨毒滿天下近如貪吏之誅不經提問遽科罪名未科罪名先追贓罰假令有禹好善之巡方借成徳以媚權相又孰辧之又職方戎政之姧獘道路嘳有煩言𨿽衞臣有不敢問者則廠衞之設何爲徒令人主虧至徳傷治體所謂急刑名而忘教化也一曰固邦本無以外釁釀內憂前者淮告變未幾而髙黃二鎭治兵相攻四鎭額兵各三萬不以殺敵而自相屠毒又日煩朝廷講和何爲者夫以十二萬不殺敵之兵索十二萬不殺敵之餉必窮之術耳不稍裁抑惟加派橫徵蓄一二蒼鷹乳虎之有司以天下徇之已矣所謂積外釁而釀內憂也疏入福王優詔報聞

禦選明臣奏議卷四十

