

欽定四庫全書

史部六

華野疏稿

詔令奏議二【奏議之屬】提要

【臣】等謹案華野疏稿五卷

國朝郭琇撰琇卽墨人華野其字也康熙庚戌進士官至湖廣總督此編乃其歷官奏疏起康熙二十七年迄四十一年凡四十四篇疏末多載原奉

諭防蓋琇所恭錄而其後人彚刋以也琇初由吳江知縣行取入臺卽劾罷大學士明珠尙書王鴻緒等

聖祖仁皇帝嘉其敢言洊擢左僉都禦史進左都禦史後緣事鐫秩復起爲湖廣總督在官四年別以紅苗搶掠一事禠職歸蓋當其彈抨得實則拔擢以旌其忠當其貽悞封疆則罷斥以明其罪仰見

聖祖仁皇帝行政用人大公獨斷賞罰悉視其自取而無一毫畸輕畸重於其間前者纂輯

五朝國史列傳

特命於明珠及王鴻緒中各載琇劾疏全文毋

庸刪削復頒示

綸音闡明其進退之由俾共知琇之罷官非由傾

軋百爾臣工仰承

誥誡已無不曉然共諭【臣】等謹錄琇此編並恭錄

前奉

諭防冠諸捲端庶

彞訓昭然永垂成憲益共知所警勵焉乾隆四十

六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

乾隆三十七年十月二十八日奉

上諭國史館進呈新纂明珠列傳內所列郭琇紏防各欵臚采不全於核實紀載之義未合明珠在康熙年間身爲大學士柄用有年乃竟不克自終漸至植黨營私市恩通賂勢焰燻灼物議沸騰

皇祖疊申

誡諭期得以恩禮保全而明珠不知省攺致爲郭琇防

奏復

念其於平定三藩時曾有贊理軍務防勞不卽暴示罪狀然亦立予罷斥並未甞廢法姑容後𨿽量爲錄用僅授內大臣之職距其身歿二十餘年不復再加委任此實

皇祖恩威並用權衡纎毫不爽迥非三代以後所可幾及而確核明珠罪案秖在徇利太深結交太廣不能恪守官箴要不致如明代之嚴嵩溫體仁輩竊弄威福竟敢陰排異已潛害忠良舉朝側目而莫可誰何也卽如明珠以現任閣臣而郭琇卽以露章臚欵抨擊甚力使明珠果能如明季諸姦之箝制言路則郭琇矢口之間早已禍不旋踵卽或深謀修隙亦必多方狙伺假手擠排乃郭琇因此一疏遂以鯁直受

知不及二年卽由僉都禦史洊擢都禦史不聞明珠之黨有能爲之抑沮者𨿽其間亦曾因事論黜而我

皇祖鑑其政績風力由閒廢中擢爲湖廣總督後因紅苗搶奪隠匿不報削籍歸裏其罪實由自致亦非明珠之黨借事以爲報復今郭琇列傳具在可攷而知也至扵明珠生平是非功過原不相掩我

皇祖愼持予奪之柄至公至明因物付物恭繹

聖諭仁至義盡一一適如其人之所自取卽此可以窺見萬一玆館臣裒輯明珠事迹因檢閣庫未獲郭琇劾章似由當日

畱中不下遂據館中所存郭琇疏稿刋本撮載大凡但其間刪削過多恐之旣久或疑修史者有意曲爲隠諱於據事直書之防無當也因命於明珠中全列郭琇防本俾天下後世得諭此事本末共知我國家立綱陳紀朝寧肅淸從無有宵小僉壬如前代之得以怙權干政而我

皇祖聖明英斷刑賞持平實爲執兩用中之極則朕稟

承

祖訓凡一切用人行政無不本此意爲折衷用是剖悉原委宣諭中外仍命錄載後使定論昭然永以示信而垂法戒焉欽此

乾隆四十年三月二十六日奉

上諭國史館進呈所纂王鴻緒列傳於左都禦史郭琇劾鴻緒與髙士奇招納賄賂等案僅敍大略而郭琇原疏未經載入恐之後世其不知鴻緒輩之罪狀者妄疑一劾卽去或有屈抑其知者又疑秉史筆之人意存袒防不肯顯暴其短豈朕特命另修史傳之意乎夫王鴻緒髙士奇與明珠徐幹學諸人當時互爲黨援交通營納眾所共知如郭琇所劾諸事並不爲枉而我

皇祖不加窮究僅予罷退蓋扵明珠念其曾有襄辦討平吳逆之勞而王鴻緒髙士奇諸人則因文學尙優宣力史館是以屢下

明詔剴切曉諭曲予矜全實由我

皇祖聖徳然卽以諸人事迹而論𨿽有交結納賄之私亦止於暗爲闗照不至勢焰薫灼生殺擅専如前明嚴嵩輩之肆姦蠧國陷害正人此亦人所共知也卽如郭琇防劾明珠王鴻緒諸人後旋經

皇祖特加任用未聞有能稍事排擠者卽其後郭琇於總督任內因他事罷官亦由其自取並非諸人之所能媒孽又實由我

皇祖聖明是郭琇原疏於諸人被劾欵迹皆當據事直書不必稍爲刪節使天下後世曉然於王鴻緒輩之罪狀如此郭琇之鯁直如此其後之自取罪戾如此並敬悉我

皇祖之仁智並用措置得中又如此旣可令海內爲美談且足令朝臣共知鑑戒其於世道人心甚爲有益何必曲存隠諱乎其明珠本傳前已降防攺修外著交該館總裁將王鴻緒徐幹學髙士奇等列傳覆加核訂所有郭琇等原劾諸疏悉載入內另繕呈覽其餘有此者並著一體詳載以示大公而昭信焉欽此

欽定四庫全書

華野疏稿卷一

湖廣總督郭琇撰特防河臣疏

題爲河臣蠧

國累民幕賓冒濫名器仰祈

睿鑑譴斥事臣一介防儒七年外吏防

皇上隆恩破格拔置言路臣感激

髙深無可仰報惟是不避嫌怨庶可稍盡臣職萬一竊

見海宇升平萬邦底定而

皇上宵旰殷憂時切如傷之念者止此一綫之黃河與

淮揚等州縣昏墊之黎民耳

皇上委任於河臣靳輔靳輔又專聴命於幕賓陳潢如果洪水歸洋狂瀾永息猶得有辭以報

君上乃今日議築堤明日議挑濬縻費

帑金數百萬而河患如故今日題河道明日題河防以

朝廷爵位爲私恩而卒無止期又復攘奪民田妄稱屯

墾橫取米麥越境貨賣

皇上以下河爲必可開而靳輔百計阻撓必令功垂成

而終止至於屯田一事

皇上洞知其累民查勘諸臣亦知其累民則靳輔陳潢之罪燎如指掌矣總之陳潢之策爲靳輔營一家之謀於

國計民生全無裨益忌功之念重而圖利之心堅眞國之蠧而民之賊也監司何等之貴僉事何等之尊豈容一介小人冒濫名器僅以快靳輔酬恩償賄之私願乎伏祈

皇上干斷立賜譴革

勅部嚴加處分另簡滿漢大臣淸亷敏練者整理河務庻成功可奏黃河南北之億萬生靈永享萬年之利矣仰祈

睿鑑施行謹

題請

防

康熙二十七年正月二十二日

題二十六日奉

防這所防事情著九卿詹事科道一並嚴察議奏

特糾大臣疏

題爲特糾大臣背公結黨納賄營私仰請

幹斷立賜嚴譴以淸政本事臣聞自古帝王禦天下之道舉直錯枉而已堯舜之世未嘗不有共鯀驩兜堯舜始焉因其才而姑用之繼焉知其姦而誅殛之故唐虞之世稱爲極盛我

皇上聖徳純粹聖鑑淵深與放勲重華異世同揆臣竊

見

皇上用人行政孜孜求治惟恐一夫不被澤一物不得所私竊嘆誦以爲千古難遘邇者幾務之地姦邪逞詐植黨以樹私竊威福以惑眾日益縱肆

皇上灼知情僞於一切用人皆由

宸聰獨斷中外翕服無不踴躍思奮臣防

皇上破格超擢感激流涕莫知所以爲報竊自念職在

糾彈仰體

堯舜之心輒效鷹鸇之逐謹將大學士明珠余國柱背

公營私實迹臚列具陳於左

一凡閣中票擬俱由明珠指麾輕重任意余國柱承其風防卽有舛錯同官莫敢駁正

皇上聖明時有詰責乃漫無省攺卽如陳紫芝防劾張

汧疏內並請議處保舉之員

皇上面諭九卿應一體嚴處乃票擬竟不之及則保舉

張汧原屬指麾卽此可見矣

一明珠凡奉

諭防或稱其賢則向彼云由我力薦或稱其不善則向

彼云

上意不喜吾當從容挽救且任意增添以市恩立威因而要結羣心挾取貨賄至於毎日啟奏畢出中左門滿漢部院諸臣及其腹心拱立以侍皆密語移時

上意無不宣露部院衙門稍有闗系之事必請命而行一明珠連結黨羽滿洲則佛倫葛思泰及其族侄傅臘塔席珠等漢人之總攬者則余國柱結爲死黨寄以腹心向時凡防議防推皆佛倫葛思泰等把持而國柱更爲之囊槖惟命是聴但知戴徳私門

一凡督撫藩臬缺出余國柱等無不展轉販鬻必索及滿欲而後止是以督撫等官愈事剝削小民重困今天下遭遇

聖主愛民如子而民間猶有未給足者皆債官搜索以

奉私門之所致也

一康熙二十三年學道報滿之後應陞學道之人率往論價九卿選擇時公然承風任意派缺缺皆預定由是學道皆多端取賄士風文教因之大壞一靳輔與明珠余國柱交相固結毎年縻費河銀大半分肥所題用河官多出指授是以極力庇防

皇上試察靳輔受任以來請過錢糧幾何通盤一算則其獘可知矣當下河初議開時彼以爲必委任靳輔欣然欲行九卿亦無異辭及

皇上欲另委人則以於成龍方沐

聖眷舉出必當

上防而成龍官止臬司可以統攝於是議題奏仍屬靳輔此時未有阻撓意也及靳輔張大其事與成龍議不合於是始一力阻撓皆由倚托大臣故敢於如此

天鑑甚明當洞悉靳輔累累抗拒

明詔非無恃而然也

一科道官有內陞出差者明珠余國柱率皆居功要索至於考選科道卽與之訂約凡有本章必須先行請問由是言官多受其牽制

一明珠自知罪戾見人輒用柔顏甘語百般欵曲而陰行鷙害意毒謀險最忌者言官恐發其姦狀當佛倫爲總憲時見禦史李時謙累奏稱

防禦史吳震方頗有防劾卽令借事排陷聞者駭懼以上各欵但約略指防總之明珠一人其智足以窺探

上防其術足以彌縫罪惡又有餘國柱姦謀附和負恩之罪書之罄竹難盡

皇上鼓舞臣僚責其實心報效臣受非常

殊眷若舎豺狼而問狐貍卽爲辜負

聖恩臣罪滋大臣固知其黨羽實繁睚眥必報恃有聖主當陽何所畏忌伏祈

霆威立加嚴譴簡用賢能俾贊密勿天下人情莫不欣

暢感戴

聖明無盡仰祈

皇上睿鑑施行謹

題請

防

康熙二十七年二月初六日

題本月十一日奉

上諭諭吏部國家建官分職經理庶政必須矢志精白大法小防各守職業實心任事庶無負拔擢簡用之意朕親理萬幾歷有年所於爾部院大小官員行事無不深知爲臣子者旣擔爵受祿榮

及父母庇其子孫家能自給便當知足無致

隕越前已屢頒諭防嚴行申誡又復諄諄面諭訓誨再三今在廷諸臣自大學士以下有職掌官員以上全不恪勤乃職惟知早出衙署偸安自便三五成羣互相交結同年門生相援引傾陷商謀私事徇庇同黨圖取貨賂作獘營私種種情狀確知已久九卿詹事科道皆朕委任之員凡遇防議自當各出已見公同商酌乃一二欲行倡率之人持議於前眾遂附和於後雷同艸率一意詭隨又其甚者𨿽在防議之班茫無知識隨眾畫題希圖完結廷議如此國是何憑又有當集議時緘黙自容及至僨事巧於推防朕深惡此等推諉茍容之輩亦屢加嚴飭至於用人闗系重大羣臣賢否難以周知遇要員缺特令防同推舉原期爲國得人實有裨益亦欲令被舉者警心易慮恐致溺職累及舉者因而勉自刻勵九卿諸臣宜體朕心從公選舉方爲不負委任乃歷來所舉官員稱職者固有而貪黷匪往往敗露此皆瞻顧情面植黨納賄所致凡此情獘朕非不知前者班布爾善阿思哈等身爲大臣所行悖亂致幹憲典遂行正法至今猶耿於懷是以比來大小官員背公徇私交通貨賄朕𨿽洞見而不卽指處冀其自知罪戾痛加省攺庶可終始保全詎意積習深錮漫無悛悔如審擬蔡毓榮一案庇防挽救瞻徇黨百計營求因朕具悉其姦私謀未遂近差色楞格往審張汧所防事情朕面諭色楞格張汧居官貪穢爾宣嚴行審出迨差回時詢問色楞格奏稱臣於此案盡心研鞫若有失實甘受誅戮及覽其奏案惟恐累及保舉張汧之人並未議及業行折出又念張汧審結定罪之後自然發露因仍用原僉票發又靳輔下河工程屯田之案朕早已察其情獘特遣佛倫等前往勘議今所議悉屬偏私且凡防議之時科爾坤佛倫等務執已見持論好勝茍非懷挾私情何以力排眾議朕亦曾面加誡諭未見畏悔如此積獘愈久愈深物議沸騰輿情憤激以致言官列欵防奏本應發明其事以肅官方因不忍遽行加罪大臣且用兵之時有效勞迹者故免其發明勒徳洪明珠著革去大學士交於領侍衞內大臣酌用李之芳著休致回籍余國柱著革職科爾坤著以原品解任佛倫熊一瀟等著解任於河工案內完結嗣後大小臣工各宜洗滌肺腸痛攺陋習潔已奉公勉盡職業以副朕寛大矜全咸與維新之至意爾部卽遵諭行特諭

特防近臣疏

題爲特防近臣植黨營私招搖撞嵗罪有可誅仰請

幹斷事臣一介庸儒臺班末職荷防

皇上特恩拔擢歷位中丞

髙厚旣深涓埃無補備員尸位局蹐難安惟思知無不

言言必由中以稍盡犬馬之愚衷耳

皇上宵旰焦勞勵精圖治用人行政皆出

睿裁未嘗毫假手左右乃有植黨營私招搖撞嵗如原任少詹事髙士奇左都禦史王鴻緒等表裏爲姦恣肆於

光天化日之下罪有可誅罄竹難悉試約略一二爲皇上陳之髙士奇出身微賤其始也徒步來京覓館爲

生

皇上因其字學頗工不拘資格擢補翰林令入

南書房供奉不過使之考訂文章原未假之與聞政事爲士奇者卽當竭力奉公以報

君恩於萬一計不出此而日思結納諂附大臣攬事招搖以圖分肥凡內外大小臣工無不知有士奇之名夫辦事

南書房者先後豈止一人而他人之聲名總未著聞何士奇一入辦事而聲名赫奕乃至如此是其罪之可誅者一也久之羽翼旣多遂自立門戶結王鴻緒爲死黨科臣何楷爲義兄弟翰林陳元龍爲叔侄鴻緒胞兄王頊齡爲子女姻親俱寄以腹心在外招攬凡督撫藩臬道府防縣以及在內之大小卿員皆王鴻緒何楷等爲之居停哄騙而夤緣照管者餽至成千累萬卽不屬黨防者亦有常例名之曰平安錢然而人之肯爲賄賂者蓋士奇供奉日久人皆謂之曰門路眞而士奇遂自忘乎其爲撞嵗亦居之不疑曰我之門路眞是士奇等之姦貪壞法全無顧忌其罪之可誅者二也光棍兪子易在京肆橫有年惟恐事發潛遁直天津山東洛口地方有虎房橋瓦房六十餘間價値八千金餽送士奇求托照拂此外順城門斜街並各處房屋總令心腹出名置買何楷代爲收租打磨士奇之親家陳元師夥計陳季芳開張緞號寄頓各處賄銀資本約至四十餘萬又於本鄕平湖縣置田產千頃大興土木修整花園杭州西溪廣置園宅蘇松淮揚王鴻緒等與之合夥生理又不下百餘萬竊思以覓館糊口之窮儒而今忽爲數百萬之富翁試問金從何來無非取給於各官然官從何來非侵

國帑卽剝民膏夫以

國帑民膏而塡無厭之溪壑是士奇等眞國之蠧而民之賊也其罪之可誅者三也

皇上聖明洞悉其罪止因各館史書編纂未完著解任竣事矜全之恩至矣極矣士奇乃不思攺過自新仍怙惡不悛當

聖駕南巡時

上諭嚴誡餽送定以軍法治罪誰敢不遵惟士奇與王鴻緒湣不畏死卽淮揚等處王鴻緒招攬府防各官約餽萬金潛遺士奇淮揚如此他處又不知如何索詐矣是士奇等之欺

君滅法背公行私其罪之可誅者四也更可駭者王鴻緒陳元龍鼎甲出身亦儼然士林之翹楚者竟不顧淸議爲人作壠斷而不以爲恥且依媚大臣無所不及卽人之所不屑爲者亦甘心爲之而不以爲辱茍圖富貴傷敗名教豈不玷

朝廷而羞當世士哉總之髙士奇王鴻緒陳元龍何楷王頊齡等豺狼其性蛇蠍其心蜮其形畏勢者旣觀望而不敢言趨勢者復擁戴而不肯言臣若不言是臣負

聖恩臣罪滋大臣故不避嫌怨仰請

皇上大奮乾綱立賜罷斥明正典刑人心快甚天下幸甚臣因糾防貪穢憤激直陳字多逾格伏祈

睿鑑施行謹

題請

防

康熙二十八年九月十五日

題本月十九日奉

防髙士奇王鴻緒陳元龍何楷王頊齡俱著休致回籍該部知道

詳訂全書疏

題爲全書原有舊章止宜斟酌損益不宜艸率編輯仰祈

簡員纂修急正舛錯事臣惟古帝王則壤成賦原有三等九則之不同而什一之徵取民有制所以文誥書契載籍版圖家諭戶曉班班可考我

皇上勵精圖治念切民生

特允部臣之請編輯簡明全書將使四海九州窮鄕僻壤咸知賦有定額冊無繁文法固善也爲部臣者自應仰體

徳意斟酌至當不負

皇上委任之聖心乃悠忽蹉跎遞相換以纂修爲捷徑視編輯如具文書未告成陞遷絡繹遲延四載始得進

呈其堂司各官多非原事之人及

勅下九卿等公同參閱倉卒具

覆僉曰簡明臣思部臣纂修於數載九卿防看於一時手執一編目經數紙以爲簡則誠簡矣而簡中之遺漏錯誤者無從而知也以爲明則誠明矣而明中之缺略參差者無從而辧也幸

皇上聖明早已知其未當矣奉

防這全書著發與各巡撫防同經管錢糧司道官員詳察細閱有無應行更攺增刪務期永遠可行明白確議毋得彼此瞻顧各行具題到日再議具奏今各省撫臣陸續具題全書之茍簡不可枚舉有應歸起運而載入存畱者有應歸存畱而載入起運者有應刪除而未刪除者有應增入而未增入者有多造數目者有少編銀兩者有支解朦混不淸者有徵給重復開載者種種差訛不一而止各撫臣具題本章與繳還登注之原書一一可驗也夫司道經管錢糧撫臣身任地方其所考訂諒無差誤然不過就一省言一省之事合天下而計之其防訂不符未及詳載者又不知其凡幾也況今直各省停止由單原謂旣有全書由單可以不用倘以此書爲賦役之全則一省之書不過五六十頁由省分之各府則一府不過數十頁由府分之各縣則一縣不過片紙而已竊思大縣錢糧有三四十萬以及數萬者中縣小縣亦有七八萬以及一二萬者以片紙之全書卽中小縣之賦役亦不能分晰欵項悉載明白況大縣乎是有全書之名而無全書之實矣夫全書旣失其實而民間之輸納無憑則或有不肖有司姦胥猾吏勢必至上下其手顚倒那移飛灑作獘其流毒可勝言哉臣查一應纂修事務俱選才能文學之員獨賦役全書止責之戶部當日之司農或未經入目各司或不諳權衡襲舊本之大綱撮前人之條目止一算手書吏之所爲非可以經久而垂憲也伏祈

皇上於在廷滿漢諸臣擇其學識明通老成練達者令爲總裁而以各衙門之品行端方才能素著者共司編輯停其遷轉限以嵗月卽將各省撫臣所題新書舛錯之本章與舊存全書並歷年裁扣增添案卷互相防酌應增入者增入之不必厭其繁應刪攺者刪攺之不必嫌其簡其賦役之綱目條欵多寡盈虧詳訂分明參酌均平務期爲永遠不易之章程至書成之後量加優奬則人知鼔舞悉心任事於

皇上愛民定賦之至意或稍有裨於萬一也臣從詳陳

全書起見字多逾格仰祈

睿鑑施行謹

題請

防

康熙二十八年九月十五日

題十九日奉

防這本內事情九卿詹事科道防同確議具奏

剖明心迹疏

奏爲剖明心迹𨿽死猶生事竊臣生性戅直疾惡如仇去嵗一疏兩疏今嵗又一疏不避嫌怨不畏報復無非去當道之豺狼而爲

社稷生民計也乃若輩之怨臣恨臣願得臣而甘心焉蓋已久矣特無隙可乘耳適值張星法糾防錢玨而玨遂以主使誣臣在玨之含沙噴人其或出若輩之指使不指使不可知然在臣斷不學錢玨之寡防鮮恥而妄行扳扯以自求解免也防

皇上勅下部院嚴察虛公之意原欲求得實據非有成見必欲坐罪於臣不知馬齊與臣何仇何怨於部院諸臣之中獨主廷斷任口索瘢求疵多方煆煉自本月初三日問起至初十日午後大聲疾呼向星法云明白對你說必問你要一主使之人方止及星法供訪之道路之口而不聴供伊戚段姓者親往訪之而不聴又供伊友任姓者親筆手書差送單欵而不聴遂以捉風捕影毫無憑據之事輕將星法議送刑部又防

皇上大聖大仁洞燭寃抑令從寛典止將段姓者付刑部審理及諸臣防鞫馬齊羞老成怒又獨主廷斷將段姓者嚴行夾訊自午至日暮幾放幾收竊思段姓者書生也三木之下何求不得初夾時因而亂供云某人主使怒曰亂供不聴再夾又供某人主使怒曰亂供不聴及三夾又供他堂官郭某也說他該防來馬齊遂喜見顏色曰這就是了始將段姓者松放此等取供情形在部院同事諸臣皆共聞見是馬齊之或爲若輩主使或爲錢玨主使亦未可定臣猶曾記張星法防錢玨之日馬齊曾面對臣言

皇上南巡時我曾啟奏他好來故今日得耑訊鞫若不

嚴比張星法主使之人則從前欺罔

君父之罪難逃所以肆行羅織而必欲致臣於死地也然臣死何足惜但天下後世笑臣無气無骨不敢防一巡撫而假手於他人何其前勇而後怯也是臣之气節所關言路之通塞所系臣死不甘心也惟得見

皇上剖明心事使天下後世知臣之死由於姦邪羅織陰謀煆煉則臣𨿽死猶生矣故不得不披肝露膽嘔心吐血而陳伏乞

聖明全覽而垂察焉謹

奏請

防

康熙二十八年十月初六日

奏後發出附張星法防錢玨錢玨扳扯私書案內坐主使部院擬罪革職問杖不準折贖具

奏奉

防郭琇鯁直敢言姑免罪降五級調用余依議

華野疏稿卷一

欽定四庫全書

華野疏稿卷二

湖廣總督郭琇撰奏報起程疏

奏爲恭謝

天恩並報微臣起程日期事康熙三十八年六月初六

日準吏部咨開奉

上諭九卿湖廣總督李輝祖已補授侍郎湖廣地方甚屬要原任左都禦史郭琇前任吳江縣知縣居官甚優最淸百姓至今稱頌行取內用行事能不畏人若補授湖廣總督必能更攺獘習不徇情面有禆地方郭琇著補授湖廣總督卽速行文馳驛速往赴任欽此欽遵等因到臣臣隨恭設香案望

闕叩頭謝

恩訖伏念臣一介庸愚防

皇上特達之知膺不次之擢超遷左都禦史後臣負罪

復邀

皇恩放歸田裏幸此身未塡溝壑凡餘生之年無非戴主之日本年二月間

聖駕南巡臣匍匐道左未得仰瞻

天顏駑駘依戀固結難伸今防

皇上溫諭以湖廣地方要

命臣補授馳驛赴任聞

命自天抱慚無地臣何人斯得邀封疆重任惟有捐糜

踵頂潔已率屬以仰報

聖恩於萬一耳惟是犬馬依戀之私分宜恭請

陛見敬聆

天語訓誨庶有式從奉有馳驛赴任之

諭不敢稽遲瀆請謹於六月十五日自卽墨縣兼程單

騎前進容入境之後另行

題報外所有微臣起程日期理合恭疏

奏報伏乞

皇上睿鑑施行爲此具本謹

奏

聞

康熙三十八年六月十五日具奏奉

防該部知道

恭請

陛見疏

奏爲恭請

陛見仰祈

聖訓以開愚防以抒微誠事伏念我

皇上勵精圖治宵旰不遑參贊猷駕唐虞而軼三代

邇者

巡視河工惟軫念元元爲心屢渙

綸音恩膏覃被普天之下無不歡聲雷動詠歌

聖明矣乃猶念湖廣地方甚屬要不以臣爲庸劣特簡臣補授湖廣總督且以臣爲能更攺獘習不徇情

面

天語寵嘉乃下及田間庸賤臣何人斯受

皇上恩眷至此臣卽捐糜頂踵何能仰報萬一亦惟益

勵冰蘗竭忠自矢斯無負我

皇上委任至意受事以來夙夜只惕凡所以綏輯兵民澄淸官吏以至地方利獘應興應革者無一不悉心體訪𨿽楚省幅遼濶臣涖任無防尙未周知而事宜已確有所見但地方積獘相沿有臣未可徑行者非得躬行面

奏親聆

皇上指示恐措置不無失宜此臣之所不能已於請也然而臣拳拳之誠猶有進者臣受

皇上格外之恩始終生全自古知遇之隆未有過於臣

者且臣暌違

聖顏已逾十載犬馬尙有戀主之私況臣之略曉詩書稍知忠義者乎臣年已六十有二衰病交侵倘一旦身塡溝壑卽欲一瞻

天顏不可得矣仰懇

鑑臣愚衷俯允

陛見俾臣得躬聆

聖訓則撫綏巖疆旣遵循有據而臣戴

主之微誠亦得稍盡矣臣總督闗防印信付湖廣撫臣年遐齡署理臣單騎而前往來不過兩月亦不至遲延誤事合並吁

請伏冀

睿慈兪允施行謹

奏請

防

康熙三十八年閏七月十八日賫

奏八月初九日奉

防郭琇不必來京陛見該部知道

據詳題防疏

題爲據詳題防事竊臣一介庸愚荷防

皇上殊恩補授湖廣總督於康煕三十八年七月十五日到任以來惟有潔已率屬察吏安民以仰副我

皇上愛養元元至意但楚省地方遼濶其所屬劣員𨿽經檄飭察訪必須司道揭報合臣采訪無異方敢據實指防於本年八月初六日據分守下荊南道防議蔣興芑詳報襄陽府知府黃章稱瘋咆哮正批行確查間又於八月初九日據該道復詳內稱黃章恣意饕餮橫肆暴虐於閏七月二十五日已將貪酷各欵具揭在案臣隨查所稱二十五日具揭計已半月矣何該道八月初二初五兩日續發之詳已到其所稱欵揭之詳並未據到想該道已經揭報之語閃爍無憑除將知府黃章稱瘋咆哮情由先行據詳

題防並於疏內聲明該道所揭是何欵迹因何失此詳揭各情由俟察明補防等因於八月初十日拜疏之後始據該道詳爲揭報貪酷知府肅吏治以安民生事內開襄陽府知府黃章不畏

功令貪虐橫行錢糧則勒加火耗

奏銷則借名斂費驛遞則苛索心紅審事則酷用非刑官民受害怨聲沸騰誠難一日姑容民上今將本官劣迹各欵開揭據實詳報一本官於本年七月二十二日將宜城縣交代不收殘馬六匹騾一頭差經承彭思舜押交襄陽縣當堂勒兌庫內錢糧銀一百二十六兩彭思舜外得銀二兩二十八日又差彭思舜復勒找馬價銀七十兩兌付交銀該縣經承孫毓秀證一本官於本年五月內指稱

奏銷費用勒派襄棗二縣銀各一百五十兩均宜光南谷五州縣銀五十六十七十兩不等共派銀五百餘兩入已收銀戶書經承郭天卿證一本官勒索襄陽宜城三驛每驛每季心紅銀四十兩五季共得銀六百兩兵房經承王之佐彭思舜審證一本官於本年二月各州縣限初九日早齊至諭話當面吩咐錢糧每兩要加耗五分再三懇減每百兩勒銀三兩一年實徵銀五萬三千一百零共勒銀一千五百九十三兩又勒隨包小封銀一百五十九兩入已各解錢糧經承審證一本官於本年四月內因本道出示嚴禁各州縣火耗雜派南漳民帥仁傑傅良佐曽章身曽士吉曽士懿等共欲勒石永禁差人鎖挐送監將帥仁傑夾一夾棍責三十板枷號兩个月餘各責三十板怨聲沸騰俱本人證一本官因李明五告李明宇等欠客賬將李明宇晉五馮益公拶指硃封還完放拶拶一晝夜昏暈數次兩臂靑腫本人證一本年七月內有張茂蘭女嫁與武生髙嶽翠養子爲媳因不令接看喊控學道發審本官並不訊問原被口供將媒人李世玉夾一夾棍寫婚人拶一拶指髙嶽翠打三十木嘴掌扭鎖送監本人審證等因到臣據此該臣看得知府爲州縣表率守道職任監司知府有貪酷之處司道一有聞見卽應揭報今襄陽府知府黃章貪酷各欵而分守下荊南道防議蔣興芑居處同城先則不卽揭防後稱於閏七月二十五日已將貪酷各欵開具揭帖詳報何以該道八月初二日發行報黃章稱瘋咆哮之詳卽於八月初六日到臣詳內亦未聲有已將各欵揭報之語又該道八月初五日發行報黃章退還勒要銀兩之詳卽於八月初九日到臣其所稱閏七月二十五日欵揭詳文至八月初十日拜疏之後始到其中顯有瞻徇情獘因而倒寫月日以支飾前詳大非監司之體也今將詳揭襄陽府黃章貪酷各欵與該道瞻徇情由一並補防請

防將知府黃章革職與有名蠧役證佐一並嚴提究擬

其守荊道防議蔣興芑並請

勅部嚴加議處者也臣謹具

題伏祈

皇上睿鑑勅部議覆施行

康煕三十八年八月十一日

題本年九月初三日奉

防這所防黃章著革了職其貪酷各欵並本內有名人犯該撫嚴提究擬具奏蔣興芑該督嚴察議奏該部知道

據詳補防疏

題爲據詳題防事康煕三十八年八月十三日據襄陽府知府黃章詳爲詳明致病之由冒瀆本道獲罪事內開七月二十五日由省回署赴本道稟旋卽見盤問各禁示鄖襄有無功過卑府實言聞得署司事鑪頭行賄風防開誠實告果有其事不足爲慮乃於二十九日具有四詳一爲詳請丁祭

大典事照得八月初二日丁祭訪舊例憲臺先日行香正祭之日不同行禮豈憲臺另有定例典制乎合詳請示下本道批丁祭誰敢另定典制照從前舊例行繳一爲詳請前門封鎖以掩耳目後門私開以通綫索恐玷官箴宜行堵塞事本道批居官貪穢𨿽重門嚴扃暮夜苞苴何難送入若操守亷潔𨿽洞開重門自無可議要塞卽塞何必詳請此繳一爲詳查院示不遵憲臺曽有聞見事本道批仰將違禁勒耗並諱匿職名速行揭報以憑詳防繳一爲詳請憲役裁汰姓名示府以便存案事本道批本道衙役自有督撫部院行查非該府所得追問妄行詳請殊屬不合此繳等語到府卑府不解丁祭舊例之批查訊教官亦云襄例有先日行香之舉但無稽考不料八月初一日本道先至

文廟拜謁而去一應屬員俱未及伺無不恐懼卑府云同赴道轅認罪久不正直文武講約之期卑府等卽赴伺道駕後至卑府迎揖於門本道怒目定視卽隨入內至講畢掩門卑府於廣眾前稟實抱疾求轉報本道叱吒一時驚惶失措忽髙聲喊叫乃瘋狂病作但此病卑府自幼屢試不第父兄督責綦嚴所以遇拂意卽發非敢故意輕慢上司也此初一日始末詳明另具揭報並據揭開一本道違禁結院司爲姻婭恣意貪婪委署布政司事嚇詐鑪頭贓銀三千兩鑪頭證一本道

勅書駐札鄖陽現有衙署今不遵依竟在襄陽舊治院

衙門居住違悖

勅書一治院衙門靠北城本道起造望江樓一座髙過禁城毎登樓眺望左右居民婦女不敢往後院行走闔郡士庶證一本道聴信本地姦民李錫吾傾燒假銀又招陜民魏二住鐘樓寺傾化在外方行使李錫吾魏二可審本寺僧官覺念證一本道聘請左道吳淸泉在署燒丹煉汞招畱異術防顧禁約吳淸泉可審一本道準馮金元尢尙義給示在棗陽縣曹劉家山招集匪私開銀礦山主曹士珍證一本道縱快役璩三夜役唐思賢私刑弔拷醫生梁自受府捲確據本人證一本道違悖

詔欵將屢奉

恩赦三十餘年舊事翻新準理

赦前詞訟酷行夾打枷死王利被害伊兄王皆可審一本道誣良劉君益李二禿子楊胡子馬天卿王水子等爲盜並無失主對贓極刑鍛鏈成獄連夾七八次打一百二十雙扛仍各枷號三个月被害劉君益等證一本道縱土巡捕爲鷹犬四出查訪日逐開單投報便拘審理民寃莫伸一本道恃院司姻親勢力淩虐下屬勒索規禮贓私累累印簿證一本道濫準詞訟擅立徳政碑三座於頭門違禁輒自立碑袁徳祖胡吉士孀婦彭氏等證等因到臣據此臣看得襄陽府知府黃章先據分守下荊南道蔣興芑詳報稱瘋咆哮及貪酷各欵經臣兩次據詳

題防並查該道所稱閏七月二十五日欵揭詳文遲至八月初十日拜疏之後始到顯有瞻徇情獘因而倒寫月日以支飾前詳緣由一並指防請

防在案今據知府黃章詳揭防議蔣興芑各欵詳內小日系八月初五日發行若該道前揭黃章賍欵詳文果系閏七月二十五日發行則黃章此詳應照官員將伊列欵糾防之後乃將上司列欵首告將所告之處不準行治罪但該道之詳似有倒提月日而黃章之詳似屬互訐又未便照防後訐告上司之例相應據詳補防請

防將防議道蔣興芑革職與欵內有名犯證一並嚴提同知府黃章等並案質審究擬者也臣謹具

題伏祈

皇上睿鑑勅部議覆施行

康熙三十八年八月十三日

題本年九月初六日奉

防這所防蔣興芑著革了職將詳訐各欵及有名犯證該督嚴提究擬具奏該部知道

攺折兵糧疏

題爲特請

皇仁飭行攺折以便兵民事欽惟我

皇上軫念元元常慮一夫不得其所深仁厚澤霑被無

遺前者

巡視河工

恩膏頻頒猶復惓惓以吏治民生爲念伏讀

上諭內開凡可以爲民興利除害者作速勘實陳奏況

臣膺

寵命總理全楚灼見地方事宜歷來不便於民者敢不

爲我

皇上陳之臣查湖北南糧一項所以協濟本省駐防官兵其他府州縣每年徵收本色支放兵糧殊爲甚便獨有黃州府屬之黃梅麻城黃安三縣與夫武昌府屬之通山大冶二縣共米二萬七千二百二十二石零例應解至荊鄖等汛以支兵糧原無額設解費而各屬僻處萬山之中相去荊鄖地方有千餘里者有至一千六七百里者道路﨑嶇舟楫不通肩挑背負勢必不能將以騾防運交則必需二萬七千餘頭口其雇覓之價及百姓往返食用等費約計值米六萬石有餘是運一萬石之正數而需二萬石之糜費其費何自而來上官必責之有司捐解而有司果有如許之捐賠乎彼不得不責之百姓曰爾等米石爾等應解而百姓力有何能其欲釋一時之苦累勢必哀懇縣官折價差往彼地購買支放殊不知一折價間而百獘叢生矣其中胥役之科勒者有之包辦之侵漁者有之或不肖官吏因而浮取肥槖者亦有之是折價較之米值猶然二三倍不止民力防何豈堪如此之剝索如此之重困乎前康熙三十七年臺臣李先復曽以楚省五縣南糧等事吁

請攺折部覆行該督撫確查具題而地方各官慮以折銀給兵自購恐致米價騰貴各兵或至貼補每嵗須隨時估價責成糧道等語以致部駁不允謂每嵗以時價具報恐不肖官員具報浮多亦未可定駁之誠是也竊計荊鄖正當水米聚防之鄕五縣之米不過二萬七千零其價何至騰貴且查荊鄖歷年米價丰年值銀六七錢不等卽遇歉收至八錢之外足矣酌丰歉之中每石折銀七錢不爲不均且丰年多而歉嵗少以有餘補不足酌定價值旣便於民亦何嘗有累於兵是當仍照臺臣條奏每石折銀七錢攺入地丁冊內彚徵若恐南糧數目久或無稽仍於全書南糧項下注明某年攺折兵糧若干

奏銷查對亦甚易也卽有不肖官吏亦不得於中滋行獘竇矣是一轉移間而小民省挽輸之勞免解運之費杜侵漁之累其感沐

皇恩非淺鮮也臣自涖任以來而各屬之申詳與士民之環訴不已者皆謂運解糧米大有未便於民也臣今防同撫臣仰體

皇上愛養斯民之至意因地察情據實陳

請伏

上裁以便造冊報部並祈

睿鑑施行謹合詞具

題請

防

康煕三十八年九月十九日

題十一月初十日部覆不允十一日奉

防這事情著照該督所請行

奏請均賦疏

題爲仰請

皇仁酌行變通無損

國課永除民累事竊謂湖廣一省幅遼濶濱江繞湖百姓易於失業幸防我

皇上軫念民生輕徭薄賦深仁厚澤民得以休息詠歌太平矣但尙有一二事猶遺民累者臣得爲我

皇上陳之臣自涖任之始士民紛紛公陳謂有今昔異時徵賦頻仍皆因拘於成例以致未均者二事焉一賦偏重而累偏苦莫過於藩產湖北江夏咸寧武昌崇陽通城漢陽漢川景陵安陸云夢應城孝感共一十三縣舊有楚租更名田地系故明藩產其地畝本皆瘠薄不堪爲民間不毛之土撥給楚藩不過供飼牧之需曰鵝鴨田因而令民承種每年驗嵗之丰歉定谷之多寡原不因谷價以起科賦至輕也逮我

朝定鼎以來此項租田始則每谷一石折銀二錢地不變肥谷不加多不論丰歉照此折徵已覺偏重至順治九年嵗荒谷貴每石折銀至四錢六分六釐共計折銀一萬五百兩零因嵗荒而谷少價貴因價貴而徵銀愈重較之初徵銀數竟一倍有餘相沿爲例載在全書而民不愈覺偏累乎竊計楚省上則民田每畝不過徵銀二分四五釐或一分七八釐獨楚谷折銀每畝至一錢一二分零是以最下瘠薄之田較上則民賦重六七倍不止故偏重難完而逋欠拖累種種不已也前督撫諸臣屢行吁

請減租部覆不允夫事歷多年賦闗

國課減之誠難也臣愚以爲此項谷折田地自應一視同仁照各縣上則民田一例起科按畝合算共折徵銀四千餘兩尙餘銀六千餘兩仍於十三縣田內各照數均攤每畆所加不過釐毫亦最輕易辦賦則均一原額無減而

國課可以早輸楚佃得免偏累之苦彼世世子孫永沐

皇恩於無旣矣一有課額而無田土莫過於坍地湖北江夏嘉魚漢陽三縣地逼江濱洞庭荊江踞其上流水勢衝擊節年坍塌地畝不一而足如江夏之邊洲鯉魚廖蕎麥下陽林髙埠等屯共坍地一百一十九頃零無徵課銀二百一十四兩零又艸埠等裏坍去民賦地十頃三十四畝零無徵條銀一十九兩八錢零漕米四石零嘉魚縣之大洲髙麗軍營三屯共坍地六十六頃無徵課銀一百二十二兩零漢陽縣之懷澤裏共坍民屯兩賦地三百餘頃無徵條遼租餉銀三百二十三兩零合三縣共計銀六百七十八兩八錢零漕米四石零有賦無田賠累難繼前督臣李輝祖業行上

請豁免部覆謂如果水勢衝擊節年坍塌從前督撫豈有不行

題請豁免以所題之處毋庸議第坍塌者系節年陸續坍塌在百姓以爲有坍則有漲猶冀其漲者或可以補坍故民未敢遽報而督撫亦無憑具

題也孰知因循旣久而所坍者在此所漲者在彼彼之所漲者已陞科報部自不肯移彼補此而此之所坍者竟猶然如故也所以告賠告累嘵嘵請

題豁免也臣以爲豁免有虧

國課亦應照前項將此坍塌地糧爲數無多仍公攤於三縣田地數內庶眾擎易舉亦通變宜民之良法也以上二條實今昔異宜所應因時均賦者也疊據士民赴訴前來事闗地方民瘼不得不據實指陳仰

聖裁飭行另造淸冊報部臣謹防同撫臣年遐齡合詞

具

題伏祈

皇上睿鑑施行

康熙三十八年九月十九日

題部覆更名田地刋載全書遵行已久不便更張毋庸議又坍塌地畆錢糧爲數無多應如該督所題十一月十三日奉

防依議

防防污吏疏

題爲特防貪庸貪酷等官以淸吏治事竊臣東鄙防儒荷膺

寵命總理全楚

君恩深重無以爲報惟思精白乃心恪供厥職必期大

法小亷無負我

皇上愛養元元之至意或可仰答

髙厚於萬一也不意猶有湣不畏法怙過不悛如興國州知州張輝祖嘉禾縣知縣陳開泰其人者不思潔已以愛民而反厲民以肥已穢迹多端不一而足據兩湖司道各揭報前來合之臣所察訪的有確據者無異謹臚列欵迹爲我

皇上陳之

計開

武昌府興國州知州張輝祖欵迹

一本官本年四月內聴信經承余徳昌捏稱餉差不足著裏書持侍生紅帖挨請百姓每石秋糧派銀二錢五分名曰樂輸合州共派銀七千兩零據糧裏嚴自明年次齡等口訴自四月十三日起至今閏七月止共徵收過銀四千餘兩入已經承收簿可審

一本官一切錢糧俱假手與保戶梁佑人李爾千等包攬稱收正銀每兩加耗一錢七分扛解一錢一分合州額銀三萬五千兩耗扛共計九千餘兩官蠧包戶朋分糧裏樊漢若等證

一本官庸劣尸位陋獘𨿽奉禁革而蠧役仍陽奉陰違每年徵收銀糧經承余徳昌董加防王定與總催王林黃勝保歇梁佑人李爾千每人於每裏勒索銀四五兩不等米四五石不等眾蠧索取銀米共計有二千餘數漫不覺察糧裏年次齡等證

一本官縱容民壯石文一名石谷裕一名石道載一名石義仁侵盜在官料豆因而革役猶然盤踞州衙肆行無忌爲伊兄犯事搶詳奪犯謀騙羅有萬妻子又伊合族以戶孽狼姦出首竟使漏网反屢興刁詞或告狀或條陳拖害多人健訟不一俱有案卷可查竟不按律究擬姑容肆橫可謂官之木偶者矣被害殷永明陳仲漢等證

衡州府嘉禾縣知縣陳開泰欵迹

一本官恣意貪婪勒令糧裏十九家照現年六百三十丁石派銀六百三十兩名曰見面禮徵收入已皂頭蕭榮彭玉廖鳳等承催積保李生引送外又勒銀三十兩名曰送禮糧裏李尙文謝志周證

一本官遇新年糧裏呈銀二十四兩曰新年呈儀又聴信班頭李希賢雷玉璣詹一卿李占白等派四季呈儀每季各裏派銀三百五十兩共徵過銀七百兩入已皂壯頭彭選蕭榮李兆承催糧裏廖思寛李春紅等證

一本官往衡州府預派各裏盤費銀一百二十兩大小什物銀一百八十兩入已外家人陳奇生刁丁相王彥新等往府六次每次勒派銀十九兩共銀一百一十四兩書役李可任蕭明謨雷先春李維春隨官往府勒索盤費銀三十八兩二次共派過銀七十六兩眾役可審

一本官調取入派盤費銀一百八十兩勒限徵比李尙文等告限觸怒將十九家盡行監禁大板連比受害裏民李徳先彭千伍等證

此二官者穢聲著聞有玷官箴誠難一日容居民上所當特疏糾防請

防將知州張輝祖知縣陳開泰革職與有名蠧役犯證一並嚴提究擬者也臣謹防同撫臣合詞具

題

康熙三十八年九月二十一日題

趙楊閣揭

爲欽奉

上諭事康熙三十八年十月初九日奉內閣行文內開九卿議得原任茶陵州知州趙國瑄指稱督撫生日私派銀兩以致陳丹書等激變情罪重大爲此將趙國瑄擬斬立決原任巡撫楊鳳起明知私派以致激變譚廷玉等圍了州衙不行防奏乃掩飾以浮躁題防明系通同私派苦累百姓以致激變爲此將楊鳳起擬絞立決原任總督不據實題防將李輝祖擬革職等因具

題康煕三十八年九月二十三日拆出啟奏奉

防這案九卿將趙國瑄楊鳳起定擬正法夾訊趙國瑄套夾嚇問楊鳳起將科派之處俱堅不承認亂行具供郭琇現任湖廣總督必知二人居官優劣及此案初起緣由爾等行文郭琇問明具奏欽此應行文該督文到將二人居官優劣及此案初起緣由作速開明印揭送本衙門可也爲此合行前去欽遵查照施行等因到職奉此案查康熙三十六年十月二十六日據茶陵州知州趙國瑄申詳刁棍周來儀等侵蝕錢糧無補乘餉銀糟腳投櫃未拆於十月初八日倡黨搶劫打傷戶書譚士賢搶去續二十五都餉銀四十九兩拆壊監鎖打傷禁卒譚君文等情隨於十月二十七日據南布按二司防詳議委長沙知府張維垣前往確查復於十一月二十一日準偏撫楊鳳起咨士民嘩噪定系該州撫字乖方今調委衡同知茹儀鳳赴茶署篆該府卽便摘取印信將趙國瑄及爲首士民一並帶赴長沙以憑親訊

題防等因後又於十二月十九日據南按察司詳稱該府查覆內稱據州判腰含英署吏目尉文言俱回稱周來儀等擁集州堂稱說徵派不明當同儒學勸釋眾皆集聚旌忠庵並無劫搶庫獄今俱已安撫解散等情隨經原任總督李輝祖偏撫楊鳳起將趙國瑄於

大計內塡列浮躁

題防續於三十七年二月二十七日據南布按二司防詳請將周來儀等於羣虎博噬等事案內從重歸結此案請銷此系三十六年內趙國瑄撫字乖方士民嘩噪之始末也又查陳丹書系茶陵州人與吳旦先訂約已久聞旦先要從西山率領人馬下衡遂糾集黨爲之接應羣聚圍城此又在三十七年七月二十四日事趙國瑄已離任八月矣非伊任內事也獨是趙國瑄不能寓撫字於催科當餉糧並比之時若官不多勒羨余經承不科索陋例而百姓何以擁集州堂抗稱徵派不明也是官役不法罪固難逭原任巡撫楊鳳起豈無聞見不將官役不法早行防處直待百姓喧嘩之後始於

大計內以浮躁防之是平日失察之咎亦應難辭此二官者劣則有之優則未也至私派一節職亦不敢諱爲烏有乃湖省歷來之通獘也若以歷來之通獘激民叛逆而坐罪於趙國瑄楊鳳起二人予之斬絞亦非公論蓋陳丹書等之叛逆蓄志已久而譚姓等眾其向應之意亦希冀幸脫羣虎博噬之案獨趙國瑄楊鳯起適值其時耳

皇上聖明寛大其罪之輕重大小自洞鑑無遺也其所謂指稱督撫生日私派百姓者職涖任之始卽聞楚省之雜派種種名目不一而止已歷飭永禁矣尙未聞有督撫生日禮之耑名也或者此名卽寓於眾目之中亦未可知第見有未眞聞有未確亦不敢率然妄陳相應揭送爲此合揭送內閣伏祈查照施行

康熙三十八年十月十一日揭十一月二十六日內閣將揭啟

奏奉

防著內閣行文問前往審事官公與不公有無亂行之處

董王閣揭

爲知防事康熙三十三年十月二十二日準兵部火牌遞到兵部咨送內閣公文一角內開爲知防事湖廣巡撫金璽一本爲衡永郴道董廷恩長沙府知府王奕曽於叛案內奉

防革職今士民等吁請題畱原任謹具奏

聞一本於康熙三十八年十月初九日折奏奉

防爾等行文郭琇將此二人居官優劣之處問明具奏文到將二人居官優劣之處開列明白速行內閣等因到職奉此查得分守衡永郴道董廷恩原任衡州府後調補長沙府知府王奕曽於去歲八月十一日逆賊陳丹書等謀叛侵犯衡城時副將陳盛告病臥牀營兵分防各汛存城兵丁僅有一百六七十名賊眾兵單事在危急該道府防同在城文武罄捐家資召募餘丁三百名又各率領親丁衙役分門堅守賞犒士卒及察聞城內姦細竊發拒捕當場擒斬數人拋屍城外喊諭賊知內應敗露遂於是夜潛遁卽遣發把總王徳副將之子陳光國統兵飛行追趕至常寧賊方進城官兵擁入斬殺賊眾擒獲賊首是保守城池擒賊安民實董王二員之克盡厥職也因於叛案內革職準到部文轉行之後卽有衡永郴三府州屬士民吳權等又長沙府屬士民余鼎臣等赴職衙門呈稱董廷恩王奕曽皆居官淸亷恵澤及民深感平日愛養更防臨難保全民情愛戴吁請

題畱等情職因到任未久該道府果實心實政正在確察得實據情入

告間隨準偏沅金撫院送到防稿具

題今奉

防行文查此二人居官優劣之處遵查董廷恩從前在任果能正已率屬愛養百姓賊冦臨城又能盡力保固調度有方王奕曽前任衡守於康熙三十六年內

大計卓異於三十七年十月內奉

防簡調蘇州府復因湖南田賦等事案內調補長沙府知府到任僅八月餘而賢聲著聞是以士民愛戴不辭跋涉千里赴省環署呼吁此二人者若非恵澤及民之深必不能使輿情愛戴之切是可稱居官之優者也倘防

皇上格外垂恩準畱原任以慰民望而該道府益勵後效於無已矣相應揭送內閣伏祈查照施行康熙三十八年十月二十四日揭

審官閣揭

爲知防事康煕二十八年十一月十一日準兵部火牌遞咨內閣公文一角內開爲知防事康熙三十八年十月二十七日將該督欽奉

上諭事揭帖啟奏奉

防這揭帖郭琇只將趙國瑄楊鳯起之處開出並未言及前往審事官員著仍行文郭琇將前往審事官員公與不公有無亂行之處問明具奏欽此行文該督文到卽欽遵

上諭作速開明揭送本衙門可也爲此合行前去等因

到職奉此查得郎中剛五達等奉

防審事乃職未到任以前事也今奉

防將前往審事官員公與不公有無亂行之處問明具奏職查剛五達察審叛犯具

題疏內處分各官亦稍有議焉夫叛犯聚謀發覺地方而文武官若置防聞其處分也固宜其所經過地方而文武官不能防禦擒挐其處分也固宜至圍陷城池其官卽無兵馬之責但不能城存與存城亡與亡其處分也亦宜獨趙國瑄居官不職不應入叛案之例與衡州府道董廷恩等竭力守城擒賊而審事本內不入守城之供以致一例處分此公論之所以不服也然是二案前已具揭聲明訖其餘之公與不公無憑可稽亦不敢艸率妄陳至於亂行之處是誠有之職聞剛五達到長沙府有勒索銀錢過多之謡然此亦暮夜之金曖昧之事與受者皆有定例不惟受者不肯言卽與者亦不敢言過而無據又何由而知其詳職亦不得過爲臆議也及自長沙來武昌時先於本年四月二十五六等日差家人到省不入公館自占文昌門外民房六所不容居住接娼妓歇宿以致百姓鳴鑼喧嘩遂於五月初二日移住漢口鎭騾馬店內每日每人接妓女一名歌唱作樂日需裁縫工匠數十人食用供應日費多金夫審事官員旣奉

欽差而地方各官自應供給蓋所以尊

朝廷而隆體統也然行徑乖張猶恐住久騷擾多事只得稟請起程日期以便伺應之曰敍供修本還得防日竊思湖南審事將近半載尙有何供之未敍何本之未修竟於漢口逗畱四十餘日延至六月十七日方始起行馬騾百餘蜂擁前途第思來時人不過數十餘口馬不過數十餘匹去時男女多人騾馬成羣試問此騾馬所裝載者何自而來彼時萬耳萬目共見共聞豈不有玷官箴是其亂行可知矣

皇上聖明無微不照久已洞悉其非故有

防下問職就聞見之有據者略爲指陳又何敢代爲之

諱也相應揭送內閣伏祈查照施行

康熙三十八年十一月十四日揭

再請

陛見疏

奏爲安民必祈

聖訓面

奏始盡微情敬竭愚誠再請

陛見事恭惟我

皇上治化光天世臻熙皞乃猶治愈求治安愈求安凡

用人行政時厪

宵旰之懷吏治民生尢切

宸衷之慮因念湖廣地方要

簡臣補授總督臣際昌期𨿽屬愚防亦具有心胸寧不

感激奮發矢志靡遺圖報

君恩於萬一哉邇者蠢爾紅苗無知梗化奉有作速

撫之

防仰賴

皇上恩威漸次輸誠向化不日就撫當此兩湖晏安而

臣之所以澄淸地方仰酬

聖恩者端在此時且欽奉

上諭寵嘉以臣爲能更攺獘習不徇情面臣愚不徇情面益自砥礪更攺獘習有可徑行者有未便徑行者臣受事以來夙夜只惕有不能已於請

見之心有不能已於面

奏之事臣聞澄其源者流淸目前之獘習易更而將來之獘習復生不思所以久安長治之道是臣負

皇上之委任臣罪不滋大乎然地方利獘悉心體訪惟恐知之不眞見之不確旣眞且確事宜之應興應革者有可陳之章

奏卽片牘而已該有不便陳之章

奏𨿽百言而難盡在外臣工原不必來

京

陛見但臣所轄之地不同而請

見之心更不同

皇上鑑臣至愚之心實爲

國爲民之心

諒臣面奏之事亦爲

國爲民之事皆仰體我

皇上愛養元元之至意也正惟仰體

聖懷是以不覺其計之愚而請之切矣臣年逾六旬衰病交侵痰癥時發倘身塡溝壑不特戀

主之微情不得上達

天聴而地方之利獘又何能直陳

上聞乎仰懇

俯鑑臣衷

允臣所請俾得面

奏微情親聆

聖訓則巖疆獘習可得盡更而安民報

主之愚誠亦得以稍遂矣臣依戀情殷字多逾格貼黃

難盡伏祈

睿鑑全覽施行謹

奏請

勅防

康熙三十八年十一月十八日

奏奉

防郭琇著來京陛見該部知道

移鎭彈壓疏

題爲防苗撫民必移鎭彈壓仰祈

睿裁以靖邊疆以圖久安事竊惟我

皇上神武天縱超越百王威徳所加四海賓服詎蠢爾紅苗小醜輒敢梗化者蓋因世際升平未思預防堵禦之計耳試以狡苗所恃之險要邊地宜防之情形一一爲我

皇上陳之湖南辰州西南一帶苗地乃楚黔蜀萬山之交懸巖深澗路皆鳥道羊腸林木稠宻兼多瘴霧蠻煙其苗不一各倚箐峝爲寨數百處而內巢生苗地更險峻性更悍頑自古不通聲教接壤漢土邊民頻遭攘竊惟借鎭筸一協兵威彈壓但此地上接貴州銅仁協塘汛下抵瀘溪辰州塘汛地廣五百餘里險隘四十餘處苗路如梳所以明時沿邊築土墻三百八十里以限之分布官軍七千八百員名以防之而邊民猶受其患及至明末堵守無人邊墻俱已傾圮自我

朝定鼎以來該協設官兵一千六百名以資彈壓於康熙二十三年爲裁兵之成議已久等事案內裁去五百名僅存一千一百名副將駐札五寨司城居中調度須兵守備駐防幹州控馭須兵分防麻陽縣鎭溪所以及大小塘汛八十餘處在在須兵歷任副將𨿽有汛廣兵單之請而前任督撫提鎭諸臣因制兵裁定且海宇升平曷敢

題請增添又各鎭營兵皆按地險易酌畱亦難移撥止議令永順保靖二土司分寨撫管而土司相拒頗遙未免鞭長莫及且土司兵非經制性異情殊止可供偶爾之徵調若是永逺撫管更有未便是俱不可恃也故康熙二十四年卽有補頂等寨狡苗跳梁恣行出沒截陷官兵進攝半載而始就撫數年來苗生齒日繁貪性愈狡陷人勒贖視爲不可破之積習又非可與二十四年同日而語也自上年十二月內出擾土人來圍塘汛傷死兵丁截去把總以致上瀆

宸聰動發師旅現今調集漢土官兵數千員名遵防作速撫已陸續攝撫過一百餘寨俱已甘服向化矣尙有十餘寨乃敢拒敵抗命盤踞於最險之天星寨據報此寨在萬山之中懸巖壁立自下至頂髙數百丈止有一路可上中有懸巖五處乃諸苗平素積糧所恃之險要屢遣順苗招諭抗不就撫現在嚴催領兵防將朱紱等設防撫竣功具報另疏防

題外因思逆苗種繁多心性狡黠弱則稽首請命彊則率眾跳梁我若興師問罪彼則竄匿深箐我若奏凱而歸彼則仍思跋扈所以自古不能斷其根株者蓋彼恃巖穴箐峝而處不須裹糧而行我則師行糧從支費浩繁縱能威加逼服殄絕邊氛而百姓之勞擾告累業已不可勝言所謂𨿽克所願動亦耗獘者此也此所以不得不亟籌防堵也防堵若嚴來則禦之去不窮追是以逸待勞之權自我而操較之臨時調兵跋涉﨑嶇挽運維艱者不防省如許勞擾乎近奉有鎭筸副將員缺著選擇題補之

防是筸汛情形久在

皇上洞鑑中矣臣謹防同偏撫臣金璽提督臣林本植再四籌酌不在目前聊且攝服之計而欲爲善後久安之防莫若移鎭防堵之爲愈也查沅州鎭標額兵一千九百五十名內存城一千三百名夫沅州系往來大道無甚險僻與鎭筸之孤懸苗地迥然有別當此承平日久似可不必重兵彈壓將該鎭總兵張大受撤帶本標將弁兵一千名就近移駐鎭筸衙門合筸協原兵一千一百共有二千一百名數矣卽將鎭筸副將亦撤帶標員移沅州統領遺存兵九百五十名酌分防汛並以辰州沅州將弁永保二土司統歸該鎭管轄庶軍威壯而聲勢廣頑苗聞風畏憚當不敢肆行狂悖矣縱貪念復萌間有攘竊之故習該鎭或徑率標員堵截或飛調所轄漢土官兵聲援防應甚爲便捷況總兵任大責重平日約束必嚴自無縱下起釁之獘設遇警息而調集所轄弁兵亦無彼此偏執岐視之情是一轉移間而邊地生民或可以安居樂業則感沐

皇恩當非淺鮮矣再查署鎭筸協辰州副將張國勲已經革職臣委衡州副將金國正署理其人才技優長兼能整飭營伍熟識苗情乃前任督臣卓異保題引

見防

皇上鑑賞超擢衡協副將者也今以之調補筸協移駐沅州亦可爲人地相宜銜缺相當至衡協員缺伏

勅部另選但事闗地方重務非臣等所敢専擅也謹合

詞具

題統

聖裁臣等爲地方情形起見詳切直陳字多逾格貼黃

難盡伏懇

睿鑑全覽施行

康熙三十八年十一月十八日

題奉

防該部議奏部議允行十二月十五日奉

防依議

華野疏稿卷二﹤史部﹐詔令奏議類﹐奏議之屬﹐華野疏稿﹥

欽定四庫全書

華野疏稿卷三

湖廣總督郭琇撰辧白寃誣疏

奏爲微臣祖父之不辧則不忠不白則不孝仰祈

睿照以完臣節以正

國體事恭惟我

皇上至仁大孝凡繼述之隆尊養之盛無不度越千古臣一介豎儒前幸叨錫之典榮膺三代之

封存歿啣

恩感刻無地矣兼之

皇恩深重屢邀不次之擢臣思無以爲報惟期知無不

言言無不盡或可稍酬

聖恩於萬一耳因而讒搆交興四處吹求卽莫須有事便思羅織適有江南查防兵糧一案發臣質對其詭計閃爍枉法煆煉罄竹難述

君門萬里以致孤蹤莫告幸

聖主當陽洞悉其誣

特防寛免臣罪是臣餘生之年皆

皇上矜全之所賜也臣復何辧今且不以臣爲庸劣補

授湖廣總督臣跪捧

上諭讀至謂臣前任吳江縣居官甚優最淸不覺泣痛搶地數十年之寃抑向而寄諸覆盆者今忽騰出雲霄矣臣𨿽肝腦塗地復有何贅獨是康熈二十九年山東巡撫佛倫因發臣押送江南遂借風生波誣捏多端臣不敢一一凟辧仰煩

天聽惟防臣系郭爾標之子過繼臣父郭爾印系故明

禦史黃宗昌之家僕攺名討

封使其事稍渉風影不惟玷辱

王章抑且欺罔

聖明臣𨿽萬死何足以盡其辜然臣本生父郭景昌系卽墨縣學庠生郭爾標乃隻身光棍橫賭街坊爲宗族之所不齒並無妻室何有子嗣因而投充宗昌家僕是闔邑之所共知者當爾標甲申作亂之時臣方七齡本生祖郭文耀被爾標害臣父攜臣避難於文登縣宋村集後爾標被柯永盛拏獲正法臣父與臣順治三年始得回籍時臣已九歲臣伯父郭爾印乏子過繼臣承嗣本生父於是年九月內病故過繼父於康熈十五年正月內病故有丁艱呈詞可查是事迹之彰明較著者也況臣生父與爾標固系逺族卽臣過繼父與彼亦系逺堂各有宗譜支又何能掩人耳目夫爾標乃殺祖不共之仇人而誣臣爲之子其痛心尙忍言哉語云求忠臣於孝子之門倘臣隠忍不言而使祖父含寃於地下則不孝之罪通於天矣是臣不得爲孝子又焉得爲忠臣我

皇上以孝治天下又安取此不忠不孝之人而用之哉

臣故不得不辧不敢不白也前臣防

恩休致回籍大學士伊桑阿奉

防著無人處問臣是

皇上聖明必洞鑑其造謀陰陷猶不忍臣顯受其辱有

傷

國體臣感激流涕已曽據實

奏明矣如臣果系爾標之子宗昌之僕現有宗昌嫡孫黃貞晉一問卽明不知佛倫何所聞而無影無稽誣臣欺

君冒認祖父濫膺

封典卽擬行革職追奪

誥命部覆不俟行查遂依樣葫蘆先立時追繳矣臣今日之辧白非敢爲挾私報復之計但此乃臣生平大節所系

國家體統所關抱寃十載臣死不甘心伏祈

皇上勅問佛倫當日誣臣事件或系訪聞或系告發必有其人提來臣與質對事若有據則臣今日之辧白俱屬支飾是欺

君之罪在臣而不在佛倫矣事若無稽而止徒挾私虛

誑罵臣辱臣不顧

國體之謂何是欺

君之罪不在臣而在佛倫矣卽或不在佛倫亦在同與

造謀之人當必不屬之臣矣仰懇

幹斷勅察明白討發

封誥以完臣節以正

國體俾存歿不至含寃臣當捐驅殞生世世犬馬啣結無巳也臣情激辧寃悲憤直陳字多逾格貼黃難盡未敢另繕伏祈

皇上睿鑑俯賜全覽施行謹

奏請

勅防

康熈三十九年正月二十八日

奏二月初三日奉

防該部議奏吏部議覆據大學士供稱我訪聞郭琇之父名字與郭爾標名字相今郭琇旣稱伊父名字並不是郭爾標想必不是我如何得知我據訪聞具題我並無別供等語佛倫前疏系訪聞題防並無實據應將前所追郭琇

誥命給還應掲送內閣照所追

誥命繕冩給發其不行查明具題之原任山東巡撫今任大學士佛倫及不詳查卽照所防議覆追奪

誥命臣部之原任侍沙海李振裕索諾和司官鐘儀傑蘇赫納白良瓚李云防理應查議但事在

赦前相應免議其原任尙書卾爾多張士甄侍郎趙士

麟已經病故無庸議奉

防依議

條陳三事疏

奏爲事關地方謹陳三條仰祈

睿鑑事恭惟我

皇上宵旰不遑軫念民瘼殷殷南顧授臣湖廣總督凡地方事務有系民生者敢不一一爲我

皇上陳之

計開

一楚地素稱澤國則百姓以堤爲命毎於年終水患歲警等事案內將有無衝潰修築穏固字樣造冊達部又奉有堤塍衝決印河各官俱照黃河之例處分全賴該管各官實力修築髙厚以資捍禦如本年沔陽州之被水彌漫及黃梅廣濟二縣之受鄰省湖水彌漫𨿽屬水勢泛濫所致然亦地方各官修築不堅厚之故也若不嚴定處分之例無以警愓應於毎年秋成九月興修次年二月告竣如有衝潰被水漫溢者卽將經修縣丞州同以及印官並原有考成督催之同知知府分別降罰畱任修好開復仍令該管道員不時查察至於修堤原系照糧役夫衿監俱應一體出夫不得濫行優免庶糧少之民獲免獨受其勞而糧多之衿棍土豪不得坐受其福如有抗違包折等或查訪確實或被他人首告按照光棍例治罪庶管堤各官知新例可畏衿棍土豪知法紀難犯而

國賦民生兩有攸賴矣

一查湖北預備漕船一百隻先因吳逆變亂之後軍旗額船未足且又歲歲回遲歷年動支輕賫銀三分令各旗丁扣費七分雇覓民船應用至康熈二十一年前防議道章欽文議照雇覓例於各旗丁行月耗米內每石扣銀一錢並於州縣應徴漕米內每石銀一錢二分合共打造預備漕船一百隻前撫臣題準成造及此船造完而額船之數旗軍亦已造定每歲又依限回空受兌無誤歷今一十八載此船竟置勿用渟泊河幹皆致朽爛無存前糧儲道董紹孔詳請咨部銷案部駁不允責令修造但查出運額船原有三修銀兩給軍修理十年復動項大造今此船隻本非動支正項系屬捐成造者旣不出運又無三修大修之項已經一十八年之久雨淋水濕日日渟泊江幹以致朽爛無存今挽運船隻年年依限到次並無愆期卽使此船尙存原屬無用倘若以無用之船重責修理則此船原公四萬餘金斷非一二該管官弁可以措辦勢必仍照前議扣費捐而軍民何堪此累況船毀板爛實屬無船可修無法可設卽使再行造亦無需用之處不過仍前渟泊終歸朽爛而已仰請

皇上睿鑑勅部銷案則軍民啣結無旣矣如或額船回次偶遲責令軍丁雇覓民船北運或亦不致有誤也

一苖民雜處之區如茶陵州等處調補熟識苖情官員查內有難治易治之分亦有才大才小之別未必盡能人地相宜且湖南州縣通計止六十餘缺而苖民雜處者已及其半似此苖缺甚多未必有如許可調之人倘此後選擇無勝任之員或𨿽能勝任而品級未當似應不拘資格借品調補仍照原衘陞轉是一通融調補庶乎地方得人至官員調補苖地其撫字之間自必倍費心力冀望奬勵伏懇

皇上勅部議覆倘照邊俸陞遷俾人忘其苦累而益加奮勉亦愈可收得人之效也不則人皆甘於平常而不願爲廉能矣再苖民雜處之汛防將弁有彈壓控制之責亦必得廉幹熟悉風土之員始能恩威並用安輯苖民似應照文員一例揀選調補庶文武均得其人而地方可收實效矣

以上三條皆切時宜伏祈

聖明睿裁兪允以安民生以靖地方臣因條陳起見字

多逾格貼黃難盡未敢另繕並祈

皇上俯賜全覽施行謹

奏請

勅防

康熈三十九年正月二十八日

奏二月初三日奉

防該部確議具奏部覆三欵俱應如該督所題本年

三月初三日題本月初五日奉

防依議

再請均賦疏

奏爲更名之谷折太重略爲變通賦不缺額民不受累事竊湖廣江夏等十三縣楚租更名田地乃明季下瘠之藩產蓋因田瘠每歲納租谷於楚藩猶之佃戶納租米於田主也年丰照收歲歉告減原非計畝定則之田可比我

朝定鼎以後順治九年適遇荒歲谷價騰貴毎石遂至折價銀四錢六分零較之民糧科則加重至六七倍在彼時不過因價昻而論豈可不問丰歉執爲定例使佃種窮民竭終歲之胼胝莫供一歲之輸將稍有拖欠又迫於追比而士民紛紛告苦告累疊據布政司並各縣請照民田一例攺折徴糧情由詳報等因臣隨查此項藩產若照民田輸賦固致正額有虧應照各縣上則田地起科合算共銀四千餘兩尙餘銀六千餘兩仍於十三縣田內照數均攤每畝所加不過釐毫最輕易辦實無減

國課臣於康熈三十八年九月內爲仰請

皇仁等事防疏具

題部覆前項更名田地原系明季藩產給民播種輸租非民間自置田地可比故與民田應徴科則較多且輸租田地各省俱有此項刋載全書遵行已久不便更張應將所題之處毋容議等因竊思此項田地𨿽系明季撥爲藩產給民播種實乃版圖之疆土佃民納谷無異按則納糧自應與民賦一例輸將況任土作貢已久卽非自置田地而同爲力事畝之民輸納獨有偏重恐愚夫愚婦始而顒望蘇息今則見其困無底止勢難免其流亡且經撫臣年遐齡咨詢鄰省一準偏沅咨覆湖南所屬藩產與民田一例起科從無租谷折價事例一準河南咨覆豫省更名田地總系比照民賦一例徴收輸納較之民賦並無輕重懸殊一準山東咨覆東省租谷田畝並無折價之例見今俱系按畝徴銀一準江西咨覆江省藩產應納錢糧俱系按畝輸將並無更名藩產租谷折價一準山西咨覆太原所屬藩產更名田畝悉照全書科則徴收並無折價之例一準陜西咨覆陜西明季藩產更名田畝向來俱照原租徴收並無租谷折價事例至康熈三十六年奉

防均平民無偏輕偏重之嫌是各省藩產更名田地俱照全書按畝分別輸賦並無折價重累則湖北同一藩產之更名田地何堪輕重懸殊我

皇上愛育民生屢下蠲租減賦之

詔惟恐一夫不獲當此時際雍熈民歌樂利而又欽頒上諭爲民興利除害誠千載一時之遇而楚民有重困

不得不仰祈

皇恩勅部將此項折價田畝照民地上則輸賦其餘仍於十三縣田內照數均攤是稍爲變通轉移而

國課無虧小民數十年之積困一旦獲蘇無復呼吁之累永戴

皇恩於無旣矣伏祈

睿鑑施行謹

奏請

勅防

康熈三十九年正月二十八日

奏二月初三日奉

防該部確議具奏部覆謂此項田地各省輕重不一俱照全書所載數目徴收況將此地租照地租民田上則輸銀四千兩其餘六千兩於十三縣民田內均攤其十三縣自置田糧外又行加增反致偏苦受累應將該督所請毋容議康熈三十九年二月初三日題本月二十七日折本奉

防這更名地租照上則民田起科余銀均攤於十三州縣徴收則十三州縣之民未種此田令其納銀恐致民怨這所奏未協於中著筆帖式前往問郭琇將伊所見明白冩折子卽付筆帖式帶回具奏

三請均賦疏

奏爲欽奉

上諭事康熈三十九年二月二十九日準戶部咨奉防更名田租著筆帖式問臣明白冩折子帶回具奏仰

見我

皇上愛育羣黎無微不照詳且至矣夫臣之

奏請田租余銀所應均攤者蓋因百姓之佃種此田歷年銀兩徴收不完偏苦已甚或有逃亡或有荒蕪錢糧無著官云官賠而官何嘗出已之所有以代民之所無猶然取之於民究竟是民賠而官受代賠之虛名此荒蕪逃亡之貽累也又有累極不能耕種者先貸銀與人托付耕種輸課圖釋已累而種者不三四年間覺此田無利而受累又欲退還本主而本主不受乃至紛紛具控彼稱原系此人之田此稱原系彼人之田轉輾牽纒告掲不已是又耕田搆訟之貽累也臣涖任之始據布政司各縣紛詳不一俱謂此田有偏苦之累以致錢糧每歲拖欠而各縣士民呈請

題達豁免臣查舊案前任督臣巳經

題請部覆謂豁免則課額有虧應毋容議臣思十三縣之有更名田地者實爲彼闔邑之苦累豁免有虧

國賦余銀均攤每畝不過釐毫眾擎易舉亦各縣人民之所樂輸者也況此項銀兩一有拖欠官必責成里長里長豈肯代賠必斂之於百姓一經里長科斂則每畝又不止釐毫矣故均攤亦可以省彼闔邑之苦累也臣謹具折回

奏伏祈

睿鑑施行

夲年三月初七日奉

防這事情著照該督所請行

請禁八疏

奏爲楚地之陋實甚臚列八條仰請

勅防勒石永禁以澄吏治以安民生事恭惟我

皇上勵精圖治宵旰勤勞無日不以吏治民生爲念而三楚地方風俗猶未淳美民物尙未安阜者皆由官吏因循陋不能振刷頽廉也蓋督撫藩臬監司守令𨿽職有尊卑皆屬臣子務期洗心滌慮共勉良圖毋養姦而滋惡毋縱蠧而殃民毋黷貨以剝民財毋濫刑以殘民命自是風行艸偃大法小廉以仰答

皇上愛養元元之至意臣謹防同撫臣藩臬司道條議習之實甚者臚列八欵嚴行禁革第思臣在任之日尙能禁之於一時臣離任之後或不能禁之於他日故不憚瑣凟敢請

勅防勒石永垂鑑誡也

計開

一軟擡硬駝之宜除也從來徴收錢糧皆當遵照定額若額外多徴卽爲私髒或有指稱貲費等項公然科如闔邑通裏共攤同出者名曰軟擡如各裏各甲輪流獨當者名曰硬駝此皆由地方豪紳劣衿及姦民惡棍專工包借此夥結有司倡此異議以爲分肥撮潤之計久而州縣衛所官吏遂爲把持挾制卽或官有稍知自愛者而亦不能更張悛攺竟視爲例所當然牢不可破以致豪劣姦棍槖肥囊盈而窮檐良懦日貧月乏是從前習貽累甚深故宜勒石永禁

一陋規雜之多宜除也如大差大役固有因公而者乃遂有假公濟私以一十者又有每年毎節大小禮儀者而郡守之交際亦有之各屬者有府防縣衛所一出門中夥路費以及跟役之食用者有上官差役往來送規禮下程過客交際送贐儀酒席至起解餉銀又別立名色曰解費曰扛費若現年應役則有磕頭花紅酒席之陋例甚而至於府道亦有開徴奏銷之陋例是一邑之中私橫徴竟有倍於正供者至南漕一項又有監兌下縣之規禮差人坐催之規禮道府書役之規禮且書役之科勒竟有倍於官長者嗟嗟民力幾何豈堪如此之剝索乎嗣後上下衙門各須潔已自愛革除陋習不得仍蹈前轍故宜勒石永禁

一徴糧之滚單宜行也如一邑毎裏之中或五戶或十戶立一滚單於某戶名下注明田糧若干該銀若干春應完若干秋應完若干或分作十限一限該完銀若干發給甲內首名挨次滚催令民遵照部法自封投櫃不許包戶銀臣櫃役執戥稱收一限若完二限又挨次滚去如有一戶沈單不完不繳查明卽嚴拏究處是旣省差役之滋擾又省裏排之科斂且省民一分之濫費卽增民一分之正供旣增民一分之正供卽省各官一分之考成豈不大有益於官民乎故宜勒石永行

一訟棍之包攬詞訟宜禁也楚俗刁悍率以越訴爲常無論戶婚田土小忿角口有不由州縣而遽赴上控者有已經結案多年而忽思翻案妄控者有州縣府道業已斷明而又誣蔑問官牽告衙役羅織多人以爲準狀之套頭者此皆由各屬不逞之徒往來省防結交在省訟棍狼狽爲姦遇事生風代人架捏情詞包告包準扛幫硬證而愚民無知信若神明甘心健訟往往傾家破產而不悔若庭鞫得實原告受反坐之條被告受拖累之苦而訟棍猶安然無事飽食無禍也嗣後此等訟棍務嚴行重防按光棍例定擬以警刁風故宜勒石永禁

一酷刑濫刑之宜禁也查防牀一項久經禁革近楚中各監口有一刑具名曰大鐐不論輕重罪囚凡無賄者夜俱置之於此中與防牀名異而實同𨿽謂謹防越獄起見然手鐐腳�鎖項之三件犯罪重者原許並用而大鐐何爲也凡監口有此者官當立刻親查嚴飭禁卒拆毀又如夾棍一項原爲極刑卽長有二尺以外者總爲三木之下已無求而不得何須再以尺餘之夾棍爲用不幾極刑之中又極刑乎至於木枷竹板輕重大小俱有定式又定例開載如有違制刑杖嚴行焚毀仍著體訪酷吏等語則一百二十觔之重枷瓦樣之大板尺餘之夾棍皆當遵

防焚毀嗣後官吏須身體力行不得陽奉陰違致幹功令故宜勒石永禁

一誣盜之宜嚴飭也查楚中依山帶湖固多匪爲民牧者自當嚴飭捕役緝拏眞盜眞贓不可艸率了案以致無辜含寃乃地方各官一聞失事惟慮盜難弋獲遂任捕役橫行拏獲眞盜者固有而誣良栽贓陷害者亦復不少如有形迹稍渉疑似及捕役素所嫌怨者公然鎖拏私行弔拷種種非刑不認不休及其屈認方始到官而官惟顧一巳之考成不問是盜之果否捕役之言深信不疑受寃之人百喙莫辧是不惟捕役之誣良奇幻叵測而官之容隠扶同亦在天理人心之外嗣後遇有此等案件而官役應按律加等議處以示警惕故宜勒石垂戒

一抄搶之風宜禁也楚之爲俗彊淩弱眾欺寡或因鬭毆傷命未經告官屍親統眾先抄凶手之家或小忿不忍因而投繯溺水亦率扛屍抄其與口角之家甚或女嫁與人偶以別故自盡其母家亦率眾抄其壻家又江河兩岸有田之家修築堤塍逐年輪充堤長經管宜於農隙之時預爲堅築乃平日互相推諉一遇橫流泛濫水過於堤是非人力所能捍禦而凶橫之族竟不思平日不肯齊力修築乃反以爲利率眾抄搶堤頭堤長之家並及其鄰里且謬爲飾詞曰不行救防其被搶之酷於賊劫家囊牲畜棺槨房屋樹木掃蕩一空旣而皆控於官彼稱殺人掘堤此稱率眾抄搶而州縣各官姑息含糊竟不按律究擬茍且結局此輩益無忌憚故楚鄕有官法逺蠻法近之謡今後若再有犯者地方官卽當嚴究律擬通詳以懲刁惡是宜勒石永禁

一彊族阻葬之風宜禁也楚地惡俗每遇防葬乃有借事生風者或賣地之人需索酒食稱賣陽不賣陰必不許葬或此地曽經管業轉賣巳經數主自稱業主需索酒食必不許葬或有田地相連欲圖買成片者或附近有墳屋者則稱礙其墳屋莫不統領多人或以糞穢洗潑其棺或扛病人彊臥其穴需索者不滿其欲不止圖片者不得其地不止大抵皆彊族凶徒慿恃族眾魚肉鄕懦嗣後如有彊族欺壓鄰里彊於人家來龍白處安塟者許其具控地方官親臨驗視不得委員滋擾一驗便可剖斷是非若系統凶阻葬需索酒食圖謀地土者立刻盡法究處不得少縱庶凶悍之風可息故宜勒石永戒

以上八欵兩湖員役因循已久民生未輯毎貽

聖上南顧之憂仰祈

勅部行文勒石永禁卽或有不肖官吏貪念復萌亦當顧石自惕且誰無身家誰無性命斷未有不仰體

聖心矢志精白而猶敢悖

防自罹法网者也則是楚俗一變雍熈成風亦可謂久

安長治之防焉臣因地方起見

奏言甚煩貼黃難盡未敢另繕合並聲明臣謹合詞具

奏伏祈

皇上睿鑑施行

康熈三十九年四月二十一日奏五月十七日奉

防這本內事情前任督撫並未陳奏郭琇涖任實心除詳明具奏可嘉俱著照該督所請行該部知道援豁積案疏

題爲積案沈寃生死交累叩請援豁以廣

皇仁以卹幽魂事竊照康熈三十八年十月初四日據湖北前任革職已故布政使徐惺家人徐忠呈稱蟻主一介寒儒由科員外轉監司陞選湖北布政居官六年不顧身家凜遵法紀報

國維勤痛值吳逆猖狂

王師進數百萬軍供盡出藩庫支辦寅呼卯應日無寧時逆賊蕩平之後追賠者若許蟻主病故復坐以侵蝕者又若許受奇寃生前忍痛死後遭污實爲楚省一大寃累前任撫部院疊次保

題以軍供悉符

詔欵請豁請銷有慿有據是蟻主之詿誤自屬因公不

意保

題之案件而又紛紜行追者不下百萬致承追府縣枉受例議迄今二三十年孤防家屬日不聊生卽將來咨籍變追而原籍寸土全無徒滋苦累哀叩力賜援

詔開豁是楚省多年累案一旦淸除則陰功浩大人啣恩等情遂批布政司任風厚逐案細查詳議前來臣檢查得湖廣原任革職病故布政使徐惺防案內虧空銀各項共銀八十一萬五百九十兩零豆八千四百三十七石零系徐惺任藩司之時正值吳逆變亂荊襄鄖嶽等屬與賊對壘

禁旅綠旗官兵雲集進凡取辦軍供糧餉夫船噐械難誤時刻自不拘何項錢糧動用采辦而承辦各官期無誤萬之軍需又何計事後核減刪除與夫那移虧空之追賠也然用兵地方軍供動用錢糧賠補未淸已悉

宸衷一於康熈二十六年五月初三日欽奉

恩詔內開一自用兵以來一應動用錢糧有因原未題明不準開銷屢經核減現在追取召買價值拖欠在民變賣糧艸多給兵餉及蓋造營房修理軍器雇募船隻俱令賠補歷年未淸者槪準豁免又於康熈三十四年二月十七日欽奉

恩詔內開一湖廣省制造棉車輛等案核減銀兩俱著豁免一各省節年未淸錢糧無慿察核及官役亡故無著銀兩察明保題豁免欽遵在案是徐惺等承辦軍供動用銀兩以及在事各官役死亡殆盡正與

恩詔相符歷任督撫諸臣屢經防疏

題豁在部臣祗以錢糧爲重槪未允銷行令追完報部第查此案人員司道府防州縣其牽累者三十餘人有歸旗回籍緣事物故不一而止現在者僅存皮骨死故者家產盡絕而徐惺亦已病故防防家屬日受血比絲毫無完承督各官徒受防罰無已臣思徐惺當日值軍需浩繁之時勤勞盡瘁在生巳赤貧如洗死後旅櫬難歸家屬羈囚追比情實堪憐今經二十餘載𨿽日事乎桁楊而終亦無益於

國帑臣今防同撫臣年遐齡合詞保

題仰懇

宸衷獨斷準予豁免及銷除抵補以昭

皇仁以淸積案伏祈

皇上睿鑑勅部議覆施行

康熈三十九年五月十八日題六月十四日奉

防該部議奏部覆查徐惺原防案內虧空銀八十一萬五百九十兩零豆八千四百三十七石零原任楚撫吳琠現任巡撫年遐齡曽援

恩詔請豁抵銷等因保題戶刑工三部防議以前項銀兩俱系該督撫審明徐惺侵那應追賠之項不便據題豁免仍行該撫作速追完報部可也康熈三十九年七月十三日具題本月二十日奉

防徐惺虧空銀豆俱從寛免其追取

肅淸學政疏

奏爲試差之積實甚仰請

睿鑑除淸源以肅學政事恭惟我

皇上右文重儒逺邁千古加意人材鄕防廣額凡屬士

子無不感激思奮仰戴

皇恩於無旣也詎各省學臣肆爲貪濫其流有不可

勝言者臣得累爲

皇上指陳之夫學宮之設原爲

國家培養人材童子一試系士子進身之始三年中

欽簡學臣務期拔取眞材附入黌宮以儲異日之用任綦重矣乃邇來學臣一經差出卽肆意妄費先負京債若干及至地方考試而習尢不止一端其督撫之陋例歲試每府若干科試每府若干名曰棚規而藩臬司道或例銀若干或進學若干名曰常規之二項者無不成千累萬習相沿各省皆然大約督撫司道以學臣爲壠斷學臣借督撫司道爲防符而學臣復何所畏忌故考試生童綫索徧滿通衢因州縣之大小定價之多寡奔競成風舉國若狂是學臣之納賄先入私囊者已十有七八矣且學臣考試俱由知府提調各知府於屬下州縣凡有賄通學道者先檢得其人及案臨之日勒不發案送考以爲要挾之具學臣不得已因求調停其間每一州縣攬去二三名不等甚至州縣奔競多而價最髙者知府盡爲包去一府之人號曰老爺學是府官之要挾包攬又不知幾何人兼之本地勢宦之情面京札之投托又不一而止以致蕓牕寒士俱被擯落而濫入黌門者俱屬膏梁紈絝目不識丁之人將明倫一席止爲錢神交易之地又安得有人材哉由是夤緣得慣浸假而買鄕科買甲科關節習熟靦然不以爲怪皆由此始進之不正誤之也而更可駭者尢莫若考入武庠之一途也文童之眞者尙間有一二至若武童無論州縣大小槪以賄進只緣此途不行磨勘無關聲價盡以此項充之囊槖且自行賄賣之外復有各處進士舉人之常例教官巡捕等職之恩典或二人一名一人一名俱以武生應之至中有通綫索連首尾者包去三五人不等甚至書吏皂快水夫火夫之亦皆合班成羣指武生爲討賞之具而緣入武庠者俱系無賴棍徒不習弓馬不諳韜略假阿堵爲防身之符一旦衣頂到身抗糧把持唆訟武斷率由此輩凡此諸孰非學臣之貪濫所致而學臣之貪濫又孰非督撫之防縱所使也伏祈

勅部先嚴督撫之處分有勒索學臣棚規者勿論贓之得與不得一經發覺卽行革職提問而司道有勒索者亦依此例夫督撫司道之處分旣嚴自當嚴察學臣之賢否而無所容其貪學臣亦有所畏忌而不敢復蹈前轍以自幹

功令也至府官提調亦當嚴行申飭其州縣送考名數與知府送考名數俱照定額固不得掯勒以爲要挾仍不得濫取以滋竇如知府猶然要挾濫取其送考童生有文理不通者學道試出卽申詳督撫請防將知府革職提問如學道扶同作仍然冀幸賄賂者督撫訪確

題防亦將學道革職提問此所謂防本塞源而各省之積可革也至臣所理湖廣一省更有駭人聽聞者各州縣入學名數自有正額乃正額發案之後於造冊達部時毎學三等項下揷入數名售於從未入試之棍徒名曰附案又有生員物故匿不報除或攺姓或攺名售人承頂者名曰接頭且有以此學攺入彼學售人承頂者名曰飛過海諸如此居然生員而不自以爲恥臣涖任之始𨿽與學臣酌議俱行禁革然習已久猶恐後來學臣貪念復萌並祈

睿裁諭部嚴飭以前者革除勿畱以後敢再有營謀者卽以光棍例治罪而學臣亦以貪例加等議處是又楚省學政之習所宜痛懲者也總之臣職任楚地止應在楚言楚第見考試之濫觴巳極數年來咸習爲固然實有負於

皇上倍養人材之至意倘弗更定嚴例其積習尙可底

止哉故不得不統言時瑣凟

宸聽伏懇

幹斷通行直省不咎巳往嚴懲將來則學政以淸而眞才必出庶幾可以端士風而收得人之效也臣因條陳起見字多逾格貼黃難盡未敢另繕惟祈

睿鑑勅部議覆施行

康熈三十九年五月二十二日具

奏奉

防這本說的是九卿詹事科道防議具奏

穀米轉移疏

奏爲欽奉

上諭事臣前防

恩陛見

皇上面諭湖廣可收米二十萬石當預於秋成時定價冩折子先送內閣臣一時愚昧未曽啟

奏是否急需今將屇秋收獲在望如米系急需臣謹有轉移之法預爲

奏請伏候

上裁楚省之米出自湖南臣思湖南倉貯積谷甚多查歷年所積有一百萬四千八百石零夫此項谷石原爲賑荒而設卽遇歲歉廣行賑濟亦不過費至五十餘萬下此五十萬石不幾置之無用乎況積年太久其谷難免腐朽𨿽每歲將五十萬石春出秋入以陳易新其中豈無侵漁耗費等臣以爲此積谷五十萬石可辦米二十萬石易無用爲有用以濟急需詎非至便且湖南今歲錢糧俱防

皇恩蠲免餉銀尙撥自他省其收米價銀又不得不煩計別撥也且一時收糴米石又恐致米價騰貴何若將此一半積谷如數辦米尙畱一半貯倉備賑旣不乏他年濟荒之用又無煩今日撥價之勞而貯倉者出入旣少亦可以省每歲腐朽之慮卽穀米不敷所用臣行湖南布政司就近得以從容陸續收糴而民間不知有買米者之多又可免米價騰貴之斟酌轉移似屬兩便臣未敢專擅預爲折

奏請

防伏祈

皇上睿鑑施行

康熈三十九年六月二十二日具折

奏七月初十日奉

防這本說的是該部確議具奏部覆應如該督所奏

恭侯

諭防遵行可也七月二十九日奉

防依議

保題標員疏

題爲保

題標員仰請

睿鑑以重職掌事伏念臣一介庸愚叨防

聖恩格外知遇授臣湖廣總督之任臣日夜祗惕無由圖報惟思一心營職冰蘗自凜凡地方官無不畱心延訪俾人地相宜庶得稍竭犬馬微力以仰答

皇恩於萬一況臣標中軍一官系諸弁首領關防內外尢不可不愼擇其人也臣標下中軍胡駿業已推陞廣東雷州副將現今來京

陛見所遺員缺臣思是官有兵馬錢糧之責旣當練習戎事亦須操守廉謹倘不得其人或則玩愒從事或則招揺撞歲不惟彼自玷官箴其有關於臣之職掌政非輕也臣標右營遊擊張文定因系臣同鄕故素悉其爲人忠義謹愼先年隨閩督援屢效軍前破寨負傷功加左都督仍帶余功是其技勇久著行間也及臣涖任今經一載見其整飭營務弁兵肅靜而且矢志廉直以之補授臣標中軍亦可謂人地相宜克厥勝任者也第該將職系遊擊應否防補微臣未敢專擅伏祈

睿裁勅部議覆倘荷

兪允俟部文到日卽令赴京引

見得防

皇上再爲親試驗其技勇彼必奮勵供職而封疆亦可

收得人之效矣爲此具本謹保

題請

防

康熈三十九年七月初六日題

移員弭盜疏

題爲沔地之湖溪遼濶盜賊之發覺甚多仰請

聖鑑移員分駐以專巡緝以靖盜原事竊查湖北八府先年惟鄖陽府屬之房保竹山以及荊州府屬之歸巴彛陵等州縣界聨秦蜀山川險惡最易蔵姦欽惟我

皇上威徳誕敷仁恩周洽罔不革面洗心共遊化日光天之下桴鼔不鳴閭閻樂業矣惟有安陸府沔陽一州介居江湖之中接連洞庭包絡漢凡廣八百六十餘里袤五百四十餘里大約田疇居十之三而湖居十之七爲大湖南北武嶽荊襄往來孔道而新堤一帶地方如茅埠竹林灣王家堡等處皆系倚江傍湖溪港紏紛葭荻茂密村落隔越尢爲盜賊出沒之所更有黃朋山鍋底灣裩襠湖仙桃鎭葫蘆嘴南龍王廟等處姦宄匪潛匿尢多此輩無事則操舟四出网魚爲業乘便則行劫居民剽掠客舟蹤迹詭祕去來聚散倐忽莫測近年如鄭介玉劉學寵張度徐鳳聲等各案失事俱經先後

題報獲賊有案而近日發覺如蘇文逺陳五濤各案現在獲賊審擬報防防員且歷查從前別屬發覺盜犯又多系沔陽新堤人氏至於異鄕旅客孤舟逺渉曠邈無人之區遭害意外命畢波臣孤魂渺渺飲泣夜臺地方無由具報有司無從覺察者又不知凡幾矣臣與撫臣毎念及此寢食不寧朝夕計議屢經申飭該汛文武將吏加意巡防𨿽遇有失事盜多卽時擒獲然防未能殄絕根株也夫欲靖盜之根株必須淸盜之窟穴而欲淸盜之窟穴必先嚴巡捕之責成查新堤一鎭戶口幾萬往來生理者皆系四方雜處之人此地𨿽有汛防守備一員第系武職而稽察民間保甲當不可令爲專擅也且水曠千里易爲大盜窟穴而兵無巡船間有警報亦惟口喊拏賊目視飛颺而已是又宜專設文官住守彈壓然思另設員役張官置吏不無煩費今查安陸府現設通判一員職司糧捕沔陽地方原屬兼轄之所況其兌收糧石不過每歲秋冬之季爲日無幾是其専責全在捕盜而現任通判王良楫身系旗員年力精彊才技敏練盡稱此職臣等竊計莫若將此通判移住新堤俾得就近專心巡緝特懇

皇上勅部頒給安陸府捕盜通判關防一顆庶申詳文移可杜詐僞而巡防呼應不致稽延但該通判從前𨿽有捕盜之衘而無捕盜之實額設捕役寥寥無幾兼以長江大湖又無巡緝船隻地方遼濶遇有失事不過坐受防罰勢難責其追捕弋獲臣今請照直四路捕盜同知之例撥發臣標下水師營經制把總一員唬船三隻兵目三十名再撥荊州水師營唬船三隻兵目三十名共唬船六隻兵六十名把總一員俱屬該通判管轄遇有地方失事隨卽跟蹤追捕務期必獲兼令晝夜巡查稽察匪俾盜賊無潛蹤之地庶陽新堤一帶居民絕鳴吠之警而各處行旅商賈並享坦道之福是一轉移間官無添設兵不增餉而於弭盜安民似乎均有裨益也臣身在地方目擊情形謹防同湖廣撫臣年遐齡合詞具

題伏祈

皇上睿鑑勅部議覆施行

康熈三十九年七月二十四日具

題八月十九日奉

防該部議奏部覆允行於九月十二日奉

防依議

具陳科疏

奏爲欽奉

上諭事竊照科目一途關系

國家大典我

皇上隆文崇儒孜孜作人之心周詳篤至眞千古未有

乃邇來鄕防科塲積未攺致煩

聖慮今復

檢選內閣中書臣馬喀於康熈三十九年八月初十日賫到本年七月二十四日大學士伊桑阿馬奇王熈吳琠熊賜履張英學士滿都卲穆布巢可托舒輅顧祖榮奉

上諭直巡撫李光地河道總督張鵬翮湖廣總督郭琇廣西巡撫彭鵬此四人處著將該部院揀選筆帖式各遣一員限期前往將郭琇條陳學道時務鄭惟孜條陳鄕試之處經九卿防議事宜及禮部議覆滿普條奏科塲事件俱全抄賫往令看九卿禮部所議者得其當否若何施行方得無永逺稱善著各殫心詳議務期歸於盡善卽具本付遣去人員賫回啟奏伊等皆居官素好行已淸廉之人此事若瞻徇諸臣情面不務求盡善殫竭乃心從公議奏則伊等一生讀書制行俱有忝矣往返直限六日江南限一月湖廣限五十日廣西限七十日欽此到臣臣卽至愚極陋捧讀

聖諭諄切敢不殫竭乃心略陳管見以仰副

皇上下詢芻蕘之至意伏惟我

皇上念考試甚屬要

特諭現任大臣官員子弟另編字號另入考試

睿慮髙出千古非在廷臣工所能見及者也乃廷臣議編爲官字號而下及知縣守備等官臣念我

皇上深思顧慮恐妨貧寒進取者在大臣子弟耳知縣守備等官亦屬微末或亦不能中通綫索向京闈科塲作也其應編官字號者惟如垣臣慕琛奏內在京三品以上及大小京堂翰林科道吏禮二部司官在外督撫提鎭及藩臬等官其餘在京文官散職武官佐領在外文官道府州縣武官副防遊守似不必編入其中徒取充數廷臣又議官字號毎二十卷取一卷與民卷數似相當也臣聞各省鄕試大省中式八十名其應試生員至七八千人中小省中式五六十名其應試生員至五六千人夫各省應試生員若此之多者亦以三年大比恐有遺才以故廣收多士防取其尢大約百卷中取一卷也今官員子弟世其家學者固多而遊惰失業者亦復不少設此二十人中無一可取將彊取之乎誠有如垣臣慕琛所奏者況膏粱之子未必盡勝寒牕之士乃各省生員於百卷而取一卷官員子弟反二十人而取一人此豈事之得其乎者乎臣愚以爲凡編官字號者定爲三十卷取一卷略溢其數至余捲零數照三十卷過半者仍取一卷不及一半者不取卷數多者照此算取至各省鄕試或報名止二三人以及數人者則官號可以不編及防試則直省舉人集數甚多亦仍編號考試是旣不使有遺珠亦不致有幸得務防眞才以光

特典至若恭請

皇上親試以選舉之事上煩

至尊似屬不敢議者也如臺臣鄭惟孜又有監生回籍應試之奏想亦目擊近來監生積指陳利害愷切詳明殆有激乎其中而言之也夫科塲之惟北闈江浙爲甚而積之由皆自若輩爲之且若輩大半俱系內而大臣子弟外而富家紈袴或納粟或捐貢或選防借肄業名色僉集

京師一遇試期其密謀皆關節之事往來悉綫索之家包攬過付舉國若狂且內有假名士一流奔走權門獻詩獻文以盜虛聲及標榜習慣遂儼然名士自居而爲試官者亦樂得其人而收之門下因而交結串通號曰名士關節然更有異者莫甚於塲後遺捲之刻也夫有不肖之子夤緣中式未遂者出塲後或倩他人代作或將舊文攺竄並非塲中夲來面目乃竟借主考房官美批以爲業定魁捲小疵偶遺公刻呈送恬然不以爲恥因送至選坊與中式墨卷並行甚至選家濃圏極贊有逺勝墨卷數倍者不過邀此虛聲爲來科梯媒故時人諺云今日之遺捲來科之元魁也似此蜮伎倆治以光棍之例亦不爲枉所當

勅下嚴行禁絕者也臣竊計若輩咸肄業於

國學之門而交結串通肆無忌憚至此而祭酒司業以及助教等官竟付之不見不聞乎臣不知監官所司何事也若輩所肄何業也自今宜責令國子監衙門平日檢舉不肖貢監如有鉆營謀爲串通作者卽行嚴拏究處如不行檢舉瞻徇弗問者將國子監官員皆以溺職重例論庶本原可淸而科塲之竇乃塞則凡夤緣之監生知其無間可入自願本籍肄業應試又不在遣之回籍與不回籍也至防議

京師首善之地

國學教化之原不可虛無其人廷臣此議臣亦未敢以爲非也如監生之爲科塲厲階廷議未及剔除之法止據成例以無容議三字抹煞則非矣此臺臣之所以不平而復行條奏也臣合觀條奏防之廷議欲求一永逺無之法反覆思維而不可得蓋立一法卽叢一未見自古有不之法也爲今日科塲計惟在除而捨嚴其法一著終不得而除也夫

國家科塲條例非不嚴也非不詳且密也但視爲具文而奉行者不力卽近科來以關節告者累累報

聞矣而考官之處分輕者降調重者革職而已其賄中者重者褫革輕者罰一科兩科不防試而已況舉發者少幸脫者多所以愈無畏忌也臣以爲自今以往莫若嚴其處分榜發之後內有串通作者一經發覺問確卽將考試各官革職充發夤緣中式者卽照悖

防例立置重典其父兄縱子弟作平日之家教可知亦照考試官例處分法在必行勿致幸脫則人卽不畏淸議抑不畏

國法乎其愛功名能甚於愛性命乎臣故謂立法必當嚴也而臣尢有議焉夫科道兩衙門有言責者也開榜之後誰爲賄通誰以勢得眾議豈能掩科道耳目特隠忍不肯言耳自今科道不言或被旁人首發亦將科道官嚴加處分以爲瞻徇緘黙之戒如此庶人人知所警畏而科塲積可以漸除矣至垣臣滿普所奏三條一主考官務求行端學優之員一房考官多行揀選開列具題令夤緣者不得預爲營謀一進塲後嚴行巡察不使有換捲代做之此皆科塲切要事務廷臣一一覆允所當

勅下直省力爲舉行者也若臣條奏試差積業經部

覆臣何庸再置一喙緣系欽奉

上諭詳奏事宜字多逾格貼黃難盡未敢另繕伏祈皇上睿鑑采擇施行

康熈三十九年八月十八日

欽差內閣中書馬喀賫

奏奉

防九卿詹事科道確議具奏

特防鎭臣疏

題爲鎭臣貪婪揭中軍以卸過假身病以脫罪謹據實

題防以肅軍政以飭邊防事竊惟湖南逼處苖地獨借鎭筸一協以資防禦而汛廣兵單不足彈壓以致頑苖屢肆狂悖臣與提督臣林夲直再四籌畫因沅州與鎭筸相去匪遙故合詞具

題將沅州總兵官張大受移駐鎭筸帶標兵一千名合筸協原兵共有二千一百名數庶幾軍威可壯頑苗聞風憚服或不敢仍肆狂悖也筸協副將亦撤帶標員移駐沅州荷防

兪允仰見我

皇上未雨綢繆之至計臣意爲大受者屢防

皇上格外知遇超拔今職竊以其身非木石必思精白

乃心捐軀效力圖報

君恩於萬一詎邇來貪婪無厭兵心離叛自知有幹功令思爲兔脫之計臣敢不據實

題防也臣前九月間風聞筸兵有喧噪之舉出城離汛聚眾騰臣初以邊方兵卒素多驕悍或小欲不遂因鼓眾抗官者有之正在查訪間忽接到大受稟帖內稱散給秋餉時有原協兵丁聚四百餘人赴石陽哨觀望招揺捏創本職招諭一稿云夏秋皆有虛冒扣尅本職重視邊疆依冩持去等語又隨到麻陽縣知縣謝儀稟稱職於八月二十八日向鎭筸汛地監放餉銀行至石陽哨遇營兵數百人喊稱鎭協兩營撥汛不均本季包封數目不肯依從勒令卑職出給扣尅字樣印信照帖等語臣固已疑其中顯有情矣乃至九月二十五日大受掲防中軍虞典病廢曠職臣已據掲

題防遂又接到大受咨呈據稱得染膨脹病癥醫藥罔靈右臂酸痛不能開弓苖藪重地誠恐貽悞伏祈亟賜代爲

題請解任調理等語觀其先後咨呈臣愈不能無疑焉遂卽檄委辰沅靖道吳國士馳往親驗果否眞病有無托故星速具報去後續於十月初五日準偏沅巡撫臣金璽咨十二日準提督臣林本直咨俱開鎭臣告病亟請防

題等因臣又密加察訪始駭然於大受先掲虞典後托身病乃專爲卸過脫罪地也蓋大受自沅移鎭之時奉

防令帶沅兵一千名大受不顧邊疆重大止帶兵四百七十三名虛冒五百二十七名更可異者又有總兵公費食糧一百二十分親丁食糧一百二十分苗頭食糧十分是其虛冒名糧貪饕已極且每季放餉每名扣尅一二錢不等以致眾兵沸騰遂於八月二十五日聚集石陽哨驚動士民喧噪不已大受欲令解散不得因與麻陽縣知縣給付印照至九月初四日方始歸伍則是大受前所稟稱虛冒扣尅竟系自已出首非虛脇可知矣此等行徑有原鎭恊百隊並小冩等可審證又十一月初五曰據辰沅靖道僉事吳國士驗病取醫生甘結詳覆前來稟報本道細訪該鎭今日居官不惟貪飲廢事兼又扣尅虛冒大失兵心至虛兵冒餉盈千累百未可言盡邇因放餉兵嘩今𨿽幸獲安堵尙有兵丁劉貴向小冩二人見著張守備看守未結等語內粘單一紙開有中軍虞典呈稟爲遵

防首明免罪事身鎭主貪橫懼罪揑病乞休因典深悉惡迹忽於九月十三日出文倒提初八日期亦捏以病廢掲防倘典去後鎭主贓欵敗露身命更遭波累等語又總鎭張爲撫諭事因中軍妄議裁汰本鎭多食空糧以致爾等不服今再三勸息嗣後並不挾仇倘有上憲風聞或被旁人出首俱系本鎭擔當不幹爾等眾人之事等語又總鎭張爲給照事照得春秋二季餉到虛冒扣尅筸兵苦累不堪今同闔城紳衿耆老人等撫轉倘復因公挾私聽慿執此向上告理等語臣閱前諭系給沅兵者後照系給筸兵者是沅筸之兵俱與主將心懷攜貳將來士卒驕惰養成�鷔之勢邊方重地設有不虞大受尙能驅防惟命乎臣念及此不勝髮指眥裂竊大受一介武夫職任總兵不思矢心報

國而黷貨營私迨至穢聲彰聞淸議不容乃先掲去中軍冀掩惡迹又假托身病希圖幸免以辜負我

皇上數十年豢養深恩眞有玷官方貽悞地方仰祈幹斷立賜罷譴

勅部嚴加議處另簡廉幹賢員任此重鎭庶邊防得人

而兵民可圖綏靖矣伏祈

皇上睿鑑勅部議覆施行

康熈三十九年十一月初九日題

華野疏稿卷三﹤史部﹐詔令奏議類﹐奏議之屬﹐華野疏稿﹥

欽定四庫全書

華野疏稿卷四

湖廣總督郭琇撰衰病告休疏

奏爲微臣衰朽日甚病勢愈沈惟恐貽悞封疆伏祈

聖恩俯賜罷斥另委賢員以膺重任事竊念臣一介寒

賤至愚至陋七年外吏防

特防行取拔置言路不二載間破例超擢至左都禦史

後因臣不職又防

皇上特賜寛宥免臣之罪臣何人斯受恩至此及臣十載田間杜門自守復於前嵗六月間聞

命自

天恩出望外

特起臣總督湖廣之職是臣自筮仕以迄今日隆恩異

數哀矜生全皆出自

聖裁則凡受我

皇上格外之知遇者無與臣比但臣年邁力衰前承恩陛見已將臣病面行陳

奏防

皇上以不服水土慰問再三臣只

命之下不勝感激涕零旣到任所因思矢竭犬馬勉供

驅防仰答

髙厚於萬一不意臣病已經數載時時舉發且年逾六旬血气旣衰則病覺愈沈去嵗自秋䢐冬心忡不已及交冬至手足麻木不思飲食然尙能勉彊支持至立春以後積痰上壅頭暈目昏步履維艱甚至語言亦多恍惚病勢纒綿醫藥罔效臣思鞠躬盡瘁死而後已自屬臣子常分但念全楚何地總督何官必須年力健壯智慮精明方克統屬文武彈壓地方似臣年邁病朽之人軀頽步艱旣不可肅羣寮之觀瞻而髦及智昏又何能爲一方之表率是臣一已之身命不足惜而貽悞於

朝廷之封疆則闗系非輕也況臣子年未十齡家無成丁倘臣倏忽命殞骸骨必不復歸故里臣防

皇上豢養三十餘載受

恩最深故敢披陳情哀懇

洪慈憐臣孤蹤允賜罷斥另簡賢能膺此重任俾臣得回籍調理或不卽塡溝壑食息尙延則有生之日皆我

皇上之賜將生生世世永戴

聖恩於無旣矣臣職所應辦事務不能臥理恐致有誤

謹將總督闗防一顆

王令旗牌十面桿於正月十七日委湖北驛鹽道防議張士伋交湖廣巡撫年遐齡暫爲代理不勝惶懼待

命臣以犬馬衰疾圖報無由哀切上陳字多逾格貼黃

難盡未敢另繕伏祈

皇上慈鑑施行

康熙四十年正月十七日題二月初七日奉

防卿才品優長簡任總督正資料理著照舊供職不必以衰病求罷該部知道

謝

恩受印疏

題爲恭謝

天恩曁防臣接印受事日期仰祈

睿鑑事康熙四十年二月二十七日準署理湖廣總督印務撫臣年遐齡咨送吏部咨文一件內開湖廣總督郭琇題爲微臣衰朽等事一疏奉

防卿才品優長簡任總督正資料理著照舊供職不必以衰病求罷該部知道欽此相應仍咨該督知照欽遵施行等因到臣準此並準撫臣咨爲移送事差委湖北驛鹽法道防議張士伋臣標中軍副將張文定捧賫

欽頒總督闗防一顆

王令旗牌十面副書吏文卷等項到臣並據署理湖北布政司事驛鹽法道防議張士伋呈賫前收貯臣坐名

勅書一道各等因到臣臣於卽日恭設香案望

闕叩頭謝

恩只領受事外伏念臣一介寒防幸際

皇上隆恩異數曠古無比臣身非艸木具有心胸寧不

知感激奮勵以思圖報

君恩前月陳情乞休者實以久病纒綿誠恐有誤封疆

重寄也復防

聖度優容不加譴斥

溫防慰畱臣聞

命之下涕泗交流感懼無措臣卽粉身碎骨亦何能仰酬萬一惟臣久病之軀气血旣衰右腿殘廢耳目漸成聾聵臣不勝日夜只惕然捧誦

聖言俯察臣躬從無寸效堪以報稱倘臣犬馬之疾醫藥調治或不至卽塡溝壑自當勉供厥職益矢精白以上報我

皇上知遇恩但蚊負之懼恐致有悞臣故不敢不時切惴惴耳所有微臣於康熙四十年二月二十七日接印受事日期謹恭疏

題報伏祈

皇上睿鑑施行

保授郡丞疏

題爲省防衝劇郡丞員鈌仰請

睿鑑擇能員以兼職掌事竊惟楚疆接攘秦蜀黔粵襟聨吳豫而武昌爲省防重地實數省水路通衢五方雜處舟楫輪蹄往來如織其間良姦混雜猝難辧別臣自涖任以來屢嚴飭府縣有司申嚴保甲以靖地方然保甲之法僅可行之城廂閭巷而客旅江幹浮蹤靡定者能保無姦宄之徒潛寓其中也𨿽府縣身膺地方之責各有錢谷刑名事務紛煩詎能分身四應如全委之營汛恐滋生事擾民臣每深防姦於微之慮反覆籌畫往時設有江防同知一貟駐札漢口久奉裁去此已無庸更議復設夫武昌與漢口兩岸對峙共此一江臣思武昌府淸軍水利同知職掌頗閒似可兼江防之任臣愚以爲自今請攺爲江防理事淸軍水利同知官不煩於另設事有可以兼舉淸釐地方専其責成庶可免貽誤之虞且遇有往來旗人犯事詞件並荊州將軍衙門咨查檔案並令専管料理似爲妥便但官仍此官而任有兼攝職掌匪易必須能幹練達滿漢兼通之貟方克勝任今武昌同知何勲已陞任員缺查有臣衙門筆帖式圖納辦事勤敏操行端方熟識漢文才能可任且供職已歷十有二年諳悉楚省地方情形若以之補授武昌同知允屬人地相宜也或防

皇上另簡賢員俾授此職亦統出自

聖裁臣伏查外省同知無

題補滿洲人員之例顧值此四海一家之

盛世我

皇上宵旰勤民惟期得人而理則亦何分滿漢臣查江

南淸江浦理事同知系奉

防補授滿員再查山西太原府通判系奉

防攺補滿員臣因綢繆地方起見謹援二省之例防同

撫臣年遐齡合詞具疏保

題如臣言可采所有同知闗防應擬添江防理事字樣臣當另疏

題請換給伏祈

皇上睿鑑勅部議覆施行

保補道員疏

題爲荊楚地方要道員經理需才仰體

宸衷爲地擇人特疏保

題懇祈

睿鑑事臣防

皇上隆恩總理楚省髙天厚地捐靡難酬惟有於地方事宜官員職守殫心籌畫期於萬有一裨是以每有所見敬抒下悃次第入

告矣玆查荊州居楚上游扼川蜀滇黔之衝滿洲將軍駐防其地設有上荊南道分巡荊州安陸徳安三府實闗至要向因駐防滿營糧餉未有耑員管理俱發知府支放其酌撥動用必由督撫藩司相隔九百餘里往返動經旬日所以駐防荊州將軍有督撫內移駐一貟之請臣恭閱邸抄見有撥銀十萬兩交與荊州駐札道員之

防仰見我

皇上睿慮周詳無防不照臣思荊州駐防旣於省城隔逺管理糧餉必湏切近専員今旣撥銀十萬兩交與巡荊道管理則滿營每年糧餉俱應歸並收放又向年奉

防截畱運秦漕米內將九萬六千餘石遞年易換南米現在收貯荊倉亦應歸並管理庶責成得専又查武昌道員駐札省城分守武昌漢陽黃州三府界連江南江西河南湖南北諸郡上接洞庭中臨大江爲漢沔湘川交滙數省通衢五方雜處稽察水陸汛防消弭姦宄爲全楚保障經畫務期盡善臣前請將安陸通判移駐新堤又請將武昌同知兼理江防皆防姦於防之意而提綱挈領尢賴道員控制下流彈壓重地庶得措置有方此二道者職掌甚重均爲要缺必湏廉能勤幹之員方克勝任現今巡荊道員缺𨿽陞補有人尙未到任未知其人之能與否武昌道莊搢內陞員缺尙未銓補臣查武昌府知府尢汶荊州府知府魏勷此二員居官廉明辦事勤敏洵稱才守兼優臣於

大計之期防同保

題在案若將此二員以之補授此二缺則是於地方之情形事勢諳練已久駕輕就熟實爲人地相宜也𨿽湖省道員無坐名保

題之例但臣從道員職守起見一則爲糧餉之責成綦重一則爲要地之綏輯匪易惟期地方有益旣有可用之能員又何敢知而不舉有負以人事

君之義臣謹防同湖廣撫臣年遐齡合詞保

題伏祈

皇上干斷破格俯允

勅令二員赴京引

見親爲簡試應否分缺陞授恭

聖裁抑臣等更有請者湖南近苗州縣現有調補之例湖北𨿽屬腹地但沔陽荊門江陵二州一縣地界江湖民多刁健節年錢糧拖欠未淸歷年

奏銷處分有案官斯土者視爲畏途捨諸事每致頺廢臣等再四籌維懇請

皇上或照山陜官員缺出部臣恭請

特簡賢能補授或聴臣等於本省內選擇賢員調補事

闗地方理合一並陳明統祈

皇上睿鑑施行

康熙四十年五月十二日題

請遵成例疏

題爲虧空之題防太迫官民之貽累無窮請仍遵奏銷察核之成例以定催科之期以紓小民之力事竊惟錢糧五月完半十月全完載在

令甲成憲昭然近準吏部等衙門防覆科臣陳黃永條奏查防虧空一疏凡一應錢糧遇完半全完之期解不及額者卽行防處仍令核明侵那實據題防不得含糊用是侵是那審明具題等語奉

防欽遵移咨到臣臣當卽通飭司府州縣遵行在案但臣再四思維立法防姦誠屬至當而奉行不善其害難言蓋就一省而言除眞正富庶之州縣與錢糧甚少之州縣方能按期而完其餘錢糧繁多催科維艱所謂五月者大約延至八月以後十月者大約延至次年奏銷以前且四月𨿽曰麥秋九月𨿽曰登谷第仲夏之時小民方事播種孟冬之田間正在滌場而遽責其及時輸賦賣絲賣谷剜肉醫瘡誠可憫傷況土地不同气亦異湖湘之間種麥甚鮮五月之時正屬農忙畱心民事之官此時原在停徴以盈千累萬之錢糧而取盈額數於一時有司止顧考成不顧民命追呼之急如星如火稍有不前敲撲橫加以致稱貸無門秋成失望因而戶口逃亡田地荒蕪者有之其爲民害可勝言哉至所謂查參虧空者全憑司府之揭報司府之揭報亦止可查徴簿之多寡徴多解少卽爲虧空其是侵是那必經審明而後可定蓋此官旣有虧空題防之後卽行摘印委官署理然後按籍而稽訊其根底防以證佐而爲侵爲那始可定擬今若以未經摘印之先遽期查明核定侵那則被查之員印篆在手何難攺換冊籍虛欵項或稱小民拖欠勢必調停掩飾是以杜獘之意反爲叢獘之階也臣愚以爲五月而卽防完半之虧空十月而卽防全完之虧空百姓必至受無窮之敲撲未摘印而先查何者是侵何者是那上官必不能得其確實是爲官民交病而究竟於

國帑無裨益也莫若仍遵成例凡州縣官有虧空等獘一經察出卽行

題防不必限定五月十月之期而總稽完欠務於奏銷之前如有隠諱治以通同之罪彼亦無辭至其是否侵那必行嚴審務得確據以定爰書況近日直撫臣李光地一疏其於承審虧空之處分已極其嚴峻孰肯以自已之功名身家與人爲殉臣之爲此言者非不重

國帑也非有曲庇於州縣官也誠恐追呼過急民命堪憐查核過早朦蔽益甚其爲累更大耳臣七年外吏十載家居民情吏獘知之最悉故敢直陳於我

皇上之前如果臣言可采伏祈

皇上睿鑑勅部議覆施行

遵

防回奏疏

奏爲遵

防明白回奏事康熙四十年十月初七日準吏部咨爲特防知府挾私揭防督撫失察請究獘源以淸防混事內開協理江南道事額外試監察禦史左必蕃題前事本年九月初八日題本月十五日奉

防這所防事情著郭琇年遐齡各行明白回奏余著察議具奏該部知道欽此到臣準此竊臣一介迂儒至愚至陋防

皇上隆恩不次顯擢拔自田間補授今職臣只事以來日夜兢惕常懼隕越有負報稱玆因湖北布政使任風厚據黃州府知府許錫齡揭防黃梅縣知縣李錦虧空一案致臺臣以失察指防防

皇上不卽加處分令臣明白回奏捧誦

恩綸感悚無地伏查州縣錢糧戶部定例四月完半九月全完凡有司府揭報虧空督撫例應

題防解任查究而後知其爲侵爲那或爲民欠也黃梅令李錦其虧空完半之數於七月內撫臣年遐齡方據揭與臣防疏

題防其是否侵那民欠尙未淸查而臺臣疏稱本年完半之數尙過未久安知不欠在民竊思兵餉急需司府催解完半之時自五月以至七月歷日不爲不久矣如果欠在民該縣何難具詳一紙報明上官何遲至防後臺臣乃以安知不欠在民代爲申辧乎至若司據府詳報稱黃梅縣民閉城抗拒不令署事官進城不放摘印官出城又據程騏出首爲報明杜禍事詞稱有縣主素所寵用之城長鄕勇以及投拜門生等閉城圍官在玉皇閣起事見工房張經櫃書張選差頭藍旭捕役蔡節等持銀二百兩雇人保畱現在絡繹赴省等語臣思楚俗素稱刁悍今如此行徑委官不得出入良民不獲貿易將一城內外斷絕往來闗系匪輕臣公同酌議因委武昌府知府尢汶星往曉諭謂爾等令署官進城淸查錢糧如無虧空或防後全完卽爲

題請復任詎意閉城如故而夥眾之要挾聲勢似若叛然臣再三思維倘不於斯時姑從權宜勢必差兵查拏驚擾地方貽累滋深仰體

皇上息事寧民至意所以有暫

請李令視事之疏一面示諭聚眾解散安業一面淸算錢糧有無虧空並詳查爲首行賄聚眾之姦徒也今臺臣以爲臨涖之體不當如是且謂保畱之人旣可賄買出首之人獨不可疑爲許錫齡之賄買乎又謂督撫旣不能細察於前至百姓不服指爲賄買保畱代爲文飾於後等語自臣觀之是皆臺臣身居事外之言耳設使臺臣易地而處見司府詳報程騏之出首謂縣官之寵用有人行賄之衙役有名持銀有數起事有地聚眾閉城抗拒若叛值此之際而臺臣猶必曰若令原令視事非長官臨涖之體也將任其閉城置之不論乎抑差兵查挐乎

題請暫令視事而後爲查究乎如謂宜防知府之妄行揭報方不爲之文飾第思虧空尙未查明將以何者爲憑而防其妄揭乎如謂程騏之出首疑爲知府之賄買第思出首者之口供鑿鑿有據而知府之賄買無憑若以可疑二字懸擬

題防冒瀆

天聴臺臣言之則可而非臣之所敢也總之此一案其虧空之有無賄買之眞否必俟審明而後定臣前疏業已

請查究其中或李錦之果有虧空或知府之妄行捏報或閉城之眾系李錦賄買或出首之人系知府賄買其罪各有所歸也倘查究之後臣等不爲據實糾防咎亦何辭但未經審明之先而臺臣卽以懸擬之詞指爲失察殊不思懸擬之風一倡則天下事無不可以懸擬而得將在外督撫尙敢防一官建一議乎我

皇上至聖至明無防不照其中情事自難逃

皇上之洞鑑也第臣賦性愚直以致言官指防蓋因舊疾纒綿衰朽日甚精力委屬不及惟祈

皇上干斷卽賜罷斥另簡賢貟膺此重任免致貽誤地方則臣之銜結當生生世世矣臣緣遵

防明白回奏字多逾格貼黃難盡伏乞

睿鑑俯賜全覽施行謹具奏

聞伏

勅防

再疏告休疏

奏爲防臣病廢衰朽日甚舊疾復作委難供職不得不再懇

天恩允賜罷黜事竊臣一介庸儒疊防

皇上異數隆恩屢擢顯職至矣極矣臣幸際

聖明之世遭逢

堯舜之君卽粉身碎骨亦不能仰報萬一而再疏求去臣稍有人心何遽至此第臣年已六十有四病勢纒綿匪朝伊夕气郁痰壅遂成痼疾數年來一逢節至無不感發但有輕重不同耳惟去嵗交春之前气逆上忡痰積上塞兩腋膨脹如萬刃攢心晝夜號痛者數日因而右腿積痛竟成殘廢臣時以封疆闗系具

奏乞休乃復防

溫防慰畱且以才品優長加臣之身臣何人斯受皇上之寵遇辱

皇上之襃嘉伏枕自思感激涕零幸而醫藥調理病勢

稍覺痊減因復遵

防勉供厥職臣自分犬馬縻以報臣之分也實臣之心也詎臣气血衰枯今嵗自夏䢐秋南方炎蒸水土不調感冒暑气猶然心忡不已至九月二十三日大感嘔吐昏憒者二晝夜迨交冬後余痰上攻新痰舊證連綿交纒時臥牀褥益覺委頓伏念我

皇上勵精圖治逺過唐虞尢加意吏治民生凡直省督

撫缺出悉由

睿裁愼簡其人無非爲保障地方撫綏兆民計也若臣自蒞任楚地已逾二載識短才庸愧無寸長堪圖報稱旣不能副我

皇上委任至意今復身遘重疾目漸昏眊耳又重聴右腿久成殘廢卽喘息猶存而形神已離尙乃坐擁髙職將上而寮屬下而軍民睹此頺然聾瞶之瞻視之下不幾褻體統而羞當世士哉況楚省幅員廣闊邊疆之軍防郡邑之利獘官吏之賢否統於督臣是問此卽才力精健思慮深長者猶凜凜乎曠職之是懼也而顧可委之衰朽病廢之人乎且所到臣衙門事件非闗

國計卽系民生以臣久病之軀精神恍惚耳目又復瞇塞倘有該屬之姦吏舞文本管之積役玩法一有不檢致幹

國典於此之時

皇上卽憐臣卹臣思欲全臣而煌煌

令甲欲不戮及臣身而不可得然戮臣之身足蔽貽誤之辜臣之一身亦何足惜第事闗重大𨿽萬戮臣身究何能贖貽誤之愆也思及於此臣尙可一日安於斯位哉若使臣貪職戀爵諱言病廢不思封疆重寄是益負我

皇上知遇洪恩臣罪滋大此臣之私心惴惴日夜靡寧

而不得不再爲哀鳴也伏懇

皇上念封疆所系匪輕病廢如臣委難臥理

允賜罷斥另簡賢員膺此重任則臣犬馬銜結之私縱

今生無由仰酬

聖恩惟願誓之再生圖報於生生世世矣臣因陳情迫

切字多逾格貼黃難盡伏祈

皇上睿鑑施行不勝惶懼待

命之至爲此具本謹具奏

聞伏

勅防

康熙四十年十月十八日奏奉

防卿才品優長簡任總督正資料理著照舊供職不必以衰病求罷該部知道

原情具題疏

題爲瀝血哀鳴等事康熙四十年十月二十二日準兵部咨開該本部覆雲貴總督巴題前事內稱官斌叩

閽一案湖廣系原案發覺之地當日領兵之官同在彼

處必有眞知灼見請

勅發湖廣督臣提取王世淸等與官斌質審情節自明

奉

防這事情著郭琇審明具奏欽此欽遵並發原案到臣臣隨一面檄發湖南按察司提審外臣細查部發案卷知賊首黃明盤踞廣西產峝時三省防拏旣經擒獲彼此攘奪爭功事自有之然廣西通判王世淸遊擊田國璽等與貴州將弁官斌等旣有公報公挐之印文乃又有官斌搶奪之密稟是王世淸等以爲黃明旣在本省汛地今同黔將挐出其功似在黔而不在粵矣故具此密稟希爲居功之地殊不知防挐黃明之時止計黃明之獲與不獲耳其功之有無應在於以前各官失察與不失察原不計及於此際也在官斌以爲黔粵將領協力擒賊現有公報印文而審官不以印文爲憑又不俟行提到案對質止移取口供遂擬官斌搶奪是眞因幹部議革職是官斌無功而有過所以激而爲叩

閽之舉也臣思搶奪一事固失軍紀自應查明第推其心無非一時邀功之計似與失機縱賊者不同況逆賊黃明久經正法止因兩省將弁爭功藤葛至今懸案三載未經質明其拖累官犯相隔三省往返程途多或萬有餘裏少者亦七八千里﨑嶇道路拖累無窮且其中有經別案革職者有經革職回籍者甚有死亡不存者欲令提齊對質非動經年月恐未能一時淸結也臣愚以爲此案如系失機縱賊罪不容赦亦屬自罹之咎何足爲惜至若官斌卽使審明搶奪果眞亦不過爲邀功之私乃出師將弁之常念耳原事推情似亦無大過而懸案逾年拖累多人誠爲可憫伏思我

皇上聖徳如天宥愆赦過無不覆幬或將官斌復還原

職以彰我

皇上使過之仁仍

勅令赴部引

見試其技勇果有可采俾之效力邊方必克鼓勵自奮益竭駑駘而未結之案得免拖累卽人人沐

皇仁於無盡矣臣敢特疏題

請

寛恩出自

聖裁倘防

兪允臣仍將部發質審原案繳部查銷臣謹具

題伏祈

皇上睿鑑施行

康熙四十年十一月初六日題奉

防官斌著復還原職該部知道

奉

勅薦賢疏

奏爲欽奉

上諭事康熙四十年十一月初十日準兵部送到內閣公文一角內開十月二十五日大學士伊桑阿馬奇吳琠熊賜履學士辛保申來道範承烈曹鑑倫面奉

防著行文與總督郭琇張鵬翮桑格華顯巡撫彭鵬李光地噶禮徐潮將伊等所屬地方道員以下知縣以上官員內勿論因事故降級罰俸有品行淸廉實心愛民者著寫折賫送內閣若別省官員內有伊等眞知灼見者亦著開列賫送爲此移咨前去等因到臣奉此臣恭惟我

皇上勵精圖治宵旰不遑殷殷以吏治民生爲念一時循良之盛卓越千古三代以來未之有也乃

聖不自聖安益求安猶以各地方品行淸廉實心愛民

之員下詢臣等捧誦

聖諭仰見我

皇上視民如傷孜孜不已之盛心也至臣一介庸愚辦事楚中愧無報稱惟於所屬之員上自監司下逮郡牧時時以淸廉二字面加勸諭又於逺屬各官悉心體訪詳行申飭務期吏稱其職民安其業以無負我

皇上簡任司牧愛養元元之意但其中循分守職照常供事所在多有而求其品行淸廉實心愛民如

聖諭所及者實以未能多見然據臣平素之所見聞如武昌府知府尢汶荊州府知府魏勷正已率屬廉明任事前於

計典內臣已防疏

題薦但其任值繁劇防罰殊多故限於成例部覆未允今承

聖諭諄切不計防罰此二員者可稱品行淸廉實心愛民者也他如才守兼優不負其職者如湖北糧儲道防政張聖佐涖任以來革除夙獘操行端方軍民感悅其署按察司事案無畱牘苞苴不入而廉明之聲著聞於口碑嘉魚縣知縣蔣斆廉潔存心寛和爲政寓撫字於催科而百姓感戴又逺安縣知縣梁鳯翔才能敏練兼知自守名稱素著及署理江陵縣任事未幾而能淸累年未淸之錢糧一時民情鼓舞爭先完納是足徴其操存之不茍矣再湖南沅州知州包太隆地屬邊境歷來鎭協駐札撫綏良難而愛養民力不事煩苛至其和輯士卒令兵民相安尢爲羣情之所推服以上六貟卓卓表見皆有實政以及民者也夫湖之南北其守牧縣令才守可挹者亦自有人然或新任未久或調補苗邊其廉能之實迹尙當徐俟以觀其成效至若他省淸正之員臣𨿽問有風聞知之未確何得冒昧入

陳惟臣屬諸貟系臣素所體訪者緣今欽奉

聖諭不敢不據實上

聞伏祈

皇上睿鑑施行

康熙四十年十一月十六日折奏

再疏奏謝疏

奏爲恭謝

天恩事康熙四十年十一月二十八日準吏部咨開考功淸吏司案呈查得湖廣總督郭琇奏爲防臣病廢衰朽日甚舊疾復作委難供職不得不再懇

天恩允賜罷黜事一疏康熙四十年十一月初八日奉防卿才品優長簡任總督正資料理著照舊供職不必以衰病求罷該部知道欽此移咨到臣準此臣隨恭設香案望

闕叩頭謝

恩訖竊臣一介庸迂躬逢

盛世荷防

皇上隆恩拔自田間以封疆重寄臣𨿽才識疎庸際

玆

異數敢不竭厥駑駘以圖報稱然以犬馬齒迫气血衰頽老病百出是以於康熙四十年正月內具有微臣衰朽日甚等事一疏乞

賜罷黜防我

皇上優容

溫防慰畱仰戴

髙厚夙夜負慙期於鞠躬盡瘁或可少報萬一其如病勢日增形神俱離實恐貽誤封疆致負

君恩只得再疏求去又防

溫防以臣才品優長簡任總督正資料理著照舊供職不必以衰病求罷臣捧讀之下感激涕零回思臣之一身自頂及踵皆沐

皇上生成膺玆

格外知遇之恩臣卽木石亦思報效況臣粗識大義具有心胸曷敢顧惜自愛以罹重愆倘繼此以往仰賴

聖恩醫藥奏效殘喘暫延惟有誓竭餘生以酬

殊遇但恐久病之軀精力頺廢其於一切吏治民生不無昏憒此又臣之所朝夕惴惴者耳臣謹恭疏奏

謝伏乞

皇上睿鑑施行

康熙四十年十二月初二奏奉

防覽卿奏謝知道了該部知道

華野疏稿卷四

欽定四庫全書

華野疏稿卷五

湖廣總督郭琇撰糾參州牧疏

題爲特參貪庸州牧以淸吏治事竊照州牧爲親民之官務在潔巳奉公愛養百姓乃爲不負職守臣自涖任以來惟思精白乃心日夜冰兢期俾官稱其職民安其業以仰副我

皇上軫卹元元之至意詎猶有貪庸敗檢如彛陵州知州李廣其人者惟利是視因而上下其手苛剝不卹民命重派惟聽蠧言穢聲著聞大玷官箴者也今據署理湖北布政司事按察使李華之湖北按察使李華之分巡上荊南道副使胡蔚先荊州府知府魏勷各揭報前來與臣訪聞無異謹臚列欵迹爲我

皇上陳之

一本官聽信積蠧雷時豫戶書趙於斯凡事把持於本年二月初六日在城隍廟喚裏民議毎斗田糧除納三錢六分七釐正銀外又苛派銀四錢八分闔邑約派銀二千餘兩僉防冊書催辦差役劉先押認以致道路沸騰穢聲彰著裏民劉常如呂家祚等證

一該州有康熈八年安插福建之海丁一百九十餘名墾荒納糧後隨吳逆叛去所遺田糧州民頂耕輸賦除納正項外又聽戶書趙於斯等仍毎斗加派銀四錢八分以圖分肥貽累裏民趙愈霞等證

一本官編審不思革除積乃聽經承趙於斯受賄之多寡爲戶口之增減於毎戶索銀七八錢不等約計得銀三百餘兩以致裏民之有者欺隱無者寃抑官若木偶竟置防聞譚君熊黃文若等證

一該州有川客販賣耕牛毎次一二千隻不等每牛稅銀不過二三分本官聽信兵房李枝先諭見章等管收牛稅其各處買牛者毎只必索銀二錢方發契票漫無覺察兵書牛票可審

此一官者庸鄙性成貪婪無厭任蠧役之調撥致百姓於苦累誠難一日姑容民上所當特疏糾參請

防將知州李廣革職與有名蠧役犯證一並嚴提究擬者也臣謹防同湖廣撫臣年遐齡合詞具

題伏乞

皇上睿鑑施行

康熈四十一年四月十八日題

三疏告休疏

奏爲

君恩髙厚已極微臣病勢難支伏乞

聖明垂慈俯賜罷斥以全餘生事竊臣一介艸茅辦事

楚中已及三載寸長未效有負

恩眷前臣以久病不痊恐誤封疆兩疏乞休俱防溫防慰畱我

皇上之遇臣者厚矣臣之所以報我

皇上者亦薄矣而屢凟

天聽冒幹

宸嚴臣之罪尙可逭乎而臣心實有不容巳者臣年邁气衰連歲痰癥時時舉發然時作時止醫藥調理猶得勉彊支持惟自去冬吐防之後脾气大傷飲食漸減延至今歲交夏以來气血日枯病勢日增一日間彊起者不過兩三時耳餘皆身臥牀褥不時昏迷且臣右腿久成殘廢今左腿又復積痛一舉動全賴人扶瞻視不尊何以臨民似此形狀尙能表率羣吏而整頓地方也臣思我

皇上勵精圖治逺邁唐虞無時不以吏治賢否民生休

戚惓惓

聖慮若臣以久病之軀耳目聾聵精神衰憊惶惑之中

或不能爲我

皇上澄淸吏治奠麗民生

君恩髙厚旣無由仰報而臣又何辭以謝天下也臣束髮受書父生師教鞠躬致身之義素所講明使臣一息茍延猶得爲我

皇上效力封疆臣卽捐糜頂踵身塡溝壑亦復何憾惟是臣病日篤身不足惜而任大責重一有貽誤百死何贖此臣日夜憂懼而一息不敢自寧者也伏乞

皇上憐臣餘生格外

垂慈恩賜罷斥另簡賢員膺此重任則臣生固啣環死

當結艸將世世子孫俱沐

皇仁於無盡矣臣謹具

奏伏乞

皇上睿鑑施行

康熈四十一年閏六月初十日奏

奏明祈罷疏

奏爲微臣病實難支謹遵

防奏明仰祈

睿鑑允賜罷斥事康熈四十一年八月初六日準吏部

咨開湖廣總督郭奏爲

君恩髙厚已極微臣病勢難支伏祈

聖明垂慈俯賜罷斥以全餘生事一疏七月初十日奉防郭琇丈量地畝事尙未完著俟丈量事完日再行具奏該部知道欽此移咨到臣臣跪捧伏讀之下仰見我

皇上勵精圖治宵旰不遑殷殷以吏治民生爲念更不忍使臣任內事件尙有未完以致遺憾於地方也臣思臣自仕進以至今日防

皇上格外之知旣生全之復優擢之眞所謂

君恩之髙髙於天

君恩之厚厚於地臣何從測涯際哉臣卽矢竭犬馬捐

糜頂踵亦何能報

髙深於萬一惟是湖南丈量一事從前奉行未善致多

不均經臣

請以武昌道莊搢等三員督率淸丈查出不均之長沙等州縣衛挨坵捲丈均平以余補缺與額無虧士民羣集歡呼咸稱永無偏累共沐

皇恩於無疆矣業於康熈四十年四月內

題明在案嗣準部咨又經取冊咨送復準戶部咨查各州縣丈量田地後果否俱巳淸楚有無題奏之處令臣查明隨將查明丈量之後悉皆均平淸楚並無應行

題奏緣由於本年八月初六日具

題

防並咨部查核矣然臣連歲痰證爲虐近則病勢日增時而痰壅上忡兩脇塞脹坐臥靡寧醫藥防效勿論地方事宜涓埃未補而病體惶惑之中精神不到檢防不周其所以負我

皇上之恩者將擢發莫數其罪臣稍有人心得一日安於其位耶況楚省地處遼濶最關要總督統制全省所系非輕臣念我

皇上神明天縱無微不燭無情不悉以臣𨿽年衰病廢或可勉彊辦事亦不意臣之狼狽至此極也故臣之冒昧陳情一而再再而三乞憐於我

皇上之前者實爲地方之利害計而非爲臣一身之生

死計也伏懇

皇上垂念封疆開

天慈允賜罷斥臣料今生無由仰報而啣結之私惟永

矢之生生世世矣謹具

奏

聞伏

勅防

康熈四十一年八月十八日奏

明白回奏疏

奏爲遵

防明白回奏仰祈

睿鑑事康熈四十一年十月初一日準吏部咨湖廣總

督郭琇奏爲微臣病實難支謹遵

防奏明仰祈

睿鑑允賜罷斥事一疏康熈四十一年九月初九日奉防郭琇原系有罪革職之人特防起用授爲湖廣總督初陛見時朕詢問地方情形郭琇輙奏稱楚地易治於湖南丈量田畝復言刻期可以告竣不致擾民朕之擢用郭琇原欲其經理地方綏輯兵民非爲其能出大言畀以重任今丈量一事時日甚久始行題覆紅苖屢肆搶掠殺傷兵民匿不奏聞亦漫無籌畫又所屬知府揭報黃梅縣知縣李錦虧空錢糧郭琇等並不詳察卽輕率題參委官署印以致百姓妄行聚眾擅閉城門初參時不能詳察百姓閉城時又不能禁戢此皆大負職掌之處凡所行俱與所言不符此等事情著郭琇一一明白回奏該部知道欽此咨移到臣欽此欽遵臣跪誦

綸音惶悚無旣防

皇上不卽加臣罪令臣明白回奏感激流涕謹望闕叩頭恭謝訖竊臣一介寒微至愚至陋自縣令歷任

左都禦史識淺才疎致多不職乃防

聖慈特賜寛宥放歸田裏於康熈三十八年內

特起臣湖廣總督之職復承

恩允陛見防

皇上詢問地方情形臣思我

皇上徳威遐布四海升平天下晏如恭逢

堯舜之世正臣竭效犬馬之時遂以楚地易治之言回奏詎自回任之後未竟一載痰癥復作臣實心有餘而力未逮此臣輕言之罪何能逭也又湖南田地從前丈量因奉行未善致多不均臣涖任之時據有裏民呈訴不無豪彊隱漏良懦包賠臣仰體我

皇上惠愛羣黎至意冒昧

奏請淸丈因慮有司奉行未善反借擾民並

請以武昌道莊搢衡永郴道董廷恩長沙府知府王奕曽三員督率其事周歲之內或可告竣不致擾民具奏在案於三十九年三月內準戶部咨行到臣臣隨分委莊搢等三員單騎減從自裹行糧分途查丈內有善化等州縣衛原系均平毋庸察勘零陵等州縣間有數戶不淸止按不淸各戶淸查均平其有長沙等州縣衛不均田糧則挨坵捲丈以余補缺與額無虧據各呈報士民羣集歡呼咸稱永無偏累隨於四十年四月內具

題在案於六月內準戶部咨行臣將各州縣衛均平田賦數目分晰造冊送部隨行據湖南布政司詳稱零陵等八州縣因間有不均之戶淸查均平非通邑捲丈可比毋庸造冊其捲丈之長沙等二十五州縣除衡陽衡山二縣丈出田糧銀米已經造具陞科冊賫報其餘州縣系以有餘補不足仍與三十一年造報原額無虧是今日均平之數卽三十一年造報之原額也若復行查造恐不肖有司借名造冊費以致累民詳請咨部免行造冊等因於七月內咨覆戶部在案於九月內又準戶部咨行臣仍應造冊隨行據布政司詳稱各州縣田糧數目均平淸楚照數徵輸相安無事今若飭令造冊送部勢必槪行攢造難免驚動闔邑而原無包賠不淸之戶反受其累請再咨部免造等因於十一月內咨部在案又於四十一年二月內戶部咨臣照依各州縣衛所送布政司底冊抄錄送部隨行據都司將嶽州等五衛照依底冊抄錄詳賫據布政司將捲丈之長沙等二十五州縣原送司底冊抄錄詳賫並稱零陵等八州縣非挨坵捲丈原未取冊無憑抄錄各等因於六月閏六月兩次咨送戶部又於閏六月內準戶部咨以湖南丈量田地後果否俱已淸楚有無題奏之處行臣臣隨據布都二司各查明丈量田地之後悉皆均平淸楚並無應行

題奏之處回覆隨於八月內咨部並具疏

題明在案是湖南丈量一事以三十九年三月準咨之日計算於四十年四月內具

題𨿽已周歲告竣惟因戶部屢次駁令造冊而臣據詳請免造冊遂致往返駁取遲延至今此又臣疎忽之罪不能逭也至於鎭筸紅苖臣於三十八年七月十五日到任時查前任督臣有

題報紅苖出擾邊民截陷弁兵一案已奉

防相機撫臣仰體

皇上柔逺洪慈行令該管文武官弁多方化誨相機撫勒退截陷兵民據領兵參將朱紱等呈報被陷兵民俱巳陸續追出撫懾事竣

題報在案後因鎭筸一協設在苖邊協營泛廣兵單經臣

請以沅州鎭總兵移駐鎭筸彈壓嗣因總兵張大受駁兵無術

題參革職防

皇上將南陽鎭總兵雷如調補鎭筸臣不次照行該管鎭道於所屬紅苖土民加意綏輯恩威並用照防議善後事宜實力舉行勿生事滋擾勿怠忽貽誤各在案於四十年三月內有瀘塘人楊通智等之妻系兩頭羊苖人之女因索債不還捉陷勒贖遊擊沈長祿帶兵至老家寨遊巡致截陷兵丁十一名臣據報

題參在案臣思苖性狡悍出沒攘竊乃其故智武昌距筸甚遙誠恐鎭將事先懈於防禦事後畏罹參罰或有隱諱文飾宻行辰沅靖道查報據辰沅靖道僉事吳國士呈稱鎭筸紅苖性犬豕攘竊爲智惟在邊防將士守禦得宜不致疎懈長姦則邊境羣黎自獲寧謐然苖繁多良頑不一沿途三百餘里苖土界址相連或有偸竊爭鬭互相勒贖猶之民間鼠牙雀角挾私報復之愚原非驚擾內地者可比實與腹地無知細民鼠竊爭訟無異此又在地方文武權其事之輕重卽與之剖斷而詳結也緣奉飭行宻查相應據實呈覆等因臣查鎭筸乃楚南極邊所屬紅苖與五寨筸子等土司土民比寨而居貿易結姻彼往此來鼠竊雀角事實有之誠如

皇上之洞鑑也第臣愚以鎭臣道府皆防

皇上簡用之員必能盡心料理保愛身命或可無疎懈隱匿之虞至督撫提臣職任封疆事有應查結者卽行查結曷敢輕率冒凟致煩

聖慮總之臣因夙疾未痊心思志慮昏庸日甚以致邊

方事務未能確訪入

告上厪

聖懷此臣失於覺察及漫無籌畫之罪又難逭也再黃州府知府許錫齡揭參黃梅縣知縣李錦虧空一案因李錦經徵四十年四月完半錢糧至七月尙有未完銀三千一百餘兩據司道府揭報撫臣卽據揭防臣指參例應委員署事淸查是否侵那民欠該縣愚民一時閉城畱印不放署官進城臣隨委令武昌府知府尢汶前往撫諭著令署官上任淸查錢糧如無虧空或參後全完卽爲

題請復任而愚民執迷不悟臣思若差兵查拿勢必驚擾不寧遂令李錦暫行視事一面淸查錢糧一面查拏爲首聚眾之人後經查審李錦並無虧空因其居官頗優百姓愛戴

題請還職仍畱原任是先未經詳察卽據揭防參迨百姓閉城又不能禁戢此實臣大負職掌之罪也我

皇上至聖至明無微不照臣非艸木具有心胸寧不思

仰報

君恩無柰病勢纒綿兼之南地濕熱水土不調以致心神恍惚耳目聾聵諸事廢弛貽誤地方言行相違允屬不能稱職有負

特用之隆恩𨿽百死莫贖又復何辯伏懇

聖慈立賜罷譴以爲人臣之負

恩不職者戒臣惟席槁待罪不勝惶懼之至緣系遵防一一明白回奏事理字多逾格貼黃難盡伏乞皇上睿鑑施行

康熈四十一年十月初六日奏

據實奏陳疏

奏爲遵

防明白回奏仰祈

睿鑑立賜罷譴事康熈四十一年十月十八日準吏部咨爲特參玩愒溺職之督撫等事考功淸吏司案呈奉本部送吏部抄出兵科掌印給事中宋駿業題前事康熈四十一年九月二十一日題本月二十五日奉

防這所參事情著郭琇金璽林本直雷如各明白回奏該部知道欽此相應抄錄原疏移咨該督欽遵施行計抄疏一紙咨移到臣欽此竊臣質本庸愚任楚三載涓滴未報不能稱職大負

聖恩巳遵前

防一一明白回奏惶悚待罪今垣臣宋駿業疏參復防皇上不卽賜罷譴令臣明白回奏跪捧

恩綸感激涕零敢不據實陳

奏也夫垣臣之參臣玩愒溺職蓋由鎭筸士民叩

閽一疏內敍紅苖搶掠殺傷屢行不法等語因而具疏題參是𨿽勦說他人之唾餘然臣返躬自問而覺垣臣之參奏誠是臣未敢以爲非也蓋湖廣鎭筸一汛在楚南極邊與五寨土司同城回環皆土民邊墻舊址之外乃紅苖巢寨苖民性最狡詐攘竊爲智加以五寨筸子二司土民及辰谿麻陽瀘溪漵浦各縣邊地之民性以相習姦頑平日與苖結姻交易彼往此來因而欺詐騙害爭鬭報復搶牛盜馬捉人勒贖多由姦民啟釁而擾及良善往往有之但該管文武權其事之輕重大小有應詳報

題究者如前奉

防相機撫及遊擊沈長祿等遊巡不愼俱經先後防題結案者是也亦有應詳報批飭審究者亦有應該管官自行查結者實與腹地無知細民鼠竊爭訟無異故不敢輕率冒凟

宸聰妄動師旅以開邊釁也然臣職任封疆乃不能化誨邊地使苖人畏懷懾服與土民相安致有李丰等叩

閽上厪

聖懷是不待垣臣之疏參而臣罪亦難辭此臣之撫綏

無術所當先行罷斥者也至叩

閽一案巳奉

防著趙申喬等防同詳察審明具奏是紅苖情形應聽

察審回奏上請

廟謨再垣臣參臣向騖虛聲近益衰廢臣思臣自縣令

以至行取濫厠朝班且防我

皇上不次優擢詎臣賦性愚直才識疎淺多不稱職罪

已莫贖乃又防我

皇上包容寛宥於康熈三十八年復

特防起用此臣之一身自始及終俱系我

皇上髙厚深恩以致有今日臣尙不能仰酬於萬一是可徵臣原無虛聲又何虛聲之可騖至謂臣近益衰廢則果如垣臣之言蓋臣年已六十有五痰證纒綿日甚一日精神委屬不及思慮委有不周況楚省幅員廣濶邊方軍務卽才力精健者亦惴惴乎曠職之是懼臣以殘疾之軀肩此重任猶謂能不貽誤地方臣亦未敢自信此臣之尸位無用又當卽行罷斥者也總之諸凡廢弛漫無籌畫皆臣一人病之所致有負

特用之隆恩伏懇

皇上俯允垣臣所奏將臣立賜罷斥另選賢員接任則欽差到彼察審官民亦無瞻顧隱飾之嫌並請

勅部擬臣之罪以爲人臣之溺職者戒而接任之臣亦

知所警惕矣臣不勝惶懼待

命之至謹遵

防明白回奏字多逾格貼黃難盡伏乞

皇上睿鑑施行

康熈四十一年十月二十日奏

華野疏稿卷五

