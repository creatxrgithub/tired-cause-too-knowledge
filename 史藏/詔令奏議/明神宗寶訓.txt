

明神宗寶訓宗廟

上文缺

社稷所系非輕焉忍坐視不言居正等回奏古語雲樹徳務滋除惡務盡如司禮監太監孫徳秀溫泰兵仗局周海罪狀亦不在海用二人下宜一體降黜其各監等官俱令自陳老成廉愼者存之諂佞放恣者汰之以光

聖徳疏入

上特奏

聖母亟允所請

萬曆三十一年十二月癸未

諭內府各衙門各執事官長隨小火者知道邇年以來多有不守舊規私出禁門交結官員軍民各色人等到處遊蕩賭博宴會亂談甚至依勢怙惡隨伴姦詭無籍之徒透漏機密重務致生事端好生玩法除已往不究外今後如有此等情獘在內著司禮監嚴拏奏請在外著廠衛不時密切訪拏具奏如有知而不舉者一體治罪

明神宗寶訓禁左道

萬曆六年三月戊辰河南南陽地方喬濟時聚黨龔志尙等以左道惑眾掜寫帛符置造器械濟時成擒志向等脫逃無蹤所司奏聞得旨喬濟時卽便梟示龔志尙仍嚴限緝捕務在得獲近所捕劇寇多系妖言煽亂通行地方嚴禁如有來歷不明卽便擒究

○四月己亥妖僧如燈等聲言建塔募化造掜訛言爲東廠拏獲得旨這僧稔惡惑眾著錦衣衛著實打一百棍遞回原籍爲民仍著禮部出榜嚴禁遊僧及五城禦史力爲驅逐以後違例來京並容隱的都令各城與緝事衙門訪拏重治

萬曆二十八年八月乙酉兵部題總督邢玠報稱妖民金得時等左道惑眾奉旨左道惑眾漸不可長著該總督撫按嚴行各官擒拏首惡正法解散餘黨歸業若抗拒不服便行剿捕毋滋禍源

萬曆三十年閏二月乙卯禮科給事張問達疏劾李贄壯歲爲官晚年削髮刻書肆行惑亂人心得旨李贄敢倡亂道惑世誣民便令廠衛五城嚴拏治罪其書籍已刊未刊者令所在官司盡搜燒毀不許存畱如有徒黨曲庇私藏該科及各有司訪參奏來一並治罪已而贄逮至懼罪不食死

明神宗寶訓弭盜

萬曆二年二月丙寅兵部覆江西撫按淩雲翼燕儒宦題南昌府丰城縣彊盜越城劫庫據報失銀前後數不合行撫按嚴限緝捕得旨縣庫被劫賊情重大撫按官不嚴參處只朦朧奏報爾部又寬限至十月上下姑息彌縫何得盜息民安嚴大紀周於徳都住俸緝捕

萬曆三年二月壬午廬州府合肥縣盜劫南京委官解赴廣東銀兩時府衛縣掌印官俱赴參謁事聞

上命南京法司提問委官撫按提問各掌印官下旨切責前屢禁有司不許遠事參謁上司官不許聽其奔趨近來通不遵守以致越獄失盜所在見告再有失事並撫按官一體查究

萬曆四年四月庚寅

上禦文華殿講讀適接操江都禦史王篆獲盜疏指以語輔臣曰是疏稱去歲十二月盜劫淮府建昌王奪其印而守臣匿不以聞何也居正等退因嘆

上聖明畱心章疏如此尋下吏兵二部參勘於是吏部尙書張瀚兵部尙書譚綸合言諸臣防範之疏隱蔽之罪

上奪撫按楊成張簡俸一年副使黃可大知府陳吾徳降邊方雜職鑴參議王乾章知縣鄭時章各一秩又因巡按禦史張簡論及長史

上復怒曰地方失事道府遏不以聞長史何罪其還湯明善官兵備以下悉褫之

○八月庚午兵部以山西馬邑縣彊賊郝彥臣等越獄乞申飭

上曰處決彊盜三令五申旣任意抗違𨿽再行申飭何益今後必盡法毋務姑息按臣沈涵以新任其宥之彊賊旣已拏獲年餘何無詳報中間或司道官原未呈詳或巡按禦史故不奏請並本縣正佐憑限有無過違令涵從實勘奏郝彥臣等卽梟示未獲者緝拏

○辛未兵部覆浙江撫按官謝鵬舉等奏杭州盜賊縱橫繇各道職守不明議將抗嚴二府兵備事務攺並分巡道兼管而抗嘉湖兵備則裁去杭州金衢嚴兵備則裁去嚴州水利道止管屯鹽敕內捕盜攺爲鹽盜各換給敕書

上曰近來各撫按每於地方失事後卽議增官議更調不知從前所作何事今若不以實責成將來又未免有失且本省盜劫官銀有旨令速捕賊贓並究解官溺死之故今俱未報止將各司道更置一畨不過虛文了事推諉常套何有懲前慮後之實今姑如議爾部科其識之

萬曆九年四月乙巳先是盜劫丹陽縣鄕官賀邦泰家科臣王致祥疏其事兵部言彊盜聚及百人肆行劫掠聲勢不小地方官不行奏報緝捕該道府縣罪固不可逃撫按並應量罰時巡撫孫光祐巡按田樂兵備李頤知府鐘庚陽

上曰前屢旨四方盜情不論大小都著卽時申報﹤宀十見﹥限緝捕又準以別起抵數立法未嘗不寬乃地方官故違明旨隱匿避罪撫按官亦不行覺察扶同欺罔致盜賊益無所畏將來必成大患孫光祐田樂姑罰俸三月李頤罰俸半年鐘庚陽等俱住俸戴罪緝捕近來江防廢弛盜賊克斥仍通行申飭有怠玩僨事者兩京科道官劾奏

○五月戊辰兵部覆科臣撫按等官七疏皆謂鎭江府丹陽丹徒二縣自去年十月以來失事六次未獲一人各官俱務欺蔽致黠盜縱橫乞再加罰治

上曰地方屢次失事各官通不申報反威赫失主不許告認又不急行緝捕以致盜賊公行良民被害本都該拏問姑從輕降罰戴罪緝捕

萬曆十四年十二月乙酉巡按山西禦史陳登云言海內凶荒民多爲盜各處民壯宜及時整頓以防內患

上曰各處民壯通不操練止供迎送雜差緩急何賴行各撫按嚴督兵巡等官精選彊壯著實團練遇有盜賊生發卽便剿捕如仍前疏懈失事重治

明神宗寶訓治河

萬曆三年三月丁巳先是總理河道右僉都禦史傅希摯奏請開創泇河置黃河於度外庶爲永圖工科都給事中侯於趙疏言事體重大宜集廷臣會議

上曰開河事理傅希摯所奏固已明確但事體重大不厭詳愼廷臣會議亦是虛文甲可乙否終難成事命侯於趙親往會希摯及儧運按臣確議以聞

○六月辛卯工科都給事中侯於趙等題會勘泇河事宜自泉河口起至大河口五百三十餘里內自直河至淸河三百餘里自來河道無恙無賴於泇斷在可已惟是徐呂至直河上下二百餘里宜開以避二洪邳河之害特良城伏石長五百五十丈比原勘多四百七十丈開鑿之力難以逆料性義馬陵俱限隔河流之處二處旣開則丰沛河決必至灌入宜先鑿良城石工預修丰沛堤防而後前功可徐議也戶部覆如科臣言得旨看侯於趙等所奏與傅希摯原議大不相同傅希摯久歷河道他當初若無的見豈敢謾興此役此必該道等官畏工久羈官故難其說陰肆阻撓勘官據其所言謾爾回奏其言先開良城伏石徐議興工都是搪塞了事之語深負委托今人平居都會說利道害沽名任事及至著落他實幹便百計推諉只圖優遊無事捱日待轉誰有視國如家忠謀遠慮者似這等人如何靠得他成功濟事且泇口之議止欲通漕非欲棄河而不理今他每旣說治河卽可以兼漕便著他一意治河別工不必再議今後漕糧開兌遲誤責在漕運舟行梗塞責在河道有曠職廢事的都拏來重處管河司道等官都著久任不許升轉吏部該科記著

○九月己亥南京工部尙書劉應節等上言海運之難以放洋之險覆溺之慮耳今欲去此二患惟自膠州以北楊家圈以南計地約一百六十里其應挑浚者不過百里非有髙山長阪之隔也宜以實心任事大臣一員董之可成百世之功部覆原議聞見旣眞籌畫若能力踐其言事克底績當重加升賞以酬其功

萬曆五年三月癸卯直隸巡按禦史郭思極因京口漕河淺涸條上三吳水利一復練湖以永資蓄洩一修孟瀆河以傍通舟楫部覆得旨練湖並孟瀆河撫按督同水利官修復開浚責令秋間完報爲來歲轉漕計占湖阻�不行治罪已是寬恩如何又議勘償如有��阻撓及司道因循苟且者撫按參來重

�歷六年七月壬子工部覆總河都禦史潘�等奏河工浩大須多官分督今後凡有�調畱待工完將經手錢糧並其勤惰稽查�白方許離任至若部司奉有專敕而有司�之蔑如動有掣肘今後凡供事河上者俱�分司責成得旨河工事重必須委任責成�後該管河官暫停升調候河工完日分別�罰委官賢否但以該管河道官爲主別道下文缺

上文缺

堡盡被攻圍勢甚猖獗諸將𨿽經救援未見出奇制勝一挫凶鋒疆圉何賴著行督撫鎭臣嚴督將士相機剿殺務使虜氛蚤息內地無虞

萬曆四十六年閏四月癸亥

上諭兵部曰遼左失陷城堡隕將喪將損威殊甚該地方官平時失於備禦臨期不能拒堵疏防玩寇罪無所逃爾部便行與督撫各官沿邊將士亟圖戰守長策各處城堡都要用心防守遇有虜警並力截殺務挫狂鋒如仍因循怠玩致誤軍機國憲具在決不輕貸

○甲子

上諭兵部曰近聞虜眾暫出邊外狡謀叵測沿邊將士尢當十分戒備以防再逞今援兵漸集防剿有資督撫等官還著用心調度隨宜戰守如因循玩寇致有疏虞憲典昭然朕不輕貸爾部便懸賞格有能擒斬奴酋者賞銀千兩仍予世職其餘有名頭目都從厚升賞丙寅上諭薊遼總督曰虜眾入犯顯是黠夷合謀便嚴行鎭道將領等官用心防禦相機截殺毋致疏虞乃傳諭遼左官民令聯屬宗黨自爲戰守共保身家有功者依議升賞斬級自有軍功爵賞不必開欽賜一端以啟僥幸之竇

六月癸亥

上諭閣臣方從哲曰奴酋犯順墮我城堡殲我軍民復逞狂鋒豈容不剿卿可傳諭兵部卽��差人馬上傳與該鎭總督經略及總兵等官選擇精壯軍兵整搠人馬器械各陳方略相機徵剿務期殄滅以除邊患總兵杜松等著各帶家丁催他星馳出關拒虜不許逗𨖻遲緩該用糧餉戶部遵旨務從多處發給毋致匱乏如有玩寇坐視觀望著該部科臣從重參來處治

七月乙未

上諭遼東鎭臣曰該鎭虜患方殷援兵未集前下文缺

明神宗寶訓宗廟

上文缺

社稷所系非輕焉忍坐視不言居正等回奏古語雲樹徳務滋除惡務盡如司禮監太監孫徳秀溫泰兵仗局周海罪狀亦不在海用二人下宜一體降黜其各監等官俱令自陳老成廉愼者存之諂佞放恣者汰之以光

聖徳疏入

上特奏

聖母亟允所請

萬曆三十一年十二月癸未

諭內府各衙門各執事官長隨小火者知道邇年以來多有不守舊規私出禁門交結官員軍民各色人等到處遊蕩賭博宴會亂談甚至依勢怙惡隨伴姦詭無籍之徒透漏機密重務致生事端好生玩法除已往不究外今後如有此等情獘在內著司禮監嚴拏奏請在外著廠衛不時密切訪拏具奏如有知而不舉者一體治罪

明神宗寶訓禁左道

萬曆六年三月戊辰河南南陽地方喬濟時聚黨龔志尙等以左道惑眾掜寫帛符置造器械濟時成擒志向等脫逃無蹤所司奏聞得旨喬濟時卽便梟示龔志尙仍嚴限緝捕務在得獲近所捕劇寇多系妖言煽亂通行地方嚴禁如有來歷不明卽便擒究

○四月己亥妖僧如燈等聲言建塔募化造掜訛言爲東廠拏獲得旨這僧稔惡惑眾著錦衣衛著實打一百棍遞回原籍爲民仍著禮部出榜嚴禁遊僧及五城禦史力爲驅逐以後違例來京並容隱的都令各城與緝事衙門訪拏重治

萬曆二十八年八月乙酉兵部題總督邢玠報稱妖民金得時等左道惑眾奉旨左道惑眾漸不可長著該總督撫按嚴行各官擒拏首惡正法解散餘黨歸業若抗拒不服便行剿捕毋滋禍源

萬曆三十年閏二月乙卯禮科給事張問達疏劾李贄壯歲爲官晚年削髮刻書肆行惑亂人心得旨李贄敢倡亂道惑世誣民便令廠衛五城嚴拏治罪其書籍已刊未刊者令所在官司盡搜燒毀不許存畱如有徒黨曲庇私藏該科及各有司訪參奏來一並治罪已而贄逮至懼罪不食死

明神宗寶訓弭盜

萬曆二年二月丙寅兵部覆江西撫按淩雲翼燕儒宦題南昌府丰城縣彊盜越城劫庫據報失銀前後數不合行撫按嚴限緝捕得旨縣庫被劫賊情重大撫按官不嚴參處只朦朧奏報爾部又寬限至十月上下姑息彌縫何得盜息民安嚴大紀周於徳都住俸緝捕

萬曆三年二月壬午廬州府合肥縣盜劫南京委官解赴廣東銀兩時府衛縣掌印官俱赴參謁事聞

上命南京法司提問委官撫按提問各掌印官下旨切責前屢禁有司不許遠事參謁上司官不許聽其奔趨近來通不遵守以致越獄失盜所在見告再有失事並撫按官一體查究

萬曆四年四月庚寅

上禦文華殿講讀適接操江都禦史王篆獲盜疏指以語輔臣曰是疏稱去歲十二月盜劫淮府建昌王奪其印而守臣匿不以聞何也居正等退因嘆

上聖明畱心章疏如此尋下吏兵二部參勘於是吏部尙書張瀚兵部尙書譚綸合言諸臣防範之疏隱蔽之罪

上奪撫按楊成張簡俸一年副使黃可大知府陳吾徳降邊方雜職鑴參議王乾章知縣鄭時章各一秩又因巡按禦史張簡論及長史

上復怒曰地方失事道府遏不以聞長史何罪其還湯明善官兵備以下悉褫之

○八月庚午兵部以山西馬邑縣彊賊郝彥臣等越獄乞申飭

上曰處決彊盜三令五申旣任意抗違𨿽再行申飭何益今後必盡法毋務姑息按臣沈涵以新任其宥之彊賊旣已拏獲年餘何無詳報中間或司道官原未呈詳或巡按禦史故不奏請並本縣正佐憑限有無過違令涵從實勘奏郝彥臣等卽梟示未獲者緝拏

○辛未兵部覆浙江撫按官謝鵬舉等奏杭州盜賊縱橫繇各道職守不明議將抗嚴二府兵備事務攺並分巡道兼管而抗嘉湖兵備則裁去杭州金衢嚴兵備則裁去嚴州水利道止管屯鹽敕內捕盜攺爲鹽盜各換給敕書

上曰近來各撫按每於地方失事後卽議增官議更調不知從前所作何事今若不以實責成將來又未免有失且本省盜劫官銀有旨令速捕賊贓並究解官溺死之故今俱未報止將各司道更置一畨不過虛文了事推諉常套何有懲前慮後之實今姑如議爾部科其識之

萬曆九年四月乙巳先是盜劫丹陽縣鄕官賀邦泰家科臣王致祥疏其事兵部言彊盜聚及百人肆行劫掠聲勢不小地方官不行奏報緝捕該道府縣罪固不可逃撫按並應量罰時巡撫孫光祐巡按田樂兵備李頤知府鐘庚陽

上曰前屢旨四方盜情不論大小都著卽時申報﹤宀十見﹥限緝捕又準以別起抵數立法未嘗不寬乃地方官故違明旨隱匿避罪撫按官亦不行覺察扶同欺罔致盜賊益無所畏將來必成大患孫光祐田樂姑罰俸三月李頤罰俸半年鐘庚陽等俱住俸戴罪緝捕近來江防廢弛盜賊克斥仍通行申飭有怠玩僨事者兩京科道官劾奏

○五月戊辰兵部覆科臣撫按等官七疏皆謂鎭江府丹陽丹徒二縣自去年十月以來失事六次未獲一人各官俱務欺蔽致黠盜縱橫乞再加罰治

上曰地方屢次失事各官通不申報反威赫失主不許告認又不急行緝捕以致盜賊公行良民被害本都該拏問姑從輕降罰戴罪緝捕

萬曆十四年十二月乙酉巡按山西禦史陳登云言海內凶荒民多爲盜各處民壯宜及時整頓以防內患

上曰各處民壯通不操練止供迎送雜差緩急何賴行各撫按嚴督兵巡等官精選彊壯著實團練遇有盜賊生發卽便剿捕如仍前疏懈失事重治

明神宗寶訓治河

萬曆三年三月丁巳先是總理河道右僉都禦史傅希摯奏請開創泇河置黃河於度外庶爲永圖工科都給事中侯於趙疏言事體重大宜集廷臣會議

上曰開河事理傅希摯所奏固已明確但事體重大不厭詳愼廷臣會議亦是虛文甲可乙否終難成事命侯於趙親往會希摯及儧運按臣確議以聞

○六月辛卯工科都給事中侯於趙等題會勘泇河事宜自泉河口起至大河口五百三十餘里內自直河至淸河三百餘里自來河道無恙無賴於泇斷在可已惟是徐呂至直河上下二百餘里宜開以避二洪邳河之害特良城伏石長五百五十丈比原勘多四百七十丈開鑿之力難以逆料性義馬陵俱限隔河流之處二處旣開則丰沛河決必至灌入宜先鑿良城石工預修丰沛堤防而後前功可徐議也戶部覆如科臣言得旨看侯於趙等所奏與傅希摯原議大不相同傅希摯久歷河道他當初若無的見豈敢謾興此役此必該道等官畏工久羈官故難其說陰肆阻撓勘官據其所言謾爾回奏其言先開良城伏石徐議興工都是搪塞了事之語深負委托今人平居都會說利道害沽名任事及至著落他實幹便百計推諉只圖優遊無事捱日待轉誰有視國如家忠謀遠慮者似這等人如何靠得他成功濟事且泇口之議止欲通漕非欲棄河而不理今他每旣說治河卽可以兼漕便著他一意治河別工不必再議今後漕糧開兌遲誤責在漕運舟行梗塞責在河道有曠職廢事的都拏來重處管河司道等官都著久任不許升轉吏部該科記著

○九月己亥南京工部尙書劉應節等上言海運之難以放洋之險覆溺之慮耳今欲去此二患惟自膠州以北楊家圈以南計地約一百六十里其應挑浚者不過百里非有髙山長阪之隔也宜以實心任事大臣一員董之可成百世之功部覆原議聞見旣眞籌畫若能力踐其言事克底績當重加升賞以酬其功

萬曆五年三月癸卯直隸巡按禦史郭思極因京口漕河淺涸條上三吳水利一復練湖以永資蓄洩一修孟瀆河以傍通舟楫部覆得旨練湖並孟瀆河撫按督同水利官修復開浚責令秋間完報爲來歲轉漕計占湖阻�不行治罪已是寬恩如何又議勘償如有��阻撓及司道因循苟且者撫按參來重

�歷六年七月壬子工部覆總河都禦史潘�等奏河工浩大須多官分督今後凡有�調畱待工完將經手錢糧並其勤惰稽查�白方許離任至若部司奉有專敕而有司�之蔑如動有掣肘今後凡供事河上者俱�分司責成得旨河工事重必須委任責成�後該管河官暫停升調候河工完日分別�罰委官賢否但以該管河道官爲主別道下文缺

上文缺

堡盡被攻圍勢甚猖獗諸將𨿽經救援未見出奇制勝一挫凶鋒疆圉何賴著行督撫鎭臣嚴督將士相機剿殺務使虜氛蚤息內地無虞

萬曆四十六年閏四月癸亥

上諭兵部曰遼左失陷城堡隕將喪將損威殊甚該地方官平時失於備禦臨期不能拒堵疏防玩寇罪無所逃爾部便行與督撫各官沿邊將士亟圖戰守長策各處城堡都要用心防守遇有虜警並力截殺務挫狂鋒如仍因循怠玩致誤軍機國憲具在決不輕貸

○甲子

上諭兵部曰近聞虜眾暫出邊外狡謀叵測沿邊將士尢當十分戒備以防再逞今援兵漸集防剿有資督撫等官還著用心調度隨宜戰守如因循玩寇致有疏虞憲典昭然朕不輕貸爾部便懸賞格有能擒斬奴酋者賞銀千兩仍予世職其餘有名頭目都從厚升賞丙寅上諭薊遼總督曰虜眾入犯顯是黠夷合謀便嚴行鎭道將領等官用心防禦相機截殺毋致疏虞乃傳諭遼左官民令聯屬宗黨自爲戰守共保身家有功者依議升賞斬級自有軍功爵賞不必開欽賜一端以啟僥幸之竇

六月癸亥

上諭閣臣方從哲曰奴酋犯順墮我城堡殲我軍民復逞狂鋒豈容不剿卿可傳諭兵部卽��差人馬上傳與該鎭總督經略及總兵等官選擇精壯軍兵整搠人馬器械各陳方略相機徵剿務期殄滅以除邊患總兵杜松等著各帶家丁催他星馳出關拒虜不許逗𨖻遲緩該用糧餉戶部遵旨務從多處發給毋致匱乏如有玩寇坐視觀望著該部科臣從重參來處治

七月乙未

上諭遼東鎭臣曰該鎭虜患方殷援兵未集前下文缺

