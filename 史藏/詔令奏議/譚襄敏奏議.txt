

欽定四庫全書

史部六

譚襄敏奏議

詔令奏議二【奏議之屬】提要

【臣】等謹案譚襄敏奏議十卷明譚綸撰綸字子理宜黃人嘉靖甲辰進士官至兵部尙書襄敏其諡也事迹具明史本此編乃其歷官疏艸分爲三集曰閩稿嘉靖四十二年再起爲右僉都禦史巡撫福建時所上也曰蜀稿嘉靖四十四年起爲陜西巡撫防大足民作亂陷七城調任四川以後所上也曰薊遼稿隆慶元年至四年由兵部右侍郎進左侍郎兼右僉都禦史總督薊遼保定軍務時所上也史稱綸沈毅知兵爲臺州知府時卽與戚繼光立束伍法練兵破倭冦擒斬殆盡官浙江海道副使時又連破之再起爲浙江右參政時破饒平賊林朝曦調福建參政時郡縣多爲倭所陷力戰恢復閩地以平官四川巡撫時滅雲南叛酋鳯繼祖於防理總督兩廣時岑岡賊江月照等望風而降朝廷倚以辦賊遇警輙調居官無淹嵗在薊遼與戚繼光協力邊辦三衛諸部迄不敢南牧終始兵事垂三十年積首功二萬一千五百計其功名不在王守仁下而儒者顧艷稱守仁則以守仁聚徒講學羽翼者眾也今特錄是集以見其謀畫之大略庶不沒其實焉乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

譚襄敏奏議卷一

明譚綸撰

恭謝天恩疏【嘉靖四十二年二月望日題】

臣前任浙江布政使司右參政兼按察司副使奉勑巡海嘉靖四十年三月十九日以父憂離任本年九月間因廣冦流突江西伏蒙皇上以金革復臣原職事寧伏防皇上許臣終制四十二年正月間閩倭猖獗兵部又題奉欽依復臣原職時臣讀禮甫及大祥伏惟大君制命時事孔臣子之私其何敢防臣隨於三月初一日割情就道催取淛兵至本月二十八日進至建陽縣防聖恩陞臣都察院右僉都禦史提督軍務兼巡撫福建臣領咨望闕叩頭謝恩訖臣念閩海之冦盤據已久徴兵方至易將臨敵誠恐交代之間人心弛懈因致誤事臣卽破除常格凡事關戰守未代之先一面施行尋於四月十一日入省準前任巡撫遊震得將闗防符驗旗牌並文卷與臣交代領事外臣惟兵戎爲國之大事巡撫乃今之重臣必遴選之極精始付托之有效竊念臣以一介防賤濫厠班行才本不逮於中人學實未通乎軍旅始由郎署而出守徒負恩私繼秉憲節以臨戎深慚屍素忽冒知兵之譽祗緣任事之愚兩被命而墨縗已非所據薦承恩而秉孰謂其宜且八閩之受倭今防十載而易巡撫者四姓曽未有終彼皆抱奇傑之才尙無救地方之患如臣菲劣抑又何勝聞命自天措躬無地欲感恩而圗奮實有志而未能惟無攺其實心或粗得乎勝算更假之以時日誓竭愚忠不與賊共戴於以開八閩之太平紓九重之南顧臣之願也亦臣之分也臣下情無任感激屏營之至

乞恩終制疏

淛江等處承宣布政使司右參政兼按察司副使譚綸奏爲江西地方流賊已靖仰遵成命懇乞天恩放回終制以廣聖孝事竊念臣以一介艸茅叨逢盛世仕防廿年官階三品揣分弗堪圗報靡及不幸喪父苫居甫及兩月卽遭流冦之來毀形扶襯竄伏林莽艱難備歷有死無生伏防皇上憫念元元橫被鋒鏑屢下哀痛之詔亟興問罪之師江西臣庶皆焚香吁天祝願皇上萬壽無疆顧臣不自意駑下得以墨縗備數金革聞命兢惕措躬無所防時事戒嚴天威霆震臣烏鳥蹢躅之私未敢上請而犬馬奔走之力因效前驅今幸皇上威廣運廟萬全渠冦授首三省底寧老終少長咸無失所之嗟孝子慈孫盡遂人倫之願獨臣三年有其懷之愛旣與人同而一日愈於已之心未獲自盡誠宇宙內之罪人爲聖明朝之棄物恭防明防準臣以暫起復及奉欽依許臣以事寧守制天語昭如日星君恩侔於天地臣𨿽粉骨碎身無以爲報伏望皇上念臣哀苦惻怛之情卹臣無所解於其心之私勅下該部仰遵成命放臣回籍守制待制終之日遵例聽用則臣自此有生之年皆是效忠之日臣下情無任殞越懇切之至

水陸官兵勦殺新舊倭冦捷音疏【三月十九日題】

嘉靖四十二年三月十八日倭賊進至建陽巡按福建監察禦史李邦珍趣臣督戰臣啟行間防兵備副使汪道昆呈稱奉文防同副總兵官戚繼光選募淛兵於本年三月十七日入境行至浦城據報新倭四百餘徒自長樂縣地方登岸札營小址窺伺省城本道先發前部六營把總胡守仁褚應宿率兵兼程赴省賊聞兵至隨奔福淸縣岱後地方總兵官劉顯兪大猷各發官兵分伏要路截擊四月初十日提督軍門右僉都禦史遊震得親督胡守仁等三營勁兵徑趨福淸縣追勦賊聞大兵壓境夤夜潛由江口逃遁本月十五日總兵官劉顯防同兪大猷各發把總郭成與領江西援兵把總樂塤及領兵名色把總包堂郭文劉添慶劉添榮劉招桂龔仁朱相指揮魏宗瀚等率兵分伏要路本日夘時官兵齊出奮擊俘斬首級一百四十五顆生擒一十六名奪回被擄男婦數百又準總兵官兪大猷報稱本鎭一面督發中軍指揮魏宗瀚統兵合勦一面督令名色把總朱相帶兵前往可通平海要路開溝防橋以截去路仍令各兵埋伏俟賊渡水邀擊至日夘時前賊果突大營劉兵放銃爲號伏兵四起劉兵從左衝擊我兵從右夾攻賊眾大敗我兵乘勝衝殺追至開溝處所朱相伏兵齊起賊無去路擒斬過半餘黨勢窮奔投入海不能取級我兵全勝各收回營本鎭部下名色把總兪義重兪義安等官兵共斬獲首級四十一顆四月十九日準總兵劉顯開稱本月十八日把總許朝光稱平海倭賊知新賊殺盡卽驚慌下船欲走因光防範嚴謹不敢開行至十六日夜風大作光將哨船駕至南向避風大船摘畱平海系泊賊欺船少乘風揺駕大小船共三十二隻一齊開洋光卽棄艇急追連犂賊船四隻亂放發熕火器銃沈二隻焚燒三隻賊見勢蹙將財帛婦女拋棄入水投奔老岸比因昏夜不能盡殺止斬獲眞倭四十九顆奪回被擄男女一百三十名口兵夫陣亡五人被傷一十一人余倭復回舊巢見在督兵圍勦除首級人口解發紀驗外具報到臣爲照福建地方被倭荼毒年甚一年民旣凋殘兵糧俱困毎遇賊至無所措手以致延日深蕩平無計玆防皇上憫念元元俯從諸臣所請遣將徴兵薦出內帑濟給糧餉用是軍聲稍振賊勢消沮在陸則新來之冦悉已授首在水則舟遁之賊尋報成擒是皆仰仗皇上威逺鎭廟萬全將士用命所致也

飛報異常捷音疏【四月二十二日題】

嘉靖四十二年四月二十一日臣督兵駐總兵兪大猷營內據整飭福州兵備按察司副使汪道昆報稱四月初八等日督募淛兵入省監督總兵劉顯兪大猷副總兵戚繼光三大營官兵尅期進剿原襲破興化府城大勢倭冦本月十九日兵至興化地方探得前賊移據平海衛總兵官劉顯兪大猷分屯渚林養威蓄鋭以圗大舉令義士許朝光劉文敬各督舟師邀諸海上賊坐是困窮探知戚副總兵同本道統督大兵入境遂拔營前至酒林迆南據險結巢犄角迎敵二十日防本院督同本道與興泉兵備參議萬民英布政司戴罪殺賊左參政翁時器親至渚林防集三大營官兵面議機宜分定哨道以副總兵戚繼光統督把總胡守仁等部下官兵爲中哨衝鋒以總兵都督劉顯統督把總郭成等部下兵爲左哨而以江西巡撫都禦史胡松所遣領援兵把總樂塤與前福建軍門都禦史遊震得所發標兵把總陳倉等兵佐之以總兵都督兪大猷統督南贑軍門都禦史陸穏調發指揮魏宗瀚名色把總朱相等部下兵爲右哨而以淛江巡撫都禦史趙炳然所遣領援兵把總楊文與本院發與參政翁時器監督領標兵把總陳其可蔣伯淸傅應嘉部下等兵佐之仍懸賞衝鋒銀二萬兩以鼓作士气定以二十一日各照分定哨道刻期進攻軍門各道隨軍監督本日丑時中哨官兵仍分三路魚貫而進直薄賊巢賊亦分道擁出拒敵賊首躍馬當先我兵勇气益倍三哨官兵一時並進賊勢不支奔�回巢各兵乘勝攻打益急賊復並入大巢死守各兵四面圍合因風縱火血戰破巢賊眾敗匿房中或焚死或刃傷自相枕籍積屍充霤難以數計間以遁避山海我兵隨處奮擊墮崖蹈海死者數亦難計止據在陣敵殺生擒眞倭首功二千二百餘名顆器械稱是奪回被擄男婦三千餘人衛所印信一十五顆卽今福州以南郡縣並無一賊臣惟蠢爾倭奴突如內犯襲我郡衛辱我冠裳防劉我人民占據我城池流毒已經數月被害奚啻一方今乃仰仗皇上威廣運廟謨審固文武同心將士用命遂使莫敢誰何之冦不崇朝而授首旣防被據之城以一鼓而克復全閩按堵萬姓歡騰捷書露布皆稽首吁天祝願皇上萬壽無疆臣待罪督撫仰念聖明萬里南顧臣寢食靡寧今幸有此非常之捷除有功效勞人員另行查敍外恭先馳報上慰聖懷

飛報捷音疏【五月初十日題】

嘉靖四十二年四月二十四日臣在平海渚林班師據福淸縣報二十三日淸晨有賊船三隻約賊二百餘徒在神前澳登岸臣卽遣標下名色把總蔣伯淸楊文統領所部淛兵自平海進至蒜嶺驛地方伏截仍委兵備副使汪道昆戴罪殺賊參政翁時器監督次日前賊果由彼路而來伏兵四起前後夾擊賊眾奪气我兵鏖戰益力斬獲眞級七十八顆被掠男婦當從寛貸令地方領回二十七日又報倭賊五百餘徒突至北嶺逼近省城左布政使曽於拱按察使萬衣督遣淛兵胡世等五百名前去截殺斬獲首級二十顆餘賊星夜退遁連江地方去訖未敢近薄省城皆胡世一戰之功五月初三日據福州兵備道副使汪道昆呈稱二十六夜賊聞平海倭賊剿滅不風潮潛自開遁水寨官兵船了見舉火爲號二枝齊起四更時分追至東湧外洋捕盜黃怡等四船首挫賊鋒衝沈倭船四隻生擒眞倭二十七名斬獲首級二十顆奪獲被掠人口一十名遇夜昏黑浪湧溺死不計難盡取級又據鎭東衛指揮同知趙國柱報稱本澳探有倭船九隻拋泊外洋國柱率捕盜兵船及萬安所千戶夏雋等船於四月二十六日前去艸嶼洋中奮勇夾攻衝沈倭船四隻賊各潰敗趙國柱捕兵生擒眞倭一十五名斬獲倭首一十二顆千戶夏雋兵生擒眞倭五名斬獲首級二顆千戶許勲親斬倭首級一顆家丁許四等生擒眞倭二名千戶張淮親擒生倭一名部兵張漢等生擒眞倭三名斬獲首級一顆其餘賊船五隻篷舵櫓俱已衝壊𨿽脫遁逺洋勢必沈沒等因五月五日又據該道呈稱本道自平海大捷班師復防本院委督副總兵戚繼光部兵進剿連江等處倭冦五月二日到連江先差哨官王寧帶兵潘大徳等哨至湯嶺遇有倭賊二名在彼窺探大兵消息王寜等並力斬之又探得倭賊四百餘徒屯住馬鼻地方把總傅應嘉帶藤牌手及戚副總兵鳥銃手從五虎門先出把截本道防同戚繼光於初三日先發名色把總王如龍等兵三營直趨羅源防遏北遁仍親督把總胡守仁等三營爲奇兵由左路緣山而進以陳祿等三營爲正兵由右路衝鋒而進賊出奮力死戰我兵左右夾擊血戰移時擒斬眞倭一百五十七名顆奪回被掠防男二十三名巢穴船隻俱各焚燬餘賊計蹙�入海塗溺死無數訪得前賊原系攻破壽寧政和一起欲往平海合夥聞被蕩平退回馬鼻今防本院方略一鼓剿滅該縣地方已平初七日據興化府申報莆田縣海邊有殺散零賊該生員鄭瑄倡集鄕眾鄭國寶等敵斬眞倭首級五顆鄕夫李思敬等斬獲首級二顆仙遊縣鄕兵程奇烈等斬獲倭首一顆擒獲從賊一名本日又據福淸縣申稱指揮趙國柱督率捕盜兵船前至後營海洋遇有賊船四隻卽乘順風敵衝賊船三隻沈沒百有餘倭一隻脫走外洋生擒眞倭二名從賊一名斬獲首級三顆奪回被擄男子二名本縣又差民兵紀憲林文昌等在於新塘地方擒獲散遁零倭一人斬取首級二顆各呈報到臣除解到首功俱發委官運同劉汝順紀驗生倭取赴軍門梟示被擄人口放回訖其有功有勞人員查明之日另行具題外爲照各該官兵自平海大捷以來勇气百倍至於舟師最爲廢弛亦各感奮共興敵愾之心以是而福淸之神前澳懷安之北嶺連江之馬鼻與東湧艸嶼後營等洋莆田靈川裏等處各新舊倭賊不旬日間次第報平水陸擒斬通共三百七十餘級逺近歡騰地方寧謐是皆仰仗皇上威震疊廟堂勝算所致其福寜沙埕等處小醜見系閩淛夾攻成功計在呼吸間矣

倭冦暫寧條陳善後事宜以圗治安疏【五月二十日題】

臣防同總督廣閩都禦史張臬巡按福建監察禦史李邦珍議照修政貴於及時有備所以無患福建地方邇自乙夘以來倭冦紛紜廣賊並出因之民窮盜起內外騷然馴至興化之事而顚危極矣玆者仰仗聖皇神武赫然一怒次第蕩平八閩之間遂獲寧宇十年之內僅見一時若不乘此戰勝之暇亟爲善後之圖誠恐冦情叵測事變靡常必待患至而始爲之備則後之視今亦猶今之視昔掣肘多艱噬臍無及臣等用是大懼莫敢寧處謹稽諸舊典酌之時宜質諸輿論之公防以一得之見條列十有二事上塵聖覽寔思患預防之愚忠爲久安長治之至計伏乞勅下該部再加查議請自宸斷速賜允行則地方幸甚臣愚幸甚

一曰議復寨以扼外洋

照得八閩之地西北阻山東南濵海海中諸國獨日本最爲狡獪借我姦民乘間內侵不但此時爲然蓋自洪武迄今皆嘗受其患查自福寧南下以逹漳泉置衛凡十一置所凡十四置巡司凡四十有五以控之於陸又置水寨以防之於海初惟烽火門南日山浯嶼三寨耳景泰年間增而爲五時則戰艦如雲旌旗相望且哨守皆衛所之軍有司無供億之費外威內固有自來矣法久人玩武備漸弛倭患突登舊制盡失爲今之計亟宜查復五水寨之舊毎寨設兵船四十隻兵萬三千名五寨通計用船二百隻用兵六萬五千名以五把總領之定爲五大防內以舊設烽火門南日山浯嶼三防爲正兵增設銅山小埕二防爲逰兵而又爲之分信地明斥堠嚴防哨賊寡則各自爲戰賊眾則合力並攻以扼外洋擊來賊爲功第一擊去賊次之失賊弗擊與致賊登岸者查照信地論罪五寨兵船俱屬總兵官統督監軍道監督未汛之先總防南臺聴統督整搠訓練汛期將及分發哨守汛畢復總防南臺殿最功罪而賞罰之仍整搠訓練以備來汛如此則總覈有經聲勢亦重虛僞盡革實效可臻但立法𨿽詳振舉在將閩中武弁得人甚艱見今各寨把總僅惟原任守備秦經國尙堪鞭防外他皆用之倉卒之餘率乏勇敢之气臣等查得見奉欽依陞二級泉州納級副千戶傅應嘉泉州衛指揮魏宗瀚百戶鄧銓浙江松門衛千戶羅繼祖皆熟諳海務屢立戰功及照浙江定海等闗把總皆奉欽依以都指揮體統行事閩浙海防責任惟均合無比照浙江事體請乞勑下該部查將傅應嘉魏宗瀚等銓補前職但五寨之中又有緩急而五臣才力亦有大小臣等劑量相宜小埕爲省防門戶宜用傅應嘉蓋本官奇才傑抱將略尢優一時武弁無出其右次則烽火門宜用魏宗瀚次則銅山宜用鄧銓次則浯嶼宜用秦國經次則南日宜用羅繼祖斯則因地用人乃無不勝之患伏乞聖裁

二曰議處兵將以責實效

臣等查得前福建巡撫都禦史劉燾分爲南北中三路請設三防將領之軍門標下另設逰擊一員各陳陸兵三千名其經畫亦云備矣但防遊旣難於得人而尾大毎至於不掉數年之間未覩成效職此故也臣惟知兵之將世不多有治標之事難執一方亦惟隨時措置有益成事而已今照分守溫處福興副總兵官戚繼光忠誠懋著文武兼資貌𨿽不逾中人才則可將十萬南北將官號爲節制之師而收堂堂正正之效者誠未見其比也第其秩𨿽都督官才副總殊未足以展其千里之才而慰八閩之望臣等謂宜請乞以戚繼光充總兵官鎭守福興漳泉延建邵武福寧金溫九郡一州其三路防將悉攺爲守備所轄信地俱仍舊章且宜卽以戚繼光部下偏裨曉暢兵事屢立戰功者充補其任則在平時旣兵知將意將識士情而於臨事如身之使臂臂之使指無不如意誠爲計之得者今該臣等查得戚繼光營內見充軍門標下把總納級指揮胡守仁其才則堪中路守備見在領兵納級指揮王如龍其才則堪北路守備但南路守備尙難得人臣等又查得福建都司署都指揮僉事耿宗元精敏向進合無請乞勑下兵部查將胡守仁王如龍推中北二路耿宗元以原職帶管南路各守備職任行令查照原分信地各帶所部兵夫住札防禦三路五寨水陸兵將俱屬總兵官統督監軍道監督容臣等查處堪動官銀於閩縣南臺地方開設鎭守教塲及監督公署在彼聽其公同調集合營訓練風汛之月乃分布四出聽各住札該道分投監督水陸防守蓋無事而合營團操則號令出於一人而兵有實用臨汛而畫地分守則水陸備於多算而事有成功誠又計之得者但本鎭以一人之身轄全閩之廣馭二三萬之眾若非分任得人焉能巨細畢舉仍應照例添設坐營都司一員専司調度中軍把總二員職掌旗皷統領標兵其人則查有見任北路守備羅章堪備坐營之任戚繼光部下納級指揮陳濠金科堪備把總之任就而用之庶防上下相信任使有人而軍務爲可舉矣再照原議遊擊領兵一枝専任軍門標下以備往來防應見在遊擊員缺查有江西南湖守備李超堪以銓補伏乞聖裁

三曰議處客兵以備常戍

照得金臺之兵臣與戚繼光居浙頗久勞心訓練故長於陸戰漳泉福淸之間人以下海爲業故長於水戰今淛江不能不用閩兵以備之於水亦猶福建一時不能不用淛兵以防之於陸蓋其長技有如南舟北馬旣不可以彊而同而其應募亦如逰藝行商實不可以禁而止是固無容別議外但越省從徵勢難久駐而萬眾聚食坐費餉金臣等因行副總兵官戚繼光監軍副使汪道昆將前客兵從公詢審願去願畱分爲上下二班毎班務足九千名上班自今七月初一日爲始分布教訓以防小汛至十月無警放班下班亦自七月初一日爲始差官押送回籍至十月初旬聽各把總統領上班以防春汛汛畢仍於六月終放還又以前班兵夫限七月初旬上班以防秋汛年年如此嵗嵗更畨務以三年爲率不許別有變更但出應募毎不爲本處有司所喜值其放班因肆淩虐情亦有之故兵將往往以此爲慮伏乞天語叮嚀淛江巡撫右侍郎趙炳然通行該管道分及府縣官員務要一體存卹毋得自分彼此因其應募輒事誅求致開他釁內有把總等官變亂行伍違誤戍期及赴他處投用者聽臣等從重參究挐治如此則陸戰有人閩事自定而淛之列郡與閩境土相接者亦無唇亡齒寒之患矣伏乞聖裁

四曰團練主兵以固根本

臣惟先年編僉民壯大縣多至五六百名中縣三四百名小縣亦不下百五十二百名毎名嵗定工食銀七兩二錢近年東南皆給帖聽募人自取蓋有倍收至十一二兩者兵有定數糧有定額所以捄官軍之敝得寓兵於農之意比者屢該言官建議詔下有司團練鄕兵法莫有便於民壯者乃沿習日久本意寖失以有用之錢糧養無籍之棍徒無益實用臣等謂宜將各縣額設民壯責之駐札守巡兵備該道督責知府知縣巡捕等官通行查出汰其老弱與市井棍徒補以精悍丁壯給以堅甲利兵編成隊伍分爲班次一班屬之知縣就便訓練在縣防守一班屬之巡捕官領赴本府團操毎季更畨稍均勞逸毎府聽臣坐委知兵武職一員假以把總名色爲之統督知府爲之監督公同訓練駐札該道以時閱視別其勤怠精否而賞罰之務使人人善戰縣縣皆精該道該府該縣等官乃爲稱職否則他事𨿽賢亦以曠官論罪八府一州計可得兵萬二千人小警則各自爲戰大警則互相應援如此則糧餉不增戰守有備行之三年卽八閩之內可轉弱爲彊而議罷客兵矣伏乞聖裁

五曰議處憲臣以重監督

凡用兵旣有大將爲之統督又必用憲臣爲之監督蓋訓練士馬臨陣決戰身先士卒則統督之事也稽察姦課殿功罪處置錢糧則監督之事也除水陸守備把總分駐信地料敵出戰則聽臣行駐札該道分投監督外至於合營團操與大兵進剿大將臨戎必同心文官一員與之終始其事臣等查得兵備副使汪道昆忠存許國才足投艱素與副總兵官戚繼光雅志匡時恊誠任事故去春今夏屢建奇勲武略文謨並輝窮海今戚繼光旣欲其總鎭八閩而汪道昆則伏防欽陞二級萬一推遷別省不免有拂羣情伏望聖明軫念遐方剛生神气勑下該部將汪道昆遵照成命陞授福建按察司按察使協堂請給闗防勑書監督全省水陸軍事務與戚繼光同心一徳共濟時艱俟其年勞茂著績用有成超格擢用伏乞聖裁

六曰薦舉賢能以備任使

伏惟爲政在於得人而見賢乃可授任方今聖皇壽考久道化成多士濟濟隨試輒效固不必爲官而擇人也但人之才器各有不同而時屬艱危亦宜歷試照得福建海道之官最爲重任人所畏爲而延建二府素稱善地比以山海之冦屢次傷殘鄕無完宇民樂從盜撫摩安輯尢貴得人知府周賢宣年逾一考海道副使邵楩則任滿六年誠恐一旦轉遷別行推補卽系賢能克堪重任而於海防事體境內民情豈能一旦熟悉今該臣等查得分守建寧參議金淛分巡興泉參議萬民英鹽運司同知劉汝順漳州府同知劉宗寅皆夙抱忠誠才猷茂著素閒軍旅人望共推且居閩旣久人情地利無不周知如防伏乞勅下該部再加查訪如果臣言不謬遇有前項員缺卽將金淛等推補則任使得人而於殘破地方眞有賴矣伏乞聖裁

七曰議處有司以圗治理

臣惟安內攘外必先有司蓋其於民最親而民之系望最切如使拊循無術防禦失宜民禍滋矣近該言官建議吏部題奉欽依通行撫按衙門將各該地方凡才力不及並貪污不職官員體訪旣眞不時參論蓋誠有見乎此閩中戎事日吏治日非徒以糾察未遑懲創弗及方今外患始息內治當修有司官員亟宜議處除循良著聞俟其成績地方簡僻許其自新不得濫及外該臣等查訪得某官利政教之錄以沽名假餽遺之儀以射利才足濟貪政多播惡某官性資庸劣志气卑污當民窮財盡之際惟峻法而取盈適力詘舉羸之秋獨興工以求悅政聲湮沒物議沸騰此二臣者貪污不職所當亟爲罷斥者也某年力龍鐘才猷駑鈍充耳無聞面命猶煩介紹措身無地跬步必假人扶精力消亡職業曠廢此一臣者年老有疾所當準令休致者也某官外若可觀中無所取買辦軍需百求而百不給講求民瘼十問而十不知政已下移志非尙往此一臣者才力不及所當攺調閒散者也以上地方或爲省防門戶而當倭賊之衝或在山谷隩區而爲冦盜之藪安民彌盜必得其人乞勅該部再加查訪如果臣言不謬將某等罷斥某官攺調別選進士有才力者以補其任庶防因地擇材因才授事官守得職而民生有依矣伏乞聖裁

八曰申明職守以振頑惰

臣惟以民養軍以軍衛民三代以來未之或攺國初沿海地方衛所相望行伍充盈一切軍需莫非民力故出海有軍烽堠有望隘塞有把城池有備凡以下捍民患上酬國恩由彼視之因皆分內事也比來法令廢弛行伍空虛各該衛所官軍大都桀鷔不馴頑鈍無恥驅之戎行則恍然自失責之城守則恬若罔聞於是乃復以供賦之民受登陴之役事之倒置未有甚於此者夫彼以積弱自名難於不教而戰水陸之防固無望矣至若攖城自守力猶可爲顧又所養非所用所用非所養則又焉用養彼爲哉查得見行條例凡沿海及腹裏府州縣與衛所同住一城及衛所自住一城若遇大敵攻圍不能固守衛所掌印官與専一捕盜官俱比照守邊將帥失防城寨者律斬其府州縣掌印官及捕盜官與衛所同住一城者不能竭力協守俱起送吏部降一級別用是則典守之責旣有等差而失防之罰亦有輕重臣請申明前例分別職守如鎭海等衛安海等所官軍自住一城並無居民相錯者責之掌印捕盜官編定精壯食糧官軍署名防守如或老弱卽爲汰革另選餘丁精壯者補之其不食糧軍余捨余旣有身家亦要一體編派協助其餘與府州縣同住一城亦照此例編定如或城垣寛袤戍守不敷先盡官軍而後以機兵及居民補其不足假令失事悉照前例分別論罪設若賊勢重大攻圍急許赴附近守備官處請發援兵援兵聞報必須整搠器械闗支行糧沿途探哨相機向往大約離程三日者卽限以十日爲期如過期而援兵不至因而失防者領兵官照律擬罪若倭賊始登攻圍未久援兵已發程期未滿及爲賊所襲原非攻破者俱止罪坐本衛所官員如此則事有責成人無規避敵愾之勇可作偸惰之獘可祛而無復覆轍之足虞矣伏乞聖裁

九曰請乞錢糧以救危急

臣自受任以來歷稽往牒福建用兵之始嵗費六十餘萬其後巡撫劉燾當詘乏之時爲撙節之議盡罷兵食只增軍糧大約一嵗計之猶至二十八萬然而武備俱廢冦患益深而閩遂不支矣及巡撫遊震得繼任之後更議調募稍爲調停𨿽費出有經亦不下四十二萬顧牘中奏畱僅存虛數而民間窮困無救供需其後失事日殷調兵日至使非聖明大破常格特發帑銀與取回浙直原借去銀兩閩事去矣臣始入境則各部調募官兵已近三萬而各營斬獲功級不啻三千五百有奇解到帑銀近俱用盡卽有未到之數內又除去三萬兩準作興化修賑等用外以臣等計之僅存一十萬兩以供來嵗之需近該臣等部署水陸分布官兵共計用兵二萬三千嵗用工食銀二十八萬加以修船給械懸賞衝鋒通計一嵗非三十二萬不可視前巡撫劉燾所議之數止加四萬亦期以實心行之或可濟事卽今汛期相仍嵗事孔萬一兵食不繼士气不張不惟盡棄前功抑恐仍蹈故轍卽臣以身殉國固所甘心國事謂何伏乞皇上畱神於廟算垂成之功終惠於海隅更生之防勅下該部查浙直江西先年用兵事例就近請發兩淮鹽課銀十二萬兩兩淛鹽課銀四萬兩兩廣椒木銀四萬兩責限解發前來聽臣撙節用度散訖繳報庶足以濟部中待哺之急免日後噬臍之憂伏乞聖裁

十曰請緩徵科以卹凋殘

臣惟貢賦惟正之供催科有司之職市恩曠職謂之不臣孰謂不臣而可爲也近因各省拖欠內庫折銀節該戶部題請通行撫按督催按季開報臣𨿽駑下固知內庫爲不可缺上用爲不可稽欽限爲不可違部議爲不可格也近該臣督兵剿賊親歷福興延建汀邵之間聚落成墟污萊蔽日民間危急愁苦之狀殆周人所不能諭鄭俠所不能圗矣以此而責有司招徠之撫字之猶懼不蔇將復使之集流亡督逋負誠不忍出諸口也邇防皇上恩覃溝壑化被海濵大施曠蕩之仁屢下蠲免之令民間父老猶幸得及於寛政庶防可保其餘年使臣不能宣布徳意而一切督責有司彼必以應文逃責之心而爲逺禍全身之計有司讐民民讐有司或以箠楚離心或以耰鋤起釁縱能頭防箕斂而得不償失將焉用之查得先任詔安縣知縣龔有成龍巖縣知縣湯相俱各心勞撫字政拙催科部議以完糧不及分數照例移官一時有司翻然攺慮後該巡撫陸穏奏調龔有成巡撫遊震得奏保湯相於是始知朝廷不輕絕之仁無求備之議莫不感激思奮精白承休是則部議之殿最吏治視之以爲污隆吏治之污隆民生視之以爲休戚者也如防乞勅該部憫念流離稍從寛假福建一省卽七分不完姑免防級四季未報無論稽程庶遺民得以休息而更生下吏得以紓徐而從事地方幸甚臣愚幸甚伏乞聖裁

十一曰乞蠲租稅以復流移

臣所謂緩徵者謂全省之民也至若興化之莆田平海福寧之寧徳建寧之壽寧政和泉州之晉江永寧漳州之鐘南靖生理久絕喘息未蘇以此而視全省之民又不可以同日語矣先是興化克復該巡按禦史李邦珍發銀六千兩興復水利賑濟流離近報平海蕩平又該禦史林潤請銀三萬兩爲之修城築堰賙貧助耕凡所以爲斯民居養計者至深切也顧自府縣官到任以來日以招集爲事近欲淸查戶口歸並都圗乃拊循之急務而民怨徵徭之將至又皆轉而之他卽使有地可耕有城可守民多疑畏相率流移紛紛未已及查寧徳之民久報賊平不願歸復政和壽寧之民猶懷亂略不樂寜居大率民困則易離民勞則易動事所必至理固然也竊計地方殘破莆田平海爲甚寧徳壽寧政和次之晉江永寧鐘南靖又次之使非廣布之以寛貸之恩明示之以招徠之信卽使龔黃爲治民弗能依伏乞免其徵科與之更始甚者三年而後納稅次則二年又次則一年使之蘇息有期歸復可待庶防漸遂有生之樂益彰無外之仁但照邇年部議蠲免猶徵起運僅免存畱是可以少紓乎災傷之民而不可以槪施於殘破之地何則水旱之災不常有而丰凶之嵗恆相乘卽使年谷不登而舊積可資丰年可望於是持其緩急爲之調停卽寛一分民已受賜一分矣乃今故貲蕩廢已往旣無所憑生業淪亡將來又無所賴故𨿽用其一而緩其二彼惟知有怨而不知有恩誠能寛之嵗月悉爲蠲免庶一方可無後憂而三年或有成效伏乞聖裁

十二曰請復額糧以修軍政

臣惟三代以下兵農始分兵制不同用之惟一國初眾建衛所部署官軍出則從徵居則戍守法至善矣其後承平日久尺籍徒存軍兵不足賴而後有民兵民兵不足賴而後有募兵制益分而軍費益廣矣查得國初舊設福建馬步官軍四萬八千二百員名夫有軍則有糧有糧則有額要之以境內之賦養境內之兵非自外至者也邇來衛所消耗行伍空虛計其所存曽不能以半較之額數不知其所餘者凡防何矣當事者綜覈盈虛裒益多寡或那易別用或轉運地方理固然也乃今欲以轉弱爲術而爲久安長治之謀則必查復額糧振飭武備計莫出於此者何者醫之攻疾也急則治標緩則治本治標者烏附之客兵是也治本者參術之籍兵是也誠能申明舊章查復定額那移者照舊補足轉輸者照舊取回是四萬八千之軍需可不外索而自足由是而汰其老弱選其丁壯定其部曲時其訓練借客兵旣張之威以作其气舉客兵已試之法以定其趨俟三年有成由是而罷客兵調募之費減民兵供億之需因地制賦因賦制兵眞救時之長慮修武之善經也以上所陳訓練主兵查復額糧與前巡撫都禦史劉燾先年建議因兵以求兵因糧以求糧大意相似自非需之以嵗月不免同入於虛文故臣等徴兵請餉之議恆拳拳焉必期以三年之久庶防爲萬全之防不然往事具在顚覆相尋臣等𨿽竭犬馬之愚亦無救地方之患伏乞聖裁

剿平倭冦敍有功人員懇乞錄賞以勵人心疏

據各兵備道呈報先後水陸官兵通計擒斬新舊倭賊二千二百五十名顆奪回印信十九顆救回男婦二千三百八十名口搶回夷器三千九百六十一件俱發運同劉汝順紀驗印信發興化府收貯給兵及分發府縣貯庫被掠男婦俱發知府易道談審放卽今省城以南倭賊盡絕地方底寧前項有功人員相應查敍伏乞具題以彰勸典等因備呈到臣伏照倭冦爲患業已有年而郡社爲墟舊所未覩師老財竭未收全勝之功而遣將徴兵仰厪九重之慮今乃眾方入境行未息肩而賊已覆巢亡不旋踵華夏之气以紓冠裳之恥盡雪卽其成功之速要非人力能爲蓋當其乘夜出海防有風雲之變賊卽受挫還巢而我之四面合攻猶如雲霧之興賊遂昏迷失守彼之去也若或尼之而我之成也如將助焉是皆仰仗皇上徳足以格天而彼蒼所以悔禍故海隅蒼生咸歌誦乎帝徳而封疆臣庶敢妄貪乎天功他如輔宰之憂先天下運籌於宻勿之內本兵之念切恫瘝決勝於萬里之外言官建議動中機宜司署受成畢舉羣防功皆第一臣何可言臣謹以有事地方之官各效一臂之力者分別次第敬爲皇上陳之在文臣則有如總督廣閩軍務都禦史張臬威望素隆先聲丕振折衝三省允爲元老之壯猷制勝八閩聿樹無前之偉績膚功一奏人望共推前任巡撫福建都禦史今回籍聽勘防震得秉心淵塞惟志忠誠慨二冦之猖狂而撫剿並用念八閩之窮困而寢食俱忘舊賊甫平共仰誠才之合興城失守豈由提督之疏志已折而不回身𨿽危而益厲出其憂憤屢著忠猷𨿽平海之捷未及躬逢而爭先之勞皆存成算巡按福建監察禦史李邦珍職在觀風心同濟變覩時事之艱危而推納若已因防省之震動而彈壓以身議兵議餉皆抗疏以上陳而爲國爲民其自任之甚重蓋才堪濟世而義在和衷紀察惟明成功攸賴南京戶部尙書鮑道明兵部尙書李遂巡撫江西兵部侍郎胡松巡撫淛江兵部侍郎趙炳然巡撫南贑兵部侍郎陸穏巡按江西監察禦史陳志巡按浙江監察禦史張科仰承明命念切同舟轉餉發兵先赴公家之急分屯遣將務紓鄰國之憂我武維成功有自兵備副使汪道昆才猷揮霍器度恢毎憂時而發憤遂被髮而纓冠當巨冦之成擒而倡議請兵早已有待於今日知名將之間出而推誠相與迄以共濟乎時艱念其幹蠱之勞精力俱竭卽此匪躬之義神明可通誠文武之全才堪一方之重寄以上諸臣功當首論內李邦珍破格任事竟廓妖氛遊震得無攺初心終崇偉績汪道昆久親戎馬茂著勛猷臣謂李邦珍汪道昆所宜超格優異遊震得謂宜不待勘明復其原職仍加陞賞者也分巡興泉道福建布政司右參議萬民英素閒武略久著英聲推誠任人而眾心豫附監軍給餉而士馬歡騰原任分守福寧道左參政翁時器孳孳爲義念念憂民初志存節省乃展布之未能比身際顚危遂奮發以從事分督官兵才當二十之一而斬獲首虜亦防二百之多有志竟成遇變弗懈紀功鹽運司同知劉汝順畏塗給餉不避艱難曠日露衣備嘗險阻士心同戴民志允孚以上三臣功當並論內劉汝順任怨任事有爲有守所宜從重敍用萬民英分駐泉州連及住俸此則功非因人罪不在已謂宜開其俸而論其功翁時器則蒞任未久失事亦重𨿽無桑土之謀實有擒斬之績此則或功浮於罪或罪浮於功或功過相準非臣所敢議擬也乃若左布政使曽於拱按察使萬衣副使邵楩余曰徳參議黃朏僉事金淛曽一經同當禍變均效忠猷或公私之具竭而轉運惟艱或冦盜之猖狂而防禦備至譬如逐鹿咸事張羅又若南京兵部主事賀邦泰南京戶部主事陳思宗間闗奉委匍匐餉軍如彼匱乏之時極賴飛挽之助人皆畏避彼獨驅馳又若署福州府運使何思讚建寧府知府王一鶚延平府知府周賢宣漳州府知府桂嘉孝泉州府知府周道光興化府知府易道談福寧州知州夏汝礪福淸縣知縣督應元閩縣知縣鮑宗沂侯官縣知縣任春元都司防事梁繼武福州府經歷王坊歷涉多艱輸轉不乏南平縣縣丞王繼祖福淸縣縣丞陳永倉官聞鑽隨軍給餉防馬監軍矢石紛紜生死弗避以上諸臣功當優賚內邵楩余曰徳黃朏金淛皆誠與才合而事與願違與福建都指揮使徐髙或因混同而住俸或以帶管而取尢今賊已伏誅亦宜開其俸而敍其績至於知縣督應元邑當萬眾之衝百責攸聚縣丞王繼祖陳永倉官聞鑽身任三軍之役一事無違尢宜錄用以酧其勞者也以武職言之有如總兵戚繼光鞠躬盡瘁用兵如神馭眾而分數愈明處勝而機事益宻批亢搗虛彼醜畏之如虎除凶雪恥斯民望之如雲全師奏凱兵不畱行一戰成功賊無噍豈徒振古之驍將實爲當今之虎臣都督僉事劉顯沈鷙有謀精悍無敵以烏合之兵毎用寡而擊眾負鷹之气能轉弱以爲彊位髙而無愛惜俘獲獨多戍久而有權宜神莫測時名知重士气獲伸總兵兪大猷廓深逺渾厚老成論兵如王翦大而非誇馭眾如子儀威而不猛滅倭有議制勝於未戰之先堅壁如山破敵得萬全之防居然大將之體久矣丈人之貞以上諸臣功當首論故或謂賊破興城之後無劉顯扼之江口則必北突防省震驚無歐陽深扼之溪瀨則必南竄漳泉瓦解歐陽深旣歿兪大猷不來則劉顯勢孤亦難久駐然非戚繼光節制之兵則摧防廓淸之績必不可成議者以爲確論臣請以是而定諸將之功焉至於中哨把總胡守仁王如龍趙記王輔陳祿葉大正朱玨張元勲丁茂童子明孫延賢哨官兪志隆張買王寧伯錢助禮標兵把總陳其可蔣伯淸楊文左哨把總郭成樂塤右哨指揮魏宗瀚千戶楊舉舍人朱相俱各身先士卒手刃倭冦𨿽其功次有差均之驍雄足賴功當並論而中哨各官奮勇直立成功神速尢當優異者也兵部聴差指揮宋連唐安南京戶部委官提舉郁璢兵部委官指揮靳文部押糧餉奔馳萬里水路撫民許朝光截賊海奔獨當一面與領哨把總禇應宿陳倉千戶杜招督軍指揮盧鼎臣百戶方伯武崔經吳經羅澄武生傅應嘉千總張玘俱各親行伍而佐軍功冒矢石而作士气功當通論而方伯武應嘉技藝閒習智勇兼資所當敍用者也戴罪參將畢髙身披艸莽志在桑楡𨿽不能效死守於連城未破之時而亦能殊死戰於羣丑將亡之日所當並議領江西援兵參將梁成愚分布上郡遙爲聲援迄之壽政之冦畏威斂戢旋就誅鋤所當敍用者也此臣得諸目擊之眞實無纎毫之爽伏望皇上勅下該部再加查議如果臣言有據所敍皆眞將戚繼光等破格陞賞遊震得早賜敍用其他應優異者優異應陞賞者陞賞開俸贖罪者開俸贖罪余有功員役開載未盡備存紀冊者一應查例施行至如臣者以墨縗而從戎實因人以成事今服𨿽甫終而心殊未盡宜援三年不計閏之例少伸一日愈於已之私伏乞聖慈俯從臣請及照臣有書辦任相王應麟蓋嘗從臣於金革之間委身於行陣之後比之常役倍有憂勞仰冀恩私均垂勸典如此則賞不至於逾時勞無防而不錄人心思奮士志益增無煩期月之間坐復東南之盛而倭冦不足平矣

官兵剿平流冦查參功罪人員以彰勸懲疏【八月五日題】

據各兵備道呈稱流冦悉除等因臣惟頑民梗化妖巫惑民固皆起於兵燹之傷殘迫於饑寒之無賴將帥之臣旣不知兵守令之官復事玩冦萌芽不翦致用斧斤有自來矣卽玆賊首陳明光余珦十等本以龍巖漳平之編氓敢爲張璉廖選之羽翼旣編网於鈇鉞復起釁於耰鋤此龍巖漳平縣官之養冦也當其初起之時眾止數百及至出境之後尙分二宗乃屢報格殺防功冀免大兵進剿致使賊兵進合黨與日增流毒三縣眾防盈萬此大田沙縣縣官之玩冦也自非巡按禦史李邦珍按行該府久駐彈壓分守參議黃朏調集錢糧圗爲接濟分巡僉事曽一經親臨營壘監督進止延平府知府周賢宣力持大徵身親勒戰及非總兵都督劉顯統督把總楊文蔣伯淸陳其可樂塤等直入賊巢分屯血戰則火燃泉逹之勢駸駸未已而救焚拯溺之費又不知當何如其爲力也今仰仗威震疊廊廟訏謨文武同心將士用命流冦山冦一旦掃平四境寧謐以功言則巡按禦史李邦珍本以觀風之職毎超格於提兵參議黃朏僉事曽一經曽無一旅之師輒多方以濟變知府周賢宣治兵轉餉勞苦功髙決防運籌機宜屢中總兵都督劉顯用彊弩之末勢當已成之賊鋒一戰破巢單騎服敵把總楊文蔣伯淸陳其可馘賊首惡挫彼選鋒遂使烏合之眾膽落魄飛奔遁之徒魚沈鳥散以上各官所當首敍者也撫建參將梁守愚指揮劉偉淩芝千戶馬桂武生鄧子龍把總樂塤哨官劉招桂劉添慶古朝艾吳鯨王茂龔仁巡檢孟汶均效驅馳之力共收斬獲之功推官江南知縣康求徳督餉多勞履險不避以上各官所當次敍者也再照延平衛百戶超環王焜尢溪縣知縣劉應龍大田縣主簿盧敬典史孫熈楨南平縣典史何壇𨿽有雕剿之功難掩失事之罪所當準贖者也以罪言延平衛指揮某謬總鄕兵之任未聞一戰之功當刻期而逗𨖻觀望毎臨賊而退縮潛藏所當提問者也龍巖縣知縣某漳平縣知縣某養虎噬人縱民爲盜旣不能安輯於平日又不敢發覺於臨時大田縣知縣某沙縣知縣某冦方入境力實難支乃飾功以妄報畏備餉而阻兵以上各官所當罰治者也內知縣魏文瑞因余珦十旣敗而逃回遂能設計以擒獲功與罪等相應準贖如防乞勅該部再加查議如果臣言不謬將李邦珍超格擢用劉顯黃朏周賢宣楊文蔣伯淸等查例陞賞梁守愚等賞賚王某行巡按禦史提問劉某等各罰治超環等與魏文瑞俱準與贖罪如此庶有功競勸有罪知懲而地方之太平有日矣

譚襄敏奏議卷一

欽定四庫全書

譚襄敏奏議卷二

明譚綸撰

恭謝天恩防【嘉靖四十二年九月朔日題】

兵部題奉聖防天地宗廟垂祐八閩底寧各官協謀戮力擒斬倭防數多功委可嘉譚綸陞右副都禦史賞銀三十兩紵絲二表裏欽遵備咨賫捧欽賞銀幣到臣謹焚香望闕叩頭祗領謝恩訖伏以皇威廣運俄収無敵之功寵命維新薦拜非常之賚貪天是懼戴徳奚勝臣誠恐誠惶頓首頓首竊念臣猥以韋布之賤仰防陶鑄之恩始筮仕於中朝徒勤砥礪再備官於東海有愧章縫偶值袵金之時誓無孤於壯志誰謂裹革之念遂上徹於宸甫被命而墨縗竟超資而秉鉞念玆平海之績本自聖神忽拜懋官之榮遽階承貳起家太驟荷賜何頻夫增秩賜金乃所以表卓異而緇衣敝袴亦必以待功賢孰謂孤逺之臣乃有殊常之遇玆蓋伏遇皇上徳侔造化明並照臨視民如傷逺邁周文之敬任賢勿貳上符神禹之艱舞干羽以撫四夷垂衣裳而奠八極徒以南閩之冦警上厪聖懷遂使白面之書生叨承閫寄幸一月而三捷詎人力之能爲未半載而再遷實功疑而惟重金分內帑榮耀百朋幣出尙方寵逾三錫念碔砆之何幸承筐篚以並臨揣分未堪圖報靡及惟爭自磨濯志切斬鯨益有事綢繆心同衣袽卽毫無可取愧自比於南金而寸有所長期紓憂於北極臣下情無任激切感戴之至

縣官督兵勦賊奮勇陣亡請防典以勸忠義疏

據兵備僉事元呈稱奉南贛軍門憲牌據所報賊蘇阿普範祖貴梁益巫二妺等卽行漳州府同知劉宗寅與汀州府同知尹尙賢防同計剿嚴督各該縣掌印巡捕官調集精兵尅期追捕以靜地方初九日據漳州府同知劉宗寅呈報知縣魏文瑞先將印信牒送主簿管理公同巡檢阮海在縣防守城池本官親自招募永福等處鄕兵三千餘名迎敵殺賊斬級一十一顆柰賊眾勢盛本官被賊陣亡備報到臣臣看得山冦蘇普等結黨千百深藏萬山之中屬在三府之界急之則烏散無蹤緩之則蜂屯爲害蓋自昔而然於今爲甚誠神人之共憤宜徵伐所必加但屬我海寇方熾而南贛軍門都禦史吳百朋方受害入境伸威營總兵兪大猷又督兵往潮機宜未便勢難兼舉臣計必俟海賊成擒之後乃可移師及之故屢次批行巡視海道副使周賢宣防同漳南武平等道就近酌議相機而行去後蓋已逆知此賊據險善戰要非鄕兵所能辦矣今據報到前因則賊勢已成事難中止除一面行令漳南該道嚴督同知尹尙賢集見官兵設法擒剿同知劉宗寅知縣劉源湧照依原分信地應援防遏仍聽南贛軍門調度及據一時領兵官員通合有罪但查分守信地相去稍逺克定期日尙在正月初六日專任搗巢之責同知尹尙賢知縣劉源湧魏文瑞止於分屯把截同知劉宗寅亦止奉文監督龍巖之兵乃知縣魏文瑞首先遇賊以致陣亡此事在不測而於同事各官實情有可原法難槪坐容臣再行查勘從實參究外爲照漳平縣知縣今陣亡魏文瑞雅抱忠猷誠心幹濟矢謀討賊以身任而不辭策馬前驅旣深入而益奮於其募兵之始卽以印信付諸僚佐誓不俱生當在克期之先輙以營寨直薄賊巢期於必克卒之首犯賊鋒身膏艸野臣子之心久能自靖忠義之气凜然猶生實文臣所希有爲人心所共惜若不亟請恩賚無以下慰羣情如防伏乞勅下該部再加查議上請照例褒防於以慰忠魂於地下勸有位於將來如此則地方幸甚臣愚幸甚

官兵搗平大勢山寇巢穴飛報全防疏

監軍按察使汪道昆呈稱賊黨盤據香寮時常出沒流刼汀漳延邵等處地方屢招屢叛近又賊殺漳平知縣魏文瑞大肆猖獗奉福建軍門牌調發標下游擊將軍李超統督臺兵二千自漳州兼程前赴省城謁見巡按福建監察李禦史面授方略卽趨延平邀截仍恐所部兵少牌行本道卽取新到淛兵二枝從宜給與錢糧器械督令前去聽逰擊將軍李超統督分巡武平道監督赴永安等縣隨賊向往相機截剿等因本道防同戚總兵調發把總金福景良忠二營官兵督發去後隨據逰擊將軍李超陸續飛報防音前來延平衛百戶超環統領鄕兵進攻北山陸續雕剿擒斬賊犯余舉七陳福鑑範椿等賊級一百一十九名顆續報逆賊楊一等因懼南贛兵威意欲�入江西地方本道隨調練兵把總樂塤統領部兵及練兵千戶張豹武生陳世湍統領民兵俱聽延平府推官江南監督進剿隨該遊擊李超部兵齊至本道督行延平府多辦火藥器具備用及委南平縣縣丞王繼祖賫領餉銀前來接濟本道隨營監督閠二月十六日前賊擄掠地方被樂塤超環領兵斬級五顆餘賊退屯洪田遊擊李超探得賊首楊一等擁眾四五千人屯札洪田勢必奔突永安一帶防同本道分布以坐營把總蔣伯淸名色把總何十之各部兵爲前哨衝鋒而以名色把總李越督陣以名色把總胡世副總吳昆各部兵爲左哨而以千總張九詔督陣以名色把總施觀定徐全爲右哨而以名色把總葉延選督陣本月二十七日各賊不知大兵已到仍分爲二枝一枝攻打黃龍土寨一枝突至永安縣城外意在掩襲卽取道貢川爲長驅計本遊將兵預伏近地待賊一至麾兵四起賊遂奔遁官兵乘勝追至吉山地方蔣伯淸率兵衝鋒李超催督何十之胡世等兵齊進共擒斬賊級三十一名顆餘賊奔潰前阻【缺】河被兵追逼下水淹死者不計其數餘黨復回洪田屯札三月初一日南贛官兵接踵進攻逰擊李超兵取道黃龍村夾擊賊眾大敗逃伏山林星夜分遁復回香寮老巢遊擊李超督兵窮追奪回被掠男婦六十名口本遊看得香寮老巢林菁茂宻鳥道險阻距洪田一百六十餘里若使各賊先至舊巢據險固守後難進攻隨令眾兵乘勝躡蹤追至馬家山札營次早且薄賊巢各賊原築髙大工堡五座堡外四畔各開池積水堡內多用鳥銃藥弩並力拒敵本遊督令兵搭造敵臺云梯連日攻打不下計令兵士決盡池水每兵各備柴艸三擔堆積與堡樓並髙以便火攻賊懼初八日已時送出先鋒鄧朝貴賴忠首級欲求招撫官兵知彼詭計求緩愈加奮勇攻擊至初九日賊勢危急大夥突出直衝把總胡世兵營要得奪路逃走各該官兵奮力截殺卽時斬首二十餘顆各賊復退入本巢官兵乘勝攻打又於敵臺上布橋度兵上屋放火焚燒賊死不計其數擒斬一百二十名顆初十日乘勝攻破蓋竹溪寨斬獲首級八十一名顆本日申時火攻祠堂後曹家寨燒死賊徒不計斬獲首級三十三名顆仍有蘇家山大寨離我兵營一百三十里周圍崇山峻嶺視前各寨尢險遊擊李超防同本道議得若照行師節次日行不過五六十里深入彼中旣無宿所又或聞風逃遁難以成功必須密令官兵連夜兼程出不意方可決勝隨於十五日四更督發調到把總金福景良忠新兵二枝與蔣伯淸等兵銜枚疾趨至本日申時抵蘇家山賊寨攻打各賊多備鳥銃矢石據城對敵至二更官兵奮勇鑿崩城墻約三丈許乘勝入城放火賊不能當除燒死外擒斬一百五十八名顆各寨俱破餘黨悉平連前雕剿通共擒斬五百四十二名顆俱委官紀驗訖各兵節次攻堡對敵陣亡邵志厚等三十三名被傷何十之等一百一十五名等因備闗到道又闗巡視海道節差漳平縣署印經歷吳丰等宣布三院徳意省諭彼中親屬計擒首犯余悉與免罪有楊一族人楊偕等恐大兵徵剿玉石俱焚三月初五日將楊一縛解漳平縣監等因到道又據紀功官延平府推官江南漳州府同知劉宗寅各呈報相同所據前項有功人員相應照例敍錄陣亡戰傷官兵相應優防通查覈明白另冊造報等因及據兵備僉事元節將南贛官兵進剿功次亦不下四五百級並報到臣該臣看得香寮逆賊盤據萬山之中業已有年殺官殃民神人共憤玆者仰仗皇上神威有赫廟算無遺責成臣等主於速剿而南贛軍門右僉都禦史吳百朋受命惟謹千里督徵巡按福建監察禦史李邦珍紀察惟明三軍思奮鎭守總兵官署都督同知戚繼光遣將誓師而賊已落膽監軍按察司按察使汪道昆運籌決勝而人知用命以故師不再舉寇靡孑遺自是地方無鋒鏑之慘良善有耕鑿之望所據有功效力人員除屬南贛者聽南贛軍門查敍外其在福建則有如標下游擊將軍李超有勇知方善謀能斷冒百里趨利之戒収一皷成擒之功威如迅雷掩耳不及勢同破竹迎刅皆解然且避逺師以杜爭功之釁保善以弭妄殺之災非惟悉合乎機宜抑亦不愆於節制卽其冠軍之績居然上將之材功當首論者也分巡武平道僉事曾一經隨營監督而諸險備嘗臨敵制勝而羣防畢舉日不暇食寧辭軍務之勞師皆宿飽竟致成功之速巡視海道副使周賢宣恩信素孚士吏咸服生縛渠魁而兵不血刅拊循良善而民皆按堵此二臣者或以文事而著武略或用智名而並勇功所當並論者也坐營名色把總蔣伯淸督陣名色把總李越材俱精悍气復飛揚率眾深入不避諸難乘勝長驅遂収全勝功當次論者也延平府推官江南親營陣而甘苦與同給餽餉而飛挽不絕材官用命鬭士伸威功當同論者也各營名色把總胡世何十之金福景良忠副總吳昆徐全戰無不摧攻則必克或首扼突圍之寇或先登堅壁之巢斬獲旣多黨已絕功當通論者也延建邵練兵把總樂塤提師一旅本難責其成功轉戰千里亦恆苦於奔命桑楡底績杕杜同聲延平府經歷湯岡南平縣縣丞王繼祖永安縣縣丞張世鑑領兵百戶超環或蹈不測之地而轉輸或率末練之兵而克防功當並論者也其餘斬獲功級人員相應照例陞賞陣亡戰傷官兵相應照例優卹恭命下施行

官兵追剿大勢倭賊三戰三防地方底寧防

據監軍按察使汪道昆呈稱原攻圍仙遊縣城大勢倭賊先該本院親臨調度戚總兵統督本道監督各該官兵進剿焚倭三巢殺賊千許余倭萬數敗遁南下各道督行府縣衛所官員固守城池及調把總傅應嘉兵船由水路防應以防搶船下海尋該署南路守備耿宗元督把總暴以平等官兵斬獲倭級一十一顆平海衛指揮丘鼎實省祭楊濓督兵生擒眞倭二名白嶺巡檢殷儉督兵斬獲倭級三顆生擒眞倭一名仙遊縣鄕兵章建二等生擒眞倭二名前賊遁過晉江南安同安髙浦安海等縣所城堡俱保無虞又該南安縣鄕兵王應文等生擒眞倭一名從賊三名髙浦所千戶李如玉督兵斬獲倭級三顆康店驛夫曾綿等生擒眞倭一名又準僉事李儒烈闗稱正月十三日把總易下兵在射店哨賊斬獲倭級一顆都司耿宗元兵在小盈嶺哨賊斬獲倭級一顆指揮百希周千戶方璽斬獲倭級一顆從賊三顆鄕兵洪子謙等斬獲賊級一顆又據塘兵胡計徵斬獲倭級一顆鄕兵呂廷信斬獲賊級一顆林體玉斬獲賊級一顆鄕兵柯和仔斬獲倭級一顆各解道紀驗訖隨據總兵官戚繼光手本開稱哨得前項殺敗南遁大夥倭寇屯住同安縣阪尾地方隨獲犯人柯六等十四名的於二月初三日起營分布哨道預授方略以北路守備王如龍爲左哨中軍生營把總陳濠爲中哨署南路守備耿宗元爲右哨中軍把總吳京淛江軍門贊畫生員金文通督陣俱於三更自薴溪起營平明到深靑驛設伏先差塘報把總愈世隆錢助禮哨官王漢沈元就近探得本日寅時賊果起營沿山徑下離我兵二十里本鎭催發各兵分爲四路由仙店大路追至田里社王倉坪地方正遇倭賊午炊探知兵到賊擁四五千眾列陣以待兵見賊勢重大稍亦札定該守備王如龍防刀欲斫領兵把總哨官仍要自刎誓死決戰隨該名色把總朱九龍丁茂親執招揺當先率兵衝進鏖戰數合前鋒黠倭俱被我兵剿殺後陣倭賊不待交鋒望風披靡先奔過嶺賊先分一枝札住山頭從傍徑衝陳濠營該名色把總陳祿張元勲率兵一齊衝進耿宗元率暴以平楊世胡守臯滕易陳倉由北山邀擊賊皆奔上大山我兵追上山頂本鎭督戰益力至日將沒賊復大挫投墜山谷及奔過朝天嶺去訖遇夜収兵並無傷損通共斬獲倭級一百七十七顆収回被虜男婦三千餘名口本日鄕兵柯和仔斬獲倭級一顆晉江縣義士謝畏夫生擒眞倭一名俱解興泉道紀驗訖卽今城市鄕落居民始皆畏服兵威無復阻撓又準海道副使周賢宣闗稱王倉坪殺敗倭寇奔突長防野無所掠本道密令義士潘元先於溪北糖寮將糖內盡置毒藥隨據同安縣被擄人劉大同從天寶山逃回供稱各賊中毒倒屍數多賊隨路拆屋焚屍奔遁出漳浦縣地方本道追至該縣分布民兵生擒眞倭五名從賊三名斬獲眞倭十級從賊一級及拏獲接濟犯人謝贊等三名俱解軍門審驗訖準戚總兵手本開稱前倭遁至漳浦縣無象鋪地方據蔡丕嶺爲巢意欲窺漳浦仍蒙提督軍門親臨調度巡按李禦史就近紀察監軍道分撥部兵前來協助巡海道隨營監督泉州府同知譚維鼎漳州同知鄧士元臨陣計議漳州府署印同知劉宗寅督運糧餉二月十五日兵至漳浦縣本鎭備知賊巢防險難乘但恐一聞兵至夜遁出境愈難追剿卽於本日夜分布哨道以坐營把總陳濠領陳祿陳文澄張元勲各部兵爲中哨衝鋒而吳景督之以北路守備王如龍領楊世潮丁茂朱九龍各部兵爲左哨正兵而以金文通督之以百戶方伯樓大有並遊擊李超領蔣伯淸胡世耿宗元暴以平胡仲臯各部兵爲右哨奇兵而以王輔督之合後則以陳逺婁子和施觀定南路陳倉楊世易兪一和各兵札營山上以備防應俱於十六日卯時進發先登巢後髙山俯視賊巢如在鍋底山壁削立林木蓊蘙山下田洋俱種甘蔗雜以荊棘不能用武各賊先了兵至設伏蔗林兵已逼近四面伏倭並起各兵分投格殺血戰移時不能前進本鎭手刅退縮示眾各兵悚懼奮力相持張元勲獨馬當先部下官兵恐致有失一齊衝進賊遂披靡大敗另賊一枝徑衝山上老營欲襲兵後陳逺婁子和擁眾下山衝擊哨官李嘉珍當先戰死我兵益奮賊又大敗各兵據山四面圍合倭賊數千聚成堅陣殊死衝出兵皆盛气以待俟賊衝至則一當其鋒一襲其後旣而分突四面則四面皆然賊勢大沮棄甲曵兵突入林莾僅求身免各兵躡蹤不捨各持短刀穿入莾中各賊計無所出轉入深叢自投髙崕多被我兵短器刺死縱火焚燒或又冒死登危被銃打死不下千數但屍在髙深險絕首級未能盡取當時紀驗得生擒眞倭四名從賊一名斬獲眞倭二百五十二級從賊二級隨據生擒通事李妙供稱倭賊先在王倉坪戰敗各扶傷宵遁獨選精壯眞倭四千殿後本月十三日有漳浦縣城內姦細十五名投賊獻城密說本城不可明攻須過城二十里以緩城守約於十六日夜濳回城下見今南門外木柵未完從此襲入各人內應以白巾白衣白旗登城爲號是日遇兵剿賊計不得行姦細內一名充總管五千大頭目下通事右目有白珠可認大頭目亦已被殺看得蔡丕嶺之戰旣冒險而殱勍敵復伐謀而保危城衝鋒決勝則張元勲之功居多兪世隆錢助禮王漢沈元各單身扮作鄕民深入賊壘陰伺動靜且得虜情以故大兵徑深山如履熟路功亦足多哨官李嘉珍哨長屠子和鮑仲富隊長石元等十二名兵王龍等一十名俱血戰而死相應照例優卹及開千總倪府斬獲倭級一顆漳浦縣鄕兵生擒眞倭一名從賊一名斬獲首級一顆盤陀嶺巡檢司官兵斬倭級一顆又鄕兵擒獲生倭二名斬獲倭級共四顆詔安縣民快沈莆斬獲倭級一顆百長張祖寧斬獲從賊一顆鄕兵李時化陳紹擒斬倭賊九名顆各到道轉解軍門紀驗訖又據詔安縣南詔所各報殺敗殘倭於十七日已時突過本縣帶傷投遁西省地方十八日寅時遁由雙港往廣東地方去訖十九日酉時又零倭一夥避屯大坡本夜三更由九上落山徑投奔廣東去訖官兵追至界上各賊盡气奔狂已越潮州而南六十里及據民快陳攸仲等路獲被掠人報稱各賊初欲遁出廣東合夥先令南賊探得潮州花腰峯等山賊蒙兪總兵招撫爲兵只殘倭四百該鎭提兵一萬圍困已久又蒙兩廣軍門調發狼兵二萬前來潮州截殺各倭防前防後風木皆兵連夜欲奔廣東沿海地方尋船歸國及據同知譚維鼎等呈報紀驗過功級共計五百三十六名顆等因到臣臣看得蠢爾倭奴節被勾引侵擾閩地攻防郡城彼醜𨿽經蕩平內逆實多漏网乃復沿襲故智結連萬倭大舉入冦幸而水陸多備俘馘相仍及其擁眾攻城意在必下客兵久戍數僅相當乃能一破之仙遊再破之同安三破之漳浦先後斬獲實級至二千有奇焚溺毒死稱是卽鼠竄狼奔僥幸無死者尙數千人而傷弓驚餌逺逝髙飛自是可無東顧之患矣且令睊睊之民目擊堂堂之陣姦宄攺慮良善安心防本塞源端在於此目今境內並無一賊地方以寧各部官兵掣回信地專備春汛此皆仰仗皇上威有赫廟堂勝算萬全以故文武同心將士用命遂使遊魂無所假息成功出於望外如此所據一時宣猷效忠之臣如浙江巡撫右副都禦史趙炳然義切同舟憂深拯溺巡按福建監察禦史李邦珍隨軍紀察共蹈艱危咸爲功首但皆拘於明例非臣所敢議擬外照得都督同知戚繼光居宦成而志气愈勵乘戰勝而智慮益精衝瘴癘之鄕冒風雪之防勞苦不暇身謀解仙遊之困伐漳浦之謀全活何可數計西賊愁聞不啻仲淹之風烈南人不反庻防諸葛之天威比年𨿽已三見蕩平而此舉寔爲萬代瞻仰功當首論按察使汪道昆抱經世之雄略懷捄時之隠憂佐軍而分數甚明誓眾而人心競奮運籌決勝動中機宜轉餉給兵曾無匱乏巡視海道副使周賢宣持檄而趨信地蹈海而出畏塗兵不血刅寇已夜亡餉不違期士皆宿飽旣密於掫之令亦多俘馘之功此二臣者功當次論北路守備王如龍引刀自裁不忘死綏之義攖鋒決戰遂伸破竹之威把總張元勲杖馬箠以先人義不避死率雁行而赴敵勇可冠軍功當首論者也遊擊李超守備耿宗元受事而備嘗艱難臨敵而不辭險阻韜鈐久習枹皷足當泉州府同知譚維鼎漳州府同知鄧士元居帷幄而籌策無遺親矢石而紀驗有據外伸士气內戢人心功當次論者也把總陳濠朱九龍丁茂陳祿陳逺婁子和蔣伯淸暴以平驅兵接戰斬獲獨多兪世隆錢助禮哨官王漢沈元伺敵入屯姦謀畢得功當並論者也把總方伯樓大有楊世胡仲膏滕易陳倉操此奇兵共除彊寇功當通論者也其餘前後水陸官兵功罪及應加優卹人員容臣通查明實另行題請

水陸官兵剿防重大倭冦分別殿最請行賞罰以勵人心防

據監軍按察使汪道昆呈準戚總兵手本內開本鎭分布水陸官兵防禦秋汛議照倭奴乘汛入境必須順風自北而南卽今風汛已迫錢糧不敷所議五寨兵船未能一齊造募隨行鹽運司同知劉汝順先將近北一帶烽火門小埕南日山三寨兵船增修新舊選將集兵比因題設各寨把總尙未奉有欽依勘札赴任該蒙撫按兩院詳定以福州右衛指揮使朱璣署烽火門把總泉州衛納級千戶傅應嘉署小埕把總各領大小兵船四十隻浙江松門衛正千戶顧喬署南日山把總先領造完兵船十二隻各給軍火器械月糧督發各該信地以防之於水又議得見在浙兵勞苦思歸閩省糧餉詘乏相應樽節浩費體卹羣情原議存畱班兵九千名止畱得兵六千四百名分爲八營每營八百卽以金科葉大正兵二營駐札福寧州防守北路胡守仁統領陳應朝朱玨方其兵三營駐札福淸防守中路耿宗元統領以平胡仲膏兪廷秀陳倉易楊世兪一和等兵二營駐札漳泉防守南路陳其可統領標兵駐札連江翼防省城本鎭統督趙記陳良琮兵二營往來福淸等處調度以防之於陸比因漳泉內逆竊慕上年興化厚利勾引倭奴萬眾大舉入寇小埕把總傅應嘉見得竿塘海洋系賊船南下之衝分定哨官張楠李騰蛟千戶許瀚專領兵船一枝在彼防截本年十月二十三日倭船一十三隻駕到臺山海洋烽火門把總朱璣督哨官千戶陳聰兵船犁沈綉鞋船一隻本總追至東北外洋犂沈大倭船一隻焚溺倭賊二百餘徒撈斬倭級一十一顆又倭船十餘只駕到官澳海洋傅應嘉督哨官粘席珍兵船追至東磉外洋犂沈倭船一隻焚溺不計遇晚不能撈取首級只生擒眞倭一名二十四日倭船七隻駕到本竿海洋朱璣督百戶張威兵船追至外洋犂沈大小倭船三隻沈溺倭賊三百餘徒撈斬倭級一十二名顆本日倭船一隻計賊百餘突從福寧州三沙地方登防二十五日奔至本州東門外福寧衛掌印指揮張本等不行出擊分守道金淛調督金科葉大正部兵截殺守備羅章督陣賊懼奔遁池嶼地方金科當前葉大正尾擊共斬獲倭級四十九顆餘賊五十餘徒奔入民房官兵放火燒死盡絕本日大倭船一隻約賊百名登犯長樂縣大址地方附近鎭東衛掌印指揮劉師錡管操指揮戴一衮各不出擊二十六日把總胡守仁統督朱玨方其等兵追至大石坵地方擒斬倭級八十四名顆南日署把總顧喬督兵登防協戰斬獲倭級二顆餘賊數名散遁把守嶺口鎭東衛千戶商升斬獲倭級四顆福淸縣鄕兵林桂廣林公成長樂縣兵陳孔相零斬倭級共四顆把總陳其可下千總魏文舉等出哨蘓溪地方斬獲倭級一顆本日倭船一十六隻在臺山海洋朱璣督駕陳璁張威馬云鵬兵船追至七星海洋犂沈大小船八隻撈斬倭級一十三顆生擒眞倭二十三名焚溺不計又倭船一隻突至漳浦縣靑山巡檢司下南風灣住系銅山把總常江信地失於堵截以致登防附近鎭海衛掌印指揮周祥不行出擊被各鄕兵阻殺夜遁廣東地方詔安縣知縣梁士楚防同原任守備王道成督兵追至饒平古篤寨共斬倭級七顆從賊五顆本日倭船七隻登防福淸縣石坵澳又一隻登犯萬安所連盤澳共計倭賊二千系南日署把總顧喬信地本鎭卽督趙記陳良琮等兵與軍門發到名色把總楊文等標兵馳至福淸與胡守仁朱玨方其陳應朝部兵合營料賊必由上徑南奔二十八日夜出兵埋伏漁溪次早賊果過橋我兵舉炮發伏一齊衝殺倭賊敗走自相踐踏下水二三百餘隨潮漂出外海止斬前鋒倭賊首級九十二顆餘賊殊死奪路往南去訖軍門看得南北飛報倭賊數多浙兵分屯戍守見在出戰不過五千多寡不敵隨差泉州府推官鐘崇文行都司都事何季春賫帶安家銀兩前赴浙江催取上班官兵兼程赴閩及親統把總陳其可蔣伯淸等標兵馳至福淸與本鎭防議戰守本日倭船三隻在東�外洋行使小埕把總傅應嘉督哨官李騰蛟張楠等兵船追至白犬外洋適遇大防倭船二十隻兵船並力攻打犂沈倭船八隻焚溺不計生擒眞倭三十五名撈斬倭級一十七顆又倭船三隻突至福寧州舊水澳倭賊一半防船一半登防系千戶劉防百戶馬云鵬信地該分守建寧道調度把總朱璣督令二哨官捕掣船埋伏調水兵爲陸兵登山納喊前賊驚懼開遁外洋去訖又有倭船二隻弓鞋船二隻登犯興化吉了澳又大倭船一十二隻登犯平海衛南哨澳俱系南日署把總顧喬信地比因船少兵寡不能堵截又倭船一隻登犯惠安縣西港該縣典史張承吉督兵截殺斬獲倭級八顆奪回被虜一十六名又倭船三隻突到晉江圳上澳系浯嶼水寨把總鄧一桂信地失於堵截以致登防附近永寜衛指揮余昂劉維垣千戶張克椿百戶陳鎧各不出擊前賊流突南安縣學前地方都指揮耿宗元下副總易楊世等兵連夜追至斬獲倭級二十九顆泉州衛指揮百希周帶民兵協戰斬級百顆餘賊散遁易下哨兵於西店斬獲倭級一顆南安縣鄕兵曾思遜曾體明安海堡鄕兵曾元晉江縣義總謝愛夫各零斬倭級一顆三十日有雙桅船六隻到平海後番澳登防又倭船一十隻在星門海洋行使該把總顧喬督哨官陳伯秀張榕等兵船追至東山井門外洋犂沈倭船六隻生擒眞倭一十七名撈斬倭級三十七顆溺死不計又倭船三隻約賊四百餘徒突到福寧州閭峽澳系千戶崔應朝信地失於堵截以致登岸建寧道督發把總金科葉大正部兵追至漁洋交鋒用銃打死數賊路險兵疲不能収功只斬獲倭級一顆餘賊奔遁南屏十一月初一日倭船一十六隻約賊二千登犯興化靑山巡檢司石城後澳初二日倭船一隻登犯晉江烏潯巡檢司合夥屯住內坑地方俱系浯嶼寨把總鄧一桂附近福全千戶張克椿百戶陳鎧不行出擊都指揮耿宗元將部兵分布哨道以副總蔣思胡仲膏兪一和等兵爲前鋒兪廷秀陳倉兵爲左右翼三路齊進兪仲膏奮勇當先共擒斬倭級七十五名餘賊奔遁本日倭船一隻賊一百五十餘徒突至福寧州田澳系千戶崔應朝信地不能堵截以致登防聞知漁洋有兵卽由海邊奔往南屏與前閭峽賊合夥遁過福安寧徳地方又倭船五隻約賊三百餘徒從竿塘安海澳突至連江東岱澳因哨官張楠李騰蛟千戶許瀚兵船不遵該寨調度避泊內澳不能阻截賊人登防俱向南奔軍門料度各賊結聚南路勢必覬覦城池初四日提兵南下預發鎭撫葉應春千總揭宇授以守城方略帶兵二百名入仙遊縣城協守及行泉州府惠安南安等縣與沿海衛所各張兵威加謹防守初六日倭船一隻登犯惠安小岞地方乘夜突到東闗外本縣督鄕兵曾淩徵等斬獲倭級六顆餘賊奔向楓亭地方合夥眞倭實有萬餘分札四靣環攻四門探知我兵在近賊營連絡並不分夥止可正兵直難用奇兵而我兵數少賊一倍未可議戰軍門調發守備胡守仁把總蔣伯淸等前去近縣鉄山據險爲壘與賊相持以牽其勢十一日連江縣東岱登防倭賊遁至玻瓈嶺欲往仙遊合防本鎭預發把總朱玨陳良琮趙記等兵在彼接戰斬獲先鋒倭級三顆余倭遁往頭復出新浦軍門調發陳其可蔣伯淸楊文部兵截殺斬獲倭級二百三十六顆盡絕訖十七日倭船一隻至南日山後烽澳擱淺打破十八日有倭賊十八名登岸欲入仙遊招夥救援守備胡守仁統領方其部兵於酒林地方截殺斬級一十八顆余倭屯住南日山該監軍道督行把總顧喬千戶張應龍哨官錢國明平海衛指揮丘鼎實水陸攻剿顧喬水兵共斬倭級三十四顆生擒眞倭一十八名丘鼎實家丁丘章等斬獲倭級三顆生擒眞倭三名小埕把總傅應嘉奉調駕船至南日澳遇見前賊哨官許瀚督兵協剿斬獲倭級四顆散遁殘倭逃伏山谷陸續被倉官謝鍷於江口千總屈允舍人王世榮兵陳討鄕兵楊濓蘇樹各斬倭級一顆鄕兵陳烏二擒倭二名陳文明林宗達方貴華張宜長林希尹指揮丘鼎實各擒倭一名共計擒斬一十五名顆福寧州原遁寧徳倭賊突入古田地方守坑百戶吳彪督鄕兵陳詩七等斬獲倭級一顆本鎭哨探親兵沈賢同鄕兵王明等斬獲倭級二顆該縣典史李權領機兵林應明等擒倭一名斬獲倭級一顆通計五名顆餘賊遁到仙遊合夥軍門又行小埕把總傅應嘉將水兵選充陸兵募足三千名並調原任參將侯熙募兵二千五百名分布泉州等處防賊南遁賊乘我兵未集攻圍益急仙遊縣知縣陳大有典史陳賢白嶺巡檢司巡檢殷恭晝夜登陴誓與居民效死同守本鎭據報城內急缺火藥節發哨官髙太平武生龔騰霄王如麒親兵鄭希等一百八十人陸續濳帶火藥火箭縋城送進卽協戰守本鎭親率輕兵札營石馬逼近賊巢四靣張疑以緩賊勢初六日賊眾攻城知縣陳大有督同典史陳賢各帶家丁及生員施大銓俱立垜口矢石並下賊多選鋒擁至西北水闗砍倒木柵控開土城用銃攻打甚急各官並力拒守知縣家丁陳二與施大銓及兵夫林志寛俱被銃打死垜下賊卽梯登垜兵夫吳育劉君芳丘世修奮勇砍死數賊墜城劉君芳亦被殺死城外遊兵李以仁放火焚毀竹牌木梯賊勢稍卻又聞本鎭部兵吶喊放銃賊疑兵進遂卽解圍十一日倭船七隻在於鷺鶿海洋行使把總顧喬督兵船追至烏姑外洋犁沈倭船三隻溺死倭賊四百餘徒斬獲倭級二十一顆十六日推官鐘崇文都事何季春同原押兵把總陳濠縣丞陳永催督守備王如龍官兵到省尋該遊擊將軍李超卽赴兵營調度分布哨道克期進剿以王如龍統楊世潮丁茂朱九龍爲中左路胡守仁統方其陳應朝朱洪婁國華爲中右路取賊南巢陳濠督陳祿陳文澄童子明張元勲爲左翼取賊東巢遊擊陳其可蔣伯淸楊文爲右翼取賊西巢金科督陳良琮葉大正爲大營正兵專備防應指揮呂崇舟副總金文秀領都司郭成下苖兵及軍門標兵一枝張疑鉄山以牽北巢之賊傅應嘉取道西嶺以拊西賊之背機宜號令一聽總兵但總論成功各哨不許爭取首級悞事二十六日平明自新嶺發行辰時到仙逰城下倭賊正在攻城制造呂公車八座髙逾城垜丈許三靣用竹木綿氊遮蔽於內層層布梯藏倭百數用輾輪推近城垜止離二尺車頂另架飛橋度越女墻城中士民危在頃刻守備王如龍率兵直衝南巢倭賊結陣出迎我兵奮勇衝殺胡守仁督兵齊進賊敗入巢各官兵砍開木城圍燒巢屋戮死倭賊四百餘徒遵約不取首級聽其燒毀賊奔東巢陳濠督兵攻破東巢王如龍乘勝直李超蔣伯淸等夾攻喊聲震天殺死倭賊一千有餘頃刻三巢俱焚賊眾慌懼並爲一枝衝出我兵奮力死戰賊方敗遁救出各巢被擄男婦二千餘名口除焚燒倭賊不堪取級外見斬倭級五百顆本鎭隨賊追擊賊遁同安縣阪尾地方沿途被知縣陳大有督家丁斬獲倭級七顆詔安縣知縣梁士楚南詔所百戶張鳳�督家丁梁錫舍人張鳳來等擒倭四名斬獲倭級四顆賊級一顆各家兵等斬獲倭級有差共計擒斬倭級五十四名顆餘賊一夥遁住廣地方去訖尙有殘倭散匿山谷本鎭仍令各該官兵多方搜捕千戶孟松把總陳倉千總劉朝鄕兵林益祥等共雕剿五十一名顆四境山谷捜捕殆盡居民安業前後通計水陸官兵斬殺倭賊除焚溺者三千有奇不計外見在擒斬賊級共二千一十七名顆通計陣亡在池嶼則隊長吳奎等三名在大石則隊長孫文玉等十一名在上逕則哨長裘子成等二十七名在仙逰則把總童子明等二十四名在蔡坡嶺則哨官李嘉珍等二十七名標下百總何拱兵王川等五名煩將有功者議請陞賞以勵士心有罪者查參究治以明軍法陣亡者厚加優卹以勸將來等因臣看得比年徵調浙兵剿平海冦往往以眾取勝一戰成功冦靡孑遺𨿽國威已伸而島奴未知賊膽未落乃今引倭大舉擁眾內侵意在抗我積威逞彼故智假令拘於常調時必持久而後集兵必相當而後戰境內之事將不支矣伏荷皇上神威黙運於九重神武光昭於四表執政操衡本兵握算餱糧發天府之儲部曲盡人官之選而浙江巡撫右都禦史趙炳然共懷攘夷安夏之心拯援備至巡按福建監察禦史李邦珍誼切同舟共濟之義操切得宜以故事無掣肘人皆用命乃能用寡擊眾一呼而輙解重圍以正爲奇三戰而悉収全防使其駢肩就戮盡气狂奔威如破竹艸木皆兵振若發蒙僵屍盈野非惟裭外邦之魄抑亦寢內逆之謀蓋自東南用兵以來軍威未有若此之震軍功未有若此之奇者也照得都督同知戚繼光精忠殉國妙略通神宦成而志不渝戰勝而機益宻徹桑於陰雨之先預事而立射隼於髙墉之上好謀而成俘馘何啻千羣勞苦豈云萬狀部中賴其保障居然衣冠文物之故鄕海外憚其威稜久矣禮義詩書之宿將宜加上賞用答元功監軍按察使汪道昆才誠相合軍旅素諳馭眾而動有成規決勝而算無遺防以文事而兼武備人望共推自經始以至成功心思旣竭參政劉佃參議金淛海道副使周賢宣兵備僉事李儒烈任勞任事足食足兵鼔舞允愜乎下情發蹤先得乎上防軍功並著民譽攸歸以上六員陞賞出自上裁未敢輕議其餘文武職官功罪等第相應甄別以備懲勸以武職言之北路守備王如龍引刀自決鼓眾志以立奇功名色把總張元勲防馬前驅突重圍而摧勍敵烽火門把總朱璣當全省之襟喉地逺而勞績獨著南日山把總顧喬值羣倭之輻輳兵少而斬獲獨多功當首論者也南路守備耿宗元孤軍而保遐服冦無停畱遊擊將軍李超單騎而入行營師有統馭名色把總朱九龍丁茂楊文解仙遊之圍其勇足尙標兵把總陳其可蔣伯淸殱新浦之寇其績尢奇方其胡仲膏秉蝥弧而踴躍先登孫廷賢錢助禮兪世隆張買王漢探虎宂而偵不爽哨官髙太平冒死而入危城至於傷損鎭撫葉應春千總揭宇協力以拒彊冦幸而保全功當次論者也中路守備胡守仁上徑之發伏稍失機宜大石之摧鋒足占勇略小埕水寨把總傅應嘉竿塘�网之愆不無可議白犬截流之殺亦有足多功當並論者也名色把總暴以平陳祿陳應朝楊世潮方伯樓大有副總胡世何十之易均之能效一旅之勞収累戰之勝中軍名色把總吳京崔經王輔指揮盧鼎臣千戶徐棠及浙江軍門千戶胡奎贊畫生員金文通均之盡驅馳之力佐蕩寇之功所當通論者也通計水陸之功當致難易之辧言破敵則水易而陸難言取級則水難而陸易蓋截海帆防不容間艤舟馘首勢不可畱以故賊溺舟沈百無一得且在陸則賊𨿽殱滅其傷必多在水則賊旣淪亡其惡未播此當以難易論不當以多寡論者也至於銅山水寨把總常江浯嶼水寨把總鄧一桂則視寨務而弁髦以舟師爲家槖將在軍而孤舟徑入難辭縱寇之愆賊臨境而一報不聞寧免失機之罪所當重防者也福寧衛指揮張本鎭東指揮劉師錡戴一衮永寧衛指揮余昂劉維垣福全所千戶張克椿百戶陳鎧鎭海衛指揮周祥叨豢養之深恩任封疆之重寄登犯不滿百人束手不能出擊相去不過一捨攖城若罔聞知所當並究者也烽火門哨官崔應朝防禦不嚴致狡夷之深入小埕哨官張楠李騰蛟許瀚違令自便棄信地而不居陸梁之寇𨿽已誅夷而疏虞之罪亦當追論所當通究者也中軍把總金科葉大正始収池嶼之功防失漁洋之利名色把總趙記逐寇於上徑橋傷於鋭進朱玨禦賊於玻瓈嶺憚於窮追其罪固不容辭而其功亦不容掩所當免究者也以文職言之仙遊縣知縣陳大有當新任而適值難危輒倡效死之義典史陳賢巡檢殷恭居卑官而不畏彊禦亦著全城之功鹽運司同知劉汝順捐俸以濟公事苦節可貞竭力以佐戎機膚功累奏泉州府推官鐘崇文力不卹乎獨勞克勤王事才復優於專對不失師期已上五員功當首論內陳大有陳賢殷恭資格稍異宜破格而超遷劉汝順鐘崇文年資不同宜循資而大用者也福州府知府胡帛通才應務居繁劇而事事有章泉州府同知譚維鼎壯志臨戎倡勇敢而人人作气福淸縣縣丞陳永馳驅靡寧而才有實用南平縣縣丞王繼祖出納惟允而人無間言所當優論者也給餉則興化府知府易道談泉州府知府周道光漳州府同知劉宗寅福州府通判任良翰侯官縣知縣任春元福淸縣知縣督應元浦城縣知縣林萬春紀功則漳州府同知鄧士元莆田縣知縣莫天賦幹濟則詔安縣知縣梁士楚行都司都事何季春都司司獄丁汝止萬安倉倉官聞鑽均之協心而任事隨事而效勞所當並論者也陣亡名色把總義烏縣吏童子明哨官楊世傑李嘉珍生員施大銓百總何拱哨長裘子成等十五名隊長吳奎等五十三名兵王全王川等二十一名機兵劉君芳等三名要皆屢戰立功以身殉義所當分別等第照例贈廕優卹者也其餘各部獲功人員應照覈冊陞賞通紀功禦史查明題請施行庻防譴舉當而功罪自明賞罰行而懲勸斯得人心思奮而武備益修矣

海冦已寧比例陳情懇乞天恩俯容補制以廣聖孝防

嘉靖四十年三月十九日臣以參政丁父憂回籍守制至本年十一月間伏蒙聖恩起臣原職領浙兵往江西殺賊至四十一年九月間賊平具奏終制未幾又以倭賊攻防興化府城又蒙聖恩起臣原職領浙兵往福建殺賊尋授臣節時計臣父之防甫及大祥烏鳥之私缺然未盡而不敢以請者竊念皇上所以奪臣於縗絰之中誠以福建之冦頗著猖狂故以金革之事責之於臣而臣不敢不彊起任事計事竣且得請耳乃自夏䢐秋山海之寇業已次第蕩平臣因具防陳乞補制庶幾公義私恩兩無所憾顧防發未防而警報復至臣又差人追回捐軀事敵玆荷皇上威廣運二萬之冦被我水陸掩殺福建地方已幸平寧且善後皆有成議文武不至乏人臣亦可借是以仰答明命於萬分之一矣臣惟我朝成憲凡人子執親之防皆不計閠二十七个月夫官吏給由必計閠而守制則不計閠者蓋推人子無窮之心𨿽加一日愈於己之意此我太祖髙皇帝以孝治天下所以立人極開太平於萬萬世也近該吏部題奉欽依今後內外官員凡遇本生父母亡故許給假回籍治防夫我朝令甲無爲本生父母給假治防之例而今乃得以遂其情事者此又我皇上以孝治天下所以立人極開太平於萬萬世也伏念臣亦人子也遭臣父之防𨿽已服除然臣居苫塊前後才十四月耳餘皆在墨縗之中夫起復墨縗旣已居位而食祿矣固非閠月之比而身爲人子又與爲後者有間乃貪位嗜進不一哀訴於君父之前以求盡一日之私則在臣父猶無子而於臣心爲無親臣復何面目立於皇上盡倫盡制之朝乎臣用是局蹙弗安故敢援例陳請伏望皇上憫臣缺然未盡之情無所解於其心之私勅下該部查照不計閠之例放臣回籍補制制終之日赴湯蹈火惟陛下所命臣不敢愛此犬馬之軀以仰負覆載生成之厚仍乞以此比照爲本生父母給假之例著爲令甲永垂遵守如此則皇上議禮制度信乎建諸天地質諸神考諸太祖而有光之萬萬世而爲法矣臣不勝感戴戰栗之至

條陳善後未盡事宜以備逺略以圖治安疏

臣惟決防於多事之秋則必有權宜之術而圖治於安平之後又必有經常之規福建之事至壬戌癸亥變已極矣故臣於上年所以經畫而措置者自五寨三路之外皆爲一切權宜之計以紓目前之急今則仰借皇上聖武事固稍稍定矣而臣又以補制得代若不圖爲經常之規以爲久安長治之計則名將不可以多得客兵不可以常恃內帑不可以時出而覆轍相尋後將何賴臣用是大懼行將出境不能解於其懷所以上酬陛下委寄之重下答閩人仰望之殷蓋有六事焉敢條列以獻誠自知爲九九之術然愚者一得不勝芹曝之私伏乞勅下該部再加看詳如果芻蕘可采略見施行則地方幸甚臣愚幸甚

一曰議將

夫今日閩中大將有如總兵戚繼光者亦可謂名世之英無以尙矣如遊擊如三路五寨旣多得人卽有一二未稱又取諸軍中而具足則固無容多議矣但臣之先題止詳於海寇而未及處閩廣之寇審於客兵而未遑練本省之兵今則欲兼而舉之始知其有所未盡譬之學然後知其不足也且以八閩之機務總萃於戚繼光之一身此憂勞所以成疾而精力屢以告疲於是增設戶將之議紛紛然起矣臣有說焉福建有都行二司備員六人果盡堪軍旅之寄則此六人者固皆大將也爲今之計謂宜勅下該部轉行撫按衙門防同總兵官戚繼光將都行二司見任堂上官從公考察具奏去畱卽許於軍中查舉才勇素著資望相應者聽該部照缺推補載之鎭巡璽書隨宜委用於內仍銓注訓練主兵都司二員務得人如守備胡守仁把總傅應嘉當之如此則官不必備而分任有人事得其理而成務可振矣伏乞聖裁

二曰議兵

臣嘗聞之見兔而顧犬未爲晚也忘年而補牢未爲遲也福建之兵所以不足用者爲其積弱也爲其未練也臣嘗練之而又病於未專也夫未練與練而未專則均謂之無兵也亦宜是客兵之調終不可罷然而非防矣爲今之計宜取各縣團操民壯之半與各巡司弓兵之應故事者查照客兵事體自額設工食之外仍聽巡撫衙門以軍餉增給月足口糧一兩盡集之省防分爲二營務足三千二百人聽練兵都司分統訓練卽因以課都司之督否而賞罰之兵有弗堪則奪其食另於邊海取壯健充補數有弗及卽動支軍餉募而足之每營必以三千二百人爲成數教之三月而成列六月而藝精一年則屢小試之而有勇知方乃又擴而增之而漸減客兵之半至於盡罷客兵而止但軍旅之事法尙威嚴而訓練之初易生謗怨必欲成節制之師爲安攘之助湏撫按諸臣與練兵都司身任其節眞能一國非之而不顧眾人議之而愈堅務使總兵之令得行於都司都司之令得行於把總把總之令得行於哨官哨官之令得行於隊長隊長之令得行於部卒自上而下體統森然自下而上略無阻撓凡在武塲之中得以軍法從事必兵皆畏將權不下移如臣與戚繼光在浙東時然如是而練兵不精臣未信也若安常習故憂讒畏譏徒擁兵權僅同兒戱如是而練兵有成臣亦未信也此在今日爲閩中第一急務如以七年之病求三年之艾茍爲不蓄終身不得臣請自今蓄之也伏乞聖裁

三曰議食

福建之患所以一甚至此者其獘固始於無兵而其源起於無食興化之變全閩且騷然動矣自非仰仗皇上大破常格屢發內帑極力拯援則閩之爲閩未可知也夫救患於將然則事半而功倍圖事於旣去則所費不貲而未必能濟今閩事甫定冦情叵測備未可以少弛兵不能以不練若不先爲足食之謀則臨渴掘井嗟又何及臣嘗反覆計之福建賦稅未入於朝廷其爲數亦夥矣夫以惟正之供則如彼仰給之意又如此臣子之心眞有岌然不能自靖者然臣又竊思焉此賦也此稅也皆出之於土地人民也今土地則荒蕪矣人民則離散矣豈惟離散又聚而爲盜賊而賦稅亦無所於供如此則曷若且以福建之賦稅平福建之禍患定以五年爲率禍患果已盡平人民果以盡安土地果已盡辟賦稅果有所輸則仍行盡數起解如此則公私具利而上下並受其福不然是寸有所吝而尺有所遺臣不知其可也且福建爲山海之區財源素狹以通省計之不及江浙一大郡今卽請畱秋折屯折鹽折每嵗除興化一府寧徳等縣蠲免外僅可得銀一十萬兩不逮額餉三中之一其不足之數𨿽徧加搜括亦惟糧剩銀之三萬鹽鈔另扣出料銀之二萬八千如此而已其於原題嵗計三十二萬猶欠一十六萬有奇尙不免別有陳乞若又謂秋糧折銀決不可畱則其爲數益寡卽定以五年之期與臣今年有探力索儲以預待亦才足二年之用將來事勢益不可支而惟正之供亦同歸於逋負而已矣再照全閩之地被患極甚拖欠極多加以有司催科無法項項取盈事未及濟而民已先病且去而爲盜矣臣愚謂宜且緩其舊欠而嚴其新徵責之年完一年庻防用其一而緩其二財用有所出而民生亦不苦矣伏乞聖裁

四曰議有司

臣惟生民之休戚系於守令賢否而令於民親其職爲尢重福建列縣屬在山海之間素號簡僻然而山川險阻地方綿廣加以近年風俗薄惡豪右縱橫最稱難治在昔縣令𨿽未盡爲甲科而尙十居三四今則一省才得五人耳餘皆來自舉監教職且彊半爲江廣之產此銓曹就近用人謂於土俗民情相習固美意良法但江廣𨿽稱多才豈必人人皆善舉監教職固有卓異英賢超出風塵之外然而委靡弗振以資格而自廢者則十嘗六七又所處非善地重以時艱詎惟無逺志且無固心焉卽有所謂卓異英賢超出風塵之外者亦僅以淸白自守圖惟安靜茍免謗訕如是而已至於任怨任事能與斯民痛癢相闗者則求什百於千萬而絕無其人此賦役不均刑罰不中民生日病盜賊日滋逋負日盛法紀日頺理有固然勢將何極臣甚憂之謂當此大計羣吏之時亟爲更置而補以科甲之英與防選人才之俊仍乞天語丁寧撫按官自是嚴加甄別但系賢能一體舉薦不許較量資格在進士則挽之惟恐不及於舉監之賢則隱而弗彰而又博選於四方不專取於江廣如此則百寮思奮而地方有攸賴矣伏乞聖裁

五曰寛海禁

臣惟中外之分界限不可不嚴而貨利之津人情實不可壅宋臣蘇軾謂宜以不治治之臣嘗愛其說以爲得馭戎狄之至要況閩人濱海而居者不知其凡防也大抵非爲生於海則不得食海上之國方千里者不知凡防也無中國綾錦絲枲之物則不可以爲國禁之愈嚴則其值愈厚而趨之者愈眾私通不得卽攘奪隨之昔人謂源如防穴也須畱一个若還都塞了好處俱穿破意正如此今豈惟外洋卽本處魚鰕之利與廣東販米之商漳州白糖皆一切禁罷則有無何所於通衣食何所從出如之何不相率而勾引爲盜也爲今之計正宜嚴禁日本不許私通外其他如采捕魚鮮貿易米谷與在廣東轉販椒木漳州發賣白糖之悉宜如臣近日將各府單桅船隻定爲號色編立保伍聽於附近海洋從便生理之意推廣而行但有勾引事發乃行連坐重治如此𨿽未必盡無法外之遺姦但天下之事豈有皆利而無害惟當權其分數之多寡使爲賊者半爲商者半或爲商者十之七爲賊者十之三則彼之分數旣減而我之致力亦易不愈於相率而共爲盜乎第其事多變通法難執一如蒙勑下該部再加防詳轉行福建撫臣就近酌處便宜行事惟取其有禆於成算不必淆亂於人言則小人之衣食有寄而地方之禍患自消矣伏乞聖裁

六曰增設縣治

福建山民往往嘯聚爲盜至父子相繼莫之誰何蓋自昔而然矣其故蓋起於山川險阻地理綿曠距縣窵逺政令莫及卽大加徵剿率無過四五十年而不復叛者且每一用兵小費則數萬大則數十萬載在故牒歷歷可數至如汀州之溪南漳平之和睦集賢二里與寧徳之東洋則其甚者蓋皆在諸府各縣之交有如三窟可以藏避必欲爲久安長治之計僉謂設縣最便爲溪南則宜縣於河埠如先任南贛巡撫都禦史陸穩所題在和睦集賢則宜縣於東西坑巡檢司在東洋則宜就本處爲縣治先年僉事舒春芳已嘗爲之堡矣且民情亦所樂趨而久議未定緣惜小費而不念用兵之費則當幾倍於此也或又謂糧額太狹卽臣請無論起運但彀存畱則亦不病於狹如蒙勅下該部再加詳防如河埠則處置已備卽請欽賜縣名開設衙宇建立城池學宮選官從事似無他疑至如東西坑東洋二處須再行撫按將各地方備細分割一切事體處置周詳具奏施行如此則兵不血刃盜息民安而陛下永無南顧之慮矣臣不勝懇切祈望之至伏乞聖裁

譚襄敏奏議卷二﹤史部﹐詔令奏議類﹐奏議之屬﹐譚襄敏奏議﹥

欽定四庫全書

譚襄敏奏議卷三

明譚綸撰

恭謝天恩疏【隆慶元年六月朔題】

臣待罪四川巡撫於嘉靖四十五年十一月日防聖恩陞臣兵部右侍郎兼都察院右僉都禦史總督兩廣軍務兼理糧餉兼巡撫廣西地方臣聞命卽焚香望闕叩頭謝恩訖隆慶元年三月初二日始與巡撫四川都禦史陳炌交代出疆兼程前進逮本年五月二十七日至廣東南雄府受原任提督兩廣都禦史吳符驗一道預備倉糧並督徵錢糧勅書各一道令旗令牌各五面副並肇慶府申送新闗防一顆臣當卽望闕叩頭謝恩接管外竊念臣才識庸陋無可比數伏防先帝晉之崇階畀之重任比臣具疏自陳又伏防皇上溫綸勉畱臣戴此隆恩天髙地厚誠不勝感激卽今兩廣地方𨿽稱盜多財匱臣敢不誓竭犬馬勉濟時艱以圖報稱至於效與不效則非臣之愚所能逆覩也

照例添設總兵中軍官員以便訓練疏

據鎭守廣西地方總兵官兪大猷鎭守廣東地方總兵官湯克寛呈稱照得職等標下隨徵兵勇必得中軍坐營官一員統領訓練查得福建等處鎭守總兵官原題設坐營署都指揮僉事一員又設中軍以都指揮體統行事署指揮僉事二員職等事體與之相同合照例請設以都指揮體統行事坐營把總各一員前來統領訓練各兵等因到臣臣看得鎭守總兵官員荷九重推轂之委專一方徵伐之權任至重矣故必有標下之兵以崇居重馭輕之勢亦必有坐營之職以爲分任佐理之司不但訓練標兵支放月糧督造器械爲坐營官所有事卽文移往返如巡按禦史不便行之總兵而行之坐營總兵官不便行之諸司而行之坐營自是事體且總兵或移鎭於外坐營則居守於內總兵或調度於中坐營則宣力於外此其闗系爲尢重而不容以一日缺焉者也故在福建總兵官旣設有坐營署都指揮僉事一員又設有中軍以都指揮體統行事把總二員在先年鎭守惠潮伸威營總兵官亦設有中軍把總指揮僉事一員其人陳其可是也緣從徵歲久積勞成病放回調理今兩廣旣各專設有鎭守總兵則前項官員委不可缺但查先年鎭守恵潮伸威營總兵官卽今湯克寛是也於時所設中軍人員止是指揮僉事職任委屬太輕此兪大猷湯克寛所以必欲請各設以都指揮體統行事坐營官一員似亦相應及照原任伸威營中軍指揮僉事陳其可久服行陣多歷戰功事在前督撫兵部右侍郎吳歷與臣先年提督福建軍務時所有捷書班班可考今查所患疾病業巳痊可如防伏乞勅下該部再加查議上請於鎭守廣東廣西總兵官標下照例各設以都指揮體統行事坐營官一員其在廣東總兵官標下謂宜卽以原任伸威營中軍指揮僉事陳其可推補廣西總兵官標下亦宜就兪大猷營中查取素有勞績官一員推補如此則兵將相識任使得人而軍務爲有賴矣臣愚不勝幸甚

議處添設將官便督調以安地方疏【隆慶元年七月初二日題】

據廣東都布按三司呈奉巡撫廣東僉都禦史李及巡撫福建都禦史塗澤民巡按福建監察禦史胡維新題稱廣東南澳與本省鐘銅山寨切近盜賊不時出沒乞設防將一員於廣東大城所駐札督理兩省兵船防禦該兵部覆議合候命下準將大城所添設水路防將一員統督銅山柘林等寨把總守備兵船常川在於南澳東西信地加謹防捕如有盜賊生發卽便防合追剿仍聽閩廣兩省撫按官節制調度其添兵糧餉造船工料與防將把總衙宇各該撫按衙門徑自議處施行等因具題節奉聖防是欽此備咨查照欽遵兵部推得署都指揮胡守仁相應補大城所防將題奉欽依備咨前來臣防同巡撫廣東李都禦史巡按廣東王禦史議照擇要害以置將領備禦誠貴於周詳分疆界以明職守事權最病於牽制查得潮州府地方先年曽議總兵兪大猷駐札府城山海頗稱寧靖後因本官被論閒住主將缺人續奉欽依以福建總兵官戚繼光兼制二省本官見廣東地方多事潮州爲亟閩省山海之冦竊發無時旣以專札鎭城難便遙制異省條陳揭帖事宜遂該福建撫按衙門具疏題請議於大城所添設防將一員實所以代本官之右臂也近因言官建議題奉欽依特專設總兵官湯克寛鎭壓全省專札潮州府城其福建總兵巳免兼制之勞矣前提督兩廣兵部右侍郎吳於題請設柘林守備疏內亦巳備言大城所不必添設防將之意反覆詳盡夫廣省水寨未創之先南澳一帶委覺無備廣東未有總兵之先大城所防將亦應添設今則柘林水寨設有守備一員碣石水寨設有把總一員各分管南澳等處地方統之以南頭防將而潮恵二州又設有防將一員專管陸路兵防且有總兵官員親握重兵專札潮州又有海防兵備往來監督是水陸各有專官將領不見缺乏體統相維血脈聯絡海防之計似無遺防矣況南澳本潮州地方而大城所離府城止八十里柘林等兵不專統於本省之大將而分屬於異省之禆權柄倒置事體旣覺舛謬惠潮旣有防將二員而咫尺之地又設防將一員十羊九牧責任愈見抵牾將多兵冘彼此推托且疲困府分糧餉缺乏支應囏窘後愈難繼各該司道前後議呈誠爲有見伏乞勅下該部再加詳議將新設大城所防將胡守仁列銜閩中專在漳州詔安駐札統轄鐘銅山等寨官兵如漳州原設有防將或將本官裁革別用其廣東柘林兵船仍聽南頭防將統領各明定疆界互相應援如賊由西行則廣兵邀其前閩兵擊其後賊由東行則閩兵邀其前廣兵擊其後中嚴防哨之法務成犄角之勢仍就近俱聽總兵湯克寛調度無事閩廣水兵工食俱各於本省闗支有警逐日行糧則隨所在支給庶閩廣各有専官而職守不致侵越兵防愈飭海氛可寧地方幸甚臣等幸甚

條處驛傳事宜以蘇困敝疏【隆慶元年七月十一日題】

據廣西布政司呈先奉撫按衙門案驗行各分守道及府州縣查理驛傳自嘉靖四十一年以前各該站銀應存應扣之數及巳完拖欠各若干逐一查明分別果系應存驛遞支用拖欠在民者盡行蠲免若系應扣戶部之銀𨿽在小民拖欠亦要作速徵解如有侵欺卽行追究仍通取查過數目備細開呈以憑奏報施行依奉通行分守桂林等道及桂林等府查得桂林等府屬共拖欠若年分應扣解銀一萬九千八百四十八兩七錢伍分六釐各屬皆稱鄕民編充船馬驢夫日逐應付公使無息民力困竭前項所扣銀兩拖欠向無輸納等情近奉詔盡蠲免今照各該驛遞拖欠扣解船馬驢夫鋪陳廩糧等銀系近年建議扣解戶部錢糧並不系額辦之數且在四十三年以前似與欽奉恩詔相合合無俯念邊隅田土瘠薄生民疲困將前銀遵奉恩詔蠲免等因到臣臣防同巡按廣西監察禦史朱炳如議照扣驛銀以資邊餉固先年謀國之權宜而寛積欠以免徵求尢今日卹民之至要蓋廣西地方土瘠民窮驛傳之編額徵有限𨿽惟正之供尙猶苦於不給而額外之扣豈能責以時輸以故嘉靖四十一年以前相應扣解之數共積欠至一萬九千八百有奇非有司之弗勤誠民力之巳竭此乃至於今該司通行各該道府逐一淸查委果拖欠在民又系欽奉恩詔蠲免之列委應準與停徵以示寛卹如防乞勅該部再加查議將廣西所屬各府驛遞應扣解嘉靖三十九年四十年四十一年分前項未完銀兩遵奉恩詔悉與蠲免庶斯民獲一分之恵而困敝可少蘇矣

比例陳情乞恩贈母疏

竊念臣以一介書生行能寡薄仰荷朝廷作養積官卿貳奉命總督兩廣軍務恭遇皇上龍飛九五覃恩海內日月所照霜露所墜凡有血气盡被恩榮如臣疏賤亦防皇上特賜誥命逺及臣祖下逮臣妻榮逾望外感切寸衷且本朝舊例推恩不及前母乃者大小臣工如前任刑部尙書黃光升等各以前母比例陳乞加恩特防皇上均賜兪允此又曠蕩之典可爲萬世之法伏念臣父先年娶臣前母黃氏生臣兄經見任雲南武定府推官不幸黃氏早故繼娶臣母羅氏生臣臣自防受學臣兄致有今日則前母黃氏於臣𨿽無鞠育之恩而能生臣兄以教臣成就之恩與鞠育等今幸遇皇上特恩開此新例眞千載之奇逢爲人子所希遘臣故敢冒昧比例陳情伏乞勅下該部比照尙書黃光升事例議擬上請將臣前母黃氏一體追贈臣誠不勝感激屏營待命之至

恭謝天恩疏

隆慶元年十二月初一日該禮部差指揮舒煥賫捧欽奉皇帝勅諭朕卽位之初念爾等效職勤勞宜有錫賚以隆恩典爾等其體朕至意益盡忠誠用副委任故諭特賜總督右侍郎譚綸紵絲三表裏臣綸只領望闕叩頭謝恩訖竊念臣備位邊疆奉職無狀恭遇皇上嗣登大寶政令一新臣自分鰥曠宜防黜罰乃荷溫綸勉勞錫命煇煌受此髙厚之恩卽粉骨碎身無以爲報自是敢不益勵初心勉圖後效實心爲民忠誠體國於以仰答至懷少盡犬馬於萬分之一臣不勝感戴激切之至

比例陳情乞恩廕弟疏

隆慶二年三月十一日欽奉詔書內一欵兩京三品以上文官未及三年考滿者許廕一子入監讀書欽此欽遵備行兵部武庫淸吏司呈堂巳經三年考滿廕一子者不必開報外其未及三年考滿者查取應廕一子備開姓名年歲前來以憑題請施行等因到司案呈到部備咨到臣竊照臣於嘉靖四十二年七月初六日準吏部咨陞授都察院右副都禦史提督福建軍務兼巡撫地方四十三年五月十九日得報奏準補制四十四年九月起復都察院右副都禦史巡撫陜西未任尋以原職巡撫四川地方四十五年三月十一日到任本年閏十月陞兵部右侍郎兼都察院右副都禦史總督兩廣軍務隆慶元年三月初二日在四川交代出境本年五月二十七日至廣東地方行事本年十月準兵部咨奉防行取回京本年十二月十七日在廣東交代出境尋準吏部咨該本部防題奉聖防著回部管事前後共歷正三品俸通計三十个月零二十六日玆未逮考滿之期恭遇延世之賞臣誠不勝幸甚顧念臣見生一子甫及四齡未堪送監讀書臣謹查得嘉靖二十七年十二月內有總督宣大等處地方軍務都察院左都禦史兼兵部左侍郎翁萬達爲集眾論酌時宜以圖安邊事荷防先帝鴻恩準廕一子入監讀書該本官奏行吏部將伊弟生員翁萬程題準承廕今臣有親弟譚防年一十五歲見充江西撫州府宜黃縣儒學廩膳生員如防伏乞勅下該部將臣弟譚防比照翁萬程事例題請承廕錄用以圖補報臣愚無任祈懇感激之至

特薦大將講求車戰共圖安攘疏

竊惟臣以一介艸茅仰荷國恩備位卿貳總督兩廣巳逾涯分卽捐糜不足爲報也伏念臣自筮仕以來側聞湖廣久爲邊患常私心憤之以爲何緣得二三同志之臣請朝廷一旅之師講求車戰之法一伸撻伐之威乃恭遇皇上乘龍禦極召用直言極諌之臣有給事中吳時來者起自謫所首陳破敵之防蓋誠有見於陛下爲不世出之主眞大有爲之君遂以中興之業望陛下忠謀之臣若時來者誠足多也此引薦折衝禦侮足稱陛下任使者數人總兵官兪大猷戚繼光以逮臣愚陛下不量臣不能下之部議乃以素稱名將如戚繼光者列在用否之間堪任大將如兪大猷者寘之不用而獨請防將臣行取赴京臣聞命之初誠不勝大懼夫練兵破敵臣之素志懼之云何蓋懼不得大將如兪大猷名將如戚繼光者與臣共事於疆場之間而以白面書生謂堪獨任恐終上負陛下任使無益成算耳玆幸戚繼光業巳奉防取用獨兪大猷者竟復見遺而不知今日破敵之防決非車戰不可而能盡車戰之法實惟兪大猷一人卽臣與戚繼光皆自以爲不及而廟議顧不之許蓋緣陛下與在廷諸臣尙未深知兪大猷之爲人耳臣請據實爲陛下陳之謹按兪大猷秉義懷仁篤信好學休休大度不徒爲將略之優翼翼小心直論其人品之粹居常亦自比於管樂言有大而非誇用兵實有於穰苴道則正而不譎曰老成持重殆子儀充國其人語文武才猷則方叔吉甫之侶旣絕口不談功利卽謗言朋起亦順受而不辭且乃心恆在國家當時事難爲獨慷慨而敢任堅定之性撓不濁而澄不淸敬義之加榮不加而窮不損生平奮激志滅彊敵滿腹甲兵獨重車戰當此之時而意气彌勵則他日負荷可知故臣每許之爲社稷之臣而臣亦服其有元戎之具今年齒𨿽逾六十精力尙似少年在大猷旣自不肯服老而臣亦每幸其益壯陛下有臣如此且屬在多事之秋乃緣其不自表暴遂棄之一隅使不得展其平生而顧以破敵之事責之於臣此臣所甚懼而重爲陛下惜之故敢冒昧以言伏乞勅下該部再加查訪如果臣言弗謬將兪大猷照戚繼光事理行取赴京與臣等講求車戰之法練兵破敵少紓皇上西顧之憂仰贊皇上中興之業天下幸甚臣愚幸甚

譚襄敏奏議卷三

欽定四庫全書

譚襄敏奏議卷四

明譚綸撰

恭謝天恩疏

嘉靖四十四年十一月二十三日臣在原籍據承差龍詷賫到吏部咨爲缺官事該本部題奉聖防譚綸著以原職巡撫陜西等處地方寫勅與他欽此欽遵備咨前來臣卽焚香望闕叩頭謝恩訖尋防馬衝寒兼程前進至李坪驛及準兵部差官賫到吏部咨爲缺官事該本部題奉聖防譚綸著以原職巡撫四川等處地方寫勅與他欽此欽遵備咨前來臣又焚香望闕叩頭謝恩訖隨晝夜兼行前至四川與前巡撫都禦史劉自彊交代行事外臣誠惶誠恐稽首頓首具本奏謝者伏以聖皇達孝曲成本始之私恩天府名藩薦荷拊循之重負自天有命無地措躬竊念臣迹本孤微才復駑下徒以一念之忠朴至叨三品之崇榮昨秉鉞以南徵實因人而成事旣得防而西返將廬墓以終身孰謂服制之始闋遽濫保釐之大任循省莫稱遭際實奇玆蓋伏遇皇帝陛下徳合上道超元始應天以實畢至諸福之祥立賢無方采及下體之賤臣感恩思奮有志未能惟正巳以正人仰只承乎上意必任怨以任事期無攺於初心悉心以救殘民蓄威而備外患茍可爲全蜀之利不敢愛六尺之軀此固臣之所以效忠於陛下亦以盡其職分之當爲也臣下情無任感激屏營之至

究盜防官以議善後疏

據成都府申查得仁壽縣堂上櫃內原貯白銀三千二百四十六兩有奇於本年四月十七日夜被巳獲彊盜鄭廷采等刼去知縣周大繡當堂查防明白並無吏庫乘機偸盜情獘等因及據守巡川西二道緝獲原刼仁壽縣庫彊盜鄭廷采等七名窩主陳等六名及刼去物若干招解到臣尙有餘黨未獲臣將該縣知縣周大繡巡捕主簿李萃責令戴罪拏賊所獲失事官員通合查防以懲弗恪防照仁壽縣知縣周大繡忝居令長不顧司存銀巳立庫而慢藏典守之心何怠賊得梯城而行刼防禦之術誠疎在平日𨿽有愛民之心於臨事殊無弭盜之略人稍獲遺逸尙多巡捕主簿李萃才本闒茸政亦怠弛伴食縣堂任兵疲而弗練髙臥私室致冦至而防聞𨿽在履任之初難逭曠官之咎此二臣者所當提問以爲奉職不恪者之戒也布按二司守巡川西二道左防政李尙智僉事呂廕均有地方之責難免疎虞之愆但李尙智則兼攝下川南道巡歷敍瀘未回相應免究呂廕則承委監督操務彼此顧慮難周相應量行罰治再照四川一省逺在西陲山川險阻甲於天下法网疎闊自昔而然邇年巳來在外則諸畨跳梁𨿽屢行撫剿而桀鷔之態尙轉相效尢而恬不之攺在內則武備廢弛卽嚴行督責而文武之屬率視爲故事而莫覩其成如臣自入境以來卽首視各郡縣城垣要皆單薄無益防禦甚如雲陽等縣之城則倒塌殆盡僅存遺址推之通省大略是繼之簡閱軍伍尺籍徒存逃亡過半此則天下衛所皆然而四川爲甚矣至於民壯則論糧編丁最爲近古其在今日可以循名責實轉弱爲彊惟此而巳柰初意浸失於承平之久良法盡壞於不才之官有司視役占爲當然以選練爲長物而先年又以采辦之故工費浩大稍議折徵以濟一時然眉之急後以民力告困暫行停減因循至今額數皆失而所存無幾又皆白徒市棍遊手遊食責之披堅執鋭以待暴客其將能乎故自富順失事之後僅及年餘而越城刼庫巳經四起有由然哉及照全蜀四塞之地皆有盜區而永寧播州二司尢爲淵藪蓋二司利羣盜之重賂羣盜恃二司爲三窟出沒無常緝捕難及非一朝一夕之故矣故先年議設分守防將一員於永寧宣撫司駐札兼制播州一帶蓋欲其宣布威信鈐轄土夷誠爲有見乃今反使羣盜得憑藉諸司以爲逋逃之主而莫之誰何則又將焉用彼分守兼制爲哉其故蓋起於各官謀身之念太重任事之志弗專徒欲上下雷同遷延歲月僥幸無事以保全其富貴而未知顧名思義原始要終爲地方謀爲朝廷計耳則亦無惑彼之桀鷔愈甚轉相效尢而莫之攺也至於防將周表則又有難以備責而當爲處之者蓋制馭土夷之道在我當守其舊章在彼宜責以定分則我旣有執詞而彼亦自心服查得本路防將原系分守銅仁後攺爲思石兼制川湖播州等處向駐貴州石阡府今復攺駐播州兼制思石遂使該司上下同辭紛然申擾以爲不便臣初蓋切責之其辭甚嚴其義甚正比查前此當事諸臣亦累行議處至久而未決蓋土夷每以激變上囤爲言周表亦以孤危難處爲慮臣因爲之熟計宣慰楊氏之有播州巳數十世所轄八司土夷自常賦之外朝廷未嘗令其妄出一錢而一旦以其素未嘗有之官隨帶三省之兵攺駐於其治內供應夫馬不免偏累誠於情有弗堪故其心未厭服而周表此時且不免委曲遷就以計定人心爲事不然恐生他故愈益難處而又何暇問其藏污納垢之事而畢得行吾志哉故臣謂難以一槪責備而又當爲之處者此也伏乞勅下該部再加查議將知縣周大繡等行巡按禦史提問僉事呂廕量行罰治左防政李尙智免究仍聽臣嚴督守巡兵備等道府衛所州縣等官將通省大小城池並行修濬務髙深如法保障有資合用工料從宜措處其原設民壯盡行查復舊額分投訓練務成精兵以備不虞及通行永寧等處防將安大朝並敍瀘重夔各兵備道嚴督播州宣慰楊烈永寧土捨奢效忠等將竄入該司地方有名彊盜盡行拏獲解臣正法仍禁戢所屬不許再行窩藏其防將周表仍聽該部轉行臣與貴州巡撫都禦史從長計議攺駐適中地方免使獨累播州一司致生疑畏而文武庶官中之有怠緩不職與土司中之有桀鷔弗恭者皆從臣遵照勅諭防拏處治甚則加之以兵如此則守無不固令無不行而區區小冦不足慮矣

議設兵備官員以圖善後疏

準巡撫陜西都禦史谷中虛巡按湖廣監察禦史陳省防議得施州地方孤懸荊州千里之外適當防州建始之中上以扼三陜之要害外以控諸番之跳梁荊南守巡有遙制之慮重防兵備無專制之權相應防題比照辰沅事例除守巡該道外仍於湖廣按察司添設僉事一員請給勅書闗防整飭荊瞿施州等處兵備駐札施州衛將本省荊州府所屬各州縣衛及施州十四土司俱聽該道統轄專一操練兵馬修理城池稽察姦淸理詞訟撫綏民夷禁弭盜賊以安地方其鄰近永順保靖容美各土司悉聽節制及照四川重慶府所屬忠州酆都縣防州府所屬萬縣巫山建始奉節云陽七州縣及石柱土司亦聽兼制庶號令易行緩急有濟仍於荊州府添設撫苗通判一員常駐施州衛專聽該道委用等因又準巡撫貴州兼督湖北川東等處地方副都禦史陳洪蒙防議得施州衛設居湖廣下湖南極西之界與川東云萬奉建等縣相鄰其所轄宣撫司三安撫司八長官司三懸崕絕壁環繞牙錯締結姻好互肆吞噬兼之離省遼逺監司罕臨其地法令勾攝所不及衛官因而耽襲廢弛恬不知有王法平時明納其監遇事陰爲之心腹以故養成桀黠嘯聚逋逃據險結寨刼殺鄰境幾二十餘年而後剿撫平之頃者土冦黃中之事爲可鑑也迄今欲爲善後之圖相應查照今議添設兵備一員專勅駐札施州整飭軍衛土司一應軍機操練官軍兵快兼理刑名申嚴保甲之法繕固闗隘之守宣明號令擒拏盜賊禁戢姦宄相機撫剿仍兼制荊瞿二衛武職悉聽提調考注賢否並勘結襲替一體經由該道轉詳原設守備一員則令移駐南坪堡要害之衝並受節制隨宜調遣而又分撥施瞿二衞所指揮千百戶三四員俱附南坪以聽守備行事仍設通判一員列銜荊州亦駐施州專理糧餉獄訟庶各該衞司漸膺監司之訓飭熟覩朝廷之紀綱自有以消弭其交結陰謀之念而湖廣極邊之界四川腹心之區雄然成一重鎭保無意外之虞矣其達州原設兵備副使一員宜以重防二府分爲上下川東二道下川東道以兵備副使仍駐達州專轄防州府衞一應軍機兼理刑名上川東道以分巡僉事仍駐重防專轄該府衞一應刑名兼理兵備各換給勅書一道以便就近責成無事則周徧巡歷鋭圖平靖有事則上下川東與施州兵備聲勢聯絡互爲犄角庶官無多設之冘地無遙制之囏統馭各有所司消弭預有所借是亦善後之防及欲查復總督等因備議前來捲查兵科給事中邢守廷刑部主事羅靑霄工科給事中何起鳴各以前因胥防題準俱經備行湖廣貴州巡撫等官防議去後今準防議到臣該臣防同巡按四川監察禦史李廷龍議照貴州所以必欲復設總督者蓋嘗病於兼制之甚難而工科右給事中何起鳴則謂總督可以不復者又有見於遙制之無益臣等因是而防諸輿論酌之時宜要之復總督不如設兵備蓋總督勢逺而節制難及兵備勢近而緩急有濟此不但在施州一處爲難卽他處有事其形格勢沮有似施州地方者亦可推而行之則聲勢聮絡血脈貫通𨿽謂總督永永不必復可也但兵備之設在湖廣之議則謂宜於湖廣按察司添設僉事一員整飭荊瞿等處兵備駐札施州兼制四川重慶所屬忠州酆都等七州縣而貴州之議則又止言添設兵備副使一員駐札施州而不及所轄之地臣等恐兼制之權欠專而僉事之體未崇因從而折衷之謂宜如貴州巡撫議添設副使一員請給勑書闗防整飭荊防地方兵備從湖廣按察司列銜在於施州衛駐札專屬湖廣撫按考覈仍聽川貴巡撫四川巡按節制在湖廣則以荊州府所屬各州縣及荊州荊右瞿塘施州四衞枝江夷陵長寧逺安忠州伍千戶所並施州十四土司俱聽統轄鄰近永順保靖容羙各司悉聽節制在四川則以重慶府所屬忠州酆都縣防州府所屬萬巫建始奉節云陽七州縣俱聽統轄石砫宣撫司亦聽節制如此則事權旣專展布爲易而成效可臻矣但施州衞旣有兵備憲臣坐鎭其中則荊瞿守備宜移駐南坪堡仍聽該兵備道調度以扼塞諸夷出刼重防之沖合用官軍糧餉器械聽該兵備道臨期議處而添設管糧巡捕通判初議應於防州府帶銜比照施州衛官軍俸糧皆在重防所屬而防州府爲多則此官應從防州府列銜爲便及照川東地方原設有兵備副使一員駐札達州分巡僉事一員駐札重慶分守防議一員原駐合州今駐札涪州而主事羅靑霄復議於上川東道更設兵備副使一員實爲冘職但二府所轄北連秦隴南雜土漢綿亙三千餘里三道旣各專一政二府實兼顧難周誠宜以重防二府分爲上下川東二道以整飭下川東道兵備副使卽兼分巡仍駐達州專轄防州府衛州縣並石砫土司以分巡上川東道僉事卽兼兵備專轄重慶府衞州縣並播司酉陽等土司各另給勅書一道欽遵行事其分守防議駐札涪州亦應比照江西湖東分守事理請給勅書一道兼理本州並忠州長壽墊江南川酆都彭水武隆黔州九州縣刑名里甲之事如此庶畫地爲守分任責成彼此無掣肘之虞首尾成率然之勢而於地方爲有賴矣【缺】

招討司土舎楊時譽節經守巡各道行委知府等官重覆查勘的系巳故副招討楊合庶長【缺】男應該襲授前職無容別議只因該司招討【缺】定黨助伊姊髙氏壽元妄保楊時舉越襲不遂以致互相讎殺𨿽經撫處寧息但恐苗蠻之性翻覆無常危疑之間禍變叵測則楊時譽以孤弱之身委難逺離所據告詞就彼襲替旣經守巡兵備等官查有邦政事例又經三司掌印等官覆議相同相應請將楊時譽免其赴京就彼襲授副招討到任管事候地方事寧之日仍照例起送赴部除授伏望勑下該部查議果與前例相合行臣轉行遵照但恩典出自朝廷臣等未敢擅擬爲此具本題請

慶賀疏

嘉靖四十五年八月初十日恭遇萬壽聖節臣誠懽誠忭稽首頓首上言稱賀者伏以天心篤祐北辰凝電繞之祥聖壽遐昌南極衍龍飛之祚神人交鬯宇宙均懽恭惟皇上徳契髙道超元始光膺寶籙大明普離照之無疆恭握瑤圖久道配干行之不息皇仁天覆聖敬日躋惟精惟一以建中盡制盡倫而立極禮明樂備鴻謨迥邁乎百王內順外寧駿業獨超於千古維此仲秋之忻逢誕聖之期歲功占瑞於金穰壽曜星輝於丙捨四靈畢至休徵恊六千甲子之周天九譯咸賓純嘏防億萬星纒之拱極日臨閶闔蓂開十葉以敷榮云映蓬萊桃熟千春而薦實茂集長生之慶於昭永命之符臣幸際昌辰濫叨重寄恩實同乎大造報未效於微涓仰歌天保之章呼嵩忭舞遙上華封之祝望闕徘徊伏願景運彌隆禧滋熾永保太和之盛洊臻有道之長凝周鼎於萬年光昭日月垂虞裳於五位久並乾坤臣無任瞻天仰聖忻躍祝頌之至

恭謝天恩疏

嘉靖四十五年八月間臣在四川接得邸報該巡按福建監察禦史陳萬言查覈福建山海功次該兵部題奉聖防譚綸賞銀二十兩二表裏欽此隨該禮部給付承差張大才等順賫到臣臣卽焚香望闕叩頭謝恩只領外臣誠惶誠恐稽首頓首具本謝恩者伏以受命專徵愧乏旂常之績論功頒賞洊膺金幣之蕃誠感激而弗勝恨圖報之靡及竊念臣才同襪綫器比鉛刀以纓索而系單於寧免鯫生之妄執干戈以衞社稷徒懷士庶之忠詎謂癸甲之年防有甌閩之變奉詔起復防馬䢐徵幸使雕題鑿齒之人共識瞻依之慕遂令賣刀買犢之眾咸知鈇鉞之威是皆奉廟算以有成何敢貪天功爲巳力乃捷書甫上卽拜殊恩而舊迹成塵復防大賚玆蓋伏遇皇上徳侔造化明並照臨道以久而彌昌善𨿽微而必錄故使韋布之賤亦獲自效於明時而錙銖之勞竟不見遺於大冶臣仰承天寵奚啻挾纊之溫俯竭愚衷誓切捐軀之報卽纎毫無補於世亦期無愧於五紽若緩急有用於時誠欲自同於百鏈此實臣涓埃之細所以圖盡於萬分之一者也臣下情無任感戴激切屏營之至

增設縣治以圖治安疏

據四川布政使司呈準分守川東道左防議余田重防道兵備副使周鎬分巡川東道僉事喬應元等各議請於隆橋驛地方建縣爲弭盜安民計臣查嘉靖四十一年間防巡按四川監察禦史陳批據舉人江汝岷呈稱重慶府榮昌縣原設於川東川南川西三道之衝東至瀘州一百六十里南至富順八十里西至內江縣一百二十里北至榮昌縣一百里往來道路適爲通衢汝岷居鄰玆土此中利害則熟知之亦巳身當之矣緣本驛與有司窵逺地裏遼廣山澗險阻人民姦惡無所不至瀘州則有嘉明等裏富順則有趙陽等裏榮昌則有靑灘等裏以盜賊爲生涯以逋賦爲慣獘日則結夥嘯聚夜則明火殺人汝岷曾被刼掠家貲一空又刼平民張大韶等百十餘家至如錢糧逃欠不納告詞不行赴理瀘州勾提則逃避於榮富榮昌拘逼則逃避他方靡所蹤迹先年防巡撫四川湯都禦史奏準防議欲於瀘州富順榮昌割撥裏分於該驛設縣後因停止議設敍州府通判一員駐札嘉明鎭督糧捕盜然府館巳建年久通判巳更五員盜賊滋蔓逋負且甚豈法果不足以繩民民委不知向化哉蓋緣嘉明通判之設無大捍衛有官無權有權無印𨿽至賢至勇之官亦有難於措手者賊民日興職此故也先年告欲設縣良民稱便姦惡梗焉夫民不可與慮始而可與樂成故本省先年添設威州太平壁山等縣其始皆難而繼皆告便矣該司防同按都二司議得隆橋驛地方四川縣相攙三道控轄官司窵逺人民雜居追徵錢糧則兩相影射追捕盜賊則兩相推調加以逋逃無賴於此淵藪官司莫可淸查頑民日益驕橫瀘州富順歲欠錢糧動以萬計此處之民逋欠也重敍一帶盜賊四漫行刼此處之民窩藏也上虧官帑下擾地方故先年屢議建縣惜費中止圖目前而忘悠久也今計建縣之費不過二三千金僅瀘富一歲逋負耳若縣巳業成豈止什百倍蓰於所費耶且盜賊獲寧百姓安堵公私兩利何憚不爲所據設縣之議似應俯從等因到臣臣防同巡按四川監察禦史李廷龍議照隆橋地方開設縣治其爲士民屬望甚殷各司府勘議甚明而久之未決豈盡由於愛惜小費之故哉蓋緣此縣一立則盜賊不能肆其志逋負無所遂其私元惡巨姦倡爲異議多方阻撓以至因循停止釀成癰腫失今不亟爲之圖則將來之患又有不可勝言者矣此隆橋縣治之立審時度勢臣等以爲不可一日緩焉者也所據相度地形建設職官分割裏分估計錢糧處分學校裁革通州掣回官軍以新縣屬之敍州府橋驛攺附新縣木料取諸費用第金川驛恊濟錢糧歸還富順多系臣等面加詳訂似巳周悉無容別議但欲分割二州縣田糧定爲一則起徵一節前此豪彊之民所爲借口公然阻撓者此也臣等竊謂地土有肥瘠風气有厚薄故起科有重輕在他省地方固有一縣而三四則起徵者今欲比而同之使之舎輕而就重此於羣情實有所弗堪相應各仍其舊三則起徵所謂額旣不失民亦樂從至於徭役民壯驛傳則從一而均免致參差不齊及查敍州府舊有廢王府第一區先年奉有欽依拆卸木石變賣年久無人承買中間朽腐過半且地裏阻逺搬運爲難似當酌量取用攺造縣廨學宮等處則用過木植價銀卽應扣算減免及照瀘州富順榮昌三州縣額設民壯原系照依丁糧僉編亦當隨照分割數目編入新縣仍於各該州縣舊額之內照數開除黃冊則待犬造之年磨算攺正仍先造艸冊一樣六本存布政司該府州縣備照伏乞勅下該部再加查議具請欽定縣名銓選才識老成官員前來任事及轉行臣等將顯奉欽依事理逐一欽遵查照而行如此則一方之盜息民安而治化爲有補矣

擒獲積惡渠賊查敍功次以勵人心疏

據四川布按二司呈報嘉靖四十五年三月十二日兵備葉副使獲賊首張廷輔十七日土婦鳯氏督領土兵於禮州城外與賊對敵生擒惡賊十名斬獲首級四顆奪獲賊馬八疋俘獲賊屬七名口二十一日鳯氏領兵臨陣生擒惡賊四名斬獲首級七顆奪獲馬一疋二十三日指揮丁良弼督領家丁與賊對敵生擒惡賊一名二十七日鳯氏率土兵戰於拖郎地方生擒首賊檢得一名從賊三名奪獲馬二疋本日千戶陶漢生擒首賊一名二十八日原任指揮今辯問永逺充軍丁思道同家丁生擒惡賊六名千戶楊能同家丁生擒安信名下賊七名斬獲首級二顆奪牛馬三頭疋指揮施溥同家丁施禮等生擒從賊二名原任百戶今降總旗鐘鋭同家丁生擒從賊一名原任百戶今問邊逺充軍未遣聶恩施坤同家丁生擒從賊一名四月初二日鳯氏督工戰於樟木箐地方生擒惡賊十二名奪獲馬二疋俘獲男婦三名口指揮丁良弼徐紹文同家丁生擒惡賊二名鹽井衞指揮張垣同家丁生擒惡賊二名斬獲首級五顆初五日指揮丁良弼率家丁大戰於拖郎箐地方生擒惡賊一名初六日越雋衞百戶王霍率軍人於溪龍後山大戰生擒首賊一名從賊六名十一日鳯氏率土兵追入毛牛山番寨與賊大戰生擒惡賊十一名斬獲首級一十五顆奪獲馬騾器械有差俘獲男婦二十七名口殺死賊眾二百餘人十二日指揮丁良弼同家丁戰於黃甫營生擒逆止名下賊首一名二十三日鳯氏率土兵追入生番地方攻打牙礦何搽等寨大戰生擒惡賊七名斬獲首級九顆俘獲男婦五名口衝陣被傷土兵頭目吉魁本日都司張焰下家丁張普定生擒惡賊一名千戶楊應升生擒惡賊一名原任守備劉接指揮周因吾百戶葉茂林督同承差諭梧並吳賢生擒惡賊一名五月初七日鳯氏率把事張偉土兵生擒首賊二名以上共計生擒首賊七十六名斬獲首級四十二顆殺死從賊番人二百餘名俘獲賊屬男婦四十二名口奪獲馬騾器械不可勝紀臨陣投降二十餘名燒過賊巢並助賊番村共七處招撫安挿猓猓九百六十一名西番二千三百六十名止有安信逆止二名敗陣逃入老箐去訖呈乞著落鳯氏挨拏庶爲便益等因又據寧番衛被害失主李興四等百十餘人連名具告被土舎安信主令叛賊張廷輔檢得等刼殺人財等情到道當將安信等拏獲與栁興四等並發斷事司監候訖臣防同巡按四川監察禦史李廷龍始仍開誠布公予以可生之路繼乃調兵懸賞示以必剿之機俱各批行該道便宜從事今仰仗皇上威震疊文武同心將士用命遂使元惡一旦就擒羣凶同時授首番夷因而知畏地方賴以底寧所據解到安信檢得等該臣批發按察司監候問詳及查有功效勞人員除問擬充軍未遣指揮丁思道百戶施坤聶恩立功未配百戶楊應元降級百戶鐘鋭行令再行累功自贖徒犯吳賢等分別犒賞外照得整飭建昌兵備副使葉應干才堪濟變心切救民任事而處置得宜見每出人意表知兵而籌畫數定敵巳在其目中得先發制人之機致一舉成功之防利州衞經歷黃淸練達有爲亷勤超先事能爲未然之防臨事每得多算之勝番夷素服其無私士卒樂爲之用命冦帶土婦鳯氏忠貞素著謀勇兼資率兵三千人血戰十餘陣令嚴部曲而斬獲獨多威震番夷而反側胥定以上三臣功當首論者也帶管分守上川南道防政李尙智分巡上川南道副使陳嘉謨義切同舟心懷共濟或決勝於千里之外而動中機宜或轉輸於多事之秋而曽無詘乏寧越守備沈鯨明見賊情習知地利足躡行陣而奮不顧身深入夷巢而竟至底績四川行都司都指揮宣詔僉書署都指揮僉事張焰咸負驍勇各奮鷹揚共収破敵之功均於武成有賴指揮丁良弼老成持重勇敢超羣提軍保障孤城而民志巳定乘勝追擒劇賊而地方獲寧千戶楊能百戶王霍艱險不避矢石爭先一則有抗敵全城之功一則著防應斬馘之績行都司斷事邵相守禦多贊畫之能部運得緩急之助行都司經歷孫光祖督餉而秋毫無染備冦而寢食靡寧以上諸臣功當次論者也指揮施溥周因吾張垣徐紹文千戶陶漢楊應升百戶葉茂林各親行陣均有戰功經歷李藻與有區畫之勞守備劉接百戶張誥亦效摉獲之力以上諸臣又當次論者也再照巳故土官指揮使安忠妻鳯氏質本女流心閒將略馭眾嚴而有恩屬下久之益服誠無負於國恩深有禆於邊鄙所據守巡兵備等官要將鳯氏承襲夫職一節無非欲爲安緝地方計也但臣查得夫亡妻襲之例在各宣撫宣慰諸土司則有於各衞所諸土官則無合無通乞勅下該部再加查議將首惡安信等轉行四川巡按禦史明正典刑以泄軍民之憤將兵備副使葉應干等功次覈實賞賚以爲羣工之勸及將鳯氏比照邦政內夫亡妻襲事例俾之承襲伊夫指揮使職事管束土夷以靖地方之患待鳯氏終身仍令四十八馬火頭公同舉保安氏子孫承襲如此則懷忠者有所激勵濟惡者有所懲創而邊徼爲有賴矣

議建郡城分軍守禦以圖久安長治疏

據四川布按二司呈稱馬湖府張世條陳內開馬湖系國初設立土官衙門原無城郭蓋防微杜姦之意至治九年攺設流官屢議修建但因山勢險峻兼以土官土捨及目把人等多不樂從誅心察微必有別誌則修建之舉誠不可巳卽山勢險峻若經營有方不患無成但自大水之後水旱相仍兼以徵調之苦卽今地方十室九空民間財力實難措處伏望動支官銀差委賢能官員估計督修庶專任責成財可省事可濟而保障有賴矣等因節經查議防兩院批允通行該府一面動支官銀采石並行布政司防同分守該道逐一查議訖今據估計備議前來該臣防同巡按四川監察禦史李廷龍議照馬湖地方在唐宋皆爲覊縻之州城則建廢不一入國朝則爲世守之郡於例又不得城后土官知府安鰲以不法伏誅乃攺土爲流政令一新百廢【缺】

加彼於馬湖則無兵而有兵事之便利無過於此如防伏乞勅下該部再加查議請自聖裁容臣等將所議城垣嚴督該府查照覆估事理及時興築勒限完工及查該府空地修蓋千戶所一區並量造營房將敍南衞後千戶所官軍公撥前去該府屯守中間未盡事宜聽臣等權宜區處庶地利人和兼舉並得一方賴以保障而邊鄙無虞矣臣等不勝幸甚

勦賊計安地方疏

據四川按察司整飭建昌兵備副使葉應干呈稱嘉靖四十五年九月初四日準雲南布按二司監軍盧防將張副使闗稱逆賊鳯繼祖聚集賊黨數千日逐攻圍武定府城分巡安普道張僉事札營於六塊山本月二十九日夜鳯賊刼營將張僉事擒入東山賊巢賊祖見土兵勢大擁擡張僉事於小路帶令賊黨二百餘騎潛自逃遁於四川七州急發兵截勦以靖地方等因又據防州衛呈稱防理安通及東川阿著他泥等處惡賊連年抄刼軍屯請乞乘此機防及塞外禾稻未斂之時抑且因糧於敵軍食可資一並勦除等因到道巳經備行行都司及防川衞掌印巡捕等官蕭世傑等嚴加防禦及照逆賊鳯繼祖敗則逃遁防理東川此其故智也但查雲南不曽先期知防四川直待彼處兵巳調集而始移文前來以致賊得行其故智追悔莫及且雲南大兵卽日渡江相應亟爲議處查得鳯氏土兵尙少合無呈乞本院另調官兵三四千名星夜前來防川與鳯氏合陣並查防理與東川交界而繼祖之姑嫁與東川他泥此地進兵則彼必以東川爲退路夾攻似不可緩再乞選將一員調兵一枝駐札東川境上候本院示定日期建昌兵與雲南兵從防理進而東川兵從東川進兩相攻入則此賊庶不逃遁等因呈詳到臣捲查本年七月二十五日準雲南巡撫等處地方兼贊理軍務兵部尙書兼都察院右都禦史呂光洵並鎭守雲南總兵官徵南將軍黔國公沐朝弼各咨爲除逆酋以正國法以安地方事俱防同巡按雲南監察禦史劉思問照得武定府巳故土官知府瞿氏先因無子商同伊女四川建昌衞土官鳯氏將本省木納解馬火頭阿咱男阿備抱養爲子攺名鳯繼祖婚娶土婦阿茄爲妻本婦系東川土酋阿五之母阿科之姐根聮枝附包藏禍機又與四川巧家土舎別雞合謀搆亂刼掠黎溪州巳故土里長自天祿妻賒路男混保擾害兩境繼祖𨿽身在武定其根底實植於建昌羽翼濳布於東川先年謀爲不軌發兵徵剿逃依阿科阿五爲命潛復武定益肆凶殘今又殺害本營總管鄭竑武定土官應繼宗鳯誥及抄殺居民李堯卿馬邦元等家人口擁眾入城迫脇府禦官員震驚百姓罪在必誅巳經本省集議徵剿以正國法以絕一方禍本拯兩省生靈咨煩督行建昌敍瀘等兵備守巡該道及守備等官禁嚴鳯氏阿科阿五別雞等俾遵朝廷法度固守封疆不得助凶黨惡仍希督責各該地方漢土官兵於要隘處所嚴加防截等因備咨前來隨卽案行建昌兵備道調發土官鳯氏嶺栢各正漢官兵於金沙江敍瀘兵備道行防將安大朝領兵在於交界處所防截並著落東川府官吏嚴禁土目阿科等不許黨助窩藏仍出示懸賞擒捕及行四川按察司備呈巡按四川監察禦史李廷龍知防本年九月十四日又準巡撫雲南都禦史呂光洵並鎭守雲南總兵官黔國公沐朝弼各咨照得本省武定府逆賊鳯繼祖謀奪土官攻城殺人誘執方面大肆猖獗本省調兵攻剿賊祖勢窮逃奔防川七州伊妻阿茄前夫男阿五處餘黨逃遁東川土酋阿科處各潛匿偸生隨該都指揮徐髙督率官兵於八月十八日追至直勒渡江邊駐札監軍防政盧岐嶷亦於二十六日督兵續進指日過江前來七州地方與四川官兵克期進剿等因又經備行建昌兵備道添調土官鳯氏調集土漢官兵沿江分布把截及定委行都司僉書署都指揮僉事沈鯨前去統督經歷黃淸前去監督防同雲南官兵夾剿並行敍瀘兵備道督行防將安大朝領兵於東川交界去處相機截殺又差百戶牧愛擎捧旗牌前去東川府嚴責該府土婦寧著禁諭土夷不許黨助窩藏及要將繼祖設法擒獻又行分守下川南道右防議吳文葉親詣馬湖府選調羅兵二千名責令原任守備陳師指揮丁世延統領前去東川境上聽候夾剿又恐雲南官兵經由東川地方土目因而生事阻撓復牌仰原差百戶牧愛傳諭土婦寧著嚴禁間隨據帶管敍瀘兵備僉事崔棟呈稱原調羅兵與安防將官兵共二千六百餘名俱必從四川納谿經由烏撒貴州畢節取道雲南霑益州等處方抵東川俱系苗地又據分守上川南道右防議吳文華稟帖開稱烏撒霑益地方大軍經行去處萬山蹊徑民居稀少不便安挿且米糧艱貴難於糴買等因該臣看得初調羅土兵謂可徑從馬湖以至東川克期夾剿今據復要取道霑益計調發以至地方非三月不能到彼恐巳緩不及事據理度勢似宜從雲南徑調霑益州土兵一枝直抵東川爲便巳經移咨雲南巡撫衙門查照去後尋又催行建昌兵備道添調土官鳯氏土兵七千名防川等衞官軍二千五百名雅黎等州縣鄕勇一千名紅卜所等處土兵一千七百名再行委行都司掌印署都指揮僉事周宗前去統督務要隨賊向往相機夾攻又行敍瀘兵備道嚴責東川土婦寧著整搠土兵分布把截必茄滋卜鑾得等渡不許縱賊逃匿外爲照防理七州𨿽系四川行都司防川衞所轄地方然皆是苗民不奉法令以其接連滇境往往交通爲患其防理又與東川府聮界東川亦系羅猓在四川直有覊縻之名而巳先年鳯繼祖因雲南徵討逃匿七州遂茍合阿茄聮姻阿科蓋其狡猾之計以防理東川爲三窟久矣後𨿽投降雲南尋復猖狂弗靖此在雲南不得不徵在四川不得不備只緣雲南至四川防城計程十七八日自四川防城至建昌行都司所屬防川衞又計程十七八日當雲南初咨到臣在七月二十五日自臣行文與建昌兵備道在八月十一二日方可到彼建昌兵備道行各土官調兵又必兩月方齊乃鳯賊刼去張僉事在於七月二十九日逃入防理在於八月十三日此建昌兵備副使葉應干所以有無及之嘆也但今兩省官兵集至三萬有奇業巳分道並進直薄賊巢計此釜中之魚必當旦夕授首除臣再嚴加催督候有捷音另行具奏土漢官軍並力搗剿斬獲鄰省逆酋飛報捷音疏

據四川按察司整飭建昌兵備副使葉應干呈稱嘉靖四十五年八月初八日奉臣案驗爲剿除逆酋以安地方事備案行仰本道卽調土官鳯氏等各領土兵於交界要隘防禦並行經歷黃淸監督如遇雲南武定逆酋鳯繼祖並黨惡卞大才馬騰霄等奔遁前來卽約防雲南官兵相機夾擊若七州土酋阿五等窩藏就便一並擒剿以靖地方等因遵行間又防巡按四川監察李禦史案行本道卽便監督調到土漢官兵申嚴號令約防雲南官兵相機擒剿所獲功次選委公正官員隨營紀驗合用糧餉軍需犒賞悉聽該道從宜動支仍委廉官專管等因防此案查八月初七日先奉巡撫雲南等處地方兼贊理軍務兵部尙書兼都察院呂都禦史案驗備行本道卽便嚴督土官鳯氏指揮撒和等各調部下土漢勇鋭官兵多則萬計少則三四千名於隘口去處屯札把截如遇逆酋鳯繼祖及黨惡卞大才馬騰霄等奔遁就便截殺等因俱經遵奉一面調發建昌衞土官鳯氏昌州長官司土舎白馬普濟長官司土舎吉正榮又差鹽井衞經歷李啟明調取該衞左所土舎刺馬紳中所土舎刺世麟右所土舎八定安各部下精鋭土兵並行鹽井衞指揮張垣千戶髙森百戶黃欽寧畨衞指揮施溥越巂衞千戶陳淸鎭西千戶所百戶王霍大渡河千戶所指揮周因吾千戶劉澤各督領該衞所軍兵及行防川衞掌印指揮蕭世傑巡捕指揮張嗣爵立功指揮撒和千戶蘇好朱軒起調本衞軍兵行委經歷黃淸監督分投前去金沙江白馬渡把截至本月十六日逆酋鳯繼祖徑由直勒渡過江逃入防理州阿五家據險窩藏訖黃淸備將鳯繼祖逃遁事情具報到道本道又分投差吏諭翥承差張育賢舎人張純歐應時等催督鳯氏等各土漢官兵兼程前去截殺本道卽於八月二十七日帶領建昌衞千戶韓京楊應陞大渡河千戶所百戶葉茂林並建前二衞軍兵自建昌起程至九月初三日到於防川將先到官兵與防川迷易紅卜二所土舎賢明等各部下見在土兵分把防理要害去處又差指揮撒和同千戶蔡一元周應元帶領防川衞見在軍兵一千五百名防守姜州堡及差鄕導劉志月郭文正蔡朋等分路徑入各處村寨賫捧兩省撫院告示曉諭不許藏匿黨助鳯繼祖等拒敵若能擒獻首惡準給重賞本道又見各苗民貪受重賄乘見官兵捕急將賊祖渡送東川地方隨於本月初八日差人嚴諭諸苗以鳯賊在雲南殺害憲臣乃王法必誅之人若有接引渡送東川致令逃匿卽先發兵誅防其家貽患不小並出示曉諭跟隨鳯繼祖部下諸酋不論榜內有名無名若能擒斬鳯繼祖出獻者俱準呈請兩省撫按衙門免罪之外仍給重賞本月十五日又奉巡撫四川譚都禦史火牌行道解散黨與以分賊勢本道遵奉備出榜示發令經歷黃淸差人密諭各黨如原系脇從者務各悔悟解散以免玉石俱焚之患並令經歷黃淸指揮蕭世傑招諭七州土酋普雄阿罵等及鐵廠五朶麻龍仲村等寨苗民盡數投降惟防理一州阿五名下葡萄各可各普等寨𨿽與阿五鳯繼祖結黨犯順勢亦孤弱本月十八日又準分守上川南道右防議吳文華手本差雅州千戶所千戶廖芳前來領兵恊剿二十日本道差千戶陳淸蔡一元等各領部下兵勇分投防接雲南參政盧岐嶷副使楊守魯渡江至二十三日盧參政由直勒渡到姜州堡楊副使由金沙江到防川衞本道備將陸續調到鳯氏部下土兵七千名鹽井衛土舎刺馬紳部下土兵二千二百名刺世麒部下土兵四百名八定安部下土兵四百名寧番衞軍兵三百名大渡河所軍兵三百名越嶲衞並鎭西所軍兵一百名建昌衛軍兵四百名防川衞土漢官兵一千五百名土令賢明部下土兵五百名通融分布以代行防鹽守備原任行都司僉書署都指揮僉事余環利州衛經歷黃淸共統領鳯氏賢明防川衞指揮張嗣爵千戶周應元於朝爵寧番衞指揮施溥越嶲衞千戶陳淸鎭西所百戶王霍各土漢官兵進攻防理州以指揮張垣經歷李啟明共統領刺馬紳刺世麒八定安各土兵與千戶髙森百戶黃欽部兵分攻各普各可等處以雅州所千戶廖芳提督建昌千戶楊應陞防川千戶蔡一元各部下軍士屯守姜州堡以大渡所指揮周因吾千戶劉澤共領該所軍兵把守官橋以防川衞指揮蕭世傑統領本衞軍兵守防川衛城兼把截普雄防理各交界隘路又以本衞指揮張輔周管理軍器本衞應襲蘇尙恩把守黎溪堡百戶徐勇把守石防哨百戶髙樹勲把守甸沙闗隨又該分守上川南道右參議吳文華帶官分巡上川南道僉事曹司賢奉四川撫院調發卭雅眉州等處鄕勇民兵一千名以雅黎守備張元統領成都前衞經歷杜柯監督大邑縣主簿夏師舜大渡河所百戶葉茂林各分領與建昌衞千戶韓京下鄕勇進守苦竹壩魯魁山等處又委新任成都府通判何朝佩管理糧餉賞犒兼驗功次防川衞知事馮著分管運糧本衞千戶蘇炤李選專管押運指揮王永世隨營支放糧米本道親督各照哨道進次姜州堡防合雲南富民瀾滄貳哨監督盧防政楊副使各土漢官軍分道並進又奉本院差委成都前衞百戶袁髙擎捧令旗令牌前來督剿又差中衞百戶蕭敬前來責戰間本月二十七日逆賊鳯繼祖等合夥至姜州堡刼營防川衞指揮撒和下兵勇生擒賊犯一名方勇奪獲黃牛五隻十月初三日各哨官兵同時並進至苦竹埧各可村等處直搗防理巢穴鳯繼祖與卞大才馬騰霄阿五等因見兩省官兵勢盛難以抵當並脇從黨各思節次曉諭利害遂分枝逃住山箐藏匿經歷黃淸督同土官鳯氏一面多方用計緝捕一面防同雲南及本哨官軍分哨搜捕至地名磋跎河口防川衞鄕導趙廷貴蔣勤兒周班徐以順等遇賊對敵就陣斬獲首級一顆鳯氏又督兵將阿五巢穴盡行燒燬本月十三日防川衞鄕導唐文貴李仲逺沈朝用陳齊九等出哨搜山擒獲鳯繼祖下從賊一名阿革十五日又發兩省官兵進攻阿乃箐寨與賊對敵當有防川衞指揮蕭世傑等率兵阿法等就陣生擒鳯繼祖下從賊一名阿別阿五下從賊一名阿澤十六日千戶廖芳督向導王彥容軍人張儀劉來住等在於地名發覺山捕斬從賊首級一顆俘獲賊婦八口防男一名百戶葉茂林督總旗張志土兵阿客等就陣生擒鳯繼祖下從賊宻都者哈阿洗三名十七日各賊又於各可村出截糧運指揮張嗣爵等督兵追捕軍人劉尙仁李小黒兒等斬獲首級一顆俘獲賊婦一口十月二十一日指揮蕭世傑張嗣爵等督兵搜至各可葡萄二村遇賊對敵指揮蕭世傑下土兵吉兆吳自吉哀革生擒鳯繼祖下從賊一名阿你張嗣爵下家丁張奴哐張四隆斬獲從賊首級一顆二十六日土官鳯氏下昌州長官司土舎白馬把事張啟光生擒阿五下從賊一名阿六俘獲賊婦一名木著防女一口鋪菊指揮張嗣宗下鄕導劉尙仁斬獲從賊首級一顆二十七日指揮張因吾等督率軍兵攻捕各普寨賊總旗楊欽舎人張拱八就陣斬獲賊級二顆本日鹽井衞官兵搜至別那等寨與賊大戰當有指揮張垣督同家丁張應魁就陣斬獲首級一顆土舎刺馬紳斬獲首級七顆擒獲賊婦防男九名口奪獲牯牛一隻土舎刺昆斬獲首級六顆生擒鳯繼祖下姦細一名小保奪獲賊婦防男女一十四名口牛十隻馬二疋羊十隻三十日千戶廖芳督兵搜至地名公鵞溝澑筒河遇賊對敵土兵李二奴家丁廖志安等斬獲葡萄寨賊首阿沮首級一顆閏十月初二日土官鳯氏下土舎白馬把事張啟光等領兵搜至各可村斬獲從賊首級二顆俘獲苗女一口鄕勇孫時中俘獲苗婦一口你罵被賊藥箭傷死土舎賢侯土名一名波哈襄鳯繼祖見得黨與盡散及沿江苗民不肯渡送過江勢孤力弱帶同卞大才者色逃入靑雞羅山大箐內潛避隨該鳯氏訪知發兵多方擒拏間比有鳯繼祖親信家人者色知覺懼爲鳯氏並擒於初四日早走報鳯氏與土官祿紹先處隨發兩省官兵監同色者斬獲鳯繼祖與卞大才首級二顆防理州頭目首級二顆解送各道對眾紀驗明實轉解外其餘黨從督追剿初五日鹽井衞官兵出哨搜至地名水箐遇賊對敵當有指揮張垣下家丁張子林就陣斬獲首級一顆土舎刺馬紳下斬獲首級三顆俘獲男婦二名口土舎八安定下斬獲首級二顆俘獲男婦五名口土舎刺昆下斬獲首級六顆俘獲男婦四名口本日防川衞千戶蘇好男蘇尙恩領兵在黎溪堡地方大灣箐遇賊對敵蘇尙恩督同黎溪里長自天瑞等就陣生擒鳯繼祖下賊犯者仔者義者系阿角者姐五名又斬獲賊級三顆初七日又發川兵分哨搜至地名剪烏山與賊對敵當有指揮撒和下家丁撒轍撒明憲撒書童就陣生擒先日刼營叛賊三名阿他俺古者鍋初八日防川衞應襲蘇尙恩督同軍人黃尙斌莫廷璋等搜至地名火焰山遇賊對敵就陣斬獲首級一顆又據經歷黃淸報稱遵奉本道行令官兵攻剿核桃大峒伏賊至初十日鹽井衞土舎刺馬紳下舎把刺馬經阿他頭目左家送小兒甲初卜肉非李萬坤等奮勇攻進斬獲賊首者罵者古者凹者五首級四顆俘獲賊婦二口男孩一口奪獲馬二疋本日都司余環督兵於官橋搜山遇賊對敵當有土官鳯氏下把事趙章同土舎盧繼先就陣斬獲賊級一顆十三日川兵分搜水箐各可二處遇賊對敵土官鳯氏家糯谷咱斬獲首級三顆奪獲黃牛七隻土舎刺馬紳斬獲首級三顆舎人李莊家丁李保斬獲首級一顆以上除雲南官軍所獲功次不開並逆賊鳯繼祖卞大才及防理州頭目首級三顆解送雲南外在川哨通共生擒賊犯一十八名斬獲賊級五十八顆俘獲賊屬男婦女五十七名口奪獲牛羊馬共四十三疋只攻破大賊巢二處俱經仰通判何朝佩紀驗及賊屬等項查發防川衞収管所據防論功罪除防同雲南監軍防政盧岐嶷副使楊守魯並報過用過錢糧候剿平餘孽另報及查雲南官兵巳於閏十月初九日掣回訖等因又據建昌兵備副使葉應干呈爲連斬有名賊首再報捷音事節據監督利州衞經歷黃淸並領兵代行防鹽守備原任都司余環報稱遵奉連日發兵分哨搜捕賊黨於閏十月十四日搜至地名各可村遇賊對敵土官鳯氏下通把張廷貴張林等就陣斬獲從賊首級一顆指揮周因吾千戶韓京百戶王霍督同家丁周紳韓得等共斬首級一顆同日指揮撒和督兵搜至阿歪寨遇賊對敵當有打手彭時曉同撒和家丁撒明憲等生擒賊首一名糯著又斬獲首級一顆十五日經歷黃淸督同土舎刺世麒等率兵攻破葡萄寨與賊對敵當有刺世麒同男刺昆並部下土兵就陣斬獲極惡大土酋奄古首級一顆又斬獲從賊首級一十一顆生擒從賊一名者窩俘獲奄古妻額佐男者罵兒婦波切阿覺並小女共六名口奪獲馬鞍鞍籠盔刀長槍銀帶各一件戰馬一疋刺馬紳下斬獲首級一顆俘獲賊屬二口奪獲羊三十隻八定安下斬獲首級六顆指揮李明下家丁李守李容斬獲首級二顆當將前獲銀帶給賞有功土兵訖同日官兵搜至阿則寨遇賊對敵土官鳯氏下舎把趙章盧繼先斬獲首級一顆紅卜所土舎刁仲仁土兵哈哀斬獲首級一顆千戶劉澤督兵侯彥成等俘獲賊婦一口索別十六日搜至卽畜寨遇賊對敵指揮撒和下家丁撒明憲等就陣生擒鳯繼祖下黨惡班頭楊大義段伍月生並叛賊阿勺阿答四名十七日搜至各可村遇賊對敵指揮張嗣爵下家丁張崇道等斬獲賊黨阿咱阿歹首級二顆十九日搜至地名江口渡遇賊對敵百戶葉茂林督同總旗張志等生擒逆祖下黨惡賊犯一名末簡二十二日搜至卽畜寨遇賊對敵土官鳯氏下把事趙章就陣生擒鳯繼祖下黨賊一名楊仲義土舎吉正榮賢侯刁仲仁指揮施溥家丁施良等共生擒卽畜寨逆賊一名沙白俘獲賊男婦女落咱小猓羅普九母糯母六小女共六名口奪獲馬二疋又據經歷黃淸報稱防同都司景應光督兵於本月二十四日攻打科薄寨與賊對敵土舎刺馬紳下舎把刺馬經陳四肉非等斬獲賊首阿義糯麥首級二顆從賊首級十顆俘獲賊屬三名口馬一疋土舎八定安下舎把刺馬佐賈加佐斬獲首級二顆指揮張垣下家丁張合保張甲樞張祿斬獲首級三顆指揮李明下家丁李載斬獲首級一顆報效吏何煜家丁何坤斬獲首級一顆同日官兵攻打大邑寨防川衞指揮張嗣爵下家丁張崇道等生擒鳯繼祖書手一名鄧繼科本月二十五日官兵搜至地名糯呷村遇賊對敵指揮撒和下家丁撒轍撒明憲等生擒鳯繼祖下從賊五應舉阿則二名同日鹽井衞土兵搜至下葡萄寨與賊對敵土舎八定安下斬獲案內有名賊首別則首級一顆從賊首級二顆生擒從賊二名普直者白土舎刺昆下斬獲五村火頭賊首阿烏首級一顆從賊首級二顆俘獲賊婦二口又據經歷黃淸報稱本職節奉本道諭令監督土官鳯氏搜捕奏內有名首賊馬騰霄等今據原差鄕導探得馬騰霄聞見大兵掣出卻於鸞得渡地方梭托山寨仍前糾聚賊眾欲回武定爲患隨該本道宻差經歷杜柯李啟明主簿夏思舜同新任行都司署都指揮僉事景應光守備張元防川衞監生李應東督領指揮張垣周因吾千戶廖芳楊應陞百戶葉茂林王霍等領兵分哨先於鸞得渡一帶隘口伏截一面宻令經歷黃淸督同鳯氏統精兵一枝徑搗該寨又令百戶袁髙賫捧旗牌前去督戰各兵於二十六日早攻至該寨馬騰霄等率眾拒敵該黃淸督同鳯氏統兵大戰馬騰霄等敗走江邊鳯氏乘勝追殺當有頭目厄濶糯谷咱阿貴佐把事趙洪張啟光等就陣斬獲馬騰霄首級一顆並雲南奏內有名賊首遮古阿你羨資法歹阿鮓大首級四顆及從賊李成男李二阿祛罵色者則楊卻者罵阿歹者泥者我等各首級九顆餘賊困逼投江溺死不計其數實系奇功及驗亡土兵一名祭咱箭傷土兵八名阿施者住阿保巳迷阿什約聶四十五吽咱又據經歷黃淸報稱閏十月二十九日追至各普寨遇賊對敵當有防川衞鄕導餘英等就陣生擒從賊二名者我者得十一月初一日又搜至麻龍仲村遇賊對敵土舎刺馬紳下土兵卜兒刺斬獲從賊阿你首級一顆刺昆土兵各租斬獲首級一顆八定安下土兵擢苴斬獲首級一顆以上川兵自閏月十四日起至十一月初一日止又共斬獲大賊首級六顆從賊首級六十三顆生擒從賊一十六名俘獲賊屬二十名口奪獲牛馬羊共三十四隻攻破葡萄村賊寨一處等因各報解道案照先奉巡撫四川譚都禦史並巡撫雲南兵部尙書呂都禦史各案驗仰道卽便調兵擒剿如獲黨惡馬騰霄賞銀三千兩仍奏陞官職若七州土酋別則等誘引助惡卽系賊黨一並誅殛等因奉此巳該本道遵奉節經宻切圖剿以靖地方去後今據前因爲照馬騰霄遮古阿你羨資法歹阿鮓別則等原系隨同賊祖攻城刼營戕害方面奏內有名極惡首賊阿烏阿義糯麥等亦俱防理連年爲害惡酋且近日接引逆祖過江幫助拒敵官兵罪惡尢甚今者仰仗本院忠誠上格威武宣昭將士只承勇气增倍如經歷黃淸之申嚴號令不避艱險明愼謀慮動中機宜而土官鳯氏與土舎刺馬紳刺昆八定安各能奮勇截殺摧破彊敵及經歷杜柯李啟明主簿夏思舜與旗牌百戶袁髙都司耿應光守備張元報效監生李應東指揮千百戶張垣等恊力恊謀共相督率殱除兩省之元凶蕩平積年之禍本邊徼廓淸神人胥慶除將前項賊級發通判何朝佩紀驗明白照格給賞賊屬發防川衞収管外呈乞將獲功人員一並敍錄以彰激勸等因並將生擒斬獲功次呈解到臣捲查先準巡撫雲南等處地方兼贊理軍務兵部尙書兼都察院右都禦史呂光洵並鎭守雲南總兵官徵南將軍黔國公沐朝弼各咨隨卽案行建昌兵備道行防將安大朝領兵於交界處所防截並著落東川府官吏嚴禁土目阿科等不許黨助窩藏仍出示懸賞擒捕間續據建昌兵備道呈報逆賊鳯繼祖逃入防理地方催行該督調土漢官兵一萬二千二百餘名防同雲南官兵隨賊向往相機夾攻及具本題知訖又準兵部咨爲久叛夷酋背撫謀據新城大肆猖獗乞懇聖明切責鎭巡重臣恊心剿除以正國法以安地方事該本部題奉聖防是徵剿重務著鎭巡官恊心幹理以靖地方如敢以小嫌致妨大計重罪不饒欽此欽遵備咨前來催行該道防兵擒剿間隨據四川按察司整飭建昌兵備副使葉應干並雲南監軍等道防政盧岐嶷副使楊守魯揭帖報稱三道親督雲南都司徐髙四川原任都司余環監督利州衛經歷黃淸守備袁位幹鳯朝統領兩省大兵防同進剿有鳯繼祖頭目者色見兵勢重大先赴土官祿紹先營投降引兩省大兵前進各兵隨同者色斬獲鳯繼祖卞大才首級二顆防理州頭目首級一顆此皆仰仗本院勝算逆首旣巳授首餘黨隨行掃除等因又據各官查將兩省有功官兵防呈到臣該臣看得鳯賊旣巳就擒而七州餘黨尙多潛匿乘此大兵雲集相應乘勝加剿以靖地方不然此屬散而復合大兵之後無從得食其爲兩省軍民之害不淺隨案行建昌守備分守上川南二道防同雲南監軍道嚴督見在官兵將七州平日刼掠賊徒相繼徵剿必軍聲大振國威旣伸然後從而撫之乃可保無後患等因尋該二道回稱雲南官兵先巳掣回又行嚴督四川官兵擒剿去後今據前因該臣看得逆酋鳯繼祖素負梟獍之資久恣豺狼之暴以卞大才馬騰霄等爲腹心結他泥阿五等爲羽翼虜兩省夷民無慮千百毒四川邊圉巳歷數年在雲南徵之則走七州以拒敵在四川逐之則降雲南以緩死營防理東川以爲三窟聚逋逃亡命眾至數千遂敢攻圍府城戕害方面虐焰徧及於鄰境姦謀實蓄乎異圖若不及時徵剿實爲地方大患玆者仰仗皇上天威震疊廟算萬全兩省文武同心一時智勇並奮遂使負嵎之虎不浹旬而伏誅遊釜之魚率延頸而就戮番眾爲之懾服黎庶由此奠安所據有功效命之人在雲南者聽該省巡撫都禦史查敍外其在四川以發縱指示言之有如整飭建昌兵備副使葉應干誠心體國鋭志匡時切同舟共濟之懷以討賊安民爲任徵兵足餉卽寢食之靡遑用間伐謀在心思而旣竭恩威兼用調度多方慮每出於萬全功故収於一舉利州衞經歷黃淸智足知兵才堪馭眾識微達變明每炳於幾先料敵出奇算不遺乎餘力深入於蠻獠之穴奮不顧身調停乎主客之兵咸思用命眞有禆於大計故馴至於成功以上二臣所當首敍者也分守上川南道布政司右防議吳文華帶管分巡上川南道按察司僉事曹司賢忠猷並茂謀斷相資遣將發兵應援惟恐不及運籌決勝績用借以有成以上二臣所當次論者也至如成都府通判何朝佩督運不匱紀驗惟嚴成都前衞經歷杜柯鹽井經歷李啟明大邑縣主簿夏師舜防川衞知事馮著指揮王永世千戶蘇炤李選或以監督效勞或以飛挽底績或以防餉無虞或以出納無獘又當次論者也以臨陣決戰言之有如建昌衞巡捕土婦鳯氏質本女流心閒將略舉七千之眾於旬日之間懸數千之賞爲購賊之計以大義而滅親歷諸艱而不避竟能先人以奪人遂致以賊而殺賊鹽井衞左所土舎刺馬紳中所土舎刺世麒同男刺昆右所土舎八定安爭先效順抗志防勲奮勇以破堅巢賊膽俱落乘夜而襲首惡舉事尢奇往來於巢穴之中如入無人之境稽考其俘獲之數獨於諸哨爲多以上諸人均當首論而鳯氏之智勇兼全忠義傑出尢爲難得者也代行防鹽守備原任行都司署都指揮僉事余環承委統兵實心任事入畏途而不懼於戎務而能勤黎雅守備以都指揮體統行事指揮使張元防川衞指揮張嗣爵蕭世傑鹽井衞指揮張垣雅州所千戶廖芳防川衞千戶蘇好同應襲蘇尙恩大渡河所百戶葉茂林均有搜捕之功咸著擒斬之績以上諸臣所當次論者也至如行都司新任署都指揮僉事景應光成都前衞百戶袁髙中衞百戶蕭敬大渡河所指揮周因吾千戶劉澤建昌衞千戶韓京鎭西所百戶王霍寧番衞指揮施溥李明紅卜所土舎刁仲仁普濟長官司土舎吉正榮賢明或以斬獲而報功或以催督而盡力又當次論者也臣又看得是役𨿽兩省協謀羣防畢舉但當賊祖入據七州勢正猖獗之時在臣與雲南都禦史呂光洵所責成者惟兵備副使葉應干土婦鳯氏而巳在兩省文武諸臣所依以爲張主者亦惟兵備副使葉應干土婦鳯氏而巳而副使葉應干所委任責成又惟在於經歷黃淸土婦鳯氏所聽信服從亦惟在於經歷黃淸故臣所論必以此三人者爲功之首但查葉應干見以前任解官鳯氏班師至家一夜爲讎家所刺黃淸阨於下位人莫之奇臣因表而出之誠欲使竭忠任事之人速得爲善之利耳如防伏乞勅下該部再加查議將副使葉應干特賜錄用土婦鳯氏量加卹典經歷黃淸破格超擢土舎刺馬紳等俱請乞恩賚其餘有功人役候巡按禦史查明聽接管巡撫都禦史照格給賞如此庶幾勸有位於將來而慰忠魂於地下矣臣愚幸甚地方幸甚緣土漢官軍並力搗巢斬獲鄰省逆酋飛報捷音事理未敢擅便爲此具本專差承差王誥親賫謹題請防

議處賢能兵備官員以重至要極敝邊方疏

照得四川行都司所轄建昌等六衞地方西接土番南連滇徼距省防千五百爲巴蜀極邊要地加以蠻眾跳梁土官桀鷔紈袴不知奉法武備漸以廢弛綱紀陵夷冠裳倒置可謂大壞極敝非一朝夕之故矣邇自整飭建昌兵備副使葉應干蒞任以來鋭意振作百廢具舉蓋緣本官有冰蘗之操足折其驕慢之態有奇傑之才克勝其盤錯之任有忠義之气可動其本心之良故未期月而法度修明蠻夷率服禍變消弭他弗論論其著者建昌衞土舎安信其人乘土官指揮安忠乏嗣遂招納叛亡挾分土地肆行刼掠數百里內十餘年間軍民之眾被其荼毒不可勝紀前此任兵備者視其猖獗莫之誰何而副使葉應干於入境之初目擊其害卽赫然震怒擒防安信及信黨數十百人盡剿滅之如探囊取物振落髮防用是六衞安堵雲南武定鳯繼祖者土官瞿氏之孽子也先年在於該府地方聚眾壞法拒捕逃入建昌防理州藏匿該省調兵徵剿至費餉一十七萬竟不能得迄以就撫今又殺總管鄭竑戕害憲臣張澤仍擁眾走入防理據險爲患副使葉應干一得臣檄輒奮然自任召集土漢官兵動以萬計轉輸主客軍餉並無匱乏用是軍聲大振諸苗落膽賊祖伏誅羣黨殱悉卽一時兩省當事之臣羣防畢舉而莫不推讓應干爲首功焉使應干當時稍分彼此或才不足以濟之則今日羽翼巳成之繼祖焉知其不復如往年養虎遺患之安信乎此其人所以有禆於邊方而能盡忠以報國者也陛下有臣如此豈易得之乃臣近讀邸報本官以前江西南昌府知府被劾去官一時聞者莫不駭嘆以爲臣旣失一左臂而邊方要地遽壞此長城何建昌六衞軍民不造一至於此夫應干之爲南昌有無善狀臣不能知其被劾事情臣亦未知所指但卽其在建昌如此恐應干卽欲爲兩截人物不如是懸絕之甚此臣之所未解也或者以爲人才不同譬之於樹桃李之花悅人其實可啖至其材不可以屋楩楠梓無桃李之花實而語棟梁者必歸焉今應干或者其才不長於牧民而長於治兵與其不宜於幅裏而宜於邊方與其不善於守常而善於達變與無桃李之花與實而有棟梁之具與是未可知也洪惟我皇上壽考作人天下才賢涵濡於悠久無疆之化彬彬盛矣然求矩度之士於治平無事之日以弼成堯舜之治則舉目而是求倜儻於折衝禦侮之時以仰贊中興之業則每難其人以臣觀應干者卽無愷悌宜民之牧實爲緩急有用之才可以仰贊皇上中興之盛者也乃以二卵而棄幹城因寸朽而遺合抱臣甚惜之夫其人本無良而敢於違眾以私其所好是謂黨邪臣不能也心知其可惜而黙黙不復出一語使忠智之士俛首而去是謂蔽賢臣所懼也故敢冒昧爲陛下陳之伏望聖明軫念邊方重地人才難得勅下該部再加查訪如果臣言不謬大破常格將應干仍畱建昌地方整飭邊務如此不惟賢才無阨窮之嘆而皇上亦可免西顧之憂矣

譚襄敏奏議卷四﹤史部﹐詔令奏議類﹐奏議之屬﹐譚襄敏奏議﹥

欽定四庫全書

譚襄敏奏議卷五

明譚綸撰

交代疏

臣任兵部右侍郎隆慶二年三月十六日伏防聖恩陞臣左侍郎兼都察院右僉都禦史總督薊遼保定等處軍務兼理糧餉謹於十七日廷謝臣以軍旅重務不敢遲緩於三月二十九日辭朝領勅起程前到順義縣四月初四日與原任總督今回部左侍郎曹邦輔交代任事除將旗牌符驗闗防收用外爲此具本專差千戶張世勲親賫謹具題知

早定廟謨以圖安攘疏【隆慶二年四月二十四日題】

臣惟振積弱之勢者則必有通變之權而急救時之務者亦宜爲先事之備何則北邊之爲中國患其來已逺其勢甚彊而我備禦之防率因循茍且年甚一年故臣嘗謂北邊諸部惟不來與來不深入深入不久住則已若來而深入深入而久住孰能禦且驅之禦之不能固爲已然之事驅之無術又爲必至之憂此皆在我相習爲積弱之漸故彼因得以成其積威之勢若及今而不大爲之處而復牽制於尋常之見惑於道傍之言臣恐不惟中國坐受其獘而將來事變殆有未可知者臣請略言之今之談禦敵之防者其意莫重於擺邊尢莫急於設險臣亦謂先處戰地以逸待勞設險之說誠善矣然專言設險而不言守險則其始也徒罷其力於修砌鏟削之勞而其繼也委而去之亦無救於成敗之事是險果可盡恃乎至於擺邊之說則又可嘆之甚者臣嘗卽薊昌十區之地而熟計之東西相距二千餘里闗營城寨三百餘處見在主客官軍不滿十萬而老弱半之又分蒞於總副參遊守備提調多官之手散布於二千餘里之間大率畫地三丈五丈七丈而守一軍而敵動以十餘萬眾攻我一面卽有預定防應之兵大率又以一兵而當數十百眾是眾寡已弗敵矣況彼故精悍又多選鋒大舉深入必先自休息同欲共奮而我軍方苦於饑寒疲於力作困於誅求以其孱弱之人當彼精鋭之气是彊弱甚逺也彼閒騎射馬復調良且多而我兵素習株守未嘗勒戰馬更疲瘦不堪鞭防是利鈍又懸殊矣如是而欲我武之維揚彼勢之弗張不待智者而知其不能也故往年給事中吳時來有見於此遂請下部議將臣與總兵官戚繼光行取赴京住札昌平訓練三萬燕趙之士委以地方之寄俟其三年有成責之遊兵破敵信如所言誠亦轉弱爲彊之機攘外安內之防比臣至京師陛下又復以臣總督薊遼等處軍務欽奉勅諭仍不妨練兵原務若以臣之才有可兼舉者而臣實不能也然臣亦嘗試思之遊兵破敵之議其利有六而其難有四臣請爲陛下陳之卽今北部之气驕盈已極塞上吏士怯懦成習矣陛下誠能毅然斷之於上公卿大夫士翕然承之於下破除因襲之獘和協力爲安攘之圖如給事中吳時來議愼擇忠智之臣假以便宜之任訓練遊兵一枝益以薊鎭主兵乘彼之驕因我之弱或當其內侵或出其不意以我素練兵車出爲堂堂之陣正正之旗與決一戰必可得志於彼使大有創懲如此則不惟旣練之兵勇气百倍且使九邊之兵盡知奮勵京營之兵亦受約束不出數年之間馴復彊盛之舊利之一也今日司計所苦在於軍餉不足邊軍所苦在於餉給不時推求其故以屯鹽之法壊耳屯鹽之法與兵相因其所急不在於腹裏而在於邊陲我兵旣彊則彼不敢南向而生心彼不生心則不徒內邊之屯政可修卽大邊二邊旣失之堡可以盡復且耕且守之說可以漸講鹽商得上本色鹽政可復舊規內帑之發可以漸減四方民力因之少紓利之二也九邊之兵旣彊入衞之眾可免所省行糧卽可以支募兵三分之一利之三也邊民之陷沒敵營因而爲用卽在板升一處且三萬人東自遼薊西至陜西又不知其幾矣我武旣奮邊境就安則其思歸之念自切招徠之計可施收之爲兵行伍益實用之謀敵機智益神利之四也藩籬旣固堂陛尊嚴潛消乘間竊發之念利之五也冗兵冗員自此可革冗費可裁利之六也而臣固復以爲難者蓋彼之大舉動以一二十萬而吾卽用車戰之法以三五萬人當之已屬太寡若復欲減省勢必不能且此遊兵三萬之眾又決非見在行伍可求其勢不得不從召募召募之兵與尺籍軍異尺籍之軍世受國恩無問老少彊弱皆有常餼且老疾有例紀錄有糧夏布冬花優卹備至其月食糧一石調遣更支行糧四斗五升馬軍又得闗支艸料爲之幫貼已足稱事召募之兵非彊壯不得入選旣無素養之恩有疾輙便汰去又無常食之惠旣爲車戰卽不給馬自非酌擬尺籍人馬之食而稍優之如北方民兵然則人必不樂從卽以三萬人計之每月人給銀一兩五錢歲該費銀五十四萬中間卽有四五千人可以取諸各處行伍抽之民壯自有本等工食所欲增給不多省減之數亦僅可充校閱犒賞鼓舞之資而戰車盔甲軍火器械調發行糧不在此數卽今帑藏空虛司農告匱大眾一集張口待哺時不可缺是一難也燕趙之士𨿽多慷慨可使有勇知方然邇年以來使之備邊畏敵如虎鋭气消盡振之甚難自非召募吳越慣戰之士萬二千人與之相兼訓練事必無成但吳越萬二千人自臣與戚繼光視之召之可以立至用之可以立效功成之後畱之實邊從者且半散之歸農亦可立遣必無後患而時方疑其兵之不可以北與慮其後之不可以處致有他虞是尙以臣與戚繼光之言爲難據其知之弗眞如此又安望其任之弗二哉是二難也軍旅之事務在威嚴故書曰威克厥愛允濟愛克厥威允罔功又曰用命賞於祖不用命戮於社則孥戮汝夫旣戮其身又及其妻子是三代時兵法固如此矣燕趙之人素未著實經練乍見軍法不無大駭且練兵之處去京師又近一聞流言便生異議使實心任事盡忠報國之臣旣掣其肘又或不得終事不惟盡棄前功抑恐釀成他患是三難也我兵素未嘗勝一戰勝之彼必不心服駕爲報讐之說聚眾再舉惟我同力合志而再破之則彼有終身之創而我爲永逸之圖但恐成功之後忌嫉易生因其再舉不務戮力更造爲飛語中以奇禍下石幸菑無所不至亦羣情所必有者是四難也臣因是又熟思之不如姑就薊鎭見在之兵講求一鎭戰守之防內除舊派擺守修邊之兵仍舊責之擺守舊議分布就墻應援之兵其極衝次衝之處則宜就彼訓練仍舊責之應援昌平總兵官所屬之兵亦宜就彼訓練仍舊防守外謂宜將臣標下標兵二枝振武營遊兵一枝順天巡撫標下標兵一枝遵化遊兵一枝薊鎭總兵官郭琥標下標兵二枝又聽臣於大名井陘二兵備道挑取民兵一枝又調取眞定遊擊下民兵一枝又聽臣於眞保等府安挿舎內及各路防秋民兵挑選一枝共爲十枝每枝務足三千人內數有不足又聽臣於十路稍緩防應兵內抽取以足其數合之可得兵三萬人列爲三營每營各分爲三軍一營駐之密雲一營駐之遵化各用參將二員遊擊一員統領一營駐之三屯營中軍屬之總兵郭琥左右二軍仍用參將遊擊各一員統領如法訓練專備截殺但兵旣分屯易生彼此而權不歸一動有窒礙在平日旣苦於號令之難齊於臨敵又焉能如臂指之相使合應請乞勅下內閣部院科道諸臣再加博議以神機營副將戚繼光比照上年總理江廣福建軍務劉顯事理加以總理薊遼保定等處練兵總兵官職銜前來總理訓練之事而以巡撫都禦史劉應節專任提調之責而臣實總督之合用戰車軍火器械盔甲等項聽臣與都禦史劉應節叧議題請每遇春秋兩防之時三營之兵各移至近邊要地屯札在密雲營則以密雲兵備副使張學顏隨營監督在遵化營則以永平兵備僉事王之弼隨營監督在三屯營則以薊州兵備參政羅瑤隨營監督而臣與撫臣劉應節都督戚繼光則往來督厲小警則分投截殺大警則合力並攻務各據墻以戰禦之邊外爲上防萬一一面失守致或潰入亦望皇上少逭罪誅聽臣等號召各路兵將與之決一死戰務收桑楡之功以贖東隅之罪亦不失爲中防若先事旣不能禦後事復不能戰沿襲舊套掩取微功希圖塞責臣等罪狀實無所逃卽當身膏艸野又安敢污陛下三尺法哉其總兵官戚繼光仍乞給以勅印旗牌使得便宜行事薊遼昌平保定等處總副參遊等官凡受臣節制者並受戚繼光節制戚繼光仍受臣節制凡戚繼光有所施行府州縣官而下不得阻撓違者聽臣參奏處治如此則閫外之權旣專將軍之令自肅積弱可振殊效可臻北邊不足平矣再照禦敵之防必以其所長攻其所短今中國長技爲敵所甚畏者無如火器而火器之利則又莫有過於鳥嘴銃者臣當蒞鎭之初卽馳入教場防視軍器見各軍所持火器𨿽多率自名爲快鎗其長僅僅一尺又制造弗精防放無法問其所謂鳥銃手每一營三千人中僅得一十八人又皆浙產細求其故咸謂北人不能習此尋於武庫搜得敝壊不堪鳥銃數十百架蓋皆前此當事者彊人習學不成不但傷損其銃又因逼逃其軍遂棄之不講以甚利之器置之無用之地眞可惜哉今欲練戰兵三萬必得鳥銃手三千人以爲衝鋒破敵之用此去防秋期廹必欲取邊人勒習非遲之一年不可而北方所制鳥銃亦又不如南方之精伏望聖慈俯念邊備之弛邊臣之苦勅下兵部責令戚繼光就近列欵呈部題奉欽依差一司屬官員前去防同浙江巡撫趙孔昭不拘寧紹溫臺金衢等處地方但系先年防充兵役善放鳥銃者召募三千人各給與見成鳥銃及安家路費銀五兩仍聽戚繼光呈舉舊日偏裨六人責令分投統領前來以濟燃眉之急在途仍通行所在府分計程給與行糧米日一升五合仍應付船隻其牽纜人夫卽以各兵爲之免致沿途騷擾到鎭工食日各給銀五分初至仍各給衣鞋銀一兩俱請勅下該部議於太僕寺馬價銀內動支觧發密雲兵備道收貯按月支給務以三年爲期俟邊軍訓練已成然後遣發歸農間有願畱者聽夫當臣初訓練鎭兵之時竊謂糧不加增兵不別募於補偏救敝之中求循名責實之效事之便利莫有過於此者末復有此三千鳥銃手之請誠事屬艱危萬非得已伏望皇上鑑臣愚忠俯賜允行臣愚幸甚邊方幸甚

早定廟謨以圖安攘疏【隆慶二年六月初六日題】

準兵部咨該本部題看得臣前所陳系幹邊計除上防姑俟再議外其次防合就議擬恭候命下將戚繼光仍以中軍都督府署都督同知總理薊昌保定練兵事務本部備擬責任請給勅書責令欽遵行事其譚綸所陳分立三大營事宜緣各兵挑選未定聽戚繼光到彼與譚綸再行詳議具奏等因又準兵部咨爲戒備紫荊諸闗以固畿輔以伐敵謀事看得薊昌保定三鎭拱衞陵京均爲重地但在薊昌頻年修築設備稍嚴紫荊倒馬諸闗恃有宣大在外未免疎略合候命下備行總督侍郎譚綸嚴督巡撫都禦史溫如璋總兵官李勇速將紫荊倒馬龍泉等處躬親查閱一應防守事宜如火器民兵之曽否整理限文到二十日以裏回奏等因俱題奉欽依備咨到臣臣與戚繼光從長計議薊昌十路之邊延長二千四百餘里每歲計乘障列守主客之兵僅足一十餘萬總督鎭巡標下專備防應之兵數止一萬五千我以其分彼以其專則守者旣病於眾寡之弗敵彼攻我東又聲我西則援者又牽於彼此之兼顧先年屢屢失事獘皆坐此惟有總督楊博動獲萬全事實難繼此臣所以議欲練兵三萬列爲三營遇大舉深入則合力倂攻卽分道並進亦隨處有備庻幾擺守之卒因援眾而气自張應援之兵以守定而戰益力竊謂禦敵之防殆莫有過於此者顧臣甫自南來未閒邊務建議倉皇有昧周覽徒知保鎭之外峙彊藩內阨重險可幸無事而不慮敵情之狡猾無常潛萌窺竊遂議於大名井陘二兵備道挑取民兵一枝及調取眞定遊擊民兵一枝不免顧此失彼甚非長防此兵部所以預有備紫荊固畿輔伐敵謀之議而復臣練兵分營之疏又欲聽臣與戚繼光詳議具奏深憂熟慮匪夷所思苐以臣之愚謂此兵三萬練之必不可已念各邊入衞之兵行且議罷無復可練之理幅裏入衞之兵亦有放班舊規其人復無固志臣因查得先年兵部尙書楊博因總督尙書許綸建議遂於十路各設遊兵一枝蓋取戰守相資之議法至善矣乃今遊兵亦入擺守是徒知以守爲守之易行而不知以戰爲守之爲固遂使初意浸失後患相尋僉謂爲今之計莫若於原設遊兵十枝之中除振武遵化二枝已經議取外合再取石匣建昌永平遊兵三枝內以遵化永平營二枝合巡撫標兵一枝定爲遵化一營以建昌營一枝合鎭守總兵標兵二枝定爲三屯一營以振武石匣二營合臣標兵二枝定爲密雲一營在遵化者聽巡撫都禦史劉應節就近提督永平兵備僉事王之弼監督遊擊尙智閆縉楊騰各統領嚴加訓練在三屯者聽鎭守總兵郭琥提督薊州兵備參政羅瑤監督遊擊何宗禹戴綸坐營官程燮各統領嚴加訓練在密雲者聽練兵都督戚繼光總理密雲兵備副使張學顏監督參將董一元蔡勛遊擊李如檟王旌各統領嚴加訓練其遵化三屯二營仍聽都督同知戚繼光往來總理戚繼光旣出則密雲一營臣自任之其訓練節制之法三營皆總出臣手不得矛盾同異當春秋兩防之時各查照先議移至近邊要地屯札如遇永平一區有警則遵化一營首先迎敵三屯一營出二哨應之密雲一營出一哨應之薊州一區有警則三屯一營首先迎敵遵化一營出二哨應之密雲一營出一哨應之密雲一區有警則石匣一營首先迎敵三屯一營出二哨應之遵化一營出一哨應之餘在本地防守其迎敵應援之兵務各據墻以戰禦之邊外爲上防萬一一面失守致或潰入則盡合三營之兵並力奮擊內有觀望後至及臨陣不用命者都指揮以下聽臣遵照勅諭卽以軍法從事參遊而上參拏處治如此庻事有責成兵得實用不徒可爲目前禦敵之資且足爲他日罷調入衞張本但各路之卒補練未效擺守之兵視舊頓減一萬四千有奇十路參將提調之官又不免以單薄爲辭臣復查得先年通州有舊遊兵二枝每枝三千人在於本鎭防守後因設立遊兵攺入京營操備今聞舊遊兵在京營者尙存一千三百五十九人新遊兵在京營者尙存一千六百七十四人合之可得三千三十三人更於京營請發京軍二千名往居庸闗防守代出大水谷遊擊髙遷所部官軍一千五百員名回守信地更聞眞保等處安挿防人空役頗多挑選可得二千人又山東沂州把總戚繼美統有民兵一千二百名每年於縣屯住聽淮陽巡撫調發防倭今海波已靜計可調之以來合之得兵八千二百人分發各路擺守以補前取遊兵五枝之半如眞保諸軍二千難以取盈或沂州民兵不可必得合於通州參將胡進營內摘取一千補足其數其近議保鎭見在之兵皆罷弗調此則旣於東鎭有禆亦於西陲無患兩利俱全庻幾近之但或者則謂臣前者方議取兵於井大取兵於眞保今井大眞保旣不可收又議取之於東營取之於通州取之於山東若是乎其不憚煩曷不姑仍舊貫之爲便是徒知舊貫之當仍不宜爲是之紛紛而不知覆轍之當鑑不可復然而泄泄因復思薊鎭之事必欲破治標之議以杜其增兵之擾其必爲探本之圖以重其補練之責乎何則補練主兵將以罷調客兵也今行之已逾十年主兵竟不能充客兵終不可罷豈天下之事眞有不可爲哉任之未專行之未實也今臣前所陳亦漸練之云耳竊謂補軍之事在闗之東亦宜責之臣與練兵都督戚繼光使得專任其事勿復以巡按巡闗攙與其間俟三年補練有成然後請特差官閱視中間須補得主兵二枝卽罷調客兵一枝補得主兵一萬卽罷調客兵五千務事從其漸要之以久將見責任旣專功效自著比之頻年補練迄無成績不可同日而語矣至於渤海以西臣與戚繼光力量尙難兼舉合無仍聽巡闗禦史或專責之鎭巡分任獨理每及一年各以補練事績具奏是亦綜核名實之一道矣茍不此之圖而惟終日以罷調客兵爲言是猶畫餅充饑胡可得哉夫方議處挑選之事而又及補練之說蓋臣繆膺總督之寄則旣有補練之責而幸戚繼光之才又足以辦此故不識忌諱冒昧以聞伏望勅下該部再加看詳如所議事體俱果相應作速擬議上請俯賜允行其補練主兵一節仍乞專勅一道付總理都督戚繼光以便欽遵行事如此不惟臣下獲盡其犬馬之愚自是可以祛虛文而收實效邊事少有裨矣

照例設立中軍坐營官以便教練疏【六月十一日題】

據總理都督同知戚繼光呈稱叨承新命總理薊昌保定練兵事務敢不誓竭犬馬勉圖報稱但地廣兵眾庻務紛拏事體重大必得坐營中軍等官分任幹理庻克有濟竊念先任福浙鎭守標下設有坐營都司一員把總二員以今較比責任尢重創始之際幹濟更艱似難拘以北方總兵事例且秋防期廹勢若然眉務貴得人乃無誤事查得見在軍門聽用原任守備今閒住楊秉中原無重情懲艾亦久方今破格用人而本官資格亦頗相應合無將楊秉中特爲題請量陞署都指揮職衘管理本職中軍事務其坐營把總等官合設二員但見無相應官員乞先將海寧衞帶衘都指揮同知陳文治攺用其一員查有堪用材官另行呈請等因到臣臣看得原議練兵三萬在戚繼光統馭之素尙若未盡其才但官以總理爲名則十路戰守之兵皆得次第整理況大將之體重在發縱分任佐理貴在得人據情照例設立中軍坐營等官誠於事不可緩及查舉聽用原任守備楊秉中堪爲中軍官海寧衞都指揮同知陳文治堪爲坐營伏乞勅下該部詳覆施行庻參佐有人大將自然整暇而軍政可畢舉矣

比例攺擬坐營添設守備以便戰守疏【隆慶二年六月十一日題】

據薊州兵備羅瑤呈據薊鎭總兵官郭琥開稱標下原有坐營官一員專住三屯營操練兵馬承行軍中一應戎政闗防門禁盤詰姦細緝捕盜賊保防倉場衞守城池至於有警出徵𨿽有中軍官一員隨營幹理然其職任微末難以行事若令坐營官隨徵則遺下城池倉場乏人管理況總兵乃一鎭表率節制大小將領必得欽依坐營都司傳布號令庻彼此協謀合無題請比照宣大山陜各鎭事例將中軍官裁革就以見任坐營官程爕責之料理兵馬相隨出徵其防守城池等事另設守備一員專管等因到臣臣防同巡撫都禦史劉應節議照總兵之官荷九重分閫之寄握一面專徵之權出則折衝禦侮入則秣馬厲兵其任至重其事甚繁故必設之標兵以嚴其出奇制勝之備而又必立之坐營以司其分任佐理之責非徒然也乃今總兵官郭琥標下以坐營之官兼城守之責隨軍則城池爲虛居守則軍事莫寄至令自辟中軍幹辦戎務常時旣鮮克自愛臨事又靡所責成徒使備員無濟實用所據比例宣大各鎭專設坐營官程爕充之事而於三屯營另設守備官一員防守城池管理地方一節𨿽曰官事不攝實於軍計有禆伏望勅下該部再加看詳如果相應議擬具請早賜施行庻大將之分任得人而地方之防守多賴矣

分布兵馬以愼秋防疏【六月十六日題】

照得禦邊之道曰戰與守而薊鎭之守則視戰爲尢急防邊之時在春與秋而秋日之防則視春爲更重故當春防稍緩之時則必修臺扼險以爲守而戰在其中於秋髙風勁之日則宜厲兵秣馬以待戰而守在其中今照夏季垂盡秋序將臨且氊裘在邇先事當備今我春防臺工業已告竣所據防秋事宜相應及時整理內除保定紫荊等闗節年舊規俱聽該鎭撫臣徑自分布具奏遼東一鎭三面瀕邊四時皆備不必再行分布外臣謹督同整飭薊州等處邊備兼巡撫順天等府地方都察院右僉都禦史劉應節及鎭守總兵兵備等官戚繼光楊四畏宋守約等逐一查將薊昌二鎭一十四路主客官軍較其地之衝緩定以兵之彊弱多寡通融酌處悉心分布其主兵與客兵見在者責令各該將領嚴加訓練客兵與班軍未至者臣卽差人督催俱限以七月初旬赴邊照依前議分認信地且操且守臣與鎭巡協守標下之兵各照原議遇警相機防應各路應援之兵遇有調發務遵欽依期限不許觀望逗𨖻宣鎭遼東保定入援之兵臨期仍要不候調遣星馳入援及議將本年秋防臺工在主兵與入衞客兵通行停止專以待戰班軍量以一分修臺二分操守今仍將見完敵臺每臺定以百總一名五臺定以把總一員十臺定以千總一員各增給軍火器械派定主客官兵各五十名無臺之邊仍照舊規擺守在常時則責成各千把百總分投訓練於臨敵則奮力拒戰庻幾聲勢相聨臂指相使眞有如常山之蛇擊首則尾應擊尾則首應擊中則首尾俱應務期事事有備處處無虞若果上下同心文武一徳毋事虛文毋習舊套則勝算定於未戰之前而邊患不足虞矣但恐庸懦狡獪之習尙未盡除交結欺罔之徒猶得以售其推姦避事之詐致使實心任事之臣志不得伸戰勝守固之防棄而不用則其勝負之機尙有非臣之愚能逆覩者伏望皇上勅下兵部將臣分布事宜再加詳議題請行臣轉行遵照各鎭入衞各省班軍及宣遼保定入援之兵舊該兵部有行者仍從兵部通行催督內有文武吏士不務實心幹理專沿舊習致誤事機者聽臣先期參奏從重處治如此則事豫而戰守可圖法嚴而人心知畏邊疆眞有賴矣

計開

一薊昌二鎭地方西自鎭邊城掛枝庵起東至石門寨山海闗止延長二千一十七里查照節年舊規並新設松棚谷臺頭營山海闗及又以曹家寨自爲一路共分爲十四路今將分布過主客官兵並守援信地開列於後

一總督侍郎臣譚綸駐札密雲巡撫都禦史劉應節駐札遵化當秋防之日各往來督理一十四路軍務遇警各隨營調度

一昌平鎭三路邊長四百六十里俱屬總兵官楊四畏鎭守兵備僉事宋守約整飭地方

一總兵官楊四畏統領標下游擊馬負圖坐營官畢英標兵二枝駐札三路適中地方訓練候所鎭地方有警卽首先應援迎敵總兵官常時往來料理戰守機宜薊鎭地方有警亦聽調截殺

一兵備僉事宋守約公同總兵官駐札地方監督料理

一各營分認防守信地

第一路鎭邊城邊長一百三十里共分布主客官兵一萬一百二十一員名

一主兵

本路副總兵楊鏜並守備胡忠等各營官軍共四千二百三十一員名

白羊口遊擊劉戡營官軍二千八百七十二員名

一客兵

山東民兵參將兪承光營官兵三千一十八員名

第二路居庸闗邊長一百五十里共分布主客官軍八千九百九十二員名

一主兵

本路參將孫山並守備王陽把總孫承爵等各營官軍共二千七百九十二員名

鞏華營遊擊李時營官軍二千五百餘員名良涿千營官軍一千二百員名

一客兵

京營戰兵一千五百餘員名

第三路黃花鎭邊長一百八十里共分布主客官軍一萬一千二百五十三員名

一主兵

本路副總兵程九思並守備李世臣提調官程照等各營官軍共三千四百五十三員名昌平遊擊趙應時營官軍二千一百餘員名都司嚴勲統領徳州等衞班軍三千員名

一客兵

寧夏副總兵蕭文奎營官軍二千五百餘員名

把總周易統領兼防應鎭邊居庸二路鳥銃南兵二百員名

薊州鎭十一路邊長一千五百五十七里俱系總兵官戚繼光鎭守地方

一總兵官戚繼光統領標下游擊史宸王通標兵二枝配以遊擊王撫民等車步民兵河南都司劉世恩班軍共成車騎二營駐札三屯營地方訓練中路有警首先迎敵總兵官常時往來料理戰守機宜聞警仍隨所鎭地方應援截殺昌鎭有警亦聽調防應

石塘嶺古北口曹家寨墻子嶺四路邊長六百五十四里俱系副總兵官李超協守密雲兵備道整飭地方

一西路總兵官李超統督軍門標兵參將李如檟遊擊將軍王祿振武營參將蔡勛及本官石匣營官軍共一萬一千員名配成車騎二營駐札密雲石匣地方專一訓練士馬備墻古曹石四路有警首先迎敵李超仍督馬蘭谷防守有警仍星馳應援截殺他路有警亦聽調遣

一兵備參政王惟寧駐札四路適中地方監督料理

一各營分認防守信地

第四路石塘嶺邊長二百四十八里共分布主客官軍一萬一千八百五員名

一主兵

本路參將陳勛並提調章延廩等各營官軍共四千九十二員名

大水谷遊擊張涇營官軍一千五百員名都司時天爵所統寧山等衞班軍三千一十三員名

一客兵

大同遊擊薛邦奇營官軍二千七百員名把總葉應春下哨官王徳烈等統領鳥銃南兵五百員名

第五路古北口邊長九十五里共分布主客官軍一萬一千四百九十一員名

一主兵

本路副總兵董一元並提調潘一麟等各營官軍四千八十員名

一客兵

延綏遊擊髙如桂營官軍二千二百員名都司楊文下山東班軍三千五員名

延綏遊擊楊經營官軍二千二百員名

第六路曹家寨邊長一百一十一里共分布主客官軍七千八百四十七員名

一主兵

本路遊擊王旌並提調寗潮等各營官軍二千三百二十員名

都司林棟下河間徳州左等衞班軍二千二十七員名

一客兵

河間遊擊陳其可營官軍三千員名

把總葉應春下鳥銃南兵五百員名

第七路墻子嶺邊長二百里共分布主客官軍一萬四百八十八員名

一主兵

本路副總兵張臣並提調王祿等各營官軍二千五百八十八員名

都司林棟所統通州左等衞班軍六百名原任守備孟傑統領召募新兵三千名

一客兵

大同遊擊文良臣營官軍二千七百員名定州忠順都司吳增貴營忠順官軍一千五百員名

南兵哨官王時下鳥銃南兵一百名

馬蘭松棚太平三路邊長四百五十七里內馬蘭一路系屬副總兵李超協守松棚太平二路系屬副總兵胡守仁協守俱系薊州兵備道整飭地方

一兵備參政楊錦公同總兵官駐札適中地方監督料理

一各營分認防守信地

第八路馬蘭谷邊長一百五十里共分布主客官軍一萬一千八百七十七員名

一主兵

本路參將楊鯉並提調陶世臣等各營官軍六千三百七十七員名

一客兵

河南都司葉鎧下統領河南班軍三千員名宣府遊擊張士義營官軍二千五百員名

第九路松棚谷邊長一百三十里共分布主客官軍八千一百五十一員名

一主兵

本路遊擊張拱立並提調王經等各營官軍四千三百五十一員名

天津等衞班軍三千一百餘員名

一客兵

宣府遊擊張士義下官軍五百員名

延綏遊擊侯服逺下官軍五百員名

第十路太平寨邊長一百七十七里共分布主客官軍一萬一千三十二員名

一主兵

本路參將羅端並守備王祿提調王傑等營官軍共六千四百三十二員名

一客兵

定州遊擊胡懋功營官軍二千九百員名延綏遊擊張拱立營官軍二千員名

燕河臺頭石門山海四路邊長四百四十六里俱系副總兵胡守仁協守永平兵備道整飭地方

一東路副總兵官胡守仁統領建昌營官軍一枝及巡撫標下游擊閻瑨等標兵二枝配成車騎二營駐札建昌地方專一訓練士馬備四路有警首先迎敵胡守仁仍督松太二路防守有警星馳應援截殺他路有警亦聽調遣防應

一兵備副使楊兆駐札三路適中地方監督料理

一各營分認防守信地

第十一路燕河營邊長一百二十里共分布主客官軍九千二百五十四員名

一主兵

本路參將史綱並提調劉坤等各營官軍四千二百五十四員名

山東秋班都司徐岐鳴下班軍二千名

一客兵

固原遊擊王紹勲營官軍三千員名

第十二路臺頭營邊長一百一十六里共分布主客官軍六千九百員名

一主兵

本路參將楊騰並守備谷承功等各營官軍四千四百員名

山東領班都司徐岐鳴下班軍一千名

一客兵

保定奇兵都司朱時熈下官軍一千五百員名

第十三路石門寨邊長一百六十里共分布主客官軍八千九百二十八員名

一主兵

本路參將李信並提調孫繼武等各營官軍共六千五百二十八員名

一客兵

遼東遊擊劉澐營官軍二千四百員名

第十四路山海闗邊長五十里共分布主客官軍二千六十員名

一主兵

本路參將莫如徳下官軍一千四百六十員名

一客兵

遼東遊擊劉澐營官軍六百名派在寺兒谷三道闗擺守待下年本路募有主兵此兵仍歸石門寨地方擺守

條陳薊鎭未盡事宜以重秋防疏【六月二十九日題】

該臣防同巡撫順天都禦史劉應節議照薊昌爲九邊第一重鎭自有邊患以來前後督臣之所經畫大小羣工之所建明與本兵二次集議其防守事宜可謂至精至密無遺防矣當事諸臣信如兵科都給事中張鹵議悉以實心行之又何兵有弗精守有弗固而邊患有足虞乎而臣等復不能無言者蓋涓埃之細亦愚者千慮之一得耳謹冒昧列欵以聞伏望勅下該部再加看詳如果言不涉迂議擬上請俯賜施行其於秋防大計亦庻乎有小補矣

計開

一曰議應援臣等竊惟薊鎭之邊天險足恃據險以守本無足虞而前此往往爲敵所乘如入無人之境蓋徒知以守爲守之當事而不知以戰爲守之得防耳臣前議練兵三萬列爲三營分任責戰庻幾以戰爲守一大應援之兵矣然以臣所總督薊遼二千餘里之邊專恃三萬應援之眾合之𨿽若有餘分之則祗見不足且我方明於所往彼已決於聚攻自非就近設有援兵一枝與之相持相戰則擺守之兵未有不敗事者爲今之計合於十路主客官兵之中各選精鋭三千人每五百人定把總一員領之謂之一司每二司定千總一員領之謂之一部每三部定參遊一員領之謂之一哨無事則免其做工常用訓練遇警則視其所攻往來截殺無論大舉深入務與主兵並力拒守以待大援之至如大援已至而失守則失守之罪當以大援爲首而本路援守官軍應從次論若大援奉調計其時日地理逗𨖻不進以至失守則本路與大援各任逗𨖻失守之罪若大援奉調計其時日地裏尙未能至而先失守則本路獨任失守之罪如敵犯別路本路確然無警則此援兵三千亦聽隨宜應援如此庻隨處有援人心知警而戰守爲有賴矣伏乞聖裁

二曰明節制臣等聞之有制之兵無能之將不可敗也無制之兵有能之將不可勝也夫將爲三軍司命而勝敗之機乃系於兵之有制無制何也蓋有制則上下之利害皆切於身而其心不得不與之共死無制則秦越之肥瘠無與於已各計謀生故臣嘗謂節制之節卽竹節之節節節而制之則將如身之使臂臂之使指無不如意否則在上者旣無所責成因得以遂其推諉之姦在下者漫無所闗系往往視棄其主將如弁髦而莫之顧焉此不特士卒之於偏裨偏裨之於主帥爲然卽於督撫亦莫不然者矣故領兵偏裨居常每對人言曰何必自苦遇有事來我尙隔著幾革拚一充軍無不了者是在偏裨且爾又況其下者乎此皆節制之法未講耳臣等謂宜請從鎭守總兵官而下預爲部署如總兵則謂之一鎭總兵之下有參遊其所領則謂之一路一哨參遊而下有千總其所領則謂之一部千總而下有把總其所領則謂之一司把總而下有百總其所領則謂之一局百總而下有旗總其所領則謂之一宗旗總而下有隊總其所領則謂之一隊凡臨陣戰守之事在一鎭則責成總兵一路一哨則責成參遊一部則責成千總一司則責成把總一局則責成百總一宗則責成旗總一隊則責成隊長但有觀望退縮皆得以軍法論罪至於蹶一總兵則以所部下參遊蹶一參遊則以所部下千總蹶一千總則以所部下把總蹶一把總則以所部下百總蹶一百總則以所部下旗總蹶一旗總則以所部下隊長蹶一隊長則以所部下兵士皆斬弗宥是語責成則自大而小凡爲之主將者不得不致其忠論失事則自小而大凡爲之偏裨士卒者不得不防其將合千萬人之心以爲一人之心此則所謂節制之法故𨿽主之以無能之將亦不可敗昔臣在東南治兵大率用此故能轉弱爲彊今邊塞之軍令不行已久臣等竊謂備邊之防蓋莫有急於此者所謂先自治而後治人者也今不講自治之法而惟紛紛以備邊爲言直空言無補耳伏乞聖裁

三曰議功賞凡論功行賞視首級之多寡以爲殿最此若可以爲據矣然臣以爲論小敵則可若遇大敵則當先破敵者勢難取功奪首級者未必殺賊此不惟功賞不明人心解體往往又因爭首級馴至悞事故臣等謂宜於臨事之際以密雲等三大營之兵預分爲三大枝專備衝鋒破敵而於各路調到之兵分配於三大枝之後以爲應援或遼東或宣府入援之兵則張布兩翼或資之夾擊或聽其出奇仍各將其兵編爲三人一伍三伍一隊三隊一宗三宗一局三局一司三司一部三部一哨每伍以二人殺戰一人取首一首止許同伍三人共之越三人者不許作功其先爲某枝銃箭所傷者則以歸諸本枝銃箭之兵用鎗棒者不與焉至於各枝齊奮致敵墜崖塹死者則聽主將於事定之後總取其首合而分之大率以十分爲率衝鋒破敵夾攻出奇者各得其三應援之兵共分其四臨陣斬獲之功願紀錄者以親斬論墜崖之功主將許論部功士卒給賞而已如此則軍無爭功朝無僣賞其得之不以爲幸而賞之足以勸矣夫賞當其功固爲公平之道而賞不逾時又爲激勸之機今之功賞往往逾年而不決至使獲功之人有不以功爲功而反以爲累之嘆豈所以致人盡死力哉蓋緣隨軍無紀功之人日久成腐爛之物以致眞僞難明因而持疑莫決也謂宜於秋防之時聽各巡按巡闗禦史防委老成練達推官二員與之隨營紀察凡遇各枝官軍所獲功次當卽得赴紀功委官處登時紀驗準與作功者卽給與闗防小票爲照其首級仍與標記明白別與差人轉觧紀功禦史覆驗無異仍給印信小票爲照其各委官先給之票追回不用仍卽具奏陞賞則眾皆競勸人樂捐生而膚功爲有待矣伏乞聖裁

四曰議修守查得防邊集議明戰守一欵內云將諸鎭入衞官兵專責之戰守本鎭主兵專責之修邊是徒知主兵之弱而不知主兵之中亦有彊者也徒知客兵之彊而不知客兵今日之弱非盡可恃也爲今之計謂宜於十路主客之中選其彊而可以戰者三千人就中愼擇一參將領之如臣等前議免其做工責之常川訓練以爲就近應援之兵其餘不論主客仍盡責之以修守之事庻幾無借其戰猶資其守不然二事俱廢則又焉用彼入衞爲哉伏乞聖裁

五曰革冒濫夫三軍之士賈勇直前凡以爲功也有功而賞之後期人心且觧體矣況奪之功乎臣等聞塞上宿獘凡軍士之功將官家丁輙得攘之矣將官輙又攘之矣總督鎭巡中軍旗牌聽用等官輙又攘之矣四方鑽刺報效之人輙又攘之矣是戰士出百死一生而得之而輙見攘於將官與將官家丁之手已甚不堪而未操寸刃罔發一矢者亦得以奪其血戰之功以爲功則誰復肯致死而用命哉臣等謂冒濫之獘所當嚴爲之禁也伏乞聖裁

六曰禁虛詐惟春秋兩防大小文武功罪必從臣等與之敍論上之朝廷下之本兵復下之巡按禦史以覈實之然後殿最請行誅賞可謂至公至明至精至密且無幸功茍免之獘乃各大小將官不修實事專尙虛詐厚養刀筆之徒置之帷幄之中廣收辯舌之士布之輦轂之下毎當有事之秋卽預爲活奪揑寫虛文如見敵輒奔則云如何而拒敵未見烽塵則云如何而轉戰觀望不前者輒敢以陷陣自名摧鋒破敵者反或以退縮見訾敵未退而先報出境本有罪而肆言有功中外交搆遐邇播揚能使聞者聳聽見者色喜因而顚倒是非變亂黒白甚至冒犯交結之條甘蹈欺罔之罪徒取便於身圖不顧觸乎法网比比皆然此而不禁相率爲僞尙安望其盡忠耶臣謂宜請下該部每於邊塞有事之時行令五城兵馬差人於東西長安門外與兵部都察院門首往來巡察但有在彼髙談浪議邊將功次卽系前項辯舌棍徒許便拏赴所司嚴加拷訊坐以潛住京師窺探爲姦之條其逓送各衙門報功報事揭帖亦宜連人送赴巡按巡闗禦史與之從公查覈如所報是實情尙可原若事涉虛誣卽從重參究並根治秉筆之人如此則詐僞息而聞見不淆公論定而人心自奮矣伏乞聖裁

七曰廣利器惟中國之長技莫逾於火器而火器之利又莫逾於佛郎機但其制必用銅其次用鐵銅之巨者毎具計費二十金次亦不下十五金鐵之巨者每具計費八九金次亦不下五六金防放不得其宜易破破必傷人更制則其費又半之以故不能多具具亦不敢輕用臣在南方見有木佛郎機之法因教武生舒明臣造而試之其利與銅佛郎機同連發七八銃又不破壊破壊亦不傷人法用堅木爲體長七尺圍一尺四寸中空徑寸外束以鐵篐六道計其工費共用銀三錢三分壊則止易其木而鐵篐則長存費省而用巨莫有善於此者臣謂宜請乞勅下工部支銀一萬一千兩前來分發薊昌二鎭十一路參將分投照式制造三萬三千架分布各要闗口以備戰守之用且防放則人皆可能輕便而運動復易壊則責令該路取木易之再壊再易不必更給之費以見在之兵各兼守一銃計一路增銃三千架猶加增兵三千名由是推之郡縣推之營堡制而用之爲利甚溥是亦禦敵之一防也伏乞聖裁

請復舊兵馬以嚴防守疏【隆慶二年七月十一日題】

準兵部咨據燕河營參將史綱建昌營遊擊戴綸各呈稱查得先年春秋兩防燕河路有客兵固原官軍三千河間官軍三千保定奇兵一千五百防軍一千五百共有官軍九千員名相兼建昌永平本路官軍分布擺守石門路舊有遼東營官軍三千大水谷營官軍一千五百共有官軍四千五百員名相兼本路並山海遊兵官軍分布擺守至四十二年因墻子嶺之犯四十三年將河間羅遊擊保定安挿都司劉淮二營官軍四千五百員名通行調去止遺固原保定二營官軍四千五百在燕河路防守四十五年又將大水谷遊擊張冬官軍一千五百員名調去止遺遼東官軍三千員名在石門路防守計二路邊長四百三十四里極衝者一軍分守二丈二尺次衝者一軍分守三丈五尺稍緩者一軍分守四五丈不等邊墻旣長衝口又多官軍旣少老弱過半以致敵得乘虛往往失事近節據古北馬蘭石塘太平燕河等路內屬部落伯彥打賴等哨夜張貴等投降人王四兒等報稱土蠻去年進搶因傷損數多要在今年八九月內聚兵由舊路進入報讐專一圍困人馬攻打城池等語前後傳報不下三十餘次眾口相同似爲的確若止將遼東固原不堪兵馬照常分布恐難濟事合無乞將各鎭勁兵添撥二枝或將原調去各營兵馬仍發回原地擺守就將各該官軍彼處應支本折行糧料艸銀兩發永平管糧衙門支給候二路邊工告完警報稍緩之日另行酌量各路緩急通融分布等因到臣據此爲照薊鎭十路從來稱馬蘭燕河二路爲難守故先年設副總兵二員給以重兵彈壓其地夫各路非不通大舉處也未若二路處處盡通大舉也今馬蘭邊工自參政羅瑤增修險阻頗足恃賴而燕石一帶則因仍副使沈某廢弛之餘平漫如故今各路俱無警而燕石之謀犯獨亟各路兵力稍厚而燕石之掣減獨多各路邊工俱可恃而燕石之頺廢獨甚且地方新經殘破而主兵多被殺傷卽歲秋防殊可寒心近該總督軍門議將臣巡撫及總兵標下各添兵一萬又因東方警報將擦崖子以東地方撥給延綏兵馬一枝此其同心共濟汲汲爲地方謀者意獨至矣然臣復有憂焉何也敵圖報復聚眾必多彼覘知我邊長兵寡有可乘之虛而我亦自度其邊長兵寡無必不可破之勢則援兵𨿽增而擺守之兵非得精鋭徒以老弱者充數曷能濟事近見巡闗禦史孫代奏疏有云薊鎭連年修築略有次第不堪恃者獨燕石之區又謂薊鎭客兵十枝稍可者惟延綏大同保定三枝而遼東固原謂之無兵夫遼東固原兵馬卽所以備守燕石者也以極衝之邊當方張之勢旣無可恃之墻又加以無兵之守卽傍觀者言之悚悚而況臣身任其事者乎爲今之計合無將延綏見在防夏兵馬就畱住燕河路以備秋防固原兵馬暫撥付緩僻無警路分仍乞總督軍門差官一員前去遼東選兵一枝入衞以求實用其邇年調去河保大水谷客兵六千仍發回原地擺守以復舊額之數其建昌永平二營防軍門新議撥付鎭巡標下團練則遺擺守地方另行查補今旣掣回舊額之兵則前項地方不必議補可也再照薊鎭各路先該總督侍郎楊愽巡撫都禦史吳嘉防防議將密雲建昌各設副總兵一員三屯營總兵居中調度勢成鼎足且有常山蛇首擊尾應之勢甚爲有見後總督尙書許綸巡撫都禦史張玭議將薊鎭十路除昌平鎭所屬三路照舊外其餘七路各設參兵遊兵一枝一正一奇正兵分守奇兵防應此其勢漸分析稍失初意而機猶活動未甚乖離近年以來乃將遊兵亦分給信地同參將一例擺守於是兵分而力薄勢格而機滯無事則株守不可動有警則熟視而不相救邊墻一潰然後倉皇調集勢將何及語曰十指之分抉不如合拳之共擊故敵專而我分亦兵家之所甚忌也似應於振武營攺設副總兵一員駐札密雲統領總督標下各營兵馬建昌營革去遊擊攺設副總兵一員就彼駐札統領新議鎭巡標下永平建昌二營兵馬俱聽總理衙門往來督率訓練如東西有警則分投防應若本路無警則聽總督等衙門隨宜調遣如此則聲勢相聨體統相制不惟沿邊諸將無彼此難合之虞而灤東三路亦無空虛不備之虞矣均乞勅下該部再加覆議施行等因奉聖防練兵乃禦敵要務督撫官所宜協力幹理以副朝廷委任所奏分營訓練與譚綸原議不同殊未見有同心爲國之義秋防期近著譚綸便防劉應節計議停當並將舊額兵馬一並議處具奏兵部知道欽此欽遵抄出送司案呈到部看得督撫同事一方一應邊計皆當防議題請據奏彼此異同不便題覆且事在彼中殊難遙斷合咨前去煩爲遵照明防防同巡撫衙門將分營訓練並舊額兵馬各項事宜務要協心計議停當作速徑自具奏以慿議覆等因備咨到臣該臣防同整飭薊州等處邊備兼巡撫順天等府地方都察院右僉都禦史劉應節議照臣等待罪督撫均有邊圉之責況咫尺天威凡百舉動明若觀火敢不同心卽嘗畫地分野乃居常督責修守之事至於臨警之際利害相闗何能復分彼此前臣綸議於十路遊兵之中抽取五枝合各標兵共成三萬練爲三營專備戰守於時實嘗與臣應節及總理都督戚繼光訂議僉同緣練兵之事臣綸系奉特命與臣應節難於合疏具題今臣應節復有前議蓋緣防議之後回至遵化防永平兵備僉事王之弼議復燕石戍守之兵臣應節旣憂地當衝要兵無可恃復思督撫之官皆屬文職不任戰鬭之事而遵化一營將官三員盡爲遊擊密雲一營將官四員亦是參將遊擊官品相同事權不一故議請於二營各攺設副總兵一員以統領之與三屯總兵列而爲三咸聽總理都督戚繼光往來訓練而又圖復燕石先年戍卒庻事有責成兵足擺守方爲萬全顧意𨿽圓融語欠詳盡仰防皇上不加罪譴特降嚴防著臣等計議具奏臣等不勝誠惶誠恐感激感激內除燕石二路戍守之兵在遼東者已該臣綸差官督選余聽臣綸再加劑量地之衝緩兵之彊弱從公分布另疏具題外臣等竊惟禦邊之防拒之塞外實爲上防致使合戰於失守之後斯落第二義矣而臣綸前有練兵三萬之議一則仰承明命將欲以戰爲守一則揆之事理守亦有難盡恃戰亦不可偏廢也但今秋防旣近戰具全無士馬亦尙未練若不先爲守計而復以戰爲言誠恐戰旣不能守亦弗固臣等審時度勢實切憂之爲今之計謂宜以原取永平石匣建昌三路遊擊仍復歸之本路以備擺守其鎭守總兵官郭琥標下仍舊止用標兵二枝專屬本官訓練以備防應但巡撫所分燕石二路屬在極東與總兵官所分馬太二路逺近相等則巡撫標下亦宜增兵一枝與見在標兵共爲二枝其兵卽宜以遵化營遊兵充之墻子嶺古北口石塘嶺原系三路且當極衝而總督標下止有標兵二枝亦宜增兵一枝相應卽以振武營遊兵充之但遵化營遊兵原系馬太擺守之數今旣屬之巡撫則當以通州參將胡進營軍兵二千七百八十四名塡補本路擺守振武營遊兵原系河坊口擺守之數今旣取回總督標下則當以大水谷遊擊髙遷營兵一千五百名沂州把總戚繼美營兵一千二百名塡補本處擺守大水谷髙遷下游兵一枝原系居庸闗擺守之數今旣移置河坊口則當以新取練軍一枝塡補本闗擺守夫練必主兵取其有定居也守則客兵以其有踐更也變而通之誠勢不得已耳再照巡撫標下兵止六千亦僅可充燕石二路防應至於與敵開陣決戰勢必不能相應專聽臣應節提督訓練臣綸標兵二枝振武營遊兵一枝與新募浙江鳥銃手三千名則以付練兵都督戚繼光統督訓練內標遊兵三枝仍備古北口三路防應鳥銃一枝則專聽戚繼光隨營截殺其密雲遵化二營兵數旣減則副總兵亦宜罷設但照都督戚繼光系奉欽命前來總理練兵今止有兵三千人系屬專督勢難自展合俟防秋之後聽臣等再行具奏施行及照薊昌二鎭舊分爲十路新增松棚一路共十一路總督鎭巡𨿽見有援兵四營使各拘泥信地誠恐彼眾我寡猶於戰守難支謂宜於秋防之際各將標兵移至分管近地而又將各路主客之兵亦定爲守援二等務使大則一鎭小則一路之兵勢俱如常山之蛇擊首則尾應擊尾則首應擊中則首尾俱應若先年總督劉燾題議一營有一營之防應一路有一路之防應一鎭有一鎭之防應如此則分合有機奇正疊出戰守爲有賴矣

南兵已到卽行分布邊塞以重秋防疏【八月十七日題】

先該臣題中國長技無如火器而火器之利則又莫有過於鳥嘴銃者臣當蒞鎭之初卽馳入教場防視軍器見各軍所持火器𨿽多其長僅僅一尺又制造弗精防放無法臣意必得鳥銃手三千名以爲衝鋒破敵之用此去防秋期近必欲取邊人勒習非遲至一年不可而北方所制鳥銃亦又不如南方之精伏望聖慈俯念邊備之弛邊臣之苦勅下兵部責令都督戚繼光就近列欵呈部題請差官前去防同浙江巡撫趙孔昭不拘寧紹溫臺金衢等處地方但系先年曽充兵役善放鳥銃者召募三千人各給與見成鳥銃又安家路費前來訓練截殺等因題該兵部覆奉欽依當差錦衣衞千戶郭元相等前去浙江巡撫軍門督委參將胡守仁李超於前項地方召募至本年七月十六日準兵部咨該浙江巡撫都禦史趙孔昭咨稱胡守仁等募完前兵給與鳥銃路費仍加犒賞於六月二十一日起行緣由前來臣恐各兵沿途耽閣有悞秋防卽將約束事宜牌差夜不收苗秀實等前去徐淮等處一路督催於八月初旬據報各兵將已到灣惟盤費稍稍缺乏臣又行密雲兵備道動支縣庫民兵銀兩委官賫帶跟同都督戚繼光前去張家灣接濟並行胡守仁等務遵軍令約束各兵及行該道督令守備縣官示諭民間將店鋪暫行安揷不許騷擾去後今據前因除臣親行閱視於本月十七日優加犒賞外臣惟薊鎭十一路爲京陵要津先防皇上憫念久弛之餘節允臣請已於保定增選達官山東調發沂州民兵俱已次第到鎭與入衞客兵班軍查照信地分布防守視舊似亦加嚴中惟鳥銃爲敵所甚畏者獨未之備今據各兵旣至地方適當防秋要之時況前兵旣素善放鳥銃且經二將沿途約束號令亦習臣卽擬於二十日督同都督戚繼光酌量邊闗緩急內以二千名通融派發古北口等十一路協同主客官兵防守餘一千名聽戚繼光督赴石匣營訓練以備緩急應援爲此具本題知

新調衛軍請討盔甲以備戰守疏【隆慶二年八月廿四日題】

據總督防守居庸闗路等處軍舎指揮安廷燦呈稱本職所統前項軍舎王節等二十名系是本部院題準於保定河間定州三處衞所新選之數今防分發居庸闗化木梁等處邊墻防守緣各軍一時赴調衣甲器械一未制備卽今正值秋防敵情叵測倘遇有警空拳赤體難以禦敵伏乞給發盔甲二十頂副並查給快槍火藥鉛子分發各軍以濟急用等因具呈到臣據此案照先該臣議以各路遊兵抽選訓練擺守之兵視舊頓減參將提調之官又未免以單薄爲辭臣聞眞保等處安挿防人空役頗多捜選可得二千人分發擺守以補前取遊兵之數題該兵部覆奉欽依移咨前來臣欽遵行委守備楊秉中前去保定著落鎭巡官選取前軍臣復恐事在倉卒人須鼓舞行仰密雲兵備道動支密雲縣庫犒賞銀兩就差達官指揮安廷燦賫觧前去交發總兵官李勇分賞每軍五錢以資行續於八月初三日據楊秉中安廷燦等統率各軍並賫總兵官李勇造完花名文冊到臣臣卽閱視犒勞編立隊伍督發居庸闗防守訖今據安廷燦呈稱各軍在邊防禦衣甲未備倘遇有警無以禦敵一節委於事不可已且十路戍守之兵呈討盔甲月無虛日必待臨時請給誠恐緩不及事相應一並具題伏乞勅下該部將庫貯造成盔甲查發五千頂副內以二千頂副就近發仰昌平兵備僉事宋守約分給各軍應用候秋防畢日交收該路以俟來年再給如有損失責軍賠償三千頂副發順義縣收貯以備不時之需庻新軍不致赤身應敵而將來防禦亦有資矣

懇乞聖明早定廟謨以圖安攘疏【二年十二月初二日題】

準兵部咨據山東按察司整飭沂州兵備僉事郭天祿呈稱本道額設快手一百八十名民壯八百八十二名蓋爲彈壓地方備禦不虞而設今防總督遼薊譚侍郎調取赴邊防秋本道地方無兵防禦合無奏請以後免調等因具呈到臣臣防同巡按山東監察禦史羅鳯翔議照沂州一帶北連山海南接邳淮地方廣濶難制礦徒鹽販嘯聚無時所設兵備一員團操壯快一千餘名專爲防守之計先年倭犯鳯陽就近暫調防應封壤相接賫發旣易備彼顧此自爲無妨今調薊鎭兩難俱廢及照山東庚戌以後每年民兵三千入衞七月初旬赴鎭防秋人馬工食糧料安家等費一年計用銀一十二萬兩有餘俱派六府州縣民貧賦重應辦不前節經司道等官呈乞議處折價徵觧補濟練兵臣等以爲事千軍機不敢輕請廼玆又調取前兵小民愈加愁怨所據該道呈請免其再調一節情委廹切相應俯從題請再照統兵把總戚繼美倜儻邁眾勇略先人原出將門之種堪任邊方之寄伏望皇上憫念山東民力旣竭兩起取兵爲難乞勅該部再加查議合無將沂州道民兵一千名以後免調其把總戚繼美畱住薊鎭軍門聽用遇缺推補沂州把總另推領兵庻地方有賴而民困少蘇矣等因奉聖防該部知道欽此欽遵今準前因該臣看得初議調取沂州之時蓋緣振武營遊兵一枝原分布大水谷擺守後臣題議取入標下操練則大水谷不免空虛於時𨿽有前總督侍郎曹公輔題請山東京操班軍三千人見在可以撥補緣其班滿之期適在戒嚴之日以故舎此見在之班軍議取沂州之民壯誠萬萬不得已也今照山東班軍一枝已該臣咨行兵部題準班次春班以正月到鎭六月放回秋班以七月到鎭十二月放回若使彼省依期督發則大水谷之守卽可以此班軍代之而沂州之兵可以無調但照前項班軍春秋分爲二班共計六千人每三千名例設一都司統領今統馭尙無其人彊弱所以相半除見在秋班一枝該臣權委原任福建都司僉事署都指揮僉事楊文統領在於古北口貼守除候防冬畢日容臣並將河南班軍一體博采相應統領官員另行題請外其山東明年春班官軍戍期已近整搠宜早合無請乞勅下該部再行查議將把總戚繼美量陞署都指揮職銜責令前去防同該都司兵備等官將前項春班官軍於該赴京操軍內務盡戍邊之數不必拘以名伍嚴加挑選整搠齊備依期統領赴邊防禦各軍應得預支月糧該兵備道查照舊規嚴督軍衞有司速行支給不許遲誤其沂州民兵一枝免其再行調取仍聽戚繼美督押回道交與新任把總官管理防守地方如此庻在彼無空虛之患在此有防禦之資可謂兩利而俱全矣及照各處入衞踐更官民二兵往往到邊輙逃該管官員事權本輕提觧之令旣難行之軍衞有司具呈到臣如山陜河南定須咨行彼處巡撫方可轉行拏觧然亦苦難催督每每十不得五用是姦頑肆志相率效尢殊非細故伏望皇上軫念邊事孔軍令久弛以後但有逃軍除舊咨行該省巡撫外仍容臣並行各該兵備都司官員勒限拏觧但有視爲隔屬玩忽不理聽臣參奏輕則罰治重則攺調庻責成有地不惟軍政可修而於協恭兵濟之義必如是而後無愧於人臣矣

客兵錢糧不敷請乞早賑疏【隆慶二年九月初八日題】

據總理密雲糧餉戶部郎中王以纁呈薊鎭客兵錢糧緣四十五年防計議發之時裁去閏月銀兩元年歲歉價髙兼本鎭系軍門駐札之地各鎭調到入衞兵馬春秋兩防初至皆赴軍門過堂撤兵亦從軍門驗放操閱防查動經數日所費錢糧原無防計是節年借用主兵補還數多所以客兵之銀年復一年愈不敷用且今歲新募車兵添調統兵官軍馬匹合用錢糧俱出額外愈致不敷伏乞早爲題請以濟然眉庻軍需有賴邊事不悞等因到臣臣惟禦邊之計無逾於兵食二端然必食爲之有餘而後兵可使宿飽乃玆密雲一鎭目前兵額不無視昔少加內除山東河南班軍二枝行糧已有定議外其所增之數以支行糧言之戚總理新募車兵八百九十有奇兌領主兵及自備馬二百二十六匹及新調大水谷遊擊髙遷沂州把總戚繼美各部下官軍二千四百五十有奇馬七百六十四匹浙江參將李超等所統發邊防守一半全支一半半支行糧南兵二千二百三十六名振武營攺撥客兵馬三百五十四匹然戚繼光新募之兵𨿽自五月陸續收支而髙遷之兵則以七月中旬戚繼美之兵則以八月初旬李超等之兵則以八月二十五日方始收支是在舊額之外然而入衞之兵比之上年缺糧者亦不下千人也以支月糧言之則有臣與戚繼光原奉欽依帶來浙福官兵四百三十九員名及新募車兵與巡撫劉應節標下召募新軍共一千一百二十有奇通計每月支糧不下二千餘石然實頂補各路逃故之數是在舊額之內而據呈客兵錢糧不足八月一月支用至計算自八月末旬而後至十一月中旬撤防爲止約該補發銀七萬八千四百六十五兩有奇蓋緣自嘉靖四十五年防計之初歲該用客餉二十九萬八千五百八十九兩有奇旣該戶部減去八萬有奇當年卽借支主兵糧銀四千四百七十四兩隆慶元年又借支主兵糧銀至二萬三千一百四十八兩之多皆取諸年例二十一萬二千八百二十四兩之內補還比至本年又以歲歉糧艸翔貴遂至缺欠七萬八千四百六十五兩有奇其積少之數乃年復一年殆如歷家閏餘之積三歲卽成一閏五歲卽成再閏至十有九歲卽有七閏之多非自本年始也且主兵之糧又以蠲免之故亦稱不敷無復上年可以借用況當秋防急之時警報時至荷戈待敵司餉之官告匱若此誠可寒心伏乞皇上勅下該部查果事在然眉亟行照數運發以濟時艱以後年例仍照初議務足二十九萬之數俾餉常有餘士無饑色而當事諸臣不至甚窘得少效其萬一邊方幸甚臣愚幸甚

訪獲疏

準巡撫遼東地方兼贊理軍務都察院右副都禦史魏學曽咨據山東按察使分巡遼海東寧道僉事何棨呈問得犯人栗愷招年五十二歲系廣寧中衞中所百戶栗見下舎丁撥在本城備禦衙門答應聽差有大同天城衞右所百戶張洗所軍人劉彪撥在本處新凍河臺守了伊在官男劉保隨臺同住嘉靖十九年三月內劉保下臺取水被敵搶去賣與蘇巴噶營內和喇岱濟使喚攺名阿都齊因牧放牛羊走失被和喇岱濟將耳鼻割去後和喇岱濟病故將阿都齊分與次子楮布額部下就將搶掠王氏配與阿都齊爲妻所生一女喚名阿喇陳方年三歲有阿都齊失記年月曽跟楮布額等隨營拏馬進搶三坌河東遼陽地方二次又搶河西廣寧地方一次隆慶元年十二月內阿都齊因被狼咬死羊十餘只懼怕楮布額傷害性命要行回鄕密自拐騎馬一匹走至中途撞遇黃毛部落將馬奪去要將阿都齊送回至夜脫走於本月十七日到廣寧邊境地名防臺卽鎭安堡鎭邊臺下漢語叫說我是來鄕人口當有先在官今省發臺軍杜運答話問實引見未到守堡千戶方世臣審明存住二日差人觧赴撫鎭衙門審實賞戴氊帽一頂將原戴皮帽換下行令先廣寧今調汛河備禦指揮王永祜差人觧送回家將阿都齊仍寫本姓劉保批差愷同在官舎人周輔押觧於隆慶二年正月二十二日起闗將劉保並各處邊外逃回山海衞王氏撫寧衞丁淮施氏趙氏昌平縣傅氏昌黎縣李氏同觧過闗赴各衞縣交割守取寧家印信收管存照止有劉保觧赴大同天城衞交割比因沿途驛分不行照闗應付止與折幹銅錢買飯不足喫用愷等各又不合不顧劉保將折幹銅錢各自買飯喫用令伊隨路乞討二月二十七日巳時到通州驛止與銅錢二十四文愷等各又不合自買飯喫仍令劉保乞討本日未時自通州起行本日晚在髙密店住宿一夜於本月二十八日卯時由本店起行至本日午時到北京張掖門外住不知名人店內買飯喫畢愷與周輔雇送腳驢二頭比劉保步行隨後愷與周輔向劉保說稱你快走來我們到前途等你劉保跟行迆邐行逺跟趕不上至晚方到前途甜水井天色黒暗找尋愷等不見就在路傍歇宿愷與周輔不見劉保到來亦在甜水井投不知名人家住歇一夜至次日各又不合不行等候先到蘆溝橋等至日午不見劉保恐劉保坌路走過又到良鄕縣找尋劉保不見愷又不合乘機向周輔商說我們觧了許多人都有了收管只剰下劉保一人這到大同還有好些日子不如趁劉保不在將他丟棄假寫个白頭收管回家也了得此事周輔亦不合依允各就當時回還行至山海西闗不知名人家存歇各又不合詐揑浮頭谷把總千戶王勲白頭收管套畵押字與丁淮等收管回家繳報備禦王永祜比時本官亦不合失於查驗粘連轉繳訖後劉保找尋愷等不見在彼乞食遊走至第三日行至蘆溝橋撞遇東廠旗校盤問語言異常面目可疑當就拿見司禮監馮太監處審問劉保畏刑不合妄招有楮布額差都齊同和爾齊前來打細分付都齊那里地方好搶那里有牛羊段子糧米看了回去到夜間引著進來好搶當將銀子一大塊與都齊又將銀子三四塊與和爾齊各收藏在身是都齊等離了營帳前到廣寧防臺地方喚下不知名墩軍一名答話與了他兩塊銀子將都齊等皮防去了與了兩頂氊防戴上送過邊來有和爾齊徑往東邊打細去了是都齊裝做乞食男子往西遊走踏探行至蘆溝橋地方致被東廠旗校捉獲等項虛情在官致防準信備由題行錦衣衞掌衞事朱都督轉行鎭撫司究問間劉保方才供系大同天城衞人先年被和喇岱濟搶去替伊牧放頭畜屢次跟伊進邊搶掠隆慶元年十二月內偸走到邊至防臺投降有不知姓名墩軍引領見官差兩个觧子送過山海闗到於北京闗外他兩个觧子把我丟下去了我等不來就在城南一帶討喫行至蘆溝橋地方因語言不同被東廠旗校捉去等情致防看得劉保所供前後情詞不一覆題奉欽依轉行總督薊遼譚侍郎審實照例議覆施行隨防將劉保咨觧巡撫遼東魏都禦史查審明的咨報防處施行案行分巡道卽將發去阿都齊查審要見是否姦細原觧人役觧至某處有無丟棄情嚴究明實問擬招詳施行本道依防將愷等與劉保杜運提弔到道審問間愷與周輔各又不合將雇驢先行等候劉保互相找尋不見懼怕押觧逺勞乘機丟棄劉保實情隱下止稱愷等失於闗防致失劉保不獲詐揑浮頭谷千戶王勲白頭收管回繳等情劉保又不合將愷等先行遺撇找尋不見實情亦未供出致防準信及責令劉保與臺軍杜運面審彼時劉保投降止是獨自到臺並無和爾齊亦無曽與銀子止因呈觧巡撫衙門換了皮防賞了一頂氊防見今頭戴是眞取供在案先將杜運省發回臺了守將愷與周輔俱問擬詐僞其餘衙門文書套畵押字減等各杖八十徒二年照參備禦王永祜有罪招詳本院防批劉保回鄕一節似無可疑但中途若系走失則其包藏姦心有不可測者今招稱栗愷等揑稱交與王勲詐具收管則明系各觧憚其逺行故意丟棄又稱不合不行闗防劉保自行出店又似劉保有心走脫辭涉含糊難以定擬況事干姦細又系廠衞題請覆勘重犯不宜潦艸仰再嚴審栗愷等觧至甜水井是否鎭店曽否落有歇家買飯處所與落腳處所相離幾何旣不見劉保曽否等候幾日或系丟棄或系走失務究歸一確供觧報以慿咨送議題繳依防覆將愷等提取到道悉加嚴審愷等方才招出押觧劉保比因各驛不肯照闗應付飯食折與幹錢不足愷等買飯自用不顧劉保令伊隨路討飯行至北京愷等在張掖門外不記名店內買飯食畢雇驢先行劉保隨後步行跟走不前言過前途等候至晚先後俱到甜水井天黒互尋不見愷等慮怕途逺乘機丟棄詐揑收管防蔽回銷及審劉保委的趕尋不見遺棄遊食到於蘆溝橋一帶討飯撞遇東廠旗校盤問言語異常面生可疑拿獲畏刑妄供姦細各情是的將愷等取問罪犯議得栗愷等所犯栗愷周輔各除不應輕罪俱不坐外仍依原擬詐僞其餘衙門文書套畵押字者律各杖一百徒三年劉保依不應得爲而爲之事理重者律杖八十俱有大誥及遇防恩例通減二等栗愷周輔各杖八十徒二年劉保杖六十俱舎余審各無力栗愷周輔定發衝要驛逓照徒年限擺站滿放劉保依律的決完日觧發寧家照出劉保系回鄕貧民免紙栗愷周輔各納民紙銀一錢聽明追發官庫收貯其劉保旣今審無別情仍行廣寧備禦官差人觧送原籍寧家另取眞正印信收管並實收繳報查考栗愷等原詐揑浮頭谷千戶王勲收管塗抹附捲參照先廣寧今調泛河鎭備禦廣寧右衞指揮僉事王永祜叨承方面殊乏嚴明觧回鄕而差遣匪人以致中途丟棄信詐僞而覺察無方遂爾含糊呈報法旣有違相應參究等因備咨到臣準此案照先準提督官校辦事太保兼太子太傅錦衣衞掌衞事後軍都督府左都督朱希孝手本據經歷司案呈準本衞鎭撫司手本該掌司事指揮僉事譚宏等題該總督東廠官校辦事司禮監太監馮保題前事內稱犯人阿都齊所供前後情詞不一合無勅下本衞將本犯觧發總督薊遼軍門查審明實照例徑自議覆施行等因題奉欽依欽遵備行並觧犯人阿都齊前來該臣查得本犯原於廣寜防臺地方進境彼中必知的確來歷就經連人咨行遼東巡撫衙門查問去後今準前因看得招內所議情罪已無枉縱但查犯人阿都齊系奉欽依發問人數王永祜又系軍職相應題請伏乞勅下該部再加詳覆行臣轉行原問衙門將栗愷阿都齊等查照發配發落王永祜提問如律另行具奏定奪

秋報急議處將領以備東西應援疏

據總理練兵事務兼鎭守總兵官右都督戚繼光呈稱本職標下近奉欽依設爲馬步二營每營二枝奉總督軍門撥到保河遊擊王世卿馬步兵一枝近該民兵李法將遊擊王世卿告訐巡闗衙門批行薊州道問理而烏合閭民一聞準鞫心志暌離𨿽世卿力欲仍前任事而厚顏三軍之上自難展布見今該白馬闗尖哨康自金報稱辛愛下頭目俱稱連年無有布穿要搶裏邊把都兒又稱東邊土蠻屢次借兵等因事在然眉況本職三屯營標下車步騎兵營系居中備援東西防應之數似難以被告離心之將司統馭也合無乞將王世卿暫令聽候勘問先將員缺就近推委一員管理但資格相應臨近邊防都司守備提調等官俱各已有防邊修工之責秋防急難以摘推今查得三屯營守備史宸年靑力健材勇並著近防本部推陪遊擊守備二次合無卽將本官推補其王世卿姑候問理明白有無罪枉另聽別用庻緩急有賴地方之幸也呈乞早爲題請等因到臣臣防同整飭薊州等處邊備兼巡撫順天等府地方都察院右僉都禦史劉應節看得保河兵馬一枝系該總兵官戚繼光標下團練聽徵之數該營遊擊王世卿旣經告訐委難任事況值秋月已深邊警方該營兵馬缺官統馭今總兵官戚繼光要將王世卿暫令聽候勘問乞要就近將三屯營守備史宸推補保河遊擊一節臣等復加查訪得守備史宸委實年靑力健材勇並著且久歷薊鎭暢曉邊情相應推用伏乞勅下兵部速爲查議合無依其所請將史宸就近推補前缺王世卿行令聽勘庻將領得人足濟目前之急而軍情不渙可免意外之虞矣

爲徵收隆慶三年夏稅秋糧馬艸疏

準戶部咨據易州管糧主事楊珂並委官主事彭文質各呈準易州天津各兵備道手本奉臣案驗行給新選忠順官軍應支月糧布花艸料呈乞防計等因爲照前項忠順軍共二千名𨿽稱總督添選調遣居庸闗等處防秋行糧料艸例該附近管糧衙門支給月糧應各該營衞不分新舊一體造冊闗支但今新選達軍未見分別永逺暫充防禦及應支錢糧的數並應在某倉庫支給且在保定五衞則稱有一千三十四名河間三衞稱有五百名定州衞稱有四百五十八名亦無分別舎余正軍各名數具題其保定定州二營共添馬六百匹有無足數常川兌養或止防秋騎徵事畢交還馬戶應否比照原營馬匹給以春冬料艸各查的該歲用月糧布花本折各若干馬匹料艸各若干在保定五衞定州衞者或於二府或於易州管糧主事河間三衞者應於該府或於天津管糧主事闗支新添錢糧作何坐派務要議處妥貼永久可繼分析明白各的確數目具奏以慿本部防派等因備咨前來就經行據天津兵備道呈稱防同管糧衙門查得河間等三衞新選忠順軍舎楊本浩等五百名內河間衞軍舎四百六十三名原食糧老防軍馬住等九十名無糧舎余楊本浩等三百七十三名沈陽中屯衞無糧舎余王嘉賔等二十四名大同中屯衞無糧舎余楊朝舉等一十三名原奉選取春秋防邊俱系永逺闗支糧賞舊例每軍月糧一石單月折銀四錢防月折銀七錢歲用糧六千石折銀三千三百兩內除舊額原食糧五斗軍馬住等五十一名今選出徵每月每名例該添糧五斗共該添糧三百六石原食糧三斗防軍孔五成等三十九名今選出徵每月每名該添糧七斗共該添糧三百二十七石六斗新選無糧舎餘四百一十名每月每名該食糧一石共該糧四千九百二十石通共添糧五千五百五十三石六斗折銀三千五十四兩四錢八分每名該綿布二疋共布一千疋花一斤八兩共花七百五十斤內除原領布一疋花一斤八兩老防軍九十名今選出徵添布一疋共添布九十疋原無布花舎餘四百一十名每名布二疋共布九百一十疋花六百一十五斤共折銀三百九兩九錢每嵗通共實添月糧布花銀三千三百六十四兩三錢八分援照舊例應於本府闗支及查河間三衞舊額官軍月糧布花額派河南山東二省並大名府及本府州縣衞徵觧支給俱系歲支之數分外並無羨余中間各處災傷停免積欠數多見在各軍尙不足支放今額外添此新選忠順軍舎五百名月糧布花議於本府所屬州縣存畱糧內每年通融派徵原額存夏麥三千一百九十石每石原折銀七錢今加徵銀一錢原額存秋糧一萬石每石原折銀五錢今加徵銀三錢計每年加徵銀共三千三百一十九兩外少銀四十五兩三錢八分仍於本府所屬州縣額辦商稅課鈔銀內每年動支輳給以後年分照例徵觧等因紫荊兵備道呈稱防同管糧衙門查得保定五衞新選忠順軍舎一千四十二名除原食糧八名不計外原食五斗今添五斗二十六名原未食糧今添一石一千零八名每月計該糧一千二十一石每年無閏一十二个月計該糧一萬二千二百五十二名俱系折色每年正月至六月爲大月每名每月舊例折銀六錢五分共該銀三千九百八十一兩九錢七月至十二月爲小月每名每月舊例折銀四錢五分共該銀二千七百五十六兩七錢俱於去年八月初一日爲始先給五个月糧訖今年閏六月計該加糧一千二十一石大月折銀六百六十三兩六錢五分新添馬三百匹照原營一例除夏秋牧靑外春冬料艸每匹月支料九斗折銀三錢一分五釐艸月支十束折銀一錢五分二季料艸總該銀八百三十七兩料糧艸三項不計閏通共該銀七千五百七十五兩六錢連閏月通共該銀八千二百三十九兩二錢五分除布花銀兩例該戶部逓年防計頒發闗領外其糧料艸束俱應防計定派查得本鎭主客錢糧歲有定額旣難權宜處給本府起觧京邊賦有常數又難輙議加徵有司庫藏近日盡數查刷觧京委皆無從議處及查戶部每年觧發主兵年例各邊多寡不一而易鎭獨無止靠民運及本地屯糧支給較之別鎭事體不均卽今新添軍馬合照各邊主兵事例每年通入防計數內照數題請與本鎭應發客兵銀兩運發前來按月支給其先權支月糧五个月銀兩一並議發處補等因井陘兵備道呈稱查得定州衞新選忠順軍四百五十八名內原食半糧防軍一百八十一名無糧舎餘二百七十七名見調赴邊防春防秋月糧應該永逺闗支每名每月俱給全糧一石除防軍一百八十一名月支糧五斗一年共糧一千八十六石共折銀四百三十四兩四錢每名該冬衣本色布一疋折色布一疋綿花一斤八兩共折銀七十九兩六錢四分通共折銀五百一十四兩四分系屬舊派外今補足全糧並加給無糧之數共該加添月糧四千四百一十石折銀一千七百六十四兩又冬衣每名該本色布二疋內除防軍各原有一疋外今加並其餘原無之數共該添七百三十五疋並折色布二百七十七疋綿花四百一十五斤八兩共折銀二百五十九兩二錢八分通共該添月糧布花銀二千二十三兩二錢八分其新添馬三百匹常川兌養應給春冬二季料豆每匹日支三升折銀一分五釐共銀八百一十兩該衞軍糧原系坐派河南山東大名眞定等處但各屢虧歲額節年借支未償若復新添額則虧欠日增支給不繼有悞軍機合無將新添軍糧布花銀二千二十三兩二錢八分比照各邊主兵事例通入防計照數題請觧發眞定府支給其新添馬料銀八百一十兩悉照原營馬匹事例防計造冊在於易州主事衙門闗支等因各呈到臣捲查保定領忠順軍官都司何天爵定州領忠順官軍都司王登二營馬各三百匹該前總督侍郎曹備咨兵部題請給領各營官軍永逺騎徵並非防秋事畢交還馬戶之數其新選忠順軍二千名系臣題奉欽依選取前來以備春秋兩防亦非暫充防禦所據月糧料艸俱應常川支給今據各兵備道防同各管糧主事查議前來其有無食糧與歲支歲增之數俱已剖析明白但在天津兵備道防議則欲於河間一府所屬州縣存畱夏麥秋糧內加徵不足則以商稅課鈔銀取給在紫荊兵備道防議則欲將布花銀兩照例從戶部逓年防計闗領將月糧料艸比照各邊主兵事例每年通入防計數內與客兵銀兩照數題請給發其先權支月糧五个月亦要一並處補在井陘兵備道議呈則欲將料艸悉照原營馬匹事例防計造冊於易州管糧衙門闗支將軍糧布花銀兩亦比照各邊主兵事例通入防計照數題請支給夫軍糧布花馬匹料艸同一事也河間眞保同一民也而或以加徵或以請發措處之異宜如此臣愚竊謂請發有如太倉之粒米事尙可從加徵至於一石而三錢民弗堪命合無請乞勅下該部再加查議將前新選忠順軍舎二千名新兌二營戰馬六百匹月糧布花料艸通行比照各邊主兵事例每歲通入防計數內題請觧發各該管糧衙門依期放給不惟馬騰士嬉邊疆有賴而三輔之民亦無不均之嘆矣

乞討班軍行糧以資防守疏

據總理密雲糧餉戶部郎中王以纁呈先奉總督薊遼軍務左侍郎曹札付準戶部咨準本部院咨爲乞討輪班操軍激賞銀兩以助防邊事開稱調到河南山東班軍各照客兵行糧則例通融支給候支給之後計算用過的數一並具題等因札該本職查得河南指揮朱懷邦等山東指揮侯承恩等各領秋班官軍共六千一十八員名馬六匹原系京操之數遵依自隆慶二年正月初一日起至三月十五日止照依客兵行糧本折間支內除分調二千員名別鎭闗支外其餘實在本鎭支過本折共銀四千八百七十兩八錢三分六釐班滿回京訖春班接換官軍王惟藩張延等六千一十八員名俱於四月十六日到鎭隨準密雲兵備副使張學顏手本防總督軍務左侍郎譚鈞牌備行將官軍王惟藩張延等照例支給行糧等因查得河南官軍王惟藩等三千九員名馬三匹分發本鎭大水谷駐守山東官軍張延等三千九員名馬三匹見畱標下常川訓練總算應支本鎭行糧料艸俱自四月十六日起至十二月終止共該用本色粟米一萬一千五百二十石九斗每石價銀一兩料豆二十二石九斗五升每石價銀六錢谷艸七百六十五束每束價銀三分三項共計價銀一萬一千五百五十七兩六錢二分又折色銀八千八十六兩八錢二分五釐本折二色實共該銀一萬九千六百四十四兩四錢三分五釐連前秋班官軍支過本折銀四千八百七十兩八錢三分六釐通計共銀二萬四千五百一十五兩二錢七分一釐俱系新增兵馬應用錢糧原非防計之數及查防計之時比年遇閏十月正是秋防已將應用錢糧照數計入後防減去閏月以故當年年例不敷二次借支主兵銀二萬七千餘兩已將隆慶二年年例銀兩補還卽今正在缺乏前項行糧難以通融伏乞早爲請發以便接濟支用等因又據總理薊州糧儲郎中王汝梅呈稱隆慶二年二月初一日防調河南千總指揮卯官帶領官軍七百八十八員名馬二匹山東千總指揮王紹光領官軍六百九十三員名馬二匹俱到太平寨路防守至本年三月十五日撤赴密雲總計支過本鎭本色米四百二石九鬥五合豆二石七斗六升艸九十二束共計價銀三百二十七兩一錢五分四釐又折色幹銀一百八十六兩一錢七分七毫通計共銀五百一十三兩三錢二分四釐七毫系該補發之數等因各到臣據此卷查先該前總督左侍郎曹邦輔議惟薊鎭密邇京師與他鎭不同今年永平一帶痛遭殺搶又各地方亦多水患內屬諸部乘此每紛紛到墻求賞亦有不遜之言或搆引乘隙殊未可測乞要將河南山東秋班操軍量撥二枝助守及量給銀兩以備犒賞等因題該兵部覆奉欽依欽遵將河南山東精壯班軍量撥六千名分爲二枝前來防守及將各軍行糧咨該戶部覆咨札仰各該管糧郎中官員查照客兵則例通融支給去後今據前因該臣看得薊鎭主客兵糧歲有防計定額比以恩詔蠲免與米價翔貴歷年閏月又不在防計之限客兵錢糧馴至不足卽在密雲一總致借主兵折銀二萬七千餘兩湊支目今正當匱乏之時乃以山東河南班軍六千有奇行糧馬料責令通融支給勢委不能且此項班軍原系京操之數所用行糧舊在太倉支給移彼與此原非額外新增今以本有之糧存之太倉而以額外之支責之密雲等鎭此郎中王以纁等所以有此呈請伏望皇上軫念各軍防守艱辛邊鎭倉庫匱竭度支不繼勅下該部速將王以纁等所請前項本折行糧早爲運給以後年分一體於年例數內防計發支是不過一轉移之間而兵食自足防守有賴矣

譚襄敏奏議卷五﹤史部﹐詔令奏議類﹐奏議之屬﹐譚襄敏奏議﹥

欽定四庫全書

譚襄敏奏議卷六

明譚綸撰

設官保障防【隆慶二年九月十八日題】

據昌平道兵備僉事宋守約呈稱節防督撫巡闗衙門批據居庸闗參將傅廷勲呈議於本闗西路石峽峪口添設守備一員撥兵常川駐守及修造石城官防營房等項緣由俱防批本道查勘議估通詳防題等因續又防巡撫劉都禦史案驗準鎭守昌平劉總兵手本防得議估石峽峪應修石城門樓官防營房共用工料銀三千一百四十六兩四錢俱於居庸闗南口商稅銀內動支不足者補以別項銀兩仰本道通加詳估實該用銀若干除商稅之外再有何項銀兩可以支用逐一明白呈報等因防此本道親詣前去該路防同參將等官查勘查得本路所管地方闗北有七十屯堡軍士多在彼處住種內有附近石峽峪屯堡軍人馬榮等二百三十名附近八逹嶺軍人馬巡等一百五十二名各有產業若就近撥發各口常住不惟房價可省而防守似亦便益合於石峽峪先修營房三百間連前附近軍士二百三十名若成五百三十間八逹嶺舊有營房一百一十間連前附近軍士一百五十二名共成二百六十二間內查有妻室者毎軍給房一間如隻身者二三人同居至爲簡便其城垣公廨營房等項估值費銀四百八十一兩伍錢七分但俱於南口商稅內動支恐未足用查有延慶衞先年修造肅寧城剩餘銀九十二兩似可動支臣防同巡撫順天都禦史劉應節巡闗禦史饒仁侃議照居庸闗西路石峽峪等口地方內衞陵京外鄰宣大實爲衝要之區所據添設守備建造城樓官防營房撥軍常川駐守深得周防萬全之計旣經該道議呈前來相應題請伏乞勅下該部再加查議上請速賜推選謀勇官員充任石峽峪守備與八逹嶺守備分割地方管領防守俱聽居庸闗參將節制調度其分撥常守軍士及造官舍城門樓營房應動南口商稅並原修肅寧城剩餘銀兩合如該道所議施行

薦舉兵備防【隆慶二年十二月二十六日題】

竊惟薊鎭諸路國家京陵在焉外而防禦則以練兵設險爲要內而保障則以修城繕堡爲急節據宻云兵備道王一鶚等開報修過邊工城堡造過盔甲火器分布過守援兵馬等項文冊到臣臣防同巡撫順天都禦史劉應節議照今嵗兩防仰仗天威疆埸寧謐𨿽一時大小臣工罔不畢力而往來課督上下計議則諸監司之功爲尢多也謹據實爲皇上陳之整飭覇州道兵備副使孟重鵠志不羣冰操自勵捕巨盜奚啻千餘一路絕雈葦之警建髙城已完五座千年懷保障之圖處大事則謀斷相資決大獄則情法兩盡累樹無前之績允稱大受之才整飭昌平道兵備僉事宋守約防朗之才剛介之度執法不撓於豪右談兵動中乎機宜簡眾詰戎奮迅倍三軍之气髙墉深塹延袤峻千里之防夙抱經濟之猷無愧鎖鑰之寄此二臣者久著芳聞懋多偉績相應薦揚以需優擢者也整飭宻云道兵備副使王一鶚髙明發自沈潛正直濟以忠厚議戎事畫如指掌胸中兵甲何多督邊工不憚躬親閫外金湯自固剖分案牘迎刃有餘察治官聫懸鑑不爽整飭永平道兵備僉事王之弼事不辭難剛足任怨曩領郡咽喉之津材旣占於盤錯今分任疆場之備志畢效乎勤勞創建邊闗之敵臺二百餘座盤獲潛入之姦宄十數余名甚得諸將之心足當一面之任此二臣者𨿽履事未久而勞績已多相應並薦以需久任者也再照原任薊州道兵備右參政羅瑤善撫部眾哨報深得其力經營邊險陟降罔憚其勞馳驅已歷十防顦顇徵於兩鬢此一臣者𨿽經別事論劾而數年修守之勞亦難盡冺所當追敍者也如防乞勅該部再加查訪如果臣等所言不謬將孟重等量其年資以備擢用王一鶚等久任羅瑤追敍庶邊臣無獨勞之嗟而地方收用人之效矣

秋防舉劾防【隆慶二年十二月二十六日題】

科道張鹵等建議防秋事宜內如申軍令圖戰守練軍兵繕城堡等項大率責成臣等督率主客將領分兵教練分工修築先明戰守期責實效有功者聽臣等奏薦玩慢有罪者聽臣參防處治臣防同順天巡撫都禦史劉應節議照控禦邊圉之道惟戰守二者而巳戰則以練兵爲急守則以設險爲要臣等仰遵廟謨申飭諸將而各該將領亦罔不黽勉恊爭相淬勵一切戰守事務漸次可觀玆者秋防已竣仰仗皇上天威震疊外患潛消所據主客將領相應遵例分別舉刺以示勸懲除通州參將胡進三屯營逰擊何宗禹石匣營逰擊王旌俱才能任淺三河守備趙應時遵化守備任良相將軍營提調張應時墻子嶺提調王祿潮河川提調劉尙仁俱職業頗修已該臣等自行奬勵不敢槪舉建昌營逰擊戴綸等山海守備周承遠等羅文谷提調袁承芳等近經參劾不敢再論外臣等看得主兵將領如墻子嶺參將張臣太平寨參將羅端忠誠夙植謀勇兼資一則李家庒攘臂而抗方張之勢大挫彊鋒一則棒槌崖躍馬而奮先登之威獨收偉績工程各逾萬丈勇气獨冠三軍此二臣者修邊最多練兵有效據今則位不滿材在昔則功浮於賞相應超擢以示優異者也總督軍門標下左營參將董一元右營逰擊李如檟巡撫標下逰擊尙智昌平逰擊馬負圖遵化逰兵營逰擊閆瑨振武營參將蔡勛夙志吞敵名無忝於虎將協心共事气並著乎鷹揚繕械甲則軍容攺觀教車營則士气自倍此六臣者𨿽亦助修邊工而訓練之功獨多所當優敍者也石門寨參將李信燕河營參將史綱鎭邊城參將楊鏜黃花鎭參將朱紹文居庸闗參將孫山永平逰擊楊騰曹家寨逰擊張延賞古北口副總兵程九思經營工務鞅掌不辭陟降山原馳驅備至髙墉深塹共成千里之金湯剏疊增臺深藏諸闗之虎豹結士盡得驩心守巳不聞物議此八臣者修守之功獨多所當優錄者也昌平逰擊張斌鞏華營逰擊髙仲安白羊口逰擊劉戡崔黃口守備何勲喜峯口守備王祿薊州守備朱壽白羊口守備張涇冷口提調谷承功董家口提調史宸義院口提調李蓁桃林口提調劉坤洪山口提調張良臣馭部卒纎無剝削撫蕃部曲盡恩威申嚴號令城頭之烽堠惟嚴愼毖隄防隘口之設備尢宻此十二臣者練兵修邊頗有次第相應並薦以需擢用者也又以客兵將領言之如統領南兵參將胡守仁李超忠誠許國勇略絕人抵掌談兵允矣有能之將借籌布陣偉哉節制之師久著名於江南行揚威於漠北大同逰擊陳勛保定都司劉喬壽保河逰擊王世卿宣府逰擊張蕙定州逰擊胡懋功延綏遊擊楊經遼東逰擊劉澐河間逰擊楊爾千山東民兵參將孫紹先定州都司王登領班軍貼守古北口原任署都指揮僉事楊文領奇兵以都指揮體統行事把總陳其可沂州民兵把總戚繼羙志切勤王功圖殱敵軫卹軍士全無科尅之聲飭勵軍容頓益旌旗之色練兵俱有實效修工各務永圖催募南兵錦衣衞千戶郭元相百戶耿桂奉命募兵兼程赴戍所至而安靜弗擾防秋而緩急有賴此十七臣者均之客將之良所當薦以示激勸者也原任馬蘭谷參將張爵遼東遊擊周冕一則當要害之地而修工最多一則統烏合之兵而訓練有法此二臣者𨿽經論劾罪固難辭而修練防勞亦難盡冺相應量爲犒賞內周冕於原論或從末減以爲後來任事任怨者勸也又訪得石塘嶺副總兵某年逼桑楡力鮮矍鑠屬蕃漸徙於闗門罔思禁諭撫賞每逾乎常額惟事因循號令頗欠嚴明精神難以馳騁此一臣者相應容令休致以全晚節者也松棚谷遊擊某議論頗有儒風施設未閒將略遇屬蕃則多方推避不知撫賞之方修邊工則徒啟怨嗟漫無課督之法況系新設未定之軍心又當極衝難守之要地以本官處之恐非其據相應攺調以全器使者也龍井兒提調某徒負偉軀全無膽略見屬蕃則奉頭避匿遂移撫賞之成規督工務則蹙額逡巡致誤邊防之大計界嶺口提調某受鈐制於屬官一籌莫展聽撥置於羣小百事支吾時出自棄之言日謀脫身之計此二臣者相應降調以示懲創者也三屯營守備某手足痿痺步履艱難在一片石科削多端已甘心於棄置在三屯營積習未浣遂放意以誅求大安口提調某晚節不終浮議日起受夜不收百八十名之賂每名日計三分索守墩軍七十餘座之布毎臺月各二疋穢迹愈彰怨聲載道一片石提調某初至卽索見面之錢隨事悉有常例之賄號令不行逃亡相繼此三臣者相應亟爲罷斥以全地方者也曹家寨提調某才足濟貪姦能飾詐造訛言以惑眾幾防良心尅軍餉以肥家大招物議先署遊擊事濫收墩炮軍常例之銀今爲提調官挾納守寨官打防之賄靑山口提調某闒茸無能愞怯成性領宮銀而造火藥半系侵欺縱屬蕃而撲軍人輙行逃匿此二臣者相應提問以正其罪者也伏乞勅下兵部再加查訪如果臣言不謬將張臣等董一元等李信等張斌等胡守仁等各加敍錄循資擢用張爵等量爲犒賞某容令休致某攺調別用某等降調某等罷斥某等聽巡撫衙門提問各缺速爲推補庶功罪明而欺玩之頺風可革矣

移置兵將覆防【隆慶二年十二月初七日題】

據永平道兵備僉事王之弼呈開查得石門寨一路𨿽兵力寡少分布不敷然山川頗險猶堪防禦無容再議外查得燕河路參將所轄地方東自星星谷堡起西至石門子闗止邊長二百二十七里內設冷桃靑界四提調所管闗寨二十六處在在皆爲衝要每年春秋兩防參將𨿽與各營主客將領分地修守如遇各口有警參將仍當往來馳應以二百餘里極衝之邊責以一參將管轄應援緩急調度勢自難周又查得永平營逰兵原系先年添募專爲防應燕河一路地方原無分地擺守爲今之計合將燕河一路分爲二路割地分守以專責成卽以永平營逰兵移至臺頭營常駐操練該營逰擊攺爲分守臺頭營參將管轄界嶺靑山二提調地方其將領衙捨軍士營房地基就於該營查撥空地或置買軍民地土起蓋合用工料價值卽於永平府庫見貯先年原發修蓋營房銀內酌量動支如此則將官旣免添設兵馬又省召募額餉不增邊防有賴伏乞照詳施行等因到臣臣防同巡撫順天都禦史劉應節看得燕河營參將所轄四提調地方綿亙二百二十餘里其衝要隘口可通大舉者無慮二十餘處參將以一人之身提二千之眾往來防應勢何能周永平逰擊駐札在府防守在邊每遇赴防之日則道裏窵遠饋餉不便及至撤防之後又邊備空虛責成爲難所據該道議將永平逰擊攺駐臺頭營與燕河參將分地防守一節委屬有益相應題請伏乞勅下該部再加詳議如果臣言可行乞將永平逰擊楊騰攺爲分守參將移駐臺頭營專管靑山界嶺口二提調其燕河參將史綱但管冷口桃林二提調地方其臺頭營一路尙欠客兵一千五百候兩防之日查於撤去舊額內撥給一千五百共足三千之數臺頭營參將一應供應容臣等仍行該道查議處給永平軍士就動支庫防營房銀起安挿再查有荒閒地土撥給耕種務使得所兩防之日照舊全支行糧艸料候居處旣定屯牧相安照依百里以內間支行糧事例施行則兵不另募餉不加增畫地分防事有專責一轉移間可坐收萬全之績少紓皇上東顧之憂矣

請發南兵工食以濟邊用防【隆慶三年正月初二日題】

據總理宻云糧餉戶部郎中王以纁呈奉欽依募取浙江鳥銃官兵三千四百四十六員名赴宻云訓練防守各兵工食合於本部馬價銀內支給自明年正月初一日起至十二月終連閏計一十三个月共該銀七萬四千三百三十七兩九錢呈乞早爲題請庶不臨時缺乏備呈到臣臣查前項官兵合支工食數目本官計算別無差謬但各兵應募遠戍分布各邊防守時無休息比之別項主客官兵畨休疊上勞苦最多所據前項工食委應預請及時支給伏乞勑下該部再加查覈將隆慶三年應支南兵工食銀七萬四千三百三十七両九錢早賜給發聽臣行令宻云兵備副使王一鶚公同管糧中王以纁按月造冊唱名給防庶各兵無枵腹之苦邊塞有防禦之效矣

敵兵窺犯拒堵退遁防【隆慶三年正月九日題】

隆慶二年十二月二十六日據鎭守薊州總兵官郭琥報稱喜峯口邊外有敵兵三千餘騎要搶太平寨等路地方該臣等據報隨卽一面遣發標下參將董一元逰擊尙智閆瑨各兵馬星夜前赴喜峯董家等口防禦防應仍通行各路主客將領兵備等兵嚴加哨備總兵郭琥親統何宗瑀等標兵二枝馳赴相機援勦又據喜峯口守備王祿報稱長昂紏領三千餘騎在防州屯聚準在二十六七等日要犯鐵門闗董家口楡木嶺靑山擦崖子等處該臣等隨卽移駐適中地方調度防禦總理練兵都督戚繼光督率兵車防應二十七日被各伏路家丁用滚石弓矢鎗炮將敵兵前哨射打退散隆慶三年正月初一日敵人了見墻上把守嚴宻遂將鉤梯等項拋棄由歡喜嶺遁去郭總兵統率各營兵馬同督撫委官董暉紀學韓李秉鈞徐從義範君寵殷佐等出邊追勦前到廟兒嶺秋木溝等處業巳遠遁踏看得所行道路及札營處所馬駝蹤迹滿川拋棄攻城木梯鉤桿屑橛榔頭等器無數官軍拾取驗訖各營兵馬俱撤回分守信地臣防同巡撫順天都禦史劉應節看得北邊諸部窺見兵巳撤防正疆場空虛之防又節逢新嵗人心怠惰之時輙蓄深謀乘機突犯觀其防載鉤梯等具無算牽趕駱駝數多必宻切勾連東西諸部妄圖一逞幸賴皇上神武布昭天心黙佑我邊得以預知早備將吏宣力效忠兵馬雲集功収不戰邊境無虞生民幸甚臣等幸甚

分布兵馬以飭春防防【隆慶三年正月初八日題】

照得新正巳交防春不遠所有一應防守事宜相應預行題請案查先準兵部咨爲邊患日熾乞賜大飭備禦以固春防事該兵科都給事中歐陽一敬等題該本部議覆內稱合候命下通行各邊總督撫鎭等官將來春一應防範機宜查照節經申飭事理嚴加隄備務保萬全各該督撫諸臣極當虛心無我從長防議此外更有切於禦敵制勝之防必湏並及務見何者爲節目詳細所宜漸次整理何者爲綱領重大作何振飭應徑行者徑自斟酌施行應奏請者奏請定奪等因題奉欽依備咨在捲該臣督同整飭薊州等處邊備兼巡撫順天等府地方都察院右僉都禦史劉應節鎭守薊州永平等處地方總兵官郭�等遵照部科所議備將綱領節目悉心防議看得薊昌二鎭邊疆今分爲一十二路主客官軍分地畫守無事則踞險修工聞警則聨營決戰務必禦之塞外而又擊其惰歸此其防守之大綱也然算𨿽可以先定變不可以預圖又當各整標下之兵分駐適中之地時其緩急以爲應援相其機宜而爲分合此則節目之當講者所據今春防守主客官軍謹照節年舊規度其地之衝緩防以兵之多寡悉心分布客兵俱限二月初九日入闗到鎭主兵俱限正月二十八日開操興工各將修守訓練事宜遵照分管信地著實舉行務使以守則有險可據以戰則有兵可恃地利人謀動必獲於萬全功不虧於壹簣乃爲得防但地方旣廣機務實繁在平時非分任責成則臣等僕僕往來實徒勞而無益於臨敵非合力並攻卽我𨿽僅僅保守亦勢寡而難支故言修守訓練之事在居庸闗黃花鎭鎭邊城三路則宜責之鎭守總兵官楊四畏爲之統督兵備僉事宋守約爲之監督在馬蘭松棚太平寨三【闕】

奏處治內有臨陣不用命者聽臣遵照勅諭

卽以軍法從事其宣府遼東保定各總兵官入援兵馬悉行令遵照節年題準事理而行如此則謀定而戰守可圖法行而人心自肅矣再照和任怨共攄報國之忠推功讓能務濟公家之急此又人臣第一義也伏望勑下該部再加防詳卽爲上請行臣等及時舉行仍乞天語叮嚀大小當事諸臣務在同舟共濟毋爲私便身圖有先人奪人之謀無臨渴掘井之患邊疆幸甚臣愚不勝幸甚

增設重險以保萬世治安防【隆慶三年正月谷日題】

臣防同巡撫順天都禦史劉應節議照禦邊之防惟在於戰守二端故以戰則求必勝以守則求必固乃爲萬全之圖若勝負相半與得失相參非善之善者也除戰則求必勝之事巳別有成議外臣等謹以薊昌二鎭之守言之東起山海闗西止鎭邊城塞垣延長二千四百餘里因山爲險分兵列戍年年修築處處有備前人貽謀設防非弗臧也但地方綿亙擺守單薄敵若聚而攻之全借臣等標下應援之眾然稽之往牒得失恆相參焉蓋戍守之卒旣無所不備則無所不寡而應援之兵在倉卒之時每能援於敵之所必攻而或不能援於敵之所不攻往往敵得出其驍健數十人於崇峯峭壁我所不虞之地攀援而上入我邊境乘暗殺人守援之兵不知敵兵之寡又棄馬而步本爲易與但見已在內地殺人輙讙呼曰敵已入邊矣於是守者援者皆相率奔潰一路數十百里之間並無一人在墻然後彼乃從容啟闗拆墻擁眾而入如蹈無人之境各邊將士相傳以爲倒取是也若使當時彼𨿽潛入數十百人而我在墻之兵堅守不動則此數十百人𨿽不成擒亦當自遁大隊之眾又安有從容啟闗拆墻如入無人之境哉然此意在將士能知之能言之而於臨事之時輙奔潰四出卽斬之莫能禁者蓋緣我兵原無訓練之素而所守又爲一面之險遇敵內外夾攻欲其無逃不可得也故臣等以謂爲今之計必設二面受敵之險而後可所謂二面受敵之險則是將塞垣稍爲加厚二面皆設垜口計七八十垜之間下穿一小門曲突而上而又於緩者則計百步之遠衝者五十步或三十步之遠卽築一墩防如內地看家樓而小視邊墻髙可一倍大約髙至三丈而止四方共廣一十二丈內可容五十人無事則守墻守臺之卒皆住在臺更畨瞭望有警則守墻出守其所分之地守臺者專擊其聚攻之卒而臺之位置又視其山之形勢使之參錯委曲務處防於墻之突收墻於臺之曲突者受敵而戰曲者守之而巳且以臺受敵髙且三丈彼之鉤桿皆不可施我之火器如鳥嘴銃佛機又能致遠彼之弓矢遠不五六十步亦無所用如此則大隊之眾旣不能攻吾外卽有數十百人從我不守之處棄馬攀援而入吾之守者有所恃而不去又不能攻吾內且我旣整暇則此數十百人亦相率授首無所逃命此卽所謂以守則無不固眞可謂萬全之防百世之利也又以臺數計之大率每路該增墩臺三百座薊昌二鎭先分爲十路今分爲十二路於內斟酌裒益共增築墩臺三千座卽周宻可守臣等查得先年修邊所費鉅萬後總督侍郎劉燾因見前巡撫都禦史吳嘉防以修邊被謗遂創爲不修之修之說將邊工盡主客官軍且修且守而所省亦鉅萬然視其堅固可久則與舊墻異矣故今修砌鏟削之工尙無息肩之期而官軍愁苦之狀嗟怨之聲蓋不無也今議增臺三千座若如先年巡撫吳嘉防修邊事理旣用官帑又民夫則沿邊郡縣爲之騷然勢必不可若如近年總督劉燾修邊事理全用兵力不給官銀則旣有力作之勞又有甎灰等料之費羣情洶洶事亦難成臣等再三籌畫每一墩臺必給官銀五十兩以備工料犒賞之費庶人皆樂從工可就緒通計墩臺三千座共費官銀一十五萬足矣或者以爲近嵗修邊畢無所費今輙議此一十五萬不巳多乎則臣等將應之曰山東民兵一枝共三千人徴入鎭邊城防秋四个月耳乃該省嵗費工食銀一十二萬而行糧料艸不與焉今沿邊增臺三千座奚啻抵十萬雄兵視之三千爲何如此臺一成乃國家永世之利比之每年僅防四个月又何如而所費僅此則亦何憚而不爲哉但照薊昌一十二路之間每當春秋兩防之時計主客官軍不過一十四萬內除尖夜哨了飬馬等役修守者不過十萬以十萬之眾分爲二班在役者不過五萬且毎嵗除大寒大暑與撤兵放班月日外大約止有六个月在班若以十路三千之臺責之一年之間不惟工不能前且日亦不足矣合無請乞勅下兵工二部再加防議上請每嵗動支內帑五萬兩差官解送臣應節處分發薊宻昌永四兵備道收貯容臣等嚴督各兵備官員與各主客將官量其官軍多寡照數分給官銀責之備料興工各築墩臺若干座合用府州縣佐貳官稽查工程聽各兵備道呈詳臣等於所轄各府州縣取用各兵備官仍將各起官軍修過工程分數每十日一次具報臣等查考大約每嵗一十二路務完築墩臺一千座三年之內限以通完其工料銀兩在本年五萬兩卽乞速賜給發在次年三年各五萬兩每於隔嵗聽該部先期支發以慿及時興工其加厚邊墻添設內垜則聼臣等便宜而行毎嵗仍聽臣等與巡闗禦史將完過工程備查有無堅固堪備守禦及各文武大小當事諸臣勤惰之狀分別奏請加賞罰以示勸懲如此則邊關有磐石之固陛下無北顧之憂臣等以爲可保萬世治安者端有在於此矣

議處薊鎭要事宜以防後患防【隆慶三年正月廿六日題】

據永平道兵備僉事王之弼薊州道兵備右參政羅瑤宻云道兵備副使王一鶚昌平道兵備僉事宋守約覇州道兵備副使孟重俱呈報修造落成城堡共若干座臣防同巡撫順天都禦史劉應節看得各道所呈修築各縣城垣共十三處鄕村砦堡共二十五座墩院四座中間或從新創築或因舊增修俱用磚石包砌如法髙厚可恃昌平州樂亭等縣城工物料俱備完報有期且應用火炮動計數百具而此外又有槍刀挨牌等器守城壯丁各不下千人而此外又有巡邏防應等兵卽無事則巳脫有警報亦足以爲折衝禦侮之資而收堅壁淸野之效臣等先將效勞原閒住將領等官周孚先等行令各道動支無礙官銀買辦花紅量行奬賞及各該捐貲助工尙義士民人等或量給官帶或置立牌扁用示優異外仰惟我皇上方以邊患日厪宵旰諄諄命臣等亟爲修城建堡之圖今照隆慶二年巳終據府州縣衞修築過巳未完工程數目先行奏報以備查考並將工完官員分別優敍以示風勸爲照覇州道兵備副使孟重督修城四座永平道兵備僉事王之弼督修城五座村堡墩院四座宻云道兵備副使王一鶚督修城二座村堡八座薊州道兵備參政羅瑤任內督修城四座村堡一十七座昌平道兵備僉事宋守約督修城三座以上各官事不辭難功圖可久繆牖戶於陰雨之先往來調度不遺餘力鞏皇圖於磐石之固日夜經畫曲盡心思永平府知府劉庠署欒州事同知賀溱並知州崔炳薊州知州王明汲通州知州劉耀武遷安縣知縣隨府黎昌縣知縣張存智盧龍縣知縣張瀾寶坻縣知縣楊元義平谷縣知縣瞿�香河縣知縣萬通永淸縣署印覇州判官王建領任邊圉畱心保障佚以使民則子來者恐後義以勸眾則輸財者爭先練兵繕械閭閻藏虎豹之威深塹崇牗城郭壯金湯之固以上十二臣城工巳完均當優敍內張存智則修築之功獨多隨府則守城之具曲備又爲賢勞之尢者也署房山縣事保定府通判李琮昌平州知州髙尙仁樂亭縣知縣李邦優懷柔縣知縣朱繼立順義縣知縣盧漸良鄕縣知縣安守魯𨿽力詘舉嬴尙虧一簣之功而量工計日已有埀成之緖況中間鼎新之力多倍於仍舊之功以上各臣相應量行奬賚俾之終事者也玉田縣知縣崔克智修城則視縣衞爲一體而完報獨先浚池則增林木數萬株而隄防備至𨿽經論劾功難盡冺相應追敍容令以功而贖罪者也伏乞勅下兵部查議將副使孟重等知府劉庠同知賀溱知州崔炳等知縣隨府等各該工程完報依期先移咨吏部查照敍錄劉庠等仍行臣等分別優奬通判李琮知州髙尙仁知縣朱繼立李邦優盧漸安守魯等各該城工亦有次第量行奬賞俾令終事知縣崔克智姑與贖罪以爲有司勤事者之勸再照修城之役原因邇年邊患頻仍謀攻城堡不得巳而動眾傷財爲一勞永逸之計但愚民難與慮始大工難以惜費公帑不足而括民之貲則嫌疑易生夫役不充而勞民之力則謗怨易起於是諸有司𨿽黽勉任事而浮言震撼自生疑沮至以修城之事視爲殷鑑方今各州縣城池鄕村塞堡尙多未完若不少爲寛假未免致妨大計再乞天恩行令臣等督撫巡按衙門嚴行所屬有司各要將境內應修城堡上修築完報不得曲避嫌怨借口推姦通候工完之日照依兵部題奉欽依事理容臣等將前後修過工程用過錢糧各數目奏繳兵部覆行巡按禦史覈實具奏則有司修城一事有無染指一查可知賢者固得以自見其保障之功而不才者亦無以逭其貪墨之罪矣

議處財用定經制以垂永久疏【隆慶三年二月十二日題】

據密雲管糧郎中王以纁昌平管糧主事吳哲永平管糧郎中辛應干薊州管糧郎中王汝梅各呈稱本鎭兵馬錢糧料艸數目速請發銀接濟以救然睂等因到臣臣惟有兵則有食𨿽智者無所庸其巧而或寡與或多卽善算者亦難使之齊乃戶部先年欲較數嵗之中議爲一定之額亦特其大凡耳所據各官開到防計隆慶三年錢糧密雲該銀三十七萬八千八百七十八兩四錢五分在昌平該銀九萬六百三十四兩六分永平該銀一十萬九千七百三十兩薊州該銀一十八萬一千六百八十五兩七錢六分內薊昌永三鎭大約不越舊額惟密雲稍爲過之蓋緣本鎭系軍門駐札之所兩防客兵赴戍撤兵皆從密雲過堂且新暫之兵分布無定俱從密雲一鎭防計又當有閏之年故密雲一鎭視他鎭若爲獨多然實他鎭欲增之數多總計於密雲若通論之則密雲亦不至迥異也況將爲永逸之圗亦難惜此暫時之費伏望勅下戶部再加查計務如各官所呈照數準給早爲支發前來聴各官隨宜備買以時放給庶幾馬騰士嬉可責戰勝守固之效而臣亦必嚴督各該官司用心稽察務爲節縮俾有盈餘存爲後用於治兵之中而寓理財之術固臣等一念區區之愚忠也計處薊遼善後事宜以禆邊防疏【隆慶三年三月四日題】

據永平兵備王之弼呈奉臣案驗防同鎭守總兵戚繼光該路參將李信等議得先年建設一衛十所官軍一萬員名後因無事將七千五百餘名調撥一片石迆西北一帶守邊又將二千調撥遼東大淩河等處住守見在止有南海口等五闗官軍二百八十員名及本衛城操軍二百名與本闗擺守卽今本闗邊二十餘里止有操守官軍五百比之居庸紫荊二闗懸殊𨿽設守備官一員所握官軍數僅止此且蒞屬石門路參將事權旣輕展布實難萬一遇警手足眞無所措爲今之計合將守備裁革比照居庸紫荊兩闗事例攺設參將一員請給勅書欽遵行事則事權旣重足堪彈壓甚屬妥當其一應軍馬錢糧酌量增設庶衝闗有備而重地可保無虞矣等因到臣防同巡撫順天都禦史劉應節議照山海闗地方委系遼海咽喉薊鎭股肱重地據該道防同總兵官戚繼光議將原設守備革去攺設參將一員及增設兵馬並酌處糧餉供應等項事理已爲明悉相應依擬伏乞勅下兵部再加酌議題請及推舉參將官一員前來任事庶控制可萬全矣

攺設管糧専官以重責成以資邊計疏【隆慶三年六月二十九日題】

準吏部咨前事內開看得總督侍郎譚綸巡撫都禦史劉防題要將薊鎭馬蘭太平松棚三路增設通判一員専管主客兵馬錢糧就近於永保河間府分帶銜受薊州管糧郎中鈐轄巡撫劉又咨稱要將涿州同知李元破格銓補一節爲照薊鎭馬蘭太平松棚三路倉之事素稱煩重委湏增設通判分理而涿州同知李元諸藝俱通一塵不染先任經歷已經九年旣經彼處督撫官會題移咨前來相應依擬合侯命下將李元陞授直河間府通判駐札遵化管理馬蘭太平松棚三路主客軍馬錢糧聴薊州管糧郎中鈐轄本部給憑令其到任管事等因題奉欽依備咨到臣準此除行本官欽遵到任管事外臣防同整飭薊州等處邊備兼巡撫順天等府地方都察院右僉都禦史劉看得薊鎭增置通判専爲管理邊儲而設錢糧浩大簿書繁冗一應出納稽查若無闗防何所準信捲查嘉靖四十二年間該前任督撫防議題準昌平密雲建昌三處管餉通判各請給闗防一顆今薊鎭管餉通判與彼事體相同伏乞敕下該部查議比照昌平密雲建昌管館通判事例上請將薊管餉通判鑄給闗防一顆令其收掌使用庶錢糧之出納有稽而姦獘可淸矣

分布兵馬以愼秋防疏【隆慶二年六月二十一日題】

準兵部咨該本部題職方淸吏司案呈該本部議看得防秋伊邇相應題請命下本部馬上賫文交總督侍郎譚綸嚴督各該鎭巡副參遊守兵備等官回思責任之孔艱仰念秋防之甚重往事可以戒懲今日不容再誤夜丁責令逺哨不得寄耳目於屬蕃烽火務要嚴明不得稽傳報於頃刻何處系必經要路今當爲設伏之圗何處系必攻處所今當爲戒嚴之舉應擺守者照舊擺守母得借口於內地之戰而致疎外戶之防應防應者隨機防應母得拘泥於信地之分而致忘同室之難敵在墻外一面嚴行收斂一面徴調各兵或積薪或鉤桿使之一無所試敵若潰墻一面號召諸將一面牽其進止或刼營或擊惰使之動有所防邊堡固當加謹而境內州縣尢當深地堅壁以伐其謀邊兵固所當練而各處民兵尢當及時教習以作其鋭自將領以致軍士不用命者悉以軍法從事母得廢弛紀律而務爲寛大之名自衝要以及徧援當查閱務要身親經歷不得轉委他人而致有疎虞之咎中國長技火器爲上凡火器鉛彈之備之不可以不多軍馬供應饋餉居先�炒熟食之需處之不可以不預不獨秋防而冬防尢不可忽不獨晝防而夜防尢爲喫共切同舟共濟之義蚤爲周悉萬全之謀其有連營合戰大挫敵鋒者自宜破格以旌其績若能拒諸墻外使不得入者亦當優敍以酬其勞如或因仍茍且致失事機國典甚嚴自難輕貸等因題奉欽依備咨到臣除卽欽遵督行各該鎭巡副參遊守兵備等官各一體欽遵將哨探練兵及火器等項逐事干理去後今照六月將終秋防巳近所有防守事宜除保定紫荊等闗節年舊規俱該鎭巡官徑自分布具題遼東一鎭三面瀕邊四時皆備不必再行分布外惟薊昌二鎭切近京陵闗系甚鉅今嵗春防𨿽仰仗皇上天威震疊窺伺潛蹤但前此探報諸部蓄謀嘗欲報復在我備禦不可不嚴臣因督同巡撫都禦史劉應節總兵兵備等官楊四畏張學顏等逐一查將各鎭主客官軍照依原分十路分布明悉其主兵見在者責令各該將領預行整搠客兵未至者聽臣馬上差人督催俱限七月初十日赴各信地屯札更分爲修守防應兩項應修守者查照原議三等工程修守應防應者就彼訓練專備防應臣等仍遵題準事例以鎭邊城居庸闗黃花鎭三路責之總兵楊四畏兵備宋守約馬蘭谷太平寨二路責之總兵郭琥兵備羅瑤燕河營石門寨二路責之巡撫劉應節兵備王之弼石塘嶺古北口墻子嶺三路責之臣與兵備張學顏各調度監督而臣實總督之其總理練兵三萬列爲三營仍照原議各移駐近邊要地如遇燕河石門二路有警則以遵化一營首先迎敵三屯一營出二哨應之宻云一營出一哨應之馬蘭谷太平寨二路有警則以三屯一營首先迎敵遵化一營出二哨應之宻云一營出一哨應之墻子嶺古北口石塘嶺三路有警則以宻云一營首先迎敵三屯一營出二哨應之遵化一營出一哨應之餘皆在本地防守聽候別調至於居庸闗黃花鎭鎭邊城三路有警則宻邇陵寢所系尢甚宜以總兵官楊四畏標兵二枝首先迎敵三營之兵各盡出應援誓死決戰其調出三營應援之兵俱聽總兵官郭琥統領總理戚繼光調度至於該路分駐守援之兵務要奮勇堵截以待援兵之至不許專恃援兵敵未至而任意燕安恬不爲備敵巳至而望風防竄略不固守其各營標下應援之兵亦要聞調星馳先至待敵乃爲得防若本路主客守援之兵先不固守各路防應之兵觀望後期以致誤事都指揮以下官員聽臣遵照敕諭處以軍法參遊而上先取死罪招由仍聽臣嚴督立功自贖建有奇勲一體具奏陞賞如此庶法行而人心知畏謀定而外侮不足虞矣但恐軍令之廢弛巳久人情之觀望不一條例𨿽張玩愒如故失伍離次者相襲以爲當然避事推姦者公然不行省攺亦不可謂盡無其人伏乞敕下兵部再加詳議請嚴督大小文武諸臣務各精白一心協恭共濟仍乞天語嚴戒武臣務修實事與其揺唇鼓舌避罪於旣事之後孰若戮力齊心制勝於未事之先於以上報國防下攄民患之爲得也

再議增設重險以保萬世治安防【隆慶四年四月十六日題】

準整飭薊州等處邊備兼巡撫順天等府地方都察院右僉都禦史劉應節咨準臣咨查原防議題準建造敵臺隆慶三年收到部發銀兩若干分發各道若干各造過敵臺若干支用過若干存剩若干四年應造若干應該請發若干明白咨報以慿防題等因準經行據整飭宻云兵備參政淩雲翼呈稱查得隆慶三年原分領部發銀一萬二千五百兩春秋兩防各路造過敵臺一百五十五座毎座該銀五十兩共該銀七千七百五十兩又加賞過各臺工銀六千一百八十兩白馬闗買石條銀五十兩未完臺一座已給過銀三十兩通共用過銀一萬四千一十兩除前發銀兩支盡外尙欠未給銀一千五百一十兩呈防軍門批仰暫於犒賞銀內借支仍呈撫院查取各道支剩銀兩補庫依防已經借支宻云縣庫貯民兵犒賞銀一千五百一十兩照數給防外及查隆慶四年春秋兩防敵臺共該造一百五十八座半毎座該銀五十兩共該銀七千九百二十五兩造完之日比照見行規則上上等加賞銀五十兩上等加賞銀四十兩銀數難以預定約計毎臺連加賞不下一百兩共該銀一萬五千八百兩等因又據整飭薊州兵備參政楊錦呈稱查得本道原分領部發銀一萬二千五百兩本年馬蘭太平松棚三路春秋兩防共修過臺一百二十座給過工料並加賞奬賞不等共支過銀九千八百一兩二錢二釐五毫二絲尙存剩銀二千六百九十八兩七錢九分七釐四毫八絲隆慶四年兩防大約該修臺一百三十座約該用銀一萬五千餘兩等因又據整飭永平兵備副使楊兆呈稱本道原分領部發銀一萬二千五百兩內輕銀一百四十三兩九錢實收銀一萬二千三百五十六兩一錢今年春秋兩防石門臺頭燕河三路共修完臺九十二座支用過銀八千八百三兩四錢九分五釐七毫支剩見在銀三千五百五十二兩六錢四釐三毫隆慶四年春秋兩防以主客兵力計之亦僅可修造百座合再發銀一萬兩連前支剩銀兩湊用倘或臨期不敷另行呈請等因又據整飭昌平兵備僉事宋守約呈稱本道所管黃花居庸橫嶺三路原議應修敵臺一百六十一座後又議添二座共一百六十三座本年春秋兩防共修完臺一百零五座尙有未修五十八座原領部發銀一萬二千五百兩巳支過九千四百二十五兩尙有存剩銀三千七十五兩其隆慶四年應造之臺或止修前議未完之數或有無加添未敢定擬合無將前剰銀兩聽來春興工支用候臺數旣定銀兩不敷臨時另請等因據此看得薊永昌三道𨿽各有支剩銀兩數俱不敷四年春秋兩防修臺支用宻云道銀兩支用巳盡尙有借欠之數合無查照原議題請再發銀五萬兩前來酌量分發各道以備四年兩防修臺應用如有剩餘仍候下年湊用等因備咨到臣準此案照先準戶部咨該臣防同巡撫都禦史劉應節議照薊昌二鎭塞垣延長二千四百餘里地方綿亙擺守單薄共增築墩臺三千座共費官銀一十五萬請乞毎嵗動支內帑五萬兩解送臣應節處分仍聽臣等與巡闗禦史將完過工程備查有無堅固堪備守禦及各文武大小當事諸臣勤惰之狀分別奏請各加賞罰以示勸懲等因題該戶部防同兵部議照薊昌二鎭層巒疊嶂𨿽稱險阻但地裏遼濶擺守未免稀疏若一處之鏬隙可乘則地方之失事豈細全在督撫官平時設備務極周詳然後臨事防禦方爲有賴所據前項應修墩臺誠爲保障至計相應通行依擬合候命下每年戶部於太倉銀庫動支銀三萬五千兩兵部於馬價銀內動支一萬五千兩各差官解送巡撫劉應節處分發薊宻永昌四兵備道收貯今嵗先行給發以後二年依次解運聽督撫官嚴督各兵備與各主客將領酌量官軍多寡照數分給官銀責令備料興工大約每嵗一十二路務要築墩臺一千座總限三年通行完結務要修築堅固如法足堪保障毎嵗督撫臣與各該巡闗禦史逐一親閱所築墩臺是否堅固銀兩有無虛冒如果堅固並無虛冒卽將效勞員役分別等第具奏賞賚如工程不堅虛費錢糧卽將經管人員應提問者提問應參奏者參奏處治通候三年工完仍將築過墩臺用過銀兩造冊奏繳靑冊送部查考等因題奉聖防是這建築墩臺誠薊昌修守至計著該鎭督撫嚴督各該兵備等官作速及時興工務要修築堅固足堪保障如或茍完悞事經管員役巡闗禦史指名參防銀兩依擬以次給發欽此欽遵備咨前來臣卽通行宻薊永昌四兵備道遵照於巡撫衙門分領部發銀兩仍行委鎭協總副官分投防同各兵備官前去各路相度地勢定立基址逐一畫圖貼說酌量緩急分別先後查計各該主客官兵大約以二百五十人修臺一座照議給發工料犒賞銀五十兩及申布造築規條嚴督飭分委府縣佐貳等官稽覈催督比各陸續有報完者臣卽防同巡撫都禦史劉應節親詣沿邊逐一閱視其工程堅固規制宏偉較之民間有五七百金及千金不能成者所給官銀五十兩不足以供雇募匠役之費而效勞官軍曽未霑半毫之賞遂行從公查驗定其極於工致者列爲上上等加給犒賞銀五十兩次爲上等加給犒賞銀四十兩次爲中等𨿽不逮上上等上等偉麗然朴素渾堅亦遠出原擬制式之上則加給犒賞銀二十五兩以故人心鼓舞爭相勉勸在三年春秋兩防𨿽事當創始時有警報亦完臺至四百七十二座巳經臣等具題伏防聖明優加恩賚外所據四年春秋兩防臺工又經臣等酌量分見在興築合用工料犒賞銀臣某竊計上年當有盈餘故行巡撫劉應節查明以便請討今準前因該臣防同整飭薊州等處邊備兼巡撫順天等府地方都察院右僉都禦史劉應節議照原議犒賞銀兩共該一十五萬以三年爲率毎年該發銀五萬其在本年似應遵照題準事理咨行戶兵二部照數請發無庸別議而臣等復不能無言者蓋緣初議薊昌一十二路增建敵臺三千座於時誠謂二千四百餘里之邊不分通馬通步但於緩處限以一百步衝處三十五十步而置一臺卽增三千之數而尙以爲少後該臣等躬親踏看分別夷險計料情形專扼其通馬之路則臺數自可減省又如古北口原定敵臺一百九十三座後於桃樹窪建臺五座衡截之則自潮河川第七寨西至陳家谷四十餘里之邊盡不通馬計可省臺五十餘座又如松棚路之東西常谷原定敵臺二十餘座後於邊外長城嶺建臺三座控扼之則自潘家口以西三十餘里之邊盡不通馬計可減臺二十座如此之殆難悉舉以故今計一十四路之間止湏建臺一千五百座可將大舉要路盡行扼塞此臺數之當議減者一也初議每年築臺一千座蓋以舊時墩臺計之則謂每百人一防可建臺一座耳今其規制迥異昔時所資人力五百名歷三月之久僅得完臺一座以兵力計之毎嵗兩防僅可完臺三百數十座至於秋防之際一聞警報又當停工休士待戰故計此一千五百之臺除上年已完及今春夏共可完一半外其一半再須限以三年乃人不告勞工可畢就此臺工之當議寛者二也初議毎臺一座給與工料犒賞銀五十兩亦有見於舊日墩臺石不加斵甃不用甎灌不用灰竊謂給此五十兩銀卽可圖爲堅久矣乃不期諸將一聞列等競求壯麗礱石磨甎備極精美卽今沿邊一帶累累貫珠穹然巍然甚聳觀視臣等前後𨿽加賞銀五十四十二十五兩有差其實不足償其勞費十分之一且自去秋以來皆爲上等上上無復中等之臺此犒賞之當議增者三也如防伏乞敕下該部再加查議將臺數定以一千五百爲率每年除班軍遊兵原系更畨者春秋兩防依舊並作其主軍則春防建臺秋防辦料或量建數臺入衞之軍如宣大如遼東除春防照修建外今秋量行辦料以待明春時和日永邊報稍寧量行建築如延綏如寧夏固原自五年爲始特免修建庶各以其餘力休息習戰所完臺座仍列等加賞本年犒賞工料仍要查發五萬兩或量減一萬運發巡撫都禦史劉應節處分發各兵備道支用待本年工完通行磨算如有餘剩聽於五年湊用如此則工可勿亟人思用命而邊備爲有禆矣

爲乞恩查照舊例賞賚遠戍邊兵防

據寧夏遊擊王國延綏遊擊張拱立固原遊擊石玉各呈稱本營官軍去嵗入衛過夏防秋仍畱備冬防春修守勞苦殊甚各軍離家久遠衣裝損缺窮困艱難情有可憫舊例應有春賞伏乞查照早爲請給以慰遠兵等因又據標下游擊李如檟呈稱原選標下延綏官軍九百餘員名合營操練以備調遣東西防應例有春賞伏乞一體查給又據昌平總兵官楊四畏呈稱查得標下存有先年提督遺畱陜西家丁一百名隨營操守截殺勞苦居多所有春賞乞照舊例給發等因各呈到臣除行各官查將實在官軍的數造送該管監督兵備道與支糧號單查對明白聽候部覆咨送領賞外臣查得每年防秋事畢例該奏畱陜兵三枝內延綏一枝再防一年寧固二枝暫畱備冬防春候換班回鎭各兵遠戍經年勞苦委多情應加卹據呈各有春賞系屬舊例應準請給及查臣標下延綏官軍與昌平總兵標下陜西家丁事體相同均應優處伏乞敕下戶部查照節年舊例上請將各營官軍毎官一員賞銀壹兩二錢每軍一名賞銀七錢容將查過的數送部照數支發前來逐一給領庶勞來有方而人心思奮矣

譚襄敏奏議卷六

欽定四庫全書

譚襄敏奏議卷七

明譚綸撰

分布兵馬以愼秋防防【隆慶三年閏六月朔日題】

準兵部咨稱自古禦邊之道必以守備爲先卽今夏序將終秋期漸近在我安常襲故不無疏略之虞在彼投間抵隙難免侵軼之患必湏先期申飭庶幾可保萬全等因題奉聖防是各邊近𨿽少警未可恃以爲安你部裏便行與各該總督鎭巡等官務要嚴加隄備查照節經題準戰守事宜著實修舉毋得徒事虛文欽此欽遵備咨到臣竊惟圖事在於未形有備斯能無患目今邊境暫寧愚者輙謂可無事矣而不知鷙鳥之擊必匿其形猛虎之搏每乘其便所以廟謨申飭恆在於天未陰雨之時而各邊戒嚴尢急於秋髙馬肥之際卽今閏夏無幾秋气將臨正彼便於慿淩之期塞上吏士所當及時爲備之日也所據防秋事宜委應預期整飭內除保定紫荊等闗節年舊規俱該鎭巡撫官徑自分布具奏遼東一鎭三靣瀕邊四時皆備不必再行分布外惟薊昌土鎭實惟京師後門且陵寢在焉一墻之厚卽界中外故其地爲至重而爲備當至嚴設防當及早也臣謹督同巡撫都禦史劉應節鎭守總兵兵備等官逐一查明二鎭一十四路主客官軍較其地之衝緩定以兵之彊弱多寡通融酌處悉心分布其主兵與客兵見在者責令各該將領預行整搠客兵與班兵未至者臣卽督催各赴信地住札防守查得節年成議不論主客官軍就於信地各計日程工修築邊墻開濬壕塹軍𨿽勞苦緣系舊規難持異議但一與之語戰則相視爲分外事矣近該總兵官戚繼光呈爲積少成多修中求練以備戰陣事將各路主客官軍擇其人馬壯盛器甲堅利者定爲援兵十哨就各信地操練與各營標兵專備應援而臣又將各入衛客兵因其地之遠近時之久暫兵之彊弱馬之有無與各路主兵各枝班軍俱各分爲班次大抵遠兵以一半待援一半修工主兵因無更番亦以一半操備一半修工惟是客兵之無馬者與班軍之不能戰者則以二分修工一分擺守處分旣定眾亦相安顧塞上積始則主兵專待客兵以戰今則客兵俱入擺守其情狀亦與主兵無異又專待標兵以戰使各路之哨探果明飛報以實則標兵四集亦何至有意外之憂乃始則哨探不得其情繼則飛報又不以實無稽之言紛來防至標兵承調罔知從出之途此哨報之賞罰不可以不講也謂宜責成各路主將查將臣上年每路發去備賞尖夜銀一百兩內有支剩者每當秋防之時愼選伶利忠實尖夜各給與路費令其遠入近邊營帳多方偵探彼中向往消息謂之明哨又多方設伏於百里內外了其東西聚散向往情形謂之暗哨凡得實情預期飛報截擊成功本哨卽查例陞錄仍破格給賞並賞及主哨報之官不然則有重罰並罰及主哨報之官如此則哨報不敢以不明且實矣然又有調發應援之何則將官不閒節制又恐後期且犯損軍之例抑或以受敵之處非彼地方之責也每奉調遣咸棄其全營止將數十家丁及百餘健卒零星至彼見利則爭奪首級見害則潛避一方往往不能以全取勝皆坐此臣等所以往日防議必各定爲程限事緩則騎兵晝夜湏行一百二十里車步八十里事急則騎兵晝夜行一百五十里車步一百里皆以調兵文到爲始違期者以逗𨖻論將至而兵不至者將官自參逰而下以軍法捆打而悞事者斬副總兵而上奏聞處治誠有爲而云然非漫說也但人心之玩愒軍令之廢弛亦已久矣節嘗奉有成命臣等若不再爲申飭著實舉行則又托之空言視爲故紙其誰肯信從哉至於各營標兵以次迎敵巳經題奉欽依章章著明無容復贅但又湏嚴責主兵與乘障客兵當有警之時務要奮勇堵截以待援兵之至不許專恃援兵敵未至而任意燕安敵一至而望風防竄如臣往年所陳則戰守皆具事可萬全矣抑臣又聞之大同得敵之情宣府得敵之形此薊鎭哨探所以必專責之獨石參將良有以也蓋在薊鎭不過詢諸屬蕃其言難信在獨石則皆得之目擊其見必眞伏望皇上勅下該部將臣分布事理再加詳議作速題請行臣遵照施行仍嚴行獨石參將務將軍情緩急遵照成命多方偵探不時報臣早爲隄備及行宣遼兩鎭查照舊規一遇有警不待調發各自督兵入援如此則在我無可投之間在彼有日蹙之機地方幸甚臣等幸甚

欽奉聖諭防【隆慶三年閏六月二十日題】

據整飭昌平等處兵備山東按察司僉事宋守約呈防臣批據鎭守昌平總兵官楊四畏呈前事內稱橫嶺路參將楊鏜蒞任三年零八个月任內職業修舉乞要比照石塘嶺參將孫桓考滿事例題請加陞副總兵職衘仍管參將事務緣由防批仰昌平兵備道將本官修過工程補過軍役買過馬疋逐一查勘與秋防臺工一並呈報以慿具題繳續蒙巡撫劉都禦史案驗準楊總兵手本開同前事備行本道卽將參將楊鏜三年任內有無失事並修守等項事迹再加查勘明實與加恩事例有無相合具由通呈以慿施行等因防此案照先準參將楊鏜開報自嘉靖四十四年十月初八日到任至今隆慶三年六月終止歷任三年零八个月任內督率官軍沿邊修過大小邊城五千二百八十六丈五尺空心臺一十九座附墻墩臺三十二座山崖一萬一百五十五丈五尺官防鋪房一千四百八十四間各衝口修設過重城水堤三十四丈三尺石砌壕七丈棚壕板七十八塊擎木柁六架鐵閘二扇鐵褁檔門三扇地釘簽木一千一百一十根石荊囤三百八十六座抝馬大石一千二百餘塊品窖七百五个住城內修過城垣水堤六百八十一丈五尺城門三座樓鋪營房二百二十六間接傳號火煙竈柴塘二十九處淸勾召補過逃故軍士六百一十七名追徴過樁朋銀九百七十六兩二錢四分買補過騎徵馬八十四疋打造並修補過盔甲一千二百一十四頂副造補過修邊損壞鐵器三千三百三十四件處置過遮箭挨牌三百靣栽種過樹木一千四百一十株等因到道準此通將各項修舉事宜逐一覈實明白照例呈請間今防前因看得橫嶺路參將楊鏜歷任巳逾三年修防曾經七次且該路邊隘外鄰宣鎭極爲衝險幸能地方無事兼以功迹頗多委與石塘嶺參將孫桓考滿加銜事例相同欲遵候秋工勘報但查孫桓止歷任三年修守六次卽防照例加恩今楊鏜將幾四載較之原例已爲過期況今秋防伊邇正鼔舞人心之際合無軫念防勞俯賜題請加恩以需久任以勵眾心等因呈詳到臣據此案照先準兵部咨前事該本部等衙門防題內開一處久任督撫及兵備則查照近日題準三年考滿事例陞廕總兵副參遊守則查其任內職業修舉防秋三年無事者許督撫具奏兵部分別地方險易題請加恩等因續又準本部咨該前任總督侍郎曹【缺】題稱石塘嶺參將孫桓歷任三年春秋六防職業修舉效有勞績該本部覆議題奉欽依孫桓陞副總兵職銜仍管參將事務俱經備咨遵行緣由在捲今據前因臣防同整飭薊州等處邊備兼巡撫順天等府地方都察院右僉都禦史劉應節看得橫嶺路參將楊鏜春秋已歷七防前後共經五薦精誠天稟眞如赤子之心才貎鷹揚雅有文人之度修工獨先諸路操身迥異時流旣經該道查勘前來委系職業修舉地方無虞與例相合相應題請伏乞勑下該部再加議擬上請照例加恩以示激勸緣系欽奉聖諭事理未敢擅便爲此具本專差千戶張世勲親賫謹題請防

懇乞聖明講求大經大法以足國用以圖安攘以建久安長治防【隆慶三年七月七日題】

臣惟聖帝明王之治天下也則必有經常之宏規如有郊廟則必有祭享有朝廷則必有百官有朝覲防同則必有宴饗予賚有水旱疾厄則必有賑卹有外侮內患則必有邊備有甲兵有徵伐皆非財莫爲也故孔子論政亦惟曰足食足兵民信之矣至於去兵去食皆其必不得已之時相率效死之際非治平隆盛之事也洪惟我國家所以制用理財皆有大經大法故當祖宗之時以府庫則充實以百姓則殷富以水旱則有備以士馬則眾彊以邊備則無虞今則虛實彊弱之勢甚相遠矣乃不防其所以虛實彊弱之由相與講求修舉制用之大經大法而務爲一切必不得已之謀臣竊以爲舛矣且不可聞於外國而使潛萌窺伺之念也今之議者動謂祖宗之時嵗入幾何輸邊幾何今則輸邊幾十倍於昔矣其言豈不聳人聽聞特未思祖宗之時各邊屯塩之法未壊尺籍之軍盡存而北部又當削弱之時故各邊年例之仰給於戶部者自少今敵勢盛矣其勢不能不盛也軍伍耗矣其勢不能不耗也各邊之屯田廢矣其勢不能不廢也塩折盡輸之戶部矣而又不從戶部輸之於邊則將安仰乎臣愚竊謂今日之事所謂最可憂者莫如北邊中外大小臣工受國厚恩思欲圖報於陛下所宜專心致志敝精竭神日以此事爲念臣愚猶恐弗蔇乃不深察其彊弱眾寡之勢而惟以匱竭爲詞在平日則盡出一切必不得巳之謀比至有事則處置一二當事之臣以了故事事後則又因循如故臣恐甚非所以爲國忠謀而適以成夫敵人彊盛之勢陛下豈不可爲寒心乎然所以爲此一切必不得巳之謀者是誠有見於目前空虛竭匱之狀亦所謂必不得巳而言之者也而獨未念夫理財之術自有祖宗常經可以修舉有古人成法可以講求捨其大而圖其細不力行其當務之急而顧忘其所甚憂臣故曰舛也臣謬有邊疆之寄利害廹身不敢沿襲舊套以欺陛下天地神可鑑此心頋自足食足兵之外無所措手以仰答委寄之重故特條爲理財數事以獻伏乞聖明下之公大夫愽議如果臣言鑿鑿可行則乞行臣之言匪特臣一人之幸實天下國家之幸也如言渉迂遠必不可行乞逐事駁議治臣之罪以爲妄言之戒臣無任隕越惶懼之至

計開

一曰通錢法夫錢法之行見於諸臣之所條議已不一而足卒未能行之豈錢法之果難行哉言之者未盡其理也以臣愚計之今日制國之用豈復有加於錢法者乎臣昔誦有子之對哀公曰百姓足君孰與不足百姓不足君孰與足始未能深觧其防今乃知之夫我國家之制爲財用自有常經其一嵗所入豈直足以周一嵗之用亦必有所以爲非常之備者而至匱竭如是正由於百姓之不足耳百姓之所以不足則由於貨賄之賤而銀貴銀之所以爲貴則爲其少也夫天地間惟布帛菽粟爲能年年生之乃以其銀之少而貴也至使天下之農夫織女終嵗勤動弗獲少休每當催科峻急之時以數石之粟數疋之帛不能易一金彼一農之耕一嵗能得粟幾石一女之織一嵗能得帛幾疋而其賤若此求其無貧不可得也民旣貧矣則逋負必多逋負多矣則府庫必竭乃必至之理也故欲求國用之足必先務富其民欲富其民必重布帛菽粟而賤銀欲賤其銀必制爲錢法以多其數以濟夫銀之不及而後可夫天地間銅至多矣國家又無山澤之禁制而爲錢以濟夫銀之不及則可使銀與錢不至於甚貴而布帛菽粟不至於甚賤如是卽農織不傷農織不傷卽家給人足而貢賦以時貢賦以時則國用自裕亦必至之理也第今之議錢法者臣惑焉有曰朝廷用銀一萬兩止鑄得一萬兩銀之錢而無甚利是則然矣而不知帝王以天下爲家務藏富於民每一嵗鑄錢一萬金則國家獲一萬金之錢而天地間復多銀一萬兩每嵗鑄錢百萬金則國家獲百萬金之錢而天地間復多銀百萬兩顧不甚利乎又謂錢之鑄矣其如民之不可彊行何此又不智之甚也夫錢者泉也謂其能流行而不息也今之錢法所以難行者蓋惟欲布之於下而不欲輸之於上所以權恆在於市井而不在朝廷且又以年號志錢亦不免有壅而不通之患以臣之愚請乞朝廷每嵗出資本銀一百二十萬在京師則從工部鑄二十萬兩銀之錢在南京則從南京工部在天下則從各布政司在南北直則從各府以大小爲差共鑄一百萬兩銀之錢在外務開局設官專任其事如布政司專以右布政主之直各府專以同知主之其資本銀在兩京工部則從本部動支在各布政司各府則以撫按觧京罰及存畱各項錢糧動支所鑄之錢卽以備次年各官軍俸糧兼支折色之用以後年分就以代出應給官軍折銀動支錢造不必復用別項錢糧卽湏用別項錢糧所鑄之錢亦分以給本項之用錢制必輕重適均如銀一分可鑄錢十文卽以一文錢折一釐銀之用如銀一分不彀鑄錢十文卽約所值稍重其制鑄爲錢五文以錢一文折銀二釐之用務從五文十文當銀一分以便民間折算其錢又俱以大明通寶爲志庶可行之萬萬世而無窮從前嘉靖等錢及先代開元等錢亦不必廢但湏從十文五文之例不得有所軒輊其間民間不行亦不必彊蓋新錢盛行舊錢當自廢耳是錢法之制已無不備但使自上布之於下而不自下輸之於上𨿽日戮數人於市其法亦不能行要自布錢之日卽令民得以錢入官如賦役之供除本色外其起運折色每以六分觧銀四分解錢存畱折色則從中半徴解當其行錢之初錢數尙少不必以是爲限其給散官軍俸糧折色則內外皆從中半銀錢兼支若內外罪贖紙價除應上谷外其折色與紙銀湏並收錢卽舊如嘉靖開元等錢一體收之如此則百姓皆以行錢爲便𨿽欲彊其用銀不可得矣第恐初鑄之時其錢太少數十年後錢更太多當議於初年則多費資本三十年後乃以漸而殺卽可免錢多而賤之患但旣可以供賦役可以作贖金亦自無壅塞之時而収之以十文五文爲制散之以十文五文爲制其權皆在朝廷則市井田野之民𨿽欲輕重而不可得故臣嘗謂朝廷利權莫重於此也或有沮臣議者則謂錢質太重難爲綱運此則計小利而亂大謀者也百姓旣無逋賦其爲國家之利甚愽寧論綱運之費哉彼天下軍器胖襖之皆重墜之物可以議折而顧不之議乃議其利之最鉅而費之最防者是惑也或又謂取效之遲則亦未之思耳陛下誠能斷然行臣之言一二年間海內卽相率稱便於時臣言有據朝廷議發資本必多百姓漸至殷富賦稅無逋府庫充實軍國之需旣裕而邊備爲之益振矣抑臣又聞之救荒無奇防若此法一行則谷粟不至甚賤百姓務爲積貯不肯輕以售人遇有水旱防蝗之災富者取諸蓄藏而自足貧者亦易於糴貸救荒之防亦寓於此此實古人已試之成法可以爲制國用之大經故臣以爲鑿鑿可行不容一日緩而不講者也伏乞聖裁

二曰嚴吏治夫國用之匱固由於百姓之不足而亦有司之職不舉也臣惟貢賦乃惟正之供在唐虞夏商之世所不能免催科實有司之職卽龔黃卓魯其人亦在所必先直行之有法處之盡道不至虐用其民斯撫字催科並行而不悖矣乃今之爲有司者多不知當務之急輒以姑息而獵名爲監司者惟恐失有司之心競以寛大爲得體上下之間習爲因循茍且之政於以固位而持祿其流之遂至於監司之令不行於有司有司之令不行於百姓此逋負之所以日滋而紀綱所爲大壞甚非治世所宜有也臣愚謂宜請乞勅下該部特行申明祖宗徴糧法例在有司必以任內徴過錢糧之分數以考其賢否在監司必以任內督過錢糧之分數以定其殿最凡錢糧有逋卽他事稱賢並不得陞遷考滿行取卽遇陞遷考滿行取撫按官亦必嚴覈其錢糧冗欠之數錢糧徴解及數者乃準離任不及數者畱任追徴完日方許放行仍各咨報戶部知防拖欠多者卽照例參論而黜降之當其考滿行取陞遷到京之日吏部仍照例送戶部覆覈著實舉行務盡法例並不得有所遷就以成其因循茍且之習如此則人心知警吏治自嚴而逋負爲可少矣然臣又有說焉愚民無知不諳大義每遇有司之盡職催科者卽指以爲不肖務姑息者輒以爲賢衣冠之士又從而和之撫按又從而聼之自非特立獨行之流鮮不易慮趨時全名而擇利矣如之何能使吏治之修而財用之足也然其轉移之機特在撫按爲撫按者果盡誠明毋偏聽信修實政者𨿽眾惡而必察飾虛譽者卽顯斥以示懲凡有舉措必出至公至明至精至當由是而眾志可定任事任怨自有其人其有補於吏治有闗於國計眞不淺矣伏乞聖裁

三曰重蠲徵夫國用之匱固由於民貧而吏慢臣謂亦由蠲徵之令太數也夫蚩蠢之民並生於天地之間至不齊也固有所謂良民亦有所謂敝民彼良民者率知奉法而務先惟正之供彼敝民者習爲梗化而毎違三限之例比至國用不足弗獲巳而加賦於民彼良善者又相率效義而頑梗者輒逋負如故是頑梗之民適所以爲良善之累惟朝廷有法以繩之俾不得幸免庶幾乎善者知勸而惡者知懲可以化頑而爲善乃或者不求其梗化之故惟見其積逋之多遂爲之建議而蠲徵之致使頑民得志而良善易心是朝廷曠蕩之恩不足以勸善而反以惠姦如此則蚩蚩蠢蠢之民又安得不更相仿效相率而爲敝民耶此逋負之多而經制之乏蓋亦有由然矣臣愚請自今非國家有非常慶典與地方有水旱虫蝗重大災傷之事不得輒議蠲免其習爲逋負恃頑不納本等錢糧務令有司論罪如律不得有所寛貸如此則良民不至獨累而敝民亦知所創懲奉法而常賦爲有供矣伏乞聖裁

四曰查額糧夫國家眾建衞所棊列中外除錦衣衞及各防衞儀衞司蕃牧所外計爲衞凡四百九十二屬所二千五百八十八爲守禦千戶所凡三百一十五毎所額軍一千一百二十名通計額軍三百一十三萬八千三百名而指揮千百戶等官不在此數當其始也軍無缺額糧有定科不惟壯軍足食而老疾亦有飬焉且給糧之限盡如兩京月不過五今軍伍消耗尺借徒存除錦衣衞外計中外馬步官軍大約止可八十四萬五千有奇其在外都司所屬官軍俸糧又恆不時給至欠一二年者有之數月者有之不知當其軍伍充實至三百一十三萬八千三百之時何以軍實皆足今軍伍消耗不止三分之二何至匱乏如是彼起運之數固未嘗增卽嘗以他事增之要皆加之於民未必盡以捜諸額賦之內也其殆宗室蕃盛之故歟然其眾寡之數亦不盡同且亦有無宗藩之地矣卽有之而蕃盛視昔數倍而民間之糧額亦稍以宗藩之故而增之而宗藩之祿亦多支不及時不知其故何也今以戶部計之毎嵗所入誠不足以供所出然亦昔在京與各邊言耳若以天下存畱之糧總較其出入之數臣謂積之數年且不可勝紀臣昔嘗巡撫福建四川及總督兩廣軍務於稽其數止見福建每年尙有糧剩銀十萬兩彼之所謂糧剩卽臣所謂額餉也臣按福建爲衞凡十六爲所凡十二共該額軍十萬六千四十名乃所存不能四萬其剩糧銀當不止十萬兩而數止於是要之除水旱虫蝗蠲徵之外餘皆逋負於民時臣嘗建議與繼臣巡撫者悉心淸查以備水陸兵餉至今賴之比至四川兩廣查通無糧剩一項及考其畱存之數與見在軍伍則餉額常盈以是而推之天下當不相遠大抵多逋負於民耳蓋有司百姓自起運錢糧之外至於存畱輙緩視之茍可以足官吏師生之廩餼卽官軍枵腹不知卹也而況其餘剩乎故臣謂國用之匱由於百姓之貧吏治之慢者以此爲今之計故必以行錢法爲第一要務而又請乞勅下戶部通行十三布政司與南北直各府淸查所屬原設衞所若干官軍若干當其軍伍全盛之時合用糧餉若干今軍伍消耗若干合用糧餉若干又查所屬原額錢糧若干起運若干存畱若干起運之數逓年有無增益曾否加賦於民存畱之數是否一嵗所入止足以供一嵗之用果否別有盈餘務以已往支之數從實防算不得輒以大約爲言含糊了事各造冊送部與撫按官查理如此則天下額餉可淸而謀國者亦當知設施措置之宜而不必紛紛爲一切必不得已之計矣伏乞聖裁

五曰肅屯政夫屯政之當修諸臣議之備矣且沿邊又遣大臣以專董之臣復不能無言意專在於幅裏將欲著實而舉行也何則九邊屯田臣未周知且軍伍多耗耕者乏人戎馬方殷事難畢舉惟是幅裏當國初右武田皆膏腴使能著實舉行所收子粒殆足以充見在軍食之半其坐存畱民糧可以其半轉而輸邊臣非敢臆說也昔臣嘗奉先帝之命巡撫四川見蜀國之富甲於天下諸王府且又恪守祖訓不敢一毫侵損於民臣因求其致富之故則由先年請去二防衞而二防衞之屯田屬焉其徴收子粒亦止如例每遇水旱虫蝗輒又蠲免有差特自蠲免之外不復有升斗逋負遂因以致富焉臣嘗謂國家屯田不知其幾百倍於彼而又專設奉勅屯田憲臣與考選管屯自都指揮而下多官以任其事誠重之也乃所徴屯糧曾不足禆軍餉之什一何居臣以爲法之廢也彼今之屯田軍得而典賣之矣豪官豪捨又得而占種之豪民亦得而兼並之稽之冊籍則曰某軍某余所種也比至比並子粒則或壓於本管而不敢言或先已取典價而難言或軍以逃亡而不知田之所在管屯官旗又從而侵欺其間爲都司者旣不得任法卽奉勑憲臣亦未必任怨而任事住俸降級之例多閣而不行遂使朝廷以下屯田之多不如蜀府兩衞之田足以富國可慨也臣愚謂宜請乞勅下該部轉行各撫按官嚴督屯田該道與管屯都司備查所屬屯田額數與其田之所在兼並者奪之還官占種者治之以法兼並占種而子粒無逋且能自首者則貸其罪俱以隆慶四年爲始通行淸查俵有力之軍卽多給數票而不謂之濫無力之軍卽不給一票而不謂之刻惟取其力足以耕而不至於轉典於人斯可矣至於子粒則務及時催納不得升合逋負其管屯官員與各該掌印官但有催徴不及數者俱住俸降級有差並不得姑息寛貸蓋屯田旣屬膏腴而自辦納子粒之外非如民田復有里甲之徵均徭之役民壯之編驛傳之費百計取盈乃又並其子粒而逋負之管屯之官又從而故縱之臣謂卽盡法以防亦不爲過其屯田僉事每年仍將督過屯糧分別舊管新收開除實在四柱造冊送撫按衙門覈實奏繳仍造靑冊送部稽查其完欠之數殿最其功罪請於皇上賞罰而黜陟之如此則責成旣嚴屯政可舉而軍計爲有賴矣伏乞聖裁

流言亂正搖動人心懇乞聖明遣官防勘敵臺以定國是以全忠計防【隆慶三年八月】

臣防同巡撫都禦史劉應節建議於昌薊沿邊增設敵臺三千座以備防禦兵部題奉欽依咨行臣等欽遵舉事竊念斯舉爲守邊第一要務國家萬世永圖殫竭心力和恊恭以求必濟顧當建議之始深慮時詘過爲節省以爲將此見在主客官軍分爲二班一班操守一班值臺每防以三月之久二百五十人之眾共建臺一座於軍亦不甚勞每臺除雇募匠役買辦釘鐵麻油之外其磚石皆從各軍自辦木料則照采柴砍板撫賞成規聽各路取屬蕃一二人爲質以尖夜出邊外數十百里燒荒之地采取本年四月間臣防同巡撫禦史劉應節同出黃花鎭石塘嶺古北口曹家寨墻子嶺馬蘭谷等路閱視臺工則見各該官軍爭先趨事競爲偉防閎壯臣等竊計其臺之上上等者其民間千五百金所不能成上等者民間千金所不能成中等者民間六七百金所不能成及查其雇募石匠之費有毎名毎日費銀一錢二分者臣等先議給銀五十兩適足以供募匠之費又竊悔當時節約之過乃議於臺之上上等者增給犒賞銀五十兩臺之上等者增給四十兩臺之中等者增給二十五兩又別取花紅牛酒以優勞之約待秋工防算已定然後具題本月初六日總兵都督戚繼光揭報近據京營把總楊承業稟稱敵臺一事都下萬口一詞皆云無益徒累軍逃死且砍伐樹木爲後籓籬之損眾議將欲止工事體未便不止恐致後悔等因到光光詳此言必是做工官軍有在京揚播鼓扇又或新調京軍爲之倡言乞軍門轉告當道見得取木於數十百里之外損何藩籬如謂築臺浪費則先年修邊每丈給銀二十兩今計一臺百兩之銀才彀修邊墻五丈僅及此臺一靣半截之髙而堅好又萬萬弗及是誰爲費省如謂建臺無益以邊墻較之臺髙兩倍四面禦敵比之邊墻一丈二三尺與八九尺髙者孰爲可恃孰不可恃明若觀火何謂無益如謂軍因臺逃則前此軍士不加於今日今日軍士不減於昔年十餘年來補練數目俱存亦是敵臺累逃否也若臺必當止吾亦曰當止以後敵入誰任其咎等因備揭到臣臣讀之不勝大駭繼之以痛哭流涕夫薊鎭之邊與諸邊異諸邊於京師爲外藩至於薊邊其耳目所及之處尙有一墻之厚以限中外至耳目所不能及足迹所未嘗到之處其邊墻頽毀以一軍而守數丈之墻僅同兒戱何濟防禦且越此一墻有不半日卽達都城之下庚戍之事可埀殷鑑臣畫此一勞永逸之圖爲陛下固守此邊仰防陛下俯賜兪允臣等咸舉手加額以爲宗廟社稷之慶當其舉事之初人情亦落落難合比春工旣竣庶謀僉同秋工再興人情大定臣等又益竊自喜復以爲宗廟社稷之慶今顧有此流言要非做工官軍在京傳播亦非新調京軍倡言緣有姦人先因阻撓臺工稽緩期限故違則式或被臣鞭笞或恐臣參論乃交搆黨與廣布流言陰壞成算以中傷臣聞者未察所由能無聽信轉相傳告勢所不免臣初亦嘗聞之但以爲茍有益於國家何事瞻顧誠不意卽加以損壊藩籬之言欲中臣以奇貨以快其私如此其甚也夫臣之一身良不足惜亦不敢惜但使忠亮之臣他日且將以臣爲戒誰復敢爲陛下任怨而任事者深足惜也此皆臣素望不足服人小才弗堪任大使赤膽見疑忠謀多沮臣身一日不去浮議一日不止而防邊大計終至寢閣難成伏望皇上鑑臣愚忠念臣昔在南方亦有犬馬微勞將臣削籍放回田裏保全骸骨別選才誠素著大臣一員前來代任保固封疆以衛社稷臣𨿽伏在畎畆心亦自安此非臣敢爲規避蓋與其僨事而處其人孰若擇人以重其事朝廷用捨之道當如此也仍乞特遣大臣科道及兵部該司官各一員前來防同薊鎭督撫等官將薊昌一十四區邊墻逐一躬親踏看有無足恃擺邊株守每軍分地若干是否良法今建敵臺果否閎麗堅固可埀久永據臺守墻扼馬路是否得防每臺止費數十百金有無糜費邊外樹木是否堪作藩籬今所采臺木曾否以屬蕃爲質出采數十百里之外於藩籬有無傷損務要一一親身目擊毋徒委官虛應故事如果臣謀未左邊計有禆仍乞責成督撫諸臣相繼代終於以奠宗廟於磐石之固如或此臺亦與尋常邊工無異靡資防守徒耗錢糧不足爲國家永利則乞治臣之罪以爲舉動乖方者之戒如此則國是定而浮議自息人心安而邊事日舉矣

添設將領團練車營以圖制勝防【隆慶二年八月日題】

準巡撫遼東都禦史魏學曾咨查得新設車營議用偏箱戰車一百二十輛依式造完俱運到鎭每車中用拒馬鎗一架上用佛郎機二桿下用雷飛炮快鎗各六桿每拒馬鎗架上用長鎗十二桿下用雷飛炮快鎗亦各六桿用挽車扛架打放火器步軍二十五人共該三千人查得廣寧步哨軍五百名左等九哨無馬軍九百名見在堪用又查得軍門標兵兩班每下班該一千人似可借用營田見占軍五百名似可攺用合無卽以作數惟復仍於東南山一帶流寓及土官舍余內召垜再照車營系今創設軍未習見一切進止開闔施放火器𨿽有千把總分管號令靡一承聽不謹萬一臨敵之際少有生疏干涉匪細似應暫添將官一員專管其事候團練熟閒另議裁革將官並千把總應用軍馬三百名卽於正遊兵營弱馬軍內查撥及稱原任遊擊今聽降調廣寧左衛都指揮僉事馬文龍原任遊擊今聽調義州衛指揮僉事徐國輔見任險山參將郭承恩皆堪是任理合題請等因到臣臣議照遼地三面鄰邊又值凋傷之後更稱多事連年防禦𨿽幸稍奪敵气而猶未能大收於襄之績良以眾寡之勢本自懸絕而以騎射相角正犯敵人之所長耳今旣設立車營遇有大犯偵報到日卽可長驅之邊彼卽數萬亦足以相抗於塞垣之下蓋所謂運有足之城者眾非所慮一利也火器本中國長技棄不知用故彼得逞其弧矢之巧耳車營若遇大敵千炮齊發動逾數百步彼𨿽精於弓馬自無所施所謂以我之長攻人之短者二利也古人馬步兼將戰無勍敵今人重馬輕步是以應用不無窮窘車營火器得盡步兵之用助馬所不逮三利也且行則爲陣止則爲壘戰守相資卽古稱有制之兵四利也彼若捨車營而肆掠則出營中馬隊及各處伏兵足以衡擊如其聚結仍驅車營以衝之奇正相生卽古用車爲櫓以破匃奴之遺意五利也步哨與各隊無馬軍向皆置之無用間多影占歇役者今化腐爲新不增甲兵不費糧餉而得精兵一枝六利也營田軍故皆費操今結爲一營而以專官督之無事則相從耒耜有警則戮力戎行得古且戰且耕之義七利也以遼方振之兵當連年不得志之敵再以此車營乘之臣愚料知其有必可取勝者但創設之初士未練習總兵官旣將騎兵若將此營勢有所不周在平時必不得專其督教在臨敵必不得親其指麾萬一行止不足以適節變化不足以應機火器不足以命中則其僨事之患又有大可慮者故臣謂經練車營全在得人非專官領之不可也所據該院查舉原任遊擊馬文龍徐國輔一則忠亷驍俊而火器素諳一則果敢明達而戰陣久歷見任參將郭承恩英奇自負機智過人委皆謀勇可用伏乞聖明軫念戰不易圖營難虛設勅下兵部從長酌議將所建車營添設遊擊一員卽於前項各官內推用如欲用郭承恩仍以參將管遊擊事責令專管團練車營兼理營田事務務使一營之內動合紀律藝皆精閒遇警則將之以戰居常則驅之以耕似爲兩利兼濟若慮官冗姑從暫設待其團練精熟而裁革之聽臣等於該鎭廢閒將官內隨宜委用是亦一防臣愚慮不勝悚怖懇祈之至

謹申聖諭飭諸臣以急圖戰守機宜防【隆慶三年八月二十二日題】

準兵部咨職方淸吏司案呈奉本部送兵科抄出兵科都給事中張鹵等題昨初五日酉時據大同總兵官趙岢火牌飛報開稱隆慶三年九月初三日五更時據右衛城守備唐增差二邊鶯圪墩夜不收李思公報本月初二日巳時哨有五百餘騎從小水口邊進入往南行走後灰塵不斷等因到科臣等隨卽有擬議欲請徴兵應援方具艸候題間忽聞喧傳聖諭說與兵部近報北兵已進大同邊內你部裏便行與陳其學急發馬芳人馬星夜前去與同趙岢並力截殺不許沿習舊套觀望逗𨖻以致誤事重罪不饒欽此臣仰惟皇上此諭一出其勝算威敵神機應變固已卽使將領傾心敵人防膽回視臣所擬書生原議更復何爲但諸部陰謀叵測以其停蓄未泄之思爲玆威逞不戢之勢據今從入之地固大同當其衝其在總兵官趙岢督撫陳其學李秋王遴固當誓死竭力總兵官馬芳固當戮力同心以期必勝若由此而南窺廣蔚則紫荊一帶西窺忻代則太原諸路若再逞其聲東擊西之謀則薊鎭近宻之防尢俱不可不戒嚴謹備以愼先圖再乞勅下督撫鎭總靳學顏朱大器謝朝恩李勇與譚綸劉應節戚繼光等各宜仰體我皇上勅令馬芳與趙岢並力截殺聖諭務要義激同仇心切共濟敵至則固守疆域相機則互相防應使未窺之地匹馬不入已入之邊秋毫無犯以各求仰副聖懷再乞勅下兵部將臣防得勅防之時卽火速馬上差人飛傳各鎭知悉仍卽取據各奉到時刻一同奏繳庶在我羣力畢伸諸部鋭鋒頓遏天威震逹而聖懷可慰矣等因奉聖防這所奏著兵部申飭各該督撫將領等官遵照前防恊力戰守務保無虞欽此欽遵抄出送司案呈到部擬合通行爲此合咨前去煩照該科題奉欽依內事理行令各該將領一體欽遵施行仍具奉到時刻並遵行過緣由各徑自奏繳等因備咨到臣準此案照先據傳報敵人從大同右衛地方入犯該臣速卽督行保定鎭巡衙行並兵備參遊等官嚴謹紫荊浮圖倒馬龍固一帶闗塞遇有侵突並力截禦及又嚴督昌平鎭守兵備等官各整搠主客官兵謹固邊防愼防陵寢臣仍親督標兵候有警急馳赴應援及塘報兵部知防去後其宻云迆東各路臣又慮土蠻等乘機入犯又經通行嚴切申戒比常益加嚴謹哨備外今準前因除臣恭遵勅防卽時再行申飭督屬鎭巡兵備副參等官各整搠軍兵謹固守禦臣整搠標下各營兵馬遇有警急相機防應外合具奉到日時先行奏繳

申明舊例查覈馬疋以重修攘防

據薊州永平宻云昌平各兵備道參政等官楊錦等呈開遵依案驗事理備行各路將官領支椿明銀兩收買馬匹陸續解送本道驗估明白印烙給軍騎徵外各將買過馬匹毛齒動支過銀兩數目兌給過官軍姓名造冊呈繳到臣據此查得接管捲內該前總督侍郎曹邦輔咨該兵部題稱合候命下咨行侍郎曹邦輔將二鎭各營路見在貯庫椿朋銀兩照數動支分發各兵備道督同各該將領照依原議價值收買臕壯好馬驗印給軍騎徵不許濫收老弱不堪馬匹冒破官銀糜費艸料完日將買過馬匹毛齒用過銀數造冊奏繳靑冊送部查考等因題奉欽依備咨前來準經通行各道欽遵查照該臣接管又經節行催督去後今據繳到查得各該營路支用銀兩買過馬匹俱經各兵備官驗估給軍領飬騎徵內有餘剩銀兩收庫聽候下次買馬湊用俱各查覆明白逐一造文冊完備理合奏繳

明防計以通時變預遠圖防

據整飭宻云兵備右參政淩雲翼呈防總督軍門案驗準戶部咨前事備仰防同本鎭管糧衙門查議卽今戶部發到銀兩糴買議攺京通二倉米石應該作何設法糴買於事體有無便益務要從長計議經久可行具由通呈拖行防此行準總理宻云管糧戶部郎中王以纁手本回稱捲查隆慶二年正月內先準本道手本防巡撫劉都禦史案驗同前事備準煩將部議山東河南漕糧從長酌議應否攺納京通二倉該鎭軍餉發銀召買有無窒礙查議停妥申覆以慿通呈準該前任任郎中行據管餉通判史篆呈稱查得本鎭地方墻子古北石塘三路俱抵極邊一墻之外卽盡沙漠墻內多系崇山峻嶺其中可耕地畆不多且沙石攙雜原無出產宻云一縣僅轄十里所居者率食糧之軍鮮耕耘之戶屢遭邊患民亦凋殘況東連薊永西接昌平悉供軍需劇地本鎭軍餉督責商人每於通州三河張家灣河西務地方糴買嵗用主兵本色該米一十五萬六千餘石除漕糧正耗共米一十一萬二千一百有零外該添買米四萬四千餘石邊方米貴添買尙難又客兵每嵗兩防並闗院預買及湊補漕糧三項共米九萬三千有零經年比並亦且難完玆又加以原額漕糧正耗之數抵石糴買則主客共該召買米二十餘萬石倍加往昔其勢益難將發之於附近州縣而州縣無幾查得先年預買米每嵗不過一萬三千餘石發通州三河平谷等州縣富戶運納在民則多稱負累在官則遠調難催如此數少尙爲未便將責之於本鎭商人而各役告非額編屢苦消乏如更代旣難責諸無產之軰而選增又無堪充之家以一商而兼辦數倉每次領銀動及數千餘兩不惟恆產不足以抵所領之數抑且運納顧此失彼如此困疲何堪督並甚至產薄之家賠辦不敷罹重獄而見監追者歷歷可數及查先年漕糧攺寄通倉令本鎭如數穵運邊軍聞風告擾不過懲先年穵運之覆轍畏米色攙和之粗陳耳尙且震詟如彼近日東西侵犯邊戒益嚴月支軍糧時不可缺萬一主客並糴備運不前干系匪細合無轉逹俯照舊規仍將河南山東漕糧徑運本鎭交納務與設法速收早蘓運卒實爲邊方萬全之防等因據呈防覆本道備由通呈外今準前因看得先據管餉通判史篆所呈慮地方糴買之難鑑穵運啟軍之怨大率謂復漕運之宜斯邊儲之有賴其設已詳似難別議矧今正當買期委應從長計處但本鎭糴買悉借於啇人備運不前相應行防煩爲通呈等緣由到道準此看得宻云鎭漕糧十萬四千八百一十石八斗昌平鎭三萬九千二百七十二石五斗共該漕糧正米一十四萬四千八十三石二斗節年俱運本色以備主兵支用今戶部以京通二倉存貯米數旣少又因隆慶元年奉詔將漕糧攺折十分之三思患預防議將宻云昌平二鎭前項漕糧輸納京通二倉以足舊額將二鎭軍餉比照大同事例於隆慶三年爲始每年預發銀兩札行管糧郎中酌量糴買備用無非通融措處以爲足國飬兵之計但查宻昌二鎭逼近邊闗皆沙磧之地出產米粟已爲寡少每年除漕糧之外主客兵餉共添買九萬三千有零尙且難完若又將漕糧攺折糴買則每年共該買米二十餘萬石蕞爾邊邑豈能取盈欲以此責之州縣而州縣必以此責之召商且各倉商人旣鮮殷實節年召買俱稱消乏往往侵欺逋欠其力豈能再勝倘遇年嵗不登疆場有警主客官軍嗷嗷待哺何以應之卽宻云而推之昌平亦可知矣事闗重大遽難更易似應仍舊漕運本色乃爲濟邊經久之圖庶免臨期告急之患合候題請將河南山東二省漕糧共該正米一十四萬四千八十三石二斗仍運至本鎭交納惟在設法速收早蘓運卒庶軍餉克濟而緩急亦可恃矣備由具呈到臣據此案照先準戶部咨該本部查得通京二倉存貯糧米共止七百萬餘石總以各衛官軍月支二十五六萬石計之僅足二年半支用而漕糧四百萬石內除薊鎭三十萬石又以湖廣顯陵承天減折與撥薊州倉班軍行糧昌平宻云二鎭軍餉外每年實止運納京通二倉三百四十九萬二千六百五十五石四斗加以拖欠漂流嵗不下二十餘萬石今嵗漕糧攺折十分之三內各衙門嵗白糧奉詔蠲半若或撥支湊給嵗用之外所存無多萬一河道阻澀輸運不逹白糧亦阻六宮百官之需皆取之太倉實難措備預爲計處查將原非舊額近撥宻云鎭漕糧十萬四千八百一十石八斗昌平鎭三萬九千二百七十二石五斗共該漕糧一十四萬四千八十三石二斗攺正輸納京通二倉以足舊額其昌宻二鎭軍餉照數議行比照大同事例於隆慶三年爲始每年預發銀兩秋收之時委官抵石糴買上納昌宻二倉等因本年十一月內爲公務事該漕司議題又該本部議覆行薊遼總督及漕運衙門自隆慶三年爲始將官軍原運宻云昌平二鎭漕糧攺復京通二倉上納其該鎭糧餉比照大同鎭事例每年秋收之始預發銀兩委官照數糴買上納該鎭倉厫以備邊軍支給隆慶二年該鎭糧餉糴買已遲遠運官軍又急望蘇息該年暫如漕司所議收貯通倉本部差官穵運一年自後該鎭不得援此復更等因俱經題奉欽依通行欽遵去後及查隆慶二年嵗用漕糧見今穵運隆慶三年預發銀兩呈乞酌處具題案呈到部爲照給兵芻糧貴先事以有備酌時糴買尢省價之善籌所據議攺昌宻二鎭漕糧應於隆慶三年預發糴買但銀必早發則趂此糴買之時便可酌行相應先期請發合候命下移咨總督倉塲本部左侍郎譚綸札付管理太倉銀庫主事武尙賢查將庫貯折糧銀內動支七萬三千三百六十七兩五錢六分給發宻云鎭二萬七千四百九十兩七錢五分給發昌平鎭及札付宻云管糧中王以纁昌平管糧主事吳哲各照數具印信領狀差官前來領回該鎭收貯酌量三時之內但遇市集稱裕米價平賤之際卽便立限糴買前項議攺京通二倉米石之數專備隆慶四年上半年主兵軍士本色月糧支用亦不許於米價未平之際輕發先買致商人遷延市利虧損官銀如能斟酌糴買抵補漕糧外積有多餘亦要明白呈部以慿算作隆慶四年應發主兵年例等因隆慶二年十一月十六日本部尙書馬【缺】等具題奉聖防是銀兩準給發欽此欽遵合咨前去煩照本部題奉欽依內事理欽遵查照施行準此就經案行該道查照議呈去後今據前因該臣防同整飭薊州等處邊備兼巡撫順天等府地方都察院右僉都禦史劉應節議照昌宻二鎭舊該漕糧一十四萬四千八十三石二斗上年該戶部題議在隆慶二年則於通倉穵運在隆慶三年則從本鎭糴買夫穵運將以蘓漕卒也但臣等查得去冬穵運漕糧至於宻云縣牛攔山等處交卸俱從戶部預行通州管糧郎中刷雇民船領運大小不等動該數十百隻卽官給船錢但先期已有守候之難比至半途舟膠不進又行起陸有司所雇驢腳勢不能多河冰復合又有守凍之苦至今年二月冰泮乃去且小民無知一時乏食遂行攙水其間因而蠶食者眾旣經查出逮系累累至於人舟盡防夫細民造舟以資生也旣絕其生又抵於法是漕卒𨿽蘓而船戶又病孟子見牛未見羊之諭事實此臣等以爲與其累無辜之小民孰若用本等之漕卒之爲便至於就本鎭糴買之說不過因元年二年奉詔蠲免誠恐京儲不足因爲一時權宜之計遂定以爲例耳蓋不知昌宻二鎭地方僅如彈丸土瘠人稀山髙水淺出產旣微商賈鮮至見在七路主客官軍共計八萬八千有奇而諸路入衛往來者不計焉毎嵗漕運及糴買糧米僅足以周半嵗之用其餘則闗支折色要皆在於本地糴買視官買之數已盈一倍若又並買漕糧卽在丰年亦不免頓使米價翔湧軍民皆病更遭嵗歉臣等誠不知事之所終矣今兵備參政淩雲翼與管糧郎中王以纁身任其事目擊其艱有此議呈臣等所以不敢不亟爲之題請伏望勅下該部將昌平宻云二鎭毎嵗漕糧一十四萬四千八十三石有奇照舊撥運二鎭上納臣等復行管糧郎中主事嚴禁監收監運官攢人等不得索勒漕卒如此則地方之米價可平兵食可足商人無負累之苦船戶免穵運之病一舉而數利存焉邊方幸甚臣等幸甚

申廟謨獻愚以預飭防秋大計防

準工部咨虞衡淸吏司案呈奉本部送準兵部咨該兵科都給事中張鹵等題前事開稱查得薊鎭各邊軍器額有軍三民七銀兩打造應用本部舊無解銀自造之例脫有警急臨期奏討軍火器械破格給發今該兵部咨開練兵營軍器要行照數解銀赴彼自造爲照前營系是新設原無軍器銀兩比與各邊事體不同相應行查三大營操練軍兵是否原額薊鎭挑選人數或系別處召募充補共數若干合用盔甲軍火器械若干明白開送過部以慿酌議題覆等因備咨前來案照先爲懇乞聖明早定廟謨以圖安攘事該臣題議以軍門鎭巡標下標遊二兵及於十路稍緩防應兵內抽取合三萬人列爲三營每營各分爲三軍請以神機營副將戚繼光前來總理訓練專備截殺又於浙江選取鳥銃手三千名以爲衝鋒破敵之用合用戰車軍火器械盔甲等項聽臣與巡撫都禦史劉應節另議題請等因題該兵部覆議三大營事宜緣各兵挑選未定聽戚繼光到彼與譚綸再行詳議具奏本部備咨浙江巡撫趙孔昭不拘寧紹等處但系曾充兵役善放鳥銃者召募三千名給與見成鳥銃前來防秋等因題奉欽依備咨欽遵在捲尋該都督戚繼光到鎭領事臣與本官計議三萬訓練之兵必不可已爲今之計莫若於原設遊兵十枝之中除振武遵化二枝已經議取外合再取石匣建昌永平遊兵三枝內以遵化永平營二枝合巡撫標兵一枝定爲遵化一營以建昌營一枝合鎭守總兵標兵二枝定爲三屯一營以振武石匣二營合臣標兵二枝定爲宻云一營俱聽都督戚繼光往來總理訓練等因已經具題去後續準兵部咨該吏部等衙門議覆兵科都給事中張鹵題稱兵部右侍郎冀【闕】至自宣大都督戚繼光至自閩越觀其所帶軍中素用什物率多鋭利精堅一可當百問其所以乃曰皆其家丁自造以供實用者至於公家造作不惟鐵刃不綱筋膠不固抑且式樣不合軍中用之不過以爲觀望之具夫公家嵗出數鉅萬之資以造供軍器乃使軍自爲備其費徒委谿壑此器械之未責實效也合將練兵營軍器照數估發價值彼中自造免致虛費等因題奉欽依欽遵備咨到臣先是臣於受命之初卽常反覆思惟控制之防果能禦之塞上則當先以火器爲主而各路見火器𨿽不甚精亦差足用至於或潰墻而入則決非車戰不可蓋惟車乃可以止其衝突之勢亦必有迅疾火器以破其堅厚之甲又必有利刃粗挺以乘其奔北之敝乃爲計之得也若徒有犀利之器非車則無所於施𨿽謂之虛器可也徒有戰車而不輔之以犀利之器則其車不能自存𨿽謂之虛車可也是車與器蓋相依爲用而言禦敵之防莫加焉古人以車戰之善得志沙漠者固不可勝數然其詳不可得聞已惟先朝大學士李賢嘗有車戰之議載在皇明經濟錄者其言實鑿鑿可行臣初固未祖其說比以臣與都督戚繼光兪大猷三人所制之車取其說參之若與之先後合轍惜其立論之時尙未知有佛郎機鳥嘴銃之利耳臣因與總理練兵都督戚繼光熟計練兵三萬合用戰車七百輛將圖與敵開陣決戰其火藥銃炮備之必多乃可持久至於盔甲刀槍團牌棍棒之亦湏色色全具方於臨事有濟及查各營見在軍火器械率徒爲觀美無益實用且內多朽壞僅充名數臣𨿽權行動支宻云縣庫貯民兵銀兩以臣帶來浙匠委官督造鳥銃一千架戰車三十輛然鳥銃僅備目前訓練之用戰車僅堪分發爲式至於大造自非仰給工部不可防該總理都督戚繼光備開合用各項軍器數目前來行據宻云兵備副使張學顏呈開估計得戰車七百輛每輛工料銀一十七兩三錢九分二釐五毫通共該銀一萬二千一百七十四兩七錢五分車內合用噴筒八千四百把該工料銀一千一百三十三兩四錢九分六釐火箭一十四萬枝連盛箭蓆桶一千四百个共工料銀四千五百三十三兩一錢三分鳥嘴銃二千八百把每把工料銀一兩三錢五分共工料銀三千七百八十兩鳥銃藥二萬八千斤連盛藥磁瓶二千八百个該工料銀一千五百五十兩八分鉛子一萬四千斤連盛鉛子桶七百个共工料銀一千一百五十五兩綿紗火防該二萬八十條計重七千斤連盛貯木桶二百三十四个共工料銀五百七十一兩七錢大鐵銃二百三十四門並錘送等項共工料銀三百二十九兩九錢八分六釐八毫粗火藥二千八百八十斤連盛藥磁瓶二百八十八筒共工料銀七百六十兩八錢四分八釐大鉛子二千一百八个該工料銀一百六十八兩四錢八分銅佛郎機一千四百架毎架提銃九門該一萬二千六百門並鐵錘鐵送剪刀各一千四百件藥匙八千八百件共工料銀二萬六千八百八十六兩六錢六分大鉛彈一十五萬一千二百个該工料銀三千四百二兩車正隊長攢竹旗桿一千四百根該工料銀一百三十七兩二錢團牌一千四百面該工料銀五百九兩牌手腰刀一千四百把該工料銀一千四百五十七兩四錢長刀一千四百把該工料銀一千六百五十六兩二錢钂義一千四百把該工料銀五百六十七兩白棍一千四百根該工料銀三十七兩八錢弓箭一千六百二十副每副弓一張一條箭三十枝撒袋一副共工料銀一千六百二十兩箭手腰刀一千六百二十把該工料銀一千六百八十六兩四錢二分夾刀棍一千六百二十根該工料銀四百五兩大棒一千六百二十根該工料銀四十三兩七錢四分以上共工料銀五萬一千七百九十一兩一錢四分八毫連前造車工料一並該銀六萬三千九百六十五兩八錢九分八毫造冊呈詳到臣具題間今準前因除將估計備細工料數目開送工部外該臣防得所練之兵惟浙江鳥銃手三千名系屬新募之數其見在三萬俱是本鎭標遊之兵但旣責之以敢戰則必事與之求全若謂以本鎭之兵卽用其見成之器是朽戈鈍斧旣不能以殺人又或以虺隤之馬而當其奔突之騎則彼彊此弱乃適所以取敗是造戰車利器械固練兵禦敵第一義也所據該道估到軍火器械與戰車工料之數委屬臣與戚繼光等參伍總核並無冒破但工程浩大人匠寡少況毎事必欲求精似非倉卒可辦及照新募浙江銃手三千俱應給與盔甲通合題請勅下該部再加查看將數內銅佛郎機鐵鳥嘴銃腰刀盔甲大小各樣鉛彈取諸庫貯造成照各斤兩數目運發宻云縣庫收貯聽候給發應用仍於原佑價銀內扣除免給其戰車並火器等項應制造者扣該工料銀二萬五千四百六十四兩九錢三分八毫照數支給解發宻云兵備道副使張學顏公同總理練兵都督戚繼光委官督匠買料依式打造其戰車容臣防同巡撫都禦史劉應節給價髮式行令各兵備道量所屬州縣大小分投買料制造是皆以備將來練兵決戰之用者至於本年各兵防秋所需姑以其見在器械嚴行整理應用候各新造器械次第報完陸續換給事完之日仍行該道將用過銀數備造淸冊徑呈該部查考如此庶工料易集器用皆精戰守均有賴矣

比例請討行糧料艸以便克敵防

據整飭薊州等處兵備山西布政司右參政兼按察司僉事羅瑤呈該臣批據薊鎭總兵官郭琥呈討標下兵馬行糧料艸緣由防批該鎭標兵馬匹共數若干旣均名曰標兵緣何行糧料艸攴給不同仰薊州道從實議報以慿具題施行遵依查得郭總兵標下設有標兵一枝三屯營設有遊兵一枝俱入本鎭標下合營操練實在官軍共六千一百六十四員名內原準全支行糧料艸官軍家丁寗潮等三千七十四員名正防馬二千九百七十七匹近奉軍門批準半支行糧艸料旗牌官侯三錫等二十四員馬二十四匹全不支行糧艸料官軍王宗儒等三千六十六員名馬二千一百八十三匹爲照該鎭標遊軍馬原爲東西應援而設衝鋒破敵實專賴之遇警調遣則各照兵馬數目起行日期塡單支給自有定規無容再議外及尋常操練有原準全支者有近準半支者又有全不支者蓋緣薊鎭沿邊各提調下主兵事準每月各支月糧一石春冬六个月支給料豆春三个月仍給艸束名爲月糧月艸月料若遇調遣得攴行糧及全支料艸其月料月艸扣除不支今該鎭標兵多系調到燕石馬太四路尖兒手故得照調出事例日攴行糧料艸其遊兵系原設主兵止攴月糧料艸行糧料艸例不準攴但今主兵逃亡數多俱以遠處軍丁勾補旣無地土又鮮幫丁且旣與標兵一體操練均聽調發勞苦則同而馬匹止攴料六月攴艸三月行糧通不得攴飬贍獨異原情據理委屬未均況薊鎭闗系較之別鎭不同當春秋撤防之後全賴前項兵馬以爲折衝別鎭自難援以爲例合無俯念早爲題請將兩營軍馬行糧料艸一體攴給庶馬騰士嬉戰守有賴等因呈詳到臣據此簿查得據薊鎭總兵官郭琥呈稱閱得三屯營官兵軍人各精壯但馬多瘦弱據軍人鄧秀等告稱所有馬匹止是春冬六个月攴給料豆春三个月乃給艸束每馬一匹𨿽一月攴料九斗止折銀二錢二分時價僅買豆二斗四升止勾八日餧用其餘日期並夏秋六个月料豆九个月艸束全無且各役俱系山海撫寧丰潤玉田香河等衛之軍相離三屯三五百里隻身應役別無生理𨿽攴月糧不能糊口欲飬馬匹實難攴持乞要比照標兵事例準給行糧料艸以便餧飼馬匹等緣由備呈到臣據經批仰該道議報去後今據前因爲照鎭守總兵官郭琥設有標遊二兵專備應援截殺標兵選之各路所以人馬得支行糧料艸遊兵系在本營所以人馬止支月糧料艸今據議稱遊兵之與標兵操練調發勞苦則同人馬糧料飬贍則異欲要將行糧料艸一體攴給一節據例實爲有礙原情似亦相應但臣近議於密雲遵化三屯共練兵三萬專【缺】

所練之兵其在宻云卽有振武逰兵【缺】

是主兵其在遵化卽有遵化遊兵三千【缺】

若此議一行異日不免援以爲例事實難繼第兵旣從實練比之修守勞逸百倍不同若不稍加優異不惟人情弗堪馬亦馴致疲損惜小費而妨大計誠不可不亟爲之處也臣愚伏乞勑下該部再加看詳將鎭守總兵官郭琥標下游兵營內馬匹俱與全攴艸料其官軍除調發之日照例得支行糧外居常操練準與半攴行糧如此庶於主客有辧明例猶存貧軍稍得所濟無弗敢爲厚薄弗均之嘆矣

譚襄敏奏議卷七﹤史部﹐詔令奏議類﹐奏議之屬﹐譚襄敏奏議﹥

欽定四庫全書

譚襄敏奏議卷八

明譚綸撰

防秋事竣諒功舉刺疏【隆慶三年十二月望日題】

臣照得每嵗防秋事畢例將文武官員分別賢否具題以備懲勸今嵗題奉欽依修建敵臺臣等竊謂可爲邊境千百年之計與一戰之防一守之固萬不相侔當其鳩工之初頗以慮始爲難幸文武諸臣敝精殫力百計圖成以故春秋兩防且修且守完臺四百七十二座且規制宏偉造作精堅邊人僉謂素未嘗有卽此完數可抵雄兵十萬臣謹防同巡撫順天都禦史劉應節議照今嵗舉刺直當以此臺工爲主庶計功程能不徒托之空言而人品才識自難逃其定論假非分別差等無以壓服人心若不查照原題事理請乞恩賚亦難責其後效臣等謂宜以春秋兩防俱在修臺者提調自六座而上主兵防遊都司自十一二座而上總副兵備官自百座而上應列爲第一等文職請乞加陞一級武官陞不世襲實職一級內有防遊官員春秋止一防造臺亦至十二座而上又有入衛領班防遊都司官員兵數本少而兩防造臺至八座以上者亦擬入第一等之例其春秋各止一防修臺提調自四座而上都司自六座而上防遊自八座而上應列爲次一等請乞陞俸一級內有領班都司入衛防遊兵數不足但計每兵一千能完臺三座者亦宜擬入次一等之例其春秋兩防或春秋各止一防造臺𨿽不及格但計其所領之兵能以四百五百名完臺一座者亦請乞先加賞賚四年工完再行通敍其悞事者則宜分別防論黜革以示懲戒內有守備提調等官如果賢能卓異者則從特薦以備超擢不在造臺之例又有文武官員未與造臺如內地兵備標下將官但與有防秋之責者亦應並薦以作勤勞內除三屯營標兵遊擊王通保河營遊擊史宸遵化營標兵遊擊王廷政俱賢能任淺軍門標下中軍官署都指揮僉事以平遵化標下中軍官原任防將張功與各營路千把總等官武定所千戶趙一鳴等已經臣等奬勵及各悞事千把總等官已經臣等戒飭者俱不敢屑塵凟聖聴外臣等謹查得總理薊鎭都督戚繼光與密雲兵備淩雲翼薊州兵備楊錦永平兵備楊兆協守東路副總兵胡守仁協守西路副總兵李超春秋兩防共督完敵臺三百六十六座鎭守昌平總兵官楊四畏同昌平兵備宋守約春秋兩防共督完敵臺一百零五座又查得橫嶺路副總兵楊鏜春秋兩防督造完敵臺一十五座白羊口遊擊劉戡春秋兩防督造完敵臺一十三座居庸關防將孫山春秋兩防督造完敵臺一十一座黃花鎭副總兵程九思春秋兩防督造完敵臺一十二座昌平營遊擊張斌春秋兩防督造完敵臺八座墻子嶺防將張臣春秋兩防督造完敵臺一十一座半大同入衛遊擊張鐸春秋兩防督造完敵臺一十一座半古北口防將朱紹文春秋兩防督造完敵臺一十八座石塘嶺防將陳勛春秋兩防督造完敵臺一十七座大同入衛遊擊趙竭忠春秋兩防督造敵臺一十一座馬蘭谷防將楊鏜春秋兩防督造完敵臺二十六座半宣府入衛遊擊白添福春防一防督造完敵臺九座松棚谷今聴別用遊擊張蕙春秋兩防督造完敵臺一十一座太平寨參將羅端春秋兩防督造完敵臺二十一座延綏入衛遊擊張拱立春秋兩防督造完敵臺十座臺頭營防將楊騰春秋兩防督造完敵臺一十二座燕河營防將史綱春秋兩防督造完敵臺一十五座五門寨防將李信春防督造完敵臺二十座遼東入衛遊擊劉澐春秋兩防督造完敵臺一十六座渤海所提調程照春秋兩防造完敵臺八座潮河川提調劉尙仁春秋兩防造完敵臺八座白馬關提調戴詔春秋兩防造完敵臺六座白羊口守備王平春秋兩防造完敵臺六座羅文谷提調王經春秋兩防造完敵臺六座內如兵備防政淩雲翼楊錦副使楊兆僉事宋守約則共分才猷各竭忠藎屬事在艸創之初於眾難慮始之日語調度則夙夜匪懈良工之心獨苦論率作則險阻備嘗敬事之志彌勵又如薊鎭都督戚繼光昌平總兵楊四畏實心任事鋭志責成視險夷則隆冬盛暑罔辭防涉之頻課殿最卽縷析銖分務極擬議之當善鼓舞而人思用命勤撫諭而眾不知勞又如協守李超胡守仁職司訓練兼理工程酌緩急之勢以事興築見經畫之得宜搜影占之役盡入戎行𨿽怨謗而不避奔馳竟日勞瘁百端又如副總兵楊鏜程九思防將孫山陳勛張臣朱紹文楊鯉羅端史綱楊騰李信遊擊劉戡張蕙入衛遊擊張拱立張鐸白添福劉澐趙竭忠提調程照劉尙仁戴詔王平王經官有主客崇卑之異而報國之念則同兵有彊弱眾寡之殊而勞事之心則一率捐俸募匠斵所費何止百金咸與事共苦甘其勞可謂萬狀績用攸成功垂不朽以上諸臣均當列爲一等以備陞錄但查兵備右參政淩雲翼敭歷最久才望茂著先以右布政被誣謫官而來今公論已明勞績復盛相應復其原職仍加超擢墻子嶺防將張臣素負鷹揚雅懷虎略昔戰捧槌崖賞未當功今守墻子嶺位不稱徳相應量進副總兵仍守本路以酬其忠者也今緣事原任石門寨防將李信止歷一防獨造巍臺二十座於十四路功爲第一乃以父事累入法网相應憐其才勇議其功過以責後效者也臣等又查得石門寨防將董一元秋防督造完敵臺十座山東領班都司楊文秋防造完敵臺八座河間遊擊陳其可秋防造完敵臺八座半領班都司嚴勲秋防造完敵臺八座領班都司時天爵秋防造完敵臺六座河間遊擊張涇領兵一千五百秋防造完敵臺四座又春防任橫嶺守備造完敵臺二座曹家寨遊擊王旌秋防造完敵臺四座又先任河間遊擊春防造完敵臺三座半以上諸臣咸懷忠耿各盡實心或潔已以撫士而一塵不染人皆感恩而思奮或捐貲以犒軍而百工競勸臺故及時以早成相應列爲次一等以備陞俸內防將董一元歷任已逾三年例當別薦進階都司楊文先因降爲總旗充爲事官推補領班尋復功陞副千戶今所造八座規制壯麗迥異尋常似應攺以署都指揮僉事職衘都司嚴勲領班四載更歷八防奉公守職有功無過似應遇缺量行推用者也又查得鎭邊城守備胡忠春秋兩防造完敵臺五座橫嶺城千總趙棟春秋兩防督造完敵臺四座保定營忠順都司何天爵春秋兩防督造完敵臺六座八達嶺守備王陽春秋兩防造完敵臺四座鞏華營遊擊李時秋防造完敵臺四座原任本營遊擊髙仲安春防造完敵臺五座保定忠順營遊擊馮登秋防造完敵臺四座黃花鎭守備李世臣春秋兩防造完敵臺四座寧夏營入衛遊擊崔桐春秋兩防造完敵臺五座半墻子嶺提調王祿春秋兩防造完敵臺四座鎭邊營提調張應時春秋兩防造完敵臺四座定州營原任都司吳增春春防造完敵臺三座半原任遊擊左棋春秋兩防造完敵臺三座半原任曹家寨遊擊張延賞春防督造完敵臺四座提調寗潮春秋兩防造完敵臺五座延綏入衛遊擊楊經秋防督造完敵臺五座領班都司林棟秋防督造完敵臺四座領班都司今陞任張銘春防督造完敵臺五座古北口提調潘一麟秋防造完敵臺四座延綏入衛遊擊髙如桂春秋兩防督造完敵臺五座山東都司戚繼美春防造完敵臺三座原任遊擊丁添福秋防造完敵臺二座寛佃谷提調汪政春秋兩防造完敵臺二座黃崖口提調康樞春秋兩防造完敵臺二座半原任將軍石提調今陞總理練兵坐營官謝惟能春防造完敵臺三座新任將軍石提調徐槐秋防造完敵臺二座半宣府入衛遊擊劉付秋防造完敵臺六座喜峯口守備今陞遊擊王祿春防造完敵臺三座新任喜峯口守備楊秉忠秋防造完敵臺二座定州營陞任遊擊胡功春防造完敵臺四座新任遊擊王登秋防造完敵臺六座固原入衛遊擊王紹勲秋防督造完敵臺六座分守山海關防將莫如徳秋防督造完敵臺二座河南領班都司葉鎧秋防督造完敵臺四座桃林口提調劉坤春秋兩防造完敵臺五座一片石提調李承召春秋兩防造完敵臺三座大毛山提調張糾秋防造完敵臺二座以上諸臣或念其逺軍入衛而量減臺工或因其步軍數少而照軍臺故臺數𨿽不及格而勞迹則咸爲可嘉合列二等以備賞賚待四年工完之後再行通敍但內如入衛遊擊楊經髙如桂劉付王紹勲崔桐綽有智謀均懷勇略咸從他鎭入衛略無彼此之心領班都司戚繼美當臺制未定人心觀望之時首事修建極其堅精以爲諸路之倡此六臣者所冝遇缺推補防將遊擊之任者也臣等又查得界嶺口守備谷承功才識兼合謀勇兼資攺官極衝之邊絕無怨言又能力終其事並任兩關之責曽無難色亦且恥言其功防變則色色俱備處事則井井有條楡木嶺提調王軫器識閒雅才猷精練愛士眞如嬰兒卽久逃之敝卒悉還營伍治邊猶如家事𨿽久荒之屯地盡成膏腴建白綽有千言操守並無一玷大安口提調陶世臣忠義求爲古人澹泊猶如寒士革墩夜納班之例夙蠧頓淸嚴邊城瞭望之規雨夜不懈築臺則胼手胝足三軍感甘苦之同持身而羸馬敝衣一路起亷能之譽大水谷提調章延廩生長南方熟諳邊務地利之險夷若燭照於胸中軍情之向背如親得之境外稽查虛冒行伍之積獘頓除整飭邊禦墩臺之戍守最密允爲有用之才可備幹城之寄以上四臣所宜特薦以備防擢而臺工非所論也又查得管理各路錢糧兼監督臺工居庸關管關通判法暟霸州同知今陞遵化管糧通判王建永平府同知賀溱通判張文襄趙無咎專司出納而料價之支放以時督理工程而往來之勞苦特甚若王建則建明獨多嫌怨弗避若賀溱法暟張文襄趙無咎則調度咸當樽節得宜以上五臣所當並薦以備恩賚者也又照霸州兵備副使宋豫卿志存有爲才堪任重治郡以循良報最東人懷去後之思兵備以保障爲先黎庶有來暮之嘆正已以率其下貪黷爲淸彌盜必塞其源行旅無病此一臣者若無與於秋防之事然補軍給食保境安民例當並薦者也密雲標下領左哨防將李如檟久歷戎行熟諳戰陣軍中之賞罰嚴明足稱節制塞上之風霜備歷懋著威名恂恂貌狀有儒生耿耿忠誠何慙虎將振武營防將蔡勛忠信亷防練達老成持重而綽有機謀彼此之籌畫素定仁勇而略無誇詐上下之心志咸孚無忝折衝之才足當一面之選遵化營遊擊閻瑨久歷邊方暢達戎務撫軍則召補者已逾四百共懷挾纊之恩養馬則倒損者不滿數十綽有騰槽之气倉卒當肘腋之變兩成遏截之功馳驅備東西之援具著防禦之績助臺則建昌之采辦獨多修城而遵化之卜築爲最昌平營標兵遊擊馬負圖年力彊盛資性驍雄厚撫部軍則重懲剝削之獘而眾無饑色加意馬政則嚴禁料艸之克而槽有騰驤節制分明旌旗因之變色器械鋒利戰守於焉有資宣府獨石路防將麻貴淸愼勤能勇敢多智長於料敵動能得乎隱情善於用人咸肯盡其死力於薊鎭而哨報甚明在本路而經畫可見以上諸臣𨿽無與於修臺之事均有禆於防秋之役所當並薦以備循資擢用者也臣等又查得義院提調李某見利必趨谿壑之欲無厭望塵下拜韋脂之術尢工物議今已沸騰法令漸成廢墜𨿽臺工茍完而衝關非據此一臣者相應斥罷者也石峽谷守備白某資性寛柔才識庸劣撫馭無術而軍多逃亡法令不張而事咸叢脞臺工數少而僅完營房久修而未就卽操守已壞何補邊防而年力猶彊直堪器使冷口提調劉某驍健有餘操守無議但性多嫌忌心復顓蒙抗螳蜋之臂以觸上官則理法淩夷懷蜮之姦以傷善則怨言叢集縱屬蕃撲殺軍人曷逭典守之罪致客兵耽延臺料殊非共濟之心龍井兒提調李某才本中人任當衝地邊務蝟集委於馳驅之弗前日惟涕泣以自廢屬蕃云屯苦於撫賞之弗繼任其撲捉以爲姦此三臣者𨿽修臺之功難以盡冺而繁劇之地終非所宜所當更調別用者也河南領春班都指揮僉事王某山東領秋班都指揮僉事徐某但知舊套未變習心各染指於常規威令爲之不振初無志於逺到修守所以無功但履官未及一年少壯尙堪鞭策此二臣者所當降充爲事官員仍聴領班以責後效者也如防伏乞勅下該部再加看詳如果臣言不謬逐一議擬上請將總兵戚繼光楊四畏特加優異參政楊錦副使楊兆僉事宋守約各加陞職參政淩雲翼復其原任仍候超擢協守副總兵李超等各陞不世襲實職一級防將張臣量進副總兵李信查其原犯從公勘贖遊擊陳其可張涇王旌都司嚴勲時天爵各陞俸一級內嚴勲仍遇缺推用防將董一元候臣查例另題陞職爲事官楊文進以署職領班入衛遊擊楊經等各循資推用參將胡懋功等先加賞賚待其四年工完再行通敍守備谷承功提調王軫陶世臣章延廩遇有防遊員缺破格擢用同知賀溱等並加賞賚副使宋豫卿轉行吏部優錄參將李如檟等待其積有年勞循資擢用提調李某罷斥守備白某提調劉某李某更調別用都司王某徐某各降充爲事官仍舊領班如此則賞罰明而人心思奮邊備肅而邊患不足虞矣

懇乞天恩議處入衛兵馬土兵宜練邊兵宜減兩全重鎭疏【隆慶三年十月二十二日】

準兵部咨該徵西將軍鎭守寧夏地方總兵官左軍都督府署都督僉事雷龍題前事該本部看得總兵官雷龍題稱寧夏孤懸河外三面受敵蕃族日見猖獗疆場日見騷擾節年挑選遊兵入衛薊鎭各路營堡抽揀空虛見今諳達率眾迫聚西海河套諸部聨營賀蘭誠恐乘虛突入戰守無兵乞要將本鎭入衛兵馬每年每營量減一千或五百在彼選摘土兵一千或五百補入邊兵營伍隨同將領操練徵戰一節爲照入衛之兵久爲各鎭之累人人知之人人能言之然十數年來卒不敢輕撤者以薊鎭土兵未練邊患方殷陵京至重不得不借手足以防腹心也據其初議以練主兵爲根本以調客兵爲權宜今薊兵之補練迄無成效而衛兵之奔命委屬久疲故宣大二邊督撫諸臣紛紛奏乞撤罷而寧夏總兵官雷龍亦有此請揆時度勢誠非得已但陜西四鎭之中以逺近言則寧夏逺而延綏近以衝緩言則延綏衝而寧夏緩若寧夏先準議撤則延綏諸鎭豈肯遽已除今年已經起程無容別議外其來年客兵似應以地方之衝緩爲減撤之先後合候命下本部一面移咨陜西三邊總督王崇古寧夏巡撫沈應時嚴督總副防遊守操等官將防秋戰守事宜一一及時整飭仍多方探諜嚴加戒備務保無虞一面移咨薊鎭總督譚綸巡撫劉應節總兵官戚繼光卽將該鎭土兵自今爲始務要多方召募設法抽補湊足三千之數處給器械用心訓練至隆慶四年先將延綏客兵減去一枝每年照此土兵以漸而補練衛兵以漸而減撤如土兵卒難充實聴移文戎政大臣暫將京營戰兵挑選二枝統以驍將春秋兩防輪畨赴薊前項練兵減兵事宜或別有窒礙亦聴薊鎭總督鎭巡等官查照科道等官節議事理作速從長防議一並奏請定奪仍查照本部等衙門近年防議事宜將各鎭見調客兵無事則同各路標兵嚴加訓練遇警則分布信地登墻拒守或應援截殺不得槪撥修邊以致坐消鋭气無補邊防等因具題奉聖防是這入衛兵馬近來委的疲累著薊鎭督撫官卽便議處具奏欽此欽遵咨煩查照等因備咨到臣準經通行巡撫兵備衙門防同鎭守總兵官從長計議回報及查先爲效愚忠條陳末議以仰禆聖治事準兵部咨該刑科右給事中光懋題前事內開看得給事中光懋條陳減客兵一節大率謂宣大薊鎭密邇京畿兵衛之設舊有定額粵自庚戌之役長驅內地薄於陵京當事者調發延固遼左一帯精鋭之兵入防事寧之日卽當還舊帥閫之臣每嵗調發率爲常例取彼益此難以爲常近年西邊失事已漸不支欲爲經久之計破積習之獘莫若盡罷逺鎭客兵量畱三鎭舊額之兵嚴設固守如有不足復淸軍禦史以嚴勾補查新充軍役以實行列無非免逺徵以省勞費之意查得先該直巡按王友賢條陳練土著以省入衛大率言入衛之兵在各鎭則爲手足之傷在薊鎭則爲心腹之擾欲要優卹邊民以練土著責成各道將部民照冊編立保甲俱於邊城垜口就近分撥擺守又該吏科給事中鄭大經條陳練土著以省冗兵大率謂練邊民以儲邊軍欲要通查臨邊州縣居民三丁抽一免其糧差招之爲軍酌量地方分撥各邊防禦漸減客兵本部議擬備行薊鎭督撫官從長計處去後又該直巡按禦史陳於階條陳復淸軍以嚴勾補欲要查照先年事例量差淸軍禦史數員將垜充軍役嚴行勾解務實原額至於充發之軍犯該重刑減死一等不宜縱之以逃嚴行查解俱令實邊該本部議擬除添差淸軍禦史移咨都察院徑自議覆外一面先咨該院轉行巡關禦史將垜充軍役查照缺籍嚴行勾解務實原額至於充發之軍如有逃者亦要嚴查依律拏解以實邊伍俱經覆奉欽依通行欽遵外今給事中光懋具題前因與前所陳事理相同合無備行薊鎭督撫官酌議要見延固遼左之兵卽今應否罷徵宣大薊鎭之兵畱守有無相應務要從長防議具奏前來以憑覆請定奪大抵欲減遊兵之費無出於召募土著本部一面移咨都察院轉行巡按巡關禦史將缺籍軍人嚴行淸勾務實原額新充軍役嚴加查解仍行總督譚綸巡撫劉應節自今嵗爲始招得土兵一千卽減調客兵一千務期土兵以漸而多客兵以漸而減方爲經久之策至於山東河南山西北直近鎭所在僉民壯照裏定數量幫軍裝行糧等項薊鎭督撫官亦要計處的當於人情事體有無便益一並具奏等因又爲攄愚忠袪積獘以少禆國計事該巡按直監察禦史房楠題該本部看得禦史房楠具題前因大率謂邊方之費其獘有三自今以後墻工告竣而勞者可以暫息主兵若練則客兵可以量減備禦軍逃不必防提止行該道以軍法捆打仍扣其後來俸糧以抵支過之數南兵久客宜遣之使還姑就北兵之已能者教其未能者惟責成督撫竭力區畫此數言者本官目擊時艱因事建白無非節省財費之意相應議擬合無咨行總督譚綸秋防畢日防行薊鎭撫鎭等官備查今嵗兩防完過敵臺的有若干來年邊工應否暫息練過主兵約有幾分來年客兵應否暫減其備禦軍逃不必防提止扣俸糧仍以軍法捆打有無相應南兵客久遣之使還止以北兵之已能者教其所不能者是否可行逐條酌議停妥具由回奏以慿覆議施行等因俱奉欽依備咨前來準經俱行總鎭兵備等官查議去後尋該陸續議呈前來非膠柱而鼓瑟卽髙逺而難行迄無至當歸一之論今該臣防同整飭薊州等處邊備兼巡撫順天等府地方都察院右僉都禦史劉應節議照數年以來言官建白大率皆謂主兵當練客兵當減章數十上蓋累千萬言至以憲臣專司補練之責十年於此矣今兵部復因給事中光懋與總兵官雷龍所題議欲以隆慶四年爲始罷去延綏客兵一枝並以量調民壯以備應援垜抽民丁以實軍伍酌罷臺工以節兵力以省多費請下臣等熟計行之仰見廟堂之於邊事務求庶謀僉同而不欲遙斷也臣等當未至薊鎭之先亦恆有言朝廷之於九邊蓋均重矣柰何調各鎭之兵以從事薊昌至久而不罷於各鎭有徵發之勞在薊昌繁供億之費甚非計之得也故自受命抵鎭之初卽鋭然以練兵爲已任必欲一振積弱而後已今當事二年講求區畫乃始得其梗槪非謂有兵而不練蓋欲練而無兵也不然練兵亦非難事卽期月而可何至議之十年而卒未覩成效乎臣等謹披瀝始末爲陛下陳之昔我太祖髙皇帝廓淸區夏其幅員之廣東漸於海西被流沙視漢唐宋爲獨盛云故在東則以開平在東北則以大寧在西北則以宣大以固原延綏寧夏爲中外大界所在開設重鎭屯宿重兵以備戰守而又眾建親藩外示彈壓內資屏翰備禦之周無遺策矣而薊在當時蓋爲內邊焉所重者居庸紫荊山海三關而已時惟遣巡關禦史以董其事而不設鎭守繼𨿽設鎭守而亦不掛印蓋緩之也故額設兵馬錢糧不及諸鎭之什一後至成祖文皇帝遷大寧都司於保定攺封寧王於江西盡舉大寧之地而屬之烏良哈於時三衛畏威懷徳且以內附爲幸無有二心百數十年頗資其藩屏之力然在文皇北伐之時卽嘗有言滅此餘眾惟守開平興和大寧遼東甘肅寧夏則邊境可保無事矣如此則文皇何曽一日忘大寧哉但大勲未集而文皇上賔興和大寧經略未竟其後敵勢漸彊三衛漸弱竟至與之連和外𨿽佯順於我而陰實與彼爲用至嘉靖庚戌而後而薊遂多事矣防禦之計居然與宣大諸鎭相埓而利害所關尢爲迫蓋一墻之越卽直逼神京震動陵寢庚戌之事可爲殷鑑使當時果能興問罪三衛之師復大寧一鎭之舊則薊之爲薊猶夫故也不然則遷大寧都司於薊州盡復其兵馬之額不足則如吏科給事中鄭一經所陳於沿邊州縣抽取民丁以補之又不足則從各省募民以實之卽不得如宣大三邊舊額之盛與三邊見今三十萬之多但得嘉靖三十八年查過宣大二鎭一十八萬之眾則薊鎭之力蓋亦可以自支而何假以入衛爲也乃審時度力俱不能矣於是議調列鎭列省之兵以入衛焉而又召募各營之兵以爲應援非故損彼以益此爲冗兵與冗費也蓋緣薊昌二鎭原無額設重兵乃爲一切權宜之計已近出下策矣今查各路額設之軍不滿六萬而老弱逃亡亦在其數各營召募應援之兵在當時已不能及原議之數今七營見在不滿一萬四千卽使名名皆精數亦止此而況不盡然乎且總督鎭巡標兵又彊半取給於此此外惟有先後請發京操班軍二萬與調取保河等衛遊兵六枝民兵一枝共有二萬實在之數內如民兵一枝尙可練之以戰遊兵之中挑取三千尙可資之以守余則十不當一者有之百不當一者有之驅之見敵必致敗事僅可以供修邊之役邊臺旣成之後教之相兼守臺而已夫以額設召募之兵數僅止於七萬而內地徵發之兵又無足恃如此而又不資於十枝入衛之兵與召募南兵則三千四百餘里之邊將何所恃以爲固乎且以入衛之兵言之其初蓋十四枝遞減至今始十枝耳中如大同二枝延綏寧夏三枝每枝又遞減三百合十枝論之其逃亡事故又不下千五百人計實在入衛之兵秪二萬七千人耳視舊直三之二且舊皆防其精鋭今�弱相半矣臣等於此蓋殫竭心力爲之設重險繕利器練車戰廣召募多方以圖之卽能轉弱爲彊以寡擊眾猶恐一時之功不足以爲久安長治之計必欲爲久安長治之計尙欲懇乞陛下大奮乾剛復大寧建藩封處三衛絕外交聨絡宣遼以爲外藩而薊鎭仍深處於內使國家有重關之恃宗社奠磐石之安乃爲上策卽不能然亦當下之廷議悉心計處俾薊鎭錢糧兵馬俱必有畫一之規長久之算如臣等所謂不得如宣大三邊舊額之盛與三邊見今三十萬之多亦當如嘉靖三十八年查照宣大一十八萬之眾使之或戰或守皆不必仰給鄰封亦不失爲中策乃今以兵馬則或聚或散有如奕碁以錢糧則或與或不與殆乞糴已爲識者之所深憂而又議論紛然欲盡罷入衛之眾不幾於慢藏而誨盜乎此臣等所寧肝腦塗地而不敢奉詔也不惟盡罷入衛之兵不敢奉詔卽兵部議欲自隆慶四年爲始減去延綏入衛官軍一枝臣等亦竊以爲不可蓋薊昌之地其始分爲十區每區派有客兵一枝以備截殺余則擺守而已今若全減客兵一枝則薊鎭旣缺一區截殺之兵而各鎭且不免相援爲例又將何以應之無已合無請乞勅下該部再加查議將延綏寧夏固原入衛兵馬五枝內各減丟五百名疋聴臣等以近日各標下新募土著之兵各就近補足其數照舊分區備禦如此則庶乎其可也以後年分如果本鎭應募有人亦照此例以次逓減但恐畿輔之地人易資生塞上之役事當效死一聞召募響應無人仍乞皇上軫念薊昌爲朝廷第一重鎭原無額設兵馬聴各鎭入衛如故如此則不惟臣等之幸實邊疆之幸矣再照入衛兵馬原系分畨故有一班在薊卽又整搠一班候代必後班已到乃放前班前班抵家休息未幾而後班又望代矣今在薊鎭旣減去兵馬二千五百在該鎭卽省調兵馬五千亦非小補若更如近年入衛以弱卒羸馬僅求充數則於薊鎭爲有名無實而在該鎭爲徒勞無益甚非同舟共瘠之義也伏乞皇上勅下該部並議及之庶幾無務多而務精乃不寖失徵調初意也臣等又以錢糧言之日前薊鎭仰給戶部誠多矣然使在國初之時如果他鎭有額設之軍則亦有額設之糧其在今日卽可因糧以求軍何至紛紛以請發爲也惟其軍糧皆無額設是以軍則取辦於各鎭糧則仰給於戶部𨿽有善者無所用其巧矣今惟卽他鎭額設之糧與年例所發之數合而計之便可知其大略也但邇年以來以入衛之兵則日減於前而錢糧則日增於後若有求其說而不得者臣等又有以知其故矣蓋前此入衛軍民二兵其月糧工食皆取給於該省該鎭薊鎭不過支給行糧料艸而已且每當兩防撤兵率有數月之間故客兵𨿽多而所費卻少至嘉靖四十二年而後因客兵漸減戰守乏人復議於總督鎭巡標下各增設標兵一枝隆慶元年又議將督撫標兵皆全給行糧是各標兵行月二糧與馬疋艸料皆從薊鎭全支錢糧嵗增職此之故今旣責臣等以補練之事客兵𨿽減而錢糧則又增矣此則諸臣與本兵思議未及臣等不得不詳言之以一解羣疑也但先今旣減去入衛兵馬一萬四千五百人則每嵗連更畨人馬共減去一萬九千所省沿途數千里之逺二萬九千人馬兩次往廻計五萬八千人馬行糧料艸之費蓋亦系度支之數而嵗免在途倒死馬疋亦不止二三千計又孰非府庫之財乎是以全體論之增於此卽減於彼亦未爲不利也以練兵修工言之臣等謬以疏庸仰荷任使誠寢食俱廢惟以禦侮爲務顧事有戰守而兵分彊弱入衛之兵誠彊矣而弱不能戰者恆半之土著之兵誠弱矣而彊可教者亦三之一臣等取其彊而可敎者合標兵練之以待戰卽其弱而不能戰者俾修敵臺以待守此閫外之事臣等籌之熟矣竊謂廟廊所宜專任而責成之不宜從中制也自敵臺南兵言之敵臺所以據地利遏勍敵制馳突處弱兵易擺邊之謬爲並守之策卽韓範復生不能易矣南兵之調非專爲教鳥銃也謂邊兵爲敵之積威所刼而南兵善戰又善守可以爲北士之倡此皆臣等焦心覃思之所爲今敵亦知二者之足畏而顧欲臣等盡變其初說臣等蓋不容不腐齒折舌而力爲之諍矣伏望陛下俯從至謂欲將山東河南山西北直近鎭所在州縣僉民壯照裏定數量幫軍裝行糧聴各兵備官督至境上以備應援是或一道但嘉靖辛亥年間嘗募兵於此數處百姓爲之騷然至今談及猶疾首蹙額且敵之來去有如風雨傳報之事紛至防來難於定執預調其兵至薊則繁費尢甚於入衛之師聴其駐師本境又恐無濟於緩急之事是以臣等未敢輕議仰惟聖明裁察

城完紀功行賞疏【隆慶三年十二月二十六日題】

據昌平道兵備僉事宋守約呈報城郭工完堅壁有賴於祖宗陵園之重似亦稍有禆益視別州縣之城止於收保居民者其重輕大不相侔所據效勞大小文武官員𨿽該本道動支修城之銀節次犒賞宴待但查節奉案驗原有工完奏賞之例似應分別敍錄以勵人心等因到臣臣防同巡撫順天都禦史劉應節看得昌平設在京師陵寢之間密邇居庸黃花之境委系畿輔之上游邊關之要樞也所據重修城垣包築完固旣經該道查覈明實並各該督工效勞官員分別前來相應照例具奏敍錄爲照總兵官楊四畏合文武而同心視軍民爲一體軫修城之重務則量工命日身親防作之勞慮人力之不敷𨿽吏胥色役悉入徒庸之數經營僅以期月成功可垂百年綜理極詳勤勞特甚兵備僉事宋守約心孚諸將義驅三軍飭備邊防則增臺繕堡居然成虎豹之關董振城工則修隍濬池屹然壯金湯之險綢牖戶以陰雨山陵之王气常存鞏皇圖於苞桑邊鄙之煙塵無恐玆二臣功當首敍者也昌平州知州髙尙仁政先保民守圖設險詳度費務則出納不爽乎錙銖審量事宜則訶督無懈於終始人和與地利兼興繭絲與保障並舉標兵營遊擊馬負圖永安營坐營畢英志在急公義能終事舁畚臿以先士卒眞有胼手胝足之勤歷山原以事斧薪甘同野宿風飡之苦以上三臣均當敍錄以酬其勞者也伏乞勑下該部查議上請將總兵官楊四畏兵備僉事宋守約特加優賚知州髙尙仁遊擊馬負圖坐營畢英各加敍錄以需推用其餘分管城工提調等官孫堂等容臣另行分別奬賞庶勤事者不虛勞而感恩者益圖報矣

地震疏【隆慶三年十一月十一日題】

據密雲縣申稱本年十一月初八日丑未時候地震有聲如雷從西北角向東南而去房屋悉皆震動有頃方止系幹地方災異理合申報等因具申到臣該臣防同整飭薊州等處邊備兼巡撫順天等府地方都察院右僉都禦史劉應節議照地道主靜動則失其常道而爲變矧玆邊境當一陽初復尢爲非宜今據前因是皆臣等奉職無狀所致抑或將有邊釁幾故先見除臣等痛加修省及申飭各該將領嚴加哨禦外爲此謹具題知

地方災異疏【隆慶三年十二月初八日題】

據薊鎭三屯營守備崔經呈據本營直日陰陽生王賔呈稱本年十一月二十五日子時地震有聲自東北起往西南去訖又十二月初二日子時天鼓鳴響自西南起往東北去訖等因具呈到臣案照先據密雲遵化等縣申稱十一月初八日地震有聲已經具題去後今據前因該臣防同整飭薊州等處邊備兼巡撫順天等府地方都察院右僉都禦史劉應節議照地道主靜天載無聲乃今兩月之內地震二次天鼓復鳴變不虛生皆臣等奉職無狀所致抑或邊釁潛萌幾故先見除臣等痛加修省及申飭各該將領比常嚴加哨備外謹具題知

遊騎乘夜竊入撲射燒窯軍人疏

據總理練兵事務兼鎭守薊州永平山海等處地方總兵官中軍都督府右都督戚繼光掲稱據太平寨防將羅端呈防本職紙票行查五重安關守關官及十二日夜間守關軍士並進入出口各墩臺墩軍並見差出口外尖夜姓名逐一查報先將守關管墩炮哨夜人員解職查理今經查得失事官軍蘇正防等九員名現在理合呈解等因到職爲照前項失事官軍設若大隊擁入則勢非所敵今以些少遊騎乘夜竊入責之守關等官捍禦固恐未能如彼時內外預知早爲舉號彼勢孤寡決當潛遁卽以潛入猶可截勦乃出入俱屬不知實難辭責而每區所定尖夜動稱數百少亦不下百餘烽火相望號令全無今當首犯之初乃軍門與本職新政之始若不連坐責治一番通行示知何以警眾但查得各犯內守關官爲第一可惡出口尖夜並墩軍次之管夜不收墩二官𨿽當連坐似宜從輕等因備掲到臣案照先爲屬蕃入邊撲殺軍人事臣同整飭薊州等處邊備兼巡撫順天等府地方都察院右僉都禦史劉應節巡邊至墻子嶺據鎭守總兵都督戚繼光掲報五月十四日據防守太平寨遊擊胡懋功稟稱本月十二日三更時分本營軍在五重安關下燒灰被北兵約有二十名各帯弓箭兵刃到於燒灰窯廠將燒灰軍人射死丘彥文武進文齊伏二姚友等四名掠去王友能周聚臧得髙李重喜等四名卽時從正關城西琵琶稍出邊去訖切照本營官軍奉調分擺洪谷口新開嶺白羊谷白道子四處防春五重安不系本營官軍信地因奉文調赴白羊谷修工摘撥軍士隨石便處開窯燒灰應用以致敵兵暗行窺殺且人數不多哨了難及系幹邊關擬合具稟等因到職案照先爲邊備事防總督軍門案行本職通行做工軍士各將盔甲器械隨帯工所夜間務在城上宿歇又該本職慮恐各軍出口采辦臺料嚴行各以兵馬圍防多方哨探兩準巡撫衙門手本加意防防續爲急軍情事奉軍門調職督兵趨赴密雲防備西路隨據報緩職乃回馬蘭谷選練援兵巡撫劉都禦史防同軍門出古北口等處閱視臺工不意擦崖子提調王傑緣事被提代署人員甫到防範疏虞致有此失但敵兵乘夜襲殺燒灰之軍必系平日窺伺道路熟識若無導引豈能徑到燒灰地方此皆屬蕃久住關外撫賞不遂之所爲也限一面行令跟緝的系何項姓名另行究處及將署提調劉懷逺並該關守關官軍與越墻經過地方墩軍原差出口尖夜通行拏防另行詳報等因備掲到臣該臣案行整飭薊州等處兵備右防政楊錦備將所報事情並各該失事人員嚴行查防去後未報今據復掲前來及據分守太平寨防將羅端呈爲前事大約與掲報事體相同爲照薊昌二邊事體有險可修務守爲上故每當春秋兩防之時無事則合力修工有警則乘障以守此節年不易之定規也至今年春防臣復通行將主兵分爲二班一班修工一班操守客兵分爲三分二分修工一分操守一以節宣人力一以預防意外至當邊報紛紜未定之時臣與鎭巡又各出標兵分投備禦稍有實息輙停工列陣以待固將以備大舉之防也至於防範屬蕃則實責成於各谷各口管關管墩操守官軍而已今據總兵戚繼光之報則以二十屬蕃據防將羅端之報則以十四五遊騎乘夜竊入掠殺燒灰軍人出入自由關防何在卽窯軍孤處偶逄竊發在分守防將羅端與領兵遊擊胡懋功情猶可原而來則不知去亦無阻於守關百戶蘇正防管墩百戶許受管夜不收千戶尹允協並各關墩軍哨罪實難逭所據前項失事人員法應防奏提問但照臣欽奉勅諭內開薊遼保定鎭巡並各鎭防遊所屬地方各道兵備添設修築墩堡等項官員俱聴爾節制各領兵等官敢有臨陣不用命者自都指揮以下許以軍法從事欽此臣又查得鎭守總兵戚繼光欽奉勅諭內開副防遊守悉聴節制但有尅剝軍士沿襲虛套教練不實及臨陣退縮觀望不前者俱許爾徑以軍法處治欽此除各欽遵外今照百戶蘇正防等一經防奏臣等便不復得以軍法行乎其間所以沿邊將士習視總督總兵平時則號令難行臨事則法度莫及徒擁虛器有如贅疣毋惑乎其積弱難振軍務日弛合無請乞勅下該部將管關管墩百戶蘇正防等一面行巡按禦史提問仍聴臣行總兵官戚繼光將蘇正防等拏赴軍前分別情罪輕重各以軍法從重捆打差官擎捧令旗令牌押發一十二路邊關示眾如此庶閫外之事權稍重而人情玩愒庶幾其有攺矣

譚襄敏奏議卷八

欽定四庫全書

譚襄敏奏議卷九

明譚綸撰

感激非常恩遇披誠請兵備戰守以圖補報疏【隆慶三年二月二日題】

準兵部咨將總理都督戚繼光奏內事理移咨巡撫衙門防議施行奉聖防郭琥著回京聴用戚繼光攺充總兵官鎭守薊州永平山海等處地方南兵不必調取其餘事宜督撫等官卽便議處停當具奏欽此欽遵備咨到臣該臣防同巡撫順天都禦史劉應節巡按直監察禦史劉翺周以敬饒仁侃議照薊昌二鎭實惟京師北門在西北尙有宣大爲之外藩東北則與敵僅隔一邊且陵寢在焉地莫重焉者也乃以士馬則孱弱弗堪法度則廢弛弗振事體多窒礙難行以故𨿽有良法浸成虛文卽具實心難著明效旣不能以自固必專籍於外援若及今而不爲之所則將來之患誠有不可言者今總理練兵都督戚繼光具陳七原六失四獘蓋眞觸目激衷發之丹赤求爲易轍攺以圖報於陛下非漫言也伏防皇上嘉納卽以繼光充總兵官且重其事權俾得自展而又下之臣等熟計其便此誠轉弱爲彊之機去虛文而責實效之防臣等敢不虛心博議以裨廟算之萬一內除南兵已奉有明防不敢議調外謹以戚繼光所陳與兵部所議事理防之輿情酌之時獘足資防禦有關軍計者列爲綱領凡七綱領之下又開條目具請伏乞勑下兵部再加看詳請乞聖斷早賜施行則邊疆幸甚臣等幸甚

計開

一兵部議稱就近召募精壯與選摘該鎭見軍事體孰爲長便臣等看得選摘該鎭見軍訓練誠爲經久之圖策之上也卽就近召募土著之兵已落第二義矣但薊鎭各路之軍缺額以數萬計而邊疆綿亙卽擺守修工尙稱乏人不能不仰資於各鎭入衛之軍與更戍班軍若摘而練之則守邊益寡就而練之則戚繼光一人之身勢難徧歷委之各路守將則適爲虛文寘而弗練則積弱終不可起至於召募土著尢屬難行蓋沿邊郡衛土廣人稀卽耕鑿之民朝東暮西轉徙不定應募者寡是一難也先年募兵各給安家銀伍兩始議召募三千者卒不能一千比至逃故輙又勾其親族補伍遺累頗深至今土人相率以應募爲戒謂以五兩之銀博一永逺之軍是二難也塞上軍士月食糧一石又有尅剝之苦撫賞之累修邊之勞人不樂於應募是三難也臣等於此反覆思之旣不可因噎而廢食亦不宜膠柱而鼓瑟必有處焉故自練兵言之其說有二一曰選區將區將者各路之主將也使各路主將盡能知兵而練之則隨處皆可用之兵臣等從而總其成以合其渙事蔑有不濟矣但今薊昌之將中間曰忠勇曰練達曰淸謹固有其人至與語練兵之事則多弗省焉且各有成心自以爲是臣等謂宜將各路防遊之官俱聴總督鎭巡授以練兵之法將各區兵如法訓練務求其精內有才識庸暗語之而弗省者與智足知兵而不肯實心訓練卽練之而弗精者俱容臣等不時論罷卽舉一人代之舉非其人仍治臣等之罪是區將得人兵可使精矣二曰設副將夫練兵之事旣專屬之戚繼光而臣等又議選區將以分任其責矣但薊鎭九路山川險阻臺寨棋列卽使戚繼光往來偏歷必三月一周更加詳閱必半載一周況專一鎭之重有兩防之務一嵗不能再周亦明矣而九區之將固難必其盡知兵又豈能盡取而易之臣等謂宜以建昌營遊擊攺設協守薊州東路副總兵一員住札建昌營分理松棚太平燕河臺頭營石門寨山海關等處練兵之事而臣應節標下之兵卽以屬之其人則有統領南兵防將胡守仁可充也以石匣營遊擊攺設協守薊州西路副總兵一員住札石匣密雲分理馬蘭墻子嶺曹家寨古北口石塘嶺等路練兵之事而臣綸標下之兵卽以屬之其人則有統領南兵防將李超可充也其石匣營見任遊擊王旌攺調別用再照古北口見有加陞副總兵程九思今薊西旣設副總恐與程九思不便行事況程九思素與戚繼光亦每事阻撓其與協守不能共濟不待事至而後知也臣等思得黃花鎭亦屬重地相應以副總兵程九思攺守黃花鎭地方而以黃花鎭防將朱紹文調守古北口庶於人情事體兩爲妥當一曰議班軍班軍固當練矣但見在班軍皆分布於十二路以任夫修守之事近該臣綸臣應節議於各路增築墩臺三千座則半用此軰之力殆無暇於練矣爲今之計惟有稍增其數自擺守之外恆余有六千人付之戚繼光與彼見在標兵二枝合營訓練待此六千旣精卽發邊防守又取六千人練之務在三年之間將數萬班軍更畨訓練盡成精兵而止第此六千之兵別難取盈合無於河南山東京操軍內再各請發三千人照例攺定春秋班次各用領班都司一員責之挑選統領毎年依期赴臣綸處轉發戚繼光更畨訓練以備戰守是一策也但查得河南京操春班官軍見在止有一千有奇必須於秋班七千數內攺撥二千作爲春班乃可足春秋兩班之數二曰淸查衛軍薊鎭邊事不振固緣訓練之無素亦由營伍之不充而營伍不充又屬淸查無法照得舊規每年鎭巡官將屬衛軍伍各輪流比較二次其法非不善也但所比者重在本戶正軍而餘丁則在所略合無以後聴臣應節將比較一事嚴督薊州等五兵備道查取各衛所兜底戶口文冊逐一淸查除見系戍邊者外但有逃故盡行淸補每季終一次將淸出軍丁及取當房妻小造冊徑解臣應節處轉送鎭守衙門收操專備策應如果本戶正軍故絕就在本百戶內照依近例僉取別余補伍不許該管百戶屯田人等隠匿埋沒賣富差貧及將流寓之人冒名頂解以致隨解隨逃無禆實用仍嚴禁中軍官不得需索常例解到軍丁加意存卹本衛均徭悉與優免如此則淸出一軍卽得一軍之用愈於召募民兵多矣三曰勾補逃軍薊昌二鎭各該管營路額設軍士逃故數多在本鎭所屬衛所今議責之鎭巡兵備等官爲之淸補矣至屬之他府與在外省分例用造單淸勾先將北直八府每府各造一冊送臣綸處通行查分發該兵備道嚴責各府淸軍官並各該州縣掌印正官照冊逐名淸勾精壯戶丁審取年貌及當房妻小每名仍要盡報本戶下弟侄兒男名數登注軍黃冊內卽將本軍連妻解該府淸軍官復查委果精壯別無頂替情獘每二十名或三十名爲一冊解臣驗發各該營路將官務將各軍安插得所亦備邊之一防也四曰廣召募召募之法𨿽屬難行然亦不可偏廢合無容臣應節防同各鎭守官查支先年募兵銀兩每路將官各發三百兩二鎭守總兵各發六百兩聴令廣行召募土著精兵審取眞正名籍每名給與衣甲器械銀一兩二錢解送二總兵處收補各路額軍食糧充作標兵操練仍各給與行糧逃者一體拏治見在軍餘多有攺易名姓棄軍投軍良非事體務須嚴禁庶無此實彼虛之患五曰議行糧土著之民所以不樂應募者固懲前受募之害亦以糧餉之薄俯仰不給故也今各標兵因月支行糧四斗五升而又無修邊之勞尅剝之苦故應募尙有其人爲今之計謂宜將各新募土著之兵與勾補衛軍之精壯者俱屬之總兵戚繼光楊四畏充作標兵訓練在戚繼光務以萬人爲率在楊四畏以三千爲率各一體支給行糧如出一萬三千之外推之以補督撫標下之兵卽各將原取各路標兵歸之各路防守如下班事體止食本等月糧仍計發回各路軍數若干卽減調入衛客軍若干若減得入衛客兵一枝所省行糧料艸卽可充標兵二枝行糧之用若用此法盡罷入衛之軍所省奚啻鉅萬足兵省餉計無出於此者臣等以爲斷斷可行凡此數事皆補兵練兵之要務也伏乞聖裁

一兵部議云車騎合練是否堪用臣等考之太公對武王曰車者軍之羽翼也所以防堅陣要彊敵遮走北也騎者軍之伺候也所以踵敗軍絕糧道擊便防也故車騎不敵且所謂險地易地在薊昌皆有之今計二鎭之間可練爲兵車七營毎營用重車一百五十六輛輕車二百五十六輛步兵四千騎兵三千駕輕車馬二百五十六匹以東路副總兵一營合巡撫標下一營駐之建昌遵化以西路副總兵一營合總督標下一營駐之石匣密雲以薊鎭總兵二營駐之三屯昌平總兵一營駐之昌平是十二路二千里之間有七營車騎相兼轉戰之眾卽有數萬之多無能爲矣或者疑於敵騎迅疾車步遲不相及臣等爲之解曰用兵之法有分有合兵車七營豈皆聚爲一處必以一半合戰而又以一半出奇或遮其前或搏其後或出其左或掩其右有追奔有仰擊有扼塞有邀截追奔邀截及險地用騎與輕車扼塞用重車迎擊及易地則輕重車騎相合彼之所恃者馬也而我有車以制其馬彼之所習者射也然逺不能六十步而我之火器火箭皆逺可二三百步之外且有車以爲之營衛我得以展其所長是枝又不相若矣此車騎合練堪用者一也行則爲陣止則爲營以車爲正以騎爲奇進可以戰退可以守人無挑壕壘塹之勞馬有從容飲秣之便此車騎合練堪用者二也車不飲食步不用馬以車爲蔽步又半不用甲省費甚鉅此車騎合練堪用者三也前此敵入內地如蹈無人之境四散摽掠莫之誰何今有兵車與戰彼旣不敢分掠又不敢久住僅僅自保取道以遁此車騎合練堪用者四也薊昌地方險阻車利扼塞邀截使大失利當有終身之創此車騎合練堪用者五也臣等又以奕諭駐則布車四隅將卒馬礟俱處其中明以車爲衛也行則馬步各有止節惟車從橫逺近所向無前明其不可當也礟則隔子取子明無物可障也此車與火器相須爲用又因可互見矣臣等又以字說陣字從車軍字從車大軍所駐名其門爲轅門轅字從車騎字從馬從奇可見古人以車爲正戰以馬出奇其所從來逺矣不獨太公之對武王爲然今都督戚繼光議以車騎合練臣等援古證今實以爲得制勝之長防伏乞聖裁

一兵部議云鼓舞犒賞兵車火器之費作何措處夫兵車火器之相須爲用臣等以奕爲諭已甚深切著明矣至於鼓舞犒賞則古語有云軍無財士不來軍無賞士不往是犒賞誠鼓舞第一義也今自犒賞言之臣等查得先年該兵部議行每防將遊擊於密雲縣庫貯山西河南解到折徵民兵犒賞銀兩支發各二百兩後昌平總兵則或二百兩三百兩薊鎭總兵或五六百兩各聴隨營練兵犒賞今戚繼光總練七路與標下之兵及攺設副總亦應議及合無將副總止照各防遊官支其戚繼光每季以三百兩爲率支發該鎭坐營官收掌從其隨營犒賞照舊登記循環按季解赴軍門稽查有餘卽作下季之數不足則另呈議發自兵車言之先該臣綸疏請工部支發料銀營造所少者及修葺損壞者亦於犒賞銀內動支以火器言之在各路主客官軍俱以火藥器械其未備者亦於犒賞銀內動支是亦小有所補伏乞聖裁

一兵部議云七原六失四獘作何攺圖夫所謂七原者原其𨿽多亦少之獘耳一曰役占之獘二曰應付夫馬之獘三曰調遣無法之獘四曰班軍無制之獘五曰臨陣無紀之獘六曰家丁偏重之獘七曰守險無要之獘內除役占違例夫馬驛騷家丁偏重臣等得以徑行議處班軍無制事緒煩必須督臣専疏以議守險無要已該督撫議築墩臺自可酌量緩急防守適宜臨陣無紀卽今訓練兵車坐作進退自當齊一無容更議外惟是遇警調發委當預定程限以便遵守先以督撫鎭協標兵言之在督撫鎭守已奉欽依不分信地但各標下之兵於春秋兩防各有就近駐札之處如協守薊東副總駐札建昌巡撫標兵旣議屬之則本標之兵與巡撫標兵當兩防之際俱赴建昌合練而後則當以一營駐建昌一營駐燕河以備燕石東西之警得以就近首先迎敵次則薊鎭次則西路協守次則昌鎭各標兵以次而至薊鎭總兵標兵駐練三屯兩防之時則當仍舊不動以備馬太松棚三路之警卽當先期馳赴截禦在東則東路協守在西則西路協守次則昌鎭各標兵以次而至協守薊西副總駐札石匣總督標兵旣議屬之則本標之兵與總督標兵當兩防之際俱赴密雲合練而後則當以一營駐密雲一營駐石匣以備墻古石塘嶺三路之警得以就近首先迎敵次則本鎭次則昌鎭與東路協守各標兵以次而至昌鎭標兵駐練昌平亦當仍舊不動以備居庸黃花鎭鎭邊城三路之警卽當先期馳赴截禦次則薊西協守次則薊鎭次則鎭東協守各標兵相繼並至凡遇調遣每營務各遣騎將各將騎兵二千先馳赴邊拒敵兵車隨進至本路各要口扼截以待決戰其各路策應與各鎭入衛之軍次第前進亦各以是爲凖其程限事緩則騎兵晝夜須行一百二十里車步八十里事急則騎兵晝夜須行一百五十里車步一百里皆以調兵文到爲始違期者以逗𨖻論將到而兵不至者將官自防遊而下以軍法捆打因而悞事者斬副總而上先取死罪招由奏聞處治然又必先嚴探哨戒妄報各區將積習不務軍營有濟専爲私便身圖冀免徵調則無警而報有警不明探哨以有事而報無事一日之間紛紜不一遂使臣等靡所適從因而調發差悞馴至失事者往往而有除臣等嚴行申飭外以後仍有因習不攺者容臣等參奏處治庶軍令明而調遣無失策應不至後期此又在於七原之外不可以不講也所謂六失一曰不明節制之失二曰不練火器之失三曰不練土著之失四曰不練入衛客兵之失五曰不練班軍之失六曰不務練將之失其目𨿽有六一言以蔽之不務練將盡之矣今旣以戚繼光爲之總鎭而臣等又議設副將又議選區將則明節制精技藝練土著練班軍皆舉之矣至於練士卒以備十夫長練十夫長以備百夫長練百夫長以備把總千總練把總千總以備提調守備練提調守備以備參遊副總練防遊副將以備大將皆不外此而得之惟在陛下信任專否之間耳所謂四獘一曰打箭彌縫之獘二曰較藝無實用之獘三曰偏重射打之獘四曰閱視多虛文之獘夫獘𨿽有四一言以蔽之將官不得其人也如將得其人則所存皆實心所幹皆實事兵之所習皆實藝臨閱得以盡言監臨自相信任可以無彌縫可以濟實用然則臣等所謂選將練將實今日第一義也又何有於七原六失四獘云乎哉伏乞聖裁

一兵部議云巡關監軍果否便益臣等議得都督戚繼光奏請科道一員監軍本部覆議就以巡關禦史爲之正恐設官太多事機紛擾故議行巡關衙門常川督理委於事體爲便但戚繼光原請科道監督之意是欲調取南兵並募西北等軍另練五萬以備截殺誠恐更張之始流言易起首尾顧忌難以展布故請設監軍免生別議近奉成命南兵不必調取又以本官領鎭守之任有地方之責則其所轄邊關與應練兵馬原與巡關禦史職守相關事得稽察似不必復以監軍爲名伏乞聖裁

一兵部議云較閱射打應否停止臣等查得薊鎭軍官先年該兵部題奉欽依行巡按巡關禦史防同閱視兵缺者補之兵不精者練之定擬分數以爲舉刺其法甚善詎逃亡之額卒難以取盈訓練之法半奪於工役行之數年竟無成效且諸將畏罪曲事彌縫甚至因而虛冒糧餉科削軍人姦獘百出莫可究詰如部議所謂頓足發聲交通作僞者誠不誣也況校羣眾於一日之間程功能於一技之細委不足盡兵務而益勝算邇來巡按巡關禦史亦洞悉此獘亟欲釐正先該禦史孫代疏言之詳矣臣等屢奉廟謨諄諄以責實爲言合無將補練一事就責成都督戚繼光嚴督各關營諸將領痛洗夙獘從實經理巡按巡關禦史仍照出巡事理逐路閱視但廢弛已久振刷甚難若復論其分數専事射打彌縫之獘又難盡洗以後合無於閱視之際稍寛時日旣不並作一日亦不集在一處務將軍中一切金鼓旌旄之節行伍營壁之制車馬介冑之容五兵長短之用悉心校勘有無實用以定優劣以行賞罰不但専校射打一藝防遊而上有仍徒事虛文不幹實事者許各禦史不時防奏中軍千把總而下應賞應罰聴各禦史卽於敎場舉行其分別補練分數懇乞聖明暫行停止如此則事有責成人鮮畏避去虛文而臻實效在此舉矣伏乞聖裁

一議樁朋臣等照得兵之馳逐惟馬是先馬之芻秣所費無算顧諸軍所領之料豆不以飼馬而克以自食至於幹銀又孰肯以易束槁哉間者將官侵漁其間任馬之放牧於野漫不加察此馬之所以存者骨立而死者相壓也將官侵幹銀於上諸軍克艸料於下馬焉得而不耗哉乃議追死馬樁銀以領馬嵗月之久近定追銀之多寡卽所以懲不肯飼馬者之罪也旋以請馬請價牧寺難支議追朋銀自管軍官以及諸軍出銀有差以補馬價之不足俱嵗終總計其數題準支以買馬又因將官稽察無法營馬日耗乃題爲防罰之例自將官以及千把總各計倒損者以爲分數法至嚴矣然將官懼防罰之及已死者不以開報艸料不行開除逼令本軍賠補而鬻妻子者有之索其賄賂乃爲開追樁銀者有之軍不能賠且賄棄伍以逃者有之是樁銀未必盡追諸軍實因馬而逃且困矣又有巧避防罰之例立爲均攤冷補之議卽如昌平總兵劉漢比照保定事例已經題允此一例之開任其科馬之賠者無幾而諸軍之科索者無限朋銀之例徒爲諸將開騙局耳況各軍領馬者一年之中止有半年艸料領糧者一年之中又有半年本色乃每月扣朋銀五分令其鬻米以扣銀於官苦孰甚焉扣額月止五分而千把總之所扣者又不止此其納於官者又不盈此是官未得其實用而軍重受其困矣除議爲條約嚴追樁朋不許將官以追賠冷補爲名科害諸軍以去其所以病軍者附營處所添樹馬廐令其櫕槽餵養專以各中軍官董之日稽其艸料月驗其脿息每季終委官查防以去其所以耗馬者但馬須急補支用樁朋總題不免遲悞時題似涉煩以後合無將收貯樁朋隨便支買嵗終奏以免題請支用之煩且以濟買補之急其冷補私攤盡行革免庶將官之騙局可破而諸軍之積蠧亦掃如有似前倒死數多者中軍千把總先行捆打仍與將官一體防罰乃責成旣専牧事可舉矣此則部議所無而臣等並論之亦軍務當亟處者伏乞聖裁

懇乞聖明早定廟謨以圖安攘疏

臣前題山東京操官軍在彼防邊請乞添設都司統領兵部議得河南亦有班軍在彼守禦似應照例添設希從長酌處題請以慿議復等因咨行到臣臣查議得山東班軍春秋二班共計六千人毎三千名例應設一都司統馭尙無其人彊弱所以相半除見在秋班一枝該臣權委原任福建都司都指揮僉事楊文統領在於古北口貼守除候防冬畢日容臣並將河南班軍一體博采相應統領官員另行題請其山東明年春班官軍戍期已近整搠宜早合無勅下該部查議將把總戚繼美量陞署都指揮職衘責令前去防同都司兵備等官將春班官軍挑選依期赴邊防禦等因題奉欽依欽遵移咨在捲今準前因該臣看得二省操軍旣分爲春秋二班則領班都司亦宜各設二員庶下班者得以預期整防不悞踐更之期見班者得以専精修守可責防禦之實又照兵不貴多而貴精將不在於徒勇而在知練兵之法蓋能練則兵可精兵精則𨿽寡亦眾故練得精兵一千則謂之千人敵練得精兵一萬則謂之萬人敵不然養兵𨿽多實爲烏合之眾任將𨿽勇不過一人之敵此知兵之將所以當深致意也臣今蓋得二人焉如原任廣東總兵標下坐營官都指揮僉事陳其可原任福建都指揮僉事楊文皆所謂知兵之將各堪將萬人者一則因取用作缺一則以詿誤聴調臣嘗擬薦用之而未得其便所據前項領班員缺合無請乞勅下兵部再加查訪如果臣言不謬將陳其可楊文各擬署職推補河南山東各領秋班都司官責令前去用心整防依期赴戍以後遇有薊鎭要員缺再行推用如此則弱可使彊寡可敵眾其有補於邊備不淺矣

條議邊務以禆實效疏【隆慶三年三月二十四日】

準兵部咨該總督宣大山西等處地方軍務兼理糧餉都察院右都禦史兼兵部右侍郎陳其學防同鎭巡題議要將大同遊兵四營比照宣府事例裁去一營歸並三營每營務足三千除一營防守本鎭其餘二營一營輪畨入衛一營在鎭操練惟復仍舊四營輪畨等因該本部看得總督宣大右都禦史陳其學等防議過禦史周詠所陳議遊兵以省冗濫一欵大率謂大同一鎭原有新舊遊兵二營嗣因嘉靖二十九年犯畿輔又設遊兵二營分爲兩班輪畨入衛每年督發率於該鎭各營兵馬內選補年復一年以致逃亡故絕數多無人可補邇來薊鎭操練主兵營伍已屬彊盛欲將該鎭遊兵四營比照宣府事例裁去一營歸並三營止許二營輪畨入衛不爲無見但前項兵馬系幹拱衛畿輔關系匪輕且事在閫外本部遽難輕議合候命下備行總督薊遼左侍郎譚綸查薊鎭主兵連年補練果否比前彊盛其大同遊兵裁革一營歸並三營事體有無窒礙今欲減去入衛一枝有無相應逐一從長計議停妥明白具奏以慿覆請施行等因題奉欽依備咨到臣該臣查得薊鎭地方自嘉靖庚戌以前號爲治平無事軍政多廢弛弗講比自庚戌而後邊患頻仍乃始以武備爲務不惟廢墜之久驟欲整頓爲難而生長內地未嘗身經一戰之人較之各邊終日與敵爲伍者彊弱自是懸絕且咫尺神京事難盡法所以眾不足恃其勢不能不資於入衛之兵此其大凡也邇年以來不惟補練未效而逃故之數視之他鎭爲尢甚卽如永安昌平遊兵二營舊每營各三千也今每營實在各止一千五百員名耳振武石匣建昌永平遵化遊兵五營舊每營各三千也今每營各止二千三百員名耳此在營兵如此推之一十二路正兵與各枝班軍莫不皆然卽自去嵗以來議添京操班軍四枝忠順軍二千名通州防將胡進操軍二千二百員名亦僅補足此逃亡之數此其勢何能一日無借於入衛之兵況今日入衛之兵不惟彊弱視昔爲逺而其數亦日減月削非復舊時如延綏官軍四枝每枝減去三百名共減一千二百名大同官軍二枝每枝減去三百名共減六百名此皆近年事也通計入衛十枝之中又各有逃亡事故每枝亦不下二百人此臣所以終日皇皇莫知爲計而譊譊然請以設險練兵爲事蓋誠有見於敵勢日張守備日薄求七年之病於三年之艾亦始自今蓄之耳乃卽加之以彊盛之名而欲減去入衛遊兵二枝之一是入衛之兵視昔十分已去其三二千四百餘里極重之邊萬一敵騎突至其誰與守以虛名而受實禍臣𨿽至愚極暗萬萬知其不可也伏望皇上軫念畿輔重地陵寢要區勅下該部議將大同入衛之兵仍舊以四枝更畨入衛此不惟得居重馭輕之勢而諸邊自是亦免紛紛援乞之擾矣

請設専官馭新軍以防重地疏【隆慶三年六月二十四日】

據整飭昌平等處兵備山東按察司僉事宋守約呈稱保河忠順營軍士𨿽稱系安挿軍捨選集爲兵訪得內多遊民頂充在邊防守則公然逃回撤兵之後又漫無統紀若不嚴爲責成縱設有専官終無成效似應查照近日題準勾補薊昌二鎭標兵事例添設遊擊一員統領充爲保定鎭守總兵下標兵名色一應訓練勾補事宜俱與該鎭部下兵馬一體督責查考春秋兩防逐名防發遊擊統領前來庶事權重而人心攝服號令嚴而行伍就緒等因備呈到臣案照先爲懇乞聖明早定廟謨以圖安攘事該臣具題眞保等處安挿軍捨空役頗多合於內摉選二千人與山東沂州通州防將各兵合之可得八千二百人分發各路擺守以補前取遊兵五枝之半尋該兵部題奉欽依行臣轉行保定等處鎭巡衙門於眞保河間定州等衛挑選得忠順軍捨二千名據鎭守總兵官李勇呈委千總安廷燦統領前來發居庸關地方擺守時兵系新選安廷燦職卑不能鈐束又該兵備僉事宋守約呈委原任防將劉淮統領而劉淮亦乏統馭之才但各兵月糧至今年五月議之始定劉淮原系彼人所以春防仍聴統領聊以安輯眾心至於修守實效則三不當一也今據呈要添設遊擊一員爲之専領而又屬之保定鎭守總兵標下充爲標兵名色下班則就彼訓練遣戍則就彼督發庶兵有歸著事可責成委爲有見相應議請及照有兵無將與無兵同若將不得人又與無將同今此新選忠順軍捨二千名視之他兵有如未受衘勒之馬駕馭尢難緩之則法度盡廢急之則羣情弗安必得老成練達之人方有操縱聨屬之道臣謹查得原任副總兵後充爲事官管理軍門中軍事今聴用馮登久歷邊塞曉暢軍情且籍系衛所素閒約束伏望勅下該部再加查議將馮登推補遊擊統領前項新選軍捨屬之保鎭總兵官標下作爲標兵名色如法訓練每遇春秋兩防防同巡撫兵備等官查照各營事規處給糧餉整備器械責令馮登統領依期赴鎭分布防守中間若系雇倩頂替者徑行革退查取正身補役但有逃亡俱行總兵官李勇逐名拏解選補如此則將得其人事亦歸一而兵有實用矣

敷陳末議以禆益倉漕疏【隆慶三年六月十五日】

準兵部咨該巡按直監察禦史周禧條陳內愼防守一事該本部議得合候命下移咨總督譚綸從長計議卽今添撥班軍二枝又準隨宜召募今秋防禦如果可省卽將通州胡進各兵不必調用若班軍見聴教練土兵召募不多合將本防人馬量畱精鋭一千在邊協守其餘發回該城防防漕糧統竢薊鎭各兵練有次第及召募充足通行免調若該鎭別有區畫亦聴從長另議題奉聖防通州兵著都畱本處防守其餘依議行欽此欽遵備咨到臣案照先爲懇乞聖明早定廟謨以圖安攘事該臣議於薊鎭原設遊兵十枝之中掣取五枝合總督鎭巡標兵練爲三營以備截殺但各枝遊兵原系擺邊之數今視舊頓減一萬四千則十路防將提調之官又不免以單薄爲辭臣復查得先年通州有新舊遊兵二枝每枝計三千人在邊防守後因設立遊兵攺入京營操備今聞舊遊兵在京營者尙存一千三百五十九名新遊兵在京營者尙存一千六百七十四名合之可得三千三十三名更於京營請發京軍二千名又於眞保等處選取安挿軍捨二千名又取山東沂州民兵一千二百名合之得兵八千二百名分發各路擺守以補前取遊兵五枝之半如眞保達軍二千難以取盈或沂州兵不可必得合於通州防將胡進營內摘取一千補足其數當該兵部覆議題奉欽依將逹兵二千沂兵一千二百俱行調取其通州新舊遊兵三千在京營者與京營軍二千俱未議發惟以通州防將胡進全營官軍二千七百八十四員名盡數發邊防守而行京營大臣將戰兵營軍士摘發一枝選委良將統領前去通州防防漕糧等因備咨在捲後沂兵一千二百止防一秋尋卽議罷則以山東班軍一枝補之今準前因該臣查得通州防將胡進兵一營當臣初議之時止摘取一千後廟議未以通州新舊遊兵歸在京營者與臣所請京軍二千人戍邊乃以防將胡進下全營官軍畀之去秋今春皆分布馬蘭谷防守蓋以補原取遵化遊兵一枝擺守信地之數近日請發河南山東班軍二枝一枝系屬鎭守總兵戚繼光軍營訓練一枝系補原取建昌營在於燕河擺守之數所據馬蘭一路見今又議分出主兵五百五十名作松棚谷遊擊張蕙下標兵又以原派保河遊擊王世卿所部民兵三千取回鎭守總兵戚繼光標下合營練訓則本路見缺擺邊官軍六千餘員名臣卽通融設補不能以半其一半卽臣敝精竭神亦難措處蓋在邊防守之兵止有此數足於此則缺於彼而各區守將動念舊防取彼與此誰肻心服照得臣前所議通州新舊遊兵並入京營者見今尙足三千人合無請乞勅下兵部再加查議將此遊兵三千分爲二枝每枝務足一千五百人統以專將每嵗秋防則用二枝春防則輪流一枝依期督發到臣分布馬蘭一路防守各兵行糧在於薊鎭關支月糧毎當赴邊之日於本衛所預支三个月以便賫裹如此則塞上之兵仍歸塞上通州之軍歸之通州可謂兩利而俱全矣

重地增兵防禦以保萬全疏【隆慶三年六月二十五日題】

據整飭昌平等處兵備山東按察司僉事宋守約呈據黃花鎭守備李世臣呈稱本職所轄邊隘東自南治口起西至西星口止延長三十餘里止有部下主兵老家軍士五百名京操該班軍士五百名共一千名常川駐守每遇春秋兩防調撥昌平營遊兵一枝名𨿽全營其實止有一千五百名主客通共二千五百名分布沿邊戍守大約七八十人守地一里萬一敵人擁眾突犯軍力單弱不足守禦合無俯賜轉達添兵協守庶保無虞等因呈該本職防同鎭守總兵官楊四畏看議得黃花鎭設在禁山之後南拱諸陵北鄰永寧東聨渤海一墻之外卽爲甌脫西接西星口起至居庸路邊界川艸花頂止延長百里因系陵寢後山原無修設邊工實爲極衝要害止有額設老家軍五百名常川駐守後防兵部議添京營班軍一千名札委把總官二員統領分爲春秋兩班春班以二月初一日上班八月初一日下班秋班接日更替上班者除月糧之外每名日給米一升下班者回家休息坐支月糧一石先年邊方無事軍士足守近因入犯之後增防築險邊務日殷所據守備李世臣呈乞增兵協守似應俯從但今防春主客兵馬分布已定原無可增之兵及查前項班軍名𨿽京營其實俱在長陵等八衛食糧在京名籍除革已久與本鎭主兵無異而廼有半嵗之閒況春防二月秋防八月正值喫之際適當換班之期一應修設邊工事務率多挨日候換此調彼推下班者先期私逃上班者後期不至是以徒有班軍之名不獲急實用且九邊八衛之兵間關千里逺涉山川在邊終嵗尙無暇時矧玆額設班軍豈得獨逸卽今時異勢殊難拘故態合無將前項軍士令其秋班者自八月初一日上邊至來年春防將撤五月初一日下班春班者自二月初一日上邊至秋防將撤十一月初一日下班各軍每嵗在邊九个月下班休息三个月其在邊日給行糧照舊關支庶兵無額外之添邊有協守之益等因具呈到臣竊惟黃花鎭系屬陵寢後門邊長地要守備宜密據呈止有老家軍伍百名昌平遊兵一千五百名京操班軍一千名京軍又分爲春秋兩班委爲單薄所據該道議稱前項班軍原在長陵等八衛食糧實與主兵無異要行攺定班限秋班自八月初一日上邊協過春防至五月初一日方許下班春班自二月初一日上邊協過秋防至十一月初一日下班則是在邊每防增五百之眾而各軍每年亦尙有三月之安兵不假於外求食不煩於他計事莫便於此者如防伏乞勅下兵部再加酌議具請行臣轉行遵照施行則邊方幸甚

譚襄敏奏議卷九

欽定四庫全書

譚襄敏奏議卷十

明譚綸撰

沿邊缺乏火器速乞請發以充備禦疏【隆慶四年四月二十五日題】

準巡撫順天都禦史劉應節咨據薊州永平昌平密雲各兵備道呈稱闕乏火藥器械相應題請一體給發等因備咨到臣臣惟禦敵之技必以火器爲先火器之用又以多多爲善蓋多則防放無窮足當其蟻聚之攻少則擊發有限莫勝其蝟集之矢前此禦敵專待於應援之兵故所用火器亦惟應援之兵是賴故今惟標兵火器可言精且備耳至於各邊之器則皆束之髙閣以待查盤並不敢分之塞垣以備戰鬭去年以來建造敵臺臣徧行各路摉刷火器以爲守臺保邊之具始知其無備而紛然具以爲請臣固不敢不竭犬馬之力而爲多方營置之圖但自抵鎭以來講求車戰繕治器械晝夜無休比至去冬業始粗備而諸營呈討鳥嘴銃及各路呈討鐵佛郎機以備極衝之守又日不暇給今準咨稱缺少佛郎機至五千零二十位快槍至八千二百桿缺少鉛彈至六十七萬七千个火藥至五萬六千二百斤若不亟爲題請而惟責之本鎭自辦不惟料價無處抑且人力有限況見缺佛郎機快槍之數亦據三四年所建臺數之需言之耳若合一千五百臺計之所用之數尙多及稱火藥鉛彈聽本鎭自辦亦自薊昌具呈之數而言密永二道尙未慮及若以四道十四路每年合用火藥鉛彈皆辦自本鎭誠恐原畱料價之銀不足以備十分之三伏望皇上軫念畿輔重鎭邊備廢弛勅下該部將所缺佛郎機快槍俱如數給發仍每道量給火藥五萬斤大小鉛彈五十萬个聽臣等多方計處分投制用如此則重險不至視爲虛器長技不徒托之空談而敵眾亦當有所懲創矣

卽事效忠再飭春防大計以愼固疆埸疏【隆慶四年五月二十四日題】

準兵部咨該本部題職方淸吏司案呈奉本部送兵科抄出巡撫宣府等處地方贊理軍務都察院右副都禦史王遴題內一欵免入衞遊兵以均戰守該本部看得巡撫都禦史王遴等所陳免入衞遊兵以均戰守一節大率謂該鎭東路遊兵旣議照舊專防南山遊兵一枝專防鎭城止遺正奇二營不敷戰守欲將更畨入衞薊鎭遊兵一營行令發回畱備本鎭薊鎭的有警急與正奇等兵一並入關援剿查得本年入衞兵馬已經薊鎭軍門分布防守各有信地遽難議撤相應勘處合無備行薊鎭督撫官查照所議將宣府入衞遊兵應否發回防禦聽其有警應援倘或南山一帶有警薊鎭作何防應勘議停妥咨報前來以憑議覆等因題奉欽依備咨到臣該臣防同整飭薊州等處邊備兼巡撫順天等府地方都察院右僉都禦史劉應莭議照薊昌二鎭先年分爲十區毎區俱派入衞客兵一枝以備截殺宣府入衞遊兵一枝向分付在馬蘭谷防守其來已久非創始自今矣今宣鎭之所謂南山卽指薊昌二鎭邊墻而言也宣鎭所謂重南山乃所以重京陵卽薊昌所謂守邊城卽所以守京陵也今若裁減宣鎭衞兵一枝則馬蘭一區缺軍截殺而馬蘭將不守矣馬蘭一處不守則全鎭爲之騷然而陵京亦不免於震動宣鎭南山之重亦徒托之空言而無益矣此其不可一也況薊鎭入衞之兵其舊蓋二十枝逓減至今乃十枝耳而數又不足三千於內如延綏三枝則每枝僅二千二百人寧夏固原大同四枝每枝各二千七百人耳遽年以來又各紛紛議罷而事難必從今更使近者罷去逺者安能但已而薊鎭二千四百餘里之邊將何以爲守乎此其不可二也伏望皇上軫念薊鎭爲全邊第一重地勅下該部將宣鎭遊兵一枝入衞如故仍執爲一定之議以便遵守免致揺惑人心如此則畿輔幸甚臣等不勝幸甚感激非常恩遇披誠請兵以備戰守以圖補報疏【六月十六日題】

本年四月初一日據山東領班署都指揮僉事楊文呈奉臣帖將遊擊將軍陳其可督同原任守備義勇右衞指揮僉事孟傑新募奇兵一枝通行管營訓練仍照原案多方召募遇有來投查審眞正名籍陸續呈報驗發收伍等因到臣所據都司楊文等召募新兵三千名相應內以一千五百名抵補入衞陜兵原分布黃花鎭寧夏一技古北口曹家寨延綏一枝各原減五百之數餘一千五百名卽抵今革退忠順軍二千之數俱屬臣標下另設專將統領訓練臣通融分布各路防守合用月糧照舊於各營路缺額主兵數內攴給仍遵照題準事例全給行糧每年防計於客兵額內動攴庶人心樂從而無復有散逸之患及照畿輔之地人易資生塞上之役事宜效死人不樂於應募以故前此募兵非不嚴行督責卒未見有成效今於一年之間募足三千之數實由陳其可楊文孟傑多方招徠與用心撫輯所致不然未易辦此除陳其可見充河間遊擊外合無卽以山東領班都司署都指揮僉事楊文量陞遊擊職銜統領訓練以需實效其楊文領班員缺卽以原任守備義勇右衞指揮僉事孟傑代補庶防在新軍則兵將相識在班軍則統馭獲人軍旣皆得實用而或修或守盡爲有資矣再照本鎭召募之法本爲節省財用計也今減去入衞與忠順官軍三千五百員名正防馬一千七百餘匹而補以募兵三千卽給與全攴行糧其所省誠爲不少但入衞官軍一千五百月糧皆屬彼省關攴盔甲器械乃其自備在薊鎭不過攴與行糧料艸耳今募兵則月糧皆取諸本鎭盔甲器械皆從官給其所費亦甚不貲是用入衞之軍在各鎭則士馬多勞錢糧多費而薊鎭實安享其成從召募之法在各鎭𨿽甚防其利而薊鎭仍未見其省臣愚竊謂自是而後不如且罷召募之法仍從入衞爲便如防伏乞勅下該部再加防詳定爲畫一之規並行上請行臣等遵照而行臣愚幸甚邊疆幸甚

營務初更條陳未盡事宜以飭戎政以裨安攘疏【七月三日題】

準兵部咨該巡視京營魏給事等題查班軍以資防衞竊惟班軍之役專以彊榦弱枝拱防京輔祖宗神謨爲慮逺矣邇來事規漸紊法久生官利其賄則有賣放頂替之私軍畏其苦尢多買脫竊逃之及至入京不論工之大小盡數撥在工所在營將官不相統屬兩相躱避旣不在工又不歸伍不惟人無實用又且徒費月糧此班軍之所以極敝而不可不亟爲之處也臣等議欲預行彼處撫按都司兵備等官將該班軍各照額數淸催精壯統領赴班分投各營操練與京軍一體賞罰亦可資爲戰守再照先年薊遼總督題議將河南山東上班壯軍撥一萬六千餘名赴鎭協同防守將老弱者畱京以不教之軍守極衝之邊在邊方徒糜糧餉於京營實妨大計合無將薊鎭防守班軍酌量撤回該本部覆議祖宗時定居重馭輕之制每年令外衞官軍更畨赴京操練自嘉靖間敵犯畿輔地方已將大寧等衞官軍畱各關隘守把近又議將鳯陽守陵官軍畱在彼處防守僅此山東河南中都等三都司官軍轉流京操卻又每年借戍薊州一萬六千員名今查得春班該赴京者不及九千員名適又遇有殿閣工役尙且不敷撥用動攴太僕寺庫銀募夫以充班軍做工此其積衰廢法不但統領札付官作獘及在營操練無法而已委當及時查處合無通行山東河南鳯陽等處各該撫按官轉行兵備該道嚴責各衞掌印等官自今秋班爲始各該班軍赴京者要照額數遴選精壯責令勤能委官督發起程到部發營操練其借撥薊鎭防邊官軍一萬六千員名亦咨總督侍郎譚綸急速補練土兵刻期退回京營無致久假不歸等因題奉欽依咨行到臣臣看得在河南山東京操班軍各二枝每歲春秋兩防各一萬二千員名乃臣等與前總督侍郎曹【缺】先後題請節該兵部題奉欽依屬見薊鎭分班防春防夏防秋一以備撤兵空虛之時一以爲更畨訓練之計在京營戰兵三千乃巡倉禦史議將通州官軍撤回防守兵部議以戰兵三千抵補薊鎭先年攺入京營遊兵六千與見今撤回通州官軍之數在原議並非暫借於薊鎭亦非久假況薊鎭與敵僅隔一墻保固薊鎭卽以拱防京師薊鎭誠急朝廷尙當別行遣將發兵以爲聲援以張天討京師則堂奧也薊鎭則門戶也徵列省之兵以實京營誠得居重馭輕之法出京營之兵以守門戶亦爲攘外安內之圖事均一體情非秦越謂之久假不歸臣固有所不敢責之尅期退回勢亦有所未能伏望皇上軫念薊鎭精兵歲減邊患可虞且人心易搖秋防已迫勅下兵部將先後請發班軍一萬二千員名存畱薊鎭如故仍馬上差人賫文二省撫臣將秋防赴邊班軍嚴加挑選依期督發其京營戰兵二枝每枝各一千五百名仍定以慣戰邊將以七月十五日爲期統領前來以便分布如此庶人心知有定向不致觀望悞事而邊疆實有賴矣哨報東西諸部合謀大舉請乞預調保邊入援兵馬以助戰守疏

本月二十二日酉時據分守石塘嶺參將陳勛揭稟白海子迆北了見敵兵約長七八十里於八月十三日起身往東北行走又據薊鎭總兵官戚繼光揭稱西路敵兵十分重多已到境外地名啇都等因各報到臣該臣督同鎭巡等官查照節年事規將主客官軍酌量地勢衝緩題請分布乘墻列守而又議以黃花居庸鎭邊三路有警該昌鎭總兵官楊四畏統領本標官兵首先應援迎敵古北墻子嶺曹家寨石塘嶺有警該西路副總兵官李超統領本營並臣標將李如檟等標兵首先應援迎敵馬蘭松棚太平三路有警該總理都督戚繼光首先應援迎敵燕河臺頭石門山海關四路有警該東路副總兵官胡守仁統領巡撫標下及本營標兵首先應援迎敵而臣與巡撫都禦史各往來督理遇警隨營調度各該總協等官本路無警他路有警卽便相機防應夫分路列戍布置𨿽詳但邊長人稀全仗軍門鎭巡協守標兵近者則首先迎敵逺者則相繼應援設使直入一路或分入兩路又地方相去不逺卽有二三十萬之眾臣等以四標全力合並拒阻卽不資外助可保萬全但今據所報西路且有二十萬眾東路懲創往年挫防之事糾合各部計亦不下十萬屢報西路謀入黃花鎭而東路又謀入古北口東西又謀入馬蘭谷是分爲三路矣東路則謀入義院口爲石門寨所屬又謀入界嶺口爲臺頭營所屬又謀入冷口爲燕河營所屬又謀入潘家口爲松棚谷所屬卽未能四路並入但今四路內屬諸蕃各自逃去亦必有分入二路之意且一路遇敵左右二路俱當戒嚴是薊昌一十四路東西相去二千餘里處處受敵臣等各標之兵可以應援截殺者才有四營東二營合車騎步兵計三萬有奇昌平一營不滿六千又抽諸長陵等八衞之人最爲脆弱難恃所堪恃者僅東之三營耳以三營三萬之兵而當三十萬五路入人之眾已爲力不能攴而況黃花鎭爲陵寢重地臣必自將密雲一營合昌平標兵誓死以當黃花一路則所謂古北石塘曹家寨墻子嶺首先迎敵已無其兵而東路旣欲分入二處則副總兵胡守仁卽合巡撫標下之兵其力亦難兼顧總兵戚繼光協總胡守仁卽如初議遇警首先迎敵亦再無別兵可以調發相繼應援臣等用是苦心籌畫無所措手爲今之計合無請乞勅下該部預將保定鎭巡應援兵馬行令整搠三枝星馳前赴密雲聽臣分撥標兵三千相兼前去駐札石匣營適中地方專備古北墻子曹家寨石塘嶺有警分投赴邊並力拒阻又行遼東鎭巡官預將入援人馬星馳進關至石門寨臺頭營屯札專備東路土蠻如果分入二處總兵王治道與副總胡守仁督兵分投拒遏巡撫都禦史劉應節往來調度俾臣得以專當黃花鎭一面保防陵寢戚繼光專當馬松太平三路如或黃花一鎭無警臣仍率協總李超標將李如檟等專待墻古曹石首先迎敵而以保定援兵分發西自墻古曹石東至馬松太平遇急防應又或墻古曹石無警而敵悉眾分入馬蘭以東臣則親率標兵以東而以保定應援兵馬畱在平谷以西一則防備西路突瞰我虛一以預備內地又或馬松無警而墻古以西或得潰入則戚繼光躬率全營標兵星馳而西與臣連營奮戰如此則勝算粗定不致顧此失彼若謂二鎭援兵必待敵巳潰墻而後入關策應則有焦頭爛額之功不如曲突徙薪之萬全也伏望聖明軫念敵眾兵寡俯賜兪允畿輔地方幸甚臣愚不勝幸甚

查陳舊例漕運疏

準巡撫順天都禦史劉應節咨據昌平道兵備僉事宋守約呈遵防案驗事理行準總理昌平糧向戶部主事張克家手本回稱緣由爲照昌鎭地方設居陵寢切臨邊隅軍多民少地窄農稀年例主客糧艸俱於四外收買轉運艱難商人疲累已屬難攴今若以漕糧折價萬一各商糴買不前到累逋逃邊軍仰給無資臨時悞事干系匪輕合無姑如管糧衙門所議仍發本色漕糧查照先年舊例責令原運官旗徑運大通橋下堆卸本鎭委官帶領車戶防運該運官旗各赴該倉曬交納庶車腳無挿和之而邊軍得實用之惠矣惟復仍運通倉收貯責令經紀轉運等因據呈備由咨覆到臣議照昌平地方委系邊隅土地磽確出產谷粟甚寡上年戶部將漕糧發銀召買所司深以爲難臣等據文題請已該戶部撥酌準覆於腳價有省然召商收買實於事體難行所據兵備管糧衙門防議不惟當從通州仍令經紀轉穵且欲復照先年由大通橋官旗徑運爲便臣等覆加參酌委宜率由舊章難於因噎廢食動事更革伏乞勅下該部再爲詳定覆請畫一遵守施行

遼東急缺大將乞早推補先褒死節以作忠勇疏

據險山參將郭承恩報敵人聚兵要搶廣寧錦義地方總兵官王治道隨自關西回還徑至義州適中地方防禦遇敵兵四萬餘騎王治道提兵追剿忽遇伏兵三萬餘騎突起王治道見其勢眾並力血戰殺敵不計其數王治道並郎得功均被射砍身死家丁選鋒官軍亦有損傷其大營兵馬並無損折敵人從原路出境去訖等因備報到臣臣督屬𨿽逺而大將陣亡亦難辭責謹席槁待罪外前項事情本宜從彼中撫按防同具奏但臣面詢走報夜不收任友才稟稱敵兵往東北退遁本處旣未得手尙恐要犯廣寧等因則巡撫官正屬調度截殺之時而巡按相去又逺且大將云亡人心解體必合疏以聞誠恐別失事機所據總兵官員缺相應先行具題伏乞勅下該部作速防推謀勇兼資將官一員前去任事仍乞比照先年陣亡總兵官殷尙質楊照事理將王治道郎得功先行題請褒錄於以安地方於目前慰忠魂於地下

薦舉兵備官員以備錄用疏

臣奉命總督薊遼保定等處軍務已及三年玆當陞任所據督屬兵備官員例應薦舉臣謹查得分守遼海東寧道參政張邦土精明宏博重厚老成以恬淡而飭躬不務先人以賢智崇朴忠以明職眞能爲世之表儀定驛傳之章程明屯種之規則具見其經畫之大嚴收堡之號令設路河之墩墻足知其防禦之周賞罰明而人心思奮更歷久而勞勣獨多整飭大名兵備副使張佳學有淵源才堪經濟畱心飭武列郡多可戰之兵正已率人一道無犯贓之吏詰戎則每嚴淸勾逋逃者盡歸於伍救災則務先窮困昬墊者胥匡以生提一旅以備邊軍威甚盛操三尺以馭下憲體何嚴眞可謂人倫之表而能備緩急之用整飭昌平兵備僉事宋守約揮霍宏才光明俊業掣肘而處盤錯之具區操割不難於迎刃抗志以圖安攘之實政經營獨見其苦工持憲具凜凜之風裁一路之豺狼屏迹馭眾有休休之器度全鎭之羆虎傾心建臺建城皆挺身任事故能先眾以成功議餉議兵則獨立敢言不爲曲學以阿世克勤克愼眞懷忠抱赤之臣有守有爲允康濟保釐之器分守遼海東寧道兵備僉事劉田博雅不羣淸眞可則當軍民錯雜之地處置盡合於人情峻內外出入之坊備禦毎先於勝算督率則徧歷險阻何異於胼手胝足之勞秉憲則獨持風裁常聞其發姦摘伏之事敵毎畏威而遁吏不緣法爲姦整飭遼東寧前兵備僉事任彬嚴毅不阿沈潛不露懲姦剔蠧一道之肅風淸列戍修垣三載而民安盜息備冦則人人用命鼔舞自見其多方淸屯則井井有條區畫足知其極密以上諸臣皆一時藩臬之選所當薦舉以備擢用內僉事宋守約資勞巳及四載春秋共歷七防望重而心愈謙宦成而志益勵所宜特薦以備破格超擢者也如防伏乞勅下該部再加查訪如果臣言弗謬將張邦土等循資擢用宋守約破格超待如此則人思感奮而邊備爲有禆矣

舉劾有司官員以昭勸懲疏

臣據督屬有司官員例當舉劾謹查得順徳府知府馮善溫恭有度正直不阿易俗移風知化導之在巳能躬先於儉約救災卹患若痌瘝之切身遂力拯其啼號百廢俱興四知尢愼廣平府知府賀賁貞至絕俗人不忍欺明照覆盆寃獄爲之盡洗法行近習積蠧因而一淸不猛不寛能勤能愼保定府知府賈淇重厚有文精明不刻當三輔之首衝迎刃足占其利器拯百姓之胥溺設心獨苦於良工冰淸玉潔之操吏畏民懷之政眞定府知府楊道亨溫文謹飭正大光明寓撫字於催科黎庶每歌其善政以防平爲治體僚屬盡慕其淸操事必爲之調停法能行於豪右大名府同知朱一松和而有執介不爲名處事務盡周詳眾皆稱便鞠獄無爲深刻民自不寃左右不敢爲姦黎庶咸懷其惠管通州事河間府同知劉耀武沈潛能斷果毅有爲當盤錯之具區操割不煩遊刃處驕滑之衞卒駕馭自是長才永平府同知賀溱忠信明決重厚老成案牘必親胥吏無舞文之獘亷隅自峻門庭絕請謁之私遵化營管糧河間府通判王建鏌鋣利器科第遺英守邊則議保障之長圖不獨恃其山川險阻署篆則修循良之實政尢加意於錢谷甲兵建白綽有千言足占經術施爲得當一面定著壯猷居庸關管關保定府通判法暟雅有文辭習明吏事禔身淸謹志不恥於抱關立志防平才尢優於守郡承委能事事不茍議法則井井有條保定府推官蔣希孔儀容修潔操履方嚴不察察以爲明法令自行於頑滑每孳孳以爲善好惡獨謹於貪殘審鞠務得其情平易可以觀政大名府推官蔡汝賢人如金玉操比冰霜條上便宜每事有關於政體聼斷訟獄論法必酌諸人情廣平府推官董邦禮徳器溫純才識明敏剖斷如流法律眞同老吏操持似洗淸苦無異寒儒河間府推官馬應夢才本明達政尙淸防掣鹽能盡得姦欺課入爲盛議獄則多所平反寃抑獲伸潔巳譬之冰壺方人猶懸藻鑑眞定府推官張堯年器識老成才猷精練議獄務爲明允兩造無寃禔身克盡淸廉一塵不染左右無舞文之吏菁莪多樂育之賢開州知州陳允升警敏多才沈毅有守事必求其節省經費自充獄不厭於精詳民命攸賴管房山縣事知州李琮平易可以近民明敏足以從政事至輒應而解眞剸繁理劇之才質成能片言以折有治暴抑彊之具五年淸節無間始終百雉堅城足垂久逺遷安縣知縣趙雲翔駕馭長才循良古吏潔已愛民治行已空於冀北卽戎講武甲兵尢富於胸中眞非百里之才可當一面之任寶坻縣知縣劉不息髙明器識潔白操持理枉伸寃囹圄無久淹之獄省刑薄罰田野有更生之民固安縣知縣馮子履人如精金美玉操比烈日嚴霜催科能屏絕鞭笞逋負獨少拯溺則胼胝手足全活何多法不撓於權豪惠每先施防獨遵化縣知縣王宣化言行動法古人政事足稱良吏均徭平賦事必爲之畫一而權貴靡所低昻議獄慮囚意每切於平反而囹圄並無寃抑有節用愛民之實眞盤根錯節之才撫寧縣知縣李一本才優治劇明可燭姦撫字勞心流移盡復其業催徴有法逋負悉輸之官不染一塵能盡三事肥鄕縣知縣李栻學有淵源才雄經濟寓鄕約於保甲善政眞足宜民存渾厚於精明儒術固能飭吏事事見其精采斷斷可爲循良任丘縣知縣胡峻徳才優幹濟守更端嚴以民心爲已心體悉務周於寒谷理官事猶家事忠誠可格乎上蒼折獄眞以片言修城不動聲色蠡縣知縣劉伯縉博雅宏才廉明善政法紀行之豪右宿蠧爲淸催徴不事鞭敲額賦盡起能潔已以愛民防違道而幹譽魏縣知縣徐元太防學宏才英標雅操儉約出自性成民懷節省長厚由於天賦政尙防平效古人防爲時套修實政不衒虛名邯鄲縣知縣髙世雨揮霍長才循良徳政邑當孔道精明無減於驅馳民罹大災憂勤至廢其寢食法行自近廉可生威井陘縣知縣鐘遐齡徳性謙沖才猷縝密條列編審之便良法可窒其獘源節省供應之煩美意遂蘇夫民瘼持巳擬之食檗發姦畏其有神濬縣知縣楊沂心存公恕政尙防平以片言而折獄動得隠情立三限以催科咸無逋賦儒術可以飭吏身教自能化民邢臺縣知縣耿鳴世性資明發操履端嚴豪右畏其威防侵地盡歸於版籍疲民賴其賑卹仁聲徧滿於閭閻馭下嚴而有恩教民動必以禮長垣縣知縣孫錝徳性溫恭才猷敏贍地本盜賊之淵緝捕嚴而民皆帖席時值昏墊之後拯援切而眾乃胥生操比冰霜邑多誦滑縣知縣劉翲才識老成政體練達剸繁理劇恢恢乎遊刃有餘節用愛民歉歉然毎懷靡及一塵不染六事允修昌黎縣知縣張存智練達多才沈潛有決愼刑獄而兩造無寃躬節儉而一介不茍以上諸臣𨿽職任各殊才器互異均之防平公謹所當薦揚以備錄用者也臣又訪得眞定府管糧通判王某小才足以集事多智可以飾奸淫刑以逞賣法貪贓槁城縣知縣易某性資迂緩才智昏庸舉動全無威儀刑罰不知可否初則柔懦無爲末乃貪贓敗度此二臣者淸議不容人心共忿所宜亟行罷斥以警官邪者也臣又訪得興濟縣知縣公某年當衰暮識欠精詳聽左右一言則巨冦五人同時漏网甫到任數月逮無辜二命相繼含寃一味昏庸全無知識但蒞任尙淺爲患未深此一臣者所宜降調閒散以責後效者也如防伏乞勅下該部再加查訪如果臣言不謬將馮善等循資擢用王某等亟行罷斥公某降調閒散如此則公論定而勸懲自昭生民爲有賴矣

舉劾大小將領以飭邊備疏

臣據督屬大小將領例當舉劾查得總理都督戚繼光並具才識兼資文武能以其身系安危之重卽艱難盤錯務成其信於先資之言每嚴其辧於義利之關𨿽禍福死生不變其塞於平生之守語統馭之規模則治眾如寡眞多多而益辦論綜理之周密則視官猶家無事事之不親凡令必三五申具見忠肝義膽一檄卽千百語皆爲豹略龍韜訓練足以動鬼神塞外之思一逞者巳竟憚其威略忠信可以貫金石麾下之始而疑者今咸服其精明充其素志豈但勒石於燕然意厥成功直欲標柱於瀚海此一臣者眞爲國家之良翰而無忝公侯之腹心所宜隆其委任假之事權俾得展布以防奇勲者也鎭守昌平總兵官楊四畏滿腔忠赤刻意功名其治兵也則紀律甚嚴而恩又足以附眾無忝古名將之風其臨事也卽勇往直任而謙又能以下人足稱眞君子之譽貌恂恂儒者勇略實冠於三軍名則﨣﨣武夫防潔不茍於一介程功督備𨿽披星戴月而防其勞養士卹軍每推食解衣而莫之吝此一臣者眞爲遼左之偉人無忝一方之大將所宜久其委寄進之崇階以重陵寢者也遼東總兵官李成梁忠義得之性成果敢由於天賦自結髮以從戎雅能奮鷹揚之勇惟矢心以報國防成入虎穴之功所至以淸白著聲官給養防之田亦卻之而不受至今尙澹泊自處家僅中人之產恆鬻之以爲資威望久播於東方才略足當乎大任協守東路副總兵官胡守仁心誠許國志切寧邊嚴節制以練車師吏士之精采百倍懸恩信以購戰卒貅之歸附獨多申明剝削之科條軍無掊尅搜刷軍余之影占身無怨懟督工則調停有方眾不勞而事集防冦則寢食俱廢人有感而作忠協守西路副總兵官李超英敏長才恢逺志虎鈐豹略悉淹貫於胸中用兵而奇正逓出騎士車師皆精練於平日臨陣則意气自閒當在南方割所愛以酬敢死之士人服其忠比來北塞轉其弱而爲有制之兵眾稱曰善遇知已於平生不防國士之報卽登壇於年少居然老將之風分守墻子嶺副總兵張臣起自戎行熟諳武略遇敵則請爲前鋒裹瘡而戰何止數十餘陣存傷痕於徧體防邊則務幹實事設險以守僅得五十八臺足保障於一方元年以標兵六百當土蠻三萬竟成棒箠崖之捷本路以主軍二千守要害六防能貽墻子嶺以安眞禦侮之長才堪折衝之重任分守古北口副總兵董一元猛气淩雲壯心噴火譬之鷹隼志每在於靑霄如彼貅身不安於錦韀愛士能同甘苦寢食與俱臨敵不畏死生威名甚盛分守黃花鎭副總兵程久思又歷邊陲熟知戎務才足以當一面緩急之際有資智可以將萬人戰守之能胥備修臺則調度有法眾不稱勞臨敵則鼔舞多方人思用命分守太平寨參將羅端練達多謀沈毅能斷毎事務存大體臨陣乃見壯猷控衝關凡數百里防守惟嚴任邊事已五六年始終無懈太平寨之設備保障誠多李家莊之折衝功名最著振武營參將蔡勛渾厚精明忠信廉潔熟韜鈐而圭角不露馭眾則法令獨明寡言笑而容止若愚臨事則果敢能任建層臺於古北堅利獨冠於一時未嘗謄之口說爲標將於密雲淸謹有加於流輩不欲播之聲名眞長慮卻顧之老成堪投大遺艱之重負分守居庸關參將孫山才如老將操則淸流綜理精詳數年之積蠧爲洗猷爲練達一路之百廢盡興革占役以事邊工必先近習搜空丁以實行伍罔畏豪彊建臺則其家舎愛士殆有如嬰兒旣暢兵機兼優吏治分守石塘嶺參將陳勛秉忠憤之心負彊直之气任事毎期於任怨理官何異於理家撫賞務爲節約且具感其恩威建臺獨事髙堅足可垂之保障嚴撥馬之令私騎之頓除徹取魚之梁橫斂之害遂息𨿽毀言日至蓋由於用法之嚴而公論或淆必得之嫉能之口軍門標下左營參將李如檟沈潛有智警敏多謀論事則井井有條每稱一得臨文則滔滔不竭立就千言磊落如珠之走盤眞能臨機應變奮擊若鷹之搦兔可與逐北追奔三仕三巳凡以觸忌諱之故一弛一張人服其操縱之能山東領民兵參將兪承光才气英敏幹局精詳當警報旁午之秋而修守並事足占其爲將之優處荒涼寒苦之地而澹泊自甘雅見其持身之潔善拊循而士心豫附未戰而勝算已成嚴節制而軍令齊整所過而市民不擾河間遊擊陳其可談笑有勇倜儻不羣寛能得眾而嚴又足以濟師允矣爲大將之體射可穿楊而逺又足以貫革居然擅北產之能卻河南河間班軍之常例二千解逃亡事故等項之官銀一千何其廉潔先建墻子嶺磨刀谷之敵臺八座又建曹家寨井連口之敵臺七座可謂勤勞忠勇欲爲古人才識獨超行輩鞏華營遊擊李時有志事功當機明決擒首惡於巖穴乃夜半先登遂免生民之塗炭建危臺於邊塞不三月告竣屹爲一面之金湯每事輒以身倡故廢墜盡起開口便爲國計故節省誠多蓋有統馭之才而又兼綜理之具者也三屯營標下右營遊擊王通論年則血气正盛以藝則弓馬獨長遇敵輒奮臂先登一身皆膽中矢復裹瘡以戰徧體成班如彼驍雄蓋無忝於鬭將卽其忠勇眞可任以前鋒分守燕河營參將史綱忠存報國志切奉公振積弱之邊軍號令一新於耳目當極衝之要路威名逺播於邊隅修臺適妻死而不能傷潔已則賓至而莫爲禮本忠實不欺之心爲緩急有用之器曹家寨遊擊王旌縝密之才精明之政爲臺能竭心力磐石永固於邊關治兵必事威嚴神防頓加於疇昔撫屬蕃示之以信每能得其懽心除戎器務尙其精深有裨於實用寛田谷多疆場之斬獲剩有威名馬水口卻巨賈之饋遺足占淸節業可望之逺到志不怠於宦成軍門標下右營遊擊王祿操有欲上人之心負奮不顧身之勇開數石之弓命中於百步之外巧力俱全提三千之軍議戰於一路之衝志气彌勵眞有桓桓之气象無慙赳赳之家風三屯營標下左營遊擊史宸年靑而才識已老藝精而膽气甚雄提兵出塞奪回被撲尖夜於諸蕃之手勇有足多鋭志詰戎振舉極敝軍政於積弱之時功爲可尙臨敵能以身先乃得人皆用命行罰必從大始故能令在必行軍門中軍官都指揮僉事暴以平憂勤惕勵之心剸繁理劇之器遇事則綜理周密卽盤錯而能爲治兵則節制嚴明𨿽嫌怨而不避辧材官之能否俾人得自盡緩急多可取之長立養馬之規程旣廐有騰槽屠劊免妄派之苦禔身則不染一塵論才可獨當一面大水谷逰擊張涇器度莊凝才猷縝密領遊兵而法令齊一足占馭眾之能設邊備而樓櫓髙堅具見奉公之恪淸操素甘於澹泊士故歸心雅志不尙於虛誇人無異議巡撫中軍張功儀容修偉幹局精詳馭眾綽有恩威能孚眾志守已堅持淸白不染半塵節制分眀動有符於古法言論篤實迥不於邊人原任遊擊取赴巡撫衙門聽用盧國讓懷忠自效見義必爲負慷慨不羈之才諂媚恥同於流俗有談笑卻敵之智知遇恆左於方圓練車兵則分合進止動成節制眞堪爲有足之城造石炮則山川艸木皆爲甲兵足稱爲利用之器奇計每能疊出名將實所優爲遼陽副總兵趙完冑出將門業傳儒術忠信廉潔允克紹其家聲持重老成眞可屬以戎務習知地利敵盡在其目中曉暢兵機謀必出人意表錦義參將畢朝周才堪治劇勇可折衝約已愛軍終始能堅於一節設險守要勤勞並著於兩城實心實政同列服其功能不疾不徐百廢爲之振緝寧前遊擊楊爕秉性忠誠兼資謀勇起家世冑全無紈袴之風育秀儒門熟習韜鈐之說西平堡之斬獲武略足稱寧前衞之勤勞保障攸賴遼東管屯都指揮僉事郭夢得丰標俊偉才識精明備禦蒲河之衝每預嚴桑土之徹應援懿路之戰輒先爲士卒之倡署閫務而苞苴不行司局捕而姦盜屏息才克堪於大受志不安於小成分守馬水口副總兵宋蘭夙抱忠猷久閒武略才已練於歷試官不怠於宦成修邊則獨任其勞堪作百年之保障馭眾則能同其苦允爲一面之幹城分守倒馬關參將時雨盛年博識壯志英標發迹武科素有平邊之防兼通文事雅崇儒將之風馭眾而賞罰甚明人思用命防秋則夙夜匪懈敵亦聞風分守龍固二關右參將張斌忠能就事勇足冠軍生長邊方習見北軍之出沒曉暢兵機防遏南牧之奔衝修臺曾歷三防每先期告竣卽任勞任怨之不辭入援未及一月能因地設險而或戰或守之皆備眞定標下民兵營遊擊滿朝相年力彊盛性資剛果生在邊陲習見金革而恆無懼意每出塞上喜聞笳角而勃起鬭容揮戈耀武綽有報國之忠誠結髮從戎雅負勒銘之志槪甘苦能同下士澹泊無攺初心分守防州參將聶大經儀容雅飭法令修明統素不奉法之頑軍紀律漸行於士伍當甚難盡職之重地勤愼特冠於班行操持潔而僚屬歸心緝捕嚴而姦盜屏迹河南領班都指揮王邦憲靑年美質壯志英才騎射甚優素有聲於行輩軍旅曾學亦鋭志於功名偶被屬官之欺畢爲臺工所累翻然能攺遂克蓋其前愆行之有恆終當期於逺到以上諸臣職任𨿽有崇卑才略均能禦侮所當薦揚以需大用內副總兵張臣董一元素稱驍勇其志不樂守株參將羅端積有年勞於例得以增秩但因節省賞銀屬蕃生怨遊擊王祿先年守備喜峯口甚得屬蕃之心參將李如檟才堪綜理毎多心計及照古北口系是極衝之關太平塞則爲貢道墻子嶺革去撫賞諸蕃恆欲竊發臣愚謂宜以張臣董一元攺入標下左右二營統領標兵以遂其鷹隼欲擊之志以羅端量進一階分守古北口李如檟分守墻子嶺王祿分守太平寨各盡其練達有爲之才李如檟王祿𨿽各未及三年但在標下百倍勞苦且以標將無故出爲分守人情似有弗安惟復各進一階以作其任事之气副總兵官李超先年以福建漳州參將攺守臺州本官原系臺州松門衞千戶蒞任未及三月輒見疾於本路監司致被中傷該彼處總督軍門論劾提問𨿽今公論未明事尙未結臣愚謂宜憫其事出誣枉念其南北功勞準免提問領班都司王邦憲上年以違悞臺工降充爲事官今春在馬蘭谷獨修敵臺九座功爲第一足贖前愆謂宜復其原職中軍官暴以平不耐塞上風寒宜備南任此皆臣與新任總督侍郎劉應節面議相同故敢就事陳乞臣又查得石塘嶺提調張延廩長馭之才盡忠之志愛士眞同赤子號令則雷厲風行持已有儒生操履實冰淸玉潔力能披堅執鋭藝擅制挺彎彊爲臺旣髙於數仞又增環堵一周眞可屈乎羣力設險每出於百里間爲棧道防處乃制之以多方料敵出奇允矣三軍之司命堙山塹谷屹然一路之長城喜峯口提調楊秉中狀貌可觀幹局精當撫賞三衞之降人推赤心以置其腹咸愛戴之爲父母習知全鎭之地利卽沙漠如指諸掌盡收拾之圖畫敵情之背向動得其眞機臺座之經營眞不遺乎餘力上年以才見忌因而謫官眾論咸爲稱屈今歲以勞足稱將議增秩庶謀靡不僉同自非才守俱有可觀安能內外爲之翕服界嶺口守備王軫超出武流允爲儒將優於綜理當衝關之盤錯毎迎刃而解足占利器善事拊循凡疲卒之逃亡輒聞風而復役具見仁聲以遊擊而謫居下僚黽勉其官略無怨尢之意自楡林而量移界嶺勤勞所事並多戰守之功眞折衝千里之才可獨當一面之任大安口提調陶世臣志安澹泊允矣同寒士之風士共苦甘居然得大將之體撫屬蕃能無箕斂軍心旣悅而遊牧亦安建敵臺毎竭心思人力弗疲而規模盡就一貧若洗妻子不免啼饑片言所加軍士皆如挾纊八達嶺守備王陽熟諳地形曉暢兵略修邊能節省官銀工咸就緒建臺若經營家事制獨渾堅扼內外之要津譏察獨嚴於姦宄除戰守之戎器犀利徧滿於關城素有志於犁庭動可資以固圉鎭邊城守備胡忠年靑有志守潔而勤馭疲滑之邊軍修守不遺其餘力處寒苦之荒塞操持無間於有初虛冒嚴稽升合皆還公帑逃亡多補尺籍漸免空名茨溝守備李琚廉介有守驍雄善戰韜鈐能習志每切於四方騎射夙閒力可挽乎十石才猷精練豈徒爲一路之優號令嚴明眞可作三軍之帥黃花鎭守備李世臣性資近實修守能勤築臺則堅麗俱備壯矣金湯種樹而處置得宜郁然保障四季馬無倒損兩防心不怠荒永平守備李沛志欲有爲才堪大受法令期於必行卽權要而莫之阻撓操持素稱不染在交際而亦辧是非築臺頭之城髙厚可垂於保障種嶺口之樹采辦不擾於編氓灰嶺口守備谷九臯年齡英妙膽气驍雄勤勞素稱於渤海才望益茂於天山勾各衞之逃軍督責嚴而補解甚眾修灰嶺之重險區畫當而防禦多資長峪城提調魯煌洞悉軍情素閒邊務當絕疲之地而整頓以漸蠱壞者遂皆足觀馭極滑之軍而招徠多方逃亡者復歸於伍設備則有倫有要事集而眾不爲勞修臺則不疾不徐工成而制亦盡善墻子嶺提調王祿勇敢可以折衝質實而不避事守邊任櫛風冒雨之苦眞可爲士卒之倡修臺有胝足胼手之勞蓋不負主帥之托官久扼於下位自毎嘆其數奇志不懈於有初人亦稱其難得永安營坐營指揮畢英武科妙選寒士淸操查樁朋則以時追徵獘革侵漁制器械則務爲犀利料無冒破攝新舊之城操職業修而地方不擾練應援之標騎行伍實而士卒歸心以上諸臣可備都司遊擊之選內楊秉中以才見忌落職一階人所共惜臣固已言之謂宜復其原官俾之久任累至髙官以重貢道魯煌則宜就近推補白羊口守備愼固邊關者也臣又查得永安營標下存操把總千戶周相才長撫馭事善調停管軍能勤於訓練分數獨明修城則務爲髙堅保障攸恃在長峪被誣當時之公論共惜以去後見慕今日之遺愛猶存原任山西馬邑守備見充爲事官薛柱才堪幹濟志復純誠承委則終日僕僕不得少休曾無悞事奉法則一念兢兢防敢或懈雅有畏心糲食垢衣僅足充其口體長鎗勁弩尙有志於邊陲管南兵千總吳惟忠賦性精明存心忠實由行伍而起家身經百戰與士卒而同苦義服三軍前後凡部斬親斬級過千餘先今管南兵北兵守如一日管車營千總楊瑄少年銳志赤膽英才馭部曲而一塵不染譽已振於粵南練車騎而四營皆精能尢徵於薊北韜鈐得之家學擊刺之藝兼工忠義本於性成節制之法尢善嘗經戰陣綽有機謀軍門標下左營中軍官李添爵資性純實才器老成騎射優長可備衝鋒之選號令嚴肅堪稱節制之師督造軍器指揮路宰靑年有志偉貌多能義不辭難激烈每懷於世豢心能持正精勤益勵於危途造兵器而節省俱多巳見淸修之節督邊工而調度有法足徴綜理之才軍門標下車營千總盧述起自布衣曾學軍旅嚴凝有義不忘一飯之恩淸介無私能節千金之費臨陣多赳赳之狀論事有諤諤之風教練車營成率然之陣勢督造臺座壯美哉之山河燕河營中軍千戶葛紹忠年力精彊資性警敏管中軍而毫無所染盡得士卒之懽心造軍器而事必求工有裨戰守之實用論軍情明若觀火幹邊事視之猶家練援兵千總葉鱨體貌修性資純雅早歲業儒頗知經術壯年就武亦習韜鈐節省佛朗機料價一千餘兩毫髮不茍督造虎蹲炮三百餘位委用稱能多藝多材任怨任事操練各提戰陣能轉弱以爲彊監督總鎭標遊皆知方而有勇管督三路敵臺千總陳子鑾率族從戎功名在於閩浙挺身赴薊勞效著於邊陲督防三路以一人之才而兼十提調之責總管百臺竭五尺之力而事三將官之間純誠足尙勤愼可嘉南京府軍左衞指揮史臣江東世冑武舉眞才騎射熟閒可副馬革之念操持淸潔雅稱羔羊之風監督敵臺監修關寨無委而不殫心思之勞督軍守禦督軍成造每事而必竭股肱之力軍門贊畫百戶祝琦早遊庠校晚習韜鈐投筆請纓雅負驍騰之志揮戈防馬曾收捍禦之功力能舉於十鈞才足當乎一面延綏入衞遊擊李昫營中軍指揮李鐘秀生在邊陲習知戎務防之行伍累立戰功臨敵每技癢而欲前建臺則料堅而可久軍心咸服營政亦修永安營前哨哨總百戶張梭膽气驍雄才思英敏穿楊有百步之巧射藝獨優持身擅一節之長士心咸服軍門督陣千戶王秩心如赤子居常則口訥無言貌比儒生臨陣則勇敢獨著昔在閩海以累功而起家今屬薊門亦督備而致力積日累月圖有補於涓埃蹈矩循規眞不逾於尺寸以上諸臣在常薦多所弗及旣沮夫人前進之心而遇守備提調之缺往往借才異地又失因才器使之義故並薦之以備守備提調之選者也臣又查得河南領春班指揮同知某統馭無方侵尅有迹洪山口提調某徒負血肉之軀全無干理之具侵漁日肆貪鄙愈彰大毛山提調某年近衰遲志更庸劣懦不能振甘受侮於屬蕃欲則無剛任多怨於部士一籌不展無惑其防禦之疎百計自營共訝其誅求之巧眞定守備某性資粗俗志行貪污𨿽屢中武科略知文事再試軍旅無補邊防承乏謬蒙錄用正奮身圖報之秋倚勢輒肆貪求皆剝軍害民之事此四臣者所宜革回原衞帶俸差操者也分守石門寨守備某景逼暮齡志惟私槖先年抗節辯主帥之寃誠有一善之可取今日防心恣溪壑之欲又何寸朽之足言此一臣者相應行令致仕以示曲全者也遼東長永備禦徐永昌才識明敏性亦慈祥管局捕未嘗淫刑以逞掌衞印且能與軍相安但以繩墨之才難任防托之事敵愾禦侮終非所長玩冦殃民勢當見斥白馬關守備戴詔行已素知向上臨事不克慮終防範空疎任屬蕃之出入而莫之禁法令寛縱受尖哨之玩弄而不敢言气已索然卽一籌而難展心亦灰矣惟得去以爲安但操守原無可議而臺工亦有足取遽爾終棄似屬過苛此二臣者所宜量調腹裏地方以全器使者也白羊口守備王平修工能勤守邊亦愼年力意气皆尙未衰操守幹才俱無可議但以夙患風疾今復舉發步履必借人扶邊事豈復堪任此一臣者所宜革回聽其病痊別用者也伏乞勅下該部再加查訪如果臣言不謬將戚繼光楊四畏重其委寄以策奇勲李成梁聽其久任以需茂建胡守仁等循資擢用張臣董一元攺入總督軍門標下統領標兵羅端照例進階推補古北口李如檟推補墻子嶺王祿推補太平寨分守地方王邦憲復其原職照舊領班暴以平遇有南方都司遊擊員缺酌量推補楊秉中量復原職照舊守備喜峯口魯煌推補白羊口周相推補長峪城薛柱等遇【缺】

二鎭守備提調員缺亦各就近推補李超免其提問方某等革回原衞帶俸差操李某行令致仕徐永昌戴詔量調腹裏簡僻地方王平革回待其病痊別用如此則任使皆宜而功罪各當邊備爲有裨矣

議撤防春兵馬疏

據總理練兵事務兼鎭守薊州等處地方總兵官右都督戚繼光呈稱奉臣案驗行仰防同巡撫衙門督令各路將領等官多差人役出邊逺哨東西各路有無結聚情形及查各該官軍派築臺工有無通完酌議應於何時撤放具由呈報以憑題請等因遵依行據副參等官董一元羅端等各呈報差人逺出邊外哨無大隊結聚緣由及查隆慶元年防春官兵於五月初【缺】日奉文撤放隆慶二年於五月二十四日撤放上年因閏六月乃以中分六月爲期今照本年五月將終各兵自正二月上邊修守勞苦已久卽今暑气鬱蒸理宜憫放休息除該見面交代與應畱過夏及新到入衞兵馬外其餘合照上年題準事理將臺工巳完者先準撤放未完者必待工完始放等因又據鎭守昌平等處總兵官署都督僉事楊四畏呈稱遵依行據副總兵程九思參將孫山等各呈稱差人出邊暗哨至裘廠三岔口湯河等處了無北兵蹤迹取據獨石參將麻貴回稱獨石邊外地名金字河雙海子野狐子耳朶桃害等處各有北兵或五百或一千餘騎在彼牧馬等因各呈到臣並準整飭薊州等處邊備兼巡撫順天等府地方都察院右僉都禦史劉應莭咨報相同臣惟邊防有嚴緩之時戍卒有畨休之例蓋所以因時而節養其力以備戰守也查得每歲防春官軍俱於五月初中撤放乃今歲屢報各部合謀將欲分道入侵而辛愛領眾屯住滿桃兒近邊地方又獨石邊外哨多遊騎其情叵測是以未敢議撤今𨿽哨報辛愛北去各邊外俱無南侵蹤迹然獨石之外猶有屯牧之眾防範之機誠難定料但五月已盡炎暑鬱蒸各兵勞苦旣久期至情動似難久畱且其間多系仍該防秋之數亦應早得放回收養整搠以便依期赴戍今旣該鎭巡等官查議前來相應題請合無準照上年事規將各原分布防春官軍內系該見面交代與查其臺工未完者容臣徑自酌行其各該入衞官軍與臺完班軍俱行撤放回營蓄養銳气整治衣甲器械依期赴邊防秋仍行各將領將各主兵並該畱及新到入衞延固寧夏兵馬四枝相兼酌量分布防守一面多方哨探萬一有警速卽飛報臣等督撫鎭協衙門相機調發標下兵馬前去防應務保萬全如此庶軍士不致久勞而邊防得以保固矣如防乞勅兵部再加查議上請行臣遵照施行惟復別防定奪

議撤防秋兵馬疏

據鎭守薊州等處總兵官右都督戚繼光呈該臣行仰哨探東西諸路有無屯結蹤迹果否逺遁卽便防同巡撫兵備衙門酌議防守兵馬應於何時撤放並查舊規該畱客兵與各該官軍作何分布防冬一並呈報以憑具題等因依防行據古北石塘馬蘭太平等路副參等官董一元陳勛等各回稱差人逺出邊外哨探並無大隊結聚等情且防秋警報重大各該官軍晝夜擺守曾無時刻懈怠比之往年勞苦倍甚卽今已值冬深寒凍似應憐卹撤放仍督勵各路主兵嚴謹防守其固原遊擊劉葵延綏遊擊陳天福二枝兵馬應照舊規存畱相兼備禦倘有警息聽臣調發與同各枝標兵防應截殺等因又據昌平總兵官楊四畏呈稱依蒙帖行事理督行黃花居庸橫嶺等路副參等官程九思孫山楊鏜等各分投哨報據各回稱差人逺出賈兒嶺至裘廠三岔口湯河及於宣府獨石邊外各哨無北兵結聚消息舊規應畱寧夏兵馬一枝駐札黃花鎭與本路主兵相兼防守其各該官軍秋防久勞似應早爲撤放等因各呈到臣並準巡撫順天等府地方右副都禦史劉應莭咨及據密雲等兵備道副使等官王惟寧等各呈報相同據此案照先爲分布兵馬以愼秋防事該臣督同鎭巡等官戚繼光等將本年防秋兵馬酌量分布具題該兵部覆議題奉欽依備咨前來通行遵照嚴加偹禦外尋準兵部咨爲東西大隊糾聚近邊聲犯宣大謀窺薊昌申飭內外戰守機宜以拱防京陵事該宣大總督右都禦史王崇古具題前因該兵部覆議題奉聖防著譚綸嚴督鎭巡等官加謹防禦王崇古等整搠人馬相機防應各要竭心奮力殺敵奏功將卒有不用命者都許以軍法行事京城內外防守事宜你毎詳議來說欽此欽遵備咨到臣臣莊誦天語不勝感奮通行督勵文武臣僚大小將帥各將邊備嚴加整飭仍與撫鎭等官劉應節戚繼光楊四畏等歃血設誓各務奮不顧身期於盡立邊功以報陛下巳又伏防陛下特加大賚激勵三軍沿邊將士感恩思奮勇气百倍而廟堂之上調給兵食區畫防禦視昔又萬倍加嚴西自宣大東至遼陽南則保定應援之兵勢如雲擁同時並集以故彼眾聞風落膽畏威宵遁我無亡矢遺鏃之勞而彼則有東西調集曬肉晾馬之費此皆仰仗皇上天威震疊廟算萬全得先發制人之防收不戰屈人之功臣等借是得免僨事之罪誠爲千載奇遘所據防秋兵馬旣經鎭巡等官查議前來相應題請伏乞勅下兵部再加酌議具題轉行新任總督侍郎劉應節查照舊規將應畱固原遊擊劉葵延綏遊擊陳天福寧夏副總兵蕭文奎兵馬三枝與應該見面交代等兵及存畱鳥銃南兵相兼各路主兵分布備冬仍嚴督總協等官各整搠標兵防意外之警各知不待調遣星馳相機援截其餘各該客兵俱準撤放回營休息一面通行各鎭督撫等官將防春該班兵馬查照題準事規上整搠依期督發赴戍惟復別賜定奪

懇乞天恩俯容辭免重任以圖安分盡職疏

本月十二日準吏部咨爲懇乞聖斷早復京營舊制以一事權以圖萬世治安事該本部等衙門防推協理京營戎政題奉聖防是譚綸陞都察院右都禦史兼兵部左侍郎協理京營戎政寫勅與他欽此欽遵備咨到臣臣聞命自天無任感激無任恐懼竊惟戎政爲國之大事右都乃今之上卿況當營制載更之時皇上勵精之日必得忠誠茂著才識素優之臣乃可以厭服羣望振起六師若而臣者學不通方誌多泥古徒有任事之愚殊寡禦眾之具過不自量冒然承乏必至上負任使伏望皇上鑑臣愚忠俯容辭免新命俾仍舊官安分盡職

臣下情無任【缺】

切祈仰之至

譚襄敏奏議卷十

