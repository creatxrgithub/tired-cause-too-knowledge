《禦制孝慈錄序》﹝明﹞朱元璋撰

洪武四洪武喪禮之說聞周朝已備至秦火乃亡漢儒采諸說以成書號曰周禮儀禮或云新書而未行歷代儒臣往往以爲定式以佐人主若識時務者則采可行而行之其有俗士執古以匡君君不明斷是以妨務而害理中道廢焉朕觀其所以於事甚繁洪武七年秋九月貴妃薨敕禮官以定儀詔翰林稽諸古典三日而後來奏人各以周禮儀禮以爲定式所云父在爲母服期年若庶母則無服又引子遊問孔子魯昭公之服有二以孔子不許爲必然朕思之再三迂儒俗士果不識時務孰不知孔子之說有大義存焉宰予問期年之喪可服孔子以爲不仁與昭公之事何異乎不然當是時諸侯不有天王而自專孔子務以三綱五常教昭公諸侯也其喪禮久出天王問孔子欲更其禮可乎在孔子必不教人不忠所以不言期之非及宰予閒居之論孔子卻言其非可見母之期服不近人情焉今之迂儒止知其一不知其二是古非今昭然矣爲禮出於天子上行下效焉今天子皇子母服期庶母則無服五服之外則不服若以其說爲必然則堯之徳靡及矣堯乃親九族而平章百姓豈獨五服之外者歟於是命諸儒徧考諸書以報又數日來奏古今論喪服者凡四十有二人願服期年者十四人願服三年者二十八人比服期年者增倍由是觀之三年之喪豈不合人情者乎夫父母之恩一也父服三年父在爲母則期年豈非低昂太甚乎其於人情何如也亙古不近人情而太過者有之若父母新喪則或五日三日或六七日飲食不入口者方乃是孝朝抵暮而悲號焉又三年不語焉禁令服內勿生子焉朕覽書度意實非萬古不易之法若果依前式其孝子之家爲已死者傷見生者十亡八九則孝禮頹焉民人則生理罷焉王家則國事紊焉又聞周公無逸篇述殷王中宗享國七十五年髙宗享國五十九年祖甲享國三十三年自時厥後惟耽樂之從或十年或七八年或五六年或四三年壽可稽而短可考豈不明矣然周公止知如是不知定期服已失人倫終致後王壽短而社稷移者亦由庶母無服焉或父歸而子乘之人倫安在所以壽促而王綱解迂儒茫然哉朕觀宮生之君好內山林之士任爲股肱爪牙暴貴其身致君牽制文義優遊不斷國之危亡非迂儒者誰其喪禮之論時文之﹝變態﹞迂儒乃不能審勢而制宜是古非今灼見其情甚不難矣每聞漢唐有忌議喪事者在朕則不然禮樂制度出自天子於是立爲定制子爲父母庶子爲其母皆斬衰三年嫡子眾子爲庶母皆齊衰杖期使內外有所遵守洪武七年冬十一月一日斬衰三年

斬衰冠

首絰

腰絰

絞帶

衣前

衣後

裳制

桐杖

管屨

苴杖

齊衰

齊衰冠

首絰

腰絰

絞帶

衣前

衣後

裳制

疏屨

削杖

大功九月

大功冠

首絰

腰絰

絞帶

衣制

裳制

麻屨

小功五月

小功冠

首絰

腰絰

絞帶

緦麻冠

首絰

腰絰

絞帶

衣制

裳制

繩屨

衣制

裳制

繩屨

古今論母喪服者凡四十二人斬衰制度齊衰制度大功制度小功服制緦麻制度○古今論母喪服者凡四十二人願服三年者二十八人願服期年大功等服者十四人三年者二十八人期年及大功等服者一十四人三年者二十八人聖賢定論三人論語孔子謂宰予曰子生三年然後免於父母之懷夫三年之喪天下之通喪也中庸孔子曰三年之喪達乎天子父母之喪無貴賤一也孟子謂滕文公曰三年之喪齊疏之服飦粥之食自天子達於庶人三代共之春秋左氏傳曰三年之喪𨿽貴遂服禮也歷代願服者二十五人魯昭公爲母夫人歸氏服三年【出春秋魯昭公十一年】前漢河間王良服其母喪三年【良獻王五世孫出前漢書】前漢丞相公孫弘服【其歸】母喪三年【弘武帝時人出前漢書】前漢薛修服其母喪三年【修丞相薛宣之弟出前漢書薛宣傳】後漢韋彪服父母喪三年【彪明帝時人出後漢書韋彪傳】後漢桓郁服其母喪三年【郁章帝時人出後漢書桓榮列傳】後漢東平王敞服其母喪三年【敞安帝時宗室出後漢書列傳】後漢安帝詔長吏不爲親行三年喪者不得選舉【出通鑑綱目】司徒劉愷上言刺史一州之表二千石千里之師職在宣美風俗宜以身先之乃詔大臣行三年喪【愷安帝時人出東漢會要】陳忠上疏曰父母於子同气異息一體而分三年乃免於懷抱先王緣人情而著其節制服三年喪【忠安帝時人出東漢會要】後漢東海王臻服其母喪三年【臻順帝時人出後漢書】後漢桓帝聽刺史二千石行三年喪【出通鑑綱目】後漢桓帝延熹九年荀爽對策曰古者大喪三年不呼其門所以崇國厚俗篤化之道也事失宜正過勿憚攺天下通喪可如舊禮【爽桓帝時人出東漢會要】晉武帝居王太后喪一遵古禮素服以終三年【出晉書本紀】晉康帝居杜大後喪周忌有司奏期年應攺服詔不從素服如舊【出通典】後魏孝文帝居太后馮氏喪勺飲不入口者五日哀毀過禮【出通典】後周髙祖居叱奴太后之喪處倚廬朝夕進一溢米卒終三年之制五服之內亦令依禮【出通鑑綱目】唐髙宗上元元年武后上表曰夫禮緣人情而立制因時事而爲範變古者未必是循舊者不足多也至如父在爲母服止一期𨿽心喪三年服由尊降竊謂子之於母慈愛特深生養勞瘁恩斯極矣今請父在爲母終三年之服詔依行焉【出唐會要】唐玄宗開元禮五服之制父在爲母加服齊衰三年開元七年嘗攺其制至二十年以齊衰三年爲定及頒禮乃一切依行焉【出唐會要】刑部郎中田再思議曰父在爲母三年行之已踰四紀編之於格服之已久前王所是疏而爲律後王所是著而爲令何必乖先帝之旨阻人子之情而欲服之期年與伯叔母齊乎【再思玄宗時人出通典】唐張說爲兵部侍郎以母喪免旣期年詔起爲黃門侍郎固請終制天下髙之【說玄宗時人出唐張說傳】唐代宗廣徳二年敕三年之喪謂之達禮其文官自今以後並許終制【出唐會要】唐李晟二子願怤居母喪大祥而除官晟奏二子終■﹝衤覃﹞而後朝請【晟徳宗時人出唐會要】宋仁宗寶元中王恪言父母相繼亡歿乞通持五十四月服制詔許通持服【出宋會要】宋神宗熙寧七年命官參酌舊例定爲新式三年之喪父母及繼母慈母巳所生母並三年【出宋會要】期年及大功等服者一十四人齊宣王欲短喪【孟子非之出孟子】前漢丞相翟方進喪母旣葬三十六日除服視事【方進成帝時人出前漢書列傳】晉武帝武元楊后之喪旣葬博士張靖議皇太子亦宜從制俱釋服【靖武帝時人出晉書】晉太宰武陵王有所生母喪求齊衰三年詔服大功【武陵王穆帝時宗室出通典】晉梁王逢母喪求服三年詔服大功【逢晉哀帝時宗室出通典】晉哀帝周太妃薨僕射江霖啟於禮應服緦麻【霖哀帝時人出通鑑綱目】晉孝武帝太子所生母陳淑媛卒有司請服練冠麻衣旣葬而除【出通典】唐玄宗開元五年盧履冰上言準禮父在爲母服期年【履冰玄宗時人出唐書儒學傳】元行衝奏曰父在當爲母齊衰期而心喪三年【行衝名澹玄宗時人出唐書儒學傳】唐徳宗有後喪皇太子及舒王誼將行三年之制柳冕奏太子請依魏晉故事卒哭而除服心喪終制【冕徳宗時人出唐書列傳】穆質上疏言遵三年之制則太重從三十日之服則大輕惟行古之道以期年乃得禮之中【質唐徳宗時人出唐書列傳】宋太祖母杜太后之喪太祖及弟光義光美俱以日易月二十七日釋服【出宋史】○斬衰制度按朱文公家禮云斬不緝也衣裳皆用極麤生布旁及下際皆不緝衣長過腰足以掩裳上際縫外向背有負版用布方尺八寸綴於領下垂之【負版在後者以其負荷悲哀在於背也】前當心有衰用布長六寸廣四寸綴於左衿之前【衰之言摧也衰當心者明孝子有哀摧之志也】左右有辟領各用布方八寸屈其兩頭相著爲廣四寸綴於領下在負版兩旁各攙負版一寸【左右辟領謂之適者以哀戚之情當有指適緣於父母不兼念餘事也】兩腋之下有衽各有布三尺五寸上下各畱一尺正方一尺之外上於左旁裁入六寸下於右旁裁入六寸便於盡處相望斜裁卻以兩方左右相沓綴於衣兩旁垂之向下狀如燕尾以掩裳旁際裳前三幅後四幅縫內向前後不連每幅作三■﹝巾取﹞■﹝巾取﹞謂屈其兩邊相著而空其中其用布與裁制之灋按楊復附注喪禮記云衣二尺有二寸蓋指衣身自領至腰之長而言用布八尺八寸中斷以分左右爲四尺四寸者二又取四尺四寸者二中折以分前後爲二尺二寸者四疊爲四重從一角當領處四寸下取方裁入四寸乃所謂適辟領者辟猶開也從一角當領取方裁開入四寸故曰辟領以此辟領四寸反折向外加兩肩以爲左右適辟領四寸旣反折向外加兩肩以爲左右適故後之左右各有四寸虛處當脊相並謂之闊中前之左右各有四寸虛處當肩相對亦謂之闊中通八寸此則衣身所用布之處與裁之之法別用布一尺六寸以塞前後闊中布一條縱長一尺六寸橫闊八寸又縱折而中分之其下一半截斷兩端各四寸除去不用只畱中間八寸以加後之闊中元裁辟領處而塞其闕當脊相並處其上一半全一尺六寸不裁以布之中間從項上分左右對折向前垂下以加於前之闊中與元裁斷處當肩相對處相接以爲左右領夫下一半加於後之闊中者用布八寸而上一半從項而下加前之闊中又倍爲一尺六寸此則衣領所用之布與裁之之法凡衣裳用布一丈四寸者衣身八尺八寸衣領一尺六寸合爲一丈四寸此是用布正數又當少寬其布以爲鍼縫之用此卽衣身衣領之數若負衰帶下及兩衽又在此數外但領必有袷古者布幅闊二尺二寸除衣領用布闊八寸外更餘闊一尺四寸而長一尺六寸可以分作三條足用爲袷又按喪服記及注袂二尺二寸緣衣身二尺二寸故左右兩袂亦二尺二寸欲使縱橫皆正方祛尺二寸祛乃袖口袂二尺二寸縫合其下一尺畱上一尺二寸以爲袖口衣帶下尺緣古者上衣下裳分別上下不相侵越衣身二尺二寸僅至腰而止無以掩裳上際故於衣帶之下用縱布一尺上屬於衣橫繞於腰以腰闊狹爲準所以掩裳上際綴兩衽於其旁○度用指尺以中指節爲寸冠制冠比衣裳用布稍細紙糊爲材廣三寸長足跨頂前後褁以布爲三■﹝巾取﹞皆向右縱縫之用麻繩一條從額上約之至頂後交過前各至耳結之以爲武屈冠兩頭入武內向外反屈之縫於武武之餘繩垂下爲纓結於頤下首絰以有子麻爲之其圍九寸麻本在左從額前向右圍之從頂過後以其未加於本上又以繩爲纓以固之如冠之制腰絰圍七寸有餘兩股相交兩頭結之各存麻本散垂三尺其交結處兩旁各綴細繩系之絞帶用有子麻繩一條大半腰絰中屈之爲兩股各一尺餘乃合之其大如絰圍腰從左過後至前乃以其右端穿兩股間而反插於右在絰之下杖父用竹本在下母用桐上圓下方菅屨以菅艸爲屨若今之蒲鞋婦人用極麤生布爲大袖孝衫長裙蓋頭皆不緝竹釵麻鞋眾妾則以禙子代大袖凡婦人皆不杖敍服子爲父母庶子爲所生母子爲繼母子爲慈母【母卒父命他妾養已者】子爲養母【謂自幼過房與人】女在室爲父母女嫁反在室爲父母【謂爲嫁被出而歸在父母家者】嫡孫爲祖父母承重及曾髙祖父母承重者同【父不在故嫡孫爲祖承重服若父祖俱亡而孫爲曾髙祖後者同】爲人後者爲所後父母爲人後者爲所後祖父母承重夫爲人後則妻從服婦爲舅姑【卽公婆】庶子之妻爲夫之所生母妻妾爲夫○齊衰制度按朱文公家禮云齊衰者用次等麤生布齊者緝也緝其傍及下際餘同斬衰之制冠制以布爲武及纓餘同斬衰首絰以無子麻爲之圍七寸餘本在右末系本下布纓制與斬衰絰同腰絰圍五寸餘制同斬衰絞帶齊衰以下以布爲之而屈其右端尺餘削杖以桐爲之上圓下方疏屨麤屨也以疏艸爲之婦人衣服制同斬衰但用布稍細大功以下同齊衰杖期服制同前敍服嫡子眾子爲庶母【謂父之妾】嫡子眾子之妻爲夫之庶母爲嫁母出母【卽親生母因父卒攺嫁及父在被出者】父卒繼母攺嫁而已從之者夫爲妻齊衰不杖期服制同前敍服父母爲嫡長子及眾子父母爲女在室者【𨿽適人而無夫與子者亦同】繼母爲長子及眾子慈母爲長子及眾子孫爲祖父母【女𨿽適人不降】爲伯叔父母【卽伯伯姆姆叔叔嬸嬸】妾爲夫之長子及眾子爲所生子爲兄弟爲兄弟之子及兄弟之女在室者【卽侄男及侄女】爲姑及姊妹在室者【𨿽適人而無夫與子者同】妾爲嫡妻嫁母出母爲其子女在室及𨿽適人而無夫與子者爲其兄弟及兄弟之子【姊妹及侄女在室者同】繼母攺嫁爲前夫之子從巳者爲繼父同居兩無大功之親者【謂繼父無子孫伯叔兄弟巳身亦無伯叔兄弟之類】婦人爲夫親兄弟之子婦人爲夫親兄弟之女在室者女出嫁爲父母妾爲其父母爲人後者爲其父母【卽本生父母】女適人爲兄弟之爲父後者祖爲嫡孫父母爲長子婦齊衰五月服制同前敍服爲曾祖父母【女𨿽適人不降】齊衰三月服制同前敍服爲髙祖父母【女𨿽適人不降】爲繼父先曾同居今不同居者爲繼父𨿽﹝不同﹞居而兩有大功以上親者○大功制度衣用稍麤熟布無負版衰辟領服制同齊衰冠制三辟積向右以布爲武及纓制同齊衰首絰以無子麻爲之圍五寸餘本在右末系本下布纓制與齊衰服同腰絰以熟麻爲之圍四寸餘制同齊衰絞帶以布爲之制同齊衰麻屨以麻爲之敍服爲同堂兄弟及姊妹在室者爲姑及姊妹及兄弟之女出嫁者父母爲眾子婦爲女之出嫁者祖爲眾孫【女在室同】爲兄弟之子之婦【卽侄婦】婦人爲夫之祖父母【卽夫之公婆】婦人爲夫之伯叔父母【卽夫之伯伯姆姆叔叔嬸嬸】婦人爲夫兄弟子之婦【卽侄婦】婦人爲夫兄弟之女嫁人者女出嫁爲本宗伯叔父母【卽伯伯姆姆叔叔嬸嬸】女出嫁爲本宗兄弟及兄弟之子女出嫁爲本宗姑姊妹及兄弟之女在室者爲人後者爲其兄弟及姑姊妹在室者夫爲人後者其妻爲夫本生父母爲兄弟之子爲人後者○小功服制衣用稍熟細布制度同前冠制三辟積向左余與齊衰同首絰以牡麻爲之圍四寸餘腰絰以熟麻爲之圍三寸餘制同齊衰絞帶以布爲之制同齊衰繩屨以麻繩爲屨若今之麻鞋敍服爲伯叔祖父母【謂祖之兄弟卽伯公伯婆叔公叔婆】爲同堂伯叔父母【謂父之伯叔兄弟】爲再從兄弟及再從姊妹在室者【謂同曾祖兄弟卽父伯叔兄弟之子女】爲同堂兄弟之子【卽堂侄】爲從祖祖姑在室者【謂祖之親姊妹卽姑婆】爲從祖姑在室者【卽堂姑是父之同堂伯叔姊妹】爲同堂兄弟之女在室者【卽堂侄女】爲兄弟之妻爲人後者爲其姑姊妹適人者爲嫡孫婦爲同堂姊妹之出嫁者爲孫女之適人者爲兄弟之孫及兄弟之女孫在室者【卽侄孫】爲外祖父母【卽外公外婆】爲母之兄弟姊妹【卽舅舅姨姨】爲同母異父之兄弟姊妹爲姊妹之子【卽外甥】爲夫之姑及夫之姊妹【在室出嫁同】爲夫之兄弟及夫兄弟之妻爲夫兄弟之孫及夫兄弟之孫女在室者爲夫同堂兄弟之子及夫同堂兄弟之女在室者【母出爲繼母之父母兄弟姐妹庶母爲嫡母之父母兄弟姐妹母死則不服】○緦麻制度衣用極細熟布此五服內輕之極者故以緦如絲者爲衰裳又以澡治莩垢之麻爲絰帶故曰緦麻古緦絲二字通用服制同齊衰冠制以熟絹爲之三辟積向左澡纓澡謂澡治莩垢制同齊衰首絰以熟麻爲之圍三寸爲度制同齊衰腰絰以熟麻爲之圍二寸爲度制同齊衰絞帶以布爲之制同齊衰繩屨以麻繩爲屨【若今】麻鞋敍服爲族曾祖父母【謂曾祖之兄弟及妻卽太伯公伯婆叔公叔婆】爲族伯叔祖父母【謂祖之同堂兄弟卽堂伯公伯婆叔公叔婆】爲族父母【謂父之再從兄弟同曾祖者卽族伯伯姆姆叔叔嬸嬸】爲族兄弟及族姊妹在室者【謂三從兄弟姊妹同髙祖者】爲族曾祖姑在室者【謂曾祖之姊妹卽太姑婆】爲族祖姑在室者【謂祖之同堂姊妹卽堂姑婆】爲族姑在室者【謂父之再從姊妹族姑】爲兄弟之曾孫【女在室同卽曾侄孫】爲曾孫玄孫爲同堂兄弟之孫【女在室同出嫁則無服】爲再從兄弟之子【女在室同卽同曾祖兄弟之子】爲從祖祖姑及從祖姑及從祖姊妹之出嫁者【從祖祖姑謂祖之親姊妹從祖姑父之同堂姊妹從祖姊妹已身再從姊妹】爲兄弟之孫女出嫁者爲同堂兄弟之女出嫁者【堂侄女】爲乳母爲舅之子

爲姑之子爲兩姨兄弟

爲外孫【男女同】爲婿爲妻之父母【妻亡而別娶亦同妻之親母𨿽嫁出猶服】爲兄弟孫之婦爲同堂兄弟子之婦爲同堂兄弟之妻爲外孫婦

爲甥婦婦人爲夫之曾祖髙祖父母爲夫之從祖祖父母【卽夫之祖親兄弟伯公伯婆叔公叔婆】爲夫之從祖父母【夫之堂伯叔】爲夫兄弟之曾孫爲夫之同堂兄弟爲夫同堂兄弟之婦爲夫同堂兄弟之孫【孫女同】爲夫再從兄弟之子爲夫兄弟孫之婦爲夫同堂兄弟子之婦爲夫同堂兄弟之妻爲夫之同堂姊妹【在室出嫁同】爲夫之外祖父母爲夫之舅及夫之姨爲夫之從祖祖姑及從祖姑在室者【從祖祖姑是夫之姑婆從祖姑是夫之堂姑】女出嫁爲本宗從祖祖父母【卽伯公伯婆叔公叔婆】女出嫁爲本宗從祖父母【卽堂伯堂叔】女出嫁爲本宗同堂兄弟之子女【卽堂侄堂侄女】女出嫁爲本宗從祖祖姑及從祖姑在室者【從祖祖姑卽姑婆從祖姑卽堂姑】女出嫁爲本宗同堂姊妹之出嫁者爲人後者爲本生外祖父母

《禦制西徵記》﹝明﹞朱元璋撰

禦制西徵記﹝明﹞朱元璋撰洪武二洪武癸卯秋以巨舟千艘載甲士十萬是日天風東發楊帆沂流西徵荊楚禡祺之後纜解舟行時兩岸諸山墨云靉叇左雷右電江湖洶湧羣鳥萬數挾舟趐焉少頃有蛇自西北浮江趨柁朕親視之斯非神龍之化若是歟果天不我捨加龍神運機則西鄙之寇如豺狼之被獵不旬日必至吾麾下次日舟師抵采石泊牛渚磯未幾一龜一蛇浮凝柁後略不畏人如此終半晝不異斯急流之所疑其然怪之見船末巨鼓一枚恐妨戰鬭卽令左右將施神廟語旣鼓行復視之莫知龜蛇之所在已而師行由梁山磯其江陜隘巨舟輻輳見對立嵬山怪石穿空奔濤竣急樹生崖畔凝鳥道以披云罷觀之後駕櫓飛帆暮泊蕪湖之西江天風漸作水陸音生驚濤泊岸﹝气起﹞溟蒙是夕止趨就纜至旦風猶未止仍泊是江遙見江心一山挺然淩空■﹝山上酉下﹞然插水首有廟焉惟諸將輕舸如織梭而上下朕謂左右曰若是者何如對曰是山之神擅禍福致是所以諸將往禱焉須臾逆風止順風生於是浮游而前數日越樅陽渡漢武射蛟之所半晝抵皖城寇舟不戰水陸固守朕命諸將以舟系水以步疑陸鼓噪而進不踰時空其江盡爲我有於是宵晝弗停次日午後兵抵潯陽之下與彼交戰再衝再折凡若此者三彼負而我勝友諒逃遁遺將伏降朕命能者葺城守之班師建業吁兵凶事耳聖人不得爲而用之朕命甲士露鋒刃比縛首惡以來前其良民安無誤遭者耶荷上帝默相兵無血刃潯陽以平民獲康哉廣信府同知鄒潘校正推官方重校正臨江府推官袁長馭校正上饒縣學教諭余學申對讀湖州府後學吳仕旦覆訂

《禦制平西蜀文》﹝明﹞朱元璋撰

禦制平西蜀文﹝明﹞朱元璋撰洪武三洪武洪武四年九月三十日朕親紀徵蜀二道總兵官功之低昂以旌忠勇有智之將又張無謀鈍兵之徒爾基再作平蜀頌一章爲傅將軍廖將軍千萬年不朽之功朕聞雲從龍風從虎聖人作而萬物覩此蓋上古聖君臨禦恩及海內故賢者贊揚若非聖君安敢受此美穪善揚者也朕本淮民因元失政豪傑忿爭吾承人後偶獲多兵訓練爲我調用有時命將四出有時親徵一方不五六年間羣雄斂迹惟西蜀一隅限山阻險是有戴壽者假明之童孩負固不伏陰生詭計說誘諸洞蠻夷爲我邊民患於是發兵二道命將分行三年冬平章楊璟徳慶侯廖永忠率舟師抵瞿塘戴壽以合蜀軍民與之決戰平章楊璟兵敗收兵僅能與之對壘當年冬穎川侯傅友徳將兵由西番道經階文逾月而抵綿漢蜀兵莫敢當鋒其戴壽者恃瞿塘之險選老弱守之盡拔堅關之兵西行與穎川侯戰道逢穎川侯一戰戴壽披靡再戰因逼成都其攻衢關舟師總兵者尙未盡知將軍穎川侯木牌書其戰勝次第順川江而放流徳慶侯獲之連壘而進乘機破關搗虛而至僞京師幼主明升衘璧率文臣請降戴壽爲傅將軍生擒於成都於是中國淸寧論將之功傅一廖次低昂是焉天佑我邦師出一律將忿揚揚馬嘶蹄踏盡角聲張惟我穎侯智勇難量羌人稽首壺漿道傍勞我軍行綿漢是降蠢爾戴壽率眾來當一戰披靡拒城且藏旬日困逼詣軍請降傅將功就再歌瞿塘天生廖將與傅成雙江風浩浩起我旌幢泊舟連壘直破衢關生俘僞主市肆無干遣使飛捷一刻數關天產名將兵出農間非朕有能實由天鑑有臣在南家居括蒼生而能文舉筆何難謂我采擇黼之班班

《禦制紀夢》﹝明﹞朱元璋撰

禦制紀夢﹝明﹞朱元璋撰洪武五洪武昔當辛卯有元至正君弱政不務臣弄權擅威福海內失馭邪術者倡亂遂致王綱解紐天下紛紜其年汝穎蘄黃民皆爲逆次年徐宿熾然盜起蔓及鍾離定遠民棄農業執刃器趨凶者數萬當時貪官污吏莫敢誰何未幾壬辰二月二十七日陷濠城而拒守之哨掠四鄰焚燒閭捨蕩盡民財屋無根椽片瓦墻無立堵可觀不兩月越境犯他邑所過亦然時官軍久不見至失民依望棄順效逆之心萌矣俄而胡帥至乃徹裏不花率騎三千會陷城州主謀營城南三十里聲攻城而逡巡不進惟是四掠良民得之則以綘系首稱爲亂民獻俘於上請給其功於是良民受害激動前日萌逆之心是有呼親喚舊相繼入城合勢共守以相拒以守則穩如泰山若以胡帥攻之則如蚍蜉之撼石柱識者以爲胡亡自是始也予當是時尙潛艸野托身緇流兩畏而難前欲出爲元慮系綘以廢生不出亦慮紅軍入鄕以傷命於是禱於伽藍祝曰歲在壬辰紀年至正十二民人盡亂巾衣皆綘赤幟蔽野殺人如麻良善者生不保朝暮予尢恐之時祝神避凶趨吉惟神決之若許出境以全生以珓投於地神當以陽報若許以守舊則以一陰一陽報我祝畢以珓投之於地其珓雙陰之前所禱者兩不許予乃深思而再祝曰予出守咸聽命於神篤志祈之神不爲我決旣不出而不守舊果何報耶請報我陽珓予備糗以往以珓擲於地其珓仍陰之就而祝曰莫不容予倡義否若是則復陰之以珓擲地果陰之方知神報如是再祝曰倡義必凶予心甚恐願求陽珓以逃之珓落仍陰之更祝神必逃神當決我以陽以珓投於地神旣不許以珓不陰不陽一珓卓然而立予乃信之白神曰果倡義而後昌乎神不誤我肯復以珓陰之以珓投於地果陰之予遂決入濠城以壬辰閏三月初一日至城門守者不由分訴執而欲斬之良久得釋被收爲步卒入伍幾兩月餘爲親兵終歲如之當時予𨿽在微卒嘗觀帥首之作度之旣久甚非良謀明年春元將賈魯死城圍解予歸鄕裏收殘民數百獻之於上官授我爲鎭撫當年冬彭趙僭稱部下者多淩辱人予識彼非道棄數百人內率二十四名銳者南遊定遠忽有義旅來歸者三千練率之六月取橫澗山破義兵營得軍二萬餘人滁陽葺城以守之又明年春兵入和陽與元兵戰三月而元兵解去乙未夏六月親渡采石江下姑熟丙申入建業集兵十萬堅守江左秣馬厲兵後三年發兵四徵又三年西定湖湘東平吳越所得壯士精弱半之七十餘萬江南爲定臣民推戴以明年戊申正月卽皇帝位朕許之至秋不記月日忽夢居寒微暇遊捨南仰觀見西北天上羣鳥如燕大小數不可量摩天而下須臾少近皆鳩鵲之狀又少近比鳥之狀忽然自鳥中突一僊鶴者徐趐東南予回首以顧之有鶴數對略少將近忽不知鶴之所在惟有靑幡數行但見幡去幡首浮空而行不見持幡者亦不見其竿幡過少頃西北天上有一木爲朱臺四有稜角周有欄檻色皆以朱黃繩四扯之前上立二人如寺閽內金剛一體無二極目視之見二人口若宣揚之狀忽臺轉西以左向南不見二立士卻見列坐襆頭抹額者數人又臺旋北向以後向南見臺上中立三尊若道家三淸之狀其中尊者美貌修髯人世罕見略少回顧於我仍往西北余尙夢寒微中天神旣去急歸告於老嫂曰適來天神過此我必得罪故歸告於家且回聽命出門旣行乃換其景不在寒微之時便問昨來天神何往傍曰朝天宮去矣急趨之行未久途逢數紫衣道士者以綘衣來授予揭裏視之但見五彩問此何物也內一道士隨聲此何物也又一道士叱彼道士曰此有文理■人服予服之忽然冠履俱備傍有一道士授我一劍靶上皆如牙齒之狀特教我行不數十步間東南途逢一皂衣禿袖者來露首及兩股二肱首頂一竈兩耳怒目而西北往予再東南行數十步過一小川川南山北有房東西約十餘間見東宮衣靑衣而立彼忽然而夢覺明年卽位於南郊未卽位之先雪沒市鄕當祭及卽位之時香霧上凝天而下靄地獨露中星遂紀年洪武

