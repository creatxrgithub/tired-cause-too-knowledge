

大明穆宗莊皇帝寶訓序

朕以衝昧未燭於理踐祚之初卽日考古帝王遺文故事講而行之庶幾髙山在前仰止不遠顧以旁搜於異代不若家庭授受之爲眞而實錄所紀多附以臣下之奏牘又不若遹求

聖謨明徵定保之爲要此我

皇考穆宗莊皇帝寶訓所爲輯也欽惟

皇考躬神聖之資撫熙洽之運𨿽

在禦甫及六年而

親郊耕耤幸學講武古帝王經世大法略已施行至於百姓𨿽已安業而蠲貸之詔屢下四夷𨿽已詟服而戒備之令尢嚴海內臣民固莫不忻戴而詠歌之矣惟是垂衣端拱雅尙恭默故精神性術之蘊不可悉得而窺然其言依古訓動合圖箴聰明涵於內照條理辧於物宜則如日月行天望而見者蓋可因用而識體焉朕嘗視膳宮中觀大官所奏禦日無加簋四方災變來聞輒旰食靡寧威孚正於厥家法紀行乎至近左右凜凜謹守官籥無敢違越尺寸此其崇護國脈培養元气之道尢爲切至外廷所不聞宜其敷之訓辭播爲聲教彰明較著如斯也夫唐虞道在於典謨文武功存於雅頌彼其繼世皆神明齊聖之主猶恐懼徳之不類繹思褒序�爲蓍龜矧予小子其敢師心自用以忝

先烈爰命儒臣檃括實錄所載關切理道之要者得若干條釐爲八卷藏之金匱使與典謨雅頌並傳而因敍其景行之意云

萬曆二年七月十三日

大明穆宗莊皇帝寶訓序終大明穆宗莊皇帝寶訓卷之一

光祿大夫柱國少傅兼太子太傅禮部尙書武英殿大學士臣呂本謹校南京禮部祠祭淸吏司郎中臣陳治本南京兵部職方淸吏司主事臣朱錦南京工部虞衡淸吏司郎中臣呂胤昌謹閱

聖孝

○隆慶元年正月戊午

上敕諭禮部曰朕惟自古明君誼主莫不稱述其親之功徳薦之羙謚垂諸無窮蓋所以廣仁而崇孝也我

皇考大行皇帝英姿天挺

聖學日新臨禦四十五年裁決庶政威權無一日不在於朝廷子惠羣生意念無一時不存於海宇恩流如雨露令發如雷霆外淸夷虜之氛內奠邦家之祚斯則成功巍然不可尙矣至於肇明典禮植萬古之綱常屢布訓詞闡千聖之祕賾制作大備聲教四敷其文章煥然又莫或並焉朕方與天下臣民均切怙戴

昊天不弔

龍禦上賓眷惟﹤耳少﹥衝嗣奉丕緒旣仰承於佑啟敢或後於顯揚謹按彜規升薦

鴻號爰稽頌徳之公論用昭傳羙之至情爾禮部其集文武羣臣定擬

尊謚擇日恭上冊寶欽哉

○己未敕諭禮部曰朕仰荷

皇天眷命遵奉

皇考遺詔嗣守丕基君臨萬國溯惟慶源所自我

生母榮淑康妃恩實大焉朕曩居外邸奉餋之禮旣莫罄於生前光揚之典又未崇於身後追思罔極痛切於衷夫孝在篤於所生愛必由於親始今朕方以孝治天下而

母恩未報大禮未舉其何以表因心之誼立成教之本哉昔我

皇伯祖考孝宗皇帝上

生母淑妃尊謚曰

孝穆慈惠恭恪莊僖崇天承聖皇后祔葬

茂陵建

奉慈殿於大內歲時祀享萬世稱孝焉玆當如故事仰稽

懿徳恭薦

鴻稱舉遷祔之上儀營祀享之專宇爾禮部其會官詳議來聞

○己卯

萬壽聖節

上以

大行皇帝梓宮在殯哀痛倍切諭免百官朝賀

○壬午敕諭禮部曰

皇妣孝潔皇后

皇妣孝烈皇后昔

皇考𨿽已定有謚號而

尊稱尙未備玆將屆祔葬祔享之期爾禮部會官議擬並具合行禮儀來聞

○五月庚辰敕諭太師兼太子太師成國公朱希忠等曰玆者恭修

皇考世宗肅皇帝實錄已敕禮部采取事迹命爾希忠爲監修官大學士階春芳朴以勤居正爲總裁官禮部尙書兼翰林院學士髙儀等爲副總裁官左春坊左諭徳兼翰林院侍讀姜金和等爲纂修官於隆慶元年六月初一日開館朕惟我

皇考臨禦天下四十有五年功徳巍巍如天之大固未易以名言然其政令賞罰之施制作文章之盛言爲典謨動成軌範其事布之天下其文具在有司可得而稱述也玆命爾等稽古義例纂輯成編以啟後人貽法萬世其一時吏職之稱否臣下之媺惡亦得附見以垂鑑戒爾等宜悉心綜理夙夜勤事毋忽以致遺毋誇以失實毋偏以廢公毋怠以玩歲殫乃心力用亟成一代之令典以覲揚我

皇考之耿光稱朕意焉欽哉

○隆慶四年九月辛卯掌吏部事大學士髙拱等言近者審錄重囚閱方士王金陶世恩陶放申世文劉文彬髙守中等獄詞不覺隱慟流涕曰

先帝受誣一何至此哉古之人君有殞於非命不得正而終者其名至爲不羙蓋實有其事而不容掩故有以流傳而取譏於後也以我

先帝是果不得正終實有其事否乎

先帝聰明睿智事無大小悉洞燭其微至於保愛

聖體尢極詳愼卽用太醫院官一劑亦必有禦札與輔臣�確安肯不問可否輕服方士之藥又安有旣服受傷不以爲言又復服之之理此自

陛下所明知也

先帝臨禦四十五年享年六十壽考令終蓋自古所罕有者末年抱病經歲從容

上賓曾無暴遽此亦天下所共知也今乃曰金等妄進藥物遂損

聖體比金等子殺父律謂

先帝是金等所害

皇天后土在上然耶否耶議事者乃假

先帝爲詞誣以不得正終其將謂

先帝爲何如且

陛下以父子之間而明於

陛下前誣

先帝以不得正終其將謂

陛下爲何如今罪招中明開

先帝爲人所害是何事體每歲審錄大廷之上明說

先帝爲人所害是何語言凡在臣民皆不忍聞久懷痛憤九重髙遠此等情狀何由得知臣如不言其誰爲

陛下言者若不極明其事恐天下後世信以爲眞卒使

先帝抱不白之冤於天上畱不羙之名於人間則天地古今之變無有大於此者而

陛下亦何以爲情也伏望敕下法司會同多官從公再訊務見的確然後渙發綸音明其事於天下宣付史館明其事於後世使皆知

先帝以正而終更無他說則不惟可以仰慰

先帝在天之靈而

陛下爲

親昭雪亦可以明父子之恩臣等爲

君昭雪亦可以盡君臣之義萬代瞻仰在此舉也至於金等惡孽滔天自有當誅之罪只宜以本等罪名誅之萬死何足惜哉

上曰玆事情重大法司其會同多官訊實以聞於是刑部會府部大臣及錦衣衛科道官於承天門外鞫之盡反金等獄詞言金等進藥無事寔前所坐悉妄第他罪惡尙多不當輕縱請更下法司攺傳正律

上曰我

皇考神聖睿智荷

天篤祐壽考正終享國享年乃自古帝王所罕及者何嘗輕用方藥卻乃委罪於人玆事旣會鞫明白其宣付史館紀錄垂示萬世金等旣有別罪依擬更論具奏

聖學

○隆慶元年三月乙酉敕諭禮部曰朕惟講學乃帝王進徳圖治之首務玆

山陵事畢經筵日講宜卽舉行爾禮部擇日具儀並合行事宜來聞

○四月癸巳命太師兼太子太師成國公朱希忠少師兼太子太師吏部尙書建極殿大學士徐階知經筵事少保兼太子太保吏部尙書武英殿大學士李春芳郭朴少保兼太子太保禮部尙書武英殿大學士髙拱禮部尙書兼文淵閣大學士陳以勤吏部左侍郎兼東閣大學士張居正同知經筵事賜之敕曰朕惟帝王修齊治平之道具在經史然必講明之無疑庶幾推行之有效肆我

祖宗

列聖法古帝王講明正學經筵盛典世世舉行朕以眇躬君臨萬國仰承丕緒恆思克荷之艱祗率舊章冀獲多聞之益今將以四月二十二日禦經筵命爾希忠爾喈知經筵事爾春芳爾朴爾拱爾以勤爾居直同知經筵事詹事府掌府事吏部左侍郎兼翰林院學士趙貞吉吏部右侍郎兼翰林院學士林樹聲禮部左侍郎兼翰林院學士掌院事潘晟禮部右侍郎兼翰林院學士殷士儋國子監祭酒林火�廉右春坊右諭徳兼翰林院侍讀呂調陽翰林院侍讀呂昊王希烈修撰諸大綬丁士羙編修孫鋌張四維林士章陳棟充經筵官階春芳朴拱以勤居正並晟士儋大綬四維日侍講讀夫君以修徳爲要宜勤講學明理之功臣以輔徳爲忠務盡責難陳善之實卿等其尙端志竭誠稽於古訓啟沃朕心凡經史所載理欲消長之端政治得失之故人才忠邪之辧統業興替之由明白開陳毋有所隱務俾學緝熙於光明治允躋於隆盛上以副

皇天

祖宗眷托之重下以敷海宇黎庶熙皞之休而卿等引君當道輔成上徳人臣之職斯無忝矣欽哉

謹天戒

○隆慶元年六月丙申

上諭輔臣曰連日霖雨不止有傷民間禾稼朕甚憂之其令戶部查覆被災地方以聞內外仍痛加修省是日禮部議上修省祈禱及停刑禁屠事宜

上曰內外百司其各務省愆修職以副朕畏

天卹民至意祈禱自明日始各衙門官靑衣角帶及停刑禁屠俱五日諸司奉行不以實者該科劾奏

○丙午禦史劉翾言北直隸武淸縣等處山東汶上縣等處水災異常漕河堤岸橋閘與民間廬舍田禾沒者過半請下撫按臣查勘蠲賑修理事宜卽條上之以俟裁處

上曰暑雨爲災內外官其勉修實政共圖消弭因下其章於戶工二部

○七月丁卯

上諭禮部曰秋霖不止重爲民災朕祗畏

天戒軫念時艱深用憂惕內外各官著各痛加修省自十五日始靑衣角帶辧事仍禁屠五日順天府祈禱晴日止

○十二月丙申禮部言今歲四方奏報災異特多請

上敬

天法祖勤學親賢深以佚欲爲戒

上曰

上天示異理宜修省事關朕躬者自當加愼爾大小臣工其各秉忠君體國之心修舉職業消弭以盡交修之義

○隆慶二年三月戊寅京師地震禮部尙書髙儀等請令百官修省靑衣角帶辧事三日仍願

上親賢遠佞勤政講學以佚欲爲深戒以勵精爲遠圖絀粉飾之彌文崇交修之實政

上曰災變非常委宜知儆事關朕躬者當自加愼爾等百司其痛加省勉盡職業毋�虛文

○十二月庚子禮部類奏是歲四方災異比往年特多而山西天鳴地震男子化女及浙江水旱尢爲異常宜痛加修省

上曰

上天示警朕夙夜兢惕不敢怠荒爾內外臣工其務實心體國修舉職業共圖消彌以仰承仁愛之意

○隆慶三年八月辛亥以是歲災異頻仍詔天下暫免刑

○十一月癸巳吏科給事中戴鳳翔以京師雨水冰凍弭盜安民六事章下禮部因類奏災異並覆鳳翔﹤鋶﹣釒﹥請行內外諸臣痛加警省仍勸

上勤政事虛聽納以仰答

天戒

上曰然今歲災變異常

上天示警朕心深切兢惕爾內外臣工務痛加儆省修舉實政共承

天意

端儲教

○隆慶元年正月戊辰禮部請冊立東宮

上諭曰皇子年尙幼且先賜名徐議冊立

○甲戌賜皇子名

上親告

奉先殿

大行皇帝幾筵而命皇子以辭曰朕玆恭請命於

祖考賜爾名曰夫鈞者言聖王制馭天下猶制器者之轉鈞也其爲義大矣爾其念之哉

○隆慶二年正月癸亥禮部尙書髙儀等復上﹤鋶﹣釒﹥請立東宮其略言自古明王圖治忠臣��莫不以建儲爲重所以定國本安人心也恭惟

皇上篤生元嗣已踰六齡主器得人臣民歡戴早建預餋宜在此時臣伏睹宣徳弘治中

皇子皆二齡而冊立成化中

皇子六齡而冊立具在國史今

皇子𨿽在衝年而舊典可據且奇表秀發睿質異常必冊立之儀旣行則教餋之道可舉惟

皇上早從眾心擇日冊立實

宗社萬年無彊之休﹤鋶﹣釒﹥入

上乃許之曰卿等請建皇儲至於再三瀝誠彌切陳義甚正特允所請其擇日具儀以聞

○三月辛酉

上禦皇極殿傳制冊立皇子爲皇太子命成國公朱希忠爲正使持節太學士徐階爲副使捧冊寶詣文華殿行禮冊文曰蓋聞萬國之本屬在元良主器之重歸於長子朕恭膺

景命嗣撫丕圖遠惟古昔早建之文近考

祖宗相承之典爰遵

天序式正儲闈咨爾元子日表粹和天姿頴異誕祥虹渚夙彰出震之符毓徳龍樓允協繼離之望是用授爾寶冊立爲皇太子正位東宮於戲啟克敬承是以識姒傳之衍誦能基命是以卜姬祚之長爾尙式彼徽猷定乃幼志勤春夏秋冬之學用廣聰明親左右前後之賢豫端蒙餋俾三善悉備百度惟貞益綿

宗社之洪休普慰華夷之仰戴斯予一人永有慶焉欽哉

○隆慶五年正月庚寅大學士李春芳等言

先朝故事

東宮未出閣時閣臣以朔望次日行謁見禮卽今春和宜命臣等舉行如例不惟臣等獲遂仰瞻之私而

東宮殿下亦可閒習禮儀餋成儲徳且今歲來朝官員咸願一睹

睿容請於二月上旬之吉許臣等率諸臣於文華殿門朝見以慰天下臣民之心

上許之令以二月二日謁見

○隆慶六年二月庚戌以

東宮出閣講學命太子少保禮部尙書兼翰林院學士髙儀吏部左侍郎兼翰林院學士張四維司經局洗馬兼翰林院修撰余有丁右春坊右贊善兼翰林院編修陳棟充侍班官詹事府少詹事兼翰林院侍讀學士馬自彊陶大臨翰林院編修陳經邦何洛文檢討沈鯉張秩充講讀官檢討沈淵許國充校書官制敕房辦事大理寺左寺正馬繼文徐繼申充侍書官先是大學士髙拱等請選

東宮輔導官僚會同吏部推舉

上曰東宮官宜加愼選不必備員於是拱等﹤鋶﹣釒﹥名以聞

上從之仍諭拱居正提調各官講讀

遵成憲

○隆慶元年六月丙申先是禦史張檟言皇極等殿門宜悉復

聖祖舊額太監李芳言南北二郊當合祀

上俱下禮部會官詳議至是上議曰

天子正朝之殿所以臨禦萬邦其名義實至重我

皇祖締造之初名以奉天蓋用明王奉若天道之意

先帝因

天心示變革故鼎新之餘更曰皇極蓋取洪範皇建其有極之意爲義並精所包皆廣至於他殿閣名額先後𨿽殊意各有當夫

皇祖爲創業垂統之聖君

先帝實中興禮樂之英主凡有制作莫不仰順

天心遠稽古訓皆非臣下所敢輕議但竊見我

皇上禦極以來善繼善述因革得宜凡事關典禮綱常安危治亂遺詔所載者俱次第釐正其遺詔所����更張者則率循成憲不愆不忘蓋釐正者所以新一時更化之宜而率循者所以存三年無攺之義

聖明舉措髙出千古若殿門等額遺詔未載關系頗緩今使於

先帝山陵甫畢之後一旦舉而盡更之竊恐

皇上純孝之心有所未忍臣等以爲宜遵舊名爲當又言臣等謹按周禮言圜丘方丘之制甚詳列載燎壇瘞坎禮樂象舞之數亦各有別則知天地分祭之說在成周已然矣秦漢之初去古未遠皆主分祭自是而後則分合靡常而議論不一然大抵主分祀者十之六七主合祀者十之二三程頤朱熹號稱大儒一則曰冬至祭天夏至祭地此何待卜一則曰天下有二大事一是天地不當合祭則分合之當否槪可見矣我

太祖髙皇帝定鼎之初一時廷臣斟酌考訂建

圜丘於鐘山之陽以冬至祀天建

方丘於鐘山之陰以夏至祀地蓋亦仿周禮而爲之至洪武十年偶感陰雨始攺合祀我

世祖皇帝應運中興乃集廷議更定四郊如洪武初年之制當時諸臣亦多辧論

先帝折衷斷自

聖心銳然舉行然非

先帝作而爲之實遵

聖祖初制也恭遇

皇上嗣登大寶遵奉遺詔凡一應郊社等禮下之廷議令參稽舊典斟酌攺正中間如大享之禮祈谷之祭與天帝社稷之祭原不系

祖宗舊典及與古禮不協者俱已釐正惟此四郊二祀原爲

聖祖成制臣等如舊請行荷

聖明允兪北郊之禮又以修舉若復輕議更攺臣等未見其可竊以爲當如初議

上曰殿門等名出自

皇考欽定

郊壇分祀亦

皇考復議

皇祖初制俱如舊遵行不必更攺

○隆慶四年九月甲午詔復京營舊制自京營攺六提督法令不一人人持意見擇便利旬月不決兵科都給事中溫純言京營之斃其失在不擇將而添將不增軍而增官不講訓練而講營制

陛下柰何以一輔臣故而用三大將以一勛臣故而用三侯伯又以三侯伯故而用三文臣假令北六人盡才且賢惟一心猶懼有十羊九牧之患況一分兵馬輙起異同不惟文武不相能卽文臣中亦自相矛盾矣千把總受參遊令倐焉而副將之令至又倐焉而文提督之令至又倐焉而武提督之令至多指亂視多言亂聽居常猶忌之以之臨敵蔑不敗矣各衛所官軍雜置三營中卽有公移則以一官往來六提督之門其費可知也且三營各二副將將各領兵五枝不可謂分乎分矣得其人則合之爲三大營分之爲六副將又合之爲一總督一協理蓋俱用

先帝之制而諸副將之分屬統領者又適當輔臣分制之議夫誰曰不可故臣等以爲文武大統帥則莫如復

先帝制便其諸副將參遊等官仍從近議分統

上是之乃罷六提督更推總督協理大臣如故

○十二月壬寅禮科右給事中戢汝止言宗室之請名封選婚宜攺屬巡按禦史代爲具奏則可免王府需索之斃而婚禮不至愆期

上謂

祖制不可更報罷

聽納

○隆慶元年四月庚寅命建翔鳳樓於宮中都給事中馮成能等言

皇上初禦宇內

山陵甫畢正宜修舉政事以新天下之觀瞻今他務未遑而亟於翔鳳之作流聞四方以爲工作復起詔令之�信舉動之不當從此始矣今四方多虞公私耗竭一毀一建工費不貲昔文帝作露臺惜百金之費而止翔鳳之費不止百金而

陛下之仁優於文帝臣竊謂

聖心必有不安於是舉者惟

陛下重明詔卹民窮亟賜停止

上嘉納其言遂罷之命以紫極殿等材收貯別用

○七月丙辰

上諭內閣曰朕卽位以來賴卿等輔弼乃科道官不諳事體屢肆欺言卿等宜有以處之於是工科都給事中馮成能上﹤鋶﹣釒﹥極言

聖明之世不當以言爲諱宜發徳音明示天下使曉然知前日之諭乃一時有爲之言而非

皇上本意庶忠言日聞無壅蔽之患

上報曰聽諫朕之素心若所言當理無不嘉納昨諭乃謂妄言失實者此後爾等進言各宜審擇以稱朕意

○八月戊申

上諭內閣欲親詣

天壽山行秋祭禮大學士徐階等上﹤鋶﹣釒﹥言

皇上重

祖宗弓劍之藏切歲時霜露之感欲躬修

陵祭此乃

聖孝所發視他遊幸不同但

天子之孝以保安

社稷爲大故

累朝舊制發引之送止於午門而祭祀之禮惟

太廟親奉其

山陵皆止遣官卽在常時尙未輕出凡以重

社稷也乃今東西二虜旦夕窺伺薊遼宣大警報屢聞此何時耶

皇上顧欲冒危而往萬一至彼稍有震驚於時悔之亦復何及此不獨臣等及諸臣民不願

皇上有此舉動竊惟

祖宗在天之靈愛護

聖躬記念

社稷尢不樂

皇上有此行也乞深畱

聖恩特賜停止

上初不允令如前旨傳行於是階等三上﹤鋶﹣釒﹥極言

天壽山之後卽黃花鎭黃花鎭之外卽虜地今虜旣結聚萬一猝入何以禦之適據邊將報稱東虜土蠻等欲犯喜峯口西虜把都兒等欲犯古北口此系豈輕小者�

皇上熟計之毋以萬乘之重輕試於危險

上悟乃止命以事寧之日奏行

○九月丙辰兵科都給事中歐陽一敬等巡視京營給事中孫枝禦史韓君恩等各上﹤鋶﹣釒﹥言內臣不當坐營且團營裁革已久亦無可坐乞追寢前命

上以示輔臣徐階等言

太祖時原無團營團營之設起於景泰年間至嘉靖二十九年已經

先帝裁革特以大明會典修於正徳中未及明載今內臣委無團營可坐事體有礙施行言官所言無非仰望

皇上遠遵

太祖之初制近守

先帝之定制以應俯從

上不悅因詰階等何故不奉詔令且以意對階等對言

皇上有旨臣等豈敢不遵但團營先於嘉靖二十九年

先帝因虜賊入犯懲戎務之廢弛考

太祖之初制將團營裁革內臣取回數年以來事權稍得歸一操練漸覺有效良法羙意誠萬世所當遵行者也今命內臣坐營若據見在之制則已無營可坐若必欲用內臣則湏將

先帝定制盡行更變不惟臣等不敢竊惟

聖心亦有所未安者且團營始於景泰革於

先帝臣等下情實願

皇上惟以

先帝爲法是以昨蒙發下科道之﹤鋶﹣釒﹥輙有陳奏無他意也

上納其言遂命罷之

○十二月乙酉尙衣監太監髙相等奏以物料不充乞如嘉靖十七年例增額召買工部執議今詔書方務節省而相等首開糜費之端不宜聽許得旨如部議

○壬寅滄州鹽山縣丞王邦直應詔陳十事一減賦役以招流移二實倉廩以備�荒三戒有司以去奢僣四淸驛遞以革冒濫五禁勢豪以除暴橫六正仕途以塞奔兢七重功績以明考課八愼作餋以剔繁冗九嚴簡練以修武備十振紀綱以勵風俗

上曰此奏多切時斃該部看議以聞勿以官卑廢言

○隆慶二年正月戊午孟春時享

太廟先是

上已命成國公朱希忠代行禮官請

上親祭不允於是大學士徐階等﹤鋶﹣釒﹥言祭祀者國家之大禮春祭者四時之首禋在

皇上必躬奉祼將而後爲孝爲敬在

祖宗列聖亦必得

皇上之躬親對越而後來格來歆故孔子曰吾不與祭如不祭自非有甚不得已之事未有可以遣官代行者易曰﹤艸衣十﹥亨王假有廟言﹤艸衣十﹥聚精神總攝眾志之道莫大乎宗廟也仰惟

皇上當萬國來王之初朝覲官吏會試舉人四夷朝使咸集闕下正宜致謹

廟享以﹤艸衣十﹥合天下之心而乃無故遣代恐非所謂﹤艸衣十﹥之道也且自宮至廟其路不遠奠獻有數其禮不繁

皇上躬一奉行勞亦不甚夫以宗廟大禮𨿽勞且不當避況非甚勞者乎臣等謹披瀝上請惟

聖明鑑允仍親詣

太廟行禮

上乃從之

○四月壬午先是

上令內承運庫太監崔敏以戶部銀六萬兩買金一萬兩進用戶部尙書馬森等言

皇上知太倉之積不足以供邊餉故出內庫銀買金甚盛心也苐黃金產自雲南所出有限歲額不過二千尙多逋者至於�人尢難責辦

先帝時曾買金二千日積月累僅能足數不能足色尋詔停止以此金暫貯太倉今欲於數日之內卽滿一萬之數臣等知其不能請先進見貯太倉者督雲南布政司亟進年例以供

上用又

祖宗時禦紮皆司禮監傳之閣臣轉示各部院無司禮監徑傳者更望

陛下率由舊章以示崇重命令之意得旨銀兩且不必發取見在金進用

○丙申詔修理禁門城樓及﹤鋶﹣釒﹥浚禦河工科給事劉繼文言今財力詘乏邊務方殷不宜興不急之務以滋勞擾工部亦以爲言

上乃命工部會同內官監酌量緩急次第修理

○隆慶四年三月甲申尙衣監崔敏傳旨令南京加造叚疋數至十餘萬工科都給事中龍光執奏今江南各處大水道殣相望卽歲辦猶恐不前若復重以額外加擾民何以堪於是工部覆言加徵不如趣正供之爲易新派不如責舊逋之爲速宜命所司亟查原造之數立限催徵庶公用不乏民困亦紓

上然之乃詔於加派數中惟供禦用者別造三分之一其他悉以準歲造之額

○六月丙寅命工部建光泰殿祥瑞閣於長信門南工科給事中龍光上﹤鋶﹣釒﹥諫不納工部尙書朱衡等復言帝道宜靜不宜動今隆道英明等閣工役甫竣

皇上正宜凝神淵默導迎和气若再興大役非惟禁地不安亦恐財力有限臣等蒭蕘之見不敢不盡其愚

上遽命止之

節儉

○隆慶元年四月丙午禮部覆戶科左給事中何起鳴言往時西畨進獅光祿寺日飼一羊損上供之費以��用又南京進鮮馬快船承天府增進香米等物擾害地方俱當詔罷太常寺歲用牲三千有餘例以行戶上納價未及領而上納之費已數倍當令科道官會同該寺給散牲價及稽察姦斃得旨進鮮船騷擾及太常寺一切宿斃如議禁革承天府香米等物及外夷珍禽異獸卽行停止不許進獻

○五月庚午詔罷寶坻縣等處采取魚鮮自今薦新上供但令光祿寺備辦毋得奏遣內臣著爲令

○七月丙寅光祿寺少卿李鍵條陳議處供應十事一傳帖用印信以防姦欺一申明宴享規制一服制未及大祥乞罷張飲設樂一寶坻縣魚鮮每年止辦一次薦新一淸理器皿一查革冒支工食一畜飼獅羊糜費無益宜停止一革回內差常數之外隸籍本寺者一夷人朝貢事畢趣令出境一庫銀見存不及二十萬乞加意撙節下禮部覆議皆如其言得旨獅子除已貢者今後勿令再進壽羊除隆慶元年以前盡數發出余悉依擬

○十二月戊戌

上諭戶部查內庫太倉糧銀出入數尙書馬森奏太倉見存銀一百三十五萬四千六百五十二兩歲支官軍俸糧之需該銀一百三十五萬有奇邊餉二百三十六萬有奇補發年例一百八十二萬有奇通計所出湏得銀五百五十三萬有奇以今數抵算僅足三月京倉見存糧六百七十八萬三千一百五十一石歲支官軍月糧二百六十二萬一千五百餘石遇閏又加二十二萬餘石以今歲算抵僅足二年有餘時勢至此萬一有不虞災變供費浩煩計將安出臣愚以爲生財未若節財多取不如儉用恭惟

皇上登極首詔銳情節省止土木之工罷珍寶之市捐無益之費捐不急之官其一念節儉天下固已喁喁然歌詠盛徳玆復稽帑藏出入大數憂深慮遠之心更出尋常萬萬臣切以爲

皇上興念及此國家之福也然書有之曰愼乃儉徳惟懷永圖夫儉美徳也愼之誠是也而必曰惟懷永圖蓋懼夫儉徳之不終也伏願上計國儲之匱乏下卹民生之艱難視銀數之少若此則百金之費必思所以惜之視糧數之少若此則九年之蓄必思何以致之持守此心終始不變由朝廷以及百官由百官以及萬民共成恭儉之化漸致殷富之盛則一切權宜摉括可以勿行而

皇上憂國愛民之心亦當少慰﹤鋶﹣釒﹥入

上手詔曰帑藏之積何乃缺乏至此朕於一切用度十分省減正供之外未嘗妄費分毫爾等尙當悉心措處以濟國用

○隆慶二年三月丙寅禦用監奏合用金箔漆朱等料�減定數目請行工部辦送本監工部以漆朱等料皆�例所未有宜以嘉靖初年爲則其金箔等如數處辦自今各監局物料仍如節年事例不得加增

上從部議

﹤宀十見﹥仁

隆慶元年八月辛卯南京刑工二部以徒犯錢金等援登極恩詔乞赦各持論不合移刑部議刑部侍郎樊深等議言臣謹按大明令凡徒犯以主配所者例不許放還祗因市板訛謬流傳不一故工部執以爲可許刑部執以爲不可許以法言之則刑部當是無可疑者第徒流著役之人𨿽律令俱稱不宥然以臣所聞大明律內一款又有赦書臨時定罪名特免之文則是國家立法之意凡遇霈恩若止是傳旨肆赦不別定罪名者則當拘常赦不原之律其餘自當別論今

皇上登極覃恩旣不止於傳旨肆赦而臨時所定又各條有罪名豈可以常赦所限而拘之乎且詔書所云已發覺未發覺已結正未結正者罪無大小咸赦除之徒流著配之人獨非已結正者乎臣惟國家赦宥有法所以立萬世之經使人難犯登極有赦所以溥曠蕩之恩使人自新今遵行明詔而又膠柱乎律令奉揚殊典而又掣肘於常法宜乎其執滯不通也況上稽洪武近及嘉靖年間赦書往往於此輩有開釋者亦未聞謂其與律令背馳且徒流之罪例許拆贖此輩獨以無力故就胥靡今僞印發冢諸死罪不應拆贖者旣蒙﹤宀十見﹥宥而此輩獨以已至配所反不得一沾殊恩恐非所以昭我

皇上樂與天下更始之意第事不歸一故人持兩端伏乞明示徳音布告中外使奉法之吏有所依守﹤鋶﹣釒﹥上

上曰登極覃恩與常不同徒流人已至配所者特許放還

○隆慶三年正月壬申雲南道試監察禦史詹仰庇巡視皇城遇醫官自禁中出言

皇后遷於別宮寢疾危困仰庇上﹤鋶﹣釒﹥曰臣聞天子之有後所以分理陰教正位六宮之首故宮闈之教修而後陰陽之理順今

皇后殿下乃

先帝所擇以配

陛下以爲

宗廟

社稷之主四方家人之則者也臣昨聞道路流言

皇后移居別宮已近一年又有言睿體抑鬱成疾

皇上略不省問者有如一旦不可諱是上累

聖徳而貽天下萬世之議臣寔痛之入朝之際嘗竊問大小臣工亦無不憂懣泣下者而事涉宮禁不敢明言臣謂人臣之義知而不言當死言而犯忌諱亦當死臣今日固決死然願

陛下一聽臣言復

皇后於中宮時加忄�尉問則臣死賢於生

上曰後侍朕多年無子近且病乃移居別宮冀稍安適卻疾耳爾不曉宮中事多言姑不究初仰庇﹤鋶﹣釒﹥上眾謂禍且不測仰庇亦自分重譴及命下中外聞者翕然稱

聖徳焉

正典禮

○隆慶元年正月丙寅禮部遵詔會議郊社諸典禮及祔葬祔享之制一郊社之禮臣等謹議天地分祀昉於周禮圜丘方丘之文自漢以來歷代分合不常諸儒議論不一我

太祖定鼎之初與一時儒臣斟酌考訂首建分祀之禮其後因感齋居陰雨始攺合祀至我

皇考大行皇帝仍建四郊如洪武初年之制蓋

太祖始分而後合

皇考攺合而後分然

皇考之更制卽

太祖之初制也今分祀以久似難紛更宜照例

南北二部於冬夏至日恭請

聖駕親詣致祭仍奉

太祖髙皇帝配其東郊以甲丙戊庚壬年西郊以丑辰未戌年聖駕

聖駕親祭余歲遣官代行其太歲仍於歲暮孟春遣官專祭至如天神地祗已從祀

南北郊其仲秋神祗壇之祀不宜復舉一祈榖之禮臣等謹議禮稱元日祈榖於

上帝具詳亦不可考我國家先農之祭蓋卽祈榖之遺意自

皇考俯納言官之請肇舉此典夫旣祭先農復云祈榖二祀並行於仲春不無煩數且玄極寶殿當禁嚴之地而使百官陪祀宵分出入事體深有未安臣等竊以爲宜罷祈榖之禮止於先農壇行事爲當恭遇

聖主登極則親祀先農並行耕耤禮其餘每歲仲春仍遣順天府官代行庶合

祖宗舊典一大享之禮臣等謹議明堂大享𨿽稱古制而制度之詳亦不可考見

皇考肇舉此祀無非追崇

睿宗以昭

嚴父配

天之孝但自

皇考視

睿宗則

睿宗爲

嚴父自

皇上視

睿宗則

睿宗爲

皇祖若以今日仍奉

睿宗配

帝以於周人宗祀文王於明堂之義不甚相協恐非所以妥

睿宗之靈而安

皇考之心也故臣等以爲大享之禮可罷一社稷之禮臣等謹議天子社以祭五土之祗稷以祭五榖之神名曰

太社

太稷而帝社稷之名則自古及

祖宗朝皆無之國初

太社稷之建悉遵古禮而

皇考仍以勾龍后稷配寔合

太祖初制無容別議至於

帝社稷之祭不無嫌於煩數臣等竊以爲正宜照舊奉

太社

太稷之祭其

帝社

帝稷宜罷勿舉一

陵葬

廟祔之禮臣等謹議我國家自

宣宗以前

陵寢合葬皆止一後至

裕陵則二後同祔葬

茂陵則三後同祔葬若

太廟祔享則惟一帝一後又後惟元配始得升祔恭惟

孝潔皇后爲

皇考大行皇帝元配禮應合葬

永陵祔享

太廟先年

神主回京時本部曾請祔享以其時未有本室暫祔

奉慈殿側以俟

孝烈皇后𨿽曾正位中宮然非元配今先已祔

廟又奉

孝潔皇后同祔則二後並配非

祖宗舊制若因

孝烈皇后先祔而遂使

孝潔皇后不得升祔則捨元配而祔繼配亦非

祖宗舊制況

孝潔皇后宜祔之禮

皇考先年已有欽依近日復有遺命臣等竊以爲

皇考大行皇帝升祔

太廟之時宜請

孝潔皇后祔享而移奉

孝烈皇后於別所仍於

大行皇帝發引之先遷奉

孝潔皇后梓宮於

永陵與

聖母梓宮同日祔葬

孝烈皇后旣以祔葬似當以次列祔其

孝潔皇后

孝烈皇后尊謚乞敕臣等撰擬議文奏進薦上冊寶庶幾名分正而典禮全矣

上曰禮官旣會議允當其如議行之

○二月甲辰先是禮部言國朝

廟制一後配

帝其禮甚嚴如先年

孝肅皇太后

孝穆太皇太后

孝惠太皇太后神主皆祀於

奉慈殿近年乃遷奉各

均祀於別所令

孝烈皇后攺題神主宜敕所司於太內別建殿宇奉安以副

皇上一體孝事之意

上命會官定議以聞至是上議言

列後奉祀別所例有二端非祀於大內之別殿則祀於

陵寢然內殿之祀似近而專

陵寢之祀稍疏而遠今

孝烈皇后以

先帝祀之則位非元配

太廟祔享之禮固當遷攺以

皇上視之則分爲

母后近方祗奉尊稱若使辶�處遷於

陵寢則於

皇上追崇之孝臣民瞻戴之情均有未安臣等反復詳議惟大內別殿之祀爲當﹤鋶﹣釒﹥入得旨俱如議行遂以景云殿奉

孝烈皇后專祀

○乙巳禮部言

睿宗獻皇帝

慈孝獻皇后旣升祔

太廟奉祀內殿凡行禮之日已與

列聖同臨鑑享而復有玉芝宮諸祭祀似爲煩數請悉罷之止存日供之膳

上謂玉芝祀典出自

皇考孝思復命詳議以聞於是尙書儀等復言我朝

宗廟之常禮如每年四孟及歲暮大祫則止行於

太廟大小節辰及

列聖考妣忌辰則止行於內殿未嘗有並祭者國有大事或告於

太廟或告於內殿亦未嘗有並告者今於玉芝宮則無所不祭無所不告是

列聖皆一祭一告而於

睿宗則兩祭兩告也其在

先帝行之則以爲豊於禰廟未爲不可今

睿宗於

皇上爲

皇祖凡事必兩祭兩告則遠而

列聖近而

先帝

皇上將何以處之此所謂禮之難行難繼者也至於日供之膳則有可言者謹考南京

奉先殿原奉

太祖以上

列祖神位於中迨北京

奉先殿成南京

奉先殿各祭俱罷而供膳至今不輟蓋以奉安神位之所而特存有舉莫廢之義也今玉芝宮旣爲

睿宗原廟近又設有

二聖神位故臣等以爲日供之膳宜加舊奉設而悉罷其四時享祫及節序忌辰並有事奉告之祭庶國家之典禮

先帝之孝思可以兩全

上從其議

○四月甲辰始命夏至祭

方澤以卯時行禮先是冬至祀

天孟秋享

太廟春秋祭

社稷先師孔子歷代帝王俱用子時祭朝日壇以卯時祭夕月壇以酉時孟春孟夏孟冬時享及祫享

太廟俱午時夏至祀

地時未有定至是太常寺以請遂定於卯時

崇道術

○隆慶元年八月癸未朔

駕幸太學行釋奠禮於先師命少師兼太子太師吏部尙書建極殿大學士徐階少傅兼太子太傅吏部尙書武英殿大學士李春芳太子太保禮部尙書武英殿大學士陳以勤禮部尙書武英殿大學士張居正襲封衍聖公孔尙賢少保兼太子太保吏部尙書楊博兵部尙書郭乾吏部左侍郎兼學士掌詹事府趙貞吉分奠四配十哲兩廡禮部侍郎潘晟致奠啟聖祠畢

上禦彜倫堂命文武三品以上及翰林學士坐賜茶授祭酒司業經坐講上宣諭師生曰取人之道如日中天講究服膺用資治理爾師生其勉之

○乙酉敕諭國子監師生曰朕以﹤耳少﹥躬纘承洪緒總億兆君師之責深惟古昔帝王臨禦天下莫不建學立師宣明教術育賢善世以底休平朕甚慕之思與宇內之士臻於斯路爰循舊典紀元之初躬親太學祗謁先師孔子因進爾師生講角�羊經義厥禮告成爾師生其曷以稱塞朕意夫學校之設以明人倫也五倫之道根於性命之自然而推極其用則化成天下恆必由之六經垂憲炳如日星所以發揮斯道者甚備會其旨要身體而力行之以措諸事業非今日教學之所急與朕方立極綏猷爲天下先爾等其夙夜祗懋相與講求經術之微惇敍彜倫之大期於體立用廣以成化於今上追古雍熙太和之盛無令唐虞三代得專其美不亦善乎若乃徒事辭章離經畔道率忘其性命之實而靡適於世用非所望於爾師生者也欽哉

○隆慶五年九月戊辰先是六科給事中韓楫等十三道禦史馬三樂等交章請以故禮部侍郎薛瑄從祀下禮部會廷臣雜議至是上議曰臣等謹按瑄山西河津縣人方幼年一見濂洛諸書卽嘆曰此道學正脈也遂棄去詞賦專心於是其學以復性爲的以居敬窮理爲功以反躬踐履爲實潛心體玩至老彌精充餋之純超然自得此其學問之大原也平生言動舉止悉合於矩辭受取與一揆諸義居家則孝友無間與人則樂易可親中正足以矯枉律徧剛直足以廉頑立懦此其行履之大略也所著有讀書錄有河汾集𨿽不專以述作爲事而隻字片言皆可師法微詞粵議悉合聖謨至今學者莫不尊信而誦習之此其著述之大旨也至於立朝行已之際不拆節於權門不謝恩於私室不屈於貴近不懾志於臨刑榮辱不以關其心死生無以易其操此其樹立之大節也故一時信從者有河東夫子之稱一代眞儒之許至今無異議焉間有疑其著述之寡者不知學貴心得道在躬行矧瑄所著書且十餘萬言不爲不多又有言宋時羅從彥李侗諸儒尙未徧祀瑄不應獨祀者不知從彥等皆講求聖學於大明之日而瑄乃興起於旣絕之後課其難易功實倍之惟

陛下博采人言俯垂臨決早賜施行其於世教士風非小補也﹤鋶﹣釒﹥入

上曰瑄公論旣定其準從祀

重選舉

○隆慶元年七月甲子禮科給事中何起鳴奏申飭科場事宜一曰重懷挾之罪曰革傳遞之姦一曰愼同考之選一曰正謟諛之風一曰預監臨之差一曰嚴誆騙之罰得旨懷挾傳遞諸斃依疑枷號重處今後科場搜檢不嚴關防不密責在外簾舉動不愼校閱不公責在內簾禮部並都察院分別參奏余悉如議行

○甲戌遣禦史淩儒陳聯芳監順天鄕試

上以科場事重邇年斃多諭儒等悉心綜理嚴加禁革以副朝廷求才之意先是兩京監試禦史皆臨期方遣禮部以爲倉卒之際不便防姦故是歲遣官特早去

○隆慶二年正月壬申河南道禦史王好問條陳科場四斃一號捨二懷挾三代替四透漏俱宜嚴法關防禮部覆奏

上曰姦斃不祛何以得眞才監試禦史其盡心嚴察不得﹤宀十見﹥縱

○二月壬寅禮部覆提學禦史周弘祖奏正士風五事一廣恩貢以實國學二申臥碑事例以整澆風三久任教職以收成效四責成有司以懲玩愒五試題湏善惡並陳以革剽竊之習

上曰開貢本爲求才各提學官其嚴選毋濫廷試之日發回三名以上者提學官以不職論降一級

睦宗親

○隆慶元年正月戊辰復鄭王厚烷爵管理國事如舊仍歲加祿米一百石釋鄢淩王府鎭國中尉勤熨及其子朝﹤土冒﹥歸本府有司存卹先嘉靖間厚烷以建言時政忤旨盟津王長子祐橏因構之王遂奪爵勤熨朝﹤土冒﹥亦以赴闕言事俱發髙墻禁錮至是禮部奉詔書請﹤宀十見﹥釋優處故有是命

○七月乙丑宗人府掌府事駙馬都尉鄔景和﹤鋶﹣釒﹥辭歲祿一百石

上答曰祿賜乃朝廷待臣常典景和但盡心供職以圖報稱不必辭免

○隆慶二年五月戊辰肅定王妃吳氏奏以孫肅懷王無嗣請令定王侄管府事輔國將軍縉﹤火貴﹥承襲王爵仍賜給丁土以供祭膳禮部覆言宗藩封爵莫重於親王往者縉﹤火貴﹥請封

先帝宸斷謂越世無相繼之理成命昭然孰敢違越宜令縉﹤火貴﹥安分守職毋得輙假王妃名再三瀆請

上曰

皇考宸斷倫理明正縉﹤火貴﹥不準繼襲但將該府衛所等悉一切裁革同於犯罪國除恐非

先帝意且惇睦之道不如此其再議以請於是禮部又言縉﹤火貴﹥旣爲將軍則與親王統體自別衛所所以衛親王也不容僣踰肅王及世子金寶非將軍所宜用自當奏繳或量摘衛以資耕牧土田之用而王妃所受金冊容其身終奏繳則朝廷惇睦之仁裁制之義庶幾兩盡從之

禮大臣

○隆慶二年二月丙戌大學士徐階以歷俸再滿九年自陳不職

上曰卿輔佐

先帝久著忠誠翊戴朕躬勛猷益茂玆九年再滿朕心嘉悅其贊理如故吏部議擬應得恩典以聞階仍上﹤鋶﹣釒﹥求去辭免加恩

上曰卿先朝耆碩才徳兼隆經國籌邊功在社稷朕已命所司議擬重加恩賚用示眷酬何乃復上﹤鋶﹣釒﹥求去其遵前旨卽出贊理以副朕懷不允辭是日吏部擬上恩典得旨輔臣階�伯爵俸蔭一子錦衣衛正千戶子太常寺少卿璠升本寺卿仍掌尙寶司事賜敕獎諭宴禮以示朕眷禮至意

○七月丙寅大學士徐階再上﹤鋶﹣釒﹥乞休益力

上察其誠懇乃許之特命馳驛遣行人護送以歸有司歲給人夫八名月給祿米六石仍賜階敕諭曰卿自弱冠及第珥筆詞林博學宏才蔚有令望旣服官中外勞績弘多乃受

先帝眷知擢居綸閣平章大政悉裕乃猷𨿽遭際時艱善藏其用已而專司揆席獨運鈞衡黜伏庸回邦家以之寧謐屏除貪墨朝著因而肅淸迨

先帝升遐朕嗣大歷服卿乃揚宣遺命與四海以更新翊衛朕躬聽百官之總已用光始政不替初忱凡論道經邦以安內攘外莫不憚竭心力曲盡纖微俾予一人垂拱之休皆十八載勵相之力方切毗倚共致昇平而屢托微屙力求避位舉朝有免畱之﹤鋶﹣釒﹥在卿堅肥遁之情朕非不欲屬任老成而又不忍煩以機務特賜兪允因錫璽書命乘傳以言歸遣使臣而戒道仍歲給輿隸八名月饋官廩六石以示朕優眷之意於戲仲淹秉政淸朝心懷天下之憂樂裴度投閒綠野身系國家之重輕卿於二臣後先一致其尙彊加餐食葆固精神暫尋洛社之盟行俟東山之召卿其勉承之哉時大學士李春芳陳以勤張居正皆以階內閣首臣諳達政體力勸

上畱階

上謂階年髙且求退再三故卒從所請而宴樂錫予之隆一如揚廷和故事稱優備云

○隆慶四年七月戊子少傅兼太子太傅禮部尙書武英殿大學士陳以勤四﹤鋶﹣釒﹥乞致仕

上察其誠懇優詔許之仍加兼太子太師吏部尙書致仕給驛遣官護行有司月給米六石歲給人夫八名復賜敕獎諭敕曰卿以博學宏才衝懷雅度早登侍從茂著聲華乃簡自

先皇侍朕藩邸啟沃歲久禆益弘多曁朕嗣宅丕基眷維舊學擢居綸閣俾贊樞機卿乃同寅協恭殫心畢力嘉謀入告常先天下之憂正色立朝深得大臣之體諸所匡弼具見忠勤朕方切倚毗共圖至理而固陳微疾屢乞優閒慰諭再三﹤鋶﹣釒﹥請尢力重違雅志特用兪允玆加卿兼太子太師吏部尙書余官如故仍賜馳傅遣官護行有司歲給輿隸八人月給官廩六石以稱朕優眷至意於戲﹤鋶﹣釒﹥廣乞歸田裏竟全師傳之髙司馬退居洛陽猶負相臣之望卿之終始無愧古人其愼藥加餐頤神益壽爲國家完柱石爲鄕邦垂典刑暫投綠野之閒俟佇蒲輪之召卿尙勉承之哉

○八月甲子致仕戶部尙書方鈍以冊立

東宮恩例存問具﹤鋶﹣釒﹥陳謝

上謂覃恩詔下已久所在有司延緩至是始舉行命奪嶽州府知府李時漸俸三月

○隆慶五年五月戊寅少師兼太子太師吏部尙書中極殿大學士李春芳致仕春芳乞休﹤鋶﹣釒﹥凡五上

上察其誠懇乃許之優詔褒美特賜馳驛遣行人曹銑護行有命有司月給米六石歲給人夫八名仍賜敕獎諭曰卿以誠心篤行淵學宏才蚤擢廷魁致身侍從雅望久孚於士論芳聲丕振於詞林遂受簡

先帝薦登綸閣夙夜秉在公之節謨猷闡入告之勤迨朕嗣服之初尢切倚毗之重眷惟耆徳晉首臺垣卿乃志切協恭誠體存國不動聲色量休休而有容矢竭股肱心翼翼而匪懈啟沃之忱彌篤忠實之念弗渝朕方賴平章共圖治理頃以親老微疾累﹤鋶﹣釒﹥乞閒慰諭𨿽頻情詞益懇特從所請用遂雅懷玆賜卿馳傳遣官護行有司歲給輿隸八人月饋官廩六石以副朕優養輔臣至意於戲由狀元爲執政馮京不愧乎科名以宰相而餋親王溥見榮於當世古稱盛事今乃兼之卿其勉加飡食調護精神展致樂於家庭發英華於著述俾國人皆有所矜式而天下系以爲重輕豈惟卿垂無疆之聞而國家亦永有光哉

抑近習

○隆慶元年三月辛酉提督上林苑太監李芳奏本監官屬內自僉書而下外自左右監丞而下各有本等俸級其跟辦皂隸冠帽習儀等項銀兩系近年增派宜悉裁著爲定例得旨宿斃俱嚴行禁革

○六月戊戌禮科左給事中王治等奏上淸查內府各監局庫布絹綫絨香蠟之數請如詔令舉行因效奏掌供用庫內官翟廷玉掌丁字庫內官馬尹等乾沒之罪

上報可仍以廷玉尹屬司禮監治罪

○七月壬申巡按湖廣禦史陳省效太和山守備太監呂祥罪七乞徵祥還並罷守備官兵部言內臣有事太和山始於成化初然用以提督道流於地方無與也宜如省言罷之便

上是之詔革分守徵祥還已而司禮監舉禦馬監右監丞劉進代祥

上仍命提督分守湖廣行都司等處都給事中歐陽一敬﹤鋶﹣釒﹥言臣訪知劉進者本劉俊嘗守

顯陵誅求萬狀

肅皇帝下之獄已充

孝陵衛淨軍今逃藉易名復得進用代祥此退飽虎得饑虎也

上悟遽命罷進革分守問司禮監孰可代進者於是內官監左監丞柳朝自司禮監典簿得推用仍兼分守兵部尙書郭乾曰臣惟人君之尊如天如令四時也故傳曰令重則君尊夫一太和山內臣耳部臣曰分守可革

陛下亦曰可革科臣曰分守可革

陛下亦曰可革而旨從內降旋復易之傳播中外殊駭聽聞臣等以天事

陛下願

陛下以天自處而堅四時之信天下幸甚﹤鋶﹣釒﹥入

上深以爲然卽命攺給朝提督太和山關防毋兼分守

○隆慶二年七月丙辰內使許義坐挾刃嚇人財事發巡視中城禦史李學道不候參題遂執而笞之其黨皆忿恨不平是日朝罷有內使百餘人突出至左掖門外捽學道眾中奮挺毆之踣地百官相顧錯愕

上聞之大怒命錦衣衛執內使十餘人至東上門杖爲首者一百發煙瘴地充軍餘各杖六十充

孝陵衛軍

○八月乙未先是湖廣巡按官奏革承天元祐宮住持沒入莊田八十七頃以備漢江修堤之用已得旨允行至是守備太監張堯又奏稱前田系碑載舊數乞畱徵租進禦戶科執奏租銀以之進禦於國用不加多以之築堤則拯萬民之溺而且以保護

陵寢彼此輕重較然宜如撫按官議

上命遵前旨聽有司徵收不得再行奏擾

○十一月乙丑司禮監傳旨令錦衣衛逮閒住太監李芳杖八十送刑部獄監錮秋後處決尙書毛愷言自昔聖王刑人於市與眾棄之非直使死者服罪不冤且將使生者懼罪不犯耳芳供事內庭日久今一早坐死罪狀未明臣等皆莫知所置詰非所以示天下公安左右之心也﹤鋶﹣釒﹥入

上報以芳在內事上無禮命且錮之

○辛未命錦衣衛逮內官楊義於南京陳鈿於山海衛各杖三十送刑部監錮

○隆慶三年六月壬午初禦用監太監趙遷劾工部主事劉佩違納鈔稅擅畱皇船事下工部行山東巡按禦史勘詳以聞至是禦史羅鳳翔奏遷語受之湖州通判仝祉祉初以部運私裝貨物爲佩所持因嗾遷以禍中之佩無罪當反坐祉而責遷誤聽之過

上是之

○隆慶四年四月庚子刑科給事中舒化等以熱審屆期請釋系獄尙寶司司丞鄭履淳內官李芳等章下刑部擬履淳淹系逾時以足示警芳等二十五人已瘐死其六玆復餒瘠者半宜矜釋詔釋履淳爲民芳陳鈿楊義楊添爵喬朗發充南京淨軍李智王進鞏眞寧春季珍還鐘鼓司應役余系如故

○八月己未刑科都給事中舒化等請釋戶科都給事中李已誅大同西路參時張剛威遠城參將楊縉及諸罪名未定請宥未盡者宜以時開釋章下法司刑部尙書葛守禮等因言朝審之時罪在殊死者奏請處決情可矜疑有辭者奏請未減再問獨內犯張恩等十人及都給事中李已原未定有罪名今收系已久僅存餘息而朝審之時又不得與旣不在矜疑之列又無復再問之條如終瘦死獄中非所以昭

朝廷正法之義洽

皇上好生之仁也乞將恩等分別情罪輕重行罰宥已枉直放歸田裏得旨已釋爲民恩等系獄如故法司意恩等有內援欲借以脫已及已獨釋眾翕然謂有援矣

持大體○隆慶二年正月戊辰陜西按察司副使姜子羔言入覲官各有道裏費及饋遺私賫宜令進獻羨余以佐國計布政司官銀三百兩按察司官二百苑馬行太僕二寺官一百運司及府正堂官二百五十佐貳官一百州縣正官二百佐貳官五十首領及邊遠者量進﹤鋶﹣釒﹥入上曰進獻非事體朝廷亦不藉足用不許

○九月癸丑戶部覆南京戶部尙書劉體乾條奏四事一分派倉分水次以均勞逸一議處腳價工食以止科索一減耗米一責運官﹤鋶﹣釒﹥入

上曰玆所議俱準行今後各衙門瑣屑諸務可徑行者不必一一瀆奏

○隆慶四年七月己巳掌吏部事大學士髙拱言近來章奏日趨浮泛鋪綴連牘徒煩

聖覽且言多意晦緒理難尋翻可竄匿事端�調假飾人臣奏對之禮不當如此請嚴加禁約令內外諸司凡有章奏務在直陳其事意盡而止不得仍前鋪綴違者聽該部科官參治庶存恭肅之體且還簡寔之風

上答曰卿言良是近來章奏信多繁辭且語涉肆慢甚非人臣奏對之體所司其通行嚴禁違者部院及科臣劾治之

○隆慶五年十一月丁卯巡撫雲南都禦史曹三晹上言革任黔國公沐朝弼怙惡不悛虐害地方人心危懼請因其乞假葬母畱之南京不遣以杜後患兵部覆朝弼事已前決今因其自至而畱之非所以明國威昭大信也

上以爲然令遵前旨還鎭閒住戒以痛自省攺不得生事虐民

愼恩澤

○隆慶二年四月辛巳戶部覆禦史王廷瞻言勛戚莊田請乞大濫或本宗已絕爲異姓所冒或身後陵夷爲勢家所奪使國家優卹之典爲姦宄射利之資甚無謂也宜於初給時酌爲定數不得過多仍限以世次遞爲裁減其無宗無爵者悉歸之官至於各衛屯田必擇衛官之賢者使任其事有司查盤得並核其勤惰仍以屯糧完負分爲三等以行勸戒

上從其議令勛戚初給莊田部臣酌議則數臨時舉聞

○五月甲寅錦衣衛經歷牛應龍等以其父前考察爲民請比例移封吏部言條列所開除名等罪不系貪酷得奏請移封者所以廣錫類之仁若髒污等罪卽遇赦宥仍行追奪者所以嚴贓吏之禁夫已授封者尙得追奪況未授封者乎自今內外官員有應封贈而其父以貪酷爲民者聽本部斟酌奏請許以原職冠帶閒住其後𨿽有封典不得槪及以滋冒濫

上曰貪酷爲民者無論考察問革皆不準封贈其以他事爲民者非遇大慶覃恩亦不許

○十二月丁酉先是戶部奉旨酌議裁革勛戚冒濫莊田勛臣傳派五世者限田百頃戚畹限田七百頃至七十頃宗�以絕及失爵者奪之姦者影射者徵租入官至是巡按直隸監察禦史劉世曾查奏勛戚傳派五世田溢百頃以上者朱希忠田千三百餘頃定國公徐文璧英國公張溶惠安伯張元善田各五百餘頃泰寧侯陳良弼錦衣衛指揮李光先等田各百數十頃戚畹受賜太濫者駙馬都尉李和田二千八百餘頃許從誠一千五百餘頃錦衣衛指揮謝守朴林薦張澍陳書文龍邵輔千戶夏時際等田各千數百頃以上宜酌量裁減恭順侯吳繼爵豊城侯李儒寧陽侯陳大紀安鄕伯張鋐崇信伯費甲金武進伯朱承勛寧晉伯劉斌錦衣衛指揮甄輔等皆傳派五世田不能百頃玉田伯蔣榮安平伯方承裕駙馬都尉鄔景和都督僉事沈至等皆戚畹田不能七百頃以上宜令承業如舊�派已絕爵級以革者則有興濟郡主保聖夫人陽武侯薛倫永順伯薛橋故京山侯崔元瑞安侯王源駙馬都尉李名焦敬王彜錦衣衛指揮錢昂蔣秉正等田約三千五百餘頃名爲欽錫莊田而冊籍不載者則有武定侯郭大誠武安伯鄭昆彭城伯張熊成山伯王維熊等田約二千餘頃有勛戚本無其田而姦民隱種者若陽侯薛倫平江伯陳王謨指揮周世臣百戶郭勇故都督陸炳等莊田約三千餘頃宜悉追奪部覆勛臣中系元勛世裔及戚畹至親不當槪擬定限宜稍﹤宀十見﹥其數以示優禮之恩其冊籍不載若武定侯等田宜令覆核陳書

母后親侄準畱五百頃謝守朴林薦而下宜遞減守朴薦三百頃張澍二百頃文龍五十頃內宗絕而失爵者如有先世丘墓其田二百頃者量畱五頃百頃以下者量畱三頃以資供祀之費餘如世曾言﹤鋶﹣釒﹥入

上曰傳派五世勛臣及公主見在駙馬各莊田爾等仍會同屯田禦史議定應畱頃數規則以聞部乃更議元勛世裔限田二百頃勛戚半者限田百五十頃駙馬李和於原議七百頃外益以三百頃以足千頃之數詔如擬

○隆慶三年十二月癸亥詔禮部更定卹典條例一文武官祭葬有無隆殺之等悉遵會典其特恩如侍從必日侍講讀軍功必窮履行陣春宮官必親奉出閣開陳有勞者悉遵嘉靖中題允事例其祭葬大約於本等品級內量加一等無祭者給與祭一壇無葬者給與半葬半葬者給與全葬如講讀官則五品本身有祭四品本身父母得擬祭葬三品得及其妻軍功則四品本身得擬祭葬三品未滿得及其父母加恩成例各有等差不得超越資次妄生希覬其或有講讀年久軍旅功多恩卹特宜從厚者禮部臨時議請其餘不許一槪援引陳乞一品官父母妻加祭有父母加二壇者有妻加一壇者有妻止於一壇者遇有陳乞禮部酌議以聞不得預擬一會典所定二品祭數本身二壇加有三少或兼大學士贈一品者至四壇父母與妻俱一壇節年所議則例如致仕加三少者加祭一壇加太子太保者加祭三壇原加三少而續奉旨革去者止與本等祭二壇其被劾閒住者祭俱無妻未封夫人者不準與祭加升者日淺政績未著者禮部臨時核實奏請量減一三品官祭葬不分在任致仕俱祭一壇兼學士贈尙書者祭一壇未及考滿病故者祭一壇減半造葬造葬悉如舊例一四品官凡經考滿者父母𨿽止授五品封亦與祭一壇其未經考滿者不得越例陳乞一品官父母未蒙封贈者於制本不當沾祭不許越例冒請若品官妻非系封贈夫人者原無祭典不準並祭二品三品共歷三年以上者𨿽未考三品滿本身及父母俱準與三品祭葬三品四品共歷三年以上者𨿽未考四品滿本身準照二品未考滿例祭一壇半葬父母準祭一壇其未及三年以上者不得妄行陳請一內外官不拘品級凡以授外封及後授京職考滿宜封而例不得重封者悉照品級給與應得祭葬如不因考滿而蒙恩詔受封者非系講讀軍功仍不準給一二品以上者𨿽經論劾中間或有心行無疵優禮致仕者悉照弘治年間例給與身後恩典如有罪過昭彰公論共棄者不拘見任及致仕等項俱不得槪給其被劾閒住遇蒙覃恩槪復致仕者祭葬仍不準給不許混奏一被劾聽調功過未明舉措未定者使人品原無可議所有應得祭葬準與全給或功有可錄過有可原者以全給擬作半給半給擬作有祭無葬至於罪過昭彰公論共棄者照閒住事例不準給一因事革職而後賜復原職給以應得恩典如嘉靖二十七年例其覃恩槪復者不得援以爲例今後自三品以上凡遇此項悉照所復品級題給祭葬若後復職銜反優於原職者仍照原職施行其被劾聽劾未明身故者照閒住例俱不準給一勛臣祭葬除皇親外其爲事革祭者如正徳嘉靖間題給賜祭則例今後公侯伯在內掌府事坐營在外總兵徵討積有勛勞而加太子太保以上者照會典公侯祭十六壇伯祭十五壇掌府事坐營兵歷有勛勞者與祭七壇掌府事坐營積有年勞者與祭五壇𨿽掌府事坐營而政績未著者與祭四壇管事被劾勘明閒住者祭二壇被劾未經勘實者祭一壇勘實而罪重者並本爵應得祭葬一槪盡削又正徳間公侯伯本祭俱三壇嘉靖間仍祭二壇今後照嘉靖間事但以復會典之舊一武臣祭葬舊例都督同知僉事起用未久病故者與祭二壇錦衣衛都指揮使身後贈都督同知者亦祭三壇署都督同知照署都督僉事止與一壇今後推類一體遵行一死事官如抗節不屈身死綱常者犯顏諫諍身死國事者執銳先登身死戰陣者危城固守身死封疆者仍照例立祠此外或有城池失守而身殞於奔命戰陣敗衄而軀斃於倒戈者止爲酌量重輕賜之葬祭或加贈蔭不得一槪立祠

○隆慶四年九月辛未先是原任刑部主事唐樞在

先朝以大獄得罪故吏科給事中王俊民以議大禮得罪

上登極詔錄建言之臣樞得復職聽用俊民贈官蔭子至是浙江撫臣谷中虛以樞老請加秩致仕而俊民孫秉禮適到部承蔭大學士髙拱以爲非宜上﹤鋶﹣釒﹥曰我朝規模宏遠君臣之義極嚴父子之恩至篤以此號令天下所以治道邁隆古而陋近代迨

先帝以聖神禦極駿烈鴻猷昭揭宇宙

皇上嗣位志隆繼述所謂不攺父之政其本心也而當時議事之臣不以忠孝事君務行私臆乃假托詔旨凡

先帝所去如大禮大獄得罪諸臣悉起用之不次超擢立至公卿其死者悉有贈蔭夫大禮

先帝親定所以立萬世君臣父子之極也

獻皇尊號以正明倫大典須示天下久矣人議禮得罪者悉從褒顯將使

獻皇在廟之靈何以爲享

先帝在天之靈何以爲心

皇上歲時祭獻何以對越

二聖則豈非欺誤之甚者乎至於大獄及建言得罪諸臣豈無一人當其罪者乃不論有罪無罪賢與不肖但

先帝所去悉褒顯之則無乃以讐視

先帝歟武王反商政亦不過釋箕子囚封比干墓加意賢者而已未聞於商家所棄之人盡用之也今

上親

先帝之子議事者固

先帝之遺臣乃明於

上前所謂如此是悖君臣之義而傷

主上父子之恩非所以爲訓於天下也臣每私心痛恨至於流涕自臣掌部事以來此等陳乞悉停格不行今又有唐樞王俊民之事此誼不明如樞輩得褒顯者甚多固不必言臣獨痛夫人臣歸過

先帝反其所爲以行己之私臆旣多時矣宜亦有明之者而今當事之臣尙公然爲之不覺其悖旁觀者亦漫然視之不以爲非豈天理果泯人心果死歟終始無人一破其說恐天下之人直以悖逆爲當然天經地義淪斁日深無父無君之事將由此起則何以爲國也弘治初禦史彭程巡視光祿上言成化間濫費大多

孝皇盛怒以爲揚

先帝之過論大不敬斬後得免死充軍夫彭程所坐特一言耳視今日之事何如哉願下閣臣議務明

皇上繼述本心與今日羣臣所以仰體

聖心而敬承

先帝者當何如爲是並往日所行之非明白諭告天下以醒久迷之人心以開久塗之耳目自後敢有務行己私歸過

先帝者皆以大不敬論如此則父子之道正而

皇上之大孝永垂於萬代君臣之道正而

皇上之大法永昭於萬方致理之原寔在於此﹤鋶﹣釒﹥入

上曰大禮斷自

皇考可垂萬世諫者本屬有罪其他建言被譴亦豈皆有罪者乃今不加甄別盡行卹錄何以仰慰在天之靈覽卿奏具見忠悃諸陳乞並罷吏部仍通行曉諭自後有借例市恩歸過

先帝者重論不赦

責實效

○隆慶元年十一月己卯戶部覆漕運都禦史張瀚總兵官李廷竹會議六事一漕法徵兌緩期有司軍衛同罪今法但行於武弁而州縣文職間以佐貳闒茸者塞責宜一體劾治毋得徧縱一蘇松常嘉湖宦家納糧不赴水次每逼軍私兌宜遵例禁革一凡及三年將運官旌別淑慝送戶兵二部會考舉其最者超擢示勸一南京上下江造船二廠舊無上官督率事多廢弛宜分屬九江蘇松兵備道兼理之一密雲昌平邊糧甚爲運卒之累數年以來變革不常請如大同例發銀預糶勿再紛更一裁革遮陽分派南北諸衛事宜已經題覆當著之令甲遵守

上曰運官賢否惟以錢糧完欠爲據如僄失掛欠數多縱有他長不得濫舉諸事俱依議行

○隆慶二年十二月戊子

上諭兵部曰邊鎭每十日一報虜情比來漸成虛文勞費無益其���遇有警急及事情重大者仍不時奏聞毋得遲誤

○隆慶三年三月丁巳詔各處鹽運司官俱久任三年以後升遷給由必稽任內課完方許離任其正課計引入倉務在歲終報完越三月奪俸一年者降級有虛出通關者如例科斷分司官以罷車�耍論黜仍查追歷年積過以時日久近爲差

○七月庚辰撫治鄖陽僉都禦史孫應鰲﹤鋶﹣釒﹥薦原任侍郎何遷才堪任用兵科都給事中張鹵言遷昔黨附權門貪黷無恥故坐廢棄應鰲不當濫舉吏部覆遷仍閒住不當再圖起用因請敕九卿科道諸臣自今薦舉務核名實

上曰人才貴有實用如狥情濫舉致異日僨事者仍照前旨並坐舉主

○隆慶四年十一月丙寅工科都給事中龍光條陳計處歲辦織造五事一專織造以嚴責成一足料價以償工費一禁市買以防濫惡一書姓名以待辧驗一擇運角�羊以絕斃端一革包攬以塞騙局章下工部覆奏如議

上曰歲造叚疋乃正供所急近來積斃多端撫按官漫不稽查催驗惟怙節省虛名其實民不沾惠徒資貪吏囊槖姦徒侵利以後令撫按官加意振飭淸革姦斃如因循玩愒不奉詔者重治不宥審用人○隆慶二年二月壬午先是巡撫遼東都禦史魏學曾請罷廣寧坐營千戶任政以開原備禦指揮劉承武代之西平備禦指揮李尙元與金州守備指揮楊爕相更調兵部謂禦史李叔和嘗薦政而戒飭承武卽尙元亦學曾所嘗薦今舉剌異同前後矛盾宜令政與爕更調光元與承武更調以全器使

上從之於是學曾又言政往時守堡幸無事以故得舉承武爲擠者所中故得戒飭臣固不爲當也至如尙元者臣誠薦之然其才力不能當西原一面之寄爕信才然不若承武練達故臣復有玆議何傷於同異哉夫將官用捨邊鎭安危所系臣不敢依違遷就貽憂地方惟

陛下裁察﹤鋶﹣釒﹥下兵部不得已爲請罷政其他如初議

上曰人才於事任或不相宜何妨更易其以承武充中軍尙元變更調政革任悉從學曾所請

○庚寅戶部尙書馬森等都給事中王治禦史王友賢等各奏薦邊才吏部覆言五方之气𨿽篤於因材百中之能難拘於器使如往者輔臣揚一淸以南人用之陜西尙書王驥以北人用之雲南俱有聲績宜勿論南北資格斟酌推用務當其才

上深然之因命以所舉諸臣酌量任用有不稱職僨事者並坐舉主

○隆慶三年九月甲戌吏部覆奏九卿科道諸臣所薦邊才有見任待次推用者有候服闋病痊推用者有致仕及閒住侯缺卽補者得旨所薦人才須詳加斟酌見任者量才拔擢其餘必眞有邊才方令起用毋一槪濫敍以長奔競之風

○隆慶四年二月癸亥大學士髙拱言二三十年來邊關多事調度爲難所宜多需其才然後可以濟事竊見兵部侍郎止二員協理部事不得隨時出入或欲巡閱邊務未免假借於他官或遇邊方總督員缺未免那移於他處且彼此侯代動經歲時猝遇有急無人爲禦宜於兵部添設侍郎二員同額設侍郎協理部事平日則習練本兵政務或欲巡閱邊務卽以一人往旣便行事又不煩於假借或遇邊方總督員缺卽以一人往旣可朝發夕至又不廢於那移迨其出入中外閱歷旣深次第推升尙書員缺如此而猶稱乏用必不然也然兵乃專門之學非人人皆可能宜豫餋以待用而法當自兵部司屬治蓋兵部司屬皆與聞軍旅之事而乃不擇其人泛然以用又往往遷爲他官非惟無以備他日之用而目下承行亦有不當者矣今宜特髙其選而以有智謀才力者充之使其專官於此練習事務不復他遷而又議其升格如邊方兵備缺卽以兵部司屬補邊方巡撫缺卽以邊方兵備補而總督與在部侍郎時出時入以候尙書之缺其他官中有特出之才能知兵事者又聞取一二以補不足如此而猶稱乏用必不然也然臣又思之餋才𨿽足以備用然勸懲不明何以盡人力體悉不周何以盡人心臣見邊方之臣涉歷沙漠出入鋒鏑福榮辱變在斯須而內地優閒之官乃與之同論俸資同議升擢甚者且或後焉此功臣所以灰心烈士爲之太息者也誠宜特示優厚有功則加以不測之恩有缺則進以不次之擢使其功名常在人先他官不得與之同論俸資脫或推姦誤事則律以法職任不稱則左其官使其功名常在人後亦不得與他官同論俸資如是而猶不盡力必不然也至於人力有限窮則不�臣又見邊關總督之臣用之不效者旣蒙顯罰而用之效者乃不蒙顧惜使其頻年累歲常受苦辛非惟不得息肩抑且不遑喘息直至肝膽塗地而後已斯其情亦甚苦矣若使儲餋有素用不乏人自可行通融休暇之法如其在邊日久著有成績則特取回部以休假之休假之後不妨再出使其精神得息而不疲知慧長裕而不竭以勤王事爲濟必多且臣子馳驅之苦旣在上者所深體而君父體念之意亦在下者所周知君臣之義卽同父子之恩如是而人不盡心必不然﹤鋶﹣釒﹥入

上答曰兵事至重人才難得必博求預蓄乃可濟用覽卿奏處畫用悉具見其爲國忠猷並如議行

○隆慶五年六月乙卯掌吏部事大學士髙拱言國初進士舉人並用其以舉人躋入座稱名臣者甚眾乃後進士偏重而舉人甚輕至於今極矣故舉人年力稍彊輙遷延以幸一第必至衰邁始勉彊就官閒有一二壯年出者則又爲貪之故志溫飽者也如是而冀治理胡可得哉臣愚以爲欲興治道宜破拘攣之見以開功名之路凡舉人就選初以資格就官授官之後則惟考其政績而不必問其出身吏部自行體訪苟系賢能卽一體升取各撫按官一體保薦如舉人官未經保薦而升取多者則撫按以不及論諸凡推轉一視政績無分彼此有所重輕若果才徳出眾則一體升爲京官卽至部卿無不可者至於舉人謁選又必稽其年貌五十以上者授以雜職不淂爲州縣之長蓋恐煩鉅之任非衰劣者所堪如此則吏治可興而化理有賴

上曰

祖宗用人本不拘資格近來偏重太甚以致人無寔用事功不興覽卿奏具見經濟宏猷於治道人才大有禆益其如議舉行

大明穆宗莊皇帝寶訓卷之二

光祿大夫柱國少傅兼太子太傅禮部尙書武英殿大學士臣呂本謹校南京禮部祠祭淸吏司郎中臣陳治本南京兵部職方淸吏司主事臣朱錦南京工部虞衡淸吏司郎中臣呂胤昌謹閱

嚴考察

○隆慶元年十二月丙申

上諭吏部朝覲官來京

祖宗時不許各處營求於是尙書楊博都禦史王廷都給事中王治等各上疏請嚴行申飭內外官有私相問饋者五城禦史以聞處以重法

上從之仍令各遵前諭博訪嚴劾以肅重典

○隆慶二年十一月乙卯吏部議覆都給事中鄭大經禦史鐘沂等疏陳考察京官事宜其一謂京官考察一憑詢訪以定賢否不無遺議宜行各堂上官秉公核實手注考語送部院參詳其中果有名實相違及愛增互異者務在虛心鑑別不得依阿其一謂匿名文揭率姦人報復之私該部已有禁諭尙宜申飭內外執法諸臣嚴行訪逮各衙門有私受揭帖不行紏舉者罪之其一謂五年之間內察廷臣外計羣吏法网旣密宜稍濟之以寬論其大節而細故浮議在所必原首絀巨姦而衙門成數在所不論若存畱中有聞望超卓者仍亡論資格一體拔擢以示激勸其一謂科道拾遺往往有投匭中傷之獘今已盡革然彼此率多雷同間亦有局趨首鼠以避嫌怨者今宜重爲之戒各出見聞公同評品擬議未眞者固不得濫及以傷大體姦惡顯著者亦毋得容情以滋隱匿

上是之仍諭部院考察乃朝廷重典爾等其尙虛心鑑別精汰眾職以彰黜幽之公

○隆慶六年正月丁卯吏部言今外官賢否必據撫按舉劾而邇來撫按諸臣往往任意重輕自相矛盾或論其操守之敗壞或論其性气之乖方乃擬曰致仕夫旣非老非疾則安得致仕乎或論其贓私狼籍咸有證據或論其搒掠殺人數多各有姓名乃擬曰降調夫旣貪旣酷則安得降調而已乎或論其行止之不端或論其昏庸之特甚乃擬曰攺教夫旣不謹罷軟則安得攺教而已乎求其故則有二說焉或欲左遷其人以爲不甚言之恐不能動也遂從而重劾之或欲姑息其人以爲旣直述其事恐不能畱也遂從而輕擬之撫按旣已依違則本部益難憑據非所謂蕩蕩平平之治也宜令都察院行各撫按官以後紏劾庶僚凡如前所擬必直列其狀應提問者不得止論罷官已降調者不得再論不及

上曰今後各撫按官紏劾務遵近例據實分別該部再加裁酌定擬去畱有不合規則輕重失倫者治其罪

禁貪墨

○隆慶元年十月壬午巡按陜西禦史房楠核上鞏昌府推官王藎臣受贓狀刑部以藎臣所犯贓非在庫者宜如

恩詔免罪追贓

上曰貪官詔所不宥令如律坐罪

○隆慶二年正月辛亥巡按直隸禦史顧廷對言近來貪墨有司𨿽有提問追贓之例而罪止罰贖所追不及什二俾得饜飽以去故貪者不止宜及諸司朝覲時申明

國初貪吏之律察其贓迹亦尢著者一二輩執赴法司從重究治吏部覆奏

上曰貪官止於罷黜誠不足示懲今次考察諸司贓多迹著者部院列其罪狀奏請處治

○八月庚子都察院右都禦史王廷論淮楊巡鹽禦史孫以仁貪穢不職狀

上曰風憲官犯贓何以紏正官邪禁革姦獘以仁姑先禠職聽勘自今禦史差滿當嚴加考察毋得槪令回道管事

○隆慶四年七月戊寅都察院覆大學士陳以勤條陳處贓吏一事請令撫按精核司府以下嚴禁貪墨犯者卽逮問參奏如法吏部於見劾貪官更加裁酌贓系入已者追出濟邊受贓枉法者依律例問遣毋輒庇護

上曰禁貪屢有明旨各撫按官未見遵奉縱怠殊甚玆所議俱如擬務從實舉行有狥情庇護者部院劾治

專委任

○隆慶元年七月己未先是宣大總督王之誥宣府巡撫冀煉以修理南山軍費爲請而戶兵二部互相推諉莫有應者之誥等復疏白之

上命戶兵二部會同科臣定議費所從出於是戶部左侍郎徐養正兵部尙書郭乾戶科都給事中李用敬兵科都給事中歐陽一敬等議言主客官軍本折芻餉則隸戶部募兵及本折馬匹則隸兵部賞功則隸禮部業有專任矣惟修邊一節往歲皆各鎭自辦後以工大始開請乞之端而戶兵二部當事之臣因爲酌量調停之術馬價有餘則兵部多發馬價不足則戶部多發蓋以二部事本相關義當共濟云耳行之旣久在兵部則惟恐馬價無餘在戶部則惟恐帑藏之不充持議紛紜迄無定說自今以後凡各鎭以此請者以十分爲率戶部十之七兵部給十之三永爲定例

上是其言命此後各如議行不許推諉誤事

○十二月辛卯初兵科給事中嚴用和疑陜西巡按巡撫楊巍淸補屯軍不實請下禦史覆驗至是巍復奏平涼固原二衛共淸出屯地三千七十八頃六十畝召補軍士一千六十五人乞如科臣言以前後淸補之數下禦史並勘而靖虜慶陽河州等衛尙未淸補者宜申飭有司一體行之兵部覆奏

上是之仍令新任巡撫張祉率各守巡兵備官亟將靖虜諸衛如法淸補毋畏浮議致隳成績

○隆慶二年五月戊寅兵科都給事中張鹵言邇者諸臣會議欲遣巡邊大臣臣以爲人情責任在己何以成勇往之功鈐轄多門實以資推諉之便今旣以各兵備不足憑而攝以巡撫以巡撫爲不足憑而攝以總督今又以總督爲不足憑而再起巡邊大臣之議恐自今邊臣將觀望阻格萬一時過患成竟亦何補如向者虜方深入兵部左侍郎遲鳳翔曾奉命以往於是邊鎭皆苟且塞責無益於事今復命總督劉燾王之誥頃之誥以病辭仍以冀煉代之臣竊以爲巡邊大臣可芻遣第以邊務專責總督於計甚便吏部覆如鹵言

上曰爾等旣謂差官巡邊各鎭推諉恐妨大計燾煉其勿行一應戰守事務第令該總督官嚴行所屬用心幹理如有虛怠該部及科道官劾治

○六月癸卯兵部覆巡按禦史劉翾奏薊鎭秋防事宜一議信地謂督撫總兵分路修守非設官初意彼此矛盾何以成功宜申明兼轄之義使功罪無所推諉一議屬夷謂撫賞屬夷本資其悍蔽邇來陽順陰逆莫可窮詰宜稍加震疊毋事姑息其或執役哨夜樵采必暴其罪責令其贖以示恩威並用一議修守謂薊東燕石二路邊垣低薄宜令春秋兩防主客兵一體分工修築一議添練請蠲馬戶本役徵價使報壯丁一人爲軍其餘或免大戶或免商人或免重差咸令報一丁爲子弟兵可得兵一二萬人一議始戰謂南兵初至未可決戰宜養威蓄銳以待可用一議衛員謂衛所掌印管事官宜選用才俊如本衛乏才卽於附近衛所調用亦如文官委署之例

上曰汝等謂信地旣分督撫注意各異乃巡撫所分燕石二路邊工至今廢弛去秋虜犯界嶺口巡撫不赴防守何也今若不行專責將來愈相推諉坐視其仍分信地遇有功罪以分守者首論策應者爲次馬戶抽丁之議其勿行餘皆如議

○七月戊申巡按直隸禦史劉翾巡視山海關禦史孫代上言近都禦史譚綸獻議欲以練兵事專責之總督不令臣等與聞夫臣等旣受命閱視則兵之練否所宜紏察而綸果於自用逆折人口惟

上加裁定於是兵部都察院覆言補練責之總督所以重事權閱視聽之憲臣所以稽實劾彼此各不相妨宜今協恭和衷共濟國事而綸與總兵戚繼光必稍寬以文法乃得自展

上然之命悉以兵事付綸禦史每歲一巡視三歲一報功其餘將官並聽舉劾如故

○隆慶三年八月戊午總督薊遼保定軍務侍郎譚綸言始臣建議於薊遼沿邊增設敵臺三千座每臺給工料銀五十兩集主客官軍築之後以工費太鉅議增犒賞銀十餘萬復以時適匱乏部議必不能從則又議止於通馬要路築臺一千六百座而以原議三千座之費給之要以省費集事而已不意流言京師轉相傳播謂建臺無益阻虜又斬伐沿邊樹木是將來之臺功未睹而已成之藩籬先徹則臣之罪大矣今邊報孔棘請亟罷臣歸仍遣大臣科道閱視臺誠無益卽治臣之罪如臣謀未左猶望責當事諸臣踵而成之

上曰修築墩臺已有明旨綸宜堅持初議盡心督理毋感人言如有造言阻撓者奏聞重治

○隆慶五年六月戊午吏部言行太僕苑馬寺專理馬政鹽運司專理鹽政皆國家要務所關非閒局也而近來視之甚輕卽卿與使類以考不稱職有物議者充之夫旣不稱職有物議矣則卽從黜退可也顧柰何以是爲安置之所乎遂致姦貪苟且政務廢弛殊非

祖宗設官初意今宜破除常套凡卿使員缺必以廉謹有才望者推補而又定其階格卿視布政司參政使視按察司副使俟政成之後一體升遷若有卓異卽當超擢如

先朝故事

上曰馬政鹽法國家重務必重其官乃可責以實劾命如議舉行

○十二月辛卯大學士髙拱張居正言機務煩重請簡命一二輔臣共圖治理

上報曰卿二人同心輔政不必更加

○隆慶六年二月丙申倭寇分道犯廣東化州石城縣攻破綿囊所殺千戶黃隆又陷神電衛縣城一時吳川陽江髙州海丰登處並遭焚劫而山寇黃朝太等復起勢甚猖獗官兵不能禦提督軍務侍郎殷正茂以聞並自劾待罪兵部以正茂初至任亦赦勿問

上曰廣東舊賊未平新倭復熾至陷城池皆守臣向來怠廢玩愒守禦無策所致罪不可宥通候事寧嚴治殷正茂素有才略玆初任事其悉心督率將領司道等官悉力驅剿務其蕩滅其地方機宜悉聽破格整理敢有梗撓者奏聞重治

重守令

○隆慶四年六月庚子吏部言薊遼山狹沿邊有司實兼牧民禦虜之責卽以有才力者爲之猶恐不堪卽優厚而作興之猶恐不振乃官其地者非雜流則遷謫非遷謫則多才力不堪之人謂以劣處之也夫處之以劣而欲其自處之厚不能稱職於內地而欲其立效於邊方無惑乎吏治日偸而民生日蹙也請自今各邊有司必擇年力精彊才气超邁者除補或查治有成績兼通武事者調用而又議其賞罰有能保惠困窮俾皆樂業者以三年爲率比內地之官加等遷轉有能捍患禦敵特著奇績者以軍功論不次擢用如有才略恢弘可當大用卽由此爲兵備爲巡撫爲總督無不可者惟以治效爲準不必論其出身資格若乃用之不效無益地方者降三級別用若乃觀望推諉以致誤事者輕則罷黜重則軍法治罪夫旣開功名之路以歆之於前則不肯不盡其心又有嚴罰以繩之於後則不敢不盡其力庶乎修職者多而邊方有賴也然臣又思功名之路旣開則又有本是腹裏而借邊方省分之名以圖幸進者亦不可不預爲一定之說查得薊遼則昌平順義密雲懷柔薊州玉田丰潤遵化平谷遷安撫昌黎樂亭延慶永寧保安自在樂安等州縣山西則河曲臨縣忻州崞縣代州五臺煩峙定襄永寧寧鄕岢嵐嵐縣興縣靜樂保徳大同懷仁渾源應州山陰朔州馬邑蔚州廣靈廣昌靈丘等州縣陜西則固原靜寧隆徳安定會寧闌州環縣安塞安定保安淸澗綏徳米脂葭州吳堡神木府谷等州縣此六十一處乃是邊方其他𨿽薊遼山狹所屬不得槪以邊稱徒資幸路其各府佐貳在邊任事者賞罰亦同前議疏入

上答曰邊方有司防守攸賴誠宜加意擇人悉如議行

○丙午詔加潮州府知府侯必登從三品服俸掌吏部事大學士髙拱言廣東舊稱富饒之地近者民窮盜多皆坐有司不良所致若不亟處敝將安極往歲奉旨多取進士議者謂當於此等處充州縣正官之選或間參以舉人嚴加考第毋容雜流遷謫者得肆於民上則地方猶可爲也然不肖者罰固可以示懲若使賢者不賞又何以示勸臣等廉得潮州府知府侯必登在郡能勤農弭盜治行爲廣中第一請特加優處以風勵廉官其廣西雲貴近年亦有兵革之事議處有司亦當視此爲準疏入

上答曰邇來遠方有司不得其人以致民不聊生盜賊滋蔓所議甚得弭盜安民之要悉允行

戒諭臣下

○隆慶元年六月己亥提督操江南京都察院右僉都禦史盛汝謙舉副總兵等官李錫等才勇可用宜加紀錄仍乞給賞以示激勸兵部請下南京都察院查議

上曰操江官軍無給賞例汝謙乃市恩妄請兵部不明斥其非又推諉行查非人臣體國任事之義姑宥之

○七月戊午巡撫延綏都禦史王遴條陳防秋事宜內言勘事之臣不度地裏遠近視守巡爲督鎭私黨而寄耳目於吏胥往往失實不可信於是兵科都給事中歐陽一敬等言遴近被溫禦史論劾故設此言與之爭勝剛愎無大臣體禦史陳於階等亦言遴橫肆褊心籌邊無策日夜謀歸假此求退不宜罷去以遂其姦兵部言勘事之臣職秉是非其操法常嚴而封疆�臣身履利害乃患人之嚴此大較也然往者延鎭之敗亦大矣溫禦史𨿽劾遴止加薄罰遴不宜復以懟言者惟

上加切責俾之省攺

上曰秋防在邇遴其愼修職業勉圖實劾毋負气任性致誤邊事他事皆從之

○十一月癸酉兵部議覆戶科都給事中魏時亮請禁騷擾言比者忻城伯趙祖徵奉命遣祭北鎭所過縱下人無賴騷擾窮邊又往歲朝鮮使臣騶從甚煩糜費驛路而都司供張尢侈請重罰祖徵以警其餘

上曰趙祖徵不體朝廷垂念邊方之意違法騷擾姑罰住祿米三月以後使臣仍襲前獘者令撫按官參奏重治

○十二月乙酉刑部覆戶科都給事中魏時亮奏請令撫按官於所屬詞訟無論大小不得批發軍職及異途小官問理守巡等官俱宜親行聽斷有司等官亦務秉公訊決凡訟有願解及輸服者聽之農功方亟請暫止受詞並擇輕重以便耕耨佐貳等官如有違例擅受民詞者罪之

上曰近來有司府官避事怠職其於詞訟弗親聽理一槪批委所屬以故作獘多端百姓受害殊非朝廷設官爲民之意今後更有蹈此者撫按官其卽指名奏治

○隆慶二年二月丁亥敕諭天下朝覲官曰朕荷

皇天眷命纘承鴻業托於億兆之上深惟輯寧區宇以答

天心卽位之初已亟下詔蠲徵免役蕩滌煩苛有不便於民者悉與更始猶欲得循理之吏平心畢力各務究宣恩澤以登於至治顧在位者多牽因循之獘鮮任職之心口習空言而不求其實政尙苟且而惟便於私欲民之安於田裏而無愁怨嘆苦之聲不可得也朕甚憫之玆當來朝特命所司審核黜其不職甚者爾等獲被簡畱蓋寬之也自今其幡然永思善道精勵自新務在廉以律己仁以撫民公以存心勤以蒞事率自是四者而行之自然政平訟理民咸樂業近可庶幾於古矣朕豈無爵祿以爲勸乎假使狃於舊習或朘削民財以自丰或殘害不辜以自快或以己私拂公理或以宴安廢公事有一於此皆足以蠹政傷民是從事焉不恪而守官無狀也朝廷之上凜然憲典在焉爾等曾不懷怵惕而戒勉譬猶踐薄冰以待白日也豈不謬哉尙相與欽承之毋替朕命

○九月丙寅都給事中鄭大經言

祖宗時凡遇大臣有故而去始之慰畱以安其心繼之異數以優其眷此非直惇上下之交實所以勸忠也今

皇上於尙書雷禮之去恩禮疎闊如此其何以風有位使效忠乎臣又伏念今諸大臣由輔弼逮於六卿皆

先帝遺之以事

陛下今四方多故民窮財盡水旱盜賊之警無日無之正諸臣畢智矢謀協心共濟圖報

先帝以忠

陛下之日也乃雅志丘壑翻然遠蹈以自便其身圖謂國恩何亦望

天語宣示諸臣使各安其位勉修職業庶幾上之待下下之事上交盡其道而盛治可興也

上曰優禮大臣朝廷自有處分但邇來求退成風豈委身事主之義今後各宜殫忠修職共圖治安毋或紛紛奏擾有乖大義

○隆慶三年二月丁巳直隸巡按禦史燕儒宦劾奏原任巡撫大同右僉都禦史劉祐托疾避事欺罔不忠又嘗納部民女爲妾動支商稅千餘兩乞行追治

上命罷祐官且曰人臣之義當委身狥國此後邊鎭重臣如有托疾避難者科道官參奏治之其兩京院部大臣告疾爾部中仍核實以聞不得槪爲題覆致乖大義

○閏六月癸亥陜西盜何勉等殺百戶魯卿巡檢王鸞事聞給事中張鹵因論陜西巡撫張師戴鄖陽巡撫武金久不赴任逗𨖻觀變不畏簡書非人臣敬事之禮又言今之四方多盜責在巡撫宜一體申飭之

上乃敕師戴金亟前赴任協力剿賊以安地方今各省撫按官俱務舉實政弭盜安民怠玩誤事者必罪不宥

○隆慶四年十月壬戌吏部都察院奉旨考察科道官素行不謹者九人浮躁淺露者八人才力不及者十人

上命閒住降調如例且曰科道朝廷耳目責任至重自今務秉持公議遵守成憲謹修其職毋得恣意妄言搖亂國是倚借言路報復恩仇仍蹈前獘者重論不宥

○隆慶五年二月己亥敕諭天下朝覲官曰朕纘承大業五年於玆夙夜兢兢惟敬

天勤民是務顧四方萬國豈朕一人所能徧察所冀承流宣化又安元元實賴爾藩臬郡縣諸臣與朕分理共圖致治玆當大計羣吏之期旣令所司審核簡汰其貪虐異常者仍盡法重按之政績卓異者特賜宴賚用彰彜典今爾等各還舊任尙益加省勵恪修乃職守法奉公約已惠下俾民生樂遂徳澤■流庶副朕養賢求治之意如或殃民自殖怠棄官常憲典具存朕不爾貸爾等其勉之戒之欽哉

○六月甲辰總督陜西三邊都禦史戴才奏報套虜封貢事宜其略言東西虜各爲雄長授職宜均其進貢夷使一百五十名馬五百匹應貢禦馬三十匹俱派有定數卽今隨附俺答一路總進爲便惟是互市之設在陜西系重鎭旣不可招之內地以貽禍階而甘肅番回開市已久又不當使彊虜混入延寧二鎭𨿽號爲近虜然法紀頗嚴絕無以寸帛私通者有如引之入市反啟釁端故互市之議第可行之宣大而不可行之陜西無已則宣諭吉能令與其部落各赴大同互市是亦羈縻之術兵部以才議持兩端宜行再議

上曰戴才受三邊重大任套虜應否互市當有定議顧乃支吾推諉豈大臣謀國之忠姑不究其令從實速議以聞授官通貢如擬

理財

○隆慶元年二月戊申戶部奏定內府各監局歲派錢糧之數因言內府一切供應大率嘉靖初年與弘治年間數目略同自嘉靖二十年以後徵派漸增視正數加倍臣等仰體

皇上惇崇儉約至意酌往準今悉從裁減乞敕監寺衙門永爲遵守不得擅議增派本部亦不許曲意奉行

上曰各項錢糧依擬減派各該撫按官其嚴察有司毋容混徵有�朝廷徳意

○四月戊申戶部尙書葛守禮等奏直隸山東等處土曠民貧流移日眾者以有司變法亂常起科太重而徵派不均也夫因田制賦按籍編差國有常經今不論籍之上下惟計田之多寡故民皆棄田以避役且河之南�山之東西土地磽瘠歲入甚寡正賦尙不能給矧復�之以差役乎往臣在河南親睹其害近且行之直隸浸淫及於山東矣山東沂費郯滕之間荒田彌望招墾莫有應者今行此法將舉山東爲沂費郯滕也夫工匠傭力自給以無田而免差富商大賈操貲無算亦以無田而免差至襏襫胼胝終歲勤動者乃受其困此謂舛也乞下明詔正田賦之規罷科差之法使小民不離南畝則流移漸復農事可興又國初徵納錢糧戶部開定倉庫名目及石數價值行各省分派小民照倉上納完欠之數了然可稽其法甚便近年定爲一條鞭法不論倉口不開石數止開每畝銀若干吏書因緣爲姦增減灑派獘端百出此派法之變也至於收解乃又變爲一串鈴法謂之夥收分解收者不解解者不收收者獲積余之資解者任賠補之累豈得爲平乎且錢糧必分數明而後稽查審今混而爲一是爲那移者地也宜敕所司查復舊規其一條鞭等法悉爲停罷庶稅額均而徵派便矣

上曰爾等以司計司農爲職玆所奏悉舉行其他可以足國裕民者宜勿避嫌怨盡心幹理以副朝廷委任之意

○五月壬申敕遣禦史譚啟等四人分行天下查盤各該有司歲報錢糧文冊具實以聞仍諭以殫心竭誠毋避勞怨撫按官不得侵撓事權各掌印管糧官悉聽分別賢否舉劾以稱朝廷足國愛民之意

○九月丁卯戶部尙書馬森奏太倉銀庫歲入僅二百一萬四千一百有奇歲支在京俸祿糧艸一百三十五萬有奇邊餉二百三十六萬有奇各省常賦諸邊民運今年詔蠲其半以出入較之共少三百九十五萬一千四百有奇昔謂國無三年之蓄國非其國今查京通二倉之粟七萬餘石以各衛官軍月糧計之僅支二年之用歲漕四百萬石內除撥薊鎭穵運班軍行糧並免湖廣

顯陵二衛起兌實入二倉者三百四十九萬二千六百餘石逋負漂流歲更不下二十餘萬攺折湊補別用不與焉欲爲三年之蓄不可得況六年九年乎且今四六虛耗百姓困窮邊餉增多原無額派有如運道告阻臣恐所憂不止各邊而已因條上便宜數事

上皆允行之仍令內外諸司各實心經理撙節以濟國用

○隆慶二年正月庚午廣東撫按官李佑王同道以該省用兵奏畱應解戶部鹽引紙價事例鐵稅路引柴馬俸廩寺田酒稅驛傳富戶等銀七萬三千餘兩以佐軍費戶部覆言廣東素有番舶之利而鹽課又徧行廣西及湖廣之衡永江西之南贛袁吉且各府橋稅不下萬金而漏報者多官取其一私得其九卽鹽課引目三四年間不赴南京戶部刷給其它可知所司不爲淸理而欲取常供以充兵餉非計也請量畱事例鹽引鐵稅路引缺官柴馬俸廩等銀一萬六千九百餘兩與浙江等�舊逋余悉解京如故

上是部議並以鹽課橋稅二事屬佑查核有勢豪阻撓姦商作獘者具以聞

○五月癸亥南京戶部尙書劉體乾條上六事一各倉關防不嚴虧耗殊多宜令甲斗諸役均數賠補典守官攢抵罪一貯倉各關鈔料茶引囤倉折蓆贓罰歲久易於乾沒宜令科道官查刷筦庫舊止主事一員宜如太倉例十日輪郎中一員協同收發一衙門歇家書皂因緣爲姦宜酌量汰革犯者如議單遣戍一杭州北新淮安揚州各鈔關宜比南關例給賜關防敕書其司局等官俱聽各關定賢否以備考察一都稅司折鈔銀僅一百一十兩而官攢巡攔俸糧工食歲費反不下四百餘兩應議裁革一各衛首蓿地及沒官房稅一千一百餘兩歲久浸沒並宜查核徵解戶部議從其言因請徵杭州北新關買鈔余銀接濟邊餉其他存畱以備修理諸費及滸墅九江臨淸河西務並給關防敕書惟都稅課司費多入少疑有侵匿不當議罷

上曰贓贖修理遵近日旨行鈔關宿獘多端其司府州縣隱匿錢糧亦不止稅課一事戶部及工部各設法釐革淸查條議以聞

○六月乙未巡撫陜西都禦史張祉奏本省藩祿邊餉匱缺請將事例度牒稅契路引罰贖等銀六萬七千一百餘兩存用再發帑銀補之戶部覆補給如議第前狹稅糧額數計一百九十二萬九千五百六十六石今造報冊籍虧舊額二十餘萬宜令撫官查核

上曰該省錢糧失額數多姦獘太甚命撫官嚴督各司道官淸查具奏如遲玩及開報不明者戶部並該科參劾治之

○隆慶三年正月甲子工部以料價銀逋欠數多疏請申飭所在有司如期徵解

上從之因令已解者內外衙門各務加意節用以蘇民困

○六月乙酉戶部覆吏科給事中鄭大經奏重榷務一事言各鈔關商稅歲入不貲而獨委柄於一主事利權所在易以不肖之心乘之若近日工部主事楊楠是也自後當選淸望及有才名者以往其徵榷事務仍令各該撫按於府同知通判推官中選委一員佐之凡遇商船到關令赴部官報數部官如例定擬稅銀塡單給發委官稱收旣收仍同委官籍記所收之數送府寄庫該府按季解京歲終各官皆以籍上備本部參閱部臣毋以參佐而生嫌委官毋以預會而抗禮疏入

上更令羣議部覆鈔關錢糧主事旣不經收必得府官管理乃能濟事但各鈔關去府城遠近不一如九江揚州杭州北新鈔關去府近者宜責令知府收解其滸墅臨淸河西務淮安等關去府稍遠商船往還不便則委�貳官就關經收推避者聽管關主事至部參問詔可

○隆慶四年三月辛卯初

上用都禦史龐尙鵬議將河東行鹽地方南陽鎭平唐鄧沁陽桐柏六州縣攺行淮鹽南京戶科給事中張應治河東巡鹽禦史郜永春言南陽汝寧二府據銅版則兼行淮鹽據會典則專行解鹽往年鄢懋卿建言將汝寧舞陽分屬淮北已非兼行初意乃又中分南陽是續淮�之一指而斷解�之肩背失平甚矣夫利不百者不變法令一變而解�告急者相屬於道鹽引日壅額課日損豈國之利乎

上亦以尙鵬初議不便令南陽所屬州縣仍隸河東行鹽以後不得分更

○八月己酉戶科給事中雒遵言臣前以主事管理太倉銀庫甫十月餘耳以出入較之大約出浮於入者六十餘萬不出三年太倉之積貯竭矣今諸臣議論徒多無禆實用宜令各條上方略議可以佐國家者戶部覆言京邊錢糧未完者多以那移借貸爲故常以侵欺逋負爲無害有司緩公課先私槖卽有賢者亦藉口撫字避怨沽名邊儲國計坐是交病請以遵言行兩京諸司在外撫按官及所遣查盤禦史各陳所見以俟會官酌議請自

上裁

上曰京邊錢糧有司不行徵解情獘非一巡撫官坐視不理致誤國計深負朝廷委任之意自今未完數多者其並奪巡撫官俸俟催徵完日乃得推用餘如議行

○九月甲寅盜竊太倉庫銀降管庫戶部郎中宋諾員外郎劉自化許自新主事王宇一級調外任奪主事任汝亮彭富周標席上珍俸半年因令自今管庫主事各注選三年不得輒易其貯庫銀限以三千兩爲一匣封固編號以便稽查

○十一月庚午戶部奏各省府歲運內庫經邊錢糧率被解戶攬頭侵冒有一人而假充數名者有一家而擅利一省者姦詭萬狀法紀蕩然今將積歲輸納乾沒分數纖悉條列共一百八十七款乞下詔切責當事臣工務體國任事法期必行庶大計有濟

上曰錢糧已經起解旣不在官又不在民悉爲姦徒包攬侵匿玩法殊甚其令各巡按禦史盡法嚴追刻期完報如禦史狥情寬縱逾期不報者都察院查劾以聞

○十二月己未巡撫宣府都禦史孟重奏山東河南山西北直隸河間順天保定眞定等郡積欠本鎭民運糧甚多軍餉訣乏乞行各處催解並權借本省庫銀及預發年例以濟緩急戶部覆言該鎭邊儲自隆慶元年以�歲終皆報有存積多者一十七萬二千餘兩少不下�萬五千今四年終尙有兩月糧餉未給而庫銀存者�二萬一千餘兩卽民屯多逋亦或經費不能撙節所致

上曰該鎭今歲支費何乃比常數過多民運屯糧巡撫官何不催並專一仰給內帑殊無任事任怨之忠姑不究今後務加意撙節亟爲查催如有司怠玩將領冒破者劾奏重治

○隆慶五年七月戊子巡按禦史余希周以薊昌等處主客兵多支隆慶四年本折色行糧共銀八萬九千兩有奇參督撫官譚綸劉應節糜費之罪有旨勿治第嚴戒督撫官此後務爲朝廷惜財不得妄費

卹民

○隆慶二年二月壬寅詔湖廣承天府所進茶鮮令內臣以租銀貿易毋得擾民其一切貢獻仍如詔停免

○丁未詔內外扈從官員人等毋得沿途生事擾害百姓違者廠衛緝治巡按禦史參劾以聞

○己酉

上諭戶部曰朕躬奉春祀式弘先徳以惠民生所過地方其量免本年田租戶部尙書馬森等請覆昌平州宛平大興二縣地方凡建設行宮及屯營軍馬開除馳道者免十分之五所過者免十分之三

上允之仍命查所毀民房亦量與價值以示朕軫卹

○五月辛未提督四夷館太常寺少卿武金上言種馬之設專爲孳生備用今備用馬旣已別買則種馬可遂�且種馬爲編審之害有點視之害有歲例之害有交兌之害有輪養之害有賠償之害重之則官吏之需索里甲之影射民日益窮沿襲至今滋獘尢甚乞命兵部驗計每年應解之馬若干某省若干某州縣若干俱照原數買馬按季查解如備用馬已足二萬則令每馬折價三十兩輸太僕寺遇各邊缺馬分發估買一馬折價可買戰馬二匹不必加賦而馬數自倍且令各府州縣取前所養無用之種馬盡賣以輸兵部如一馬定價十兩則直隸河南山東十三府可得銀一百二十萬其料令各府州縣每馬折銀二兩計又得銀二十四萬夫戰馬之數解俵之丁不更舊制而邊餉獲急用之資百姓免無窮之害足國裕民無踰於此疏下兵部議於是禦史謝廷傑言孳生種馬乃

祖宗舊制軍機所系但當修法以除獘不當因獘而廢法萬一有警無可調發咎將誰歸金議非是兵部主廷傑議言金議不可行

上獨可金奏謂備用馬久已買俵種馬徒存虛名百姓乃受實害姑革其半以蘇民困合行事宜兵部查議以聞已而兵部言明旨賣種馬之革其半尙存猶資民牧而養馬者費多折徵者費少恐有不均之嘆宜下南北直隸山東河南及兩京太僕寺今變賣其半每馬價銀十兩徵收艸料銀二兩如金言其存畱之馬戶爲正頭變賣之馬戶爲幫頭養馬則輪流折徵則攤派庶惠澤均而法可經久

上從之

○隆慶三年三月丙午命南京上關榷稅兼抽本折以蘇商困

○五月丁未

上諭戶工二部曰近聞京城百姓爲簽報商人負累困苦朕甚憫之其亟議處以聞於是禮科給事中劉繼文兵科給事中揚一魁湖廣道禦史劉思問陜西道禦史李學詩及巡視五城禦史孫裔興等各疏言卹商事

上皆命二部並議制下之日聞者欣然若更生焉

○戊午戶部奉

聖諭議覆給事中劉繼文等所論卹商便宜五事一明智各場芻槁太倉黑豆原系營馬及防秋支用本折之間時有變更然軍商咸以折色爲便而官費亦省請今後京營所給不必拘泥成限但視價賤卽許全折其防秋月支艸料亦不必別立名色但令在場有艸六十萬束有豆三萬石通融接濟召買亦易又禦馬監馬數未經核實宜會同巡視科道驗數登籍送部關給以杜冒�二倉場各商多系中戶宜令巡靑科道五城禦史盡心查審必求其當除文武正途如例優免若援例監生錦衣官校傳升乞升納級買功諸類止免本身其弟侄子男一體均派且商人名數無用過多舊朋戶諸類宜盡除之免致騷擾三科道部臣會估料價每多避嫌過刻宜令稍加從寬定以每歲十月中糴買又禦馬監艸料視各倉場多寡懸絕殊非事體今後並不許多估以滋侵漁四給放料價舊多不時今後各商納料過半宜卽與全給仍陸續補完以前欠數山東河南督糧參政錢糧未完不許輒回其在順天府輪委通判一員責以督催之事五諸司書辦諸役需索無厭宜令部臣科道查數釐革其商人納糧領銀自本部及監收兩道之外凡各衙門點卯掛號一切停止又象房艸束守支畱難增耗獨多甚爲商累請令錦衣衛官一員同部屬監收卽以軍役看守耗艸如各場例上加二斤毋得增溢奏入

上曰商人名數旣已裁省令五城禦史悉心查殷實人戶充當不許勢豪阻撓影射累及貧民

○隆慶四年六月辛酉

上以久雨壞民廬舍諭都察院曰京城內外小民疾苦卽今爲始每歲五六七月俱免房號錢以資修理

○隆慶五年四月庚子詔免林衡署果戶房號稅初永樂時有果戶三千餘漸多竄存者僅七百餘戶嘉靖間稅徵其房號至是果戶髙銳等奏愬貧難

上亦憫之故有是命

重農

○隆慶二年二月己亥

聖駕詣先農壇親祭先農之神禮畢詣耕田所

上秉耒三推公卿以下助耕畢

上禦齋宮賜百官宴並宴耆老於壇■賜農夫布疋

駕還是日以禮部言增上中下三等農夫各十人於耆老之後如弘治中例

○隆慶三年六月丁酉

上諭禮部曰天气亢旱三時少雨禾苗漸稿朕甚憂之其傳示順天府官竭虔祈禱自初一日始十日止諸司停刑禁屠不許怠忽是夜遂雨明日又雨又明日大雨

上喜命輟禱弛禁

賑荒

○隆慶元年六月丙申

上諭都察院曰邇霪雨連旬民居多壞其令五城禦史以房號錢巡按禦史以贓罰銀分賑之已而左都禦史王廷等疏上三千餘家貧者戶給銀五錢次三錢凡用銀一萬餘兩詔從之仍令廷等督禦史嚴加稽察務使貧民得沾實惠

○隆慶二年六月辛卯禮科都給事中何起鳴奏陜西西安郡縣地震經月壓傷人民甚眾乞賜賑卹

上曰地震重大處所被災人民朕深憫念賑濟一事戶部議處以聞於是戶部奏以本省織造羨余銀八千八百三十兩並預備倉糧相兼賑濟得旨撫按官須委用得人給散有法俾小民得沾實惠

○隆慶三年七月乙酉戶科都給事中劉繼文以四方日奏災傷官無賑具議令各該撫按亟查被災地方應賑丁口將貯庫贓贖及無礙官銀先糴榖備賑其積谷事宜仍敕撫按嚴核有司軍衛奏報積榖數目以俟稽察戶部是其議

上曰積榖備賑所在有司其從實舉行奏報之日該部如議分別以請

○九月己丑戶部覆山西巡撫靳學顏奏請以所省防秋客兵銀並鹽課銀六萬發各府縣糴榖備荒又修復社倉令所在皆有餘積

上曰積榖備賑成規具在有司奉行者少一值旱澇卽云無策戶部其令各撫按以實行之無爲文具

○十月壬辰

上諭戶部曰朕閱河道都禦史翁大立奏報水災異常百姓困苦朕甚憫之爾戶部卽發太倉銀二萬兩選差司官一員賫去同翁大立先盡災重去處亟行賑濟務使民沾實惠其餘被災地方各該撫按官一體設法賑卹仍查災傷分敷酌量蠲免以副朕軫念元元之意

振法紀

○隆慶元年五月丙辰初南京應天等五衛軍人防守浦子口其食鹽俱赴買於龍江關已而江浦縣知縣李大瀾謂浦子口隸本縣議令買食本縣引鹽不得越江以啟私販巡鹽禦史已主其議而浦子口守禦江平及諸軍堅執以爲不便相持久之遂互相攻詰諸軍大噪擊殺部民大瀾僅以身免至是南京兵部尙書郭干言二臣本以私忿相鬥法當究治仍乞酌議鹽地以杜爭端得旨買鹽地方仍舊行凡事干軍民有不便者自宜奏訴守禦官乃敢縱各軍暴橫殊不畏朝廷法度平及軍人首事者南京兵部逮至法司重究以聞

○隆慶二年十月己亥湖廣撫按官劾奏遼王憲﹤火節﹥罪狀有司驗問得實

上曰憲﹤火節﹥僣擬淫虐罪惡多端背違

祖訓干犯國紀旣多官核實參奏本當盡法姑革爵禁錮削除世封其遣附馬都尉鄔景和告

太廟仍以書示各王府知之撥置羣黨俱下禦史按問

○隆慶五年二月癸卯浙江處州府生員馮椿等以本府同知江應昂笞辱生員朱正色父朱曰�永乃呼引諸生數十人訴於分守參議方嶽嶽不爲理椿等遂羣毆嶽呼噪而出事聞

上謂生徒聚毆上官大壞法紀令撫按官窮竟其獄無事姑息

○三月丙子都察院左都禦史葛守禮申明巡按事宜一正體統爲監司之於守令上下相維按臣不當假手屬官考注藩臬以致政弛民玩權柄倒持二修本務謂禦史職在肅官僚振綱紀摘姦伏理冤滯宜力舉其職諸細故有司存毋得侵官三愼訪察謂官以察爲名毋自瞇昧徒寄耳目宜虛心咨訪酌用僉言則摘發所及無不詟伏四簡受詞謂訟必興於險健聽受稍輕則告訐蜂起奉行過當所傷必多自非有司所不能治監司所不能決不宜輕受五完勘合謂本院考察例以完結分數爲較毋以文移細故塞責考課時必核其實六公舉劾言撫按之於所屬每恕於甲科而嚴於舉監今無論其出身惟當核其名實舉刺之疏無俟出境以啟他議七核查盤謂委屬宜在得人一人無過三處則磨勘精核而獘端可釐八倡節儉謂減騶從薄供億戒承奉以身率物則其下不渝

上嘉其議令所在巡按禦史從實舉行回道之日仍嚴考核毋事姑息

○七月辛酉詔自今公差官各依限赴京若違限日久當送問者如例送問其未及送問者停俸在差升遷者必以抵任之日積俸三年方許考滿其各府縣官推升行取亦以歷俸久近爲差不必論其選之前後

○八月庚寅建極殿大學士掌管吏部事髙拱疏言輦轂之下各行事衙門在焉而四方姦民往往輻輳於北�言亂政指稱吏部誆騙者尢多宜嚴捕治如歇家敢有窩藏許兩鄰舉首若不舉首事發一體連坐重罪庶姦徒無所容而各衙門亦可以行事矣疏入

上深然之令廠衛五城悉如拱言嚴行訪捕都察院仍揭榜禁約

○隆慶六年三月辛卯南京戶部尙書曹邦輔參奏管倉主事張振選違抗不職狀乞如例罷黜吏部覆言上下之分定而後紀綱立政令行邇來屬官不奉堂官約束名分倒置其原皆因往歲執政之臣悅人媚已於是憸夫之在庶僚者托爲粵援以語言相構少不快意輒非陷之於是堂官不敢行其約束而屬官益恣其胸臆自稱風采卽未必有奧援者亦皆以違拗堂官爲得計而�意承行者蓋鮮矣其在外省則由巡按禦史往往以進士推官知縣有科道之望乃曲爲護庇引爲私人陰授以廉訪之柄凡二司之賢否悉出唇吻少有不悅遂以萋菲而禍終不免於是二司反皆畏懼曲意結納蓋奉承之不暇而又何敢問其政事之得失乎體貌旣乖法度盡廢害政莫甚於此請革振選職冠帶閒住仍通行內外諸司今後屬官敢有抗違上官者俱如振選例上官有自降禮體款曲屬官平日不能督率有罪不行紏治者以不職論其各巡按禦史仍有護庇進士推官知縣引爲私人者聽本部都察院及科道參奏究治庶久塗之耳目可開而久紊之法紀可振矣

上曰近來屬官不受約束上官不行紏治及爲曲悅名分倒置政體大乖其今內外諸司一體戒飭以後仍效此風者部院科道官具以名聞重治之於是黜振選閒住

○辛亥兵科都給事中梁問孟言國家所恃以振刷天下者獨法耳法一廢則犯上作亂其勢不可收拾故漸弗可弗防也頃安慶之變𨿽由官軍挾憤而蔑視紀法則非一朝一夕之故矣臣請以往事証之昔南京振武營諸軍始以小釁致殺大臣當時少事姑息未經盡法遂稔惡不悛當事者至今憂之山西巡撫稽核軍餉稍嚴乃中夜鼓噪圍劫督撫浙江東陽縣催徵稍急卽聚眾軟血震驚居民處州生員請托不遂毆及方面松江童生考不與選辱及府官仿效成風恬不知法皆緣當事者曲爲掩護以避已罪而不知姑息之獘一至此極也惟

陛下鑑於往事敕下法司將安慶官軍盡法究治以明憲典仍誡天下有違法倡亂者所司卽以實聞勿泥激變良民之律相率欺蔽以隳國法兵部覆奏

上是之詔今後官員軍民有狥私挾仇違法倡亂者所司卽擒獲奏聞朝廷憲典具存決不輕貸其容隱掩飾者聽兵部及該科參究

愼刑罰

○隆慶三年正月己巳大理寺左少卿王諍言我朝設刑部以掌刑名又設大理寺以平審之本以相濟而非以相病也今問刑官多不能輸心服善各務求勝每每違背律例獨任意見或曰難以照常發落或曰合比某事擬罪自創一例略無顧忌臣請以近事一二証之一律文所謂凡奉制書有所施行而違者杖一百本指制誥而言今則操軍違限守備官軍不入直開場賭博槪用此律臣嘗駁之則執稱律例皆制書也然則大明律例皆不必用獨用制書有違一句足矣臣竊謂其舛也一律文犯姦條下所謂買休賣休和娶人妻者本指用財買求其又使之休賣其妻而因以娶之者言也故律應離異歸宗財禮入官至若夫婦不合者律應離異婦人犯姦者律從嫁賣則後夫憑媒用財娶以爲妻者原非姦情律所不禁矣今則槪引買休賣休和娶之律悉令離異財禮入官臣嘗駁之則又執稱買休賣休和娶人妻原不系姦情然則買休賣休之律何爲載於犯姦條下也一律文所謂不應得爲而爲者笞四十重者杖八十蓋爲律文該載不盡者方用此律也若所犯明有正條自當依本條科斷今人之所犯有手足毆人成傷者應笞三十以他物成傷者應笞四十此其罪名之當得者也今之議罪則曰某除毆人成傷輕罪不坐外今依不應得爲而爲之事理重者律杖八十夫旣除毆人輕罪不坐則無罪可坐矣而又坐以不應得爲臣不知其所謂不應得爲者何事也人命至重憲典昭然恐不宜附會偏執如此

上曰邇來問刑官不諳律例致多虧枉所奏令刑部都察院公議以聞先是諍以刑部尙書毛愷屢以議獄不合故疏中及之愷不能平執奏部擬皆是又謂買休賣休乃本夫賣無罪之妻爲義絕本婦從嫁賣之命爲失節買休人娶爲有夫之婦爲苟婚故彼此俱罪本婦歸宗也若犯姦自有正律不當傳此京操班軍違限乃題準事例非制書有違而何事變無窮律文有限則有不應得爲而爲之律蓋成法也事有情重律輕者則難以照常發落罪有律無正條者則比附律條奏請亦成法也而曰自創一例略無顧忌何耶於是議久不決都察院左都禦史王廷刑科左給事中陳行健等皆以諍議爲是

上乃令更議買休賣休律而戒愷等今後問擬評駁務虛心詳審以副朝廷欽卹之意已而左都禦史王廷覆言買休賣休律分列犯姦條下上承縱容抑勒通奸之條下接用計逼勒休棄之罪會意明屬姦情但律文止曰本夫本婦及買休人原無姦字故部寺各執所見大抵該部則謂夫婦大倫不可輒賣當一切裁之以法該寺則以律用正條罪難槪擬欲將圖財嫁賣者問以不應量追財禮入官其貧病嫁賣及後夫用財買娶別無比情者不坐於情𨿽便頗屬紛更惟

上加裁定得旨買休賣休本屬姦條今後有犯非系有姦情者不得引用

○七月辛丑刑科給事中魏體明條陳五事一懲酷刑一愼議讞一戒淹滯一省詞訟一禁廠衛其戒淹滯言有可率泥成案憚於平反又多引嫌卻避卽在重辟心知其冤而莫爲伸理至發遣發配之類更相積滯動經數年宜行戒飭其禁廠衛言畨校緝獲盜賊不問眞僞以搒掠定之箠楚之下何求不得銜冤茹痛莫此爲甚自今宜送法司鞫審如情眞罪當乃與紀功其濫及無辜者卽與疏釋仍罪及捕者刑部覆奏

上曰淹滯獄囚在外者行所司速爲伸理在內者法司具以名聞

○九月甲戌刑部尙書毛愷言今災異頻仍由刑獄冤濫所致其獘有六曰濫詞曰濫拘曰濫禁曰濫刑曰濫擬曰濫罰六者皆足以殃民生召災異宜嚴飭內外諸司禁革罰者以輕重黜罷

上曰邇來刑獄太濫致干天和其行內外諸司務平恕明允痛祛濫獘以副朕欽卹弭災之意苛刻害民者在內法司在外撫按官劾治之

○隆慶四年七月庚午刑部尙書葛守禮等言

皇上登極之初大布恩赦與民更生以至停刑有旨無審有貸其所以憫念黎元者甚厚而在外有司無以奉承休徳凡有訊鞫不論輕重動用酷刑有問一事未竟而已斃一二命到任甫期年而拷死數十人者輕視人命若艸菅如汾州知州齊宗堯三年致死五十人榮河知縣吳朝一年致死十七人甚可駭也請行各處撫按官戒諭有司如有仍前慘刻用刑者照例革黜爲民有故勘故禁故入平人致死者依律抵死容隱者事發並治

上曰近來有司官不遵律例酷刑虐民撫按官亦不禁察任其所爲負朕愛卹民命之意其行撫按官嚴加體訪如有仍前酷刑者劾治之如或姑息容隱法司該科一並參奏

核功罪

○隆慶元年三月戊辰先是總督宣大山西軍務侍郎王之誥上招回被虜人口宣府三百八十九人大同二千一百六十一人山西一百四十五人因言大同總兵孫吳招至二千一百人參將麻錦一千一百人守備馬添祿七百人例當升級加賞副總兵官馬芳三百人參將丁世隆方琦劉國守備解一淸周伊俱百人以上量賞參將袁世械尢月趙伯勛守備史大典楊淮孟仲麻貴操守張鐸俱四十人以上當量犒

上命兵部查例以聞於是兵部言往時邊軍多殺降冒功故招徠者少今將士奉法遺民懷歸其數自倍故事總兵以七百人爲率參將四百人守備把總備禦三百人各升一級不及數者給賞今總兵吳於數加倍宜升二級參將錦守備添祿加一倍升一級其餘賞犒皆如總督侍郎所擬

上曰參將守備等官人自效力數我爲難總兵官合集眾力數多爲易自今參將四百人守備而下三百人各升一級多者遞加總兵官七百人升一級多者加賞孫吳升祖職一級絲二表裏麻錦馬添祿各一級馬芳二十兩一表裏丁世隆等各四兩袁世械等如議其來歸者督撫官厚加撫卹務令得所率領者視所率人數賞錄

○九月丁卯西虜掩答率�數萬入寇大同井坪邊進至山西偏頭關老營堡驢皮窖等處撫按官以聞

上念邊民罹害手詔總督鎭巡等官各加嚴謹戰守毋得怠誤於是兵科給事中歐陽一敬上言

聖情軫念邊事

天語所臨旌旗生色顧用兵之際非嚴紀察之司恐官軍不無退怯至事寧而始行勘晚矣

上是其言命各該巡按禦史隨營紀察功罪務以實聞

○隆慶二年二月癸未禦史王漸勘上山石石州被虜功罪法司議覆請首治該鎭總兵申維嶽田世威參將劉寶及巡撫王繼洛岢嵐副使王學謨僨事殃民之罪守備楊時隆以下不守信地罪次之太原府同知李春芳岢嵐州知州王下賢繕修不完參將黑雲龍等備禦無策隰州知州魏宗芳等收斂不早罪又次之總督王之誥等守南山難於遙制大同總兵孫吳失於應援而眾寡不敵宜薄其罪議上得旨維嶽威保各斬繼洛學謨謫戍邊春芳下賢降三級之誥降二級聽用吳落職充爲事官管事雲龍宗芳時隆等及各分守管操等官下巡按禦史按問以聞其有功官遊擊方振參將尢月各升二級賞銀二十兩先後捕獲姦細明海等及叛人董嗑兒等黑裏器等俱斬以狥時邊臣選軟怠玩掩罪冒功積獘已久故恣虜出入動得利去至是議罰將士始知畏法焉

○十二月戊戌

上諭兵部曰今年邊境寧謐醜虜遠遁各總督鎭巡官修守備戒備多效勤勞其加優賚以示激勸賞總督官銀三十兩紵絲二表裏鎭巡官二十兩一表裏

○隆慶三年正月乙卯論閩廣剿寇功賞福建巡撫塗擇民總兵李錫兩廣總督張瀚廣東巡撫熊桴總兵郭成參將張元勛蔣伯淸銀幣有差先年二年七月中海寇曾一本突犯福建界官軍出海迎擊於柘林鹽埕及馬耳澳等大破之前後擒斬七百人死水火者萬人至是事聞兵部請大破常格先給賞而後行勘以勸邊臣效力者故有是命

○丁巳盜劫四川犍爲營昌二縣庫銀巡撫都禦史嚴淸言盜賊之患隨處皆有而四川獨多如眉州富順長壽仁壽墊江威遠及犍爲榮昌不三年間被盜屢矣失在罰輕人不知儆宜特重其罰庶弭盜患兵部覆用其議得旨下犍爲知縣計略等巡按禦史按問自今有失事者撫按官查各官駐札處所及失事次數分別奏處

○十月甲辰先是虜入大同塞七日引去總督陳其學巡撫�秋各言本鎭探得虜情預爲之備以故虜無所利總兵趙岢等先後遊擊皆有俘斬功宜加賞錄而巡按禦史燕儒宦言虜自入境來我兵無敢發一矢與之敵者攻陷堡塞殺虜人畜甚多宜正諸臣玩愒之罪於是都給事中張鹵等劾奏邊臣欺罔請嚴究如法兵部請下禦史勘實以聞

上乃令總兵官趙岢等待罪防秋參將袁世械等屬禦史提問及給事查鐸禦史王圻等復以爲言又令其學及秋俱待罪任事候勘至處分至是儒宦勘上狀言始虜謀犯我諜者實先知之守臣亦不憚徵繕以待虜顧爲陵京重地議令岢戒備紫荊關遏其南下岢遂提兵遠屯參將方琦等皆不設備遊擊施汝淸等又畏縮不前遂今懷應山陰之間任其蹂躪陷堡寨大者二所小者九十一所殺掠男女及創殘者數千人掠馬畜糧芻者以萬計我軍𨿽嘗出邊稍有斬擒然竟未接一戰原任總兵胡鎭及遊擊文良臣稍能驅逐不致敗事而功不勝過其能自保而有勞勛者惟副總兵麻錦參將麻貴葛柰三人而已岢又不自引咎乃逞故智以欺督撫不察而過聽以欺

陛下此三臣者罪可勝言哉然臣又惟虜人不數日尋卽引去𨿽縱橫兩路而不敢睥睨三關亦是三臣防禦之力且秋視事未三月展布未遑罪尢可原﹤鋶﹣釒﹥上得旨趙岢避事殃民本有常刑姑降實職三級陳其學降俸二級李秋奪俸半年胡鎭文良臣各降一級麻貴賞銀二十兩麻錦葛柰各十兩方琦等六人皆謫戍施汝淸等九人下禦史問又以鎭巡官或不宜於本鎭命兵部同吏部議更置之

○十二月庚子以廣東潮州府擒剿林樟等巢賊首郭明等功賞總兵郭成兵備僉事楊芷監軍副使江一麟等銀兩有差初潮揭普惠諸縣山賊依險爲巢者以百數郭明據林樟巢胡一化據北山洋陳一義據馬湖寨聲勢相倚屠戮劫虜蓋二十年是年九月成等率官軍分部進剿明及一化一義並伏誅凡斬首及俘獲者一千三百有奇諸巢悉平至是總督劉燾奏捷具言撫民林道干等寔用命宜許贖罪

上旣賞成等而命禦史勘道乾功績以聞又以廣中山寇尙多飭燾等亟爲剿滅毋玩愒養寇以貽民患

○隆慶五年八月甲寅命禮科左給事中雒遵往邳州等處查勘河工先是總理河道都禦史潘季馴奏邳河工成乞錄效勞諸臣

上曰今歲糧運比常更遲如何轍報工完且敍功太濫該部核實以聞於是尙書朱衡覆言河道通塞專以糧運遲速爲驗非謂築口導流便可塞責乞遣官就彼覆勘而命季馴戴罪管事報可

卹軍士

○隆慶元年甲戌詔內官監黑窰等廠舊役鎭朔諸衛軍三百十四人俱放歸原伍

○三月丁未諭禮部曰朕初卽位念守邊官軍勞苦宜加恩賚爾等其會兵部備查遼東至甘肅緣邊一帶地方官軍實數以聞

○五月癸亥以漕軍疲困詔運船過臨淸免其帶磚

○隆慶二年二月庚寅賜扈駕及防守官軍馬軍人各銀六錢步軍人三錢守

天壽山後馬步軍如之九門皇城四門直宿圍子手及巡捕官軍人二錢

○隆慶三年五月戊辰寧夏總兵官雷龍請減撤入衛兵馬以實本鎭兵部覆言邊兵入衛之苦言者非一然竟不敢輕撤者薊鎭土兵未練虜儆時聞不得不藉手足以護腹心耳宜侯來歲將寧夏量減一枝而令薊鎭亟練土兵或練未卽成於京營中暫摘二枝俾春秋輪成薊鎭

上曰入衛士馬近聞疲困殊甚其令薊鎭督撫官亟行議處以聞

○八月乙丑兵部以大閱請發太僕寺庫銀一萬搞京營官軍人一錢

上以軍士勞苦命人給三錢

○隆慶四年二月壬戌巡按雲南監察禦史劉翾奉詔修省陳言邊事略曰臣頃見延綏�班軍十二車所載生居其二而櫬居其一生者顚連憔悴而泣訴曰行糧月糧朝廷所以養吾輩者非不厚也年例新增兵部所以請給發者非不時也本色折色督撫所以憑冊報者非不足也然而下情不通胥至斃困者一遏於倉攢之常例而支放愆期再漁於將領之使用而扣克無度三觸於家丁之抑勒而額外取盈四害於主兵之好逸而分擺於極衝無暇之地五迫於修邊之太急而督責以緊關難竣之工六苦於撤放之太遲而跋履於暑雨怨咨之日枵腹以稱戈裂指以荷插故困踣至此推之他鎭無不皆然宜乘此撤防之日亟爲議處此卽

陛下發賑緩刑之仁心而修省以回天變之一端也疏�

上曰入衛兵馬旣疲困至此爾部臣卽行與譚綸從實悉心議處具奏

○五月乙酉詔漕運各總過江過湖腳銀之奇羨者解貯淮安府庫爲軍船置辦什物之用每船給以四兩如再有餘則以助船之費仍著爲令

○九月乙酉詔兵部發銀一萬兩於薊鎭搞各鎭官兵之赴援者先是以虜報調集士馬策應已而虜不果入守臣王崇古請量賞之以鼓士气故有是命

○隆慶五年五月戊子從禦史蕭廩議令各邊兵入衛薊鎭者卽以掣兵之日放歸不必畱備冬春

修武備

○隆慶元年七月己巳駙馬都尉鄔景和言故事戎政府開操在春季三月秋季八月中旬後以逆鸞建議攺於七月宜如故便

上曰秋防事重七月開操不爲早其遵成命行

○隆慶二年九月戊辰兵部議覆大學士張居正所陳飭武備事宜其一議整飭京營言

祖宗設立京營屯兵數十萬凡遇各邊有儆輒令出徵蓋所以居重馭輕而固天下之本也歲久逃亡者眾見存僅九萬餘人中有多四方竄籍之人有以一人而應二五役者卽春秋操演亦虛文耳今宜盡核逃亡之數報冊有名者行衛查補無名者發單淸勾兵數旣足仍行戎政大臣從實操演季冬會同巡視科道閱視勤惰以聞操練旣嚴則冒替者自有所憚而不爲矣至於大閱之禮

宣宗嘗行之兔兒山

英宗嘗行之北郊又嘗行之西苑成憲具在今

皇上聖性英姿同符

列祖當戎務廢弛之秋正四方攺觀易聽之會伏望自隆慶三年爲始於季冬農隙之後恭請

聖駕親臨校閱一以甄別將官驗其教練之多寡以爲陟黜之次第一以考校軍士視其技藝之髙下以爲賞賚之等差但有老弱卽行汰易以後間歲一舉如此不惟京營卒伍可變弱以爲彊卽邊塞諸軍亦望風而思奮矣

上曰然大閱旣有

祖宗成憲允宜修舉爾部中其與戎政官先期整飭候明年八月內來聞余悉如議務實行之

○隆慶三年九月辛卯

上大閱將士於京營教場閱畢諭總督戎政等官及將士曰詰戎講武保治弘圖訓練有方國威乃壯爾等其勉之又敕諭總督戎政鎭遠侯顧寰協理侍郎王之誥等曰朕惟國家設立京營以養戰士平時則講軍實遇儆則壯國威蓋以居重馭輕安內攘外爲萬世計也越我

皇考又更新戎政申飭宏規專命文武大臣爲之總督協理其制大備夫何邇年以來法令寢弛蠹獘叢生士馬消耗器甲凋敝將多怯敵兵無選鋒朕甚慮之夫列屯坐食之兵非益寡而春秋操練之期非甚疎也則何以廢壞如是無乃任事之臣不能明宣朕意而以空文塞責歟書不云乎有備無患故治兵講武搜卒簡乘帝王之所重也玆朕遠稽古典近遵

祖制采納輔臣之言以今年季秋親行大閱之禮將領以下薄加賞罰以示勸懲惟爾等職司營務爲國爪牙其尙仰體朕心益修戎備無怠愒以廢事無姑息以長姦無營私以撓公無苛刻以擾眾務使部伍充實士馬精彊訓練不爲虛文徵調皆有實用庶幾重根本之勢消釁孽之萌以稱朕張皇六師至意如贊朕命責有所歸爾等其欽承之

○隆慶四年正月乙亥

上諭兵部曰畿輔重邊地方武備廢弛已久近來言者皆詳於外而略於內豈萬全計爾等宜悉心詳議所以捍外禦內者具奏施行旣而尙書霍冀等條爲十事以上一更置守令謂近邊府州縣掌印官民兵錢糧城堡器械悉屬綜理所系甚重宜行總督撫按官公同甄別甚應久任某應攺調遇有員缺吏部仍愼選甲科老練之人充之如科貢吏員出身有異才堪任者一體起用一修繕城堡謂保障邊方城堡爲急往年猾虜止於攻毀堡寨近則攻陷州縣城矣今沿邊方地方自永順二府之外州縣城垣與軍民屯堡全未經略卽如近京蘆溝橋河西務皆素稱大鎭虜必垂涎之地宜速行各該守臣增築墻垣多開濠塹工費取之撫按贓罰及戶部開納事例銀一申明保甲謂郊畿近地軍民雜處往往盜起肘腋而不知虜至門庭而莫避宜申明保甲之法有急共救有罪同罰其他點閘科派之擾一切禁之一團練民兵謂各州縣設有民壯專備緩急之用而有司獨用以供迎送之役全不教練故民兵𨿽設武備日弛宜如近議嚴行所在撫臣加意教閱其有額外壯丁堪練者多方募集編成什伍擇其有信義服人者立爲隊長隊副以統領之平時則量減徭役防秋則量給行糧如有捍虜功一體升賞一修築墩臺謂墩臺爲烽火耳目之寄而近邊州縣多圯廢不修猝遇虜儆不便傳報宜酌量衝緩以時修築多撥軍夫守之一制造火器謂中國之長技全在火器如連珠炮神槍快槍等項宜一一多備仍選軍民精銳有膽力者充爲火器手不時教習以濟緩急一栽植樹株謂畿輔重地平木�氵�亍空闊虜騎得以長驅宜於各城堡外多種樹木不惟利民且因可以捍虜一預計防守謂城堡旣修又湏法令素明乃能有濟宜令各府州縣掌印官查照各城堡垛口數目編定號次以爲信地挨戶出丁守之𨿽勢豪之家不得循情優免倘遇虜報戒嚴卽挑選壯丁如期策應一嚴謹收斂謂虜若大舉則當下淸野之令使各處保甲馬上執旗召集鄕民悉遷入城堡如有怠玩者罪之一責成兵備謂畿輔地方一應兵馬錢糧之事全賴兵備分理必功罪相同而後能戮力共濟卽如近年宣大地方戰守之功無歸之兵備而頃者大同失事罪止坐總督鎭巡甚非法紀今後宜以爲戒使人人知責任所在不容他諉庶邊務有禆疏入

上以爲然令各該撫按督率兵備等官著實舉行更置有司務依期作速具奏

飭邊防

○隆慶元年六月甲辰吏部尙書楊博言頃者天變異常凡霪雨地震冰雹悉爲陰沴之象

皇上宜修實政以答天心今邊務最急宜及秋防伊邇申飭邊臣嚴爲之備

上批答曰各邊兵食戰守機宜今劉燾王之誥霍冀各督撫鎭兵備守巡等官竭忠爲國協力整理秋防事竣仍核功罪以聞

○七月丁卯

上諭吏兵二部曰薊鎭邊墻因久雨傾圯𨿽已降旨修築未知工緒如何又未知修築之外別有禦虜長策否其亟推才望大臣一人行邊會同督撫等官閱視工程及講求便宜以聞於是尙書楊博等言兵部侍郎遲鳳翔可

上從之命鳳翔兼都察院右僉都禦史賜敕以行敕曰朕惟安邊固圉爲備當周爲謀當預邇聞薊鎭邊墻因夏月霪雨倒塌數多該鎭正在興工修理而復值秋霖旋築旋圯今不知工程果已若何文武吏士久事版鍤勞瘁之狀恆軫朕心又今入秋漸深萬一工未卽成其禦虜之策安出計諸邊臣義存報國志切立功當必有成畫矣玆特命爾前去該鎭宣布朕憫念之意徧歷緊要處所驗督工程勞撫士卒俾勿隳沮倦怠必期早完仍會同總督劉燾總兵官李世忠劉漢巡撫耿隨卿及各將領兵備等官悉心計議目今若何從宜戰守日後若何經久備禦凡有長策逐一具奏中間或有顧忌不敢自言之情拘礙不能自爲之事亦就從實條列奏請邊情重務朝廷謂爾有才識特遣爾往處分爾宜仰體朕心務得周詳的確來奏庶副簡命爾其欽哉

○十月乙酉

上日講畢問大學士徐階等以石州陷故諭令選將調兵加意防守於是戶科都給事中魏時亮上言比者

陛下因閱禦史奏而憂及虜寇又於日講之後問輔臣以石州事此二事仰見我

皇上之加意勤政乃安攘之大本也願益推此心遠法帝堯之無怠無荒近法

孝皇之召問大臣俾司馬彊兵司徒足食宗伯教民以禮令親上死長而冡宰揀拔眞才以任羣治如古六卿之職而

陛下獨以神運之則順治威嚴而虜患不足平矣工科左給事中吳時來亦言

聖情畱意邊防如此虜已在目中更望歷召吏戶兵部問以督撫得人若何防守定計若何錢糧接濟若何庶令當事者人人惕厲永保無虞

上皆嘉納之

○十一月辛酉

上諭輔臣徐階等曰朕聞東西二鎭虜寇荼毒至甚防虜之計圖之宜豫卿等其會文武羣臣務實詳議以聞於是階等上議曰比者

皇上以東西二鎭突被虜患特降

聖諭命臣等務實講求預處之策此誠

聖慮宸猷所以制治保邦衍隆平之慶於無疆者也臣等愚陋不足奉明詔其事在閫外難遙度者請仍俟邊臣計奏而邊臣得便宜從事者亦無容瑣瀆以煩

聖聽臣等謹以邊臣所不得自言之情與所不能自專之事提綱挈要檃栝諸臣所條議而參以一得之愚具列十三事如左伏惟

聖明裁擇一責實效二定責任三明戰守四申軍令五重將帥六練軍兵七繕城堡八團民兵九處久任十廣招納十一儲人才十二理鹽法十三擇邊吏

上是之命二鎭諸邊總督鎭巡等官卽以所議務實舉行其有仍前欺怠者兵部科道及巡按禦史參奏重治

○隆慶二年二月己酉

上在天壽山諭輔臣曰朕躬謁我

祖考陵寢始知邊鎭去京切近如此玆薊州總督官來朝言近者虜情如何今邊事久壞無爲朕實心整理者但逞辭說弄虛文將來豈不誤事卿等及部臣議擬以聞於是兵部言京師

陵寢均爲腹心重地去虜營密邇薊鎭藩屏於東宣鎭股肱於西爲左右輔使二鎭守臣實心幹濟固可恃以無恐而邇來人心玩愒或文武互爲參商或官屬自相矛盾或怵於法网之太密或牽於議論之太多坐是日弛一日誠如

聖諭屬者𨿽據總督諸臣報稱無儆而衣袽之防正在今日卽當移檄二鎭守臣多方偵伺務令預得虜情早爲經略用紓

皇上宵旰之懷其徒爲文具僨事殃民仍蹈故智者罪無赦

上是之令總督鎭巡等官各條上見行戰守方略以聞

○六月癸巳總督薊遼侍郎譚綸條上分立三營事宜請於薊昌十路練兵三萬人列爲三大營以遵化永平遊兵二枝合巡撫標兵一枝爲遵化一營巡撫都禦史劉應節提督之以建昌遊兵一枝合鎭守標兵二枝爲三屯一營鎭守總兵官郭琥提督之以振武石匣二營合總督標兵二枝爲密雲一營練兵都督戚繼光提督之各以兵備監督其遵化三屯二營仍聽繼光往來總理而悉受制亍總督不得矛盾同異當春秋兩防之時各屯要地如永平一區有警則遵化一營禦之三屯出二哨應之密雲出一哨應之薊州一區有警則三屯一營禦之遵化出二哨應之密雲出一哨應之密雲一區有警則密雲一營禦之三屯出二哨應之遵化出一哨應之兵皆據墻爲戰以拒虜不入爲上功其或一面失守致虜潰入則合三營之兵並力奮擊務收全捷又言薊鎭補練主兵將以罷調客兵今行之已踰十年主兵竟不能充客兵終不可罷何者任之未專而行之未實也今宜責之臣綸與繼光使得專任其事勿使巡按巡關禦史攙與其間俟三年補練有成然後遣官閱視補得主兵二枝卽罷調客兵一枝補得主兵一萬卽罷調客兵五千專任旣專功效自著比之頻年補練迄無成績不可同日而語矣﹤鋶﹣釒﹥入報可已而巡撫都禦史劉應節言薊昌十路惟永平一區最爲單弱宜厚集兵力以圖固守不當以其去京稍遠而秦越視之以臣愚計宜於振武營攺設副總兵一員駐札密雲統領總督標下各營兵馬建昌營攺設副總兵一員就彼住札統領鎭巡標下各營兵馬以聽總理者往來督率訓練庶聲勢相聯而於體統亦無所紊

上曰練兵乃禦虜要務督撫官宜協力幹理以副朝廷委任是所言分營訓練與譚綸原議不同未見有同心爲國之義秋防�近其�會議詳確並議處舊額兵馬以聞

○七月己酉

上諭輔臣曰秋防屆期不知各邊已有備否去歲失事邊臣朕從寬宥今內外官尙多虛言誤事者卿等宜示兵部申飭譚綸等今後務期實心共濟不得仍蹈前非縱虜深入違者朕處以法不貸

○九月甲戌

上以秋防將竣恐各邊督撫鎭巡等官忘備玩寇命兵部移文申飭之

○隆慶三年六月乙未兵部尙書霍冀奏禦戎之道守備爲先去年各邊防秋無警邇者又聞掩答西搶回夷其在中國似可晏然無虞矣乃臣猶有慮者臣伏睹凡邊事勢遼鎭𨿽常逐虜而河西之寇頻聞薊鎭固稱設險而補練之兵未足昌平則禁山之後可慮保定則三關之口宜防宣府近有車夷之搶不能無向導之憂大同久失大邊之險難保無剝膚之害山西士多脆弱延綏久苦徵調寧夏三面受敵無一可拒之塞固原一望沙漠尢多易犯之區至於甘肅僻在西陲素稱無備卽今各酋或住營莊涼山後或聚收西海水頭搶番夷者得志則乘勝而謀我不得志則乘機而噬我我之爲謀少疎則安枕未有日也惟

聖明篤戒邊臣勿令弛備

上曰然各邊近𨿽少警未可恃以爲安其亟行諸鎭總督鎭巡等官嚴加堤備比年所議戰守事宜務實修舉毋事虛文

○隆慶四年正月甲申兵科都給事中張鹵疏論總督陳其學巡撫王遴不職狀因言宣大總督原駐陽和居兩鎭適中之地便於經略已而移駐懷來專備南山夫虜不能越上谷以伺南山則南山不宜株守明矣請如故事令總督駐陽和仍嚴核薊鎭練兵實效及入衛兵減撤之數而戒諸將官各戮力任事無飾虛言兵部覆議得旨令其學回籍聽用遴策勵供職今後總督每遇春秋兩防照舊駐札陽和有警相機調度余俱如擬

○三月壬午兵部覆都給事中溫純言頃聞宣大屢有虜報而今督撫將領諸臣在陳其學則當回籍在方逢時則當新任在王遴則當內轉在馬芳趙苛則始更置繼總督者王崇古尙候代於狹右繼巡撫者孟重始聞命於洛中尙書郭乾方自畱都行取未至事勢可虞請各加申飭

上曰邊報屢至防守宜嚴其亟行各該督撫等官用心防禦新升者趣令赴任毋致稽延誤事

○隆慶五年八月乙卯敕諭諸邊鎭督撫等官王崇古等曰朕受

天明命君主萬方內夏外夷無不欲其得所昨歲北虜款關求貢議者紛紛可否互異朕方欲廣並包之仁故不責旣往納其貢獻授官職許爲外臣然夷狄之性叛服不常制禦之方自治爲要近該輔臣建議請降敕諭申飭各鎭文武諸臣及時整理邊務誠爲安攘至計玆特諭爾等除職掌所系照常修舉外乘今邊患稍寧嚴督將領諸臣將一應戰守事宜著實整理撙節費用務有羸余修築險隘務堪保障訓練兵馬務皆精壯修整器械務皆犀利召種屯田務廣儲積淸理鹽法務使疏通收買胡馬務求實用招犭�來黨務令解散其事有不便應合攺弦易轍者亦要明白具奏請旨定奪毋得拘泥陳說因循自誤以後每年聽行邊大臣查核紀驗果能事事整飭著有實績比照擒斬事例重加升賞如踵襲故套推諉誤事卽照失機從重擬罪爾爲總督重臣通貢二事旣已屢效忠謀尢湏愼終如始廣集眾思悉心區畫毋以目前無事而遂忘戒備之心毋以一時權宜而遂爲經久之計務俾邊政修舉日勝一日禦虜之算萬全無遺斯副朕委托之重髙爵懋賞朕不爾吝或如怠玩廢弛以致僨事責有所歸爾其愼之愼之

懷遠人

○隆慶元年十一月丙寅朝鮮國權國事李昖遣陪臣沈銓入謝表貢馬匹方物因歸我被倭掠去人民陳滿等二十餘人

上曰李昖署國之初卽效忠順賜敕諭以旌之仍賜白金百兩錦綺四疋紵幣十二表裏其獲功人等賞金帛有差

○隆慶二年八月辛卯兵部議覆宣大山西督撫陳其學等奏請優錄降人白春魏良相田汝光田淮王現等並議招降賞格凡被虜人能斬獻大酋首如掩答者能率男婦五百名口三百名口來歸者悉如會題例升賞外其五百名口者仍賞銀一百兩三百名口者仍賞銀七十兩若有率一百名口以上者授以正千戶仍賞銀五十兩一百五十名口以上者授以副千戶仍賞銀四十兩一百名口以上者授以實授百戶仍賞銀三十兩五六十名以上者授以所鎭撫仍賞銀二十兩二三十名以上者授以冠帶總旗仍賞銀十兩俱世襲十名以上者分別賞賚俱以過邊實數爲則若能斬獲逆叛如趙全周元首級來獻者卽授以都指揮僉事賞銀一千兩成能殺害不及斬首自身投降來報者巡按禦史核實如前例升賞其已歸降又能招誘降者亦如升賞逆酋自能悔罪來降通宥其罪仍授以指揮僉事賞銀五百兩再能率眾二三百名以上者授以指揮同知賞銀一千兩仍升見任將官管軍管事各該承委招降墩哨人役果能率眾一起五十名口以上者授以所鎭撫二百名口以上者授以實授百戶俱世襲役伴送降人至者每名賞銀五錢降人不問男女老幼督撫行各原籍動支官銀分別查給爲寧家之資仍復其身

上命如議行其歸正人果有智勇諳虜情者令督撫官一體任用宣布朝廷恩信以廣招犭�來

○隆慶三年十二月辛酉琉球國中山王尙元遣其臣守備由必都等歸我被虜人口守臣以聞

上嘉尙元屢效忠誠賞銀五十兩彩叚四表裏仍賜敕獎勵由必都等各給銀幣有差

○隆慶四年十月癸卯虜酋俺答孫把漢那士率其屬阿力哥等十人來降總督王崇古受令散處鎭城會俺答攻略西番聞變亟引還約諸部兵入犯崇古檄各鎭巡嚴兵禦之乃上言今

聖武布昭黠虜效順殆天意非人力也顧其事系國體不細臣熟計之有三策焉把漢脫身來歸非擁眾內附之比宜給宅授官厚賜衣食以悅其心禁絕交通以防其詐多方試之以察其志歲月旣久果無異心徐爲錄用使俺答勒兵臨境則當諭以恩信許其生還因與爲市今生縛板升諸逆趙全等致之麾下仍歸我被虜士女然後優賞把漢而善遣之此一策也如其恃頑彊索不可理諭則嚴兵固守隨機拒戰且示以必殺制其死命則其气易沮必不敢大肆狂逞而吾計可行又一策也其或棄把漢不顧吾厚以恩義結之其部下有相繼來降者輒收牧各邊令把漢統領略如漢人置屬國居烏桓之制俟俺答旣�黃臺吉兼有其眾則令把漢還本土收其餘眾自爲一部以與黃臺吉抗而我按兵助之使把漢懷徳黃臺吉畏威吾邊人因得休息又一策也臣日夜度虜之狀不出此三端而吾應之之術宜亦無踰此者惟

陛下集諸臣裁定可否得旨夷酋款塞事情兵部議處詳確以聞時巡按禦史饒仁侃武尙賢等各言虜情叵測請多方撫處申嚴戰守之備疏並下部議於是兵部覆言把漢以憤激來歸心志未定其後來降人情狀難測如收牧塞上則狼子野心終非可馴之物封疆近或生意外之虞非完計也且俺答兵已臨境合則屯駐�降散則分攻肆掠勢所必至宜飭崇古詳加譯審別無詐諼則給之冠服以系其心其餘相機審處宜悉如崇古議

上曰虜首慕義來降宜加優撫其以把漢那吉爲指揮使阿力哥爲正千戶各賞大紅紵絲衣一襲該鎭官加意��朕旨別用其制虜機宜令崇古等悉如原奏盡心��務求至當

○十一月丁丑虜酋俺答聞朝廷索叛人趙全等許歸把漢那吉乃令黃臺吉罷兵遣使來謝因乞封號及黃臺吉官爵求輸馬與中國鐵鍋布帛互市於是總督王崇古上疏曰俺答雄據漠北保我叛人掠彼番部兵眾十餘萬矣東結朵顏三衛爲向導西挾吉囊子孫爲羽翼常首禍謀今把漢那吉激小忿而來降黃臺吉謀力向而見挫老酋悔過投誠納款此天時也臣聞國初時嘗封虜爲忠順王近事則西番諸國亦各有封請得許俺答比諸國爲外藩定其歲貢之額示以賞賚之等長率眾酋以昭

聖朝一統之盛官黃臺吉以結其父子祖孫之心歸我叛人剪其羽翼亦中國之利也今虜中布帛鍋釜皆仰�國每入寇則寸鐵尺布皆其所取通貢之後不可復得將不無鼠竊之憂若許通市則和好可久而華夷��他邊如遼東開原建昌肅州西番諸夷皆有市乞仿其制刻日平價申禁防姦以和其交事宜無不就者惟

上亟賜裁決以安彊場兵部覆議請俟虜眾遠遁執獻板升諸逆則遣歸把漢以結其心其封錫天典俟彼稱臣稽首然後更議

上曰虜酋旣輸誠哀懇且願執叛來獻具見恭順其賞把漢那吉彩叚四表裏布百疋遣之歸封貢事令總督鎭巡官詳議覆奏

○隆慶五年三月己巳

上禦文華殿日講畢大學士李春芳等面奏北虜封貢事宜具言外示羈縻內修守備之意

上曰卿等旣議允當其卽行之於是廷臣知事由

宸斷異議稍息矣

○己丑封虜酋俺答爲順義王賞大紅五彩紵絲蟒衣一襲彩叚八表裏賜之敕曰朕惟天地以好生之徳自古聖帝明王代天理物莫不上體天心下從民欲包含徧覆視華夷爲一家恆欲其並生並育於宇內也我

太祖髙皇帝膺天眷命君主萬方

成祖文皇帝順天繼統鎭撫九圍薄海內外莫不臣服迨朕纘承丕緒於玆五年欽

天憲

祖愛養生靈胡越一體並包兼育頃因爾孫來歸特命邊臣護視給其服食厚加拊納以禮遣還爾感朕恩顯稱臣內屬歲歲入貢永爲荒服俘獻判賊以表悃誠邊臣爲奏懇款再三朕念比番朝貢代固有之在我國家亦惟常典爾能慕華內附請命恭虔可謂深識天道者矣朕實嘉悅特允所請封爾爲順義王爾弟爾子及諸部落頭目俱授以都督等官俾爾世居本土逐艸射獵各安生業同樂大平朕代

天覆幬萬國無分彼此照臨所及悉我黎元仁恩惟均無或爾遺爾尙仰遵天道堅守臣節約束爾眾永篤恭順使老者得安幼者得長保境息民世世安樂朕國家膺萬年之天運爾子孫亦保萬年之福澤豈不永有美利哉倘爾部眾或背初心擾我邊境是乃自乖大義輕�盟言

天地鬼神實共鑑臨非爾之福爾其體悉朕意尙欽承之

弭盜

○隆慶二年十月庚辰廣賊曾一本等駕船二百餘艘突至南澳窺福建玄鐘界撫按塗澤民王宗載疏請大徵

上命兩省督撫鎭巡官竭力夾剿務期蕩滅不得推諉以致滋蔓

○隆慶六年六月丁亥以盜劫安義縣庫奪江西布政使司左參政方良曙俸一級黜安義縣知縣曾知經爲民始定捕盜條格各州縣掌印巡捕官有盜至十人者降一級二十人者降二級三十人以上者罷官各兵備及該道官所屬盜起至五十人者降一級七十人者降二級百人以上者罷官撫按隱匿不行參奏者聽部院科道官參奏重治若地方有盜卽報上官亟行擒滅上官卽撥兵馬就便捕滅者免究仍錄敍其捕盜之功量多寡爲升賞著爲令

除逆

○隆慶四年十二月丁酉虜執我叛人趙全李自馨王廷輔趙龍張彥文劉天麒馬西川呂西川呂小老等來獻初趙全與丘富從山西妖人呂明鎭習白蓮教事覺明鎭伏誅丘富叛降虜全懼乃及弟龍王廷輔李自馨從富降俺答駐邊外古丰州地名曰板升俺答授全等皆爲酋長丘富死全等益用事歲歲引虜入犯邊境苦之已而試百戶張彥文遊擊家人劉天麒明鎭子呂西川及邊民馬西川呂小老等先後降虜與全等皆居板升全等因尊俺答爲帝治城郭宮殿期日升棟會大風殿棟落壓殺數人俺答懼不敢復居而全等亦各建堡治第擬於王者署其門曰開化府有蟾宮鳳閣之號俺答益貴近之隆慶初汾石之禍實全等本謀也時邊事日棘中外籍籍以板升爲憂募有能得全等者拜都指揮賞銀千兩久之不能得及是以把漢那吉故虜乃誘執全等至云石堡待命總督王崇古已得請遂受其��使送歸那吉那吉戀戀不欲行崇古阮諭朝廷恩意許奉表通貢不絕及宴賚甚厚那吉感恩誓不敢貳中國擕其妻以歸畱阿力哥及俺答使二人爲質至是以狀聞其卸言全篿凶悖爲中國患數十年一旦駢首就縛殆天心助順

聖徳播遠之效也宜祭告

郊社

宗廟以昭武功

上曰判逆元凶頻年紏虜入犯荼毒生靈罪惡滔天仰賴

上穹錫治

宗社垂庥虜酋效順執縛來獻足神人之憤朕心嘉悅宜奏告

郊

廟獻俘正法內外有功諸臣宜加恩賚者以例聞

○隆慶五年九月庚辰磔廣西逆賊章銀豹並斬其孫章扶獞於市仍傳首夷方銀豹廣西古田獞民其父朝威自弘治間與其伯朝猛占據縣治拒殺副總兵馬俊參議馬鋐正徳間銀豹常隨朝威攻陷洛容縣朝威誅死銀豹乃挾其五子四出虜掠屢敗官兵隆慶元年五月銀豹兄銀站恐爲已累密送款巡撫殷正茂執銀豹以聞傳詣京師

上以律吏案銀豹謀反律與扶獞俱伏誅其家屬黨族下撫臣論罪如律

大明穆宗莊皇帝寶訓卷之二終

大明穆宗莊皇帝寶訓序

朕以衝昧未燭於理踐祚之初卽日考古帝王遺文故事講而行之庶幾髙山在前仰止不遠顧以旁搜於異代不若家庭授受之爲眞而實錄所紀多附以臣下之奏牘又不若遹求

聖謨明徵定保之爲要此我

皇考穆宗莊皇帝寶訓所爲輯也欽惟

皇考躬神聖之資撫熙洽之運𨿽

在禦甫及六年而

親郊耕耤幸學講武古帝王經世大法略已施行至於百姓𨿽已安業而蠲貸之詔屢下四夷𨿽已詟服而戒備之令尢嚴海內臣民固莫不忻戴而詠歌之矣惟是垂衣端拱雅尙恭默故精神性術之蘊不可悉得而窺然其言依古訓動合圖箴聰明涵於內照條理辧於物宜則如日月行天望而見者蓋可因用而識體焉朕嘗視膳宮中觀大官所奏禦日無加簋四方災變來聞輒旰食靡寧威孚正於厥家法紀行乎至近左右凜凜謹守官籥無敢違越尺寸此其崇護國脈培養元气之道尢爲切至外廷所不聞宜其敷之訓辭播爲聲教彰明較著如斯也夫唐虞道在於典謨文武功存於雅頌彼其繼世皆神明齊聖之主猶恐懼徳之不類繹思褒序�爲蓍龜矧予小子其敢師心自用以忝

先烈爰命儒臣檃括實錄所載關切理道之要者得若干條釐爲八卷藏之金匱使與典謨雅頌並傳而因敍其景行之意云

萬曆二年七月十三日

大明穆宗莊皇帝寶訓序終大明穆宗莊皇帝寶訓卷之一

光祿大夫柱國少傅兼太子太傅禮部尙書武英殿大學士臣呂本謹校南京禮部祠祭淸吏司郎中臣陳治本南京兵部職方淸吏司主事臣朱錦南京工部虞衡淸吏司郎中臣呂胤昌謹閱

聖孝

○隆慶元年正月戊午

上敕諭禮部曰朕惟自古明君誼主莫不稱述其親之功徳薦之羙謚垂諸無窮蓋所以廣仁而崇孝也我

皇考大行皇帝英姿天挺

聖學日新臨禦四十五年裁決庶政威權無一日不在於朝廷子惠羣生意念無一時不存於海宇恩流如雨露令發如雷霆外淸夷虜之氛內奠邦家之祚斯則成功巍然不可尙矣至於肇明典禮植萬古之綱常屢布訓詞闡千聖之祕賾制作大備聲教四敷其文章煥然又莫或並焉朕方與天下臣民均切怙戴

昊天不弔

龍禦上賓眷惟﹤耳少﹥衝嗣奉丕緒旣仰承於佑啟敢或後於顯揚謹按彜規升薦

鴻號爰稽頌徳之公論用昭傳羙之至情爾禮部其集文武羣臣定擬

尊謚擇日恭上冊寶欽哉

○己未敕諭禮部曰朕仰荷

皇天眷命遵奉

皇考遺詔嗣守丕基君臨萬國溯惟慶源所自我

生母榮淑康妃恩實大焉朕曩居外邸奉餋之禮旣莫罄於生前光揚之典又未崇於身後追思罔極痛切於衷夫孝在篤於所生愛必由於親始今朕方以孝治天下而

母恩未報大禮未舉其何以表因心之誼立成教之本哉昔我

皇伯祖考孝宗皇帝上

生母淑妃尊謚曰

孝穆慈惠恭恪莊僖崇天承聖皇后祔葬

茂陵建

奉慈殿於大內歲時祀享萬世稱孝焉玆當如故事仰稽

懿徳恭薦

鴻稱舉遷祔之上儀營祀享之專宇爾禮部其會官詳議來聞

○己卯

萬壽聖節

上以

大行皇帝梓宮在殯哀痛倍切諭免百官朝賀

○壬午敕諭禮部曰

皇妣孝潔皇后

皇妣孝烈皇后昔

皇考𨿽已定有謚號而

尊稱尙未備玆將屆祔葬祔享之期爾禮部會官議擬並具合行禮儀來聞

○五月庚辰敕諭太師兼太子太師成國公朱希忠等曰玆者恭修

皇考世宗肅皇帝實錄已敕禮部采取事迹命爾希忠爲監修官大學士階春芳朴以勤居正爲總裁官禮部尙書兼翰林院學士髙儀等爲副總裁官左春坊左諭徳兼翰林院侍讀姜金和等爲纂修官於隆慶元年六月初一日開館朕惟我

皇考臨禦天下四十有五年功徳巍巍如天之大固未易以名言然其政令賞罰之施制作文章之盛言爲典謨動成軌範其事布之天下其文具在有司可得而稱述也玆命爾等稽古義例纂輯成編以啟後人貽法萬世其一時吏職之稱否臣下之媺惡亦得附見以垂鑑戒爾等宜悉心綜理夙夜勤事毋忽以致遺毋誇以失實毋偏以廢公毋怠以玩歲殫乃心力用亟成一代之令典以覲揚我

皇考之耿光稱朕意焉欽哉

○隆慶四年九月辛卯掌吏部事大學士髙拱等言近者審錄重囚閱方士王金陶世恩陶放申世文劉文彬髙守中等獄詞不覺隱慟流涕曰

先帝受誣一何至此哉古之人君有殞於非命不得正而終者其名至爲不羙蓋實有其事而不容掩故有以流傳而取譏於後也以我

先帝是果不得正終實有其事否乎

先帝聰明睿智事無大小悉洞燭其微至於保愛

聖體尢極詳愼卽用太醫院官一劑亦必有禦札與輔臣�確安肯不問可否輕服方士之藥又安有旣服受傷不以爲言又復服之之理此自

陛下所明知也

先帝臨禦四十五年享年六十壽考令終蓋自古所罕有者末年抱病經歲從容

上賓曾無暴遽此亦天下所共知也今乃曰金等妄進藥物遂損

聖體比金等子殺父律謂

先帝是金等所害

皇天后土在上然耶否耶議事者乃假

先帝爲詞誣以不得正終其將謂

先帝爲何如且

陛下以父子之間而明於

陛下前誣

先帝以不得正終其將謂

陛下爲何如今罪招中明開

先帝爲人所害是何事體每歲審錄大廷之上明說

先帝爲人所害是何語言凡在臣民皆不忍聞久懷痛憤九重髙遠此等情狀何由得知臣如不言其誰爲

陛下言者若不極明其事恐天下後世信以爲眞卒使

先帝抱不白之冤於天上畱不羙之名於人間則天地古今之變無有大於此者而

陛下亦何以爲情也伏望敕下法司會同多官從公再訊務見的確然後渙發綸音明其事於天下宣付史館明其事於後世使皆知

先帝以正而終更無他說則不惟可以仰慰

先帝在天之靈而

陛下爲

親昭雪亦可以明父子之恩臣等爲

君昭雪亦可以盡君臣之義萬代瞻仰在此舉也至於金等惡孽滔天自有當誅之罪只宜以本等罪名誅之萬死何足惜哉

上曰玆事情重大法司其會同多官訊實以聞於是刑部會府部大臣及錦衣衛科道官於承天門外鞫之盡反金等獄詞言金等進藥無事寔前所坐悉妄第他罪惡尙多不當輕縱請更下法司攺傳正律

上曰我

皇考神聖睿智荷

天篤祐壽考正終享國享年乃自古帝王所罕及者何嘗輕用方藥卻乃委罪於人玆事旣會鞫明白其宣付史館紀錄垂示萬世金等旣有別罪依擬更論具奏

聖學

○隆慶元年三月乙酉敕諭禮部曰朕惟講學乃帝王進徳圖治之首務玆

山陵事畢經筵日講宜卽舉行爾禮部擇日具儀並合行事宜來聞

○四月癸巳命太師兼太子太師成國公朱希忠少師兼太子太師吏部尙書建極殿大學士徐階知經筵事少保兼太子太保吏部尙書武英殿大學士李春芳郭朴少保兼太子太保禮部尙書武英殿大學士髙拱禮部尙書兼文淵閣大學士陳以勤吏部左侍郎兼東閣大學士張居正同知經筵事賜之敕曰朕惟帝王修齊治平之道具在經史然必講明之無疑庶幾推行之有效肆我

祖宗

列聖法古帝王講明正學經筵盛典世世舉行朕以眇躬君臨萬國仰承丕緒恆思克荷之艱祗率舊章冀獲多聞之益今將以四月二十二日禦經筵命爾希忠爾喈知經筵事爾春芳爾朴爾拱爾以勤爾居直同知經筵事詹事府掌府事吏部左侍郎兼翰林院學士趙貞吉吏部右侍郎兼翰林院學士林樹聲禮部左侍郎兼翰林院學士掌院事潘晟禮部右侍郎兼翰林院學士殷士儋國子監祭酒林火�廉右春坊右諭徳兼翰林院侍讀呂調陽翰林院侍讀呂昊王希烈修撰諸大綬丁士羙編修孫鋌張四維林士章陳棟充經筵官階春芳朴拱以勤居正並晟士儋大綬四維日侍講讀夫君以修徳爲要宜勤講學明理之功臣以輔徳爲忠務盡責難陳善之實卿等其尙端志竭誠稽於古訓啟沃朕心凡經史所載理欲消長之端政治得失之故人才忠邪之辧統業興替之由明白開陳毋有所隱務俾學緝熙於光明治允躋於隆盛上以副

皇天

祖宗眷托之重下以敷海宇黎庶熙皞之休而卿等引君當道輔成上徳人臣之職斯無忝矣欽哉

謹天戒

○隆慶元年六月丙申

上諭輔臣曰連日霖雨不止有傷民間禾稼朕甚憂之其令戶部查覆被災地方以聞內外仍痛加修省是日禮部議上修省祈禱及停刑禁屠事宜

上曰內外百司其各務省愆修職以副朕畏

天卹民至意祈禱自明日始各衙門官靑衣角帶及停刑禁屠俱五日諸司奉行不以實者該科劾奏

○丙午禦史劉翾言北直隸武淸縣等處山東汶上縣等處水災異常漕河堤岸橋閘與民間廬舍田禾沒者過半請下撫按臣查勘蠲賑修理事宜卽條上之以俟裁處

上曰暑雨爲災內外官其勉修實政共圖消弭因下其章於戶工二部

○七月丁卯

上諭禮部曰秋霖不止重爲民災朕祗畏

天戒軫念時艱深用憂惕內外各官著各痛加修省自十五日始靑衣角帶辧事仍禁屠五日順天府祈禱晴日止

○十二月丙申禮部言今歲四方奏報災異特多請

上敬

天法祖勤學親賢深以佚欲爲戒

上曰

上天示異理宜修省事關朕躬者自當加愼爾大小臣工其各秉忠君體國之心修舉職業消弭以盡交修之義

○隆慶二年三月戊寅京師地震禮部尙書髙儀等請令百官修省靑衣角帶辧事三日仍願

上親賢遠佞勤政講學以佚欲爲深戒以勵精爲遠圖絀粉飾之彌文崇交修之實政

上曰災變非常委宜知儆事關朕躬者當自加愼爾等百司其痛加省勉盡職業毋�虛文

○十二月庚子禮部類奏是歲四方災異比往年特多而山西天鳴地震男子化女及浙江水旱尢爲異常宜痛加修省

上曰

上天示警朕夙夜兢惕不敢怠荒爾內外臣工其務實心體國修舉職業共圖消彌以仰承仁愛之意

○隆慶三年八月辛亥以是歲災異頻仍詔天下暫免刑

○十一月癸巳吏科給事中戴鳳翔以京師雨水冰凍弭盜安民六事章下禮部因類奏災異並覆鳳翔﹤鋶﹣釒﹥請行內外諸臣痛加警省仍勸

上勤政事虛聽納以仰答

天戒

上曰然今歲災變異常

上天示警朕心深切兢惕爾內外臣工務痛加儆省修舉實政共承

天意

端儲教

○隆慶元年正月戊辰禮部請冊立東宮

上諭曰皇子年尙幼且先賜名徐議冊立

○甲戌賜皇子名

上親告

奉先殿

大行皇帝幾筵而命皇子以辭曰朕玆恭請命於

祖考賜爾名曰夫鈞者言聖王制馭天下猶制器者之轉鈞也其爲義大矣爾其念之哉

○隆慶二年正月癸亥禮部尙書髙儀等復上﹤鋶﹣釒﹥請立東宮其略言自古明王圖治忠臣��莫不以建儲爲重所以定國本安人心也恭惟

皇上篤生元嗣已踰六齡主器得人臣民歡戴早建預餋宜在此時臣伏睹宣徳弘治中

皇子皆二齡而冊立成化中

皇子六齡而冊立具在國史今

皇子𨿽在衝年而舊典可據且奇表秀發睿質異常必冊立之儀旣行則教餋之道可舉惟

皇上早從眾心擇日冊立實

宗社萬年無彊之休﹤鋶﹣釒﹥入

上乃許之曰卿等請建皇儲至於再三瀝誠彌切陳義甚正特允所請其擇日具儀以聞

○三月辛酉

上禦皇極殿傳制冊立皇子爲皇太子命成國公朱希忠爲正使持節太學士徐階爲副使捧冊寶詣文華殿行禮冊文曰蓋聞萬國之本屬在元良主器之重歸於長子朕恭膺

景命嗣撫丕圖遠惟古昔早建之文近考

祖宗相承之典爰遵

天序式正儲闈咨爾元子日表粹和天姿頴異誕祥虹渚夙彰出震之符毓徳龍樓允協繼離之望是用授爾寶冊立爲皇太子正位東宮於戲啟克敬承是以識姒傳之衍誦能基命是以卜姬祚之長爾尙式彼徽猷定乃幼志勤春夏秋冬之學用廣聰明親左右前後之賢豫端蒙餋俾三善悉備百度惟貞益綿

宗社之洪休普慰華夷之仰戴斯予一人永有慶焉欽哉

○隆慶五年正月庚寅大學士李春芳等言

先朝故事

東宮未出閣時閣臣以朔望次日行謁見禮卽今春和宜命臣等舉行如例不惟臣等獲遂仰瞻之私而

東宮殿下亦可閒習禮儀餋成儲徳且今歲來朝官員咸願一睹

睿容請於二月上旬之吉許臣等率諸臣於文華殿門朝見以慰天下臣民之心

上許之令以二月二日謁見

○隆慶六年二月庚戌以

東宮出閣講學命太子少保禮部尙書兼翰林院學士髙儀吏部左侍郎兼翰林院學士張四維司經局洗馬兼翰林院修撰余有丁右春坊右贊善兼翰林院編修陳棟充侍班官詹事府少詹事兼翰林院侍讀學士馬自彊陶大臨翰林院編修陳經邦何洛文檢討沈鯉張秩充講讀官檢討沈淵許國充校書官制敕房辦事大理寺左寺正馬繼文徐繼申充侍書官先是大學士髙拱等請選

東宮輔導官僚會同吏部推舉

上曰東宮官宜加愼選不必備員於是拱等﹤鋶﹣釒﹥名以聞

上從之仍諭拱居正提調各官講讀

遵成憲

○隆慶元年六月丙申先是禦史張檟言皇極等殿門宜悉復

聖祖舊額太監李芳言南北二郊當合祀

上俱下禮部會官詳議至是上議曰

天子正朝之殿所以臨禦萬邦其名義實至重我

皇祖締造之初名以奉天蓋用明王奉若天道之意

先帝因

天心示變革故鼎新之餘更曰皇極蓋取洪範皇建其有極之意爲義並精所包皆廣至於他殿閣名額先後𨿽殊意各有當夫

皇祖爲創業垂統之聖君

先帝實中興禮樂之英主凡有制作莫不仰順

天心遠稽古訓皆非臣下所敢輕議但竊見我

皇上禦極以來善繼善述因革得宜凡事關典禮綱常安危治亂遺詔所載者俱次第釐正其遺詔所����更張者則率循成憲不愆不忘蓋釐正者所以新一時更化之宜而率循者所以存三年無攺之義

聖明舉措髙出千古若殿門等額遺詔未載關系頗緩今使於

先帝山陵甫畢之後一旦舉而盡更之竊恐

皇上純孝之心有所未忍臣等以爲宜遵舊名爲當又言臣等謹按周禮言圜丘方丘之制甚詳列載燎壇瘞坎禮樂象舞之數亦各有別則知天地分祭之說在成周已然矣秦漢之初去古未遠皆主分祭自是而後則分合靡常而議論不一然大抵主分祀者十之六七主合祀者十之二三程頤朱熹號稱大儒一則曰冬至祭天夏至祭地此何待卜一則曰天下有二大事一是天地不當合祭則分合之當否槪可見矣我

太祖髙皇帝定鼎之初一時廷臣斟酌考訂建

圜丘於鐘山之陽以冬至祀天建

方丘於鐘山之陰以夏至祀地蓋亦仿周禮而爲之至洪武十年偶感陰雨始攺合祀我

世祖皇帝應運中興乃集廷議更定四郊如洪武初年之制當時諸臣亦多辧論

先帝折衷斷自

聖心銳然舉行然非

先帝作而爲之實遵

聖祖初制也恭遇

皇上嗣登大寶遵奉遺詔凡一應郊社等禮下之廷議令參稽舊典斟酌攺正中間如大享之禮祈谷之祭與天帝社稷之祭原不系

祖宗舊典及與古禮不協者俱已釐正惟此四郊二祀原爲

聖祖成制臣等如舊請行荷

聖明允兪北郊之禮又以修舉若復輕議更攺臣等未見其可竊以爲當如初議

上曰殿門等名出自

皇考欽定

郊壇分祀亦

皇考復議

皇祖初制俱如舊遵行不必更攺

○隆慶四年九月甲午詔復京營舊制自京營攺六提督法令不一人人持意見擇便利旬月不決兵科都給事中溫純言京營之斃其失在不擇將而添將不增軍而增官不講訓練而講營制

陛下柰何以一輔臣故而用三大將以一勛臣故而用三侯伯又以三侯伯故而用三文臣假令北六人盡才且賢惟一心猶懼有十羊九牧之患況一分兵馬輙起異同不惟文武不相能卽文臣中亦自相矛盾矣千把總受參遊令倐焉而副將之令至又倐焉而文提督之令至又倐焉而武提督之令至多指亂視多言亂聽居常猶忌之以之臨敵蔑不敗矣各衛所官軍雜置三營中卽有公移則以一官往來六提督之門其費可知也且三營各二副將將各領兵五枝不可謂分乎分矣得其人則合之爲三大營分之爲六副將又合之爲一總督一協理蓋俱用

先帝之制而諸副將之分屬統領者又適當輔臣分制之議夫誰曰不可故臣等以爲文武大統帥則莫如復

先帝制便其諸副將參遊等官仍從近議分統

上是之乃罷六提督更推總督協理大臣如故

○十二月壬寅禮科右給事中戢汝止言宗室之請名封選婚宜攺屬巡按禦史代爲具奏則可免王府需索之斃而婚禮不至愆期

上謂

祖制不可更報罷

聽納

○隆慶元年四月庚寅命建翔鳳樓於宮中都給事中馮成能等言

皇上初禦宇內

山陵甫畢正宜修舉政事以新天下之觀瞻今他務未遑而亟於翔鳳之作流聞四方以爲工作復起詔令之�信舉動之不當從此始矣今四方多虞公私耗竭一毀一建工費不貲昔文帝作露臺惜百金之費而止翔鳳之費不止百金而

陛下之仁優於文帝臣竊謂

聖心必有不安於是舉者惟

陛下重明詔卹民窮亟賜停止

上嘉納其言遂罷之命以紫極殿等材收貯別用

○七月丙辰

上諭內閣曰朕卽位以來賴卿等輔弼乃科道官不諳事體屢肆欺言卿等宜有以處之於是工科都給事中馮成能上﹤鋶﹣釒﹥極言

聖明之世不當以言爲諱宜發徳音明示天下使曉然知前日之諭乃一時有爲之言而非

皇上本意庶忠言日聞無壅蔽之患

上報曰聽諫朕之素心若所言當理無不嘉納昨諭乃謂妄言失實者此後爾等進言各宜審擇以稱朕意

○八月戊申

上諭內閣欲親詣

天壽山行秋祭禮大學士徐階等上﹤鋶﹣釒﹥言

皇上重

祖宗弓劍之藏切歲時霜露之感欲躬修

陵祭此乃

聖孝所發視他遊幸不同但

天子之孝以保安

社稷爲大故

累朝舊制發引之送止於午門而祭祀之禮惟

太廟親奉其

山陵皆止遣官卽在常時尙未輕出凡以重

社稷也乃今東西二虜旦夕窺伺薊遼宣大警報屢聞此何時耶

皇上顧欲冒危而往萬一至彼稍有震驚於時悔之亦復何及此不獨臣等及諸臣民不願

皇上有此舉動竊惟

祖宗在天之靈愛護

聖躬記念

社稷尢不樂

皇上有此行也乞深畱

聖恩特賜停止

上初不允令如前旨傳行於是階等三上﹤鋶﹣釒﹥極言

天壽山之後卽黃花鎭黃花鎭之外卽虜地今虜旣結聚萬一猝入何以禦之適據邊將報稱東虜土蠻等欲犯喜峯口西虜把都兒等欲犯古北口此系豈輕小者�

皇上熟計之毋以萬乘之重輕試於危險

上悟乃止命以事寧之日奏行

○九月丙辰兵科都給事中歐陽一敬等巡視京營給事中孫枝禦史韓君恩等各上﹤鋶﹣釒﹥言內臣不當坐營且團營裁革已久亦無可坐乞追寢前命

上以示輔臣徐階等言

太祖時原無團營團營之設起於景泰年間至嘉靖二十九年已經

先帝裁革特以大明會典修於正徳中未及明載今內臣委無團營可坐事體有礙施行言官所言無非仰望

皇上遠遵

太祖之初制近守

先帝之定制以應俯從

上不悅因詰階等何故不奉詔令且以意對階等對言

皇上有旨臣等豈敢不遵但團營先於嘉靖二十九年

先帝因虜賊入犯懲戎務之廢弛考

太祖之初制將團營裁革內臣取回數年以來事權稍得歸一操練漸覺有效良法羙意誠萬世所當遵行者也今命內臣坐營若據見在之制則已無營可坐若必欲用內臣則湏將

先帝定制盡行更變不惟臣等不敢竊惟

聖心亦有所未安者且團營始於景泰革於

先帝臣等下情實願

皇上惟以

先帝爲法是以昨蒙發下科道之﹤鋶﹣釒﹥輙有陳奏無他意也

上納其言遂命罷之

○十二月乙酉尙衣監太監髙相等奏以物料不充乞如嘉靖十七年例增額召買工部執議今詔書方務節省而相等首開糜費之端不宜聽許得旨如部議

○壬寅滄州鹽山縣丞王邦直應詔陳十事一減賦役以招流移二實倉廩以備�荒三戒有司以去奢僣四淸驛遞以革冒濫五禁勢豪以除暴橫六正仕途以塞奔兢七重功績以明考課八愼作餋以剔繁冗九嚴簡練以修武備十振紀綱以勵風俗

上曰此奏多切時斃該部看議以聞勿以官卑廢言

○隆慶二年正月戊午孟春時享

太廟先是

上已命成國公朱希忠代行禮官請

上親祭不允於是大學士徐階等﹤鋶﹣釒﹥言祭祀者國家之大禮春祭者四時之首禋在

皇上必躬奉祼將而後爲孝爲敬在

祖宗列聖亦必得

皇上之躬親對越而後來格來歆故孔子曰吾不與祭如不祭自非有甚不得已之事未有可以遣官代行者易曰﹤艸衣十﹥亨王假有廟言﹤艸衣十﹥聚精神總攝眾志之道莫大乎宗廟也仰惟

皇上當萬國來王之初朝覲官吏會試舉人四夷朝使咸集闕下正宜致謹

廟享以﹤艸衣十﹥合天下之心而乃無故遣代恐非所謂﹤艸衣十﹥之道也且自宮至廟其路不遠奠獻有數其禮不繁

皇上躬一奉行勞亦不甚夫以宗廟大禮𨿽勞且不當避況非甚勞者乎臣等謹披瀝上請惟

聖明鑑允仍親詣

太廟行禮

上乃從之

○四月壬午先是

上令內承運庫太監崔敏以戶部銀六萬兩買金一萬兩進用戶部尙書馬森等言

皇上知太倉之積不足以供邊餉故出內庫銀買金甚盛心也苐黃金產自雲南所出有限歲額不過二千尙多逋者至於�人尢難責辦

先帝時曾買金二千日積月累僅能足數不能足色尋詔停止以此金暫貯太倉今欲於數日之內卽滿一萬之數臣等知其不能請先進見貯太倉者督雲南布政司亟進年例以供

上用又

祖宗時禦紮皆司禮監傳之閣臣轉示各部院無司禮監徑傳者更望

陛下率由舊章以示崇重命令之意得旨銀兩且不必發取見在金進用

○丙申詔修理禁門城樓及﹤鋶﹣釒﹥浚禦河工科給事劉繼文言今財力詘乏邊務方殷不宜興不急之務以滋勞擾工部亦以爲言

上乃命工部會同內官監酌量緩急次第修理

○隆慶四年三月甲申尙衣監崔敏傳旨令南京加造叚疋數至十餘萬工科都給事中龍光執奏今江南各處大水道殣相望卽歲辦猶恐不前若復重以額外加擾民何以堪於是工部覆言加徵不如趣正供之爲易新派不如責舊逋之爲速宜命所司亟查原造之數立限催徵庶公用不乏民困亦紓

上然之乃詔於加派數中惟供禦用者別造三分之一其他悉以準歲造之額

○六月丙寅命工部建光泰殿祥瑞閣於長信門南工科給事中龍光上﹤鋶﹣釒﹥諫不納工部尙書朱衡等復言帝道宜靜不宜動今隆道英明等閣工役甫竣

皇上正宜凝神淵默導迎和气若再興大役非惟禁地不安亦恐財力有限臣等蒭蕘之見不敢不盡其愚

上遽命止之

節儉

○隆慶元年四月丙午禮部覆戶科左給事中何起鳴言往時西畨進獅光祿寺日飼一羊損上供之費以��用又南京進鮮馬快船承天府增進香米等物擾害地方俱當詔罷太常寺歲用牲三千有餘例以行戶上納價未及領而上納之費已數倍當令科道官會同該寺給散牲價及稽察姦斃得旨進鮮船騷擾及太常寺一切宿斃如議禁革承天府香米等物及外夷珍禽異獸卽行停止不許進獻

○五月庚午詔罷寶坻縣等處采取魚鮮自今薦新上供但令光祿寺備辦毋得奏遣內臣著爲令

○七月丙寅光祿寺少卿李鍵條陳議處供應十事一傳帖用印信以防姦欺一申明宴享規制一服制未及大祥乞罷張飲設樂一寶坻縣魚鮮每年止辦一次薦新一淸理器皿一查革冒支工食一畜飼獅羊糜費無益宜停止一革回內差常數之外隸籍本寺者一夷人朝貢事畢趣令出境一庫銀見存不及二十萬乞加意撙節下禮部覆議皆如其言得旨獅子除已貢者今後勿令再進壽羊除隆慶元年以前盡數發出余悉依擬

○十二月戊戌

上諭戶部查內庫太倉糧銀出入數尙書馬森奏太倉見存銀一百三十五萬四千六百五十二兩歲支官軍俸糧之需該銀一百三十五萬有奇邊餉二百三十六萬有奇補發年例一百八十二萬有奇通計所出湏得銀五百五十三萬有奇以今數抵算僅足三月京倉見存糧六百七十八萬三千一百五十一石歲支官軍月糧二百六十二萬一千五百餘石遇閏又加二十二萬餘石以今歲算抵僅足二年有餘時勢至此萬一有不虞災變供費浩煩計將安出臣愚以爲生財未若節財多取不如儉用恭惟

皇上登極首詔銳情節省止土木之工罷珍寶之市捐無益之費捐不急之官其一念節儉天下固已喁喁然歌詠盛徳玆復稽帑藏出入大數憂深慮遠之心更出尋常萬萬臣切以爲

皇上興念及此國家之福也然書有之曰愼乃儉徳惟懷永圖夫儉美徳也愼之誠是也而必曰惟懷永圖蓋懼夫儉徳之不終也伏願上計國儲之匱乏下卹民生之艱難視銀數之少若此則百金之費必思所以惜之視糧數之少若此則九年之蓄必思何以致之持守此心終始不變由朝廷以及百官由百官以及萬民共成恭儉之化漸致殷富之盛則一切權宜摉括可以勿行而

皇上憂國愛民之心亦當少慰﹤鋶﹣釒﹥入

上手詔曰帑藏之積何乃缺乏至此朕於一切用度十分省減正供之外未嘗妄費分毫爾等尙當悉心措處以濟國用

○隆慶二年三月丙寅禦用監奏合用金箔漆朱等料�減定數目請行工部辦送本監工部以漆朱等料皆�例所未有宜以嘉靖初年爲則其金箔等如數處辦自今各監局物料仍如節年事例不得加增

上從部議

﹤宀十見﹥仁

隆慶元年八月辛卯南京刑工二部以徒犯錢金等援登極恩詔乞赦各持論不合移刑部議刑部侍郎樊深等議言臣謹按大明令凡徒犯以主配所者例不許放還祗因市板訛謬流傳不一故工部執以爲可許刑部執以爲不可許以法言之則刑部當是無可疑者第徒流著役之人𨿽律令俱稱不宥然以臣所聞大明律內一款又有赦書臨時定罪名特免之文則是國家立法之意凡遇霈恩若止是傳旨肆赦不別定罪名者則當拘常赦不原之律其餘自當別論今

皇上登極覃恩旣不止於傳旨肆赦而臨時所定又各條有罪名豈可以常赦所限而拘之乎且詔書所云已發覺未發覺已結正未結正者罪無大小咸赦除之徒流著配之人獨非已結正者乎臣惟國家赦宥有法所以立萬世之經使人難犯登極有赦所以溥曠蕩之恩使人自新今遵行明詔而又膠柱乎律令奉揚殊典而又掣肘於常法宜乎其執滯不通也況上稽洪武近及嘉靖年間赦書往往於此輩有開釋者亦未聞謂其與律令背馳且徒流之罪例許拆贖此輩獨以無力故就胥靡今僞印發冢諸死罪不應拆贖者旣蒙﹤宀十見﹥宥而此輩獨以已至配所反不得一沾殊恩恐非所以昭我

皇上樂與天下更始之意第事不歸一故人持兩端伏乞明示徳音布告中外使奉法之吏有所依守﹤鋶﹣釒﹥上

上曰登極覃恩與常不同徒流人已至配所者特許放還

○隆慶三年正月壬申雲南道試監察禦史詹仰庇巡視皇城遇醫官自禁中出言

皇后遷於別宮寢疾危困仰庇上﹤鋶﹣釒﹥曰臣聞天子之有後所以分理陰教正位六宮之首故宮闈之教修而後陰陽之理順今

皇后殿下乃

先帝所擇以配

陛下以爲

宗廟

社稷之主四方家人之則者也臣昨聞道路流言

皇后移居別宮已近一年又有言睿體抑鬱成疾

皇上略不省問者有如一旦不可諱是上累

聖徳而貽天下萬世之議臣寔痛之入朝之際嘗竊問大小臣工亦無不憂懣泣下者而事涉宮禁不敢明言臣謂人臣之義知而不言當死言而犯忌諱亦當死臣今日固決死然願

陛下一聽臣言復

皇后於中宮時加忄�尉問則臣死賢於生

上曰後侍朕多年無子近且病乃移居別宮冀稍安適卻疾耳爾不曉宮中事多言姑不究初仰庇﹤鋶﹣釒﹥上眾謂禍且不測仰庇亦自分重譴及命下中外聞者翕然稱

聖徳焉

正典禮

○隆慶元年正月丙寅禮部遵詔會議郊社諸典禮及祔葬祔享之制一郊社之禮臣等謹議天地分祀昉於周禮圜丘方丘之文自漢以來歷代分合不常諸儒議論不一我

太祖定鼎之初與一時儒臣斟酌考訂首建分祀之禮其後因感齋居陰雨始攺合祀至我

皇考大行皇帝仍建四郊如洪武初年之制蓋

太祖始分而後合

皇考攺合而後分然

皇考之更制卽

太祖之初制也今分祀以久似難紛更宜照例

南北二部於冬夏至日恭請

聖駕親詣致祭仍奉

太祖髙皇帝配其東郊以甲丙戊庚壬年西郊以丑辰未戌年聖駕

聖駕親祭余歲遣官代行其太歲仍於歲暮孟春遣官專祭至如天神地祗已從祀

南北郊其仲秋神祗壇之祀不宜復舉一祈榖之禮臣等謹議禮稱元日祈榖於

上帝具詳亦不可考我國家先農之祭蓋卽祈榖之遺意自

皇考俯納言官之請肇舉此典夫旣祭先農復云祈榖二祀並行於仲春不無煩數且玄極寶殿當禁嚴之地而使百官陪祀宵分出入事體深有未安臣等竊以爲宜罷祈榖之禮止於先農壇行事爲當恭遇

聖主登極則親祀先農並行耕耤禮其餘每歲仲春仍遣順天府官代行庶合

祖宗舊典一大享之禮臣等謹議明堂大享𨿽稱古制而制度之詳亦不可考見

皇考肇舉此祀無非追崇

睿宗以昭

嚴父配

天之孝但自

皇考視

睿宗則

睿宗爲

嚴父自

皇上視

睿宗則

睿宗爲

皇祖若以今日仍奉

睿宗配

帝以於周人宗祀文王於明堂之義不甚相協恐非所以妥

睿宗之靈而安

皇考之心也故臣等以爲大享之禮可罷一社稷之禮臣等謹議天子社以祭五土之祗稷以祭五榖之神名曰

太社

太稷而帝社稷之名則自古及

祖宗朝皆無之國初

太社稷之建悉遵古禮而

皇考仍以勾龍后稷配寔合

太祖初制無容別議至於

帝社稷之祭不無嫌於煩數臣等竊以爲正宜照舊奉

太社

太稷之祭其

帝社

帝稷宜罷勿舉一

陵葬

廟祔之禮臣等謹議我國家自

宣宗以前

陵寢合葬皆止一後至

裕陵則二後同祔葬

茂陵則三後同祔葬若

太廟祔享則惟一帝一後又後惟元配始得升祔恭惟

孝潔皇后爲

皇考大行皇帝元配禮應合葬

永陵祔享

太廟先年

神主回京時本部曾請祔享以其時未有本室暫祔

奉慈殿側以俟

孝烈皇后𨿽曾正位中宮然非元配今先已祔

廟又奉

孝潔皇后同祔則二後並配非

祖宗舊制若因

孝烈皇后先祔而遂使

孝潔皇后不得升祔則捨元配而祔繼配亦非

祖宗舊制況

孝潔皇后宜祔之禮

皇考先年已有欽依近日復有遺命臣等竊以爲

皇考大行皇帝升祔

太廟之時宜請

孝潔皇后祔享而移奉

孝烈皇后於別所仍於

大行皇帝發引之先遷奉

孝潔皇后梓宮於

永陵與

聖母梓宮同日祔葬

孝烈皇后旣以祔葬似當以次列祔其

孝潔皇后

孝烈皇后尊謚乞敕臣等撰擬議文奏進薦上冊寶庶幾名分正而典禮全矣

上曰禮官旣會議允當其如議行之

○二月甲辰先是禮部言國朝

廟制一後配

帝其禮甚嚴如先年

孝肅皇太后

孝穆太皇太后

孝惠太皇太后神主皆祀於

奉慈殿近年乃遷奉各

均祀於別所令

孝烈皇后攺題神主宜敕所司於太內別建殿宇奉安以副

皇上一體孝事之意

上命會官定議以聞至是上議言

列後奉祀別所例有二端非祀於大內之別殿則祀於

陵寢然內殿之祀似近而專

陵寢之祀稍疏而遠今

孝烈皇后以

先帝祀之則位非元配

太廟祔享之禮固當遷攺以

皇上視之則分爲

母后近方祗奉尊稱若使辶�處遷於

陵寢則於

皇上追崇之孝臣民瞻戴之情均有未安臣等反復詳議惟大內別殿之祀爲當﹤鋶﹣釒﹥入得旨俱如議行遂以景云殿奉

孝烈皇后專祀

○乙巳禮部言

睿宗獻皇帝

慈孝獻皇后旣升祔

太廟奉祀內殿凡行禮之日已與

列聖同臨鑑享而復有玉芝宮諸祭祀似爲煩數請悉罷之止存日供之膳

上謂玉芝祀典出自

皇考孝思復命詳議以聞於是尙書儀等復言我朝

宗廟之常禮如每年四孟及歲暮大祫則止行於

太廟大小節辰及

列聖考妣忌辰則止行於內殿未嘗有並祭者國有大事或告於

太廟或告於內殿亦未嘗有並告者今於玉芝宮則無所不祭無所不告是

列聖皆一祭一告而於

睿宗則兩祭兩告也其在

先帝行之則以爲豊於禰廟未爲不可今

睿宗於

皇上爲

皇祖凡事必兩祭兩告則遠而

列聖近而

先帝

皇上將何以處之此所謂禮之難行難繼者也至於日供之膳則有可言者謹考南京

奉先殿原奉

太祖以上

列祖神位於中迨北京

奉先殿成南京

奉先殿各祭俱罷而供膳至今不輟蓋以奉安神位之所而特存有舉莫廢之義也今玉芝宮旣爲

睿宗原廟近又設有

二聖神位故臣等以爲日供之膳宜加舊奉設而悉罷其四時享祫及節序忌辰並有事奉告之祭庶國家之典禮

先帝之孝思可以兩全

上從其議

○四月甲辰始命夏至祭

方澤以卯時行禮先是冬至祀

天孟秋享

太廟春秋祭

社稷先師孔子歷代帝王俱用子時祭朝日壇以卯時祭夕月壇以酉時孟春孟夏孟冬時享及祫享

太廟俱午時夏至祀

地時未有定至是太常寺以請遂定於卯時

崇道術

○隆慶元年八月癸未朔

駕幸太學行釋奠禮於先師命少師兼太子太師吏部尙書建極殿大學士徐階少傅兼太子太傅吏部尙書武英殿大學士李春芳太子太保禮部尙書武英殿大學士陳以勤禮部尙書武英殿大學士張居正襲封衍聖公孔尙賢少保兼太子太保吏部尙書楊博兵部尙書郭乾吏部左侍郎兼學士掌詹事府趙貞吉分奠四配十哲兩廡禮部侍郎潘晟致奠啟聖祠畢

上禦彜倫堂命文武三品以上及翰林學士坐賜茶授祭酒司業經坐講上宣諭師生曰取人之道如日中天講究服膺用資治理爾師生其勉之

○乙酉敕諭國子監師生曰朕以﹤耳少﹥躬纘承洪緒總億兆君師之責深惟古昔帝王臨禦天下莫不建學立師宣明教術育賢善世以底休平朕甚慕之思與宇內之士臻於斯路爰循舊典紀元之初躬親太學祗謁先師孔子因進爾師生講角�羊經義厥禮告成爾師生其曷以稱塞朕意夫學校之設以明人倫也五倫之道根於性命之自然而推極其用則化成天下恆必由之六經垂憲炳如日星所以發揮斯道者甚備會其旨要身體而力行之以措諸事業非今日教學之所急與朕方立極綏猷爲天下先爾等其夙夜祗懋相與講求經術之微惇敍彜倫之大期於體立用廣以成化於今上追古雍熙太和之盛無令唐虞三代得專其美不亦善乎若乃徒事辭章離經畔道率忘其性命之實而靡適於世用非所望於爾師生者也欽哉

○隆慶五年九月戊辰先是六科給事中韓楫等十三道禦史馬三樂等交章請以故禮部侍郎薛瑄從祀下禮部會廷臣雜議至是上議曰臣等謹按瑄山西河津縣人方幼年一見濂洛諸書卽嘆曰此道學正脈也遂棄去詞賦專心於是其學以復性爲的以居敬窮理爲功以反躬踐履爲實潛心體玩至老彌精充餋之純超然自得此其學問之大原也平生言動舉止悉合於矩辭受取與一揆諸義居家則孝友無間與人則樂易可親中正足以矯枉律徧剛直足以廉頑立懦此其行履之大略也所著有讀書錄有河汾集𨿽不專以述作爲事而隻字片言皆可師法微詞粵議悉合聖謨至今學者莫不尊信而誦習之此其著述之大旨也至於立朝行已之際不拆節於權門不謝恩於私室不屈於貴近不懾志於臨刑榮辱不以關其心死生無以易其操此其樹立之大節也故一時信從者有河東夫子之稱一代眞儒之許至今無異議焉間有疑其著述之寡者不知學貴心得道在躬行矧瑄所著書且十餘萬言不爲不多又有言宋時羅從彥李侗諸儒尙未徧祀瑄不應獨祀者不知從彥等皆講求聖學於大明之日而瑄乃興起於旣絕之後課其難易功實倍之惟

陛下博采人言俯垂臨決早賜施行其於世教士風非小補也﹤鋶﹣釒﹥入

上曰瑄公論旣定其準從祀

重選舉

○隆慶元年七月甲子禮科給事中何起鳴奏申飭科場事宜一曰重懷挾之罪曰革傳遞之姦一曰愼同考之選一曰正謟諛之風一曰預監臨之差一曰嚴誆騙之罰得旨懷挾傳遞諸斃依疑枷號重處今後科場搜檢不嚴關防不密責在外簾舉動不愼校閱不公責在內簾禮部並都察院分別參奏余悉如議行

○甲戌遣禦史淩儒陳聯芳監順天鄕試

上以科場事重邇年斃多諭儒等悉心綜理嚴加禁革以副朝廷求才之意先是兩京監試禦史皆臨期方遣禮部以爲倉卒之際不便防姦故是歲遣官特早去

○隆慶二年正月壬申河南道禦史王好問條陳科場四斃一號捨二懷挾三代替四透漏俱宜嚴法關防禮部覆奏

上曰姦斃不祛何以得眞才監試禦史其盡心嚴察不得﹤宀十見﹥縱

○二月壬寅禮部覆提學禦史周弘祖奏正士風五事一廣恩貢以實國學二申臥碑事例以整澆風三久任教職以收成效四責成有司以懲玩愒五試題湏善惡並陳以革剽竊之習

上曰開貢本爲求才各提學官其嚴選毋濫廷試之日發回三名以上者提學官以不職論降一級

睦宗親

○隆慶元年正月戊辰復鄭王厚烷爵管理國事如舊仍歲加祿米一百石釋鄢淩王府鎭國中尉勤熨及其子朝﹤土冒﹥歸本府有司存卹先嘉靖間厚烷以建言時政忤旨盟津王長子祐橏因構之王遂奪爵勤熨朝﹤土冒﹥亦以赴闕言事俱發髙墻禁錮至是禮部奉詔書請﹤宀十見﹥釋優處故有是命

○七月乙丑宗人府掌府事駙馬都尉鄔景和﹤鋶﹣釒﹥辭歲祿一百石

上答曰祿賜乃朝廷待臣常典景和但盡心供職以圖報稱不必辭免

○隆慶二年五月戊辰肅定王妃吳氏奏以孫肅懷王無嗣請令定王侄管府事輔國將軍縉﹤火貴﹥承襲王爵仍賜給丁土以供祭膳禮部覆言宗藩封爵莫重於親王往者縉﹤火貴﹥請封

先帝宸斷謂越世無相繼之理成命昭然孰敢違越宜令縉﹤火貴﹥安分守職毋得輙假王妃名再三瀆請

上曰

皇考宸斷倫理明正縉﹤火貴﹥不準繼襲但將該府衛所等悉一切裁革同於犯罪國除恐非

先帝意且惇睦之道不如此其再議以請於是禮部又言縉﹤火貴﹥旣爲將軍則與親王統體自別衛所所以衛親王也不容僣踰肅王及世子金寶非將軍所宜用自當奏繳或量摘衛以資耕牧土田之用而王妃所受金冊容其身終奏繳則朝廷惇睦之仁裁制之義庶幾兩盡從之

禮大臣

○隆慶二年二月丙戌大學士徐階以歷俸再滿九年自陳不職

上曰卿輔佐

先帝久著忠誠翊戴朕躬勛猷益茂玆九年再滿朕心嘉悅其贊理如故吏部議擬應得恩典以聞階仍上﹤鋶﹣釒﹥求去辭免加恩

上曰卿先朝耆碩才徳兼隆經國籌邊功在社稷朕已命所司議擬重加恩賚用示眷酬何乃復上﹤鋶﹣釒﹥求去其遵前旨卽出贊理以副朕懷不允辭是日吏部擬上恩典得旨輔臣階�伯爵俸蔭一子錦衣衛正千戶子太常寺少卿璠升本寺卿仍掌尙寶司事賜敕獎諭宴禮以示朕眷禮至意

○七月丙寅大學士徐階再上﹤鋶﹣釒﹥乞休益力

上察其誠懇乃許之特命馳驛遣行人護送以歸有司歲給人夫八名月給祿米六石仍賜階敕諭曰卿自弱冠及第珥筆詞林博學宏才蔚有令望旣服官中外勞績弘多乃受

先帝眷知擢居綸閣平章大政悉裕乃猷𨿽遭際時艱善藏其用已而專司揆席獨運鈞衡黜伏庸回邦家以之寧謐屏除貪墨朝著因而肅淸迨

先帝升遐朕嗣大歷服卿乃揚宣遺命與四海以更新翊衛朕躬聽百官之總已用光始政不替初忱凡論道經邦以安內攘外莫不憚竭心力曲盡纖微俾予一人垂拱之休皆十八載勵相之力方切毗倚共致昇平而屢托微屙力求避位舉朝有免畱之﹤鋶﹣釒﹥在卿堅肥遁之情朕非不欲屬任老成而又不忍煩以機務特賜兪允因錫璽書命乘傳以言歸遣使臣而戒道仍歲給輿隸八名月饋官廩六石以示朕優眷之意於戲仲淹秉政淸朝心懷天下之憂樂裴度投閒綠野身系國家之重輕卿於二臣後先一致其尙彊加餐食葆固精神暫尋洛社之盟行俟東山之召卿其勉承之哉時大學士李春芳陳以勤張居正皆以階內閣首臣諳達政體力勸

上畱階

上謂階年髙且求退再三故卒從所請而宴樂錫予之隆一如揚廷和故事稱優備云

○隆慶四年七月戊子少傅兼太子太傅禮部尙書武英殿大學士陳以勤四﹤鋶﹣釒﹥乞致仕

上察其誠懇優詔許之仍加兼太子太師吏部尙書致仕給驛遣官護行有司月給米六石歲給人夫八名復賜敕獎諭敕曰卿以博學宏才衝懷雅度早登侍從茂著聲華乃簡自

先皇侍朕藩邸啟沃歲久禆益弘多曁朕嗣宅丕基眷維舊學擢居綸閣俾贊樞機卿乃同寅協恭殫心畢力嘉謀入告常先天下之憂正色立朝深得大臣之體諸所匡弼具見忠勤朕方切倚毗共圖至理而固陳微疾屢乞優閒慰諭再三﹤鋶﹣釒﹥請尢力重違雅志特用兪允玆加卿兼太子太師吏部尙書余官如故仍賜馳傅遣官護行有司歲給輿隸八人月給官廩六石以稱朕優眷至意於戲﹤鋶﹣釒﹥廣乞歸田裏竟全師傳之髙司馬退居洛陽猶負相臣之望卿之終始無愧古人其愼藥加餐頤神益壽爲國家完柱石爲鄕邦垂典刑暫投綠野之閒俟佇蒲輪之召卿尙勉承之哉

○八月甲子致仕戶部尙書方鈍以冊立

東宮恩例存問具﹤鋶﹣釒﹥陳謝

上謂覃恩詔下已久所在有司延緩至是始舉行命奪嶽州府知府李時漸俸三月

○隆慶五年五月戊寅少師兼太子太師吏部尙書中極殿大學士李春芳致仕春芳乞休﹤鋶﹣釒﹥凡五上

上察其誠懇乃許之優詔褒美特賜馳驛遣行人曹銑護行有命有司月給米六石歲給人夫八名仍賜敕獎諭曰卿以誠心篤行淵學宏才蚤擢廷魁致身侍從雅望久孚於士論芳聲丕振於詞林遂受簡

先帝薦登綸閣夙夜秉在公之節謨猷闡入告之勤迨朕嗣服之初尢切倚毗之重眷惟耆徳晉首臺垣卿乃志切協恭誠體存國不動聲色量休休而有容矢竭股肱心翼翼而匪懈啟沃之忱彌篤忠實之念弗渝朕方賴平章共圖治理頃以親老微疾累﹤鋶﹣釒﹥乞閒慰諭𨿽頻情詞益懇特從所請用遂雅懷玆賜卿馳傳遣官護行有司歲給輿隸八人月饋官廩六石以副朕優養輔臣至意於戲由狀元爲執政馮京不愧乎科名以宰相而餋親王溥見榮於當世古稱盛事今乃兼之卿其勉加飡食調護精神展致樂於家庭發英華於著述俾國人皆有所矜式而天下系以爲重輕豈惟卿垂無疆之聞而國家亦永有光哉

抑近習

○隆慶元年三月辛酉提督上林苑太監李芳奏本監官屬內自僉書而下外自左右監丞而下各有本等俸級其跟辦皂隸冠帽習儀等項銀兩系近年增派宜悉裁著爲定例得旨宿斃俱嚴行禁革

○六月戊戌禮科左給事中王治等奏上淸查內府各監局庫布絹綫絨香蠟之數請如詔令舉行因效奏掌供用庫內官翟廷玉掌丁字庫內官馬尹等乾沒之罪

上報可仍以廷玉尹屬司禮監治罪

○七月壬申巡按湖廣禦史陳省效太和山守備太監呂祥罪七乞徵祥還並罷守備官兵部言內臣有事太和山始於成化初然用以提督道流於地方無與也宜如省言罷之便

上是之詔革分守徵祥還已而司禮監舉禦馬監右監丞劉進代祥

上仍命提督分守湖廣行都司等處都給事中歐陽一敬﹤鋶﹣釒﹥言臣訪知劉進者本劉俊嘗守

顯陵誅求萬狀

肅皇帝下之獄已充

孝陵衛淨軍今逃藉易名復得進用代祥此退飽虎得饑虎也

上悟遽命罷進革分守問司禮監孰可代進者於是內官監左監丞柳朝自司禮監典簿得推用仍兼分守兵部尙書郭乾曰臣惟人君之尊如天如令四時也故傳曰令重則君尊夫一太和山內臣耳部臣曰分守可革

陛下亦曰可革科臣曰分守可革

陛下亦曰可革而旨從內降旋復易之傳播中外殊駭聽聞臣等以天事

陛下願

陛下以天自處而堅四時之信天下幸甚﹤鋶﹣釒﹥入

上深以爲然卽命攺給朝提督太和山關防毋兼分守

○隆慶二年七月丙辰內使許義坐挾刃嚇人財事發巡視中城禦史李學道不候參題遂執而笞之其黨皆忿恨不平是日朝罷有內使百餘人突出至左掖門外捽學道眾中奮挺毆之踣地百官相顧錯愕

上聞之大怒命錦衣衛執內使十餘人至東上門杖爲首者一百發煙瘴地充軍餘各杖六十充

孝陵衛軍

○八月乙未先是湖廣巡按官奏革承天元祐宮住持沒入莊田八十七頃以備漢江修堤之用已得旨允行至是守備太監張堯又奏稱前田系碑載舊數乞畱徵租進禦戶科執奏租銀以之進禦於國用不加多以之築堤則拯萬民之溺而且以保護

陵寢彼此輕重較然宜如撫按官議

上命遵前旨聽有司徵收不得再行奏擾

○十一月乙丑司禮監傳旨令錦衣衛逮閒住太監李芳杖八十送刑部獄監錮秋後處決尙書毛愷言自昔聖王刑人於市與眾棄之非直使死者服罪不冤且將使生者懼罪不犯耳芳供事內庭日久今一早坐死罪狀未明臣等皆莫知所置詰非所以示天下公安左右之心也﹤鋶﹣釒﹥入

上報以芳在內事上無禮命且錮之

○辛未命錦衣衛逮內官楊義於南京陳鈿於山海衛各杖三十送刑部監錮

○隆慶三年六月壬午初禦用監太監趙遷劾工部主事劉佩違納鈔稅擅畱皇船事下工部行山東巡按禦史勘詳以聞至是禦史羅鳳翔奏遷語受之湖州通判仝祉祉初以部運私裝貨物爲佩所持因嗾遷以禍中之佩無罪當反坐祉而責遷誤聽之過

上是之

○隆慶四年四月庚子刑科給事中舒化等以熱審屆期請釋系獄尙寶司司丞鄭履淳內官李芳等章下刑部擬履淳淹系逾時以足示警芳等二十五人已瘐死其六玆復餒瘠者半宜矜釋詔釋履淳爲民芳陳鈿楊義楊添爵喬朗發充南京淨軍李智王進鞏眞寧春季珍還鐘鼓司應役余系如故

○八月己未刑科都給事中舒化等請釋戶科都給事中李已誅大同西路參時張剛威遠城參將楊縉及諸罪名未定請宥未盡者宜以時開釋章下法司刑部尙書葛守禮等因言朝審之時罪在殊死者奏請處決情可矜疑有辭者奏請未減再問獨內犯張恩等十人及都給事中李已原未定有罪名今收系已久僅存餘息而朝審之時又不得與旣不在矜疑之列又無復再問之條如終瘦死獄中非所以昭

朝廷正法之義洽

皇上好生之仁也乞將恩等分別情罪輕重行罰宥已枉直放歸田裏得旨已釋爲民恩等系獄如故法司意恩等有內援欲借以脫已及已獨釋眾翕然謂有援矣

持大體○隆慶二年正月戊辰陜西按察司副使姜子羔言入覲官各有道裏費及饋遺私賫宜令進獻羨余以佐國計布政司官銀三百兩按察司官二百苑馬行太僕二寺官一百運司及府正堂官二百五十佐貳官一百州縣正官二百佐貳官五十首領及邊遠者量進﹤鋶﹣釒﹥入上曰進獻非事體朝廷亦不藉足用不許

○九月癸丑戶部覆南京戶部尙書劉體乾條奏四事一分派倉分水次以均勞逸一議處腳價工食以止科索一減耗米一責運官﹤鋶﹣釒﹥入

上曰玆所議俱準行今後各衙門瑣屑諸務可徑行者不必一一瀆奏

○隆慶四年七月己巳掌吏部事大學士髙拱言近來章奏日趨浮泛鋪綴連牘徒煩

聖覽且言多意晦緒理難尋翻可竄匿事端�調假飾人臣奏對之禮不當如此請嚴加禁約令內外諸司凡有章奏務在直陳其事意盡而止不得仍前鋪綴違者聽該部科官參治庶存恭肅之體且還簡寔之風

上答曰卿言良是近來章奏信多繁辭且語涉肆慢甚非人臣奏對之體所司其通行嚴禁違者部院及科臣劾治之

○隆慶五年十一月丁卯巡撫雲南都禦史曹三晹上言革任黔國公沐朝弼怙惡不悛虐害地方人心危懼請因其乞假葬母畱之南京不遣以杜後患兵部覆朝弼事已前決今因其自至而畱之非所以明國威昭大信也

上以爲然令遵前旨還鎭閒住戒以痛自省攺不得生事虐民

愼恩澤

○隆慶二年四月辛巳戶部覆禦史王廷瞻言勛戚莊田請乞大濫或本宗已絕爲異姓所冒或身後陵夷爲勢家所奪使國家優卹之典爲姦宄射利之資甚無謂也宜於初給時酌爲定數不得過多仍限以世次遞爲裁減其無宗無爵者悉歸之官至於各衛屯田必擇衛官之賢者使任其事有司查盤得並核其勤惰仍以屯糧完負分爲三等以行勸戒

上從其議令勛戚初給莊田部臣酌議則數臨時舉聞

○五月甲寅錦衣衛經歷牛應龍等以其父前考察爲民請比例移封吏部言條列所開除名等罪不系貪酷得奏請移封者所以廣錫類之仁若髒污等罪卽遇赦宥仍行追奪者所以嚴贓吏之禁夫已授封者尙得追奪況未授封者乎自今內外官員有應封贈而其父以貪酷爲民者聽本部斟酌奏請許以原職冠帶閒住其後𨿽有封典不得槪及以滋冒濫

上曰貪酷爲民者無論考察問革皆不準封贈其以他事爲民者非遇大慶覃恩亦不許

○十二月丁酉先是戶部奉旨酌議裁革勛戚冒濫莊田勛臣傳派五世者限田百頃戚畹限田七百頃至七十頃宗�以絕及失爵者奪之姦者影射者徵租入官至是巡按直隸監察禦史劉世曾查奏勛戚傳派五世田溢百頃以上者朱希忠田千三百餘頃定國公徐文璧英國公張溶惠安伯張元善田各五百餘頃泰寧侯陳良弼錦衣衛指揮李光先等田各百數十頃戚畹受賜太濫者駙馬都尉李和田二千八百餘頃許從誠一千五百餘頃錦衣衛指揮謝守朴林薦張澍陳書文龍邵輔千戶夏時際等田各千數百頃以上宜酌量裁減恭順侯吳繼爵豊城侯李儒寧陽侯陳大紀安鄕伯張鋐崇信伯費甲金武進伯朱承勛寧晉伯劉斌錦衣衛指揮甄輔等皆傳派五世田不能百頃玉田伯蔣榮安平伯方承裕駙馬都尉鄔景和都督僉事沈至等皆戚畹田不能七百頃以上宜令承業如舊�派已絕爵級以革者則有興濟郡主保聖夫人陽武侯薛倫永順伯薛橋故京山侯崔元瑞安侯王源駙馬都尉李名焦敬王彜錦衣衛指揮錢昂蔣秉正等田約三千五百餘頃名爲欽錫莊田而冊籍不載者則有武定侯郭大誠武安伯鄭昆彭城伯張熊成山伯王維熊等田約二千餘頃有勛戚本無其田而姦民隱種者若陽侯薛倫平江伯陳王謨指揮周世臣百戶郭勇故都督陸炳等莊田約三千餘頃宜悉追奪部覆勛臣中系元勛世裔及戚畹至親不當槪擬定限宜稍﹤宀十見﹥其數以示優禮之恩其冊籍不載若武定侯等田宜令覆核陳書

母后親侄準畱五百頃謝守朴林薦而下宜遞減守朴薦三百頃張澍二百頃文龍五十頃內宗絕而失爵者如有先世丘墓其田二百頃者量畱五頃百頃以下者量畱三頃以資供祀之費餘如世曾言﹤鋶﹣釒﹥入

上曰傳派五世勛臣及公主見在駙馬各莊田爾等仍會同屯田禦史議定應畱頃數規則以聞部乃更議元勛世裔限田二百頃勛戚半者限田百五十頃駙馬李和於原議七百頃外益以三百頃以足千頃之數詔如擬

○隆慶三年十二月癸亥詔禮部更定卹典條例一文武官祭葬有無隆殺之等悉遵會典其特恩如侍從必日侍講讀軍功必窮履行陣春宮官必親奉出閣開陳有勞者悉遵嘉靖中題允事例其祭葬大約於本等品級內量加一等無祭者給與祭一壇無葬者給與半葬半葬者給與全葬如講讀官則五品本身有祭四品本身父母得擬祭葬三品得及其妻軍功則四品本身得擬祭葬三品未滿得及其父母加恩成例各有等差不得超越資次妄生希覬其或有講讀年久軍旅功多恩卹特宜從厚者禮部臨時議請其餘不許一槪援引陳乞一品官父母妻加祭有父母加二壇者有妻加一壇者有妻止於一壇者遇有陳乞禮部酌議以聞不得預擬一會典所定二品祭數本身二壇加有三少或兼大學士贈一品者至四壇父母與妻俱一壇節年所議則例如致仕加三少者加祭一壇加太子太保者加祭三壇原加三少而續奉旨革去者止與本等祭二壇其被劾閒住者祭俱無妻未封夫人者不準與祭加升者日淺政績未著者禮部臨時核實奏請量減一三品官祭葬不分在任致仕俱祭一壇兼學士贈尙書者祭一壇未及考滿病故者祭一壇減半造葬造葬悉如舊例一四品官凡經考滿者父母𨿽止授五品封亦與祭一壇其未經考滿者不得越例陳乞一品官父母未蒙封贈者於制本不當沾祭不許越例冒請若品官妻非系封贈夫人者原無祭典不準並祭二品三品共歷三年以上者𨿽未考三品滿本身及父母俱準與三品祭葬三品四品共歷三年以上者𨿽未考四品滿本身準照二品未考滿例祭一壇半葬父母準祭一壇其未及三年以上者不得妄行陳請一內外官不拘品級凡以授外封及後授京職考滿宜封而例不得重封者悉照品級給與應得祭葬如不因考滿而蒙恩詔受封者非系講讀軍功仍不準給一二品以上者𨿽經論劾中間或有心行無疵優禮致仕者悉照弘治年間例給與身後恩典如有罪過昭彰公論共棄者不拘見任及致仕等項俱不得槪給其被劾閒住遇蒙覃恩槪復致仕者祭葬仍不準給不許混奏一被劾聽調功過未明舉措未定者使人品原無可議所有應得祭葬準與全給或功有可錄過有可原者以全給擬作半給半給擬作有祭無葬至於罪過昭彰公論共棄者照閒住事例不準給一因事革職而後賜復原職給以應得恩典如嘉靖二十七年例其覃恩槪復者不得援以爲例今後自三品以上凡遇此項悉照所復品級題給祭葬若後復職銜反優於原職者仍照原職施行其被劾聽劾未明身故者照閒住例俱不準給一勛臣祭葬除皇親外其爲事革祭者如正徳嘉靖間題給賜祭則例今後公侯伯在內掌府事坐營在外總兵徵討積有勛勞而加太子太保以上者照會典公侯祭十六壇伯祭十五壇掌府事坐營兵歷有勛勞者與祭七壇掌府事坐營積有年勞者與祭五壇𨿽掌府事坐營而政績未著者與祭四壇管事被劾勘明閒住者祭二壇被劾未經勘實者祭一壇勘實而罪重者並本爵應得祭葬一槪盡削又正徳間公侯伯本祭俱三壇嘉靖間仍祭二壇今後照嘉靖間事但以復會典之舊一武臣祭葬舊例都督同知僉事起用未久病故者與祭二壇錦衣衛都指揮使身後贈都督同知者亦祭三壇署都督同知照署都督僉事止與一壇今後推類一體遵行一死事官如抗節不屈身死綱常者犯顏諫諍身死國事者執銳先登身死戰陣者危城固守身死封疆者仍照例立祠此外或有城池失守而身殞於奔命戰陣敗衄而軀斃於倒戈者止爲酌量重輕賜之葬祭或加贈蔭不得一槪立祠

○隆慶四年九月辛未先是原任刑部主事唐樞在

先朝以大獄得罪故吏科給事中王俊民以議大禮得罪

上登極詔錄建言之臣樞得復職聽用俊民贈官蔭子至是浙江撫臣谷中虛以樞老請加秩致仕而俊民孫秉禮適到部承蔭大學士髙拱以爲非宜上﹤鋶﹣釒﹥曰我朝規模宏遠君臣之義極嚴父子之恩至篤以此號令天下所以治道邁隆古而陋近代迨

先帝以聖神禦極駿烈鴻猷昭揭宇宙

皇上嗣位志隆繼述所謂不攺父之政其本心也而當時議事之臣不以忠孝事君務行私臆乃假托詔旨凡

先帝所去如大禮大獄得罪諸臣悉起用之不次超擢立至公卿其死者悉有贈蔭夫大禮

先帝親定所以立萬世君臣父子之極也

獻皇尊號以正明倫大典須示天下久矣人議禮得罪者悉從褒顯將使

獻皇在廟之靈何以爲享

先帝在天之靈何以爲心

皇上歲時祭獻何以對越

二聖則豈非欺誤之甚者乎至於大獄及建言得罪諸臣豈無一人當其罪者乃不論有罪無罪賢與不肖但

先帝所去悉褒顯之則無乃以讐視

先帝歟武王反商政亦不過釋箕子囚封比干墓加意賢者而已未聞於商家所棄之人盡用之也今

上親

先帝之子議事者固

先帝之遺臣乃明於

上前所謂如此是悖君臣之義而傷

主上父子之恩非所以爲訓於天下也臣每私心痛恨至於流涕自臣掌部事以來此等陳乞悉停格不行今又有唐樞王俊民之事此誼不明如樞輩得褒顯者甚多固不必言臣獨痛夫人臣歸過

先帝反其所爲以行己之私臆旣多時矣宜亦有明之者而今當事之臣尙公然爲之不覺其悖旁觀者亦漫然視之不以爲非豈天理果泯人心果死歟終始無人一破其說恐天下之人直以悖逆爲當然天經地義淪斁日深無父無君之事將由此起則何以爲國也弘治初禦史彭程巡視光祿上言成化間濫費大多

孝皇盛怒以爲揚

先帝之過論大不敬斬後得免死充軍夫彭程所坐特一言耳視今日之事何如哉願下閣臣議務明

皇上繼述本心與今日羣臣所以仰體

聖心而敬承

先帝者當何如爲是並往日所行之非明白諭告天下以醒久迷之人心以開久塗之耳目自後敢有務行己私歸過

先帝者皆以大不敬論如此則父子之道正而

皇上之大孝永垂於萬代君臣之道正而

皇上之大法永昭於萬方致理之原寔在於此﹤鋶﹣釒﹥入

上曰大禮斷自

皇考可垂萬世諫者本屬有罪其他建言被譴亦豈皆有罪者乃今不加甄別盡行卹錄何以仰慰在天之靈覽卿奏具見忠悃諸陳乞並罷吏部仍通行曉諭自後有借例市恩歸過

先帝者重論不赦

責實效

○隆慶元年十一月己卯戶部覆漕運都禦史張瀚總兵官李廷竹會議六事一漕法徵兌緩期有司軍衛同罪今法但行於武弁而州縣文職間以佐貳闒茸者塞責宜一體劾治毋得徧縱一蘇松常嘉湖宦家納糧不赴水次每逼軍私兌宜遵例禁革一凡及三年將運官旌別淑慝送戶兵二部會考舉其最者超擢示勸一南京上下江造船二廠舊無上官督率事多廢弛宜分屬九江蘇松兵備道兼理之一密雲昌平邊糧甚爲運卒之累數年以來變革不常請如大同例發銀預糶勿再紛更一裁革遮陽分派南北諸衛事宜已經題覆當著之令甲遵守

上曰運官賢否惟以錢糧完欠爲據如僄失掛欠數多縱有他長不得濫舉諸事俱依議行

○隆慶二年十二月戊子

上諭兵部曰邊鎭每十日一報虜情比來漸成虛文勞費無益其���遇有警急及事情重大者仍不時奏聞毋得遲誤

○隆慶三年三月丁巳詔各處鹽運司官俱久任三年以後升遷給由必稽任內課完方許離任其正課計引入倉務在歲終報完越三月奪俸一年者降級有虛出通關者如例科斷分司官以罷車�耍論黜仍查追歷年積過以時日久近爲差

○七月庚辰撫治鄖陽僉都禦史孫應鰲﹤鋶﹣釒﹥薦原任侍郎何遷才堪任用兵科都給事中張鹵言遷昔黨附權門貪黷無恥故坐廢棄應鰲不當濫舉吏部覆遷仍閒住不當再圖起用因請敕九卿科道諸臣自今薦舉務核名實

上曰人才貴有實用如狥情濫舉致異日僨事者仍照前旨並坐舉主

○隆慶四年十一月丙寅工科都給事中龍光條陳計處歲辦織造五事一專織造以嚴責成一足料價以償工費一禁市買以防濫惡一書姓名以待辧驗一擇運角�羊以絕斃端一革包攬以塞騙局章下工部覆奏如議

上曰歲造叚疋乃正供所急近來積斃多端撫按官漫不稽查催驗惟怙節省虛名其實民不沾惠徒資貪吏囊槖姦徒侵利以後令撫按官加意振飭淸革姦斃如因循玩愒不奉詔者重治不宥審用人○隆慶二年二月壬午先是巡撫遼東都禦史魏學曾請罷廣寧坐營千戶任政以開原備禦指揮劉承武代之西平備禦指揮李尙元與金州守備指揮楊爕相更調兵部謂禦史李叔和嘗薦政而戒飭承武卽尙元亦學曾所嘗薦今舉剌異同前後矛盾宜令政與爕更調光元與承武更調以全器使

上從之於是學曾又言政往時守堡幸無事以故得舉承武爲擠者所中故得戒飭臣固不爲當也至如尙元者臣誠薦之然其才力不能當西原一面之寄爕信才然不若承武練達故臣復有玆議何傷於同異哉夫將官用捨邊鎭安危所系臣不敢依違遷就貽憂地方惟

陛下裁察﹤鋶﹣釒﹥下兵部不得已爲請罷政其他如初議

上曰人才於事任或不相宜何妨更易其以承武充中軍尙元變更調政革任悉從學曾所請

○庚寅戶部尙書馬森等都給事中王治禦史王友賢等各奏薦邊才吏部覆言五方之气𨿽篤於因材百中之能難拘於器使如往者輔臣揚一淸以南人用之陜西尙書王驥以北人用之雲南俱有聲績宜勿論南北資格斟酌推用務當其才

上深然之因命以所舉諸臣酌量任用有不稱職僨事者並坐舉主

○隆慶三年九月甲戌吏部覆奏九卿科道諸臣所薦邊才有見任待次推用者有候服闋病痊推用者有致仕及閒住侯缺卽補者得旨所薦人才須詳加斟酌見任者量才拔擢其餘必眞有邊才方令起用毋一槪濫敍以長奔競之風

○隆慶四年二月癸亥大學士髙拱言二三十年來邊關多事調度爲難所宜多需其才然後可以濟事竊見兵部侍郎止二員協理部事不得隨時出入或欲巡閱邊務未免假借於他官或遇邊方總督員缺未免那移於他處且彼此侯代動經歲時猝遇有急無人爲禦宜於兵部添設侍郎二員同額設侍郎協理部事平日則習練本兵政務或欲巡閱邊務卽以一人往旣便行事又不煩於假借或遇邊方總督員缺卽以一人往旣可朝發夕至又不廢於那移迨其出入中外閱歷旣深次第推升尙書員缺如此而猶稱乏用必不然也然兵乃專門之學非人人皆可能宜豫餋以待用而法當自兵部司屬治蓋兵部司屬皆與聞軍旅之事而乃不擇其人泛然以用又往往遷爲他官非惟無以備他日之用而目下承行亦有不當者矣今宜特髙其選而以有智謀才力者充之使其專官於此練習事務不復他遷而又議其升格如邊方兵備缺卽以兵部司屬補邊方巡撫缺卽以邊方兵備補而總督與在部侍郎時出時入以候尙書之缺其他官中有特出之才能知兵事者又聞取一二以補不足如此而猶稱乏用必不然也然臣又思之餋才𨿽足以備用然勸懲不明何以盡人力體悉不周何以盡人心臣見邊方之臣涉歷沙漠出入鋒鏑福榮辱變在斯須而內地優閒之官乃與之同論俸資同議升擢甚者且或後焉此功臣所以灰心烈士爲之太息者也誠宜特示優厚有功則加以不測之恩有缺則進以不次之擢使其功名常在人先他官不得與之同論俸資脫或推姦誤事則律以法職任不稱則左其官使其功名常在人後亦不得與他官同論俸資如是而猶不盡力必不然也至於人力有限窮則不�臣又見邊關總督之臣用之不效者旣蒙顯罰而用之效者乃不蒙顧惜使其頻年累歲常受苦辛非惟不得息肩抑且不遑喘息直至肝膽塗地而後已斯其情亦甚苦矣若使儲餋有素用不乏人自可行通融休暇之法如其在邊日久著有成績則特取回部以休假之休假之後不妨再出使其精神得息而不疲知慧長裕而不竭以勤王事爲濟必多且臣子馳驅之苦旣在上者所深體而君父體念之意亦在下者所周知君臣之義卽同父子之恩如是而人不盡心必不然﹤鋶﹣釒﹥入

上答曰兵事至重人才難得必博求預蓄乃可濟用覽卿奏處畫用悉具見其爲國忠猷並如議行

○隆慶五年六月乙卯掌吏部事大學士髙拱言國初進士舉人並用其以舉人躋入座稱名臣者甚眾乃後進士偏重而舉人甚輕至於今極矣故舉人年力稍彊輙遷延以幸一第必至衰邁始勉彊就官閒有一二壯年出者則又爲貪之故志溫飽者也如是而冀治理胡可得哉臣愚以爲欲興治道宜破拘攣之見以開功名之路凡舉人就選初以資格就官授官之後則惟考其政績而不必問其出身吏部自行體訪苟系賢能卽一體升取各撫按官一體保薦如舉人官未經保薦而升取多者則撫按以不及論諸凡推轉一視政績無分彼此有所重輕若果才徳出眾則一體升爲京官卽至部卿無不可者至於舉人謁選又必稽其年貌五十以上者授以雜職不淂爲州縣之長蓋恐煩鉅之任非衰劣者所堪如此則吏治可興而化理有賴

上曰

祖宗用人本不拘資格近來偏重太甚以致人無寔用事功不興覽卿奏具見經濟宏猷於治道人才大有禆益其如議舉行

大明穆宗莊皇帝寶訓卷之二

光祿大夫柱國少傅兼太子太傅禮部尙書武英殿大學士臣呂本謹校南京禮部祠祭淸吏司郎中臣陳治本南京兵部職方淸吏司主事臣朱錦南京工部虞衡淸吏司郎中臣呂胤昌謹閱

嚴考察

○隆慶元年十二月丙申

上諭吏部朝覲官來京

祖宗時不許各處營求於是尙書楊博都禦史王廷都給事中王治等各上疏請嚴行申飭內外官有私相問饋者五城禦史以聞處以重法

上從之仍令各遵前諭博訪嚴劾以肅重典

○隆慶二年十一月乙卯吏部議覆都給事中鄭大經禦史鐘沂等疏陳考察京官事宜其一謂京官考察一憑詢訪以定賢否不無遺議宜行各堂上官秉公核實手注考語送部院參詳其中果有名實相違及愛增互異者務在虛心鑑別不得依阿其一謂匿名文揭率姦人報復之私該部已有禁諭尙宜申飭內外執法諸臣嚴行訪逮各衙門有私受揭帖不行紏舉者罪之其一謂五年之間內察廷臣外計羣吏法网旣密宜稍濟之以寬論其大節而細故浮議在所必原首絀巨姦而衙門成數在所不論若存畱中有聞望超卓者仍亡論資格一體拔擢以示激勸其一謂科道拾遺往往有投匭中傷之獘今已盡革然彼此率多雷同間亦有局趨首鼠以避嫌怨者今宜重爲之戒各出見聞公同評品擬議未眞者固不得濫及以傷大體姦惡顯著者亦毋得容情以滋隱匿

上是之仍諭部院考察乃朝廷重典爾等其尙虛心鑑別精汰眾職以彰黜幽之公

○隆慶六年正月丁卯吏部言今外官賢否必據撫按舉劾而邇來撫按諸臣往往任意重輕自相矛盾或論其操守之敗壞或論其性气之乖方乃擬曰致仕夫旣非老非疾則安得致仕乎或論其贓私狼籍咸有證據或論其搒掠殺人數多各有姓名乃擬曰降調夫旣貪旣酷則安得降調而已乎或論其行止之不端或論其昏庸之特甚乃擬曰攺教夫旣不謹罷軟則安得攺教而已乎求其故則有二說焉或欲左遷其人以爲不甚言之恐不能動也遂從而重劾之或欲姑息其人以爲旣直述其事恐不能畱也遂從而輕擬之撫按旣已依違則本部益難憑據非所謂蕩蕩平平之治也宜令都察院行各撫按官以後紏劾庶僚凡如前所擬必直列其狀應提問者不得止論罷官已降調者不得再論不及

上曰今後各撫按官紏劾務遵近例據實分別該部再加裁酌定擬去畱有不合規則輕重失倫者治其罪

禁貪墨

○隆慶元年十月壬午巡按陜西禦史房楠核上鞏昌府推官王藎臣受贓狀刑部以藎臣所犯贓非在庫者宜如

恩詔免罪追贓

上曰貪官詔所不宥令如律坐罪

○隆慶二年正月辛亥巡按直隸禦史顧廷對言近來貪墨有司𨿽有提問追贓之例而罪止罰贖所追不及什二俾得饜飽以去故貪者不止宜及諸司朝覲時申明

國初貪吏之律察其贓迹亦尢著者一二輩執赴法司從重究治吏部覆奏

上曰貪官止於罷黜誠不足示懲今次考察諸司贓多迹著者部院列其罪狀奏請處治

○八月庚子都察院右都禦史王廷論淮楊巡鹽禦史孫以仁貪穢不職狀

上曰風憲官犯贓何以紏正官邪禁革姦獘以仁姑先禠職聽勘自今禦史差滿當嚴加考察毋得槪令回道管事

○隆慶四年七月戊寅都察院覆大學士陳以勤條陳處贓吏一事請令撫按精核司府以下嚴禁貪墨犯者卽逮問參奏如法吏部於見劾貪官更加裁酌贓系入已者追出濟邊受贓枉法者依律例問遣毋輒庇護

上曰禁貪屢有明旨各撫按官未見遵奉縱怠殊甚玆所議俱如擬務從實舉行有狥情庇護者部院劾治

專委任

○隆慶元年七月己未先是宣大總督王之誥宣府巡撫冀煉以修理南山軍費爲請而戶兵二部互相推諉莫有應者之誥等復疏白之

上命戶兵二部會同科臣定議費所從出於是戶部左侍郎徐養正兵部尙書郭乾戶科都給事中李用敬兵科都給事中歐陽一敬等議言主客官軍本折芻餉則隸戶部募兵及本折馬匹則隸兵部賞功則隸禮部業有專任矣惟修邊一節往歲皆各鎭自辦後以工大始開請乞之端而戶兵二部當事之臣因爲酌量調停之術馬價有餘則兵部多發馬價不足則戶部多發蓋以二部事本相關義當共濟云耳行之旣久在兵部則惟恐馬價無餘在戶部則惟恐帑藏之不充持議紛紜迄無定說自今以後凡各鎭以此請者以十分爲率戶部十之七兵部給十之三永爲定例

上是其言命此後各如議行不許推諉誤事

○十二月辛卯初兵科給事中嚴用和疑陜西巡按巡撫楊巍淸補屯軍不實請下禦史覆驗至是巍復奏平涼固原二衛共淸出屯地三千七十八頃六十畝召補軍士一千六十五人乞如科臣言以前後淸補之數下禦史並勘而靖虜慶陽河州等衛尙未淸補者宜申飭有司一體行之兵部覆奏

上是之仍令新任巡撫張祉率各守巡兵備官亟將靖虜諸衛如法淸補毋畏浮議致隳成績

○隆慶二年五月戊寅兵科都給事中張鹵言邇者諸臣會議欲遣巡邊大臣臣以爲人情責任在己何以成勇往之功鈐轄多門實以資推諉之便今旣以各兵備不足憑而攝以巡撫以巡撫爲不足憑而攝以總督今又以總督爲不足憑而再起巡邊大臣之議恐自今邊臣將觀望阻格萬一時過患成竟亦何補如向者虜方深入兵部左侍郎遲鳳翔曾奉命以往於是邊鎭皆苟且塞責無益於事今復命總督劉燾王之誥頃之誥以病辭仍以冀煉代之臣竊以爲巡邊大臣可芻遣第以邊務專責總督於計甚便吏部覆如鹵言

上曰爾等旣謂差官巡邊各鎭推諉恐妨大計燾煉其勿行一應戰守事務第令該總督官嚴行所屬用心幹理如有虛怠該部及科道官劾治

○六月癸卯兵部覆巡按禦史劉翾奏薊鎭秋防事宜一議信地謂督撫總兵分路修守非設官初意彼此矛盾何以成功宜申明兼轄之義使功罪無所推諉一議屬夷謂撫賞屬夷本資其悍蔽邇來陽順陰逆莫可窮詰宜稍加震疊毋事姑息其或執役哨夜樵采必暴其罪責令其贖以示恩威並用一議修守謂薊東燕石二路邊垣低薄宜令春秋兩防主客兵一體分工修築一議添練請蠲馬戶本役徵價使報壯丁一人爲軍其餘或免大戶或免商人或免重差咸令報一丁爲子弟兵可得兵一二萬人一議始戰謂南兵初至未可決戰宜養威蓄銳以待可用一議衛員謂衛所掌印管事官宜選用才俊如本衛乏才卽於附近衛所調用亦如文官委署之例

上曰汝等謂信地旣分督撫注意各異乃巡撫所分燕石二路邊工至今廢弛去秋虜犯界嶺口巡撫不赴防守何也今若不行專責將來愈相推諉坐視其仍分信地遇有功罪以分守者首論策應者爲次馬戶抽丁之議其勿行餘皆如議

○七月戊申巡按直隸禦史劉翾巡視山海關禦史孫代上言近都禦史譚綸獻議欲以練兵事專責之總督不令臣等與聞夫臣等旣受命閱視則兵之練否所宜紏察而綸果於自用逆折人口惟

上加裁定於是兵部都察院覆言補練責之總督所以重事權閱視聽之憲臣所以稽實劾彼此各不相妨宜今協恭和衷共濟國事而綸與總兵戚繼光必稍寬以文法乃得自展

上然之命悉以兵事付綸禦史每歲一巡視三歲一報功其餘將官並聽舉劾如故

○隆慶三年八月戊午總督薊遼保定軍務侍郎譚綸言始臣建議於薊遼沿邊增設敵臺三千座每臺給工料銀五十兩集主客官軍築之後以工費太鉅議增犒賞銀十餘萬復以時適匱乏部議必不能從則又議止於通馬要路築臺一千六百座而以原議三千座之費給之要以省費集事而已不意流言京師轉相傳播謂建臺無益阻虜又斬伐沿邊樹木是將來之臺功未睹而已成之藩籬先徹則臣之罪大矣今邊報孔棘請亟罷臣歸仍遣大臣科道閱視臺誠無益卽治臣之罪如臣謀未左猶望責當事諸臣踵而成之

上曰修築墩臺已有明旨綸宜堅持初議盡心督理毋感人言如有造言阻撓者奏聞重治

○隆慶五年六月戊午吏部言行太僕苑馬寺專理馬政鹽運司專理鹽政皆國家要務所關非閒局也而近來視之甚輕卽卿與使類以考不稱職有物議者充之夫旣不稱職有物議矣則卽從黜退可也顧柰何以是爲安置之所乎遂致姦貪苟且政務廢弛殊非

祖宗設官初意今宜破除常套凡卿使員缺必以廉謹有才望者推補而又定其階格卿視布政司參政使視按察司副使俟政成之後一體升遷若有卓異卽當超擢如

先朝故事

上曰馬政鹽法國家重務必重其官乃可責以實劾命如議舉行

○十二月辛卯大學士髙拱張居正言機務煩重請簡命一二輔臣共圖治理

上報曰卿二人同心輔政不必更加

○隆慶六年二月丙申倭寇分道犯廣東化州石城縣攻破綿囊所殺千戶黃隆又陷神電衛縣城一時吳川陽江髙州海丰登處並遭焚劫而山寇黃朝太等復起勢甚猖獗官兵不能禦提督軍務侍郎殷正茂以聞並自劾待罪兵部以正茂初至任亦赦勿問

上曰廣東舊賊未平新倭復熾至陷城池皆守臣向來怠廢玩愒守禦無策所致罪不可宥通候事寧嚴治殷正茂素有才略玆初任事其悉心督率將領司道等官悉力驅剿務其蕩滅其地方機宜悉聽破格整理敢有梗撓者奏聞重治

重守令

○隆慶四年六月庚子吏部言薊遼山狹沿邊有司實兼牧民禦虜之責卽以有才力者爲之猶恐不堪卽優厚而作興之猶恐不振乃官其地者非雜流則遷謫非遷謫則多才力不堪之人謂以劣處之也夫處之以劣而欲其自處之厚不能稱職於內地而欲其立效於邊方無惑乎吏治日偸而民生日蹙也請自今各邊有司必擇年力精彊才气超邁者除補或查治有成績兼通武事者調用而又議其賞罰有能保惠困窮俾皆樂業者以三年爲率比內地之官加等遷轉有能捍患禦敵特著奇績者以軍功論不次擢用如有才略恢弘可當大用卽由此爲兵備爲巡撫爲總督無不可者惟以治效爲準不必論其出身資格若乃用之不效無益地方者降三級別用若乃觀望推諉以致誤事者輕則罷黜重則軍法治罪夫旣開功名之路以歆之於前則不肯不盡其心又有嚴罰以繩之於後則不敢不盡其力庶乎修職者多而邊方有賴也然臣又思功名之路旣開則又有本是腹裏而借邊方省分之名以圖幸進者亦不可不預爲一定之說查得薊遼則昌平順義密雲懷柔薊州玉田丰潤遵化平谷遷安撫昌黎樂亭延慶永寧保安自在樂安等州縣山西則河曲臨縣忻州崞縣代州五臺煩峙定襄永寧寧鄕岢嵐嵐縣興縣靜樂保徳大同懷仁渾源應州山陰朔州馬邑蔚州廣靈廣昌靈丘等州縣陜西則固原靜寧隆徳安定會寧闌州環縣安塞安定保安淸澗綏徳米脂葭州吳堡神木府谷等州縣此六十一處乃是邊方其他𨿽薊遼山狹所屬不得槪以邊稱徒資幸路其各府佐貳在邊任事者賞罰亦同前議疏入

上答曰邊方有司防守攸賴誠宜加意擇人悉如議行

○丙午詔加潮州府知府侯必登從三品服俸掌吏部事大學士髙拱言廣東舊稱富饒之地近者民窮盜多皆坐有司不良所致若不亟處敝將安極往歲奉旨多取進士議者謂當於此等處充州縣正官之選或間參以舉人嚴加考第毋容雜流遷謫者得肆於民上則地方猶可爲也然不肖者罰固可以示懲若使賢者不賞又何以示勸臣等廉得潮州府知府侯必登在郡能勤農弭盜治行爲廣中第一請特加優處以風勵廉官其廣西雲貴近年亦有兵革之事議處有司亦當視此爲準疏入

上答曰邇來遠方有司不得其人以致民不聊生盜賊滋蔓所議甚得弭盜安民之要悉允行

戒諭臣下

○隆慶元年六月己亥提督操江南京都察院右僉都禦史盛汝謙舉副總兵等官李錫等才勇可用宜加紀錄仍乞給賞以示激勸兵部請下南京都察院查議

上曰操江官軍無給賞例汝謙乃市恩妄請兵部不明斥其非又推諉行查非人臣體國任事之義姑宥之

○七月戊午巡撫延綏都禦史王遴條陳防秋事宜內言勘事之臣不度地裏遠近視守巡爲督鎭私黨而寄耳目於吏胥往往失實不可信於是兵科都給事中歐陽一敬等言遴近被溫禦史論劾故設此言與之爭勝剛愎無大臣體禦史陳於階等亦言遴橫肆褊心籌邊無策日夜謀歸假此求退不宜罷去以遂其姦兵部言勘事之臣職秉是非其操法常嚴而封疆�臣身履利害乃患人之嚴此大較也然往者延鎭之敗亦大矣溫禦史𨿽劾遴止加薄罰遴不宜復以懟言者惟

上加切責俾之省攺

上曰秋防在邇遴其愼修職業勉圖實劾毋負气任性致誤邊事他事皆從之

○十一月癸酉兵部議覆戶科都給事中魏時亮請禁騷擾言比者忻城伯趙祖徵奉命遣祭北鎭所過縱下人無賴騷擾窮邊又往歲朝鮮使臣騶從甚煩糜費驛路而都司供張尢侈請重罰祖徵以警其餘

上曰趙祖徵不體朝廷垂念邊方之意違法騷擾姑罰住祿米三月以後使臣仍襲前獘者令撫按官參奏重治

○十二月乙酉刑部覆戶科都給事中魏時亮奏請令撫按官於所屬詞訟無論大小不得批發軍職及異途小官問理守巡等官俱宜親行聽斷有司等官亦務秉公訊決凡訟有願解及輸服者聽之農功方亟請暫止受詞並擇輕重以便耕耨佐貳等官如有違例擅受民詞者罪之

上曰近來有司府官避事怠職其於詞訟弗親聽理一槪批委所屬以故作獘多端百姓受害殊非朝廷設官爲民之意今後更有蹈此者撫按官其卽指名奏治

○隆慶二年二月丁亥敕諭天下朝覲官曰朕荷

皇天眷命纘承鴻業托於億兆之上深惟輯寧區宇以答

天心卽位之初已亟下詔蠲徵免役蕩滌煩苛有不便於民者悉與更始猶欲得循理之吏平心畢力各務究宣恩澤以登於至治顧在位者多牽因循之獘鮮任職之心口習空言而不求其實政尙苟且而惟便於私欲民之安於田裏而無愁怨嘆苦之聲不可得也朕甚憫之玆當來朝特命所司審核黜其不職甚者爾等獲被簡畱蓋寬之也自今其幡然永思善道精勵自新務在廉以律己仁以撫民公以存心勤以蒞事率自是四者而行之自然政平訟理民咸樂業近可庶幾於古矣朕豈無爵祿以爲勸乎假使狃於舊習或朘削民財以自丰或殘害不辜以自快或以己私拂公理或以宴安廢公事有一於此皆足以蠹政傷民是從事焉不恪而守官無狀也朝廷之上凜然憲典在焉爾等曾不懷怵惕而戒勉譬猶踐薄冰以待白日也豈不謬哉尙相與欽承之毋替朕命

○九月丙寅都給事中鄭大經言

祖宗時凡遇大臣有故而去始之慰畱以安其心繼之異數以優其眷此非直惇上下之交實所以勸忠也今

皇上於尙書雷禮之去恩禮疎闊如此其何以風有位使效忠乎臣又伏念今諸大臣由輔弼逮於六卿皆

先帝遺之以事

陛下今四方多故民窮財盡水旱盜賊之警無日無之正諸臣畢智矢謀協心共濟圖報

先帝以忠

陛下之日也乃雅志丘壑翻然遠蹈以自便其身圖謂國恩何亦望

天語宣示諸臣使各安其位勉修職業庶幾上之待下下之事上交盡其道而盛治可興也

上曰優禮大臣朝廷自有處分但邇來求退成風豈委身事主之義今後各宜殫忠修職共圖治安毋或紛紛奏擾有乖大義

○隆慶三年二月丁巳直隸巡按禦史燕儒宦劾奏原任巡撫大同右僉都禦史劉祐托疾避事欺罔不忠又嘗納部民女爲妾動支商稅千餘兩乞行追治

上命罷祐官且曰人臣之義當委身狥國此後邊鎭重臣如有托疾避難者科道官參奏治之其兩京院部大臣告疾爾部中仍核實以聞不得槪爲題覆致乖大義

○閏六月癸亥陜西盜何勉等殺百戶魯卿巡檢王鸞事聞給事中張鹵因論陜西巡撫張師戴鄖陽巡撫武金久不赴任逗𨖻觀變不畏簡書非人臣敬事之禮又言今之四方多盜責在巡撫宜一體申飭之

上乃敕師戴金亟前赴任協力剿賊以安地方今各省撫按官俱務舉實政弭盜安民怠玩誤事者必罪不宥

○隆慶四年十月壬戌吏部都察院奉旨考察科道官素行不謹者九人浮躁淺露者八人才力不及者十人

上命閒住降調如例且曰科道朝廷耳目責任至重自今務秉持公議遵守成憲謹修其職毋得恣意妄言搖亂國是倚借言路報復恩仇仍蹈前獘者重論不宥

○隆慶五年二月己亥敕諭天下朝覲官曰朕纘承大業五年於玆夙夜兢兢惟敬

天勤民是務顧四方萬國豈朕一人所能徧察所冀承流宣化又安元元實賴爾藩臬郡縣諸臣與朕分理共圖致治玆當大計羣吏之期旣令所司審核簡汰其貪虐異常者仍盡法重按之政績卓異者特賜宴賚用彰彜典今爾等各還舊任尙益加省勵恪修乃職守法奉公約已惠下俾民生樂遂徳澤■流庶副朕養賢求治之意如或殃民自殖怠棄官常憲典具存朕不爾貸爾等其勉之戒之欽哉

○六月甲辰總督陜西三邊都禦史戴才奏報套虜封貢事宜其略言東西虜各爲雄長授職宜均其進貢夷使一百五十名馬五百匹應貢禦馬三十匹俱派有定數卽今隨附俺答一路總進爲便惟是互市之設在陜西系重鎭旣不可招之內地以貽禍階而甘肅番回開市已久又不當使彊虜混入延寧二鎭𨿽號爲近虜然法紀頗嚴絕無以寸帛私通者有如引之入市反啟釁端故互市之議第可行之宣大而不可行之陜西無已則宣諭吉能令與其部落各赴大同互市是亦羈縻之術兵部以才議持兩端宜行再議

上曰戴才受三邊重大任套虜應否互市當有定議顧乃支吾推諉豈大臣謀國之忠姑不究其令從實速議以聞授官通貢如擬

理財

○隆慶元年二月戊申戶部奏定內府各監局歲派錢糧之數因言內府一切供應大率嘉靖初年與弘治年間數目略同自嘉靖二十年以後徵派漸增視正數加倍臣等仰體

皇上惇崇儉約至意酌往準今悉從裁減乞敕監寺衙門永爲遵守不得擅議增派本部亦不許曲意奉行

上曰各項錢糧依擬減派各該撫按官其嚴察有司毋容混徵有�朝廷徳意

○四月戊申戶部尙書葛守禮等奏直隸山東等處土曠民貧流移日眾者以有司變法亂常起科太重而徵派不均也夫因田制賦按籍編差國有常經今不論籍之上下惟計田之多寡故民皆棄田以避役且河之南�山之東西土地磽瘠歲入甚寡正賦尙不能給矧復�之以差役乎往臣在河南親睹其害近且行之直隸浸淫及於山東矣山東沂費郯滕之間荒田彌望招墾莫有應者今行此法將舉山東爲沂費郯滕也夫工匠傭力自給以無田而免差富商大賈操貲無算亦以無田而免差至襏襫胼胝終歲勤動者乃受其困此謂舛也乞下明詔正田賦之規罷科差之法使小民不離南畝則流移漸復農事可興又國初徵納錢糧戶部開定倉庫名目及石數價值行各省分派小民照倉上納完欠之數了然可稽其法甚便近年定爲一條鞭法不論倉口不開石數止開每畝銀若干吏書因緣爲姦增減灑派獘端百出此派法之變也至於收解乃又變爲一串鈴法謂之夥收分解收者不解解者不收收者獲積余之資解者任賠補之累豈得爲平乎且錢糧必分數明而後稽查審今混而爲一是爲那移者地也宜敕所司查復舊規其一條鞭等法悉爲停罷庶稅額均而徵派便矣

上曰爾等以司計司農爲職玆所奏悉舉行其他可以足國裕民者宜勿避嫌怨盡心幹理以副朝廷委任之意

○五月壬申敕遣禦史譚啟等四人分行天下查盤各該有司歲報錢糧文冊具實以聞仍諭以殫心竭誠毋避勞怨撫按官不得侵撓事權各掌印管糧官悉聽分別賢否舉劾以稱朝廷足國愛民之意

○九月丁卯戶部尙書馬森奏太倉銀庫歲入僅二百一萬四千一百有奇歲支在京俸祿糧艸一百三十五萬有奇邊餉二百三十六萬有奇各省常賦諸邊民運今年詔蠲其半以出入較之共少三百九十五萬一千四百有奇昔謂國無三年之蓄國非其國今查京通二倉之粟七萬餘石以各衛官軍月糧計之僅支二年之用歲漕四百萬石內除撥薊鎭穵運班軍行糧並免湖廣

顯陵二衛起兌實入二倉者三百四十九萬二千六百餘石逋負漂流歲更不下二十餘萬攺折湊補別用不與焉欲爲三年之蓄不可得況六年九年乎且今四六虛耗百姓困窮邊餉增多原無額派有如運道告阻臣恐所憂不止各邊而已因條上便宜數事

上皆允行之仍令內外諸司各實心經理撙節以濟國用

○隆慶二年正月庚午廣東撫按官李佑王同道以該省用兵奏畱應解戶部鹽引紙價事例鐵稅路引柴馬俸廩寺田酒稅驛傳富戶等銀七萬三千餘兩以佐軍費戶部覆言廣東素有番舶之利而鹽課又徧行廣西及湖廣之衡永江西之南贛袁吉且各府橋稅不下萬金而漏報者多官取其一私得其九卽鹽課引目三四年間不赴南京戶部刷給其它可知所司不爲淸理而欲取常供以充兵餉非計也請量畱事例鹽引鐵稅路引缺官柴馬俸廩等銀一萬六千九百餘兩與浙江等�舊逋余悉解京如故

上是部議並以鹽課橋稅二事屬佑查核有勢豪阻撓姦商作獘者具以聞

○五月癸亥南京戶部尙書劉體乾條上六事一各倉關防不嚴虧耗殊多宜令甲斗諸役均數賠補典守官攢抵罪一貯倉各關鈔料茶引囤倉折蓆贓罰歲久易於乾沒宜令科道官查刷筦庫舊止主事一員宜如太倉例十日輪郎中一員協同收發一衙門歇家書皂因緣爲姦宜酌量汰革犯者如議單遣戍一杭州北新淮安揚州各鈔關宜比南關例給賜關防敕書其司局等官俱聽各關定賢否以備考察一都稅司折鈔銀僅一百一十兩而官攢巡攔俸糧工食歲費反不下四百餘兩應議裁革一各衛首蓿地及沒官房稅一千一百餘兩歲久浸沒並宜查核徵解戶部議從其言因請徵杭州北新關買鈔余銀接濟邊餉其他存畱以備修理諸費及滸墅九江臨淸河西務並給關防敕書惟都稅課司費多入少疑有侵匿不當議罷

上曰贓贖修理遵近日旨行鈔關宿獘多端其司府州縣隱匿錢糧亦不止稅課一事戶部及工部各設法釐革淸查條議以聞

○六月乙未巡撫陜西都禦史張祉奏本省藩祿邊餉匱缺請將事例度牒稅契路引罰贖等銀六萬七千一百餘兩存用再發帑銀補之戶部覆補給如議第前狹稅糧額數計一百九十二萬九千五百六十六石今造報冊籍虧舊額二十餘萬宜令撫官查核

上曰該省錢糧失額數多姦獘太甚命撫官嚴督各司道官淸查具奏如遲玩及開報不明者戶部並該科參劾治之

○隆慶三年正月甲子工部以料價銀逋欠數多疏請申飭所在有司如期徵解

上從之因令已解者內外衙門各務加意節用以蘇民困

○六月乙酉戶部覆吏科給事中鄭大經奏重榷務一事言各鈔關商稅歲入不貲而獨委柄於一主事利權所在易以不肖之心乘之若近日工部主事楊楠是也自後當選淸望及有才名者以往其徵榷事務仍令各該撫按於府同知通判推官中選委一員佐之凡遇商船到關令赴部官報數部官如例定擬稅銀塡單給發委官稱收旣收仍同委官籍記所收之數送府寄庫該府按季解京歲終各官皆以籍上備本部參閱部臣毋以參佐而生嫌委官毋以預會而抗禮疏入

上更令羣議部覆鈔關錢糧主事旣不經收必得府官管理乃能濟事但各鈔關去府城遠近不一如九江揚州杭州北新鈔關去府近者宜責令知府收解其滸墅臨淸河西務淮安等關去府稍遠商船往還不便則委�貳官就關經收推避者聽管關主事至部參問詔可

○隆慶四年三月辛卯初

上用都禦史龐尙鵬議將河東行鹽地方南陽鎭平唐鄧沁陽桐柏六州縣攺行淮鹽南京戶科給事中張應治河東巡鹽禦史郜永春言南陽汝寧二府據銅版則兼行淮鹽據會典則專行解鹽往年鄢懋卿建言將汝寧舞陽分屬淮北已非兼行初意乃又中分南陽是續淮�之一指而斷解�之肩背失平甚矣夫利不百者不變法令一變而解�告急者相屬於道鹽引日壅額課日損豈國之利乎

上亦以尙鵬初議不便令南陽所屬州縣仍隸河東行鹽以後不得分更

○八月己酉戶科給事中雒遵言臣前以主事管理太倉銀庫甫十月餘耳以出入較之大約出浮於入者六十餘萬不出三年太倉之積貯竭矣今諸臣議論徒多無禆實用宜令各條上方略議可以佐國家者戶部覆言京邊錢糧未完者多以那移借貸爲故常以侵欺逋負爲無害有司緩公課先私槖卽有賢者亦藉口撫字避怨沽名邊儲國計坐是交病請以遵言行兩京諸司在外撫按官及所遣查盤禦史各陳所見以俟會官酌議請自

上裁

上曰京邊錢糧有司不行徵解情獘非一巡撫官坐視不理致誤國計深負朝廷委任之意自今未完數多者其並奪巡撫官俸俟催徵完日乃得推用餘如議行

○九月甲寅盜竊太倉庫銀降管庫戶部郎中宋諾員外郎劉自化許自新主事王宇一級調外任奪主事任汝亮彭富周標席上珍俸半年因令自今管庫主事各注選三年不得輒易其貯庫銀限以三千兩爲一匣封固編號以便稽查

○十一月庚午戶部奏各省府歲運內庫經邊錢糧率被解戶攬頭侵冒有一人而假充數名者有一家而擅利一省者姦詭萬狀法紀蕩然今將積歲輸納乾沒分數纖悉條列共一百八十七款乞下詔切責當事臣工務體國任事法期必行庶大計有濟

上曰錢糧已經起解旣不在官又不在民悉爲姦徒包攬侵匿玩法殊甚其令各巡按禦史盡法嚴追刻期完報如禦史狥情寬縱逾期不報者都察院查劾以聞

○十二月己未巡撫宣府都禦史孟重奏山東河南山西北直隸河間順天保定眞定等郡積欠本鎭民運糧甚多軍餉訣乏乞行各處催解並權借本省庫銀及預發年例以濟緩急戶部覆言該鎭邊儲自隆慶元年以�歲終皆報有存積多者一十七萬二千餘兩少不下�萬五千今四年終尙有兩月糧餉未給而庫銀存者�二萬一千餘兩卽民屯多逋亦或經費不能撙節所致

上曰該鎭今歲支費何乃比常數過多民運屯糧巡撫官何不催並專一仰給內帑殊無任事任怨之忠姑不究今後務加意撙節亟爲查催如有司怠玩將領冒破者劾奏重治

○隆慶五年七月戊子巡按禦史余希周以薊昌等處主客兵多支隆慶四年本折色行糧共銀八萬九千兩有奇參督撫官譚綸劉應節糜費之罪有旨勿治第嚴戒督撫官此後務爲朝廷惜財不得妄費

卹民

○隆慶二年二月壬寅詔湖廣承天府所進茶鮮令內臣以租銀貿易毋得擾民其一切貢獻仍如詔停免

○丁未詔內外扈從官員人等毋得沿途生事擾害百姓違者廠衛緝治巡按禦史參劾以聞

○己酉

上諭戶部曰朕躬奉春祀式弘先徳以惠民生所過地方其量免本年田租戶部尙書馬森等請覆昌平州宛平大興二縣地方凡建設行宮及屯營軍馬開除馳道者免十分之五所過者免十分之三

上允之仍命查所毀民房亦量與價值以示朕軫卹

○五月辛未提督四夷館太常寺少卿武金上言種馬之設專爲孳生備用今備用馬旣已別買則種馬可遂�且種馬爲編審之害有點視之害有歲例之害有交兌之害有輪養之害有賠償之害重之則官吏之需索里甲之影射民日益窮沿襲至今滋獘尢甚乞命兵部驗計每年應解之馬若干某省若干某州縣若干俱照原數買馬按季查解如備用馬已足二萬則令每馬折價三十兩輸太僕寺遇各邊缺馬分發估買一馬折價可買戰馬二匹不必加賦而馬數自倍且令各府州縣取前所養無用之種馬盡賣以輸兵部如一馬定價十兩則直隸河南山東十三府可得銀一百二十萬其料令各府州縣每馬折銀二兩計又得銀二十四萬夫戰馬之數解俵之丁不更舊制而邊餉獲急用之資百姓免無窮之害足國裕民無踰於此疏下兵部議於是禦史謝廷傑言孳生種馬乃

祖宗舊制軍機所系但當修法以除獘不當因獘而廢法萬一有警無可調發咎將誰歸金議非是兵部主廷傑議言金議不可行

上獨可金奏謂備用馬久已買俵種馬徒存虛名百姓乃受實害姑革其半以蘇民困合行事宜兵部查議以聞已而兵部言明旨賣種馬之革其半尙存猶資民牧而養馬者費多折徵者費少恐有不均之嘆宜下南北直隸山東河南及兩京太僕寺今變賣其半每馬價銀十兩徵收艸料銀二兩如金言其存畱之馬戶爲正頭變賣之馬戶爲幫頭養馬則輪流折徵則攤派庶惠澤均而法可經久

上從之

○隆慶三年三月丙午命南京上關榷稅兼抽本折以蘇商困

○五月丁未

上諭戶工二部曰近聞京城百姓爲簽報商人負累困苦朕甚憫之其亟議處以聞於是禮科給事中劉繼文兵科給事中揚一魁湖廣道禦史劉思問陜西道禦史李學詩及巡視五城禦史孫裔興等各疏言卹商事

上皆命二部並議制下之日聞者欣然若更生焉

○戊午戶部奉

聖諭議覆給事中劉繼文等所論卹商便宜五事一明智各場芻槁太倉黑豆原系營馬及防秋支用本折之間時有變更然軍商咸以折色爲便而官費亦省請今後京營所給不必拘泥成限但視價賤卽許全折其防秋月支艸料亦不必別立名色但令在場有艸六十萬束有豆三萬石通融接濟召買亦易又禦馬監馬數未經核實宜會同巡視科道驗數登籍送部關給以杜冒�二倉場各商多系中戶宜令巡靑科道五城禦史盡心查審必求其當除文武正途如例優免若援例監生錦衣官校傳升乞升納級買功諸類止免本身其弟侄子男一體均派且商人名數無用過多舊朋戶諸類宜盡除之免致騷擾三科道部臣會估料價每多避嫌過刻宜令稍加從寬定以每歲十月中糴買又禦馬監艸料視各倉場多寡懸絕殊非事體今後並不許多估以滋侵漁四給放料價舊多不時今後各商納料過半宜卽與全給仍陸續補完以前欠數山東河南督糧參政錢糧未完不許輒回其在順天府輪委通判一員責以督催之事五諸司書辦諸役需索無厭宜令部臣科道查數釐革其商人納糧領銀自本部及監收兩道之外凡各衙門點卯掛號一切停止又象房艸束守支畱難增耗獨多甚爲商累請令錦衣衛官一員同部屬監收卽以軍役看守耗艸如各場例上加二斤毋得增溢奏入

上曰商人名數旣已裁省令五城禦史悉心查殷實人戶充當不許勢豪阻撓影射累及貧民

○隆慶四年六月辛酉

上以久雨壞民廬舍諭都察院曰京城內外小民疾苦卽今爲始每歲五六七月俱免房號錢以資修理

○隆慶五年四月庚子詔免林衡署果戶房號稅初永樂時有果戶三千餘漸多竄存者僅七百餘戶嘉靖間稅徵其房號至是果戶髙銳等奏愬貧難

上亦憫之故有是命

重農

○隆慶二年二月己亥

聖駕詣先農壇親祭先農之神禮畢詣耕田所

上秉耒三推公卿以下助耕畢

上禦齋宮賜百官宴並宴耆老於壇■賜農夫布疋

駕還是日以禮部言增上中下三等農夫各十人於耆老之後如弘治中例

○隆慶三年六月丁酉

上諭禮部曰天气亢旱三時少雨禾苗漸稿朕甚憂之其傳示順天府官竭虔祈禱自初一日始十日止諸司停刑禁屠不許怠忽是夜遂雨明日又雨又明日大雨

上喜命輟禱弛禁

賑荒

○隆慶元年六月丙申

上諭都察院曰邇霪雨連旬民居多壞其令五城禦史以房號錢巡按禦史以贓罰銀分賑之已而左都禦史王廷等疏上三千餘家貧者戶給銀五錢次三錢凡用銀一萬餘兩詔從之仍令廷等督禦史嚴加稽察務使貧民得沾實惠

○隆慶二年六月辛卯禮科都給事中何起鳴奏陜西西安郡縣地震經月壓傷人民甚眾乞賜賑卹

上曰地震重大處所被災人民朕深憫念賑濟一事戶部議處以聞於是戶部奏以本省織造羨余銀八千八百三十兩並預備倉糧相兼賑濟得旨撫按官須委用得人給散有法俾小民得沾實惠

○隆慶三年七月乙酉戶科都給事中劉繼文以四方日奏災傷官無賑具議令各該撫按亟查被災地方應賑丁口將貯庫贓贖及無礙官銀先糴榖備賑其積谷事宜仍敕撫按嚴核有司軍衛奏報積榖數目以俟稽察戶部是其議

上曰積榖備賑所在有司其從實舉行奏報之日該部如議分別以請

○九月己丑戶部覆山西巡撫靳學顏奏請以所省防秋客兵銀並鹽課銀六萬發各府縣糴榖備荒又修復社倉令所在皆有餘積

上曰積榖備賑成規具在有司奉行者少一值旱澇卽云無策戶部其令各撫按以實行之無爲文具

○十月壬辰

上諭戶部曰朕閱河道都禦史翁大立奏報水災異常百姓困苦朕甚憫之爾戶部卽發太倉銀二萬兩選差司官一員賫去同翁大立先盡災重去處亟行賑濟務使民沾實惠其餘被災地方各該撫按官一體設法賑卹仍查災傷分敷酌量蠲免以副朕軫念元元之意

振法紀

○隆慶元年五月丙辰初南京應天等五衛軍人防守浦子口其食鹽俱赴買於龍江關已而江浦縣知縣李大瀾謂浦子口隸本縣議令買食本縣引鹽不得越江以啟私販巡鹽禦史已主其議而浦子口守禦江平及諸軍堅執以爲不便相持久之遂互相攻詰諸軍大噪擊殺部民大瀾僅以身免至是南京兵部尙書郭干言二臣本以私忿相鬥法當究治仍乞酌議鹽地以杜爭端得旨買鹽地方仍舊行凡事干軍民有不便者自宜奏訴守禦官乃敢縱各軍暴橫殊不畏朝廷法度平及軍人首事者南京兵部逮至法司重究以聞

○隆慶二年十月己亥湖廣撫按官劾奏遼王憲﹤火節﹥罪狀有司驗問得實

上曰憲﹤火節﹥僣擬淫虐罪惡多端背違

祖訓干犯國紀旣多官核實參奏本當盡法姑革爵禁錮削除世封其遣附馬都尉鄔景和告

太廟仍以書示各王府知之撥置羣黨俱下禦史按問

○隆慶五年二月癸卯浙江處州府生員馮椿等以本府同知江應昂笞辱生員朱正色父朱曰�永乃呼引諸生數十人訴於分守參議方嶽嶽不爲理椿等遂羣毆嶽呼噪而出事聞

上謂生徒聚毆上官大壞法紀令撫按官窮竟其獄無事姑息

○三月丙子都察院左都禦史葛守禮申明巡按事宜一正體統爲監司之於守令上下相維按臣不當假手屬官考注藩臬以致政弛民玩權柄倒持二修本務謂禦史職在肅官僚振綱紀摘姦伏理冤滯宜力舉其職諸細故有司存毋得侵官三愼訪察謂官以察爲名毋自瞇昧徒寄耳目宜虛心咨訪酌用僉言則摘發所及無不詟伏四簡受詞謂訟必興於險健聽受稍輕則告訐蜂起奉行過當所傷必多自非有司所不能治監司所不能決不宜輕受五完勘合謂本院考察例以完結分數爲較毋以文移細故塞責考課時必核其實六公舉劾言撫按之於所屬每恕於甲科而嚴於舉監今無論其出身惟當核其名實舉刺之疏無俟出境以啟他議七核查盤謂委屬宜在得人一人無過三處則磨勘精核而獘端可釐八倡節儉謂減騶從薄供億戒承奉以身率物則其下不渝

上嘉其議令所在巡按禦史從實舉行回道之日仍嚴考核毋事姑息

○七月辛酉詔自今公差官各依限赴京若違限日久當送問者如例送問其未及送問者停俸在差升遷者必以抵任之日積俸三年方許考滿其各府縣官推升行取亦以歷俸久近爲差不必論其選之前後

○八月庚寅建極殿大學士掌管吏部事髙拱疏言輦轂之下各行事衙門在焉而四方姦民往往輻輳於北�言亂政指稱吏部誆騙者尢多宜嚴捕治如歇家敢有窩藏許兩鄰舉首若不舉首事發一體連坐重罪庶姦徒無所容而各衙門亦可以行事矣疏入

上深然之令廠衛五城悉如拱言嚴行訪捕都察院仍揭榜禁約

○隆慶六年三月辛卯南京戶部尙書曹邦輔參奏管倉主事張振選違抗不職狀乞如例罷黜吏部覆言上下之分定而後紀綱立政令行邇來屬官不奉堂官約束名分倒置其原皆因往歲執政之臣悅人媚已於是憸夫之在庶僚者托爲粵援以語言相構少不快意輒非陷之於是堂官不敢行其約束而屬官益恣其胸臆自稱風采卽未必有奧援者亦皆以違拗堂官爲得計而�意承行者蓋鮮矣其在外省則由巡按禦史往往以進士推官知縣有科道之望乃曲爲護庇引爲私人陰授以廉訪之柄凡二司之賢否悉出唇吻少有不悅遂以萋菲而禍終不免於是二司反皆畏懼曲意結納蓋奉承之不暇而又何敢問其政事之得失乎體貌旣乖法度盡廢害政莫甚於此請革振選職冠帶閒住仍通行內外諸司今後屬官敢有抗違上官者俱如振選例上官有自降禮體款曲屬官平日不能督率有罪不行紏治者以不職論其各巡按禦史仍有護庇進士推官知縣引爲私人者聽本部都察院及科道參奏究治庶久塗之耳目可開而久紊之法紀可振矣

上曰近來屬官不受約束上官不行紏治及爲曲悅名分倒置政體大乖其今內外諸司一體戒飭以後仍效此風者部院科道官具以名聞重治之於是黜振選閒住

○辛亥兵科都給事中梁問孟言國家所恃以振刷天下者獨法耳法一廢則犯上作亂其勢不可收拾故漸弗可弗防也頃安慶之變𨿽由官軍挾憤而蔑視紀法則非一朝一夕之故矣臣請以往事証之昔南京振武營諸軍始以小釁致殺大臣當時少事姑息未經盡法遂稔惡不悛當事者至今憂之山西巡撫稽核軍餉稍嚴乃中夜鼓噪圍劫督撫浙江東陽縣催徵稍急卽聚眾軟血震驚居民處州生員請托不遂毆及方面松江童生考不與選辱及府官仿效成風恬不知法皆緣當事者曲爲掩護以避已罪而不知姑息之獘一至此極也惟

陛下鑑於往事敕下法司將安慶官軍盡法究治以明憲典仍誡天下有違法倡亂者所司卽以實聞勿泥激變良民之律相率欺蔽以隳國法兵部覆奏

上是之詔今後官員軍民有狥私挾仇違法倡亂者所司卽擒獲奏聞朝廷憲典具存決不輕貸其容隱掩飾者聽兵部及該科參究

愼刑罰

○隆慶三年正月己巳大理寺左少卿王諍言我朝設刑部以掌刑名又設大理寺以平審之本以相濟而非以相病也今問刑官多不能輸心服善各務求勝每每違背律例獨任意見或曰難以照常發落或曰合比某事擬罪自創一例略無顧忌臣請以近事一二証之一律文所謂凡奉制書有所施行而違者杖一百本指制誥而言今則操軍違限守備官軍不入直開場賭博槪用此律臣嘗駁之則執稱律例皆制書也然則大明律例皆不必用獨用制書有違一句足矣臣竊謂其舛也一律文犯姦條下所謂買休賣休和娶人妻者本指用財買求其又使之休賣其妻而因以娶之者言也故律應離異歸宗財禮入官至若夫婦不合者律應離異婦人犯姦者律從嫁賣則後夫憑媒用財娶以爲妻者原非姦情律所不禁矣今則槪引買休賣休和娶之律悉令離異財禮入官臣嘗駁之則又執稱買休賣休和娶人妻原不系姦情然則買休賣休之律何爲載於犯姦條下也一律文所謂不應得爲而爲者笞四十重者杖八十蓋爲律文該載不盡者方用此律也若所犯明有正條自當依本條科斷今人之所犯有手足毆人成傷者應笞三十以他物成傷者應笞四十此其罪名之當得者也今之議罪則曰某除毆人成傷輕罪不坐外今依不應得爲而爲之事理重者律杖八十夫旣除毆人輕罪不坐則無罪可坐矣而又坐以不應得爲臣不知其所謂不應得爲者何事也人命至重憲典昭然恐不宜附會偏執如此

上曰邇來問刑官不諳律例致多虧枉所奏令刑部都察院公議以聞先是諍以刑部尙書毛愷屢以議獄不合故疏中及之愷不能平執奏部擬皆是又謂買休賣休乃本夫賣無罪之妻爲義絕本婦從嫁賣之命爲失節買休人娶爲有夫之婦爲苟婚故彼此俱罪本婦歸宗也若犯姦自有正律不當傳此京操班軍違限乃題準事例非制書有違而何事變無窮律文有限則有不應得爲而爲之律蓋成法也事有情重律輕者則難以照常發落罪有律無正條者則比附律條奏請亦成法也而曰自創一例略無顧忌何耶於是議久不決都察院左都禦史王廷刑科左給事中陳行健等皆以諍議爲是

上乃令更議買休賣休律而戒愷等今後問擬評駁務虛心詳審以副朝廷欽卹之意已而左都禦史王廷覆言買休賣休律分列犯姦條下上承縱容抑勒通奸之條下接用計逼勒休棄之罪會意明屬姦情但律文止曰本夫本婦及買休人原無姦字故部寺各執所見大抵該部則謂夫婦大倫不可輒賣當一切裁之以法該寺則以律用正條罪難槪擬欲將圖財嫁賣者問以不應量追財禮入官其貧病嫁賣及後夫用財買娶別無比情者不坐於情𨿽便頗屬紛更惟

上加裁定得旨買休賣休本屬姦條今後有犯非系有姦情者不得引用

○七月辛丑刑科給事中魏體明條陳五事一懲酷刑一愼議讞一戒淹滯一省詞訟一禁廠衛其戒淹滯言有可率泥成案憚於平反又多引嫌卻避卽在重辟心知其冤而莫爲伸理至發遣發配之類更相積滯動經數年宜行戒飭其禁廠衛言畨校緝獲盜賊不問眞僞以搒掠定之箠楚之下何求不得銜冤茹痛莫此爲甚自今宜送法司鞫審如情眞罪當乃與紀功其濫及無辜者卽與疏釋仍罪及捕者刑部覆奏

上曰淹滯獄囚在外者行所司速爲伸理在內者法司具以名聞

○九月甲戌刑部尙書毛愷言今災異頻仍由刑獄冤濫所致其獘有六曰濫詞曰濫拘曰濫禁曰濫刑曰濫擬曰濫罰六者皆足以殃民生召災異宜嚴飭內外諸司禁革罰者以輕重黜罷

上曰邇來刑獄太濫致干天和其行內外諸司務平恕明允痛祛濫獘以副朕欽卹弭災之意苛刻害民者在內法司在外撫按官劾治之

○隆慶四年七月庚午刑部尙書葛守禮等言

皇上登極之初大布恩赦與民更生以至停刑有旨無審有貸其所以憫念黎元者甚厚而在外有司無以奉承休徳凡有訊鞫不論輕重動用酷刑有問一事未竟而已斃一二命到任甫期年而拷死數十人者輕視人命若艸菅如汾州知州齊宗堯三年致死五十人榮河知縣吳朝一年致死十七人甚可駭也請行各處撫按官戒諭有司如有仍前慘刻用刑者照例革黜爲民有故勘故禁故入平人致死者依律抵死容隱者事發並治

上曰近來有司官不遵律例酷刑虐民撫按官亦不禁察任其所爲負朕愛卹民命之意其行撫按官嚴加體訪如有仍前酷刑者劾治之如或姑息容隱法司該科一並參奏

核功罪

○隆慶元年三月戊辰先是總督宣大山西軍務侍郎王之誥上招回被虜人口宣府三百八十九人大同二千一百六十一人山西一百四十五人因言大同總兵孫吳招至二千一百人參將麻錦一千一百人守備馬添祿七百人例當升級加賞副總兵官馬芳三百人參將丁世隆方琦劉國守備解一淸周伊俱百人以上量賞參將袁世械尢月趙伯勛守備史大典楊淮孟仲麻貴操守張鐸俱四十人以上當量犒

上命兵部查例以聞於是兵部言往時邊軍多殺降冒功故招徠者少今將士奉法遺民懷歸其數自倍故事總兵以七百人爲率參將四百人守備把總備禦三百人各升一級不及數者給賞今總兵吳於數加倍宜升二級參將錦守備添祿加一倍升一級其餘賞犒皆如總督侍郎所擬

上曰參將守備等官人自效力數我爲難總兵官合集眾力數多爲易自今參將四百人守備而下三百人各升一級多者遞加總兵官七百人升一級多者加賞孫吳升祖職一級絲二表裏麻錦馬添祿各一級馬芳二十兩一表裏丁世隆等各四兩袁世械等如議其來歸者督撫官厚加撫卹務令得所率領者視所率人數賞錄

○九月丁卯西虜掩答率�數萬入寇大同井坪邊進至山西偏頭關老營堡驢皮窖等處撫按官以聞

上念邊民罹害手詔總督鎭巡等官各加嚴謹戰守毋得怠誤於是兵科給事中歐陽一敬上言

聖情軫念邊事

天語所臨旌旗生色顧用兵之際非嚴紀察之司恐官軍不無退怯至事寧而始行勘晚矣

上是其言命各該巡按禦史隨營紀察功罪務以實聞

○隆慶二年二月癸未禦史王漸勘上山石石州被虜功罪法司議覆請首治該鎭總兵申維嶽田世威參將劉寶及巡撫王繼洛岢嵐副使王學謨僨事殃民之罪守備楊時隆以下不守信地罪次之太原府同知李春芳岢嵐州知州王下賢繕修不完參將黑雲龍等備禦無策隰州知州魏宗芳等收斂不早罪又次之總督王之誥等守南山難於遙制大同總兵孫吳失於應援而眾寡不敵宜薄其罪議上得旨維嶽威保各斬繼洛學謨謫戍邊春芳下賢降三級之誥降二級聽用吳落職充爲事官管事雲龍宗芳時隆等及各分守管操等官下巡按禦史按問以聞其有功官遊擊方振參將尢月各升二級賞銀二十兩先後捕獲姦細明海等及叛人董嗑兒等黑裏器等俱斬以狥時邊臣選軟怠玩掩罪冒功積獘已久故恣虜出入動得利去至是議罰將士始知畏法焉

○十二月戊戌

上諭兵部曰今年邊境寧謐醜虜遠遁各總督鎭巡官修守備戒備多效勤勞其加優賚以示激勸賞總督官銀三十兩紵絲二表裏鎭巡官二十兩一表裏

○隆慶三年正月乙卯論閩廣剿寇功賞福建巡撫塗擇民總兵李錫兩廣總督張瀚廣東巡撫熊桴總兵郭成參將張元勛蔣伯淸銀幣有差先年二年七月中海寇曾一本突犯福建界官軍出海迎擊於柘林鹽埕及馬耳澳等大破之前後擒斬七百人死水火者萬人至是事聞兵部請大破常格先給賞而後行勘以勸邊臣效力者故有是命

○丁巳盜劫四川犍爲營昌二縣庫銀巡撫都禦史嚴淸言盜賊之患隨處皆有而四川獨多如眉州富順長壽仁壽墊江威遠及犍爲榮昌不三年間被盜屢矣失在罰輕人不知儆宜特重其罰庶弭盜患兵部覆用其議得旨下犍爲知縣計略等巡按禦史按問自今有失事者撫按官查各官駐札處所及失事次數分別奏處

○十月甲辰先是虜入大同塞七日引去總督陳其學巡撫�秋各言本鎭探得虜情預爲之備以故虜無所利總兵趙岢等先後遊擊皆有俘斬功宜加賞錄而巡按禦史燕儒宦言虜自入境來我兵無敢發一矢與之敵者攻陷堡塞殺虜人畜甚多宜正諸臣玩愒之罪於是都給事中張鹵等劾奏邊臣欺罔請嚴究如法兵部請下禦史勘實以聞

上乃令總兵官趙岢等待罪防秋參將袁世械等屬禦史提問及給事查鐸禦史王圻等復以爲言又令其學及秋俱待罪任事候勘至處分至是儒宦勘上狀言始虜謀犯我諜者實先知之守臣亦不憚徵繕以待虜顧爲陵京重地議令岢戒備紫荊關遏其南下岢遂提兵遠屯參將方琦等皆不設備遊擊施汝淸等又畏縮不前遂今懷應山陰之間任其蹂躪陷堡寨大者二所小者九十一所殺掠男女及創殘者數千人掠馬畜糧芻者以萬計我軍𨿽嘗出邊稍有斬擒然竟未接一戰原任總兵胡鎭及遊擊文良臣稍能驅逐不致敗事而功不勝過其能自保而有勞勛者惟副總兵麻錦參將麻貴葛柰三人而已岢又不自引咎乃逞故智以欺督撫不察而過聽以欺

陛下此三臣者罪可勝言哉然臣又惟虜人不數日尋卽引去𨿽縱橫兩路而不敢睥睨三關亦是三臣防禦之力且秋視事未三月展布未遑罪尢可原﹤鋶﹣釒﹥上得旨趙岢避事殃民本有常刑姑降實職三級陳其學降俸二級李秋奪俸半年胡鎭文良臣各降一級麻貴賞銀二十兩麻錦葛柰各十兩方琦等六人皆謫戍施汝淸等九人下禦史問又以鎭巡官或不宜於本鎭命兵部同吏部議更置之

○十二月庚子以廣東潮州府擒剿林樟等巢賊首郭明等功賞總兵郭成兵備僉事楊芷監軍副使江一麟等銀兩有差初潮揭普惠諸縣山賊依險爲巢者以百數郭明據林樟巢胡一化據北山洋陳一義據馬湖寨聲勢相倚屠戮劫虜蓋二十年是年九月成等率官軍分部進剿明及一化一義並伏誅凡斬首及俘獲者一千三百有奇諸巢悉平至是總督劉燾奏捷具言撫民林道干等寔用命宜許贖罪

上旣賞成等而命禦史勘道乾功績以聞又以廣中山寇尙多飭燾等亟爲剿滅毋玩愒養寇以貽民患

○隆慶五年八月甲寅命禮科左給事中雒遵往邳州等處查勘河工先是總理河道都禦史潘季馴奏邳河工成乞錄效勞諸臣

上曰今歲糧運比常更遲如何轍報工完且敍功太濫該部核實以聞於是尙書朱衡覆言河道通塞專以糧運遲速爲驗非謂築口導流便可塞責乞遣官就彼覆勘而命季馴戴罪管事報可

卹軍士

○隆慶元年甲戌詔內官監黑窰等廠舊役鎭朔諸衛軍三百十四人俱放歸原伍

○三月丁未諭禮部曰朕初卽位念守邊官軍勞苦宜加恩賚爾等其會兵部備查遼東至甘肅緣邊一帶地方官軍實數以聞

○五月癸亥以漕軍疲困詔運船過臨淸免其帶磚

○隆慶二年二月庚寅賜扈駕及防守官軍馬軍人各銀六錢步軍人三錢守

天壽山後馬步軍如之九門皇城四門直宿圍子手及巡捕官軍人二錢

○隆慶三年五月戊辰寧夏總兵官雷龍請減撤入衛兵馬以實本鎭兵部覆言邊兵入衛之苦言者非一然竟不敢輕撤者薊鎭土兵未練虜儆時聞不得不藉手足以護腹心耳宜侯來歲將寧夏量減一枝而令薊鎭亟練土兵或練未卽成於京營中暫摘二枝俾春秋輪成薊鎭

上曰入衛士馬近聞疲困殊甚其令薊鎭督撫官亟行議處以聞

○八月乙丑兵部以大閱請發太僕寺庫銀一萬搞京營官軍人一錢

上以軍士勞苦命人給三錢

○隆慶四年二月壬戌巡按雲南監察禦史劉翾奉詔修省陳言邊事略曰臣頃見延綏�班軍十二車所載生居其二而櫬居其一生者顚連憔悴而泣訴曰行糧月糧朝廷所以養吾輩者非不厚也年例新增兵部所以請給發者非不時也本色折色督撫所以憑冊報者非不足也然而下情不通胥至斃困者一遏於倉攢之常例而支放愆期再漁於將領之使用而扣克無度三觸於家丁之抑勒而額外取盈四害於主兵之好逸而分擺於極衝無暇之地五迫於修邊之太急而督責以緊關難竣之工六苦於撤放之太遲而跋履於暑雨怨咨之日枵腹以稱戈裂指以荷插故困踣至此推之他鎭無不皆然宜乘此撤防之日亟爲議處此卽

陛下發賑緩刑之仁心而修省以回天變之一端也疏�

上曰入衛兵馬旣疲困至此爾部臣卽行與譚綸從實悉心議處具奏

○五月乙酉詔漕運各總過江過湖腳銀之奇羨者解貯淮安府庫爲軍船置辦什物之用每船給以四兩如再有餘則以助船之費仍著爲令

○九月乙酉詔兵部發銀一萬兩於薊鎭搞各鎭官兵之赴援者先是以虜報調集士馬策應已而虜不果入守臣王崇古請量賞之以鼓士气故有是命

○隆慶五年五月戊子從禦史蕭廩議令各邊兵入衛薊鎭者卽以掣兵之日放歸不必畱備冬春

修武備

○隆慶元年七月己巳駙馬都尉鄔景和言故事戎政府開操在春季三月秋季八月中旬後以逆鸞建議攺於七月宜如故便

上曰秋防事重七月開操不爲早其遵成命行

○隆慶二年九月戊辰兵部議覆大學士張居正所陳飭武備事宜其一議整飭京營言

祖宗設立京營屯兵數十萬凡遇各邊有儆輒令出徵蓋所以居重馭輕而固天下之本也歲久逃亡者眾見存僅九萬餘人中有多四方竄籍之人有以一人而應二五役者卽春秋操演亦虛文耳今宜盡核逃亡之數報冊有名者行衛查補無名者發單淸勾兵數旣足仍行戎政大臣從實操演季冬會同巡視科道閱視勤惰以聞操練旣嚴則冒替者自有所憚而不爲矣至於大閱之禮

宣宗嘗行之兔兒山

英宗嘗行之北郊又嘗行之西苑成憲具在今

皇上聖性英姿同符

列祖當戎務廢弛之秋正四方攺觀易聽之會伏望自隆慶三年爲始於季冬農隙之後恭請

聖駕親臨校閱一以甄別將官驗其教練之多寡以爲陟黜之次第一以考校軍士視其技藝之髙下以爲賞賚之等差但有老弱卽行汰易以後間歲一舉如此不惟京營卒伍可變弱以爲彊卽邊塞諸軍亦望風而思奮矣

上曰然大閱旣有

祖宗成憲允宜修舉爾部中其與戎政官先期整飭候明年八月內來聞余悉如議務實行之

○隆慶三年九月辛卯

上大閱將士於京營教場閱畢諭總督戎政等官及將士曰詰戎講武保治弘圖訓練有方國威乃壯爾等其勉之又敕諭總督戎政鎭遠侯顧寰協理侍郎王之誥等曰朕惟國家設立京營以養戰士平時則講軍實遇儆則壯國威蓋以居重馭輕安內攘外爲萬世計也越我

皇考又更新戎政申飭宏規專命文武大臣爲之總督協理其制大備夫何邇年以來法令寢弛蠹獘叢生士馬消耗器甲凋敝將多怯敵兵無選鋒朕甚慮之夫列屯坐食之兵非益寡而春秋操練之期非甚疎也則何以廢壞如是無乃任事之臣不能明宣朕意而以空文塞責歟書不云乎有備無患故治兵講武搜卒簡乘帝王之所重也玆朕遠稽古典近遵

祖制采納輔臣之言以今年季秋親行大閱之禮將領以下薄加賞罰以示勸懲惟爾等職司營務爲國爪牙其尙仰體朕心益修戎備無怠愒以廢事無姑息以長姦無營私以撓公無苛刻以擾眾務使部伍充實士馬精彊訓練不爲虛文徵調皆有實用庶幾重根本之勢消釁孽之萌以稱朕張皇六師至意如贊朕命責有所歸爾等其欽承之

○隆慶四年正月乙亥

上諭兵部曰畿輔重邊地方武備廢弛已久近來言者皆詳於外而略於內豈萬全計爾等宜悉心詳議所以捍外禦內者具奏施行旣而尙書霍冀等條爲十事以上一更置守令謂近邊府州縣掌印官民兵錢糧城堡器械悉屬綜理所系甚重宜行總督撫按官公同甄別甚應久任某應攺調遇有員缺吏部仍愼選甲科老練之人充之如科貢吏員出身有異才堪任者一體起用一修繕城堡謂保障邊方城堡爲急往年猾虜止於攻毀堡寨近則攻陷州縣城矣今沿邊方地方自永順二府之外州縣城垣與軍民屯堡全未經略卽如近京蘆溝橋河西務皆素稱大鎭虜必垂涎之地宜速行各該守臣增築墻垣多開濠塹工費取之撫按贓罰及戶部開納事例銀一申明保甲謂郊畿近地軍民雜處往往盜起肘腋而不知虜至門庭而莫避宜申明保甲之法有急共救有罪同罰其他點閘科派之擾一切禁之一團練民兵謂各州縣設有民壯專備緩急之用而有司獨用以供迎送之役全不教練故民兵𨿽設武備日弛宜如近議嚴行所在撫臣加意教閱其有額外壯丁堪練者多方募集編成什伍擇其有信義服人者立爲隊長隊副以統領之平時則量減徭役防秋則量給行糧如有捍虜功一體升賞一修築墩臺謂墩臺爲烽火耳目之寄而近邊州縣多圯廢不修猝遇虜儆不便傳報宜酌量衝緩以時修築多撥軍夫守之一制造火器謂中國之長技全在火器如連珠炮神槍快槍等項宜一一多備仍選軍民精銳有膽力者充爲火器手不時教習以濟緩急一栽植樹株謂畿輔重地平木�氵�亍空闊虜騎得以長驅宜於各城堡外多種樹木不惟利民且因可以捍虜一預計防守謂城堡旣修又湏法令素明乃能有濟宜令各府州縣掌印官查照各城堡垛口數目編定號次以爲信地挨戶出丁守之𨿽勢豪之家不得循情優免倘遇虜報戒嚴卽挑選壯丁如期策應一嚴謹收斂謂虜若大舉則當下淸野之令使各處保甲馬上執旗召集鄕民悉遷入城堡如有怠玩者罪之一責成兵備謂畿輔地方一應兵馬錢糧之事全賴兵備分理必功罪相同而後能戮力共濟卽如近年宣大地方戰守之功無歸之兵備而頃者大同失事罪止坐總督鎭巡甚非法紀今後宜以爲戒使人人知責任所在不容他諉庶邊務有禆疏入

上以爲然令各該撫按督率兵備等官著實舉行更置有司務依期作速具奏

飭邊防

○隆慶元年六月甲辰吏部尙書楊博言頃者天變異常凡霪雨地震冰雹悉爲陰沴之象

皇上宜修實政以答天心今邊務最急宜及秋防伊邇申飭邊臣嚴爲之備

上批答曰各邊兵食戰守機宜今劉燾王之誥霍冀各督撫鎭兵備守巡等官竭忠爲國協力整理秋防事竣仍核功罪以聞

○七月丁卯

上諭吏兵二部曰薊鎭邊墻因久雨傾圯𨿽已降旨修築未知工緒如何又未知修築之外別有禦虜長策否其亟推才望大臣一人行邊會同督撫等官閱視工程及講求便宜以聞於是尙書楊博等言兵部侍郎遲鳳翔可

上從之命鳳翔兼都察院右僉都禦史賜敕以行敕曰朕惟安邊固圉爲備當周爲謀當預邇聞薊鎭邊墻因夏月霪雨倒塌數多該鎭正在興工修理而復值秋霖旋築旋圯今不知工程果已若何文武吏士久事版鍤勞瘁之狀恆軫朕心又今入秋漸深萬一工未卽成其禦虜之策安出計諸邊臣義存報國志切立功當必有成畫矣玆特命爾前去該鎭宣布朕憫念之意徧歷緊要處所驗督工程勞撫士卒俾勿隳沮倦怠必期早完仍會同總督劉燾總兵官李世忠劉漢巡撫耿隨卿及各將領兵備等官悉心計議目今若何從宜戰守日後若何經久備禦凡有長策逐一具奏中間或有顧忌不敢自言之情拘礙不能自爲之事亦就從實條列奏請邊情重務朝廷謂爾有才識特遣爾往處分爾宜仰體朕心務得周詳的確來奏庶副簡命爾其欽哉

○十月乙酉

上日講畢問大學士徐階等以石州陷故諭令選將調兵加意防守於是戶科都給事中魏時亮上言比者

陛下因閱禦史奏而憂及虜寇又於日講之後問輔臣以石州事此二事仰見我

皇上之加意勤政乃安攘之大本也願益推此心遠法帝堯之無怠無荒近法

孝皇之召問大臣俾司馬彊兵司徒足食宗伯教民以禮令親上死長而冡宰揀拔眞才以任羣治如古六卿之職而

陛下獨以神運之則順治威嚴而虜患不足平矣工科左給事中吳時來亦言

聖情畱意邊防如此虜已在目中更望歷召吏戶兵部問以督撫得人若何防守定計若何錢糧接濟若何庶令當事者人人惕厲永保無虞

上皆嘉納之

○十一月辛酉

上諭輔臣徐階等曰朕聞東西二鎭虜寇荼毒至甚防虜之計圖之宜豫卿等其會文武羣臣務實詳議以聞於是階等上議曰比者

皇上以東西二鎭突被虜患特降

聖諭命臣等務實講求預處之策此誠

聖慮宸猷所以制治保邦衍隆平之慶於無疆者也臣等愚陋不足奉明詔其事在閫外難遙度者請仍俟邊臣計奏而邊臣得便宜從事者亦無容瑣瀆以煩

聖聽臣等謹以邊臣所不得自言之情與所不能自專之事提綱挈要檃栝諸臣所條議而參以一得之愚具列十三事如左伏惟

聖明裁擇一責實效二定責任三明戰守四申軍令五重將帥六練軍兵七繕城堡八團民兵九處久任十廣招納十一儲人才十二理鹽法十三擇邊吏

上是之命二鎭諸邊總督鎭巡等官卽以所議務實舉行其有仍前欺怠者兵部科道及巡按禦史參奏重治

○隆慶二年二月己酉

上在天壽山諭輔臣曰朕躬謁我

祖考陵寢始知邊鎭去京切近如此玆薊州總督官來朝言近者虜情如何今邊事久壞無爲朕實心整理者但逞辭說弄虛文將來豈不誤事卿等及部臣議擬以聞於是兵部言京師

陵寢均爲腹心重地去虜營密邇薊鎭藩屏於東宣鎭股肱於西爲左右輔使二鎭守臣實心幹濟固可恃以無恐而邇來人心玩愒或文武互爲參商或官屬自相矛盾或怵於法网之太密或牽於議論之太多坐是日弛一日誠如

聖諭屬者𨿽據總督諸臣報稱無儆而衣袽之防正在今日卽當移檄二鎭守臣多方偵伺務令預得虜情早爲經略用紓

皇上宵旰之懷其徒爲文具僨事殃民仍蹈故智者罪無赦

上是之令總督鎭巡等官各條上見行戰守方略以聞

○六月癸巳總督薊遼侍郎譚綸條上分立三營事宜請於薊昌十路練兵三萬人列爲三大營以遵化永平遊兵二枝合巡撫標兵一枝爲遵化一營巡撫都禦史劉應節提督之以建昌遊兵一枝合鎭守標兵二枝爲三屯一營鎭守總兵官郭琥提督之以振武石匣二營合總督標兵二枝爲密雲一營練兵都督戚繼光提督之各以兵備監督其遵化三屯二營仍聽繼光往來總理而悉受制亍總督不得矛盾同異當春秋兩防之時各屯要地如永平一區有警則遵化一營禦之三屯出二哨應之密雲出一哨應之薊州一區有警則三屯一營禦之遵化出二哨應之密雲出一哨應之密雲一區有警則密雲一營禦之三屯出二哨應之遵化出一哨應之兵皆據墻爲戰以拒虜不入爲上功其或一面失守致虜潰入則合三營之兵並力奮擊務收全捷又言薊鎭補練主兵將以罷調客兵今行之已踰十年主兵竟不能充客兵終不可罷何者任之未專而行之未實也今宜責之臣綸與繼光使得專任其事勿使巡按巡關禦史攙與其間俟三年補練有成然後遣官閱視補得主兵二枝卽罷調客兵一枝補得主兵一萬卽罷調客兵五千專任旣專功效自著比之頻年補練迄無成績不可同日而語矣﹤鋶﹣釒﹥入報可已而巡撫都禦史劉應節言薊昌十路惟永平一區最爲單弱宜厚集兵力以圖固守不當以其去京稍遠而秦越視之以臣愚計宜於振武營攺設副總兵一員駐札密雲統領總督標下各營兵馬建昌營攺設副總兵一員就彼住札統領鎭巡標下各營兵馬以聽總理者往來督率訓練庶聲勢相聯而於體統亦無所紊

上曰練兵乃禦虜要務督撫官宜協力幹理以副朝廷委任是所言分營訓練與譚綸原議不同未見有同心爲國之義秋防�近其�會議詳確並議處舊額兵馬以聞

○七月己酉

上諭輔臣曰秋防屆期不知各邊已有備否去歲失事邊臣朕從寬宥今內外官尙多虛言誤事者卿等宜示兵部申飭譚綸等今後務期實心共濟不得仍蹈前非縱虜深入違者朕處以法不貸

○九月甲戌

上以秋防將竣恐各邊督撫鎭巡等官忘備玩寇命兵部移文申飭之

○隆慶三年六月乙未兵部尙書霍冀奏禦戎之道守備爲先去年各邊防秋無警邇者又聞掩答西搶回夷其在中國似可晏然無虞矣乃臣猶有慮者臣伏睹凡邊事勢遼鎭𨿽常逐虜而河西之寇頻聞薊鎭固稱設險而補練之兵未足昌平則禁山之後可慮保定則三關之口宜防宣府近有車夷之搶不能無向導之憂大同久失大邊之險難保無剝膚之害山西士多脆弱延綏久苦徵調寧夏三面受敵無一可拒之塞固原一望沙漠尢多易犯之區至於甘肅僻在西陲素稱無備卽今各酋或住營莊涼山後或聚收西海水頭搶番夷者得志則乘勝而謀我不得志則乘機而噬我我之爲謀少疎則安枕未有日也惟

聖明篤戒邊臣勿令弛備

上曰然各邊近𨿽少警未可恃以爲安其亟行諸鎭總督鎭巡等官嚴加堤備比年所議戰守事宜務實修舉毋事虛文

○隆慶四年正月甲申兵科都給事中張鹵疏論總督陳其學巡撫王遴不職狀因言宣大總督原駐陽和居兩鎭適中之地便於經略已而移駐懷來專備南山夫虜不能越上谷以伺南山則南山不宜株守明矣請如故事令總督駐陽和仍嚴核薊鎭練兵實效及入衛兵減撤之數而戒諸將官各戮力任事無飾虛言兵部覆議得旨令其學回籍聽用遴策勵供職今後總督每遇春秋兩防照舊駐札陽和有警相機調度余俱如擬

○三月壬午兵部覆都給事中溫純言頃聞宣大屢有虜報而今督撫將領諸臣在陳其學則當回籍在方逢時則當新任在王遴則當內轉在馬芳趙苛則始更置繼總督者王崇古尙候代於狹右繼巡撫者孟重始聞命於洛中尙書郭乾方自畱都行取未至事勢可虞請各加申飭

上曰邊報屢至防守宜嚴其亟行各該督撫等官用心防禦新升者趣令赴任毋致稽延誤事

○隆慶五年八月乙卯敕諭諸邊鎭督撫等官王崇古等曰朕受

天明命君主萬方內夏外夷無不欲其得所昨歲北虜款關求貢議者紛紛可否互異朕方欲廣並包之仁故不責旣往納其貢獻授官職許爲外臣然夷狄之性叛服不常制禦之方自治爲要近該輔臣建議請降敕諭申飭各鎭文武諸臣及時整理邊務誠爲安攘至計玆特諭爾等除職掌所系照常修舉外乘今邊患稍寧嚴督將領諸臣將一應戰守事宜著實整理撙節費用務有羸余修築險隘務堪保障訓練兵馬務皆精壯修整器械務皆犀利召種屯田務廣儲積淸理鹽法務使疏通收買胡馬務求實用招犭�來黨務令解散其事有不便應合攺弦易轍者亦要明白具奏請旨定奪毋得拘泥陳說因循自誤以後每年聽行邊大臣查核紀驗果能事事整飭著有實績比照擒斬事例重加升賞如踵襲故套推諉誤事卽照失機從重擬罪爾爲總督重臣通貢二事旣已屢效忠謀尢湏愼終如始廣集眾思悉心區畫毋以目前無事而遂忘戒備之心毋以一時權宜而遂爲經久之計務俾邊政修舉日勝一日禦虜之算萬全無遺斯副朕委托之重髙爵懋賞朕不爾吝或如怠玩廢弛以致僨事責有所歸爾其愼之愼之

懷遠人

○隆慶元年十一月丙寅朝鮮國權國事李昖遣陪臣沈銓入謝表貢馬匹方物因歸我被倭掠去人民陳滿等二十餘人

上曰李昖署國之初卽效忠順賜敕諭以旌之仍賜白金百兩錦綺四疋紵幣十二表裏其獲功人等賞金帛有差

○隆慶二年八月辛卯兵部議覆宣大山西督撫陳其學等奏請優錄降人白春魏良相田汝光田淮王現等並議招降賞格凡被虜人能斬獻大酋首如掩答者能率男婦五百名口三百名口來歸者悉如會題例升賞外其五百名口者仍賞銀一百兩三百名口者仍賞銀七十兩若有率一百名口以上者授以正千戶仍賞銀五十兩一百五十名口以上者授以副千戶仍賞銀四十兩一百名口以上者授以實授百戶仍賞銀三十兩五六十名以上者授以所鎭撫仍賞銀二十兩二三十名以上者授以冠帶總旗仍賞銀十兩俱世襲十名以上者分別賞賚俱以過邊實數爲則若能斬獲逆叛如趙全周元首級來獻者卽授以都指揮僉事賞銀一千兩成能殺害不及斬首自身投降來報者巡按禦史核實如前例升賞其已歸降又能招誘降者亦如升賞逆酋自能悔罪來降通宥其罪仍授以指揮僉事賞銀五百兩再能率眾二三百名以上者授以指揮同知賞銀一千兩仍升見任將官管軍管事各該承委招降墩哨人役果能率眾一起五十名口以上者授以所鎭撫二百名口以上者授以實授百戶俱世襲役伴送降人至者每名賞銀五錢降人不問男女老幼督撫行各原籍動支官銀分別查給爲寧家之資仍復其身

上命如議行其歸正人果有智勇諳虜情者令督撫官一體任用宣布朝廷恩信以廣招犭�來

○隆慶三年十二月辛酉琉球國中山王尙元遣其臣守備由必都等歸我被虜人口守臣以聞

上嘉尙元屢效忠誠賞銀五十兩彩叚四表裏仍賜敕獎勵由必都等各給銀幣有差

○隆慶四年十月癸卯虜酋俺答孫把漢那士率其屬阿力哥等十人來降總督王崇古受令散處鎭城會俺答攻略西番聞變亟引還約諸部兵入犯崇古檄各鎭巡嚴兵禦之乃上言今

聖武布昭黠虜效順殆天意非人力也顧其事系國體不細臣熟計之有三策焉把漢脫身來歸非擁眾內附之比宜給宅授官厚賜衣食以悅其心禁絕交通以防其詐多方試之以察其志歲月旣久果無異心徐爲錄用使俺答勒兵臨境則當諭以恩信許其生還因與爲市今生縛板升諸逆趙全等致之麾下仍歸我被虜士女然後優賞把漢而善遣之此一策也如其恃頑彊索不可理諭則嚴兵固守隨機拒戰且示以必殺制其死命則其气易沮必不敢大肆狂逞而吾計可行又一策也其或棄把漢不顧吾厚以恩義結之其部下有相繼來降者輒收牧各邊令把漢統領略如漢人置屬國居烏桓之制俟俺答旣�黃臺吉兼有其眾則令把漢還本土收其餘眾自爲一部以與黃臺吉抗而我按兵助之使把漢懷徳黃臺吉畏威吾邊人因得休息又一策也臣日夜度虜之狀不出此三端而吾應之之術宜亦無踰此者惟

陛下集諸臣裁定可否得旨夷酋款塞事情兵部議處詳確以聞時巡按禦史饒仁侃武尙賢等各言虜情叵測請多方撫處申嚴戰守之備疏並下部議於是兵部覆言把漢以憤激來歸心志未定其後來降人情狀難測如收牧塞上則狼子野心終非可馴之物封疆近或生意外之虞非完計也且俺答兵已臨境合則屯駐�降散則分攻肆掠勢所必至宜飭崇古詳加譯審別無詐諼則給之冠服以系其心其餘相機審處宜悉如崇古議

上曰虜首慕義來降宜加優撫其以把漢那吉爲指揮使阿力哥爲正千戶各賞大紅紵絲衣一襲該鎭官加意��朕旨別用其制虜機宜令崇古等悉如原奏盡心��務求至當

○十一月丁丑虜酋俺答聞朝廷索叛人趙全等許歸把漢那吉乃令黃臺吉罷兵遣使來謝因乞封號及黃臺吉官爵求輸馬與中國鐵鍋布帛互市於是總督王崇古上疏曰俺答雄據漠北保我叛人掠彼番部兵眾十餘萬矣東結朵顏三衛爲向導西挾吉囊子孫爲羽翼常首禍謀今把漢那吉激小忿而來降黃臺吉謀力向而見挫老酋悔過投誠納款此天時也臣聞國初時嘗封虜爲忠順王近事則西番諸國亦各有封請得許俺答比諸國爲外藩定其歲貢之額示以賞賚之等長率眾酋以昭

聖朝一統之盛官黃臺吉以結其父子祖孫之心歸我叛人剪其羽翼亦中國之利也今虜中布帛鍋釜皆仰�國每入寇則寸鐵尺布皆其所取通貢之後不可復得將不無鼠竊之憂若許通市則和好可久而華夷��他邊如遼東開原建昌肅州西番諸夷皆有市乞仿其制刻日平價申禁防姦以和其交事宜無不就者惟

上亟賜裁決以安彊場兵部覆議請俟虜眾遠遁執獻板升諸逆則遣歸把漢以結其心其封錫天典俟彼稱臣稽首然後更議

上曰虜酋旣輸誠哀懇且願執叛來獻具見恭順其賞把漢那吉彩叚四表裏布百疋遣之歸封貢事令總督鎭巡官詳議覆奏

○隆慶五年三月己巳

上禦文華殿日講畢大學士李春芳等面奏北虜封貢事宜具言外示羈縻內修守備之意

上曰卿等旣議允當其卽行之於是廷臣知事由

宸斷異議稍息矣

○己丑封虜酋俺答爲順義王賞大紅五彩紵絲蟒衣一襲彩叚八表裏賜之敕曰朕惟天地以好生之徳自古聖帝明王代天理物莫不上體天心下從民欲包含徧覆視華夷爲一家恆欲其並生並育於宇內也我

太祖髙皇帝膺天眷命君主萬方

成祖文皇帝順天繼統鎭撫九圍薄海內外莫不臣服迨朕纘承丕緒於玆五年欽

天憲

祖愛養生靈胡越一體並包兼育頃因爾孫來歸特命邊臣護視給其服食厚加拊納以禮遣還爾感朕恩顯稱臣內屬歲歲入貢永爲荒服俘獻判賊以表悃誠邊臣爲奏懇款再三朕念比番朝貢代固有之在我國家亦惟常典爾能慕華內附請命恭虔可謂深識天道者矣朕實嘉悅特允所請封爾爲順義王爾弟爾子及諸部落頭目俱授以都督等官俾爾世居本土逐艸射獵各安生業同樂大平朕代

天覆幬萬國無分彼此照臨所及悉我黎元仁恩惟均無或爾遺爾尙仰遵天道堅守臣節約束爾眾永篤恭順使老者得安幼者得長保境息民世世安樂朕國家膺萬年之天運爾子孫亦保萬年之福澤豈不永有美利哉倘爾部眾或背初心擾我邊境是乃自乖大義輕�盟言

天地鬼神實共鑑臨非爾之福爾其體悉朕意尙欽承之

弭盜

○隆慶二年十月庚辰廣賊曾一本等駕船二百餘艘突至南澳窺福建玄鐘界撫按塗澤民王宗載疏請大徵

上命兩省督撫鎭巡官竭力夾剿務期蕩滅不得推諉以致滋蔓

○隆慶六年六月丁亥以盜劫安義縣庫奪江西布政使司左參政方良曙俸一級黜安義縣知縣曾知經爲民始定捕盜條格各州縣掌印巡捕官有盜至十人者降一級二十人者降二級三十人以上者罷官各兵備及該道官所屬盜起至五十人者降一級七十人者降二級百人以上者罷官撫按隱匿不行參奏者聽部院科道官參奏重治若地方有盜卽報上官亟行擒滅上官卽撥兵馬就便捕滅者免究仍錄敍其捕盜之功量多寡爲升賞著爲令

除逆

○隆慶四年十二月丁酉虜執我叛人趙全李自馨王廷輔趙龍張彥文劉天麒馬西川呂西川呂小老等來獻初趙全與丘富從山西妖人呂明鎭習白蓮教事覺明鎭伏誅丘富叛降虜全懼乃及弟龍王廷輔李自馨從富降俺答駐邊外古丰州地名曰板升俺答授全等皆爲酋長丘富死全等益用事歲歲引虜入犯邊境苦之已而試百戶張彥文遊擊家人劉天麒明鎭子呂西川及邊民馬西川呂小老等先後降虜與全等皆居板升全等因尊俺答爲帝治城郭宮殿期日升棟會大風殿棟落壓殺數人俺答懼不敢復居而全等亦各建堡治第擬於王者署其門曰開化府有蟾宮鳳閣之號俺答益貴近之隆慶初汾石之禍實全等本謀也時邊事日棘中外籍籍以板升爲憂募有能得全等者拜都指揮賞銀千兩久之不能得及是以把漢那吉故虜乃誘執全等至云石堡待命總督王崇古已得請遂受其��使送歸那吉那吉戀戀不欲行崇古阮諭朝廷恩意許奉表通貢不絕及宴賚甚厚那吉感恩誓不敢貳中國擕其妻以歸畱阿力哥及俺答使二人爲質至是以狀聞其卸言全篿凶悖爲中國患數十年一旦駢首就縛殆天心助順

聖徳播遠之效也宜祭告

郊社

宗廟以昭武功

上曰判逆元凶頻年紏虜入犯荼毒生靈罪惡滔天仰賴

上穹錫治

宗社垂庥虜酋效順執縛來獻足神人之憤朕心嘉悅宜奏告

郊

廟獻俘正法內外有功諸臣宜加恩賚者以例聞

○隆慶五年九月庚辰磔廣西逆賊章銀豹並斬其孫章扶獞於市仍傳首夷方銀豹廣西古田獞民其父朝威自弘治間與其伯朝猛占據縣治拒殺副總兵馬俊參議馬鋐正徳間銀豹常隨朝威攻陷洛容縣朝威誅死銀豹乃挾其五子四出虜掠屢敗官兵隆慶元年五月銀豹兄銀站恐爲已累密送款巡撫殷正茂執銀豹以聞傳詣京師

上以律吏案銀豹謀反律與扶獞俱伏誅其家屬黨族下撫臣論罪如律

大明穆宗莊皇帝寶訓卷之二終

