勘處播州事情疏

﹝明﹞何喬新撰

何喬新

題爲隱匿賊情謀陷城池欺罔朝廷擅作威福僭禮犯分枉殺人命毒害軍民謀害期親詐傳勑旨妄造妖言謀爲不軌邀截實封阻當伸訴變亂成法倚法爲姦貪淫酷暴敗倫傷化魘魅不道等事節該欽奉勑玆特命爾同錦衣衛指揮劉綱備詞前去四川會同鎭守太監劉雅巡撫右副都禦史劉璋巡按監察禦史何鈞親詣播州撫提事內幹證人犯並弔應查文卷將各奏內事情從公逐一審勘明白幹礙宣慰使楊愛宣撫楊友都指揮楊綱參政謝士元副使翟庭蕙及事有應面證者就便撫提楊友楊愛並行提楊綱等面證虛實有應委官勘檢者行取附近湖廣三司堂上官公同勘檢贓物家財等項應追理者追理僭用器服等物應入官者入官被攻城寨從長處置應否開設府縣學校亦就定奪有罪人犯依律議擬情輕者各照常例並土俗事例先行發落情重者牢固監候若楊友等挾讎妄奏各有不實亦要具情問結通行奏來定奪欽此欽遵又該臣等題爲勘提處置夷情事節該奉聖旨恁到播州事當對證的撫提楊愛楊友面對虛實卽省發聽候不必監禁欽此

又據四川重慶府申抄蒙巡撫四川都察院右副都禦史劉案驗準本院咨該本院題該播州宣慰司長官張淵弟張深奏爲僭擬宮禁名號交結親王潛謀不臣縱爲不法等事本院看得所奏事情與楊友等先奏情詞多有相同欲行侍郎等官何某等通提並勘問結果礙唐王奏

請定奪等因具題奉聖旨是張深旣系楊愛原奏同謀人數還差的當人員押解去交付何喬新等並問欽此

又準本院咨該播州宣化長官司長官何淸弟何洙奏爲謀爲不軌殘殺人命橫取民財欺罔不法等事該通政使司官奏奉聖旨都察院知道欽此本院看得所奏情詞與楊友楊愛奏詞內姓名事情多有相同備抄各詞轉行臣等並勘

又準本院咨該本院題該播州宣慰使司宣慰使楊愛等奏爲姦黨欺罔謀害土官殺死人命擾亂地方邊夷等事及艸塘安撫司安撫宋韜黃平安撫司安撫羅贇容山等

又長官司長官張經張通毛釗楊玉鄭旭輪署司事舍人李勛等各奏稱宣撫楊友兄弟及何淸等奪占地方擾亂蠻夷引惹邊釁激變夷民等情本院看得各奏情詞與楊友張深等先奏事干一連欲行侍郎等官何等會同鎭守巡撫等官劉雅等並勘中間奏有虛詐亦就撫提問結等因具題奉聖旨是欽此

又準本院咨該本院題該宣慰使楊愛奏爲欺誑朝廷妄捏賊情違法謀害土官懼罪擅帶軍夷出境不守地方城池等事看得所奏與楊友等先奏事有幹連合行差官賫文交與各官並勘施行等因具題奉聖旨是欽此欽遵抄詞轉行臣等行

據湖廣都布按三司委官都指揮僉事房昂右參議李俊僉事洪廷臣將勘過緣由連人犯呈解前來除被攻城寨及應否開設府縣學校另行處置外會同欽差鎭守四川太監劉巡撫右副都禦史劉巡按監察禦史何問得犯人張淵招認播州宣慰司隨司辦事長官洪武初年有播州沿邊安撫司安撫使楊鏗率屬投順欽蒙攺安撫司爲宣慰司升楊鏗爲宣慰使撫治民夷楊鏗病故伊男楊升孫楊綱曾孫楊輝相繼襲職宣徳正統年間楊綱不合買到土民吳慶長壽黃保福僧義保九保小進保大未保元保閹割爲火者在家使喚

景泰天順年間有楊輝亦不合收買土民並苗人曾保王壽陳玄卽何宸玄大進保唐奴福庸範蠻羅保福元觀音張沅何勝昌王福善宋慶祥王永貴石超祖張保吳誠四保張永富楊善琴童王慶仁壽李馬龍章及巳故王景徳祿壽云壽卽童壽小鄧卽福壽私自閹割使喚有吳慶等明知於例有違各亦不合在伊家住過

景泰三年正月內有寨老袁昱等思得本州島稅糧遞年運赴貴州興隆等倉上納搬運本色艱難告願折納輕賫銀兩楊輝準令各裏每米一石折收苗銀一兩類解該倉買米上納彼時苗蠻反叛欽差總兵官靖遠伯王驥領兵徵剿楊輝輸粟以助軍餉蒙賜勑獎諭本年十二月內楊輝要表彰朝廷恩典起立坊牌上寫勑賜二字

景泰六年四月內楊輝訪知馬湖府土民李鑑等在於本州島地名花崕溪偸砍杉木數多楊輝帶領土軍人等將李鑑等趕散遺下杉枋二千餘塊令冠帶民人閻昂借倩赤水等里人民運至水次差頭目藺希眞韓璽等裝至南京等處賣得羅段三梭共值銀一千三百餘兩交與楊輝收訖

天順三年間楊輝因妻余氏無子又娶田氏爲妾

天順八年七月十七日田氏生男楊友本年十月初九日兪氏生男楊愛以後田氏又生男楊敏楊敔楊敷兪氏又生男楊孜

成化三年八月內本司長官何庸病故戶絕有伊族侄何熙慶不合捏稱系何庸嫡長男告襲前職楊輝不合準信拘集親族裏老審取結狀備申四川都布按三司覆勘具奏準令冒襲前職

成化五年閏二月內有忠州等處逃民劉鈔等在於眞州長官司管下瞭蠻坎等處偸穵鉛礦蒙四川布政司左參政陳述等督同楊輝將劉鈔等趕散棄下黑鉛約有五百餘擔當將前坎塡塞楊輝自合將前項黑鉛入官不合令人運至地名三溪寄頓土民趙月升家

成化六年月日不等有陜西樂戶劉壽劉鑑郭福亮張順爲因本處艱難各不合逃來本州島趁食住過

成化七年九月內兪氏病故楊愛年方八歲田氏掌家妬悍要將伊男楊友承襲百計謀害楊愛有火者長壽極力保護得免於死

成化九年十月內楊輝差藺希眞並頭目王標趙進將黑鉛四百擔裝至蘇州等處變賣得銀六百兩帶回交與楊輝收訖余有一百擔仍在趙月升家頓放

成化十一年間楊輝得患暗風病證聽信田氏巧說楊友系是長子合當襲替是淵不合阿順勸楊輝將楊友替職有安撫宋韜長官毛釗等俱稱楊氏家法立嗣以嫡不肯保結有本司典吏顏珪素被楊輝寵信亦勸楊輝將楊愛爲嗣楊輝因眾心不從只得具奏致仕將楊愛替職楊愛年幼一應政事俱系楊輝主張田氏專掌家事莊田子粒並家財金銀羅段等物俱系田氏收掌楊愛並不得干預

本年六月十二日蒙勑楊愛量起土軍跟隨四川等處總兵等官徵剿大壩山都掌事寧之日差人繳勑楊愛不合故違一向不行進繳楊輝因溺愛楊友意要分割本州島地土另立衙門夤緣授以官職是淵與姐夫何淸巳故頭目徐泰馮暾並楊輝婿兪溫田丰侄楊夔各亦不合要圖陛官密與楊輝謀說大壩山地方原屬本司與容山重安地方相近今被生苗占據莫若請兵徵討克平之後就將容山重安所管夷寨分割另立宣撫司著大官久做宣撫卻不好等語楊輝喜允差人拘喚容山長官司長官韓瑄重安長官司長官張通各帶印信前來本司商量

成化十二年正月內韓瑄張通來到本司楊輝分付各官著令各申生苗占據大壩山煽惑重安容山夷寨爲惡不納糧馬等因有韓瑄回說各司土民一向納糧當差不敢妄申楊輝怪怒喝出是淵與何淸各又不合對楊輝言說韓瑄打攪若不懲治事終難成本月二十日楊輝令人叫韓瑄到司唱令失記名皂隸將韓瑄責打六十大棍才扶回家至本月二十八日因傷身死張通懼怕只得依從楊輝就行捏稱大壩山原系本司懷遠府故地景泰年間被山苗占據煽惑熟苗爲惡不服撫化乞會兵徵剿等詞令楊愛出名具奏蒙勑巡撫四川都察院右副都禦史張瓚領兵徵剿張瓚明知楊輝先巳致仕又奏起伊領軍協力攻取官軍到彼不曾交鋒苗人彊者逃散老弱告願投順楊輝囑托張瓚要於彼處設立安撫司並二長官司就將楊友兪溫何淸等爲安撫長官張瓚不合聽囑朦朧具奏於大壩山地方設懷遠長官司將兪溫爲長官田丰爲左副長官徐泰爲副長官又將容山長官司原管雞西等二十五寨捏作丹章容洞地方開設宣化長官司將楊夔爲正長官何淸爲副長官馮暾爲右副長官又將重安長官司原管凱離等五十二寨捏稱系灣溪總會去處開設安寧宣撫司

彼時楊友年方一十三歲捏作一十八歲冒報斬獲首級七顆升任本司宣撫又要將淵保升宣撫同知因眾論紛然不曾舉保前項衙門止有懷遠長官司在大壩山地方丹章容洞系湖廣所屬苗寨不服招撫張瓚又行具奏起倩軍民於凱離寨築立城郭及將播州長官司土軍一千五百名撥去防守楊友授職之後一向隨伊父楊輝住過不曾到任止是徐泰馮暾在於宣撫司替伊僉押楊輝又將識字土吏向崧陳敏馮鑰撥去彼處書辦是淵與何淸馮暾要得阿順田氏謀害楊愛將楊友襲任宣慰使楊愛得知記恨在心因淵等系伊父楊輝寵信不敢聲言

本年四月初二日湘川驛驛丞周琳九年考滿是淵央凂楊輝委弟張洪署掌本驛印信彼因本驛缺少鋪陳及缺馬走遞有弟張洪責令馬夫徐昱蒲底等每馬一匹買補上中下鋪陳各一副及令馬戶韓益之等共出銀一百兩該買馬七匹本年月日不等有弟張洪不合將前項銀兩侵欺入巳不行買馬又將上等鋪陳三十副共該價銀一百八十兩盜取回家及將站戶楊道戶丁善奴彊占在家使喚本驛官吏因見楊輝寵信淵兄弟不敢告官有弟張深倚張洪聲勢亦不合將本驛馬夫張畱三女三眞彊奪回家使喚後三眞走回伊父家躲住一向跟尋未獲

成化十三年二月內蒙巡撫都禦史張瓚因見宣撫司築城未完軍夫缺糧支給具奏將本州島各司

成化十四年十五年分該納稅糧六千七百九十六石撥去彼處上納有楊友委頭目劉大榮趙鎭何忠公同徵收除完納外仍欠四百二十四石二斗六升各民因見米價髙貴情願每糧一石納茴銀一兩五錢劉大榮不合倚恃楊友信任每石勒要茴銀三兩共計一千二百七十二兩七錢八分除買糧上納外余有茴銀六百三十六兩三錢九分劉大榮盡行侵欺入巳

本年三月內蒙四川布政司將銀三百兩發本司轉送容山長官司糴米支與兵夫起蓋宣化長官司衙門彼時容山長官司缺官委何淸署掌印信照依時價每銀一兩買米二石五斗共該七百五十石何淸每斗不合加收一升共米八百二十五石本司又委何淸徵收淸平倉攺撥稅糧三百一十七石一斗五升何淸又每斗加收一升共米三百四十八石八斗六升五合前後共該米一千一百七十三石八斗六升五合除陸續支米四百八十石與兵夫外余米六百九十三石八斗六升五合俱系何淸侵欺入巳

本年十月內蒙巡撫都禦史張瓚看得宣撫司守備築城土軍苗獠人等數多撥去糧少又行令布政使馬馴僉事張子言將先年徵進餘剩糧銀並折色氆氌等物共折糧三萬六千石發與楊輝收領支給有楊輝行令安撫宋韜等按月支與築城守備軍夫俱巳盡絕楊愛不曾經手後巡撫都禦史孫仁聽得道路傳說前項糧價支銷不明行仰分守等官查究本司將支銷數目造冊繳報訖

本年失記月日有革罷思南宣慰使田宗鼎孫男田貴與伊堂兄田忠嫂冉氏俱從遼東配所逃回播州地方躲住楊輝因與田貴等關親亦不合容隱在地名水車壩莊所住過

成化十四年正月十二日楊友與伊父妾五兒各不合通奸楊輝知覺要將五兒打死有五兒懼怕潛於茶房內自縊身死楊輝又要將楊友殺死楊愛苦勸楊輝含忍不曾追究

本年二月內有頭目王宋保在於安寧守備是淵因見土軍逃回數多不合對王宋保嚇說系伊受財賣放要赴楊愛處稟知追究王宋保帕打將茴銀一十兩送淵收接入巳

本年五月十三日有弟張洪取伊小姨云秀卽趙氏來家習學女工明知趙氏先巳聘與土民楊壅爲妻不合將伊姦訖一度以後往來通奸不絕楊壅訪知將情赴播州長官司告發追出聘財給還楊壅將趙氏斷與伊母宋氏領回攺嫁有弟張洪仍將趙氏刁引回家姦收爲妾

本年八月內有土民李瑩將屋塞一段賣與淵爲業議作價銀二百兩陸續止還過銀一百四十兩仍欠六十兩是淵恃彊負賴不還

本年九月內楊輝將莊田一百四十五處茶園二十六處蠟崕二十八處獵場一十一處魚潭一十三處作四分均分與楊友楊愛楊孜楊敏因是楊友楊愛年長俱有職事分與金銀器皿等項親寫分單爲照楊孜楊敏年幼俱無職役止將金壺一把金臺盤一副金盂一口分與楊孜及將金壺一把金臺盤一副金盂一口金鍾二个分與楊敏俱令田氏收藏不曾寫與分單又將火者吳慶等二十名分與楊愛楊孜使喚張沅等一十八名分與楊友楊敏使喚

本年月日不等楊愛因見各裏土民不諳書辦不合違例將市民姚鑑僉充本司兵房典吏王裕僉充本司刑房典吏何文僉充本司戶房典吏楊侖僉充本司禮房令史有姚鑑王裕何文楊侖各亦不合違例著役

成化十五年正月內楊友因往安寧經過餘慶白泥等處又不合將餘慶長官司管下站戶毛顯常等地名斑溪巴村大寨鐵鍼崕羅家寨五處水田八百■﹝禾老﹞陸地二十處彊占創立田莊將湘川等驛馬夫孫羊何祥黃元受邵楚鄒石玄蠻程胡李勝祖等二百五十五戶占作佃戶又令何淸劉大榮各又不合將白泥長官司管下站戶楊昌福田斌水田九十畝巴必聰等陸地一百畝彊占爲莊招引九姓土獠在彼住種楊友因有獵場在山羊囤等處每年打獵又將土民母文昌等田禾蹂踐及將地名落蒙水老母潭等處占作漁潭撈取魚鮮禁人不許放水灌漑又將民人袁二保水田三畝占種見伊要告才將牛四頭準還田價

本年二月內有烏江驛馬夫梁元不合畏避走遞艱難帶同伊戶丁梁章梁小羊梁竹梁河逃往安寧宣撫司打造鐵器爲生

本年五月初五日本司頭目李鑑明卽李鑑圓已死男李用之飲酒沈醉手執斧頭要殺伊父有李鑑圓將情具告播州長官司行拏間李用之懼罪逃走不知去向

本年六月內有爛土苗頭賫果不忿本州島開設懷遠長官司衙門聚眾攻破本司並靖南堡將守備土軍三百名盡行殺虜有本司長官餘溫田丰因被苗賊占據衙門俱回本州島住過原撥備禦土軍陸續逃故止有四百二十二名仍要安寧守禦蒙貴州鎭守總兵等官具奏與四川會兵徵進賫文起調本司土軍聽候夾攻本司因缺少號布具申四川布政司蒙行仰本司差頭目宋齊賢前去永寧倉關出棉布五百疋運回本司轉送安寧宣撫司交與楊友收候應用

本年十二月內是淵仍要圖升官職密與楊輝計議要誘貴州新添等長官司奏保楊友爲宣慰使事成之後仍將淵保任宣慰同知楊輝聽信就令淵與何淸巳死男何楫前去貴州地方哄誘新添等長官司長官宋安等各亦不合依聽捏稱宣撫楊友攄忠效力撫化有方夷寨聞其風聲治效不勝戀慕乞將新添麻哈等一十七長官司開設宣慰使司將楊友攺任宣慰使等詞具本差人賫奏間楊輝就令何楫將帶銀二百兩金一百兩金相寶石帶一條金相嵌靑紅寶石珍珠綴素艸帽一頂珊瑚樹一株素玉帶一條赴京央人打點準行仍將前詞具申巡撫貴州副都禦史陳儼處蒙參稱楊友年幼不曾一日到任管事何得有風聲治效足以感人顯是宋安等妝飾前詞妄行奏擾行文四川巡撫等官戒諭楊輝父子母得越境煽惑地方

成化十六年二月內何楫到京被彭城衛餘丁胡亮等誆取前項金銀又蒙兵部看得前事難準立案不行何楫將玉帶寶石等物變賣銀兩在於教坊司宿娼花費致被西廠校尉訪出拿送錦衣衛鎭撫司究問何楫又不合隱情妄招系貴州新添長官司通事何受致蒙準信奏送貴州道問擬審允遞發巡按貴州監察禦史再問定奪行至中途何楫因花費前項金銀懼怕楊輝追取就行脫逃赴京又假寫楊輝書信問在京客人朱安借銀四百兩到於樂人劉四兒家花費無存

本年五月內有江西九江府徳化縣儒學訓導越雍卽越熙雍丁憂回伊原籍貴竹長官司守制楊輝訪得本官學行頗優請到本州島令楊友楊愛從伊讀書作課後越熙雍服滿赴京除授唐府教授

本年八月失記日期有男張釆不合與淵妾五眞通奸是淵將五眞打死張釆躲避以後不曾追究

本年月日不等有本司頭目韓璽不合騙取土民李文明等牛二十七頭又將銀三十二兩八錢借與士民白如淸等多取利銀七十五兩七錢被李文明白如淸等告發楊愛行提韓璽到官責對明白追出牛只利銀給還各主問擬發落訖

成化十七年二月內楊友又不合節次與楊輝妾梁眞並使女佛眞通奸楊輝得知將梁眞佛眞殺死捉拏楊友要行打死就將艸料逼伊喫食有楊愛與伊母田氏再三哀告方才疏放本月失記的日有弟張演不合發掘土民趙添祖墳二所將屍骸搬移別處起蓋房屋在上

本年三月內田氏病故楊輝將楊敔分與楊友撫養楊敷分與楊愛撫養本月失記的日弟張演因見叔祖張秀巳故將伊妾楊氏調戲求姦楊氏要告當得宗族勸阻

本年七月內楊友倚勢將本州島文昌宮下常住水田八畝鋤毀禾苗起蓋房舍有住持道士劉守堅哀告楊友喝罵不從

本年十月十三日有宣撫司軍人周川保不合串同生苗阿夜將江西臨江府新諭縣不知名楊客殺死刧去貲本銀兩有寨長全仁魁赴楊友處報知楊友差人緝拏周川保到官明知本犯罪𨿽應死自合問擬申詳待報處決卻不合喝令總旗郭欽不合依聽用刀將周川保砍死

本年十二月內本司攢造黃冊令里長白誼吳永信追收各里人戶造冊盤纏等項銀一百兩藏放在司被不知名人偸去有楊輝差淵弟張洪挨捕間是淵要謀播州長官司長官王炳職事分付弟張洪將白誼吳永信用刑拷打逼令誣供王炳偸去前項銀兩各人不從有弟張洪又不合聽淵主使將吳永信等連日拷打俱各傷重才方疏放回家至本月初七日吳永信因傷身死伊家將屍燒化訖白誼醫治痊可是淵又行唆使楊輝將王炳發去安寧守備在彼病故

成化十八年正月內本司委淵管造黃冊有楊輝要將東靑等裏土民駱恕隆等撥與楊友管轄又恐變亂黃冊令淵將駱恕隆等開作死絕各戶田糧飛報大溪內外二寨後楊愛查出前獘就行攺正訖

本年二月內蒙四川布政司差雜造局副使駱鎭等賫送官銀三千五百兩著落本司收買足色好金五百兩差人解司類進楊愛就將前銀派發所屬黃平等安撫司白泥等長官司收買好金令淵弟張深頭目藺希純令史劉淳分投催收有弟張深與藺希純劉淳指以成色不足爲由除正數外各又不合勒要各司加耗金多寡不等共金一百三兩九錢九分內將一十五兩分與藺希純一十兩分與劉淳其餘俱系弟張深彊收入巳

本年四月初一日弟張深等將收過散碎金五百兩送赴本司有楊愛將金印封完備差吏張深與頭目陳升解赴布政司當官開拆秤少四兩五錢並燒■﹝火奄﹞折耗足色金四十兩札仰本司作急買完差人解司本司因無處易買行令各安撫長官司共湊銀二百八十兩抵還前銀仍差弟張深解赴該司納完取獲批回不期陳升訪知前情具狀赴楊愛處首發拘弟張深並藺希純劉淳到官審問明白追出原分金完足封收在庫各人問擬發落訖有弟張深懷恨在心

本年九月內松坎驛馬夫綦宣不合畏避走遞艱難逃在本州島地名竹瓦寨隱情躲住有弟張演得知就將綦宣並侄綦賢捉拏到家逼令各人認系本家雇工人綦宣等無柰只得共湊茴銀三十兩與弟張演收訖方才疏放本月十六日楊輝令本司頭目王標戴秉文護送楊友前去安寧到任有楊友因見安寧城外苗賊時常往來仍與王標等回還本司住過每遇聖節千秋節冬至正旦仍往彼處行禮

本年十月內蒙巡撫四川都察院右副都禦史孫仁奏準土官衙門不許妄捏地方事情徑自具奏仍仰所屬腹裏關隘去處盤詰把截及通行所屬土官衙門遵守本月十八日楊愛因水西羅鬼所管蠻人將本司儒溪赤水等里人民殺虜不服講斷自行帶領官目人等親詣彼處會同水西宣慰使安貴榮講斷間恭遇萬壽聖節就於水西驛行禮

本年失記月日本司差頭目文錦前往南京進繳黃冊就令與松坎驛馬夫猶敬順帶杉枋一十五片前去變賣收買鋪陳文錦等將杉枋賣銀三十八兩各不合侵欺分用捏稱前項杉枋被水漂流有頭目李斌訪知赴本司首發就拘文錦等審問是實追出前銀給付本驛置買鋪陳將文錦等量情發落訖

成化十九年正月內有楊輝患病沈重分付楊友楊愛候楊敔楊敷長成將孝義莊等處莊田撥與楊敔海龍埧等處莊田撥與楊敷後楊輝病故是淵令妻宋氏帶同使女閏眞前去弔喪有楊愛使女宋眞偸出女裙一腰送與閏眞接受不期楊愛知覺搜出前裙宋眞怕打潛於本家茶房內自縊身死本月十二日楊孜得患傷寒病證身故楊愛疑是淵與楊友通同暗行毒死一向詢訪不得的確楊輝病故之後楊愛方才管事思得自祖以來置有大水田柳川冉川屯平大足黃魚永安先峯洪江米田通平毛陂石梁雷水崔家箠溪半山泥川等莊並獵場魚潭茶園蠟崕遞年各領頭目劉應淸楊禧傅晟蒙裕李漧李宗賢蒙福席巨成顏章玄楊瑞林羅其何道斯朝何熙淳吳從義牟忠傅宗政韓善謝琰韓秀閻晟李福受劉琰徐讓吳楷閻昂李智楊宗祿吳淵廣黃澄吳淵興提督家人看養孳牲布種田禾麻麥黍豆紅花之類並采取魚鮮打捕野獸以供家用每遇收成之時又令火者福僧觀音王壽長壽何宸玄福庸黃保元保吳慶大進保義保範蠻九保曾保大來保小進保羅保福元唐奴並童壽祿壽福壽壽童往來各莊照管楊愛管事以來思得長壽顏珪有功於巳專一信用淵與何淸等日前撥置伊父要立楊友因此疏棄不用是淵與弟張洪張深張演並何淸怪恨要得謀害楊愛仍將楊友襲職有顏珪因見楊輝存日將所屬各驛馬戶分與淵及何淸並伊宗族弟侄作佃戶使喚苦被各家剝削多致逃竄勸楊愛更攺舊獘楊愛準聽將各家役占馬戶盡行淸出止當本等差徭淵等得知出林顏珪之計各懷怪恨顏珪亦不合要人敬畏時常對眾楊說某事是我勸宣慰行某事是我對宣慰說以此人皆趨附淵等愈加不平

本年二月內有本州島裏老張洪等連名告稱凡遇進貢等項公差人員遞年俱於各裏點差人夫津貼盤纏節被差去之人分外勒取數多情願預先認納銀兩免致臨期逼迫楊愛準聽照依有司均徭事例上戶納銀十兩中戶納銀四兩下戶納銀一兩五錢備造手冊委頭目周從鼐照依等第徵收在官遇有公差人員量計程途遠近將前銀支給

本年五月內楊友思得何楫替伊營求宣慰不成又將金銀等物花費具呈本司有楊愛批差顏珪與淵弟張深等赴京到於樂人劉四兒家將何楫捉獲回司監追費用過金銀並原借朱安銀兩本月初二日有王景徳因與楊敏遊戲將楊敏推跌落水王景徳懼怕逃往重慶府地面躲住本司差皂隸王勝賢緝拏間有堂弟張淮與舍人程暹遇見捉回解送楊愛處責打三十發與伊父王志領回本月初五日有民人宋胡赴本司告稱民人李源搶擄家財本司差總旗餘丁朱畱拘拏間有李源逃往伊妻兄裴椿家藏躲裴椿不合將李源藏匿在家隨又轉送逃避本月初九日有土民謝武赴本司告稱被民人王懷智勒要銀兩等情楊愛令巳故儒士王瑩男王坐拘審有王坐不合索要謝武金一錢被伊告發楊愛將王坐送長官程善勘問本月二十八日朱畱緝獲裴椿捉送楊愛處追要李源不獲楊愛不合喝令皂隸楊■﹝日上永下﹞亦不合聽使用棍責打二十省發寧家本年六月初三日王坐弟王均要赴本司訴理有把門皂隸羅庸阻當王均不合將羅庸叫罵因而互相采打喧鬧楊愛聞知將王均捉拏到官責問王均倚父王瑩曾教楊愛讀書將伊毀罵楊愛發怒喝令皂隸趙文林亦不合依聽責打二十大棍趕出將王佐追贓給主問擬發落至本月十六日王均因打傷重在家身死本月二十日裴椿亦因傷身死

本年七月二十五日有裴椿妻何氏因夫死無人養贍亦行自縊身死本月失記的日王景徳因患瘟疫在家病故本年八月二十八日楊友因往幹溪莊所經過楊愛獵場捕得鹿一隻楊愛恐伊侵占獵場差皂隸趙文良等拘山鄰周克義等審問不曾侵占當卽回家楊友疑是楊愛令趙文良等謀害當赴伊叔楊耀並頭目藺希純閻允亨程善說知前因楊耀等詢問楊愛委無謀害情由勸諭楊友回家訖

本年九月十六日弟張演因伊妾秀眞在家炒鬧要得責打本婦气忿在於茶房內自縊身死

本年十一月內楊愛差長官何熹舍人李勛賫本赴京行至南陽府何熹等因與越熙雍舊識前去探望越熙雍整理酒飯相待何熹等喫飲訖就行赴京將本投進

本年十二月內向崧陳敏馮鑰因彼處過活艱難告回原籍當差將一應文案交與馮暾收掌本月日期不等楊友緝知伊使女三眞玉眞俱與家人石朝祖通奸要行追究石朝祖逃走不知去向三眞玉眞懼罪潛於後房內自縊身死又有伊使女勝娘亦與家人王祖師通奸楊友遇見當時用鎗戳死

本年失記月日有本司同知羅宏下家人谷雲南卽苟雲南因結構巖底等寨蠻人搶奪土民羅興富等家財事發本司捉拏監禁有何楫在監教唆苟雲南妄認系偏橋衛軍役又替伊寫書一封寄與土民藺澄借銀打點被羅宏家人楊卿搜出前書具告本司行查明白將苟雲南量情責罰發與羅宏收領

成化二十年正月內長官袁機男袁瑩應當本年分里長不合將甲首呂定走遞馬匹騎損倒死被呂忠告發本司行提袁瑩監追價銀買補馬匹走遞就行釋放

本年三月內楊愛將銀一百兩差張淮前去雲南收買寶石等物有張淮買得各色碎寶石七件犀帶三條並孔雀藥餌回家交與楊愛令人辯得寶石犀帶有假止畱孔雀藥餌算銀五兩將寶石犀帶令張淮領回變賣價銀九十五兩送還楊愛收訖

本年七月內田忠病故伊妻冉氏問田貴討要先年借去銀兩段疋不與將情赴播州長官司告乞追給本司委署吏目事仁水驛驛丞李鑑審得田貴系遼東安置人數呈送本司批差老人楊廣宣與弓兵閻鄭遞送綦江縣轉遞遼東都司查發安置楊廣宣閻鄭等各不合通同在家延住

本年八月內楊友因與楊愛不和才將伊弟楊敏楊敔並妻妾家財搬往安寧住過止畱楊敷在楊愛處撫養

本年十二月內本州島僧綱司都綱智全副都綱烱徽各患風疾不能舉動有今在官僧人智和未到官僧人永章各不合要得營求保任前職對本司署印僧人可用央說前情可用不合聽允慮恐該部參駁捏稱智全烱徽俱各病故智和永章相應任職等詞具申宣慰司有楊愛明知智全烱徽見存不合朦朧具結將智和等申送四川布政司轉送禮部蒙將智和除授都綱永章參查未報俱遇蒙

成化二十一年正月初七日赦宥楊愛又不合不將勑書進繳楊友何熙慶姚鑑王裕何文楊侖智和永章可用又各不合不行將情首官攺正吳慶長壽黃保福僧義保九保小進保大朱保元保曾保王壽何宸玄大進保唐奴福庸範蠻羅保福元觀音張沅何勝昌王福善宋慶祥王永貴石超祖張保吳誠四保張永富楊善琴童王慶仁壽李馬龍章各又不合不行首官定奪弟張洪與趙氏又各不合仍前苟合住過劉淳先巳問革又不合時常到於本司替寫文書劉壽劉鑑郭福亮張順各又不合仍在本州島躲住不行回還原籍當差本月失記的日蒙巡撫四川副都禦史孫查得本司申稱播州長官司副長官李昂得患風疾正長官王炳先巳病故伊男李勛王塤俱該襲替案行川東道轉行本司查勘如果相應徑自具奏本司查得李勛王塤俱系應該襲替兒男遵依案驗徑自具奏未曾襲替本月二十八日梁章等挑擔鐵器經過本驛門首有驛丞王贄看見要行捉拏著役梁章等抗拒不服反將本官辱罵王贄不甘具申本司批差頭目何熙恭拘拏間本月二十九日楊廣宣等將田貴解至綦江縣安穩鋪遇晚宿歇不期田貴窺俟解人睡熟乘機脫逃不知去向楊廣宣等隨赴本縣安穩驛告知具申本司將楊廣宣等問罪發落訖

本年二月內弟張深節次在外揚說楊愛騙伊金一百兩要赴上司告理楊愛訪知將伊拘拿在監要行究問弟張深懼怕訪得顏珪與舍人宋良頭目周從鼐俱在楊愛處用事要凂各人方便解釋將銀三兩送與軍人陳源五兩送與民人楊犬托伊將錢物轉送顏珪等央說前因有陳源楊犬各不合許允接受前銀就替弟張深將銀二十兩玉連環一副駝絨一疋直銀二兩銅相帶一條直銀一兩送與宋良又將銀二十兩金相寶石滿冠髻一个重九錢金相寶石掩鬢一个重一兩一錢送與顏珪又將銀三十兩送與周從鼐央凂各人到楊愛處方便有顏珪宋良周從鼐思得弟張深先巳追贓問結不當監禁各不合接受前項銀兩等物稟知楊愛將弟張深保領回家本月十二日弟張深訪知三眞在伊父家躲住又不合使令巳故家人陳奴將三眞彊奪來家姦占爲妾

本年三月內本司差長官楊玉管解馬匹赴貴州布政司交割給軍騎操該司具本令楊玉領回起程間楊玉因患傷寒病證具告本司轉差黃平安撫司同知楊鼎頭目張檜代替賫進楊鼎張檜各不合依聽頂名賫本慮恐中途腳力難討各騎長行馬一匹到於重慶府上船行至南沱驛被風打破船隻前馬渰死楊鼎等得人救出將本賫進訖本月日期不等有楊友與劉大榮因見年久不曾徵進各又不合將原領官布五百疋通同侵欺陸續賣與過往不知名客人共得銀一百五十兩內將二十兩分與劉大榮其餘銀兩楊友盡收入巳本月失記的日有場愛因見伊父原立坊牌年久損漏重新修飾思得先奉勑書內有以旌爾義等字樣就於坊牌橫額添寫旌義之門四字本月初三日楊愛思得何楫費用系應該給主之贓例該追給何楫不肯承認反行辱罵有楊愛不忿又不合喝令皂隸李神亦不合聽使用大棍打訖三十至本月初五日因打傷重身死本月初八日何熙恭拘提梁元等到司楊愛因怪梁元等躲避差役辱罵官長喝令皂隸苟兆亦不合聽使用大棍各打四十當令戶首梁黃領回

本年四月十二日梁元因打傷重身死

本年月日不等有梁元男梁瑀梁三梁鍾及伊弟梁隆因患瘟疫病證陸續在家病故

本年閏四月十二日夜有楊輝妾貫氏在箠溪莊住坐被李用之手執喓刀一把將本婦房門穵開進入偸盜間家人梁成玄知覺登時用鎗殺死次日早貫氏到於楊愛家說知前情將屍擡出召人識認有李鑑圓恐怕楊愛追究不敢認領就擡往地名籮壁坎埋訖

本年六月內有頭目柳靖男柳春因與土民杜齊賢爭奪水槽被杜齊賢將情並柳春調戲父妾袁氏等情具告本司行提到官問擬發落訖

本年七月內唐王要買壽器聞知越熙雍曾在播州教書本州島出產紫杉材板差校尉張琳將銀五十兩前來本州島收買及分付越熙雍寫書一封令伊男越美同張琳送與楊愛托伊主張收買堪用材板就將前銀照依時價轉買紫杉板二副交與張琳帶回訖

本年八月內是淵與弟張洪張深張演男張釆要謀殺楊愛密與楊友說知楊友喜允淵因餘溫素與楊愛不和對伊說知前情兪溫不合聽允本月初七日淵令巳死軍丁黃成叫朱畱到於淵家樓上說與謀情就將茴銀三十兩交與朱畱黃成言說你每若將宣慰謀了我再問宣撫討銀一千兩好田莊一處賞你等語有黃朱畱各不合聽允接受前銀淵又令男張采取出雞一隻酒一壺刺血對天立誓飲酒各散因無方便一向不曾下手後淵遇見兪溫說起前情兪溫慮恐事發連累推托不允

本年九月內淵使女菊花與雇工人馬奴各不合私自通奸

本年十月初八日夜有長官程善被賊人周師偸盜銀臺盞等物轉寄與江西客人鄭彥林藏放程善緝知具告本司行提間鄭彥林隨將銀臺盞等物送還程善收訖本司將周師等問擬發落

本年月日不等有湖廣丹章苗首苗老平帶領苗賊攻打湖廣翁弓翁牙寨又將安寧所管平加並平茶公羊地五凱它凱塘五寨放火燒毀房屋虜去人畜有寨長香保與總旗謝從祿等報知楊友討軍策應楊友要得乘機掣取土軍到彼守備有徐泰馮璧劉大榮與頭目楊光明候正綱駱慶隆袁淮趙政趙棨各不合撥置楊友捏稱苗老平僭號稱王大聚苗眾圍困丹溪等堡復來攻打本城軍寡糧缺陷在旦夕危亡莫保等詞徑申合干上司蒙鎭守巡撫巡按官行仰四川都布按三司轉行都指揮僉事楊剛卽楊綱右參政謝士元僉事陳璉會勘間陳璉丁憂去訖攺委副使翟庭蕙會同勘報楊友又不合故違巡撫都禦史奏準事例輒將前詞具本差頭目何廣賫至貴州舟洞鋪遞奏有重安長官司將楊友徑奏情由具申本司楊愛遵依前例差頭目姚三卽姚善明沿途挨查到於河南地方失記名鋪內將前項奏本取回差人賫赴巡按四川都禦史劉處行令分巡分守等官查勘一向未報

本年十一月內有楊愛批差頭目猶瑾家人楊昭往江西吉安府廬陵縣仁塘村緝拿彊盜周鐸陳華不獲楊昭等在於吉安河下搭船回還遇見今在官民人曾循道亦在彼處搭船楊昭等詢問曾循道說稱諳曉陰陽風水要往湖廣等處與人看地有楊昭對伊言說我家老宣慰葬後人說風水不利你與我同到本州島尋得好地遷葬自有相謝曾偱道聽允不合越關跟隨楊昭到州楊昭對楊愛說知前情令伊四散尋擇好地一向未回

本年十二月日期不等有土民楊本宗告稱宣撫司吏羅昂將伊堂弟楊章彊占在家及土民朱源告被本司吏杜忠厚占奪墳地楊愛行提羅昂杜忠厚到官追出楊章給與楊本宗領回將墳地斷還朱源就行問擬發落有楊友差禁子黎辰勾喚在逃土軍沈進黎辰不合索要沈進棉布四疋入巳又差健步苟章勾喚逃吏馬輔有苟章不合索要馬輔銀二兩五錢棉布六疋入巳被沈進馬輔告發楊愛行提黎辰苟章到官各追布疋銀兩給主亦行問擬發落

成化二十二年正月二十一日有宣撫司守堡總旗蘇章失火燒毀城樓一座延燒土軍二十二家楊友差人捉拿蘇章到官令皂隸羅犬責打三十發回守堡後蘇章沾患黃腫病證身故

本年二月內宣撫司軍人侯玉因被戶丁候明挾騙家財將情赴楊愛處告理當差頭目牟棨拘拏候明到官問擬明白髮落訖

本年三月內淵訪知楊愛要去雷水祭掃密令朱畱等前去地名三木埡伏候仍令馬奴巳死弟三奴在彼幫助三奴對朱畱言說你每不要害怕我家長先年用藥毒死楊孜至今不曾發露不期楊愛往地名冉家上墳朱畱等各散回家

本年四月內淵訪知楊愛要於本月二十五日去會川莊所請客飲酒仍令朱畱等各帶弓箭往地名箐川崕上等候間湘川驛報稱南京戶部郎中黃東山來州公幹楊愛步馬回還迎接朱畱等倉卒不得下手本月失記的日本司爲慶賀事照例將馬二匹批差安撫猶滽頭目牟麟祥與弟張演解赴貴州布政司交割給軍騎操該司就將給過緣由具本令猶滽等領回賫進起程間猶滽爲因該管地方夷情張演等各因患病具告本司有楊愛不合準聽轉差何熹向崧與頭目何子淵賫進何熹向崧何子淵各不合冒頂猶滽等姓名賫本赴京本月二十六日有楊友批差總旗趙昱賫捧本年冬至並成化二十三年正旦表箋赴本司轉送四川布政司類

進有趙昱不合在家延住本司不見賫到差祗禁王成母鄭尹二前去催促趙昱方才赴司有何熙慶並該吏楊侖羅仁壽查得趙昱違限月久稟知楊愛將趙昱發本司經歷金順處問擬違限笞罪的決訖仍令趙昱將表箋賫進趙昱因見遲違不肯前去本司批差長官趙經代伊賫送布政司就於趙昱名下追茴銀一十四兩給與趙經收作盤纏並雇人擡表等用

本年五月內有遼府失記名孫儀賓家人孫全央華陽縣民人李遵前來本州島問楊愛收買黑鉛楊愛明知趙月升家寄放黑鉛一百擔系應入官之物不合輒將前鉛隱情賣與孫全得銀一百三十兩入巳本月初八日容山長官司將何淸侵克錢糧等情具申四川布政司蒙行仰宣慰司徑自查追有楊愛明知何淸系是土官例該奏請不合故違輒便收監追並本月日期不等節蒙巡撫等官行催楊綱等將楊友所申賊情作急勘報有楊綱等才方行委重慶府衛指揮使徐繼通判孫佐與同知羅宏督同楊友等前去各寨體勘

本年六月內楊綱謝士元到於本州島楊友差苗人頭目總六等賫文赴各官處投稟有謝士元嗔怪楊友申報賊情多有不實當將總六責打四十發回本司楊友不忿對徐繼等言說三司大人不肯親臨勘報反將賫文頭目拷打不知意要如何徐繼等用言勸解本月二十日是淵與弟張洪張深男張釆並何淸未到官弟何源何淳謀說顏珪常跟著宣慰人難下手莫若先將顏珪殺了有弟張洪張深男張釆並何源何淳各不合聽允本月二十三日何淳令伊家人馮三叫伊今在官妻弟馬隆並原跟何淸民人黃塞到於淵家言說今宣撫封銀一百五十兩討人要謀顏珪你每若肯用力將這銀子充賞就將茴銀二包與馬隆黃寒看過各不合許允有男張采將身穿靑布褶一領銀二兩六錢鐵鞭一條鏢一根交與馬隆令伊雇人並力又將銀五錢交與黃寒做神福有馬隆等四散尋人彼時有江西民人傳禿子不合越關在於本州島買賣馬隆與伊說知前情請伊同做神福喫酒傳禿子又不合回說你得方便卻來尋我不去喫酒馬隆又與軍人許先石關羊謀說前情各人懼怕俱推托不允

本年七月內楊友將伊父妾玉香取去安寧轉嫁與湖廣都司都指揮僉事許英爲妾有玉香父張順不知攺嫁情由疑是楊友姦占伊女爲妾本月初八日翟庭蕙亦到本州島次日翟庭蕙與楊綱謝士元同到楊愛家看祖訓碑楊愛安排筵席相待令人喚樂戶劉鑑郭福亮又各不合依聽到伊家彈唱勸酒至第三日翟庭蕙詣文廟行香楊綱謝士元陪去行禮巳畢彼有本處軍民照依年例迎賽壁山土主裝扮義夫節婦過街人馬喧鬧男女混雜有楊綱謝士元翟度蕙自合回避各不合在本學儀門下坐看楊愛因見各官坐久安排卓面四張擡到彼處要行勸飲各官因見訓導楊禮詞色不平就各散回不曾飲酒有楊綱訪知本州島有桃源洞邀請謝士元翟庭蕙到彼遊翫飲酒作詩至晚才散後有徐繼孫佐勘得苗老平等攻燒平加等寨是實別無僭號稱王等情呈報楊綱等處楊愛因與楊友不和捏稱馮暾刻契引惹生釁等詞呈報各官致蒙準信通將前詞混同徐繼等勘過緣由開報鎭守巡撫等官蒙轉行各官將馮暾等提問仍行楊愛將在逃土軍督發前去安能守備有謝士元等各又不合一向因循不曾施行

本月初十日有楊愛生子朱畱王成密對淵說如今宣慰有子那事快莫做了是淵回說旣是如此先與你的銀兩我也不取切莫漏泄朱畱等應允是淵回家慮恐各人漏泄前情密與弟張深張演男張釆同謀要將朱畱黃成等殺死免致漏泄有張深張演張釆各亦不合聽從本月十一日晚弟張深張演男張釆詐說要往朗山莊上取米帶同黃成三奴跟隨前去行至洪江大箐張深又不合將黃成捉去林內用刀砍死將頭丟棄洪江水內被水推流不知下落張演張釆在傍不曾下手次日晚有三奴來到地名水磨塘遇見朱畱說知黃成被殺情由就約朱畱逃出潛躲有張深等隨後趕去將三奴捉拏回家當夜一更時分是淵將使女菊花家人壽童趕出叫三奴進屋裏用索勒死今伊兄馬奴等擡出墻後埋訖朱畱懼怕通將前情具狀赴本司首發差人緝拿間是淵與弟張洪張深張演男張釆聞知事發就行脫逃經過謝家金竹等寨恐怕本司差人追趕又對各寨苗人詐說宣慰見請四川三司在州點集軍馬要來殺你各苗有苗人聽信聚集人眾把截道路

本月十七日淵等走到安寧城內思得事巳發露密與楊友商量要行誣奏楊愛遮掩前罪楊友許允淵又令伊寫書一紙寄與兪溫開稱弓長兄弟到備道閣下所舉頗似丈夫之志其後又更初心不過首鼠兩端我與弓長商確大事巳遂何不圖富貴等語封訖令伊家人唐寒不合依聽賫與兪溫被把渡舍人毛鉉捉獲連書解赴本司本月二十三日楊愛差人押帶朱畱與黃成義兄黃鼎到於洪江大箐尋見死屍一軀無頭有黃鼎言說黃成左腿有一个瘡疤當有裏老人等將屍翻轉令黃鼎看驗黃鼎看得本屍左腿委有瘡疤認系伊弟身死放聲大哭又於淵家墻後尋出三奴身屍驗系勒死回報本司行委經歷金順審供明白將朱畱等監候問擬楊愛通將前情具奏抄送兵部轉行都察院案候問

本年八月初四日是淵寫書一封楊友將鍍金相犀帶一條交與皂隸韓唐亦不合依聽前去貴州請熟識舉人路義轉凂彼處鎭守巡撫等官奏稱苗夷猖獗及楊愛把截道路等情行至中途被安撫宋韜捉獲連書帶解赴本司楊愛將書拆開驗系淵親筆將帶及原書收訖另行謄寫一封差家人謝周假作楊友伴當送與路義有路義得書不合依聽前去彼處鎭守巡撫官處央說前情俱各不允路義就行寫書一封與淵說稱安寧人至始知執事避難而行務要搜根剔齒將本官違法事件備奏一本方免此患不然恐落姦人之手等詞又寫詩一首說稱兵機本稿屬都堂此老戇愚沒主張等語寄與楊友俱交與謝周帶回楊愛開拆前書備抄轉呈四川鎭守巡撫等官處俱蒙行仰分巡分守官員勘問未報

本月十三日有父張鈺令家人李奴叫馬隆到家不合對伊言說淵等在於安寧聽信你每商量的事上緊做了罷馬奴許允倉荒出門間被軍人何旗捉獲送司審出前情將傅禿子等拏獲通發經歷金順問理追出贓物在官是淵唆使楊友作急進本楊友又不合要誣楊愛等重罪將情添捏楊愛差旗校趙文良等一百餘人諳行謀害有伊知覺赴叔父楊輝並諸親長處說知前情楊愛又將舍人何楫陷死長官何淸頭目柳春健步苟章等捏故監禁兪溫田丰王標等挾制在家止有徐泰馮暾劉大榮等在城備禦又被楊愛趕逼及用巫師魘魅縱令長官張通扇惑苗夷反叛築城未完欺罔誑奏及差頭目謝淵家人羅天鳳等四路把截有參政謝士元都指揮楊綱副使翟庭蕙前來體勘被楊愛與顏珪將金銀買囑各官朦朧參駁及將勑書出則背隨擺列儀仗騎坐金鞍私造火器旗纛金爪鉞斧常調總旗趙旭等號爲圍子手侍衛親軍詐傳勑旨

擅立金龍門又打金印內鑴上輕車都尉章五字及將袁瑩黎辰羅昂杜忠厚候明捏事監禁欲陷其死並將苟章候明一家抄札又將裴椿及梁元梁瑀梁隆梁三梁鍾各打大棍一百俱各身死令舊吏周從鼐巫師侯玉等魘魅馮暾身死徐泰右腳腐斷彊捉李用之往庶母貫氏莊居殺死圖賴貫氏與李用之通奸貫氏親往伊家辯理楊愛懼罪陰令程善閻允亨用財買免又將田貴捏故令老人楊廣宣閻鄭等解到悶頭鋪殺死又將父妾蔣眞馬眞欺姦與馬眞姦生一男密地壓死令唐奴收埋

擅開尙甕家等處鐵治二十四處令僞太監曾保燒煉熟鐵專造軍器擅置機院將民人趙其江文仁張川保等一百餘戶充機院織匠以僞太監王壽管領織造龍鳳蟒袍又於白田壩擅立商稅局起調軍馬三千餘眾假以水西送喪陰欲演習武藝擅立教坊以僞太監吳慶掌事以良民張永壽吳從義爲左右局使抄捉良民龐兆期女勝眞福眞等一百餘名充女樂令樂戶劉壽教習雜劇每遇節旦楊愛身衣龍袍夫稱國主天主妻稱地主擅立局院以僞太監黃保管孳牲局何辰玄管馬院大進保管大廚小廚二局又將侍女宋眞彊奸本女不從楊愛剝去衣服綁縳左地將黑雄狗百般淩辱以致自縊身死又將各里人民科派上戶八兩中戶下戶不等掊克入巳各民稅糧設計攬納多收折色銀兩軍民八等有犯贓罪每銀一兩追銀二兩及令僞太監王壽驅役良民康冉唐一蕭榮祖考巧打二龍戲珠金盆織造龍袍其臥房則有金龍遶柱珍珠簾幕獨古家財將父原收金五千兩銀一十五萬兩並珊瑚樹十枺珍珠簾四幅玉圭二笏走盤珠二枚寶石三斗珍珠四斗並金王違禁器物及養老莊田子粒六萬餘石馬五百餘匹牛二千餘頭獵場茶園漆林杉山豬羊等項不計其數等項

虛詞令淵開寫奏稿是淵說稱這等情詞不足聳動朝廷莫若捏他妖言詩句顯出他不軌之迹楊友言說你就替他做兩首詩句寫在本上是淵明知有例造妖言者正犯處死全家發煙瘴地面充軍隨住又不合故違捏稱楊愛曾言我夢騎龍上天上帝謂我曰南方帝子來也楊愛又曰人相我有天下分我若得志共亨太平又作詩曰陰雲終日蔽長空咫尺衡門有路通霹靂一聲震天下南方須起赤鱗龍又曰古今豪傑貴謀身虛度光陰二十春不向蜀中興事業卻來俯伏屬豬人以粉板寫之掛於睡房金龍柱子上等語添入本內寫成奏本及將遙振錯寫作搖振財輕義重錯寫作財輕重重字樣

擅用本司印信令楊光明賫赴通政司投進抄送都察院蒙本院奏差刑部錦衣衛堂上官前來四川會同鎭守巡撫巡按官員勘提及將楊愛所奏情詞行移各官並勘有弟張深又不合誣奏親王及誣楊愛等重罪仍將楊友所奏虛實情詞添捏楊愛僭擬朝廷修立五門牌扁正庭僭稱宮庭內立嵩呼門僭設金水橋睡房貼金描畫臥牀雕刻龍鳳身穿星鬥龍鳳衣服於玄妙觀設本命金龍牌一座與萬歲牌並立差頭目趙杲將銀五百兩金五十兩金帶一條送與謝士元又令顏珪將銀盆一口銀三百兩金帶一條銀相了事一副送與楊綱及差頭目閻晟將銀五百兩金五十兩金帶一條送與翟庭蕙楊愛設宴相待各官每席送金花一朵伊妻田氏用彩段鍼綫靸鞋金盞銀臺贄見俱各接受又差何熹李勛等潛往唐府交通本府宴賞何熹等回還備道王待厚意楊愛潛爲姦計令楊鼎帶戰馬二匹進貢唐王有本府亦差校尉張琳舍人越美送楊愛密書一封大小書五部不知是何文籍武書彩色表裏二副楊愛叩首跪拜接受與張琳等設宴回寄唐王密書一封與張琳越美每人銀五十兩又科銀一萬餘兩預備夫錢令僞太監長壽王壽家吏王從仁等迼辦軍器又差頭目王杲收買羅段以備賞勞變亂舊章將舍人王塤李勛徑自奏請襲職訪得曾循道能觀天象暗曉兵機迎請到州拜作軍師日看兵書夜觀星斗又於雷水塑立楊輝神像龍章鳳式見存又差長官馮琪舍人楊才來京打聽消息

檀開銀場遞年煎銀萬千餘兩黑鉛數萬餘擔起集人夫每年砍花杉板一萬餘副一半買囑來往官員一半發往蘇州等處變賣僞太監王景徳要赴京陳訴楊愛捉回淩遲碎剮及怪舍人程暹不拏王景徳故縱彊盜周師等將伊刼掠及將伊貶去廣東安置又怪堂兄張淮跟趕王景徳遲延令伊領銀一千兩前往雲南收買石澤生象張淮止買得寶石犀帶等物回還楊愛收訖仍將張淮追銀一千兩貶去地名赤水萬里箐羈管閒住又因布政司差人賫銀前來買金楊愛將銀收在伊府令長官楊廣等科追殷實大戶赤金二百餘兩加耗四十餘兩楊愛只將低金混鎔解赴布政司煎拆楊愛反將伊追陪淨金四十兩又令伊領銀二千兩收買石澤等物止買得珍珠寶石貓精等物回還楊愛又行杖並陪銀一百兩又指稱先年解金秤拆爲由令校尉楊辰髙泰擒拏嚇騙赤金九十九兩又要牢禁陷害只得將大紅紵絲一疋分與內官羅保托伊將銀一百兩送與伊妻田氏又將銀一百兩送與伊妾田氏又將玉絳環一副銀五十兩送與長壽又將銀十兩送與陳源托伊將銀三十兩送與顏珪又將銀十兩分與民人楊犬托伊將銀一百兩送與周從鼐方才姑容楊愛奪占山林每年起集人夫遇春采茶萬餘擔遇夏米價髙貴起夫分運子粒往重慶等處變賣遇秋至冬差黃保等總督官目子弟打捕豬鹿馬熊一萬餘只小獸麞鹿不記其數運回總府又寄買金爲由於播州長官司科銀二千餘兩親管二十二里科銀一千餘兩令家吏李孝思追收孫全將金五百兩問楊愛買黑鉛五千擔差頭目閻佑運至臨河交付又將糧價一萬兩官布五百疋俱克落入巳追過贓錢罰贖等項每年追有一二萬兩

本年六月內將藺希眞文錦韓璽追有三千七百餘兩自楊愛管事以來約有萬萬餘兩又將民人趙髙僧幼女玉眞彊擡入府姦宿爲妾又因進貢馬匹科茴銀一千五百餘兩又將埋沒軍役一千五百名擅編圍子手設立總旗六名楊善林楊瓚楊源趙旭未鎭郭聰等管朿僞設校尉千戶八名李弼張朋李聰羅琪趙溫良聶俊何廣王鑑等專一擒拏斬殺又將各處田土編成府分每府設一僞太監一都從並都管都保提督及開福僧王壽等一十八名俱系太監趙玉猶鑑等一十八名俱系都從苟郭等六名系牌首吳從義張永壽系局使羅馬僧系局長李福壽呂何系提領祿壽羅保等七名系內官何文系屯田司令等項虛詞及錯寫唐府系湖廣防隅傳道沿階鉗封等字俱各差訛開欵具本賫赴通政使司妄奏有何淸因恨楊愛將伊監追糧價亦要誣伊重罪將楊友與弟張深所奏虛實情詞添捏田貴前來取討原寄珍珠玉椀珠簾龍劍金銀等物楊愛主令長宮趙經將田貴擒拏令閻鄭等解至悶頭鋪打死假作脫逃及將伊男何楫痛打一百二十棍不死當夜禁子羅欽趙文林用索絞死又要將伊打死只得將銀盆一口憑頭目楊大簡送與顏珪又將水田一段請吳三元送與長壽方得性命伊弟何洙帶引繼男何髙保何召赴京伸訴楊愛主令毛釗前來截殺將何髙保何召並鞍馬一副盤纏銀十兩盡行刼回未知存亡智和永章交結長壽號曰國師楊愛見仁懷儒溪二里出產石靑石綠擅取作親管裏分遞年仰傅禧追收銀兩黃蠟棉布入巳

本州島夏秋稅糧每石止用茴銀六錢楊愛每年委官目一人追茴銀二兩克落花費等項虛詞及稱楊輝詐作蠻人攻破地方將稅糧停徵三千一百餘石追收克落入巳等詞令伊弟何洙亦不合依聽出名具本越關赴京妄奏俱抄送都察院蒙將弟張深解回何洙給引照回聽理間

本年九月內淵聞知楊愛將淵等謀害事情奏發懼怕上司差人挨拏哄誘楊友指以赴京伸訴爲由帶同劉大榮等並楊友原分得火者張沅何勝昌王福善宋慶祥王永貴石超祖張保到於貴州地方潛住後聞鎭守等官差官沿途跟趕又到湖廣荊州府地面躲住打聽得都察院巳將弟張深遞回聽勘楊友懼怕遞發不敢前進又行捏稱楊愛分投差安撫宋韜猶滽長官張經毛釗舍人李勛韓淸等調所屬軍兵三五百十餘眾在於鎭遠荊州沙市等處駐札邀截及用金銀買囑巡捕等官容情不舉又調軍馬四路遏截密行謀害等詞具本差頭目彭宜賫奏仍將前詞具狀令楊光明抱赴欽差官員處妄訴是淵思得楊輝先年分與楊友楊敏等火者並蠎龍衣服慮恐楊愛訐出又教楊友捏稱楊愛將火者張沅等一十九名及本家織造蠎龍衣服二件分與伊兄弟服用故將數內吳誠等拘畱不放等詞具本連蠎龍衣服二件並跟隨在彼火者張沅等七名俱令彭宣等解進有劉壽宋齊賢劉守堅黃鼎張淮等各將楊友欺姦父妾霸占田土侵克官布並淵與弟張洪張深張演男張釆謀殺人命盜取鋪陳侵欺官錢等項事情各赴播州長官司首告站戶羅昂因被楊友連年占役不合捏稱楊友將蘇章捉去用大棍打一百實時身死等詞具狀赴本司妄告

有本司署司事舍人李勛又不合輒將各人首告情詞添捏弟張深先年克落宜賓富順二縣糧銀等詞混同開欵具本奏發楊愛亦將朱畱原首淵等謀害情詞並何淸等侵欺軍糧等情具奏有艸塘黃平二安撫司安撫宋韜羅贇眞州容山重安餘慶白泥五長官司長官鄭旭輪張經張通楊玉毛釗亦各將楊友何淸等奪占地方侵盜錢糧激變夷民殺死人命等情各具本奏發楊愛聞知楊友赴京仍將前項情詞及添捏楊友欺姦父妾玉香彩鸞等詞混同具本妄奏俱蒙都察院抄詞轉行原差官員並勘蒙差人將淵與楊友等緝拏前來發湖廣都布按三司委官都指揮僉事房昂等撫提一干人證到官逐一責對明白弔查各起文卷相同通將審過緣由連人犯呈解前來

審得楊愛執稱自幼喪母家財俱系庶母田氏收掌若有金銀違禁器物田氏俱與楊友楊敏兄弟所奏珍珠簾走盤珠玉珪等物委的並不曾見楊輝存日將金銀等物均分見有分單存照數內違禁之物情願一一入官不繳勑書是實並無擺列儀仗及私造應禁軍器金爪鉞斧等項蔣眞馬眞俱系楊輝使女馬眞先巳病故楊愛並不曾將蔣眞欺姦生子唐奴亦不曾替楊愛收埋姦生之子劉壽執稱楊愛令伊教習雜劇是實並無抄札良民婦女充女樂及身衣龍袍及事內人證俱執稱勑賜坊牌系楊輝起立楊愛止是修飾添寫旌義之門四字不曾詐傳勑旨擅立金龍門及打金印內鑴輕車都尉等字蠎龍衣服系楊輝存日令人於南京等處收買

本州島原有鐵戶八十六戶遞年自行煉鐵營生楊愛並無擅開尙甕家等處鐵冶二十四處折糧銀兩系楊輝存日準行楊愛不曾攬納多收折色馮暾徐泰俱因病身故並不系楊愛令候玉等魘魅身死楊愛本家養有牲畜馬匹俱系家人李孝敬等看管遇有做造器皿起蓋房屋俱系雇倩人匠並無擅開大廚小廚等項院局播州長官司原額商稅鈔貫遞年責令頭目戴景淸於福宗照數徵收春秋祭祀買辦祭品作數支銷楊愛不曾克落入巳亦不曾於白田壩擅立商稅局康冉平日止是打造麄糙首飾趙其江文仁止會織造布疋蕭榮祖止會琢磨假玉作网圈之類並不會打造二龍戲珠金盆織造龍袍本司受理一應詞訟止是照依夷俗講斷有願納米贖罪者責令或出牛羊或出麻布或銀一二兩凡遇一應公務作數支銷並無多收銀兩入巳

安寧城郭俱巳築完楊愛並無欺罔誑奏及楊愛親叔楊耀執稱楊愛襲職以來遵守法度並不敢僭逆夫稱國主天主妻稱地主止是頭目以下因見長壽顏珪有寵以此稱長壽爲老爺顏珪爲大人楊愛違例不令佐貳官封記印信是實用使之時俱令羅宏知會並不曾在於私家偸使王景徳病故身屍見存楊愛不曾將伊碎剮趙髙僧女玉眞見嫁土民王勝宗爲妻楊愛不曾姦占爲妾本司上軍除分撥各司備禦見存一千三百名並無埋沒軍役亦無擅立總旗校尉千戶名目水田柳川等處俱系楊愛田莊並無設立屯田府分福僧等俱系楊綱楊輝閹割火者亦無僞稱太監都從名色田貴系播州長官司起解中途脫逃楊愛並無圖財謀殺曾循道止是尋看風水並無夜觀星斗楊愛因伊授業師越熙雍寄書替唐王收買材板並無交通情由唐王亦不曾賜與彩段書籍彩鸞先巳攺嫁舍人羅升楊愛並不曾將伊欺姦

又審得何淸王坐並梁瑀妻易氏裴椿弟裴林執稱何楫王均梁元裴椿系楊愛因公打死身屍埋葬巳久不願檢驗蒙委忠州知州陳秉彜內江縣知縣陳銓各帶吏仵押發屍親黃鼎馬奴王志相驗得黃成無頭屍巳潰爛眾執生前委系弟張深用刀砍死三奴頸有縊痕生前委系淵用索勒死王景徳身屍渾全生前委因病故又委各官到於地名雷水看得楊輝塑像止是朝冠朝服並無龍章鳳式又蒙委湖廣三司委官會同四川三司都指揮劉升右布政使李淸僉事馮寧親至楊愛住宅內看得並無五門牌扁及嵩呼門金水橋中庭扁作忠孝堂亦不曾僭稱宮庭睡房俱無貼金貓畫及金龍遶柱臥牀亦無雕刻龍鳳其祖先堂承恩堂並小廳左右角門俱有飛檐轉角放印亭重檐圓頂楊愛並伊伯母田氏住房及中廳前俱有站臺臺下各有水池池中各搭石爲橋周圍俱有靑石闌干俱系楊升存日起蓋西邊又有玉皇祠中塑聖像左右二柱各有木刻金裝龍一條系元朝天統元年楊愛六世祖楊嘉貞起蓋畫圖貼說呈報前來

又審楊耀並伊親族及楊友母舅田宗善同詞執稱楊愛祖父以來並無珍珠簾走盤珠玉圭等項是的楊孜委因傷寒病故不系淵等用藥毒死看得長壽曾保黃保義保大進保王壽福庸吳慶福僧大朱保元保九保俱各年老見患風癱瘸跛等疾責令醫生崔永和看驗是實不堪起解可用執稱先於成化十八年八月初十日被賊人偸去度牒巳行告官挨訪不獲及審弟張深等執稱父張鈺風癱在牀巳成篤疾止有何淸奏稱楊輝自正統十四年以後詐作蠻人攻破地方將稅糧停徵三千一百餘石遞年追收克落入巳一節本司文卷散亂難以憑據另行布政司查報定奪

除將長壽等暫發羈候貫氏等省發聽侯將淵等研審明白實招罪犯外結得銀一兩直鈔八十貫招結是實張深等七十一名招同張通等四十名供同照出張釆何源何淳馮璧劉大榮候正綱袁淮趙政吳誠四保張永富楊善琴童王慶仁壽李馬龍章路義永章俱另行楊友楊愛原分金玉首飾器皿等物並楊友侵盜官布價銀一百五十兩楊愛賣鉛價銀一百三十兩原追張深等克落金一百三兩九錢九分何淸侵欺糧米六百九十三石八斗六升五合周從鼐宋良顏珪陳源楊犬接受張深銀共七十八兩玉連環一副駝絨價銀二兩銅相帶價銀一兩金相寶石滿冠髻金相寶石掩鬢各一个張洪侵欺馬價銀一百兩鋪陳價銀一百八十兩及朱畱首出銀十五兩張淵負欠李瑩地基價銀六十兩嚇取王宋保銀一十兩張演騙取綦宣銀三十兩主無見在俱合追入官楊永原占劉永堅地基並楊昌福等水陸田地責令退還原主管業占役站戶孫羊等退出當差楊愛原奉勑書一道合追進繳追出智和原給度牒合送該部查銷楊愛違式房屋石橋闌干行令拆毀攺正弔來文卷髮回各衙門備照議得張淵所犯除謀殺人造意並故殺雇工人威力主使人毆打致死等罪張深除從而加功並誣告人死罪未決等輕罪外張淵合依造妖言者律斬張深依豪勢之人彊奪良家女姦占爲妾者律絞俱秋後處決

楊友除本犯應死而擅殺等輕罪外依官物當應給付與人巳出倉庫而未給付但有人守掌在官若有侵欺者計贓以監守自盜論四十貫律斬

楊愛除因公歐人至死等輕罪外比依軍官犯罪應請旨而不請旨當該官律絞俱雜犯照例納米楊愛仍盡因公歐人至死本法每名追埋葬銀一十兩給付死者之家張洪張演何淸顏珪何熙慶兪溫劉淳趙氏劉壽劉鑑郭福亮張順王裕姚鑑何文楊侖小進保何宸玄唐奴範蠻羅保福元觀音長壽黃保義保曾保大進保吳慶福僧九保大朱保元保王壽福庸俱除革前罪名何淸若奏楊愛令閻鄭等將田貴打死得實

閻鄭合坐以謀殺人從而加功者絞今虛依誣告人死罪未決者律張洪依以威力主使人歐打致死者下手之人爲從論減一等律張演依謀殺人從而不加功者律顏珪周從鼐宋良陳源楊犬俱依受財不枉法無祿人一百二十貫之上罪止律朱畱依卒謀殺本部五品以上長官巳行者律俱減等各杖一百徒三年李勛依奏事詐不以實者律減等杖九十徒二年半苟兆楊■﹝日上永下﹞李神趙文林俱依聽使下手之人通減楊愛因公歐人至死二等律各杖八十徒二年馬隆黃寒傅禿子俱依謀殺人巳行

未曾傷人爲從者律減等各杖九十曾循道何洙俱依越度關津者律減等各杖八十

何熙慶兪溫劉淳王裕姚鑑何文楊侖趙氏菊花何熹向崧楊鼎郭欽劉壽劉鑑郭福亮張順韓唐羅昂唐寒可用智和馬奴小進保何宸玄唐奴範蠻羅保福元觀音長壽黃保義保曾保大進保吳慶福僧九保大朱保元保王壽福庸楊綱謝士元翟庭蕙楊光明駱慶隆趙棨田丰俱依不應得爲而爲之事理重者律減等各杖七十

張洪張演俱系張淵弟照依造妖言事例全家發煙瘴地面充軍隨住何淸顏珪周從鼐宋良李勛何熙慶兪溫劉淳王裕姚鑑何文楊侖向崧楊鼎郭欽楊綱謝士元翟庭蕙楊光明駱慶隆趙棨小進保何宸玄唐奴範蠻羅保福元觀音九保元保俱照例納米陳源楊犬苟兆楊■﹝日上永下﹞李神趙文林俱照例擺站各完滿日馬隆黃寒傅禿子曾循道何洙劉壽劉鑑郭福亮張順韓唐羅昂唐寒馬奴俱民人可用智和俱僧人各的決趙氏菊花俱婦人各單衣決罰長壽黃保義保曾保大進保吳慶福僧大朱保王壽福庸俱癈疾人依律收贖

朱畱系自首發田丰犯在革前俱免罪張通程善王坐袁瑩戴景淸於福宗侯王杜忠厚康冉柳春候明李鑑圓黎辰趙其蕭榮祖閻鄭牟棨梁章裴林閻晟趙杲楊昭王勝趙髙僧楊文蕳羅欽趙旭王塤王標戴秉文趙文良羅仁壽張永壽吳從義龐兆期石關羊王志黃鼎易氏三眞俱供明各還職役寧家還俗隨住趙氏離異歸宗三眞給親完聚

楊友系冒升土官何熙慶系冒襲土官王裕姚鑑何文楊侖俱違例參充人役顏珪系有贓吏俱革職役爲民參照犯人張淵以邊鄙之夷民挾蛇鼠之小智教楊友以奪嫡使其兄弟相讎殺黃成以滅口致其身首異處捏造妖妄之詞中含譏謗之意張深謀害楊愛之初旣同立誓殺死黃成之際又實加功姦占婦女欺壓良家誣奏親王肆無忌憚楊友本以騃童冒功授職奸淫父妾𨿽系革前彜淪之道有虧謀奪弟職輒欲殺害手足之情安在楊愛寵信所私疏遠骨肉何淸𨿽系屬官不候奏請而輒提王均等固爲有罪輒便因公而毆死張洪署管驛事而侵盜官錢聽兄主使而毆使人命何淸欲謀升官而捏詞以陷韓瑄張演欲扶庶孽而結黨以圖楊愛顏珪以刀茟賤役恃扶助私勞𨿽有贊畫革獘之勤難掩招權納賄之罪楊綱謝士元翟庭蕙官居方面百司具瞻體勘夷情𨿽無賄賂之私遨遊飲宴殊失表率之道及小進保何宸玄唐奴範蠻羅保福元觀音長壽黃保義保曾保大進保吳慶福僧九保大朱保元保王壽福庸俱系私自閹割人犯律該給親數內長壽等一十名俱有癈疾九保元保俱有殘疾合無依律照例發落惟復解京再問定奪再照楊友楊愛構隙巳深同處一州必致互相殺害伏乞

聖明裁處緣張淵張深俱重刑楊友等俱情重人犯楊愛又系比附律條楊綱系軍職論功定議並與謝士元翟庭蕙俱方面官及節該欽奉

勑情重者牢固監候奏來定奪事理未敢擅便除將張淵等牢固監候楊友楊愛照題奉

欽依事理省發聽候長壽等羈侯周從鼐等照依見行並土俗事例發落供明張通等先行摘發贓物候追完差官另解外開坐具本專差小旗武振親賫謹題請旨

廣信府同知鄒潘校正

推官方重校正

臨江府推官袁長馭校正

上饒縣學教諭余學申對讀

湖州府後學吳仕旦覆訂

