

大明武宗毅皇帝寶訓

序

朕惟實錄以備紀載寶訓以貽典則一代之制存焉不可以或廢也我

皇兄武宗承天達道英肅睿哲昭徳顯功宏文思孝毅皇帝纘承大業臨禦天下十有七年凡所舉措巨細若否昭然具在朕受

遺詔入正大統爰稽故實命館閣儒臣仿古義例悉心纂集旣爲實錄而珍襲之又於紀載之中取其言行政事有足法者得一百五十一條釐爲寶訓十卷以詔來裔於戲是固一代之制也而可泯乎抑嘗聞之粵昔帝王率有典謨以垂大訓中世令主道𨿽有間而法令條格未嘗不備亦未嘗不足以範當時式來裔也我朝

列聖實兼總之道無不至法無不立以爲子孫臣民之寶者蓋世而同符矣仰惟

皇兄卽阼以來

祖宗之法罔不率由惟英武之資奮勵之志則有不可覊者故北出觀兵則心存雪恥南巡問罪則義在除殘羣雄入於彀中姦宄磔於機上有燭姦之明而不蔽於近有獨斷之力而不暱以情此亦可謂恢廓大度雄才勇略之君也朕嗣厥服方崇古訓守遺矩以匡不逮顧於斯可無述邪因並爲序揭諸簡端庶幾存古之法以附於我

祖宗列聖之後子孫臣民永以爲鑑用畢朕孜孜敬承之意云

嘉靖四年六月十二日

大明武宗毅皇帝寶訓序終大明武宗毅皇帝寶訓卷之一

光祿大夫柱國少傅兼太子太傅禮部尙書武英殿大學士臣呂本謹校南京禮部祠祭淸吏司郎中臣陳治本南京兵部職方淸吏司主事臣朱錦南京工部虞衡淸吏司郎中臣呂胤昌謹閱

聖孝

○弘治十八年六月甲子敕諭禮部曰自昔聖帝明王治天下必先盡尊親之道以惇化原此天地之常經古今所不能易者恭惟我

聖祖母皇太后坤徳之懿克配

皇祖仁慈燾後自

皇考以曁予一人

聖母皇后淑徳貞順表正宮闈誕育﹤耳少﹥躬劬勞備至

兩宮恩徳莫罄名言朕初嗣丕基圖報允切稽諸訓典厥有彜章宜各極尊稱均隆至養玆將恭上

聖祖母尊號曰

太皇太后

聖母尊號曰

皇太后爾禮部其擇日具儀以聞

○十月乙丑以

孝宗敬皇帝梓宮安厝

山陵命駙馬都尉蔡震護喪賜之敕曰玆

皇考梓宮卽遠朕以嗣守

宗社祗循舊章不敢有違爾爲國戚特遣護喪凡

山陵道途祭奠及一應喪事皆以屬爾必欽必愼用副朕意復敕英國公張﹤棥心﹥曰凡防護及執役官旗軍校夫匠人等俱宜遵守法度不許沿途傷人田苖及縱放驢馬作踐亦毋得假以炊飯等項名色擅到人家攪擾及搶掠柴艸等物如違輕則聽爾量情懲治重則奏聞區處爾須竭誠效力盡心管理勿或須臾怠忽有負委任爾其敬之愼之

○正徳元年二月乙卯巡撫都禦史王璟請革皇莊未有兪旨其在眞定等府寧晉等縣者太監夏綬請歲加葦場之稅又欲勿聽小民爭訟其在靜海永淸隆平等縣者少監傅琢等請遣官履畝核實以便管理小河之在寧晉莊前者太監張峻等又欲稅往來客貨皆從之時又以莊田之故差官校賫駕帖逮捕民魯堂等二百餘人璟及都給事中張文監察禦史葉永秀等皆極言其不便戶部初集廷臣議謂千百頃瑣瑣之利恐不足以孝養

兩宮請革皇莊之名通給小民領種有旨令再議於是尙書韓文等覆題謂畿民當加存卹若謂莊田以奉養

兩宮不可給散小民則宜移文巡撫官核實召人佃種畝徵銀三分角�羊部輸內庫進用其管莊內官悉召還庶地方得免侵漁之害

上曰卿等意在爲國爲民所言良是但朕奉順

慈闈事非得已管莊各畱內官一人校尉十人余悉召還子粒如擬徵銀不許分毫多取沿途性來廚傳俱止勿給敢有仍前生事爲民害者令巡按禦史具實以聞

○正徳五年十一月丙辰敕諭禮部朕爲天子之孝尊親爲大蓋非徒養以天下亦有顯揚之道焉朕生不逮

皇祖蚤違

皇考嗣有大業天下之養備於

兩宮乃於卽位之初恭上

尊號而徽稱未極中心歉焉比以太監張永奉命出師平定叛亂奏除姦賊朕用宣布政化以成太和凡我臣民欣欣望治仰惟

列聖眷佑圖報無由亦惟我

聖祖母太皇太后保護之恩

聖母皇太后鞠育之勞至深至厚爰據舊章告諸

郊廟

社稷各極徽稱以彰

聖徳以稱朕尊

親之意爾禮部其擇日具儀以聞

聖學

○弘治十八年十月己卯大學士劉健等言人君之治天下必先講學明理正心修徳然後可以裁決政務統禦臣民故

累朝列聖嗣位之初必大開經筵每月三次令翰林春坊講說經史公卿大臣分班環聽又於每日專令儒臣講讀使工夫接續聞見開廣百有餘年太平功業皆由此致仰惟

皇上昔在春宮日勤講學堯舜孔子之道固以得其大綱

先帝顧命臣等惓惓以進講爲念向來

梓宮在殯

聖孝方殷萬幾之外不遑他務臣等竊恐

聖心未有所系深以爲憂今

山陵事畢祔廟禮成卽欲請開經筵但殿宇髙廣天气向寒且事體重大禮儀繁盛倉猝之間似難舉事欲姑俟明年又恐曠日持久有誤

聖學伏睹

先帝初年日講常至歲暮不輟臣等擬於十一月初二日爲始伏乞

聖明遵照

先朝事例每日禦文華殿暖閣令臣等兩次進講則

聖學可成太平可致實

宗社萬年無疆之慶除經筵事宜俟明春別請今將日講儀注條上一伏睹

皇上在春宮講讀論語尙書各未終捲�合於每日接續講讀先讀論語五徧次讀尙書五徧講官各隨卽講明講畢各官皆退一講讀後

皇上裁決政務有暇卽看字體隨

聖意寫字一幅不拘多寡俟午講時臣等恭看進呈一近午初時講大學衍義歷代通鑑纂要講畢各退一每日各官講讀畢或

聖心於書義有疑卽問臣等再用直角�羊務求明白

上曰朕以哀疚故久輟講今聞卿等述

先帝顧命知講學誠不可緩其如期舉行

○正徳元年正月戊戌命太師兼太子太師英國公張﹤棥心﹥少師兼太子太師吏部尙書華蓋殿大學士劉健知經筵事少傅兼太子太傅戶部尙書謹身殿大學士李東陽少傅兼太子太傅禮部尙書武英殿大學士謝遷同知經筵事賜之敕曰朕聞帝王之道具在經典非講學無以明肆經筵之設其來尙矣我

祖宗列聖相承尢惓惓焉朕以眇躬嗣承丕緒永惟負荷之艱夙夜兢兢其何敢暇逸玆將以二月初一日禦經筵命爾﹤棥心﹥爾健知經筵事爾東陽爾遷同知經筵事禮部右侍郎王華詹事府少詹事兼翰林院學士劉機江瀾楊廷和太常寺少卿兼翰林院侍講學士楊時揚國子監祭酒張澯翰林院學士劉忠白鉞劉春太常寺少卿兼翰林院侍讀費宏左春坊左庶子兼翰林院侍讀毛澄左諭徳兼翰林院侍講毛紀傅圭右春坊右諭徳兼翰林院侍講蔣冕翰林院侍讀羅﹤王巳﹥修撰石珤兼經筵官健東陽遷並機廷和鉞宏日侍講讀翰林院等衙門儒臣分直侍講夫君以講學修徳爲要臣以責難陳善爲忠卿等其尙稽於古訓啟心沃慮凡理欲消長之幾政治得失之故世道興衰之迹明白開陳以格朕志毋有所隱務俾正學日新臻於至理斯朕得以仰副

上天之眷命與

祖宗之付托而卿等引君當道亦與有無窮之休欽哉

謹天戒

○弘治十八年八月辛巳六科給事中周璽等十三道禦史耿明等以淫雨爲災各上﹤鋶﹣釒﹥言天變不虛咎在欺蔽邇者侍郎李溫等通賄權姦累劾不去主事王綸奉敕核實功次爲太監苖逵力阻裁減添設內臣有司請如詔而不行淸理內庫錢糧已議會官而終委之司禮監指揮田忠等督工

山陵縱軍避役兵部執奏竟獲宥免請寘諸欺蔽者於法以消天變掌欽天監事少卿吳昊亦言自五月至今恆雨其占爲上慢下暴號令無時與玩狎不恭之人又爲天子居喪不哀弋獵無度奢侈繁興百姓愁怨之應俱下禮部議謂宜納璽等言請自今防微慮患親賢遠姦昧爽臨朝恭儉率下謹大喪則極哀斷大政則勿貳�災沴漸息天意可回

上曰災異疊見實由人事乖違事關朕躬者自當警飭爾中外文武羣臣宜同加修省勉圖報稱凡政務所當興革者諸司其條具以聞務切時獘毋事虛文

○九月丙戌禮科都給事中周璽言日者霪雨方霽星變繼作皆陽微陰盛之象請親君子遠小人修政事攘夷狄絕近幸之侵權黜姦貪之蠹國延訪輔臣及九卿以求理亂之幾務盡修省之實

上曰星變事重所司卽看詳以聞禮部覆奏人君之心與天流通願

陛下引咎責躬總攬乾綱敬修人事如璽所言仍卜日遣官祭告

天地

宗廟

社稷使精誠感格上下交通則和气充塞星變可消

上是之乃命英國公張﹤棥心﹥駙馬都尉蔡震惠安伯張偉分行祭告

○正徳元年三月丁未南京東安門皇墻脊瓦並大報恩寺塔以雷震而損守備太監傅容等旣修葺皇墻乃奏欲並修寺塔工部議根本重地雷震禁垣其災非他處可�天心示戒

祖宗之靈恐非弗寧若行修理寺塔興土木之工勞軍民之力�所以答天戒也願已之

上是其言詔南京災變非常朕心祗懼其令守備等官�加修省以回天意

○六月庚午禮部尙書張昇等言天人一理人事失於下則天變應於上玆有風雷雨雹非常之變內震西中門柱﹤脊﹣月目﹥外傷

天地壇門臬樹木夫西中門乃禁密要途

天地壇乃明禋重地而風雷乃天之號令也於此震驚其可忽乎詩云敬天之怒無敢戲豫敬天之渝無敢馳驅戲豫若鷹犬弋獵歌舞遊宴之類馳驅若騎射馳驟出入無時之類是已帝舜曰敕天之命惟時惟幾惟時則無時而不戒敕何暇於戲豫惟幾則無事而不戒敕何暇於馳驅伏望謹詩人戲豫馳驅之戒法大舜惟時惟幾之勤端居內省講學修徳親賢遠姦審於舉措朝夕精思何以致此且今府藏空虛生民困苦亟宜惜財卹下不可濫賞輕費請廣開言路俯賜優容仍敕諸司同加修省振舉職務撫輯軍民沿邊守臣訓練軍馬修飭武備謹防姦宄保固封疆庶人事盡而天變可回矣

上曰然災變非常深用恐懼事關朕躬者自當體行爾內外文武臣工宜同心痛加修省以回天意利病之當興革者所司其詳具以聞務切時獘毋事虛文

○十二月丙辰禮部奏明年元旦有朝會宴賞之禮今

孝宗皇帝未踰大祥又當日食宜免稱賀

上曰三朝日食災變非常朕心驚懼何以賀爲諸禮其悉免之

○正徳五年三月辛未詔今春不雨風霾累日朕念愚民犯法者多情可憫惻自正徳五年三月十六日以前逃軍彊盜私鹽除正犯外親屬窩主鄰佑連坐發遣充軍擺站者法司卽稽其數兵部亟移文各處軍衛有司釋之三法司錦衣衛見問未結並已結未遣者皆免發遣枷號者卽與開枷依律問擬徒流以下者減等笞罪無干證者盡釋之彊盜正犯通行審實監候如有攀指冤抑情可矜疑者具奏定奪其餘充軍者兵部還會法司開具以聞內外逃軍自文書到日爲始限三个月以裏自首免罪於是大學士李東陽等奏伏蒙

皇上以久旱風霾兩降綸音命羣臣致齋祭告

天地

社稷山川仍敕兵部法司鞫讞有罪之人多從寬貸臣等聞命欣躍至於感泣中外傳播歡聲動地所以安人心回天意者端在於此臣等不能盡言啟沃先事開陳負咎含愧已非一日幸睹

聖心開悟輙有一二仰幹

天聽王府逃校與逃軍同窩主鄰佑連累發遣充軍擺站並見未問結已問結未發遣者乞照例釋放傾使假銀僞造印信舉放私�較之彊盜有間除正犯外窩主�佑亦乞放免仍將傾使低銀正犯止照本律問罪犯罪充軍正犯已故家屬該發遣隨住者查有親男照例發遣無子婦人一應家屬乞免發遣已發遣者並行釋放死罪重囚奏訴三次者本犯乞免加罪家屬免充軍婦人無夫者免配邊軍凡犯罪家產沒官除謀叛以上重罪外其餘近例該沒官者並免沒官兩法司錦衣衛見監死罪重囚除彊盜已有旨其餘乞照遞年熱本事例開奏定奪南京見監並枷號輕重罪囚亦照在京近奉恩例一體施行文武官罰米違限若實官貧不系故意遷延者乞再限三月仍免加倍上納各處獲盜數多中間不無扳指冤抑見問並續獲者乞令各該捕盜等官用心嚴審務見贓仗失主並同行上盜之人明白擬奏如或輕信妄拿濫及無辜希圖升職免罪者事發之日罪有所歸再照正徳年間問罪條例近該給事中屈銓奏準頒行乞令三法司議擬歸一請自

上裁永爲遵守

上批答曰卿等所言皆有禆於治道具見爲國至意朕當悉從而行之

○正徳六年七月丙辰

上諭禮部臣曰寧夏底定皆

天地百神眷佑所致未伸告謝邇者四方災��仍盜賊繼起荼毒生靈朕心惕然禮部其擇日遣官祭告於是遣英國公張懋新寧伯譚祐會昌侯孫銘祭告

天地

宗廟

社稷山川禮部右侍郎李遜學祭告

天壽山之神其鐘山之神及天下嶽鎭海瀆俱令守臣祭告

○正徳七年五月甲辰巡按雲南監察禦史張羽言雲南地震甚於他省郡縣官多不得人𨿽嘗按治其罪而荒裔之外吏政尙同乞敕巡撫三司等官痛加修省以弭災異禮部尙書傅圭等覆以古之帝王遇災而懼故能轉禍爲福今歲天鼓嗚流星見陰霾四起天雨黃沙火災異常盜賊猖獗而且地屢震不特雲南一方而已前此嘗發綸音修省及今和气未臻災變滋甚宜推羽言通行在京文武衙門並在外鎭巡司府等官令其思咎勉盡職業其有利可興斃可革者開具上陳尢望

皇上祗畏天心克謹天戒思所以感召之由行所以消復之實頤養天和講求聖學延訪民隱樽節財用早朝以警勵人心深居以察識時變不作無益而害有益不忘遠慮而廢邇言俾省部臺諫各盡其職則上下交修而天意回矣得旨天變示戒文武百官其同加修省在外者速移文諭之

○正徳九年正月壬午以干淸宮災

上服淺淡色服禦奉天門視朝文武羣臣行奉慰禮是日徹寶座不設遂降敕諭羣臣曰朕恭承

天命嗣守

祖宗成業夙夜孜孜勉圖治理乃者乾淸宮災朕心警惶莫知攸措殆以敬

天事神之禮有未能盡

祖宗列聖之法有未能守用捨或有未當刑罰或有未公徵斂太重有傷民財工役繁興有勞民力讒諛並進而直言不聞賄賂公行而政體悠謬姦貪弄法而職業多未能修撫剿失宜而盜賊尙未見息有一於此皆足以傷和致災靜言思之悔悟方切爾文武羣臣受朕委任義均休戚其各協力祗承痛加修省事關朕躬及時政闕失軍民利病宜直言無隱庶俾朕有所警懼以答

上天仁愛譴告之意故諭

○二月戊申永平等府旱潦相仍民茹艸根樹皮且盡至有闔室饑死者巡撫都禦史王倬以聞且請差官賑濟戶部議覆

上曰畿甸之民至此朕心惻然其今倬發所在倉庫賑之仍輸通州糧十萬石減價糶散一應歲賦亟勘報蠲免諸救荒事宜悉聽施行

○正徳十二年五月己亥夜火隕於都察院獄旋轉久之始滅都禦史王璟以聞詔曰火隕獄中無乃刑罰失中與爾璟宜率厥屬修省明愼用刑毋致冤抑以弭玆變仍申飭巡警豫防火災毋忽

英斷

○正徳五年八月甲午太監張永還自寧夏密奏劉瑾不法十七事

上出永奏示內閣遂降旨曰朕嗣承大業務期法

祖��以安天下委劉瑾以腹心整理庶務瑾乃不體朕心蒙蔽專擅變亂成憲肆行酷虐使官員軍民無不受害愁嘆之聲有幹和气朕深悔焉瑾降奉禦令鳳陽�住文武官員順從緘默多非得已今皆貸之各處新查屯田文冊卽令燒毀照舊徵收巡捕巡鹽查盤等項新設官員俱革去法司問擬囚犯但有新例俱攺正照舊制行凡瑾所行有虧國體者法司卽會眾官一一條具奏革瑾所當坐罪名從重議擬以聞及籍其家金銀累數百萬其他寶貨不可勝計又得僞璽一牙牌五百扇中所置刀二及衣甲弓弩之屬

上大怒曰瑾果反乃以付獄於是六科給事中謝納十三道禦史賀泰等瑾罪

上今法司錦衣衛執瑾於午門前會多官鞫訊皆謂瑾罪大惡極反形已具當寘重典獄

上命狥於市淩遲三日不必覆奏仍以招情並處決圖狀榜示天下行刑之日仇家每以一錢易一臠有得而生啖之者海內聞之莫不踴躍相賀瑾竊柄五年驕橫無上生殺予奪皆自已出

累朝成憲變易幾盡自古宦官肆虐未有如瑾之甚者

上信任旣久威柄已移一旦震怒去之不疑卒能正其法由

上之英斷也

○正徳六年八月甲申提督軍務侍郎陸完師出涿州忽報賊在固安

上召大學士李東陽楊廷和梁儲至左順門內

上南向立問曰賊在東而師乃西出恐緩不及事欲令兵部追還完等令東如何東陽對曰甚當且行未遠一二日內可至賊舡至水套自求送死官軍並力擒之甚易但恐人心不齊向來累失事機正坐於此今官軍在北宜亟敕東南諸將堤備

上曰張俊等皆在南料亦無害奏畢

上復諭東陽等曰先生用心命賜羊酒而退

○正徳十四年五月丙辰遣太監賴義駙馬都尉崔元都禦史顏頤壽往江西宣諭寧王宸濠先是禦史蕭淮奏宸濠不遵

祖訓淩轢官府虐害忠貞招納亡命掠殺亡辜者數百人沒富民資產萬數西山牧馬幾萬匹南康私船亦有千艘酷虐徧於江西而流毒及於他省所遣旗校及內使接踵京師或潛住終年不知所營何事且羣姦爲之黨者如致仕都禦史李士實儀賓顧官祥指揮葛江王信引禮丁璝內使陳賢壽山熊壽塗欽梁偉義官倪慶盧孔章徐紀趙七謝培省祭官黃海秦梁舍人李顯忠校尉宣五火信樂工秦榮皆入府晝夜密謀又招致建昌賊首淩十一閔廿四等以爲羽翼不早制之臣恐將來之患有不可勝言者乞敕錦衣衛逮其黨至京誅之其潛住京師者緝補重治所占田產皆給還軍民仍革其護衛一裁以法鎭守太監畢眞同惡相濟巡撫都禦史孫燧巡按禦史林潮不能紏正反爲獻諛宜究其罪原任江西副使李夢陽僉事李淳王圭參政白金參議王泰附勢助虐宜削奪其官爲民左布政使鄭嶽充軍副使胡世寧因忤濠得罪者宜亟起用朱寧見之持其疏還家數日屢於

上前詆淮妄言離間宜罪

上曰虛實久當見之果誣淮將焉往

上遂以淮奏示內閣大學士楊廷和等令議處廷和曰宜如

宣宗處趙府故事遣貴近勛戚大臣各一人持書以往宣諭

皇上保全宗室至意令王攺過自新庶彰朝廷親親之仁而犯法亦不廢矣

上以爲然會六科十三道徐之鸞沈灼等交論其事

上復遣司禮監官召皇親駙馬文武諸大臣於左順門諭令集議皆如廷和言於是敕義等賫書往諭略曰叔祖在宗室中屬尊望重朝廷所以禮待者視他宗室不同但府中事多啟物議流傳道路不無可疑往者典寶副閻順等奏諸不法朕未辶�處信近言官所奏亦與順同在廷羣臣咸謂

宗社大計宜存遠慮朕念至親且不深究然隱忍不言彼此懷疑亦非兩全之道昔我

髙祖考宣宗皇帝嘗因趙府有煩言特遣駙馬袁容等貽書戒諭卽忄�番然攺悔獻還護衛至今永享富貴朕今亦爲叔祖計遣太監賴義等賫書奉告可仿此意以原革護衛並屯田獻還所奪官民田土亦皆復其故主賊首如淩十一等及其黨散遣歸鄕諸撥置者俱不許在府出入朕亦俯從寬典並不深究則朝廷與宗室兩盡其道永享太平之福矣此朕至情

天地

祖宗寔所共鑑叔祖其圖之

○十一月丁巳命羈管朱寧於臨淸初寧與宸濠通謀事頗洩深自掩覆

上之南徵也已畱寧居守寧恐離

上左右爲人所發乃私求扈從及

駕發京師旣出正陽門始傳旨令寧俱南江彬素與爭寵至臨淸進間止寧董皇店役遂白其通濠狀

上大怒曰我固疑之點奴乃敢爾時將渡淮遂令卽所在拘系之又密遣人至京收其妻子並籍其家後

駕還與諸從濠逆者俱俘以入竟磔於市妻子沒官聰察○正徳元年九月辛卯大學士劉健李東陽謝遷以太監崔杲奏乞引鹽工部爲之請敕遂上言

祖宗舊制鹽法本以備邊近年奏討數多成法盡壞

先帝深知其斃特令該部查處臣等親承面命議擬施行而

龍馭忽升事功未就恭遇

皇上渙頒明詔痛革斃端特令大臣分投淸理天下傳誦稱爲

聖明柰何淸理之使方行織造之命隨下生財之源旣塞蠹財之斃復生臣等若坐視不言依阿順旨不惟�

先帝面托之重亦且虧

皇上新政之明前敕決不敢撰寫況太監崔杲奏討引鹽不過變賣銀兩若戶部支與價銀尢爲省徑若仍給引鹽聽其支賣必夾帶數多向來作斃射利之人因而附搭則鹽法之壞愈甚於前淸理之官殆爲虛設東南困敝之民恐生不測西北兵荒之急何以應之臣等之憂有不止此伏望收回成命止照該部原擬給與價銀織造則供用不乏鹽法可行於是五府九卿科道等官亦上﹤鋶﹣釒﹥論其不可時

上意未決猶欲全與鹽引乃於日講罷召健等復至暖閣問曰昨差承運庫太監王瓚崔杲往南京浙江織造瓚等乞長蘆一萬二千引戶部止與六千引半與價銀今可全與之健等同奏曰如是已足用矣

上曰旣與半價何不全與引鹽健等對曰戶部亦是爲朝廷樽節用度

上曰該部旣欲節用何不畱此半價卻以引鹽與之聽其變賣不亦兩便乎健等曰價銀有限不若引鹽之費爲多

上曰何故東陽對曰鹽引數有夾帶如引一紙便夾帶數十引以此私鹽壅滯官鹽不行

先帝臨終銳意整理鹽法正今日急務也不可不爲遠慮

上曰若有夾帶事覺朝廷自有法度處之東陽對曰此輩若得明旨卽於船上張揭黃旗書寫欽賜皇鹽字樣勢焰烜赫州縣驛遞官吏酬應少誤卽加笞辱亦隱忍受之至於鹽商竈戶𨿽淩虐萬狀誰敢呼冤所以不若禁之於始健等亦共言之

上正色曰天下事豈專是內官壞了譬如十个人中也僅有三四个好人壞事者十常六七先生輩亦自知之如是者言之至再蓋是時已有先入之說矣

上復謂曰此事務要全行健等奏曰容臣等再議因叩頭出至殿中司禮監官追達

聖意亦答曰已奏過再議監官遽回奏云先生輩已承行矣健等至閣復上﹤鋶﹣釒﹥極言自古帝王以從諫爲聖拒諫爲失國家治亂常必由之顧順旨之言易入逆耳之言難受故治日常少亂日常多臣等每以此說進於

陛下誠欲

陛下爲聖徳之君天下成至治之世也今文武公卿臺諫合詞伏闕皆謂鹽法不可壞而

聖意堅執排羣議而行之就使織造有益姦斃不生然上虧朝廷納諫之明下失羣臣守法之義所得幾何而所損者不可勝計矣此𨿽一事關系甚重臣等豈不知順旨者有寵逆耳者獲罪若貪位戀祿殃民誤國則不獨爲

陛下之罪人抑亦爲天下之罪人萬世之罪人矣區區犬馬之誠猶望

陛下廓天地之量開日月之明俯納羣言仍從初議以光

聖徳天下幸甚若以臣等迂愚不能仰承

上意則乞別選賢能以充任使將臣等放歸田裏以免曠職之愆

上曰昨聞卿等面奏今復覽﹤鋶﹣釒﹥朕心已悟引鹽不必全與可支與十分之五餘如議與價銀

○正徳十四年九月戊戌

上南巡至臨淸山東諸鎭巡官皆從越三日傳令進宴宴具艸略

上視之笑曰慢我何甚竟不怒及宴都禦史王珝獻觴步緩

上目之神周因怵珝謂

上意不測明日復宴都禦史龔弘趨進自言姓名蓋恐

上誤以爲珝也江彬從旁厲聲叱之冀並罪兩人

上不爲動時太監黎鑑家人有以科斂得罪者鑑懼悉所有以獻復取償於有司珝不可鑑以頭觸之遂相鬥爭鑑泣愬於

上

上曰此必汝有求不遂耳巡撫何敢輙辱汝也鑑語塞而退蓋

上巡幸所至事每有容且聽察不爲左右所惑類此

聽納

○正徳元年正月甲午大學士劉健李東陽謝遷﹤鋶﹣釒﹥言竊見去年

聖駕看牲及時享

太廟內官內使隨從數多今年大祀

郊壇從者又多數倍臣等歷事

累朝見帶刀披甲等項內官甚少聞宣徳正統以前尢少

祖宗深意蓋以敬

天事神爲重不敢過爲誇耀且執事給役自有定額服食供給亦有常限不可過爲冗濫故也今祭

大社耕耤田幸太學等禮在邇

社稷先農壇地方窄狹文武羣臣守衛執事自有該用人數國子監先師廟庭不過數丈出入門巷不過數尺太學師徒數十百人伺候行禮塡塞擠雜尙恐不容若增添內侍置之何地乞敕司禮監查照正統以前舊制定爲名數不使仍前混雜庶國體淸肅人無竊議臣等又見每日常朝

駕過文華殿隨從之數漸亦增多內府各監局題本僉書官姓名或至七八十人或至百數十人伏睹

先朝每遇登極之初必一簡選今則但聞升擢不計年資品級新舊累積賢否混淆光祿寺傳辦卓面日逐加增已至七八十卓承運等庫關出賞賜各該衙門役使人匠不知幾何蟒龍玉帶內府乘馬不論其數耗竭財用壞亂名器未及一年已至於此仰惟

皇上春秋鼎盛將隆億萬載無窮之祚此後何以處之況自奉詔書查革冗濫文武官員俱曾革去數百各門倉庫及各處分守守備等項內官照舊不動恐非朝廷大公至正之道臣等固嘗論奏奉旨準行因循至今其斃愈甚臣等謬膺顧命叨任腹心日夜憂惶莫知所措不敢不昧死盡言尢望

皇上大奮乾剛特施睿斷將前項冗官通行裁革非分賞賜服色盡行追還使制度光復於

祖宗詔令不失於天下實

社稷之福蒼生之幸也

上嘉納之曰隨從內使朕今有處分矣

○二月癸酉大學士劉健李東陽謝遷復上﹤鋶﹣釒﹥言臣等俱以愚庸遭遇

先帝委以腹心臨終顧命惓惓以

陛下爲托臣等痛心刻骨誓以死報恭惟卽位之初詔書一下天下延頸懸望太平而朝令夕攺迄無寧日百官庶府仿效成風非惟廢格不行抑且變易殆盡建言者以爲多言幹事者以爲生事累章執奏則謂之再擾查革獘政則爲之紛更憂在於民生國計則若罔聞知事涉於近幸貴戚則牢不可破以一二人之私恩壞百年之定制而不顧以一二人之邪說違滿朝之公論而不卹臣等切居重地徒擁虛銜或旨從中出略不預聞或有所議擬徑行攺易似此之類不能備舉臣等心知不可義所當言累有論列多不見允比爲戶兵等部議處鹽法功次等事具本上陳極言利害拱俟數日未蒙批答若以臣等言是則宜俯賜施行臣等言非則亦明加斥責而乃畱中不報視之若無使臣等趨向不明進退無遽深憂極慮寢食弗寧亦知內告外順人情之常但知政出多門咎歸臣寺捫心反顧無以自明展轉於衷殆非獲己嘗聞宋儒朱熹有曰一日立乎其位則一日業乎其官一日不得乎其官則不敢一日立乎其位今勢窮理極已至於斯若諉顧命之名而不盡輔導之實�循玩愒竊祿苟容則旣�

先帝又�

陛下不敢取譏當世亦將貽笑方來用是共瀝愚誠上塵

天聽伏乞

聖明矜察特允退休別選賢能代玆重任少逭分毫之罪幸延犬馬之年則

陛下優待舊臣之心勵精新政之義兩盡而無遺矣

上曰卿等切切爲治之心朕已知悉所言事待斟酌行其悉心輔導如故

○戶部覆議都給事中鄒軒等所言裕民止盜事其一謂貴戚藉所賜莊田侵奪民產蓋長寧伯周彧賜田之在景州東光境內者實系民人髙崇等世業往年爲姦民讐害投獻中貴遂以賜彧而崇愬焉逮至錦衣衛鞫問已明宜令踏勘官從公斷理勿畏勢以虐民仍通行諸貴近或嘗受獻者俱遵詔旨亟以還民其一謂內府各監局各庫各倉場及各門內官內使人等每緣收納錢糧刻削無厭

先帝晚年洞察民隱嘗特降明旨嚴加戒諭今復玩愒恬不知畏故諸所角�羊納百方巧取粟米布絹之價往往倍於時估民甚苦之宜重刻戒諭之旨於諸司懸布永示遵守其一謂莊田子粒貪暴者違例自收蓋公矦田土及牧馬艸場畝徵銀三分令佃戶自赴有司上納而後聽業主領用實慮管莊之人貪暴自恣逼民逃竄也今宜令撫按官重加榜諭或違例致民失業者業主有司一體究問其一謂徵稅不經甚至屠宰皆納官錢蓋京城各門宣課司近聞日進供用庫豬肉丁字庫羊皮又歲時一再進送瓜果俱非舊制宜盡行革罷若張家灣蘆溝橋二司經過客貨非在彼發賣者宜令徑赴宣課司報稅毋得重徵其崇文門分司五百貫以上例該起條者宜如原稅之數勿令加倍各門大小車輛及驢騾負載諸貨宜悉聽巡視禦史等官照例收取正稅不許守門內官仍前幹與分外過取其一謂珍寶應禁而不之禁蓋近內承運庫太監龍綬等奏謂寶藏庫寶石西珠無可用者欲本部區處進納臣等嘗集府部羣臣詳議時方凋敝未能致此難淂之物況

皇上新服厥命正宜屏絕奇玩以培養儉徳宜敕所司選諸內庫所藏取足成冠婚之禮而止不必過求侈用敢有夤緣舉奏熒惑

上聽者查照先年處置梁方例重加究治奏入

上是之曰

先帝所頒戒諭之旨其令諸司載刊懸布遵行有故違者罪無赦時廷臣集議覆綬等所奏畱中將一月矣至是亦得旨不必買辦

○四月癸丑五府六部等衙門英國公張﹤棥心﹥等言自古人君未有不以憂勤而興驕佚而壞者益之戒舜曰罔遊於逸罔淫於樂成王初政周公作無逸以訓之誠見夫廢興之機於此乎系不可以不愼也

大祖髙皇帝間關百戰以有天下深慮後世溺於宴安故

皇明祖訓首謂守成之君常存敬畏以

祖宗憂天下爲心則能永受

天之眷顧若生怠慢禍必加焉貽謀之遠蓋與益周公異世而同符也仰惟

皇上嗣位以來日禦經筵躬親庶政求治之心恆懼不逮邇者忽聞燕閒之際畱心騎射甚至羣小雜沓徑出掖門遊觀苑囿縱情逸樂臣等不勝驚懼昔漢文帝從霸陵欲西馳下峻阪其臣袁盎諫曰聖主不乘危不徼幸今騁六龍馳不測山有如馬驚車敗陛下縱自輕柰髙廟太后何宋孝宗常親鞍馬其臣薛季宣諫曰球馬之事𨿽陛下所以習勞振武至於衛之害積於細微衘橛之危起於所忽則不可不愼夫家累千金坐不垂堂蓋謂所托者重也

陛下�托之重豈但千金之子而乃自擇端拱之安以犯垂堂之險萬一禦者蹉跌禦勒有失左右不及致力將如之何臣等竊意

天縱聖明初無此念必左右近侍引之非道

陛下不察而誤謟之臣等實爲寒心況去歲以來天異疊見若復從事佚樂何以感動

天心夫上天之變不可玩古人之戒不可忽

聖祖之訓不可忘

宗社之虞不可不慮伏願

陛下居安思危嚴恭寅畏凡騎射遊樂之事一切屏絕親君子遠小人左右近侍必選老臣謹厚者充之毋使憸邪羣小雜乎其間因而上累

聖徳有�天下臣民之望

上批答曰卿等所言良是朕皆體而行之

○六月庚午大學士劉健李東陽謝遷言近因災變疊見伏蒙

陛下恪謹天戒諭令臣等同心修省凡興革事宜諸司自當開具奏請臣等職專輔導事關君徳者不敢不昧死上陳竊惟自古人君必以勤敬爲徳怠荒爲戒經書所陳史冊所載昭然可見也伏睹近日以來視朝太遲免朝太多奏事漸晚遊戲漸廣玆當長夏盛暑之時經筵日講俱各停止臣等愚昧不知

陛下宮中何以消日奢靡玩戲濫賞妄費非所以崇儉徳彈射釣獵殺生害物非所以養仁心鷹犬狐兔田野之畜不可育於朝廷弓矢甲冑戰鬥不祥之象不可施於宮禁夫使聖學久曠正人不親直言不聞下情不達而此數者交雜於前則聖賢義理何由而明古今治亂何由而知民生困苦而莫伸政事斃壞而莫救其所關甚大臣等實切憂之切見六月中旬風雨飄蕩雷霆震怒正殿鴟吻

太廟﹤脊﹣月目﹥獸

天壇樹木以至禁門房柱之類各有摧拆燒毀比之四方奏報者事體尢重天心示警蓋已甚明伏望

陛下惕然省悟奮發乾剛恭已敬徳勵精圖治平旦視朝依期奏事屏去玩戲放逐鷹犬萬幾之暇將舊日所進講章直角�羊不時省閱以開廣聰明窮究義理凡諸司所開利獘詳加采納斷在必行庶可以消弭災沴導迎和气上回天意下慰民心誠國家萬萬年之福也

上曰朕聞帝王不能無過而貴於攺過覽卿等所言具見忠愛之誠朕當從而行之

○正徳二年二月己卯大學士李東陽等﹤鋶﹣釒﹥請早朝言自古聖帝明王必以克敬克勤爲徳早朝者勤政之第一事也

皇上卽位之始常以昧爽視朝中外欣欣想望至治頃來或多至巳時方出人心疑恐伏望自今早朝仍依舊期一則

聖躬志慮淸明二則朝廷气象嚴肅三則侍從宿衛得免疲倦可以整飭朝儀四則文武百官不至懈弛可以理辦政務五則鐘鼓有節可以一都市之聽聞六則引奏有期可以聳外夷之瞻仰一舉而眾美咸具天下必將稱頌

聖明此其事易行而其效甚大只在

聖心一轉移之頃爾

上曰卿等所言切於治道朕已知之矣

○正徳六年二月辛丑禮部尙書費宏等上疏言竊惟聰明睿智聖質固本於天生髙大光明君道必資於聞見蓋朝廷之上日有萬幾而事物之來理欲難辧故崇儒講學納諫聽言正人君所以成聖徳而隆至治者恭惟

皇上卽位之初日禦奉天門以臨百辟時禦文華殿以親儒臣蒞政講學兼資不廢誠大有爲之君而足以致太平之治者也況今姦佞旣除百度釐正人有勵精之望治當更化之時故臺諫各攄忠悃上廣

聖聰縷數條陳詳明剴切如給事中潘塤等所謂禦經筵以勤學謹視朝以勤政處宮寢以養和節出入以養重親君子而遠小人斥異端而崇正道停不急之工戒無益之樂監察禦史陳察所謂務講學以明徳節嗜欲以養心視早朝以聽政凡此數者實端本澄源之論而出於危明憂治之誠伏願

聖明俯垂聽納見諸施行如堯之舍己從人如湯之檢身﹤棥心﹥徳如此則大孝益隆於繼述

聖徳日就於崇髙本源旣正而政化自爾其更新內治旣修而外侮不憂其難禦疏入

上曰卿等所言足見憂國卹民至意朕已知之矣

崇儒

○正徳元年六月辛酉授孔子五十九代孫彥繩爲翰林院五經博士主衢州廟祀宋之南渡也衍聖公端友扈蹕自曲阜徙衢州傳五世至其孫洙而宋亡元世祖召洙至欲令襲爵洙以墳塻在衢力辭乃讓其爵於曲阜宗弟治自是曲阜之後世襲爲公而嫡派之在衢者遂無祿衢州知府沈傑求端友後得彥繩請授以官俾世主衢之廟祀且言其先世所賜祭田在西安者五頃洪武初以民田輕則起科未幾有王氏子隨母攺適冒孔姓以罪抵法田沒官攺徵重稅亦宜減輕以供祭奠修葺費禮部議覆

上曰先聖苖裔在衢者齒於齊民朕甚憫之其授之五經博士令世世承襲並減祭田稅以稱朕崇儒重道之意於是以博士授之彥繩

○正徳二年七月乙卯浙江臺州府知府徐鵬舉奏宋儒朱熹仕於浙東講明道學修舉荒政浚河築堤民享灌漑臺人徳之立祠以祀但祀典出於朝廷歲遠則廢乞今有司撥人役護視祠宇歲供祭品每春秋祭主以本府正官庶報功之典可久而臺人之願亦伸矣禮部議覆

上曰朱熹有功斯道遺愛在臺固宜有祠其如鵬舉所奏行之

○十一月丙辰授三氏學生員孔聞禮爲翰林院五經博士文子思廟祀事時襲封衍聖公孔聞韶奏以子思廟在鄒縣南去魯五十餘里主祀缺人請擇族中之賢者授以博士世職俾主其祀且以母弟聞禮名上

上曰顏孟二子皆有世官奉祀而子思廟在鄒者獨無此闕典也聞禮可授翰林院五經博士俾世主其祀

○正徳四年七月甲辰三氏學生員顏重禮奏三氏子孫自成化初年開貢迄今顏氏未貢一人乞定爲資格以均之禮部覆議以孔氏子孫在學者十九顏孟子孫在學者十一若孔氏仍舊三年一貢每及三貢顏孟輪貢一人則均矣

上是之且曰輪貢旣均其毋令廢學當貢者所司仍愼選以充

○九月乙巳以孔承夏爲曲阜知縣初曲阜知縣孔承泗卒族人舉孔公統代之有孔承章承周者赴京奏其過惡吏部乃舉承夏可用而罷公統因劾承章等二人意欲狥私薦其族承懿也乃執付巡按禦史究治旣而承章等復與承懿潛至京爲偵事者所發俱謫戍海南仍賜衍聖公聞韶敕曰先聖之道朝廷用之以爲治天下之法在爾輩守之則爲治家之法承章等首開訟端毀誣宗子以朝廷名爵爲私家爭奪之具是先聖不肖子孫也謫之邊戍小懲大戒正用先聖遺法爲之教不肖子孫爾且先聖嘗言其身正不令而行爾聞韶尙佩服先訓進學修徳與族長管束族人令讀書循法循理以稱朝廷崇重至意今後再有持彊挾長朋謀脇制不守家法爲聖門玷者爾卽指名具奏必不輕恕故敕

○正徳七年十月丁卯先是賊犯闕裏敕所司分兵防禦至是衍聖公孔聞韶以慶賀至京師具疏謝

上復批答曰羣盜爲暴至犯闕裏朕聞之愓焉靡寧其令巡撫官祭告仍量爲修葺以慰聖靈

○正徳九年三月甲戌山東嘉祥縣修曾子廟成巡按禦史李璣請以門人子思配享而以陽膚子襄公明儀沈猶行公明髙樂正子春公明宣單居離列於子思後從祀且請禦制碑文以垂示無極禮部議覆詔曰顏子廟先朝已有禦制碑矣曾廟亦不可無也其令翰林院制文賜之

興學

○正徳元年三月甲申

上視國子監是日

上具皮弁服躬謁先師孔子行四拜禮幸彜倫堂祭酒司業講書畢

駕還宮明日賜衍聖公孔聞韶並三氏子孫祭酒司業學官襲衣及諸生寶鈔越三日賜祭酒司業及諸生敕曰朕肇纘鴻圖率遵舊典特視太學釋奠於先師嘉與諸師儒講論治道厥禮告成惟古帝王在位徽典綏猷以成至化政與教非二也顧建學置官職專而法備所以成徳達材俾爲世用於政亦有資焉自有經傳以來道在方冊非心領神會身體而力踐之其何以措諸事業朕方躬迪彜教爲天下先爾師生尙﹤棥心﹥惇乃學惟忠孝節義是訓是守以廣業弘化囿四方民物歸於太和庶幾復唐虞三代之盛欽哉

禮大臣

○弘治十八年六月乙未大學士劉健李東陽謝遷言

皇上嗣登寶位之初賞臣等各銀三十兩紵絲二表裏已頓首拜受近聞戶部奏擬將親王及文武官員賞例通爲減省竊思帑藏告竭減省賞賜乃不得已而臣等獨受厚賞心實不安請辭免

上曰此

先朝故事勿辭已而健等復言昔在

先朝國用充裕此等正賞固不敢辭今府庫空虛加以彊寇在邊軍需方急若不痛加樽節目前已不能給後來何以繼之且節用必自貴近始臣等受遺輔政當與國同憂豈可獨受厚賞伏望自今以後一切無名之賞盡皆停止以崇儉徳

上復曰朕初嗣位加賫輔臣禮不可廢卿等勿固辭其他財用朕自當樽節

○十月己卯是日早朝退

上禦文華殿召內閣臣三人總兵官六人六部尙書都禦史至前諭之曰國有大喪加以邊事卿等久勞各賜文綺三襲仍賜飲饌而退

○十一月丙申遣行人存問致仕太子太保吏部尙書王恕初詔天下有司凡致仕大臣九十以上者具奏至是陜西以恕聞

上賜之敕曰卿在

先朝出入臺省直言正色著有令猷及勇退以來壽考康裕年躋九十朕方孝奉

兩宮推恩臣庶惟尊賢養老之典自古有之特遣行人存問並賜羊酒月加食米二石歲加役夫二名以示優眷卿其體朕至意頤神葆光益邵乃徳以裕後昆抑書有之爾身在外乃心罔不在王室卿有嘉謀讜論尙無所隱以禆朕之不逮斯不亦永有譽哉

○十二月壬戌兵部尙書劉大夏乞休致言

先帝晚年察臣愚直傳宣顧問無月無之義則君臣恩�父子不幸

龍馭上賓恭遇

陛下嗣登寶位兵事方殷義不忍去但犬馬之年已及七十若貪圖祿位訾議橫生恐傷

先帝之明願賜骸骨歸

上曰卿受知

先帝簡遺朕躬方切委任正直盡心職務可固求休退耶其卽勉起供職勿再辭

○正徳元年正月戊戌有司月給致仕工部侍郎潘禮食米三石巡撫河南右副都禦史韓邦問奏禮艸廬蔬食不事干請年過八十宜有所賜給以膳終身

上曰禮安貧守分風節可崇遂有是命

○三月甲辰遣行人存問致仕南京工部尙書胡拱辰賜之敕曰卿以優裕之才淸愼之操易�攵歷中外多歷年所茂著勞迹爲時名臣旣遂退間懋修靡懈徳望愈隆壽考康寧年躋九十完名盛福求諸今日蓋僅見焉朕方孝奉

兩宮推恩臣庶爰稽尊賢餋老之典特遣行人賫敕存問並賜羊酒仍令有司月加食米二石歲加人夫二名以示優眷卿其體朕至意頤養天和益延壽祉表儀鄕郡爲國之光故諭

○四月丁巳少師兼太子太師吏部尙書馬文升上疏謂臣歷官已五十六年年今八十有一矣自七十以來累疏乞休未蒙

先帝兪允今

皇上嗣登寶位豈不欲誓死圖報但藻鑑人物全藉精明力彊健耳目聰明方克有濟而臣衰老愈甚諸疾交侵萬一用人未當恐來物議況今災異疊見濫居師保重任不能爕理寅亮亦當罷去以弭災變

上曰卿歷事

累朝勞績茂著朕當新政委任方隆乃屢求休致情詞懇切特允所請賜敕給驛以歸有司給食米月五石役夫歲八人以示朕優禮老臣之意

○正徳六年六月辛丑大學士李東陽以老疾乞休言衰老益深疾病交作且官列三孤職司輔導而神思荒落不能效謀慮之勤精誠未孚無以爲感格之地伏望

聖慈憫其衰病乞骸骨以盡餘生

上曰卿忠誠體國輔導

累朝功烈譽望天下共知述作議論尢爲國華出處進退關系天下重輕宜體朕情亟起視事乃見君臣同徳之義不必再辭

○正徳七年七月癸酉大學士李東陽九載考績吏部以事聞

上曰東陽輔導三朝勤勞備至勛徳懋昭今以一品九年奏績可降敕褒諭令兼食大學士祿仍舊供事鍚之誥命宴於禮部以稱朕優禮重臣之意

○正徳九年八月戊申右副都禦史彭澤旣平蜀寇且還會陜西土魯畨之變復命澤總制經略自謂久典軍務又狹爲鄕土乃引疾辭詔不允且曰朕亦念卿久勞於外宜勉爲朕一行以安邊境其毋固辭

表功臣

○正徳八年十二月辛亥追贈誠意伯劉基爲太師謚文成先是基九世孫指揮使瑜以贈謚及詞額請禮部議覆詔曰基在國初運籌帷幄功比漢之子房其賜謚如之額其祠曰翊運時部議並及翰林院學士承旨宋濂國子監祭酒宋訥亦皆賜謚濂曰文憲訥曰文恪

尙贒

○正徳十年七月乙巳給事中毛憲言昌平侯楊洪都督山云大學士朱善尙書王竑陳洽王恕都禦史吳訥韓雍禦史鐘同修撰羅倫布政司使陳選勛業節義文學俱可錄乞賜謚立祠時洪云訥洽恕同皆已謚禮部以未謚及宜立祠者請詔國家文武名臣宜示優崇未有詞者俱附鄕賢名宦祠令有司致祭善竑雍俱予謚其他著名節於時褒錄未及者巡按禦史詳核以聞

○正徳十一年五月戊子南京禮科給事中徐文溥言

先朝有吳興弼陳獻章者皆以大臣論薦崇以殊禮𨿽二臣雅志弗究厥用然亦足以彰

聖朝重道之意至今聞者猶足興起頃來儒道不明巧僞競出務爲險怪罔惑人心排侮儒先招誘無恥變制巾服標張門戶狀如鬼怪心若穿窬世道之害至此極矣竊見致仕侍郎章﹤棥心﹥造詣精深涵餋醇熟不立異以駭俗不矯飾以求名誠心正學庶幾乎道海內學者翕然宗之較之二臣奚翅不讓

皇上亦嘗擢之太常升之禮部懋𨿽甘老而朝廷待之不爲不優臣獨以爲二臣者布衣也

先朝待之如此懋始居翰苑志節夙著逮掌國學師範益尊進秩常階未昭殊數豈

聖明之待耆徳反布衣之不逮乎臣願舉

先朝崇儒之典仿三代餋老之政或遣使存問或安車徵起不惟儒道增重

聖徳有光且使人心知所向慕不爲邪詖所惑轉移風化莫大於此會巡按浙江禦史鮮冕亦以爲請吏部議覆

上曰懋學行純正齒髙望重有司可時加存問以稱朝廷優禮耆宿之意

褒忠節

○正徳元年二月癸亥廬州府知府馬金奏故元淮南左丞贈平章豳國公謚忠宣余闕合肥靑陽里人也至正之亂提孤軍守安慶援絕城陷與妻子女俱死焉一門五節世所希有我

髙皇帝嘉其忠詔建廟祀於安慶矣但臣聞古之忠臣生地所俱有祠今其裏舊祠弗葺似爲闕典乞令所司修復置守者賜之祠額其於風化寔非小補禮部覆議如金奏葺合肥舊祠給旁近戶二家護視春秋令縣正行祭禮詔悉從之顏其祠如謚

○正徳三年三月癸亥命興化府立祠祀宋陳瓚陳文龍叔侄文龍宋咸淳狀元爲同知樞密院事兼參知政事以廣州亂克閩廣宣撫大使開閫興化制大旗書其上曰生爲宋臣死爲宋鬼出入前導以矢無他意後林華以城降元文龍被執唆都等往來誘脇不爲動過杭廟謁嶽武穆大慟不食而死瓚文龍之從父也以布衣召募義勇三千人攻殺林華復興化獻酋�或於朝遂命爲興化同知戰守備至元將攻圍日急力屈唆都執而欲降之罵曰吾家世忠義寧能從爾胡狗求活邪唆都大怒車裂以狥至是福建左參政熊達大理寺評事徐元稔各疏請立祠以表其忠禮部議覆

上曰文龍叔侄在宋季死節忠義可嘉其立祠令有司春秋致祭

○正徳六年十二月乙巳羣盜攻破郡縣守臣多死者詔曰赤子弄兵致戕賊命吏朕甚憫之其忠節顯著者兵部查核以聞於是贈按察司副使周憲馮傑爲按察司僉事吳景王源爲按察司副使知縣霍恩王佐叚豸州同知郁采爲光祿寺少卿都指揮同知王保等爲都指揮使憲等俱蔭一人爲國子生有加蔭攺爲百戶者保等子襲升一級其餘死事者俱視此例

○正徳八年七月庚寅賜唐顏杲卿眞卿廟額曰二忠杲卿官常山眞卿官平原卽今眞定徳州地也前知府彭澤於學宮右建二顏祠至是成知府李璞以廟額請詔曰忠節之臣古今一也杲卿眞卿以死勤事有功於唐其賜之祠額仍令有司每歲仲春致祭

○正徳九年十二月辛丑直隸南和縣故有唐相廣平郡公宋璟祠未載祀典至是知縣李希夔以請詔以璟守法持正爲唐名相其令有司歲仲春致祭

○正徳十年二月庚寅巡按廣東禦史髙公韶奏韶州故有唐相張九齡祠景泰中用給事中白瑩言以唐韶州刺史鄧文進宋邕州推官譚必國朝永豊令鄧顒俱附祠配享竊考九齡子拯爲伊闕令時安祿山陷河洛拯不受僞官堅守臣節忠義著聞而獨見遺似爲缺典禮部議覆詔曰如拯可謂不愧其父矣其令從此

戒諭臣下

○正徳三年正月丙辰天下朝覲官員事畢辭還任賜之敕曰朕受

天命嗣

祖宗大業爲天下生民主夙夜惓惓念吏治多斃民生未安每因事申飭所司務遵成憲以供厥職爾等畿甸藩服之臣𨿽職分不同分地各異皆與有民事之責玆當述職來朝已令吏部都察院詳審甄別黜其尢不職者以示懲戒俾爾等仍還舊任中間廉恕公勤克舉其職者宜益加勵翼緒續前功間有職業不修幸免黜罰者亦宜攺過自新用圖後效大抵司牧之官頒上遵法守下勤民事寓撫字於催科以刑罰弼教化隨事盡心隨材效力俾四方小民皆安享太平之福斯稱朕承

天法

祖勵精圖治之法爾等其敬之念之故諭

戒將臣

○弘治十八年五月庚戌命太監苖逵監督軍務保國公朱暉佩徵虜將軍印充總兵官右都禦史史琳提督軍務太監張林官理神槍銃炮都督同知李俊都督僉事神英充左參將都指揮同知陳雄都指揮僉事張澄充右參將統領京營官軍往宣府徵剿仍賜逵暉琳敕曰近宣府守臣節報虜賊擁眾寇新開口等處勢甚猖獗爾等其相機調度分布要害設伏出奇或攻圍未角�羊多方救援或肆爲衝突悉力拒遏或掩其未備或邀其歸路務期克捷毋坐守一城聽其虜掠毋率意輕進墮其姦謀宣府大同偏頭關及延綏等處遊奇等兵俱聽調用參將而下及各鎭巡等官悉聽節制官軍頭目人等敢有違犯號令者重以軍法處治其臨陣退縮不用命者指揮以下就於軍前斬首示眾然後奏聞斬獲賊級俱送紀功官處審驗從實開報以憑升賞不許冒濫軍中事有難拘常例者聽爾等便宜處置爾等受玆重托宜竭忠效力以紓朕比顧之憂其往欽哉

大明武宗毅皇帝寶訓卷之一終大明武宗毅皇帝寶訓卷之二

光祿大夫柱國少傅兼太子太傅禮部尙書武英殿大學士臣呂本謹校南京禮部祠祭淸吏司郎中臣陳治本南京兵部職方淸吏司主事臣朱錦南京工部虞衡淸吏司郎中臣呂胤昌謹閱

嚴考察

○正徳八年三月己丑吏部言諸司職掌內外官考察黜陟及憲綱內禦史巡歷紏劾有司各有定制劉瑾乃創爲不時考察之例近給事中王萱等各因流賊災異進言奉旨令將內外官訪察紏黜此固專爲有賊地方非通例也各撫按及奉差科道等官乃循以爲制劾奏太煩今去朝覲甚邇若使一槪舉行則是每歲皆朝覲之年在處行考察之典而舊制反爲虛設矣且人才難得將責其成尢須久任亟黜亟補廢事愈多請命都察院轉行各禦史等官除事干軍情者許劾其餘悉照憲綱則事有定體人有固志矣

上曰內外官考察如舊制行之仍諭撫按官一體遵守

禁貪

○正徳十年六月己巳詔內外問刑衙門凡徵收部解官物𨿽未入官有所侵盜及遇革不攺者俱照監守及侵盜倉庫例科斷敢有故縱者坐之著爲例

去冗

�弘治十八年八月戊寅先是吏部奉詔查得升乞升冗官太僕寺卿李綸等七百六十三員請裁革並戶兵等部因事添設官員亦宜酌量繁簡以爲去畱得旨添設官員其會各堂上官議之傳升乞升官有黜者十七員三四品者降三級五品六品者降二級七品以下者減半俸辦事其餘俱革之內有職事者與冠帶閒住匠役月支米一石供事今後凡有仍前夤緣傳乞者科道並諸司指實奏聞

○正徳六年十二月乙巳總督南京糧儲右副都禦史丁鳳奏南京內外各衙門工匠廚役醫士醫生凡七千八百七十餘人月應支糧二千三百九石有奇請裁革詔冒濫當革姑斟酌處置內官監人匠劉瑾新收者俱攺正司禮等各監局人匠支米三斗者仍舊四斗者減一斗太常光祿寺廚役各減其支米二斗醫士醫生革之

抑迎習

○弘治十八年六月乙亥兵部奏湖廣均州太監齊玄原非額設近又攺爲鎭守復增於舊而西北沿邊凡有兵馬處皆添設監槍分守守備內臣此邊方之極獘也乞悉遵詔旨取回一應邊事責之鎭巡等官庶少紓邊方之困得旨齊玄旣非額設取回京其餘應裁減者仍通查議以聞

○丙子兵部言皇城四門以拱護宸居京城九門以譏姦宄邇來門官太多科占軍士逼致逃亡門禁漸弛其流獘有不可言者請遵詔旨凡非舊額一切裁革

上命皇城四門仍舊其餘各門自今以四員爲則不許增著爲令

○十二月乙丑五府九卿科道等官合奏各馬牛等房遞年虛增頭匹不下數十千濫支料艸不下數十萬

先帝深知其獘著爲令典每年一次敕科道官查點以憑會計自是歲派料艸計省銀二十七萬四千餘兩今

陛下乃因禦馬監太監楊俊等夤緣具奏但令俊等查數會計科道等官停止勿差此端一開百獘復作徵求益濫其爲新政之累夫豈小哉願體

先帝圖治之急仍令巡視艸場科道官如原旨查點寘俊等於法以爲後戒

上曰卿等所言良是查點會計仍遵

先帝旨而行俊等肆爲欺蔽法當逮問姑宥之

○正徳六年十二月辛丑戶部覆孫禎等所言節財用禁科害二事得旨各倉庫及門官累有禁約全不遵守今天災地震軍民困苦正修省樽節之時本當黜革姑免查究該部其以舊制申諭之如蹈前獘聽科道紏劾並許被害者陳告坐以重罪今後添設多餘官員不必補如有夤緣投托者司禮監奏治冗負冗役所司備查以聞

重恩蔭

○正徳元年正月甲辰故南京工部尙書董越妻溫氏奏謂臣夫嘗侍

先帝講讀於東宮者三年乞念舊學之勞如例錄臣孫韓爲中書舍人事下吏部看詳言越講讀年勞頗淺可如侍讀學士江朝宗之子寧例送國子監讀書有旨令再查朝宗講讀年勞蓋朝宗侍東宮甫踰年與越殊

上曰蔭子乃東宮講讀恩典越講讀旣三年韓準送中書舍人習字出身其未及三年者如寧例

○五月壬辰錄故禮部左侍郎兼翰林院學士薛瑄孫葵於中書舍人習字出身初葵援大學士李賢商輅徐傳例以請吏部言賢等官至師保瑄止亞卿加恩似宜有差但瑄負徳望嘗入內閣亦著勞勩身後未沾蔭敍惟

上裁

上曰延賞世祿皆帝王盛徳仁政也況瑄名臣蔭敍宜厚其許之

厚親

○弘治十八年六月癸亥

上以初卽位賜親王白金文綺各有差仍貽諸王書曰予奉

皇考遺命纘紹鴻圖念宗室至親效勞藩屏有年特具白金文綺用表親親之意其亮之

○八月戊辰初雍王奏衡州地卑濕寢宮殿宇朽蛀滲漏不可居又夢寐不安時見怪異乞移山東平州

先帝遣內使賫書諭慰屢集廷議以擇地別建勞民傷財但宜督工修理至是王復上奏詞甚懇切

上仍下廷臣議以四川敍州見有申王空府蓋造新完宜徙居之詔可旣而王不欲遷乞仍修本府

上曰王屢奏必不得已朕重違其情乃遣太監梁文工部郎中張謐往修之

○正徳元年四月辛亥兵部奏兩京錦衣衛等官旗全由傳乞應革者王漢等十一人田恩應革者由功應存者陳祿等八人由乞升遇例未盡革今應盡革者黃灝等二十七人總小旗由乞而充今應革役者孫昂等五人由他衛傳調錦衣衛今應還衛者陶琦等二人請加詔處分其南京錦衣衛千戶尹果百戶尹徳尹隆乃含山大長公主曾孫去畱惟命

上曰果等三人朕念大長公主故特畱之餘從所奏

○十月庚午榮王奏弘治十六年六月內奉

先帝命將之國而未行隨侍官校已一載先行其衣與食皆仰給於臣而臣在京祿米止三千石無以給之乞歲加二千石庶可供兩地之費戶部執奏

上曰朕念王窘於用特加千石俱本色以慰其意

○正徳二年五月癸丑河南守臣奏各處王府鎭國將軍以下房價俱官給惟河南將軍府蓋造率用已貲未經定擬章下工部會議謂勢同事異誠有不均若槪與之又恐民勞財傷難於經久今自正徳三年正月以後凡將軍授封出閣者按季類奏每鎭國給銀二百四十兩輔國視鎭國六分去一奉國視輔國五分去一中尉視奉國四分去一俱布政司給與自行修蓋

上曰宗室日繁房屋宜有等殺庶幾恩可溥施而財力不屈也其著爲令

○正徳三年五月辛酉榮王奏長子次子未�封用度缺乏乞賜頒給

上曰朕念親親之誼固欲從厚但稽之

祖訓祿米自有定制豈敢有違己別有頒賜矣戶部其移文長史司啟王知之

○六月己巳益王乞每歲自遣官詣金山口祭掃生母徳妃張氏墓禮部議非舊制

上曰遣官祭母王之誠孝至矣但朝廷歲時自有祭祀其已之還以書復王

○正徳十年三月辛未寘鐇之敗也以其孫鼒材托僧大千者與俱亡卽以家人子冒名鼒材就系鼒材時年十七削髮走河南永寧之幹山創庵居焉更名正奉未幾大千死鼒材爲土僧所淩復走故縣鎭寓三官廟久之鼒材憤懣不勝遂自詣官言狀乃送之慶府王厚遇之與鎭巡官皆以狀聞尋傳致京師寘鐇府中舊人在浣衣局者已不能辧識法司會多官審訊鼒材抗言曰我

髙皇帝七代孫義不辱於齊民歸命

君上於是

上念鼒材𨿽在不宥之列旣束身歸命姑從輕送鳳陽髙墻安置仍以書諭諸王知之

正宗藩

○正徳四年十二月庚戌禮部奉旨檢詳

累朝政令凡涉王府者條列上請一舊制各王府生子女三日卽具奏其奏報冊歲一上玉牒冊三歲一上近多違期及不開庶生子女所出者於其請名請封選婚日治長史等官罪一親王嫡長以下郡王嫡長子孫俱年十歲卽請封其餘子孫十五方請內府監局成造冊印諸物當以奏之先後爲序各府關領人役有歸或後期及詭稱使費者謫戍邊又各王府儀賓例賜鞍馬守侯之難飼餋之費得不償失自今惟親郡王儀賓照例關領餘皆革之一

祖訓止著嫡長襲封之文其後有以庶弟襲封如保安王者以嫡侄襲封如交城王者以庶堂侄襲封如永興王者俱出特恩近應山王絕嗣嫡侄請繼伯王爵臨潼王進封秦王庶伯請補侄王爵者惟命以鎭國輔國本職奉祀已著爲令自今郡王沒無嗣及進封親王有如應山臨潼者其宗支正許奏請奉祀一各府以罪革爵重者不復輕者革未幾復之自今有罪重者不許引輕例冒請一親王郡王病及薨其子幼則以親支暫理府事請敕諭暫理者善撫幼子無令失所侯其長卽回本府不得復預諸事一王與正妃年五十無嫡子始立庶長子爲王世子郡王年老正妃已沒無出乞封庶子爲長子者請自

上裁一各王府將軍而下薨故無嗣者止許以昭穆相應者承祀不得違例奏乞繼嗣名目一親王朝覲𨿽載

祖訓

英廟之時亦嘗一舉然久已不行以故比者崇王請朝則貽書免之今後凡親郡王請身自入朝者並免著爲令一凡親王之國無迎養生母之禮近岐王有請𨿽懇切而

祖宗之制不可違其餘各府宗支沒侍妾無子者例移居別宮有子處外者各從其子迎養若生子多者亦止就一人一近例親郡王妃並將軍夫人沒而無出者許選繼室有出者止選內助自今妃夫人沒不欲選娶繼室內助者許於宮人中擇其可者奏請管理家事不許溺愛濫請一各府宮眷有嫉妒亂倫爭競越禮詔革封號者不許妄請復本府官有爲之請者本部劾治一先是沈府鎭國將軍詮鋐侍女旣娠爲嫡所妒出寓他室生有子匿不以聞嫡沒又選繼室請封事覺乃削今後有此類者許親郡王及輔導官奏聞區處母致生育不明閨門貼玷一凡王府婚禮奏選有制若未娶正室而侍女先有生育者輔導官舉奏區處所生子女不得請名請封著爲令輔導官匿不以聞坐之一各王府襲封之初其先王宮人有出者畱府養贍無出者放之將軍以下並庶人沒者其宮人無出亦令歸其親屬嫁遣違者鎭巡官具實參奏有撥置阻撓者重治之一各府承奉等官

祖訓載有額設名數郡王內使二名亦奏準之例員缺則保升數少則撥補不許額外濫保及擅立內典膳名色以圖保升已著爲令今後有違者罪坐營求之人及輔導官一先是革爵庶人鐘鍑嘗進琴詔不納降敕切責自今有庶人越分進貢者本部奏參區處一各王府進獻土物本出尊親之誠今後若進筍進扇之類宜令本府自備腳力免驛遞應付以蘇民困一永樂中有旨凡使人至王府止款以飲食不得賞物今宜申明凡使人至府有需索財物者許巡按禦史按察司參究一先是各府有守節及貞烈者具奏旌表今王室繁衍宜通行昭示以爲世勸一天下王府有無籍之徒假以燒丹煉藥爲名往來誑惑者鎭巡預爲禁約一各府所遣人除關領者勿限余俱嚴限遣歸如在途延緩及潛住於京有所營求者照例參究一王府凡遇疾病喪葬修齋設醮一切禁革至於僧尼道士女冠巫祝之流尢宜痛絕勿容出入違者許撫按官擒治並追究誘引之人罪之一寺觀廟宇徒耗民財無益於事自今各府不許修建並請額

上批答曰諸事旣議處諦審凡

累朝舊制及見行例其申明禁約郡王將軍而下卒無嗣及郡王進封親王者其宗支正許奏請奉祀不得營求請封繼嗣名目親郡王生母授封者從簡葬祭各王府勿容僧尼女冠出入宮禁及私建寺觀違者承奉長史以下俱罪不宥餘皆如議仍諭諸鎭巡官知之

○正徳八年九月丁亥魯府鄒平王陽鎕子當涼旣革王爵猶與當潩爭襲奏訴不已復命司禮太監賴義刑部侍郎黃珂錦衣指揮陸宣往勘還奏當潩當涼皆庶子而當潩爲長禮部尙書費宏等前議以當潩襲封革當涼封號其事已明法已正矣而當涼爭猶未已者由其父陽鎕狥私溺愛爲其母子請封魯王陽鑄亦依違爲之代奏而先任禮部尙書周洪謨倪嶽等皆爲所惑不能據禮以折之皆使得冒長云繼妃之封已二十餘年故當涼得籍以爲辭郡下包慶等利其復立實從臾之請置慶等於法逮問長史審理紀善以下魯王及洪謨嶽等已物故者惟

上裁之詔當涼累﹤鋶﹣釒﹥彊辯有違

祖訓當重治姑從輕令以齊民巾服習禮滿三載以聞仍奪其母原封金冊魯王旣引咎舉正停祿兩月洪謨嶽已故者宥之長史審理紀善以下俱逮治謫慶等五人戍邊

○正徳九年八月壬寅先是鄭康王祐枔薨無嗣詔以其從弟祐檡襲封爲鄭王景門王之孫而東垣端惠王之子也鄭王嘗爲其父奏請追封入廟凡三上﹤鋶﹣釒﹥禮部屢覆鄭王以旁支入繼親王不得顧其私親詔如議至是復以爲請下禮部議以鄭王懇﹤鋶﹣釒﹥𨿽出於孝然非以禮事其親者執議如初詔曰旣於禮有悖其已之

褒諭宗室

○弘治十八年九月癸巳韓王奏襄陵王徵鈐讀書守禮篤於孝親刲股愈母疾父莊穆王薨核木供奉如主忌日必哀時新不薦不敢食侍弟鎭國將軍範階友愛尢篤賙軍校貧乏葬其不能舉者若干年七十七猶扶筇北向拜

聖壽等節不肯廢禮請褒崇之以式宗藩

上乃致書獎諭曰敬問髙叔祖襄陵王年髙徳盛孝義彰聞朕不勝嘉悅夫宗室者天下之表率有此善行宜用表揚尙益﹤棥心﹥初心允終令徳俾諸後進有所觀法同歸於善庶於藩輔有光焉

○十二月乙亥魯王奏鉅野王府鎭國將軍陽銖陽與�金少喪父卽知哀慕觸地流血長能事母備甘旨謹醫藥有疾蘄以身代比沒哀毀葬祭咸與禮合玆年近六十言及猶哽涕又兄弟友愛篤至山東旱饑嘗﹤鋶﹣釒﹥減常祿以助賑卹乞賜坊名以褒揚之

上曰宗室中有賢行如此朕甚嘉之其賜坊名曰彰善嘉義俾宗室有所勸焉

○正徳元年二月己未陽曲王府輔國將軍奇渾榮靖王之孫故鎭國將軍鐘鏌第六子也少失父事母丁氏至孝母嘗病朝夕侍湯藥水漿不入口者四日憂悴骨立居常積書千卷與士大夫講習淸淡如寒士每冬出粟五十石以賑饑有司上其事

先帝命核實至是以聞

上乃賜書獎諭曰惟國家以孝治天下凡臣民有孝行者必命有司旌表以勵風俗況宗室乎爾孝行純篤是用致書褒獎且以風動諸藩爾其欽承之

○正徳四年三月己未璽書褒獎東阿王及其女臨城縣主凡縣主出閣例給房屋價銀而臨城縣主獨不願領工部覆議謂其心存廉潔事異尋常宜加褒獎以勵宗室

上乃貽書魯王曰禮讓爲國之美事東阿王及其女固辭房價𨿽於國用無大損益然禮讓風行始自宗室其於化理關系匪輕用是致書褒獎其俾欽承之

○正徳十年閏四月庚申降敕獎諭韓府鎭國將軍範階曰近韓府王奏爾事父莊穆王及母謝氏至孝莊穆存日嘗書孝行二字及自制詩文以美爾與兄恭惠王相友愛年已八十遇父母忌日猶哀慕又工詩善畫每讀古人嘉言善行則再三誦之欲使子孫各勉於爲善王之言云爾朕聞而嘉之特降敕獎勵以爲爾榮且以風示諸藩焉

戒宗室

○弘治十八年十二月乙丑晉府慶成王南海郡君儀賓李實以包攬銀糧獲罪郡君私入京擊鼓訟冤禮部遣中使送回仍敕王約束並治教授守城等官罪上以郡君出城訴訟有乖禮法命會法司議會慶成王亦奏郡君及將軍奇滔奇浙表桄表桹表梗表槆諸不法於是禮部會法司議請申明禁令凡越例私奏者俱寢其事

上曰將軍中尉及郡縣主君等多入京奏訴近已成風騷擾道路貽辱宗室其卽移文各王府省諭禁約敢有仍前故違者並治之

○正徳元年正月庚子榮王陳乞霸州信安鎭莊田蓋牧馬艸場地也戶部言永樂間設立艸場蕃育馬匹以資武備至成化中近幸始陳乞該鎭艸場爲莊以後岐壽二府相沿管業莫之攺正曁

孝宗皇帝畱神戎務差官淸理特敕退還此不以私恩廢公義也今榮王之國有期其所乞宜勿與

上乃諭王曰此

先帝意也已之

○七月戊子徳王奏莊田在兗州等處者畝徵子粒二斗惟淸河縣子粒成化七年用少卿宋旻議以爲畿內役重民貧畝止五斗近又奉詔例凡莊田畝止徵銀三分臣將無以自給乞如舊徵二斗有旨辶�處從之戶部復言稅重民不堪故多逋�今山東境內水旱相仍百姓凋敝意外之虞不可不慮宜如詔旨起科便

上曰朕不知也且王何患貧其勿許

○正徳三年十二月庚寅慶成王奏侄奉國將軍表木�朵先聘典仗所餘丁田林女以祖喪未婚至是服闋﹤鋶﹣釒﹥請

上曰王府子女禁於本府軍校之家選配柰何違之其別行選配後有違者禮部查出停婚被選之家戍邊衛不貸

○正徳四年正月丁巳初榮王之國所過騷擾事聞乃降敕戒諭之曰王已蒞封國殊慰遠懷但聞在途時綁縛官吏需索財物夾帶私鹽沮滯客商所至嗟怨多逃避者王深居少出豈能周知必有主使撥置之人而承奉長史等恣肆無忌不能禁戢貽累於王似非細故王宜深自循省正己律下毋俾府中官屬及軍校生事啟釁仍追究在途撥置者具奏處治王其益惇敬愼永保祿位顧不美歟

○正徳五年八月戊戌降敕切責慶王臺浤革其護衛並祿米三之一太監張永還奏王屈身寘鐇行君臣禮�

皇上展親之仁失諸侯維藩之義其郡王以下及承奉長史俱宜罪禮部覆奏命會勛戚文武大臣議入

上曰臺浤當寘鐇反叛之時朝廷意其必不通謀及奏爲寘鐇阻截已累有敕旨慰勞今乃委身從叛國典難容卿等旣會議明白本當削爵姑從輕革祿米三之一降敕切責郡王以下皆免究承奉長史等官執赴鎭撫司考訊中護衛革爲寧夏中屯衛隸陜西都司仍諭各王府今後不許與文武官交結及誘引邪說之人在王府出入違者聽鎭巡官指實紏舉

○十二月庚寅禮部會府部等衙門議朝廷宗支各有爵職其品第之髙卑視支派之﹤鋶﹣釒﹥戚故爵封之典載於

祖訓惟親王之子不分嫡庶郡王言嫡而不言庶者

祖宗立法之意固有在也其後郡王無嫡者亦得襲封至於兄終弟及系出一時特恩宗室之中援此爲例故凡族屬疏遠者妄圖承襲累煩廷議以致逆瑾得以假借納賂變成法示私恩而秉櫸秉檄誠漖例不該襲皆許襲封至以敗倫傷化革爵如鐘鍑者亦復原爵今已奉旨攺正後各藩襲封親王郡王俱以嫡繼無嫡以庶如果無庶許應奉祀者以本職奉祀其諸弟侄不得遠引祖父先爵爲詞及不許親屬撥置徑行奏請如有仍前朦朧奏擾者奏詞宜格不行賫奏人治罪內外輔導官參奏究治庶宗派明而法制定矣議上詔以封爵重事自今郡王無庶子許次及者以原職奉祀不許弟侄冒請封襲有朦朧奏擾者內外輔導官治罪保安王誠漖永興王秉櫸皆應查革業已有成命姑仍舊封以後子孫並已故郃陽王秉檄子孫悉如議鐘鍑斁傷倫理情罪深重仍革爵降爲庶人

○正徳十一年三月庚子代府鎭國將軍聰泏輔國將軍聰涀聰泊嘗出邊城奪人財物爲代王所奏已革祿米三之一至是王又奏其交狎羣小爲惡滋甚下撫按官勘實刑部議覆詔聰泏聰涀聰泊屢違

祖訓法當重治但念宗支姑從輕泏涀再革祿米之半泊三之一以示懲仍賜代王書命戒約之郡小坐死者二人謫戍者八人

討叛

○正徳五年四月辛丑以寘鐇反赦天下詔曰自古帝王法天立政布徳明刑不可偏廢朕嗣位以來仰荷

上天

祖宗付托之重勵精圖治越五六年念惟世久承平人多玩法振起綱維剗革姦獘期與斯人登於至理而有司不能悉體朕心奉行過當虛懷徒切和气弗臻乃自今春以來亢旱爲厲時雨愆期風霾屢作星異疊見四川湖廣等處寇盜縱橫撫捕未定而陜西寧夏都指揮何錦等戕害守臣拒殺官兵屠戮居人謀立安化王寘鐇爲主出給印信票帖招誘諸路索要軍馬地圖各鎭官員連日奏報具有實迹爰下皇親廷臣會議僉謂寘鐇悖逆

天道得罪

祖宗朕不敢赦祗告

太廟革其封爵削其屬籍命將出師正名討罪誅剿首惡分釋脇從撫定軍民安靖邊境尢念兵戎事重供億甚勞加以逋負相仍徵科未息在在皆然方欲省刑薄斂任賢使能培餋元气掃除災孽以保我國家億萬年之祚所有寬卹事宜條列於後於戲用兵者如不得已用刑者必求其生方興問罪之師大���之政播告中外咸使聞知

○正徳十四年五月庚戌太監韋霦傳旨各王府人奏事京邸及慶賀進貢畱者多不過月餘近乃不循舊規或畱數月或半年一年亦有久畱不去者其意安在自今以後所司趣令事完卽回不許久畱邸捨違者緝事衙門指實具奏治罪不宥時寧府內使及校卒潛住京邸者常數輩逆謀頗泄故下此令

○七月戊申詔諭兵部曰宸濠大逆不道神人共怒都禦史孫燧副使許逵等守死不屈忠義可尙南京守臣盡心區畫協力防守南直隸湖廣山東河南各鎭巡等官或調兵把截或先事預防安慶守備知府及江西各郡縣官或遏其先鋒或聞警設備皆推誠體國以討賊爲急朕心嘉悅其卽移文令各相機戰守務保無虞尢宜撫卹貧窮安固邦本待事寧之日令各巡按禦史具實陳奏死節陣亡及運謀設策保城殺賊有功者俱旌表褒贈升賞其懷姦不忠退縮僨事者從重治罪

○丁巳以宸濠反削其封爵屬籍詔告天下詔曰惟我

祖宗列聖開創洪業封建親藩所以拱衛國家奠安

宗社朕以菲徳嗣承大統恪遵

祖訓惇厚親親天地神明所共臨鑑豈意寧王宸濠天性凶惡自作不靖誣陷郡王淫亂宗女打死無罪平人不下千數彊奪官民田產動以萬計脇奏良善毒害忠貞聚集郡盜招納叛亡私造戰船擅置軍器造謀作孽積有歲年流言日聞朕未遽信前年本府內官赴京告變近日在京科道交章舉發朕猶念在親誼曲爲保全特遣親臣賫書戒諭宸濠自知罪在不赦使者未及半途先已肆行反逆殺害巡撫囚禁守臣分遣賊徒四散流劫占據官府縱放囚獄攻圍城池燒毀郡縣搜劫印信搶奪運船南京各處守臣連日飛章奏報具有實迹反狀甚明爰下大廷會官集議僉謂宸濠悖逆

天道得罪

祖宗古今大惡朕不敢赦祗告

天地宗廟革其封爵削其屬籍親統六師正名討罪除首惡宸濠及同謀有名逆賊不赦外其餘脇從之徒盡行寬釋占奪田地悉還本主本處並經過人員近因迫脇拘系妻子禁錮者卽與釋放護衛及軍民職官先因陳奏宸濠非罪謫降者查奏起用死者贈官生者優卹上以慰列聖在天之靈下以救一方塗炭之苦兵出有名事非得已內外大小之臣遠近忠義之士同心合志協力效謀旬日之間罪人可得尢念匹夫作難毒我良民惡聲傳聞玷我宗室重以師徒所過閭井騷然供饋之繁眾庶勞止疾苦在下憂切朕心俟大功之告成將大賚於海宇嗚呼奉

天討罪大義不私於所親和眾安民至仁無敵於天下故玆詔示咸使聞知

諭江西城中並附近地方官員軍民人等曰惟爾眾悉我

祖宗列聖之遺民平日服事朝廷皆爲良善今反者宸濠一人非爾眾罪間有被其迫誘不得已從之者朕已悉知之今天兵徵討誠恐鋒鏑之下玉石不分有傷爾生害及爾父母妻子其有能去逆效順者俱宥之若終不攺悔事定之日全家處死中有紏聚義兵擒殺逆賊者量功之大小封拜侯伯及升授都指揮指揮千百戶等官世世承襲賊黨內有能自相擒斬首官者與免本罪仍一體升賞其轉相口諭俾知朕意

○八月庚寅禮部會廷臣議上居守事宜詔居守如南京內外守備例司禮監內閣內外坐營官府部等衙門及六科東廠錦衣衛各賜之敕旣而敕諭司禮監太監蕭敬等曰朕今親統六師奉行

天討剿除叛逆以安

宗社尙念根本重大居守無人特命爾等照依舊規愼重行事皇城並京城門禁鎖鑰及內府大小衙門�行事件爾等提督各該職掌人員用心管理毋致疏虞其每日題奏本惟升授文武大臣並緊關重大事情待奏請旨其餘俱照依府部等衙門原奏覆奏事理髮下內閣從長議處擬旨發外施行毋致遲滯每月仍一次屢奏以聞其各衙門奏軍機緊急重務一面發下議處一面星馳具奏該用錢糧軍馬等項令各該衙門整辦應用毋得違誤爾等受玆委任尢須協和內外周悉計慮不許狥私執拗以致妨害政體貽患軍民如違責有所歸爾等其欽承之又敕大學士楊廷和等曰朕今親統六師奉行

天討剿除反逆以安

宗社尙念根本重大居守無人一應合行事務恐致廢弛特命爾等照依內閣舊規同寅協恭勤愼供事每日司禮監發下在京在外各衙門題奏本俱要一一用心看詳擬旨封進奏請施行其奏有軍機緊急重大事情該用軍馬錢糧器械關防符驗之類尢要詳加審處擬旨封進聽司禮監一面奏聞定奪一面發衙門依擬議處毋致遲滯誤事爾等受玆重托尢須盡心竭力維持公道不許狥私執拗致妨政體貽患軍民如違責有所歸又敕五府六部等衙門會昌侯孫銘尙書陸完等曰爾等宜同寅協恭盡心職業以安輯士眾保衛京師用紓朕內顧之憂事有應與各衙門計議者公同議處停當而行不許偏私執拗有誤事機

○己巳傳旨六師南徵本以伐叛安民不宜秋毫有擾內外大小官軍人等所歷之地凡蒭粟舟車什物已命官經理不乏朕念軍民艱苦正收獲之期慮官軍罔遵法度騷擾所過其各領兵太監總兵提督侍郎坐營等官各宜嚴戢所部申明軍法不得生事擾人如有違例占用及乘機搶奪軍民�販行李車船牲畜踐傷禾稼剪伐樹木毀壞室廬科索財物勒買市貨酒脯倚彊淩弱者聽被害之人指實赴訴隨輕重治罪兵部其��榜通行津道軍衛有司曉諭禁約遵守

○乙酉傳旨諭南京內外守備參贊等官黃偉等今江西反賊宸濠僞傳檄榜鄱陽縣官宜卽毀之何乃敢與轉達張彼訕謗搖動人心爾等不行究治亦輙輕易奏入甚昧大體其卽移文江西及鄰省大小衙門今後宸濠片紙隻字不許轉遞卽行焚毀擒其持檄者如律治罪違者不貸

○弘治十八年八月戊午署承運庫事太監龍綬言近日戶部會官議欲節財裕民內及近侍官設爲修建買辦成造等名盜取庫銀以致經費不給是誠有之乞敕司禮監會同內閣府部科道官通查內府諸監局傳取金銀其非有印信題本者務見所造何物所買何物詳具實數造冊備照有餘責令還官自後有仍前泛濫傳取者聽本庫會同司禮監指實奏請究治庶可杜絕時獘又

聖誕等節所賞銀有一人多或至一二百兩者親王並公主郡主王妃千秋節令之賜亦倍往年此類旣非勸功之典實開蠹財之源宜量其事之大小以爲賞之輕重俾等分有常給賞有序亦初政防微杜漸之急務也綬又言近年所出倍於所入今

聖誕千秋冊封給賞所用事節頗繁請敕戶部計議每歲應進金銀若干可足國用其有非軍國所急需之財可供修建及齋醮者聽特於該部支取庶緩急有儲不至告乏章下尙書韓文言此庫設在內庭素無稽考是以出入之數外臣不得與聞傳取之用典守莫能裁遏宜如綬言一一查究其合用進庫銀兩俟諸處輸納至日以漸運送專備軍官折俸及封冊成造支用有仍以齋醮等事蠱惑

聖聰浪費財物者本庫歲終開奏聽該科並本部奏問如律凡內府賞賜一遵

祖宗舊制崇儉戒侈

上是之且曰傳取之數司禮監備查以聞

○癸亥戶部覆給事中張維新禦史弓元所奏節財裕民事宜請議處得旨一應節財事宜各衙門查議以聞旣而禮部言塔像齋醮蠹財宜革

上是之曰塔像齋醮何益於事其卽已之惟春祈秋報如故

○正徳元年十月甲寅署內承庫運庫事太監秦文奏內府財用不充事務繁劇適遇大喪卽位之禮相繼舉行費已不貲近日舉行大婚禮戶部僅送銀三十萬兩用之六禮用之鋪宮用之賞賜及內官監造妝奩禦用監造寶冊銀作局造儀仗諸類通計費金八千五百二十餘兩銀五十三萬三千八百四十餘兩是進入者少而費出者多將來何以應之況

聖誕千秋節所用乘輿服禦所用諸王府冊封所用皆不可缺而官軍折俸每季該銀十萬餘兩春季未給而夏秋又至矣其將何所取辦哉

上覽其奏乃命集廷臣議處以聞戶部臣言財貨之在天下如水行地中其源不浚其流必竭若不能節儉用度無經而欲講求足國之道良亦艱矣今以歲入正數言之夏稅秋糧馬艸鹽課折銀及雲南閘辦各鈔關船料銀兩通計僅一百五十餘萬兩以歲出正數言之��等六鎭年例三十四萬兩進庫給軍官俸糧共三十三萬五千餘兩至於內府承成造寶冊之類其數不得與知大約並前折俸不下五十萬餘兩然入每虧於原額而出乃過於常數姑以弘治十八年五月以後言之諸邊年例之外添送銀二百七十七萬四千餘兩給賞徵進京軍六萬九千六百餘兩給過鹽米商人二十五萬餘兩賞在京官軍七十二萬四千二百餘兩各邊官軍六十九萬三千三百餘兩陜西賑濟二十萬兩密雲居庸紫荊倒馬等關召買糧艸共一十八萬八千餘兩大婚禮取四十萬兩買金送內庫二萬六千五百餘兩通前年例實用六百二十五萬餘兩又四川進金四千兩視舊規例歲用之外至加至五六倍矣欲望財用之足帑藏之充豈可得哉伏望

皇上憫生民財力之艱躬行節儉毋事虛文今後成造非乘輿器物及各王府寶冊不得用金非

聖誕千秋令節不得用銀凡遊戲燕樂鷹犬玩好無益之費無名之賞一切罷止仍嚴諭該庫之蒞事者歲進銀非軍官折俸及成造儀仗妝奩一毫不許妄支其歲入五十萬兩之外一分不許妄取務惇儉約以圖經久議入

上曰節以制度不傷財不害民此聖人明訓理財之大道也今財用匱乏百姓艱難朕自當力加節儉量入爲出管庫人員於每歲出入之數尢宜謹於關防不許濫費妄支

勵俗

○弘治十八年八月辛巳都察院覆議給事中周璽所奏言中外臣庶之家奢靡相尙僣用不經乞

皇上躬行節儉痛抑奢華凡日用常例之外悉從省約則薄俗可革淳風自還

上曰風俗侈靡日甚一日此非治世所宜有也其卽通行榜諭官民人等宜遵禁例如有仍前奢僣者罪不宥

○正徳元年六月辛酉先是有旨民間男女服飾並諸奢僣事禁未盡者禮部仍會都察院備查議處以聞於是尙書張昇都禦史張敷等上十三事一舊例庶民居捨不得過三間五架及用斗拱彩繪近來務爲髙大且過粉飾除已造不動自今仍違式者罪之官毀入官一舊制庶民男女衣服不許僣用金繡首飾耳環各用金一事近來愈加僣侈自今遵永樂間例軍民僧道常服禁用紵絲綾羅紗錦彩繡婦女衣服帳幔禁用渾金首飾鐲釧禁用寶石娼妓禁用金首飾銀鐲釧違者罪其家長並制造工匠一民間範銅爲佛像貨鬻取利僧道化緣造佛俱鍍金及軍民器物僣用銷金泥金戧金以故耗金甚多而其價翔貴亦宜並禁違者俱重罪一成化間例冠婚之家酒席從儉近歲過豊暴殄天物自今臣民一切燕會毋得用糖纏餅食�定簇盤插花粘果及鋪造造者俱重罪一近來民間婚嫁競爲丰盛帳幔被褥僣用大紅銷金器用金銀緣此貧乏宜加嚴禁違者重治一近年京城軍民之家喪事甚違禮制初喪扮戲唱詞名爲伴喪及出殯剪制紗羅人物幡幢之類排列塞途兼用鼓樂戲舞導送及墓陳設葷酒飲啖至醉又有揚幢設壇修齋追薦糜費銀物不可勝紀宜並禁革違者喪主親賓僧道人等各治以罪一天下寺觀庵廟舊額外不許私創飾以金碧違者罪如律仍拆毀入官一古禮士不衣狐白況凡民乎今後商販吏僕婦女娼優皆不許輒服貂裘一馬之鞍轡品級髙下有等今後�販吏卒軍匠僕從道人等不許僣用盛飾橫行市陌一舊例兩京文職四品以下及五府等管事並內外鎭守守備公侯伯都督不分老少皆不許乘轎自餘軍職若上馬用交牀出入擡小轎者罪之宜申其禁其武職有用杌上馬者尢宜禁之一舊例皇親族屬姻黨家人往來河道吹響器張旗號需索人夫酒食車船者除眞犯死罪外徒罪以上俱於所犯地方枷號一月發邊衛充軍若被害之人赴所在官司告訴不卽受理問斷舉奏者各治以罪一軍民婦女近來用珠結蓋額謬稱纓絡或綴衣緣履官員之家結成補子甚違法制自今敢有犯者罪坐其夫違禁之物入官一舊制官民禁用金酒爵凡金銀磁碇等器禁用龍鳳紋其椅桌木器之類禁用朱紅金飾近𨿽軍民之家輙踰分僣用今後一�定制軍民之家惟酒盞用銀壼尊器及髹漆器用朱紅用金飾者冶罪

上曰近來風俗奢僣漸不可長其卽出榜申禁仍有故違者所司緝捕究治違式房屋之類赦前犯者令攺正否者並治之不宥

○正徳十二年八月庚申命立祠祀烈女何氏何氏泗州人年十六其父母鬻之倡家有欲犯之者何不可乃自刎而死提學禦史黃如金請爲立祠詔嘉其貞烈可爲風俗勸特許之

正祀典

○弘治十八年十一月庚寅大學士劉健等言今月十七日冬至節靈濟宮祭金闕眞君玉闕眞君奉旨遣尙書李東陽行禮臣等竊有愚悃謹昧死爲

陛下陳之佛老二教聖王所必禁儒者所不談中世以來正道不明人心久溺如秦始皇宋徽宗好仙漢楚王英梁武帝好佛唐憲宗仙佛俱好求福未得皆以得禍載在史冊事迹甚明若靈濟宮所奉二眞君乃南唐徐溫二子知證知諤謹按正史所載徐溫餋子知誥篡僞吳王楊氏諸子皆爲節度使知證夭死知諤病死五代石晉時無故立廟稱之爲神國朝𨿽有廟宇然亦止稱爲眞人令道士供奉香火成化末年加爲上帝禮官失職不能﹤矢見﹥正

先帝初年革去帝號天下傳聞以爲

聖政眞君舊稱尙未盡革至於神父神母仙妃皆是僣叛家屬濫冒美名尢爲非禮每歲三大節分官祭祀不知何時復遣內閣儒臣臣等初承遣命未敢固違因循至今勉彊從事恭遇

孝宗皇帝崇儒訪治捨己聽言方欲具奏論列而

龍馭上升徒深悵慕近者文華殿所供佛像有旨見新令臣等撰文祝告臣等以爲事關治體據禮上陳荷蒙

聖斷卽時撤去仰見

陛下聰明正大遠過百王善推所爲𨿽堯舜之治不難致矣靈濟眞君生爲叛臣死爲逆鬼而冒名僣禮享祀無窮惑世誣民莫此爲甚臣等讀聖賢之書當勸

陛下行帝王之道心知邪僞而身與周旋則講讀者皆成虛文輔導者更爲何事且有其誠則有其神無其誠則無其神縱使有之亦須誠心對越乃能感格臣等心旣不信誠從何生彊使驅馳𨿽祭無益若先師孔子遣祭舊規臣等自當竭誠奉命其一應寺觀祭告自來並不干預伏乞

聖明洞察俯聽愚言將前項祭祀通行革罷免令臣等行禮

先帝革號於蒞政之初

陛下革祭於嗣位之始傳之後世於前有光庶祀典不愆治體無累而臣等瘝官失職之咎亦少逭於萬一矣

上嘉納之且曰二眞君之祭據禮當革但

先朝行之已久姑仍其舊今後不必遣內閣重臣止令太常寺官行禮

○正徳八年七月壬辰革滁陽王墳奉祀郭琥職王無後國初以蜀王主祀蜀王之國掌滁之衛事者主焉琥定遠人弘治間自言爲王后

孝宗賜以冠帶又援楊徐二王例乞奉祀亦與之廟戶王璽等數辯其妄至是琥復乞畱署印下吏禮二部議曰王奉祀典禮定於

聖祖敕諭非所敢更其曰無後又見於所制碑非可攀附

先帝假琥以祠職由覆議者失詳今乃求請不已宜奪其職

上是之曰滁陽王祀禮悉遵

皇祖所定琥仍如

皇考初命以冠帶榮其身如再奏擾必罪之

嚴宮禁

○弘治十八年五月壬子禮部尙書張昇等言

大行皇帝賓天宮殿門禁正當嚴肅以機察出入辧別內外乃政體之不可緩者近聞眞人陳應礻�盾西畨灌頂大國師那卜堅參及班丹羅竹等各率其徒假以祓除薦楊數入乾淸宮

幾筵前肆無避忌京師傳聞無不駭愕請執應礻�盾等寘於法革其名號追奪印誥及累年所得賜賞仍照例點遂發遣

上曰卿等所言是應礻�盾等姑免逮問所冒職事封號俱查革印誥並所賜玉帶送所司交納今後僧道敢有夤緣出入宮禁濫設齋醮者並引誘之人俱罪不宥

卹民

○正徳元年三月戊戌戶部覆大學士劉健等所奏請追收�人譚景淸等殘鹽引目給與原價其皇莊田土不必差官往勘請令巡撫都禦史查明召人領種每年子粒有司如例徵完角�羊部轉進

兩宮其內庫金銀等項請依太監龍綬所奏非具本傳取者敕下司禮監會同內閣查究用余之數責令還官

上曰莊田第令巡撫官勘明子粒有司徵完交管莊內官進納內庫金銀等項令該庫經管官員查奏

○四月癸丑戶部言長寧伯周彧與景州民髙崇等互爭田土已屢移巡撫官勘理今復有旨遣郎中等官往勘恐防廢農務重爲民害宜如都給事中張文等奏停止

上曰農月不宜擾民其勿遣

○五月丙申內織染局奏行蘇杭等府織造

兩宮

上用等叚計二萬四千七百七十疋尙書曾鑑等言四方多事公私匱竭科徵不息民何以堪宜暫停或量減

上是之曰旣連歲災傷其減三分之半以蘇民力

○七月乙未南京六科給事中石祿等奏頃歲山移地裂水旱頻仍風霾蔽日雨雹殺人爲變不一被災之所宜遣官賑濟招撫或蠲其賦稅減其科徵戶部尙書韓文等覆議水旱災傷無處無之若槪欲差官恐徒勞無益宜俟奏報至日量其輕重如例上請蠲貸惟江西南贛建昌等府之民死於嵐瘴者無算直隸鳳陽等府大雨如注平地水深丈有五尺沒民居五百餘家陜西寧夏左屯衛紅气薰天繼以猛火毀城樓臺堡官軍房屋牲畜幾盡並傷男女三百五十人是乃異常之炎宜移文各該巡撫官親詣其地加意撫卹貧民之困於差役者卽與優免廬舍之渰沒營堡之燒毀者官給錢糧量爲賑濟仍督所屬官吏招撫流移禁革科擾庶災異可弭

上曰民困可憫其如擬

○十一月乙酉巡撫順天等府都禦史劉應辰言順天永平二府並各衛所差役不均審戶𨿽有三等九則之名而上則常巧於規免論差𨿽有出銀出力之異而下戶不免於銀差且有司均徭當出於人丁近年兼收地畝軍衛均徭當出於餘丁近年兼派正軍姦獘難稽民窮財盡必須總括府衛所當用之役而均派於所見有之丁仍省冗差革妄費重必辦於富勢輕則及於貧窮而後畿民始得其所乞行戶部差官查處戶部議其言可行請如擬但官則勿差可也

上曰然近來徭役之不均者多矣其令應辰悉心整理務使均平以紓軍民之困

○正徳四年正月庚申巡撫都禦史羅鑑奏丹陽金壇二縣民饑尢甚請借撥蘇常二府各米一千石榖九千石賑之其蘇松常及嘉湖等府米亦騰貴宜放預備倉糧減價量糶貯其銀於官俟年丰糴榖備賑戶部覆議如鑑言

上曰歲歉民饑朕所軫念借撥放糶俱如擬行之然賑濟之惠當先及於小民務須計處周詳不可使豪右之家挾勢規利致生姦獘

○二月庚寅南京守臣以修省上言請停徵科罷工役一成造

上用箭弓彈弓等物原差太監每歲供給下程用銀二千餘兩今事已完結宜趣令回京不許延住糜費一織造婚禮及賞用叚疋爲價一萬一千六百餘兩宜緩角�羊其半以紓民力一修禦馬監西海子承光殿及龍鳳船取物價三千三百兩有奇又修盔甲鑄錢熟銅宜以徵在官者輸部余俟丰年補之一南京供應織造太監下程工食歲費銀五千四百兩有奇宜以應天府庫貯無礙銀給之以蘇徵派小民之苦工部覆奏

上曰南京根本重地也今罹災重人民艱窘諸造作費用數多無從出辦情實可憫所差太監令速回毋得久滯物價物料未徵者宜暫停免待丰年補還其供給下程工食何至歲用數千守備官可備核其數所司亦何可分外承奉自後無額式者其盡革之毋困吾民

○十月癸卯巡撫湖廣右副都禦史王綸奏境內歲屢侵預備倉糧已竭欲行武昌會城及漢陽府漢口劉家隔等處禮勸富民納粟賑濟而立表刻石以旌之若恃富黨惡不從者﹤鋶﹣釒﹥聞究治戶部議覆荒政在於卹民若窮州下邑槪欲勸分恐官吏乘機科害是窮民未必蒙福而地方先以受擾矣武昌漢陽富�大姓頗多宜如擬勸借出米千石以上者表其門九百石至二三石者授之散官自從六品至從九品凡四等仍立石刻其姓名其餘州縣原有侍郎畢亨奏畱余銀可備賑濟不必勸借今年該徵兌運糧米亦宜從寬量折十五萬石而以其加耗爲給賑之助災傷分數則宜亟報而蠲之

上是其言曰勸分固救v荒權宜之法但近年逼迫太甚民情不堪其令鎭巡官再行斟酌惟會城等處如擬禮勸亦須富室樂從不可彊之坊表聽民自立有司勿與其餘州縣則宜勿擾以安人心折支徵免俱如擬

○正徳五年十二月丙申內承運庫奏缺賞賜叚疋請令工部如例發官銀收買萬五千疋以備急用仍下浙江及蘇松司織造者催督解納年終不完者冶罪工部議先買五千疋而分派浙江及蘇松等府亦各五千差官督角�羊得旨令工部買納如數浙江及蘇松地方災傷民窮盜起朝廷已寢差官其派辦之數亦並免之以俟年丰

○正徳十二年六月己未詔查革天下新設抽分處所及禁約各鎭守衙門橫索助貢等項銀兩從禦史胡文靜奏也

寬貸

○正徳五年五月戊寅諭寧夏官員軍民旗校人等近寘鐇何錦等謀反神人共怒朕念爾等皆朝廷赤子爲其迫脇心不自安已有旨曉諭其寘鐇何錦待角�羊至京依法處治有功官軍已降敕獎勵待報功至日另行升賞爾等世受國恩縱是一時道脇勢非得已並行寬宥況朝廷節次薄稅省刑事從寬處爾等宜各安心保守職業同享太平之福鎭巡等官並家口被殺者與之棺斂見存者與腳力口糧送在彼閒住被傷者聽回原籍致仕官軍人等被殺家屬各賞銀五兩被傷者三兩今巡按禦史查處回奏

○八月己酉詔官員犯罪充軍應放免者不分永遠字樣悉皆放釋已釋放者免赴伍其爲民不犯贓者仍冠帶閒住內遷發爲民者仍查原犯事情以聞從都察院奏請攺正瑾之獘法也

賑濟

正徳三年十一月乙未戶部言鳳陽淮安揚廬等處災荒重大累經守臣奏請簡命大臣前來整理錢糧以救餓莩先已敕侍郎王瓊賑濟南京矣南京離鳳陽不遠宜命瓊往來鳳陽等府會同鎭巡官從長計處設法賑卹本部先運事例銀十萬兩前往接濟仍量支南京各衛倉糧三十萬委官搬運驗口給散乃撥補未角�羊事例銀十五萬兩送南京戶部折放官軍月糧

上從之仍令侍郎王瓊就彼賑濟務使民沾實惠不致失所若有救荒事宜其悉以聞

○正徳七年正月癸丑初太監張永傳旨山東等處盜賊殘破州縣累蠲稅糧而有司廢格不行以致上無實惠民罹困苦令戶部議處以聞戶部覆議謂兵荒山東爲甚河南南北直隸次之宜會計經費以定減免之數一京儲凡已徵未角�羊者山東卽畱本處備用河南南北直隸許折輕賫解部召商上納其未徵系內府供應不容免者則於已徵銀內通融補解其他京倉京場糧艸及神樂觀犧牲所雜糧俱免各衙門應用等項先查存積盡支不足則於太倉及五場給之一邊餉山東河南北直隸原派各邊及畿郡倉庫錢榖未徵者亦俱免已徵木解者山東亦畱本處河南南北直隸亦許輕賫類解其各邊糧艸將正徳五年六年兩淮鹽課於宣府間中六十萬引遼東三十萬引召�上納賊未殘破州縣已徵者則以補內府不充之數山海等關許於附近存積多處通融借用或查各庫積銀折放一祿俸各處存畱糧數以供各王府及司府衛所州縣祿俸宜以賊未殘破州縣原派並被賊州縣已徵未角�羊者量派本處以給之山東則益以臨淸稅課二季其各屯子粒亦俱免又各處有雜辦果品等項及禮兵工三部牲口柴薪物料俱請令各部會計減免從之

○四月丁亥傳旨諭戶部北直隸山東饑前發公帑恐賑濟不給其再發通州倉加耗附余並天津徳州臨淸所寄糧二十萬石仍量地之遠近災之輕重定數支給於是戶部議定順天二萬石永平一萬石俱支於通州倉保定河間各一萬五千石天津五千石長蘆運司二千石俱支於天津倉眞定大名各一萬三千五百石廣平順徳如永平之數靑登萊各一萬三千石濟南兗州東昌如保定之數山東運司如長蘆之數俱支於徳州臨淸倉從之且敕侍郎王瓊隨宜區畫務俾窮困卽沾恩惠

○正徳十三年正月癸卯戶科給事中李長奏直隸山東地方霪潦彌漫五榖絕望京師流民相屬於道攜妻與子僅易斗粟僵屍枕藉所不忍見初意皆以京師輻輳之地可以乞食糊口旣而米價騰貴遂至此極乞從權處置先將已故者葬埋無令暴露其羸弱僅存者量給米銀令各回鄕戶部議覆

上曰流民情可矜憫人給米三斗令各歸其鄕以聽賑濟死者官爲瘞之各巡撫其督有司加意撫卹毋致失所戶科左給事中邵錫言去秋雨水爲災秋成失望順天保定河間被害尢甚眞定大名等五郡次之人民艱食餓殍盈路流移不止盜賊將起非細故也

陛下垂念發戶部銀兩徳州倉糧遣郎中二人賑濟竊恐待哺者眾所發不足以供所需郎官權輕無人督率羣吏請別遣大臣增發銀榖以往其稅糧物料仍乞例外蠲免以蘇民困戶部覆議以聞

上曰畿郡災傷人民艱窘實切朕憂其河間順天保定存畱糧米坐派物料各暫停徵仍敕大臣一人率主事二人分行賑濟應支錢榖令議處奏聞眞定等府卽令巡撫都禦史李瓚臧鳳督率所司理之缺牛種者官爲補助務俾人沾實惠於是以都察院右僉都禦史李鉞督順天河間保定等處

掩骼

○正徳十一年三月乙酉詔都城內外各寺觀寄放胔骼有主者立限收葬無主者隨地瘞之仍諭兩京及各布政司如例舉行

弭盜

○正徳六年三月戊辰以賞罰條格榜諭有賊地方曰凡府州縣官衛所爲賊所破殺掠焚毀數多者掌印及職專守備捕盜官皆斬𨿽無城池罪亦如之府衛掌印分管及兵備官每一起降一級分守分巡官及三司掌印官遞降其甚者各謫戍士卒臨陣不用命者斬鎭巡參將等官許以軍法從事所轄地方盜發匿不以報者罷職因而失事重者亦斬兵備守備守巡等官聞賊退縮貽患地方及鎭守巡撫官不能弭盜巡按禦史不能督捕紏舉者俱黜之凡有爲賊鄕道以復私仇及爲賊耳目令得奔逸者斬仍罪及其孥幾就陣擒斬有名劇賊一人者如邊方例升一級世襲擒斬從賊三人及陣亡者亦如之若非對敵緝捕三人及三人以下者秪如舊例升賞其有捕斬功應升級而不欲者每劇賊一人賞銀三十兩從賊一人半之緝捕一人減三之二若盜賊能自相擒斬者得貰其罪仍如例一體給賞脇從能自首者亦貰其罪毋令捕盜者追詰之守巡以下文武職官有督捕保障顯績者鎭巡等官舉奏擢用

○丙子太監張永傳旨近來各處盜賊縱橫多因水旱衣食艱難各有司不能賑卹或又稱科斂而侵克之及朝廷下詔蠲免錢糧乃將虛文起角�羊之數捏作已徵或將已徵捏作未徵重復徵角�羊以致小民冤苦無伸流離失業相誘爲非苟逃性命日復一日轉漸增多念此良民皆吾赤子情非得已實可哀憐已累降敕旨申明戒約誠恐安於故習不攺前非徒事虛文民不沾惠都察院卽出榜文分給直隸山東河南四川江西湖廣陜西福建兩廣用兵地方令各鎭巡等官行各府州縣遞相謄刻張掛曉諭備查正徳五年分正額稅糧艸料之外一應歲辦雜派軍需諸物料實系已徵在官者如數起角�羊其小民拖欠未徵及有司畏懼期限虛報已徵之數悉皆蠲免其被賊殘破處所並正額糧艸通免一年以蘇民困虛報官員免其查究不許再犯如小民陷於盜賊有能悔過復業者除有名賊犯外凡脇從之徒不必追究旣往量加存卹令其安心生理共享太平以後再作過惡必不輕宥有能自相擒斬悉免本罪仍量其功次卽加賞勞重者量爲升職若有司將自首人犯擒斬報功或故爲沮抑不加賞勞以致人心嗟怨及仍前克害虛應故事事發之日一體重罪不宥

○四月壬寅六科都給事中張瓚等言近山東巡撫都禦史邊憲巡按禦史陸蕓紀功禦史吳堂提督捕盜參將李瑾各奏靑城之捷已蒙升賞據其奏辭日時不對自相矛盾瑾等旣稱賊不能突出蕓乃云掘城而走蕓報賊以二十一日潰圍去瑾等則云二十二日斬獲甚多疑有欺蔽乞敕總制都禦史馬中錫核實奏處會蕓劾瑾初至山東賊適在諸城縣之百尺河瑾擁兵不敢擊乃掠平民爲賊輙以奏報及賊劫日照瑾復畱駐靑州賊因乘虛西向破泰安魚臺諸州縣後至新泰小捷遂回兵濟南致賊陷沂水臨胊直取常山幸而靑城爲官軍所圍中夜賊潰圍出復破昌濰諸縣瑾握重兵屢失機會請罷瑾別選將代之或切責俾圖後效兵部乃請令中錫並核以聞十三道禦史賀銳等亦以爲言且謂山東居民凡賊過之處則樂於供給糧艸器仗皆因於民棄家從亂者比比而是官軍所過之地則卽避門逃遁箠楚驅逼猶不肯前懸賞召募亦鮮赴者蓋以供億之煩搜索之苦或掩殺報功尢甚於賊故爾今所報斬獲首級未可輙信得旨諸所奏事情已令中錫核報俟其至日朝廷自有正法張偉令嚴督各該鎭巡參將等官亟討賊以圖成功官軍所過州縣不許生事擾民仍諭四川等處用兵地方總制鎭巡官但有貪功妄殺縱容官軍害人者咸重罪不宥

○六月戊戌巡撫陜西都禦史藍章奏盜藍廷瑞爲永順土兵所遂奔漢中都指揮使金冕土官知州彭定等圍之食竭力盡令其黨何虎等告乞還四川聽撫已令冕等護之出境兵部議廷端稔惡數年兵敗求降乃縱之使出似爲非策宜令總制尙書洪鐘等辯其眞僞誠否而審處之使法不廢而信不失若中變道走則調兵徵剿得旨盜皆朝廷赤子其初起及脇中從多非得已今旣聽撫速令總制鎭巡官議處以聞

○十一月戊辰

上諭兵部臣曰南北直隸河南山東彊賊劉六劉七齊彥明楊虎等肆行叛亂侍郎陸完等討捕累以捷聞殄滅有期朕念天下軍民皆我赤子比因水旱災傷各司府州縣衛所官不能撫卹或催徵大急或科斂繁重或刑罰不平陷於爲盜情實可憫已命侍郎叢蘭王瓊往宣布朝廷徳意惟有名首惡不宥能擒斬者已有升賞格例其餘脇從者皆非得已有能拋棄盔甲器械投首者管軍官卽與辯理髮遣不許濫殺其自角�羊散者沿途官司不許邀殺報功俱量給衣糧資送還鄕原籍官司給與牛具種子田地爲人侵占者各還本主仍復三年或攀指舊事者並免追究兵部卽出榜刊布提督撫按及各府州縣遞爲翻刻務使各鄕村屯堡軍民知悉安分爲善無互相驚疑若冥頑不攺仍出爲盜自取刑誅再不輕宥官司敢有奉行不至仍前怠玩虛應故事者總督等官指實參奏重治四川江西等處盜賊令總制尙書洪鐘都禦史陳金及各撫按官如旨奉行

○正徳七年正月丁巳傳旨諭直隸山東河南等處被賊脇從軍民人等爾等本皆良民被脇從賊盜旣非本心及遇官軍又遭殺戮朕甚憐之累有旨許投首免罪爾等愚頑不省今再曉諭使皆知悉除賊首劉六劉七齊彥明劉三趙風子邢老虎赦所不原其餘但能角�羊甲投首者俱勿論仍復其身三年戒飭所在毋得擾害朝廷決不失信至於各處災傷被賊地方一應錢糧物料俱依前旨蠲免不許有司虛應故事總督提督並各該鎭巡及司府州縣等衙門各謄榜曉諭

○十月辛酉傳旨申諭直隸山東河南江西四川等處頃年盜起殘害地方皆因賊首數人紏合徒眾中間多是良民畏避糧差被其脇從朝廷命將出兵又再三降旨榜諭許其角�羊散自首俱宥其罪仍令有司存卹今各路官軍將賊首藍五鄢老人趙風子陳翰李茂賈勉兒等俱生擒淩遲汪澄二胡雪二劉三楊虎邢老虎劉六等俱剿殺劉七齊彥明銼屍梟首示眾其窩藏交通之人如王欽王五等俱淩遲處斬已敕各處鎭巡三司官曉諭軍民爲惡者自取其死爲善者得保身家猶恐府州縣衛所官不能用心撫卹領軍官失事懼罪殺降報功使人心驚疑不安又令兵部嚴行各官角�羊散投首者令依前旨免其糧差三年田地被侵者追還原主無牛具種子者措置給之失事官量情輕減不許妄殺務使人人爲善同享太平朝廷屈法伸恩如此其四川殘賊廖麻子一黨昏迷不省已別遣將督兵剿殺除廖麻子不赦其餘角�羊散自歸一體寬卹惟旣散之後不攺前非仍復爲盜者所在擒執重治不宥中外有司通行榜諭知之

○弘治十八年七月己酉

先帝時南京監察禦史沈賚等言

皇上親錄大理少卿吳一貫等所勘邊情於闕下事干刑獄宜付所司不必親勞

聖斷蓋以萬幾叢委或不暇給投間抵隙之人將爲取寵市權之計此今日之體統不可不正者也望自今政務委之九卿設或未當責有所歸則事不煩而理都察覆奏國v家刑獄之事各有成規如吳一貫等勘事失之輕信以致處斷過當人多冤稱

先帝不忍之心施於偶聞乃親錄諸犯仍付法司無輕議罪十八年之間僅一見之未嘗著爲常典此非

先帝之好勞乃臣下不職之爲累也但賚等推明體統意亦忠愛請繼自今刑獄悉責成中外有司並勘問官秉公訊鞫違者以故失論庶臣勞於下君逸於上而庶事亦不致隳廢矣詔今後內外法司及奉旨勘事官務秉公道根究實情不可顧忌偏枉

○正徳元年四月癸丑掌大理寺工部尙書楊守隨奏每歲天气暄熱會審罪囚事例行於在京而不行於南京五年一審錄事例詳於在京而略於在外事體有偏刑或不當宜通行南京審囚之時三法司一同會審其在外審錄亦照此例會審具奏庶事體無一徧之獘刑罰合眾論之公

上從之且曰人命至重錄囚有狥情稽滯窺伺者令該科參究

上命司禮監太監張永同三法司堂上官審錄罪因敕諭永曰朕惟刑獄重事自古帝王必致謹於斯朕嗣承大統仰體

上天好生之心特加愼重玆當天气炎熱恐輕重罪囚或有冤抑致傷和气特命爾同三法司堂上官從公審錄死罪情眞者候決其情可矜疑事無證佐並應枷號者詳具以聞徒流以下減等發落笞者並釋之於是永會三法司具以獄讞前後得可矜疑者六十一人俱減死充軍其情重者仍杖之百而遣之免枷號者十有五人依原擬發遣以不孝告而有息詞者七人杖之百俾歸餋自首並篤疾放免者八人

○正徳九年九月戊子敕諭刑部都察院大理寺曰刑獄重事凡斷決起發會勘駁勘等項律例所載俱有定限不許淹禁今內外問刑衙門官員不體朝廷欽卹至意一應系囚或不親鞫問或狥情受囑或畏避嫌疑展轉委勘以致監禁日久有數年未結至瘦死獄中者情甚可憫法司其亟申明律例移文省諭今後再有故違者重治不貸又近年山東河南四川山西等處失事人員亦多淹禁者其今各鎭巡等官查勘明白從公議奏定奪故諭

兵政

○正徳三年十二月己酉兵科都給事中趙鐸等言近年官軍比試多姑息之獘請加嚴飭得旨舊制比試甚嚴歲久人玩視爲故事兵部其移文各都司應襲子孫須弓馬熟閒乃聽起送監比官必嚴比中式方許襲替不中者如例處分若監比似前怠玩必罪之仍令偵事諸司察其獘以聞

屯田

○正徳元年五月甲辰先是總督糧儲戶部右侍郎陳淸兵科給事中徐忱各﹤鋶﹣釒﹥言倉庫空虛可慮戶科給事中張文等又極言國用不給當亟議經制之宜

上曰此重事也戶部宜會多官議處畫一開具以聞於是尙書韓文會英國公張﹤棥心﹥等條具經制八事詔是之仍令戶部詳究近年支用日漸增加多至數倍之由及運送各邊銀兩已用未用之數並可行長策仍議處以聞文復會﹤棥心﹥等言銀兩之用由於京軍屢出調度頻繁山狹饑荒供億加倍往者

孝廟登極賞賜悉出內帑戶部止湊銀三十餘萬兩今則銀一百四十餘萬皆自戶部出矣往者內府成造金冊皆取諸內庫今則戶部節進過一萬四千八百餘兩矣往者戶部進內庫銀止備軍官折俸今則無名賞賜無益齋醮皆取而用之矣此銀費所以日增也招收投充之匠傳升乞升之官役占影射之軍皆夤緣權貴蠹公營私或臣下建白而裁革不行或方行裁革而旋復仍舊深根滋蔓潛耗京儲此冗食所以日增也光祿寺供應每告不敷內監局工作略無停息至如玉帶蟒衣一槪濫賜其餘瑣細不能枚舉此冗費所以日增也伏望

皇上深懲宿獘俟諸司查奏至日應裁革減省停止者卽賜施行其各邊角�羊送銀兩已用未用數目及有無冒妄關支之獘宜行各邊巡按禦史備查明白造冊送繳以憑參究所謂可行之策則各處稅課司河泊所王府舊嘗陳乞爲業者不論久近盡取還官行撫巡等官稽其歲入錢鈔如例折銀山場湖陂田土或王國攺遷爲人侵占者盡數查出召人佃種如例徵銀應漁牧者定則以收其利俱角�羊部備用又沿邊屯田廢弛尢甚禾黍之地盡爲艸莽之區以故倉儲缺乏輸銀日多宜敕各邊總制會同巡按及管糧郎中督同巡守管屯等官淸查故有並新增頃畝除已給軍領種外其間凡有權豪奪占者追究攺正荒蕪未種者立法召人開墾承種限三年成熟起科或租額太重奏請量減近邊有膏腴可耕之地亦宜因時酌處不必拘於禁例而久棄之又順天保定等府地方先年賞賜內官莊田有年久而其人已故家眾受價典賣或投托勛貴隱匿爲業乞選差科道及本部屬官各一員會同巡撫查勘原賞頃畝遵奉

先帝敕旨不及二十頃者仍與見管業之人三十頃而上每三十頃遞除五頃與之佃種如民田例畝稅銀三分餘地並收入官令有司招人佃種各將租銀角�羊部以上三事似亦可以少助公家之費

上曰然屯田積榖乃餉邊上策漢之趙充國行於金城唐之韓重華行於振武其效昭然可考沿邊及遼東屯田其擇禦史能者分行核實然貴臻實效不可虛應故事

馬政

○正徳二年四月丁酉陜西總制兼督理馬政都禦史楊一淸奏臣先年奉敕督理陜西馬政親詣苑馬寺兩監六苑查得原額艸場一十三萬三千七百七十七頃六十畝存者止六萬六千八百八十八頃八十畝餋馬軍一千二百二十名存者止七百四十五名牧餋兒騸騾馬並孳生馬駒止二千二百八十匹竊嘆馬政之廢至於如此夙夜講求淸出實有艸場荒熟地共一十二萬八千四百七十三頃有奇淸勾撥補招募攺編軍人二千三百四十三名銀買茶易追補孳生馬匹並駒共一萬一千八百七十一匹修完馬營城堡共一十九處衙門倉廒馬廏屋宇共四千一百餘間選設操丁一千名給與盔甲弓矢委官操練無事牧馬有警調用又奏武安苑艸場地二千九百六十六頃招募攺編軍人三百四十五名及照西寧洮河三衛茶馬舊規廢弛年久官茶無積私販通行西域畜牧盡爲私販所得邊兵缺馬乃累行伍陪償臣嚴禁私販廣積官茶內照舊制招調遠近畨人共易兒騸騍馬一萬九千七十七匹計今三茶馬司處置見畜茶四十五萬餘斤足充二年易馬之用是以於三邊歲給戰馬不爲無補至於招番一事𨿽未嘗明復金牌之規而實坐收茶馬之利臣非敢自伐其功但念創作者必專而後成交承者必守而無失臣初責任專易於集事自兼巡撫以來顧此失彼已不如前比者復蒙加任總制責任重大其於監牧茶馬之政勢不能及惟是規置粗定禁令已行分官代理幸不廢墜切惟馬政茶法事體相湏先年陜西行太僕寺苑馬寺馬政俱系巡撫兼管而茶馬則巡茶禦史主之巡撫政務繁多馬政實不經意而茶司所易良駑莫究騎操所給登耗不聞本末始終茫不相攝虛名無實亦勢使然頃督理設官兼總數事故臣得以稍效其愚此後恐難復設止令巡撫兼之未免仍蹈舊轍莫若復設巡茶禦史一人或三年或二年一易請敕兼理馬政茶法二事陜西行太僕寺苑馬寺官員專聽約束凡臣布置﹤矢見﹥畫奏有成命事宜非有大礙不必更張庶幾事有定規人有定志矣兵部議覆一淸爲慮甚遠其言可從

上是之曰軍政莫急於馬陜西馬政自今俱令巡茶禦史兼理之務令加意修舉庶幾云錦成羣之盛其勿怠

卹軍士

○正徳元年三月壬午賞楊威等營秋班操軍仰斌等若干人各銀一兩故事登極之賞惟降敕時見在者望焉斌等九月畨上在降敕後以方營造

泰陵援春班例欲均賞戶部覆奏謂均賞無例

上以供役

山陵有勞特命減半賞之

備邊

○正徳元年三月乙酉錦衣衛千戶屠璋自陜西勘事還報虜眾約五六萬以去年十二月十七日花馬池毀垣而入直抵隆徳靜寧會寧等處至今年正月初四日始從舊路遁去鎭巡等官先調各衛官軍土達召募民壯九千七百餘人委備冬把總指揮任璽等分布沿邊防守都禦史楊一淸又調延寧莊浪兵馬邀擊追剿然或傳報不豫或備慮不謹或應援不及或心力不齊以是失誤事機竟無成功其初入花馬池參將霍忠等兵潰遂轉侵固原圍豫旺城璽及操守指揮陳輝與戰於乾鹽池陣亡一十八人於是由葫蘆峽口寇鎭戎所歷黑水板井等堡及靜寧州所殺虜人畜甚眾還至亂馬川指揮張瑛把總張光宇率軍迎敵瑛中流矢死者又十八人虜大眾出錦雞口時一淸累趣兵並力截其歸路然皆坐視不戰惟指揮郭溯追及餘賊六騎於小鹽池與副總兵姜漢守備都指揮侯勛部下各斬首二級所獲僅達馬夷器而已今賊𨿽已出套東渡顧虜性譎詐佯若北遁其謀叵測況固靖等處糧艸多者或足支主兵二年少者僅半年如有警動調客兵則不足矣兵部覆奏璋所勘與一淸奏報相類諸將功過待覆奏勘處之防禦之策宜行一淸督各鎭守臣豫處邊儲宜責戶部區畫以備不虞

上是之曰其令一淸督各鎭巡等官用心計處防禦不可有纖毫怠忽糧艸前此差官整理方以充足歸報今乃又稱不足邪戶部其從實查處以聞

○正徳八年八月乙丑兵部覆給事中傳鑰所奏備邊事宜一遼東錦義等城堡圈廢壞是以寇至莫禦宜令修補並河東等處皆添設之一各邊軍士貧難銳气銷耎無以禦敵宜令官爲婚娶及置辦軍裝仍每軍復餘丁二人專令耕種以資助之一選擇總兵不必侯伯凡都督以下素有威名未曾委任或在下僚及詿誤閒住者宜﹤鋶﹣釒﹥名簡用一各邊被虜人民在虜日久每遇徵剿之時跽而請命官軍貪功一槪妄殺宜令定格例凡獲被虜男婦老少俱準升級仍令本家出銀充賞如仍前妄殺斬首示眾一廣寧開原舊設馬市所以羈縻諸夷互市之日宜嚴爲之禁其各城索賞夷人俱出百里之外使之駐牧或近塞垣者卽驅逐之則在我無取釁之端在彼知潛入之戒矣詔是之且今馬市驗放夷人入市務依期出境禁其夾帶弓箭之類非互市日不許輒近塞垣管馬市官並備禦軍士有誘取夷貨縱令入境及私交通漏泄者罪不赦

馭外國

○正徳二年五月己酉命朝鮮國李﹤忄隆﹥之弟晉城君懌署理國事﹤忄隆﹥病無嗣奏請以國事付懌禮部議移文核實至是其國議政府具舉國公議申請禮部又言﹤忄隆﹥𨿽病必其不愈而果於無嗣也況懌旣有賢稱亦豈肯自處於薄宜令暫署事務以忠孝自存俟﹤忄隆﹥卒乃具奏議封

上從之賜之敕曰爾兄國王﹤忄隆﹥以世子﹤皇頁﹥夭亡哀慟成疾無他子姓令爾權署國事請命於朝爾國宗戚羣臣咸奏爾爲王親弟孝友好學夙有令望宜代承先緒而爾乃以不敢自明益增隕越爲辭上下之間交盡其道顧封國事重特下禮官及廷臣僉議以爲古者兄弟有相及之義但爾國素號秉禮而爾方執謙處厚玆特命爾署理本國大小庶務以國王體統行事爾尙益惇孝睦以系羣望統厥臣庶綏爾家邦朕將有後命焉欽哉

○正徳十四年二月己卯初髙麗國王王氏洪武間遇弒而絕陪臣李仁人擅立僞姓凡幾易矣國人得王氏裔瑤立之瑤復昏亂眾推門下侍郎李成桂主國事且請於朝詔許之攺名旦令徙居漢成更號朝鮮成桂與仁人本異族永樂間降祭海嶽祝文稱成桂爲仁人嗣而

祖訓條章亦載仁人及子成桂今名旦者成桂子芳遠奏辧

太宗許令攺正近所修大明會典復注

祖訓於朝鮮國下云季氏連弒四王貢使市以歸國王李懌上﹤鋶﹣釒﹥備陳世系本末及四王始終無弒逆迹乞爲攺正下禮部議以會典一書詳載我朝制度其事關外國是非嫌疑之間皆在所略況成桂之得國出

皇祖之命其不系仁人後又有

大宗明詔可徵宜從其請詔可且嘉其誠孝賜敕諭之

優遠人

○正徳三年十月丙子禮部以大通事王喜奏雲南百夷緬甸及宣慰土官衙門例用三年一貢今皆不通宜移文鎭巡等官以時促之

上曰土官貢賦自有舊制其勿紛擾仍行各省鎭巡等官知之

○正徳九年九月戊辰先是巡撫貴州都禦史沈林等奏乖西苖賊阿雜等之叛由宣慰宋然激之今然旣罷職復使其子姓承襲恐夷民不安宜將貴竹平伐等七長官司並洪邊十二馬頭地方金築安撫二司總設爲府洪邊貴竹各設縣皆以流官撫理然侄儲及長官宋齊攺授軍職兵部請下鎭巡等官詳議至是巡撫都禦史陳天祥等復奏各長官司夷民不願開設府縣況貴竹二司舊隸水西宣慰安萬鐘金築等司舊隸程蕃龍裏府衛初非然所部儲及齊宜各襲授原職兵部覆奏詔曰夷俗有不可盡以常法治者儲齊準仍襲原職令與萬鐘等俱用心管束夷民毋得科害激變再有違犯者鎭巡官劾奏罪之

○正徳十二年三月己丑海西嘔罕河衛夷人褚餋哈等人貢道永平擾害驛遞遼東伴送舍人傅鐸奏之禮部議覆詔大通事譯審明白嚴加撫諭禮部仍量差通事送歸旣而海西兀者等衛夷斡黑能等歸伴送舍人亦請遣通事護送遂著爲令

大明武宗毅皇帝寶訓卷之二終

