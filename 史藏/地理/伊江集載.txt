輿地伊犁之地在漢及魏爲烏孫。在唐爲西突厥。在明爲瓦刺﹐卽衛拉特之訛﹐衛拉特凡四﹐爾綽羅斯部居首﹐是爲準噶爾。乾隆二十二年﹐平準噶爾﹐定伊犁。其地統轄新疆﹐爲天山南北總會之區。自北而西與哈薩克接界﹐自西而南與布魯特接界﹐東與烏魯木齊所屬精河接界﹐南北與塔爾巴哈臺所屬阿魯沁達蘭卡倫接界﹐南與阿克蘇所屬噶克察哈爾海臺接界﹐東西一千五百餘里﹐南北一千一百餘里。木蘇爾峙其陽﹐塔勒奇障其陰﹐左以額林哈必爾罕爲門戶﹐右以善塔斯爲藩籬。而伊犁河橫亙其中﹐河之北列城九﹐爲將軍官兵分駐之。所有遊牧二河之南爲錫伯﹑厄魯特駐紮遊牧之所﹐地處極邊﹐形勝四塞﹐距京師一萬零六百一十里。

城池惠遠城﹐乾隆二十八年建。在伊犁河北岸﹐共九里三分。門四﹐東景仁﹐西說澤﹐南宣闓﹐北來安﹐中建鼓樓一度。五十八年﹐於東展築一里三分三釐零。惠寧城﹐乾隆三十一年建。在惠遠城東北七十里﹐地名巴燕岱。綏定城﹐乾隆二十七年建。在惠遠城西北三十里﹐地名烏哈爾裏克。廣仁城﹐乾隆四十五年建。在惠遠城西北九十里﹐地名烏克爾博羅素克﹐卽蘆艸溝。瞻徳城﹐乾隆四十五年建。在惠遠城西北七十里﹐地名察罕烏蘇﹐卽淸水河。拱宸城﹐乾隆四十五年建。在惠遠城西北一百二十里﹐地名霍爾果斯。熙春城﹐乾隆四十五年建。在惠遠城東北八十里﹐地名哈剌布拉克﹐卽城盤子。塔勒奇城﹐乾隆二十六年建。在惠遠城西北三十里﹐地名塔勒奇。寧遠城﹐乾隆二十七年建『在惠遠城東南九十里﹐地名固勒札。

山川額林哈必爾罕山在惠遠城東北四百餘里。乾隆二十二年﹐大軍再定伊犁﹐將軍兆惠由此進兵。將軍班第﹑參贊鄂容安盡節處。按水道記謂﹐在烏蘭庫圖爾班鄂碑在混都賴山者﹐非其故處。阿布喇勒山在惠遠城東二百餘里﹐俗名獨山子。博羅布爾噶蘇山在惠遠城東二百一十里。哈什山在惠遠城東北三百餘里﹐崆郭羅鄂博山在惠遠城北三十餘里﹐山產煤。塔勒奇山在惠遠城北九十里。嶺險峻如關﹐谷中林木茂密﹐俗呼爲果子溝﹐峯下出泉﹐匯爲大河﹐經流谷寧。往來者分繞水之東西﹐自松樹頭至山口﹐凡橋四十二座。庫庫托木達巴罕在惠遠城西北三百餘里。都蘭哈拉山在惠遠城西北三百里。雅爾噶圖山在惠遠城西北三百里。亨格爾圖山在惠遠城西北三百里。哈爾圖哈喇山在惠遠城西北三百里。呼魯克山在惠遠城西五百餘里。阿勒坦額墨爾都圖山在惠遠城西北四百餘里。薩爾塔罕山在惠遠城西北四百餘里。推布霍圖山在惠遠城西北五百餘里。哈升達巴罕在惠遠城西南二百里。沙拉諾海達巴罕在惠遠城西南一百餘里。伊什噶爾迪山在惠遠城西南三百餘里。畢爾巴什山在惠遠城西南四百里。巴彥聚爾坤山在惠遠城西南四百里。格登山在惠遠城西南五百餘里。乾隆廿年﹐大軍射準噶爾達瓦齊﹐結營於此山。巴魯圖侍衛阿玉錫及巴圖魯濟爾﹐察哈什三人率二十二人夜攻之﹐破其營﹐降六千五百騎。有髙宗編制平定準噶爾勒銘格登山之碑。善塔斯達巴罕在惠遠城西南八百里。考漢書顏師古注﹐蔥嶺雲山多生蔥﹐故以名嶺。今善塔斯嶺上多野蔥﹐蓋蔥嶺。自吉布察克山而東爲阿喇古山﹐又東爲喀克善山﹐又東至阿克蘇北善塔﹐斯殆喀克善山分﹐支實蔥嶺也。索果爾達巴罕在惠遠城東南二百十五里﹐索果爾軍臺南二十里﹐產鐵﹐回子於此采挖。阿爾臺山在惠遠城東南二百餘里。那喇特達巴罕在惠遠城東六百餘里﹐昌曼河所自出也。自此爾西爲厄魯特遊牧。特克斯河源在惠遠城西南五百餘里。崆吉斯河源在惠遠城東七百餘里。哈什河源在崆吉斯源北﹐由阿布喇勒山北分二支入伊犁河。博羅布爾噶蘇河在惠遠城東二百餘里。濟爾哈朗河由哈什山口流經濟爾哈朗回莊。乾隆廿二年﹐阿睦爾撒納嗾諸降夷作亂﹐將軍兆惠一孤軍駐濟爾哈朗﹐轉戰而出。辟裏沁河在惠遠城東北一百餘里﹐南流灌漑兩滿營屯工及巴燕岱綠營屯工地畝。東阿里瑪圖山泉在惠寧城北﹐源出北山﹐引水歸渠。烏哈爾裏克河在惠遠城北一百餘里。察罕烏蘇水在惠遠城西北一百餘里。西阿里瑪圖水在惠遠城西北一百二十餘里。滚壩溝水在惠遠城西一百三十餘里。霍爾果斯河在惠遠城西北一百四十餘里。策集河在惠遠城西北二百餘里。薩瑪爾河在惠遠城西北二百餘里。圖爾根河在惠遠城西北二百餘里。奎屯河在惠遠城西北三百餘里。察林河在惠遠城西南四百餘里。特穆爾哩克河在惠遠城西南四百餘里。格根河在惠遠城西南五百餘里。哈爾奇喇河在惠遠城西南五百餘里。沙喇雅斯河在惠遠城西南四百餘里。達布遜淖爾在惠遠城西南三百里。察布察爾河在惠遠城東南二百餘里﹐引爲渠漑洋薩爾及銅廠回莊。城南一里許﹐源出特克斯﹑崆吉斯二河。注流深廣﹐境內之水皆歸焉。還城南折﹐而西北流七百餘里﹐入哈薩克界。伊犁河經惠遠城南半里許。唐書言西突厥分其部爲二﹐以伊列水爲界。又顯慶二年﹐以蘇定方爲伊麗道行軍總管﹐伊列﹑伊麗﹐卽伊犁之訛。賽裏木淖爾在惠遠城東北二百餘里﹐塔勒奇嶺之北﹐周三百餘里﹐四周皆大山。其北山後有地名波羅塔拉﹐水艸丰茂﹐土地平曠。乾隆廿二年﹐阿逆自哈薩克潛入伊犁﹐會諸賤於此﹐欲自立爲汗﹐蓋爲準噶爾遊牧﹐今爲察哈爾遊牧。

壇廟祠宇萬壽宮在惠遠城北門內。社稷壇在惠遠城南門外。先農壇在社稷壇北。風神廟在惠遠城西門外。火神廟在惠遠城北門內。文昌宮在惠遠城東門內。魁星閣在惠遠城東門內。關帝廟在惠遠城西門大街。城隍廟在惠遠城把門內。龍王廟在惠遠城南門外。八蠟廟在惠遠城鼓樓東。劉猛將軍廟在惠遠城鼓樓西。喇嘛寺初建於綏定城﹐移建惠遠城東門外河岸。祠堂在惠遠城北門內。節孝柯在惠遠城東北隅。

軍臺軍臺處在惠遠城西門內。沙喇布拉克在惠遠城西北七十里﹐俗名小蘆艸溝﹐與沙喇布拉克卡倫相近。塔爾奇阿滿臺在塔勒奇山口內里許﹐距沙喇布拉克臺六十里﹐東距塔勒奇卡倫五里。鄂博勒齊爾臺在塔勒奇山溝內﹐距塔勒奇阿滿臺四十里。鄂勒著依圖博木臺在賽裏木淖爾東岸﹐與幹珠罕卡倫相近﹐自臺南行折西南沿淖爾行五十里﹐陟松頭達巴罕入山溝西南行三十里至鄂博奇爾臺。瑚素圖布拉克臺在兩山間﹐距鄂勒著依圖博木臺八十里﹐自此東四十里有界牌﹐爲伊犁精河交界。以上東路軍臺。巴圖蒙柯臺在伊犁河南岸﹐錫伯地界距惠遠城十五里。海努克臺在伊犁河南岸﹐距巴圖蒙柯臺九十里。巴圖蒙柯臺東南三十餘里﹐出錫伯界入額魯特遊牧界索果爾臺在索果爾達巴罕北二十里﹐距海努克九十里。博爾臺在索果爾達巴罕一帶山之陽﹐距銅廠一百里﹐距索果爾臺八十里。特克斯臺在特克斯河南岸距霍諾海臺一百里。沙圖阿滿臺距特克斯臺八十里﹐南行五里爲天橋﹐伊犁阿蘇交界之所﹐又南九十里爲噶克察哈爾海臺﹐至冰嶺之陰矣。以上南路軍臺。

河渡伊犁河口渡船二隻。固勒札渡船二隻。運糧船十六隻。修船年分﹐三年小修﹐五年大修。小修之年船工處自行辦理﹐其拆造大修所需銀兩﹐在房租項下動撥報銷。

堤堰伊犁惠遠城在大河北岸﹐當年城至河岸相距二﹑三﹐裏歷年河水沖刷﹐其堤岸率以柳囤絡石﹐水長輒壞今河。距城僅半里許﹐現築挑水土壩長六十餘丈﹐底寬七丈﹐頂寬四丈﹐每年領歲修銀二千兩。

官制兵額總統伊犁等處將軍一員﹐參贊大臣一員﹐惠寧城領隊大臣一員﹐錫伯營領隊大臣一員﹐索倫營領隊大臣一員﹐察哈爾營領隊大臣一員﹐額魯特營領隊大臣一員。印房掌關防司員一員﹐幫辦一員﹐內由京派來司員一員﹐本處保升主事職銜一員。糧餉處掌關防司員一員﹐幫辦三員﹐內由京派來司員一員﹐由京廢員賞給職銜派來者二員﹐本處保升主事職銜一員。駝馬處賞關防司員一員﹐幫辦一員﹐內由京廢員賞給職銜派來者一員﹐本處保升主事職銜一員。筆帖式四員﹐內印房二員﹐糧餉處一員﹐駝馬處一員。委筆帖式八員﹐內營務處二員﹐滿檔房二員﹐印房二員﹐糧餉處一員﹐駝馬處一員。軍臺委筆帖式六員﹐內東路三員﹐南路三員。惠遠城管倉糧員一員。惠寧城﹑固勒札﹑綏定城﹑塔勒奇城管倉糧員四員。咸豐年﹐將軍札拉芬泰奏準﹐將塔爾奇倉歸並綏定﹐裁撤糧員一員。撫民同知一員﹐理事同知一員。惠遠城﹑惠寧城﹑綏定城﹑拱宸城巡檢四員。惠遠城滿營協領八員﹐佐領四十員﹐防禦四十員﹐驍騎校四十員﹐世襲恩騎尉二頁﹐催總四十名﹐領催一百二十名﹐前鋒三百二十名馬甲二千八百名﹐炮手四十名﹐步甲六百名﹐匠役八十名﹐養育兵二百四十名﹐鳥槍步甲四百名﹐共兵四千六百四十名。惠寧城滿營領隊大臣一員﹐協領四員﹐佐領十六員﹐酵禦十六員﹐驍騎校十六員﹐世襲恩騎尉四員﹐委筆帖式二員﹐催總十六名﹐領催六十四名﹐前鋒一百六十名﹐馬甲一千四百五十六名﹐炮手十六名﹐步甲三百二十名﹐匠役四十名﹐養育兵六十四名﹐共二千一百四十四名。錫伯營總管一員﹐副總管一員﹐佐領八員﹐驍騎校八員﹐空藍翎六員﹐委筆帖式二員﹐領催三十二名﹐披甲九十八名。索倫營總管一員﹐副總管一員﹐佐領八名﹐驍騎校八名﹐世襲云騎尉一員﹐空藍翎九員﹐委筆帖式二員﹐前鋒校四名﹐前鋒三十六名﹐領催三十二名﹐披甲九百六十八名﹐養育兵二百名。察哈爾營左翼總管一員﹐副總管一員﹐佐領八員﹐驍騎校八員﹐空藍翎三員﹐委筆帖式二員﹐瓴催三十二名﹐披甲八百六十八名﹐察哈爾右翼總管一員﹐副總管一員﹐佐領八員﹐驍騎校八員﹐世襲云騎尉二員﹐空藍翎三員﹐委筆帖式一員﹐領催三十二名﹐披甲八百六十八名。額魯特營上三旗總管一員﹐副總管一員﹐佐領六員﹐驍騎校六員﹐世襲云騎尉二員﹐空藍翎三員﹐委筆帖式二員﹐食一兩五錢坡甲二名﹐食一兩披甲四百七十四名﹐食五錢披甲六百六十四名﹐土爾扈特臺吉四員。額魯特營下五旗總管一員﹐副總管二員﹐佐領十員﹐驍騎校十員﹐世襲云騎尉三員﹐空藍翎三員﹐委筆帖式一員﹐拜唐阿一員﹐領催四十名﹐食一兩披甲五百名﹐食五錢披甲一千零七十七名。乾隆三十七年﹐將軍舒赫徳奏言﹐投誠土爾扈特內安插伊犁之沙畢納爾人等共八百六十七名﹐歸入下五旗額魯特。添設副總管﹑佐領﹑驍騎校等官管束。欽奉恩旨﹐伊犁額魯特生齒日繁﹐又有隨土爾扈特投來沙畢納爾人等﹐著加恩賞給錢糧﹐以資養瞻等因﹐欽此。經將軍舒赫徳奏明﹐上三旗添給五錢錢糧一百九十六分﹐下五旗添給五錢錢糧二百三十八分﹐沙畢納爾添給五錢錢糧二百六十七分。乾隆六十年﹐將軍保寧因伊犁額魯特閒散人等出差鞍馬等項﹐俱系自備﹐不能官爲辦給﹐奏奉諭旨﹔上三旗加添錢糧四百六十八分﹐下五旗加添錢糧七百六十分﹐沙畢納爾加添錢糧三百零四分。沙華納爾營副總管職銜佐領一員﹐佐領三員﹐驍騎校四員﹐空藍翎二員﹐領催十六名﹐委領催十六名﹐食五錢披甲五百七十一名。土爾扈特三等臺吉一員﹐綠營總兵一員﹐中營駐綏定城遊擊一員﹐守備一員﹐千總二員﹐把總四員﹐經制外委六員﹐額外外委六員﹐馬步兵各三百名。左營駐廣仁城﹐遊擊一員﹐守備一員﹐千總二員﹐把總四員﹐經制外委六頁﹐額外外委六員﹐馬步兵各三百名。右營駐瞻徳城﹐都司一員﹐守備一員﹐千總二員﹐把總四員﹐經制外委六員﹐額外外委六員﹐馬步兵各三百名。霍爾果斯營駐拱宸城﹐參將一員﹐守備一員﹐千總二員﹐把總四員﹐經制外委六員﹐額外外委六員﹐馬步兵各三百五十名。巴燕岱營駐熙城﹐都司一員﹐千總一員﹐把總二員﹐經制外委三員﹐額外外委三員﹐馬步兵各一百五十名。塔爾奇營駐塔勒奇城﹐守各一員﹐千總一員﹐把總一員﹐經制外委二員﹐額外外委二員﹐馬步兵各一百名。北關汛守備一員﹐把總二員﹐經制外委二員﹐額外外委二員﹐兵二百名﹐書識十四名。回子三品阿齊木伯克一員﹐四品伊什罕伯克一員﹐五品噶雜那奇伯克二員﹐五品商伯克二員﹐六品哈資伯克一員﹐六品巴吉格爾伯克一員﹐六品蜜拉普伯克七員﹐六品都管伯克一員﹐七品明克七員﹐七品帕提遐普伯克一員﹐七品什虎爾伯克一員﹐七品色迪爾伯克一員﹐七品玉子伯克六十名﹐管理挖鐵七品玉子伯克一名。伊犁屯田有兵屯﹑回屯﹑戶屯。兵屯者﹐綠營兵丁之屯﹐回屯﹐回子之屯﹐戶屯者﹐商民之屯﹐至旗屯﹐前此未有﹐嘉度七年始興﹐陸續奏報開墾﹐通共計地七十二萬三千二百餘畝。先調綠營兵一千名耕種﹐嗣內地增調至二千五百名﹐五年更替。內以二千名屯種﹐後攺爲攜眷定額三千名﹐以二千五百名屯種。地四萬畝﹐分爲二十五屯﹐續攺爲十五屯﹐又增七屯﹐又裁四屯﹐又裁三屯﹐仍爲十五屯之數﹐復又加種三屯﹐又加二屯﹐定爲二十屯﹐計用屯兵二千零九十名。每屯每年領籽種一百一十一石﹐秋成後按分數交糧﹐每屯十八分至二十八分不等。其十八分者﹐交糧一千八百石有零﹐二十八分者﹐交糧二千八百石有零。又每年額交步甲口糧﹐麥一千六百石。其各屯交糧至十八分以上者﹐議敍給賞﹐十五分者﹐功過相抵﹐每年約交糧三萬餘石。

回屯南路先後調駐種地回子六千戶﹐分屯耕作固勒札﹑建寧遠城﹐設阿奇木伯克管轄。以六千回戶分九屯﹐耕種不計畝數﹐每戶交糧十六石﹐每年共九萬六千石﹐嗣又加四千石﹐共十萬石﹐又另交銅﹑鉛廠口糧﹐小麥二千石。外有燕齊回子三百二十三戶種地﹐收麥爲大小伯克及挖鐵回子口糧。後有回子續開地十六萬四千七百五十畝﹐每年交糧一萬六千石。又續開三道灣阿勒卜斯地二十五萬六千四百九十三畝﹐每年交糧一萬六千石。

戶屯民戶承種稻地五萬三千三百一十六畝﹐徵銀三千一百九十九兩二錢九分。又續開三顆樹﹑阿奇烏蘇﹑大楡樹等處地十七萬八千六百九十畝﹐歲徵小麥二千六百六十八石﹐徵銀七千二百六十七兩。外有爲民遣犯﹐每民種地十二畝﹐每畝交糧八升﹐陸續增減不等。嗣子元年﹐阿齊烏蘇報災地三萬六千九百八十二畝零﹐卽在迆南附近二工等處補地二萬一千六百畝﹐每畝徵銀五分﹐共徵銀一千零八十兩。又查出向不得水歇年熟地五萬零四十畝﹐每畝徵銀五分﹐共徵銀二千五百零二兩﹐以補原額之缺。

旗屯惠遠城﹑巴燕岱兩處所開旗地七萬餘畝﹐賞給八旗耕種﹐後因其不諳耕作﹐準其招佃納稅﹐每年收小麥六个石﹐抵放兵丁養瞻﹐每年節省羊價銀四千兩﹐並添設壯丁一百六十名。又巴燕岱收地租銀一千﹕一百餘兩﹐亦添設壯丁四十八名﹐並養瞻口食等用﹐並不報銷。此地先系奏明賞給旗人自行安心耕種﹐永爲世業﹐後以八旗不諳耕作﹐將舊分屯地俱分給民人耕種﹐故後攺此章程辦理。

派防塔爾巴哈臺派有惠遠城滿營官兵四百二十四員名﹐惠寧城三百十一員備﹐錫伯營一百三十二員名﹐索倫營一百三十一員名﹐察哈爾營一百六十二員名﹐額魯特營一百六十二員名﹐喀什噶爾有惠遠城七十員名﹐惠寧城三十一員名錫伯營二十二員名﹐索倫營一百二員名。

營務伊犁爲西陲總匯之區﹐新疆重鎭﹐故駐有滿洲蒙古八旗兵﹐有綠營屯兵﹐有錫伯﹑索倫﹑察哈爾﹑厄魯特等。其惠遠城滿營由熱河﹑涼州﹑莊浪移駐﹐惠寧城滿營由西安移駐﹐錫伯營由盛京移駐﹐索倫營由黑龍江移駐﹐察哈爾營由張家口外移駐﹐厄魯特營有自熱河移駐﹐爲達什達瓦厄魯特﹐系準噶爾在先投誠者﹐有自準噶爾滅後陸續招撫﹐並由哈薩克﹑布魯特投出者﹐又有沙畢爾人等隨土爾扈特歸順者﹐皆歸厄魯特營﹐此外綠營屯兵由陜﹑甘兩省陸續換防後﹐攺攜眷者﹐以上均皆永遠駐防者也。惠遠﹑惠寧兩城滿營官兵﹐除南北路換防及卡倫各項差使外﹐其餘官兵定例﹐每月逢四﹑七﹑十日操演合隊﹐二﹑八日演過堂準頭馬槍﹐一﹑五﹑九日演步箭。錫伯﹑索倫﹑察哈爾﹑厄魯特四營﹐各於屯所遊牧﹐隨時操演槍箭。綠營﹖兵隨時操演﹐其屯兵秋收後輪操﹐俱習槍﹑箭﹑刀﹑矛﹑藤牌﹐每年夏秋閱看兩營官兵技藝﹐每年秋赴哈什一帶演圍﹐每年八﹑九月派領隊大臣巡查。哈薩克﹑布魯特邊界﹐每年冬月閱看綠營官兵技藝﹐每年十月教場查閱八旗軍器﹐又在紅山嘴演放炮位﹐其鐵子﹑鉛丸﹑火藥按閱七銷三辦理。

庫儲伊犁惠遠城建設倉庫﹐由陜甘調派丞卒一員﹐以專責成﹐糧餉局而外﹐凡綢緞﹑棉花﹑茶﹐布皆掌之。緣伊犁地廣事繁﹐統計滿漢文武及四愛曼﹐共設官一千四百餘員﹐養兵一萬九千餘名。自將軍﹑大臣以下﹐至同知﹑巡檢及滿﹑漢官兵﹐則有糧有銀﹐錫伯等四處四愛曼及回子阿奇術伯克﹐土爾扈特王公則無糧有銀﹐綠營官弁及馬兵則有銀有馬料有折色﹐步兵則有銀有折色﹐統計每年需用餉銀六十七萬八千九百餘兩﹐需用各糧十三萬五千餘石。所用之糧取之於五倉收納回子綠營所交之糧﹐所用之餉取之於甘肅撥解者六十一萬餘﹐兩閏爲加調﹐取之於本地租稅及茶﹑馬﹑棉花﹑布疋者﹐七萬八千九百餘兩。

糧入數每年應收回子交租糧十萬石﹐又廠夫口糧麥二千石。兵屯十八分者﹐應交細糧一千八百零六石三斗九升七合七勺﹐粗糧二千零三十石八斗七升。二十八分者﹐應交細糧二千八百零六石三斗七升三合七勺﹐粗糧三千一百三十二石二斗四升。又綠營額交步甲口糧﹐小麥一千矢百石。

糧出數每年應放糧數﹐先前定額歲須各色糧十二萬六千六百六十餘石﹐嗣將綠營官兵應支糧石攺爲折色﹐自後﹐每年應放各色糧十三萬五千餘石。

餉入數每年應收房租﹑地租銀一萬九千零九十餘兩﹐又扣收官兵領買各項銀六萬零四百七十餘兩﹐又寶伊局鑄造錢文﹐搭放兵餉合銀二千零三十餘兩﹐每年所調俸餉銀內﹐約余銀七千一百餘兩﹐甘肅撥解銀六十一萬兩。

餉出數將軍﹑大臣以下官員估需養廉﹑鹽菜銀一萬四千二百餘兩﹐兩滿營官兵俸餉等銀三十八萬三千二百七十餘兩﹐錫伯營官兵俸餉銀二萬六千七十一兩﹐索倫營官兵俸餉銀二萬九千七百零一兩﹐察哈爾官兵俸餉銀二萬五千六百七十六兩﹐額魯特營官兵俸餉銀三萬一千八百十七兩﹐綠營官兵俸廉等各項銀十三萬九千二百四十餘兩﹐同知﹑巡撿俸廉公費銀七千餘兩﹐軍臺鹽菜銀九百八十餘兩﹐換防出差各項鹽菜銀一萬兩﹐土爾扈特王公俸銀八千八餘兩﹐喇嘛人等錢糧銀一千三百八十餘兩﹐道光八年加增各項官員養廉銀四千六百六十兩。

紅白賞卹伊犁兩滿營例定官兵紅白賞卹不得過八千兩﹐綠營官兵例定紅白賞卹銀不得過一千兩﹐年終匯冊有餘﹐作爲次年支發。

借辦軍裝貨物伊犁滿營向例在蘭庫預借銀九萬兩﹐派該滿營官員赴內地置買軍裝貨物﹐存於官布鋪﹐陸續賣給官兵﹐其價在俸餉內坐扣歸款。

內地代買紙札農具每年蘭州﹑涼州等代買紙札農具等物﹐解來伊犁﹐歲需銀一千六﹑七百兩不等﹐歸經費內報銷。

封儲銀兩伊犁庫存向有備用銀二十萬兩﹐又另有封儲銀十萬兩﹐奉準備儲在庫﹐遇有南北路軍需要務﹐準其奏明﹐暫時動用﹐仍於報銷後奏請﹐照敷由內地撥還存庫﹐永遠封儲﹐以實邊防。

實存銀兩伊犁每歲預調餉項六十一﹑二萬兩﹐遇閏加調銀五萬餘兩﹐皆系寬爲預調。其用剩﹖﹖數﹐歷年於奏銷案內報明實存﹐以備協運來遲﹐卽以挪墊﹐積至咸豐二年奏銷時﹐共積存銀十一餘萬餘

綠營采買伊犁綠營屯鎭﹐每年借支買口糧銀一萬六千石﹐在次年各官兵應領餉銀內坐扣歸﹖。自咸豐六年以後﹐用銀項不敷﹐以小麥一萬五千餘石抵借﹐每石作價銀三分﹐於兵餉內按月坐扣銀二分﹐每年調解內地備色綢緞七百四十疋。內江寧解二百四十七疋﹐杭州解二百四十六疋﹐蘇州解二百四十七疋﹐以備賞犒外夷及官兵買用﹐並換易哈薩克牲畜。

回布每年由葉爾羌﹑和闐﹑喀什噶爾等處徵運回布九萬九千餘疋。內應轉運塔爾巴哈臺三﹑四千疋﹐其餘備賞犒外夷並易牲畜。

棉花每年由葉爾羌﹐和闐等處徵運棉花一萬五千餘斤﹐存爲八旗官兵分買。

茶葉咸豐六年﹐本地出產土茶抽收稅茶一萬七千一百餘斤﹝十分抽二﹞﹐七年﹐抽茶一萬三千五百餘斤﹝攺抽分半﹞﹐八年抽茶八千八百廿余斤﹐九年﹐抽茶一千八百餘斤﹐均聲明於甘省徵調茶斤內﹐五數扣除﹐十年﹐因產茶種絕﹐益無領票入山商人﹐是以暫停徵稅﹐十一年正月奏明停止。每年由陜甘額調茶葉一十一萬一千五百斤﹐存爲各官兵分買。

銅廠咸豐六年﹐將新開雅嗎圖銅廠停止采煉﹐奏明停止在案。先於哈爾海圖地方開設銅廠一座﹐歲獲銅二﹑三千斤至五﹑六千斤不等。後因所產不充﹐復於哈什地方另開新礦﹐每月增采五﹑六百斤﹐合計每年收獲七千餘斤。請於歲鑄外﹐每年加鑄錢六百串﹐共額鑄制錢一千七百二十串﹐每年冬臘月按八折抵放兩滿營餉錢二千一百五十兩。

鑄錢伊犁設實伊局鑄造制錢﹐安鑪二座鼓鑄。錢每一文重一錢二分﹐用紅銅八分四釐﹐黑鉛三分四釐八毫﹐點錫一釐二毫。用南路額運紅銅三千九百斤﹐本處采銅六千餘斤﹐鉛四千二百七十二斤﹐其點錫一百四十斤﹐及應用器具俱由該局領價備置﹐共發經費銀五百四十三兩五錢。先是每年鑄錢九百餘串至一千一百餘串不等﹐嗣後加鑄錢六百串﹐共鑄錢一千七百二十二串文﹐照八折合銀抵餉﹐計抵銀二千一百餘兩。按春秋兩卯開鑄﹐每年自正月初十至五月底止﹐又自七月初十至十一月底止﹐各一百四十日﹐各經費錢二百三十兩八錢零﹐口糧八千一百二十斤。其餘兩次停鑄日期﹐各經費銀丸兩五錢零﹐口糧一千一百六十斤。

鉛廠先於哈什地方開設鉛廠一處﹐歲獲鉛六﹑七千斤至一萬餘斤不等。除錢局配鑄外﹐余爲軍火鉛丸之用﹐存軍器庫。後因出鉛較少﹐復於察奇爾阿滿山采挖﹐續獲另報每年應交額鉛一萬二千四十七斤﹐近年僅交二﹑三千斤不等﹐報部存鉛十二萬餘斤。

鐵廠先於伊犁河南山索果爾地方采挖生鐵﹐南路調熟悉回子三十戶來此開采﹐爲回子等打造耕造器具之用。嗣又添派綠營兵丁二十名﹐在於崆郭羅鄂博采鐵應用﹐皆無定額。

煤窯崆郭羅鄂博一帶有大山頭﹑石人子﹑甘溝三處﹐開窯二十四座﹐長年開取者十六座﹐冬春堪挖者八座﹐獲利以十二股抽收﹐歲徵稅銀三百二十四兩八錢零。嗣添窯十二座﹐加稅銀一百三十四兩六錢零﹐後報塌二座﹐減稅銀二十一兩七錢零。

木稅伊犁南北山場﹐在伐木人民內﹐擇其老成妥實者﹐設爲商頭﹐官給驗票﹐定以抽分﹐每木百根抽分七根。初定之年﹐抽收柁梁﹑山柱﹑檁椽﹑板片共計四千八百五十一件﹐存爲兵房歲修及屯工﹑渠道橋梁等用﹐此後所收所用每年咨報部案開銷。

房租伊犁各城商民自備修房﹐按照大小房間收稅﹐按月徵收。頭等房每間三錢﹐二等房每間二錢﹐三等房每問一錢﹐每年約徵銀一萬二﹑三千兩﹐以備散放鳥槍步甲及各項差使鹽菜之用。

雜稅各城牲畜稅每年約徵銀四千六﹑七百兩﹐各城牙行二十六名﹐歲徵銀十五兩六錢﹐戶民墾種園地歲徵銀一千餘兩﹐又鹿茸稅歲徵銀一千五﹑六百兩。

廠務孳生牲畜舊系錫伯﹑索倫﹑察哈爾﹐額魯特經管牧放﹐後將馬﹐駝﹑牛均並歸察哈爾﹑額魯特兩營經牧。其羊系回子牧放﹐羊只歸駝馬處經管。凡孳生馬﹐則三年一均齊舉生牛﹐則四年一均齊﹐駝則五年一均齊﹐羊則一年一均齊。每均齊一次﹐馬三匹取孳一匹﹐牛十隻取孳八隻﹐駝十隻取孳四隻﹐羊十隻取孳三隻。馬﹑牛﹑駝入備差廠及撥運赴外﹐均不取孳﹐其羊則並孳計數爲官兵口食之需。其不敷者﹐向哈薩克購買﹐其有餘者﹐準別營官兵請買扣價。所有備差馬﹑牛﹐每年應撥給綠營騎操騸馬一千六百零八匹﹔撥銅鉛廠原設馬二十匹﹐牛一百七十隻﹐又每年銅廠撥補兒騍馬三匹﹐牛二十一隻﹐又綠營屯田每屯應撥給馬二十匹﹐牛六十隻﹐撥補種地回子馬九百匹﹐牛九百隻﹐各軍臺撥備騙馬九十隻﹐牛二十三隻﹐春﹑秋二祭﹐用牛二十隻﹐羊三十四隻﹐此本地備差也。其撥運外路者﹐每年撥運烏魯木齊補額兒騍馬一﹑二百匹至五六百匹不等﹐牛八十隻至二百隻不等﹐補缺騸馬五百九十二匹﹔撥運陜甘各營補缺騸馬五﹑六百匹至一千一﹑二百匹不等﹐撥運阿克蘇補缺騸馬八十六匹﹐牛二十七隻﹐又各回城咨調多寡不等﹐此撥運外路也。

外裔伊犁眾部落環居﹐如南路之回子﹐北路之額魯特﹑土爾扈特﹑和碩特﹐皆居於內地者也。在外則哈薩克﹐漢時爲康居國﹐向以爲大宛﹐非也。所部本回種﹐在伊犁之西﹐居城郭者爲塔什罕﹐遊牧者爲哈薩克。其部有三﹐曰﹔左部亦曰東部﹐卽伊克準﹐曰右部﹐亦曰中部﹐卽木達準﹐曰西部﹐卽巴罕準。又布魯特在漢時爲休循﹑捐毒二國﹐唐時爲大小勃律﹐今則有充巴噶什等十九部落大小頭目。以上俱授有品級﹐以通易換者也。外此則安集延﹐距葉爾羌二十二站﹐又霍罕距葉爾羌二十五站﹐及新近通商之俄羅斯國﹐以皆專通貿易者也。更有瓦罕至溫都斯坦三十三部落﹐皆間通貿易﹐而荒遠僻陋者也。

現辦事宜兵餉伊犁封儲銀四十萬兩﹐內咸豐三年奉文酌提封儲四分之一﹐銀十萬兩﹐實存銀四十一萬餘兩﹐酌提十分之九﹐三十六萬兩﹐均抵餉外﹐下餘十六萬﹐並提剩共存銀五十一萬兩。四年﹐撥解烏魯木齊十萬八百餘兩﹐又奉文撥抵春夏兩季餉銀三十五萬三千四百餘兩﹐迨至七月咨報蘭州﹐淨存銀七萬四千一百餘兩﹐八月間準甘肅撥解銀六萬五千兩﹐並入庫存﹐共銀十三萬九千一百餘兩。彼時統計放至年底止﹐應放秋閏冬季餉三十七萬四千餘兩﹐除存銀外﹐計不敷銀二十三萬四千餘兩。在本地扣收綢布﹑羊價等銀三萬二千餘兩﹐扣還借辦貨物銀九萬兩﹐扣獲俸餉﹑減扣等銀一萬零八百餘兩﹐二次收捐輸銀二萬零五百五十兩﹐制錢三百串﹐收賠繳銀九百餘兩﹐地課銀三千餘兩﹐借布扣還銀五萬七千餘兩﹐收銅鑄錢折抵銀一萬八千餘兩﹐續收捐輸銀三千一百六十兩﹐錢三百串﹐年底復提布抵完冬餉銀四萬兩﹐以上奏明放抵﹐無存在案。此外奏明﹐次年減發官兵餉﹐可以節省銀三十萬兩﹐嗣因各請加增。開具總單﹐初奏時僅能節銀二十三萬二千餘兩﹐是以於預調摺內尙調歲餉銀四十一萬兩。甘肅照本處初奏定案止核準﹐歲餉三十六萬兩﹐恐不免有幹部詰也。四年冬季﹐疊次懇奏﹐先準甘省咨撥銀三萬兩﹐又奉準部撥﹐山陜兩省共解銀十萬兩。再先經奉文﹐滿綠兩營紅白嘗銀﹐官裁紅白﹐兵裁紅事﹐其白事行令籌款酌給﹐計可節省六﹑七千兩。

倉糧伊犁積存連備儲共存各色糧五十一萬餘石零。咸豐三年﹐奉部籌變或抵兵餉﹐兩次項奏﹐不能變價﹐亦不能抵放。是以全數尙存三﹑四兩年﹐冬收糧十五萬八千餘石﹐三﹑四兩年各放糧十三萬三千餘石﹐加閏一萬五千石﹐又積存歷年回戶交糧斛﹐共八千三百十七石。

綢緞伊犁積存綢緞六千零二十疋﹐合價銀四萬四千六百三十三兩零。咸豐三年﹐奉部變價﹐奉覆須待備用﹐且無可籌變等因﹐嗣各省奏明停運。又奉撥葉爾羌縟緞二千五百疋﹐其餘尙存。

回布伊犁積存回布四十七萬疋。咸豐二年﹐奏明停運在案。截至四年正月﹐除用淨存布四十三萬餘疋﹐奏動布十四萬零四十餘疋﹐抵餉銀五萬七千兩﹔十一月﹐又提回布十萬疋﹐作銀四萬兩﹐抵放各餉完竣﹐五年正月﹐以奉撥來到﹐又提布六萬一千餘疋﹐抵銀二萬四千四百餘兩﹐淨存布十二萬疋在庫。成丰五年﹐奏請仍調﹐奉部覆準。

牲畜伊犁共存駝﹑馬﹑牛﹑羊積存在冊者十餘萬匹只。咸豐三年﹐奉部變價﹐當卽報災例斃牲畜四萬二千餘匹。又奉飭變當﹐又咨報應除備用不能變價﹐其餘尙有可以變價之駝﹑馬﹑牛﹑羊三萬四千九百一十匹只。未能出售﹐嗣以奉文停運內地馬七﹑八百匹﹐奏請按每匹三兩五錢變價抵餉﹐後又奏明撥撤差馬一千匹﹐同駝﹑牛﹑羊﹑等共三萬四千餘只﹐抵銀五萬三千六百七十八兩八錢。支發察哈爾﹑額魯特兩營兵餉作爲三年扣款﹐奉準在案。

借置貨妝及紙札農具銀兩伊犁滿營每年借辦貨物銀九萬兩﹐紙札等銀四千餘兩。三年奉文飭議﹐四年奏明暫停借辦在案﹐其紙札仍請照調。

兵屯咸豐三年﹐奉文裁減﹐覆奏未能舉辦。四年﹐議覆陜甘總督條奏﹐招戶不易﹐請緩辦理﹐奉部議駁﹐交新任將軍查辦。

炮位伊犁舊存炮位之外﹐於咸豐元年六月奏明﹐惠遠城添造威遠炮八位﹐擡炮二十八位﹐擡槍六十四桿﹐巴燕岱添造擡炮八位﹐擡槍六十桿﹔鎭標添適擡炮五十位﹐驗收在庫。嗣於咸豐四年﹐挑出壞大炮八位﹐小銅炮六位﹐銷獲銅九百餘斤﹐復捐買黃銅二千四百四十六斤﹐並入鑄成大銅炮二尊﹐每尊重一千四百八十八斤﹐共用銅二千九百七十六斤﹐又將各大小鋼鐵炮配成炮車三十一輛﹐奏明在案。

銅廠咸豐四年奏明﹐於控古斯山雅馬圖地方新閉出銅廠一座﹐捐工辦成﹐當年采獲銅六千斤﹐議定次年開設四鑪﹐計可采取銅四萬斤充鑄﹐具奏在案。

鑄錢咸豐四年﹐奏鑄各項大錢。至五年奏定﹐將局內額銅九千九百斤﹐配鉛三成﹐攺鑄爲當百﹐當五十﹐當十共三種﹐合制錢一萬七百五十二串零。此項照舊例八折﹐抵銀一萬三千四百四十一兩。又銅器不能配鉛﹐鑄三等大錢﹐合成制錢七千三百五十一串﹐余文抵銀三千六百七十餘兩。又愛瑪特捐紅銅五千斤。哈薩克等捐銅一萬斤﹐內有黃銅三千三百三十三斤﹐不配鉛鑄﹐當百錢三十串四百餘文﹐餘皆配鉛鑄﹐三種合制錢一萬四千五百七十七串﹐余文抵銀七千二百八十餘兩。又新礦銅六千斤﹐鑄三種共合制錢六千五百一十餘串﹐抵銀三千二百五十餘兩。又官員續捐銅一千四百斤﹐又采買黃銅八千斤﹐俱原配鉛鑄﹐三種共合剞錢六千二百八十一串一百餘文﹐除買銅價二千六百八十串﹐其餘抵銀一千八百兩零。又買夷銅一萬斤﹐配鉛鑄三種共合制錢一萬八百六十串零﹐除買銅價四千串﹐其餘抵銀三千四百三十餘兩。又先買市鐵二千五百斤﹐回子鐵一萬斤﹐又續買鐵三千三百六十斤﹐又捐輸鐵一萬七百四十斤﹐鑄當十錢共合制錢﹐五千八百三串六百餘文﹐除買鐵價六百二串余文﹐其餘抵銀二千六百兩零。以上照新例﹐以制錢二串抵銀一兩﹐連前八折者﹐統共得制錢五萬四千八百餘串﹐統共抵銀三萬五千四百餘兩﹐於五年三月奏明在案。又奉部文行﹐令動用庫存鉛斤鑄錢﹐奏覆未能鑄造。咸豐五年四月奏明﹐本年又陸續捐銅一萬斤﹐黃銅一千四百斤﹐又采買紅銅一萬斤﹐黃銅八千斤﹐又開獲礦銅六千斤﹐均分別配鉛﹑不配鉛﹐統鑄當百﹑當五十﹑當十三種大錢。又將捐買回子各鐵二萬六千六百斤﹐盡鑄當十大錢﹐並同上年報鑄各錢共合制錢四萬九千六百八十餘串﹐計抵銀三萬二千九百餘兩。玆因當百﹑當五十二種大錢民間不能行使﹐吁請變通﹐議將此二項大錢一律回鑪攺造﹐當十一項並同前當十錢一並行使等因具奏﹐未奉批回。當於五月十八日﹐復行具奏﹐當十錢亦有私獘﹐民間仍難行使﹐議將當百錢作爲當十六錢﹐當五十錢作爲當八錢﹐當十錢作爲當四錢﹐一並無庸攺鑄﹐節上費等因﹐具奏在案。

鉛廠咸豐四年﹐奏明霍爾霍木津地方采得新鉛廠一座﹐現已獲鉛八﹐九千斤在案﹐奏明配鑄用鉛八千一百斤。

銀礦咸豐四年﹐新開沙爾博霍沁山銀礦一處﹐奏明礦石一斤﹐煉銀一錢有餘﹐因乏善匠﹐未能多煉﹐請於產銀省調匠前來﹐廣爲采煉。又咨奉部覆﹐令其甘省選調﹐又準甘咨﹐令其烏魯木齊撥調。

回鐵咸豐四年﹐奏明庫順綽羅山回子地方可挖取生鐵﹐卽令回子挖賣生鐵一萬斤﹐先行支案鑄錢﹐以後議令每年交鐵三萬斤充鑄﹐以抵應納回糧賦稅﹐未曾奉定。

房租伊犁房租每月額交銀一千一百五十兩。咸豐四年﹐咨部自三年冬月起﹐每月少交銀一百五十兩﹐未奉部覆。此件於六年奏定盡徵盡解﹐每月總在七百餘兩﹐業經奉過部覆矣。

捐輸咸豐三年﹐奉文捐輸﹐初次奏報捐銀五千五百兩﹐當卽抵三年分養廉等項。訖咸豐四年內﹐一次捐銀二萬七千兩﹐二次捐銀三千五百五十兩﹐錢三百串﹐俱報抵正餉。五年﹐續收捐銀一千六百五十兩﹐奏歸銅廠。經四月初四日﹐收報效銀一千一百五十兩。

發商生息一兩滿營扣存兵丁馬價銀四萬兩﹐奏交陜省發商生息一分﹐散放該兩營鰥寡養瞻。一房租內提本銀一萬兩﹐奏發當商九釐生息﹐供支巡邊鹽菜。一察哈爾發商羊價銀五千兩﹐奏交當商一分生息﹐搭放該營舔寡養瞻。一馬價內發商本銀一萬兩﹐奏發當商九釐生息﹐修補河工費用。一綠營本銀一萬兩﹐奏發當商一分生息﹐支發該營鰥寡養瞻。一錫伯營本銀一萬八千兩﹐奏發當商九釐生息。一滿營存畱公項庫本銀一萬兩﹐發當商九釐生息。一索倫營本銀八千兩﹐發當商九釐生息。一索倫營本銀六千兩﹐發當商九釐生息。一錫伯營本銀一萬兩﹐發當商九釐生息。咸豐四年議提生息﹔支發歲餉尙未入奏。

通商伊犁向例止準哈薩克﹑布魯特﹑安集延三部落在本地通商﹐易換羊布。在惠遠城西門外﹐設立貿易亭﹐爲其賣貨之所﹐歷年已久﹐頗屬相安』咸豐元年﹐俄羅斯國咨由理藩院具奏﹐請在伊犁﹑塔爾巴哈臺﹑喀什噶爾三城設館通商﹐奉旨飭議﹐準其在伊犁﹑塔爾巴哈臺兩處通商。會議仿照恰克圖舊制﹐明定章程十七條﹐俾令遵守﹐奏準在案。指其西門外三里許空地一段﹐給其蓋房並墳墓之所。當與二年六月﹐該國派使瑪嶽爾前來蓋房﹐三年八月﹐奉明蓋房完竣﹐共夷房四十八間。內夷使匡蘇勒住房八間﹐副使額哲庫住房五間﹐其餘夷商羣房三十五間﹐夷官系常川住此﹐其商人等隨來隨去。計一年來過十三起﹐每起數十人不等﹐約計常住者八﹑九十名﹐其房院該國夷官司其啟閉﹐不許夷人進城﹐約束尙嚴﹐可期安靜無事等因﹐其奏在案。

減餉酌發上年奏定各官兵俸餉均發五成﹐惟綠營兵丁七成﹐滿營步甲以下及索倫﹑察哈爾﹑額魯特兵丁全給等因在案。咸豐五年正月﹐因餉項未到﹐所有各官兵養廉俸餉統按五成酌發﹐惟兩滿營步甲以下全支。二月酌發各官兵三成﹐其兩滿營步甲以下酌給一兩﹐愛曼兵丁五成。三月各官兵三成半﹐綠營步兵酌發九錢﹐其滿營步甲以下及愛曼兵丁仍照二月之例。四月發養廉五成﹐其餘官兵三成﹐滿營步甲以下﹐綠營步兵及四愛曼兵丁俱照三月之例﹐應照此發至六月底止。奏明自七月起﹐將軍﹑參贊以下至各營各項官兵﹐無論馬步大小﹐錢糧應領多寡﹐均一體按三成給發﹐以昭平允﹐統俟餉項充裕之時﹐再行按成找給。至官役人等公費鹽萊俱發五成﹐其出差官兵出境者﹐並同書役工食俱每兩折錢二串﹐均照上半年章程辦理﹐並聲明發餉甚少﹐免其減平坐扣等因﹐具奏。

防兵酌攺伊犁內派南北路防兵之外﹐於咸豐三年﹐奉文變通內地﹐減派南路防兵。在伊犁﹑烏魯木齊兩處派往等﹐當經會議奏覆﹐伊犁酌派滿營官兵二百名赴防﹐奉部覆準﹐嗣準陜甘咨商﹐緩至八年﹐換班時派往。又準葉爾羌參贊議將滿兵﹐攺換綠營兵已於覆奏十條內聲敍﹐統俟撤屯後﹐再行抽派等語。又塔爾巴哈臺奏﹐將伊犁派往屯兵內撤減一百名﹐業經奏準撤回﹐歸伍在案。

《伊江集載》跋淸季佚名纂。伊江﹐伊犁河也﹐今新疆伊犁地區。是書匯抄伊犁地方輿地形勢及後辦事宣﹐記事至咸豐年間。系宦新之士匯錄當時成案以成矣﹐𨿽不免有龐雜之病﹐然淸時邊圉制度﹐據此得傳﹐亦屬治方隅史之要籍也。是書抄本﹐頗爲罕見﹐彌迨診貴。吳丰培識

