乾道臨安志﹝宋﹞周淙纂修

目錄

提要

卷一

行在所

宮闕﹝門附﹞

皇子府

宗廟﹝攢宮附﹞

郊社

三省

臺閣

學校

經筵

宮觀

廟宇

苑囿

院

所

三衙

寺監

司

內諸司

倉

場

庫

局

府第

館驛

軍營

卷二

歷代沿革

星度分野

風俗

州境

四至八到

去兩京地裏

陸路

水路

縣

鎭

在城八廂

城南北兩廂

城東西都巡檢使

城社﹝門附﹞

戶口

廨捨

學校

科舉

軍營﹝兵籍附﹞

禁軍

廂軍

坊市

界分

錢塘縣

仁和縣

橋梁

物產

今產

谷

衣

貨

藥

果

花

木

竹

土貢

今貢

稅賦﹝茶租免役和預買附﹞

倉場庫務﹝錢監作院附﹞

館驛﹝亭堂樓觀閣軒附﹞

亭

堂

樓

觀

閣

軒

卷三

牧守﹝政績附﹞

歷代

全琮

柳衝

袁仁敬

崔渙

房孺復

李泌

白居易

李宗閔

﹝宣祖廟諱上一字﹞亮

裴夷直

李中敏

李錡

於邵

楊憑

崔彥曾

韋敻

崔恂

裴常棣

獨孤嶼

李自挹

封亮

雙士恪

薛自勉

薛瑩

盧涇

楊行矩

柳楚賢

柳徳義

史令卿

杜信

相裏尹造

韓臯

盧元輔

元藇

王顏

杜陟

陸則

李幼

崔鄯

路異

周寶

國朝

範旻

李繼凝

劉知信

王化基

魏羽

張去華

張詠

宋太初

王仲華

薛映

王濟

戚綸

薛顏

馬亮

王欽若

王隨

李及

周起

馬亮﹝再除﹞

胡則

李諮

朱巽

陳從易

張觀

胡則﹝再除﹞

鄭向

兪獻卿

柳植

司馬池

張若谷

鄭戩

蔣堂﹝再除﹞

宋祁

楊偕

方偕

範仲淹

張方平

呂溱

孫沔

李兌

孫沔﹝再除﹞

何中立

梅摯

唐詢﹝鄕郡﹞

施昌言

沈遘﹝鄕郡﹞

王琪

蔡襄

胡宿

呂溱﹝再除﹞

祖無擇

鄭獬

趙抃

沈立

陳襄

楊繪

沈起

蘇頌

章惇

趙抃﹝再除﹞

鄧潤甫

張詵

呂公孺

蒲宗孟

楊繪

熊本

蘇軾

熊本﹝再除﹞

林希

王存

陳軒

韓宗道

李琮

虞策﹝鄕郡﹞

林希﹝再除﹞

丰稷

呂惠卿

龔原

陳軒﹝再除﹞

鄒浩

呂惠卿﹝再除﹞

蔣之奇

宇文昌齡

王寍

曾孝廣

呂惠卿﹝三除﹞

曾孝蘊

朱彥

王渙之

席震

蔡薿

張商英

劉逵

張閣

龐寅孫

董正封

李偃

趙﹝山蒙﹞

趙霆

曾孝蘊﹝再除﹞

虞奕﹝鄕郡﹞

蔡薿﹝再除﹞

翁彥國

唐恪

翁彥國﹝再除﹞

毛友

葉夢得

錢伯言

侍其傅

康允之

季陵

胡舜陟

李光

孫覿

紹興題名記

席益

宋輝

盧知原

梁汝嘉

李謨

呂頤浩

張澄

蔣璨

張匯

兪俟

王﹝日奐﹞

張叔獻

張澄﹝再除﹞

沈該

趙不棄

湯鵬舉

宋貺

趙士粲

曹泳

韓仲通

榮薿

張偁

趙子潚

錢端禮

黃仁榮

錢端禮﹝再除﹞

趙子潚﹝再除﹞

林安宅

陳輝

黃仁榮﹝再除﹞

吳芾

薛良朋

王炎

周淙﹝再任﹞

跋一

跋二

提要欽定四庫全書總目

乾道臨安志三卷【浙江孫仰曾家藏本】宋周淙撰淙字彥廣湖州長興人乾道五年以右文殿修撰知臨安府創爲此志原本凡十五卷見宋史藝文志其後淳佑閒施鍔咸淳閒潛說友歷事編纂皆有成書今惟潛志尙存鈔帙周施二志世已無傳此本爲杭州孫仰曾家所藏宋槧本卷首但題作臨安志而中閒稱髙宗爲光堯太上皇帝稱孝宗爲今上紀牧守至淙而止其爲乾道志無疑惟自第四卷

以下俱已闕佚所存者僅什之一二爲可惜耳第一卷

紀宮闕官署題曰行在所以別於郡誌體例最善後潛志實遵用之二卷分沿革星野風俗州境城社戶口廨捨學校科舉軍營坊市界分橋梁物產土貢稅賦倉場館驛等諸子目而以亭臺樓觀閣軒附其後敍錄簡括深有體要三卷紀自吳至宋乾道中諸牧守詳略皆極得宜淙尹京時撩湖浚渠頗畱心於地利故所著述亦具有條理今其書𨿽殘闕不完而於南宋地誌中爲最古之本考武林掌故者要必以是書稱首焉臨安志卷第一行在所

宮闕﹝門附﹞大內在鳳皇山之東以臨安府舊治子城增築南曰麗正門【門外建東西闕亭百官待漏院】北曰和寍門【門外建百官待漏院】東曰東華門建炎中車駕南巡駐蹕於此紹興七年二月降詔巡幸建康府紹興八年三月移蹕臨安府下詔曰昔在光武之興𨿽定都於洛而車駕往反見於前史者非一用能奮揚英威遞行天討上繼隆漢朕甚慕之朕荷祖宗之休克紹大統夙夜危懼不常厥居比者巡幸建康撫綏淮甸旣已申固邊圄獎率六軍是故復還臨安內修政事繕治甲兵以定基業非厭霜露之苦而圖宮室之安也故玆詔諭想宜知悉徳壽宮在望仙橋之東【宮門外有百官待漏院】紹興三十二年六月四日奉聖旨以徳壽宮爲名是月十一日光堯壽聖太上皇帝降詔退處是宮其日今上皇帝登寶位

皇子府慶王府恭王府右在徳壽宮北

宗廟攢宮附太廟在瑞石山之左景靈宮在新莊橋之西【崇禋館道院在宮之南】安穆安恭皇后攢宮在錢湖門外三里修吉寺莊文太子攢所在錢湖門外二里寶林院

郊社圜壇在嘉會門外以南四里三歲一郊天

熙成殿【在壇側】太社太稷壇在觀橋東北每歲春秋祀社稷九宮壇在東靑門外一里歲祀九宮貴神藉田先農壇在嘉會門外以南四里玉津園之南紹興十五年十一月十七日詔以來歲之春祗祓靑壇親載黛耜躬三推之禮以風示於四方明年孟春二十有二日太上躬耕藉田禮所自後歲祀先農於此髙禖壇在嘉會門外以南四里龍華寺歲祀髙禖

三省尙書省【六部】

中書省【後省】

門下省

樞密院【承旨司】已上在和寍門外之北

臺閣龍圖天章寶文顯謨徽猷敷文閣在和寍門裏禦史臺在淸河坊之西祕書省在天井巷之東光堯太上皇帝禦書右文殿曰右文之殿門曰右文殿門實錄院日曆所右附於祕書省

學校太學紹興十二年四月二十一日奉聖旨太學養士權於臨安府府學措置增展其格法令禮部討論繼而於前洋街建立十四年三月己巳光堯太上皇帝祗謁先聖止輦於大成殿門外降登步趨執爵奠拜注視貌像翼翼欽慕復幸太學禦惇化堂頒手詔示樂育詳延之誠意命國子司業髙閌講周易泰卦賜羣臣諸生坐垂聽講說首肯者再三復迂玉趾俯臨養正持志二齋顧瞻生徒肄業之所徘徊久之始命駕言還乾道五年奉聖旨令兩浙轉運司臨安府重修殿宇光堯太上皇帝禦書至聖文宣王廟曰大成之殿門曰大成殿門光堯太上皇帝禦書禦書閣牌曰首善之閣藏光堯太上皇帝禦書石經惇化堂【米友仁被旨書】齋捨服膺

禔身

守約

習是

養正存心

節性

持志

率履

誠意經徳

允蹈

循理

時中

惇信果行

務本

貫道

觀化

立禮武學在前洋街紹興十六年四月初二日奉聖旨令兵部討論武士弓馬及試選去畱格法申尙書省二十六年奉聖旨令禮兵部檢會祖宗以來武學養士典故施行乾道五年奉聖旨令兩浙轉運司臨安府重修殿宇昭烈武成王殿惇閱堂齋捨受成

貴謀

輔文

中吉

經遠閱禮諸王宮大小學在睦親宮之右貢院在觀橋之西別試所在貢院之側

經筵講筵所

資善堂講筵閣已上並在禁中

宮觀太一宮在新莊橋之南【崇眞館道院在宮之南】萬壽觀在新莊橋之西【晨華館道院在觀之東】四聖延祥觀在孤山紹興十六年建二十年賜今額【道院在觀之北】三茅寍壽觀在城中七寶山紹興十六年賜今額顯應觀紹興十九年於龍山西建立二十四年徙於湧金門外靈芝寺之右旌忠觀紹興元年宣撫處置使張浚札子據吳玠陳請陜西出兵自來祈禱三聖屢獲顯應乞於鳳翔府和尙原立廟賜旌忠廟額封忠烈靈應王忠顯昭應王忠惠順應王三年張俊楊存中郭仲荀用己俸於臨安府踏道橋東立廟紹興十九年攺賜觀額三十二年徙於覺苑寺故基

廟宇祚徳廟在車橋西紹興二十二年二月二十一日奉聖旨令兩浙轉運司蓋造

苑囿玉津園在龍山之北聚景園在淸波門外

院諫院在三省後學士院在和寍門裏登聞檢院在麗正門外登聞鼓院在麗正門外官告院在尙書吏部中門都進奏院在朝天門外諸司糧料院在壽域坊之北諸軍糧料院在壽域坊之北文思院上下界在北橋之東車輅院在嘉會門外騏驥院在紫坊嶺下六房院在三橋之西五房院在紅橋之西

所玉牒所在朝天門之南敕令所舊在天井巷今徙於朝天門之南軍器所在祥符寺之東

三衙殿前司在八盤嶺南侍衛馬軍司在天慶坊侍衛步軍司在鐵冶嶺

寺監太常寺在天井巷【舊敕令所】宗正寺【附於大宗正司】大理寺在仁和縣西司農寺在市南坊之北太府寺在通江橋之東國子監事具學校將作監在修文坊軍器監在修文坊

司大宗正司在睦親坊軍頭引見司在文思院後左右金吾街仗司在吳山諸司審計司在淨因坊之北諸軍審計司在淨因坊之北牛羊司在榷貨務後排岸司在武學相對

內諸司合門

客省四方館右在和寍門外入內內侍省

禁衛所皇城司

禦藥院

禦輦院內東門司

禦前馬院修內司

翰林院【天文局醫官局鐘鼓院隸焉】通進司

禦廚翰林司

儀鸞司合同憑由司

後苑內藏庫

內軍器庫禦酒庫右並在禁中

倉省倉上界在天水院橋之北省倉中界在仁和縣橋之東省倉下界在余杭門外九里丰儲倉在東靑門外三里

場榷貨務都茶場在通江橋之東雜買務雜賣場在通江橋之西艸料場在天水院橋之北糯米糴場在徳勝橋之北

庫左藏庫在淸湖橋之西禦酒曲料庫在後市街祗候法物庫在糯米倉巷度牒庫在油車巷贍軍南酒庫在朝天門外【有和樂縷】贍軍東酒庫在柴垛橋之東【有大和樓】贍軍北酒庫在鹽橋之東贍軍西酒庫在三橋之西【有丰樂樓】贍軍中酒庫在灞頭市之北贍軍南外酒庫在候潮門外贍軍北外酒庫在江漲橋鎭

局太醫局在葛公橋之南和劑局在臨安府治後太平惠民南局在太廟之南太平惠民北局在灞頭市太平惠民西局在眾安橋太平惠民東局在浙江太史局在吳山編估打套局在太府寺後

府第左右僕射府在壽域坊南樞密知院府在天慶坊執政府在天慶坊南嗣濮王府在軍將橋之東吳王府在後洋街益王府在中沙巷睦親宅在淸湖橋之東臺諫宅在太常寺西百官宅在石灰橋

館驛都亭驛在候潮門裏【國信所附之】懷遠驛舊在法慧寺今廢班荊館在赤岸港

軍營禁衛諸班直營【一在天慶坊一在保民坊一在崇新門裏一在艮山門裏】皇城司親從親事等指揮營在丰樂橋東捧日天武龍神等指揮寨並殿前司馬步軍三司諸軍寨並環列於府城內外東至外沙西至西溪安樂山南至龍山北抵江漲橋鎭禦輦院供禦次供禦下都輦官營在崇新門裏儀鸞司營【一在保安門裏一在麗正門外】翰林司營在鹽橋南禦廚營【一在天慶坊一在報恩坊】修內司壯役等指揮在萬松嶺下軍器所萬全東西作坊等指揮營在大理寺西軍頭司等子營在文思院後騏驥院教駿營在紫坊嶺下臨安志卷第二

歷代沿革大都督臨安府余杭郡寍海軍節度【治錢塘仁和二縣】禹貢揚州之域春秋時屬吳吳滅入越越滅入楚秦並天下屬會稽郡【太平寰宇記夏禹東去捨舟航登陸於此乃名余杭吳越春秋夫差二十三年止於余杭山史記始皇三十七年十一月過丹陽至錢唐臨浙江西一百二十里從狹中渡顧夷曰始皇過余杭因立爲縣】漢因之【西漢地裏志有餘杭錢唐富春縣又海鹽縣武原鄕有鹽官沈約宋書云鹽官漢舊縣也】至東漢順帝之後隸吳郡【東漢地裏志吳郡有餘杭富春城丹陽郡有於潛城】三國時屬吳吳大帝分余杭置臨水縣【吳志賀齊表奏分余杭爲臨水縣】黃武五年卽富春縣置東安郡【吳志云分三郡十縣地置東安郡以全琮爲守】又分富春置新城縣旣而廢【寶鼎二年割於潛屬吳興郡】晉太康元年攺臨水縣爲臨安縣時鹽官錢唐富陽【晉武帝諱簡文鄭太后諱攺春曰陽】隸吳郡臨安余杭於潛隸吳興郡【事見晉地裏志】咸和中復置新城縣宋齊梁因之陳置錢唐郡隋開皇九年平陳廢郡割吳興吳郡之地置杭州初治余杭未幾移治錢唐省並新城臨安縣仁壽二年割武康縣屬杭州因置總管府大業初攺爲余杭郡統縣六【隋地裏志云錢唐富陽余杭於潛鹽官武康】唐武徳六年六月復爲杭州隸蘇州總管是年沒於輔公祏七年平賊復置杭州因並鹽官入錢唐以武康隸湖州升於潛縣爲潛州八年州廢以舊縣來屬貞觀元年分天下爲十道杭州爲江南東道四年分錢塘復置鹽官凡領縣五【錢唐富陽余杭於潛鹽官】隸潤州都督府永淳元年析富陽復新城縣垂拱二年析於潛置紫溪縣四年析余杭復臨安縣萬歲通天元年攺紫溪爲武隆聖歷元年又攺爲武崇神龍元年攺爲唐山【今昌化縣也大歷二年廢長慶之後復置】景云二年屬江南道按察使開元二十一年分隸江南東道采訪使天寶元年攺爲余杭郡統縣八【唐志云錢唐富陽余杭於潛鹽官新城臨安唐山】至徳二載置江東防禦使治余杭郡乾元元年復以爲杭州置浙江西道節度治升州尋徙蘇州未幾兼余杭軍使治杭州二年攺置觀察使治蘇州上元二年詔杭州刺史領防禦使建中二年置鎭海軍節度於潤州元和之後使名廢置不常龍紀元年復置杭州防禦使景福元年賜號武勝軍防禦二年升爲都團練觀察尋廢移鎭海軍節度使治杭州【已上使名歲次並見唐方鎭表五代史記雲光化元年移鎭海軍於杭州景福二年至光化攺元相去幾五年不同】是年始拜錢鏐爲節度使俄而置都督府又升爲大都督府天佑四年以臨安縣衣錦城爲安國衣錦軍朱梁開平元年攺新城爲新登【以梁太祖父諱攺城曰登】二年攺臨安爲安國【事見五代史記】四年攺唐山爲金昌龍徳三年析錢唐鹽官地置錢江縣【今仁和縣也】與錢唐分治城下後唐同光初復金昌爲昌化石晉攺爲橫山又以爲吳昌五代之亂錢氏據有兩浙幾百年號吳越國宋興錢俶始事貢獻太平興國三年朝於京師遂納土焉其年攺錢江爲仁和復新登爲新城升安國衣錦軍爲順化軍治臨安縣四年攺吳昌爲昌化五年廢順化軍以其縣復隸杭州淳化五年詔以鎭海軍爲寍海軍【詔曰浙右奧區余杭故壤閭閻舊俗有延陵廉遜之風組練雄師知孫武訓齊之令控於滄海實曰大藩宜更節制之名用洽底寍之化杭州鎭海軍攺爲寍海軍】升南新場爲紹徳縣六年攺爲南新縣領縣十皇佑元年管勾一路兵馬鈐轄司事熙寍五年廢南新爲鎭隸新城縣七年分浙東西爲兩路【杭蘇湖潤常秀睦七州爲西路】宣和中領浙西安撫使建炎三年翠華巡幸是年十一月三日升杭州爲臨安府復兼浙西兵馬鈐轄司事統縣九錢塘仁和余杭臨安富陽於潛新城鹽官昌化紹興五年三月二十四日指揮臨安府車駕駐蹕之地宜增重事權依舊兼浙西安撫使云

星度分野周禮保章氏以星土辧九州島之地所封封域皆有分星以觀妖祥注云星紀吳越也史記天官書漢書天文志皆云牽牛婺女揚州地裏志云吳地斗分﹝懋去心攺土﹞也晉書天文志隋書地裏志皆云自南斗十二度至須女七度爲星紀於辰在丑吳越之分野屬揚州費直起斗十度蔡邕起斗六度故永嘉中歲星熒惑太白聚牛女之閒識者以爲吳越之地當興王者又苻堅欲謀爲寇石越對曰今歲星鎭鬥牛福徳在焉垂象弗差苻融曰歲鎭在鬥牛吳越之福五代史云唐末豫章人有善術者望牛斗閒有王气牛斗乃錢塘分野國史地裏志兩浙路當天文南斗須女之分

風俗吳地古揚州之境也其俗躁勁輕揚故曰揚州或云州界多水水波揚也周官職方氏曰揚州之民二男而五女其畜宜鳥獸其穀宜稻吳越春秋云人性脆而愚水行山處以船爲車以﹝楫戈﹞爲馬悅兵而敢死漢志曰吳粵之君皆尙勇故其民好用劍輕死易發文身斷髮以避蛟龍之害【應劭日常在水中故斷其發文其身以象龍子故不見傷害也】數與楚接戰互相兼並故吳越風俗略與楚同隋志曰江南之俗火耕水耨魚稻富饒不憂饑餒信鬼神喜淫祀又曰吳郡余杭川澤沃衍有海陸之饒珍異所聚商賈並湊其人君子尙禮庸庶惇厖故風俗澄淸而道教隆洽亦其風气所尙也國史地裏志總敍兩浙路以爲人性敏柔而慧尙浮屠氏之教厚於滋味急於進取善於圖利

州境通典太平寰宇記皆云杭州乃春秋越國之西境西北至禦【一作語】兒分界在吳郡嘉興縣南今秀州崇徳縣有禦兒鄕是也又周顯王四十六年楚威王伐越破之盡取其地至於浙江之北東西六百六十七里一百三十六步南北九十九里三十三步

四至八到東至秀州界一百二十九里自界首至本州島一百二十里西至徽州界二百四十三里自界首至本州島九十里南至紹興府界三十六里自界首至本府九十里北至湖州界五十四里自界首至本州島一百八里東南到紹興府界三十六里自界首至本府一百三十五里西南到嚴州界一百五十三里自界首至本州島一百二十一里東北到秀州界九十三里自界首至本州島九十七里西北到宣州界一百九十八里自界首至本州島二百一十里

去兩京地裏東京二千二百里

西京二千五百里

陸路西至昱嶺二百四十三里入徽州界北至導墩五十四里入湖州界東北至七里店九十三里入秀州界西北至千秋嶺一百九十八里入宣州界南至白峯鋪一百五十三里入嚴州界

水路東至浙江沿海郭瀝港一百二十九里入秀州界南至浙江中流三十六里入紹興府界北至下塘大港導墩五十四里入湖州界東北至上塘運河七里店九十三里入秀州界東南至浙江中流三十六里入紹興府界西南自浙江入溪至白峯一百五十三里入嚴州界

縣望錢塘

望仁和

望余杭望臨安

緊富陽

緊於潛上新城

上鹽官

中昌化

鎭江漲橋鎭

臨平鎭

範浦鎭右並端拱元年置隸仁和縣湯村鎭右本仁和鎭端拱元年攺隸仁和縣南新鎭右熙寍五年置隸新城縣

在城八廂【吏部注大小使臣分治煙火賊盜公事】宮城

左一

左二

左三右一

右二

右三

右四

城南北兩廂【紹興十一年五月七日郡守兪俟奏請府城之外南北相距三十里人煙繁盛各比一邑乞於江漲橋浙江置城南北左右廂差親民資序京朝官主管本廂公事杖六十以下罪聽決奉】【聖旨依】城南左廂【舊治便門外一里浙江跨浦橋北今徙於白壁營】城北右廂【治余杭門外六里江漲橋鎭】

城東西都巡檢使【乾道三年四月二十日郡守王炎奏請以城外東西廂地分廣闊巡邏稀疏乞於見任官內路逐有武勇之人二員兼城東西巡檢使各差軍兵三十人帶器仗巡警措置盜賊奉】【聖旨依】城東都巡檢使司【治城東一里羅漢院之南】城西都巡檢使司【治城西三里赤山之南】

城社﹝門附﹞九域志隋楊素刱州城周回三十六里九十步有城門十二東曰便門保安崇新東靑艮山新門西曰錢湖淸波丰豫錢塘南曰嘉會北曰余杭有水門五東曰保安南水北水北曰天宗余杭【資治通鑑載後周景福二年錢鏐發民夫二十萬及十三都軍士築杭州羅城周七十里南門曰龍山東門曰竹車南土北土保徳北門曰北關西門曰涵水西關城中又有門曰朝天門曰炭橋新門曰鹽橋門今廢土人猶以門稱焉】社壇舊在利涉門內【今嘉會門】一百步今徙於城西一里昭慶寺

戶口自陳置錢塘郡隋廢郡爲杭州戶一萬五千三百八十唐貞觀中戶三萬五百七十一口一十五萬三千七百二十九開元中戶八萬六千二百五十八太平寰宇記載皇朝初戶主六萬一千六百八客八千八百五十七九域志戶一十六萬四千二百九十三客三萬八千五百二十三兩朝國史戶二十萬五千五百六十九今戶二十六萬一千六百九十二口五十五萬二千六百七

廨捨府治舊在鳳皇山之右子城南曰通越門北曰雨只門【錢氏舊造至和元年郡守資政殿學士給事中孫沔重建樞密直學士蔡襄撰記並書刻石於門之右】建炎四年翠華駐蹕今徙治淸波門之北以奉國尼寺【卽淨因寺】故基創建兩浙轉運衙太平興國三年錢氏納土是年五月丙戌始置轉運使以刑部郎中楊克遜充兩浙西南路轉運使宗正寺丞趙齊副之祠部郎中劉保勛充兩浙東北路轉運使右拾遺鄭遜副之熙寧七年四月癸巳檢正中書刑房公事沈拓言欲乞分浙東西爲兩浙路轉運使於杭州置司【杭蘇湖常秀睦潤七州爲浙西路越明臺婺溫衢處七州爲浙東路】詔從之舊治在雨只門之北爲南北兩衙今徙於湧金門南爲轉運東西衙提舉市舶衙舊在城中淳化三年四月庚午移杭州市舶司於明州定海縣以監察禦史張肅領之【今存市舶務】通判南廳在府衙南通判北廳在府衙東安撫司參議官主管機宜文字幹辦公事廨捨在府治之左右僉判察判節推察推司戶司法教授廨捨並在府治之左右府院在府衙門之西【錄事參軍廨捨附之】左司理院在府衙之東【司理參軍廨捨附之】右司理院在府衙之西【司理參軍廨捨附之】

學校至聖文宣王廟舊在府治之南子城通越門外有稽古閣奉安禦書宣和中本路廉訪使降禦書殿牓曰大成【錢塘仁和縣學附焉】六經齋十二經徳

進徳

炳文

兌習頤正

賁文

蒙養

時升益朋

履信

復古

賓賢建炎以來遷徙不常紹興元年於淩家橋東以慧安寺故基重建六齋升俊

經徳

惇厚

彌新賁文

富文

科舉舊制三歲應詔解七人崇寍頒三捨法於學歲貢七人宣和五年復科舉三歲解十四人紹興二十六年增西北流寓解額三人今解十七人

軍營兵籍附

禁軍東南第三將自錢氏納土之後準朝廷處分分屯駐札【寨在東靑門裏】有正副將各一員押隊官二員元管步軍九指揮大觀四年三月奉聖旨撥威果第二十八雄節第九指揮往平江府駐札宣和二年因討睦州方寇準殿前司備奉旨揮撥到威捷第一指揮馬軍並全捷第二第三指揮步軍並屬本將駐札共見管八指揮元額四千八十人威捷第一指揮【元額五百一十人】威果第四指揮【元額五百一十人】威果第五指揮【元額五百一十人】威果第六指揮【元額五百一十人】雄節第八指揮【元額五百一十人】雄節第十六指揮【元額五百一十人】全捷第二指揮【元額五百一十人】全捷第三指揮【元額五百一十人】京畿第二將元系東京畿縣陳畱雍丘尉氏鄢陵陽武屯駐人兵建炎元年十一月準樞密院札子差隨統領劉俊前來杭州收捕陳通續準樞密院札子備奉聖旨存畱本將人馬在杭州就糧駐札【營寨在東靑門裏】有正副將各一員押隊官三員共管一十六指揮元額七千六百六十人武騎第六指揮【元額四百一十人】武騎第七指揮【元額四百一十人】廣勇左一四指揮【元額五百一十人】廣勇左一五指揮【元額五百一十人】廣勇左一六指揮【元額五百一十人】廣捷第四指揮【元額醜百一十人】廣捷第五指揮【元額五百一十人】廣捷第六指揮【元額五百一十人】忠節第二指揮【元額五百一十人】驍猛第一指揮【元額四百一十人】神威第九指揮【元額五百一十人】雄勇第二指揮【元額五百一十人】雄威第六指揮【元額五百一十人】效忠第二十四指揮【元額五百一十人】效忠第七十五指揮【元額四百一十人】效忠第七十七指揮【元額四百一十人】兵馬鈐轄司軍兵內雄節威果全捷三指揮於熙寍三年以後招置宣和二年分撥宿州屯駐軍龍騎歸遠二指揮軍兵前來討捕睦州方寇續準指揮畱屯於杭州【營寨在東靑門外】系本府兵馬鈐轄管轄共管五指揮元額二千五十人雄節第十七指揮【元額四百一十人】威果第六十一指揮【元額四百一十人】全捷第十七指揮【元額四百一十人】龍騎指揮【元額四百一十人】歸遠指揮【元額四百一十人】諸寨土軍一十三處元額共管一千三百六十六人外沙巡檢司寨在候潮門外【元額管土軍一百二十人】海內巡檢司寨在嘉會門外【元額管土軍一百二十人】管界巡檢司寨在余杭門外【元額管土軍一百人】茶槽巡檢司寨在東靑門外【元額管土軍一百二十人】南蕩巡檢司寨在錢塘縣界【元額管土軍九十六人】東梓巡檢司寨在富陽縣界【元額管土軍一百二十人】上管巡檢司寨在鹽官縣界【元額管土軍一百二十人】赭山巡檢司寨在仁和鹽官兩縣界【元額管土軍一百二十人】黃灣巡檢司寨在鹽官縣界【元額管土軍一百二十人】硤石巡檢司寨在鹽官縣界【元額管土軍一百人】奉口巡檢司寨在錢塘仁和縣界【元額管土軍一百人】許村巡檢司寨在鹽官縣界【元額管土軍共一百人】下塘巡檢司寨在仁和縣界【元額管土軍三十人】

廂軍崇節第一指揮【額管五百人】崇節第二指揮【額管五百人】崇節第三指揮【額管四百人】崇節第四指揮【額管四百人】崇節第五指揮【額管四百人】崇節第六指揮【額管四百人】捍江第一指揮【額管四百人】捍江第二指揮【額管四百人】捍江第三指揮【額管四百人】捍江第四指揮【額管四百人】捍江第五指揮【額管四百人】修江指揮【額管一百二十人】都作院指揮【額管四百八十人】小作院指揮【額管一百人】淸湖閘指揮【額管七十人】開湖司指揮【額管二百人】北城堰指揮【額管三十六人】西河廣濟指揮【額管三百人】樓店務指揮【額管三百人】長安堰閘指揮【額管一百人】秤斗務指揮【額管四十八人】壯城指揮【額管三百人】鼓角匠指揮【額管二十五人】橫江水軍指揮【額管二十四人】船務指揮【額管二百八十人】牢城指揮【無額乾道五年八月分軍籍見管八百二十四人】

坊市左一廂市西坊【灞西巷】

市南坊【巾子巷】太平坊【新街巷】

融和坊【肉市巷】淸河坊【淸河坊巷】

吳山坊【吳山井巷】回濤坊【吳山井後巷】

通浙坊【天井巷】徑山坊【峨眉山巷】

大隱坊【都酒務巷】淨因坊【樓店務巷】

丰豫坊【府學巷】善化坊【竹園山巷】

懷慶坊【寶月山巷】左二廂修義坊【淩椒姜巷】

樂眾坊【南棚巷】教睦坊【銀甕後巷】

積善坊【上百戲巷】秀義坊【下百戲巷】

壽安坊【官巷】修文坊【修文巷】

裏仁坊【陶家巷】保信坊【翦刀股巷】

定民坊【中棚巷】睦親坊【官巷】

純禮坊【後洋街巷】保和坊【磚街巷】

報恩坊【觀巷】左三廂欽善坊【聞扇子巷】

甘泉坊【相國井巷】淸風坊【活水巷】

興慶坊【前洋街巷】徳化坊【木子巷】右一廂孝仁坊【淸平山巷】

貴恕坊【相府巷】壽域坊【糧料院巷】

保寍坊【太廟巷】天慶坊【天慶觀巷】

保民坊【吳山廟巷】長慶坊【竹竿巷】

懷信坊【﹝米慈﹞團巷】常慶坊【柴垛橋巷】右二廂淸平坊【沙皮巷】

興禮坊【淸泠橋巷】通和坊【金波橋巷】

延福坊【灞東巷】蘭陵坊【水巷】

義和坊【炭橋巷】武志坊【李博士橋巷】

戒民坊【棚橋巷】新安坊【小新橋巷】

延定坊【鵝鴨橋巷】祈祥坊【北橋巷】

懷遠坊【軍頭司巷】普寍坊【淸遠橋巷】

同徳坊【鐙心巷】教欽坊【竹竿巷】

嘉新坊【十郎堂巷】招賢坊【仁和縣巷】

安國坊【仁和倉巷】右三廂東坊【中沙後巷】

西坊【中沙前巷】善履坊【丰樂橋巷】

興徳坊【鹽橋巷】丰禾坊【丰禾倉巷】

昌樂坊【薦橋巷】富樂坊【蒲橋巷】右四廂寍海坊【鐵碇巷】

界分

錢塘縣南城界

西城界溫泉界

中路南上分界中路南下分界

中路北界外河界

州內界西湖門南界

西湖門北界三教門界

吳山北界西一界

西二界東一界

東二界東西一下分界

淨因寺界三橋南界

三橋北界灞北界

開道坊界中棚界

井亭橋北界橋南界

橋北界後杭界

木子東界木子西界

西莊界

仁和縣中濠南界

眾安東界小新營界

東營界妙慈界

沙河東界灞東界

中濠北界永新橋界

仁和界西營界

橋梁都亭驛橋

州橋

洪橋阜民橋

過軍橋

通江橋望仙橋

三聖廟橋

柴垛橋薦橋

道明橋

丰樂橋蒲橋

鹽橋

梅家橋葛公橋

鍾公橋

淸泠橋瓦子前橋

瓦子後橋

金波橋巧兒橋

亨橋

貓兒橋捨兒橋

永淸橋

水巷橋炭橋

李博士橋

棚橋新橋

鵝鴨橋

北橋軍頭司木橋

淸遠橋

仁和倉橋天水院橋

回龍橋【一名觀橋】

貢院橋祥符橋

眾安橋

淨因寺橋樓店務橋

石橋

木橋淩家橋

仁壽橋

轉運衙石橋渡子橋

六房院橋

金文橋施家橋

侍郎橋

三橋軍將橋

施水坊橋

井亭橋紅橋

鞔鼓橋

馬家橋洗麩橋

淸湖橋

石灰橋結縛橋

左藏庫橋

丁家橋紀家橋

車橋

楊四姑橋新莊橋

師姑橋

斜橋便橋

物產禹貢揚州筱蕩旣敷厥艸惟天厥木惟喬周官職方氏揚州其利金錫竹箭其畜宜鳥獸其穀宜稻舊經云產白編綾緋綾藤紙木瓜橘蜜姜牛膝地黃

今產

谷﹝坑去土攺禾﹞

﹝禾﹝上而下大﹞

粟

麥

麻

豆

衣綾

絹

布

綿

羅

紬

紗

貨茶

鹽

絲

蜜

蠟

紙

藥白朮

茱萸

菖蒲

桑白皮芍藥

五加皮地楡

白芷地黃

荊芥

罌粟

薄苛紫蘇子麥門冬天南星白及香附子牛膝

何首烏百合牽牛

地骨皮牛蒡子地膚子漧葛

天花粉馬兜鈴丹參苦參

沙參

白鮮皮石竹白薇

藜蘆

恆山

萆薢劉寄奴葳靈仙五倍子茵陳山藥

黃菁

瞿麥

旋復花菊花

枸杞

艸烏頭鬼箭山豆根茯苓

半夏

貫眾牡丹皮杜仲

車前子石燕子秦皮

前胡

寒水石枳實續斷

靑蒿子千年潤益母艸香薷

千金艸澤蘭

蛇牀子鉤藤

黃皮

地萹蓄稿本獨活

升麻

烏藥

苦練皮百部根躑躅花蒲黃

楡白皮鳳眼艸金星艸木通

覆盆子

果橘

橙

梅

桃

李杏

柿

栗

棗

瓜梨

蓮

芡菇

藕

菱枇杷

櫻桃

石橊

木瓜

林檎楊梅

雞頭

銀杏

甘蔗

花牡丹

芍藥

酴﹝酉縻﹞

棣棠

海棠金林檎禦李

緋桃

滴滴金碧桃紅杏

長春

玉簪

山茶

玉梅薔薇

佛見笑聚八仙粉團

水仙海紅

徘徊

百合

梔子

翦紅羅石竹

萱艸

密友

金鐙

蜀葵千葉蓮佛頭蓮紅橊

木犀

丹桂木芙蓉黃菊

山丹

白菊

臘梅香梅

千葉梅福梅

瑞香

木桑

梓

柘

松

柏桐

櫧

櫟

槐

杉楮

桂

槤

檀

樟楓

柳

楡

竹﹝上下苦﹞

筀

金

淡紫

班

土貢禹貢揚州厥貢惟金三品厥篚織貝厥包橘柚錫貢唐書地裏志貢白編綾緋綾藤紙木瓜橘蜜姜漧薑芑牛膝太平寰宇記歲貢漧地黃牛膝藤紙蜜九域志貢綾三十匹藤紙一千張兩朝國史貢糟藏瓜姜祥符舊經貢山茶楊梅筍絹紬綿子姜甘蔗

今貢綾三十匹

稅賦【茶租免役和預買附】夏稅【每歲婺州給本府衣絹二千五百匹紬三千匹綿三萬五千兩徽州給本府衣絹七千四十匹綿一萬七千三百五十兩】絹九萬五千八百一十三匹二尺四寸三分七釐紬四千四百八十六匹三丈四尺八寸一分二釐綾五千二百三十四匹一丈綿五萬八千五百二十一兩二錢二分八釐秋稅苗米一十二萬三千七百一十三石六斗八升一合一勺七撮茶租錢一萬一千六百八十九貫一百四十三文免役錢一十二萬一千八百八十五貫七百八十五文和預買【每歲認發江陰軍和買絹七十二匹二丈一尺四寸三分五釐折帛錢九千二百七十八貫五百一十八文】絹四萬三百九十九匹二丈六尺二寸三分五釐紬七百九十五匹折帛錢六十四萬八千三百八十五貫五百一十八文

倉場庫務﹝錢監作院附﹞鎭城倉在余杭門裏都鹽倉在天宗門裏常平義倉在余杭門裏合同茶場在湧金門裏糠場在天宗水門裏城南炭場在候潮門外城北炭場在余杭門外軍資庫在府衙門之左常平庫在府衙門之左公使庫在府衙門之東甲仗庫在府衙之東架閣庫在府衙之北公使酒庫在府衙之西祗備庫在府衙之西什物庫在府衙之西轎擔庫在府衙之西醋庫一十八處分在府城內外都稅院在灞頭市東【抵當庫平準務秤豆斗局附焉】龍山稅務在嘉會門外浙江稅務在浙江岸跨浦橋南北郭稅務在余杭門外江漲橋稅務在江漲橋鎭市紅亭稅務在崇新門外樓店務在府衙之東市舶務在保安門外諸家橋之南酒務五處乾道二年五月二十五日戶部侍郎曾懷申請並歸戶部贍軍庫取三年所趁息錢以一年酌中之數爲額卻於贍軍庫收趁息錢內撥還臨安府奉聖旨依奏都酒務【在淸河坊西】南比較務【一名武林園在灞頭市南】北比較務【一名虎跑泉在後洋街】龍山酒務【在龍山白塔嶺下】江漲橋務【在江漲橋鎭市】都作院在湧金門之北【小作院附之】錢監大唐寶興鑄錢監在龍山相近吳郡圖經曰每歲官取長洲縣白墡土爲錢塘鑄錢監用今藉田園乃故基也旁有長生水池大中祥符九年五月戊申江淮兩浙發運使李浦言饒池江杭四州錢監每歲共鑄錢一百二十萬貫用銅四百五十三萬斤【今廢】

館驛﹝亭堂樓觀閣軒附﹞樟亭驛晏殊輿地誌云在錢塘縣舊治之南五里白居易有宿樟亭驛詩羅隱乾符五年夏登是驛看潮有詩【廢】郵亭驛在朝天門外中閒攺名天策今爲升陽宮仁和館在淸湖閘之東紹興十九年郡守湯鵬舉建

亭南園巽亭慶曆三年郡守蔣堂於舊治之東南建巽亭以對江山之勝崇寍三年蔣之奇作詩紀其事【胡宿詩云武林天下奇巽亭境中絕】介亭在舊治後聖果寺熙寍中郡守祖無擇對排衙石作介亭左江右湖千里在目無擇爲介亭銘序云亭前有石二佾自北而南二十舉趾髙踰再仞若有衙道故諺以排衙稱因名其亭曰介亭銘曰猗歟玆亭仁智是經控帶山海周旋日星嘉乃成績取名於易維介之義以敏厥徳【東坡居士餞楊次公於此亭詩云丹靑明滅風篁嶺環佩空響桃花源郡人謂介亭山下爲桃源路也】今廢淸風亭在中和堂之側直望海門【廢】曲水亭在舊治治平中郡守舍人沈遘建今廢望越亭在舊治後慶曆中郡守蔣堂建政和元年郡守張閣遷巽亭於此遂廢碧波亭晏殊輿地誌云在舊治子城北門外五代史載錢氏大閱兵於碧波亭亭階臨水面闊數丈元丰中郡守張詵重建【廢】隆禮亭祥符舊經云在郡城錢塘舊治之南到縣一十三里【廢】惇禮亭祥符舊經云在郡城錢塘舊治之南到縣一十二里【廢】崇禮亭祥符舊經云在郡城錢塘舊治之南到縣一十一里【廢】鳳皇亭祥符舊經云在通判舊治【廢】集賢亭在丰豫門外湖堂前【廢】潺湲亭古稱阿閃佛塔亭旁有溝﹝插去手攺片﹞引湖水以注相國井而水衝突沸騰遂名潺湲亭【廢】通遠亭祥符舊經云在錢塘縣舊治北到縣四里【廢】橘園亭在鹽橋之南乾道五年郡守周淙重修馭舟亭在鹽橋之北安濟亭祥符舊經云在錢塘舊治南到縣二十里浙江亭祥符舊經云在錢塘舊治南到縣一十五里

堂有美堂在郡城吳山嘉佑二年龍圖閣直學士梅摯出守杭州仁宗賜詩寵行摯乃取詩之首章以名有美堂【詩見牧守門】歐陽修記曰夫舉天下之至美與其樂有不得而兼焉者多矣故窮山水登臨之美者必之乎寬閒之野寂寞之鄕而後得焉覽人物之盛麗誇都邑之雄富者必據乎四達之衝舟車之會而後足焉蓋彼放心於物外而此娛意於繁華二者各有適焉然其爲樂不得而兼也今夫所謂羅浮天臺衡嶽廬阜洞庭之廣三峽之險號爲東南奇偉秀絕者乃皆在乎下州小邑僻陋之邦此幽潛之士窮愁放逐之臣之所樂也若乃四方之所聚百貨之所交物盛人眾爲一都會而又能兼有山水之美以資富貴之娛者惟金陵錢塘然二邦皆僭竊於亂世及聖宋受命海內爲一金陵以后服見誅今其江山𨿽在而頹垣廢址荒煙野艸過而覽者莫不爲之躊躇而淒淒獨錢塘自五代時知尊中國效臣順及其亡也頓首請命不煩干戈今其民幸富足安樂又其俗習工巧邑屋華麗蓋十餘萬家環以湖山左右映帶而閩商海賈風帆浪舶出入於江濤浩渺煙雲杳靄之閒可謂盛矣而臨是邦者必皆朝廷公卿大臣若天子之侍從又有四方遊士爲之賓客故喜占形勝治亭榭相與極遊覽之娛然其於所取有得於此者必有遺於彼獨所謂有美堂者山水登臨之美人物邑居之繁一寓目而盡得之蓋錢塘兼有天下之美而斯堂者又盡得錢塘之美焉宜乎公之甚愛而難忘也梅公淸【今上禦名】好學君子也視其所好可以知其人焉四年八月丁亥廬陵歐陽修記蔡襄書碑摯又賦吾言詩六篇皆以有美堂新建爲篇首錢氏初建江湖亭於此【一時名流皆有詩後人以爲酒名】今廢中和堂在舊治又有淸風亭在堂之偏望海樓在堂北建炎三年四月壬戌光堯太上皇帝來登斯堂遠矚稽山思夏后之功俯瞰濤江懷子胥之烈禦制古詩一首六龍轉淮海萬騎臨吳津王者本無外駕言蘇遠民瞻彼艸木秀感此瘡痍新登堂望稽山懷哉夏禹勤神功旣盛大後世蒙其仁願同越句踐焦思先吾身艱難務遵養聖賢有屈伸髙風動君子屬意種蠡臣又禦書謂斯堂偉特之觀無愧上都燻風南來我意𨿽快願與庶人共之後攺爲偉觀堂先是錢氏武肅王建閱禮堂至和三年郡守孫沔重修棟宇宏麗輪奐一新更名中和【趙抃詩云老來重守鳳皇城千里人心豈易平樂職古賢形嘆頌中和終不爲虛名後人以爲酒名】虛白堂舊圖經云在舊治晏殊輿地誌云爲刺史在官淸嚴人無犯者唐長慶中刺史白居易有詩刻石堂上羅隱虛白堂牡丹詩云莫背欄竿便相笑與君俱受主人恩蓋謂白太傅手植此花也郡守梅摯十詩皆以堂有虛白閒爲首章堂前有紫薇兩本世傳居易所植蘇軾有虛白堂紫薇花詩【廢】淸暑堂治平三年郡守蔡襄建在州治之左並撰記及書刻石堂上【廢】秋香堂在漕臺前治轉運使劉旣濟建【廢】湖堂在丰豫門外堂前有集賢亭【廢】三賢堂在孤山竹閣有白樂天林君復蘇子瞻三賢像後廢不存乾道五年郡守周淙重建於水仙王廟之東廡講易堂在府治之東紹興十六年郡守張澄建張偁名爲吏隱堂隆興元年陳輝攺今名中書舍人張孝祥書左朝請大夫葛立方撰記

樓東樓【一名望海樓】在舊治中和堂之北太平寰宇記云髙十八丈唐武徳七年置【廢】十三閒樓去錢塘門二里許蘇軾治杭日多治事於此【廢】丰豫門湧金樓政和六年郡守徐鑄以丰豫門樓隳損命鈐轄楊靖重建頗極壯麗牓曰湧金樓聳翠樓在丰豫門外政和七年郡守徐鑄命鈐轄楊靖於湖堂之右以眾樂亭舊址臨湖爲聳翠樓【今豊樂樓】望湖樓【一名看經樓】幹徳五年忠懿王錢氏建去錢塘門一里蘇軾有望湖樓詩

觀雲濤觀在舊治政和元年郡守張閣旣徙巽亭以其舊址更造【廢】

閣儒賢亨會之閣故相劉正夫之居在萬松嶺東靑平門【靑平乃公舊裏號靑平裏時人因以此名之】政和三年敕建禦書閣賜是名【廢】一徳格天之閣紹興中禦書賜太師秦檜之居【廢】望海閣在漕臺舊治【廢】白公竹閣在孤山與柏堂相連有唐刺史白居易祠堂蘇軾有竹閣柏堂二詩【廢】巢居閣林逋故廬有此閣或云有寶云寺卽雲巢也【廢】紅梅閣在府治

軒石林軒在舊治後至和中郡守孫沔初建號燕思閣又取臨安縣淨土寺立石七株置之閣前蒼然奇怪號七賢石元佑中郡守蒲宗孟攺名石林軒【廢】臨安志卷第三

牧守政績附

歷代全琮黃武五年吳孫權分三郡險地爲東安郡全琮領郡太守治富春明賞罰招誘降附數月中得萬餘人召還字子璜錢塘人見吳志柳衝唐貞觀中爲杭州刺史有能名蒲州虞鄕人袁仁敬開元十三年明皇自擇刺史凡十一人大理少卿袁仁敬爲杭州刺史治行諸宰相諸王禦史以上祖道洛濱盛具奏太常樂帛舫水嬉命髙力士賜詩帝親書且給筆札令自賦崔渙肅宗時爲左散騎常侍余杭太守江東采訪使博陵安平人房孺復唐貞元初韋應物爲蘇州牧房孺復爲杭州牧韋嗜詩房嗜酒每與賓友一醉一詠其風流雅韻多播於吳中或目韋房爲詩酒仙見白居易吳郡詩石記元和姓纂云孺復河南人李泌字長源代宗朝爲杭州刺史引湖水入城爲六井以利民爲政有風績徳宗在奉天召赴行在授左散騎常侍拜中書侍郎同中書門下平章事【封鄴縣侯】白居易字樂天事唐穆宗爲中書舍人長慶二年七月出爲杭州刺史始築堤捍錢塘湖鍾泄其水漑田千頃復浚李泌六井民賴其汲久之以太子左庶子分司東都【封馮翊縣侯】李宗閔字損之文宗時爲杭州刺史﹝宣祖廟諱上一字﹞亮爲給事中杭州刺史裴夷直字禮卿武宗時自中書舍人出爲杭州刺史李中敏字藏之隴西人唐文宗開成末爲杭州刺史李錡唐淄川王五世孫自雅王傅出爲杭州刺史居三歲遷浙西觀察諸道鹽鐵轉運使於邵字相門京兆萬年人以諫議大夫知制誥出拜杭州刺史楊憑字虛受治京兆有政績後徙杭州長史崔彥曾懿宗朝咸通二年爲杭州刺史【地裏志】右並見唐書韋敻虞部郎中杭州刺史京兆杜陵人崔恂水部郎中杭州刺史鄭州人裴常棣兵部郎中杭州刺史河東聞喜人白居易冷泉亭記云觀風亭常棣所建獨孤嶼侍禦史杭州刺史洛陽人李自挹杭州刺史【唐宗室】封亮司封員外郎杭州刺史渤海人雙士恪右武衛大將軍定相二州總管杭州刺史呂國公天水郡人薛自勉司勛員外郎余杭太守河東汾陰人薛瑩杭州刺史河東汾陰人盧涇杭州刺史範陽﹝汀去丁攺彖﹞縣人楊行矩蔡州總管杭州刺史上蔡人柳楚賢光祿少卿杭州刺史河東解縣人柳徳義杭州刺史河東人史令卿祠部郎中杭州刺史建康人杜信刑部員外郎杭州刺史京兆人右見元和姓纂相裏尹造韓僕射臯給事中盧元輔右司郎中河南元藇右四人及裴常棣見白居易冷泉亭記王顏貞元六年爲杭州刺史見國一禪師塔銘杜陟陸則李幼崔鄯路異右五人並杭州刺史與白居易盧元輔裴常棣楊憑九人皆曾造僧慧琳之室論心要見慧琳碑周寶爲杭州刺史後唐僖宗時羣盜起寶募諸縣鄕兵討之號八都兵見五代史

國朝範旻太平興國三年三月己酉吳越國王錢俶朝於幹徳殿是年俶乃納土五月丙戌太宗皇帝始命水部郎中範旻爲考功郎中知杭州左贊善大夫孟貽孫通判事自是名卿巨公接武而至舊堂記姓名於廳事粲然可觀也至建炎閒兵戈擾攘城邑隳廢牧守姓字隨亦湮沒於是博考載籍咨詢耆舊質諸太史氏自太平興國戊寅歲訖紹興辛亥凡一百五十三年僅得範旻而下一百人【再除者一十三人三除者一】官稱名氏除授歲月及史官所紀善政美績編列於左疑者闕焉自紹興辛亥以後則有太學博士何溥所撰題名記云李繼凝太宗卽位轉刑部員外郎充兩浙轉運使尋知杭州召還闕攺刑部郎中充樞密直學士劉知信端拱二年四月丁卯以邕州觀察使劉知信知杭州王化基淳化四年五月庚戌以工部侍郎王化基知杭州遷禮部召還以本官參知政事本傳字永圖眞定府人嘗作東南行百韻好事者傳誦之魏羽字垂天歙州婺源人拜給事中知潭州徙知杭州眞宗卽位遷工部侍郎召還張去華至道三年六月丙午以給事中新知益州張去華知杭州咸平二年四月戊寅徙知蘇州張詠咸平二年四月戊寅以禦史中丞張詠爲工部侍郎知杭州本傳詠以剛方自任以嚴猛爲治禦下甚峻性躁急果決郡事多出於獨斷屬歲歉民多鬻私鹽以自給犯者甚眾連拘數百人詠悉寬其罰而遣之官屬請曰不痛繩之恐無以禁詠曰錢塘十萬民饑者八九苟不以鹽自活一旦蜂聚數千輩爲寇盜則其患甚矣當俟秋成乃仍舊法是歲民獲安濟又有民家子與姊婿訟家財婿言妻父臨終此子三歲故見命掌貲產且有遺書令異日以十之三付子餘七分與婿詠覽之以酒酹地曰汝妻父智人也以子幼甚故托汝儻遽以家財十之七與子則子死於汝手矣亟命以十之七給其子餘三分給婿皆服其明斷拜泣而去咸平四年九月辛卯杭州民詣闕獻土星圖一銀百兩乞畱知州詔獎詠仍還其銀代還知永興軍府拜尙書右丞字復之濮州鄄城人【自號乖崖公】宋太初咸平五年五月癸丑以右諫議大夫宋太初知杭州是年十一月甲午徙知廬州太初字永初澤州晉城人王仲華咸平五年十一月甲午以太常少卿知蘇州王仲華爲右諫議大夫知杭州六年十月戊午徙知虔州薛映咸平六年六月丁亥以禮部郎中知制誥權判度支薛映爲諫議大夫知杭州【本傳景徳初知杭州而咸平六年十月前守王仲華方徙虔州豈次年映方到官耶】字景陽臨決﹝上逢下﹞銳州無畱事是時起居舍人直史館姚鉉爲轉運使檄屬郡當直司毋得輒斷徒以上罪映卽奏徒流笞杖自有科條苟情狀明白何須系獄以累和气請詔天下凡徒流罪人於長史前對辯如無所異聽遣決之朝廷施用其言在杭五年其治嚴明吏不能欺每五鼓冠帶黎明據案決事𨿽寒暑無一日異入知通進銀臺司兼門下封駁事王濟景徳四年九月辛巳以工部員外郎兼侍禦史知雜事王濟爲工部郎中知杭州本傳字巨川性剛直無所畏避出知杭州眞宗面加尉諭大中祥符四年遷刑部郡城西有錢塘湖可漑田千餘頃歲久湮塞命工浚治增置斗門以備潰溢之患仍以白居易舊記刻石湖側民頗利之徙知洪州戚綸大中祥符三年九月壬午以樞密直學士戶部郎中戚綸知杭州就加左司郎中五年正月甲戌綸與轉運使陳堯佐言浙江壞岸漸逼州城望遣使自京師部埽匠壕寨赴州工役詔從之令馳驛而往命轉運使更互檢校遂以埽岸易柱石之制𨿽免水患而眾頗非其變法七年三月癸卯徙知揚州綸本傳字仲言應天府楚邱人薛顏大中祥符七年三月癸卯以司封郎中薛顏爲太僕少卿知杭州八年七月丁卯以新修冊府元龜分送洪杭二州馬亮大中祥符九年九月己酉徙工部侍郎知升州馬亮知杭州丁卯詔如聞杭州葺江岸卒執役水中苦足疾而死者甚眾宜令知州馬亮拯療之十月己卯加集賢院學士亮本傳字叔明有治劇才先是江濤大溢調兵築堤而工未就詔問亮所以捍江之策亮至禱於伍員祠下明日潮爲之卻又出橫沙數里堤遂以成又上言近歲以來父祖未葬而多別財異爨甚傷風教請自今未葬者不得析居明年攺工部侍郎知廬州【眞宗朝致仕謚忠肅】王欽若天禧三年六月甲午制尙書左僕射兼中書門下平章事王欽若除太子太保判杭州又詔曰鈞衡翊贊素彰勤盡之心藩翰鎭臨方佇惠和之績眷言寄任用示獎稱眞宗禦制七言十韻詩一首賜之早自外朝登近侍克符昌運振嘉名一參黃閣推良畫再陟鴻樞顯至榮該博古今常獻納勤勞夙夜每專精石渠撰述多文備日觀封崇大禮成宰府調元心匪懈眞宮兼職望彌淸龍樓進秩恩尢異熊軾爲藩任不輕二浙奧區期惠化三吳佳致悅髙情重重山水舟中見處處壺漿陌上迎旣肅邇遐安外域更分宵旰撫黎氓予衷側席方毗倚佇有甘霖播頌聲仍命依韻和進【舊刻石於天慶觀】天禧四年八月甲申召知相州王隨天禧四年九月己酉朔以右諫議大夫兼太子右庶子權知開封府王隨爲給事中知杭州幹興元年二月戊辰授祕書少監知通州李及幹興元年三月壬申以樞密直學士給事中李及知杭州天聖元年九月丁亥徙知應天府兼南京畱守司本傳字知幾資性淸介所治尙簡嚴喜尉薦下吏而樂道人之善在杭州惡其風俗輕靡未嘗事燕遊一日微雪遽出郊眾謂當命賓朋爲髙會乃獨造處士林逋淸談至暮而歸任中不市物及去惟買白樂天集一部【天聖六年卒謚恭惠】周起天聖元年九月丁亥徙知揚州祕書監周起知杭州馬亮﹝再除﹞天聖四年三月庚辰徙知亳州工部尙書集賢院學士馬亮知杭州未行復知亳州是年四月戊午徙周起知應天府兼南京畱守司胡則天聖四年戊午徙太常少卿知福州胡則爲諫議大夫知杭州李諮天聖六年正月戊午以右諫議大夫知洪州李諮爲給事中知杭州七年十月丙戌徙知永興軍朱巽天聖七年以左諫議大夫給事中新知河中府朱巽知杭州八年四月甲申爲集賢院學士五月乙丑徙知揚州本傳字順之揚州天長人忠願自守眞宗稱爲長者陳從易天聖八年五月癸亥以左諫議大夫知制誥陳從易爲龍圖閣直學士知杭州從易本傳字簡夫泉州人九年正月卒於官張觀天聖九年二月己丑以右司諫知制誥張觀爲尙書兵部員外郎知杭州觀本傳字思正絳州人眞宗朝以服勤辭學科擢爲第一初名正觀至是禦筆去上一字知杭州再遷刑部郎中代還判國子監【累除同知樞密院事拜尙書左丞】胡則﹝再除﹞明道二年四月甲子徙知陳州尙書刑部侍郎胡則知杭州景佑元年四月甲辰除兵部侍郎致仕則本傳字子正婺州永康人少有淸名尙風義眞宗仁宗擢用焉鄭向景佑元年四月丙午以尙書兵部郎中知制誥鄭向爲龍圖閣直學士知杭州三年四月庚午杭州言向卒本傳字公明開封陳畱人兪獻卿景佑三年四月辛未以右諫議大夫兪獻卿爲集賢院學士知杭州四年十二月庚午爲給事中本傳字諫臣歙州人眞宗朝嘗爲杭州仁和令曁知杭州一日暴風江潮溢決堤勢不可禦獻卿鑿西山石作堤數十里民用便之賜詔褒諭柳植寶元元年六月癸未徙知蘇州尙書工部郎中知制誥柳植知杭州二年八月辛未以植爲翰林學士司馬池寶元二年八月丁丑徙知同州尙書工部郎中天章閣待制司馬池爲兵部郎中知杭州康定元年九月辛酉移知虢州張若谷康定元年九月辛酉以知應天府樞密直學士尙書刑部侍郎張若谷爲龍圖閣直學士知杭州慶曆元年五月壬申徙知鄭州鄭戩慶曆元年五月辛未以樞密副使右諫議大夫鄭戩爲資政殿學士知杭州二年六月癸未除給事中知並州戩本傳字天休蘇州人性彊毅明俊意有所欲必行之西湖漑民田數百頃歲久不治葑泥湮塞又爲豪族與僧寺規占甚多戩乃發屬縣丁數萬盡辟之民賴其利後有詔歲常修導蔣堂﹝再除﹞慶曆二年六月甲午以尙書戶部郎中天章閣待制知應天府蔣堂爲左司郎中知杭州三年六月丁巳除樞密直學士知益州堂本傳字希魯宜興人始知杭州徙益州移河中府再知杭州宋祁慶曆三年七月丁卯以尙書禮部郎中知制誥宋祁爲龍圖閣直學士知杭州本傳云未行攺翰林學士知審刑院楊偕慶曆三年九月壬辰以知越州翰林侍讀學士尙書左司郎中楊偕知杭州偕本傳字次公性剛朴敢爲大言慶曆三年知審官院求知越州道攺杭州上太平可致十象圖還判太常寺方偕慶曆五年十月戊寅徙淮南江浙荊湖制置發運使尙書兵部員外郎天章閣待制方偕知杭州六年六月甲戌轉刑部郎中七年七月庚子除太常少卿分司西京本傳字齊古莆田人本以吏事進而杭訟牒素煩遣決無畱事以病故分司範仲淹皇佑元年正月乙卯以知鄧州資政殿學士給事中禮部侍郎範仲淹知杭州七月癸卯加尙書禮部侍郎二年十月戊辰加戶部侍郎十一月辛酉徙京東東路安撫使知靑州本傳字希文自樞密副使除參知政事以疾請知鄧州徙杭州內剛外和所至有恩里巷之子皆知其名字【謚文正】張方平皇佑二年十一月辛酉以知江寧府端明殿學士兼龍圖閣學士給事中張方平知杭州本傳字安道宋城人慷慨有節气知杭州言畿內稅賦之重及請減定刺配刑名由是畿縣稅損元額十三刺配法亦稍裁之遷禮部侍郎知滑州【累遷參知政事謚文定】呂溱皇佑三年六月甲午以起居舍人呂溱知杭州本傳字濟叔揚州人舉進士第一累遷知制誥知杭州爲人簡倨接賓客不過數言時人目爲七字舍人然開敏善議論一時名人多推許之自杭州除糾察在京刑獄句當三班院孫沔皇佑五年四月壬午以樞密直學士給事中孫沔知杭州行至南京召爲樞密副使本傳字符規會稽人明敏果敢有吏材所在皆著能迹亦其知杭州仁宗解禦帶賜之李兌皇佑五年八月己未以尙書吏部員外郎天章閣待制知諫院李兌爲戶部郎中知杭州本傳字子西許州人知杭州日仁宗飛白書安民字以賜之介靜簡嚴年老而精明有所舉措要使民便安之孫沔﹝再除﹞至和元年二月壬戌以樞密副使給事中孫沔爲資政殿學士知杭州嘉佑元年八月戊午加資政殿大學士京東路安撫使知靑州何中立嘉佑元年八月壬戌徙知陳州樞密直學士尙書刑部郎中何中立知杭州二年八月癸酉杭州言中立卒本傳字公南許州人頗工文詞梅摯嘉佑二年九月戊寅以龍圖閣直學士尙書吏部郎中梅摯知杭州三年六月丙辰徙知江寧府本傳云字公儀成都府人性淳靜不爲矯厲之行所治如其爲人雅好詩時有警句其知杭州仁宗賜詩寵行地有湖山美東南第一州剖符宣政化持橐輟才流暫出論思列遙分旰仄憂循良勤撫俗來暮聽歡謳摯以詩之首章名堂爲有美【命歐陽修撰記刻石堂上】唐詢﹝鄕郡﹞嘉佑三年六月丙辰以知蘇州尙書禮部郎中知制誥唐詢知杭州五年九月甲辰除吏部郎中本傳字彥猷杭州錢塘人【余具人物門】施昌言嘉佑五年九月甲辰以知鄧州樞密直學士給事中施昌言爲尙書刑部侍郎知杭州七年八月甲申除龍圖閣學士涇原路經略安撫使本傳字正臣通州靜海人沈遘﹝鄕郡﹞嘉佑七年八月甲申以起居舍人知制誥沈遘爲尙書禮部郎中知杭州本傳字文通杭州人自越州徙知杭州遷吏部郎中召爲句當三班院爲人輕雋明敏通達世務其治杭令行禁止人有貧不能葬及女子孤無以嫁者以公使錢葬嫁數百人倡優養良家女爲己子者奪歸其父母接遇士大夫多得其歡心所部吏尢樂傾盡爲之耳目刺閭巷間事纖悉卽知故事至立斷眾莫不駭伏小民有犯情稍不善不問法輕重斷訖彊刺爲卒刺者數百人人屏息不敢犯議者以其嚴比孫沔然沔苛暴銳於懲惡至遘善人亦懼焉晨起治事及午事畢出與賓舊往還從容談笑以示有餘士大夫交稱其能王琪治平元年九月甲戌以樞密直學士同判太常寺王琪知杭州十一月己亥轉右諫議大夫二年徙知揚州本傳字君玉成都人以詩知名於世蔡襄治平二年二月以三司使給事中蔡襄爲端明殿學士尙書禮部侍郎知杭州本傳字君謨興化軍仙遊人爲政精明吏不能欺三年五月甲寅徙知應天府胡宿治平三年四月庚戌以樞密副使尙書禮部侍郎胡宿爲尙書吏部侍郎觀文殿學士知杭州四年六月甲子以太子少師致仕本傳字武平常州晉陵人淸儉謹默內剛外和其位官治事【今上禦名】重不輒發發亦不可回臨民篤恭不略細故人尢愛之神宗卽位遷左丞以疾卒於杭州學問文章人多稱述之【謚曰文恭】呂溱﹝再除﹞治平四年六月甲戌以給事中集賢院學士呂溱爲龍圖閣直學士再知杭州九月辛丑除知開封府祖無擇治平四年十月丁未以右司郎中知鄭州祖無擇爲右諫議大夫加龍圖閣學士知杭州鄭獬熙寍二年五月癸未以翰林學士尙書兵部員外郎鄭獬爲翰林侍讀學士戶部郎中知杭州三年四月己卯徙知靑州本傳字毅夫安州人舉進士第一趙抃熙寍三年四月己卯以右諫議大夫參知政事趙抃爲資政殿學士知杭州十二月庚申徙知靑州本傳字閱道衢州西安人和易長厚气貌淸逸所至必興學校勸獎後進爲政視其俗之厚藩與事多寡設施爲術不同杭州故多盜聞抃性寬細民益聚爲盜抃取其情重者配他州盜遂散去境內以淸沈立熙寍三年十二月庚申以知越州右諫議大夫沈立知杭州本傳字立之和州人知越州移杭州除審官西院勤於職事所得圭租多以市書陳襄熙寧五年五月乙未以知陳州尙書刑部郎中知制誥陳襄知杭州熙寧七年六月己巳徙知應大府本傳字述古福州人有學行所至務先學校至親爲講解好薦達人才喜慍不形於色爲政多慕古人所爲楊繪熙寍七年六月己巳以知應天府翰林侍讀學士尙書禮部侍郎楊繪知杭州【與陳襄兩易其任】本傳字元素漢州人爲翰林學士禦史中丞出知應天府徙杭州再入爲翰林學士兼侍讀沈起熙寍七年九月丙申徙知潭州尙書刑部郎中天章閣待制沈起知杭州本傳字興宗明州人爲人寬和臨事明敏蘇頌熙寍九年正月丙寅以祕書監集賢院學士蘇頌知杭州本傳字子容時以吳越薦饑自句當三班院選知杭州召爲提舉中太一宮修仁宗英宗正史章惇熙寍十年五月庚申以知湖州右正言知制誥章惇知杭州未行爲翰林學士趙抃﹝再除﹞熙寍十年五月癸亥以知越州資政殿大學士右諫議大夫趙抃知杭州十月戊子抃言吳越國王錢氏有墳廟在錢塘臨安縣棟宇頹圮林木荒穢欲令兩縣選僧道主管歲度其徒各一人從之朝旨欲修杭州城抃度出於人者數千萬獨奏杭人新罹旱災未可興工乃罷役抃告老元丰二年以舊職加太子太保致仕【自號知非子謚淸獻】鄧潤甫元丰二年正月己丑以右諫議大夫知撫州鄧潤甫知杭州四年四月乙酉除龍圖閣直學士徙知成都府本傳字聖求建昌人【累遷尙書左丞謚安惠】張詵元丰四年四月乙酉以龍圖閣直學士知成都府張詵知杭州本傳字樞言浦城人旣除知杭州將行詔權知熙州經略熙河事旣而赴杭州哲宗卽位遷正議大夫請解郡事除提舉杭州洞霄宮呂公孺元丰八年四月丁丑以正議大夫呂公孺知杭州未行五月丙辰除龍圖閣直學士知鄆州本傳字稚卿故相夷簡之子初知陳州徙杭州再知鄆州蒲宗孟元丰八年七月庚戌以新知揚州太中大夫資政殿學士蒲宗孟知杭州元佑二年十一月己酉徙知鄆州本傳字傳正閬州人【集錢唐詩自宋齊以來至元丰閒凡三千餘篇爲三十卷行於世】楊繪元佑二年十一月庚申以知徐州朝散大夫天章閣待制楊繪知杭州本傳神宗朝知杭州入爲翰林學士兼侍讀英宗卽位再知杭州元佑三年六月杭州言繪卒繪吏事敏給主於愛利𨿽胥史皁隸有過多容之熊本元佑三年六月癸巳以龍圖閣待制知越州熊本知杭州四年五月庚午徙知江寍府蘇軾元佑四年三月丁亥以翰林學士蘇軾爲龍圖閣學士知杭州六年正月丙戌除吏部尙書本傳字子瞻眉州人熙寍四年通判杭州後十六年復爲郡守歲適水潦饑疫相仍軾爲請於朝得減上供米三之一故谷不翔踴復以所賜度牒益市粟濟饑殍明年賤糶常平米又作糜粥遺人命醫官分治疾病賴以全活者甚眾開西湖疏茆山鹽橋河修治堰閘浚城中六井與民興利除害講究甚悉郡人徳之爲立祠堂六年召爲翰林學士承旨熊本﹝再除﹞元佑六年正月丙戌以龍圖閣待制知江寍府熊本知杭州本傳字伯通鄱陽人初除越州道移杭州徙江寍府遷中大夫復除杭州未行召還林希元佑六年二月癸巳以朝奉大夫天章閣待制知潤州林希知杭州是年三月癸酉詔遷一官七年十月丁丑除禮部侍郎【累遷同知樞密院事】王存元佑七年八月癸亥以吏部尙書知大名府王存知杭州紹聖元年八月丁丑提舉江寍府崇禧觀陳軒紹聖元年八月乙酉以知廬州龍圖閣待制陳軒知杭州三年八月辛巳徙知江寧府本傳字符輿建州建陽人嘉佑八年舉進士第二韓宗道紹聖三年八月辛巳以知瀛州太中大夫寶文閣待制韓宗道知杭州本傳字持正眞定人知杭州以疾請詔以舊職加通議大夫致仕命未下四年卒李琮紹聖四年七月戊辰以刑部侍郎李琮爲寶文閣制知杭州元符元年八月丙子徙知永興軍虞策﹝鄕郡﹞元符元年八月丙子以龍圖閣待制新知永興軍虞策知杭州未行九月己酉除戶部侍郎林希﹝再除﹞元符元年九月己酉以中大夫知亳州林希知杭州丰稷元符年

月

以龍圖閣待制丰稷知杭州三年四月己酉除諫議大夫呂惠卿元符三年四月己酉以檢校司徒鎭南軍節度使知延安府呂惠卿知杭州建中靖國元年三月癸亥爲觀文殿學士右銀靑光祿大夫提舉杭州洞霄宮龔原建中靖國元年三月癸亥以承議郎知壽州龔原爲寶文閣待制知杭州是月戊子爲集賢殿修撰知揚州陳軒﹝再除﹞建中靖國元年三月戊子以龍圖閣直學士新知揚州陳軒知杭州崇寍元年四月癸卯徙知福州鄒浩崇寍元年四月癸亥以寶文閣待制知江寍府鄒浩知杭州五月己卯移知越州呂惠卿﹝再除﹞崇寍元年閏六月己未以右銀靑光祿大夫提舉杭州洞霄宮呂惠卿爲觀文殿學士知杭州八月移知揚州蔣之奇崇寍元年十月癸亥以知樞密院事蔣之奇爲觀文殿學士知杭州宇文昌齡崇寍二年九月乙巳以寶文閣待制知越州宇文昌齡知杭州四年三月以中大夫致仕王寍崇寍四年六月戊子以尙書吏部侍郎王寍爲顯謨閣待制知杭州七月丙申攺知海州曾孝廣崇寍四年七月丁巳以戶部尙書曾孝廣爲天章閣待制知杭州十一月丙午徙知泰州呂惠卿﹝三除﹞崇寍五年八月癸酉以觀文殿學士知靑州呂惠卿知杭州曾孝蘊大觀元年四月辛未以顯謨閣待制淮南江浙荊湖等路發運使曾孝蘊知杭州旣而攺知濠州朱彥大觀元年五月戊申以顯謨閣待制新知洪州朱彥知杭州四年正月庚申徙知潁昌府王渙之大觀二年三月辛酉以顯謨閣待制知潭州王渙之知杭州席震大觀三年二月壬午以徽猷閣待制知潭州席震知杭州是年五月丁卯攺知廣州壬申復知杭州蔡薿大觀三年七月丁未以奉議郎知和州蔡薿爲顯謨閣待制知杭州十月甲戌除給事中張商英大觀三年十二月癸酉以通議大夫提舉成都府玉局觀張商英爲龍圖閣學士知杭州乘驛赴闕四年二月辛未除資政殿學士中太一宮使劉逵大觀四年二月壬辰以中大夫提舉亳州明道宮劉逵知杭州本傳字公達隋州隨縣人元丰八年舉進士第三四年六月庚午除資政殿學士癸未詔乘驛赴闕張閣大觀四年九月壬申以翰林學士張閣爲龍圖閣學士知杭州本傳字臺卿河陽人杭久闕守郡事廢弛閣經理有敍首去惡少之爲民害者郡人爲立生祠召爲兵部侍郎龐寅孫政和元年九月辛酉以司農卿龐寅孫爲顯謨閣待制知杭州三年六月丙子除徽猷閣直學士董正封政和四年八月甲子以中大夫集賢殿修撰董正封爲徽猷閣待制知杭州李偃政和五年八月甲辰以起復集賢殿修撰李偃爲徽猷閣待制知杭州十二月癸亥徙爲河南尹偃嘗奏湯村巖門白石等處並邊錢唐江通大海日受兩潮漸致侵嚙乞依六和寺岸用石砌疊詔令轉運使劉旣濟措置趙﹝山蒙﹞政和六年閏九月戊辰以中奉大夫右文殿修撰京畿轉運使趙﹝山蒙﹞爲徽猷閣待制知杭州宣和元年八月丙戌移知潭州趙霆宣和元年八月丙戌以徽猷閣待制江淮荊浙等路發運使趙霆知杭州二年十二月丁亥徙知靑州曾孝蘊﹝再除﹞宣和二年十二月丁亥以朝請大夫天章閣待制新知睦州曾孝蘊知杭州虞奕﹝鄕郡﹞宣和三年正月辛酉以起復龍圖閣直學士新知杭州虞奕知鎭江府是年四月丁酉以知杭州曾孝蘊爲顯謨閣直學士蔡薿﹝再除﹞宣和三年十月辛未以通議大夫提舉嵩山崇福宮蔡薿知杭州四年十一月癸巳詔龍圖閣直學士知杭州蔡薿提舉南京鴻慶宮翁彥國宣和四年十二月甲午以朝散大夫徽猷閣直學士知江寍府翁彥國知杭州七年十一月辛巳除提舉南京鴻慶宮唐恪宣和七年十一月辛巳以延康殿學士正議大夫知潭州唐恪知杭州靖康元年正月己巳除吏部尙書翁彥國﹝再除﹞靖康元年正月己巳以朝散大夫徽猷閣直學士翁彥國知杭州是月乙未攺知鎭江府毛友靖康元年二月甲辰以朝請大夫延康殿學士毛友知杭州是年十月乙巳除宮祠葉夢得靖康元年十月乙卯朝散大夫葉夢得復龍圖閣待制知杭州錢伯言建炎元年八月丁丑以龍圖閣直學士錢伯言知杭州侍其傅建炎元年九月丁未朝議大夫直祕閣知眞州侍其傅特授集英殿修撰知杭州二年四月十四日徙知宣州康允之建炎二年七月庚戌以徽猷閣待制康允之知杭州三年八月罷【通判軍州安自彊權州事】是年十一月三日攺杭州爲臨安府季陵建炎四年四月以

閣待制季陵知臨安府胡舜陟建炎四年六月戊寅以徽猷閣待制胡舜陟知臨安府是年八月丁憂解官李光建炎四年九月甲寅以徽猷閣待制李光知臨安府紹興元年正月三日徙知洪州孫覿紹興元年正月三日朝奉郎提舉江州太平觀孫覿除龍圖閣待制知臨安府

紹興題名記安撫敷文湯公帥臨安之明年暇日謂其屬吏何溥曰臨安爲東南一都會登郡而府有年於玆異時名公巨卿旌棨相望流風美政播在人口至今故老能言之矧惟皇帝時巡警蹕所在呼吸四方根柢萬禹其事勢增重實視古京兆自始幸距今凡二十年帥臣代易僅以十數至問其姓名輒不可盡得間訪而得之往往不能以次對豈非題名不立之故哉予將編列其人勒之堅石以植於府治之東偏庶幾來者有考焉子其爲我記之溥旣承命退而考求其故維臨安舊爲杭州領浙西兵馬鈐轄宣和間攺安撫使至建炎而升爲府未幾鈐轄如舊自紹興駐蹕以來事任非曩比故使名復立至今凡爲帥十有六人於是爲記紹興十九年六月二十七日府學教授兼權太學博士何溥記席益紹興元年十一月二十六日朝奉郎起居舍人席益除集英殿修撰知臨安府二年正月十八日徙知衢州宋輝紹興二年正月十八日朝議大夫直龍圖閣發運副使宋輝除祕閣修撰知臨安府三年二月二十五日除宮祠盧知原紹興三年三月初五日以右中奉大夫徽猷閣待制都督府參謀官盧知原知臨安府是年六月二十七日除宮祠梁汝嘉紹興三年七月初三日右朝郎直祕閣兩浙轉運副使梁汝嘉除直龍圖閣知臨安府六年八月初五日除戶部侍郎李謨紹興六年八月二十九日以左中奉大夫直寶文閣知鎭江府李謨知臨安府七年正月初八日復知鎭江府呂頤浩紹興七年二月二十七日鎭南軍節度使知潭州呂頤浩除少保知臨安府八年正月初八日召赴行在張澄紹興八年二月二十九日以右朝請大夫集英殿修撰知建康府張澄知臨安府十年六月初一日除戶部侍郎蔣璨紹興十年六月初一日以右中奉大夫直龍圖閣兩浙轉運副使蔣璨知臨安府是年八月二十二日復爲兩浙轉運副使張匯紹興十年八月二十四日以右朝散大夫直祕閣兩浙轉運副使張匯知臨安府是年九月二十一日復爲兩浙轉運副使兪俟紹興十年九月二十六日右朝請大夫直祕閣知揚州兪俟除祕閣修撰知臨安府十二年十一月初四日除敷文閣直學士提舉江州太平觀王﹝日奐﹞紹興十二年十一月初四日右中大夫集英殿修撰兩浙轉運副使王﹝日奐﹞除敷文閣待制知臨安府十三年八月初八日除工部侍郎張叔獻紹興十三年八月八日以右朝奉郎直龍圖閣兩浙轉運副使張叔獻知臨安府十四年十一月初三日攺知紹興府張澄﹝再除﹞紹興十四年十一月初三日以龍圖閣學士右宣奉大夫知紹興府張澄知臨安府十六年九月十八日除慶遠軍節度使攺知溫州沈該紹興十六年十月初五日以左朝散大夫直祕閣兩浙轉運判官沈該知臨安府十七年八月十四日除權禮部侍郎趙不棄紹興十七年八月十四日右中奉大夫權工部侍郎趙不棄除敷文閣待制知臨安府十八年六月十九日除工部侍郎湯鵬舉紹興十八年六月十九日左中奉大夫直祕閣兩浙轉軍判官湯鵬舉除直敷文閣知臨安府十九年八月十七日除司農卿宋貺紹興十九年八月二十三日以右通奉大夫權尙書戶部侍郎宋貺兼權知臨安府二十一年閏四月十二日轉正奉大夫罷趙士粲紹興二十一年閏四月十三日以左朝請大夫兩浙轉運判官趙士粲兼權知臨安府是年九月十三日除直祕閣十九日正除知府二十三年九月二十三日除直敷文閣攺知紹興府曹泳紹興二十三年九月二十三日右朝請大夫直徽猷閣知紹興府曹泳除直顯謨閣知臨安府十月初三日到任二十四年十一月十七日兼權戶部侍郎二十五年十月二十三日罷韓仲通紹興二十五年十月二十四日以右通奉大夫權刑部尙書兼權詳定一司敕令韓仲通兼權知臨安府二十六年三月十七日除戶部尙書依舊兼府事榮薿紹興二十六年九月八日右朝請大夫知常州榮薿除直祕閣知臨安府二十七年二月十一日以職事修舉轉右朝議大夫繼以磨勘轉右中奉大夫七月十一日除權戶部侍郎張偁紹興二十七年七月十一日以右朝議大夫直祕閣兩浙轉運判官張偁知臨安府是年十二月除直敷文閣二十八年九月轉右中奉大夫十一月除直顯謨閣二十九年閏六月初九日除祕閣修撰知明州趙子潚紹興二十九年閏六月初九日左朝請大夫直祕閣權發遣兩浙路計度轉運副使趙子潚除直敷文閣權發遣臨安府三十年二月十五日除戶部侍郎錢端禮紹興三十年二月十五日右中大夫充祕閣修撰兩浙路計度轉運副使錢端禮除右文殿修撰知臨安府是年七月十一日除戶部侍郎黃仁榮紹興三十年七月十一日右中奉大夫直祕閣兩浙路計度轉運副使黃仁榮除直敷文閣知臨安府是年九月初三日丁母憂錢端禮﹝再除﹞紹興三十年九月初四日以右太中大夫權尙書戶部侍郎錢端禮兼權知臨安府三十一年正月十九日罷趙子潚﹝再除﹞紹興三十一年正月十九日左朝議大夫權尙書戶部侍郎趙子潚除敷文閣待制知臨安府三十二年九月十七日除尙書戶部侍郎仍兼知府事隆興元年正月十八日罷林安宅隆興元年正月十八日左朝請大夫尙書左司郎中林安宅除直顯謨閣知臨安府是年五月二十九日除主管臺州崇道觀陳輝隆興元年六月二日以右朝請大夫直祕閣兩浙轉運副使陳輝兼權知臨安府是年七月三日除直敷文閣知府事二年四月四日攺知建寍府【避家諱自陳攺知湖州】黃仁榮﹝再除﹞隆興二年四月初八日以右中奉大夫直敷文閣兩浙轉運副使黃仁榮知臨安府是年十一月二十六日罷吳芾隆興二年十一月二十六日左朝議大夫試尙書吏部侍郎吳芾除敷文閣直學士知臨安府是年十二月初五日復爲吏部侍郎薛良朋隆興二年十二月初五日以左朝奉大夫直顯謨閣兩浙轉運副使薛良朋知臨安府乾道元年七月十八日以警戢盜賊究心職事除直龍圖閣二年五月十一日除權工部侍郎王炎乾道二年五月十一日右朝奉大夫兩浙轉運副使王炎除直敷文閣知臨安府十二月十三日以職事修舉除祕閣修撰三年五月二十六日除敷文閣待制知荊南府周淙﹝再任﹞乾道三年五月二十六日以右朝請大夫直龍圖閣兩浙轉運副使周淙知臨安府【先是紹興二十五年嘗通判府事】至乾道五年二月十五日以職事修舉除祕閣修撰乾道四年十一月十四日磨勘轉右朝議大夫五年七月初四日除右文殿修撰再任跋一長興周淙彥廣撰臨安志十五卷直齋書錄譏其首卷爲行在所於宮闕殿閣全不記載其它沿革亦多疏略此書世所罕傳萬曆中吾郡陳布政善修府誌時已不得見孫君晴﹝釐去裏攺圭﹞得宋槧本於京師故家祗一卷至三卷所載園亭坊巷及職官姓氏爲潛君髙咸淳志藍本其它惜無從更覓然斷珪殘璧爲此邦文獻計已不啻寶如圖球志稱乾道三年五月二十六日以右朝請大夫直龍圖閣兩浙轉運副使知臨安府先是紹興五年嘗通判府事宋史本傳但言宣和閒以父任爲郎歷官至通判建康府誌稱乾道四年十月十四日磨勘轉右朝議大夫五年七月初四日除右文殿修撰再任本傳但言進右文殿修撰提舉江州太平興國宮以歸無再任臨安事此可以補史之闕咸淳志載淙浚湖撩艸諸善政孝宗手敕獎諭本傳但言其開河一事亦似過略堇浦杭世駿跋跋二乾道臨安志十五卷宋臨安府尹吳興周淙彥廣所修也此宋槧本僅一卷至三卷無序目可稽觀其稱孝宗爲今上紀職官至淙而訖其爲乾道志無疑吾郡誌乘之有名者北宋圖經久已無考至南渡建爲行都則此志居首繼之以施鍔淳佑志潛說友咸淳志皆爲宋人排纂余所見者祗有咸淳志百卷向在花山馬氏吳君尺鳧鈔藏尙缺七卷趙君谷林復購得宋槧本之半固已珍如球璧今孫君晴﹝釐去裏攺圭﹞從都下獲此志𨿽僅十之一二當時宮闕官署城中橋梁坊巷具存職官始末更爲詳晰諸家藏著錄未有及此者淙尹京時撩湖浚渠綽有政績載在宋史其書更可寶也亟錄副本而歸之樊榭厲鶚跋

