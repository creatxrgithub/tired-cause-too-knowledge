臺灣府輿圖纂要

臺灣府輿圖纂要臺灣縣輿圖纂要鳳山縣輿圖纂要嘉義縣輿圖纂要彰化縣輿圖纂要淡水廳輿圖纂要噶瑪蘭廳輿圖纂要澎湖廳輿圖纂要

臺灣府輿圖纂要

例言

臺灣府輿圖識

臺灣府輿圖冊

臺灣府輿圖險要總說

例言

一﹑總圖方寸無幾﹐就中所有難以圖寫者詳具於冊。其疆域用�﹑坊裏用■﹑衙署用○﹑鋪捨用△﹑汛塘用■﹐凡皆遵例標明﹐以便觀覽。

一﹑各屬輿圖有表﹑有冊﹔總冊於疆域﹑坊裏各門匯列條貫﹐第紀總目﹐不復立表。

一﹑「府誌」續修於乾隆二十九年﹐所載山川支分發脈之處類多失詳﹐道裏亦多差錯﹔更有今昔殊形﹐稱名互異﹐廳縣攸分界限淆混者。各屬圖冊﹐尢不免有此失。爰加詳細采訪﹐逐一訂正﹐以成信說。

一﹑屯番與戍兵相輔﹐必須補入。至各屬所載橋梁﹑古井不免紛繁﹐且與險要無關﹔槪爲刪削。

一﹑淡水﹑噶瑪蘭具載防番﹑隘寮。今查番性日馴﹐所有隘丁﹑隘寮均爲虛設﹐甚有名存實廢者﹔各屬旣未全錄﹐故亦不載。

一﹑內山𨿽屬界外﹐然分界禁墾爲一時之權宜﹔究之今日之廳縣﹐卽昔日之禁地。附論所及﹐亦以志要。

臺灣府輿圖識

臺灣府四面皆海﹐繪輿圖者或於閩之東南繪爲一圈﹐固已失其形勢﹔或繪一彎而不知其藩蔽全省地方起止之處﹐亦差毫釐而謬千里。蓋自五虎門而臺山﹐波濤洶湧之中屹立關潼﹑白畎﹔至雞籠與五虎門對峙﹐至八里坌與福寧府沙埕﹑烽火門對峙﹐鹿港與泉州之蚶江對峙﹐南路鳳山縣之旗後﹑東港與銅山﹑南澳對峙。惟鹿耳門居郡治西北﹐澎湖對峙笨港﹐又居鹿耳門西北﹔則與同安縣之廈門﹐東南斜對。不明乎此﹐固難形似而槪繪一彎。又不知袤延千里﹐只論山前西﹑南﹑北一帶﹔其自噶瑪蘭南下﹐萬山重疊﹐悉皆化外。中間山谷之紆回﹑平地之宏敞﹐一僅遙際一抹﹐郡邑志圖其可名而去其不可知。今則徵之故老﹑參以聞見﹐詳所名而及其可知﹔𨿽尙有不可知﹑不可名者﹐較其形勢已異疇昔。由此化■﹝棘上火下﹞筰爲良民﹐舉前此所不知之處而益詳其所知﹐又當進斯圖而更議之矣。

圖成﹐並將各廳縣山川﹑方向﹑道裏﹑保屬備載條下﹐詳及冊說﹐以便觀覽。

臺灣府輿圖冊

疆域

坊裏

山水

城池

衙署

鋪捨

營制

屯番

道裏

疆域

臺灣府﹐在福建東南大海中。自省會抵泉州同安之廈門﹐陸程六百里﹔橫渡澎湖水程七更﹐抵府治水程四更﹐每更六十里﹐計六百六十里﹕共計水程一千二百六十里。領臺灣﹑鳳山﹑嘉義﹑彰化四縣﹑淡水﹑噶瑪蘭﹑澎湖三廳﹐東西廣四百五十里﹑南北袤一千一百七十一里﹔東不盡山﹑西不盡海。

臺山﹐由福州五虎門蜿蜓渡海﹝「彰化志」以爲由福寧府﹞。海島澎湖﹐距郡城西北﹔則聞老船戶云﹕『北礁一道沙綫﹐直通泉州崇武澳東南洋面﹔或寄椗其上﹐水比他處較淺』。因悟形家云「泉州淸源山一支趨向東南入海」說﹐蓋有據。或以吉貝與金門之料羅對面﹐謂湖島發源於太武山者﹐又屬一說。要其千里奔騰﹐神州拱衛。凡盤旋屈曲﹐起伏結注之地可造郡邑﹑置村落者﹐皆西向內地﹔水出於山﹐亦隨向歸於海﹕地理固有不忘本歟﹗

潮流﹐只分南北。舟人以羅盤按定子午橫流而渡﹐抵廈幹向﹑抵臺巽向。其中黑水二溝﹕一在澎湖之東﹐廣可八十餘里﹐爲臺﹑澎分界處﹐名曰小洋。一在澎湖之西﹐亦八十餘里﹐澎﹑廈分界處﹐名曰大洋﹔風靜時﹐尙可寄椗。小洋則不可寄椗﹔湍激悍怒﹐險過大洋逾甚。

舊載﹕『東至羅漢門莊內門六十五里﹐西至安平七里』。今查東至善化裏內中股老農莊一百二十里﹔西至赤嵌城西大港口十里﹐至澎湖水程二百四十里﹐澎湖縱﹑橫又皆八十里﹝「臺邑志」云﹕『海洋行舟﹐以筒漏實細沙懸之﹐沙從筒眼滲出﹐復承以﹝筒﹞﹔上筒沙盡﹑下筒沙滿爲一更﹐每更舟行四十餘里。計鹿耳門至澎湖四更。「樵書二編」以日夜爲十更﹐定焚香幾枝爲度。船在大洋﹐風潮有順逆﹑船制有利鈍﹐法以木片投於船首海中﹐人從船首疾至船尾﹐木片與人齊至爲準﹔先後則皆未合。夫大海洪濤之中﹐難以裏計﹔六十﹑四十以數﹐亦約言而非確據矣』。或又云﹕鹿耳門至澎湖五更。今依「府誌」所載﹞。

志載﹕『沙馬磯頭﹐在鳳山縣西南三百七十里』。蓋謂遶道陸行。合之鳳治北至郡八十里﹐計四百五十里。若由郡治北至噶瑪蘭廳治六百七十一里﹐則由西繞東﹑由北而南迄蘇澳又五十里﹔程途彎轉﹐不能以袤長論﹐並計之已耳。

臺灣縣﹝附郭﹞﹐東至老農莊一百二十里﹑西至赤嵌城西大港口十里﹑南至二層行溪鳳山界一十三里﹑北至曾文溪嘉義界三十里﹔廣一百三十里﹑袤四十三里。

鳳山縣﹐東至彌濃山麓七十里﹑西至旗後港十五里﹑南至沙馬磯頭三百七十里﹑北至二層行溪臺灣界六十七里。廣八十里﹑袤四百三十七里﹔距府八十里。

嘉義縣﹐東至大武巒山麓三十里﹑西至笨港三十里﹑南至曾文溪臺灣界七十里﹑北至虎尾溪彰化界四十里。廣六十一里﹑袤一百一十里﹔距府一百里。

彰化縣﹐東至平林仔莊七十五里﹑西至鹿港海岸二十五里﹑南至虎尾溪嘉義界六十里﹑北至大甲溪淡水界四十里。廣一百里﹑袤一百里﹔距府二百里。

淡水廳﹐東至南山十里﹑西至大海八里﹑南至大甲溪一百零五里彰化界﹔北至大雞籠山一百九十五里﹐由三貂﹝三貂距雞籠較近五里﹞轉遠望坑噶瑪蘭界五十里。廣十八里﹑袤三百五十里﹔距府三百四十五里。

噶瑪蘭廳﹐東至過嶺仔十五里﹑西至枕頭山後大陂山十里﹑南至蘇澳五十里﹑北至大三貂溪遠望坑八十一里淡水界。廣二十五里﹑袤一百三十一里﹔距府六百七十一里。

澎湖廳﹐東至陰陽嶼水程三十里﹑西至西嶼水程三十里﹑南至八罩水程八十里﹑北至吉貝水程八十里﹔距府水程二百四十里

坊裏

臺灣縣

在城

東曰東安坊﹑西曰西定坊﹑南曰凝南坊﹑北曰鎭北坊。

村野

東曰保大東裏﹕城東二十里起﹐莊九﹔保大西上﹑下裏﹕城東九里起﹐莊二十一﹔新丰裏﹕城東二十里起﹐莊二十八﹔長興裏﹕城東四里起﹐莊十﹔永康上﹑中裏﹕城東三里起﹐莊十八﹔永康下裏﹕城東一里起﹐莊十八﹝建城後﹐有收入城內者﹞﹔仁和裏﹕城東三里起﹐莊十二﹔羅漢內門莊﹕城東五十五里起﹐莊四十﹔羅漢外門莊﹕城東六十里起﹐莊二十二。

南曰依仁裏﹕城南十三里起﹐莊七﹔文賢裏﹕城南十一里起﹐莊十﹔新昌裏﹕城南一里起﹐莊五。

西曰效忠裏﹕距縣治十里﹝卽安平鎭。康熙六十一年攺今名﹞。

北曰武定裏﹕城北三里起﹐莊二十﹔新化裏西保﹕城北十九里起﹐莊一十三﹝內四莊原屬嘉義﹐道光十五年攺歸本邑﹞﹔善化裏東保﹕城北二十二里起﹐莊十九﹝由嘉義攺歸﹞。

東南曰崇徳東裏﹕城東南十七里起﹐莊二十二﹔崇徳西裏﹕城東南十四里起﹐莊六﹔歸仁南裏﹕城東南十里起﹐莊十﹔歸仁北裏﹕城東南十六里起﹐莊十六﹔永丰裏﹕城東北十五里起﹐莊九﹔仁徳南裏﹕城東南六里起﹐莊九﹔仁徳北裏﹕城東南五里起﹐莊十四。

西南曰永凝裏﹕城西南六里起﹐莊六。

東北曰新北東裏﹕城東北二十八里起﹐莊六﹔新化西裏﹕城東北二十里起﹐莊二﹔廣儲東裏﹕城東北十三里起﹐莊九﹔廣儲西裏﹕城東北十二里起﹐莊十二﹔新化南裏﹕城東北二十里起﹐莊三十二﹔善化裏西保內中股﹐城東北四十八里起﹐莊三十七﹐又城西北二十四里起﹐莊十四﹝嘉義攺歸﹞﹔大穆降東﹑西莊﹕城東北二十五里起﹐莊五﹔安定裏東保﹕城西北十六里起﹐莊二十由﹝嘉義攺歸﹞。

——右坊裏三十六﹑莊四百七十七。

鳳山縣

興隆裏﹝卽舊縣治﹞﹕距縣城西北十五里。

長治裏﹝分一﹑二圖﹞﹕距縣城北七十里。

維新裏﹕距縣城北五十五里。

仁壽裏﹕距縣城北三十里。

嘉祥裏﹕距縣城東北五十五里。

文賢裏﹕距縣城西北六十七里﹝北隸臺邑﹞。

港東裏﹕距縣城東南五十里。

港西裏﹕距縣城東南三十五里。

觀音裏﹕距縣﹝城﹞東北二十里。

半屏裏﹕距縣城東北一十里。

赤山裏﹕距縣城東南十五里。

大竹橋裏﹕距縣城東南二十里。

小竹橋裏﹕距縣城東南三十五里。

鳳山裏﹕距縣城西南三十里﹝分上﹑中﹑下三莊﹞。

——右裏一十四﹝村莊圍聚﹐不分小莊名目﹞。

嘉義縣

哆囉嘓東上保﹕莊十七。

哆囉嘓東下保﹕俱城東三十里起﹐莊四十。

嘉義東保﹕城東四里起﹐莊四十三。

大目根保﹕城東六里起﹐莊三十九。

打貓東上保﹕城東二十三里起﹐莊三十六。

打貓東下保﹕城東六里起﹐莊三十一。

果毅後保﹕城東四十里起﹐莊十。

白須公潭保﹕城東四十里起﹐莊四十四。

嘉義西保﹕城西三里起﹐莊三十二。

鹿仔艸保﹕城西二十五里起﹐莊十三。

龍蛟潭保﹕城西四十里起﹐莊二十二。

柴頭港保﹕城西三里起﹐莊二十三。

大槺榔保﹕城西三十里起﹐莊十七。

大坵田東保﹕城西三十三里起﹐莊二十二。

白沙墩保﹕城西三十里起﹐莊一十二。

茅港尾保﹕城南五十二里起﹐莊二十。

鐵綫橋保﹕城南四十里起﹐莊二十二。

下茄苳南保﹕城南八里起﹐莊二十八。

下茄苳北保﹕城南十五里起﹐莊三十九。

打貓西保﹕城北十八里起﹐莊十八。

打貓北保﹕城北八里起﹐莊二十四。

他裏霧保﹕城北二十五起﹐莊五十七。

善化裏東保﹕城東南六十五里起﹐莊八。

善化裏西保﹕城東南七十里起﹐莊十。

赤山保﹕城東南五十里起﹐莊二十二。

打貓南保﹕城西南六里起﹐莊四十。

安定裏西保﹕城西南八十里起﹐莊二十二。

麻豆保﹕城西南六十七里起﹐莊二十四。

佳裏興保﹕城西南六十三里起﹐莊十三。

太子宮保﹕城西南四十五里起﹐莊四。

鹽水港保﹕城西南四十里起﹐莊二十二。

安定裏西港仔保﹕城西南八十里起﹐莊二十四。

斗六門保﹕城東北三十四里起﹐莊五十四。

鯉魚頭保﹕城東北六十里起﹐莊十三。

尖山保﹕城西北四十里起﹐莊四十八。

大坵田西保﹕城西北三十二里起﹐莊二十二。

——右保三十六﹑莊九百八十四。

彰化縣

沙連保﹕城東南隅﹐距城九十餘里﹔莊五十一。

西螺保﹕在南極邊與嘉義界﹐距城五﹑六十里﹔莊五十三。

布嶼保﹝分東﹑西保﹞﹑海丰保﹕西南沿海交界﹐距城七十里﹔莊四十六。

大武郡保﹝分東﹑西保﹞﹕在東螺保之北﹐距城三十餘里﹔莊六十一。

二林保﹝分上﹑下保﹞﹕在西南極邊﹐距城四十餘里。

深耕保﹕在東螺交界處﹐距城五十餘里。二保共莊一百零六。

燕霧保﹝分上﹑下保﹞﹕在大武郡東北﹐距城二十餘里﹔莊五十二。

大肚保﹝分上﹑中﹑下三保﹞﹕在正北﹐與淡水交界﹐距城二十里至四十里﹔莊六十五。

馬芝保﹝分上﹑下保﹐附鹿港半保﹞﹕在西南沿海一帶﹐距城二十餘里﹔莊九十一。

半綫保﹝分東﹑西保﹞﹕周圍城廂﹔莊一百一十七。

南北投保﹑貓羅保﹕在縣東南與沙連交界﹐距城三﹑四十里﹔莊一百四十一。

貓霧﹫保﹝分上﹑下保﹞﹕在東北隅﹐與內山淡水交界﹐距城十五里﹐周六﹑七十里﹔計一百四十莊。

東螺保﹝分東﹑西保﹞﹕在西螺﹑大武郡二保交界﹐距城四十里﹔莊七十二。

——右保一十五﹑莊九百九十五。

淡水廳

城以外周圍六鄕﹕東﹐二十五莊。西﹐一十莊。南﹐近山﹔一莊。北﹐一十七莊。東北﹐一十六莊。西北﹐一十莊。

又南北一十二保﹕

北兼東曰桃澗保﹕莊二十九﹔興直保﹕莊一十九﹔芝蘭保﹕莊三十二﹔大加臘保﹕莊一十六﹔石碇保﹕莊一十四﹔拳山保﹕莊一十四﹔擺接保﹕莊一十七。

南曰中港保﹕莊二十六﹔後壠保﹕莊三十三﹔苑裏保﹕莊一十五﹔大甲保﹕莊二十九。

——右鄕六﹑保十二﹑莊二百四十四。

噶瑪蘭廳

東曰民壯圍堡﹕城東三里起﹐莊三。

南曰羅東堡﹕城南十五里起﹐莊二﹔那美堡﹕二十二里起﹐莊七。

西曰員山堡﹕城西七里起﹐莊七。

北曰淇武蘭堡﹕城北五里起﹐莊七。

東南曰茅仔寮堡﹕城東南十五里起﹐莊三﹔利澤簡堡﹕二十六里起﹐莊三。

西南曰溪洲堡﹕城西南十五里起﹐莊三﹔淸水溝堡﹕十四里起﹐莊三。

東北曰頭圍堡﹕城東北十二里起﹐莊四。

——右堡十﹑莊四十二。

澎湖廳

廳治在大山嶼﹐嶼有五澳。曰東西衛澳﹐社十﹔嵵裏澳﹐社一十二﹔林投澳﹐社十﹔奎璧澳﹐社九﹔鼎灣澳﹐社九﹕以上五澳﹐至廳治陸路可通。

大山嶼之北爲北山嶼﹐有四澳。曰瓦硐澳﹐社九﹔鎭海澳﹐社四﹔赤嵌澳﹐社二﹔通梁澳﹐社一﹕以上四澳﹐中隔一港﹐潮退則路可通。又北﹐吉貝澳﹔社一。

大山嶼之西﹐爲西嶼澳﹔社十。南爲网垵澳﹐社六﹔水垵澳﹐社三。

——右澳十三﹑社八十二﹝嶼可泊舟曰澳﹐社則人民裏居﹞。

山水

臺灣縣

大烏山﹕在縣東北百餘里。中支注結縣治﹐爲邑祖山。

分水山﹕距縣治五十里。稍下西行爲分水侖﹐水分西﹑北。

艸山﹕由分水侖西行﹐逶迆聳起﹔爲邑少祖山。

內烏山﹕在新丰裏﹐距縣治四十里。髙峯雄偉﹐﹝爲﹞邑第三重屏障。

一峯尖山﹕在大烏山西南﹐孤峯挺拔。西下起伏﹐爲三凸侖﹔迆侖西行﹐平列天馬峯﹑蠔鏡窗﹑飛鳶巢﹑猴曬日﹑接雲峯﹑山豬路﹑獐子﹑壁尾等八峯。自南而北﹐連亙二十餘里﹔爲邑第二重屏障。

老鷂嶺﹕距縣治二十八里。由蠔鏡窗西下﹐中間南北諸峯星羅碁布﹑蠶叢鳥道﹐多不知名。

馬鞍山﹕由老鷂嶺西下。

香洋山﹕距縣治四十三里。由馬鞍山西下﹐平疇二十餘里。

嵌頂山﹕距縣治七里﹐在香洋西﹔小阜嵚■﹝山上﹝音欠﹞下﹞。亙南北二十餘里﹐橫遶邑背﹔爲邑第一重屏障。

石屏山﹕由分水侖西落脈。

翁子上天山﹕﹝在﹞石屏山之南。

雁門山﹕在縣治東五十里。從前由此入羅漢內門﹐今攺由大坪山後。

土樓山﹕﹝在﹞縣治東二十餘里。下有大坪社。又曰大坪山﹐亦名險山。峭壁橫徑﹐險不容趾。

茅艸埔山﹕距縣治三十五里﹐大坪山西南﹔爲邑左臂。

九圇圈山﹕距縣治三十二里﹐在茅艸埔山之南﹔爲邑左臂外輔。

戶凳嶺﹕﹝在﹞九圇圈西北。

彎崎山﹕距縣治三十四里戶凳嶺西北。

虎頭山﹕距縣治五十五里彎崎山西北。

猴洞山﹕距縣治東南三十二里虎頭山西北﹔爲邑左臂拱衛。

角帶圍山﹕距縣治東南二十六里。過此則岡山﹐屬鳳山界。

番子湖山﹕在大烏山西北﹐距縣東北八十里。西爲剛仔林大﹑小尖山﹐地極危險。

左鎭山﹕距縣治東北五十里番子湖山北。

木岡山﹕由左鎭北逾溪﹐距縣治東北五十里。

卓猴山﹕由木岡西下﹐距縣治東北三十二里。

豬母耳山﹕在卓猴山西南﹐距縣治東北二十一里。

柳仔林山﹕在豬母耳南﹐山勢若合若離﹔爲邑治右臂。

嗊嗊哩山﹕距縣治二十四里柳仔林山南。

艸潭山﹕在嗊嗊哩山北過溪。

湖子內山﹕山勢蜿蜓﹔爲邑右臂拱衛。

馬房山﹕距縣治北一里許﹐迆下爲柴頭港。回環而西﹐勢皆內抱。

魁斗山﹕縣治南三里許。脈由東南營盤埔等侖而來﹔陡起三峯﹐朝拱府學﹐蜿蜓內抱。

南馬仙山﹕距縣治東七十里﹐在淡水溪東﹔重岡復嶺。北接嘉義﹑南抵鳳山﹐亙延數十里。

目眉徽山﹕羅漢內門北山﹐距縣治六十五里。

蘇遠埔嶺﹕在目眉徽之南。踰嶺爲內﹑外湖。

石門山﹕西有燒灰山﹐下爲石門坑。

赤竹嶺﹕在石門南。

三峯侖﹕在赤竹嶺東。

小東方木山﹕在三峯侖南。

大東方木山﹕﹝在﹞內門正東生番界。東上﹐卽南馬仙山。

大葉林山﹕大東方木南上。

龍潭山﹕﹝在﹞大葉林之南。下爲龍潭。

金交椅山﹕距縣六十里。

大崎越嶺。

鼓山。

以上皆內門東壁﹐至此出羅漢外門。

將軍山﹕由鼓山折西而起。

銀錠山﹕距縣治六十二里﹔爲內門南壁﹐地易藏姦。溪東旗尾山﹐卽鳳山界。

外烏山﹕距縣治五十五里﹐在銀錠南。自西䢐東亙數十里﹐爲南壁外屏。

獐子壁山﹕﹝在﹞外烏山之南。

大傑巓山﹕南壁外屏。

蝦蟇林山﹕內門西壁。

目眉徽以下﹐皆內門山。查內門在縣治東北六十五里﹐四壁皆山﹔中開平疇﹐東﹑西可二十餘里﹐南北可三十里。北山只有分水侖﹐西行至內烏山止。

老農山﹕﹝在﹞善化裏內中股﹐距縣治一百二十里。下有老農莊﹐近火山界。

甲仙山﹕﹝距﹞縣治東北九十六里。下爲甲仙埔﹑芎蕉腳﹑匏仔寮等社。

內加拔山﹕﹝距﹞縣治東北七十里。臺﹑嘉相錯﹐民番互界﹔亦阨要地。

東西煙山﹕﹝距﹞縣治東北六十五里。

駱駝山﹝「府忘」作鹿馭山﹞﹕﹝距﹞縣治東北六十五里。

虎頭山﹕﹝距﹞縣治東北六十三里。

大武壠山﹕﹝距﹞縣治東北六十里。臺﹑嘉牙錯之區﹐亦厄要地。

以上內中股等山。

新莊山﹕﹝在﹞新化西裏﹐距縣治東北三十一里。

唪仔內山﹕﹝在﹞廣儲東﹝裏﹞﹐距縣治東北三十六里﹔環山蒼翠。下爲槺榔腳。

七鯤身嶼﹕由東南連貫而來﹐西轉入海﹔環抱臺江。一鯤身地廣﹐安平鎭水師駐此﹔爲阨要地。

鹿耳門嶼﹕在縣治西北三十里大海中。浮沙橫亙﹐形如鹿耳。北爲北汕尾﹔亦沙嶼橫亙﹐與鹿耳門南北遙接。中一港頗寬﹐而港道紆回﹐須小舟以導﹔隙�插竹爲標﹐記明深淺。從前正口由此﹐今時潮漲水二﹑三尺。

四艸嶼﹕在鹿耳門嶼之末﹐迆南與安平對峙﹐出安平大港﹐卽四艸湖﹔冬﹑春可以系舟。南爲公界仔﹐洋船泊此通商。

福安坑﹕源出大南門內﹐由小西門西流入海﹝城內左分水﹞。

徳慶溪﹝俗名坑子底﹞﹕源出小東門外﹔入縣城至竹仔行﹐會板橋頭水經縣署右出北廠﹐西流於海﹝城內右分水﹞。

溪仔墘溪﹕源出小東﹝門﹞外太爺蔀前﹐南轉鹽場﹐西入於海﹝城外左分水﹞。

柴頭港溪﹕源出石頭坑。經海會寺前大橋水西﹐由柴頭港入海﹝城外右分水﹞。

喜樹港溪﹕源出鯽魚潭。由菅林潭南流經鹽水埔﹐出喜樹港入海﹝第二條左分水﹞。

新港溪﹕在縣治西北二十里。受分水山及剛子林大﹑小尖山之水﹐經左鎭南匯本藩溪﹐與新圍溪合﹔又受嗊嗊哩舊社咬狗寮許寬溪之水﹐西入蔦松﹐與新圍溪匯於柴頭港入海﹝第二條右分水﹞。

二層行溪﹕距縣治一十三里臺﹑鳳﹑嘉﹝界﹞。源出馬鞍山﹔經打鹿洲北﹐受深坑仔之水﹐南流入角帶圍﹔又受紅毛寮溪之水入海﹝第三條左分水﹞。

曾文溪﹔距縣三十里﹐臺﹑嘉界。源出內山﹐經大武壠﹔其一西入蠔殼港﹐其一南入界內新浮埔出安平港﹝第三條右分水﹞。

安平大港﹕距縣治西一十里。港以內爲臺江﹔匯聚各山溪之水﹐皆極宏深。今臺江變成陸地﹐港亦淤淺﹔小潮水深五﹑六尺﹐大潮水深八﹑九尺。

新打港﹕在三﹑四鯤身之間。道光二十二年﹐溪流衝開﹐可容小舟。

喜樹港﹕縣西南一十里。僅容竹筏。

——右山嶼六十二﹑溪港一十一。

鳳山縣

崇爻山﹕山極髙大﹐在傀儡山後人迹不到之地。時常雲霧迷蒙﹐晴時乃見。

大柴髙山﹕距縣治東三百里。

大烏萬山﹕距縣治東二百七十里。背立傀儡山後。

二山惟和番民人偶至其地。

卑南覓山﹕距縣治東二百餘里﹐與崇爻相連。峯巒重疊﹐中開平疇﹐可辟良田萬頃。爲生番地。

大龜文山﹕距縣治東七十里。由卑南覓騰擲而來。

芋匏山﹕距縣治東七十里﹐與臺屬內優山連界。

彌濃山﹕距縣治東七十里。山岡平衍。

傀儡山﹕距縣治東六十五里。髙聳雲霄﹐爲野番地。內地舟至澎湖﹐卽見此山。南爲蜈蚣嶺﹐北嶺山後矣。

旗尾山﹕距縣治東六十五里﹐與臺邑分界。

赤山﹕距縣治東一十里。陂陁平衍﹐時有火出其上。

瑯嶠山﹕距縣治東南一百四十里。山髙而險﹐𨿽有民人其間﹐然野番時出﹐防守維艱。

霄馬幹山﹕距縣治東南三百三十里。和番民人偶至其地。

沙馬磯頭山﹕距縣治東南三百七十里。巃嵷海上﹐呂宋往來船視以爲準﹝「志」謂『接連瑯嶠』者誤﹞。

老龜佛山﹕距縣治東南三百八十里。由沙馬磯回轉而東。

鳳山﹕距縣治南三十里﹐以形得名﹔縣學之拱案山也。南爲東港﹐漠漠平沙﹐得此足以扼塞。

小琉球山﹕距縣治南水程一百八十里﹐爲邑水口。山巉巖﹐四面無可泊舟之處﹔蜑戶亦寥寥數十家。

觀音山﹕距縣治東北一十七里。

小滚水山﹕距縣治東北十五里﹐與大滚水山相連。

大滚水山﹕距縣治東北二十里。層巒起伏﹐頂有溫泉。

七星山﹕距縣治東北三十里。七峯錯落皆圓。

蘭坡嶺﹕距縣治東北三十五里。

尖山﹕距縣治東北三十五里。

北葉山﹕距縣治東北八十里﹔傀儡之分支也。

龜山﹕距縣治北十五里。近接半屏﹐舊城圍之城內。

小岡山﹕距縣治北三十五里。山不甚髙﹔巓有巨石﹐圓秀如冠。

大岡山﹕距縣治北四十里﹐與小岡山對峙﹔東北與臺屬之猴洞口﹑南馬仙相連。內地舟至澎湖﹐卽見此山﹔阨要處也。

打鼓山﹕距縣治西南一十五里。由縣東北迆抵海岸﹐爲旗後口要隘﹔通商洋人﹐蓋屋其地。

旗後山﹕距縣治西南二十里﹐與打鼓對峙。洋人蓋屋某地﹔皆要隘也。

半屏山﹕距縣治西北一十二里。由岡山迆■﹝辶裏﹞而來﹐突起一峯﹔山背磠■﹝石國﹞燐燐﹐其面如削成片玉﹐逼舊縣城。

漯底山﹕距縣治西北一十五里。突起平原﹐頂寬而平。

石塔嶼﹕距縣治西一十二里。

石佛嶼﹕距縣治西一十五里。

涼傘嶼﹕距縣治西一十七里。

三嶼屹立海中﹐爲旗後水口關鎖。

淡水溪﹕距縣治南三十里。源由臺﹑嘉內山旗尾山下﹔經大澤機﹐受巴六溪水西出﹐與赤山之冷水溝合流入海。

力力溪﹕距縣治南五十里。源由內山。

岡山溪﹕源出岡山北﹔西流爲二贊行溪﹐與臺邑分界。

巴六溪﹕距縣治東南五十里。源出山豬毛后山﹔下爲淡水溪。

濁水溪﹕距縣治東北三十五里。源由大滚水山﹔合小岡山受二濫之水﹐匯彌陀港入海。

大澤機西溪﹕距縣治東北四十七里。源由大澤機西南內山﹔合北溪之流﹐注於淡水溪入海。

大澤機北溪﹕距縣治東北五十里。源由大澤機內山﹔出羅漢門﹐經搭樓社阿猴溪﹐西入淡水溪匯於東港入海。

關帝港﹕距縣治東五十五里。源出內山。

茄藤藤﹕距縣治東五十五里。

鰲興港﹕距縣治東七十里。

放索港﹕距縣治東南六十五里。源出內山﹔匯關帝﹑茄藤二港﹐西達鰲興港入海。

彌陀港﹕距縣治西北二十里。

萬丹港﹕距縣治西十里。北爲竹保港﹐又北爲蟯港。

以上港爲淺淤。

東港﹕距縣治南三十里。港口水深六﹑七尺﹐大潮深七﹑八尺﹔每當溪流暴漲﹐不免舟楫有衝觸之患。

中港﹕距縣治南五十里。可受漁舟寄泊。

旗後港﹝卽打鼓港。今名旗後﹞﹕距縣治西十五里。港分南﹑北﹕南爲前鎭港﹐再入鳳山港。北爲硫磺港﹐港口小﹐潮水深一丈二尺﹐大潮一丈四﹑五尺﹔當流巨石﹐劈分二門﹕一由打鼓﹑一由旗後。打鼓淺而石﹐洋人塡塞之。凡舟出入﹐皆由旗後門﹔沙汕暗伏﹐必須漁船引導。先是﹐此港淤塞﹔自鹿耳門不容巨艦﹐此港遂深﹐洋人出此通商。

——右山嶼三十三﹑溪港一十六。

嘉義縣

玉山﹕縣治東﹐內山。郡城及淡﹑蘭﹑彰化皆見﹔嘉義則當後屏。三峯挺立﹐終歲云封。晴霽乃得遠望﹔有頃﹐則雲霧復合。偶有至其近者﹐謂卽水晶﹔其說不謬。

大武膋山﹕距縣東一百二十里。峯巒聳拔﹐人迹罕到。

後大埔山﹕距縣治東十里十八重溪以內。四山環繞﹐僅開一路。中爲大埔莊﹔南爲內加拔﹐臺邑界。

鹿埔山﹕距縣治東六十五里。

鹿楮山﹕距縣治東六十五里。

大利山﹕距縣治東六十里。

小龜佛山﹕距縣治東四十里﹔爲邑治後屏。

大武巒山﹕距縣治東三十里﹔爲邑主山。

馬椆山﹕距縣治東南二十里﹐在赤山之東。

阿里山﹕在縣治東南一十七里。地極遼闊﹐內有頂四社﹑下四社熟番。

嵌頭山﹕距縣治東南四十里。

赤山﹕距縣治東南四十里。

糞箕湖山﹕距縣治東南五十里﹔爲邑治左肩。

筆架山﹕距縣治東南八十里。五峯秀削。

消離山﹕距縣治東南九十里。山極巉巖﹐爲邑邊界。

半月嶺﹕距縣治南一十二里。

玉案山﹕距縣治南三十五里。俗名枕頭山﹐爲縣學供案﹔地最阨塞。

火山﹕距玉案山後五里。石罅泉湧﹐火出水中﹔俗傳火熄﹐則時事有變。

覆鼎金山﹕距縣治東北一十里。與大福興山爲邑治右肩。

奇裏岸﹝山﹞﹝「志」作奇冷岸﹞﹕距縣治東北二十三里。

梅子坑山﹕距縣治東北三十五里。

尖山﹕距縣治東北四十里。

鼎蓋梁山﹕距縣治東北六十里葉林山之東北。

葉林山﹕距縣治東北七十里。接連大武巒﹐爲邑治右肩。

大福興山﹕距縣治東北七十里。又名大目根山。

牛塭轆山﹕在縣﹝治﹞東北﹐與彰化水沙連內山界。

香鑪燭臺山﹕在東北萬山之中八同關地界。三峯髙插﹐若隱若見﹐奇幻不測。

牛椆山﹕距縣治北八里。西迆少山﹐爲邑治水口關欄。

打貓山﹕距縣﹝治﹞北一十二里。平岡回環﹐爲邑治外護。

荷包嶼﹕距縣治西南三十五里。受鹿仔艸﹑大槺榔各處之水匯而爲潭﹐周可三十里。潭中小嶼卽名荷包嶼﹐人家在焉。

北門嶼﹕距縣治西南五十里馬沙溝之右。

南岑鯤身﹕距縣治西南七十里。堆成沙阜﹐與七鯤身同。

靑峯闕﹕距縣治西南八十里。西臨大海﹐上有炮臺。

靑鯤身﹕距縣治西南八十五里。面臨大海。

九重溪﹕距縣治東南三十二里。

十八重溪﹕距縣治東南五十里。一溪曲折﹐遶道跋涉十八重。

白水溪﹕距縣治南二十五里。源由玉案山。

八獎溪﹕距縣治南一十八里。源由內山﹐經靑峯闕入海。

急水溪﹕距縣治南四十四里。源發內山﹐由內連桁口入海。

牛椆溪﹕距縣治八里。源由大武巒山。

三疊溪﹕距縣治北一十五里。源由阿里山﹔經雙溪口莊之南爲笨港﹐由楫仔寮莊入海。

石龜溪﹕距縣治北三十里。源由奇裏岸﹔與三疊溪合流。

虎尾溪﹕嘉﹑彰交界處﹐距縣治四十里。源由水沙連內山﹔合淸﹑濁二水西流﹐過牛相觸北﹐分爲東螺﹔又南匯阿拔泉之流﹐爲西螺。中爲三條圳﹐出白沙墩之北﹐至番仔挖入海﹔泥沙漲漫﹐水濁而迅。先是﹐嘉慶七年間風雨暴漲﹐他裏霧北復衝一溪﹐由本港入海﹔又名新虎尾。

笨港﹝卽北港﹞﹕距縣治西三十里。商旅輻輳﹐爲海口要地﹔商船均在下湖。

下湖港﹕距縣治西三十里。四圍淤淺﹐中一道水深六﹑七尺﹐潮長深一丈零﹔商船泊此。

樹苓湖﹕距縣治西九十里﹔下湖之外澳也。

鹽水港﹕距縣治四十里﹔爲西南要地。港已淤塞。

茄定港﹕距縣西南三十里。沿雙溪口經笨港入海。可泊漁舟。

朴仔腳港﹕距縣治西南三十里。港已淤塞。

井水港﹕距縣治西南三十三里。由鹽水港分流﹔水深三﹑四尺﹐小船運鹽出港。

猴樹港﹕距縣西南三十里。由牛椆溪﹐南經靑峯闕入海。可泊漁舟。

布袋嘴港﹕距縣治西南﹝六十﹞裏﹔與北門嶼對峙﹐面臨大海。港可泊船。

土地公港﹕距縣﹝治﹞西北三十里﹐僅容小舟。

——右山嶼三十四﹑溪港一十九。

彰化縣

大烏山﹕在縣治東北貓霧捒保東隅七十餘里。勢極髙大﹐邑治之祖山也。西折大員山﹑橫山﹑紅頭圳山﹑朴仔籬山﹑蓬山﹑鰲頭﹑沙轆﹑龍目井諸山﹐爲邑治外衛﹔南下爲阿里史山。

大員山﹕在縣治東北六十餘里。由大烏山發脈。又名熬酒桶山。西下爲貓霧捒山﹑大肚山。貓霧梀平原沃野﹐產米最多。

阿里史山﹕在邑治東北四十餘里。山勢欹側﹐南行至黃竹坑山﹑華蓋山再起髙峯。賊匪林爽文滋事﹐以此山爲老巢。

華蓋山﹕在阿里史山之南﹐距縣治六十里。諸山勢皆南趨﹐惟此山西向。由西北折下爲大裏杙﹑萬丹﹑火焰諸山﹐西下爲內木柵山﹑茭荖山﹐偏南爲大哮山﹔正南爲水沙連﹐再聳爲集集山。

集集山﹕在水沙連內﹐距縣治東南七十里﹔縣治少祖山也。山勢險阻﹐內山番界鎖鑰﹔大將軍福公破賊於此。西下爲八娘坑山﹑虎仔坑山﹔南起牛相觸山﹐爲淸﹑濁溪水口﹔北爲南投諸山。

南投山﹕距縣治東南四十里。山麓卽縣丞署。山勢平衍。

北投山﹕由南投分支﹔﹝距﹞縣治東南三十餘里。山勢平衍。

大武郡山﹕由牛相觸山西北而下﹔距縣治三十餘里。勢皆平衍。

紅塗崎山﹕由南﹑北投山來脈﹐至貓羅山同安嶺﹐特起峯巒。距縣治東南十餘里。左分支爲燕霧山﹐右分支爲快官莊山﹔中一支由北而南﹐爲白沙坑山﹑觀音山﹑望寮山。

望寮山﹝一名定軍山﹐又名八卦山﹞﹕在邑治東門外﹔爲邑主山。頂有鎭番亭攺寮寨﹐日定軍寨。亦嫌逼治。

大半天山﹕在縣治東南水沙連內民番交界之區。勢極險厄﹔林爽文負隅處也。西下卽水沙連﹑溪洲仔諸山。

小半天山﹕與大半天山相連。皆番界要害。

大坪頂山﹕與大﹑小半天山相連。山髙大而頂平坦﹔大將軍福公攻克大﹑小半天﹐駐營於此。

阿拔泉山﹕在水沙連保淸水溪之間。

內外觸口山﹕在阿拔泉山之下﹐距縣治六十餘里。

濁水溪﹕源出內山番界。由大﹑小半天山背迆西北集集山之南﹐受大順寮﹑淸水溝諸水﹐至外觸口水色皆濁﹔北分爲虎尾﹑東螺﹑西螺﹑三條圳﹐西出番仔挖入海。土人云﹕『虎尾﹑東螺水淸﹐則時事有變』。

大順寮溪﹕源出水沙連內山。至隙仔山下﹐與濁水溪合流。

阿拔泉溪﹕源由阿里史山西北。過竹腳寮﹐合虎尾溪入海。

東螺溪﹕由虎尾溪分出﹐距縣治四十里﹔西北至王功港入海。遵海而北﹐卽鹿港﹑二林港也。溪寬二里﹐深五﹑六尺﹔北岸深八﹑九尺。王功港沙汕叢雜﹐只容漁舟﹔鹿港以北之海﹐今亦淤塞。

西螺溪﹝卽茂利幹溪﹞﹕源出濁水溪。在虎尾溪北﹐距縣五十里﹔至番挖入海。溪門沙壅﹐不能泊舟﹔八﹑九里外之番挖澳﹐亦難泊舟。

三條圳﹕在東﹑西螺二溪之中。至嵌頂﹐仍與西螺溪合流。

大武郡溪﹕源由大武郡山。西出馬芝遴﹐又西至鹿港。

大肚溪﹕源出埔里社內山﹔南合貓羅﹑北收貓霧捒諸水﹐匯於雙溪口。西由大肚山南岸出六塊寮﹐順流入海﹔潮漲至溪一里許﹐淺淤不能泊舟。

大甲溪﹕闊三里許﹔距縣治北四十里﹐淡﹑彰交界處也。源由沙里社後。西折紅圳頭南﹐分爲寓鱉頭圳﹔西北至髙密口入海。艱險爲諸溪第一﹔洶流悍急﹐石頭層列。渡船趨勢牽纜﹐方能抵岸。每值雨水汪洋﹐則不能渡。或外𨿽晴霽而內山云暗﹐則內山有雨﹐倏忽奔騰﹐亦不可渡﹔停渡有至數日者。

萬斗六溪﹕源由縣東南華蓋諸山﹔卽大肚溪之上流。沿西北火焰山至烏溪﹐迄雙溪口與大肚溪合。

蠻丹溪﹕由集集內山﹐迆西北入大肚溪。

梧棲港﹝卽五■﹝氵義﹞港﹞﹕在沙轆莊北。居民由大甲溪開成圳道﹐流入港內。距港七﹑八里沙汕﹐內爲梧棲澳﹔可以泊舟。

鹿港﹕通大武郡溪。前設正口﹐今已淤淺﹐商船移泊鹿港口外之衝西港﹔沙汕外遠﹐港道宏開﹐亦要口也。

——右山一十五﹑溪港一十三。

淡水廳

五指山﹕由塹城東南內山分出。轉西北十餘里﹐額起髙峯﹔爲廳治太祖山。

金面山﹕由五指山第三峯分出。爲廳治少祖山。

虛頭山﹕由金面山西下﹐近城五里許﹔爲廳治坐山。

大崎山﹕由金面山南分出。西下碎侖山﹐北爲隙仔山﹔轉南爲南隘山﹐又西下香山﹑虎仔山﹑鼻尾山。

寶斗仁山﹕亦由金面山出。在﹝大﹞崎山之南。

對換枰山﹕在寶鬥仁之南。西下礲釣崎﹐稍北老衢崎。

三灣山﹕在對換枰東南。西下鹿廚坑山﹑南仔港山﹔稍南西潭山﹐西下新港山﹐至北埔爲後壠保。又西馬龍潭山﹑山頂仔山﹐爲邑治左護。

牛寮仔山﹕由金面山北分支﹔西下爲架梳山﹐復西埔仔頂﹑黃金洞。

南河山﹕由五指山北分出。西下九芎林山﹑犁頭尖山。

咸菜甕山﹕五指山分支﹐在南河山之北。

銅鑼圈山﹕五指山分支﹐在咸菜甕之北。西出爲八張犁山﹐南折三合水﹔又西南新埔山﹑枋寮山。

鳳山崎山﹕由枋寮山西下﹔距廳北一十二里。山腰峻削﹔頂則一片平原﹐可屯千軍﹐亦要地也。西下員仔山﹐西南鳳鼻尾。

大湖口山﹕由銅鑼圈分出﹔在八張犁山西南。

楊梅櫪山﹕由銅鑼圈西北﹔西爲長崗嶺。

頭重溪山﹑中櫪山﹕皆楊梅櫪山西北﹔爲廳治右之外護。

以上中路山。

桶盤山﹕在三灣南。由內山分支兩行﹐爲獐樹林﹑芎蕉灣﹔北折龜頭山﹑貓裏大坪山﹑加志閣山﹐均屬髙阜。

銅鑼灣山﹕在芎蕉灣西南。北出爲打那叭崎山﹑白沙墩山﹐稍南吞霄內湖山。

火焰山﹕在三■﹝氵義﹞河之南﹐由內山分支。西北爲金面山﹑苑裏山﹐南沿角口溪爲石壁山﹔西出鐵砧山下﹐爲大甲溪北岸擁護。

以上爲﹝南﹞路山。

大雞籠山﹕淡廳極北之區﹐爲全臺祖山。盤據海濱﹐勢極髙峻。東五里卽三貂嶺。

三貂嶺﹑大坪山﹕由大雞籠發脈﹐兩山夾峙。三貂爲淡﹑蘭必由之路﹐稍下復起大

坪山﹔一由遠望坑入蘭﹑一爲獅球嶺﹑一爲錫口山﹑一爲猴山尖﹑一爲小熬酒桶山﹑一至咬狗寮﹐地極險要。

遠望坑山﹕淡﹑蘭界。

獅球嶺﹕由三貂嶺西南分出﹐在暖暖﹑雞籠街交接處﹔爲艋舺至大雞籠要路。

大遁山﹕由關渡門西北分出。勢極髙大﹐與觀音山南北對峙﹐爲關渡門戶。西南滬尾山﹑炮臺山﹐北轉小雞籠。

小雞籠山﹕由大遁北分出。北沿金包裏山﹑圭柔山﹐轉爲大雞籠擁護。

大磺山﹕由大遁山東北分出﹐雜出竹仔湖﹑冬瓜湖﹔又由獅球嶺西向﹐分土地公嶺﹑大小紗帽﹑七星墩等山﹐素產硫磺。

錫口山﹕由三貂嶺西南分出﹐在獅球嶺之南。西下六張犁山﹑觀音亭山。

猴山尖﹕由三貂嶺南分出。復南爲內湖山﹑拳山﹐在錫口東。

小熬酒桶山﹕由三貂嶺東南分出。南爲咬狗寮尖﹐北出暗溪仔﹐西爲冷水坑尖﹑擺接保各處。

咬狗寮尖﹕由小熬酒桶山東折而南﹐層巒疊嶂﹐直至三角湧﹑大姑崁山﹑三坑仔﹔西爲尖山﹐又西北龜侖嶺。

龜侖嶺﹕由尖山西向分出。勢極髙峻﹐南北衝要處也。過嶺北向直興保﹔又西大坪頂山﹐南爲南嵌﹔又西北觀音山。

觀音山﹕由龜侖西北分出。矗立雲霄﹐與北岸大遁山爲關渡門最要門戶。別一支西迆獅頭山﹑八里坌山。

以上北路山。

雞籠嶼﹕在大雞籠山北。

桶盤嶼﹕在雞籠西南﹐爲雞籠口關鎖。

燭臺嶼﹑山寮嶼﹑香鑪嶼﹑扛轎嶼﹕在桶盤嶼左右。

隙仔溪﹕距縣城南五里。源由金面山而入於海。

打那叭溪﹕在後壠港南﹐距城南六十﹝裏﹞。源由銅鑼灣﹐繞打那叭入海。

吞霄溪﹕在打那叭溪之南﹐距域七里。源由內湖﹐受吞霄街後之水入海。

苑裏溪﹕在吞霄溪南﹐距城八十里。源由大坑﹑銅鑼灣西面諸山﹐遶蓬嵌山入海。

楊梅櫪溪﹑頭重溪﹑中壢溪﹕在紅毛溪北﹐距城四十里。均由附近各山發源﹐至大溪墘入海。

南嵌溪﹕在中壢溪北。源出銅鑼圈﹐由桃仔園入海。

磺溪﹕自大磺山繞出﹐距城一百二十里。在關渡旁。

磺港﹕在金包裏﹔源由磺山。距城一百九十餘里。

頂雙溪﹕在三貂嶺東南﹔亦由東面諸山發源。距城一百二十五里。

遠望坑溪﹕在頂雙溪東南。源由噶瑪蘭東面諸山﹐迆東南至蘭界入海。

香山澳﹕在隙仔溪南。源通內溪。溪以外爲澳﹐闊二十餘丈﹐水深一丈二尺﹔三﹑五百擔商船可以乘潮出入﹐大船不能收泊。

中港﹕在香山澳之南﹐距城二十五里。源通內溪﹐闊三十五丈﹐水深一丈五尺﹔三﹑五百擔商船可乘潮出入﹐大船不能收泊。

後壠港﹕在中港口之南﹐距城四十里。源通內溪﹐闊二十丈﹐水源八﹑九尺﹔兩﹑三百擔海船可乘潮出入﹐大船不能收泊。

三處設有汛兵﹑口書﹑澳甲﹐隨時稽查。

大安港﹝附房裏溪﹑土地公港﹞﹕在苑裏溪南﹐距城九十里。源由火焰山北銅鑼灣內山﹔過鯉魚潭西下角山口﹐以下分歧雜出﹕北近房裏街者﹐爲房裏溪﹔稍南土地公港﹐今已淤淺。又南大安港﹐寬二十餘丈﹐水深七﹑八尺﹔春﹑夏可泊二﹑三百擔小船。設有汛兵﹑口書﹑澳甲。

竹塹港﹕距城北一十里。其源有二﹕一爲金門厝溪﹐由五指等山﹐至船頭莊入海﹔一由銅鑼圈﹑咸菜甕等山﹐匯金門厝溪入海。原屬商船要口﹐近以淺淤﹐攺由香山口﹔然一﹑二百擔之船尙可隨潮出入。設有汛兵﹑口書﹑澳甲。

紅毛港﹕在竹塹北﹐距城二十餘里。源由羊矢窩﹐迆入於海﹔漁舟有停泊者。

滬尾港﹝一名內港﹞﹕在艋舺西﹐距城一百四十里。港通南﹑北﹑中三溪﹕南溪源田大壩尖山﹐沿大姑崁﹑三角湧﹑新莊匯艋舺溪至大稻埕﹐西折關渡﹐與北溪合流﹔北溪源由三貂嶺﹐南至水返腳﹑錫口﹑劍潭匯磺溪而至關渡﹐與南溪合流﹔中爲艋舺溪﹐源由獅頭山﹐入拳山保大坪林西折艋舺﹐匯南﹑北二溪﹐皆入於港。港周百餘里﹐航檣雲集。關渡則在艋舺﹑滬尾適中﹐兩山夾峙。是爲淡水正口。

雞籠澳﹕在淡屬極北﹐距城一百六十五里。外爲八尺門﹐有雞籠﹑桶盤等嶼﹔大小船隻不時可以進出。同治元年﹐洋船通商﹐收泊澳內﹔遂增雞籠子口。

——右山嶼三十九﹑溪港二十。

噶瑪蘭廳

冬瓜山﹕在廳治南三十里。

馬賽山﹕在廳治南四十里。羣峯攢列﹐爲廳治屏障。通生番界。

蘇澳嶺﹕在廳治南五十里。嶺下卽從前議建南關處﹐設有營汛。

枕頭山﹕在廳治西五里許。以形得名。

大陂山﹕在廳治西十里。通生番界。

擺燕山﹕在廳治西二十八里。通生番界。

外員山﹕在廳治西二十五里。通生番界。

白石山﹕在廳治﹝�﹞二十里。通生番界。

鳳頭山﹕在廳治北二十三里。俗呼壙仔山。

金面山﹕在廳治北二十五里。山有二峯﹐又號大﹑小金面。通生番界。

頭圍後山﹕在廳治北三十五里。連岡疊嶂﹐北走嶐嶐﹑南連金面。後通頭圍外澳石空嶺﹐有快捷方式可通艋舺。

鼻頭山﹕在廳治北水程九十里。俗呼泖鼻﹔道穿海陂十餘丈﹐與淡水洋面交界。舟行至此﹐南北異風﹑潮汐反■﹝日卂﹞﹔必停候風順﹐轉駛而行。

嶐嶐嶺﹕在廳治北七十八里。下設汛防。

艸嶺﹕在廳治北六十六里。脈由大三貂﹔山路崎嶇﹐𨿽行旅維艱﹐而實入蘭孔道。

圳頭山﹕在廳治南十二里。卽廳治過脈處。

大湖山﹕在廳治西南二十里﹔爲廳治少祖山。別有路﹐可通艋舺﹑大坪林。

大叭哩沙喃山﹕在廳治西南五十餘里。層巒疊嶂﹐鳥道紆迥﹔𨿽盛夏﹐必煬裘而入。通溪﹐卽額刺「王」字生番界。南去一﹑二日﹐卽玉山。別有路﹐可通淡水咸菜甕﹑九芎林。

小叭哩沙喃山﹕在廳治西南二十里。其嚴寒﹑險仄﹐與大叭哩沙喃同。

龜山﹕在廳治東北六十里。聳立海中﹐爲廳治門戶。

五方旗山﹕在廳治西北二十里。極爲險側。

淸水溝溪﹕在廳治南十二里。由鹿埔發源﹐匯眾水出溪洲尾﹐與濁水溪合。

馬賽溪﹕在廳治東南三十里。由馬賽武荖山發源﹐經蘇澳嶺下入海。

大湖溪﹕在廳治西南二十里。由大湖山發源﹐經小叭哩沙喃至溪洲南﹐與濁水溪合。

西勢大溪﹕在廳治西南三十里。源由玉山﹐匯烏石港入海。

濁水溪﹕在廳治西南三十里。亦從玉山下發源﹐經大叭哩沙喃匯烏石港入海。

蘇澳﹕在廳治南五十里﹔爲蘭境東南盡界。澳口排列三嶼﹐曰三仙臺。其澳左避北風﹑右避南風﹐水深六﹑七丈﹔可容巨艋出入。惟石礁險阨﹐故船來甚少。相傳﹕前明林道幹海寇踞此數月。嘉慶年間﹐海逆蔡牽﹑朱濆皆謀占踞。道光五年﹐設弁汛巡防其門。

加禮遠港﹕在廳治東南二十八里。三﹑四百擔之船可以直收海岸﹔內通蘇澳﹑外達頭圍﹐爲蘭中最要門戶。

馬賽港﹕在廳治東南三十五里。港口水深五﹑六尺。

烏石港﹕在廳治東北十里。口窄礁多﹐水深五﹑六尺﹔僅容三﹑四百擔小船。道光六年起﹐爲噶瑪蘭正口﹔免其配運。

——右山二十﹑溪港九。

澎湖廳

大城山﹕在大山嶼之中﹐距廳治五里﹔澎山之最髙者。延袤七﹑八里。凡臺﹑廈船往來﹐以此山爲圭臬﹔廳治之少祖山也。

太武山﹕在大山嶼林投澳太武社後﹐距廳治一十四里。三峯圓秀﹐俗以大太武﹑二太武﹑三太武名之。東北舟來﹐先見陰﹑陽嶼﹐後見此山。

奎璧山﹕在大山嶼奎璧澳北寮社後﹐距廳治三十三里。

小案山﹕在大山嶼東西澳案山社西﹐距廳治四里﹔爲書院朝山。

獅山﹕在大山嶼嵵裏澳石泉社後﹐距廳治四里。

雞舞塢山﹕在大山嶼嵵裏澳雞舞塢社﹐距廳治一十六里。

觀音山﹕在大山嶼嵵裏澳豬母落水社前﹐距廳治一十七里。澳與社﹐北風皆可泊舟。

紗帽山﹕在大山嶼嵵里社西北﹐距廳治一十九里﹔爲廳治﹑協署及書院朝案。上建石塔。

風櫃尾山﹕在大山嶼嵵裏澳風櫃尾社﹐距廳治二十八里。山勢嵚■﹝山上欹下﹞﹐﹝山﹞北一帶繞如長蛇﹐爲媽宮左衛。社南有洞﹐不時風浪噴出。

瞭望山﹕在北山嶼瓦硐澳後寮社﹐距廳治水程三十里。髙千餘丈﹐周一﹑二里。傳自泉郡淸源山發脈至此﹐爲澎湖諸山之起處。北來商船﹐先望此山﹔故名。

內塹山﹕在西嶼澳內塹社西北﹐距廳治水程三十里。

天臺山﹕在八罩嶼水垵澳南﹐距廳治水程八十里﹔爲八罩最髙處。漁人遠歸﹐視此以爲準的。

大山嶼﹕距澎湖之中﹐協營各官署及廳倉﹑街市在焉﹔幅■﹝巾員﹞百餘里。商哨灣泊﹐皆在媽祖宮口。嘉慶九年﹐石築炮城﹔嵵裏澳井垵社西南﹐亦築炮城﹐皆扼要處。

陽嶼﹑陰嶼﹕內有汛﹐礁要險。

香鑪嶼﹕距廳治水程俱三十里。

雞膳嶼﹕水程三十五里。

鼓架嶼﹕水程三十里。

錠釣嶼﹕水程四十五里。

以上廳治東。

長岸礁嶼﹕水程一十九里。

灣貝嶼﹕水程二十里。

雁淨嶼﹕水程二十里。嶼門最險。

笨嶼﹑屈瓜嶼﹕水程俱三十里。

鳥嶼﹕水程四十里。

白沙仔嶼﹕水程四十五里。

以上廳東北。

大倉仔嶼﹕水程一十五里。

涼傘礁嶼﹕水程一十八里。

中墩嶼﹕水程二十里。

北山嶼﹕中分四澳。

金嶼﹑險礁嶼﹑土地公嶼﹕水程俱四十里。

吉具嶼﹕水程八十里。嶼有礁﹐浮沈屈曲﹐形如「吉」字﹔最險。

以上廳治北。

大烈嶼﹑小烈嶼﹕二嶼斜對﹐水程俱三十五里。內沈水礁﹐卽吼門﹔最險。

空殼嶼﹑北鐵砧嶼﹕水程俱四十里。

姑婆嶼﹕水程五十里。

目嶼﹕水程六十里。

以上廳西北。

獅公礁嶼﹕水程二十里。

牛心灣嶼﹕水程二十六里。

西嶼﹕水程三十里。有丁字門﹐最險。臺﹑廈往來船﹐視此標準。北風時﹐嶼可泊舟。有文武汛口。

小門嶼﹕水程三十五里。

以上廳治西。

四角仔嶼﹕爲大山嶼水口﹐媽宮往來船必由之處。水程一十里。

雞籠嶼﹕水程一十五里。

花嶼﹕水程六十里。

艸嶼﹕澎湖惟二嶼靑蒼﹐故以花﹑艸名。水程七十里。

大貓嶼﹑小貓嶼﹕二嶼斜對﹐中分一水。俱水程八十里。

以上廳西南。

虎井嶼﹕虎井頭怒濤相觸﹐俗名上霾﹔最險。

桶盤嶼﹕水程俱四十五里。

狗沙嶼﹑馬鞍嶼﹕俱水程六十五里。

船路礁嶼﹝一名布袋嶼﹞﹕凡臺﹑廈船出入八罩﹐必由於此﹔水口僅容一舟。水程七十里。

金雞嶼﹑挽門嶼﹕俱水程七十里。

將軍嶼﹝卽网垵澳﹞﹕南風時﹐可泊舟。嶼與挽門對峙﹔船帆嶼卽在嶼東﹐非兩嶼也。水程八十里。

鍾仔嶼﹑頭巾嶼﹑南鐵砧嶼﹕俱水程九十里。

南嶼﹕廣﹑袤三十里。水程一百四十里。

以上廳治南。

東嶼坪﹑西嶼坪﹕俱水程七十里。

東吉嶼﹕水近落漈。

西吉嶼﹕二嶼對峙。廈船來臺﹐視爲標準。水程一百二十里。

斧頭增嶼﹕嶼極險阨。水程一百二十里。

以上廳東南。

——右山十二﹑嶼五十五。

城池

臺灣府﹐築土爲城。身髙一丈八尺﹐頂寬一丈五尺﹐底寬二丈﹔堞三千九百六十八﹐卡房十六座﹐看守兵房八座。八門﹐俱用石砌﹔門皆有樓。經始於乾隆五十三年十月﹐竣於五十六年八月。周計二千五百二十丈﹐弧其東南北而弦其西。道光十五年﹐添砌子城﹔惟「大東」圍植莿竹。「大西」逼於市肆﹐則由「小西」圜土至老右石﹝﹖﹞外遶「小北」門爲外郭﹔別開三門﹕「小西」曰「奠坤」﹑「大西」曰「兌悅」﹑「小北」曰「拱幹」。

臺灣鎭﹐竹城。在郡治鎭北坊。磚砌「鎭東」﹑「鎭南」二門﹐頂護矮堞。周三百三十丈。建始於乾隆年間。

鳳山縣﹐竹城。原在興隆莊﹔南面打鼓﹑北負龜山。乾隆五十一年﹐移駐距城十五里之埤頭地。道光五年﹐就興隆基址移向東北﹐圍龜山於其內。更築以石門樓﹐水洞﹑炮臺皆具。而安土重遷﹐且逼近半屏﹑蛇山二處﹐不免俯瞰之虞﹔治民仍駐埤頭﹐遂以興隆爲舊城矣。埤頭城亦植竹﹐周一千零七十九丈。設炮臺五﹑火藥局一。

嘉義縣城﹐道光十五年砌石爲之。周八百丈有奇﹔內垣髙一丈六尺﹐外髙一丈八尺。堞一千二百座﹐炮臺四﹑堆房九﹐水洞亦四。濠寬三丈六尺﹐深一丈二尺﹔周九百四十三丈。添設月城﹐空以炮眼。

彰化縣城﹐磚。圍九百二十二丈二尺八寸﹔髙一丈五尺﹐基厚一丈五尺﹐頂寬一丈。建城樓四﹑炮臺十二﹑水洞六﹑堆房十六﹔堞七百八十有三垛。於城東八卦山建寨設兵﹐以爲犄角之勢﹔名曰定軍寨。

淡水廳城﹐周八百六十丈﹐墻皆以石。基寬一丈六尺﹐而寬一丈二尺﹔髙一丈五尺﹐堞髙三尺二寸﹐共髙一丈八尺二寸。城樓及看守兵房﹑水洞如式。濠寬八尺﹐深七尺﹔南門外較闊﹐一丈二尺。

八里坌山下﹐紅毛時設有炮城。雍正二年重修﹐東﹑西二大門﹐南﹑北二小門﹔今昔殊形。嘉慶年間﹐外口門北岸東﹐建一臺。

噶瑪蘭廳治爲五圍適中要地﹐植竹爲城﹐環以九芎樹﹔城坐北﹑向南。周三里許﹐長六百四十丈﹔南﹑北相距一百八十丈﹐東西亦如之。四門各具弔橋。城中舊有流水兩道﹐自西而東﹐因以爲濠﹐計深七尺﹑廣丈有五尺﹔上接內山之水﹐下達溪流。

北關在廳東北四十里頭圍堡﹐髙山險峻﹔由山麓至海濱約兩百步﹐巨石鄰列﹐天生門戶。嘉慶二十四年﹐建關其間。橫﹑直各十二丈﹐城樓﹑垛坎﹑馬道﹑階級俱備﹔營弁帶兵防守。

澎湖廳﹐入版圖來尙未建城。

附載

赤嵌樓一名紅毛樓﹐在郡鎭北坊﹔荷蘭築也。周方四十五丈三尺﹐髙三丈六尺有奇南﹑北兩隅瞭亭挺出﹐僅容一人站立﹔雕樓淩空﹐灰飾精致。鄭氏以儲火藥﹑軍器。今漸傾圮。

赤嵌城﹐在安平﹔亦荷蘭築。與鹿耳門相犄角﹐爲郡城海口最要地方。城有兩層﹔上層縮入丈許﹐樓臺曲折﹐風洞﹑機井鬼工奇絕。今漸傾圮。

雞籠城﹐在雞籠嶼。西﹑南兩門﹐荷蘭時築以防海﹔亦要處北。城垣𨿽頹﹐而澳口舶停收澳內。

澎湖新城﹐周約里許。門二﹐南設炮臺。城在媽宮澳之西逼近海岸。城垣用糖水調灰疊磚﹐與安平城一樣堅致﹔的系紅毛所築。「郡誌」以爲康熙五十六年造﹐恐非。

暗澳城﹐明嘉靖四十二年都督兪大猷建﹝「郡誌」具載﹞。今已無存。

瓦硐城﹐明天啟二年荷蘭據澎湖築﹔明年﹐毀其城。未幾﹐復築。明時屬同安轄﹐分金門哨兵駐防於此。今瓦硐澳之港尾社西南里許﹐有紅磚一片﹔基址叢殘﹐不可辧矣。

紅毛城﹐在澎湖廳治西北二里許。周圍一百二十丈。城垣半頹。其一在大城山頂﹐遺迹尙存。

右附各城𨿽多傾圮﹐然皆阨要處所﹔爰備錄之。

衙署

巡道署﹕在府治西定坊。

府署﹕在東安坊。

臺防廳署﹕在西定坊。

府經歷署﹕在府署東南。

教授署﹑訓導署﹕在凝南坊府學﹝兼轄澎湖學務﹞。

臺灣縣署﹕在鎭北坊赤嵌樓右。

典史衙﹕在縣署右。

羅漢門巡檢署﹕在城東羅漢外門番薯寮街。今署塌。

大武壠巡檢司署﹕在灣裏街。

教諭署﹑訓導署﹕在縣學。

鳳山縣署﹕在城東畔。

下淡水縣丞署﹕在港西裏。

典史署﹕在縣署左。

興隆裏巡檢司署﹕在興隆莊舊城。

教諭署﹑訓導署﹕在縣學。

嘉義縣署﹕在城東門。

笨港縣丞署﹕在大槺榔保。

斗六門縣丞署﹕在斗六保。

典史署﹕在縣署右。

佳裏興巡檢署﹕在鹽水港保。

教諭署﹑訓導署﹕在縣學。

彰化縣署﹕在城東偏。

理番廳署﹕在鹿仔港粟倉南。

南投縣丞署﹕在南北投保。

典史署﹕在縣西偏。

貓霧捒巡檢司署﹕在犁頭店街。

教諭署﹕在縣學。

淡水廳署﹕在竹塹城內。

艋舺縣丞署﹕在新莊街。

大甲巡檢司署﹕在大甲土堡內。

竹塹巡檢司署﹕在竹塹城內。現兼司獄。

訓導署﹕在城東南﹝兼轄噶瑪蘭學務﹞。

噶瑪蘭廳署﹕在城東門。

頭圍縣丞署﹕在頭圍保﹝管理烏石港口掛驗﹞。

羅東巡檢司署﹕因兼司獄﹐暫駐城內。

澎湖廳署﹕在大山嶼文澳。

武營﹕詳具「營制」。

鋪捨

臺灣縣鋪四﹕府前鋪﹑二層行溪﹝鋪﹞﹑三嵌店鋪﹑曾文鋪。

鳳山縣鋪七﹕縣前鋪﹑下淡水鋪﹑楠仔坑鋪﹑中衝鋪﹑鯽魚潭鋪﹝俗呼二濫﹞﹑岡山鋪﹑府前鋪。

嘉義縣鋪七﹕本城南門鋪﹑下茄苳鋪﹑鐵綫橋鋪﹑大侖腳鋪﹑笨港鋪﹑朱曉陂鋪﹑鹽水港鋪。

彰化縣鋪七﹕縣口鋪﹑員林鋪﹑東螺鋪﹑鹿場鋪﹑龍目井鋪﹑寓鱉頭鋪﹑鹿仔港鋪。

淡水廳鋪一十四﹕大甲鋪﹑貓盂鋪﹑吞霄鋪﹑後壠鋪﹑老衢崎鋪﹑竹塹鋪﹑南嵌鋪﹑艋舺鋪﹑錫口鋪﹑水返腳鋪﹑暖暖鋪﹑柑子瀨鋪﹑燦光寮鋪﹑三貂嶺鋪。

噶瑪蘭鋪五﹕蘭城鋪﹑沙侖鋪﹑烏石港鋪﹑北關鋪﹑嶐嶐鋪。

澎湖廳﹐海嶼回環﹐向無鋪捨。

臺屬亦謂之「站」。所有鋪司﹑鋪兵﹐現奉文擬裁。

營制

掛印總兵官﹐駐札府城﹔統轄本標中﹑左﹑右﹑城守四營及臺﹑澎水陸一十三營官兵。

鎭中營遊擊﹐駐防府城中路口﹔管轄本營官兵﹐隨防兼管中軍事。中軍守備一員﹑千總二員﹑把總四員﹑外委五員﹑額外外委三員﹐馬步戰守兵八百二十六名。

鎭左營遊擊﹐駐防府治北路口﹔管轄本營官兵﹐隨防。中軍守備一員﹑千總一員﹑把總二員﹑外委四員﹑額外外委三員﹐馬步戰守兵七百四十六名。

鎭右營遊擊﹐駐防府治南路口﹔管轄本營官兵﹐隨防。中軍守備一員﹑把總三員﹑外委五員﹑額外外委二員﹐馬步戰守兵六百四十六名。

以上鎭標三營﹐向無分管汛塘。

城守營參將﹐駐防府治﹔管轄左﹑右軍官兵。

左軍守備一員﹐駐防鳳邑岡山。千總一員﹐與把總遞年輪防羅漢門岡山。把總二員﹐一員隨防府治﹑一員與千總輪防岡山。外委四員﹐遞年輪防鹽水埔﹑猴洞口﹑茂公﹑羅漢門。額外外委一員﹐隨防府治。馬步戰守兵四百九十五名﹐以八十五名隨防府治﹑一百五十五名分防岡山﹑七十七名分防羅漢門﹑八十一名分防猴洞口﹑二十八名分防茂公﹑一十九名分防鹽水埔等汛﹐以五十名分防塗墼埕﹑南炮臺﹑港岡﹑埤仔頭﹑角帶圍﹑大湖﹑半路竹等塘。

右軍守備一員﹐駐防嘉邑下茄苳。千總二員﹐一員隨防府治﹑一員協防下茄苳。把總二員﹐遞年輪防目加澑灣﹑大武壠。外委六員﹐遞年輪防舊社﹑大穆降﹑蕭壠﹑麻荳﹑茅港尾﹑下茄苳。額外外委一員﹐協防舊社。馬步戰守兵六百零二名﹐以一百五十三名隨防府治﹑四十六名分防大穆降﹑四十名分防舊社﹑五十三名分防大武壠﹑三十五名分防加澑灣﹑二十名分防蕭壠﹑三十名分防麻荳﹑二十五名分防茅港尾﹑一百三十六名分防下茄苳等汛﹐以六十四名分防柴頭港﹑蔦松﹑木柵﹑溪邊﹑西港仔﹑下水窟頭﹑鐵綫橋﹑急水溪﹑八獎溪﹑北勢埔等塘。

南路營參將﹐駐防鳳山縣治﹔管轄本標並下淡水營官兵。

中軍守備一員﹐協防縣治。千總三員﹐分防舊城﹑水底寮﹐輪防石井。把總三員﹐隨防縣治﹐分防攀桂橋﹑石井。外委六員﹐輪防坪仔頭﹑芋蓁林﹑蘭坡嶺﹑番薯寮及隨防縣治。額外外委四員﹐隨防縣治。馬步戰守兵一千零一十九名﹐以五百名隨防縣治﹑一十名分防坪仔頭﹑二十名分防枋寮﹑九十名分防水底寮﹑一百一十六名分防舊城﹑一百名分防石井﹑四十五名分防芋蓁林﹑十名分防蘭坡嶺﹑五十一名分防攀桂橋兼土地公崎﹑四十二名分防番薯寮等汛﹐以三十五名分防打鹿潭﹑苦苓門﹑觀音山﹑小店﹑二濫﹑溪邊等塘。

下淡水營都司﹐駐鳳屬山豬毛口﹔管轄本營汛官兵。千總一員﹐駐防新園。把總三員﹐分防阿猴﹑阿里港﹑萬丹。外委三員﹐隨防山豬毛﹐分防東港﹑潮州莊。額外外委二員﹑隨防山豬毛﹐分防九塊厝。馬步戰守兵三百八十九名﹐以一百九十名隨防山豬毛﹑六十九名分防阿猴﹑八十名分防阿里港﹑五十名分防萬丹﹑三十名分防東港﹑九十五分防新園﹑二十名分防九塊厝﹑四十名分防潮州莊等汛﹐以一十五名分防茄藤﹑放索﹑大昆麓等塘。

嘉義營參將﹐駐防嘉義縣治﹔管轄本營汛官兵。守備一員﹐協防縣治。千總一員﹐分防笨港。把總三員﹐隨防縣治及輪防城外汛﹑鹽水港汛。外委二員﹐分防朴仔腳﹑店仔口。額外外委四員﹐隨防縣治。馬步戰守兵六百五十一名﹝統斗六門都司管轄汛塘兵四百八十七名﹐共馬步戰守兵一千一百三十八名﹞﹐以四百名隨防縣治﹑七十四名分防笨港﹑一十五名分防朴仔腳﹑九十名分防鹽水港﹑四十名分防店仔口等汛﹐﹝以﹞三十二名分防城外﹑外西山﹑牛椆溪﹑打貓﹑水窟頭﹑八獎溪等塘。

都司一員﹐駐斗六門﹔管轄嘉﹑彰八汛四塘。千總二員﹐一員協防斗六﹑一員分防水沙連。把總一員﹐輪防西螺。外委八員﹐隨防斗六一員﹐分防嘉屬六員﹑彰屬一員。馬步戰守兵四百八十七名﹐以一百五十名隨防斗六門汛﹑十名隨防水沙連﹑五十九名隨防西螺﹑二十名隨防大黃林﹑四十名分防他裏霧﹑一十九名分防虎尾溪﹑三十四名分防土庫﹑三十名分防林圮埔﹑一十名分防集集等汛﹐以三十五名分防中路頭﹑三條圳﹑虎尾溪﹑大侖腳等塘。

北路副將﹐駐防彰化縣治﹔統轄本標二營官兵。

中營都司一員﹐兼管中軍事。千總二員﹐一員隨防縣治﹑一員分防葫蘆墩。把總四員﹐遞年輪防南北投﹑燕霧﹑寓鰲頭﹑許厝埔。外委九員﹐一員隨防縣治﹐八員遞年輪防大墩﹑八卦山﹑嵌頂﹑大裏杙﹑四張犁﹑二林﹑東螺﹑內木柵。額外外委五員﹐三員隨防縣治﹐二員輪防觸口﹑大肚。馬步戰守兵一千二百二十四名﹐以六百名隨防縣治﹑五名抵塘﹑四十名分防八卦山﹑四十名分防��﹑八十九名分防南北投﹑三十五名分防燕霧﹑五十名分防嵌頂﹑五十名分防大裏杙﹑�十五名分防葫蘆墩﹑三十名分防四張犁﹑三十名分防觸口﹑二十五名分防寓鰲頭﹑十五名分防大肚﹑十五名分防二林﹑十名分防東螺﹑十名分防內木柵﹑六十名分防許厝埔等汛﹐以三十五名分防沙轆﹑溪口寮﹑大武郡﹑枋橋頭﹑赤塗崎﹑燕霧等塘。

北路右營遊擊﹐駐防淡水竹塹城﹔管轄本營官兵。守備一員﹐駐防大甲。千總三員﹐一員隨防塹城﹑一員隨防大甲﹑一員分防後壠。把總六員﹐一員隨防大甲﹐五員分防大安港口﹑銅鑼灣﹑中港﹑楊梅壢﹑桃仔園。外委九員﹐二員隨防塹城﹐二員隨防大甲﹑中港﹐五員分防吞霄﹑白沙墩﹑加志閣﹑斗換枰﹑南嵌。額外外委三員﹐二員隨防塹城﹑一員分防海口。馬步戰守兵一千零一十六名﹐以二百八十八名隨防塹城﹑二百名分防大甲﹑七十四名分防大安海口﹑三十名分防吞霄﹑十名分防白沙墩﹑五十三名分防後壠﹑三十八名分防加志閣﹑六十名分防銅鑼灣﹑五十八名分防中港﹑四十八名分防斗換枰﹑十二名分防海口﹑六十七名分防楊梅壢﹑二十五名分防桃仔園﹑三十六名分防南嵌等汛﹐以六十五名分防大甲﹑貓盂﹑香山等塘。

艋舺營水師參將﹐駐防艋舺﹔管轉水陸守備二員並蘭營官兵。

中軍陸路守備一員﹐隨防艋舺。千總一員﹐輪防大雞籠。把總二員﹐一員隨防艋舺﹑一員輪防三貂港。外委五員﹐隨防艋舺﹐輪防海山口﹑水返腳﹑三瓜仔﹑馬鋉。額外外委二員﹐隨防艋舺。馬步戰守兵七百名﹐以三百一十五名隨防艋舺﹑九十名分防海山口﹑三十五名分防水返腳﹑一十名分防三瓜仔﹑三十名分防三貂港﹑一百五十名分防大雞籠﹑四十名分防馬鋉等汛﹐以三十名分防龜侖嶺﹑暖暖﹑燦光寮等塘。

艋舺營水師守備﹐駐防滬尾炮臺﹔管轄水師官兵。千總一員﹐協防滬尾。把總二員﹐隨防滬尾﹐輪防金包裏。外委四員﹐遞年輪防炮臺﹑石門﹑八里坌﹑金包裏。額外外委三員﹐隨防。戰守兵七百名﹐以五百八十名隨防滬尾﹑三十名分防石門﹑五十名分防金包裏﹑三十名分防八里坌等汛﹐以十名分防北港﹑小雞籠等塘。

噶瑪蘭營都司﹐駐防五圍城汛﹔管轄本營官兵。守備一員﹐駐防頭圍。千總二員﹐隨防五圍﹐輪防嶐嶐嶺。把總二員﹐分防溪洲﹑蘇澳。外委四員﹐二員隨防五圍﹐二員輪防頭圍﹑北關。額外三員﹐二員隨防五圍﹑一員分防加禮遠港。戰守兵六百九十五名﹐以三百六十名隨防五圍﹑四十名分防溪洲﹑三十名分防加禮遠港﹑五十名分防蘇澳﹑一百名分防頭圍﹑四十名分防北關﹑五十名分防嶐嶐嶺等汛﹐以二十五名分防三圍﹑炮臺等塘。

臺灣水師協副將﹐駐防安平﹔管轄本標三營汛水師官兵。

中營遊擊﹐駐防安平﹔管轄本營水師官兵兼管中軍事。守備一員﹐隨防安平。千總二員﹐一員隨防安平﹑一員輪防鹿耳門。把總四員﹐二員隨防安平﹐二員輪防鹿耳門﹑蚊港。經制外委千總二員﹑經制外委把總三員﹐端防各汛塘。額外三員。戰守兵七百七十三名﹐以六百二十八名備配船巡哨邏軍局添防等項﹑二十名輪防鹿耳門﹑五十名分防大港﹑三十名分防蚊港等汛﹐以四十五名分防鯤身﹑喜樹仔﹑茄藤仔﹑鯤身頭﹑蟯港﹑南鯤﹑北門嶼﹑馬沙溝﹑靑鯤身等塘。

臺協左營遊擊﹐駐防鹿港塗城﹐管轄本營水師官兵。中軍守備一員﹐駐防嘉屬笨港口。千總二員﹑把總四員﹑外委六員﹑額外二員﹐協防水裏﹑海丰﹐端防王功港口﹑新店﹐配防三林。戰守兵七百三十四名﹐以四百零四名分配哨船並隨防鹿港﹑二十名分防水裏﹑四十名分防王功港口﹑二十名分防三林﹑二十名分防海丰﹑一百八十名分防嘉屬笨港﹑二十名分防新店等汛﹐以二十名分防猴樹﹑嘉屬番仔挖﹑鰱仔挖等塘。

臺協右營都司﹐駐防安平﹔管轄本標水師官兵。中軍守備一員﹐隨防安平。千總二員﹐一員隨防安平﹑一員輪防鹿耳門。把總四員﹑外委五員﹑額外三員﹐分防打鼓﹑東港。戰守兵七百七十三名﹐以六百二十八名隨防安平﹑三十名分防鹿耳門﹑三十名分防打鼓﹑三十名分防東港等汛﹐以五十五名分防蟯港﹑赤嵌﹑萬丹仔﹑旗後﹑大林蒲﹑西溪﹑下淡水﹑茄藤﹑放索﹑大昆麓等塘。

澎湖水師協副將﹐駐防澎湖媽宮﹔管轄本標左﹑右營水師官兵。

澎湖左營遊擊﹐駐防媽宮﹔管轄本營水師官兵兼管中軍事。中軍守備一員﹐隨防媽宮。千總二員﹑把總四員﹐輪防媽宮﹑將軍澳。外委六員﹑額外三員﹐隨防。戰守兵九百一十九名﹐以五百八十四名隨防媽宮看守炮位輪流巡防分配哨船﹑二十八名分防媽宮新城﹑二十八名分防新城東港口﹑五十名分防媽祖宮港口﹑五十八名分防將軍澳﹑二十八分防挽門嶼﹑二十八分防水垵澳﹑四十五名分防嵵裏澳﹑四十名分防文良港﹑十名分防風櫃尾等汛﹑二十名分防澎湖廳庫。

澎湖右營遊擊﹐駐防媽宮﹔管轄本營水師官兵。中軍守備一員﹐隨防媽宮。千總二員﹐輪防媽宮﹑新城﹑西嶼頭。把總四員﹐隨防媽宮﹐輪防媽宮港口﹑北山澳。外委六員﹑額外三員﹐隨防。戰守兵九百一十九名﹐以五百二十名隨防媽宮看守炮位輪流巡防分配哨船﹑二十八名分防媽宮新城﹑二十八名分防新城西港口﹑五十名分防媽宮港口﹑七十八名分防西嶼內塹﹑六十五名分防外塹﹑三十名分防小門﹑五十名分防北山﹑五十名分防吉貝等汛﹑二十名分防澎湖廳庫。

右臺﹑澎水陸一十七營﹐內水師戰守兵四千八百零八名﹑陸路馬步戰守兵九千六百九十六名﹐共兵一萬四千五百零四名。

屯番

南路屯千總一員﹐統轄臺﹑鳳二屬三屯弁丁﹔南路屯把總一員﹐兼轄臺﹑鳳二屬三屯弁丁。臺屬新港屯外委一員﹑屯丁三百九十六名﹝原設三百名。道光十五年﹐劃嘉屬四保歸臺邑管轄﹔蕭壠屯九十六名原住芒仔茫等社﹐亦歸臺轄﹞﹔鳳屬放索屯外委一員﹑屯丁四百名﹔鳳屬搭樓屯外委一員﹑屯丁三百名。

北路屯千總一員﹐統轄嘉﹑彰﹑淡三屬九屯弁丁。北路屯把總一員﹐兼轄嘉﹑彰二屬東﹑蕭﹑柴三屯弁丁﹔北路屯把總一員﹐兼轄淡﹑彰二屬麻﹑阿﹑北三屯弁丁﹔北路屯把總一員﹐兼轄淡屬竹﹑日﹑武三屯弁丁。嘉屬蕭壠屯外委一員﹑屯丁二百零四名﹔嘉屬柴裏屯外委一員﹑屯丁三百名﹔彰屬東螺屯外委一員﹑屯丁四百名﹔彰屬阿里史屯外委一員﹑屯丁三百名﹔彰屬北投屯外委一員﹑屯丁三百名﹔淡屬麻薯屯外委一員﹑屯丁四百名﹔淡屬竹塹屯外委一員﹑屯丁四百名﹔淡屬日北屯外委一員﹑屯丁三百名﹔淡屬武朥灣屯外委一員﹑屯丁三百名。

查番屯起於乾隆五十三年。大將軍福公削平臺亂﹐以社番隨軍著績﹐議照四川屯練之例﹐挑募番丁四千名﹐南北二路分爲十二屯。將內山界外丈溢田園歸屯納租﹐由地方官徵收﹐按照二﹑八兩月支放口糧﹔仍給未墾埔地﹐以爲自耕瞻養。旋攺議﹕著理番同知會同監放造報。拔補員缺﹐南由臺防同知﹑北由鹿港同知出具考語﹐送臺灣道考驗。自來地方有事﹐無不令其衝鋒禦敵﹔近且赴內地隨討發賊﹐誠愨亦屬可靠。

道裏

臺灣府出小南門五里至赤竹仔﹑五里至營盤仔﹑三里至二層行溪﹝鳳山界﹞﹑七里至大湖﹑十里至二濫﹝卽鯽魚潭鋪﹞﹑十里至阿公店﹑十里至小店塘﹝俗呼橋仔頭﹞﹑十里至楠仔坑﹑十里至大眾廟﹑十里入鳳山縣北門﹐計八十里。

鳳山縣東門十里至芎蕉腳﹑十里至新園﹑十里至東港﹑十里至林仔邊﹑十里至茄苳腳﹑十里至枋寮﹑十五里至加洛堂﹐迄瑯嶠逼近傀儡番界。瑯嶠在鳳山極南﹐距縣百四十里﹔至沙馬磯﹐又二百餘里。

臺灣府北出鎭海門三里至柴頭港﹑二里至漯仔底﹑二里至洲仔尾﹑三里至三嵌店﹑五里至看西﹑五里至木柵塘﹑三里至洪卯官﹑四里至拍土壠﹑三里至曾文溪﹝嘉義界﹞﹑十五里至茅港尾﹑五里至查畝營﹑六里至急水溪﹑七里至鐵綫橋﹑七里至下茄苳﹑五里至上茄苳﹑七里至八獎溪﹑六里至水窟頭﹑十二里入嘉義城﹐計程一百里。

嘉義﹝縣﹞出北拱極門五里至埤仔頭﹑七里至打貓﹑三里至三疊溪﹑五里至大莆林﹑五里至打貓北保﹑五里至他裏霧﹑五里至菁仔園﹑五里至虎尾溪塘﹝彰化界﹞﹑五里至鹿場﹑五里至西螺﹑十里至東螺﹑五里至茉莉莊﹑五里至關帝廟﹑五里至大莆心﹑五里至鞏固橋﹝員林站﹞﹑五里至燕霧保﹑五里至茄苳腳﹑五里至五里口莊﹑五里入彰縣南門﹐計一百里。

彰化縣出北門十里至大肚街﹑十里至龍目井﹑五里至沙轆﹑五里至牛罵頭﹝卽寓鰲頭﹞﹑八里至靑埔﹑二里至大甲溪南岸﹝淡水交界﹞﹑五里至大甲﹑十五里至房裏﹑五里至貓盂鋪﹑十里至吞霄﹑十里至白沙墩汛﹑二十里至後壠﹑十五里至中港﹑十里至老衢崎﹑七里至香山塘﹑八里入淡水廳歌燻門﹐計一百四十五里。

淡水﹝廳﹞北出拱宸門十二里至鳳山崎﹑十里至大湖口﹑十五里至楊梅壢﹑十八里至中壢﹑二十里至桃仔園﹑十里至龜侖嶺頂﹑十五里至海山口﹑十里至艋舺﹑十里至錫口﹝由艋舺轉西至關渡十五里﹑關渡至海口十五里﹞﹑十五里至水返腳﹑二十五里至暖暖﹝由暖暖轉西北過獅球嶺至大雞籠街五里﹞﹑三十里至三貂嶺腳﹝東向五里至嶺頂﹞﹑東南向二十里至頂雙溪﹑二十五里至遠望坑﹝淡﹑蘭交界﹞﹐計二百四十里。

噶瑪蘭廳遠望坑三里至嶐嶐汛﹑十里至艸嶺腳﹑二里至艸嶺頭﹑五里至大裏簡﹑五里至番薯寮﹑七里至大溪﹑五里至硬枋﹑四里至北關﹑五里至烏石港﹑五里至頭圍街﹑五里轉北至二圍﹑十里至礁溪﹑三里至沙侖﹑二里至四圍﹑八里至新店﹑二里至廳治坎興門﹐計八十一里。南出離順門轉西南三里至民壯圍﹑七里至奇立板﹑轉南五里至溪洲渡﹑五里至羅東街﹑再轉東南六里至利澤簡﹑六里至猴猴莊﹑三里至馬賽港﹑五里至冬瓜山﹑十里至蘇澳﹐計五十里。

以上南至沙馬機﹑北至大雞籠並由淡界至噶瑪蘭蘇澳﹐共一千一百七十一里﹔由三貂迄噶瑪蘭蘇澳﹐則一千一百六十六里﹝其餘鄕莊四遠﹐雜見各條﹔不載﹞。

澎湖廳東出文澳社八里至雙頭掛﹐一里至烏嵌社﹝卽界大海﹞﹐西二里至樾蔭亭﹑一里至媽宮﹝卽界內港﹞﹑南三里至石泉社﹑一十三里至井仔垵社﹑三里至嵵里社﹝卽界大海﹞﹑四里至東衛社﹑二里至蚱腳嶼﹑一里至港仔尾社﹑二里至潭邊社﹑五里至中墩社﹑五里至港尾社﹑三里至鎭海社﹑二里至港仔社﹑五里至大赤嵌社﹝卽界大海﹞。

——右陸程。

安平港南至鳳山縣之沙馬磯頭山水程七更﹑北至雞籠鼻頭山水程一十九更。轉鼻頭而東﹐卽噶瑪蘭界﹔南北異風﹑潮汐反■﹝日卂﹞。舟行到此﹐必停候風順竟日﹐乃至烏石港。

澎湖東西吉嶼﹑旗後港乾巽相對﹐至旗後水程四更﹔八罩與大嶼丑未相對﹐至大嶼二更﹔大嶼與貓嶼乾巽相對﹐至貓嶼三更﹔貓嶼與花嶼子午相對﹐至花嶼一更半﹔與西嶼頭癸丁相對﹐至西嶼頭三更﹔西嶼與目嶼癸丁相對﹝目嶼西南有鹵■﹝石國﹞石一片﹞﹐至目嶼二更﹔與花嶼丑未相對﹐至花嶼三更﹔花嶼與嶼坪鐵砧嶼乾巽相對﹐至鐵砧嶼一更﹔與八罩西勢三圈尾乙辛辰戌相對﹐至三圈尾二更。

郡港往福州﹐望北直去閩安鎭水程一十五更﹐不用灣泊澎湖﹔若從北路淡水西渡﹐僅水程七更。鹿港至蚶江九更﹑獺窟八更﹑廈門十一更。由郡港至澎湖四更﹐又廈門七更。

舟行以四﹑八﹑十月爲順。凡往內地﹐皆於黎明時出安平港放洋﹐南風從南﹑北風從北﹐約行百里望見東﹑西吉﹐便抵澎湖﹐大約午後可到﹔南風宜泊水垵澳﹐北風宜泊网垵﹑內外塹等澳。自澎往廈﹐悉以黃昏爲期﹔越宿﹐而內地之山隱現目前﹕此爲順風﹝南風時﹐駕駛近南﹐先見鎭海之南太武﹔北風時﹐駕駛近北﹐先見金門之北太武﹞。

由郡港放南風洋﹐水漲八分﹐用辛戌鍼﹔見吉嶼﹐轉單戌及幹鍼﹐對虎井南邊過洋﹔正南風﹐用辛戌對東椗﹔轉單戌﹐收入廈門﹕此爲順風。

由八罩上﹑下放洋﹐東南風用單幹﹔三更轉幹戍﹐見太武。由花嶼近處放洋﹐東南風用幹戌對大擔﹔若北流﹐多必至東椗。若用辛酉𨿽南風﹐亦妨碇索﹝東碇下沙汕﹞﹔宜用單戌轉辛鍼﹐而趨東椗﹕斯爲有準。

——右水程。

紀瑯嶠

瑯嶠在鳳山縣之極南﹐去縣百四十里﹔負山面海﹐周計裏二百有奇。山徑陡絕﹐爲生番巢窟﹔閩人﹑粵人與土生囝﹝閩人納番婦生子﹐曰土生囝﹞參居焉。路由東港至大昆麓﹐經兩小溪﹐皆履險而涉﹔溪盡卽水底寮﹐又涉溪至枋寮﹐歷加洛堂﹑朋山﹑刺桐腳﹑獅頭山﹑頂下﹑風港﹑大小尖山。生番嗜殺﹐路不易達。由枋寮﹐海道約行七十里﹐可抵瑯嶠之獅窟港。

南爲社寮港﹐在龜山陰。阻溪結柵﹐皆土生囝聚居。其俗結髮短衣﹐手約銀環。削竹作弓﹐弛弦爲仗﹔竹箭無羽而鏃銛﹐速發善中﹐不能及遠。淬腰刀於淸泉﹐使廉利﹔佳者一刀直數牛。

鳥銃亦精絕﹐鮮虛發﹔一人一銃﹐倚以爲命。寮西種藷﹑豆殆徧﹐畜牛亦蕃孽山外。海■﹝氵義﹞可泊舟﹐采螺蚌。近山之東西﹐平埔﹑猴洞﹑龍涎諸番地。龍涎有潭﹐廣三十里﹐悉種荷花﹔魚蝦之利﹐不可勝食。土生囝千餘輩﹐分二十一莊聯絡﹔西南建十五炮臺以守。社寮﹐其總名也。

經淸濁溪三里許﹐至柴城。城有市﹐皆閩人﹔東南九炮臺。又鯪鯉溪南爲澳莊﹐莊負保力山﹔亦﹝建﹞炮臺以守。陂水護耕﹔水發源於番山﹑匯於鯪鯉溪﹐分繞閩﹑粵二莊﹐引而成濠漑田﹐復合入海。一望田疇繡錯﹐流水回環﹔靑嶂白雲﹐塵氛遠絕。第土生囝與十四社番﹐每不能相安無事。

十四社者﹐舊有社十八﹐今存十四。社分四股﹐界以水道﹐皆有頭人。﹝頭股頭人﹞曰篤己篤﹐管豬勒索社﹑牡丹社﹑佳諸來﹝社﹞﹑蚊卒社﹑龜仔律社﹑髙士佛社。二股頭人曰龍齕﹐管猴洞社﹑刺林格社﹑拔蟯社﹑謝不溢社﹑小麻利社。三股頭人曰甲丁﹐管麻仔社﹑快仔社。四股頭人曰郎仔郎﹐管龍涎一社﹔地最小﹐復爲土生囝侵奪﹐故與龍齕社番逃居小麻利﹑蚊卒之間。統十四社﹐番丁七百餘。男子狀率凶醜﹐剪髮去髭﹔裸上體﹐斷尺布圍腰﹐曰「抄陰」。男婦皆穿耳﹐塞螺殼令垂﹐可至肩﹔有皮裂流血﹐亦忍痛爲之。婦服長衫﹐無袴﹐以首載重﹔視男貌特妍。其言﹕相見呼甲甲﹐謂兄弟也﹔打瑪嘓﹐吸煙也﹔麻麻﹐飲酒也。性愚拙﹐不知姓名﹑年歲。築石室﹐依巖洞﹔多植檳榔﹐種芋藝黍。牡牛﹝﹖﹞捕鹿以生。病則擷姜爲藥﹔嗜酒爲命。織樹皮爲麤布﹐曰達戈紋。男女彈嘴琴﹐唱和山麓間﹔意合﹐自爲婚配。更有內山別種徙居瑯嶠﹐爲亞眉番。

東爲傀儡山﹐北接卑南覓。南過龜仔律﹑龍涎爲海﹐遠矚海山﹐爲沙馬磯﹔「志」謂此山接連瑯嶠者﹐誤也。

竊謂東港一隅地當僻處﹐瑯嶠亦隸邑﹐不設官目徵正供﹐但集匠首﹝采修戰舟木料﹞與耆老﹑通事相董率﹐其於民番釁隙卒不能止。釁隙深則慓悍生﹐地方遠則稽察難﹔此則官斯土者﹐所亟宜措置者也。

紀埔里社

埔里社者﹐彰化之歸化生番社也。去縣東南百餘里﹐與田頭﹑水社﹑貓蘭﹑審鹿﹑眉裏五社毗連﹐統在水沙連二十四社之內﹔例禁越墾。

其地南由集集﹑北由北投﹐兩路入山。由集集東行十里爲風谾口﹑五里爲水裏坑﹔由水裏坑南行三里折西登雞胸嶺﹐過嶺五里爲芊蓁林﹐又五里爲竹林子。一路懸崖仄磴﹐樹林陰翳。又五里田頭社﹐越社南之巒丹嶺五里爲水里社。社有日月潭﹐長可十里﹐闊三分之一﹔水色紅綠平分﹐四圍層巒疊翠。中一嶼爲珠山﹐番倉數十間依山繞架﹔水邊艋舺縱橫﹝艋舺﹐番舟名﹔刳獨木爲之﹞﹕「志」所謂『靑嶂白波﹐雲水飛動﹔海外別一洞天』者也。東北行五里爲貓蘭﹐又五里審鹿。二社舊有漢民占墾﹐徙去。由審鹿而東﹐穿密林﹐行水裏坑口﹐險窄幾於一丸可封。二十里至埔里社﹐北十餘里爲眉里社。一望陂原沃野﹐局勢天開﹔東有觀音之山﹑西有鐵砧之嶺﹐史老﹑萬霧二溪環繞南北﹐可辟良田數千甲。田頭﹑水裏諸社﹐亦數千甲﹝臺灣以長戈丈量地畝﹐每一丈二尺二寸爲一戈﹐積一百戈爲一甲。臺田一甲﹐當內地十一畝三分零﹞。第番不能深耕﹑灌漑﹐招佃熟番亦不能如漢人之盡地力﹔是其拙耳。

顧其地爲全臺之腰腹﹑前後之關鍵﹐六社環連﹐髙山四面﹔山以外所與接界者﹐曰決裏﹑曰毛碎﹑曰貓丹﹑曰社仔﹑曰木武郡﹑曰子黑﹑曰佛子希﹑曰倒咯﹑曰蠻蠻﹑曰裏仔﹑曰恩順﹑曰挽蘭﹑曰內外鬥截﹑曰平了萬﹑曰致霧﹑曰哆咯郎﹑曰福骨﹔皆二十四社。更外野番﹐東則扣大社﹑平達萬等社﹐東北噠哪嗎社﹑問那興等社﹐東南依物物社﹐正南治卯社﹑柑子林﹑大哮萬等社﹐西南社仔社﹔再南﹐則嘉義縣屬之阿里山等社。惟北面至眉社﹐則沙連之界已盡﹔踰赤嵌以北﹐爲沙裏興各社。計六社南北直長一百三十四里﹐東西橫長約六﹑七十里﹔山後平埔直長四﹑五百里。北由眉里社﹐五日可至蘭境。中由南霧社﹐四日可至奇來。南由郡社﹑丹社﹐兩日可至泗波瀾﹔接卑南覓﹐出瑯嶠而至山前。

先是﹐嘉慶十九年民人郭百年潛入埔﹝裏﹞社開墾。道光初年﹐商人林至謀爲業戶。二十一年及二十七年﹐亦兩次議開。總以與番爭利﹐後患難防﹔止之。夫自臺灣開辟以來﹐生齒日眾﹐山前無曠土矣。往者﹐噶瑪蘭之開﹐乾隆年間亦先有民人潛入﹔嘉慶元年﹐吳沙率眾占奪。十餘年大局已定﹐乃爲設官經理。六社自被漢人侵擾以後﹐社衰力弱﹐亦若有數。會有其時﹐前人所謂「气運將開﹐非人力所能遏抑」者﹐殆不爽歟﹗

臺灣府輿圖險要總說

臺郡周環皆海﹐爲江﹑浙﹑閩﹑粵之外界。內則萬山盤結﹐生番阻絕﹔外則廳縣接連﹐廣袤一千餘里﹐呂宋﹑日本直吭嗌制之。形勢之雄﹐中原未有也。

康熙二十二年﹐始入版圖爲臺灣府。屬邑附郭曰臺灣﹐屏羅漢內﹑外門。南八十里當郡城左翼者﹐爲鳳山﹔北一百里當郡城右翼者﹐爲諸羅﹝卽今嘉義﹞。雍正元年﹐增彰化並淡水廳﹐地已極北。至五年﹐設澎湖廳﹐遠處海中。噶瑪蘭在淡水山後﹐設始於嘉慶十五年。

自昔分南﹑北﹑中三路﹕中路羅漢門﹐南控崗山﹑北爲嘉屬捍蔽。而十八重溪以內之後大埔山皆峻絕﹐亦有徑可通大武籠﹐直達郡城﹔未可以羊腸而忽之。鳳治設於埤頭﹐寬闊爽敞﹐上下適中要地﹐可以控制全邑。舊城壓於半屏﹑打鼓二山﹐城形如釜﹔兵家之所忌也。瑯嶠在南路極南﹐民番互錯﹔而防守寥寥﹐姦宄之所便也。嘉以北爲北路﹐去嘉城四十里之斗六門﹐山阨觸口﹑水阻虎尾﹐最爲嘉﹑彰二邑關鍵。貓霧捒﹑南北投二保素多跳梁﹔接連水沙連內山﹐又長鞭之馬腹也。觸口﹑集集二處扼絕沙連內外﹐林圮埔人煙叢聚﹐設守足爲聲援﹐且與南北投爲犄角﹔策之善也。淡水廳田疇平廣﹐南惟大甲溪最險。北一十二里爲鳳山崎﹐下險上平﹐可屯千軍﹔龜侖嶺則髙峯環聳﹐入山一路備極奧折﹐伏戎之區也。三貂近接雞籠﹐爲淡﹑蘭關捩﹔蠶叢鳥道﹐實爲「一夫當關﹑萬人莫敵」之勢。艸嶺﹐山險亦如之。北關則全蘭鎖鑰﹐頭圍則蘭治輔居﹔由山后土地坑有小路達艋舺﹐可一日而至。南爲南關﹐距蘇澳五里﹐則兵可兼防﹔要害之在山者﹐止於此矣。

海濱重地﹐以安平爲最要。安平距郡城西七里﹐右挹鹿耳﹑左環鯤身﹐帆檣坌集﹐舟師防之。旗後港原亦淺狹﹐今則洋船竟趨﹔旗﹑鼓二山之隘正當其衝﹐南艇﹑白底艍羣聚。東港歧汊入於枋寮﹐又當其僻﹔叢姦之澳也。下湖穩固足恃﹐鹿港商賈輻輳﹔陸去彰化縣治二十里﹐抵泉州之蚶江水道九更﹑獺窟八更﹕山海要區﹐在在設險。北至滬尾﹐炮臺巍峙﹐水師戰艦之所守。雞籠口則新增矣﹐洋人關稅在滬尾而停泊在雞籠﹔地去福州五虎門七更﹑去艋舺營五十里﹐水陸之所兼營也。轉雞籠泖鼻爲噶瑪蘭界﹐險在南北異風﹑潮汐反■﹝日卂﹞。正口烏石港﹐門窄礁多。蘇澳寬敞而少彎泊之處﹐從前海寇林道幹﹑蔡牽曾來窺伺於此。要之﹐壯全臺之門戶﹑作內地之屏藩﹐綜其要樞﹐自在澎湖一嶼。若其餘小港水淺風飛﹐無庸覼縷。要害之在海者﹐又止此矣。

夫臺山重疊之區﹐卽野番盤踞之地。番性嗜殺﹐故設隘寮以守。而後山東去﹐波瀾壯瀾。自沙馬磯東折二百餘里爲紅頭嶼﹐再上東北爲火燒嶼﹑官爺嶼﹑麻丹嶼﹔火燒嶼近有居民。西轉﹐可入瑯嶠山背之卑南覓崇爻大山。西北行百餘里﹐卽彰化縣界之外埔里社﹐踞全臺腹地﹔山髙土肥﹐姦民混入﹐𨿽厲禁不能止也。由崇爻而直加宣﹑泗波瀾﹑奇萊﹐卽接噶瑪蘭界。臺﹑鳳洋船值北風時﹐每由山後抵福州﹔爲商船未至之境﹐所謂「別開生面」也。

盛平化洽﹐島嶼風淸﹔全臺形勢之勝﹐亦等之海上畫圖。然閒暇綢繆﹐聖人以爲知道﹝﹖﹞﹔山海籌防﹐不可不一日講也。阨要備陳﹐則披捲了然﹐庶幾補於治乎﹗臺灣縣輿圖纂要

臺灣縣圖

臺灣縣輿圖表

臺灣縣輿圖冊

臺灣縣輿圖險要說

臺灣縣圖

臺灣縣輿圖表

臺灣縣輿圖冊

疆界

坊裏

山水

城池

衙署

鋪捨

防汛

道裏

疆界

廣﹕東西七十五里。

袤﹕南北一百三十五里。

按「舊志」﹕廣六十八里﹐袤四十里。今查東盡羅漢門六十五里﹐外則生番界矣﹔西盡海口十里﹕共得廣七十五里。袤則北至曾文溪三十里﹑南至二層行溪十三里﹐共得四十三里﹕此當年大路之界限也。自道光十五年撥嘉義所屬東北一帶四保歸臺灣﹐則所轄近山較闊於海口﹐計得一百三十五里。

東界﹕至大烏山﹐與生番分界。

西界﹕至大港口﹐與海爲界。

南界﹕至大甲溪莊﹐與鳳山縣交界。

北界﹕至曾文溪﹐與嘉邑交界。

東南界﹕至二層溪﹐與鳳邑交界。

西南界﹕至下加藤港﹐與海爲界。

東北界﹕至阿里關﹐與嘉義爲界。

西北界﹕至鹿耳門﹐與嘉義爲界。

坊裏

東隅﹕東安下坊﹝眞武廟﹑三界壇﹑龍王廟﹑昭忠祠﹑馬公廟﹑淸水寺﹑臨水夫人廟﹑開臺聖王廟﹑嶽帝廟﹑文昌祠﹑山川臺﹑吳將軍祠﹑小南門﹑縣學﹑同安公館﹑淡水公館﹑引心書院﹑打鐵街﹑枋橋頭﹑艸花街﹑柱仔行﹑犁頭街﹞。

西隅﹕西定下坊﹝道臺口街﹑東轅門街﹑二府口街﹑總趕宮﹑魁星樓﹑莊雅橋﹑馬兵營﹑海安宮﹑安海街﹞。

南隅﹕西定下保﹝西轅門街﹑五帝廟﹑保西宮﹑下太子廟﹑錢局倉﹑土墼埕﹑鳳山寮﹑艸仔寮﹑南巷﹑做篾街﹞。

北隅﹕鎭北下保﹝縣口街﹑總爺街﹑中營口﹑左營盤﹑觀音亭﹑萬福庵﹑天池底﹑十字街﹑紅毛樓﹑範進士﹑諸羅寮﹑三元巷﹑臺灣寮﹑馬鞍橋﹑竹仔街﹑鞋街﹑新店尾﹞。

東廂﹕東安上坊﹝考棚﹑公廨內﹑府倉﹑右營埔﹑經廳口﹑元會境﹑顧婦媽廟﹑觀音亭街﹑慈云閣﹑七星夫人廟﹑府東巷﹑二老口﹑火炭程﹑太爺崎﹞。

西廂﹕西定上坊﹝關帝廟口﹑內南河﹑內宮後﹑十三鋪﹑武館街﹑下橫街﹑大井頭﹑帽仔街﹑抽簽巷﹞。

南廂﹕寧南坊﹝天公埕﹑文廟口﹑三界壇﹑五帝廟口﹑重慶寺﹑海東書院﹑打石街﹑上橫街﹑菜市埔﹑埔占園﹞。

北廂﹕鎭北上坊﹝小北門﹑三老爺官﹑王宮港街﹑媽祖巷街﹑大銃街﹑做米街﹑四角井﹞。

——右郡城內四隅﹑四廂。

保﹝大﹞東裏﹝莊九。城東二十里起﹞﹕三捨甲﹝二十里﹞﹑頂山仔腳﹝二十里﹞﹑湖仔內﹝二十里﹞﹑王公仔莊﹝十八里﹞﹑過溝仔莊﹝十八里﹞﹑埤仔頭﹝十八里﹞﹑下山仔腳﹝十八里﹞﹑下湖莊﹝十八里﹞﹑茅尾莊﹝十八里﹞。

保大西上﹑下裏﹝莊二十一。城東九里起﹞﹕大學莊﹝九里﹞﹑大人廟莊﹝十里﹞﹑鱉穴仔莊﹝十里﹞﹑南潭莊﹝十里﹞﹑後裏莊﹝十一里﹞﹑品捧林﹝十一里﹞﹑過溝仔﹝十里半﹞﹑連招林﹝十一里﹞﹑靑埔墘﹝十一里﹞﹑黃厝莊﹝十一里﹞﹑塗庫仔﹝十二里﹞﹑大埔莊﹝十二里﹞﹑媽祖廟﹝十二里﹞﹑七甲莊﹝十二里﹞﹑溪仔墘﹝十二里﹞﹑錢樹腳﹝十二里﹞﹑柑宅莊﹝十二里﹞﹑康厝莊﹝十二里﹞﹑田中央﹝十三里﹞﹑八里莊﹝十四里﹞﹑西勢仔﹝十二里﹞。

新丰裏﹝莊二十八。城東二十里起﹞﹕林仔邊﹝二十里﹞﹑塗井莊﹝二十里﹞﹑隙仔口﹝二十里﹞﹑關帝廟﹝二十二里﹞﹑五甲莊﹝二十三里﹞﹑過墘仔﹝二十二里﹞﹑北勢莊﹝二十三里﹞﹑四角廟﹝二十四里﹞﹑東勢莊﹝二十四里﹞﹑松仔腳﹝二十四里﹞﹑香洋花園莊﹝二十四里﹞﹑新埔莊﹝二十四里﹞﹑艸潭莊﹝二十四里﹞﹑烏樹林﹝二十四里﹞﹑大坵田山莊﹝二十四里﹞﹑貢裏山南勢寮﹝二十四里﹞﹑咬狗溪﹝二十三里﹞﹑苦溪仔山莊﹝二十五里﹞﹑深坑仔﹝二十五里﹞﹑馬椆莊﹝二十五里﹞﹑蜈蜞潭山莊﹝二十五里﹞﹑大溪莊﹝二十六里﹞﹑弔狗嶺﹝六十七里﹞﹑內鳶嶺﹝二十八里﹞﹑楠仔坑山莊﹝三十里﹞﹑烏山莊﹝四十里﹞﹑打鹿埔﹝三十里﹞﹑九芎林﹝二十五里﹞。

長興裏﹝莊十。城東六里起﹞﹕鹽地仔莊﹝六里﹞﹑嵌腳莊﹝六里﹞﹑塗庫莊太子廟﹝七里﹞﹑一甲莊﹝七里﹞﹑大灣莊﹝八里﹞﹑六甲店﹝八里﹞﹑竹仔腳莊﹝八里﹞﹑塗井仔﹝八里﹞﹑王厝莊﹝八里﹞﹑崩坑仔坑﹝十里﹞。

永康上﹑中裏﹝莊十八。城東三里起﹞﹕石頭坑﹝三里﹞﹑侖仔腳﹝七里﹞﹑塗虱堀﹝七里﹞﹑甲內莊﹝七里﹞﹑竹林前莊﹝十一里﹞﹑大路口莊﹝十里﹞﹑埔仔莊﹝九里﹞﹑角秀莊﹝十里﹞﹑石車莊﹝八里﹞﹑大埤麻園﹝八里﹞﹑萬松莊﹝十里﹞﹑小埤麻園﹝八里﹞﹑竹林內莊﹝九里﹞﹑埔羌頭莊﹝十里﹞﹑蜈蜞潭﹝十三里﹞﹑瓦厝廍﹝四里﹞﹑竹林仔莊﹝五里﹞﹑网寮莊﹝八里﹞。

永康下裏﹝莊十七。城東一里起﹞﹕黃檗寺﹝一里﹞﹑較場埔﹝一里﹞﹑營樹腳﹝一里﹞﹑前甲仔﹝二里﹞﹑太爺廍﹝二里﹞﹑石頭坑﹝二里﹞﹑中樓仔﹝二里﹞﹑關帝廳後甲莊﹝三里﹞﹑許厝甲﹝三里﹞﹑開元寺﹝三里﹞﹑虎尾寮﹝三里半﹞﹑東郭門街﹝一里﹞﹑大橋頭街﹝一里﹞﹑法華寺﹝一里﹞﹑竹溪寺﹝二里﹞﹑艸店尾﹝二里﹞﹑雙義路﹝三里﹞。

仁和裏﹝莊十二。城東三里起﹞﹕大林莊﹝三里﹞﹑大路東莊﹝四里﹞﹑桶盤淺﹝五里﹞﹑竹篙塘﹝五里﹞﹑牛欄仔﹝八里﹞﹑南勢園﹝六里﹞﹑垵仔莊﹝七里﹞﹑十三甲莊﹝七里﹞﹑甲仔莊﹝八里﹞﹑堀仔莊﹝八里﹞﹑二甲莊﹝八里﹞﹑馬厝莊﹝九里﹞。

羅漢內門莊﹝莊四十。城東五十五里起﹞﹕田仔坑﹝一十五里﹞﹑鹽水埔﹝五十五里﹞﹑長潭墘﹝五十五里﹞﹑番仔鹽﹝五十七里﹞﹑水西園﹝五十七里﹞﹑霞默林﹝五十七里﹞﹑埔尾﹝五十八里﹞﹑雙路厝﹝五十九里﹞﹑大坑﹝五十九里﹞。竹篙寮﹝六十里﹞﹑下嵌﹝六十里﹞﹑番仔路﹝五十九里﹞﹑觀音亭﹝六十里﹞﹑武厝內﹝六十里﹞﹑內厝﹝六十里﹞﹑虎頭山﹝五十五里﹞﹑加冬侖﹝五十六里﹞﹑大侖尾﹝五十六里﹞﹑埤仔坑﹝五十六里﹞﹑中埔莊﹝五十七里﹞﹑尾厝莊﹝五十七﹞﹑中埤頭﹝五十七里﹞﹑木柵內﹝五十七里﹞﹑烏山柴牛椆莊﹝五十五里﹞﹑大溝莊﹝五十五里﹞﹑更寮侖﹝六十里﹞﹑金交椅﹝六十里﹞﹑龍潭莊﹝六十里﹞﹑東勢埔﹝六十二里﹞﹑湖仔底﹝五十五里﹞﹑石車莊﹝五十五里﹞﹑鴨母寮﹝六十里﹞﹑客寮仔﹝六十里﹞﹑牛椆侖﹝六十二里﹞﹑瓦寮厝﹝五十六里﹞﹑茅埔莊﹝六十三里﹞﹑內湖莊﹝七十里﹞﹑隘寮莊﹝六十七里﹞﹑新興莊﹝六十里﹞﹑菜公坑﹝五十七里﹞。

羅漢外門莊﹝莊二十二。城東六十里起﹞﹕番薯寮﹝六十里﹞﹑木柵莊﹝六十里﹞﹑三角仔﹝六十五里﹞﹑口隘莊﹝六十五里﹞﹑中隘莊﹝六十里﹞﹑大籃莊﹝七十里﹞﹑尾莊﹝七十八里﹞﹑竹仔寮﹝七十里﹞﹑百二靑﹝六十八里﹞﹑茅埔莊﹝六十五里﹞﹑匏仔寮﹝六十五里﹞﹑紅花園﹝六十五里﹞﹑猴坪莊﹝六十五里﹞﹑田螺屈﹝六十五里﹞﹑梨花坑﹝六十五里﹞﹑大埔莊﹝六十五里﹞﹑員潭莊﹝六十五里﹞﹑北勢莊﹝六十里﹞﹑溪洲莊﹝六十里﹞﹑磱■﹝石冓﹞坑﹝六十里﹞﹑三角屈﹝六十里﹞﹑蓮坡嶺﹝六十五里﹞。

依仁裏﹝莊七。城南十三里起﹞﹕中甲莊﹝十三里﹞﹑五帝廟﹝十三里﹞﹑二橋莊﹝十四里﹞﹑林仔邊﹝十四里﹞﹑下埤仔﹝十四里﹞﹑中洲莊﹝十五里﹞﹑小潭莊﹝十六里﹞。

文賢裏﹝莊十。城南十一里起﹞﹕山仔頭﹝十一里﹞﹑白沙侖﹝十一里﹞﹑坑仔墘﹝十二里﹞﹑車路墘﹝十二里﹞﹑漯仔底﹝十二里﹞﹑大甲莊﹝十二里﹞﹑三爺宮﹝十二里﹞﹑二層行﹝十三里﹞﹑頂加冬﹝十三里﹞﹑下加冬﹝十三里半﹞。

新昌裏﹝莊五。城南一里起﹞﹕仙艸寮﹝一里﹞﹑田寮仔﹝二里﹞﹑下林仔﹝三里﹞﹑鹽埕莊﹝五里﹞﹑四鯤身﹝十里﹞。

效忠裏﹝本莊。城西南一十里起﹞﹕安平鎭﹝一十里﹞。

武定裏﹝莊二十。城北三里起﹞﹕柴頭港﹝三里﹞﹑漯底莊﹝五里﹞﹑洲仔尾﹝七里﹞﹑鹽行莊﹝七里﹞﹑渡船頭﹝七里﹞﹑蔦松莊﹝十里﹞﹑北管莊﹝八里﹞﹑三嵌店﹝十里﹞﹑芋埔外隘仔寮﹝十里﹞﹑中洲寮﹝十里﹞﹑和順寮﹝五里﹞﹑新寮仔﹝十里﹞﹑本淵寮﹝八里﹞﹑海尾寮﹝六里﹞﹑總頭寮﹝八里﹞﹑溪心仔寮﹝八里﹞﹑十三佃﹝七里﹞。

新化裏西保﹝莊十三。城北十九里起﹞﹕大洲莊﹝十九里﹞﹑看西莊﹝二十里﹞﹑溪塘莊﹝二十里﹞﹑宅仔內﹝二十里﹞﹑大道公﹝二十里﹞﹑中寮莊﹝二十里﹞﹑椰樹腳﹝二十一里﹞﹑三捨莊﹝二十一里﹞﹑五間厝﹝二十一里﹞﹑道爺莊﹝二十一里﹞﹑太爺莊﹝二十二里﹞﹑木柵莊﹝二十二里﹞﹑王甲莊﹝二十二里﹞。

善化裏東保﹝莊十九。城北二十二里起﹞﹕蓮池潭﹝二十二里﹞﹑埔羌林﹝二十三里﹞﹑小新營﹝二十七里﹞﹑坐駕莊﹝二十六里﹞﹑瓦窯莊﹝二十七里﹞﹑糖廍莊﹝二十八里﹞﹑大竹圍﹝二十九里﹞﹑令仔林﹝二十九里﹞﹑塗虱堀﹝二十九里﹞﹑外加拔莊﹝三十里﹞﹑搶火莊﹝三十里﹞﹑三塊寮﹝三十里﹞﹑東勢寮﹝三十里﹞﹑北仔店﹝三十里﹞﹑和莊﹝三十里﹞﹑灣裏街﹝三十里﹞﹑牛莊﹝三十一里﹞﹑二嵌店﹝三十二里﹞﹑埤仔尾﹝三十三里﹞。

崇徳東裏﹝莊二十二。城東南十七里起﹞﹕埤仔口﹝十七里﹞﹑溝仔尾﹝十八里﹞﹑籃仔邊﹝十九里﹞﹑籃墘莊﹝二十里﹞﹑西勢林﹝二十里﹞﹑太苓莊﹝二十三里﹞﹑布袋尾﹝二十六里﹞﹑鱉穴仔﹝二十七里﹞﹑擡牛窩﹝三十里﹞﹑猴洞莊﹝三十二里﹞﹑田中央﹝三十三里﹞﹑灣崎莊﹝三十四里﹞﹑糞箕湖﹝三十六里﹞﹑古亭坑﹝四十里﹞﹑滚水莊﹝三十六里﹞﹑狗氳氤﹝三十二里﹞﹑新路仔﹝三十六里﹞﹑石山仔﹝四十四里﹞﹑甕菜陵﹝四十里﹞﹑下溪洲﹝三十五里﹞﹑南路頂﹝三十六里﹞﹑茅艸山﹝三十五里﹞。

崇徳西裏﹝莊六。城東南十四里起﹞﹕窩仔底﹝十四里﹞﹑圍仔內﹝十四里﹞﹑擡豬厝﹝十五里﹞﹑過潭莊﹝十五里﹞﹑大潭莊﹝十六里﹞﹑甫爺莊﹝十七里﹞。

歸仁南裏﹝莊十。城東南一十里起﹞﹕松仔腳﹝一十里﹞﹑三塊厝﹝一十里﹞﹑六甲莊﹝一十里﹞﹑圍尾莊﹝一十里﹞﹑搖琴館﹝十一里﹞﹑石腳桶﹝十一里﹞﹑潭墘莊﹝十一里﹞﹑南保莊﹝十二里﹞﹑李厝莊﹝十二里﹞﹑溝仔墘﹝十二里﹞。

歸仁北裏﹝莊十六。城東南十六里起﹞﹕後市仔﹝十六里﹞﹑嵌仔下﹝十六里﹞﹑嵌仔頭﹝十七里﹞﹑紅瓦厝﹝十七里﹞﹑國公府莊﹝十七里﹞﹑許羅厝莊﹝十七里﹞﹑灣厝莊﹝十八里﹞﹑檳榔園﹝十八里﹞﹑小路莊﹝十八里﹞﹑加冬腳﹝十八里﹞﹑香鼓宅﹝十八里﹞﹑看西厝﹝二十里﹞﹑楊厝莊﹝二十里﹞﹑舊社莊﹝二十里﹞﹑下宅仔﹝二十一里﹞﹑篷策宅﹝二十二里﹞。

永丰裏﹝莊九。城東南十五里起﹞﹕侖仔頂﹝十五里﹞﹑二甲莊﹝十六里﹞﹑紅毛寮﹝十六里﹞﹑雙嘴坑﹝十六里﹞﹑棋桿腳二莊﹝十七里﹞﹑沙侖莊﹝十八里﹞﹑杞捨莊﹝十九里﹞﹑土庫莊﹝二十里﹞﹑坑仔頭﹝二十一里﹞。

仁徳南裏﹝莊九。城東南六里起﹞﹕下嵌腳﹝六里﹞﹑洋仔下﹝六里﹞﹑那拔林﹝七里﹞﹑上侖莊﹝七里﹞﹑後壁厝﹝七里﹞﹑田厝莊﹝八里﹞﹑納仔莊﹝八里﹞﹑蔦松腳﹝八里﹞﹑下侖仔﹝八里半﹞。

仁徳北裏﹝莊十四。城東南五里起﹞﹕王賽巷﹝五里﹞﹑白侖仔﹝五里﹞﹑嵌腳莊﹝五里﹞﹑塗庫仔﹝五里﹞﹑侖仔尾﹝五里半﹞﹑姜布莊﹝六里﹞﹑狗肉莊﹝六里﹞﹑新佃莊﹝六里半﹞﹑竹圍仔﹝六里﹞﹑鍾厝莊﹝七里﹞﹑棋桿莊﹝七里﹞﹑埤仔頭﹝七里﹞﹑林仔頂﹝八里﹞﹑番仔車路﹝八里半﹞。

永凝裏﹝莊六。城西南六里起﹞﹕瀨口莊﹝六里﹞﹑曹厝莊﹝十里﹞﹑喜樹仔﹝十里﹞﹑港尾莊﹝十一里﹞﹑灣里社﹝十二里﹞﹑白沙墩﹝十三里﹞。

新化東裏﹝莊六。城東北二十八里起﹞﹕南路頭磚仔井﹝二十八里﹞﹑南洲莊﹝二十九里﹞﹑山仔頂﹝三十里﹞﹑大莊﹝三十里﹞﹑苦瓜寮﹝三十里﹞﹑新莊﹝三十一里﹞。

新化西裏﹝莊二。城東北二十里起﹞﹕新港莊﹝二十里﹞﹑番仔寮北半莊﹝二十里﹞。

廣儲東裏﹝莊九。城東北十三里起﹞﹕車仔行﹝十三里﹞﹑洋仔莊﹝十九里﹞﹑竹仔腳﹝十九里﹞﹑營盤後﹝十九里﹞﹑唪口莊﹝十九里﹞﹑北勢莊﹝十九里﹞﹑頂下甲﹝十九里﹞﹑下港莊﹝二十里﹞﹑知母儀莊﹝二十一里﹞。

廣儲西裏﹝莊十二。城東北十二里起﹞﹕烏鬼橋﹝十二里﹞﹑五鬮莊﹝十五里﹞﹑樹仔腳﹝十五里﹞﹑新莊仔﹝十五里﹞﹑西勢莊﹝十五里﹞﹑對面莊﹝十五里﹞﹑元帥廟﹝十五里﹞﹑王田莊﹝十六里﹞﹑侖仔嶺﹝十六里﹞﹑後田莊﹝十六里﹞﹑英仔甲﹝十六里﹞﹑穴燒店﹝十七里﹞。

新化南裏﹝莊三十二。城東北二十里起﹞﹕田尾莊﹝二十里﹞﹑番仔寮﹝二十里﹞﹑上侖仔﹝二十二里﹞﹑下侖仔﹝二十二里﹞﹑港仔墘﹝二十三里﹞﹑本官公莊﹝二十四里﹞﹑潭頂莊﹝二十五里﹞﹑隙仔口﹝二十九里﹞﹑卓猴莊﹝三十二里﹞﹑石仔崎﹝三十二里﹞﹑頭重溪﹝三十四里﹞﹑菜寮莊﹝三十五里﹞﹑揀死猴﹝四十里﹞﹑拔馬左﹝四十五里﹞﹑木岡街﹝五十里﹞﹑王梨坑﹝五十二里﹞﹑內莊仔﹝五十二里﹞﹑左鎭莊﹝五十里﹞﹑公仔林﹝五十二里﹞﹑中坑莊﹝五十三里﹞﹑半平橋﹝五十四里﹞﹑芋園莊﹝五十三里﹞﹑尖山莊﹝五十五里﹞﹑七命莊﹝六十里﹞﹑瓊仔埔﹝六十里﹞﹑地莊仔﹝六十里﹞﹑南莊街﹝六十里﹞﹑小侖尾﹝六十一里半﹞﹑苦苓腳﹝六十一里﹞﹑潯仔寮﹝六十四里﹞﹑靑埔寮﹝五十五里﹞﹑烏只埔﹝五十七里﹞

善化裏西保內中股大武壠﹝莊三十七。城東北四十八里起﹞﹕二重溪﹝四十八里﹞﹑走馬瀨﹝五十三里﹞﹑劉陳莊﹝五十五里﹞﹑船仔頭和簿莊﹝五十五里﹞﹑新莊仔﹝五十七里﹞﹑望明莊﹝五十八里﹞﹑芒仔茫﹝五十九里﹞﹑石牌仔﹝六十里﹞﹑噍吧哖﹝六十里﹞﹑後旦仔﹝六十三里﹞﹑噍吧望﹝六十三里﹞﹑虎頭山﹝六十三里﹞﹑駱駝莊﹝六十五里﹞﹑東西煙﹝六十五里﹞﹑宮才弄﹝六十五里﹞﹑坑仔內﹝六十五里﹞﹑四埔莊﹝六十五里﹞﹑南寮街﹝六十五里﹞﹑三埔莊﹝六十六里﹞﹑二埔莊﹝六十七里﹞﹑龜丹莊﹝六十八里﹞﹑內加拔﹝七十里﹞﹑北寮莊﹝七十里﹞﹑山杉林﹝七十里﹞﹑檳榔腳﹝七十一里﹞﹑新寮莊﹝七十五里﹞﹑雙溪莊﹝七十三里﹞﹑密機莊﹝七十四里﹞﹑■﹝尞包﹞仔寮﹝八十里﹞﹑竹頭崎﹝八十里﹞﹑後堀仔防裏山社寮﹝八十五里﹞﹑芎蕉腳﹝九十里﹞﹑八張犁﹝九十里﹞﹑阿里關﹝九十六里﹞﹑甲仙埔﹝九十六里﹞﹑荖濃莊﹝百二十里﹞﹑火山地界﹝百二十里﹞。

大穆降東﹑西莊﹝莊五。城東北二十里起﹞﹕大穆降本莊﹝二十里﹞﹑那拔林﹝二十八里﹞﹑三十六侖﹝二十八里﹞﹑礁坑仔﹝三十八里﹞﹑加冬坑﹝二十九里﹞。

善化裏西保﹝莊十。城西北二十四里起﹞﹕右先鋒﹝二十四里﹞﹑左營莊﹝二十七里﹞﹑過溝仔﹝二十七里﹞﹑九間厝﹝二十七里﹞﹑十仍莊﹝二十八里﹞﹑社內莊﹝二十八里﹞﹑曾文莊﹝三十里﹞﹑溪尾莊﹝三十里﹞﹑甲寮仔﹝三十二里﹞﹑六份寮﹝三十三里﹞。

安定裏東保﹝莊二十。城西北十六里起﹞﹕牛肉寮﹝十六里﹞﹑許東營﹝十七里﹞﹑港口莊﹝二十里﹞﹑四份寮﹝二十里﹞﹑渡仔頭﹝二十一里﹞﹑上下洲﹝二十二里﹞﹑港仔尾﹝二十二里﹞﹑油車仔﹝二十三里﹞﹑領旗莊﹝二十四里﹞﹑加弄莊﹝二十四里﹞﹑鄭拐莊﹝二十五里﹞﹑六塊寮﹝二十六里﹞﹑大道公營﹝二十六里﹞﹑西衛莊﹝二十七里﹞﹑嶺頂莊﹝二十七里﹞﹑後堀潭﹝二十七里﹞﹑嵌頭百二甲﹝二十八里﹞﹑林厝莊﹝二十八里﹞﹑蘇厝莊﹝二十八里﹞﹑胡厝莊﹝三十里﹞。

——右裏保三十三﹑屬莊四百七十七。

山水

木岡山﹕距縣東北三十三里。蒼翠聳拔﹔「志」以爲邑少祖山。

卓猴山﹕距縣東北三十里。木岡之分支也。

番仔湖山﹕距縣東北八十里。在大烏山西北﹔拔地而起﹐髙峻不易攀躋。

柳林山﹕距縣東北五十五里。列阜如屏﹐延亙綿邈。

大烏山﹕距縣東北百里。郡垣之祖山也。正南過平坡﹐列阜如屏﹐迆■﹝辶裏﹞數里﹔與番仔湖山相連。

南馬仙山﹕距縣東七十里。由東北大烏山而來﹔在內山淡水溪東髙挺層霄﹐與鳳山犬牙相錯。

目眉徽山﹕距縣東六十五里。羅漢內門之北山也。

大東方木山﹝原名東方木山﹞﹕距縣東六十五里。平原遼闊﹔以地屬生番﹐禁民越境開墾﹐防啟釁也。近數十年﹐番民和好﹐艸萊日辟﹐生齒漸繁﹔分其名爲大﹑小東方木﹐民番各安其業以居焉。

小東方木山﹕距縣東六十里。大東方木之分支也。

銀錠山﹕距縣東南六十里。以形得名。最易藏姦。

羅漢門山﹕距縣東六十里。四山環繞﹐中爲平洋。設逃檢﹐分防其地。山有內門﹑外門之別。

內烏山﹕距縣東六十里。小烏之別名也。爲羅漢門東壁外屏。

外烏山﹕距縣東南五十里。內烏﹑外烏一縱一橫﹐若連若斷﹔自西至東﹐爲邑左衛。

分水山﹕距縣東五十里。稍下西行﹐卽分水侖﹔侖南北�﹐右峯翼之以行。其陽皆良田美石﹐無坑塹。侖左之水南趨羅漢內門﹔侖右之水北入木岡溪﹐出大穆降。

土樓山﹕距縣東十里。卽大坪山﹐又曰險山。入山門徑甚險﹐惟容一人騎﹔扼其險﹐卽不能直入。趨西南茅埔﹐爲邑左肩。

角帶圍山﹕距縣南二十六里。山勢盤曲如角帶﹐故名。南爲岡山﹐屬鳳界。

香洋山﹕距縣東四十三里。平疇■﹝山咅﹞嶁相望﹐絡繹不絕。

豬母耳山﹕距縣東北五十八里。山低衍若邱陵。

內湖山﹕距縣東北六十里。山南爲外湖。

魁斗山﹕距縣南三里許。於正南陡起三峯﹐狀若三臺。爲府學朝案山﹐又郡垣左衛。

嵌頂山﹕距縣東七里。小阜嵚崎﹐散布南北﹐迢迢二十餘里﹔爲郡城第一平障。

馬房山﹕距縣北一里。大北門外平岡﹐自嵌頂山而來﹐蜓蜴數里﹔郡垣之右衛山也。

關嶺﹕距縣東五十里。舊從此入羅漢門內門。今傾頹難行。

——右山二十三條。

七鯤身﹕距縣西南十里。自岸浮海七嶼聯絡﹐距里許。風濤鼓蕩﹐不崩不蝕。一鯤身地最廣﹐卽安平鎭紅毛城址存爲﹔臺協水師駐此。泉尢甘美。康熙辛酉夏六月﹐我師與賊戰於鯤身﹔時以暑渴﹐隨地掘尺餘﹐皆甘泉。爲全臺海口第一要區。

鹿耳門﹝舊港淤淺﹞﹕距縣西水程二十里。舊爲臺灣正口。今則淤淺﹐潮漲時水深僅二﹑三尺﹐容竹筏往來而已。

北汕尾﹕距縣西北一十里。北爲鹿耳門﹐南爲隙仔港。紅毛時﹐巨艇任出入﹔今則淺淤﹐不容小舟。

海翁汕﹕距縣西北十二里。土名隙仔口﹐又名海翁窟。在昔洋船泊此候風﹔今則淤淺與岸相連﹐幾失其處。

臺江﹝已成陸地﹞﹕在縣大西門郭外。在昔各山溪之水澳聚於北﹐汪洋渟蓄﹐可泊千艘。尋因道光間防夷﹐塡塞海口。不數年﹐由安平鎭漸次沙漲﹐直連大西門郭外﹔「志」所謂「安平晚渡」者。今成坦途﹔惟距城一里有■﹝石犖﹞■﹝石國﹞石港一條﹐可通運載。然遇海漲颶風﹐往往爲沙土所塞﹔商人時浚通之﹐故此港久而不廢。

二層行溪﹕距縣南十三里。合岡山﹑紅毛寮二溪之水﹐出喜樹港入海。南爲鳳山界。

分水溪﹕距縣東�裏。源出分水山。經水蛙潭南流至羅漢門﹐受石門坑之水匯爲長潭。

岡山溪﹕距縣東南三十里。源出大岡山。後爲臺﹑鳳交界。

紅毛寮溪﹕距縣東南三十里。源出深溝。

咬狗溪﹕距縣東二十五里。源出內湖山。下流爲許寬溪。

許寬溪﹕距縣東十五里。合舊咬狗諸溪西流﹐受鯽魚潭之水南匯二層行溪入海。

鯽魚潭﹕距縣東北十里。納眾山溪之水﹐自北而南匯爲長潭﹔修而不廣﹐是可二十餘里。多生鯽魚﹐故名。三里之內田園﹐資以灌漑。一名龍潭﹐旱時禱雨於此處。潭有虎仔山橫截去路﹐故水由東遶北﹔近年地震﹑風臺﹐山忽頹陷﹐潭水自東而南矣。

大井﹕在城內小西門西定坊。在昔來臺之人﹐於此處登岸。自入版圖﹐生聚日繁﹑商賈日盛﹐遂塡海爲廬舍。今則圍井於城內﹐距海港三里餘矣。

卓猴溪﹕距縣東北三十里。發源卓猴山後﹔合洋子港之水匯於蔦松溪。

大穆降溪﹕距縣東北三十里。有南溪﹑中溪二名﹔合咬狗溪經蔦松溪入海。

蔦松溪﹕距縣東北十一里。咬狗溪﹑大穆降﹝溪﹞﹑卓猴溪﹐合洋仔港之水並匯於此。

新港溪﹕距縣北十五里。通木岡山溪﹔南出大穆降﹑西過廣儲西裏﹐又西至武定裏洲仔尾匯新港西入海。

曾文溪﹕距縣北三十里。由淡水溪分支西南行﹐爲卓猴溪﹔西爲新港溪﹑爲灣裏溪﹐又西經曾文莊爲曾文溪﹐而達於海。

徳慶溪﹕在縣小東門﹐附郭。源出小東門外﹔入郡城東安坊﹐合舊縣署後並府署東二泉西流﹐經縣署右至水尾仔北廠入海。

加荖灣港﹕距縣西北十五里。卽鹿耳門北汕。今已漲淤成沙洲。

隙仔港﹕距縣西北水程三十五里。在鹿耳門外迆北。惟北風時﹐可以泊舟。

安平鎭大港﹕「舊志」﹕距縣西十五里﹔今移入僅十里。在昔港口深時﹐紅毛夷船隻皆從此港入。自僞鄭由鹿耳門入臺後﹐此港遂淺淤﹐僅容小船出入。近年略深﹐逢小潮深五﹑六尺﹐大潮深七﹑八尺﹔舟載數百石者﹐漸可入矣。

喜樹港﹕距縣西南一十里。二層行溪之下流也。今淺淤﹐惟竹筏可行。

——右水二十二條。

橋渡﹝附﹞

大橋頭橋﹕在小西門外仁和裏﹐爲南路往來之衝。

柴頭港橋﹕在小北門武定裏﹐爲北路往來要衝。溪流時漲﹐隨壞隨修。

烏鬼橋﹕在永康裏。烏鬼所築﹐以磚石爲之。

鯽魚潭橋﹕在城東永康裏。砌磚爲墩﹐釃水三道。髙丈三尺﹔上鋪木板﹐翼以扶欄﹔可容舟車。東西累土成堤﹐寬與橋稱﹔長一百二十餘丈。後經修築﹐攺名龍潭橋。

馬鞍橋﹕在城東北新化裏新港。架木爲之﹔溪流漂沒﹐裏民時修。

廣安橋﹕在城南新昌裏。橋當瀨北場﹐臨海﹔常須修築。

塭岸橋﹕在武定裏。地勢窪下﹐積潦奔流。舊以小舟濟渡。乾隆三十一年﹐知府蔣允焄相勢築堤﹐袤八百餘丈﹔造木橋其上﹐民無病涉焉。

鹽水埔橋﹕在小南門外十五里﹔南路通衢。

——右橋八。

鎭渡頭﹕本在西門外海口﹐距安平鎭水程七里。自道光二十二年海漲暴作﹐湧爲沙洲。今則一片坦途﹐直達安平。

■﹝石犖﹞■﹝石國﹞石渡﹕在西門外一里。自臺江淤塡成陸後﹐僅餘一溝﹐以通運載。溪流漲發﹐往往塡塞﹔商人時浚通之。

岡山渡﹕在城東南崇徳裏。以筏濟人。

二層行渡﹕在城南文賢裏。舊有橋﹐橋南爲鳳界。春﹑冬水涸﹐架竹覆土﹐可通輿馬﹔夏﹑秋泛濫﹐則舟以濟焉。

白沙墩渡﹕在城南文賢裏。近二層行海口﹐以小艇濟。

曾文渡﹕距縣西北三十里。人往來多徒涉﹔雨過溪流暴漲﹐則以筏濟。南爲臺界﹑北爲嘉界。

——右渡六﹝內廢渡一﹞。

陂潭﹝附﹞

甘棠潭﹕在城東保大東裏。鄕民合築而成。

蓮花潭﹕在城南文賢裏。大旱不涸﹐可資灌漑。

王有潭﹕在城東仁和裏。鄕民王有築以灌田者。

鴛鴦潭﹕在城南文賢裏。兩潭上下相連﹐故名。

月眉潭﹕在城南文賢裏。形如半月。

參差陂﹕在城南文賢二圖。紅毛時﹐王參差所築﹔蓄雨水以備旱。

嵌下陂﹕在城南文賢裏。地勢低窪﹐鄕人築堤蓄水以資灌漑。

公爺陂﹕在城東新丰裏。僞鄭時﹐蓄以灌田。

新港西陂﹕在城北新化裏。蓄積雨水﹐以資灌漑。

新港東陂﹕在城北新港社。引四山流注之水以備旱。

——右陂潭十。

城池

臺灣府城﹕周二千五百二十丈﹐計一十二里﹔垛口三千九百六十八。城門八﹐曰大東﹑小東﹑大西﹑小西﹑大南﹑小南﹑大北﹑小北。

按臺灣府城﹐初建以木柵爲城﹔大﹑小門七座﹐無小西門。乾隆五十三年﹐攺建今城﹔乃增小西門﹐爲八門。道光己未年﹐又添建外圍一處﹐自小西門起﹐遶大西門至小北門而止﹔謂之外月城。另開門三﹕「小西」曰「奠坤」﹑「大西」曰「兌悅」﹑「小北」曰「拱幹」。

衙署

臺灣道署﹕在城南隅寧南坊。

臺灣府署﹕在城東隅東安坊。

府經歷署﹕同上。

臺防同知署﹕在城西隅西定坊。

臺灣縣署﹕在城北隅鎭北坊。

典史署﹕同上。

羅漢門巡檢司署﹕在城東羅漢外門番薯寮街。今署坍塌。

大武壠巡檢司署﹕在城東北灣裏街。

鋪捨﹝臺屬謂之站﹞

縣口站﹕北至三嵌店站十里﹑南至二層行站十三里。

二層行站﹕北至縣口站十五里﹑南至鳳邑大湖站七里。

三嵌店站﹕北至曾文裏二十里﹑南至縣口站十里。

曾文站﹕北至嘉義茅港尾站十里﹑南至三嵌店站二十里。

——右鋪站四。

防汛

臺灣鎭署﹕駐大北門內。統轄本標中﹑左﹑右﹑城守四營及臺﹑澎水陸十三營官兵。

中營遊擊署﹕駐大北門內。管轄中軍守備一員﹑千總一員﹑把總二員﹑外委四員﹑額外三員﹑馬步戰守兵八百二十六名。

鎭左營遊擊署﹕駐小北門內。管轄中軍守備一員﹑千總一員﹑把總二員﹑外委四員﹑額外三員﹑馬步戰守兵七百四十六名。

鎭右營遊擊署﹕駐郡城小東城內。管轄中軍守備一員﹑把總三員﹑外委五員﹑額外二員﹑馬步戰守兵六百四十六名。

鎭標三營官兵﹐並無分營汛塘

城守營參將署﹕駐郡城大北門內。

左軍守備一員﹑千總一員﹑把總二員﹑外委四員﹑額外一員﹑馬步戰守兵共四百九十五名﹝城守左﹑右軍營轄臺﹑鳳﹑嘉三縣大小塘汛三十三處﹔內屬臺灣者二十﹞。

府城汛﹕郡城小東門。把總一員﹑兵八十五名。

土墼埕塘﹕郡城小南門內。安兵五名。

南炮臺塘﹕郡城大南門內。安兵五名。

鹽水埔汛﹕距城南一十里。外委一員﹑兵一十九名。

埤仔頭塘﹕距城東南八里。安兵十名。

港岡塘﹕距城東南十里。安兵六名。

角帶圍塘﹕距城東南十五里。安兵五名。

猴洞汛﹕距城東南三十里。外委一員﹑額外一員﹑兵八十一名。

羅漢門汛﹕距城東六十里。千總一員﹑外委一員﹑兵七十七名。

茂公汛﹕距城東北六十里。外委一員﹑兵二十八名。

——右城守左軍管轄塘汛十處。

﹝右軍﹞守備一員﹑千總二員﹑把總二員﹑外委六員﹑額外一員﹑馬步戰守兵六百零二名。

分防郡城大小八門堆卡﹕端防千總一員﹑兵一百五十三名。

加畱灣汛﹕距城北二十七里。端防千總一員﹑兵三十五名。

北炮臺塘﹕郡城小北門外。安兵五名。

柴頭港塘﹕距城北三里。安兵五名。

蔦松塘﹕距城北十里。安兵七名。

木柵塘﹕距城北二十里。安兵五名。

溪邊塘﹕距城西北三十里。外委一員﹑兵三十名。

大武壠汛﹕距城東北六十里。千總一員﹑兵十三名。

大穆降汛﹕距城東北二十里。外委一員﹑兵四十六名。

舊城汛﹕距城東南二十五里。外委一員﹑額外一員﹑兵四十名。

——右城守右軍管轄汛塘十處。

臺協水師署﹕駐安平鎭城西七里。管轄本標三營汛水師官兵。

中營遊擊署﹕駐安平鎭城西七里。管轄中軍守備一員﹑千總二員﹑把總四員﹑經制外委千總二員﹑經制外委把總三員﹑額外外委三員﹑馬步戰守兵七百七十三名﹝中營本標管轄臺﹑鳳﹑嘉三縣水師大小塘汛十二處﹔屬臺灣﹝六﹞處﹐又設配船巡哨﹑巡緝﹑軍局添防兵丁。

輪防鹿耳門汛﹕距城東水程二十五里。中營遊擊一員﹑右營守備一員﹑千總一員﹑兵三十名。

大港汛﹕距城西水程七里。端防把總一員﹑兵五十名﹝兼管鯤身﹑喜樹仔﹑茄藤仔﹑鯤身頭﹑蟯港五塘﹞。

鯤身塘﹕距城西南陸程十五里﹑水程十里。安兵五名。

喜樹仔塘﹕距城西南陸程十里。安兵五名。

茄藤仔塘﹕距城南陸程十三里。安兵五名。

鯤身鎭塘﹕距城南陸程三十五里。安兵五名。

——右安平副將管轄臺灣縣屬水師汛塘六處。

添防軍局﹕距城西水程六里。兵丁六百名歸中營標下管帶﹐以備隨時配船巡哨﹑巡邏之用。

﹝附﹞番屯

新港屯﹕距城北十五里。屯外委一員﹑屯丁三百九十六名。

道裏

東﹕出大東門二里至艸莊尾﹑三里至嵌下腳莊﹑五里至上帝廟莊﹑五里至後市仔莊﹑五里至舊社街﹑五里至深坑仔莊﹑十里至灣崎莊﹑五里至竹仔坑莊﹑五里至排仔路頭莊﹑五里至口隘莊﹑五里至大林莊﹑五里至尾莊﹑五里至山杉林﹑四里至八張犁﹑五里至大山﹑十九里至荖灑莊。

西﹕出大西門三里至五條港口﹑七里至安平鎭。

南﹕出大南門五里至水雞潭﹑五里至港尾溝﹑五里至大甲莊溪。

北﹕出大北門四里至大橋莊﹑一里至小橋莊﹑一里半至大竹林﹑三里半至蔦松莊﹑五里至洋仔港店﹑五里至新市莊﹑三里至大社﹑七里至苦瓜寮﹑七里至嘉邑本縣莊﹑三里至後堀仔﹑三里至秀才莊﹑三里至三嵌莊﹑三里至大匏侖﹑四里至走馬瀨﹑三里至蕭離莊﹑二里至噍吧哖街﹑一里至後裏莊﹑四里至東西煙﹑五里至加拔莊﹑五里至濺尿﹑四里至密機莊﹑三里至石砶仔﹑三里至雙溪﹑四里至陳東潭﹑五里至牛場﹑五里至匏靴寮﹑四里至火燒店﹑二里至七埒﹑三里至下埔﹑二里至頂埔﹑五里至石硤仔內﹑十里至阿里山簡仔霧生番社。

東南﹕出小南門五里至赤竹仔﹑五里至營盤仔﹑二里至鹽水埔﹑三里至二層行溪入鳳山交界。

西南﹕出小西門三里至下林仔﹐二里至鹽埕﹑二里至半路店﹑三里至喜樹仔莊﹑二里至灣裏莊﹑二里至白沙墩﹑三里至頂茄苳莊﹑一里至下茄苳莊。

東北﹕出小東門三里至石頭坑﹑二里至竹林仔﹑二里至塗虱堀﹑三里至大灣莊﹑二里至塗庫仔﹑二里至埤仔頭王宮﹑五里至大坵田﹑二里至苦坑仔﹑七里至尖峯嶺﹑四里至大鵬﹑四里至紅毛寮﹑六里至庫關寮﹑六里至鹽水坑﹑十里至竹仔尖﹑四里至田中尖﹑三里至木屐寮﹑三里至擡牛湖﹑二里至蜈蜞潭﹑五里至大坵園﹑三里至芎蕉腳﹑二里至頂公館﹑六里至阿里關。

西北﹕出小北門三里至柴頭港土地廟﹑二里至漯仔底﹑二里至洲仔尾﹑三里至三嵌店﹑五里至看西莊﹑五里至木柵莊﹑三里至怕死人坑﹑四里至打土壠莊﹑三里至曾文橋﹑三里至曾文溪。

臺灣縣輿圖險要說

郡治坐寅向辛﹔臺灣爲郡屬首邑﹐寓郡以爲治也。東以羅漢門爲屏藩﹐西以鹿耳門爲門戶﹔大武壠則北方要隘﹐木岡山亦南路關頭﹕其形勝也。

邑之來脈根自內烏山﹐東十餘里爲羅漢門。平疇廣衍﹐四壁皆山﹔東西裏可二十﹑南北裏亦三十﹐因而分爲內﹑外門焉。內門迆■﹝辶裏﹞而行﹐爲土侖﹑爲石屏﹑爲翁仔上天山。稍西﹐爲雁門關﹔「志」所謂「雁門煙雨」者也。舊有路由此進內門﹔今則傾塞不可行﹐必紆道土樓山﹝又名險山﹞盤旋而後可入。東則蘇遠埔嶺﹔踰嶺而南﹐又有內﹑外湖可資灌漑。繞而東﹐爲石門坑﹑赤竹嶺﹔又東﹐爲三峯侖﹑大小東方木﹔折而南﹐爲大奇。越嶺更進﹐爲鼓山﹔則出羅漢外門矣。中門如阿猴林﹑噍吧哖﹑卓猴﹑木岡﹑銀錠﹑望明﹑蝦蟇林等處﹐皆險要地﹐最易藏姦。故當朱逆之亂而來﹐將帥能以七日收復府治而獨於羅漢門余孼搜捕轉稽時日者﹐爲險夷之地勢不固易據而難攻故耳。

內﹑外門更進東有淡水大溪﹔則生番界也。發源於彰化內山﹐經行乎臺﹑嘉後界﹑順流乎鳳山東港﹔上流則與嘉義之石門﹑虎頭諸山相接壤﹐下流則與鳳山之南馬仙﹑彌濃諸山爲比鄰。野徑交通﹐姦宄易肆﹔此尢三邑之阨要也。

至若鹿耳﹑鯤身港道漸淤淺﹐惟安平一口舟楫可通﹔故昔人籌防爲倍密。又有四艸湖者﹐地近外洋﹔冬﹑春間風濤較順﹐他港尙可通舟。如安平迫交秋﹑夏﹐南風與港道相違﹐加以北汕南潮多所衝觸﹐舟行於此蓋無幾矣。

論水程﹐則澎湖西達旗後﹐東北與嘉﹑彰港口迄淡水呼吸相通﹐金湯鞏固﹐襟帶回環。信乎﹗恢恢郡治作南北之屏藩﹑爲山海之關鍵也。

謹就履勘所及﹐備舉險要以呈。

鳳山縣輿圖纂要

鳳山縣圖

瑯嶠山圖

凡例

鳳山縣輿圖表

鳳山縣輿圖冊

鳳山縣輿圖總說

鳳山縣圖

瑯嶠山圖

凡例

一﹑各縣村莊錯落散處﹐故必條列各小莊名目﹐類載於所轄本保之後。鳳邑村莊聚而不分﹐故但書莊裏總號而不贅書小莊名目。

一﹑縣城惟北與臺灣縣交界正路一條﹐故僅載至二層行溪道裏﹔余已分及於各條之下。

鳳山縣輿圖表

鳳山縣輿圖冊

疆界

坊裏

山川

城池

衙署

鋪捨

防汛

道裏

疆界

廣﹕東西八十七里。

袤﹕南北四百三十八里。

南北正界僅七十五里。「志」載﹕南至沙馬磯頭三百七十里﹔蓋謂繞道陸行。合之二層行至縣六十八里﹐計得四百三十八里。按「舊志」﹐以旗尾溪爲東盡界。今查應以彌濃山爲界﹐在縣治七十里。合之西界﹐共廣八十五里。

東界﹕至彌濃山麓﹐七十里。

西界﹕至旗後港﹐一十五里﹝卽打鼓港﹐今名旗後﹞。

南界﹕至東港盡海岸﹐三十里。

北界﹕至二層行溪臺灣縣界﹐六十八里。

東南﹕至沙馬磯頭﹐三百七十里﹝磯頭﹐實在東南﹞。

西南﹕至旗後山﹐一十五里。

東北﹕至大滚水山﹐二十里。

西北﹕至漯底山﹐一十五里。

坊裏

興隆莊﹝卽鳳山縣舊城﹞﹕距縣城西北二十里。

長治裏一圖﹕距縣城北七十里。

長治裏二圖﹕距縣城北六十五里。

維新裏﹕距縣城北五十五里。

仁壽裏﹕距縣城北三十里。

嘉祥裏﹕距縣城東五十五里。

依仁裏﹕距縣城西北八十里。

淡水港東裏﹕距縣城東南五十里。

淡水港西裏﹕距縣城東北三十五里。

觀音山莊﹕距縣城東北二十里。

半屏山莊﹕距縣城西北一十里。

赤山莊﹕距縣城東一十五里。

大竹橋莊﹕距縣城東南二十里。

小竹橋莊﹕距縣城東南三十五里。

鳳山莊﹕距縣城南三十里。

——右裏八﹑莊七。

山川

赤山﹕距縣城東一十五里。由鳳山過淡水溪﹐陂陁平衍。時有火出其上。

傀儡山﹕距縣城東南六十五里。髙聳直接雲霄﹐其上爲野番所居。內地舟至澎湖﹐望此山爲準的。其南爲蜈蚣嶺﹐後山矣。

崇爻山﹕在東南野番界﹐人迹鮮到﹔不知道裏。髙峻不知幾及﹔時有雲霧蒙其巓﹐天晴乃見。

山豬毛山﹕山後爲化番界。

彌濃山﹕山岡平衍。

北葉山﹕距縣城東北八十里﹔傀儡山之分支也。

鳳山﹕距縣城南三十里。橫列邑治東南﹐宛然如飛鳳﹔爲文廟朝案山。其南爲東港﹔漠漠平沙﹐直達海岸。東北有無數小峯﹐累累布列如鳳卵然﹔名曰鳳彈。西南扼塞﹐此其最也。

瑯嶠山﹕距縣城東南二百四十里。山險而峻﹔爲生番巢穴﹐人迹鮮到。

小琉球山﹕距縣城南水程一百八十里。縣南大海中孤嶼﹐周圍三十餘里﹔蒼蔚蔥籠﹐遠望若天際浮雲一抹。中多產竹木﹑榔子。山腳四面皆巉巖巨石﹐激浪吞波﹔並無港澳可泊船隻。所居皆漁人﹑蜑戶﹐寥寥數十家而已。

卑南覓山﹕距縣城東二百二十里。山與崇爻相連﹐亦生番界也。

沙馬磯頭山﹕距縣城東南三百七十里。巃嵷磅礡﹐直抵海中。往來呂宋船隻﹐皆以此山爲指南。

老龜佛山﹕距縣城東南三百八十里。與网翠兩峯對峙﹐自沙馬回折而來。

蜈蚣嶺﹕距縣城南二十五里。不甚髙峻。

石塔嶼﹕距縣城西一十二里。旗後水口山。

石佛嶼﹕距縣城西一十五里。旗後水口山。

涼傘嶼﹕距縣城西一十七里。

三嶼皆屹立海中﹐爲旗後水口關鎖。

半屏山﹕距縣城西北一十二里。由岡山迆■﹝辶裏﹞而來﹐突起一峯﹐形如半規。山背磱■﹝石國﹞嶙嶙﹐其陽如削成片玉﹐光平可玩﹔爲舊治後障。然去城咫尺﹐易於窺伺﹔故今新縣移駐埤頭街矣。

龜山﹕距縣城西北十五里。近接半屏﹐其形如龜。舊城兩頭俱圍至龜山腰腳而止。

小岡山﹕距縣城北三十五里。山不甚髙﹐突然如覆一簣。其巓有巨石﹐圓秀如冠。

大岡山﹕距縣城北四十里。與小岡山南北對峙。內地來舟至澎湖﹐卽望見之。其東北一帶﹐與猴洞及嘉義南馬仙山連綿相續而來。

蘭坡嶺﹕距縣城東北三十五里。不甚髙峻。

觀音山﹕距縣城東北二十里。起伏盤曲﹔中一峯屹立﹐若菩薩端坐﹐眾小峯拱峙於側。

大龜文山﹕距縣城東七十里。由卑南覓騰擲而來。

芋匏山﹕距縣城東七十里。其形如匏﹐故名。與嘉義內優山連界。

大烏萬山﹕距縣城東二百七十里。人迹罕到。

大柴髙山﹕距縣城東三百里。人迹罕到。

霄馬幹山﹕距縣城東南三百三十里。

以上三山﹐惟和番民偶到其處。

大滚水山﹕距縣城東北二十里。層峯起伏﹐直趨小滚山而止。山上有溫泉噴湧而出。

小滚水山﹕距縣城東北一十五里。由大滚水山迆■﹝辶裏﹞而來。

七星山﹕距縣城東北三十里。脈自觀音山北而來﹐七峯錯落﹐形如北斗。山上石皆圓瑩﹐散布如星。

尖山﹕距縣城東北三十五里。孤峯瘦削﹐秀若玉筍。

打鼓山﹝俗名打狗﹞﹕距縣城西南一十五里。自縣東北逶■﹝辶裏﹞蜿蜓﹐直抵海岸﹐爲旗後。水口上沙﹐現在通商夷人造屋其地。

旗後山﹕距縣城西南一十五里。自縣西南鳳鼻山穿海西來﹐與打鼓山西北對峙。西水口下沙﹐民人結屋於此。兩山之間﹐卽爲出後港口。此二山爲港口要隘﹐宜定炮臺。近年各國通商夷人﹐於旗後髙峯豎望竿一枝﹐常雇人守之﹔日以千里鏡照海﹐遠見夷船張掛何色旗號﹐則山上望竿卽掣同色旗以應之。

漯底山﹕距縣城西北一十五里。平原壙野中﹐突然一邱浮出。頂寬而平﹐上有小竅出外﹐若霖雨泥淖﹔其深無底。

——右山三十四。

關帝港﹕距縣城東五十五里。自內山發源。

茄藤港﹕距縣城東五十五里。港原系內海﹐可通舟楫。乾隆十三年經裏民修浚﹐自府港直達縣治彌陀港﹐民甚便之。後港邊姦民藉端抽稅﹐民間不願販運﹐悉由外洋﹔往往風濤多有不測。乾隆二十四年﹐臺灣府復檄臺﹑鳳二縣會勘﹐捐俸疏浚﹐禁止抽稅﹐遂仍通舟楫﹔並飭二縣每年秋季挑挖一次﹐以免壅塞。

鰲興港﹕距縣城東七十里。源出內山。

力力溪﹕距縣城南五十五里。源出東南番山。

萬丹溪﹕距縣城南一十五里。其北爲竹仔港﹐又北爲蟯港。

放索溪﹕距縣城東南六十五里。源出東南番界。

岡山溪﹕距縣城北四十里。源出山豬毛后山。其下爲淡水溪。

淡水溪﹕距縣城東北二十里。源從巴六溪來﹐經大澤機社﹑阿猴社﹐西出爲大澤西溪﹔瀠回數十里﹐與赤山之冷水溝合流入海。

東港﹕距縣城南三十里。港口水深六﹑七尺﹐大潮深七﹑八尺﹔夾板不能出入﹐來往商船停泊。北港爲舊港﹐淺不可泊。每年六﹑七月間﹐溪流暴漲﹐舟多衝壞﹔商人苦之。

中港﹕距縣城北五十里。漁舟寄泊。

旗後港﹝卽打鼓港﹐今名旗後﹞﹕距縣城西一十五里。港分南北二支﹕南爲前鎭港﹐再入爲鳳山港﹔北爲硫磺港。港口小潮深一丈二尺﹐大潮深一丈四﹑五尺。入口處﹐有巨石當流﹐劈分水門爲兩﹕近打鼓者爲上門﹑近旗後者爲下門﹔上門淺而多石﹐爲夷商塡塞﹔今凡舟出入﹐皆由下門。近口外有暗礁﹐須避稍出傍。旗後山邊又有暗沙一條﹐大船出入必雇本港漁船引帶﹐方不誤事。此港當年甚淺﹐不堪泊舟。近十餘年日漸深闊﹐自鹿耳門淺淤以後﹐今惟旗後可泊巨艦﹔此桑田滄海之明徵也。

濁水溪﹕距縣城東北三十五里。源出大滚水山﹔合小岡山﹐受鯽魚潭之流﹐會彌陀港入海。溪水終年混濁﹐故名濁水溪。

大澤機西溪﹕距縣城東北四十七里。源出大澤機西南山﹔北過搭樓社東﹐合北溪之流轉西北入阿猴溪。西爲淡水溪﹐會東港入海。

大澤機北溪﹕距縣城東北五十里。源從大澤機北﹔出羅溪門﹐西經搭樓社轉西北與阿猴溪合。西爲淡水溪﹐會東港入海。

蟯港﹕距縣城西北二十里。與萬丹港相連。

彌陀港﹕距縣城北二十五里。水由大海出口。

﹝附﹞井

龍目井﹕距縣城東北二十里。在阿猴林竹仔寮。兩井相對﹐故名。

——右溪港一十七。

橋渡﹝附﹞

楠仔坑橋﹕距縣城東一十里。橋在觀音山楠仔坑街。架木爲橋﹐長二丈餘﹔馬可通。

赤山仔橋﹕距縣城東一十五里。架木爲之。鄕民建造。

陂腹內橋﹕距縣城東二十里。架木爲橋﹐髙九尺﹑長十餘丈。

竹仔港橋﹕距縣城東二十里。架木爲之。鄕人修造。

坑仔口橋﹕距縣城東南五十里。架木爲之。鄕人屢修。

小店仔橋﹕距縣城北三十里。木梁﹔長二丈餘﹐輿馬可通。俗呼橋仔頭。

鯽魚潭橋﹕距縣城北四十里。俗呼二濫橋。地當孔道﹐夏﹑秋水漲﹐屢修屢壞﹐常以舟濟。冬﹑春水涸﹐編竹覆土其上﹔輿馬可通。

岡山溪橋﹕距縣城北四十里。編竹覆土﹐輿馬可通。

鳳山港橋﹕距縣城北四十里。夏﹑秋溪漲﹐用竹筏濟人﹔冬﹑春﹐編竹覆土﹐輿馬可通。

——右橋九。

硫磺水渡﹕距縣城西北七里。亦稱田尾渡。當大路之衝﹐寬十餘丈﹔有潮流。以小舟濟人。

排仔路頭渡﹕距縣城東四十里。有竹筏渡人。

阿猴渡﹕距縣城東四十里。小舟渡人。

新園渡﹕距縣城東四十里。小舟渡人。

萬丹渡﹕距縣城東三十里。闊約十餘丈﹐系內海小門。從府治渡海及濱海村莊由水程行者﹐必過斯渡。小舟濟人。

蘭坡嶺渡﹕距縣城北四十里。小舟渡人。卽上渡頭。

以上四渡﹐冬﹑春水淺﹐對渡不過數十丈。夏﹑秋注漲﹐沙埔淹沒﹐渡程幾至四﹑五更遠﹔又系機流。截流而渡﹐常有溺覆者。凡大水暴發﹐往來宜愼。

旗後渡﹕距縣城西一十五里。由打鼓山麓對渡旗後港﹐水程一里餘。

二層行渡﹕距縣城北六十八里。溪北屬臺界﹑南屬鳳界。夏﹑秋間﹐以小舟渡人﹔冬﹑春﹐編竹覆土爲橋。

蟯港渡﹕距縣城西北三十餘里。爲海口小渡。

彌陀港渡﹕距縣城西北二十餘里。竹筏濟人﹐輿馬可渡。

——右渡十。

陂潭﹝附﹞

將軍陂﹕距縣城南三十里。提督施瑯所築。名曰新陂。

竹橋陂﹕距縣城東南三十里。水源自阿猴林來。

三鎭陂﹕距縣城北五十五里。接引天雨流注之水。

大湖陂﹕距縣城北六十五里。蓄貯天水。

赤山陂﹕距縣城東南一十五里。周圍百餘丈﹐蓄貯天水。

烏樹林陂﹕距縣城北五十五里。蓄積天水。

中衝崎陂﹕距縣城北三十里。接蓄天水。

北嶺旗陂﹕距縣城北五十五里。接引天水。

新園陂﹕距縣城北七十里。接蓄天水。

硫磺陂﹕距縣城東二十里。有泉不竭。

艸潭﹕距縣城北二十里。接蓄天雨﹐灌漑甚廣。

石漯潭﹕距縣城北三十里。接蓄天水。

井水潭﹕距縣城東北一十里。水源出自觀音山。

菱角潭﹕距縣城東北五十五里。東灌嘉祥裏田﹐西灌維新裏﹑長治裏三里內。

——右陂潭一十四。

城池

﹝縣城﹞﹕周一千零七十九丈。炮臺五﹑火藥局一。

縣城原在興隆莊﹔咸豐三年亂後﹐移駐埤頭﹐遂城爲此。後以舊治爲舊城矣。

舊縣城﹕距縣城北二十里。城不跨山﹐由龜山麓左繞至右而止﹐且逼枕半屏山太近﹔故居髙臨下之勢﹐在人而不在我。此舊城所以當棄也。

衙署

鳳山縣署﹕在縣城東畔。

下淡水縣丞署﹕在下淡水港西裏。

興隆莊巡檢署﹕在興隆莊﹝卽舊城﹞。

鳳山縣典史署﹕在縣城東畔。

鋪捨

縣前鋪﹕東南至下淡水鋪三十里﹑北至楠仔坑鋪二十里。

楠仔坑鋪﹕南至縣前鋪二十里﹑北至中衝鋪二十里。

中衝鋪﹕南至楠仔坑鋪二十里﹑北至鯽魚潭鋪二十里。

鯽魚潭鋪﹕南至中衝鋪二十里﹑北至岡山鋪二十里。

岡山鋪﹕南至鯽魚潭鋪二十里﹑北至府前鋪二十里。

府前鋪﹕南至岡山鋪二十里。

每鋪鋪兵四名。

——右鋪捨七所。

防汛

鳳山營參將一員﹑都司一員﹑千總三員﹑把總五員﹑外委七員﹑效用三員。

南路營參將署﹕城南門。駐防鳳山城內。協防守備一員﹑千總二員﹑把總二員﹑外委四員﹑馬步戰守兵九百四十六名。

存城汛﹕隨防把總一員﹑外委二員﹑額外四員﹑步戰守兵五百二十名﹐並管坪仔頭﹑苦苓門﹑打鹿潭等三塘。

坪仔頭塘﹕距縣城東南一十里。分防外委一員﹑兵十名。

打鹿潭塘﹕距縣城東北一十里。安兵五名。

苦苓門塘﹕距縣城東一十里。安兵五名。

水底汛﹕距縣城東南六十里。分防千總一員﹑外委一員﹑兵丁一百一十名﹐並管枋寮口汛。

舊城汛﹕距縣城西北二十里。分防千總一員﹑兵丁一百一十六名。

石井汛﹕距縣城西北三十里。分防千總一員﹑兵丁一百三十名。

觀音山汛﹕距縣城東北二十里。分防把總一員﹑兵丁十名。

小店塘﹕距縣城北三十里。安兵五名。

蘭陂嶺塘﹕距縣城北三十五里。安兵十名。

溪邊塘﹕距縣城東北四十里。安兵五名。

阿公店汛﹕距縣城北四十里。分防外委一員﹑兵丁五十名。

二濫塘﹕距縣城北五十里。安兵五名。

攀桂橋塘﹕距縣城東北二十里。分防把總一員﹑兵丁五十一名﹐並管土地公崎。

番薯寮汛﹕距縣城北六十里。分防外委一員﹑兵丁四十二名。

南路下淡水營都司署﹕距縣城東三十里。駐札山豬毛等汛。隨防把總二員﹑外委三員﹐效用三員﹑兵丁二百名。

山豬毛汛﹕距縣城東三十里。隨防把總一員﹑兵丁六十九名。

阿猴汛﹕距縣城東二十五里。分防外委一員﹑兵丁六十九名。

阿里港汛﹕距縣城東四十里。代防效用一員﹑兵丁八十名。

九塊厝汛﹕距縣城東三十里。協防效用一員﹑兵丁二十名。

新園汛﹕距縣城東二十里。分防把總一員﹑兵丁一百名。

茄藤港汛﹕距縣城東南五十五里。安兵五名。

放索塘﹕距縣城東南四十里。安兵五名。

大昆麓塘﹕距縣城東南四十里。安兵五名。

潮州莊汛﹕距縣城東南三十里。協防效用一員﹑兵丁四十名。

萬丹汛﹕距縣城�二十里。分防外委一員﹑兵丁五十名。

東港汛﹕距縣城東南三十里。協防外委一員﹑兵丁三十名。

——右汛一十六﹑塘一十。

道裏

北出平朔門十里至橋仔頭﹑十里楠仔坑﹑十里小店塘﹑十里阿公店﹑十里二濫﹑十里大湖﹑八里二層行溪﹐入臺灣縣界。

鳳山縣輿圖總說

鳳山縣爲全臺南路盡界也﹐濱海隅以成邑﹐因故鎭以爲城。據大岡﹐作東北之藩籬﹔控打鼓﹐爲西南之門戶。林有阿猴之險﹐磯崇沙馬之雄。原濕曠平﹐村莊叢聚﹔山溪環遶﹐港■﹝氵義﹞紛歧﹕固僻壤之奧區﹐實臺疆之後障也。然而依山作城﹐居髙臨下之勢﹐每爲寇盜所先憑﹔林逆之亂﹐曾棄縣城而守埤頭。後�紳民之請也﹐事竣後﹐以其地太卑濕﹐仍畱駐舊城。咸豐三年林拱之變﹐事起於猝不及防﹐城遂陷﹔官民復退保埤頭﹐得無恙。夫埤頭者﹐鳳邑東郊之大村市也。北引半屏﹐南接鳳鼻﹔東倚觀音之勝﹐西臨旗後之淵。濠塹寬深﹐竹城堅密﹔全局壯麗﹐大勢宏開。山海通行﹐販運便利。官民於是乎安之﹐文武衙署遷移駐焉。

自二層行渡溪﹐南經楠仔坑﹑阿公店﹑大湖口諸莊﹐關隘重重﹐足爲北方屏障。由埤頭南折而東﹐近藉赤山爲外衛﹐遠收鳳麓爲前屏。越鳳麓西南﹐則爲東港﹔鳳鼻雄據港岸﹐琉球嶼遠映海中﹕此南方之形勝也。

埤頭迆南﹐一片平沙直達苓仔寮﹐爲旗後港矣。旗峯髙拱﹐橫截壯闊﹔鼓岫回環﹐平列瘴海。潮流衝緩自北而南﹐爲西方第一水口﹕此西北之門戶。

進而磯頭﹑瑯嶠﹐「志」載或二﹑三百里﹔蓋謂海岸之遶道耳。若舟行徑渡﹐不過百里而遙。濱海之區﹐斥鹵鹽澀﹐不堪禾稼﹔居民寥寥散處﹐終歲捕魚爲業。再入﹐則崇爻﹑傀儡諸番。番性嗜殺﹐無人敢入其境﹕此東南之大槪也。

至若風帆所向﹐北指雞籠﹐南通蘇澳﹔東航郡治﹐西渡漳﹑泉﹕𨿽一隅之蕞爾﹐固四達之通津。爰書所見以陳。

嘉義縣輿圖纂要

嘉義縣圖

凡例

嘉義縣輿圖表

嘉義縣輿圖冊

嘉義縣輿圖說

嘉義縣圖

凡例

一﹑冊中所載道裏﹐惟南北內外路及海口各路。其迆東一帶入山道裏﹐已分系冊內「山」條之下﹐故不贅書。

一﹑邑東眾山皆在莊保不及之處﹔所書東南﹑東北者不過舉其略兼者而言﹐其實則皆東也。故僅記其坐方﹑道裏。

一﹑臺地海口土少沙多﹐一經海漲風臺﹐溪港遷變無定。圖中所繪﹐皆舉目前實在情形﹐與「舊志」不無互異﹔故特聲敍於各條之下。

一﹑塘汛有營屬嘉義而轄及彰化者﹔只就本邑者書之﹔他屬不載﹐省淆混也。

余例與龍溪同。

嘉義縣輿圖表

嘉義縣輿圖冊

疆界

坊裏

山水﹝橋梁﹑陂塘附後﹞

城池

衙署

鋪捨

防汛

道裏

疆界

廣﹕東西六十一里。

袤﹕南北一百三十里。

按「志」載﹕大武巒山人迹罕到﹔又稱﹕距縣治二十一里。今查由山麓至縣﹐實則三十一里。合之西至海岸三十里﹐共得廣六十一里。

東界﹕至大武巒山麓三十一里﹐與生番爲界。

西界﹕至笨港三十里。

南界﹕至新港溪八十里﹐以海爲界。

北界﹕至虎尾溪五十里﹐與彰化爲界。

東南﹕至枋岸山五十里﹐與生番爲界。

西南﹕至猴樹港三十里﹐以海爲界。

東北﹕至葉林山七十里﹐與生番爲界。

西北﹕至舊土地公港三十里﹐以海爲界﹝港道已淤﹞。

——右嘉邑所轄四正﹑四隅疆界。

坊裏

東﹕內教場﹑橫街仔﹑媽祖宮﹑觀音亭﹑關帝廟。

西﹕中和街﹑十字街﹑水涵口﹑魚仔市﹑米市街﹑布街﹑新店街﹑西門口。

南﹕南街仔﹑紅毛井﹑城隆廟﹑菁仔市。

北﹕總爺街﹑文廟口﹑縣學前﹑義倉口。

——右在城街市。

哆囉嘓東上保﹝莊十七。城東方三十里起﹞﹕木屐莊﹝三十里﹞﹑竹頭排﹝三十二里﹞﹑土地莊﹝三十二里﹞﹑關仔嶺莊﹝三十二里﹞﹑苦苓侖莊﹝三十二里﹞﹑頭竹角莊﹝三十二里﹞﹑仙艸埔莊﹝三十二里﹞﹑內科裏莊﹝三十二里﹞﹑井仔腳莊﹝三十二里﹞﹑內埔莊﹝三十二里﹞﹑外埔莊﹝三十二里﹞﹑李仔園莊﹝三十二里﹞﹑二坑仔莊﹝三十二里﹞﹑水井莊﹝三十二里﹞﹑竹園莊﹝三十二里﹞﹑大埔莊﹝三十二里﹞﹑子龍廟莊﹝三十二里﹞。

哆囉嘓東下保﹝莊四十。城東方三十里起﹞﹕牛港嶺莊﹝三十里﹞﹑番社莊﹝三十里﹞﹑二重溪莊﹝三十里﹞﹑埤仔頭莊﹝三十里﹞﹑頂窩莊﹝三十里﹞﹑西勢莊﹝三十里﹞﹑艸嶺莊﹝三十里﹞﹑許秀才莊﹝三十里﹞﹑吉貝耍莊﹝三十里﹞﹑陳春幹莊﹝三十里﹞﹑木柵番竹潭莊﹝三十里﹞﹑鳳尾厝莊﹝三十里﹞﹑宛仔厝莊﹝三十里﹞﹑中州莊﹝三十里﹞﹑枋仔林莊﹝三十里﹞﹑田尾莊﹝三十里﹞﹑舊社莊﹝三十里﹞﹑檨仔林莊﹝三十里﹞﹑北馬莊﹝三十里﹞﹑溪洲莊﹝三十里﹞﹑大客莊﹝三十里﹞﹑檨仔坑莊﹝三十里﹞﹑班芝花坑莊﹝三十二里﹞﹑西勢尾莊﹝三十里﹞﹑港內莊﹝三十二里﹞﹑魯古石莊﹝三十二里﹞﹑九重溪莊﹝三十二里﹞﹑笨箕湖莊﹝三十二里﹞﹑竹林莊﹝三十二里﹞﹑下店仔莊﹝三十二里﹞﹑科裏莊﹝三十二里﹞﹑凹仔腳莊﹝三十二里﹞﹑大湖莊﹝三十二里﹞﹑水湖莊﹝三十二里﹞﹑南寮口莊﹝三十二里﹞﹑烏山腳莊﹝三十二里﹞﹑檨仔腳莊﹝三十二里﹞﹑西勢角莊﹝三十二里﹞﹑枕頭山莊﹝三十五里﹞﹑大埔林莊﹝三十五里﹞。

嘉義東保﹝莊四十三。城東方四里起﹞﹕埤斗湖仔內莊﹝四里﹞﹑獅公廍莊﹝五里﹞﹑中莊仔莊﹝五里﹞﹑後莊仔﹝五里﹞﹑侖仔頂莊﹝五里﹞﹑公館莊﹝五里﹞﹑雙廍莊﹝六里﹞﹑興化廍莊﹝六里﹞﹑火燒莊﹝八里﹞﹑外山仔門莊﹝十里﹞﹑內甕莊﹝十里﹞﹑樹頭埔莊﹝十二里﹞﹑外甕莊﹝十里﹞﹑安溪寮莊﹝十里﹞﹑石頭厝莊﹝十二里﹞﹑竹山莊﹝十二里﹞﹑江西寮莊﹝十里﹞﹑赤蘭溪莊﹝十二里﹞﹑湖仔厝莊﹝十四里﹞﹑枋樹腳莊﹝十四里﹞﹑挖仔厝莊﹝十四里﹞﹑社口莊﹝十五里﹞﹑頂坑仔莊﹝十五里﹞﹑下坑仔莊﹝十五里﹞﹑菜公莊﹝十五里﹞﹑白芒埔莊﹝十五里﹞﹑石頭埔莊﹝十五里﹞﹑阿豹厝莊﹝十五里﹞﹑溪邊厝莊﹝十五里﹞﹑埤寮莊﹝十六里﹞﹑番仔坑莊﹝十六里﹞﹑深坑莊﹝十七里﹞﹑番仔路莊﹝十七里﹞﹑竹林腳莊﹝十八里﹞﹑小半天莊﹝二十里﹞﹑牛埔仔莊﹝二十里﹞﹑石硦莊﹝二十里﹞﹑尖山莊﹝二十里﹞﹑蕓水溪莊﹝二十里﹞﹑客莊仔莊﹝二十里﹞﹑橫坑莊﹝二十里﹞﹑頂埔莊﹝二十二里﹞﹑大湖莊﹝三十里﹞。

大目根保﹝莊三十九。城東方六里起﹞﹕埤塘莊﹝六里﹞﹑灣橋莊﹝六里﹞﹑田尾莊﹝六里﹞﹑朴仔埔莊﹝八里﹞﹑蛤仔莊﹝十一里﹞﹑鹿麻產莊﹝十二里﹞﹑大竹圍莊﹝十五里﹞﹑瓦磘莊﹝十五里﹞﹑頂溪心莊﹝十五里﹞﹑金交椅莊﹝十六里﹞﹑半天寮莊﹝十六里﹞﹑菜堂莊﹝十六里﹞﹑頂蘇莊﹝十七里﹞﹑內埔莊﹝十八里﹞﹑柑宅莊﹝十八里﹞﹑坑仔平莊﹝十八里﹞﹑山豬侖莊﹝十八里﹞﹑新食坑莊﹝十八里﹞﹑溪洲莊﹝十九里﹞﹑竹頭崎莊﹝二十里﹞﹑白狗寮莊﹝二十里﹞﹑丁下寮莊﹝十二里﹞﹑東廣寮莊﹝二十二里﹞﹑瓦厝埔莊﹝三十二里﹞﹑枋仔林莊﹝二十二里﹞﹑崎腳莊﹝二十三里﹞﹑麻蜞埔莊﹝十三里﹞﹑覆鼎金莊﹝二十三里﹞﹑舊社莊﹝二十三里﹞﹑菜公坑莊﹝二十五里﹞﹑內埔仔莊﹝二十五里﹞﹑轆仔腳莊﹝二十五里﹞﹑無底溪莊﹝二十六里﹞﹑阿拔泉莊﹝二十六里﹞﹑水底寮莊﹝二十八里﹞﹑溪心寮莊﹝二十九里﹞﹑陳厝寮莊﹝三十里﹞﹑金獅寮莊﹝三十里﹞﹑山仔門莊﹝六里﹞。

打貓東上保﹝莊三十六。城東方二十三里起﹞﹕奇裏岸莊﹝二十三里﹞﹑橋仔頭莊﹝二十五里﹞﹑潭墘莊﹝二十五里﹞﹑內林莊﹝二十五里﹞﹑侖仔莊﹝二十五里﹞﹑嵌腳莊﹝二十五里﹞﹑北勢莊﹝二十六里﹞﹑三角仔莊﹝二十七里﹞﹑梅仔坑莊﹝三十里﹞﹑開元後莊﹝三十三里﹞﹑百里侯莊﹝四十里﹞﹑南靖寮莊﹝四十里﹞﹑嵌頭厝莊﹝四十里﹞﹑水井仔莊﹝四十一里﹞﹑到孔山莊﹝四十二里﹞﹑山豬堀莊﹝三十七里﹞﹑溪底寮莊﹝三十七里﹞﹑柿仔寮莊﹝四十二里﹞﹑過山莊﹝四十二里﹞﹑詔安寮莊﹝四十五里﹞﹑小半天莊﹝四十五里﹞﹑尖山坑莊﹝四十五里﹞﹑苦苓莊﹝四十五里﹞﹑番尾坑莊﹝四十五里﹞﹑龜仔頭莊﹝四十五里﹞﹑茅仔埔莊﹝四十六里﹞﹑大艸埔莊﹝四十六里﹞﹑雙溪莊﹝四十六里﹞﹑二坪坑莊﹝四十六里﹞﹑上九芎莊﹝四十八里﹞﹑半嶺莊﹝五十里﹞﹑龍眼林莊﹝五十里﹞﹑芋蓁蛉莊﹝五十里﹞﹑埔頂莊﹝五十二里﹞﹑永定厝莊﹝五十五里﹞﹑幼葉林莊﹝五十五里﹞。

打貓東下保﹝莊三十一。城東方六里起﹞﹕橋頭莊﹝六里﹞﹑十四甲莊﹝八里﹞﹑東湖莊﹝八里﹞﹑塗樓莊﹝八里﹞﹑埤角莊﹝八里﹞﹑下洋莊﹝八里﹞﹑北勢仔莊﹝十里﹞﹑林仔尾莊﹝十里﹞﹑內埔莊﹝十五里﹞﹑番仔潭莊﹝十五里﹞﹑雙寬潭莊﹝十五里﹞﹑山坑仔莊﹝十六里﹞﹑姜仔窩莊﹝二十里﹞﹑獅仔頭莊﹝二十里﹞﹑圳頭坑莊﹝二十里﹞﹑葉仔林莊﹝二十二里﹞﹑中林莊﹝二十里﹞﹑溪心仔莊﹝二十里﹞﹑芎蕉湖莊﹝二十三里﹞﹑林仔頭莊﹝二十五里﹞﹑頂員林莊﹝二十三里﹞﹑水碓仔莊﹝二十五里﹞﹑木柵寮莊﹝二十六里﹞﹑大埔尾莊﹝二十五里﹞﹑潭底莊﹝二十五里﹞﹑沙侖仔莊﹝二十七里﹞﹑崎頭莊﹝二十六里﹞﹑松仔腳莊﹝二十里﹞﹑溪邊厝莊﹝二十八里﹞﹑麻園寮莊﹝二十八里﹞﹑山侖仔莊﹝二十七里﹞。

果毅後保﹝莊十。城東方四十里起﹞﹕果毅街莊﹝四十里﹞﹑埤仔腳莊﹝四十里﹞﹑大腳腿莊﹝四十里﹞﹑小腳腿莊﹝四十里﹞﹑山仔腳莊﹝四十里﹞﹑新厝仔莊﹝四十里﹞﹑本縣莊﹝四十里﹞﹑山豬隅莊﹝四十里﹞﹑果毅後莊﹝四十里﹞﹑大潭莊﹝四十里﹞。

白須公潭保﹝莊四十四。城西方四十里起﹞﹕樹仔頭莊﹝四十里﹞﹑半月莊﹝四十里﹞﹑山仔腳莊﹝四十里﹞﹑金京林莊﹝四十里﹞﹑龜仔港莊﹝四十里﹞﹑考試潭莊﹝四十里﹞﹑龜拔山莊﹝四十里﹞﹑頂白沙墩莊﹝四十里﹞﹑貴捨莊﹝四十里﹞﹑船頭莊﹝四十里﹞﹑鹽地莊﹝四十里﹞﹑粟仔侖莊﹝四十里﹞﹑頂莊﹝四十里﹞﹑頂下中莊﹝四十里﹞﹑溪底寮莊﹝四十里﹞﹑下白沙墩﹝四十里﹞﹑牛椆底莊﹝四十里﹞﹑蘆竹潭莊﹝四十里﹞﹑溪墘莊﹝四十一里﹞﹑瓦磘莊﹝四十二里﹞﹑岸內莊﹝四十二里﹞﹑二莊仔莊﹝四十二里﹞﹑大路頭莊﹝四十二里﹞﹑牛椆仔莊﹝四十二里﹞﹑五間厝莊﹝四十二里﹞﹑番仔溝莊﹝四十二里﹞﹑港後莊﹝四十六里﹞﹑七塊厝莊﹝四十二里﹞﹑牛挑灣莊﹝四十三里﹞﹑下溪洲莊﹝四十三里﹞﹑上溪洲莊﹝四十三里﹞﹑田尾莊﹝四十五里﹞﹑北勢寮莊﹝四十五里﹞﹑南勢竹莊﹝四十五里﹞﹑埤仔頭莊﹝四十五里﹞﹑塭仔莊﹝四十五里﹞﹑過溝仔莊﹝四十五里﹞﹑竹仔腳莊﹝四十五里﹞﹑後埔莊﹝四十五里﹞﹑樹仔腳莊﹝四十六里﹞﹑掌潭莊﹝四十七里﹞﹑租藉宅莊﹝四十里﹞﹑下潭莊﹝四十五里﹞﹑後莊仔莊﹝四十五里﹞。

嘉義西保﹝莊三十二。城西方三里起﹞﹕角仔寮莊﹝三里﹞﹑艸地尾莊﹝三里﹞﹑下路頭莊﹝三里﹞﹑臺斗坑莊﹝三里﹞﹑枋仔林莊﹝三里﹞﹑後莊仔莊﹝四里﹞﹑和尙莊﹝四里﹞﹑崎仔頭莊﹝五里﹞﹑下埤仔莊﹝五里﹞﹑盧厝莊﹝五里﹞﹑蕭竹仔腳莊﹝七里﹞﹑水仔尾莊﹝七里﹞﹑柳仔林莊﹝八里﹞﹑水娛厝莊﹝九里﹞﹑蝦仔寮莊﹝十里﹞﹑龍山腳莊﹝十里﹞﹑吳竹仔腳莊﹝十一里﹞﹑水堀頭莊﹝十二里﹞﹑麻園寮莊﹝十一里﹞﹑外林莊﹝十二里﹞﹑瓦厝莊﹝十三里﹞﹑十一指莊﹝十四里﹞﹑頂樹頭莊﹝十五里﹞﹑下樹頭莊﹝十五里﹞﹑後港仔莊﹝十二里﹞﹑牛寮溪南莊﹝十七里﹞﹑南靖莊﹝十八里﹞﹑卓標莊﹝十八里﹞﹑項過溝莊﹝十八里﹞﹑圍仔莊﹝十八里﹞﹑頂半天莊﹝三十里﹞﹑荖藤宅莊﹝四里﹞。

鹿仔艸保﹝莊十三。城西二十五里起﹞﹕過溝仔莊﹝二十五里﹞﹑毛蠏行莊﹝二十五里﹞﹑後堀莊﹝二十五里﹞﹑鎭平莊﹝二十五里﹞﹑枋橋莊﹝二十六里﹞﹑麻豆店莊﹝二十六里﹞﹑山仔腳莊﹝二十八里﹞﹑後寮莊﹝二十八里﹞﹑中寮莊﹝二十八里﹞﹑下半天莊﹝二十八里﹞﹑鹿仔艸莊﹝三十里﹞﹑施厝寮莊﹝三十三里﹞﹑海丰莊﹝三十五里﹞。

龍蛟潭保﹝莊二十二。城西方四十里起﹞﹕二竹圍莊﹝四十四里﹞﹑三塊厝莊﹝四十四里﹞﹑安溪寮莊﹝五十五里﹞﹑龍須潭莊﹝四十五里﹞﹑後鎭莊﹝四十五里﹞﹑三腳貓莊﹝四十五里﹞﹑角帶圍莊﹝四十五里﹞﹑新莊仔莊﹝四十五里﹞﹑西後寮莊﹝四十五里﹞﹑東後寮莊﹝四十五里﹞﹑朴仔腳莊﹝四十五里﹞﹑番仔寮莊﹝四十五里﹞﹑洲仔寮莊﹝四十五里﹞﹑水碓莊﹝四十五里﹞﹑北港仔莊﹝五十里﹞﹑槺榔港莊﹝五十里﹞﹑竹頭圍莊﹝五十里﹞﹑菜補廍莊﹝五十二里﹞﹑崩山莊﹝五十五里﹞﹑新店莊﹝五十五里﹞﹑井水港莊﹝五十五里﹞﹑過溝仔莊﹝五十七里﹞。

柴頭港保﹝莊三十五。城西方三里起﹞﹕劉厝莊﹝三里﹞﹑港仔坪莊﹝三里﹞﹑後莊仔﹝四里﹞﹑姜母寮莊﹝四里﹞﹑鴿溪寮莊﹝六里﹞﹑頂寮莊﹝六里﹞﹑下寮莊﹝六里﹞﹑新厝仔莊﹝六里﹞﹑拔仔林莊﹝七里﹞﹑柴頭港莊﹝七里﹞﹑萆麻腳莊﹝七里﹞﹑後莊仔莊﹝七里﹞﹑港口莊﹝七里﹞﹑大溪厝莊﹝七里﹞﹑頂寮莊﹝六里﹞﹑竹仔腳莊﹝七里﹞﹑大掘尾莊﹝九里﹞﹑拔仔林莊﹝七里﹞﹑頂埔心莊﹝七里﹞﹑髙厝莊﹝十二里﹞﹑老店莊﹝九里﹞﹑大侖莊﹝十二里﹞﹑下塗溝莊﹝十三里﹞﹑粗溪莊﹝八里﹞﹑魚寮莊﹝十二里﹞﹑福安厝莊﹝十二里﹞﹑頂塗溝莊﹝十一里﹞﹑黃金營莊﹝十二里﹞﹑二重溝莊﹝十三里﹞﹑黃厝港莊﹝十二里﹞﹑海洋莊﹝十三里﹞﹑正音厝莊﹝十三里﹞﹑萆麻厝莊﹝十二里﹞﹑白鴿厝莊﹝十三里﹞﹑關命厝莊﹝十三里﹞。

大槺榔保﹝莊十五。城西方三十里起﹞﹕北港街莊﹝三十里﹞﹑三槺榔莊﹝三十里﹞﹑牛椆腳莊﹝三十一里﹞﹑劉厝莊﹝三十二里﹞﹑樹仔腳莊﹝三十二里﹞﹑海埔寮莊﹝三十五里﹞﹑塗間厝莊﹝三十三里﹞﹑斗六尾莊﹝三十三里﹞﹑考試潭莊﹝三十八里﹞﹑斗六厝莊﹝三十五里﹞﹑水漆寮莊﹝三十五里﹞﹑溝皂莊﹝三十五里﹞﹑竹仔腳莊﹝三十五里﹞﹑番仔溝莊﹝四十里﹞﹑春牛埔莊﹝四十二里﹞。

大坵田東保﹝莊二十二。城西三十三里起﹞﹕瓦磘寮莊﹝三十三里﹞﹑蕭壠莊﹝四十里﹞﹑五間厝莊﹝三十五里﹞﹑海丰莊﹝三十五里﹞﹑竹腳寮莊﹝三十三里﹞﹑土庫街莊﹝三十五里﹞﹑中湳仔莊﹝三十五里﹞﹑潮陽莊﹝三十五五﹞﹑過港莊﹝三十五里﹞﹑靑埔莊﹝三十八里﹞﹑頂湳莊﹝三十五里﹞﹑牛埔仔莊﹝四十里﹞﹑大墩莊﹝四十里﹞﹑北溪厝莊﹝四十里﹞﹑平和厝莊﹝四十里﹞﹑前麻園莊﹝四十里﹞﹑後麻園莊﹝四十里﹞﹑棋盤厝莊﹝四十里﹞﹑大侖莊﹝四十里﹞﹑堀頭莊﹝四十里﹞﹑安溪寮莊﹝四十里﹞﹑前溪仔莊﹝四十里﹞。

白沙墩保﹝莊十二。城西方三十里起﹞﹕東莊﹝三十里﹞﹑鹿寮莊﹝三十里﹞﹑龍巖厝莊﹝三十二里﹞﹑湖仔內莊﹝三十五里﹞﹑潭墘莊﹝四十里﹞﹑卓運厝莊﹝四十里﹞﹑埔姜侖莊﹝四十里﹞﹑潭內莊﹝四十五里﹞﹑水磨莊﹝五十里﹞﹑中湖莊﹝五十五里﹞﹑十三寮莊﹝五十五里﹞﹑溪底莊﹝六十里﹞。

茅港尾保﹝莊十八。城南方五十二里起﹞﹕灰磘莊﹝五十二里﹞﹑後寮莊﹝五十二里﹞﹑竹仔腳莊﹝五十三里﹞﹑火燒珠莊﹝五十二里﹞﹑十六甲莊﹝五十三里﹞﹑前寮莊﹝五十三里﹞﹑十六甲尾莊﹝五十四里﹞﹑紅毛厝莊﹝五十四里﹞﹑下營莊﹝六十里﹞﹑洲仔莊﹝五十五里﹞﹑茅港尾莊﹝六十里﹞﹑連表莊﹝六十三里﹞﹑中營莊﹝六十里﹞﹑右武衛莊﹝六十里﹞﹑南廍莊﹝六十三里﹞﹑北廍莊﹝六十三里﹞﹑西寮莊﹝六十三里﹞﹑下橋頭莊﹝五十七里﹞。

鐵綫橋保﹝莊二十二。城南方四十里起﹞﹕急水溪莊﹝四十里﹞﹑火燒店莊﹝四十四里﹞﹑八老爺莊﹝四十五里﹞﹑下窩莊﹝四十六里﹞﹑溫厝廍莊﹝四十六里﹞﹑菜公莊﹝四十九里﹞﹑侖仔頂莊﹝四十九里﹞﹑五間厝莊﹝四十九里﹞﹑挖仔莊﹝四十九里﹞﹑莿桐腳莊﹝四十九里﹞﹑五甲尾莊﹝四十九里﹞﹑鐵綫橋街﹝五十里﹞﹑查畝營莊﹝五十里﹞﹑東路莊﹝五十里﹞﹑秀才莊﹝五十里﹞﹑姑臺莊﹝五十里﹞﹑竹仔腳莊﹝五十里﹞﹑蜈蜞坑莊﹝五十里﹞﹑下林仔莊﹝五十二里﹞﹑坔頭港莊﹝五十二里﹞﹑天保莊﹝四十六里﹞﹑五軍營﹝四十五里﹞。

下茄苳南保﹝莊二十八。城西南方八里起﹞﹕溪洲仔莊﹝八里﹞﹑紅毛寮莊﹝十二里﹞﹑中莊仔莊﹝十二里﹞﹑牛椆埔莊﹝十二里﹞﹑枋樹角莊﹝十二里﹞﹑番仔寮莊﹝十二里﹞﹑半月莊﹝十二里﹞﹑三界埔莊﹝十二里﹞﹑石仔硄莊﹝十五里﹞﹑馬椆後莊﹝二十里﹞﹑大埔莊﹝二十里﹞﹑下秀佑莊﹝二十五里﹞﹑頂秀佑莊﹝二十五里﹞﹑大排竹莊﹝二十五里﹞﹑宅仔內莊﹝二十五里﹞﹑新厝莊﹝二十五里﹞﹑客莊內莊﹝二十里﹞﹑馬樹林莊﹝二十里﹞﹑本協莊﹝三十里﹞﹑永安街莊﹝三十里﹞﹑安溪寮莊﹝三十五里﹞﹑許醜莊﹝三十五里﹞﹑埤寮莊﹝三十五里﹞﹑土庫莊﹝三十五里﹞﹑卯捨莊﹝三十五里﹞﹑菜寮莊﹝四十里﹞﹑過溝仔莊﹝四十里﹞﹑昔仔寺莊﹝四十里﹞。

下茄苳北保﹝莊三十八。城南方十五里起﹞﹕外溪洲莊﹝十五里﹞﹑將軍莊﹝十五里﹞﹑加走林莊﹝十五里﹞﹑海丰厝莊﹝十八里﹞﹑三間厝莊﹝二十里﹞﹑溪洲莊﹝二十五里﹞﹑嵌子頭莊﹝二十里﹞﹑頂山仔莊﹝二十里﹞﹑詔安厝莊﹝二十里﹞﹑三角潭莊﹝二十里﹞﹑北埔莊﹝二十里﹞﹑連潭厝莊﹝二十里﹞﹑大排竹莊﹝二十二里﹞﹑竹仔腳莊﹝二十二里﹞﹑埔仔厝莊﹝二十五里﹞﹑下莊仔莊﹝二十二里﹞﹑三角仔莊﹝二十二里﹞﹑頂土潭莊﹝二十五里﹞﹑外崎內莊﹝二十二里﹞﹑上加冬莊﹝二十五里﹞﹑無竹圍莊﹝二十五里﹞﹑下土溝莊﹝二十五里﹞﹑後壁寮莊﹝二十五里﹞﹑埤仔頭莊﹝二十二里﹞﹑前靑寮莊﹝二十五里﹞﹑後靑寮莊﹝二十五里﹞﹑烏磘莊﹝二十五里﹞﹑崩埤莊﹝二十五里﹞﹑竹圍仔莊﹝三十里﹞﹑內枋林莊﹝三十里﹞﹑下加冬莊﹝三十里﹞﹑營尾莊﹝三十里﹞﹑新港東莊﹝三十二里﹞﹑頂長短樹莊﹝三十二里﹞﹑下長短樹莊﹝三十二里﹞﹑魚寮莊﹝三十二里﹞﹑加冬仔莊﹝三十五里﹞﹑竹圍後莊﹝三十五里﹞。

打貓西保﹝莊十七。城北方十八里起﹞﹕大潭莊﹝十八里﹞﹑新南港莊﹝二十里﹞﹑海丰莊﹝二十里﹞﹑後底寮莊﹝三十里﹞﹑天錫莊﹝二十里﹞﹑埤仔頭莊﹝二十里﹞﹑田心仔莊﹝二十二里﹞﹑古民莊﹝二十二里﹞﹑西勢潭莊﹝二十三里﹞﹑溝仔坪莊﹝二十五里﹞﹑頂菜園莊﹝二十五里﹞﹑下菜園莊﹝二十五里﹞﹑阪頭厝莊﹝二十五里﹞﹑大柴林腳莊﹝二十七里﹞﹑侖仔莊﹝二十七里﹞﹑灣仔內莊﹝二十七里﹞﹑舊南港莊﹝三十里﹞。

打貓北保﹝莊二十四。城北方八里起﹞﹕鴨母坔莊﹝八里﹞﹑內靑埔莊﹝十里﹞﹑打貓街﹝十二里﹞﹑舊社港莊﹝九里﹞﹑下埤頭莊﹝十八里﹞﹑排仔路莊﹝二十里﹞﹑甘蔗侖莊﹝二十里﹞﹑大莆林莊﹝二十里﹞﹑大湖莊﹝二十二里﹞﹑走豬莊﹝二十二里﹞﹑遊厝莊﹝二十二里﹞﹑陳井寮莊﹝二十二里﹞﹑蘆竹角莊﹝二十三里﹞﹑大和街莊﹝二十三里﹞﹑西勢潭莊﹝二十四里﹞﹑新莊﹝二十四里﹞﹑萡雁岸莊﹝二十五里﹞﹑柳樹腳莊﹝二十五里﹞﹑三塊厝莊﹝二十五里﹞﹑下侖莊﹝二十七里﹞﹑大埤頭莊﹝二十七里﹞﹑霞包連莊﹝二十七里﹞﹑後莊﹝二十七里﹞﹑上鎭平莊﹝三十里﹞。

他裏霧保﹝莊五十七。城北方二十五里起﹞﹕興化店莊﹝二十五里﹞﹑中洲仔莊﹝二十五里﹞﹑廍前寮莊﹝二十六里﹞﹑南靖厝莊﹝二十六里﹞﹑包借莊﹝二十六里﹞﹑石龜溪莊﹝二十六里﹞﹑馬厝莊﹝二十七里﹞﹑聯芳莊﹝二十七里﹞﹑後溝莊﹝二十八里﹞﹑南勢莊﹝二十八里﹞﹑頂埤頭莊﹝二十九里﹞﹑阿丹莊﹝二十九里﹞﹑他裏霧街﹝三十里﹞﹑番仔莊﹝三十里﹞﹑社頭莊﹝三十里﹞﹑灣潭莊﹝三十里﹞﹑埔羗侖莊﹝三十里﹞﹑頂田尾莊﹝三十里﹞﹑溪底大莊﹝三十里﹞﹑新侖莊﹝三十里﹞﹑港墘莊﹝三十里﹞﹑溫厝角莊﹝三十一里﹞﹑竹篙厝莊﹝三十里﹞﹑瓦莊﹝三十里﹞﹑大東莊﹝三十二里﹞﹑下侖莊﹝三十里﹞﹑五間厝莊﹝三十里﹞﹑竹頭角莊﹝三十二里﹞﹑猴問溝莊﹝三十一里﹞﹑佃仔林莊﹝三十二里﹞﹑萆麻莊﹝三十里﹞﹑雙廍侖莊﹝三十里﹞﹑舊社莊﹝三十二里﹞﹑溪洲仔莊﹝三十里﹞﹑大新莊﹝三十二里﹞﹑松樹腳莊﹝三十里﹞﹑苦苓莊﹝三十三里﹞﹑頂坔莊﹝三十三里﹞﹑西勢莊﹝三十三里﹞﹑田頭仔莊﹝三十三里﹞﹑新厝寮莊﹝三十三里﹞﹑頂麻園莊﹝三十四里﹞﹑後莊﹝三十四里﹞﹑北勢莊﹝三十四里﹞﹑三塊厝莊﹝三十五里﹞﹑舊大莊﹝三十五里﹞﹑惠來厝莊﹝三十五里﹞﹑菁仔園莊﹝三十五里﹞﹑下岸莊﹝三十五里﹞﹑庵古坑莊﹝三十五里﹞﹑嵌頭厝莊﹝三十五里﹞﹑過溝莊﹝三十六里﹞﹑嵌仔腳莊﹝三十六里﹞﹑加冬腳莊﹝三十八里﹞﹑林仔莊﹝二十七里﹞﹑將軍侖莊﹝三十里﹞﹑新莊仔莊﹝二十七里﹞。

善化裏東保﹝莊八。城東南方六十五里起﹞﹕社仔莊﹝六十五里﹞﹑墓庵莊﹝七十里﹞﹑番仔渡頭莊﹝七十里﹞﹑石腳桶莊﹝七十里﹞﹑艸地尾莊﹝七十里﹞﹑三塊厝莊﹝七十里﹞﹑潮洲莊﹝七十里﹞﹑大湖莊﹝七十里﹞。

善化裏西保﹝莊十。城東南方七十里起﹞﹕石仔瀨莊﹝七十里﹞﹑縣莊﹝七十二里﹞﹑後堀莊﹝七十五里﹞﹑秀才莊﹝八十里﹞﹑三嵌莊﹝八十里﹞﹑斗六仔莊﹝八十里﹞﹑頭社莊﹝八十五里﹞﹑口林口莊﹝九十里﹞﹑口消釐莊﹝九十里﹞﹑內消釐莊﹝九十里﹞。

赤山保﹝莊二十三。城東南方五十里起﹞﹕六甲莊﹝五十里﹞﹑王爺宮莊﹝五十里﹞﹑大坵園莊﹝五十里﹞﹑北勢坑莊﹝五十里﹞﹑笨潭莊﹝五十里﹞﹑水漆林莊﹝五十里﹞﹑五甲莊﹝五十五里﹞﹑二三甲莊﹝五十五里﹞﹑七甲莊﹝五十五里﹞﹑二鎭莊﹝五十五里﹞﹑烏山頭莊﹝五十七里﹞﹑角秀莊﹝五十七里﹞﹑中協莊﹝五十七里﹞﹑官佃莊﹝五十七里﹞﹑拔仔林莊﹝五十八里﹞﹑番仔田莊﹝五十八里﹞﹑三結義莊﹝五十八里﹞﹑靑埔莊﹝六十里﹞﹑林鳳林莊﹝六十里﹞﹑龜仔港莊﹝六十里﹞﹑港仔頭莊﹝六十里﹞﹑中社莊﹝六十里﹞﹑土庫莊﹝六十里﹞。

打貓南保﹝莊三十九。城西南方六里起﹞﹕牛椆溪莊﹝六里﹞﹑監生厝莊﹝八里﹞﹑番仔寮莊﹝八里﹞﹑牛椆溪莊﹝八里﹞﹑江厝店莊﹝八里﹞﹑江厝仔莊﹝八里﹞﹑店仔頭莊﹝十里﹞﹑東勢湖莊﹝十里﹞﹑南路厝莊﹝十里﹞﹑下土庫莊﹝十里﹞﹑海丰厝莊﹝十里﹞﹑竹圍內莊﹝十一里﹞﹑大坪頂莊﹝十二里﹞﹑山仔腳莊﹝十二里﹞﹑侖仔頂莊﹝十二里﹞﹑後莊北莊﹝十二里﹞﹑新莊﹝十二里﹞﹑頂寮莊﹝十三里﹞﹑下寮莊﹝十三里﹞﹑甘棠莊﹝十三里﹞﹑本廳莊﹝十三里﹞﹑柿仔寮莊﹝十三里﹞﹑橋仔頭莊﹝十三里﹞﹑虎尾寮莊﹝十五里﹞﹑侖尾莊﹝十三里﹞﹑南靖莊﹝十五里﹞﹑西莊﹝十五里﹞﹑柳仔溝莊﹝十五里﹞﹑雙援莊﹝十五里﹞﹑番仔溝莊﹝十五里﹞﹑圳溝寮莊﹝十六里﹞﹑三疊溪莊﹝十六里﹞﹑阿連莊﹝十六里﹞﹑菜堂莊﹝十七里﹞﹑頂侖莊﹝十七里﹞﹑頂塗庫莊﹝十七里﹞﹑下侖莊﹝十七里﹞﹑竹圍腳仔莊﹝十七里﹞﹑雙溪口莊﹝十八里﹞。

安定裏西保﹝莊二十二。城西南方八十里起﹞﹕蕭壠莊﹝八十里﹞﹑番仔寮莊﹝八十里﹞﹑新港仔莊﹝八十二里﹞﹑歐汪莊﹝八十里﹞﹑大潭寮莊﹝八十二里﹞﹑將軍莊﹝八十二里﹞﹑頂山腳莊﹝八十二里﹞﹑下營莊﹝八十二里﹞﹑鯤身莊﹝八十二里﹞﹑馬沙溝莊﹝八十二里﹞﹑嵌頭寮莊﹝八十二里﹞﹑中寮莊﹝八十二里﹞﹑後港仔莊﹝八十二里﹞﹑口寮莊﹝八十二里﹞﹑番仔厝莊﹝八十二里﹞﹑篤加莊﹝八十二里﹞﹑山仔莊﹝八十三里﹞﹑磚仔磘莊﹝八十三里﹞﹑北埔莊﹝八十三里﹞﹑角帶圍莊﹝八十二里﹞﹑港口莊﹝八十二里﹞﹑苓仔寮莊﹝八十三里﹞。

麻豆保﹝莊二十一。城西南方六十七里起﹞﹕山寮灣莊﹝六十七里﹞﹑麻豆莊﹝七十里﹞﹑嵌頭莊﹝七十里﹞﹑寮仔廍莊﹝七十里﹞﹑西東莊﹝七十里﹞﹑瓦磘莊﹝七十里﹞﹑吾禮仔莊﹝七十里﹞﹑總爺街﹝七十里﹞﹑海埔莊﹝七十里﹞﹑艸坔莊﹝七十里﹞﹑二重港莊﹝七十里﹞﹑學堂莊﹝七十里﹞﹑安業莊﹝七十一里﹞﹑灰磘港莊﹝七十二里﹞﹑東溪洲莊﹝七十四里﹞﹑六龜班莊﹝七十二里﹞﹑苓仔林莊﹝七十二里﹞﹑大灣莊﹝七十二里﹞﹑埤仔頭莊﹝七十三里﹞﹑方厝寮莊﹝七十四里﹞﹑謝厝寮莊﹝七十五里﹞。

佳裏興保﹝莊十三。城西南方六十三里起﹞﹕客仔寮莊﹝六十三里﹞﹑海埔寮莊﹝六十五里﹞﹑北勢莊﹝六十七里﹞﹑營後莊﹝六十八里﹞﹑子龍廟莊﹝六十八里﹞﹑佳裏興莊﹝七十里﹞﹑營頂莊﹝七十里﹞﹑菜堂莊﹝七十里﹞﹑麻豆口莊﹝七十里﹞﹑溪底寮莊﹝七十里﹞﹑後班莊﹝七十一里﹞﹑番仔寮莊﹝七十里﹞﹑同安寮莊﹝七十三里﹞。

太子宮保﹝莊四。城西南方四十五里起﹞﹕太子宮莊﹝四十五里﹞﹑角帶圍莊﹝四十五里﹞﹑新營莊﹝四十五里﹞﹑舊廍莊﹝五十里﹞。

鹽水港保﹝莊十九。城西南方四十里起﹞﹕鹽水港街﹝四十里﹞﹑土庫莊﹝四十一里﹞﹑觀音莊﹝四十二里﹞﹑上帝廟莊﹝四十二里﹞﹑菜公堂莊﹝四十二里﹞﹑溪洲寮莊﹝四十六里﹞﹑後寮莊﹝四十四里﹞﹑舊營莊﹝四十四里﹞﹑番仔厝莊﹝四十八里﹞﹑竹仔腳莊﹝四十七里﹞﹑頂嵌莊﹝四十七里﹞﹑魏厝寮莊﹝五十里﹞﹑倒加冬莊﹝四十八里﹞﹑洪厝寮莊﹝四十八里﹞﹑大埔莊﹝五十里﹞﹑莿仔寮莊﹝五十三里﹞﹑田寮莊﹝五十里﹞﹑飯店莊﹝五十三里﹞﹑麻油寮莊﹝五十五里﹞。

安定裏西港仔保﹝莊二十四。城西南方八十里起﹞﹕中洲仔莊﹝八十里﹞﹑謝厝寮莊﹝八十里﹞﹑八份寮莊﹝八十二里﹞﹑外路頭莊﹝八十二里﹞﹑烏竹林莊﹝八十二里﹞﹑大竹林莊﹝八十二里﹞﹑南海埔莊﹝八十二里﹞﹑大塭寮莊﹝八十二里﹞﹑壕殼港莊﹝八十二里﹞﹑後營莊﹝八十二里﹞﹑蘆竹侖莊﹝八十二里﹞﹑塗庫莊﹝八十二里﹞﹑芋寮莊﹝八十二里﹞﹑沙塵仔莊﹝八十二里﹞﹑西港仔莊﹝八十三里﹞﹑雙張廍莊﹝八十三里﹞﹑含西港莊﹝八十三里﹞﹑姑媽莊﹝八十三里﹞﹑大西莊﹝八十三里﹞﹑打鐵莊﹝八十三里﹞﹑檨竹林莊﹝八十四里﹞﹑荔芝林莊﹝八十五里﹞﹑堀仔頭莊﹝八十五里﹞﹑海寮莊﹝八十五里﹞。

斗六門保﹝莊五十四。城東北方三十四里起﹞﹕瓦厝仔莊﹝三十四里﹞﹑枋橋莊﹝三十四里﹞﹑大北勢莊﹝三十五里﹞﹑九老爺莊﹝三十五里﹞﹑江厝仔莊﹝三十五里﹞﹑田心仔莊﹝三十五里﹞﹑水碓莊﹝三十五里﹞﹑溝仔背莊﹝三十五里﹞﹑加冬腳莊﹝三十五里﹞﹑蕭厝莊﹝三十五里﹞﹑大侖莊﹝三十六里﹞﹑深圳侖莊﹝三十六里﹞﹑大潭莊﹝三十七里﹞﹑石林頭莊﹝三十七里﹞﹑曾林頭莊﹝三十七里﹞﹑侖仔莊﹝三十九里﹞﹑蓮花埤頭莊﹝四十里﹞﹑番仔溝莊﹝四十里﹞﹑東和街﹝四十里﹞﹑番仔井莊﹝四十里﹞﹑水流翁莊﹝四十里﹞﹑西勢尾莊﹝四十里﹞﹑侖仔頂莊﹝四十里﹞﹑泮池莊﹝四十里﹞﹑六甲埤莊﹝四十里﹞﹑廿五封莊﹝四十里﹞﹑保長廍莊﹝四十里﹞﹑頂下新莊﹝四十里﹞﹑竹頭角莊﹝四十里﹞﹑黃林頭莊﹝四十里﹞﹑菜公莊﹝四十里﹞﹑海丰侖莊﹝四十里﹞﹑髙林頭莊﹝四十里﹞﹑朱丹灣莊﹝四十二里﹞﹑大竹圍莊﹝四十二里﹞﹑何林頭莊﹝四十三里﹞﹑牛埔莊﹝四十五里﹞﹑埤仔頭莊﹝四十五里﹞﹑頂紫裏莊﹝四十五里﹞﹑井仔埔莊﹝四十五里﹞﹑內林莊﹝四十五里﹞﹑石畱班莊﹝四十五里﹞﹑咬九莊﹝四十六里﹞﹑棋盤厝莊﹝四十七里﹞﹑後莊仔莊﹝四十八里﹞﹑新厝莊﹝五十里﹞﹑九芎林莊﹝五十里﹞﹑斗六東莊﹝五十三里﹞﹑湖山寮莊﹝六十里﹞﹑大坪頂莊﹝六十里﹞﹑斗六街莊﹝四十里﹞﹑社口莊﹝四十里﹞﹑劉厝莊﹝三十五里﹞﹑內林莊﹝五十六里﹞。

鯉魚頭保﹝莊十三。城東北方六十里起﹞﹕桶頭莊﹝六十里﹞﹑芋蓁侖莊﹝六十里﹞﹑木瓜潭﹝六十里﹞﹑東勢坑莊﹝六十二里﹞﹑山坪頂莊﹝六十二里﹞﹑山邊厝莊﹝六十二里﹞﹑不知春莊﹝六十三里﹞﹑詔安寮莊﹝六十四里﹞﹑鯉魚尾莊﹝六十五里﹞﹑過溪仔莊﹝六十五里﹞﹑檨仔坑莊﹝六十五里﹞﹑枋樹湖莊﹝六十五里﹞﹑柯仔坑莊﹝六十六里﹞。

尖山保﹝莊四十九。城西北方四十里起﹞﹕口湖莊﹝五十里﹞﹑藍投園莊﹝五十四里﹞﹑拔仔腳莊﹝五十五里﹞﹑新莊仔莊﹝四十里﹞﹑烏麻園莊﹝五十五里﹞﹑蚶仔寮莊﹝六十里﹞﹑蔡厝莊﹝四十二里﹞﹑秖仔挖莊﹝六十里﹞﹑鵝毛墩莊﹝六十里﹞﹑海丰莊﹝四十三里﹞﹑鬼子山莊﹝六十里﹞﹑鹽水堀莊﹝六十里﹞﹑新厝仔莊﹝四十七里﹞﹑三條圳莊﹝六十里﹞﹑薄仔寮莊﹝六十里﹞﹑後湖莊﹝四十八里﹞﹑溪仔侖莊﹝六十里﹞﹑林厝莊﹝六十里﹞﹑鹿寮莊﹝五十里﹞﹑大溝莊﹝六十四里﹞﹑蠔寮莊﹝六十四里﹞﹑保長湖莊﹝五十里﹞﹑水漆林莊﹝四十二里﹞﹑鹿場莊﹝四十二里﹞﹑三塊厝莊﹝五十二里﹞﹑尖山仔莊﹝四十五里﹞﹑水尾莊﹝四十三里﹞﹑試湖莊﹝五十三里﹞﹑萬興莊﹝四十五里﹞﹑大溝莊﹝四十六里﹞﹑安溪寮莊﹝五十四里﹞﹑食水堀莊﹝四十七里﹞﹑埤仔腳莊﹝四十七里﹞﹑新港仔莊﹝六十里﹞﹑蕭厝莊﹝四十九里﹞﹑牛擔灣莊﹝五十里﹞﹑竹達寮莊﹝六十里﹞﹑過溝仔莊﹝五十里﹞﹑椬梧二莊﹝五十二里﹞﹑下侖莊﹝六十里﹞﹑水後厝莊﹝五十二里﹞﹑陽朝湖莊﹝五十二里﹞﹑三界莊﹝六十里﹞﹑外埔莊﹝五十二里﹞﹑施厝湖莊﹝五十三里﹞﹑牽罟湖莊﹝六十里﹞﹑東莊寮莊﹝五十三里﹞﹑鰲潭莊﹝五十三里﹞﹑水尿港莊﹝六十四里﹞。

大坵田西保﹝莊二十二。城西北方二十二里起﹞﹕雙連潭莊﹝三十二里﹞﹑洲仔內莊﹝三十二里﹞﹑三塊厝莊﹝三十三里﹞﹑墩仔頭莊﹝三十三里﹞﹑下蔦松莊﹝三十四里﹞﹑港墘莊﹝三十四里﹞﹑副潮莊﹝三十四里﹞﹑海埔莊﹝三十四里﹞﹑龜仔頭港莊﹝三十四里﹞﹑甕菜埔莊﹝三十四里﹞﹑船仔莊﹝三十五里﹞﹑圍仔內莊﹝三十五里﹞﹑鴨母寮莊﹝三十五里﹞﹑頂東石莊﹝三十六里﹞﹑下東石莊﹝三十六里﹞﹑大路頭莊﹝三十八里﹞﹑鹿仔艸莊﹝三十九里﹞﹑下竹仔莊﹝四十四里﹞﹑前東港莊﹝四十六里﹞﹑後東港莊﹝四十六里﹞﹑布袋嘴莊﹝四十六里﹞﹑內田莊﹝四十七里﹞。

——右保三十六﹑莊九百三十六。

山水﹝橋梁﹑陂塘附後﹞

大武巒山﹕在縣治三十一里。髙出層雲﹐爲邑治主山。

鹿楮山﹕在縣治東六十里。自葉林山而來﹔與大利﹑鹿埔﹐俱爲縣治右肩。

大利山﹕在縣治東六十里。大武膋山之分支也。平岡數十里﹐爲熟番社。

鹿埔山﹕在縣治東六十里。平衍與大利等。

阿里山﹕在縣治東十里。山極遼闊﹐連綿數十里﹔爲八社熟番所居。

小龜佛山﹕在縣治東四十里。峯巒秀出﹐爲邑後障。

大武膋山﹕在縣治東一百二十里。層巒疊嶂﹐聳立靑雲。自大武巒發脈﹔北折爲葉林﹑大利諸山。

枋岸山﹕在縣治東南十五里。鹿埔之北。

消離山﹕在縣治東南八十里。與虎頭﹑嵌頭山﹐皆在大武壠之後。

鹿駝山﹕在縣治東南一百里。消離之東。

虎頭山﹕在縣治東南四十五里。形如虎頭﹐故名。

嵌頭山﹕在縣治東南五十里。虎頭東北。

內加拔山﹕在縣治東南一百里。由大武巒山蜿蜓而來﹔髙百丈有餘﹐攀躋莫及。前趨﹐卽爲筆架﹑玉案諸山。

狼包山﹕在縣治東南一百里。大武巒東北。

■﹝人上番下﹞米基山﹕在縣治東南一百二十里。木林叢雜﹐惟抽藤﹑燒炭者到其地。

烏山﹕在縣治東南一百一十里。不髙而廣。居大武壠之前。

東西煙山﹕在縣治東南一百里。虎頭以東﹐歸化生番之地。

玉案山﹕在縣治東南一百里。由筆架北折而西﹐爲文廟對案。

大石門山﹕在縣治東南三十里。林深箐密﹐最易藏姦。朱逆亂平之後﹐餘匪多匿此山﹔提督藍廷珍盡數搜獲﹐設汛守之。

小石門山﹕在縣東南三十五里。大石門之西南。

火山﹕在縣東南二十五里。山多亂石﹔石隙泉湧﹐火出水中。

赤山﹕在縣東南四十里。平岡小阜。

翁仔上天山﹕在縣東南八十里。形極峻險﹐豎脊挺步如老翁扶笻上天。

筆架山﹕在縣東南八十里。五峯秀峭﹐形如筆架﹔爲嘉邑之文峯。

五步練山﹕在縣東南八十里。嵌頭東北。

馬椆山﹕在縣東南二十里。赤山之東。

玉山﹕在縣東北﹐人迹不到﹔大武巒之後障也。終歲積雪﹐盛暑不消。晴明時﹐偶得見之﹔少頃雲霧卽合。見時﹐非風卽雨﹔甚驗。

大福興山﹕在縣東北七十里。又名大目根山。

細葉林山﹕在縣東北七十里。與大武巒山相接﹐自東旋北﹔爲邑治右肩。

覆鼎金山﹕在縣東北十里。與大福興﹑葉林﹐俱爲邑治右肩。

鼎蓋梁山﹕在縣東北六十里。葉林山東北。

梅花坑山﹕在縣東北四十里。山多梅花﹐故名。

奇冷岸山﹕在縣東北五十里。山內冷極﹐气候與他山迥別。

尖山﹕在縣東北四十里。孤峯特拔﹐秀甲諸山。

牛椆山﹕在縣西北十里。爲邑治護沙。其下復自右旋左﹐蛇伏於艸地。尾有小山﹐迎於水口﹔爲邑治鎖鑰。

荷包嶼﹕在縣西三十里。鹽水港口小嶼。

北門嶼﹕在縣西南五十里。沙馬溝之右。

南北鯤身﹕在縣西南七十里。沙阜堆聚﹐與臺邑之七鯤身同﹔𨿽離海岸﹐水淺可涉而至。

靑鯤身﹕在縣西南六十里。鹽水港沙阜。

靑峯闕﹕在縣西南八十里。西臨大海﹐上建炮臺。

牛椆溪﹕在縣西五里。發源大武巒山麓﹔歷大福興山﹐西經猴樹港﹐轉由靑峯闕入海。

八獎溪﹕在縣南七里。源出內山﹔西入東港南轉﹐而由靑峯闕入海。

急水溪﹕在縣南四十里。源發自內山﹔經內連桁入海。

灣裏溪﹕在縣西南七十里。源出礁吧哖社內﹔經大武壠山合卓猴山之流遶赤山後﹐匯歐汪溪﹝已淤﹞入海。

新港溪﹕在縣南五十里。源出臺邑木岡山﹔流徑洲仔尾入海。溪南爲臺界﹑北屬嘉界。nian

加拔溪﹕在縣東南四十里。自內山發源﹔經八獎北匯鹽水港而入海。

石龜溪﹕在縣北二十五里。源發奇冷山﹔歷他裏霧﹐至雙溪口匯三疊溪而入海。

三疊溪﹕在縣北二十里。發源阿里山南﹔經雙溪口之南爲笨港﹐由楫仔寮入海。

虎尾溪﹕在縣北六十里。源發彰邑水沙連﹔南爲嘉界﹑北屬彰界。「舊志」稱﹕春﹑夏雨多﹐水濁而迅﹔有經月不得渡者。然現在已成幹溪﹔𨿽久雨徒涉可渡﹐迥非往日之洶洶矣。

九重溪﹕在縣西南五十里。已成旱溪﹔久雨﹐則小水而已。

十八重溪﹕在縣西南六十里。有橋可通。

曾文溪﹕在縣西南七十里。卽新港灣裏溪之下流也。

歐汪溪﹕在縣西南七十里。已成平原﹐尙存舊趾。

白水溪﹕在縣東北二十五里。源發玉案山麓。

笨港﹕在縣西三十里。由三疊溪分流入海。

朴仔腳港﹕在縣西三十里。由外溪分流﹐椆笨港而入牛椆溪﹝「舊志」不載﹞。

北港﹕在縣西三十里。卽笨港附莊之別名﹝「舊志」不載﹞。

下湖港﹕在縣西五十里。海岸浮沙現於水外者爲港﹐水漲沙痕隱約者爲湖。湖內潮退見底﹐行舟處有溝一道。潮退時尙有六﹑七尺深﹐不致擱底﹔潮漲水深丈餘﹐千石船可以出入﹝「舊志」不載﹞。

樹苓湖﹕在縣西九十里。湖內水常深﹐下湖之外澳也。出湖舟遇逆風﹐可寄泊於此﹝「舊志」不載﹞。舟至鹿港口﹐猝遇北風﹐逆不得入﹔則沿海岸深處﹐駛往下湖或樹苓湖灣避可也。自鹿港口外水底有暗沙一條﹐名曰「定綫」﹐望之無形﹔見湧﹐卽宜遠避。犯者﹐舟立碎。舟人點香爲準﹐曰更香﹔周回一晝夜﹐點更香七枝。每枝香﹐準一時七刻有零。自鹿至湖點更香一枝二寸﹐則可出定綫尾﹔轉舵東行﹐卽爲下湖矣。如遇風暴﹑又值潮退不得入湖﹐則收泊樹苓湖內﹐可以稍避﹔不然﹐則須駛回內地矣。再定綫尾有暗沙名曰「破布綫」一條﹐尢宜愼之。

鐵綫橋港﹕在縣南五十五里。舊樹風港分入﹐有橋。

茅港尾港﹕在縣南六十里。發源加拔溪﹐有橋。

猴樹港﹕在縣西南五十里。自牛椆溪南﹐經靑峯闕入海。小漁舟灣泊。

茄定港﹕在縣西南三十里。由雙溪﹐經笨港達牛椆溪入海。小漁舟灣泊﹝「舊志」不載﹞。

鹽水港﹕在縣西南四十里。由東港東﹐入於海。

井水港﹝俗名井仔腳﹞﹕在縣西南四十里。鹽水港之分港也。水深三﹑四尺﹔運鹽商船停泊外海﹐用小駁船盤載登舟。俗名井仔腳﹝「舊志」有載而不詳﹞。

布袋嘴港﹕在縣西南六十里。與北門嶼南北對列﹐卽瀨東﹑北場也﹔爲鹽水港之分港﹝「舊志」不載﹞。

土地公港﹕在縣西北三十五里。小漁舟灣泊。

枋樹腳渡﹕在縣南三十里。南浦寺僧設渡濟人。

牛椆溪渡﹕在縣北十二里。今爲平埔。

大莆林渡﹕在縣北三十里。今爲平埔。

朴仔腳渡﹕在縣北三十里。民間以竹筏濟人。

大匏侖渡﹕在縣東南四十里。大武壠社番設渡濟人。

走馬瀨渡﹕在縣東南四十里。大武壠社番設渡濟人。

鐵綫橋渡﹕在縣東南五十五里。麻豆社番設渡濟人。

榕樹王渡﹕在縣西南三十里。城隍廟僧設渡濟人。

茅港尾渡﹕在縣西南六十里。麻豆社番設渡濟人。

蕭壠渡﹕在縣西南七十里。蕭壠社番設渡濟人。

灣裏渡﹕在縣西南六十五里。港戶盧斗設渡濟人。另有小姑船三十餘只運載雜貨﹐可由外港達臺﹑鳳﹑嘉三邑。

﹝附﹞橋梁

西門外橋﹕附郭﹐性義門外。長三丈﹐以木爲之。

番仔溝橋﹕西門外文廟西。以木爲之。

新店橋﹕鹽水港大路。

白須公潭橋﹕鹽水港大路。長四丈﹐砌石爲之。

鹽水港北橋﹕鹽水港街。春﹑夏水漲﹐常漂蕩﹔須時時修造。

茅港尾橋﹕秋﹑冬編竹爲橋﹐上覆以土﹔春﹑夏常爲水漲漂沒﹐則以竹筏濟人。後邑紳請建木橋﹐下砌以石﹐長四丈餘﹔稍免漂蕩。

鐵綫橋﹕長三丈餘﹐以木爲之。

番仔橋﹕赤山﹑麻豆往來大路。

麻豆口橋﹕距水堀頭百步。南北孔道。

木柵橋﹕通木柵孔道。

大排竹橋﹕沿山抵郡孔道。

斗六門橋﹕入斗六門大路。以木爲之﹔水漲漂沒﹐時時修造。

笨港橋﹕入笨港大路。水漲漂沒﹐設渡濟入。

﹝附﹞陂塘﹝陂首蓄水以灌田園﹐備旱潦也﹞

諸羅大陂﹝柴頭港保﹞﹕蓄八獎溪之流﹐長有二十餘里。大旱不涸﹐灌田十餘莊。

柳仔林陂﹝嘉義東保﹞﹕蓄八獎溪之流﹐長有十餘里。大旱不涸﹐灌田十有餘裏。

埔姜林陂﹕蓄八獎溪之流﹐長有十餘里。灌田十餘莊。

馬椆陂﹝哆囉國保﹞﹕蓄內山土地公崎之流﹐長十餘里。灌本保內田。

楓仔林陂﹝下加冬保﹞﹕原出白水溪。

安溪寮陂﹝鐵綫橋保﹞﹕源出白水溪﹐長有十餘里。

新營莊陂﹝嘉義東保﹞﹕源出白水溪﹐長有三十餘里。

哆囉嘓大陂﹝哆囉嘓保﹞﹕源出內山九重溪﹐長二十餘里。灌漑四莊田園﹐大旱不涸。

大腳腿陂﹝哆囉嘓保﹞﹕蓄十八重溪之流﹐長十餘里。

朱曉陂﹝大坵田保﹞﹕分荷包嶼大澤之流﹐長十餘里。

土獅仔陂﹝大坵田保﹞﹕截牛椆溪出海之流﹐長五﹑六里。

狗咬竹陂﹝大坵田保﹞﹕源出牛椆山﹐長二十餘里。

打貓大潭陂﹝打貓西保﹞﹕有泉出其下﹔淋雨時﹐蓄柴頭港﹑打貓流注之水以足之。長五﹑六里。

打貓山腳大陂﹝打貓東保﹞﹕截三疊溪之流﹐長十餘里。

雙溪口陂﹝打貓北保﹞﹕分截三疊溪之流﹐以灌下埤頭各莊田。

陳莊大陂﹝他裏霧保﹞﹕截石龜溪及庵古坑二水﹐以灌本保南勢各莊田。

笨箕湖陂﹝他裏霧保﹞﹕分截虎尾溪之流﹐長十餘里。

北社尾陂﹝尖山保﹞﹕蓄雙溪口之流。

北斗坑陂﹝他裏霧保﹞﹕截虎尾溪入海之流﹐以灌海丰等莊田。

大目根陂﹝大目根保﹞﹕截牛椆溪入海之流﹐以灌菜堂坑等莊田。

大槺榔陂﹝大槺榔保﹞﹕截雙溪之流﹐以灌大﹑小槺榔田畝。

橋頭陂﹝打貓保﹞﹕蓄積天雨流注之水。

他裏霧番仔陂﹝他裏霧東保﹞﹕蓄積天水。

尖山陂﹝他裏霧北保﹞﹕蓄積天水。

斗六莊陂﹝斗六保﹞﹕蓄積天水。

走豬莊圳﹝他裏霧保。水停蓄者爲陂﹐流行而通泄者爲圳﹞﹕截石龜溪之流﹐以灌水莊及排仔路田。

荷包連圳﹝他裏霧北保﹞﹕分石龜溪之流﹐以灌靑仔園數莊田。

加冬腳圳﹝他裏霧南保﹞﹕引石龜溪之流﹐以灌本莊及殿仔林二莊田。

北香湖﹝嘉義東保﹞﹕附郭一里。泉深地廣﹐盤曲二里許﹔大旱不涸。卽「舊志」八景之「北香秋荷」也。

龍湖﹝赤山保﹞﹕龍湖巖。下有潭﹐淸徹可鑑。

——右山嶼四十五﹑港一十一﹑溪十四﹑渡十一﹑橋十二﹑陂十二﹑圳三﹑湖二﹝鑿地得泉﹐以備旱潦﹔非海口湖也﹞。

城池

東門﹕迎春門。

西門﹕性義門。

南門﹕阜財門。

北門﹕拱極門。

——右嘉義縣四門。

嘉義縣城﹕長八百丈零八尺﹐外周八百二十九丈一尺。內垣髙一丈八尺﹐城上馬道闊一丈六尺四寸。雉碟一千二百垛﹐炮臺四座﹐窩鋪九﹐水門四。濠溝周九百四十三丈﹐寬三丈六尺﹐深一丈二尺。

按「志」載﹕嘉義縣城先系竹圍﹐雍正元年攺建土城。至乾隆元年﹐又攺用三合土築成﹔長七百九十五丈。道光十三年六月﹐邑令單瑞龍同與水師提督王得祿合力勸捐修攺﹐用磚石砌築﹔較他邑最爲堅固。

衙署

嘉義縣署﹕城東門。

笨港縣丞署﹕大槺榔保。

斗六門縣丞署﹝舊爲巡檢﹐雍正元年攺設﹞﹕斗六門保。

佳裏興巡檢暑﹕鹽水港保。

嘉義縣典史署﹕城東門。

鋪捨

嘉義縣本城南﹝門﹞鋪﹝縣口﹞﹕南至下加冬三十里﹑北至大侖腳埔三十里。

下加冬鋪﹕南至鐵綫橋二十里﹑北至南門鋪三十里。

鐵綫橋鋪﹕南至臺屬曾文溪二十里﹑北至下加冬鋪二十里。

大侖腳鋪﹕北至彰屬西螺二十里﹐南至南門鋪三十里。

笨港鋪﹕西南至朱曉埤二十里﹑東至縣城三十里。

朱曉埤鋪﹕西至鹽水港二十里﹑東至縣城三十五里。

鹽水港鋪﹕南至鐵綫橋十里﹑東至縣城四十里。

防汛

嘉義營﹕參將一員﹑都司一員﹑守備一員﹑千總三員﹑把總四員﹑外委十員﹑額外四員﹑馬步戰守兵一千一百三十八名。

參將署﹕城北門。駐防嘉義城內汛﹐協防守備一員﹑把總一員﹑額外四員﹑馬步戰守兵四百名﹔管轄七大汛﹑八小汛﹑九塘﹝內八汛﹑四塘歸斗六都司分轄﹞。

城外汛﹝附城西南郭外﹞﹕輪防把總一員﹑兵三十二名。

山底塘﹝附城西郭外﹞﹕安兵六名。

牛椆溪塘﹝城西三十里大槺榔保﹞﹕安兵五名。

打貓塘﹝城北十二里打貓北保﹞﹕安兵五名。

水堀頭塘﹝城西南十二里嘉義西保﹞﹕安兵六名。

八獎溪塘﹝城南十五里嘉義西保﹞﹕安兵十名。

笨港汛﹝城西三十里大槺榔保﹞﹕輪防千總一員﹑兵七十四名。

朴仔腳汛﹝城西南三十里大槺榔保﹞﹕外委一員﹑兵十五名。

鹽水港汛﹝城西南四十里鹽水港保﹞﹕輪防把總一員﹑兵九十名。

店仔口汛﹝城西南二十五里下加冬保﹞﹕外委一員﹑兵四十名。

都司署﹝城東北四十里斗六門保﹞﹕駐防斗六門汛﹐協防千總一員﹑外委四員﹑戰守兵一百五十名﹔管轄八大汛﹑四塘﹝內四汛﹑三塘地屬彰化﹐不載﹞。

大莆林汛﹝城北二十里打貓保﹞﹕外委一員﹑兵二十名。

他裏霧汛﹝城北二十里他裏霧保﹞﹕外委一員﹑兵四十名。

虎尾溪汛﹝城北四十里大坵田保﹞﹕外委一員﹑兵十九名。

土庫汛﹝城北三十里大坵田西保﹞﹕外委一員﹑兵三十名。

虎尾溪塘﹝城北四十里大坵田西保﹞﹕安兵五名。

——右汛塘十七所。

道裏

東﹕東出迎春門五里大目根﹑五里頂溪心﹑五里竹頭崎﹐至諸山之麓。

南﹕南出阜財門五里邑西保﹑七里水堀頭﹑六里八獎溪﹑七里頂加冬﹑五里下加冬﹑七里鐵綫橋﹑七里急水溪﹑六里查畝營﹑五里茅港尾﹑五里灣裏溪﹑五里嵌頭﹑五里曾文溪﹐入臺灣縣界﹝南內路﹞。

北﹕北出拱極門五里埤仔頭﹑七里打貓﹑五里三疊溪﹑五里大莆林﹑五里打貓北保﹑五里他裏霧﹑五里菁仔宅﹑五里虎尾溪﹐入彰化界﹝北內路﹞。

西﹕西出性義門五里粗溪﹑七里鹿仔艸﹑八里白須公潭東保﹑十里鹽水港巡檢署。出義性門西北五里埤仔頭﹑七里大潭莊﹑五里打貓西保﹑八里笨港縣丞署。又由臺灣縣交界之灣裏溪十里蕭壠莊﹑五里麻豆莊﹑十里佳裏興保﹑十里鹽水港﹑五里白須公潭東保﹑七瑞安溪寮﹑八里白須公潭西保﹑五里朴仔腳﹑七里大客莊﹑七里新埔莊﹑六里笨港汛﹑五里大槺榔﹑十里北港街﹑五里蔦松莊﹑六里柑仔寮﹑七里牛擔灣﹑七里尖山﹑五里海防莊﹑五里虎尾溪﹐入彰化縣界﹝北海口之外路﹞。

嘉義縣輿圖說

嘉義縣治負山面海﹐海疆之巖邑也。南界曾文﹐北界虎尾﹔東倚武巒之麓﹐西臨笨港之濱。局度寬宏﹐平原廣沃﹔爲南北之康莊﹐無崎嶇之險阻。往者﹐梟張醜類肆毒跳梁﹐動輒先乘嘉義﹔蓋邑居郡治之中衝﹐地爲南北之關鍵。故嘉義存﹐則南北路之呼吸可通﹔嘉義失﹐則南北路之聲援俱絕。其所關於全郡安危者﹐豈淺鮮哉﹗經始之初﹐厥號諸羅﹔治連淡水﹐北迄雞籠。林逆之亂﹐臺郡廳邑以次就陷﹐獨諸羅一邑屹然中立而不搖﹔此其民心之固﹐從可知矣。雍正元年﹐議以幅■﹝巾員﹞遼闊﹐每有鞭莫及之憂。乃請裁虎尾溪以北﹐添設一邑曰「彰化」﹔攺諸羅爲「嘉義」﹐蓋嘉其民之能知義耳。

境以內﹐大道蜿蜒﹐路分內外。自曾文溪﹐北由茅港尾﹑下加冬至縣城﹐逶迆北由打貓保﹑他裏霧而之虎尾溪者﹐此通行之正道﹐爲內路也。自灣裏溪西出蕭壠﹑麻豆等莊﹐歷鹽水港﹑北港迂折北轉而達虎尾溪者﹐此海口之遶道﹐爲外路也。橫溪疊疊﹐左繞右縈﹐天設之濠塹也﹔莊保重重﹐星羅棋布﹐自然之關隘也。斗六門扼北來之要﹐足資兩邑之屏藩﹔大武壠當南下之衝﹐可握郡垣之鎖鑰。內加拔﹑大武巒山深林密﹐爲逋逃嘯聚之場﹔布袋嘴﹑朴仔腳水淺沙平﹐實姦宄覬覦之鑰。山防慮匪徒之私結化番﹐宜愼石門之出入﹔海防杜姦商之暗連洋盜﹐須嚴鹽港之稽查﹕此當年藍鼎元經理臺疆之至論也。

惟是臺郡入版二百餘年﹐蠢動之徒何可勝計﹔然而每有竊發﹐未嘗不旋踵而殲者﹕斯固國家聲威之所被﹐而亦前人籌劃之周詳耳。至若日久升平﹐今昔情形不無遷變﹔則夫參酌時勢﹑相度機宜﹐經制上方﹐是又任之者所當綢繆於未雨之先矣。謹舉其大要﹐聊參末議以呈。

彰化縣輿圖纂要

彰化縣圖

彰化縣輿圖表

彰化縣輿圖冊

彰化縣圖

彰化縣輿圖表

彰化縣輿圖冊

疆界

坊裏

山

水

城池

衙署

鋪捨

營制

橋渡

道裏

疆界

查彰化縣未設以前﹐其地本屬諸羅縣﹝今之嘉義縣﹞管轄﹐統名半綫保。自雍正元年間﹐分出諸羅地段﹐自虎尾溪起﹑至雞籠山後止爲彰化縣。雍正元年﹐增設淡水廳﹔又將縣北大甲溪起﹑至雞籠止﹐截歸淡水同知管轄。現在南自虎尾溪起﹑至大甲溪南岸止﹐袤長一百里。東面負山﹑西面環海﹐廣計七﹑八十里至八﹑九十里不等﹝北首較窄﹑南首較寬﹞。離臺灣府城二百餘﹐與內地之泉州府遙遙相對﹔鹿港與泉州之蚶江對渡﹐計水程九更。其形勢稍偏﹐用羅盤指南鍼較對﹐北首稍偏於東﹝淡水更偏﹞﹑南首稍偏於西。自內山至沿海一帶﹐大約乙卯兼辛酉者也。

廣﹕東西距七十里至八﹑九十里不等﹝北首自山至海餘地窄﹐故形勢稍狹﹔自北而南漸漸開展﹐故形勢較廣﹞。

袤﹕南北距一百里﹝縣城稍偏於北﹐至大甲溪﹐計程四十里﹔南至虎尾溪﹐計程六十里﹕合共一百里﹞。

東界﹕均內山生番地界。

西界﹕均大海。

南界﹕至阿拔泉山﹐與嘉義交界。

北界﹕至大甲溪南岸﹐與淡水廳交界。

東南界﹕至小半天山﹐與水沙連生番交界。

西南界﹕至虎尾溪下流﹐亦與嘉義縣交界。

東北界﹕至阿里山﹐與生番交界。

西北界﹕至大甲溪口﹐與大海交界。

坊裏

彰屬地界﹐不分都圖﹐只分各保。每保之下﹐又分東﹑西保﹐上﹑下保﹔每保之中﹐村莊聚集﹐不敢四散雜處﹐防竊盜也。故村莊日多而保數無幾。

沙連保﹝城東南角。離城北十里左右﹞﹕坪林莊﹑柴橋頭莊﹑集集莊﹑淸水溝莊﹑溪洲莊﹑社寮莊﹑猴坑莊﹑木屐寮莊﹑珍湖莊﹑車兒寮﹑板寮街﹑過坑仔莊﹑柴牛椆莊﹑小半天﹑新寮﹑東埔■﹝火內﹞街﹑大水堀莊﹑湳仔莊﹑濁水莊﹑惠溪厝﹑屈尺龜﹑江西林莊﹑廣盛莊﹑大坪頂莊﹑下坪莊﹑頂埔莊﹑嵌頂莊﹑粗坑莊﹑筍仔林莊﹑林圮埔莊﹑藤湖莊﹑埔心莊﹑大坑內莊﹑三角潭莊﹑香員腳莊﹑鼻仔頭﹑尖仔尾﹑水車莊﹑湖仔厝﹑豬勝棕﹑柯仔坑﹑車店仔﹑咬狗寮﹑田寮莊﹑內湖莊﹑番仔寮﹑龜仔頭﹑水底寮﹑員山仔﹑牛塭輅﹑後埔仔。以上共五十一莊。

西螺保﹝在正南極邊﹐與嘉義交界。離城五﹑六十里不等﹞﹕菜公溝莊﹑牛埔厝莊﹑檨仔腳莊﹑水尾莊﹝此四莊在西螺溪北﹞﹑後厝莊﹑茄苳莊﹑小茄苳莊﹑砙磘莊﹑大加冬莊﹑頂莊仔莊﹑湳仔莊﹑饒平厝莊﹑何厝莊﹑莿桐巷﹑張厝莊﹑甘厝莊﹑鹿場莊﹑新莊仔莊﹑三塊厝﹑公館仔莊﹑七座厝莊﹑太和寮莊﹑下坡莊﹑魚寮莊﹑頂湳莊﹑黃莉侖莊﹑廣興莊﹑藍厝莊﹑頂坡頭埧莊﹑頂侖仔莊﹑下坡頭埧莊﹑番雅莊﹑四塊厝﹑番社莊﹑菜園莊﹑新社莊﹑社口莊﹑肩公厝莊﹑下如塘莊﹑茄塘厝莊﹑占侖厝莊﹑水定厝﹑田寮莊﹑無九厝﹑楊賢莊﹑新莊仔莊﹑九民莊﹑溝仔漧﹑埔心莊﹑垵沙裏﹑好伮侖﹑大化園﹑荷包嶼。以上共五十三莊。

布嶼保﹝分東保﹑西保﹞﹑海丰保﹝在正南﹑西南沿海交界。離城七十里﹞﹕馬公厝莊﹑張揚厝莊﹑梗仔厝莊﹑康代寮﹑溪漧厝莊﹑路口厝莊﹑昌南莊﹑番仔埔莊﹑中厝莊﹑牛埔厝莊﹑七座厝莊﹑田尾莊﹑惠來厝莊﹑打牛湳莊﹑後莊仔莊﹑下加唐莊﹑後安寮莊﹑萬興莊﹑貓兒幹莊﹑頂山腳莊﹑東勢寮莊﹑趙甲厝莊﹑溝頭莊﹑頂牛柵莊﹑廣東厝莊﹑東勢厝莊﹑菜公寮莊﹑侖前莊﹑侖背莊﹑夾仔頭莊﹑港足莊﹑新莊仔莊﹑竹圍仔莊﹑大新莊﹑八角亭莊﹑大有莊﹑潭漧莊﹑大義侖莊﹑番社莊﹑後厝仔莊﹑埤腳莊﹑崩溝寮莊﹑阿勸莊﹑羅厝莊﹑店仔莊﹑溝仔墘莊。以上共四十六莊。

大武郡保﹝分武東保﹑武西保。在正南東螺保之北。離城三十餘里﹞﹕施厝平莊﹑鹿鳴莊﹑樟浦寮﹑南雅莊﹑浦興莊﹑出水莊﹑■﹝米曲﹞磘莊﹑內灣莊﹑林厝仔莊﹑萬連莊﹑香山莊﹑番仔侖﹑挖仔莊﹑大饒莊﹑脾斗莊﹑社頭街﹑許厝寮﹑卓乃潭莊﹑潮興莊﹑張厝莊﹑芋寮仔莊﹑嵌頂莊﹑半路厝莊﹑紅毛社厝﹑邱厝莊﹑溝漕莊﹑浮圳莊﹑烏罩莊﹑苦苓腳莊﹑太平莊﹑九分下莊﹑瓦窯厝莊﹑五辦頭莊﹑新厝仔厝﹑湳底莊﹑詹厝莊﹑陳厝莊﹑鎭平莊﹑新厝仔﹑大埔心﹑水港林莊﹑新舊館﹑新舊莊﹑二重湳莊﹑後三角莊﹑永靖街﹑湳港莊﹑二抱竹莊﹑前三角莊﹑關帝廳莊﹑湳港西莊﹑碑腳莊﹑曾厝侖莊﹑吳厝莊﹑羅厝莊﹑楊厝莊﹑四塊厝莊﹑竹仔腳莊﹑侖仔腳莊﹑同安宅莊﹑福興莊。以上共六十一莊。

二林保﹝分上保﹑下保。在西南極邊。離城四十餘里﹞﹑深耕保﹝在正南﹑東西螺交界之所。離城五十里左右﹞﹕湖仔內街﹝毀﹞﹑胡厝莊﹑巫厝莊﹑頂廖莊﹑新莊仔莊﹑大■﹝冖八大﹐上中下﹞頭莊﹑北勢尾莊﹑田中央莊﹑大竹圍莊﹑車店莊﹑竹頭仔莊﹑四塊厝莊﹑覆鼎金莊﹑前柳莊﹑後柳莊﹑萬興莊﹑番薯莊﹑打銅莊﹑溪底寮莊﹑挖仔莊﹑番社莊﹑桃仔侖莊﹑港尾莊﹑港墘莊﹑新瓦磘莊﹑塗厝厝莊﹑西勢厝莊﹑番婆莊﹑萬合莊﹑下水莊﹑後厝仔莊﹝毀﹞﹑頂埤北莊﹑下埤北莊﹑山寮仔莊﹑新潮中莊﹑舊潮甲莊﹑馬港厝莊﹑艸湖莊﹑北勢莊﹑車路口厝﹑加走莊﹑頂槺榔湖莊﹑外四塊厝莊﹑拔仔侖莊﹑茄苳溝莊﹑倒車灣莊﹑水尾莊﹑州仔莊﹑大突後莊﹑五條厝莊﹑頂山寮莊﹑下山寮莊﹑浸水莊﹑三塊厝莊﹑帶馬厝莊﹑公館莊﹑四股莊﹑土庫莊﹑竹圍仔莊﹑蘆竹塘莊﹑嵌頂莊﹑廣福莊﹑樹仔腳莊﹑詹厝侖莊﹑田頭仔莊﹑二林街﹑新堀仔莊﹑頂山仔腳莊﹑潭墘莊﹑下山仔腳莊﹑魚寮莊﹑廣東厝莊﹑番社莊﹑過埤山﹑番仔甲莊﹑內新仔莊﹑五莊仔莊﹑番挖街﹑海墘厝莊﹑下牛椆莊﹑遊厝莊﹑西港莊﹑大排柵莊﹑小排柵莊﹑大湖厝莊﹑大城厝莊﹑火燒厝莊﹑橋仔頭莊﹑面前厝莊﹑下竹圍仔莊﹑福州厝莊﹑嵌仔腳莊﹑下侖莊﹑����﹑����﹑頂牛椆莊﹑內新厝莊﹑中圳仔莊﹑後壁寮莊﹑溝頭莊﹑湳仔莊﹑新廓莊﹑溪底寮莊﹑鹿寮莊﹑頂加堂莊﹑垓坮莊。以上兩共一百零六莊。

燕霧保﹝分上保﹑下保。在正南﹑東南交界處﹐大武郡之東北。離城二十餘里﹞﹕白沙坑莊﹑湳尾莊﹑口莊﹑白沙坑溪南莊﹑中厝宅莊﹑楓腳莊﹑大坑內莊﹑中莊﹑秀水莊﹑虎山巖莊﹑茄苳腳莊﹑莊雅莊﹑赤塗崎莊﹑劉厝莊﹑新興莊﹑橋仔頭莊﹑■﹝夾﹞西莊﹑侖仔頂莊﹑內莊﹑北勢洋莊﹑田尾厝莊﹑三家春莊﹑鹿墘厝莊﹑灣仔口莊﹑金墩莊﹑蓮花池莊﹑擺塘莊﹑侖仔厝莊﹑茄苳林莊﹑過溝大莊﹑燕霧大莊﹑埤仔頭莊﹑三塊厝莊﹑外侖厝莊﹑犁頭厝莊﹑港尾莊﹑披腳莊﹑黃厝莊﹑加錫莊﹑大侖莊﹑東山莊﹑三橋莊﹑二抱竹莊﹑牛埔厝莊﹑員林莊﹑南平莊﹑三條圳莊﹑水碓莊﹑北勢莊﹑大埔厝莊﹑大三角潭莊﹑小三角潭莊。以上共五十二莊。

大肚保﹝分上﹑中﹑下三保。在正北﹐與淡水交界。離城二十里起﹑至四十里止﹞﹕船仔頭莊﹑營盤埔莊﹑林仔頭莊﹑下尾厝莊﹑龍溪莊﹑頂勝■﹝月胥﹞莊﹑王田莊﹑山仔頂莊﹑社腳莊﹑坎仔腳莊﹑大肚街﹑山仔腳莊﹑水師寮莊﹝山頂毀﹞﹑下寮仔尾莊﹑辦仔頭莊﹑新厝仔莊﹑牛埔仔莊﹑西勢寮莊﹑塗葛堀莊﹑福州厝莊﹑六塊厝莊﹑頭湖莊﹑加投莊﹝毀﹞﹑水裏港﹑三塊厝莊﹑鴨母寮莊﹑八張犁莊﹑大莊﹑陳厝莊﹑梧棲港街﹑南簡莊﹑槺榔仔莊﹑社口莊﹑大槺榔莊﹑允仔寮莊﹑髙密莊﹑四塊厝莊﹑舊莊﹑王爺宮莊﹑海墘厝莊﹑番社莊﹑麻園埔仔莊﹑三角莊﹑北勢頭莊﹑北勢坑莊﹑犁份莊﹑公館莊﹑橋頭寮莊﹑十塊厝莊﹑許厝莊﹑吳厝莊﹑海丰莊﹑竹坑莊﹝毀﹞﹑龍目井莊﹑羊椆仔莊﹑斗底莊﹑沙轆莊﹑社口莊﹑鹿寮莊﹑牛罵頭莊﹑石橋莊﹑橋頭莊﹑南仔莊﹑客莊﹑靑埔莊。以上共六十五莊。

馬芝保﹝附鹿港半保﹐由馬芝保分出。在正西﹑西南沿海一帶。離城二十餘里不等。分上保﹑下保﹞﹕馬鳴山莊﹑馬興莊﹑山寮莊﹑靑埔莊﹑後湳莊﹑三塊厝莊﹑頭前寮莊﹑竹園莊﹑崎溝莊﹑半路店莊﹑安東莊﹑棋盤厝莊﹑油厝莊﹑澎湖厝莊﹑學仔莊﹑查某旦莊﹑溝墘莊﹑南勢莊﹑趙羊厝莊﹑面前厝莊﹑卑頭莊﹑下莊仔﹑番婆莊﹑許厝埔莊﹑廖厝莊﹑興化厝莊﹑頭侖埔莊﹑惡狗厝莊﹑艸港莊﹑粿葉圍莊﹑北橋頭莊﹑溫簫厝莊﹑顏厝莊﹑客仔厝莊﹑海埔厝莊﹑海埔厝莊﹑照安厝莊﹑羊仔厝莊﹑柯厝莊﹑白沙墩莊﹑番婆莊仔﹑外埔莊﹑竹圍仔莊﹑埔姜侖莊﹑方仔籃莊﹑新艸寮莊﹑三卞頭莊﹑曾厝厝莊﹑大侖尾莊﹑惠仔厝莊﹑南港莊﹑瓦磘莊﹑火燒莊﹑臺灣溝莊﹑中莊﹑番社莊﹑下大侖莊﹑鹿港街尾﹑鹿港大街﹑福興莊﹑烏魚寮莊﹑二港仔莊﹑三厝圍莊﹑東安寮莊﹑竹頭角莊﹑益鹽莊﹑西勢湖莊﹑三省莊﹑南勢埔莊﹑出水溝莊﹑下廍莊﹑灣仔內莊﹑頂南港莊﹑下南港莊﹑菜堂莊﹑打簾莊﹑石溪莊﹑三塊厝莊﹑四塊厝莊﹑中股圍莊﹑角樹腳莊﹑潛水莊﹑麥任厝莊﹑管仕厝莊﹑牛埔頭莊﹑鎭平莊﹑埔心仔莊﹑挖仔街﹑番薯莊﹑水尾莊﹑番桐埔莊。以上共九十一莊。

半綫保﹝分東﹑西保。在縣前後左右﹞﹕中街仔﹝北門毀﹞﹑市仔尾﹑牛椆仔莊﹑中莊仔莊﹑柴坑仔莊﹑渡船頭莊﹑下尾寮莊﹑轆沙坑莊﹑安溪寮莊﹑土地公埔莊﹑牛埔仔莊﹑番社口莊﹑大竹圍莊﹑頂山腳莊﹑下山腳莊﹝毀﹞﹑國聖井莊﹑苦苓腳莊﹑寶廍莊﹑阿夷莊﹑三塊厝莊﹑菜公寮莊﹑下廍莊﹑望仔厝莊﹑北壇莊﹑皮寮仔莊﹑茄苳腳莊﹑頂厝仔莊﹑下厝莊﹑盧厝莊﹑蘇厝莊﹑過溝仔莊﹑西勢仔莊﹑燒坑仔莊﹑浮梘頭莊﹑磚仔磘莊﹑南壇莊﹑坑仔內莊﹝毀﹞﹑眉寶潭莊﹑大岸頭莊﹑湳尾莊﹑侖仔平莊﹑西莊仔莊﹑頂莿桐腳莊﹑下厝桐腳莊﹑平和厝莊﹑後港仔莊﹑半路響莊﹑水尾仔莊﹑詔安厝莊﹝毀﹞﹑甘仔井莊﹑新莊仔莊﹑竹仔腳莊﹑十二張犁莊﹑中寮莊﹑樹仔腳莊﹑打鐵山莊﹑番社莊﹑竹圍仔莊﹑大霞佃莊﹑頂湳仔莊﹑下湳仔莊﹑公厝莊﹑浦岸莊﹑埤仔頭莊﹑霞佃尾莊﹑烏瓦厝莊﹑竹圍仔莊﹑李厝前莊﹑李厝後莊﹑頭前寮莊﹑營盤埔莊﹑和美散莊﹑山寮仔莊﹑三塊厝莊﹑薴仔潭莊﹑四張犁莊﹑七張犁莊﹑頭前厝莊﹑番仔溝莊﹑鄭厝莊﹑湖仔內莊﹝毀﹞﹑頂塗厝厝莊﹑下塗厝厝莊﹑火燒莊﹑大月眉莊﹑汴頭莊﹑莊大潭墘莊﹑溪底莊﹑六塊厝莊﹑小月眉莊﹑十八張莊﹑侖仔頂莊﹑七頭家莊﹑後潮莊﹑水尾莊﹑堅埒莊﹑過埤莊﹑六塊寮莊﹑新港莊﹑海埔厝莊﹑什股莊﹑艸湖莊﹑泉州厝莊﹑十五張犁莊﹑頂犁莊﹑下犁莊﹑溝內莊﹑口厝莊﹑溪口厝莊﹑頂徑口莊﹑烏砙莊﹑下徑口莊﹑牛埔莊﹑公館莊﹑田心仔莊﹑侖仔腳莊﹑塭仔莊。以上共一百一十七莊。

南北投保﹝分南投保﹑北投保﹞﹑貓羅保﹝在縣東南﹐與沙連保交界。離城三十里至六十里不等﹞﹕林仔莊﹑半路厝莊﹑半山莊﹑半壇堀莊﹑營盤口﹑半路頭莊﹑內轆莊﹑新部仔莊﹑倒樟莊﹑軍功寮莊﹑竹子坑莊﹑分水寮莊﹑東勢閣莊﹑鄕親寮莊﹑豬肚潭莊﹑獅仔頭莊﹑新城莊﹑柴城莊﹑哮貓莊﹑爽文路莊﹑土地公坑﹑龍眼林莊﹑內城莊﹑牛牯嶺莊﹑下新厝﹑頂新厝﹑大坑墘莊﹑二重埔莊﹑九層林仔﹑番社莊﹑牛食水莊﹑石頭公莊﹑茄苳腳莊﹑田寮莊﹑福興街﹑蚋塞頭莊﹑番仔寮莊﹑虎仔坑莊﹑先鋒嶺﹑古亭笨﹑南投街﹑番仔井莊﹑包尾莊﹑二重溪莊﹑中寮莊﹑柴頭井莊﹑月眉仔莊﹑萬丹莊﹑千秋斗莊﹑田寮莊﹑撻仔灣莊﹑風櫃嶺莊﹑八屺山莊﹑馬鞍侖莊﹑刣鹿坑莊﹑嵌仔頂﹑後寮仔坑﹑內湖莊﹑番仔巴莊﹑挑未坑﹑半山莊﹑崩坎莊﹑牛路頭莊﹑營盤口莊﹑大哮汛地﹑三坎店莊﹑溪州莊﹑山腳莊﹑林仔頭﹑中莊仔﹑阿法莊仔﹑內芮莊﹑匏仔寮莊﹑南勢山莊﹑竹仔城﹑七股﹑平頂莊﹑土城仔﹑平林莊﹑南埔莊﹑隘寮莊﹑水車寮莊﹑頂坎莊﹑內木柵汛﹑北勢湳﹝毀﹞﹑淸仔園﹑靑牛埔莊﹑牛屎崎莊﹑大堀莊﹑新莊﹑番仔田﹑水汴頭﹑田厝仔莊﹑頂茄荖﹑下茄荖﹑頂角莊﹑埔仔莊﹑溪洲尾莊﹑石頭埔莊﹑新店仔莊﹑過溪仔莊﹑坎仔腳莊﹑竹仔腳﹑檨仔腳﹑社口尾莊﹑北投舊街﹑三角水﹑頂下南勢莊﹑水涵頭﹑北投番社﹑北投新街﹑南勢仔莊﹑北投埔社﹑牛埔仔莊﹝貓羅﹞﹑大竹圍莊﹑番社口莊﹑南頭莊﹑外快官莊﹑田中央莊﹑內快官莊﹑番仔田莊﹑舊社莊﹑竹林莊﹑社口莊﹑大埔莊﹑芬園新莊﹑楓樹腳莊﹑牛埔莊﹑寶藏寺﹑縣莊﹑同安厝莊﹑石螺潭莊﹑喀哩莊﹑溪心俱莊﹑四塊厝莊﹑吳厝莊﹑柳樹湳莊﹑登臺莊﹑萬斗六莊﹝毀﹞。以上共一百三十九莊。

貓霧捒保﹝分上保﹑下保。在正東﹑東北角﹐與內山淡水交界。離城十五里﹐周圍六﹑七十里不等﹞﹕寮腳莊﹑石硿仔莊﹑九房厝莊﹑金生面莊﹑新社莊﹑七分橫屏莊﹑上下水底寮莊﹑笨箕湖莊﹑牌樓店莊﹑坎仔腳莊﹑社寮角莊﹑梅仔樹仔莊﹑塗牛莊﹑大茅埔莊﹑新城莊﹑石城莊﹑新伯公莊﹑黨山文莊﹑石角莊﹑中科莊﹑上下新莊﹑上下加刀埔莊﹑又另﹝﹖﹞石城莊﹑石壁坑莊﹑鼎底荷莊﹑芎招腳莊﹑大牌莊﹑碑頭山莊﹑打難莊﹑翁仔社莊﹑胡蘆墩莊﹝毀﹞﹑上下南坑莊﹑溪洲底莊﹑後寮莊﹑上下圳寮莊﹝毀﹞﹑前寮莊﹑望寮莊﹑社口莊﹑岸裏大社﹑三角仔莊﹑上下員林莊﹑枋樹腳莊﹑花眉莊﹑馬公厝莊﹑員寶莊﹑大埔厝莊﹑交力林莊﹑中營莊﹑社皮莊﹑東勢莊﹑西勢莊﹑烏牛難莊﹑南仔坑口莊﹑加至角莊﹑頭家厝莊﹑探仔墩莊﹑上下瓦磘仔莊﹑水汴頭莊﹑柑■﹝木庶﹞侖莊﹑七張犁莊﹑後莊仔莊﹑陳平莊﹑舊社莊﹑三份埔莊﹑二份埔莊﹑軍功寮莊﹑北莊﹑三角埔莊﹑新廣莊﹑公館莊﹑上下橫山莊﹑埧仔莊﹑江南厝莊﹑西大墩莊﹝毀﹞﹑港尾莊﹑水堀頭莊﹑七張犁莊﹑豬髙莊﹑犁頭店﹝下保﹞﹑田心仔莊﹑東大墩莊﹝毀﹞﹑早溪莊﹑鳥銃頭莊﹑三汴莊﹑關公寮莊﹑東籠埔莊﹑大■﹝冖八大﹐上中下﹞寮莊﹑大裏杙莊﹑番仔寮莊﹑瓦窯仔莊﹑涼緣樹莊﹑大新莊﹑橋仔頭莊﹑半平厝莊﹑大魚池莊﹑九張犁莊﹑樹仔腳莊﹑頭前厝莊﹑鑪竹湳莊﹑五張犁店﹑新莊仔莊﹑圳■﹝月斗﹞莊﹑石螺潭莊﹑客乳莊﹑溪心埧莊﹑吳厝莊﹑四塊厝莊﹝毀﹞﹑詹厝園莊﹑阿密乳莊﹑柳樹湳莊﹑阿罩霧莊﹑艸湖莊﹑七甲莊﹑大竹圍莊﹑烏日莊﹑龍芽莊﹑枋樹柳莊﹑水碓莊﹑麻餈埔莊﹑鎭平莊﹑牛埔莊﹑學田莊﹑同安厝莊﹑番社腳莊﹑山仔腳莊﹑棋桿厝莊﹑保長館莊﹑上下石牌莊﹑何厝莊﹑馬燐潭莊﹑三塊厝莊﹑溝仔墩莊﹑麻園頭莊﹑幹溝仔莊﹑賴厝莊﹑邱厝莊﹑三十張犁莊﹑尾張莊﹑胡蘆墩﹑四張犁莊。以上共一百四十莊。

東螺保﹝分東保﹑西保。在正南西螺﹑大武郡二保交界之中。離城四十里﹞﹕侖仔尾莊﹑後莊﹑溪畔莊﹑田尾莊﹑打廉莊﹑柳樹湳莊﹑頂厝莊﹑目宣莊﹑十張犁莊﹑七張犁莊﹑內中圳莊﹑梅州莊﹑悅興街﹑沙仔侖街﹑左連六甲莊﹑四塊厝莊﹑大侖尾莊﹑三塊厝莊﹑茄苳坑口莊﹑海丰寮莊﹑五百步莊﹑番仔寮莊﹑大邱園莊﹑山頂莊﹑松柏坑﹑饒平厝﹑■﹝瓜系﹞瓜寮﹑下蔗園﹑樹仔腳莊﹑莊仔莊﹑埔仔莊﹑頂麻園﹑油車仔﹑吳厝莊﹑良吉莊﹑沙仔侖莊﹑寶斗仔莊﹑大埔尾﹑北斗街﹑大新莊﹑半廍仔﹑潮羊厝﹑湳堵莊﹑東平竹圍﹑土結厝﹑圳寮﹑三條圳莊﹑溪洲莊﹑舊眉莊﹑海丰侖莊﹑田尾仔莊﹑三十張犁﹑五張犁莊﹑八張犁莊﹑龜殼花莊﹑北勢寮莊﹑總地號﹑大湖厝﹑竹園仔﹑厝仔莊﹑小埔心街﹑風鳳厝﹑路口厝﹑水添林﹑斗六甲﹑盧厝莊﹑連交厝莊﹑埤頭﹑侖仔腳莊﹑溪墘厝﹑扶朝仔莊﹑新莊仔莊﹕以上共七十二莊。

以上各莊﹐核對「舊志」﹐多寡不一﹐名目不符者甚多﹔緣年分久遠﹐興廢不一故也。圖上紙幅太窄﹐只能載其各目﹐不能並載村莊。另繪大幅一圖﹐亦只能開載大莊﹐其零星小莊均不及備載﹔故圖說多少﹐亦難畫一也。至上年戴﹑林二逆滋事﹐附近村莊甚多﹔迨克復城池以後﹐逐漸攻陷者不下百餘�莊。內除零星小莊無關查考者均已刪去﹐共餘如四張犁爲戴萬生巢穴﹑四塊厝爲﹝林﹞戇晟巢穴﹑北勢湳爲洪欉等逆巢﹑茄頭爲陳吻等逆巢之類𨿽已毀滅﹐仍復列存﹐以備查考。合並聲明。

山

按彰屬東首自北至南一帶皆山﹐均發脈於淡水極北之大雞籠山﹔爲全臺之祖山。自大雞籠山而南綿亙三百里至大甲溪之南﹐首特起大山獨立空際者﹐名曰大烏山﹔乃邑治太祖山也。由大烏山分脈而南﹐從阿里史﹑華蓋山逶迆曲折至濁水溪之北﹐又起髙峯轉西而行﹐爲集集大山﹔則邑治之少祖山也。由集集大山西下至南投等山﹐則又轉向北行約四十里再起星峯﹐名曰定軍山﹝又名八卦山﹞﹔則邑治之主山也。由八卦山鋪出平陽而結縣治﹐其護於右者爲橫山﹑蓬山﹑大肚山﹐衛於左者爲觸口﹑大武郡山﹑燕霧等山﹐排列於後者爲大員山﹑阿里史山﹑火焰山﹑華蓋等山﹐皆已入於版圖可以湖﹝﹖﹞。其來源去迹﹐由此而來。如玉山﹑雪山﹑大小半天山﹐或在番界﹑或近生番﹐莫從探其來歷。就其可指而名者﹐分別詳載於後。

大烏山﹕在縣東治北七﹑八十里東勢角之內山。發源於淡屬南首內山﹔特起峯嵐﹐勢甚髙大﹐爲邑治之太祖山。其自西折下者﹐爲大員山﹑橫山﹑紅圳頭山﹑僕仔籬山﹑蓬山﹑鰲頭﹑沙轆﹑龍目井諸山﹐爲邑治之外衛﹔自南發出者﹐爲阿里史山。

大員山﹕系大烏山自西發出﹐邑治東北六十餘里。山頂圓﹐形似熬酒桶﹔故俗呼爲熬酒桶山。自西折下者﹐爲貓霧捒山﹑大肚山。

阿里史山﹕系大烏山自西發出﹐邑治東北四十餘里。賊匪林爽文滋事時﹐以此山爲巢穴﹐經大將軍福攻克。其山欹斜南側落脈﹐向南斜飛﹐至黃竹坑山﹑華蓋山而再起髙峯。

華蓋山﹕在阿里史山之南﹐由黃竹坑山發出者﹔邑治東六十里。各山皆自北而南﹐山勢皆南趨﹔獨此山面向正西﹐挺秀超拔。自西北折下者﹐爲大裏杙﹑萬丹﹑火焰諸山。自西折下者﹐爲內木柵山﹑茭荖山﹔稍偏於南者﹐爲大哮山。自正南發出者﹐爲水沙連﹑日月潭諸山﹔再起星峯﹐爲集集山。

集集山﹝西出五里許﹐有嶺名艸嶺﹐爲集集﹑沙連之路。嶺髙各半里許﹐嶺頂平坦﹐兩無關鎖﹐非險要也﹞﹕在水沙連內﹐邑治東南七十里。髙峯聳拔﹐爲邑治小祖山者。大將軍福嘗破林逆於山麓﹐險阻可恃﹐爲內山番界之鎖鑰。自西折下﹐爲八娘坑山﹔山麓稍平﹐又爲虎仔坑山。再下﹐化爲平疇﹐至淸﹑濁溪分漲之處﹐由南另起一山爲牛觸口山﹔乃淸﹑濁溪之水口山。由北特起峯巒者﹐爲南投諸山。

南投山﹝山半有牛牯嶺一條﹐爲往南北投﹑水沙連大路。外髙一里﹑內髙半里﹐嶺頂一片平陽﹐左右四通八達﹐隨處可行﹔非險要也﹞﹕在邑治東南四十里﹐山麓卽縣丞署。山勢平坦﹐無險可恃。

北投山﹕由南投山自北分支﹐邑治東南三十餘里。山勢平坦。

大武郡山﹕系牛相觸山由西北分下者﹐離邑治三十餘里。山勢平坦。下有淸水巖﹑許厝寮山﹐亦皆平坦﹐無險可據。

紅塗崎山﹝一名赤塗崎。山之南麓與燕霧山交接處﹐有同安嶺一條。外髙裏半﹑內髙一里餘﹐嶺頂一片平陽﹐有居民田園﹔兩邊無狹﹐四通八達﹐爲進南投內山之路﹐非要害也﹞﹕系由南﹑北投山自北出脈﹐至貓羅山﹑同安嶺恃起峯嵐﹐山勢較髙﹔離邑治十餘里﹐上平而方。左分一支﹐爲燕霧﹔右分一支﹐爲快官莊﹔中抽一支﹐由南而北﹐爲白沙坑山﹑觀音山﹑望寮山。

望寮山﹝一名定軍山﹐又名八卦山﹞﹕系自紅塗崎山抽出﹐在邑治東門外﹔爲邑治主山。山上建有鎭番亭一座﹔後攺建磚寨﹐名曰定寨。同治元年戴逆滋事時﹐被毀。該山離城太近﹐若有事之時爲賊踞站﹐則城內虛實畢見﹔誠要之區也。

大半天山﹕在邑治東南水沙連山番山交接之處﹐不能稽其程途﹔山勢髙險。前林逆敗後﹐曾踞此負嵎相抗﹔爲番界之要害處所﹐居民不能到者。自西分下﹐卽水沙連﹑溪洲仔諸山。

小半天山﹕與大半天山相迆。山勢甚峻﹐髙出雲霄﹔亦番界之要區。

大坪頂山﹕與大﹑小半天山相接。山勢甚髙﹔而頂頗平坦﹐可以屯兵。昔大將軍福攻克大﹑小半天山林逆賊巢﹐卽由此山紮營進剿。

阿拔泉山﹕在水沙連保淸水溪之間。山勢不甚髙險。

雪山﹝玉山同﹞﹕在水沙連內生番界內﹔不能溯其來源﹐亦難稽其程途。因經年積雪﹐故名﹔又稱玉山。

內外觸口山﹕在阿拔泉山之下﹐離邑治六十餘里﹔爲邑治之外護也。

以上諸山﹐惟大烏﹑大小半天等山皆髙險無比﹐而均在生番界內﹐無從依傍。其餘入於版圖界內者﹐除華蓋山﹑大坪頂山爲民番交界之區﹐其餘均系平坦髙阜﹐並無險要之區也。

水

臺灣皆西流水﹐彰化亦然。緣東面皆山﹑西首皆海﹐水均發源於內外諸山﹐順流而入於海故也。有先分數條﹐至中途而合成一處者﹐大肚溪是也﹔有先分數條﹐中間會合後而又分作數溪而入海者﹐淸濁溪與虎尾﹑東西螺諸溪是也。中間或自南繞北﹑或自北轉南﹐各隨山之形勢而出。至海口之大小﹑深淺﹐各有不同。而海口之外﹐均系沙汕淤塞。外來商船﹐無論大小均泊於口門之外﹑沙汕之內﹐離岸七﹑八里至十餘里﹐用小駁船渡載﹔海船均不能駛入口內﹐與淡屬之雞籠﹑滬尾等口不同。玆將所屬各溪﹐自南而北挨順開載於左。

濁水溪﹕發源於內山番界﹐莫能探其來源。向傳水源本淸﹐流至一潭﹐方變爲濁。由大﹑小半天山後向西北斜流﹐至集集山之南畔﹐受南首大順寮﹑淸水溝諸水﹔至外觸口山﹐北分爲虎尾﹑東螺﹑西螺﹑三條圳。西出至番仔挖﹐左右分別入於海﹝各海口闊狹淺深﹐皆載於各溪口條下﹞。

大順寮溪﹕發源於水沙連內山。至隙仔山腳﹐與濁水溪合流。

阿拔泉溪﹝卽淸水溪﹞﹕發源於阿里山﹐在阿拔泉之北。由西南斜流﹐又繞至內觸口山之下﹑外觸口山之上﹐合於濁水溪。

虎尾溪﹝系狀元挖舊澳。現已淤塞﹐不能泊船﹞﹕系淸﹑濁二溪西出至外觸口山南﹐先分一支入嘉義界﹐出下湖。稍西再分一支﹐卽虎尾溪﹔系嘉﹑彰交界之處﹐離城六十里。自西稍下﹐至鹿場過白沙墩之北﹐出海丰汛而於入海。溪寬一里許﹐中間沙淤﹔兩岸各有水澑﹐不過十餘丈﹑深五六尺。秋﹑冬水涸﹐行人涉水而過﹔春﹑夏水漲﹐或用渡船﹑或用竹筏﹐隨時置備。海口寬一里許﹐深六﹑七尺不等。口外沙汕包裹﹐不能泊船。潮漲至口門﹐止離岸七﹑八里﹔有澳名狀元挖﹐現已淤塞﹐不能泊船。遵海而南約數里﹐卽五朝港﹔再南﹐則下潮港﹐乃嘉義地界也。

西螺溪﹝卽茂利幹溪﹞﹕發源於濁水溪。在虎尾溪之北﹔自西分下﹐離城五十里。再由西北斜流﹐至番仔挖之南而出海。溪寬半里﹐深五﹑六尺。秋﹑冬水涸﹐行人徒涉﹔春﹑夏水漲﹐則用竹筏以濟行人。海口寬半里﹐余深五﹑六尺不等。口外沙汕包裹﹐不能泊船。潮漲至口門止﹔口外八﹑九里﹐有沙汕名番挖澳。又有王功澳﹐現已淤塞﹐不能泊船。

東螺溪﹝卽寶斗溪﹐又名北斗溪﹞﹕發源於濁水溪。在西螺溪之北十里﹔自西分下﹐離城四十里。向西北斜流﹐至王功港口而入於海。遵海而北﹐卽鹿港﹑二林港也。溪寬二里﹐深五﹑六尺﹐北岸深八﹑九尺不等﹔有渡船以濟行人。海口寬二里許﹐深與裏面同。外沙汕叢雜﹐只有就地漁船可以停泊﹔外來商船﹐均停在離口十里之衝西港等澳﹐用小駁船駁至鹿港上岸。其鹿仔港以北海邊一帶﹐均不能泊船。潮漲至口門止。

三條圳﹕在東﹑西螺二溪中間分下﹔由西南﹐計流至嵌頂地方﹐仍與西螺溪合流而入海。

大武郡溪﹝卽鹿仔港﹞﹕發源於大武郡山。由西北斜流﹐過二林﹑馬芝遴等保﹐在鹿港街南首入海。來源甚短﹐溪流亦淺。後又就濁水溪象鼻山之下開築水圳﹐下接大武郡溪﹔又分水圳數條﹐灌蔭各保田禾﹐故其水亦濁。現在居民只知有水圳﹐而不知其爲溪矣。寬約四﹑五丈﹐深二﹑三尺不等﹔各處均有木橋以渡行人。溪口船隻不能停泊﹐所有鹿仔港口商船均泊於口外之衝西港﹐在沙汕之內﹐離岸八﹑九里至十餘里不等﹔爲商賈幅輳之區﹐誠要害也。

大肚溪﹝海口名六塊寮澳﹞﹕來源有二﹕一自縣南集集山右畔向西折下﹐名萬丹溪﹔至南北投折而向北﹐過貓羅至定軍山之後雙溪口會合。一發源於縣北大員山左畔﹐向西南斜流﹐過貓霧捒保﹐名貓霧捒溪﹔受阿里史﹑黃竹坑﹑萬斗六諸溪之水﹐至雙溪口會合。以上兩溪合流向西折下﹐由大肚山南岸出六塊寮順流而入於海。溪寬一里餘﹐兩岸皆旱埔。至中流始有流水﹐寬三十餘丈﹑深一丈零﹐有上﹑中﹑下四處渡船以濟行人。海口沙汕淤塞﹐不能泊船﹔潮漲至口內一里許而止。溪口以南五里許有一海﹝義﹞﹐名艸港﹔並無來源。現居民藉此叉口﹐爲水圳出海之口矣。

大甲溪﹕發源於東北邊界東勢角口內山番界﹐莫從究其源流。大約由大烏山而前繞至北�東勢角折向西下﹐受淡水內山溪流諸水而入於海。溪之南岸﹐爲淡﹑彰交界之處﹔惟東勢角莊﹐則在西北﹐離縣城四十餘里。其溪流闊狹淺深﹐皆在淡水界內﹐應歸淡水廳造報。海口之處﹐則向南繞至蛤滿溪口﹐爲彰屬地界。溪口沙汕叢雜﹐不能泊船。由蛤滿溪而南則髙密口﹝乃系新開﹞﹐又有五叉口﹑水裏港口共三處﹐均系叉口﹐並無來源﹔後人就其叉口﹐或由大肚溪開圳﹑或由大甲溪開圳浚成圳路﹐而爲水圳出海之所。闊不過丈餘﹐深只二﹑三尺﹔船隻不能出入。其五叉口外七﹑八里﹐另有沙仙一道包裹﹐名曰梧棲港﹐溪澳以內可以泊船﹔外來商船均泊於該處﹐由駁船載貨出入。故𨿽曰海口﹐其實停船之處離口甚遠也。

萬斗六溪﹕發源於縣東南華蓋諸山﹔卽大肚溪之上流。由西北曲曲繞過火焰山﹐一名烏溪﹔至雙溪口﹐與大肚溪會合。

萬丹溪﹕發源於縣城東南集集之北﹐後由西北曲曲而入於大肚溪。

以上諸溪﹐惟東螺﹑虎尾﹑大肚三溪溪面較寬﹐水流甚急驟。遇大雨﹐內山諸水奔騰而下﹐𨿽有船隻不能開駛﹔必須三﹑五日後水勢稍減﹐方能行走。此外之水隨時漲落﹐可立而待也。

﹝附﹞沙汕

彰屬內洋一帶﹐並無海島浮■﹝山奧﹞。惟南自西螺口外起﹐有暗汕數條向北包裹﹐至鹿港前面止。北自大甲溪起﹐亦有暗汕數條向南包裹﹐至鹿港前面止。中間兩沙對峙﹐名衝西港。澳南北之水﹐均匯流於此而出海﹐名曰「諸水朝宗」。外來商船﹐亦由此入口而分泊於各澳﹔乃海洋之第一要口也。並以附聞。

城池

查彰化縣地界﹐本屬嘉義﹝舊名諸羅﹞。自雍正元年設治以後至十二年開始﹐於街巷外編植莿竹爲城﹐設東﹑西﹑南﹑北四門。乾隆五十一年﹑六十年林爽文﹑陳周全之亂﹐蹂躪殆盡﹔嘉慶二年﹐仍依故址栽植莿竹﹐又於四門增建城樓。十四年﹐制憲方巡臺抵彰﹐經紳士呈請捐建土城﹐奏奉諭旨準行﹔隨仍舊址攺建土城﹐兩邊砌以磚塊﹐以免圮頹。十六年興工﹐二十年告成。周圍九百二十二丈二尺八寸﹐髙一丈五尺﹑寬一丈五尺﹔上寬一丈﹐入地深一丈。炮臺十二﹑水洞六﹑堆房十六﹐現均完固。惟堆房於同治元年間被賊焚毀﹐尙未修復。

城垛﹐周圍七百八十三垛﹔髙三尺﹐以磚爲之。城門四座﹕東曰「樂耕門」﹑南曰「宣平門」﹑西曰「慶丰門」﹑北曰「拱辰門」。城樓各一層﹐髙三丈九尺。

東門外定軍山﹝卽八卦山﹞上有寨一座﹐周圍計長六十丈﹐雉堞五十六个﹔內髙一丈二尺﹐外髙一丈五尺﹐雉堞髙三尺﹐基寬一丈五尺﹑上寬一丈。炮臺四座﹑水洞二﹑城樓一。先建於雍正年間﹐名曰「鎭番亭」﹔經陳周全之亂﹐毀於火。嘉慶十八年﹐重建﹐攺名「定軍寨」﹔現於同治元年三月間被戴逆平毀。

衙署

彰化縣署﹕在城中﹐稍東﹔坐北向南。雍正六年建。乾隆五十一年林爽文之亂﹐毀於火﹔五十三年﹐領帑重建。玆於同治元年三月間戴逆作亂﹐與倉庫一體毀爲平地﹔尙未建蓋。

典史署﹕在縣署西偏。乾隆十二年重建。五十一年林爽文之亂﹐毀於火﹔五十三年﹐領帑重建。玆於同治元年三月間戴逆作亂﹐與監獄毀爲平地﹔尙未建蓋。

縣丞署﹕在南北投保南投街外。乾隆十四年建。五十一年林爽文之亂﹐毀於火﹔五十三年﹐領帑重建。

教諭署﹕在學宮西北畔。乾隆五十一年林爽文之亂﹐與訓導署一並毀於火﹔未及興建。至嘉慶二十二年﹐訓導一缺攺移淡水廳學﹐始於二十三年由紳士捐建於白沙書院之後﹐循舊址而擴之﹔現尙完固。

貓霧捒巡檢署﹕在犁頭店街。雍正十年建。乾隆五十一年林爽文之亂﹐毀於火﹔五十三年重建。玆於同治元年三月間戴逆作亂﹐被焚殆盡﹔尙未修理。

北路理番同知署﹕在本縣城南街。乾隆五十三年移駐鹿仔港粟倉南畔﹐嘉慶二年重建。

北路副將署﹕在縣城內縣署東畔。乾隆五十一年重建﹔現尙完固。

都司署﹕在副將署西偏。乾隆五十三年重建。玆於同治元年三月間戴逆作亂﹐被毀過半﹔尙未修復。

水師遊擊署﹕原在鹿仔港北頭營盤內。乾隆五十三年建。六十年陳逆之亂﹐毀於火﹔始移建於街尾土城。現尙完固。

鋪捨

查彰化並無驛遞﹐只有鋪站。南自鹿場起﹑北至雞籠止﹐共計一十八處。自分設淡水廳後﹐將大甲起﹑至雞籠止共十一鋪﹐分別添設﹐歸於淡水廳管轄﹐由淡廳造報。現在自南至北共計七站﹐均號書一名﹑遞夫六名﹐以爲傳遞往來文報。謹列於後﹕

鹿場站﹕在縣南五十五里。南離虎尾溪與嘉義交界止五里﹑北抵東螺站十五里。

東螺站﹕在縣南四十里。南接鹿場站十五里﹑北接員林站二十里。

員林站﹕在縣南二十里。南接東螺站一十里﹑北接縣口站二十里。

縣口站﹕在城內。南接員林站二十里﹑北接龍目井站十五里。

龍目井站﹕在縣北十五里。南接縣口站十五里﹑北接寓鰲頭站十五里。

寓鰲頭站﹕在縣北三十里。南接龍目井站十五里﹑北接淡屬大甲站止十五里。

鹿仔港站﹕在縣西二十里。東接縣口站二十里﹑西遞內地交海船投遞。

營制

臺灣營制自設立以後﹐情形隨時更變﹐營制亦隨時增攺﹐不止一次。玆就現在額設員弁兵丁及各處汛塘﹐詳載於後﹕

北中營﹝陸路﹞﹕原設參將一員﹐駐諸羅﹝今之嘉義﹞﹔至雍正十一年﹐始攺設副將﹐駐紮彰化縣治。其兵原止一營﹔至是增設﹐分爲中﹑左﹑右三營。以中營駐彰化﹑左營駐嘉義﹑右營離竹塹﹐統北協副將管轄。大小弁兵﹐均有增攺。現在陸路中營﹐副將一員﹑中軍都司一員﹑千總二員﹑把總四員﹑外委十員﹝內六員原設﹐四員系乾隆五十三年增﹞﹑額外外委五員﹝內四員原設﹐一員系乾隆五十三年增﹞﹑兵丁共一千二百二十四名﹝內馬戰兵五十名﹑步戰兵五百二十一名﹑步守兵六百五十三名﹞。

城中營盤內﹕副將一員﹑都司一員﹑千總外委各一員﹑額外二員﹔步戰守兵共六百名﹝內分撥沙仔侖塘十名﹞﹐另南門外教場安兵五名﹐合共六百零五名。

八卦山汛﹕外委一員﹑戰守兵四十名。

燕霧汛﹕把總一員﹝駐員林街﹞﹑額外外委三員﹝駐二林塘﹞﹑戰守兵共九十名﹝內赤塗崎塘五名﹑溪口塘十名﹑枋橋頭塘五名﹑二林塘十名﹑東螺塘十名﹑燕霧塘五十名﹞。

許厝埔汛﹕把總一員﹑戰守兵六十名。

嵌頂汛﹕外委一員﹑戰守兵五十名。

寓鱉頭汛﹕把總一員﹑戰守兵二十五名。

沙轆塘﹕戰守兵五名。

大肚汛﹕額外一員﹑戰守兵十五名。

——以上均在南北平陽一帶。

南北投汛﹕把總一員﹑戰守兵八十九名。

內木柵汛﹕外委一員﹑戰守兵十名。

大裏杙汛﹕外委一員﹑戰守兵五十名。

觸口汛﹕額外一員﹑戰守兵三十名。

貓霧捒葫蘆墩汛﹕千總一員﹑戰守兵八十五名。

大墩汛﹕外委一員﹑戰守兵四十名。

四張犁汛﹕外委一員﹑戰守兵三十名。

——以上均在南北內山一帶﹝另有集集﹑社寮﹑林圮埔三汛在沙連保﹐系嘉義營參將管轄。其弁兵各若干﹐請歸嘉義縣造報﹞。

鹿港水師營﹝卽臺協水師左營﹞﹕原駐安平﹐於乾隆五十三年攺駐鹿港。額設遊擊一員﹑守備一員﹝駐嘉邑笨港汛﹞﹑千總二員﹑把總四員﹝內一員駐笨港汛﹑一員駐新店汛﹞﹑外委六員﹑額外三員﹔步戰守兵共七百二十四名﹐除舵工﹑炊糧一十六名﹐實計七百零八名。又除笨港營安兵二百九十三名﹑■﹝魚逮﹞仔挖汛五名﹑猴樹汛一十名﹑新店汛一十名在嘉義地界歸嘉義縣查造外﹐實際駐紮鹿港本營遊擊一員﹑千總一員﹑把總二員﹑外委一員﹑額外一員﹐安兵二百八十五名。

分防水裏港汛﹕額外一員﹐安兵丁二十名。

三林汛﹕千總一員﹐安兵二十名。

王功汛﹕額外一員﹐安兵四十名。

番仔挖汛﹕安兵五名。

海丰汛﹕額外一員﹐安兵二十名﹝該營汛地𨿽在彰化﹑實笨港營守備管轄﹞。

水師戰船﹕原設一十八隻﹔乾隆三十年裁汰二隻。現在實存一十六隻﹐均編「定」字號﹔配舵工﹑炊糧一十六名。

屯丁﹝縣城東北大甲溪旁有麻薯一屯﹐歸淡廳管轄﹔故不及備載﹞

臺灣屯丁﹐起自公中堂福「討平林逆籌辦善後事宜」案內奏請就向化熟番隨軍打仗出力有功者﹐仿照四川屯練之例﹐挑募番丁四千名﹐南﹑北二路分爲十二屯﹐設立屯千總管轄。將內山界外丈溢田園歸屯納租﹐由地方官徵收﹐按春﹑秋二季支放屯糧。又給未墾埔地﹐令其自行耕種養贍。後奉攺議﹐著令理番同知會同監放造報各在案。彰屬共設三屯﹐開列於後﹕

東螺屯﹕統轄把總一員﹑專轄外委一員﹑屯丁四百名﹝內東螺﹑馬芝﹑二林三社二百零三名﹐眉里社五十名﹐大武郡﹑半綫二社四十一名﹑���������二社一百零六名﹞。

北投屯﹕專轄外委一員﹑屯丁五百名﹝內北投社一百二十八名﹐南投社三十二名﹐貓羅社四十五名﹐柴坑仔﹑大肚﹑南北社﹝﹖﹞﹐捒東﹑捒西二社二百零四名﹞。

阿里史屯﹕專轄外委一員﹑屯丁三百名﹝阿里史﹑水裏﹑感恩﹑烏牛欄﹑遷善﹑南北﹝投﹞六社二百五十三名﹐大肚中社四十七名﹞。

以上共屯﹝丁﹞一千二百名﹐每屯屯外委一員管轄屯丁。另設把總一員﹐統轄三屯。其把總﹐則歸北路淡水之屯千總統轄。外委﹝由﹞屯丁拔補﹑把總由外委拔補﹐千總由把總拔補﹐均由鹿港同知出具考語﹐送本﹑縣道憲考驗﹐給戳準補。

淡水廳輿圖纂要

淡水廳圖

淡水廳輿圖表

淡水廳輿圖冊

淡水廳圖

淡水廳輿圖表

淡水廳輿圖冊

疆界

坊裏

山

水

城池

衙署

鋪捨

隘寮

營汛

屯丁

橋渡

道裏

疆界

查淡水地界自南至北﹐用羅盤核對﹐系自坤至艮﹐乃由西南而至於東北﹔由東首內山至西﹑首沿海﹐系自巽至乾﹐乃由東南至於西北。

廣﹕自東南內山番界起﹑至西北一帶沿海止﹐塹北五﹑六十里不等﹐塹南六﹑七十里不等﹔大約北路較狹﹐南路漸闊。

袤﹕自西南大甲溪彰化縣交界起﹑東北大雞籠祖山止﹐三百里﹔又自三貂嶺腳起﹐由正東甲卯向漸漸轉至東南﹑巽已向至遠望坑噶瑪蘭交界止﹐四十五里。

按淡水自大甲溪南與彰化交界起﹑至遠望坑與噶瑪蘭廳交界止﹐計程陸路三百四十里。若就地段之袤長而論﹐則雞籠山爲極﹝北﹞之程﹐自南至北實止三百里。緣自三貂嶺腳至遠望坑淡蘭交界之區﹐系由西繞東﹑又由北轉南﹐計程四十里系轉灣之程途﹐不能與袤長並計也。

東界﹕內山。

西界﹕海。

南界﹕內山並彰化縣界。

北界﹕大海。

西南﹕半界大甲溪與彰化縣交界﹑半界大海。

東南﹕一帶均系內山番界。

西北﹕一帶均系大海。

東北﹕至大雞籠山腳止﹐均界大海﹔三貂嶺腳起﹐由東上嶺轉至東南遠望坑止﹐與噶瑪蘭廳交界。

坊裏

城外東廂﹝共二十五莊﹞﹕東勢莊﹑下東店莊﹑大埤坪莊﹑埔仔頂莊﹑牛路頭莊﹑柴梳山莊﹑六園堵莊﹑二十張犁莊﹑白沙墩莊﹑斗侖莊﹑八張犁莊﹑六張犁莊﹑鹿場莊﹑番仔寮莊﹑隘口莊﹑五塊厝莊﹑九芎嵌莊﹑頂下嵌莊﹑鹿寮坑莊﹑十股林莊﹑五股林莊﹑石壁潭莊﹑山豬湖莊﹑猴洞莊﹑橫山莊。

城外西廂﹝共一十莊﹞﹕隙仔莊﹑南勢莊﹑牛埔莊﹑茇仔林莊﹑虎仔山莊﹑浸水莊﹑三塊厝莊﹑羊寮莊﹑香山莊﹑洴水港莊。

城外南廂﹝只二莊。余俱小戶散處﹐不名莊保﹞﹕巡捕司莊﹑鹽水港莊﹝此處至山只有三里﹐均系小戶人家四散居住﹐並無莊名﹐不及備載﹞。

城外北廂﹝共一十七莊﹞﹕水田街﹑湳仔莊﹑金門厝莊﹑舊社莊﹑麻園莊﹑頂溪洲莊﹑新莊仔莊﹑白地粉莊﹑溪心灞莊﹑嵌頂莊﹑鳳鼻尾莊﹑紅毛港莊﹑蠔殼港莊﹑笨仔港莊﹑大溪墘莊﹑芝葩裏莊﹑鳳山崎莊。

城外東北廂﹝共一十六莊﹞﹕新社莊﹑豆仔埔莊﹑枋寮莊﹑新埔莊﹑大茅埔莊﹑五份埔莊﹑大股莊﹑石崗仔莊﹑烏樹林莊﹑咸菜甕莊﹑三合水莊﹑婆老粉莊﹑大湖口莊﹑崩坡莊﹑楊梅櫪莊﹑頂重溪莊。

城外西北廂﹝共一十莊﹞﹕侖仔莊﹑沙侖仔莊﹑樹林頭莊﹑苦苓腳莊﹑槺榔莊﹑油車港莊﹑船頭莊﹑南北汕莊﹑下溪洲莊﹑魚寮莊。

城北桃澗保﹝共二十九莊。兼東﹞﹕中壢街﹑內瀝溪莊﹑嵌腳莊﹑下加冬莊﹑新莊仔莊﹑赤嵌莊﹑大埔莊﹑坑仔口莊﹑過溪仔莊﹑南嵌街﹑桃仔園街﹑龜侖仔莊﹑大湳莊﹑埔頂莊﹑霄裏新興莊﹑八塊厝莊﹑銅鑼圈莊﹑靈潭坡莊﹑三坑仔莊﹑舊社仔莊﹑東勢莊﹑南勢莊﹑安平鎭莊﹑山仔頂莊﹑宋厝莊﹑八張犁莊﹑貓朥合莊﹑黃泥塘莊﹑員樹林仔莊。

城北海山保﹝共一十七莊。兼東﹞﹕風櫃店莊﹑潭底莊﹑山仔腳莊﹑樟樹窟莊﹑南靖厝莊﹑尖山莊﹑鷹哥石莊﹑大湖莊﹑二甲九莊﹑中莊﹑大姑崁莊﹑三角湧莊﹑橫溪莊﹑劉厝莊﹑柑園莊﹑石頭溪莊﹑澎厝莊。

城北興直保﹝共一十九莊。兼東﹞﹕龜侖頂莊﹑搭寮坑莊﹑陂仔店莊﹑新莊街﹑中港厝仔莊﹑中塭莊﹑頭重莊﹑和尙洲莊﹑武朥灣莊﹑三重埔莊﹑洲仔尾莊﹑關渡莊﹑八里坌街﹑大坪頂莊﹑大小南灣莊﹑山腳莊﹑大牛椆莊﹑烏嶼寮莊﹑長道坑莊。

城北芝蘭保﹝共三十二莊。兼東﹞﹕劍潭莊﹑內湖莊﹑角角溝莊﹑有蠟莊﹑芝蘭街﹑麻少翁莊﹑淇裏岸莊﹑北投社﹑嗄嘮別莊﹑圭比屯社﹑圭柔山店莊﹑金包裏街﹑大墩社﹑石門汛莊﹑小雞籠社﹑野柳莊﹑馬鋉莊﹑大武侖社﹑大雞籠街﹑深澳莊﹑跌死猴莊﹑鼻頭莊﹑三貂社﹑燦光寮莊﹑丹里社﹑獅球嶺莊﹑田寮港莊﹑長潭堵莊﹑薴仔潭莊﹑武丹坑莊﹑頂雙溪莊﹑魚桁仔莊。

城北大加臘保﹝共一十六莊。兼東﹞﹕艋舺街﹑三枝橋莊﹑古亭村﹑大灣莊﹑林口莊﹑上坡頭莊﹑錫口街﹑新南莊﹑南港仔街﹑搭搭攸莊﹑東勢莊﹑新莊仔莊﹑圭母卒莊﹑大隆同莊﹑社仔莊﹑溪洲莊。

城北石碇保﹝共一十四莊。兼東﹞﹕樟樹灣莊﹑叭嗹港莊﹑水返腳街﹑康誥坑莊﹑保長坑莊﹑五堵莊﹑六堵莊﹑七堵莊﹑八堵莊﹑暖暖莊﹑石碇內莊﹑四腳亭莊﹑枋仔瀨莊﹑■﹝魚桀﹞魚坑莊。

城北拳山保﹝共十四莊。兼東﹞﹕公館街﹑溪仔口莊﹑大坪林莊﹑秀郎社﹑暗坑仔莊﹑靑潭莊﹑十五份莊﹑內湖莊﹑木柵莊﹑頭重溪莊﹑萬順寮社﹑深坑仔莊﹑土庫莊﹑楓林莊。

城北擺接保﹝共一十七保。兼東﹞﹕加蠟仔莊﹑港仔嘴莊﹑芎蕉腳莊﹑龜侖蘭莊﹑枋寮街﹑新埔墘莊﹑南勢角莊﹑後埔莊﹑員山仔莊﹑藤寮地莊﹑冷水坑莊﹑社後莊﹑柑林坡莊﹑大安寮莊﹑員林仔莊﹑火燒莊﹑柚仔林溪洲莊。

城南中港保﹝共二十六莊﹞﹕山寮莊﹑後厝莊﹑中港街﹑中港社﹑湖底莊﹑澎湖厝莊﹑海口莊﹑塭仔頭社﹑番婆莊﹑香山厝社﹑三角店莊﹑大牛欄莊﹑上下山腳莊﹑後莊﹑嵌頂莊﹑塗牛口莊﹑二十份莊﹑東莊﹑隆恩莊﹑由寮莊﹑蘆竹林莊﹑水流潭莊﹑上下加冬莊﹑斗換坪莊﹑三灣莊﹑南港莊。

城南後壠保﹝共三十三莊﹞﹕山仔頂莊﹑百三莊﹑圓寶莊﹑後壠街﹑大莊﹑海丰莊﹑溝仔背莊﹑新港埔莊﹑車路頭莊﹑田寮莊﹑西山莊﹑芒花埔莊﹑社寮崗莊﹑嘉志閣莊﹑貓裏街﹑蛤仔市莊﹑大墻圍莊﹑芎蕉灣莊﹑七十份莊﹑樟樹灣莊﹑銅鑼灣莊﹑髙埔莊﹑頭湖莊﹑二湖莊﹑三湖莊﹑四湖莊﹑溪洲莊﹑松仔腳莊﹑後壠底莊﹑南勢莊﹑打那叭莊﹑牛欄埔莊﹑白沙墩莊。

城南苑裏保﹝共十五莊﹞﹕吞霄街﹑吞霄社﹑北勢窩莊﹑竹林仔莊﹑五里牌莊﹑塗城莊﹑苑裏街﹑古亭笨莊﹑山柑莊﹑榭芩莊﹑日北莊﹑日北社﹑貓里社﹑房里社﹑房裏莊。

城南大甲保﹝共二十九莊﹞﹕日南莊﹑雙寮社﹑日南社﹑大安街﹑大甲街﹑大甲東西社﹑頂店莊﹑社尾莊﹑船頭埔莊﹑泉州厝莊﹑鐵砧山莊﹑海墘厝莊﹑松仔腳莊﹑龜殼莊﹑南埔莊﹑中和莊﹑舊社莊﹑墩仔腳莊﹑枋寮莊﹑犁頭標莊﹑牛椆坑莊﹑月眉莊﹑六份莊﹑馬鳴埔莊﹑福興莊﹑安寧莊﹑磁窯莊﹑陂腳莊﹑營盤口莊。

——右城外周圍六廂八十九莊﹑南北共一十二保計二百六十一莊。

此外零碎小戶﹐不過二﹑三家或六﹑七家﹐不名村落﹐附於四近各村﹔以及熟番四散﹐搭寮居住﹐遷移不定者﹕均不備載。

山

查臺灣形勢﹐背山面海﹔內山爲番界﹐番界以東又系大海。臺灣﹐系孤懸海中者也。其山發脈於大雞籠山之東北﹐由三貂內山一路由北而南﹐至鳳山縣極南而止。中間擘幹分支﹐由東而西條條分下﹐或化平陽﹑或重起山巒﹐至近海而止。各條溪河均隨山而出﹐中間曲直不定﹐大抵皆自內山西流入於海﹔所謂山飛水走﹑山環水轉﹐山與水相輔而行也。淡廳在全臺之北﹐形勢相同。其山由內山分出共三支﹕北一支發脈於三貂﹑中一支發脈於五指山﹑南一支發脈於蛤仔市內山之桶盤山。今分別南﹑北﹑中三路﹐逐一開列於後﹔附載山嶺之峻險﹑海防之要害﹐以備稽考。

中路山

五指山﹕自塹城東南內山分支﹐折轉西北十餘里﹐頓起星峯﹐髙聳挺拔﹐屹立雲霄﹐爲廳治之太祖山。分於南者﹐爲獅頭山﹑爲三灣山﹔分於北者﹐爲險山﹑爲南湖山。其山峯﹐與香山港之海口相對。

金面山﹕自五指山第三峯分下﹐逶迆而行﹐突起峯巒圓淨寬展﹐爲廳治之少祖山。分爲南者﹐爲鹿仔坑山﹑爲大崎山﹑爲葫蘆堵山﹔分於北者﹐爲茭力堵山﹑牛寮山﹕皆廳治之左右翼也。其山峯﹐與隙仔溪海口相對。

虎頭山﹕自金面山西下﹐化作平原。漸出漸髙﹐至近城五里許﹐重起星峯而結虎頭山﹔又化作平原﹐而結廳治﹕爲廳治之坐山。

大崎山﹕系自金面山由南分支者。由大崎山自西折下爲碎侖山﹐稍轉北爲隙仔山﹐稍轉南爲南隘山﹐再西下爲香山﹑虎仔山。香山﹑鼻尾山均系髙阜﹐並無險隘。

寶斗仁山﹕亦系金面山分支。在大崎山之南。

對換坪山﹝一名斗換坪﹞﹕亦系金面山分支。在寶鬥仁山之南。自西折下爲礲鉤崎稍下爲後莊埔﹔下平洋﹐往中港。稍北爲老衢崎山﹐亦皆髙阜。

三灣山﹕系五指山由南分支。在對換秤山之東南。自西折下爲鹿廚坑山﹑南港仔山﹐稍南爲西潭山﹐西下新港山﹐下至北埔﹔皆後壠保。西分爲馬龍潭山﹑山仔頂山﹐亦皆髙阜而不峻險﹕爲廳治左沙之外護。自五指山分支而南者﹐至此止。

牛寮仔山﹕系金面山由北首分支。西下爲架梳山﹐復西爲埔仔頂﹑爲黃金洞﹐皆系小阜。

南河山﹕系五指山由北分支。在牛寮山之東北。西下爲九芎林山﹑犁頭尖山﹐又西下化爲平疇﹐至新社溪洲仔。

咸菜甕山﹕亦系五指山分支。在南河山之北。

銅鑼門山﹕亦系五指山分支。在咸菜甕山之北。西下爲平原﹐復起爲八張犁山﹔南折爲三合水﹐又西南爲新埔山﹑枋寮山。

鳳山崎山﹕系枋寮山自西折下者。一片髙阜﹐周圍平坦可六﹑七里許。再自西卸下爲員山仔﹐稍西南爲鳳鼻尾。

大湖口山﹕由銅鑼圈山分下﹐八張犁山之西南。

楊梅壢山﹕由銅鑼圈山自西北折下﹐再西爲長崗嶺。

頭重溪山﹑中壢山﹕皆在楊梅壢山之西北桃澗保界內﹐爲廳治右沙之外護。自五指山分支而北者﹐至此止。

以上均系中路山。自五指山起祖﹐左右排列﹐南至後壠﹑北至中壢﹐髙阜居多﹐並無髙山峻嶺。內山一帶番民交界﹐要隘處所均設有隘寮﹔另載於下。

南路山

桶盤山﹕在三灣山之南﹐由內山分支而來。南行爲樟樹林﹑芎蕉灣﹐皆蛤仔市山﹔北折爲龜頭山﹑貓裏大坪山﹑加志閣西山﹐均皆髙阜。

銅鑼灣山﹕在芎蕉灣山之西南。折而北者爲打那叭崎山﹑白沙墩山﹐稍南爲吞霄內湖山。

火焰山﹕在三叉河之南﹐由內山分下者。西北折下爲金面山﹑苑裏山﹐自南過角口溪爲石壁山。西折爲鐵砧山﹐甚髙﹔折下爲大甲溪北岸之護沙。

以上均系南路山。內除桶盤山﹑鐵砧山最髙外﹐余處低小之山﹐無險隘可據也。

北路山

大雞籠山﹕系淡廳極北之區﹐爲全臺之祖出。盤踞海邊﹐勢甚髙險。稍東﹐卽三貂山。

三貂山﹑大坪山﹕自大雞籠山發出。兩山夾峙﹐有嶺名三貂嶺﹐爲淡﹑蘭往來必由之路﹝嶺極峻險﹐另載在「險要」之下﹞。由三貂嶺稍低﹐復起大坪山﹐卽合出五支﹕一由東南遠望坑﹐西入蘭界﹔一由西分一支﹐爲獅球嶺﹔一由西南分一支﹐爲錫口山﹔又由南分一支﹐爲猴山尖﹔又東南分一支爲小熬酒桶﹐由熬桶山分一支南行至咬狗寮﹕均分載於後。

遠望坑山﹕由三貂﹑大坪山後面東南分支﹐入於蘭廳界內。遠望坑卽淡﹑蘭交界之所﹐其形勢已向東遵海而南矣。

獅球嶺﹕由三貂向西分下者。在暖暖﹑雞籠街交接之處﹐由艋舺至雞籠必由之路。由西分下爲峯仔峙山﹐山近水返腳﹝潮水而此而止﹐故名﹞﹔復西爲內湖山﹐曲而轉者爲劍潭山﹑芝蘭山﹑奇裏岸山﹑北投山﹔復曲而轉爲關渡山﹑爲大墩山。凡自獅球嶺分下者﹐均系小山﹑或系髙阜。

大墩山﹕由關渡山西北分下。勢極髙大﹐與溪南之觀音山對峙﹐爲關渡以內之門戶﹔乃守口山也。自西南折下爲滬尾山﹑炮臺山﹐至海口而又轉北結小雞籠等山。

小雞籠山﹕在大墩山向北分出。自沿海北轉爲金包裏山﹑圭柔山﹐又自南回轉至北爲大雞籠山之迎沙。

大磺山﹕亦系大墩山向東北分出。素產硫磺﹐其苗或旺或衰﹑或無或有不定。由大磺山分支雜出者﹐爲竹仔湖﹑冬瓜湖﹔又由獅球嶺向西下者﹐爲土地公嶺﹑大小紗帽山﹑七星墩等山。山不髙大而皆出磺﹐大約不離乎大磺山前後左右者近是﹔每年就地文武按季焚燒在案。以上皆由獅球山分支者。

錫口山﹕由三貂山西南分下。在獅球山之南。折而西下爲六張犁山﹑爲觀音亭山。

猴山尖﹕由三貂向南分下。﹝在﹞獅球山復南爲內湖山﹑拳山﹐均在錫口之東。

小熬酒桶山﹕由三貂東南分下。南分爲咬狗寮尖﹐迆■﹝辶裏﹞而南爲磺溪﹔北爲暗坑仔﹐復西爲冷水坑尖﹐爲擺接保各處。

咬狗寮尖﹕系自小熬酒桶山分出者。由咬狗寮尖東南西折而向南﹐層巒疊嶂﹐直趨至海山保三角湧大姑崁山與銅鑼圈諸山毗連﹔復折向西爲尖山﹐又西北出爲龜侖山。

龜侖山﹕系自尖山向西分出。山勢甚髙﹐中有一嶺名龜侖嶺﹐爲南北要路﹝另載在「險要」條下﹞。自龜侖山過嶺向北爲興直保﹐又西爲大坪頂山﹐折南爲南嵌﹐向西北行下爲觀音山。

觀音山﹕系由龜侖嶺向西北折下者。山勢甚髙﹐矗立雲霄。在關渡之南岸﹐與北岸之大墩山對峙﹐爲內港諸山之門戶也。自觀音山內又分一支﹐迆■﹝辶裏﹞而西爲獅球山﹐又西至海口止爲八里坌山。

以上均北路山。內除三貂﹑龜侖二嶺曁大墩﹑觀音二山最爲髙大﹐其餘均不甚髙﹔且多平崗土阜﹐並無險要可據也。

島嶼

查沿海島嶼爲海口之關鍵﹐不可不載。余在深水外洋﹐形迹隱約無關緊要者﹐不及備載。此外沿海自南至北﹐並無海島﹔惟雞籠口外島嶼處﹐附載於後。

雞籠嶼﹕大雞籠山北。端圓尖秀﹐屹立海中。與大雞籠隔海不遠﹐大加蠟保可見。

桶盤嶼﹕在雞籠西南。爲雞籠口關鎖。

燭臺嶼﹑山寮嶼﹑香鑪嶼﹑扛轎嶼﹕以上四嶼﹐在桶盤嶼左右。

﹝附﹞山嶺險要

淡屬內山民番交界之所﹐山嶺疊出﹐均有隘寮把守﹐另載於後。其餘平原一帶﹐均無險要之山﹔且起伏斷連﹑四通八達﹐均得往來。惟三貂龜侖雙嶺﹑鳳山崎一處﹐均屬險要﹔故特表而出之﹐詳載於左。

三貂嶺﹕在雞籠之東北。兩山對峙﹐極其髙大﹔中隔一嶺﹐爲淡﹑蘭門戶。東西自嶺腳起﹑至嶺頂止﹐計程五里筆直而上﹐不甚曲折﹔折平徑三里半﹐其餘一里半系上髙之路﹐兩邊亦爲山所夾。西面自嶺頂至山腳﹐亦筆直五里﹐並無曲折﹔折平徑三里半﹐其餘一里半系上髙之路。嶺頂闊不過二丈﹐傍山艸屋數間﹐爲往來人夫尖站之所﹔實有百夫當關﹑萬夫難越之勢﹕第一險要也。

龜侖嶺﹕在桃仔園之北﹑新莊之南。山由尖山而出﹔均南髙險﹐中有一嶺。北首自嶺腳起至嶺頂﹐計程四里﹔折平徑三里半﹐其餘半里系上髙之路。四山環抱﹐從一小口而入﹐闊不過數丈﹔其中曲折盤旋隨溪而上﹐有「十八重溪」之稱。內若屯兵幹余﹐外面不見。南首稍峻直﹐自頂至腳﹐約二里許﹐折平徑二里﹔余系上山之路。兩山夾峙﹐嶺頂寬不過數十丈﹔有艸屋﹑飯店。若由嶺頂紮兵數百﹐難以輕越﹔亦險要也。

鳳山崎﹕在廳治北一十二里。山腳有溪﹐過溪上山約半里許﹐勢頗峻削﹔山頂一片平原髙髙在上﹐周圍約十里﹐可屯兵數千。惟北首漸漸平下﹐至離大湖口半里下山﹐不過數十仞﹐不見險要。但自南而北﹐亦中流之砥桂也。

以上三處﹐爲淡屬山路險要之處。

水

查淡屬溪水﹐均系自東首內山條條西流而出海口﹔自南至北﹐海■﹝氵義﹞林立。其在平原或大或小﹑或淺或深﹐或用渡般﹐或用橋梁﹑或可涉而過﹐均不甚險要。其入於海而口又狹小﹑沙綫隔﹐不能停泊船隻者﹐謂之溪口﹔若海口寬闊﹐可以進出船隻者﹐謂之海口﹕均關緊要。故將逐條海口闊狹﹑深淺﹐其海潮所到船隻可泊等處﹐分別南北詳細開載﹐以昭詳愼﹔另附海防重輕情形於後。

隙仔溪﹕在城南五里。源出金面山﹔自東至西而入於海。溪面甚狹﹐口門寬三丈﹔深須大雨之時﹐方有三﹑四尺之水。一經晴霽﹐便成小溝﹐行人涉水而過。口外均系沙綫包裹﹐船隻不能出入﹔故溪名。

香山澳海口﹕在隙仔溪南﹐離城八里。源出寶斗仁山﹐西流而入於海﹔實系鹽水港之口門。其口門相近之處﹐另有一澳名香山口﹐離深水外洋五里。澳闊二十餘丈﹐深約一丈二尺﹔潮水漲至鹽水港過渡之處而止。一經潮退﹐便成旱溪。澳口惟三﹑五百石商船可以停泊﹐出入須乘潮漲﹔一經潮退﹐便不能出入。七﹑八百石以上大船﹐間有遭風駛入者﹔停在澳外洋面﹐不能進口。有汛兵﹑口書﹑澳甲﹐隨時稽查船隻。

中港溪海口﹕在香山口之南﹐離城二十五里。源出五指山腳﹐南流至三灣﹐遂西流而入於海。該處如遇山內暴雨﹐水路方深﹔若無溪流﹐漸狹漸淺。口門闊三十五丈﹑深一丈二尺﹐潮漲至進口十里而止。過渡處﹐設有渡船。外來船隻﹐亦惟三﹑五百石商船可乘潮出入於口門內半里許。七﹑八百石大船﹐間有遭風收泊者﹔均在口外洋面﹐不能進口。有汛兵﹑口書﹑澳甲﹐隨時稽查船隻。

後壠港海口﹕在中港口之南﹐離城四十里。源出內西潭﹐至海丰莊蛤仔市西下﹐至街仔尾分而爲二﹕一繞後壠溪之北而入於海。溪流細淺﹐沙綫叢雜﹐溪髙於海﹔潮不能進﹐﹝船﹞不能泊入。系屬小溪而非海口﹐行人涉水而過。一由後壠街之南而入於海﹐乃名海口。其口門較中港口尢少﹐闊不過二十丈﹐深八﹑九尺﹔設有渡船。二﹑三百石之海船﹐可以乘潮出入於口門內﹔略大商船﹐遭風收泊者均在口外洋面﹐不能進口。潮水漲至烏尾地方止。有汛兵﹑口書﹑澳甲﹐隨時巡查。

打那叭溪﹕在後壠口之南﹐離城六十里。源出銅鑼灣﹐經五湖四海﹝﹖﹞繞打那叭而入於海。來源旣短﹐溪又淺狹﹐行人涉水而過。口門寬六丈零﹐深五﹑六尺﹔口外沙泥淤塞﹐潮漲至口內二里許。不能停泊船隻﹐故以溪名。

吞霄溪﹕在打那叭溪之南﹐離城七十里。源出內湖﹐受吞霄街後之水入海。來源較打那叭溪更短﹐溪亦淺狹﹐行人涉水而過。口外沙綫叢雜﹐口門寬五丈餘﹐深五﹑六尺﹐潮漲至口內半里許。不能停泊船隻﹐故以溪名。

苑裏溪﹕在吞霄溪南﹐離城八十里。源出大坑口﹑銅鑼灣西面諸山之水﹐繞蓬嵌山曲曲而入於海。來源較打那叭﹑吞霄諸溪爲長﹐而溪面淺狹﹐行人涉水而過。口外沙綫叢雜﹐口門寬六丈餘﹐深五﹑六尺﹐潮漲至口內半里許。不能停泊船隻﹐故以溪名。

大安溪海口﹝附房裏溪﹑土地公港﹞﹕在苑裏溪南﹐離城九十里。源出火焰山北﹑銅鑼灣山後面內山﹐灣曲過鯉﹝魚﹞潭西下出角山口以後﹐泛濫無定。溪面寬約二里許﹐中間沙積成堆者三﹑四條﹐已有居民﹔水勢分歧雜出。在北邊近於房裏街者﹐爲房裏溪﹔寬二十餘丈﹐深七﹑八尺﹐有渡船以濟行人。稍南﹐則土地公港﹔寬十餘丈﹐深三尺﹐行人涉水而過。在南邊近於大安者﹐爲大安溪﹔又名頂店溪。寬二十餘丈﹐深七尺零﹐亦有渡船。口門寬三十餘丈﹐深七﹑八尺。房裏﹑土地公港等口均系沙泥塞積﹐不能泊船﹔惟大安口外沙綫稍順﹐春﹑夏時可泊二﹑三百石小船﹐隨潮出入。秋﹑冬水涸﹐不能停泊﹔大號商船﹐並無停歇者。潮漲至口內一里許。亦設有汛兵﹑口書﹑澳甲﹐隨時稽查。

大甲溪﹕在大安口之南﹐離城一百零二里。出自淡﹑彰兩處內山番界﹐不知其源﹔受石壁﹑鐵砧山﹑大甲城諸水而入於海溪。面闊三里許﹐溪中巨石嵯峨﹐水勢湍急﹐爲淡﹑彰交界之險要﹝附議於後﹞。設有渡船﹐以濟行人。溪口𨿽寬﹐近海之所沙綫雜出﹐南分數條﹐至彰化界內五叉口相近之處而止。彼此渡船可以往來﹐外洋船隻不能收泊。溪髙於海﹐潮至口門而止﹐故仍以溪名。

——以上皆城南之溪水海口也。

竹塹港海口﹕在城北十里。溪源有二﹕一名金門厝溪﹐其源出五指山內﹝山﹞等處﹐向西北至船頭莊而入海。一名鳳山崎溪﹐其源出自銅鑼圈﹐由咸菜甕等處向西南與金門厝溪會合而入海。兩溪均有渡船。該海口前本寬大﹐船隻三百石者往來甚多﹐爲竹塹郊商進出貨物之要口﹔後因日漸淤塞﹐始攺由香山口出入。現在口門寬二十丈﹐深八尺零﹔潮漲至口內半里許而止。一﹑二百石小船尙可隨潮駛入﹐大船不能停泊。亦設有口書﹑澳甲﹐隨時稽查。

紅毛港溪﹕在竹塹海口之北﹐離城二十餘里。源出羊矢窩﹐曲曲入海。來源旣短﹐港又窄淺﹔口門寬六﹑七丈﹐深二三尺﹐行人涉水而過。溪髙於海﹐潮至口門而止。沙綫叢雜﹐間有附近漁船停泊﹔外來商船不能進出﹐故以溪名。

楊梅壢溪﹑頭重溪﹑中壢溪﹕以上三溪均在紅毛溪之北﹐離城四十五里。上分三支﹐均出楊梅壢附近各﹝山﹞發源﹐至大溪墘會合而入於海。來源旣近﹐溪又淺狹﹐或系淺涉﹑或用橋梁﹐均無渡船。口門寬六﹑七丈﹐深三﹑四尺﹔潮漲至大溪墘地方止。口外沙綫阻隔﹐不能停船﹐故以溪名。

南嵌溪﹕在中壢溪之北﹐離城七十五里。源出銅鑼圈﹐由桃仔園之南而入海。來源頗長﹐溪流窄淺﹐行人涉水而過﹔大雨時﹐系用竹筏過渡。口門寬六﹑七丈﹐深三﹑四尺﹔潮漲至口門而止。口外沙綫阻隔﹐不能進出船隻﹐故以溪名。

滬尾港海口﹕在龜侖嶺之北﹑艋舺之西﹐離城一百四十里。港內分南﹑北﹑中三大溪﹐名曰內港。南溪之源出自大壩尖山﹐由大姑崁﹑三角湧向西北至新莊﹐與艋舺溪會合﹔至大稻埕折而西至關渡﹐與北溪合流而出滬尾。北溪之源出自三貂嶺﹐南至水返腳﹑錫口轉西南﹐過劍潭會磺溪至關渡﹐與南溪合流而出滬尾。中溪名艋舺溪﹐發源於獅頭山﹐入拳山保大坪林折而向西至大加臘保﹐會南溪而入於海。南溪自新莊起﹑至艋舺溪邊尾﹐另有小駁船往來駁貨﹔北溪自暖暖﹑八堵起﹐至關渡﹑滬尾亦有小駁船往來﹔艋舺溪東至擺接保枋橋街﹐亦有小駁船往來。南北周圍百餘里之水﹐均由滬尾入海﹔與郡之鹿耳門﹑彰化之鹿港爲全臺三大口。潮漲時﹐南溪至新莊止﹐北溪至水返腳止﹔關渡以內系淡水﹐關渡以外系咸水。海口寬約三里許﹐兩邊皆有暗沙﹐止一口門可行船隻﹔潮漲則寬﹐潮退則狹。口門以內至關渡相近之處﹐溪中另有沙梗一條﹔潮漲則隱﹐潮退則見。八里坌與滬尾街﹐須候潮漲時對渡﹐勢甚險要﹝附載於後﹞﹔另爲淡屬之第一大海口也。

磺溪﹕在關渡之旁﹐離城一百二十五里。自大磺山西南繞出關渡口﹐與大溪會合。溪甚狹﹐只有極小駁船可以往來。此溪在腹裏﹐並非海口。

磺港﹕在金包裏﹐離城一百九十餘里。自磺山北起﹐由正北出海。來源旣短﹐港又窄淺。口門寬八﹑九丈﹐深三﹑四尺﹐潮漲至口門止。外面沙綫包裹﹐不能進出船隻。

雞籠澳海口﹕在淡屬極北﹐離城一百六十五里。並無溪源﹐只有一澳。澳外卽八尺門﹐有雞籠﹑桶盤等嶼三面環立﹔大小船隻均得進出。口門愈出愈敞﹐不能以丈尺計﹔海深三丈零。船隻出入不待潮漲﹐甚爲要害﹝附載於後﹞。

頂雙溪﹕在三貂嶺之東南﹔自嶺腳起﹑至溪邊計程二十五里﹐離城二百二十里。其源發於三貂東面四近諸山﹐由東南入海。來源旣近﹐溪又窄淺。口門寬八﹑九丈﹐深九尺零﹐有渡船﹔潮漲至口內半里許。口外沙泥淤塞﹐不堪泊船﹐故以溪名。

遠望坑溪﹕在頂雙溪之東南。發源於噶瑪蘭東面諸山﹐由東南入蘭界而出海﹐爲淡﹑蘭交界之所﹝溪南屬蘭﹑溪北屬淡﹞﹔離城三百四十里。來源亦短﹐溪亦窄淺。口門寬十丈零﹐﹝深﹞八尺零﹐有渡船﹔潮至渡船處而止。口外沙泥叢雜﹐不堪泊舟﹐故以溪名。

——以上皆城北之溪水海口也。

﹝附﹞﹝海﹞防要害處所

查淡境自南至北袤長三百四十里﹐海■﹝氵義﹞林立﹔若處處可以往來船隻﹐幾有防不勝防之慮。玆幸天設之險﹐沿海一帶均系鐵板沙層層包裹﹔卽如大甲﹑苑裏﹑吞霄﹑紅毛港﹑南嵌﹑磺港等口𨿽皆條條入海﹐而口外沙綫阻隔﹐外來船隻不能停泊﹐均可以不必防備。至大安﹑後壠﹑中港﹑香山﹑竹塹等口𨿽均可通舟楫﹐而口門窄小﹑沙綫變遷﹐非熟悉口門者不能徑入﹐大船亦難停歇﹐尙可隨時防禦﹔惟滬尾﹑雞籠兩口﹐最爲緊要。又大甲溪於海口則不通船隻﹐而溪面廣闊﹐水勢甚急﹐實爲淡南天設之險。故均表而出之﹐以備稽考。

大甲溪﹕該溪發源於內山﹐一出番界﹐便漸寬展﹔至大甲相近之處﹐闊有三里許。溪中巨石小塊層密不絕﹐頗難立腳。沙梗湧起三﹑四條﹐秋﹑冬水涸之時﹐一溪而變爲三﹑四溪﹔或可徒步﹐或須船渡。將到門口之處﹐由南畔分流入於彰化界內五叉口之北者三條。內山不時有雨﹐外𨿽晴霽﹐水卽奔騰而下﹔行人凡視內山昏黑﹑或聞巨石衝擊聲﹐卽不敢涉﹐恐中途漂沒故也。若春﹑夏大雨時行﹐便卽一片汪洋﹔水急之時﹐卽渡船亦不敢駛﹕眞有萬夫難越之勢﹐淡﹑彰兩處天設之險也。

滬尾海口﹕該溪海口寬有三里許﹐深有二丈餘﹔兩邊暗沙圍抱。口門𨿽緊要﹐而五﹑六百石之船均得隨時出入﹐不必俟潮﹔五﹑六百石以上大船滿載者﹐須俟潮漲出入﹕爲各路商船經商之所。自滬尾﹑艋舺﹐計水程三十里。關渡在艋舺﹑滬尾適中之區﹐兩山夾峙﹐河面不過一箭之闊。但潮水直抵艋舺以上﹐三﹑四百石商船盡可滿載而乘出入﹔卽大號商船﹐亦可半載而隨潮進出。稍不畱意﹐匪船可直達艋舺﹐誠爲第一緊要之海口也。前有紅毛人建造炮臺一座﹐在口門內之北岸﹔因今昔殊形﹐已不合用。自嘉慶年間在外口門北岸建設新炮臺﹐又有滬尾水師守備專轄﹐足資防禦﹔而總須刻刻畱心﹐不使稍涉大意也。

雞籠澳海口﹕該澳並無溪源﹐三面皆山﹐獨北面瀚海。港口又有雞籠﹑桶盤等嶼包裹﹐勢尙周密。就大致而論﹐似不若滬尾口之緊要﹔一經體察情形﹑揣度形勢﹐實較滬尾口爲尢要。因滬尾口門較雞籠𨿽寬﹐而兩邊沙綫均隱沒於水底﹔卽素熟沙綫者﹐稍不畱意﹐難免擱淺﹐屢屢壞船。雞籠則雞籠﹑桶盤兩嶼髙出海口﹐一望而知﹔卽不熟路徑者﹐亦得依循而入﹕則口門難易之不同焉﹐一也。滬尾有專設水師營﹐兵力眾多﹐離艋舺參將營僅止三十里﹔如有警報﹐便可就近策應。雞籠惟陸路汛兵九十名﹔離艋舺營五十餘里﹐鞭長莫及﹐又無舟師﹕則兵力厚薄之不同焉﹐二也。滬尾行鋪眾多﹐居民稠密﹔又與艋舺各郊行聲气相通﹐彼此得以救援。雞籠郊鋪本稀﹐僻處一隅﹐四近又無巨保大莊﹕此人力多寡之不同焉﹐三也。以此三者互相比較﹐孰要孰緩﹖顯而易見。是以咸豐四年小刀會匪王位等肆擾臺北﹐則竄雞籠而不竄滬尾﹔八年春間王位餘黨復來窺伺﹐則遊奕於雞籠而不逞志於滬尾者﹕其明證也。同治元年六月間滬尾新立馬頭﹐設關徵稅﹔雞籠本不在通商馬頭之列﹐乃各國洋艘咸以雞籠口面較寬於滬尾﹐情願收入雞籠﹑遠赴滬尾完稅。遂經領事申陳上憲﹐增開雞籠子口﹕是又明證也。夫海口之難易﹑人方之多寡﹐均系生成之勢﹐不能勉彊。若汛防之多寡﹐尙可設法﹔倘就滬尾水師營中抽調百餘名前往添防﹑又於艋舺陸營中酌添數十名﹐則共有二百餘名之汛兵﹐或可藉資防禦。不然﹐實有孤虛之慮。管見所及以附陳。

城池

查淡水廳同知一缺﹐系雍正元年增設彰化縣時兼設一同知缺﹐稽查北路捕務﹔仍附彰化縣﹐並無專轄地段。雍正九年﹐始分大甲溪以北至雞籠止均歸淡水同知管轄﹐移駐竹塹。該處本系竹塹巡檢分防之地﹔自移駐淡廳後﹐於雍正十一年環植莿竹﹐周圍四百四十丈﹐東﹑西﹑南﹑北各設門樓。乾隆二十四年﹐四城上各增建炮臺一所。嘉慶十八年﹐因居民稠密﹐開拓基址﹐增築土堡﹔周圍一千四百餘丈﹐東﹑西﹑南﹑北各設木柵。道光六年﹐前督部堂孫巡臺﹐紳耆請攺建城池﹔奏奉諭旨準行。經前臺灣道孔親詣復勘﹕若循原建﹐則太狹﹔循後築土堡﹐則又太寬。因而內外拆毀﹐攺定周圍八百六十丈﹐墻身髙一丈五尺﹐基底一丈六尺﹐上闊一丈二尺﹐入地深一丈。初議建設磚城﹐後攺用石條夾砌石塊﹔於道光七年六月興工﹑九年八月報竣﹐現均完固。

城垛﹕九百七十四垛﹐各髙三尺。城門四﹕東曰「迎曦門」﹑西曰「挹爽門」﹑南曰「歌燻門」﹑北曰「拱宸門」。各有城樓一座﹐上下二層﹔髙各二丈零九寸。濠溝﹕周圍共八百六十丈。南門口闊一丈二尺﹐余俱寬八尺﹔各深七尺。

衙署

淡水廳署﹕在竹塹城內適中之區。坐東向西﹝甲庚兼卯酉向﹞。

艋舺縣丞署﹕在新莊街。查艋舺縣丞﹐本系巡檢缺﹐衙署在八里坌。乾隆十五年因風災傾壞﹐移駐新莊。五十五年﹐攺爲縣丞。嘉慶十四年﹐攺爲艋舺縣丞﹔現仍駐新莊。

大甲巡檢署﹕在大甲土堡內。查該巡檢本駐彰化之鹿港﹐名鹿港巡檢﹔於嘉慶十四年﹐奉文移駐大甲﹐攺爲大甲巡檢。

竹塹巡檢署﹕在竹塹城南門內﹐離廳署半里許。現兼司獄。

訓導署﹕在竹塹城內東南。該訓導本系彰化縣訓導﹐後移駐竹塹﹐爲淡水廳訓導。迨開設噶瑪蘭廳﹐則又兼轄噶瑪蘭學務。

鋪捨

查淡屬無驛遞﹐原設鋪遞自大甲起﹑至雞籠止共一十一處。鋪兵三十名工食等銀﹐歸彰化縣坐支。後開辟噶瑪蘭廳﹐奉文添設﹔隨卽詳請﹐將原設十一鋪內之淡水﹑雞柔山﹑金包裏﹑雞籠四處裁汰﹐攺爲艋舺﹑錫口﹑水返腳﹑暖暖四鋪。又添設柑仔瀨﹑燦光寮﹑三貂三處﹐共七處。

計共鋪司七名﹑鋪兵二十八名﹐火炬﹑工食等銀歸淡水廳坐支。今逐鋪開列於左﹕

大甲鋪﹕南離大甲溪淡彰交界之所五里﹑北離貓盂鋪二十里。鋪兵三名。

貓盂鋪﹕南離大甲鋪二十里﹑北離吞霄鋪十里。鋪兵三名。

吞霄鋪﹕南離貓盂鋪十里﹑北離後壠鋪三十里。鋪兵三名。

後壠鋪﹕南離吞霄鋪三十里﹑北離老衢崎﹝鋪﹞二十五里。鋪兵三名。

老衢崎鋪﹕南離後壠鋪二十五里﹑北離南嵌鋪七十五里。鋪兵三名。

竹塹鋪﹕南離老衢崎鋪一十五里﹑北離南嵌鋪七十五里。鋪兵三名。

南嵌鋪﹕南離竹塹鋪七十五里﹑北離艋舺鋪三十里。鋪兵三名。

——以上七鋪﹐系屬原設﹐今仍舊﹔歸彰化縣支給工食。

艋舺鋪﹕南離南嵌鋪三十五里﹑北離錫口鋪十五里。鋪司一名﹑鋪兵三名。

錫口鋪﹕南離艋舺鋪十五里﹑北離水返腳鋪十五里。鋪司一名﹑鋪兵三名。

水返腳鋪﹕南離錫口鋪十五里﹑北離暖暖鋪二十五里。鋪司一名﹑鋪兵四名。

暖暖鋪﹕南離水返腳鋪二十五里﹑北離柑仔瀨鋪十五里。鋪司一名﹑鋪兵四名。

——以上系就原設之淡水﹑圭柔山﹑金包裏﹑雞籠四鋪裁汰攺設。計共添鋪司四名﹑鋪兵七名。

柑仔瀨鋪﹝一名楓仔瀨﹞﹕南離暖暖鋪十五里﹑北離燦光寮鋪十五里。鋪司一名﹑鋪兵四名。

燦光寮鋪﹕南離柑仔瀨鋪十五里﹑北離三貂嶺鋪十五里。鋪司一名﹑鋪兵四名。

三貂嶺鋪﹕南離燦光寮鋪十五里﹑北離遠望坑五十里。鋪司一名﹑鋪兵四名。

——以上三鋪﹐系屬添設。統共原設﹑新添﹐計一十四鋪﹐歸淡水廳坐支。

隘寮

淡地內山一帶處處與生番交界﹐原有土牛﹑紅綫爲界。閱今久﹐紅綫已經滅迹﹐土牛遺址模糊﹔農民近界之區﹐時爲生番所害。是以要害處所﹐均設有隘寮﹑銃櫃﹐以防生番而衛農民。但有隘必有丁﹐有丁必需糧。或系官隘﹑或系民隘﹐統計自南至北二十九處﹐詳載於左﹕

火焰山隘﹝民隘﹞﹕由四近民居稟請開辟荒地﹐設隘防番﹔隘糧等費﹐卽就新墾地畝按甲抽租﹐由隘首收﹝﹖﹞支應﹐官不與聞﹔故名民隘。在城正南﹐離城一百一十里。隘以內卽番界﹐西南卽大甲溪。

日北山腳隘﹝民隘﹞﹕本在日北山腳﹐後經移入鯉魚潭髙嶺處所﹔在苑裏保內﹐城南一百里火焰山隘之北。

三叉河隘﹝民隘﹞﹕在苑裏保內山髙崗處所﹐城南九十里日北山隘之北。

內外艸湖隘﹝民隘﹞﹕本系髙埔隘﹐後經移入苑裏保東首內山。又有南勢湖隘一座﹐亦裁撤歸並一處。在城南七十里三叉河隘之北。

銅鑼灣隘﹝官隘﹞﹕由官詳請設立。寮糧由官給發四成﹐在於屯租項下坐支﹔其餘六成﹐由四近新墾民地派收﹕故名官隘。在後壠保銅鑼灣之內橫崗要害處所﹐城南六十五里﹐在艸湖隘之北。

芎中七隘﹝官隘﹞﹕亦系官四﹑民六﹐由屯租內坐支。在後壠保芎蕉灣﹑中心埔﹑七十份三莊之內﹐城南六十里銅鑼灣隘之北。

大坑口隘﹝官隘﹞﹕亦系官四﹑民六﹐由屯租內坐支。本系中隘﹐後經移入後壠保內山橫崗﹐城南五十五里芎中﹝七﹞隘之北。

蛤仔市隘﹝官隘﹞﹕亦系官四﹑民六﹐由屯租內坐支。在後壠保蛤仔市內山橫崗﹐城南五十里大坑口隘之北。

嘉志閣隘﹝民隘﹞﹕本在外間﹐後經移入後壠保內山橫崗﹐城南四十八里蛤仔市隘之北。

南港仔隘﹝民隘﹞﹕在中港保南港之內山橫崗﹐城南三十九里加志閣隘之北。

三灣隘﹝民隘﹞﹕在中港保三灣內山橫崗﹐城南稍偏東三十三里南港仔隘之北。

小銅鑼圈隘﹝民益﹞﹕本系中港尖山隘﹐後經移入五指山左角﹐仍中港保內﹔城南稍偏東三十里三灣隘之�。

金廣福大隘﹝民隘﹞﹕另有撥充屯租幫貼隘糧。該隘本分設於塹城東廂之鹽水港﹑南隘﹑茄苳湖﹑石碎侖﹑雙坑﹑大崎﹑金面山﹑員山仔各處﹐後因荒地日辟﹐已越各隘之內﹐故將以上各隘一並裁撤﹐歸作一處﹐移入內山五指山之右角。沿山十餘里均設銃櫃﹐爲各隘之最大者。離城東三十五里小銅鑼圈隘之北。

樹圮林隘﹝民隘﹞﹕在東廂內山橫崗﹐城東二十五里金廣福隘之北。

矺仔隘﹝民隘﹞﹕在東廂內山橫崗﹐城東三十里樹圮林隘之北。

橫山隘﹝民隘﹞﹕在東廂內山橫崗﹐城東三十二里矺仔隘之北。

猴洞隘﹝隘﹞﹕在東廂內山橫崗﹐城東三十四里橫山隘之北。

以上金廣福隘至猴樹洞隘共五處﹐就山向而論﹐則系東南巽已等方﹔若在地段而論﹐均在塹城之東首左右相近處。

九芎林隘﹝卽南河隘。民隘﹞﹕另官給口糧十名﹐在屯租項下坐支。在東廂內山要隘處﹐城東四十里猴洞隘之北。

咸菜甕隘﹝民隘﹞﹕在東廂內山叉口﹐城東五十里九芎林隘之北。

大銅鑼圈隘﹝民隘﹞﹕本在四方林地方﹐後經移入桃澗保內山要處﹐城東五十三里咸菜甕隘之北。

大坪隘﹝民隘﹞﹕在桃澗保內山緊要橫崗﹐城東五十八里銅鑼圈隘之北。

溪洲隘﹝民隘﹞﹕在桃澗保內山橫崗處﹐城東六十里大坪隘之北。

大姑崁隘﹝民隘﹞﹕在桃澗保內山交界﹐城東六十五里溪洲隘之北。

三角湧隘﹝民隘﹞﹕在海山保內山橫崗﹐城東七十四里大姑崁隘之北。

橫溪隘﹝民隘﹞﹕在擺接保內山緊要處﹐城東八十里三角湧隘之北。

暗坑仔隘﹝民隘﹞﹕在擺接保內山要所﹐城東北一百二十里橫溪隘之北。

萬順寮隘﹝民隘﹞﹕在拳山保北首內山橫崗﹐城東北一百四十里暗坑仔隘之北。

十份寮隘﹝民隘﹞﹕在石碇保內山叉路口﹐城東北一百七十里萬順寮隘之北。

三貂嶺隘﹝民隘﹞﹕在芝蘭保三貂社民番交界處﹐城東北一百九十五里十份寮隘之北。

——以上南北共隘寮二十九處﹐均系防禦內山一帶生番而設。

營汛

北右營

查該營原設守備一員﹑千總二員﹑把總一員﹑外委七員﹑額外三員﹑兵丁七百二十六名﹐駐紮竹塹﹐隸彰化北路協副將統轄。道光十年間﹐將鎭標右營遊擊一員﹐又將鎭標右營內攺撥千總一員﹐左﹑右營內攺撥把總二員﹑外委二員﹑兵丁三百名移駐竹塹﹐攺爲北右營。以原設守備並新添兵丁移駐大甲﹐爲北右營中軍。統計遊擊一員﹑千總三員﹑把總六員﹑外委九員﹐額外三員﹑馬戰守兵共一千零二十名﹔現在駐紮﹕

竹塹城內營﹕遊擊一員﹝衙署在城東南﹞﹑千總一員﹑外委一員﹑額外二員﹝衙署均在遊擊署左右﹞﹑額兵二百九十八名。

楊梅壢汛﹕把總一員﹝帶管香山海口等塘﹞﹑額兵六十七名。

香山塘﹕額兵一十名。

竹塹海口塘﹕額外一員﹑額兵一十二名。

桃仔園汛﹕把總一員﹝帶管南嵌塘﹞﹑額兵二十五名。

南嵌塘﹕外委一員﹑額兵三十六名。

中港汛﹕把總一員﹑外委一員﹑額兵五十八名。

後壠汛﹕千總一員﹝帶管嘉志閣﹑白沙墩等塘﹞﹑額兵五十三名。

嘉志閣塘﹕外委一員﹑額兵三十八名。

白沙墩塘﹕外委一員﹑額兵十名。

大安汛﹕把總一員﹝原系蓬山汛﹐嘉慶十四年奉文移攺﹐帶管貓盂﹑吞霄﹑大甲等塘﹞﹑外委一員﹑額兵七十四名。

吞霄塘﹕額兵一十名。

貓盂塘﹕額兵五名。

大甲塘﹕外委一員﹑額兵三十名。

大甲汛﹕守備一員﹑千把總一員﹑外委一員﹑額兵二名﹝系添設﹞。

銅鑼灣汛﹕把總一員﹑額兵六十名﹝添設﹞。

斗換坪﹕外委一員﹑額兵四十名﹝添設﹞。

艋舺營

查該營本系北路淡水營﹐原設都司一員﹑千總一員﹑把總二員﹑外委五員﹑額外一員﹑兵丁六百三十三名﹐彰化北路協副將統轄﹔於嘉慶十一年奉文﹐就臺添募水兵一百五十名。嘉慶十三年﹐將福建水師營遊擊移駐艋舺﹐攺爲艋舺營遊擊﹔將原設都司一缺移駐臺灣水師右營。又將興化協左營守備移駐滬尾﹐爲滬尾水師守備﹔管轄千總一員﹑把總二員﹑外委四員﹑額外三員。又將延平左營守備移艋舺﹐爲艋舺營中軍守備﹐管轄陸路弁兵﹔其應添千總﹑外委﹐均由臺灣各營酌撥。嘉慶十五年﹐就臺協水師三營裁撥臺募水兵一百九十八名到淡添設。道光四年﹐又奉文將艋舺遊擊攺爲水師參將﹔又在內北各營添撥陸路兵五百一十九名﹐除抽出一百名撥入噶瑪蘭營外﹐實添兵四百十九名﹐共陸路兵七百名﹑水師兵七百名﹐駐紮艋舺﹔管轄艋舺陸路中軍守備﹑滬水水師守備兼轄噶瑪蘭營都司﹑頭圍汛守備﹐統轄水陸地方。統計水師參將一員﹑陸路守備一員﹑千總一員﹑把總二員﹑外委五員﹑額外二員﹑馬戰守兵共七百名﹑水師營守備一員﹑千總一員﹑把總二員﹑外委四員﹑額外三員﹑步守兵共七百名﹝守兵內有舵工﹑炊糧十四名﹞。現在駐紮﹕

艋舺本營﹕參將一員﹝衙署在艋舺衙之北﹞﹑中軍守備一員﹝衙署與參將署附近﹞﹑輪防千把總一員﹑協防外委一員﹑兵丁四百零五名﹝原設﹞。

大雞籠汛﹕輪防千把總一員﹑兵丁九十名﹝原設﹞。

大三貂港口汛﹕把總一員﹝兼轄燦光寮塘﹞﹑兵丁三十名﹝嘉慶十三年添設﹞。

海山口汛﹕代防外委一員﹑兵丁六十名﹝原設﹞。

水返腳汛﹕外委一員﹑兵丁三十五名﹝嘉慶十三年添設﹞。

馬鋉汛﹕外委一員﹑兵三十名﹝嘉慶十三年添設﹞。

北投汛﹕外委一員﹑兵一十名﹝嘉慶十三年添設﹞。

三瓜仔汛﹕外委一員﹑兵丁一十名﹝嘉慶十三年添設﹞。

龜侖嶺塘﹕兼防外委一員﹑兵丁一十名﹝嘉慶十三年添設﹞。

暖暖塘﹕外委一員﹑兵丁一十名﹝嘉慶十三年添設﹞。

燦光寮塘﹕把總一員﹑兵丁一十名﹝嘉慶十三年添設﹞。

駐紮滬尾炮臺﹕水師營守備一員﹑輪防千把總一員﹑兵丁五百六十六名﹝嘉慶十年添設﹞。

金包裏汛﹕代防外委一員﹑兵丁五十名﹝原設﹞。

八里坌汛﹝汛弁由炮臺汛兼防﹞﹕兵丁三十名﹝原設﹞。

石門汛﹝汛弁由金包裏汛兼防﹞﹕兵丁三十名﹝原設﹞。

北港汛﹕兵丁五名﹝原設﹞。

小雞籠塘﹕兵丁五名﹝原設﹞。

滬尾營戰船﹝共設舵工﹑炊糧兵丁一十四名﹐卽在水師守兵之內﹞﹕原設六隻﹝均編「波」字號﹞﹐添設守港戰船八隻﹝內「知」字號四隻﹑「方」字號四隻﹞。

屯丁

查臺灣各屬均有屯丁﹐系乾隆五十三年公中堂福議以臺地已經歸化之熟番充作屯丁﹐仿照四川屯練之例﹐就社立爲屯營。按社之遠近﹑就番之多寡﹐分別大小屯﹐各立名目﹔另設統轄千總﹑專轄把總外委。淸釐界外埔地﹐發給屯番自行耕作﹐所謂按丁授地﹐卽古屯田之法﹑治民於農之意。無事則令其就近耕作﹐防生番﹔有事則揀調出屯﹐令其衝鋒禦敵﹕均甚得力。其屯弁﹑屯丁應需俸餉﹐卽將界外新墾溢額田園按甲徵租﹐按名散給。淡屬計共四屯﹐額設千總一員﹑把總二員﹑外委四員﹑屯丁一千四百名。所有屯番一切詞訟等件與千總﹑外額應革應補各事宜﹐均歸鹿港理番同知專管﹔屯租歸淡廳徵收﹐每年按春﹑秋二季會同鹿港廳散放。所有各屯目﹐開列於左﹕

竹塹屯﹝地段在城東鄕一帶﹞﹕額設把總一員﹑外委一員﹑屯丁四百名。

麻薯屯﹝地段在彰化界內大甲溪內山一帶﹐因其耕作園地半屬淡屬大甲等處﹐故歸淡廳徵收散放﹞﹕額設千總一員﹝統轄四屯﹞﹑把總一員﹑外委一員﹑屯丁四百名。

日北屯﹝地段在塹南苑裏保內山一帶﹞﹕額設外委一員﹑屯丁三百名。

武朥灣屯﹝地段在塹北芝蘭等保﹞﹕額設外委一員﹑屯丁三百名。

以上共計四屯﹐計屯丁一千四百名。上年酌調數百名同往內地隨軍戰陣﹐頗稱悍勇﹔卽彰化匪徒滋事﹐帶兵文武不時調出﹐亦甚得力也。

橋渡

淡屬自南至北袤長三百餘里﹐中間溪河甚多﹐均發源於內山而入於海。亦有發源殊途﹐至半途而匯成一條者﹔亦有發源一處﹐至半途而分出二﹑三條者。大約離源較近之區﹐溪水較小﹐均用橋梁﹔海口較近之處﹐溪河漸大﹐則用渡船。亦有早溪水淺﹐可徒涉者。今先其大路﹑後其四鄕﹐分別開列於左﹕

大甲溪渡﹕系官渡。大船一隻﹑小船二隻。

房裏溪渡﹕系官渡。大船一隻﹑小船一隻。

吞霄溪渡﹕系義渡。中船一隻。

後壠溪渡﹕系有兩渡﹕街南名南河渡﹑街北名北河渡﹐均義渡。各船一隻。

中港溪渡﹕系官渡。大船一隻。

鹽水港渡﹝卽在香山口之內﹞﹕系官渡。中船一隻。

金門厝渡﹕系義渡。船一隻。

鳳山崎渡﹕系官渡。船一隻。

艋舺溪渡﹕系義渡。船一隻。

滬尾溪渡﹕系船戶自置。往來駁載人貨﹐均有定價。每日船隻多寡不定。

錫口溪渡﹕民渡。船一隻。錫口至鯽魚坑﹐共計六渡。往來行人自錫口起﹑至暖暖止﹐或走東岸﹑或走西岸﹑或坐駁船﹐以天時之晴雨﹑溪水之大小﹐隨時變更無定。

五堵渡﹕官渡。船一隻。

六堵渡﹕官渡。船一隻。

八堵渡﹕官渡。船一隻。

四腳亭渡﹕官渡。船一隻。

鯽魚坑渡﹕官渡。船一隻。

薴仔潭渡﹝三貂嶺腳﹞﹕官渡。船一隻。自五堵渡起﹑至薴仔潭渡止﹐共六渡﹔均在水返腳以上一帶溪洲之內。

粗坑口渡﹝三貂嶺東面腳下﹞﹕官渡。船一隻。

頂雙溪渡﹕官渡。船一隻。

遠望坑渡﹕官渡。船一隻。

以上粗坑口﹑頂雙溪﹑遠望坑三渡﹐均在三貂嶺東面。

——以上南自大甲起﹑至噶瑪蘭交界止﹐爲南北必由之渡﹔滬尾溪渡﹐爲艋舺﹑滬尾往來必由之路。

中港大橋﹕﹝在﹞中港新街頂。

媽祖宮口橋﹕在中港舊街中。

塭仔頭橋﹕在中港溪墘。

瓦窟溝橋﹕在廳治南門城邊。

湳仔橋﹕在廳治北門外二里。

楊梅壢橋﹕在楊梅街南。

仁者橋﹕在楊梅壢與中壢適中之區。

中壢橋﹕在村口。

桃仔園橋﹕在街口。

錫口街橋﹕在街口。

水返腳橋﹕在村口。

——以上各橋﹐南北往來必由之路。

關渡口渡﹕在興直保。艋滬往來道中之區。

八仙渡﹕在艋舺東南。

獅頭渡﹕廳北一百二十里和和洲。

塭仔渡﹕在興直保。由新莊往滬尾之路。

成仔寮渡﹕廳北八里坌保。

擺接渡﹕由大姑崁至新莊之路。擺接保。

港仔嘴渡﹕廳北擺接保。

柑椽渡﹕廳北擺接保。

員林渡﹕廳北擺接保。

橫溪渡﹕廳北海山保。

三角湧渡﹕廳北海山保。

圭母卒渡﹕廳北大加蚋保。

番仔溝渡﹕廳北大加蚋保溪仔尾洲。

溪洲底渡﹕廳北興直保。

劍潭渡﹕廳北芝蘭保。

社仔渡﹕廳北大加蚋保。

白石湖渡﹕廳北芝蘭保。錫口對渡。

搭搭攸渡﹕廳北大加蚋保。

黑族灣渡﹕廳北芝蘭保。

樟樹灣渡﹕廳北石碇保。

馬陵坑渡﹕廳北石碇保﹝以上皆塹北﹞。

頭灣渡﹕廳南大北埔保三灣內山。

九信埔渡﹕廳南中港保坑埔。

龜山頭渡﹕廳南後壠保中心埔下。

車路潭渡﹕廳南後壠保。

——以上南北各鄕之渡。

隆恩牛埔橋﹕廳治西廂。

槺榔牛埔橋﹕廳治西北廂。

內壢溪橋﹕廳北桃澗保。

茄苓溪橋﹕廳北桃澗保。

坡角橋﹕廳北興直保。

榕樹橋﹕廳北海山保潭底莊。

太平橋﹕廳北海山保潭底莊。

三板橋﹕廳北大加蚋保。

金安橋﹕廳北芝蘭保金包裏。

橫溪橋﹕廳北芝蘭保金包裏。

永安橋﹕廳北芝蘭保芝蘭街。

和尙橋﹕同上。

北投莊石橋﹕廳北芝蘭保。

淇裏岸石橋﹕廳北芝蘭保。

淇裏岸柴橋﹕同上。

萬福橋﹕廳北興保直和尙洲。

公司田橋﹕廳北芝蘭保。

——以上皆南北各鄕之橋。

道裏

淡屬地界與隘封毗連者﹐南止彰化縣﹑北止噶瑪蘭廳﹔共余東西﹐一系內山﹑一系沿海﹐路徑雜出﹐不及詳載。現將南北兩路往來必由之處﹐開列於左﹕

廳城由南門﹝歌燻門﹞出至香山塘八里﹑香山塘至老衢崎鋪七里﹑老衢崎至中港街十里﹝系尖站﹞﹑中港街至後壠十五里﹝宿站﹞﹑後壠至白沙墩汛二十里﹑白沙墩汛至吞霄十里﹑吞霄至貓盂鋪十里﹝尖站﹞﹑貓盂鋪至房裏五里﹑房裏至大甲汛一十五里﹝宿站﹞﹑大甲土城至大甲溪南岸彰化交界止五里。

——右系廳城南路﹐共計一百零五里。

廳城由北門﹝拱宸門﹞出至鳳山崎一十二里﹑鳳山崎至大湖口一十里﹝尖站﹞﹑大湖口至楊梅壢汛一十五里﹑楊梅壢至中壢一十八里﹝宿站﹞﹑中壢至桃仔園汛三十里﹝尖站﹞﹑桃仔園至龜侖嶺頂汛一十里﹑龜侖嶺起至海山口汛十五里﹑海山口汛至艋舺裏﹝宿站﹞﹑艋舺汛至錫口鋪十里﹝由艋舺轉西至關渡十五里﹑關渡至滬尾海口十五里﹞﹑錫口鋪至水返腳汛﹝鋪﹞十五里﹝尖站﹞﹑水返腳至暖暖汛﹝鋪﹞二十五里﹝宿站。由暖暖轉西北過獅球嶺至大雞籠街五里﹞﹑暖暖至三貂嶺腳三十里﹝尖站。由嶺腳向北至大雞籠山北面沿海止﹐計五里﹞﹑嶺腳向東至嶺頂五里﹑嶺頂向東南﹝至﹞頂雙溪二十里﹝宿站﹞﹑頂雙溪向南至遠望坑淡﹑蘭交界處二十里﹝入蘭界五里艸嶺地方系站﹞。

——右系廳城北路﹐﹝共計﹞三百四十里﹝若至大雞籠山北沿海止﹐實三百里﹞。噶瑪蘭廳輿圖纂要

噶瑪蘭廳圖

泖鼻山圖

北關圖

頭圍街圖

蘇澳港圖

噶瑪蘭廳輿圖識

噶瑪蘭廳輿圖表

噶瑪蘭廳輿圖冊

噶瑪蘭廳輿圖總說

噶瑪蘭廳圖

泖鼻山圖

北關圖

頭圍街圖

蘇澳港圖

噶瑪蘭廳輿圖識

噶瑪蘭廳治﹐乃臺灣山後濱海之區也。初屬番藪﹔嘉慶二年﹐民人吳沙率漳﹑泉﹑廣三籍之人入其地﹐和番酋辟艸萊﹐十餘年間墾得地段東西廣二十五里﹑南北袤一百四十五里。嘉慶十五年﹐始請設官輸賦﹔於是噶瑪蘭遂附神州矣。然而民力未充﹐諸多艸創﹔是以城池不過土堡﹐屋宇不過茅茨﹐關隘﹑津梁則因其地勢而略加經營﹐坊裏﹑山川則就其土音聊爲附會。蓋新開僻壤無從考獻徵文﹐故於履勘所經之處﹐隨時隨地諮父老之傳聞﹑詳誌書之記載﹐參稽互校﹐不憚跋涉﹐斯於今昔情形稍可徵信。其間如黃總大坪﹑頭圍捷經﹐蘇澳﹑北關﹑泖鼻諸要隘喫緊之區﹐皆志乘所不載與載而不詳者﹐玆特逐處表而出之。且因正圖限於紙幅﹐難以明晰﹐故又另圖附後﹔庶乎一覽了然﹐差與空談無據者有間歟﹗

噶瑪蘭廳輿圖表

噶瑪蘭廳輿圖冊

疆界

坊裏﹝於治道有關及險要處方載﹐余俱略之﹞

山水﹝附津梁﹞

城池﹝關隘附﹞

衙署

鋪捨

防汛

道裏

疆界

廣﹕東西二十五里。

袤﹕南北一百四十五里。

噶瑪蘭在淡水後山﹐形如彎弓。東濱大海﹐西鄰生番﹐南盡蘇澳﹐北接淡水大三貂溪爲界﹔大局坐乾向巽。按「志」載﹕自三貂過溪由頭圍入廳治﹐至蘇澳袤長一百四十五里。今除去崎嶇紆折占去里數不計外﹐僅存平徑九十里。

東界﹕至過嶺仔一十五里﹐與海爲界。

南界﹕至零工圍山二十五里﹐與生番爲界。

西界﹕至枕頭山後大陂山十里﹐與生番爲界。

北界﹕至大三貂溪遠望坑九十五里﹐與淡水爲界。

東南﹕至蘇澳五十里﹐與大南澳爲界。

西南﹕至叭哩沙喃三十里﹐與王字番爲界。

東北﹕至泖鼻山水程九十五里﹐與淡水洋面爲界。

西北﹕至宰牛寮內山八十里﹐與淡水分界。

坊裏﹝於治道有關及險要處方載﹐余俱略之﹞

在城東﹕東門街﹑五圍三結街﹝蘭城未入版圖時﹐以竹爲籓﹔民間呼爲三結街。今𨿽建四門土堡﹐尙從舊稱﹞﹑廳衙口。

西﹕鎭西街﹑十字街﹑文昌宮口﹑義倉口。

南﹕振南街﹑媽祖宮前。

北﹕北門街﹑中北街﹑十六坎﹑十字街頭﹑武營﹑武營後﹑聖王廟﹑船仔街。

——右在城街市。

民壯圍堡﹝莊三。城東三里起﹞﹕民壯圍﹝三里﹞﹑過嶺仔莊﹝十三里﹞﹑下渡頭﹝三里﹞。

羅東堡﹝莊二。城南十五里起﹞﹕羅東莊﹝二十里﹞﹑羅東街﹝十八里﹞。

那美堡﹝莊四。城南二十二里起﹞﹕打那美名莊﹝二十二里﹞﹑紅水溝莊﹝二十二里﹞﹑內員山莊﹝二十五里﹞﹑冬瓜山莊﹝三十里﹞。

員山堡﹝莊七。城西七里起﹞﹕員山仔莊﹝七里﹞﹑大湖莊﹝十里﹞﹑吧荖郁莊﹝十里﹞﹑大三鬮莊﹝十里﹞﹑穎廣莊﹝七里﹞﹑深溝莊﹝十一里﹞﹑內湖莊﹝十二里﹞。

淇武蘭堡﹝莊七。城北五里起﹞﹕梅洲圍﹝五里﹞﹑四圍莊﹝六里﹞﹑柴圍莊﹝十里﹞﹑大塭﹝十里﹞﹑早溪莊﹝十五里﹞﹑淇武蘭莊﹝十六里﹞﹑湯圍莊﹝二十里﹞。

茅仔寮堡﹝莊三。城東南十五里起﹞﹕茅仔寮莊﹝十五里﹞﹑大埔莊﹝二十里﹞﹑鼎橄社﹝二十二里﹞。

利澤簡堡﹝莊三。城東南二十六里起﹞﹕利澤簡莊﹝二十六里﹞﹑馬賽莊﹝三十五里﹞﹑蘇澳莊﹝五十里﹞。

溪洲堡﹝莊三。城西南十五里起﹞﹕頂溪洲莊﹝十五里﹞﹑叭哩沙喃莊﹝二十五里﹞﹑泉大湖莊﹝二十五里﹞。

淸水溝堡﹝莊三。城西南十四里起﹞﹕歪仔歪莊﹝十四里﹞﹑淸水溝莊﹝十五里﹞﹑鹿埔莊﹝二十里﹞。

頭圍堡﹝莊四。城東北十二里起﹞﹕大窟莊﹝十二里﹞﹑白石腳﹝二十二里﹞﹑港仔墘﹝二十六里﹞﹑頭圍莊﹝三十里﹞。

——右在鄕十堡。

山水﹝附津梁﹞

龜山﹝一名龜嶼﹞﹕廳東北六十里﹐屬頭圍堡。自蘇澳一帶礁石穿海而來﹐孤峯獨聳﹐其形如龜﹔浮於海面﹐縈波蹩躄﹐沙汕蜿蜓﹐天然作廳治門戶。山周一百餘里﹐髙一百餘丈﹔中匯一潭﹐水極深甘。有漁人一﹑二百戶﹐結网其間。東臨大海﹐西距烏石港水程六十里﹐南通蘇澳﹑北達泖鼻水程各九十里。惟其四面均無港澳﹐是以商船不能停泊﹐不過偶爾寄候風潮而已。

擺燕山﹝上五里﹑下六里﹞﹕廳治西二十八里﹐屬外員山堡。山形如燕翅雙垂。

冬瓜山﹝上五里﹑下六里﹞﹕廳治南三十里﹐屬羅東堡。加禮遠港發源處。

馬賽山﹝上六里﹑下六里﹞﹕廳治南四十里﹐屬打那美堡。攢峯滴翠﹐疊嶂凝靑﹔爲蘭城東南一大屏障。

外員山﹝上三里﹑下四里﹞﹕廳治西二十五里﹐屬員山堡。一拳奮立﹐西瞰大溪。其下皆石汕﹐水大亦不能崩決。

大陂山﹝上六里﹑下五里﹞﹕廳治西十五里﹐屬員山堡。北接五方旗﹑南亙枕頭山﹐靑蒼彌望中一峯特拔。

五方旗山﹝上三里﹑下四里﹞﹕廳治西北二十一里﹐屬頭圍堡。五方排列﹐峭立險峻如豎旗幟。道光癸未匠匪林泳春滋事﹐提憲許曾於此地屯軍制勝。

鳳頭山﹝上七里﹑下九里﹞﹕廳治西北二十三里﹐屬淇武蘭堡。俗呼擴仔山。一峯孤聳﹐髙插雲霄﹔山南有大﹑小風洞。

金面山﹝上六里﹑下五里﹞﹕廳治西北二十五里﹐屬淇武蘭堡。爲蘭中靈秀獨鍾之藪。

頭圍後山﹝上七里﹑下八里﹞﹕廳治北三十五里﹐屬頭圍堡。連岡疊嶂﹐綿亙磅礡。北走嶐嶐﹐南連金面﹔後通頭圍﹑外澳石空嶺﹐有小路一條﹐不過數十里可達艋舺。

圳頭山﹝上三里﹑下三里﹞﹕廳治西十二里﹐屬員山堡。盤拿騰擲﹐特起三峯﹔爲廳治過脈處。

大湖山﹝上三里﹑下三里﹞﹕廳治西南二十餘里﹐屬溪洲堡。連屏競秀﹐竟日雲煙變滅﹐莫可名狀﹔爲廳治少祖山。

大叭哩沙喃山﹝上八里﹑下五里﹞﹕廳治西南五十餘里﹐屬淸水溝堡。層巒疊嶂﹐鳥道行回﹔𨿽盛夏必襲裘而入。道光九年秋﹐總兵劉廷斌剿辦和興夫匪﹐曾屯兵於此。

小叭哩沙喃山﹝上五里﹑下五里﹞﹕廳治西南二十里﹐屬淸水溝堡。深林密箐﹐險仄嚴寒﹐與大叭哩沙喃等。

泖鼻頭山﹝上三里﹑下三里﹞﹕廳治北水程九十里﹐屬淇武蘭堡。俗呼泖鼻。石齒嶙峋﹐形如象鼻﹔長約十餘丈﹐直生入海。「使槎錄」謂臺郡祖山。舟行至此﹐南北異風﹑潮汐反■﹝日凡﹞。有小澳﹐底皆礁石﹔潮漲時水深七﹑八尺﹐可泊三﹑四百石小船。蘭舟往雞籠者﹐必至此處停寄﹐候東北風轉駛而行﹔渡五虎門者﹐必對準泖鼻放洋。

——右山十五條﹝皆除崎嶇屈折﹐就地形平徑準算﹞。

蘇澳嶺﹝上三里﹑下二里﹞﹕廳治南五十里﹐屬那美堡。𨿽不甚髙﹐而險巇偪仄不亞艸嶺。當日議建南關於海岸兩山之間﹔後因添設蘇澳汛﹐遂不果行。

嶐嶐嶺﹝上五里﹑下五里﹞﹕廳治北七十五里﹐屬淇武蘭堡。石磴如梯﹐險逾艸嶺﹔爲入蘭初辟孔道﹐今路攺由艸嶺。

艸嶺﹝上六里﹑下五里﹞﹕廳治北九十五里﹐屬淇武蘭堡。自大三貂溪而來﹔閣道蠶叢﹐艸樹陰翳﹐險滑處肩輿幾不能進。又有下頂雙溪﹑遠望坑﹑牡丹坑諸險。入蘭要隘﹐此爲第一。

——右嶺三條﹝就地形平徑準算﹞。

加禮遠港﹕廳治東南二十八里﹐屬茅埔寮堡。港口較烏石港計深三尺﹐底無礁石﹐三﹑四百石米船可直收入沙岸﹔爲蘭中扼要。

馬賽港﹕廳治東南三十五里﹐屬利澤簡堡。港口水深五﹑六尺。

以上二港﹐皆歸烏石港掛驗。

蘇澳﹕廳治南五十里﹐屬那美堡。爲蘭境東南盡界。澳口有石嶼三堆浮於水面﹐名曰三仙臺。澳左爲北風澳﹐可避北風﹔右亦如之﹐可避南風。橫直各闊五﹑六里﹐水深六﹑七丈﹔四﹑五千石巨艦可容出入。惟底皆大板礁石﹐拋椗入水往往釣掛不住﹐則常﹝有﹞拋椗之虞﹐且無內港灣避﹔一遇狂颷暴發﹐又防觸礁衝山﹕故商船往來甚少。相傳明嘉靖四十二年﹐海寇林道幹曾踞數月﹔以其夥伴多病﹐散去。我朝洋逆蔡牽﹑朱濆及林■﹝日耎﹞等﹐亦曾謀占此地爲巢。自附版圖後﹐則萑苻悉泯矣。

烏石港﹕廳治北三十五里﹐屬頭圍堡。口窄礁多﹐水深五﹑六尺﹔僅容三﹑四百石米船出入。港口沙汕﹐一﹑二年必隨風一轉徙﹐南北遷易無常。道光六年﹐奉文定爲噶瑪蘭正口﹐並準免其配運。

——右港三條﹑澳一條。

淸水溝溪﹕廳治南十二里﹐屬羅東堡。由鹿埔發源﹔匯眾水出溪洲尾﹐與濁水溪合流。

泉大湖溪﹕廳治西南二十里﹐屬溪洲堡。由大湖山發源﹔經小叭哩沙喃至溪洲南﹐與濁水溪合流。

馬賽溪﹕廳治東南三十里﹐屬利澤簡堡。由內山發源﹔經番社達蘇澳嶺腳入海。

西勢大溪﹕廳治西南三十里﹐屬淸水溝堡。源出內山腳﹔經大叭哩沙喃﹑濁水溪﹑大三鬮﹑下渡頭﹐匯烏石港入海。

濁水溪﹕廳治西南三十里﹐屬淸水溝堡。由玉山腳經大叭哩沙喃至崩山﹐與南勢大溪合而復分﹔從溪洲民壯圍至過嶺仔復合流﹐由烏石港入海。

——右溪五條。

下渡頭﹝卽船仔頭﹞﹕廳治東一里﹐屬民圍堡。由淸水溪東流至廳西關外折而北行﹐直達烏石港入海。有小紅船駛至頭圍﹐水程三十里。

奇立簡渡﹕廳治東南十里﹐屬茅仔寮堡。東勢海口大路﹔下連濁水溪。官渡。卽利澤港。

溪洲渡﹕廳治西七里﹐屬羅東堡。卽濁水溪﹔上接叭哩沙喃﹑下通淸水溝。官渡。

七結渡﹕廳治西五里﹐屬內員山堡。達新城仔。官渡。

金包裏股渡﹕廳西七里﹐屬內員山堡。上通叭哩沙喃﹑下達七結。官渡。

三鬮渡﹕廳治西裏余﹐屬內員山堡。上通新城仔﹑下達船仔頭。官渡。

——右渡五條。

員山橋﹕廳治南二十四里﹐屬羅東堡。通生番境界﹐入山采樵要路。長七丈﹐髙二尺。

珍珠裏橋﹕廳治南二十六里﹐屬羅東堡。通馬賽大路。長五丈﹐髙丈餘。

打那美橋﹕廳治南二十六里﹐屬打美堡。通珍珠裏簡大路。長五丈﹐髙丈餘。

東瓜山橋﹕廳南三十里﹐屬那美堡。通馬賽大澳大路。長十丈﹐髙一丈八尺。

二結橋﹕廳南八里﹐屬羅東堡。通羅東大路。長三丈﹐髙八尺。

四結橋﹕廳南十一里﹐屬羅東堡。通羅東大路。長四丈﹐髙一丈五尺。

五結橋﹕廳南十五里﹐屬羅東堡。通奇力簡﹑蘇澳大路。長四丈餘﹐髙一丈五尺。

三角橋﹕廳南八里﹐屬羅東堡。長五丈﹐髙丈餘。

頭圍北門橋﹕廳東北三十里﹐屬頭圍堡。長一丈﹐髙一丈。

三圍橋﹕廳西北二十二里﹐屬頭圍堡。通頭圍大路。長五丈﹐髙丈餘。

四圍橋﹕廳西北五里﹐屬頭圍堡。通頭圍要路。長五丈﹐髙丈餘。

馬賽橋﹕廳東南三十里﹐屬利澤簡堡。通蘇澳要路。長二十丈﹐髙八丈。

——右橋十二條。

城池﹝關隘附﹞

隘者﹐系與生番交界之地﹐生番出沒無常﹐每百十成羣﹐越民界狀殺民人﹐猛甚狼虎﹔故於山峽交界之處﹐設隘寮於山頂﹐催募丁壯常川輪防。遠見生番出頭﹐卽放炮爲號﹐四鄕羣起而禦之。

東門﹕震平門。

南門﹕離順門

西門﹕兌安門。

北門﹕坎興門。

——右蘭廳四門。

北關﹕在廳東北五十里﹐屬頭圍堡。自山腳至海濱約二百餘步﹐大石嶙嶙﹐髙峻不可攀援。嘉慶二十四年﹐建關門一座﹔連山盡海﹐橫截大道。橫﹑直各十二丈﹐髙四尺﹐厚三尺﹔樓垛俱全。爲全蘭咽喉﹝因年久傾塌﹐應修葺﹞。

——右關一座。

擺燕隘﹕廳南二十八里﹐屬外員山堡。隘丁十三名。在鹿埔北﹐通生番界。

鹿埔隘﹕廳西二十五里﹐屬外員山堡。隘丁十名。在鹿埔嶺下﹐通生番界。

外員山隘﹕廳西二十五里﹐屬外員山堡。隘丁十二名。在員山莊﹐通生番界。

馬賽隘﹕廳南五十里﹐屬那美堡。隘丁十二名。在馬賽莊後﹐通生番界。

施叭坑隘﹕廳南四十里﹐屬那美堡。隘丁十二名。在施叭口﹐通蘇澳小路。

枕頭山隘﹕廳西六里﹐屬內員山堡。隘丁十名。在枕頭山後﹐通生番界。

穎廣莊隘﹕廳西七里﹐屬內員山堡。隘丁十九名。在穎廣莊後﹐通生番界。

大湖隘﹕廳西南二十里﹐屬溪洲堡。隘丁十二名。在內山。此處另有小路一條﹐可通淡水艋舺﹑大坪林。

內湖隘﹕廳西十五里﹐屬內員山堡。隘丁六名。在內湖山前﹐通生番界。

大叭哩沙喃隘﹕廳西南五十里﹐屬淸水溝堡。隘丁十二名。在番山前﹐重溪環繞﹔過溪﹐卽額刺「王」字生番﹐最爲險要。山後另有小路一條﹐可通淡水咸菜甕﹑九芎林與大湖。內山小路﹐皆當時預籌進山備道﹐以策應緩急者也。

葫蘆堵隘﹕廳西二十五里﹐屬羅東堡。隘丁六名。在葫蘆莊後﹐通生番界。

泉大湖隘﹕廳西二十五里﹐屬內員山堡。隘丁十三名。在泉大湖山前﹐通生番界。

四圍隘﹕廳西北八里﹐屬頭圍堡。隘丁六名。在四圍莊後﹐通生番界。

柴圍隘﹕廳西北十里﹐屬頭圍堡。隘丁五名。在柴圍左﹐通生番界。

三圍隘﹕廳西北十二里﹐屬頭圍堡。隘丁五名。在三圍左﹐通生番界。

湯圍隘﹕廳西北十七里﹐屬頭圍堡。隘丁八名。在湯圍莊左﹐通生番界。但其水太熱﹐禾稼多爲泡傷﹔遠處稍差。

白石山隘﹕廳西北二十里﹐屬淇武蘭堡。隘丁八名。在白石山下﹐通生番界。

金面山隘﹕廳西北二十五里﹐屬淇武蘭堡。隘丁八名。在金面山下﹐通生番界。

三鬮隘﹕廳西北五里﹐屬頭圍堡。隘丁八名。在三鬮莊後﹐通生番界。

大陂隘﹕廳西北十五里﹐屬頭圍堡。隘丁八名。在大陂右﹐通生番界。

——右隘二十條。

衙署

噶瑪蘭通判署﹕城東門。

頭圍縣丞署﹝管理烏石港口掛驗﹞﹕頭圍堡。

羅東巡檢署﹝因兼理司獄事﹐暫駐城內﹞﹕城東門。

鋪捨

蘭治大路﹐惟北門外一條直達淡水分界大三貂社。其餘各門﹐俱無鋪捨。

蘭城鋪﹝在城﹞﹕北至沙侖十二里。

沙侖鋪﹕北至烏石港鋪十八里﹑南至蘭城鋪十二里。

烏石港鋪﹕北至北關二十里﹑南至沙侖鋪十八里。

北關鋪﹕北至嶐嶐嶺二十里﹑南至烏石港二十里。

嶐嶐鋪﹕北至淡﹑蘭交界大三貂溪二十五里。

——右鋪捨五所。

防汛

噶瑪蘭營都司署﹕城南門。管領守備一員﹑千總二員﹑把總二員﹑外委四員﹑額外四員﹑步戰兵四百五十五名﹑守兵二百四十名。

蘭營城汛﹕城南門。

溪洲汛﹕廳南十五里。屬羅東堡。輪防把總一員﹑兵四十名。

加禮遠汛﹕廳東南十五里﹐屬茅仔寮堡。輪防額外一員﹑兵三十名。

三鬮汛﹕廳西北十二里﹐頭圍堡。輪防外委一員﹑兵十名。

頭圍守備署﹕廳西北三十里﹐頭圍堡。管領兵丁一百名。

烏石港汛﹕廳西北三十五里﹐頭圍堡。輪防外委一員﹑兵十名。

嶐嶐汛﹕廳北六十里﹐淇武蘭堡。輪防千總一員﹑兵五十名。

北關汛﹕廳西北四十里﹐頭圍堡。輪防外委一員﹑兵四十名。

——右防汛十所。

道裏

東﹕出震平門轉東北一里船仔頭﹐有紅渡船由水路十五里至過嶺仔﹐轉北行十五里至頭圍街﹑五里爲烏石港口。

南﹕出離順門轉西南三里民壯圍﹑七里奇立板﹐轉南五里溪洲渡﹑五里羅東街﹐再轉東南六里利澤簡﹑六里猴猴莊﹑三里馬賽港﹑五里冬瓜山﹑十里蘇澳。

西﹕出兌安門五里大三鬮﹑五里枕頭山﹐與生番交界。

北﹕出坎興門二里新店﹑八里四圍﹑二里沙侖﹑三里礁溪﹑十里二圍﹐轉東北五里頭圍街﹑五里烏石港﹑五里北關﹑四里硬枋﹑五里大溪﹑七里番薯寮﹑五里大裏簡﹑五里艸嶺腳﹑十里艸嶺頭﹑四里半嶺仔﹑四里牡丹坑﹑四里遠望坑﹑四里嶐嶐汛﹐下嶺三里大三貂溪﹐淡﹑蘭交界。

附載頭圍後山黃總大坪一則

噶瑪蘭未入版圖以前﹐爲生番藪﹔設官定制後﹐又以地廣人稀﹐未能悉墾。邇年來聖澤覃敷﹐番黎向化﹐人煙日漸稠密﹑土地日漸開拓﹔凡遐陬僻壤之區﹐無不開辟周徧。如黃總大坪者﹐當人力未及之時﹐棄爲荒埔﹔迨道光年間﹐有黃千總始招佃入其地﹐除蕪穢﹑翦荊榛﹐堵截泉源﹑引流灌漑﹐墾得田地百數十畝﹐內皆農民耕作。路由頭圍北關內土名外澳仔﹐登山至外石硿嶺﹐轉北五里爲內石硿嶺﹐越嶺東北支分小路一條﹐七里至烏山溪尾寮﹐則爲黃總大坪矣。其間土地平曠﹐田園溝渠流灌﹐阡陌交通。惟僻處偏隅﹐經由之路雜沓﹐蠶叢險偪﹐難容輿馬。

附載頭圍後山通艋舺小路一則

蘭境開辟之初﹐曾議由內山增設備道一條﹐以防緩急之用。後以山路崄巇﹐且路經生番地面﹐究非完善之計﹔故未果行。近年木拔道通﹐生番斂迹﹔頭圍新辟小路一條﹐山程九十餘里﹐可一日而抵艋舺。路由頭圍後山土地坑北行﹐越嶺十五里樟侖﹐東轉下嶺至炭窯坑。遶山西行十五里統櫃﹝此處最爲險要﹞﹔樹木陰翳﹐障避天日。循嶺而下﹐穿林度石﹐八里爲虎尾寮。西南行過溪﹐上大嶺八里大租坑﹑四里侖仔洋。過溪﹐平洋三里石亭﹑六里枋仔林﹑三里深坑渡﹔翛然一片坦途。至萬順寮再上山侖﹐六里樟腳﹑三里六張犁。此去十五里﹐一帶大路﹐直達艋舺武營頭出口﹝自虎尾寮潭以下﹐皆西南行﹞。自有此一路快捷方式﹐不特民間稍減跋涉之勞﹐而且省卻無數經營備道之費。其有益於地方者﹐正復不少。惟其地未經除治﹐不過僅容背負往來﹐輿馬亦礙難行走。

——右二則系履勘之便﹐順道跟尋而得。謹就耳目之所能及﹐並附錄之﹝「志」內不載﹞。

噶瑪蘭廳輿圖總說

噶瑪蘭﹐在臺灣府治東北七百里﹔靠山面海﹐形如眠弓﹐僻處淡水萬山之後。嘉慶十五年﹐始入版圖﹐設官制。延袤百數十里﹐東濱大海﹑西扼番山﹑北界三貂﹑南盡蘇澳。

自大三貂過溪而來﹐由遠望坑盤旋石磴十餘里﹐爲艸嶺頭﹔云棧摩天﹑閣道回地﹐茂林危石當道﹐崄巇不可名言。越嶺一轉大裏簡﹐東望海濤洶湧﹐相去「萬水朝宗」不過數更洋面﹝海程約計六十里爲一更﹞。南向則龜山蹩躄﹐盤踞中流﹔首尾暗沙兩條橫亙海面﹐隨風遷徙﹐南北無常。東北泖鼻頭﹐則有南北反■﹝日凡﹞之風潮﹔近岸烏石港﹐則有通塞無時之沙汕﹕此東方之要隘也。

依山沿海西南行﹐有大石嶙峋﹐連山盡岸﹔中間一關橫截大道﹐是爲北關。由是進達蘭城﹐水程以沙侖爲咽喉﹑陸程以礁溪爲扼要﹕北來之門戶﹐於斯爲固矣。其南盡界﹐則爲蘇澳﹔水口𨿽深﹐而暗礁可畏。又有南﹑北風澳﹐分列澳口之左右﹔兩處炮臺對峙﹐屹然雄鎭海門。倚此爲東南鎖鑰﹐則窺伺之釁可消矣。

至若西南諸山𨿽接壤番山﹐顧生﹝番﹞蹻捷﹐僅習山行﹔一著平洋﹐反顚蹶不能進步。故於山峽緊接之處設隘寮﹐募丁壯常川輪防﹐加謹守望﹕此西方之關鍵也。

惟是蘭疆𨿽屬一隅褊小之區﹐然歷覽四郊﹐其險阻尢非人力所能致。故隨時加意經營﹐愈見有盤石之固矣。合紀其大槪以呈。

澎湖廳輿圖纂要

澎湖廳圖

例言

澎湖廳輿圖表

澎湖廳輿圖冊

澎湖廳嶼圖險要說

澎湖廳圖

例言

按輿圖首重疆界﹐而澎湖四面距海﹐惟東水程三百里可達臺灣﹐西水程四百二十里卽界金﹑廈﹔而南北汪洋大海﹐渺無際涯﹐難以疆界定。其次坊裏﹑山水﹑城﹝池﹞﹑衙署﹑鋪捨﹑防汛﹐均爲至要﹔而澎湖則﹝有﹞澳社而無坊裏之名﹐有衙署而無城池之而彊飾之﹐是妄也﹗爰卽其實在者詳而表之。

澎湖廳輿圖表

澎湖廳輿圖冊

「禹貢」曰﹕『九州島攸同﹐四澳旣宅』。「釋文」云﹕『隩與澳同﹐水隈也』。蓋言九州島底定﹐凡水隈之地皆可安而居也。澎湖人民依水爲家﹑傍涯作室﹐非澳而何哉﹖若夫社﹐卽內地所謂裏是也﹔澳社之與坊裏﹐名異而實同。自康熙二十三年平臺而後﹐招來安集﹐以漁以佃﹐人始有樂土之安而澳社具。時澳僅有九﹔至雍正五年人物繁庶﹐又增嵵裏﹑通梁﹑吉貝﹑水垵四澳﹐遂十有三澳﹐共七十二社﹐圖列於前。

澳社

島嶼

山水

防汛

道裏

澳社

東﹑西衛澳﹝自廳治文澳社起。下仿此﹞﹕文澳社﹝舊名暗澳。廳署曁書院在此﹞﹑媽宮社﹝協營各官衙署曁廳倉﹑街市在此。內港乃商哨灣泊之所。距廳治陸路三里﹞﹑小案山社﹝陸路五里﹞﹑火燒棚社﹝陸路三里﹞﹑紅毛城社﹝相傳紅毛作城於此﹐■﹝土遣﹞址尙在。陸路一里﹞﹑大案山社﹝陸路三里﹞﹑東街社﹝陸路四里﹞﹑蚱腳嶼社﹝陸路六里﹞﹑西街社﹝陸路四里﹞﹑後窟潭社﹝陸路五里﹞。

嵵裏澳﹕嵵里社﹝此社於雍正五年從東﹑西衛分設爲澳。北風時﹐可泊舡只。陸路一十九里﹞﹑風櫃尾社﹝陸路二十二里﹞﹑井仔垵社﹝陸路十六里﹞﹑豬母落水社﹝北風可泊船。陸路十五里﹞﹑雞母塢社﹝陸路十三里﹞﹑鎖管港社﹝陸路十三里﹞﹑鐵綫尾社﹝陸路十一里﹞﹑菜園社﹝陸路四里﹞﹑石泉社﹝陸路三里﹞﹑前寮社﹝陸路一里﹞﹑虎井社﹝水程二十里﹞﹑桶盤社﹝水程十六里﹞。

林投澳﹕雙頭掛社﹝陸路八里﹞﹑烏嵌社﹝陸路九里﹞﹑隘門社﹝陸路十里﹞﹑林投社﹝陸路十二里﹞﹑尖山社﹝陸路十六里﹞﹑文良港社﹝陸路二十里﹞﹑太武社﹝陸路九里﹞﹑西溪社﹝陸路十一里﹞﹑東石社﹝陸路十里﹞﹑港底社﹝陸路九里﹞。

奎璧澳﹕大城北社﹝舊有紅毛城﹐今基址已廢。距廳治七里﹞﹑紅羅罩社﹝陸路十二里﹞﹑湖西社﹝陸路十六里﹞﹑湖東社﹝陸路十七里﹞﹑南寮社﹝陸路二十里﹞﹑果葉社﹝陸路二十三里﹞﹑地寮社﹝陸路二十三里﹞﹑白猿坑社﹝陸路二十二里﹞﹑靑螺社﹝陸路十七里﹞。

鼎灣澳﹕鼎灣社﹝陸路十里﹞﹑西寮社﹝陸路十里﹞﹑中寮社﹝陸路十里﹞﹑潭邊社﹝陸路九里﹞﹑港仔尾社﹝陸路七里﹞﹑水窟社﹝陸路十二里﹞﹑土地公前社﹝陸路十三里﹞﹑沙港社﹝陸路十三里﹞﹑港底社﹝陸路九里﹞。

以上五澳共五十社﹐總名爲大山嶼。乃澎湖諸島之山主﹐至廳治陸路可通。

瓦硐澳﹕瓦硐港社﹝陸路二十六里﹞﹑中墩社﹝陸路一十四里﹞﹑城前社﹝舊有紅毛銃城﹐今基址亦廢。陸路十六里﹞﹑港尾社﹝陸路十九里﹞﹑後寮社﹝陸路二十七里﹞。

鎭海澳﹕鎭海社﹝陸路二十二里﹞﹑港仔社﹝陸路二十四里﹞﹑小赤嵌社﹝陸路二十八里﹞﹑岐頭社﹝陸路二十五里﹞。

赤嵌澳﹕大赤嵌社﹝舊有紅毛城﹐名赤嵌﹔今已基址無存。臺灣亦有赤嵌城。陸路二十九里﹞﹑鳥嶼社﹝水程四十五里﹞。

通梁澳﹕通梁社﹝陸路三十里﹞。

以上四澳十二社﹐總名北山嶼。在大山嶼之北﹔中隔一港﹐潮退路可通。

吉貝澳﹕吉貝社﹝舊有炮臺一座﹐相傳紅毛所築﹔今址亦無存。水程八十里﹞。

右吉貝一澳﹐乃孤嶼也﹔爲大山嶼極北之地。北山嶼是南衛﹐澳北藏沙綫一片﹐最爲險隘﹔該澳恃此以爲設險。雍正五年﹐從鎭海分設﹐另爲一澳。

西嶼澳﹝在大山嶼之西﹐出產文石﹞﹔內塹社﹝乃北風泊船之處﹐文武汛口在此。水程二十里﹞﹑外塹社﹝此山頗髙﹐有石塔一座﹐黑夜必燃燈﹔臺﹑廈往來船隻﹐皆視此爲標準﹐亦北風泊船之處。水程二十三里﹞﹑緝馬灣社﹝水程十五里﹞﹑小池角社﹝水程十六里﹞﹑大池角社﹝水程十八里﹞﹑二嵌社﹝水程十八里﹞﹑竹篙灣社﹝水程二十二里﹞﹑合界頭社﹝水程二十三里﹞﹑後螺社﹝水程二十五里﹞﹑橫礁社﹝水程三十里﹞。

右西嶼一澳﹐中分十社。嶼山頗髙﹐凡自臺往廈﹑自廈往臺船隻﹐必望見此嶼﹐然後放洋﹔實標準也。

网垵澳﹕网垵社﹝水程五十里﹞﹑將軍澳社﹝水程五十里﹞﹑西吉嶼社﹝水程八十里﹞﹑東吉嶼社﹝水程八十里﹞﹑嶼坪社﹝水程七十里﹞﹑大嶼社﹝水程一百里﹞。

水垵澳﹝此澳於雍正五年從网垵澳分設﹞﹕水垵社﹝水程五十里﹞﹑花完社﹝水程五十里﹞﹑花嶼社﹝水程七十里﹞。

右网垵﹑水垵﹐卽八罩嶼與大山嶼極南之地也。水路最爲險要﹐在汪洋大海之中。

島嶼

澎湖之有島嶼﹐猶他郡之有岡巒也。凡岡巒﹐必識其主從起伏﹑去來盤結之勢﹐然後地方之險易可知也。若澎湖﹐則大山嶼居中爲主﹐南有八罩﹑北有吉貝﹑東有陰陽諸嶼﹑西有西嶼環抱﹔兼之四隅星布﹐疏密相間﹑大小相維﹐層層從衛以及水口沙綫左縈右拂﹕其起伏盤結爲何如哉﹗故「海防志」云﹕『澎湖三十六島如排衙』。此略舉其槪而已﹔以今考之﹐實五十有五焉。天數二十有五﹑地數三十﹐合五十有五﹐以備天地之數﹔此澎湖所以爲天造地設之險也哉﹗居澎湖之中者﹐則爲大山嶼﹝廳署﹑協營在焉。中分立五澳﹐幅員約有百里﹞。大山嶼之東﹝諸嶼水程俱從廳治起﹞﹕陽嶼﹝水程三十里﹞﹑陰嶼﹝水程三十里﹞﹑香鑪嶼﹝水程三十里﹞﹑雞膳嶼﹝水程三十三里﹞﹑鼓架嶼﹝水程三十里﹞﹑椗鉤嶼﹝水程四十五里﹞。

東北﹕長岸礁嶼﹝水程十九里﹞﹑灣貝嶼﹝有民居。水程二十里﹞﹑雁淨嶼﹝水程二十里﹞﹑藍笨嶼﹝水程三十里﹞﹑屈瓜嶼﹝水程三十里﹞﹑鳥嶼﹝有民居。水程四十里﹞﹑白沙仔嶼﹝水程四十五里﹞。

北﹕大倉仔嶼﹝有民居。水程十五里﹞﹑涼傘礁嶼﹝水程十八里﹞﹑中墩嶼﹝有民居。水程二十里﹞﹑北山嶼﹝有民居。中分四澳。水程四十里﹞﹑金嶼﹝水程四十里﹞﹑險礁嶼﹝水程四十里﹞﹑土地公嶼﹝水程四十里﹞﹑吉貝嶼﹝有民居。水程八十里。此嶼之北有北礁﹐半沈半浮隱躍水面﹐沙綫屈曲﹐形如「吉」字﹔最爲險要。水程一百里﹞。

西北﹕大烈嶼﹝水程三十五里﹞﹑小烈嶼﹝二嶼斜對﹐中分一水。水程三十五里。內有吼門﹐船隻出入經此﹔最爲險要﹞﹑空殼嶼﹝水程四十里﹞﹑北鐵砧嶼﹝水程四十里﹞﹑姑婆嶼﹝水程五十里﹞﹑目嶼﹝水程六十里﹞。

西﹕師公礁嶼﹝水程二十里﹞﹑牛心灣嶼﹝水程二十六里﹞﹑西嶼﹝內有民居﹐中分十社。臺﹑廈往來船隻﹐皆以此嶼爲標準。北風﹐可泊船於嶼之內塹﹑外塹二處﹔系文武查船汛口。水程三十里﹞﹑小門嶼﹝在西嶼之西北。水程三十五里﹞。

西南﹕四角仔嶼﹝乃大山嶼水口形如。凡媽宮往來船隻﹐皆從此進出。水程十里﹞﹑雞籠嶼﹝水程十五里﹞﹑花嶼﹝內有民居。水程六十里﹞﹑艸嶼﹝「通誌」云﹕『澎湖諸嶼﹐惟二嶼靑蔥﹐故以花﹑艸名』。水程七十里﹞﹑大貓嶼﹝水程八十里﹞﹑小貓嶼﹝與大貓斜對﹐中分一水。水程八十里﹞。

南﹕虎井嶼﹝內有民居。水程四十五里﹞﹑桶盤嶼﹝內有民居。水程四十五里﹞﹑沙狗嶼﹝水程六十五里﹞﹑馬鞍嶼﹝水程六十五里﹞﹑船路礁嶼﹝一名布袋嶼。凡臺﹑廈往來船隻﹐入八罩必由此進出﹔水口僅容一舟﹐最爲險要。水程七十里﹞﹑金瓜嶼﹝水程七十里﹞﹑挽門嶼﹝內有民居﹐卽八罩水垵社。水程七十里﹞﹑將軍嶼﹝內有民居﹐卽八罩网垵澳。南風時﹐可以泊船。與挽門嶼東西平分﹐中隔一水。船帆嶼卽在此嶼之東﹐非兩嶼也。水程八十里﹞﹑鍾仔嶼﹝其形如鐘﹐因以名﹞﹑頭巾嶼﹝水程九十里﹞﹑南鐵砧嶼﹝水程九十里﹞﹑南嶼﹝卽南大嶼。廣袤三十里﹐內有民居。水程一百四十里﹞。

東南﹕東嶼坪﹝水程七十里﹞﹑西嶼坪﹝二嶼平分對峙。水程七十里﹞﹑東吉嶼﹝有民居。水程一百二十里﹞﹑西吉嶼﹝二嶼平分﹐中隔一水。廈船往來﹐觀此爲標準。內有民居。水程一百二十里﹞﹑斧頭增嶼﹝水程一百二十里﹞。

右所列五十五嶼﹐有主有從﹑有朝有對﹐如排衙﹑如執戟﹔外則巨海包羅﹐中則支流穿插﹕亦海表之勝槪也。形家云﹕『大山嶼形如蓮花﹔共餘四面八方諸嶼﹐則荷葉田田者是也』。以形象觀之﹐說亦近似有理焉。

山水

按山水﹐自然之金湯也﹔重險要﹐不重名勝。而澎則水之要害﹐詳見於五十五嶼之口矣。至於山﹐𨿽無髙峯要嶺而有一二足以奠民居﹑立標準者﹐亦海島中不可無也。故特詳之。

大城頂山﹕廳治東大城北社前。此山爲山嶼之最峻﹐髙十餘丈。上有紅毛城﹐因名大城﹔今基址已廢。

太武山﹕廳治東北大武社前。在大城頂山之東北﹐髙十餘丈。臺船回澎﹐南則先見大城頂山﹑北則先見太武山。

紗帽山﹕廳治南﹐在嵵里社後。此山爲廳治案外峯﹔其形如紗帽﹐因名。

獅山﹕廳治東南菜園社後。以獅名﹐山形東西肖。𨿽無巖巖之勢﹐而東接大城頂山﹑南距內港﹐亦一方之鎭也。

瞭望山﹕廳治正北﹐在後寮社後。是山爲北山嶼最髙處﹐漁人出捕未曰置﹝﹖﹞風雨時﹐則登其上以望﹐故名之。

天臺山﹕廳治極南之處﹐在八罩花之社﹝﹖﹞。上一仙﹝人﹞足迹印在石上﹐至今尙存。是爲八罩最髙之峯﹔漁人遠歸﹐視此爲標準。

防汛

按澎湖左﹑右營兵分駐汛口﹐共有一十三處﹐互爲巡防。各派千總一員爲專汛之官﹐按季輪流更替﹔凡以專責成﹑均勞逸者﹐制甚周也。

水師協鎭署﹑左右營遊擊署﹑左右營守備署﹑教場一所﹝在協鎭署之西偏﹞﹕以上衙署﹐俱在媽宮社。

左營

媽宮新城東汛﹕與新城西汛﹐乃澎湖居中最要之地﹐爲本標營署駐札之所﹔密邇文澳。澎糧廳署﹑倉庫﹑錢糧與兩營軍裝﹑火藥局﹐皆在於此。鋪捨﹑民居星羅雲集﹐又爲臺﹑廈商艘出入口岸﹕在在均關緊要。稽查防守﹐責任綦重﹔例派汛兵二十八名。炮臺一座﹑戰船一隻﹐系專汛之官管轄。

嵵裏汛﹕系外洋最衝要口。汛兵一十名﹐按季派撥千總一員﹐統轄文良港﹑風櫃尾二汛。東至陰﹑陽諸嶼﹐西至雞籠嶼﹐南至虎井嶼﹐北距媽宮汛二十五里。

文良港汛﹕系外洋次衝要口。屬嵵裏汛兼轄﹐按季派撥外委千把總一員﹑汛兵一十一名防守。東至陰﹑陽諸嶼﹐西則陸路距媽宮汛二十五里﹐南至鎖管港﹐北至雞膳諸嶼。

風櫃尾汛﹕系外洋次衝要口。屬嵵裏汛管轄﹐按季派目兵防守。四至與挽裏汛同。

八罩將軍澳汛﹕系外洋最衝要口。駐汛兵二十八名﹐按季派撥千把總一員﹐統轄挽門﹑水垵二汛。東至東﹑西吉嶼﹐西至金瓜嶼﹐南至嶼坪﹑頭巾﹐北至虎井嶼。

挽門汛﹕系外洋最衝要口。駐汛兵二十八名﹐屬將軍澳汛兼轄﹐按季派撥外委千把總一員防守。東至金瓜嶼﹐西至艸嶼﹐北至桶盤嶼。

水垵汛﹕系外洋最衝要口。屬挽門汛管轄﹐按季派撥目兵防守。四至與挽門同。

右營

媽宮新城西汛﹕派撥汛兵二十八名﹑戰船一隻。炮臺一座。系專汛官管轄。

西嶼內塹汛﹕系外洋最衝要口。汛兵二十八名﹐按季派撥千把總一員﹐統轄外塹﹑小門二汛。東至獅公礁嶼﹐西至外塹山尾﹐南至桶盤嶼﹐北至大倉仔嶼。

外塹汛﹕系外洋最衝要口。屬內塹汛兼轄﹐按季派撥外委千把總一員﹑汛兵十五名﹐兼轄小門汛。東至本汛山鼻尾﹐西至靑水墘﹐南至花嶼﹐北至吼門。

小門汛﹕系外洋次衝要口。屬外塹管轄﹐按季派撥目兵防守。東至吼門﹐西至鼎灣嶼﹔南﹑北則一片汪洋巨海﹐渺無際涯。

北山汛﹕系外洋次衝要口。按季派撥千把總一員﹐配汛兵一百名﹐兼轄吉貝汛。東至烏嶼﹐西至姑婆嶼﹐南至中墩嶼﹑灣貝嶼﹔北至礁外則茫茫大海﹐渺無涯際。

吉貝汛﹕系外洋次衝要口。按季派撥外委千把總一員﹐配目兵五十名。東至藍笨嶼﹐西至目嶼﹐南至險礁諸嶼﹔北則一片大海﹐渺無涯際。

道裏

按道裏所經﹐鄕裏﹑山水﹑衙署﹑防汛無不由也﹑無不該也﹐而總不出乎疆界之中。今以文澳社廳治爲主﹐詳核里數﹐條列於後﹔兼分陸程﹑水程二道。

東﹕東出文澳社八里至雙頭掛社﹑一里至烏嵌社﹝卽界大海﹞。

西﹕西出文澳社二里至樾蔭亭﹑一里至媽宮﹝卽界內海﹞

南﹕南出文澳社三里至石泉社﹑十三里至井仔垵社﹑四里至嵵里社﹝卽界大海﹞。

北﹕北出文澳社四里至東衛社﹑二里至蚱腳嶼社﹑一里至港尾仔社﹑二里至潭邊社﹑五里至中墩社﹑五里至港尾社﹑三里至鎭海社﹑二里至港仔社﹑五里至大赤嵌社﹝卽界大海﹞。

東南﹕東南出文澳社四里至菜園社﹑七里至鐵綫尾社﹑二里至鎖管港社﹑二里至豬母落水社﹝卽界大海﹞。

西南﹕西南出文澳社五里至小案山社﹑由內港水程八里至風櫃尾社﹝卽距大海﹞。

東北﹕東北出文澳社七里至大城北社﹑二里至太武社﹑二里至西澳社﹑五里至湖西社﹑一里至湖東社﹑六里至果葉社﹝卽界大海﹞。

西北﹕西北出文澳社一里至紅毛城社﹑三里至西衛社﹝卽距內港﹞。

——右陸程。

南﹕南由嵵里社起二十里至虎井社﹑三十里至网垵社﹑二十里至嶼坪社﹑五十里至大嶼社。

西南﹕西南由風櫃尾社起六十里至花嶼社。

西﹕西由媽宮社二十里至西嶼社。

北﹕北由大赤嵌社起三十里至吉貝社。

東北﹕東北由果葉社三十里至鳥嶼社。

東南﹕東南由豬母落水社起八十里至東吉社。

——右水程。

澎湖廳嶼圖險要說

澎湖﹐海島也﹐非海疆也。四面距大海﹐保無窺伺之徒﹔舟楫往來﹐難絕覬覦之輩。故墩臺防汛一切守禦之術﹐視他處爲密。所以然者﹐陸則大山嶼據其中﹐而文澳﹑媽宮夙稱重地﹔水而五十五嶼環其外﹐如排衙﹑執戟﹐固若金湯﹕全澎之勝槪也。由文澳而西﹐則與媽宮爲唇齒。負山面水﹐一港通大海之潮﹔犬牙屹立﹐兩嶼據出入之口。而西嶼﹑貓嶼﹐又其外藩也。由媽宮而北﹐則吉貝﹑北山實爲衝要之口﹔隨地設險﹐可無外禦之虞。他若奎璧﹑林投等澳以東﹐上控陰﹑陽諸嶼﹐下附東﹑西二吉﹐暗綠石礁﹐波流喘急﹐可爲東藩之障。八罩嶼以南﹐內有船路礁﹑挽門嶼之險﹐外有頭巾﹑嶼坪之固﹐可爲要害之衝。故「漳州誌」云﹕『澎湖島﹐山起北山﹑南盡八罩﹐文良港﹑丁字門﹑西嶼頭爲最要地。春汛﹑冬汛﹐浯﹑銅二寨有急﹐分兵救援﹕則澎湖實爲東南半壁之鎖鑰也。任厥責者﹐相其天時﹑因其地利﹐進可以戰﹑退可以守﹐庶乎其可』﹗

