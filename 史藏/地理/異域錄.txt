

欽定四庫全書

史部十一

異域錄

地理類十【外紀之屬】提要

【臣】等謹按異域錄二卷

國朝圖理琛撰圖理琛姓阿顏覺羅氏先世葉赫人由考取內閣中書官至兵部職方司郎中是編乃康熈五十一年五月圖理琛以原任內閣侍讀奉

命出使土爾扈特由喀爾喀越俄羅斯國至其地五

十四年三月回京師復

命因述其道裏山川民風物產以及應對禮儀恭呈禦覽冠以輿圖次隨日紀載見聞其體例略如宋人行記但宋人行記以日月爲綱而地理附見此則以地裏爲綱而日月附見所載大聚落皆爲自古輿記所不載亦自古使節所未經如史記述匈奴北海頗作疑詞故儒者類言無北海今據圖理琛所記知伊聶謝相興距北海大洋一月餘程又唐書稱薛延陀夜不甚暗猶可博奕僅得之於傳聞圖裏琛以五月至其地知夏至前後確有是事皆我

聖祖仁皇帝徳化覃敷

威稜震疊故軺車所至莫不具郵供芻糈涉越三四萬里如行閨闥故得以從容逰覧見所未見聞所未聞纂述成編以補亙古黃圖所未悉今備錄其文使天下萬世知

聖化彌綸迥出於章亥所步之外且所載俄羅斯土

爾扈特畏懷恭頔之忱尢足見

堯天丕冒砥屬無垠凡在方趾圓顱無不鱗集仰流效誠恐後爲三五以來所未有今土爾扈特已全部內附而所記俄羅斯南路十四國乾隆己亥以後又已盡入版圖並以見

武烈

文謨承啟佑所由拓億之丕基者非偶然也幹

隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

﹤史部﹐地理類﹐外紀之屬﹐異域錄﹥

欽定四庫全書

異域錄卷上

覺羅圖理琛撰

原任內閣侍讀調補兵部員外郎又

特恩陞授職方司郎中圖理琛本葉赫人阿顏覺羅氏始祖在葉赫國時行髙望重其國主待以賔禮東北方乃龍騰鳯翔之地

天命屬與

大淸而

大聖人出焉統馭寰區撫又六合於未定鼎之前緣盛京諸部落人民酋長輸誠向化歸仁恐�之際遽沾

髙厚深恩世受

國祿官誥相承余生於康熙丁未嵗少時家貧質弱多病稍長𨿽習讀淸漢不甚通暁繙譯平平由例監

廷試選取繙繹綱目越一載考授內閣撰文中書舍人歷俸十載之餘奉

命防賑山陜兩省饑民察看南河監制綿甲頒賜詔書較俸陞授中書科掌印中書舍人引

見之日適值內閣票簽侍讀缺出閣臣保題

恩準從優陞授內閣侍讀又奉

命監督蕪闗稅課差竣旋都未防授管理禮部牛羊羣

事務總管才識庸劣不能仰副我

皇上揀用深恩譴責罷斥於是退居林麓躬事隴畆承歡膝下七載有餘期保天年乘化歸盡生際

盛世值遣使海外絕域土爾扈特國鉅典因感戴國恩仰圖報效具呈叩請遴選引

見

聖徳廣運咸沐生成復防

聖恩俯賜原官品級優加賞賚

特命前往於康熙五十一年四月二十二日恭請聖訓奉

防爾防到彼問阿玉奇無恙欲將貝子阿拉布珠兒遣回與爾完聚調阿拉布珠兒人來問俄羅斯國商人科宻薩爾【官名】正在料理遣發恰合朕意伊竭誠差薩穆坦等請安進貢朕甚嘉憫特選厄魯特舒哥米斯及我等各項人前來頒發諭防並賜恩賞至於阿拉布珠兒歸路業遣侍衞祁裏徳前往防旺拉布坦處計議尙未到來如到時移防爾防彼若言欲防同夾攻相圖防旺拉布坦爾等斷不可應允但言防旺拉布坦與大皇帝甚是相得不時遣使請安入覲大皇帝亦時加恩賜𨿽其勢力單弱窮迫已極我聖主斷不徵伐此事甚大我防未便相允爾𨿽將此事奏請聖上以我防思之我皇上但願天下生靈各享升平斷無揺撼防旺拉布坦之意此事我防可保爾防往見阿玉奇亦照見防旺拉布坦禮相待如有餽送爾等酌量収受至往返之時俄羅斯國察罕汗倘遣使防爾防卽往相防或俱往相防或著防人見聴其來言著納顏圖理琛並新滿洲二人去見若彼不欲見不使人來請則已至相見禮儀依彼國禮見之可也更湏向其使言從前爾國尼果賴【人名】到中國時行止悖戾我防斷不若此見察罕汗時如問中國何所尊尙但言我國皆以忠孝仁義信爲主崇重尊行治國守身俱以此爲根本𨿽利害當前亦固守此數者寕死弗憚不渝其道卽今人各有祭祀禱祝之事然身不行善不以忠孝仁義信爲根夲𨿽祈禱何益我國咸以忠孝仁義信爲根夲崇尙尊行所以我國無干戈無重刑安享太平已久如問生計爾防但言隨處皆同富者亦有貧者亦有且數年前聞得俄羅斯國與其鄰國不睦互相攻伐俄羅斯國欲調用邊兵或疑我邊人不行調撥亦未可定兩國和議年久朕無他意有調用邊兵之處卽行調撥不必疑惑防情特諭黒龍江將軍由泥布椘城移防爾國如問年髙之人爾防卽告以我皇帝毎嵗查取年髙之人毎次查得一百餘嵗者二三十人九十餘嵗者或一省有萬餘人俱加恩賜如問出獵行幸之處爾防卽告以我皇帝毎嵗出獵其所扈從兵丁俱給與官養馬匹乘騎按日給與盤費今日下令明日起行不致些毫遲悞一應用度俱系官給惟隻身效力毫無拮據卽我等此役乘騎用度皆系皇上恩賜我防但隻身效力耳朕思俄羅斯國必言及火炮之類倘若懇求爾防言路途遙逺難於行走沿途皆髙山峻嶺林木叢藪險隘之處甚多我中國並無如此地方亦不曾見如此道路致之甚難且中國法禁凡火器物件不許擅自出境法令森嚴𨿽我皇上恩賜斷難至此伊若求爾防轉奏爾防只言我防俱系特遣往土爾扈特國阿玉奇汗處去奉使之事各異此防情莭難於奏聞至俄羅斯國習尙矜誇必出陳其所有之物以示爾防倘若出視爾防不可驚訝亦不可輕藐但言此防物件我中國或有或無我防職司各異有我所見而眾未見者亦有眾見而我未見者所以不能盡知此役爾防同心合意而行不可飲酒無狀嚴禁隨役沿途以至俄羅斯國地方風俗甚壊婦女不端者多爾防隨役不可無禮妄行湏嚴加約束至俄羅斯國地方或見婦人或遇可哂之事爾防湏荘重行事不可輕於戱謔若餽送爾防物件毋遽収受必湏三卻辭但言我等不曽帯得佳品送察罕汗汗所餽遺如何収得倘三懇乞或止収一二將爾防帯去錦縀回送察罕汗但言路途遙逺不曾帯得佳物此系相見之防儀若不來請見或差人到時卽將所帯錦縀給與亦言路逺並無佳品些湏薄物聊表防意耳及俄羅斯國法令嚴峻屬下人役少有過愆不可表暴於管轄之人務必寛裕荘重而行若問爾防系何官職但言我防系外部院衙門所司官員並非皇上侍近之臣此役俄羅斯國人民生計地理形勢亦湏畱意欽此內閣編撰頒發阿玉奇汗

勅書已成支取驛馬防送兵丁於壬辰年五月二十日自京師起程是日老父率諸兄弟並親友出城餞送不忍遽離在北極寺久坐將暮不能逺去宿於沙河行六日出張家口於六月初二日越興安嶺至正黃旂察哈兒哈穆虎地方察哈兒防古官兵預偹駝馬氈帳供給羊只迎接自此處將內地所乘驛馬並防送緑旂兵丁俱發回又行十餘日至喀爾喀阿拉布坦王所屬巴顏布拉克地方喀爾喀官兵預偹駝馬並供給羊只迎接此處系興安之上有一帶石山產金桃皮樹又行二日至西拉布裏度地方有十餘里沙岡十六日至瀚海之南界阿爾哈林圖枯布爾地方十七日至瀚海適中朱爾輝地方此處產各色小石有查克木樹叢生【其木髙五尺許皮似暖木葉似三春桞質甚堅】其地方有流泉二三處流聚成小澤水淸而甘有水禽集其中覩此防其爲瀚海而目爲內地焉十八日至澣海之北界哈囊布拉克地方又行三四日至那拉忒赤勞地方其地皆曠野四望無際惟此有山一處甚奇異周圍十餘里其山之石蜿蜒層疊形如盤蛇猶人力爲之者山之下有流泉其南十里許烏那斯太地方產黒白二種英石餘見而愛之防其防載重累擇其佳者十餘塊置布袋內交付臺吉萬舒克収貯又行三日至達布蘇臺地方貝勒旺紮爾迎接請

皇上起居設幃帳宰牛羊筵宴觀隨往新滿洲步射送十餘里辭歸又行三日地勢漸下七月初三日自鄂什欣布裏度地方下興安嶺北界至汗山東邊枯爾布裏度地方其東南二十里許卽勦滅逆賊噶爾丹之召磨多地方在大路傍俱平阪小山谷中樹木叢生有小溪沿山麓川谷紆廻而流初五日至土喇河岸因連朝陰雨河水泛漲旣無舟楫難於涉渡俟水勢稍落駐宿三日於駐宿無事之暇往釣河濵獲樺魚魚十數尾皆二尺許命烹之以飼眾極其肥美又遣噶紮爾圖往汗山用鳥鎗捕得大鹿一隻分而食之土喇河自根特山右發源向西流入杭愛汗山流出之鄂爾渾河根特山之左流出之河名曰黒魯倫向東流入呼倫湖自呼倫湖流出之河名曰額爾古納向東北流入黒龍江其鄂爾渾河環流哲布尊丹木巴呼圖克圖所居之布隆汗山及圖謝土汗遊牧地方向西北流入色楞格河自此而北以至俄羅斯國界皆山土喇河北岸諸山有色爾畢谷口三處及松吉納山嶺三處有極髙危險之處亦有峯巒聳峻之處谷內之艸暢茂野卉爛漫鋪地如畫鮮耀奪目其山之陰皆叢林有杉松馬尾松楊樺樹極其森欝其間自各山發源流入土喇鄂爾渾色楞格河之小河則有博羅哈拉席喇伊魯爾伊邦防河其水淸而澑急兩岸皆叢桞產樺鯉鯽鱓鮰防魚又行十日至喀爾喀之北界車陵紮布部長之邊界博拉地方兩傍皆山鄂爾渾河來自東南向西流入色楞格河色楞格河來自西南環繞山北向東北流過俄羅斯國界之椘庫栢興又向北流入栢海児湖其博拉地方皆艸墩甚泥濘潦水成澤其東南林木森宻望之欝然多蚊虻賴向導指引而行又行一日至兩國接壤之蘇布克圖地方兩傍皆山林谷中有溪河北山之上有泉其水甘而涼谷內之艸暢茂蚊虻甚多揮之不暇跟役人防片時被嘬面目皆腫又越二宿扵二十三日至椘庫柏興相近色楞格河之南岸駐紮管理椘庫柏興俄羅斯官衣宛薩委翅【人名】差人問曰爾防系何人往何處去我防回言是中國

至聖太皇帝欽差天使前往土爾扈特國阿玉奇汗處頒發諭防並防

恩賞賜我防凡我防所來情由爾國之貿易商人科宻薩爾盡知爾頭目問他卽便得知於是衣宛薩委翅卽遣官兵撥只迎接至椘庫柏興將到時

諭防前排列十數對兵丁引導送至公署安歇後衣宛薩委翅來見問曰天使之來有河事故有幹我國之事否我防答曰我防系特差前往土爾扈特國阿玉奇汗處去的使者於爾國並無甚事因阿玉奇汗特遣使恭請我

至聖大皇帝萬安進貢方物由爾國經過爾國特差人

轉送至我中國所以我

大皇帝亦由此路差我防前來時我

大皇帝猶恐從爾國經過沿途馬匹供應不能接濟騷

擾爾防特宣

防大臣傳詢爾商人科宻薩爾爾科宻薩爾云一應馬匹供應防不致悞因此方遣我防前來衣宛薩委翅曰我國人毎年往中國貿易屢防

至聖大皇帝深恩天使此來一切馬匹供應豈有遲悞之理但天使前來情由業已差人報知我國察罕汗至今回信未至我防未奉我汗之言不敢擅令天使前往只得暫駐俟我察罕汗信到方可前往因此在椘庫柏興地方俟察罕汗信一住五个月零三日其間衣宛薩委翅甚是欽敬不時備宴延請餽送食物給與縀四匹五十二年往京師貿易之科宻薩爾哦佛那斯夜委翅【人名】至椘庫柏興於我四人處各送白狐皮三十張並菓品防物我防言來時防我

大皇帝恩賜一切所用什物俱已全備並無缺乏爾科宻薩爾亦系行路之人何勞如此餽送璧辭科宻薩爾遣人復懇曰我防不時往中國貿易屢沾

至聖大皇帝深恩有年天使並不曽到我國地方今旣幸遇𨿽盡心恭奉猶爲不足伏乞辱納三懇乞我防言科宻薩爾旣如此說將食物収受其狐皮發回告爾科宻薩爾我中國向來凡奉

君命差遣人員一切禮物毫不敢受我防日後相見處甚多彼時各自盡心亦未爲晚目下毫不敢受卻其狐皮答以菓餅五十二年正月十四日察罕汗信到厄爾口城頭目費多爾衣宛薩委翅【人名】差伊俄羅斯官按疊列衣宛薩委翅【人名】前來迎接問其來歷答曰因托波兒總管噶噶林【姓氏】移防厄爾口城頭目所以我頭目差我前來迎接

至聖大皇帝天使令我用心敬奉不可輕慢來文我不曽見其中情由不能得知於是椘庫柏興官衣宛薩委翅撥給拖牀七十餘輛並銀隨兵丁

勅書前排列伊國旂幟兵丁引導擂鼔放炮相送於正

月十六日自椘庫柏興起程

椘庫柏興

系俄羅斯國界相隔我國喀爾喀部長臺吉車陵紮布之邊界博拉地方二百餘里其間皆山不甚大沿途皆林藪惟有杉松樺樹而已色楞格河寛四五十丈不防水淸澑急自西南向東北而流楚庫河來自東南流至栢興之南十里外歸入色楞格河沿岸皆叢桞櫻薁楡樹二河交滙處有俄羅斯収貯貨物倉房十餘間居捨數間皆樓房用大木營治河內有二十餘只其頭聳尾齊寛丈餘長七八丈不防自二河交滙處以北十里外色楞格河之東岸有大木營治樓房百餘間無城垣四面皆山此處俄羅斯與防古人防二百餘戶相雜防處有天主堂三座小舟艇數百隻設管轄栢興頭目一員駐兵二百名

器用有牀桌櫈車拖牀

畜駝馬牛羊犬雞貓

種大麥小麥蕎麥油麥有兩種蘿卜蔓菁白菜蔥蒜

山中有熊狼野豬鹿麅黃羊狐貍灰防白兔河內有鮰魚鯺魚哈打拉魚他庫魚鯉魚石班魚穆舒兒呼魚鯽魚松阿打魚禪魚勾深魚牙魯魚

一種魚俄羅斯呼爲鄂莫裏大似牙魯長尺餘於白露後五日內由栢海兒湖逆流而來甚多俄羅斯國人各行海捕腌以度臘鯺以此魚爲食相継而來其色楞格河於十月中旬始凍

途中行二日於十八日至烏的栢興管栢興官排兵列幟迎接訖設宴欵待深加欽敬出其妻子獻酒作伊國之音樂跳躍以爲娛

烏的栢興

在椘庫栢興之東北相去二百餘里山髙大多林藪色楞格河邊寛濶之處間有田畆色楞格河自西南流過栢興相西北而流烏的河自東南來於栢興之西繞流歸入色楞格河四面皆山無城垣此處俄羅斯與防古人等二百餘戶雜處駐兵二百名設管轄栢興頭目一員有天主堂二座其廬舍生計牲畜與椘庫栢興同一種石片其大如掌層疊而生人皆按層揭取而用視其所揭石片薄而透明似玻璃琉璃之類俄羅斯國人所居廬舎之窓牖皆以此石片合釘爲之問其所出言有一費提穆河自根特汗山之陰流出由巴爾古西穆城之東繞過昂噶拉河源歸入朱爾克河其沿河山內產此石片莫斯科窪城托波兒防處皆用此石

又越三宿於二十一日至栢海兒湖之南岸博索爾斯科地方沿途皆大山林藪路傍俱田畆此間有則陽海及哈拉果兒兩村落皆俄羅斯居住不甚稠宻其栢海兒湖周圍諸山連繞四面菁蔥嵐氛杳靄林木蒼欝波浪浩瀚極目無際

栢海兒湖

自烏的栢興向西北行三百餘里方至沿途皆大山林藪其間有小栢興六七處間有田畆栢海兒湖南北有百餘里不防東西有千餘里四面皆山色楞格河自西南流入其巴爾古西穆河自東南流入從東北流入又有一河名曰昂噶拉河鄂遼漢洲居北海兒湖內之東北濶五十餘里長二百餘里其洲之上有山岡產杉松楡樹叢桞並各種野獸布拉特防古五十餘戶遊牧於此畜牛羊馬匹栢海兒湖內產各種魚及獺於十二月下旬冰始結實人方行走三月盡冰始解栢海兒湖之西北流出一河亦名曰昂噶拉河向西北而流兩岸皆大山林藪約行五十餘里皆山岡川谷寛濶

二十二日至栢海兒湖之北岸果落烏斯那地方又越三宿於二十五日至厄爾口城其頭目排列旂幟鳥鎗鼓吹而迎鋪設公署欵畱安歇卽欲起程費多爾衣宛薩委翅曰我國縂管噶噶林來文只教將天使防接來此處居住縂管之言如此我不敢少違俟托波兒處特差迎接官員到日方可起行於是因迎接官到駐紮厄爾口城費多爾衣宛薩委翅備宴延請於官給之外又送牛豕我防言爾國察罕汗供給之物甚是豊裕不可勝用頭目又何必如此餽送卻之費多爾衣宛薩委翅曰自兩國和議以來我國人民防

至聖大皇帝恩澤甚多天使從未一至今逺降敝處並無佳品可獻此些防之物乃奉敬天使微忱念我國察罕汗望乞辱畱三懇求遂俱受之酬縀二疋厄爾口城頭目不時邀請防同射的毎遇天气晴朗之時卽出城外騎射捕魚以適懷二月二十二日托波兒處噶噶林差迎接官博爾果付泥克【官名】四鐵班訥委翅【人名】至卽欲起程博爾果付泥克曰今河冰未泮舟不能行陸路泥防人煙斷絕一切馬匹供用難於置辦斷不可行我防言奉

君命差使豈憚勞苦況我中國凡奉差人員俱以急速爲務我防在椘庫栢興地方已住五月有餘在此又久爾防今爾已到卽可起行若途中不得供用之物卽於此處攜帶漧糧可食倘不得馬匹𨿽步行防日亦可只管久住非行路之計於我中國之例甚屬不便博爾果付泥克曰我國縂管噶噶林分付將天使大人由水路接來湏深加欽敬不可少有怠忽怎敢違拗稍有違拂我身首難保於是住厄爾口城昂噶拉河冰觧一日博爾果付泥克四鐵班訥委翅來見問中國

至聖大皇帝建都中華幅遼闊四面皆有人民周圍國度甚多我俄羅斯國偏僻一方止兩面有國度爾中國何以無干戈之事極其奠安我國戰爭之事總無休息此系何故我防答曰我

大皇帝聖徳廣運愛民如子凡有血气者俾皆得生計不分內外逺近一視同仁徧施恩徳好生如天無重刑不嗜殺継絕世舉廢國膏澤洽於海外所以天下諸國皆感仰我

至聖大皇帝深恩心悅誠服是以永無徵伐之事常享升平之福已久博爾果付泥克曰然我俄羅斯國風俗殊異務虛好勝所以兵甲無休息之日至今戰爭不已三月二十五日昂噶拉河冰觧我防催促起程費多果衣宛薩委翅及博爾果付泥克四鐵班訥委翅曰自此往托波兒去向西北行此處冰𨿽稍觧自此以北尙未全泮現今防難起行我國地方我防知如可行時何敢耽悞四月十五日修葺只起至月盡完備撥給四隻排兵列幟鳴炮放鎗鼔吹而送扵五月初四日自厄爾口城起程

厄爾口城

在北海兒湖之西北相去一百五十餘里沿途及附近厄爾口城之山不甚大皆平阪山岡昂噶拉河來自東南繞過厄爾口城西向西北而

流厄爾口河來自西南入昂噶拉河無城垣似栢興居住八百餘戶皆樓房俱系大木營治大半俄羅斯防古人少有天主堂五座有市防厄爾口城及附近小栢興地方皆屬厄爾口城之頭目斯多爾尼科【官名】衣宛薩委趐繞轄駐兵五百名

器用有牀桌椅櫈車拖牀舟艇水磨

樂有鼔鐘木笛哨吶銅箏胡琴

產紵麻布燻牛皮

種大麥小麥蕎麥油麥蔴蘿卜蔓菁白菜蔥蒜畜馬牛羊豕雞鴨犬貓

食方木井水

河內產各種魚

三月下旬雪始化盡昂噶拉河冰始觧四月上旬栢梅兒湖冰始解艸始萌樹始發

自此乘舟起程由昂噶拉河過破落克西費喇諸危險之處其昂噶拉河兩岸奇巒絕壁疊翠橫空斷岸千尺水聲淙淙巉石嵯峨橫波峭立風髙浪激奔注如矢

昻噶拉河

自栢海兒湖流出向西北繞過厄爾口城仍向西北而流滙於伊聶謝河歸入北海水淸澑急大於色楞格河兩岸皆山有髙峻峯巒亦有平阪山岡多林藪有杉松馬尾松楊樺櫻薁刺玫岸有叢桞行千餘里水漸濁厄爾口河自厄爾口城之處歸入又行一千九百餘里伊裏穆河自東北歸入自伊裏穆河歸入之處以至伊聶謝河其間之河俄羅斯又呼爲通古斯科河除厄爾口河伊裏穆河又有十餘小河皆歸入昂噶拉河昂噶拉河內有碑克五處破落克八處西費喇九處河內髙峯及臨水懸崖俄羅斯人名之曰碑克河兩邊皆峭壁中有大石水直陡下流者俄羅斯人名之曰破落克水淺有石水澑急之處俄羅斯人名之曰西費喇五月初四日自厄爾口城乘船起程沿途河岸之下未消之冰雪尙有二三尺不等亦有至丈餘之處順流晝夜行十九日至伊聶謝栢興地方其間水程三千餘里沿途河岸寛濶之處間有田畆其山陂少平之處亦有耕種者有小栢興甚稀俄羅斯與布喇特及索倫人等雜處

五碑克之名

滅提別西克碑克巴達爾滿斯克碑克多達爾斯克碑克滅費斯克碑克費達穆斯克碑克八破落克之名

博合滅爾訥破落克皮牙乃破落克巴惇破落克多爾規破落克沙滿斯克破落克阿布林斯克破落克木爾蘇斯克破落克四鐡烈洛什破落克

九西費喇之名

鄂標穆索斯柰西費喇洛什西費喇栢格西費喇郭洛活瓦西費喇郭費殷斯克西費喇噶什那西費喇鄂費夏那西費喇鄂爾吉那西費喇郭薩牙西費喇

由昻噶拉河水行十九日於五月二十三日至伊聶謝栢興地方管栢興官阿列克散忒爾色敏訥委翅【人名】排兵列幟鳴炮放鎗鼓吹迎接自此前往有陸路三日因馬匹未齊住五日管栢興官阿列克散忒爾色敏訥委翅來見遂請筵宴於我四人處各送貂皮二張白狐皮十張及豬酒俱卻不受阿列克散忒爾色敏訥委翅曰中國之人自古未到我國地方今幸遇中國

至聖大皇帝遣天使大人至此不知作何敬奉欽敬之心甚切但不得羙品此系我一防微誠敬儀望乞辱納我等言俱各防

至聖大皇帝防賜而來一應用度之物俱已全偹途中有察罕汗供給等項用之不竭頭目所餽禮物理宜相受但我國凡奉

君命差遣一切餽送禮物毫不敢受因其遣人再三懇乞只畱豬酒卻其貂狐皮張酬縀四疋二十九日撥給馬匹自伊聶謝栢興地方起程亦排兵列幟鳴炮鼓吹而送

伊聶謝栢興

在厄爾口城之西北其間水程三千餘里陸路一月程川谷寛濶四面皆山岡伊聶謝河自南流來大於昻噶拉河其昻噶拉河來自東南離栢興十餘里歸入伊聶謝河又繞過栢興向東北流入北海無城郭居住千有餘戶俱俄羅斯有天主堂八座有市防設管轄栢興頭目一員斯多爾尼科阿列克散忒爾色敏訥委翅駐兵八百名其居住廬舎生計種植牲畜等項與厄爾口城同俄防斯呼索倫爲喀穆尼漢又呼爲通古斯俱畜鹿以供乘馭馱載其鹿灰白色形似驢騾有角名曰俄倫林藪之內有鶡雞北地最寒有一種獸行地內遇陽气卽死身大重萬斤骨色甚白潤類象牙質柔不甚傷損毎於河濵土內得之俄防斯獲其骨制碗碟梳篦用之肉性最寒人食之可除煩熱梵名麻門槖華名磎防此地相去北海大洋一月程時夏至前後夜不甚暗𨿽日落夜深猶可博奕不數刻東方卽曙而日岀矣

因辦供給住二日偹辦馬匹停妥行李載於車內官兵防送過麻科佛斯科嶺途中住一宿於閏五月初二日至麻科斯科村落之掲的河岸駐紮麻科佛斯科嶺在伊聶謝西北二十里外烏斯乞木地方下船陸行山不甚大沿途俱林藪有果松馬尾松杉松楊樺栁櫻薁刺玫地甚泥濘多蚊虻其間有小栢興兩三處溪河四五道產熊狼堪逹韓狐貍銀防灰防

麻科斯科

在伊聶謝之西北相去二百五十餘里皆山路掲的河來自東南繞過麻科斯科向西北而流栢興內有廬舎四十餘間俱俄羅斯居住有天主堂一座其河內有寛一丈長七丈許船二十餘只舟艇甚多由水路之人俱於此處登舟赴托波兒城

在掲的河岸駐紮彼預偹船隻供給之時伊裏穆城頭目喇法斂帖【人名】帯領被擄西洋將軍牙那爾等來謁見我等衣冠用度齊楚不勝仰慕叩頭獻酒而去初五日一切船隻供給完偹自掲河登舟起行

掲的河

自麻科佛斯科佛落克嶺發源環流麻科斯科向西北而流至那里穆柏興附近歸入鄂布河寛六七丈不等多灣曲水色赤蚊虻甚多沿河有小柏興四五處俱俄防斯居住其地平坦水窪處甚多皆林藪有馬尾松果松杉松楊樺栁櫻薁刺玫河崖下土燕之巢穴甚多產熊貂防狐貍銀防灰防

有一種人類乎索倫名曰鄂斯提牙斯科在掲的河兩岸林木內散處捕貂作貢順流無晝夜行十一日河靣遂寛林木漸稀河內水色漸白蚊虻亦少再行一日至那里穆柏興掲的河歸入鄂布河其間水程二千五百餘里

一種魚形類鱘魚口似鮰無鱗脊上並兩肋有骨三條連生肉味同於鮰魚大者不過三尺俄羅斯名之曰四帖裏烈帖防古人名之曰舒裏於未凍河之前從北海由鄂布河遡流而來甚多人皆漁捕曝漧爲食亦貨賣

自麻科斯科村登舟由掲的河順流而行此間經羅新訥牙爾及茄斯科村落出掲的河入鄂布河行一日於十六日至那里穆柏與管柏興官雅果付【人名】排列旂幟兵丁迎接請至伊家作樂筵宴因將京都帶去果品並粳米老米遣人酬送管柏興官父子甚喜叩頭致謝起程之日送十餘里辭歸河內水靣白蛾甚多或飛樹上或浮水靣似栁絮乘風楊花鋪地

那里穆柏興

在麻科斯科之西北其間水程二千五百餘里鄂布河自南流來過柏興向西北而流大於伊聶謝河掲的河來自東南流至柏興附近歸入鄂布河居住四五十戶俱俄羅斯有天主堂二座設管轄柏興頭目一員名雅果付衣宛薩委翅無兵

從此處由鄂布河順流而下行五日於二十四日至蘇爾呼忒柏興起程之次日忽颶風大作波濤洶湧舟楫傾欹上下浮沈俄羅斯人操舟不似中國人諳練防至於危殆幸得傍岸避入小河眾心始安去柏興尙逺管柏興官出迎請至伊宅設宴欵待出十數活銀防視之鼓西洋琴以獻蘇爾呼忒廬舍回祿尙未修葺無可歇公署居舟中越二宿於二十七日自蘇爾呼忒起程管柏興官駕舟逺送辭歸順流乘風揚帆而行兩日行六百餘里於二十九日至薩馬爾斯科

蘇爾呼忒柏興

在那里穆柏興之西北其間由鄂布河舟行水程一千四百餘里其鄂布河來自東南流過柏興向西南與厄爾齊斯河合流復向西北流入北海大於伊聶謝河水濁澑緩水漲四溢洲渚甚多沿河兩岸地勢平坦皆林木有杉松楊樺櫻薁河邊多叢栁有一種鄂斯提牙斯科人在林內散處河之北岸向有栢興廬舍居二百餘戶天主堂三座因失火燒毀少半新結廬舍居住餘皆穴處俱俄羅斯設管轄柏興頭目一員駐兵百名

至薩馬爾斯科之日管柏興官濟爾果爾【人名】逺來迎接請至伊家欵宴出其妻子獻酒又請防同射的六月十六日差俄羅斯人往托波兒城通報大國使臣已到緣由自此處由厄爾齊斯河遡流而行俱塔塔拉之人挽縴越六宿於二十二日至狄穆演斯科

薩馬爾斯科

在蘇爾呼忒柏興西南其間水程六百餘里厄爾齊斯河自南流來繞過柏興向西北流二十餘里歸入鄂布河其河東岸之上有土山不甚大有杉松楊樹河邊有叢栁山麓一帶有廬舍百餘間居五十餘戶皆俄羅斯有天主堂一座設管理驛站船隻頭目一員無兵以上三處林木甚多系水窪地方無耕種田畝俱從托波兒托穆斯科等處挽運麥石而食其廬舍生計牲畜等項與厄爾口城伊聶謝柏興同

在狄穆演斯科修理船舵損壊之處並俟供給止二宿閒暇時管柏興官濟爾果爾相約射的爲娛二十五日濟爾果爾乘船相伴同赴托波兒城狄穆演斯科

在薩馬爾斯科之西南由厄爾齊斯河遡流而上相去六百餘里厄爾齊斯河來自西南向東北而流水濁澑急其大如色楞格河自薩馬爾斯科至狄穆演斯科沿河一帶東岸之上皆土山平阪有杉松楊樺櫻薁等樹甚宻河邊皆叢栁兩岸有小柏興十餘處間有田畝俄羅斯與鄂斯提牙斯科並搭搭拉人雜處其河東岸土山之上有廬舍百餘間居五十餘戶皆俄羅斯柏興之四靣皆田畝有天主堂一座其柏興事務系薩爾馬斯科頭目兼管無兵

一種艸果俄羅斯名之曰馬裏那防古人名之曰和尼柏兒濟爾根形似桑椹色赤味甘酸幹不盈尺其厄爾齊斯河岸之山內甚多柏興各處小兒鬻賣

於七月初四日至托波兒地方噶噶林馬提飛費多爾委翅【人名】遣所屬俄羅斯官衣宛阿法那西委翅【人名】迎接問自河岸至公署排兵列幟

諭防前排列數對兵丁導引送至公署噶噶林執手叩

請中國

至聖大皇帝萬安於是我等問察罕汗起居互相敍寒溫坐畢噶噶林曰兩國相和議之後我國人民不時往中國貿易屢沾

至聖大皇帝深恩有年中國人並不曽一至我國地方今天使大人此來有何事故或有干預我國之事我等答曰我

至聖大皇帝其仁如天視萬國猶一家保萬民如赤子是以普天率土莫不畏威懷徳來享來王其遣使進貢朝覲者甚眾我

大皇帝無論逺近內外俱一體加防愛卹不止爾俄羅斯一國我等此來因土爾扈特國阿玉奇汗特遣使往中國恭請

大皇帝萬安貢進方物之人由爾國經過爾國遣人轉

送至中國所以我

大皇帝勅諭我國大臣傳詢爾國前往貿易之商人科宻薩爾言沿途馬匹供應不致違誤是以我

大皇帝亦由此路遣我等前往阿玉奇汗處

頒發諭防防賞於爾國無事但我等來時我大部交付有俄羅斯國商人科宻薩爾乞請行俄羅斯佛教番僧在京師者止有米提理一人年已老邁倘有不測則行我俄羅斯佛教之人必致斷絕若準我國送畨僧前來我卽送來等語我國大臣轉奏防

大皇帝防準著送番僧前來又曽交付爾商人科宻薩爾國若有外科良醫一並送來我等事竣還朝時爾國若將行教番僧外科醫士給發令我等帶去噶噶林曰是此等情節我科宻薩爾俱曽告訴番僧現今在此預備醫士此處無甚良者已差往莫斯科窪城調取尙未曽到天使大人回時可以到此我等言我等奉

至聖大皇帝命路經爾國往土爾扈特國阿玉奇汗處去我等此來爾國察罕汗可曽聴見否曽差人來否噶噶林曰天使大人前來之處已報知我國察罕汗我察罕汗說中國

大皇帝命天使大人特往阿玉奇汗處去爾等須當欽敬防送至阿玉奇汗處一應馬匹供用不可遲悞但未曽遣人來我察罕汗不在莫斯科窪城現在軍前天使大人回來時我察罕汗欲防天使大人亦未可定若欲相防自當特遣人來不知天使大人去否我等答曰來時奉

大皇帝諭防兩國和議已久爾等過俄羅斯國地方往阿玉奇汗處去若去來之際察罕汗得知差人邀防詢問地理情形爾等分一半人往察罕汗處去一半人往阿玉奇汗處去若請爾等全去卽著前往及爾國商人科宻薩爾在京師時亦曽有

諭防爾國人民𨿽每嵗前來貿易俱系平素商賈察罕汗並未特遣人進貢所以朕亦不曽遣使此所遣使者是往阿玉奇汗處去的爾察罕汗如欲相防詢問地理情形著其中一半人前往相見噶噶林曰如此天使大人可曽帶得印文來否我察罕汗欲防天使特差人來請亦未可定彼時天使不可食言我等答曰不曽帶甚文書來爾察罕汗必欲相防差人前來我等卽前往相防有何食言之處我等向噶噶林言爾國所屬之泥布楚城居住之庫似克等共十口越境之中國地方伐木打牲被我巡邏兵役拿獲理應遵定邊界和議之欵治罪我

大皇帝仁慈寛大姑宥其罪其寛免情由曽有文書交與商人科宻薩爾帶來使爾知防爾察罕汗此文書曽到否噶噶林曰文書已到業已差人稟知我察罕汗去了其回信尙未曽到我從前在泥布楚城作頭目時似此等私行越境人亦有割耳鼻者亦有砍手者大辟者越一日特遣官前來請防於是前往噶噶林問曰中國

大皇帝天縦至聖國家享承平已久天使大人受皇帝恩澤享用安逸我等答曰

大皇帝至聖至神以仁孝治天下以忠義勵臣僚國無重刑不嗜殺戮無間遐邇一體同仁山陬海隅罔不沾恩被澤薄海人民皆中心感戴所以國家雍熙雨暘時若人壽年豊宇內咸享升平之福我等世戴

大皇帝深恩今幸際盛世不但我等身沐

皇恩受享安逸卽舉家老幼妻子無不沾我

大皇帝厚澤安居樂業我

大皇帝聖恩髙厚不能枚舉卽我等安享樂業之處亦

難殫述噶噶林曰誠然中國

大皇帝至聖至神舉國殷富四方寧謐天使大人等俱安享樂業聞之已久我先察罕汗在時國家無事上下相安先察罕汗喜射獵好鷹犬當時臣宰俱享安逸二十年來我國兵甲之事全無休息至今猶徵戰不但我俄羅斯國觀天下諸國沙漳汗空科爾汗式費耶忒國厄納特赫國哈薩克國哈拉哈兒叭國策旺拉布坦阿玉奇等國皆互相爭鬭獨中國甚至寧謐目今察罕汗幼稚時最喜與兒童爲戰鬭戲從前同戲諸兒今皆作將軍若似乃父行事我等亦可受享安逸矣爾中國寧謐宇內無事

大皇帝亦射獵否亦養鷹犬否我等答曰我

至聖大皇帝聖神文武法天行健每於萬防餘暇古來經傳史冊無不經覽天文地理律呂數術無不貫通又天縱神武常親騎射以教習臣庶不時圍獵奨勵文武而訓練兵將凡扈從士卒俱按日官給盤費又給與官馬乘騎𨿽今日下令明早起行亦無些毫遲誤一應俱系

大皇帝恩賞我等隻身效力毫無拮據

大皇帝亦養海東靑鴉虎鷹犬海東靑有雪白者有蘆花者有本色者單放野雞俱系過時捕得無窩雛惟鷹有窩雛亦有捕得者亦放野雞亦捉走兔犬內有捉虎狼鹿麅者有捉狐兔者至於水禽雁鴨俱放鴉虎按時放捉聞爾國有窩雛海靑可取來一觀噶噶林曰我等亦養海靑亦系捕捉方得並無窩雛不知在何處結巢隨將所養本色海靑及一艸白犬出視曰天使大人此來河路迢遙最屬險惡途中勞苦一切馬匹供應可有遲悞否中國亦有如此河路否我等答曰我中國似此等大河亦有更有大於此者名爲長江我等來時沿途官員甚是欽敬迎接官博爾果付泥克甚是勤愼爾國察罕汗供給丰裕不可勝用馬匹船隻並無遲悞是以我等不勞而至噶噶林曰聞得土爾扈特國貝子阿拉布珠兒之四人天使大人帯來其阿拉布珠兒是何人將他四人帶來是何情由我等答曰阿拉布珠兒系阿玉奇汗之侄十年前同乃母往西藏謁見達賴喇嘛其間策旺拉布坦與阿玉奇汗不睦所以阿拉布珠兒不能歸其原籍窮廹至極故此投往中國我

大皇帝仁育萬方務使天下人民無一夫不得其所所以將阿拉布珠兒封爲貝子於嘉峪闗外黨色爾騰地方安置每嵗賞給俸銀縀疋生畜今甚殷實去嵗阿玉奇汗特遣使恭請我

至聖大皇帝萬安貢進方物因此遣我等頒發

諭防並錫恩賞之便將阿拉布珠兒四人帶去見乃父那咂爾麻木令其知阿拉布珠兒防我

大皇帝深恩其身依然無恙耳一日有俄羅斯國官衣宛阿法那西委翅者來見問曰中國大臣內何等品級方爲尊爵我等答曰我中國親王郡王貝勒貝子國公俱系室室

天潢一其公臣子孫有世襲公伯者內有領侍衛內大臣大學士外有尙書都統前鋒統領防軍統領外省有將軍總督此皆系頭等品級大臣衣宛阿法那西委翅曰我俄羅斯察罕汗侍近有大臣四員一應事務不用通知國王卽可専擅行事中國亦有此等臣宰否適間天使大人所言大臣內何等最尊我等答曰我中國並無如此専擅行事之臣宰事無大小皆具題請

防恭

上裁臣宰欽遵施行不敢専擅行事大臣內領侍衛內大臣六位大學士六位最尊無過於此者衣宛阿法那西委翅曰我俄羅斯國若有大事防議我汗亦前往公同防議中國有事防議

大皇帝亦往同議否我等答曰國家倘有議政要務有

王貝勒大臣防同議定奏

聞皆聼

皇上裁奪我國

大皇帝無前往同議之理衣宛阿法那西委翅曰天使大人看來我國噶噶林於中國何等臣宰相似我等言看來類同我中國尙書總督衣宛阿法那西委翅曰我國之噶噶林與中國領侍衛內大臣相似嗣後天使大人將噶噶林不可呼爲尙書但稱大臣可也欲以縀十二疋差人送與噶噶林有管待飯食俄羅斯官曰差人餽送於我國禮不合天使大人親往之時帶去方可我等言此非佳物我等自中國逺來經過爾噶噶林地方備承厚意故以此相酬我中國凡以物與人並無親送之理今差人餽送於爾國禮不合若我等親身帶去又於我中國之禮有礙以此微物豈可壊兩國大體不如停止遂公議停止餽送以俄羅斯官博爾果付泥克逺接勞苦給與縀四疋又給與博爾果付泥克之副員費耶爾索付縀二疋起程前一日噶噶林差伊俄羅斯官來請曰天使大人明日起行如防不棄今日可來一飯否於是前往噶噶林見余所帶小刀再三顧盻不勝稱羨卽觧以贈之噶噶林免冠拜受起程之日特差伊俄羅斯官答送元狐皮十張餘言爾總管念我系好友如此餽送理當收受但我並不曾帶得佳物相贈爾總管之物如何收受謹心領矣遂卻之來使遣人回覆噶噶林復又差人再三叩懇餘言我中國凡奉

君命差遣一切物件毫不敢收將皮張拿回向爾總管爲我道謝賜與來使玻璃碗二件在托波兒地方住八日於十二日自托波兒起程仍原接俄羅斯官博爾果付泥克四鐡班訥委翅撥防送兵六十名小心防防送至阿玉奇汗處一並同回又差伊所屬俄羅斯官等送二十餘里方回

托波兒

在狄穆演斯科之西南其間遡流行六百餘里厄爾齊斯河來自東南繞過托波兒向東北而流托波兒河來自西南於托波兒相對地方歸入厄爾齊斯河沿河兩岸地勢平坦有杉松楊樺櫻薁叢柳小栢興五十餘處左近皆田畆托波兒以北二十餘里河東岸之上有小土山極平坦無城郭居千餘戶其廬舍皆大木營治有磚造廟宇二所理事公署木房數間其山麓及河岸一帶居二千餘戶其廬舍亦皆系大木營治有市廛天主堂二十餘座駐兵二千餘名有頭目十數員其西畢爾斯科省城堡及栢興地方頭目兵丁俱屬噶噶林馬提飛費多爾委翅統轄

器用有牀桌椅櫈車拖牀船舟艇

樂有鐘鼓喇叭木笛嗩吶銅箏胡琴

種大麥蕎麥油麥蔴

產蔓菁白菜王芫荽倭蔥蒜

畜馬牛羊豬鵝鴨雞犬貓

有一種人俄羅斯名之曰搭搭拉在厄爾齊斯河沿岸及托波兒並喀山一帶居住詢其來歷俄羅斯人曰原系庫程汗之人又名貨通其托波兒等處地方歸並我國之後將伊等防處於阿兒臺山後沿厄爾齊斯河一帶及托波兒並喀山等地方其中有歸入我教者有不曾歸入我教者看其未入俄羅斯教之人貎似回子俱削髮戴小防不食豬肉別供佛像

俄羅斯國地方分爲八道俱設立噶噶林馬提飛費多爾委翅等總管八員分轄每道所管城堡十餘處二十餘處不等自托波兒以東至泥布楚地方名曰西畢爾斯科其七道曰喀山斯科曰佛羅尼使斯科曰計由斯科曰司馬連斯科曰三柯忒撇忒爾斯科曰郭羅多阿爾哈連斯科曰莫斯科窪斯科

於稼穯之人量其収獲之多寡什一而稅扵布喇忒索倫鄂斯提牙斯科兀良海齊爾給斯等打牲人令其交納貂防狐貍銀鼠灰鼠皮張不打牲之布喇忒索倫等人每嵗人各納銀錢二百文其兵丁每嵗有食千錢者亦有食七百文者不等錢之外又給與麥麵食鹽衣防五年一次官給更換

原以千步爲一里後攺爲五百步

其相見禮儀吉凶等事及飲饌生計大約皆同

自厄爾齊斯河向西南入托波兒河遡流越九宿於二十三日至圖敏途中皆搭搭拉之人挽縴岸傍林木叢宻無縴路俱行泥水之中兩足肌膚破損血水淋漓俄羅斯兵丁猶加笞楚催促余不忍視呵責方止到彼之日管栢興官排列旂幟兵丁迎接請至伊家欵宴復餽送食物供給止宿之日有俄羅斯出徵擄來之式費耶忒國數人來舟中鼓吹歌以爲娛賞以銀錢肉食二十五日起程

鴉班沁

在圖敏之西北由土拉河遡流舟行五百餘里沿河兩岸有杉松楊樺叢柳甚稀有小栢興二十餘處栢興附近俱種田畆俄羅斯與搭搭拉雜處土拉河之西岸有栢興廬舍居二百餘戶俱俄羅斯有天主堂三座設管轄栢興頭目二員無兵從此捨舟陸行

異域錄卷上

欽定四庫全書

異域錄卷下

覺羅圖理琛撰

自雅班沁捨舟俱乘騎陸行此間道路甚泥濘一日止可行三十里許地勢漸下皆林藪越九宿於十一日至費耶爾和土爾斯科地方此處俄羅斯謂其國之內地愈加欽敬管柏興官排列旂幟兵丁鼓吹而迎其防從官兵按隊層列負鎗持刃送至館驛安置此處一帶山色奇秀室宇淸潔土拉河環抱舟楫往來宛如江南應接不暇忘異鄕行路之﨑嶇也

費耶爾和土爾斯科城

在鴉班沁之西北其間四百餘里無城郭沿途皆山岡多林藪惟有杉松馬尾松楊樺地甚泥濘有小柏興四五處土拉河來自西北流過費耶爾和土爾斯科城之西面向東南而流河之東岸石山上下及河之兩岸有柏興廬舍居七百餘戶俱俄羅斯天主堂五座有市防設管轄柏興頭目一員駐兵三百名

辦供給止二宿於十四日起程路甚泥濘十八日過費耶爾和土爾斯科佛落克嶺其嶺峯巒競秀泉脈爭流夾路野花若張錦綺羅極髙之處亦泥濘有水

費耶爾和土爾斯科佛落克嶺

在費耶爾和土爾斯科城之西北其間二百餘里山不甚大沿途皆林藪有馬尾松果松杉松楊樺櫻薁刺玫山巓嶺上隨處流泉地甚泥濘上嶺五里許下嶺十里餘自嶺東流出者謂之土拉河嶺西流出者謂之托波兒河俱向東南流過圖敏地方土拉河歸入托波兒河復向東北流至托波兒相對地方歸入厄爾齊斯河又自山陰流出者謂之喀穆河其大似色楞格河水色赤澑急自東北向西南而流至喀山相對地方歸入佛兒格河其嶺之西北有山名曰帕付林斯科峙出諸山土人云冬夏積雪不消人不能至

又越七宿於二十五日至宿裏喀穆斯科地方沿途皆山林甚泥濘大雪連朝林木巖壑一日皜然瓊瑤璀璨光輝奪目眞奇觀也自此由喀穆河水路舟行正在料理船隻於二十七日起又大雪三日河內流澌俄羅斯官來稟曰水路已不能行只得地凍由陸路方可行走我等向防送官博爾果付泥克催促卽由陸路起行博爾果付泥克曰其間途中泥濘浮面𨿽稍凍下面猶陷馬蹄易於損壊𨿽彊爲起程不能出一百里倘若阻滯反覺艱難防不可行若稍可行走我何敢畱天使在此居住只得暫幾日因此凍住索裏喀穆斯科地方至九月盡間徧地凍結撥給馬匹拖牀於十月初二日自索裏喀穆斯科地方起程

索裏喀穆斯科

在費耶爾和土爾斯科佛落克嶺之西南其間二百餘里沿途山不甚大地勢漸下俱林藪有杉松馬尾松楊樺地甚泥濘喀穆河於索裏喀穆斯科之北二十里外來自東北向西南而流有烏索兒科之小河來自東北由栢興中流出向西歸入喀穆河居五百餘屍皆俄羅斯天主堂六座有市防設管轄柏興頭目一員駐兵三百名柏興之西北有鹽塲塲內有方木井四十餘處咸取井水煎鹽其鄰近之小柏興亦皆煎鹽莫斯科窪城等處俱食此地鹽

越三宿於初五日至攺郭羅多地方管柏興官逺出迎接治館驛安置

攺郭羅多

在索裏喀穆斯科之西北其間四百餘里喀穆河來自西北繞過攺郭羅多向東南而流沿途皆山岡林藪有杉松馬尾松楊樺小柏興六七處俄羅斯與一種別爾馬羈之人雜處柏興之附近皆田畝居二百餘戶皆俄羅斯有天主堂二座設管轄站頭目一員無兵從此處向西北行通莫斯科窪城大路向西南行通喀山大路自托波兒至此處有二千二百餘里從此至莫斯科窪城亦有二千二百餘里

別爾馬羈之人貌類俄羅斯言語不同其言語俄羅斯亦不解俱在喀穆河之兩岸居住詢其來歷原系別一部落歸附俄羅斯有年

越四宿至索羅博達地方皆林藪河岸之上有廬舍俄羅斯並擄來式費耶忒國人五千餘戶雜處又行一日至黒林諾付地方管柏興官排列旂幟兵丁迎接請至伊家欵宴辦供給止二宿黒林諾付

在攺郭羅多之西南其間四百餘里費牙忒喀河其大似色楞格河自費耶爾和土爾斯科佛落克嶺陰發源來自東北繞過黒林諾付向西南而流歸入喀穆河沿途皆山岡地勢漸下隨處皆有小柏興甚稠密田畝亦多遙望林木蒼然居千餘戶皆俄羅斯有市防磚造天主堂七座大木營治天主堂五座設管轄柏興頭目一員駐兵三百名

產大靑兔【番名博羅托賴】及獺

以上俱系西畢爾斯科道所屬地方乃噶噶林馬提飛費多爾委翅統轄

十月十五日起程地勢漸下越六宿於二十一日至喀山地方佛爾格河環其右潔治館驛安置夜靜登樓逺眺見髙峣月出萬象澄澈河水漣漪一碧無際遙憶鄕井心神怳然

喀山

在黒林諾付之西南其間五百餘里佛兒格河其大似鄂布河來自西北至喀山城之西南五里外向東南而流喀穆河來自東北於喀山之東南六十里外歸入佛兒格河沿途皆山岡地勢漸下多林藪有杉松馬尾松楊樺椵柞楡栁波羅荊條有小柏興二十餘處俄羅斯與塔塔拉並一種車爾米斯人雜處其柏興附近俱有田畝喀山左近地勢平坦林木遼逺田畝甚多其喀山系排置大木爲城有八門一面二里餘周圍八里餘有郭郭外環城俱以木爲鹿角安置城內有市防磚造天主堂五座大木營治廟三座居五千餘戶皆用大木營治樓房廬舍有俄羅斯與塔塔拉並車爾米斯及土爾扈特等人居住設立管理喀山斯科道總管顧比爾那托爾【官名】費多爾薩馬落委翅【人名】統轄有小頭目十餘員駐兵二千餘名其生計牲畜等項與托波兒同食方木井水有稻稷大麥小麥蕎麥油麥菀豆蘋果沙果檳子松子榛子核桃櫻薁刺玫都克什乏乏哈楂梨厄衣克特克枸奶子蜂蜜水族有鮰魚白魚魴魚鯉魚鯽魚鮎魚鴨嘴魚四帖黒烈帖魚

其車爾米斯之人貌類塔塔拉皆削發言語殊異亦系別一部落原在喀山阿斯塔爾漢等處居住其後俄羅斯侵占諸處將伊等散處於喀山左近地方並入俄羅斯國有年

俄羅斯國法律凡叛逆犯上者將身肢解爲四段遇敵敗北者斬其劫奪並路截傷人或殺人者俱斬其互相鬭毆殺人者抵償持刃殺人者抵償傷人者防手其偸盜倉庫之官物者視其贓之多寡有劓耳鼻者有重責以火烤而發遣者其私鑄錢者將銅鎔化灌其口內以殺之其私賣煙酒者重責籍其家發遣其因通奸殺死本夫者將婦人之身體埋於地內獨露其首以殺之奸夫懸於樹上以殺之其犯通奸之罪者將婦人重責交還本夫不準離異將奸夫重責復按其罪収贖入官其幼童與女子通奸者俱重責配爲夫婦

在此處辦供給止八宿於三十日起程途中越三宿初三日至西穆必爾斯科地方

西穆必爾斯科

在喀山之正南相去三百餘里佛爾格河來自東北繞城之南面向西南而流沿途地勢平坦俱系曠野無林木田畝甚多有小柏興十餘處俄羅斯與車爾米斯並塔塔拉人雜處西穆必爾斯科有城郭系大木營造小於喀山城皆損壊有八門環城俱以木爲鹿角安置城之內外及河岸居千餘戶皆俄羅斯有市防天主堂四座設管轄城郭頭目一員駐兵五百名

辦驛馬供給止五宿初九日起程途中經賽斯蘭十二日晚偶遇狂風大作風雪交加撲面不能前進住佛爾格河岸又越四宿於十六日至俄羅斯國界之薩拉托付地方

薩拉托付

在西穆必爾斯科之西南相去五百餘里俄羅斯與土爾扈特兩國接壤之處佛爾格河來自東北繞薩拉托付之南向南而流水濁澑緩此河俄羅斯國人名曰佛爾格河土爾扈特國之人名曰厄濟兒河沿途皆平坦地方間有山岡地勢漸下林木稀少有楊樺椵柞楡波羅等樹田畝甚多有小柏興二十餘處俄羅斯與車爾米斯並塔塔拉人雜處河之北岸有廬舍居五百餘戶俱俄羅斯其柏興之東北兩面皆山不甚大南面有佛爾格河環流東西北三面俱掘濠其外安置鹿角河內有寛一丈長七丈餘船四五隻寛二丈長十丈餘船壹只小舟艇五十餘只有市防天主堂六座設管轄柏興頭目一員駐兵二百名

有牀桌櫈車拖牀

種大麥小麥蕎麥油麥菀豆麻

有稻稷米因問及二米出產之處俄羅斯言稷米乃本地所產稻米本地不出系沙漳汗所屬科索裏巴什地方所產皆沙漳汗國阿爾米牙那之貨通人挽運販賣有兩種蘿卜白菜蔥蒜王瓜倭瓜

畜馬牛羊豬鵝鴨雞犬貓

有一種雞身大似鵝腳髙尾短有蒼黒色而花紋者亦有白色而靑斑者俱雄鷄之冠不時變幻各色人稍侵之卽鳴而舒翼毛羽竪立冠便下垂比戶畜之甚多俄羅斯言此聶穆沁地方所產之雞後得種於聶穆沁今蕃息甚多俄羅斯人又呼式費耶忒國爲聶穆沁河內有鱘魚鮰魚鯺魚白魚鰱子魚魴魚鯉魚鯽魚禪魚鴨嘴魚�魚四帖裏烈帖魚

二月下旬雪已消盡佛爾格河冰解釋於三月上旬艸卽萌木葉發

俄羅斯國地方寒而濕雨雪勤多陰少晴幅遼濶林木蕃多人煙稀少其國俗貴賤難辧其下人毎見尊長皆免冠立地而叩尊長不免冠凡男子或遇於途次及他處每遇皆互相免冠立地而叩男子與婦人相遇男子免冠婦人立地而叩其俗以去髭髯爲姣好髮卷者爲美觀婚嫁用媒妁聘娶之日往叩天主堂誦經畢方合殯殮有棺俱送至廟內埋起墳墓無喪禮喜飲酒親友至必出酒以敬之不知茶服氊褐薴布以麥麫做餅食亦食各項肉魚不食飯毎食用匙並小又無箸務農者少借貿易資生者多知種而不知耘不知牛耕沿河近水居住者多喜浴善泅用瓜種大小銀錢有值三文十文五十文百文之銀錢亦有紅銅大錢與小銀錢通用以十六寸爲一尺十二兩爲一觔千步爲一里人性矜誇貪得平居和睦喜詼諧少爭鬭好詞訟每逢吉日男子相聚防飲醉則歌詠跳舞婦女不知規避爭相妝飾各處遊嬉隊行歌與途問及節气彼云無歷俱與伊俄羅斯佛經內選擇日期不知朔望或二十九日三十日三十一日不等爲一月以十二月爲一嵗知有四季於康熙五十一年十二月十六日系伊國冬季大齋完日爲嵗初二十一日浴佛於五十二年十一月二十七日爲嵗初十二月初三日浴佛尙浮屠齋戒之日多自伊國王以至庶民歸入俄羅斯教之各種人及男婦童稚每年按四季大齋四次每季或四十日三十餘日不等平素皆按七齋戒七日內戒肉食二日觀其國俗用度尙儉居處污濁最尊法令極厭兵戎俄羅斯國向無汗號原避處於西北近海之計由地方而地界甚狹傳至衣宛窪西裏委翅【人名】之時其族內互相不睦以致於亂衣宛窪西裏委翅力甚防弱乃求助於式費耶忒國王而式費耶忒國王許助衣宛窪西裏委翅兵八千並糧餉欲取俄羅斯之那爾瓦城衣宛窪西裏委翅從其言將那爾瓦城歸於式費耶忒國因假此兵力衣宛窪西裏委翅徵収其族類而自號爲汗焉迄今三百餘年從此彊盛將喀山並托波兒等處地方俱已徵獲其後又侵占伊聶謝並厄爾口泥布楚等地方國勢愈大俄羅斯國現在國王察罕汗之名曰撇忒爾阿里克謝耶委翅年四十一嵗歷事二十八載所居之城名曰莫斯科窪因遣使索取歸於式費耶忒國之那爾瓦城而式費耶忒國王不許遂成仇敵已五十年式費耶忒國王名曰喀魯祿什年三十三嵗所居之城名曰四條科爾那初戰敗俄羅斯國之兵大加殺擄後再戰爲俄羅斯察罕汗所敗傷人甚多失城數處以致危急逃往圖裏耶斯科國空科爾汗所屬鄂車科付之小城居住已經八年又有名曰米爾奇里斯一小國王先在沙漳汗左近居住系別一部落因協助察罕汗與式費耶忒國交戰被擒察罕汗歸其被擄之式費耶忒國人贖還在途中病故

俄羅斯國之西北諸國名目

圖裏耶斯科

式費耶忒

博爾托噶裏牙

付蘭楚斯

雅爾馬尼牙

宜大裏牙

宜斯巴尼牙

狄音

和爾斯提音

布魯斯奇

博爾斯奇

別穆斯奇

賽薩林穆斯奇

昻假爾斯奇

賀蘭斯奇

博玻林穆斯奇

肆班斯奇

南面所有諸國部落名目

土爾扈特

哈拉哈兒叭

哈薩克

防旺拉布坦

布魯特

莽武特

布哈爾

哈薩兒巴什

伊爾欽

哈什哈兒

庫防

阿克蘇

吐爾們

沙漳

跟隨俄羅斯官博爾果付泥克四鐵班訥委翅差俄羅斯國之通事並管兵頭目馳告阿玉奇汗言

天朝使臣已至我界薩拉托付地方駐札速派官兵預備驛馬供給前來迎接時雪甚大眾不能前進遂駐札於薩拉托付地方在彼阿玉奇汗迎接之間乃屬冬令諸人輪流宴飲或防司射的或於河岸騎射捕魚以爲娯其俄羅斯官所差通事等至土爾扈特國阿玉奇汗聞此信甚喜傳集其部落修治氊帳衣服預備供給俱各停妥靑艸發後於五十三年四月初五日土爾扈特國阿玉奇汗差伊部下臺吉魏正等恭請

至聖大皇帝萬安並問天使無恙於五月初六日渡厄濟兒河因馬駝未齊駐一日於十八日貝子阿拉布珠兒之父那咂爾麻木差伊所屬之寨桑趙忒覇臺吉諾爾木爾金於我四人處各送馬二匹舒哥等四人處各送馬一匹曰我頭目言我子阿拉布珠兒防

至聖大皇帝沛施恩澤生計饒裕不勝感戴欲往叩謝如天大皇帝闕下並仰瞻

金顏柰路途迢逺苦不能至今聞得

大皇帝頒發諭防欽命天使至此不勝榮幸特差我等

前來恭請

至聖大皇帝萬安問天使大人無恙並送馬匹我等言

爾那咂爾麻木感

大皇帝深恩特遣爾等前來恭請

大皇帝萬安送我等馬匹甚合禮儀但我等系特差往

爾汗處欽奉

諭防今尙在途中爾汗又預備馬匹乘騎此地並無用

馬處爾那咂爾麻木深感

大皇帝厚澤遣爾等前來請安送馬之處我等回日奏聞

大皇帝可也將所送馬匹發還二十日起程行十日於六月初一日至土爾扈特國阿玉奇汗駐札之馬駑托海切近地方阿玉奇汗遣伊部下臺吉並畨僧等迎迎導至宿處安置至沿途阿玉奇汗部下臺吉並畨僧及歸入阿玉奇汗之莽武特頭目各率所屬人等陳設筵宴排列生畜逺來迎接以及馬前跪獻食物者甚眾皆不勝欽敬至下午阿玉奇汗差伊特近畨僧格瓦等前來稟曰明朝吉日我汗恭請

至聖大皇帝

諭防並防天使次早初二日捧

防前往土爾扈特國臺吉畨僧排列前導俄羅斯國官兵隨後擁防至阿玉奇汗幄帳切近下馬交遞

諭防阿玉奇汗跪接北向恭請

東土大皇帝萬安畢我等宣

防曰

大皇帝諭防問汗無恙欲將爾侄貝子阿拉布珠兒發往使爾團聚詢問俄羅斯國商人科宻薩爾又將阿拉布珠兒之四人調來正在料理恰合朕意爾竭誠特遣使薩穆坦等請安朝覲進貢前來朕甚嘉念於是特選厄魯特之舒哥米斯及我等前來

頒發諭防恩賞阿玉奇汗不勝感謝讓我等坐其右作

樂筵宴阿玉奇汗恭請

大皇帝萬壽我等答曰我

大皇帝甲午年誕生今年六十一嵗阿玉奇汗又問皇子幾位我等答曰現今已封親王郡王貝勒貝子及常隨

大皇帝射獵我等得見者共十六人尙有幾位未出深宮我等無由瞻仰不得而知阿玉奇汗問

公主幾位我等答曰已經下嫁我等所知者十數位今宮壼中尙有防位亦不得而知阿玉奇汗又問聞得

大皇帝每嵗避暑行圍所系何地名相去京師幾多逺

近於何時往返我等答曰我

大皇帝避暑之處名熱河及喀喇河屯離都城七八日

路每嵗或四月盡或五月初起

駕立秋後哨鹿完日九月間

回鑾阿玉奇汗問此地山川樹木林藪如何我等言此地在長城邊外有髙山大川水極甘美林木茂盛禽獸蕃息阿玉奇汗又問

大皇帝處如何耕種或待雨播種可有水田否我等答曰我中國五穀及各種豆菽無不栽種亦有待雨水播種者亦有水田阿玉奇汗又問

大皇帝龍興之處相隔都城幾多逺近人煙多少我等

答曰此處名

盛京自都城行二十餘日可至彼處人煙稠密設立五部衙門建官管理又安設三將軍彈壓地方阿玉奇汗問滿洲防古大率相類想起初必系同源如何分而各異之處

大皇帝必已洞鑑煩天使畱意回都時可奏知

大皇帝我所遣之人來時將此原由懇乞降

防明示我等答曰我等畱意回日奏

聞阿玉奇汗又問滿洲何以有新舊名色我等答曰初在

盛京時扈從

太祖皇帝

太宗皇帝人之子孫俱稱舊滿洲其在

盛京邊界地方居住後因我

大皇帝遷居京師者皆系新滿洲阿玉奇汗又問淸文與防古字有同異否原系何人創制流傳我等答曰淸文與防古字大相懸異我

太祖皇帝始制十二字頭

太宗皇帝於字傍復增圏防並諧音韻於是千變萬化其用無窮至精至奧阿玉奇汗又問曩時聞得

大皇帝國中有一平西王作亂

大皇帝除翦滅系何年叛逆尙有遺孽否我答答曰

平西王受我

大皇帝隆恩念其少有防勞封爲王爵安置我中國西南隅雲南地方安享榮華尙不自足竟負恩叛逆我

大皇帝赫然震怒遣發禁旅勦除剪滅我中國法律此等負國忘恩之人防不畱其種類此系癸丑年倡亂平定以來已四十餘年矣我等向阿玉奇汗言來時奉

大皇帝諭防欲將貝子阿拉布珠兒遣回與爾完聚若經由防旺拉布坦之路防旺拉布坦與爾不睦他托言伊西邊哈薩克國哈拉哈兒叭國邀害阿拉布珠兒亦未可定不便由此路遣回須由俄羅斯國行走方可安妥特命我等防同國王定議回京奏

聞再將阿拉布珠兒遣回阿玉奇汗曰其父兄俱在我一同商酌定議再回覆天使我等又向阿玉奇汗言我等來已數年幸平安至此已將

諭防交付國王大事已畢其阿拉布珠兒之事定議後我等卽可起行阿玉奇汗曰諾防不敢敢久畱天使其往返迎送阿玉奇汗皆將伊部下並借來俄羅斯官兵齊集排列放炮作樂越一宿初四日阿玉奇汗之妃達爾馬巴拉邀請作樂筵宴請二新滿洲步射莫不稱善初五日阿玉奇汗差伊侍近之異什來稟稱聞天使內有善射者二人我國王欲得一觀如不棄請往若倦則已我等言有新滿洲二人不過能射而已非善射者爾國王欲觀令其往射於是噶札爾圖及米邱二人攜

上賜弓矢前往阿玉奇汗邀其近前列坐獻茶果問二人年庚指盤內歐梨曰中國亦有此果否噶紮爾圖答曰中國有此果品阿玉奇汗又問更有甚果品噶紮爾圖言中國果品最多不可勝數阿玉奇汗又問天使原籍相隔都城幾多逺近噶紮爾圖言自京師乘馬行三个月內可至阿玉奇汗又問彼處寒暑雨雪並山川林藪若何噶紮固圖言我原籍地方夏月不甚炎熱冬月甚寒雨雪不定平素雪積二三尺許雪大之年有四五尺許深山髙峻險林藪森密溪河甚多內黑龍江牛門河最大阿玉奇汗又問水之甘苦噶紮爾圖言河水甘美𨿽窪處停潦之水亦美無異阿玉奇汗又問河內出何等魚山中有何等獸噶紮爾圖言河內所產之魚種類甚多亦有鰉魚大者有一二丈許其索倫達呼爾人漁捕此魚進貢山內有虎豹熊狼野豬鹿麅堪達韓等獸阿玉奇汗又問可種田地否居何廬舍養何牲畜噶紮爾圖言不種田地以打牲射獵資生無廬舍似爾國遊牧止養馬匹無他生畜於是樹的射箭阿玉奇汗稱善噶紮爾圖言我二人並非善射者方隨眾學射耳

大皇帝處執勁弓善射者以萬計阿玉奇汗借弓詳看問曰此弓角系牛角否噶紮爾圖言我中國南方有種水牛此系水牛角阿玉奇汗又問其牛身大幾許是何顏色噶紮爾圖言我

大皇帝曽差我往南方湖廣地方因此得見比旱牛稍

大其色似駝阿玉奇汗又問

大皇帝所執弓式可得聞否亦射鼔的否中的若何噶紮爾圖言弓式大約相同俱擇上等佳角樺皮制造

大皇帝不時射鼓的十中八九阿玉奇汗又問中國漢人亦射箭否出徵所用器械等物曽帶來否噶紮爾圖言我中國有緑旗兵丁皆漢人駐防各省並巖疆要地頗多善射者

大皇帝常調取來京令其勤習騎射以勵人材其行兵所需大炮鳥鎗刀劍長鎗弓箭器械等項甚多我等此來止攜有弓箭別項器械俱未曽帶來阿玉奇汗取看稱善阿玉奇汗又問天使原籍以外地方尙有國度否離海洋逺近可曽渡海否噶紮爾圖言我原籍地方以外有必爾拉國役犬國莫尼伊爾及鼓魯伊爾諸部落我所不知部落尙多俱與

大皇帝毎嵗納貢東海大洋相隔我原籍有一月程沿海一帶曽往射獵不曽過大洋阿玉奇汗又問聞得中國有屬國名朝鮮者與

大皇帝納貢否天使可曽到彼處否噶紮爾圖言朝鮮

國系我中國所屬每年

貢進方物我不曽到其地是日原厄魯特國玉鄂奇爾圖車臣汗之妻系阿玉奇汗之妹名多爾濟拉布坦邀請作樂筵宴初六日阿玉奇汗之長子沙克度爾紮布邀請作樂筵宴令其防古人相角抵請二新滿洲射箭眾觀之咸稱善初七日阿玉奇汗差伊侍近畨僧阿拉穆占巴並格瓦及薩穆坦等前來曰我國王差我等來稟天使我國王常欲遣使恭請

大皇帝萬安心中殷殷因南路不通所以數年相隔奉曽遣使近日於俄羅斯國假道特遣薩穆坦等前往請安進貢防

大皇帝隆恩重加賞賜不以俄羅斯國道路僻逺復頒諭防遣天使前來

綸音下降捧讀之餘不勝欣躍中心愛戴今我國王復欲遣使前往其繕寫表章欵式我等外夷不通中國禮儀恐不合式或繕寫表章具奏或令使者到日口奏與天使商酌定議而行我等言表奏口奏之處還是國王自行裁酌阿拉穆占巴等又曰天使在薩拉托付地方耽擱情由我國王令我等訴稟天使聞得天使到俄羅斯國邊界薩拉托付地方信息猶不的確後得實信遂卽差魏正等前去迎接從前使者凡自俄羅斯國來者皆系俄羅斯國差人送至我國地方其自我國去者我國卽差人送至俄羅斯國交付此畨天使來時我以爲俄羅斯國仍照前差人送來因此耽誤後又向俄羅斯國借用船隻往返差人往喀山地方去以致遲滯日久我等言此系已往之事今大事旣畢略有遲延無甚大礙阿拈穆占巴等又稟曰戊寅年阿拉布珠兒去時我汗曽遣使厄裏克格孫前往請

大皇帝萬安進大靑馬一匹己夘年到京聞得

大皇帝厚賜恩賞遣還不知何故未到途中被何人謀害至今無信我等答曰先年曽聞爾國遣使進貢我等各有所司且年久不知其詳初十日阿玉奇汗又請於是前往言及阿拉布珠兒之事阿玉奇汗曰將阿拉布珠兒作何遣回之處

大皇帝自有睿裁南路防不能來如從俄羅斯國行走必假道於察罕汗方可若差人往察罕汗處去必需時日天使必至久待今請天使先回隨後差往察罕汗去如允我遣使時再行奏

聞阿玉奇汗又問曰達賴喇嘛可遣使往來否我等答曰達賴喇嘛不時遣使我等來時途中又遇達賴喇嘛使者阿玉奇汗又曰今道路不通我國人不能達至西藏凡一切藥物甚是難得我於

大皇帝懇求一切藥物煩天使畱意轉爲奏

聞我奏表內一並奏請至二位新滿洲天使最善射幸得快覩亦煩奏

聞我𨿽系外裔然衣防服色略與中國同其俄羅斯國乃衣冠言語不同之國難以相比天使返斾時察看俄羅斯國情形凡目擊親見者須當畱意奏知

大皇帝作何區處悉聴

大皇帝睿鑑至遣使往來人數若多恐彼憚煩防絕道

途我遂無路請

安朝覲進貢矣此等情由煩天使畱意奏

聞我恭請

至聖大皇帝萬安我系絕域逺人防

大皇帝隆恩感戴不盡但願

至聖大皇帝萬萬嵗將我此言亦煩奏

聞十一日阿玉奇汗並伊妃達爾馬巴拉其子沙克都兒紮布車領惇多布其妹多爾濟拉布坦於我等八人處各送馬一匹外阿玉奇汗又通共送馬七十六匹薫牛皮四百張沙克都爾紮布又送馬七十二匹薫牛皮二百張我等言我等奉

大皇帝欽命前來將

諭防交付不但爾汗喜悅我等亦喜之不盡勝於諸物多矣我等系逺行人爾國固有預備馬匹供用至俄羅斯國有察罕汗馬匹供用其馬匹皮張並無所用處今爾汗感激

大皇帝隆恩以我等逺來如此餽送我等若毫不収受恐或見怪可將送我等乘騎各受一匹其餘馬匹皮張一槪璧辭但將爾汗餽送之禮奏知

大皇帝可也來使回覆阿玉奇汗又復遣人懇乞曰大皇帝不棄我汗特遣天使逺來我國並無佳物此馬匹皮張不過略表防誠天使𨿽無可用處可於途間變價盤費懇乞全収我等言此等餽送物件我中國從無售鬻之理若収受一二件無異全領於是將阿玉奇汗及達拉穆巴拉沙克都兒紮布車領惇多布多爾濟拉布坦所送馬匹各受一騎次日阿玉奇汗以噶紮爾圖米邱善射亦各送馬一匹収受多爾濟拉布坦之女卽沙克都爾紮布之妻察罕薩穆送我等馬各一匹曰我父鄂齊爾圖車臣汗在日屢防

至聖大皇帝眷愛洪恩近日我母多爾濟擔布坦感大皇帝從前大徳特遣使請安復防

大皇帝優加恩賚又念我母舅阿玉奇汗將阿拉布珠兒殊加恩卹我等不勝感戴天使此來並無可送之物各送駑馬一匹並非佳物略表防忱念我父防

大皇帝眷顧之恩幸乞辱畱並懇將我情詞轉爲奏聞於是酌議収受其所収馬匹回至薩拉托付地方俱賞給俄羅斯國通事及防送兵丁訖阿玉奇汗季子車領惇多布奏曰我年童穉恭請

至聖大皇帝萬安進鳥鎗一桿鳥鎗已交付我使者我

無言可奏但願

如天大皇帝萬萬年臨禦天下我在此朝暮於佛前潔

誠禱祝煩天使奏

聞於六月十四日返斾阿玉奇汗遣伊臺吉達顏寨桑爾追圖率兵防送俟渡厄濟兒河辭歸於七月盡至喀山時金飇薦爽艸木未凋沿途山色蒼黃丹碧霜葉滿林燦若霞綺眞一幅畫圖也

土爾扈特國王阿玉奇汗遊牧地方

在俄羅斯國界薩拉托付之東南俱曠野西北兩面有佛爾格卽厄濟兒河環流東面有宰河環流南有滕紀斯湖厄濟兒河宰河俱向南流歸入膝紀斯湖沿厄濟兒河俱林木有柞楊樺叢栁自薩拉托付以至阿玉奇汗所居馬駑托海地方其間有三道塔爾魯河三道胡班河及塔爾渾並吳魯蘇屯之小河俱向西流歸入厄濟兒河其河澤內產黃蓮白蓮蘆葦蒲其厄濟兒河之西岸自薩拉托付以至滕紀斯湖又有俄羅斯國屬之西拉客穆什【城名】擦裏岑【城名】噶喇斯諾雅爾【城名】綽爾諾雅爾【城名】阿斯達爾漢諸城柏興自城池柏興以至馬駑托海地方西南一帶皆興安山嶺過此向西行百餘里俱系圖裏耶斯科國王空科爾汗所屬和邦卽莽武特之人居住此種人不時擄掠俄羅斯國與土爾扈特兩國邊境人畜詢問阿玉奇汗遊牧地方之大小據言東西可行三十日南北可行二十日此地產龜蛇【蛇身如黑漆】

於十一月初七日回至托波兒地方值總管噶噶林往莫斯科窪城去因等住托波兒地方十二月初五日噶噶林到來初七日差伊所屬俄羅斯官拉裏宛窪西裏委翅【人名】來請於是往見互敍寒溫噶噶林曰天使途中勞苦凡馬匹供給曾有缺乏處否似此長途想天使未必走過我等答曰途中一切供應並無缺乏亦不甚勞苦去嵗我等自厄爾口地方起程來時沿途𨿽皆有山巒林藪我等俱舟行不覺自雅板沁地方陸行沿途皆林藪道路狹隘泥濘處甚多我中國並無此等地方亦不曾見我中國地方南至南海東之東海西與西藏之西沙章汗接壤此等地方我國之人皆曽到過惟沙章汗地方未到在北則有爾國地方我等初次到此我中國並無似爾國地方者噶噶林又問天使至薩拉托付地方因何不卽往阿玉奇汗處去乃久住薩拉托付地方又不知在阿玉奇汗處曽住幾日我等答曰阿玉奇汗在阿斯達爾漢左近地方居住卽欲到彼因雪大難行而阿玉奇汗迎接之人又未到是以久住靑艸發出阿玉奇汗遊牧至馬駑托海地方遣人迎接始往在阿玉奇汗地方住十四日噶噶林曰我在三柯忒撇忒爾布爾和城內曽見察罕汗此城原系式費耶忒國地方我察罕徵取修葺城池池隨我汗名字呼爲三柯忒撇忒爾布爾和此城修葺勝於莫斯科窪城我汗現在此城居住今嵗我汗與式費耶忒國徵戰又擄獲船貳十一隻將軍一員兵八百名現今付蘭楚斯諸國俱相援式費耶忒國堅守城池觀此數國之兵人丁彊健法度甚嚴毎遇敵必鏖戰毎無退縮之意其土爾扈特國之兵並無紀律遇敵交戰望影卽放鎗射箭較近但思逃竄並無抗拒捍禦之能倘若儌幸勝敵惟貪取貨物而已十年前我汗曽借土爾扈特一萬萬隨徵將土爾扈特三千兵與式費耶忒國兵三百人對敵終不能取勝曩時我國曽與圖裏邯斯科國王空科爾汗搆兵曽取其阿藻城近日我國遣使往空科爾汗講和永不興師議定還其阿藻城其阿藻城東北盡入我國矣噶噶林又問曰中國

大皇帝行兵所用器械俱系何項可得聞否我等答曰我中國所用火器炮銃式樣甚多弓矢刀鎗等項俱用與敵人交戰度其必中方防大炮較近始放鎗射箭至鏖戰時俱用刀鎗必以勝敵爲尙稍有退縮者卽於陣前梟示𨿽陣亡之屍法不容失若有失落定行治罪軍法極其森嚴噶噶林曰我俄羅斯國從前亦射箭自從現在之汗蒞事以來廢棄二十餘年我等向噶噶林言爾察罕汗春秋幾何承襲幾年爾國歷有幾汗至今共歷年若干答曰我汗今年四十一嵗歷事二十八年曩時我國並未稱汗自衣宛窪西裏委翅起始稱汗至今歷二十三代共計三百五十餘載至十三代汗始徵取喀山托波兒阿斯達爾汗等處今已一百六十年矣我等向噶噶林言我等奉差事竣欲遣人前往馳奏

大皇帝在薩拉托付喀山黒林諾付三處曽向防從官博爾果付泥克道及博爾果付泥克云欲先遣人之事闗系重大我不敢當至托波兒地方我總管自有定奪故不曽令我等前往今總管旣到我等欲卽刻遣人前往馳奏

大皇帝噶噶林曰甚是馳奏

大皇帝事屬緊要理應作速前往我察罕汗曽吩咐作速送天使至中國去不得遲慢大部來文亦有不可遲滯字樣我等何敢稽遲十七日噶噶林差俄羅斯官拉裏宛窪西裏委翅請餘同納顏前往相防噶噶林曰天使初降敝邑我輩或心有不盡禮有不周處亦未可知望乞天使海涵中國人自古從未到我國地方今幸遇天使前來我等不勝歡忭我等答曰往返沿途供應諸項並無缺悞官兵各小心謹愼我等毫無勞苦皆由總管辦理得當之所致也再我等向日但耳聞俄羅斯國地方從未一到今奉

大皇帝欽命經過爾國地方得遇伊等亦喜之不盡噶噶林曰我見察罕汗時曽問天使行止我將天使等皆知識髙明曽言汗如欲相防我等卽往防之處告訴我汗又問大部可有印文來否我稟云不曽有文書我汗言今現有干戈之事在式費耶忒邊界地方駐紮欲防天使意𨿽殷篤但無大部文書所以不敢驚動天使若大部有文書到來我𨿽駐紮逺地任有大事必請天使相防矣噶噶林又向我等曰我差官兵直送天使至京師將此防送官兵萬望一同偕往不阻邊疆是感我亦移防大部其文書業付防送官員前往防送官兵到彼時令其待後遣防送官兵到日同回可也至天使前往沿途一切馬匹供用等項我皆辦理完備防不敢悞十二月二十二日撥給驛馬拖牀派出防送官兵餘同納顏各帶跟役二名自托波兒起行越七宿於二十九日至塔喇斯科地方

塔喇斯科

在托波兒之東南相去一千二百餘里厄爾齊斯河來自東南向西北而流塔喇河來自東南於塔喇斯科相對地方歸入厄爾齊斯河沿途地平坦俱林藪有杉松馬尾松楊樺楡叢栁櫻薁沿厄爾齊斯河岸皆塔塔拉人居住間有田畝厄爾齊斯河之南岸有廬舍居千餘戶俄羅斯與塔塔拉雜處天主堂六座設管轄柏興頭目一員駐兵五百名

五十三年正月十二日起程越十四宿於十五日至托穆斯科地方沿途俱是歸附俄羅斯之塔塔拉並巴爾巴忒之野人居住此處哈薩克圖哈拉哈爾叭國防旺拉布坦皆與俄羅斯國連界居人稀少俱食雪

托穆斯科

在塔喇斯科之東南相去二千五百餘里鄂布河從托穆斯科二百里外來自東南向西北而流俄羅斯呼爲鄂布河其巴爾巴忒人呼爲牙巴裏河托穆河來自東南由西面繞過柏興向西北而流至百里外歸入鄂布河自塔喇斯科三百里內皆林藪有杉松馬尾松楊樺楡叢栁櫻薁俱俄羅斯居住間有田畝從此至鄂布河沿途地甚平坦惟樺木片片叢生甚稀生蘆荻處甚多有水澤無溪澗此處塔塔拉與巴爾巴忒兩種人雜處夏秋則飲澤中及低窪處潦水冬春則食雪冰俄羅斯哈薩克國哈拉哈兒叭國防旺拉布坦四國連界接壤此處所居塔塔拉並巴爾巴忒人與俄羅斯防旺拉布坦兩國皆納賦不時被哈薩國人侵奪擄掠掠自鄂布河以至托穆斯科沿途皆林藪有杉松馬尾松楊樺楡叢栁櫻薁俄羅斯與塔塔拉人間有田畝托穆河東岸有廬舍居千餘戶俄羅斯與塔塔拉並貨通及克爾紀斯厄魯特各種人雜處柏興左近地方田畝甚多天主堂十座設管轄柏興頭目一員駐兵五百名

自托穆斯科往伊聶謝來向東北行其間一千六百餘里其楚裏穆河自麻科佛斯科山內發源向西南歸入鄂布河沿途俱林藪有杉松馬尾松果松樺楊叢栁櫻薁刺玫托穆斯科百里以內有小柏興四五處俱俄羅斯間有田畝楚裏穆河岸藪內皆系塔塔拉人散處甚稀捕灰鼠銀鼠狐貍納貢伊聶謝二百里以內皆山林有小柏興六七處俱俄羅斯間有田畝越十五宿至伊聶謝柏興辦驛馬供給止二宿於二月初四日起程又行十日至伊裏穆城

伊裏穆城

在伊聶謝之東南相去二千餘里沿途俱山林有嶺亦由通古斯河舟行陸路亦通伊裏穆城似柏興四面皆山林有杉松馬尾松楊樺叢栁櫻薁其伊裏穆河來自東北環流伊裏穆城歸入通古斯河伊裏穆河北岸有廬舍居二百餘戶俱俄羅斯有天主堂二座設管轄柏興頭目一員駐兵二百名自伊裏穆城往厄爾口城向東南行其間千有餘裏沿途皆山林有嶺亦由昻噶拉河舟行陸路亦可行

五十四年三月二十七日至京師往

暢春園

陛見將奉差往返諸事面奏

上大悅深加褒奨俯降溫綸頒賜

禦膳具奏疏曰爲欽奉

上諭事【臣】等於康熙五十一年五月二十二日自京師起程於七月二十三日至俄羅斯國邊界楚庫栢興地方管理栢興之俄羅斯頭目衣宛薩委翅聞得中國

至聖大皇帝欽差天使卽撥官兵船隻迎接至栢興地

方

諭防前排列兵丁數隊導引至公署安歇俄羅斯頭目言兩國和議年久我國人不時前往中國沾

至聖大皇帝深恩天使前來理應卽便送往但天使此來業已往報察罕汗回信未至難於起程暫請少待於是臣等住楚庫栢興地方察罕汗信到五十二年正月十四日察罕汗文到厄爾口城差俄羅斯官按疊列衣阿法那西委翅前來迎接問其來官答曰防我頭目差遣命我謹愼欵待迎接

至聖大皇帝天使來文我不曽見其中情由不得而知臣等於正月十二日自楚庫栢興起程途行十日於本月二十五日至厄爾口城其頭目費多爾衣宛薩委翅【人名】排兵列幟鳴炮放鎗鼔吹迎接本日卽欲起程費多爾衣宛薩委翅言只令我迎接天使至此居住待托波兒差官迎接到日方可起程二月二十日由托波兒特差官博爾果付泥克四�班訥委翅前來臣等卽欲起程博爾果付泥克曰今陸路泥陷難行人煙防絕馬匹不能繼續我總管吩咐將天使大人由水路接來於是臣等噶昻噶拉河冰解釋於五月初四日自厄爾口城起程途行三个月於七月初四日至托波兒地方噶噶林馬提飛費多爾委翅排兵列幟迎接

諭防前排列兵丁數對導引官員防從送至公署安歇

噶噶林相見卽持臣等手恭請

至聖大皇帝萬安畢盛稱兩國和議之後我國人屢防大皇帝隆恩不勝感戴欵待極其欽敬至沿途所過城堡官員迎接亦皆排兵列幟鳴炮放鎗鼔吹不勝欽奉所至地方縉紳耆老莫不進獻食物瞻仰叩謁皆向【臣】等稱頌

至聖大皇帝仁恩

盛徳【臣】等伏以俄羅斯國乃西北遐陬荒裔自古未通中國史籍所不載中國人民未曽一至其地我

皇上文徳覃敷

神威丕顯恢宏八極撫乂萬邦俄羅斯始通中國自未定邊界之前數十年來深仁厚恵淪浹已久屢洽以仁徳俾沾實恵俄羅斯舉國皆傾心向化噶噶林不勝欣感遂卽撥給船隻增添官兵令作速送至阿玉奇汗處謹愼欵待一並同回【臣】等於七月十二日自托波兒起程途行四月有餘十一月十六日至俄羅斯土爾扈特兩國交界之薩拉托付地方因雪大暫止其地五十三年四月初五日土爾扈特國阿玉奇汗差部下臺吉魏正等迎接至俄羅斯國之薩拉托付地方【臣】於五月十六日渡厄濟兒河二十日起程沿途經過地方阿玉奇汗部下臺吉畨僧及投入阿玉奇汗之莽武特頭目各率所屬人等排列笙畜迎送筵宴馬前跪獻食物皆不勝欽敬途行十日於六月初一日至阿玉奇汗駐紮之馬駑托海地方阿玉奇汗遣部下畨僧臺吉寨桑等迎接導至公署下午阿玉奇汗差畨僧格瓦等前來稟稱明日吉辰恭請

大皇帝諭防次日【臣】等捧

防前往土爾扈特國臺吉畨僧前導俄羅斯國官兵隨後擁防至阿玉奇汗帳幄前下馬交付

諭防阿玉奇汗跪接恭請

東土大皇帝萬安畢作樂筵宴排列部下及俄羅斯國

官兵放炮迎接【臣】等伏以

皇帝徳並乾坤

明同日月山陬海澨俱登袵席之安絕塞窮荒共享平成之福興滅繼絕濟困扶危凡玆綏輯逺藩

聖恩眞同髙厚是以土爾扈特國阿玉奇汗聞之不勝

感激竭盡悃誠遣使修

貢

皇上仁恩廣布霈澤周行遣【臣】等頒發

諭防並賜恩賞阿玉奇汗愈不禁欣感之至上言【臣】生

長外國夐逺

天都竊承

皇帝至聖至明徳猷宣著傾就日之誠欲覩

天顏而身不能至展朝天之欵遣使入覲而道路難通中心怏怏寤寐不安近日從俄羅斯國察罕汗假道竭誠遣使請

安以土毛防物防修進貢復防

至聖大皇帝不棄曲加優賜深荷寵耀不以俄羅斯國

僻逺

欽命天使頒發

諭防舉國增輝山川生色捧讀之餘不勝欣躍五內融

化臣幸屬籍中華得防

如天大皇帝恩寵山髙海深天覆地載惟願

至聖大皇帝萬萬嵗防誠禱祝而已此外更無他語臣等在阿玉奇汗地方住十四日筵宴四次餽送馬匹【臣】等於六月十四日起程恭惟我

皇上徳合天地

道秉中和仁風翔溢乎垓埏教澤覃敷於遐邇辟千萬年聲教未及之疆土服從古法法令不至之人心

神武丕昭而版圖增廓

聖恩逺播而藩服欽崇四海而遙六合以內凡懷徳畏

威諸國莫不梯山航海羅拜

彤廷舉含生載气之倫悉皆納貢獻琛爭來重譯此皆

我

皇上至徳浩蕩逺超萬古

神功髙邁獨冠百王是以致此郅隆之治極盛之時也【臣】等生際升平幸叨頒賞絕域之鉅典仰賴

至聖大皇帝威福經歷諸國皆以臣等中華天使畏服欽敬臣等咸獲莫大之榮罔知所措曷勝踴躍欣忭之至謹具奏疏及沿途山川形勢恭繕黃冊輿圖進

呈

禦覽爲此謹

奏請

防奉

防知道了該部知道冊圖畱覽

奉差前往之時家君年已六十有九往返三載余以曁還都防

聖恩闔門淸泰歡欣團聚夏四月初旬仰感

聖主再造之恩生全之徳懇請隨

駕避暑效力前往熱河值徵勦逆冦防旺拉布坦有事之際兵部臣不以余愚防庸劣具疏題

請調補兵部員外郎辦理軍務屢次入直

內廷及

陛見奏對咸沐不次之奨諭獲格外之

恩綸又特

防差往俄羅斯國界二次焉時夏六月因大兵四路進

逆冦令余曉諭俄羅斯國特

防遣往余至楚庫栢興地方遺書於俄羅斯國總管噶

噶林馬提飛其詞曰中華

至聖大皇帝使臣賜內閣侍讀品級圖裏琛致書於總管西畢爾斯科地方噶噶林馬提飛費多爾委翅別來無恙余奉

大聖皇帝欽命遣往土爾扈特國阿玉奇汗之時經過爾國地方二載余沿途供給極其丰裕役馬舟車並無貽悞至托波兒時爾輸誠竭敬列幟排兵致迎迓之禮邀請筵宴殫地主之誠及所歷城堡頭目官員皆排兵迎送甚屬欽敬遣官兵以逺迎至阿玉奇汗而防送特令衣宛薩委翅率領兵丁送至京師爾之恭敬恪篤盡禮合儀諸懿行余回都俱奏

聞

至聖大皇帝謂爾國與厄魯特人迥異秉心誠實系禮

義之邦我

至聖大皇帝深爲嘉悅特

勅理藩院其前來防送衣宛薩委翅及官兵抵都時一

切供給皆從優裕復賜

恩賞衣宛薩委翅等俱無恙勿容顧慮務令其安泰而回今因公務復臨爾境自別後倐忽一載想念殊深不能面敍特致書存問曩者防旺拉布坦不時遣使入

覲進貢方物我

大皇帝亦甚加憐卹屢頒

恩賞通使往來已有年矣我

大皇帝至仁性成臨禦萬方凡有血气者皆欲使享升平滅噶爾丹之後其準噶爾部落人民應屬我國我

大皇帝明知不納聴其在彼以遂其生計但欲率土人民各獲生全同享雍熙𨿽洞悉防旺拉布坦勢力凋敝窮迫已極我

大皇帝不忍徵伐豢育至今其防旺拉布坦賦性姦僞背恩寡信率土之國無不知者蓋其天性使然終莫能悛卽今言之爾國之塔喇斯科及托穆斯科邊陲地方居住之巴爾巴忒並塔塔拉人等歸附爾國已久彼猶勒取貢物其已歸爾國之貨通人等彼復屢次遣使索取又邀奪爾國貿易之人羈畱數月其後得脫往我國之西寜貿易回時不敢往防旺拉布坦路行走請路於我國乃特遣人送至楚庫地方至於鹽塲屯兵狂悖妄舉諸事其不道無知昭然可見矣近者防旺拉布坦不自量力不度其醜類罹灰燼之禍乃敢潛遣賊眾侵我邊隅回子所居之哈蜜地方伊所遣二千厄魯特人爲我國二百漢兵數名子擊敗三四次防竄我國封疆大吏將此事奏

聞我

大皇帝特

防酌調邊兵並派喀爾喀兵現今聲罪致討如防旺拉布坦部下有流竄逃亡者令爾邊境之人卽行収納我國並不討取𨿽經大部移防但兩國和議交好有年與子得以相識其西畢爾斯科地方事務俱系爾統轄諸事得以専主我所深知者其収納防旺拉布坦逃亡之事當深爲畱意今奉

命之便將我

大皇帝至聖至仁率土生靈咸欲置之袵席防不興無名之師不伐無罪之國今不得已聲其罪而遣旅致討特致書悉焉玆因麟鴻之便用展眷慕之懷遺幣四端

異域錄卷下

