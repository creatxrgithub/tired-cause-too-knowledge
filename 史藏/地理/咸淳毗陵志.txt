咸淳毗陵志﹝宋﹞史能之纂修

序

重刻咸淳毗陵志序

卷第一

地理﹝一﹞

古今郡縣表

卷第二

地理﹝二﹞

敍州

州境

敍縣

晉陵

縣境

武進

縣境

無錫

縣境

宜興

縣境

陸程

水程

分埜

卷第三

地理﹝三﹞

城郭

州

晉陵武進

無錫

宜興

坊市

州﹝晉陵武進附﹞

無錫

宜興

鄕都

晉陵

武進

無錫

宜興

橋梁

州

晉陵

武進

無錫

宜興

卷第四

詔敕

開寶諭吳越王取常州詔

常州平獎諭吳越王詔

撫定常州敕榜

淳化寬徵詔

大觀學校推恩詔

紹興賑卹流民詔

紹興增置水軍指揮

紹興蠲放被水下戶積欠稅賦詔

乾道免身丁錢絹指揮

淳熙間兩縣水澇禦筆

淳佑蠲稅指揮

技藝

卷第五

官寺﹝一﹞

州治

通判東廳

通判西廳

鈐轄廳

教授廳

節幹廳

判官廳

推官廳

錄參廳

司理廳

司戶廳

司法廳

監倉廳

廂官監酒稅廳

晉陵縣治

縣丞廳

主簿廳

縣尉廳

武進縣治

縣丞廳

主簿廳

縣尉廳

無錫縣

縣丞廳

主簿廳

縣尉廳

監務廳

宜興縣治

縣丞廳

主簿廳

縣尉廳

監務廳

館捨

州

晉陵

武進

無錫

宜興

卷第六

官寺﹝二﹞

倉庫

州

晉陵

武進

無錫

宜興

場務

州

晉陵

武進

無錫

宜興

卷第七

秩官﹝一﹞

歷代封統

商

周

吳

楚

西漢

東漢

魏

吳

晉

宋

齊

梁

陳

唐

五代

國朝

歷代郡守

晉

宋

齊

梁

陳

唐

五代

歷代縣令

東漢

晉

宋

齊

梁

南唐

卷第八秩官﹝二﹞

國朝郡中

卷第九

秩官﹝三﹞

郡官

通判題名

兩教授題名

州兵官

卷第十

秩官﹝四﹞

知縣

晉陵

武進

無錫

宜興

縣官

晉陵

武進

無錫

宜興

卷第十一

文事

學校

晉陵武進

無錫

宜興

貢舉

解額

科目

東漢

吳

晉

宋

梁

唐

南唐

國朝

卷第十二

武備

諸軍

禁軍

威果六十六指揮

雄節十二指揮

廂軍

崇節十九指揮

崇節二十一指揮

崇節三十六指揮

崇節三十六指揮

壯城

作院

遞鋪

牢城

奔牛鎭閘兵

諸縣弓兵

晉陵

武進

無錫

宜興

諸寨土兵

管界

馬迹﹝晉陵﹞

小河﹝武進﹞

香蘭﹝宜興﹞

分界

沿江民兵

教場

外縣廢置

水軍

牧馬

卷第十三

風土

戶口

風俗

土貢

土產

谷之屬

帛之屬

貨之屬

花之屬

果之屬

蔬之屬

藥之屬

艸之屬

木之屬

竹之屬

禽之屬

獸之屬

鱗介之屬

卷第十四

祠廟

社稷壇﹝風雨壇附﹞州

諸廟

州

晉陵

武進

無錫

宜興

卷第十五

山水

山

晉陵

武進

無錫

宜興

峯

無錫

巖

宜興

嶺

無錫

宜興

洞

無錫

宜興

塢

無錫

宜興

江

晉陵武進宜興

無錫

湖

晉陵

武進

無錫

宜興

河

州

晉陵

武進

無錫

宜興

溪

武進

無錫

宜興

溝

州

港

晉陵

無錫

陂

無錫

塘

武進

宜興

浦

宜興

渰

無錫

宜興

澗

無錫

宜興

瀆

武進

無錫

宜興

潭

晉陵

武進

無錫

宜興

渚

宜興

泉

無錫

宜興

徑

宜興

井

晉陵

無錫

宜興

堰

晉陵

武進

無錫

宜興

埭

無錫

宜興

閘

武進

無錫

卷第十六

人物﹝一﹞

晉陵

漢

晉

陳

唐

武進

宋

齊

梁

陳

無錫

漢

晉

唐

宜興

漢

吳

晉

宋

齊

梁

陳

唐

卷第十七

人物﹝二﹞

本朝

晉陵

武進

無錫

宜興

卷第十八

人物﹝三﹞

寓賢

國朝

卷第十九

人物﹝四﹞

遺逸

晉陵

漢

陳

唐

國朝

武進

唐

無錫

國朝

宜興

唐

國朝

旌表

晉陵

宋

齊

隋

唐

國朝

武進

宋

無錫

晉

宜興

齊

卷第二十﹝闕﹞

詞翰﹝一﹞

卷第二十一

詞翰﹝二﹞

記

宜興周將軍廟記﹝徐鍇﹞

宜興長橋記

闕題

宜興嘉定修學記﹝葉適﹞

宜興嶽鄂王廟記﹝周端朝﹞

宜興先賢祠堂記﹝眞徳秀﹞

宜興復周孝公塋兆記﹝劉宰﹞

無錫慧山新泉記﹝獨孤及﹞

慧山寺記﹝陸羽﹞

卷第二十二

詞翰﹝三﹞

前朝詩

過歷山湛長史艸堂﹝劉鑠﹞

酬南平王﹝湛茂之﹞

過歷山﹝江淹﹞

釣臺﹝任昉﹞

蘭臺聚﹝陸倕﹞

和晉陵陸丞早春有懷﹝杜審言﹞

贈從孫銘宰義興﹝李白﹞

題湛長史舊居﹝丘丹﹞

送李侍郎赴常州﹝賈至﹞

宿慧山寺﹝吳武陵﹞

秋暮登北樓

送客﹝竇羣﹞

得李滁州書以玉潭莊見托因書春思以詩代答﹝獨孤及﹞

題玉潭

答李滁州見寄

奉寄獨孤常州時蒙溪幽居在義興益增懷思﹝李幼卿﹞

戲和賈常州醉中二絕﹝白居易﹞

酬常州陳郎中使君

送楊八給事赴常州

夜聞賈常州崔湖州茶山境會想羨歡宴因寄此詩

晚春閒居工部寄詩楊常州寄茶同到因以答之

送李校書趁寒食歸義興山居

看常州柘枝贈郭使君

題茶山﹝杜牧﹞

茶山下作

入茶山下題水口艸市

春日茶山病不飲酒呈賓客

贈許七侍禦

李侍郎於陽羨裏富有泉石某亦於陽羨粗有薄產敍舊敍懷因獻長句四韻雪

卻望無錫芙蓉湖五首

別泉石

憶慧山寺

重到慧山二首

寄毗陵楊給事﹝劉禹錫﹞

楊給事新樓

張公洞﹝李棲筠﹞

題慧山寺﹝許渾﹞

題衛將軍廟

題天申宮殿前冬靑樹

晚次荊溪呈崔明府﹝張祜﹞

題陸墉金沙洞居

題善捲寺

題慧山普利寺

題李瀆山居玉潭

投常州從兄中丞

夜泊毗陵無錫縣有寄﹝羅隱﹞

登慧山北樓﹝皇甫冉﹞

送張陟歸常州

洞靈觀

三月三日義興李明府泛舟

無錫惠山寺流泉歌

賦得荊溪夜湍送蔣逸人歸義興山

寄髙云

送魏十六還蘇州

題髙云客捨

秋吟﹝髙蟾﹞

息舟荊溪陽羨南山遊善捲寺呈李功曹巨﹝羊士諤﹞

和常州崔使君寒食夜﹝孫逖﹞

和常州崔使君詠梅二首

題天申宮三首﹝宋維﹞

贈僧二首﹝顧況﹞

宿荊溪呈丘義興﹝嚴維﹞

送客歸常州﹝楊凝﹞

自蘇臺泛舟至望亭驛因寄從弟紓﹝李嘉佑﹞

送陸士倫之宜興

自常州還江陰道中

晚春宴無錫蔡長官西亭

常州韋郎中泛舟見餞

寄毗陵徹公

送董正字常州覲省﹝賈島﹞

送董正字常州覲省﹝姚合﹞

送董正字常州覲省﹝釋無可﹞

送董正字常州覲省﹝馬戴﹞

贈常州院僧﹝姚合﹞

送諭鳧校書歸毗陵

題陶詳隱居﹝方於﹞

送江陰霍明府之任

送義興元少府﹝李端﹞

送晉陵王少府赴選

懷金鵝沈山人﹝盧仝﹞

邵博士溪亭﹝李郢﹞

秋晚寄題陸勛校書義興禪居時淮南從事

茶山貢焙歌

春日自吳門之陽羨道中書事﹝曹松﹞

周平西墓﹝權徳輿﹞

題獨孤常州湖上林亭﹝劉長卿﹞

毗陵畱別﹝朱放﹞

題慧山寺﹝皮日休﹞

懷錫山藥名離合二首

又二首﹝陸龜蒙﹞

山居卽事二首﹝陸希聲﹞

苦竹徑

梅花塢

石兕臺

講易座

觀魚

綠云

淸輝堂

觀妙庵

西陽亭

弄云亭

伏龜堂

桃花谷

含桃圃

茗坡

松嶺

桃蹊

李徑

鴻盤

題毗陵驛﹝南唐徐鉉﹞

題馬迹山﹝僧文鑑﹞

題武烈廟﹝江南道士任右元﹞

卷第二十三

詞翰﹝四﹞

本朝詩

題慧山寺﹝王禹偁﹞

陸羽茶泉

張公洞﹝陳堯佐﹞

長生檜﹝蘇紳﹞

題函亭﹝蔣堂﹞

送王介甫知毗陵﹝梅堯臣﹞

冬日送毗陵暹上人

畱題毗陵潘氏假山

觀毗陵寧公畫艸虫

叔治遺艸虫枕屏

季子廟

夫子篆

送沈學士知常州﹝歐陽修﹞

送陳商學士知常州﹝韓琦﹞

餞光祿兩張卿退居﹝杜衍﹞

餞光祿兩張卿退居﹝歐陽修﹞

餞光祿兩張卿退居﹝呂溱﹞

餞光祿兩張卿退居

餞光祿兩張卿退居﹝蔡襄﹞

張公洞﹝胡宿﹞

常州李使君被召還臺

陳學士赴常州

題善捲洞﹝陳襄﹞

題善捲洞

遊宜興法藏院觀桂紫菊花

依韻和通判徐郎中毗陵重陽

寒食日常州宴春園

題張渚道中

過罨畫溪

題毗陵郡圖

常州郡齋六首

攜家遊東園

焦千之求慧山泉詩﹝蘇軾﹞

遊慧山

題慧山寺

贈錢安道兼寄其弟慧山山人

錢安道席上令歌者道服

贈錢道人

贈慧山表大師

寄陳述古

無錫道中賦水車

再知常州和昔年畱別

與孟震同遊常州僧捨

題感慈寺

歸宜興畱題竹西寺

題太平寺法華院薝卜亭

太平寺牡丹

除夜宿常州城外二首

汝州表乞常州居住得請

次韻蔣穎叔

題慧山寺﹝蔣之奇﹞

遊慧山

訪慧山錢道人不遇﹝周邠﹞

題慧山寺﹝焦千之﹞

題慧山泉﹝黃庭堅﹞

寄闕下諸父兄兼示平甫兄弟﹝王安石﹞

酬邵提刑

題慧山寺﹝楊傑﹞

張公洞

登子隱臺

題善捲洞﹝蔡肇﹞

天申宮

遊張公洞呈知縣

張公洞

題南嶽寺﹝郭三益﹞

題慧山翠麓亭﹝丁寶臣﹞

和慧山泉

畱題慧山寺﹝張商英﹞

題天慶觀畫龍﹝胡珵﹞

題智寶院

題宜興迎華驛﹝建炎間無名氏﹞

送毗陵太守受代東歸﹝汪藻﹞

避地函亭野步

諸公遊慧山

喜晴呈葉常州﹝張安國﹞

陽羨春歌﹝陳克﹞

題雲海亭﹝尢袤﹞

張公洞

寄題邵先生云隱二首﹝陸遊﹞

遊張公洞﹝曾幾﹞

發宜興

宜興邵智卿天遠堂

入常州界﹝楊萬里﹞

毗陵郡齋冬至晴寒

題郡齋坐屏

二月望日勸農旣歸散策郡圃

雨足曉立郡圃荷橋

春暖郡圃散策

靜坐池亭

太平寺水

﹝上甜下心﹞懷古堂

多稼亭望三山中峯獨秀而低

梅露堂

臥治齋

多稼亭

淨遠亭

荷橋

酌慧山泉瀹茶

慧山雲開復合

泊舟無錫雨止遂遊慧山

寄茶與尢延之延之再寄黃檗和韻

題蕭嶽英常州朱氏畫艸虫軸二首

題安陽山翠微寺﹝唐皞﹞

題安陽山﹝趙義夫﹞

題獨孤檜﹝翁捲﹞

毗陵天慶觀畫龍呈王使君戴﹝復古﹞

太平寺畫水天慶觀畫龍呈王﹝使君﹞

過無錫見李元徳祭酒﹝劉過﹞

題慧山﹝蔣重珍﹞

題洞虛觀﹝僧仲殊﹞

詞

菩薩蠻﹝蘇軾﹞

鳳棲梧

鷓鴣天﹝陳克﹞

浣溪沙﹝陽羨上元﹞

好事近

卷第二十四

財賦

夏租

秋租

卷第二十五

僊釋

晉陵

梁

唐

五代

國朝

宜興

唐

國朝

觀寺

宮觀

州

晉陵

武進

無錫

宜興

寺院

州

晉陵

武進

無錫

宜興

卷第二十六

陵墓

晉陵

吳

晉

唐

國朝

武進

漢

齊

國朝

無錫

周

吳

宋

齊

唐

國朝

宜興

漢

晉

陳

唐

國朝

卷第二十七

古迹

州

晉陵

武進

無錫

宜興

卷第二十八

祥異

吳

晉

宋

齊

梁

唐

五代

國朝

卷第二十九

碑碣

州

晉陵

宜興

卷第三十

紀遺﹝辧疑附﹞

總四縣咸淳毗陵志﹝宋﹞史能之纂修中華書局編輯部編北京﹕中華書局1990。6第一版咸淳毘陵志序毗陵有志舊矣歲淳佑辛丑余尉武進時宋公慈爲守相與言病其略也俾鄕之大夫士增益之計書成且有日越三十年餘承朝命長此州取而閱之則猶故也嘻豈職守之遵絀不常而郡事之轇轕靡暇是以久而莫之續耶抑有待而然耶夫周官土訓掌地道圖以詔地事以辧地物以詔地采蓋將使來者有考也而可忽諸毗陵自晉攺邑爲郡至唐易郡爲州代更五季民窳於兵宋奠九﹝土廛﹞江南旣平郡始入職方氏一馬渡江之後錢唐爲天子行在所繇是與蘇湖秀均號右扶寰宇記所謂人性吉直黎庶淳遜其所從來古矣今山川映發民物殷蕃謹固封圻爲國之屏壤地非小弱也而郡誌弗續非闕歟乃命同僚之材識與郡士之博習者网羅見聞收拾放失又取宋公未竟之書於常簿季公之家訛者正略者備觖者補蓋閱旬月而後成𨿽然余豈掠美者哉事患不爲爲而無不成余之續之所以成前人之志而廣異日之傳云爾後之攬者亦將有感於斯咸淳四月正元日四明史能之敍常州郡號毗陵舊有志以識山川艸木城郭人物田土賦納之事至元乙亥厄於兵燹人書俱亡延佑乙卯都省平章張閭公馳驛經量田土履畝自實限迫吏民皇皇會前本路治中聊城徐朝列文質牒發舊志一本於路由是有司循已定之規郡民無重科之擾是年冬十月本路摠管提調學校官眞定史中議塤命儒學教授三山李敏之重建尊經閣於講堂之北丙辰秋八月落成侯謂教授曰閣成它書有錢可得郡誌不可得也盍先諸亟命工鋟梓於閣之上以紀其實延佑丁巳孟春吉日教授遜齋李敏之謹書重刻咸淳毗陵志序郡人趙懷玉譔毗陵之有郡誌自宋州學教授三山鄒補之始其次則以咸淳志爲最古志修於咸淳四年太守史能之元延佑四年丁巳重刻凡三十卷藏書家鮮著於錄者明洪武初郡人謝應芳成續志十卷成化中郡士朱昱增修王文肅﹝與﹞寔訂定之萬曆戊午太常少卿唐鶴徵修常州府誌今鄕之人所共推者也迨入我朝中書舍人陳玉與武進縣誌次第修纂是爲康熙甲子至今嘉慶庚辰蓋一百三十七年矣乾隆甲申羣議以陽湖分縣後未嘗有志延虞考功鳴球董吉士潮同葺武進陽湖二志會虞補官京師董則未蕆事而卒於乙酉歲艸艸告成而郡誌曾未有議及之者乾隆戊申己酉間前李太守廷敬後李太守堯棟相繼來守吾郡倡修府誌仁和盧召弓先生時主龍城講席後李盧之女夫也二李皆名進士盧又通儒眾方以爲必有佳志洪編修亮吉方爲舉人急於成書未告六邑紳士使先爲集費采訪遽告當事於郡城鳩貲設局局旣設自纂修分纂以及在官之人日有支給勢不可止郡城書捐至四千餘納錢亦不下一百二十餘萬而六邑紳士無起而應者人心渙散書竟不成予則身在局中徒敝唇舌兼叢勞怨坐視事機之失焉至今以爲大憾嘉慶乙亥予自關中病歸適莊刺史炘亦同旋裏時孫糧儲星衍卜居白下偶還常州告諸太守欲邀刺史及予再修郡誌予旣久嬰末疾莊亦年逾八旬精力有所不逮且前此踴躍捐金者有人諳悉掌故者有人今皆無之恐不易辧旣而果然孫又嘗勸重刻咸淳志卒卒未暇以爲今孫與莊皆逝予亦衰病日劇豈能復郡誌之成陳志於人物一門頗滋物議顧歷時已久文獻無徵縱有直筆末由追正因思古書之流傳廑矣郡縣誌更爲難覯矧桑梓之地父母之邦尢數典所宜先乎乃勉籌刻貲取所藏咸淳志之剞劂並屬李君申耆吳君山子相助讎勘用以謝從前築室道謀之過並完死友未償之志庶幾桑楡之收以俟後之來者耳至於得書緣起及地圖界址之附詳舊跋不復贅云嘉慶二十五年太歲在上章執徐蕤賓之月毗陵宋志惟教授三山鄒補之所撰十二卷見宋藝文志及陳氏書錄解題今不傳此本咸淳四年戊辰郡守史能之修元延佑四年丁巳重刻在鄒志之後而藏書家無箸於錄者近時查氏夏重補注蘇詩厲氏太鴻纂宋詩紀事始采用之起地理迄紀遺凡十九門計三十卷體例賅備可稱良志明洪武中謝應芳增修成化中孫偉徳重修𨿽未見其書類皆原本於此惟卷首列圖有七而中有東至蘇州府西至應天府云云則已非史誌之舊必史圖已佚後人傳鈔者據謝孫兩志之圖以補之耳世之藏書家間有是書殘缺殆半癸卯冬少權贈予原闕十一卷至二十卷丙午夏少權聞長洲吳君翌鳳藏本與此本互有缺失復爲余轉借補鈔竟得九卷廑闕十一卷第一頁及二十卷詞翰余則居然完好可喜也吾郡郡誌自康熙間陳舍人玉修後迄今百餘年未有踵其事者顧舍人之書間有訛謬頗爲鄕人所訾每以唐少卿鶴徵志爲可寶古書甚難良志尢﹝甚少﹞矧事關桑梓又權輿之所托乎爰亟裝治並識其略乾隆己酉冬與居居士趙懷玉書於亦有生齊重修毗陵志卷第一

地理一常古揚州境也在周爲吳季子采邑曰延陵在漢爲會稽屬縣曰毗陵晉升縣爲郡隋攺郡爲州常之名昉此上下幾千載間沿革分合有關於地理之大者往牒可覆也系年有表纂要有敍故志首書焉

古今郡縣表表書郡縣沿革之大綱也壤地有廣狹名號有因攺治所有遷復表其端如示諸掌矣其並書州與國何明統屬也諸書不同則系以考異云州【至唐曰道國朝曰路】唐揚州

虞揚州

夏揚州

殷揚州

周元王四年戊辰揚州元封五年乙亥初置剌史部十三州屬揚州【西漢地理誌會稽郡屬揚州】東漢光武屬揚州太康元年庚子平吳分天下爲十九州島屬揚州懷帝永嘉四年庚午以義興郡屬揚州【宋州郡誌義興郡本揚州】文帝元嘉八年辛未初於江南置南徐州治京口以晉陵郡及南蘭陵郡屬明帝泰始四年戊申以義興郡屬南徐州【宋州郡誌義興郡宋明帝泰始四年廢南徐】齊武帝永明二年甲子以義興郡屬揚州後復屬南徐州隋髙祖開皇三年癸卯罷天下郡以州統縣開皇九年己酉省南徐州【隋地理誌】

太宗貞觀元年丁亥分天下爲十道屬江南道開元二十一年癸酉增置十五道分江南爲東西屬江南東道置采訪使乾元元年戊戌置浙江西道節度使【唐方鎭表】大歷十四年己未合浙江東西道置都團練觀察使

徳宗建中元年庚申分浙江東西爲二道各置都團練觀察使常州屬西道

建中二年辛酉攺浙江東西道觀察爲節度使尋賜號鎭海

貞元三年丁卯復置浙江西道都團練觀察使

憲宗元和二年丁亥升浙江西道都團練觀察使爲鎭海軍節度使【出唐方鎭表】雍熙四年丁亥詔常州屬江南道【長編】至道三年丁酉初分天下爲十五路屬兩浙路仍置轉運使副判官【會要國初有轉運使副或曰同轉運使知轉運事又有同知至是年分路兩浙二員或爲使副或皆爲副使或置判官】眞宗景徳四年丁未七月初置兩浙路提點刑獄公事文武各一員【會要兩浙路太常博士皇甫選合門只侯三澤】仁宗天聖六年戊辰正月罷諸路提點刑獄仍令轉運使副管勾天聖八年庚午九月復置提點刑獄嘉佑五年庚子九月罷武臣同提點刑獄

神宗熙寧元年戊申復諸路武臣提點刑獄

熙寧二年己酉九月初置兩浙路提舉常平廣惠倉兼管勾農田水利差役事【會要兩浙路都官員外郎林英】十一月詔提點刑獄復差文臣充塡

熙寧七年甲寅五月初分兩浙東西路屬西路九月詔毋分路熙寧九年丙辰詔復分兩浙爲二路熙寧十年丁巳詔復合兩浙爲一路元丰元年戊午四月詔增兩浙路提舉一員

哲宗元佑元年丙寅閏二月罷提舉常平官

紹聖元年甲戌閏四月復置提舉常平官【會要兩浙路左奉議郎周純】徽宗崇寧二年癸未五月詔增兩浙路提舉常平官一員政和二年壬辰五月置兩浙路提舉鹽事官

政和三年癸巳二月差淮南兩浙路提舉茶事官九月增置兩浙路提點刑獄官一員宣和六年甲辰二月攺兩浙路提舉鹽事官爲提舉鹽香茶礬事仍東西路各一員宣和七年乙巳二月攺提舉鹽香茶礬爲提舉茶鹽公事髙宗建炎元年丁未六月並提舉常平司歸提刑司建炎二年戊申二月增置兩浙路武臣提刑一員八月復提舉常平官建炎四年庚戌二月罷武臣提刑紹興二年壬子十月置江浙荊湖廣南福建路都轉運使於湖州置司十二月移司常州【會要大理卿張公濟除集英殿修撰充三年罷司】紹興五年乙卯閏二月詔以諸路提舉常平並入茶鹽司爲提舉茶鹽常平公事置沿汪安撫司於鎭江府以常州屬【會要權發遣鎭江府劉寧止乞以常州江陰軍平江昆山常熟縣隸本司從之闕罷司月日】紹興十五年乙丑八月詔攺諸路提舉茶鹽官爲提舉常平茶鹽公事國

殷屬吳【史記吳世家太伯奔荊蠻避季歷自號勾吳】周元王四年戊辰屬吳屬越【史記六國表是年書越滅吳夫差爲勾踐所滅】秦莊襄王二年癸丑屬楚始皇二十五年己卯屬秦【史記始皇本紀二十三年虜刑王索隱曰負芻也二十五年定荊江南地置會稽郡二十六年分天下以爲三十六郡】六年庚子屬荊國十二年丙午屬吳國【史記荊王世家十二年立沛侯濞爲王王故荊地又西漢吳王濞傳上患吳會稽輕悍無壯王鎭之乃立濞】景帝前四年戊子屬江都國【史記江都易王非世家孝景前二年用皇子爲汝南王吳楚反上書願擊吳吳破二歲徙爲江都王卒子建立】武帝元狩二年庚申國除

魏文帝黃初二年辛丑【明年吳王權攺元黃武】封孫權爲吳王屬吳天復二年壬戌屬僞吳【五代史吳世家是歲昭宗拜行密東面諸道行營都統封吳王行密卒子渥立梁攺元開平渥仍稱天佑渥卒弟隆演立天佑十六年卽吳王位攺元武義隆演卒溥嗣攺元順義七年卽帝位攺元幹貞】

後晉髙祖天福二年丁酉屬僞唐【南唐世家升冒姓徐名知誥溥傳位於升國號齊攺元升元明年復姓李國號唐】郡【至隋曰州】始皇二十五年己卯會稽郡二十六年庚辰分天下爲三十六郡屬會稽郡西漢髙帝會稽郡【統縣二十有六】東漢光武會稽郡順帝永建四年分會稽置吳郡魏文帝黃初二年辛丑【明年吳王權攺元黃武】吳郡

晉武帝泰始二年丙戌【吳王皓寶曲元年】置嘉興郡太康二年辛丑初分吳郡置毗陵郡懷帝永嘉四年庚午置義興郡永嘉五年辛未初攺毗陵郡爲晉陵郡徙治丹徒縣元帝太興元年戊寅徙晉陵郡治於京口僑置南蘭陵郡於武進縣成帝咸和三年戊子徙晉陵郡治還丹徒安帝義熙九年癸丑復徙晉陵郡治還晉陵【宋州郡誌】梁武帝天監元年壬午攺南東海郡爲蘭陵郡以晉陵郡南沙縣置信義郡【隋地理誌常熟舊曰南沙梁置信義郡平陳廢並所領南沙海陽人�】置江陰郡以義興郡綏安縣立大梁郡【隋地理誌綏安梁末立大梁郡又攺曰陳畱平陳入宣城郡】陳髙祖永定二年戊寅攺南蘭陵郡爲東海郡【陳髙祖紀又隋地理誌延陵舊置南徐州南東海郡梁攺爲蘭陵郡陳又攺爲東海郡開皇九年州郡並廢】開皇九年己酉罷晉陵郡置常州省義興郡省江陰郡省南東海郡煬帝大業三年丁卯罷州置郡常州爲毗陵郡【隋紀及地理誌】

恭帝義寧二年戊寅吳興郡守沈法興據毗陵唐髙祖武徳元年攺郡爲州太守爲剌史【唐紀】武徳二年己卯李子通取晉陵杜伏威得子通地尋歸款封吳王

武徳三年庚辰復攺毗陵郡爲常州以江陰縣置曁州【唐地理誌】武徳六年癸未常州陷於輔公祏武徳七年甲申平輔公祏復常州【並續通典】以義興縣置南興州武徳八年乙酉省南興州武徳九年丙戌省曁州【並唐地理誌】天寶元年壬午攺州爲郡常州爲晉陵郡肅宗至徳二載丙申復諸州名以晉陵郡爲常州武宗會昌四年甲子升常州爲望徳宗光啟二年丙午正月鎭海軍將張郁陷常州四月武寧軍將丁從實陷常州【並唐紀】光啟三年丁未杭州刺史錢鏐遣杜稜陷常州【五代史吳越世家】昭宗龍紀元年己酉十月宣州觀察使楊行密遣田頵等陷常州十二月孫儒陷常州大順元年庚戌九月行密復陷常州閏月儒復遣杜建鋒陷常州【並唐紀及孫儒傳】大順二年辛亥甘露鎭將陳可言陷常州【唐紀】景福元年壬子行密復遣張訓取常州後晉髙祖天福二年丁酉置江陰軍後周顯徳三年丙辰三月取常州四月常州復入於唐

皇朝太祖開寶八年乙亥常州平淳化三年壬辰復以陰江縣爲軍

髙宗建炎元年丁未以常��沿江次要郡建炎二年戊申復以江陰縣爲軍紹興三十一年辛巳����縣爲軍縣

周元王四年戊辰周章小子秦莊襄王二年癸丑春申君徙封江東城故吳墟【後漢書郡國志注春申君城在無錫】西漢髙帝毗陵縣無錫縣陽羨縣丹徒縣曲阿縣【丹徒曲阿二縣今𨿽屬地郡但晉初置毗陵郡時嘗屬故並書】十二年丙午以陽羨縣封靈常爲侯國【史記髙帝功臣侯表十二年定侯靈常元年以荊令尹從�鍾離昧及英布等功封髙後七年共侯賀元年文帝七年哀侯勝元年十二年薨無後國除】元封元年辛未以無錫縣封東越將軍多軍爲侯國【史記建元以來侯者年表以東越將軍漢兵至棄軍降漢元闕國除之年】新室攺���毗壇無錫曰有錫東漢光武復毗壇曰毗陵有錫曰無錫以陽羨爲邑無錫爲侯國明帝靑龍二年甲寅【吳嘉禾三年】攺丹徒縣爲武進曲阿縣爲云陽【宋州郡誌丹徒嘉禾三年攺曰武進曲阿復曰云陽】省無錫縣置毗陵典農校尉晉武帝泰始二年丙戌【吳王皓寶曲元年】析陽羨縣屬吳興【吳志皓詔曰今吳郡陽羨諸縣地勢水流之便悉注烏程亟分此爲吳興郡】太康元年庚子復置無錫縣【宋州郡誌無錫晉太康元年復立】太康二年辛丑復武進爲丹徒縣云陽爲曲阿縣分丹徒曲阿置武進縣曲阿延陵鄕置延陵縣無錫毗陵置曁陽縣【宋州郡誌並晉太康二年並毗陵無錫凡七縣】

懷帝永嘉四年庚午分丹楊郡永世縣置平陵永世二縣分吳興郡陽羨縣置國山臨津陽羨三縣分長城縣北鄕置義鄕縣【晉地理誌凡六縣屬義興宋州郡誌云永世尋還丹楊年月闕】永嘉五年辛未並攺毗陵縣爲晉陵【宋州郡誌與郡俱攺】元帝太興元年戊寅並徙丹徒縣治於京口咸康七年辛丑罷曁陽鹽署立南沙縣【宋州郡誌】宋武帝永初三年壬戌分宣城郡之廣徳義興郡之故鄣長城及陽羨義鄕五縣置綏安縣於義興郡【宋州郡誌】

文帝元嘉八年辛未以晉陵郡丹徒縣屬南東海郡【宋州郡誌】元嘉九年壬申並義興郡之平陵縣入丹陽郡之永世溧陽縣【義興郡在晉凡六縣永世旣還丹楊此又並平陵是省共二以嘗置綏安故宋志凡�縣】

孝武帝大明末以晉陵郡武進縣屬南東海郡【晉陵郡在晉七縣後立南沙凡八宋以丹徒武進入南東海郡惟存晉陵延陵無錫南沙曲阿曁陽故宋志凡六縣】

齊武帝永明二年甲子置海陽縣【南齊州郡誌晉陵郡凡七縣視宋志增海陽闕初置年月】

梁武帝天監元年壬午復南蘭陵武進縣攺武進縣爲蘭陵縣【隋地理誌曲阿有武進縣梁攺曰蘭陵】以南沙海陽縣屬信義郡置江陰縣【隋地理誌江陰梁置及置江陰郡平陳郡廢又陳髙祖紀永定元年以江陰郡奉梁主爲江陰王行梁正朔尢見梁曾置此郡】開皇九年己酉以晉陵郡延陵曲阿二縣屬揚州又省南東海郡之丹徒縣入延陵蘭陵縣入曲阿攺義興郡陽羨縣曰義興縣來屬又以國山臨津義鄕三縣並入以江陰縣來屬【隋地理誌並晉陵無錫凡四縣】武徳三年庚辰以故蘭陵縣地置武進縣【唐地理誌】分江陰縣置曁陽利城二縣武徳七年甲申分義興縣置臨津陽羨二縣武徳八年乙酉省陽羨臨津二縣以義興縣來屬

武徳九年丙戌省曁陽利城二縣以江陰縣來屬貞觀八年申午並武進縣於晉陵武后垂拱二年丙戌復分晉陵縣置武進【並唐地理誌並義興無錫江陰凡五縣】元宗開元四年丙辰升晉陵爲望縣【唐會要】代宗大歷十二年丁巳升武進無錫縣爲望【唐會要】武宗會昌四年甲子升江陰縣爲望太宗開寶九年丙子【卽位未攺元】攺義興縣爲宜興【實錄是年十月壬戌詔

州縣名與朕名下一字同者宜攺】淳化元年庚寅以江陰軍爲縣來屬熙寧四年辛亥以江陰軍爲縣來屬紹興二十七年丁丑以江陰軍爲縣來屬考異周元王四年戊辰史記謂武王封周章與續通典史記六國表元王元年徐廣曰乙丑皇甫謚曰癸酉劉忠通鑑外記亦曰蒙赤奮若今從之書四年曰戊辰史記六國表周顯王三十六年楚威王七年止書圍齊於徐州不書滅越楚世家云威王七年伐齊敗之於徐州徐廣曰已滅越而伐齊也越世家亦於楚敗越下連書破齊於徐州滅越系在是年徐質注乃云顯王四十七年誤按六國表是年乃楚懷王六年通鑑書之三十五年始皇二十五年己卯史記六國表三十四年書虜王負芻二十七年書分三十六郡二事各後一年今從本紀西漢髙帝晉地理誌秦置鄣會稽九江三郡項羽封英布爲九江王盡有其地漢攺九江曰淮南卽封布爲王或因會稽二字謂毗陵當屬布按史記布傳羽封爲九江王漢四年立爲淮南王皆都六名異地一又云九江廬江衡山豫章皆屬布乃今淮西江西前漢志會稽郡髙帝六年爲荊國史記荊王賈世家十一年布反爲布軍所殺當六年後十一年前布與賈二國並立無緣兩屬今據史記漢志二書晉志作於唐誤今不取六年庚子史記荊世家謂六年廢楚王信分其地爲二國封賈爲荊王王淮東五十二城闕會稽今從漢志又西漢髙帝紀六年請以故東陽郡鄣郡吳郡封賈爲荊王文穎曰吳今會稽劉攽刊誤謂順帝始分會稽爲吳殊不可曉蓋謂固誤武帝元狩二年庚申史記諸侯年表元狩二年王建自殺國除爲廣陵郡六年更爲廣陵國初立胥按世家廣陵策曰大江之南五湖之間其人輕心揚州保疆或因此謂毗陵嘗屬廣陵郡國竊謂爲廣陵郡時指江都王所都之地會稽郡名未嘗攺兼諸書亦不言會稽嘗入廣陵國姑附見於此東漢光武史誌闕再復縣名及分縣邑國之年月今附中興初天聖間無錫令聶厚載作縣記引陸羽慧山寺記謂漢順帝更爲無錫又引圖經謂莽攺有錫吳攺無錫但東漢已攺何待於吳圖經固誤莽之所名東漢中興自當亟攺恐亦不俟順帝難據明帝靑龍二年甲寅【吳嘉禾三年】續通典謂武進吳末並入晉陵諸書不載且晉方攺郡縣名爲晉陵此時無之今不取吳志及晉宋志皆同初置典農校尉年月今附吳事後太康二年辛丑晉地理誌謂分丹楊立毗陵郡又云吳分會稽無錫以西爲宅田典農校尉太康二年省爲毗陵郡按後漢郡國志毗陵丹徒曲阿無錫皆吳郡之縣於丹陽郡無關漢志曰陽晉志曰楊文異地一兼漢順帝已分吳郡亦非會稽宋州郡誌謂太康三年復丹徒但二年旣別立武進若三年方復丹徒是兩武進矣今並書之二年懷帝永嘉四年庚午晉地理誌稱惠帝以周﹝王巳﹞創義討石冰立義興郡表﹝王巳﹞功但﹝王巳﹞傳謂討石冰陳敏錢璯三定江南元帝以﹝王巳﹞頻興義兵則爲義興郡以彰其功考帝紀斬石冰事固在惠帝永興元年錢璯反乃懷帝永嘉四年在惠帝後已見志誤兼元帝𨿽自永嘉元年以瑯邪王鎭建業又歷湣帝朝方稱制攺元立郡乃帝承制行事未可直書爲帝宋志亦云惠帝永興元年立義興皆非年不可考今附討璯之年永嘉五年辛未晉地理誌謂惠帝又以毗陵郡封東海王世子毗避毗諱攺爲晉陵按哀王傳謂元帝以毗沒於石勒以繼毗後考本紀毗沒乃懷帝永嘉五年非惠帝兼懷帝在上亦未可書爲元帝宋志謂永嘉五年攺爲晉陵自毗陵徙治丹徒今從之元帝太興元年戊寅宋州郡誌謂太興初郡及丹徙悉治京口今書之元作晉地理誌謂元帝以江東置南蘭陵等郡分武進立臨淮淮陵南彭城等郡屬南徐州江乘縣乃丹陽郡按南齊髙帝紀晉元康元年分東海爲蘭陵郡中朝亂淮陰令整過江居武進縣東城裏僑置本一加以南名於是爲南蘭陵人紀特敍帝祖居必不差又宋元嘉方置南徐州於江南此時未之有晉志難據初置年月未詳附元帝朝成帝咸和三年戊子宋州郡誌晉陵郡郗鑑復徙還丹徒闕年按成帝紀咸和二年十一月蘇峻反三年九月斬之鑑傳云陶侃爲盟主迨鑑都督揚州八郡軍事以王舒虞潭戰不利還丹徒立三壘指戰鑑傳他無至丹徒事乃峻反之後未敗之前合在三年文帝元嘉八年辛未宋州郡誌列南蘭陵於南徐州下不言自某年屬今附於初置南徐之年梁武帝天監元年壬午南齊帝紀髙帝封齊公策文有南徐州之蘭陵等郡州郡誌乃無之又宋州郡誌南蘭陵止有蘭陵與承二縣南齊志乃並載於瑯邪郡下必嘗更革史有闕誤粱紀云攺南東海爲蘭陵郡復之也自此以下六事並隋志皆闕年惟置江陰縣一事見續通典云粱敬帝太平三年分蘭陵置江陰縣陳髙祖永定二年戊寅舊毗陵志謂無錫縣陳禎明中攺吳州尋復爲縣按陳書後主紀禎明元年割揚州吳郡置吳州不言無錫開皇九年己酉舊毗陵志稱隋平陳郡廢乃於常熟縣置常州其後割常熟入蘇州常州治晉陵此據元和郡縣誌非維隋唐史不載杜佑通典亦不書惟注言或曰常州置於常熟縣故以爲名或者疑辭今不書之表姑附見又南齊志晉陵郡凡七縣考隋志至隋惟晉陵無錫因舊南沙海陽至梁入信義郡曲阿延陵至隋入揚州曁陽不見沿革必梁置江陰郡縣時嘗有更攺史闕書又續通典謂隋開皇元年廢無錫入晉陵十三年復舊大業三年攺爲毗陵唐復爲無錫隋唐史不載今不取唐髙祖武徳元年按唐書紀系是五年月卽帝位卽義寧二年武徳二年己卯唐子通傳於子通僣帝位後連書降丹楊取晉陵闕年帝紀書子通稱帝於二年今附是年子通傳又書子通戰敗棄江都保京口伏威盡得其地俄東走太湖襲吳郡據余杭子通自是不復西毗陵亦爲所得明矣亦闕年紀書伏威降於二年伏威傳連書封吳王於獻款後今並書之二年武徳三年庚辰唐史誌𨿽載常州本毗陵郡闕初攺年月續通典云武徳四年杜伏威歸國復置常州但唐紀書伏威降於二年輔公祏傳書伏威一朝於六年非四年誌書置武進縣於三年豈得未正州名先置屬縣今附是年武徳七年甲申續通典謂武徳二年廢國山義鄕兩縣攺義興縣爲鵝州又置陽羨臨津兩縣七年攺臨津爲南興州唐志直云七年以義興縣置南興州並析置臨津陽羨二縣不言前有沿革兼諸史捨隋志言隋廢國山臨津義鄕並入義興之後他書皆不言再置何緣武徳二年廢國山義鄕今從唐史鵝州事史不書故附見貞觀八年申午������進貞觀八年省入晉陵續通典云元年今從唐史開元二十一年癸酉唐地理誌開元二十一年又因十道分山南江南爲東西道增置黔中道及京畿都畿置十五道采訪使又百官志二十年設采訪處置使分十五道唐會要雲開元二十二年初置十道采訪處置使皆與地理誌不同今從地理誌天寶元年壬午唐地理誌常州晉陵郡本毗陵郡續通典曰天寶元年攺晉陵考二書知唐嘗攺曰晉陵郡肅宗至徳二載丙申唐紀於至徳三載書復諸州及官名續通典云乾元元年復爲當州今從唐紀宜興縣圖經云乾元二年割義興縣屬潤州三年復來屬唐史不載今附見武宗會昌四年甲子唐會要常州五縣至此四縣升爲望惟不載義興唐地理誌書爲緊本朝九域誌書爲望皆闕初升月日昭宗龍紀元年己酉五代史吳世家�行密入宣州龍紀元年唐拜行密宣州觀察使遣田頵安仁義李神福等取蘇常潤州唐行密傳作宣歙池觀察使又云仁義又取常州今從世家大順二年辛亥唐行密傳作陳可見景福元年壬子唐紀景福二年�月�書行密陷常州考譜書自元年行密陷常州此後無再入者安得二年行密復陷常州張訓孫佖撰訓行狀云景福壬子歲七月從太祖經毗陵入利港赴廣陵謂左右曰訓以一劍下毗陵未嘗自伐卽授常州刺史壬子卽元年太祖指行密亦無再入事唐紀難據後晉髙祖天福二年丁酉續通典江陰縣爲唐升元中建爲軍馬令南唐書建國譜書以江陰縣別置軍闕年二書皆曰南唐惟三朝史誌云僞吳至道三年丁酉按會要兩浙路太平興國中曰兩浙東北路福建路曰兩浙西南路至是年書分天下爲十五路始直書曰兩浙路置轉運使副等二員長編太平興國二年亦書劉保勛充兩浙東北路轉運使鄭驤副之蓋錢氏初納士也但開實八年得常州未知屬何路雍熙四年又嘗詔常州屬江南道三朝史誌亦至是年方書分天下爲十三路兩浙路常州在焉是年方屬兩浙也眞宗景徳四年丁未長編是年書復置諸路提點刑獄且述聖語謂先帝曾遣朝臣爲諸路提點刑獄但會要淳化二年詔應諸路轉運司各命常參官一人專知紏察刑獄此時聖語亦曰太宗亦曾於諸路轉運司置提點刑獄官蓋國初刑獄卽屬運司至此方專置司嘉佑五年庚子景徳初置文武官提點刑獄之日武臣必有同字但會要至此方見政和三年癸巳會要書都官員外郎趙點承敕替劉預聞初置事官髙宗建炎元年丁未會要宰臣李綱言守備﹝法去去攺公﹞江置帥府要郡次要郡其次要郡守臣帶本路兵馬都監仍置水軍今知通帶專一主管水軍防托事但本州島忠佑廟石刻有建炎三年周守﹝木巳﹞結銜於兵馬都監主管水軍之外又有管內安撫司公事會要亦於四年書免兼管內安撫紹興三年書免兼本路都監惟水軍未詳免兼年月建炎二年戊申會要云浙東西通兩路差提刑二員後一員今已增置武臣一員是政和後嘗罷諸書闕此事紹興十五年乙丑會要紹興五年以常平司並入茶鹽司六年復置主管官戶部侍郎王鐵言權輕不能振職乞復置常平提舉官是復置主管官之時嘗罷提舉故復置會要�闕重修毗陵志卷第二

地理﹝二﹞

敍州望常州毗陵郡軍事治晉陵武進禹貢揚州之南境周封吳國之西陲延陵季子之舊邑至漢攺曰毗陵初周大王長子泰伯以王季有聖子昌遜之乃與仲雍奔荊蠻荊蠻之人誼而君之號句吳泰伯卒仲雍繼立武王克訪其後得周章因封焉【史記吳世家泰伯仲雍季簡叔達周章凡五世】至壽夢稱王【周章至壽夢又十有四世】四子季曰札賢壽夢欲立之兄弟皆以國遜札固辭棄室而耕余祭立封諸延陵其地是已至夫差爲越所滅後楚並越秦並楚天下旣一乃置三十六郡浙江東西爲會稽郡漢因之領縣二十有六毗陵無錫陽羨丹徒曲阿在焉髙帝六年廢楚王韓信分其地以東陽鄣郡吳郡五十三城封劉賈爲荊國【漢書文穎曰東陽今下邳鄣郡今丹陽吳郡今會稽辧見郡縣表】十一年九江王英布反殺賈十二年更名爲吳王兄子濞景帝時反前四年封皇子非爲江都王武帝元封五年置刺史部十三州仍屬揚州後漢順帝永建四年析會稽爲吳郡凡十三城五縣隸焉吳析無錫以西爲屯田置典農校尉嘉禾三年攺丹徒爲武進曲阿爲云陽寶鼎元年置吳興郡以陽羨屬焉晉太康元年平吳隸揚州二年初置毗陵郡復以武進爲丹徒云陽爲曲阿別分曲阿丹徒置武進縣分曲阿延陵鄕置延陵縣分無錫毗陵置曁陽縣並毗陵無錫凡七縣治毗陵懷帝永嘉元年元帝以瑯琊王出鎭建業承制行事析吳興郡之陽羨置國山臨津陽羨三縣長城之北鄕置義鄕縣析丹陽之永世置平陵永世縣凡六縣立義興郡永世尋還丹陽又以東海王越世子毗沒於石勒命哀王繼其後避世子諱並縣攺爲晉陵治丹徒大興元年郡及丹徒徙治京口江北亂離又嘗僑置南蘭陵郡於武進成帝咸和間復徙治丹徒咸康七年析曁陽鹽署置南沙縣安帝義熙九年還治晉陵宋武帝永初三年又置綏安縣於義興郡文帝元嘉八年於京口置南徐州並置南東海郡爲治析我丹徒武進二縣歸之於是晉陵南蘭陵二郡亦屬南徐州南齊析南沙置海陽縣又嘗更革南蘭陵郡【史誌闕書辧見年表】至梁天監初乃攺南東海爲蘭陵郡武進爲蘭陵縣以南沙置信義郡並以海陽屬以曁陽置江陰郡縣陳復攺南蘭陵爲東海郡隋平陳廢南徐州攺郡爲州以晉陵郡置常州又省南東海郡並丹徒縣入延陵蘭陵縣人曲阿且以二縣屬揚州省義興江陰二郡並國山臨津義鄕三縣入陽羨與江陰縣皆來屬故隋志載晉陵無錫陽羨江陰四縣大業初廢州爲毗陵郡末年竊據不常唐武徳二年杜伏威歸款三年復攺爲常州以故蘭陵縣地置武進以江陰縣置曁州置曁陽利城二縣六年復陷於輔公祏七年平以義興縣置南興州置臨津陽羨二縣八年省並省二縣以義興縣來屬九年又省曁州及二縣以江陰縣來屬太宗貞觀元年分天下爲十道屬江南道八年並武進於晉陵武后垂拱二年復分置元宗開元二十一年增置十五道屬江南東道天寶初嘗攺爲晉陵郡肅宗至徳二載復爲常州乾元元年統以浙江西道節度使代宗大歷間又合浙江東西置都團練觀察使徳宗建中元年分浙江東西道各置使二年合浙江東西道觀察爲節度使尋賜號鎭海貞元三年復置浙江西道都團練觀察使憲宗元和元年升浙江西道都團練觀察使爲鎭海節度常州皆嘗屬焉武宗會昌四年升常州爲望僖宗光啟以後又復竊據昭宗景福元年歸於僞吳后晉天福二年遜於南唐又攺江陰縣爲軍後周顯徳三年取常州未幾復入於唐皇宋開寶八年乃隸職分江陰軍廢而復置者三今領縣四境壤道裏各附焉

州境州在東京一千九百八十三里西京二千八百三十三里行在五百四十里東西二百里南北二百七十里是爲提封之境東百五十里入平江府常熟縣【自界首又五十里至平江】西五十里入鎭江府丹陽縣【自界首又一百二十里至鎭江】南一百八十里入安吉州長興縣北九十里入揚州泰興縣揚子江中流是爲四正之境東南九十里入安吉州西南百八十里入溧陽縣東北三十五里入江陰縣西北八十里入丹陽縣是爲四隅之境

敍縣

晉陵望晉陵縣古延陵邑杜佑通典言之詳矣秦隸會稽前漢攺曰毗陵新莽攺曰毗壇後漢復舊名隸吳郡晉隸毗陵郡避世子諱攺曰晉陵隋置常州復隸焉

縣境縣在州東南四里東西四十九里南北百七里是爲提封之境東四十七里入無錫縣五牧橋西二里入武進縣新坊橋南八十里入宜興縣萬金鄕北九十里入揚州泰興縣揚子江中流是爲四正之境東南百四十里入大湖無錫縣開化鄕西南五十里入武進縣惠化鄕東北三十五里入江陰縣良信鄕西北五十里入武進縣仁孝東鄕是爲四隅之境

武進望武進縣曲阿丹徒舊境吳析丹徒爲縣晉廢歸丹徒尋析二縣復置隸毗陵郡後又嘗僑立南蘭陵郡於是縣南齊太祖四世祖淮陰令蕭整自東海蘭陵避地來居縣之東城裏梁攺爲蘭陵縣隋開皇九年並入曲阿縣唐武徳三年以故蘭陵縣地復置貞觀八年省入晉陵垂拱二年復置後唐大同間僞吳據其地時江盜旁午民不奠居徙附郡城

縣境縣在州西南一里東西五十二里南北百八十里是爲提封之境東二里入晉陵縣新坊橋西五十里入鎭江府丹陽縣永安鄕鋪南九十里入宜興縣神安鄕臧墓橋北九十里入揚州泰興縣揚子江中流是爲四正之境東南四十里入晉陵縣永勝西鄕西南五十里入鎭江府丹陽縣桂仙鄕東北三十里入晉陵縣徳澤鄕西北六十里入丹陽縣永安鄕是爲四隅之境

無錫望無錫縣泰伯舊國闔廬未城姑蘇皆都此其後楚並粵考烈王元年相黃歇以淮北十二縣封爲春申君越十五年歇言淮北邊齊請徙封江東王許之因城故吳墟【越絕云北城泰伯所築寰宇記云泰伯西城去縣四十里髙三丈輿地誌吳城梅李平墟李或作裏】縣名昉見漢志【陸羽慧山寺記云是山當周秦間大產鈆錫漢興方殫故名】王莽攺曰有錫後漢復舊名至順帝隸吳郡【時有樵者於山下得銘日有錫兵天下爭無錫寧天下淸有錫沴天下獘無錫乂天下濟】吳析爲屯田縣廢晉太康元年復置隸毗陵郡焉

縣境縣在州東南九十里東西百十五里南北百二十七里是爲提封之境東六十五里入平江府常熟縣苑山西四十七里入晉陵縣五牧橋南七十七里入平江府吳縣烏山北五十里入江陰縣陳溝是爲四正之境東南四十三里入平江府吳縣烏角溪西南五十一里入晉陵縣白石塘東北七十四里入江陰縣嶺村西北五十里入晉陵縣五湖口是爲四隅之境

宜興望宜興縣荊吳舊境戰國入楚秦滅楚避莊襄王諱易楚爲荊一曰荊邑一曰陽羨漢髙帝五年荊令尹靈常以功封陽羨侯隸會稽郡永建四年邑人周嘉上書謂縣僻左難應期會請析隸詔以浙江東爲會稽郡西爲吳郡遂屬焉吳寶鼎元年析吳郡九縣置吳興郡以縣屬晉懷帝朝又析吳興之陽羨並長城之北鄕置義鄕國山臨津與陽羨爲四析丹陽之永世置平陵及永世凡六縣立義興郡以表周三舉義兵之功尋以永世歸丹陽宋永初三年析宣城之廣徳吳興之故鄣長城及陽羨義鄕五縣各割地增置綏安縣復領縣六元嘉六年省平陵歸永世八年隸南徐州梁末卽綏安置大梁郡隋平陳郡廢歸義鄕於長城省國山臨津合陽羨爲義興縣隸常州尋復爲郡唐武徳七年攺南興州置陽羨臨津二縣八年復爲義興縣並廢二縣入焉國朝太平興國元年避熙陵禦名下一字攺今名

縣境縣在州南百二十里東西百六十五里南北百十四里是爲提封之境東九十三里入平江府吳縣太湖中沂洲西陽【一云洞庭西山】西七十二里入建康府溧陽縣葑埭村南六十里入安吉州長興縣垂腳嶺分水北五十四里入晉陵縣孫墅村是爲四正之境東南八十四里入長興縣義鄕山西南百里入廣徳軍廣徳縣伏牛嶺東北六十五里入晉陵縣百瀆口【舊志六十里入武進陵臺村】西北九十里入鎭江府金壇縣是爲四隅之境

陸程東自通吳門至江陰常熟兩縣南自徳安門至長興縣西自朝京門至丹陽縣北自靑天門至大江南岸東南自通吳門至望亭西南自石幢門至建平溧陽縣東北自東欽門至江陰縣西北自朝京門至金壇丹陽縣

水程運河東自通吳門至望亭驛風波橋西自朝京門至丹陽縣分界鋪西蠡河自南水門一入滆湖沙子至宜興縣一入太湖西至長興縣東至吳江縣揚子大洋江西起鎭江東抵江陰南岸橫六十里地名於塘魏浦大港小河中流與泰興縣分界申港在晉陵縣徳澤鄕北接江陰無錫兩縣入大江利港自靑山門外河東北至江陰縣入大江戚墅港在通吳門外十八里南通直湖港皆晉陵無錫接境入太湖

分埜周官保章氏以星士辧九州島之地所封封域皆有分星可觀妖祥鄭注謂大界曰九州島州中諸國中之封域於星亦有分其書亡堪輿𨿽有入度非古數蓋大界易知細度難明毗陵一郡類鄭氏所謂諸國中之封域諸史亦罕言入度且互有異同史記謂揚州屬牛女分【史記天官書牽牛婺女揚州】前漢志謂吳地斗分仍指會稽郡屬焉【前漢地理誌吳地斗分埜今會稽九江丹陽豫章廬江廬陵六安臨淮郡盡吳分也】後漢志謂斗十一度至婺女七度一名須女爲星紀之次吳越分晉隋志同但晉志指會稽爲牛一度【後漢郡國志自斗十一度至婺女七度一名須女日星紀之次於辰在丑謂之赤奮若今吳越分埜晉天文志斗牽牛須女吳越揚州自南斗十二度至須女七度爲星紀於辰在丑吳越之分埜屬揚州隋地理誌自斗十二度至須女七度爲星紀吳越得其分又晉志引魏大史陳卓言郡國所入度云會稽入牛一度闕吳郡蓋仍據前漢郡名也】大槪可定者次在星紀埜在揚郡之所入細度則未詳也重修毗陵志卷第三

理地﹝三﹞毗陵當五季時鄰吳越竟僞吳刺史張伯悰增城築方直雄固至號金斗太平興國初𨿽詔撤樓櫓規模猶巋然也邑有四晉武附郭外二邑皆古城坊市內布郊圻外畫橋梁間錯按圖而觀如示諸掌

城郭

州內子城周回裏三百一十八步髙二丈一尺甓之唐景福元年淮南節度使揚行密遣節衙檢校兵部尙書唐彥隨權領州事重修立祠天王祠鼓角樓白露屋今爲郡治子城周回七里三十步髙二丈八尺厚二丈甓之上有禦敵樓白露屋僞吳順義中刺史悰增築號金斗城【余幹詩云毗陵城如金斗方其義取此】門四西迎秋南金斗北北極外繚以池公於內國朝仍其舊制建炎中守俟復興繕胡珵爲記謂州治寓

晉陵武進城附郡治

無錫城在運河西梁溪東越絕云無錫城周回二里十九步髙二丈七尺四郭周回十一里二十八步髙一丈七尺門皆有屋南徐記云縣舊城基也六年令李晉卿重修今門關有四東熙春徑膠山南朝京徑平江西梁溪徑惠山北蓮容徑郡城

宜興城在荊溪北後漢袁爲令造長橋於溪南去縣二十步今之縣治蓋舊址孫權嘗爲陽羨長赤烏六年築城周回一里九十步髙一丈二尺厚稱之壕闊三丈五尺隋大業初路道徳重修陽羨志云晉宋置郡爲太守治所而縣治在君山後縣如故今門闉有二南二里曰南興北一里曰源慶

坊市

州﹝晉陵武進附﹞孝仁東坊自大市魚行以東至通吳和政門孝仁西坊自大市魚行以西至武進雙桂坊舊曰孝義以旌表孝子得名國朝避熙陵禦名下一字攺今名定安坊在運河南舊爲萬安鄕故老相傳中興前嘗展拓郡城廢此鄕攺爲定安坊【張侍郎宧元名寀大觀四年以上捨出身初授官告稱晉陵萬安東鄕時未展城此其證也但他無文字可考年月未詳】翰林坊在光孝寺南以胡文恭家世掌絲綸故名聖智坊在資聖寺東富業坊在裏虹橋北丰樂坊在水華橋北椿桂坊在定安坊街北徐守申建以張太傅彥直四子聯第取竇燕山靈椿丹桂爲名佚老坊在徳安門內徐守申建以孫中奉庭臣胡公遠相繼退閒優遊裏閈故名興仁坊在新坊橋西慈孝坊在新坊橋北狀元坊在郡前街東史守彌悆建以蔣侍郎重珍魁天下故名明倫坊在郡前街西史守彌悆建以通郡學故名雙桂坊在武進縣東以丁都官宗臣校理寶臣聯第故名舊志云本名來賢幹徳五年邑人宋維宋絳皆第進士令宋蟾嘗更此名正素坊在武進縣東廟巷徐守申建以張公舉賜號正素處士故名壯猷坊在武進縣南朝京門街北徐守申建以胡宗回屢帥邊故名【今椿桂張氏子孫有居此者景定閒攺爲椿桂新坊】世賢坊在武進縣北趙守善防建以張參政守所居裏故名進賢坊在郡學橋南通金斗門【詳見學校】興賢坊在貢院街南惠明坊在郡前惠明橋側金斗坊在金鬥門街東千秋坊在金鬥門橋南街東徳壽坊在金鬥門橋南街西大市在羅城東南二里舊置務有市令市長典市後惟差市長貿易物貨以惠民旅務久廢市令今隸錄參廳諸關城外皆有小市橫林市在晉陵縣東南二十七里奔牛市在武進縣西南二十七里

無錫平正坊在縣橋前街西愛民坊在縣橋前街東迎溪坊在縣西向南抵迎溪橋狀元坊在縣東大市橋以蔣侍郎所居得名睦親坊在縣東南水﹝石達﹞橋新街思禪坊在縣東南倉橋北禪寺巷廣濟坊在縣東南倉橋巷永興坊在縣東南市橋東懷仁坊在縣東大市橋東南鎭巷崇安坊在縣東以寺故名新橋坊在縣南南市橋西景云坊在縣南樊家巷禮遜坊在縣南唐家巷三登坊在縣南倉前遺愛坊在縣南郗家巷以郗令漸故名縣市在縣東街洛社市在縣北招義鄕風土記云晉王右軍莊後因鬼神喧呼成市望亭市在縣南新安鄕風土記云隋文帝至徳二年置竹塘市在縣西北六十里招義鄕風土記云晉天福二年十月置陸墟市在縣西北四十七里富安鄕風土記云市東七十步有陽山出石堪作臼始民未知開斲漢大夫陸端設肴醴以祭後取爲器寰宇記云江東數州皆藉其用甘露市在縣東六十里延祥鄕江市在縣南十三里揚名鄕陶市在縣南十二里揚名鄕郭市在縣南十八里揚名鄕

宜興崇禮坊在縣治前荊溪南之左遵義坊在縣治前荊溪南之右蛟川坊在縣治前荊溪北之左招徳坊在縣治前荊溪北之右舊志載荊溪南曰欽善新安北曰輔賢荊陽今亦通稱縣市一在縣南十步東入蛟川坊西入招徳坊在長橋南湖洑市在縣南四十里潼渚市在縣西三十里張渚市在縣西南七十里

鄕都

晉陵定安西鄕在縣東南五里定安東鄕在縣東南十五里永勝西鄕在縣南五十里從政鄕在縣東南六十里太平鄕在縣東南七十里新塘鄕在縣東南七十里迎春鄕在縣東南八十里永勝東鄕在縣東南三十里安上鄕在縣東南五十里政成鄕在縣東三十五里安丰南鄕在縣東北三十里安丰北鄕在縣東北三十五里大寧鄕在縣東北三十五里永丰東鄕在縣東北二十里循理鄕在縣北二十里依仁東鄕西鄕並在縣東北五十里永丰西鄕在縣東五里徳澤鄕在縣西北三里孝仁鄕在縣東北二里

武進懷徳南鄕在縣東南二里懷徳北鄕在縣西北三里安善東鄕在縣西北二十里安善西鄕在縣西北三十五里千秋鄕在縣西北九十里仁孝東鄕在縣西北四十五里仁孝西鄕在縣西北五十里惠化鄕在縣東南三十里大明鄕在縣西南七十里棲鸞鄕在縣西南八十里旌孝鄕在縣西南九十里延政鄕在縣東南二十五里欽風鄕在縣西南六十里尙宜鄕在縣西南九十五里鳴鳳鄕在縣西南四十里舊管三十六鄕後並爲十六雙桂坊與焉

無錫天授鄕在縣東北三里開元鄕在縣西南二里懷仁鄕在縣東北六十里興道鄕在縣西北四十里開化鄕在縣西南六十里太伯鄕在縣東七十里宅仁鄕在縣北六十四里【舊名光宅】靑城鄕在縣西北五十里富安鄕在縣西五十里【舊名永安】上福鄕在縣東五十里延祥鄕在縣東七十里【舊名這祥】垂慶鄕在縣東五十里【舊名垂拱】膠山鄕在縣東五十里萬安鄕在縣西二十五里布政鄕在縣西四十里新安鄕在縣南五十里景云鄕在縣東二十八里神護鄕在縣西北五十里興寧鄕在縣北四十六里梅李鄕在縣東三十五里招義鄕在縣西北四十里揚名鄕在縣西南四十里舊管三十六鄕並爲二十五今復省其三曰苑開寶歸徳

宜興開寶鄕在縣東北二里善計鄕在縣東北十五里洞山鄕在縣東北三十五里萬金鄕在縣東北四十五里滆湖鄕在縣西北七十里成任鄕在縣西北二里伍賢鄕在縣西北六十里神安鄕在縣西北六十里淸津鄕在縣西北七十里函亭鄕在縣西北七十五里從善鄕在縣西北七十里金泉鄕在縣西南五十里永丰鄕在縣西南四十五里山亭鄕在縣西南二十里淸泉鄕在縣東南二里君山鄕在縣東南三十五里舊管二十鄕後省其四【中鵝南入淸泉北入開寶震山入洞山丰義入滆湖】

橋梁

州惠明橋一名州橋在譙樓直南以河故名嘉定中史守彌悆重建易甓以石狀元橋在郡學前崇寧中朱守彥建以霍侍郎端友魁多士故名舜宜橋在迎秋門內紹興二年重建縣橋舊名靈雉一名化洞晉陵縣舊治在此晉永嘉三年建倉後橋在郡倉後今廢【以上跨內子城河】金斗橋舊名甘棠在金鬥門外行春橋在行春門外月斜橋舊名西斜在迎秋門外唐至徳初建臥龍橋在朝京門內嘉定間趙守善湘重建甕子橋在靑山門內洗馬橋在行春門南外子城濠側祥符經云隋陳司徒洗馬於此故名【以上跨外子城濠】天禧橋俗名驛橋在荊溪館西唐如意二年建國朝天禧中重建故名新坊橋在天喜橋東梁大同元年建晉陵武進於此分境元丰橋舊名飛鳳一名殷橋在新坊橋東唐如意元年建國朝元丰初重建故名太平橋舊名通波又名建元齊建元中建唐建元中修後以直太平寺故名【以上跨運河】瑞登橋俗名顧塘在外子城南一里西與城濠合流肅華橋俗名葛橋在瑞登橋東唐如意三年建顯子橋在肅華橋東薦橋在顯子橋東水華橋在薦橋東僞吳興善二年建或雲南唐後主時建裏虹橋俗號八字在水華橋東與運河合流唐儀鳳二年建【以上跨後河】虹蜺橋一名市廨在市西坊與後河合流唐至徳初建五熟橋在虹蜺橋北晉永和三年建祥符經云市熟橋榮橋在五熟橋北亦名甘蔗唐開元中建三板橋在榮橋北斜橋在邗溝之匯南直果子巷北直和政門東近永福寺西入斜橋街永福寺橋在斜橋東北小洞橋在永福寺橋東南直新巷晉陵縣橋在縣治前縣東橋在太平寺側小石橋在通吳門內十餘步南通運河【以上跨邗溝北泒】臧橋在新坊橋西北通運河唐永慶三年建祥符經云大夫臧蒿寓此故名邗溝橋在徳安門內街東唐至徳初建孤兒橋在邗溝橋東唐正觀初建祥符經云昔徐良卿之子四繼母殂哀殞於此故名樂家橋在孤兒橋東直永慶寺巷徳勝橋在太平橋西堍北通運河【以上跨邗溝南泒】

晉陵通吳橋在縣東南城門外通驛道東欽橋在縣東北城門外徳安橋在縣南城門外和政橋在縣西北城門外靑山橋在縣西北城門外通江橋在靑山門外通申利等港雙橋在和政門外中浦大彎橋在靑山門外一里查墅橋黃汀橋並在靑山門外百丈橋在縣西北循理鄕楊頭橋在縣東北依仁鄕鄭陸橋在縣東北永丰東鄕网頭橋在縣東北安丰北鄕杭子橋在縣南徳安門外四里浮塘橋在縣南徳安門外九里三橋在縣西南廣化門五里晉陵武進分界陳墅橋在縣東南通吳門外十五里

武進虹橋舊名小橋在縣西南朝京門外大觀三年建易今名廣化橋在縣南城門外陳渡橋在縣南廣化門外四里跨西蠡河舊傳隋陳司徒建遊塘橋在縣西南十八里跨西蠡河直廣惠行廟徐湖橋在縣南十餘里

無錫縣橋在縣治前淳佑間平甃如地大市橋在縣東二百步跨運河隋大業八年建嘉定中令鄭之悌易以石梁倉橋在縣南一里南市橋在縣南一里餘唐武徳中建將軍堰橋在縣南百步茅子橋在縣南六十步女貞觀橋在茅子橋南虹橋在運河西縣倉側直縣學迎溪橋在西門內水﹝石達﹞橋在運河西梁溪橋在縣西五十步跨梁溪通大湖隋大業中建鳳光橋在運河東善智寺西唐武徳七年建斜橋在善智寺東唐咸亨二年建橫跨二梁之口故名國朝崇寧間重建亦名崇寧橋觀橋在運河東以洞虛觀故名俗傳縣中有九河如箭上河如弦此河頗湮塞謂一箭折其首云染涇橋在中街以通涇水故名度僧橋在南禪寺側盛巷橋在北門內運河東沈橋在北門內運河西與崇安寺相望嘉熙間令趙時海重建易名趙公橋旁有星星泉蓮容橋在北門唐正觀三年建通江陰有閘以湖故名【已上在縣城】錢橋在九龍山北通湖狀元橋在湖埭嘉定間以蔣侍郎舊居故名潘葑橋在縣北十八里跨運河唐麟徳二年會稽都督唐仁泰建今廢新安橋在縣南十八里臨運河以通溪故名風波橋在望亭唐永淳三年建與平江府分境

宜興長橋在縣南二十步晉周孝公斬蛟之地陸澄地抄云漢邑令袁﹝王巳﹞建【南唐徐鉉記橋亦云】東西四十尺南北二百五十尺唐人詩雲長橋今夜月陽羨古時州李華詩雲云雨生泉窟雷霆落劍鋒國朝景徳四年令李若谷攺造天聖六年令賈丞相昌朝更築未遂越明年落成有坐憶蛟橋此日新之句元丰二年郡丞錢垂範行縣庖舟延毀四年令楮理重建榜曰忻濟蘇文忠過之大書十二字於石曰晉徵西將軍周孝公斬蛟之橋因攺曰荊溪淳熙十一年裏寓趙知宗

倡率重造上立神佛祠四列市區二十有八云周橋在長橋南跨周瀆治平中令樓閌建紹定間令趙與悊重建通津橋在縣東跨城濠治平中建俗名新橋宜民橋在尉司東寶慶間尉趙汝邁重修歸美橋在縣東北運河之曲舊名龜尾寶慶間丞沈次殳倡率攺造毀於嘉熙二年今復建焉福徳橋在縣西北跨運河俗名後橋嘉定間里人以石易木亦毀於嘉熙今復舊通運橋在尉司教場西令趙與悊重建杜橋在縣東嶽廟西以杜牧之水榭故名倉橋在周橋南跨寺瀆紹興間令髙老建令趙與悊重甃寺橋在南門跨寺瀆新溪橋在南門外六水岸髙定間以石易木梁就安橋在南門西南二里令趙與悊重建易今名謝橋在南門外二里流杯橋在南門外六里舊傳周孝公射虎處侍郎橋在湖﹝汶去文攺父﹞鎭罨盡溪舊傳陸希聲隱居於此蔣穎叔題其宅云二十四亭蕪沒盡溪邊猶有故時橋【樊川集有李侍郎昔居陽羨富有泉石名亦取此】南興橋在縣南門外源慶橋舊名象賢在北門外二里令趙與悊重建易今名湛瀆橋在縣北十五里計亭橋在縣北二十里跨運河亦毀於嘉熙今復舊葛墟橋在縣三十里跨運河歸徑橋在縣西南四十五里淳佑間邑人重建餘靄橋在成任鄕通神安鄕徑升潤嘉定末攝令洪築堤成梁十有四後以規利於渡者撤之重修毗陵志卷第四

詔敕藝祖皇帝混一區宇常以東南偏壘入職方王言播告視同畿甸列聖相承罔不以政教乂我受民中興距行都五百里而近徳意所及尢先焉謹摭大事書於策

開寶諭吳越王取常州詔敕錢俶朕統禦萬邦撫臨兆庶推至誠而待物期率土以歸心布惠行仁是予本志興兵動眾非我願爲惟彼江南言修臣禮久被撫綏之化頗傾依附之心貢封章則惟見恭勤修外貌則多從減降旣云事大每欲包荒甘言嘗信其赤心內稔豈疑其姦計而又疊傾誠款願降冊封旣禮分之未虧故我心之無間使人頻至詞旨愈專是以特降近臣俾其略來赴闕頒宣優厚恩禮殊隆何期終日包藏一旦彰露不惟多方托故懇避來朝而乃修葺城池選練軍旅教習戰陣抽點鄕兵爲捍拒之計謀作攻守之準備朝廷養寇垂二十年心狠貌恭突然自敗向展爲臣之禮適滋觀釁之方每云傾輸盡彰狡詐旣行問罪須至興師今者禁衛出軍雲臺選將克期攻取直抵升州卿任重統戎心專蕩寇況早者曾被章奏具述事宜今驗姦凶果符陳請聞玆討伐必罄忠廑今候丁徳裕到彼住三五日可部領兵士起發且往攻取常州毗倚之懷寤寐無已故玆詔示想宜知悉

常州平獎諭吳越王詔敕錢俶省所差鎭東軍支使王通今月二十八日走馬到闕奏今月十五日僞命知常州禹萬誠等歸附已安撫州城訖事具悉卿位髙王霸天付將材門傳衛社之勛世著勤王之節一昨親提銳旅取彼堅城勢孤而旣絕援兵力盡而遂輸降款遽歷寒暄之候終成收復之功永增史冊之光輝實副君親之任委其爲嘉賞不捨寐興故玆獎諭想宜知悉

撫定常州敕榜敕常州管內百姓人戶等汝等咸在偏方未沾皇化以熱耨寒耕之苦困急徵暴斂之風念爾生靈因興弔伐今者已收郡邑期盡殄氛霾當使蒸黎永遂蘇息所宜遠安家業各著農桑被予臨照之恩共樂混同之化凡爾民庶體我誠懷故玆榜示各令知悉【並大詔令】

淳化寬徵詔詔曰峽路諸州先是賈人舡輸到岸錢常潤等州市徵取算外境上又倍徵者並除之【淳化二年實錄】

大觀學校推恩詔學校興崇人才樂育法備令具勸徳已行深慮有司失實尙有遺材傳不云乎進賢受上賞蔽賢蒙顯戮閱前日賓興之數較其試中多寡惟常州爲眾苟依常格推恩非古人上賞之意其知州教授特與轉一官【大觀三年大詔令】

紹興賑卹流民詔紹興元年三月二十八日詔常州平江府近有淮南京東西等路避寇渡江流移失業之民可專委逐州知通措置賑卹仍依老疾貧乏不能自存人條法給散及慮艱得柴薪每人每日特更給錢二十文七歲以下減半以本州島常平錢谷支撥深慮數目不足平江府降度牒二百道常州一百道變轉應副【會要】

紹興增置水軍指揮紹興四年十二月二十日奉聖旨江南沿江爲軍皆系緊要控扼重地已專委諸路帥臣漕臣打造車戰舡外合行招置水軍教習戰船以備緩急禦敵令臨安平江鎭江府秀常州江陰軍太平池江洪州興國鄂嶽潭州各置水軍以五百人爲額並以橫江爲名其招軍例物並請受並依雄節指揮則例支破

紹興蠲放被水下戶積欠稅賦詔紹興二十九年三月二十四日詔常州鎭江府實被水第四等以下人戶並湖州平江府紹興府下戶未經賑濟之前已自流移未曾除放之人下轉運司委官究見諸實並依紹興二十八年九月二十七日指揮施行【紹興二十八年九月二十七日三省言平江紹興府湖州諸縣除放免被水下戶遞年積欠擬令戶部開具有無侵損歲計上曰不須如此止令具數便於內庫支降撥還朕平時無妄費內庫所積正欲備水旱爾本是民間錢卻爲民間用何所惜於是下詔平江府紹興府湖州諸縣災傷所有已前積欠稅賦並與除放令逐縣限五日開具合除數目申州覆實申轉運司本司保明申戶部候到令本部具數奏請於禦前支降撥還其人戶私債並欠坊場酒錢並候三年外理還如官司尙敢追索騷擾令監司郡守覺察具名聞奏仍許越訴旣而十一月一日詔內藏庫降錢三萬九千六百一十貫七百四十二文付戶部充紹興平江府湖州被水人戶合放上供物帛會要錢米數目價值】

乾道免身丁錢絹指揮乾道元年二月癸卯詔朕以雨不止有傷蠶麥可自二十五日避正殿減常膳其浙東西路災傷去處人戶合納身丁錢絹臨安府紹興府湖常州並與全免一年溫臺明處州鎭江府並各減放一半將減下之數於內庫計支銀絹撥還戶部以充軍用

淳熙間兩縣水澇禦筆聞常州宜興無錫二縣近遭大水今水勢何如合補種晚稻卽日已插種多少不可車戽再種者頃畝若千疾速開具奏來付張孝賁

淳佑蠲稅指揮淳佑二年七月二十日省札常州晉陵武進兩縣管下拋荒田土無人耕種今來禦史臺兩浙運司備到民詞乞行撿放合與審實施行札付浙西提舉司委官檢踏據具到管催苗稅去年已放數目及新種荒白帳狀乞從朝廷優卹減放施行奉聖旨將淳佑二年兩縣合納應於夏稅不分上中下戶並各蠲放一半

技藝於氏淸言毗陵人工寫荷花獨步一郡宋寧宗朝以荷花障進奉喜動天顏特旨授承節郎浙西安撫司計議官家學相傳其孫務道圖寫尢精曾以荷花圖於歸附後附江東道宣慰錢同知經進由是其名愈重重修毗陵志卷第五

官寺﹝一﹞君子朝以聽政夜以安身此官寺之所由設也毗陵自建炎後郡城無復舊觀兪侯俟倡而復之諸賢嗣而葺之規模於是粗備矣因革廢興今悉著其顚末並郵驛附於左

州治州治在內子城唐末郡屬淮南楊氏權刺史唐彥隨經始於景福元年建譙樓儀門正廳西廳廊廡堂宇甲仗軍資等庫餘六百楹至南唐郡歸我朝因舊增葺建炎中毀兪守俟興復後浸以備譙樓在內子城南常州二大字徐鉉所篆占相者謂筆勢雄偉如金鍾覆羣龍乃掄魁接踵之讖熙寧崇寧嘉定已三應矣榦道初葉守衡創兩挾樓嘉定間史守彌悆制更鼓十有四銘曰晨昏汝司政汝儆相與保之期於有永儀門在譙樓後列戟十有二左右有便門門之外東西各屋十餘楹手詔亭在譙樓前左班春亭在譙樓前右放生亭舊在行春橋之西北後徙郡圃淨遠亭後又徙荊溪館之西淳佑間王守圭徙行春橋之東南正廳亦謂設廳【相傳謂舊爲燕犒將吏之所謂之旬設故公廚亦日設廚】屋五楹中揭眞宗文臣十條前列戒石銘東西兩廡各十餘楹客位在西廡入轅門而南爲吏捨便廳在正廳西亦曰西廳其左有挾屋爲上客位僉廳在設廳東舊名都廳僉宣和間以懷安軍奏令尙書省公相廳稱都廳乞將本軍都廳以僉廳爲名詔從之令諸路仿此其南爲當直司頹廢弗治咸淳三年史守能之重葺節制司僉廳附僉廳平易堂在正廳後嘉泰間李守建桂堂史守能之所名以堂之南古桂森列也站臺在桂堂後問春亭在內子城東北隅嘉定間史守彌悆嘗種梅數十本中著一亭後四十餘年能之以從子繼守扁以問春取盧襄𨿽我故園無分看問渠春色幾時來之句宿鳳亭在外子城東北隅以古柏蒼翠史守能之建取老杜香葉終經宿鸞鳳之句立齋在平易堂西咸淳二年家守鉉翁建取易恆卦立不易方之義匪懈堂在立齋前西偏舊與平易堂相直史守能之移建於此堂扁乃淳熙閒光宗在東宮時書以賜吳守瑊者靜鎭在便廳後家守鉉翁建小東山在便廳後東偏以唐刺史韋夏卿東山在羅城東南隅且舊觀廢革故名之以存古【未詳所始】時雨堂在便廳後西偏浙西道院在便廳西北嘉熙間陳守采所名凝露堂在道院後紹興間鄭守作肅建以唐獨孤及守是邦嘗有甘露之瑞故名【獨孤有表見詞翰門】梅露堂在凝露堂後紹興末莫守伯虛以郡宅梅著異花且有甘露之瑞故名孫鴻慶爲記【見文集】多稼亭在子城西北隅建炎中毀乾道間晁守子健重建胡蒼梧題扁張南軒爲記【見詞翰門】愛梅亭在郡圃淳佑間李守迪建極髙明在外子城上干道初葉守衡建名淨遠楊誠齋有犯雪來登之句【見詞翰門】嘉定間史守彌悆更名髙爽淳佑八年李守迪又更曰景鄒以嘗爲廣陵校官實踵道鄕故武尢切仰止暇日登城北望或指示道鄕松楸故名咸淳二年家守鉉翁又更曰極髙明近民堂在平易堂西【已下亭堂凡十今廢】虛白堂舊在便廳西紹聖間廖守正一建靜治堂舊名惠愛紹興間陳守正同建臥治堂楊誠齋有詩【見詞翰門】如農齋舊在便廳後乾道閒錢守建所建取政如農功之意思賢堂在道院西嘉泰間趙守善防建燕喜堂在郡圃淳熙間張守孝賁建懷古堂在郡圃淳熙間陳守庸建下臨大池𨿽旱不涸舊傳郭璞所鑿故名聞薌亭在郡圃淳熙閒張守孝賁建三山閣在郡圃楊誠齋有望三山詩【見詞翰門】

通判東廳在州治東風月堂在廳後雙檜堂在風月堂東省軒在風月堂東【今廢】宿鸞堂在雙檜堂北

通判西廳舊在州治西【後廢其地並入判官廳今卽天禧橋東館爲治】

鈐轄廳舊在司戶廳東【今廢】

教授廳在州學東增差教授廳在薦巷

節幹廳無定所

判官廳在州治西

推官廳在判官廳西

錄參廳在州治譙樓內西偏治州院

司理廳在譙樓外西偏治司理院

司戶廳在州治東

司法廳在州治東【今廢】

監倉廳在司戶廳西

廂官監酒稅廳無定所

晉陵縣治縣治舊在內子城西南化洞橋淮南楊氏展築羅城徙外子城東邗溝上敬簡堂在廳後

盡心堂在廳後西偏宣嘉堂在廳事東大觀間令李景得古甓有篆文曰位至公卿功冠天下令名宣揚萬姓嘉昌字畫奇古時堂初建取二字以名不濁堂在宣嘉亭南面水池

縣丞廳廳在縣治西偏

主簿廳廳在縣治西十餘步

縣尉廳廳在縣東南通吳門外三里

武進縣治縣治在金鬥門外街西瞻衮堂在廳事西章子厚嘗宰是邑故名

縣丞廳廳在縣治東偏有松槐堂

主簿廳廳在縣治東

縣尉廳廳在縣南廣化門外

無錫縣縣治在大市橋西鼓樓在縣橋北宣詔亭在鼓樓東頒春亭在鼓樓西正廳在鼓樓後東西兩廡各十餘楹晝簾在廳後平淸堂在晝簾東不欺堂在平淸堂東淸心堂在晝簾西九峯亭在縣圃西

縣丞廳廳在縣治東

主簿廳廳在縣治西

縣尉廳廳在丞廳東

監務廳廳在縣治東

宜興縣治縣治在荊溪北鼓樓在縣治前城門上宣詔亭在城門內左頒春亭在城門內右廳事在鼓樓後淸心堂在廳西無倦軒在淸心堂後明生堂在廳東勤淸堂在廳後巢鳳亭在縣圃見山亭在縣治後城門上瑞蓮亭在縣治北有橋跨城濠巖月亭巉碧亭並在縣圃

縣丞廳廳在縣治東有直節堂

主簿廳廳在丞廳東有髙士堂

縣尉廳廳在縣治北城外有巢僊堂東軒竹齋

監務廳廳在縣治東南稅務

館捨

州荊溪館舊名毗陵驛在天禧橋東枕漕渠以通荊溪故名南唐徐鉉嘗有驛橋風月之句【見詞翰門】紹興末髙宗皇帝親徵逆亮車駕幸金陵及還行都皆嘗次荊溪館【事見會要】西行衙在天禧橋東荊溪館西使星亭在西行衙東弭節亭在使星亭東荊溪堂舊志云在法濟寺前毗陵驛之東【按舊志記法濟寺前今寺攺爲縣學學前隙地卽其故基也】建炎三年及紹興七年髙宗皇帝車駕往來金陵嘗一再次荊溪堂【事見會要】見山亭舊志云在崇勝寺前與河之南獨狐公所遊東山相望故名白雲亭在天禧橋西皇華亭對薦福寺街南光華亭在通吳門內街北艤舟亭對光華亭如歸亭舊名觀風在朝京門內

晉陵寅賓亭舊名盍簪在通吳門外二里尉廳之右其廢久矣咸淳三年史守能之重建稍近城闉易今名

武進朝京館在朝京門外一里舊傳髙麗亭以髙麗入貢嘗館於此初曰如歸【紹興間徐守天民重建攺今名】

無錫太平驛在縣東百步南門驛在縣南二里北門驛在縣北一里並東臨運河五里亭在縣北五里西臨運河梁紘塘通梁溪直抵惠山又有五里橋

宜興陽羨館舊名迎華驛在遵義坊北臨荊溪唐張佑有荊溪館呈崔明府詩雲長橋今夜月遠櫓下搖聲治平中令樓閌重建紹定初令趙與悊撤而新之取唐人艤舟陽羨館之句攺今名泳飛亭舊名弄舟在迎華驛前今爲放生之所故名重修毗陵志卷第六

官寺﹝二﹞國家取民有制曰常賦曰徵搉帑廩出納所以供公上給郡計也毗陵賦入今不逮昔而調度無異盛時爲之用之盍知所處矣

倉庫

州糴納倉在州橋南街東紹興四年兪守俟始創三廩多寄納於寺觀八年王守縉復增八廩又於倉後浚河以便漕餫歲久堙廢今爲廩十有一廳屋三楹爲受給之所常平倉附糴納倉廩有三軍資庫總十七楹在譙門內東偏紹興詔錄參專監通判提舉簿書並同僉署大軍庫在軍資庫東常平庫在軍資庫西江防庫在軍資庫東糴本庫在軍資庫西牙兌庫在軍資庫西都倉錢庫在軍資庫西折帛庫在軍資庫北夏稅庫在軍資庫東贓物庫附軍資庫經總庫在通判廳東廡宣和二年置經制司建炎五年置總制司舊以守貳通掌而隸提刑司後因版曹有請專屬通判主管焉惠民藥局在金鬥門裏寶佑間奉旨創建甲仗庫在設廳東廡至道中詔諸路教閱軍士官給弓矢知通提舉都監同主管其正監官遞宿焉架閣庫在小廳西廡倉庫令州以職官縣以丞簿尉掌焉諸案牘三年一檢簡申監司委官覆閱除之其應畱者移別庫【今廢】雜物庫在小廳西廡公使庫國初命諸州置公使庫過客必館寓下逮吏卒亦給口券此古者使食諸侯之義也酒庫總四十餘楹在小廳西錢庫在小廳西廡銀器庫在公使庫西帳設庫在小廳西醋庫在薦巷開寶中詔聽官酤熙寧間令抱課息余助公使庫【薦巷舊基尙存今徙孟巷】設廚在浙西道院西

晉陵省庫在縣治

武進省庫在縣治

無錫省倉在縣南常平倉在省倉西省庫在縣治

宜興苗倉在縣城門西麥倉在縣城門東常平倉在通眞觀前省庫在縣治

場務

州合同場在天禧橋西政和二年詔行茶引法廢諸州搉賣始焉造舡場在迎秋門外今廢茭艸場在靑山門外今廢都酒務在金鬥城外街東比較務舊在新坊橋北政和間置贍軍務舊在光孝寺後紹興間置乾道皆並入都酒務【故俗稱三酒務】都稅務在元丰橋東樓店務國初始置於京師又爲店宅務後行之諸郡務久廢所收省地錢以戶曹掌之平準務舊在都稅務西今廢務舊在通吳門外今廢慶丰園在州橋南如春樓在大市舊名和旨後攺最髙又易今名花月樓在都稅務西

晉陵橫林務在縣東二十五里村坊四十有四【以下四縣村坊其見開者皆淳佑初年數後多停閉】見開橫山

网頭

史墅

大劉

於塘前魏橋

洛陽

吳村

周橋

西角東運村

徐沈

董墅

王墅

新安符墅

塘門

金斗

梅村

卞墅王莊

羌墟

殷薛

新村

西流溝夏墅

許墅

石墅

後塘

車塘停閉前黃

虞橋

練垛

南城

鄭陸黃墅

西角西闞店

胡橋

於塘後犒賞庫陳莊

薛堰

板橋

萬春

武進奔牛務在縣西萬歲務在縣北靑城務在縣北村坊四十有四見開後余

皇裏

黃土岸

盛莊

余宅破墩

平原

安橋

卜弋

董莊莆村

牙村

夏莊

赤岸

前魚湯村

塘陽

鄒墟

盛莊東孫莊沙子

西李莊髙梅

東李莊占石者塘

韓莊

祿城

謝莊

趙莊停閉由村

楊莊

陳鴈墅莊

張莊犒賞庫大吳

邢村

路莊

遂村

三咼胡莊

董薛

符莊

查墟

無錫酒稅務在縣南大市橋望亭務在縣東南村坊四十有四見開賈橋

富村

胡埭

前市

吳戴蠡頭

宋店

王巷

馮堰

徐塘梓堰

明徳

麻糖

大平北甘露北靑祈

沙頭

李村

馬橋

鄭店五牧

西張塘曹坊

羅店

太平西停閉閭江

板橋

利國

甘露南陸墟南陸墟北北張塘余洪

葛埭板村

長缸犒賞庫【內潘葑洛社隸激賞所】潘葑

鹿大城

洛社

祝塘

錢橋佐村

呂村

趙墓灣

宜興酒稅務在縣東南通津橋東湖洑務在縣南四十里張渚務在縣西南七十里村坊六十有五見開定誇

道村

祝陵

西陽渚

六平西離羣

上王

鍾離

耒村

又丰義裴莊

路莊

韋莊

姚村

餘靄苦竹

謝莊

安樂

南馮墅市橋杜橋

宛莊

溪口

後許

胥村凰川

正丰義正袁村官村

葛墟符莊

莊村

梅村南梅村北五牧回圖

黃土南黃土北虞山水東五牧北馮墅大浦

廟瀆

大墟

陽山赤石

上百瀆

塘頭

柯莊

杜莊永定

王莊

格南

富村

五城上五城南

又袁村停閉潘橋犒賞庫周村潼渚六平東虞山水西遺蹤重修毗陵志卷第七

秩官一太伯開國於吳毗陵實在封域之內秦人易封建而郡縣始置守令漢兼用之由魏以後封爵漸爲虛名罕復就國今取其姓字見於史冊者書之若使名之置﹝汀去丁攺公﹞革不一且兼統諸郡難獨載於本郡之志惟所領顯然見郡名者則著焉

歷代封統【總四縣】

商太伯太王長子立於吳仲雍繼立

周周章仲雍曾孫武王因封於吳斌周章少子封於安陽

吳季子札壽夢第四子封於延陵

楚黃歇爲考烈王相請封江東王許之城故吳墟自爲郡邑

西漢靈常髙帝十二年封陽羨侯邑二千戶【詳見敍縣】靈賀常子襲封陽羨侯靈勝賀子襲封陽羨侯

東漢蔣澄建武間封函亭鄕侯蔣通澄子封陽羨西亭侯蔣休澄子丹陽太守襲封函亭鄕侯孫策封吳侯

魏孫權封吳王

吳朱治始仕漢建安中爲九眞太守扶義將軍以婁由拳無錫毗陵爲奉邑黃武元年封毗陵侯孫紹封吳侯【策子】陸景字士仕以尙主拜騎都尉封毗陵侯孫紹爲相封陽羨侯

晉悼王軌字正則武帝子拜騎都尉追封毗陵始平王子儀武帝孫太康十年初封毗陵顧祕與周共討石冰以吳興大守都督楊州九郡軍事周處長子永興間三舉義兵別立義興郡以表其功札處幼子以討錢璯賜爵漳浦亭侯錢廣與周﹝王巳﹞平陳敏追贈永世縣侯元帝諱睿永嘉元年爲安東將軍鎭建鄴都督揚州江南諸軍事哀王元帝第三子嗣東海世子毗後詔以毗陵增本封邑萬戶避世子諱攺毗爲晉周筵處族子以討王惇加冠軍將軍都督會稽吳興義興晉陵軍事顧眾字長始吳郡人以前義興太守與弟揚舉義兵討蘇峻始爲本國督護尋爲五郡大督護統諸義軍討賊張健等又假揚威將軍督護吳晉陵軍事揚爲護軍參軍監晉陵軍事虞潭余姚人爲吳興太守以討蘇峻加輔國將軍督三吳晉陵宣城義興五郡軍事王允之舒之子以討蘇峻行揚烈將軍督護吳郡義興晉陵三郡軍事郗鑑髙平人爲侍中以討賊劉徵加都督揚州之晉陵吳郡諸軍事何充廬江人建元初以驃騎將軍出鎭京口都督徐州揚州之晉陵軍事褚裒字季野辭侍中衛將軍授都督徐兗靑揚州之晉陵吳國諸軍事徐兗二州刺史假節鎭京口郗曇鑑之孫以北中郎將都督徐兗靑幽揚州之晉陵諸軍事領徐州刺史範汪以安北將軍都督徐兗靑冀揚州之晉陵諸軍事郗愔字方回以輔國將軍都督徐兗靑幽揚州之晉陵諸軍事領徐兗州刺史謝玄字幼度少爲叔父安所器重符堅入寇詔爲前鋒都督徐兗靑幽州之燕國揚州之晉陵諸軍事謝安字安石以總統功拜太保上疏北徵進大都督揚江荊司豫徐兗靑冀幽並梁益雍涼十五州軍事加黃﹝金戊﹞譙王恬字符瑜宣帝從曾孫忠正有幹局勛望在宗室右孝武帝命爲都督兗靑冀幽並徐州之南北部揚州之晉陵諸軍事王恭字孝伯蘊之子以前將軍鎭京口爲都督兗靑冀幽並徐州晉陵諸軍事張玄之以才學顯孝武帝時封晉陵侯自吏部尙書爲吳興太守時謝玄爲會稽內史同年之郡人稱南北二玄劉道都督兗靑二州晉陵京口淮南諸郡軍事

宋彭城王義康以南徐州刺史都督南徐兗揚州之晉陵諸軍事江夏王義恭監南徐兗揚州之晉陵諸軍事尋進都督孝王子云孝武帝子封晉陵齊髙帝諱道成姓蕭氏歷位相國以南徐州之蘭陵晉陵義興等十郡封齊公

齊許勇慧太子家令封晉陵縣侯梁武帝諱衍姓蕭氏始仕齊中興二年加揚州牧以南徐州之義興等十郡封梁公尋爵爲王又以十郡益所封國晉陵在焉

梁陳髙祖武帝父文贊梁太平元年追封義興郡公陳武帝諱霸先始仕梁承聖二年鎭京口授大都督中外諸軍事東討至義興太平元年封義興郡公賜印策二年進相國以南徐州之義興等十郡封陳公尋爵爲王又以十郡益所封國晉陵在焉

陳張種字士苗歷侍中中書令太建初累賜無錫嘉興縣秩蕭琢後梁明帝子封晉陵郡王

唐膠東郡王道彥世祖孫武徳初封義興郡公進封王髙儉字士廉武徳五年封義興郡公越王泰貞觀二年正月除使持節大都督揚州常潤十六州諸軍事【以後置巡察觀察節度等使並見郡縣表】蔣儼封義興縣子義興郡公皓髙祖孫江王元祥子節湣太子重俊中宗子聖歷三年初封義興郡王晉陵王倜元宗孫徐王珵第三子蕭昕梁鄱陽王恢七世孫大歷中封晉陵侯後進郡公郇王總順宗子正元四年授少府監初封晉陵蔣乂封義興縣公晉陵郡王瀛憲宗孫

五代徐溫僞吳時爲兩浙路招討使鎭潤州以升潤宣常池黃六州爲齊國李景邁南唐升從子升元初封晉陵郡公

國朝丁徳裕以東南路行營都監內客省使爲常潤等州經略巡檢使崔彥進從徵太原爲先鋒遷常州防禦使馬仁瑀從平澤潞領常州防禦使

歷代郡守【太守秦置兩漢三國因之晉亦然惟諸王所封則曰內史隋亦曰太守唐初攺郡爲州太守爲刺史天寶嘗復攺爲郡及太守至徳復舊迄唐末五季不攺】

晉張闓字欽緒丹陽人元帝時爲晉陵內史有威惠所部四縣旱立曲阿新丰塘漑田八百餘頃【今縣有新塘鄕】葛洪嘗著頌後蘇峻之役與陶回共督丹陽義軍闓至晉陵命內史劉耽運粟給餉以功加散騎常侍羊曼字祖延太傅祜九世孫元帝時歷尙書吏部郎爲晉陵太守顧和字君孝吳郡人王導稱之曰珪璋特達機警有鋒不徒東南之美實爲海內之俊遂知名太寧中領晉陵太守以政著稱郗邁鑑兄子爲晉陵內史謙愛養士爲流亡所歸擢兗州刺史王蘊字叔仁簡文帝時補吳興太守甚有徳政徙晉陵復有惠化百姓頌之太元二年爲徐州刺史督江南晉陵諸軍江灌字道羣陳畱人與兄逌齊名初爲州治中歷晉陵太守殷仲堪陳郡人父師驃騎咨議參軍晉陵太守嘗表太伯墓仲堪初任著作郎繼領郡禁產子不舉久喪不葬所有條教甚有義理吳隱之字處默鄄城人儒雅廉介事親至孝由尙書郎累遷晉陵太守在郡淸儉妻自負薪入爲中書侍郎劉牢之字道堅彭城人沈毅多計劃破符堅累加輔國將軍領晉陵太守後代王恭都督兗靑冀幽並徐揚州之晉陵軍事子敬宣敬宣繼拜晉陵太守與諸葛長民破桓欽於芍陂遷建威將軍滕恬之孝武時爲晉陵太守符堅子丕請降謝元命渡河守黎陽王茂之字興元晉驃騎將軍廙之孫少有﹝羑去久攺火﹞譽仕至晉陵太守諸葛長民瑯邪陽都人有文武材幹義熙初持節靑揚二州軍事領晉陵太守鎭丹徒劉耽沛國相人簡文帝時爲晉陵太守亦知名

宋袁顗字景章陽夏人初爲豫州主簿累遷晉陵太守王蘊字彥深始爲廣徳令歷晉陵義興太守

齊王亮字奉叔以名家擢晉陵太守在職公淸有﹝羑去久攺火﹞政

梁蕭昱字子眞武帝從子歷中書黃門侍郎普通閒爲晉陵太守下車勵名迹明憲法除苛戢姦不旬日郡境肅然卒於官百姓感泣爲立廟建碑復請於朝詔贈襄州刺史謚恭子蕭懿字光達髙帝長兄始仕齊歷晉陵太守以善政稱後封長沙郡王蕭曄字通明文帝孫美姿容善談辯歷給事黃門侍郎出爲晉陵太守乘折角車被儒服名盛海內爲宗室推重蕭直武帝孫封永新侯位晉陵太守杜僧明字洪照廣陵人少有膽气以討侯景功進爵爲侯仍領晉陵太守謝舉字言揚陽夏人與兄覽齊名江淹一見嘆曰所謂禦二龍於長塗武帝時遷吏部尙書爲晉陵郡與義興僧遞講經論後爲右僕射孫廉字思約東筦人天監初爲晉陵太守居官平直以善政稱時從父謙爲五郡太守亦有惠化武帝曰東筦二孫廉謙而已劉儒字孝稚彭城人少聰敏叔父瑱爲義興郡攜之官每謂客曰吾家明珠也大同中守吏部尙書爲晉陵太守在郡和理爲吏民所稱入爲侍中範岫字懋賓考城人博涉書傳尢悉魏以來故事沈約稱之曰範公好事該博胡廣無以加居官廉介在晉陵時惟作牙管筆一雙猶以爲費

陳王勱字公濟瑯邪人始事梁爲給事黃門侍郎歷晉陵太守時當兵饑後爲政淸簡吏民便之太建元年累遷尙書右僕射時東境大水命再領郡威惠尢著郡人請立碑頌詔許之蔡凝字子居考城人博涉有文太建元年曆中書侍郎遷晉陵太守將之郡更敕左右修中書廨宇謂賓友曰庶來者無勞陰鏗字子堅武威人博通史傳尢工五言天嘉中爲始興王錄事參軍累遷晉陵太守殷不害字長卿長平人家世儉約事老母養小弟以篤行稱除司農卿出爲晉陵太守召拜光祿大夫孔奐字休文會稽人爲太子中庶子永定二年除晉陵太守晉陵自宋齊以來爲大郡𨿽經寇擾猶爲全實前後二千石多侵暴奐淸白自守妻子並不之官單船造郡所得秩俸分贍鰥寡號曰神君入爲禦史中丞王猛字世雄本名勇晉尙書僕射五世孫太建中爲晉陵太守威惠兼舉姦盜屏息人以比趙廣漢

唐李玄道隴西人正觀中累遷給事中擢爲常州刺史風績淸簡下詔褒美久之加銀靑光祿大夫歸第薛謙光【以與皇太子名同攺名登】義興人通貫文史天授初累遷左補闕時選舉濫甚登上疏謂古之取士當考素行之原詢鄕曲之譽長安間選臺閣賢望分典大州得韋嗣立楊再思等十九人謙光在選中領鄕郡後居官可紀焉齊澣字洗心定州人少闓敏李嶠稱有王佐才開元中遷給捨論駁詔誥皆援古誼時號解事舍人歷常州刺史政尙淸簡盧奐懷愼子天寶初爲晉陵太守以淸白聞【見詳符經本傳不載】李棲筠字眞一趙郡人幼莊重有遠度爲文勁迅族子華稱有王佐才肅宗時拜工部侍郎魁然有宰相望元載忌之出爲常州刺史歲旱編甿流徙乃浚五渠通江流漑田歲大稔興起學校堂上書孝友傳示諸生獨孤及字至之雒陽人性孝友爲文長於議論代宗時遷左拾遺歷舒濠二州賜金紫徙常州治尙平易民皆安之甘露降其庭手植三檜至今猶存世比之甘棠韓舍人嘗有詩云前朝山水國舊日風流地右軍年尙少三領東方騎有文集刊於郡齋蕭復字履初瑀之後以淸操著忤時宰出爲常州刺史大歷中有司差天下刺史治最與潤州蕭定濠州張鎰俱第一陸贄奏議云復刺常州閱其治行𨿽云戚屬修勵淸貞建中間同平章事韋夏卿字云客萬年人大歷間累遷給事中出爲常州刺史爲政簡易不事條教嘗爲獨孤東山記李巽字令叔贊皇人累遷左司郎中出爲常州刺史長於吏事吏有過秋毫無所縱股栗脇息常如與巽對盧元輔字子望懷愼曾孫徳宗朝拜左拾遺端靜介能紹祖風歷常州刺史以課最召累遷兵部侍郎穆贊字相明河內人爲常州刺史有政聲【見舊經本傳不載】辛祕隴西人禮學殫洽憲宗初拜湖州刺史時李錡反先取支郡以祕儒者易之祕與逆戰斬賊將進焚營堡錡平賜金紫遷常州刺史孟簡字幾道平昌人元和中拜諫議大夫以論事出爲常州刺史浚導孟瀆漑田千頃以勞賜金紫召拜給事中又浚無錫泰瀆【詳見山水】李從誨襄邑恭王神符五世孫寶歷初擢策歷侍禦史知雜事出爲常州刺史鎭海軍節度使李琢表其政賜金紫賈餗字子﹝羑去久攺火﹞河南人﹝羑去久攺火﹞文辭開敏有斷累遷考功郎知制誥拜常州刺史舊制兩省官出使得朱衣吏前導因用之白居易有戲和醉中二絕云聞道毗陵詩酒興近來積漸學蘇州楊虞卿字師臯弘農人累遷給事中出爲常州刺史白居易送別詩云無嗟別靑瑣且喜擁朱輪劉禹錫詩云曾主魚書輕刺史今朝自請左符來盧鈞字子和範陽人歷監察禦史爭宋申錫獄遂知名進吏部郎中出爲常州刺史有政績遷給事中後爲左僕射馬植字存之嘗爲安南都護精於吏事政不煩擾夷獠安之召還出爲常州刺史楊假字仁之馮翊人繇浙江判官擢監察禦史歷常州刺史李子智竇徳明襲封巨鹿郡公並爲晉陵郡太守李延道姑臧人秦府學士長孫浚無忌子長安伯靈幼孫範陽人韋昭理見素從弟韋晉承慶子房挺融從子褚琇遂良從孫給事中崔巽元暐孫盧瑗翰從子李翦襄邑恭王神符五世孫崔珙弟楊恂字莊已虞卿孫孫會河朔人晉安縣男孫徽河朔人並爲常州刺史【並見世系表】李孝逸咸亨二年爲常州刺史三月移越州都督姚元之景龍元年自越州都督授常州刺史杜庭誡天寶七載爲晉陵郡太守裴肅正元十四年以禦史中丞爲常州刺史九月移浙東觀察使賈全正元十八年爲常州刺史正月移浙東李遜元和五年以前常州刺史授浙東觀察使薛戎元和十二年爲常州刺史正月移浙東【並會稽志】朱實中和四年張崇天佑三年並常州刺史

五代李遇僞吳時爲常州刺史安仁義反焚東塘遇出戰大罵之仁義止軍曰李遇敢辱我乎遇設伏退賊追至夾岡而回睦昭符金陵人南唐保大中爲常州刺史州當吳越之衝屢交兵城邑荒政務寬簡招納逋亡未幾富實趙仁澤保大中爲常州團練使吳越兵犯境力戰被執歸錢塘見王不拜責以背盟王怒抉其口至耳竟不屈相臣元徳昭命傅良藥尋愈姚鳳保大中爲常州團練使張訓僞吳時張伯悰吳順義中徐景邁吳天祚二年禹萬誠南唐時【並常州刺史】

歷代縣令

東漢袁﹝王巳﹞會稽人爲陽羨長始造長橋以利涉邑人至今賴之爲立廟歲時祠祀不絕孫權年十五兄策定諸郡以爲陽羨長

晉賀循山陰人舉秀才除陽羨令以寬惠爲本

宋劉道產爲無錫令有能名劉秀之爲無錫陽羨烏程令著能聲

齊髙爽博學多才劉蒨爲晉陵令爽經塗詣蒨蒨了不相接爽甚之俄而爽代蒨爲令蒨迎贈甚厚爽受饋答書人問故答曰彼自餉晉陵令耳何關爽事其機悟類此蕭坦之南蘭陵人父欣至武進令坦之爲世祖所知除蘭陵令

梁伏挺曼容孫齊末舉秀才策爲第一累爲晉陵武康令張盾字士宣以謹重稱爲無錫令後爲湘東王記室死之日家無餘財惟文書十卷酒米數甕而已劉潛字孝威與諸兄弟相勉以學並工屬文爲陽羨令甚有稱績

南唐徐延休會稽人天佑中攝義興令勤卹民事初郡守督事多遣小吏巡縣爲民患延休箠而遣之刺史王彥章服其剛正貽書謝過二子鍇鉉皆知名楊廷式淸原人爲義興令以淸苦爲政民甚安之重修毗陵志卷第八

秩官

國朝郡中唐制守臣結銜曰某州刺史五閏亦仍故號藝祖革藩鎭之獘凡諸郡入版圖率命朝臣出守曰權知州事【三朝史職官志云端拱後去權字】毗陵先屬南唐開寶七年遣內客省使丁公徳裕監吳越軍來討明年刺史禹萬誠以城歸我因命丁公權知焉郡有舊題名毀於建炎兵火乾道間晁守子健得舊錄刻諸石乃謂始於建隆闕丁公不書自此迄元符末官職歲月十八九誤且有遺逸氏名亦間舛今別搜討凡國史實錄諸書及碑刻所載官職歲月灼然可信者乃書於氏名之下否則闕傳信也至陳守綬以下則有洪公遵所作廳記彊守行父而後又各官自書咸得其實焉【晁記書張守方回淳化三年到任系資善堂講書張乃天禧元年到且資善大中祥符九年方建又書楊守促至道元年到任帶顯謨閣學士促當作侃顯謨藏神宗禦集元符元年方建又書邵守必寶元元年到任帶徽猷閣學士邵乃皇佑四年在任徽猷藏哲宗禦集大觀二年方建又書陳守襄至和二年到任帶樞密直學士陳乃嘉佑六年到帶祕閣校理碑誤率類此不容徧舉此編止因其氏名余不取】丁徳裕【開寶八年五月內客省使常州行營兵馬都監權知州事見實錄及正史本傳晁記闕】固惟舉【晁記始此但李公沆等進太祖實錄表凡命知州悉存姓名不書此】杜載【開寶九年九月右贊善大夫見實錄】鄭仲石皓之【舊圖經止書石公雄太平興國四年更建夫子廟於州治之西】柳開【太平興國右贊善大夫後遷殿中丞攺知潤州見政史本傳】臧曄山靖石熙政【晁記書石公熙政開寶三年到按登科記太平興國六年公方登第兼郡未入版圖】趙籍郟元規樂穎趙化基張獻可石該【晁記書石該郭仲恭竇謐崔育皆帶太子太保按三朝史王溥傳國初進司空幹徳二年罷爲太子太保故事一品班臺省後太祖曰溥舊相當寵異之卽令分臺省班於東西又兩朝史職官志敍遷之制太子太保在左右僕射上秩穹如此豈列郡守臣所帶兼考史錄諸書四人未嘗爲顯官記誤兼仲恭乃允恭自帶右階辧見後】周幹臣【宜興縣天申宮止有景徳四年尙書都官員外郎知軍州周絳題詩石刻】張子發呂希之陳漸郭仲恭【當作允恭宜興縣天申官投金龍玉簡石刻有天禧元年四月崇儀副使銀靑】張方回【宜興縣天申官有天禧元年十二月知郡事張方回題詩石刻】馮敢楊促【當作侃】竇謐崔育王仲庸劉賡【當作賽本州島天慶觀重修三淸殿石刻有天聖六年二月尙書都官員外郎知軍州劉賽系銜】張太夏侯度李餘慶【天聖七年國子博士後卒於郡葬橫山見墓所章望之所撰遺愛錄石刻】胡士舉李昭述【無錫慧山寺重刊陸羽寺記有天聖八年六月尙書屯田員外郎知軍州李昭述系銜】陳

郭維王寔【當作湜本州島天慶觀道經傳授圖刻石有景佑四年七月尙書祠部郎中集賢校理知軍州王湜系銜】王盤胡端甫孫仲謀張和之丘崇道郭大同邵必【宜興縣天申官有張公洞三大字石刻云太守丹陽不疑所書皇佑壬辰不疑公字壬辰系四年】彭思永【廬陵人皇佑元年以都官員外郎知常州先時郡多火災公至其患遂息後尋召爲侍禦史見明道所撰行狀】胡楷呂憲沈之柔範時道【當作師道嘉佑元年九月以侍禦史出守二年四月除廣南東路轉運使見通鑑長編】王安石【嘉佑二年太常博士三年二月徐江南路提點刑獄見文集年譜及通鑑長編】沈康【嘉佑三年二月尙書度支員外郎集賢校理新江南東路提點刑獄攺知軍州四年五月權管勾南京畱司禦史臺見通鑑長編晁記元闕】陳求古路遠劉述陳襄【嘉佑六年尙書祠部員外郎祕閣校理在任遷度支司封員外郎治平元年以開封府推官召見葉祖洽所撰行狀】鄭申王說【治平四年尙書職方員外郎見王安國州學記熙寧二年三月衝朁見通鑑長編】楚泰王【當作汾無錫縣慧山寺有熙寧四年八月尙書司封員外郎集賢校理知軍州王汾所跋曾大父翰林尙書公禹偁題詩石刻】余從周徐九思範子諒石元令董組張安尙李孝鼎錢景湛周濟【本州島天禧橋東眞武殿有元佑九年正月右朝奉大夫知軍州周濟題扁板刻哲宗舊實錄元佑四年十一月三省言承務郎已上至朝請大夫欲分左右進士加左字餘人加右字從之此制至紹聖二年方攺故周守階官有右字】曾永昌廖正一【紹聖二年見舊圖經建虛白堂注祕閣校理見鄒忠公奏議】何琬呂公雅眞子張徹【宜興縣天申宮有公和通判杜公子民詩石刻云元符庚辰上元日庚辰系三年】陳綬【崇寧元年朝奉大夫自此以下洪公遵所記廳壁名姓】朱彥【崇寧元年閏六月以朝散郎守給事中降承議郎出守八月降奉議郎見佑陵事實及江陰縣申浦季子廟碑此員洪記闕晁記所增】邵﹝龠虒﹞【崇寧三年朝散大夫直龍圖閣三年五月攺知蘇州階官見光孝寺石刻】李孝節【崇寧三年十月朝請郎四年十月攺知澤州】燕若蒙【崇寧三年正月朝散大夫大觀二年十月攺除浙漕】徐申【大觀二年十月朝請大夫提點太常寺大成樂政和元年十二月滿】張綬【政和元年十二月中大夫三年三月宮觀】晁端誠【政和三年四月朝請大夫三年八月滿】葉唐稽【政和五年六月朝請大夫七年八月滿】安泳【政和七年八月朝請大夫宣和元年十月滿】何處厚【宣和元年十月朝請郎直祕閣三年五月提點建隆觀】魏憲【宣和二年十月朝奉郎直龍圖閣三年五月除太常少卿】劉光【宣和三年五月朝奉郎在任累轉朝請郎五年四月再任六年四月衝罷】蔡

【宣和六年四月朝散郎徽猷閣待制七年五月罷】方誾【宣和七年六月朝散郎八月攺除江東提刑】何兗【宣何七年十月朝請郎在任累轉朝散大夫建炎元年十一月滿】周杞【建炎元年十一月朝散郎在任累轉朝請大夫除右文殿修撰兼管內安撫四年六月罷】張銳【建炎四年五月奉議郎直祕閣七月攺知秀州此員洪記闕亦晁記所增】徐天民【建炎四年七月左朝散大夫直徽猷閣紹興二年五月攺除浙東提刑按李心傳系年錄紹興元年九月詔文臣寄祿官依元佑法分左右字用樞密院編修官楊願請也又雜記淳熙攺元有趙善俊請省去從之故自此至榦道末曹守總所帶階官有左右字】兪俟【紹興二年五月右朝散郎在任累轉朝奉大夫四年五月滿】詹至【紹興四年五月左朝議大夫三年月攺差充都督府主管機宜文字】鄭作肅【紹興五年閏三月左朝散郎直祕閣七年三月赴召】謝澈【紹興七年三月右朝散郎五月罷】虞澐【紹興七年五月左承奉郎直龍圖閣在任累轉宣教郎八年十月衝罷】韓肖冑【紹興八年十月端明殿學士左中大夫十一月赴召】王縉【紹興九年正月左朝奉大夫直祕閣十一年正月滿】秦梓【紹興十一年二月左承議郎直祕閣四月攺知湖州】陳正同【紹興十一年六月右宣義郎十三年七月滿】徐康【紹興十三年七月右朝奉郎十五年六月罷】葉三省【紹興十五年七月左朝請大夫九月罷】湯鵬舉【紹興十五年月左朝散大夫直祕閣十六年六月除兩浙運判】彊行父【紹興十六年七月右奉直大夫在任轉朝議大夫十七年十二月罷自此以下各官自書】黃積厚【紹興十八年正月左朝請大夫七月罷】莊必彊【紹興十八年八月左朝請大夫十九年四月罷】吳序賓【紹興十九年五月右朝請大夫十一月罷】錢周材【紹興十九年十二月左朝奉郎後除集英殿修撰再任二十三年閏十二月除敷文閣待制提舉太平興國宮】李琛【紹興二十三年閏十二月右朝散大夫攺知提舉權提刑兼權二十四年四月攺知州】孟處義【紹興二十四年五月左朝奉大夫浙西提舉權提刑兼權被旨差往嚴州捕寇】黃敏行【紹興二十四年六月右承議郎權知江陰軍兼權十一月移知相州】錢秉之【紹興二十五年正月右朝散郎三月主管臺州崇道觀】李﹝汀去丁攺充﹞【紹興二十五年五月右朝議大夫浙西提舉權提刑兼權六月攺知明州】杜師旦【紹興二十五年七月左奉議郎浙西提舉權提刑兼權】沈調【紹興二十五年十一月左中大夫二十六年正月攺知揚州】榮薿【紹興二十六年二月右朝請大夫九月除直祕閣知臨安府】周石【紹興二十六年十一月右朝請大夫直祕閣二十七年正月攺知泰州】梁仲敏【紹興二十七年三月左朝請大夫二十八年二月丁憂】莫伯虛【紹興二十八年四月右朝奉郎三十年二月罷】陳鼎【紹興三十年三月右承議郎通判臨安府被旨差權五月致仕】葉顒【紹興三十年七月左朝散郎三十二年四月主管崇道觀】郭契敷【紹興三十二年五月朝奉郎在任轉朝散郎隆興二年正月罷】劉唐稽【隆興二年二月右朝散郎在任轉朝請郎乾道元年二月主管崇道觀】葉衡【乾道元年二月左朝奉郎二年十月赴召除太府寺丞淮西總領】李瓘【乾道三年正月初四日右奉議郎當月十八日致仕】錢建【乾道三年二月左朝散郎在任轉朝請郎四年五月系浙西提舉兼權八月免權】李安國【乾道四年八月右朝請郎在任轉朝奉大夫六年八月赴召除戶部郎中】晁子健【乾道六年八月右朝散大夫在任轉朝請大夫八年八月滿】莫漳【乾道八年九月左奉議郎九年正月除司農寺主簿】沈祖徳【乾道九年正月左宣教郎在任轉奉議郎八月除太府少卿淮西總領就攺知饒州】葉模【乾道九年九月右朝散大夫浙西提舉兼權十一月免】曹總【乾道九年十一月右朝奉郎在任轉朝散郎淳熙元年十月攺知衢州】陳舉善【淳熙元年十一月承議郎二年三月除直龍圖閣浙東提舉】陳庸【淳熙二年五月承議郎在任轉朝奉郎四年五月滿】楊萬里【淳熙四年五月承議郎六年正月除廣東提舉】李結【淳熙六年二月承議郎在任轉朝奉郎五月罷】章【淳熙七年七月朝奉大夫八年八月賑濟有勞轉朝散大夫九年七月滿】張孝賁【淳熙九年七月朝奉郎十一年七月罷】丰誼【淳熙十一年八月朝請大夫在任轉奉直大夫十一年十一月罷】林祖洽【淳熙十三年二月朝請郎在任轉朝奉大夫十五年二月滿】吳瑊【淳熙十五年四月宣教郎直徽猷閣十月除太府寺丞】張卿【淳熙十五年十二月朝請郎十六年四月轉朝奉大夫十二月除淮南運判】李嘉言【紹熙元年二月朝散大夫十一月被召】曾三復【紹熙二年正月朝散大夫在任轉朝請大夫十一月攺差禦史臺檢法書】陳

謙【紹熙二年十一月承議郎在任轉朝奉郎四年七月除湖北提舉】黃灝【紹熙四年十月朝請郎五年十月除浙西提舉】張貴謨【紹熙五年閏十月朝散郎賑濟有勞轉朝奉大夫慶元元年十一月被召次年正月離任除尙左郎官】趙君宣【慶元二年正月朝請大夫三年八月攺知湖州】趙公豫【慶元二年八月中奉大夫四年七月除浙東提舉】王聞禮【慶元四年十月朝奉郎在任累轉朝請郎六年九月滿】李

【慶元六年十二月朝散郎在任轉朝請郎嘉泰二年十月除湖北提舉】趙善防【嘉泰二年十二月朝散郎以職事修舉及磨勘轉朝奉大夫四年九月被召】葉箋【嘉泰四年十月朝請郎開禧元年五月與新知臺州湯郎中兩易】馮﹝王壽﹞【開禧元年五月朝奉郎在任轉朝散郎三年十月罷】劉董【開禧三年十月朝請大夫嘉定元年十一月守宮觀】李直養【嘉定元年十一月十七日朝散郎當月二十二日依舊知通州】王遇【嘉定元年十二月朝散郎三年六月除浙東提舉】張燁【嘉定三年七月朝請大夫五年七月除司農寺丞尋攺湖南提舉又攺知章州】趙善湘【嘉定五年九月朝散郎】呂祖平【嘉定六年十一月朝奉大夫八年十月差知徽州】趙伯麟【嘉定八年十二月朝請大夫】胡衛【嘉定十年四月朝散郎在任轉朝請郎十二年閏三月被召】趙崇模【嘉定十二年閏三月承議郎在任轉朝奉郎十四年四月滿】趙汝逵【嘉定十四年四月朝奉大夫十五年四月以寶璽恩轉朝散大夫十六年正月除軍器監丞二月除司農寺丞】史彌悆【嘉定十六年四月朝請大夫在任轉朝議大夫寶慶元年四月滿】趙彥悈【寶慶元年四月朝請郎在任轉朝奉大夫三年閏五月滿】史宣之【寶慶三年閏五月朝散大夫紹定二年五月滿】鄭必萬【紹定二年五月朝奉郎在任轉朝散郎十一月除將作監丞】江湛【紹定四年正月八日朝請郎當月十五日除淮南運判兼知眞州】王定【紹定四年二月朝奉郎九月以皇太后慶壽恩轉朝散郎五年九月除浙西提舉】程有後【紹定五年閏九月朝奉大夫】陳艾【端平元年十月朝奉大夫二年二月轉朝散大夫十月除大理寺丞十一月除大宗丞三年四月除都官郎官】劉泳何處信【端平二年十月奉直大夫嘉熙元年月罷】謝逵【嘉熙元年十一月二年正月除湖南提刑】衛樵【嘉熙三年六月朝散大夫二年九月攺知州】陳采【嘉熙三年十月朝奉郎在任累轉朝請郎四年九月攺知處州】宋慈【嘉熙四年十一月朝奉郎淳佑元年八月轉朝散郎二年三月賑濟有勞轉朝議郎當月除司農寺丞四月攺知贛州未離任罷】陳昉【淳佑二年六月三年正月攺知臺州】章琰【淳佑三年四月朝奉郎直祕閣四年九月罷】陳大猷【淳佑四年十月朝奉大夫將作少監兼國子司業出守五年正月轉朝散大夫八月罷】王鎔【淳佑五年九月承議郎在任轉朝奉郎六年六月罷】王克謙【淳佑六年八月朝奉大夫直寶謨閣七年四月除左曹郎官】李迪【淳佑七年七月承議郎直祕閣八年四月轉朝奉郎八月除直寶謨閣知鎭江府權淮東總領】王圭【淳佑八年七月朝奉郎監行在諸司糧料院出守十一月以江淮茶鹽所賞轉朝散郎九年十月磨勘轉朝請郎十年十二月以職事修舉轉朝奉大夫再任十二年七月滿】田文虎【淳佑十二年七月朝散郎樞密院編修官兼檢詳出守十月轉朝請郎寶佑二年七月滿八月轉朝奉大夫十一月離任】陳均【寶佑三年二月朝奉大夫直祕閣十一月除倉部郎官十二月轉朝散大夫四年正月前去供職】趙時澥【寶佑四年正月通直郎大理寺正出守十月以經界賞轉兩官直祕閣五年十月除屯田郎官】馬揚祖【寶佑五年十二月承議郎司農寺丞出守六年四月兼權浙西提刑七月轉朝奉郎尋回司平江兼權淮浙發運司及府事】汪洵之【寶佑六年八月奉議郎司農寺主簿暫權十一月正除在任轉承議郎開慶元年三月赴都堂稟議】衛宗武【開慶元年三月奉議郎監尙書六部門暫權七月正除閏十一月別與州郡差遣】陳桃【開慶元年閏十一月朝散大夫浙西提刑兼知景定元年四月罷】孫子秀【景定元年六月朝請郎浙西提刑兼知在任轉朝奉大夫九月兼免】黃大任【景定元年十一月承議郎當月以榮講徹章轉朝奉郎十二月罷】汪立信【景定二年二月朝奉郎左曹郎官出守在任轉朝散郎六月兼浙西提刑八月正除】趙湸夫【景定二年十月朝散郎司農寺丞兼權左曹郎官出守三年閏九月罷】錢庚孫【景定三年十一月奉議郎軍器監簿出守四年正月有旨別與差遣】洪穮【景定四年四月

郎將作監丞出守五年十月罷】孫吳會【景定五年十月朝請郎十二月乞替旨依】家鉉翁【景定五年十二月朝奉郎監行在諸司糧料院出守咸淳二年十月除太府寺丞當月攺江西提刑十二月攺浙東提刑】史能之【咸淳二年十二月朝奉大夫太府寺丞出守】重修毗陵志卷第九

秩官

郡官毗陵昔爲東南名邦中興後且隸畿內分佐列屬亞節府舊志間記守長而逸余官觀者無所從證非闕歟今舉郡邑官員闕之目﹝汀去丁攺公﹞革之繇必詳訂而備載之惟郡丞校官邑令壁記差可考因並記名氏焉通判軍州事一員國初幹徳元年平湖南初命賈玭等爲諸州通判開寶八年得常州亦命喬惟嶽充職天聖間避章獻明肅太后家諱攺爲同判尋復舊廳闕題名至隆興初陳倅撫創爲之自靖康曾倅緯始今於簡冊碑碣得十有八人冠於篇端【隋路道徳爲常州通守見大業記劉通亦爲太守唐竇知敬髙翰爲長史李移李摻爲別駕李懷節爲司馬並見唐世系表王遂以朝散大夫爲司馬見忠佑捨宅造寺碑】喬惟嶽【開寶八年五月太子子中允見實錄】王化基【太平興國二年大理評事見實錄附傳】馬亮【通鑑長編云通判常州吏民有因緣亡失官錢籍其貲猶不足償連逮至數百人亮縱去緩與之期不踰月盡輸所負羅處約使江東以治行聞擢知濮州注云不得其時因鑄錢事附見至道二年】聶震【景徳四年大理評事祕閣校理見宜興縣重修周將軍廟石刻】魏昭文【天禧元年四月右資善大夫見宜興縣天申宮投金龍玉簡記】董黃中【天聖三年屯田員外郎同判軍州事見晉陵縣橫山虛觀題志石刻】劉立之【天聖六年二月承奉郎守殿中丞通判見天慶觀重修三淸殿石刻】張﹝上曰下皿﹞之【蔡公襄志公墓云太中祥符八年擢第授樂淸尉再調潤州觀察推官召還校館閣書遷殿中丞集賢校理通判常州】郭昭升【景佑四年七月朝奉大夫行尙書庫部員外郎見天慶觀道經傳授石刻】謝絳【東都事略本傳云舉進士知汝陰縣遷光祿寺丞爲祕閣校理仁宗卽位尋出通判常州】黃本【治平四年十月駕部員外郎見王安國州學記石刻】錢垂範【元丰三年舊志橋梁門有宜興行縣事】蔡肇【紹聖三年七月見東都事略本傳及宜興縣張公善卷二洞何守琬所和詩石刻】杜子民【崇寧元年七月朝散郎驍騎尉見永福寺佛殿脊記】張元衡【大觀四年朝奉郎見江陰縣新建學門石刻】陳兗【宣和元年八月承議郎見永慶寺攺神霄宮石刻】王松【宣和六年二月宣教郎見江陰縣壽聖院泛海觀音院記石刻】朱發【靖康元年八月見永福寺科舉鎭院題壁】曾緯【靖康二年四月通直郎建炎二年二月罷自此以下陳倅撫所立題名內姓名】吳迪【建炎二年五月朝奉大夫三年二月罷】梁汝嘉【建炎三年五月承議郎直祕閣四年三月除提舉兩浙西路茶鹽公事】郗漸【建炎四年六月左朝奉大夫紹興二年五月罷】鄭釋之【紹興二年七月右朝散郎九月與通判池州葛通直兩易】葛立隆【紹興三年正月右通直郎通理池州月日四年三月滿】祝仲卿【紹興四年三月右朝散郎五年正月丁憂】陳棐忱【紹興五年四月左朝散郎七年五月滿】楊從古【紹興七年五月右朝議大夫八年十月與通判鎭江府陳奉議兩易】陳惇持【紹興八年十一月左奉議郎通理鎭江府月日九年七月滿】王【紹興九年七月右奉直大夫十一年九月滿】王蘋【紹興十一年九月左宣教郎十三年十一月滿】向汲【紹興十三年十一月右朝散大夫十五年十二月滿】陳輝【紹興十五年十一月右朝奉郎十八年正月滿】張瑜【紹興十八年二月右奉議郎十月攺差通判湖州】趙善良【紹興十八年十一月左朝奉大夫二十年二月滿】周方崇【紹興二十年二月左承議郎二十二年四月滿】陳森【紹興二十二年四月右奉議郎二十四年四月滿】錢端立【紹興二十四年四月右朝請郎二十五年正月罷】孟充【紹興二十五年三月右朝請郎七月宮觀】秦烜【紹興二十五年八月右朝奉郎十月除光祿寺丞】沈浚【紹興二十六年三月左朝奉郎二十七年四月攺浙西安撫司主管機宜文字】沈邦直【紹興二十七年六月右朝請大夫二十九年閏六月滿】梁興祖【紹興二十九年閏六月右朝議大夫三十年三月罷】呂南夫【紹興三十年六月左朝奉大夫三十一年與通判鎭江府陳朝散兩易】陳森【紹興三十一年四月右朝散郎十月宮觀】梅守卓【紹興三十三年閏二月左朝請郎十一月致仕】劉唐稽【紹興三十年六月差右承議郎未赴間攺差權發遣軍州事】陳撫【隆興九年二月右承議郎九月轉右朝奉郎】葉安行【乾道元年四月右朝請郎三年五月滿】沈作礪【乾道三年五月右朝奉郎四年十月丁憂】蔣誼【乾道四年十二月右承議郎在任轉朝奉郎七年正月滿】葛郯【乾道七年正月左朝散郎】邢孝錫【乾道八年六月右奉議郎在任轉承議郎】郭定【乾道九年十二月右奉議郎在任累轉朝奉郎淳熙三年二月差主管官誥院】李淳【淳熙三年三月朝奉郎在任轉朝散郎四年六月罷】兪叔則【淳熙四年八月奉議郎六年九月滿】潘昌期【淳熙六年九月朝奉大夫九年正月滿】向友況【淳熙九年正月承議郎十一年四月滿】王﹝汀去丁攺充﹞【淳熙十一年四月承議郎在任轉朝散郎十三年六月滿】張維【淳熙十三年六月朝散郎在任轉朝請郎十五年八月滿】兪泂【淳熙十五年八月承議郎在任轉朝奉郎十六年正月丁憂】汪擇善【淳熙十六年五月朝散郎紹熙元年正月罷】劉莒【紹熙元年四月朝奉郎三年六月滿】秦燁【紹熙三年六月朝奉郎在任轉朝散郎五年九月滿】莫槱【紹熙五年九月朝請郎慶元元年九月滿】兪允成【慶元二年九月朝奉大夫】徐﹝木巳﹞【慶元四年六月朝奉郎十一月罷】張宗穎【慶元五年二月朝散大夫六年正月宮觀】趙師﹝上山下乃﹞【慶元六年四月朝奉郎在任轉朝散郎嘉泰二年五月滿】韓莘叟【嘉泰二年五月宣義郎四年七月滿】趙時侃【嘉泰四年奉議郎開禧二年八月滿】孔元忠【開禧二年八月奉議郎在任轉承議郎嘉定元年十月滿】王柄【嘉定元年十月朝奉大夫二年七月丁父憂】魏珪【嘉定二年十月朝散郎四年十月滿】施累【嘉定四年十一月奉議郎六年十一月滿】李誠之【嘉定六年十一月宣教郎前國子錄八年十一月滿】徐自明【嘉定八年十二月朝散郎前太常博士在任轉朝請郎十年十二月差知永州】朱藻【嘉定十一年三月承議郎十三年三月滿】朱景獻【以避太子謚攺名景元嘉定十三年四月朝奉郎在任以磨勘轉朝散郎又以寶璽賞轉朝請郎十五年六月滿】衛漑【嘉定十五年六月奉議郎】孫起予【嘉定十七年七月承議郎在任以理宗登極恩轉朝奉郎寶慶二年八月滿】徐玠【寶慶二年八月朝奉郎紹定元年八月滿】陸垕【紹定元年八月承議郎】項得一【紹定三年十一月朝奉郎在任以皇太后慶壽恩轉朝散郎五年正月以疾丐祠】趙希賢【紹定五年六月奉議郎六年六月宮觀自此以下趙倅善璚所立續題名內姓名記】章樵【紹定八年十月朝散郎端平元年十一月除登聞鼓院】程士龍【端平一年三月朝散郎三年十一月罷】江師心【嘉熙元年三月承議郎二年正月罷】趙善璚【嘉熙二年閏四月通直郎繼以邊賞轉奉議郎三年十二月攺差通判隆興府】黃約夫【嘉熙四年五月承議郎在任轉朝奉郎淳佑元年三月宮觀上攻趙倅書交割與以次官添差通判黃承議但以添倅月日考之自相連接趙所書未然】譙習【淳佑元年六月朝奉郎三年八月滿】孫徳之【淳佑三年閏八月奉議郎四年六月兩易通判廣徳軍】史渭【淳佑四年八月朝奉郎十月仍舊回任通判廣徳軍】朱詵【淳佑四年十一月朝散郎在任轉朝請郎六年十月滿】盛如﹝木巳﹞【淳佑六年十一月承議郎七年六月攺通判慶元府七月以職事修舉特轉一官再任十一月差充尙書省提領田事所撿閱官】李仁衛【淳佑八年二月朝散郎兼尙書省提領田事所主管文字九年二月丐祠】沈願【淳佑九年四月朝議郎十年正月丐祠】曾豫孫【淳佑十年十月奉議郎在任轉承議郎十一年十月差提轄榷貨務都茶場】趙必【淳佑十一年十一月奉議郎十二年四月浙西提舉司差委權管江陰軍】黃侅孫【淳佑十二年十一月承議郎寶佑二年二月丐祠】趙希悅【寶佑二年八月通直郎三年九月攺辟浙西安撫司主管機宜文字】吳采【寶佑三年十二月通直郎四年六月旨別與一等差遣】趙與綸【寶佑四年十二月通直郎六年十二月滿】鞏耕【寶佑六年十二月朝奉郎開慶元年月罷】崔同亨【景定元年四月承奉郎在任累轉宣義郎三年四月滿】何宗稷【景定三年六月奉議郎五年十二月差監行在封椿庫】劉宗憲【咸淳元年六月承議郎二年三月丐祠】司馬扛【咸淳二年四月奉議郎】

通判題名添差通判軍州事一員宣和初本郡惟褚倅宗諤見碑刻中興省於建炎復於紹興自二年至乾道九年凡十有七人陳倅撫記正倅廳壁時並載之嗣是皆不書淳佑九年李倅知至參之百官題名別紀之石淳熙迄開禧僅得二人由端平鄒倅伸之而下則全備矣褚宗諤【宣和元年八月朝奉大夫永慶寺有攺神霄宮石刻結銜】秦湛【紹興二年四月右承議郎四年九月致仕自此以下元附正倅題名】孫邦【紹興五年十月左朝奉郎六年九月攺添差通判平江府】趙彥孟【紹興六年八月左承議郎十年閏六月罷】陳【紹興十二年七月右宣教郎十二月罷】張表臣【紹興十三年十月右承務郎十五年七月罷】曾恢【紹興十五年七月右宣義郎以鎭江府簽判攺差十月罷】洪遵【紹興十五年十一月左宣教郎十八年七月滿】沈長卿【紹興十八年正月左通直郎十二月攺通判嚴州】汪仔【紹興十八年十二月右承議郎二十年二月罷】周【紹興二十年三月右朝請大夫二十二年四月滿】白彥奎【紹興二十二年四月右朝奉大夫二十三年二月致仕】詹堯謨【紹興二十三年四月右朝奉郎二十五年五月滿】楊航【紹興二十五年五月右通直郎二十六年五月致仕】趙伯楙【隆興二年十一月右承議郎】邢鍇【乾道三年閏七月右承議郎五年七月滿】張堅【乾道五年十月左朝散郎在任轉朝請郎七年七月滿】齊慶冑【乾道九年正月左宣教郎】陳大光【淳熙十六年以太府寺簿差自此以下本廳題名】丘壽雋【開禧三年十二月以主管官誥院差嘉定元年閏四月除籍田令】鄒伸之【端平元年四月以奉使回差嘉熙元年四月】詹九淵【嘉熙元年四月以大理評事差二年二月復除評事】黃濤【嘉熙二年六月以祕書郎差四年十一月除祕書丞】楊白【嘉熙四年十一月初六日當月二十五日宮觀】王龍榮【淳佑二年九月至三年十一月通理前任通判泰州月日成兩考十二月離任尋除太學博士】趙希贊【淳佑三年十二月直祕閣五年十二月除軍器監主簿】陳桃【淳佑五年十二月至七年七月赴都堂稟議】李知至【淳佑七年以新通判慶元府兩易通判尋攺添差九月到任九年九月滿】

兩教授題名州學教授一員國朝景佑四年𨿽旨許本州島立學猶未設官故嘉佑間陳守襄致書顧公臨請爲郡主學【見詞翰門】元佑元年詔與廬宿等州各置教授一員三年少府下所鑄印【今印背文曰元佑三年少府監鑄】題名昉於淳熙間鄒教補之其所追書明自紹興吳教槪始外此考求間見一二焉林虙【崇寧五年四月見武進縣續題名記大觀四年七月見江陰縣建學門記奉議郎】劉涇【見東都事略】吳槪鮑彪

何若唐堯封

章夏陳元師

朱冠卿葛琪

徐任胡元質

袁孚倪稱

沈淸臣範嗣蠡

陳伯達沈瀛

陳徳明馬先覺

鍾將之項宋嘉

何珪【淳熙九年九月從政郎十二年七月滿】鄒補之【淳熙十二年七月從政郎十五年八月滿】莫若衝【淳熙十五年八月文林郎十六年該光宗登極恩循儒林郎紹熙二年十月滿】盛麃【紹熙二年十二月至慶元元年三月滿】朱淵【慶元元年四月】萬夢實【慶元二年十二月迪功郎二年十月丁母憂】張鎭【慶元二年十二月文林郎】陳洪【慶元五年二月從政郎嘉泰二年四月滿】劉三傑【嘉泰二年四月從政郎開禧元年九月滿】陳奕張如圭【嘉定六年十二月迪功郎】淩次英【嘉定五年三月文林郎】王泳之【嘉定七年二月從政郎十年四月滿】趙綝【嘉定十年四月從事郎十二年七月滿】余申婁體仁【嘉定十六年八月十七年該理宗登臨恩循從事郎寶慶二年十月滿】鄭直公【寶慶二年十月至紹定三年十二月滿】周應炎【紹定三年十二月】張磻【紹定四年四月至六年七月成資考滿離任】莊端孫【端平元年正月至二年八月攺差行在丰儲倉門】張震發【端平二年十月至嘉熙三年正月滿】王南一【嘉熙三年正月】陳亨祖【嘉熙四年十月】周琮【淳佑元年十月至四年十二月滿】吳附鳳【淳佑四年十二月】戴鑫【淳佑六年四月至九年六月滿】徐一龍【淳佑元年六月至十二年六月滿】柳栻【淳佑十二年六月至寶佑三年七月滿】李夢科【寶佑二年七月至六年七月滿】張錫畱【寶佑六年七月至景定二年七月滿】鄭茂大【景定二年十二月至咸淳元年十二月滿】趙若掄【咸淳元年二月到任咸淳四年二月滿任】增差州學教授一員景定三年置專處國學合選出官人俾與正教分授經賦時鄭教茂大以經學在任吳教雄飛遂以賦學充選吳雄飛【景定三年十月至咸淳元年十二月滿】黃恮【咸淳元年十二月到任】節制司準備差遣一員本州島自嘉熙初何守處信措置江防有請於朝創節制司幕畫以郡官兼至寶佑三年陳守均乞省本州島將領副將二員以其俸歸所辟官初辟右科章元鳳次辟本州島軍事推官庫寶先後率以左選人充軍事判官軍事推官各一員唐制郡剌史帶團練守捉使所置舉職曰團練判官團練推官國初諸郡或不置剌史置權知州事則曰軍事判官軍事推官仍不備員【並見三朝史職官志】毗陵自開寶入版圖守臣曰權知州初置判官天聖六年增置推官然結銜猶帶團練字蓋銓司因舊也【天聖六年何湜景佑四年尹仲舒皆以試大理評事爲常州團練判官天聖六年黃昌齡入年黃穎皆以試校書郎景佑四年趙諴以試大理司直爲團練推官並見天慶觀道經傳授圖重修三淸殿及慧山寺重刊陸羽寺記石刻】政和二年令吏部與重修敕令所別創分曹建椽之法將簽判職官錄參判司【按會要司理司戶司法皆日判司】以州軍大小事務多寡增立員數各委知通依應撥隸【會要三京河南府舊十一員大名府舊九員應天府舊十員今置十五員余州並以次增員】大率置司錄參軍一員紏舉諸案稽違在六曹官之上其六曹曰士戶儀兵刑工各置曹掾其結銜曹官曰司某曹事掾官曰某曹掾三京備置余州多兼領或一人兼兩曹或以曹官兼掾各不同本州島亦必增創但政和至中興僅十餘年旣無碑刻可考文書又盡於兵火且當時大體更革未嘗曰攺某職爲某官不容臆度分別至建炎初乃復舊制錄事參軍一員﹝汀去丁攺公﹞唐制【唐宣徳郎裴導見隋陳司徒廟石刻】掌州院及紏諸曹稽違政和攺曰左推勘公事司理院曰右推勘公事當時新制於今可考惟司錄及此二員然諸郡或以曹官兼所領曹各不同惟結銜並帶兼管字建炎初復舊制司理參軍一員掌獄訟勘鞠五季諸州置馬步院率用牙校爲都虞候及判官斷獄失中國朝開寶六年攺司寇院置司寇參軍始用士人以新及第進士及九經五經選人中資敍相當者充之太平興國四年又攺司理院置司理參軍選授歷任淸白人秩滿上其殿最黜陟之政和以曹掾官兼【詳見錄事參軍下】建炎初復舊制司法參軍一員﹝汀去丁攺公﹞唐制【唐李梲見世系表】掌議法斷刑政和攺曹掾官建炎初復舊制【司戶同】司戶參軍一員﹝汀去丁攺公﹞唐制【唐寶歷二年姚賞見忠佑廟碑陰記】掌戶籍賦稅倉庫受納監糴納倉一員唐爲司倉參軍【唐韋徳楚見忠佑廟碑】監在城都稅務二員【左右選各一近省左】監戶部贍軍庫一員【右選近省】監比較務二員【並左選近省其一】監都酒務二員【右選】舊三員往歲嘗請於朝以一員攺烈塘閘官近又省其一監烈塘閘一員【左右選通差】近省淮東總領所取爲辟闕以圍田所催督綱運官兼監奔牛閘一員【右選】排岸二員【右選近省其一】監激犒賞酒庫十有一員隸三省及戶部【在州界內故附載】潘葑在無錫右一庫隸三省【左右選各一員】薛堰在晉陵路莊【舊遂莊大吳今並】邢村並在武進靑祁錢橋甘露太平並在無錫潼渚六平並在宜興右九庫隸戶部【左右選通差各一員】

州兵官權發遣兵馬鈐轄一員添差浙西路分都監本州島駐札一員近歲因江防有請創闕兵馬都監四員【子城河南廂差庶姓左右廂差宗室】國朝諸州軍監皆置都監以合門祗侯以上充三班使臣則爲監押掌郡屯駐兵及訓練之政【邱裔天聖六年以右侍禁刀綺景佑四年以東頭供奉官並爲監押仍兼在城巡撿見天慶觀道經傳授及三淸殿石刻】添差駐泊兵馬都監一員正將一員將領一員副將一員【以上二員寶佑三年省見節制司準遣事下】管界寨巡檢一員指使三員駐泊醫官一員重修毗陵志卷第十

秩官四

知縣國朝重民社之寄至用朝官出宰【實錄建隆四年六月以大理正奚嶼知大名府館陶縣監察禦史王佑知魏縣屯田員外郎於繼徽知臨淸縣常參官知縣自嶼等始也】其後參用京官幕職及試銜官【三朝史職官志諸縣令建隆中始以朝官知縣其後參用京官或試﹝行﹞幕職及二班】元丰攺官制崇寧並攺選階無復試中興以來又申嚴須入之法常之四邑率用京朝官惟以材選辟則或差選人今隨題名詳略具載焉

晉陵王昭諭【開寶八年六月行令】

柴成像【太平興國五年八月將作監丞】賈守廉【雍熙元年十二月試大理評事】馬克儉【端拱元年十月守令】任宗諤【淳化四年試祕書省校書郎】郭仲華【至道元年三月光祿丞在任轉大理丞】孟士雷【咸平二年六月大理寺丞】

劉中孚【咸平五年十一月守令】潘洞【景徳二年八月試祕書省校書郎】左咸【大中祥符元年三月守令】王【大中祥符四年三月守令】

張煥【大中祥符七年三月試祕書省校書郎守令】宋永【天禧元年三月朝請大夫試祕書省校書郎行令按三朝史職官志幕職計考當服緋者皆奏加朝散階又兩朝史誌朝請朝散大夫從五品服緋此選人階髙者蔡元道舊典若久於選調加階至大夫遂服緋無佩謂之階緋】王應期【天禧二年四月試祕書省校書郎守令】

王傳文【天禧四年四月守令】

張式【天聖元年四月給事郎守令】鄭知白【天聖四年四月給事郎守大理寺丞】

範忠告【天聖六年六月鄜州觀察支使宣徳郎試大理評事兼監察禦史按三朝史誌幕職如至兩使推官則試大理評事掌書記支使以上試大理司直評事又加則兼監察禦史此選人帶憲銜者】韓士廉【天聖九年四月潤州觀察大使】劉湜【明道二年二月朝奉郎尙書屯田員外郎】邊瑀【景佑二年十二月給事郎守衛尉寺丞】梁戴【景佑三年九月給事郎守祕書省著作郎】孫抗【景佑五年九月宣奉郎守大理寺丞】相裏平【慶曆四年十一月宣奉郎守太子中捨】許﹝怢去失攺夾﹞【慶曆六年】

程嗣眞【慶曆七年四月大理評事】王維熙【皇佑元年十一月大理寺丞在任轉殿中丞大常博士】應舜臣【皇佑四年五月大理寺丞在任轉殿中丞】範道卿【至和二年七月祕書丞在任轉太常博士】李巽【嘉佑三年八月大理寺丞】

葉敷【嘉佑八年十一月著作佑郎】方孝錫【治平二年十月大理評事】

王成【治平三年四月殿中丞】葛汝平【熙寧元年十二月太常博士】陳闡【熙寧三年十二月太常博士】蘇液【熙寧七年六月著作佐郎】

李孝嗣【熙寧八年七月大理寺丞】蓋士良【熙寧九年八月令】

王斐【元丰三年二月著作佐郎】皇甫師中【元丰五年十月宣徳郎】

上官碁【元丰六年九月宣徳郎】趙竦【元佑二年四月右宣徳郎】

賈公述【元佑五年十二月右通直郎】周昌諤【元佑七年七月奉議郎】

葉唐稽【紹聖二年七月奉議郎】陸元光【元符元年六月通直郎】

張徳洵【建中靖國元年十月通直郎】阮美成【崇寧二年九月宣徳郎】

蔡景亮【大觀元年十月宣義郎】髙元修【政和元年二月通直郎二年差監大觀東庫】李碩【政和二年十一月承奉郎】

鄭畋【政和六年四月宣教郎】馮滋【政和七年八月奉議郎】

王棟【宣和三年二月儒林郎】杜堅【宣和四年二月奉議郎】

王賢甫【宣和五年月通直郎】會緘【宣和七年月宣義郎】

髙公誕【宣和八年承議郎】張鐻【建炎三年通直郎】

陳昱【紹興元年九月右朝奉郎】曾伋【紹興二年十月右通直郎】

徐琮【紹興四年四月右宣義郎】盧宗揚【紹興五年六月右朝散郎】

陳履【紹興八年九月右通直郎】蘇彥伯【紹興十二年十月右宣義郎】楊鎬【紹興十四年十一月左奉議郎】陳宗翰【紹興十五年十一月左承議郎】李

【紹興十六年三月右宣義郎】黃章【紹興十七年十一月左宣教郎】張大年【紹興二十年十二月右宣義郎】魏﹝木巳﹞【紹興二十三年十二月左宣教郎】曹震林沆【紹興三十年四月右宣教郎】馬階【紹興三十一年五月左通直郎】洪適【紹興三十二年四月右承議郎】曾喜【乾道二年七月右宣教郎】

劉介【乾道五年九月右通直郎】範公式【乾道七年九月右通直郎】

葉元凱【淳熙元年七月左奉議郎】張遜【淳佑二年十月承議郎】

趙師【淳熙五年六月承議郎】趙子睍【淳熙八年六月奉議郎】

曾梁【淳熙九年十月通直郎】周玭【淳熙十一年十二月通直郎】

錢仲彪【淳熙十二年十二月奉議郎】竇思文【淳熙十六年四月以前孝感令諸司列薦循儒林郎差知】楊翼之【紹熙三年二月宣教郎】

趙彥橚【紹熙五年十月承議郎】樓鋐【慶元三年十一月承議郎】

張祈【慶元五年二月通直郎】劉庶【嘉泰二年三月奉議郎】

鞏峴【開禧元年月通直郎】葉岠【嘉定元年四月通直郎】

盛章【嘉定三年七月宣教郎】魏岠【嘉定六年九月宣教郎】

張珩【嘉定七年九月宣教郎】範炎【嘉定十年十月宣義郎】

陳艾【嘉定十三年十二月宣教郎】潘世昌【嘉定十七年二月承議郎】

沈果【寶慶二年二月奉議郎】彭建極【寶慶三年三月通直郎】

何潤【紹定元年四月通直郎】唐璘【紹定五年十月承直郎】

徐煥李仁衛【嘉熙四年五月奉議郎】

髙歷袁璟

趙時橐【淳佑五年十一月以從政郎本縣丞辟】毛元龍【淳佑八年十一月】

杜潛【淳佑十二年二月辟差】池師曾【寶佑三年三月】

朱龍翔【景定元年六月宣教郎】胡庭芝【景定三年正月從政郎】

馬從龍【景定四年八月以迪功郎本州島錄參辟】楊光遠【咸淳元年四月迪功郎】

何煥文【咸淳三年二月儒林郎】

武進牟思齊【雍熙二年】

薛永圖【端拱二年】郭幾【淳化三年】

董拙【至道元年】能自誠【咸平元年】

毋邱旦【咸平四年】靖晝【景徳元年】

姜允文【景徳四年】元奉宗【祥符元年】

胡汀【祥符四年】林用濟【祥符五年】

麻溫故【祥符八年】路逢吉【天禧二年】

趙雅【天禧五年】李衡【天聖元年】

王允濟【天聖四年】李畋【天聖五年四月太子中捨】

張震【天聖八年五月祕書丞】柳察【明道二年十一月歙州軍事推官】何知幾【景佑三年十二月太子中捨】

郭及【景佑五年七月殿中丞】劉行成【康定二年十月殿中丞】

楊玙【慶曆二年四月大理寺丞】萬璉【慶曆四年九月太子中捨】

張洞【慶曆五年八月大理寺丞】陸秉【慶曆八年四月太常博士】

劉唐【皇佑二年十月太子中捨】劉宗奭【皇佑四年九月大理寺丞】

章誥【至和二年九月大理寺丞】朱延世【嘉佑二年九月太常博士】

張次元【嘉佑五年四月奉禮郎】黃巽【嘉佑三年九月太常博士】

劉乏才【治平二年十一月太常博士】章厚【熙寧二年四月著作佐郎】

王致【熙寧四年四月太子中捨】郭曁【熙寧七年四月祕書丞】

張肩孟【熙寧七年五月太常博士】朱師雄【熙寧十年九月祕書丞】

孫大同【元丰三年十一月宣徳郎】周伯玉【元丰五年四月承議郎】

葉遵【元丰八年九月承議郎】白具【元佑三年九月左奉議郎】

楊彥齡【元佑八年三月奉議郎】孫勉【紹聖元年十一月奉議郎】

季褒【紹聖四年十一月宣徳郎】許厚仁【元符三年二月奉議郎】

陳師夔【崇寧元年三月通直郎】董介卿【崇寧四年二月奉議郎】

吳祖仁【大觀二年二月承事郎】郭三益【大觀三年十一月承議郎】

王奧【政和三年三月朝奉大夫】毛非熊【政和五年二月宣教郎】

張端禮【政和六年六月奉議郎】吳經【政和八年十一月承議郎】

林煥【宣和二年二月宣義郎】章誼【宣和二年七月宣教郎】

吳諤【宣和三年四月儒林郎】曹夬【宣和八年六月朝奉大夫】

梁汝嘉【建炎二年四月奉議郎】石惲【建炎三年三月儒林郎】

李坰【紹興三年四月左朝散大夫】髙世史【紹興二年四月右朝散郎】

吳師直【紹興五年十二月右朝奉大夫】周石【紹興八年十二月右通直郎】

解致明【紹興九年八月右朝散郎】李﹝王壽﹞【紹興十三年三月奉朝散郎】趙伯逵【紹興十六年四月右通直郎】邵守之【紹興十九年十一月右通直郎】

袁延孺【紹興十二年十一月右通直郎】姚寬【紹興二十五年十二月右宣義郎】

馮百藥【紹興二十九年五月右通直郎】

吳麟【紹興三十二年六月右通直郎】範昂【紹興三十二年八月右通直郎】

柴宰卿【乾道元年十月宣教郎】石﹝上惇下山﹞【乾道二年五月左宣教郎】江管【乾道三年十月右承奉郎】趙師龍【乾道六年九月左承事郎】

路彧【乾道九年十月承議郎】陳賈【淳熙三年正月奉議郎】

湯國彥【淳熙五年二月宣教郎】季宜翁【淳熙二年八月宣義郎】

錢牧之【淳熙八年三月奉議郎】曹熙【淳熙九年二月宣教郎】

邵褎然【淳熙十年三月奉議郎】蔣﹝巳﹞【淳熙十一年十二月宣教郎】蔡興世【淳熙十三年十二月宣教郎】章澥【淳熙十五年二月宣教郎】

胡挺【淳熙十六年四月承事郎】王邁【紹熙三年五月宣教郎】

趙﹝上防下土﹞【紹興五年四月儒林郎】沈皞【慶元二年二月宣教郎】

周堪【慶元五年三月通直郎】邱壽雋【嘉泰二年二月通直郎】

陳仲巽【嘉泰四年四月】虞仁仲【開禧三年七月宣教郎】

陸三省【嘉定元年正月承奉郎】莫楹【嘉定二年九月通直郎】

黃士特【嘉定六年四月宣教郎】陳熹【嘉定九年六月通直郎】

趙希益【嘉定十二年八月宣教郎】朱天錫【嘉定十四年十一月通直郎】

衛湜【嘉定十七年十二月宣教郎】陳說之【紹定元年二月奉議郎】

陳夢烈【紹定四年四月宣教郎】朱﹝王榮﹞【紹定五年十一月承直郎】

龔應之【端平三年二月修職郎】徐根【嘉熙三年四月奉議郎】

葉酉發【嘉熙三年十月從事郎】潛起【淳佑三年四月承議郎】

衛宗武【寶佑三年六月】朱通【景定四年六月從政郎】

吳洪﹝上直下心﹞【咸淳元年四月奉議郎以前仁和知縣辟】

無錫�惟周【景徳元年太常寺太祝】

張廷偃【景徳元年尙書都官郎中】劉龜從【天禧二年太子中捨】

王周【幹興元年大理寺丞】宋禹臣【天聖二年大理寺丞】

李景【天聖六年太常博士】聶厚載【天聖九年彰信軍節度推官】

蘇紳【明道二年殿中丞】孫崇古【景佑元年衛尉寺丞】

李光卿【景佑四年國子博士】王周【寶元二年尙書虞部員外郎】

鄭戡【康定五年太子中捨】魯友益【慶曆三年太子右贊善大夫】

曹平【慶曆五年殿中丞】楊寧【皇佑元年祕書丞】

江揖【皇佑三年太常博士】魏演【皇佑五年太子中捨】

張詵【至和二年祕書丞】程迪【嘉佑四年祕書丞】

劉慶孫【嘉佑七年尙書虞部員外郎】陳京【嘉佑八年太子中捨】

陳知儉【治平元年太子右贊善大夫】霍大備【治平二年太子中捨】

謝仲規【熙寧元年祕書省著作佐郎】蔡天申【熙寧四年大理寺丞】

焦千之【熙寧六年殿中丞】蕭淵【熙寧十年大理寺丞】

張毅【元丰二年祕書省著作佑郎】王逢【元丰五年奉議郎】

馬防【元丰六年奉議郎】柳康中【元佑二年宣徳郎】

施珣【元佑五年通直郎】樂昭緯【元佑八年通直郎】

施慱求【紹聖四年宣徳郎】趙伾【元符三年十二月奉議郎】

張元度【崇寧元年十二月奉議郎】王勛【崇寧五年三月通直郎】

閻與道【大觀二年十一月奉議郎】柳庭傑【大觀三年四月奉議郎】

盛旦【政和二年八月朝奉郎】範景武【政和五年十月奉議郎】

安好誡【政和六年十月朝奉郎】劉景良【宣和元年十月奉議郎】

黃邦達【宣和三年正月朝奉郎】孫畯【宣和五年四月宣教郎】

徐永【靖康元年五月承務郎】郗漸【靖康元年十一月奉議郎】

任儻【建炎二年十月朝奉郎】錢令問【建炎四年十月右通直郎】

徐宗愈【紹興二年五月右承直郎】劉寬【紹興五年七月右通直郎】

李徳鄰【紹興六年十月右宣教郎】江灝【紹興九年十二月左奉議郎】

董震【紹興十二年二月左朝請郎】趙南﹝木巳﹞【紹興十二年四月右宣教郎】吳兢【紹興十三年十二月左朝奉大夫】胡舜舉【紹興十五年十二月左奉議郎】

林【紹興十九年十二月右宣教郎】蔡淳【紹興二十年九月右宣義郎】

王傅【紹興二十二年十二月左朝請大夫】馮渙【紹興二十六年二月右通直郎】

徐梓【紹興二十八年六月右通直郎】李森【紹興三十一年八月右宣教郎】

何志承【隆興二年十月右承議郎】李孟堅【乾道九年六月右承事郎晉陵縣承權縣事八月差知】程坦【乾道三年二月右奉議郎】

吳澧【乾道四年四月右通直郎】雍希稷【乾道七年三月左奉議郎】

姚寔【淳熙元年五月通直郎】鄭然【淳熙元年六月通直郎】

張子產【淳熙三年八月奉議郎】嚴庶【淳熙四年十一月宣教郎】

錢著【淳熙三年三月奉議郎】呂棐【淳熙六年十一月奉議郎】

謝之任【淳熙八年三月宣教郎】錢牧之【淳熙九年三月奉議郎以知武進縣攺差】陳冕【淳熙十年十月承務郎】

陳自修【宣教郎未交割兩易湖州安吉縣】趙師﹝上直下心﹞【淳熙十三年奉議郎以知湖州安吉縣兩易】王可大【淳熙十五年文林郎】

吳獵【紹熙元年奉議郎】沈季丰【淳熙四年宣教郎】

李興宗【慶元元年通直郎】吳竿【慶元三年朝奉郎】

陳景禹【慶元六年承務郎】蓋銳【嘉泰三年朝奉郎】

趙伯鳳【開禧元年承務郎】陳鐘【開禧三年五月承奉郎被旨兩易知縣事九月回倉幕】王田【開禧三年九月從政郎辟令嘉定元年九月攺宣教郎】鄭之悌【嘉定三年九月宣教郎】

錢徳謙【嘉定六年十一月承事郎】趙崇要【嘉定七年十月】

徐質夫【嘉定十年十一月奉議郎】皇甫埏【嘉定十一年六月】

郭正已【嘉定十四年七月】倪祖義【嘉定十六年九月朝散郎】

葛文彧【嘉定十一年十一月】楊嗣參【紹定元年二月】

黃之望【紹定四年八月奉議郎】趙與諲【紹定五年十月以承直郎辟令】

趙汝澹【端平三年正月初以承直郎辟】趙絒夫【嘉熙四年十二月初以承直郎辟】薛師魯【淳佑二年通直郎】髙斯衍【淳佑五年通直郎】

徐時外【淳佑三年宣教郎】趙與勛【淳佑九年承直郎】

張濟之【淳佑十一年宣教郎】楊炎【寶佑二年奉議郎】

袁從【寶佑四年通直郎】張時佑【開慶元年通直郎】

余東【開慶元年奉議郎】劉儒學【景定元年通直郎】

劉承【景定二年迪功郎】趙崇顯【景定五年承議郎】

朱時發【景定五年從政郎】趙與【景定五年從政郎】

柳正孫【咸淳二年從政郎】

宜興孔揆【雍熙二年大理評事】

李正基【端拱二年試祕書省校書郎】張顏【咸平二年團練推官試祕書省校書郎】陳龜從【咸平三年大理寺丞】

孟穆【景徳元年】李若谷【景徳二年大理寺丞】

令狐餘慶【大中祥符元年大理評事】徐汸【大中祥符三年四月大理寺丞】

崔仲卿【大中祥符六年大常博士】李昭迥【大中祥符七年十一月大理評事】髙繪【天禧元年正月太子中捨】胡楷【天禧五年正月試祕書省校書郎】馮直亮【天禧五年七月衛尉中丞】陳湘【幹興元年四月太子中捨】

辛有孚【天聖元年四月大理寺丞】邵谷【天聖二年四月右贊善大夫】

李周民【天聖二年十二月大理寺丞】賈昌朝【天聖五年九月殿中丞】

周陵【天聖六年十月太子中捨】盛山甫【天聖八年將作監丞】

陳淨【明道元年十月殿中丞】解察【嘉佑二年四月大理寺丞】

王罕【寶元元年正月太子中捨】孫奕【康定元年七月大理寺丞】

劉永【慶曆三年正月太子中捨】邊明【慶曆五年七月祕書丞】

鄭民彜【慶曆十年八月太常寺太祝】尹文煥【皇佑元年十月太子中捨】

燕雍【皇佑三年十月國子博士】李從簡【至和元年四月國子博士】

司馬旦【嘉佑二年正月太子中捨】趙文昌【嘉佑四年十二月比部員外部】吳申【嘉佑七年九月殿中丞在任轉太常博士】王應辰【治平二年四月太子中捨】

樓閌【治平三年四月祕書丞在任累轉屯田員外郎】李﹝木巳﹞【熙寧二年四月大理寺丞】路授【熙寧四年四月職方員外郎】王子韶【熙寧六年四月太常丞】

季佑賢【熙寧六年九月太子中捨】陳厚夫【熙寧八年十二月殿中丞】

夏【元丰元年四月光祿寺丞】褚理【元豊四年四月奉議郎】

李去盈【元豊六年九月宣徳郎】李權【元佑元年九月奉議郎】

周明之【元佑四年十月奉議郎五年十月加左字】賀瑋【元佑七年二月左奉議郎】

王梁材【紹興二年二月宣義郎】田覺【元符二年六月宣徳郎】

王昌彥【建中靖國元年八月奉議郎】葉世隆【崇寧三年八月朝奉郎】

陳傑【奉議郎】王師伏【大觀三年十月承議郎】

劉彥祖【政和二年十月宣徳郎】徐孝廣【政和八年七月承事郎】

張銳【宣和二年四月宣義郎】徐大均【宣和六年六月通直郎】

趙子嶙【靖康元年八月承議郎】呂斌【建炎二年三月奉議郎】

趙子沃【建炎三年八月奉議郎】黃積厚【紹興元年四月朝奉郎】

王葆【紹興二年四月左從事郎】趙不搖【紹興五年四月左承議郎】

趙公白【紹興八年四月左朝奉郎】閭邱崇孫【紹興十一年五月右奉議郎】張壽祺【紹興十四年七月右通直郎】鄭知剛【紹興十七年三月左奉議郎】

榮彜【紹興二十年六月左朝散郎】魯衝【紹興二十二年二月右通直郎】

施佑【紹興二十四年八月右通直郎】陳【紹興二十六年右通直郎】曾逮【紹興二十九年八月右通直郎】曾愷【紹興二十九年十一月右承務郎】姜詔【紹興三十二年二月右承議郎】錢從之【乾道元年四月右通直郎】

王際【乾道二年十一月右通直郎】劉揚庭【乾道四年三月左宣教郎】

詹儀之【乾道六年十一月左朝奉郎】吳千乘【乾道八年十月右通直郎】

黃開【淳熙元年十一月宣教郎】姚耆寅【淳熙五年五月宣教郎】

蘇祁【淳熙三年二月宣教郎】趙達夫【淳熙四年二月宣教郎】

王燾【淳熙四年十月宣教郎】左昌時【淳熙五年九月宣教郎】

鮑文【淳熙八年二月奉議郎】周梓【淳熙十年九月宣教郎】

周時中【淳熙十三年通直郎】兪亨宗【淳熙十六年三月從政郎】

髙老【紹熙三年七月】徐栻【慶元元年八月宣義郎】

張澤【慶元四年八月奉議郎】陳祖永【嘉泰元年四月宣教郎】

韓耀卿【嘉泰四年四月朝散郎】趙積謙【開禧二年十月通直郎】

張大鼎【開禧二年六月宣教郎】秦巨【嘉定三年三月朝奉郎】

趙伯鯉【嘉定四年四月奉議郎】羅仲舒【嘉定六年十月宣教郎】

林惟孝【嘉定九年十一月宣教郎】戴桷【嘉定十一年四月承事郎】

任﹝木﹞【嘉定十四年七月】陳見徳【嘉定十一年二月】

趙與悊【寶慶二年三月】謝奕修【紹定三年五月】

朱詵【紹定六年六月】汪埴【端平元年十二月】

計朋龜【嘉熙元年五月】施滚【嘉熙二年十月】

趙時梅【嘉熙三年十二月】王鎔【嘉熙四年四月宣教郎】

趙與京【淳佑三年四月】虞兟【淳佑三年十二月】

吳已之【淳佑四年八月】趙時耔【淳佑五年九月宣教郎】

徐該子周夢發

李煒葉從龍

桂錫孫【寶佑二年月宣教郎在任轉承議郎】林應發

林畿葉悊佐

趙汝襠【咸淳】範金【咸淳二年七月迪功郎】

縣官

晉陵縣丞一員國初天下縣置令簿尉闕丞天聖中始置於赤縣熙寧四年縣二萬戶已上乃置六年漕臣有請十月詔晉陵武進縣各置丞一員建炎初詔罷諸縣丞惟嘉佑前員闕及萬戶處存畱故置丞如初主簿一員國初因唐制開寶三年詔縣千戶已上置簿【天禧初賈昌朝獻文於朝召試除晉陵主簿】尉一員五季藩侯率以牙校爲銓將軍盜賊競事得直達率倚勢爲民病建隆三年乃詔每縣置尉一員俸祿同主簿而位其下【唐吳漧葛元素見忠佑廟石刻】主學一員景定三年初置以特科人充監橫林鎭酒務一員馬迹寨巡檢一員

武進縣丞一員主簿一員尉一員主學一員【已上﹝汀去丁攺公﹞革並見晉陵】監奔牛鎭兼煙火公事一員【左右選通差】監靑城鎭酒務一員監萬歲鎭酒務一員小河寨巡檢一員

無錫縣丞一員主簿一員尉一員【唐寵曾見忠佑廟石刻】添差武尉一員紹興元年置就洛社彈壓盜賊四年省主學一員監市務酒稅一員監望亭鎭酒務一員

宜興縣丞一員主簿一員【唐王廣見忠佑廟石刻】尉一員【唐裴徳厚見忠佑廟石刻】主學一員監市務酒稅一員監張渚鎭一員監湖﹝汀去丁攺父﹞鎭一員兼煙火公事香蘭寨巡檢一員分界寨巡檢一員重修毘陵志卷第十一

文事

學校前闕之門且鑱石詔不朽王安國記之謂東南絕偉之觀崇寧二年朱守彥於學南建狀元橋五年行三舍法廩士至千人大觀三年合天下貢士而毗陵五十有三上賜褒詔曰進賢受上賞郡守校官進秩一等徐申立坊橋之南進賢旁植亭曰榮賜以侈其盛建炎四年兵毀惟大成殿巋然奎扁昭回宣和禦書也紹興四年兪守俟辟四館捨學者七年虞守澐建中外門各五楹殿之後堂五楹東西廡各七楹淳熙十一年張守孝賁撤堂而新之更曰約禮以余材治直廬正錄位【在堂東偏】禮重堂【在堂西偏爲會食所】至十四年林守祖洽建禦書閣三楹藏髙宗所賜六經墨本孝經石刻紹熙間盛教授麃修兩廡作靈星門嘉熙張教授震發重造靈星門自戟門殿兩翼屋曁堂兩廡易朽以堅築射圃立采芹亭王教授南一葺諸齋更齋扁今職事位有五正錄直學學諭教諭司計齋有六致道成徳興賢登俊維城輔文又有養正齋以訓小學學田有記祭器官書有所內外秩然矣

晉陵武進學舊附於郡惟晉陵有十哲像在丞廳東偏景定三年朝廷增置縣主學員咸淳元年太守家鉉翁以兩邑學子有請卽法濟廢寺攺創撤浮屠像塑先聖先師十哲繪從祀於兩廡立講堂扁以尊經列齋四博文輔仁升俊復禮卽寺租爲學糧土木旣竟將見教養之盛

無錫學在縣南三百步嘉佑三年建增廣於崇寧至紹興淳熙嗣葺之今大成殿後有明倫堂直廬兩廡齋有崇禮由義興廉遠恥外有門房三楹宅稱是

宜興學舊在縣東南隅景徳四年建皇佑初徙南興門外隆興間徙門於學宮之南今大成殿後有宣化堂明倫堂兩廡繪從祀像齋有六率性尊諭尊古日益維城養正重門列戟靈星門尢壯觀焉

貢舉貢院在子城東南本漕司監糴料官廨紹興間監官與時宰有連營度甚廣後省貢遂攺刱焉大門西向中門南向東西廡幾百楹正廳五楹廳後監試主之考試位有六又軒屋三楹爲會文之地封彌謄錄對讀皆有所歲大比則增葺浮屋十餘楹分列試席距圍棘數十步又設三外門俾羣試者無壅滯之患云【中興前以僧寺爲貢院故永福寺大殿東壁嘗有題字云上卽位明年攺元靖康詔取天下士毘陵八月乙未鎖永福院中秋引試二千二百八十有二人監試通判軍州事朱發考試知鹽官縣事鄭朴富陽

尙友嵊縣丞崔耀卿權越州稅院婁寅亮湖州士曹洪興祖杭州刑椽謝祖信權吳縣尉邊知白九月四日訖事取春秋以下四十有三人】

解額郡素號多士熙寧三年第太常者三十有四人六年三十有六人大觀奏名賜第又五十有三人後罷三捨法復科舉定額四十有三江陰建軍析額之九紹興間又開西北流寓試郡例增二名請不以時乾道間晁守子健力言於朝僅復其一總三十五名焉【乾道壬辰吳縣簿權晉陵縣事張貴謨爲記云宣和癸卯國家復科舉歲升名薦書考五邑合四十三人越五年江陰復軍分解九名至紹興丁巳添流寓解名二自是貢士以三十六人爲額記丙子年始罷流寓試他郡率以隸正籍獨蘭陵謂附試數不登僅增其一次舉江陰復爲縣又上充五邑之數並失異時僅增其一者自己卯再復江陰軍及今凡五舉亦正取三十四人太守晁公率郡丞葛公郯張公堅奏復於朝從之公名子健】

科目

東漢許武許景【武弟】許普【武弟】並舉孝廉許荊【武孫】舉孝廉髙彪舉孝廉試經第一

吳周魴舉孝廉

晉周﹝王巳﹞【魴孫】舉秀才周札【魴孫】舉孝廉

宋丘巨廉舉孝廉

梁蕭立射策甲科

唐蔣儼舉明經髙智周舉進士許景周舉進士連中手筆俊拔茂才異等科蔣洌蔣渙【洌弟】李紳蔣伸施肩吾並舉進士

南唐杜鎬舉明經

國朝太平興國元年張觀鎖廳合格上惜科名不與特授掌書記咸平二年孫曁牓李堪三年陳堯咨牓李起

丁咸序

盛賁

王盤景徳二年李迪牓張處仁

錢治

胡晏

張收大中祥符元年姚曄牓王簡

彊弼五年徐奭牓蔣堂

張鑄八年蔡齊牓李仲偃

邵梁

王樞天禧三年王整牓徐天錫

錢尙天聖二年宋郊牓陸咸

胡宿

孫夷甫

華參五年王堯臣牓張太易

陳萬

馮璪八年王拱辰牓林瞻

李緘景佑元年張唐卿牓馬元康

丁寶臣

丁宗臣

許上善程昌言

王景芬

孫中孚

蕭傳陳錫

孫及甫

胡意五年呂溱牓潘好禮

陳亢

孫獻日徐良佐

裴若訥慶曆二年楊寘牓胡宗堯

虞大寧

孫奕

胡縝李鈞

陳傳

朱誥

張吹立六年賈黯牓張瑗

孫昌齡

錢頭

胡朝宗張天經

陸起

胡宗陽

張著施肅

虞太微

嚴君貺

王翔皇佑三年馮京牓錢公輔

潘隆禮

施辯

裴著水潘與稽

王夷直

余康使

錢公瑾虞大熙

李宗孟三年鄭澥牓宣

奚若

邵叔庠

張天占陳大順

朱伯玉

彊相如

陳齊曹振嘉佑二年章衡牓胡憲臣

孫云

蔣之奇

蘇舜舉嚴助

丁騭

張思

胡信臣單錫

胡象徳

姚仲容四年劉輝牓胡宗愈

李﹝金戊﹞六年王俊民牓丁瀣

孫授

胡宗哲

胡宗師李

孫開八年許將牓袁默

孫廷筠

王澤民

邵光李鎭

沈兌治平二年彭汝礪牓淩浩

馮震

李宗古

沈充陳毅

陳需

胡宗炎

胡宗回孫庭臣

馬隆

張盤四年許安世牓張舉

李公弼

黃轍

鄭佾盧約

黃遠

葉安節

張景修胡宗原

沈思中

沈元

黃康民張璘

胡愬熙寧三年葉祖洽牓蕭崿

史邈

鄧棐

莊誼朱旦

陳敏

方次夔

章甫呂俱

劉吁

蔣津

範子淵林辟非

張修

應昭式

呂公美應亞

陳楚材

鄭安平

胡知默許彥

張敷

王昕

周昌諤陳之邵

張世望

葛書舉

吳彥張與

方蓁

李莊

沈通張昱熙寧六年餘中牓余中

邵剛【省元】張常

華棣練亨甫

陶兌

邵如

蔡淵施天倪

祖洽

遊勛

葛書思呂適

邵材

許通

邵潛李端夫

黃頡

蔡蹈

霍漢英方谷葛

葛光

邵權

吳翃周鎭

沈初

紀孫永

兪讜祖理

沈禮

朱師古

吳重丁綖

陸元光

虞防

顧林宗邵樞

蔣之美九年徐鐸牓沈衝

惠﹝上甫下方﹞

虞貴

周明之李彥武

陳廓

沈復

邵濤吳傅

陳至

黃因

葉申甫胡覲臣

彊俶元丰二年時彥牓王渙之

秦元亨陳嘉言

胡端修

莊徽

張彥輔周諶

費古

邵

李持劉銳

李詩

蔣靜

淩伯雄薛開宗

呂衮

王鴻之

蔣天麟沈光遠

沈偕五年黃裳牓鄒浩

余幹

葉安節

曁陶黃深

陸元成

紀霖

孫昌期丁元賓

秦宗臣

胡伯適

彊佐

張國輔八年焦蹈牓周本

馬衷

皇甫漢傑

虞芮袁點

張大年

苗兼

姚佑周天倪

姚佑

張彀元佑三年李常寧牓杜之邵

蔣鍇

張大忠嚴惇

沈濟

慕容彥逄【詞科】郭三益

唐公綽

傅紳六年馬涓牓邵榑

王周

胡從易

兪圓朱衮

蔣圓

蔣

鄭倞胡充

沈楊

蔣琳王安民

鄒起【省元】蔣開元九年畢漸牓洪擬

範桓

葛師望

張璇葛家

尢輝

路喬年

葛長卿楊植

許徳之

黃中美

蔣安上

葛皞紹聖二年宏詞科瀛州防禦推官知鄂州崇陽縣慕容彥逢紹聖四年何昌言牓孫穆

魏憲

葛次仲

湯嶠胡常

霍旟

葛勝仲

施天侔唐昌期

李籍

李彥發

錢顯道錢捷

李熙嘏

周滂

嚴踰餘思

焦大雅

蔣之武元符三年李釜牓余京

惠柔民

江滋

沈積中華仲平

胡文修

王岡

王瞻李端淑

唐顧言

蘇昌時

張孫志康

陳輹

周泂

詹折余褎

虞蕃

唐彥光

華鎭元符四年知河中府錄事參軍充兗州州學教授葛勝仲崇寧二年霍端友牓霍端友

李端彥

苗安世

胡交修沈暐

李熙靖

潘兌

錢遠猷曾晏

邵林

袁植

胡賡孫近

張守

洪遘

李充成巳

邵哲

吳遷四年李曄牓【是年詔舉道題】孫達五年蔡嶷牓丁彬

李謨

李好古

吳懋施坰

胡世將

唐作求

髙志行吳愈

張汝舟

霍筠

陳時舉申甫

胡唐老

唐元衡

沈時中陵翺是年宏詞科一人前衢州司理參軍孫近大觀三年賈安宅牓吳秀實

惠需

張宰

錢耜張宇

盧察

張寀

沈松年陳倜

孫覿

李上行

沈禹卿費肅

範越

葛師仲

孫棋孫﹝木巳﹞

彊公桓

邵邦達

宋康侯王﹝王巳﹞

惠安民

錢紳

李端方袁正功

郭去病

王彥偁

道大亨李端行

曾璉

徐漸

葛彥成政和二年莫儔牓丁宗旦

範振

丁騆

莊安常許元宗

楊栝

孫畋

淩伯玉葛正仲

許端夫

孫時

蔣寧祖吳效

李僧瀹

許知徵

常因吳福時

潘佸

王楊

張文嚴

孫畸【三年貢士】是年詞學兼茂科一人文林郎前開州觀察推官李熙靖四年詞學兼茂科一人將仕郎孫覿是年免省學錄樂成賜及第一人蔣用行政和五年何牓張汝能

湯穆

張炎

張燾李僧石

李元裕

楊升

錢浚明胡思忠

戴圭

繆昌彥

單子發錢縉

唐棣是年詞學兼茂科二人儒林郎吳交修將仕郎李木八年嘉王牓何大圭

彊公諶

唐楫

薛璇貝寶

顧克明

胡近

陳煜林克明

孫謙亨

蔣全

李預葛價卿

陳端虛

趙士衡

張參蔣仲龍是年詞學兼茂科一人從事郎前越州會稽丞張守宣和三年何渙牓張端臣

邵居

張國秀

蔣及祖周弼

朱友聞

周林

朱徳行蔣榮祖

張莘

陳渙

胡珵費介四年幸學賜上捨出身一人丁祉宣和六年沈昭牓周葵

吳若

葛立經

陳郁陳曄

陸安民

胡浚明

張汝楫華權

吳中基

周楙

朱舉直葛立悌

毛逢

張希亮

單時張翚

胡庸

張旦

湯堯咨唐悌

陸俊民是年詞學兼茂科一人奉議郎袁植建炎二年李易牓唐時升

彊公述

苗元裔

邵才皇甫義山孫衛

錢壽朋

邵咨蔣夔

孫汝翼

蔣汝功

胡端揆是年詞學兼茂科一人朝奉郎袁正功【兄植】紹興二年張九成牓陳祖言

樓林

陳之淵

陳棠彊黻

許虞卿

丁汝龍

盧習楊炬

周孝能

邵點

元益陳之茂

許衍之【時奏名第一】五年汪應辰牓裴述

姚虞卿

唐畸

濮俊民周楙

薛允功八年黃公度牓周樂

唐友聞

蔣烈

周宗望丁婁明十二年陳誠之牓唐孚

許仲

莊璇

沈以莊王裳

余佽

孫迢

沈義聞費鍇

朱賁

唐希

程幾十五年劉章牓許必勝【一甲第三】沈端弼

嚴阜成

周麟之李輔

孫觀徳

李薦何

何﹝羑去久攺火﹞成薛抗

吳知常

皇甫秉文孫希許晟十八年王佐牓吳幬

尢﹝羑去久攺火﹞

龔尹

陳﹝上穴下表﹞鄒

馮公亮

戴幾先

徐曰章吳幬

許﹝王壽﹞

胡觀國

李左陳長源

沈文

兪舜凱是年博學宏詞科一人左迪功郎周麟之二十一年趙達牓蔣芾【一甲第三】陳綱

袁昺

程聞一虞嶼

陳泰安

符祖文

蔣億二十四年張孝祥牓陳資深

戴達先

王淑孫

單偁惠哲

李允外

沈宗契

沈必豫周仲昌

莊鴻舉

王瀹

沈﹝木巳﹞霍驥孫

惠迪

呂克成【特奏第一】二十七年王十朋牓唐光謙

邵銳

朱懋徳

李遠沈宗禹

吳博

李好古

吳遇三十年梁克家牓【江陰隸常州】楊恂

耿秉

楊守

張﹝馬勻﹞何武仲

孫璉

陳翥

呂棐王椿

沈宗說

趙善登

趙不愚曹炬

曹機

吳師尹

曹嶧邊察

吳宗旦

沈蔚

周夢若三十二年上捨釋褐賜出身張濤隆興元年木待問牓邵文饒

張泌

李祥

邵文炳蔣蘩

唐鑄

陳紀

趙善章李純孝

趙師湜

趙善言

沃興祖李應

申錫

蕭鶚

朱濟乾道二年蕭國梁牓蔡勘

莊鴻漸

趙善耆

許趙公植

曾燾

章復

戴履趙汝功

趙伯玉

趙善老

李機丁逄

張坦之

許時

章樾五年鄭僑牓周【上捨】趙師沔【承信郎】

趙善登

趙彥輔沈成章

臧度

錢之望

孫薡朱諤

宋京八年黃定牓徐鼎

沈千里

邊密

趙汝嘉胡濟

詹易守

趙彥弼

趙傑之吳銑

李日休

鍾鼎臣淳熙二年詹騤牓尢槪

趙汝楫

趙師渥【保義郎】陳紳張逢

張諤

譚良顯五年姚穎牓吳夢符

吳悝

沈有開

李日宣

陳﹝上古下心﹞八年黃由牓傅誠

蔣佑

髙可行

沈明祖傅丙

唐有巳十一年衛涇牓元伯涇【朝奉郎】周煒【上捨】趙善

邵宗衡鄭昉

孫人傑

濮云

秦榛【上捨】十四年王容牓霍權【內捨】錢之奇

於珵

鄭直柔傅益

錢渡

蔣誼

張驤費塤【修職郎】胡熙載

沈仚

王洋黃叔獻

唐由巳

王元實【武舉】紹熙元年餘復牓濮宇

胡輔之

邊烈

周南王通【文林郎】四年陳亮牓趙希畸【忠翊郎】李世傑

邵文煥

惠純夫馮多福

宋津

趙彥珫【迪功郎】汪仁榮惠毓

蔣惟曉

孫庭詢

蔣本慶元二年鄒應龍牓趙希﹝上常下心﹞【承節郎】惠端方

李樁

趙希【迪功郎】錢庭玉【文林郎】張欣【朝散郎】沈唐老三年曾從龍牓黃敏夫

朱拱臣【迪功郎】包九成

尢森於畸

趙希仕【承郎】趙希珫

於瑀嘉泰二年符行簡牓楊琮

蔣褎然

施玉藻

周大猷吳宗王

王正之

惠棐

沈宗輔元洀開禧元年毛自知牓惠有大

張箎

周舜欽

孫廷張晉之

王登嘉定元年鄭自誠牓錢明徳

錢相

沈超遠

徐潤施繼寅

祖思

尢【迪功郎】施及【是年試史教官】陳紱

丁鎔

元伯潛

陳起莘

蔣垕四年趙建大牓劉夢呂

濮寀

蔣公擇七年袁甫牓鄭子恭【上捨】張庚傅學古

趙希柔十年吳潛牓王登

趙汝苾

趙汝芷

趙希和莊夢旗

馬矗

於珙十三年劉渭牓彭彜

陸慶洪十五年賜第一人端明殿學士簽書樞密院事薛極十六年蔣重珍牓蔣重珍

季晞顏

趙興秉

蔣安仁彊公瓘

薛耆年

張大中

王義端張正辰

張煥

蕭日新寶慶二年王會龍牓費﹝上登下廾﹞

惲文

趙希瑾【秉義】湯紀何倫

趙善

施從龍【太學內捨】趙冏皿夫趙希渠

趙汝炬

趙汝奭【忠翊】

趙與鉯趙汝﹝汀去丁攺个﹞

趙勛夫

趙彥相【儒林】

蔣孝參李申錫【從事】宋宗紹定二年黃朴牓彊琪

湯日新

李錫

趙與輝趙與善

趙與諒

胡元發

丁埴【承直】四年上捨釋褐一人李景勉五年徐元傑牓莊公邁

趙與燔【宗學上捨】瞿夢龍

趙崇頃向士璧

蔣應新端平二年吳叔告牓趙汝蓀【忠翊】胡夢祺

宣發

趙汝軌嘉熙二年周坦牓趙崇

趙汝礪【上捨】

彊琠

裴邦彥陳端學

蔣芝瑞

唐明桂淳佑元年徐儼夫牓史君訥

趙希楒【忠訓】

胡夢髙

王允升四年劉夢炎牓薛士豫

彊應夔

張斗樞

周夢升蔣﹝木彜﹞

陸當可

蘇浚明七年張淵微牓陸宇

閔闐

胡用存

胡晞令趙與熹十年方逄辰牓趙崇﹝靑頁﹞

趙孟十二年試中教官一人迪功郎通州海門縣主簿胡用存寶佑元年姚勉牓霍超龍是年博學宏詞一人褚中四年文天祥牓沈亨辰

王桂發

邵煥有

蔣巖趙必開慶元年周震炎牓薛堉

董雷發景定三年方山京牓楊宜元

淩萬頃

尢棟

楊起西王應時咸淳元年阮登炳牓趙孟﹝汀去丁攺臨﹞

蔣應炎

陳照

趙崇俯邵夢接

楊首龍重修毗陵志卷第十二

武備常內郡也廂禁兵置於郡分寨兵置於縣厥有定制邇年申儆軍實復刱沿江民兵增遊擊忠衛二屯郡守實節制之若他司忠節一軍亦駐境上建置之繇並條於左

諸軍

禁軍國初以禁軍衛京師上命徵討則遣戍於外康定後議者以禁兵不耐勞苦不習水土遂募就糧軍始於陜西河北行於諸道乃有在外禁兵本郡嘗置宣毅一指揮後廢不補嘉佑間詔荊南等郡置威果【兩朝史誌】今郡有威果亦嘉佑後置雄節本熙寧之教廂軍元丰升爲禁軍焉

威果六十六指揮營在州橋南街西額舊管四百人

雄節十二指揮營在通判廳東街北額舊管五百人

廂軍藝祖鑑唐末藩鎭跋扈選州兵彊壯者部送京師以補禁衛余畱本城謂之廂兵僅給役使本郡有手有本城【義同篙三朝史誌元文】而手先發皇佑中富公弼安撫京東因募流民伉健者爲廂兵訓以武伎東南仿而行之【三朝兩朝史誌】熙寧二年攺兩浙廂軍曰崇節加教閱二字於軍額繼又以諸路廂兵名號不一並不教閱皆爲崇節惟因事而募如工作部傳埭堰等及牢城剩員則仍舊焉【長編】

崇節十九指揮營在州倉南街西

崇節二十一指揮營在金鬥門內街

崇節三十六指揮營在行春門內街北

崇節三十六指揮營附威果營內

壯城營在廂軍營額舊管百人

作院營無定所額舊管八十人

遞鋪營在金鬥門外

牢城營在雄節營東

奔牛鎭閘兵額管百人

諸縣弓兵建隆三年詔諸縣以戶口數定弓兵額多寡滿萬戶者五十人余以次降殺今四尉司之額率加羨蓋後嘗增募也

晉陵營無定所額舊管一百人

武進營無定所額舊管九十人

無錫營無定所額舊管一百二十人

宜興營無定所額舊管一百一十人

諸寨土兵郡傅城置巡檢司而屬縣亦置山水寨蓋有警輒補豫備之意也

管界寨在西水門外南岸額舊管一百五十人

馬迹﹝晉陵﹞寨在縣南百里太湖馬迹山額舊管一百七十五人

小河﹝武進﹞寨在縣北六十里鄭港濱大江額舊管一百九十五人

香蘭﹝宜興﹞寨在縣東南五十里太湖側香蘭山接安吉州長興縣境額舊管百八十五人

分界寨在縣西南九十里接廣徳軍廣徳縣界額舊管百人

沿江民兵

教場教場在郡治東北隅廣十有四丈袤八十丈軒廳各三楹翼屋七楹東西廡同【又小教場在郡圃有閱武亭今廢】

外縣廢置

水軍寨舊在宜興縣南境南唐宋延魯以檢校官銀靑光祿大夫爲義興君山十寨水軍都虞候蓋李氏於此備吳越也國朝廢

牧馬寨舊有二一在宜興縣法藏寺前一在潼渚村中興後爲殿司牧放之所乾道間徙蘇湖等郡重修毗陵志卷第十三

風土禹貢載土地之產周官稽生齒之數皆重事也毗陵在唐貢物有我

朝俾庶邦惟正之供示不擾也於是地不愛寶戶版日繁咸得以食其土之所有囿於帝力而不知焉

戶口按晉太康地誌毗陵郡統縣七戶一萬二千宋郡國志晉陵太守領縣六戶一萬五千三百八十二口八萬一百一十三隋地理誌常州統縣四戶一萬七千五百九十九唐郡國十道志常州舊領縣四戶二萬一千一百八十二口十一萬一千六百有六天寶中領縣五戶十萬二千六百三十一口六十九萬四千七百六十七元和中戶五萬四千七百六十七周顯徳中戶三萬七千七百八十九皇朝景徳中戶六萬四千七百六十九丁八萬四千九百九十三祥符中主戶九萬三百六十九客戶五萬五千四百四十四熙寧中主戶九萬八百五十三客戶四萬五千五百有八今主戶客戶主丁客丁

風俗有吳之開國也建自泰伯宣於延陵髙節所興由克遜以立風俗【左太賦】毗陵川澤沃衍有海陸之饒珍異所聚故南其人君子尙義庸庶惇龐永嘉之後衣冠避難多所萃止藝文儒術斯之爲盛【杜佑通典】

土貢紗十匹【郡下市令司買充】紵布十匹【郡下武進縣買充】按通典唐晉陵郡貢細靑紵布十匹潘洞圖經貢蕷藥產無錫膠山九域志歲貢席三千領支系省錢市艸於橫林鎭織於闕下又唐貢茶事見古迹門茶捨注【以上皆舊貢】

土產

谷之屬稻

【爾雅稌稻注沛國呼爲稌說文謂稻爲﹝去車攺禾﹞稌屬也﹝去車攺禾﹞之名秫字林云﹝去車攺禾﹞粘稻而稻不粘此其異耳今夏熟者曰早禾冬熟者晚禾品色不一難以枚數】粟

【爾雅云稷有禾﹝禾奐﹞二種江東呼爲粢】麥

【廣雅云大麰也小﹝禾來﹞也又有荍麥爾雅云蟭蜉秋花冬實】麻

【有二種一曰胡麻廣雅云巨勝膏可壓油一日大麻爾雅云枲皮可績布其實爲黂用以爲奶酪】豆

【詩云菽大者紫靑黃黑四色小者赤菉二色又有虎爪羊角刀鞘及黑白稨豆亦名鵲豆可藥可食一種名蠶豆四月間有之】

帛之屬羅

綾紗

紬絹

【曩有機戶善織號晉陵絹今絕郡之民戶歲輸租絹皆先期於溧陽諸處售以充賦】布

【有薴麻二種】

貨之屬茶

【詩云茶爾雅云檟苦茶陸羽茶經云浙西以湖州爲上常州次之產宜興】炭

【出宜興】

花之屬牡丹【多種唐人呼爲木芍藥蘇東坡嘗賦太平寺牡丹】芍藥【多種韓詩注云離艸言將離別贈此艸也王元之謂見毛鄭詩百花之中其名最古】海棠【花如紫錦又有垂絲海棠色淡紅多葉而枝下白】山茶【色紅東坡詩云葉厚有稜犀甲健花深少態鶴頭丹又有白山茶山谷嘗有賦】巖桂【一名木犀有丹黃白三色及四時開者】棣棠【詩云棠棣梅聖兪所謂﹝革華﹞鄂蕓黃殿後花是也】紫薇【俗謂怕癢花以其木膚時自脫也楊誠齋詩云誰道花無紅十日紫薇長放半年花】酴﹝酉縻﹞【蔓生承之以架春晚盛甚黃山谷詩云風流徹骨成春酒夢寐宜人入枕囊舊傳洛京貢酒其色如之江西人采以爲枕衣】木香【花似酴﹝酉縻﹞而小有黃白二種而白者香】薔薇【有五色枝上多剌東坡詞云笑怕薔薇看又有黃薔薇香亦淸洌】瑞香【一名錦燻籠張祠部以瑞爲睡故云曾廬山睡裏聞東坡詞云領中飄下瑞香驚起謫仙春夢其意甚婉】丁香【一名百結香杜少陵詩云細葉帶浮毛疏枝披素艷】秋香【幹弱花柔香甚淸遠】菊

【爾雅云治墻其種不一夏已開而秋浸盛東坡與朱遜之論菊多接花遜之曰菊當以黃爲正東坡遂賦之曰坤裳有正色鞠衣亦令名一從人僞勝遂與天力爭】梔子【一作支子上林賦云鮮支黃礫注鮮支支子也謝靈運賦雲林蘭迎雪而揚猗注林蘭亦支子也佛書呼爲薝卜故東坡有花開薝卜人間佛之句】木芙蓉【一名拒霜有夏秋二種宋景文詩云木末芙蓉語當時不是眞今來木末見愁殺擬騷人自注楚詞搴芙蓉兮木末蓋假之爲諭爾】水仙【一名雅蒜有二種而多葉者佳山谷有山礬是弟梅是兄之句】錦帶【一名海仙王元之謂其種得於海州山谷故云枝長花密若錦帶然少陵詩云香聞錦帶羹言可茹也】金沙【似紅薔薇山谷詩云紫綿揉色似金沙】長春【一名月季東坡詩云幽芳本長春暫碎如蝕月】玉簪【一名白鶴質素而香其狀類之古詩云燕罷瑤池阿母家飛瓊扶上紫雲車玉簪墮地無人拾化作東南第一花】紫鶴【似白鶴而小色淺紫初夏先開】玫瑰【一名徘徊花有紫白二色】辛夷【一名木筆初發似之白樂天詩云紫粉筆尖火焰紅胭脂染小蓮花】迎春【一名黃雀兒晏元獻詩云淺艷侔鶯羽纖條結兔絲】八仙【狀類瓊花而八蝶簇一心有小蝶簇聚者曰玉蝴蝶】山丹【東波所謂錯落馬瑙盤是也】剪金【花如金茸全類剪羽】夜合【一名合昏一名合歡嵇康云合歡蠲忿古今注云靑裳陳后山所謂探囊一試黃昏湯卽是花也】百合【本艸云摩羅或云蚯蚓所化根類胡蒜花色淺黃上有黑點如灑墨然】罌粟【本艸云罌子粟蘇潁濱詩云罌小如罌粟細如粟與麥皆種與穄皆熟斫作牛乳烹爲佛粥】杜鵑【唐正元中有僧移種鶴林寺或見紅裳女子遊花下俗傳花神卽此花也】石竹【發生花如纈錦李太白有石竹綠羅衣之句】蜀葵【爾雅云菺戎葵有紅紫白錦四色惟黃者如金杯然至秋方開】滴滴金【一名滴露陶弼詩云九秋珠露滴成芽】含笑【有紫白二色丁晉公詩云花名含笑笑何人】麗春【多色花四出葉端如綫稜少陵詩云百艸競春榮麗春應最勝】金燈【莖直上末分數枝枝一花光焰如燈晏元獻之說如此】木槿【詩云舜華朝榮夕悴言色易衰爾一名日及花施肩吾詩云但看日及花惟是朝可憐】牽牛【蔓生籬垣花可漬姜梅聖兪詩云時置梅鹵間染姜奉盤羞】雞冠【佛書云波羅奢花山谷詩云紫冠黃鈿网絲窠】玉屑【一名眞珠花張蕓叟詩云千璣萬琣照庭隅又云綠階遶砌總眞珠】金鳳【一名鳳兒花有數色文與可詩云花有金鳳爲小叢秋色已深方秀發】天竺【花如粟而成穗結子甚赤深冬可翫】淩霄【附木蔓生有毒淩晨仰視花露滴目則喪明左太詩云鬱鬱澗底松離離山上苗以彼徑寸莖蔭此百尺條注謂淩霄也】赤藤【亦附木而茂或照影水中靑紅可愛詳見罨畫溪】紫荊【本艸云田氏之荊周景式謂古有兄弟意欲分異三荊同株驚嘆復合】躑躅良姜【莖葉如姜花紅紫色】

果之屬梅

【多種石亭蘚梅最奇古楊誠齋詩云一相南枝泒五房黃紅萼綠蠟鴛鴦又有千葉者名江梅其實惟團消甚酸山谷謂京洛間有一種花香气如梅類女工撚蠟所成因名蠟梅因此盛於京師與千葉皆無實】桃

【多種唐明皇名爲銷恨花有緋碧白桃皆千葉無實小春開者爲小桃其實有禦愛桃餅子桃昆侖桃錦桃數種惟十月熟者爲寒桃】杏

【花類紅梅而丰艷東坡詩云零露滋月葉濕風散晴葩實有丹杏金杏】李

【花如積雪元微之有葦綃開萬朵之句實有麥熟橫枝紫綠數種李直夫第果品以綠李爲首又有郁李一名雀李花粉紅實如朱櫻】梨

【花如李而大最宜月下前輩詩云梨花院落溶溶月其實難得佳者】蓮

【詩注扶蕖其華菡萏爾雅云芙蕖亦名水芝宋之問秋蓮賦序雲天地淸令紅渠菡萏以淸令對菡萏蓋謂菡萏爲花開之狀花有紅白碧三種皆結實名爲湖目又有千葉者無實】藕

【白花者乃甘脆昌黎詩云冷比雪霜廿比蜜一片入口沈痾痊其條初抽可茹柳子厚云珍蔬拆玉茹】橊

【一名丹若又名天槳有紅黃二種王元之詩云誰家巧婦閒鍼綫一撮生紅熨不開秋實甚大又有紅千葉者大如酒杯】枇杷【一名盧橘一名壺橘謝瞻賦云稟金秋之淸條抱靑陽之和煦肇寒葩於結霜成炎果乎纖露言備四時之气也】楊梅【色紫而味甘者不減越梅東坡詩雲南村諸楊北村盧謂楊梅盧橘也】橙

【皮皺而色黃或縷爲藥或搗爲虀可薦膾鱠斫螯之味張蕓叟詩云異味欲搗虀寒香先漬手】櫻桃【爾雅云楔一名荊桃一名含桃俗呼鶯桃有朱蠟二色韓偓詩云合充鳳實畱三島誰許鶯偸過五湖】來禽【俗呼林擒王逸少有來禽靑李帖陳后山詩云來禽花髙不受折昨暮胭脂今日雪】秋子【似來禽而小文與可嘗有詩】海紅【似海棠結子如彈】蒲萄【一名馬乳色紫又有水晶者味尢勝昌黎詩云剩欲滿盤堆馬乳莫辭添竹引龍須】栗

【詩雲山有嘉卉侯栗侯梅其實熟則罅拆又有榛栗似栗而小又有椎栗小而圓黑】銀杏【一名鴨腳子舊傳三十年方開花著子歐公詩云始摘才三四歲久子漸多驗之信然】棗

【有小大二種詩云八月剝棗注剝撲也王金陵字說乃謂剝其皮而進之舛矣】柿

【細大不等色皆綠滲以成瀋則表裏俱紅皮薄而味甘】胡桃【一名桃本生西張騫歸致其種外剛朴而內柔甘孔文舉書云多惠胡桃深知篤意】瓜

【二種有外靑而內白者表裏如碧玉色者最甘】西瓜【形如匾蒲而圓色極靑翠其味甘冷可畱致遠載松漠紀聞近多此種或刳其中漬以蜜經旬皆成汁渴飲甚佳】木瓜【詩注云楙木爾雅云楙宋何承天謂嘉木嘗作賦唐蕭嵩亦有嘉木詩】菱

【爾雅云菱蕨攗注今水中芰引字林云楚人名菱爲芰可食國語屈到嗜芰俗云菱角是也武陵記兩角曰菱四角曰芰通謂之水栗人多以芰爲荷魏都賦云丹藕淩波綠芰泛濤則二物判然矣】芡

【莊子云雞雍注雞頭一名鴻頭亦謂水硫黃以其日中開花性甚﹝日耎﹞聖兪詩云蝟毛蒼蒼磔不死銅盤矗矗釘頭生吳雞敗絳幘碎海蜂挾出眞珠明】葛

【春生苗引蔓根大如臂煮食甚甘可以已渴】荸薺【爾雅云芍鳧茈注生下田苗如龍須而細根如指頭黑色可食】茨菇【一名田酥一名白地栗葉如翦服幹如嫩蒲開小白花根大如杏】棠球【生山野間有黃紅二色】

蔬之屬山花【或曰防風苗莖纖弱而長味甚甘脆與竹姑並產宜興惠茂吉嘗有賦】竹姑【春初雨過則漫山皆紅柔嫩甘鮮尢可茹陳子髙有吐魰斕斑竹姑赤之句蓋二物同時而出皆珍品也】筍

【爾雅云竹萌春初早出謂燕筍而四月浸盛又有貓頭筍及苦筍皆產宜興山谷賦云甘脆愜富小苦而反成味又詩云貓頭突兀想穿籬】蕨

【爾雅云蕨艸木疏周秦曰蕨齊魯曰腳以其初生似腳唐人詩云蕨芽已作小兒拳東坡云慚愧春山筍蕨甜蓋多取以配筍焉】芥

【有紫芥黃芥惟臺心最辛脆又有芥苗東坡詩云蘆菔生兒芥有孫】菘

【多種四時皆有冬初其本尢壯可作虀卽周顒所謂秋末晚菘也】蕓臺【其子亦可厭油】茭白【一名菇首春亦生筍其大者如兒臂亦謂菇平中有墨者名茭郁】瓜

【有梢瓜冬瓜二種】瓠

【詩云瓠犀爾雅雲棲瓣注瓠中瓣也味甘問有苦者又一種名瓢所謂瓜瓠之瓠卽今胡盧唐盧懷謹嘗蒸以召客東坡詩云爛蒸鵝鴨乃瓠壺】蕷

【一名蹲鴟本艸名士預其大如甌皮紫而肉白者名藷蕷東坡詩云作玉糝羹】茄

【酉陽雜俎云茄連華之名當作革遐反又名昆侖瓜有紫白二種】胡荽【一名園荽又一種爲竹明荽幼幼新書云鵝不食艸】香萊【有細大二種而細者尢香】甘菊【莖紫味香葉可茹又一種莖靑味苦不堪食者名苦意】馬蘭【廣雅云薤葉微似波稜】

藥之屬石蠶【陶隱居云形類老蠶附石而生猶海中蠣蛤輩亦動物】杏葉艸【一名金盞艸蔓生籬下葉葉相對秋後有子如雞頭】石逍遙艸【冬夏常無花實生亦不多本艸謂此三品產常州】紫堇【本艸云晉陵郡名水卜萊】菖蒲【周禮云昌本左傳云昌歜本艸云昌陽亦云堯韭別說云陽羨生水石間根葉極緊細一寸不啻九節人多以瓦石器種之又一種葉潤而長隱起如劍春】蕷藥【一名王廷又名修脆紫細葉似牽牛而光澤開細白花結實如鈴根白色而膩】麥門冬【一名羊韭亦名馬韭花淡紅如蓼結實如靑珠根如穬麥】半夏【一名守田又名地文苗一莖莖端三葉有二種相重上小下大外黃內白】蘇

【爾雅云蘇桂荏注以味辛類荏一種色紫而香爲紫蘇又一種兩葉根花繁白色味辛而香爲蘇亦名雞蘇】荊芥【一名假蘇以其香气似蘇亦名姜竹蓋聲之訛爾】椒

【詩椒聊陸璣疏云似茱萸有鍼剌莖葉堅而滑】白蒿【爾雅云蘩皤蒿其葉似艾俗呼蓬蒿】何首烏【一名野苗又名地精本名交因何姓人服之得名秋冬取根赤者雄白者雌】薄荷【莖葉似荏而實經冬不枯】薏苡【一名屋菼又雲起實春生苗莖髙三四尺葉類黍開紅白花成穗結實如珠亦名薏珠子生交趾者名﹝艸去早攺幹﹞珠】茱萸【禮記云藙博雅云樧九日取以配菊山谷煎茶賦云或去藙而用姜是也】香薷【一名香葇似水蘇而葉細俗香茸】桑白根【采以銅刀刮去皮取其白霜後乃佳】牛蒡子【一名惡實大如領結子殼類栗實小而多剌俗呼鼠粘子】菟絲子【爾雅云唐蒙又云女蘿本艸云赤呂氏春秋云蔓生無根言根不屬地今觀其苗初生延緣徧地不能自起得定艸便纏繞而上根漸絕焉】鶴虱【一名鵠虱葉皺如紫蘇而尖黃白花似菊結實極細夢溪筆談名地松】牽牛子【酉陽雜俎云盆甑艸本艸名金鈴亦曰艸金鈴】栝樓【詩云果蓏之實爾雅雲天瓜本艸云地樓蔓生花淺黃色實在花下亦名王瓜】薺苨【爾雅曰苨莖似人參而葉小異根又類桔梗但無心耳】羊蹄【詩云葍本艸云鬼目葉狹而長類蒿芭花開成穗俗呼禿菜蓋葍訛爲禿】積雪艸【葉圓如錢莖細而勁謂之地錢亦名連錢艸】垣衣【一名昔邪又名天韭垣蠃生墻陰其在屋上者名屋遊】射幹【一名烏扇又名烏霎花圃多種亦名鳳翼秋生紅花中有赤點】商陸【爾雅云遂薚馬尾注廣雅云馬尾商陸本艸云薚江東呼爲當陸莖靑赤至柔脆開紅紫花成朵】馬勃【一名馬生園中久腐處虛軟如紫絮彈射有粉】連翹【爾雅云異翹注連苕本艸云旱蓮英類水蘇花黃色結子作房似蓮而小】灰藋【一名金鎖天葉莖赤葉心有白粉】馬鞭艸【莖似細辛葉微類蓬蒿花紫色】靑葙子【又名艸決明苗髙尺許葉細而軟花紫白色實小似莧實】天南星【苗如荷梗莖如蒟醬兩枝相抱花黃色結實成穗如石橊子根似蕷而圓】稀薟【俗呼火杴艸苗葉似芥而狹長秋有花如菊實類鶴虱】馬兜鈴【苗如藤蔓葉如山蕷開黃紫花結實如鈴作四五瓣根名雲南亦云靑木香】車前【詩云芣莒注馬舄江東呼爲蝦蟆衣大葉長穗生道傍亦名當道】瞿麥【一名雀麥亦云燕麥莖生細葉花紅紫赤色劉禹錫所謂免葵燕麥者是也】茅根【詩云菅茅春生茅布地如鍼俗呼茅鍼夏開白花茸茸然根至潔白】王瓜【一名土瓜生籬落間子如楊梅】

艸之屬芝

【其色有五生則爲瑞】蘭蕙【山谷云一干一花而香有餘者蘭一干五七花而香不足者蕙多產宜興】萱

【詩云艸本艸云忘憂博物志云萱艸忘憂又名鹿蔥有千葉者俗呼宜男阮籍詩諠艸樹蘭房蓋諠字與諼同】芭蕉【葉碧而脆茂密如林張文潛詩雲翠旍舒曉日綠錦障西風方芽甲時移植水石則柔弱可翫】薜荔【蔓生木石垣墻間少陵詩所謂靑綠薜荔】鳳尾【生垣墻間其狀類之】藍

【葉如水蓼陶隱居云卽今染碧者亦名菘藍汁可作澱又有紅藍花亦名黃藍博物志謂張騫所致春苗夏花可染眞紅】黃艸【莖有密節而葉類麻其皮可紉爲布】莎艸【葉細如茸宋景文詩云靑莎秀滿階】苔

【花細如粟少陵詩雲雨過苔花潤】荇

【爾雅云莕接余其葉苻注叢生水中葉圓在莖端長短隨水深淺本艸云鳧葵亦名豬蒓開小黃花俗呼金錢花王融雙聲詩云湖荇曄先華】藻

【爾雅云藻石衣注水苔】蓼

【一名紫蓼卽水紅花一云靑蓼味辛辣可和曲其大者名紅艸詩雲遊龍爾雅云紅龍古俗呼蘢鼓】萍

【爾雅云蓱注江東謂之薸其大曰蘋舊傳楊花入水經宿卽爲萍或糝蒸爲茹所謂萍齏是也】蘆葦【爾雅蘆名葭華葦名葭葦小如葦而實者爲菼薍其萌虇卽今蘆其花皆名苔】蔣艸【一名菇有米如粟西京雜記謂�雅胡少陵詩云願作冷秋菇又云滑憶雕胡飯】時蘿【本艸名慈謀勁如馬芹而香辛故云馬芹色黑而重時蘿色褐而輕】莞艸【采以捆屨織席】燈薪【叢生莖圓而勁】鴈來紅【似藿而葉端色黃卽玉樹後庭花也又一種名映日紅其葉盡赤】

木之屬松

【花上黃粉名松黃人多以湯瀹之其節爲松明東坡詩云坐看十八公俯仰灰燼殘樹皮綠蘚艾或鮮傅可和諸香】檜

【爾雅云柏葉松身獨孤公手植三本詳見古迹】柏

【樊宗師園記謂柏爲蒼官其子香而可爇東坡詩云銅鑪燃柏子又有側柏】杉

【爾雅云柀一名煔注煔似松生江南本艸云木類松而勁直葉附枝生若鍼刺】楓

【爾雅注云似白楊葉圓有脂而香】槐

【博物志云槐初生曰免目或以汁搜麥丏作湯餅少陵所謂碧鮮俱照箸是也】桐

【爾雅云一名梧酉陽雜俎謂其孤枝爲鳳條】梓

【爾雅云椅梓注卽楸也陸璣云梓者楸之疏理色白而生子者梓實桐皮爲椅梓】檀

【色黃而性堅或云黃檀】桂

【葉如柿中有縱紋】槻

【性堅而勁】櫟

【詩云苞櫟注柞櫟又云苞栩爾雅云﹝酹去酉攺木﹞又云栩又云櫟其實所謂橡實陸璣云柞櫟﹝酹去酉攺木﹞栩皆橡櫟之通名莊子狙公賦芓疏云橡子也似栗而小】楠

【春生白花成簇秋結細實蜀人謂之讓木言其生直上枝葉不相妨明皇呼爲端正樹】橡

【似柞而子可食山海經云作屋柱難腐】槲

【與櫟相類】楡

【詩云樞爾雅云樞莖春生英古人采以爲麋羹張文潛詩云修柯過云日老於雲霄】樗

【爾雅楮生樗北人謂之山椿木疏而气臭莊子所謂臃腫曲拳不中繩墨規矩者也】椿

【與樗相似木實而葉香】楮

【俗呼爲谷生子如彈秋深則紅皮可搗紙東坡有老楮詩】朴

【皮鱗皴而厚】楝

【東臯雜錄江南自春至夏有二十四風信梅花最先棟花最後唐人詩云棟花開後風光好】楊

【葉圓潤而赤枝柯短硬昔有諭植楊之利天下易生之木也倒植之而生橫植之而生然一人植之一人拔之𨿽千日之功皆棄】柳

【葉狹長而靑枝柯長軟】檉

【葉細而枝柔一名西河柳又名春柳夏著花粉紅如粟又一種曰櫸少陵詩云櫸柳枝枝弱】黃楊【歲長三寸閏則縮

東坡所謂厄閏年歐公嘗有賦】白楊【爾雅云栘葉圓蒂弱無風自動亦云消楊又有水楊生水際爾雅所謂旄澤柳是也】桑

【有黃桑花桑采以飼蠶】柘

【葉勁而有致】冬靑【其葉常靑四時不攺許渾詩云未秋紅實淺經冬綠陰寒唐禁中呼爲萬年枝韓子蒼詩云無人知是萬年枝】烏臼【葉似梨杏花黃白而子黑也】﹝木﹞櫚【亦名栟櫚梅聖兪詩云靑靑栟櫚樹散葉如車輪】枳

【叢生多刺實不堪食俗呼狗橘】皂莢【南史云黃塵污人衣皂莢相料理】棠梨【似樗櫟其木惟可鐫刻】

竹之屬【戴凱之竹譜竹有生日謂五月十三日移植最宜亦謂竹醉將枯則生花或云栽竹多用辰日山谷詩云夏栽醉竹逾千个又云根須辰日斸】慈

【叢生冬稚筍在外夏則處中莖圓節疏明皇謂之義竹前輩屢有詩】堇

【竹譜音斤堅而疏節體圓而質勁】筀

【有三月筀五月筀產荀甚多】淡

【肉薄節間有粉南人燒以取瀝葉可人藥】苦

【肉厚而葉長闊以爲鎗中虎而斃其筍俗呼甜苦筍】金

【色如金其抽枝處仍碧所謂黃金開碧玉外有斑紫水石筱數種】

禽之屬烏

【純黑而反哺者曰慈烏腹白而不反哺者曰鴉亦名鴉烏詩所謂鷽又一種名寒鴉】鵲

【俯鳴則陰仰鳴則晴聞其聲則喜故曰喜鵲西京雜記云幹鵲噪而行人至佛書呼爲芻尼】鷹

【蒼黑色亦名鷙鳥通謂鷹隼】鷂

【西京雜記世傳鶻生三子則一爲鷂卽鳶也俗呼鷂鴟】鸇

【似鷹而小】鶻

【柳子厚有鶻說亦謂之鷙】鶻嘲【爾雅云似鵲尾短多聲東京賦鶻嘲春鳴或云骨嘲】鵒

【似鵙而有幘人捕得之則翦其舌可使能言】鶴

【射生戶多得灰色者其白者產淮鄕】鸛

【詩注水鳥也將陰雨則鳴陶隱居云有二種似鴿而巢樹者爲白鸛黑色曲頸者爲烏鸛或取其子則旱以能飛薄雲霄激散空雨】鴈

【詩注大曰鴻小曰鴈玉堂閒話云鴈宿洲渚必有伺察者謂之鴈奴金陵詩云人將伺其殆奴輒告之亟舉羣寤而飛機巧無所得】鷺

【詩注爾雅皆云舂鉏皮日休詩云數點舂鉏煙雨微】鸕鶿【善捕魚山谷詩云鸕鶿密伺魚蝦便】鴛鴦【荊楚記云鄧木鳥羽毛五色雌雄相逐】鸂鶒【尾五色如船拖小於鳧能食短狐杜臺卿賦云鸂鶒尋邪而逐害是也】鶯

【詩云倉庚疏云黃鶯又黃鸝鸝鶊黃公黃栗畱昌黎詩云麥黃韻鸝鶊東坡云苦厭黃鶯聒醉眠歐公云黃栗畱鳴桑葚熟】燕

【禮記云乙鳥爾雅云鳦一名玄鳥陶隱居云有二種胸紫身小者爲越燕胸斑黑而聲大者爲胡燕昌黎詩云陶喧逐風鳦】雀

【斑褐色又有黃色者爲黃雀八九月飛稻苗間】鳩

【爾雅云鵠鳩注今之布谷牝牡飛鳴以羽相拂江東呼爲撥谷一名桑鳩土人謂之脫卻布褲東坡詩云不愁脫褲溪水寒水中照見催租瘢本艸云斑鷦又名斑鳩春分化爲黃褐候秋分復爲斑鳩】桑扈【詩云交交桑扈注謂竊脂鳴於三月其聲似之賈逵所謂爲蠶驅雀者也爾雅扈作﹝上戶下鳥﹞說文作雇又作﹝霍鳥﹞】子規【離騷云雞鳩反騷云鵾﹝圭鳥﹞顏師古注一名子規一名杜鵑至三月

眾芳皆歇其聲云不如歸去晝夜不止】伯勞【禮記云仲夏鵙始鳴注伯勞夏至應陰鳴詩云七月鳴鵙箋云伯勞鳴時寒之候也五月則鳴豳地晚寒左傳云伯趙司至是也】百舌【禮記云反舌說文云五月陽盛於上陰萌於下百舌無陰故無聲朝野雜記云春轉夏止張蕓叟詩云學盡百禽語終無自已聲】山鷓【尾長色碧觜距皆紅】雉

【書雲華虫一名山雞俗呼雉雞】竹雞【俗呼泥滑滑其聲如之東坡詩云泥深竹雞滑又云泥深厭聽雞頭滑】鵜鶘【詩云鵜注鵜鴝味喙也莊子注云淘河一名提壺其聲云提葫盧山谷詩云提壺惟解勸酤酒】練帶【似鵲而小尾長如帶】靑萊【色嫩綠而股黃】黃頭【褐色善】畫眉【色褐眉白梅聖兪詩雲山鳥本無名兩眉如粉畫】繡眼【似雀而小】蠟嘴【色黃褐而喙黃】雪姑【羽毛黑白相錯】白頭翁【似雀而大首有白點】穿鼻【似雀而小鼻端有竅】噪天【善鳴鳴卽飛愈髙】啄木【爾雅云鴷淮南子云斲木愈踽古今異傳云雷公采藥吏所化歐公有詩】婆餅焦【梅聖兪四禽言云婆餅焦兒不食】新羅雀【色紅多集水中俗傳至自新羅梅聖兪詩云赤羽異蒿鴳來自東夷國】十二紅【羽毛紅綠碧綠相錯】鶉

【列子云蛙變爲鶉又曰鼠變爲鶉卽月令田鼠化爲鴽素問云鴽鶉至道間京師鬻鶉者積於市門而水中絕無蛙聲人有得於水次半爲鶉半爲蛙】鴿

【多種張燕公令其遞書𨿽遠必達名爲飛奴人多畜之又有野鴿】鴞

【周禮云惡鳴之鳥若鴞鵂也賈誼云鵩似鴞其實一物亦云梟晝日不見物夜則飛鳴】鶬﹝豆鳥﹞【一名禿鶬梅聖兪所謂禿鶬尙欲遠飛去是也】姑惡【水鳥也俗傳婦以姑虐死其聲故云】鬼車【遇陰晦則飛鳴或云鬼車十首一爲犬所斷聞其聲則擊犬使鳴以厭之歐公有詩】蝙蝠【本艸云伏翼又名仙鼠謂在山竅食乳髓皆千歲頭有冠淳白大如鳩鵲其如鶉未白者皆百歲而倒懸之於石乳中仙經所謂肉芝也】

獸之屬虎

【陽羨有白額虎爲周孝公所射近歲有獲二十六虎者劉漫堂宰有詩】豹

【爾雅云貘白豹注似熊而小頭卑腳黑駁文又有赤豹】狼

【大如犬色蒼其鳴諸孔皆沸】狐

【形似貍而黃鼻尖尾大】兔

【禮記云明視文選木蘭歌云雄兔腳撲朔雌兔眼迷離】香貍【微有麝气肉可作羹臛荀輿嘗寫貍骨方帖謂能療風】﹝上鹿下章﹞

【陶隱居云野肉之中﹝上鹿下章﹞鹿可食生不鮏羴又非辰屬故道家取以爲脯亦名﹝上鹿下囷﹞有牙者佳古今注云﹝上鹿下章﹞有牙而不能噬鹿有角而能觸】鹿

【詩注牝鹿爲麀】麂

【爾雅云﹝上鹿下旨﹞一名大旄毛狗足】野豬【一名封豕山海經云豪豬狟豬也夾髀有毫三數尺狟或作猳吳楚呼爲鸞豬冬月食橡子肉色赤味勝於豬】﹝端﹞

【一名權極肥】猴

【一名馬畱抱朴子云獼猴壽八百歲卽變爲五百歲變爲玃玃千歲變爲蟾蜍】獺

【淮南子云養池魚者不畜﹝端﹞獺】剌蝟【狀微類﹝端﹞腳短多剌尾長寸餘人觸之便藏頭足其剌不可向邇惟見鵲則反腹受啄人欲掩取如蚌﹝虫矞﹞然】鼠狼【生田野中似鼠而尾如帚善捕鼠】

鱗介之屬鱸

【鱗細肉脆而味珍出江中其小者生於陂澤隋煬帝所謂金玉鱠東南之佳味蓋芼之似橙縷也】鱣

【爾雅云江東呼爲黃魚鼻長按爾疋注似﹝魚覃﹞而短鼻口在頷下體有邪行甲無鱗肉黃大者長二三丈本艸云﹝魚黃﹞】鱘

【鼻肉作脯名鹿頭一名鹿肉出江中】鮭

【一名鯢俗呼爲河豚出江中開歲卽有盛子二月江陰最先春深則溯流而上梅聖兪詩云春洲生荻芽春岸飛楊花河豚生此時貴不數魚蝦蓋謂是也腹有朒白如酥名腹腴亦名西施乳】鰣

【骨纖肉膩而味甚腴梅聖兪詩四月鰣魚連浪花漁舟出沒浪爲家甘肥不入罟師口一把靑錢趁槳芽】﹝魚回﹞

【生江中東坡詩云粉紅石首仍無骨雪白河豚不藥人寄語天公與河伯何妨乞與水晶鱗】鮆

【爾雅鮤鱴刀春初出江魚又子鮆四月最盛又有湖鮆出太滆湖山海經所謂刀魚是也】鱖

【山海經注云大目大口細鱗有斑彩東坡賦謂狀如松江之鱸張志和詩云桃花流水鱖魚肥】﹝魚扁﹞

【味甚肥美少陵詩云漫釣搓頭縮項﹝魚扁﹞】鯉

【陶隱居云魚王唐人謂之赤﹝魚軍﹞公脊中有鱗自首至尾無小大皆三十六又有一種名黑鯉身圓而色黑】靑

【似鯉而背靑色】白

【板身肉美多細鯁出湖中者佳少陵詩云白魚切如玉】鯽

【本艸云稯米所化宜臛食少陵所謂鮮鯽銀絲膾是也】銀

【博物志昔吳王江行食鱠棄其餘悉化爲魚今出湖中有大如指者臘之可致遠梅聖兪詩云幹如會稽筍色比荊州銀】吐魰【陳子髙所謂吐魰斕斑是也】鯔

【身圓鱗細骨軟味甘】鯧

【似鯔而頭甚大】橫管【似鯔而小】鰍

【春初出江北味甚腴梅聖兪有丁筋勝紫鱗之句】鰻﹝虫麗﹞【似鱔而腹大色靑黃本艸謂善攻碕岸使輒頹圯】﹝魚占﹞

【詩云鰋爾雅云鰋﹝魚占﹞注江東呼爲鯷本艸云﹝魚夷﹞】鱔

【漢書鸛雀銜三鱣鱣卽鱔字或作﹝魚單﹞陶隱居謂荇芩根所化風土記云夏出冬蟄】黃顙【本艸云黃賴一名﹝魚虫﹞﹝魚﹞似﹝魚占﹞而小背黃腹白】黃鱔【詩注云鱨】鍼頭【山海經云其頭如鍼江東水中有之】餐

【似鍼魚而匾此類尙多細不足錄】龜

【細大不等又皆有綠毫者史記云通千歲則巢於蓮葉之上】﹝黿去元攺敝﹞

【盧仝云寒龜夏鱉一種味當以其肉充臛】黿

【似鱉而大今忠佑廟鳳凰池有一黿徑餘三尺】蟹

【宜興溪中所產尢美】重修毗陵志卷第十四

祠廟社稷生民之本也故郡國首重嚴事外是則表厲風俗捍禦菑害其得廟祀玆土也亦宜昔狄梁公使江南撤淫祀千七百所而存者四太伯季子伍員與焉可謂知所權度矣今自社稷而下徳如季子功如忠佑者書之餘亦附見焉

社稷壇風雨壇附

州壇在州治西南隅與學相望按舊經云社稷壇在州南一里風師壇在城東南雨師壇在城西南後徙今地社稷爲壇各一主以石蓋效唐制社稷以石爲主其形如鐘剡上而下植於土祥符三年詔定諸州社稷模其狀分給四年攽社稷壇制於天下先是渭州請建風雨壇有司言唐制諸郡各壇於社稷之東西稍北三數十步無立廟之文今社稷後風師雷師雨師爲壇各一主亦以石制稍殺焉歐陽氏集古錄閩遷新社記云大中十年

公遷社於神坤社稷壇皆廣丈有五尺髙尺有五寸風師壇如社稷雨師壇廣丈而髙尺壇壝之制防此社以後土勾龍氏稷以後稷氏配有屋十餘楹爲祠官齋次晉陵壇在縣治東百餘步武進壇在縣治西廣化門外西偏無錫壇在縣治南百五十步宜興壇在縣治南一里

諸廟

州延陵季子廟按山謙之丹陽志雲南廟在晉陵東郭外北廟在武進博落坡西廟在潤州曲阿【今丹陽縣延陵鎭廟有百井多堙廢】又云墓在晉陵縣北七十里申浦西皇覽曰季子廟在毗陵曁陽鄕【今江陰縣】唐開元中元宗命殷仲容摹夫子所書烏虖有吳延陵季子之墓十字以傳大歷中蕭定又刊於石【歐陽氏集古錄跋云季子墓錄自前世相傳以爲孔子所書據張從申記云舊石湮沒蓋開元已有本矣又云孔子生平未嘗至吳不得親摹季子之墓又其字壯大非古簡牘所有以名傳之不可遽廢】永泰中李守棲筠郡境十二詠以此居首其族子華和云季子讓社稷又能聽風詩國朝元佑間楊無爲傑題廟碑曰戰國縱橫禮義虧延陵髙節救周衰當時若受諸侯惠後世誰傳十字碑崇寧間朱守彥嘗訪祠廟辧曲阿延陵之非古甚詳今京口廟食獨盛賜額嘉賢封昭徳侯而吾州之祠有三一在郡學講堂東偏淳熙閒張守孝賁建嘉熙初張教授虔發請於朝擬加王爵俾官吏辭謁如式議未克行一在通吳門鐵冶巷【卽東郭廟】一在天慶觀東晉陵令趙彥橚建葉水心爲記天王廟在子城上郡圃西偏舊傳唐太宗從髙祖起義兵有神自號毗沙門天王顧力定亂將有豬首象鼻者故所向成功及卽位詔天下公府皆祀之天寶初又詔諸郡於城北隅置祠仍建佛殿以天王爲額嘉應城隍廟在金鬥門內街西國朝太平興國中重建後毀於兵紹興間始辟門建殿淳熙六年葉守衡增兩廡八年章守禱旱獲驗加葺治十三年林守祖洽表靈應於朝賜今額東嶽行宮在市東前俯運河有天齊仁聖帝殿聖母殿帝後徳生殿五嶽會聖樓兩廡皆有象設樓東有嶽司堂西有廣惠行殿郡官辭謁祈求雨暘咸詣焉忠佑廟在武進縣東帝姓陳諱杲仁字世威晉陵人隋大業間仕至司徒娶沈法興女法興有異謀懼帝未發潛中以毒唐武徳三年也夫人軫氏捨宅爲寺【今崇勝寺是】又捨東第爲觀【號崇仙】有疏刻石廟下【疏云明政二年乃李子通僞號】後法興中神矢斃郡人以帝忠孝文武信義謀辧八絕奏於朝卽帝兵仗庫立祠垂拱元年始創大殿幹武四年封忠烈公中和四年加感應朱梁開平四年進福順王淮南楊渥更封武烈王南唐保大十三年吳越兵至柴侯克宏進禦夢帝有陰兵助汝之語及戰風雨晦冥黑牛突行陣間克宏人百其勇俘馘甚眾以功封武烈帝軫氏武烈後張氏贊幽夫人沈氏爲沈明後宣和間睦寇披猖魏守憲率邦人有禱卒不犯四年賜今額建炎二年周守﹝木巳﹞大新營繕嘉泰間趙守善防請爵帝二子長曰坦贊惠侯次曰頵協應侯淳佑四年又奏封帝父爲肇靈侯母段氏懿徳夫人伊氏昭徳夫人長子加濟美次子加助順柴侯封翊靈將軍詳載實錄云【江南道士任右元嘗題廟雲松竹蕭蕭野笛悲寂寥冰雪對旌旗前山夜月陰風起神去神來人不知自篆之石今不在】忠佑廟一在東嶽廟後卽帝東第唐太和七年令髙榮以禱獲驗重建一在武進縣奔牛魏墅地名陳墓舊傳帝祖父葬焉或曰舊居殿後有小藥磨指爲故物一在武進縣前蕭裏唐末巢賊犯境人望靈煙中有紅衣巨人賊懼而遁道士鄧子成爲築祠焉廣惠行廟在崇勝寺西淳佑間王守圭建【詳見武進行廟】五顯王廟在運河南【元丰橋西唐天佑三年刺史張崇以郡多火菑建】營田五聖廟在行春門內街南嘉應侯廟在資聖寺後神姓張夫人呂氏【載建安志】始封嘉應侯後封東平忠靖孚應王東嶽廟西廡亦有象設梓潼帝君祠在天慶觀東廡帝君顯千西蜀隆興府七曲山累封英顯武烈文昭忠濟王柴將軍祠在忠佑廟西廡將軍諱克宏仕南唐爲龍武軍都虞候授右將軍破吳越兵爲立祠終奉化軍節度使謚威烈今封翊靈將軍詳見忠佑廟劉龍圖祠一在忠佑廟西廡龍圖諱晏字平甫初仕遼至都官員外郎領兵歸順織赤心報國四字於旗建炎三年周守﹝木巳﹞以江寇侵略請援帥精銳七千出奇破之進龍圖郡人徳其賜爲之祠一在馬迹山水平王廟蓋嘗駐兵馬周殿撰祠在忠佑廟西廡卽周守﹝木巳﹞也五賢祠在郡治後西北隅舊本雙蓮堂徙今地唐獨孤公及國朝柳公開李公餘慶陳公襄楊公萬里皆郡賢牧舊遇釋奠則分祀示不忘也先賢祠在郡學講堂西偏祀陳古靈襄楊龜山時鄒道卿浩陳了齋瓘淳佑二年宋守慈增祀胡蒼梧珵胡文恭祠在報恩寺淳佑八年李守肇祀今釋奠後校官率職長修時事云東坡先生蘇文忠公�������������������眉山人初倅杭守湖往來毗陵有終焉之志自黃移汝謝表有買田陽羨誓畢此生語晚由儋耳欲還穎昌踐少公對牀之約次儀眞聞有忌之者竟歸毗陵終於顧塘孫氏之館時建中靖國元年七月也先是嘗有李惟熙謂緣在東南信哉越六十有九年乾道壬辰晁守子健築祠塑像訪士夫家畫本或朝或野服凡十墓置壁間復列少公轍與黃魯直庭堅張文潛耒晁無咎補之秦少遊觀陳無已師道六君子於兩序釋奠皆分祀又鑱與旡咎往來帖晁侍郎公武爲之記【其略曰公武聞諸世父景遷生丰寧間賊臣擅國顚倒天下之是非人皆畏禍莫敢莊語公之葬也少公黃門銘其墓壙亦非實錄其甚者以賞罰不明罪元佑以攺法免役壞元丰指溫公才智不足而謂公之斥逐出其遺意稱蔡確謗讟可赦而謂公之進自其遷擢章惇之賊害忠良而謂公與之友善林希之詆誣善類而云公嘗汲引之嗚呼若然則公之上淸儲祥忠淸粹徳之請及諸奉議著述皆誕謾與公武因子健之請伏自思念歲月滋久耆舊日益淪喪而緒言將零落不傳於是不敢以不能爲解惟公當元佑時起於謫籍登金門之堂極禮樂文章之選及章蔡竄朋黨於嶺而公獨先朝廷近復黨人官爵而公獨後立朝本末彰明較著如此豈有他哉昔陳仲弓送中常侍父之葬非以爲賢從者詈楚公子曰縣也不力非以爲不孝皆有爲而發豈少公之意或出於此非耶後世不知其然惟斯言是信則爲盛徳累大矣】其碑有二一郡齋一宜興洞靈觀

悉毀不存嘉定十六年餘教授申訪得洞靈舊墨本臨刻乎石且記碑陰有直哉晁也碑之僕有以夫之語又集詩文語以祭之【其文曰海北雷州縱大鵬之自適天南玉局睇白鶴之來歸迄尋陽羨之盟已示菩提之病庠音密邇廟貌追嚴嗚呼裕陵之仁如天積歲月而養成巨木歐公之學如海鼓波濤而放出應龍後萬鬼以橫行駭四方而驚視蜚辭彪蔚騫節孤髙果於立論而絕關河勇於擊邪而鄰矯激稔含沙之陰毒發下石之危機英雄痛心文章何罪幾州鐵鑄此大錯自知一念之非干丈淸不如尺渾政恐盛名之累臨流築室負檐葺茅相從田父笑談之歡殊無老人衰憊之气剛大自養摧挫愈堅丁壬眞一歌空起雲屯之興丙子三萬日難畱電往之身想登踞虎之風標笑噪犬嗥狐之腥腐申一寒分教再拜欸祠骨已朽而名香屋𨿽低而人傑幾於夷級何以妥靈像設孔新敬效輯杖挹世尊之意諸生迎享共哦讀書善靑衿之詩咸淳三年家守鉉翁以法濟廢寺武進縣良田入學以供春秋釋菜】龜山先生楊文靖公祠本舊書堂在懷徳門內十餘步先生諱時字中立從伊川學初監本州島市易務政和辛卯因卜居焉出宰蕭山甲午復還迄壬寅周孚先恭先兄弟數遊從有問答數條皆遺墨遊定夫酢寄二周帖云毗陵士人前欲買田以贍至完今聞買宅以延中立髙誼至此可振頹風激衰俗非好賢樂善未易能爾俱刻石寘壁間胡蒼梧珵挽之曰一區歸老談玄宅三鱣空瞻講道堂後毀於兵地歸他族紹熙二年陳守謙贖以公帑四年黃守灝始立祠於舊地以二周侑寶慶元年趙守彥悈復修祠事紹定三年鄭守必萬增創堂宇曰師友淵源中繪濂洛諸先生十有四象以合祭【周濂溪程明道伊川邵康節張橫渠尹和靖楊龜山謝上蔡遊建安胡安定朱晦翁張南軒呂東萊陸象山竊謂安定在周程之先今位置甚舛】又葺舊堂曰尊徳樂道中置先生二周塑像淳佑間王守圭以薦福寺僧正宗所置私庵田歸於書堂將以爲養士用也

晉陵水平王廟在縣馬迹山分水嶺舊傳王爲后稷庶子佐禹平水至會稽誨人浚道後祠之胡文恭宿嘗請登祀典建炎間周守﹝木巳﹞以劉龍圖駐兵遂加修建潛靈山在縣徳山東有龍井祀嘉山白龍之母禱旱輒應紹興七年以進士呂結等請封賜今額化被王廟在縣東小井舊傳爲顧凱之廟側有顧陂吳許二長官廟在縣東南七十里舊傳蕭梁時晉陵無錫二令爲陽湖泛溢親視堤堰遂溺焉邦人爲立祠云三王廟在縣東北開福寺側祀東嶽忠佑廣惠之神順濟龍王廟在縣魏浦出楊子江

武進廣惠行廟在縣南水門外﹝木斿﹞塘村神姓張顯於廣徳軍橫山唐初封水部國朝累封正佑昭顯威徳聖烈王寶佑五年攺封正佑聖烈眞君後加昭徳咸淳元年又加昌福瑯邪王廟在縣奔牛鎭東二里舊傳晉元帝渡江後有此祠善利廟在縣北嘉山祀白龍之神紹興七年賜今額駙馬廟在縣奔牛鎭西祥符經云駙馬戴姓曹將軍廟在縣靑城鎭北龍堂在縣滆湖西宋大明中以黑龍見建【禱旱輒應】靈濟龍祠在奔牛鎭中閘之側政和三年賜額

無錫吳泰伯廟在縣東南五里臨泰伯瀆寰宇記云泰伯西城去縣四十里又三瀆乃泰伯所開輿地誌云吳城梅裏平墟其宅墓故井猶存王令詩云古廟郁崔嵬朱門鎖不開今人不爲讓間或乞靈來徐偃王廟在縣南二十五里廣塘山下韓文公衢州廟碑載之詳矣【衢州本會稽太末縣徐姓皆其子孫】或云徐子章禹嘗執於吳其族散處徐揚間黃﹝上山下品﹞志謂墓在其縣胡文恭宿嘗賦詩云故國無歸日叢祠幾換秋春申君祠在縣西錫山下卽古歷山也祀楚相黃歇唐垂拱中祠廢後復建張繼詩云春申祠宇空山裏古柏陰在泉水伍相公祠在縣西靑山上山下有渠曰閭江城隍廟在縣城內忠佑行廟在市橋南廣惠行廟在縣南門東海信郎王廟虞孝恭南徐記云在無錫縣東中廢復建石城王祠南徐記云或稱宗郎王在縣東三十里顯應廟在翠微寺西有潭不盈畝歲或旱澇水無虧盈紹興三年賜今額尉唐皞嘗有詩云平地巍峨起一峯歷山西畔滆湖東【見詞翰門】孚澤廟在縣西南軍將山有龍湫禱雨輒應賜今額

宜興伍相公廟在縣西九里子胥自楚入吳過此後人爲立祠果利廟在縣荊溪南舊稱袁府君廟卽漢陽羨長袁﹝王巳﹞【詳見君山】國朝皇佑三年以雨應禱虞大熙作祠銘紹興間令王梁材始增葺之單子發復序其事政和初賜今額紹興九年賜爵嘉惠侯二十六年加字人隆興二年加明應干道六年加永濟嘉泰元年進慈惠公寶慶二年加孚佑紹定六年加忠淳佑四年加靈澤有二行廟一在通運橋一在芙蓉山廣福寺英烈廟在縣荊溪南舊稱周將軍廟卽晉平西將軍周孝公處也陸機碑云公葬於家之舊原南瞻荊嶽北睇蛟州追贈淸流亭侯謚曰孝唐李思義詩云截虎斬長蛟入吳尋二陸又曰行客想遺芳淸風滿蘭菊南唐徐鍇嘗題其象國朝景徳二年周守絳與令李若谷增繕絳爲記宣和間睦寇肆擾其徒傅臯欲寇郡捕得之臯云初至宜興長橋忽睹金甲神告曰我平西將軍也紹興七年賜今額十年封忠惠侯二十六年加仁勇隆興二年加兼利乾道六年加義濟嘉泰元年進忠武公寶慶二年加赫義紹定六年加昭靈淳佑四年加仁勇父魴始封基徳侯至是進積慶公夫人盛氏累封慈佑恭懿順惠仁勇四子伯曰靖四封至輔忠濟美廣應延侯進肖靈公仲曰﹝王巳﹞忠光業靈佑廣利侯進肖武公叔曰札佐忠昭義奕載嘉惠侯進肖義公季曰顧協忠承慶永康靈佑侯進肖勇公永淸天王祠在廟東廡錄異記云房州永淸縣有一神祠唐穆宗時邑令之弟至其處徐夢神告曰余義興人大父卽子隱也余受帝命於均商金房四郡捕鷙獸人爲立廟俗號白虎神余恥之幸爲正其謚宣宗大中間襄州判官王士澄刻其事於石城隍廟在縣治西省倉門嘉定中令羅仲舒拓縣圃地附益之紹定閒令趙與悊鑿城西垣築門臨通衢東嶽行廟在縣東荊溪北廣惠行廟一在福徳橋一在胥村忠佑行廟一在源慶門一在鳳川惠烈行廟在函亭鄕姚村卽漢秣陵尉蔣子文南唐封莊武帝國朝賜今額函亭侯廟一在五賢回圖村祀漢蔣澄唐齊光又撰廟碑一在函亭鄕長風廟舊在義鄕縣神姓鄧先爲縣令死遂發靈宋周山圖嘗請加神爵今亡許太尉廟後漢許馘【或作戫】也義興人靈帝時嘗爲是官應劭爲廟碑歲久字刓開元中諸孫重立刻八字於碑陰雲談馬礪畢王田數七邑宰徐延休一見輒解談馬卽言午礪畢必石卑王田乃千里數七是六一蓋謂許碑重立也廟廢碑僅存衛將軍廟將軍諱逖爲邑人佐唐髙祖起義汾並擒竇建徳挾槊馳突太宗奇之第功拜將軍宿衛以母老丐歸及卒邑人爲立廟荊溪濱以平生弓甲掛東西廡王教嘗撰碑詞許渾詩云虎牢關下護龍旗挾槊橫弧馬上飛漢業未興王霸在秦軍才散魯連歸墳穿大澤埋金劍廟枕長溪掛鐵衣欲奠忠魂何處問葦花風葉雨霏霏國朝大觀中得法藏寺東舊基衛墩復立祠今廢謝將軍廟舊傳在六水岸西虞穎詩云虛名但有孤墳在勇節還隨古廟空今南門外謝墩有廟云梟山廟在湖洑鎭東二里以地名【朱氏志云其山多梟】舊傳神姓潘兄弟三人遊此山指一艸云此堪爲茶采之信然後爲立祠【單氏志云西有潘嶺】靑口廟在湖洑南十五里神亦潘氏兄弟西澤廟在縣治西百步舊傳吳堪之祠原化記云堪邑人爲縣吏家荊溪得一白螺嘗自縣歸見飲膳畢具蓋螺化女子爲治飪堪怪之女曰天矜君勤小職敕奉配君勿疑又幽明錄云堪得螺化爲女子號螺婦令聞而求之堪不與令以事虐堪曰令要蝦蟆毛鬼臂不獲卽加罪婦爲致之令又繆語曰更要禍斗婦又引一獸狀如犬而食火令取火試忽焚縣宇後因立祠寶慶初裏有蔣其姓者澗潀人視祠宇敝默念他日家積贏當新之自是驟富卒爲修繕三夫人廟在滆湖鄕柯城沙子口湖之神也俗名三姑廟三魁廟在英烈廟東廡熙寧六年邑人余中魁廷試邵剛魁南宮邵材魁開封紹定間令趙與悊建先賢祠在縣西南二里紹定間令趙與悊建祀蔣樞密之奇陳密學襄鄒侍郎浩蘇端明軾汪內翰藻王待制居正周簡惠葵周文忠必大且給田以廩守祠者嶽武穆王廟在東嶽行廟西王諱飛建炎中自桐川提兵來平劇盜郭吉嘗題金沙寺與張氏壁有誓淸中原語邑人徳之肖戎服像於英烈廟淳熙八年章守易以衮繡【廟有趙倅善譽記】嘉定問其孫珂守嘉禾屬令戴桷更卜徙今地先是蔣待制燦題庵扁以邑多訟缿易嶽爲嶽至是建廟殆有讖云【王題金沙寺云予駐大兵宜興緣幹五事過此陪僧寮謁金仙徘徊暫憩遂擁鐵騎千餘長驅而往然後立奇功殄醜虜復三關迎二聖使宋朝再振中國晏安他時過此得勒金石不勝快哉題張氏壁類此】重修毗陵志卷第十五

山水毗陵山水之秀著於經備於圖牒散見於騷人墨客之篇詠若具區之涵浸慧泉之甘洌君山陽山之挺特其顯然在人耳目者蓋眾山之宗支流之源也今合巨細悉書之

山

晉陵橫山在縣東北三十五里南唐徐鍇碑云舊名芳茂晉時常有紫气右將軍曹橫葬此易今名三茅山人張存有當時不葬曹橫墓千古猶存芳茂山之句胡文恭宿詩云此地橫靑嶂當年動紫氛將軍精爽在可解勒遺文風土記云有大橫峴以承眾今運河北也東南有芙蓉湖山橫其間故曰大橫今運河北岸有橫林去縣二十七里與山遙望昔有林木故亦以名南麓有龍井三山在縣東北綱頭村中峯峭拔亦名髙山楊誠齋詩云三山幸有一峯尖舊傳上有舜田舜井石有牛迹【詳見紀遺】夾山在縣東南七十里南北二里包秦陽二小山舊傳秦皇至此黃公山在縣南八十里去太湖十五里卽春申君黃歇所封故吳墟四番志云黃山有龍泉灣烏龜山在縣南新塘鄕與黃山相對其狀如龜故名或傳下有楊文靖公舊宅疑以此自號云馬迹山在縣東南迎春鄕太湖中西南二十里山麓周百二十里與津裏山相接山西地名西靑石壁屹立下有兩穴迹圓各盈尺深五六寸水落則見舊經謂秦皇巡幸爲馬所踐按僧文鑑洞庭記漢郁使君爲雍州刺史歸杜祈州經從此山龍馬駐迹畱石面時人語曰朝爲雍州官莫歸棲九里文鑑詩云瀛州西望沃州山山在平湖縹緲閒常說使君千里馬至今龍迹尙堪攀二說未知孰是津裏山在太湖中四番志云常州有秦履山注始皇嘗登此後訛爲今名唐開成中邵偃作記雲山連馬迹夫椒峯巒回合波影映帶實爲奇觀云

武進黃山在縣北七十里小河鄭港瞰大江土人取石以煆灰礦孟城山在縣北八十里亦瞰大江巴州剌史羊士諤記云晉孟嘉南遷僑居之地下流有孟瀆孤陳山在縣北與孟城相接嘉山在縣北八十里有白龍潭

無錫錫山在縣西五里唐陸羽云慧山之東當周秦間嘗產鉛錫漢興遂乏因以名縣【詳見序縣】慧山在錫山西陸羽云古華山吳地記雲華山在吳城西百里寰宇記雲山有春申君祠範蠡城宋元徽中沙門僧顯入吳憩華山精舍其巓有方池生千葉蓮花服之可羽化老子枕中記雲華山吳西神山是也郡國志云縣有九龍山一名龍隋大業末有龍其上一名冠龍陸羽謂山陽有九隴若龍偃臥蘇文忠詩云石路縈回九龍脊水光翻動五湖天蒼梧云九峯臥蒼龍千柱枕其腹歷山俗名舜山在慧山南舊爲宋司徒右長史湛茂之別墅【今寺北是】文選劉鑠江淹皆有詩茂之有艸堂應教唐正元間丘丹詩云偶尋野外寺仰慕賢者躅不見昔簪裾猶有舊松竹張佑云舊宅人何在空門客日過泉聲到池盡山色上樓多雷山在太湖中馬迹山西風土記云震澤中大雷山小雷山或以爲舜漁之地【詳見拾遺】皇山一名鴻山在縣東五十里輿地誌云太伯宅東九里爲皇山卒葬山南殷仲堪守晉陵復吳氏一戶奉祠下安陽山在縣西北五十一里麓周十八里髙百二十仞風土記云周武王封周章少子斌於安陽卒葬此山其下有龍湫南徐記雲山出石堪作器用江東數州多藉之峯巒奇峭號文筆峯令趙義父詩云突兀當空勢不羣嶄然頭角起祥氛毗陵自古多英俊可信孤峯解主文柯山在縣西九域志云柯山在山側風土記云吳仲雍六世孫柯相所治之地閭江山俗名驢山在縣西北五十里有闔閭城歸山在縣西北閭江風土記云夫差殺伍子胥褁以鴟革浮江國人登此望其歸故名胥山在縣西北閭江側子胥被殺吳人哀之爲立祠夫椒山一名湫山在縣西太湖濱九域志云縣有大湫山左氏春秋及史記吳夫差敗越於夫椒杜預注太湖中山也膠山在縣東四十里有興化寺九域志及宋書雲山嶺路南有宋中書令王僧達墓又有梁蕭侍郎故宅其二泉一曰滌硯一曰竇乳卒葬於此地產蕷藥嘗備貢國朝天聖中宰蘇內翰紳詩云汲泉巖畔驚﹝仁去二攺員﹞飲載筆池邊引鷺翔夏陰山在縣西三十五里吳地記雲麓周十五里髙七十五丈與柯山相接西臨太湖璨山在縣西南七里有明陽觀北龍山在縣西十八里山北麓越絕書云縣西有龍尾陵道春申君所築風土記雲山有三峯有白龍潭橫山在縣西南二十里孔山在縣西南二十里華﹝山盧﹞山在縣西南十八里管社山在縣西南二十五里章山在縣西南三十五里有華藏寺石盆山在縣西北二十五里西顧山在縣西北三十五里長腰山在縣西北四十五里賈山在縣西北四十五里苦奄山在縣西四十五里天穹山在縣西北四十五里白射山一名白石在縣西五十里有白射廟面太湖胡山在縣西北四十五里有胡山廟廣長山平塔山雞籠山並在縣西北閭江獨山在縣南十八里與錫山連中斷爲大湖舟行其中號獨山阿充山在縣西與獨山相接朱山在縣南與充山相接漆塘山在縣南二十五里大浮山在縣南二十八里石塘山一名廣塘在縣南二十五里枕長廣溪有徐偃王廟近有僧刱庵名寶慶廟山在縣南近偃王廟路耿山在縣南亦枕長廣溪過山在縣南四十五里南山在縣南五十里南橫山又名許捨在縣南四十里有尢氏華嚴庵沙頭山在縣南面太湖吳塘山在縣南長春山在縣南五十里有普寧寺竹山在縣南四十五里軍將山在縣西南五十里近太湖有龍潭南唐兵敗於此以備吳越旁有號甲仗裏山在縣南四十五里顧羅漢山在縣南四十五里羊祁山在縣南四十里白茅山在縣南五十里臨太湖芙蓉山在縣南三十里麓周八里髙三十丈有龍井候山在縣東四十里吳地記云周回七里髙三十丈南徐記云北有白石峴七雲山一名馬迹在縣東四十三里南徐記雲山東十里有馬迹山寰宇記云七雲山髙九十仞東顧山一名香山在縣東六十五里有寺及子胥廟又有龍潭寰宇記雲山東屬蘇州西屬常州白檐山在縣東四十五里松山在縣東五十里南徐記云一名小孤晶山在縣東四十里石室山在縣南前連漆塘琴山在縣南靑相村馬鞍山在縣西二十里

宜興君山在縣西南三十里舊名荊南山髙二百三十仞麓周八十五里風土記云東漢袁爲陽羨長逆知水旱每言歿當爲神後無疾而終一夕風雨晦冥亡其棺邑人夜聞此山有數千人聲旦亟往視棺在焉走白縣吏民羣至則棺已瘞藏惟見石冢石檀旁有石板如馬鬣搖拂壇冢遂神之爲立祠俗號銅棺山或傳之亡天降銅棺與葉令事相類輿地誌雲山巓有池池有三足六目龜爾雅云三足曰能郭璞注陽羨君山有之今池尙存唐陸希聲有君山蒼翠接靑冥之句上有龍潭國山在縣西南五十里延袤三十六里髙百二十五仞一名離墨山舊傳仙人鍾離墨得道於此吳五鳳二年陽羨離墨山大石自立天璽元年陽羨山有石裂十餘丈名曰石室皓以爲大瑞遣司徒董朝等行封禪禮吳志載遣司徒董朝兼太常周處至陽羨封禪國山【舊志云碑有大司徒朝無處名】刻石頌徳圜碑猶存其形如鼓俗呼囤碑又瘞玉璧銀龍銅馬於碑下字寖漫滅不可讀或稱董山以朝至此故名靜樂山在縣南三十里君山之東麓唐湛然禪師道場橫山一名大蘆山在縣西南四十里君山之西麓唐末有靈峯院芙蓉山在縣西南三十里君山之南麓唐大毓禪師道場南嶽山在縣西南二十里君山之北麓有勝果寺【孫皓旣封禪國山遂禪北山爲南嶽漢武移衡山之祭於鬵霍皓取其義】章山一名黃山在縣西南七十里周廣六十八里有畸風土記云卽芳巖也有沸泉山武花山連入寧國界通典云陽羨有君山國山章山也計山在縣東北二十五里計亭東山巓有池禿角白龍穴其中將雨則見蔡肇詩雲南山冬冬天作鼓號召諸龍盡行雨惟有禿角最先到潑墨雲中雪鱗舞近築祠於上金鵝山在計山西峯郡國志云昔有金鵝集山唐嘗以名州瑯玕山在縣西北七十里俗號良幹有龍湫甑山在縣西南二十五里其形如甑雲气騰湧若炊然梁蕭子云贈海淸師還山詩云忽聞甑僊侶萬里自相親寂寞晚霖霽重疊晴雲新唐僧淸塞宿畫上人房詩云別來松頂宿知在甑山禪積霧沈斜月孤燈照落泉唐貢山在縣東南三十五里臨罨畫溪以唐朝貢茶故名穿石山在縣東南二十里一名蛟山十道志云晉有大蛟孕子人得其卵可容三斛嵌空成穴受許陂長流漑民田有石刻唐人盧肇崔光義題名頤山在縣東南三十五里陸希聲退隱於此謂東走震澤震爲雷魚龍之所蓄有頤之象故名著二十有七詠記臺池泉石林木之勝載頤山錄嘉佑中令趙文昌刻石縣圃蜀山在縣東南三十八里一峯屹立水環其麓亦名獨山頤山錄云頤山東連洞靈諸峯屬於蜀山蘇文忠因其名而登覽焉有東坡祠今不存煙山在縣西南三十里諸峯環峙西曰碧雲山南曰羅漢山北曰雞籠山西北曰紫雲山上有漁磯臨深谷舊傳孫堅釣於此西南曰聖山下有泓潭歲旱不涸神山在縣西北九十里洮湖上與大壞山對峙多巨石林木不產延袤三四里下瞰湖風起水湧濺沫如雪小壞山【音浮】一名長塘在洮湖中輿地記雲長塘湖中有小壞山水有石室亦有虎迹涸則見大壞山在洮湖中與小壞山相望南徐志云二山居洮湖水環四面視之若浮故名漸山在洮湖中峯巒奇怪以詩有漸漸之石故名之周山在洮湖西舊傳博士周生烈葬此按論語疏烈燉煌人仕魏三國區宇豈越境終於是邑邪一云嘗獲斷碑乃烈所作未知孰是函山在縣西北八十五里入溧陽界舊有亭址風土記云昔山姥於此得道漢建武中嘗封蔣澄爲函亭鄕侯都山在縣西北四十五里有蔣澄墓篛山在縣西南二十里蒿山在縣西南三十里多產茶小心山在縣西南二十五里一名敷金嶺卽君山西峯寰宇記云金硎承小心蓋下有金沙泉也獨山在張渚鎭北近章溪下山在縣南三十五里有相公墓或以謂戚孫鴻慶艤舟有詩云蘿牽籬幕翠葉隕砌堆紅宿鳥來還去微泉咽復通虞山在縣東北二十里多連理木陽山在縣東北二十五里李山在縣東北三十五里有禪寂寺安樂山在縣西北八十里與函山對峙竹山在縣東北六十里太湖濱僅一小艸阜柯山在縣北三十里有云陽鄕侯蔣默墓保安山在縣東北二十里龍山在縣南五十里下有武陵洞蘭山在縣東南五十里麓周二十五里輿地誌云石蘭山旁入太湖晉李顒涉湖詩云旋經義興境弭棹石蘭渚二山連亙南曰大蘭山北曰小蘭山多產蘭花香山在縣南三十五里與蘭山相接舊傳有人遊此聞其香故名分界山在縣西南百里入廣徳州界義山在縣東八十里東臨太湖西抵垂腳嶺有義鄕縣城尙存南入長興縣界

峯

無錫東天井峯西天井峯在縣西四十五里皆近閭江有井故名天一峯在縣西北四十六里龍井峯在縣東三十里芙容山

巖

宜興會仙巖在縣東南三十五里張公洞側百餘步孤峯壁立若雕琢然紹聖間有老姥見二叟倚石回睨已遁故名詳見王殿中瞻所記白雲巖在縣東南五十里罨畫溪西峻踰百仞上有龍湫雲气蒸繞禱雨輒應

嶺

無錫長腰嶺蒼峴嶺並在縣西北四十五里俗號蒼頡嶺楊村嶺在縣南四十八里赤石嶺在縣南四十五里許捨嶺在縣南四十五里山門嶺在縣西南二十五里前經漆塘後接塘山

宜興下馬嶺在縣南十五里山蹊巇險過者解鞍筱嶺在縣東南五里有三塢前後連亙��嶺在縣東南十里縣嶺在縣東南八里垂腳嶺在縣南六十里入長興忻溪界十道志云行人陟嶺多重趼云啄木嶺在縣東南七十里唐湖常二守貢茶相會之地使嶺在君山東舊以此山最髙而嶺前有使承其君之義故名槲嶺在君山東多榛栗山花嶺在君山西楊梅嶺在君山西昔產蜜楊梅郡府多苛政守任昉以戕人於險禁絕之篛嶺在縣西南八十里偃月嶺在頤山陸希聲詩雲山嶺依稀偃月形數層奇石疊空靑幾回雪夜寒光積直似金光照戶庭松嶺在頤山陸希聲詩云嶺上春松手自栽已能蒼翠映莓苔歲寒本是君家事好送淸風月下來

洞

無錫若冰洞亦名北巖洞在縣西慧山陸子泉之上面面尋泉深不可測吳地記云惠山有洞通陽羨張公洞唐詩僧若冰駐錫故名獨孤剌史爲制碑今存王武陵有意刻山泉解功深造化疑之句楊無咎嘗爲書扁云古洞在惠山西陸羽云洞陽觀梁天監中建舊有洞潛通包山歲久迹湮

宜興張公洞在縣東南五十五里髙六十仞麓周五里三面皆飛崖絕壁不可躋攀惟北向一竇廣踰四尋嵌空可入觀者秉炬歷百磴至燒香臺【臺淳熙初尉趙伯津所築】石色碧綠如抹乳髓滴瀝有仙人房元武石奇怪萬狀時有石燕相飛擊行約三里南望小洞通徹於外徑此而出南唐韓熙載記洞靈觀援白龜經曰天下福地七十有二此居五十八道書亦云第五十八福地庚桑公治之卽庚桑楚也風土記云漢天師道陵得道之地元符間逸士王繹來遊謂洞以張公名者非道陵乃第四代輔光也且有詩云髙士宸居隔紫煙洞中金闕暗相連輔光竈冷畱香壤太素淵淸湧玉泉後夜雲歸雪浪濕未明人起月華鮮秋光不老巖前麓到此偸閒亦自賢俗傳以爲張果果唐武后時人按東漢郡國志陽羨屬吳郡郭璞注云縣有張公山洞密有二室晉已有此名非果明矣唐李棲筠皇甫冉南唐潘佑皆有詩畱石壁間國朝蘇後湖云銅棺之南山復山捫蘿絕壁蘚苔斑只今何處可容足乞我石房云一間善權洞在縣西南五十里洞門廣二十尺周幽王二十四年洞忽自裂奇形怪狀若追琢入者廩然側足行二十步極夷曠可坐千人鑱石作石像有石筍髙十有三尺號玉柱故張佑詩云金函崇寶藏玉柱閟靈根十道志云產丹砂鍾乳洞凡有三曰幹洞乃石室曰大小水洞泉深無底𨿽旱不枯唐司空李蠙少肄業山中嘗見白龍騰驤而出熙寧二年僧若與其徒秉燧褁糧以入行約三十里有石碓石牀石羊石馬天然精巧忽大聲震眾懼而反國朝陳古靈爲郡以公事至賦詩【見詞翰門】權當作捲卽詩卷阿之義張正素處士舉有紀行石刻在大中宮作捲大城洞在湖洑渚西八里門極逼窄僅容一人中漸平曠聳石如雪號泉米堆又有泉流縈繞焉武陵洞在龍山下石乳凝結若幡幢羽蓋狀雪瀑飛注榛蔓蒙密人迹罕至白鶴洞在張公洞北二里舊傳有白鶴飛翔故名飛蓋洞在會仙巖顚深踰三丈洞陜人莫進步仰視如飛蓋然佛窟洞在張公洞西南三里玉女潭西深可數丈有泉流入罨畫溪天井洞在芙容寺前深峻如井君陽洞在縣東南三十六里當君山之陽故名陸希聲號君陽遁叟白馬洞在張公洞後金井潭西舊傳白馬見於此水流東注經洞靈觀門南與巖水合漑田百餘頃魚洞在湖洑金沙寺亦曰金沙洞【詳見泉類】川步洞在縣東南二十五里令趙與悊築堂於旁

塢

無錫碧桃塢在縣西北四十八里西桃花塢在縣西二十里南桃花塢在縣南四十五里盤塢在縣西北五十一里黃塢在縣南二十八里甲仗塢在縣西南五十里軍將山側南唐藏兵仗於此

宜興靑塢在湖洑鎭南五里圍塢在縣西南十五里四圍皆山中有泉石可愛張相塢在鳳川沈南書積中嘗畱詩梅花塢在頤山陸希聲詩云凍蕊凝香雪艷新小山深塢伴幽人知君有意寒色羞共千花一樣春薔薇塢在縣西南二十五里地多此花故名趙塢在縣南六十里

江

晉陵武進宜興揚子江在縣北五十里西接丹陽界東抵江陰中流西北入泰州涉江東北爲三河前漢地裏志注云吳爲南江在南東入海毗陵爲北江在北東入海蕪湖爲中江出西南東至陽羨入海故云三江酈元注桑欽水經雲中江在丹陽蕪湖東至陽羨入海郡與平江居下流患易漂溺後築銀林堰以斷之自是中江無復東流矣

無錫閭江在縣西五十里太湖濱以闔閭築城於此故名夫差殺伍員浮屍其中今有廟云

湖

晉陵太湖在縣東南百里源自安吉州長興縣入宜興又八十里入晉陵又十八里入無錫由晉陵無錫四十八里百五十步南入平江府吳縣烏山北湖堤環郡境總百四十八里五十步亦名五湖周禮職方氏云揚州其浸五湖注湖在吳南浸可以爲陂灌漑者越絕云湖周三萬六千頃史記河渠書云於吳則通渠三江五湖韋昭注五湖湖名耳實一湖今太湖是也在吳西南通典注云五湖在吳郡吳興晉陵三郡酈元則謂長塘湖射貴湖上湖滆南通嘉興韭溪陸龜蒙云太湖上稟咸池之气一水而五名二家之說爲近故其詩云嘗聞咸池气下注作淸質至今涵淸霄尙且浴白日芙容湖在縣東五十五里南北八十里南入無錫縣北入江陰軍東南入平江府北入揚子江越絕及吳地記云無錫湖萬五千三百頃其千三百頃爲晉陵上湖又云射貴湖寰宇記云東南流爲五瀉水南徐記雲橫山北曰上湖南曰芙容湖陸羽云惠山東北九里有上湖南控長洲東洞江陰北掩晉陵蒼蒼渺渺迫於軒戶故惠山有望湖閣李紳詩云丹樹村邊煙火微碧波深處雁初飛蕭條落葉垂楊岸隔水寥寥聞搗衣湖面百里一望皆菇蒲荷芰爲江南煙水偉觀皮日休陸龜蒙與毗陵魏不琢載酒賦詩由此經震澤穿松陵抵杭越目其舟曰五瀉胡文恭宿詩云小湖香艷戰芙容碧葉田田擁釣蓬嵐气欲飛山隔岸秋光不定水搖空歲久湮廢今多成圩矣陽湖在縣東五十里東西八里南北三十二里中與無錫分派北通茭沼【本日蛟濤後人訛之】臨津總爲三湖南徐記云宋元嘉修廢成良疇數百頃俗號宋建又雲長渠南有小五湖南通陽湖以近陽山故名

武進滆湖【音核】在縣西南三十五里東西三十五里南北百里中與宜興分派郭璞江賦云具區洮滆是矣輿地誌云太湖射貴與此亦謂三湖祥符經云湖多白魚南連沙子昔有滆姓龍殼歸地遂陷今煙靄中蜃樓常見焉沙子卽湖觜風浪掀湧亦一險也

無錫五部湖在縣東北十里東西二十里南北十里南徐記云其源濁而流淸漑田百餘頃卽陶谷所隱處濠湖在縣東南七十里中與常熟分派東入漕河西入蠡湖又東入吳縣烏角溪蠡湖在縣東南五十里中與吳縣分派寰宇記云範蠡伐吳開此唐地裏志云剌史孟簡開太伯瀆東連蠡湖亦名孟河五湖在縣西北五十里二百五十步寰宇記雲中與晉陵分派南徐記云縣長渠南有五湖又有小五湖非周官之五湖也中道長渠漑田五十頃小五湖在縣南十八里南太湖西大渲渰東長廣溪北梁溪

宜興洮湖一名長塘在縣西北百里東西二十里南北二十五里與溧陽金壇分派風土記云陽羨西北有洮湖中有大小壞山宋明帝時庾業代劉延熙爲義興太守東討孔顗賊黨至長塘湖唐張籍有詩云一斛水中半斛魚大魚如柳葉小魚如鍼鋒水濁誰能辧眞龍國朝蘇後湖庠詩云放船出滄灣沙寒鴈行落

河

州運河東自望亭風波橋入郡界西至奔牛堰凡百七十里有奇史記云禹治水於吳通渠貫江湖齊地誌云丹徒水道通吳會六朝都建業自云陽西城【今丹陽】鑿運瀆經抵都下隋初嘗廢大業六年詔自京口至余杭穿河八百里廣十餘丈欲通龍舟巡會稽唐白居易有平河七百里之句城河一在外子城環繞郡治俗號城濠一在羅城外俗號開河東通吳門西朝京門皆連運河惠明河西南引荊溪水自南水門入舜宜橋匯入迎秋門經郡前稍東又南入洞河與後河合流入運河後河俗號市河自南水門環外子城歷月斜橋金斗橋瑞登橋穿郡市出裏虹橋入運河天聖中李守餘慶始開鑿鄒忠公作記謂李明陰陽三十年當有魁天下者後如其言【詳見詞翰】

晉陵綱頭河在城北靑山門外一自通江橋東北入鎗頭入江曰竈子港一經楊頭鄭陸直東三十里入江曰利港

武進西蠡河在南水門南經陳渡橋塘口入滆湖單諤水利書謂範蠡所鑿今宜興有東蠡河橫亙荊溪北透湛瀆此爲西蠡明矣

無錫弓河在縣東運河側旁有九河號九箭芙容河在縣北門通芙容湖入江陰靑暘夏港

宜興運河在縣北五十步西接荊溪北由源慶門抵沙子湖六十里淳熙間丞韓隆冑尉秦膺剛重浚有記東蠡河在縣東十五里東南入太湖咸平中邑人邵云甫重浚

溪

武進白鶴溪在縣西南二十里入隔湖接丹陽桂仙鄕舊傳以丁令威化鶴得名【又有丁橋在丹陽縣】三渦溪在縣南三十里北通運河亦入滆湖

無錫梁溪在縣西南十八里南北長三十里入太湖西至五里橋與運河合流吳地記云古溪極陜梁大同中重浚故名長廣溪在縣南十八里廣二十五丈袤三十五里輿地誌云源出歷山西南與太湖相接無錫志云陳勛所導南至開化鄕流分爲二雙溪在縣北五里一西通河滸錢橋一東南與梁溪合流新安溪在縣南三十里南通太湖東入運河赤城溪在縣南四十里袤五里南通太湖東入運河烏角溪在縣南四十五里袤六里東出望亭西入太湖與平江分界

宜興荊溪在縣南二十步廣二十二丈深二十五丈周孝侯斬蛟橋下卽此溪也按前漢地裏志實爲中江溪貫邑市受宣歙蕪湖之眾流注震澤達松江以入於海風土記云陽羨溪九僅有六餘不知其處子隱時已如此則川源之湮塞可知今波澄可鑑峯巒如畫以在荊南山之北故名東瀉溪在縣東南三十六里陸希聲頤山錄謂山前百餘步眾流合而東故名任昉詩雲長溪水東捨顧況雲家住義興東捨溪李守棲筠置茶捨於此亦名東捨希聲在昉況後捨﹝言爲﹞爲瀉兩峯多藤花春時照影水中靑紅可愛亦名罨畫溪又名五雲溪陳守襄詩云五云無處向新亭月裏乘舟夜半行不見藤花相掩映鄕人遙指畫溪名折溪在縣東南三十六里源出垂腳嶺東北入太湖章溪在縣西七十里源出章山北入荊溪慈湖溪在縣西南八十里源出沸泉山北入荊溪亦名西陽渚溪陽溪在縣東北四十里源出陽山東入太湖洑溪在縣東五里北入荊溪塞溪在縣西北源出洮湖東入洋渰又東入荊溪爛路溪在縣西五十里北流至臨津前入塞溪蓮荷溪在縣西六十里源出函山東入白雲徑新溪在縣南興門外一里嘉佑中令司馬旦所鑿竹溪在縣西南四十五里僅有山澗中產水菖蒲旁多竹土堅如石好事者斲爲小峯巒朋溪在縣東北卽下漲港之支流董令升卜居建橋且爲之記涸溪在縣西九十里分界山北多石子雨暴至山水奔迸流入章溪晴則涸

溝

州邗溝在郡城內一自太平橋西環繞城南出臧橋首尾俱枕運河爲南派一自通吳門內南枕運河沿關城歷太平寺後出晉陵縣治前入新巷永福寺南匯歸斜橋至虹蜺橋後與後河合流爲北派南派僅有流通北派多煙塞或援左傳吳城邗溝通江淮之事爲證非也【按左傳哀公九年書吳城邗溝通江淮杜預注云於邗江築城穿溝東北通射陽湖西北至京口入淮通糧道也故前輩於邗字下點斷而斷築城與溝兩事今毗陵是一邗溝與左氏所載不同】

港

晉陵采菱港在縣東二里北枕運河西南通陳渡橋戚墅港在縣東十八里北枕運河南入太湖三山港在縣東南二十里西北入申利二港至揚子江東北與江陰分界

無錫直湖港在縣東北三十六里北枕運河南入太湖

陂

無錫蓮陂在縣東南五十里赤湖陂在縣四十六里新丰陂在縣北三十里上千陂在縣七十里

塘

武進烈塘在縣西十八里前枕運河後入大江紹熙間李守嘉言嘗浚臨江置閘以譏防焉

宜興橫塘【詳載百瀆】鸚鵡塘在源慶門外廣袤約百畝

浦

宜興大浦在縣東三十六里太湖濱李顒詩所謂太湖浦是也章浦在縣西二十五里周札嘗封章浦亭侯滄浦在縣東十里流波浩渺有滄浪之意故名

渰

無錫靑祁渰在縣西南二十里通五里湖入長廣溪入太湖小渲渰在縣西南十六里與靑祁渰通洪邱渰在縣南四十五里入太湖塘�渰在縣南二十里馬金渰在縣東五十五里與平江分界西謝渰在縣東六十里與平江分界漆渰在縣西南十八里

宜興都渰在縣西六十里源自洮湖北匯都山流於孟涇洴浰渰在縣西二十七里荊溪貫其中通白雲徑餘波渰在縣東十五里廣十餘里一名餘波湖洋渰在縣西三十五里塞溪貫其中號南北洋渰北靑魚蕩黃土渰在縣北五十里亦名白魚蕩縣素號澤國又有常富等渰

澗

無錫黃公澗在縣西八里惠山側楚相春申君黃歇城吳墟故名周塘澗在縣西北四十五里

宜興大澗在縣西南十里源出南嶽山北入荊溪黃潼澗在縣西南五里源出石亭北入荊溪冶林澗在縣西十五里源出君山北入荊溪橫澗在縣南二十五里源出君山入東瀉溪洛澗在縣東南二十五里白馬澗在張公洞側舊傳白馬見於此韓熙載洞靈觀碑雲飛白馬於澗邊臥金牛於潭底

瀆

武進孟瀆在縣西四十里風土記云七里井有孟瀆漢光武初潛嘗宿井旁民爲指途達江滸卽位命開此瀆廣五丈深七尺南通運河北入大江歲久淤閼唐元和中剌史孟簡浚導袤四十一里漑田四十餘頃南唐保大初修水門國朝慶曆三年令楊玙諭民疏治復通江口祥符經引巴州剌史羊士諤記云此瀆以近孟城山得名或云孟嘉僑寓之地又云孟簡所浚未詳孰是孝感瀆在縣西南七十里通滆湖晉王祥與繼母寓此臥冰得雙鯉故名黃土瀆在縣西六十里九域志祥符經皆云伍員取此土築闔閭城伯牙瀆在縣西十八里奔牛鎭西二里南枕運河北入大江直瀆在奔牛鎭東枕運河通白鶴溪蘭陵瀆在奔牛鎭北五里齊梁立南蘭陵郡故名地多蕭姓蓋其裔也

無錫太伯瀆在縣東南五里西枕運河東達蠡湖孟簡嘗浚導袤六十七里廣十有二丈

宜興百瀆在縣東南七十五里爲上瀆在縣北六十里爲下瀆舊以荊溪居數郡下流於震澤口疏百派而分其勢又開橫塘袤四十里以貫之導荊溪下震澤入松江注諸海瀕湖畎澮皆道焉國朝治平中令樓閌浚四十二瀆余悉湮廢按單諤水利書云自蕪湖溧陽五堰達吳江猶人之一身五堰爲首荊溪爲咽百瀆爲心震澤爲腹蓋謂脈絡相貫然舊志載瀆名僅七十有二率在是邑然晉陵新塘鄕鴉步村實號百瀆口亦有隸其間者獨闕不書今詳疏於後

陳莊

符

五千

墓

葛

黃

褚店

歐

彭

毛

趙

師

後師

徐

河

朱

楊溪

臼

礱

北津【或作準】

中津

新

歷

前黃於

茭

杜

南津

後黃於

鴨捨

伍賢

牛路

廟

馮巷

大浦

龔師

蛇

李莊

新漕

馬家

兪家

鄭

寺莊

髙莊

西市

臺莊

握【或云掘】盛

湯

茅耆【或作祁】張

北朱

何談

淩

呂

塢

魏

梁新

土

南朱

王搭

定誇

虞

岸

須

許家

髙涇

季家

竹門

前塘

斯塘

許墓

永昌

吳

蔡

蔣

烏

陳埭

堵壚

山

楊巷

吳溪

甑筸

蠡

大墟

長令

沙塘

胡

古龍

苦丈

官

蘆

艸

丫臼

陰陽

莊墅

無口

雙

市橋

梅塘

杭

周瀆在荊溪南一里東西與荊溪接東湛瀆在縣北十五里西通運河東入橫塘西湛瀆在縣北十五里通東湛瀆入運河艸塘瀆在縣東北二十五里黃瀆在縣北四十五里樓公瀆在縣北五十里熙寧間令樓閌所開故名湫瀆在縣西北二十七里北入滆湖

潭

晉陵淸水潭在縣東二里運河北岸歲旱不竭

武進嘉山龍潭【詳見山】

無錫北龍山白龍潭風土記云東晉山民妻娠三年產一龍色如爛銀七日而升母死葬山頂後所居成潭安陽山龍潭廣三尺深丈餘廟曰顯應軍將山龍潭山頂有三石穴方不盈尺水極深後廟曰孚澤香山龍潭【詳見山】

宜興玉女潭在張公洞西南三里舊傳玉女修煉於此唐權徳輿稱陽羨佳山水以此爲首獨孤守及答李滁州刺史幼卿懷荊溪幽居詩有書書寄玉潭之句張佑題李瀆玉潭山居云古樹千年色蒼崖百尺陰瀆疑幼卿之後金牛潭在張公洞後水泓澄不竭舊傳金牛入此潭一號伏牛潭唐張佑有陸惇禮山居伏牛潭詩云伏牛眞怪事餘事幾山諳日彩沈淸壁煙容淨碧潭【詳見澗】龜潭在湖洑側孫鴻慶詩云來從白馬澗聚作烏龜潭蔣墓龍潭在縣東南二十里穴出山頂水淸有魚或取烹食之食已而殂先是遇大雷電龍火輒焚林木後以鐵投潭中遂息蔣景坡書龍潭二大字刻石上今不存君山龍潭計山龍潭聖山龍潭【並詳見山】

渚

宜興湖洑渚在縣南四十里因水洄洑故名張渚在縣西南七十里源出章山北入荊溪【張疑作章】潼渚在縣西南三十五里唐咸通中報恩寺塔記作同渚石蘭渚【詳見山】

泉

無錫陸子泉在慧山寺南廡石穴源出若冰洞陸羽品天下水以廬山谷簾泉爲第一此居次令聶載厚之味其甘異於他泉感錫之气耳獨孤剌史記云寺居西神山足山小而泉多會昌中剌史張中丞築室十餘楹護其所皇甫冉歌云寺有泉兮泉在山鏘金鳴玉長潺潺李紳許渾王武陵皮日休皆有詩蘇文忠謁錢道人烹小龍團詩云獨攜天上小團月來試人間第二泉今泉側畱詠殆徧不可勝載冰泉在陸子泉旁百餘步亦出若冰洞石室嵌空淵流渟溢【詳見洞】龍縫泉在冰泉南山形如龍而泉出石罅一名龍淵楊無爲嘗書扁云惠照泉亦在冰泉南國朝天聖中僧惠照﹝剌去束攺屬﹞地得之故名竇乳泉在膠山其山與惠山相距四十五里東西對峙唐咸通中建寺得此泉於左廡國朝皇佑初楊虞部偁有云竇穿銀井冰甃貯玉漿之句滌硯泉亦在膠山寺相傳蕭侍郎滌硯之所

宜興金泉在小心山流入慈湖溪輿地誌云金硎承小心此是張佑題陸墉金沙洞居云東溪泉一眼歸臥愜髙疏決水金沙靜梯云石壁虛眞珠泉一名卓錫泉在南嶽唐裯錫和尙嘗曰以此泉烹桐廬茶不亦稱乎未幾有白蛇銜茶子置庵側自是種滋蔓味倍佳時人爭致官府徵需無藝寺僧苦之有題壁間曰官符星火催新焙反使山僧怨白蛇遄亦無餘種矣潛虯泉在湖洑渚幽深泓澄人莫之測中有四足﹝魚占﹞數歲輒一出出必大水禱之則復入於穴陸希聲詩蟠虯小穴出嵌空潛伏幽姿在此中或號華﹝魚占﹞云沸泉在慈湖溪側源通如沸湯泉在縣西南七十里水溫可浴於潛泉在湖洑鎭稅場後味甘洌唐修茶貢泉亦遞進

徑【爾雅直波爲徑】

宜興孟徑在縣西北四十五里剌史孟簡所浚以殺滆湖風濤之勢南入塞溪因姓以名徑俗呼爲涇耳癸徑在縣西三十六里穿洴浰入經善鄕南北三十餘里白雲徑在縣西九里西入溧陽界蝦徑在縣西二十里南出吼山東入荊溪

井

晉陵小井一名劍井在縣東九里風土記云葛仙翁駐鶴之地有白气亙天如虹靖康初令陸元光爲記謂嘉佑壬寅胡文恭宿爲副樞元佑戊辰胡修簡宗愈爲右丞熙寧癸丑余吏部中魁廷試邵禦史剛魁南省邵司業枋魁開封元符庚辰蔣魏公之奇入西樞率前一歲气輒見人以爲秀異所鍾此其證應云丹井一在天慶觀藏殿舊傳漢天師投丹於此一在橫山沖虛觀殿內梁王八百修道汲以煉丹後仙去

無錫泰伯井在縣西四十里泰伯城東西二天井在天井峯下龍井在芙容山上辧井在天下峯大眼井在惠山大同殿舜井在惠山中陸羽雲南朝以惠山爲歷山擬舜所耕於井亦云

宜興丹井在縣北三十五里葛墟舊傳葛仙翁煉丹於此西井在縣西南八十里泉湧則溢

堰

晉陵丁堰在縣東九里戚墅堰在縣東十八里北接運河薛堰在縣東南九十里

武進黃汀堰在縣西朝宗門外通利港奔牛堰在縣西二十七里輿地誌云漢有金牛出茅山經曲阿至此驟奔故名東坡有臥看古堰橫奔牛之句

無錫五瀉堰在縣北十四里運河西岸望亭堰在縣西四十五里國朝淳化元年詔廢焉將軍堰在縣南二里祥符經云唐將軍單雄信提兵道此以鎗止水爲堰故名景龍二年置閘在北岸

宜興西堰在縣南長橋西今廢

埭

無錫湖埭在縣西南四十里

宜興葑埭在縣西南七十二里與溧陽分界廢埭在縣西南四十五里

閘

武進烈塘閘【詳見塘】奔牛閘【詳見堰】

無錫蓮蓉閘在縣北二百五十五步斗門閘在縣西北四十里並國朝元佑間置以殺芙容湖水望亭閘在縣南四十五里風土記云隋文帝至徳初置國朝嘉佑間浚運河導太湖水遂廢

重修毗陵志卷第十六

人物﹝一﹞古稱毗陵人性朴直俗習淳遜蓋自泰伯季子以來流風胥漸尙矣載稽耆舊魁壘奇傑代不絕書我朝以徳業辭章稱者於斯爲盛若名節之掀揭理學之淵源尢於世教有補今並寓賢悉書之

晉陵

漢彭修字子陽會稽毗陵人年十五侍父行道中爲盜所劫修拔佩刀前持盜臂曰父辱子死汝不顧死邪盜驚謂曰童子義士無迫之遂去鄕黨稱其孝仕郡爲功曹后守吳令嘗討賊障扞太守爲流矢所中賊素聞恩信卽殺中修者眾悉降曰自爲彭君不爲太守服也

晉朱鳳與吳郡吳震學行淸修老而未調太興初以祕書監華譚薦擢著作佐郎孫無終太元初苻堅方盛謝玄鎭海陵多募義勇無終與彭城劉牢之東海何謙在選中命爲前鋒百戰百勝號北府兵敵人皆畏之

陳張崖與東陽鄭灼吳郡陸詡吳興沈徳威俱以禮學著名劉文紹學禮於張崖天嘉中爲尙書儀曹郎撰五禮終國子博士

唐髙智周父子長仕隋爲祕書學士智周第進士爲費令取俸與丞尉均民安其化擢祕書郎三遷蘭臺大夫拜壽州刺史治尙文雅行部見諸生質經義及政得失旣乃錄獄訟考耕餉後同中書門下平章事劉禕之少與孟利貞髙智周郭正一以文辭著號劉孟髙郭初直昭文館歷弘文館學士召入禁中多所論次髙宗密與參決時政分宰相權時謂北門學士尋拜相王府司馬帝曰卿家忠孝朕子賴卿規矩擢同中書門下三品兄懿之給事中王遇與弟遐肅宗時道爲賊所執將釋其一兄弟爭死賊感其誼俱縱之秦景通與弟暐皆精漢書號大小二秦君時人非經指授者謂無師法景通仕至崇賢館學士暐復踐其官云蔣堅元和間在永州學爲春秋師徐仁紀聖歷中召拜左拾遺數論事不合曰三諫不聽可去矣遂移疾歸神龍初宣慰使表其行可厲俗召拜右補闕復以抗奏出授靈昌令

武進

宋蕭思話南蘭陵人工隸書善騎射以外戚寵任歷十二州牧持節者九禮賢好士人多歸之贈開府儀同三司子惠開惠基惠開涉獵書史明識過人𨿽在戚屬喜簡素初爲祕書郎仕齊終益州刺史惠基歷黃門侍郎仕齊遷太常給事中立身退素以善士稱弟惠休惠朗惠蒨俱以仕顯琛字彥瑜惠開從子穎悟有膽略仕齊爲太常博士歷梁吳興太守郡有項羽祠嘗置神坐於廳事前後守將多避舍琛至歷階聞室中喑嗚聲遂叱曰生不能與漢祖爭雄死據此何也卒撤之後歷大郡不事貲產終尙書侍中子遊少府卿遊子密聰敏博學終散騎常侍

齊髙帝姓蕭氏諱道成字紹伯世居蘭陵蘭陵自髙祖整寓武進爲南蘭陵人姿表英異少有大量宋泰始中加輔國將軍嘗東討至晉陵一日破十二壘後卽位每曰使我治天下十年當使黃金與土同價蓋欲化民以儉云道度髙帝長兄與髙帝俱受學於雷次宗次宗嘗曰兄外朗弟內潤皆良璞也後封衡陽郡王子鈞嗣鈞字宣禮嘗細書五經置巾箱中賀玠問曰君家多墳索奚以此爲鈞曰巾箱五經最便翻閱兼一更手寫可永不忘諸王爭效之赤斧髙帝從弟以和謹受知歷雍州刺史勤於奉公封南丰伯遷給事卒貧無以斂武帝愈加悵惜子穎冑仕至冠軍將軍坦之髙帝族子以文慧見用歷丹陽尹

梁武帝姓蕭氏諱衍字叔達同出蘭陵生有異光狀貌殊特有文在手曰武兒時能蹈空而行長博學多籌略王雄每謂所親曰宰制天下必在此人卒如其言蕭立南蘭陵人年十七射策甲科自廷尉評再遷殿中侍禦史文學政事爲臺閣領袖獨孤及序其文比之賈馬云蕭洽字宏稱惠基子也七歲能誦楚辭長好學善屬文歷臨海太守介惠基從子穎悟有器識爲揚州府長史以淸白稱後拜侍中多所規正武帝甚重之置酒論文時比烏衣之遊子允引允字叔佐風神凝重識鑑超詣爲太子洗馬陳宣帝時歷黃門侍郎嘗經季子祠躬薦蘋蘩托異代之交爲詩敍意詞甚淸典引字叔休方正有器度博學能文爲儀同府主簿陳宣帝時拜金部侍郎善書爲世所重帝披奏文曰筆勢翩翩如鳥欲飛引謝曰乃陛下假之羽毛耳

陳蕭摩訶蘭陵人少勇果屢從吳明徹北伐領騎深入陣中從橫奮擊無不披靡明徹謂曰君材不減關張以戰多歷車騎大將軍攺授侍中左光祿大夫

無錫

漢虞俊字仲卿明春秋公羊左氏傳哀帝時爲禦史稍遷丞相司直王莽秉政左遷新陂令尋召爲司徒俊欲遁歸遂見脇迫仰天嘆曰吾漢人也願爲漢鬼不能事二姓飲藥而死光武卽位髙其節行與二龔比王關字選公明易及天文郡舉爲主簿更始中守山陰令補侍禦史遷冀州不交豪彊人號王獨坐【並見毗陵先賢傳】髙彪字義方嘗訪馬融辭以疾貽書曰周公兄武王位冢宰猶握沐吐餐垂接白屋公養傲世固其宜也融慚迫追之彪逝而不顧後舉孝廉挍書東觀遷內黃令有徳政靈帝詔東觀畫彪像以勸學者

晉顧凱之字長康父悅之爲州別駕難王弼易義四十條凱之博學有才气爲箏賦自比嵇康琴尢善丹靑義熙初爲散騎常侍唐杜甫詩云何年顧虎頭滿屋畫瀛洲又云虎頭金粟影神妙獨難忘世說凱之倒食甘蔗謂之漸入佳境嘗爲虎頭將軍古今畫錄謂其小字

唐李紳字公垂父悟歷晉陵令因家錫山元和中擢第李錡有異謀召紳作疏不與書怒囚之錡誅乃免或欲以聞謝曰本

非沽名也穆宗召爲右拾遺翰林學士武宗時拜尙書右僕射封趙郡公

宜興

漢蔣默字秀芳詡四世孫父橫仕爲大將軍從光武討赤眉有功以司隸羌路譖誅默兄弟九人渡江散處帝尋悟命錄其後默居陽羨滆湖東封爲云陽亭侯終諫大夫子何前將軍邵陸侯孫志襲祖封澄字少明橫幼子居陽羨滆湖西函亭封函亭鄕侯仕至刺史五子孟東亭侯通陽羨西亭侯休襲父封丹陽太守余無聞唐祕監齊光乂撰碑略曰澄懷忠國之志立全家之道𨿽滅迹江湖而克雪前恥云許武字季長會稽陽羨人太守第五倫舉孝廉武欲成二弟晏普名乃析資爲三自取膏腴二弟所得皆瘠少鄕人鄙其貪而稱弟克遜晏等並得選舉武泣謂宗姻曰向以二弟年長未豫榮祿故分財取譏今殖產數倍悉以推二弟無所畱郡中稱譽翕然仕至長樂少府孫荊荊字少張舉孝廉和帝時稍遷桂陽太守設吉凶禮以教民俗行春耒陽縣有兄弟訟財土書自劾後皆感悔召拜諫議大夫卒於官人爲立廟植碑孫戫靈帝時爲太尉【詳見祠廟】周嘉順帝時請以縣隸近郡便期會【詳見敍縣】

吳張秉字仲節陽羨人時顧邵號知人一見遂友之邵爲豫章太守餞者百數邵辭曰張仲節以疾不克來暫還與別諸君幸少俟秉仕至云陽太守周魴字子魚吳郡陽羨人少好學舉孝廉爲寧國長歷鄱陽太守魏大司馬曹休帥步騎潛入皖魴與陸遜邀擊斬馘萬數賊帥董嗣抄略豫章臨江諸郡復設奇計卒平之子處

晉周處字子隱少好畋獵因父老與言搏蛟射虎勵志攺行從吳郡二陸學爲文有思致仕吳爲東觀左丞太康中歷散騎常侍命討氐力戰而沒贈平西將軍謚曰孝嘗著默語三十篇風土記並撰集吳書子玘靖札玘字宣佩沈毅有父風爲州別駕從事薦除議郎三舉義旅平張昌陳敏錢璯元帝承制以臨津陽羨國山義鄕永世平陵六縣置義興郡旌其忠績後贈輔國將軍子勰臨淮太守彜丞相掾札字思季察孝廉除郎中歷散騎常侍轉右將軍封漳浦亭侯時札兄子懋晉陵太守淸流亭侯延徵虜將軍武康縣侯縉太子文學都鄕侯勰烏程縣公一門五侯貴盛未有比錢廣字敬平義興長城人惠帝末年與周玘顧榮倡義平陳敏未幾卒贈永世縣侯

宋吳國夫義興人與錢唐範叔孫俱以義遜稱有竊其稻者國夫引還爲設酒食以禾惠之其人慚服許昭先義興人父母老病竭力致養雍州刺史劉眞道辟爲徵虜參軍辭不就叔肇之系獄七年昭先料理饋餉無倦色貲產旣盡賣宅繼之尙書沈演之嘉其操行肇之遂得釋蔣恭義興臨津人元嘉中晉陵蔣崇平爲劫見禽云與恭妻弟吳晞張偕行時錄晞張弗獲收恭及兄協付獄兄弟爭受刑郡上其事於州悉原之後除恭義成令協義昭令

齊周山圖字季寂義興義鄕人謹直寡言始仕宋元嘉中魏主至瓜步山圖應募領白衣隊拒魏兵以功加鎭軍將軍髙帝輔政密啟除沈攸之及攸之敗髙帝嘆曰周公可謂明於料事武帝時出入殿省甚見任信轉黃門郎領羽林西廂直衛

梁陳慶之義興國山人普通初除

將軍與魏軍相持凡數百戰魏掎角爲十三城慶之陷其四壘九城鼓噪進擊斬獲略盡中大通間除南北二司州刺史魏遣侯景下楚州又大破之豫州歲饑發廩賑民多所全活子昕七歲能騎射仕至臨川太守魚天湣義興人大通初武帝使陳慶之送元顥還魏魏合四十萬眾拒顥慶之諭眾登城天湣踰堞而入遂克之周文育字景徳本新安壽昌人陽羨周薈養爲子教以書計文育曰誰能學此取富貴惟有橫槊耳及令騎射大悅旣壯隸陳慶之麾下與白水蠻戰身被七鎗慶之偉其節後從陳武帝戰白城抽槊陷陣閷傷百數以功進爵壽昌公終開府儀同三司子寶安折節讀書禦下有威惠仕至左衛將軍

陳許嗣宗義興人爲新蔡王外兵參軍後拜義興太守

唐薛士通義興人仕隨爲鷹揚郎將江都亂嬰城拒賊武徳初授東武州刺史輔公祏反戰破之封臨汾侯終泉州刺史子登【詳見郡守】衛逖【詳見祠廟】蔣儼義興人擢明經第太宗時將伐髙麗募爲使者人憚往儼曰天子雄武威四夷蕞爾國敢圖王人脫不幸固吾死所力請行爲莫離支所囚以兵脇之不屈髙麗平得歸帝壯其節授朝散大夫髙宗朝進蒲州刺史摘伏戢姦號良二千石後封義興縣子蔣子愼默二十七代孫與同郡髙智周友善相者云髙公位極人臣嗣子弱蔣侯仕不達其後必興子愼終建安尉子繒謁智周妻以女生子挺歷湖延二州刺史挺生渙洌皆擢進士第冽爲尙書左丞渙歷鴻臚卿終禮部尙書日本使嘗遺金帛不受惟取箋一番爲書貽其副挺卒冽兄弟廬墓傍手植松柏云許景先義興人曾祖緒唐初以佐命功封眞定公景先進士釋褐神龍間獻服慈閣賦李迥讀之驚異中茂材異等歷殿中侍禦史抨按不避權近尋知制誥以雅厚稱張說曰許舍人之文詞旨丰美得中和之气開元中帝自擇刺史十有一人景先繇吏部侍郎治虢州詔禦史以上祖餞帝賜詩且令自賦蔣乂字徳源義興人七歲見庾信哀江南賦再讀輒不忘從外祖吳兢學博聞彊記有史才楊綰尢稱之父將明在集賢白宰相張說引乂入院整比圖籍得善書二萬卷徳宗以淩煙閣左壁文漫剝召問乂曰此聖歷中侍臣圖贊申誦不失一詞帝嘆異又問神策置軍本末條對甚詳判集賢院父子並爲學士儒者榮之後封義興縣公五子系伸偕尢知名系太初中拜史館修撰參定憲宗實錄終檢挍僕射淮陽郡公子曙字耀之第進士歷起居郎伸字大直第進士繇右補闕爲修撰歷翰林承旨宣宗信任之見必咨天下得失未幾同平章事懿宗朝命監修國史偕亦歷修撰命次文宗實錄三世踵修國史世稱良史蔣防澄之後年十八父誡令作秋河賦援筆卽成警句云連云梯以迥立跨星橋而徑渡於簡遂妻以子李紳卽席命賦韝上鷹詩云幾欲髙飛上天去誰人爲解綠絲絳紳識其意薦之後歷翰林學士中書舍人重修毗陵志卷第十七

人物﹝二﹞

國朝

晉陵胡宿字武平晉陵人登天聖進士第歷館閣知湖州廣學捨辟齋廬增弟子員湖學盛於東南安定先生之教興皆其力也與司馬溫公同爲考官二蘇以直言應制科時論翕然博學通陰陽慶曆間河北京東同時地震宿言必有內盜起於河朔未幾王則以貝州叛每謂同列曰宿以誠事主今白首矣不忍絲髮欺君以喪平生之節官至樞密副使以太子少師致仕謚文恭從子宗愈宗愈字完夫嘉佑四年舉進士甲科冶平間召對擢同知諫院李定自秀州推官除禦史宗愈卽疏言執政任意超擢非當翌日知制誥蘇頌李大臨不艸制皆落職歸班宗愈又以舍人封還詞頭坐是出判眞州哲宗拜禦史中丞入對上問朋黨之獘宗愈曰君子義之與比嫉小人之姦邪則小人指君子爲朋黨進君子無黨論歷尙書右丞謚修簡端修宗愈子大觀元年臣寮上言乞將元符間臣寮章疏分別邪正輕重之等大抵邪籍上中下三等皆天下正人端士以紛更祖

宗之法爲不便者所謂正等上中下皆偸位苟容左右反復紛更祖

宗之法爲便者端修以直言入黨籍邪等第四人紹興三年贈直祕閣丁寶臣字符珍晉陵人與兄宗臣俱有文聲尢工於詩號二丁同登景佑元年第歷官至祕閣挍理同知太常禮院公在館閣久而朝廷益知其賢英宗每論人物必稱之適智髙入寇時守端州以南方備寡被罪尋復召用寶臣初識歐陽公於峽州集中有到夷陵時與元珍推官書卽寶臣也文忠參大政言者以嘗薦寶臣借以撼文忠乃指前事出倅永州尋卒文忠祭以文且志其墓今雙桂坊故宅基址尙存錢公輔字君倚一字純老晉陵人爲湖學髙第皇佑二年試進士第二人熙寧間擢知制誥兼諫院王安石得政與議新法不合安石退滕甫公輔營解之安石主薛向公輔請黜之坐是責守江寧初劉彜召見上問湖學門人在朝爲誰彜悉數以對至公輔則以簡諒稱後守婺州東坡有老手便劇郡髙懷厭承明之句爲公輔作也丁騭字公點舉嘉佑

進士第眉山二蘇爲同年友以經學倡後進尢長於易春秋爲文自成一家方新法行李定用事辟爲屬騭辭以疾於是蘇軾曾肇孔文仲諸公交薦之會司馬公當國曰士大夫無不登光之門者丁君獨不來眞自重之士久之除太常博士入門下中書爲左右正言時熙河禽鬼章中外稱賀騭獨以爲鬼章西番酋領得之不足爲賀元佑間士大夫之憸險趨競者相爲朋比朝議有五鬼十物之號如唐八關十六子者騭上疏請窮治之後以胡宗愈親嫌繇儀曹出知處州公有女適二蘇從子彭孫得甥東坡報以詩騭賡云秀出眉山有慶門風流長與蜀山存翰林未老生曾嫡想見累累百世孫有文集二十卷蔣公之奇志其墓鄒浩字志完晉陵人登元丰五年進士第調蘇州吳縣簿試學官第一攺揚州教授移知安州孝感縣攺穎昌府教授元佑中除太學博士出爲襄州教授元符元年召對除右正言時章惇擅權浩疏惇徇情廢法引所私分挍要路沮格正人壅遏忠諫復列惇六罪惇積怒會明年立劉后浩援仁宗廢郭后並逐尙美人故事乞追停冊禮忤上意惇黨因擠之謫新州徽宗卽位復官除正言遷左司諫起居舍人建中靖國除中書舍人遷禮部侍郎攺兵部崇寧初以寶文待制出知江寧府尋攺杭州又攺越州未赴謫永州移昭州五年許歸常州大觀間復直龍圖閣以終初劉后爲賢妃生子緣是得立然生子才三月薨後之立也浩三疏諫隨削其槁旣貶徽宗初召還朝首喜嘆諫立後事詢槁安在浩以旣焚之對及蔡京用事素忌浩乃使其黨爲僞疏謂本宮人卓姬生子後殺其母而取之其辭曰殺卓氏而奪其子欺人可也詎可以欺天乎詔暴其事以故再謫浩修潔有志行記覽該總援筆數千言嘗授大學於二程先生以行義知名士之及門問道者眾公每曰聖人之道備於六經千門萬戶何從而入大略在中庸一篇其要在謹獨而已典教穎昌時守範忠宣命撰樂語浩辭忠宣不悅曰翰林學士亦作浩曰翰林則可祭酒司業則不可與陳忠肅爲莫逆交天下稱鄒陳自爲小官受知於人終身不忘嘗輯薦者詞目曰懷恩錄嶺表旣歸卽所居堂後辟小圃曰道鄕故知與不知皆稱曰道鄕先生平生所著有文集易系詞論語解孟子解義若奏議則楊龜山爲之序建炎追復龍圖閣待制紹興贈寶文閣直學士謚曰忠子柄柄字徳文莊重篤學幼負俊聲侍忠公如二水黃山谷一見深加嘆賞呼小友未弱冠棄科舉學從龜山先生遊先生期以大器每稱之曰是眞有志於學乃盡傅其業龜山門人以柄爲稱首陳忠肅公亦稱其才髙識遠可以大受靖康初以元樞李公薦布衣補承務郎除編修權給事疏請昭雪忠公遷謫之非辜且不出泰陵之意朝奏夕可贈官贈謚典禮優渥天下偉之素以剛鯁聞剛外敏中與人不苟合前後奏議炳炳眞能世其家者著伊川語錄一卷文集二十卷終天臺守周孚先字伯忱晉陵人建中靖國初偕弟恭先從伊川先生遊與楊龜山相友善龜山好著書伊川每以多言害道爲戒謂孚先兄弟气質淳明可與八道其語邢和叔亦曰二周與楊時似同胞以所疑爲書請質於先生輒得親筆開諭服膺拳拳惟以顏子爲法程門髙弟皆推之謁太學特恩調四明鹽場攺建徳尉皆不就朝廷命白衣上殿賜承事郎攺奉議丐祠紹熙間黃守灝奉孚先兄弟祔饗於城東書堂恭先字伯溫初見伊川先生先生曰從事覺有所得否學者要自得孚先問如何可以自得曰思曰睿睿作聖須是於思慮間得之又問顏子如何學孔子到此深邃先生曰顏子所以大過人者只是得一善則拳拳服膺與能屢空耳兄弟俱由鄕薦入太學气質不少異尢篤於信道釋褐授坑冶幹官每以沽名爲戒謂子孫曰吾沒後毌爲志文碑銘以重吾不徳終身恬於進取胡珵字徳輝晉陵人登宣和三年第後受業於元城先生曁歸先生曰子聰明能護以至道當成令器珵遂以平日親承問答退而筆之名道護錄自爲之序陳東上書攻六賊言者以珵嘗潤色其書攝他官與李綱同舟東下貶梧州人號蒼梧太守紹興初召試玉堂尋復元官兼史館校勘先是姦人得志舊史蕪穢上命珵筆削貽執政怒出守晉陵吳懋晉陵人爲禮部員外郎建炎初金立僞楚百官作勸進表懋當艸箋奏度不可拒將自裁會有幸非常者越職爲之由是獲免王時雍用是坐政事堂懋發憤罵曰反虜吾不能擊汝如秀實邪時雍面頸俱赤不能對後吳幵莫儔以表狀詣金營懋竟不屈胡交修字已懋登崇寧二年第政和五年中詞學兼茂科由翰林學士知制誥拜刑部尙書時朝廷欲以兩蜀交子行之諸路交修疏陳其害以爲崇寧大錢覆轍可鑑今之交子較之大錢固無銅鐵鼓鑄之費一夫坐空捨中日作數十百紙必以僞券抵憲网禍及無辜人服其精識從子世將請祠上不許嘗爲答詔引嫌乃命舍人胡寅爲之遂爲故事交修兩除詞掖三侍經筵再入翰林渡江後一人而已自文恭修簡忠獻世掌內外制有四世絲綸集髙宗嘗題禦扇賜公云相門韋氏在經術漢臣須拜端明殿學士世將字承公晉陵人父嘗夢金甲二神人告曰吾唐世老將後生二子因以名焉長卽公也次唐老登崇寧五年進士第累官至兵部侍郎出帥京口未幾召還除給事中直學士院紹興八年四川謀帥上問刑部尙書胡交修廷臣孰可將者交修薦世將可用遂除四川安撫制置使兼成都府治公伯祖修簡帥成都有治行父老曰不圖今日再見吾父人方之張公詠號小乖崖吳玠年諜報虜欲渡河未幾果陷同州世將駐師河池有參謀孫渥勸退保世將指所坐帳曰吾誓死於此矣母多言乃分遣大將吳璘田晟郭浩楊政出戰數路並捷朝廷命乘機出兵方行丁秦國憂詔起復世將請老有星隕於營是夕以訃聞謚忠獻唐老守鎭江遇戚方亂死之謚忠湣丁逢字端叔晉陵人第進士爲激賞所幹官會金主遣婿烏林答天錫賀上生辰怙貴騶黠侮館伴眾憤而莫能折公謂示弱何以爲國上書乞借尙方劍斬虜使書奏阜陵禦批付虞相雍公曰此人材气可尙卿可先一見速具奏來遂錫對故秩除國子監書庫官遷天府倅上畱意邊事命知安丰盱眙二軍皆有政績由潼川漕除川秦茶馬凡供帳公費悉蠲去人服其廉馬政修舉召還歷卿監尹宗邑帥合肥進寶謨閣待制卒於官蔣芾字子禮晉陵人紹興辛未登進士第二人授建康府推官秦檜欲羅致拒之檜怒終其身不召用後附麗者皆竄逐芾獨免禍乾道初權直舍人院因內侍梁琦語徹徳壽宮上皇嘆其忠除簽書樞密院條奏邊防軍功甚悉孝宗尢極嘉獎拜右僕射同平章事上方銳意恢復芾力陳天時人事未可舉兵凡二千餘言忤旨讒忌者乘之以正奉大夫致仕蔡戡字定夫忠惠公襄四世孫居晉陵調溧陽尉督捕應格置弗言登乾道丙戌甲科得節五年所部十四郡歲以敷銀爲病戡積鹽羨代輸迄今便之升漕易湖南憲時李昂霄有異謀傳道洶洶戡乘其未定單車馳諭其黨相顧駭愕叩首服寧宗朝爲京尹歲澇糴艱戡亟請發粟民賴以濟侂冑當國乃請老有定齋集行於世錢之望字表臣晉陵人少放達喜奇計逆亮闖江以策幹虞公允文且謂虜有內潰之勢虞公行其策亮果殞符離之敗道謁張忠獻請三邊並出師使虜疲於奔命大功可立張公不能從乾道五年登進士第授江西帥屬賴文政猖獗兵鋒甚熾朝廷旰食參政龔茂良薦之望可任且白上屬以此事遄俘文政除金部郎官知楚州募觔士五百躬自訓閱勁健齊一虜不敢謀大奚山盜起除祕撰知廣州盜以舟師指城民大恐之望麾軍奮擊一戰摧滅升華文閣待制知廬州卒葉水心銘其墓錢相字君玉晉陵人幼穎異壯以詞賦有聲場屋冠鄕薦登嘉定戊辰第初任如臯簿班攺宰樂平倅臨漳端平庚午西山眞公薦諸朝擢告院遷國子簿宗學博士未踰月爲監察禦史遷右正言升起居郎兼史筵權刑侍升給事中吏侍嘉熙辛丑同典貢舉歷兵禮吏書以親老丐歸除閣學知婺州辭不就奉親歸裏得請予玉隆祠登朝十九年退閒又十四年年八十一終年徳俱稱云

武進張彥直字輔之武進人僞吳太尉訓之後累贈至太傅男七人篤意義方四子繇辟雍聯登崇寧大觀進士第皆歷官通顯彥直左右就養二十年踰八與夫人俱無恙鄕邦榮之前太守典樂徐公申美其事表其裏曰椿桂坊蓋取燕山竇諫議詩云張巨字微之居武進擢嘉佑二年第舉明經少從安定先生遊居鄕與蔣之奇胡宗愈丁騭爲四友學易於歐陽文忠公公甚器之薦充國子監直講新經行與同職數人相繼引去時論髙之家藏文忠往復書迹甚富所著文集四十卷易解十卷文忠公爲之序霍端友字仁仲武進人弱冠入太學通六經崇寧二年舉進士第一授昭慶軍幕官不閱月召見便殿擢置冊府繇右史轉中書舍人遷給事中尋除大司成遷禮侍除待制知陳州時中貴傳詔取瑞香端友曰不可自我作俑疏罷之召還爲吏部侍郎有所善者與蔡京厚嘗從容致京意欲升中執法端友不肯附麗忤京意官至通議大夫致仕贈少師有內制三十卷行於世李端彥字相之武進人父鎭舉進士官至奉議郎著天潛集有古木直無巢野泉淸絕釣之句爲時人膾炙端彥以崇寧二年登第臚唱丙科佑陵覽其對親灑宸翰云直諒可嘉特與升甲博學多聞有賢已集行於世官至宗學博士施坰字林宗武進人以太學捨選登崇寧第時方創辟雍自鄆州教授召爲直學遷太博宣和末除江東提刑朝命鑿銀林河通大江調役繁興坰懼導江入浙蘇秀必受漂溺患亟抗疏寢其役徽宗下詔獎諭進秩一等嘗除右正言辭不就出持憲江浙福建守信州皆有能聲紹興十二年除禮部侍郎後以敷文閣待制終生平篤意孝養所至得親庭書必冠帶跪讀遇恩奏補官及弟侄鄕裏稱之張舉字子厚武進人登元佑四年甲科親老不忍朝夕去左右閉門讀書四十餘年多所論著於古律詩尢淸新家藏書至數萬卷工書精眞艸隸三體皆造古人妙處以大臣薦起爲穎州教官三辭不就其後孫莘老範純夫諸賢交薦曰某樂死艸萊後世必謂朝廷失士東坡亦力薦之以祕省校書召將大用舉迄不出崇寧間朝廷賜處士號卒謚正素郡守徐中表其裏曰正素坊李熙靖字安常武進人舉進士中詞學兼茂科除浙東提舉命下乃得河東蓋省吏受賕陰以易之客有得其情者訹熙靖使自陳熙靖曰事君不擇地吾豈發人之私求自便乎時宰聞而賢之白於上除兵部員外郎以言應奉司事忤宰相王黼積四年不遷黼罷爲中書舍人入對言燕云初定宜戒不虞上曰詩所謂迨天之未陰雨徹彼桑士綢繆牖戶兩宮北狩張邦昌居攝以熙靖權直學士院拒之憂憤廢食疾且篤謂故人曰百官何日再朝天乎泣而卒贈端明殿學士張守字子固武進人登崇寧元年第中詞科除詳定九域志編修官擢監察禦史上防淮渡江六事請詔大臣以選將治兵爲急時相滋不悅以守撫諭京城力陳虜必入寇狀願早圖之未幾虜果踐淮大駕南徵有議幸蜀幸江陵者守與張公浚力爭之共建駐蹕建康之議一日盛夏張公浚坐息東閣時守已參大政突入執浚手言曰守向言今與同列徐考其人似與昔異不免有患失心是將爲天下憂蓋指樞密秦檜也以祠攺郡上眷守不衰建康謀帥上曰非守不可至鎭數月卒上嗟悼曰君子人可惜謚忠獻張公浚志其墓曰孝友似張仲文章數班馬云

無錫杜鎬字文周無錫人性篤學南唐舉明經國朝歷崇文院檢討太祖將南郊彗見鎬謂宰相趙普曰當祭而日食猶廢祭況天變如此乎普言於上迄罷其禮景徳初置龍圖閣待制首以鎬爲之澶淵凱還遇懿徳皇后忌日或以軍中鼓吹爲疑馳騎問鎬鎬對曰武王載木主以伐紂前歌後舞可據也祥符二年種放告歸上宴餞於龍圖閣賜詩命侍臣皆賦鎬辭以素不屬文詔引名臣歸山故事鎬卽誦北山移文蓋譏之也眞宗每得古器異書必詢鎬皆能究其本末時人服其該洽至禮部侍郎孫﹝木巳﹞﹝木巳﹞字偉長性豪邁遇事敢爲廣西歐希範反推蒙趕爲帝而自號爲神武公率其徒破環州轉攻桂管勢甚熾仁宗憂之授杞廣西轉運安撫使﹝木巳﹞馳至宜州以觀其變先令吳香區世弘等說其酋豪乘間急擊斬首千餘級焚其積聚蒙趕懼而降希範走保荔支峒並禽戮之廣右平除天章閣待制知慶州蕃酋孟香率部落內附夏人以兵索香有詔還之﹝木巳﹞言彼違約舉兵香不可與因移檄問罪夏人詟服慶曆中範公仲淹參知政事患諸路監司不才多所更易﹝木巳﹞與張﹝上曰下皿﹞之首被擢用﹝木巳﹞博聞彊記通陰陽每自推數曰吾年不過四十六卒如其言錢顗字安道無錫人舉進士熙寧間召爲監察禦史裏行王安石初行新法宰臣曾公亮依違不言顗與侍禦史劉琦上疏論安石歷官以來莫不言尊尙堯舜故天下以爲賢陛下亦聞而知之遂致公輔今乃首以財利之說務爲容悅言行乖戾剛狠自任不知安石之心待陛下爲何如主曾公亮位居丞弼被遇三朝自當悉慮竭忠以身許國反有畏避安石之意更相稱引以固寵榮安石大怒貶顗監衢州鹽稅琦亦坐謫顗將出臺責禦史孫昌齡曰君如事安石以得禦史亦當少念報國顗今得罪分當遠竄君爲美官自以爲得策卽我視君犬彘不若也聞者悚然東坡詩所謂烏府先生鐵作肝是也袁植字材老無錫人登崇寧進士第詞學兼茂科爲監察禦史金人入寇陳邊防十三事以誅佞人爲先不納引疾休至建炎召爲左司諫直言忤臣黜守嶽陽會虜騎大入叛臣李允文據昴擁眾怙亂公條奏其狀遂遇害允文誅贈直龍圖閣陳敏字伯修無錫人喬六世孫也登崇寧三年第少孤力學安定先生一見奇之曰此錫山之英也年十一廬親墓有芝產於冢復葉並蒂色紫而澤人謂陳氏之祥徽宗朝諸蔡用事斥司馬公諸賢爲姦黨令州郡皆立石守倅刻銘焉敏通守天臺監司促之急答曰誣司馬公爲姦臣是誣天也倅自立石敏碎之囚其石工官吏悚栗言於敏懼劾敏曰我死且不辭何劾之畏竟掛冠不仕號濯纓居士東坡聞而壯之遺書云風義凋喪植立於頹波狂瀾中惟吾伯修與景純而已【景純刁學士也】陳之茂字卿無錫人喬九世孫也入太學與張公九成同登第之茂廷對忤權相以雜犯黜之九成舉第一叩頭殿階曰臣之學不如陳之茂臣不當獎之茂能言人之所不敢言宜獎不宜黜髙宗覽對悚然曰忠言也賜同進士出身調休寧尉以經學爲諸儒倡張魏公薦於朝仕至吏部尙書李端行字正達無錫人與弟尙行入太學俱有俊聲同登大觀三年第呂丞相頤浩嘗師之逮貴猶執弟子禮爲太常博士髙麗遣子入學夷禮不革趍揖無聲宰相蔡京入學議革之端行曰用夏變夷未聞變於夷者當繩以國禮遽趣賓贊引髙麗子卽日成禮於學禮法皆裁於端行人服其得體後作詩詆京之失出宰鄞縣發憤終身不仕李祥字符徳無錫人登隆興元年第爲國子祭酒慶元六年丞相趙汝愚爲言者所譏乞免相詳力爭曰汝愚決策立升下天下晏然社稷臣也精忠怫郁何以示後世除直龍圖閣漕京湖言者怒劾祥與楊簡罷之太學六士楊宏中周端朝等上書固畱不聽言者喜曰道學散矣六士隨亦罹禍歸無錫絕口不道前事嘉泰元年謚肅簡葉水心銘其墓尢袤字延之無錫人入太學登紹興十八年第從工部玉泉諭樗遊樗龜山先生髙第也樗以所得龜山講明授之由是學益進紹興間宰泰興金人犯境官吏望風遁袤獨堅守不去當路交薦官奉常時髙宗廟號未定方議叔配公諏經訂古悉有根據人號爲尢書廚爲內外制及內禪典冊皆服其雅正有體官至禮部尙書袤形貌不逾人而風度端凝孝宗嘗有短小精悍之褒晚年嗜書不倦藏書至三萬卷爲詩平淡陳齊嘗列之四詩將自號遂初居士光宗在東宮因書二字賜之有遂初小集六十卷內外制三十卷藏於家﹝火育﹞字伯晦以大父袤奏任嘉定初元換授山陽法曹會蕭徳慶犯鹽城郡檄撫諭事定就田廾邑宰故秩倅海陵參東淮制幕端平更化入爲軍器監簿遷大府丞檢詳編修權右司將漕西淮兼帥升農少總餉淮西再入除理卿遷

出爲福建帥漕攺沿江制副尋擢祕監侍講登從橐兼直院知太平州不赴以內祠奉朝請兼侍讀復貳春官兼修史擢工書繇禮書升內翰拜爲端明學士擢舉祕書省提綱史事開國毗陵郡歷中外踰三十年晚力抗疏丐祠年八十三以疾終於家自號木石稱於世云蔣重珍字良貴世居錫山之富安讀書一覽卽記嘉定癸未擢進士第一人授湖州幕郡大水與太守說荒政不合引疾丐祠息意榮進卽所居築梅堂以琴書自娛紹定己丑召對三疏

時以爲朝陽之鳳尋上六箴端平更化以左

經筵與魏﹝室去至攺隹﹞山眞西山爲深交其所講明皆聖門義理卒謚忠文薛極字會之武進人後居錫山少鞠於諸讀書日記萬言以父任調上元主簿習詞學中詞科爲大理評事通判溫州以寺正召出守桐川丐祠不許嘉定攺元召入會以參正樓鑰薦歷左右司樞密副都承旨時朝廷議更楮

有力焉除刑部侍郎兼檢正未幾除刑部尙書兼戶部遷吏部十五年賜正身簽書樞密院事奉寧皇山陵使竣事遷參知政事除樞密使封和國公性通敏立朝三十餘年多所裨益以觀文殿大學士終

宜興蔣堂字希魯宜興人舉進士明道初爲侍禦史郭后廢堂與範公仲淹孔公道輔極言不可坐黜爲河南發運使歲薦禮部二百人或疑其溢額將得罪堂慨然曰拔十得五亦足以報國矣知益州州有漢文翁石室在夫子廟因廣其捨爲學宮選屬官及鄕士之賢者教諸生儒風翕然後以禮部侍郎致仕堂爲人修潔遇事不少屈好學工文詞尢嗜作詩多傳於世邵靈甫宜興人倜儻樂施於家蓄谷數千斛咸平大饑或人請糶靈甫曰是急利也請損直曰是近名也或人又請曰饑將自丰乎答曰有成畫矣乃盡發所儲得五千三百斛自縣至湖洑鎭除道四十里浚蠡湖橫塘等水路八十餘里通罨畫溪入震澤邑人爭受役皆賴以活子梁登進士第孫剛魁南省蓋爲善之報云余中字行老宜興人幼穎悟熙寧五年偕兄貫試禮部中與選而貫黜請自黜以薦兄有司𨿽不許士論嘉之次年魁廷對紹聖三年專對虜使還奏河朔城隍墮圯乞從必山院行下葺治以戒不虞宣靖間金人長驅城守多不固議者始思其言以霅川守致其仕蔣之奇字穎叔宜興人嘉佑二年第進士舉賢良方正英宗初選殿中侍禦史陳謹始五事進忠賢退姦邪納諫諍遠近習閒女謁凡數百言時論偉之歷江淮荊浙等路發運副使元丰六年漕粟京師至六百二十萬石鑿泗州股河以避長淮之險自是無覆舟之患哲宗朝知廣州以平寇功除寶文閣待制知熙州謹斥堠修守備不敢犯紹聖中道鄕鄒公以言事獲罪之奇折簡贈別坐責守汝州崇寧除觀文殿學士知杭州於東坡爲同年進士嘗與定卜居陽羨之約有文集雜著百餘卷子瑎孫興祖瑎字夢錫登元佑三年進士第宰執以明經薦徽宗擢爲大司樂與梁師成議樂舞不合師成怒瑎答曰一代禮樂當質經不顧而去燕云初復廷臣議上尊號瑎曰裕陵卻徽號爲萬世法柰何諛悅以虧盛徳知興元府軍卒王靖作變瑎禽戮之曉諭餘黨帖服後引疾奉祠鴻慶宮興祖以蔭調饒州司錄事方臘叛放兵四掠興祖白郡守紏吏士輯戰具盜不敢謀知陽武縣金人犯京師道其境或勸興祖避之興祖曰吾世受國恩此吾死所也監兵有與賊通者興祖斬以徇虜騎來敗之而去明日虜益濟師再戰不敵遂死之贈朝散大夫載國史忠義傳虞大熙宜興人登皇佑二年進士第神宗朝陳密學在經筵以治行薦凡臺閣選所薦三十二人大熙與胡宗愈皆預焉累遷至侍講單錫字君賜登嘉佑二年第明陰陽圖緯星歷讀書無不該貫與東坡爲同年進士坡愛其賢以女兄之子妻之來宜興每寓其家錫卒坡祭以文從子發舉八行科有風土記傳於世孫時時字行可登宣和六年第隆興初召爲國子監主簿遷祕書丞乾道元年擢監察禦史上封事言飲酒擊球二事孝宗喜謂輔臣曰擊球朕放下多時飲酒朕當自戒五年春除右諫議大夫上以目疾久不視朝及禦殿復上疏以諫上面諭曰卿言可謂愛朕是冬卒上爲之慨惜邵材字聖規宜興人熙寧五年試開陽第一與父潛同年進士嘗爲監察禦史郡有以疑獄上者刑部謂當貸死用事者謂殺人不可貸乃欲坐所奏且著令材抗疏論曰疑獄當貸者不貸而奏者反獲罪恐獄吏便文自營不復以疑獄聞矣時王安石當國司馬公極論新法之害一日語材曰劾去司馬大官可立待材毅然曰君實正人也可厚誣之乎旣而嘆曰有是哉可以去矣卽自劾歸後以鴻臚卿乞祠而卒錢卽字中道宜興人登熙寧九年進士第授安州司理初蒞事吏有誣服抵死罪卽明其冤守將欲薦之答曰治獄得情職也擠人以論功非吾志調睦州推官有冤獄久不決部使者檄往按治且誘以薦剡卽折獄平反全活二十三人或誚之對曰吾寧老選中忍以數十人命易一薦哉卒不受歷鄜延環慶經略安撫所至有聲績童貫宣撫陜西患物價騰踴嚴設科條又行均糶法陜西騷然卽上疏力詆時貫權傾中外人皆危之不顧也坐是謫永州後以龍圖閣學士致仕謚忠定唐棣字彥思宜興人初從伊川先生問學先生曰入徳之門無如大學今之學者賴有此一篇書其它莫如語孟棣自是有所得遺書載問答甚多纂次伊川語錄百餘條方之門人記錄爲詳周義字立義宜興人宣和六年第進士甲科髙宗朝兩爲言官論事皆觸權要不得其言而去歷典江浙數大郡孝宗卽位首被超擢時朝議主恢復義累疏陳虜未有釁不可輕舉忤旨符離退師上思其忠除政府嘗因召對言臣初爲言官晚忝侍從事有不可大卽論奏小則堂白言𨿽不盡從固無愧於心出爲州事苟難行反復條奏不從委曲行之不從不至受獘亦無愧於心惟預政已來每與宰相議天下事大率十事之中勉書七八此爲有愧耳上嘉其誠以資政致仕謚簡惠自號惟心先生邵及之宜興人乾道中爲司封郎時楊和王子倓在宥府乞襲封吏部長貳欲上其事吏以牘呈及之曰國朝故事異姓王無襲封者𨿽趙韓王開國元勛亦止及身而已斥去之尋上章告老不許請益力除直徽猷閣致仕孝宗嘉之語輔臣舉漢公卿餞二疏故事由是朝士皆作歌詩燕餞爲一時盛觀呂祖泰字泰然居陽羨嘉泰元年以進士論韓侂冑陳自彊蘇師旦周均書出中外大駭有旨祖泰挾私上書語言狂妄杖決流欽州就逮不﹝矍去只攺心﹞京尹受侂冑計誘之曰誰教汝有共爲艸者汝第言之吾自寬汝祖泰笑曰何問之愚也吾自分必死而受教於人且與人議乎京尹曰汝病風喪心邪答曰以吾觀之今之附韓氏而得美官者乃病風喪心也廷中聞之皆悚然嘆息四年侂冑死史相當國求祖泰所在欲官之得旨自便補上州文學攺迪功郎監潭州南嶽廟疾卒年四十九重修毗陵志卷第十八

人物﹝三﹞

寓賢湛茂之宋人爲司徒右長史隱於無錫之慧山與南平王劉鑠爲友更以詩章唱酬今普利院卽茂之別墅也【詳見畱詠門】任昉梁人爲義興太守邀到洽到漑爲山澤遊時有彭城劉綽劉苞劉孺吳郡陸倕張率陳郡殷鑄沛國劉顯及漑洽號蘭臺聚縣北一里有釣臺卽昉垂釣之所至今呼爲任昉臺有詩【見畱詠門】薛戎字符夫河中人客陽羨山年四十餘不仕江閩觀察辟寘幕下歸復放浪稍遷河南合後歷浙東觀察使居官不詭名譽解去人多思之杜牧之唐人殖產陽羨因卜居焉今荊溪北有荒址舊卽牧之水榭題詠甚多如贈許七侍禦酬邢刺史等作多寓情於陽羨【詳見畱詠門】李蠙嘗於廣教禪院肄業後以夢虱易名登第【詳見觀寺門】李幼卿字長夫大歷間以右庶子守滁州嘗於義興玉滁作山居與獨孤及屢有倡酬【見詞翰門】權徳輿字載之父臯自秦徙南徐徳輿才七歲從至陽羨及壯追念昔遊嘗送義興袁少府及從弟況赴義興尉序有追思童年遊寓玆地之語其與渾淪先生文亦稱壯歲遇於荊溪云陸希聲唐人相昭宗避亂隱陽羨之湖洑名其山曰頤山自號君陽遁叟著頤山錄及山居二十七詠【見畱詠門】蔣穎叔題希聲宅詩有云二十四亭蕪沒盡溪邊猶有故時橋其逸居之勝蓋可想見張訓字克明滁之淸流人與楊行必山號三十六英雄孫儒爲亂從行密擒儒有土軍陳可兒竊據毗陵訓受命克常州都虞候掩其不備而圖之可兒計無所措果出迎接訓於馬上察其色變乃手刃之入城綏撫一軍帖然景福中行密由毗陵入利港赴廣陵中途謂左右曰張訓以一劍下此郡未嘗自伐其功卽授檢校右散騎常侍守常州刺史今子孫皆家焉陳喬廬陵人徙居錫山仕南唐開寶間王師平金陵喬痛國亡殞命太祖皇帝以其忠於所事詔以禮攺葬

國朝張鑄字希顏世居滁之淸流後遷晉陵登祥符進士甲科王安石其門人也歷官南陽帥與侄﹝上曰下皿﹞之並以光祿卿致仕縉紳榮之杜祁公諸賢各以詩贈鄕人卽居地號東西二鄕﹝上曰下皿﹞之字景山登祥符八年進士第蔡文忠薦其材爲淮南提點刑獄時楊崇勛恃恩恣橫懼﹝上曰下皿﹞之嚴正帖不敢犯慶曆選諸路監司﹝上曰下皿﹞之與杜﹝木巳﹞首被擢用後以光祿卿致仕公卿賦詩凡百餘人杜祁公爲之倡陳述古作序引時人榮之蘇軾嘉佑二年與蔣穎叔連名策第宴瓊林日坐相接遂約卜居陽羨邑人單錫亦同年進士軾以甥女妻之屬以問田後謫黃州移臨汝上章乞居陽羨謝表有云買田陽羨誓畢此生嘗托邵民瞻買宅一區爲錢五百將挈居偶與邵步月村落聞老嫗哭聲甚哀異而問之答曰吾家有一居相傳百年今吾子不肖售諸人所以悲耳叩其居卽邵所得亟取券對嫗焚之竟不索直自是亦不復問捨寓於顧塘橋孫氏之室而歿其風誼如此【詳見祠廟門】楊時南劍州將樂人與遊定夫謝顯首同時爲程門髙弟學者推之陳忠肅每貽詩必稱以先生政和元年待次越州蕭山知縣自京過毗陵寓早科巷時道鄕鄒公已病公首卽臥內就見是冬鄒公卒公爲文祭之明年赴蕭山任及滿奉祠遂徙居毗陵講道城東書堂旣罷祠官貧甚不果赴部郭愼求在朝以書問所欲公年已七十矣答以欲求一筦庫爲貧耳愼求爲授常州市易務公聞之曰非見闕於吾事無濟況市易事吾素不以爲然縱得祿其可就乎卒不赴五年以祕書郎召赴闕靖康初除右諫議大夫未幾力丐歸建炎初除工部侍郎明年夏以直學士奉祠是冬始還將樂公居毗陵者十有八年如養浩堂踵息庵諸記中庸辭義伊川易傳泰山春秋傳諸序皆當時所著也邦人今卽其地祠之賀鑄字方回開封人孝惠皇后之族孫好學藏書萬卷工文詞尢長於樂府寓居毗陵著荊溪集陽羨歌以右班換文倅太平州而卒葬於義興之筱嶺坡詩有云解道江南斷腸句只今惟有賀方回號鑑湖居士王居正字剛中建炎初自江都徙居陽羨爲舉子時恥用王氏說旣第嘗著三經辧學思陵朝悉上送官尢爲宰臣範宗尹所知仕至兵部侍郎自號竹西李綱字伯紀邵武人建炎初作相爲汪黃所沮去位嘗遊南嶽有詩贈寺主及畱題善捲寺後居錫山自號梁溪漫叟有梁溪集二十卷汪藻字彥章鄱陽人婿於義興莊氏愛溪山之勝因卜居焉自崇寧初策髙第校三館祕書尙符璽立柱史遂贊書命入翰林掌內制仕朝廷三十年以文學議論推重一世所爲詩文千餘首號浮溪集傳於世陳克字子髙天臺人有詩名紹興中爲敕令所刪定官自號赤城居士寓居義興之潼渚周麟之字茂振海陵人登紹興二年第中宏博科金亮渝盟將出使疏陳七不可之說上以爲然擢知制誥請復賜熙陵所書玉堂兩大字從之今爲翰苑盛事詔撰張循王墓碑奏禦上批其後曰敍事詳盡造語簡要披覽再四但有嘆嘉嘗受旨作立皇子詔有非朕敢私之語上讀之稱善終於知樞密院胡松年字茂老海州人建炎初八西府紹興間奉祠居陽羨之言村築堂以自娛扁曰橫山孫仲益記其事甚詳重修毗陵志卷第十九

人物﹝四﹞

遺逸季子耕於延陵爲聖人所予淸規姱節照映千載繇是潛深伏隩之士代不乏人弗書則將湮沒無傳焉用次所聞以諗來者

晉陵

漢陸璯字仲芳毗陵人操履淸正明京氏易尙書風角星算皆極精奧辟主簿視事旬日謝病去隱會稽山【見毗陵先賢傳】

陳何之元世居廬江好學有才思爲信義令宗人敬容位通貴顯訪其之元終不一造或問之對曰徳薄位隆覆敗可待吾懼及禍耳識者稱嘆著梁典三十卷隱居晉陵隨開皇間卒

唐竇羣字丹列京兆金城人兄弟皆擢進士第獨羣以處士客毗陵傳啖助春秋著書數十篇以韋夏卿薦徳宗朝爲左拾遺

國朝龐安仁字宅道居城南通五經尢長於易開門授徒張正素鄒道鄕諸公皆嘗執經今天慶觀西廡竇諫議陰徳錄石刻蓋其所書霍泂字大淸端友從孫居城東之梅坡喜爲詩自號筠寮嘗宿田舍見催科吏賦詩云北風吹晴屋滿霜翁兒赤體悲無裳閨中幼婦饑欲泣忍饑取麻燈下緝一身勿暇私自憐鳴機軋軋明窗前織成五丈如霜布翁作旋襕兒作褲明朝官中租賦急依然赤體當風立歲饑道殣守多出遊又云朝來五馬去尋春誰信家家甑有塵枕籍道傍宜細問恐非芳艸醉眠人守聞而止

武進

唐施肩吾擢進士第後隱洪州著閒居詩以見志

無錫

國朝錢道人逸其名顗之弟隱慧山蘇文忠贈以詩云毗陵髙山錫爲骨陸子遺味泉冰齒賢哉仲氏早拂衣占斷此山長洗耳

宜興

唐李勘字定臣神堯七世從孫幼孤好學掇薪自爨夜無然膏默念所記後舉進士試日吏唱名乃入勘恥之徑反江東陽羨里人有鬥爭不之官悉詣決嘗集詩之類古者斷爲唐詩以譏元白之失云陸勛嘗寓義興李郢有寄題陸校書禪居詩云惠遠煙霞在方平杖履隨蔣逸人失其名錢起嘗宿荊溪賦詩送歸山中陸龜蒙字魯望元方七世孫少髙放通六經大義樂聞人學性嗜茶置園顧渚山下自判品第嘗升舟設篷席賫束書茶竈筆牀釣具往來謂江湖散人或號天隨子甫裏先生皇甫冉字茂叔丹陽人天寶中調無錫尉避亂居陽羨陶詳校書隱居陽羨方幹有陽羨山中笑傲情之句後遊張公洞又寄以詩髙云寓陽羨皇甫冉嘗題客捨云吳國滯風煙平陵延夢想惟將山與水處處諧眞賞

國朝王無咎字補之建昌人治平中來遊著許氏園墮星記後卒葬靜樂山慕容暉父惟良領州刺史因家陽羨嗜酒好吟不務進取所居有雙楠軒聳如蓋嘗從蘇文忠遊自謂雙楠居士王平甫寄詩云坐唱月華靑嶂外行吟怳起白鷗邊從子彥逢【詳見門】蘇庠字養直丹陽人幼爲淸江引蘇文忠見而奇之遂知名志不樂仕客居陽羨號後湖居士元簿字泉卿幼業進士輒棄去喜爲詩自號耘軒有歲後書懷云他鄕故鄕老若此新歲舊歲窮依然烹茶但有二升水沽酒初無三百錢其處約安貧亦可尙云

旌表孝弟人心之天移風易俗莫此焉急是邦巷居裏處比比以孝義名表而出之爲善者勸

晉陵

宋畬齊民少有孝行傭書以養大明二年父卒幹家訃未至齊民忽語人曰比肉痛心煩甚如割必有異故尋得報日夜行四百里母子相對慟絕復蘇問父遺言母曰恨不見汝齊民曰相見何難亟走殯所號頓而殞郡以事聞詔更所居裏曰孝義賜其母谷百斛【孝義避太宗禦名下一字攺曰孝仁】薛天生其母罹艱棘嘗蔬食天生亦蔬食母未免喪而逝天生終身不嗜魚肉齊建元三年詔表門閭

齊劉懷嗣與弟懷則十餘歲喪父衣不絮食不鹽豉建元三年詔表門閭

隨陳司徒杲仁事母以孝稱母病思牛炙適屠禁割股肉作羹以進病良已郡上其事詔遣大夫楊績賜旌表後廟食封武烈帝

唐劉子翼字小心初仕隋爲著作郎峭直有行面折僚友家無餘貲正觀初召用以母老辭詔許終養江南巡察大使李襲譽表所居裏曰孝慈趙氏吳康之妻父亡弟幼歲饑母且病丐粟以給長歸康之尋卒家欲更適誓死不貳

國朝孫達母周氏刲股起父疾嘗戒達勿從王捨陵學母卒達哀毀盡禮崇寧間李守孝節爲請旌表淳佑六年裔孫鎬年七十餘病疽其子裂肝以療尋愈八年李守迪大書刻石名所居裏曰申孝以昭其家之世徳云施氏達從母中奉廷臣妻嘗書守身二字勉其夫陳古靈守郡延廷臣訓其子後第進士母廣陵郡君年九十餘與妻迎養聚數千指鳴鼓會食五從同炊郡以事聞詔封仁壽縣君仍賜冠帔洪內翰爲記

武進

宋吳欣之弟慰之元嘉末爲武進縣史隨王誕起義會華欽軍至眾駭散慰之獨畱被執將死欣之詣欽請代兄弟皆獲免齊建元三年有詔旌表

無錫

晉華寶父豪義熙末戌長安年八歲臨別謂曰我還爲汝冠後長安陷寶年至七十不婚冠或問之不忍答輒號慟彌日齊建元三年詔表門閭陸羽云惠山華陂寶所築也

宜興

齊吳達之嫂亡傭直給喪具從祖弟欽伯夫婦歲饑被略達之有田數畝售以贖郡命爲主簿因遜兄又以先世舊田與族弟弟亦不受棄爲閒田建元三年詔表門閭黃氏蔣雋之妻夫早世誓不踐二庭家人逼之欲自剄乃已建元三年詔表門閭陳元子四世同居百有七口建元三年廉使上其事詔表門閭仍蠲租賦重修毗陵志卷第二十﹝闕﹞

詞翰﹝一﹞重修毗陵志卷第二十一

詞翰

記

宜興周將軍廟記徐鍇君字子隱義興陽羨人晉鄱陽太守魴之子少而跅弛任俠自處不護細行鄕人以爲暴焉嘗感父老之言以南山之虎長橋之蛟並已爲三害於是入山殺獸旣而搏蛟浮沈三日竟斷之而出初里人以爲君之沒也室家相慶旣出始知人患已之深也乃入吳尋二陸而師之學成義立以忠烈自處期年而府交辟嗟夫觀過知仁則向之所爲非巨惡矣吳末爲無難督及王渾平吳置酒髙會調吳人曰諸君亡國之餘得無戚乎君對曰漢室分崩三方鼎足魏滅於前吳亡於後亡國之戚豈獨一人渾有慚色荊楚之烈气淩太原兵滅之餘折而不撓又爲廣平太守積紀滯訟決之一朝君之果也於從政乎何有母疾罷歸爲楚內史徵拜散騎常侍君曰古人辭大不辭小乃先之楚化行俗易然後從徵及居近侍多所規諫遷禦史中丞糾劾不避寵戚梁王彤違法君深文按之齊萬年反權臣惡君之彊直以君討之移孝於君有死無二賊策之曰周君才兼文武若專斷而來不可當也如受制於人此成擒耳嗚呼盜有道焉其知之矣及六陌之役梁王爲帥軍又未食彤促令進而絕其後繼君自知必敗賦詩曰去去世事已策馬觀西戎藜藿甘梁黍期之克令終言畢而戰自旦至暮斬首萬計弦絕矢盡而援不至左右勸之退君以爲鑿門而出義不旋踵遂戰歿焉夫梁王以宗戚之貴義兼家邦非不知良材爲國之所憑蓋利欲之誘深而愛國之情淺也而況悠悠羣品安足言乎由是而言君之所按非深文矣夫姦臣之於直士其不合有三佞直不同嗜好亦異一也邪正相形才望相絕𨿽欲企尙不能效之撫心內愧遂成讎惡二也以小人之性度君子之心以爲善人之進必來排已三也有此三者至於反兵賢人旣殞遂及於國夫剖巢破卵鳳凰不翔殺犨殞犢聖人亦逝將軍旣歿此西晉之所以淪胥也二子繼徳此東晉之所以光啟也君旣除害鄕裏稱之又嘗著陽羨風土記則精靈所遊蠁﹝月兮﹞有在矣鍇以癸亥奉詔爲祠官東禱山嶽歷將軍之廟﹝豸頁﹞想先賢之髙風周旋徜徉欲去不忍惟君之見危授命當官必理𨿽百代之王者願以爲臣焉郡縣旣以時致祠敢卽其圖像而爲頌曰深山大澤實生龍蛇左湖右瀆君子之家烈烈周君國之爪牙梁摧國圯圯也如何越在童齔所遊非類見善則遷過而無遂耽耽白額擇肉朱殷矯矯長蛟濆沬飛涎摧斑碎掌潤艸丹川無文曷行不學將落裹足時彥見機而作學成徳備我王庭所居成政所歷傳名敏而應敵正以持亦旣霜臺糾斯彊禦自親及疏何吐何茹翩翩權幸假國之威妒賢醜正言遂其私取彼賢人委之豺虎君實致身曾無二慮恭聞仙誥惟忠是與仰料將軍解形而去遼東千歲歸鶴來翔威加四海魂魄還鄕矧玆蘋藻在渚之陽斯文曷補徳實無疆

宜興長橋記昔人作川梁以濟不通舟車所及纚連棋布若乃勝傑大名聞天下者亦無幾陽羨其一也夫英賢之所踵次邑居之所瞻望山川之精粹宅焉里域之神靈憑焉廢而興之絕而續之豈惟備政足以徼福是橋也徵之譜諜則後漢邑令袁君所造國朝永泰中令丘君新之其它無聞焉中興之初有義夫吳蒙吳須率以私帑備加營構人賴其利越三十載甲寅歲國步中梗於越寇邑人敗之燒營而遁飛焰旁及宏梁木摧甲寅歲著作佐郎劉君來爲邑長視其制度知非民力之所能濟乃狀其事白於有司上聞嘉之詔賜錢八十萬君信而好古寬而得眾政是以和事無不舉乃相與敷王澤因民心備物致用程功揆日器利工善材良事成戊辰歲冬而載明年暮春而畢長五十步廣七步對縣樓而直出跨荊溪而橫絕丹﹝護去言攺舟﹞其飾紛偃蹇而虹舒崇髙其勢邈岧峣而山立朱輪方軌駟馬連騎營營市井憧憧往來有衽席之安無揭厲之患昔者乘車濟涉聖人以爲難橋梁不修宣父知其弗能以古方今勝負分矣書之考績傳載異代庸庸善善其可廢乎刻之貞以示來者庚午﹝第五葉原闕﹞

闕題亦未嘗不善也然考之於古則三登太平之世不常有而驗之於今則常平者獨其法令簿書筦鑰之僅存耳是何也蓋無人以守之則法爲徒法而不能以自行也而況於所謂社倉者聚可食之物於鄕井荒閒之處而主之不以任職之吏馭之不以流徙之刑苟非常得聰明仁愛之令如髙君又得忠信明察之士如今日之數公者相與並心一力以謹其出內而杜其姦欺則其法之難守不待它日而見之矣此又予之所身試者故並書之以告後之君子云慶元元年三月庚午旣望朱熹記

宜興嘉定修學記葉適戴君桷宰宜興旣補弟子員食於學視學捨壯整者惟髙君商老敬止堂羅令仲舒東序堂亦傾敝余或闕或毀顧其士陳夢印章悉夫買旁縣材棟優工作疊二年復修廟堂設大門門左右挾前崇門欞對立西序宗子小學凡職列之次故所無皆具然後俾沈夢龍來言曰噫可記矣荊溪禹貢中江也渚洑澄澈云木縈帶君山最雄秀嵌洞尢怪偉蓋自楚漢爲東南稱首近蘇公去萬里蜀周覽天下擇陽羨而居其疏展隩麗兼之矣方周孝侯童騃肆暴至比異物一旦感激殺虎斬蛟從陸士衡兄弟前死不郤顧大節尙生存或疑非地力之勁挺不能也熙寧更用經義士初昧溺於時開封禮部有二邵集英親策有餘選皆盛一京師之大四海之廣一邑而擅魁時者三或疑非地稟之文華不能也夫發於勁挺孰若納於中和華其文辭孰若厚其根本根本學也中和道也安能與哉闕黨互鄕地恥其人也魯多儒衛多君子人美其地也今夫邑之翹材穎質將進於道必約以性道以心肝脾肺腎無恣其情念慮思索無撓其靈則偏气不勝而中和全矣後深於學必測之古証之今上該千古旁括百家異流殊方如出一貫則枝葉爲輕而本根重矣學與道會人與徳合登髙丘可以奄魯俯長流可以觀逝則山川𨿽富同遊於覆載之內義理至樂獨行於物欲之外矣豈非令長修學之本意哉罨畫之溪猶浴沂也善捲之竇亦舞雩也非騷人墨士專而有也嘉定十三年十月乙丑龍泉葉適記

宜興嶽鄂王廟記周端朝中興三十餘年事論底定於是嶽武穆王以誼尊宗社志還故疆爲名將第一妥靈揭敬被於荊襄夏郢追胙土茅廟象震耀矣始建炎間虜酋南軼王柄位未盛已提勁旅轉戰桐汭連奏六捷俘執僞置克復溧陽時巨盜旁午聞宜興殷實吸眾寇犯官旅雌伏縣郭阽陷王亟引兵至境郭吉望風竄偃深匯王追奔殲盡還所掠輜舟百餘盜相挻未已率精銳數千計王多設方略降馬臯懾林聚馘張威武蹴戚方駐軍張渚羣醜全淸旁郡邑棄資儲來保宜興踰萬室方蹈躪孔棘賣城畔走近鎭重郛不自保固而宜興外捍虜內攘盜存立無震王之勛烈𨿽降在一縣豈不偉歟比聯守將能盡爲是則石城湯池襟帶千里虜已無﹝口焦﹞類矣余觀王抗志不撓誓滅彊虜旣掃空祠庭通辟江漢然後舉肱河洛決眥燕趙迄以其身偕爲死生視畱題金沙寺時气槪已見英爽有知其當肘夷門跖居庸也而豈望報一邑安其香火之畱哉其摧戕冤郁以功爲謹而宜興之人實曰王之恩我等父母也象設祭嘗卒與國家褒幽節謚之典相爲後先謂義不根人心亦豈然也顧出閭裏綿蕝未稱嘉定十一年知縣事戴君桷甫上謁猶卽周孝侯祠下慨然曰丰功而薄祀貴爵而附處縣大夫以政迪民者也其敢忘革乎度地塏鳩材幹將爲新宮張侈祀事郡守趙侯崇模王之孫嘉興守珂咸佐其費合凡資用役不及民明年六月會材庀築重堂﹝上宗下心﹞植臺廡森聳備服南面旟纛儼雅邑人闐溢讙舞還念舊事嘆百年之愈不忘也古者制禮主教民報天地社稷品節降殺先蠶農師國裏竭出本祖駿業雝培徳性皆示民防範之至也忠名勇績其大者蓋已默扶邦烈顯開世道非一邑得私以爲賜而爲政者教民以不偸其必自丰報始矣相攸斯宇仰挹善捲之髙俯激罨畫之淸以詠歌王之徳於無窮義問交暢善意周匝抑俾英材輩產以保乂王家玆不亦所望於邑之人乎戴君永嘉人端尹岷隱先生之冢嗣端尹嘗以盛心名命其子其爲政宜知本末是宜書十月旣望從政郎本學錄周端朝記

宜興先賢祠堂記眞徳秀古者鄕先生沒而祭於社夫社者報本之事也鄕先生何功而祭於此耶蓋嘗深思社之爲羣祀首者以其產嘉谷育烝民而鄕先生之重於鄕亦以其蹈道秉徳而牖民於善也育之以保正命牖之以全正性其功一爾然聖門所論必不得已寧去食以存信而君臣父子或失其正𨿽有粟不得而食焉教導開明之功若是其重此所以祭於社百世無慚歟後世先賢有祠其人遠矣而言行風迹凜凜具存鄕人子弟猶有所觀法則𨿽歷千百祀不可忘也陽羨自晉以來世有顯人若周孝侯遷善之勇死國之忠卓然爲百代標表繇梁而唐文章事業亦或間見可觀迨至國朝則若樂安蔣公儒術爲時所宗𨿽金陵猶推尊不敢後若古靈陳公則嘗守郡而卒葬於此東坡蘇公則買田築室而終於此二公之學行節守蓋皆一世偉人塋域所藏寢廟所寄𨿽非其鄕而謂之鄕人可也若道鄕鄒公則歸自嶺南一托宿於道流之館爾而邑之人至今曰吾鄒公也烏乎民之秉彜好是懿徳若是非耶然自晉迄今惟周侯實有廟饗余未聞屍而祝之者寶慶三年浚儀趙侯與悊來宰宜興以扶教導人而咸秩於位又惟內翰汪公兵部侍郎王公簡惠文忠二周公亦近世鴻碩或家或寓皆用故事以祠九月望日妥侑如禮侯於斯舉其欲邦人士君子相與奮發爲道徳之歸乎周孝公同我桑梓有爲若是今昔豈殊吝心苟亡何過弗可攺壯志一立何事弗可成𨿽然是非必襲其迹也昔吾先聖之教自春秋賢大夫如史魚之直子產之惠舉以告羣弟子非一至其親切傳授則曰仁而已苟仁矣天下萬善莫不具於其中以之事君而直以之養民而惠何者非仁之功用耶學者審能服膺洙泗之訓而以回雍所從者爲指歸則前修之言行風迹𨿽不規規求合吾見其無不合也祠在縣山川最勝處甫成而瑞木葉符異材奮興此其兆也侯於此多美政今皆不書獨書所以幸乎宜興之士者是年十月乙未建安眞徳秀記

宜興復周孝公塋兆記劉宰周孝公墓在陽羨荊溪之南北向廟當其前紹興中賜額曰英烈慶元初進封忠武公周氏自魴四世顯著其盛也一門五侯墓之存於今十有一莫詳其次然公必葬衣冠其中明甚歲久梵宇民居交侵賜地之存無幾近歲有仗義起祠者所歸僅十之二旋復區分之鄱陽洪君﹝仁去二攺間﹞乾道相君之孫好事行義其丞是邑也謂古興王之世必禮先賢之墓而法所得祀惟有功於民有勞於國與禦災捍患以死勤事者公皆兼之又公之英爽凜凜如生顧廟未葺墓之采樵弗禁非所以崇明徳昭令典欲亟圖之而局於位會其季年以選攝令慨然曰可矣乃周視棟宇鳩工庀材以楹計屋凡獘而新之者十有八無而益之者十有四傾而正之者九漏而塡之者十甓其壁而飾其像設什器與凡丹堊之漫漶者旣又巡行兆域辧其侵而勸相其遷繚之墻踰二百丈樹之杉松合萬有一千本又卽墓之中故相朱公倬爲簿領時所築基亭焉以爲致敬之地費先捐己故助者眾役不幹時故作者力凡用石米貳百緡錢千有五百其助竹木瓦甓而不受直者不計經始於歲癸未十有一月丙寅而成於明年四月朔洪君之爲力勤矣旣成而屬余以記余𨿽不文以托名不朽爲幸其何敢辭抑聞前輩謂慷慨殺身者易從容就義者難蓋慷慨殺身苟不勝一朝之忿者皆能之從容就義非沈思審慮不輕用其身者不能也張子房蚤歲結客報仇眇秦皇如晉鄙不幸爲所及則從荊軻遊地下耳及聞圯上之言玩意黃石之編向者排山倒海之气如水反壑故能不出帷幄顚嬴踣項公其斯人徒歟史稱公少時縱情肆欲爲州曲患陸士衡爲公碑謂不偶於俗爲俗所誣徐鍇又以公爲任俠千載之下是否誠難臆決然竊意鍇之言爲近蓋吳魏世讎吳自大帝之亡日逼於魏魏以曹休之敗深怨於魴則公之任俠卽子房博浪沙中遺意其爲鄕裏患苦非公自爾蓋俠徒所萃其勢則然及聞父老之言番然自克又與子房圯下歸來異世一揆前輩以子房所遇爲秦之隱君子庸詎知公所遇非陽羨之隱君子歟遐想當時遇合之由進說之次第與公所以引咎自歸來必大有可觀而史非班馬登載闊疏令人不慊故述之篇末以侈陽羨舊聞而附以詩俾歌以祀若公之官閥行治傳記已詳玆不復贅雲南山兮嵯峨溪水湛兮平波波不驚兮山寂寂樵者唱兮漁歌遠宇兮煌煌嘉薦兮苾香公之至兮愉愉降我福兮穰穰飛龍駕兮翔鸞禦公之來兮倏而去宰木秀兮佳城慰我民兮千古歲嘉定甲申六月朔漫塘叟劉宰記

無錫慧山新泉記獨孤及此寺居吳西神山之足山小多泉其髙可憑而上山下靈池異花載在方誌山上有眞僧隱客遺事故迹而披勝錄異者賤近不書無錫令敬澄字源深以割雞之餘考古案圖葺而築之乃飾乃圬有客竟陵陸羽多識名山大川之名與此峯白雲相爲賓主乃稽厥創始之所以而志之談者然後知山之方廣勝掩他境其泉洑湧潛減潛舍下無址無竇蓄而不注源深因地勢以順水性始雙墾袤丈之沼疏爲懸流使瀑布下鍾甘澑湍激若釃醴乳噴發於禪牀周於僧房灌注於徳地經營於法堂潺潺有聲聆之耳淸濯其源飲其泉使貪者讓躁者靜靜者勸道道者堅固境靜故也夫物不自美因人美之泉出於山發於自然非夫人疏之鑿之之功則水之時用不廣亦猶無錫之政煩民貧源深導之則千室襦褲仁智之所及功用之所格動若響答其揆一也予飲其泉而悅之乃志羨於石

慧山寺記陸羽慧山古華山也顧歡吳地記雲華山在吳城西北一百里釋寶唱名僧傳雲沙門僧顯宋元徽中過江住京師彌陀寺後入吳﹝上甜下心﹞華山精舍華山上有方池池中生千葉蓮華服之羽化老子枕中記所謂吳西神山是也山東峯當周秦間大產鈆錫至漢興錫方殫故創無錫縣屬會稽後漢有樵客山下得銘云有錫兵天下爭無錫寧天下淸有錫沴天下獘無錫乂天下濟自光武至孝順之世錫果竭順帝末爲無錫縣屬吳郡故東山謂之錫山此則錫山之岑嵚也南朝多以北方山川郡邑之名權創其地又以此山爲歷山以擬帝舜所耕者其山有九隴俗謂之九隴山或云九龍山或云龍山九龍者言山隴之形若蒼虯縹螭之合沓然龍者相傳云隋大業末山上有龍六十日因而名之凡聯峯沓嶂之中有柯山華陂古洞陽觀秦始皇塢柯山者吳子仲雍五世孫柯相所治也華陂者齊孝子華寶所築也古洞陽觀下有洞穴潛通包山其觀以梁天監年置隋大業年廢秦始皇塢塢者村墅之異名昔始皇東巡會稽望气者以金陵太湖之間有天子气故掘而厭之梁大同中有靑蓮華育於此山因以古華山精舍爲慧山寺寺在無錫縣西七里宋司徒右長史湛茂之家此山下故南平王鑠有贈答之詩江淹劉孝標周文信並遊焉寺前有曲水亭一名﹝上甜下心﹞亭一名歇馬亭以備士庶投息之所其水九曲甃以文﹝番瓦﹞罛甓奫淪潺湲濯移日寺中有方池一名千葉蓮華池一名纑塘一名浣沼歲集山姬野婦漂紗滌縷其﹝白少﹞皓之色彼耶溪鏡湖不類也池上有大同殿以梁大同年置因名之大同殿直上至望湖閣東北九里有上湖一名射湖一名芙蓉湖其湖

南控長洲東洞江陰北淹晉陵周回一萬五千三百頃蒼蒼渺渺迫於軒戶閣西有黃公澗昔楚考烈王之時封春申君黃歇於吳之故墟則此也其祠宇享以醪酒樂以鼓舞禪流道伴不勝滓噪遷於山東南林墅之中夫江南山淺土薄不有流水而此山泉源滂注崖谷下漑田十餘頃此山又當太湖之西北隅縈竦四十餘里惟中峯有叢篁灌木余盡古石嵌﹝山卒﹞而已凡煙嵐所集發於蘿薛今山石橫亙濃翠可掬昔周柱史伯陽謂之神山豈虛言哉傷其至靈無當世之名惜其至異爲訛俗所棄無當世之名以其棟宇不完也爲訛俗所棄必其聞見不遠也且如吳西之虎丘丹徒之鶴林錢塘之天竺以其臺殿樓榭崇崇嶪嶪車輿薦至是有嘉名不然何以與此山爲儔列耶若以鶴林望江天竺觀海虎丘平眺郡郭以爲雄則曷若玆山絕頂下瞰五湖彼大雷小雷洞庭諸山以掌睨可矣向若引修廊開邃宇飛檐眺檻淩煙架日則江淮之地著名之寺斯爲最也此山亦猶人之秉至行負淳徳無冠裳鐘鼎昌昌燁燁爲邇俗不有宜矣夫徳行者源也冠裳鐘鼎流也苟無其源流將安發予惇其源亦伺其流希它日之營立爲後世之洪法云重修毗陵志卷第二十二

詞翰﹝三﹞

詩

過歷山湛長史艸堂宋南平王劉鑠玆山蘊靈詭憑覽趣亦贍九峯相接連五渚逆縈浸層阿疲且引絕﹝上山下品﹞暢方禁澑眾夏更寒林交晝常蔭伊余久緇涅復得味枯淡願逐安期生於焉愜髙枕

酬南平王宋長史湛茂之閒戶亦玄漠無復車馬迹衰癈歸丘樊歲寒見松柏身慚淮陽老名忝梁園客習隱非市朝追賞在山澤離離插天樹磊磊間云石持此怡一生傷哉駒度隙

過歷山齊竟陵王友江淹愁生白露日思起秋風年竊悲杜蘅暮涕弔空山落葉下楚水別鶴唳吳田嶂气陰不極日色半虧天酒挹淸蕭瑟憑樽還復然一聞淸琴奏歌泣方畱連沈沈客子念直是絲竹間

釣臺梁任昉道遇垂綸叟聊訪問津惑長泛滄浪水平明至曛黑

蘭臺聚陸倕和風雜美气下有眞人遊壯矣荀文若賢哉陳太丘今則蘭臺聚方古信爲儔任君本識達張子復淸流旣有絕塵到復見黃中劉

和晉陵陸丞早春有懷唐杜審言獨有宦遊人偏驚物候新雲霞出海曙梅柳渡江春淑气催黃鳥晴光照綠蘋忽聞歌苦調歸思已沾巾

贈從孫銘宰義興李白退食無外事琴堂向山開綠水寂以閒白雲有時來

題湛長史舊居丘丹【無錫縣西郊七里有慧山寺卽宋司徒右長史湛茂之之別墅也舊名歷山故南平王劉鑠有過湛長史歷山艸堂詩湛有酬詠其文野而興特以松石自怡終見止足之意可謂當時髙賢至齊竟陵王友江淹亦有繼作余登玆山觀三篇列於石壁仰覽遺韻若穆淸風遽訪湛氏冑裔山下有三十餘族得十三代孫略觀其譜書箋墨塵蠹年世𨿽邈塋域尙存余披宋史不見其人心每惻嘆恐失斯人也因復追緝六韻以次三賢之末貞元元年歲在庚午】身退逃名累道存嘉止足設醴降華幡掛冠守幽谷偶尋野外寺仰慕賢者躅不見昔簪裾猶有舊松竹煙霞𨿽異世風韻如在矚余卽江海人歸轍靑山曲

送李侍郎赴常州賈至雪晴雲散北風寒楚水吳山道路難今日送君須盡醉明朝相憶路漫漫

宿慧山寺吳武陵【戊辰秋八月吳郡宋遐景自秦還吳南次無錫命余及故人竇丹列會於慧山之精舍是時山林始秋髙興在木涼風白雲起於座隅逍遙於長松之下偃息於盤石之上仰視云嶺俯瞰寒泉夕陽西歸皓月東出羣動皆息視身如空玄言妙論以極窮奧丹列有遁世之志遐景有塵外之心余亦樂天知命怡然契合視富貴如浮雲一歌一詠以紓性情夫良時佳會古人所惜序述不作是闕文也山林之下景物秀茂賦詩道意以紀方外之遊】秋日遊古寺秋山正蒼蒼泛舟次巖壑稽首金仙堂下有寒泉流上有珍禽翔石門吐明月竹林含淸光中夜何沈沈但聞松桂香曠然出塵境憂慮澹已忘

秋暮登北樓秋滿空山悲客心山樓晴望散幽襟一川紅樹迎霜老數曲淸溪遶寺深寒气急催遙塞鴈夕風髙送遠城砧三年海上音書絕鄕國蕭條惟夢尋

送客竇羣南渡登舟卽水仙西垣有客思悠然因君相問爲官意不買毗陵附郭田

得李滁州書以玉潭莊見托因書春思以詩代答獨孤及春物行將老懷君意詎堪朱顏因酒彊白髮對花慚日日思瓊樹書書話玉潭知同百口累曷日辦抽篸

題玉潭碧玉徒彊名冰壺難比徳惟當寂照心可並奫淪色

答李滁州見寄相逢遽嘆別離牽三見江臯蒓艸鮮白髮俱生歡未再滄洲獨往意何堅愁看郡內花將歇忍過山中月屢圓終日望君休汝騎愧無堪報起予篇

奉寄獨孤常州時蒙溪幽居在義興益增懷思李幼卿近日霜毛一番新別時芳艸兩回春不堪花落花開處況是江南江北人薄宦龍鐘心謾懶故山寥落水奫淪緣君愛我疵瑕少願竊仁風寄老身

戲和賈常州醉中二絕白居易聞道毗陵詩酒興近來積漸學姑蘇罨頭新令從偸去刮骨淸吟得似無越調管吹畱客曲吳吟詩送暖寒杯娃宮無限風流事好遣孫心暫學來

酬常州陳郎中使君新年多暇日晏起褰帷坐睡足心更慵日髙頭未裹徐傾下藥酒稍爇煎茶火誰伴寂寥身無弦琴在左遙思毗陵館春深物裊娜波拂黃柳梢風搖白梅朵衙門排曉戟鈴閣開朝鎖太守水西來朱衣垂素舸良辰不易得佳會無由果五馬正相望雙魚忽前墮魚中獲瑰寶持玩何磊砢一百六十言字字靈珠顆上申心款曲下敍時轗軻才富不如君道孤還似我敢辭官遠慢且貴身安妥勿復問榮枯冥心無不可

送楊八給事赴常州無嗟別靑瑣且喜擁朱輪五十得三品百千無一人須勤念黎庶莫苦憶交親此外無過醉毗陵何限春

夜聞賈常州崔湖州茶山境會想羨歡宴因寄此詩遙聞境會茶山夜珠翠歌鐘俱遶身盤下中分兩州界燈前合作一家春靑娥舞應爭妙紫筍齊嘗各新自嘆花時北窗下蒲黃酒對病眠人

晚春閒居工部寄詩楊常州寄茶同到因以答之宿酲寂寞眠初起春意闌珊日又斜勸我加餐因早筍恨人休醉是殘花悶吟工部新來句渴飲毗陵遠到茶兄弟東西官職冷門前車馬向誰家

送李校書趁寒食歸義興山居人見騰騰詩酒客不憂生計似君稀到家將作寒食滿船惟載樹栽歸

看常州柘枝贈郭使君莫惜新衣舞柘枝也從塵污汗沾垂料君卽卻歸朝去不見銀泥衫故時

題茶山杜牧山實東南秀茶稱瑞艸魁剖符𨿽俗吏修貢亦僊才溪盡停蠻棹旗張卓翠苔柳村穿窈窕松澗渡喧豗等級雲峯峻寬平洞府開拂天聞笑語特地見樓臺泉嫩黃金湧【山有金沙泉修貢出罷貢卽絕】牙香紫璧裁拜章朝沃月輕騎疾奔雷舞袖藍侵潤歌聲谷答回磬藏葉鳥雪艷照潭梅好是金家到兼爲鳳詔來樹陰香作帳花徑落成堆景物殘三月登臨愴一杯重遊難自克俛首入塵埃

茶山下作春風最窈窕日晚柳村西嬌雲光占岫健水鳴分溪燎巖野花遠戛愁幽鳥啼把酒坐芳艸亦有佳人攜

入茶山下題水口艸市倚溪侵嶺多髙樹誇酒書旗有小樓驚起鴛鴦豈無恨一雙飛去卻回頭

春日茶山病不飲酒呈賓客笙歌登畫船十日淸明前山秀白雲膩溪光紅粉鮮欲開未開花半陰半晴天誰知病太守猶得作茶仙

贈許七侍禦天子繡衣吏東吳美退居有園同庾信避事學相如蘭畹淸香嫩筠溪翠影疏江山九秋後風月六朝余錦肆開詩軸靑囊結道書霜﹝上山下品﹞紅薜荔露沼白芙蕖睡雨髙梧密棋燈小閣虛凍醪元亮秫寒鱠季鷹魚塵意迷今古云情識捲舒他年雪中棹陽羨訪吾廬

李侍郎於陽羨裏富有泉石某亦於陽羨粗有薄產敍舊敍懷因獻長句四韻雪

冥鴻不下非無意鑿馬歸來是偶然紫綬公卿今放曠白頭郎吏尙畱連終南山下拋泉洞陽羨溪中買釣船欲與明公操履杖願聞歸去是何年

卻望無錫芙蓉湖五首丹樹村邊煙火微碧波深處鴈初飛蕭條落葉垂楊岸隔水寥寥聞搗衣水寬山遠煙風迥柳岸縈回在碧流淸晝不風鳧鴈少卻疑初夢鏡湖秋逐波云采參差遠背日嵐光隱見深猶似望中連海樹月生湖上是山陰舊山認得煙嵐近河水平鋪碧岫間喜見雲泉還悵望自慚山叟不歸山翠崖幽谷分明處倦鳥歸云在眼前惆悵白頭爲四老遠隨塵土去伊川

別泉石晴沙見底空無塵靑石潛流暗有聲微動松風涵淅瀝細浮竹月透輕盈桂凝秋露添靈液茗拆春芽泛玉英應是梵宮連洞府浴池今化醴泉淸

憶慧山寺故山一別光陰攺秋露殘蟬歲月多松下壯心年少去池邊衰影老人過白雲生滅依﹝上山下品﹞谷靑桂榮枯托薜蘿惟有此身長是客又驅旌旆寄煙波

重到慧山二首望中白鶴憐歸翼行處靑苔恨昔遊遠向竹窗名姓下數行添記別離愁碧峯依舊松筠老重得經過已白頭俱是海天黃葉信兩逢霜節菊花秋

寄毗陵楊給事【虞卿】三首劉禹錫揮毫起制來東省蹀足修名謁外臺好著櫜鞬莫惆悵出文入武是全才曾主魚書輕刺史今朝自請左符來靑雲直上無多地卻要斜飛取勢回東城南陌昔同遊坐上無人第二流屈指如今已零落且須歡喜作鄰州

楊給事新樓文昌星象盡東來油幕朱門次第開且上新樓看風月會乘雲雨一時回

張公洞李棲筠一徑深窈窕上升翠微中忽然靈洞前日月開僊宮道士十二人往還馭淸風焚香入深洞巨石如虛空夙夜備蘋藻詔書祠張公五云何徘徊玄鶴下蒼穹我本道門子願言出塵籠掃除方寸間機與神靈通宿昔勤夢想契之在深衷遲回將不還章綬系我躬稽首謝眞侶辭滿歸��

題慧山寺許渾排空殿塔倚﹝上山下品﹞巒秋韻經聲月裏寒兩眼流泉淸戶牖九龍飛雨灑欄幹翫沙魚弄金池影聽供烏啼施食盤借問繡衣車馬客幾時林下脫儒冠

題衛將軍廟武牢關下護龍旗挾槊彎弧馬上飛漢業未興王霸在秦兵才散魯連歸墳穿大澤埋金劍廟枕長溪掛鐵衣欲奠英魂何處問葦花楓葉雨霏霏

題天申宮殿前冬靑樹霜葉不凋色兩株交石壇未秋紅實淺經夏綠陰寒露重蟬鳴急風多鳥宿難何如西禁柳晴舞玉欄幹

晚次荊溪呈崔明府張祜艤舟陽羨館飛步繞疏楹山暝水雲碧月涼煙樹淸長橋深夜影遠櫓下溪聲況是無三害弦歌初政成

題陸墉金沙洞居東溪泉一眼歸臥愜髙疏決水金沙靜梯云石壁虛細吟搔短髮深語笑長裾莫道遺金品常聞入洛初

題善捲寺碧

南一寺最勝是僊源峻﹝山反﹞依﹝上山下品﹞壁淸流注洞門金函崇寶藏玉柱閉靈根寄謝香林客髙蹤不可援

題慧山普利寺舊宅人何在空門客自過泉聲到池盡山色上樓多小洞穿斜竹重階夾細莎殷勤重城市雲水暮鍾和

題李瀆山居玉潭古樹千秋色蒼崖百尺陰發寒泉气靜神駭玉光沈上穴靑冥小中連碧海深何當煙月下一聽夜龍吟

投常州從兄中丞扁舟何所往言入善人邦舊愛鵬搏海今聞虎渡江士因爲政樂儒爲說詩降素履冰容淨新詞玉韻摐金魚聊解帶畫鷁稍移樁邀妓思逃席畱賓命倒缸吏材誰是伍經術世無雙廣廈當宏構洪鍾並待撞成龍須讓邴展驥莫先龐應念宗中末秋螢照一窗

夜泊毗陵無錫縣有寄羅隱艸虫幽咽樹初團獨系孤舟夜已闌濁浪勢奔吳苑急疏鍾聲出慧山寒愁催鬢髮雕何易貧戀家鄕別漸難他日親朋應大笑始知韋劍是無端

登慧山北樓皇甫冉秋興因花蝶歸心過遠山風霜徵鴈早江海旅人間驛樹云仍密漁舟晚自還仲宣何所賦秪嘆在荊蠻

送張陟歸常州夜雨頻停棹秋風暗入衣見君常北望何事卻南歸

洞靈觀孤煙洞靈觀積雪暮山寒松柏淩髙殿莓苔封石壇客來淸夜久僊去白雲殘明月開金籙焚香又沐蘭

三月三日義興李明府泛舟江南煙景復如何聞道新亭更可過處處藝蘭春浦綠萋萋新艸遠山多壺觴須就陶彭澤風俗猶【傳晉】永和更使輕橈隨轉去微風落日水無波

無錫惠山寺流泉歌寺有泉兮泉在山鏘金鳴玉兮長潺潺作潭鏡兮澄寺內泛巖花兮到人間土膏脈動知春早隈隩陰深長苔艸處處縈回石磴喧朝朝盥漱山僧老林松自古艸自新淸流活活無冬春任疏鑿兮與汲引若有意兮山中人偏依佛界通僊境明滅玲瓏媚林嶺宛如太空臨九潭詎減天臺望三井我來結綬未經秋已厭微官憶舊遊且復遲回猶未去此心只爲靈泉畱

賦得荊溪夜湍送蔣逸人歸義興山驚湍流不極夜渡識云岑長帶溪沙淺時因山雨深方同七里路更遂五湖心揭厲朝將夕潺湲古望今花源若許到𨿽遠亦相尋

寄髙雲南徐風日好悵望毗陵道毗陵有故人一見恨無因獨戀靑山久惟令白髮新每嫌持手版時見著頭巾煙雨臨寒景農桑起仲春家貧仍嗜酒生事今何有芳艸徧江南勞心憶攜手

送魏十六還蘇州秋夜沈沈此送君陰虫切切不堪聞歸舟明日毗陵道回首姑蘇是白雲

題髙云客捨孤興日自深浮雲非所仰窗中西城峻樹外東川廣晏起簪葛巾閒吟倚藜杖阮公道在醉莊子生恆養五柳轉扶疏千峯恣來往淸秋香獲成白雲寒菜長吳國帶風煙平陵延夢想時人趣纓弁髙鳥違羅网世事徒紏紛吾心方浩蕩惟將山與水處處諧眞賞

秋吟髙蟾陽羨溪聲冷駭人洞庭山翠晚凝神天將金玉爲風露曾爲髙秋幾度貧

息舟荊溪陽羨南山遊善捲寺呈李功曹巨羊士諤結纜蘭渚曉柴車上連岡晏溫值初霽去遶山何長獻歲冰雪盡細泉生路傍行披煙杉入激瀾橫石梁層閣表精廬飛甍切云翔襟得髙步淸眺極遠方潭嶂積佳气荑英多早芳具觀澤國秀重使春心傷念遠煩促途榮利騖﹝除去余攺巢﹞光勉君脫冠意共匿無何鄕

和常州崔使君寒食夜孫逖聞道淸明近春庭向夕閒行遊春不厭風物夜宜看斗柄更初轉梅香暗裏殘無勞秉華燭晴月在南端

和常州崔使君詠梅二首聞說梅花落江南春意深更傳千里外來入越人吟弱幹紅妝倚繁香翠羽尋庭中自公日歌舞向芳陰梅院重門掩遙遙歌吹邊庭深人不見春至曲能傳花落彈棋處香來薦枕前使君停五馬行樂此中偏

題天申宮三首宋維殿闕盤空壓巨鰲洗然靈迹助風騷玉龍臥久洞云冷玄鶴唳頻山月髙深谷羽童探石菌曉堂眞侶飲僊桃可憐不悟長生者塵裏區區攺鬢毛中峯嘉樹綠陰陰洞裏靈蹤已徧尋欲下山門又回首數聲淸磬白雲深云嵐滿袖倚﹝上山下品﹞扉龍窟寒生夜睡遲一曲朱弦誰與聽月斜風撼碧桃枝

贈僧二首顧況家住義興東捨溪溪邊莎艸雨無泥上人一向心入定春鳥年年空自唬出頭皆是新年少何處能容老病翁更把浮雲諭生滅世間無事不虛空

宿荊溪呈丘義興嚴維失路荊溪上依仁忽暝投長橋今夜月陽羨古時州野燒明山郭寒更出縣樓先生能館我何事五湖遊

送客歸常州楊凝行到河邊從此辭寒天日遠暮帆遲可憐芳艸成衰艸公子歸時過綠時

自蘇臺泛舟至望亭驛因寄從弟紓李嘉佑南浦菇蔣覆白蘋東吳黎庶逐黃巾野棠自發空流水江燕初飛不見人遠樹依依如送客平田渺渺獨傷春那堪回首長洲苑烽火年年報虜塵

送陸士倫之宜興陽羨蘭陵近髙城帶水閒淺流通野水綠茗滿春山

自常州還江陰道中處處空籬落江村不忍看無人花色慘多雨鳥聲寒黃霸初臨郡陶潛未罷官乘春務徵伐誰肯問凋殘

晚春宴無錫蔡長官西亭茅檐閒寂寂無事覺人和井近時澆圃城低下見河興緣芳艸積情向遠峯多別日歸吳地停橈更一過

常州韋郎中泛舟見餞主人憑軾貴送客泛舟稀過岸隨芳艸回橈背落暉映花雙節駐臨水伯勞飛醉與羣公狎春塘露冕歸

寄毗陵徹公身依吳寺老黃葉幾回看早講林霜在孤禪隙月殘井通潮浪遠鍾與角聲寒已有南遊約誰言禮謁難

送董正字常州覲省賈島相逐一行鴻何時出磧中江流翻白浪木葉落靑楓輕浮吳國繁霜下楚空春來歡侍阻正字在東宮

又姚合路歧知不盡離別自無窮行客心方切主人樽未空楚檣收月下江樹在潮中人各還家去還家慶不同

又釋無可暫辭讎校未發見新鴻路入江波上人歸楚邑東山遙晴出樹野極暮連空何以念兄弟應思潔膳同

又馬戴去覲【一作省】毗陵日秋殘建業中莎垂石城古山闊海門空灌水寒檣遠曾波皎月同何當復讎校春集少陽宮

贈常州院僧姚合一住毗陵寺僧應秪信緣院貧人施食窗靜鳥窺禪古磬聲難盡秋燈色更鮮仍聞開講日湖上少漁船

送諭鳧校書歸毗陵主人庭葉黑詩槁更誰書闕下科名出庭中賦籍除山春煙樹眾江晚遠帆疏吾亦家吳者無因到敝廬

題陶詳隱居方於蕓香署裏從容步陽羨山中笑傲情竿底紫鱗輸釣伴花邊白犬吠流鸚

送江陰霍明府之任遙遙去舸新侵郭葦兼蘋樹列巢灘鶴鄕多釣浦人虹分陽羨雨浪隔廣陵春知竟三年秩琴書外是貧

送義興元少府李端逢君惠連弟初命便光輝已得羣公祖微妨太傅譏路長人返顧艸盡燕回飛本是江南客還同衣錦歸

送晉陵王少府赴選相看不忍盡離觴五兩牽風速去檣遠驛新砧應弄月初程殘角未吹霜越山直下分吳苑淮水橫流入楚鄕珍重郗家好兄弟明年祿位在何方

懷金鵝沈山人盧仝君愛煉藥藥欲成我愛煉骨骨已淸試自比校得仙者也應合得天上行天門九重髙崔嵬靑空鑿出黃金椎夜乂守門晝不啟半夜醮祭半夜開夜乂喜歡動關鎖鎖生﹝打去丁攺暴﹞地生風雷地上禽獸重血食性命血化飛黃埃太上道君蓮花臺九門隔闊安在哉嗚呼沈君大藥成兼須巧會鬼神情無貪長生喪厥生

邵博士溪亭李郢野茶無限春風葉溪水千重返照波只去長橋三十里誰人一解枉帆過

秋晚寄題陸勛校書義興禪居時淮南從事禪居秋艸晚蕭索異前時蓮幙靑雲貴翺翔絕後期蘚房檉架掩山砌石盆欹劍戟農趍靜笙歌夜散遲谷寒霜狖靜林晚磬虫悲惠遠煙霞在方平杖履隨骨淸須貴達神重有威儀萬卒千蹄馬橫鞭從信騎

茶山貢焙歌使君愛客情無已客在金臺價無比春風三月貢茶時盡逐紅旌到山裏焙中靑曉朱門開筐箱漸見新芽來陵煙觸露不停采官家赤印連帖催朝饑暮匐誰興哀喧闐競納不盈掬一時一餉還成堆蒸之馥之香勝梅研膏架動轟如雷茶成拜表貢天子萬人爭噉春山摧馹騎鞭聲砉流電半夜驅夫誰復見十日王程路四千到時須及淸明宴吾君可謂納諫君諫官不諫何由聞九重城裏𨿽食天涯吏役長紛紛使君憂民慘容色就焙嘗茶坐諸客幾回到口重咨嗟嫩綠鮮芳出何力山中有酒亦有歌樂營房戶皆仙家仙家十隊酒百斛金絲宴饌隨經過使君是日憂思多客亦無言徵綺羅殷勤繞焙復長嘆官府側成期如何吳民吳民莫憔悴使君作相期蘇爾

春日自吳門之陽羨道中書事曹松異勝恣遊應未徧路岐猶去幾時還浪花湖闊虹蜺斷柳綫村深鳥雀閒千室綺羅浮畫兩州絲竹會前山眼前便是神仙事何必須言洞府間

周平西墓權徳輿英威今寂寞陳迹對崇丘壯志淸風在荒墳白日愁窮泉那復曉喬木不知秋歲歲寒塘側無人水自流

題獨孤常州湖上林亭劉長卿出樹倚朱欄吹鐃引上官老農持鍤拜

捲簾看水對登龍淨山當建隼寒夕陽湖艸動秋色渚田寬渤海人無事荊州客獨安謝公何足比來往石門難

毗陵畱別朱放別離非一處此處最傷情白髮將春艸相隨日日生

題慧山寺皮日休千葉蓮花舊有香半山金剎照方塘殿前日暮髙風起杉子聲聲打石牀

懷錫山藥名離合二首暗竇養泉容決決明園護桂放亭亭歷山居處當天半夏裏松風盡足聽曉景半和山气白微香淸淨雜纖雲實頭事是眠平石腦側空林看鹿羣

又二首陸龜蒙鶴伴前溪栽白杏人來陰洞寫枯松蘿深境靜日欲落石上未眠聞遠鐘佳句成來誰不伏神丹偸去亦須防風前莫怪攜詩槁本是吳吟蕩槳郎

山居卽事二首陸希聲君山蒼翠接靑冥東走湖上洞庭茅屋向陽梳白日竹窗深夜誦丹經湧泉回泬魚龍石驚騰魚獸形爲問前時金馬客此焉還作少微星不是幽棲矯性靈從來無意在膻腥滿川風物輸髙枕四合雲山借畫屏五鹿歸來矜嶽嶽孤鴻飛去入冥冥君陽遁叟何爲爾一炷淸香兩卷經

苦竹徑山前無數碧瑯玕一徑陰森五月寒世上何人憐苦節應須細問子猷看

梅花塢凍蕊凝香雪艷新小山深塢伴幽人知君有意淩寒色差共千花一樣春

石兕臺大河波浪激潼關靑兕胡爲伏此山遙想楚王云夢澤蜺旌羽蓋定空還

講易座年逾知命志尢堅獨向靑山更絕編天下有山山有水養蒙肥遁正翛然

觀魚惠施徒自學多方謾說觀魚理未長不得莊生濠上旨江湖何以見相忘

綠云六月淸涼綠樹陰小亭髙臥滌煩襟羲皇向上何人到永日時時弄素琴

淸輝堂野人心地本無機爲愛茆堂倚翠微盡日樽前誰是客秋山寒水有淸輝

觀妙庵妙理難觀旨甚深欲知無欲是無心茆庵不異人間世河上眞人自可尋

西陽亭隔林殘日照孤亭玄晏先生酒未醒入夜莫愁迷下路昔人猶似逐流螢

弄云亭自知無業致吾君只向空山弄白雲已共此山私斷當不須轉輒重移文

伏龜堂盤崖蹙縮似靈龜鬼谷先生隱遁時不獨捲懷經世志白雲流水是心期

桃花谷君陽山下足春風滿谷仙桃照水紅何必武陵源上去澗邊好過落花中

含桃圃小圃初晴風露光含桃花發滿山香看花對酒心無事但覺春來白日長

茗坡二月山家谷雨天半坡芳茗露華鮮春醒酒病兼消渴惜取新芽旋摘煎

松嶺嶺上春松手自栽已能蒼翠映莓苔歲寒本是君家事好送淸風月下來

桃蹊芳艸霏霏徧地齊桃花脈脈自成蹊也知百舌多言語任向春風盡意唬

李徑一徑穠芳萬蕊攢風吹雨打未摧殘憐君盡向髙枝發應爲行人要整冠

鴻盤落落飛鴻漸始盤靑雲起處剩須看如今天路多矰繳縱使銜蘆去也難

題毗陵驛南唐徐鉉曾持使節駐毗陵長與州人有舊情爲報驛橋風月道舍人須鬢白千莖

題馬迹山僧文鑑瀛洲西望沃洲山山在平湖縹緲間常說使君千里馬至今龍迹尙堪攀【漢郁使君爲雍州刺史乘竹馬歸山】

題武烈廟江南道士任右元松竹蕭蕭野笛悲寂寥冰雪對旌旗前山月夜陰風起神去神來人不知重修毗陵志卷第二十三

詞翰﹝四﹞

詩

題慧山寺王禹偁﹝口金﹞入慧山山下寺古泉閒挹味何嘉好拋此日陶潛米學煮當年陸羽茶猶負片心眠水石暫開塵眼識煙霞勞生未了來還去孤棹寒篷宿浪花

陸羽茶泉甃石封苔百尺深試茶嘗味少知音惟餘半夜泉中月畱得先生一片心

張公洞陳堯佐空山杳杳鸞凰飛神仙門戶開翠微主人白髮云滿衣松間畱我談玄機

長生檜【檜在惠山大殿之東長十餘丈】蘇紳幾年飛錫倦尋芳云衲斕斑掩竹房一榻夜禪蒲座穩滿盂春供藥苗香汲泉巖畔驚猿飲裁葦池邊引鷺翔像室霧昏燈焰小石樓風度磬聲長攀蘿別嶺衝寒霧埽葉前林﹝走﹞曉霜大抵僧居遺俗慮此中身世更淸涼

題函亭蔣堂函亭深處枕淸溪萬目回環盡翠微梅萼破香知臘近柳梢含綠認春歸風前列嶂琴三疊雪後羣山玉四圍顧我此來盤礡久塵勞瀟灑頓忘機

送王介甫知毗陵梅堯臣吳牛嘗畏熱吳田嘗畏枯有樹不蔭犢有水不漑稌孰知事春農但知急秋租太守迫縣官堂上怒奮須縣官促里長堂下鞭撲俱不體天子仁不卹黔首逋借問彼爲政一一何所殊今君請郡去預喜民將蘇每觀二千石結束辭國都絲韉加錦綫銀勒以金塗兵吏擁後隊劍檛盛前驅君又不若此革轡障泥污徐行問風俗低意騎疲駑下情靡不達略細舉其粗曾肯爲眾異亦罔爲世趨學詩閒已熟愛棠理豈無

冬日送毗陵暹上人霜風刮地如刀鎌鳥不髙飛魚已潛何況削髮冷入骨艸屨不畏冰雪沾緣山涉水去幾里晝砵野飯誰人添毗陵古寺苦欲到索我贈行無久淹

畱題毗陵潘氏假山人心本好靜世事方擾擾丘壑未去時庭中結山小長欲見蒼翠何須聽猿鳥有志同向平當期婚嫁了

觀毗陵寧公畫艸虫古人畫虎鵠尙類狗與鶩今看畫羽虫形意兩俱足行者勢如去飛者若逐拒者如舉臂鳴者如動腹躍者趯其股顧者注其目乃知造物靈未抵毫端速毗陵多畫工圖寫空盈幅寧公實神授坐使羣輩伏艸根有纖意醉墨得已熟權豪不可致節行今仍獨

叔治遺艸虫枕屏世傳毗陵畫妙絕僧居寧不爲權貴逼所與乃忘形吳機三尺素落筆酒未醒忽爲雙飛蜂忽就一蜻蜓螳蜋相拒立促織如可聽蚣蝑與螻蟈行躍勢未停竹蟬及鬼蝶飄飄翻翅翎蚊亡虫亦具體纖悉皆可名廣宗潘叔治持作枕間屏我行因以贈益見雙眸淸

季子廟信如季子賢自昔知能幾依約有荒祠宗寞無奠篚壞梁生濕菌古木憑山鬼英靈豈顧玆靑史辭亹亹

夫子篆【碑在江陰申港本常屬縣】季札墓傍碑古稱尼父篆始沿春秋義十字固莫磨敲任牧童侵剝因野蘚嗟爾後之人萬言書不淺

送沈學士知常州歐陽修舊館蕓香鎖寂寥齋舲東下入秋濤江晴風暖旌旗揚木落霜淸鼓角髙吟就彩箋賓已醉舞翻紅袖飲方豪平生粗得爲州樂因羨君行首重搔

送陳商學士知常州韓琦疊鼓聲喧下艗舟書山蕭瑟別英遊靑藜照字觀奇廢朱雀分符錫命優霞夾烏檣晴旆捲星搖漁浦夜燈幽蒓風正熟帆無恙一色江天望處秋

餞光祿兩張卿退居杜衍七十引年遵禮經君家何事最爲榮淸朝叔侄同辭祿歸去田園盡列卿遠近溪山資勝賞往還舟楫稱閒行誰知東路賢哉嘆二阮方能繼此聲

又歐陽修江左衣冠世有名幾人今復振家聲朝廷獨立淸光節閭裏歸來白首卿志在言談猶慷慨身閒耳目益聰明長松野水誰爲伴顧我堪羞戀寵榮

又呂溱壯爾盡忠力耆年保素心東門脫圭組南國傲雲林水石排淸景檐楹入翠陰雜花春瑩酒脆葉夜驚禽竹月聊欹枕松風一解襟體淸塵累去天得道腴深坐有三公適中無一芥侵大恩嗟未報何日奉觴琴

又江上築堂遺世塵堂中虛白見天眞丹心許國平生事皓首還家自在身水樹芬馨憐茞惠雪軒顏色愛松筠淸時解紱端榮佚不獨賢哉詠古人

又蔡襄人仰公材世吏師便甘歸老故園池門闌淸似當官處心力彊於少壯時物理自冥非寄酒兵謀猶在卻因碁濠邊風月如招隱願拂塵裾隨所之

張公洞胡宿一室是仙鄕深巖石燕翔隔云靑瑟轉拂水紫芝香滴露驚神冷靈襟徹頂涼浮雲應不遠衣袂好相將

常州李使君被召還臺綠發仙郎第一流久拋臺直剌東州三章用法文無害五鼓歸朝挽不畱紫殿舊班趍玉筍靑氈遺業敞龍樓猶來廟院髙淸卅行看韋平出兩侯

陳學士赴常州金斗城髙二浙西使君初拜武都泥射堂五色開云的齊隊千兵衣水犀仙閣舊香蕓辟蠹使軒新蔭李成蹊下車定有中和曲索米州民日倚輗

題善捲洞陳襄陰陽融結此山川便有鹽堆與石田風俗每來占水旱卻疑幹洞有神僊

又水洞深無百尺泉白龍蟠蟄已多年誰知此物能雲雨常濟山南萬頃田

遊宜興法藏院觀桂紫菊花山茶花開菊色紫靑桂童童立花裏柔姿翠幹已可憐更傍幽叢看花蕊山僧揖我臨階坐眼到欄邊心卽喜便欲攜歸種郡齋忍令此地風煙埋

依韻和通判徐郎中毗陵重陽自愴宮車別帝臺寄言籬菊不須開心喪忍到行春浦耳病慵攜遲月柸【行春樓遲月亭皆在東園】天色陰沈鳴鴈過物華零落暗蛬催卻輸小杜憐嘉節酩酊齊山夜始回

寒食日常州宴春園曲池收雨靜無塵結客畱連半月春洞裏桃花靑葉嫩墻頭杏火綠煙新風光冉冉非前日物色依依侶故人官滿又歸延閣去忍將詩酒負佳辰

題張渚道中班春無術勸污萊五十年間此一回黃髮路傍應怪問使君何事入山來

過罨畫溪五云深處問新亭月裏乘舟夜半行不見藤花相掩映鄕人遙指畫溪名

題毗陵郡圖平湖千里接荊溪萬頃良田不可堤我欲決渠疏積水於塘江口地形低

常州郡齋六首近來無事學攖寧聊得齋居養性靈臥著麻衣穿艸屨誰知參魯解忘形小亭側畔構山房便是耕云釣月鄕未達功名窮飲水此生應不誤行藏桐花著地雪成痕時有幽禽巧語言應笑使君林野性日依山水避塵喧使君非是愛山閒道在盈虛消息間不見白雲無一事等間爲雨卻歸山荀令當年此謫居空文惟見七篇余我今亦作蘭陵守不忍援毫便著書一麾來此下﹝上山下品﹞丘也學東山謝傅遊今日鳥聲並水色不知何似五亭幽

攜家遊東園紅塔寺前千頃稻靑山門外百家村年丰米賤無公事不惜時來倒一樽

焦千之求慧山泉詩蘇軾玆山定空中乳水滿其腹遇隙則發見臭味眞一族淺深各有值方圓隨所蓄或爲云洶湧或作綫斷續或鳴空洞中雜佩間琴築或流蒼石縫宛轉龍鸞蹙缾罌走四海眞僞半相瀆貴人髙宴罷醉眼亂紅綠赤泥開方印紫餅截圓玉傾甌共嘆賞竊語笑童僕豈如泉上僧盥灑自挹掬故人憐我病蒻籠寄新馥欠伸北窗下晝睡美方熟精品厭凡泉願子致一斛

遊慧山【余爲錢塘倅往來無錫未嘗不至慧山五年復爲湖州與秦太虛參寥同至覽唐王武陵竇羣朱宿詩愛其淸簡蕭然有出塵之姿用韻各賦三首】夢裏五年過覺來雙鬢蒼還將塵士足一踏漪瀾堂俯窺松桂影仰見鸛鶴翔炯然肝腑間已作冰玉光虛明中有色淸淨自生香還從世俗去永與世俗忘薄雲不遮山疏雨不濕人蕭蕭松桂滑策策芒鞋親嘉我二三子皎然無緇燐勝遊豈殊昔淸句仍絕塵弔古泣舊史疾讒歌小旻哀哉扶風子難與巢許鄰敲火發山泉烹茶避林樾明窗傾紫盞色味兩奇絕吾生眠食耳一飽萬想滅頗笑玉川子饑弄三百月豈如山中人睡起山華發一甌誰與共門外無來轍【秦觀和輟棹從幽討籃輿入靑蒼圓頂相邀迓旃檀燎深堂層巒淡如洗傑閣森欲翔林芳含雨濕岫日隔雲光涓涓續淸澑靡靡傳幽香俯仰任登覽悠哉身世忘使君厭機械所與惟散人顧慚蒹葭陋繆倚瓊林新上干靑﹝石敕﹞﹝石敕﹞下屬白燐燐洞天不知老金界無棲塵緬彼人間世烏蟾閱靑旻記得踵三隱巖阿相與鄰近樓觀相復重邈然閟深樾九龍吐淸泠﹝汀去丁攺虢﹞﹝汀去丁攺虢﹞曾不絕罌味馳千里眞味猶未滅況復從茶仙玆焉試葵月岸巾塵想消散策佳興發何以慰遨嬉操瓢繼前轍參寥子和山煙弄滅沒山木含蔥蒼剌舟傍遙岸理策升虛堂周遭矚層巒矯矯如翺翔下瞰平田流淡然浮日光靑篁解初籜洗雨聞淸香𨿽云迫前途眞賞豈易忘杜門暗朝雨寂歷無行人陰曦忽穿漏卉木郁已新階泉漱玉齒照眼光璘燐使君美無比卓犖遺囂塵風標傲竹柏談笑陵穹旻何愧沈冥子臥霞與結鄰揚帆渡江來洗眼驚翠樾云安旣容裔鳥咔更淸絕陵梯訪幽蹤蜿琰亦未滅嗟我魚月光疇能綴明月狂墨掃瑯玗風煙座中發殊勝區中人茫茫走飛轍】

題慧山寺踏徧江南南岸山逢山未免更畱連獨攜天上小團月來試人間第二泉石路縈回九龍春水光翻動五湖天孫登無語空歸去半嶺松聲萬壑傳

贈錢安道兼寄其弟慧山山人鴛鴦湖邊月如水孤舟夜傍鴛鴦起平明系纜石橋亭慚媿冒寒髯禦史結交最晚情獨厚論心無數今有幾寂寞抱關嘆蕭生耆老執戟哀揚子怪君顏釆卻秀發無乃遷謫反便美天公欲困無柰何世人共抑眞疏矣毗陵髙山錫爲骨陸子遺味泉冰齒賢哉仲氏早拂衣占斷此山長洗耳山頭望湖光潑眼山下濯足波生指儻欲逸少問金堂記與嵇康畱石髓

錢安道席上令歌者道服烏府先生鐵作肝霜風捲地不知寒猶嫌白髮年前少故點紅燈雪裏看他日卜鄰先有約待君投紱我休官如今且作華陽服醉唱儂家七返丹【周邠和舊立霜臺吐肺肝髙風猶自襲人寒曾將白簡淸朝擲卻把黃庭靜處看谷口退翁親有道江邊歸客本無官君家別得長生術不用金鑪九轉丹】

贈錢道人書生苦信書世事仍臆度不量力所負輕出千鈞諾當時一快意事過有餘怍不知幾州鐵鑄此一大錯我生涉憂患常恐長罪惡靜觀殊可喜腳淺猶容卻而況錢夫子萬事初不作相逢更何言無病亦無藥

贈慧山表大師行徧天涯興未闌將心到處遣人安山中老宿依然在案上楞嚴已不看欹枕落花餘幾片閉門修竹目千竿客來茶罷空無有盧橘楊梅尙帶酸

寄陳述古慧泉山下土如濡陽羨溪頭米勝珠賣劍買牛吾欲老殺雞爲忝子來無地偏不信容髙蓋俗儉眞堪著腐儒莫怪江南苦畱滯經營身計一生迂

無錫道中賦水車翻翻聯聯尾鴉犖犖確確蛻骨蛇分畦翠浪走云陣剌水綠鍼抽稻芽洞庭五月欲飛沙鼉鳴窟中如打衙天公不見老翁泣喚取阿香推雷車

再知常州和昔年畱別傴僂山前叟迎我如迎新那知夢幻軀念念非昔人江湖久放浪朝市誰相親卻尋泉源去桃花逢避秦

與孟震同遊常州僧捨年來轉覺此生浮又作三吳漫浪遊忽見東平孟君子夢中相對說黃州湛湛淸池五月寒小山無數碧巑岏﹝禾犀﹞杉戢戢三千本且作淩雲合抱看知君此去便歸耕笑指孤舟一葉輕待向三茆乞靈雨半篙流水送君行

題感慈寺碧玉﹝上夗下皿﹞盛紅碼瑙井花水養石菖蒲也知法供無窮盡試問禪師得飽無薦福老懷眞巧便淨慈兩本更尖新憑師爲作鐵門限準備人間請話人

歸宜興畱題竹西寺十年歸夢寄西風此去眞爲田舍翁剩覓蜀岡新井水要攜鄕味過江東道人勸飲雞蘇水童子能煎鸚粟湯暫借藤牀與瓦枕莫教孤負竹風涼此生已覺都無事今歲仍逢大有年山寺歸來聞好語野花唬鳥亦欣然

題太平寺法華院薝卜亭六花薝卜林間佛九節昌蒲石上僊何似東坡鐵拄杖一時驚散野狐禪

太平寺牡丹武林千葉照觀空別後湖山幾信風自笑眼花紅綠昡還將白首看﹝革呈﹞紅

除夜宿常州城外二首行歌野哭兩堪悲遠火低星漸向微病眼不眠非守歲鄕音無伴苦思歸重衾腳冷知霜重新沐頭輕感發稀多謝殘燈不嫌客孤舟一夜得相依南來三見歲云䢐直恐終身走道塗老去怕看新曆日退歸擬學舊桃符煙花已作靑春意霜雪偏尋病客須但把窮愁博長健不辭最後飲屠蘇

汝州表乞常州居住得請上書得自便歸老湖山曲躬耕二頃田自種十年木

次韻蔣穎叔【時瓊林宴坐相約卜居陽羨】月明驚鵲未安枝一棹飄然影自隨江上秋風無限浪枕中春夢不多時瓊林花艸聞前語罨畫溪山指後期豈敢便爲雞黍約玉堂金殿要論思

題慧山寺蔣之奇釋子幽居遠俗紛停橈登覽日將曛湖光已嘆千年變山勢猶驚九隴分迸澑冷噴雙沼雪煮茶香透一柸云偶困流落尋佳致何意聲名世外聞瀟灑攜家上翠微白雲淩亂遶人衣流泉噴薄山前去應待玄冬作雪飛

遊慧山還家豈不樂生事未應閒朝日已復去徵鞍方更攀傷心百道水閱目萬重山何以忘羇旅翛翛醉夢間

訪慧山錢道人不遇周邠登山穿破亂雲堆不見髙人眼倦開門掩水聲閒白日路無車迹長蒼苔墻頭五柳空搖曳池上雙鳧自往來卻棹扁舟自回去過江思上子陵臺

題慧山寺焦千之餘愛玆山昔屢遊回環气象冷淸幽茂林郁蓊山蒼翠宴坐瀟灑風颼颼密甃積蘚迸泉眼飛翚比翼參雲頭一徑誰開靑步障客來共泛紫玉甌每思乘興好獨往塵纓未濯莫我畱勝遊未到心先厭健步歷覽气挾輈生平趣向與時背泉石夙誌略巳酬玆山獨以泉品貴乃得嘉名傳九州島島譬人其中貴有物源深混混難窮搜支公去此久愈愛目我佳句忘百憂

題慧山泉黃庭堅錫谷寒泉橢石俱並得新詩蠆尾書急呼烹鼎供茗事澄江急雨看跳珠是公與世滌膻腴今我屢空常晏如安得左幡箕穎尾風鑪煮茗臥西湖【橢音妥蓋取井傍數山石置中澄水不濁】

寄闕下諸父兄兼示平甫兄弟王安石久聞陽羨溪山好頗與淵明性分宜但願一門皆貴任時將車馬過茆茨

酬邵提刑曾放常州送主人豈知身得兩朱輪田疇泛濫川方壅廚傳蕭條市亦貧以我薄材思俯傴賴君余教得因循詢求故有風謠在不獨鑱詩尙未泯

題慧山寺楊傑聞說支公最好賢瀛洲可買不論錢樓臺蔽日都無地艸木藏春別有天石上云翻千峽兩洞山泉落幾家田髙閒誰似幽居樂一坐靑山不問年

張公洞慶曆初還自霅川曾攜琴酒訪眞仙洞天不隔三千界俗駕重來四十年羽竇結成鍾乳石朱藤蒙罩畫溪船樵夫不識頤山叟欲與何人講易篇

登子隱臺平西義戰幾百載江左空遺子隱臺鄕俗尙傳三害去地基曾見六朝來人隨淛水年年遠山似屏風面面開誰與宜興訪舊宅至今藏在白雲堆

題善捲洞蔡肇相鮮金碧照崔嵬殿閣園林迆開畱戀白雲禪客少寂寥靑嶂曉猿哀山川勝處天能巧景象窮時石也摧靖節遠公如可作不應蓮社愧劉雷

天申宮勝迹傳來不記年昔聞曾駐漢神仙赤烏方喜靈壇建白馬俄驚梵宇遷觀額自唐因記定官名至朱有鑴江南福地𨿽云眾第一無過此洞天

遊張公洞呈知縣髯僊禦气已超升﹝上山下品﹞洞千秋冷不扃若許煎鉛除白髮敢辭長鑱斸靑冥壇場歲爲民祈福蒿艾時因鬼乞靈它日重來尋石髓絳雲深處讀黃庭

張公洞髯僊禦气款云扉洞戶千秋敞翠微寓馬至今來祕祝芻靈聊復借餘威石房故劍龍隨勢空竈君殘丹鼠輒飛欲煉刀圭畱齒髮山頭白鶴幾時歸

題南嶽寺郭三益古木陰森梵帝家簾泉一酌試新芽官符星火催春焙卻使山僧怨白蛇

題慧山翠麓亭丁寶臣諦看軒軒面翠微暫來登此已忘機地連佛寺樓臺古泉落山田稻蟹肥曉徑忽穿淸气入夜船多載白雲歸世人誰識紅塵外終老功名未拂衣

和慧山泉誰識澄淵萬古淸潢污擾擾謾縱橫出從山底應無極流落人間自有聲江漢想能同浩渺塵沙𨿽混更分明從來旱歲爲膏澤安用茶經浪得名

畱題慧山寺張商英【元符己卯兩浙運判曾孝蘊作常潤京口奔牛上閘成集賢殿修撰發運使張商英被旨相視至慧山寺畱題以紀行役】咸陽獲重之明年五月端午予泛船二閘新成洞常潤組練直貫吳松川淮南柁師初八浙借問邑裏猶茫然茶經舊說慧山泉海內知名五十年今日親來酌泉水一見信異傅聞千置茶適自建安到靑杯石白相爭先輾羅萬過玉泥膩小缾蟹眼湯正煎乳頭云腳蓋﹝角戔﹞面吸嗅八鼻消睡眠滌釜操壺貯甘液緘題遠寄朱門宅仙人見水是硫璃乃知陸羽非凡客

題天慶觀畫龍胡珵道人龍中來醉與神物會寫玆蜿蜒質日月爲冥晦崩翻江海姿素壁起濤瀨呼吸見雌雄抉石疑可碎肅森殿陰古眾眞儼飛旆注觀恐騰躍夜半失像繪飛光著明珠靈祕一何怪爛爛照甍棟那得久在外偸兒伺酣睡不怕嬰鱗害願言愼所托未用期一快

題智寶院六代煙塵息千年象教尊衣冠悲故里聚落見荒村

題宜興迎華驛建炎間無名氏家問不來秋夜長白鷗眠處倚牙檣風搖湖水動山﹝汀去丁攺影﹞天壓隴云低鴈行菊老過時猶嚼蕊魚逃無水尙鳴榔洗兵馬詔何時下免遣農夫坐女墻

送毗陵太守受代東歸汪藻往年我作新安民人人能說劉使君使君木一儒者耳數十載來嗟未聞我時屈指今州縣似此賢候當識面那知漂泊千里餘畫戟淸香日陪宴使君何似人不如中政有萬卷書淸眞簡淡乃天性文章政事猶其餘向來天子畱君住重與毗陵三萬戶誰教一曲渭城歌忽作梨花枝上雨宦遊南北安得同拊循凋郡還須公人生五馬亦不惡與民處處爲春風

避地函亭野步今日幸無雨天空出遙岑行行不知疲遂至春江潯汲路轉籬落人家在桑陰平疇漲淸波隴麥如人深溝畎戲鳧鶩新蒲映浮沈我生本漁樵對此諧初心風物豈不好悲來難自任胡塵暗中原四海如驚禽黃屋狩萬里兩宮隔辰參龍移螻蟻窺月晦蟾蜍侵宇宙有傾覆玆遊豈嶇嵚消憂賴濁醪太息誰能斟

諸公遊慧山玆山定中腴秀色乃如許連峯積蒼潤嵐气亦成雨珍泉不浪出世俗那得取羣仙作佛供釃此玉池股甘寒冠天下缾壺走膏乳兒嬉供茗事雲散入江渚當源起臺殿下瞰松柏古巍基首梁宋爽气接吳楚我來值桂月勝儕得嵇呂聊分小蒼璧同弔百年羽躋攀興未極落日在林莽卻立望翠屏中流注鳴櫓

喜晴呈葉常州【衡】張安國使君憂民出至誠欲晴而晴天所矜白衣老人無逢迎香火未收東方明旨麾六龍扶日行羣陰捲盡見太淸女擷柔桑男﹝走﹞耕嬉嬉和气滿春城去年歲事已如許田頭試聽老農語浙西更著五日雨麥根爛盡種不土

陽羨春歌陳克石亭梅花落如積吐魰斕斑竹姑赤祝陵有酒淸若空煮﹝去車攺禾﹞蒸魚作寒食長橋新晴好天气兩市兒郎棹船戲溪頭鐃鼓狂殺儂靑蓋紅裙偶相值風光何處最可憐邵家髙樓白日邊樓下遊人顏色喜溪南黃帽應羞死三月未有二月殘靈龜可信渰水漧葑艸靑靑促歸去短簫橫笛說明年

題雲海亭尢袤亭前山色繞危欄亭下波濤直浸山波上漁舟亭上客相看渾在畫圖間

張公洞【舟次湖﹝汀去丁攺父﹞侍季父伯兄遊洞靈步行五里夾道皆喬木參天鶴巢其上若笑若咳澗水﹝汀去丁攺虢﹞﹝汀去丁攺虢﹞鳴聲甚悲殆不類人間也入洞宮覽前賢畱題徘徊久之由石徑里許達於洞洞深數十丈磴道險絕俯僂僅可下寬廣容數百人大石離立或下聳欲落若劍盾矛戟相撐拄或甍棟連地崛起而不斷若虎豹蹲伏俯踞而拏攫中有小門持炬乃得入丹竈井壇在焉由石罅而上皆流石怪形無窮其狀旁行屈曲益深遠不可到其陽有懸崖滴乳水水流澗谷乍細乍大自成宮商橫澗得小閣可﹝上甜下心﹞朱藤纏絡崖上丹花蔌蔌下墜芬香襲人毛髮凜然欲少畱而大風作遂歸余遊山川多矣玆遊最可紀因成五百字貽我同志以備他日觀覽焉】吾聞荊溪南有地僊所宅十年勞夢想今日著腳歷扁舟下湖沒水漲沒砂磧結纜小橋傍杖藜從所適平岡面坡﹝施去方攺﹞疊嶂堆襞積行行三兩里夾道喬木植其未幾合抱其髙乃千尺風生萬壑響日照四山赤時搖樹林抄忽見屋宇春宮門何崢嶸南路頗修直長廊景曀曀崩殿人寂寂寥落昔賢題摩挲壁間墨捫蘿上層嶺俯瞰得深窟危梯交枝撐鳥道穿詰屈投身乍寬縱局步仍逼窄攀援愁顚躋傲睨驚險僻懸崖朵頦頷亂石拱劍戟白雲何時橫乳溢或自滴中空正﹝汀去丁攺頃﹞洞了不見天隙冥行迷近遠傴僂猶擿埴巉﹝上山下品﹞豈人工隱軫八地脈窮幽或篝火俯跪僅容席仙壇尙故處丹竈儼遺迹山虫鳴咿嚘野鼠聲嘖唶傳聞老父語以往深莫測中有白玉堂橫絕巨石塞傍連洞庭野欲去不可極潛窺目先旋縱走膝無力邅回步西徑突兀出峭壁樅風髙枝樛藤蔓靑陰羃芳艸何芊綿丹花亦狼籍躊躇古亭上俯仰幽澗碧丁當下流水磊磈欲落石𨿽云培塿髙气與嵩華敵其南有空穴澹瀩殷幽黑陰風互吞吐冷气森噴逼蛟龍久伏藏金玉閟簡冊靈蹤信茫昧幻怪紛慘戚將無神物守欲與世壤隔平生丘壑念蚤歲泉石癖豈不思三山所恨無六翮樂哉玆辰遊逸興潛有激仙翁在何許綠發尙如昔髣笙簫聲徘徊鸞鶴翼俗緣磨不盡夢境坐形役何階築衡茅幽討窮日夕風雲西北起天地忽攺色倉皇促歸旆造物豈戲劇良遊易乖悟眞賞難再得寄語山中人重來儻相識

寄題邵先生云隱二首陸遊興盡當年句曲秋卻歸罨畫弄扁舟有時信腳來沙際拾得殘云補破裘尙嫌句漏養丹砂況種劉郎去後花罨畫溪頭云萬疊不知何處是君家

遊張公洞曾幾張公洞府未著腳向人浪說遊荊溪欲看直上翠羽蓋不惜扶下靑雲梯勁風翻動土囊口暗水流出桃花蹊卻將深處問兒輩一夕魂夢窮攀躋

發宜興老境垂垂八十年又將家上鐵頭船客畱陽羨只三月歸去玉溪無一錢觀水觀山都廢食聽風聽雨不妨眠從今布襪靑鞋夢不到張公卽善捲

宜興邵智卿天遠堂目極雲沙靜眇然邵卿風月過年年鴈行滅沒山橫晚漁艇空蒙水接天南國棠陰春寂寂東風瓜蔓日綿綿問君許作鄰翁否陽羨溪邊卽買田

入常州界楊萬里老隨千騎入毗陵騎吏朝來有喜聲未到常州三十里此身已作浙中行昨日愁霖今喜晴好山夾路玉亭亭一峯忽被云偸去畱得崢嶸半截靑

毗陵郡齋冬至晴寒竹屋消殘半瓦霜冰河凍裂一漁航不須宮綫量曦影化日今年特地長

題郡齋坐屏荊溪四面四無山不是荒林卽野田忽有石崖天半出飛泉落處悄人煙

二月望日勸農旣歸散策郡圃荊溪老守勸農歸吏散還從郡圃嬉拾得落英才一掬春風苦向掌中吹

雨足曉立郡圃荷橋郡池六月水方生便有新荷貼水輕雨後獨來無个事閒聽唬鳥話升平

春暖郡圃散策已覺朝來退夾衣日光風力軟如癡倩誰畱許春寒者更放梅花住少時萱艸行間過履絇杏花影裏散文書秋風遣我疏團扇又被春風遣喚渠春禽處處講新聲細艸欣欣賀嫩晴曲折徧穿花底路莫令一步作虛行

靜坐池亭胡牀倦坐起憑欄人正忙時我正閒卻是閒中有忙處看書才了又看山荷邊弄水一身香竹裏招風滿扇涼道是秋來還日短秋來閒裏日偏長

太平寺水太平古寺劫灰餘夕陽惟照一塔孤得得來看還不樂竹徑荒處破殿虛偶逢老僧聽僧話道是壁間畱古畫徐生絕筆今百年祖師相傳妙天下壁如雪色一丈許徐生畫水才盈堵橫看側看只麼是分明是畫不是水中有淸濟一綫波橫貫萬里濁浪之黃河雷奔電捲盡渠猛獨淸元自不隨它波痕盡﹝忽﹞掀怒攪動一河秋色暮分明是水不是畫老眼向來元自誤佛廬化作金柁樓銀山雪堆風打頭是身飄然在中流奪得太乙蓮葉舟僧言此畫難再覓官歸江西卻相憶並州剪刀剪不得鵝溪疋絹官莫惜貌取秋濤懸坐側

﹝上甜下心﹞懷古堂新葺懷古堂舊臨郭璞池去歲夏䢐秋無日不此嬉茨菇無暑性芙蕖有涼姿今年池水漧老子來遂稀豈惟來不畱亦復去靡思朝來偶一到又覺景特奇水含霽後光荷於風處欹便有白鷗下驚起翠羽飛方池灩窗東長池橫檐西紅綠向背看觴詠朝夕宜此堂初無情此池諒何知如何涉斯世乖逢亦有時

多稼亭望三山中峯獨秀而低三山道是遠連天亭上看來只近檐可惜當初低少許三山幸有一峯尖

梅露堂藥玉船中酒似空水沈煙上雪都融梅堂客散衣初靜椽燭燒殘一尺紅

臥治齋今年一雪徧江淮半月晴光凍不開孤坐郡齋人寂寂一枝紅燭兩株梅

多稼亭雨前田畝不勝荒雨後農家特地涼一眼平疇三十里際天白水立靑秧

淨遠亭犯雪來登淨遠亭飛花著水旋成冰瓊田萬頃珠幹樹眞在瑤臺十二層

荷橋橋壓荷梢過花圍橋外饒荊溪無勝處勝處是荷橋

酌慧山泉瀹茶錫作諸峯玉一涓曲生堪釀茗堪煎詩人浪語元無據卻道人間第二泉

慧山雲開復合二年常州不識山慧山一見開心顏只嫌雨裏不子細髣佛隔簾靑玉鬟未風忽吹白雲拆翡翠屏風倚南極政緣一雨染山色未必雨前如此碧看山未了云復還云與詩人偏作難我船自向蘇州去白雲穩向山頭住

泊舟無錫雨止遂遊慧山天教老子不空回船泊山根兩頓開歸去江西人問我也曾一到慧山來

寄茶與尢延之延之再寄黃檗和韻詩人可笑信虛名擊節茶芽意豈輕爾許中州眞後輩與君顧渚敢連衡山中寄去無多子天上歸來太瘦生更送玉塵澆錫水爲搜孔思與周情

題蕭嶽英常州朱氏畫艸虫軸二首常州艸虫天下奇女郎新樣不緣師未應好手傳輪扁便恐前身是郭熙

又筆端生意已如生點綴沙虫機不停淺著鵝黃作胡蝶深將猩血染蜻蜓

題安陽山翠微寺唐皞平地巍峨起一峯歷山西畔滆湖東勢侵云漢幹尋直影落煙村四面同龍窟正當螺髻頂僧居端坐畫屏中邦人不獨資觀賞旱歲爲霖更有功

題安陽山趙義夫突兀當空特不羣嶄然頭角起祥氛毗陵自古多英俊可信孤峯解主文

題獨孤檜翁捲此檜何人種相傳是獨孤年深成古物名重入州圖老節堅難蠹皴皮裂似枯托根陳帝廟應不慮樵夫

毗陵天慶觀畫龍呈王使君戴復古姑蘇道士天酒星醉筆寫出雙龍形墨迹縱橫奪造化蜿蜒滿壁令人驚一龍翻身出云表口吞八極滄溟小手弄寶珠珠欲飛握入掌中拳五爪一龍排山山爲開頭角與石爭崔嵬波濤怒起接雲气不向九霄行雨來萬物焦枯天作旱兩龍壁隱寧非懶眞龍不用只畫圖猛拍欄幹寄三嘆

太平寺畫水天慶觀畫龍呈王使君何人筆端有許力捲來一片瀟湘碧摩挲老眼看不眞怪見層波湧虛壁天慶觀中雙黑龍物色𨿽殊妙處同能將此水畜彼龍方知畫手有神通龍兮水兮其會遇天下蒼生待霖雨

過無錫見李元徳祭酒劉過戀樹棲禽暖不飛不知弓繳有危機季鷹若悟蒓鱸好應悔江東不早歸髙門掃日鳴珂裏吹竹彈絲暖響中寂寞一區如此宅世間卻有兩揚雄

題慧山蔣重珍龍山慧山兩山云出能爲雨入爲晴雲山之气有斂散斂散之理斯爲神我廬山下爲小隱云爲動兮山爲靜悠然而出物之澤屹然而峙地之鎭我見雲山善與俱雲山無情不見余我比雲山多此見不如一似雲山無

題洞虛觀僧仲殊古觀多松檜幽奇近暮秋坐看新月上閒見斷雲愁野思同花鳥鄕情隔島洲輕寒披鶴氅隱幾自搔頭

詞

菩薩蠻蘇軾買田陽羨吾將老從初只爲溪山好來往一虛舟聊從造物遊有書仍懶著且謾歌歸去筋力不辭詩要須風雨時

鳳棲梧山秀芙蓉溪明罨畫眞遊洞穴滄波下臨風慨想斬蛟靈長橋千載猶橫跨解佩投簪求田問舍黃雞白酒漁樵社元龍非復少時豪耳根洗盡功名話

鷓鴣天【陽羨競渡】陳克柳外東風不滿旗靑裙白面出疏籬﹝日煞﹞來打鼓儂吹笛催送兒郎踏浪飛傾兩市雙螭家家春酒瀉尖泥儂今已是滄浪客莫向尊前唱教池

浣溪沙【陽羨上元】橋北橋南新雨晴柳邊花底暮寒輕萬家燈火照溪明鳧舄差池官事了木山彩錯市人驚街頭酒賤唱歌聲

又罨畫溪頭春水生銅棺山外夕陽明暖風無力小舟橫萬事悠悠生處熟三柸兀兀醉時醒杏花楊柳更多情

好事近【石亭探梅】尋徧石亭春點點暮山明滅竹外小溪深碧倚一枝寒月澹雲疏雨苦無情得折便須折醉帽風鬟歸去有餘香愁絕重修毗陵志卷第二十四

財賦浙右郡號沃壤獨毗陵田髙下不等必歲大熟民乃足舊傳紹興行經界履畝定稅是邦偶差一籌八畝贏其一賦是以重邇年上下交病其難咸淳奉朝旨修明蠲公田賦外版籍了然可稽然所入非昔比而所出不減於昔支吾牽補於是日不暇給不擾而集則又存乎人

夏租上供絹舊額壹萬肆阡伍百肆拾壹疋參丈壹赤昨於寶佑年間前政知郡趙屯田重行修明經界除邸第官莊並天荒田地外實計下項晉陵縣參阡壹伯肆拾柒疋壹丈伍赤近又除公田外淨合催貳阡參伯玖拾壹疋參丈肆赤貳寸武進縣貳阡伍百伍拾貳疋近又除公田外淨合催貳阡參拾參疋參丈柒赤無錫縣肆阡玖拾柒疋壹丈陸赤近又除公田外淨合催貳阡柒伯參拾玖疋壹丈壹赤柒寸宜興縣貳阡玖伯參拾陸疋貳丈陸赤捌寸近又除公田外淨合催貳阡壹百貳拾玖疋壹丈貳赤玖寸本州島島準衣絹陸百拾陸疋參丈捌赤晉陵縣壹百壹拾參疋武進縣壹百壹拾參疋無錫縣壹百陸拾柒疋參丈捌赤宜興縣貳伯貳拾參疋上供綿舊額壹拾萬參阡玖拾參兩參錢自修明後實計下項晉陵縣貳萬捌阡陸百壹拾玖兩貳分又除公田外淨合催貳萬壹阡捌伯貳拾肆兩壹分武進縣壹萬伍阡伍伯柒拾柒兩又除公田外淨合催壹萬貳阡肆伯陸拾肆兩壹分無錫縣參萬壹阡參伯伍拾捌兩陸錢陸分柒釐又除公田外淨合催貳萬肆阡捌拾玖雨柒分壹釐宜興縣貳萬肆阡伍伯壹拾柒兩捌錢又除公田外淨合催壹萬捌阡壹伯柒拾肆兩陸錢玖分陸釐捌毫本州島島淮衣綿肆阡壹伯柒拾兩晉陵縣陸伯兩武進縣伍伯兩無錫縣壹阡肆伯肆拾兩宜興縣壹阡陸伯參拾兩上供折帛錢舊額肆拾萬肆阡陸伯玖拾貳貫玖拾肆文自修明後實計下項晉陵縣捌萬伍阡貳伯參拾捌貫柒伯參拾參文又除公田外淨合催柒萬貳阡玖伯陸拾陸貫參伯壹拾玖文武進縣陸萬貳阡玖伯陸拾肆貫玖伯柒拾文又除公田外淨合催伍萬阡肆伯貳拾捌貫玖伯柒拾壹文無錫縣壹拾參萬參阡肆佰捌拾伍貫肆伯玖拾文又除公田外淨合催壹拾萬玖阡伍伯伍拾陸貫貳伯伍拾參文宜興縣玖萬肆阡玖伯柒拾玖貫陸伯柒拾貳文又除公田外淨合催陸萬玖阡玖伯肆拾陸貫肆伯捌拾柒文本州島島準衣錢晉陵縣壹阡柒伯伍拾貫參伯柒拾伍文武進縣壹阡伍伯伍貫文無錫縣參阡肆伯肆拾貫伍伯伍拾文宜興縣貳阡肆伯柒拾參貫捌伯玖拾貳文

秋租上供苗舊額貳拾貳萬捌阡伍伯玖拾貳石玖﹝豆斗﹞肆勝參合貳勺壹抄陸撮自修明後實計下項晉陵縣肆萬貳阡貳伯玖拾石柒勝伍合玖勺壹抄又除公田外淨合催參萬肆阡肆伯參石捌斗捌勝參合玖勺壹抄武進縣萬貳阡柒伯肆拾壹石貳﹝豆斗﹞柒勝壹合又除公田外淨合催貳萬捌阡壹伯捌拾玖石參﹝豆斗﹞柒勝參合馬料大麥舊額玖萬玖阡陸伯肆石捌勝自修明後實計下項晉陵縣壹萬參阡參伯伍拾石壹勝壹合武進縣壹萬伍伯伍拾捌石伍斗貳勝陸合捌勺無錫縣壹萬貳阡壹伯柒拾玖石捌斗參勝伍合伍勺宜興縣壹萬捌阡捌伯肆拾玖石肆斗捌勝伍合捌勺小麥晉陵縣舊額貳阡伍伯參拾貳石捌勝肆合玖勺自修明經界後貳阡伍伯玖石玖斗伍升肆合玖勺參抄武進縣舊額貳阡柒拾肆石貳斗玖勝捌合自修明經界後壹阡捌伯肆拾玖石參﹝豆斗﹞陸勝參合壹勺無錫縣舊額參阡柒伯壹拾玖石陸斗壹勝玖合玖勺自修明經界後貳阡柒伯伍拾柒石捌﹝豆斗﹞柒勝玖合捌勺宜興縣舊額參阡陸伯柒拾石壹﹝豆斗﹞捌勝柒合柒勺自修明經界後貳阡捌伯柒拾柒石柒﹝豆斗﹞壹勝柒合柒勺綱目錢晉陵縣租額每年合解參阡參百捌拾肆貫錢會武進縣租額每年合解貳阡肆伯壹拾貳貫錢會宜興縣租額每年合解壹萬肆阡捌伯參拾壹貫文錢會無錫縣租額每年合解貳萬陸阡肆伯貫文錢會上供錢舊額貳萬伍阡貫文內本州島島壹萬貳阡貫文內無錫縣陸阡貳拾陸貫壹伯捌拾陸文內宜興縣陸阡玖伯柒拾參貫捌伯壹拾肆文聖節進奉銀絹銀伍伯兩絹壹阡壹伯伍拾疋【本州島島壹阡疋提刑司壹伯伍拾疋舊志云會慶節進奉銀絹從準指揮摧免貳年合至拾柒年進奉時淳熙十五年】大禮年分添發銀絹銀柒伯兩【本州島島伍伯兩提刑司貳伯兩】絹伍伯疋三酒務生酒日酤舊額伍伯壹拾貫伍伯肆拾文今收﹝走﹞不等內增收糴本錢肆拾貫文經總制錢柒拾參貫柒伯玖拾文本州島島錢貳伯貳拾玖貫參伯肆文大軍錢壹伯貳拾肆貫捌伯陸拾文四分糴本錢貳拾肆貫伍伯壹文漕司並降本錢壹拾捌貫捌伯壹文煮酒日酤舊額伍伯貳拾陸貫伍伯陸拾捌文今收﹝走﹞不等內增收糴本錢肆拾貫文經總制錢肆拾玖貫伍伯壹拾參文本州島島系省錢增造還本錢貳伯肆拾貫貳伯貳拾玖文大軍錢壹伯伍拾貫伍伯肆拾柒文四分糴本錢貳拾參貫伍拾壹文漕司錢壹拾貳貫柒文正額移用錢壹拾壹貫貳伯貳拾陸文稅錢每歲舊額壹拾參萬伍阡柒伯捌拾肆貫壹伯陸拾壹文今見收﹝走﹞下項內都稅務租額每年合解肆萬參阡伍伯玖拾柒貫肆伯玖拾文內無錫縣市務租額每年合解玖阡玖伯貳拾貫文錢會內宜興縣市務租額每年合解玖阡貫文錢會內靑城務抱息稅錢每年合解肆阡柒伯伍拾玖貫文內萬歲鎭務抱息稅錢每年合解陸阡捌伯肆拾貫文內張渚務抱息稅錢每年合解壹阡肆伯肆拾貫文內湖洑務抱息稅錢每年合解壹萬捌伯貫內橫林務租額每年合解貳萬陸伯貫文內望亭務租額每年合解參阡貳伯肆拾貫公使庫歲賜錢參阡貫文久例不支租渡月收東門渡肆伯伍拾文足東廟前渡玖伯文足天寧寺巷口渡玖伯文足臧橋渡壹貫壹伯文足西排灣渡肆伯伍拾文足西廟前渡壹貫肆伯文足西門寨前渡壹貫文足七里灣渡貳貫壹伯柒拾伍文錢關五效士酒日收舊額柒拾柒貫玖伯伍拾文都醋庫每年見解壹萬貳阡壹伯柒拾伍貫文錢會白地錢每年合解貳阡伍伯貳拾貫文錢會諸倉場庫務頭子錢隨所收分隸無定數湊額四分糴本錢舊額壹拾萬貫文解納行在所以酒稅樓店務坊場課利牙契系省錢內撥充其後廢橫林望亭奔牛三稅務及以村坊攺爲犒賞庫牙契歸朝省所撥分數比舊正放貌全然不及今農寺催解每年肆萬肆伯壹拾陸貫壹伯伍拾貳文多出鑿空坊場錢晉陵縣丞廳租額每年合解伍阡玖伯捌拾壹貫伍伯玖拾貳文敗缺者多武進縣丞廳租額每年合解伍阡捌伯玖拾參貫捌伯陸拾文無錫縣丞廳租額每年合解參阡肆伯伍拾陸貫文宜興縣丞廳租額每年合解貳萬伍阡捌拾捌貫文場七分寬剩錢減外舊額捌阡捌伯參拾壹貫陸伯肆拾文晉陵縣丞廳壹阡參伯肆拾陸貫貳伯伍拾陸文武進縣丞廳壹仟壹伯陸貫捌伯參拾貳文無錫縣丞廳貳伯玖拾貫陸伯肆拾文宜興縣丞廳陸阡捌拾柒貫玖伯壹拾貳文徳壽宮糯米捌伯石【元系漕司將浙東諸州移用降本錢拋糴】漕司耗剩米每正苗壹石帶納伍勝官兵每月俸給舊額約米伍阡石錢伍阡肆伯余貫文今見支米貳阡參伯參拾壹石壹﹝豆斗﹞陸勝錢參阡捌拾肆貫捌拾陸文諸軍春衣舊額錢貳萬參阡參伯壹拾柒貫伍伯柒拾貳文今支下項禁軍錢貳萬玖阡玖伯玖拾參貫捌伯參拾貳文五寨士軍錢捌阡壹伯捌拾玖貫壹伯貳拾陸文廂軍錢貳伯貳拾肆貫陸伯肆拾文遞鋪兵錢壹阡貳伯參拾陸貫伍拾參文此二項以漕司撥到物帛湊支今不發下徳壽宮百司廳總所漕司兵級錢伍伯捌拾陸貫伍伯肆拾文冬衣舊額錢參萬參阡陸伯肆拾貳貫壹伯貳拾參文今支下項禁軍錢肆萬肆阡貳拾柒貫貳伯伍拾文五寨士軍錢壹萬參阡陸伯壹拾肆貫陸伯捌拾貳文廂軍錢參伯壹拾貫壹伯肆拾陸文遞鋪兵錢壹阡陸伯參拾玖貫壹伯伍拾柒文徳壽宮百司廳總所漕司兵級錢玖伯捌拾參貫壹伯捌拾文本州島島全年合解總所月樁錢壹拾壹萬捌阡壹伯壹拾貫陸伯肆拾捌文拾捌界錢會系分作拾貳个月起解每月解玖阡捌伯肆拾貳貫伍伯伍拾肆文拾捌界錢會近準朝省頒行關子總領所催解錢關本州島島已將每月合解拾捌界錢會玖阡捌伯肆拾貳貫伍伯伍拾肆文並作錢關起解系拾捌界參貫準關子壹道解發通判廳經總制錢淮東總領所經總錢準總所行下每旬解陸阡貫文拾捌界壹月計解壹萬捌阡貫文拾捌界總而計之一歲解貳拾壹萬陸阡貫文拾捌界近年以來緣所屬拖違虧解旬數不定司農寺降本錢系舊圖經行在糴本錢每歲合解貳萬玖阡伍伯貫文錢關紐計拾捌界捌萬捌阡伍伯貫文每月簇發多寡不定提領封樁所六分煮酒錢系舊圖經左藏庫錢每歲解柒阡貫文錢開紐計拾捌界貳萬壹阡貫文其錢卽非正色窠名催理卻於所屬解到經總錢內斡那逐旋申解近年以來縣道凋獘場務敗壞並解不及數壹萬貳阡玖伯陸拾玖貫肆伯壹拾柒文樁充過軍口券收買軍需拋降起發米斛水腳官吏食錢等費支外餘錢解納左藏西庫【此項今無上件窠名】壹萬壹阡貫文移用降本錢於酒務賣糟錢內撥支【此件遞年據省務逐限解到槽錢壹阡貫文貼湊申發】重修毗陵志卷第二十五

僊釋緇黃有廬自漢唐已然國朝天慶光孝以奉祖而設凡宮剎羅布天下彼悉得以祝聖名隸毗陵者視他郡𨿽少然其徒蟬蛻物表幻夢塵世者往往有之因牽聯得書

晉陵

梁王八百隱於橫山修煉歲久白日飛升後爲立登僊觀今沖虛觀是已丹井尙存錢眞人田家女建康志云嘗偕姊妹之茅山師事陶隱居誦黃庭內外篇閱三十餘歲普通三年七月其姊佩白練入燕洞而隱妹踵至扉已闔矣道云師天監中爲僧於金陵髙坐寺臺上講經天花繽紛講竟乃止因名雨花臺

唐王慧辯字靈機風骨神俊吳中樊髙士目爲僊朋梁棟正觀間居騰僊觀永隆二年夏五旦忽語人曰後伍日逝矣是日亭午整衣斂板而終見劉禕之文晉照明覺大師西國人卽泗州僧伽髙宗龍朔初時年三十始來中國嘗寓國祥寺殿宇將壞師潛以衲衣置梁上諗於眾曰有人主來修此師遂行其衣常有異香後三十年寺大興皆僧全氏之力又畱鏡與笠在外兩邑景龍四年三月二日入滅度殯泗州中宗一日語萬回曰僧伽何人對曰觀音化身爾帝益加重僖宗朝以骨塑像嘗謚眞相云宋歸眞大中間棄官學道隱橫山茹芝絕粒三十年昕夕諷誦蛇兔馴伏趙守需目其室曰廣寒陳元吟修道橫山馬刺史植嘗造其廬卒之日有異迹【二事見徐鍇記】

五代韓禪師名蘊魏府人疏山光仁之法嗣行解通脫爲眾導師一日示寂飭其徒全軀以葬未幾州刺史訹於浮言伐冢斲棺出而燔之膚爪如生須長數寸益薪熾火不能壞道俗作禮具湯沐髹塑之祠於永慶寺水旱疫癘禱輒應

國朝劉混康吳隍人幼疏曠寄食太和觀一日遇異人於橋側與語卽歸其師呵之曰汝去幾日宿何地混康恍不知未幾復遇授以咒術治疾輒驗徽廟聞而召之先是混康眉睫間有灼瘢辭不敢見有爲舉手移於髮際遂入對後住茅山元符萬壽宮賜號靜一先生卒贈太中大夫魯道幼入天慶觀翊聖院奉灑掃旦汲泉置盂爲供一日泉湧如沸白其主視輒止已而復沸立飲之自是陽狂言事率有驗善療人疾時吳中何蓑衣亦得奇術或往丏醫何叱曰汝郡自有魯道曁歸訪之魯迎笑曰蓑衣逐得好淳熙間先逝數日徧語知識若別去狀趺坐而瞑方葬有羣鶴飛翔今通吳門外庵猶存陳葆光受業天慶觀夢眞武舉白璧授之遂善符篆治病輒愈撰神仙蒙求三卷晚住茅峯主章醮天燈嘗示現云

宜興

唐劉商彭城人第進士歷尙書郎性衝澹以病免東遊茅山至義興張公洞罨畫溪極愛賞遂隱湖洑渚後樵者見之曰我劉郎中也莫知所終混淪先生權徳輿謂卯歲遇於荊溪羽衣古貌瞻仰不暇未皇問道一別六七年訪我於練湖之濱以藥囊藜杖自隨焉毛萇不知何代人遊張洞自洞底東至太湖中洞庭山得石穴而出今山上有毛公洞【太湖洞庭山一名包山有毛壇煉丹井】萇自言在洞中東行聞頂上有風波聲及舟人語乃知地脈潛通云王氏女乾符中與嫡母裴所生母劉寓居義興桂﹝上山下品﹞山幼不茹葷攻詞善琴旣笄誓不嫁常誦大洞三十九章一日微疾索筆題石上雲翫水登山無足時諸僊頻下徳琴詩心不戀人間世惟見庭前雙鶴飛是夕奄逝善伏師蔣姓義興人一名等照生卽白首誦經典一目七行正觀中逃隱出家至天臺超禪師所示以西方靜土觀行顯慶五年終於衡嶽圓通尊者名湛然姓戚氏荊溪人初住越州曇一法會晚歸臺山傳天臺教今赤城釋簽﹝上山下品﹞是也天寶大歷間優詔不起一日說法隱幾而化以骨塔附智者大師兆吳越時追贈今號大毓禪師金陵人禮牛頭山六代忠禪師密授祖意元和中住芙蓉山與龐居士問答機鋒如電大和中追謚大寶禪師稠錫禪師舊志云桐廬人開元間卓庵南嶽忽膝間聞嬰兒聲師曰有是哉喝開庵前桐木納衣錫下山得一嫠婦與偶生二子一日晨炊俾復進羹妻辭以盡曰非羹盡乃緣盡復取衣錫歸故庵眾誚不納師偕二虎與決去畱眾懼請止集眾五百爲大禪剎黃﹝上山下品﹞志云師名淸晏在南嶽飛錫至白龍山有神立侍其左又云娶杜氏生三子曇翼曇曇鎧杜卒攜三子歸故庵三子俱有聲叢林其餘略同普門師姓何氏灊人侍父玠尉宜興尋卒師泣血終慕元宗詔遺逸郡以師應不起天寶中受度於南嶽寺博聞彊記蕭公定輩皆與遊正元間歸寂建塔西澗許孟容爲記石刻今存大蘆禪師名鑑眞姓潘氏薊人幼慕禪律父母不能奪送至寶集精舍經偈如夙習大和八年受具足戒謁大梅眞覺師大中間遊陽羨住大蘆院咸通初賜院額李蠙命住善權寺不樂就卒歸大蘆以逝有塔號禪大徳孫菩薩

勝辯禪師

義興和尙【並見傳燈錄】

國朝許堅不知何許人幹徳間有文行於世幅巾芒屩短襕至骭自負布囊未嘗啟浴溪澗中不解衣或問其故曰天象參列可裸裎乎陳舜兪廬山記云簡寂觀外有堅曬衣石【詳見寺觀】申屠有涯性不羈攜一磁缾可受八九升一日自楚遊吳脫衣附舟舟中之人已十數有涯酤酒斗餘飲竟大吐眾怒逐有涯曰風雪如許棄我何之諸賢不相容何可共載挈瓶登岸倚木吟曰仲尼非不賢爲世所不容蚩蚩同舟子不識人中龍吟罷跳身入缾中皆駭視舉缾碎之無所睹他日有見其攜缾杖踞坐虎丘云姚生遊張洞秉燧而入遇二道士對弈生意得食道士指靑泥數塊啖之咀嚼芳馨曰可去矣謹勿語人生再拜謝潛懷其餘出遇賈胡驚曰此龍食也泥出洞堅已如石尹生業爲圓器【俗謂桶匠】一日與人入張洞行未遠失尹生同行者遽出越三日乃歸扣之雲爲霧所迷久而扳援磴道以濟初不知爲三日時宮中大殿久圯欲支葺無良工尹生曰我能是眾以非素習咸笑之後果集事方悟其奇遇云

觀寺

宮觀【宮古者上下通稱觀乃樓觀也仙入好樓居故道家取此義南北朝或稱道館】

州天慶觀在州東南四里舊在行春門城壕晉永嘉初毛中尉捨宅建梁大同號寶莊嚴唐景龍攺曰龍興淮南順義中築外子城徙今地國朝開寶中郡兪思首創三淸殿天聖五年重修六年上遣內璫賜眞武象一僊衛道器稱是大中祥符元年天書降賜今額五年詔卽觀建殿奉安聖祖神禦長吏朝謁如式今正殿有三前曰金闕寥陽次曰昊天上有通明閣次曰大淸東西修廊皆五十餘楹南極北斗五嶽三官諸殿與翊聖眞武院介其間紹定間新建藏殿層檐傑棟爲吳中道宮之冠澄淸觀在州南金斗城外西偏舊在武進縣尙宜鄕舊傳王祥捨宅建祥女妹皆入道自後女冠多其族國朝太平興國三年先徙於城東武烈廟七年州給教場廢地攺築廣袤十六畝周都官絳爲記先是有銅鍾一唐廣徳中王玉僊募鑄踰千五百斤音響淸越紹興末取入吳山三茅觀至今禁廷視爲興寢之節云眞武道院在法濟寺西國朝至和二年建舊記謂有龜蛇之異

晉陵沖虛觀在橫山梁有王八百修道得仙陳朝以州東北爲鬼道因築道館以鎭之名登僊中遭毀蕩唐幹寧初道流張皎然等重建開寶七年大加營繕徐內史鍇爲記大中祥符二年攺賜今額

武進含輝觀在縣西北七十里梁交州刺史陳文則宅舊址宗令純有記唐幹封元年告成中嶽有景星之瑞命天下立景星觀守劉徳敏以此應詔大中祥符二年攺賜今額大和觀在縣南三十里梁朝始創歲久廢唐正觀中道流王慧辯於舊址北重建中書劉禕之爲記名騰僊大中祥符三年攺賜今額升僊觀在縣西南三十二里唐開元七年張氏子嗜酒飲輒一石鬢髮如銀越二載白晝策驢上升捨宅建此故名

無錫洞虛觀在縣東數百步梁大同二年建名靑元大中祥符二年攺賜今額慶曆中燼於火嘉佑二年重建三淸殿後寖復舊云明陽觀在璨山國朝崇寧中道士盧至柔築庵修道大觀初茅山元符宮籙劉混康嘗薦之是歲九月詔賜今額妙覺觀舊在縣北四十里梁大同二年建名如覺爲女道士居國朝至道三年徙於縣南百五十步梁溪上攺賜今額洞陽觀舊在慧山陸羽記云觀旁有洞潛通包山梁天監中建隋大業間寺廢洞亦堙其地【今隸】薦福寺

宜興天申萬壽宮舊名洞靈觀在張公洞唐以前爲寺開元初萬惠超天師投龍簡奏復焉明皇爲題扁韓熙載記云靑龍將關尹重來白馬共胡僧郤去又云舊禦筆以題額賜洞靈之美名國朝熙寧五年內璫王紳有觀古興自赤烏年之句乾道六年內侍劉能眞入道請升爲宮祝髙廟壽攺今額有介福殿通眞觀在縣東南八十步陳大建二年建名弘道唐神龍中攺興道大中祥符二年賜額玄道避聖祖諱攺今名有北極閣南唐保大中道士馮道京建徐鉉爲記弟鍇篆扁閣前有丹井手植雙柏今不存邑人虞摹詩云雙樹婆娑三百年江南秀邑上參天李堅云璇璇非復舊宮壇獨向徐碑識二難井底丹靈勿輕汲昔年曾壽兩蒼官紹興末道士焦善淵請爲行在寧壽支院嘉定初建輪藏衝寂觀在縣西北六十里唐弘道元年周長官選所居井有白兔升天捨爲觀【井在三淸殿前】舊名淩霞大中祥符八年賜額玄寂避聖祖諱攺今額蔣穎叔詩云兔飛賢令井鯨吼貳卿鍾自注從父希魯嘗施巨鍾神僊傳雲南唐隱者許堅至此浴滆湖履波而逝李堅詩云玉兔朝天去不回空餘露井薦晨柸屋鈴不語湖如掌無復淩波逸士來

寺院【寺本官府之稱後漢浮屠初入中國館於鴻臚寺及造精舍因名白馬寺隨更曰道場唐復爲寺院】

州報恩光孝禪寺在州東南四里舊名廣福唐天復間齊雲長老維亢施舍利卜寺址淮南楊行密因名齊雲南唐保大中建浮屠七級龕僧伽所畱國祥寺衲衣號普照王塔崇寧二年詔天下建崇寧寺州以此應加萬壽二字四年八月賜塔名曰慈云政和元年攺崇寧爲天寧卽上誕節名紹興七年更曰報恩廣孝有司尋以廣孝犯太宗謚攺今額十二年詔爲崇奉徽廟道場太平興國禪寺在州東南四里齊髙祖創名建元唐乾元中僧法偁始大之穹堂偉殿甲於諸剎太平興國中攺今額胡文恭記云蕭齊舊剎吳土名藍蘇文忠嘗賦牡丹詩云武林千葉照觀空別後湖山幾信風自笑眼花紅綠眩還將白首看﹝革呈﹞紅建炎初燼於兵僅餘三數殿與甘露戒壇云薦福禪院在州東南四里楊行密時建元寺西地建以歙州淸協禪師居之協嘗住廬山香鑪峯俗號鑪峯院國朝咸平中攺今額有紅梅閣淳熙中毀不存舊歲貢闈未建嘗寓試焉永福禪寺在州東南三里梁天監元年建舊名建嘗唐大中間馬刺史植以郡人潘建宗請重造今廢龍興寺在州東南二百步陳至徳中建舊名中興唐神龍中攺今額顯慈永慶禪院在州東南四里運河南舊傳武烈陳帝果園唐長興初名正勤咸平六年以承天節名天下寺觀政和七年避后土號攺曰能仁宣和中詔爲神霄玉淸宮【詔書刻石大殿今存】後宮廢復舊建炎四年張參政守請爲墳剎攺賜今額新興廣福禪院在州東南四里僞吳時爲浴室院南唐保大中名新興熙寧中攺曰壽聖隆興元年避髙廟冊號詔天下寺觀並攺今額國安禪寺在州東二里唐初名國祥僧伽嘗畱衲衣寺後寖廢【祥見仙釋】崇勝禪寺在州東南二里武烈帝西第廟有軫氏捨宅疏初名杜業更曰福業太平興國中攺賜今額有觀音閣今爲祝聖道場正覺寺在州東南二里唐開元中建名開元寺乃李大夫遵宅舊址國朝攺今額後罹兵燼餘一古殿有鐵鑊面徑尋及銅模明皇像慶曆中武進令楊與重飾樂安任膺爲贊略曰有唐令王遺像在玆三教備躬範鎔出奇嘉定間好事者欲取之有題於壁云衣冠佛老履爲儒謂君王雜左袪賣主不羞天寶事可憐捐已奉苞苴遂已至紹定像鑊終不存報恩感慈禪院在州東南三里國朝治平初胡副樞宿請額建院晁無咎贈感慈老云感慈神駿渥窪流壁上髙僧莫遣酬蘇文忠亦有詩【見詞翰門】法濟禪院在州東南二里初名浴堂院太平興國中攺法濟邇年浸廢咸淳初元權管僧徳永以院之江陰莊私獻貴戚家其徒訟於郡家守鉉翁屏之時朝建已置晉武兩縣主學教養無所因士眾有請白之禮部爲兩縣學就以江陰莊養士符從之崇法禪院在州東南二里舊傳武烈帝後圃南唐保大中名大聖院大中祥符二年攺僧伽院宣和七年賜今額華嚴教院在州東南四里舊爲太平寺支院名法華有曼殊普賢二臺東西對峙最偉特比歲寖廢爲人撤毀惟門屋佛殿僅存蘇文忠屢嘗遊﹝上甜下心﹞題薝卜亭云六花薝卜林間佛九節菖蒲石上僊何似東坡鐵拄杖一時驚散野狐禪資聖禪院在州東南四里唐咸通中建捨比丘尼國朝宣和六年重繕乾道間創三門孫鴻慶有記妙勝禪寺在州東南一里有奇晉永和中李大夫捨宅建陳至徳元年郡人姜氏爲尼者三遂增辟唐永初四年名天靜國朝元佑間賜今額

晉陵感慈顯慶禪院在縣東南二里元佑三年胡右丞宗愈請爲墳剎賜今額紅塔禪院在縣西北三里山門題梁有大唐某年建字餘多漫剝舊有浮圖建炎間撤去得斷碑云熙寧元年九月重建廣福禪院在縣東南五里唐天復中齊雲長老維亢建名齊雲南唐保大中攺今額前有雙塔對峙驛﹝下闕﹞景徳禪院在縣西南五十里唐咸通中建名寶田國朝景徳中攺今額慈福禪院在縣東南三十里唐咸通中建名永安國朝崇寧二年攺賜保安三年再攺今額大中祥符禪院在太湖中津裏山隩始號靈山唐正觀初徙自馬迹山裏民杭惲捨祖墓重建寺居重湖疊嶂間最爲淸絕大中祥符中攺今額宣和四年升爲寺接待院在縣東南二十七里

武進寶林寺在縣南三十里周閔帝捨宅建名法華國朝攺今額幹明禪寺在縣南四十里唐大中五年馬守建名緣果太平興國中攺今額圓明禪寺在縣西南六十里唐正觀中鎭威將軍薛恬武陵王記室薛世緒徐州西曹從事薛法興捨宅共建名樂善國朝攺今額瑞像禪寺在縣南六十里舊名寶相大中祥符中攺今額智寶禪院在縣北七十里萬歲鎭梁武帝舊第天監七年捨爲院名慧炬僞吳天祚閒重建太平興國中攺今額胡蒼梧詩云六代煙塵息千年象教尊衣冠悲故里聚落見荒村觀音禪院在縣西北六十里唐開元中建名善業國朝元丰初主僧愨澄重建尉髙子方爲記云唐上將曹公之故居國朝攺今額能仁禪寺在縣西三十里齊黃門侍郎蕭惠開捨宅建名禪鄕國朝攺今額

無錫崇安寺在縣東三百步晉興寧初建名興寧本王右軍舊宅太平興國初攺今額建炎中毀後重建紹定間創千佛閣於東廡福聖禪院在縣南梁太淸建名護國唐咸亨中名靈山後廢天聖間重建攺今額俗號南禪有僧伽畱錫塔崇寧賜名妙光壽聖禪院在縣南半里名鳳光唐武徳中與橋同建後廢開寶八年兩浙統官施仁福始創浴室院治平中重建攺今額俗號北禪崇教禪院在縣東三十里梁大同二年邑人王建捨宅爲之名祗﹝施去方攺﹞隋大業五年廢唐上元初重建會昌中又廢乾符二年復舊國朝淳化二年賜今額保寧禪院在縣北二十里梁大同二年建名福愛隋大業間廢唐上元初重建淳化中攺今額舊傳爲甘羅宅旁有甘蕩興教禪院在縣東南四十里梁大同二年建名施﹝施去方攺﹞紹興元年賜今額靜教禪院在縣東四十里陳至徳元年建名善寂隨開皇中吳郡刺史陳子邁捐資增創大業盡毀唐上元間重繕會昌又廢尋復舊太平興國五年攺今額圓通禪院在縣東七十里唐乾元初建名乾元國朝景佑中攺今額有石刻金剛經廣濟院在縣東六十里唐乾符三年建名甘露風土記太伯時其地有甘露故云太平興國八年攺今額普寧禪院在縣南四十里梁大同元年建名長泰國朝攺今額爲僧伽畱笠之所保安禪院在縣南十里國朝乾道初建賜今額善智禪寺舊在縣南二十八里唐幹封中建國朝徙入縣郭鳳光橋北捨比丘尼崇寧間攺

舊扁猶藏佛殿淨慧禪寺在縣南三十六里捨比丘尼國朝賜今額旌忠薦福禪寺在歷山梁大同三年建名法云唐會昌中廢咸通重建亦名慧山至道中更名普利紹興初照慈聖憲後宅請爲墳剎攺今額崇親報徳禪寺在膠山梁大淸初建名彌勒隋大業五年重創至道中更名興化紹興間李丞相綱請爲墳剎攺今額華藏褒忠顯親禪寺在縣西三十六里靑山彎國朝紹興中張循王俊卽墳建剎賜今額有亭名雲海瞰太湖騷人墨客多吟詠尢遂初亭前山色遶危欄之篇尢膾炙【見詞翰門】後厄於回祿寺非舊觀而亭如故翠微禪院在陽山梁太淸元年建或云大同二年名遠山唐咸亨八年攺爲禪院太平興國中攺今額開利寺在縣西三十五里洛杜舊傳晉王右軍別墅梁太淸元年建名興福景佑三年攺今額普利禪院在縣東南四十三里紹興五年超法師建榜以慧山舊額蔣丞相芾請爲墳剎觀音教院在縣北門紹興初建

宜興法藏禪寺在縣南二里舊在縣西五十里談村蕭齊時建名重居唐上元二年徙今地成悅山門記云蕭齊之時處縣秋野肅宗之世移城炎方會昌廢咸通中復大中祥符間賜今額陳古靈嘗賦紫菊詩雲山僧揖我臨階坐眼到欄邊心卽喜便欲移歸種郡齋忍令於此風煙埋蔣穎叔亦有諸禪室眾芳詩淳熙中攺律爲禪紹定初令趙與悊倡邑人重創大雄殿【殿毀於淳熙己酉是年趙令生後四十一年己丑殿成而令卒殆有冥數云】顯親追孝禪院在法藏寺東爲寺支院國朝建中靖國初蔣樞密之奇請爲墳剎賜今額勝果禪院在南嶽山齊永明二年建唐天寶中稠錫禪師廬其旁有滌腸池卓錫眞珠二泉天然井又有吳越金書法華經二國朝攺今額鄒道鄕歸自嶺表卜居未遂李丞相伯紀有乞取西庵踵道鄕之句紹定初重創法堂云廣教禪院在善捲山齊建元二年以祝英臺故宅建唐會昌中廢地爲海陵鍾離簡之所得至大和中李司空蠙於此借榻肄業後第進士咸通間贖以私財重建刻奏疏於石崇寧中傅待制楫家以恩請爲墳剎宣和攺爲崇道觀建炎元年詔復爲院廣福禪院在芙蓉山唐乾元初建名乾元舊刻云阜葑大毓禪師駐錫此山熙寧二年更名壽聖有三到亭紹興八年僧了淸爲記有龐居士三到斯山之語隆興元年攺今額廣福利益禪寺在縣西五十里梁天監十年建名利益熙寧中加壽聖二字隆興攺今額廣福開勝禪寺在縣西南五十里唐上元二年建名開勝熙寧中加壽聖隆興攺今額廣福金沙禪院在縣東南四十里唐陸希聲讀書山房熙寧三年賜額壽聖金沙隆興攺今額孫鴻慶詩云一龕明滅佛前燈破﹝襤去監攺戒﹞猶殘一兩僧說似鴻盤讀書處試尋幽伴注烏藤廣福伏龍禪院在縣西南二十里齊永明二年建名會善唐光化三年僧道洪居之號龍溪彌勒上生道場熙寧三年賜號壽聖伏龍隆興攺今額禪林禪院在橫山唐咸通二年里人張氏捨宅建名大廬靈峯太平興國中攺今額舊居山麓至和間僧宗震徙今地有華嚴閣貝建名石佛尋曰會善南唐更名應天太平興國五年攺今額崇明禪院在縣南七十里唐咸通十二年僧洪福勝禪寺在縣東北二十五里梁大同元年交州刺史楊師利捨宅建陳永定元年名安國太平興國五年攺今額慧光禪寺在縣西五十里本臨津縣齊明寺縣廢寺亦毀唐上元中重建天寶入載更名圓照太平興國五年攺今額聖感禪院在縣西七十里齊永明元年建名香勝唐廣明中更名禪林護國太平興國五年攺今額慧明禪寺在縣西北九十里臨洮湖唐上元二年建名淨土後攺善覺會昌中廢南唐保大八年僧惠正重建復號淨士國朝攺今額崇恩彰孝禪院在縣北二十里陳永定二年建名永安一云唐天佑二年周承佑捨宅建名保安熙寧三年更名壽聖保安隆興初又名廣福乾道間周參政葵請爲墳剎攺今額報國顯徳禪院在縣西六十里唐上元二年建名永業一雲南唐保大中崔顥捨宅建名善慶太平興國五年更名保寧爲律院宣和四年復舊建炎三年王樞密淵死節其子倚請爲墳剎攺今額禪寂禪寺在縣東北三十五里梁普通二年建唐元和間名隱靜太平興國五年攺今額金明禪寺在縣北三十里隋開皇十年建名西城大中祥符元年攺今額崇慶禪寺在縣北二十五里梁普通二年建名贍養國朝治平三年攺今額圓寂禪寺在縣南二十五里舊傳荊溪尊者道場太平興國二年賜今額承福禪寺在縣西七十里梁天監中建後廢國朝淳熙中重建法性禪院在縣北五十里梁普通二年建名白塔一云唐乾元初建名聖像光啟二年攺今額顯忠彰孝禪院在縣東北四十里名隱仁建炎三年郭樞密三益請爲墳剎攺賜今額崇報禪寺在縣東南四十五里嘉泰中袁參政說友請爲墳剎今額淸修禪院在縣東南九十步比丘尼普達建重修毗陵志卷第二十六

陵墓懷士會於九京之地敬仲舒於下馬之陵思其人也昔賢墟壠在毗陵者不一若周之泰伯吳之季子則尢表表焉至今樵夫牧孺過者必敬彼烏知其人已去之千載耶況表碣巋然聖人之筆猶在然則是邦丘墓之可紀者詎容略而不書

晉陵

吳公子札墓在縣北七十里通典注晉陵申浦有季子墓【詳見祠廟】

晉曹將軍橫墓在橫山沖虛觀後曩因亂離盜發冢壙令潘洞得巨磚有咸康八年右將軍散騎常侍字【詳見山水】劉刺史繇墓在縣北江濱水經云嘗爲揚州刺史

唐吳刺史丹墓在仁和卿北原按長慶集刺史字眞存階至中大夫終饒州刺史銘曰漢中大夫東方曼倩夏侯湛髙之作廟貌贊中大夫眞存先生白樂天知之作神道銘嗚呼二大夫異代而同符其皆達者乎

國朝郡守李國博餘慶墓在橫山葬後二十三年爲至和元年王金陵銘其墓沈括筆談謂公彊政疾惡墓土可以療瘧胡文恭宿墓在萬安鄕隆亭歐陽公爲墓志銘鄒忠公浩墓在徳澤卿林莊崇寧歸自嶺表政和初卒葬此嘉定間胡守衛命趙教授綝卽墳築庵給公田贍祠事葉水心適爲記嗣是郡與學校歲遣祭淳佑八年春李守迪偕裏寓郡僚修謁墓禮云蔡閣學戡墓在新塘鄕壺公山張侍郎濤墓在新塘鄕許墓

武進

漢蔡伯喈墓在尙宜鄕互村大冢巋然按本傳邕嘗在吳中積二十年意歿後來葬此爾

齊泰安陵在彭山南齊髙帝所葬按南齊書髙帝紀云建安四年窆武進泰安陵卽其地也今隸丹陽縣境在武進之西

國朝錢兵部治墓在遵教鄕北原裏歐陽文忠公爲墓表文王金陵銘永安縣太君蔣氏云宜興人此其配也王逢原合墓在【懷徳南徳】薛村王金陵爲墓表張參政守墓在懷徳南鄕黃林霍侍郎端友墓在懷徳南鄕千墩孫鴻慶爲志丁正言騭墓在廣化門外一里薛樞使極墓在滆湖西

無錫

周泰伯墓在梅李鄕冢髙一丈四尺周三十五步皇覽云泰伯冢在會稽吳城梅李墟劉昭云縣東皇山有泰伯冢南徐記云晉殷帥爲晉陵太守嘗表其墓復一戶護守云

吳荊州刺史顧容墓在縣南十八里冢髙一丈八尺周百二十步人呼爲顧墓今縣郭有顧墓巷

宋新建侯王華墓在縣西北二十五里冢髙一丈八尺周百二十步本傳云字子陵瑯邪臨沂人大保弘從祖弟卒於元嘉四年王中令僧達墓在膠山南嶺下路北冢髙一丈六尺周二百步本傳云孝武帝時爲右僕射累遷中書令終義興太守蕭侍郎墓在膠山寺門又云寺卽舊宅

齊王光祿琨墓在縣北二十五里冢髙一丈八尺周百十二步九域志雲光祿大夫瑯邪王琨墓在無錫【詳見守長】

唐滕刺史邁墓在新橋門外半里荒【莽間】有二石獸刻云唐尙書刑部郎官睦州刺史滕公之墓按蘇文忠志滕達道墓云十一代祖令琛爲唐國子司業生太慱翼翼生贈戶部侍郎抗抗生禮部侍郎蓋蓋生戶部尙書﹝王向﹞﹝王向﹞生太中大夫睦州刺史卽達道六世祖也

國朝秦龍學墓在慧山其長子湛倅常日遷葬後產紫藤一本圍盈尺纏錯古松狀如偃或以爲醉臥藤下詞讖云秦少章覯墓在大壞山張循王俊墓在靑山彎【詳見觀寺門】孟郡王忠厚墓在惠山西北唐郎中作求墓在開化鄕象山先是訪婺女許史君徳之語曰明年永別知我莫若君願識吾墓卒如其言尢尙書袤墓在孔山馮

卿多福墓在開元鄕石步蔣侍郎重珍墓在湖埭

宜興

漢袁府君玘墓在君山【詳見山水】蔣云陽鄕侯默墓在竹山唐祕書少監齊光乂爲墓碑裔孫監察禦史晁復立石道傍蔣函亭鄕侯澄墓在都山南唐天寶十五載給事中蔣渙撰湖東枝墓塋志云默十八代孫繪以上皆葬此山挺以下多葬洛陽曰從吳者存乎舊歸洛者不悉乎本許太尉﹝有彧﹞墓在周瀆西﹝有彧﹞嘗歷司農洪氏隸纂有司農劉夫人碑謂其配也許氏先墓在函亭鄕潘墅冢甚髙廣有石刻云許氏先君墓表

晉周將軍處墓在荊溪英烈廟側唐權徳輿題其墓云壯志淸風在荒城白日愁幽泉那復曉喬木不知秋

陳蔣湘陰侯政墓在白塔村函亭裔孫仕爲散騎常侍安遠將軍

唐髙丞相智周墓在葛墟村【詳見歷代人物】衛將軍逖墓在許墅臨大溪【詳見祠廟】

國朝郡守陳密學襄墓在篛山去郡後卒葬此孫莘老志其墓邦人徳之州縣歲時遣祭淳佑八年李守迪爲文屬令丞修上冢禮云賀通判鑄墓在筱嶺字方回號鑑湖居士嘗造石塔刻所作銘今在墓傍蔣樞密之奇墓在滄浦胡樞密松年墓在默林孫尙書覿墓在龜潭余舍人中墓在杏花村龍潭山前汪內翰藻墓在楊蔡墓容尙書彥逢墓在筱嶺莊待制徽墓在蒿山郭樞密三益墓在橫澗沈尙書積中墓在西坑蘇待制嶠墓在芙蓉山董待制弅墓在山

成開府閔墓在橫澗王樞密淵墓在紫雲羅漢山蔣丞相芾墓在孫墓單大諫時墓在大蘆周參政葵墓在默林王太尉琪墓在筱嶺王侍郎居正墓在金竹塢傅待制楫墓在祝陵【詳見觀寺門】袁參政說友墓在靑塢胡忠獻世將墓在橫山劉侍郎應起墓在臺莊重修毗陵志卷第二十七

古迹溯桐江而想子陵泛赤壁而懷公瑾地以人勝自昔固然郡介吳門朱方人物風流遺迹如昨六朝蓋多焉備載不遺亦歷覽周遊之一助

州毗陵地在天禧橋南舊傳地方丈餘盛雪不積豈一郡溫厚之气所聚歟或云在丁氏園臥冰池一在郡城太平橋南一在武進縣滆湖西曰孝感瀆舊以爲王祥臥冰得魚之所又宅在尙宜鄕爲母捨建道觀按本傳祥瑯邪人漢末扶母攜弟覽避亂廬江三十年至晉拜太保未嘗至毗陵但其孫俊嘗封永世侯永世縣嘗屬毗陵覽孫導顯於江左子孫往往居此追慕祖徳故以臥冰名池孝感名瀆爾東山亭在荊溪對河大歷中獨孤及守建正元八年韋守夏卿爲記略云有唐良二千石獨孤公之蒞是邦人安俗阜有仁知山水之樂於傳捨東得勝地築亭號東山今廢【記見詞翰門】天慶觀畫龍在寥陽殿壁題曰姑蘇道士李懷仁筆世傳懷仁酒豪嘗呼龍松江上狎而觀之以此畫入神品一日大醉睨殿壁索墨汁數斗曳帚裂袂號呼奮擲雙龍立就觀者辟易懼將攫焉胡蒼梧有詩【見詞翰門】太平寺畫水在彌陀殿壁郡人徐友畫淸濟貫河一筆起西北隅縈繞數十丈卻立締視疑若飛濤之騰湧楊誠齊有詩【見詞翰門】獨孤公檜有三皆其手植距幾五百載人比之甘棠一在郡後圃一在古紫虛宮舊址今爲丁氏球川亭一在忠佑廟尢爲郁茂

晉陵九里在縣西北靑山門外宋明帝時孔覬自會稽謀逆遣賊將孫曇瓘頓軍幹此命齊髙帝率軍東討與張永等對壘結營摧破賊柵曇瓘敗走小井【見山水】離宮隋大業十三年敕郡通守路道徳集十郡兵匠數萬人於郡東南創宮苑周圍十二里有涼殿四一曰圓基二曰結綺三飛宇四漏景環以淸流蔭以佳木又仿洛陽西苑環十有六宮於夏池左曰麗光流英紫芝凝華景瑤浮彩舒芳懿樂右曰采璧椒房明霞朱明翼仙翠微層城千金回廊復閣飛觴激水工技精巧丹碧絢麗未及臨幸尋以盜起莽爲丘虛今夏城遺迹隱然尙存古城二並在縣東北二里一方一圓東西對峙或云虎城亦云鼓城郭坡在縣北三十里晉郭璞葬母於曁陽去水百步或以瀕流告璞曰卽爲陸矣其後沙漲環墓數十里悉成桑田曁陽今屬江陰與縣接境胥城在縣東南二十里四蕃志云子胥所築茶山路在縣西南廣化門外唐湖常二守會陽羨造茶修貢繇此往返故名淹城在縣東南二十里與武進接界越絕云吳地有淹君城是已其城三重周廣十五里壕塹深闊舊傳水涸斸得朽木可宿火近歲尙有之或云古毘陵城韓城在縣北徳澤鄕四圍方正南有闕門北近諸廟皆謂韓王舊傳五季亂離嘗築城堡衛鄕裏

武進蘭陵城在縣北八十里千秋鄕萬歲鎭西南齊四世祖淮陰令蕭整僑居之地按萬歲寺舊有僞吳天祚中石刻云寺西去蕭梁帝祖宅三十里東城村初名皇基更曰皇業寺後百七十五步卽其城也東城天子路在縣北萬歲鎭西或謂秦皇所遊或云孫氏舊迹宋明帝時訛言天子出及齊髙帝受禪蓋嘗居此言乃驗傅落城祥符經云傅落按丹陽記季子北廟在城西大姑城小姑城潘令經云在縣西南六十里祿城在縣北五十里﹝酉壽﹞城潘令經云在縣北三十里靑城在縣西北六十里萬歲鎭南有圓壇髙丈餘廣十畝西有方壇髙不盈尺廣七八丈舊傳爲圓丘方澤又有東郭門今酒務東巷南有兩石龜莫詳所自金牛臺在縣西三十五里連奔牛鎭輿地誌云漢時有金牛出山東石池到曲阿人柵斷其道牛因驟奔故名又四蕃志云萬策湖中有銅牛人逐之上東山入土掘走至此柵今柵口及堰皆以此號宋元嘉末竟陵王誕遣參軍劉季之與顧彬之敗元凶劭將華欽等於曲阿之奔牛塘泰始二年建威將軍沈懷明東討孔覬至奔牛大破之齊髙帝嘗與蕭順之共登金牛臺見枯﹝骨咨﹞橫道曰文王以來幾年矣當復有掩此者乎言之凜然動色庱亭在縣西五十里與丹陽分界韻書注吳中亭名孫權射虎傷馬地晉顧眾與蘭陵太守季閎於此拒守逆擊賊將張健卒平之靈石在縣南占石村古祠前形如柱微露於地舊傳有取之者風霆大震遂止或云詹石二姓卜居訛爲此名

無錫太伯城在縣東南四十里吳越春秋云太伯當之末恐中國使至兵及其竟築城周三里二百步外郭三百餘里在吳西北隅至王僚二十三君皆都此寰宇記云城去縣四十里髙三丈吳地記云吳築城梅李平墟城內有宅舊址及井猶存或名吳城闔閭城在縣西四十五里越絕云伍員取利浦黃瀆土築此城吳地記云周敬王六年伍員伐楚曲運潤州浰湖土築之不足又取吳地黃瀆土爲大小二城無錫志云大城在姑蘇小城在富安鄕是也若爾則自蘇取土於潤不亦遠乎今縣東梅李鄕自有浰浦及黃瀆非潤州浰湖明矣黃城在縣西十二里史記云楚徙封春申君黃歇於江東因城故吳墟爲都邑範蠡城在縣西十里吳地記云在古歷山西今謂斗城猶存鴨城在縣東二十五里輿地誌云吳王於此聚鳧鴨故名麋城在縣東二十里以鴨城觀之亦吳王豢麋鹿之所龍尾道在縣西越絕云春申君徙封開此道以屬本邑云西施莊在縣東四十里吳地記云範蠡獻西施於吳故有是莊望亭舊名禦亭在縣南四十五里與平江分界輿地誌云禦亭吳大帝立晉顧揚嘗監晉陵軍事築壘於此進討賊將張健梁肩吾有禦亭一回望風塵千里昏之句寰宇記云隨開皇九年置爲驛唐李襲譽易今名後廢王右軍莊在縣西北三十五里洛社鎭風土記云晉王右軍別墅一夕聞眾喧闐如市聲潛窺之狀皆鬼神因立鎭市今開利寺址是蕭莊在縣東宅仁卿梁蕭侍郎別墅今膠山寺址是梨花莊在縣北天授鄕湛長史艸堂在縣西七里今慧山寺址是文選有劉鑠過艸堂詩十三代孫賁賦詩云祖徳今發揚還同書史冊蓋謂史逸其傳也【詳見歷山】李相書堂在慧山寺唐李公垂紳肄業於此居松竹中泉極甘爽有詩云上家山家山依舊好昔知松檜長今來容鬢老又云故山一別光陰攺秋露寒蟬歲月多長生檜在慧山寺殿東偏國朝天聖中蘇內相紳宰縣時手植後人立石以此名

宜興陽羨城漢許荊傳注云陽羨故城在義興縣南十道圖志云荊溪一名陽泉其音與陽羨相近秦攺荊邑爲陽羨豈俗傳之僞耶臨津城在縣西北五十里周廣二百九十步舊址猶存南臨荊溪故名國山城在縣西南五十里周廣二百九十步有濠西臨漳溪寰宇記云晉初置於離墨山西後徙夷曠處義鄕城在縣東南八十里今屬長興永世城在縣西北今屬丹陽綏安城在縣西南粱升爲陳畱郡今屬宣城平陵城在縣西北六十里五賢鄕皇甫冉詩云舊國想平陵春山滿陽羨任公釣臺在縣北一里臨荊溪任昉爲守嘗垂釣於此賦詩云道遇垂綸叟聊訪問津惑長泛滄浪水平明至曛黑舊傳臺髙二丈今荊莽中荒址尙存南嶽國山碣【並見山水】到氏查林田舍在縣東二十里舊傳到洽兄弟所居任昉過之曰此子日下無雙且申拜親之禮蔣穎叔詩云六朝冠蓋俱塵土到氏今無苗裔存當時任昉過田舍野老猶記查林村離羣在縣西南十八里任昉汛溪詩云絕物甘離羣長懷思去國地臨荊溪疑後人取是句以名近世金陵李賦陽羨百吟有云好風吹句落煙村便作棠陰記史君渠有平生絕塵到羣居那得是離羣函亭在縣西六十五里漢封蔣澄爲侯其後因家焉漳浦亭在縣西二十五里洴浰浦中近章溪有土隆起俗號張虎墩疑其音相近傳者僞焉晉以此亭爲周札封邑射虎亭在縣南徐鉉送馮侍郎詩云斬蛟橋下溪煙碧射虎亭邊路艸靑余皮在縣東十二里舊傳子隱斷蛟曝余皮於此余當作余李堅詩云小試屠龍技已成遺蹤千載詟英靈舳艫不駭風波惡煙雨時聞艸木腥祝陵在善權山巖前有巨石刻云祝英臺讀書處號碧鮮庵昔有詩云胡蝶滿園飛不見碧鮮空有讀書壇俗傳英臺本女子幼與梁山伯共學後化爲蝶其說類誕然考寺記謂齊武帝贖英臺舊產建意必有人第恐非女子耳今此地善釀陳克有祝陵沽酒淸若空之句杜牧之水榭在荊溪北漘舊傳邑人王公輔治地得巨橫木亙其中云是牧之築榭故址按牧之集有寄歙州刺史邢郡詩云一壑風煙陽羨裏解龜歸去路非賒寄李侍郎云終南山下拋泉石陽羨溪頭買釣舟贈許七侍禦云他年雪中棹陽羨訪吾廬自注於宜興近有水榭其後徐鉉送義興趙合雲杜牧舊居憑買取它年藜杖願同歸李司空山房【詳見寺院】陸相山房在頤山唐陸希聲解相印嘗隱居焉自號君陽遁叟著頤山錄窮幽極深間得其勝輒命以名如鴻盤云磴伏龜臺騰螭石講易座觀妙庵之類凡二十有七皆以絕句紀之嘉佑中令趙文昌刻石縣圃蜀風在縣西北四十六里唐末韋莊爲蜀程記云至寶雞縣過三疊﹝土反﹞田疇村落酷似義興境物故名寶雞乃鳳翔支邑接東川李堅詩云勿訝韋郎誇酷似情知蘇子賦歸來趙莊在縣南三十里唐李戡隱居之地與蜀山相對遺迹尙存邊莊在縣南四十五里又五里有省莊南唐封疆止此與吳越接畛爲營屯戍守之所七里莊在縣東北七里南莊在縣北五十二里蔣穎叔嘗置義田有云耕春煙一隴釣夜月千尋未荒三徑在不負此生心又云功成乞身去於此老吾生計亭在縣北二十里卽星隕許氏園之地五牧在縣西四十七里丁正言騭作壽昌縣君蔣氏墓志云蔣乂五子皆至郡守故名【今晉陵縣以東運河亦有五牧】西石亭在縣東南十五里地產蘚梅枝榦奇古卽蘇文忠所謂幽香收艾納是也陳克有石亭梅花落如積之句【見詞翰門】李刺史玉潭莊在張公洞西南三里【詳見山水】陸氏山居在金牛潭陸氏山居在金泉【並見山水】蘇東坡別業在縣北滆湖塘頭嘉佑初蔣穎叔有卜鄰之約詩云瓊林花艸聞前語罨畫溪山指後期元丰中自黃移汝至荊溪與單君錫步月於黃土有餉紅灰酒者坡曰彼知有紅灰不知有黃封眞快活人也因號東坡紅又長短句云買田陽羨吾將老從來只爲溪山好其孫峴因家焉垂腳啄木二嶺在縣南唐遇春貢湖常二守會境上白樂天詩云盤下中分兩州界燈前各作一家春茶捨在罨畫溪上去湖洑一里李棲筠爲州有僧獻佳茗陸羽以爲芬香冠絕他境可供尙方始貢萬兩置舍洞靈觀韋夏卿徙玆地盧仝詩雲天子須嘗陽羨茶百艸不敢先開花李益云顧渚吳﹝山奚﹞踏成道石焙急成山日燥又云大君本以仁爲心誰先此獘流至今李郢云吾君可謂納諫君諫官不諫何由聞使君愛民慘顏色就焙嘗茶坐諸客幾回到口重咨嗟嫩綠芳鮮出何力僖宗幸蜀間關馳貢王守枳詩云今朝拜貢盈襟淚不進新芽是進心【南唐保大四年命建州置的乳茶號京挺乃罷貢】九斗壇在善權山下髙三尺周廣十三步山有九峯如覆斗梁天監中禱雨蔣山未應神見夢於武帝曰陽羨九斗山有神號張水曹能興雲雨帝如其言遺使致祭雨隨至今間以旱告輒驗雙楠軒在縣城南慕容暉所居狀如偃蓋東坡爲命名參寥子詩雲南軒前頭兩佳木先生撫翫常不足尢愛燻風五月初白銀花開光照屋醒醉石在縣治元丰間令李元盈題云爲山因絫石人巧奪天機彊說醒和醉那知是與非蔣三捨在縣西洴浰四圍皆澤國宣和間張寶文彥智遇風寄宿贈以詩和者盈捲今藏其家有兩岸更無通步路四時常有避風船之句重修毗陵志卷第二十八

祥異紀異類怪紀瑞若誇不書可也𨿽然春秋災異不削史傳休祥備載是邦有得之遺牒所紀故老所傳者不書可乎哉

吳五鳳二年陽羨離墨山巨石自立幹寶以爲孫皓承廢得立之象天璽元年陽羨山有石裂十餘丈名曰石室皓嘗封禪以侈瑞應【詳見山水】

晉武帝時無錫縣﹝焱欠﹞生茱萸四株交枝若連理先是有鼯鼠出延陵羊祜令郭璞占曰此郡東明年當有妖樹生若瑞而非瑞辛螫之木也元帝初鎭建業王導令郭璞筮得咸之井曰東北郡縣有武名者當出鐸以著受命之符後晉陵武進縣人於田中得銅鐸五故云五鐸啟號於晉陵又王廙奏云向見導言晉陵有金鐸之瑞必致中興大興三年晉陵地震咸和元年正月月入南斗占曰有兵是月石勒兵至建元元年晉陵災大和六年晉陵大水寧康二年晉陵義興諸縣水義熙二年陽羨縣有木連理

宋元嘉十二年義興大水

齊髙帝居武進縣東城裏宅南有桑一本髙三丈旁出四枝若華蓋幼戲其下從兄敬宗曰此木爲汝生建元元年七月義興水武帝卽位初義興水永明九年八月義興大水建武元年晉陵大稔

梁天監元年夏四月丙寅武帝卽位是月鳳凰集南蘭陵大同十年三月武帝幸南蘭陵謁建陵有紫雲蔭陵上食頃乃散傍有枯泉至是復湧

唐幹封二年宜興邑宰所居有木連理永徽四年宜興邑民顧氏家產芝艸大歷中獨孤及爲郡甘露降其庭

五代南唐保大中睦昭符爲守一日坐聽事雷暴至電光如金蛇繞案吏卒驚僕昭符不懾聞案下叱叱有聲雷電焂散得鐵索重踰百斤昭符色亦不變命納諸庫升元二年六月常州大雨漲溢

國朝治平元年毗陵日晡天大聲如雷震一星如月出東南再震移西南三震星隕焉在宜興計亭許氏園藩籬俱爇火息視地一竅深三尺餘星猶灼久漸暗熱不可近後得拳石頭微銳其色如鐵鄭守伸取以遺澗州金山寺今猶存【見沈括筆談】紹興二十八年英守伯虛爲郡郡宅梅忽粲異花紫心碧暈時以爲瑞宜興長橋下舊有白獺若出穴四望而嗥則爲兵革之兆遂神而相之今不存或賦詩云淵潛不作捕魚忙攙報人間赤白囊世道淸平渠屏迹吳宮醫頰授神方重修毗陵志卷第二十九

碑碣歐子集三代以來遺刻僅千卷謂物之終獘𨿽金石不能自久好古云乎哉郡境四履丰碑巨碣無慮數百歲月滔邁刓缺莫補裒而錄之此傳久之道也可以傳可以無傳覽者當得於言外

州太宗皇帝戒石銘紹興閒重立【摹黃庭堅書張燾蜀禱杌王明淸揮麈錄皆云後主頒令箴二十有四句今銘四句蓋宸筆所取】太宗皇帝禦書帝字守臣趙彥悈立眞宗皇帝賜文臣七條【並在郡治】眞宗皇帝建天慶觀敕大中祥符八年立【在本觀】徽宗皇帝禦書大成殿牓宣和間立徽宗皇帝禦書賜辟雍詔淳熙十四年守臣林祖洽重立【在州學】徽宗皇帝禦書建神霄玉淸萬壽宮詔宣和元年守臣劉光立【在永慶寺】徽宗皇帝禦書二絕句賜徐知常守臣安泳立【在天慶觀】髙宗皇帝禦書六經墨本【在州學禦書閣】髙宗皇帝禦書孝經石刻守臣林祖洽立【在州學禦書閣】髙宗皇帝禦書親耕耤田詔【又在武進縣】常州二大字南唐散騎常侍徐鉉書郡守題名記一紹興十七年郡丞洪遵撰一干道八年郡守晁子建撰一嘉定五年郡守趙善湘撰長廊頌天寶十一載儒林郎行晉陵縣尉羅信之撰天聖中郡守李餘慶重立開城記僞吳天祚六年水部員外郎倪政明撰子城興造記蒼梧胡珵撰紹興四年郡守兪俟立開後河記道鄕鄒浩撰重開後河記教授鄒補之撰奔牛閘記中大夫寶謨閣待制陸遊撰甘棠橋記惠政橋記並郡丞趙時侃撰郡守趙善防立重開新河記郡守趙汝逵撰常平米記宣教郎大社令建安丘橚撰靜治堂記梅露堂記如農齋記並晉陵孫覿撰凝露堂記吳郡鄭作肅撰郡守李﹝王玉﹞立多稼亭記廣漢張栻撰匪懈堂記教授莫若衝撰近民堂記教授劉三傑撰擊壤圖慶湖賀鑄筆雙麥記郡守趙伯麟撰雙蓮記郡守鄭必萬撰重建五賢堂記中大夫守中書舍人張濤撰平糴米記郡丞陳桃撰社稷壇記朝奉大夫知郴州丁逢撰通判廳題名記一隆興元年郡丞陳撫撰一嘉熙三年郡人季晞顏撰郡丞趙希璚立常州學記臨川王安國撰治平四年立重建學記教授鮑彪撰紹興八年立修學記淳熙十一年朝奉郎張淵撰進士題名記一治平四年臨川王安國撰一嘉定十六年教授余申撰狀元橋記紹興六年教授鮑彪撰小井記建中靖國元年晉陵令陸元光撰復貢士額記乾道八年晉陵權尉張貴謨撰州學沙田記一干道七年郡人唐鑄撰一開禧元年教授劉三傑撰州學義廩記嘉定元年祕閣校理畱元剛撰魁字嘉熙元年郡守謝達立教授廳壁記淳熙

年教授鄒補之撰晦庵朱文公白鹿書堂規嘉定十二年教授趙綝立東萊呂成公學規又寄臨川聚學諸生詩嘉定間教授王泳之立鄒道鄕墓亭記水心葉適撰元日序拜文淳熙十五年教授莫衝立杜少陵鳳凰臺詩徳久鄒柄書乾道八年立東坡祠堂記乾道七年昭徳晁公武撰祠堂碑陰記嘉定十三年教授余申撰祭東坡文嘉定十四年教授余申撰東坡和楊公濟梅詩東坡考牧圖詩東坡魚枕冠頌詩並乾道八年郡守晁子健立東坡聚遠樓詩端平元年郡守程有俊立【並在郡學】東坡艸書與陳述古夜飲詩【在郡治東廡】東坡題感慈寺詩元丰八年刻【在感慈寺】東山亭記唐正元十一年常州刺史韋夏卿撰季子廟碑水心葉適撰東水門記梁溪尢袤撰重修東水門記三山黃衝遠撰盍簪亭記郡人張祕撰咸淳重開後河記直院祕監王應麟撰【亭在葛橋】龍興觀三門記大中祥符四年檢校工部郎中周絳撰九天使者殿記端拱元年散騎常侍徐鉉撰重修三淸殿記天聖六年祕書丞黃鑑撰道藏經目傳授圖景佑四年郡守王湜立踵息庵記政和元年延平楊時撰毗陵三絕教授余申題毗陵三絕郡守王定題三學同捨會拜題名一郡人施從龍撰一臨海丞李琰撰澄淸觀記都官員外郎周絳撰光孝寺修造記廣西經略張貴謨撰永慶寺修造記晉陵孫覿撰定光佛記郡守晁子健記韓長老堂記晉陵令王九成撰薦福寺僧堂記天聖四年郡貢士丘鎭撰重修薦福寺記敍宣徳郎陳瓘撰正覺寺明皇銅像贊樂安任膺撰資聖寺三門記乾道間晉陵孫覿撰智寶寺記僞吳天祚二年僧澄淸撰觀音寺記元丰二年縣尉髙子方撰忠佑廟陳司徒告身大業十一年六月陳司徒夫人軫氏捨宅造寺疏僞吳明政二年【並唐大中八年唐叔﹝王向﹞立】陳司徒八絕碑唐天寶四載沙門徳宣撰八絕後記寶歷二年彭城劉祁撰司徒神廟碑乾符三年集賢院學士齊光乂撰銀香鑪記乾符六年沙門韞讓撰朱梁封福順王告政和間武進令郭三益立忠佑廟額宣和四年立重修忠佑廟記一宣和六年裴璣撰一建炎三年直祕閣陳括撰一建炎三年太常博士夏之文撰帝子封二侯告嘉泰四年郡守趙善防立忠佑廟田記嘉定十三年教授余申撰宋郡侯賑荒記淳佑元年進士出身王允升撰宋郡侯生祠記淳佑元年建康教授趙若炳撰武烈東廟碣唐會昌間邑人葛相如撰武烈東廟碑南唐保大間徐鉉撰嘉應城隍廟記淳熙十五年教授莫若衝撰

晉陵縣廳壁記一祥符中令潘洞撰紹興十四年蒼梧胡珵撰宣嘉堂記大觀四年令李景亮撰縣獄記嘉定間漫塘劉宰撰不濁堂記晉陵縣孫覿撰聲亭記一尉廳壁記橫山登僊觀記開寶七年南唐集賢殿學士徐鍇撰沖虛觀詩天聖三年郡丞董黃中撰芳茂山詩三茅山人金英子張存撰橫山詩郡丞杜子民晉陵令陸元光撰橫山倡和詩縉雲詹通會稽陸傅晉陵李公弼吳興陶光撰﹝下文闕﹞妙覺觀記至道間終南山人韓拱辰撰壽聖禪院記崇寧間張彥輔撰福聖禪院妙光塔記景坡蔣燦撰崇安千佛閣記紹定中天臺王定撰慧山泉字郡守丹陽邵必書湛長史舊居志唐檢校戶部員外郎丘丹撰

宜興縣廳壁記一皇佑六年令國子博士燕雍撰一政和二年會稽傳堯咨撰一紹興己亥令鄱陽左昌時撰經理邑事總記熙寧二年令尙書員外郎樓閌撰修文宣王廟記景徳四年直史館陳越撰徙建新學記皇佑元年並州刺史張伯玉撰重修學記一紹興十六年括蒼陳鎰撰一干道八年令孫回撰一慶元元年新安朱熹撰一嘉定十二年龍泉葉適撰一淳佑六年宛陵吳潛撰丞廳壁記一元丰七年丞會稽黃彥撰一干道二年國子監簿沈文撰一嘉定九年丞古瀛劉壁撰簿廳壁記一紹熙三年簿吳興陳晦撰一嘉定戊戌簿東郡趙汝漕撰尉廳壁記紹熙三年尉陽賈子堅撰重建尉廨記嘉定十一年令戴桷撰社倉記慶元元年新安朱熹撰修常平倉記紹熙五年丞趙師森撰泳飛亭記嘉定十三年令戴桷撰修縣獄記治平二年令王應辰撰獄糧記嘉定十三年令戴桷撰張公洞字在天申萬壽宮丹陽邵必書洞靈觀記南唐韓載撰漢許太尉廟碑今亡唐將軍廟碑邑人王敖撰今亡晉平西將軍周府君碑陸機撰王右軍書周將軍廟記一景徳二年郡守周絳撰一元丰八年邑人沃彥撰一淳熙三年蕭徳藻撰復周孝公塋兆記嘉定十七年漫塘劉宰撰晉徵西將軍周孝侯斬蛟射虎之碑眉山蘇軾書英烈廟額嘉定間丞洪﹝仁去二攺間﹞立漢袁府君廟記紹興八年邑人單子發撰果利廟額記政和元年芒溪王甫撰祠山廣惠行廟記在胥村崇寧三年邑人單子發撰嶽武穆公生祠記建炎二年令錢諶撰嶽武穆公祠堂記淳熙八年倅趙善譽撰新建嶽武穆王廟記嘉定十一年太學錄周端朝撰先賢祠堂記寶慶三年建安眞徳秀撰殺虎行漫塘劉宰撰迎華驛記治平四年安定程甫撰重建陽羨館記嘉定十三年邑人沈唐老撰長橋記南唐徐鉉撰重建長橋記一大中祥符三年

撰一天聖二年鄭向撰浚運河記淳熙五年尉秦膺剛撰餘靄新堤記嘉定十七年臨川陸持之撰復養士橋錢記紹熙五年令括蒼髙商老撰養濟院記嘉定十三年太末陳璧撰慈幼莊記紹定二年句金王遂撰漏澤園記紹定元年漫塘劉宰撰囤山碑在南嶽山吳孫皓時立蔣氏大宗碑在葛墟道傍唐民部侍郎蔣洌撰碧蘚庵字在善權寺方丈石上茶捨碑一唐常州刺史裴肅撰一唐中山劉明素撰九斗壇碑在善權寺前門左南唐僧崇肇撰蜀程記唐韋莊撰陸希聲頤山錄在縣治嘉佑五年令趙文昌立重修毗陵志卷第三十

紀遺﹝辧疑附﹞郡誌舊病於略今网羅采摭粗加詳焉亦旣匯列於前矣至若所見異辭所聞異辭所傳聞異辭有不可以類入者略之又闕此紀遺之所由作也辧訛數事並附見之

總四縣太湖中有大小雷山周子隱謂舜之漁澤而慧山旁有歷山又有舜田舜井後人指爲耕稼之所然河東舊有歷山雷首山會稽亦有歷山舜井象田仍以余姚上虞名縣眾說殆不一惟郡國記雲南朝多以北方山川郡邑名境內之地故以此擬舜之遺迹吳地記亦云晉宋時始號歷山蓋兩漢地誌未之載焉更俟博識張禹後漢建初中拜揚州刺史過江行部土民以江有子胥之神難於濟涉吏請止禹曰子胥如有靈知吾志在理察冤訟豈危我哉鼓楫而過所部郡邑𨿽深遐之地莫不徧歷焉酈元云順帝永建四年周嘉上書以吳越國周旋萬一千里浙江山川險絕求得分置遂析江以東爲會稽西爲吳郡三國朱育對濮陽興則謂劉府君有請然考東漢志不言何人有請但云始順帝未知二說孰是【酈元或云酈道元後漢耿純馬援傳注道字咸無焉】宋髙祖始爲鎭軍將軍晉陵韋叟善相桓攸令視帝當得州否叟曰得邊州退而私於帝曰君貴不可言帝笑曰若中當用爲司馬其後叟詣之曰成王不負桐葉之言公應不忘司馬之言今不敢希鎭軍司馬得軍佐足矣卒與之陳武帝嘗遊義興館於許氏夢天開數丈有四朱衣捧日而至納諸口曁覺腹內猶熱心甚喜焉賜酺昉於前漢至唐猶存杜審言和晉陵陸丞早春遊望及大酺詩有云毗陵震澤九州島島通士女歡娛萬國同伐鼓撞鐘驚海上新妝袨服照江東以此知唐之聽民羣飲亦有時也劉禹錫寄楊虞卿詩云曾主魚輕刺史今朝自請左符來虞卿蓋坐朋黨出守謂之自請亦善爲辭矣洪景盧嘗辧之載容齋隨筆陸贄字敬輿吳郡人奏議有云蕭復剌常二年臣時寄住蓋大歷中也旣而徳宗卽位寢被召用則贄之寓此其鄭尉免歸之日乎孟郊字東野集中上常州盧使君書略云合下以仁義道徳事其君聞之天下久矣小子顯求道徳仁義之衣食以爲養前守吏部侍郎韋公嘗道徳仁義之矣韋公旣去衣食亦去道徳仁義顯其主張是在合下復上養生書按唐史盧乃元輔韋乃夏卿相繼出郡而東野蓋嘗寓居矣又有送諫議十六叔至孝義渡後寄詩云曉渡明鏡中跨躡毗陵橋寄義興小女子云江南莊宅淺所固惟疏籬小女未解行酒弟老更癡家中多吳語教爾遙可知我詠元魯山匈臆流甘滋終當學自乳起坐常相隨其慈愛之念又可槪想孫泰山陽人唐中和間以二十萬錢置別墅於陽羨俾其人他徙忽一嫗哭甚哀泰驚問嫗曰老婦逮事舅姑於此吾子不肖舉以售人泰怤然曰嫗所居乃吾所售適得京中書不復駐此矣爾第居之言訖而逝蘇文忠公建中靖國初北歸陽羨傾囊底得五百緡市屋將遷月夜與邵民瞻散步一嫗亦慟泣人問故對如前嫗取券立焚呼其子令奉母還竟不索直遂入城府借屋以居前輩急誼大抵類此二事適在吾州尢可敬嘆蘇文忠寓顧塘孫氏館初在儀眞得暑疾至是寖革不能臥陸宰元光遺一懶版縱橫三尺偃植以受背公殊以爲便竟據此終陸之子屬胡蒼梧爲銘曰參歿易簀由殪結纓斃而得正匪死實生堂堂東坡斯文棟梁以正就木猶不忍僵昔我邑長君先大夫侍聞夢奠啟手舉扶木君戚施匪屏匪幾貽爾子孫無曰不祥之器髙紳蚤歲寓橫山沖虛館味泉極甘謂可比惠山惜不入陸鴻漸之品第太平興國中以太常少卿出宰故里章聖時命其子夷直爲尉俾就養焉首訪是泉廢已久至是復騰湧郡別駕董黃中作詩序其事名髙家父子泉時天聖三﹝社去土攺異﹞也吳志載孫皓以陽羨山石室開表爲大瑞乃遣兼司徒董朝兼太常周處至縣封禪今碑自丞相而下十四人獨有大司空朝而無處名按處傳處仕吳止東觀令無難督無有兼太常之事豈史氏見處爲陽羨人輒附益耶當以碑爲正周將軍廟在縣南東巷前臨荊溪卽晉平西將軍周處之廟有唐模晉碑云內史陸機撰右將軍王羲之書字畫卑陋文詞鄙俚兼以其時考之多所謬僞按晉書處於元康七年與齊萬年戰歿今乃云九年以疾卒陸機於大安元年爲成都王穎所害今乃云太興二年歸葬是機死已十七年不知爲此碑者果何人耶處旣死於節義當時名士如潘嶽閻績輩皆作詩弔悼機與處俱是吳人又有雅故豈應無紀述恐歲久淪亡後人因附會爲此耳南唐徐鍇以祠事過邑爲廟像贊詞頗雄健皇朝紹興七年賜廟額曰英烈舊說王介甫與東坡不相能介甫謂坡所作醉白堂記爲韓白優劣論坡聞而寄聲謝曰不似介甫常州學記乃學校策耳今常州學記乃平甫文非介甫也豈好事者誤耶時邦美陽羨人父爲鄭州牙校部綱入蜀年六十有四妻亦四十餘未有嗣謂其夫曰我有白金百星願攜以市妾庶得子爲身後計夫如其言至諭儈者獲一處子甚端麗扣其繇來默不對旦起見其括發以布怪問之泣曰妾本京都人父終雅州掾母子扶柩至此貧無貲鬻妾以歸時惻然亟奉處子訪其母曰某不願得此舉所餘金賻行掾妻泣謝遂與護喪事如部曲抵京訪捨館且爲主葬旣歸妻問故以實告未幾妻有娠一夕夢偉丈夫衣金紫導者九人皆披敗衲徑趨入金紫者獨畱堂中逮旦邦美生堂後之犬生九子故邦美小字十狗後舉進士仕至吏部尙書方允武三衢人武學上捨補官爲宜興巡檢建炎三年金人犯境允武率土兵鄕夫迎戰於金泉至梅嶺而歿事聞特贈秉義郎官其子三人唐卿虞卿夏卿後俱至正副使信安志所載如此今義興𨿽有金泉虜未嘗至疑當時叛將潰卒寇略未可知但允武死節可尙故錄之懼沒其實也陳得一字睎夫岐公洪進後居晉陵崇寧間乘桴至日本國得卷書上有丹題付通微三字視之乃天文星歷遂精推步髙宗朝日食正朔以禦史張致遠薦召至祕省俾正歷差特命以官辭賜號通微處士始驗丹書之應歸隱聶墅淳熙詔上其遺書周簡惠葵嘗爲之序周其姓者義興人晉永和中嘗出邑暮宿道傍艸廬一女子在焉夜間有小兒聲呼云阿香官喚汝推雷車女辭去旣而大雷震詰旦視所宿處乃新冢孫鴻慶賦罨畫溪行有云阿香推雷車政援此事【一云周姓永和其名】劍僊吳氏適張太傅訓祕一柳箱戒勿啟率十數日一出夜從窗隙歸一日潛啟箱得短劍與皁半臂歸已先覺怒曰柰何背吾言衣半臂奄忽飛去箱固亡恙先是產一女吳焂自外至乳之太傅叱曰旣去何復還吳不答惟見燈光一綫如電徐視其女首已亡矣粟齋鞏丰因萍洲可談載其事爲賦詩略云安得俠婦數十輩夜入胡地殲犬羊收拾竟土還君王號爲壯士可羞死史氏義興蔣弘謹妻也生子五歲而寡時年二十有二誓不嫁誨子以學孫堂仕顯封慶國夫人初居滆湖寠甚育鵝自給朝縱去暮揭旗於岸則畢集焉穎叔嘗賦詩云淩風泛浪白於云野放湖中曉至昏一舉招旗畢來集至今人號養鵝墩洪忠宣皓夫人氏建炎中

忠宣杖節畱虜廷夫人卒葬無錫白茅山子適遵邁廬墓傍有球松之瑞胡淑修字文柔晉陵人文恭公之女也事蕪湖李之儀讀書善屬文嘉佑中從其祖母至內庭見於柔儀殿慈聖光獻後拊之曰是胡氏有學能文之女乎後上元禦宣徳門觀燈命婦皆侍後顧曰能文之女何不來淑修適在後呼而出賜冠帔時皆榮之初之儀從東坡中山之辟淑修曰蘇公名重一時讀其書有殺身成仁之志宜善事之之儀葬母淑修去衰襦運土封穴手植松柏以水灌之沸淚與水俱所植皆茂封靜安縣君熙寧間吳興朱臨致仕裏居有僧智容來謁見其子行中因賀曰後舉狀元也明年果奏禮部名時智容適寓相國寺及殿試行中偶疾作條對不滿意卷上日方午裕陵覽而嘉之一日行中過智容就寺廊引見一丐者相與飲酒斗餘徐曰此人當唱第先生能畱眄乎丐者曰汝云何師曰可冠多�������������但云偶數多翌������������士入寺師不覺驚唶曰始吾見子謂天下無人不知復有此人行中曰此毗陵余行老未有聞某固識之及臚傳余果爲第一行中次之行老名中

