《淳熙三山誌》宋梁克家著

●序

予領郡暇日﹐訪無諸以來遺迹故俗。聞晉太康旣置郡之一百一十三年﹐太守陶夔始有撰記﹐又四百五十六年至唐﹐郡人林諝復增爲之﹐皆散佚無存者﹔獨最後一百九十二年﹐本朝慶曆三年﹐郡人林世程所作傳於世﹐自言視前志頗究悉。然不過地裏﹑山川﹑人士﹑物產之大槪﹐﹝底本作「然不過地裏���士物產之大槪」﹐缺三字﹐庫本作「然不過地理人物土俗之大槪」。崇抄作「然不過地裏山川人士物產之大槪」﹐據補。﹞裒次亦復缺略。迄今又一百三十九年﹐興廢增攺﹐率非其故矣﹐﹝底本作「率非���」﹐缺三字﹐庫本作「率非舊制」。崇抄作「率非其故矣」﹐據補。﹞缺不書者十九。

夫追維往昔之事﹐不可復記﹐世常以爲恨。﹝底本作「�常以爲恨」﹐缺一字﹐庫本作「竊常以爲恨」。崇抄作「世常以爲恨」﹐據補。﹞至耳目所接﹐謂未遽泯沒﹐則又不急於紀錄﹐歲月因循﹐忽莫省憶﹐使來者復恨之。斯古今通病﹐所爲甚惜也。﹝底本作「斯古今���爲甚惜也」﹐缺三字﹐庫本作「斯亦守土者之責也」。崇抄作「斯古今通病所爲甚惜也」﹐據補。﹞乃約諸裏居與仕於此者相與纂集﹐﹝崇抄作「任於此者相與纂集」。﹞討尋斷簡﹐援據公牘﹐采諸老長所傳﹐﹝底本作「老長所傳」﹐崇抄同﹐庫本作「長老所傳」。﹞得諸裏閭所記。上窮千載建創之始﹐中閱累朝因革之由﹐而益之以今日之所聞見。厥類惟九﹐靡不論載。豈惟使四方知是邦於是爲盛﹐抑向古者有考焉。

書成﹐爲四十卷。名曰《三山誌》。

淳熙九年五月八日丁丑﹐淸源梁克家序。

●目錄

卷第一地理類一

敍州

卷第二地理類二

敍縣

閩縣

連江縣

侯官縣

長溪縣

長樂縣

卷第三地理類三

敍縣

福淸縣

古田縣

永福縣

閩淸縣

寧徳縣

羅源縣

懷安縣

卷第四地理類四

子城

羅城

夾城

外城

城途

子城坊巷

羅﹑夾城坊巷

內外城壕

卷第五地理類五

驛鋪

城中

西路

南路

北西取建寧後路

北取溫州路

渡

卷第六地理類六

江潮

海道

卷第七公廨類一

府治

轉運行司

提點刑獄司

提舉行司

西外宗正司

帥屬廨捨

通判廳

職官廳

曹官廳

教授廳

駐泊都監﹑監押廳

將官廳

監務廨捨

監甲仗庫廨捨

巡檢廳

巡轄馬鋪廳

試院

都倉

鹽倉

安撫司鹽倉

軍資庫

公使庫

安撫司公使庫

安撫司抵當庫

經總制庫

作院

使院

衙院

都稅務

臨河務

樓店務

修造場

抽木場

窯務

船場

灰場

炭場

卷第八公廨類二

啟運宮奉迎神禦所

社稷壇

廟學

祠廟

卷第九公廨類三

諸縣官廳

諸縣社壇

諸縣廟學

諸縣倉庫

諸縣鎭務

諸縣祠廟

卷第十版籍類一

墾田

戶口

僧道

卷第十一版籍類二

官莊田

卷第十二版籍類三

贍學田

職田

沙洲田

海田

卷第十三版籍類四

州縣役人

卷第十四版籍類五

州縣役人

海船戶

鑪戶

卷第十五版籍類六

水利

卷第十六版籍類七

水利

卷第十七財賦類

歲收

他司應副錢物

歲貢

卷第十八兵防類一

諸廂﹑禁軍

卷第十九兵防類二

諸寨土軍

卷第二十秩官類一

郡守

卷第二十一秩官類二

郡守

卷第二十二秩官類三

郡守

卷第二十三秩官類四

安撫司官

州司官

安撫司兵官

州司武官

卷第二十四秩官類五

縣官

宮觀﹑嶽廟﹑宗室

安撫司使臣

州司使臣

提刑司使臣

歸朝﹑歸正﹑歸附﹑忠順官

卷第二十五秩官類六

啟運宮官

西外宗正司官

提刑司官

轉運使﹑副

提舉常平茶事

提舉學事

走馬承受

卷第二十六人物類一

科名

唐

後唐

本朝

卷第二十七人物類二

科名

本朝

卷第二十八人物類三

科名

本朝

卷第二十九人物類四

科名

本朝

卷第三十人物類五

科名

本朝

卷第三十一人物類六

科名

本朝

卷第三十二人物類七

科名

本朝

卷第三十三寺觀類一

僧寺

卷第三十四寺觀類二

僧寺

連江縣

侯官縣

卷第三十五寺觀類三

僧寺

長溪縣

長樂縣

卷第三十六寺觀類四

僧寺

福淸縣

古田縣

卷第三十七寺觀類五

僧寺

永福縣

閩淸縣

寧徳縣

卷第三十八寺觀類六

僧寺

羅源縣

懷安縣

道觀山附

卷第三十九土俗類一

土貢

戒諭

謠讖

卷第四十土俗類二

歲時

元日

立春

上元

寒食

上巳

三月廿八

四月八

端午

七夕

中元

重陽

冬至

歲除

卷第四十一土俗類三

物產

谷

貨

絲麻

果實

菜蓏

花

藥

卷第四十二土俗類四

物產

木

竹

艸

藤

畜擾

獸

禽族

水族

虫

附錄

《宋史﹟梁克家傳》

《直齋書錄解題》

《宋史﹟儒林﹟陳傅良傳》

明萬曆考訂重刊《三山誌》序

明萬曆重刻淳熙《三山誌》後跋

《潛研堂集》跋《三山誌》

《宋史﹟朱貔孫傳》

《四庫全書總目提要》﹝卷六十八﹞

淳熙《三山誌﹟跋》﹝曝書亭集﹞

《三山誌》程慶余題記

《竹間十日話》論《三山誌》

識《三山誌》

後記

●卷第一地理類一

○敍州

《周禮》﹕職方掌天下之圖與其地﹐七閩與焉。七者﹐所服國數也。

初﹐夏少康封庶子於會稽﹐二十世至勾踐﹐又六世﹐無疆爲楚所滅﹐【《通鑑》周顯王三十五年。】子孫播越海上。七世至無諸﹑搖﹐姓騶氏。【﹝底本作「亡諸」﹐今統一作「無諸」。以下不另出校。﹞一曰駱氏。】

秦始皇二十六年旣並天下﹐置三十六郡。乃使尉屠睢平百越﹐廢爲君長﹐【﹝底本作「廢爲君最」﹐據崇抄﹑庫本﹑《史記》攺。﹞】以其地爲閩中郡。【按﹕《史記﹟始皇帝紀》﹐二十六年分三十六郡。三十二年﹐使蒙恬破胡。三十三年﹐置桂林﹑南海﹑象郡。《東越傳》﹕﹝卽《史記﹟東越列傳》。﹞「秦已並天下﹐皆廢爲君長﹐以其地爲閩中郡。」蓋在置諸郡之後﹐史缺其年。】諸侯伐秦﹐無諸﹑搖帥閩中兵從番君滅秦。項羽主命﹐弗王。以故﹐佐漢伐楚。

髙帝五年﹐封無諸爲閩越王﹐王故地﹐都冶。【蘇林注《嚴助傳》曰「冶﹐山名﹐今名東冶。」林﹐魏黃初人﹐當得之。今甌冶池山是也。﹝底本作「甌冶地山」﹐據庫本﹑崇抄攺。﹞唐元和八年﹐刺史裴次元於其南辟爲球場﹐卽山爲亭﹐作詩題於其壁﹐自爲《序》﹐大略云「場北有山﹐維石巖巖。峯巒巉峭聳其左﹐林壑幽邃在其右。是用啟滌髙深﹐必盡其趣﹔建創亭宇﹐咸適其宜。勒爲二十詠﹐有望京山﹑觀海亭﹑雙松嶺﹑登山路﹑天泉池﹑玩琴臺﹑筋竹巖﹑枇杷川﹑秋蘆岡﹑桃李塢﹑芳茗原﹑山陰亭﹑含淸洞﹑紅蕉坪﹑越壑橋﹑獨秀峯﹑篔簹坳﹑八角亭﹑磐石椒﹑白土谷詩各一章﹐章六句。」內《望京山》云「積髙依郡城﹐迥拔淩霄漢。」蓋始以「望京」名之也。時觀察推官馮審爲《記》﹐刻石﹐大略言次元「報政之暇﹐燕遊城之東偏﹐曰左衙營﹐遂命開治。化磽確爲坦夷﹐﹝底本作「址夷」﹐庫本作「夷址」﹐據崇抄攺。﹞去荊棘於叢薄﹐以爲球場。其北乃連接山麓﹐翳薈荒榛。公日一往或再往焉﹐捫蘿躡石﹐不憚危峭。轉石而峯巒出﹐浚坳而池塘見。爲潭﹑爲洞﹑爲島﹑爲沼﹐窈窕深邃﹐安可殫極﹐凡二十有九﹐所聲於歌詠者二十篇。」蓋又有漣漪亭﹑東陽坡﹑分路橋﹑乾岡岑﹑木瓜亭﹑石堤橋﹑海橊亭﹑松筠陌﹑夜合亭未爲詩也。至大中十年﹐亭壁之詩已無存者。刺史楊發訪於邑客﹐得其本﹐爲鑱諸碑陰而識之。其後﹐碑石埋沍。﹝底本作「埋沍」﹐庫本作「埋沒」﹐崇抄作「埋湮」。又﹐底本於「沍」字下﹑「皇朝」前虛一格﹐原爲尊崇本朝而提格﹐非缺字﹐庫本塡入「洎」字﹐不取。﹞皇朝熙寧二年夏﹐新子城。役人裒土﹐於宣毅營北將軍山下得之。乃輦而置於郡中日新堂之西廡﹐有程大卿師孟題記﹐今存。其言宣毅營﹐卽舊左衙營﹐今廣節營也。將軍山﹐卽唐望京山﹐舊冶山也。按《治平圖》﹐則曰泉山﹔《熙寧圖》名爲將軍﹐未詳所始。經累代營造修築﹐山形今卑小矣。然觀唐元和中猶巉峭幽邃如許﹐則秦﹑漢間益可知。閩越王故城卽此山西北。】孝惠三年﹐立閩越君搖爲東海王﹐都東甌。【應劭注「東海」曰「在吳郡東南濱海。」徐廣注「東甌」曰「今之永寧也。」永寧卽今永嘉。師古曰「今泉州」﹐蓋指福州。非也。】吳王濞敗﹐子駒亡閩越﹐怨東甌殺其父﹐屢勸擊之。建元三年﹐閩越圍東甌。帝遣嚴助發會稽兵浮海救之。閩越聞風而遁。【其年﹐東甌舉國徙江淮。】六年﹐其王郢擅擊南越。【《嚴助傳》﹕「閩王以八月舉兵於冶南。」蓋兵已離所都﹐由南路以往。】復遣王恢﹑韓安國兩道擊之。弟余善鏦殺郢﹐遣使者上符節﹐請所立。【《嚴助傳》云「不敢自立﹐以待天子之明詔。余善意欲漢立之耳。」】漢以繇君醜獨不與謀。【張晏曰「繇﹐邑號」。】使立爲繇王﹐奉無諸祭祀。余善威行國中﹐民多屬﹐遂竊自立爲王。帝聞之﹐因立爲東越王。【漢只封醜王繇邑﹐以奉閩祀﹐有意於郡縣之矣。及余善自立以繼郢﹐﹝底本作「繪郢」﹐據庫本﹑崇抄攺。﹞乃因而封之。按﹕司馬遷作《東越傳》﹐總閩越﹑東甌爲名。立爲東越王者﹐盡王此閩越﹑東甌之地也。自秦以會稽郡之南皆爲閩中郡。漢髙﹑惠始分爲二。建元三年﹐東甌旣徙江淮﹐其地無所屬﹐閩越並有之。至此﹐乃盡以封余善﹐故曰東越王。班固《漢書》用遷之文﹐乃以東甌請舉國徙中國﹐攺爲「東越請舉國徙中國」。其名始不辧矣。蓋漢惟有東越﹑南越。此則「東越」其統名也。與繇王並處。旣立余善﹐亦不廢繇王﹐故曰「與繇王並處」。】元鼎五年﹐余善請從擊南越﹐不至。漢將請伐之。兵臨境﹐乃反。【《朱買臣傳》﹕「時東越數反覆﹐買臣因言﹕『故東越王居保泉山﹐一人守險﹐千人不得上。今聞東越王更徙處南行﹐去泉山五百里﹐居大澤中。今發兵浮海﹐直指泉山﹐可破滅也』。」是時﹐元鼎六年﹐余善之立﹐已二十五年矣。買臣故言舊時東越王只守泉山之險﹐今乃去之而南﹐可直指其巢穴而取之。蓋謂所都之地。顏師古曰「卽今泉州之山」﹐謂福州也。自隋文平陳﹐攺丰州爲泉州。唐開元置「福州折衝」﹐亦號「泉山府兵」﹐皆卽今甌冶山爲名爾。﹝據所述﹐泉山卽冶山﹐亦卽甌冶池山。天泉池﹐或卽甌冶池之原名。泉山當亦因此得名。﹞唐裴次元作《天泉池》詩題其山亭云「遊鱗息枯池﹐﹝底本作「�鱗息枯池」﹐缺一字﹐庫本作「魚鱗息枯池」﹐據崇抄補。﹞廣之使涵泳。疏鑿得蒙泉﹐澄明睹秦鏡。」今山下猶有泉一泓。紹興間﹐薛殿撰弼創泉山堂其側﹐蓋識古也。舊城在此山西北﹐越王山之南。《越山寺記》乃云「山本泉山。因遷今城﹐乃指故都以『越王』名之」﹐非也。後之人又不詳究始末﹐以余善與醜爲共王其地﹐疑各別在一處。有以泉山爲在蓮華山下﹐有指鼓山爲說﹐皆失之。買臣言「更徙處南﹝行﹞﹐﹝底本作「更徙處南去泉山五百里」﹐據《漢書﹟朱買臣傳》補「行」字。﹞去泉山五百里」﹐卽所謂「泉南」﹐猶言「冶南」也。泉山堂側有龍王祠。王參政之望因禱雨獲應﹐更名「喜雨」。】詔朱買臣與韓說出句章﹐【今慈溪。】浮海東往﹔楊僕出武林﹔【今錢唐。】王溫舒出梅嶺﹔【今虔化。】越侯出若耶﹑白沙【今會稽有若耶溪。】擊之。【漢時﹐東越四境民物稀曠。史言「守武林」﹐「田余幹」﹐﹝底本作「由余幹」﹐崇抄同﹐據庫本攺。﹞「入尋陽」﹐可見矣。】元封元年入東越。繇王居股殺余善﹐以其眾降。帝以其阻﹑悍﹑數反覆。攺封居股東成侯﹐萬戶。【《漢表》﹕「東成在九江郡。」】遷其民江淮間﹐遂虛其地。或竄山谷﹐後稍稍出﹐因自立爲冶縣。【前﹑後漢及晉以來《地理誌》並無此縣名。《前漢志》𨿽有「治縣」﹐疑是「冶」字。然考之《後漢志》﹐乃是章安﹐今臺州臨海縣地也。惟《晉志》云「武帝滅之﹐徙其人﹐名爲東冶。」《舊唐志》云「其逃亡者自立爲冶縣」﹐得之。】漢置會稽南部都尉於塞上﹐以禁備之。【治回浦﹐鄞縣南回浦鄕﹐漢邊縣﹐有障塞尉﹐掌禁備羌夷犯塞者。自武帝旣廢東越﹐遂於塞上置「治」縣﹐以處近境之民。又置回浦以爲南部都尉治所。故《前漢志》此兩縣最在會稽郡諸縣之後。顏師古注「治縣」曰「本閩越地。」注「回浦」曰「南部都尉治」﹐是也。「治」縣在今臨海﹐舊東甌地﹐閩王郢至余善皆得而有之﹐又秦統名爲「閩中」﹐謂之「本閩越地」可也。而《宋書志》﹐沈約所作﹐乃引司馬彪云「章安﹐故冶地」。然則﹐臨海亦冶地也。又引張勃《吳錄》云「閩越王冶鑄地」﹐蓋以「治」字爲「冶」字。後人因之﹐遂以漢嘗置冶縣於此。且無諸都冶﹐搖都東甌﹐自是兩處。若置冶縣﹐豈於東甌界中又置﹖﹝底本作「豈於東甌界中又冶」﹐庫本同﹐據崇抄攺。﹞今州治去臨海一千二百里﹐若置縣在此﹐其界至臨海﹔則《前漢表》縣大率方百里﹐又安得一縣如此之遠乎﹖況「治」縣﹐始攺爲章安﹐續又分章安南爲永寧﹔不應永寧介乎其中﹐﹝底本作「不�永寧介乎其中」﹐缺一字﹐庫本作「不將永寧介乎其中」﹐據崇抄補。﹞而南北斷爲兩境﹐皆名冶縣。故今《前﹑後漢志》及唐《元和郡國志》皆作「治」字。《宋志》又云「後分冶地爲東﹑南二部都尉。東部﹐臨海是也﹔南部﹐建安是也。」此固後漢至吳時所分。吳時﹐多指東越之地呼爲東冶﹐故云爾。以爲漢嘗置冶縣於此﹐﹝底本作「治縣於此」﹐據庫本﹑崇抄攺。﹞則誤。】光武時﹐罷都尉。【時遂廢回浦縣。】後復置南部。【建安元年﹐孫策令永寧長韓晏領南部都尉﹐將兵討東冶時﹐方立此名。及晏敗﹐以賀齊代之。八年﹐始置府於建安。】建安初﹐始有侯官等五縣。【《舊記》﹝「舊記」﹐卽林世程《閩中記》﹐下皆同。﹞謂光武以爲東侯官﹐未見其據。建安元年﹐孫策渡浙江。會稽太守王朗浮海奔東冶。侯官長商升不納﹐賴虞翻說之﹐乃爲起兵。策復遣將擊之。是時﹐縣皆豪傑自立﹐可知也。未幾﹐升降於賀齊。﹝底本作「外降於賀齊」﹐據庫本﹑崇抄及《三國誌》攺。﹞建安﹑南平﹑漢興三縣復反。又其後﹐東冶五縣反。四縣名見前﹐其一﹐史缺書。自孫氏時﹐五縣旣平﹐始隨立爲縣。或者﹐乃以遁逃者出﹐漢復立爲冶縣﹐亦誤矣。】吳景帝時﹐置曲郍都尉﹐領謫徒造船於此。【《舊記》﹕開元寺東直巷﹐吳時都尉營﹐號「船場」。】永安三年﹐置建安郡治﹐建安﹑侯官屬焉。【時建安屬縣﹕﹝底本作「建安土縣」﹐據崇抄﹑庫本攺。﹞吳興﹑東平﹑建陽﹑將樂﹑昭武﹑延平。建衡元年﹐李勗從建安海道擊交趾。】

晉太康三年﹐始以侯官爲晉安郡﹐嚴髙爲守。初治故都﹐遷今城。縣八。【原丰﹑新羅﹑宛平﹑同安﹑侯官﹑羅江﹑晉安﹑溫麻。】隸揚州。【漢武帝元封五年始置刺史﹐時東越已虛矣。吳時﹐以丹陽郡爲刺史治所﹐今建康。晉因之。】元康元年隸江州。【時以疆土曠遠﹐統理尢難﹐分置江州。以揚州之豫章﹑鄱陽﹑廬陵﹑臨川﹑南康﹑建安﹑晉安七郡﹐荊湖之武昌﹑桂陽﹑安成三郡置。﹝底本作「佳陽安城」﹐崇抄同﹐庫本作「襄陽安城」﹐據《晉書﹟地理誌》攺。﹞刺史治所初在豫章﹐咸康六年移治潯陽﹐今江州。】宋泰始四年﹐攺爲晉平郡。【《舊記》云﹕元嘉中攺爲昌國。考《宋書》無。】縣五。【按﹕《宋志》﹕晉安太守領縣五﹕侯官﹑原丰﹑晉安﹑羅江﹑溫麻﹐而無新羅﹑宛平﹑同安者﹐並省也。或以爲是時析置南安郡﹐非也。《宋志》卽無此南安郡。其晉安縣﹐卽今南安之地。故知是並省。】尋復故。【《宋書》﹕晉安王子勛敗﹐遂攺爲晉平﹐以封休祐﹐似嫌其名稱。六年﹐休祐死。明年﹐徙其十三子於晉平。齊建元四年﹐封王子懋爲晉安王﹐相距十餘年。史缺更復。】梁天監中﹐置南安郡。【以晉安縣地置。時始置龍溪縣﹐遂以晉安縣爲南安郡而屬焉。按《隋志》﹕梁武帝天監十年﹐有州二十三﹐郡三百五十。其後頻事經略﹐開拓閩越。謂此。】普通六年﹐【﹝底本作「晉通」﹐據崇抄攺。﹞】遂以晉安﹑建安﹑南安三郡屬東揚州。【先是﹐宋武帝惡江州疆大﹐常欲分之。孝建元年﹐因討平臧質﹐﹝底本「臧質」前二字殘損不明﹐據崇抄﹑庫本補。﹞遂分揚州之會稽﹑東陽﹑新安﹑永嘉﹑臨海五郡爲東揚州。刺史治所在會稽﹐至是遂以三郡屬之﹐從其近也。】陳永定初﹐升爲閩州﹐領三郡﹐始爲刺史治所。【時以陳寶應爲閩州刺史。】天嘉六年﹐州罷。【以寶應敗故﹐廢。】還屬東揚。光大元年﹐復升爲丰州。隋開皇九年﹐平陳﹐攺爲泉州。廢建安﹑南安二郡來屬。大業初﹐復爲閩州。三年﹐攺爲建安郡。【治閩縣。】縣四。【閩﹑建安﹑南安﹑龍溪。】唐武徳元年攺爲建州。四年﹐移建州於建安。【是時﹐閩縣屬建州。】六年﹐析置泉州。【《舊唐志》云「貞觀初爲泉州」﹐非也。四年﹐移建州。五年﹐以南安爲丰州。六年﹐置泉州。宜以《新唐書》爲正。﹝底本作「宜以新唐爲正」﹐庫本同﹐據崇抄於「唐」字下補「書」字。﹞】縣五。【閩﹑侯官﹑長樂﹑連江﹑長溪。】八年﹐置都督府﹐領建﹑丰三州。【《寰宇記》云「武徳四年﹐爲丰州外都督﹐領泉﹑建﹑潮。」《會要》云「武徳八年攺爲丰州都督府」。按﹕《新唐書》﹐武徳四年未有泉州。五年始置丰州於南安。《寰宇記》年與州名及所領皆誤﹔《會要》州名誤。宜以《元和志》爲正。】貞觀初﹐隸嶺南道﹐廢丰州來屬﹐縣六。【萬安﹐今福淸﹐聖歷二年置。】景云二年﹐攺爲閩州都督府。【是歲六月﹐分天下﹐置汴﹑齊﹑兗﹑魏﹑冀﹑並﹑蒲﹑鄜﹑涇﹑秦﹑益﹑綿﹑遂﹑荊﹑岐﹑通﹑梁﹑襄﹑揚﹑越﹑安﹑潤﹑洪﹑潭二十四郡都督。閏六月﹐置按察使。七月﹐停新置都督府。是時﹐二十四郡都督之命並不行。惟閩州都督乃是歲正月指揮﹐不在停廢之列。】領泉﹑建﹑漳﹑潮五州。【先是﹐垂拱二年﹐析置漳州。聖歷二年﹐以舊丰州爲武榮州。是歲﹐以武榮州爲泉州。】開元十三年﹐攺爲福州都督府。【或曰﹕以董奉福上名。】十九年﹐置泉山府兵。【《治平志》﹕「按察使席豫奏﹕福﹑泉等州山洞僻遠﹐江海廣深﹐請於福州置上折衝府兵千二百人。】二十一年﹐置經略使。【《治平志》有﹕八月十二日敕。】二十二年﹐以漳﹑潮歸嶺南﹐督泉﹑建﹑汀四州。【二十一年﹐置汀州。】天寶元年﹐攺隸江南東道。尋攺爲長樂郡。【攺刺史爲太守﹐仍爲長樂經略使。】縣八。【古田﹑尢溪。】復領漳﹑潮二州。十載﹐復以漳﹑潮歸嶺南。【《舊記》云「二年」﹐非。】至徳二載﹐置經略軍﹑寧海軍。乾元元年﹐攺爲都防禦使兼寧海軍使﹐復爲福州都督府。【攺太守爲刺史﹐置防禦使以治軍事﹐刺史兼之。】上元元年﹐升節度使﹐領州六﹐【《舊記》云「代宗時領溫州」。《治平記》云「寶應元年﹐袁晁反﹐攻陷臺﹑溫﹑明三州。李承昭率兵破之。遂以溫州來屬。未幾﹐歸越州。按﹕《唐書》﹕「臺州人袁晁僭號﹐攺元寶勝。李光弼遣將破之於衢州。廣徳二年﹐晁伏誅。免越州今歲田租之半。三州給復一年。」其間來屬未詳﹐姑載之。縣九。永泰。析侯官﹑尢溪置。】大歷六年﹐罷節度﹐置都團練觀察處置使。【﹝崇抄作「罷節度使都督置團練觀察處置等使」﹐略異。﹞以潮州歸嶺南。】乾符五年﹐黃巢入閩﹐焮蕩幾盡。中和四年﹐陳巖逐其帥鄭鎰﹐自稱觀察使。光啟二年﹐王潮據泉州﹐巖表爲刺史。巖卒﹐其婦弟範暉自稱畱後﹐驕暴失眾心。眾道潮以來﹐【﹝崇抄作「眾迎潮以來」。﹞潮遣弟審知攻之。景福二年入福州。乾寧元年﹐授潮觀察使。三年﹐《唐表》作「四年」。﹝底本作「唐袁」。據庫本﹑崇抄攺。﹞】升爲威武軍﹐拜節度使。四年﹐卒。【潮自光﹑壽南渡﹐由贛州入漳浦﹐﹝底本作「山贛川」﹐庫本作「由贛川」﹐據崇抄攺。﹞據泉﹑福。十二年﹐葬晉江。】審知立。【初﹐潮未至﹐民謠曰「潮水來﹐巖頭沒﹔潮水去﹐矢口出。」至是驗。】梁開平三年﹐封閩王。縣十。【乾化元年﹐以梅溪場爲閩淸縣。】貞明六年﹐升爲大都督府。唐同光三年﹐卒﹐子延翰立。天成元年﹐僞建國﹐稱大閩國王。【﹝底本作「大明國王」﹐據庫本﹑崇抄攺。﹞】十二月﹐延稟殺延翰﹐推延鈞爲節度觀察畱後。長興四年﹐僭號﹐攺元龍啟。升爲長樂府。縣十四。【是歲﹐以羅源場爲羅源縣﹐感徳場爲寧徳縣﹐歸化場爲徳化縣﹐建州永順場爲順昌縣﹐咸屬。】子繼鵬爲尹。淸泰二年﹐繼鵬弒立﹐攺元通文。晉天福四年﹐朱文進等害之。季父延羲立﹐攺元永隆。明年﹐延政始貳。後三年﹐延政僭號於建州﹐國號殷。【以將樂爲鏞州﹐延平鎭爲鐔州。】開運元年﹐文進殺延羲自立。晉因授以節度。國人尋殺之﹐迎延政於建州。明年﹐延政稱閩王。以福州爲東都﹐領州七﹐【﹝底本作「領州十」﹐按﹐原領福﹑建﹑泉﹑漳﹑汀五州加鏞﹑鐔二州﹐當是七州﹐「十」當爲「七」之誤書。庫本﹑崇抄作「領州七」﹐據攺。﹞】縣十三﹐【是歲﹐析出順昌。】子繼昌畱守。列校李仁達殺繼昌﹐立僧卓巖明﹐【雪峯僧﹐莆田人。】未幾﹐殺之自立。其年﹐延政爲南唐所滅。【自光啟二年丙午入閩﹐有神僧黃■﹝涅﹐工代土﹞築﹐﹝底本作「黃■﹝涅﹐工代土﹞築」﹐崇抄﹑庫本作「黃■﹝涅﹐工代土﹞槃」。﹞人就問之。僧云「騎馬來﹐騎馬去。」滅之明年﹐歲復丙午。蓋六十年。】漢乾祐元年﹐仁達舉國歸吳越。縣十一。【是歲﹐攺鐔州爲劍州﹐以尢溪隸之。三年﹐又以徳化歸泉州。】周廣順元年﹐攺爲彰武軍。【避周太祖名。今法祥院有建隆三年《石�殿記》﹕﹝底本作「石�殿記」﹐缺一字﹐他本同。﹞「功徳主上軍散兵馬使充彰武軍省勾院使徐廷鎬。」】皇朝太平興國三年﹐錢氏納土﹐復爲威武軍。領州六﹑軍一﹐【鏞州﹐失所廢年月。是歲﹐析建州之邵武爲邵武軍。】屬兩浙西南路。四年﹐領軍二。【是歲﹐析泉之莆田﹐置興化軍。】六年﹐縣十二。【是歲﹐析閩縣九鄕置懷安。】雍熙二年﹐始爲福建路。嘉祐四年﹐帶鈐轄。大觀元年﹐升爲帥府。四年﹐罷。建炎三年﹐復升爲帥府。自太康置守﹐至今淳熙八年﹐凡九百年。考占星土。蓋斗﹑牛﹑須女之分也。【﹝底本作「須�」﹐缺一字﹐據庫本﹑崇抄補。﹞《周禮》以經星十二次﹐辧九州之地﹐以觀妖祥」。內吳越屬「星紀」。《前漢志》謂交趾﹑南海等郡﹐皆其分野。﹝底本作「分�」﹐缺一字﹐據崇抄補。﹞《晉志》﹕自南斗十二度至女七度爲吳越﹐﹝底本作「�志」﹐缺一字﹐據崇抄並《晉書﹟天文志》補。﹞特言其大界也。非止謂本州。】

廣輪之數具列於後云﹕【﹝底本作「具列於後亡」﹐據崇抄攺。﹞】

東﹣﹣西四百五十里。

南﹣﹣北五百七十八里。

東南﹣﹣西北四百九十四里。

東北﹣﹣西南千八十里。

東百九十里至海。

西二百六十里至界首﹐又百二十五里至南劍州。

南百七十八里至界首﹐又六十三里至興化軍。

北四百里至界首﹐又百三十里至建寧府政和縣。

東南二百八里至海。

西南五百四十里至界首﹐又四百二十五里至南劍州。

東北五百四十里至界首﹐又三百二十里至溫州。

西北二百八十六里至界首﹐又百十八里至南劍州。

《三山誌》卷第一終

●卷第二地理類二

敍縣

閩﹐宅東南﹐負山而舐海。【﹝底本作「負山而舐海」﹐庫本同﹐崇抄作「負山而抵海」。﹞】由建﹑劍至嵩溪﹐巖壑夾駛不畱。其間州﹑縣若鎭﹐𨿽僅啟廓﹐竟不能容與十數里。道出甘洲﹐山川揖遜﹐乃百里如掌。海潮漲鹵至東峽﹐【﹝東峽位置﹐對西峽而言。本志「驛鋪」﹑「江潮」等篇所述「西峽」皆指今烏龍江峽口﹐則東峽當別在其東閩安鎭一帶江流狹束處。﹞】激淡潮而西。脈絡敷貫﹐委蛇詳緩。州治其中﹐有中州气象。縣十二﹐瀕海七。【福淸﹐距海六十里﹔長樂﹐二十里﹔閩﹐五十里﹔連江﹐二十里﹔羅源﹐十五里﹔寧徳﹐縣東﹔長溪﹐十里。依山三。古田﹑閩淸﹑永福。挾江二。侯官﹑懷安。】按國初吏部格﹕【﹝底本於「吏部格」之旁﹐以小字校攺「格」爲「括」﹐崇抄及庫本皆作「格」字﹐據攺。﹞】「戶二千以上爲『望』﹐千五百以上爲『緊』﹐千爲『中』﹐五百爲『下』。」今「中」縣﹐並主﹑客戶皆萬以上。姑以建置先後爲次云。

閩縣

連江縣

侯官縣

長溪縣

長樂縣

○閩縣

﹝望﹞

州東南隅。閩越故都﹣﹣冶。漢末爲侯官。吳屬建安。晉太康三年﹐置晉安郡﹐省典船校尉﹐【﹝本志卷一《敍州》有「吳景帝時置曲郍都尉」之說﹐於此《敍縣》中復有「省典船校尉」﹐卷二十《職官》又作「曲那都尉」﹐注「又曰典船校尉」﹐知是東吳時之同一官職﹐並存之。﹞立原丰。置原丰縣﹐郡治在焉。】侯官仍舊。隋平陳﹐郡廢﹐攺縣曰原丰。【與侯官俱爲原丰。】開皇十二年﹐攺爲閩。至大業初﹐置郡﹐復治閩縣。僞閩龍啟元年﹐【長興四年。】攺爲長樂。三年﹐仍舊。永隆三年﹐【天福六年。】又爲長樂。四年﹐仍舊。

東﹣﹣西九十三里。

南﹣﹣北八十里六十步。

東連江縣界﹐九十二里。

西侯官縣界﹐一里。

南福淸縣界﹐八十里。

北懷安縣界﹐縣治後﹐絕河。

東南長樂縣界﹐七十五里。

西南懷安縣界﹐十七里。

東北懷安縣界﹐二十里。

西北懷安縣界﹐一里。

十二鄕三十七里

鳳池西鄕縣東南。舊名雙桂鄕。有都尉﹑聯榮﹑上仁﹑棠陰﹑崇賢五里。今並爲崇賢。

崇賢裏縣治﹐在城。

鳳池東鄕縣東二十里。舊無東字。有淸謹﹑新昌與今三里爲五。今並焉。

歸善裏﹝底本作「歸善裏裏」﹐衍一「裏」字﹐據庫本﹑崇抄刪。﹞前﹑後嶼。

鼓山裏阮洋﹑灰崎﹑磕下石﹑劍山﹝石如劍痕﹐臨江﹞。

桑溪裏獵嶺。

晉安東鄕縣東七十里。舊無「東」字。

海曲裏湖江山﹐在海中。

合浦南裏浮崎﹑洋嶼﹑猴嶼﹑閩安鎭。

北裏﹝舊名海濱裏﹞鐵場﹑殷嶼﹑翁崎。

海畔裏王晡山﹝海中﹞﹑海雷石﹝波濤所穿﹐其下成竅﹐風搖則訇然有聲﹞。

晉安西鄕縣東五里﹐舊名靈芝。有淸平﹑永樂﹑習賢﹑易俗﹑孝義爲五里﹐今並爲三里。閩越王郢塚霥﹐縣東田鄕。

孝義裏鷓鴣﹑秋竹﹑鵝鼻嶺。

瑞聖裏大乘前﹑竹嶼﹑橫嶼。

易俗裏舶塔頭﹑東嶽前﹑奉眞橋﹝元丰三年﹐道士顏象環作﹞﹑艸參亭橋﹝靖國年作﹞﹑茶園山﹝王延稟爲李仁達敗﹐奔之﹞﹝底本作「奔之」﹐庫本同﹐崇抄作「奔之處」。﹞﹑茶山館﹝舊閩縣尉廨也。崇寧三年敕以常平錢置漏澤園﹐遂於此創。今爲東禪菜園﹐卽雞公巷口也﹞。

髙蓋南鄕縣南十五里。舊無「南」字。有仁徳﹑方勝與今三里爲五。今並焉。

時升裏﹝舊龍政裏﹞浮橋頭﹑下渡。

仁丰裏蓋竹﹑髙蓋﹑仙人井。﹝底本作「仙人非」﹐據崇抄攺。﹞

光徳裏髙湖。

髙蓋北鄕縣南十里。舊烏石鄕﹐﹝底本作「烏石鄕」﹐崇抄同﹐庫本作「鳥石鄕」。﹞有周鼎﹑下惟﹑﹝底本作「下惟」﹐庫本同﹐崇抄作「下帷」。﹞令徳與今二里爲五。今並焉。

加崇裏王阪洋﹑橫山頭﹑河口﹑烏石洋﹑﹝底本作「烏石洋」﹐崇抄同﹐庫本作「鳥石洋」。﹞上﹑中﹑下航﹑釣龍臺﹝閩王時﹐江邊號新市堤。翁承閤還朝﹐審知餞行於此﹞。

髙惠裏木道﹑河口﹑五龍塘。

崇善東鄕縣南七十里。舊名希福東鄕﹐凡四里。

還珠北裏扈嶼。

南裏橫嶼。

榮繡裏麻溪。﹝舊名西集裏。淳祐戊申﹐待制侍郎陳公塏爲鄕帥。誥詞云「榮哉此行﹗何殊晝繡。」知閩縣師輿從士民之請﹐立「榮繡坊」於大義。蓋陳氏世居此地。鄕貴觀文殿學士毅齋鄭公性之書扁。裏遂以「榮繡」名﹞。﹝榮繡裏名及以下注文﹐皆記淳熙成志後六十餘年事﹐當是後人所加。各本皆有之。但文字各有出入﹕底本作「陳公塇」﹐庫本作「陳公瑄」﹐崇抄作「陳公塏」﹐查本志三十一卷朱貔孫序及《宋史﹟陳塏傳》﹐當是「塏」字﹐據攺。又底本「知閩縣帥與徒士民之請」﹐崇抄作「知閩縣帥從士民之請」﹐庫本作「知閩縣師輿從士民之請」。查本志「公廨類二﹟善溪廟」條﹐記及陳塏爲鄕帥﹐率知閩縣師輿致禱事﹐可互證﹐因據庫本攺。又「榮繡裏」是淳祐後攺之裏名﹐本志水利﹑僧寺等捲仍書「西集裏」。又此裏爲「陳氏世居之地」﹐又稱塏爲「鄕帥」。查《宋史﹟陳塏傳》作「嘉興人」﹐當是遷居久後還鄕任職者。﹞

方嶽裏

崇善西鄕縣南七十里。舊名希福西鄕。﹝底本作「舊多希福西鄕」﹐參前條「崇善東鄕」注文﹐知是「舊名希福西鄕」之誤﹐正之。﹞有永慶﹑慕賢與今三里爲五。今並焉。

待仕裏塔林﹑方山。

淸廉裏段塘﹑虎頭。﹝底本作「虎�」﹐缺一字﹐庫本同﹐據崇抄補。﹞

靈岫裏館前﹑劉嶼。

開化東鄕縣東九十五里。舊無東字。有受善裏與今二里爲三。今並焉。

光俗裏營前﹑籌崎﹑竹嶼。

至徳裏洞江﹑澧瀆。

開化西鄕縣東南三十里。舊溫泉鄕。有歸化﹑崇信與今三里爲五。今並焉。

歸仁裏盧螺﹑石步。

永福裏舊永安裏﹑城門山。

髙詳裏

贊賢鄕縣南百里。﹝底本作「縣南百�」﹐缺一字﹐據崇抄補。﹞

紹惠裏瑯崎。

欽仁裏焦溪。

歸義裏蔗崎﹑枕嶼。

積善裏靑布﹑苦竹。

安仁鄕縣東十七里。

接賢裏白浮。

仁惠裏城門﹑龍泉﹑盧下。

永盛南裏石鼈。﹝後爲雷所震﹐斷之。今半猶存。﹞

北裏﹝舊勝殘裏﹞磕下﹑筋竹﹑石山﹝有自然井水甘美﹞。

開化裏洋下﹑連阪﹑林浦邊﹑郡崎﹑上下董。

○連江縣

﹝望﹞

州東北九十里。【《舊記》﹕百六十里。】晉太康四年﹐以溫麻船屯立。【《晉志》《宋志》皆有溫麻縣。】隋開皇中﹐省入閩縣。唐武徳六年﹐復析置。其年攺爲連江。【以縣治連接江水﹐故名。崇寧三年﹐尙書省以縣萬戶﹐﹝底本作「以孫萬戶」﹐庫本作「以系萬戶」﹐據崇抄攺。﹞擬差京朝官知。】

東﹣﹣西九十五里。

南﹣﹣北百十五里。

東海﹐二十里。

西懷安縣界﹐四十里。

南閩縣界﹐二十五里。

北羅源縣界﹐四十五里。

東南海﹐三十五里。

西南閩縣界﹐二十五里。

東北羅源縣界﹐百二十里。

西北懷安縣界﹐九十里。

七鄕舊五鄕二十四里

寧善鄕縣東南四十里。舊有丰邑﹐後並。

欽平上裏東塘村。

下裏白沙浦通津橋﹝初﹐梁石爲步﹐中流以舟濟﹐號中濟。政和甲午爲十八梁﹞。

崇徳裏桑嶼﹑東路﹑上下於塘﹝在海中﹞﹑﹝庫本﹑崇抄作「竽塘」。﹞關嶺﹑蛤沙﹑北交﹝舊有鎭﹐今廢﹞﹑大小亭山﹝昔黃氏兄弟載寶沒於此﹐遂二處立廟﹞。

永福鄕縣南二十四里。

新安裏荻蘆。

安慶裏赤沙渡﹑赤沙館。鄭崎。

永貴裏﹝舊有上﹑下裏亭﹐並。﹞船步渡﹑荻蘆寨﹝有渡﹞﹑二沙鎭﹝今廢﹞﹑後浦。

太平鄕縣西四十里。

光化裏羅崙渡﹑潘渡。

淸河裏

臨江裏泗口﹑湯洋﹑長圓﹑盧溪﹝舊有北嶺鎭﹐後廢﹞。

安仁裏上屯﹑東岸﹑白巖﹑中屯﹑陂西﹑天鑿﹑長溪﹑下屯﹑菜洋﹑東岸渡﹑七猴渡。

名聞下鄕縣西北七十七里。

安義裏辛洋溪﹑丹洋﹑下屯﹑洪路。

中鵠裏南阪山﹑黃巖村。﹝舊名通化。唐張瑩嘗有詩﹕「一箭不中鵠﹐五湖歸釣魚。」景徳中﹐以更裏名﹞。

惇賢裏翠林山。

安定裏洋尾﹑東充。

名聞上鄕

加賢裏九彎溪﹑西際。

下裏麥浦。

進賢裏東塘﹑黃坑。

歸仁裏﹝舊屬太平鄕﹞米令橋頭。

五賢上鄕縣東北百五十里。

集政裏上洪﹑﹝崇抄有旁注攺「洪」爲「鴻」。﹞白鵠﹑下廉﹑麻村﹑臨海。

安徳裏狀元坊﹝以鄭侍講鑑兩優釋褐﹐名﹞。

招賢下裏﹝舊不分上﹑下裏﹞峽口鎭﹝今廢﹞。

五賢下鄕

保安裏瓷窯﹑管瀆。

建興裏浮曦﹑赤石村。

招賢上裏

○侯官縣

﹝望﹞

州西南百步。唐武徳六年置﹐治州西江岸﹐水陸三十一里。貞觀五年﹐省入閩縣。長安二年﹐析閩縣西十二鄕復置。貞元五年﹐洪水漂壞。後團練觀察使鄭叔則奏﹐移入州城。元和二年﹐省﹔五年﹐復置。【先是同長樂省﹐﹝底本作「先見同長樂省」﹐崇抄同﹐據庫本攺。﹞仍置場徵﹐世不便﹐﹝庫本作「民不便」。﹞遂復置。】僞閩龍啟元年﹐攺爲閩興﹐以長樂爲侯官。三年﹐皆復舊。

東﹣﹣西百八十里。

南﹣﹣北二百九十里。

東閩縣界﹐五十步。

西永福縣界﹐八十里。

南閩縣加崇裏﹐二里。

北懷安縣崎山界﹐五里。界首至縣﹐二十里。

東南閩縣寧越門﹐一里。

西南永福縣筇溪村﹐五十里。界首至縣﹐五十里。

東北懷安縣界﹐二里。

西北閩淸縣仁溪埕﹐百里。界首至縣﹐三十里。

十鄕五十里

桂枝鄕縣西南二里。以唐陳去疾登元和十四年科第﹐攺名。劉若虛作「陳淑」。《唐登科記》無「陳淑」﹐有「陳蜀﹐閩縣人」。

榮親裏﹝舊名延福。咸平五年﹐劉若虛登第﹐授大理評事﹐知溫州永嘉縣。解任歸鄕時﹐王父母﹑父母俱無恙。謝侯泌因攺今名以寵之。若虛自記﹐仍賦詩﹞。

聚星裏城內。

永平裏城內。

東孝悌鄕縣南八十里﹝舊無東字﹞。

安平裏陳湖。

馴翚裏小目溪。

永欽裏柳橋。

處仁裏﹝舊屬桂枝鄕﹞。

孝順裏﹝城西艸市﹞。

美宅裏祭酒嶺﹝俗呼爲「進酒」。湛溫﹐光州人﹐事王延翰﹐官至禦史大夫﹑國子祭酒。時﹐延稟守建州﹐與延翰有隙﹐遣使覘之。延翰命溫往餞﹐因鴆之。溫嘆曰「唇亡則齒寒﹐吾寧以一身代萬人肝腦塗地。」引卮獨酌﹐斃於嶺下﹞。

西孝悌鄕縣西百里。舊修文鄕。

揚名裏赤岸。

惠化裏赤岸。

齊禮裏塘岸。

招賢裏石門。

順平裏石門。

勝業鄕縣西十五里。

新安裏瓦埕。

孝成裏新道﹑玉山﹝宿猿洞之西南﹐僞閩望祀之所﹞。

正節裏廊回。

方興裏後塢。

方樂裏洪塘。

修仁鄕縣西南七十里。

永康裏橫棣。

遷蝗裏南嶼。

綏平裏坎下。

靈鳳裏髙崎。

海平裏曇崎。

永安鄕縣西北百六十里。

嘉祥東裏大湖洋。

西裏白沙。

保安上裏大目溪﹝崇慶院前丰澤潭。相傳﹕龍每二年一興﹐﹝底本作「相傳龍�二年一興」﹐缺一字﹐庫本作「相傳有龍二年一興」﹐崇抄作「相傳龍每二年一興」﹐據補。﹞興則暴雨漲溪﹐衝梁突岸。乃以鐵纜纜之﹐上鑄鐵佛﹐縫罅皆藏鐵。自此不爲患﹞。

下裏蒙溪。

永興裏黿村。

淸化裏黿村。

守仁裏仁溪﹑湯背。

石門鄕縣西北八十五里。

九功上裏甘蔗。

下裏甘蔗。

歸徳裏唐舉。

萬安裏彭蜞。

東太平鄕縣西北百二十里。

興禾裏嶼頭。

東安裏黃沙嶺。

安仁裏雪峯﹑湯院。

加川裏後尾。

疇川裏後尾。

西太平鄕縣西北百二十里﹝舊原丰﹞。

仁徳裏大﹑小若。﹝底本有關各處皆作「大小若」﹐庫本同﹐崇抄原亦作「若」字﹐又再添加「竹」頭﹐遂成「篛」字。按今地名是「大﹑小篛」﹐或非宋代原名﹐仍從其舊。﹞

旗亭裏

志節裏

惇和裏

永寧裏﹝以上四里﹐地名侯官鎭﹞

五芝鄕縣西南百里﹐舊令善鄕。

閩光裏﹝《方輿記》﹕月嶼。出蟟蛤﹐號蟟沙﹝底本作「出潦蛤﹐號潦沙」﹐庫本同﹐據崇抄攺。﹞

淸政裏﹝舊曰「貞正」﹐避仁廟諱﹐攺﹞白鶴。

三秀裏黃岸﹑江口。

新興裏古靈。

吉壤裏龍湖。

○長溪縣

﹝望﹞

州東北。水陸五百四十五里。【《舊記》﹕八百五十六里。】唐武徳六年﹐析連江置。尋省以爲寧遠鎭。長安二年復置。【縣南有溪數十里﹐通海。】寧遠故城遺址今尙存。【或言「長溪﹐唐嘗升爲松州。」按《舊唐志》﹕武徳中﹐括州管松﹑嘉﹑臺三州。﹝底本作「括州管松﹑嘉﹑合三州」﹐庫本同﹐據崇抄攺「合」爲「臺」。﹞七年﹐廢松州爲松陽。則長溪未嘗爲松州也。】

東﹣﹣西八百四十五里。

南﹣﹣北六百三十里。

東海﹐十里。自海至楡星嶼﹐二百里。

西建寧府界﹐二百三十里。界首至政和縣﹐百七十里。

南海﹐百里。

北處州界﹐三百六十里。界首至龍泉縣﹐三百里。

東南海﹐十里。

西南寧徳縣界﹐百五十里。界首至縣三十五里。

東北溫州界﹐二百里。界首至平陽﹐一百里。

西北處州界﹐四百里。界首至縣﹐三百里。

四鄕二十二里

勸儒鄕縣東北。唐林嵩登乾符二年第﹐觀察使李晦表請攺鄕裏﹐因敕賜今名。

擢秀裏﹝底本作「折秀裏」﹐庫本同﹐據崇抄攺。﹞赤岸﹑鹽埕﹑文翁橋﹑飯溪﹑沙江渡﹑龍首橋﹑三沙峯火寨。﹝「三沙峯火寨」﹐崇抄於「峯」旁添攺「烽」字﹐疑非舊名。﹞

望海裏斂村﹑太姥山﹑村﹑﹝底本作「�村」﹐缺一字﹐庫本作「文村」﹐據崇抄補。﹞三陀九嶺﹑﹝崇抄作「王陀九嶺」。﹞益溪﹑大小圓塘﹑白露﹑鹽埕﹝六十六竈﹞。

遙香裏白林橋﹑翁潭﹑王孫﹑雁溪﹑三尖。

育仁裏南北鎭﹑後埕﹑沙埕﹝縣四里﹞。

廉江裏桐山﹑駱駝嶺﹑百秤。﹝崇抄作「百祥」。﹞

靈霍鄕縣西南六十里。

萬安裏大小黃沙﹑獅頭﹑鹽埕﹝與擢秀裏百二十五竈﹞﹑金波橋﹑宣化橋﹑﹝底本「宣�橋」﹐缺一字﹐據崇抄補。﹞戢田﹝縣北﹞﹑龍首山﹝崇抄作「龍貢山」。﹞﹝西脇有淸泉﹐病者飲輒愈﹞。

溫麻裏石背﹑東灣﹑鹽田。

柘陽裏蓋竹﹑蟬洋﹑重魚﹑羅浮。﹝崇抄作「羅魚」。﹞

沿江裏古漏﹑蘇洋﹑大流港。

秦溪東裏東屬﹑下益﹑才良。﹝底本作「下益才良」﹐崇抄作「下盃方良」﹐庫本作「下盃才良」。﹞

西裏大小籰﹑黃崎﹑深浦。

永樂鄕縣西北二百里。

仁風裏龍臯﹑茜洋﹑黃蘭﹑秦溪口﹑白沙﹑大梅。﹝底本作「大海」﹐庫本同﹐據崇抄攺。﹞

西興裏白沙﹑廉村﹑薛家阪﹝唐進士薛補缺令之所居。其孫芳杜﹐爲人正直。旣死。鄕人爲立祠﹐與令之同祠。立亭曰「淸風」﹞。﹝底本作「唐�����今之所居」﹐缺五字﹐且誤「令之」爲「今之」﹐又「爲人�直」﹑「與�之同祠」皆缺字﹐據庫本補。﹞

欽徳裏繆洋﹑雞嶼﹑牛嶺。

平溪裏大小魚溪﹑西溪﹑麻竹﹑斜灘。

歸化東裏察洋﹑湖邊。

西裏松潭溪﹑船潭。

安東鄕縣東南九十里。

安民裏﹝縣南十里。地形飲海中作蜂腰。﹝底本作「蜂要」﹐庫本同﹐據崇抄攺。﹞東名上限﹐西名下限。往嘗截之通潮﹐以不能而止。歲春夏交﹐有跨魚掩至﹐其積如山﹞鹽埕﹑沙舌﹑髙平山﹝俗傳﹕菖洪嘗遊其上﹐有丹鼎﹑丹竈﹞。

新南裏吒崎﹝舊有浙津驛在八尺瑯玕頭﹐今廢﹞。

連海裏﹝底本作「建海裏」﹐據庫本﹑崇抄攺。﹞蚶硯石﹑苦竹﹝濱海之民﹐多「滬業」。《輿地誌》﹕「海濱漁捕﹐張兩翼﹐潮上﹐卽沒以取魚。謂之「滬業」﹞。﹝底本作「扈業」﹐崇抄同﹐庫本作「滬業」。按﹐陸龜蒙《漁具詠序》云「列竹於海澨曰滬」﹐據攺。﹞

招賢裏﹝舊無﹞上下角﹑西臼﹑蠣澳﹑大小金鹽埕﹝同安民裏輸寧徳縣﹞。

○長樂縣

﹝緊﹞

州東南百里。【曾師建《記》﹕百二十里﹐潮信也。】唐武徳六年﹐析閩縣地爲新寧縣﹐在惇素裏平川。【距今縣十五里。】尋攺爲長樂。上元元年﹐防禦使董玠以其卑湫﹐移治吳航頭。元和三年﹐省入福唐縣。五年﹐復置。僞閩龍啟元年﹐攺爲侯官縣。三年﹐仍舊。永隆三年﹐攺閩縣爲長樂﹐長樂爲安昌﹐明年仍舊。

東﹣﹣西百二十里。

南﹣﹣北六十五里。

東海澳﹐三十五里。

西閩縣界﹐一里。水路百二十里至縣。

南福淸縣界﹐五十里。

北山外大海﹐取連江縣界﹐﹝底本作「取」﹐崇抄同﹐庫本作「去」。﹞百二十里。

東南千零裏至東洛。水路百二十里。

西南泉元裏至石尢嶺﹐﹝各本均只作「尢嶺」二字。按其下「泉元裏」條﹐有「石尢嶺」。又卷三「福淸縣」亦記「北長樂縣石尢嶺分水爲界」﹐知脫一「石」字﹐補之。﹞三十五里﹐福淸縣界。

東北新開裏到當西澳﹐水路百二十里﹐外連江縣界。

西北賓興裏至閩縣苦竹溪﹐水路十五里。﹝底本作「小路」﹐據崇抄攺。﹞

四鄕舊七鄕三十二里

善政鄕縣西一里﹐並永泰鄕爲之。﹝廉風﹑建興﹑崇徳﹑惇素﹑崇賢﹐舊屬永泰。﹞

賓賢裏﹝舊徳致裏。因鄒異中經明行修科攺。﹞河南臨水渡﹐出首石﹝縣主山﹐髙二十餘丈﹐廣數十里﹐中有泉。四望皆水也﹐又名「四水口」﹞﹑縣驛﹝縣南十五步﹞﹑臨水驛﹝縣西一里﹞﹑吳航頭﹝相傳夫差略地至此﹐未必然﹞。

逍遙裏黃彈嶺。

進賢裏桃坑﹝源出董平山﹞。

廉風裏董平山。

建興裏﹝距海半里﹞。

淸平裏沙坑。﹝距海半里。縣濱海處多沙﹐風颺飛積﹐小成坡﹐大成山﹐歲歲遷徙無定﹐撲面瞇目﹐﹝底本作「撲面昧日」﹐據庫本﹑崇抄攺。﹞無所不至﹔而米谷﹑飲食中殊無之。亦異也。﹞

崇徳裏北湖﹝距海三里﹞。

惇素裏﹝舊縣治﹐距海五里﹞

崇賢裏晁石。

仁義裏獲溪橋﹝源出大山陽﹐流入演江﹐江闊九里﹐深十一丈﹐東流二十里入海。昔有二龍起於江中﹐白歸山陽﹐則白龍潭也﹔黑居山陰﹐則祥雲潭也。有人於潭側獲卵殼﹐大如斗﹞。

昌化鄕縣東南十里﹐並依徳鄕爲之﹝海濱﹑崇化﹑良田﹑千零。舊屬依徳﹞。

絃歌裏石梁。

海濱裏東石。

崇化裏流水。

良田裏江田。

千零里社下﹑鐘門驛﹝今無﹞。

崇仁裏湖東。

和風裏河下﹑雙髻石。

招賢裏竹■﹝土尋﹞。

永勝裏千歷。

二難鄕縣西南五里﹐舊崇丘鄕。以潘循﹑潘衢同登祥符元年第﹐攺。後並安時鄕之昆由﹑依福﹑靈石﹑泉元﹑歸義裏。

同榮裏﹝疑更「歸義」爲之﹞參溪﹑破石潭﹝下有石柱廟﹞﹑摶紗潭﹝深不可測﹐嘗有以紗一摶測之﹐不至其底﹞。

崇丘裏大邊﹑洋門。

信徳裏小邊。

嵩平裏白田。

﹝上三里﹐舊屬閩縣。咸平二年﹐以煎鹽之鄕與閩縣惟界一嶺﹐私販叢至。踰境卽非所部﹐閩之弓手倉卒莫至﹐遂以隸之﹞

泉元裏石尢嶺﹑白巖山。

依福裏﹝前曾村﹞

靈石裏小門。

昆由裏百石堰﹑黃龍潭﹝底本作「黃龍潭」﹐庫本﹑崇抄皆作「黃新潭」。﹞﹝歲旱﹐雩之。昔有巫者妻漚麻潭側﹐見黃龍首藉其上﹐馳以告其夫﹐夫以告縣。往祈之﹐俄而大雨﹞。

芳桂鄕東北二十五里。

新開裏梅花村。

方樂裏東皇村。

大宏裏﹝以林犯禦名思中宏詞﹐﹝林愼思﹐長樂人﹐字虔中﹐唐咸通十年﹐以博學宏詞第進士。本志因南宋孝宗名「愼」﹐故避諱以「犯禦名」三字代之。﹞奏名﹞大石﹑渡橋。

萬安裏相村﹑祥雲潭﹝舊名「玄云」。祥符中﹐避聖祖名﹐攺。旱﹐禱卽應﹞。

惇化裏古爛嶺。

《三山誌》卷第二終

●卷第三地理類三

敍縣

福淸縣

古田縣

永福縣

閩淸縣

寧徳縣

羅源縣

懷安縣

○福淸縣

﹝望﹞

州東南百二十里。【《舊記》百七十七里。】唐聖歷二年﹐析長樂南八鄕置萬安縣。【因鄕爲名。】天寶元年﹐攺爲福唐。梁開平二年﹐攺爲永昌。唐同光元年﹐復爲福唐。僞閩龍啟元年﹐攺爲福淸。【或曰「晉天福初攺爲南臺縣」。考﹐未見。】

東——西百二十里。

南——北百四十七里。

東大海﹐五十里。

西興化軍百丈嶺分水爲界﹐六十里。

南大海﹐百二十里。

北長樂縣石尢嶺分水爲界﹐二十五里。

東南海。

西南莆田縣縣嶺分水爲界﹐六十里。

東北長樂縣薛田嶺分水爲界﹐五十里。

西北閩縣常思嶺分水爲界﹐六十五里。

七鄕舊十鄕三十六里

太平鄕縣東五里。舊有龍興﹑崇賓裏﹐後入永東﹑永西﹑海壇三里。

永東裏通海橋﹝俗名河頭﹐舟楫所萃。天聖五年﹐以木爲之。元祐中﹐增十三間﹐名坦履。紹興中﹐知縣黃童以橋南勢卑﹐增築八梁﹞。

永西裏

修仁裏﹝舊屬永樂鄕﹞

海壇裏﹝海中間﹐八百里﹐戶三千﹞

萬安鄕縣西南﹐四十里。舊有文秀鄕﹐以翁諫議承贊得名﹔嘉祐省﹐隸萬安。

萬安裏

新丰裏﹝舊屬太平鄕﹞

靈徳裏

蘇田裏﹝舊屬文秀鄕﹐有裏﹑外﹐今並。﹞萬安橋﹑鐵場橋。

光賢裏﹝舊屬文秀鄕。翁承贊之居﹞

安香裏﹝舊屬文秀鄕。相傳雪峯眞覺僧歸莆中﹐囊山僧妙應迓之﹐舉香問訊﹞

崇徳鄕縣東南五十里。山亭鄕﹐舊有遵義﹑遵教﹑靈瑞﹑時和裏﹐今並附近諸鄕。

欽唐裏

惇和南裏﹝舊有惇和北裏﹐今並﹞

歸化北裏

南夷北裏﹝舊屬山亭鄕﹞

拜井裏﹝閩王審知築占計洋﹐鑿井無水﹐拜而得之﹞

安夷南裏﹝舊屬山亭鄕。﹞

孝義鄕縣南二十五里。舊有萬壽﹑桑裏。後並。

棲仁裏

江陰裏﹝舊屬崇徳鄕﹞

臨江裏徑江﹑躡雲橋﹝元丰初作。名鰲江橋。政和五年爲亭。淳熙初﹐攺今名﹞。﹝底本於「臨江裏」下有此注文﹐庫本同﹐崇抄所無。﹞

南匿裏﹝舊屬萬安鄕﹞

歸化南裏﹝舊屬崇徳鄕﹞

長東鄕縣西四十里﹝舊有長樂西鄕﹐此爲東鄕。後並西鄕。此遂去「樂」字﹞。

文興裏﹝舊無﹞

淸元裏﹝舊半屬西鄕﹞

永壽裏

新寧裏﹝舊屬西鄕﹐有裏﹑外裏﹐今並﹞

方興裏

感徳鄕縣東二十五里﹝舊有鱣庭裏。今並﹞。

仁壽裏

潯洋裏﹝舊屬孝義鄕﹞

新安裏

方成裏

永賓裏

方樂南裏﹝舊有北裏﹐今無﹞龍江橋﹝闊五里﹐中浮六丈。政和中﹐增四十二間。林舍人遹《記》﹐以「連滄巨浸」名。劉提刑嶠攺名「永平」。紹興中﹐林少卿栗攺今名﹞。

永樂鄕縣西十二里。舊有常樂﹑元福﹑立徳裏。後並。

永福裏

淸遠裏﹝舊屬萬安鄕﹞

善福裏﹝舊屬長樂東鄕﹞士林橋﹝水陸院之左。開寶五年創﹐治平元年修﹞﹑無患橋﹝近林眞君煉丹之地。相傳﹕飲其水者無疾患。今攺爲「龍津」。林樞密希《記》﹞﹑交溪橋﹝宣和四年作﹞。

遵義裏﹝舊屬山亭鄕﹞

○古田縣

﹝望﹞

州北二百八十里。唐開元二十八年﹐洞豪劉彊【﹝本志多處述及古田洞豪歸唐之事﹐但其名或作「劉彊」或作「劉疆」不一。因從底本中多數﹐統一爲「彊」。﹞等三人以土地﹑人民歸於都督李亞丘。乃遣楊參軍招致林鎔《記》作「溢」。】等千餘戶﹐咸曰「祖父咸亨中來此潛焉。因古昔田畝墾辟而居。」以聞於朝。明年﹐立縣雙溪之匯﹑屏山之南。平陸三十五里。【《新唐書》謂﹕「永泰二年﹐析侯官﹑尢溪置」﹐誤。】皇朝太平興國五年﹐從轉運使楊克讓之請﹐乃遷治於水口。【今嵩溪驛乃縣庭。】端拱元年﹐仍舊。【轉運使崔策請﹐卽從之也。﹝底本作「卽��也」﹐缺二字﹐庫本作「卽從之」﹐據崇抄補。﹞】

東——西八十三里。

南——北二百五十里。

東連江縣界﹐百四十里。界首至縣二百里。

西南劍州界﹐百四十里。界首至縣二百里。

南水口鎭﹐八十里。

北建寧府界﹐百四十五里。界首至府二百里。

東南侯官縣界﹐百七十里。界首至縣百九十里。

西南閩淸縣界﹐八十里。界首至縣六十里。

東北羅源縣界﹐三百里。界首至縣六十里。

西北建寧府界﹐﹝底本作「建寧府�」﹐缺一字﹐崇抄只作「建寧府」﹐不示缺﹐據庫本補。﹞八十里﹐界首至府九十里。

四鄕十三里

建東鄕﹝底本作「�東鄕」﹐缺一字﹐庫本只作「東鄕」二字﹐不示缺﹐據崇抄補。﹞

保安裏東溪﹑感溪﹑屈斗﹑轉水﹑鳴玉橋﹝下有磨劍石﹞﹑戴星州﹑平沙橋﹑龍津橋﹑勸農橋﹑溫泉橋﹑仙巖﹑花巖井﹑尖峯﹑小尖峯﹑醴醻山﹑上坊龍潭﹑下坊龍潭﹑古城山﹑環屏山﹑花山。

崇禮裏白沙﹑淩橋﹑茶亭﹑螺坑﹑風伯林﹑龍井﹑桃花塢﹑五花山﹑玉山﹑大仙峯。

瀨溪裏破石﹑車竿﹑﹝《寰宇記》云﹕瀨溪﹑積善二里﹐南唐保大六年﹐﹝底本作「南唐��六年」﹐缺二字﹐庫本同﹐崇抄則作「南唐武徳六年」。按武徳爲唐初年號﹐當時古田未建縣﹐亦未設南劍州。南唐李璟年號升元﹐有六年﹐亦未治及南劍。惟有李璟於保大四年破建州滅王延政﹐南劍﹑古田爲其所轄。因補正爲「保大六年」。﹞隸南劍﹞今有瀨溪﹑白銀峯﹑後溪龍潭。

和平裏神前﹑芋洋﹑小鱟﹑﹝底本作「小鱟」﹐庫本同﹐崇抄作「小黌」。﹞谷口﹑黃田﹑林洋﹝皆驛路﹞﹑潮魚橋﹑湯橋﹝半屬閩淸﹞﹑淸潭橋﹝舊從朱坑鋪前渡﹞。

恩惠鄕舊有長安裏。今無。

慕仁裏天宮嶺﹑羊角﹑洪頭﹑筋竹﹑黃柏口﹑桃洲﹑髙家遊﹑覆船嶺。

新興裏左拔﹑副拔﹑平湖﹑石崎山。

橫溪裏橫口﹑東西溪﹑銀場窟﹑黃柏造山場﹑栗木洋。

新俗裏﹝舊名洛陽。出牡丹﹑芍藥。建中靖國元年攺﹞包地﹑白溪﹑庵溪﹑靑溪。﹝崇抄無「新俗裏」之下整段注文。﹞

元和鄕

邵南裏金坑﹑倒坑﹑胭脂籠﹑牛頭嶺﹑甘溪﹑潭溪。

安民裏辜洋﹑廖洋﹑蘇洋。

靑田鄕

安樂裏西寮﹑蓋竹﹑杉洋﹑徐阪﹑皮寮﹑西溪﹑潭書﹝皆造竹紙﹞。

移風裏﹝舊無﹞竿舟﹑﹝崇抄作「竽舟」。﹞嵩舟﹑西溪﹑白籰﹑若洋造山場﹑石龜﹝口眼悉具﹐長二丈﹐廣八九尺。一人登其上﹐亦微動﹞﹑寶泉山。

順委裏﹝犯禦名﹐攺爲順﹞黃柏﹑茶洋﹝造竹紙﹞。

○永福縣

﹝緊﹞

州西百二十里。唐永泰二年﹐節度李承昭析侯官﹑尢溪縣各一鄕置。號永泰。【《新唐﹟志》﹕「咸通二年﹐析連江及閩置。」誤。】皇朝崇寧元年攺今名。【避哲廟陵名。】

東——西百五十五里。

南——北百二十里。

東侯官縣界﹐六十里。

西南劍州尢溪縣界﹐六十五里。

南興化軍興化縣界﹐七十里。

北閩淸縣界﹐四十五里。

東南興化軍界﹐八十五里。

西南泉州徳化縣界﹐百里。

東北侯官縣界﹐七十五里。

西北閩淸縣界﹐六十里。

三鄕十四里

丰和鄕縣東七十里。舊裏五。後並永泰爲「唐元」。

待旦裏﹝抵侯官﹐皆危居﹑斜耕之地。﹞東新橋﹝旁有款驂亭﹞﹑湯泉。

保安裏大小妃山﹝越王葬二妃於此。鑄鐵蓋以掩之﹞﹑湯泉。

永安裏大樟﹑大宵﹑官獵﹑﹝庫本作「大霄﹑觀獵」。﹞東洋。

唐元裏創嶺﹑石人坑﹑巖村﹑郭店﹑龍嶼﹑福淸十八溪路。

通化鄕縣南三十步。

開平裏縣市﹝平政橋﹐在重光寺前。以木作十八盤﹐用舟三十六乘之。盤長一丈四尺﹐闊一丈﹔舟長三丈﹐闊四尺。紹聖四年作﹞通京橋﹑宣和橋﹑政和橋﹑太原灘﹝下石刻「太原」二字。相傳﹕唐大中初﹐王令罷秩﹐艤舟於此。邑中餞行﹐暮夜未返。其夫人題詩一章﹕「何事潘郎重別筵﹐君心未斷妾心懸。太原灘下相思處﹐猿叫山山月滿船。」政和三年﹐知縣陳武佑以刻石﹞﹑方廣巖﹑極樂巖﹑六洞仙巖﹑永泰鎭﹝今廢﹐縣南五里有大湯﹑小湯﹞﹑陳山。

光徳裏大小洋﹑北山﹑鍾山﹑古■﹝火﹝門外東內﹞﹑圓埕﹑蘇坑。

新丰裏魚坑﹑辜洋﹑黃坑口﹑湯泉﹑白面。

平蓋裏﹝髙蓋山下﹞黃柏洋﹑花林莊﹑東坑口﹑上下拔﹑謝洋。

安樂裏杉洋﹑永安橋﹝通興化﹑尢溪﹞白腰﹑胡鼻﹑毗坑﹑朱洋。

和平鄕縣西南九十五里。

歸義裏洑口﹑龍湘﹑石瀨﹑登衝﹑溪東﹑葛洋。

永津裏﹝庫本作「龍津裏」。﹞﹝舊曰新津﹐居人沿溪﹞峬嶺﹑陽井﹝溪流石上﹐六尺﹞。

義仁裏洪面﹑拏板﹑後池﹑辜嶺。

感應裏五十﹑鼈坑﹑大獵﹑﹝庫本作「大豨」。﹞柳園。

保徳裏濁水塘﹑貫尾﹑際門﹑衝口。

○閩淸縣

﹝中﹞

州西北百二十里。唐貞元中﹐【徐絳記元和中﹐誤。﹝底本無「誤」字﹐庫本同﹐據崇抄補。﹞】觀察使王翃析侯官縣十里﹐【﹝底本及庫本﹑崇抄皆作「觀察使王雄」﹐查本志卷二十「秩官﹟郡守」表中﹐貞元八年任觀察使者﹐各本皆作「王栩」。檢《唐書﹟王翃傳》﹐其姓名當是「王翃」﹐則以上各本作「雄」﹑「栩」者皆誤﹐今悉正之。﹞】置梅溪場。【《新唐書》云「置縣」﹐誤。】梁乾化元年﹐王審知以爲閩淸縣。【縣路﹐僧法箋開﹐治通避峻﹐頗有條理。】

東——西八十里。

南——北百二十里。

東侯官縣仁徳裏﹐十五里。界首至州百二十里。

西南劍州尢溪縣松陽裏﹐﹝底本「南劍」下無「州」字﹐庫本同﹐據崇抄補。﹞七十里。

南永福縣新丰裏﹐五十里。界首至縣五十里。

北古田縣和平裏﹐七十里。界首至縣三十里。

東南侯官縣守仁裏﹐十五里。界首至州百二十里。

西南永福縣平蓋裏﹐百里。界首至縣五十里。

東北古田縣邵南裏﹐六十里。界首至縣六十里。

西北尢溪縣松陽裏﹐七十里。

二鄕十里

奉政鄕縣東北三十里。

宣政裏天王渡﹑﹝底本作「天�渡」﹐缺一字﹐據庫本﹑崇抄補。﹞白塔渡﹑鍾湖﹝山半﹐內有湖泥如浦漵﹐生蘆荻。相傳﹕中有積水﹐應海潮盈縮。旱﹐禱雨於此﹞﹑﹝底本作「應海潮盈��旱禱����」﹐缺六字﹐崇抄作「應海潮盈禱雨於此」﹐不示缺。庫本作「應海潮盈縮旱禱雨於此」﹐據補。﹞石竹山﹝底本脫「石竹山」三字﹐據庫本﹑崇抄補。﹞﹝縣南二十里﹐山半有靈壇石﹐巧如畫屏。﹞﹑猴嶼﹝相傳﹕山下有穴﹐水流相通。猴猿多居之﹐有佛迹盤石上﹞﹑鵲仙橋。﹝底本「石竹山」及「猴嶼」以下注文與庫本同﹐崇抄之文字順序稍異。﹞

安仁裏白面山﹝天晴望之﹐巖石隱隱如人面而白﹞﹑溫泉。

金沙裏

賀恩裏﹝唐乾符中﹐有池錫家﹐天雨錢數萬。夜夢人送鐵鎖二﹐至旦﹐果得。後有鶴盤旋下庭。號其山曰朱頂﹐林曰白鶴。至今子孫家焉﹞

永寧鄕縣西山五十里。

蓋平裏石屋山﹝巖下有石屋﹑仙人棋局﹞。

護仁裏薛丕山﹝產石花異果。﹝崇抄作「產名花異果」。﹞相傳逸人薛丕於此居﹞。

仁壽裏大渭仙峯﹝崇抄﹑庫本作「大帽山峯」。﹞﹝峯接永福界﹐有鼓聲﹐或一月三五鳴﹐或不鳴。經年云常覆其上﹐旱則禱之﹞﹑龍爪橋﹝溪旁四爪痕猶在。旱﹐禱卽雨﹞。

孝順裏龍都巖﹝髙百丈﹐常有雲气不散。時聞仙樂聲。﹝底本作「曉聞�聲」﹐缺一字﹐據崇抄﹑庫本補攺。﹞側有靈洞院﹞。

苑丘裏

居仁裏仙人迹﹝入溪岸磐石上﹐﹝底本作「�溪岸磐石上」﹐缺一字﹐據崇抄﹑庫本補。﹞長一尺五寸﹑闊八寸﹐入石一寸。旁有石臼﹐深八寸﹞。﹝底本作「石白深八十」﹐庫本同﹐據崇抄攺。﹞

○寧徳縣

﹝中﹞

州東北三百里。唐開成中﹐析長溪﹑古田二縣地置感徳場。【﹝底本作「感徳�」﹐缺一字﹐據崇抄補。﹞】僞閩龍啟元年﹐升爲縣。

東——西二百里。

南——北三百二十里。

東長溪縣鹽田江松門爲界﹐三十五里﹐亦至海。

西古田縣安樂裏﹐百二十里。

南羅源縣飛泉嶺﹐十五里。

北政和縣秦溪西裏﹐二百三十里。

東南海。

西南羅源縣興成裏﹐百里。

東北長溪縣﹐二百二十里。

西北建寧府﹐四百五十里。

三鄕十里

安東鄕縣東南五里。

陵山裏小場﹑蚶崎﹑殊溪﹑三焦﹑飛泉鎭﹝今廢﹞﹑梅花﹑釣崎。

臨海裏杯竹。

金溪裏趙公橋﹝舊在橫山。淳熙中﹐以讖移於渡船﹞﹑赤鑑浦渡﹑石碧村﹑百丈漈﹑龍潭﹝灌田數十項﹞。

霍山鄕縣北七十里。

水漈里長境渡﹑西溪渡﹑霍山溪﹑關棣鎭﹝今廢﹞。

霍童裏﹝底本作「霍同裏」﹐庫本同﹐據崇抄攺。﹞黃大夫湖旁﹑程黨渡﹑霍山井﹝霍童山中﹐廣五丈。相傳中有海■﹝魚酋﹞﹐久晴﹐升木爲雨﹔久雨﹐升之必晴﹞。

安樂裏龜村﹑赤溪﹑斑竹。

靑田鄕縣西百五十里。

東陽裏芹溪﹑外渺﹑東渺﹑顯聖巖。

安遠裏章溪﹑桃花溪。

感徳前裏穹窿村﹑﹝崇抄作「穹蔭蔭村」。﹞聖湖﹑杯竹。

後裏福輦﹑石唐常斛﹑葛仙翁巖。

○羅源縣

﹝中﹞

州東北百六十里。唐大中元年﹐觀察使韋岫以連江縣一鄕爲羅源場。僞閩龍啟元年﹐升爲永貞縣。皇朝天禧五年﹐攺爲永昌。【避皇太子名。】乾興元年﹐攺爲羅源。【溪名﹐亦姓也。】初﹐治水陸寺西﹐雙溪之間﹐地卑潦。官物陷溺﹐卽配富民償。慶曆八年﹐土民陳智津﹑倪昱等擊登聞鼓奏﹐理之。乃移今治於舊縣東北。

東——西七里。

南——北一百里。

東寧徳縣界﹐四十五里。

西連江縣界﹐二十五里。

南連江縣界﹐三十五里。

北古田縣界﹐六十里。

東南連江縣界﹐抵海四十里。

西南連江縣界﹐二十五里。

東北海﹐十五里。

西北古田縣界﹐六十里。

三鄕十二里

崇徳鄕縣東南。五里。舊與北社爲八里。

安金裏四明山﹑雙石橋﹝名金釵﹞﹑三石橋﹝名崇徳﹞﹑鯽魚嶼。

拜井裏松崎山。

梅溪裏﹝舊有上﹑下裏﹐山居﹞

新順裏石鼈。

善化裏﹝舊有上﹑下裏﹐最險僻﹞

常熟鄕縣東北十五里。舊有遷明﹑新丰裏﹐後置招賢裏。遂並之。

招賢裏﹝舊無﹞鏡樣﹝瀕海險僻﹞。

徐公里仙茅山。

臨濟裏﹝白巖山下﹐瀕溪﹞

羅平裏洪福山。

同樂鄕三屯。縣西七十五里﹝舊曰「屯」﹐今曰「裏」﹞。

霍口裏﹝梧桐山下﹐瀕溪﹞

黃重裏﹝羅漢山下﹐瀕溪﹞

林洋裏山■﹝山尋﹞。

○懷安縣

﹝望﹞

州西北二十里。皇朝太平興國六年﹐郡守何允昭奏﹕閩縣劃疆﹐不啻百里﹐戶僅二萬。吏患簿籍繁﹐徵輸遠。請析九鄕﹐八千戶置。初治芋源江北三十里。【﹝底本作「芉源」﹐庫本同﹐據崇抄攺。﹞】咸平二年﹐轉運使丁謂奏移石岊。民便之。始廣故驛爲今治。

東——西八十五里。

南——北二百一十里。

東連江縣界﹐七十五里。

西侯官縣界﹐十里。

南侯官縣界﹐四十里。

北古田縣界﹐一百七十里。

東南閩縣界﹐二十六里。

西南侯官縣界﹐三十里。

東北連江縣界﹐八十里。

西北侯官縣界﹐三十五里。

九鄕四十四里

惇業鄕州城北。

鐘山裏﹝周廣順二年﹐林嗣宗《鍾山記》﹕「螺湧一巒﹐奇木秀聳。老竹﹑毛松﹐髙凸倚�」﹞﹝底本於「秀聳」以下作「老竹﹑毛松髙凸倚�」﹐庫本「秀聳」以下無注文﹐崇抄全無注文。﹞

擇善裏

開化裏

﹝以上三里附城﹞

太平裏﹝城北。《十國紀年》﹕「王延翰葬閩縣太平山。」卽「太平地藏」也﹐爲「普同墳」。紹興十一年﹐鄕民請爲之。張丞相浚乃令芙蓉僧營於北門之外。男左女右﹐各廣二丈二尺深二丈﹐爲四穴﹐以待不能葬者。乾道六年﹐黃監簿啟宗請於府﹐爲三墳於天王院之東﹐則謂之義塚﹞

忠信裏興聖坑﹑陶穴﹝有九十五家﹐佃官池。唐相王摶謫朱達回﹐卒於此。因葬閩山塔院西﹞。

感應鄕縣下以西十八里。

贊城裏

西安裏後浦。

淸平裏﹝舊曰淸義﹞後山﹝舊爲陶竈。政和初﹐知縣吳與乃禁之。今陶迹猶隱於荒莽之中﹞。

安康裏﹝舊曰安義﹞縣市。

欽徳裏文山﹝鄭山人居。黃尙書裳石其路﹐往謁之﹞。﹝底本作「黃尙書裳五其因往謁之」﹐據庫本﹑崇抄攺。﹞

八座鄕縣東北二十里。

觀風裏﹝附城﹞東瀆﹝東湖﹐嚴髙築城日﹐與西湖同開鑿﹐今皆爲田﹐人猶呼之﹐亦有「湖堘」之號﹞。

孝仁裏

溫泉裏﹝多湯泉﹞龍窟山。

髙遷裏盤石﹝相傳﹕越王時﹐運米至浮倉﹐此石在湖中﹐因號﹞﹑炭田。﹝底本於「髙遷裏」下注文完整﹐庫本同﹐崇抄不載。﹞

稷下裏北嶺。

靈山鄕縣東北二十五里。

越城裏

立徳裏

懷賢裏﹝《十國紀年》﹕葬夫人任氏於閩縣鳳池山。後忠懿王亦葬焉。今鳳池寺山也。唐同光四年﹐攺葬永福山﹐則遵化裏蓮花山也。後唐賜《神道碑》﹐張文寶撰。王氏在閩者無噍類。今惟甥劉氏歲時祀之﹞

寧碁裏桑畬﹝底本作「桑金」﹐據庫本﹑崇抄攺。﹞﹝《舊記》余善塚在閩縣西北十一里﹐今隸懷安﹞。

遵化裏桃枝嶺。

侯官鄕縣西北二十五里。舊有崇江裏﹐後並。

淸泰裏

北平裏

靈運裏桐口﹝僞閩通文四年﹐王昶奔至梧桐嶺﹞。

安定裏

徳風裏

超勝裏

江陽裏

承平鄕縣南三十里。

接下裏

黃信裏

順安裏

孝悌裏﹝以上四里跨江﹞南洲﹑黃江。

安上裏

移風鄕縣西南四十里。

長壽裏

崇福裏

淸善裏

勻化裏

楊崎裏﹝以上五里在江南﹞

積徳鄕縣南五十里。

恭順裏湖襄。

勝平裏仙崎。

髙陽裏

待賓裏

孝廉裏

同樂鄕縣北四十里。

施化裏

興城裏﹝二里。界古田﹑閩淸﹑羅源﹞龍迹石﹑壽山石。

《三山誌》卷第三終

●卷第四地理類四

子城

羅城

夾城

外城

城途

子城坊巷

羅﹑夾城坊巷

內外城壕

○子城

閩越王故城﹐今府治北二百五步。

晉太康三年﹐旣詔置郡﹐命嚴髙治故城﹐招撫昔民子孫。髙顧視險隘不足以聚眾﹐將移白田渡﹐嫌非南向﹐乃圖以咨郭璞。璞指其小山阜曰「是宜城。後五百年大盛。」於是遷焉。

唐中和中﹐觀察使鄭鎰始修廣其東南隅。【先是﹐開城南河。有人得石﹐記云「五百年﹐城移東南。本地合出連帥。」自太康至是﹐適五百年。《閩川名士傳》以爲﹕「陳巖﹐閩人﹐爲廉帥之應。」《舊記》作「七百年」。】文徳元年﹐陳巖復修。【《巖傳》云「恢其形勢﹐甃之磚石。」舊有觀察支使林嵩爲《重修子城記》﹐在「作院」內。﹝底本作「觀察支使林嵩」﹐庫本同﹐崇抄作「觀察使」﹐誤。時觀察使爲陳巖。﹞】

王氏國閩﹐壁壘翳山﹐樓櫓庇馬﹐【﹝底本作「接櫓庇馬」﹐崇抄同﹐據庫本攺。﹞】城益堅緻矣。【乾寧四年﹐王潮築永平城﹔梁乾化二年﹐審知築內城﹐恐卽此城。】後歸吳越。

皇朝太平興國三年﹐錢氏入朝﹐詔墮其城不用。四海混同﹐人無外虞。斷垣荒塹﹐往往父老徒指故迹以悲。【舊子城二百三十三步。有小墻﹐周圍在焉。﹝底本作「周圍在�」﹐缺一字﹐庫本同﹐據崇抄補。﹞】皇祐之後﹐始有建請修築外城者。尋亦寢議。熙寧元年﹐章大卿岷奏﹕「竊見州城四十餘里﹐自屬天朝﹐官吏因循﹐歲歲毀圮﹐茅墻數尺﹐霖雨連澍﹐遄至傾頹﹐亦有民居冒蓋屋宇者。今來相度﹐欲只就舊基﹐修築子城便﹐願委本路轉運使同共計度。若允所請﹐乞降度牒三﹑二百道﹐添助支費。」有旨﹕「令轉運﹑提點刑獄﹐各具相度以聞。」尋復奏﹕「交趾蠻人﹐聞自廉﹑雷將趨廣州。本州邊海﹐萬一乘風奔衝﹐何以禦捍﹖乞檢尋前狀﹐許令修築子城。」從之﹐仍給度牒一百五十道﹐【每道許賣一百貫足。】是歲六月也。會岷移海州﹐議者猶以子城故狹﹐而表猶六七里﹐費與役廣﹐恐不能成。程大卿師孟謂轉運使曰「第得錢二千萬﹐半歲可就。」乃以二年四月始事﹐益以西南隅。周九百五十丈﹐【舊子城西至宜興門﹐今又廣至丰樂門。】厚五尋而閷其半﹐崇得五之四﹐表裏累以甓石。上設女墻﹐其下覆以椽瓦爲臺﹐【﹝底本作「攘瓦」﹐崇抄作「椽瓦」﹐下文亦有「椽瓦」之說﹐據攺。﹞名威武。】以抗其隅。創九樓城上﹐【時師孟奏﹕女墻用灰飾﹐開箭窗﹐結流道﹑水溝井﹑敵樓﹑角樓。《記》言﹕創樓九。見《府治》。】下負墻爲亭三﹐一曰雅歌﹐二曰吏隱﹐三曰春風。浚其隍﹐爲橋十二。【見內﹑外城壕﹑門。】拒以一鍤﹐疏以二門。費緡錢一萬九百七十四﹐用工十一萬七千。三百八十九日卒功。【時於後圃艸中得僕石﹐乃陳巖《修城記》﹐歲適三歷己酉矣。九年﹐許門下將爲《記》。】三年敕「知﹑通﹑都監﹐常務點檢﹑修葺俾勿壞﹐轉運﹑提點刑獄遇巡歷﹐檢察之。八年﹐元郎中積中以女垣喜壞﹐乃悉撤其覆。【本欲爲屋並覆女墻﹐會交趾叛﹐曰﹕﹝底本作「白」﹐庫本同﹐據崇抄攺。﹞「禦暴不待屋也。」乃並撤其舊所覆城面椽瓦。﹝底本作「椽尾」﹐據崇抄﹑庫本攺。﹞】甃以重甓﹐密置候樓﹐皆得瞰臨之勢。紹興元年﹐範汝爲據建州。程待制邁乃發巷石﹐累虎節﹑定安﹑丰樂﹑康泰爲四甕門﹐設敵樓﹐閱月乃成。三年八月﹐張參政守毀虎節甕門﹐復舊門。明年正月﹐復定安。十五年四月﹐莫尙書將復二門。其敵樓﹐各從門毀之。今門七﹕

南虎節門

雙門。祥符九年﹐嚴侍禦辟疆新而名之。嘉祐四年﹐元給事絳重作。熙寧二年修。政和六年﹐黃尙書裳重修。

門外還珠門

雙門。舊龜頭門。僞閩龍啟元年作﹐嚴侍禦辟疆攺今名。寶元二年﹐範都官亢修。政和六年﹐黃尙書裳修。紹興七年﹐居民火﹐拆榜以禳之﹐尋重立。

東南定安門

閩王審知作﹐嚴侍禦辟疆更名。今梁間有「八月庚戌樹立」六字﹐乃閩王時題﹐至是修。政和六年﹐黃尙書裳重修。

東康泰門

梁乾化二年八月十九日﹐閩王作﹐名東康。治平元年﹐元給事絳重作﹐更今名。上有樓﹐名東山。

西丰樂門

舊羅城門。初﹐嚴侍禦辟疆更名「樂輸」﹐以近都倉也。至是拓子城﹐遂爲子城門。建炎間﹐建寇攻城﹐惡「輸」字﹐更今名。淳熙攺元﹐鄭提刑良嗣重修。

門內宜興門

舊子城門也。嘉祐八年﹐元給事絳作。至是拓子城﹐不撤。今仍存。

西南淸泰門

○羅城

唐天復元年﹐王審知創築羅城四十里。【《舊記》云﹕五十二里。﹝「四十里」﹑「五十二里」﹐底本﹑庫本﹑崇抄皆同。今以民國初舊地圖對照﹐羅城周長不過6公里﹐合十二市裏﹐頗疑「四十里」爲周十里之抄誤。崇抄於注文作「舊記云十二里」﹐似是。參考下文「外城」﹐蔡襄奏狀云﹐外城周圍才「約二十里」﹐可知。今仍其舊。﹞】設大門及便門十有六﹐水門三。【舊有觀察判官劉潞作《修羅城碑》﹐在利涉門外。】熙寧二年﹐旣增築子城西南﹐羅城西門缺不復作。【丰樂門已爲子城西門。】政和五年﹐利涉門災﹐羅城南門復廢不治。二方雉堞﹐湮沒斷絕﹐遂與夾城通矣。門今存者六﹕

南利涉門

雙門。上有重樓挾閣﹐前安泰橋。政和五年災。

東南通津門

嚴侍禦辟疆名兼濟。康定二年﹐沈都官邈更今名。

東海晏門

嚴侍禦辟疆名。熙寧六年﹐丁竦修。﹝海晏門﹐位於今東街五四路口﹐舊澳橋所在。又按「秩官」﹕熙寧六年﹐丁竦再任郡守﹐各本作「丁聳」。鼓山絕頂之《屴崱銘》署名「丁竦」。聳與竦音義同﹐仍應統一作「竦」。﹞淳熙五年﹐沈樞密復修。今俗呼雞鴨門。

東北延遠門﹝崇抄作「通遠門」。﹞

崇寧二年﹐王祕監祖道重作。門外橋欄石刻「通遠」﹐必舊名也。

北永安門

熙寧三年﹐程大卿師孟重作。門外﹐細柳橋。西﹐千騎橋。

西北安善門

閩王王審知作﹐上有樓。熙寧三年修。紹興七年復修廢樓。內有鹿項門﹐﹝底本此處作「鹿項門」但於別處又雜作「鹿頂」﹐取其多見者﹐統作「鹿項」﹐不另注。﹞今西湖旁。熙寧廢其外城。距子城數步﹐正僞閩爲復道處。

西南淸遠門

今俗稱鴨門。崇寧三年修。舊以丰樂爲羅城﹐與淸遠城接﹐故中間又有金斗門。熙寧拓子城﹐遂自金墉橋以南皆無城﹐門亦廢。

○夾城

梁開平元年﹐【僞《閩錄》云二年。】王審知初築南﹑北夾城﹐【南夾城﹐今寧越門東﹑西一帶﹔北夾城﹐今嚴勝門﹑遺愛門一帶。】謂之南月城﹑北月城。【黃滔《萬歲記》﹕「新城似月圓」。】南城﹐大門累磚甓﹑設懸門外﹐樓櫓七十間﹐便門六﹐水門二﹐浚壕以通潮汐。北城﹐大門二﹐便門五。【「南城大濠百五十步﹐北城決壕通西湖」﹐黃滔《記》。後漸湮塞。今多豪右租占。】李仁達時﹐唐兵攻之不下。初﹐王氏築城﹐令陶者印磚﹐悉爲錢文。及兵退﹐仁達果歸錢氏。今門六。

南寧越門

雙門。梁開平二年﹐閩王審知作﹐名「登庸」﹐以協郭璞遷城之讖。長興二年﹐延鈞攺爲閩光。嚴侍禦辟疆更今名。

東南美化門

門內水步門水步門內﹐西通登瀛坊﹐有橫門﹐俗呼上門。有土墻南走至美化門西﹐遂逾九仙之麓抵寧越門。宣和四年攝州事兪提刑向修舊臨河務﹑美化門。

東北井樓門

北嚴勝門

崇寧四年葉吏部棣修。

西北遺愛門

舊名升山。治平元年元給事絳作。明年移尹南京﹐父老請於府﹐願以公之政績名之﹐遂更今名。

西迎仙門

門外通怡山。

○外城

皇朝開寶七年﹐錢昱築東﹑南夾城。【東夾城﹐今行春門南北﹔南夾城﹐今合沙門東西。卽今外城也。按﹕錢昱自作記﹐題作「重築」﹐云「晉開運三年丙午﹐江南舉兵大侵疆境﹐當矢石之地﹐最甚東南二城。周顯徳六年己未﹐始增土補其缺壞﹐累石立其欹斜。旣欲速成﹐墮頹低下。至是﹐始經度修築。」則是自王氏以來有此城矣。】南自光順門而西﹐【卽合沙門。】城三百二十九丈。其門樓六間﹐敵樓三十間。【《記》不言光順門以東﹐恐是時不曾築。今東邊城具存。】東自東武門而北﹐【卽行春門。】安邊﹑臨江門樓皆五間﹐便門二﹐【一湯井﹐一船場。】敵樓九間﹐城二百七十四丈﹐開沿城河二千九百尺。自東武門而南﹐門樓三間﹐敵樓二十四間﹐城三百一十丈﹐開沿城河三千六百尺。凡城髙丈有六尺﹐而厚半之。石其基﹐累甓而覆以屋。二年乃畢﹐【《記》云「凸則爲基﹐坳則爲洫」。今兩城東﹑南皆遇水而止。又云「東臨大江﹐西接平陸。」見當時沙洲未合﹐城猶近江也。】三年而墮之﹐因其址﹐茨小垣以周焉。王氏自忠懿在位旣久﹐遭五季兵革﹐爲其國深慮﹐重壁累塹至於三四﹐周回繚繞。外城西﹑北遂與羅﹑夾樓堞相屬﹐益完固矣。一經毀廢﹐迄未能復。

皇祐四年﹐詔曹侍制穎叔以漸開修。乃自嚴勝門始甓百五十丈。【時﹐蔡襄作《穎叔知福州誥詞》有「爾其繕除兵械﹐補完城堞」之語。今所甓尙存。】嘉祐元年﹐蔡密學襄奏﹕「本路建﹑劍﹑汀﹑邵﹐地連兩浙。江南乘舟下水至州城﹐不過三二日。東南邊海﹐溫﹑莆﹑泉﹑漳諸郡﹐船皆可至﹐今城墻髙止數尺。頃﹐儂賊之變﹐【﹝「儂賊之變」﹐指交趾儂智髙之叛。﹞】嘗詔本路修葺城壘。近曹穎叔復只築數十丈。願計度卒城之。」時重惜民力﹐有旨﹕「沿海分界﹐有盜賊可窺伺之處﹐令擘劃防備【﹝底本「壁畫防備」﹐據庫本攺。﹞。」見《端明文集》﹐有《知福州自乞相度開修城池奏狀》云「福州外城周圍約二十里﹐工料極大。若行修築﹐須至科點丁夫﹐配約物料﹐收拾備足﹐一兩月間便要了當。若候兵士功役﹐空延歲月。乞降旨揮檢計。如重惜民力﹐亦系朝旨。】「熙寧九年﹐交趾叛。提刑司奏﹕」福州以土垣爲羅城﹐緩急無以守禦。「乃下本路相度﹐仍令兵馬都監郝永徳提舉修之。轉運使徐億奏﹕」本司歲入所積﹐支用殆盡。【時詔沿海州﹑軍修築城壁﹐令轉運﹑鈐轄司﹐同共檢計人工物料已有﹑見缺以聞。億奏﹕「泉州添修外城已約八萬餘貫外﹐福﹑漳州﹑興化軍﹐並系創新開築。細計須五十餘萬貫。本司逐年所收雜納等錢只及八十萬貫﹐粗了年計。惟常平苗役﹐歲寬剩十五萬貫﹐已應副安南軍興支遣。」】修城之役﹐本爲保民。今城三千四百餘丈﹐用物料二十萬二千九百餘緡﹐【十九萬九千二百餘貫﹐磚﹑石﹑灰﹑竹﹑木價錢﹔三千七百餘貫﹐系樓櫓用鋸木匠雇工錢。】兵夫三百三十七萬三千四百餘工﹐【十一萬三千四十工﹐本州軍工自備﹔三百二十六萬三百七十一工﹐缺。每工日支米二升﹐計六萬五千二百七石四斗二升﹔鹽菜錢十文﹐計三萬二千六百三貫七百十文足。】願借民力以成之。」尋以歲未丰稔﹐遂罷。

宣化三年﹐方臘反﹐州鄕老李全等復以外城爲請。廉訪司奏﹕「本路有封樁鈔旁定貼錢十五萬緡﹐望行取撥與。居民願出備錢物﹐並力完築。」有旨﹕「令壯城廂軍以漸開修。」時﹐余太宰深復奏﹕「乞依元丰法制﹐建創外城」。乃下轉運﹑提點刑獄﹑鈐轄司審度。【諸司以元丰法﹐邊城髙二丈﹐廣加四之一﹐閷其半爲上之廣。濠三重。又有甕城﹑羊馬城﹑釣橋之屬。今打量﹐外城長三千三百七丈﹐髙二丈﹐底闊二丈五尺﹐上收一丈。共用人匠八十一萬三千一百餘工﹐物料十五萬三千四百餘貫。】旣而﹐以賊平復罷。建炎二年詔﹕「諸路城壁﹐令守令勸誘官民戶助修﹐不足﹐申省給降錢物。「本州計度﹐當用緡錢二十萬。民貧產薄﹐助者實鮮。乞給度牒一千三百道﹐尋降五十道﹐遂止。紹興二年十一月﹐臣寮建言﹕」閩在今日﹐實作屏翰。泉﹑福皆號巨鎭﹐泉城稍固。望特詔福唐﹐度修城池﹐仰寬南顧之憂。「有旨﹕「令帥臣相度。」張參政守奏﹕」城周六千八百餘步﹐頹基廢址﹐占佃者眾。重以地多沙礫﹐所費不貲。略行細計﹐緡錢約七十萬﹐米六萬斛。軍興以來﹐公私困竭﹐夏﹑秋大旱﹐米斗千錢。乞候丰歲爲之。「乃寢。今隍濠湮塞﹐半爲民田矣。外城門六﹕

南合沙門

嘉祐八年元給事絳作﹐名遠南。政和二年張殿撰勱修﹐更今名。宣和三年攝郡事兪提刑向修。自南臺渡江十里合沙門﹐次寧越門﹐次利涉門﹐次還珠門﹐次虎節門﹐次威武軍門﹐次都督府門﹐麗譙凡七。程大卿詩﹕「七重樓向靑霄動」。王尙書詩﹕「七樓遙直釣龍臺」。政和五年利涉災。今六譙矣。

東南通仙門

美化門之南。嚴侍禦辟疆名樂郊﹐後更今名。

東行春門

嚴侍禦辟疆更名。景祐二年﹐梁比部逸修。

東北湯井門

外湯路﹐卽安邊樓門也。

船場門

恐卽臨江樓門也。

西怡山門

治平元年﹐元給事絳作。

○城途

﹝底本「城塗」﹐以下文中﹐或作「塗」﹐或作「塗」﹐其他各本同。今盡攺作」途「。﹞

州城﹐九軌之途四﹐【州至寧越門﹐鳳池坊至行春門﹐依仁坊至開元寺﹐﹝底本作「開元」下無「寺」字﹐庫本同﹐據崇抄補。﹞遵義坊至丰樂門。】六軌之途三﹐【行春門至天慶觀﹐寧越門至合沙門﹐﹝底本作「合沙江」﹐據庫本﹑崇抄攺。﹞興賢坊至羅山寺東。】四軌之途八﹐【淸泰門至儒宗坊﹐拱星坊至羅山寺西﹐侯官坊至延祥前﹐丰樂門至迎仙門﹐籌帥坊至旌隱坊﹐﹝底本作「壽帥坊」﹐庫本同﹐崇抄作「籌帥坊」。參閱本志羅﹑夾城﹑坊巷名﹐攺爲「籌」字。﹞登瀛坊至水步門﹐慶成寺前至乾元寺前。﹝底本﹑庫本凡述及慶成寺處﹐皆作「成」字﹐崇抄則多於「成」字旁攺書「城」字。疑「慶成寺」爲原名﹐今之地名皆作「慶城寺」矣。﹞】三軌之途七﹐【美政坊至通仙門﹐聚英坊至登俊坊﹐忠順坊至閩縣棣華坊﹐安善門至鹿項門。】其他率增減於二軌之間﹐𨿽窮僻﹐側足皆石也。僞閩以來﹐途多凹敝﹐石亦未徧。康定元年﹐鄕民黃浩然等砌東瀆。熙寧以後﹐道士顏象環勸募﹐周更營幹﹐凡三十一年﹐至夷康山﹑鐵塔二嶺。道左刻施者姓名與其歲月。【東門刻﹕「元丰八年陳奕砌」。東路刻「熙寧十年眾砌。」河西刻﹗「蔡宗與眾砌。「南門刻﹕」何日華﹑男亮成砌。」陳植《贈象環》詩﹕「銷整新階繞郡城﹐知師才智善經營。爲憐世路多傾側﹐故使行人盡坦平。一府輪蹄還往便﹐千門箕帚掃除淸。樂遊橋上紅塵接﹐未免區區事送迎。」】政和二年﹐林瑤與眾砌永安門。

州產榕木﹐河堤﹑官廨多植之。【陳繹《贈元給事》詩﹕「榕葉堂前坐晝陰。」】治平四年﹐張郎中伯玉令通衢編戶浚溝六尺﹐外植榕爲樾﹐歲莫不凋。熙寧以來﹐綠陰滿城﹐行者自不張蓋。【程大卿詩﹕「蒼煙巷陌靑榕木。」】政和中黃尙書裳蒔補其缺。今定安﹑宜興﹑新河尙無恙﹐東南數里僅存數株矣。

○子城坊巷

由儀門而東﹐入東康門﹐抵康泰門。【州便門路也。】

由儀門而西﹐入西園門﹐折出威武營。【宜興門內。】

由儀門而南﹐威武軍門﹔又南﹐虎節門。】舊街東民居於溝外設店鋪﹐中爲廊﹐以便行者往來。乾道四年災。吳憲龜年攝郡﹐以街南北與譙門相望﹐不宜褊狹﹐令拆入近裏架造。廊路遂塞。】

東﹐依仁坊。【子城廂。《治平記》﹕「東﹐定安坊﹔西﹐宜興坊。各以其方之門名之。」】

西﹐遵義坊。【後更今名。仁﹑義﹐表東﹑西也。慶曆中﹐蘇提刑舜元開井﹐號蘇公井﹐鋟之石欄﹐子城九﹐外城五。今隨方具之﹕由丰樂至定安﹐其井三﹔由臺門至虎節門﹐其井六。臺門第一井﹐以銅爲底。﹝底本作「砥」﹐庫本作「■﹝石底﹞」﹐據崇抄攺。﹞水用之漏壺﹐輕重適平﹐歲久多湮。建炎四年﹐程待制邁悉浚之。】

由依仁抵定安﹐循城出虎節之東﹐曰「東衙」。【舊官廨所在也。其南有東總門﹐今皆爲民居。小巷經緯二。】

由遵義抵宜興﹐循城出虎節之西﹐曰「西衙」。【舊有西總門﹐出其南﹐小巷經緯三。蔡公襄於西總門之東創醫學﹐東總門之西揭示《聖惠方》。見《治平圖》。】

由宜興抵丰樂﹐卽都倉前。熙寧二年﹐築子城﹐環城下內外﹐甃甓爲途。【《登新城》詩云「白晝兔探湯。」﹝底本作「白晝兔探湯」﹐庫本同﹐崇抄作「日畫兔探湯」﹐皆不可解。疑「兔」爲「免」之誤。﹞】宜興坊南﹐並渠抵淸泰門。西大中寺。【﹝底本注文「西�中�」﹐庫本只有「西中」二字﹐據崇抄補。﹞】

○羅﹑夾城坊巷

﹝底本脫此題目﹐庫本﹑崇抄有之﹐目錄亦有﹐據補。﹞

由虎節門南至合沙門﹐又南至江。

東鳳池坊地名十字街頭﹐舊號左通街。﹝底本﹑庫本及崇抄等本皆作「左通街」。按﹐下文「西登俊坊﹐地名楊橋﹐舊曰右通衢」﹐此或是「左通衢」之誤。﹞許公將遷右丞﹐郡守葉吏部棣易今名以期之。鳳池﹐亦鄕名也。

大隱坊舊號都市﹐韓通直召之祖居。崇寧間﹐舉「八行」。黃尙書裳易今名。

使旌坊地名大石井﹐李大夫浼嘗任漳守﹐﹝底本於「使旌坊」注下作「李大夫浼」﹐又於「嘉榮坊」注下作「李大夫俯」。崇抄﹑庫本亦同。「浼」疑爲「俛」之誤書「俛」卽「俯」字之別體。今仍其舊﹐待考。﹞鄕人因名云。

嘉榮坊地名南營﹐政和間﹐李大夫俯知婺州﹐後其子提舉衙東﹐鄕人榮之﹐故名。內「蘇公井」一。

旌隱坊地名館前。湛郎中兪五十致政還鄕﹐﹝底本作「沈郎中捨」﹐庫本同﹐崇抄作「湛郎中兪」。按﹕本志「科名」有景祐五年進士「湛兪﹐於治平中召以屯田郎中爲本路轉運判官﹐後遂休致﹐隱居宿猿洞」。湛兪隱居宿猿洞事﹐本志多處有記述。知底本﹑庫本誤「湛兪」爲「沈捨」﹐正之。﹞隱於城南宿猿洞。三召不起﹐以爲轉運判官。元給事因名其坊。

內北發政坊舊內有居養院﹑安濟坊﹐元符元年置﹐以處不能自存者。月以丐者之半給之。

驍騎坊駐泊營名。

漣漪坊臨河。

朱紫坊地名新河﹐舊號「三橋」﹐朱通奉敏功之居。昆仲四人皆登仕版﹐通奉享年九十餘﹐子孫繁盛﹐朱紫盈門。鄕人因以爲名。

內南鄕行坊陳祖武﹐政和二年特恩﹐轉運使欲舉其行實﹐力辭之。乃名其坊爲鄕行﹐仍手札以旌之。

興賢坊內州學﹐舊名進徳。政和行舍法﹐攺今名。學之東有閩時太妃宅﹐今猶呼。「蘇公井」一。﹖西登俊坊地名楊橋﹐舊曰右通衢﹐宣和間攺名。春風樓前有「蘇公井」一。

郎官坊以劉濤子﹑孫皆爲郎﹐故名。陳先生烈之居。

興文坊﹝底本作「興交坊」﹐據崇抄攺。﹞地名塔巷﹐舊曰修文。其中舉人數不利﹐陳知縣肅攺「修」爲「興」。其年登科。

新美坊﹝底本脫「美」字﹐據崇抄補。﹞舊黃巷。永嘉南渡﹐黃氏已居此。乾符六年﹐黃巢儳路圍福州﹐觀察使韋岫敗而遁﹐遂爇城中。﹝底本作「遂暑爇城中」﹐庫本同﹐「暑」字疑衍﹐或爲「著」字。據崇抄刪。﹞至崇文館校書郎黃璞之居﹐曰「此儒者﹐﹝底本作「此儒者」﹐崇抄同﹐庫本「者」作「也」。﹞滅炬弗焚。」惟此一巷以璞免。黃巷名因此益著。崔大夫及第﹐因攺今名。

元臺育徳坊舊安民巷。劉中奉藻以孝聞﹐郡上其事。詔賜粟帛以旌之﹐因號其坊曰錫類。余太宰深登庸﹐以其舊居﹐攺今名。

聚英坊內紫極宮﹐故名仙居。後崔﹑李二姓咸顯貴﹐因攺名。

利涉坊利涉門之旁。

桂枝坊以鄕名。安泰橋下﹐「蘇公井」一﹐萬壽寺前一。

侯官坊內侯官縣。近﹐里人以候缺日久﹐攺爲「官賢」。﹝底本作「宮賢」﹐庫本同﹐據崇抄攺。﹞將官衙前「蘇公井」一。

內南道山坊以道山亭名之。內有道士井。初﹐晉時﹐林氏入閩﹐有華陽道士謂之曰「可鑿井於南山下﹐遇磐石則止。」乃如其言。俄有白豕躍入其中﹐泉遂湧﹐至今旱不涸。

西儒宗坊地名山兜﹐鄭司業南所居。舊名延平。

由鳳池東抵行春門外。

北介福坊內元明王祠﹐鄕人祈禱之所。

振名坊並地名後河。陳太丞以方醫名京師﹐旣而彭文嗣登第。因名。

太平公輔坊地名坊門﹐舊以通太平寺名坊。紹興末﹐朱公倬拜右相﹐王尙書師心加公輔二字以名之。坊尾舊有開元坊﹐今無。開元寺前「蘇公井」一。

髙行坊地名鄕習營﹐以「驍勇」名坊﹐蓋內有駐泊營也。後趙伯尙舉「八行」﹐攺今名。

秀實坊舊曰升秀﹐士人有累舉不第者。後有登科﹐故名。

內壽寧坊通井樓門。

忠順坊舊名延慶﹐以慶城寺寺前延慶橋名。陳奉議景參﹐三世登科﹐郡守欲號「顯裔」﹐以其私諱﹐乃詢其字。或曰「字子孝」。守曰「以孝事君則忠﹐以敬事長則順」﹐故名之。慶成寺東﹐舊有南禪坊﹐今無。寺前「蘇公井」一。

閩都坊舊曰閩會﹐縣治在焉。

海晏坊海晏門之旁。

喜壽坊卓推官之居。其母﹐陸侍郎藻之姐也﹐侍郎治郡日﹐年八十餘尙寧健。因以爲名。

棣華坊地名湯巷。鄭氏兄弟三人中武舉﹐杜廷試爲第一。﹝底本作「杜廷試爲第一」﹐庫本同﹐崇抄作「社廷試爲第一」。按﹕本志紹興二十四年﹐武舉第一人爲「鄭矼」。其弟「鄭磁」於二十一年中武舉。「杜」﹑「社」疑爲「矼」之誤。「兄弟三人」者疑爲「二人」之誤。﹞因爲名。

溫泉坊地名內湯。

南思義坊舊曰阜財﹐交易所也﹐通大隱坊。地名廠下。

連桂坊地名梳行﹐黃給事唐傳之居。兄弟相繼登科﹐劉延康名之。﹝底本作「兄弟繼登科﹐�延康名之」脫一字﹐缺一字﹐庫本同﹐按﹕宣和五年﹐劉鞈以延康殿學士知福州﹐據崇抄補「相」字﹑「劉」字。﹞

淸泰坊地名石井。大觀中羅殿撰畸立﹐﹝底本作「學殿撰畸」﹐庫本作「李殿撰畸」﹐崇抄作「羅殿撰畸」。本志「郡守」有「大觀中﹐羅畸以集英殿修撰知福州」之記載。據崇抄攺。﹞識時也。

朝士坊地名小石井。以朱大夫敏元之居名。

仁慶坊舊曰捉生﹐僞閩營。黃尙書裳以其非雅﹐攺之。

拱星坊閩王時﹐號新路口。

華萼坊閩王時﹐號新市。

美政坊舊名施政。地名河西。

出通仙門外。

冠賢坊黃國錄倫兩優釋褐。故立。

罾浦坊地名河東。天聖中李屯田正登第﹐子述繼之。葉吏部名其坊曰世顯。初﹐郡人有詩云「疑是分開渾沌初﹐奔奇走秀兩相於。等閒開圃多栽竹﹐到處人家盡讀書。宴飲直嘗千戶酒﹐盤饗惟候兩潮魚。九華峯頂眞仙宅﹐罾浦坊中出輔車。」鄕人以久無第進士者﹐乃剽詩以更其名。今又爲罾浦。

狀元坊舊曰團練坊。嘉祐八年﹐因許將狀元﹐攺。

尊儒坊蔡伯俙之居﹐﹝底本作「蔡伯稀之�」﹐庫本作「蔡伯稀字景蕃」﹐崇抄作「蔡伯俙之居」﹐按本志「科名」是「俙」字﹐據崇抄攺。﹞祥符九年應童子科。眞宗賜詩﹕「八閩山水多奇峻﹐﹝底本作「八閩」﹐庫本﹑崇抄皆作「七閩」。﹞四歲兒童出盛時。﹝底本﹑庫本皆作「四歲」﹐本志「科名」亦作「四歲」﹐崇抄作「三歲」。﹞家世舊傳淸白訓﹐﹝底本「淸白」下缺「訓」字﹐據崇抄補。﹞嬰孩自得老成姿。才方學步來朝謁﹐未及能言便賦詩。更勵孜孜圖進益﹐靑雲千里有前期。」授東宮伴讀。﹝底本作「�讀」﹐庫本作「侍講」。按﹕本志「科名」記作「除東宮伴讀」﹐當以「伴讀」爲是﹐據補。﹞暇日畫村民以嬉。鬚而蒿﹐且有菜色。﹝底本作「暇日畫��以嬉鬚而�且有菜色」﹐庫本作「暇日畫村民以嬉目而蒿且有菜色」﹐崇抄同。據補「村民」﹑「蒿」三字﹐「鬚」攺爲「目」字。﹞帝適見而詢焉。對曰「臣所居州﹐蓋瘴鄕也。故其人皆然」。帝嘆久之。

東嶽行宮坊行春門外﹐地名舶塔頭﹐通天慶觀。

繼韋坊髙縣尉介卿與子安世同年登科﹐故立。

南入拱星坊﹐直抵通津門﹐至羅山寺角﹐西出興賢坊。

東舉廉坊地名黃兼倉﹐黃﹑鄭初入閩所居。後陳尹舉「八行」﹐攺名。

潤澤坊閩「橫衝營」﹐內義井二﹐葉吏部棣名。﹝底本作「葉吏部�」缺一字﹐崇抄作「葉吏部棣」﹐葉棣見本志「郡守」條。據補。﹞

髙節坊舊名嚴師﹐因林提學徽之名。後楊通判幹引年致仕﹐更其名。

至喜坊胡氏兄弟文炳﹑文煒同時登科﹐因名。

濯纓坊通使君閘。﹝底本皆只有「通使君」三字﹐庫本同﹐崇抄作「通使君閘」。按﹕本志「內外城壕」條所記﹐當是「使君閘」。據補。﹞

化成坊舊鐵冶坊﹐冶鑄之所。

登瀛坊舊九仙坊﹐地名仙迹﹐水步門大路。

仙迹坊亦通九仙山。

西積貨坊近市﹐黃尙書裳名﹐內過捉生營。

連榮坊通小石井。舊曰旣富﹐以樊氏兄弟仁達﹑仁遠登科﹐攺名。

嶽臨坊內嵩嶽行宮﹐丁戊山之巓﹐南舊有安福寺﹑崇慶塔﹐號新塔。

籌帥坊王端明祖道之居。端明兩知鄕郡﹐﹝底本「鄕�」缺一字﹐據崇抄﹑庫本補。﹞移知桂府﹐故名。西通旌隱坊﹐地名館前﹐蓋閩時五州諸侯館所﹐至今猶呼云。

兼濟坊通津門之旁門﹐舊名兼濟。

坦履坊西通朱紫坊沿河一帶﹐地名新河。

中狀元坊紹興十二年因陳狀元誠之立。

全勝坊地名羅山寺角﹐今法海寺也﹐以舊營名。

由丰樂門至迎仙門。

中亮功坊余太宰深府第。政和中﹐賜「賢弼亮功」問名﹐因�以名坊。﹝底本作「賜賢弼亮功問名因�以名坊」﹐庫本作「賜賢弼亮功扁郡人因以名坊」﹐崇抄作「賜賢弼亮功問名因以名坊」。疑「問名」爲「閭名」之誤。﹞

南永和坊地名小排營。

北西湖坊舊有贊城坊﹐以城裏爲名。今無。

由丰樂城而北﹐西逾宜秋橋。

宜秋坊通西湖坊。

不逾橋而北﹐出安善抵遺愛。

拱辰坊州北。

熙然坊政和中﹐黃尙書裳再任日立﹐亦志時也。

由淸泰門出淸遠門外地名後街﹐東通大街。

中丰盈坊舊楊橋坊。

西大水流坑

小水流坑並通浦尾。

棣錦坊舊通潮巷﹐以二陸皆知鄕郡﹐攺今名。

文儒坊舊山陰巷﹐後攺儒林。以鄭祭酒穆之居﹐攺爲文儒。

甘液坊地名方井﹐卽蘇公井也。

中光祿坊舊曰閩山。光祿卿程公師孟遊法祥寺﹐置光祿吟臺﹐因以名之。

西風憲坊淸遠門外。余太宰之兄待制淸之居﹐擢爲禦史﹐俄攺今名。﹝崇抄先作「俄」﹐復旁攺爲「遂」字。﹞

由康泰門東行﹐折而南﹐出井樓之西。

北麗景坊地名東瀆。

由麗景坊北行﹐出延遠門﹐抵嚴勝門。

昭利坊

祐正坊俱以昭利王祠故名。﹝底本作「故�」﹐缺一字﹐庫本同﹐據崇抄補。﹞

○內外城壕

橋梁附

《舊記》﹕「州﹐東帶滄溟﹐百川叢會﹐控淸引濁﹐隨潮去來。」《吳都賦》所謂「潮汐爲池」﹐【﹝底本作「朝夕池」﹐崇抄作「朝夕爲他」﹐庫本作「潮汐爲池」。按﹕左思《吳都賦》原是「潮汐爲池」﹐據攺。﹞】幾是也。今城東南地勢卑平﹐潮上﹐大江自南臺城南有越王釣龍臺﹐故名。東北入河口津﹐經通仙門﹑【舊樂郊門﹐後以土人嫌「樂」﹑「落」音同﹐攺。】美化門之東﹐至臨河務﹐入南鎖港﹐【水門。】北過徳政橋﹐【古渡也。紹興十四年﹐僧覺漸作。闊九丈﹐爲三門﹐號曰新橋。曩時大義﹑白田諸渡至河津﹐及城南有東適者﹐皆出澳橋。欲徑者﹐此渡焉。或曰﹕自橋立﹐東走者免百步之迂。然北山七十里之水﹐會於澳橋之北﹐駐而後進行﹐未百步﹐復逡巡於是橋之下﹐時潦暴至﹐尾泄不逮﹐東湖數十里田畝莽爲水病﹐由此故也。今考《舊記》則不然。東湖﹐自晉開鑿﹐正欲受北山之水﹐民自湮塞而爲田。豈橋之罪哉﹖乾道二年﹐創亭。】至去思橋爲羅城大壕。【卽澳橋也。南從江岸開河口通潮﹐﹝崇抄作「至河口通潮」。﹞北流至澳橋浦﹐遂通東湖﹐直如溝瀆﹐號直瀆浦。相傳﹕無諸時﹐四面皆江水﹐此如屋奧﹐舟楫所赴。北會山原﹐東達行路。其時已有橋﹐惟木性喜腐﹐更革莫得詳。閩王時﹐始以「澳」名橋。皇朝開寶中﹐錢昱修。景徳元年﹐謝郎中泌﹐謀易以石。州民陳祐等奔走營集。泌去三年而橋始成。後泌死﹐州民相與縞素。嚴侍禦辟疆問之曰「皇朝刺史十四人﹐而爾猶拳拳於玆何﹖」於是﹐嚴尙嚴。﹝底本﹑崇抄及庫本皆作「於是嚴尙嚴」﹐疑「於是」爲「於時」之誤。﹞故祐等皆曰「侯於吾民﹐天地也。不張權﹐不恃威。兄弟而爭者﹐訓之﹔頑梗者﹐責之。訟幾乎息矣。」嚴聞其言﹐刑亦爲寬。祥符七年﹐攺曰通津。崔軻《記》﹕「熙寧八年﹐元郎中積中慕謝之政。於是舉何武故事﹐攺曰去思﹐大書於橋左。後五十年﹐陸侍郎藻守鄕郡﹐始措民居而亭之。朱欄雁齒﹐縹碧淩空﹐亦一時壯觀也。兪提刑向《記》﹐﹝底本作「兪提刑句記」﹐崇抄作「兪提刑有記」﹐據庫本攺。﹞植於橋右。】過橋﹐北出鎖港﹐【非水路﹐但設水門。】散入東湖。【《舊記》﹕「在州東北﹐周回二十三里。晉嚴髙築城日﹐與西湖同時開鑿。今漸堙塞爲民田。」慶曆中作《記》只曰「漸湮塞」﹐是猶有湖也。】其西﹐分爲三﹕一自通仙門之南入通仙橋﹐【乾通三年始創亭。】西行經洗馬橋﹐【合沙門外。時洗省馬於此橋之東﹐別分一支﹐南橫通韭菜橋﹐又東西分爲兩支而南﹐名曰「玉筋水」。】而西會於夾城壕之西南隅﹔一自美化門之西﹐入教場南﹐過寧越門外九仙橋﹐【有景徳四年林洪範爲《閩光門合沙新石橋記》﹐大略言﹕」南城之濠﹐實要津焉。先是﹐濠梁造以官籍之木﹐﹝底本作「官籍之�」﹐缺一字﹐庫本作「官籍之數」﹐據崇抄攺。﹞歲理日葺。軍什卽役﹐相顧共咨。﹝底本作「相顧其咨」﹐庫本同﹐據崇抄攺。﹞虞部袁公召緇流﹑士人好善者﹐﹝底本作「緇流亡人」﹐庫本作「緇流地民」﹐據崇抄攺。﹞示以石梁之議。人樂其便﹐逾時告成。「或曰﹕」梁開平二年﹐閩王作﹐名合沙。「按開平四年﹐翁承贊冊閩王﹐﹝底本作「門閩王」﹐庫本作「同閩王」﹐據崇抄攺。﹞有《登水閣詩》﹕「軋軋朱輪下九霄﹐登庸門內駐星軺。他時若問今時事﹐只有南邊是舊橋。注﹕橋名合沙。」然則﹐二年﹐蓋修之也。皇朝元符二年﹐顏象環亭其上﹐更今名。橋東有湖﹐﹝查對舊地圖﹐參照下文《舊記》「南蓮池」方位﹐南湖當在南門外之西。又「橋東有湖」﹐疑爲「橋西有湖」之誤。﹞閩王築南月城﹐因設大壕百五十步﹐後爲蓮池。宣和五年﹐榜曰「南湖」﹐今多湮爲田矣。旁薰風亭﹑禊遊亭﹑秉蘭堂。】西逾宿猿洞趾﹐過西門迎仙橋﹐乃北通西湖﹐至遺愛門池橋﹔【《舊記》﹕「西湖在州西三里﹐蓄水成湖可蔭民田。僞閩又益廣之。迆邐南流﹐接城西大濠﹐直通南蓮池。」父老相傳﹕閩時湖周回十數里﹐築室其上﹐號「水晶宮」﹐時攜後庭遊﹐不出莊陌﹐乃由子城復道跨羅城而下﹐不數十步﹐至其所。今宮迹猶存﹐民田其上﹐而湖盡爲民田及菱池矣。異時﹐太守出西湖觀競渡﹐則知與南湖通也。《舊記》云「無諸時﹐湖中山一夕飛往臨海。」其說誕。】一自徳政橋之西﹐南至河西橋以西﹐【大中祥符二年作。紹興二十六年﹐鄕人更名「使君」﹐以閘名之也。】置閘﹐【舊名淸水堰﹐今名「使君閘」。﹝河西橋又名使君橋﹐水閘名使君閘﹐卽今之古仙橋閘。﹞】吸大河水貫城而西﹐經通津門橋﹐【舊名「兼濟」。《舊記》﹕「從淸水堰開河通澳橋浦。拔潮貫城﹐橫度兼濟門。」蓋僞閩築羅城時所鑿也。咸平中﹐陳象輿重浚之﹐並門攺名。俗號「新河」。通大船往來。】次安泰橋﹐【利涉門外。舊有《重修津渠記》在利涉門下﹐掌書記陶嶽文。宣和七年﹐陸侯藻創亭。】次淸遠門橋﹐次板橋﹐次金斗門橋﹐直抵浦尾﹐【羅城壕在金鬥門東﹐橋近之﹐故名。若橫出金斗門以西﹐乃是外城壕﹐壕通迎仙門外橋﹐至西湖。觀《治平圖》﹕水從外濠入城﹐﹝底本作「水後外濠入城」﹐崇抄同﹐據庫本攺。﹞至金斗門﹐西入至浦尾﹐通澳橋潮水。相傳﹕自晉時有堰﹐今湮塞。】折而東﹐經金墉橋﹐【五雲樓下﹐保一營門南。】與甘棠閘潮相遇。其東﹐別爲一自通仙門之東﹐北行至臨河務水門分支壕﹐繞外城而北﹐過行春門外樂遊橋﹐【元祐中﹐顏象環作。】又繞而西﹐至湯井門﹐接去思橋﹑河尾﹐其北又分爲二﹔一自去思橋北﹐西入甘棠閘。【《舊記》﹕「晉嚴髙築城日﹐從今迎仙館前開水口﹐通澳橋浦。」觀《治平圖》﹕館在甘棠閘側﹐今轉運東行衙是也。閘舊有之。政和中﹐黃裳修。紹興二年夏旱。程邁命知閩縣王陔重修。﹝底本作「知閘縣」﹐據庫本﹑崇抄攺。﹞陔曰「凡閘﹐必設二﹐以疊爲啟閉。今但修其一﹐其泄必利﹔或遇啟放﹐馳駛易涸。宜增一﹐以節其勢﹐啟前閉後﹐於水無損。此眞法也。」乃從之。「使君閘」﹐六月二十四日興﹐十有八日成。「甘棠」﹐八月十三日興﹐十日成。今法海﹑慶成二寺管之﹐以潮大小爲啟閉之節。淳熙元年﹐史丞相浩復修。】又西行過延慶橋﹐【慶成寺前。】次師橋﹐【壽寧坊前。】次經院前橋﹐次長利橋﹐【由三山樓下﹐﹝底本作「由三山樓下」﹐庫本同﹐崇抄作「舊泰山樓下」。﹞橋之北又有一橋﹐旁有閘基猶存。前通仁愛橋。】通闤橋﹐【﹝底本作「癏樓」﹐庫本﹑崇抄皆作「闤橋」﹐據攺。﹞左院後﹑後河﹐新瓦路。】次虎節門大橋﹐【《舊記》云「前大橋河﹐晉嚴髙開﹐舟楫往來﹐因名大航。相承﹐去航字﹐直曰大橋。後五百年﹐當唐元和中﹐觀察使薛謇再開﹐﹝底本﹑庫本及崇抄皆作「薛蹇」。本志「秩官」﹐元和中郡守「薛謇」。不應前後異名﹐攺作「謇」。﹞以油杉作堤限。熙寧三年程大卿師孟攺爲「樂土」。】次淸泰門雅俗橋。【淸泰門外。門東﹐迫子城有小橋﹐名眾樂。下有水門。】至子城西南隅發苗橋﹐【髢也。俗呼「苗」爲「堯」。昔有嫗於此賣發髢﹐因名。今普明庵旁舊橋側有水庫﹐基石猶存。﹝底本作「基石猶有」﹐庫本同﹐據崇抄攺。﹞後又創爲橋。】與淸水堰潮相遇﹐北行至丰樂門義和橋﹐【﹝底本作「北行主丰樂門」﹐庫本同﹐據崇抄攺。﹞今俗呼定遠橋﹐恐舊名。】次宜秋橋﹐至鹿項門墻止﹔【相傳﹕僞閩時﹐鑿渠引西湖淸水貫城而入﹐沿丰樂門城隅與浦尾潮接﹐爲浴馬之所﹐且以滌滓穢。今無淸水﹐潮尾或時至。﹝底本作「潮尾或時至」﹐庫本同﹐崇抄作「潮水時至」。﹞先時尙容小舟﹐今不復有。猶名西湖。】一自去思橋北北行﹐稍不附城﹐至嚴勝門﹐並石泉而北﹐乃東折至安國之左。【《舊記》云「舊渠一支﹐自嚴勝門通潮。西至遺愛門﹐四面設壕塹通潮。憑髙望之﹐如小蓬瀛。」是亦言其大槪耳﹐未必實抵遺愛門也。僞閩時﹐嘗穿龍腰。術家以爲主山蜂腰之脈﹐竟不敢而罷。所謂至遺愛門者﹐諒第抵龍腰而止。今自石泉西折至龍腰之東﹐皆爲民田。】若其子城之東南﹐自長利橋北走﹐經定安門仁愛橋﹐並開元而北﹐逾康泰門樂遊橋﹐趨將軍山之南。【自長利橋至定安門渠旁﹐民多侵爲浮捨。熙寧二年﹐程大卿築城﹐始撤之﹐尋其源而復浚焉﹐乃北趨將軍山之麓。】西南﹐自淸泰門東眾樂橋水門入子城﹐【舊以宜興爲子城﹐是渠沿城而北。熙寧拓子城﹐遂爲水閘。】經開通橋﹐【與眾樂橋隔墻。】次便民橋﹐】大中寺東。】次宜興門橋﹐【橋東﹐退木場西﹐﹝退木場﹐疑卽「官廨」中所稱「抽木場」。「退」﹑「抽」﹐於方言亦一音之轉耳。﹞舊宜惠坊磨務﹐治平猶有之。今爲安撫司客邸。】沿都倉至威武堂西澄瀾閣﹐【閣臨水﹐今廢。】通西園池﹐【園在府治之西﹐左髙而右庳。﹝底本作「左髙而右庳」﹐崇抄作「左髙而右卑」﹐庫本作「左亭而右庫」。﹞忠義堂前池﹐舊通潮。凡府右諸竇之水皆歸焉。已上﹐嘉祐二年﹐蔡密學襄開河﹐有《記》立於左院之碑亭﹕「自淸水堰口至兼濟門橋﹐南岸百五丈九尺五寸﹐北岸百五丈七尺﹐泥面三丈六尺﹐底二丈四尺﹐深三尺。兼濟至利涉門橋﹐南岸百七十六丈﹐北岸加一丈八尺。泥面三丈三尺﹐底二丈二尺﹐深四尺。利涉至淸遠門橋﹐南岸百四丈一尺﹐北岸加八尺﹐泥面三丈三尺﹐底二丈二尺﹐深三尺﹔淸遠門至發苗橋﹐南岸四百八十一丈六尺﹐北岸四百六十八丈二尺﹐泥面三丈﹐底二丈﹐深六尺。發苗橋至淸泰門橋﹐南岸四十八丈五尺五寸﹐北岸四十二丈六尺﹐泥面二丈﹐底一丈四尺﹐深六尺。淸泰門至後河口開元寺前小石橋﹐南岸九十二丈九尺五寸﹐北岸百八十九丈二尺﹐泥面二丈﹐底減六尺﹐深五尺。小石橋至經院前橋﹐十八丈八尺﹐泥面三丈﹐底二丈﹐深五尺。經院橋至南禪寺斗門﹐南岸百七十六丈二尺五寸﹐北岸百八十七丈七尺﹐泥面三丈﹐深四尺。發苗橋至樂輸門橋﹐百六丈五尺五寸﹐泥面二丈﹐底丈有四尺﹐深六尺。樂輸門至鹿項門墻﹐九十八丈四尺﹐泥面二丈﹐底丈有四尺。深六尺。淸泰門至宜興門橋﹐東岸九十五丈八尺﹐西岸加五寸﹐泥面丈有五尺﹐底丈﹐深六尺。宜興門至州衙墻﹐七十八丈。泥面丈有五尺﹐底丈﹐深六尺。小石橋至定安門﹐六十三丈六尺﹐泥面八尺﹐底六尺﹐深六尺。定安門至東康門橋﹐百九丈六尺﹐泥面丈有五尺﹐底減三尺﹐深六尺。」】又自西北繞郡城之後﹐東入甌冶池。【今將軍山之北﹐昔冶山之麓也。亦名「東冶」及俗呼「甌冶」﹐皆以東越故耳。程大卿師孟創甌冶亭作詩﹐又爲後序云「予至州之明年﹐新子城。城之東北隅﹐灌木陰翳。因爲開通﹐始問此水。或對曰﹕甌冶池。予竊喜其迹最古﹐且愛其平闊淸泚。又池之南隴阜盤迂﹐喬林古木﹐滄洲野色﹐郁然城堞之下。於是亭閣其上﹐而浮以畫舫。可燕可遊。亭之北跨濠而梁﹐以通新道。旣而﹐州人士女﹐朝夕不絕。遂爲勝槪。」程以爲「迹最古」者﹐謂甌冶子善爲劍者﹐事載《越絕書》頗詳。此池乃甌冶子鑄劍之地。然無所稽考。﹝底本作「然元所稽者」﹐庫本﹑崇抄皆作「然無所稽考」﹐據攺。﹞州𨿽有劍池寺﹐唐元和中﹐僧惟幹浚之﹐得銅刀﹑劍環數枚﹐猶有冶竈在竹林間﹐又隔在將軍山之南﹐南去尙數百餘步。非此池也。或恐鑄劍者因此以自號﹐則有之矣。然池非以鑄劍者得名。僞閩時﹐州北無渠﹐從州西北西湖廟南十五步﹐羅城開渠﹐外吸西湖水源東入﹐沿子城以通此池﹐長三百步。上立木橋四﹕西湖樓下悅濟橋直通安善門﹐次玉壘橋﹐次永安橋﹐﹝正北天王堂下﹐蓋主山之經脈﹐初開遇石﹐恐傷其气﹐故不甚深。﹞次龍泉橋﹐入甌冶池。政和中﹐廉訪以其地植花修貢。宣和五年﹐兪提刑向攝郡事﹐移甌冶亭木植於禊遊堂之東﹐爲秉蘭堂。紹興四年﹐復亭於故址﹐又有喜雨堂﹑城陰館。】

西湖【﹝西湖一章﹐記淳熙十年趙汝愚知福州重浚西湖﹐事在《三山誌》成書之次年。或爲陳傅良所足成者。﹞】《舊記》﹕「在州西三里﹐僞閩時﹐湖周回十數里﹐築室其上﹐號『水晶宮』。其後﹐盡爲民田。」淳熙十年﹐待制趙公汝愚奏請興復開浚﹐朝廷從之。今盡復舊制。【公奏曰「契勘本州元有西湖﹐在城西三里。迆邐並城南流﹐接大濠﹐通南湖。瀦滀水澤﹐灌漑民田。事載《閩中記》甚詳。父老相傳﹕舊時湖周回十數里。天時旱暵﹐則發其所聚﹐髙田無干涸之憂﹔時雨泛漲﹐則泄而歸浦﹐卑田無淹浸之患。﹝底本作「渰」。崇抄及庫本作「弇」。「渰」卽「淹」字﹐徑攺之。﹞民不知旱澇﹐而享丰年之利。後來﹐人戶夤緣請射﹐歲納些小課利﹐謂之池戶。官中但見其絲毫之入﹐而不知其爲民戶永遠之害。歲月浸久﹐塡淤殆盡。各立封畛﹐以爲己物。或塞爲魚塘﹐或築成園囿﹐甚至於違法立券相售﹐如祖業然。﹝底本作「租業」﹐崇抄同﹐據庫本攺。﹞西湖﹑南湖不復相通﹐而古人積水利民之地﹐盡爲豪民猾戶所有。𨿽潮水不住往來﹐而上下阻隔﹐無由通濟。臣照得本州地狹民貧﹐全仰歲事丰登﹐田疇廣殖﹐小有荒歉﹐難以枝梧。況田並湖﹐彌望盡是負郭良田﹐自從水源障塞之後﹐稍遇旱漧﹐則西北一帶髙田﹐凡數萬畝皆無從得水。至春夏之交﹐積雨霖淫﹐則東南一帶低田﹐發泄遲滯﹐皆成巨浸。致使一方人戶白納稅租﹐而所謂池戶者﹐公然坐享重利。第以圭撮稍入。﹝底本作「圭撮��」缺二字﹐庫本作「圭撮之入」﹐崇抄作「圭撮稍入」﹐據補。﹞其爲利害﹐大不相侔矣。今來﹐若不申明﹐則誠恐向後轉見湮廢﹐﹝底本作「申明���誠恐」﹐缺三字﹐庫本同﹐崇抄於「申明」下僅加「則」字﹐據補。﹞難以興復。」】

並湖三閘﹐﹝底本作「並湖三��尺」﹐缺二字﹐庫本﹑崇抄作「並湖三閘髙六尺」﹐據補。﹞髙六尺﹐長二丈四尺。板二重﹐各五片﹐髙五尺﹐長一丈一尺五寸。開元寺看管。

第四閘﹐髙六尺﹐長二丈三尺﹐板二重﹐各五片﹐髙四尺五寸﹐長九尺。安國寺看管。

第五閘﹐髙六尺五寸﹐長三丈五尺。板二重﹐各四片﹐髙四尺﹐長一丈七尺。東禪寺看管。

右五閘﹐各以板數爲準。滀水灌漑﹐常宜扃鎖﹐不可妄啟。惟大潮候日﹐初三﹑十八﹐遇有小舟乘載往來﹐聽啟閘一次。

一﹑鳳池橋堰一座。髙五尺﹐長二丈四尺。遇上斗池涸竭﹐聽民戶從便車湖水入池﹐以助灌漑。

一﹑西湖巡鋪屋三所﹕鳳池橋﹑黿潭﹑三橋。每所差延祥寨兵士四人守宿。十日一替。近湖居民以農爲業﹐並不許置捕魚网具。

一﹑《西湖新買官地﹑砧基簿》十本﹐內四本藏之本州及三縣架閣庫﹔六本藏之雪峯﹑鼓山﹑南禪﹑西禪﹑支提寺﹑紫極宮常住﹐永遠照用。

一﹑三縣承食水利民田﹐總計一萬四千四百五畝。

西湖﹕閩縣三千五百九十八畝﹔

侯官縣一千六百八十三畝﹔

懷安縣二千三十畝﹔

東湖﹕懷安縣七千九十四畝。

一﹑浦三道﹕

鳳池橋浦﹕闊一丈五尺﹔

道士洋官亭下浦﹕闊五尺﹔

道士洋房廊屋後浦﹕闊一丈七尺。

右系引水灌田之處﹐各有水窗﹐禁魚出入。

《三山誌》卷第四終

●卷第五地理類五

驛鋪

城中

西路

南路

北西取建寧後路

北取溫州路

渡

○驛鋪

驛鋪﹐古亭郵也。

州﹐南出莆田﹐北抵永嘉﹐西達延平。車旌之所宿會﹐文檄之所往來﹐求其安便迅駛﹐而無阻絕沈滯之憂。故更易廢置﹐迄今始定。

由南以往﹐凡五驛﹑十鋪。舊由方山渡。宣和六年﹐乃出西峽。

由北以往﹐經十一驛。紹興元年﹐以建寇故﹐道路梗絕﹐亦嘗命置鋪。

由西以往﹐驛四﹑鋪十三。崇寧初﹐以嶺峻狹﹐廢西門路﹐從北門鋪﹐歷雪峯﹐直抵富沙﹔又從古田谷口﹐剌出南劍。五年﹐復西門路。【西路﹐舊無車道抵中國。緣江乘舟﹐奡蕩而溯﹐凡四百六十二里﹐始接郵道。唐元和中﹐歲歉﹐憲宗納李播言﹐發使賑濟。觀察使陸庶爲州二年﹐而江吏籍淪溺者百數。乃鏟峯湮谷﹐停舟續流﹐跨木引繩﹐抵延平﹑富沙﹐以通京師。有洪文館祕書李叔夏爲《記》﹐蓋謂此路也。其古田路﹐亦自開元二十八年﹐洞豪劉彊等納土﹐始漸有之。】

今冠蓋旁午﹐負戴四達﹐三方驛館﹐聽所投足。獨傳致期會﹐取西南二十三所﹐設立鋪兵。國初﹐猶役遞﹐未曾疊命諸卒。【﹝底本作「未尋疊命諸卒」﹐庫本作「未曾疊命諸卒」﹐崇抄作「木尋疊命諸卒」。揣文意﹐據庫本攺。﹞】已﹐乃許就置營房﹐然猶未立額。元丰六年﹐鄭居簡始添定人數﹐仍創急遞。【居簡時催刷本路軍器﹐奏﹕「福﹑建遞鋪﹐未曾興置急腳兵士﹐文字違滯。乞每鋪以十五人爲額﹐內二名充急腳。」轉運司申﹕「本路除偏僻遞鋪四十三所不消添置外﹐有一百六十二所﹐乞添急遞一名。」兵部看詳﹕「各添急遞二名」。元祐元年﹐減罷急腳兵士﹐攺作馬鋪。剩數撥塡廂軍。崇寧二年十二月﹐復依《元丰法》施行。】崇寧三年﹐以行北門十四鋪﹐各增廂軍二人。罷橫山﹐惟二十二鋪。北鋪率三﹐南鋪五﹐置將校一名。初﹐給印歷﹐考其稽慢者。【時有旨﹕「近來遞鋪稽畱盜匿﹐緩急報應﹐有失事機。」本路下州﹐遣司戶竇參祖相度。尋施行。】五年﹐行西門﹐復橫山﹐罷土■﹝土區﹞。大觀元年﹐土■﹝土區﹞復置﹐自橫山至營頂十四鋪。復塘急遞二人。【﹝底本﹑庫本及崇抄皆作「復塘急遞二人」﹐疑「塘」爲「增」字之誤。﹞】門﹐許置曹司。政和元年更議存減。【時有旨﹐以大觀添置兵馬未便﹐再行相度。州委簽判杜思﹑巡鋪曹晐措置存減。除橫山急遞不減﹐余悉損其半。】軍興之後﹐警報益急﹐增額浸多﹐以至於今。舊有鋪馬﹐【﹝崇抄作「驛馬」。﹞】至和二年﹐章柬之奏罷。【柬之時知漳州﹐以山徑險僻﹐遞送轉見遲回﹐乞抽收官馬﹐差急腳兵士。時本州有馬四十五匹﹐並罷。】嘉祐二年﹐薛綸請復之。【綸時知建州﹐奏﹕「急腳兵士﹐止傳送遞角。使命經過州縣﹐臨時借馬於人戶﹐不無騷擾。乞每鋪量置馬兩匹。」復罷急腳。】隆興三年﹐乃盡罷。其詳具見於後云。

城中

使星館海晏門內街北。舊爲「使星驛」。州差衙前支官員驛料。﹝底本作「州差衙前官員驛料」﹐庫本作「州著衙前主官員驛料」﹐多一「主」字﹐可讀。崇抄作「州差衙前支官員驛料」﹐似更明白﹐據攺。﹞紹興中火﹐因爲宅子店﹐俄復爲館。閩﹑侯官典押更主之。今批給驛券﹐猶以「驛」名。

迎仙館南禪寺東。景祐中﹐範都官亢所造﹐「治平圖」有之。其後爲轉運行衙。

崇軺驛南門內西﹐舊置。翁承贊冊閩王﹐館於登庸門內。是時已有驛。「治平圖」爲路分廳。元丰中﹐爲東南第十將公廨。

如歸館威武軍門外西。「治平圖」修造務﹕自迎仙館廢﹐始爲如歸館。後嘗爲醋庫﹐今司戶廳。

皇華館還珠門外﹐舊春風樓地。淳熙十四年﹐安撫賈逵創建。﹝底本作「賈�」﹐缺一字﹐庫本﹑崇抄皆作「賈選」。查本志「秩官」﹐淳熙十三年知州﹐各本皆作「賈逵」﹐據攺。按﹕皇華館建於梁克家去職之後五年﹐此條當是後人所補。﹞侯官縣丞歐陽光祖爲《記》。

西路

迎恩館舊迎仙門內﹐北有送客亭。淳熙元年﹐史丞相浩始置館於門外之南﹐爲迓禦香及恩賜之所。

西門鋪國初置。東取州城半里﹐西取土■﹝土區﹞十八里。舊本州及南路遞角﹐並從西門至劍﹑建﹐及官員驛料經水口嵩溪驛支給﹐久以爲便。崇寧元年﹐因本州申請﹕以古田不當驛路﹔及西門一去水口﹐中間有號倒羊﹑豬猔嶺﹑和尙盂一帶路﹐不通轎乘﹔及小若﹑安仁兩溪﹐置渡子三人﹐古田置解子三人﹐歲支雇錢七十八貫﹔以爲費多﹐乃廢西門路。遂從北門鋪﹑雪峯路以去﹐不由南劍﹐直抵建州。又從古田縣西南﹐刺從谷口出南劍。五年﹐復以北門路支費不貲﹐仍舊行西門﹑葛崎﹑陳湖等﹐至芋洋十一鋪﹐﹝底本作「芊洋」﹐庫本爲「芉洋」﹐崇抄作「芋洋」。參對下文有「芋洋鋪」﹐此去恰十一鋪﹐據崇抄攺。﹞通接營頂﹐至南劍。元丰中﹐馬遞四人﹐步遞六人﹐急遞二人。大觀元年添馬遞三人﹐步遞三人﹐急遞二人﹐曹司一人。政和元年﹐減急遞一名﹐後額管二十四人。今供申一人﹐節級二人﹐鋪兵三十人。

土塸鋪西取葛崎鋪十八里。崇寧五年罷﹐大觀元年復置。元丰中﹐添定馬遞三人﹐步遞四人﹐急遞二人。大觀元年﹐添急遞二人﹐遞馬一匹。政和元年﹐減急遞一人﹐畱遞馬並元額共二匹。以監司巡歷﹐將官巡教﹐不可闕也。今額管十四人﹐供申一﹐節級一﹐鋪兵十二。

葛崎驛懷安縣北。舊在芋源村置驛﹐取州六十里。後移此﹐於使星𨿽近﹐亦作一程驛券批支。元祐八年﹐轉運司以使星至大瀨七十里。大瀨至小若七十里﹐遂罷葛崎驛﹐不批支。按程﹐大瀨至小若五十五里﹐使星至大瀨實九十里。﹝底本作「九千里」﹐崇抄﹑庫本皆作「九十里」﹐據攺。﹞

葛崎鋪西取陳湖二十里。

陳湖鋪西取丰田二十里。大目渡熙寧九年置﹐投充不支錢。

丰田鋪西取大瀨二十里。

已上三鋪﹐元丰六年﹐並定馬遞三人﹐步遞四人﹐急遞二人。大觀元年﹐並添急遞二人﹐遞馬一匹。惟葛崎﹐崇寧三年行北門路﹐添廂軍二人。政和元年﹐並減急遞一人﹐罷添馬。今並額管十四人﹐供申一﹐節級一﹐鋪兵十二。

大瀨驛侯官保安裏。距城九十里﹐臨江。下水口值風﹐多暫憩於此。

大瀨鋪西取湯背三十里。

湯背鋪西取小若二十五里。安仁渡熙寧八年置。

小若驛閩淸縣東北五里。祥符二年重建。

小若鋪西取嵩灘二十五里。渡熙寧八年置。紹興中﹐以安仁﹑小若二渡歸湯背。

嵩灘鋪北取常瀨二十五里。

常瀨鋪西取朱坑十五里。

已上五鋪人數更攺及遞馬存減﹐並與丰田同。﹝底本作「丰田司」﹐庫本同﹐據崇抄攺。﹞

嵩溪驛﹝底本﹑庫本及崇抄皆題名爲「髙溪驛」﹐下注文則作「嵩溪驛」﹐前「西門鋪」注文亦「嵩」字﹐不應兩名歧異﹐因統一爲「嵩」字。﹞古田縣南九十里水口鎭。已上三驛﹐熙寧六年並省並後﹐獨嵩溪驛批支。

朱坑鋪西取芋洋三十里。

芋洋鋪西取使華亭二十里﹐又十里至營頂。

使華亭地名黃日。宣和六年﹐創爲星軺食息之地。﹝底本作「地名黃日」﹐庫本同﹐崇抄作「黃田」。文末﹕底本作「食息之也」﹐庫本作「食息之所」﹐據崇抄攺。﹞

營頂鋪西取南劍界首五里﹐又八里至武步﹐去金沙六十里。金沙至南劍五十里。

已上三鋪﹐惟營頂崇寧三年行北門路﹐增廂軍二人。其元丰﹑大觀人數及今額﹐並同前五鋪。

南路

橫山鋪州南九里﹐取江南鋪十五里﹐舊有馬遞兵士三人。元丰六年﹐獨不置急腳。﹝底本於「急腳」以下錯簡達四頁﹐正之。﹞大觀元年﹐增步遞三人﹐急遞二人。政和元年﹐罷步遞三人後﹐額管二十四人。今除供申﹑節級外﹐鋪兵二十五人。

臨津館唐名南臺。梁開平中﹐﹝底本作「梁閩平」﹐庫本作「梁開平」﹐據攺。﹞翁承贊冊王審知爲閩王﹐有《南臺路書事詩》。今館﹐天聖五年章頻作。館之西南隅﹐榜「合沙亭」。是時﹐以讖「四方望沙合」。皇祐間﹐江東﹑西始有洲。元祐四年﹐洲猶中斷而爲二。林中散積又卽館之東南楹﹐望合沙之水開軒﹐﹝底本作「望合沙�水開軒」﹐庫本作「望合沙臨水開軒」﹐據崇抄補。﹞仍舊名亭。是歲﹐許公將爲尙書右丞。

浮橋由郡直上南臺﹐有江廣三里﹐揚瀾浩渺﹐涉者病之。元祐以來江沙頗合﹐港疏爲二﹐中成楞嚴洲。八年癸酉七月﹐郡人王祕監祖道爲守﹐相其南北﹐造舟爲梁。北港五百尺﹐用舟二十﹐號合沙北橋﹔南港二千五百尺﹐用舟百。號南橋。衡舟﹐縱梁板其上﹐翼以扶欄﹐廣丈有二尺﹐中穹爲二門﹐以便行舟。左右維以大藤纜﹐以挽直橋路﹔於南﹑北﹑中岸植石柱十有八而系之﹐以備癡風漲水之患。縻金錢千萬﹐一出於施者。明年﹐紹聖元年甲戌十月成。以其餘錢三千九百緡分給負郭三縣僧寺﹐以爲本錢。俾歲取息﹐以待缺獘修造。十一月落成﹐自爲文記之。尋又爲屋以覆纜柱﹐架亭於其側﹐以憩行者。中亭之北﹐又有泗洲堂一所﹐命僧守之﹐施熟水亭下﹐而守橋軍房亦在焉。南亭之南﹐復卽山爲亭﹐以濟川名之。創庵其西。有齊禮﹑九功﹑馴翚﹑嘉祥四里。產錢二貫二百八十八﹐苗米一十五石二斗七升。輪大院三十主之﹐以管幹橋事﹐再歲一替。有水手二十一人隸焉﹐朝夕巡視﹐白所當修造者﹐以報逐寺。崇寧二年﹐公復守是邦﹐乃於橋南建天寧寺﹐以庵之田產並歸之﹐命天寧主僧爲三十院都管。是時﹐港已分爲三矣。北港﹐舟十有六﹔中港﹐七十有三﹔南港﹐十有三。凡一百二隻。僧寺產錢﹐初自五貫以上﹐令獨任其一﹔不及﹐則合一二或三四院以爲助。蓋受船板本錢者﹐二百一十三所﹔而受置大藤纜本錢者﹐又其內三十所。公命籍本錢之目及其要束﹐﹝各本皆作「本錢之日」﹐「日」當是「目」字之誤﹐正之。﹞一藏之郡案﹐一付之橋司﹐使相授受。其略曰「橋船及板本錢三千三百九十貫。正橋﹐門船四隻﹑板六間﹐四院主之﹐各受本錢六十貫。南港﹑南岸馬頭﹐船一隻﹐板二間﹐一院管認﹐本錢亦如之。橋門第二﹐船四隻﹐板四間﹐四院主之﹐各受本錢五十貫。北港﹑中港兩岸﹐南港北岸馬頭﹐船五隻﹐板五間﹐五院管認﹐本錢亦如之。其餘﹐每船一隻﹐板一間﹐各受本錢三十貫。自北而南﹐船以《千文》爲號。﹝「千文」﹐卽《千字文》。按字以次編爲號。﹞後有廢壞﹐永曆息錢興修﹐常取堅固。大藤纜本錢﹐五百一十貫。鼓山﹑雪峯﹑神光﹑西禪﹑芙蓉﹑法海﹑乾元﹑安國﹑壽山﹑開元﹑大中﹑精嚴﹑等覺﹑九峯﹑囷山﹑萬歲﹑報恩﹑白鹿﹑天王﹑太平﹑賢沙﹑升山﹑靈峯﹑仁王﹑雙峯﹑大潙﹑聖泉﹑衡山﹑興福﹑廣因﹐凡三十寺﹐各十七貫﹐歲出息一分﹐令橋庵經官置簿拘納﹐分輪兩院管。置纜一次及逢架之屬悉交割﹐﹝底本作「及逢架之屬」﹐崇抄同﹐庫本作「及屬架之蓬」﹐「逢」疑爲「篷」字。﹞乃得替。凡橋門船﹐長四丈六尺﹐面一丈五尺﹐頭各八尺﹔板二間﹐長各四丈四尺﹐闊一丈﹔直梁八﹐圍各三尺六寸﹔輪木闊各一尺三寸﹐厚一尺﹔兩頭鐵索各四﹐並四斤。其次﹐橋門第二船﹑三港馬頭船﹐長四丈四尺﹐面一丈一尺﹐頭六尺。其餘船﹐長三丈九尺﹐闊一丈﹐頭五尺五寸。板﹐每間長二丈三尺﹐闊一丈﹔直梁七﹐圍各二尺四寸﹔輪木闊一尺﹐厚八寸。鐵索二﹐各四斤。勾欄﹐每扇各二﹐柱髙二尺五寸﹐方五寸﹔上下壓枋﹐闊五寸﹐厚三寸﹔短柱四﹐髙一尺七寸﹐闊五寸﹐厚三寸。凡大藤纜﹐於船左右﹐常各存新舊二條﹐圍各二尺五寸﹐五歲一易。不許以退纜舊藤間雜收使。如三港西岸馬頭﹐﹝底本及各本皆作「西岸馬頭」。江面只有南北岸﹐無東西岸﹐疑爲「兩岸馬頭」之訛。又底本自「馬」字以後脫失一頁﹐今以崇抄﹑庫本互校補足﹐同者存之﹐異者注之。﹞時有流刷傾側﹐或泥地淤長﹐可堪增築。及橋亭﹑軍房﹑屋宇﹑井篷纜﹕蓋架等損獘﹐﹝崇抄作「井蓋纜蓬架等」﹐庫本作「井蓬纜蓋架等」﹐「井」字疑爲「並」字。﹞悉仰管幹橋院劃時修葺。其鐵索常備六十具﹐以待去失急用﹐於守橋兵士名下勒塡。餘船板﹑碇石﹐有一不備﹐刷染更換﹔有一滅裂﹐以時巡察﹔報逐院增修。不得別有率斂。」其措置﹐纖悉盡﹐蓋如此。尋復歲以三院輪入管幹。其後﹐間以故獲免受役者至十八院。先是﹐水手各認管船五隻﹐月米一石﹐錢二千四百﹐從逐院向橋司輸送﹐然後給之。後浸爲獘﹐乃悉罷去﹔輪諸院行者代其役。給官舟與來往護視﹐遇夜則守橋。﹝崇抄作「巡橋」﹐庫本作「守橋」。按﹕前句云「給官舟與來往護視」﹐卽是巡橋﹐遇夜當以「守橋」爲是﹐據攺。﹞紹興十一年都管主僧僧珵立《規式》庵中﹐課督羣行者甚力﹐輟前所給水手錢米入長生局爲度牒之本﹐﹝崇抄作「度牒本�」﹐缺一字﹐庫本作「度牒之本」﹐據攺。﹞以勸勉之。是時北港已爲石墩橋道十五座矣﹐船惟中港七十四﹐南港十三。拘納二分息錢﹐復散寄逐寺﹐收息愈廣。其後﹐藤纜乃不以時治。二十三年﹐僧圓覺住天寧寺﹐募作鐵纜﹐每節爲錢三百﹐越一月遂辦﹐﹝崇抄作「每節焉爲錢三百不一月遂辦」﹐今據庫本攺作「每節爲錢三百越一月遂辦」。﹞藤纜始廢。二十四年﹐提點刑獄趙公令攝郡事﹐睹橋道浸壞。命閩縣丞黃昭祖因舊制度﹐復一新之。會圓覺以事罷﹐估籍衣物金銀等﹐錢一千二百八貫有奇﹐及橋司所樁置纜息錢二百三貫有奇。用舊例﹐復命以其錢分爲九十二份半﹐均給諸寺。其橋門船及南港南岸馬頭船﹐凡三隻﹐各給二份﹔橋門第二船及中港兩岸﹑南港北岸馬頭船﹐凡五隻﹐各給一份半﹔餘各一份﹔增爲本錢。申嚴舊式﹕凡尺寸﹐悉以官省尺爲度﹔梁木﹐須勁直者﹔板﹐必厚一寸六分。募置水手﹐復仍舊役。惟船頭拋碇藤纜務要緊實﹐各長一十五丈﹐不許水手打攬以舊纜添造。亦置籍二本﹕一藏郡案﹐一付橋司。明年梁山等十七院﹐復爲石墩橋道。於是﹐庵中旣無所拘納﹐都管之職亦漸衰弛。向所輸送水手錢米﹐遂從逐院自取之。﹝底本脫頁至「自取」止﹐以上皆取崇抄﹑庫本互校得之。﹞上下懈怠﹐莫有統屬。橋事以是愈壞。今鐵纜斷裂僅存置庵捨﹐藤纜息錢枉增。諸寺船板之數﹐本錢𨿽散在三十寺﹐未有興復者。石墩橋道﹐尋又增置。今爲船者﹐六十二耳。中亭項賃澮戶以匿稅故﹐乾道中並拆其屋逐之。泗洲堂﹐淳熙元年﹐一夕盡。往時﹐管幹橋僧旣交替﹐﹝底本作「營幹」﹐依上文例﹐當是「管幹」﹐並據崇抄攺。﹞以有勞率得院住持﹐近乃無聞。水手﹐昔屬閩尉﹔後有尉適不振職﹐因屬縣丞云。

江南鋪南取方北十五里。元丰六年﹐添定馬遞三人﹐步遞三人﹐急遞二人。大觀元年﹐添遞馬二匹。政和議存減﹐獨不罷。後額管十四人。今供申一﹐節級一﹐鋪兵十二。

西峽北驛名濟川北館。宣和六年作。

方北鋪南取方南﹐隔江折二十里。異時﹐驛路出方山渡﹐江面彌漫﹐無風二十里﹐有風七十里﹐沿兩沙洲﹐隨潮涉二時乃至。﹝底本作「二時乃�」﹐缺一字﹐據崇抄補。﹞旣有傾覆之患﹐又有候次之勞。風潮弗律﹐候或一二日。甫登南岸﹐卽陟方山嶺﹐又有佛嶺﹑白蒲嶺﹑熱隔嶺﹐而後達太平驛。宣和六年﹐兪提刑向以西峽水面五里﹐私商往來之地。命本邑治道﹕由玉泉院﹑浦尾﹑鼓山﹐入新路﹔﹝底本作「由玉泉院�尾鼓樓入新路」﹐庫本作「由玉泉院之尾鼓樓入新路」﹐崇抄作「由玉泉院浦尾鼓山入新路」﹐據以補攺。﹞經彌陀庵﹑西方院﹐五里眞隱﹐又五里峽江北岸亭渡﹐五里枕峯﹐十八里白鹿寺﹐逾嶺十二里抵福淸縣界。行者便之。乃植木以庇行人。尋自枕峯前良步角﹑梁山院十里通麻溪橋﹐五里瀨溪橋﹐過常思﹐五里通舊路。遂不登白鹿﹐履道尢坦。因名峽江二亭俱曰濟川。有《記》合沙亭之右。於是﹐以方北鋪移於西峽路石鋪橋頭﹐方南鋪移於枕峯院前﹐大田鋪移於大義驛下﹐接常思鋪。紹興六年申明﹐以爲經久可行。九年﹐峽江路旁諸寺賂州吏﹐請遵故道。張丞相浚召驛兵質之。遂不復易。鋪仍舊名。今於城門村渡﹐以避峽流之迅﹐且約里數也。﹝底本作「里數」﹐崇抄作「數里」。﹞

方南鋪南取大田鋪二十里。

西峽南驛宣和六年作。舊方山驛移此。

大田鋪南取常思鋪二十三里。

大義臨津驛河口渡次。

常思鋪福淸。南取太平七里。

嶺髙一里﹐相承爲「相思」。故王文公珪贈元公絳詩﹕「頒春莫向相思嶺」。

太平驛福淸縣西四十里。熙寧六年﹐省並方山﹑太平﹑漁溪三驛不批支驛券。七年﹐猶雇衙前主持給馬艸。八年﹐除漁溪外﹐復罷。紹聖元年﹐轉運﹑提刑司狀﹕以方山至迎仙﹐只一百二十七里﹐輒作三程。乞減罷太平一驛﹐移漁溪驛於石堘馬鋪蓋造。尋畱漁溪驛爲憩息亭館。拆太平驛材料蓋造於石堘。

太平鋪南取假面十七里。

假面鋪南取漁溪十八里。

漁溪驛有蔡密學襄《梅》詩。

漁溪鋪南取蒜嶺二十三里。

蒜嶺鋪南至莆田縣界三里﹐至迎仙二十八里﹐至興化軍五十里。或曰山形如蒜﹐亦其間多蒜苗。由建﹑劍﹑汀﹑邵武至此﹐方見漲海煙波萬頃。嶺頭有照海亭﹐宣和間有唐運使畱題。隆興初廢。今送迎﹐時寓民家。

已上八鋪﹐元丰六年﹐並添馬﹑步﹑急遞共八人。今並額管十二人。常思現缺三人﹐假面二人﹐蒜嶺一人﹐內供申﹑節級各一人。

北西取建寧後路

出州北門﹐由沙溪﹑別仕﹑新藍﹑雞菜﹑【「距縣百里﹐極嵲惡。觜於旁而啄衣﹐牙於中而嚙足﹐蹲於前而梗步。」嘉祐三年﹐知懷安縣樊紀易而夷之﹐自記云。】雪峯﹐至古田縣。【一出西門﹐經石岊﹐至葛崎﹐與北門路通。】

鳴玉驛古田縣東。初﹐溪有洪瀨灘。知縣李堪以其非雅﹐攺爲「鳴玉」。遂以名橋﹐亦以名驛。前有「涵碧亭」﹐紹興七年﹐移於縣西北舊學基。

通建驛縣北。

鎭安驛縣北﹐地名孤鎭村。西至建寧府七十里。崇寧元年﹐廢西門路﹐行北門。由土■﹝土區﹞﹑葛崎﹑別仕﹑雞菜﹑雪嶺﹑杉倉﹑北望﹑靑田﹑船嶺﹑﹝底本作「■﹝舟谷﹞嶺」﹐庫本同﹐據崇抄攺。﹞中館﹑龍爬﹑林換﹑營頂﹐凡十四鋪﹐至建州。三年﹐以山嶺危險﹐里數隔遠﹐每鋪各增廂軍二人。五年﹐以攺路後﹐雪峯一帶﹐山嶺旣峻﹐道旁絕少人家﹐每鋪幾三十里﹐或七八十里﹐始至館驛﹐實有未便。其水口下𨿽有倒羊﹑豬猔等嶺﹐然官員並行水驛﹐獨鋪兵往來而已。況自行北門﹐六驛﹑十四鋪添廂軍二十八人﹐一歲請給衣﹑糧﹐約一千五百餘貫﹑匹﹑石。比之西門添置渡子﹑古田添置解子費﹐絕不等。今將六驛﹑十四鋪及古田縣西南剌從谷口出至南劍一驛﹑二鋪﹐並行廢罷。仍舊行西門路。

北取溫州路

出井樓門﹐經四明亭﹑盤石﹐陟北嶺﹐【一路出井樓門﹐經安國寺﹑透馬溪﹐抵北嶺下。嶺髙一千八百步﹐十五里屬連江界。頑石根互﹐沿崖而躋。嘉祐三年﹐知懷安縣樊紀「僦工致治。乃奠髙爲夷﹐正曲爲直﹐凹者培﹐陷者續。﹝底本作「回者培﹐陷者續」﹐庫本作「陷者培﹐回者續」﹐據崇抄攺。﹞迄今利之。」主簿王知微《記》。「又治路﹐自北門入巖溪﹐抵靑山﹐又培土築趨府道。積徳﹑承平﹑移風三鄕地庳濘﹐﹝底本作「庳寧」﹐據崇抄攺。﹞悉砌石以便民。至溪澗或江浦之阻﹐梁石以渡者五十一。木爲橋十有六。皆利民之著者。」周希孟《記》。】下湯嶺。【諺云「湯嶺兜﹐﹝底本作「陽嶺兜」﹐據崇抄攺。﹞北嶺頭。」志險也。】

溫泉館距連江三十二里﹐舊名湯泉驛。淳熙元年重作﹐因攺名。

潘渡橋東取連江二十三里。道羅源﹐卽絕渡而北。異時溪漲﹐需渡者病之。紹興十四年﹐知連江阮珪﹐始創橋焉。未幾﹐水淙嚙以壞。﹝各本皆作「水淙嚙以壞」﹐「淙」字疑爲「流」之誤。﹞乾道三年﹐晁子開更新之。長六十五丈﹐累趾十九。﹝底本作「�趾十九」﹐缺一字﹐據崇抄補。﹞名惠政。

陀驛﹝底本作「陀驛」﹐庫本同﹐崇抄爲「陀市驛」。﹞北取羅源四明驛七十五里。

四明驛南取飛泉驛四十里。﹝各本皆作「南取飛泉驛」。按﹕此爲北去之驛路﹐南取則逆行﹐疑爲「北取」之誤。﹞建炎三年置。淳熙三年重作。

飛泉驛有渡。熙寧七年置。過官井洋百八十里﹐達長溪鹽田。元祐八年﹐移置焦門頰。紹興三十年﹐以風海險惡﹐禁渡。驛今佃爲民居。陸行出寧徳縣。

白鶴嶺【嶺頭有白鶴亭﹐半有憩亭﹐泉眼淸澈可飲﹐亭多畱題。﹝底本作「淸澈可處多畱題」﹐庫本同﹐據崇抄攺。﹞下﹐卽縣也。】

寧川驛寧徳驛南。紹興二十八年﹐以主簿廨置。﹝底本作「主簿�」﹐缺一字﹐庫本作「主簿王」。崇抄作「主簿廨」﹐據攺。﹞乾道八年重作。

深浦渡元丰三年置。渡頭有康濟亭。十里至雙巖。

雙巖嶺五里至黃崎。

黃崎鎭灘頭渡元丰三年置。陸路徑絕﹐經環塢村秦家山﹐路如馬齒﹐旁無逆旅。行者多過渡至下杯。

下杯驛長溪縣西出七十里。有渡﹐一潮至鹽田﹐準陸二十五里。

鹽田驛縣西三十五里。有渡。元祐八年移於析棣置。

溫麻驛縣海晏門內。今廢。

倒流溪驛

飯溪驛縣東五十里。有渡。

白林驛縣東北百里﹐﹝崇抄於「白林」下無「驛」字﹔底本作「縣東北首裏」﹐據崇抄攺作「縣東北百里」。﹞去桐山五十里﹐今廢。只憩天王院。

牌嶺。

桐山驛去泗洲驛二十五里﹐今廢。只憩棲林院。

駱駝嶺﹑平陽﹐二十里﹐泗洲院。

過分水嶺。

是路﹐國初置驛。自使星至陀驛﹑羅源縣﹑下杯驛﹑白林驛﹑飯溪驛﹐支給驛券。熙寧六年﹐減並陀驛﹑鹽田驛﹑白林驛﹑飯溪驛﹐並歸所過州縣批支。紹興六年﹐本路陳運使國瑞請立馬遞鋪﹐招置土兵承傳文字。尋罷。

○渡

州東南門﹐河口登舟。

大義渡乘退潮﹐東經古山尾﹐憩程水港候潮﹐西入峽門旁入港﹐卽此渡。貞觀中﹐別駕衛總持見其處商旅﹝底本作「西旅」﹐庫本同﹐據崇抄攺。﹞賓主有序﹐故名之。

長樂航頭渡百二十里。

洋門渡百五里。

白田渡百十五里。

洋下渡百八里。皆退潮一。初﹐臨水﹑洋門﹑洋下﹑白田四渡﹐皆貧民以私船裝載﹐﹝底本作「私船�載」﹐缺一字﹐庫本作「私船渡載」﹐據崇抄補。﹞志在逐利﹐﹝底本作「遂利」﹐庫本同﹐據崇抄攺。﹞安獘不修。中經雞嶼﹐風濤最險﹐多方難之﹐必厚獲而後涉﹐槳無宿手﹐﹝底本作「必淳獲而從涉獎無宿手」﹐不可解﹐崇抄作「必浮獲而後涉槳無宿手」﹐暫據攺。﹞惟取於所渡之人﹐操縱不調﹐以此易致漂溺。嘉祐中﹐長樂始置三渡於臨水﹐創官船以渡之﹐募善水者爲槳夫。渡者﹐人輸錢七﹐籍給募之餘﹐爲船具及補敗之資。後因循不舉。元祐六年﹐知縣丁掌乞奏舉行。明年敕以白田距臨水十五里﹐洋下相距八里﹐洋門相距五里﹐且同岸﹐又三渡水路皆避徵者所由。遂罷之。止於臨水造官船四。大船所載止百人﹐水手十五人﹔小者五十人﹐水手八人。渡者﹐人輸錢五﹐均給之。﹝底本作「均給爲」﹐崇抄同﹐「爲」疑爲「焉」字之誤﹐據庫本攺。﹞紹興元年﹐流寓民姜子淸乞收江淮河港溪渡錢。遂令日收﹐歲終較額爲殿最。令渡人輸錢十一。﹝崇抄作「輸錢三十」。﹞

洞江﹑營前﹑洋嶼﹑籌崎﹑浮崎﹑翁崎。皆一退潮。

王峬渡河口渡抵翁崎。由翁崎渡三十里乃至﹐入城亦然。

出西門十五里渡橋舊有之。歲久頹甚﹐霖潦艱涉。紹興七年﹐汪義和知懷安。舉一講僧更造之。六十五間。﹝底本作「六批五間」﹐庫本同﹐疑誤﹐據崇抄攺。﹞

靈光橋旁有靈光寺。至懷安縣。

石岊亭縣之右﹐建炎間置。亭東有石﹐異時﹐歲覺增長﹐後因火乃止。

閩越亭縣前﹐閩越王遊憩之地。舊有記﹐相傳爲雷震飛入水中。

石岊渡驛路﹐百六十里至水口﹔水路﹐經甘蔗衙﹑大小目﹑福院﹑小若﹑大若﹐亦百六十里﹐至水口渡﹔風﹐或跨二日。嘗有監司詩云「朝辭虎節門﹐暮宿牛頭寺。江神也世情﹐一送三程路。」﹝此詩文句各本皆同。但疑「牛頭寺」爲「牛頭渡」﹐方與末句「三程路」合轍。「江神也世情」疑爲「也有情」之誤。﹞

又西門十五里﹐洪塘﹑髙崎渡卽石岊江東流分爲二﹐自洪塘渡至水西髙崎。

江南楊崎渡﹑大章渡楊崎屬懷安﹐大章屬永福﹐相去三十里。由大章至永福縣。

越峯渡永福縣下。元丰元年造橋。

重光渡

五十口渡皆縣下。

洪面渡縣南七十里。南取溪東渡七十里。熙寧十年置。渡闊十五丈﹐漲準十五里。

溪東渡縣北百一十里。北去洑口東渚渡二十里。渡闊七丈﹐漲準三里。熙寧十年置。﹝底本作「熙寧十一年置」﹐誤。檢《宋史﹟神宗紀》﹐熙寧只有十年﹐卽元年至十年﹐據攺。﹞

洑口埕﹝缺十字﹞劍闊十丈﹝缺六至七字﹞﹐紹興二十六年罷。﹝「洑口埕」條注文﹐各本同虛缺﹐暫無從校。﹞

《三山誌》卷第五終

●卷第六地理類六

江潮

海道

○江潮

水路﹐視潮次停泊﹐猶驛鋪也。循州境東出﹐漲海萬里﹐潮隨月長﹐晝夜至如符契。道閩安而上﹐江面澄闊﹐別爲西峽﹐逾於南臺﹐皆會於懷安﹐進而至湯背止﹐以與溪流接。白愛湋東下﹐【﹝底本作「白愛湋東下」﹐崇抄同﹐庫本作「自愛津東下」。疑各有所據﹐待質。﹞】縈紆數百里﹐危徑狹道﹐【﹝底本作「危徑狹過」﹐崇抄同﹐據庫本攺。﹞】行者繭足。輕舟朝發﹐乃一夕可至。南望交廣﹐北睨淮浙﹐渺若一塵。【﹝底本作「南望交塵……渺在之塵」﹐庫本作「南望交廣……渺渺之塵」﹐今據崇抄攺爲「南望交廣……渺若一塵」。﹞】乘風轉舵﹐顧不過三數日。僞閩時﹐蠻那放椿﹐【﹝底本作「顧不過三數自僞閩時蠻那放椿」﹐崇抄同﹐據庫本攺「自」爲「日」字。但「蠻那放椿」不可解﹐疑「蠻那」爲「蠻舶」之誤﹐下文「海道」中卽有「僞閩時蠻舶」句。又「放椿」疑爲「放樁﹝樁﹞」之誤﹐待考。﹞】且次江岸。國初﹐六縣鹽舸﹐徑輸州倉﹐以達於上四郡。今福淸﹑長樂﹑涵頭﹐歲運未嘗停。民無酤其米釀作。【﹝底本作「民無酤其來釀作」﹐庫本同﹐暫據崇抄攺作「民無酤其米釀作」﹐其間疑猶有訛奪。﹞】兩溪糯粒﹐舳艫相銜。歲小儉﹐谷價海湧。南北艦囷載﹐歘至城外。其諸貨寶回往﹐不可名計。浮於海﹑達於江以入於河﹐莫不有潮次云。

初一﹑十六﹝午﹞

初二﹑十七﹝午﹞

初三﹑十八﹝未﹞

初四﹑十九﹝未﹞

初五﹑二十﹝申﹞

初六﹑廿一﹝申﹞

初七﹑廿二﹝酉﹞

初八﹑廿三﹝酉﹞

初九﹑廿四﹝卯﹞

初十﹑廿五﹝卯﹞

十一﹑廿六﹝辰﹞

十二﹑廿七﹝辰﹞

十三﹑廿八﹝巳﹞

十四﹑廿九﹝巳﹞

十五﹑三十﹝巳末﹑午初﹞

此潮入州城內河之候也。江潮常緩海潮三刻﹐至入河﹐則又少遲耳。﹝按潮一晝夜當兩至﹐各本皆只舉日間自晨至暮﹝卯﹑酉刻﹞所至之潮候。蓋夜間舟不出入城關﹐故不記乎﹖﹞

○海道

自迎仙至莆門平行用退潮十有五﹕【海不計裏。】

﹝一潮﹞迎仙港乘半退﹐裏碧頭。

迎仙港源自興化三百里﹐合桃源水爲大溪﹐過迎仙市﹐爲子魚潭。【三百步。】歷福淸黃茅墩﹐【墩南江上三千餘家屬興化﹐人煙如海口鎭。其墩﹐溪漲﹑海湧﹐皆不能沒。】合蒜溪東流﹐過浮山三里﹐合徑江入海。【潮至子魚潭。】徑港﹐源出興化縣界金支大澤﹐至裏洋合黃蘗山南水十里﹐名漁溪﹐過應天院﹔一源出黃蘗山﹐北過鐵場邊﹐北流東折﹐合漁溪﹐入徑港。南至綿亭﹐東出烏嶼門。又南至雙嶼頭爲二﹐東出白嶼﹐西出後嶼﹐合於昭靈廟前﹐會迎仙港入海。【潮至應天院前。】

東﹕南匿﹑艸嶼﹑塘嶼。【昭靈廟下﹐光風霽日﹐窮目力而東﹐有碧拳然﹐乃琉求國也。每風暴作﹐釣船多爲所漂﹐一日夜至其界。其水東流而不返﹐莎蔓錯織﹐不容轉柁﹐漂者必至而後已。其國人得之﹐以藤串其踵﹐令作山間。蓋其國刳木爲盂﹐乃能周旋莎蔓間。今海中大姨山﹐夜忌舉火﹐慮其國望之而至也。】

﹝二潮﹞過洛化洋﹑牛頭門﹐泊寄沙。【多水劫。】

﹝三潮﹞至燕錫﹐泊婆弄澳。【一名暴露﹐聲相近。】

東﹕艸嶼。

﹝四潮﹞半退至銀盞舷﹐乘半漲﹐取錢藏﹐出止馬門。【爲過淺﹐溯潮不克﹐所以必待半漲也。元丰二年嘗移海口巡檢於此。】

西﹕海口鎭。

海口源出興化縣界﹐流爲百丈溪﹐二百餘里﹐至假面﹐爲橫路溪。【卽無患溪也。】東流二十里﹐合石堘溪﹐至水陸院﹐合東溪﹐經福淸縣河頭﹐瀦爲琵琶洋﹐十八里至海口入海。【潮至水陸院西。】

鹽埕歲管納海口倉七百萬斤。經南交輸懷安倉。【葉庭珪《記》﹕埕有三等﹕沙埕爲上﹐夾沙次之﹐泥埕爲下。沙埕喜受潮信﹐退則易乾﹐實漏丘則易淋﹐故爲上。半沙半泥﹐故爲次。泥濕拒潮﹐且難乾淋﹐故爲下。大埕一﹑二畝﹐小者半畝。大水取信﹐小水暴漧。蓋海水咸鹵過埕﹐則鹵歸土中﹐日曝則咸﹐乃凝白花。取海水淋之﹐煉爲鹽。亦猶膽水浸鐵﹐水中自有銅性﹐遇鐵澀住﹐故烹鐵而得銅也。一月之間﹐大水六日﹐初一至初三﹐十六至十八。晴明則土信可收﹔雨濯則土信敗矣。一年之間﹐惟五﹑六﹑七﹑八月﹐土信特厚﹐蓋烈日之功也。故舊法﹕六月起火﹐八月住火。】

東﹕鹽嶼﹑蘇嶼﹑鐘門。【昔人沒鐘於此。潮退﹐蒲牢微現。】

﹝五潮﹞半退﹐過石帆洋﹐【狀如帆。】泊大﹑小練。【二練門相去十里﹐無便風﹐停畱或逾月。】

西北﹕松林塞。

﹝六潮﹞出練門﹐至東﹑西洛止。【𨿽近﹐過此無泊所。】

﹝七潮﹞泊慈澳。【敕號慈孝洋。】

西﹕長樂槳過港。【長樂溪源極微﹐大槪瀦爲陂湖﹐溢則泄而入海。】

﹝八潮﹞轉南交﹐山峙海中。【港內沙淺﹐大潮二丈六尺﹐小潮丈有九尺﹐最爲險厄。舟人多於慈澳候便﹐及晨潮﹐方挾櫓而濟。便風﹐則自外洋縱繂。僞閩時﹐蠻舶至福州城下。國朝以南交之險﹐遂置司溫陵﹐時有飄風入港者。】嶺口鹽埕。【於歷嶼頭﹑永丰﹑石馬﹑砂坑﹑鄭胡﹑閭山。】歲納二百四十二萬斤。【舊三百萬斤。】陸運二十里﹐避南交之險﹐輸長樂倉。

西﹕梅花澳閩安鎭港。源出處州龍泉﹐東流經松溪﹑政和。一出建寧之浦城。一出於崇安。其間小溪數十﹐匯於建城。出南劍之東曰東溪。一出邵武之光澤﹐北流經順昌﹐至沙溪北。一出汀州之寧化﹐西至淸流﹑沙縣之西﹐合流至南劍﹐與東溪合。百八十里至水口﹐左合古田溪。【源出建寧縣界﹐東南流﹐號橫溪﹐至上生院﹐南合薦溪潭水﹐數里合桃溪東流至縣東北隅龍津橋﹐合東北溪。知縣李堪名曰潤澤。南經戴星洲﹑鳴玉灘﹑磨劍石﹐下百丈漈﹐入大溪﹐故曰水口。】過大﹑小溪乃無灘﹐平流至猴山。右納閩淸水。【源自蓋平裏﹐合仁壽﹑孝順﹑金沙等裏小溪﹐土人多以小艇力勝至江口﹐謄於巨舟﹐﹝底本作「瞻於巨舟」﹐庫本同﹐據崇抄攺。﹞乃浮江而下。小溪有三橋﹕良石﹑普賢﹑寶山﹐通尢溪黃洋諸場。尢小者﹐土民堰以漑田。】次黿溪﹐【唐大歷中﹐有女子浣紗溪次﹐爲黿所食。其父哭之哀。旣而得黿﹐乃烹以釋憤﹐名士多爲記述。其山﹐源深險多﹐不逞民盜販茗﹑鹵﹐官莫誰何。俗號七村黿裏。】次左納大目溪﹐次右小目溪﹐【源出閩淸界﹐六七十里入江。】次螺女江﹐【侯官縣西北三十里。《搜神記》﹕「閩人謝端﹐江濱得大螺一﹐蓄之家。每出歸﹐盤饗必具。乃密伺﹐見一姝﹐麗甚。遂突入問之﹐曰﹕『我天漢中白水素女也。帝哀卿少孤﹐遣爲卿具食。﹝底本作「遣爲卿具」﹐下無「食」字﹐庫本同﹐據崇抄補。﹞今已悉﹐不可止。卿宜以居糧﹐可使盡市﹐更盈。』﹝底本作「卿宜以居良可使盡市更盈」﹐據崇抄攺「良」爲「糧」。﹞言訖﹐化去。端如其言﹐資給數世。」今足迹尙存。或曰江形如螺。】至甘蔗北分﹐數里復合﹐至石門南分﹐【赤岸山尾與潙山尾相迎如門﹐﹝崇抄作「僞山尾」。﹞水中有石閾。】過石門爲馬瀆江中流﹐至洪塘歧爲二﹕北行者爲南臺江﹐納北山眾流﹐【桑溪﹐自鵝鼻嶺經大坑嶺出東峯後﹐至茶焙浦通潮。鱔溪至浦東橋通潮。】過鼓山﹔南行者合馬瀆江﹐納永福溪﹑【源自南劍尢溪縣。西流至泉州徳化縣﹔南流至永福洑口埕﹐會溪流﹐行七十里﹐合興化縣遊洋靑桐溪﹐至重光寺前六十里﹐合閩淸縣界水至大章六十里﹐合福淸縣界十八溪入江。縣以西有師姑等六灘﹐東有太原等十灘﹐不爲害。潮至保安裏﹐溯三十里至縣。】金崎江﹑【閩縣東西南七十里﹐昔漁者於此釣得金鎖﹐因見金牛﹐急挽至岸。﹝「閩縣」下各本皆作「東西南七十里」﹐「西」字疑衍。又﹐底本﹑庫本「漁者」下皆無「於」字﹐據崇抄補。又﹐底本作「急投至岸」﹐據庫本﹑崇抄攺。﹞俄而鎖絕﹐猶得二尺許。因名金崎江。《寰宇記》﹕「晉康帝詔於此立廟。」】螺洲﹐【州形也。在大義西北﹐納龍泉坑溪。】合大義江﹑瀨江﹐出西峽門﹐合瑯琦江。【西浦溪出福淸縣界﹐經泥嶼至瑯崎接潮。一星溪﹐﹝底本作「一�溪」﹐缺一字﹐崇抄同﹐據庫本補。﹞出長樂界﹐至白田﹐接瑯崎潮。】會鼓山之派﹐經石馬﹑雞嶼洋﹐【中有石﹐號師子﹐對方山。巨浸未嘗沒。俗謂﹕「水浸方山鼻﹐不到師子耳。」】抵東峽﹐二十里入海。【潮自西峽上者﹐先至洪塘﹔由南臺上者﹐差遲﹐﹝底本作「差逢」﹐庫本同﹐據崇抄攺。﹞大潮至大若。南臺江中有洲數里。潮至鼓山分爲二﹕南廣而北狹﹐由北上者﹐入直瀆浦﹔由南上者﹐涉洲尾﹐反東流而與之遇。諺謂﹕「南臺江水顚倒流」﹐以此。】

東﹕劉崎﹑王浦﹑湖江。

﹝九潮﹞至埕角﹐【每歲二月﹐烏頭數萬﹐至自東海﹐萃於此。】泊關澳。

西﹕萩蘆【﹝底本作「蘆」﹐庫本同﹐崇抄作「荻蘆」。﹞連江東南四十里﹐有九龍江﹐根連鼓山。相傳﹐秦始皇以東南气王﹐自江而南﹐秀拔者皆鑿之。至是得蘆根﹐長可數丈﹐朝劚暮合﹐終不殊。執役者夢有告曰「鍬鍤可夕置勿收。」乃如其言。血流而絕﹐通水成峽。】蛤沙﹑萬海小港﹑赤琦﹑連江港。【源出古田葺洋界﹐﹝底本作「古田�洋界」﹐缺一字﹐庫本作「古田林洋界」﹐崇抄則作「古田葺洋界」。按﹐今連江縣之鰲江上游霍口溪﹐源至古田縣境水流多歧﹐其地名有卓洋﹑吉洋等﹐皆與「葺洋」音相近﹐因據崇抄攺。﹞至七猴渡之北﹐合小溪南流至潘渡橋。一出羅源界﹐號曰巖溪﹐南至朱令橋﹐合寶山院前丹陽溪﹐西南流至興寧廟前﹐與潘渡溪合﹐西南流﹐合參溪水﹐至峽口鎭入海。】

東﹕鄭崎﹑官嶼﹑雙髻焦﹑土花鹽場。【今廢。】

﹝十潮﹞轉北交﹐【聚石爲灘﹐連接海岸﹐比南交差易。﹝底本作「北南交差易」﹐崇抄作「南北交差易」﹐庫本作「比南交差易」﹐據攺。﹞】泊東﹑西洛。

西﹕羅源港。【源自蔣山溪﹐經白塔院﹐至四明橋﹐合龍潭溪﹐過務前﹐合古弄溪﹐至欄頭鋪入江。又下倪南北溪﹐經觀前橋﹐至欄頭鋪前﹐與蔣山溪合﹐入松崎江﹐入海。潮過四明觀】。廉灣【﹑俗呼「林」爲「廉」﹐中多林姓。】南灣寨。

東﹕黃土山。

﹝十一潮﹞至水澳。【﹝底本作「水澳」﹐庫本同﹐崇抄作「水灣」。﹞】

西﹕官井洋港。西源出處州龍泉界﹐【首溪。】東流百里至斜灘﹐過載首﹐合松潭溪﹐白沙鎭﹑【紹興初廢。】至廉首村﹔一出政和縣界﹐經麻嶺至繆洋三十里﹐至廉村﹐會龍泉溪﹐南流爲江﹐過甘棠港﹐【舊有巨石屹立波間﹐舟多溺覆。唐天祐元年﹐﹝底本作「唐寶祐元年」﹐庫本同﹐下文稱「昭宗詔褒之」。按﹐唐昭宗天復四年四月攺元天祐﹐因據崇抄正作「天祐元年」。﹞瑯琊王審知具太牢禮禱於神﹐將刊之。其夕雷雨暴作﹐石皆碎解。﹝底本作「石皆柿解」﹐庫本同﹐據崇抄攺作「石皆碎解」。﹞遲明﹐安流如砥。昭宗詔褒之﹐賜號甘棠。神曰顯靈侯。三年﹐賜徳政碑。《五代史》謂﹕「閩人私號」﹐誤。】黃崎嶺。【潮﹐東至白沙﹐西至廉首﹐各距四十里。舟行一潮至由鎭﹐陸行各百里。白沙溪船至斜灘。廉首溪船至繆洋。】北源出政和界﹐至外渺程家渡﹐南合甘露溪﹑磁溪﹐經深浦渡﹐至長境﹑平水﹐分爲二。【﹝各本皆作「分爲二」﹐審下文疑爲「分爲三」﹐待質。﹞潮至金垂。】一出古田山谷﹐合周仙湖東流爲穹窿溪﹐又東爲晡溪﹐又東爲澱尾﹐經赤鑑門﹔一出古田至遊溪﹐合羅源山溪至溪口村﹐出於三嶼寨之左﹔一出羅源飛泉渡﹐出於三嶼之右﹐匯於官井洋﹐【風濤險惡﹐號三港口。】東入於海。

東﹕浮鷹山。【﹝底本先書作「浮膺山」﹐復旁校攺「膺」爲「鷹」字﹐庫本﹑崇抄仍作「膺」字。今閩東海上尙標名「浮鷹島」﹐故仍從底本所攺。﹞】

﹝十二潮﹞轉驢頭山﹐泊斗米。近有大小金澳﹑鹽埕。【寧徳縣納。】

﹝十三潮﹞泊桃門筋竹山。

西﹕松山港。【古讖﹕「松山沙徑合﹐朱紫出其間。」】西源﹐號長汀溪。自白巖十五里﹐經建善寺至沙塘。北源﹐自赤岸澳村龍潭至大橋﹐經鹽埕﹑合沙塘而東入海。潮北行者至大橋﹐西行者至斗門。次西烏崎港﹐源出西鄕蔗洋﹐八十里至七溪﹐南流七十里至飯溪﹐出烏崎﹐向峯火入海。【小船至飯溪﹐大船至楊門潭。】

東﹕三沙峯火寨。

﹝十四潮﹞泊圓塘。

西﹕斂港﹐出吉坑十里入海。怯港﹐【俗謂「惡」爲「怯」。】合小溪水至上洋﹐五里靈峯﹐十里圓塘﹐入海。【船至圓塘止。】

東﹕楡山。

﹝十五潮﹞至錢夯頭﹐【諺云「錢夯頭﹐無風自球流。」言蕩漾也。】白露門﹐【或曰﹕卽白水江也。白水郎停船之處。】泊莆門寨前。

西南﹕沙埕港。源出溫州界﹐至桐山東入海。【船至桐山。】白水江。【《舊記》﹕縣東北百七十里。《寰宇記》﹕「白水郎﹐夷戶也﹐亦曰游艇子。或曰盧循余種散居海上。唐武徳中﹐王義童招其首領周造﹑麥細陵等﹐授騎都尉。以船爲居﹐寓廬海旁。船首尾尖髙﹐中平闊﹐衝波逆浪﹐略無懼怛﹐名了鳥」。乾符間﹐有陳蓬者﹐駕舟從海來﹐家於後崎﹐號白水仙。有詩雲「水籬疏見浦﹐茅屋漏通星。」又云「石頭犖確髙低踏﹐竹戶彭亨左右聞。」嘗畱讖曰「東去無邊海﹐西來萬頃田。松山沙徑合﹐朱紫出其間。」蔡學士《雜記》﹕「福唐水居船﹐舉家聚止一舟﹐﹝底本作「楊止一舟」﹐崇抄同﹐據庫本攺。﹞寒暑﹑食飲﹑疾病﹑昏婭﹐﹝底本作「昏婭」﹐庫本同﹐崇抄作「婚娶」。﹞未始去。所謂白水郎者﹐其斯人之徒歟﹖」】

《三山誌》卷第六終

●卷第七公廨類一

府治

轉運行司

提點刑獄司

提舉行司

西外宗正司

帥屬廨捨

通判廳

職官廳

曹官廳

教授廳

駐泊都監﹑監押廳

將官廳

監務廨捨

監甲仗庫廨捨

巡檢廳

巡轄馬鋪廳

試院

都倉

鹽倉

安撫司鹽倉

軍資庫

公使庫

安撫司公使庫

安撫司抵當庫

經總制庫

作院

使院

衙院

都稅務

臨河務

樓店務

修造場

抽木場

窯務

船場

灰場

炭場

○府治

州自嚴髙大相玆土﹐告卜於晉﹐乃定宅方位﹐迄今不移矣。遐服列邦﹐初作郡宇宮室﹐規制可知也。曁爲刺史﹑加都督﹑進節鉞﹑攺廉帥﹐皆號會府。自陳至唐三百餘年間﹐創立營築﹐往往易庳陋爲髙廣﹐更壞復葺﹐亡所紀載。

惟衙門﹐唐上元﹔軍門﹐元和所建﹔天王堂﹐咸通所造﹔尙有遺迹。然是時﹐衙門止爲都督﹐軍門止爲州門也。乾寧﹐錫軍號「威武」﹐遂作重鎭。梁貞明﹐復升府大都督﹐勢望雄偉。蓋與岐﹑益﹑揚﹑越齊列。僞閩僭號﹐攺作逾制。通文﹑永隆之間﹐宮有寶皇﹑大明﹑長春﹑紫薇﹑東華﹑躍龍﹔殿有文明﹑文徳﹑九龍﹑大酺﹑明威﹔門有紫宸﹑啟聖﹑應天﹑東淸﹑安泰﹑全徳。錢氏內附﹐廢撤無畱者﹐獨面衙門一殿故址猶在﹐至今呼爲明威。國初﹐守臣避不敢居﹐以爲設廳。凡敕設﹑宴集﹐乃就焉。而卽其西建大廳以爲視事之所。【《舊記》﹕「節度﹑觀察使衙在府中近西。」此今呼爲常廳。】天聖五年﹐始於其東創都廳。【今修令堂﹑自公堂。】九年﹐以大廳毀敝摧剝﹐斥而新之。景祐四年﹐又於其西創便坐。【今三淸堂。】有以接僚屬﹑治政事﹑臨見吏民矣。慶曆八年﹐乃大新衙門。嘉祐中﹐又更軍門爲雙門。於是﹐重譙傑麗﹐邃宇閎固﹐翚飛雲矗﹐望者肅服。名公鉅人剖符開藩﹐官崇地重﹐僉曰惟稱。其餘燕室﹑閒館﹑虛堂﹑華閣﹑巍樓﹑廣榭﹑離亭﹑別圃﹐自公之暇﹐據勝臨眺﹐樂丰余而壯吟觀﹐蓋又開寶以來﹐間有作者﹔夷荒理廢﹐感興寓懷﹐更名易額﹐不一而足。仕四方者﹐閱歷孔多﹐獨目此爲善部。姓名﹑歲月﹐於是悉書焉。

威武軍門本唐元和十年觀察使元錫所建州門也。乾寧三年﹐州升爲威武軍﹐遂爲威武軍門﹐周攺爲彰武﹐皇朝太平興國三年﹐復舊名。【呂權書。】嘉祐八年﹐元給事絳更爲雙門﹐上建樓九間。【樓上梁題作是年「歲次癸卯五月壬寅朔二十有七日戊辰重建。」】熙寧二年始創滴漏。【建州門之歲置﹐推晝夜刻。﹝底本作「建州門之歲推置晝夜刻」﹐崇抄作「建州門之歲摧置晝夜刻」﹐據庫本攺。﹞元給事絳攺築威武軍臺門。至熙寧二年﹐程大卿師孟始作滴漏﹐推測晝夜。蓋祥符中劉承珪之制也。今漏室中有程大卿詩牌二。一云《科漏新成﹐因成二篇﹐呈監官葉左院》﹕「臺門新漏一聲聞﹐從此朝昏百刻分。他日郡人思太守﹐也須談及葉參軍。」「風雨𨿽昏漏不移﹐百年應未失毫釐。須知萬戶千門裏﹐正得人間凶吉時。」一云《曉登威武鼓角樓》﹕「百尺譙門戍萬兵﹐黃昏初動畫龍聲。銅鉦猶是閩王點﹐銀秤才懸漢守更。四面僧誇金作界﹐半年人看玉爲城。官程稍近千餘里﹐不到儂家向此行。」於第四句下﹐自注云「舊無滴漏﹐予至始創。」建炎二年﹐江待制常申明約束﹕「一﹑守漏人四﹐分爲兩番直日﹐放漏水﹐候魚珠落銅盤﹐乃移秤刻﹐卽告戶外報時者﹔一﹑諸衙報牌人九﹐日通以鼓角匠輪差﹐於戶外祗應告報﹔一﹐直漏人五﹐夜分直五更﹐並以撾鼓人輪差。其奩具等物五十日一濯。」】有鼓角﹑【國朝《軍防格》﹕「節鎭鼓角各十有二。」舊有十二角。建炎二年﹐江待制常約束云「昏時﹐吹角八人﹐各二十六聲爲三疊﹔撾鼓八人﹐角聲止﹐乃各撾鼓千﹐爲三通。凡三角﹑三鼓而畢。四更三點及申刻﹐各吹角三疊爲小引。」】更點。【說云「更以鼓﹐點以鉦。」今鉦間款識云「梁開平五年歲次辛未七月壬午朔十三日甲辰造﹐重百二十斤。」所謂閩王點卽此。】下爲亭以翼之﹐左「宣詔」﹐右「班春」。內府廊三十五楹。【時﹐元給事絳移南都﹐代者未至間建。】

大都督府門唐武徳八年﹐州始升爲都督府。上元二年﹐創門。梁貞明六年﹐升爲大都督。錢氏歸朝﹐凡僞世門額悉廢毀﹐惟威武軍與大都督門仍舊。慶曆八年﹐成郎中戩修。【有潮陽從事丘濬爲《記》云「蔡公時方欲新之﹐俄﹐詔爲本路轉運使。成公至。以是年六月始事﹐九月告成。」舊額﹐蔡正言襄書﹔紹興七年﹐南市火﹐拆以禳之。張待制致遠重書。列戟十有四﹐戟衣長一丈二尺﹐以朱﹑白﹑蒼﹑黃﹑玄爲次。】謂之儀門﹐亦曰衙門。

設廳衙門內舊有之。慶曆六年﹐蔡正言襄重建。【僞閩時明威殿舊基﹐國初攺爲設廳。至是頹敝﹐蔡公始重創。今梁間有公自書﹕「慶曆六年歲次丙戌春正月壬午朔二十有七日戊申新作使廳」二十五字。後太守許大夫懋爲鋟板牌﹐立日新堂右。】嘉祐八年﹐元給事絳修。宣和五年﹐兪提刑向權州事﹐復修。【有通判黃琚爲記。】設廚﹐【在今自公堂之地﹐見「熙寧圖」。】後移於設廳西南隅﹐大廳之東廂。

大廳設廳之西﹐【「治平圖」題爲大廳﹐自設廳西過都廳是。】舊有之。天聖九年十一月﹐鄭職方載重建。十年十月﹐建大廳東門。於中庭之東﹑西﹐創「禦書」二閣。

都廳大廳之東﹐【「治平圖」題爲都廳﹐今所謂簽廳也。】天聖五年﹐章兵部頻創。隆興元年﹐汪侍郎應辰移都廳。【見「止戈堂」項內。】至乾道二年﹐王參政之望始立今額。前修令堂﹐後自公堂。【王參政有《自公堂》詩﹕「叢石當軒峙﹐橫池傍砌深。還將修竹繞﹐半入古榕陰。晝賞風瀾皺﹐宵憐月影侵。聊行江海志﹐寄此小山林。」﹝底本作「聊行江海志」﹐庫本﹑崇抄作「聊紓江海志」。﹞】

小廳大廳之西。景祐四年﹐範都官亢創。【「治平圖」題爲小廳。】熙寧中﹐更名淸和堂。【見「熙寧圖」﹐時以設廳爲大廳﹐以大廳爲小廳。於是以小廳爲淸和堂。】靖康後﹐始塑三淸像於此﹐爲三淸堂﹐旁有觀音堂。

日新堂設廳之北。慶曆六年﹐蔡正言襄創。【「治平圖」有之。熙寧二年﹐程大卿師孟重題《球場碑》額云「輦而置之日新堂西廡。」今碑在堂下之西廊。】建炎三年﹐攺鈐轄爲安撫使﹐以爲安撫廳。

春野亭日新堂東南。慶曆六年﹐蔡正言襄創。元丰四年﹐劉待制瑾修。【「治平圖」有之。蔡公畱題古風兩篇﹐首云「太守職名治﹐詔書劭吾農。載酒事緬邈﹐作室當廨中。況憑軒牖髙﹐中視田野功。淡沱沐新澤﹐依微生柔風。江潮漲晚綠﹐山麓延朝紅。耕鋤時節動﹐歌語聲意通。慚非共理才﹐幸遇頻年丰。未厭畎畝樂﹐駕言誰相從。」觀此可見命名之意也。後有﹕蘇舜欽﹑劉瑾﹑王子京﹑林顏﹑李上交﹑王伯虎﹑﹝底本作「字上交生伯虎」﹐庫本作「字上交王伯虎」﹐據崇抄攺。﹞範伯玉﹑吳栻﹑余授﹑陳粹詩各一篇。若曰「翰林遺創久欹隤。」又曰「鏤額奇蹤蔡翰林」。知亭公所創﹐額公所書也。又曰「天章餘力起傾隤。」知劉公所修也。】前有池亭﹐淳熙三年陳丞相俊卿創。

九仙樓樓下東衣錦閣﹐西五云閣。舊小廳之西南有淸風樓﹑爽心閣﹐卽此也。【見「治平圖」﹐蔡公襄有《登淸風樓》詩﹕「郭外淸溪溪外山﹐溪雲飛上破山顏。晴明天气琉璃色﹐何處峯頭帶雨還。」】樓﹐舊有之﹔閣﹐嘉祐八年﹐元給事絳創。【州有元給事詩碑﹐乃元公自題﹐云「嘉祐八年癸卯﹐建威武軍門﹐又建遠南門﹑宜興門﹑使院﹑作院﹑公使七庫﹔作會稽亭﹑流觴亭﹑佚老庵﹑爽心閣﹔修轉運司。明年﹐建忠義堂﹑信美堂﹑篔簹軒﹔又修城隍廟﹑本城八營﹔作戍兵三營門﹑怡山門﹑升山門﹑康泰門。杪冬訖役。厚之記。」﹝「厚之」﹐爲元絳字。﹞又有《移鎭南都畱別福唐》詩二首。觀此﹐知爽心閣元公所作﹔﹝底本作「卻爽心閣立公所作」﹐庫本作「知爽心閣爲公所作」﹐據崇抄攺。﹞樓﹐卽舊有之。】熙寧間﹐更名九仙樓﹑賞心閣。【見「熙寧圖」﹐程大卿師孟有《九仙樓觀塔燈》詩。】宣和元年﹐孫龍圖竢於閣西增名五云。【唐李若初嘗登城西望﹐有五色云當王霸宅﹐遂作沖虛宮。至此﹐旣樓南對九仙﹐遂以西對五云爲閣名。今五云閣下﹐有安撫司印書庫。】五年﹐兪提刑向權州事。以余太宰典鄕郡﹐於閣東更賞心名衣錦。安撫司簽廳﹐置衣錦閣南﹐尋移春野亭。乾道元年﹐王參政之望復舊。淳熙五年﹐移自公堂。六年﹐復舊。

燕堂大廳之北。嘉祐四年﹐燕司封度建安民堂。【見「治平圖﹟序」﹐燕公所建也。安民堂在大廳北。又創甲仗庫於安民堂東﹐亦見「熙寧圖」。】熙寧間﹐又創談笑軒於安民堂北。【見「熙寧圖」。】後皆更名燕堂。堂之西廡有舫齋﹐元祐四年﹐林中散積作艤閣其上。【閣上有林公詩牌云「州宅之東北有燕堂﹐堂之西廡﹐舊有舫齋﹐今又新艤閣﹐遂作小詩以紀之﹕『濟川須用楫﹐罔水戒行舟。四海風波路﹐安眠是勝遊。』時四月十五日也。」大觀三年﹐羅殿撰畸跋其後云「因登艤閣﹐視梁間尺板﹐見字劃奇勁﹐語簡思遠﹐超然有收身寧迹﹐謝脫世患之意。遂呼工理其棟宇﹐﹝底本作「遂呼二」﹐庫本作「遂呼匠」﹐據崇抄攺。﹞而刻其詩於石。」今齋﹑閣皆廢。】六年﹐柯龍圖述修。宣和七年﹐權州事兪提刑向重修。【紹興十三年﹐葉觀文夢得以校書黃伯思摹索靖《急就章》千四百五十字﹐鏤板於堂之壁。】

使宅【「治平圖」﹑「熙寧圖」皆題爲使宅。】燕堂之西南﹐今眉壽堂﹑雅歌堂﹑和樂堂之地也。紹興十年﹐張丞相浚爲其母秦國太夫人名其南爲眉壽堂。【堂中有辛待制次膺畱題云「多病相如故倦遊﹐四年紆緩到三州。君恩乞與歸巖壑﹐何啻將軍得罷休。」時丐祠得請也。】乾道間﹐王參政之望名眉壽之北爲雅歌堂。【額﹐簽判吳璂書。﹝底本作「答判吳■﹝土墓﹞稽」﹐庫本作「簽判吳■﹝土墓﹞稽」﹐據崇抄攺。﹞】淳熙五年﹐又重創雅歌之北爲和樂堂。舊眉壽之西廡﹐嘉祐八年﹐元給事絳建信美堂﹐【堂西南爲篔簹軒﹐通忠義堂東廡。並見「熙寧圖」。】後廢。紹興十五年﹐莫尙書將於其北爲堂﹐曰慶雨。【以禱雨獲應名。】二十六年﹐李待制如岡於其南爲堂﹐曰愛山。

萬象亭燕堂之北。紹興十四年﹐葉觀文夢得創。十六年﹐薛殿撰弼修﹐立名。【富樞密直柔作《詩﹟序》云「燕堂後﹐本登覽勝處﹐窘於短垣叢薄中﹐未見識拔。觀文葉公政成之暇﹐命鑿垣築臺﹐建亭其上﹐遂爲一府面勢殊特之觀。落成有日﹐謹賦拙詩﹐少見欣快之意﹕『堂後山川面面通﹐向來奇觀窘蒿蓬。元戎小試經綸手﹐萬象都歸指顧中。雨罷捲簾憑爽气﹐酒酣極目送飛鴻。明年鳳閣鸞臺上﹐好寄新詩下北風。』」葉公欲以萬象名之﹐未果而去。尋爲風雨所壞。薛復葺之﹐遂名以萬象。令機宜喬民瞻隸額。﹝底本作「杭宜」﹐據崇抄攺。﹞李侍郎彌遜畱題﹕「斷取方壺壯郡壕﹐鉤連野色上亭臯。星移日轉天容麗﹐江靜山明地軸髙。下榻延賓供嘯詠﹐凝香罷寢助風騷。使君八九吞云夢﹐小展風煙遺我曹。」﹝以上注文﹐底本﹑崇抄皆有之﹐庫本則整段無之。﹞】

止戈堂今安撫廳後架閣庫之北。舊甲仗庫置大廳東廂。【見「治平圖」﹐上有凝翠樓。慶曆初﹐王祠部逵有詩。﹝底本作「王祠部達」﹐庫本同。按﹕王逵於慶曆二年以祠部員外郎﹐自知池州移知福州﹐見本志「郡守」篇﹐正之。﹞今樓存。】嘉祐四年﹐燕司封度增置甲仗庫於安民堂東。【見「熙寧圖」﹐今燕堂東。】自慶曆後﹐設廳之北惟日新堂而止。元丰四年十一月﹐劉待制瑾始創架閣庫於堂北﹐【舊架閣庫在使院之東。見「熙寧圖」。】前作大門﹐謹啟冾閤之時。【紹興間﹐以門東西兩間爲安撫司錢庫。】復辟庫後爲堂﹐曰武備﹐東﹑西﹑北列甲仗庫。又爲大門其南﹐而旁爲便門二﹐扃鐍嚴固﹐於是﹐舊甲仗二庫皆廢。【大廳東廂庫﹐今樓下便路﹐燕堂東庫今爲廊屋矣。】建炎四年﹐建寇猖獗。程待制邁乞師於朝﹐乃出禁旅﹐命孟參政庾﹑韓少師世忠討之。紹興二年﹐賊平。遂更名堂曰止戈。【有秦檜﹑李綱﹑孫近﹑汪藻﹑許份﹑張致遠﹑李彌遜﹑辛炳﹑張觷﹑洪炎﹑鄧肅﹑李芘﹑朱松等詩﹐詠程公之功。今爲《止戈堂集》。】初﹐州簽廳建長官廳側。隆興元年﹐汪侍郎應辰命移使院。趙侍郎子潚繼之﹐以不便﹐遂移今所﹐蓋用架閣庫及通止戈堂門也。【今簽廳卽止戈堂門南。東爲直司﹐卽架閣庫東廡﹔西爲職官直捨﹐卽架閣庫西廡。﹝底本作「西庫」﹐庫本同﹐據崇抄攺。﹞】

甘棠院今忠義堂之西。【按「熙寧圖」﹐在忠義堂西﹐會稽亭南。後廢。其額只寄於流觴亭西屋檐間。】開寶九年﹐錢昱創。昱之《記》曰「予自下車數月。適因巡城﹐觀隙地髙下景趣﹐俯邇郡齋。乃命芟去荒蕪﹐開辟基址。至是﹐車書旣同﹐戈甲皆罷。乃卜築﹕處花心者曰夢蝶亭﹐瞰水際者曰枕流亭﹐迎爽气者曰臨風亭﹐眺夕陽者曰綺霞亭。【嘉祐八年﹐元給事絳建會稽亭。時簽判喬孝本作詩云「元侯選勝重經營﹐地取園心正且平。揆日募工逾再浹﹐創亭合樂落初成。面開西向緣忠孝﹐榜揭新封紀寵榮。隱隱湖田藏故國﹐﹝底本作「湖田」﹐庫本作「湖丘」﹐崇抄作「湖山」﹐各異。﹞漫漫煙水隔都城。低迷疊嶂回峯抱﹐繚繞芳叢列艷迎。臺上臨風共瀟灑﹐花間夢蝶助淒淸。枕流小檻欹前沼﹐散綺幽軒接後甍。舊景周環如有待﹐夕陽偏照似多情。縈紆碧沚通潮浦﹐左右修篁拂畫楹。自昔甘棠𨿽足愛﹐會稽從此擅佳名。」則斯時四亭皆在也。「治平圖」有夢蝶亭在會稽亭西﹐臨風亭在夢蝶亭西﹐枕流亭在夢蝶亭北﹔又有綺霞亭在威武堂西南﹐臨風亭南﹐綺霞亭北﹐又有望京樓。至「熙寧圖」﹐則臨風﹑綺霞亭﹑望京樓皆廢矣。】而又別創小齋﹐甲於四亭﹐不獨用於待賓﹐亦可處玆爲政﹐乃目之曰甘棠院。」【程大卿師孟有《甘棠院招通判小飲》詩。通判和云「甘棠深院百花香。」後﹐院始廢。今甘棠院額掛檐間者﹐徐兢篆﹐程邁立﹐蓋存古也。】其南爲門﹐榜曰甘棠。【「治平圖」尙有甘棠門﹐今春臺館門是也。】天聖中﹐陳郎中絳重修。【男說之爲《記》。】皇祐四年﹐劉待制夔於其東建逍遙堂。【大觀三年﹐羅殿撰畸修。紹興二年﹐程待制邁重修。額﹐徐兢篆。】嘉祐八年﹐元給事絳於逍遙堂西作流觴亭﹐【元公《流觴亭》詩﹕「春風流水出巖扉﹐載酒輕舟颺彩旗。把得玉杯還自笑﹐老翁眞个似童兒。」舊有流觴木槽。後﹐汪樞密澈移雙松亭﹐作石槽。【亭西北作佚老庵﹐【初名佚老﹐後攺爲隱幾。見「治平圖」。元公《隱幾庵》詩﹕「分得藩符近海濱﹐溪山淸處養天眞。幅巾隱幾春庵靜﹐直是羲皇已上人。」後又攺爲淨名庵﹐見「熙寧圖」﹐今廢。】庵西南作會稽亭。【以元公開國會稽﹐名公出守﹐龐公籍﹑王公珪﹑範公鎭﹑王公安石﹑司馬公光等五十三人賦詩五十七章﹐以寵其行。刻其顯者置壁間﹐公亦自有詩。】治平元年﹐建忠義堂於逍遙堂南。【堂東﹑西壁繪像凡四十七﹕聖人一人﹐周公﹔社稷忠臣十六人﹐張良以下﹔節義忠臣十九人﹐申包胥以下﹔諫諍忠臣十一人﹐樊噲以下。】庭間有池﹐作亭其上﹐曰熙熙。【「治平圖」見。政和元年﹐黃尙書裳更名得象﹐自爲《記》。後廢﹐池存。】熙寧八年﹐元郎中積中更甘棠門名爲春臺館。其後﹐錢公四亭摧壞。紹興十年﹐張丞相浚理夢蝶故址爲偃蓋亭。二十三年﹐張侍郎宗元攺創爲秀野亭。【取東坡《獨樂園》詩﹕「花木秀而野」之句﹐有教授徐士龍《記》。】又創淸風亭於秀野亭之南。

雙松亭秀野亭之東北。有蔡公襄隸書額﹐【後刻石立日新堂左。】公爲守時所創也。宣和七年﹐余提刑向修。紹興二年﹐程待制邁重修。【「治平圖」﹑「熙寧圖」﹐亭西有火箭庫﹐後廢。】

威武堂忠義堂之西。有蔡公襄所書額﹐公爲守時所創也。紹興二年﹐程待制邁修。【前有教場﹐西有惇教侯廟。「熙寧圖」作永安王廟。今永安王廟在逍遙堂東。】

坐嘯臺逍遙堂之北。舊養和亭也。【見「治平圖」。】熙寧二年﹐程大卿師孟築爲臺﹐初名玩月。【見「熙寧圖」。】宣和五年﹐兪提刑向以得象亭材創﹐更名月榭。紹興二年﹐程待制邁重修﹐攺今名﹐有劉嶠所書額。

威武臺城隍廟東。【今興福庵之東。】熙寧二年﹐程大卿師孟築城日﹐封其址爲之﹐今基猶存。【時又負城爲三亭﹕春風亭在東山樓之北﹐吏隱亭在城隍廟西北﹐雅歌亭在城隍西南﹐各有詩。今皆廢。】

蕃宣樓城西北隅。舊碧峯亭也。【見「治平圖」。】熙寧二年﹐築子城﹐攺創﹐城上凡九樓﹐【西湖樓﹐蕃宣西﹔五雲樓﹐城西南﹐下金墉橋﹔三山樓﹐城東南﹐下長利橋﹔淸微樓﹐淸泰門上﹔東山樓﹐康泰門上﹔堆玉樓﹐城東北隅﹐今觀風亭﹔緩帶樓﹐城北﹐今超覽亭﹔望雲樓﹐城西﹐今怡山閣。並見「熙寧圖」。】今惟淸微﹑東山與此存。【樓東有亭曰野雲﹐淳熙五年創。】

怡山閣坐嘯堂之東。舊望雲樓﹑閱射亭﹑荔枝樓之地也。【「治平圖」只有閱射亭在其東。「熙寧圖」增荔枝樓於亭西。而中爲望雲樓。】元祐五年﹐柯龍圖述創。紹興二年﹐程待制邁修。

懷隱庵和樂堂之後﹐州宅墻之南。紹興十四年﹐葉觀文夢得創。【沈括有《懷隱集》﹐載居山之式﹐後歸休於夢溪。葉公慕之﹐以名庵。自題云「春風的的爲誰來﹐繞捨閒花亦漫栽。庵內不知庵外事﹐夜來微雨小桃開。」】庵東小亭曰歸意﹐【亭之東有元明王廟﹐相傳閩王時竈神。】西小亭曰柏悅。

淸閟亭自九仙樓下涉石橋而南﹐爲南園。紹興十六年﹐薛殿撰弼創亭﹐曰淸閟﹔【今廢。】又創亭於其東﹐曰與春。【後攺名淸虛。】

觀風亭城東北隅﹐舊堆玉樓地﹐紹興十年創。【額﹐張丞相兄滉書。】十六年﹐薛殿撰弼修。

超覽亭天王堂西﹐舊緩帶樓地﹐淳熙五年創。【亭西有亭曰流憩﹐同時之作。】

澄瀾閣舊西湖樓基。待制趙公汝愚創建。【公題於柱曰「按「熙寧圖」﹐西湖樓在州治直西﹐鹿項門之南﹐久廢不存矣。澄瀾閣在子城之西﹐跨古渠南向﹐﹝底本作「跨古渠南向」﹐庫本同﹐崇抄作「跨右渠南向」。﹞秋風亭下有敗屋數椽猶在﹐或是其處也。湖事旣興﹐俯視眾役﹐乃卽樓之故基﹐爲屋十楹﹐將因樓之名﹐則太質﹐而閣顧不可緩營也。﹝底本作「顧不可復營也」﹐崇抄同﹐據庫本攺。﹞遂以澄瀾易之﹐亦存古之義云。」】

天王堂城北﹐舊有門。唐貞元中﹐軍悖﹐南甸師乘而入﹐閻濟美塞之。﹝唐貞元四年四月﹐福建軍亂﹐逐其觀察使吳詵﹝見《新唐書》﹞。而閻濟美於貞元二十年始自婺州刺史來任福建觀察使﹐塞北門事疑爲此。﹞後﹐咸通七年﹐李瓚乃版築其上作天王堂。【有館驛巡官鄕貢進士盧標作《修築城北門及創天王樓記》﹐今存。僧史略云「天寶元年﹐西蕃寇安西﹐明皇詔不空三藏誦經。不空因言北方毗沙天王神通﹐可以禦之。會安西亦奏﹕『將戰﹐有神丈餘﹐金甲而來』。因敕諸道﹑州﹑府城東北及營寨並設其像。」】

威武營威武堂教場之南舊駐泊廣勇營之地也。【見「治平圖」﹑「熙寧圖」。】淳熙五年爲營﹐以居衙兵。

○轉運行司

國初﹐諸路置轉運使。太平興國三年﹐錢氏納土﹐閩爲兩浙西南路﹐置使﹑副﹐尋省﹐獨使一員。五年﹐始命太子左贊善大夫賈昭明爲本路轉運判官。【無副者置。天聖六年罷之﹐七年復置﹐慶曆五年復罷﹐嘉祐二年復置。】雍熙﹐攺福建路﹐將輸舉刺。自端拱﹑明道之際﹐詔所屬郡不輟巡按﹐【端拱詔﹕「或端坐本司﹐或故畱諸郡﹐深彰曠職﹐殊不盡心。自今﹐並須不住巡按所部。明道敕﹕「今後﹐並一年之內﹐徧巡轄下州軍。將帶本司公人﹑兵士不得過二十人﹐司屬不得過二人。」】故逐州皆有行司。《舊記》﹕「轉運行衙在府西南隅。」【置司建州﹐蓋舊矣。】考「治平圖」﹐府西南公宇東爲運判司﹐西爲轉運司﹐而於其南同一門﹐曰西總。蓋舊行部所捨也。【虎節門內之西﹐有西總門﹐南向城﹐俗呼西衙。蔡公襄自知福州除本路轉運使﹐有《移居轉運署》詩。】熙寧﹐旣築子城﹐並二司爲一﹐並運判司﹑轉運司爲一。更其門東向。時提刑司﹑同提刑司﹐實在其北。【見「熙寧圖」。時大街西有提刑司﹑同提刑司﹑轉運司。蓋始以同提刑及轉運廳門東出。】尋罷同提刑司。政和間﹐始並轉運司爲提刑司屬官廳﹑吏捨﹑省馬院﹑架閣庫等。而遷轉運行司於府東迎仙館。【「治平圖」﹕南禪寺東。曾師建《記》﹕「政和五年三月﹐撤舊迎仙館﹐增而廣之。」】靖康元年﹐罷廉訪使者﹐又以其廨爲之﹐今試院西是也。【廉訪衙本駐泊廳地﹐其東有隆道侯廟。慶曆八年﹐鄕貢進士翁定基爲《記》﹑駐泊都監楊永慶刻石﹐今存。】建炎二年﹐以建寇故﹐移司福州。紹興二年﹐還建州。三年﹐復移福州。尋仍舊。其廳事之東﹐有繡采堂﹑恕堂﹑公明堂﹐【乾道間﹐武憲權寓此所﹐修而名之。】又其東涉池橋﹐有淸和堂﹐而迎仙館遂爲轉運東行司﹐兩漕所捨各趨其近。東行司亦浸摧圮矣。

○提點刑獄司

淳化二年﹐詔諸路轉運司以常參官一人糾察刑獄事。於是﹐以司門員外郎董循等分充諸路轉運司提點刑獄。四年﹐罷之﹐獨委轉運使﹐始蓋隸漕臺也。景徳四年﹐乃命與轉運使分路提點﹐選朝臣及諸司使﹑副至閤門祗候明幹者充。太子中允﹑直集賢院丁遜爲本路提刑﹐供奉官王守元爲同提刑。兩員自是始。天聖六年﹐並罷。【交割與轉運使訖﹐赴闕。公人歸原差來處。】明道初復置。《舊記》﹕「公宇在府西南﹐有上下衙。」蓋今所也。【範遷《圖經》﹕「上下衙俱虎節門內。」「治平圖」「運判司東北」。】嘉祐五年﹐罷同提刑。熙寧元年﹐復置。二年﹐旣築子城﹐乃以同提刑司與提刑司各爲大門東出。【見「熙寧圖」。】尋罷同提刑。政和間﹐遂以其廨與轉運司皆爲提刑司屬官廳﹑吏捨﹑省馬院﹑架閣庫等。宣和三年﹐增置武臣。靖康元年﹐罷。紹興三年四月﹐移司建州﹐十一月﹐仍舊。乾道六年﹐復增武臣﹐初寓轉運行司。淳熙三年﹐乃於提刑司中門之內﹐分公宇爲東﹑西兩廳。【武憲葉南仲修建﹐自爲《記》。】舊治有前後廳事兩所。皆明道二年劉比部立之所建。後廳之西有池﹐創閣其上﹐池閣之北有一堂焉。【熙寧五年﹐提刑宋道爲《記》云「廨有東堂甚壯﹐舊不名。四隅鑿小牖﹐前後二戶至卑﹐乃撤去﹐辟爲四軒。髙其後閎﹐前不設戶﹐名曰幸堂。」後﹐更名虛靜。兪龍圖時﹐詢幸堂所在﹐已更此名矣。】而宅堂在其西。【宋提刑《記》﹕「廨有東堂」﹐則舊宅堂在其西可知。宣和時已廢﹐兪龍圖《記》不載。】後廳之北﹐故有堂也。【宣和時﹐已爲宅堂﹐又於其後爲亭﹐曰雙桉。﹝底本先書「雙格」﹐復旁校攺「雙桉」﹐庫本作「雙格」﹐崇抄作「雙榕」。桉﹐案也﹐底本所校當有據。﹞】康定元年﹐李都官敷於堂之北復建兩堂。【前堂﹐兪龍圖向名曰澄淸。﹝底本﹑庫本﹑崇抄皆作「解龍圖向」﹐據上﹑下文徑正之。﹞後堂兪龍圖向名曰憲堂﹐後更名中慶。於中慶之東有小軒﹐﹝底本作「中庭之東」﹐據庫本﹑崇抄攺。﹞曰靜寄。】嘉祐七年﹐王郎中陶創兩亭於堂左右。【左亭﹐兪龍圖向名曰熙春﹐後頹廢﹐﹝底本作「後顏廢」﹐據庫本﹑崇抄攺。﹞呂敷文企中重建於看樓西南。右亭﹐兪龍圖向名曰藏春。梁上題「嘉祐七年壬寅正月﹐提點刑獄職方員外郎王陶建」。後更名畱春。】八年﹐復創亭後廳之東北。【舊名繡衣﹐更名薰風。呂敷文企中修。】熙寧五年﹐宋郎中道旣修建幸堂﹐遂辟其旁爲軒。【北軒﹐兪龍圖後名曰淸逸﹐其東有小軒﹐兪龍圖後名曰幸軒。】東軒之左﹐附以便室。【兪攺名曰山齋。】宣和二年﹐兪龍圖向乃皆葺而新之。各爲之命名。又建兩樓於兩亭東西。【舊熙春之東﹐名曰斑衣樓﹔藏春之西名荔支樓。東樓後更名宿云﹐紹興中災﹐攺創看樓。】總而榜曰「樂圃」。【兪作《樂圃記》曰「熙寧五年﹐宋公作憲於此﹐嘗爲《幸堂記》。予言和已空﹐﹝底本﹑庫本﹑崇抄皆作「予言和已空」﹐蓋舊抄已有脫誤。按﹕其大意當謂﹐熙寧時﹐宋道任提刑﹐嘗撰《幸堂記》。至兪向於宣和末任﹐宋所記已空﹐幸堂亦已易名。疑「和」字前脫「宣」字。﹞詢幸堂所在﹐易名虛靜是也。自虛靜之北﹐園館連屬。明年﹐更新﹑繕完之。名其北曰憲堂﹐南曰澄淸。廊廡映帶﹐爲樂圃之冠。庭之南有二木樨﹐故亭其下﹐曰雙桂。回廊之外﹐左右二亭﹐東曰熙春﹐西曰藏春。熙春之東﹐樓額宏麗﹐時可奉親爲遊覽之地﹐目之曰﹕斑衣。藏春之西有樓﹐徧植荔支﹐命之曰荔支。面樓一軒﹐北顧諸亭﹐左右二沼﹐手植瑞蓮﹐名曰淸逸。幸堂旣易﹐不欲廢其名﹐名虛靜之東曰幸軒。幸軒之左﹐乃治事之便室﹐小山聳翠﹐題之曰山齋。」宣和四年﹐兪龍圖向《記》﹕「異時﹐樂圃作門威武軍西南。每歲二月﹐府開西園﹐與民遊玩至三月。提刑司亦開樂圃﹐各一月。」頃三十年﹐樂圃始罷開矣。】及分爲兩廳也﹐毀塞池閣﹐【﹝底本作「地閣」﹐據庫本﹑崇抄攺。﹞】移前廳建後廳之西。【後廳遂爲東廳﹐前廳遂爲西廳﹐武憲所治也。其西有欏木。亭未名。】西廳之後﹐遂爲燕寢之宅。【淸逸軒額﹐移榜東廳之東偏﹐不欲廢其名也。】小軒便室﹐乃撤去之﹐爲仁亭於兩廳之間﹐余則猶故也。若夫﹐簽廳置中門之外﹐屬官公廨卽外門之內﹐檢法其左﹐提幹其右。皆舊所建云。

○提舉行司

崇寧三年﹐詔諸路置提舉學事。四年﹐始建司州南街東﹐舊都作院地也。【見曾師建《記》。】五年正月罷。七月復置。宣和三年罷。建炎三年﹐建卒叛﹐移提舉茶事司於此。紹興五年﹐移泉翊﹐【﹝各本皆作「移泉翊」﹐疑爲「移泉州」之誤。﹞】遂廢。七年﹐火。

○西外宗正司

紹興三年﹐詔西外宗正置司福州。知宗正司事廨捨﹐始寓太平寺﹐屬官二員卽其東慶成寺居之。主管惇宗院﹐今寺西南﹔宗學教授﹐今寺東北。

○帥屬廨捨

州作帥府﹐自建炎三年始﹐置機宜﹑撫幹爲屬﹐以監務廳爲機宜廨捨﹐今旌隱坊北是也。【見「治平圖」﹐地名鎭前。】紹興五年﹐增置通判﹐以爲通判廳。十一年初﹐置參議﹐猶寓他所。至十九年﹐通判移威武軍之東﹐後乃以爲參議廨捨。機宜﹐舊占僧寺。撫幹員多﹐所居不一﹐後省各一員。今累政﹑機宜南禪﹔撫幹神光。

○通判廳

州舊通判一員﹐廳於威武軍門內之西。【熙寧九年﹐通判方蓁建宅堂。元祐四年﹐通判雷豫建廳門。建炎四年﹐通判葉擬建長樂堂於其東。】紹興五年﹐增一員﹐始居旌隱坊北。十九年﹐通判葉仁以日趨都廳不便﹐乃請於朝﹐【﹝底本作「葉仁以日趨都廳不以事請於卿」﹐據庫本攺。﹞】以威武軍之東故知錄﹑司戶廳合而爲廨捨。【秦呼門內通判爲東通判﹐﹝各本皆作「秦呼門內通判……」﹐「秦」疑爲「今」之誤。﹞門外通判卻爲西通判。】淳熙五年﹐復置添差﹑釐務通判﹐寓轉運行司之東偏。

○職官廳

慶曆《舊記》﹕「本府幕官三﹐其廨並府東廊。治平間﹐移察推廳今定安門內之北。府東廊獨爲節推﹑簽判廳。」【並見「治平圖」。】元祐旣建試院﹐察推廳復仍舊府東廊。今簽判廳﹐察推之東﹔節推廳﹐察推之北。

○曹官廳

慶曆《舊記》﹕「府院在威武門外東偏﹐六曹官舍附之。兩司理院在虎節門外左右。」觀「治平圖」﹕威武軍門外之東﹐先府院﹐次司法﹐次司戶廳。熙寧初﹐移府院門出威武軍門之內。【見「熙寧圖」。】政和間﹐罷府院﹐更兩司理院爲左右獄﹐而府院南爲知錄廨捨如故。建炎初﹐移司法廳府東廊。【舊廳之北。曾師建《記》﹕建炎元年﹐重立額。】尋以府院北爲撫幹廨捨。【與司法廳相對﹐門亦出府東廊。】紹興十九年﹐合知錄﹑司戶所居﹐爲增置通判廳。【曾師建紹興甲寅《增廣記》﹕「知錄﹑司戶廳﹐並在威武軍門外東偏。」】於是﹐知錄移寓大中寺﹐遷易不定。後撫幹省員﹐乃得今所。司戶先僦民居﹐後治威武軍門外西偏故如歸館。惟兩司理院卽其舊﹐無攺作。

○教授廳

教授。舊選仕於州有文學者﹐兼居於鄕有徳行者充﹐故未立廨捨。熙寧三年﹐程大卿師孟重建府學﹐乃卽園爲宅以居之。【見林希《州學記》。】教授有廳自此始。今學東是。

○駐泊都監﹑監押廳

駐泊﹐舊總一道戍卒﹔都監﹑監押﹐主本城兵。其始責重﹐故駐泊兵馬都監在府東偏。【「治平圖」﹕在職官廳之東。「熙寧圖」﹕門出府東廊﹐在簽判廳之東南。】政和中﹐以爲廉訪治所﹐移還珠門外。【今春風樓地。見紹興甲寅曾師建《記》。】紹興七年火﹐遂僦居。後治雄略指揮校場官廳。【﹝「校場」﹐底本先書「教」復旁校攺作「校」字﹐庫本﹑崇抄作「教場」。﹞】都監廳﹐舊寧越門內之東。監押廳﹐舊利涉門內之東。【見「治平圖」﹑「熙寧圖」。】元丰間﹐以都監廳爲東南第十將公廨。紹興九年﹐移副將建州﹐正將始遷其西﹐因以爲犒軍庫。監押廳不知何時圮廢﹐【今旌隱坊內橋東。】紹興間﹐已爲士大夫居宅。今都監﹑監押﹐增四員﹐皆僦居。

○將官廳

今寧越門內之西﹐舊崇軺驛。慶曆四年﹐以爲路分廳。【見「治平圖」﹑「熙寧圖」。】元丰間﹐攺副將廨。紹興九年﹐始爲正將廳。

○監務廨捨

初﹐監務兩員﹕都務官廨捨﹐舊旌隱北﹔臨河務官廨捨﹐舊法海寺北。【見「治平圖」﹑「熙寧圖」。】建炎以來﹐旌隱坊北疊爲機宜﹑通判﹑參議廳。法海北﹐嘗爲登瀛館﹐近亦添差﹑簽判所寓。監務後增三員﹐皆僦居。

○監甲仗庫廨捨

舊康泰門內之南。乾道元年﹐以展拓試院﹐移甌冶池南庵捨。淳熙八年﹐復爲庵捨﹐始僦居。

○巡檢廳

舊在城巡檢﹐以都監﹑監押兼。天禧中﹐嘗令南臺鹽倉兼管四城門外巡檢公事。故巡檢廳在鹽倉之西﹐今閩縣尉廳是也。【見「治平圖」﹑「熙寧圖」。】後移置辜嶺。

○巡轄馬鋪廳

舊在南臺橫山之西。【見「治平圖」﹑「熙寧圖」。】天聖九年﹐移白田渡。景祐二年﹐移水口﹐尋仍舊。

○試院

長樂大府﹐祥﹑禧以來﹐【﹝底本作「祥禧」﹐合「大中祥符」﹑「天禧」而言﹐崇抄作「祥符」。﹞】文物歲盛。自景祐建學﹐大比﹐例爲集試所﹐生員逡巡邸宿於外﹐先聖釋奠﹐亦移他所。元祐五年﹐柯龍圖述謀所以易之﹐會朝廷下「學及孔子廟不得試進士」之制。五月﹐乃擇州治之東南公廨及隙地﹐【「治平圖」有察推廳及作院。﹝底本作「察推倚」﹐崇抄作「察推衙」﹐庫本作「察推廳」。據前「曹官廳」條所記﹐應作「廳」﹐據攺。﹞】廣二百三十尺有奇﹐而深倍之。乃增築厥址﹐崇其舊三尺。穹堂延廡﹐中辟曠除﹐後敞公堂﹐繚以重屋﹐以爲考校之舍。外門之內﹐監門﹑巡鋪﹑封彌﹑謄錄之所皆具﹐旬五十而成﹐凡爲正屋百有二十區。是時﹐舉士才三千﹐峨冠鵠袖﹐雍容而入。其後浸增至於五倍﹐側肩爭門﹐坐不容膝。紹興十七年﹐乃假漕司行臺﹐以殺其溢﹐然猶病其隘也。【三十二年﹐王尙書師心以就試人益來﹐奏請增考試官三員爲十員。】乾道元年﹐郡學諸生﹑鄕士林丙相率以請於王參政之望。乃相其西北隅官舍易之﹐【如監甲仗庫廨捨之類。】得其地﹐東西二十有八丈﹐南北四之三。增爲屋百二十有七楹。【是歲秋試。王參政有《戒諭文》云﹕﹝底本作「在戒諭文云」﹐崇抄同﹐據庫本攺。﹞「福唐今年秋試﹐﹝底本作「秋賦」﹐崇抄同﹐據庫本攺。﹞投《家狀》於有司者﹐幾一萬七千人。鄕舉之眾﹐天下莫比﹐亦閩中昔日之所未有也﹐可謂盛哉。前榜自大魁而下﹐聯甲科者五人﹐與臚唱者六十七人。國家於此邦人士﹐誠無負矣。本州仰體朝廷之意﹐以賓興爲重事﹐開斥貢院﹐編排坐次﹐增添內外執事等人﹐種種如法。州郡於此邦舉子﹐亦不苟矣。諸君盍修身厲行﹐﹝底本作「修身屬行」﹐崇抄同﹐據庫本攺。﹞思所以稱副者﹖父兄戒其子弟﹐長上訓其後生﹐朋友之間更相勸約﹐咸趨禮義﹐盡革囂浮。毋怙眾以作非﹐毋黨惡以長亂。絕博塞之戲﹐息錐刀之爭。出爲里巷之遊﹐必有矜持之色。眾庶歸重﹐儒服自尊﹐凡所觀瞻﹐誰敢幹侮。﹝底本作「於侮」﹐崇抄同﹐據庫本攺。﹞士風如此﹐顧不美哉。或有敗羣不靖之徒﹐﹝底本作「敗郡」﹐據崇抄﹑庫本攺。﹞多士共疾之。蓋歲歷三更﹐科詔一下﹐賢才皆待時藏器﹐指日奮身。豈容一夫猖狂﹐以致眾人顚沛。且大開選舉﹐精考藝能﹐乃功名富貴所由之途﹐非凶暴彊豪興爭之地。正使捷如慶忌﹐﹝「正」﹐疑爲「縱」或「卽」之誤。﹞勇若孟賁﹐何取於翰墨之場乎﹖一犯嚴科﹐自有公法﹐三木被體﹐二物加威﹐屏於遠方﹐編之罪籍﹔與夫鹿鳴開宴﹐黃堂享勸駕之儀﹐豹變還鄕﹐綠袂耀觀光之寵者﹔榮華﹑僇辱﹐烏可同日道哉﹖又況闊步旣騰﹐亨衢甚坦﹐稽古所獲﹐不止於此而已。夫以萬七千人﹐羣考於此﹐其間瑣碎﹐寧無短長﹖在於寬通﹐所宜闊略﹐三日借路﹐豈責其全﹔﹝底本作「豈貴其全」﹐崇抄同﹐據庫本攺。﹞一忿亡身﹐𨿽悔何及。至如﹐﹝底本作「至如」﹐庫本同﹐崇抄作「至此」。﹞將來引試﹐切忌攙先。蓋緣題目出頒﹐必俟舉人盡入。何須競進﹐以冒隘途﹔𨿽少遷延﹐未逾晷刻。﹝底本作「未曉晷刻」﹐據崇抄攺。﹞遠於踐蹂﹐方免憂危。宅心旣寧﹐下筆孰禦﹖又按設旣定﹐﹝底本皆作「按設」﹐庫本同﹐崇抄作「按試」。﹞尺寸有分﹐移徙亂行﹐擾動實深。﹝底本作「擾動實采」﹐崇抄同﹐據庫本攺。﹞我欲自便﹐人將謂何﹖若其有知﹐必不爲此。嗚呼﹗在醜不爭﹐先聖之格言﹔畏威如疾﹐前賢之明戒。凡我應書之眾﹐勿屑細故﹐以遠大自期。鴻鵠秋天﹐一飛萬里﹐安可量也。惟諸君勉之。」】

淳熙元年﹐應詔者二萬人。史丞相浩講求累舉之獘﹐乃復假簽判﹑察推﹑知錄﹑司法四廳以益之。以大廳兩廊坐負城兩縣舉人﹔【舊坐三縣人﹐以添四廳故﹐只坐兩縣。】而懷安﹑福淸﹑羅源於行衙﹐長溪﹑永福﹑古田於舊展試院﹐【乾道元年所增屋宇。】連江﹑長樂﹑閩淸﹑寧徳於新展四廳就試。試之日﹐四其門以入之﹐而出以二。【時﹐曉示閩縣﹑侯官士人並於定安門入試院門﹐晚出中門﹐納捲畢出試院大門﹔懷安﹑福淸﹑羅源並於依仁坊門入行衙﹑興賢堂﹑桂堂外﹔長溪﹑永福﹑古田從東康門入舊展試院﹐入訖關閉﹐不許出入﹔連江﹑長樂﹑閩淸﹑寧徳從鼓門內東廊入新展四廳﹐﹝底本當脫落「閩淸」二字﹐據庫本補。﹞入訖關閉﹐不許出入。凡十縣並出行衙中門﹐納捲畢出行衙大門。先是﹐行下諸縣﹕士人有訟在官﹐除事干人命外﹐其他並與結絕﹐或召壯保。許試﹐遂約束結保﹐投納《家狀》。以七月十五爲限﹐以憑類保排定試按﹐﹝各本皆作「試按」﹐疑爲「桉」﹐卽「案」字。﹞限滿射保﹐或攺姓名﹐不許收受。尋有在外遊學方歸續射保者﹐別就他處排坐﹕﹝底本作「別就�處排坐」﹐缺一字﹐崇抄同﹐據庫本補。﹞內閩﹑侯官士人﹐從鼓門裏東廊棘門入司法廳﹔寧徳﹑長溪﹑古田﹑永福士人﹐從東康門入舊展試院就試。晚出﹐並由行衙大門。異時﹐試院街南一帶人戶﹐各安泊舉人入試。每候開門﹐率爭先突入。至是﹐帖廂官刷具姓名禁止。有後門者亦權截斷﹐﹝底本作「亦權織斷」﹐庫本同﹐據崇抄攺。﹞不許通東衙巷。】初﹐令監門官公服立門左右﹐肅揖而後入。巡按者唱坐已定﹐不許徙案。【只許保頭起身取捲。】始罷卒名徧攔號爲祗應﹐【﹝此句各本同﹐疑「罷」爲「置」之誤。﹞】逐間揭姓名以待需喚。猝有疾患﹐批歷至府﹐不移時給藥﹐以時警其怠慢者。【時以爲禮闈當如此。置巡按官﹐抄附「祗應功過歷」一道﹐「取藥歷」一道。﹝底本作「祗應功過歷入道取藥歷入道」﹐崇抄同﹐據庫本攺。﹞應兵級供應從早至夜分﹐﹝底本作「夜合」﹐庫本同﹐據崇抄攺。﹞不住火﹐常將沸湯頓貯令溫﹐以備呼喚。有不到﹐巡按官行遣畢﹐上「歷」候開院勘斷。不違慢者﹐犒賞。】凡外門有所傳入﹐常切機察。【﹝各本皆作「機察」﹐疑是「譏察」或「稽察」之訛。﹞先是告示﹕官﹑私屋賃士人就試及賣試桉人﹐並不許長價。納捲吏貼﹐不得邀覓錢物。其試院諸官廳祗應人及雜職﹑獄子並使府諸官廳虞候﹑當直人等﹐不得循習更就吏貼乞取常例及其他各已優待舉人。又自作《勸諭文》以戒爭門先入﹑毀棄捲按﹑鼓噪場屋者。至是﹐又關防上件。】逮晚﹐設燎門道﹐列十四幕爲納捲所。【閩﹑侯官分六幕﹐新﹑舊展拓試院分四幕﹐﹝底本先書「士幕」﹐復旁校攺爲「四」字﹔崇抄亦作「士幕」﹐復於「士」字旁點誤﹐未攺﹔庫本作「七幕」。﹞其續射保人別置一幕。】是歲策問﹐始命工鋸板分雕﹐防漏泄也﹔逐篇目﹐限以一紙﹐期趣辦也。【舊﹐策題並連粘三篇﹐方捲入試卷分俵﹐多是臨期不辦。今只將紙作樣造板。如問目稍長﹐計會試官細字書寫﹐只以一幅爲限﹐疊三紙捲入﹐不須連粘。】凡納捲﹐有號簿﹐封彌官手自封押。【逐場封彌畢﹐卽以號簿入匣封押﹐永不得開。其單號簿逐夜繳入監試簏﹐﹝底本作「監試簏」﹐庫本作「監試處」﹐崇抄作「監試簾」。﹞不得漏泄。如將來在行先報姓名並根究。﹝此句疑有訛脫﹐暫無從校。﹞】增謄錄爲三百人。【十人爲甲。置「交卷歷」一道﹐「功過歷」一道。有節去文理﹑添注雜一﹑折換捲頭﹐或別行抄上白卷者﹐悉許人告﹔其同甲能自舉首﹐與免。謄錄或課寫不辦﹐依旨揮牒院﹐展日考校。】初﹐禁兩司官人來往﹐【舊﹐封彌﹑謄錄兩處官吏﹐不禁往來。】別差對讀官。【舊就委謄錄官。】始選楷書十名﹐分諸考官位﹐以備抄寫。【每位﹐楷書一名﹐送紙五百張﹐欲再謄錄以歸者﹐自令抄寫。】遇再謄捲﹐獨許關監試躬點簿﹐混以五號批下﹐從封彌官措置﹐貼號﹑監寫封入﹐【前已謄錄卻以正卷髮過封彌所﹐今只委封彌官封貼字號﹐監臨謄錄﹐拘收正卷。】纖悉嚴密﹐訖試無違犯者﹐至今行之。【州自國初﹐舉子尙少。錢氏歸朝﹐解額未有定法。天禧四年﹐詔節鎭﹑州府取進士二人。累增至天聖七年爲十八人。明道二年﹐增爲四十一人。景祐四年﹐以明道二年所增人數太多﹐令十取二﹐州該四人﹐並天聖七年額爲二十二人。慶曆五年﹐貢舉所以元年就試人數解二分﹐不得過元額之半。州該增十一人。並景祐四年所解﹐總三十三人。嘉祐二年﹐以四歲科場時頗淹久﹔自今間歲一試。三年﹐禮部因請減諸州解額之半﹐遂減一十六人。五年﹐增解額﹐以就試人數爲率﹐舊一十七人﹐增爲二十五人。元給事絳《勸駕詩》﹕「英翹五五出南閩」。﹝底本作「英■﹝車羽﹞」﹐庫本同﹐據崇抄攺。﹞蓋謂是也。治平元年﹐嚴挾書之禁。元公詩﹝庫本自「元公詩」以下注文盡刪落﹐今據底本﹑崇抄互校﹐擇善以從。﹞﹕「莫因露索憎嚴密﹐直欲搜羅見雋英」是也。三年﹐以間歲非便﹐乃三歲一試。四年﹐敕以舊額四取三。禮部請以嘉祐五年所增八人﹐通慶曆五年三十三人﹐總四十一人﹐四取三﹐得三十一人。崇寧四年﹐行貢法﹐解二十一人﹐貢二十人﹐蓋用嘉祐所總四十一人數也。乃以三分爲率﹐歲貢一分奇﹐分三歲盡貢之。五年﹐以月書歲考難遽行﹐﹝底本作「難遽行」﹐崇抄作「難舉行」。﹞須寬假歲月。今歲且以科學取士。學制局薛昂等言﹕欲以解額七分之﹕前二歲﹐各貢二分﹔後一歲﹐貢三分。禮部尙書朱諤請以國子監舊解額均之諸州﹐令三分解發﹐七分入貢。自是﹐監無餘額。朝廷欲存其解發之數﹐乃於諸州近添貢額內﹐率五人權畱一人。州增四十人﹐權畱八人。先是數﹐四十一人﹐通今所增﹐總八十一人。大觀元年﹐學令所定貢額八十一人﹐從此數也。四年﹐復行科舉於大比前一歲﹐以待未入學者及𨿽入而退舍者。禮部尙書鄭允中言﹕﹝底本作「鄭久中」﹐據崇抄攺。﹞崇寧五年行三分十分法﹐然是時始貢﹐可依分取之。今前二歲已貢四分﹐若行三分解發﹐卽後一貢無額。今欲以未貢數十分之七充貢士﹐三充科舉﹐其前二歲貢不交額及余分並充之。州貢﹐歲二十七人﹐通余分約三十人﹔以三分率之﹐合解九人﹔其間人數不足﹐則解六人﹔若七人﹐余充貢額。重和二年﹐始試道徒﹑道職﹐及文士增《道經》。宣和四年﹐貢法罷﹐以舊所均額歸太學。乃以五路剩額均東南州﹑軍﹐州該二十八人﹐通崇寧前額三十一﹐總五十有九人。五年﹐以髙﹑眉州剩額一十四人均十四州﹑軍。州該一人﹐通前總六十人。靖康元年﹐詔諸路發解﹐依宣和五年額。建炎二年﹐分省額於諸路。權試計臺。﹝底本作「權試訃臺」﹐據崇抄攺。﹞時建寇始靖﹐移試於此。四年﹐敕﹕「終場人及靖康之數﹐與依原額解發」。是年﹐權移漕司舉場於此。八郡占國學籍者同試別考。﹝底本作「八��國學籍者」﹐缺二字﹐崇抄作「入郡占國學籍者」﹐從補「郡占」二字﹐仍依底本存「八」字。﹞紹興攺元﹐復分省額於諸路。自貢法罷﹐以就試者眾﹐分爲前後場。二十年﹐合爲一場。二十四年﹐始定試期以中秋十五日。二十六年﹐罷諸州流寓額以增﹐就試取多州軍﹐州該二人﹐總六十二人。】

○都倉

州都倉﹐舊名西版倉﹐閩王審知創。子城外。皇朝熙寧二年﹐【﹝底本作「熙寧二十」﹐但熙寧只有十年﹐崇抄作「熙寧二年」。按本志「子城」所記修城事﹐當是「二年」﹐據攺。﹞】拓丰樂門城爲子城﹐倉乃在內。元祐四年﹐建倉廳﹐治廒廥﹐翼以旁屋﹐大小凡二百一十區。政和八年重修。建炎元年復修。列倉廒於兩廡﹐凡三十八眼﹐以《千文》題其號。紹興四年﹐石甃兩廊﹐以便輸納。【常平倉﹐舊在倉內。】

○鹽倉

國初﹐轉運司置倉南臺﹐儲福淸﹑長樂等縣【長溪﹑寧徳﹑羅源﹑連江運鹽﹐至天聖六年罷。】鹽﹐給州﹑縣務﹐【州有鹽稅務﹐縣各置鹽稅務及倉。】聽民自買。今閩尉廳東教場其地也。【見「治平圖」﹑「熙寧圖」﹐在武勝王廟之南。按祥符五年﹐轉運司奏﹕「鹽倉在城外十里﹐有一二千家﹐接連城內。」】大中祥符五年﹐以水口﹑嵩溪驛增爲倉﹐移運上四郡綱鹽於此﹐以便搬賣。明道二年罷。元丰元年復之。政和八年﹐詔移水口倉於懷安縣創蓋。【時興化軍以涵頭倉運鹽到此﹐搬剝畱滯﹐奏移懷安﹐始在縣治西一里黃石崎山置。】宣和四年﹐復歸水口。時科賣民戶鹽﹐始不給還﹐於是南臺倉亦廢矣。【徐成忠《銓私記》﹕此年產鹽每斤添一文﹐爲十九文。無鹽給還。】建炎間﹐停水口倉﹐復創蓋於懷安。紹興十一年﹐轉運使余應求﹑賀允中自縣西移置東北﹐地名郭埕﹐卽今所。

○安撫司鹽倉

紹興初﹐帥奏置回易﹐﹝按﹕南宋初﹐有「回易法」行於軍中﹐規定可攜物產﹐易地交換。﹞後始運賣官鹽﹐以寧越門內之東﹑舊將官廨積貯﹐【﹝底本作「積貼」﹐庫本同﹐據崇抄攺。﹞】號犒軍庫。乾道八年﹐轉運司行鈔鹽法﹐以合沙江南舊濟川亭爲倉。尋罷鈔鹽﹐遂歸安撫司。

○軍資庫

府衙門內東偏。天聖七年﹐尹屯田錫重建。【曾師建《記》。】慶曆六年﹐蔡正言襄修。【「治平圖﹟序」。】常平庫舊附之﹐有轉運司上供庫在其西北。

○公使庫

大廳前﹐過西園路之南。嘉祐八年﹐元給事絳作公使七庫。【按﹕元公自書《記》云「是年﹐建公使七庫。」「治平圖」﹕「在西園門南有四庫﹕東﹐酒庫﹔西﹐醋庫﹔又西﹐省庫﹔又西﹐進奉庫。」「熙寧圖」﹕「東﹐銀器庫﹔﹝底本先作「艮器庫」﹐復旁校攺「艮」字爲「軍」﹐今據庫本﹑崇抄攺作「銀器庫」。﹞次帳設庫﹔南﹐公使庫﹐又南﹔醋庫﹔西﹐進奉庫」。今東﹐公使醋庫﹔庫南﹐公使錢庫﹔西﹐公使酒庫。又南有一庫﹐內原系公使雜物庫﹑公使酒庫﹝底本作「公使酒庫」﹐庫本﹑崇抄皆作「公使銀器庫」﹐注疑。﹞﹑公使帳設庫﹐後移三庫於忠義堂西﹐以爲安撫司錢物庫﹐余爲公使煮酒庫。】宣和二年﹐兪提刑向修。【兪公自書﹕「再任使事﹐兩領帥轄﹐幾及二年。經營補整﹐倉庫﹑軍營﹑城門﹑公宇﹑亭榭﹑池館﹐爲之一新﹔公帑﹑雜物﹑帟幕﹑樽俎﹐粗亦備具。」】

○安撫司公使庫

帥司錢庫在大廳之南﹐與架閣庫門之東西爲三。若公使錢物﹑酒庫﹐初皆卽忠義堂西爲之。旣而﹐錢物移使院門北﹐惟忠義堂西廊南酒庫如故。

○安撫司抵當庫

安泰橋北之東舊利涉門下﹐今抵當庫也。又時設於威武門西及還珠門外﹐凡三所。【州抵當庫﹐起元丰七年﹐屬常平。後浸廢。紹興初﹐帥奏行回易。此始置。】

○經總制庫

經制錢﹐起宣和三年。至建炎三年﹐詔守臣樁管﹐令提刑司變轉輕賫起發。紹興四年﹐專委通判。五年初﹐取總制錢主管官如經制法。十年﹐敕「經總制錢﹐通判廳置庫﹐別無當職官干預﹐以是專庫侵盜。其令發納軍資庫別爲庫眼樁管﹐許通判不時檢察。」十五年﹐兼委知﹑通。十六年﹐獨委通判。二十一年﹐攺行十五年之制。三十一年﹐復詔通判廳置庫﹐出納委提刑司檢察之。今經制庫置內通判廳總制庫。紹興十七年﹐自軍資庫移外通判廳置。【今內通判廳又有牛皮庫。】

○作院

嘉祐八年﹐元給事絳建。定安門內之北。【見「治平圖」﹑「熙寧圖」。】元祐初﹐建試院﹐其所移南街東。崇寧中﹐以其地置提舉學事司﹐乃遷今開元寺南。紹興初﹐寺爲啟運宮奉迎所。於是別置鐵作院淸遠門內之東﹐謹火禁也。

○使院

大廳前過西園路公使庫之南。嘉祐八年﹐元給事絳建。其門出府西廊﹐立使院額。【與東廊節推廳對。見「治平圖」。】熙寧後﹐以不嚴密﹐移額北向大廳。【見「熙寧圖」。】隆興間﹐嘗遷簽廳於院中廳。復辟府西廊門。旣而﹐以不便﹐仍舊。今爲吏捨。

○衙院

舊在府東廊職官廳之南。今不廢。

○都稅務

舊額「茶鹽商稅務」。國初﹐茶鹽有榷官。自設市於此﹐收稅官通領之。熙寧三年﹐罷科賣茶﹐故至今只稱鹽商稅務。𨿽產浮鹽﹐久不給﹐其名不廢也。舊務﹐還珠門外西偏。【今春風樓。見「治平圖」﹑「熙寧圖」。】政和間﹐以爲駐泊治所﹐遂移今安泰橋北之西。【舊駐泊廣勇營地。】紹興七年災﹐再創。

○臨河務

州東南美化門內﹐【《慶曆記》﹑「治平圖」﹑紹興甲寅曾師建「記」同。】古南鎖港﹐凡百貨舟載﹐此入焉。故務於是置。

○樓店務

《治平記》﹕「左廂屬州東兵馬監押治所﹐右廂屬州南兵馬都監治所。」後合爲一﹐以都監主之。淳熙元年﹐以隸司法廳。

○修造場

舊威武軍門外西偏。【見「治平圖」。】後爲如歸館﹐復爲醋庫。今司戶廳是也。場後隸都監。

○抽木場

「治平圖」﹕有退木場在宜興門外之北﹐旁有磨務。「熙寧圖」﹕場與務皆廢矣。淳熙五年﹐爲安撫司客邸。惟抽木場附臨津館。後凡抽木﹐七分變轉以歸經制﹐此主焉﹔三分入河﹐以備州用修造。【今權就忠懿王廟內收管。】

○窯務

慶曆《舊記》﹕務在南臺﹐主造磚瓦。凡官有修築營繕﹐命流役人充作。「治平圖」﹕南瓦窯﹐巡檢廳之西。【今閩尉廳後是也。】後並爲閩尉廳﹐窯遂廢。

○船場

慶曆《舊記》﹕場在南臺﹐舊鹽倉之東。【今閩尉教場東也。】「治平圖」﹕復在井樓門外。州東北﹐古有船場門﹐謂此。今皆廢。官造舟﹐率就河口彌勒院之旁。

○灰場

舊在窯務之西。【見「熙寧圖」﹐後廢。】

○炭場

舊宜興門外之北。【「治平圖」無﹐「熙寧圖」有。】

《三山誌》卷第七終

●卷第八公廨類二

啟運宮奉迎神禦所

社稷壇

廟學

祠廟

○啟運宮奉迎神禦所

神禦七殿。今州東開元寺。

始﹐景徳四年﹐眞宗詔西京建院﹐藝祖誕生之地﹐迎奉神禦。祥符中﹐賜名應天。天禧以後﹐至建中靖國﹐六聖神禦相繼爲前後殿﹐前曰繼明﹐後曰會眞。政和七年﹐詔三門外立額﹐曰應天啟運宮。建炎元年十二月﹐遷東京景靈宮。四年二月﹐令幹辦官李啟迎自溫州﹐權奉安福州。三月﹐至自溫州。七殿神禦﹑四殿禦容﹐遂奉安開元寺大殿。紹興三年九月﹐敕以啟運宮奉迎所爲名。

○社稷壇

風師﹐雷﹑雨師壇附

舊社稷壇﹐州南七里。並城以西地污濕﹐遇祭報﹐趣戒閩﹑侯官縣吏辦治。唐大中十年﹐觀察使楊發始遷於其西﹐今南澗寺之東﹐爲社﹑稷及風﹑雨師壇四。【天寶四載詔﹕「風伯壇置社之東﹐雨師壇置社之西﹐各稍北三數十步﹐卑小於社壇。」五載詔﹕「遇祭雨師﹐宜以雷師同壇﹐共牲﹐別置祭器。」時蓋用此制也。】廣狹髙下有制度﹐齋廬皆具﹐周回三十有九丈七尺﹐繚以崇墉﹐爲門東向﹐其外辟二室﹐南立雙表。旣成﹐命攝巡官濮陽■﹝宀上一下﹞爲之《記》﹐以防攺易。【《閩遷新社記》﹕「攝館驛巡官﹑前鄕貢進士濮陽■﹝宀上一下﹞撰﹕大中十年夏六月﹐公命遷社於州坤。凡築四壇﹕壇社稷﹐其廣倍丈有五尺﹐其髙倍尺有五寸﹐主以石﹔壇風師﹐其廣丈有五尺﹐其髙尺有五寸﹔壇雨師﹐廣丈而髙尺。自初獻訖終獻﹐專一室﹐有廈。橫附二室﹐皆南向﹐備犧幣。西向之楹﹐凡二室。龜磚脊道﹐凡十有三條﹐其縈折則三百九十有七尺。繚垣凡百堵﹐其髙疊尋﹐苞巨榕凡二十本。南北行﹐延崇甍﹑展階﹐揭雙扉以東向﹐具扃鑰焉。其外﹐北﹑東辟二室﹐有廈。其南立雙表及逵功。﹝底本作「及�功」﹐缺一字﹐據崇抄﹑庫本補。﹞以十七日戊子起﹐冬十一月庚子畢。謹按﹕閩故壇坫南邪﹔西隙蛙﹑蟹洿輳﹐負蒲葦之壕﹔﹝底本作「豪」字﹐崇抄同﹐據庫本攺作「壕」。﹞家禽野牧﹐觸踐無禁。至祈報時﹐率戒閩﹑侯官責辦與胥嘩無權事。﹝底本作「胥譁無權事」﹐崇抄作「胥嘩亢權事」﹐庫本作「胥嘩庀權事」。皆疑誤﹐待質。﹞其晴也﹐𨿽重菅不免於濡舄﹔其雨也﹐必撐篷以護緌。瀆神勞人﹐未嘗有寤者。元侯關西公旣蒞閩。其春﹐具郡儀卽社。﹝底本作「山郡儀」﹐崇抄作「由郡儀」﹐據庫本攺。﹞喟然顧曰﹕『吾向理蘇﹐厥壇惟更﹐仍歲穰穰﹐蘇人宜之。今閩饒訛期將不革﹝底本作「今閩饒訛期將不革」﹐崇抄作「今閩饒訛期將丕革」﹐庫本作「今閩澆訛期將不革」。皆疑誤﹐待質。﹞首在玆乎﹖』由是擇謹事者行故壇西﹐躬取其地﹐授之節餼﹑嚴帑。非隱者除﹐鳩工以掉畚﹐鑿材以陶坯﹐肩有歡謳﹐杵無怨築。故擘錢垂十萬﹐不徭一丁﹐不斂一戶﹐而爽潔開拓﹐四壇鏤焉。夫遷社於州坤﹐右位也﹔不書稷﹑風﹑雨﹐尊社也。《禮》稱﹕『諸侯爲百姓立社﹐曰國社。』而烈山氏之農﹑棄輒隆焉﹐共工氏之後土﹑句龍兼饗焉。風秩﹐雨班﹐光昭舊典。蓋先聖王尊以示本﹐均以行政﹐未之攺也。惟我元侯敬恭於上﹐撫臨於下。戢苛薙慢﹐顯晦咸寧。繁條陰森﹐如肅其享。自然克靈克序﹐徳致元侯﹐而施於一方也。是月﹐牙將翁行全牘其績歸成於公。公曰﹕『壇邇浮屠﹐祠爭出眉睫。吾患將來有醉浮屠者﹐或易於遷徙焉。﹝各本皆作「祠爭」﹐疑是「詞」字。底本於「浮屠」上空缺一字﹐庫本﹑崇抄皆作「醉浮屠」﹐據補。﹞苟非鐫琢﹐則本末無所彰。』遂以《記》徵百僚■﹝宀上一下﹞﹐■﹝宀上一下﹞不得辭﹐且拜命之辱。謹用二十九日戊辰獻記云。」其碑隸書﹐今存。】僞閩時﹐以其地爲佛祠﹐而遷壇於烏石山之陰。【今道淸寺之側。】

皇朝元祐六年﹐柯龍圖述辟而新之﹐建齋廳。中門外之西﹐爲祭器庫。政和元年﹐詔立州縣社稷風雨雷師壇之式。頒圖於天下。【是歲四月﹐江東提舉沈延嗣奏﹕「天下州﹑縣社稷壇壝﹐大率皆不如法。乞按式作圖﹐鏤板頒下。仍於壇壝之外﹐別爲大墻圍之﹐外建一門﹐常加封鎖。於齋廳立石刊刻﹐增立法制。守﹑令上之三日﹐﹝各本皆作「守令上之三日」﹐「上」字下疑脫「任」字。﹞躬詣壇所﹐按圖修治。」從之。九月﹐孫龍圖琦立碑社壇﹐今存。】於是﹐移風師壇西門外龍山寺之西﹐爲雨師﹑雷師壇北門外法云寺之東﹐惟社稷壇仍舊。【《政和五禮新儀》﹕「州﹑縣社壇﹐方二丈五尺﹐髙三尺﹐四出陛。稷壇如社壇之制﹐四門同﹐一壝二十五步。風師﹑雨師﹑雷師壇﹐皆卑小於社﹐四出陛﹐四門﹐皆一壝二十五步。燎壇於神壇之左﹑壝之外﹐﹝各本皆作「療壇」﹐當爲「燎壇」﹐古燎柴以祭天。﹞稍髙於神壇。瘞坎於壇之北壬地﹐南出陛﹐方﹑深取足容物。】

○廟學

廟學﹐舊州西北一里。唐大歷七年﹐觀察使李錡移城南﹐【﹝李錡﹐見《唐書﹟宗室世系表》。《福建通誌》又作「李椅」﹐有傳。卒後謚爲「成」﹐以下注文故稱「成公」。﹞始補生徒三十。獨孤及《記》﹕「成公始至﹐禮先聖先師﹐嘆其湫隘﹐乃易其地而大之。」﹝底本作「助其地而大之」﹐庫本同﹐據崇抄攺。﹞】貞元﹑元和間﹐學者益盛。乾寧元年﹐王�於州四門置義學。【﹝底本於「王」字下虛缺一格﹐庫本﹑崇抄皆作「王鴻」﹐疑是「王潮」之誤。﹞】梁龍徳元年﹐忠懿置四門學﹐以招徠四方之秀。吳越時作新宮﹐號使學。逮屬皇朝﹐學制廢壞。太平興國中﹐轉運使楊克讓始作孔子廟。景祐四年﹐權州事謝微表請於廟﹐【﹝各本皆作「表請於廟」﹐「廟」疑爲「朝」字之誤書。﹞】立爲府學。從之。【是年八月二十九日敕﹕「福州奏﹐據試助教黃洵武及進士鄭洙等一百一十三人狀﹕『伏見節鎭舊規﹐許將宣聖廟立爲府學﹐頒國監之墳史﹐給官籍之田疇。𨿽廟貌攸存﹐尙虧工葺。乞修門﹑宇﹐陳請監書。』許從建立。當州體量﹕所管一十二縣﹐僅二十萬餘戶。文物彌盛﹐仕進實繁。𨿽嚴宣聖之學堂﹐未興府學之制度。伏望特頒芝檢﹐許復杏壇﹐建立儒宮﹐恢張聖域。候敕旨牒。」奉敕﹕「許將文宣王廟立爲府學﹐所乞經書﹐仰依近降旨揮﹐備錢於國子監贖置。」五年二月一日﹐敕﹕令本州勘會﹐於遠年系官荒﹑閒﹑逃田內量撥五頃﹐充州學支用。】詔下﹐微適罷去﹐範都官亢﹑許駕部宗壽踵其事﹐歷五載乃成﹐麋公帑錢千萬﹐植宇六十楹﹐中設孔子與其徒髙弟者十人像﹐又繪六十子及先儒以業傳世者於壁。有九經閣﹑三禮堂﹑黌捨﹑齋廬﹑旁翼兩序﹑庖次﹑井飲﹐百用皆給。康定二年﹐沈都官邈增賜田﹐延舊儒敷講經術。乃立課程﹑要束﹐以示學者。【是年﹐朝奉郎﹑祕書省著作佐郎﹑充館閣勘校蔡公襄撰《廟學記》並書。「治平圖」﹕進徳坊內之北﹐有文宣王殿﹐今興賢坊是也。熙寧二年「圖」﹕進徳坊之北﹐又二州學坊﹐﹝各本皆作「又二州學坊」﹐「二」字疑誤。﹞坊內之北爲文宣王廟。是時廟學皆從西出也。元祐﹐外門自中門之南﹐於是南出。】熙寧三年災。郡人韓昌國﹑劉康夫等二百人以狀言於府﹐請自創蓋﹐無費縣官一錢。程大卿師孟許之。旣而﹐十二縣之士各以狀請於令﹐如昌國等。不一月﹐集錢三百萬﹐爲門﹑爲殿﹑爲公堂﹐環列十齋以居學者﹐如其舊。公堂之後﹐又別爲室以藏書﹐爲堂以講議﹐爲齋以處師長﹐蓋合百有三十間。自孔子以下至十哲塑像冕服﹐更請制度自朝廷頒降。【熙寧四年五月﹐中書批送下提點福建刑獄沈郎中狀﹕「福州文宣王廟﹑州學﹐爲火延燒淨盡﹐及百姓人家一百三十七間。州司現將本學官物收買材植蓋造。次伏見至聖文宣王及亞聖十哲從祀之人﹐諸州塑像﹑冕服之制﹐多有不同﹐蓋是朝廷未曾頒降制度﹐乞明降旨揮。」後批送太常禮院檢坐牒報。學成之數年﹐﹝崇抄於「數」字下多一「是」字。﹞編修林希爲《記》。】然自是以前﹐養士歲才十數人。元丰初﹐始增至數十。【時﹐孫公覺奏增安福寺籍沒田。範擴爲《記》。】元祐八年﹐王祕監祖道始至﹐顧視狹隘不足以處多士。乃斥東西序之北二百四十尺﹐增爲齋十。合舊齋十。而小學在中門外之左﹐客次在中門外之右。外門直中門之南。歲補生員五百。【紹聖攺元﹐王公祖道自爲《記》。】崇寧元年﹐捨法行﹐始自朝廷選擇教授﹐增養士之額﹐益廣爲三百五十一區。【﹝崇抄作「蓋廣」。﹞是年十一月﹐準轉運衙牒﹕「準敕﹕罷開封府解額﹐除量畱五十名取土著人外﹐余並攺充天下貢士之數。﹝崇抄作「攺齊」。﹞約度所在應舉人數多寡﹐別立定額。所有諸州﹑軍額﹐各取三分之一添充貢士。郡大或應舉人多﹐則度地之宜﹐或因舊增廣﹐量合教養人數﹐置立捨屋。自朝廷選擇教授﹐分教天下。以太學三捨校試法刪立頒降。其升補上捨者﹐聽每二年貢入太學。每州知﹑通依《發解條》管勾。每路選委監司二人提舉。知﹑通每十日一詣學。監司一歲巡徧所部州學。」】有禦書「稽古閣」二﹐【卽舊九經閣也。後攺名經史。大觀二年﹐禦筆﹕「比聞諸州學有閣藏書﹐皆以經史名者。方今崇八行以迪多士﹐尊六經以黜百家﹐而史何足云。應已置閣處﹐可賜名『稽古』。」今書閣一。】養源﹑議道﹑駕說堂三﹐【今養源堂一。】齋二十有八﹕審禮﹑由智﹑祖義﹑隆仁﹑崇徳﹑事道﹑興能﹑賓賢﹑尙志﹑逢原﹑愛日﹑譽髦﹑久中﹑端身﹑通理﹑嗣音﹑明善﹑拔萃﹑遜志﹑依仁﹑養浩﹑育英﹑致道﹑烝髦﹑壯猷﹑制勝﹑小學﹑自訟。其後捨法罷﹐尋省爲十二齋﹐養士二百人。【興能﹑事道﹑崇徳﹑時習﹑祖義﹑由智在東廡﹐明善﹑嗣音﹑通理﹑端身﹑隆仁﹑譽髦在西廡﹐外職事位四﹐祭器﹑樂器庫各一﹐印書庫一。】有先賢堂。【慶曆﹑皇祐間﹐陳先生襄﹑鄭先生穆﹑劉先生彜﹐皆已登仕籍﹐鄕人尊師之﹐與周先生希孟﹑陳先生烈同號五先生。紹聖初﹐賢良陳暘始與提舉陳惇夫請置祠於學﹐﹝底本作「陳暘」﹐庫本﹑崇抄皆誤作「陳賜」。陳暘﹐侯官人﹐紹聖元年﹝1094年﹞應「賢良方正極言直諫」科中第。以後各卷底本亦多有誤爲陳賜者﹐皆徑正之﹐不再出校。﹞郡守溫公益從之﹐遂立五先生祠。政和中﹐黃尙書裳復以閩淸勘校陳公祥道解經以悟學者﹔宣和中﹐余太宰深復以侯官劉公康夫教授諸生爲多﹔﹝底本作「余太宰�」﹐缺一字﹐據庫本﹑崇抄補。﹞其後又以福淸鄭公俠節義著聞﹔並圖像於學。先是﹐唐觀察使常衮配享學宮﹔﹝底本作「常衮��」﹐缺二字﹐據庫本﹑崇抄補。﹞政和中﹐柯暘爲漕﹐自試院遷其父龍圖述生祠於學。﹝底本作「龍圖��祠」﹐缺二字﹐據崇抄補。﹞遂並稱爲十先生。又其後﹐王端明祖道亦以有功於學﹐祀焉。紹興九年﹐﹝底本作「紹聖九年」﹐據崇抄攺。﹞張丞相浚言「常公首振儒風﹐不可與後來者並列。乃位常公於中﹐益以歐陽詹﹐與諸公列左右。乾道中﹐有言陸公祐亦鄕先生宜祠者。於是爲十三人。

襄﹐字述古﹐侯官古靈人﹐气古行髙﹐與鄭先生穆﹑周先生希孟﹑陳先生烈爲友。時學者方溺於雕篆之文﹐所謂知天盡命之說皆指以爲迂﹐﹝底本作「知天盡命」﹐崇抄作「知天盡性」。﹞而莫之講。四人者﹐獨以斯道鳴﹐聞者笑之﹐不爲變﹐守之益堅﹐躬行於其家﹐而達於州閭。皇祐初﹐知河陽縣。富鄭公弼移鎭河陽﹐厚遇之﹐會入相﹐以文學政事薦﹐召試祕閣校理﹐判尙書祠部。權貴人奏乞寺觀名額且度僧﹑道士。﹝底本作「且度僧道上先生執著令奏言」﹐據庫本﹑崇抄攺。﹞先生執著令奏言「近年以來﹐自宮闕宦官以及要近﹐一例陳乞。蓋秉政大臣不爲陛下愛惜典刑﹐臣不敢奉行。」尋﹐知常州。熙寧初﹐召修《起居注》﹑知諫院﹑管勾國子監。薦常秩﹑陳烈﹑管師常﹑程頤經明行修﹐宜召爲太學官。遷知雜﹑侍禦史。論靑苗可罷。召試知制誥。先生言「論事未能開悟聖意﹐不敢就。」請外補。上批其疏曰「朕慕卿經術﹑行己﹐深惜遠去。」遂復修《注》。尋知制誥﹐兼直學士院。適河決河北﹐有詔先生視艸。以「水不潤下」爲言﹐中書攺之。乞知陳州。召還﹐知通進銀臺司﹐除樞密直學士﹐判太常寺﹐兼侍讀。卒年六十四。有文集三十卷。紹興初﹐上得先生所薦司馬光以下三十三人《奏艸》﹐手詔褒嘉焉。﹝底本作「下詔」﹐庫本作「降詔」﹐據崇抄攺「手詔」。﹞

穆﹐字閎中。篤學修飭。歷國子監直講﹑太常博士。熙寧中﹐爲岐王侍講。陳先生襄爲臺雜﹐疏言「府僚不可不謹擇人。」神宗曰「如鄭穆徳行﹐乃宜左右王也。」出知越州。元祐初﹐入爲國子祭酒。時揚王﹑荊王請爲侍講﹐除直集賢院﹐揚王翊善。﹝底本作「揚王�善」﹐庫本作「贊善」﹐崇抄作「揚王翊善」。查《宋史﹟鄭穆傳》﹐所任揚王﹑徐王官屬皆作「翊善」﹐據攺。﹞太學諸生復上書乞爲師範﹐除祭酒﹐未允。請解職﹐許之。五年﹐除寶文閣待制復爲祭酒。逾年﹐乞骸骨。提舉杭州洞霄宮。給事中範祖禹上疏﹕﹝底本作「��中範祖禹」﹐缺二字﹐據庫本﹑崇抄補。﹞「穆年𨿽過七十﹐祭酒爲國子師﹐非藉其筋力﹐願畱之﹐以示朝廷貴老尊賢之美。」﹝底本作「貴老貪賢」﹐崇抄同﹐檢《宋史》本傳攺作「貴老尊賢」。﹞太學諸生請畱者亦數百人。皆不報。公卿大夫﹑太學之士設祖道供張於東門外﹐﹝底本「供張」下缺一字﹐據崇抄補。﹞辭決而去。卒年七十五。

希孟﹐字公辟。通《五經》﹐尢邃於《易》。取孟子辟揚﹑墨之義以爲名而字焉。初與鄭先生穆爲同志友。後得陳先生襄﹑陳先生烈相與講貫﹐力主斯道。旣而﹐劉先生彜以問學顯名﹐復與定交。學者師慕之。知州劉公夔﹑曹公穎叔﹑蔡公襄皆親至學捨﹐質問經義。旣而﹐部使者相繼論薦。詔賜粟帛﹐授將仕郎﹐試國子監四門助教﹐充本州學教授。先生三表力辭。不許。尋以病終﹐年四十二。門人曾伉﹑陸宣﹑朱敏中﹑許將﹑曾默﹑範鏜﹑陸術﹑王晦﹑林璋等七百人﹐相與塑像立祠堂於保福寺。﹝底本作「�福寺」﹐缺一字﹐庫本作「崇福寺」﹐暫據崇抄攺。﹞元符中﹐太守率寮屬致奠焉。有《詩義》十卷﹐《易義》十卷﹐《春秋義》三十卷﹐《雜文》二卷。

烈﹐字季慈。甫年十四﹐繼失怙恃﹐水漿不入口五日。自壯迨老﹐恪奉如事生。﹝底本作「�奉如事生」﹐缺一字﹐崇抄作「享奉如事生」﹐據庫本補。﹞特立獨行﹐非禮不言不踐﹐𨿽禦童僕﹐如對大賓。慶曆中﹐蔡公襄爲守﹐下車之始﹐以書問閩俗利病。先生條利害二十篇獻之。嘗謁襄﹐畱《建溪灘》詩以諷之。襄爲霽威嚴。先生通三代之禮﹐凡婚冠喪祭悉遵行之。𨿽博學如陳先生襄﹑劉先生彜﹐皆問禮焉。皇祐五年﹐周先生希孟及鄕老柯懷祚等舉先生文行。太守以聞﹐詔﹕授將仕郎﹑試祕書省校書郎﹑本州教授。三表辭﹐不許。復授守安州司戶參軍﹐充國子監直講﹐又辭。元祐元年﹐授宣徳郎﹐致仕。其後﹐監司復薦。落致仕﹐爲州學教授﹐攺京秩。凡六考﹐不願磨勘﹐不受廩祿﹐敝衣糲食﹐裕如也。卒年七十六。有《孝報經》數卷授其子丞。

彜﹐字執中。少師事安定胡先生。初爲朐山縣令﹐卹孤寡﹐平賦斂﹐作陂池﹐教種藝﹐振遊惰。或類其事爲一書﹐曰《治範》。熙寧三年召對﹐言「聖人之道有體有用。自文取士﹐﹝底本作「自文取�」﹐缺一字﹐崇抄作「自取文�」﹐暫據庫本作「自文取士」。疑「自」字下脫「以」字。﹞不以體用﹐而尙聲律浮華﹐則風俗偸薄。」上悅﹐除都水監。﹝底本作「�都水監」﹐缺一字﹐庫本作「授都水監」﹐崇抄作「遷都水監」。按《宋史》本傳﹐爲「除都水丞」﹐至元祐初「復以都水丞召」﹐「都水監」疑誤﹐今只據補「除」字。﹞除兩浙運判﹐移知處州。﹝底本作「移知處州」﹐庫本作「虔州」﹐崇抄作「慶州」。按《宋史》本傳﹐當是「處州」。﹞歲饑﹐民多不舉子。俗尙巫﹐獄訟尢多。彜爲《三勸》以諭之。在任四年﹐奏課連最﹐加直史館﹐知桂林。以元祐六年卒﹐年七十。先生著書﹐以皇極爲本述七經中義。有文集三百二十卷。

俠﹐字介夫。嘗從王安石學。舉進士﹐調光州司法﹐秩滿﹐至京師。會安石秉政﹐爲具言靑苗﹑免役﹑用兵之害。不答。復數以書論之﹐亦不報。久之﹐監在京安上門。時初行免役及收市利錢﹐會大旱﹐河東﹑北﹑陜西流民入京師。先生爲畫圖﹑爲書﹐勾馬遞以聞﹐曰「如行臣之言﹐十日不雨﹐乞斬臣﹐以正欺罔之罪。」又自劾「擅發馬遞」。上覽疏嘆息﹐終夕不寐。翌日﹐詔﹕韓維等體量發常平倉﹐放商稅務及諸門稅錢三十文以下﹑市利錢二十文以下﹐靑苗﹑免役﹑方田﹑保甲並罷﹐凡此類十八事。民間歡呼相慶。遂下詔責躬﹑求言。越七日﹐大雨。上出圖示宰執﹐﹝底本作「賜宰執」﹐據崇抄攺。﹞且責之。安石遂力求去﹐薦呂惠卿執政。先生上書言「安石本爲惠卿所誤﹐今復相拔援﹐以遂前非﹐不爲宗社計。」又疏切諫用兵﹐它語譏大臣甚眾﹐並詆臺諫如芻靈﹑木偶。惠卿怒﹐以爲謗訕﹐編置汀州﹐移英州。先生徒步赴貶所。居十年。陳先生襄在經筵﹐薦司馬光而下﹐最後言先生忠直。哲宗登極﹐放還。用蘇軾﹑孫覺等薦﹐除泉州教授。秩滿﹐諸生借畱﹐州奏﹐得再任。元符元年﹐再貶英州。徽宗登極﹐遇赦東歸﹐復爲泉州教授。崇寧初﹐又勒停。尋復將仕郎。卒年七十八。建炎間﹐詔錄熙寧﹑元祐忠讜子孫。中書舍人林遹以聞。紹興初﹐贈朝奉郎﹐授孫嘉正官。嘉正﹐終朝散郎﹑知建昌軍。

祥道﹐字用之。博學﹐尢精於《禮》﹐嘗著《禮書》﹐王安石以聞。詔尙書給筆札以進﹐除國子監直講﹐遷館閣校勘﹐兼太常博士。卒年五十二。有《論語解》行於世。

康夫﹐字公南。從周先生希孟學。知州張公伯玉﹑元公絳﹑程公師孟皆慕重之。熙寧中﹐五路置學官。有請以康夫主番禺學。進《志述》二十七篇。其文皆羽翼詩書﹐根柢仁義。元祐三年﹐以六舉該恩﹐﹝崇抄作「皆恩」。﹞先唱名二日卒﹐年五十三。鄭先生俠表其墓。

祐﹐字亦顏。刻意學問。爲莆田簿﹐荊湖廣南路宣撫司準備差遣﹐福建茶事司幹辦公事。所至有惠愛﹐察識冤枉﹐於茶法講究﹐尢不苟。每謂﹕「榷﹐無良法。能以仁恕存心﹐寬其禁网﹐使公家不失大利之源﹐足矣。」與使者論辯不屈。泉南當海舶運輸之衝﹐﹝底本無「當」字﹐庫本﹑崇抄皆有﹐據補。﹞使者欲復市易。﹝底本作「使者與復交易」﹐據庫本﹑崇抄攺。﹞公曰「此漁奪之術。」言之切至﹐乃出。﹝崇抄作「乃止」。﹞盡心職事﹐不求榮進。或勸以治生﹐笑不答。讀《論語》《尙書》《中庸》《大學》﹐反復玩味﹐究其旨歸。居母憂﹐終喪不忍去墳墓。不隨俗之好尙﹐亦不顧人之是非﹐率以《禮經》從事。旣老﹐裏居。士大夫狀其質徳﹐乞添差教授本州。時葉公夢得以聞。從之。命下而卒。】

紹興十年﹐張丞相浚增養士爲二百四十人。【紹興九年十月﹐張丞相浚奏﹕「據州學學正陳備中等三百三十八人狀﹕『竊見本州科場﹐赴試至七千餘人。補試終場二千五百五十五人。今系籍學生五百餘人。本養士止二百人額﹐每人食錢止一十九文﹐餘皆供給不到。』乞別給田五十七頃﹐﹝崇抄﹑庫本作「五七頃」。﹞仍以五百人爲額。」不報。明年﹐奏以寧徳芹溪院籍沒田入學。許之。遂增養二百四十人。教授張洙爲《記》。】乾道攺元﹐王參政之望定三百人爲額。【教授馮攄爲《增田廣士額記》。】淳熙四年﹐陳丞相俊卿始創射圃﹐南北三十步﹐東西五十步有奇。仍創亭以序賓。【﹝底本作「乃創亭」﹐據庫本﹑崇抄攺。﹞】今歲春秋補﹑終場﹐各五千餘人﹐取五百人﹐養士三百人。

○祠廟

武烈英護鎭閩王廟【﹝底本作「隆閩王」﹐據崇抄攺。﹞】釣龍臺山之西。昔﹐漢遣使封王爲閩粵王﹐授冊命於此。其後卽此立廟。武帝旣誅郢﹐【﹝底本作「�帝」﹐據《史記》補。﹞】封繇君醜奉王祭祀﹐居股繼之﹐及殺余善以降﹐祀遂廢﹐至唐大中十年建祠。後唐長興元年﹐【﹝底本自「及殺」以下脫一整行文字﹐據庫本﹑崇抄補「余善……後唐長」。﹞】閩忠懿王復追封爲閩粵王。皇朝因之﹐號顯聖武勇王。【見慶曆《記》。】廟有左右二王﹐相傳王二將也﹐不顯姓氏﹐英靈間發﹐惠佑一方﹐土人世祀之。熙寧中﹐閩出戍熙河﹐二王現云端﹐大戰獲捷。政和間﹐復戍桂府﹐徵蠻之際﹐二王復現﹐降大雹﹑飛黃蜂以退蠻兵。宣和二年﹐浙寇竊發﹐連陷數郡﹐將及境。兪提刑向自建安領兵南下﹐黃蜂數萬隨舟蔽江﹐居民咸謂神兵之助﹐境內貼然。乃五月﹐大新祠宇。建楹之日﹐有靑紅二小蛇蜿蜒香幾間累日。曁上梁﹐俄又見其兩端﹐舉首北向﹐移時卽隱。六月以儀曹陳琎奉二王像入廟﹐二蛇又現。七月﹐廟成。兪公向臨奠前夕﹐夢有神人﹐靑色﹐謝以遷祠者。祀事畢﹐靑蛇忽現左王前﹐神色如所夢﹐瞻嘆久之﹐禱右王曰「願賜降臨。」尋亦現。邦人信敬益篤。州以其實聞於朝﹐十一月﹐敕賜廟號武濟。【並見兪提刑向《廟記》。】六年﹐進封閩粵王爲鎭閩王﹔二王﹐左封靈應侯﹐右封顯應侯。建炎四年﹐王加封武烈﹐靈應侯加廣惠﹐顯應侯加嘉澤。【﹝底本自「右封顯應侯」下脫一整行文字﹐據庫本﹑崇抄補「建炎四年……顯應侯」。﹞】紹興三十一年﹐膠西之役﹐舟師禱戰獲捷。王加封英護﹐夫人封贊靈﹐左侯加協威﹐右侯加翊忠。【州諸廟﹐惟此廟夫人坐東﹑王坐西。以廟尙循漢制﹐漢尙右故也。】

明徳贊福王廟西湖之旁。【後隔城墻﹐城外爲湖。】昔閩粵王郢開州西大路﹐畚土成丘。後人卽其地立廟﹐郢塚在閩縣東田中。血食不衰。自唐大歷以前﹐閩城通得祀者四﹕南臺﹑善溪﹑城隍與此而已。【見檢校太傅陳郯《烏石廟記》。】累封至本朝﹐爲「明徳贊福」。【見慶曆《記》。】

善溪衝濟廣應靈顯孚祐王廟祐鼓山之北﹐大乘之南山峽間有二潭﹕下潭廣六丈﹐深不可計。距上潭五里。昔閩粵王郢第三子有勇力﹐射中大鱔於此潭﹐其長三丈。土人因爲立廟﹐號白馬三郎。唐貞元十年﹐觀察使王翃旱禱得雨﹐【﹝底本作「王栩」﹐庫本﹑崇抄皆同﹐底本於「郡守」條中又有作「王雄」者。皆據《唐書》本傳攺「王翃」。﹞】崇飾廟貌。自後﹐太守躬禱輒應。【唐大和元年﹐﹝底本作「唐太和元年」﹐他本同。按《唐書﹟文宗紀》之年號當是「大和」﹐據攺。﹞觀察使王仲方祈禱回﹐屆聖泉寺﹐雨已至﹐遂題詩曰「入門池色淨﹐登閣雨聲來。」團練副使李貽孫和云「旌旆憂民至﹐風雲逐馬來。」團練判官李敬彜和雲「雨隨靑嶂合﹐云拂畫旗來。」內供奉彭城侍禦和云「云陰隨雨度﹐桂馥逐風來。」今詩牌在聖泉。】唐咸通六年﹐觀察使李瓚奏封龍驤侯。梁貞明中﹐閩忠懿王奏封弘潤王。本朝建隆二年﹐知閩縣江文秉葺廟﹐有《記》。慶曆六年六月﹐旱。蔡公襄齋戒﹐自爲文禱﹐讀徹大雨。乃命知縣賈太衝新其祠﹐文學範宗韓作《記》。熙寧八年﹐敕封衝濟廣應王。紹興十一年﹐以張丞相浚奏﹐增封靈顯﹐仍賜廟額曰永寧。十七年秋大雨﹐中夜水暴出﹐聲聞數十里。詰朝﹐有石髙廣可二丈﹐峙廟後如堵﹐水左右注﹐庭除無恙﹐人異之。紹定五年﹐李大卿駿以「靈應如響」奏﹐增封孚祐。淳祐八年﹐【﹝紹定及淳祐年間以下內容均《三山誌》成書後數十年之事﹐非梁氏原志所有﹐當爲後人所增。﹞】陳侍郎塏爲鄕帥。以田疇缺雨﹐率知閩縣師輿致禱有驗。因閱廟前華表﹐扁曰『鱔溪』﹐詢其故﹐則土俗疑傳以鱔爲靈﹐不知王親殺鱔以爲靈也﹐其可以鱔名溪乎﹖遂判云「善溪龍潭﹐以神能體天而福善﹐利澤可蘇焦槁﹐故以『善』得名。方言誤以爲鰍鱔之『鱔』。鱔﹐微物也﹐豈能化爲龍﹖近乎誣神矣。」帖縣﹕「宜與攺正」。閩令承命﹐易扁以「善溪」名﹐鋟梓祠下云「仁者樂山﹐知者樂水。山水之性﹐是豈專乎仁知哉﹖亦惟人之所樂然耳。故《易》曰﹕『仁者見之謂之仁﹐知者見之謂之知。』閩之東﹐舊有鱔溪﹐分三潭﹐神實居之﹐雨﹑暘﹐禱必應。今帥守侍郎可齋陳公以旱親謁於上潭之石壇﹐精忱洞徹﹐疑其稱謂之訛﹐遂捨『魚』而取諸『善』。善﹐嘉號也﹔心﹐善淵也。字﹐心畫也﹐玆非善者見之謂之善乎﹖退而考諸廟牒。則鱔之爲說﹐前守尙書郎王公陶嘗辧析之﹐謂其類野老言﹐不足據。可齋之名斯溪也﹐一洗痼陋﹐善與人同﹐千古在後﹐徳厚流光。越王之宅斯土也﹐一靈如在﹐福善好直﹐百世在前﹐有徳必祀。柳子省愚溪之對。昌黎寢惡溪之文。吉水﹑廉泉﹑慈湖﹑直瀆﹐蓋將齊聲並價而不得顓美矣。豈惟人樂斯稱﹔吾意神亦歆是名矣。昔唐人守古栝有善政﹐攺惡溪名好溪﹐後世美談。今溪以善名﹐事有類是。用敢並書。眉山師輿立﹐郡人馬載書梓﹐劉自書扁。」

忠懿王廟慶成寺之東。王諱審知﹐字詳卿﹐姓王氏﹐本瑯琊人。髙祖曄﹐唐貞元中﹐爲光州定城令﹐遂世爲固始人。黃巢之亂﹐王與兄潮從王緒入閩。景福初﹐攻福州兵馬使範暉殺之。詔授潮廉帥。乾寧三年﹐拜威武軍節度﹑觀察﹑處置等使。明年﹐潮卒﹐王代立。天復初﹐敕列十二戟於私門。天祐元年﹐封瑯琊王。三年閏十二月﹐敕立王《徳政碑銘》。【禮部侍郎於兢之文也﹐碑今立廟中。】梁開平二年﹐加封瑯琊王。尋進封閩王。後唐同光三年薨﹐年六十四。冊贈尙書令﹐謚忠懿王。奉身儉約﹐至躡敝屨。聚書建學﹐以養閩士之秀者。屬諸邦僭竊﹐獨遣使出海道奉朝貢﹐民不見兵革殆三十年。晉開運三年﹐地入吳越。錢氏始命卽王舊第立廟。【﹝底本作「卽正舊第立廟」﹐據崇抄攺。﹞】開寶七年﹐刺史錢昱復繕新之﹐塑故都押衙建州刺史孟威等二十六人配饗。【自爲《記》。】政和元年﹐羅殿撰畸命雪峯﹑太平主僧重修。【畸自爲《記》云「過忠懿王祠﹐嘆其陋甚。竊自惟曰﹕浮屠氏好談因果以動世﹐而忠懿喜營塔廟﹐其功徳在佛之徒爲多。若使反其所施﹐以治其廟像﹐是使浮屠氏之說益信也。聞雪峯﹑太平主僧足以任事﹐乃諭之。未閱月而成。」】紹興二年﹐州官吏以廟摧圮宜致嚴飭﹐請於郡。張參政守乃出公帑﹐令知閩縣李公彥董其役。曁訖功﹐率官吏祗謁祠下。【四年﹐何大圭《記》。】自唐以來碑記銘﹐今存。

東嶽行宮僞閩所建東華宮之太山廟也。【見淳化四年﹐節度掌書記﹑承直郎﹑試大理評事兼監察禦史裴詢所作《福州東華宮太山廟記》﹐首云「四時代謝﹐東方立生殺之權﹔五嶽辧方﹐太山掌生死之籍。」蓋本宮中之廟也。】錢氏時﹐廟祀始盛。【《記》云「王氏旣滅﹐斯師治民。﹝各本皆作「斯師治民」﹐疑有訛字。﹞斯廟也﹐玉宇恢廓﹐金殿崢嶸。乞福人多﹐紙錢飛雪﹔祭神客眾﹐竹葉成池。陰司之部從克全﹐地府之曹寮畢備。」】大中祥符中﹐旣以東華宮爲天慶觀﹐廟乃獨爲東嶽行宮。自是祈獻愈多﹐屋宇浸廣。

城隍廟府治之東。古有之。【元祐戊辰﹐長樂人林通作本縣《圖經》﹐內「縣東北城隍廟」曰「廟之神﹐西漢禦史大夫周苛也。守滎陽﹐爲項羽所烹。髙祖休兵﹐思苛忠烈﹐乃令天下州縣附城而立之廟﹐以時祀之。」】晉太康遷城﹐卽建今所。紹興二十七年﹐沈待制調增創廳宇。尋置興福庵其東。淳熙五年﹐前作更衣亭﹑肅儀亭。今十二邑皆舊附縣治置。﹝末句﹐崇抄無「縣」字。﹞

五通廟通津門之外河南岸。《舊記》亦名龍官廟。相傳王氏入閩。州邑閭井許民咸得立祠。斯廟之址﹐昔懷遠驛之地也﹐景徳中﹐葉扆﹑陳熙等所建。康定元年﹐陳紹濟﹑僧懷軫與其徒復創屋七間﹐有進士方■﹝日髙﹞爲《記》。【記云「占筆峯之上游﹐宅石渠之左界﹐﹝底本作「古筆峯之上游宅�渠之左界」﹐崇抄作「占筆峯」﹑「宅淸渠」﹐據庫本補。﹞厥地廣袤﹐周回十尋。」】時﹐所至廟祀﹐郡大姓咸世事之﹐今不衰。

惠安明應王廟烏石山之西。王﹐姓陳氏﹐舊隱是山﹐【廟碑云「心遊典墳﹐性愛山水﹐遊憩乎宿猿之洞﹐窺臨乎落景之平。」注﹕「山下舊有古迹﹐結石垂藤﹐號宿猿洞。山號朝陽頂﹑落景平。」】沒而顯靈。唐元和後始立廟﹐凡水旱疾疫必禱焉。大中時﹐羅中丞祈雨霰﹐立應。咸通間﹐李大夫運餉湖湘亦獲陰祐。至閩王忠懿﹐乃表其事﹐曰寧遠將軍﹐封武寧侯﹐增至顯應王。後唐長興三年﹐攺服遠昌運王。後五年﹐攺振義保成王。又十年﹐攺貞閩安吉王。後歸吳越﹐封宣威感應王。先是石人娘舊廟於城西﹐忠懿王移以配享﹐【﹝底本前作「元是」﹐後作「務以配享」﹐崇抄同﹐據庫本攺。﹞】別創閨閣。永隆庚子﹐驍衛長史彭城文遇﹐又於堂東北隅爲寢室。屬檢校太傅陳郯撰碑銘﹐猶存。皇朝熙寧八年﹐攺封今號。

剛顯廟烏石山之巓。公姓周氏﹐諱朴﹐本吳人﹐唐末隱居於此﹐與僧靈觀﹑薛長官逢友善﹐【﹝底本作「薛長吉逢」﹐據崇抄攺。﹞】雙峯寺法主大潙寺懶安更爲禪悅之交。黃巢之亂﹐求公﹐得之。曰「能從我乎﹖」曰「我尙不仕天子﹐安能從賊。」遂遇害。後人卽其山立三賢祠。【觀﹑逢與公爲三。雙峯寺亦有三賢堂﹐法主﹑李中丞瓚及公也。】紹興初﹐張丞相浚謫福州﹐將遊雙峯﹐夜夢一僧與一金紫人及白袍士來謁。翌日﹐登山堂﹐見三公容貌如夢中﹐異之。及爲帥﹐遊烏石﹐至公祠﹐嘆公死節三百年﹐未有扁額﹐何以激厲當世﹐【﹝底本作「可以激厲」﹐據庫本﹑崇抄攺。﹞】乃奏之。詔賜號剛顯。郡人鄭昂記而序之曰「東漢之衰﹐陳蕃﹑李固﹑孔融之徒相與標榜﹐以節義名世。故𨿽以曹公之陰賊﹐終身睥睨漢室不敢取。唐末﹐名節掃地﹐君子在野﹐小人在位。朱溫以斗筲﹑穿窬之才﹐談笑而攘神器﹐士大夫亦欣然與之﹐莫敢正議。使公得志﹐其肯以國與人乎﹖乃爲詩以貽來者﹐俾歌以祀公。詩曰﹕『公昔隱居烏石崗﹐老觀禪師同道場。法主懶安共倘佯﹐李﹑薛咨參互擊揚。【﹝崇抄作「系揚」。﹞】擺脫利欲心淸涼﹐是以能全此至剛。黃巢兵亂來福唐﹐公力抗之不肯降。欣然引頸齒劍芒﹐白乳上湧如雪霜。老賊自謂暴無傷﹐才殺半人於南方。【巢斬公﹐白乳髙一尺五寸。時懶安聞巢至﹐坐蛻去﹐已入塔。以劍斫塔﹐白乳髙三尺。巢與人言「自入閩﹐才殺一人半而已。」】公無爵位在周行﹐史臣不書名不彰。後三百年丞相張﹐夜夢三賢與迎將。翌日遊山登公堂﹐宛如夢中貌昂藏。再來爲州剡奏章﹐賜名剛顯烈有光。葺祠爲廟飾棟梁﹐【﹝底本作「葺嗣」﹐據庫本﹑崇抄攺。﹞】普與州人奉肴觴。於薦荔丹與蕉黃﹐歲時來享以爲常。我作銘詩刻其旁﹐千萬億載死不亡。』」

北廟遺愛門之外﹐去州十里。王姓劉氏﹐諱行全。唐末﹐事其妻兄王緒爲將。緒爲秦宗權所逼﹐拔其軍南徙﹐以王爲兵鋒。至漳州﹐緒忌而殺之。忠懿有國﹐悼其死非罪﹐爲立廟州北。【時烏石廟號南山廟﹐故指此爲北廟。】乾寧四年﹐奏封武寧侯。梁初累封昭感王。凡出師捍敵﹐陰助顯著。貞明五年﹐備以聞於朝﹐追封崇順王。棟宇宏麗﹐有果園﹑稻田﹐歲殖其利﹐祀事以給。時移事變﹐廟宇圮壞。皇朝政和二年﹐知懷安縣吳與始召祠旁寺僧諭之。乃築髙寢其後﹐設重扉於前﹐周垣修廡﹐爨濯皆具。舊有從祀三人﹐亡其名氏﹐始遷於外﹐示有別也。旣成﹐與自爲之《記》。時帥張殿撰勱爲書其額。

石頭廟嚴勝門之東北。《舊記》﹕「無諸王時﹐民轉漕往浮倉﹐於此祈福。因有磐石﹐故名之。」今東湖地形是。【浮倉﹐近蓮華山下﹐閩粵轉漕以備東甌之地。或者遂以爲舊嘗建府治於此﹐非也。】

昭利廟東瀆﹐越王山之麓。故唐福建觀察使陳巖之長子。乾符中﹐黃巢陷閩。公觀唐衰微﹐憤己力弱﹐莫能興復。慨然爲人曰「吾生不鼎食以濟朝廷之急﹐死當廟食以慰生人之望。」曁沒﹐果獲祀連江演嶼。本朝宣和二年始降於州﹐民遂置祠今所。五年﹐路允迪使三韓﹐涉海遇風﹐禱而獲濟。歸以聞。詔賜廟額「昭利」。建炎初﹐建寇犯西﹐吏民奔走﹐乞救於神。俄頃﹐雨雹交下﹐盛夏如冬時﹐平地水尺﹐賊惶怖而遁﹐道連江﹐欲掠之﹐見士馬云布﹐而去。四年﹐封褒應王﹐子侄九人皆賜列侯。知西外宗正嗣濮王仲■﹝宀上一下﹞爲《記》。

鍾山肅安王廟子城西。梁普通二年﹐袁士俊捨宅爲鐘山寺。王其寺之土地也。後唐長興三年﹐閩惠宗始崇建廟宇。龍啟初﹐封感化將軍﹐永隆二年攺玄應將軍。明年進封洪音侯﹐塑立夫人像。晉開運三年﹐江南兵至攻城。王有神助李仁達﹐升拜武靈王﹐夫人封號昭徳。漢天福十二年﹐攺肅安王。建堂三間﹐亭一間。周廣順二年﹐林嗣宗爲《記》。皇朝以來﹐寺遭爇者再﹐火及廟輒滅。元丰五年﹐里人復修之。

龍迹山廣施廟懷安縣興城裏。唐林諝《記》﹕「廣徳中﹐一日﹐淸晝云雷騰震﹐有飛龍自地出﹐驟雨﹐石上遺迹可數寸。歲爲大丰。遂名其地爲龍迹山。」太平興國之後﹐遇水旱﹐有懇輒應。民立廟祠之﹐竹椽茅屋﹐蓋艸創也。嘉祐四年春﹐不雨。知縣樊紀初禱祠下還﹐未五里﹐甘澤傾澍。於是﹐撤屋爲堂﹐易茅以瓦﹐修廊崇宇﹐廟貌儼肅。紹聖元年﹐知縣洪子著禱之﹐復然﹐而所潤不過邑境。洪以白﹐帥王祖道謁之﹐卽日大雨。乃創亭其右爲駐節之地。三年﹐復旱﹐又以白﹐帥葉伸請與簽判偕行。是日﹐於炎烈之中倏然變爲滂沱者繼日。大觀三年﹐知縣吳與以祠迫通衢﹐屬有禱﹐亟得﹐乃命僧營葺﹐【﹝崇抄作「命增營葺」。﹞】基山爲殿。卽亭之背﹐列齋室﹑設庖廚。前臨大溪﹐又建亭其上﹐曰沛然。自爲文記之。【又有西湖陳文伯爲《記》。】政和五年﹐以轉運司奏﹐賜額廣施。

武勝王廟今南臺教場之北。【見「治平圖」﹑「熙寧圖」。《舊記》﹕「南臺館後。」﹝底本作「南臺節後」﹐庫本同﹐崇抄作「南臺館後」﹐與下文合﹐據攺。﹞知此舊別有館也。今猶呼「館前廟」。】舊傳﹐陳九郎神。僞閩通文二年﹐封寧應侯。永隆五年﹐攺昭義侯。尋升武勝王。熙寧中﹐丁少卿竦重建。【見曾師建「記」。】宣和二年﹐旣大新武濟廟釣龍臺西﹐復遷左右二侯像於武勝王廟﹐以便民祠祭。七年﹐兪提刑向乃新廟宇。靖康初﹐江待制常立額爲武勝王左右二侯廟。

靈澤廟通仙門外。廟舊號五龍順化王﹐塑位五方﹐配以方色。相傳﹐僞閩王氏所建。本朝因之﹐載在祀典。皇祐中久旱﹐邑人祭於廟﹐雲霧晝暝﹐暴雨大霪。卽殿中視之﹐北位黑龍﹐鱗甲猶帶池萍﹐如乍出水﹐靈迹顯異。紹聖四年﹐溫公益命知縣葉默﹐因其舊增葺之。重堂夾廡﹐輪奐一新﹔元符攺元﹐廟告成﹐有神光發於殿屋﹔是冬大旱﹐麥苗將枯﹐井泉幾涸﹐率僚屬禱祠下﹐讀祝未畢﹐陰雲四合﹐飛灑隨至﹐命侯官尉王壽刻石書之。【大觀三年敕應天下有五龍會應廟處﹐合依已封王爵稱呼﹕靑龍神封廣仁王﹐赤龍神封嘉應王﹐黃龍神封孚惠王﹐白龍神封義濟王﹐黑龍神封靈澤王。】乾道二年夏不雨。王公之望一禱而應﹐歲則大稔。邦人曰「廟未有額﹐無以彰神之靈。」乃爲請於朝。詔賜號靈澤。知閩縣丁長卿爲《記》。廟旁有田及蓮塘二十餘畝﹐州許蠲租﹐以僧掌之。【淳熙十四年﹐安撫賈逵奏以舊制攺作會應廟﹐事見後。﹝底本作「安撫賈�舊制攺作會應廟事�」﹐庫本作「安撫賈選奏以舊制攺作會應廟事見後」﹐崇抄作「安撫賈選因舊制攺作會應廟」。查本志﹐淳熙十四年當是「賈逵」﹐因據攺。注末則據庫本補。﹞】

九仙安境侯廟光孝觀之北。僞閩永隆元年﹐封光威振遠將軍。【是年十一月牒﹕「九仙龜七郎可封上件。」或云本龜靈也。原有靑白石二片﹐盛貯木座﹐現在。】會同十年﹐【年號史缺。﹝「年號史缺」﹐不確。會同年號實有之﹐乃遼太宗耶律徳光所用。十年﹝947年﹞卽閩王曦之永隆元年﹐並非史缺﹐遼亦爲五代諸國之一。閩王延羲奪位之時﹐或曾勾通遼國﹐用其正朔乎﹖﹞】封安境侯。【制詞云「閩府苦於多難﹐近致承平。得非神福其善﹐而善者興﹔禍其淫﹐而淫者敗。九仙山光威振遠將軍﹐夙嚴祠宇﹐久尊是邦。幽贊伊人﹐炳然慕義。是致封疆大肅﹐黍稷長馨。苟虛褒美之恩﹐曷報感通之惠。」】《告牒》今存。【時廟祝皆命官。先是﹐龍啟二年敕﹕太祝院祝生陳興可銀靑光祿大夫﹑檢校太子賓客兼監察禦史﹑上柱國。制詞云「敕祝生陳仁遇等﹐每修祝典﹐常睹正辭﹐告天地以誠虔﹐致神祗之響應。宜行獎擢﹐豈吝官榮。可依前件。」至永隆元年牒﹕「兼殿中侍禦史﹐餘如故。」三年牒﹕「兼侍禦史﹐餘如故。」《告牒》今並存﹐可以見當時之政矣。】

效節護君侯廟南澗寺。開運二年﹐卓巖明所封《告》今存。【制詞云「奉宣旨當國。﹝底本作「奉宣昔國」﹐庫本作「奉宣昔當國」﹐據崇抄攺。﹞山名烏石﹐地布黃金。乃西乾釋子之居﹐曰南澗天王之寺。﹝底本作「南澗去三之寺」﹐庫本作「南澗去山之寺」﹐據崇抄攺。﹞寺有龍神善護﹐神於像代最靈。從他社鼠稷蜂﹐應難托附﹔任爾心猿意馬﹐終被區分。但於隱憾之時﹐往還斯境。受五通之加備﹐致萬姓之推援。亦嘗許與封崇﹐報於昭感﹔今則因追舊諾﹐爰沛新恩。﹝底本作「爰�新恩」﹐缺一字﹐據崇抄補。﹞俾陰徳之爲侯﹐處名藍而作聖。所宜初﹑中﹑後夜﹐冥扶三寶以勤拳﹔過﹑現﹑未來﹐無怠雙林之付囑。前件﹐天王寺土地﹐可封效節護君侯。開運二年﹐五月日。」】

利澤廟甌冶池之南。【﹝底本作「甌冶之南」﹐據崇抄補。﹞】紹興四年﹐有龍晝現於池﹐郡爲立祠。乾道二年﹐王參政之望以禱雨獲應﹐爲請於朝﹐賜是額。

威勝侯廟【館前。「治平圖」﹑「熙寧圖」有南殿廟。﹝底本作「南殿廡」﹐據崇抄攺。﹞】

河伯保勝侯廟【湯巷。】

資利成寶靈應侯廟【錢作前。僞閩鑄錢監所。】

姑娘廟【西湖。見治平﹑熙寧圖。】

應聖侯廟【河口。】

惠民侯廟【河口。】

鎭寧侯廟【怡山門內。】

鎭武侯廟【浦尾。】

保安王廟【河東。】

竹林通應廟【仁慶坊。丁戊山之麓﹐竹林之墟。神興於此﹐立祠。】

廣瞻侯廟【閩縣前。】

會應廟通仙門外。舊號靈澤。淳熙十四年﹐安撫賈逵祈求屢有感應﹐乃新廟宇。【教授許衍爲《記》。】是歲九月﹐奏攺今額。【淳熙十四年十二月二日禮部狀﹐「準都省批下福建安撫使賈逵《狀》﹐照得﹕福州去歲自入冬以來﹐亢旱日久﹐麥不入種。徧走羣祀﹐寂無感應。按之圖籍﹐本州通仙門外舊有五龍廟﹐塑位五方﹐配以方色﹐靈迹顯異﹐遂具辭致禱﹐一念方啟﹐雨勢頓作﹔奠祭未徹﹐大雨隨至﹔連夕滂滂﹐四郊沾足。又於十二月二十八日並今年正月二十日﹐以大小麥垂熟﹐陰雨不解﹐遣官致祭﹐皆一禱而晴﹐二麥悉獲收刈。逵緣是時拘於近制﹐不敢陳乞恩典﹐止給錢委官新其廟貌。自是﹐節次祈禱﹐無不響答。又今年六月初三日﹐本州以早禾已熟﹐晚田缺水﹐亦一禱而雨至。六月二十日﹐逵賫捧禦香﹐躬詣祈雨﹐感應稍遲。逵詳思其由﹐再以圖籍考之。見得大觀三年﹐禮部符備坐敕命﹕天下應有五龍會應廟處﹐自合依已封王爵稱呼﹕靑龍神封廣仁王﹐赤龍神封嘉應王﹐黃龍神封孚惠王﹐白龍神封義濟王﹐黑龍神封靈澤王。今福州五龍廟亦是五方龍神﹐其廟貌封爵自合遵用大觀三年指揮。而今來廟額﹐乃因乾道二年守臣禱雨有應﹐失於檢點﹐遂請於朝以靈澤名額。而邦人又止以僞世舊號呼爲五龍順化王。度神之意﹐恐或在是。乃於二十六日具此意默禱﹐且約如獲感通﹐當爲奏請﹐乞正大觀廟號封爵。是夕大雨﹐傾注累日﹐髙下之田悉賴以濟。兼福州諸縣﹐所在多是髙仰山田﹐水澤易涸﹐逾旬不雨﹐卽以旱告。前月二十九日﹐逵又因缺雨﹐遣官祈禱﹐方書祝文﹐雨勢大至﹐日夜不止。今月初二日﹐告謝甫畢﹐卽漸開霽﹐次日晴明。越十日又雨﹐兩日而止。非獨晚禾賴以成熟﹐而一歲再插之田﹐皆有剩水﹐悉得秀茂﹐丰登可望。委是有功於民﹐一邦之人倚以爲命。欲望特賜敷奏﹐照大觀三年指揮﹐正其廟號﹑封爵﹐給降《誥命》並舊額﹑敕﹑牒﹐以彰靈異﹐以慰邦人之願。伏候指揮後﹐批送部勘當。由尙書省﹑本部﹐尋行下太常寺檢照到《國朝會要》﹕『東京會應廟﹑春明坊五龍祠﹐元祐四年七月賜額。先是﹐熙寧十年八月﹐信州言﹕州有五龍廟﹐禱雨有應﹐賜廟額曰會應。自是﹐五龍廟皆以此爲名額。大觀二年十月﹐詔天下五龍神皆封王爵﹐靑龍神封廣仁王﹐赤龍神封嘉應王﹐黃龍神封孚惠王﹐白龍神封義濟王﹐黑龍神封靈澤王。』本寺今勘當﹐欲乞將福州五龍廟從《國朝會要》﹔大觀二年已封王爵﹑廟額﹐一體稱呼。本部勘會﹕『今來本官奏﹐照得﹕福州去歲入冬以來﹐亢旱日久﹐麥不入種﹐遂具致禱。一念方啟﹐雨勢頓作﹐奠祭未徹﹐大雨隨至﹐又今年六月內﹐晚田缺水﹐一禱而雨。及今年七月內﹐又缺雨﹐遣官禱祈﹐雨勢大至。委是有功於民。欲望特降眷旨﹐照大觀三年指揮﹐正其廟號﹑封爵﹐給賜誥命﹐並舊額﹑敕﹑牒。本部照得﹕今來本官奏到前項事理﹐應得《國朝會要》﹐合行一體稱呼。其本官奏陳﹐乞給降誥命﹑敕﹑牒﹐於本部𨿽無似此條法指揮﹐今來本官奏﹕福州諸縣髙仰山田﹐悉得雨秀茂﹐丰登可望﹐委是有功於民﹐一邦之人倚以爲命。本部今勘當﹐欲乞朝廷特降旨揮﹕從大觀二年已封王爵﹑廟額﹐指揮給降敕札﹐下本州照會施行申聞事。」十一月三十日﹐奉聖旨﹕「依禮部勘當到事理施行」。】

《三山誌》卷第八終

●卷第九公廨類三

諸縣官廳

諸縣社壇

諸縣廟學

諸縣倉庫

諸縣鎭務

諸縣祠廟

○諸縣官廳

國初﹐諸縣惟有令﹑尉﹐間置主簿﹐後始置丞。縣視民最親近﹐去郡遠者至六﹑七捨。民望得賢縣官吏﹐束手請命﹐卽百里蒙福。臨蒞聽決﹐可不先治其所哉﹖自縣立官﹐設廳事﹐室宇隨備。歲久更葺﹐或易地遷創﹐往不可記已矣。見於文籍﹐不可略也。

閩縣廳嘉祐七年重建。【後陳知縣鑿池開軒﹐名曰魚樂。有曹偉﹑翁谷﹑陳漸畱題長篇。熙寧四年﹐知縣呂百能始立《題名記》。】仍創主簿廨縣東隅。崇寧間﹐始置丞﹐卽縣東南故駐泊杭﹑越﹑蘇營地爲視事所。【時崇寧四年也。紹興壬申﹐縣丞林亮功始立《題名記》。】尉﹐舊治城東。【今漏澤園地。】紹聖元年﹐旣造浮橋﹐乃移置南臺﹐故城外巡檢廳﹐蓋今所也。【宣和甲辰﹐尉丘立之重建。】

侯官自唐貞元徙治郡城。天聖初﹐大創廳宇。令據西南﹐主簿居其東。崇寧中又分主簿之東以爲丞治所。【縣所梁題﹕「天聖元年正月二十八日建。」主簿及丞廳梁並是年閏九月二十八日建。】尉廳﹐舊出怡山門西﹐建寇焚燼﹐旋爲教場﹐至今寓龍山寺。【今迎仙門外。﹝庫本作「丰樂門外」。﹞】

懷安以石岊爲縣自咸平始。天禧攺元﹐才二十一年﹐棟宇傾頹。令與簿﹑尉協力畢新之﹐更建敕書樓其南。【吳延年爲《記》。】三年﹐新作大門﹐設漏鼓警昏旦。陳愷爲《記》。政和二年﹐吳與爲令﹐易置犴獄於縣西。【舊在縣東﹐以異天下郡邑之式﹐乃移於西。增創宴息之地爲十六所。舊止熙春堂及東齋而已。至是﹐堂曰日休﹑曰難老﹑曰秋興﹔﹝底本作「秋與」﹐據庫本﹑崇抄攺。﹞廳曰海棠﹔亭曰邃芳﹑曰種藥﹑﹝庫本作「鐘樂」。﹞曰正己﹔閣曰歸云﹑曰碧蘆﹔軒曰洞隱﹑曰竹軒﹔樓曰淸輝﹔齋曰西齋﹑曰淸虛。】禁絕陶竈﹐通道南浦﹐作新亭仙迹山之巓。並見教諭張讀《記》。舊﹐縣門內左簿﹑右尉。熙寧中﹐尉方叔完遷廨於邑之東﹐簿始居右。崇寧中﹐置丞治於其左。建寇之難﹐咸爇無遺。【﹝底本原作「威爇」﹐旁勘攺作「咸爇」﹐庫本作「威爇」﹐崇抄作「滅爇」。﹞】其明年﹐令黃卓﹑簿唐允創復其舊。紹興十七年﹐尉張夔乃能新之。惟丞至今寓靈光寺。

連江邑廨重建於治平四年。其西﹐主簿廳﹐熙寧辛亥再創﹔崇寧三年﹐增丞職﹐輟居之﹔而更置簿治於縣西南。【今丞廳﹐熙寧四年十月建。時未有丞﹐知是簿舊廳也。今簿廳乃崇寧三年三月建。】尉廳﹐在縣東南如故。攺造之日﹐元祐六年八月也。

長溪四履曠遠。縣治廣四十步﹐袤一百一十步﹐元丰攺號所建﹐循舊址也。縣故有丞﹐其廨﹐大門內之右﹐慶曆六年所重創。𨿽元祐暫省﹐至崇寧復舊。簿﹐在東門之內。尉﹐在東門之外。簿治久廢﹐寓資壽院西廡。尉治則慶曆三年再葺也。元祐增置一尉﹐曰西尉。自始卽以西門外西禪院爲廨。【建炎二年六月﹐建寇葉儂攻福州。寧徳﹑羅源縣皆遭焚蕩。時潘中爲長溪宰﹐提兵策應﹐道遇賊戰死﹐縣治賴以全。蒙恩贈五官﹐得朝請大夫﹐與二子恩澤。】

長樂名縣在郡名之先。【天寶始以州爲長樂郡。】自上元移縣今所﹐始建廳事﹐於西北隅爲燕室。皇祐中﹐令吳中舉創惜陰軒其西。熙寧五年﹐令蕭竑卽燕室東南作堂﹐曰求誨。【竑自爲《記》曰「古之君子莫不克己以求天下之善言﹐納之以寬﹐思之以靜﹐擇之以正﹐然後行之以果焉。𨿽其所行有小大﹐所造有遠近﹔而未嘗用明以忽人之是﹐作气以拒人之忠也。孟子曰﹕『子路﹐人告之以有過則喜。』孔門之能是﹐計非一人﹔而孟子獨稱子路然者﹐愛其剛勇過人﹐而自克以從善矣。﹝末句崇抄爲「而能自克」﹐多一「能」字。﹞修身且然﹐況治人乎﹖夫治人者﹐心𨿽無愧﹐而事有未察﹔行𨿽無失﹐而人或見欺。不能師古訓以廣其智﹐資諸人以裨其不逮﹔則毫毛之差﹐有莫大之謬焉﹔﹝底本作「毫毛之恙」﹐據庫本﹑崇抄攺﹔底本句末有「焉」字﹐崇抄﹑庫本所無。﹞又況自賢以求勝人者乎﹖以予之愚﹐於修身未能有得﹐而又辱一邑之寄﹐恐懼修省﹐安敢怠遑。凡退息是堂﹐庶幾閱圖籍以探聖賢之意﹐接寮友賓客之論﹐以益見聞。至於匹夫﹑匹婦辯訟之際﹐其言或中於理而可申﹐與夫悖於理而可戒。以退息之靜﹐皆得以謹思而審求之﹐以爲愚者之誨。」﹝底本作「愚者之�」﹐缺一字﹐據庫本﹑崇抄補。﹞】元丰中﹐權令施聞於其北作望云軒。元祐二年﹐令袁正規又於廳堂東西創憩息之所。【廳之東盡心軒﹐西弦歌堂。求誨堂之東仰軒﹐西樂古堂﹐西北月臺。】主簿﹐始置自曾孝傑。始初建廳事縣西南隅﹐東爲亭曰淸心﹐西爲閣曰待月。時﹐元丰七年也。尉﹐舊治縣市。【今文行坊﹐尉廳故基也。旁有髙隍廟﹐乃昔尉髙氏嘗事神﹐曰髙將軍﹔下車日﹐於廨宇之側立廟﹐今猶存。】後遷縣東南隅。【前有吟石﹐大中祥符中﹐尉陳伯孫所立。有閒亭﹐熙寧中﹐尉陳師韓所立。有攬翠軒﹐又元祐三年立。並見元祐《縣誌》。】元祐初﹐省主簿﹐尉復徙其廨﹐後再置﹐遂卽東南爲主簿廳。【今主簿廳縣東南﹐尉廳西南。】

福淸𨿽縣號數易﹐廳治不攺。熙寧三年﹐崔宋臣爲令﹐始大新之﹐且遷主簿廨於縣門內之東。【﹝底本作「�遷」﹐缺一字﹐據崇抄補。﹞舊在縣右鷲峯路口。﹝底本作「縣古」﹐據崇抄攺。﹞】明年﹐置丞﹔又明年﹐令胡景道爲創廳中門內之右。七年﹐重建尉廳中門外之左。

古田自唐歸化﹐於環峯復嶂間得平陸﹐版垣墉三百步﹐立官廨。太平興國﹐徙水口。端拱﹐復舊。【景徳初﹐李堪爲宰﹐縣墻西甃義井一。﹝底本作「載井一」﹐據崇抄攺。﹞】宣和二年﹐創便坐廳事之旁﹐曰靜軒﹑曰舫齋﹑曰陽春亭﹑曰飛舄堂。乾道初﹐令楊汝南復創齋其東﹐曰不欺。【自爲《記》云「客曰﹕『三不欺者﹐皆古之賢令尹。公欲兼而有之乎﹖』曰﹕『予所謂者﹐不欺於心﹐求在我而已。』」】縣﹐初有令﹑尉﹑簿。簿廨﹐縣之側﹐淳化中廢﹐詔以尉兼焉﹐後復置。尉廳﹐本縣東南﹐紹興十年﹐移行衙右。元丰二年﹐增置西尉﹐建治教場間﹔紹興八年﹐郭昭仲辟所捨之西爲堂﹐曰隱吏﹔乾道六年﹐遷教場西門外﹐重架廳事居之。崇寧﹐置丞﹐於縣西爲廨。

永福舊令﹑尉二員止尉廳﹐縣鼓門內之西。元丰二年﹐始置簿廳﹐卽縣東隅四十步創。崇寧置丞﹐又拓鼓門內之東爲廳。建炎三年火﹐沿縣以東丞﹑簿廳皆災。陳炎爲宰﹐趣調二役﹐僅措立縣宇。【﹝底本作「二役」﹐崇抄作「工役」﹔底本作「指立」﹐庫本﹑崇抄作「措立」﹐皆據攺。﹞】紹興攺元﹐王禹同繼之﹐乃建外鼓樓門樓。至二十一年﹐令葉秉彜補葺蓋造﹐乃備。是時﹐丞﹑簿寓重光寺二十三年矣。吳庭表爲丞﹐秉彜仍與創復舊治。獨簿至今猶寄重光寺西廡。若尉治﹐則無所攺易﹐崇寧三年﹐尉江信攝縣事所重建也。

閩淸以稅場爲縣。近起乾化﹐艸創陋狹。大中祥符初﹐史溫爲令﹐上事之月﹐守嚴辟疆適至﹐一見而知之。於是去宿獘﹐興滯利﹐不一歲稱治。【《縣記》云「徵口之耗登﹐戶輸之損益﹐金穀之逋負﹐詞牒之稽畱﹐胥吏之侵漁﹐兼並之驕僭﹐寇攘之聚集﹐巫覡之淫祀﹐緇流之僞濫﹐﹝底本作「巫�之淫祀�流之僞濫」﹐缺二字﹐據崇抄補。﹞契券之欺詐﹐封洫之交爭﹐稱責之倍息。﹝底本作「稱責之�息」﹐庫本同﹐崇抄作「稱貸而倍息」﹐補「倍」字﹐仍「責」字。﹞俾自陳而攺張﹐責伍保而督察。又列爲簿領﹐﹝底本作「簿�」﹐缺一字﹐據崇抄補。﹞制以關防。彊則抑之﹐弱則舉之﹐懲之頑惡﹐誨之孝悌﹐戒之遊惰﹐勸之播種。養生送死﹐節用知方。未逾期月﹐一境咸格。」﹝底本作「�格」﹐缺一字﹐據崇抄補。﹞】旣爲之建學立社﹐設市井﹐置射場﹐表分閭巷﹐界定村落﹐陸途則布石﹐水渡則造舟。【置越客亭以備迎送。又爲雙舟﹐名曰仙槎。亭之行﹐有二小舟從焉。】民大悅之矣。大姓者四十四人﹐乃鳩財以「願葺公宇」爲請。首新令廨﹐置敕書樓。有臺曰勵俗﹑齋曰無惑﹑閣曰退食﹑樓曰將歸。有亭二﹕內曰北堂﹐外曰星徽。至於諸僚釐務之所﹐靡不修蓋。其外﹐則鼓門之右有南昌閣﹐公圃之內有波心亭。廓開公庭﹐徹視通路﹐民有訟訴﹐罔有不達。【時﹐民有訴告﹐令相追究。未嘗遣一吏攝一民﹐面自窮理﹐至則遣之﹐以是囹圄多空。招攜疲瘵﹐給以曠土﹐寬以祖制﹝庫本﹑崇抄皆作「寬以租賦」。﹞﹐樹以室廬﹐因其登谷﹐誨以儲蓄。不急之用﹐無或爲者。秩滿去官﹐所有惟琴書﹐所得惟民謠。皆祥符三年﹐溫自爲《記》。】時﹐主簿已廢﹐壞宇猶在﹐後復建。治平攺元﹐尉廨﹐以州司戶沈安圃攝邑﹐乃修復之。熙寧元年五月﹐霖雨薦作﹐山谷百水爭出。前去數百步﹐大江復漲溢﹐民廬漂沒﹐官舍亦遂蕩然。有僧遠思等餘八十人﹐【﹝底本作「餘八十八」﹐庫本同﹐復旁攺「八」爲「人」﹐崇抄作「百十餘人」﹐據庫本攺。﹞】以住院遺積請任其役。閱四月﹐爲屋五十七楹。規模始大於前。故獄捨在東南隅﹐遠不可察視﹐遷創於內。時知縣徐絳也。【絳自爲《記》。】淳熙四年十二月﹐災。其明年正月﹐令朱棨視事﹐以二月調役﹐六月告成。令﹑尉﹑簿廨﹐以次悉復。

寧徳縣本鹽場。令﹑簿﹑尉﹑丞﹐舊四廳。建炎二年﹐建寇皆焚之。紹興攺元﹐令﹐趙詵之更創﹔丞﹐縣西。尉﹐又在其西﹔簿﹐二十八年始移治故驛舍地﹐【今館驛卽舊主簿廳。】今縣南。

羅源自慶曆八年移廨宇縣北。時﹐令陳偁也。【偁﹐延平人。開渠以膏民田﹐人號永利渠。作亭以來商徵﹐且燕息於是﹐人號陳公亭。新孔廟以勸民學﹐數年﹐學優而仕﹐知名者眾。人曰﹕陳公之門人。旣去﹐而人思之。元丰中﹐守溫陵。士人﹑父老越境迎之數十人﹐爭奉酒肴。﹝底本作「爭奏」﹐庫本同﹐據崇抄攺。﹞陳詩云「壺漿壓境來迎拜﹐猶記溪山舊主人。」元祐中﹐聞其訃。邑人相與聚哭者三日。元符攺元﹐爲立祠堂。余太宰深時爲太學正﹐爲《記》。】舊令﹑尉二廳﹐【尉兼簿。】亦坐建寇毀。【﹝底本無「毀」字﹐據崇抄補。﹞】建炎三年﹐令吳確始建縣宇。尉猶艸創﹐其廳事﹐淳熙六年﹐尉施炎乃克爲之。簿﹐自紹興四年初置﹐寓水陸寺。淳熙二年災。其明年﹐王葵爲簿﹐始卽寺建廳事。【﹝底本作「始印寺」﹐據崇抄攺。﹞】

此其諸縣興造廢革之大槪也。若縣故各有回車院﹐縣官率先後秩滿移此以俟代者。懷安﹐天禧初攺創﹔古田﹐祥符初﹐以廢簿廳爲之﹔長樂﹐元祐初﹐簿廢﹐尉遷入其廨﹐以所居立。斯見於碑志者。他可知矣。今皆無之。

○諸縣社壇

社稷﹐宰邑有之﹐從古然也。風伯﹑雨師附社稷壇左右﹐雷師之祭寓雨師壇。自唐﹐州﹑縣同制。五代﹐干戈蹂躪無禁﹔潔夷繕飾﹐取其臨時。【﹝庫本﹑崇抄皆前句作「蹂踐」﹑末句作「取具」。﹞】

皇朝景徳﹑祥符以來﹐申戒嚴飭諸縣﹐以次修舉。至政和﹐頒降圖式﹐或乃攺創焉。

閩縣故壇南臺尉廳之西。紹興二年﹐始移於西南。【﹝底本作「始��西南」﹐缺二字﹐崇抄作「始移西南」﹐據庫本補。﹞】今法海寺北。

侯官烏石山下。於縣亦爲西南。政和元年﹐始建齋廳。

懷安在縣東北﹐舊矣。政和二年﹐吳與爲宰﹐援據禮典﹐正位西南。】見教授張讀《記》。】

長樂福淸皆去縣西南一里﹐如故。

古田壇今縣西南。景徳二年﹐李堪始立壇二於縣東﹐【《記》云「廨垣東址曰縣學﹐學左顧曰縣社。」】正廳一﹐祭器房四。自初獻至終獻與陪位者﹐齋宿有所。祀事畢﹐引鄕老﹑秀民﹐效「鄕飲酒」﹑歌丰年。時人稱之。

閩淸大中祥符二年﹐史溫亦始置社稷壇縣西南隅﹐壇左右﹐風伯﹑雨師壇各一﹐其南植雙表﹐北爲亭以待三獻。堪﹑溫皆自爲文記之。

寧徳自有縣以來﹐建於白鶴巖西。政和二年﹐徙西南置。

惟連江﹑長溪﹑永福各分置壇近縣三所﹐如郡之制。

連江社稷壇縣西南﹐風伯壇縣西﹐雷﹑雨師壇縣東北。

長溪壇社稷縣西南惠海山下﹐壇風伯縣西明宗山下﹐壇雷﹑雨師東北龍泉山下。【﹝此段文中﹐庫本﹑崇抄皆置「壇」字於「社稷」﹑「風伯」﹑「雷雨師」之後﹐與底本異。﹞】

永福方位如二縣﹐皆政和後作也。

○諸縣廟學

﹝底本只以「諸縣廟」三字爲題﹐按本志目錄﹐當是「諸縣廟學」﹐據補。又﹐底本自標題以下脫簡一整頁﹐卽自「唐制……」至侯官條「……治平甲辰重修侯」止﹐復將前一章「諸縣社壇」之半頁文字竄入。今去其竄入之重復內容﹐並據庫本﹑崇抄補正所缺。﹞

唐制﹕縣學立孔子廟。釋奠﹐以令﹑丞﹑主簿若尉爲三獻。本州﹐唐以前諸邑故行之矣。巢寇之後﹐毀廢殆盡。皇朝始漸建廟。景徳中﹐詔定縣令﹑丞﹑主簿三獻之禮。是時﹐令之賢有才者﹐間請於郡自建學﹐然作者尙寡。慶曆四年﹐詔諸郡置學﹐二百人以上許更置縣學﹐若民力未給﹐許姑就孔子廟﹐或系官屋宇。於是﹐建學者始眾﹐然教養規約﹐人自爲之。職事﹑生員﹐大率略具耳。【﹝崇抄作「大率略具爾至……」﹐庫本作「大率略具耳……」﹐據攺。﹞】崇寧初行舍法﹐乃詔﹕學置學長一人﹐學諭一人。學長掌一學之事﹐學諭以經術訓導諸生。委州知﹑通﹑教授﹐選老成有行藝﹑爲閭裏所推服者﹐各給俸祿﹐縣以不系省雜收錢充。諸生在學一年﹐從學長﹑學諭考選﹐以報令﹑佐審驗﹐升州學。仍置小學﹐擇可爲教諭者。十歲以上願入學者﹐聽之。惟倚郭縣皆不置。時﹐學各增建齋宇。逮捨法罷﹐重以兵火﹐圮壞者相繼。後率更創﹐猶有舊制焉。閩﹑侯官﹐蓋倚郭縣。

閩縣以萬歲寺﹐補山下。

侯官以縣治之東爲宣聖廟。慶曆後皆嘗修完。【閩縣﹐慶曆中始建﹐治平甲辰重修。侯官縣﹐先聖神座﹐熙寧九年正月二十八日﹐縣令方叔完塑像並建廟﹔﹝各本皆作「熙寧九年……建廟」﹐後文重修卻作「熙寧三年」﹐疑前爲「熙寧元年」之誤。﹞熙寧三年﹐知縣莊誼重修。】捨法行﹐二縣學並寓府學西北。後罷。今爲府學房廊。今春秋釋奠﹐卽廟行事而已。

懷安故有亭。北門道南爲祭所。【﹝底本作「切門道南」﹐崇抄同﹐據庫本攺。﹞】大中祥符四年﹐主簿陸柬乃卜縣東隅爲廟。【自爲《記》。】嘉祐二年﹐知縣樊紀復移於縣西﹐擇地之勝﹐崇建學宮﹐講堂敞嚴﹐齋室閟靜﹐中尊夫子﹐【﹝崇抄作「中奠孔夫子」。﹞】殿配享以十哲﹐圖七十二弟子﹑傳經諸儒於壁﹐塑孟﹑荀﹑揚﹑韓﹑王五賢於堂﹐辟小學﹐祭器﹑庖廩咸具。周先生希孟爲之《記》。捨法行﹐增至八十一區。建炎中﹐建寇焚毀。紹興初攺創縣東。齋二﹕資深﹑日新與小學爲三。

連江嘉祐三年﹐修廟爲學。政和初廣之﹐凡四十三區。有善養堂﹔齋二﹕篤信﹑好信。武士及小學﹐軍興久廢。紹興八年﹐林覺爲縣之三月﹐攺作於縣東南﹐背長汀﹐面云居。邑人林日華率陳元禮﹑林芘﹑林錞等緡綫萬有奇助之。重門﹑修廊﹐巍殿中峙﹐有﹕繙經閣﹑駕說堂﹐更爲四齋﹕富文﹑能信﹑移孝﹑懷忠。【﹝底本作「龍信移忠」﹐據崇抄﹑庫本攺。﹞邑人李侍郎彌遜爲《記》。】淳熙八年﹐以學與夫子東向非宜﹐攺爲面南。【用邑人鄭侍講鑑之言也。陳淳宗率生徒爲之。】

長溪學﹐縣東南。慶曆中築菱湖地以建。元祐二年﹐移東門外﹐以建善寺地爲之。五年﹐仍舊。大觀二年﹐知縣葉安節重創﹐爲屋八十八間﹐大風拔毀。明年復葺﹐凡四十六區﹐【﹝底本作「凡六十四區」﹐據庫本﹑崇抄攺。﹞】齋四﹕近智﹑養智﹑崇智﹑好智。外﹐小學。長樂學最古。起唐乾符四年﹐建於縣東南。皇朝﹐宰董淵﹑吳仲舉﹑蕭竑﹑施聞踵繕治﹐【﹝底本作「吳外舉」﹐據崇抄攺。﹞】莫能就。元祐戊辰﹐袁正規旣視事﹐【﹝底本作「租事」﹐據崇抄攺。﹞】亟議修建。邑人林通者作《縣圖經》﹐命鬻之﹐得錢二十萬﹐縣富民皆相與出力﹐乃仍舊殿新之。背殿有堂﹐翼以兩序﹐爲齋十二。歲種田十二斛﹐更蓋房廊﹑後圃餘十間﹐以佐給費。時養士幾一百人。【見林通《圖經》及林勰《學記》。】崇寧初﹐增至五十三區。後捨法罷﹐多省廢。今齋二﹕依仁﹑進徳﹐與小學爲三。

福淸學﹐縣東﹐元丰元年﹐廣廟地作。崇寧初﹐增至八十四區。有稽古堂﹐【﹝底本作「有稽古�」缺一字﹐據庫本﹑崇抄補。﹞】邑宰方叔完市錢塘書籍以儲。齋三﹕親仁﹑依仁﹑武士及小學。

古田舊學﹐廨垣東趾﹐其地也。景徳二年﹐李堪爲宰﹐毀淫祠三百一十五﹐撤佛宮四十三﹐取其材植爲縣廟學。位先聖﹐列十哲﹐繪六十二子﹑二十一賢及孔伋以下大儒至唐韓愈氏九十六人。有亭一﹐曰函丈﹔臺一﹐曰舞雩﹔又閣一﹐【﹝底本作「閣十二」﹐崇抄作「閤十二」﹐據庫本攺。﹞】曰艸玄。校典一人﹐主緗牘﹐禮生二人﹐主奠謁。躡屩贏糧來就學者蓋多。國初時﹐視諸邑獨盛。【堪自爲《記》。】嘉祐二年﹐陳昌期領邑事﹐復修之。昌期自爲《記》。【﹝底本作「�期自�記」﹐缺二字﹐據庫本﹑崇抄補。﹞】崇寧初﹐增至九十一區。有九經閣﹑【﹝底本作「九理閣」﹐據崇抄﹑庫本攺。﹞】會道堂。左右序爲齋八﹕精義﹑達義﹑遵義﹑思義﹑抱義﹑由義﹑摩義﹑諭義﹐外小學。紹興元年﹐建寇盡焚之﹐寓講所於佛屋。【﹝底本作「寓�所」﹐缺一字﹐崇抄作「齋所」﹐據庫本攺。﹞三年﹐令周彥雄始作於縣西郊。﹝底本作「令周君」﹐據庫本﹑崇抄攺。﹞林好古《記》。﹝底本自「始作」以下四頁皆殘失上半﹐每行缺六至八字不等。今以崇抄﹑庫本互校﹐但兩本文字出入甚大﹐或至全異其意﹐而崇抄多文從句順﹐因取崇抄﹐以庫本之文存注備考。此處庫本作「創於邑西郊」﹐其下無「林好古記」注文。﹞】七年﹐諸生林好古﹑陳髙﹑卓冠與其邑人鳩金錢百餘萬﹐【﹝底本「陳髙」﹐崇抄作「陳鬲」﹔並以崇抄「其邑人鳩金錢」六字補底本缺文。﹞】請還學景徳舊址於令鄧觀。帥張致遠許之。【﹝「於令」以下﹐庫本作「二十四年湯選」六字。﹞】歲終告成。像塑﹑繪事﹑講堂﹑齋捨﹑庖圃之所皆備。【﹝「講堂」以下﹐庫本作「齋室祭器庖廩」六字。﹞李廣文爲《記》。講堂之側有應沙軒。林好古爲之《記》。】

永福舊有廟學。【﹝「永」字以下﹐庫本作「福學在縣東崇」六字。﹞】崇寧元年修﹐凡五十二區。有養士堂。齋三﹕篤行﹑成行﹑【﹝「養士」以下﹐庫本作「齋三惇行修行」六字。﹞】武士及小學。建炎三年火。紹興初﹐復葺完。更爲四齋﹕【﹝「紹」字下﹐庫本作「興間復修建有四」六字。﹞】博文﹑敏行﹑履信﹑懷忠。

閩淸景徳四年﹐令史溫上事之三日﹐【﹝「閩淸」以下﹐庫本作「學縣東南令史溫」六字。﹞】謁廟無所﹐卽議建立。得縣東南隅廢廩地﹐【﹝庫本於「卽議」下作「建禮殿於縣東南」﹐無「隅」字。﹞】召鄕之秀民謀之。旣塑像先聖先師﹑十哲﹑周其壁畫六十子及大儒。【﹝庫本於「旣」字下作「建塑先聖十哲像」七字。﹞】乃營仁﹑義﹑禮﹑智﹑信五﹐【﹝庫本於「乃營」以下作「樓閣齋堂庖廩以」七字。﹞】聚諸生肄業。講堂一﹐以資辯論。有談經樓﹑三禮【﹝庫本於「講堂一」以下作「談經樓三﹑閣五﹑續創學捨三十區外﹐又創善養」﹐長達十八字﹐比崇抄多出八字。﹞】堂﹑祭器庫﹑嚴奉軒。大中祥符二年﹐溫自爲《記》。紹聖二年﹐祝聖爲宰。陳公暘初擢制科第一以歸。邑人又新其學﹐【﹝庫本自「科第」以下作「邑人同請於令以小學」。﹞】作堂以祀其兄館閣校勘祥道。四年﹐鄭居仲爲《記》。崇寧二年﹐【﹝庫本自「閣校」以下作「勘兼太常博士至崇」﹐中無注文。﹞】增爲四十一區﹐有稽古閣。齋曰﹕教祗﹑教中﹑教和﹑有造。【﹝庫本自「四十一區有」之下作「養士堂又爲齋三教」。﹞】淳熙五年火。明年﹐重建經史閣。齋十二﹕【﹝庫本自「淳熙五年火」之下作「令趙鞏之復創爲齋」。﹞】教中﹑教和﹑進道﹑經徳﹑居仁﹑由義﹑立禮﹑尙志﹑﹝庫本自「進道﹑經徳」以下作「有造能信移忠敏行」。﹞會文﹑興能﹑升俊﹑養正。

寧徳廟學﹐縣東。嘉祐三年﹐【﹝庫本於「寧徳」下作「學南﹐嘉祐三年」。﹞】以省地建。崇寧二年﹐增爲四十七區﹐有敷教堂﹐【﹝庫本自「增爲」以下作「四十二區又建創」。﹞】齋四﹕東﹐富文﹑移忠﹔西﹐敏行﹑篤信。乾道七年﹐令徐石建小學。【﹝庫本自「敏行」以下作「能信復於學內省地」。﹞】

羅源廟學﹐縣西南。慶曆八年﹐令陳偁建。【﹝庫本自「廟學縣西」以下作「南慶曆八年令陳創」。﹞】延鄭先生穆爲師﹐以勸民學。元祐六年移縣東。【﹝庫本自「以勸」之下作「民元祐六年令袁符移於縣東爲今所」。﹞】崇寧初﹐增至九十九區。有議道堂。齋九﹕勤禮﹑【﹝庫本自「九十九區」以下只作「齋五」二字﹐下接「篤禮」。﹞】篤禮﹑彰禮﹑由禮﹑善禮﹑好禮﹑隆禮﹑崇禮。外小學。﹝庫本於「好禮」之下只有「及小」二字﹐徑接句末「學」字。【以上底本每行所缺字﹐庫本與崇抄多異文﹐字數出入亦甚大。﹞】建炎間遭爇﹐建﹐兵後重創。

○諸縣倉庫

縣倉有三﹕一曰鹽倉﹐【﹝崇抄有「諸縣倉庫」標題及「縣倉有三﹐一曰鹽倉」﹐底本缺﹐庫本亦缺。﹞】二曰省倉﹐三曰常平倉。鹽倉者﹐國初有之﹐分貯漕鹽於此。【﹝底本自「常平倉鹽」以下至「漕鹽」之前皆缺文﹐庫本同﹐據崇抄補。﹞】其旁置場﹐聽民自市焉。元丰﹐運額旣多﹐【﹝底本自「聽民」以下至「旣多」之前皆缺﹐庫本同﹐據崇抄補。﹞】隨產科賣。無產者﹐謂之浮鹽。民以時視價值多寡﹐【﹝底本自「謂之」以下至「多寡」之前﹐皆缺﹐庫本同﹐據崇抄補。﹞】於此取給。閩﹑侯官﹑懷安﹑古田﹑閩淸﹑永福﹐【﹝底本自「懷」字以下至「此六縣」之前皆缺﹐庫本同﹐據崇抄補。】﹞此六縣者﹐由南臺倉搬請。以往﹐倉場皆附縣置。【﹝底本自「搬請以」之下至注文「閩縣」之前皆缺﹐庫本同﹐據崇抄補。﹞閩縣﹐舊在主簿廳東。侯官﹐系天聖元年附主簿廳置場。古田﹐「治平記」﹕「賣茶鹽場在縣南。」永福﹐曾師建「記」﹕「鹽倉﹐在縣城東。」懷安﹑閩淸﹐並縣內。﹝以上注文﹐底本缺「田治平記賣茶鹽」和「記鹽倉在縣城東」十四字﹐據崇抄補。庫本則無此整段注文。﹞】連江﹑羅源﹑寧徳﹑長溪﹑長樂﹑福淸﹐【﹝底本缺「羅源寧徳長溪」六字﹐庫本同﹐據崇抄補。﹞】此六縣者﹐各地產鹽﹐歲捐﹐賣其民。以其餘運納南臺倉。﹝【底本缺「歲捐賣其民以其」七字﹐庫本同﹐據崇抄補。﹞】𨿽海倉逐邑別創﹐許亭戶輸納至縣給賣﹐【﹝底本缺「別創許亭戶輸」六字﹐庫本同﹐據崇抄補。﹞】則又各置倉場縣東﹑西。【連江在縣西南﹐羅源在縣西之側﹐建炎二年﹐知縣吳確重建。寧徳在縣門內之西﹐亦兵火後重創。長溪﹑福淸﹐皆縣門內之西。長樂﹐縣內。】天聖六年﹐四縣罷煎漕課﹐猶命鬻縣鹽。惟長樂嶺口﹑福淸海口二海倉如故。【嶺口倉﹐去縣東二里﹐舊在臨水渡側。熙寧中﹐運使賈靑移此。海口倉﹐去縣東二十五里。嶺口有監倉一員﹐﹝底本作「監倉」﹐庫本同﹐崇抄作「鹽倉」。﹞廨捨在縣尉廳之西。海口倉以監鎭兼管。】政和中﹐鹽本不給。官吏趣辦漕額﹐謂民產浮鹽可米償﹐因仍至今﹐倉場皆在也。

省倉者﹐咸平四年始置。初﹐諸邑輸米﹐悉趨都倉。至是﹐大理寺丞馬易從奏﹕「諸郡外縣合銷糧艸﹐令順便受納。」於是﹐敕各置倉。閩﹑侯官﹑懷安以倚郭不置﹐餘九縣皆置。【連江﹑永福﹐皆縣內之西。福淸﹐縣門外之右。長樂﹐去縣西半里。長溪﹐縣之東南。羅源﹑寧徳﹐皆在縣東﹐建寇焚毀。其明年﹐羅源再創﹔寧徳至紹興二十八年乃更造。古田﹑閩淸﹐皆在縣側。古田﹐兵火後再創﹔閩淸﹐淳熙四年災﹐明年更造。】其後﹐水口﹑雞菜兩鎭置寨﹐又分兩倉﹐凡十一所。隆興二年﹐以連江民赴都倉輸米便﹐自後科撥﹐歲止十倉。

常平倉者﹐皇祐元年始置。初﹐詔州置常平﹐翰林侍讀學士宋祁以爲﹐遠縣鄕保力農之家﹐無由沾被。是歲﹐州始以常平都數量戶口多寡﹐分九縣置倉。【連江﹐縣西廡。福淸﹐縣門內之左。永福﹐在縣東隅﹐去縣四里﹐崇寧三年建。長樂﹐縣西。長溪﹐縣東。寧徳﹐縣門內之西﹐紹興元年創六廒﹐乾道七年增創一廒。羅源﹑古田﹑閩淸﹐與省倉同。】康定二年﹐復義倉法。元祐中﹐許於常平倉別項樁管。隆興元年﹐州始撥還逐縣義倉合管數目。明年﹐連江旣並赴州倉﹐常平獨八縣受納。若縣錢庫。

有省庫﹐國初﹐州縣錢物悉以系省﹐始置有常平庫﹐與倉同置於皇祐元年。有免役庫﹐熙寧五年﹐起催免役錢﹐置閩﹑侯官省庫。各縣廳西常平﹑免役﹐移丞廳置。餘十縣並縣門內。【福淸﹐縣廳西街上。長樂﹐縣廳側﹐舊建。連江﹐縣東﹐乾道三年重建。羅源﹐常平庫在縣廳西﹐省﹑役庫在縣廳東﹐建炎三年重建。寧徳﹐省﹑役庫在縣西﹐紹興元年建﹐淳熙六年並歸省庫﹐以免役庫爲架閣庫﹔常平庫舊在縣西﹐紹興二十八年移在縣東。古田﹑懷安﹐皆縣廳西﹐皆建炎兵火後建。其後﹐有經制﹑總制﹑抵當﹑米價錢﹐各並就庫眼。惟長溪﹐運司﹑免役﹑常平﹑抵當庫﹐縣西﹐經﹑總制﹑米價庫﹐縣東﹐元丰元年重建﹔永福﹐省﹑役﹑常平庫﹐縣東﹐經﹑總制﹑抵當﹑雜交庫縣西﹐建炎三年重建。】錢庫外﹐各置架閣庫。

○諸縣鎭務

祖宗時﹐州城都務﹑臨河務﹐號裏﹑外稅務。二務之外﹐惟九縣十務而已。閩淸﹑長樂﹑羅源﹑寧徳﹑長溪﹑永福﹑連江﹑福淸與古田﹐裏﹑外二務是也。是時﹐閩安鎭特遣赴臨河務輸稅爾﹐非別立徵課也。黃崎鎭﹐𨿽自閩時爲稅場﹐實屬長溪縣務。海口鎭﹐乃福淸主簿兼監﹐西自漁溪﹐【地名漁溪徑﹐有徑港。】東及海口﹐皆入縣額。水口鎭﹐卽古田外務也。

自太平興國至明道﹑景祐間﹐州較虧剩﹐只十二務﹐見於文籍如此。景祐二年﹐水口鎭始以巡轄馬鋪兼監。四年﹐閩安鎭始輪裏﹑外務官兼監。治平二年﹐海口鎭始以鐘門巡檢兼監。其後﹐或復用縣官﹐或別差官﹐然稅額如故。崇寧初﹐乃增置懷安縣務。【十縣務﹐舊並號茶鹽商稅務。後罷科賣茶﹐只號鹽商稅務。今𨿽民產茶﹐鹽不支給。其務名及務官帶銜如故。】政和八年﹐遂定十縣務及四鎭正額﹕閩安鎭﹐閩縣東南八十里﹔除州輪裏﹑外務官監外﹐黃崎鎭﹐長溪縣西一百五十里﹔【崇寧四年﹐就建市易務﹐﹝崇抄作「就建平市場務」。﹞以鎭官兼。有《碑記》。】水口鎭﹐古田縣南八十里﹔海口鎭﹐福淸縣東二十五里﹔皆自朝廷差官主之。懷安﹑福淸﹐以縣官兼﹔古田﹑長溪﹑連江﹑羅源﹑寧徳﹑閩淸﹑永福﹑長樂嘗專置監務﹐尋罷﹔惟古田﹑閩淸﹑連江﹑羅源四縣今存。【﹝底本「羅源」下旁添「古」字﹐以「四」作「田」字﹐則古田重出﹐據崇抄攺作「四縣今存」。﹞】紹興二十六年﹐減並閩安鎭﹑臨河務。明年﹐復閩安鎭﹐獨罷臨河務。乾道元年﹐州置稅亭河口津。淳熙五年﹐並懷安﹑永福﹑寧徳﹑福淸縣務皆罷。明年﹐復四縣務。州仍於美化門收河頭稅錢。若侯官有侯官鎭﹐舊縣治。懷安有雞菜鎭﹐【今五縣寨。】長溪有峯火鎭﹑【今峯火寨。】莆門鎭﹐【今抵溫州鎭界。】連江有北交鎭﹑三砂鎭﹐【皆今縣東。】永福有永泰鎭﹐【今縣郭下。】羅源有飛泉鎭【﹐今飛泉渡。】舊皆不徵商。惟長溪白沙務﹐紹興二年置﹐十年以稅額令黃崎管認﹐罷寧徳關棣鎭﹐號長境渡口﹐縣故有欄腳巡稅﹔永福辜嶺務﹐元丰三年置﹔登衝務﹐政和三年﹐析辜嶺稅額置﹐【舊在歸義裏﹐後移洑口埕渡。】縣故許百姓買撲﹐【﹝「買撲」﹐宋代稱商人呈官包稅爲買撲。﹞】紹興二十六年並罷。

○諸縣祠廟

縣祠廟率里社自建立﹐歲月深遠﹐一邑或至數百所﹐不可勝載也。姑取有事迹﹑姓氏﹑封爵﹑廟額者記之。

閩縣金崎廟﹐去縣七十里。晉康帝時﹐漁人釣於此﹐得金鎖二尺﹐因詔立廟。【見《舊記》﹐詳見《海道》。】

侯官福頂廟﹐縣西南﹐號古靈﹐其山之陽﹐其神居焉。唐天復三年﹐始降於義興社﹐後遷於吳嶼﹐已乃遷此。每歲孟春﹐土人競祭以祈福﹐於是以福頂名山。政和八年﹐賜額昭惠。紹興十九年﹐封普濟侯。二十九年﹐加威顯。乾道三年﹐又加靈應。

連江大小亭廟﹐縣東江口。晉時﹐有黃助兄弟三人﹐漢黃香之孫也。舟回﹐自海南至是遇風﹐兄弟連臂浮於江岸﹐夜則畫沙成字﹐表其履歷﹐復現夢於鄕人曰「爲我南山作墳﹐北山立廟﹐吾能辟災降福。」如其言﹐裏無虎豹之患﹔建鹽亭﹐獲其利。人號其兄廟爲大亭﹐弟廟爲小亭。永隆元年﹐大亭號浮濟將軍﹐小亭號昭遠將軍。

鑪峯廟﹐縣北﹐號東鄕。唐景福中﹐王氏入閩﹐淮民隨之。始至﹐有桴浮香鑪及書硯﹐【闊尺餘﹐今猶存。】漂於岸側。其人異之曰「此吾鄕杜三郎故物也。」因創爲祠。通文三年﹐號髙義侯。永隆元年﹐攺稽聖侯。保大中﹐升爲靈瑞王。【鄭簽判南卿爲《記》。】

又靈津侯廟。相傳﹕始有物浮波間﹐達境上﹐睨而視之﹐石也。眾異之﹐遂立廟。今有唐敕文﹐漫滅不可讀。

長溪韓將軍廟﹐縣北莆門鎭。前漢橫海將軍韓說也。【見《舊記》。又云﹕陳五官廟。】

馬郎廟﹐縣東北。晉元帝時﹐司馬浮入閩﹐後爲江夏太守﹐溺死。鄕人思之﹐爲立廟。

長樂植柱廟﹐縣南。唐開元中﹐有神降於察山之陰﹐乘大木溯湍流而上。漁者林生負而趨下還。不旋踵復溯而至﹐如此者三。心異之﹐取而置石室下﹐遠近望之若植柱﹐遂以爲名廟。嘗有洪氏女浣紗其旁﹐見若銀卮浮水﹐褰裳探之﹐水漸深﹐爲蛟所吞。其家訴於神﹐不終日﹐雷雨暴作﹐刳蛟於水濱。得女屍蛟腹中。洪氏感涕﹐虛其居﹐刻所取木爲像﹐塑其女配焉。景祐中﹐縣尉王侯以禱雨獲應﹐倡里人更立廟宇。紹興三年﹐賜額顯應。【慶曆中潘奎爲《記》。】

通津廟﹐縣東南。永隆四年封通津侯。【有敕牒云「惟神稟气幽玄﹐效祥甌冶﹐享惟馨之廟食﹐幾換星霜﹔回不測之陰功﹐動諧舒慘。旣彰通感﹐是切依憑。幾因舟船之去歸﹐皆契威靈之保護。今得申舉﹐爰示封崇。宜欽優異之恩﹐用著聰明之徳。事須承制﹐封通津侯。」】

福淸昭靈廟﹐縣南六十里﹐號余坑。其山之陽﹐有神降焉。古老相傳﹕昔張仙師乘鐵舟抵浮山﹐【海旁古舟痕猶存。】捨舟而陸﹐憩於磐石﹐有柱杖步履在。【﹝底本作「有柱�步履�」﹐庫本作「有住舟步履在」﹐據崇抄攺。﹞】陟而北﹐畱巨迹鹿蹤於蒼石之上。【《記》云「步石而成獨迹﹐可尺有二許﹐今在廟中。許難詩﹕「玉鹿帶符來月苑﹐﹝底本作「許難詩」﹐庫本同﹐崇抄作「許離詩」﹔底本「來月�」﹐缺一字﹐據庫本﹑崇抄補。﹞鐵船擁旆下星河。」】天禧元年﹐邑人髙贇率眾爲立廟。【皇祐中﹐陳良爲《記》。】熙寧十年﹐封保禧眞人。【言其窒溪流﹐﹝底本作「言縣靈溪流」﹐據庫本﹑崇抄攺。﹞易平崗﹐捍濤﹐致雨﹐護餉﹐弭兵﹐有功在民﹐無徳不報。】紹興八年﹐賜額昭靈。三十年﹐加封妙應。乾道三年﹐又加普佑。有釀酒風﹑【歲六月﹐社民集祠其下。時歊熱﹐酒善酸敗。輒旬日北風以持之﹐號張公釀酒風。浙商常候以爲便。】盧焦石。【髙數丈。海濤漱激爲龕巖玲瓏之狀﹐或采爲池亭玩﹐必致譴怪。】

昭應廟﹐縣南四十五里。閩王牙將盧雄也。嘗戰歿於漁溪﹐因立廟﹐號通感王。紹興二十六年﹐賜今額。

永福洑口廟﹐縣東南二里。姓陳氏﹐居烏石山。兄弟九人皆著奇節﹐沒而爲神。初置永泰之年﹐溪潦暴漲﹐有若枯木溯而上者數四﹐乃洑口祠所刻像也。邑人柯氏取之﹐卽今廟之址﹐累石爲室﹐奉焉。民禱祠﹐或樵牧過者﹐往往石室中獲銅錢。開寶中﹐號洑口通靈護境廟。【嘉祐七年﹐黃彜爲《記》。】紹興元年﹐賜額威顯。九年﹐封靈貺侯。

古田寧境廟﹐縣西一里。唐開元中﹐大姓劉彊率其部歸於州﹐始立縣。卒之後﹐邑人思之﹐爲立廟﹐號寧境。景徳中﹐李堪爲宰﹐毀淫祠數百﹐獨不廢侯祠。未幾﹐民請遷之﹐乃更立今所。【嘉祐中﹐陳琮﹑張彥博爲《記》。】崇寧二年﹐賜額忠應。【﹝底本作「忠應」﹐庫本﹑崇抄皆作「惠應」。﹞】政和二年﹐封順寧侯。加正應。

靈淵廟﹐【﹝底本作「靈湖廟」﹐崇抄作「靈源廟」﹐據庫本攺。﹞】縣北五里。舊號羊角龍王廟。紹興十四年賜額。

水口孚應廟﹐縣南八十里。舊號川陸廟。紹興二十七年﹐封英濟侯。

閩淸梅川廟﹐縣西。舊有之。相傳姓陳氏。乾徳二年﹐鮑修讓以水不傷廟﹐封爲侯。天聖四年﹐淫雨爲沴水橫流﹐民居﹑髙陵皆墊溺﹐廟在其下﹐獨不浸潤。五年﹐權縣邵賀爲《記》。紹興元年﹐賜額徳威。三十年﹐封昭顯侯。南山徳懷廟﹐縣南。姓陳氏。同年立。紹興三十年﹐封英惠靈顯侯。龍王廟﹐縣三十五里﹐宣和三年立。政和六年﹐賜額顯利。【鬼神之爲徳不可掩也﹐而每爲巫嫗所累。李堪《古田縣記》云「風俗秕瘁特甚。怪節戾常﹐祈求於神祟﹐禍福出入﹐乘人怖疑﹐以求所欲﹐浸蔓也。乃灰淫祠三百一十五所﹐化其墟﹐成嘉谷二百一十三畝。」慶曆中﹐蔡公襄爲守﹐尢深惡疾家依巫索祟之獘。蓋非獨古田然也。二公憤惋至矣。然不擇貴賤﹐愚者常易惑﹔不問富貧﹐弱者常易欺。故風俗至今未能盡革。每一鄕率巫嫗十數家﹐姦民與爲道地﹐遇有病者﹐相爲表裏﹐旣取其貨貲﹐又使其不得訪醫問藥以死。如是者﹐可痛也。夫愚弱者﹐必賴聰明有气力者救助教誘之。仁者不可不知。】

《三山誌》卷第九終

●卷第十版籍類一

墾田

戶口

僧道

○墾田

園林﹑山地﹑池塘﹑陂堰等附

州境分劃﹐自蕭梁始。前望建安﹐後抵南安﹐則今郡界也。【時莆田屬南安。】異時地曠民稀﹐事簡役少。在隋﹐猶以爲一閩縣耳。唐初撫定﹐遂復以州名之。豈丁氓日滋﹐庸調浸繁﹐不可以縣治耶﹖世運推移﹐迄今又五百餘年﹐廢興相環﹐制度不知幾變矣。田苗之隱核﹐戶版之登耗﹐簡稽之詳略﹐吏傔之眾寡﹐【﹝底本作「吏縑」﹐據庫本﹑崇抄攺。﹞】欲循初至末悉言之﹐未能也。姑取其籍於今者﹐而系之說於後云。

墾田﹕

四萬二千六百三十三頃一十八畝二角三十三步﹕宋時以「步」爲計算土地面積之最小單位﹐60步爲1角﹐4角爲1畝﹐百畝爲1頃。﹞

民戶﹐三萬五千三百八頃七十二畝一十三步﹔

寺觀戶﹐七千三百二十四頃四十六畝二角二十步。

園林﹑山地﹑池塘﹑陂堰等﹕

六萬二千五百八十八頃五十一畝二角四十五步﹕

民戶﹐四萬六千七百八十七頃九十二畝一角二十步﹔

寺觀戶﹐一萬五千八百頃五十九畝一角二十五步。

閩縣﹕

田﹐三千三百五十八頃二十五畝一角一十四步﹕

民戶﹐二千五百四十六頃六十畝三角三十五步﹔

寺觀﹐八百一十一頃六十四畝一角三十九步。以上二數比總數少一頃﹐﹝底本如是﹐他本同。﹞

園地等﹕三千三百五十二頃三十二畝一角五十七步﹕

民戶﹐一千七百二十五頃三十三畝二角二十三步﹔

寺觀﹐一千六百二十六頃九十八畝三角三十四步。

侯官縣﹕

田﹐二千九百九頃九十三畝二角九步﹕

民戶﹐一千九百二十九頃二十六畝一角五十五步﹔

寺觀﹐九百八十頃六十七畝一角四十四步。﹝底本作「四十四步」﹐崇抄作「十四步」﹐但皆與田總數有出入。﹞

園林等﹐八千二十四頃九十六畝一角三十五步﹕﹝底本誤書「九十六畝」爲「九十六頃」﹐據崇抄攺。﹞

民戶﹐四千九百四十六頃二十一畝四十三步﹔﹝底本作「二十一畝」﹐崇抄作「二十三畝」﹐則符園林總數。﹞

寺觀﹐三千七十八頃七十三畝五十二步。

懷安縣﹕

田﹐二千六百三十四頃五十一畝一角一十六步﹕

民戶﹐一千八百四十八頃八十畝三角五十四步﹔

寺觀﹐七百八十五頃七十畝一角二十二步。

園地等﹐四千八百五十二頃七十畝二角四十四步﹕

民戶﹐二千八百二十七頃六十一畝一角三十八步﹔

寺觀﹐二千二十五頃九畝一角六步。﹝底本「二千二十五頃」﹐符總數﹐崇抄作「二千八百二十五頃」。﹞

福淸縣﹕

田﹐五千三百三十頃八十七畝三角一十三步﹕

民戶﹐四千六百五十一頃一十八畝三角三十五步﹔

寺觀﹐六百七十九頃六十八畝三角三十八步。

園地等﹐五千三百二頃七十九畝二角一十三步﹕

民戶﹐四千九十八頃九十畝一角五十九步﹔

寺觀﹐一千二百三頃一十九畝一十四步。園地各數﹐﹝底本如是﹐他本相同﹐但細數與總數有出入。﹞

長溪縣﹕

田﹐八千二百六十八頃三十四畝九步﹕

民戶﹐七千七百一十四頃七十二畝一角五十二步﹔

寺觀﹐五百五十三頃六十一畝二角一十七步。

園地等﹐七千八百三十六頃三十九畝一十八步﹕﹝底本「七千……」﹐崇抄缺「七」字。﹞

民戶﹐七千三百七十五頃八十三畝三十九步﹔

寺觀﹐四百六十頃五十五畝三角三十九步。

古田縣﹕

田﹐六千九十頃四十一畝五十三步﹕

民戶﹐五千四十三頃八十二畝二角一十六步﹔

寺觀﹐一千四十六頃五十八畝三角三十七步。以上細數相加比田總數多一角﹐﹝底本如是﹐他本同。﹞

園地等﹐七千二百二十九頃一十七畝一角五十九步﹕

民戶﹐四千九百一十六頃六十畝三角五十八步﹔

寺觀﹐二千三百二頃五十六畝二角一步。以上總﹑細數出入10頃。﹝底本爲「五十六畝」﹐崇抄作「五十五畝」。﹞

連江縣﹕

田﹐二千五百五十七頃五十六畝二角三十五步﹕

民戶﹐二千二百六十五頃九十九畝二角四十三步﹔

寺觀﹐二百九十一頃二十六畝三角五十二步。

園地等﹐三千三百九十三頃一十五畝二十步﹕

民戶﹐二千九百四十九頃三十三畝五十九步﹔

寺觀﹐四百四十二頃八十一畝三角二十一步。

長樂縣﹕

田﹐二千四頃一十一畝二十四步﹕

民戶﹐一千八百一十二頃四畝一角﹔

寺觀﹐一百九十二頃六畝三角二十四步。以上總﹑細數出入30畝﹐﹝底本﹑他本同。﹞

園地等﹐一千六百三十五頃九十九畝三角三十二步﹕

民戶﹐一千三百九頃二十六畝二角四十九步﹔

寺觀﹐三百二十六頃七十三畝四十三步。

永福縣﹕

田﹐二千八百二十八頃三十五畝二十六步﹕﹝底本作「三十五畝」﹔崇抄作「三十畝」﹐反不符細數。﹞

民戶﹐二千三百八十九頃七十八畝四十步﹔

寺觀﹐四百三十八頃五十六畝三角四十六步。

園地等﹐八千六百九十三頃五十四畝二角一十九步﹕

民戶﹐四千一百四頃七十七畝四十九步﹔

寺觀﹐一千九百八十三頃七十七畝一角三十步。以上園地數﹐﹝底本與各本相同﹐但總﹑細數相差2605頃。﹞

閩淸縣﹕

田﹐二千一百一十頃一十五畝一角三十二步﹕

民戶﹐一千七百四十九頃二十五畝二角三十三步﹔

寺觀﹐三百六十頃八十九畝二角五十九步。

園林等﹐五千四百六十二頃四十九畝二角三十步﹕

民戶﹐四千三百七十九頃七十五畝二角二十七步﹔

寺觀﹐一千八十二頃七十四畝三步。

羅源縣﹕

田﹐一千六百九十一頃七十五畝三角三十九步﹕

民戶﹐一千四百二十三頃九十九畝二角三步﹔

寺觀﹐二百六十七頃七十六畝一角三十六步。

園地等﹐三千四百六十二頃一十九畝一角二十三步﹕

民戶﹐二千六百八十四頃八十畝三角三十二步﹔

寺觀﹐七百七十七頃三十八畝一角五十一步。

寧徳縣﹕

田﹐二千八百四十八頃九十一畝三步﹕

民戶﹐一千九百三十三頃九十二畝二角七步。﹝底本作「一千九百三十五頃」﹐不符總數﹐崇抄作「一千九百三十三頃」﹐與總數相當﹐據攺。﹞

寺觀﹐九百一十五頃六十八畝一角五十六步﹔

園地等﹐五千三百四十三頃七十六畝三角五十四步﹕此數與以下細數比較﹐多出二十三頃十畝﹐底本與他本皆同。﹞

民戶﹐四千八百三十四頃四十五畝三角二十四步﹔

寺觀﹐四百八十九頃二十一畝三十步。

初﹐僞閩時﹐墾田一萬四千一百四十三頃一十六畝有奇。白配錢二萬三百八十四貫四百有奇。斛■﹝豆斗﹞九萬二千七百餘石。外﹐官莊田不輸夏稅﹐惟徵租米八萬一千三百四十八石有奇。皇朝太平興國五年﹐【﹝底本作「五言」爲誤書﹐據崇抄攺。﹞】有言「兩浙大戶租賦反輕﹐貧下之家輸納則重」。【是時﹐本州隸兩浙。】乃詔朝臣王永﹑髙象先赴州相度。於是官﹑私田產﹐槪命弓量。以僞閩時沿徵白配錢米﹐裒爲租額。【﹝底本作「衮爲租額」﹐據庫本﹑崇抄攺。﹞】均定﹕總夏稅錢二萬三百八十四貫有奇﹐苗米十七萬三千九百四十餘石。【咸平初﹐始分析科。】未幾﹐復詔著作佐郎李妥再至﹐始蠲異時諸雜沿徵物色﹐更以官私田產均爲中﹑下兩等定稅﹕中田﹐畝產錢四文四分﹐米八升﹔下田﹐畝三文七分﹐米七升四勺。園﹐畝一十文。丁﹐人輸錢百。總爲﹕夏稅錢﹐一萬五千六十三貫二百六文﹔米﹐一十萬二千五百二十八石四斗六升八合。【沈存中《筆談》載﹕「兩浙﹐錢氏時﹐田﹐畝米三斗。太平興國六年﹐遣王方贄定稅﹐悉令畝出一斗。謂不可循僞國法。惟福﹑建猶循舊額。蓋當時無人論列﹐遂爲永式。」豈存中未之考乎﹖】咸平初﹐夏稅及身丁錢﹐總二萬九千七百四十四貫有奇。大中祥符四年﹐詔放身丁錢。獨夏稅七千六十九貫有奇。自後苗米一十萬七千餘石。【慶曆中見。】元祐中﹐產錢八千五十九貫二百一文三分三釐﹐米一十一萬一百五十五石三斗四升三合。建炎以來﹐夏稅僅增舊額七千有奇﹐米仍舊。紹興十九年﹐行《經界法》﹕田以名色定等﹐鄕以舊額敷稅。列邑之地﹐【﹝底本作「列邑之地」﹐庫本同﹐崇抄作「列色」。﹞】各有髙﹑下﹑肥﹑磽﹔一鄕之中﹐土色亦異。於是﹐或釐九等﹐或七等﹐或六等﹐或三等。雜地則或五等﹐或三等。多者﹐錢五文﹐米一斗五升﹔【今獨閩縣晉安西鄕產錢五文七分三釐七毫﹐侯官石門鄕米一斗五升七合。底本﹑庫本皆「一斗」﹐崇抄爲「二斗」。﹞如它邑﹐皆錢自四文以下﹐米自一斗以下有差。】最少者﹐錢一分﹐米僅合勺。以今﹐墾田﹑若園林﹑山地等項﹐畝﹐較之國初﹐殆增十倍﹔夏稅﹐比祥符後加一千餘緡﹔苗米﹐比慶曆後加四千餘石。

○戶口

祖額﹕﹝「祖額」﹕指宋太祖開國時之戶額﹑丁口額。﹞

主客戶二十五萬九千二百九十﹕

主戶﹐一十七萬一百三十七﹔

客戶﹐八萬九千一百五十三。

主客丁三十八萬六千一百六十二﹕

主丁﹐二十五萬八千五百九十一﹔

客丁﹐一十二萬八千五百七十一。

今額﹕

主客戶三十二萬一千二百八十四﹕

主戶﹐二十一萬一千五百九十﹔

客戶﹐一十萬九千六百九十二。

主客丁五十七萬九千一百七十七﹕

主丁﹐三十九萬二千三百二十七﹔

客丁﹐一十八萬六千八百五十。

閩縣﹕

主戶﹐二萬二千二百三十二。

口﹐四��百八十三。【﹝底本作「四��百八十三「﹐缺二字﹐崇抄作「四千一百八十三」﹐口反少於戶﹐疑誤。﹞】

客戶﹐一萬五百一十三。

口﹐一萬八千五百一十三。【﹝底本作「一百八千……」﹐據庫本﹑崇抄攺。﹞】

侯官縣﹕

主戶﹐一萬九千三百七十一。

口﹐四萬四千二百五十五。

客戶﹐七千五百四十五。【﹝底本作「客戶七千五百四十戶」﹐崇抄同﹐據庫本攺。﹞】

口﹐一萬四千九百三十五。

懷安縣﹕

主戶﹐一萬六千三百七十三。

口﹐四萬九千八百六。

客戶﹐六千九百三十七。

口﹐一萬六千五百七十五。

福淸縣﹕

主戶﹐三萬七千八百九十一。

口﹐一萬四千六百四十七。

客戶﹐一萬六百二十一。

口﹐一萬四千四十七。

長溪縣﹕

主戶﹐一萬九千九百八十九。

口﹐六萬一千七百一十九。

客戶﹐二萬六千三百三十五。

口﹐三萬四千七百七十四。

古田縣﹕

主戶﹐�萬四千一百四十三。【﹝底本「主戶」下缺一字﹐崇抄﹑庫本同。﹞】

口﹐六萬二千七百六十三。

客戶﹐九千四百八十二。

口﹐二萬一千八百二十八。

連江縣﹕

主戶﹐一萬三千八百八十四。【﹝底本只作「八四」﹐崇抄作「八十四」﹐據補。﹞】

口﹐萬九千四百一十四。

客戶﹐四千八百三十。

口﹐一萬二千二百三十九。

長樂縣﹕

主戶﹐九千一百五十六。

口﹐四萬七千二百一十九。

客戶﹐四千一百八。

口﹐一萬八百三十八。

永福縣﹕

主戶﹐九千五百八十一。

口﹐一萬一千二百七十六。【﹝底本於「七十六」後有「口」字﹐當爲衍文﹐他本無﹐據刪。﹞】

客戶﹐一萬一千七百八十六。

口﹐一萬六千三百六十八。

閩淸縣﹕

主戶﹐七千八百四十六。

口﹐一萬五千二百七十七。

客戶﹐六千七百�十二。【﹝底本缺一格﹐崇抄有「一」字。﹞】

口﹐一萬一千一百九十七。

羅源縣﹕

主戶﹐九千一百三十三。

口﹐一萬三千二百五十六。【﹝底本「六」字後有「戶」字﹐他本無﹐據刪。﹞】

客戶﹐三千二百五十六。

口﹐五千五百四十四。

寧徳縣﹕

主戶﹐一萬一千八百四十九。

口﹐二萬三千六百四十三。

客戶﹐七千四百。

口﹐一萬五千五百三十二。

七閩人民﹐自周職方氏已有其數矣。經秦﹐歷漢﹐徙置江淮﹐遁亡巖谷﹐其存有幾﹖【﹝底本作「道亡巖谷其�有幾」﹐據崇抄﹑庫本補正。﹞】

吳永安三年﹐始屬建安郡。【﹝底本作「二年」﹑「建安都」﹐據庫本﹑崇抄攺。﹞】是時﹐戶��千四十二﹐【﹝底本「戶」下缺二字﹐崇抄作「戶總一千……」﹐庫本作「戶僅二千……」﹐存注。﹞】口一萬七千六百八。

曁晉太康﹐分置晉安郡。【﹝底本作「分�晉安州」﹐庫本同﹔崇抄作「分置晉安郡」﹐據補。﹞】戶始三千八百四十三﹔口一萬九千八百三十五。林世程《記》。【﹝底本「三十」下缺二字﹐注文只「書志」二字﹔崇抄作「三十八」﹐注亦「書志」﹔據庫本補。﹞】永嘉之亂﹐衣冠南渡時﹐如閩者八族。益增復四千三百。【﹝底本作「益�復四千三百」﹐據崇抄﹑庫本補。﹞】

至隋﹐一萬二千四百二十。【並�史。】

唐開元﹐三萬一千六十七。【《元和郡國志》。】富庶蓋至是矣。【﹝底本作「富庶蓋�是矣」﹐缺一字﹐庫本同﹐據崇抄補。以上永嘉﹑隋﹑唐開元三處數字﹐不明是戶數還是人口數。﹞】建中之世﹐戶十二萬九千五百二十二﹐口二十一萬七千八百七十七。【《通典》。】元和﹐戶更消減至一萬九千四百九十四。【﹝以上底本行末均缺損一字﹐從庫本﹑崇抄於「五百二十」下補「二」字﹐「元和戶」下補「更」字。﹞《元和郡國志》。】百�謂﹕【﹝底本作「百�謂」﹐缺一字﹐庫本同﹐崇抄作「百史謂」﹐仍從缺。﹞】元和中供歲賦者﹐浙西﹑東﹑福建八道。戶較建中才四之一。【﹝底本作「戶�天寶繩四之一」﹐崇抄作「戶比天寶繩四之一」﹐庫本作「戶較建中才四之一」。按﹐上文無天寶年間之數﹐只有建中戶口﹐下注戶數又恰爲建中戶數之四分之一﹐因據庫本攺。﹞《志》書﹕戶三萬四千九十四﹐口七萬五千八百七十六。往�又開元以後盛時之數也。】豈藩鎭擾亂﹐吾閩𨿽無與﹐其還定安集亦不能如往時耶﹖【﹝底本「其」字下缺一字﹐崇抄作「其數定安集……」﹐據庫本補。﹞】皇朝徳澤深渥﹐【﹝底本作「深�」﹐庫本作「深厚」﹐據崇抄補。﹞】邦人皓首不識兵革﹐以故生齒繁毓。國初﹐主客戶凡九萬四千五百一十。景徳﹐一十一萬四千八百六十二。「九域圖」。【﹝底本作「九域圖」﹐崇抄作「九域志」。﹞】治平﹐一十九萬七千一百七十六。【治平「圖志」。】元丰﹐二十一萬一千五百四十六。【《九域志》。】建炎以來﹐戶至二十七萬二百有一﹐口四十萬七千三百四十四。建炎「圖志」。以今較之﹐戶加建炎五之一﹐口加三之一。【按﹕《吏部格式》﹕建隆元年﹐敕應天下縣﹐據現管主戶﹐重升降地望。取四千戶以上爲「望」﹔三千戶以上爲「緊」﹔二千戶以上爲「上」﹐一千戶以上爲「中」﹐以下爲「中下」。又開寶六年敕﹕「五百戶以下爲『下縣』。自今後﹐三年一度﹐取諸道﹑州﹑府現管戶口升降。」景徳《農田敕》﹕「諸州每年申奏丁口文帳﹐仰旨揮諸縣﹐差本村三大戶長﹐﹝底本作「縣�本」缺一字﹐據崇抄補。﹞就門通抄﹐每年造帳﹐本縣據戶數收落﹐仍春季終聞奏。」】

大中祥符二年﹐升降數目﹕

閩縣﹕八千三百五十二戶。

侯官﹕七千五百二十九戶。

懷安﹕七千七百九十三步。

福淸﹕八千四百七十六戶。

古田﹕六千八百五十戶。

連江﹕五千二百二十戶。

以上系「望」縣。

長溪﹕三千八百四十戶。

永福﹕三千六十七戶。

長樂﹕三千六百三十五戶。

以上系「緊」縣。

閩淸﹕一千八百三十一戶。

羅源﹕一千四百七十一戶。

寧徳﹕一千四百六十戶。

以上系「中」縣。

景祐四年﹐重行升降等第地望。

閩縣﹕八千三百五十二戶。

侯官﹕七千六百四十六戶。

懷安﹕七千七百九十三戶。

古田﹕六千九百二十二戶。

連江﹕五千二百二十二戶。

福淸﹕八千四百七十六戶。

已上原是「望」縣。不攺升降﹐依舊爲「望」縣。

永福﹕三千六十七戶。

長樂﹕三千六百三十戶。

長溪﹕三千八百四十戶。

原是「緊」縣﹐不該升降﹐依舊爲「緊」縣。【﹝底本作「依緊爲緊縣」﹐前一緊字爲書誤﹐據上下文例攺。﹞】

閩淸﹕一千八百二十一戶。

羅源﹕一千四百七十一戶。

寧徳﹕一千四百六十戶。

已上是「中」縣﹐不該升降﹐依舊爲「中」縣。

而官戶﹐二千四百四十三。

閩縣﹐二百三十戶﹔﹝崇抄作「六百」。﹞

侯官﹐六百八十四戶﹔

懷安﹐三百四十七戶﹔

福淸﹐一百四十四戶﹔

長溪﹐三十八戶﹔

古田﹐三十二戶﹔【﹝崇抄作「三十三」。﹞】

連江﹐八十一戶﹔

長樂﹐一百四十戶﹔

永福﹐一百三十六戶﹔

閩淸﹐一百一十一戶﹔【﹝崇抄作「一十二」。﹞】

羅源﹐五十三戶﹔

寧徳﹐三十六戶。

寺觀戶﹐一千四百七十四。

閩縣﹕一百七十八戶。產錢二百三十三貫四百六文。

侯官﹕一百二戶。【﹝崇抄作「二百二」。﹞】產錢三百一十四貫四百四十三文。

懷安﹕一百六十九戶。產錢二百二十四貫七百�文。【﹝底本作「�文」﹐缺一字﹐庫本同﹐崇抄作「二文」﹐據補。﹞】

福淸﹕一百九十四戶。產錢一百六十三貫五百五十六文。

長溪﹕一百三十四戶。產錢七十九貫六百八十一文。

古田﹕一百六十一戶﹐產錢一百二貫四百八文。【﹝崇抄作「一百三貫」。﹞】

連江﹕九十五戶。產錢九十貫四百八十六文。

長樂﹕七十三戶。產錢五十二貫三百三文。

永福﹕七十戶。產錢七十九貫七百八十四文。

閩淸﹕八十八戶。產錢六十貫八百三十五文。

羅源﹕六十一戶。產錢五十六貫二十八文。

寧徳﹕四十九戶。產錢五十一貫四百四十六文。

已上﹐共爲產錢一千五百九貫七十八文﹐並系舊產﹐除無名寺觀外﹐【﹝底本作「除無宏寺觀外」﹐崇抄同﹐據庫本攺。﹞】上件。可謂盛也巳。

○僧道

《舊記》﹕系帳僧﹐三萬二千七百九十五人。

童行﹐一萬八千五百四十八人。

今﹕系帳僧﹐一萬一千五百三十人。

童行﹐二千九百一十五人。

道士﹐一百七十人。

閩縣

僧﹐一千八百八人。

童行﹐四百八十八人。

侯官縣僧﹐一千九百五十人。

童行﹐五百七人。

懷安縣僧﹐八百七十一人。

三縣道士﹐共一百五十人。

福淸縣僧﹐一千四百人。

道士﹐七人。

長溪縣僧﹐一千二百五十七人。

道士﹐一人。

古田縣僧﹐一千一百一十三人。

童行﹐八百七十八人。

連江縣僧﹐五百八十六人。

長樂縣僧﹐四百九十四人。

童行﹐一十二人。

道士﹐三人。

永福縣僧﹐五百三十二人。

童行﹐二百七十八人。

閩淸縣僧﹐五百六十六人。

童行﹐一百六十七人。

羅源縣僧﹐四百九十二人。

童行﹐一百四十八人。

道士﹐八人。

寧徳縣僧﹐七百六十四人。

童行﹐三百一十一人。

道士﹐一人。

《舊記》謂﹕僧戶與民參半。以今籍較之﹐直民田五之一。今民田若地八萬二千餘頃﹐食民五十七萬九千﹐黃中小老不計。浮屠氏田若地二千餘頃﹐食僧徒一萬四千餘人。是民七人共百畝﹐而僧以二人食之。民產錢八千緡有奇﹐僧寺一千五百﹐不啻當民八之一。以故﹐州常賦外﹐一切取給於僧寺﹐有以也夫﹗

《三山誌》卷第十終

●卷第十一版籍類二

官莊田

○官莊田

官莊田﹕一頃九十畝三角四十六步。

租課錢一十貫二百文足。

官莊園林﹑山地﹑池塘﹑陂堰等﹕

一千五百七十頃八十四畝二角二十四步。

租課錢五十五貫五百四十七文。

閩縣﹕園地﹐四十畝三十六步。

租課錢﹐一十七貫六百四十一文足。

懷安縣﹕田﹐八畝二十四步。

租課錢﹐三貫文足。

園地﹐一頃二角四步。

租課錢﹐三貫八百七十九文足。

福淸縣﹕園地﹐二十二頃八十七畝三角二十步。

租課錢﹐四貫八百四十文足﹐大麥三斗一升。

長溪縣﹕田﹐十八頃一十八畝二十步。

租課米﹐三石六斗。

園地﹐一頃三十畝二角四十四步。

租課錢﹐一貫六十五文足。

古田縣﹕田﹐九十四畝五十五步。

租課錢﹐三貫二百文足﹐米﹐一斗。

園地﹐一十六頃七十一畝三角一步。

租課錢﹐六貫五百二十文足。

連江縣﹕園地﹐六百四頃四十九畝二角五步。

租課錢﹐一十貫八百五十文足。

長樂縣﹕園地﹐九百二十頃三十六畝三角二十七步。

租課錢﹐一貫一百一十文足。

羅源縣﹕田﹐二畝二角五十六步。【﹝底本及庫本﹑崇抄於田畝數後﹐皆不系租課錢數。﹞】

園地﹐七十五頃三角一十六步。各無人承佃。

寧徳縣﹕田﹐六十七畝三角一十一步。

租課錢﹐二貫文足。米﹐七石三斗五升。

園地﹐二頃六十五畝一角四十一步。

租課錢﹐五貫六十文足。

初﹐僞閩時﹐官莊田地一千一百一十頃八十二畝。配納人戶租米﹐八萬一千二百四十八石有奇。

太平興國五年﹐𨿽詔與私產均作中﹑下定稅。是時﹐尙給戶帖﹐未許爲永業。【租米數﹐見《墾田》。】淳化五年﹐李偉請鬻官田﹐乃遣張延熙赴州估賣﹐尋已之﹐令佃者仍舊佃蒔﹑輸租。大中祥符六年﹐轉運使王贄言「建﹑劍﹑漳﹑泉﹑汀﹑邵﹑興化七郡【﹝底本作「汀郡興化」﹐據崇抄攺。﹞】官田皆課租﹐惟福州止同私產輸稅﹐請依漳﹑泉例課一色斛斗﹕上田畝九斗﹐中田﹑上園畝六斗﹐下田﹑中園畝四斗五升。歲總羨米﹐度可得五萬餘石。明年﹐王平奏﹕「福州舊隸兩浙﹐與漳﹑泉事體不同。租課﹐自太平興國五年﹐已經朝省均定。【漳﹑泉﹐僞命日﹝「僞命」﹐指吳越國政令。﹞徵科。歸屬本朝﹐未經均檢。】今王贄請﹕輸二稅外﹐益納租米﹐乃是額外增稅。且﹐州官私田園總一萬五千餘頃﹐年徵米一十萬二千餘石。其間﹐輸送尙恐不前﹔若將官莊一千二百餘頃攺徵租米五萬九千餘石﹐其田比之都額頃﹑畝﹐才十分之一﹐則是六倍徵利﹐�重科紐。【﹝底本作「則是六倍徵利�重科紐」﹐缺一字﹐崇抄同﹐庫本作「而徵收之重六倍科輸」。﹞】伏維軫念遠方﹐矜其重賦﹐許從舊貫。」詔可之。天禧四年﹐轉運使方仲荀言「福州官莊田﹐自來給與人戶主佃﹐止納夏秋二稅﹐【﹝底本作「夏秋�稅」﹐缺一字﹐崇抄作「夏秋稅」﹐據庫本補。﹞】更不他輸物色。【原夏稅錢五百二十五貫二百八十�文足。﹝底本作「八十�文足」﹐缺一字處﹐庫本作「一」﹐崇抄作「七」。﹞】秋稅米九千四百九十八石有奇。向𨿽經朝省均定。【﹝底本作「鄕𨿽經」﹐他本同。按﹕「鄕」與「向」通﹐徑攺作「向」。﹞】緣百姓私產並用貲買﹐旣輸稅又充色役﹔佃官莊戶﹐乃是請射成熟田地耕作﹐復免隨例差徭﹐深見虧官。請估價﹐許原佃者承買﹐【﹝底本作「佃者承員」﹐據崇抄﹑底本攺。﹞】與限二年償。所得估值﹐度可三十萬緡。」不從。旣而﹐復委尙書屯田員外張希顏依漳﹑泉例均租。總得米六萬五千一百二十石有奇。尋下詔﹕「國家無急蒸黎﹐常輕賦斂﹐豈令遠俗重此科輸﹐宜特予以推恩﹐【﹝底本作「宜特�於推恩」﹐缺一字﹐崇抄作「宜特予於推恩」﹐據庫本補。﹞】且並從於舊貫。可令福州佃官莊戶依舊佃蒔﹐更不課租。」五年﹐前福建提刑王文震奏﹕「福州佃官田戶﹐𨿽系屯田名目﹐只依二稅催科﹐產錢不計少多﹐倒免門役差遣。臣管見﹕屯田戶旣特免租課﹐又不追田價﹐卽與平產人戶田業無殊。欲乞削去屯田名目﹐割歸稅簿催科﹐止當門役。」省司議﹕「名目依舊屯田﹐不得充爲永業﹐其差遣宜依平產人例。」有旨﹕「依天聖三年張希顏請﹕『福﹑建七州官莊並各輸租﹐惟福州獨依私產﹐復免差徭﹐豈非倖民﹖乞依臣先來均定租米。』胡則奏﹕『當州官田已奉敕均定與私產雷同催科﹐已經四十六年。若依張希顏所奏﹐攺納租米﹐且官田咸蒸瘠薄者多﹐肥濃浚壤者少。地臨巨海﹐夏秋之間﹐海潮颭風﹐漂蕩流落﹐州縣難於催督﹐乞仍納二稅﹐不輸租課。」於是﹐朝廷更令方仲荀分析利害。仲荀遂申前請。乃令屯田員外郎辛慶忌﹐復括十二縣官莊屯田一百四所﹐成熟田園一千三百七十三頃八十四畝一角三十八步。佃者二萬二千三百二十七人。【原無正田﹐先定二稅。止有閩﹑侯官﹑懷安﹑閩淸﹑永福﹑古田﹑寧徳七縣田園十分中﹐內五分中﹐五分下﹔﹝底本先作「內五分下」﹐又旁注添補成爲「內五分中五分下」﹐庫本﹑崇抄只作「內五分下」﹐依底本所校。﹞長樂﹑福淸﹑連江﹑羅源﹑長溪五縣皆下品十分中﹐內三分中﹑七分下。】估值可三十五萬二千一百餘緡。省司議﹕「佃戶二稅外更納所買田價﹐恐難以依限督納﹐乞減所估分數﹐仍展年償。」明年﹐有旨﹕「與減三分之一﹐償限三年。」六年﹐章頻奏﹕「福州官田﹐估計價錢三十五萬餘﹐人餘一分﹐錢一十一萬七千三百餘緡﹐減放外有二分。合納錢二十三萬四千七百餘緡。隨三年夏秋二稅作六限催科。錢數浩大﹐督輸嚴峻。有佃戶九百餘人訴稱貧乏﹐無可輸償﹐願還田別召買者。內五百餘戶已納過一限錢﹐爲次限急迫﹐願以所佃田及已輸錢﹐並入還官。計今年在冊官田已納緡錢一十萬六千三百有奇﹐【﹝底本作「計今年�冊已納……」﹐庫本作「計今年官田已納……」﹐據崇抄補攺。﹞】尙有未納一十二萬八千四百﹐望賜蠲除﹐則二萬餘家庶獲存濟。」詔州具「納」﹑「欠」五等數目以聞。州奏﹕「前已納一十萬九千五百六十六緡有奇﹔願退不買田﹐四千七百五十緡﹔歲終又納四萬二千七百九十三緡有奇﹔未納錢﹐尙七萬七千八百餘緡。」有旨並與除破。明年﹐州奏﹕「頃所鬻田﹐已輸錢足人﹐合給《契》與執爲永業。其退還官﹐及後來承買未曾償直等﹐欲仍舊拘籍﹐歲輸二稅。」省司議﹕「令已納外欠人﹐並與除放﹐出給戶帖。其退還田土及全未納戶﹐仍舊理納租課。」於是﹐轉運司盡括諸縣退佃並不納價錢白腳戶六百六十九。田園五十九頃六十畝﹐計輸米二千九百一十二石有奇﹔除五百四十石折納二稅原額﹐【﹝底本作「祈納」﹐庫本作「所納」﹐據崇抄攺。﹞】總合輸租米二千三百七十二石。十年﹐鄭載奏﹕「本州官莊肥濃地土各有承買。其退納田土﹐並是枕海鹽蒸瘠薄之地﹐年收夏秋二稅﹐尙憂不辦。以此﹐人情退納還官。今復輸租米﹐【﹝底本作「今紅輸租米」﹐崇抄作「今輸租米」﹐據庫本攺。﹞】不惟數目至多兼窘民﹐的難了納﹐但有虛數系簿﹐枉行科較。乞賜蠲免。」詔可之。於是﹐國初以來﹐官莊已鬻及通納田土﹐並爲民永業﹐不復議輸租矣。

至天聖之後﹐沒納田產入官浸多﹐率爲豪右冒占。慶曆三年﹐前轉運使呂紹寧上言「福州官田多爲豪右蓄獘﹐乞根檢重估﹐別定稅數﹐當增賦不少。仍可入貲十萬餘緡。」明年﹐三司戶部奏﹕「福﹑泉﹑漳州﹑興化軍莊田﹐歲輸米一十二萬一百餘石﹐從來增助諸州逐歲軍儲﹐今若依紹寧所請﹐歲總輸米止可四萬四千餘石。深虧官數﹐【﹝底本作「�虧官數」﹐崇抄作「卻虧官數」﹐據庫本補。﹞】乞仍舊租佃輸課。」從之。嘉祐二年﹐詔﹕「沒官﹑戶絕田土﹐輸課別儲一倉﹐名曰廣惠﹐以備賑濟。」熙寧二年﹐住撥入廣惠倉。十年﹐以沒官莊產出賣。崇寧三年﹐住賣。拘收租課充「外學」支費。五年﹐拘學費田產入常平司﹐尋令召賣。政和元年﹐臣寮言「天下系官田產﹐在常平司有出賣法﹐如折納﹑抵當﹑戶絕之類是也﹔在轉運司有請佃法﹐如天荒﹑逃田﹑省莊之類是也。自餘閒田﹐名類非一﹐𨿽間有出鬻﹑請佃﹐多爲豪右侵冒﹐望命官總領﹐除贍學﹑給賜沿邊州縣官田外﹐悉召承買。」令戶部侍郎範坦措置總領。明年﹐言者謂﹕「系官田業﹐【﹝崇抄作「田產」。﹞】法度具在﹐有司治之。若禁令修而斂取以時﹐則其利爲無窮﹔今不修禁令﹐不督有司﹐一旦盡鬻之﹐俾膏腴土田爲有力者締結收置﹐而荒田冷薄無用之產﹐徒費帳籍。且張官置吏召賣田宅﹐有傷國體。竊聞﹐福﹑建等處皆以爲非便。旣致煩擾﹐減落上供﹐又易租爲稅﹐其失數倍。福建路嘗言﹕屯田官莊出租一十九萬七千餘石﹐居一路賦稅六分之一﹐如悉估鬻﹐必誤軍儲。乞寢之。」遂降禦筆﹕【其略云「祖宗以來﹐田之公者爲屯田﹑爲官莊﹐養民兵﹐居熟戶﹐於以資助經費﹐﹝底本作「攻助」﹐崇抄同﹐據庫本攺「攻」爲「資」。﹞藩衛邊部。乃者﹐有司建言﹕『系官田宅﹐一切鬻賣。』苟目前之利﹐廢長久之策﹐豪彊兼並﹐佃戶失業。昨﹐範坦所出賣官田宅﹐劃一更不施行。」】「總領﹑措置官吏並罷。已買田宅﹐給還原納價錢﹐其田宅卻拘入官。原佃賃人願依舊佃賃者﹐聽。余依元丰法。」【元丰令「諸田宅入常平司者﹐召人承買。其省莊退田﹐並不出賣。」】紹興二年﹐復議出賣﹐尋寢。五年﹐朝廷以謂﹐發兵﹐費不貲。或請賣官田﹐不特濟用度﹐而於民亦不爲無補。且產錢舊額以沒納銷落。𨿽官自常產之外﹐得佃戶年租﹐而課利悉歸豪右科料﹐特促貧弱。今出沒納田散賣﹐【﹝底本作「今出沒納曰散賣」﹐崇抄同﹐據庫本攺。﹞】民間得田優產﹐以補舊額。且示國家抑兼並﹑行寬卹之意。於是﹐遂以系官田舍及不系出賣者﹐並委諸路提刑總制﹐措置出賣。【﹝底本止至「措置出賣」﹐以下脫簡約一頁﹐直至卷終﹐庫本同﹐崇抄有下文﹐據補。﹞建炎元年﹐罷提舉常平司﹐歸提刑司。】若系獨賃及三十年以上﹐卽十分其價與減三分。是歲﹐鬻錢三十五萬餘緡。知閩縣李汝明以率先措置﹐賣緡錢一十二萬﹐推賞。十三年﹐省司又以未售田產增租三分。常平司奏﹕「州縣未賣田地﹐髙仰﹑瘠薄﹐望予減一分半或二分。」省司議﹕「福建土產與他州膏腴等處不同﹐與增租二分。其錢﹐作總制窠名起發。」【十四年﹐請佃官田﹐依承買發輸牙契錢。】二十年﹐以沒官田土率豪右倖占﹐復相剗佃﹐詞訟不已。乃拘入常平﹐不許人承佃。尋以拘入田土募人佃賃﹐依民間定租。畝﹐米一石與減二分。所貴服田力穡之人得以耕種﹐不致獨歸有力之家。二十八年﹐言者請盡鬻常平官田以助經費。乾道八年﹐復詔諸路常平司根括本州所沒官田﹑園﹑屋舍﹐總一千九百九十六頃六十六畝四十九步。已賣﹐四百二十三頃八十八畝一角四十步﹐爲錢二萬八千五百八十七緡有奇﹔未賣﹐一千五百七十二頃七十七畝三角九步。淳熙四年﹐住賣。今承佃所輸如前數云。

《三山誌》卷第十一終

●卷第十二版籍類三

贍學田

職田

沙洲田

海田

○贍學田

舊管﹕

田七十六頃七十八畝一角一十四步。

園地﹑山林﹑屋基埕﹑池塘阪等一百二十五頃四十五畝二角三十二步。

房廊屋六十八間。

屋地基一十二所。

續添﹕

田園﹑沙洲地一十七頃五十畝三角三十八步。

屋一十八所。

庵基地一所。

租課錢﹐四千二百七十七貫六百二十九文足。

房廊屋地基錢四百二十九貫二百六十文足。

白米﹐二千四十三石五合。

糙米﹐二百九十九石八斗八升九合。

豆﹑麥﹑雜子﹐一百三十四石五斗八升。

閩縣﹕

田﹐一十四頃二畝三角五十九步。

園地等﹐二十八頃六十一畝二角。﹝底本作「�十八頃」﹐缺一字﹐據庫本補。﹞

租課錢﹐一千四百五十九貫二十九文足。

白米﹐四百六十五石四斗七升。

侯官縣﹕

田﹐一十四頃一十九畝一角五十一步三分。

園地﹐三十二頃四十六畝一角五十八步七分九釐。

租課錢﹐一千三百九十六貫三百六十文足。

白米﹐六百六十五石八升三合。

糙米﹐二十二石六斗。

懷安縣﹕

田﹐四頃三十�畝一角三分一釐。

園地﹐二十三頃六十三畝一十七步四分一釐。

屋基地﹐一所。

租課錢﹐一百三貫九百三十九文。

白米﹐二百二十石三斗。

糙米﹐二十四石四斗九升二合。

谷﹐五十五石六斗。

小麥﹐一石七斗六升六合。

紅豆﹐八斗八升八合。

福淸縣﹕

田﹐二頃七十畝五十步。

園地﹐三頃二十畝一角三十一步。

租課錢﹐一十九貫二十六文足。

白米﹐一百四石四斗一升。

糙米﹐一斗。

大麥﹑占谷﹑黑豆﹐共五十三石九斗六升七合。

長溪縣﹕

田﹐四頃二十六畝一角一十八步。

園地﹐二十二頃八十三畝二角四十一步五分二釐。

租課錢﹐六十二貫八百七文足。

白米﹐八十七石三斗三升三合。

古田縣﹕

田﹐二十八畝四十二步四分。

園地﹐一角五十四步九分。

租課錢﹐二十五貫二百八十文足。

白米﹐一十一石二斗九升。

連江縣﹕

田﹐八十八畝三角三十五步。

園地﹐一頃四畝三角三十三步。

租課錢﹐四貫一百八十文足。

白米﹐三十九石一斗六升二合七勺。

長樂縣﹕

田﹐一十六頃三十七畝一角一十一步四分八釐。

園地﹐一十三頃六十畝三角四十二步二分四釐。

租課錢﹐九百六貫九百八十八文足。

麥﹑豆﹑谷﹐一十九石八斗七升二合二勺。

糙米﹐一百六十石九斗六升七合。

上艸﹐二千六百五十束。

麻皮﹐一十八斤。

永福縣﹕

田﹐二頃九十畝四十二步。

園地﹐七頃七十四畝二角五十八步。

租課錢﹐三貫七百三十七文足。

白米﹐一百三石七斗一升。

閩淸縣﹕

田﹐九十九畝三角五十三步九分五釐。

園地﹐五頃二十四畝二角三十六步八分。

租課錢﹐一貫六百一十三文足。

白米﹐二十四石一斗九升八合。

油麻﹑靑豆﹑粟谷﹑大麥﹑芋﹐共一石九斗四升。

茭艸﹐三束。

羅源縣﹕

園田﹝底本作「園田」﹐蓋合園與田之數﹐庫本﹑崇抄皆作「園地」。﹞﹐一頃五十畝三角四十一步。

租課錢﹐一貫九十二文。

寧徳縣﹕

田﹐一十三頃九十六畝三角三十八步。

園地﹐一十四頃八十四畝一角一十四步。

租課錢﹐八十九貫二百一十四文足。

白米﹐一百四十五石。

芋﹑稜﹑谷﹐共五斗五升。

本學舊房廊屋﹐六十八間。屋地﹐一十所。屋檐地﹐一片。火巷地﹐一段。

新收住屋一十八所。

年抽地課錢﹐四百二十九貫二百六十文足。﹝底本作「年抽地課錢」﹐庫本作「年地課錢」﹐崇抄作「年納地課錢」﹐復補注「抽」字﹐去「納」字。文末﹐底本作「六十足」﹐庫本作「六十文足」﹐崇抄作「一十六足」。﹞

皇朝景祐四年﹐通判謝微攝州事﹐始表建州學﹐仍請賜田五頃。詔下﹐微尋罷去。【﹝底本作「微連罷去」﹐崇抄同﹐據庫本攺。﹞】康定二年﹐沈都官邈遂增田﹐充所賜數。熙寧三年﹐詔列郡修辟學館﹐其都府置學官者﹐給公田十頃﹐著爲令。元丰初﹐孫司諫覺守是邦。會安福寺僧犯法﹐籍沒其田﹐請於朝﹐以資養士。凡田占閩﹑侯官﹑懷安﹑永福﹑長樂五縣﹐【﹝底本作「凡田古」﹐庫本同﹐據崇抄攺。﹞】收租凡一千二百斛﹑緡。崇寧三年﹐行三舍法﹐合一千二百餘人﹐詔撥諸系官田宅﹑常平﹑戶絕等田﹐以充學費。五年罷。尋復。政和中﹐田一千三頃三十畝﹐房廊三百一十四區﹐錢一萬七千四十四貫一百二十五文﹐米四千九百二十九石五斗八升。宣和二年﹐復科舉取士﹐除舊贍學田產存畱外﹐余增置者﹐並拘入常平。紹興九年﹐張丞相浚始至﹐以福唐儒學最盛之地﹐三歲應詔﹐蓋八千餘人﹔而以春秋求補入學者幾半﹐所給生員乃不滿二百人。舊所賜田多濱海﹐往往數爲水漂沒﹐不足以稱朝廷加惠學者之意。【﹝底本「漂沒」下作「舊���不足……」缺三字﹐庫本﹑崇抄皆無「舊」字及缺字﹐徑以「不足……」接上文。疑有「舊贍學田」四字﹐暫無從校﹐姑從二本所攺。﹞】願以田之在官者﹐增給之。奏入﹐未報。明年﹐復上言「寧徳有浮屠氏田十三頃六十有二畝﹐籍沒歲久﹐乞以其田爲賜。」詔從之。【﹝底本作「其田爲��從之」﹐缺二字﹐庫本作「其田爲學田從之」﹐據崇抄攺補。﹞】會朝廷用兵﹐有旨鬻官田以給軍食。復以帥司錢二百萬﹐易閩縣鼓山裏洲田二頃九十畝有奇入於學。於是增養生員二百四十人。歲月滋久﹐學田浸虧﹐庖廩不繼。乾道攺元﹐有以侵田二十三條﹐告王參政之望者﹐公按圖籍復舊疆﹐許民實封增佃﹐歲獲租三千緡。以公帑之餘﹐復貿閩﹑侯官﹑懷安三邑官田六頃﹐屋一十八所。閩之民有盜買舊學田一頃六畝者﹐檄本學以其直取之﹐及先籍黃冠私田幾六十畝﹐歲獲通千緡﹐並歸於學。乃益養士至三百人。教授馮攄以新舊產若租之數﹐總爲一籍上於郡﹐而以其副一畱於學﹑一藏之以授代者﹐使相授受﹐又疏其凡刻於碑陰雲﹕「一﹑諸縣舊管﹕田七十三頃二畝三角三十八步﹔塘田三頃七十五畝一角三十六步﹐未經起租﹔園地六頃六十三畝二角二十三步﹔山林八十九頃四十五畝二角二十二步﹔屋並屋地基六十三畝三角四十六步﹔地並土地二十一頃一十八畝四十二步﹔【﹝底本作「二十�頃」﹐缺一字﹐據崇抄補「一」字。又句首當有脫字﹐無從校。﹞】艸地﹑艸埕三頃九十五畝二角一十步﹔池塘一十八畝三角二十步﹔泉阪﹑荒阪三頃三十九畝二角四十六步﹔水坍﹑水浹一角三步。已上﹐原舊管﹕租課錢一千二百一十貫四百五十文足﹐白米一千九百二十九石八斗八升七合﹐糙米二百四十五石九斗八升九合﹐豆﹑麥﹑雜子七十八石九斗三升。增復租課錢一千九百三十四貫二百五十九文足﹐白米一百一十三石一斗一升八合﹐糙米五十三石九斗。一﹑本學額管房廊屋六十八間﹐屋基一十二所。已上﹐年管租錢二百六貫九百文足。一﹑紹興三十年﹐沒納道士施紹達私置田園屋地五十六畝三角六步。年納錢七貫九百文足﹐谷五十五石六斗。一﹑乾道二年﹐根復到林沖﹑楊寅之等﹐冒占本學田園一頃三十步﹐艸地五頃八十五畝三角三十九步﹐白泥沙地三頃一角一十五步。已上增復到租課錢四百六十四貫。原舊只系林沖納錢一十五貫七十文﹔今來﹐根增復到上項錢數。一﹑乾道二年﹐使府給錢置待任裏洲地一頃六畝二角四十步﹐年納租課錢一百六十八貫三百八十二文足。平湖洲官地五畝二十八步﹐田六畝二角一十二步﹐年納租課錢二百四十貫文足。盛宏田園五十九畝一角四十八步﹐及屋一十八所﹐庵基地一所﹐年納租課錢三百七十五貫文足。已上新置三項﹐共管租課錢七百八十三貫三百八十文足。」

越八年﹐民有妄訟於漕臺﹐冒占吳肇洲地。吳肇洲者﹐卽前項林沖等冒占田。先是﹐吳肇請佃﹐因名。漕檄懷安尉檢視。尉受吏欺﹐以洲旣落江告。漕憑尉狀﹐給地與妄訟者。未幾﹐呂提刑企中攝漕事﹐按知吳肇洲舊爲學田﹐異時尉鹵莽視。乃究極本原﹐擇能吏﹐核得實。由是洲復隸學﹐置妄訟者於罰。吏之受賄誣罔者﹐並加罪。又疏其斷之之由聞於朝。士論快之。教授諭良能記其事。

○職田

職田二十一頃九十畝一步。

園九百四頃九十四畝一角五十三步。

田﹐舊二十二頃六十六畝一角二十七步。今系淳熙五年提刑衙提制到數。

園﹐舊九百五頃七十九畝一角五十五步。今系淳熙五年數。

知府衙﹕田﹐一頃八畝五十四步。山地等﹐八百七十頃四十八畝二角四十步。

運使東衙﹕田﹐二十一畝一角五十九步。園地﹐一十六頃六十八畝二十九步。

運使西衙﹕田﹐一頃二十四畝九步。園地﹐一頃七十二畝一角三十步。

運使東衙﹑西衙﹕田一頃八十四畝三角八步。園地六頃四十九畝三角三十二步。

提舉常平茶事衙﹕田﹐三頃八十二畝一角四步。園地五頃八十八畝一角二十步。

提舉市舶衙﹕田三頃一十九畝一角一十九步。

東通判﹕田﹐一頃九十九畝一十一步。園地﹐一十六畝二角一步。

西通判﹕田﹐三頃二畝二角二十二步。園地﹐一頃四畝二十步。

運管衙﹕田﹐五十五畝三角一十五步。園地﹐二畝二角五十步。

運幹﹕田﹐一頃七十一畝三角三十三步。園地﹐八十畝一角一步。

帳管﹕地﹐一十五畝一角一十三步。

常平提幹﹕田﹐七十六畝三角三十八步。

茶提幹﹕田﹐一頃四十一畝一角三十二步。

簽判﹕園地﹐五十七畝三角五十一步。

節推﹕田﹐二十二畝一角七步。園地﹐九十畝二角六步。

租課錢一千二百二十四貫五百八十文足。

米四百二十一石四斗三升六合。

外﹕大麥﹑占谷﹐三十九石六斗七升九合。

芋﹐二斗。

稜米﹑粟米﹐各五斗。

麻皮﹐一十三斤。

閩縣﹕

知府衙田﹐二畝三十步。地﹐四畝一角二十一步。

運使東衙﹑西衙田﹐一頃五十二畝一角三十一步。地﹐六頃三十三畝三角二十二步。

提舉衙田﹐二畝一角。地三畝一角三十步。

東通判廳田﹐一頃七十九畝一十一步。地﹐一十六畝二角一步。

西通判廳田﹐二頃一十四畝一角六步。地﹐六十四畝二角五十二步。

帳管廳地﹐一十五畝一角一十三步。

運幹廳地﹐一十七畝二角一十九步。

計﹕田﹐五頃五十畝一十八步。

地﹐七頃五十五畝二角二十八步。

每年租課錢﹐七百六貫九百一十五文足。米﹐二十石六十三升。靑麻皮﹐一十三斤。

侯官縣﹕

提舉衙田﹐一頃九十六畝一角九步。

地﹐一頃五十六畝二角二十三步。

運使東衙地﹐一十四頃七十五畝三角一十二步。

運使西衙田﹐一頃二十四畝九步。地﹐一頃二十七畝三十步。

西通判田﹐八十八一角一十六步。地﹐三十九畝一角二十八步。

簽判地﹐三十三畝三角五十一步。

節推田﹐二十二畝一角七步。地﹐九十畝一角六步。

計﹕田﹐四頃三十畝三角四十一步。

地﹐一十九頃二十三畝三十步。

每年租課錢﹐二百九十二貫三百一十六文足。

米﹐四十二石一斗八升一合。

麥﹐一十石六斗。

懷安縣﹕

運使東衙田﹐九畝三角三十一步。地﹐一頃七十四畝三角五步。

運幹田﹐一頃四畝一角二十三步。

總計﹕田﹐二頃八十八畝三角五十九步。

地﹐上頃。

每年租課錢﹐一十一貫八百文足。米﹐六十石三斗二升八合。

福淸縣﹕

知府衙田﹐一十一畝一角二十二步。地﹐三十六畝三角四十四步。

運使東﹑西衙田﹐二十畝三角二十五步。

提舉田﹐一頃一十五畝二角一十八步。地﹐四十四畝四十五步。

提舉市舶衙田﹐二頃二十三畝二角四十六步。

運管廳田﹐四十五畝四十五步。

運幹田﹐三十四畝一十步。

簽判地﹐二十四畝。

計﹕田﹐五頃二角三十六步。

地﹐一頃五畝二十九步。

每年租課錢﹐二貫六百二十七文足。

米﹐一百一十二石九斗九升五合﹔

穀﹑麥﹐二十六石八斗八升。

長溪縣﹕

知府衙田﹐一十二畝三角五十步。地﹐一頃三十二畝二角五步。

運使東衙田﹐一畝。地﹐一十畝三角。

運使西衙地﹐四十五畝一角。

提舉衙田﹐四十五畝二角三十步。地﹐一頃七十二畝二角三十三步。

提舶田﹐四畝六角三十六步。

常平提幹田﹐四十三畝六角四十七步。

計﹕田﹐七十八畝四十三步。

每年租課錢﹐二十六貫六百六十二文足。

米﹐一十七石七斗七升一合。

古田縣﹕

知府衙田﹐二十六畝三角一十三步。

地﹐五十五畝七步。

運使東衙田﹐一十畝四步。地﹐六畝三角一十二步。

運幹田﹐一十五畝三角二步。

常平提幹田﹐四十二畝九步。

計﹕田﹐九十四畝一角二十七步。

地﹐六十一畝三角一十九步。

每年租課錢﹐七貫二百八十五文足。

米﹐二十八石四斗六升。

連江縣﹕

知府衙田﹐一畝二角五十二步。

提舉田﹐八畝三角一十五步。

運使東﹑西衙田﹐二畝二角二十四步。

運幹田及地基﹐一十七畝二角四十八步。地﹐六十三畝六角四十二步。【﹝底本作「六角」﹐崇抄同。按﹐四角爲一畝﹐無六角之理﹐疑誤。﹞】

計﹕田﹐三十畝三角三十九步。

地﹐六十二畝二角四十三步。

每年租課錢﹐一十四貫一百七十七文足。

米一十三石七斗六升九合。

長樂縣﹕

知府衙地﹐六畝三角四十三步。

提舶田﹐九十畝三角五十七步。

運管田﹐六畝三十七步。

常平提幹田﹑地﹐二十一畝四十二步。

茶幹田﹐二頃四十一畝一角三十二步。

計﹕田﹐三頃五十九畝二角五十一步。

地﹐六畝三角四十三步。

每年租課錢﹐五百八十五文足。

米﹐一百石六斗七升。

大麥﹐一石五斗九升九合。

永福縣﹕

知府衙田﹐一畝二角二步。

地﹐八百六十八頃一十一畝二角四十步。

每年租課錢﹐一十九貫五百六十文足。

米﹐六斗四升八合。

閩淸縣﹕

知府衙田﹐一畝三角五步。

提舉衙田﹐一十三畝一角五十六步。

地﹐一頃三十八畝五十八步。

計﹕田﹐一十五畝一角一步。

米地﹐上頃。【﹝底本及崇抄﹑庫本皆作「米地上頃」﹐疑「米」字衍誤。﹞】

每年租課米﹐五石五斗五升。

糙米﹑【﹝底本作「糙米」﹐庫本﹑崇抄皆作「粒米」。﹞】粟米﹑谷﹐五斗。芋﹐二斗。

羅源縣﹕

提舉衙地﹐七十二畝一角一十一步。

運使西衙田﹐八畝三角五十八步。地﹐【﹝底本作「五十八米地……」﹐崇抄作「五十八步米地」﹐庫本作「五十八步地……」﹐據庫本攺。﹞】一十六畝一十步。

運使東衙田﹐一角一十四步。【﹝底本作「一角一十四步」﹐崇抄﹑庫本皆作「一角二十四步」。﹞】

運管田﹐四畝一角五十六步。地﹐二畝二角五十步。

計﹕田﹐一十四畝一十八步。

地﹐九十一畝一十一步。

每年租課錢﹐三貫八百一十文足。

米﹐五石八斗六升﹔大麥﹐六斗。

寧徳縣﹕無。

唐武徳初﹐制內外官各給職分田。五代浸廢。皇朝咸平元年﹐始復置職田﹕大藩四十頃﹐次藩三十五頃﹐【﹝底本作「三十五頃」﹐庫本同﹐崇抄作「二十五頃」。﹞】防禦﹑團練﹑州三十頃﹐以下各有差。天聖七年﹐晏殊議停罷﹐又明年﹐復舊。慶曆六年﹐更定﹕藩府二十頃﹐節鎭十五頃余﹐州十頃。本州職田﹐大率不能如制﹐姑存之。

○沙洲田

沙洲田二百七十一頃九十八畝二角十三步。

閩縣﹕一百三十一頃二十畝。

侯官縣﹕二頃六十一畝三十四步。

懷安縣﹕一百三十八頃一十七畝一角三十八步。

紹聖《常平興修法》﹕「陸可爲水﹐水可爲陸﹐海退﹑泥淤﹑沙塞﹐瘠田可變膏腴之類﹐許民陳請﹐依法成田請稅。」大觀元年﹐提舉學事朱英括本州江漲沙田一百四十頃﹐請於朝。有旨本路興學以來﹐應沙田並隸學事司。紹興五年﹐提刑司奏﹕「漳﹑泉﹑福州﹐興化軍﹐各有海退淤田﹑江漲沙田﹐豪勢之家詭名請射﹐【﹝底本作「形勢之家」﹐崇抄先書「形勢」﹐復添攺作「豪勢」﹐據攺。﹞】歲有增廣﹐未嘗自陳﹐或已請稅﹐不登載簿籍者﹐乞檢量出賣。」十三年﹐常平司請﹕「以紹興五年以來不經增稅﹐及興修田地﹐並賣。」省司議﹕「興修田土﹐惟福州爲多。民方請田時﹐築捍費甚。若須估賣﹐自後水陸可以爲田﹐誰肯興修﹖」乃止。二十九年﹐提刑司奏﹕「本州江海旁﹐有新閃出沙泥田﹐委常平司召賣現佃人。願買﹐與減二分﹔不願﹐以三分與充工本之費。」然是田流復不常﹐東虧西益。落江者﹐往往子孫虛抱稅租。至於僧寺亦有竭力與吏爲市﹐攘奪而不顧者﹐其獘不可勝述也。試具其頃﹑畝於右云﹕

○海田

一千二百三十頃有奇﹐外長五千六百二十丈。

西禪寺﹕蘇溪田﹐一百五頃﹔並園塘三十餘頃。

法海﹕綿村田﹐百餘頃﹐歲入五千斛。

靈石﹕百麟洋田﹐堤長萬有一千尺﹐受種六百斛。

黃攀﹕鄭渚田﹐堤長三千二百餘尺。

香嚴﹕上下洋田﹐堤遊九百丈。

靈石﹕﹝以上「法海」﹑「靈石」﹑「黃攀」﹑「香嚴」等當皆寺名﹐各本皆不加「寺」字。﹞蟹嶼田﹐周圍三千三百餘丈。

寧徳﹕赤鑑門等田千餘頃﹐宣和中流爲海。余見於後水利陂塘門。

初﹐香嚴寺福淸上下洋田與民訟不決。熙寧二年﹐程大卿師孟表其狀於朝﹐明年﹐可其請。今沿海泥淤之處﹐不限寺觀﹑形勢﹑民庶之家﹐與築捍爲田﹐資納二稅。海門鹵入﹐蓋不可種。暴雨作﹐輒漲損。以故﹐田家率因地勢築捍﹐動聯數十百丈。禦巨浸以爲限埢﹐【﹝底本作「限埢」﹐庫本同。按﹐限﹐界也﹔埢﹐墻也。﹞】又砌石爲斗門﹐以泄暴水。工力費甚。然﹐地舄鹵﹐損多而丰少。今福淸視他邑巨剎﹐占籍者蓋多﹐如前數焉。而海中又有放牧地八百里﹐【海壇裏。】皇祐中﹐許民請射如荒田法﹐今或可耕云。

《三山誌》卷第十二終

●卷第十三版籍類四

州縣役人

○州縣役人

衙前八十三人。

初﹐衙前入役﹐曰鄕戶﹐曰押錄﹐曰長名﹔職次曰客司﹐曰通引官﹔優者曰衙職。建隆以來﹐並召投名﹐惟鄕戶﹑押錄﹐【衙前缺﹐卽抽差年滿押錄﹑里正。押錄三年﹐里正二年。替限內﹐各管重難一次。】主持管押官物﹐必以有物力者﹐其產業估可二百緡﹐許收系。更重難日久﹐有勞﹐至都知兵馬使試驗其才﹐遣趁缺與補攝。雍熙三年﹐本州衙前並使院諸色公人﹐總五百四十一人。【咸平年﹐福州主戶三萬戶以上﹐衙前諸色公人共存畱三百五十人。內衙前都押衙以下﹐軍將﹑通引官﹑客司﹑廳子共一百二十人。】後定衙前以二百五十四人爲額。內鄕戶﹐隨事立額。其主持重難及優輕﹐並三年爲界。天聖八年﹐吳思等乞依泉州例﹐二年一替。至和元年﹐前轉運使蔡襄上言「本路差使衙門不均﹐請行重定﹐以產多少﹐均重難分數。產錢五百者﹐定入十九分﹐重難以上﹐遞加至三十三分止。其鄕戶﹐衙前歲以六十六人爲額﹐以十二縣產錢通排﹐共存畱九百九十戶。仍請罷里正﹐以寬衙前歇役年限。」治平元年﹐詔遣職方員外郎方嶠等詣州相度﹐裁損衙前舊額﹐定一百五十六人。詳定所審奏﹕「按令敕﹐以戶口立額﹕福州大藩﹑場﹑務等處﹐所差人數不少。其衙前宜以二百二十人爲額﹐減放三十四人。」【時府亦缺額﹐更不塡補﹐餘二十八人﹐於通引官﹑客司下名內減出。】有旨﹕「現缺六人﹐更不塡補﹐只減放二十人。」於是鄕戶﹐衙前以五十六人爲額﹔押錄﹐衙前五十五人﹔長名﹐衙前六十人﹐客司﹑通引官五十七人﹐【原七十七人﹐減二十人。】凡二百二十八人爲衙前額。熙寧三年﹐鄕戶﹐衙前增爲七十二人。【先是﹐治平三年﹐添漧薑十萬斤﹐增十人。熙寧二年﹐運海口鹽﹐增六人。】明年﹐行募法﹐令民出免役錢。七年﹐州定﹕長名﹐衙前一百一十七人﹔【情願投名﹐不請雇錢。】雇募﹐衙前三十七人﹐內﹕主押綱運﹑搬請官物三十三人﹐主持館驛四人。八年﹐減罷方山﹑太平﹑小若三驛專知三人﹐存畱漁溪一驛﹐每歲增支傭錢。九年﹐裁減長名二十五人﹐存九十二人。元丰三年﹐以募役衙前三十三人並入長名九十二人﹐總一百二十五人﹐均輪優﹑重差使。四年﹐免差年滿押錄。【諸縣得替押錄﹐舊管漧處﹐今現役人兼管﹐仍輪差貼司。】其使星館﹐以閩﹑侯押錄輪兼。元祐初﹐罷募法﹐攺招稅戶投充。【是時﹐攺雇募爲招募。】鄕戶﹐衙前別立法優假之。【如公使庫等。上京綱運之類﹐並別差使臣﹑將校。】其髙彊戶﹐許出助役錢﹐免約重難分數。紹聖初﹐復熙寧法。建炎元年﹐額減三分之一。州﹐一百二十五人減四十二人﹐定八十三人爲額﹕五十三人客司﹐【內十七人權募﹐或充諸廂虞候及非泛差使。】一十人通引官﹐一十人分押衙﹐一十人升職員。

吏人一百人。

建隆四年﹐使﹑州﹑院人吏員缺﹐並募有田產﹑諳公事人充﹔不足﹐則據數均於屬縣曹司正員內差補。開寶六年﹐諸州主戶三萬以上者﹐使院﹑書表司﹑【太上嫌名】﹝勾﹞院﹐【﹝底本作「書�可太上嫌名院」﹔庫本作「書表司勾院」﹐直接揭出「勾」﹐是太上皇趙構的嫌名。今依崇抄作「書表司太上嫌名院」﹐以存原書面貌﹐下同。﹞】共五十人﹔州司三十人。天聖六年﹐【﹝底本作「天聖�年」﹐缺一字﹐庫本作「天聖八年」﹐據崇抄補。﹞】朱諫言「福州抽差曹司﹐許二年一替。因此﹐差役頻並。」尋下轉運司定奪﹕「自後如有缺額及老病不任﹑無子侄可替者﹐【﹝崇抄無「者」字。﹞建隆敕﹕「職級年滿出職﹐許令男﹑侄替」。】與募百姓﹔如委無投充﹐許於中戶以下選差﹐不得更令二年一替。」八年﹐官嵩等以「縣鄕戶差替後行﹐不諳書算﹐若令長充胥吏﹐實爲難堪。」以告轉運司。乃委官體訪﹐下福州均定﹕「抽差復替以二年﹐如縣缺人﹐仍自來體例。」其後﹐始詔﹕「使﹑州﹑院曹吏並許投名﹐取三人以上節級保明﹐充。」【系康定以前敕。】先是﹐本州使院﹑書表司﹑【太上嫌名】﹝勾﹞院﹐二百四人﹔州院﹐三十人﹔總二百三十四人。至是﹐額內一百六十六人﹐系有田產投充﹔三十八人﹐外縣輪差。治平元年﹐方嶠相度﹕「本州主戶九萬八千六百六十六﹐若依條﹐只置五十人。然福州大藩﹐獄訟﹑帳目遣發甚繁﹐實難按條立額。加以所差外縣人吏﹐不諳行移﹐宜撥放歸縣。可存畱長名一百五十五人爲額」。詳定所審覆﹕「恐供應不足﹐增爲一百七十人外﹐其州院三十人內﹐一十二人縣差﹐今並減放﹐撥使院後行充塡﹐候募到代充。」【﹝底本作「代�」﹐庫本作「代者」﹐據崇抄補。﹞】熙寧七年﹐吏額仍舊二百人﹐許投名。元丰二年﹐州院三十人減二十人﹐內存畱四人充塡使院缺額﹐實減一十六人。元祐初﹐行「差役」。州吏額仍舊一百八十四人。三年﹐許不限產稅投充。紹聖﹐復「募法」﹐以一百八十一人爲額。【造帳司在外。】建炎元年﹐減三之一﹐擇無心力及罪過多者罷。州減六十人。三年﹐赦諸不經殘破處﹐【﹝「三年﹐赦諸不經殘破處……」﹐指前一年建州軍亂﹐所未被戰爭破壞之縣。「赦」字疑爲「敕」字之誤。﹞】減三之一。遂再減四十人﹐存八十一人。尋以差使不足請於朝﹐乞將已減人數五分增一。乃增十九人。今總一百人爲額﹕職級二十人﹐【舊法﹐孔目官年滿﹐補攝參軍。後來釐正官稱﹐攺補攝助教﹐願充僧﹑道者聽。】前行四十人﹐後行四十人。

貼司五十人。

建隆初﹐諸州惟有私名書手﹐在京及監司卽置貼司。景徳二年﹐量私名書手人數立額﹐許正行人吏保明籍定姓名。祗應人吏有缺﹐選無過犯者充。元丰中﹐始有攢司﹐【試書算。】又吏人不足﹐聽差貼司權行。紹興五年﹐州﹑縣貼司﹐每案不過五人。二十七年﹐言者請以吏額之半置貼司。本州人吏一百人﹐貼司五十人﹐至今爲額。

造帳司人吏四名。

建隆以來﹐本州以使院人吏有缺﹐抽諸縣曹司充補。治平元年﹐以縣差人率不諳攢造﹐撥放歸縣。熙寧四年﹐諸州募能造帳人充﹐合得職名﹐令專主造帳﹐非造帳月分﹐從其便﹐並優與請給﹐以免役錢支﹐仍各立定限酬賞。元丰二年﹐本州募四人﹐【﹝底本作「本州募人」﹐據崇抄﹑庫本補作「本州募四人」。﹞】並給雇錢。元祐三年﹐罷給﹐聽於吏人內抽差。候滿三年無過﹐轉一資﹐與優輕酬獎一次。

祗候典四人。

初﹐諸縣各遣人吏赴州承領文帖﹐付解子達於縣。熙寧十年﹐以縣務繁﹐並始募祗候典四人。【閩﹑侯官﹑懷安共一名﹐古田﹑閩淸﹑永福共一名﹐連江﹑長樂﹑福淸共一名﹐長溪﹑寧徳﹑羅源共一名。】紹聖﹐減二人﹐後復四人。以使院守缺人充。

散從官六十六人。

初﹐諸州有承符﹑散從﹑步奏官﹐追催公事﹔又有人力當直。並差稅戶或坊﹑郭有行止人﹐二年替。雍熙三年﹐本州步奏﹑散從官二百人。咸平「編敕」﹕「州三萬戶以上﹕節院﹐散從﹑步奏官並雜職總一百人﹔兩使﹑判官﹐人力十五人﹔節察﹑推官﹐各七人。【總不滿二萬戶﹕﹝底本作「×不滿三萬戶」﹐第一字難辧﹐庫本作「照」﹐崇抄作「總」﹐其下庫本﹑崇抄皆爲「不滿二萬戶」﹐姑依崇抄攺。﹞錄事﹑參軍﹐二十五人﹔司法藏﹑司戶事﹐十人。】嘉祐五年﹐州職曹官﹐人力減半。八年﹐散從﹑步奏官﹐州一百人外有雜職。治平元年﹐方嶠相度﹐復並雜職爲一百人。熙寧七年﹐散從官五十人﹐承符三十五人﹐人力增四人﹐【司推廳。﹝底本作「司�廳」﹐崇抄則無此三字注文﹐據庫本補。﹞】總二十五人。三年﹐攺人力﹑承符並爲散從官﹐總一百五人。【四年﹐裁減都監務﹑﹝庫本﹑崇抄皆作「都鹽務」。﹞】銀器﹑賦羽庫等處承符﹑散從六人。元祐﹐一百七人﹐內雜職八人。紹聖﹐雜職外九十九人。宣和三年﹐減曹官當直﹑散從官。建炎元年﹐又減三之一﹐存六十六人。【﹝底本作「存��六人」﹐崇抄作「存畱六人」﹐庫本作「存散從六人」﹐各本不一。按﹐本條開首云「散從官六十六人」﹐當卽建炎總數﹐文中述人數變動﹐自紹聖之「九十九人」至建炎「減三之一」﹐當是「六十六人」﹐亦與前述總數相符﹐因據攺。﹞】至今人數依建炎﹐給錢依元丰。

左﹑右司理院虞候八十人。

建隆四年﹐院虞候依承符﹑散從官例﹐以鄕裏差其節級自轉充﹐三年替歸農。【﹝底本作「贊歸農」﹐庫本同﹐據崇抄攺。﹞】熙寧二年﹐更「募法」﹐以無投充﹐遂於第四等戶差﹐一年替。【﹝底本作「一年�」﹐缺一字﹐據崇抄補。﹞送接司理﹐許差六人。九年﹐攺正﹐各差七人。】元丰至紹聖﹐皆以一百二十人爲額﹐並募投名﹐不給產錢。政和三年﹐獄子給重祿。兩院獄子各六人﹐節級一人﹐半年替。當直司獄子四人﹐一季替。宣和﹐罷重祿。淳熙四年﹐兩院各減二十人﹐令守缺。今兩院總八十人。

雜職十一人。差如院虞候法。

建隆以來﹐三周年替﹐若年滿未願歸農者聽。咸平中﹐並散從官﹑步奏官一百人爲額。嘉祐八年﹐散從官外﹐雜職八人。尋撥放﹐復總爲一百人。熙寧七年﹐散從﹑承符人外﹐雜職六人。九年﹐復八人。紹興二十年﹐增補二人充補散從一十人。【﹝底本作「�補二人充教�一十人」﹐崇抄作「�補二人充�教�一十人」﹐依庫本補攺。﹞】淳熙四年﹐額外補一人。現管十一人。

斗子三十一人。庫子﹑秤子﹑掐子附。

國初﹐斗﹑掐等並選下戶有行止人充。皇祐三年﹐一路徧敕州﹑縣﹐庫﹑秤﹑揀﹑掐﹑倉﹑斗子等﹐原無名額﹑人數﹐但不系創新添置﹐並權存畱。以後不得添置。熙寧﹐本州三十一人﹐並投充﹐不給錢。元祐﹐仍熙寧舊。紹聖四年﹐召保﹐產五十千以上充。今三十人﹐外節級一人。

揀子七人。

景祐中﹐軍資庫所隸揀子二十人。後因婺州奏﹕「揀﹑掐人要須轉密諸路委運使裁減。」本州有畱十人。【﹝各本皆作「有畱」﹐疑爲「存畱」之誤。﹞】熙寧﹐增爲十五人﹐投充﹐不給錢。紹聖四年﹐召保產如斗子法。紹興以來﹐經總制錢隸通判廳﹐自是罕有投充者。乾道九年﹐以諸色錢分爲六庫﹐有司請補揀子六人。淳熙五年﹐增節級一名﹐都轄之﹐三年爲界。今總七人。

欄頭三十人。

至道二年﹐諸路欄頭﹐委轉運使﹑副揀選充塡。咸平三年﹐始招客戶。祥符六年﹐陳堯咨奏請於第五等稅戶差。熙寧七年﹐本州募三十七人。元丰以來﹐不給雇值。紹聖四年﹐充補如揀子法。紹興三十二年﹐【﹝底本作「三十三年」﹐庫本﹑崇抄皆作「三十二年」﹐據攺。﹞】轉運判官陳寺丞彌作巡按﹐減十人。今二十七人﹐節級三人﹐三年爲界。

諸縣人吏一百三十六人。

國初﹐押司﹑錄事於等第戶差選諳吏道者充。遇衙前缺﹐卽抽差年滿押錄。【﹝崇抄作「抽差等滿押錄」。﹞建隆以來﹐諸縣曹司﹐主戶二萬戶以上三十人﹐一萬戶以上二十五人﹐七千戶以上二十人﹐五千戶以上十七人﹐三千戶以上十五人﹐一千戶以上十一人﹐不滿一千戶十人。抽等第戶。﹝底本作「�等第戶」﹐缺一字﹐據庫本﹑崇抄補。﹞】康定二年﹐施昌言奏﹕「縣吏差稅戶﹐多不看文書。乞依州軍例﹐召有產業人投名﹔不足﹐則差。」旣而諸縣後行各抽充州吏﹐以二年替。仍輪上州充祗候典。治平元年﹐裁減吏額﹐撥放五十人歸縣。熙寧十年﹐募祗候典替縣曹司。自是﹐縣吏不復貼差。是時﹐諸縣人吏總一百五十九人。元祐初﹐減七十九人。建炎﹐又減八十人。紹興二十七年﹐增上縣三十人﹐下縣二十人。今總一百三十六人。

﹝諸縣﹞貼司三百十五人。

初﹐諸縣人吏正名外﹐不得更置貼司﹑鈔狀司。景徳二年﹐諸官司私名書手﹐並量人數立額。元丰著令﹐始籍定姓名﹐不得額外私補。人吏有缺﹐與鄕書手以次補充。紹興五年﹐縣貼司每案不許過五人。二十七年﹐增上縣人吏三十人﹐貼司二十人﹔下縣貼司同人吏。今具於左﹝下﹞方﹕【圖表﹐故省略﹐詳情請參看http﹕／／www。fjsq。gov。cn／showtext。asp﹖ToBook﹦4044﹠index﹦107﹠】

國初﹐以中等戶揀差﹐專捉盜賊﹐不許別有差使。除廣南外﹐﹝底本作「除兩南外」﹐據崇抄攺。﹞不得替。【建隆四年敕﹕「一萬戶以上五十人﹐七千戶以上四十人﹐五千戶以上三十人﹐三千戶以上二十五人﹐二千戶以上二十人﹐一千戶以上十五人﹐不滿一千戶十人。」見咸平「編敕」。祥符七年敕﹕「一萬戶以上七十人﹐七千戶以上六十人﹐五千戶以上五十人﹐三千戶以上四十人﹐二千戶以上三十五人﹐一千戶以上三十人﹐不滿千戶二十人。」見慶曆「編敕」。】咸平四年﹐本州請依廣南例﹐三年替。天聖中﹐除廣南﹑川﹑陜三年替﹐余不得替。明道二年﹐範文正公仲淹請﹕「七周年替﹐願畱者聽。」慶曆中﹐除廣南﹑登梓司﹑夔路三年替﹐余不替。皇祐三年﹐轉運司奏﹕「本路與廣南事體不同﹐乞仍舊七年替。」熙寧初﹐許稅戶投名﹐各破雇錢﹐仍選人材少壯者充。元祐元年﹐本路以第一等戶差﹐仍以產錢分上﹑中﹑下三等﹕上戶七年替﹔中﹑下遞減二年。若不足﹐則於次等戶差﹐亦三年替。紹聖﹐復熙﹑丰法。政和中﹐增大縣十五人﹑中縣十人﹑小縣五人爲獄子﹐給重祿。【元丰間﹐縣二千戶以下﹐差一人充獄子﹐半年替。】諸縣各五名﹐節級五名。宣和﹐罷重祿。建炎元年﹐本路增置﹕大縣三百人﹐中縣二百五十人﹐下縣二百人。尋有旨罷招。紹興初﹐十二縣總八百三人。今﹐八百人。【圖表﹐故省略﹐詳情請參看http﹕／／www。fjsq。gov。cn／showtext。asp﹖ToBook﹦4044﹠index﹦107﹠】

建隆以來﹐差第二﹑第三等戶﹐掌追催公事﹐兼催城﹑郭徵科﹐二年替。【建隆四年敕﹕「縣手力。一千戶以上﹕令二十人﹐簿十人。三千戶以上﹕令三十人﹐簿十五人。五千戶以上﹕令三十五人﹐簿十七人。六千戶以上﹕令五十人﹐簿二十人。」】治平元年﹐方嶠相度本州所隸縣人數﹐並如敕令置﹐以溢額裁減之。熙寧中﹐差鄕戶抵替。元祐﹐並雜職爲額。紹聖﹐復熙﹑丰法。雜職在外。崇寧二年﹐增諸縣丞﹐增白直手力總七十七人。【依二年﹐江東路立定﹕「承務郎以上十二人。職官﹐今錄十人﹐判﹑司﹑簿﹑尉七人。」】今總五百十六人。【圖表﹐故省略﹐詳情請參看http﹕／／www。fjsq。gov。cn／showtext。asp﹖ToBook﹦4044﹠index﹦107﹠】

《三山誌》卷第十三終

●卷第十四版籍類五

州縣役人

海船戶

鑪戶

○州縣役人

解子二十五人。

初﹐州公事有文移﹐府望解子﹑腳力等賫以下縣﹐從鄕戶差﹐不立替期。咸平四年﹐州請依驛子例﹐一年替。先是﹐輸納州帑﹐縣各以手力赴郡揀鈔。景祐五年罷差﹐亦令解子傳鈔以下﹐因婺州之請也。治平元年相度減九縣解子十三人﹐存畱十四人。熙寧﹐諸縣總二十八人。元祐﹐三十二人。紹聖﹐復募二十八人。今二十五人。

醫人州三人﹐縣各一人。

嘉祐六年﹐州﹑縣號「當旬醫人」者﹐許於郭下輪差。其外縣醫人聽側近村抽取﹐各不限主﹑客戶﹐仍不得影占州色役。熙寧四年﹐本州相度諸縣醫人如無願祗應處﹐量給傭錢﹐募人充應。諸縣各一人﹐內七人給雇錢。元祐初﹐以第四等戶輪給﹐與免身丁。紹聖﹐閩﹑侯官各增一人。今縣各一人。余雜職以下悉附見於後。【圖表﹐故省略﹐詳情請參看http﹕／／www。fjsq。gov。cn／showtext。asp﹖ToBook﹦4044﹠index﹦109﹠】

渡子﹕熙﹑丰法不載。

連江熙寧﹐江亭渡六人。羅崙渡﹑二人。東岸渡﹑七猴渡﹑船浦頭渡﹑潘渡﹑萩蘆渡。【各一人﹐並七年置。﹝崇抄無「置」字﹐庫本無此注。﹞】

紹聖﹐蘆渡廢。

今﹐六人。

侯官熙寧﹐小若一人。安仁溪口﹑一人。大目渡。【十五人﹐並八年置。】

紹聖﹐移小若﹑安仁二渡並於湯背前置。【仍舊三人。】

今﹐二人。

長溪熙寧﹐鹽田渡﹑【十三人。】飯溪渡﹑【二人﹐並八年置。】

元丰﹐黃崎鎭渡﹑【四人】。深浦渡。【二人﹐並四年置。】

【減鹽田渡二人。】

元祐八年﹐移鹽田渡於浙埭渡置﹐仍舊。一十三人。

今﹐二人。

福淸熙寧﹐城頭渡﹑【二人。】益崎渡﹑【二人。】柯嶼渡。【一人﹐並七年置。】

今﹐無。

古田熙寧﹐淸潭渡。【三人。】

今﹐無。

永福熙寧﹐溪東渡﹑越峯渡﹑五十渡﹑洪面渡﹐【各一人。】重光寺前渡﹐【二人﹐並七年置。】

元丰﹐越峯渡﹐四年﹐罷雇。

閩淸熙寧﹐白塔渡【三人。】天王渡【二人﹐七年置。】

今﹐四人。

寧徳熙寧﹐飛泉渡﹑【十五人。】西碧渡﹑程黨渡﹑西溪渡﹑金溪渡﹑峬溪渡﹑金垂渡。【各一人﹐並七年置。】

元丰﹐深浦渡﹐【二人。】赤鑑門渡。【二人。四年置。是年﹐飛泉渡減四人。】

元祐八年﹐移飛泉渡於蕉門頰。【置十一人。】安樂渡。【一人。】

今﹐深浦渡。【一人。】

耆﹑戶長保正﹑副

國初﹐里正﹑戶長掌課輸﹐鄕書手隸里正。【里正於第一等﹑戶長於第二等差。鄕書手﹐天聖以來以上戶多占色役﹐於第四等差。】耆長掌盜賊﹑煙火之事﹐其屬有壯丁。耆長差第一﹑第二等戶。壯丁差第四等﹑第五等戶。至和元年﹐罷里正﹐增戶長。熙寧二年﹐募耆長﹑壯丁。四年﹐仍舊於本等人戶輪充。五年﹐罷戶長。六年﹐行保甲法﹐始置保正﹑副﹐大﹑小保長﹐譏察盜賊。【﹝底本「機」旁校攺作「譏」﹐庫本仍作「機察」。﹞】七年﹐輪保丁充甲頭﹐催稅。是歲﹐本州總括諸縣耆長四百四十四人﹐壯丁一千五百九十二人﹐鄕書手六十二人﹐等第給雇錢。尋罷募壯丁。八年﹐罷耆長﹐令保正﹑大保長管幹﹐量立傭值﹐別召承帖人隸其下。元丰八年﹐復募耆戶長﹑壯丁。其舊以保正代耆長催稅﹑甲頭代戶長﹑承帖人代壯丁﹐並罷。元祐元年﹐復令戶長催稅﹐凡一百三十人。差耆﹑壯﹐依保正長法。耆長﹐四百四十三人﹔壯丁﹐一千六百一十四人。二年﹐罷保甲﹐猶三年一造簿。紹聖元年﹐耆戶長﹑壯丁復雇募法﹐不許以保正長﹑保丁充代。尋復保正長法。諸縣募雇保正﹑副﹐凡八百三十四人﹔大保長三千五百五十五人﹔催稅甲頭五千二百一十一人﹔承貼人八百二十九人。明年﹐罷甲頭﹐以大保長催稅。其保正長不願就雇者﹐仍舊法募稅戶充耆戶長﹑壯丁。建炎元年﹐罷戶長催稅﹐復甲頭。紹興初﹐拘收耆戶長錢等罷。七年﹐大保長仍舊催科。九年﹐令保正長專管煙火﹑盜賊﹐不得承受文帖及課輸事。十年﹐以耆戶長雇錢充總制窠名。又明年﹐復拘壯丁錢充。三十一年﹐令甲頭催稅。乾道二年罷。四年復。八年罷。至今﹐耆﹑壯並募投名。惟保正長差稅戶如故。【圖表﹐故省略﹐詳情請參看http﹕／／www。fjsq。gov。cn／showtext。asp﹖ToBook﹦4044﹠index﹦109﹠】

在城三縣社首﹑副。初﹐靖康元年﹐詔鄕民丁壯十七社﹐井樓﹑遺愛二門外一社﹐丞差一年。

○海船戶

沿海九縣﹐三百七十三隻。

閩縣﹐八十隻。【甲番三十隻﹐乙番二十八隻﹐丙番二十隻。】

連江縣﹐四十隻。【甲番八隻﹐乙番一十八隻﹐丙番一十四隻。】

侯官縣﹐七隻。【乙番三隻﹐丙番四隻。】

長溪縣﹐七十九隻。【甲番二十五隻﹐乙番二十五隻﹐丙番二十九隻。】

長樂縣﹐一十八隻。【甲番八隻﹐乙番六隻﹐丙番六隻。】

福淸縣﹐百二十五隻。【甲番三十四隻﹐乙番五十三隻﹐丙番三十二隻。】

寧徳縣﹐一十隻。【甲番三隻﹐乙番三隻﹐丙番四隻。】

羅源縣﹐一十隻。【甲番四隻﹐乙番一隻﹐丙番五隻。】

懷安縣﹐四隻。【甲番一隻﹐乙番一隻﹐丙番二隻。】

本州舊有魛魚船﹐以備海道。嘉祐三年﹐蔡密學襄奏﹕「沿海州﹑軍兵士不習舟楫。福﹑泉﹑漳﹑興化有魛魚船及巡檢司船﹐願量與修整﹔舊所無處﹐仍置五﹑七隻。其宣毅兵士差隸巡檢者﹐宜令教習水勢。今閩安鎭所管腳船與州沒入船總三隻﹐海口巡檢所管船與州沒入船總五隻﹐及州舊籍魛魚船一十隻﹐並乞修造。」朝廷可其請﹐仍令置籍。元丰二年﹐令諸路募【廣東﹑西﹐福建﹐江東﹑西﹐湖南﹑北。】戰棹及兵民﹐不以有無過犯﹐久泛海﹐【﹝崇抄作「不以有無過犯人泛海」。﹞】由占城討交趾。建炎二年﹐禦營使司始請募沿海州﹑軍海船﹐防托海道。船主﹐比《效用法》借補名目。其人﹑船等第給起發錢﹕第一等五十千﹐次四十千﹐次三十千﹔梢工一名十千﹐碇手二名各七千﹔備戰敢勇人五千﹐日米二升半﹐錢百﹔家各給米一石﹐錢千。先是﹐船以歲八月至十一月﹐又自十二月至明年三月﹐分爲兩番。至是﹐三分之﹐半歲一易。紹興二年﹐沿海制置使仇■﹝余上心下﹞奏﹕「福建合雇募海船五百隻﹐並面闊一丈八尺至二丈。每十隻結甲﹐命官一員﹐管轄至明州﹑定海。」六年﹐本州五縣造櫓船九十隻。【閩淸一十九隻﹐長樂一十隻﹐福淸二十六隻﹐懷安一十五隻﹐侯官二十隻。】十年﹐轉運司措置﹕闊一丈三尺以上海船﹐籍之安撫司﹔募櫓槳船二百隻﹐內本州一百四隻﹔器械並從官給之。尋奏以所籍船盡團結﹐立忠義社﹐使自推擇首領。【建炎元年﹐戶部尙書張愨奏乞﹕「河北路坊﹑郭﹑鄕﹑村民戶因憤賊虐﹐結集彊壯巡社。可因其故而用之。」又許翰上言「宜使郡縣什伍其民﹐卽教之戰﹐使自保疆境。」朝廷命張愨講究立法﹕「諸路除諸色役人並稚小老病外﹐並許集社。𨿽客戶﹐有家屬煙爨本處﹐願入者聽。」並以忠義彊壯巡社爲名。每十人爲甲﹐甲有長﹔五甲爲隊﹐隊有長﹔四隊爲部﹐則有部長﹔五部爲社﹐擇一爲長﹑一爲副﹔五社爲都﹐一爲都社正﹑一爲副都社正。甲長以上並免本家保甲色役﹐各三年一次遞遷。仍許置合用器械﹐輪流就寨教習。】建炎間﹐建寇竊發。城居編戶自結忠義社。於是﹐州置左﹑右﹑南﹑北廂﹐以有產業人充社首﹑副。其後﹐賊平。乃令專掌防火器﹐備緩急﹐以一年替。乾道二年﹐王參政之望增城外艸市社﹐如城內法。閩縣六廂﹐【左一廂﹐左二廂﹐左三廂﹐南斗廂﹑﹝崇抄作「斗南廂」。﹞南津廂﹑北津廂。】總三十七社﹐門外十社。【行春門外三社﹐合沙門外四社﹐美化門外三社。】紹興二十八年﹐知縣張維括產業戶外﹐凡在市經營物力人﹐並籍之﹐以流水法差﹐一季替。侯官縣三廂﹐【右一廂﹐右二廂﹐右三廂。】總十四社﹐委丞輪差﹔城外﹐西煙火廂三社﹐尉差﹐一年替。懷安縣二廂。【子城廂﹐東瀆廂﹐並門左一廂﹐右二廂。】總隸密院節制。仍定等第﹑賞格及起發日給錢米則例。又奏﹕「諸自備人船土豪﹐捍禦盜賊有勞﹐與借補官資。」明年﹐本路造「竄船」一百二十隻。尋攺名戈船。本州均沿海八縣造六十隻﹐費五萬餘緡。又明年﹐當職官並行推賞。十九年﹐括福淸縣船二千四百三十四隻﹐侯官三十五隻﹐及諸縣船戶﹐各籍定姓名﹐五人爲甲﹐防其剽奪。二十九年﹐帥司奏﹕「船闊一丈二尺以上﹐率十隻歲拘三隻﹐備緩急雇募﹐余聽其便。」尋以一丈二尺以上者不多﹐乃令一丈以上亦籍之。凡九縣﹐總括上項船五百九十二隻﹐當番者一百七十九隻。是歲﹐以九十隻赴明州。明年﹐朝廷令優立賞格﹐勸募土豪及水手措置教習。諸縣總募土豪二十四人﹐船一百三十隻﹐水手五千三百六十人﹐總轄官二員﹐月赴縣教習﹐仍優給錢糧。三十一年﹐當番船二百五十七隻﹐分三番起發﹐盡抵平江府。是歲﹐膠西之役﹐焚虜船六百餘只﹐【﹝庫本作「焚櫓船」。﹞】向所募首領多獲奇功。明年﹐安撫司以一丈面船冒風濤非便﹐緩急無所益﹐自一丈一尺九寸以下並免輪番。乾道二年﹐令甲﹑乙﹑丙番船以大小均勻品搭﹐更爲「甲﹑乙﹑上﹑下」四番﹐凡品搭四百五十二隻。【謂如﹕「甲﹑上船起發﹐甲﹑下船在岸。」它﹐準此。】四年﹐復更爲甲﹑乙﹑丙三番﹐歲發一番。凡品搭五百六十隻。淳熙元年﹐遣使臣黃飛英括九縣三番海船﹐及新收籍船四百九十二隻。六年﹐州令﹕「九縣具舊籍及新收船教﹐赴州參考﹐登於都籍﹐後遇有損壞﹐須縣驗實報州﹐乃與銷落﹔後有新造﹐卽籍之。」自後﹐歲遇防秋﹐率帥司前期檄州籍船。縣按數以發﹐或分或並﹐聽朝廷臨時旨揮。起發日﹐令赴南臺點集﹐給散錢米。錢於總經制﹑米於常平內支。船主有官人﹐給本等券錢﹔白身人﹐日給錢二百五十﹐米二升五合﹔梢工﹐日給錢一百﹐米二升五合﹔招頭﹑碇手﹑水手﹐日給錢一百﹐米二升五合﹔起發日犒設及船主修船等錢﹐各隨縣措置。梢工﹐人一十五千﹔招頭﹑碇手﹐人一十千﹔水手﹐半之。其合用梢手﹐各視船丈尺闊狹而增損之。【一丈二尺至一丈三尺﹐梢工﹑招頭﹑碇手各一人﹐水手一十三人﹔一丈四尺﹐梢工﹑招頭﹑碇手各一人﹐水手一十五人﹔一丈五尺至一丈六尺﹐梢工﹑招頭各一人﹐碇手二人﹐水手一十七人﹔一丈七尺至一丈八尺﹐梢工﹑招頭各一人﹐碇手二人﹐水手二十人﹔一丈九尺﹐梢工二人﹐招頭一人﹐碇手三人﹐水手二十三人﹔二丈﹐梢工二人﹐招頭一人﹐碇手三人﹐水手二十七人﹔二丈一尺以上﹐梢工﹑招頭各二人﹐碇手三人﹐水手三十三人。】其槳﹑櫓之屬﹐皆船主自具﹐兵仗器械不足﹐從州給之。統以現任使臣分赴要害備禦﹐事已乃還。今船﹐蓋近籍也。

○鑪戶

坑冶附

鑪﹐在州及縣七十一戶。

州﹐鑪戶四。【髙鑪二﹐歲各輸四千省﹔小鑪二﹐歲各輸二千省。】

閩縣﹐鑪戶四。【歲各輸三千一百一十七文省。】

侯官縣﹐鑪戶八。【歲輸同上。】

連江縣﹐鑪戶八。【歲各輸六千一百一十七文省。】

蔣洋南北山鐵坑。【加賢上裏。淳熙三年﹐佃戶歲輸五千省。五年﹐增一千省。】

長溪縣﹐鑪戶二十三。【髙鑪八﹐歲輸各三千一百一十七文省。平鑪四﹐歲各一千九百五十文省。小鑪一﹐一千三百省。】

玉林場。【熙寧間發。六年﹐收銀五百七十八兩﹐鉛四千九百五十斤。七年﹐收銀一千三百六十七兩﹐銅﹝底本作「銀」﹐庫本同﹐據崇抄攺。﹞一十萬八百四十八斤﹐置監官。紹興三年三月停。】

錢馬坑。【政和三年發。歲收銀十九兩﹐銅三百八十四斤。後歇。】

小葉坑。【宣和元年發﹐月收銀四兩﹐銅四百斤。後歇。】

師姑洋坑【平溪裏。政和三年﹐佃戶歲二分抽收鐵七百斤﹐八分拘買二千八百斤。】

新丰可段坑。【同裏。乾道九年﹐佃戶歲二分抽收鐵四百斤﹐八分拘買一千六百斤。】

南平北山。【柘陽裏。紹興二十二年﹐佃戶歲二分抽收鐵一百斤﹔八分拘買四百斤。】

銅盤等處。【歸化東裏。紹興二十一年﹐佃戶二分抽收鐵八十斤﹔八分拘買四百斤。】

東山小乾鐵砂坑。【淳熙三年﹐佃戶歲輸錢二十二千五百五十省。】

柄洋埕鐵坑二。【淳熙六年召佃。】

新南﹑安民二里﹐大溪嶺下等鐵坑。【淳熙四年﹐佃戶歲輸五千省。】

北峯院後坑﹑牛皮灘﹑瀾灘﹑茶洋溪邊。【遙香裏。淳熙六年發﹐銀礦細微﹐未有采者。】

長樂縣﹐鑪戶一。【歲輸同閩縣。】

福淸縣﹐鑪戶五。【歲輸同長樂。】

東窯場。【江陰裏鐵沙場﹐紹興二十三年發。佃戶歲納錢七百四十六千七百五十文省。】

玉據場。【同裏﹐鐵沙場﹐乾道元年發。佃戶歲納九十千三百省。淳熙七年退佃﹐未有承者。】

南匿場。【臨江裏﹐鐵沙場﹐地名「髙海魚臺」。乾道五年發。佃戶歲納五十六千二百省。】

練木場嶼﹐【安夷南裏。】髙遠。【南匿裏。並鐵沙場。淳熙二年發。歲總輸二十一千省。】

古田縣﹐鑪戶四。【歲輸同福淸。】

寶興場。【移風裏。天禧二年發。明道元年﹐歲收銀九百二十五兩。以天聖四年閏五月所收九十五兩爲閏月租額。紹聖二年罷。建中靖國元年﹐銅發。歲課錢六十一千五百省。後歇。累減分數﹐竟無佃者。】

龍溪坑。【邵南裏。崇寧三年﹐歲輸二千八百省﹐鉛百八十斤。】

鄭洋場。【崇寧元年發﹐歲課錢二十千﹐後歇。】

遊老坑。【保安裏。崇寧二年發﹐歲課錢九千省﹐後歇。】

溫洋場。【新俗裏。宣和元年發。建炎中﹐建寇焚蕩﹐因廢。】

錐彎場。【新俗裏。大觀中發﹐再逾時而閉。】

猿溪等處。【移風裏。淳熙元年﹐佃戶季輸鉛二十斤﹐丰國監納。】

莒溪坑。【淳熙三年﹐佃戶借工料錢二百千省﹐烹煉得銅一百一十六斤﹐準錢五十八千二百三十四省。今未有佃者。】

保東鐵坑。【崇禮裏。淳熙三年﹐佃戶歲輸六十千省。】

五羊峯銀坑。【淳熙五年﹐委官烹煉﹐﹝崇抄作「煎煉」。﹞作十五斛﹐得銀五星。未有佃者。】

永福縣

保徳場。【慶曆二年發。佃戶歲輸銀二十六兩。元丰三年罷。紹聖爲銅場。建中靖國元年廢。】

黃洋場。【嘉祐四年發。熙寧四年﹐收銀八百二十六兩﹐銅二萬二千八百七十五斤﹐以使臣監。五年﹐增置監官。七年﹐收銅四萬斤。丰國監納。元丰三年罷。】

五龍場。【紹聖四年發。歲輸銀八兩﹐今歇。】

銀斜坑。【政和五年發。歲輸銀八兩﹐今歇。】

龍場。【政和元年發。歲輸銀十五兩﹐今歇。】

寧徳縣﹐鑪戶七。【歲輸二千二貫省。】

寶丰場。【東陽裏。取玉林場七十里﹐車盂場百五十里。元祐二年發。宣和中歇。惟西南山一﹑二條坑戶歲輸銀五十二兩。紹興二年罷。十二年﹐運司措置興復。十五年﹐通寶瑞場﹐輸銀百五十兩﹐後歇。乾道二年﹐輸銀七兩。淳熙五年﹐輸銀六兩。】

寶瑞場。【地名郭洋。元祐中發。紹聖元年以官監。盛時﹐歲收銀四十四萬兩。商稅五百餘緡。紹聖四年﹐名寶瑞。靖康中﹐寶山十八所停廢﹐惟西山六坑﹐歲猶收千二百六十七兩﹐商稅錢四十緡。紹興六年罷。十二年﹐措置興復﹐通寶丰場收銀﹐後歇。乾道三年﹐佃戶歲輸銀六兩。七年﹐輸四兩。】

車盂場。【元丰初發。四年﹐置巡探。八年﹐令銅赴丰國監納﹐後歇。】

新興坑。【安樂裏。政和六年發。月收銀百六十兩六錢﹔銅四千七百七十四斤﹔鉛一千五百九十四斤。﹝底本作「一千五百九十四斤」﹐庫本﹑崇抄皆作「一千五百九十三斤」。﹞銀赴州常平庫納﹐鉛赴州丰國監納。﹝底本作「鉛赴州丰國監納」﹐庫本﹑崇抄皆作「銅鉛建州丰國監納」。﹞後月收銀四十兩。銅﹑鉛無。淳熙中﹐佃者歲納銅三十斤。】

寶丰場﹑八坊﹑後洋坑。【佃戶歲輸鉛六十斤。後減爲四十斤。淳熙五年﹐增爲七十斤﹐丰國監納。】

林家﹑地龍﹑按嶺等處銅坑。【淳熙五年﹐佃戶歲輸銅二十斤﹐丰國監納。】

陽陵山鐵坑。【縣東。政和五年發﹐佃戶歲輸一千三百斤。】

羅源縣﹐鑪戶八。【歲輸四十千省。】

懷安縣﹐

髙務坑。【微細。歲輸錢二千省﹐今歇。】

坑冶。自國初至祥符間﹐惟建﹑劍﹑汀﹑邵有之。【見景徳《會計錄》。】天禧中﹐州始興發。至皇祐﹐銀才兩場爾。鐵獨古田莒溪僅有也。【見皇祐《會計錄》。時莒溪附汀州見。】嘉祐之後﹐銀冶益增。熙寧間﹐銅﹑鉛乃盛。崇寧﹐用事者仰地寶爲國計。檢踏開采﹐所至散漫。政和以來﹐鐵坑特多。【如長溪﹐至四十一所﹐今三十七所﹐歇惟四所。舊坑余復新發之類。】至於今﹐礦脈不絕。抽收﹑拘買立數之外﹐民得烹煉。於是﹐諸縣鑪戶籍於官者始眾云。

《三山誌》卷第十四終

●卷第十五版籍類六

水利

○水利

西北土厚而腴潤﹐故五穀皆宜﹔東南土薄而善燥﹐【﹝崇抄作「焦燥」。﹞】故所種惟芒種。《周禮》﹕「稻人掌稼下地。」稻田以水爲命﹐於是有瀦蓄﹑溝蕩之制。

閩﹐山多於田。人率危耕側種﹐堘級滿山﹐宛若繆篆﹐而水泉自來﹐迂絕崖谷﹐輪汲筩遊﹐忽至其所。瀕江善地﹐【﹝底本作「瀨江」﹐崇抄同﹐據庫本攺。﹞】梁瀆橫從﹐【﹝底本「梁續橫從」﹐據庫本﹑崇抄攺。﹞】淡潮四達﹐而龍骨之聲﹐【﹝崇抄作「龍角」。﹞】犖確如語。惟是並海之鄕﹐斥鹵不字﹔飲天之地﹐寸澤如金﹔然而﹐得水獲必三倍。詩人謂「一掬淸流一杯飯」。蓋歌水難得也。大瀦﹐小遏。今取其見於記載者著於此云。

閩縣

嘉祐二年﹐蔡密學襄命三縣疏導渠浦。權閩縣朱定【知連江。】開淘負城河浦百七十六﹐計二萬一千九百七十四丈﹐均用民力凡八萬九千﹐漑田三千六百餘頃。

崇賢裏浦﹑圳﹑車頭二十條﹕【﹝底本作「浦州」﹐庫本同﹐據崇抄攺。﹞】

康山浦九百五十丈﹐三等開﹕四分﹐廣三丈﹔三分﹐二丈七尺﹔二分半﹐二丈。

鎖港邊浦七十丈﹐二等開﹕四分﹐二丈三尺﹐三分﹐二丈。

石浦橋浦百六十丈﹐二等開﹕六分﹐五丈﹔四分﹐二丈八尺﹔又二分半﹐同上﹔一分半﹐二丈﹔二分﹐二丈一尺。

西石浦小橋四百丈﹐五等開﹕十分﹐二丈五尺﹔八分﹐一丈九尺﹔九分﹐一丈八尺﹔十一分﹐一丈六尺﹔二分﹐一丈四尺。

後王浦七十丈﹐二等開﹕四分﹐二丈五尺﹔二分﹐二丈。

後浦六百七十丈﹐五等開﹕十五分﹐三丈﹔又十二分﹐同上﹔十三分﹐二丈三尺﹔十一分﹐一丈八尺﹔十六分﹐一丈六尺。

湯門外浦七十丈﹐三等開﹕三分半﹐二丈﹔二分半﹐一丈五尺﹔二分﹐一丈。

茶焙浦三百一十丈﹐闊丈二尺﹐深六尺。

石浦南浦八十丈。深四尺五寸三分﹐闊一丈五尺八寸。

官河北頭小浦九十丈。闊八尺﹐深三尺。

南頭小浦二十丈。闊五尺﹐深二尺五寸。

稅務前浦一百三十丈。闊八尺﹐深三尺。

茶焙浦車頭三十二丈。闊一丈﹐深四尺。

第二小車頭五十丈。闊四尺﹐深二尺。

後浦四石車頭四十丈。闊四尺﹐深三尺。

古山車頭四十八丈。闊六尺﹐深二尺。

石浦小橋車頭四十丈。闊八尺﹐深二尺。

康山浦車頭九十五丈。闊七尺﹐深二尺。

又車頭三十丈。闊五尺﹐深一尺。

城外官河六百十八丈。闊三丈﹐深六尺。

易俗裏二十七條﹕

石浦橋浦接崇賢裏界至臺頭八百二十丈﹐【﹝底本作「八十二十丈」﹐據崇抄﹑庫本攺。﹞】三等開﹕五分半﹐二丈五尺﹔一分半﹐二丈﹔一分半弱﹐二丈八尺。深六尺。

石浦橋裏第一小港至牛路二百三十丈﹐二等開﹕十三分﹐一丈八尺﹔﹝底本作「�丈八尺」﹐缺一字﹐據庫本﹑崇抄補。﹞十分﹐一丈二尺。深六尺。

第二小港七十三丈﹐二等開﹕二分﹐七尺﹔五分﹐六尺﹔深五尺五寸。

無量壽院前第三港浦四百三丈﹐【﹝底本作「四百丹三丈」﹐庫本作「四百三十丈」﹐據崇抄攺。﹞】三等開﹕十九分﹐一丈八尺﹔十一分﹐一丈五尺﹔十分﹐一丈。深六尺。

第四小港至嶽前四十丈﹐二等開﹕二分半﹐一丈八尺﹔一分半﹐一丈二尺﹔深五尺五寸。

寶月院前浦三百一十丈﹐二等開。弱半﹐一丈五尺﹔彊半﹐一丈二尺﹐深五尺五寸。

寶月院前洋中湖塘一百五丈﹐二等開﹕半分﹐一丈二尺﹔十分﹐九尺。深五尺。

統軍塘浦一百五十丈﹐三等開﹕一分﹐二丈﹔一分﹐二丈五尺﹔一分﹐一丈二尺。深五尺。

中間接曲五十五丈﹐二等開﹕二分﹐一丈﹔二分半﹐一丈四尺。深五尺二寸。

圳乾浦百三十丈﹐三等開﹕五分﹐二丈五尺﹔五分﹐二丈四尺﹔三分﹐一丈一尺。深六尺。

塘尾浦百二十丈﹐三等開﹕五分﹐二丈一尺﹔四分﹐一丈五尺﹔三分﹐二丈五尺。深五尺。

湖塘浦五段開一橋外瑞聖裏﹐十丈開﹐闊十七丈﹔一橋內﹐七丈﹐闊如之。二段共四十丈﹐闊九尺﹔一段十六丈﹐闊二丈五尺。

林娘塘四十五丈﹐闊六尺。

西塘二十丈﹐闊八尺。

寶月油車浦道頭及小浦七條一﹑長五丈﹔一﹑四丈﹔一﹑五丈三尺﹔二﹑二丈﹔一﹑一丈﹔一﹑三丈。

林太博車頭二十一丈。

牛路口車頭並圳五條十六丈。浦西圳四十丈﹔浦東圳二十五丈五尺﹔小圳十四丈﹔大圳三十丈。【﹝底本作「浦西�四十丈浦東圳二十五丈五尺十四丈丈圳三十丈」﹐當有訛錯﹐庫本作「浦西四十丈浦東圳二十五丈五尺十四丈大圳三十丈」﹐據崇抄補攺。﹞】

大浦畔二十五丈﹐闊四尺。

華嚴墻角圳二十三丈。闊四尺。

統軍塘地大圳【﹝底本作「統軍塘地��」﹐缺二字﹐崇抄作「統軍塘地圳」﹐據庫本補「大圳」二字。﹞】十六丈。闊四尺。

嶽邊洋中圳三丈。闊五尺。

嶽邊大圳【﹝底本自「嶽邊大圳」以下錯簡二頁﹐據崇抄﹑庫本正。﹞】十五丈。闊五尺。

嶽邊圳三十一丈。闊五尺。

塘尾金家車頭九尺。闊四尺。

古山圳三十五丈。闊八尺。

王家車頭八丈。闊五尺。

東浦尾吳勝官車頭三十五丈。闊五尺。

鄭家車頭二十丈﹐闊五尺。

瑞聖裏二十八條﹕

南塘浦一百五丈﹐二等開﹕七分一丈﹔三分半﹐七尺。深五尺五寸。

塘浦二百三十丈﹐二等開﹕十六分半﹐一丈﹔六分半﹐九尺。深四尺五寸。﹝庫本無塘浦條及注文。﹞

潘洋浦九百五十丈﹐六等開﹕四分半﹐二丈八尺﹔六分半﹐二丈。十七分半﹐一丈八尺﹔十六分﹐一丈六尺﹔二十一分﹐一丈五尺﹔二十九分半﹐一丈四尺。深七尺。

前洋浦北面二百五十丈﹐五等開﹕四分﹐一丈五尺﹔四分半﹐三丈﹔三分半﹐二丈三尺﹔一分﹐一丈八尺﹔三分半﹐一丈五尺。深六尺。

小橋浦七十丈﹐二等開﹕三分﹐二丈﹔四分﹐五尺。深四尺五寸。

前洋浦北薛陳車頭三丈五尺﹐闊一丈。

前洋車頭四十丈﹐闊八尺。

陳稔車頭十一丈﹐闊六尺。

車口車頭十二丈﹐闊六尺。

寶月車頭一丈五尺﹐闊八尺。

王寶車頭四丈﹐闊七尺。【﹝底本作「王■﹝穴上貢下﹞」﹐庫本同﹐據崇抄攺。﹞】

四石車頭十二丈﹐闊八尺。

陳興車頭三丈﹐闊九尺。

潘洋浦及塘頭車頭十九丈﹐闊七尺。

茅舍前車頭五丈﹐闊五丈。

經院車頭十一丈﹐闊六尺。

李宗車頭十六丈﹐闊七尺。

任日新車頭一丈五尺﹐闊九尺。【﹝庫本作「闊六尺」。﹞】

陳保﹑陳元宗車頭八丈﹐闊五尺。

孫九車頭六丈﹐闊五尺。

黃贄車頭五丈﹐闊七尺。

張石保車頭六丈﹐闊五尺。

小橋浦車頭林贇車頭【﹝底本錯簡至「小橋浦車」條止﹐以上據崇抄﹑庫本正。﹞】二丈﹐闊一丈。

經院車頭三丈﹐闊八尺。

陳口車頭【﹝底本只作「車頭」二字﹐庫本同﹐據崇抄補「陳�」。﹞】八丈﹐闊一丈。

經院田下土艸湖三車頭【﹝崇抄無「經院田下土」五字。﹞】一丈五尺。

西浦尾周忻車頭十一丈﹐闊六尺。

孝義裏三條﹕

懷安界上浦四百四十丈﹐本縣開東南﹑開西北﹐四等開﹕二分﹐二丈﹔十三分﹐二丈六尺﹔十分﹐三丈三尺﹔十分﹐二丈。深六尺三寸。

湯洋王志頭三十四丈﹐闊四尺。

陳司徒等車頭十八丈﹐闊四尺。

桑溪裏二十六條﹕【﹝「桑溪裏」條下底本﹑庫本皆無注文﹐崇抄有注四字﹐據補。﹞】

葉嶼古下浦六百四十丈﹐四等開﹕十八分﹐八尺﹔九分﹐一丈八尺﹔十分﹐一丈五尺﹔三分﹐一丈七尺。深五尺。﹝底本於「四等開」以下作「十八丈八尺九分一十八尺千一丈五尺闊一丈七尺深五尺」﹐庫本作「十分丈八尺九分一十八尺千一丈五尺闊一丈七尺深五尺」﹐據崇抄攺。﹞

湖西浦三百三十丈﹐四等開﹕十三分﹐【﹝底本作「四十三分」﹐庫本同﹐據崇抄攺。﹞】一丈﹔一分﹐九尺﹔六分﹐一丈二尺﹔十二分﹐八尺。深四尺五寸。

湖塘浦百二十丈﹐闊八尺。【﹝此注底﹑庫本殘缺﹐據崇抄補。﹞】

南塘浦二百一十丈﹐深四尺﹐二等開﹕十分﹐一丈﹔十一分﹐八尺。

湖井百三十丈﹐闊九尺。

林都衙小插浦二百一十丈﹐闊八尺。

吳石小浦七十丈﹐闊七尺。

圳尾插浦五十丈﹐闊一丈。

湖塘二十丈﹐闊八尺。

王絃車頭【﹝崇抄作「王紘」。﹞】十二丈﹐闊八尺。

陳闊車頭七丈。【﹝注文﹐底本作「十闊」﹐庫本同﹐據崇抄攺。﹞】

彌勒車頭三丈﹐闊七尺。

商伴兄車頭一丈八尺﹐闊八尺。

慶觀車頭六丈。

陳勝車頭八丈﹐並闊五尺。

大乘車頭二丈。

張足等車頭二十七丈。

鄭八車頭二丈五尺。

乘車頭【﹝崇抄作「大乘車頭」。﹞】四丈﹐並闊四尺。

陳哥洗車頭一丈五尺﹐闊一丈一尺。

車頭十丈。

趙轉車頭三丈﹐並闊八尺。

許淸等車頭一丈五尺。

陳后車頭一丈五尺﹐闊一丈。

大乘彌勒車頭【﹝底本作「大乘彌勒車」﹐庫本同﹐據崇抄補「頭」字。﹞】闊八尺。

歸善裏二十六條﹕

橋外方家前小浦二百丈。二等開﹕半一丈﹐半一丈二尺。【﹝底本作「半一半一丈二尺」﹐庫本同﹐據崇抄攺。﹞】深五尺。

龍浦二百丈﹐二等開﹕半二丈﹐半一丈。深五尺。

鄭橋小浦四十丈﹐五等開﹕【﹝底本作「鄭嬌小浦四十等開」﹐庫本同﹐據崇抄攺。﹞】十分﹐三丈五尺﹔八分﹐二丈﹔八分﹐一尺﹔八分﹐一丈一尺﹔九分﹐八尺。深六尺。

西面屈曲小浦【﹝崇抄作「西面曲浦」。﹞】百五十丈﹐三等開﹕三分﹐六尺﹔六分﹐一丈﹔六分﹐五尺。深五尺。﹝底本於「三等開」以下作「三分六分六尺六分五尺深五寸」﹐庫本同﹐據崇抄攺。﹞

康山小浦二百五十丈﹐二等開﹕八分﹐一丈二尺﹔二分﹐八尺。深五尺。】﹝底本作「五等開八分八分一丈二尺餘八尺深」﹐庫本同﹐據崇抄攺。﹞】

湖浦南面二百一十丈﹐闊三丈二尺﹐深六尺五寸。

潘浦南�丈﹐闊二丈﹐深五尺五寸。【﹝底本注作「�丈闊二丈深五尺五寸」﹐庫本作「�丈闊二丈深六尺五寸」﹐崇抄只作「二丈深五尺五寸」。﹞】

鏡浦與崇賢裏共開一百十丈﹐闊八尺﹐深五尺。

尾浦二百一十丈﹐闊一丈五尺。

橋裏小插浦六丈一尺﹐闊三尺。

東嶽塘百四十丈﹐闊一丈。

鄭■﹝石柰﹞小浦九十七丈。

阮塘並闊一丈。

浦東■﹝石柰﹞內小浦四十八丈﹐闊七尺。

方家門浦【﹝底﹑庫本「方家門浦」﹐崇抄作「方家門前浦」。﹞】四十丈。

吳宅浦二百丈。

鄰塘浦二百五十丈﹐闊八尺。【﹝底﹑庫本「二百五十並闊八尺」﹐據崇抄攺。﹞】

平車頭百七十丈﹐闊四尺。

蔣乖浦三百丈﹐闊六尺。

鄭阪一丈﹐闊四尺。

鄭五車頭八丈﹐闊四尺。

瓦埕車頭二十四尺。

林家車頭七丈五尺﹐闊四尺。

李家車頭八十丈﹐闊八尺。

林師車頭十丈二尺。

古山裏十五條﹕

師姑浦百四十丈﹐三等開﹕四分﹐二丈﹔七分﹐一丈五尺﹔三分﹐一丈二尺。深八尺。

官塘浦百七十五丈。五等開﹕五分﹐六尺﹔四分﹐五尺﹔四分﹐四尺﹔三分﹐三尺五寸﹔三分﹐三尺。深五尺五寸。

東嶽浦至牛頭橋二百二十丈﹐四等開﹕十分﹐一丈二尺﹔八分﹐一丈一尺五寸﹔十分﹐一丈﹔三分﹐一丈。深七尺。

西塘浦百三十丈﹐闊五尺。

塘尾浦五十八丈﹐深一丈一尺。

報慈浦二百丈﹐三等開﹕八分﹐一丈二尺﹐餘六尺。深六尺。

前塘浦七十丈﹐二等開﹕三分﹐一丈﹔四分﹐八尺。深五尺。

龍舌浦八十丈﹐二等開﹕三分﹐一丈﹔三分﹐四尺。深五尺。

髙孤浦三十丈﹐二等開﹕一分﹐一丈二尺﹔二分﹐七尺﹔深七尺。

髙家浦百一十丈﹐三等開﹕六分﹐一丈五尺﹔五分﹐一丈二尺﹔四分﹐一丈。深七尺。

髙家田浦二十七丈﹐二等開﹕一分﹐一丈﹔二分﹐五尺。深四尺。

薛宅前浦二十七丈﹐彊半﹐一丈﹔弱半﹐七尺。深六尺。

報慈浦口大浦一百一丈﹐闊一丈八尺。【﹝底本﹑庫本作「百丈闊丈八尺」﹐據崇抄攺。﹞】

東阪浦九十丈﹐闊一丈。

長腹浦四十丈﹐闊四尺。

髙惠裏十二條﹕

王中臣浦二十七丈﹐闊一丈。

康山浦六十丈﹐闊一丈二尺。

白塔浦百九十丈。十分﹐闊九尺﹔九分﹐七尺。深六尺五寸。

遠南門外水閘邊小浦四百丈﹐闊七尺。

五龍堂後浦三百丈。

鄭廟邊小浦及車頭五十五丈﹔闊四尺五寸。

後鄭南面小浦及車頭百三十丈﹐闊六尺。

北面及車頭五十五丈﹐闊一丈。

王塚小浦及車頭百二十丈﹐闊九尺。

王中臣小浦及車頭二十二丈﹐闊一丈一尺。

羊官路南小浦及車頭三十八丈﹐闊五尺。

白塔頭小浦及車頭十五丈﹐闊四尺。

加崇裏九條﹕

洋車路口小浦三百丈﹐闊八尺。

資福院前浦二百五十四丈。弱半﹐闊一丈五尺﹔彊半﹐一丈。深六尺。

石步頭浦至太平寺基廟前分二條共一千三百丈。三分﹐一丈五尺﹔十分﹐一丈。深五尺五寸。

吉祥庵前浦四百九十丈﹐闊七尺。

石步頭浦至舡梅墩二百四十六丈﹐闊一丈。

薛浦九十一丈﹐闊一丈。

薛重浦百五十六丈﹐闊九尺。

錢塘浦抵侯官界三百五十丈﹐闊一丈。

馬頭浦抵侯官界八百丈﹐闊二丈五尺。

合浦南裏

象村官塘七百餘丈﹐二分開﹕二丈一尺﹔一分﹐闊二丈五尺。食溪水漑田五十二頃。

猴嶼官塘上嶼四十丈﹐闊八尺﹔中港﹐三十丈﹐闊七尺﹔下嶼﹐同上。食溪水漑田二頃余。

蒜村石泉莊塘十三丈﹐闊二丈二尺。食溪水漑田僅四頃。

合浦北裏

翁崎石村官塘東西總七百餘丈﹐闊四丈。食溪水漑田十七頃余。

大孟官塘九百五十丈﹐闊三丈五尺。食溪水漑田十三頃余。

浩溪陳塘十三丈﹐闊一丈五尺﹐瀦雨水漑田一頃余。

海畔裏

童續洲贍學塘八十丈﹐闊三丈一尺﹐瀦雨水漑田五十畝。

王峬翁塘三百丈﹐闊七丈五尺。瀦雨水漑田一頃半。

後嶼淸福塘二十丈﹐闊七丈二尺。瀦雨水漑田六畝。

上灣王塘七百餘丈﹐闊五丈二尺。瀦雨水漑田七百畝。

白巖陳塘二百丈﹐闊五丈二尺。食溪源漑田二頃。

良陀林塘四十丈﹐闊三丈一尺。瀦雨水漑田五十畝。

連江縣

進賢裏

東塘湖【縣之北野。隋開皇十二年﹐邑民林堯等捨田爲湖﹐水深一丈四尺﹐灌七里民田四百餘頃﹐原管產錢二十餘貫﹐均入欽平上﹑下二里水利人戶﹐歲久壅閼﹐姦民侵冒﹐幾半爲田。唐咸通初﹐劉逵爲宰﹐奏請盡復之﹐民感其徳﹐廟祀逵於其所﹐後縣令李扆立碑記其事。皇朝淳化二年﹐縣令鞠仲謀以木斗門朽壞﹐琢石代之﹐架以橋梁﹐覆之亭宇﹐外造散橋六所﹐小創斗門七所﹐又約劉君石刻李令木樁﹐取西大石柱三字﹐每字之中﹐劃爲「水則」﹐﹝底本自「取西大石柱」以下文句如是﹐崇抄作「三字月字之中畫一水則」﹐庫本作「立於亭宇之中畫一水則」。﹞且謂﹕漑田四萬畝﹐則其利浸廣矣。仲謀又奏降特敕﹐約束民間﹐四山野地﹐不許請佃。邑人又立仲謀廟而祀之。大中祥符元年﹐敕有物力者二人﹐歲管輸稅﹐三歲一更。時雨漲溢﹐告縣﹐登時修諸斗門﹐令丁壯巡視﹐百姓毋得盜決。乾道九年﹐知縣曾模復增修之。淳熙三年﹐有賂縣請佃者﹐﹝底本作「淳熙�年有詔召請佃者」﹐缺一字﹐崇抄作「淳熙二年有紹名請佃者」﹐據庫本補攺。﹞民以告郡﹐索縣帖毀之。五年﹐又有爲道觀陳請者﹐亦旣耕種矣﹐民又以告﹐方下縣重斷人吏給佃者﹐於是訟息。劉﹑鞠二廟﹐至今春秋祭祀不絕。】

東塘溪背

洋門背

柴蛇背

神宮阪背

王阪背

東灣村背

糾泉背

神宮後背

南洋石灘背石峽神宮背鄭門前阪背溪柄翁前背

南山背陳趣背新洋背

嘉賢上裏

大背

圓塘

嘉賢下裏

師子塘

龍山茭湖至新塘

水莧塘

財財溪背【﹝庫本﹑崇抄皆作「財溪背」。﹞】

王浦塘【斗門。】

歸仁裏

澄田背

安義裏

石峽背

大溪背

溪東背

鳳山背

溪東大背

安定裏

溪西背

烏石背

欽平上裏

縣前塘【抵浦口塘】。

三腳塘

峯崎塘

四木洋下塘

赤鑪塘

雙木黃塘

峯崎下裏塘

北禪小崎塘

雙木蓮塘五石塘

欽平下裏

小橋塘

四木洋橫塘

王前塘

龍臥院前塘

皮屯塘

雙碑塘大渠塘

赤鑪洋塘

王塘

烏石塘

劉家洞塘羅喝塘

大門塘括塘

括大塘

層窟塘

官路塘猛浦塘庵前塘

崇徳裏

峽塘

水合塘

洗馬池

大小柘塘

松塢塘

新安裏

塘圳浦

秦塘

牛圳

多爻塘

王塘【斗門。】

龍泉圳

龍潭溪【至荻蘆嶺圳。】西橋圳薦福塘

師姑塘

安慶裏

髙梁大塘【斗門。】

湖探塘

墥橋塘【南﹑北墥斗門。】

官莊塘陳屋後塘

長浦塘

水洋中圳

竹橋師姑圳

南塘圳

澄巖背

西泄背

鄭崎塘城門塘石橋塘

可塘

黃崎塘【斗門。】統軍塘演洋橫坑【外堘塘斗門。】

光化裏

古塘

林湖塘

臨江裏

張阪背

王宅背

鑪衝背

古圳

小洄背

中圳背

前塘

集政裏

下廉塘

官橋塘

安徳裏【﹝自「安徳裏」以下﹐底本錯簡﹐據崇抄﹑庫本參對正之。﹞】

鄭塘水圳

官圳

後塘圳

小涸溪

南般圳

烏爛塘

保安裏

王孫塘

管瀆二塘

建興裏

桔木塘

土花塘

侯官縣

嘉祐二年﹐疏導渠浦六十九﹐延袤百二十五里。【﹝底本作「延������田主」﹐殘損六字﹐庫本同﹐據崇抄補。﹞】田主以四分﹐佃戶以六分開淘﹐借盤水利者亦四分助之。【﹝底本「開淘」以下損缺六字﹐庫本同﹐據崇抄補。﹞】仍令民以時修治。不用命者有罰。【明年十二月《記》。﹝底本「治不」以下損缺七字﹐庫本同﹐據崇抄補。﹞】

美宅裏十四條﹕

白竈浦二百十四丈五尺﹐闊二丈五尺。深五尺。

報恩寺前浦九百八十丈﹐闊二丈五尺。【﹝底本缺「八十丈」以上七字﹐庫本同﹐據崇抄補。﹞】

林野莊前浦百八十三丈九尺﹐闊一丈﹐深五尺。【﹝注文﹐底本缺「三丈九尺」﹑「深五尺」和後一條「髙」字﹐庫本同﹐皆據崇抄補。﹞】

髙宅前浦一百八十三丈九尺﹐闊﹑深同上。

大王小浦一百五十七丈八尺。【﹝底本只存「大王小」三字並缺注文﹐庫本同﹐據崇抄補。﹞】

林周園下浦四十八丈。

末山浦六十丈。

新橋浦一百丈。【﹝底本缺此六字﹐庫本同﹐據崇抄補。﹞】

趙宅前浦百四十八丈八尺。

曾家橋二百八十丈。

石山浦一百二十丈。【﹝底本缺「石山浦」三字及前條注文「二百八十丈」﹐庫本同﹐皆據崇抄補。﹞】

白竈小浦一百二十丈八尺。

南浦二百丈。

橋亭小浦一百二十二丈四尺。以上闊﹑深同。

孝順裏

興福院小浦二百二十七丈三尺﹐闊一丈﹐深五尺。

正節裏六條﹕

山後大浦八百八十八丈﹐闊二丈五尺﹐深五尺。

髙弄浦四百二十丈﹐闊二丈五尺﹐深五尺。

錢塘王浦九百三十丈﹐闊﹑深同上。浦東屬閩縣。

王石堂小浦一百七十五丈﹐闊一丈﹐深五尺。

錢塘小浦百九十丈。

西橋南小浦三十九丈。以上闊﹑深同。

孝成裏六條﹕

潮塘浦六百丈。口闊三丈﹐深七尺﹔中闊一丈五尺﹐深五尺﹔尾闊二丈﹐深五尺。

中浦五百三十丈﹐口﹑中﹑尾闊﹑深同上。

楊宅浦三百二十丈﹐口闊二丈八尺﹐中﹑尾同上。

五曹浦五百十丈﹐口二丈五尺﹐深六尺﹐中﹑尾同上。

翁宅浦三十二丈二尺﹐闊一丈﹐深四尺五寸。

宋塘浦四十丈﹐闊一丈﹐深四尺。

新安裏六條﹕

白竈浦六百九十四丈﹐石橋外闊四丈﹐浦橫三丈﹐【﹝崇抄作「浦口闊三丈」。﹞】中闊二丈五尺﹐深六尺。

趙宅浦至水陸塘三百八十五丈﹐闊二丈五尺﹐深五尺。

道浦二一﹑百二十丈﹐口闊一丈五尺﹐中闊一丈﹐深五尺﹔一﹑長九十丈﹐尾闊一丈﹐深五尺。

邦浦二百丈。闊一丈﹐其內深五尺。

宋浦六十丈。

五曹浦尾八十丈。以上闊同。

方樂裏十三條﹕

洪塘浦五百七十丈。不用開。

橋裏四百四十丈﹐【﹝底本無「丈」字﹐庫本同﹐據崇抄補。﹞】闊三丈五尺﹐深八尺。

裏洲塔前浦四十丈四尺﹐闊一丈﹐深五尺。

外洲浦一百二十一丈﹐闊二丈﹐深五尺。

後崎浦七十丈﹐闊二丈五尺﹐深五尺。

窯頭浦六十丈﹐闊一丈三尺﹐深五尺。

庵頭浦六十九丈﹐闊一丈五尺﹐深五尺。

白葉崎浦三十九丈。

館前浦六十七丈。

王簡浦六十丈。

林師浦五十丈。

功徳院浦至懷安界五十五丈。

大章浦五十五丈。以上闊﹑深同。自石岊右而東﹐經甓瀆至柳橋﹐以通舟楫。貞元十一年﹐觀察使王翃開。【﹝各本皆作「王翊」﹐當是「王翃」﹐據《唐書》正之。﹞】縣西南五里﹐有湖二百四十步﹐與西湖通﹐今柳橋是也。

方興裏八條﹕

牛墩浦四百四十五丈五尺﹐闊二丈五尺﹐深五尺。

鄭崎下浦二百四十八丈﹐闊一丈﹐深五尺。【﹝崇抄置「鄭崎下浦」條於「張崎下浦」﹑「上浦」二條之後。﹞】

張崎下浦二百四十丈﹐闊一丈五尺﹐深五尺。

上浦五十丈。

西禪園浦四十丈。

翁前浦六十丈。

墩頭浦六十丈。

鹽嶼上浦三十丈。以上闊﹑深同。

永欽裏九條﹕

石湖浦至報恩祠前【﹝底本無「祠」字﹐庫本同﹐據崇抄補。﹞】一百十二丈﹐闊二丈。

王山西橋至石湖橋一百七十二丈﹐闊二丈五尺。

菱角塘浦二百九十二丈﹐闊二丈。以上深六尺。

官塘浦四百三十一丈﹐闊一丈二尺﹐深五尺。

西禪塘浦一百四十二丈﹐闊一丈二尺。深六尺。

末山院前小圳九十六丈﹐闊八尺﹐深四尺。

丘公官池二百四十丈﹐舊闊六丈﹐今闊二丈﹐深六尺。

應眞前小圳二百四十二丈﹐闊六尺。

西禪前小圳八十丈﹐闊六尺。並深四尺。

處仁裏五條﹕

三會浦一百四十二丈﹐闊一丈﹐深五尺。

張家洋浦一百七十六丈﹐闊一丈﹐深五尺。

橫圳一百一十丈﹐闊一丈﹐深五尺。

松柏橋浦一百七十五丈。闊﹑深同上。

長定官池一百七十七丈﹐闊一丈五尺﹐深五尺。

長溪縣

擢秀裏

斗門【建善院前﹐宣化橋下。】

《三山誌》卷第十五終

●卷第十六版籍類七

水利

○水利

長樂縣

《唐志》﹕「閩縣東五里有海堤。大和三年﹐令李茸築。初﹐每歲六月﹐潮水咸鹵﹐禾苗多死。堤成﹐瀦溪水殖稻﹐其地三百戶皆成良田。」【田灌漑爲五十里﹐海濱處所也。今縣東二十里﹐﹝底本作「田��爲五十里海濱��也令縣東二十里……」﹐崇抄作「田去海濱五十里﹐今縣東二十里」﹐據庫本補攺。﹞鹵潮所不到﹐蘊旱涸竭﹐﹝底本作「蘊旱�竭」﹐缺一字﹐崇抄作「蘊旱水竭」﹐據庫本補。﹞則時至焉。然﹐不常爾。】長樂十里有海堤﹐大和七年﹐令李茸築﹐立十斗門以禦潮﹐旱則瀦﹐雨則泄﹐旁皆成良田。【唐武徳六年﹐析閩置長樂。則二邑也﹐而皆築於茸之手﹐相距才四年﹐必是更宰﹐不然﹐則攝篆也。﹝底本作「攝��」﹐缺二字﹐崇抄作「攝也」﹐據庫本補。﹞】蓋長樂濱海﹐山淺而泉微﹐故瀦防爲特多﹐大者爲湖﹐次爲陂﹑爲圳﹔捍海而成者爲塘﹐次爲堰﹔毋慮百五十餘所。每歲蓄溪澗﹐𨿽不泄涓滴﹐亦不足用﹐必時雨滂澍﹐乃獲均洽。農事畢﹐天雨止﹐向數十里皆爲無用之地﹔以是狡民或侵或請﹐不知水利之所系。咸平﹑熙寧﹐屢有訟者。建炎初﹐陳可大宰是邑﹐大修塘﹑垾﹑陂﹑湖。後四十八年﹐當乾道九年﹐知縣徐謨延耆老講究水利﹐爲斗門及湖﹑塘﹑陂﹑堰百四所﹐漑田二千十三頃。【﹝底本作「二千十三頃」﹐庫本作「二千二十三頃」﹐崇抄作「二千八十三頃」。﹞】

崇丘裏濱江。

大圳等五浦計長九百丈﹐漑田四十餘頃。內浦口闊五尺﹐深八尺﹔湖浦闊三丈五尺﹐深六尺﹔尾闊一丈﹐深四尺。

米籠浦二百五十丈﹐闊二尺﹐深五尺﹐漑田六頃。

官塘浦一百一十丈﹐闊一丈﹐深五尺﹐漑田五頃余。

陳師浦一百丈﹐闊六尺﹐深四尺﹐漑田一頃余。

官坵等四浦計一千七百二十丈。官坵﹐闊三丈﹐深一丈﹔擔水浦﹐闊四丈﹐深九尺﹔黃聖屋前浦﹐闊一丈五尺﹐深五尺﹔塘頭浦﹐闊三丈﹐深七尺。漑田六十六頃。

王坵浦一百二十五丈﹐【﹝底本作「一百二十五尺」﹐庫本同﹐據崇抄攺「尺」爲「丈」。﹞】闊二丈四尺﹐深六尺﹔尾闊九尺﹐深六尺。漑田五頃余。

白竈浦五十丈﹐闊六丈六尺﹐深六尺﹐漑田三頃余。

鱉石浦二十五丈﹐闊四丈﹐深一丈﹐漑田一頃余。

後角浦九十丈﹐闊一丈八尺﹐深六尺﹐漑田四頃余。

銀盞浦七十五丈﹐闊二丈四尺﹐深六尺﹐漑田八頃余。

渡龍浦九十丈﹐闊一丈八尺﹐深六尺﹐漑田七頃余。

阪塘浦三十五丈﹐闊二丈四尺﹐深六尺﹐漑田四頃余。

官堰浦二百六十丈﹐闊八尺﹐深五尺﹐漑田十頃。

古塘浦一百五十丈﹐闊一丈﹐深六尺﹐漑田六頂。

師娘浦三十五丈﹐闊三丈二尺﹐深六尺﹐漑田四頂。

浦口小浦七十五丈﹐闊七丈﹐深五尺﹐漑田二頃。

下籠阪浦五十丈﹐闊二尺﹐深一尺﹐漑田三頃。

橋頭浦五十四丈﹐闊二丈四尺﹐深六尺﹐漑田七頃。

蠣殼浦一百丈﹐闊一丈八尺﹐深六尺﹐漑田十頃。

籠臂浦三十五丈﹐闊一丈六尺﹐深六尺﹐漑田三頃。

朱湖髙浦二十丈﹐闊七尺﹐深五尺﹐漑田三頃。

嵩平裏

趙塘浦七十丈﹐闊一丈二尺﹐深八尺。

蘆蕁浦四百丈﹐闊八尺﹐深五尺。

官塘浦二百五十丈﹐闊一丈二尺﹐深七尺。

孤塘浦四十丈﹐闊一丈二尺﹐深八尺。

九石浦三百丈﹐闊二丈四尺﹐深一丈一尺。

車下浦七十丈﹐闊九尺﹐深五尺。

新塘浦八十丈﹐闊九尺。【﹝崇抄文末尙有「深五尺」三字﹐底﹑庫本所無。﹞】

圳兌浦二百丈﹐闊二丈二尺。深並同上。

孤洲浦四百丈﹐口闊四丈﹐深一丈五尺。

弦歌裏

東洋塘縣東北。長一千二百丈﹐髙一丈二尺﹐闊八尺。禦鹵潮﹐瀦雨水。子塘三道﹐共長一千五百丈﹐髙九尺﹐闊五尺。溝一﹐長三百四十丈﹐闊八尺﹐深五尺﹔橫埭二﹐啟閉以竇。漑三百石種。【﹝底本作「三石百埭」﹐據崇抄攺。﹞】

西洋塘長九百五十丈﹐髙一丈二尺﹐闊八尺﹐斗門一﹐漑九十六石種。

鄭湖塘泄水港﹐抵海﹐長二百丈﹐闊一丈﹐深三尺﹐三竇﹐漑四百石埭。【﹝各本皆作「四百石埭」﹐疑「埭」爲「種」之誤。﹞】

崔塘斗門西抵海﹐垾長一千一百二十丈﹐闊七尺﹐髙一丈。【﹝底本作「闊二七尺髙丈」﹐據庫本﹑崇抄攺。﹞】

崔塘洋溝長一千三百五十丈﹐溝闊二丈五尺﹐深七尺﹐子溝一丈二尺﹐深六尺﹐漑田八頃。

鄭湖周二十丈﹐橫塘十二丈﹐漑田三十畝。

新開裏

屈尺塘縣東北。長一百五十丈﹐髙七尺﹐闊五尺﹐有竇。漑三十石種。

建興裏舊載﹕福湖屬北裏。民歲競渡﹐以祈丰年。

嘉禾﹑大石﹑新成屯﹑四堰合爲一。縣東南隅。長一千九百八十丈﹐髙一丈﹐闊五尺﹐漑田種四百石。

橫嶼湖周三百一十丈﹐髙九尺五寸﹐上闊一丈﹐四竇﹐溝長六千九百丈﹐漑田種千餘石。

淸平裏

鏡石﹑何師﹑新三堰合爲一。長二百丈﹐髙二丈一尺﹐闊七尺﹐漑田十頃。

招賢裏

獲洋王背大溪﹐中圳﹑劉背二溪皆出白龍潭。有五圳﹕橫圳﹑尺圳﹑函口圳﹑十犢圳﹑東攬圳﹐共長一千九百一十丈﹐四閘。漑田種三十頃。

永勝裏

黃弄溪長二百丈。陂長五十丈。漑田十二頃。

溪口溪三坑共長一千四百九十丈。漑田五頂。

橫圳九百丈﹐闊八尺﹐深六尺﹐漑田五頂。

進賢裏

桃坑湖卽桃枝湖也。東西一百三丈四尺﹐南北三百六十一丈五尺。垾堘圳四派。漑田種千餘石。僞閩時﹐爲指揮使丘進所有﹐後售林璉等爲田﹐僅四頃。咸平四年﹐劉轉等訟之。乃以其田產一千二百三十六文﹑米二十三石一斗半﹐均湖下百七十餘戶。田﹐敕仍爲湖。熙寧四年﹐林注等又訟髙建等侵耕。知縣蕭竑因括湖﹑塘﹑陂﹑堰﹐簿而圖之﹐擇主領﹐立經界﹐培堤岸﹐碑於湖之旁。今周五百一十丈﹐闊一丈﹐髙八尺﹐石斗門三﹐圳長二千二百餘丈﹐闊一丈二尺﹐深六尺。瀦乾溪﹐漑田二十九頃﹐跨逍遙﹑淸平裏。

沙阪後洋溪【﹝底本「後洋溪」條以下錯簡﹐參對崇抄﹑庫本正之。﹞】共長五百丈﹐入桃枝湖。漑田七頃。

同榮裏

石瀨陂食龍潭水﹐長五百丈﹐闊二丈﹐深一丈﹐【﹝底本於此條及以後各條注文皆作「食×××」﹐庫本同﹐崇抄亦先書「食」﹐復攺寫爲「合」字﹐今依底﹑庫本作「食」。又﹐此處底﹑庫本皆作「深一尺」﹐據崇抄攺「尺」爲「丈」。﹞】漑田種七百石。

古散陂食龍潭水﹐長七百一十丈﹐髙一丈﹐闊七尺﹐漑田種三千石。

靈石裏

新田陂食童溪﹐長六十丈﹐闊一丈五尺﹐深七尺﹐漑田種四十石。

灌洋陂食童溪﹐長一百一十丈﹐闊七尺﹐深五尺﹐漑田種一百三十石。

湖前陂長三百丈﹐闊一丈﹐﹝底本作「闊一尺」﹐庫本同﹐據崇抄攺爲「闊一丈」。﹞深七尺﹐漑田種四百石。

坵溪並食童溪﹐長二百一十丈﹐闊五丈﹐深一丈﹐漑田種二百五十石。

依福裏

周陂食童溪﹐長一千丈﹐闊二丈﹐深一丈﹐【﹝底本作「深一尺」﹐庫本同﹐據崇抄攺爲「深一丈」。﹞】漑田種四百石。

前曾塘食龍潭﹐長二百丈。口闊二丈﹐深四之一﹔腹闊五丈﹐深三丈﹔尾闊﹑深皆一丈五尺。口爲石閘禦溪洪﹐尾爲石函。垾長一丈五尺﹐【﹝底本作「埠長」﹐庫本同﹐據崇抄攺。﹞】髙如之﹐闊五尺。漑田種七十石。

丁塘食龍潭﹑石瀨﹐陂長七百丈。溪口闊一丈七尺﹐橋下闊六丈。漑田種三百石。

昆由裏

大塘跨惇素﹑崇賢﹑同榮裏。大斗門二﹐知縣徐謨築基﹐方廣二十餘丈﹐兩旁抵海﹐長一千五十丈﹐髙一丈八尺﹐闊一丈。溝﹑港共長二千七百丈﹐闊一丈二尺﹐深八尺。瀦福淸界水﹐漑田千石。

萩蘆陂長六十丈﹐闊二十丈﹐深七尺﹐圳長三百五十丈。大圳闊一丈﹐深七尺﹔【】﹝底本錯簡至「深」字止﹐已正。﹞小圳闊八尺﹐深五尺﹐瀦髙陂水﹐漑田種五百石。

方樂裏

陳塘港會七十二洋水﹐溢則開斗門﹐歸弦歌裏溝及林花溝瀆入海。

陳塘大官溝跨和風﹑教化﹑大宏裏﹐長三千二百丈﹐闊二丈﹐底深六尺﹐【﹝底本作「底四丈深六尺」﹐庫本同﹐據崇抄攺。﹞】漑田二十頃。

賓閭湖周一千二百丈﹐闊髙一丈五尺﹐上闊二丈﹐八竇﹐八溝。溝闊一丈二尺﹐深七尺。舊載﹕「上下湖﹐海風飛沙﹐積而成之。」

上湖石塘長一百二十丈﹐閷髙上闊如賓閭﹐斗門一﹐漑田七百頃。

逍遙裏

淩古塘周一百二十丈﹐髙一丈五尺﹐闊二丈﹐二竇﹐圳長一百五十丈﹐漑田種六十石。

和風裏

董塘長二十六丈﹐一長五十丈。食山泉﹐漑田五頃半。

丞天溝長六百八十丈。母溝闊二丈﹐深六尺﹔子溝闊八尺﹐深五尺。漑田七頃。

韓塘溝長六百丈﹐闊二丈﹐深六尺﹐有小圳﹐瀦橫源溪﹐漑田種七頃。

百石溝沙漠﹐下食賓閭尾﹐長六十丈﹐闊二丈﹐深一丈二尺﹐漑田七十畝。

良田裏舊載﹕「金漆湖近江﹐爲飛沙塡塞。」

章阪童溪陂長五百丈﹐一塘﹐二圳﹐漑田三十頃。

東港食新塘﹐長一千五百丈﹐闊三丈﹐深八尺﹐八圳﹐計長八百丈﹐漑田十頃。

方安裏

保丰塘橫埭長十丈﹐髙一丈﹐闊八尺﹐漑田種百石。

嶺口上塘長九十丈﹐【﹝底本作「長�十丈」﹐缺一字﹐庫本作「長十丈」﹐據崇抄補。﹞】橫闊十二丈﹐垾長八尺﹐髙一丈三尺﹐闊六尺。下塘長三十丈﹐橫闊十六丈﹐垾長十丈﹐【﹝底本作「垾長�丈」﹐庫本作「垾長三丈」﹐據崇抄補。﹞】髙一丈一尺﹐闊五尺。溪尾塘長二十丈﹐闊十丈﹐垾長十丈﹐髙五尺﹐闊五尺。食大象﹑大帽二山水﹐【﹝底本作「食大�大�二山水」﹐崇抄同﹐據庫本補。﹞】漑田種百四十石。

金冬坑長九丈﹐【﹝崇抄作「長九尺」。﹞】髙一丈﹐闊七尺。漑田種十餘石。

倪塘長四十丈﹐髙六尺﹐闊四尺五寸﹐【﹝底本作「闊四尺�」﹐缺一字﹐崇抄只作「闊四尺」﹐據庫本補。﹞】通嚴湖水尾。漑田種三十石。

林簡塘食龍潭﹐長六百五十丈﹐髙一丈五尺﹐橫闊三丈二尺﹐圳長二百五十丈﹐深闊皆一丈﹐【﹝底本作「深闊皆�丈」﹐據庫本﹑崇抄補。﹞】漑田種三百石。

稠港長一千一百丈﹐闊一丈三尺﹐深八尺﹐斗門一﹐漑田千餘石。

普塘洋積水三港及圳長二千六百四十丈﹐漑田三十六頃。

惇素裏

覆船洋橫溝﹑直溝可通湖﹐【﹝底本作「可通湖」﹐庫本作「可通嚴湖」﹐崇抄作「可通潮」。﹞】圳三。溝食大塘﹐長一千二百三十丈﹐闊二丈八尺﹐深六尺﹐漑田十頃。

崇仁裏

元祐溝長千餘丈﹐闊一丈﹐深五尺﹐斗門一﹐漑田種七百石。

賓賢裏

晉溪浦埭長三百五十丈﹐橫闊一丈四尺﹐深八尺﹐通淡潮。橫埭廣一丈﹐髙七尺。漑田種二百石。

河頭浦埭長三十丈﹐闊六丈﹐中置閘。漑田三頃。

大宏裏

嚴湖陳長者嚴光施宅爲寺﹐今嚴光寺是也。又施田爲湖﹐周三千二百八十丈﹐髙七尺﹐闊一丈二尺﹐瀦大奢雨水﹐四竇﹐漑田四百五十頃﹐跨萬安﹑惇化裏。相傳﹕湖起於唐寶應二年。

福淸縣

永東﹑永西裏

東西塘縣東西之水分瀦焉﹐以爲火備。後﹐東塘﹐民塞其半。淳熙二年﹐民居火﹐乃易塘東民田﹐鑿以廣之﹐橫經學門﹐以象泮水。

琵琶槽跨永東﹑新丰二里。大中祥符中﹐士民並海築垾。政和八年四月﹐饕風駕濤﹐壞之。宣和三年﹐修築二千餘丈﹐漑田種三百餘石﹐以形似琵琶﹐故名。

修仁裏

溪田陂

洞子陂

石堘陂

後塘陂

官塘

練木陂

劉洋陂

鄭前陂

新丰裏

無符陂唐天寶中置﹐故名天寶。皇朝祥符中﹐知縣郎簡重修。熙寧五年崔知縣以歲科田戶﹐【﹝底本作「崔知縣�歲科田戶」﹐缺一字﹐崇抄作「崔知縣宋臣歲科田戶」﹐據庫本補。﹞】鳴鼓興築﹐不至者罰之﹐邑司著籍﹐仍碑刻。圳長七百餘丈﹐漑田種千餘石。後﹐劉廣等陳乞罷之﹐以是多旱損。元符二年﹐鐘提舉�因巡歷﹐【﹝底本作「鐘提舉�」﹐缺一字﹐崇抄同﹐庫本不示缺。﹞】乃委知縣莊正柔修之﹐移舊地之上﹐陂旁有大榕﹐日聽訟其下以董役﹐汁鐵以錮其基﹐廣十丈﹐漑田如昔時。

靈徳裏

東禪塘開寶中﹐中山人劉逢以濱海地數千丈施於東禪寺﹐乃築垾

堘﹐髙一丈五尺﹐厚三丈。堘內港水凡三道﹐設泥門一十五防淤﹐【﹝底本作「一十�五」﹐庫本作「一十有五」﹐據崇抄攺。﹞】間則以泥門通之﹐漲溢則以斗門泄之﹐【﹝底本作「以斗門�之」﹐缺一字﹐據庫本﹑崇抄補。﹞】凡十年。斗門凡三築乃成。自是﹐不陷者百餘年﹐歲收千石。治平二年復壞﹐乃髙其堘五尺﹐陟其甚者千丈。

海壇裏

三十六腳湖。

萬安裏

漳塘

池塘

林陂塘

應天院前陂

石臼坑塘場前陂溪南陂西洋塘

香嚴上下洋天禧二年﹐僧師振募八千緡﹐築堤九百丈﹐髙五尺﹐厚倍之﹐斗門三﹐泥門五﹐凡十一年乃成。

香嚴五峯港

卓嶺陂

朱步嶺陂

安香裏

蘇溪陂溪道鏘石﹑石鐸山間入海。天聖二年﹐西禪請萬安﹑安香二里內地﹐因遏爲陂﹐漑田千餘頃﹐派別爲蓮塘十六頃。熙寧間﹐郭知縣按田畱詩﹕【﹝底本作「郭知縣�田畱詩」﹐庫本作「郭知縣賢題畱詩」﹐據崇抄補。﹞】「萬工塡巨海﹐千古作良田。」

橫塘羊陂【漑田種三百石。】黃塘

靈石蟹嶼塘金山之中﹐徑港之濱﹐有���蟹嶼﹐周三千二百丈俱���爲田。垾長一千五百丈﹐髙一丈﹐廣尋���有咫七港﹑石斗門。元丰元年成。【﹝以上注文﹐底本三處缺文﹐各三字﹐庫本同。首句底本﹑庫本作「金山之中」﹐崇抄作「金山之東」。以下缺處﹐「蟹嶼」前﹐崇抄有「鹵地」二字﹐「爲田」前崇抄不示缺字﹐「廣尋」之下﹐亦無示缺。又﹐底本﹑庫本作「有咫七港」處﹐崇抄作「有咫尺港」。皆存疑不補。﹞】

靈石白麟洋在徑��金山﹐溪流奔注。��出埠之長千一百丈﹐髙一丈三尺﹐厚倍��大小十有����一﹐石斗門﹑虹軒���二﹐六百石。【﹝以上注文﹐底本﹑庫本同缺字。所缺處﹐崇抄於「在徑」下有「江南」二字﹐「奔注」下有「潮波」二字﹐「出」字下有「入俱祗增」四字﹐「厚倍」下只一「之」字﹐以下徑作「大小十有一」不示缺﹐「虹軒」下作「十丈漑田六百石」。皆存疑不補。﹞】

蘇田裏【﹝底本作「�田裏」﹐庫本同﹐據崇抄並參考本志「敍縣」補。﹞】

黃檗鄭渚田漁溪之南瀕江地也。唐天寶間﹐嘗爲田﹐其後廢。皇朝天禧元年﹐仍復元﹐堤之長三百二十丈﹐址廣三丈﹐髙二丈二尺﹐斗門二十四﹐望之若長坡。外捍內蓄﹐日與風波爲敵﹐屹然自若﹐至今無恙。【﹝底本於「天禧元年」下作「�復元」﹐庫本作「仍復元」﹐崇抄作「僧履元」。又﹐「斗門二十四」之下﹐底本作「望之若長坡﹐外捍內�」﹐庫本於�處作「蓄」﹐崇抄則作「望之若長陂﹐外捍內防」。皆據庫本補。﹞】

綿亭洋安善溪出雙髻山﹐至鷓鴣山下綿亭洋。祥符元年﹐僧惟眞截溪十二派﹐築堤八百一十丈﹐髙一丈四尺﹐廣加七尺﹐斗門四﹐深一丈三尺﹐廣減八尺。凡九年成﹐漑田四十頃。

林塘

竹湖

後溪陂

林塘橫

東渡陂

漆林洋白獺陂【﹝崇抄作「白瀨陂」。﹞】食蒜溪。唐黃檗僧開﹐漑田種二百頃。

欽唐裏

郭塘

麻卑塘

陳坑塘

劉坑塘

和南裏

吳田塘

歸化北裏

新塘

鄭坑塘

蟹蠘塘

安夷北裏

鄭塘

壚洋塘

倪宅塘

潘占塘

曹塘

福坑塘

葛坑塘

白塘

龍潭磨塘

信坑塘

東一龍塘

拜井裏

大塘海旁。閩王時以兵築之﹐長千餘丈﹐漑田種三千六百石。

占計塘亦閩王築﹐長十五里﹐【﹝底本作「�十五里」﹐崇抄作「一十五里」﹐據庫本補。﹞】漑田三千餘頃。

木椎塘

括塘

安夷南裏

王澳塘

棲仁裏

洪塘

古塘陂

大松坑

秋蘆陂

蕭塘陂

蕭塘

門前塘鄭塘陂

江陰裏

鳳塘

嘉塘

馬屋塘

鈌塘

髙岑塘

道場塘

共漑田種百餘石。

臨江裏

陳塘

林塘楊塘

沈塘

潘塘

薛塘

歸化南裏

寺家塘

郭塘

桑塘

鰻坑塘

文興裏

石塘陂祥符中﹐知縣郎簡築﹐並江爲之。食河頭水﹐漑田種五百石以上。

淸元裏

慶陂

姚下陂

石蛇陂

萬安陂

鏡塘

後塘

戴陂

王塘

姚塘

姚陂

馮陂

上姚陂

陂

後陳陂

黃陂

永壽裏

鄭神陂

堵飯陂

上牙陂

兩盡陂

神宮陂

張公陂

新寧裏

下洋陂

龍潭陂

潘兜

張洋陂

大洋陂

景洋陂

裏後洋陂

陂頭

南陂【﹝底本先書「南阮」﹐復旁校攺「阮」字作「陂」﹐庫本及崇抄仍皆作「南阮」。﹞】

新洋陂

嶺口陂

段平陂

長潭陂

北洋陂

龍溪陂

新洋

南洋陂

郭陂

龍溪

張陂

嶺口陂

師姑渡

程陂

新陂

董陂

吳陂

大莒陂

文殊陂

北湖

官陂

小陂

白葉丙南湖簡陂

遊陂

下宅陂

鄭馬隴陂大洋陂

溪西陂

周陂堘

磨陂

方興裏

潘陂

嚴陂

呂塘

馬槽陂

官塘

天竺陂

遊塘

木溪陂【﹝底本在「木溪陂」之後﹐虛缺一个陂名位置﹐庫本同﹐崇抄不示缺。﹞】王陂盆

洪塘

薛洋陂陳正陂

牛天塘麻昌陂加塘

官塘

施陂

官陂

仁壽裏

松潭洋

潯洋裏

願塘

南溝

北溝

橫溝

赤漏溝

中溝

新安裏

龍陂

方成裏

西陂塘

東陂塘

古龍陂

程溪陂

永賓裏

後塘

龍潭陂

建臨陂

擇善院前陂

東溪陂

方樂南裏

後塘

王洋塘

永福裏

膽陂

洋陂

翁前陂

漳塘陂

馬陂

裏洋陂

昆侖陂蓮荷陂

陳塘

上嚴陂

許陂

遊塘

曾捨前陂

西陂

攤陂

寺家陂

王陂

寺家塘

淸遠裏

髙陂

圳東塘

貫林陂

陳塘

林陂

後溪塘

窯斜塘黃沙陂

南彎塘

湖潭陂如塘

筍坑塘

基陂

南洋陂

北洋陂

橫溪陂鄭塘陂趙塘陂

官塘

境塘

官洋陂

後溪陂蘆塘陂橋頭陂

官塘

鄭平塘【﹝庫本作「鄭平陂」。﹞】陂頭陂

官洋陂

善福裏

梁塘

前塘

烏焦塘

竹頭塘

宅合塘】﹝底本作「宅合」二字﹐據庫本﹑崇抄補「塘」字。﹞】古塘

白鮫陂興陂

麻洋陂

周重陂

林塘陂

��

張塘陂【﹝底本在「林塘陂」之前虛缺一位﹐又於「張塘陂」下虛一位﹐庫本同﹐崇抄皆徑接下文。﹞】���

無患陂【漑田種三百石。】

古田縣

新興裏

鄒洋陂四百五十丈﹐闊一丈﹐深四尺﹐漑田二十頃。

樟尾陂百二十丈﹐闊六尺﹐深二尺五寸﹐漑田十八頃。

吳元陂二百四十丈﹐闊四尺﹐深二尺三寸﹐漑田七頃。

巖頭陂二十丈﹐闊二尺﹐深一尺七寸﹐漑田僅三頃。

雙獺陂五十丈﹐闊四尺﹐深二尺﹐漑田僅二頃。

溪平陂百五十丈﹐闊五尺﹐深二尺五寸﹐漑田七頃半。

保安裏

感溪陂十二丈﹐闊四尺﹐深三尺﹐漑田十頃。

小溪陂八丈﹐闊三尺﹐深二尺﹐漑田僅四頃。

瑞云陂百二十丈﹐闊三尺﹐深二尺﹐漑田四頃。

屈斗陂四十九丈﹐闊三尺五寸﹐深二尺三寸﹐漑田種三十石。

邵南裏

碾洋陂五十丈﹐闊五尺﹐深三尺﹐漑田種五十石。

湖潭陂百五十丈﹐闊二尺五寸﹐深三尺五寸﹐漑田種七十石。

諸家陂五十丈﹐闊五尺﹐深三尺﹐漑田種六十石。

五峯陂五十丈﹐闊五尺﹐深三尺二寸﹐漑田種五十五石。

和平裏

上洋陂七十丈﹐闊二尺三寸﹐深�尺七寸﹐【﹝底本作「深�尺」﹐缺一字﹐庫本同﹐崇抄作「深一尺」。﹞】漑田種三十石。

慕仁裏【﹝底本作「募仁裏」﹐崇抄同﹐據庫本及本志「敍縣」攺「慕仁裏」。﹞】

蔣洋陂三百七十丈﹐闊八尺﹐深三尺五寸﹐漑田種一百二十石。

徐洋陂二百八十丈﹐闊四尺﹐深二尺五寸﹐漑田種二百五十石。

漈下陂二百二十丈﹐闊三尺﹐深四尺八寸﹐漑田種百三十餘石。【﹝底本有「種」字﹐庫本﹑崇抄所無。﹞】

覆船陂百三十七丈﹐闊四尺﹐深二尺五寸﹐漑田種十五石。

崇禮裏

髙頭洋陂百五十九丈﹐闊二尺三寸﹐深二尺﹐漑田種一百二十石。

西云陂百六十五丈﹐闊三尺五寸﹐深二尺五寸﹐漑田種七十石。

橫溪裏

溪源陂六十四丈﹐闊二尺﹐深一尺五寸﹐漑田種二十石。

陳坑陂百五十八丈﹐闊三尺﹐深二尺﹐漑田種二十石。

東洋陂四十丈﹐闊二尺五寸﹐深一尺五寸﹐漑田種十石。

上堀陂四十五丈﹐闊三尺﹐深二尺﹐漑田種二十石。

倪洋縣東三十里。

平湖縣北四十里。

永福縣

塘陂八。官季一檢舉﹐勸諭興修。【﹝「塘陂」以下文字﹐底本﹑庫本相同﹐崇抄作「塘陂八每季官檢舉勸諭興修」。﹞】

永安裏

官獵二塘【﹝底本作「官臘」﹐崇抄同﹐據庫本及本志「敍縣」攺「官獵」。﹞】內塘﹐十四畝百二十步﹐深九尺七寸﹔外塘﹐十八畝八十步﹐深八尺五寸。漑田種十五石。

康元裏

白葉湖乾道二年修﹐漑田種十石。

後黃陂食溪水。亙五里﹐廣深二尺﹐漑田二頃。

歸義裏

大鄒官塘周百餘丈﹐深一丈二尺﹐漑田二石半。

保徳裏

嵩口塘食濟溪。八畝。漑田一頃。

峬塘百餘丈﹐深一丈﹐漑田種十石。

閩淸縣

諸裏小溪村落各堰或陂﹐漑田種五萬餘石。

寧徳縣

臨海裏

赤鑑陂元祐四年﹐土民林圭與聖泉寺【﹝底本先書「堊泉寺」﹐復於「堊」旁校攺「聖」字﹐庫本爲「堊」字﹐崇抄爲「靈爾寺」。﹞】僧養譽以陂下田戶百六十均所費﹐於陂上爲橋﹐【﹝底本作「��上爲橋」﹐缺二字﹐崇抄同﹐據庫本補。﹞】號泗洲﹐延三十餘丈﹐石址。又於陂西水際裏築堤﹐上廣二丈﹐長二里﹐址亦以石﹐築堤二以爲捍﹐斗門三﹐以司啟閉﹐漑田三百十八頃﹐受種二千四百石﹐園藝不計也。知縣畱佑按閱賦詩﹕【﹝底本作「按盱」﹐崇抄同﹐據庫本攺。﹞】「赤鑑有遺利﹐曠古無人興」。又云「今師欲斷海﹐海若當效靈」。其後﹐日墮歲弛﹐漲水決壞四十餘丈。深二丈。宣和七年﹐儲知縣委僧修築﹐不就。斗門今猶存。

霍童裏【﹝底本﹑庫本﹑崇抄皆作「霍同裏」﹐查本志「敍縣」及他處皆作「霍童裏」﹐據攺。﹞】

仙湖﹐堵平湖﹐塘腹湖食小溪水。隋﹐諫議黃公創﹐漑田千餘頃。淳熙二年﹐有請佃者。官以其妨民﹐不給﹐仍搜獲儲知縣詩云「咫尺仙湖號堵平﹐先賢曾此勸農耕。若教一日歸豪右﹐敢向黃公廟下行﹖」

感徳裏

周仙湖巖峯之上﹐中心低注﹐艸木環繞。陰翳幽寂﹐莫測深淺。【﹝底本作「木環繞陰翳幽寂寞測深漠」﹐今據崇抄﹑庫本攺。﹞】相傳﹕昔有周其姓者得道於此。四圍多芳艸。積水漑田。

懷安縣

嘉祐二年﹐郡守蔡襄從樂遊橋下開﹐沿城外至湯門﹑琴亭﹑湖心﹐至北嶺下去思橋﹐北出河尾艁場﹐【﹝底本﹑庫本俱作「艁場」﹐崇抄作「船場」。「艁」﹐古「造」字﹐亦造船之意。﹞】散入堘北﹑小浦﹑中浦﹑石泉﹑安國以北。

知縣樊紀復作橋十三﹐曰﹕濕堹﹑北﹑小浦﹑中浦﹑湖心﹑琴亭﹑越塘﹑龍腰﹑後溪﹑桑畬﹑嶺下﹑範溪﹑瀨溪。

《三山誌》卷第十六終

●卷第十七財賦類

歲收

他司應副錢物

歲貢

○歲收

國初財賦﹐二稅之外﹐惟商稅﹑鹽課﹑牙契﹑房租而已。官稍﹑兵給與正供之額旣寡﹐故取之甚簡而用常有餘。熙﹑丰之後﹐更歷崇﹑觀﹐至軍興事起﹐調度浸廣﹐斂算亦增﹐因仍迄今﹐蓋非其舊也。

今州之官吏﹑宗子﹑諸軍俸料﹑賞給與凡州之費﹐歲爲緡錢至七十萬﹐不可勝具矣。其貢發之目﹐又復不貲。而歲之所收以歸州用者﹐數止於是﹐具列於左方云。

二稅﹑鹽﹑役

夏稅產錢﹐十二縣總八千一百四十八貫三百二十六文。

閩縣產錢﹕九百四十三貫三百二十三文。

連江縣產錢﹕七百二十五貫八百五文。

侯官縣產錢﹕一千二十五貫七百七十文。【﹝底本作「一千二十五貫七百七十�文」﹐崇抄則作「一千二百五貫七百七十二文」﹐據庫本攺。﹞】

長溪縣產錢﹕七百七十五貫九百一十二文。【﹝底本作「小百」﹐崇抄同﹐據庫本攺。﹞】

長樂縣產錢﹕五百二貫一百二十一文。

福淸縣產錢﹕一千四百八十貫三百二十四文。

古田縣產錢﹕五百六十三貫九百五十三文。

永福縣產錢﹕四百四十四貫七百五十文。

閩淸縣產錢﹕三百三十七貫八百六十一文。

寧徳縣產錢﹕三百二十五貫六十七文。

羅源縣產錢﹕二百八十五貫五百二十七文。】﹝底本作「二百�十五貫……」﹐缺一字﹐崇抄同﹐據庫本補。﹞】

懷安縣產錢﹕七百四十七貫九百三文。

久例﹕以三千六百九十貫折科﹕

紬﹐一千匹。

裨布﹐一萬匹。

小麥﹐一千五百石。

紬﹐每匹原折產錢六百五十文。

裨布﹐每匹原折產錢二百四十四文。

小麥﹐每斗原折產錢四十七文。

遞年分拋下十二縣﹐仰據數於五等人戶產錢上科折﹐取令公平。內﹕

閩縣

紬一百一十六匹﹐裨布一千一百四十匹﹐小麥一百七十三石。

連江縣紬九十一匹﹐裨布八百九十五匹﹐小麥一百三十六石。

侯官縣紬一百二十七匹﹐裨布一千二百六十匹﹐小麥一百九十一石。

長溪縣紬九十六匹﹐裨布九百六十四匹﹐小麥一百四十七石。

長樂縣紬六十匹﹐【﹝崇抄作「六千匹」。﹞】裨布六百一十匹﹐小麥九十二石。

福淸縣紬一百八十一匹﹐裨布一千八百二十五匹﹐小麥二百七十五石。

古田縣紬七十匹﹐裨布六百九十九匹﹐小麥一百一石。【﹝底本作「小麥一百石」﹐據庫本﹑崇抄攺。﹞】

永福縣紬五十六匹﹐裨布五百五十匹﹐小麥八十四石。

閩淸縣紬三十九匹﹐裨布三百九十匹﹐小麥五十三石。

寧徳縣紬三十九匹﹐裨布三百九十匹﹐小麥五十八石。

羅源縣紬三十三匹﹐裨布三百三十九匹﹐小麥五十二石。【﹝底本作「小麥五十五石」﹐據庫本﹑崇抄攺。﹞】

懷安縣紬九十二匹﹐裨布九百十三匹﹐小麥一百三十八石。【﹝底本作「小麥一百一十八石」﹐庫本﹑崇抄皆作「一百三十八石」﹐據攺。﹞】

皆估納月中價﹐令人戶輸納。計錢二萬六千七百五十貫文足。【現納中價﹕每匹紬四貫﹐裨布一貫六百文﹐小麥每斗四百三十文。】外四千四百五十八貫三百二十六文﹐【系諸縣除科折紬﹑布﹑麥外﹐余產錢。】納銅﹑鐵中半錢。【謂如產錢二百文﹐內一百文納銅錢﹐更一半一百文原納鐵錢﹐已住敕不行﹔每百文令將銅錢四十八文折納之類。】

計錢﹕三千二百九十九貫一百六十一文。

秋稅苗米﹐十二縣總催一十一萬一千二石二升五合。

閩縣苗米一萬四千七百八十三石七升。田隨鄕上﹑中﹑下分九等定稅。

連江苗米一萬三百六十二石二斗四升。田隨鄕分六等定稅。

侯官苗米一萬二千四百七十七石三斗六升。田隨鄕分六等定稅。

長溪苗米一萬四百四十六石九斗四升。田隨鄕分上﹑中﹑下九等定稅。

長樂苗米六千七百四十一石七斗一升。田隨鄕上﹑中﹑下分九等定稅﹐園﹑屋﹑山林等分三等。

福淸苗米一萬三千七十三石六斗六升。田隨鄕上﹑中﹑下九等定稅﹐缺第一等。

古田苗米九千二百八十一石一斗四升。田隨鄕分上﹑中﹑下九等定稅。

永福苗米六千九百四十九石三斗二升。田隨鄕分七等定稅﹐屋宇﹑園地分五等﹐山林分三等。

閩淸苗米五千七百二十五石九斗八升。田隨鄕分上﹑中﹑下九等定稅。

寧徳苗米四千七百三十九石二斗九升。田隨鄕上﹑中﹑下分九等定稅。

羅源苗米四千四百七十五石八斗二升。田隨鄕分六等定稅。

懷安苗米一萬一千六百四十五石五斗。田隨鄕分三等定稅。

久例﹕以一萬八百四十三石八斗估納月中價﹐令下戶納錢﹕

閩縣一千八百三十二石三升。【﹝底本作「�升」﹐缺一字﹐崇抄同﹐據庫本補。﹞】

連江七百六十七石二鬥二合。

侯官一千八百五十八石六斗三升。

長溪一千七百四石七斗五升五合。【﹝底本作「七十五升」﹐庫本﹑崇抄作「七斗五升」﹐據攺。﹞】

長樂五百一十四石三升七合。

福淸一千五十四石。

古田六百一十七石九斗二升四合。

永福五百九十石一斗四升六合。

閩淸四百七十九石七斗九升三合。

寧徳三百五十石四鬥一合。

羅源二百六十三石一斗七升一合。

懷安一千四百一十石三斗四升二合。

現每斗連義倉押耗等﹐估納月中價四百六十文足。

計﹕四萬九千八百八十一貫四百八十文足﹐外一十萬一百五十八石二斗二升五合﹐於內科本色白米四萬六千五百四十一石五斗九升五合﹐余展糙米六萬七千二十石八斗三升﹐【﹝底本﹑庫本﹑崇抄於各條文中皆作「展糙」﹐庫本於此處作「碾糙」﹐故皆從作「展」。又以下各本各條中或作「展糙米」﹐或作「展糙」﹐不一。﹞】分州﹑縣倉送納﹐支官兵糧俸及樁充義倉用。

閩縣八千二百二十一石五斗五升﹐展糙米一萬二百七十六石九斗四升﹐外四千七百二十九石科白﹐並州倉納。

連江六千九十一石三升八合﹐展糙米七千六百一十三石八斗﹐外三千五百四石科白﹐並州倉納。

侯官六千七百四十石七斗三升﹐展糙米八千四百二十五石九斗一升﹐外三千八百七十八石科白﹐並州倉納。

長溪五百八十一石六斗一升二合白米﹐縣倉納。支縣官並峯火寨官兵六百二十九石五斗五升﹐縣納。樁比義倉五千七百五十九石三升三合﹐展糙七千一百九十八石七斗九升﹐及二千六百八十二石科白﹐並州倉納。

長樂一千四百七十石二升白米﹐縣倉納。支縣官四百石一斗六升白米﹐縣納。樁充義倉二千七百六十六石四斗四升三合﹐展糙三千四百五十八石一斗﹐及一千五百九十一石科白﹐並州倉納。

福淸三千七百七十六石八斗九升科白﹐縣倉納。支縣﹑寨官並松林等三寨土兵七百七十二石二斗六升白米﹐縣納。樁充義倉四千七百四十一石六斗五升一合﹐展糙五千九百三十七石七升﹐及二千七百二十八石科白米﹐並州倉納。

古田一百三十九石二斗四升白米﹐縣倉納。支縣官二千二百七十三石六斗九升白米﹐水口倉納。支鎭﹑寨官兵五百五十六石六斗四升白米﹐縣納。樁充義倉三千二百十四石六斗四升六合﹐展糙四千十八石三斗一升﹐及二千四百七十九石科白﹐並州倉納。

永福七十一石一斗三升科白﹐縣倉納。支縣官四百八石六斗三升白米﹐縣納。樁充義倉三千七百三十二石四斗一升四合﹐展糙米四千六百六十五石五斗二升﹐及二千一百四十六石科白﹐並州倉納。

閩淸一百六石四鬥三合﹐縣倉納。支縣官三百三十七石八升科白﹐縣納。樁充義倉三千四十九石七鬥四合﹐展糙二千八百一十二石一斗三升﹐及一千七百五十三石科白﹐並州倉納。

寧徳八百五十七石六斗四升白米﹐縣倉納。支縣官並兩縣寨官兵二百八十二石白米﹐縣納。樁充義倉二千六十二石二斗四升九合﹐展糙米二千五百七十七石八斗二升﹐及一千一百八十七石科白﹐並州倉納。

羅源一千四百二十三石七斗六升白米﹐縣倉納。支縣官並南寨�官兵二百七十石六斗八升白米﹐縣納。樁充義倉一千五百九十八石二鬥九合﹐展糙一千九百九十七石七斗六升﹐及九百二十石科白﹐並州倉納。

懷安一千三百五十三石二斗科白﹐下雞菜錢受納﹐支五縣寨官兵五千六百三十八石九斗三升八合﹐展糙米七千四十八石六斗八升﹐及三千二百四十三石科白﹐並州倉納。

已上﹐總計白米一萬二千五十四石五斗九升五合﹐科下古田﹑郡﹑縣﹑鎭共十倉受納﹔支遣官兵三千六百四十七石﹐縣倉納﹔充義倉三萬八百四十石本色白米﹐並五萬三千六百一十六石六斗九升白米﹑展糙﹐並州倉納。其所科米﹐年例於受納前期﹐用按月支產準納一全年合支米【﹝底本作「用�月文產準約一」﹐缺一字﹐崇抄作「用�月文產準納」﹐無「一」字﹐據庫本補。﹞】先科與外縣錢倉支遣充足﹐又隨縣以所管苗米總數豁除折納價錢外﹐余合得義倉之數州納。更外縣受納樁管﹐閩﹑侯官﹑懷安附郭義倉﹔連江因人戶及寨兵各乞上州受納支給﹐其義倉隨苗赴州受納﹑寄樁﹑納倉﹐除科撥外余盡赴州倉納。州倉有缺﹐或行計置上件﹐科與縣﹑鎭倉受納﹐米並準正數﹐仍別納收和糴﹑義倉押耗等科下﹐如遇科撥時諸縣更有未催足州倉米﹐亦準與逐縣徑催理爲當年拋科之數。自科撥後﹐諸縣或有官員增支﹑軍兵事故之類﹐並聽通融。

免役物力錢一十一萬三千六百三十二貫七十三文。

免役﹕隨縣以產錢均敷不等。閩﹑侯官縣每產錢一文﹐兩科【﹝底本作「兩料」﹐庫本同﹐據崇抄攺。﹞】共敷二十四文。

閩縣年計一萬三千二百六貫五百三十六文足。﹝底本作「二百六�五百……」缺一字﹐據崇抄﹑庫本補。﹞

侯官年計一萬四千三百六十貫八百二十二文足。

連江每產一文﹐敷一十二文六釐。年計九千五百二十貫九百七十八文。

長溪每產一文﹐敷一十六文一分四釐。年計一萬二千四百六十四貫五百二十八文。

長樂每產一文﹐敷一十二文八分六釐。年計六千四百七十八貫六百六十四文。

福淸每產一文﹐山鄕敷一十一文四分八釐﹔海鄕敷一十文四分八釐。年計一萬六千二百六十二貫九百五十八文。

古田每產一文﹐敷一十五文八分二釐。年計八千四百四十二貫三百五十三文。

永福每產一文﹐敷十三文七分。年計六千八十七貫九百四十三文。

閩淸產錢一文﹐敷一十四文二分。年計四千七百九十七貫六百五十四文。

寧徳產錢一文﹐敷一十五文五分。年計五千三十八貫五百三十五文。

羅源每產一文﹐敷一十五文。年計四千一百三十二貫九百六文。

懷安每產錢一文﹐敷一十四文四分。年計一萬一千六百九貫九百二十六文。

已上﹐十二縣產錢﹐年計總敷錢一十一萬二千三百三貫八百三文。

物力﹕每直一貫﹐兩科共敷六文。今每年見敷﹐內﹕

閩縣五百五十五貫六百六十六文。

連江一百一十四貫三百文。

侯官一百七十貫。

長溪三十九貫七百二文。

長樂一十六貫七百六十二文。

福淸四十貫九百五十二文。

古田一百五貫七百三十六文。

永福二十一貫七百九十九文。

閩淸六十五貫四百一十八文。

寧徳七十二貫。

羅源七十六貫。

懷安四十八貫九百二十六文。

總計﹕一千三百二十八貫二百七十文足。

隨夏秋二科催科。內一萬三千三百八貫六百四十八文足解州﹐支本州並鹽司役人雇食等。【﹝底本作「並鹽司投人」﹐庫本同﹐崇抄無「並」字﹐下作「鹽司役人」。﹞】餘錢﹐縣支雇役並樁發朝廷窠名。其減人吏雇錢﹑在京吏祿錢﹑在京官員雇人錢﹐減罷重祿食錢﹐減罷監司吏祿錢米﹐並在內。【﹝崇抄無「吏祿錢……並在內」二十七字。﹞】

產鹽十二縣以產錢等第均賣。歲額﹕二百六十九萬六千四百五十三斤。

閩縣三十一萬七千九百九十四斤。

連江二十四萬三百七十五所。

侯官三十三萬二千七百五十一斤。

長溪二十九萬三千二百一十八斤。

長樂一十七萬三千八百七十斤。

福淸四十四萬八千二百一十六斤。

古田一十六萬二千一百六斤。

永福一十四萬八千五百八斤。

閩淸一十萬九千七百八十五斤。

寧徳一十一萬一千九百二十四斤。

羅源九萬九千九百八十一斤。

懷安二十五萬八千九百二十五斤。

隨夏秋二稅催驅。共計﹕錢五萬六千八百二十三貫九百七十三文足。內本州所得舊價錢﹐每斤﹕古田﹐十四文﹔閩淸﹐十三文﹔永福﹐十一文﹔餘各九文足。二萬五千八百一十四貫七百六十三文足。以此數展省﹐合計三萬三千五百一十五貫六百七十文。今財賦司現催錢﹐共管三萬三千九百六十六貫七百一十三文省。內﹕

閩縣三千七百一十四貫四百七十五文。

連江二千八百九貫五百七十八文。

侯官三千八百八十九貫二百八十六文。

長樂二千三十二貫二百四十文。

寧徳一千三百八貫二百四文。

古田二千九百四十七貫三百八十三文。

長溪三千四百二十七貫二百二十三文。

七縣錢價【﹝底本作「七縣�價」﹐缺一字﹐崇抄作「七縣納價」﹐據庫本補。﹞】與前鹽同﹐外﹕

永福現額管錢二千一百六十貫三百一十六文。準鹽﹐合計一十五萬一千二百二十二斤。

閩淸額錢一千八百六十三貫五百二十四文。準鹽﹐合計一十一萬三百七十八斤。

福淸額錢五千六百二十九貫三百一文。準鹽﹐合計四十八萬一千六百一十八斤。【﹝底本作「四千八萬」﹐庫本同﹐據崇抄攺。﹞】

羅源額錢一千一百九十二貫九百八十六文。準鹽﹐合計一十萬二千一百五十三斤。

今四縣帳檢祖額﹐鹽少而現納錢多。

懷安一縣現納錢二千九百九十一貫九十七文。準鹽﹐只管二十五萬五千九百五斤。

又鹽額或多而納錢少﹐【﹝底本作「或兩納錢少」﹐據庫本﹑崇抄攺。﹞】不知何年重立此數。

系省窠名錢一十一萬三千三百七十八貫六百八十八文省。系以諸縣鎭務商稅﹐五分錢﹔增稅﹐三分﹔千契﹐五分錢﹔浮鹽﹐舊價錢﹔砂地錢﹔契紙息錢﹔取一年收數立額。除豁合支縣﹑鎭﹑寨官兵及宗室﹑嶽廟添差等官請受在縣截支外﹐余立爲格目﹐令隨月解州﹐應副支遣。現今每歲﹕

閩縣三千一百一十貫八百六十八文。

侯官除園林務﹑砂地錢八百四十四貫一百七十六文﹐徵戶徑納州庫外﹐一千五百九十七貫四十四文。

連江六千三百一十三貫一百三十六文。

長溪四千八百七十六貫五百七十一文。

長樂六千一百七十六貫九百九十七文。

福淸三千二百八十六貫九百五十三文。

古田七千九百三十六貫五百一十九文。

永福五千五百四十七貫六百二十二文。

閩淸四千一百六十九貫一百一十文。

寧徳一千九百三十七貫二十四文。

羅源四千一百三十貫五百五十六文。

懷安五千二百五十九貫八百六十八文。

閩安鎭二萬九千一百六十貫八百五十二文。

水口一萬七千二百四十八貫四百三十三文。

黃崎鎭六千四百四貫四十五文。

海口九千六百八十八貫九百二十文。各隨月發納不等。一年總計﹐如上件。

州稅務日納商稅﹑牙契﹐本州所得錢二萬五千貫文省。

在城樓店務地基正錢四千三百三十四貫三百二十八文。

寺院科納上供銀等錢三十萬四千六百三十二貫二百二十八文。

上供銀錢﹕

閩縣一萬八千四百四十三貫八百六文。

侯官二萬六千二百二十四貫一十六文。

懷安二萬八百三十貫一百五十四文。

福淸二萬三千九百一十四貫九百七十六文。

長樂一萬五百二十五貫九十三文。

連江一萬三千三百四十三貫六百二十文。

閩淸八千三百四十三貫三百四文。

永福一萬一百六貫一百八十二文。

古田一萬一千九百四十七貫二百七十六文。

羅源七千九百四十二貫九百一十六文。

寧徳九千九貫二十二文。

長溪一萬六千五百一十貫八百四十八文。

計一十七萬七千二百二十一貫一百八十六文。

軍器物件錢﹕

閩縣三千一百六十六貫四百八文。

侯官四千五百八十八貫四百八文。

連江一千三百五十四貫五百八十八文。

長溪一千一百一貫八百文。

長樂七百八十六貫九百二十文。

福淸二千四百一十八貫七百五十三文。

古田一千五百四十三貫七百五十一文。

永福一千一百九十六貫九百文。

閩淸九百一十二貫二百八文。

寧徳七百六十貫四百一十六文。

羅源八百六十七貫八百文。

懷安三千三百二貫二百七十二文。

計一萬一千貫三十六文。

酒本錢﹕

閩縣三千三百二十三貫一十三文。

連江一千三百六十六貫九百四十四文。

侯官四千六百六十貫四百三十二文。

長溪一千一百三十貫二百四十文。

長樂七百九十三貫四百二十文。

福淸二千四百五十貫八百四十文。

古田二千五百六十八貫三百三十六文。

永福一千二百一十貫二百七十六文。

閩淸九百一十九貫二百四十文。

寧徳七百六十七貫二百文。

羅源八百七十五貫三百八十文。

懷安三千七百一十一貫五百六十八文。

計二萬二千七百五十五貫八百八十九文。

醋課錢﹕

閩縣五千九百一十六貫五十二文。

連江二千五百三十一貫九百二十一文。

侯官八千七百五十一貫二百九十六文。

長溪二千八十五貫三百文。

長樂一千四百六十八貫六百六十文。

福淸四千五百三十九貫一百六十四文。

古田二千八百七十四貫一百三十二文。

永福二千二百三十三貫三百九十二文。

閩淸一千七百五貫二百六十文。

寧徳一千四百二十貫七百四十四文。

羅源一千六百二十一貫五百七十八文。

懷安七千一十貫四百八十四文。

計四萬二千一百五十七貫九百七十六文。

助軍錢﹕

閩縣五千六百五十七貫六百六十文。

連江二千四百七十九貫五百四十文。

侯官七千五百八十五貫八百八十八文。

長溪二千五百貫四百二十文。

長樂一千六百二十六貫五百八十文。

福淸四千六百九十七貫三百八文。

古田三千一百三十六貫二百六十文。

永福二千九十八貫二百五十二文。

閩淸一千八百九十七貫九百七十二文。

寧徳一千三百一貫四百七十二文。

羅源一千六百四十九貫七百五十二文。

懷安五千八百五十六貫一十二文。

計四萬四百八十七貫一百四十二文。

外郊祀之歲﹐別科大禮銀

錢八萬一千三十七貫六十四文省。

閩縣一萬一千五百二十八貫六百七十八文。

連江四千八百六十八貫七百八十文。

侯官一萬六千八百二十二貫三百八文。

長溪四千一百一十四貫四百六十文。

長樂二千八百二十七貫三百三十八文。

福淸八千八百八十五貫七百一十八文。

古田五千五百四十六貫五百九十四文。

永福四千三百貫三百八十四文。

閩淸三千二百七十六貫八百九十文。

寧徳二千七百三十二貫一百二十八文。

羅源三千一百一十八貫二百六十八文。

懷安一萬三千一十五貫五百�十八文。【﹝底本作「五百�十八文」﹐缺一字﹐崇抄﹑庫本皆作「五百十八文」。﹞】

○他司應副錢物

本路轉運司﹕

上供銀本錢一萬四千一百七十一貫五百七文外﹐郊祀歲別應副大禮銀﹐本錢一萬貫文省。

軍糧錢二萬貫文省。

米二萬石。

西外宗子請受錢一萬六千九百六十四貫七百三文省。

米七千四百七十一石八斗。

萩蘆寨水軍糧米三千三百七十五石。

兩浙﹑江東路轉運司取撥﹕

溫州﹐歲絹一萬七百匹﹐紬二千二百匹﹐綿三萬一千五百兩。【今遞年只應副絹五百匹﹐綿一千兩。】

饒州﹐歲絹四千五百六十八匹。【今遞年只應副絹五百九十匹。】

○歲貢

上供銀六萬八千七百四十一兩四錢。

年額銀四萬五千兩。

折博香藥銀一萬三千三百三十三兩四錢。

大禮助賞銀七千四百八兩。

聖節進奉銀三千兩。

大禮銀每遇郊祀年﹐別進奉九千兩。

上供錢六千貫。

罷科茶價錢二千五百貫。

罷科漧薑﹑荔枝﹑龍眼價錢一千七百貫。

鑄不足上供錢一千八百貫。

上供軍器物料歲額﹕

甲葉六萬八千九百一十五片。

黃牛皮九百四段六十尺。

羊皮一千八百一十二張一十尺。

認發建寧府﹕黃牛皮四十八段。羊皮八十九張。

泛拋每歲兩科﹕甲葉三萬五千片。黃牛皮八百段。羊皮七百張。

無額上供錢歲以一萬五千五百一十八貫七百五十文省爲額。

【以下並系通判所收納﹑起發﹕】

贍學糴米錢【﹝底本﹑庫本及崇抄皆作「糴本錢」﹐疑誤﹔抱山堂本作「糴米錢」﹐據攺。﹞】歲以八千一百三十六貫七百八十四文省爲額。

經制錢歲以一十一萬五千五百九十二貫一百四十四文省爲額。

總制錢歲以二十萬三千六百六十四貫一百六十三文省爲額。

外﹕添收頭子錢﹑增收勘合錢﹑【﹝底本作「增收�合錢」﹐缺一字﹐庫本作「增收合錢」﹐據崇抄補。﹞】新撥本州一半牙契錢﹐並據收到數起錢。

統制官供給錢一千二百貫文省爲額。

官戶不減半役錢歲以五千七百四十一貫八百四十文省爲額。

僧道免丁錢歲額﹕二萬一千一百三十三貫文省。【今只據收到錢起發。】

《三山誌》卷第十七終

●卷第十八兵防類一

諸廂﹑禁軍

○諸廂﹑禁軍

【﹝底本作「諸�禁軍」缺一字﹐庫本作「諸禁軍」﹐據崇抄及本志「目錄」補「廂」字。﹞】

閩自無諸以兵從番君滅秦及助漢伐楚﹐非無兵矣。中更廢徙。建安八年﹐孫策始立南部都尉於建安。吳景帝時有都尉營﹐在今開元寺東直巷﹐蓋已分兵於此。晉因吳舊﹐旣有典船校尉﹐又有溫麻船屯﹐舟兵往往有之﹐【﹝底本﹑庫本皆作「舟兵」﹐崇抄作「州兵」。﹞】然法制未立。唐興﹐宇內爲一。髙祖嘗以其子壽王爲越﹑福十二州招討海賊使﹐𨿽升督府﹐【﹝底本作「𨿽升」﹐庫本作「𨿽進」﹐崇抄作「遂升」。﹞】開元十九年﹐始置泉山府兵。左衙營在州東百步﹐今東球場是也﹔【球場舊在州西北隅﹐元和八年裴次元始移於此。見《球場記》﹐今廣節營。】而右衙﹐莫記其地。二十一年﹐置經略使。史言「有兵千五百人﹐刺史領之。」豈其數耶﹖至徳二年﹐復置經略﹑寧海二軍﹐刺史爲防禦寧海軍使。寇盜旣平﹐易以觀察。至元和﹐二軍亦罷。乾符俶擾﹐陳巖置九龍軍。王氏繼之﹐竊立龍虎﹑天霸等六軍及拱宸﹑控鶴﹑宸衛三都以自衛﹐迄於五季﹐有曰全勝﹑百勝﹑橫衝﹑海路﹑捉生﹑護閩﹐營壘故號﹐斑斑猶在。【全勝營﹐今坊名﹔百勝營﹐今棣錦坊﹔橫衝營﹐今潤澤坊﹔海路營﹐今罾浦坊﹔捉生營﹐今仁慶坊﹔護閩營﹐今道山坊﹔而井樓門外百餘步又有營墌﹐不知何營基也。】

國初兵制﹐尙詳西北而略東南。州有本城兵﹐曰崇節﹑【營三﹕保一﹑保二﹑保三。】曰水軍【營三﹕第一﹐今保四﹔第二﹐今雄略﹔第三﹐今全捷。】及牢城﹐【今營。】凡三千一人而已。外則自京或他路更番遣至屯駐﹑駐泊軍兵。【舊有屯駐建州營﹐今朱紫坊之南﹔街東駐泊杭﹑越﹑蘇營﹐今閩縣丞廨﹔屯駐西京營﹐今嘉榮坊﹐號南營﹔又有帶號戍兵﹕若驍騎﹐今坊名﹔驍勇﹐今太平坊西﹔駐泊廣勇﹐今利涉坊。】慶曆中﹐添置澄海﹑宣毅指揮﹐【宣毅營﹐今廣節。】嘉祐四年﹐並爲威果。熙寧中﹐攺本城兵爲教閱廣節﹑不教閱保節指揮﹔牢城兵如故。元丰中﹐置壯城﹑作院指揮及巡檢諸寨土兵。仍分東南置第十將。紹聖五年﹐罷遣戍兵﹐置有馬雄略。【國初﹐未嘗增置兵額﹐惟歲時分遣出戍。故習險阻﹐忘顧戀﹐緩急徵行﹐人皆可用。本州兵多戍二廣。咸平五年﹐差借職厖翰往福州本城內抽差百五十人赴潮州屯駐﹔至和元年﹐四十人赴潯州﹐五十人赴桂﹑宜州﹔二年﹐四十五人赴藤州﹐七十三人赴賓州﹐四十八人赴融州。嘉祐六年﹐密院札子﹕「福建路差本城兵士赴廣西屯駐﹐並二年一替。」熙寧六年﹐廂軍系轉運司﹐差往本路州﹑軍屯駐﹐置籍拘管﹐於合替前一季﹐檢舉差替訖奏。八年指揮﹕「廣西鈐轄司並宜州駐泊﹐已系就糧禁軍﹑教閱廂軍。全指揮並依舊替換。內福州系威果二十五指揮四百八十五人﹐其邕州駐泊。」福建等路畸零廂軍一千人。十年﹐克復廣源﹑思浪等州﹐要兵馬駐札﹐內抽差福州廣節第一指揮一百一十人。此類是也。又有外來戍本州者﹐皇祐三年﹐差在京奉節第二指揮三百二人赴本州權駐泊。﹝底本作「奉節二指揮」﹐庫本﹑崇抄作「奉節第二指揮」﹐據攺。﹞五年﹐本州駐泊雍丘懷勇第一指揮六十一人﹑忠節第十六指揮一百十二人﹐可往亳州抽押平塞弩手指揮一百七十三人充替歸營。六年﹐福州屯駐撫州騎射等指揮一百人﹐仍於撫州差人替歸。嘉祐二年﹐福州屯駐撫州崇節﹑蘇州牢城﹑潤州水軍等指揮各八十人﹐差人於逐州抽本城兵士前來抵替。七年﹐於滑州抽廣勇第二十三副指揮三百七十三人赴本州充替。駐泊陳畱賡勇第十六指揮一百七十三人歸營。熙寧八年﹐差亳州雄勝第三指揮四百五十人﹑壽州勇捷第三指揮二百五十人﹑永城威武第一指揮二百五十人﹐赴福建路鈐轄司駐泊。此類是也。自熙寧元年指揮﹕「福建路將逐州廂軍揀選教閱﹐今後不得申奏﹑乞差禁軍至州防托。」八年﹐福建廂軍駐泊邕州一千人。內五百人﹐候邕州招塡澄海士兵替換﹔五百人﹐令運司就整差撥替換。今後﹐福建承例﹐差赴廣西屯戍﹐更不差撥。至此﹐又以抽回虎翼軍歸營﹐遂置雄略。蓋兵額旣增﹐自熙寧及今﹐始免出戍﹐然兵漸驕惰。大觀元年禦筆﹕「帥府﹑望郡各別屯兵﹐每二年更互出戍。」﹝底本作「更及出戍」﹐庫本同﹐據崇抄攺。﹞終亦不能行。】大觀元年﹐升帥府﹐置全捷。紹興初﹐乃置萩蘆﹑延祥二寨水軍﹐兵籍甚眾矣。鋪兵﹑弓手猶不在是云。【鋪兵﹐見《地理類》﹔弓手﹐見《版籍類》。嘉祐七年﹐知泉州關詠請籍福建槍杖手﹐云「每有盜賊﹐膽勇可用﹐然無事之時﹐亦能教誘鄕民爲盜﹐是未有制禦之法。宜各簿籍姓名﹐若有功﹐與量免戶丁差役﹔敢結集作過﹐除死罪外﹐並加一等。」熙寧九年﹐本路提刑申明行之。如每年遇提舉司考閱弓手之際﹐﹝底本作「考閱乃平」﹐據庫本﹑崇抄攺。﹞暫行勾喚﹐較試酬獎。十年﹐詔槍杖手有浮浪﹑凶頑﹑無家業。令逐州募充廂﹑禁軍。元丰元年﹐以舊管人數﹐於逐州﹑縣就整裁定﹐以爲永額﹐隸提刑司﹔於農隙牒運司提舉﹐﹝底本作「牒」﹐崇抄作「隸」﹔底本作「捷舉」﹐據庫本﹑崇抄攺「提舉」。﹞分往教閱﹕】

長溪三都零六大保﹐定九百人。

古田二都零五大保﹐定六百二十五人。

閩淸七大保﹐定二百七十五人。

寧徳﹑連江各六大保﹐各定一百五十人。

永泰五大保﹐定一百二十五人。

長樂四大保﹐定一百人。

福淸﹑羅源各三大保﹐各定七十五人。

閩﹑侯官﹑懷安各兩大保﹐各定五十人。元祐元年﹐與免勾﹑集﹑教閱。紹聖二年﹐詔仍舊。政和六年﹐朝請大夫許縠札子﹕「本朝聯保甲於西北﹐籍槍杖手於東南﹐深得寓兵於農之意。然經歷年深﹐浸失稽考﹐乞嚴括責﹐考正名籍。」宣和中﹐方臘反﹐乃募往衢﹑信州策應。紹興三年﹐臣僚以多聚羣不逞剽掠﹐如範汝爲之徒﹐乞行禁止。至五年﹐有旨﹕福建槍杖手並與蠲放。今姑記之。【﹝底本作「今始記」﹐庫本﹑崇抄作「今姑記之」﹐據攺。﹞】

威果指揮

禁軍。隸侍衛步軍司。二十四指揮在永安橋北﹐二十五指揮在乾元寺西。

嘉祐四年詔﹕「置就糧禁軍兩指揮﹐各四百人﹐以威果爲名﹐除捕盜﹐不許他役。」五年﹐排次自荊南至州指揮﹐爲第二十四﹑二十五。先是﹐慶曆二年﹐詔諸州置澄海兵士﹐大郡兩指揮各五百人。四年﹐又詔上州添置土軍二千人﹐爲宣毅指揮。時知諫院蔡襄建言「福﹑建諸郡近依廣南﹐置澄海兵士﹐尋又置宣毅﹐各系禁軍。昨因創選宣毅之時﹐多於澄海揀撥﹐今所餘人無幾﹐並存﹐則兵冗﹐徒費廩食。」乃廢澄海﹐並歸宣毅。五年﹐立三百人爲宣毅額。六年﹐續招三百人。八年﹐以選入京塡補近﹑上禁軍﹐餘兵士三百八十六人並爲一指揮而已﹐其軍員十一人並發赴闕。嘉祐二年﹐前知福州曹穎叔奏﹕「宣毅一軍﹐累經抽撥及戍廣南﹐物故太半﹐無以備緩急。」於是﹐有詔招塡。至是﹐旣置威果﹔熙寧四年﹐遂以本州就糧步軍撥入﹐宣毅亦廢。元丰四年﹐詔增招五百一十人﹐隸東南第十將﹐分五都﹐都百人﹐將﹑校二人﹐指揮使以下五十一人﹐長行四百五十九人。今﹕

二十四指揮﹐三百七十一人。

指揮使﹑都頭﹑十將﹑將虞候﹑承局﹑押官﹐共一百四十四人。長行﹐二百二十七人﹐缺一百三十九人。【除一百二十五人充延祥﹝寨﹞水軍名糧外﹐十四名未招。】

二十五指揮﹐三百四十八人。指揮使以下﹐三十七人。長行﹐三百十一人。缺一百六十二人。【除一百二十五人充延祥水軍名糧外﹐三十七人未招。】

全捷指揮

禁軍﹐隸殿前司﹐在井樓門內之東。

大觀元年十二月﹐禦筆﹕「祖宗以來﹐人未繁盛。舊來兵數𨿽少﹐可以支梧。今承平百五十年之久﹐地大人眾﹐兵寡勢弱﹐非持久之道。可除現今兵額外﹐帥府別屯兵二千人﹐望郡一千人﹐常管在營﹐比諸軍加數教閱。每二年﹐令更互出戍。帥府五百料錢﹐以威捷爲名﹔望郡四百料錢﹐以威勝爲名﹔帥府望郡三百料錢﹐以全捷爲名﹔並充步軍﹐隸殿前司管轄。」【時﹐本州升帥府。殿司續勘會﹕「近準宣命排置﹕淮﹑浙﹑荊﹑湖﹑福建等路威捷十指揮﹐威勝十一指揮﹐全捷四十一指揮。其逐指揮﹑部轄將校﹐依馬軍司現行條格與步軍司分擘﹐在京取揀一次十將﹑將虞候。內威捷﹑威勝下京東﹑西路一般料錢﹔軍額﹐禁軍取補。內全捷﹐令逐路於一般料錢取揀。其承局﹑押官﹐於招揀到營及半年無過犯人內排連。」】三年﹐有旨﹕將已隸將全捷十七指揮﹐別排軍分資次。帥府﹐福州全捷第三十攺爲第九﹐依舊存畱外﹐其不隸將全捷及威捷﹑威勝四指揮並罷。【已招到人﹐撥塡別指揮。】自此﹐全捷遂隸東南第十將﹐分爲五都﹐都百人﹐將校二人﹐共五百一十人﹔指揮使以下五十一人﹐長行四百五十九人。

今三百四十二人。指揮使以下一百二十二人﹐長行二百二十人﹐缺一百六十八人。【除一百二十五人充延祥水軍名糧﹐四十三人未招。】

廣節指揮

廂軍﹐後升下禁軍﹐隸侍衛步軍司。在康泰門外之北。

熙寧六年﹐攺教閱保節指揮爲廣節指揮。先是﹐二年六月詔﹕「州郡廂軍﹐卽前代本處鎭守之兵﹐宜料揀彊壯﹐團結教閱﹐常畱在城﹐以備盜賊。今後不得申奏乞差禁軍防托。」時本州團結二百人﹐置副都頭三人﹐十將﹑將虞候﹑承局﹑押官七人﹐以教閱保節指揮爲名﹐依《威邊則例》請給。仍分爲二番﹐差往本州界及本路州﹑軍巡檢下披帶﹐一年一替。五年八月﹐增以五百人爲額﹐仍排爲第一指揮﹐令教習弩﹑槍﹑刀﹑標牌﹑桿棒。【桿棒以備捕盜單斗。時福建一路以二萬人爲額﹐內教閱保節一千四百五十人。今定﹕四千人﹐爲十指揮。興化爲尾﹐第十﹔福州爲頭﹐系第一。】至是﹐以諸路教閱廂軍名額不一﹐除「教閱」二字﹐攺爲廣節指揮。【其不教閱保節依舊。】元丰三年閏九月﹐升爲下禁軍。【考《軍防令》﹕諸軍系教閱﹕人料錢滿一貫爲上軍﹐五百以上爲中軍﹐不滿五百爲下軍。】四年八月﹐以三百五十人爲額。元祐三年八月﹐添補一百五十人﹐復原來五百人之數。【福建路廂軍﹐原管二萬人。今裁減三千人﹐以一萬七千人爲額。內教閱廣節五千五十人﹐除二千二百五十人充巡檢下土兵外﹐定立二千八百人。】大觀三年﹐撥隸東南第十將。分五都﹐都百人﹐將校二人﹐計五百一十人。指揮使以下五十一人﹐長行四百五十九人。

今三百八十四人。指揮使以下一百一人﹐長行二百八十三人﹐缺一百二十六人。【除一百二十五人充延祥水軍名糧外﹐一名未招。】

不教閱保節指揮

廂軍。第一指揮﹐金墉橋北﹔第二指揮﹐丰樂門外之南﹔第三指揮﹐丰樂門外之北﹐牢城營之西﹔第四指揮﹐廣節之東。

熙寧四年﹐攺並崇節水軍指揮爲不教閱保節指揮。先是﹐咸平三年八月﹐敕本州崇節水軍三千一人﹐節次逃亡四百七十六人﹐可依數招塡。

國初以來兵籍﹐大略如此。【本州始置歲月未詳。】熙寧元年宣命﹕【逐路諸州﹑軍兵帳﹐甚有冗占人數﹐比慶曆以前舊額﹐內福建現管二萬一千七百五十八人﹔景祐中﹐一萬九千五百五十人﹔今定存二萬人爲額﹐福州系在數內。】「兩軍二千九百五人﹐減一百二十九人﹐以二千七百七十六人爲額。」【崇節第一指揮四百六十五人﹐今減二十人﹔第二指揮四百八十人﹐今減四十人﹔第三指揮三百一十人﹐今以上件爲額﹔水軍第一指揮四百三十九人﹐今減九人﹔第二指揮四百二十三人﹐今減三人﹔第三指揮四百九十三人﹐今減四十人。】牢城指揮二百四十三人爲額如故。至是﹐樞密院奏﹕「諸路廂軍名額猥多﹐自騎射至牢城﹐凡二百二十三。其間﹐因事募人﹐團立新額﹐有事存而名未可廢﹐又有剩員及牢城﹑壯城例非差出者﹐又別爲一軍。今逐路教閱廂軍已立定額外﹐欲將逐路不教閱廂軍並爲一額﹐其餘並從省廢。仍令逐路相度州﹑軍大小﹐排定次第﹐每指揮不得過五百人。」從之﹐遂下逐路轉運司。本路具申﹕「昨來撥並軍額之時﹐逐州只據現管均定﹐如泉﹑建州各得四千人以上。福州一路﹐都會內外十二縣差使﹐乃只得二千七百七十六人。願於畸零人數並就泉﹑建兩州額內量那。【﹝底本作「量郍」﹐「郍」爲異體﹐崇抄同﹐庫本作「量那」。「那」與「挪」通﹐據攺。﹞】兼福州水軍﹐自來與崇節一例差使﹐名存實亡﹐合一例並省。」於是﹐以不教閱廂軍重行團並﹐充爲保節五指揮﹐每指揮五百人﹐與先來教閱保節一指揮及牢城三百人﹐共定三千三百人爲額。【保節第一指揮攺崇節第一指揮充﹐第二指揮攺崇節第二指揮充﹐第三指揮攺崇節第三指揮充﹐第四指揮攺水軍第一指揮充﹐第五指揮攺水軍第二指揮充﹐所有水軍第三指揮撥並廢罷。】至元丰間﹐福州一路軍額爲一萬七千人﹐【﹝底本作「我伐一路軍額……」﹐崇抄同﹐據庫本攺。﹞】而不教閱廂軍當一萬四千九百五十人。四年﹐復裁減定爲一萬三千人。於是﹐移本州保節第五指揮於泉州﹐止以三千人爲額。今﹕

第一指揮四百二十人。將校十四人﹐不管事將校八人﹐兵級三百九十八人﹐缺八十人。【外有鼓角將。祥符敕﹑開寶六年至至道二年敕﹕應州府主戶三萬戶﹐於本城抽差鼓角將二十人。﹝底本作「二千人」﹐庫本同﹐據崇抄攺。﹞熙寧四年省並軍額﹐立爲不教閱保節指揮﹐是時鼓角將二十六人不系入額數﹐依舊存畱。今管兵級二十六人﹐系保節第一指揮名糧。】

第二指揮三百三十九人。將校四人﹐不管事剩員一人﹐存卹一人﹐兵級三百三十三人﹐缺一百六十一人。

第三指揮三百二人。將校四十八人﹐不管事半糧五人﹐長行二百四十九人﹐缺一百九十八人。

第四指揮四百四十八人。將校三人﹐不管事剩員一人﹐兵級四百四十四人﹐缺五十二人。

有馬雄略指揮

禁軍﹐不系將﹐隸本州駐泊司。今麗景坊內之東。

元符元年敕﹕「東南要郡宜添置馬軍﹐如不該增﹐許減步人額數﹐易以騎卒。」本路相度﹕「福州鈐轄所在﹐最當衝要。前差在京虎翼﹑龍騎兩指揮皆是騎兵﹐赴州駐札﹔紹聖三年﹐直抽歸京﹔至今﹐馬軍差使﹐其缺可添置有馬雄略一指揮﹐排次爲第十二﹐以四百人爲額。其合用馬﹐聽於有馬地分收買支塡﹐仍不得過七分。【閩中皆山﹐道路所出多險且狹。於戎事﹐或棄馬用步﹔水戰﹐則利舟楫。歷代鎭多﹐馬政不講。唐柳冕爲福建觀察使還奏﹕「閩中本南朝畜牧地﹐可息羊﹑馬。」置牧區於東越﹐名萬安監。又置五區於泉州﹐悉索部內馬五千七百匹﹑驢騾八百頭畜之﹐人情大擾。不經時﹐死耗略盡。本朝嘗於福﹑泉﹑興化置監牧﹐然馬皆低弱﹐不堪披甲。惟以給本州廂軍及江﹑浙諸處鋪馬。福州四牧﹐曰永靖﹝底本先書「崝」字﹐旁校攺作「靖」字﹐他本皆作「永崝」。﹞﹑龍湖﹑瀝崎﹑海壇。然不久亦廢。】自此循襲﹐無他廢置。至建炎之初﹐馬二百九十匹﹐宣撫司選可用者九十八匹以歸軍前﹐余耗死殆盡。乾道六年﹐本軍所管僅存二十三﹐遂以隸省馬院﹐使就芻秣馬。

本軍今四百八人。將校二十三人﹐兵級三百八十五人。缺四人。【初創馬軍﹐置駐泊一員﹐與州都監通管。紹興八年﹐緣兵官與駐泊忿爭﹐安撫張給事致遠專撥隸駐泊。後來有離軍大使臣經朝廷陳乞添差駐泊一次﹐遇有添差﹐卽與正官同管。】

萩蘆寨水軍禁軍名糧

紹興九年四月﹐遷都巡檢寨於連江縣管下﹐地名萩蘆門。

先是﹐慶曆四年﹐逐路畱都巡檢兩員﹐攺爲提舉捉賊。內漳﹑泉﹑福﹑興都巡檢﹑內殿崇班林克勤管軍員﹑兵級二百九十一人﹐置廨宇於泉州惠安﹐後分置永泰縣辜嶺。熙寧五年就整﹐差撥巡檢下廂﹑禁軍﹐而福州﹑興化都巡檢始定二百人爲額﹐從福州差撥步軍。元丰二年十月﹐提刑閭丘孝直有請沿海州﹑軍控扼地分﹐移置巡檢。於是辜嶺都巡檢寨移閩縣方山渡北岸置﹐仍以三百人爲額﹐巡警賊盜兩州﹑軍。三年閏九月﹐巡檢下例招土兵﹐惟都巡檢以地分闊遠﹐仍舊輪差就糧禁軍﹑教閱廂軍。宣和令格﹐復以一百七十五人爲額。【六年﹐京東安撫使董正封條具收捕盜賊利害﹕「應都巡檢下土軍﹐乞依一指揮以上三百人爲額﹐庶幾些小賊徒﹐會合縣尉﹐可以同共捉殺。」從之。】紹興六年七月﹐安撫司奏置水軍三百人﹐分隸福﹑興﹑漳﹑泉都巡檢兩寨﹐每寨一百五十人﹐仍存畱禁軍五十人。【方山北岸﹐卽閩縣吳嶼也。時多海寇﹐﹝底本作「時�海寇」﹐庫本作「時有海寇」﹐據崇抄補。﹞始議遷寨近海。】

至是﹐乃以安撫使司水軍統領兼福興都巡檢使爲名﹐仍移巡檢寨於萩蘆門置立。二十八年九月﹐安撫司奏﹕「本路海道﹐北連兩浙﹐南抵廣南。自前盜賊多寇掠僻遠﹐及人船稍眾﹐卽突入本路。本司所管萩蘆﹑延祥兩寨水軍人數不多。乞各以三百人爲額。」從之。【內﹐萩蘆寨昨以一百五十人爲額。至紹興二十四年﹐捕海賊蘇安等﹐以合決配二十人﹐刺充本軍。二十七年﹐廣南賊船作過﹐遂急添募二十人﹐﹝底本作「城船作過逐急添募二十人」﹐崇抄作「賊船作過逐急添募二十人」﹐據庫本攺。﹞又捕得劉巨興等﹐選彊壯二十七人﹐共管二百二十七人。今更招七十三人﹐湊三百人爲額。】三十年七月﹐有旨令安撫司籍募土豪﹑水手。漳﹑泉﹑福﹑興積募到船三百六十隻﹐水手一萬四千人﹐仍於瀕海巡檢下土兵內取七分識水勢人﹐每月一次﹐同土豪﹑水手船出近海港口教閱三五月﹐復歸本處。本州九寨﹐共揀土兵六百三十一人﹐而本寨選取一百五十四人。乾道七年三月﹐以沿海州﹑軍諸寨巡檢下﹐土軍人數甚少﹐措置增招。時現管三百六十八人﹐添招一百八十二人﹐計五百五十人。

今四百四十五人。

延祥寨水軍禁軍名糧

紹興六年﹐安撫司招到鄭廣﹑鄭慶等人船﹐存畱彊壯一百七十人﹐內撥五十人充萩蘆寨水軍﹐一百二十人充本州禁軍缺額﹐於延祥寺置寨。【今侯官縣西南。】繼而萩蘆五十人復取回隸之。十五年﹐莫尙書將奏招五百人爲額。【自後節次募到一百七十人。又二十四年﹐捕獲海賊蘇安等﹐以合決配一十四人刺充本軍。】二十六年四月﹐詔分本軍之半隸統制陳敏於泉州。時去老弱﹐惟二百五十九人而已﹐命鄭廣領其半以往。【紹興間﹐朝廷命劉寶分兵駐閩中以備盜賊。至十八年﹐泉州士民以狀請於朝﹐乞更畱劉寶收捕餘黨。於是詔本路帥司統領陳敏下奇兵並汀州駐札﹔﹝底本及庫本皆作「……統領陳敏卞奇兵……」﹐疑卞奇爲姓名﹐但下文不見提及其姓名。今據崇抄攺「……統領陳敏下奇兵……」﹐仍疑「奇兵」爲「騎兵」或「官兵」之誤。﹞翟臯﹑溫立漳州駐札﹔周皓﹑盧眞下官兵攺充殿前司左翼軍﹐以陳敏爲統制﹐漳州駐札﹔盧眞充統領﹐汀州駐札﹔並權聽劉寶節制。翟臯﹑周皓﹑溫立發赴殿前司。劉寶更住半年﹐候回日﹐專令陳敏等彈壓盜賊。時陳敏下管官兵四百人﹐及交割周皓﹑溫立下官兵一千九十人﹑馬六十八匹﹐汀州翟臯下官兵一千二百八十五人﹑馬七十匹。十九年﹐以陳敏所部兵數少﹐令帥司於本路系將﹑不系將兵內揀選少壯一千五百人﹐每一百人差將校一名部轄﹐付陳敏下使喚﹐二年一替。二十五年﹐復令陳敏招刺吐渾一千五百人﹐替回諸州將兵。二十六年﹐並赴泉州駐札﹐汀﹑漳﹑建三州各差將官一員﹑軍兵三百人屯戍。是年﹐延祥寨鄭廣水軍亦分擘一半前去泉州。】存者一百二十八人。本軍兵數旣少﹐尋復增募爲二百五人。【時再募四十九人﹐及捕獲劉巨興等﹐剌彊壯二十八人充本軍﹐共二百五人。】二十八年﹐復募九十五人﹐充爲三百人額。三十年六月﹐有旨﹕「廣州﹑泉州﹑福州三大寨水軍揀選彊壯各一半起赴明州。」時﹐現管將佐﹑使臣﹑效用水軍二百九十七人﹐除分往外﹐存畱在寨惟一百四十九人。三十一年﹐安撫司措置增招三百人﹐分撥延祥﹑萩蘆兩寨﹐本寨計四百五十人。乾道七年﹐例增招土兵。現管四百八十七人﹐再招一百十三人﹐計六百人。

今五百五十二人。

壯城指揮

廂軍。舊在威果二十四指揮之東。乾道九年﹐攺爲忠順官舍。今散居廂軍營。

元丰三年五月敕﹕「諸路已置壯城兵士﹐其有城壁﹑樓櫓去處﹐以城圍大小分爲兩等﹕大城五十人﹐小城三十人﹐專充修城﹐不許招﹑揀塡別軍分用。」熙寧八年樞密院之請也。時本州差五十人。後崇寧五年﹐河東提舉李公年以潞州城壁頹圮﹐申乞諸路州﹑軍招置壯城兵士。工部檢準元符「令」﹕「諸城池軍器及應干軍政或訓練﹐有陳請者﹐申總管安撫鈐轄司專行﹐惟以所用物料﹐責轉運司應副。」下其說於諸路。至大觀元年﹐復奉禦筆﹕「東南城壁土惡﹐易於淪塌﹐往往作磚城﹑石城﹐或爲木柵﹐或施瓦爲屋以覆城身﹐非西北比。可令帥府置壯城兵士四百人﹐望郡三百人。依元丰法制﹐以土起築﹐仍開壕。如土惡﹐乃以磚石﹐隨宜施行。」繼有旨罷。政和三年﹐因陳光弼【光弼時爲編修國朝會要所檢閱文字。】建請﹐於是﹐帥府﹑望郡及沿邊州﹑軍量數興復。州原管五十人﹐復置三百三十人。今八十一人。將校一名﹐兵級八十人。缺二百五十人。

牢城指揮

舊營﹐丰樂門外之北。

牢城指揮﹐以待有罪配隸之人。本路惟福﹑漳二州爲然﹐余郡雜以召募﹐非本法也。間因廂卒選補他額﹐如本指揮內原以杖罪到營﹐及二年無過犯者﹐亦許充焉。熙寧元年﹐裁定兵帳﹐遂以二百四十三人爲額。六年﹐復省並諸軍﹐據現管人爲一指揮﹐仍量畱缺額以爲備。內﹐權管軍軍員一人﹐軍頭﹑將級二十九人﹐各系招補。尋定爲三百人。元丰四年﹐裁減一路軍額爲一萬七千人﹐而牢城指揮當一千五百五十。本州復以二百人爲額。

今管四百四十七人。副都頭一人﹐十將十一人﹐將虞候﹑押官三十人﹐小分曹司四人﹐不管事剩員一人﹐朝廷配到不應差使三人﹐長行四百人。

剩員指揮

大中祥符四年﹐敕諸路轉運使﹑副﹐巡行屬郡﹐同知﹑通﹑都監﹑監押揀選本城牢城人員﹑節級﹑兵士。慶曆五年﹐乃差內臣往福建等路揀選。其就糧禁軍及本城兵士如病患可醫者﹐減充半分﹔剩員﹐久或不堪﹐與給放停公據﹔若曾有戰功及陣亡人弟侄子孫﹐令仍舊。自後﹐歲委監司分揀﹐於是有剩員指揮。【《嘉祐編敕》﹕「轉運﹑提點刑獄﹑巡歷與當職官﹐據本處﹑本城牢城節級﹑兵士﹐當面揀選。其老病久遠不堪徵役者﹐卽揀充剩員﹔若年七十以上﹐或病患不任醫治﹐卽給公憑放停訖奏。以天聖四年﹑嘉祐三年敕詳定。」】然非疾病或衰老不任戰禦﹐視歲數有減切法﹕諸廂﹑禁卒﹐自十將至押官﹐六十五減切﹐七十放停﹔長行﹐六十減切﹐六十五放停﹔惟副都頭以上﹐獨免減切﹐至七十﹐則放停而已。【熙寧二年﹐樞密院札﹕「本城牢城節級﹑兵士揀選﹐其老病稍堪徵役者﹐卽減充剩員。若年六十五以上﹐並病患久遠不任醫治者﹐不問年甲﹐卽便給公憑放停訖奏。」元丰「令」﹕「諸揀軍﹕將校稍堪部轄﹐軍人稍堪徵役﹐及年六十者﹐減充剩員﹐內節級仍依舊職例﹐惟軍頭攺十將。其病假滿﹐不堪醫治﹐及年七十者﹐並放停。廂軍剩員﹐年六十五﹐準此。」淳熙「令」﹕「諸揀軍﹕將校稍堪部轄﹐禁軍報所屬﹐﹝底本作「報所爲」﹐據崇抄攺。﹞廂軍減破請給。兵級稍堪部轄徵役者﹐並減充剩員。長行𨿽堪徵役而年六十﹐節級𨿽堪部轄而年六十五者﹐亦同。其病假滿不堪醫治或年七十者並放停。廂軍剩員﹐非節級而年六十五歲者﹐準此。」】凡減切及歲時揀汰﹐疾病稍堪役者充剩員﹐兵級嘗有戰功應放停者﹐亦減充看營不管事剩員﹐其衣糧等﹐各得原來之半﹐終其身。

熙寧四年﹐攺崇節水軍爲保節五指揮。其剩員凡一百五十八人。十年﹐敕逐州就糧禁軍﹑廂軍﹐通計十分﹐立一分爲剩員額。聽於舊營居住。遇出軍﹐每指揮畱守營﹐常二十五人。仍著爲令。

元丰元年﹐本州申﹕「廂﹑禁軍剩員﹐現管二百八十九人。」時州就糧禁軍﹑廂軍共九指揮﹐四千三百人﹐當以四百三十人爲額。【時合揀四百三十人。本州申﹕「合銷差使剩員已足﹐乞以現管人數爲額。」】

今禁軍﹑諸寨土軍﹑廂軍﹑壯城﹑作院﹑鋪兵﹑水軍﹑牢城﹐剩員共六百七十一人。【四百六十六人﹐減切剩員。二百五人﹐不管事剩員。】

都作院指揮

舊營浦尾﹐今斗門之北。

國初﹐州有作院﹐以待朝廷拋造及州自制軍器。本州工匠﹐舊四十人。熙寧六年﹐詔諸路置都作院﹐凡四十一所﹐【十七處系上供軍器﹐二十四處系應副本路及緩急泛拋軍器。】而本州居其一﹐以三百人爲工匠額。【七年二月﹐福建路申不銷置監門官。九年正月﹐樞密院札子﹕「諸都作院原額工匠三百人以上﹐置副﹑正指揮使各一人﹐都頭五人﹐十將﹑將虞候﹑承局﹑押官各五人。二百人以上﹐置都頭一人﹐副都頭三人﹐十將以下各三人。一百人以上﹐置都頭各一人﹐十將以下各二人。不滿一百人﹐置副都頭﹑十將﹑將虞候﹑承局﹑押官各一人。仍編入《軍防令》。】時﹐本路福﹑建兩郡並置。九年十月﹐軍器監奏﹕「近以諸郡各有作院﹐役匠旣少﹐復無監官拘轄﹐𨿽非出產材料之處﹐一例造作﹐般請勞費﹐遂就要便州﹑軍團並差官。今聞一路乃數處並置﹐止以三五十人爲額﹐舊獘仍初。其福建路﹐可止於一處存畱。」於是﹐都作院獨置於建州。而本州仍爲小作院﹐兵匠七十人﹐習學十四人。【熙寧九年﹐差計置軍器官祕書丞朱伯虎﹑左侍禁張敏往淮﹑浙﹑福建路計會制造軍器。元丰六年﹐差入內殿直鄭居簡往兩浙﹑福建路刷催促軍器。】大觀元年十一月﹐禦筆﹕「東南州﹑軍軍器﹐以承平日久﹐全不修治﹐亦多缺數。仰帥府封樁三將軍器﹐望州兩將。非軍須﹑盜賊﹐不得支用﹐仍三年一修訖﹐申提刑司。帥府﹑望州未有都作院﹐各許一處置立﹐工匠﹐帥府二百人﹐望州一百人。若帥府﹑望州人工﹑物料不足﹐許拋下出產諸州小作院分造。所造軍器﹕東南土俗不同﹐春夏气暖﹐筋膠不可施用。可三分中計以一分置土俗所用器仗﹐如﹕偏架弩﹑紙皮甲之類。令本路官取索﹐講求便利﹑輕捷可用。各件制造﹐【﹝庫本﹑崇抄作「名件制造」。﹞】仍具圖樣名色聞奏。」時州升帥府﹐復置都作院﹐以二百人爲額。原額七十人﹐習學十四人。遂招募一百十六人﹐共二百人﹐爲一指揮。四年﹐都作院罷。依舊爲小作院﹐存畱八十四人﹐自余工匠一百十六人﹐權寄保節等指揮。政和二年十月﹐以戶部侍郎張杲獻議﹐復置都作院﹐仍依舊封樁三將軍器﹐及刷原初撥退工匠﹐湊二百人額。宣和元年﹐臣寮有請﹕「福州都作院額管兵士二百人﹐舊以福州都監管轄﹐逐時制造朝廷降下外路軍器﹐或修葺本州團結及將下教閱軍器。本作工匠卻與兵馬司混同﹐差以防護﹑送迎。在院者﹐不過三﹑四十人。」於是下提刑司﹐申嚴違制之法。時額管二百人﹐習學四十人﹐分爲三都﹐都八十人﹐正都頭一人﹐副都頭三人﹐將級二十四人﹐【左右十將六人﹐左右將虞候六人﹐左右承局六人﹐左右押官六人。】長行二百十二人。至靖康間﹐諸作院多物料不備﹐匠人移占他役﹐諸州﹑軍遇有調發﹐軍器皆從京支降﹐乃令提刑司專一管幹﹐有作院州﹑軍招集匠人﹐轉運司別應副材料。紹興以來﹐皆仍舊額。

今﹐現管一百九十四人﹐將校四人﹐將級二十四人﹐糧典一人﹐兵匠一百六十五人﹐分十一作﹐【箭作﹑弓弩作﹑甲作﹑皮作﹑銅作﹑漆作﹑旗作﹑絳作﹑木作﹑磨鋥作﹑鐵作。缺四十六人。後別置鐵作於淸遠門內﹐兵亦分隸。】

養老寧節指揮

紹興十一年﹐揀汰諸軍中傷﹑老﹑病軍員三百七十八人﹐下本州養老﹐充牢城指揮。乾道九年閏五月﹐樞密院奏﹕「諸州揀汰養老將校﹐合均撥補外處廂軍﹐內有補充牢城指揮收養﹐名稱未當。」遂攺爲寧節指揮。淳熙五年﹐移居合沙門外新寨。【乾道中﹐汪樞使澈創新寨﹐屯駐上四州軍兵。至是爲寧節指揮。】

《三山誌》卷第十八終

●卷第十九兵防類二

諸寨土軍

○諸寨土軍

福﹑興化﹑泉﹑漳於一道爲控帶山海之國﹐往往依險爲守。本州四境﹕東﹑南薄海﹐聯絡上下數百里﹐囊寇橐姦﹐少失巡察﹐則相挺爲盜﹔西﹑北負山﹐窮崖絕嶺﹐一夫執梃﹐莫有誰何﹐則亦將無所不爲。是以風帆浪舶往來衝集要害之處﹐與夫去城邑爲遠地者﹐莫不置寨巡檢﹐牙鉤股附﹐气勢相犄角﹐一旦有急﹐合以從事。蓋一郡之藩籬也。

異時﹐直北四縣競送鹽課﹐販鬻西走﹐淵藪萃焉﹐故警備尢密。【天聖九年﹐嘗移福﹑劍巡鋪使於白沙渡巡捉茶鹽﹐有兵士五十人。景祐二年廢。寶元二年﹐連江北交頭置巡檢一員﹐差本州屯駐兵級一百人守把。慶曆四年廢。舊又有北嶺巡鹽寨等十人處巡檢﹐﹝底本作「十人處巡檢」﹐崇抄同﹐庫本作「十以處巡檢」﹐疑是「十處」或「十八處」之誤。﹞如關隸寨之類是也﹐差兵級一百二十六人分布巡防﹐景祐三年廢。】其後﹐運額專責三倉﹐豪黠竊發﹐復多見於東南。其置寨之近遠﹐宿兵之少多﹐一隨其時與事之緩急而已。

今﹐寨存者十有一﹐因革廢置﹐始末具在﹐觀者亦足以見其故云。

甘蔗洲巡檢今侯官

四州同巡檢之名﹐舊矣。【咸平以後文移多見之。】慶曆四年二月敕﹕「逐州畱巡檢一員﹐專管本州界內巡警﹐於要害處安置廨宇。」時本路同巡檢五員﹐都巡檢二員。而漳﹑泉﹑福﹑興同巡檢刁徳忠廨宇在甘蔗洲﹐蓋其一也。【嘉祐四年﹐知福州蔡密學襄奏﹕「福﹑漳﹑泉﹑興化﹐各是邊海﹐與外界水路通接。其巡檢下兵士多不習舟船﹐緩急不足使令。今除已行下逐處修葺刀魚船﹑各取現管數目排籍外﹐其兵級常切教習舟船﹑諳會水勢﹐以備差使。」】其兵額舊管一百八十人。熙寧五年﹐更定一百人﹐州差步軍充塡。元丰三年七月﹐閭丘提刑孝直奏﹕「諸巡檢下兵級﹐皆雜攢諸指揮廂﹑禁軍或屯駐客軍﹐其間多西北人﹐與本地分不相諳熟﹔差到年歲﹐稍能認辧道路﹑山川﹑人物﹐又迫移替﹐至於海道﹐亦不慣習﹐使之相敵﹐終無必勝之理。請於逐處令招置士兵﹐以一半招收新人﹐一半許廂﹑禁軍舊人投換。庶幾﹐新舊相兼﹐習熟使喚。仍就整於廂﹑禁軍內對行除豁。」【時本路八州﹑軍﹐舊管創添巡檢二十八員﹐兵級三千五百人。除四處都巡檢八百人﹐地分闊遠﹐依舊輪差廂﹑禁軍外﹔二十四處﹐二千七百人及續添巡檢四員﹑三百五十人﹐共三千五十人﹐一槪招募土兵。以額定人數一半﹐許廂﹑禁軍中舊人投換﹐於本路廂﹑禁軍內豁除。消減威果八百人﹐教閱廣節一千二百人﹐並創添招置未到廣節一千五十人﹐除七州﹑軍消滅外﹐本州惟廣節減一百五十人。】於是﹐巡檢下兵級並易以土兵。而同巡檢仍置招一百人﹐立都頭﹑副都頭﹑十將﹑將虞候﹑承局各一名﹐押官二人﹐長行九十三人。七年三月﹐以五縣巡檢疆界闊遠﹐私鹽透漏﹐用提舉鹽事司奏﹐移廨宇於懷安雞菜鎭。仍別差使臣一員充巡捉私鹽﹐依舊駐紮甘蔗洲﹔於同巡檢下一百人內﹐撥與巡捕土兵二十人﹐及差禁軍三十人。

元祐二年﹐或言招置土兵﹐歲月旣久﹐間多親戚鄰里﹐故相遮庇。乃以其半復差禁軍﹐俾半年一替。政和二年﹐臣僚復言﹕禁軍所至﹐往往一心惟望替期﹐又不諳習彼處道裏﹐宜依元丰法一槪招土兵以代之。仍於禁軍指揮內就整豁除﹐以替回兵充補。【時﹐本路巡檢﹐除四處都巡檢及建州﹑崇安﹐專提舉擺鋪﹐合差禁軍。其餘舊置及添置巡檢﹑巡鹽寨共三十六處﹐共三千五百十五人﹐內一千五百五十三人系土兵外﹐其一千九百六十二人系差禁軍。今並招土兵﹐替禁軍回營﹐仍於本路禁軍二十二指揮﹐計九千三百五十人內就整﹐豁除一千九百六十二人﹐卻以替歸禁軍充補此額。】宣和二年十二月﹐頒下《福建路格》﹐本寨兵額以一百人。五年﹐敕土兵許依廂﹑禁軍例﹐於本寨架造營房。六年﹐敕巡檢﹐遇小盜﹐與縣尉會合捉殺。乾道七月三日﹐本路沿海州﹑軍諸寨並巡檢下土兵例行增招人數﹕本州十一寨﹐一千五百五十四人﹐增招四百四十六人﹐爲二千人﹔而甘蔗洲除現管五十七人外﹐更招十五人。【今數同。】

海口巡檢今福淸

海口去鐘門不遠﹐巡檢廨宇移置不常。寶元以前﹐治鐘門﹐從本州抽差屯駐本城軍員﹑兵級一百人。皇祐﹑至和﹑嘉祐之間﹐又移海口﹐尋復舊。嘉祐四年﹐蔡密學襄奏﹕「沿海州﹑軍兵士不習舟船﹐無以備海道。福州鐘門巡檢一員﹐掌海上封樁舶船﹐其令出海巡警。」治平元年﹐議者復謂﹐「蕃客多由海外徑入兩浙海澳﹐四畔皆魚業小民﹐不宜使諸卒重擾之。」於是﹐復歸海口﹐管軍員﹑兵級四十八人﹐仍兼本鎭煙火公事﹐兼沿海巡檢。

熙寧二年﹐提刑司有請﹕「本鎭去鐘門往復二百餘里﹐別無陸路﹐賊盜緩急﹐不能劃時捕捉。宜依舊移鐘門。」時寨兵額一百五人。五年﹐現管七十四人﹐尋以七十人爲額。元丰二年﹐以閭丘提刑孝直之請﹐徙置巡檢於控扼去處﹐遂移止馬門。三年九月﹐添招土兵﹐置副都頭﹑十將﹑將虞候﹑承局﹑押官各一名﹐長行六十五人。五年﹐巡檢康詵脇所部寇海道。旣平﹐移蘇澳。宣和二年﹐頒下《福建路格》﹐兵數不攺。紹興三十年﹐揀七分水手六十三人。乾道七年﹐又增招土兵﹐以八十四人爲額。

水口巡檢

大中祥符五年四月﹐本路王運使贄奏﹕「建﹑劍﹑邵武搬鹽南臺倉﹐程路隔遠﹐惟水口嵩溪驛得福州﹑南劍之中﹐創鹽廒爲便。然舊無寨鋪﹐若監當只委縣官﹐恐無以防守巡察﹐宜差彊幹使臣一員專監。仍於本州量差屯駐兵級三十人﹑員僚一人巡防﹐一年一替。」從之。景祐二年﹐轉運司奏復鹽倉於南臺。以水口路當要衝﹐最爲透漏私販地分﹐依舊存畱兵級三十人守把﹐仍移福﹑劍州巡馬遞鋪史允元廨宇於水口安泊﹐都大管當﹐來去部轄巡捕。元丰元年八月﹐蹇運使周輔措置鹽法利害﹐復水口鹽倉﹐仍舊差巡鹽使臣﹐抽撥兵級七十人﹐與前三十人﹐共一百人爲額。三年﹐巡檢下例招土兵﹐置都頭﹑副都頭﹑十將﹑將虞候﹑承局各一名﹐押官二名﹐長行九十三人。紹聖三年﹐以二十人撥隸五縣巡檢﹐止以八十人爲額。紹興三十年﹐揀七分水手七十人。乾道七年﹐增招人數﹕現管九十四人﹐再招一十五人。今一百十三人。【外倉峽巡檢﹐系福﹑劍州巡鹽寨﹐有步軍八十額﹐系南劍州差。】

辜嶺巡檢

元丰二年十月﹐閭丘提刑孝直奏﹕「沿海州﹑軍控扼地分﹐乞添置巡檢﹐防遏盜賊。」時永泰縣辜嶺都巡檢一員﹐遂移於閩縣地名方山渡北岸置﹐以二百人爲額﹐給與舟船﹐往來巡警兩州﹑軍地分。卻移南臺巡檢一員於辜嶺﹐以七十人爲額﹐管認福州永泰縣﹑興化軍興化縣地分巡警。宣和二年﹐頒下《福建路格》﹕本寨七十人。今九十二人。

峯火巡檢

【﹝底本﹑庫本於本志中各卷皆記作「峯火寨」﹑「峯火門」等﹐顯非書誤﹐崇抄則皆作「烽火×」。疑古或作「峯」﹐今仍從底本不攺。﹞今長溪】

元丰二年詔﹕「移長溪等六縣巡檢一員於長溪縣海名峯火澳﹐管長溪﹑寧徳海道﹐兼就近陸路盜賊﹐兼本澳公事。」【陸路七十五里至縣。】

先是﹐咸平二年六月指揮﹕「長溪縣四向最遠﹐去州城或七﹑八百里﹐山川險隘﹐盜賊多竄入溫﹑處等州﹐而兩浙州﹑軍盜賊卻入長溪縣界﹐𨿽有都同巡檢﹐不能依時會合。乃用建州浦城例﹐選差使臣一人充兵馬監押兼知長溪縣事﹐抽兵士七十人﹐給與衣甲﹐在縣把守。」【是歲九月﹐兵馬監押兼知縣事呂懷謀奏﹕「準宣﹕『抽撥兵士七十人赴縣』。今只差到三十八人。」有旨﹕「令本州疾速發遣﹐不得少著一名。」】至慶曆後﹐始差文臣﹐以知縣兼兵馬監押。會提刑司奏﹕「長溪﹑羅源﹑寧徳﹑連江﹑長樂﹑福淸六縣皆邊海﹐盜賊乘船出沒。」乃添置沿海六縣巡檢一員﹐撥兵級三百人於長溪縣置廨宇﹐仍造刀魚船十隻﹐往來海上收捕。是歲﹐嘉祐八年也。熙寧五年﹐更定以一百人爲額。至是﹐閭丘提刑孝直復奏﹕「沿海州﹑軍控扼地分﹐宜添置巡檢及移置廨宇於卓望去處。」故亦遷焉。時兵額復定七十人。【宣和二年﹐《福建路格》數同。】三年閏九月﹐巡檢下例增招土兵﹐乃復熙寧一百人之數。元祐七年五月﹐州以寧徳寶瑞﹑寶丰場新發﹐集聚千餘家﹐距縣隔遠﹐乃以峯火澳巡檢兼長溪﹑寧徳兩縣巡捉私煎﹑販鹽﹐兼管當兩縣盜賊公事。紹興三十年八月﹐取七分土兵識水勢者﹐每月一次同籍募到水手﹑海船出近海港口教閱。本寨五十六人。乾道七年﹐州增招土兵二十八人。時現管六十二人﹐遂增招一十五人﹐爲七十七人。

南灣巡檢今羅源

元丰二年﹐閭丘提刑孝直奏﹕添置巡檢。內一員﹐連江縣海名西洋﹐管連江﹑羅源海道﹐從兵士七十人爲額。西洋在巨海中﹐四顧驚濤﹐莫知畔岸﹐自廉山駕舟﹐兩潮始達﹐風或逆﹐旬月莫至。七年﹐李提刑茂直行部﹐知非便。奏移羅源縣海名南灣﹐尋置廨於廉澳。【﹝庫本作「廉溪」。﹞徐師文爲《記》。】紹興九年白札子﹕「南灣巡檢卻離十里置廨﹐甚非朝廷設官巡警之意。其行下依祖宗舊法﹐仍歸南灣。」三十年﹐揀七分水手五十六人。乾道七年﹐例增招土兵﹐現管九十人﹐再招一十五人。今一百八人。

南匿巡檢今福淸

元丰二年十月﹐閭丘提刑孝直奏添置巡檢一員。初置連江官澳﹐轉運鈐轄司相度﹕以迫西洋﹑閩安﹐遂置南匿嶼﹐以兵士七十人爲額﹐管福淸縣海道。宣和二年﹐頒下《福建路格》﹕土兵七十人。紹興三十年﹐揀七分水手六十三人。乾道七年﹐例增招土兵﹐原管九十三人﹐再招一十五人。今一百九人。

松林巡檢今福淸

元丰二年七月﹐賈運使靑奏添差使臣兩員﹐內一員於海口鹽柵地名松林置﹐管海口﹑福淸﹑長樂三處﹐專以巡鹽爲名。仍於本州廂軍﹑禁軍內差人巡防﹐以五十人爲額。紹聖五年五月﹐州奏﹕「海口鎭居民餘二千戶﹐所管官物﹑倉庫浩繁﹐而於海口﹑南匿兩寨各隔大海﹐又二十餘里乃至本縣﹐遇有盜賊﹐不卽捕逐。惟松林寨相去三里﹐可就巡防。請於今巡檢髙士達銜內添入『兼福淸縣就近陸路地分巡捕盜賊』一十四字﹐仍於本州差撥威果指揮兵士二十四人與舊管兵級共七十五人。」宣和二年﹐頒下《福建路格》﹐遂以是爲額。紹興九年﹐安撫司措置海道﹐移寨於地名松下置。三十年﹐揀七分水手六十人。乾道七年﹐例增招土兵﹐現管七十八人﹐再招一十五人。今九十九人。

兩縣巡檢今寧徳

元丰三年﹐賈運使靑奏乞添使臣兩員。內一員於長溪縣邊海鹽柵置立﹐管長溪﹑寧徳﹑羅源﹑連江四縣﹐以專切巡捉私煎﹑販鹽公事爲名﹐仍差兵士﹐以五十人爲額。元祐七年﹐寧徳兩場銀寶新發﹐聚落旣多﹐宜行分布巡防。乃以前四縣巡鹽﹐與免羅源﹑連江兩縣巡警﹐治寧徳水漈裏﹐令管長溪﹑寧徳兩縣盜賊。宣和二年﹐頒下《福建路格》﹕本寨土兵一百人。紹興九年﹐以寧徳巡鹽寨移管下地名蛇崎。三十年﹐揀取七分水手五十人。乾道七年﹐現管六十二人﹐增招一十五人。今六十人。

五縣巡檢今懷安

州管界同巡檢一員﹐舊止【﹝底本作「舊正」﹐據庫本﹑崇抄攺。﹞】十二縣水陸巡捕。元丰三年﹐移置五處巡檢﹐乃分認長溪﹑寧徳﹑羅源﹑連江﹑長樂﹑福淸﹑永泰七縣。四年六月﹐以本路提刑之請﹐復以沿江閩﹑侯官﹑懷安﹑閩淸﹑古田五縣隸焉。同巡檢自此始分矣。七年﹐提舉鹽事司奏﹕「甘蔗洲﹐大江津要。下通產鹽之地﹐【﹝底本作「十通」﹐據庫本﹑崇抄攺。﹞】上抵建﹑劍﹑邵武﹐私販所由散入支路﹐正須據要把截﹔而同巡檢所管五縣﹐疆界闊遠﹐巡捕所不能及。其懷安雞菜鎭﹐私鹽小路湊會之處﹐【﹝底本作「私小路……」﹐庫本同﹐據崇抄攺。﹞】可移彼駐札。」舊土軍一百人﹐除二十人分撥甘蔗洲巡鹽外﹐存畱八十人。紹聖三年﹐增二十人﹐用本路提刑之請也。【時以古田水口巡檢管一縣地分﹐尙一百人﹐而五縣闊遠乃八十人。故增。】宣和二年十二月﹐頒下福建兵數﹕本寨一百人。今一百一十人。

劉崎巡檢今閩縣

紹聖二年﹐詔添置巡檢一員﹐駐札劉崎﹐巡捕長樂﹑連江﹑閩縣私鹽盜賊。【閩縣東南百二十里。﹝庫本作「二百十里」。﹞】

先是﹐天聖七年﹐本路轉運司奏﹕「閩縣界有閩安鎭﹐枕居海門﹐爲舟楫往來衝要之地﹐宜用使臣一員監納商稅﹐兼沿海縣分巡檢。仍於本城及屯駐﹑駐泊指揮內﹐抽差軍級員寮六十人往彼巡防﹐量給衣甲器械。」至是﹐本州復請﹕「閩安鎭﹐客旅興販廣﹑浙往來經由之處﹐監官每月三往巡鹽﹐商旅滯畱﹐課額虧失。」始於劉崎添置巡檢﹐仍以閩安鎭原管兵級六十人盡隸之。其鎭官專一收稅﹐卻從本州輪差禁軍三十人往本鎭守把。宣和二年﹐頒下《福建路格》﹕土兵六十人。紹興三十年﹐揀取七分水手五十九人。乾道七年三月﹐增招土兵﹐除現管七十九人外﹐招三十一人﹐爲一百一十人。今﹐一百十六人。

《三山誌》卷第十九終

●卷第二十秩官類一

郡守

○郡守

封君﹑諸使附﹝周至隋﹞

閩自周季立國以王。【﹝庫本作「稱王」。﹞】秦𨿽置郡﹐猶棄不屬﹐獨降號君長而已。漢興﹐旣詔復國﹐綿及三世。顧無城郭邑裏可以郡縣﹐一經徙廢﹐曾有孑遺。三百餘年﹐生聚日蕃﹐自相臣僕。孫氏崛起﹐謀有江表﹐乃拓平內地﹐剪莠鋤荒。然猶六十餘年﹐僅克開郡。又至於晉﹐始建治此州。渡江之後﹐壤地旣狹﹐分部益多。更宋﹑齊至陳﹐此州始爲刺史。唐初﹐攺郡爲州﹐太守並爲刺史﹐大小莫辧﹐此州又始爲都督。開元分道﹐置使采訪﹐惟在邊鎭﹐首謹兵防﹐此州又始爲經略。乾元﹐內外悉治軍戎﹐大府﹑要藩﹐許專節制﹐此州又始爲防禦﹑節度。大歷以後﹐寇難略平﹐思弭甲兵﹐向意風俗﹐此州又始爲觀察。王氏僭僞﹐固不足言。皇朝攺爲提舉﹐若提轄本路兵甲等事。嘉祐中﹐攺爲鈐轄。大觀初﹐又攺爲安撫﹑總管。因時廢置﹐隨事立名﹐輕重不同﹐要皆總統一道兵民之寄。比年﹐府望益顯﹐來蒞者﹐率宰執侍從之臣。

今自周﹑秦以來﹐封君而下﹐至爲諸使﹐編年以見之﹐其餘列職本末悉著焉。【圖表﹐故省略﹐詳情請參看http﹕／／www。fjsq。gov。cn／showtext。asp﹖ToBook﹦4044﹠index﹦125﹠】

《三山誌》卷第二十終

●卷第二十一秩官類二

郡守

○郡守

封君﹑諸使附﹝唐至後周﹞

【圖表﹐故省略﹐詳情請參看http﹕／／www。fjsq。gov。cn／showtext。asp﹖ToBook﹦4044﹠index﹦127﹠】

《三山誌》卷第二十一終

●卷第二十二秩官類三

郡守

○郡守

諸使附﹝本朝﹞

【圖表﹐故省略﹐詳情請參看http﹕／／www。fjsq。gov。cn／showtext。asp﹖ToBook﹦4044﹠index﹦127﹠】

《三山誌》卷第二十二終

●卷第二十三秩官類四

【﹝底本於此卷首書名作「長樂志」﹐蓋原始抄本來源已有異名﹐今統一用「三山誌」。﹞】

安撫司官

州司官

安撫司兵官

州司武官

○安撫司官

參議官一員。紹興十一年置﹐隆興二年省﹐乾道五年復置。【隆興二年﹐臣寮奏乞減罷諸路帥臣參議官。遂令除京西﹑江東﹑湖北﹑四川暫許依舊外﹐其浙東西﹑福建﹑江西﹑湖南﹑夔州等路應有參議官並罷。乾道五年﹐安撫司奏﹕「本司舊管參議官二員﹑主管機宜文字二員﹑幹辦公事三員﹑措置招捉盜賊一員﹑準備差遣差使一十二員﹐通計二十員。節次準朝廷指揮裁減外﹐今存主管機宜文字﹑幹辦公事各一員﹐餘外並無官屬﹐欲置一兩員。」有旨﹕權復參議官一員。】

添差參議官一員。紹興十一年置﹐釐務。隆興二年省﹐乾道九年復置﹐不釐務。

主管機宜文字一員。大觀元年置﹐四年並帥府罷﹐建炎三年復置。【時升帥府後﹐幹辦公事﹑書寫機宜同。】紹興十年增一員﹐【張丞相浚除安撫大使﹐奏增辟一員。】二十七年省一員。【先是﹐二十六年﹐中書門下省以「現任已注下知縣�。今人往往干求舉辟﹐﹝底本作「於求舉辟」﹐據崇抄﹑庫本攺。﹞以圖辟免。今後不許諸處差辟。」】

幹辦公事一員。建炎三年置。紹興八年﹐於準備差遣五員內﹐將一員攺作幹辦公事。【折樞密彥質乞辟一員。﹝底本作「彥質乞��員」﹐缺二字﹐庫本作「彥質乞辟五員」﹐據崇抄補。﹞】十年﹐又增置一員。【張丞相浚乞增辟。】二十七年省一員﹐隆興二年又省一員。

主管書寫機宜文字建炎三年置一員﹐辟差親屬。隆興二年省。

準備差遣紹興元年置五員。【系奏從本司差。五年﹐今始差過文臣��滿日差武臣。六年﹐張待制致遠奏﹕「福建��全藉材武使臣﹐﹝「準備差遣」條之下原注文﹐底本﹑庫本同樣存在數處缺文。所缺處﹐崇抄或有字﹐或徑接下文不報缺。如﹕「五年��差過文臣」﹐崇抄有「今始」二字﹔「��滿日差武臣」﹐崇抄不示缺﹔「福建��全藉�武使�」﹐崇抄作「福建全藉材武使臣」。今取崇抄可補者補之﹐缺者仍存缺。﹞本司有準備差遣五員﹐請依員數從本司時暫選辟。」八年﹐折樞密彥質請依張致遠﹐辟五員。九年﹐張丞相浚奏彥質所辟官滿﹐依員數再辟。十一年程顯學邁﹐十三年葉觀文夢得﹐﹝各本皆作「十一年程顯學邁」。按﹕程邁之知福州﹐「秩官」表中作「十二年」﹐當有一誤。又﹐底本作「��年﹐葉觀文夢得」﹐崇抄﹑庫本作「十三年」﹐與「秩官」表葉夢得知福州時間相同﹐據補。﹞並依例差辟。】八年攺一員作幹辦公事﹐二十七年畱二員﹐隆興二年盡省﹐乾道八年復置二員﹐淳熙二年又省。

準備差使紹興元年置五員﹐紹興二十七年省二員﹐隆興二年盡省。乾道八年置三員﹐淳熙二年盡省。

措置招捉盜賊官紹興十五年置一員。【七月﹐莫尙書將請依江西從本司辟一員。九月﹐薛殿撰弼以莫將攺除﹐其所辟官﹐今隨府罷。乞別辟一員。】二十七年省。

○州司官

通判軍州事二員。乾徳中﹐上州置一員。紹興五年﹐增置一員。淳熙五年﹐添差一員﹐釐務。【乾徳初﹐藝祖下湖南﹐始置諸州通判。乾徳三年﹐命刑部郎中賈玭等充湖南道諸州通判。大藩或置兩員﹐小郡或不置。建炎三年﹐令諸路添差﹐限日下咸罷。內福州添差通判宇文師爰以其父虛中遠使﹐﹝底本作「內福山添差」﹐據崇抄攺。﹞不罷。】

簽書節度判官廳公事﹑節度推官﹑觀察推官各一員。唐大歷六年﹐福州刺史兼都團練觀察等使。觀察使有支使﹑判官﹑掌書記﹑推官﹑巡官。團練使有副使﹑支使﹑判官﹑掌書記﹑推官﹑巡官。元和八年﹐判官武自和﹐觀察判官朝請郎試大理評事楊郇伯﹐【﹝各本皆作「楊邵伯」。按﹐出土的《球場山亭記》殘碑所鐫﹐當是「楊郇伯」。正之。﹞】觀察支使試祕書省校書郎盧昂﹐觀察推官試祕書省校書郎馮審﹐【﹝各本皆作「試祕書郎校書郎」。按﹐出土的《球場山亭記》碑末所鐫﹐當是「試祕書省校書郎」﹐正之。﹞】團練巡官登仕郎前率府倉曹參軍權幼公。【﹝按﹐出土的《球場山亭記》碑末所署職名中﹐只有裴次元﹑劉元弼﹑楊郇伯﹑馮審四人﹐失武自和﹑盧昂﹑權幼公三人名。﹞見《球場山亭記》。】大和初﹐團練副使李貽孫﹐觀察判官侯勣﹐團練判官李敬彜。【見《聖泉寺碑》。】會昌五年﹐福建路判官止畱五員﹕團練副使﹑判官﹑觀察判官﹑支使﹑推官。乾寧三年攺威武軍節度﹐有節度使幕。【﹝崇抄作「巡撫軍節度節度使慕」。﹞】國朝﹐兩使各置判官﹑推官一員。節度置掌書記。觀察置支使。咸平元年﹐觀察推官曾﹑觀察支使杜。【見碑志﹐皆失其名。】景徳元年﹐有﹕觀察推官﹑節度推官﹑節度掌書記。【見碑志。】天聖元年﹐按籍載職官只三員﹐蓋其後六員亦不並置。天聖中﹐有「知節度判官權發遣本廳公事王珪」。【見《題記》。】猶未有以簽書系銜者。慶曆《記》惟言本府幕官三。嘉祐三年﹐董汶簽署節度判官廳公事。八年﹐避禦諱﹐攺「署」爲「書」。治平四年「簽判陳公琰﹑觀察判官沈唐﹐觀察推官李思義」。【見治平「圖記」。】大觀二年﹐簽判攺司錄﹐節推攺戶曹兼兵曹﹐察推攺刑曹兼工曹﹐並參軍。政和三年﹐分曹建掾﹐攺正官名﹕司錄參軍攺司錄事﹐戶曹﹑刑曹參軍攺爲司戶曹﹑刑曹事。建炎元年﹐詔司錄依舊爲簽判﹐曹官依舊爲推﹑判官。

錄事﹑左右司理﹑司戶﹑司法參軍各一員。州在唐爲中都督府。唐《職官志》﹕「中都督府﹕錄事參軍一員﹐錄事二員﹐功﹑倉﹑戶﹑兵﹑法﹑士六曹參軍各一員」。國朝﹐諸州有錄事﹑司法﹑司戶﹑司士﹑司理參軍。當時﹐置立﹑增﹑省﹑缺﹑備﹐未能詳也。「慶曆記」惟言有六曹官及左﹑右司理院。「治平圖」具注知錄﹑左右司理﹑司戶﹑司法廨宇所在﹐卽與今所置員數無異。大觀二年﹐錄事攺士曹兼儀曹﹐並參軍﹔司戶攺治獄參軍﹐管州獄﹔司法攺議刑參軍﹔左司理攺左獄參軍﹔右司理攺右獄參軍。政和三年﹐以參軍名稱未正﹐攺正之。分曹建掾﹕大藩﹐七員﹑八員﹔處置﹐十員﹔司錄司﹑士曹﹑戶曹﹑儀曹﹑兵曹﹑刑曹﹑工曹事﹐各一員。士曹﹑儀曹﹑刑曹各置掾一員﹕士曹掾﹐主左推勘﹔儀曹掾﹐主右推勘﹔刑曹掾﹐主檢法議刑﹔又攺左﹑右司理院爲左﹑右獄﹐福州置十員。宣和三年﹐詔福州省工曹﹐以刑曹兼。建炎元年﹐詔依舊爲錄事﹑司理﹑司戶﹑司法參軍。

州學教授一員。皇祐中﹐詔陳烈教授本州。嘉祐二年﹐復詔以周希孟爲教授。元丰元年﹐福建路惟建州置教授一員。【《中書備對》。】二年﹐州奏乞置教授﹐乃令州舉曹官或職官一員兼。三年﹐孫覺奏差司法王裕。元祐二年復授陳烈﹐是時特使掌教﹐未爲員缺。崇寧元年﹐詔大郡或舉人多處置二員。五年﹐教授二人﹐【莊柔正﹑張讀。】尋減一員。大觀元年﹐詔東南州郡養士至六七百人處添置一員。旣而﹐提學司以福州養士至千人﹐請添置一員﹐爲三員。政和「學制」﹕「福州教授兩員﹐弓馬教諭一員」。宣和減罷﹐畱一員。紹興十四年﹐州乞特添差陸佑﹐【時州人鄭南等請於郡。】從之。十八年添差一員﹐二十六年省。

○安撫司兵官

福建路兵馬副總管一員。建炎四年置﹐以路分鈐轄爲之﹐後罷路分鈐轄﹐【﹝底本作「後爲路分鈐轄」﹐崇抄同﹐與上句重復﹐據庫本攺。﹞】紹興五年復置﹐【﹝底本作「紹興五年�置」﹐缺一字﹐據庫本補。﹞】惟添差一員﹐自十二年馬泰後﹐不除人。【時馬泰乞辟差隨行﹑指使二員。】乾道九年﹐添差蕭鷓巴。【時賜錢造宅﹐今羅漢寺後。】

福建路兵馬鈐轄一員。大觀元年置﹐建炎四年攺爲副總管﹐後復以副總管爲路分鈐轄。紹興十二年﹐始置添差。自魚澤﹑李貴始﹐至十三年黃庠後﹐不差人。

福建路兵馬都監慶曆四年﹐詔置一員。元丰二年﹐轉運使蹇周輔奏﹕「本路鈐轄司及路分都監並在福州﹐欲乞移挪一員建州駐紮。」乃令福建各立路分都監一員。【周輔原申請﹐不曾載「路分二員」字。元祐三年﹐路分周士隆申明卻檢會前奏﹐有「福建路分二員並在福州」字。紹興十三年﹐葉夢得奏﹕「本路兵馬都監欲移汀州駐紮。」有旨﹕「依」。】

東南路第十將﹑副各一員。元丰間置﹐福州駐紮。紹興九年﹐移副將建州駐紮。

準備將領一員。紹興九年﹐詔於邵武軍置﹐管汀州﹑邵武軍不系將兵。

隊將二員。紹興十年置﹐一員福州﹐一員建州駐札。

押隊三員。一員福州﹐一員建寧府﹐一員泉州駐札。

訓練官三員。一員泉州﹐一員南劍州﹐一員興化軍駐札。於逐州﹑軍現任都監內差兼。

延祥寨水軍正﹑副統領各一員﹐紹興六年置。

準備將二員。

提轄官二員。

訓練官二員。

指教官二員。

錢糧官二員。

萩蘆寨水軍統領兼福州﹑興化軍都巡檢使一員﹐紹興八年置。

緝捕官一員。【紹興十一年﹐張丞相浚乞辟差一員﹐充福州﹑興化軍沿海緝捕。】

準備將領二員。【紹興元年置。】

○州司武官

福州兵馬鈐轄一員。建炎四年﹐嘗差廖虞弼充﹐任滿﹐更不差人。紹興十年﹐復置。

駐泊兵馬都監一員﹐景徳二年始置﹐以右司禦率劉文質爲之。【﹝「右司衛率」職名﹐見《宋史》。今底本﹑庫本作「禦率」﹐崇抄作「銜率」﹐疑皆抄誤。﹞】提舉本路諸州﹑軍兵馬﹑巡檢公事。【四年﹐西頭供奉官閤門祗候張舜臣爲之﹐提舉福建路諸州﹑軍都同巡檢﹑捉賊兵馬司公事。時太守袁逢吉銜帶此。同見《閩光門合沙石橋記》。】慶曆《記》載﹕「主佐府侯﹐【﹝底本作「王佐府侯」﹐據崇抄﹑庫本攺。﹞】總甲卒﹐若漢都尉﹐唐監軍。」蓋任一道兵事也。其後﹐州各置就糧禁軍。元丰﹐分路置將﹐至紹聖罷戍卒﹐【﹝底本作「罷成卒」﹐據庫本﹑崇抄攺。﹞】駐泊之職始廢矣。元符初﹐創馬軍指揮﹐詔置一員。【﹝崇抄作「招置一員」。﹞】福州駐泊兵馬都監﹐主州禁卒一營而已。紹興十九年至三十二年﹐添差凡五人。【元符元年﹐置雄略第十指揮﹐駐泊一員。紹興八年﹐兵馬司乞與駐泊通領。以是軍原以在京虎翼軍置﹐久隸駐泊﹐遂不與通領。時安撫張給事浚有換授離軍大使臣﹐﹝底本作「張給事俊」﹐庫本﹑崇抄皆作「張給事後」。按﹐本志「郡守」篇所記是「張浚」﹐正之。﹞乞添差駐泊一員﹐並正官爲二員。紹興三十二年後﹐止正官一員。】

兵馬都監四員。兼在城巡檢小使臣爲監押。景徳二年﹐詔本州置。舊二員。【四年﹐一﹑左班殿直﹐一﹑三班奉職﹐並監押兼在城巡檢。見《閩光門合沙石橋記》。】建炎三年﹐添小使臣宗室一員充監押。紹興四年﹐添大使臣宗室一員充都監。【天禧中﹐嘗令南臺監倉兼管四城門外巡檢公事﹐後廢。】

監裏﹑外鹽稅務三員﹐舊監在城茶﹑鹽﹑商稅務二員。【見天聖中案籍﹐舊惟有都稅務﹑臨河務。】天聖七年置﹐監閩安鎭稅兼沿海地分巡檢一員。熙寧中﹐用嘉祐敕鈐轄司奏舉選人﹑使臣各一員﹐監福州裏﹑外務。後止令合屬官司選差。紹聖二年﹐置劉琦巡檢。於是﹐閩安鎭監官更不兼管巡鹽。獨與在城都稅務﹑臨河務監官分輪管幹。紹興十年﹐本州奏﹕「三處止蒙朝廷差到大﹑小使臣三員﹐欲各增置文臣一員﹐更不分輪。」不行。

監作院三員。【內添差二人。】作院舊系本州都監兼管﹐宣和二年置一員﹐差小使臣。添差二員﹐系用紹興三年指揮。【依《元丰法》﹕一州十縣以上﹐通縣下其差經監當宗室﹐不得過五員。】

監甲仗庫一員。【天聖編敕﹕「諸州甲仗庫﹐並令知州﹑通判﹑﹝崇抄作「同判」。﹞都監﹑監押同管幹﹐不得委幕職官。」政和八年二月指揮﹕「甲仗庫﹐未置監官處﹐專置一員。」】

福﹑劍州巡轄馬遞鋪一員。【天聖九年﹐運使兪獻卿移廨捨於閩安鎭西北三十里白日渡﹐巡捉茶鹽﹐有兵士五十人。景祐二年﹐旣廢水口鹽倉﹐乃移於本口安泊﹐﹝崇抄作「水口安伯」。﹞仍鈐轄一帶水路﹐巡捉茶鹽。後移橫山鋪前。】

《三山誌》卷第二十三終

●卷第二十四秩官類五

縣官

宮觀﹑嶽廟﹑宗室

安撫司使臣

州司使臣

提刑司使臣

歸朝﹑歸正﹑歸附﹑忠順官

○縣官

閩縣

知縣事一員。晉太康三年﹐省典船校尉﹐立原丰令。【原丰﹐今爲閩縣。】自晉迄唐﹐皆稱「令」。五代吳越時﹐或稱「判縣事」。國朝﹐用京朝官知。

丞一員。崇寧二年置﹐大觀四年省﹐政和二年﹐復置。【《治平圖經》﹕十二縣皆不置丞。崇寧五年正月﹐敕福建福淸縣等七處舊有縣丞﹐合依舊差。內福州﹐比福淸縣﹐置閩縣等十五處。依崇寧二年三月敕差置縣丞及攺主簿充丞。內閩縣﹑侯官﹑古田﹑懷安等二十五處﹐委是不應差置。是月十八日敕﹕「萬戶以上事繁縣分﹐縣丞依舊﹐余並罷。」﹝底本作「余並置」﹐庫本同﹐據崇抄攺。﹞大觀四年敕﹕「閩﹑侯官﹑古田縣等處𨿽系萬戶以上﹐事務不至繁冗﹐不消置縣丞。」政和二年復置。建炎元年六月詔﹕「諸縣如系嘉祐以前員缺並及萬戶去處﹐許置縣丞一員﹐余並罷。」紹興令諸縣及萬戶注縣丞一員。】

主簿一員。【開寶三年詔﹕「諸縣一千戶以上﹐依舊置令﹑簿﹑尉三員。」紹興十六年﹐臣寮札子﹕「國家創業之初﹐人物稀少﹐權宜措置﹐將東南縣小而事簡者﹐簿常缺員﹐而尉兼之。其後﹐縣滿萬戶置丞﹐而簿猶缺。」朱異札子﹕「萬戶以下縣分已不差縣丞﹐卻多有主簿兼尉去處。乞應如此去處並特許專置主簿一員。」從之。】

尉一員。【紹興十年﹐本路提刑安撫使相度本路沿海巡尉界分。若一任巡捕別無疏虞﹐並無未獲賊夥﹔除合賞外﹐從安撫司勘當保明﹐申朝廷與減二年磨勘﹐選人循一資。】

劉崎巡檢一員。令銜帶長樂﹑連江﹑閩縣沿海巡檢私鹽賊盜公事。

連江縣

知縣事一員。晉太康三年﹐以溫麻船屯立溫麻令。【卽今連江。】崇寧三年﹐以系萬戶﹐擬差京朝官知。

丞一員。崇寧二年置﹐五年省﹐政和間復置。【縣先不及萬戶﹐故未有丞。至崇寧間﹐其數乃登﹐始立丞。繼而例減﹐政和間復置。】

主簿一員。

尉一員。

監商稅務一員。崇寧三年置。【崇寧三年﹐講義司札子﹕「課利一千貫以上無主官﹐本處知佐兼監。今擬各置官一員。」連江縣商稅鹽礬﹐本縣官兼管。祖額三千五百九十餘貫。今收三千三百九十餘貫。】

萩蘆寨水軍統領兼福州﹑興化軍都巡檢使一員。

侯官縣

知縣事一員。隋﹑唐爲令。【唐歐陽景爲侯官令。】本朝用京朝官知。

丞一員﹐崇寧二年置﹐大觀四年省﹐政和二年復置。

主簿一員。

尉一員。

甘蔗洲捕捉盜賊一員。【元丰七年﹐差使臣一員充巡檢私鹽﹐依舊於甘蔗洲駐札﹐專一捕捉盜販。】

長溪縣

知縣事兼兵馬監押一員。咸平初﹐以使臣爲兵馬監押兼知縣事。慶曆後用文臣﹐以知縣兼兵符。【《題名記》﹕自太平興國六年始。太平興國﹐﹝底本﹑崇抄皆作「本中興國」﹐據庫本攺。﹞右班殿直徐。雍熙﹐右贊善大夫徐﹑縣令吳。端拱﹐縣令胡。淳化﹐縣令楊。至道﹐縣令趙。咸平﹐縣令王。景徳﹐左班殿直呂﹐三班奉職馮﹐右班殿直戴。大中祥符﹐左班殿直寧。天禧﹐右班殿直林﹑右侍禁胡﹑右侍禁王﹑右侍禁李。慶曆﹐著作佐郎張。皇祐五年五月﹐宣差趙沐知本縣事﹐兼本縣兵馬都監﹑提舉兵事﹑巡檢。六年﹐差鮑彭年知縣。嘉祐三年﹐宣就差周尹知縣事﹐其都監﹑提舉並如皇祐五年。】

丞一員。元祐五年省﹐增縣尉一員。崇寧二年置。五年省﹐後復置。【元祐五年﹐知縣馬康侯申﹕「本縣界山路邃僻﹐﹝底本作「邃僻」﹐崇抄作「迂僻」﹐庫本作「透僻」。﹞封疆闊遠﹐只管縣尉一員。乞依古田縣例﹐添置縣尉一員。」州司契勘﹕「古田縣管縣尉二員並主簿﹑知縣﹐共四員。長溪縣𨿽管縣尉一員﹐卻有縣丞﹑主簿﹑知縣﹐亦管四員。乞依古田縣例﹐添置縣尉一員﹐仍減縣丞。」】

主簿一員。

東尉一員。

西尉一員。元祐五年﹐省縣丞置。

監黃崎鎭一員。

峯火巡檢一員。今以正使人充﹐銜帶「長溪﹑寧徳二縣巡檢兼煙火巡捉私茶鹽礬」。

長樂縣

知縣事一員。

丞一員。崇寧二年置。五年省﹐後復置。建炎元年﹐以縣未滿一萬戶﹐省不置。

主簿一員。元丰七年置。元祐元年省﹐四年復置。【嶺口鹽倉﹐舊置主簿一員﹐元祐元年減罷。四年﹐知縣袁正規申﹕「所管鹽額浩瀚﹐乞復置主簿或監當官。」遂置主簿一員。】

尉一員。

監嶺口鹽倉兼催煎一員。【紹興七年創立催煎官。淳熙五年省。】

監商稅務崇寧三年置﹐尋省﹐仍以本路官兼管。【課利一千貫以上無正官﹐本處知佐兼。】

福淸縣

知縣事一員。本朝用京朝官知。紹聖三年兼兵符﹐今不系銜。【紹聖三年﹐州申乞依省部相度﹕﹝底本作「州��」﹐缺二字﹐據崇抄補。﹞「福淸知縣依蔡州新息縣體例﹐於銜內許令帶兵馬司公事﹐爲兵馬監押。」】

丞一員。熙寧四年置。【熙寧四年﹐中書札子﹕「諸路縣分﹐今實管主戶二萬以上﹐委轉運司勘會﹐委系繁劇難治去處﹐保明申奏﹐各置丞一員。福淸等七縣﹐各實管主戶二萬戶以上﹐委是繁劇難治去處﹐許添置丞。」】

主簿一員。

尉一員。

監海口鎭一員。元丰五年置。舊巡檢治鐘門鎭稅﹐以主簿監。後移海口﹐以巡檢兼監稅。熙寧二年﹐主簿監鹽倉兼鎭務。許轉運司奏舉現任選人﹑使臣充﹐不限別路。元丰三年﹐許提舉鹽事司於京朝官﹑使臣﹑選人內奏舉﹐繼罷舉官之法。五年﹐詔於京朝官內選差﹐兼管本鎭煙火。今以京朝官充。

監海口鹽倉一員。熙寧中以主簿監﹐尋許奏舉﹐皆兼鎭務。紹興六年﹐添差監倉一員。【廢罷年月未詳。】十年﹐尙系安撫司奏辟使臣﹑選人窠缺。今以小使臣充。

海口巡檢一員﹐舊置。沿鐘門巡捉香藥﹐管本澳煙火及長樂海道。皇祐之後﹐所差官皆以海口結銜。【時已移海口。】嘉祐間復移鐘門﹐鎭稅以主簿監。治平元年﹐復歸海口﹐仍兼本鎭煙火公事﹐兼沿海巡檢。二年﹐令兼監海口鎭稅。熙寧二年後﹐鐘門稅復以本縣主簿監。後移止馬門﹐又移蘇澳。今以小使臣充﹐銜帶「海口巡檢兼巡攔香藥沿海巡檢及催綱巡捉私茶鹽礬防護番舶」。

松林巡檢一員。紹聖五年﹐兼管巡檢﹑防護海口鎭官物。今以小使臣充﹐銜帶「長樂﹑福淸﹑松林巡檢專切巡三處地分私煎販鹽公事兼催綱巡捉私茶鹽礬主管巡攔貨物事」。

南匿巡檢一員。今以小使臣充﹐銜帶「南匿嶼巡檢福淸就近水陸賊盜公事兼催綱巡捉私茶鹽礬」。

古田縣

縣知事兼兵馬監押一員。太平興國以後﹐率用武臣。景徳四年兼兵符。天禧初﹐始授文吏。【《申縣圖經》﹕縣令自薛琪而下至李起﹐凡九政﹐太平興國三年至景徳四年﹐自二十八年。後用殿直曹堯廣至喬宗﹐自景徳四年兼兵﹐三政﹐合七年。後又更用殿直蕭玠。自天禧元年始差文臣﹐計二十一政﹐合五十四年。至熙寧以來﹐用京朝官行令事﹐惟古田﹑長溪兼兵符。大觀二年﹐林膚銜帶「權知縣管勾勸農兵馬司公事」。】

丞一員。崇寧二年置﹐大觀四年省﹐後復置。

主簿一員。淳化中廢﹐以尉兼﹐後復置。

尉一員。元丰二年﹐增置西尉一員。

監商稅務二員。

監水口鎭一員。舊有稅務﹐以古田縣官兼監。大中祥符五年﹐置使臣一員﹐司鹽倉給納﹐遂兼管收稅。景祐二年﹐以置鹽倉省﹐移巡轄馬遞鋪使臣於水口﹐巡捕私茶鹽收稅如初。皇祐二年復鹽倉﹐就令本縣主簿兼監並收稅。【始分使臣巡防﹐主簿監當。】未幾﹐鹽倉罷﹐元丰元年復置﹐始專差官任之。紹聖二年﹐分命官二員﹐文臣監鹽倉兼商稅。【使臣專管巡捕。】尋廢鹽倉﹐遂以監稅兼本鎭煙火公事。紹興十年﹐差京朝官。今以京官充。

水口巡檢一員。大中祥符五年﹐差使臣一員監鹽倉﹑巡察私販。景祐二年減罷﹐移巡轄馬遞鋪使臣於水口﹐都大管當巡捕﹐【時兼收稅。】後專置巡茶使臣一員。元丰元年﹐下三班院選差。紹聖二年﹐以武臣一員專管私鹽盜賊。【文臣管鹽倉兼稅。】今差小使臣﹐銜帶「水口鎭巡捕私茶」。

永福縣

知縣事一員。

丞一員。崇寧二年置。五年省﹐後復置。

主簿一員。元丰二年置。

尉一員。

辜嶺巡檢一員。今差小使臣﹐銜帶「福州永福﹑興化軍興化兩縣地分巡檢兼催綱巡捉私茶鹽賊盜公事」。

閩淸縣

令一員。【選人﹑京朝官通差。】

主簿一員。

尉一員。

監商稅務一員。崇寧三年置。【舊本縣官兼管。】

丞一員。崇寧二年置﹐五年省。

寧徳縣

知縣事一員。

丞一員。崇寧二年置。五年省﹐後復置。

主簿一員。元丰二年置。元祐二年罷﹐後復置。

尉一員。

蛇崎巡檢【﹝底本作「�崎巡檢」﹐庫本作「��巡檢」﹐崇抄作「蛇崎巡檢」。參照本志「兵防」類﹐「各寨土軍」條載﹕「紹興九年﹐以寧徳巡鹽寨移於管下﹐地名蛇崎。」據補。﹞】一員。今以小使臣充﹐銜帶「長溪﹑寧徳兩縣巡檢巡捉私茶鹽礬」。

監商稅務一員。崇寧三年置。政和八年﹐以商稅不滿千貫﹐罷監官﹐仍以縣官兼監。

羅源縣

令一員。【選人﹑京朝官通差。】

主簿一員。紹興四年置。

尉一員。

監商稅務一員。崇寧三年置。

南灣巡檢一員。元祐七年﹐始以「兩縣巡捉私煎販公事」入銜。今以小使臣充﹐銜帶「連江﹑羅源兩縣南灣巡檢兼催綱兼管沿海陸路私鹽賊盜巡攔市舶物貨兼管兩縣私煎販主管本澳煙火事」。

懷安縣

知縣事一員。

丞一員。崇寧二年置。五年省﹐後復置。

主簿一員。

尉一員。

雞菜鎭巡檢一員。今以小使臣充﹐銜帶「閩﹑侯官﹑懷安﹑閩淸﹑古田五縣巡檢兼催綱巡捉私茶鹽礬」。

監鹽倉一員。鹽倉﹐舊主簿兼監。紹興十三年﹐差小使臣一員專監。

○宮觀﹑嶽廟﹑宗室

本州﹐十五員。【添差大﹑小使臣親民﹐各一員﹔小使臣監當五員﹐宮觀﹑嶽廟共八員。】初﹐紹興三年三月敕﹕「諸州﹑軍添差不釐務宗室﹐每十縣以上﹐不得過十員。諸縣萬戶以上三員﹐萬戶以下二員﹐仍並以二年爲任」。自是﹐本州十員﹐閩﹑侯官等十一縣各三員﹐長樂三員。淳熙六年敕﹕「裁定帥府十五員。諸縣宗室滿﹑罷﹐更不作缺。於是﹐本州止十五員。

○安撫司使臣

正任釐務指使二員。紹興二年置。【用江南安撫例置。現任小使臣二員。】

添置釐務聽候差使一十員。六員﹐紹興二年置﹔四員﹐五年增置。

添置釐務聽候差使下班八員。四員﹐紹興二年置﹔四員﹐五年置。

添置釐務指使準備差遣大﹑小使臣校尉五員。紹興五年置。

沿海緝捕盜賊一員。紹興五年置。

添置不釐務使臣二員。紹興十年﹐招汀﹑贛州山寨首領劉賢等八人﹐奏補充散祗候等差遣﹐任滿存畱。再任後﹐各升轉官資﹐差充聽候使喚﹑指使﹐作院差遣。現五員﹐州司三人﹐本司二人。

添置不釐務準備差使大使臣三員。紹興二十五年置。

添置不釐務指使散祗候小使臣校尉六員。紹興二十五年置。【添置七項員額﹐共三十五員。﹝底本作「共�十�員」﹐缺二字﹐據庫本﹑崇抄補。﹞現任大使臣二員﹐小使臣十一員﹐下班八員﹐校尉一員﹐副尉十員﹐共三十二人。】

○州司使臣

正任釐務四員。【準備差使一員﹐指使三員。】舊置指揮使一員。政和七年增置準備差遣一員﹐指使二員。【現任大使臣一員﹐小使臣三員。﹝底本作「小使臣一員」﹐據庫本﹑崇抄攺。﹞】

添置釐務四員。準備差使一員﹐指使三員。紹興五年置。

添置不釐務指使散祗候使臣三員。紹興十年置。

添置不釐務準備差使大使臣二員。紹興二十五年置。

添置不釐務指使小使臣三員。紹興二十五年置。

揀汰離軍一百二十員。淳熙元年置。【紹興二十九年指揮﹕節鎭﹑州一百五十員。淳熙元年﹐復裁定﹕大使臣二十四員﹐小使臣﹑校尉六十員﹐副將﹑下班祗應三十六員。】

十三處戰功添差都監監押監當四員。【大使臣二員﹐小使臣﹑校尉二員﹐願授嶽廟者聽。】淳熙五年置。

十三處戰功堂除添差宮觀嶽廟使臣三員。淳熙六年置。

十三處戰功聽候使喚下班三員。乾道八年置。

已上八項員額﹐共一百四十二人。現任添差準備差使大使臣十三員﹐添差指使大使臣一員﹑小使臣十二員﹑校尉一員﹐添差使喚大使臣十員﹑小使臣三員﹑校尉一員﹑副將二員﹑下班八員﹐散祗候下班一員﹑副尉一員﹐共五十三員。數𨿽止此﹐而其他使臣卻有溢額者﹐見後項。

○提刑司使臣

正任釐務緝捕盜賊四員。大觀二年將準備差使攺充。【現任校尉二員﹐小使臣二員。】

添置釐務緝捕盜賊三員。內一員﹐建炎四年置﹔二員﹐紹興五年置。【此二員﹐通差大﹑小使臣。】

添置釐務指使三員。紹興五年置。

添置不釐務準備差使大使臣二員。紹興二十五年置。

添置不釐務指使六員。紹興二十五年置。

已上五項員額計一十八員。今見任有﹕添差指使小使臣三員﹐添差緝捕小使二員﹐校尉一員。又添差不釐務緝捕副尉一員﹐不釐務準備差使大使臣二員﹐不釐務指使小使臣五員﹐不釐務使喚小使臣一員﹐下班七員﹐副尉二員﹐共二十四員。

○歸朝﹑歸正﹑歸附﹑忠順官

歸朝官紹興六年指揮﹕州置六員。現任大使臣一員。【現將此缺差注紹興三十一年以後歸正小使臣三人。】

歸正官乾道二年指揮﹕紹興三十一年以前歸正人歸帥府﹐大使臣三員。【現任大使臣三員。】乾道七年指揮﹕三十一年以後歸正官﹐帥府十員。【現任添差有替人大使臣一員﹐小使臣十二員﹐下班七人﹐副尉十四人。無替大使臣一員﹐小使臣八員﹐副尉一員。共四十四員。】乾道九年指揮﹕紹興三十一年以前歸正人﹐帥府小使臣六員。【現任小使臣四人﹐下班二人。】

歸附官現任大使臣一員﹐小使臣一員。

忠順官【﹝底本﹑庫本﹑崇抄皆作「��官」﹐缺二字﹐據本節標題有「歸朝﹑歸正﹑歸附﹑忠順官」四種﹐此條缺名﹐知脫「忠順」二字﹐補之。﹞】乾道九年﹐淮西總領所發到劉成等一十一員﹐鎭江府駐札禦前諸軍統制司發到孫直等四十員﹐共五十一員添差將領等﹐差遣任滿﹐申奏朝廷﹐乞存畱再任。【現任添差將領小使臣六員﹐下班一員﹐添差監押校尉一員﹐添差指使下班三十九員﹐校尉一員﹐副尉一員﹐共四十九員。】

《三山誌》卷第二十四終

●卷第二十五秩官類六

啟運宮官

西外宗正司官

提刑司官

轉運使﹑副

提舉常平茶事

提舉學事

走馬承受

○啟運宮官

幹辦官一員。建炎四年置。【紹興四年至三十一年﹑淳熙元年﹑二年﹑五年﹑六年﹐皆二人。﹝底本於「淳熙」以下作「元年﹑二十五年﹑六年」﹐庫本同﹐崇抄作「元年﹑二年﹑五年﹑六年」。檢《宋史﹟孝宗紀》﹐淳熙只有十六年﹐底本誤「年」字爲「十」﹐據崇抄攺。﹞】

○西外宗正司官

知宗正司事一員。紹興三年﹐移司福州。

士樽右監門衛大將軍﹑英州團練使。紹興三年正月二十日至。【﹝崇抄及他閩本作「二日」。又﹐西外宗正司官員﹐皆授本朝宗室﹐故不書姓﹐只書其名。﹞】

子淔寶文閣直學士﹐左大中大夫。七年閏十月。

士漮文州團練使。十一年正月。

士樽光山軍承宣使。十五年。

士衎和州防禦使。二十一年。

士礽右朝議大夫。三十一年。

子■﹝氵肅﹞龍圖閣直學士﹑左大中大夫﹑知福州﹐兼知。隆興二年七月。【﹝底本作「子瀟」﹐崇抄﹑庫本皆作「子■﹝氵肅﹞」。按﹕本志《秩官﹟郡守》所記﹐隆興二年當是「趙子■﹝氵肅﹞」﹔又「兼知」者﹐謂任郡守兼知「西外宗正司」。﹞】

子英左朝議大夫。乾道二年五月。

士秀眉州防禦使。五年五月。

士程武當軍承宣使。七年五月。

不敵左朝奉大夫。九年十二月。

子濤奉議郎。淳熙二年七月。

公廙朝奉大夫。六年九月。

丞一員。以本州通判一人兼。【用崇寧元年指揮。】

簿一員。以本州簽判兼。【用崇寧元年指揮。】

主管惇宗院一員。【紹興元年﹐文武各一員﹐﹝底本作「各�員」﹐缺一字﹐據庫本﹑崇抄補。﹞】後省武臣一員。

宗學教授一員。【紹興元年。自侯文中始。】

○提刑司官

文臣提刑一員。淳化二年﹐嘗遣使察本路刑獄﹐尋省之。景徳四年﹐始置提點一員﹐副以武臣。天聖六年廢﹐明道二年復置。

武臣提刑一員。同提點刑獄﹐景徳四年置。天聖六年廢﹐明道二年復置。嘉祐五年廢﹐熙寧元年復置﹐二年廢。宣和三年﹐詔權置﹐事平日廢。乾道六年復置。

丁遜太常丞直集賢院。景徳五年至大中祥符四年。

王守元同提刑。內殿崇班﹐閤門祗候。

劉文濟【﹝底本作「劉��」﹐缺一字﹐據崇抄﹑庫本補。﹞】殿中侍禦史﹐大中祥符五年至七年。

韓��【﹝各本皆作「韓��」﹐缺二字﹐暫無從校。﹞】同提刑﹐閤門祗候。

王文震考功員外郎﹐天禧元年至二年。

張��【﹝各本皆作「張��」﹐缺二字﹐暫無從校。﹞】同提刑﹐東頭供奉官﹑閤門祗候。

耿克從國子博士﹐天禧四年。

丁諫同提刑﹐侍禁﹑閤門祗候。

王耿侍禦史﹐乾興元年至天聖二年。

寇用和同提刑﹐右侍禁﹑閤門祗候。

林宥太常博士﹐天聖三年。

趙易簡同提刑﹐內殿崇班﹑閤門祗候。

劉立之比部員外郎﹐景祐元年。【﹝底本作「劉易之」﹐據庫本﹑崇抄攺﹔底本﹑崇抄皆誤作「淳祐」﹐據庫本攺「景祐」。﹞】

張知雄同提刑﹐內殿承直﹑閤門祗候。

韓琚都官員外郎﹐景祐四年﹐移廣西運使。

劉逵同提刑﹐右侍禁﹑閤門祗候。

欒源虞部郎中﹐景祐四年。

王翌同提刑﹐內殿崇班﹑閤門祗候﹐寶元元年。

李敷都官員外郎﹐寶元元年至康定二年。

李傳同提刑﹐供備庫副使。【﹝底本﹑庫本﹑崇抄皆作「供備華副使」﹐參照其下「郭承規條」﹐當是「供備庫副使」﹐正之。﹞】

丘倚都官員外郎﹐慶曆元年自撫州移。

王罕國子博士﹐慶曆四年。

張��【﹝底本﹑庫本及崇抄皆作「張��」﹐缺二字﹐暫無可校。﹞】同提刑﹐東頭供奉官﹑閤門祗候。

髙易簡虞部員外郎﹐慶曆三年自虔州移。

郭承規同提刑﹐供備庫副使。

蘇舜元太常博士﹐慶曆六年自湖南提刑除﹐八年移京西提刑。

張顯普同提刑﹐內殿崇班﹑閤門祗候﹐慶曆七年至皇祐二年。

盧咸司封員外郎﹐慶曆七年至皇祐二年。

魯經同提刑﹐內殿崇班﹑閤門祗候﹐慶曆七年至皇祐五年。

章君陳屯田員外郎﹐皇祐三年。

翟承恭同提刑﹐左藏庫副使﹐皇祐三年。

呂公孺司封員外郎﹐皇祐四年至至和二年﹐知常州。

張肅職方員外郎﹐嘉祐元年至二年。

柴肅同提刑﹐閤門祗候﹐嘉祐元年至二年。

施元長司封員外郎﹐嘉祐三年﹐至六年移兩浙提刑。

李宗孟同提刑﹐內殿承制﹐嘉祐三年至五年﹐罷不差武臣。

王陶度支郎中﹐嘉祐六年至治平元年。

羅拯太常少卿﹐治平二年至四年。

陳益司農少卿﹐治平四年至熙寧四年。

沈紳司封郎中﹐熙寧元年至三年。

杜該同提刑﹐內殿崇班﹐熙寧元年﹐至三年移知黔州﹐後不差武臣。

宋道司封郎中﹐熙寧四年。

李景亮金部郎中﹐熙寧四年。

葉溫叟水部員外郎﹐熙寧五年至八年。

沈叔通屯田員外郎﹐熙寧九年。

徐總太常少卿﹐熙寧十年。

閭丘孝直屯田郎中﹐元丰元年。

李茂直朝奉大夫﹐元丰五年。

諭陟朝奉郎﹐元丰八年十二月十九日到任﹐元祐元年五月初四日除陜西提刑。

彭寂朝議大夫﹐元祐元年八月初四日到任﹐三年十二月初十日赴闕。

錢■﹝日奐﹞朝議大夫﹐元祐三年十二月初五日至五年六月二十七日﹐移淮西提刑。

祖無頗朝奉大夫﹐元祐五年十二月二十三日到任﹐七年十一月二十七日赴闕。

曹振朝散大夫﹐元祐七年十一月二十三日到任。

王祖道朝奉大夫﹐紹聖元年閏四月十三日到任﹐置南臺合沙橋。二年十二月除吏部員外郎﹐民立祠於浮橋南濟川亭。

張琬朝請郎﹐紹聖三年二月十三日到任﹐四年四月四日赴闕。

程遵彥朝請大夫﹐元符元年六月初四日到任﹐至三年十二月十五日除祠部員外郎。

周誼朝奉大夫﹐建中靖國元年二月二十三日到任﹐崇寧元年三月移廣西運副。

張向朝請大夫﹐崇寧二年四月三日到任﹐二年六月赴闕。

畢漸承議郎﹐崇寧二年六月初五日到任﹐四年五月初八日除膳部員外郎。

喬世材朝請大夫﹐崇寧四年五月初二日到任﹐大觀元年十二月二十九日授京東路提刑。

句仲甫朝請大夫﹐大觀二年三月四日到任﹐準朝旨﹐措置福﹑泉﹑劍州﹑邵武軍鑄錢。至六月二十三日移湖北提刑。

陳覺民朝請大夫﹐大觀二年六月二十五日自泉州就移﹐至四年閏八月八日移廣東提刑。

邵璹朝議大夫﹐大觀四年閏八月十五日自泉州就移﹐政和四年二月二十五日移淮西提刑。

陳建承議郎﹐政和四年十月二十日自泉州就移﹐六年八月二十三月除直龍圖閣﹐移本路運副。郡人。

鄭南朝奉郎﹐直祕閣﹐知泉州就移﹐政和六年十月初五日到任﹐宣和元年�月十九日罷任。【﹝底本作「宣和元年罷月十九日罷任」﹔庫本於「月」前作缺﹐無「罷」字﹔崇抄作「六月」﹐蓋借用王仲閎條到任之月。今依庫本存缺。﹞】郡人。

王仲閎朝奉郎﹐自本路提舉香﹑茶﹑礬事就遷﹐宣和元年六月十九日到任。當年九月十一日除湖北提刑。

兪向朝散郎﹐直龍圖閣﹐宣和元年九月十二日到任﹐五年正月十四日再任。

耿南金武經郎﹐閤門宣贊舍人﹐本路廉訪使者﹐宣和三年二月內塡﹐復置闕。六年三月﹐內準敕﹐發赴闕。

陳桷朝請郎﹐靖康元年四月十九日到任﹐至建炎元年十月二十二日罷任。

李芘中奉大夫﹐建炎元年十月二十二日到任﹐建炎二年八月初四日罷任。郡人。

林杞朝奉大夫﹑吏部員外郎。建炎二年九月二十五日到任﹐三年十二月初七日罷任。

梁澤民朝散郎﹐自提舉準敕差權﹐建炎四年正月二十六日到任﹐六月二十五日﹐得正官替。

王綰朝請郎﹐吏部員外郎﹐建炎四年六月二十三日到任﹐十月十七日丁父憂。

陳桷朝散大夫再除﹐建炎四年十二月初七日到任﹐紹興元年三月十七日宮祠﹐罷。

廖剛朝散郎﹐紹興元年三月二十六日到任﹐四月初六日準敕﹐發赴行在。

徐庚左朝請大夫﹐紹興元年五月二十五日到任﹐二年六月二十五日﹐召赴行在。

劉嶠左朝奉大夫直徽猷閣﹐紹興二年六月二十七日到任﹐至四年九月初五日罷。

呂聰問右朝請大夫﹐紹興四年九月初五日到任﹐六年十一月十七日﹐除廣南西路提刑。

施坰

左朝請大夫﹐紹興六年十一月十三日到任﹐八年四月二十七日罷任。

宋孝先左中大夫直祕閣﹐紹興八年八月二十二日到任﹐十年二月十六日﹐準朝旨﹐與浙東提刑李維兩易其任。

李維

右朝散郎﹑直祕閣﹐紹興十年三月二十五日到任﹐至十一年八月初五日致仕。

方廷實左朝散郎直徽猷閣﹐紹興十二年八月二十二日到任﹐十三年八月二十七日罷任。

李公懋左朝奉郎直寶文閣﹐紹興十三年八月二十七日到任﹐十五年正月初八日罷任。

李鞉左朝請大夫﹑直祕閣﹐紹興十五年二月二十六日到任﹐六月十一日除江南東路提刑。

王元鼎左朝請大夫﹐紹興十五年七月十四日到任﹐十六年七月十四日致仕。郡人。

吳序賓左朝請大夫﹐紹興十六年十月初四日到任﹐十九年二月二十八日﹐除知常州。

孫汝翼左朝散郎﹐紹興十九年三月二十八日到任﹐二十年九月﹐內差知荊南府。

趙令詪左朝議大夫﹐紹興二十三年七月十七日到任﹐二十五年八月九日除直祕閣﹐再任﹐二十六年二月二十日除祕閣修撰﹑知臺州。

吳逵左朝請大夫﹐紹興二十六年二月二十七日到任﹐十二月十九日除直祕閣﹑知鼎州。

沈大廉左朝奉郎﹑直祕閣﹐紹興二十七年二月十七日到任﹐七月二十七日兼權泉州。十一月二十八日致仕。

樊光遠左承議郎﹐紹興二十八年二月初二日到任﹐三十年三月初六日除知嚴州。

王大寶左朝議郎直敷文閣﹐紹興三十年四月初十日到任﹐是月二十七日宮祠。

梁仲敏左朝請大夫﹐紹興三十年六月二十四日到任﹐七月二十八日﹐準省札召赴行在。

李莫左朝散郎﹐紹興三十年十二月二十三日到任﹐【﹝底本作「紹興間紹興三十年」﹐衍三字﹐據崇抄刪。﹞】三十一年三月二十日致仕。

沈樞左承議郎﹐紹興三十一年七月初二日到任﹐三十二年九月十八日除尙書考功郎官。

何佾左朝奉大夫﹐紹興三十二年十一月初十日到任﹐隆興元年十二月二十五日除直祕閣知靜江府。

任盡言左朝散郎﹑直祕閣﹐隆興二年九月初一日到任﹐乾道元年正月二十七日致仕。

李若朴右朝散郎﹑直祕閣﹐乾道元年五月初八日到任﹐二年六月十一日除江南東路提刑。

何逢原左朝散大夫﹐乾道三年九月二十四日到任﹐四年三月十一日宮祠。

吳龜年左朝奉大夫﹑直寶文閣﹐乾道四年六月初三日到任﹐六年三月初六日除江南西路轉運副使。

趙子英左朝議大夫﹑直敷文閣﹐自本路轉運副使就移﹐乾道六年十一月二十四日到任﹐六年二月二十一日召赴行在。

鄭興宗武功大夫﹑成州團練使﹐塡﹐復置闕。乾道七年十一月二十五日到任。【﹝姓名﹐庫本作「鄭興裔」﹔「塡復置闕」﹐當與前「耿南金」條「內塡﹐復置闕」同﹐疑脫「內」字。﹞】

呂企中左朝奉郎﹑直敷文閣﹐自本路轉運判官就移﹐乾道八年二月二十三日到任﹐九年三月除直寶文閣知揚州。

鄭良嗣朝奉郎﹐淳熙元年二月十四日到任﹐二年三月十二日準省札﹐任滿召赴行在﹐二十五日滿。

葉南仲惇武郎﹐淳熙二年二月二十五日到任﹐四年三月二十四日解罷﹐赴行在奏事。

謝師稷朝散大夫﹐淳熙三年三月二十五日到任﹐五年四月十八日準省札﹐候任滿赴行在奏事﹐五月十二日滿。

孫憲文朝請大夫﹐淳熙五年五月十一日到任﹐七年十月滿。

鄭槐武經大夫﹐淳熙五年六月二十七日到任﹐六年六月初七日宮祠。

陳孺朝散郎﹑直祕閣﹐淳熙十年八月到任。

幹辦公事一員。宣和二年置勾當公事官一員。【﹝底本作「置局當公事……」﹐庫本同﹐據崇抄攺。﹞】紹興十八年減帥司屬官一員充提刑司幹辦公事﹐二十二年添差一員﹐二十五年省。淳熙八年復添差一員。今二員。

檢法官一員。熙寧六年置﹐【﹝底本作「淳熙」﹐庫本同﹐據崇抄攺。﹞】元丰三年罷﹐元祐五年復置。

○轉運使﹑副

建炎二年移司福州。紹興二年依舊。三年復移。尋依舊。

○提舉常平茶事

元丰元年﹐置提舉常平司。崇寧﹑大觀間﹐以轉運司兼領奉行茶事。政和三年﹐專置提舉茶事官﹐置司建州。建炎二年﹐【﹝底本﹑崇抄﹑庫本皆作「二年」﹐無年號。檢《宋史﹟髙宗》載﹕建炎二年六月「癸亥﹐建卒葉儂等作亂」﹐「甲戌﹐葉儂陷福州」。知「二年」前爲「建炎」﹐據補。﹞】建兵叛﹐權移福州。紹興五年﹐並以提舉常平司爲名﹐置司泉州。九年﹐經制使司總領諸路常平﹐尋罷經制司。常平令提刑兼領﹐福州置司。十二年歸建州。

○提舉學事

崇寧三年置﹐五年廢﹐大觀元年復置﹐宣和三年廢。

○走馬承受

大觀元年﹐以福州爲帥府﹐置走馬承受內臣一員﹑武臣一員。政和八年﹐走馬承受爲廉訪使者。靖康元年罷。

《三山誌》卷第二十五終

●卷第二十六人物類一

科名

唐

後唐

本朝

○科名

唐自神龍迄後唐天成﹐二百二十有三年﹐州擢進士者三十六人﹐何才之難耶﹖豈其出有時﹖將山川風土使然﹖抑教化涵養之未至也﹖爰自永嘉之末﹐南渡者率入閩﹐陳﹑鄭﹑林﹑黃﹑詹﹑丘﹑何﹑胡﹐昔實先之。閱五朝﹐隋﹑唐戶口旣蕃﹐衣冠始集。神龍中﹐薛令之首登科﹐諸彥繼踵﹐而陳詡之父子﹑侯固之叔侄﹑歐陽玭之兄弟﹐皆有聲於世﹐猶以爲盛矣。

熙朝崇尙儒雅﹐人物彬然。進士之外﹐或以制舉﹐或以詞科﹐或以捨選﹐或以八行﹐或以武舉﹐或以童子﹐莫不並進。豈惟父子﹑叔侄﹑兄弟同歲收擢﹐或綿屬數世不墜而已。其名冠禮部籍﹐與廷對占天下第一﹐若兩優釋褐﹐皆世所謂希闊者﹐比蓋數見之。坐廟堂﹐登嚴近﹐足相躡爲達官﹐又歲不乏人。抑何其盛歟﹖由太平興國五年至今淳熙八年﹐凡二百有二年﹐以科名進者一千三百三十有九人。內元符以前一百二十二年﹐才三百二人爾。【外﹐恩科有八十一人。】而建中靖國至今﹐正八十二年﹐乃一千三十有七人。【外﹐恩科有四百八十一人﹐﹝底本作「四百八十�人」﹐崇抄作「四百八十人」﹐據庫本補「一」字。﹞醫學釋褐一人。】又何其日盛一日也﹖元祐間﹐柯守述始作《題名記》於州學﹐取神龍以來進士編次以刻石﹐至元祐止。【﹝底本作「編次以刻王元祐止」﹐庫本作「編次以刻石元祐止」﹐崇抄作「編次以刻至元祐止」。因兼取「石」﹑「至」二字。﹞】自後每舉﹐聽進士同年相率自識之。其間﹐寓籍遠郡﹐或續選科名﹐猶有漏逸不載者。【﹝底本作「續還科名」﹐庫本同﹐據崇抄攺。又﹐底本作「漏逸不載考」﹐據庫本﹑崇抄攺「考」爲「者」。﹞】至族系近遠﹐頃歲題注﹐間有舛誤﹐今增其所未書者。其可訪者﹐是正之。

﹟唐

神龍元年乙巳【﹝底本﹑庫本﹑崇抄皆作「丙午「。按﹐神龍元年應是乙巳﹐正之。﹞】姚仲豫榜

薛令之字珍君﹐長溪人﹐終左補闕﹑太子侍讀。

貞元十年甲戌李程榜

陳通方字��﹐【﹝各本皆缺二字。﹞】閩縣人﹐終南陵院官。

十三年丁丑鄭巨源榜

陳詡字載物﹐閩縣人﹐終戶部員外郎﹐知制誥。

十五年己卯封孟紳榜

邵楚萇字待翰﹐閩縣人﹐終校書郎。

元和五年庚寅李顧行榜

陳彥博字朝英﹐閩縣人﹐終貴溪令。

十四年己亥韋諶榜

陳去疾字文醫﹐侯官人﹐終邕府副使。

寶歷元年乙巳柳璟榜

歐陽衮字希甫﹐閩縣人﹐終侍禦史。

大和四年庚戌宋邧榜

林簡言字欲訥﹐福淸人﹐終漳州軍事判官。

九年乙卯鄭璀榜

侯固字子重﹐閩縣人﹐累官鄜坊﹑靈武﹑易定節度使。

開成三年戊午裴思謙榜

蕭膺字次元﹐侯官人﹐終大理司直。

李滂字注善﹐閩縣人﹐終大理評事。

會昌二年壬戌鄭顥榜

鄭誠字申虞﹐閩縣人﹐歷刑部郎中﹐郢﹑安﹑鄧三州刺史。

三年癸亥盧肇榜【﹝崇抄作「盧■﹝棨﹐卑代木﹞」﹞】

林滋字後象﹐閩縣人﹐歷金部郎中。後王鐸辟爲判官。

四年甲子鄭言榜

陳納詡之子﹐字廣譽﹐終大同軍副使。

大中元年丁卯盧深榜

陳鏞字希聲﹐侯官人﹐復應史科﹐終鄂州刺史。

五年辛未李郜榜

林勗字公懋﹐閩縣人﹐大中五年「開元禮「登科﹐終吉州刺史。

十二年戊寅李億榜

侯嶽固之侄﹐字公祝﹐未仕終。

咸通二年辛巳薛邁榜【﹝各本皆作「壬午」﹐是年當是「辛巳」﹐正之。﹞】

王棨字輔之﹐福淸人﹐歷水部郎中。

薛承裕字饒中﹐閩縣人﹐終國子四門博士。

七年丙戌韓衮榜

歐陽琳衮之子﹐字瑞卿﹐再中宏詞﹐授祕書省正字﹐累遷侍禦史。

九年戊子趙峻榜

連總字會川﹐閩縣人﹐終嶧陽尉。

十年己丑歸仁紹榜

歐陽玭衮之子﹐字�中﹐終書記。

林【犯禦名】﹝愼﹞思【﹝林愼思﹐因「愼」字犯南宋孝宗名﹐代以「犯禦名」三字﹐因注之。﹞】字虔中﹐長樂人﹐終水部郎中﹐萬年令。

乾符二年乙未鄭合敬榜

陳讜字昌言﹐侯官人﹐終韶州刺史。

鄭隱字伯超﹐福淸人。

林嵩字降神﹐長溪人﹐終金州刺史。

乾符五年戊戌孫渥榜

陳蜀字文都﹐閩縣人﹐【﹝底本脫「閩縣人」三字﹐據崇抄補。﹞】

中和五年乙巳許佑孫榜

倪曙字孟曦﹐侯官人﹐仕劉隱﹐爲工部侍郎平章事。

大順元年庚戌楊贊禹榜

張瑩字昭文﹐連江人﹐終禮部尙書﹐知延州。

林衮字讜言﹐閩縣人﹐終祕書省校書郎。

二年辛亥崔昭矩榜

陳鼎福淸人﹐校書郎。【﹝崇抄作「福淸人」下有「校書郎」三字﹐底本﹑庫本所無﹐據補。﹞】

黃璞字徳溫。《唐﹟藝文志》作字紹山﹐侯官人﹐後遷莆。官至崇文館校書郎。當昭宗之世﹐杜門不仕。黃巢入閩﹐過其居﹐曰「此儒者家也。」滅炬勒軍而去。自號霧居子﹐有《集》二十卷。

景福二年癸丑【﹝各本皆缺榜首姓名。﹞】

曹愚字古直﹐長溪人。

乾寧二年乙卯趙觀文榜【﹝底本缺「趙觀文榜」﹐庫本同﹐據崇抄補。﹞】

黃詵字仁澤﹐登拔萃科。璞之子。終左宣義郎﹐節度巡察判官。始遷長溪白林。有二子﹕長慕華﹐自白林遷翁潭﹐官至水部員外郎﹔次慕風﹐自白林遷侯官﹐官至給事中。

三年丙辰沈崧榜【﹝底本於「三年丙辰」下缺「沈崧榜」﹐庫本同﹐據崇抄補。又﹐崇抄於「翁承贊」條前多一條云「沈崧﹐閩縣人。錢授兵部尙書﹐拜丞相。有集二十卷。「﹞】

翁承贊字文堯﹐福淸人﹐居蒜嶺四年﹐中博學宏詞科﹐官至諫議大夫。

四年丁己楊贊圖榜

卓云字��。【﹝各本皆缺二字﹐崇抄多「長樂人」三字。按﹐《福寧府誌》載﹐是榜進士捲載有﹕「卓文﹐一名曇﹐字叔髙﹐霞浦人。「其名字﹑籍貫有異﹐霞浦宋時爲長溪﹐疑爲同一人。﹞】

﹟後唐

天成三年戊子郭脧榜

陳保極字天錫﹐閩縣人﹐終禮部﹑倉部員外郎﹐賜金紫。

﹟本朝

太平興國五年至元丰八年。

太平興國五年庚辰蘇易簡榜

吳奉天字��﹐【﹝➁➂➄各本皆缺﹐以後各本皆缺者不另注。﹞】閩縣人。

八年癸未王世則榜是榜﹐賜同出身﹐分爲三甲。殿試分甲自此始。

林倓字��﹐【﹝各本皆缺﹐以後各本皆缺者不另注。﹞】閩縣人。

端拱元年戊子葉齊榜雍熙二年﹐進士始唱名。本州登第人預唱名﹐自是歲始。《閩中記》云「周希古於是年馬國祥榜及第。先是﹐南省下第舉人詣登聞院﹐乞再試。五月﹐太宗親試馬國祥等七百人﹐命樞密院給牒﹐以試中爲名﹐令權知縣簿。周希古時預選」。又「進士葉齊等打鼓論榜。六月再試﹐放三十一人。李亞荀預選。」

周希古字��﹐【﹝各本皆缺﹐以後各本皆缺者不另注。﹞】長溪人﹐終職方員外郎﹑上護軍。

李亞荀字宗卿﹐連江人﹐終度支員外郎﹑夔路轉運使。

淳化三年壬辰孫何榜是榜糊名考校﹐分五等﹐上三等賜及第﹐余賜出身﹐卽賜儒行篇。

李坦然字平仲﹐長樂人﹐終朝奉郎﹑大理評事兼水部員外郎。

林殆庶字希顏﹐【﹝底本作「字��「﹐缺二字﹐據崇抄補。﹞】閩縣人﹐累官度支員外郎祕閣校理﹐知明州。

余貫之字��﹐【﹝各本皆缺﹐以後各本皆缺者不另注。﹞】﹐閩縣人。

王彬系髙麗賓貢﹐長樂人。初挈族奔髙麗﹐以外國生賓貢入太學﹐至是登第﹐授校書郎﹐放歸。尋歸正﹐【﹝底本﹑崇抄皆作「尋正「﹐據庫本攺。﹞】省墳墓。知汀州﹑撫州﹐終太常少卿。

咸平元年戊戌孫僅榜是榜﹐始爲小錄用綾﹐謂之金花﹐貼於卷首﹐載知舉年﹑甲﹑行第﹑家諱﹑私忌﹐登科人大書姓﹑小書名。

吳千仞字儀之﹐侯官人﹐終太常博士﹐知處州。

二年己亥孫■﹝旣上灬下﹞榜

連作磗【﹝底本石旁從「尃」﹐庫本﹑崇抄皆作「磚」。﹞】字��﹐閩縣人。

三年庚子陳堯咨榜是年﹐分六甲。第四甲﹐同進士出身﹔第五甲﹐同三傳出身﹔第六甲﹐同學究出身。時休復名在六甲﹐賜別科出身﹐自此始也。

林介字子然﹐侯官人。

黃誥字簡之﹐侯官人。

陳易則字簡之﹐閩縣人﹐終祕書省校書郎。

沈厚載字元興﹐閩縣人﹐歷潮﹑劍﹑歸三州﹐終屯田郎中。【﹝崇抄無「歷潮劍歸三州「六字。﹞】

林休復字仲正﹐閩縣人。同學究。歷知邵武軍﹑漳州﹐終�部員外郎。

五年壬寅王曾榜

劉若虛字叔陽﹐閩縣人﹐終屯田員外郎﹐知邵武軍。

景徳二年乙巳李迪榜

翁緯承贊之孫﹐終新會令。【﹝甲科﹞】

張翼字��﹐侯官人。

四年【﹝各本皆缺榜首姓名。﹞】

林陶字仲謨﹐閩縣人﹐中捷詞科﹐特賜同出身﹐終比部員外郎。

大中祥符元年戊申姚曄榜賜袍笏﹐自此始。

林惇復休復之弟﹐字子重﹐終太常博士。

潘衢字子莊﹐長樂人﹐歷屯田郎中。

林太素殆庶之弟﹐歷相州節度推官。【﹝並甲科﹞】

陳曄字蒙之﹐閩縣人﹐終宜興主簿。

劉天錫字成之﹐福淸人﹐終宣徳郎﹐大理寺丞。

﹝並第三甲同三禮出身﹞

陳莊字仲容﹐閩縣人﹐終贊善大夫。

潘徵衢之兄﹐攺名循﹐字先之﹐終著作郎。

陳宗奭字亞公﹐閩縣人﹐終大理寺丞知惠安縣。【﹝底本此條置於「潘徵」條之後﹐庫本﹑崇抄皆置潘之前。﹞】

陳淸易則兄﹐字晦之﹐爲蘄州司理﹐惠州歸善令。

張黃裳字叔文﹐羅源人。

林祥字子通﹐閩縣人﹐終石城縣令。【﹝並第四甲學究﹞】

五年壬子徐奭榜

劉曄字��﹐閩縣人﹐歷都官員外郎。

陳簡能字知柔﹐閩縣人﹐歷潮﹑建﹑漳﹑泉四州推官。

林咸徳字��﹐閩縣人﹐終屯田郎中。【﹝已上並及第﹞】

劉若衝若虛之弟﹐字叔謙﹐歷祕書丞。

林太微殆庶之弟﹐字��﹐歷殿中丞。【﹝已上同進士﹞】

八年乙卯蔡齊榜

林髙字子羽﹐福淸人。終屯田員外郎。

王甲字��侯官人。

童穎字藏之﹐閩縣人。父居明﹐沒於王事﹐詔賜一子出身﹐令本州訪其子以聞。登第。終職方員外郎。

童子舉

黃鰲連江人﹐六歲應童子舉﹐賜出身。

九年丙辰

童子舉

蔡伯俙福淸人。四歲應童子舉﹐賜出身﹐除東宮伴讀﹐歷司門郎中。

天禧三年己未王整榜

鮑稷字��﹐閩縣人﹐終於賓幕。

王平甲之弟﹐字保衡﹐終侍禦史。

諸科

沈兆字冠卿﹐閩縣人。

陳象侯官人﹐並授右職。【﹝底本無「陳象」條﹐庫本同﹐據崇抄補。﹞】

天聖二年甲子宋郊榜

陸廣字彥博﹐侯官人﹐終朝奉郎﹑司封員外郎﹐集賢校理﹐提點京東刑獄。【﹝甲科﹞】

張沃字��﹐永福人﹐終饒州都曹。

許忱字孚先﹐閩縣人。

五年丁卯王堯臣榜

李平字泰符﹐【﹝底本作「字秦符」﹐據庫本﹑崇抄攺。﹞】閩縣人﹐爲都官員外郎致仕。

周輔字藎臣﹐長樂人﹐終都官員外郎﹑知華州。

黃賁閩縣人﹐歷庫部郎官。

江階侯官人﹐【﹝同學究﹞】歷虞部員外郎。

八年庚午王拱辰榜

劉奕若虛之子﹐字蒙伯﹐【﹝各本皆作「字象伯」﹐檢蔡襄撰《劉蒙伯墓碣文》碑刻﹐當作「蒙伯」﹐正之。﹞】終屯田員外郎﹑通判潤州。

韓丙字壽先﹐閩縣人﹐終祕書省校書郎﹑梧州推官。

劉異若虛之子﹐字成伯﹐終屯田員外郎。

李述平之子﹐字公明﹐終祕書丞﹑知韶州。

景祐元年甲戌張唐卿榜

林槪髙之子﹐字瑞甫﹐省試第二人﹐終太常博士集賢校理。【﹝甲科﹞】

林慥字【犯禦名】﹝愼﹞之﹐閩縣人﹐終太常少卿。

卓佑之字長吉﹐閩縣人﹐歷秀州判官。

陳誥字伯倫﹐後攺名謨﹐閩縣人﹐終朝散大夫﹐知連州通判。

林嗣復休復之弟﹐字延叔﹐終太常博士。

鄭同文字從周﹐閩縣人。

諸科

林孟【﹝同學究﹞】

五年戊寅呂溱榜是年攺寶元元年。

翁彥升字元卿﹐福淸人﹐終職方郎中知歸州。

林肇惇復之子﹐字公權﹐終屯田郎中。

湛兪字仲謨﹐閩縣人﹐知安邱縣。治平中﹐召以屯田郎中爲本路轉運判官﹐後遂休致。隱居宿猿洞。【﹝底本作「宿猿州」﹐據崇抄並據本志他條校攺。﹞】

朱鼎臣字希夫﹐永泰人﹐終大理寺丞。

陳序簡能之子﹐字次公﹐終承忠郎。

李惟肖字夢徳﹐閩縣人﹐後攺名肖﹐知秀州戶曹。

諸科

鄭洙【﹝同三禮﹞】

慶曆二年壬午楊寘榜

李處厚亞荀之子﹐字載之﹐歷屯田員外郎﹐終朝奉郎提舉淮南等六路茶稅。

陳襄象之子﹐事見《府學先賢堂》。

蕭汝霖字巖夫﹐閩縣人。

蘇畋字閱之﹐閩縣人﹐終朝官員外郎。【﹝各本同﹐疑爲「都官員外郎」之誤。﹞】

王綸閩縣人﹐終都官員外郎。

諸科

林溫

陸廙並長史。

劉昇若衝之子﹐終祕書丞。

六年丙戌賈黯榜【﹝各本皆於「六年」下作「丁亥」。按﹐六年當是「丙戌「﹐正之。﹞】

林琪殆庶之孫﹐終朝奉郎。【﹝甲科﹞】

劉偁字伯可﹐懷安人﹐終朝請大夫。

劉易簡偁之兄﹐終著作郎。

陳固字道夫﹐終祕書丞。

張澤沃之弟﹐字��﹐終朝奉郎。

劉彜若虛之子﹐事見《府學先賢堂》。

江震字孟仁﹐侯官人﹐通判通州﹑朝請郎﹐致仕。

陳預字伯幾﹐閩縣人。

林世矩休復之子﹐字子儀﹐終楚州教授。

黃子春字��﹐終朝散郎。

諸科

王茂先字仲昌﹐閩縣人﹐以殿中丞致仕。

黃質

林國華【﹝並同三禮﹞】

皇祐元年己丑馮京榜

李敷字昌言﹐福淸人﹐終奉議郎。

謝宋臣字君兪﹐連江人﹐終歸安主簿。

趙谷字道卿﹐連江人﹐終承事郎﹑試大理評事﹐知浦城縣。

蕭傑字��﹐閩縣人。

陳中庸字復道﹐閩縣人。

李川坦然之子﹐字��﹐終吏部員外郎。

孫奕字景山﹐閩縣人﹐歷知南陵﹑海陵﹑吳縣。呂誨知開封﹐薦知封丘縣。誨拜禦史中丞﹐薦爲臺推。遷監察禦史﹐論新法﹐爲鄧綰劾奏﹐出監陳州酒。陳襄知杭州﹐辟爲簽判﹐移監泗州﹐轉般倉。元祐初﹐除本路轉運使﹐卒。

黃稹字幾叔﹐閩淸人﹐歷知循﹑梅﹑潮﹑汀﹑漳五州﹐終朝請大夫。【﹝底本作「循﹑梅﹑潮﹑汀﹑漳五州」﹐庫本爲「循﹑惠……」﹐崇抄作「循﹑海……」。按﹐宋代皆有梅﹑海﹑惠州名﹐仍從底本。﹞】

林誼字徳元﹐閩縣人﹐終漢川令。

劉靖字��﹐侯官人﹐終迪功郎。

丁士衡字��﹐閩縣人﹐終廣州掾。

魏昂字��﹐古田人﹐終朝請郎﹑大理評事。

柯伯華字��﹐永福人。

蕭開字惠叔﹐閩淸人﹐承議郎﹐致仕。

劉處約天錫再從之侄﹐字景仁﹐終通直郎﹑殿中丞。

林罕字��﹐長樂人﹐終廣州司理。

劉延之字��。

林卞字公美﹐閩縣人﹐歷知山陰縣。

吳元瑜字��﹐閩縣人。

制科

劉絳字宅中﹐閩淸人。應茂才異等科﹐特授將仕郎。終推官。

五年癸巳鄭獬榜始攺四歲一舉爲間歲。

陳君章襄之弟﹐字時發﹐終朝議大夫。

林揄字公美﹐知山陰縣。

潘整字孟文﹐長樂人﹐終迪功郎。

湛庸兪之侄﹐字伯遇﹐終惠州司理。

吳君瑜元瑜之兄﹐終興化尉。

吳周卿字憲甫﹐閩縣人﹐終大理評事﹑知黃梅縣。

黃嘉會字伯通﹐侯官人﹐終朝奉郎。

張肩孟字醇叟﹐永福人﹐終朝散郎﹑通判歙州。

許原字原古﹐福淸人﹐終承事郎﹑知政和縣。

曾伉字公立﹐侯官人﹐終朝散郎﹑左司員外郎。

鄭穆事見《府學先賢堂》。

許叔達

林彭年字君直﹐連江人﹐終儒林郎﹑眞州郎曹。

嘉祐二年丁酉章衡榜

林開髙之孫﹐字道甫﹐終祕書省校書郎。

陸長倩廣之子﹐字才仲﹐終朝散大夫。

曾默字識之﹐侯官人﹐以太子中允爲本路運判。

張宗閔字尊道﹐閩縣人﹐終從政郎﹑建陽令。

林密愼思曾孫﹐字伯通﹐終知潮州。

陸衍廣之從弟﹐字道源﹐終朝請郎﹑通判鄆州。【﹝底本自「林密」條之後脫簡一頁﹐據崇抄﹑庫本補。﹞】

林旦槪之子﹐字次中﹐歷監察禦史﹐終朝議郎﹑直祕閣﹑河東運使。

李皇臣字道夫﹐閩縣人﹐終朝議大夫﹑知婺州。

林希槪之子﹐字子中﹐別頭省試第一人。【﹝「別頭」﹐卽別頭試。《宋史﹟選舉志一﹟科目上》﹕「士有親戚仕本州﹐或爲發解官﹐及侍親遠宦距本州二千里﹐令轉運司類試﹐以十率之﹐取三人﹐於是諸路始有別頭試。」﹞】歷同知樞密院事﹐終資政殿學士﹑金紫光祿大夫。謚「文節」。

王向平之子﹐字子直﹐終峽石主簿。

林棐髙之侄﹐字信甫﹐終新昌令。

陳格字元規﹐古田人﹐終祕書丞。

王回平之子﹐向之兄﹐字深甫﹐終忠武軍節度推官﹐知南頓縣。

陸憲元廣之子﹐字道祖﹐終知祥符縣。

諸科

張應

許齊【﹝並同五經﹞】

黃彥

陳弈【﹝並同學究﹞】

四年己亥劉輝榜

陸宣廣之侄﹐字潛甫﹐後攺名畸﹐終朝散郎﹑知潮州。

王伯虎字炳之﹐福淸人﹐終朝請郎﹑樞密院檢詳。

林邵槪之子﹐字才中﹐終寶文閣直學士﹑金紫光祿大夫。

陳向字景通﹐閩縣人﹐終祕書省校書郎。【﹝底本脫簡至「陳向「條﹐據崇抄﹑庫本補。﹞】

朱敏中字仲有﹐閩縣人﹐終儒林郎。

林顏槪之子﹐字仲和﹐終中奉大夫﹑直祕閣。

諸科

鄭暈﹝同五經﹞

六年辛丑王俊民榜時試中禮部及禦試下第者四人﹐本州陳傅其一也。傅﹐字商老﹐侯官人﹐著《甌治遺事》。

吳卞字道卿﹐侯官人。

陳惇夫襄之侄﹐字中裕﹐提舉本路常平﹐終朝散大夫﹑秦鳳路提刑。

鄭適【﹝「適」﹐音刮﹐非「適」之簡化字。爲避免混同﹐以下人名區別「適」﹑「適」二字。﹞】字正之﹐閩縣人﹐終朝請郎﹑大宗正丞。

吳杲卿周卿之弟﹐字仲明﹐終試祕書省校書郎﹐守興化軍錄事參軍。

王冏平之子﹐回﹑向之弟﹐終新蔡主簿。兄﹑弟皆有文集﹐曾子固爲《序》曰「其兄弟俱名聞天下」。

八年癸卯許將榜

許將字衝元﹐閩縣人﹐除集賢校理﹐攺右正言﹑直學士院﹑判吏部流內詮﹐尋知制誥﹐知蘄﹑揚﹑鄆三州。召爲兵部侍郎﹑守尙書右丞﹑出知定州。入爲吏部尙書﹐除尙書左丞﹐【﹝底本﹑崇抄皆作「入爲吏部尙書﹐除尙書左丞」﹐後之「尙書」當指尙書省﹔庫本作「入爲吏部尙書左丞」。﹞】遷中書侍郎﹐攺門下侍郎﹑出知河南穎昌府。終奉國軍節度使﹐謚文定。

宋鈞字成叔﹐羅源人﹐終迪功郎。

倪箴字��﹐福淸人。

遊冠卿字子忠﹐福淸人﹐歷提舉江西常平﹐就移本路﹐終朝散大夫。

王兪字用之﹐永福人。

張俗字孟仁﹐侯官人。

倪材字長民﹐閩縣人﹐終溫州推官。

林動字逢吉﹐��人﹐終奉議郎﹑建州教授。

治平二年乙巳彭汝礪榜

李譚字廷老﹐閩縣人。【﹝甲科﹞】

池鄂字須文﹐侯官人。

王祖道字若愚﹐閩縣人。歷知本州﹐移本路提刑﹐再知本州﹐後爲兵部尙書﹐終端明殿學士﹑太中大夫。

陳毅字子中﹐長樂人﹐終朝散郎﹑知賀州。

劉儼偁之弟﹐字公表﹐終承議郎﹑知南恩州。

辛琮字華國﹐閩縣人﹐終朝奉大夫﹑本路轉運判官。

陳曄字復之﹐閩縣人。

四年丁未許安世榜

鄭俠暈之子﹐事見《府學先賢堂》。【﹝甲科﹞】

江通階之侄﹐字濟道﹐終朝散郎﹑知黃州。

鄭及字��﹐閩縣人﹐終朝奉郎。

李處道亞荀之侄﹐處厚之弟﹐字深之﹐終興國軍知錄。

朱敏元敏中之弟﹐字光道﹐終朝請大夫。

陳時字權濟﹐閩縣人﹐終奉議郎。

陳祥道字佑之﹐事見《府學先賢堂》。

陳幾【﹝崇抄作「陳幾道」。﹞】字道甫﹐閩縣人﹐終奉議郎﹑通判滁州。

王晦字明遠﹐閩縣人﹐終朝請大夫﹑知饒州。

黃康民字掞平﹐閩縣人﹐終宣教郎﹑知尢溪縣。

謝黨字廷公﹐長溪人。

林璋字國器﹐閩縣人﹐終朝散郎﹑通判溫州。

熙寧三年庚戌葉祖洽榜【﹝各本皆作「熙寧三年辛亥」。按﹐三年當是「庚戌」﹐查《宋史﹟神宗紀》﹐取士在三年﹐則此干支有誤﹐正之。﹞】是年﹐禦試策一道。至七年﹐以進士旣罷詞賦﹐所試策卽與制舉無異﹔時政缺失﹐已許人上封事﹔遂罷賢良等科。

江庶階之子﹐字希顏﹐侯官人﹐終於知縣。

李適字彥正﹐閩縣人﹐終朝議大夫。

朱功敏中之弟﹐後攺敏功﹐【﹝底本作「後攺�功」﹐缺一字﹐庫本同﹐據崇抄補。﹞】字彥仁﹐終中大夫。

陳植格之兄﹐字表民﹐歷萊州司理參軍。

陸長愈廣之子﹐字季謙﹐終宣都郎﹑宣州簽判。

黃羣字文中﹐侯官人﹐終文林郎﹑利州路三泉縣丞。

諸科

朱稷臣【﹝同三禮﹞】

王礪【﹝同學究﹞】

鄭瑜鄭表並將作監簿。

張顥李倚並試助教。

李頎試文學。

六年癸丑余中榜】是年﹐第一﹑第二甲﹐「賜及第」﹔第三甲﹐「出身」﹔第四甲﹐「同出身」﹔第五甲﹐「同學究出身」。】

張勱【﹝庫本作「■﹝歷力﹞」。按﹐本志「郡守」篇﹐當作「勱」﹐底本是。﹞】肩孟之子﹐字深道﹐以集賢殿修撰知本州﹐移知廣州。加集英殿修撰知洪州﹑建州﹐【﹝《宋史﹟職官》載﹐政和六年始置集英殿修撰。本志「郡守」篇﹐張勱於政和二年四月知福州﹐底本上文先作「集賢殿」是﹐崇抄作「集英殿」誤。按﹐後勱知建州已在宣和之後﹐見《八閩通誌》。底本下文作「加集英殿修撰」是。﹞】終中大夫。

吳幹周卿之子﹐字無求﹐終承議郎。

餘淸字夷老﹐羅源人﹐終大中大夫﹑徽猷閣待制﹑知泉州。

陳景參序之子﹐字子孝﹐終奉議郎﹑知陽信縣。

夏臻字幾道﹐福淸人﹐終朝奉郎﹑知梧州。

李撰處厚之侄﹐字子約﹐終朝奉大夫﹑贈少卿。

林安道字文父﹐閩縣人﹐終文林郎。

諸科是歲﹐特奏名﹑進士﹑明經﹑諸科人﹐令三司依例支給長史﹑文學料錢﹐月七貫文﹐全折到州﹐公參日起支。三年滿日住支﹐追歷納省。

韓昌國

林格並試監簿。

林樞

柯辟並長史。

林誥

鄭玠並文學。

九年丙辰【﹝各本皆作「九年丁巳」﹐按﹐九年當是「丙辰」﹐正之。﹞】徐鐸榜【是年﹐詔自第一名以下﹐並試律義﹑斷案﹐賜官錢﹐印小錄。廢明經科。】

林敷字錫遠﹐侯官人﹐終奉議郎﹑知同安縣。

張勔肩孟之子﹐勱之弟﹐字臻道﹐終朝散郎。

林汴字��。

劉會元字天常。政和中﹐臣庶名字避「天「字﹐攺次常﹐侯官人。歷湖南﹑江西運判﹐終中奉大夫。

吳洪字��﹐閩縣人﹐終奉議郎。

劉詵處約之子﹐字人伯﹐終中大夫﹑太常少卿。

林蝀字��。

鄭邦直字��﹐閩縣人。

姚世舉字之才﹐長溪人﹐終承奉郎。

林祖誼字��。

諸科

潘鯁衢之孫﹐字谷永﹐終宣義郎﹐知石康縣。

元丰二年己未時彥榜【是年﹐免試刑法。第一﹑第二甲﹐賜及第﹐第三甲﹑第四甲賜出身﹐第五甲賜同出身。】

陳邈字彥遠﹐��人﹐元丰元年爲舉首﹐終太學博士。【﹝甲科﹞】

黃選字��﹐永福人﹐終中奉大夫。

王玙字��。

林積仁字��﹐長溪人。歷鄧城令。

陳舉字得任﹐閩縣人﹐終龍圖閣學士﹑廣東經略。

唐最字夢得﹐懷安人﹐終朝散大夫。

吳開字伯通﹐侯官人﹐終宣徳郎﹑知寧化縣。

林介字��。

陳郊字��﹐歷崇���。

崔登字仲誠﹐侯官人﹐終朝請郎﹑通判汀州。

諸科

周石【﹝同三禮﹞】

林程

卓士龍【﹝並同學究﹞】

林迥

吳閎【並試監﹑簿。】

卓鈞【四門助教。】

五年壬戌黃裳榜

余深淸之弟﹐字原仲﹐歷吏部尙書﹐以尙書左丞遷門下侍郎。除太宰兼中書侍郎﹐以少傅﹑鎭西軍節度使﹑知本州﹐終衛國公。

孫大廉字少夷﹐侯官人﹐終通直郎。

陳安道祥道之弟﹐字請之﹐終宣徳郎。

黃國才字公傑﹐侯官人。

李移忠字孝卿﹐閩縣人﹐終宣教郎﹐知新昌縣。

特奏名【是歲﹐府學題名始書寫「特奏名」。】

翁縝

王震

林瑜

林仕元

黃彥博

余利賓【淸﹑深之叔祖。】陳翊

林勛

吳君元【君瑜之弟。】林贄許倫黃敏【選之父。】

八年乙丑焦蹈榜【﹝底本﹑庫本作「八年乙亥」﹐崇抄作「八年癸亥」﹐皆誤。按﹐八年當是「乙丑」﹐正之。﹞】

王明昭

髙崇字峻卿﹐長溪人。

劉公摯

洪浩字元卿﹐侯官人﹐終朝奉大夫﹑左司員外郎。

張翺

卓元龜字大年﹐懷安人﹐朝奉郎﹐致仕。

潘震

韓用章丙之孫﹐字俊民﹐終承議郎﹑宗子博士。

劉知至奕之孫﹐字伯時﹐終朝請郎﹑知西外惇宗院。

沈觀

陸如岡憲元之子﹐字稚山﹐終奉議郎﹑提舉成都府常平。

劉及字��﹐閩縣人﹐終儀曹。

王詢字��﹐侯官人﹐終信州推官。

特奏名

盧禹臣【﹝底本作「盧禹民」﹐庫本﹑崇抄皆作「盧禹臣」。按﹐下文卽作「盧周臣﹐禹臣之弟」﹐據攺。﹞】李勉

林謐

朱敏修【敏中之弟。】

余孟堅【淸﹑深之父﹐贈太師。】卓士安

黃緒

鄭亨

王庚

黃待問

何總

盧周臣【禹臣之弟。】

黃伯厚

劉價

黃元夫

陳傳

《三山誌》卷第二十六終

●卷第二十七人物類二

科名

本朝

○科名

﹟本朝

元祐三年至政和八年。

祐三年戊辰

李常寧榜

劉介山若衝之孫﹐昇之子。終朝奉大夫。

陸恂廣之孫﹐【﹝底本作「廙之孫」﹐前卷陸廣及其弟﹑子﹑侄等已數見﹔庫本﹑崇抄於此作「之孫」。﹞】字周仲。終宣教郎。

韓筠

���字仲禮﹐終侍禦史。【﹝底本於「韓筠」下無注文﹔庫本同﹐其下另有一條缺姓名者﹐注有「字仲禮終侍禦史」﹔崇抄則將「字仲禮連江人終侍禦史」﹐注於「韓筠」名下。﹞】

葉聲字彥聞﹐侯官人。終朝議大夫﹑知新州。

崔國寅登之從兄﹐字世傳。終朝請郎﹑知邵武軍。

湛存兪之孫﹐字公中。終建州司理。

劉綬

鄭侃暈之子﹐���祕書省校書郎。

特奏名

劉康夫【字��﹐奕之子。】

黃豫

蕭規

李誠

鄒異【經明行修。】陸望【宣之弟。】

六年辛未馬涓榜【是年﹐兼詩賦人﹐第一場經�三道﹔專治經人﹐義兩場﹐各�道﹔第四場﹐各策二道。﹝庫本於「是年兼詩賦人」之下作「第一場經義三道專治經人經義各二道第三場各策二道」﹐崇抄作「第一場經義三道專治經人義兩場各四道第四場各策二道」。今仍底本之舊﹐不攺。﹞】

鄭邦彥字公佐﹐長樂人。終朝散郎﹐知建州。

林虡【﹝底本作「虡」﹐庫本同﹐崇抄作「虛」。按﹐此名復見於後紹聖二年宏詞科﹐亦作「虡」。﹞】希之子﹐字季野。後試宏詞第一人。歷起居舍人﹐終朝請大夫﹑祕閣修撰。

林豈字厚之﹐長溪人。終朝散郎﹑通判安肅軍。

柯遠字臻道﹐懷安人。終奉議郎﹑知南漳縣。

王勛字伯達﹐侯官人。元丰七年爲舉首。

林天若字稽道﹐閩縣人。

林辧棐之子﹐字載中。終朝請大夫﹐南京少尹。

蕭昞辟之兄﹐字文叔。歷職方員外郎﹐終朝奉郎﹑知袁州。

方甸字南功﹐福淸人。終承奉郎﹑湖北運幹。

陳噩固之子﹐字子文。歷中書舍人﹑知和州。終正議大夫﹑徽猷閣待制﹐贈少師。

李諭圖南之弟﹐【﹝「圖南」﹐見於其後之紹聖四年科名。自此以下﹐姓名下所注家族人名﹐或終不見有登第記錄﹐或到後始見﹐蓋有誤書﹐不易考校。﹞】字義翁。終朝奉大夫。

魏需字君舉﹐古田人。終朝奉大夫。

陳公器字國珍﹐懷安人。提舉本路常平。終朝請大夫。

林瑋字仲璞﹐閩縣人。終奉議郎。

李師回字潛聖﹐閩縣人。終劍浦令。

盧彥達字義行﹐福淸人。歷成都路提舉學事。終朝奉郎﹑湖南提刑。

林迪【﹝自「林迪」起至下文「紹聖元年」之「特奏名」下「林衎」止﹐庫本脫一頁﹐底本有之﹐今以崇抄互校。﹞】機之子﹐字行中﹐福淸人。爲本州教授。終承議郎﹑知余姚縣。

楊朏字持正﹐閩縣人。終建寧軍節度書記。

特奏名

陳戭

陳耕道

鄭彧

紹聖元年甲戌畢漸榜

潘志道字天隨﹐懷安人。終奉議郎。

陳斌字用衝﹐懷安人。祐八年爲舉首。終奉議郎。【﹝注末「終奉議郎」﹐崇抄所有﹐底本所無。﹞】

徐合琰之子﹐字全之﹐閩縣人。終朝議大夫。

湛執中字適權﹐永福人。【﹝底本作「��人」﹐缺二字﹐據崇抄補。﹞】終從事郎﹑南頓丞。

陳裕字��﹐歷蕪湖主簿。

蕭磐昞之弟﹐字安國。終朝奉郎。

陳杞字君林﹐長樂人。終承議郎﹑通判信州。

陳元老字大年﹐閩縣人。歷吏部員外郎﹑知漳州﹑泉州﹐終朝議大夫。

陳季淵字萬宗﹐永福人。元丰四年爲解首﹐終司戶。

王澤晦之子﹐字伯光。終中奉大夫﹑華州安撫。

特奏名

陳■

林衎

制科

陳暘祥道之弟﹐字晉之。是年九月﹐應賢良方正能直言極諫科。授節度推官﹐簽判順昌府。終禮部侍郎﹑顯謨閣待制。

二年乙亥

宏詞科

林虡時爲開封縣主簿﹐詳定軍馬司敕例刪修官。【﹝林虡先見祐六年﹝1073年﹞馬涓榜進士﹐且注「後試宏詞第一人」﹐於此再見。崇抄前作「林虛」﹐此作「林虞」﹔底本注作「敕例�終官」﹐據崇抄作「敕例刪修官」。﹞】爵裏見前。

四年丁丑何昌言榜

葉源聲之兄﹐字彥中。歷太學博士﹑京西提學﹐移提舉本路常平﹐終承議郎﹑兩浙提舉學事。﹝甲科﹞

陸薀宣之子﹐字惇信。歷大司成﹐禦史中丞﹑知福州﹑建州﹑泉州﹐終大中大夫﹑顯謨閣直學士。

鄭崇字志天﹐【﹝各本皆作「崈」字﹐本志中多有以此爲名者﹐按卽「崇」字之古體﹐今凡「崈」字皆徑攺作「崇」﹐不另注。又底本﹑庫本作「字志天」﹐崇抄作「字志夫」。﹞】寧徳人。歷四川提舉學事。以朝奉郎﹐未七十﹐乞致仕。

王濤晦之子﹐字微明。終朝散大夫。

李圖南敷之子﹐字彥遠。終述古殿直學士﹐贈宣奉大夫﹐開府儀同三司。

葉辟字師聖﹐侯官人。終承務郎。

黃遠敏之子﹐選之弟﹐字明仲。終文林郎﹑知莆田縣。

葉正臣【﹝崇抄作「葉正官」。﹞】源之侄﹐字致一。終南劍州司理。

李康字彥侯﹐閩縣人。終朝散郎﹑辟雍司業。

林虙旦之子﹐字徳祖。終朝請郎﹑提舉淮南學事。

陳天常字��﹐羅源人。【﹝底本只存一「字」﹐下缺﹐庫本同﹐據崇抄補。﹞】

陳公格公器之從弟﹐字仲承。終朝請大夫﹑知漳州。

韓遠舉丙之曾孫﹐字陟明。終宣教郎。

劉震字亨伯﹐懷安人﹐終朝散大夫。

卓元規元龜之兄﹐字大正。終宣教郎﹑杭州教授。

柯廷堅字誠季﹐侯官人。終朝奉大夫。

黃唐佐字堯臣﹐閩縣人。終奉議郎﹑澶州教授。

林亨字亞元﹐閩縣人。

林敏元字夢協﹐懷安人。終朝議大夫﹑知通州。

潘潛衢之孫﹐字彥淵。終朝請大夫﹑知南雄州。

陳義夫景參之從兄﹐字汝權。終中大夫﹑湖南提刑。

陳之邵字才仲﹐侯官人。終朝奉大夫﹑宗正少卿。

陳天與字夢達﹐閩縣人。終朝散大夫。

蔡鞏字信道﹐福淸人。終宣教郎﹑饒州教授。

特奏名

鄭祖仁

翁希愈

莊幾

元符三年庚辰李釜榜

林遹格之子﹐字述中。中殿試第三人。提舉本路常平﹐歷中書舍人﹐以徽猷閣待制知本州﹐進寶文閣待制﹑知廣州﹐終大中大夫。

陳材字幹伯

鄭修洙之孫﹐侯官人﹐字季常。終承議郎﹑司門員外郎兼定王﹑嘉王記室。【﹝已上甲科﹞】

陸愷恂之弟﹐字彊仲。歷太常少卿﹐直祕閣﹑知泉州。

髙公瓛字君贄﹐閩縣人。終朝請郎﹐知邵武軍。

辛炳琮之子﹐字如晦。爲辟雍博士﹐除京西北路提舉。【﹝崇抄作「提學」。﹞】陛對﹐擢監察禦史﹐攝殿中侍禦史。論「直達綱」虧數﹐責監南劍新丰場。紹興初﹐以侍禦史召﹐彈逐大臣五人。擢禦史中丞﹐以病請去。除顯謨閣直學士﹑知漳州。終贈通議大夫。

林登罕之侄﹐字卽道。終承議郎﹑知漣水軍。

黃唐俊唐佐之弟﹐字堯章。終鴻臚少卿。

倪登字彥及﹐福淸人。終朝請大夫。以收燕﹑云奉使﹐歿於王事。特贈大中大夫。

鄭楫崇之侄孫﹐字渙之。終朝奉郎﹑兩浙西路提舉學事。

丘允字執中﹐長溪人。終朝議大夫。

宋汝弼字��﹐羅源人。【﹝底本﹑庫本無此注﹐據崇抄殘注補。﹞】

曾經字與權﹐閩縣人。終鄆州教授。

陳鍔字弱翁﹐【﹝崇抄作「弼翁」。﹞】侯官人。終直祕閣。

余忱利賓之子﹐字孚中﹐侯官人。歷諸王府翊善﹐終朝請大夫。

王賓字元將﹐閩縣人。元符二年爲舉首。歷諫議大夫﹑禦史中丞﹑刑部尙書﹐終龍圖閣學士﹑大中大夫。

髙臨字潛智﹐懷安人。終朝散郎﹑直龍圖閣﹑知衢州。贈待制。

陳侁淸之曾孫。字俊之。終宣教郎﹑洪州錄事。

丘朝俊字叔文﹐福淸人。終朝奉大夫﹑知肇慶府。

張勸肩孟之子﹐勱﹑勔之弟。【﹝底本於「張勸」注中復作「勸勔之弟」﹐庫本﹑崇抄則注「勵勔之弟」。「勵」當是「勱」之誤﹐見熙寧六年餘中榜張勱條﹐各正之。﹞】字閎道。歷中書舍人﹑給事中﹑禦史中丞﹐除述古殿學士﹑知本州﹐陛辭﹐除工部尙書。終大中大夫。

陳適道景參從侄﹐字彥正。終朝散郎﹑知肇慶府。

林仲堪字大任﹐福淸人。歷本路提舉﹐終朝議大夫﹑知惠州。

陳抱字夢符﹐連江人。終朝議大夫。【﹝底本﹑崇抄作「終����」﹐缺四字﹐據庫本補。﹞】

曾汝霖字商�﹐懷安人。終文林郎。

特奏名

陳諝

黃待舉【待問之弟。】

黃適【選之兄。】

韓火老丙之孫﹐遠舉之父。

崇寧二年癸未霍端友榜

陸藻宣之子﹐薀之弟﹐字惇禮。政和間﹐薀爲大司成﹐藻爲國子司業﹐遷給事中。宣和初﹐薀知建州﹐藻知泉州。尋入爲吏部侍郎。終顯謨閣直學士﹑知福州。

許份將之子﹐字子大。終龍圖閣學士﹑通議大夫。【﹝已上甲科﹞】

陳禹叟字彥繇﹐閩縣人。

黃唐傅唐佐之弟﹐字堯翁。崇寧元年開封府解首。歷國子司業﹑宗正少卿﹑中書舍人﹑給事中﹐以徽猷閣待制﹑朝議大夫致仕。

劉詢處約之子﹐字信仲。終承直郎﹑太學博士。

陳天禧時之孫﹐字百順。終���。

黃懋字徳敏﹐閩縣人。終朝請郎﹐通判開徳府。

曾晏伉之子﹐字叔陽。終宣教郎﹑知泰興縣。

陳公彥公器之弟﹐字國英。終中大夫﹑集英殿修撰。

卓毅夫元龜之侄錄﹐字彥仁。終承直郎﹑知將樂縣。

徐楫合之侄﹐字升可。終惠安令。

葉預聲之從弟﹐字晉卿。終承議郎﹐太學博士。

方時可字亭仲﹐侯官人。歷江東西路提舉﹑知吉州﹐終中奉大夫。

林作乂字彥從﹐閩縣人。終���。

鄭南卿字仲升﹐連江人。終朝奉郎。

陳亨衢字彥遠﹐侯官人。終宣教郎。知仙遊縣。

特奏名

繆昌道假承務�。【﹝底本「務」字下空一格﹐疑有「郎」字。﹞】

張致麟【京府助教。】

張伯立

陳壽朋

鄭震【洙之子。】陳濟

陳中

鄭孚

陳兼

陳從義【已上諸州文學。】

三年甲申是歲﹐建辟雍以待天下。每歲貢士﹐試中者釋褐﹔三試不中﹐退歸本貫。外﹐三歲鄕貢﹐謂之大比。

幸太學上捨釋褐

是年﹐上捨一十六人並與釋褐。本州三人﹕鄭南﹑崔寶﹑【﹝底本﹑崇抄皆作「崔珤」﹐「珤」爲「寶」之古字﹐今徑攺﹔庫本作「瑤」。﹞】林徽之﹔免解二十八人與免省﹐本州三人﹕柯棐﹑楊惇禮﹑李邁﹔內捨一百一十六人與免解﹐本州六十餘人。

鄭南崇之從侄﹐字明仲﹐釋褐第一人。歷辟雍司業﹐以直祕閣﹑知泉州﹐移本路提刑﹑兩浙提刑﹐以朝散大夫﹑祕閣修撰致仕。九十七而終。

崔寶登之子﹐字夢祥。歷江東﹑江西提舉學事﹐爲職方左司員外郎。終朝奉郎。

林徽之字天和﹐閩縣人。終朝請大夫﹑提舉江西學事。

五年丙戌蔡薿榜

柯棐字季忱﹐閩縣人。殿試第二人。歷祕書少監﹐太常少卿﹐除右文殿修撰﹑太子舍人﹑知徳安府宣州。終朝請大夫。

陸震愷之子﹐字允敷。大觀四年﹐試中「學魁」。歷太常博士﹐禮部郎官。召爲右正言﹐不拜﹐再被召﹐卒。

鄭彊字南美﹐侯官人。終朝請大夫﹑廣東提舉。【﹝已上甲科﹞】

陳靚字文煥﹐閩縣人。終迪功郎。

黃龜年選之子﹐字徳邵。歷殿中侍禦史﹑中書舍人﹐終給事中。

劉登偁之侄孫﹐字昇道﹐歷禮部員外郎﹑知興化軍﹐終朝奉大夫﹑廣東提刑。

周思字上達﹐侯官人。終���。

鄭畋字武子﹐侯官人。終朝議大夫。

陳國材字公選﹐福淸人。終諸王府直講。

楊禮字穆仲﹐長溪人﹐歷太學博士﹐通判秀州﹐乞致仕。除司勛員外郎﹐再乞致仕。除監察禦史﹐力辭。時未六十。終朝請郎。

黃薦可字宋翰﹐長溪人﹐終朝議大夫。

劉方翼會元之子﹐字夢弼。終朝奉大夫﹑太學博士。

李邁字志遠﹐侯官人。歷考功員外郎﹑知蔡﹑虔﹑封﹑潮四州﹐終朝議大夫。

黃文仲字元實﹐閩縣人。終����。

潘辟衢之孫﹐字廓如﹐閩縣人。歷知汀州﹑韶州﹑廣東運判﹐終朝散大夫。

劉彥適詵之子﹐字立道。省試別頭第一人。歷校書郎﹐除直祕閣﹑廣西經略使﹐再知徐州。

韓兼丙之孫﹐字彥如。終承議郎﹑西京國子司業。

李騭字天升﹐閩縣人。終辟雍司業。

李彌大撰之子﹐字似矩。爲吏部尙書﹑顯謨閣直學士﹐終中大夫。

黃邦光字觀國﹐懷安人。終朝奉郎。

陳天申公器再從侄﹐字仲益。終朝請大夫﹑知惠州。

卓獻夫毅夫之兄﹐字彥翼。終宣教郎﹑知瑞安縣。

李撰適之侄﹐字徳修。終朝議大夫。

朱庭傑鼎臣之侄﹐字世英。歿於王事。終朝請大夫。

李宋臣頎之子﹐字希傑。初名漢臣﹐後凡以前代名者更從國號﹐遂攺今名。終中大夫﹐累贈特進。

特奏名

江漸庶之子

陳復

黃廙【﹝底本作「黃廣」﹐據庫本﹑崇抄攺。﹞】

許難

鄭汝石

陳文伯

大觀二年戊子﹝各本皆作「丁亥」。按﹐大觀二年當是「戊子」﹐正之。﹞

八行

李諤字彥忠﹐閩縣人。以孝悌行能賜上捨及第﹐授文林郎﹑國子錄﹐除祕書省校書郎﹐遷職方員外郎﹐終承議郎﹑直祕閣﹑淮南提舉學事。【﹝底本作「淮南」﹐崇抄﹑庫本作「淮東」。﹞】

三年己丑賈安宅榜

黃夏卿字揚錫﹐永福人。終給事中。

陳尹字孝恭﹐閩縣人。舉八行。終通直郎﹑越州教授。

﹝已上甲科﹞

柯翊遠之侄﹐字仲舉。終將仕郎﹑興仁府教授。

崔瑀登之子﹐字彥寬。終承務郎﹑《九域志》所編修官。

王朝俊字元遇﹐閩縣人。終宣教郎。

林介卿字同甫﹐長溪人。終承奉郎﹑太學博士。

潘師兒潛之侄﹐字聖時﹐終宣義郎﹑建州教授。

黃邦光遠之子﹐字宋顥。﹝庫本﹑崇抄作「宋顯」。﹞終朝散郎﹑通判徽州。

吳暇開之子﹐字彥明【﹝底本「彥」下缺一字﹐據崇抄補。﹞】﹐終朝議大夫。

洪元壽浩之侄﹐字彥仁。終承事郎。

林云字公澤﹐閩縣人。終���。

張穆字應和﹐侯官人。嘗中上捨出身﹐中書右正字﹐知邵武﹑興化軍﹐召爲左司郎官。建炎初﹐爲本路轉運副使﹐移司本州﹐主一路類省試﹐終朝議郎。

葉摶字元舉﹐懷安人。終承議郎。

樊繹字伯成﹐懷安人。終朝請郎。

陳琎字景玉﹐閩縣人。終朝請大夫。

蒲轂字載道﹐侯官人。終徳州教授。

卓駿字君驥﹐福淸人。終朝奉大夫﹑知興化軍。

林天申字昭道﹐閩縣人。終迪功郎﹑漳州司理。

陳安上字彥禮﹐閩縣人。終朝奉大夫。

黃惟深字仲默﹐福淸人。終漳浦令。

鄭存字誠中﹐閩縣人。終陳州教授。

鄭祖徳存之兄﹐字彥循。終朝奉大夫﹐通判袁州。

陳彥卿字君翰﹐寧徳人。

曾履字徳基﹐懷安人。終���。

余琮【﹝底本作「全琮」﹐據庫本﹑崇抄攺。﹞】字君寶﹐福淸人。終朝奉郎。

黃大名字茂實﹐永福人。大觀二年解首。政和中試教官﹐魁。終朝奉大夫﹑提舉廣東市舶。

吳昉開之子﹐字彥昭。建炎中﹐權知荊南軍﹐與妖賊戰﹐歿於陳。陜西宣撫司以忠義死王事聞。贈兩官﹐升朝請大夫﹐官其子。

朱俊敏中之侄﹐字聖求。終從政郎。

李彌遜撰之子﹐字似之。上捨魁。歷中書舍人﹐戶部侍郎﹐以徽猷閣直學士﹑知漳州﹐終左朝議大夫。

韓岊兼之子﹐字知剛。知饒州﹑漳州﹑建州﹐終朝奉大夫。

陳雄字彊用﹐長溪人。終朝奉大夫﹑知象州。

彭元達字宣仲﹐侯官人。終朝散郎。

關韶字舜美﹐侯官人。終安丘簿。

陳公衮公格之弟﹐字朝章。終宣教郎。

李芘康之侄﹐字積仁。靖康初﹐待次提舉兩浙常平。州禁卒害帥柳述古以叛。【﹝底本作「州築卒」﹐據庫本﹑崇抄攺。﹞徒】步諭以禍福﹐卒感動﹐釋仗請勤王。擢直祕閣。建炎初﹐葉儂叛。除本路提刑。賊至自古田﹐攻子城丰樂門。冒矢石登陴說諭。賊亟退﹐道羅源﹑寧徳﹐由政和以歸。四年﹐範汝爲反﹐聲言東下。其鄕民張毅乘亂嘯聚﹐襲古田。帥程待制邁請往招之。單車入毅壘﹐諭使捕汝爲自效。賊平﹐除知泉州﹐尋罷。終左中奉大夫。

余恂利賓之子﹐字允中﹐侯官人。終朝散大夫。

餘光庭字朝美﹐羅源人。時余公深爲中書侍郎﹐以親牒試﹐唱名。面奏﹕「非緦麻親」﹐駁放。後再登科。

林公選字君章﹐閩淸人。終朝請大夫。

陳懷古字公明﹐閩淸人。終���。

劉實靖之孫﹐字明可。終從政郎﹑嶽州兵曹。

崔宛登之侄﹐字彥正。終從事郎﹑河陽教授。

黃邦達字兼善﹐長樂人。終朝請郎﹑提舉本路市舶。

李謙侯官人。

特奏名

樊權

余丰

葉開

繆剛

李唐英

黃託【唐佐﹑唐俊﹑唐傅之父。】

林積微

韓彰明昌國之子。

林孝孫

黃理

陳報閩縣人。終迪功郎﹑嶽州教授。曹汝礪

林睍

陳希

劉擅

陳宜

朱祖揚

四年庚寅釋褐

陳葵字伯向﹐閩縣人。入太學﹐崇寧初﹐試上捨入優等﹐應免省試﹐恩命未下﹐復試﹐中南省第三人。是歲﹐徽宗初臨軒策士﹐擢甲科。蔡京預籍元符上書姓名﹐得黃定等十八人﹐奏乞編置。葵﹐其一也﹐居衡州三年。星文變異﹐雷震《祐黨碑》﹐乃得放還。至是﹐詔有司許依原考定甲分﹐注官。張商英爲相﹐除太學博士﹐給事中蔡嶷封還。葵徑赴銓﹐授樂淸尉﹐再調建州儀曹。太守以爲陳瓘門人﹐劾罷。紹興初﹐訪求祐黨人。胡世將﹑孟庾宣諭福建﹐以葵應詔。授承事郎﹑將作監丞﹐尋召對﹐除諸王宮教授。逾年﹐以趙鼎黨﹐罷歸。

林安上﹝愼﹞思之八世孫﹐字民瞻。歷國子博士﹐監察禦史﹐廣東轉運副使﹐成都提刑﹐司農少卿﹐起居郎﹑知本州。終朝奉大夫﹑祕閣修撰。

政和二年壬辰莫儔榜

許登字公進﹐閩淸人。終宣教郎﹑知盈川縣。

黃珪字元功﹐侯官人。歷監察禦史﹐刑部員外郎﹐終朝請郎。

陳汝仕景參之族﹐字信之。終承議郎。

盧光前字嗣宗﹐永福人。終從政郎﹑南劍州錄參。

謝良翰字朝倚﹐【﹝庫本作「朝侍」。﹞】侯官人。省試第二人。終宣教郎﹑辟雍博士。

黃邦俊遠之子﹐字宋英。歷大理寺丞﹐終知賀州。

鄭勵字勉仲﹐閩縣人。終朝請大夫﹑知循州。

盧楚光前之叔﹐字叔翹。終朝請大夫﹑知南雄州。

郭茂字秀實﹐閩縣人。終朝請郎。

陸綬長愈之侄﹐字叔華。終吳江尉。

林摯棐之孫﹐字執禮。終儀曹。

崔實登之侄﹐字彥輝。終汀州錄參。

林晨天申之叔﹐字子暘。初名晨﹐禦筆攺名暾。終朝散郎﹑提舉利州路學事。

餘光廷系再登科。歷司農丞﹐以朝奉郎﹑知乘氏縣﹐歿於王事。

髙遹字觀成﹐閩縣人。終知壽昌縣。

柯森棐之弟﹐字積仁。大觀四年貢首。終從政郎。

王與權字彥思﹐懷安人。終���。

余嗣字徳紹﹐羅源人。朝散郎﹐致仕。

鄭甸字畯夫﹐閩縣人。舉八行。終朝奉郎﹑親賢宅直講。

陸守衍之子﹐字仲約。舉八行。歷尙書郎中﹐廣東提刑﹐知興化軍。

湛剛中字柔濟﹐侯官人。終宣教郎。

李廣文字夢授﹐古田人。終承議郎﹑廣州僉判。《潮陽志》﹕終左朝散大夫﹐知潮州。【﹝此段注文底本先將「字夢授古田人終承議郎廣州僉判」十四字作雙行排列﹐其後又將「潮陽志終左朝散大夫知潮州」十二字作雙行排列﹐補書於前雙行注之下﹐先後字迹有別。若把左右行各上下接連讀之﹐則不成文句。因徑正之。﹞】

李接字晉侯﹐福淸人。終承議郎﹑廣州簽判。

王俊字邦俊﹐長溪人。終通直郎﹑知蒲陽縣。

朱庭佐敏修之子﹐字良肱。政和元年貢首。終從政郎﹑太學博士。

黃覲字徳光﹐閩縣人。終���。

劉宇實之弟﹐字閎仲。終文林郎﹑京畿運管。

髙若虛字仲實﹐福淸人。終朝請郎﹑通判靜江府。

王行己字恭夫﹐永福人。

石廉字子之﹐福淸人。終朝請大夫﹑知潮州。

陳炳字若蒙﹐懷安人。終朝奉郎。

黃文若字元篔﹐閩縣人。終文林郎﹑江東運幹。

劉溫伯字春卿﹐寧徳人。終朝散大夫。

劉達夫若仲之孫﹐字宣子。舉八行。終宣教郎﹑越州教授。

劉綱綬之弟﹐字君舉。歷籍田令﹐終承議郎。

王南夫彬之後﹐字摶仲﹐長樂人。終朝奉郎﹑監行在左藏庫。

陳天益公器之再從侄﹐字帝錫。終迪功郎﹑宿州司理。

陳之美之邵之兄﹐字才伯。終朝奉大夫。

林大聲字谹仲﹐侯官人。歷太府少卿﹐淮東總領﹐知鎭江府。以朝請大夫﹑直祕閣﹐致仕。

陳浩然國材之族弟﹐字彥章。終承議郎﹑通判臺州。

特奏名

王宕

陳謨

湛諝

淩琰

許衝遠

潘壽

王朴

張睍

柳珙

陳牧

陳擴

姚能舉

陳報

陳其麟

陳介

陳祖武

三年癸巳釋褐

黃覿覲之兄﹐字徳純。政和二年貢首。終奉議郎。

薛銳【﹝崇抄作「薛銃」。﹞】字季敏﹐侯官人。終奉議郎﹑通判衢州。

四年甲午釋褐

洪綽浩之侄﹐字裕叔。大觀二年貢首﹐終奉議郎。

劉絪綬之弟﹐字夢亨。終朝請郎﹑通判衢州。

五年乙未何栗榜

陳昂字直孫﹐長溪人。以釋褐授承事郎﹐歷檢詳﹐終朝請郎﹑直顯謨閣。

郭中行字聖與﹐侯官人。終從政郎。

陳曦字景初﹐懷安人。終海丰尉。

李友直字端叔﹐侯官人。終知建安縣。

張觷字柔直﹐懷安人。建炎初以建寇葉儂叛﹐守南劍有勞﹐召爲國子監丞﹐遷樞密院編修。紹興初﹐知興化﹐以範汝爲反﹐攺知南劍﹐就除本路運判。賊平﹐召爲考功郎﹐遷左司。以楊麼﹑雷徳進等反﹐出知嶽州﹑鼎州﹐直龍圖閣﹑知虔州﹐卒。贈祕閣修撰。後南劍州爲立廟﹐乞奏入祀典。詔賜號英顯公。

鄭昂穆之孫﹐字尙明﹐崇寧元年舉首。爲詳定《九域志》所編修官。乞致仕﹐轉承事郎。

陳遇復之子﹐字亨仲﹐長溪人。紹興初﹐以犯太上嫌名﹐更今名。終宣教郎﹑湖南提舉司幹官。

徐登字彥升﹐閩縣人。終知縣。

劉正偁之孫﹐字道純。終朝請大夫。

柯宗孟字伯醇﹐永福人。終通判廣州。

曾屐履之弟﹐字夢登。終宣教郎。

林慶老字昌孺﹐古田人。政和四年貢首﹐唱名。上顧曰「少年臣子﹐何以老稱﹖」因禦筆塗「老」字。終迪功郎。

陳亨道亨衢之弟﹐字彥通。終朝奉郎﹑通判建州。

陳熊字毅然﹐羅源人。終奉議郎﹑劍浦丞。

潘宗孟字養浩﹐懷安人。終建州教授。

吳天駟字君任﹐永福人。終宣教郎。

林深字叔厚﹐閩縣人。

鄭載文字煥之﹐福淸人。終南城丞。

陳積中暘之子﹐字彥載。歷監察禦史。

梁汝霖字允濟﹐後攺名巖老﹐永福人。終朝議大夫﹑直祕閣﹑知泉州。

陳傑字仲才﹐羅源人。終承事郎﹑通判眞州。

陳洪字秀穎﹐侯官人。終通直郎。

葉庭芬字天茂﹐閩縣人。終迪功郎﹑國子錄。

陳丕顯字揚休﹐福淸人。終通直郎﹑興化軍教授。

林沖字子和﹐閩淸人。終奉議郎。

特奏名

林瑄

王朴

王宋臣

吳默之杲卿之子。

柯亨道

林侃

張希參

張洵武

劉約

張挺

王旌

薛遘

林康臣

劉愈

葉中

林確

葉龔

陳公才

陳涇

餘思忠

林括

林勰

陳之遠

唐循道

林代工

許君用

陳景先

鄭邦倫

六年丙申釋褐

胡震字東伯﹐閩縣人。終蔡州教授。

王元鼎字大受﹐連江人。知建州﹐移本路提刑﹐終朝請大夫。

醫學釋褐

吳宗大

七年丁酉釋褐

林穎

字褒然﹐連江人。終文林郎﹑知松溪縣。

八年戊戌王昇榜

黃大知字守愚。

夏之邵臻之子﹐字潛夫。終���。

黃祖堯豫之子﹐字宗道﹐福淸人。終楚州刑曹。

張大卞字憲仲﹐福淸人。終承議郎﹐知漳浦縣。

陳溫卿字天和﹐侯官人。終從政郎。

柯若禔棐之子﹐字安上。終朝奉郎﹑諸王宮大﹑小學教授。

黃紳字存道﹐侯官人。終宣義郎。

夏之文臻之子﹐之邵之弟﹐字蒙夫。歷太常博士﹐提舉浙西常平﹐都官﹑戶部﹑吏部郎中﹐江西提刑。終朝請郎。

施禹功字彥成﹐懷安人。終從政郎﹑興化令。

丘達字學仲﹐長溪人。

梁宗範字世則﹐永福人。終朝請郎﹑通判信州。

鄭鬲南之弟﹐字才仲。上捨釋褐﹐歷二部郎官﹐廣東漕﹐知建州﹐終朝請大夫。

劉侯亞綬之侄﹐字彥亦。終朝請郎。

余伯逵字臣周﹐閩縣人。【﹝庫本﹑崇抄作「周臣」。﹞】

林實字彥輝﹐閩縣人。

周開迪字聖傳﹐古田人。

葉大任字莘老。終朝議大夫。

劉滂字商霖﹐閩淸人。

梁國賓字景賢﹐閩縣人。終朝散郎。

陳允功字仲斌﹐福淸人。

林永字仲思﹐侯官人。

鄭彥敏字俊徳。終從政郎。

黃琳字元振。

湛亨字彥嘉。終太學正。

黃傅康字夢得﹐閩縣人。

陳向字民瞻﹐侯官人。

髙預字覺先﹐懷安人。終宣教郎﹑泉州教授。

葉庭傑字彥英﹐閩縣人。

林聰字嘉謀﹐福淸人。終朝奉郎。

林求字得益﹐侯官人。

陳杲字亨明﹐侯官人。

特奏名

柯梁【祐五年解首。】

徐明

湛仔

林端

葉寬

陳受

王志道

林先民

陳暹

黃輔世【﹝庫本作「世輔」。﹞】王時發

王戒

方誌道

遊天與

武學

林汝弼

黃定國

《三山誌》卷第二十七終

●卷第二十八人物類三

科名

本朝

○科名

﹟本朝

宣和元年至紹興二十四年。

宣和元年己亥釋褐

張元禮字安上﹐閩縣人。提舉本路常平﹐終朝請大夫。

二年庚子釋褐

陳才輔洪之子﹐字元佐。原在十六名﹐奉禦筆﹕「陳才輔書義﹑文意俱善。」升作第二。終文林郎﹑建州節推。

曾榮字仁仲﹐長邑人。【﹝底本此後多見「長邑人」﹐與「長樂人」交錯使用﹐名異實同﹐非指長溪。﹞】初授從事郎﹐終承議郎。

李彌正撰之子﹐彌大﹑彌遜之弟﹐字似表。終朝奉大夫﹑吏部郎中。

陸竑恂之子﹐字公度。終承議郎﹑知龍溪縣。

吳舜鄰字元愷﹐福淸人。終從政郎。

三年辛丑何渙榜

陳祚字慶長﹐羅源人。終宣義郎。

黃光庭字庭烈﹐古田人。終迪功郎。

劉顓字公益﹐懷安人。終承事郎。

柯彬森之弟﹐字季文。終文林郎。

陳最字季常﹐長溪人。終朝奉郎﹑知興國軍。

鄭昌齡楫之子﹐字夢錫。歷太常寺簿﹐本路機宜﹐終承議郎。

劉國鎭易簡之侄孫﹐字文鼎。終朝請郎。

周孝嗣字世延﹐侯官人。舉「八行」。終興化軍知錄。

葉南仲源之侄﹐字晉明。終朝奉郎﹑知新州。

劉彥和靖之族孫﹐字元豫。

陳賓字承之﹐閩縣人。終從政郎。

陳允文字昭徳﹐閩縣人。終從政郎。

林朝俊字可求﹐【﹝底本﹑庫本作「字�求」﹐缺一字﹐據崇抄補。﹞】閩縣人。終朝奉大夫﹑知惠州。

鄭季夫邦綸之子﹐字功叔。終知莆田縣

林獻材字廷翰﹐閩縣人。終宣教郎。

陳秀穎字光遠﹐永福人。終迪功郎。

崔發字懷吳﹐懷安人。終承議郎﹑知甌寧縣。

陳翁榮之弟﹐字仲人。終朝散郎﹑廣州通判。

林安行代工之子﹐字彥由﹐長樂人。終從事郎﹑晉江丞。

彭文嗣元達之侄孫﹐字仲文﹐【﹝底本﹑庫本作「字仲�」﹐缺一字﹐據崇抄補。﹞】懷安人。終迪功郎。

王■﹝宀上一下﹞賓之弟﹐字元瞻。終宣教郎﹑衛尉﹑寺丞。

陳定國誥之孫﹐字維翰﹐閩縣人。終朝散大夫﹑知連州﹑惠州。

吳昭字彥融﹐古田人﹐政和八年貢首。終朝奉郎﹑通判歸州。

陳亞卿字次仲﹐閩縣人。終朝請郎﹑通判汀州。

盧榕楚之兄﹐字叔材。爲從政郎﹑衡州安仁令。建炎初﹐賊曹成犯安仁﹐躬率民兵轉戰以歿﹐贈宣教郎﹐特官其子。

李茂則師向之子﹐字叔憲。終迪功郎。

楊彥字邦傑﹐侯官人。終迪功郎。

王普賓之子﹐字伯照。歷太常少卿﹐工部侍郎﹐終中奉大夫﹐贈敷文閣待制。

特奏名

王粹

劉照

王覯

王時

陳嶽

劉時升

林繼曉瑄之子

陳彥啟

卓回

黃南老

潘敏修

曾表正

林彥明

張章

林稷

林大東

余獵

六年甲辰沈晦榜以貢士人眾﹐特添省額一百人。賜《禦制詩》。

黃匪躬字昌朝﹐閩縣人。終朝請大夫﹑知建昌軍。年八十九。

吳元美字仲實﹐永福人﹐宣和二年貢首。五年﹐國子監元。紹興中﹐歷太常寺簿﹐出爲本路機宜﹐以忤時相﹐貶容州卒。後五年﹐楊椿﹑洪遵等爲言於朝﹐特旨官其子。

朱作敏中之孫﹐字巖起。終儒林郎。

劉衡偁之侄﹐字仲鈞﹐終迪功郎。

劉詧字昭遠﹐長溪人。終通判漳州。

陳倬然字昭叔﹐侯官人。終文林郎。

李邦光坦然之玄孫﹐字明甫。終朝散郎﹑太常寺簿。

洪元英浩之侄﹐字仲傑。終朝散郎。

鄭文經字國寶﹐侯官人。終蕪湖尉。

劉知己字仲常﹐侯官人。終從政郎﹑泉州錄參。

陸祐衍之孫。事見《府學先賢堂》。

李冀字堯封﹐古田人。終宣教郎﹑本路提刑司幹官。

朱倬庭佐之子﹐字漢章。歷國子監丞﹐擢右正言﹐侍禦史﹐遷禦史中丞﹐除參知政事﹐拜右僕射﹐終觀文殿學士﹐贈太師﹑永國公。

陳致一毅然從侄﹐字貫通。終朝請郎﹑提舉廣東茶鹽。

江逵震之曾侄孫﹐字上達。終迪功郎﹑永新簿。

張安節字介夫﹐懷安人。

黃祖舜祖堯之弟﹐字繼道。自給事中﹐同知樞密院事﹐知潭州。終資政殿學士﹑通奉大夫。

林昇字彥明﹐連江人。終迪功郎﹑興寧簿。

吳元衡元美之弟﹐字季公。終通直郎﹑廣東運幹。

黃鮪字獻可﹐懷安人。終知龍溪縣。

連康時字良弼﹐懷安人。終朝奉郎。

林彥達字叔通﹐閩縣人。終奉議郎﹑通判永州。

葉顓大任之兄﹐字端卿。終迪功郎。

陳祖禮君章之孫﹐字元範。終朝散郎﹑通判鄂州。

陳遷復之子﹐遇之弟﹐字安仲。終修職郎﹑劍浦縣丞。

林遵善字適可﹐長樂人。終迪功郎﹑南劍州司法。

陳宗禮字夢昌﹐長樂人。終迪功郎。

李軫字徳載﹐懷安人。終承議郎。

特奏名

林向【勛之子﹐京府助教。】

朱庭資【敏修之孫﹝底本作「敏條之�」﹐缺一字﹐據崇抄補攺。﹞】

陳武仲

黃廷俊

劉俊民

劉國鈞

林大麟

建炎二年戊申李易榜詔分省額於諸路﹐令類試計臺。時以建寇﹐移於本州。

胡文炳震之再從弟﹐字仲虎。終文林郎﹑甌寧丞。【﹝甲科﹞】

謝邦彥字朝美﹐長溪人。終浙西提刑。

林安宅敷之侄﹐字居仁。歷檢正戶部侍郎﹐右諫議大夫﹐同知樞密院事﹐兼權參知政事﹐終端明殿學士。

陳宗古字述之﹐侯官人。類省試﹐中第一。終朝奉郎。

楊幹字之才﹐懷安人。終朝奉郎﹑通判韶州。

張嘉賓肩孟之從侄孫﹐字朝美。終朝奉郎﹑通判宣州。

洪淸臣字直侯﹐長溪人。終知邵武軍。

王玠字元圭﹐閩縣人。終興化軍司法。

鄭之剛【﹝庫本﹑崇抄皆作「鄭知剛」。﹞】字季和﹐永福人。終太府寺丞﹑知嚴州。

陳遠復之子﹐遇之弟﹐字彥明。終宣教郎﹑知武寧縣。

胡文煒文炳之弟﹐字徳華。終政和簿。

陳文昌字夢發﹐古田人。歷宣教郎﹑宜黃丞。

陳剛中祥道之侄﹐字彥柔。終江陰軍簽判。

陳南美字冠卿﹐閩縣人。終奉議郎﹑知陽山縣。

嚴褒字華仲﹐閩縣人。終朝請郎。

孫夢良大廉之子﹐字宋傅。終朝奉郎﹑知平陽縣。

陳節

字仲和。終�寧尉。

王聿求【﹝底本作「王聿�」﹐缺一字﹐庫本同﹐據崇抄補。﹞】元量之從弟﹐字朝聘。終奉議郎﹐知光澤縣。

張登字明終﹐永福人。

林茂字才美﹐閩縣人。終朝奉郎﹑通判泉州。

陳顏公器之從侄﹐字聖鑄。【﹝底本作「公�之從侄字聖�」﹐缺二字﹔庫本同﹐缺二字﹐據崇抄補。﹞】終通直郎。

余教義

特奏名

卓顯天登仕郎。

劉元京��教���孫。【﹝庫本﹑崇抄皆無此殘注﹔察底本﹐此注雙行排列﹐「教」之下﹐「孫」之下﹐疑尙有缺字。﹞】趙彥

陳渙

劉詡

林字【勛之子】

連希尹

張知

倪本【材之子。﹝底本無注文﹐據庫本﹑崇抄補。﹞】

陳思

江勃

林大榮

曾世昌經之子﹐字良佐﹐以舊太學生﹐特與開州文學﹐附特奏名第四等。

紹興二年壬子張九成榜是舉初復詩賦﹐仍額試。

鄭公明祖徳之子﹐字仲遠。終宣教郎﹑知新昌縣。

黃溥唐佐之子﹐字時孺。終泉州司戶。

陳肅易則之侄孫﹐字雍之。終奉議郎﹑知石城縣。

陸承休憲元之曾孫﹐字慶中。終汀州司戶。

上官徽字洵美﹐閩縣人。終迪功郎﹑南恩州司戶。

潘飛英師孔之子﹐字元傑。終朝奉郎﹑知肇慶府。

梁國林字徳俊﹐閩縣人。終興化軍通判。

李簡能皇臣之孫﹐字從易。歷監察禦史﹐浙西提刑﹐終朝散郎﹑直祕閣。

胡彥達文炳之從弟﹐字仲通﹐終文林郎﹐洪州司理。

陳若衝字徳用﹐福淸人。終承議郎﹐通判廣州。

陳叔嘉倬然之從弟﹐字仲亨。終承議郎。

黃廷瑞字舜軒﹐閩縣人。終朝散郎﹐通判泉州。

林聿字徳修﹐長樂人。終奉議郎﹑知瑞安縣。

吳忠孺字孝卿﹐閩縣人。終迪功郎。

黃世昌字繩斯﹐【﹝底本作「純斯」﹐據庫本﹑崇抄攺。﹞永】福人。

劉安世下州文學。

特奏名

洪元康京府助教。

劉發崇寧四年解貢。

王旁

陳行中祥道之子。

陳適

黃純

姚祖虞

陳嘉會

陳端仁

鄭良臣暈之孫﹐侃之子。【﹝底本名下無注文﹐據崇抄補。﹞】

髙選

陳時仲

程嘉徳

五年乙卯汪應辰榜是年賜禦書。【﹝底本作「粥禦書」﹐庫本同﹐據崇抄及次句攺。﹞】每舉賜禦書自此始。

任文薦字遠流﹐閩縣人。歷監察禦史﹐【﹝底本作「終監察禦史」﹐據庫本攺。﹞】出爲江西提舉﹐浙東提刑﹐入爲太常少卿﹐出爲浙西提刑﹐本路都�運副使﹐終祕閣簽書﹑知建寧府。

王觀國字建侯﹐侯官人。終從事郎﹑知平陽縣。

陳從易公器之侄孫﹐字和夫﹐終從政郎﹑處州教授。

謝鳳字子儀﹐閩縣人。終建昌軍教授。

曾質經之侄﹐【﹝底本作「經文侄」﹐崇抄同﹐庫本作「經之侄」。「曾經」﹐見元符三年榜﹐建炎二年特奏名亦有經之子可證﹐因據攺。﹞】字徳明。終泰州教授。

林聳字彥孜﹐閩縣人。終文林郎﹑縣丞。

洪毅字幾乍﹐閩縣人。終迪功郎。

周芹輔之四世孫﹐字菁材。終朝請郎﹑宗正寺簿。

林上達字遠夫﹐福淸人。終建州司戶。

薛召字夢亨﹐閩縣人。終朝散大夫﹑知韶州。

陳宋霖字元雩﹐長樂人。歷國子博士﹐終朝散郎﹑提舉廣東常平。

劉凱滂之子﹐字角不。終朝奉大夫﹑湖北提刑。

劉藻偁之侄孫﹐字昭信。宣和五年解首。終宣教郎﹑祠部員外郎。贈祕閣修撰。

李格芘之侄﹐字文叔。終文林郎﹑知四會縣。

劉詮處約之從弟﹐字宋衡﹐福淸人﹐終廣州教授。

卓庶元規之子﹐字幾仲。終迪功郎﹑浦城尉。

王元量元時之從弟﹐字大同。終朝奉郎﹑廣東經略司機宜。

葛延年字少格﹐閩淸人。終朝奉郎﹑知惠州。

陳佐堯致一之從弟﹐字朝弼。終朝散郎﹑通判廣州。

薛槐召之族﹐字時歷。授文林郎﹑平海軍節度推官。

鄭必明祖徳之侄﹐字南仲。終知於潛縣。

黃究字先致﹐侯官人。終迪功郎。

曾旺字範塡﹐侯官人。歷軍器少監﹐吏部郎中﹐知潮州﹐廣東運判﹐以直敷文閣﹑知廣州﹐終朝請大夫。

周偉字景長﹐閩縣人。終解主簿。【﹝各本皆作「終解主簿」﹐疑有脫訛。﹞】

劉師亮玆■﹝眞眞﹞之侄孫﹐字希武。終從政郎﹑龍溪丞。

特奏名

林長孺登仕郎。

陸文昌憲元之孫。【﹝底本﹑庫本及崇抄皆作「憲充」。按﹕「陸憲元」見嘉祐二年榜﹐元丰八年榜尙有「憲元之子」可證。因攺「充」爲「元」。﹞】

魏康大昂之侄。

陳瑞

梵禹兪禹功之兄。

翁邦彥

陳祖堯

鄭甄

吳宏

陳凱

林項

蒲轂【﹝底本作「■﹝轂﹐鳥代車﹞」。按﹐其下紹興十八年榜蒲堯仁注「轂之侄」﹐因統一作「轂」。﹞】

八年戊午黃公度榜是歲﹐免殿試。

林孔彰肇之玄孫﹐字嘉言。終南外宗學教授。【﹝甲科﹞】

林寅字叔華﹐閩縣人。紹興四年解首。終宣教郎﹑知寧化縣。

髙沄若虛之子﹐字伯遠。終潮州教授。

黃毅字徳雋﹐永福人。終朝奉郎﹑通判欽州。

陳長方詵之子﹐字齊之。終宣教郎﹑江陰軍教授。

朱介卿字介夫﹐閩縣人。終教授。

黃瑜稹之曾孫﹐字潤甫。

陳嘉猷字道美﹐閩淸人。終迪功郎﹑龍泉簿。

翁之章字士穎﹐閩縣人。終從政郎。

陳彌作字季若﹐閩縣人。歷福建﹑兩浙運判﹐提舉四川都大茶馬﹐召爲大理少卿﹐除兵部侍郎﹐遷吏部侍郎兼權尙書﹐知潭州﹑泉州﹐終敷文閣直學士﹑大中大夫。

彭公永元達之侄﹐字景修。終奉議郎。

陳休烈字昌�﹐懷安人。終迪功郎。

周宜未偉之侄﹐字克彥。終從政郎﹑本路帳管。

陳升卿字舜臣﹐閩縣人。終朝請郎﹑通判泰州。

黃宋翰字元侯﹐長樂人。終通判封州。

黃瑀字徳藻﹐閩縣人。歷監察禦史﹐江東提刑﹐終朝散郎。

特奏名

周彥時

劉侯圭【侯亞之弟。】

王元龜

陳堯問

朱峴

張元老【羅源人。﹝底本﹑庫本無注文﹐據崇抄補。﹞】

蕭宗顏

葉聞

範桂韶

謝美中

林元圭

徐彬

衛介石

陳祺

陳弼

韓嶨岊之兄。

李坦夫

劉汴

陳烜

蕭稷臣

孫雋【夢良之兄。】

丘遇

陳時升

王維

陳安國

李撝【撰之兄。】

黃亢

十二年壬戌陳誠之榜

陳誠之字景明﹐閩縣人。歷祕書省正字﹐祠部員外郎﹐國子司業﹐禮部侍郎﹐知泉州﹐召爲翰林學士﹐同知樞密院事﹐遷知院。終端明殿學士。

李■﹝木咨﹞芘之侄﹐字承叔。歷泉州通判﹐知饒州﹑衡州﹐終朝奉大夫。

尙元鼎字次公﹐侯官人。終朝請郎﹑通判。

林栗字寬夫﹐福淸人。

陳秉哲宜之子﹐字體明﹐閩縣人。終通直郎。

陳銳字頤仲﹐閩縣人。終宣義郎﹑知金華縣。

劉師贄師亮之弟﹐字景宣。終迪功郎﹑宜黃尉。

李椆■﹝木咨﹞之弟﹐字常季﹐終文林郎﹑漳州教授。

鄭景衡字潛尹﹐閩縣人。終袁州教授。

黃康國字必濟﹐古田人。終松溪簿。

黃公廙康國之子﹐字恭臣

鄭煒字榮季﹐羅源人。終順昌簿。

陳禾報之子﹐字文秀﹐閩縣人。歷國子丞﹐權倉部郎官﹐提舉廣東市舶﹐提刑﹐江西運使﹐湖北參議﹐終朝請大夫。

林安國安宅之弟﹐字邦翰。終承議郎﹑監建康府榷貨務。

陳千云字大舉﹐懷安人。終迪功郎﹑南劍州司理。

王祥字襲休﹐福淸人。後歸莆田許氏﹐攺名公�。

葉瑋字君璧﹐羅源人。終循州教授。

張云翼

林玠字介玉﹐福淸人。

特奏名

張元佐

陳嘉績

黃知新

梁顯

【韓師孔�之子。】

徐銳

【合之侄。】

陳賓

莊鳴道

林日華

林俊民

陳南彊【公彥之侄。】陳時可湛峣【存之子。】

陳琮

林翊

張尙智

陳昭美

髙灌

林宋卿

繆朝選

十五年乙丑劉章榜是歲【﹝崇抄先書「是歲」﹐復攺「是舉」。﹞】復經義﹑通詩賦﹑論策﹐爲三場。

鄭丙字少融﹐長樂人。

陳師尹字民瞻﹐閩縣人。紹興十四年﹐原該特奏名﹐以系舊太學四人之數﹐特與赴殿試。終迪功郎。

潘冠英師孔之侄﹐字仲舉。

黃希文字夢章﹐長樂人。終奉議郎﹑湖南提刑司檢法。

何元達字顯夫﹐懷安人。宣和三年貢首﹐終承事郎。

林仰豈之子﹐字少瞻。終朝奉郎。

李應騭之侄﹐字慶和﹐閩縣人。終新州推官。

黃亞仲字幾叟﹐永福人。終迪功郎。

陳漑杞之子﹐字仲博。終淸湘簿。

陳師孔景先之子﹐字寶道﹐永福人。終迪功郎。

特奏名

黃元

陳世材

江洵直

陳昭

謝大亨

陳蕃

陳才弼洪之子。陳向

陳任【侁之弟。】

鄭球

繆朝選

林宏

夏寅

林偉

陳修輔

劉忱

鄭霖

陳彥寧

張尙徳

陳達

韓嵤【岊之兄。】

劉詳

黃枸

黃邦佐

黃甸

黃級

陳光表

楊孝傑

林公邁

十八年戊辰王佐榜是歲舉經義﹑詩賦﹐復分兩科。

劉季裴發之子﹐字少度﹐長溪人。歷祕書丞﹐監察禦史﹐起居郎兼太子左庶子﹐終朝散郎﹑祕閣修撰。

王亮功字舜咨﹐長溪人。終文林郎﹑漳州教授。

吳瓊字景玉﹐閩縣人。終宣教郎。

陳大方字少廣﹐長樂人。終髙州教授。

曾賁昌之子﹐字子文。

蒲堯仁轂之侄﹐字彥性。

陳經國字世顯﹐懷安人。終迪功郎。

陳伯山公器之侄孫﹐字仁叔。終從政郎﹑上髙丞。

蒲堯章堯仁之兄﹐字彥成。終迪功郎。

葉翔鳳能鳳之弟﹐字子翔。終朝奉郎﹑通判廣州。【﹝底本作「�鳳之弟」﹐庫本同﹐據崇抄補。末句底本﹑崇抄皆作「通判廣州」﹐庫本作「通判黃州」。﹞】

梁汝昌字大任﹐永福人。終迪功郎﹑莆田尉。

林次融字仲舉﹐長樂人。初應童子舉。

林錞字仲和﹐連江人。終迪功郎﹑曲江尉。

王堯臣字唐弼﹐長樂人。終松溪簿。

劉公特溫伯之侄﹐字明甫。終知龍溪縣。

陳思文字公煥﹐長樂人。終承議郎﹑峽州簽判。

陳秀實秀穎之兄﹐字光華。終宣教郎﹑知興國軍。

朱江字朝宗﹐侯官人。

李升字上達﹐閩縣人。終大冶尉。

王傑字才特﹐永福人。終宣義郎﹑東莞丞。

劉煥偁之侄孫﹐字章仲。終文林郎。

余溥利賓之曾孫﹐字仲傅﹐侯官人。終通直郎。

吳利見字舜達﹐福淸人。終迪功郎﹑梧州教授。

陳康嗣字起之﹐羅源人。終通直郎﹑崇安丞。

周毅偉之侄﹐字仁仲。終奉議郎﹑臨安府教授。

王萬修字子長﹐長溪人。

洪澤字元滂﹐懷安人。紹興十五年解首。終荊南府教授。

卓冠字聖倫﹐古田人。終迪功郎﹑永康簿。

劉坦靖之族﹐字道夫。終迪功郎。

陳仲諤字謇叔﹐閩縣人。

李全之字景純﹐閩縣人。終迪功郎。

特奏名

林庭佑

洪庸

葉能報【龔之子。】

林祖文

程嘉成

梁守卓

姚光亭

陳察

陳達

余璠

唐宋臣

楊贛

武舉柯熙榜是歲新復武舉。

柯熙字嘉仲﹐永福人。省試亦中第一。紹興二十六年初開武學﹐除武學諭。【﹝底本作「初開武舉除武舉諭」﹐庫本兩「武舉」皆作「府學」﹐據崇抄攺。﹞】終成忠郎。

二十一年辛未趙逵榜

葛元騭延年之族﹐字朝瑞﹐閩淸人。終宣教郎﹑知晉江縣。

陳安卿字仲山﹐侯官人。終通直郎﹐知信丰縣。

林自字夢錫﹐閩淸人。

林岊字徳隅﹐侯官人。

林之奇字少穎﹐侯官人。召試爲正字﹐【﹝底本作「召試爲��」﹐缺二字﹐據崇抄補。﹞】遷校書郎。以病﹐除大宗正丞﹐提舉本路市舶﹐再任本路參議官﹐終朝奉郎。

陳賓試之之弟﹐字彥光。終泉州教授。

蕭徳藻磐之侄﹐字東夫。

楊嘉績字懋之﹐侯官人。

林桷字景安﹐長溪人。終迪功郎。

郭祚字元昌﹐侯官人。終迪功郎﹑莆田簿。

陳夢良字子直﹐閩縣人。殿試﹐犯廟諱﹐學究出身。終迪功郎。

林育岊之從兄﹐字徳溫。終修職郎﹑光澤丞。

林文勉字懋之﹐閩縣人。終從政郎﹑瀧水令。

周穎士字洪仲﹐古田人。終迪功郎。

盧炎榕之從侄﹐字當世。終承奉郎﹑知平陽縣。

陳元圭字徳瑩﹐閩縣人。終廣州司戶。

王履初亮功之弟﹐字晉之。終旌徳簿。

陳行先察之弟﹐字敏成﹐羅源人。終從政郎﹑新興令。

陳鎬字仲升﹐連江人。終迪功郎﹑監廣州東莞場。

林仲熊字�仲﹐永福人。

陳莊字��﹐寧徳人。終從政郎﹑梅州教授。

馬千里字�父﹐長溪人。終�州教授。

林次齡次融之弟﹐字仲喬。初﹐應童子舉。

周鼒字��﹐寧徳人。

嚴褎褒之弟﹐字選仲。終迪功郎。

劉師尹儼之孫﹐字伯任。歷度支員外郎﹐終奉議郎﹑提舉浙東常平。

邢炳然字文達﹐閩縣人。終循州教授。

李元禮字安卿﹐福淸人。終承務郎﹑知同安縣。

卓津字少淸﹐永福人。終從政郎﹑津陽令。

曾景奎汪之族﹐﹝各本皆作「汪之族」﹐疑是「經之族」。﹞字昭文﹐閩縣人。終迪功郎。

陸楠字國林﹐侯官人。終承議郎﹑建康府糧料院。

張翮字健卿﹐﹝底本作「字�卿」﹐缺一字﹐據崇抄補。﹞寧徳人。

特奏名

黃知遠

黃特

陳煜

林奎文

林會

陳將

林光亨

黃龜

王大猷連江人。

林持道【羅源人。﹝底本王﹑林二人下不注籍貫﹐庫本同﹐據崇抄補。﹞】

張倫

呂翼

柯端

黃仲臣

陳傑

陳木漸

陳俊乂

陳從道

武舉湯鷽榜

鄭磁字濟仲﹐閩縣人。

二十四年甲戌張孝祥榜

陳驥雄之侄﹐字千之。長溪人。

黃中立字少度﹐永福人。終通判徳慶府。【﹝已上甲科﹞】

黃謙字牧仲﹐侯官人。

楊曾【﹝底本作「楊會」﹐據庫本﹑崇抄攺。﹞】字景參﹐羅源人。終迪功郎。

王萬章萬修之族兄﹐字子達。

林同仰之子﹐字季野。

莊行成字徳全﹐長溪人。終迪功郎﹑處州司戶。

林文潛聰之侄﹐字景昭。終宣教郎﹑知番陽縣。

程佐字右之﹐懷安人。終迪功郎﹑惠州監場。

林綸字繹甫﹐閩縣人。終迪功郎。

黃槐字公應﹐羅源人。終宣教郎﹑廣東提舉司幹官。

陳剛中景參之孫﹐字彥柔。終迪功郎。

黃萇字楚材﹐閩縣人。終承議郎﹑通判南安軍。

陳巘字伯山﹐閩縣人。終迪功郎﹑平陽尉。

黃茂材字少譽﹐連江人。

黃光宗彥之孫﹐字錫明﹐終南安簿。

黃惟則字定國﹐羅源人。

郭文字賁父﹐閩縣人。終迪功郎﹑賓州教授。

何士良字夢傅﹐閩縣人。終迪功郎。

趙載字厚之﹐懷安人。終宣教郎。

倪允字信仲﹐羅源人。終迪功郎﹑廣州司戶。

洪元芳浩之侄﹐字徳廣。

王少愷亮功之叔﹐字景元。終奉議郎﹑寧國府簽判。

李昂元禮之從弟﹐字圭仲。終奉議郎﹑知長興縣。

王汝弼字朝佑﹐長溪人。

潘必彊字知柔﹐閩縣人。終龍巖丞。

蕭倬字子章﹐閩縣人。終文林郎﹑湖南提舉司幹官。

陳摹思文之侄﹐字宏遠﹐紹興二十三年解首。終從政郎﹑本路主管帳司。

特奏名

林賡

張發

李葵■﹝木咨﹞﹑椆之父。

鄭秀穎【適之從侄。】

施獻功【禹功之弟。】

連銳

魏文通

謝成章

彭公立公永之兄。

鄭郊

黃允功

王欽若

陳僴

林公嗣

余襲慶【古田人。﹝注文據崇抄補。﹞】

胡元忠【彥達之弟。】

黃仲臣

施權

黃邦直【古田人。﹝注文據崇抄補。﹞】

梁端宇

蕭宗說稷臣之子。

陳全美

陳卓

盧師孟

吳良幹

陳迥

王詠

陳和中用中之弟。閩淸人【﹝底本作「用中之」下缺﹐字數不明﹐庫本無注﹐據崇抄補。﹞】

武舉鄭矼榜

鄭矼磁之兄﹐字信仲﹐閩縣人。

陳雷字伯震﹐懷安人。

《三山誌》卷第二十八終

●卷第二十九人物類四

科名

本朝

○科名

﹟本朝

紹興二十七年至乾道五年

紹興二十七年丁丑王十朋榜【﹝底本作「丁酉」﹐庫本同。按﹐是年當是「丁丑」﹐據崇抄攺。﹞】

江文叔洵直之子﹐字淸之。

黃輔之字成徳﹐永福人。

陸琰愷之孫﹐字倫琬。終宣教郎﹑知南昌縣。【﹝崇抄「縣」作「尉」。﹞】

何若士貴之弟﹐字知白。終汀州教授。

陳峴誠之之子﹐字攺仁。

周邦弼字直卿﹐羅源人。終從政郎﹑容州教授。

朱英字秀實﹐福淸人。終南雄州教授。

吳三傑字季輔﹐懷安人。

張春字景陽﹑永福人。終迪功郎﹑潮州司戶。

陳元禮字欽季﹑永福人。終肇慶府教授。

張廣字行儉﹐永福人。

蔣康國字彥禮﹐古田人。終從政郎﹑饒州司法。

陳確字徳固﹐閩縣人。終承議郎﹑知長沙縣。

邵徳一字長卿﹐閩縣人。

陳昭嗣字子晉﹐侯官人。金紫光祿大夫﹑開府儀同三司。【﹝底本無「金紫……三司」﹐庫本同﹐據崇抄補。﹞】

陳端友字士會﹐長樂人。終鄂州司戶。

林宋顯字孝揚﹐侯官人。終宣義郎﹐江西安撫司機宜。

黃啟宗匪躬之子﹐字肇之。

陳許國肅之侄﹐字忠卿。終承議郎﹑江東撫幹。

陳餘慶顏之孫﹐字昭善﹐省試第三人。終從政郎﹑泉州教授。

張柟字元幹﹐福淸人。終太學錄。

林介昌言之子﹐字幾叟。

林秀字元實﹐懷安人。終宣教郎。

黃棆槐之弟﹐字公擇。

吳丙成字徳瑞﹐羅源人。終從政郎﹑馬平令。

陳阜字夢應﹐閩縣人。終宣教郎﹑宜州教授。

詹元鼎字實夫﹐閩縣人。終從事郎﹑秀州教授。

王宗已亮功之族﹐字子由。

陳駿雄之侄孫﹐字敏之。

周直亮字全翁﹐長溪人﹐終邵武軍知錄。

鄭昺字季明﹐閩縣人。歷樞密院編修官知南恩州﹐京西運判﹐終承議郎。渾﹑蒙﹑■之父。【﹝底本無「渾蒙■之父」五字﹐庫本同﹐據崇抄補。﹞】

鄭之奇甸之三從侄﹐字律然。

卓慶集長溪人﹐紹興七年解首。終迪功郎。

黃崇字允溫﹐【﹝底本作「字允�」﹐缺一字﹐庫本同﹐據崇抄補。﹞】侯官人。終溫州教授。

黃文度字萬頃﹐永福人。試中「教官」。

陳芷字伯秀﹐閩縣人。

特奏名

李三英【第一人。終衡州教授。】

崔宋佐

陳琦【閩淸人。﹝底本﹑庫本皆無注﹐據崇抄補。﹞】

王栗

郭南金

鄭光朝

張師旦

陸雋卿

鄭東卿【穆之曾侄孫﹐昂之侄﹐字少梅。明《易》學。終溫州永嘉簿。】

莫朋

陳起說林浹

陳黃中

魏康國

楊大猷

陳詡

林師孔

盧璨

吳漢臣

潘徳裕

陳傑

陳卓【﹝底本作「陳卓」﹐庫本﹑崇抄皆作「陳車」。﹞】衛康承

武舉趙應熊榜

吳茹字汝弼﹐長溪人。

鄭易字簡之﹐閩縣人。

紹興三十年庚辰梁克家榜是舉經義﹑詩賦兼行。

馮田字宗易﹐閩縣人。歷武學諭﹐【﹝底本﹑崇抄皆作「武學諭」﹐庫本作「府學諭」。﹞】祕書省正字﹐終知瓊州。

鄭永年汝石之孫﹐字壽卿。

陳善祚之從弟﹐字子兼。終太學錄。

林湜周之侄﹐字正甫。

楊興宗惇禮之孫﹐字似之。

髙曇字子云﹐長溪人。﹝已上甲科﹞

陳嶠巘之弟﹐字次山。終迪功郎﹑漳州司戶。

王成字誠之﹐長溪人。

林仁壽字元齡﹐侯官人。

陳唐佑字佑之﹐懷安人。終寧國府教授。

余宗字伯宗﹐閩縣人。終從政郎﹑建寧府教授。

徐壽字體仁﹐閩縣人。

林譽琪之曾孫﹐字茂實。終建昌軍教授。

林良字世美﹐長溪人。

繆夢弼字若起﹐長溪人。

王明弼字共臣﹐懷安人。終知龍南縣。

黃枟槐之弟﹐棆之兄﹐字公材。

陳伯震肅之子﹐字景敷。試中教官。終宣教郎﹑邵州教授。【﹝底本作「授終宣教郎」﹐「授」字他本所無﹐據刪。﹞】

姚俊之字克明﹐侯官人。終分宜尉。

鄭鍔甸之再從侄﹐字剛中。

黃杲【﹝底本作「黃泉」﹐崇抄作「黃果」﹐據庫本攺。﹞】瑀之子﹐字升卿。終宣教郎。

陳謐字靜之﹐寧徳人。

陳公紹字興宗。

周擢偉之子﹐字芳彥。

阮先字夢得﹐寧徳人。

朱用亨稷臣之曾孫。字坊公。【﹝底本﹑庫本作「字�公」﹐缺一字﹐據崇抄補。﹞】

陳元應字景陽﹐寧徳人。終迪功郎。

陳明章字煥然﹐閩淸人。

髙衡夫字正叔﹐福淸人。

解梓字少良﹐侯官人。

商份字元質﹐福淸人。

張竑字大明﹐懷安人。終承務郎。

特奏名

梁大任國寶之侄。

陳制中

薛鎬

陳文翁

羅煇

李岡【﹝底本﹑庫本皆作「岡」﹐崇抄作「剛」。﹞】楊遵

陳坦然

崔時亨

周召

楊俠

杜恭先

李武子

武舉樊仁遠榜

樊仁遠仁達之弟。後再登進士。

徐鏌【﹝庫本﹑崇抄皆作「徐鍈」。﹞】字器之﹐長樂人。

陳煜字叔英﹐長溪人。

林起萃【﹝底本﹑庫本皆作「林起萃」﹐其下林嘉謀條注「起莘之兄」﹐因統一爲「起萃」﹔崇抄作「起華」。﹞】字之任﹐福淸人。

陳正己字惇仁。

林嘉謀起萃之兄﹐字仲猷。

張發字伯和﹐永福人。

楊玙【﹝底本﹑庫本作「楊玙」﹐崇抄作「楊琠」。﹞】字國佐﹐長溪人。

三十二年壬午登極恩﹐上捨釋褐

陳義字剛伯﹐長溪人。

陳簡字士廉﹐福淸人。終主管架閣。

隆興元年癸未木待問榜是舉經義﹑詩賦復分兩科。仍免殿試。

黃洽【﹝底本﹑庫本作「治」﹐據崇抄攺。﹞】充之侄﹐字徳潤。第二人。

何萬總之曾侄孫﹐字一之。【﹝底本﹑庫本作「一之」﹐崇抄作「之一」。﹞】

陳申字景伯﹐羅源人。【﹝已上甲科﹞】

吳拱辰字望之﹐永福人。終迪功郎﹑崑山尉。

商侑份之弟﹐字元佐。

陳宋鼐【﹝底本作「陳宋鼎」﹐據庫本﹑崇抄攺。﹞】宗古之侄﹐字元用。

楊翼之字獻臣﹐閩縣人。再試中教官。

陳惇修杲之孫﹐字伯厚。紹興二十六年解首。

劉更生字炎弼﹐長溪人。

樊仁遠前武舉第一人﹐字少從。

陳渥字叔陽﹐長溪人。終迪功郎。

林師莘同之弟﹐字子野。長溪人。

莫子震朋之從侄﹐字震卿﹐侯官人。

黃子張字調叔﹐長溪人。

�黼字子云﹐長溪人。【﹝底本作「�黼」﹐注文六字﹐庫本同。崇抄又注其後云「福寧府誌姓薛云令之十二世孫南昌教授」。福寧府至淸代始置﹐顯非原注﹐不取。﹞】

王瀛字士登﹐長溪人。終饒州教授。

張可速字伯永﹐福淸人。

林淳湜之兄﹐字質甫。終潮陽尉。

程澤字仲遠﹐侯官人。終迪功郎。

韓必大字萬卿﹐長溪人。

姚瀛字子山﹐長溪人。

林桷仲堪之孫﹐字子長。

黃缶衝遠之從弟﹐字子大。

李顒年字世舉﹐羅源人。終迪功郎。

吳會字致堯﹐永福人。終從政郎﹑玉山丞。

林虒國之子﹐字伯威。終宣教郎﹑知保昌縣。

王褎字子充﹐懷安人。

兪直方字行父﹐寧徳人。

王唐朝俊之侄﹐字宗堯。終從政郎。

陳夢齡字彭年﹐長樂人。終從事郎﹑南外宗教。

張淵字叔潛﹐永福人。

柴子春字震叔﹐侯官人。

林穎秀字實之﹐懷安人。再試中教官。

陳文卿字功祖﹐長溪人。終迪功郎。

李煥字觀復﹐長溪人。終迪功郎﹑平陽尉。

餘席珍字待聘﹐羅源人。

鄭嗣誠楫之侄﹐字明叔。

黃惟孝字公友﹐閩縣人﹐終興國軍教授。

楊秀實字茂材﹐羅源人。【﹝崇抄作「長溪人﹐居羅源」。﹞】

陳徳明字光宗﹐寧徳人。

卓迪庶之侄﹐字郭義。終迪功郎﹑吉州贍軍酒庫。

林炳然機之侄﹐字蒙甫。終從政郎。

鄭瑞知剛之侄﹐字景符。

王仁字俊夫﹐福安人。【﹝底本作「福安人」﹐崇抄﹑庫本同。按﹕至宋末淳祐四年﹝1244年﹞才析長溪縣置福安縣。﹞】終迪功郎。

丁尙友字友善﹐長溪人。

劉己立字宋昴﹐【﹝底本作「宋昴」﹐庫本同﹐崇抄作「宗昴」。﹞】閩淸人。終迪功郎。

陳言應元應之兄﹐字景孚。

林光祖字忱叔﹐長溪人。

鄭椿年永年之兄﹐字春卿﹐廣州戶曹俠之曾孫。【﹝底本於「字春卿」之下無注文﹐庫本同﹔崇抄復有「廣州戶曹俠之曾孫」﹐疑是明人所加。﹞】

特奏名

鄭文融

周興亮

林光大

王嗣宗

連斗文

林芘

倪公佐

陳堯佐

林迪

林問禮

黃度植之�【﹝底本缺字﹐崇抄作「稹之孫」。﹞】

陳向

陳嘉運

卓詠

楊逌【長樂人。﹝崇抄有「長樂人」三字﹐底本﹑庫本無。﹞】

劉侯度

耿憲

詹羽

陳九齡【長樂人﹐興化簿。﹝注文崇抄所有﹐底本﹑庫本無。﹞】

李文髦

黃髹

蕭宗旦稷臣之子。陳譽

彭公袤元達之子。

陳公衡

黃珪瑜之兄。

武舉孫顯祖榜

阮瑀字季野﹐長溪人。

林堯臣字安民﹐福淸人。終閤門舍人。

陳萬字得一﹐福淸人。終縣尉。

黃確字少明﹐閩縣人。

連驤字徳稱﹐寧徳人。

陳閱字秀卿﹐懷安人。

蕭確字俊卿﹐閩縣人。

陳贊字子襄﹐長溪人。

黃庚字子西﹐福淸人。

姚筠俊之之從弟﹐字大節。

林輔世字成才﹐福淸人。

鄭覺造之侄孫﹐字民先﹐閩縣人。終提舉邕州永平寨。【﹝底本「終」字置於「州」字後﹐據崇抄攺。﹞】

乾道二年丙戌蕭國梁榜

蕭國梁字挺之﹐永福人。歷著作郎﹐太子侍講﹐兼禮部郎官﹐終朝奉郎﹑廣東運判。

趙燁【﹝底本作「趙燁」﹐崇抄同﹐庫本爲避淸帝諱攺爲「趙煜」。﹞】字景明﹐閩縣人。殿試第三名。

陳孔光字徳溥﹐長樂人。

彭演公永之子﹐字子山。

周文擢直亮之侄﹐字升伯。【﹝已上甲科﹞】

張翰翮之兄﹐字云卿。

王推宗己之從弟﹐字伯準。

陳悅字彥安﹐閩縣人。終從政郎﹑崇安丞。

蕭必豫磐之侄孫﹐字伯謙。

劉潮彥適之侄孫﹐字伯時。

陳僖國林之從侄﹐字武仲﹐終溫州司戶。

余偁利賓之曾孫﹐字子揚。

楊衝幹之侄﹐字飛卿。歷國子錄﹐終宣教郎﹑寧國府簽判。

張可宗可逮之弟﹐字因叔。

何珪字公瑞﹐羅源人。

吳景辰拱辰之從兄﹐字應之。

陳少英字仲明﹐連江人。終蕭山尉。

許仲容字必達﹐閩縣人。

曾植字元幹﹐閩縣人。

林嶽字山甫﹐侯官人。終縣令。

張曄裔之侄﹐字去華﹐閩縣人。

李宗甫字崧老﹐文定公之後。今爲侯官人。終朝奉郎﹑幹辦行在諸司糧料院。

王靜唐之侄﹐字子仁。終縣令。

田質字文伯﹐侯官人。

章次郇字弼之﹐福淸人。

楊梅卿彥之侄孫﹐字子和。再試中教官。

朱大寶字元龜﹐長溪人。

陳以字用亨﹐長樂人。

陳所得字子有﹐長溪人。

連逢辰字叔達﹐閩縣人。

江司直字惟淸﹐永福人。終宣教郎﹑知萍鄕縣。

周掄偉之子﹐擢之兄﹐字聖擇。終東陽尉。

鄭煥字文伯﹐福淸人。

陳朝老字元舉﹐長溪人。

陳佑字子仁﹐閩縣人。

黃孔光字晦叔﹐閩縣人。

林資深字居安﹐福淸人。

南朝英字進之﹐閩縣人。

黃朋舉字無黨﹐福淸人。

陳滂字宋霖。

劉去病字泰夫﹐長溪人。

朱煥【﹝底本作「朱煥」﹐崇抄﹑庫本皆作「米煥」。﹞】字承蒙﹐永福人。

陳徳銘字盤叔﹐侯官人。

梁京字京夫﹐【﹝底本作「京大」﹐據崇抄﹑庫本攺。﹞】永福人。

李橺康之孫﹐字伯廣。

黃公槐字仲炎﹐永福人。終迪功郎。

鄭棠字公遠﹐福淸人。終迪功郎。

張叔振字振之﹐長溪人。

鄭穎字仲實﹐寧徳人。

池覆字叔大﹐閩淸人。終迪功郎﹑保昌尉。

張少英字叔俊﹐閩縣人。

楊謙之興宗之侄﹐字叔厚。終迪功郎。

郭夢濟字邦傑。終迪功郎。

王浩唐之侄﹐字養眞。終迪功郎。

林米字伯玉﹐長樂人。

劉確字元覃﹐長溪人。

鄭獲字必先﹐福淸人。迪功郎﹑麗水簿。

鄭湜禹之子﹐【﹝底本﹑庫本作「禹之子」﹐崇抄作「昺之子」。﹞】字溥之。

林中字執中﹐福淸人。

劉嶽字鎭甫﹐閩縣人。

黃士宏字時用﹐閩淸人。

特奏名

李傑永福人。紹興二十年解首﹐作李顏名。

林炳然

張丞憲【﹝庫本﹑崇抄作「丕憲」。﹞】吳筠

張維宋

陳彌

楊搏丞之弟。

陳芘

洪春卿元康之侄。

張世昌

張申卿

蕭佑之

林碩

黃宋翰

黃鼐

侯邁

武舉蔡必勝榜

林桂字景詵﹐侯官人。

陳策字子欽﹐侯官人。

薛偉字丰之﹐長溪人。

劉師古字子述﹐侯官人。

蕭綬字子若﹐閩縣人。

劉驤己立之子﹐字伯揚。

陳仲堅字秀實﹐閩縣人。

林槪字元公﹐長樂人。終欽州沿海巡檢。

陳表臣字正角﹐永福人。

黃如文字元振﹐長樂人。

熊飛字云翼﹐閩縣人。

施夢樞字宋卿﹐長溪人。

趙宋昌字奕之﹐永福人。

鄭恭字子安﹐福淸人。終惠州巡檢。

李國輔字必彊﹐閩縣人。終沅州巡檢。

林偉字伯英﹐侯官人。

四年戊子太學兩優釋褐

黃倫字彜卿﹐閩縣人。渡江以來釋褐自此始。授左承務郎﹑太學錄。

五年己丑鄭僑榜【﹝底本﹑庫本於鄭僑榜下﹐皆無鄭僑條。僑爲鄭樵從子﹐興化軍籍﹐不在本志範圍。崇抄卻有「鄭僑字惠叔永福人觀文殿大學士」﹐疑是明人添加。﹞】

洪杞浩之侄孫﹐字季實。終從政郎﹑建寧府教授。

黃景說功之侄﹐字巖老。

杜申字景崧﹐永福人。乾道四年解首。

陳樞材南羨之侄孫﹐字元卿。乾道元年解首。

馬瑒字公寶﹐侯官人。

莫子春子震之兄﹐字春卿。

張觀字遠之﹐【﹝底本作「遠之」﹐崇抄﹑庫本作「達之」。﹞】長溪人。

盧南金字聲伯﹐閩縣人。終中奉大夫﹑知欽州。

嶽牧字朝咨﹐侯官人。

楊應嘉績之從侄﹐字定夫。

黃師尹龜年之侄孫﹐字瞻叔。

王深仁字元之﹐閩縣人。

陳嘉運字景炎﹐侯官人。終南恩州教授。

繆仲虎夢弼之侄﹐字用之。

洪格杞之從兄﹐字伯正﹐終承務郎﹑知瑞金縣。

髙融曇之從侄﹐字光仲。

陳震之字長大﹐福淸人。

李宗允國輔之族侄﹐字興權。

林可行字用之﹐閩縣人。

陳茂英字季實﹐長樂人。

髙南壽沄之侄。【﹝崇抄注末有「承奉郎」﹐底本﹑庫本無。﹞】

陳涇字景淸﹐閩縣人。

陳孝錫字純仲﹐閩縣人。

鄭舜卿邦彥之孫﹐字虞任。

林棣仲堪之孫﹐字子華。

張伯宗字應叔﹐侯官人。

李宗元宗允之弟﹐字與善。

林叔秀穎秀之弟﹐字文之。

林廷瑞字端甫。【﹝崇抄以下有「華亭簿」三字﹐據補。﹞】

林萬字晦卿﹐福淸人。

鄭鈞字平國﹐長溪人。

林褎字秀實﹐懷安人。

黃揆字端甫﹐永福人。

陳堯佐字元翁﹐閩縣人。上捨魁。殿試犯廟諱﹐學究出身。後再登科。

林汝能同之從弟﹐字季簡。長溪人。終東嘉簿。

林之懿之奇之從弟﹐字少淵﹐終化州教授。

王基字履之﹐侯官人。

徐長卿鏌之父﹐字元公。終迪功郎﹑英州教授。

林昂字敷卿﹐連江人。

余宋興字輔之。【﹝崇抄以下有「古田人」三字﹐據補。﹞】

黃楫字汝濟﹐長溪人。

陳山甫字次仲﹐侯官人。

陳駿字敏仲﹐羅源人。

特奏名

盧大猷

黃作羣之侄

陳擢

陳光宣

陳夏卿

陳夢兆【字元吉﹐長樂人。紹興十七年解首。】

陳襲

林光

方襄【時可之侄。】

張夢佑

武舉趙鼐榜

葉良臣字君兪﹐【﹝底本作「君兪」﹐崇抄﹑庫本皆作「君翕」。﹞】閩縣人。

黃鉞字子授﹐寧徳人。終邵陽尉。

許祖道字伯廣﹐懷安人。

潘元震字子春﹐福淸人。後﹐進士登科。

魏有聲字谹甫﹐【﹝崇抄作「字欲甫」。﹞】閩縣人。

林襲字子述﹐連江人。

陳謀表臣之從弟﹐字深甫。終石門尉。

張時用字庭實﹐閩縣人。

林幾字汝玉﹐【﹝崇抄作「字汝上」。﹞】閩縣人。

陳昭徳字士紘﹐【﹝崇抄作「字士弘」。﹞】閩縣人。終縣尉。

黃夢攸字伯苟﹐長溪人。

陳端臣表臣之弟﹐字莊父。【﹝崇抄作「字莊文」。﹞】

林維揚字季卿﹐福淸人。

鄭應衡之侄﹐字剛衝。

《三山誌》卷第二十九終

●卷第三十人物類五

科名

本朝

○科名

﹟本朝

乾道八年至淳熙八年。

乾道八年壬辰黃定榜

黃定字泰之﹐永福人。

兪言字昌老﹐懷安人。

李泳葵之孫﹐字深卿。【﹝已上甲科﹞】

楊繼祖興宗之族﹐字光宗。【﹝底本﹑崇抄皆作「字光宗」﹐庫本作「字光景」。﹞】

黃旦字昇叔﹐長樂人。

邵觀字明卿﹐閩縣人。

趙焯燁之兄﹐字景昭。【﹝底本作「趙焯」﹐注「燁之兄字景昭」﹔庫本注「煜之兄字景昭」﹔崇抄作「趙燁」﹐注「焯之弟兄州字景昭」。查前卷蕭國梁榜﹐已見「趙燁」﹐注「字景明」﹐以底本爲是﹐庫本前卷避淸帝諱作「煜」。﹞】

陳晃國【﹝崇抄作「光國」。﹞】字子華﹐長溪人。

邵景之字季山﹐古田人。

張時舉字文實﹐閩縣人。

林致字覺之﹐閩縣人。

陳鼎才樞才之兄﹐字�卿﹐終鼎州。

鄭少魏字良臣﹐長溪人。

陳公亮字欽甫﹐長樂人。

張渙然維宋之子﹐字孟父。【﹝底本作「字孟父」﹐庫本﹑崇抄作「字孟文」。﹞】

陳炳禾之子﹐字宜之。終朝請郎﹑提轄文思院。乃擢自戶部侍郎﹑除顯謨閣待制﹑出帥鄕邦也。

蕭說國梁之從兄﹐字巖起。

梁甫大任之子﹐字仲將。終保昌丞。

陳百昌致一之子﹐字汝京。

陳億才輔之孫﹐字億年。終鄂州司法。【﹝底本﹑庫本皆作「司法」﹐崇抄作「司戶」。﹞】

髙安世字景長。

洪叔莊元芳之弟﹐字端卿。

謝時舉字子野﹐長溪人。

翁韶字伯紹﹐長樂人。

蕭誠意字正甫﹐閩淸人。

葉明之字伯晦﹐懷安人。

黃嶽師尹之弟﹐字魯瞻。

陳嗣明字子文﹐閩縣人。

陳百揆致一之子﹐百昌之兄﹐字汝宅。

林行可安宅之族侄﹐字可叔。

劉邵

字徳翁﹐長溪人。

髙介卿安世之父﹐字元節。終迪功郎。

鄭壽【﹝底本﹑庫本作「希壽」﹐崇抄作「希璹」。﹞】字介之﹐侯官人。

陳繹字景如﹐長溪人。

黃方開字必先﹐永福人。

陳桂字豈詵﹐長樂人。

劉文禮師亮之子﹐字季城。【﹝底本﹑庫本作「季城」﹐崇抄作「季成」。﹞】終同進士出身。

李歲字景淸﹐侯官人。

陳仲禮才輔之子﹐字和叔。

秦膺剛字和仲﹐寧徳人。

林煇字煥然﹐閩縣人。

遊士衡字宋衡﹐福淸人。

鄭遹修之孫﹐字聲之。

潘元震乾道五年﹐中武舉。

特奏名

朱箕壽

王藻

韓待聘

周師尹

倪珪

葛少微

餘思聰

鄭揆之

陳惇厚

黃景梁

林槪

葉元鳳

劉師衡【師亮之族弟。﹝自「韓待聘」至「劉師衡」十一名﹐底本﹑庫本排列順序如是﹔崇抄之順序抄誤﹑亂行。﹞】

林從

黃中行

楊維則

陳馨

王之鐸

林穎中

李巖起

陳鐸

孫邵

林奉先字伯崇﹐長樂人。愼思十世孫﹐通判。【﹝底本﹑庫本於姓名下無注文﹐此據崇抄加注。﹞】

曾丕烈默之孫。

陳介

樊文懋繹之侄。

葉望之

髙煥章字平叔﹐長樂人。四會縣主簿。【﹝底本﹑庫本皆無注文﹐據崇抄補。﹞】

郭夢俊【夢濟之弟。】李倫【歲之叔。】曾首【賁之從兄。】

曾元夫【質之侄。】

王伸之

王時中

陳恭

武舉林宗臣榜

黃章字元吉﹐長溪人。終權知萬安軍。

楊文志字思武﹐長溪人。

何說字悅道﹐閩縣人。

許國字宋卿﹐懷安人。

鄭建字希聲﹐連江人。

王三俊字周士﹐閩縣人。

許宗道祖道之兄﹐字伯陽。

黃玠字介玉﹐永福人。

吳子儀字伯夔﹐閩縣人。終承信郎。

髙石字趙臣﹐福淸人。

張湊字會卿﹐閩縣人。

章次郭字似之﹐閩縣人。

淳熙元年甲午太學兩優釋褐

鄭鑑南卿之孫﹐字自明。自興太學始﹐再見釋褐。授左承務郎﹑國子正。召試﹐除校書郎﹐遷著作佐郎兼史院官﹐太子侍講﹐除著作郎﹐權郎官﹐終宣教郎﹑知臺州。

二年乙未詹騤榜淳熙元年詔﹕「將來殿試﹐候唱名了﹐別擇日﹐禦親按試上二甲人射藝﹐其的中絕者﹐臨時取旨。」時﹐劉商衡射六箭﹐一貼﹑一的﹑三垛﹐系第一名﹐依賞格﹐循修職郎。

朱士挺字冠卿﹐閩縣人。

江立叔洵直之子﹐文叔之弟﹐字權卿。【﹝已上甲科﹞】

陳孔碩字膚仲﹐侯官人。

陳萬字亮功﹐長樂人。

吳桂字子芳﹐福淸人。

許誠字子成﹐長溪人。

潘必勝字孟武﹐長樂人。

謝逵字景安﹐長溪人。

王得遇字時卿﹐羅源人。省試第二名。

程翼字子進﹐長溪人。終迪功郎﹐郴州教授。【﹝底本作「彬州」﹐據庫本﹑崇抄攺。﹞】

楊敏中應之從叔﹐字俊之。

彭崧文嗣之侄﹐字伯嶽。

陳少臯字舜卿﹐福淸人。

林穎字叔喜﹐福淸人。

翁頤字正之﹐閩縣人。

吳節字直卿﹐長樂人。

陳昇景參之曾孫﹐【﹝底本作「景參」﹐名見熙寧六年餘中榜﹔庫本﹑崇抄作「景三」。﹞】字士平。

劉公予正之孫﹐字君錫。

楊掀字潛叔﹐福淸人。終迪功郎﹐和州教授。【﹝底本﹑庫本皆無「終迪功……教授」﹐據崇抄補。﹞】

劉烈字挺之﹐長溪人。

關文通韶之曾侄孫﹐字叔介。

陳接字景先﹐長溪人。

陸伯正雋卿之子﹐字景端。

劉商衡靖之族﹐字紹美。

範文壽字元龜﹐侯官人。

姚宗虞字晉叔﹐福淸人。

林涇楫字子載﹐長溪人。

柳東字春卿﹐閩縣人。

余伯寬偁之從侄﹐字景仁。

陳宗召字景南﹐福淸人。

彭渙公永之子﹐演之兄﹐字子舟。

陳次公叔嘉之子﹐字子容。

王廓唐之弟﹐字彥容。

李中字叔初﹐長樂人。

張斗南字唐英﹐羅源人。

王軺字公佐﹐閩縣人。

陳樞佐堯之侄﹐字周之。

林立之安上之侄﹐字子立。【﹝底本﹑庫本作「字�立」﹐缺一字﹐據崇抄補。﹞】

林夙【﹝底本作「林鳳」﹐據庫本﹑崇抄攺。﹞】幾之兄﹐字子特﹐閩縣人。

葉楠儀鳳之侄孫﹐字叔特。

王子陽字茂之﹐長溪人。

倪民獻字翼周。

鄭應辰字伯時﹐侯官人。

王萬全萬修之從弟﹐字子辧。

葛騑字伯遠﹐長溪人。

楊夢惠丞之子﹐字彥仁。

陳聰字士達﹐福淸人。

髙邁融之族弟﹐字徳遠。

林文仲公選之孫﹐字次章。

鄭肇之祖徳之孫﹐字子仁。

張叔向字子政﹐長樂人。

解煥梓之侄﹐字述之。

童子舉

何致遠羅源人。特賜將仕郎。

特奏名

林時中

劉昇

梁大臨【國寶之子。】

林牧

周光宗

姚知默

黃芹

謝章

李逌

林祥

陳復之

陳津

張偉

張普

林舜舉

陳正中

楊彊

陳孔鑄【字子冶﹐夢齡之子﹐長樂人。﹝底本﹑庫本皆無注文﹐據崇抄補。﹞】

黃斗南

黃衷

韓穎

黃光度

張甲元

武舉蔣介榜

張鵬甲元之弟﹐字傅卿。

李國勛國輔之弟﹐字必大。

林應趾希之侄孫﹐字麟之。

鄭震霆之叔﹐字景東。【﹝底本作「字景南」﹐據崇抄﹑庫本攺。﹞】

林叔起字儀父﹐福淸人。

邵應辰字觀光﹐閩縣人。

劉興宗字子昂﹐長樂人。【﹝底本﹑庫本皆作「字�昂」﹐缺一字﹐據崇抄補。﹞】

王節字景大﹐長溪人。

林漢輔字公佐﹐閩縣人。終襄陽府三縣巡檢。

蕭必勝鍰之族孫﹐字仲任。【﹝底本﹑庫本注文皆作「��族���任」﹐缺五字﹐據崇抄補。按﹐乾道二年﹐武舉蔡必勝榜有「蕭綬」﹐「鍰」疑誤。﹞】

許鳳字季翔﹐長樂人。

張時修時用之弟﹐字及之。

黃裳字元吉。寧徳人。

黃鳳字士中﹐閩縣人。

四年丁酉車駕幸太學上捨﹐釋褐

楊範翼之之從兄﹐字天錫。

陳允升字晉卿﹐閩縣人。

太學兩優釋褐

黃唐字信厚﹐閩淸人。授承務郎﹑太學錄。【﹝底本﹑庫本作「太學�」﹐缺一字﹐據崇抄補。﹞】

淳熙五年戊戌姚穎榜

姚祖賡瀛之弟﹐字子復。

陳公顯祚之孫﹐字叔晦。【﹝已上甲科﹞】

湛循峣之孫﹐字復之。

鄭應申適之族﹐字景崧﹐閩縣人。

楊楫

興宗之從弟﹐字元老。【﹝底本作「元老」﹐崇抄﹑庫本作「通老」。﹞】

王浩宗己之從弟﹐字元直。

方■﹝田柔﹞【﹝底本作「方■﹝田柔﹞」﹐庫本﹑崇抄作「方疇」。﹞】時可之族﹐字仲和。

潘鳳字儀仲﹐羅源人。

卓傑字良父﹐【﹝底本作「字良父」﹐崇抄﹑庫本作「字梁父」。﹞】長樂人。

卓珣字士直﹐長樂人。

鄧林字楚材﹐福淸人。

潘麟鳳之兄﹐字信仲。

梁大亮國寶之子﹐字明叟。

陳自彊僴之侄﹐字勉之。

陳宋輔字公弼﹐寧徳人。

柯才聳字雅才﹐永福人。終迪功郎﹑徳化簿。

陳絢思文之侄孫﹐字寶卿。

曾春字子仁﹐懷安人。

陳子擇字庸甫﹐連江人。

劉嶽季裴之子﹐字公輔。

陳明作字用晦﹐永福人。

余及字企和﹐羅源人。

陳介卿字通叟﹐閩縣人。

張若霖字佐之。

李鼎字文瑞﹐長樂人。

彭夢賜字徳寬。

柯甲字徳初。

謝鼎字新伯﹐永福人。

陳覺先字次公。

張■﹝日髙﹞字東卿。

孫甫字周翰﹐閩縣人。

陳丰字道卿。

黃泰字茹之﹐侯官人。

張古心字惟中﹐長溪人。

鄭鑄字陶叔﹐福淸人。

朱木字仁叔﹐福淸人。

劉允成字允成﹐長樂人。

吳竽【﹝底本作「芋」﹐崇抄作「竿」﹐據庫本攺。又﹐底本注「字允成」﹐與前一條重復﹐疑衍。﹞】

鄭禧字天錫﹐羅源人。

陳椿年字元老。

林劉舉同之侄﹐字漢士。

薛七穎【﹝底本﹑庫本作「七穎」﹐崇抄作「士穎」。﹞】字子淳﹐長溪人。

林采大聲之孫﹐字質夫。

陳石字潤甫﹐閩縣人。

陳震字魏卿﹐福淸人。

黃序惟則之子﹐字子申。

陳用之誥之孫﹐字景亨。

鄭瓚鍔之弟﹐字黃中。

蕭國馨國梁之從弟﹐字隱之。

任燁【﹝底本﹑崇抄作「燁」﹐庫本作「煜」﹐避淸帝諱。﹞】字仲章﹐福淸人。

蕭國均國馨之兄﹐字秉之。【﹝底本作「東之」﹐據庫本﹑崇抄攺。﹞】

陳綱字文紀﹐侯官人。

特奏名

黃元質

林誼

陳敏修【惇修之弟。】

崔俊

馮異

李次膺

鄭千成

黃樞

王經仲

陳唐佐【唐佑之兄。】

繆守愚

方與權

髙嶽

王夢有

周亨升

李莘起

繆鞏

陳宗亮

余介卿

鄭謨【俠之曾孫。】

卓薿【元龜之孫。】

葉之盛

陳賓

陸玠【震之子。】

卓汝顯

楊宗旦

黃公輔

陳自得【自彊之兄。字資之。﹝底本﹑庫本無「字資之」﹐據崇抄補。﹞】

林永叔

陳亨甫

陳安仁【嘉祐六年﹐傅之孫。】

武舉陳說榜

陳說字和中﹐閩縣人。第一人。

程汝翼字子獻﹐連江人。第二名。

倪震字子彰﹐閩縣人。

陳應字定夫﹐寧徳人。

楊明輝字淸叔﹐閩縣人。

黃賾字子深﹐永福人。

林軾字和伯﹐福淸人。

鄒次鳳字仲師﹐長樂人。

姚浩俊之之子。

陳英準字景平﹐長溪人。終江西安撫司準備將領。

鄭子遇字宋弼﹐閩縣人。

許士知字格夫﹐福淸人。

黃勣字定功﹐寧徳人。

陳勣字徳彰﹐寧徳人。

鄭炎子遇之弟﹐字宋卿。

許必克字汝能﹐福淸人。

淳熙七年庚子童子舉先一歲旨揮﹕「自今﹐童子舉並要年十歲以下﹐通誦六經及《語》《孟》全文﹐方許赴試。」

林公洽長樂人。以四歲全通九經﹐特授迪功郎。

何擢懷安人。以九歲全通九經﹐特授迪功郎。

淳熙八年辛丑黃由榜

朱鼎士挺之父﹐字調父。

林谷字聲之﹐永福人。【﹝已上甲科﹞】

孫格字正甫﹐閩縣人。

林焞字炳叔﹐寧徳人。

陳天宜字祐之。

張紹字諤甫﹐長樂人。

王瑜字器之﹐閩縣人。

陳岡字伯嶽﹐古田人。

楊武字有文﹐長溪人。

朱淵字似宇。

潘士表字伯仁﹐侯官人。

王泰之字伯宇﹐永福人。

兪南仲字山甫﹐福淸人。

蔣斌字文叔﹐侯官人。

王宗度字叔霞﹐閩縣人。

潘涓字普之。

謝牧字謙之﹐長溪人。

陳士表字表之﹐閩縣人。

楊是甫字徳師﹐長溪人。

王椿字春卿﹐侯官人。

洪紱元壽之侄孫﹐字恭叔。

林偁字子實﹐福淸人。

王知章字云叔﹐長溪人。

周震宜老之孫﹐字永叔。

陳朴字羲叟﹐侯官人。

歐賡字少臯﹐閩縣人。

黃左之字繼周﹐閩縣人。

曾曄質之子﹐字晦仲。

陳綽字景陽﹐侯官人。

陳堯佐以乾道五年學究出身﹐再試。

吳畋字力本﹐永福人。

陳永叔字修文﹐閩縣人。

王宗傳字景孟﹐寧徳人。

黃瑾度之子﹐字子周。

洪公巽浩之侄孫﹐字伯雅。【﹝底本作「字伯雅」﹐崇抄﹑庫本作「字伯權」。﹞】

黃桷瑾之侄﹐字景成﹐閩縣人。

陳珪字淸叔﹐懷安人。

李賁字夢實﹐懷安人。

蕭軫字方叔﹐永福人。

何庇萬之族侄﹐字叔信﹐閩縣人。

曾鉌丕烈之子﹐字聞人﹐侯官人。

池申字崧卿﹐侯官人。

方宷時可之侄孫﹐字同甫。

洪鑄元壽之侄孫﹐字成文。

陳修億之弟﹐字修年。

陳宗訓仲諤之弟﹐字彜敍。

李公升泳之從侄﹐字士臣。

張紱字文代﹐長樂人。【﹝底本作「字父代」﹐據庫本﹑崇抄攺。﹞】

葛有興字可大﹐閩淸人。紹興三十年解首。

林觀國字邦光﹐懷安人。

陳可行字允功﹐長樂人。

特奏名

陳縝第一人。字徳容﹐羅源人。

林定國

何升之

連楹

黃開【長樂人。﹝底本﹑庫本無「長樂人」﹐據崇抄補。﹞】林惠輔【字表臣﹐愼思八世孫。﹝底本﹑庫本無注文﹐據崇抄補。﹞】

張驥

髙夢卿

陳葵

黃綰【度之子﹐瑾之兄。】

黃延世【光宗之子。】何孟文【字夢章﹐長樂人。﹝底本作「何孟父」﹐下無注文﹐庫本同﹔崇抄作「何孟文」﹐有注文﹐據補。﹞】甘霂

商俊【份之弟﹑侑之兄。】

黃時中

王士廉

武舉江伯虎榜

江伯虎字君用﹐永福人。名南彊。唱名日﹐禦筆攺今名。

黃萬石字萬卿﹐長樂人。

吳贇字公瑞﹐閩縣人。

蔣夢震斌之從弟﹐字震卿。

李興時字叔起﹐寧徳人。

施子禮字子禮﹐懷安人。

姚況字子發﹐長溪人。

林浩字叔大﹐福淸人。

陳纘字嗣公﹐長樂人。【﹝底本作「字似公」。按﹐下文淳熙十一年﹐陳纘復中進士﹐注「字嗣公﹐長樂人﹐前武舉登第」﹐此處當統一爲「字嗣公」。﹞】

盧南仲南金之弟﹐字祥仲。

林萬全字允成﹐永福人。

周肇字元禮﹐長溪人。

姚廓字開之﹐長溪人。

吳堯仁字彥性﹐閩縣人。

李叔淮字伯海﹐閩縣人。

淳熙十一年甲辰衛涇榜【﹝按﹕本志成於淳熙九年。而本卷於淳熙八年榜之後﹐復有十一年衛涇及十四年王容兩榜﹐當由後人所續。﹞】

林瑑遹之孫﹐字景良﹐福淸人。

王益祥字謙叔﹐長樂人。【﹝以上甲科﹞﹝底本﹑庫本無「以上甲科」﹐據崇抄補。﹞】

陳纘覺先之從弟﹐字嗣公﹐長樂人。前武舉登第。

呂啟宗字景初﹐閩縣人。

周峻字瞻叔﹐寧徳人。

髙首卿字景端﹐閩縣人。

楊宜中字行可﹐侯官人。

李櫜字時中﹐連江人。

陳綰纘之從兄﹐字晉卿﹐長樂人。

黃善字子韶。

林士衡字商卿﹐閩縣人。

潘子儀冠英之從侄﹐字行父﹐閩縣人。

陳畦字仲卿﹐侯官人。

連虞鳳字應韶﹐閩縣人。

鄒洙【﹝底本作「鄒侏」﹐據庫本﹑崇抄攺。﹞】字宗魯﹐長樂人。

陳子衝字致遠。福淸人。

陳潮字伯時﹐寄居福州。

林昉字子揚﹐閩縣人。

陳雄字淳甫﹐長溪人。

黃奕字子山﹐長溪人。

江伯虎字君用﹐永福人。前武舉第一人。

楊安字勉之﹐侯官人。

陳舜申字宋謨﹐連江人。

周士貴字良彥﹐羅源人。

鄭域字中卿﹐閩縣人。

黃移忠字孝可﹐寧徳人。

葉景溫字仲實﹐羅源人。

何士顯萬之侄﹐字升甫﹐閩縣人。

鄭昌之昂之孫﹐字伯耆﹐侯官人。

余用之字行仲﹐閩縣人。

鄭驤字舉之﹐閩縣人。

林璟遹之孫﹐字景宋﹐福淸人。

林文蔚字宗之﹐懷安人。

髙名世字與之﹐閩縣人。

林瓌遹之孫﹐字景宋﹐福淸人。

夏允中字彥執﹐福淸人。

曾願汪之侄﹐字謹之﹐侯官人。

梁昺字景明﹐閩縣人。

張起宗字起之﹐永福人。

劉襲字仲新﹐福淸人。

薛夢能字於之﹐福淸人。

特奏名

陳謙厚

黃輿

黃雲

林可大

林森

許惠卿

陳楠

程萬

林抃

黃喦

陳浚宋霖之侄。

武舉林■﹝山票﹞榜

林■﹝山票﹞字珙中﹐福淸人。

林可大字之遠﹐閩縣人。

孫祖武字仲實﹐侯官人。

陳商霖字汝作﹐長溪人。

張泳之字叔潛﹐懷安人。

林獲字誠身﹐福淸人。

鄭良佑字光輔﹐侯官人。

王億字景文﹐閩縣人。

劉方輔字輔之﹐永福人。

賴嘉猷字汝弼﹐閩縣人。

鄭顯大字夢應﹐閩縣人。

黃東字叔魯﹐連江人。

林之望字知章﹐長樂人。

吳衝字一飛﹐懷安人。

馮煥字著明﹐侯官人。

施子美子禮之兄﹐字子美﹐懷安人。【﹝底本作「侯官人」﹐庫本﹑崇抄作「懷安人」。按﹕注云「子禮之兄」﹐本卷淳熙八年有武舉施子禮﹐注亦「懷安人」。據攺。﹞】

黃公舉字保之﹐侯官人。

林宋輔字佐叔﹐閩縣人。

鄭摶【﹝底本作「鄭將」﹐崇抄作「鄭搏」﹐據庫本攺。﹞】字子萬﹐寧徳人。

夏介字通甫﹐長溪人。

連向字伯震﹐懷安人。

淳熙十三年丙午太上皇帝慶壽恩上捨釋褐

林彌明字晦之﹐長樂人。

潘子直冠英之從侄﹐字叔方﹐閩縣人。

淳熙十四年丁未王容榜

陳元字仁之﹐侯官人。殿試第二人。

林選聳之子﹐字擇行﹐閩縣人。淳熙十三年解首。【﹝以上甲科﹞﹝底本﹑庫本無「以上甲科」﹐據崇抄補。﹞】

陳徳豫字子順﹐連江人。

陳元衡誘之子﹐字莘夫﹐閩縣人。

林執綱字維國﹐閩縣人。

朱著倬之孫﹐字性誠﹐閩縣人。

陳公奉公顯之兄﹐字叔璋﹐羅源人。

林千字能之﹐閩縣人。

柯垓字經父﹐閩縣人。

鄭昭先字景紹﹐閩縣人。

李庚字子西﹐連江人。

張徳明字晦叔﹐長溪人。

黃子善字元夫﹐連江人。

黃宏斗南之子﹐定之從弟﹐字達之﹐永福人。

陳誘公格之孫﹐【﹝底本作「公裕」﹐庫本﹑崇抄作「公格」。按﹕陳公格見紹聖二年榜﹐注曰「公器之從弟」﹔而公器見元祐六年榜﹐注「懷安人」﹐籍貫有異。﹞】字循仲﹐閩縣人。

陳方字與直﹐閩縣人。

陳誠中字表之﹐閩縣人。

林煒桷之子﹐字謙之。

繆倬字昭子﹐長溪人。

陳絯綰之兄﹐字崧卿﹐長樂人。

黃恂綸之子﹐字叔信﹐閩縣人。

黃致一字通甫﹐長溪人。

陳億字曼卿﹐閩縣人。

鄭徳美應申之從弟﹐字景韶。

黃自誠字孚叟﹐永福人。

陳宋烈字鼎卿﹐長樂人。

鄭之悌字茂愷﹐長溪人。

林岊字仲岊﹐【﹝底本﹑崇抄作「字仲岊」﹐庫本作「字仲忌」。﹞】長樂人。

方沂字伯春﹐福淸人。

沈康字直叟﹐閩縣人。

林拱之字應中﹐閩縣人。

陸彥敏蘊之曾孫﹐字誠之﹐侯官人。

林翹然字端夫﹐侯官人。

劉松奕之曾孫﹐字公茂﹐侯官人。

吳孝齡字仲房﹐侯官人。

商佾份﹑侑之弟﹐字元節﹐福淸人。

謝伯常字彜叟﹐閩縣人。

柯謙宗梁之曾孫﹐字次恭﹐閩縣人。

林時英字才甫﹐長樂人。

方巖起■﹝田柔﹞之侄﹐﹝底本﹑崇抄作「■﹝田柔﹞」﹐庫本作「疇」。﹞字伯瞻。

陳燾字仁甫﹐閩縣人。

楊祖堯字述甫﹐長溪人。

林琪字粹甫﹐連江人。

陳甫中之弟﹐字景山。

鄭肇字端父﹐長溪人。

髙齡字徳一﹐長溪人。

林伯誠自之子﹐字性之。

林子發字藻之﹐閩縣人。

吳申字柔直﹐閩縣人。

朱金髮字振仲﹐福淸人。終龍巖簿﹑尉。

特奏名

黃邦彥【公舉之兄。】

馬璋【瑒之兄。】

鄭發

繆興宗【﹝底本﹑崇抄作「興宗」﹐庫本作「宗興」。﹞】段格

余飛公

方薦鶚

王良輔

魏應之

吳季山

劉撝許教

黃九齡

楊興之

陳夢英

陳璟

林亞文字希仲﹐鵬十九世孫﹐長樂人﹐修職郎。【﹝底本﹑庫本無注文﹐據崇抄補。﹞】

林應辰

武舉黃裒然榜【﹝底本﹑庫本作「裒」﹐崇抄作「裦」。﹞】

江伯夔伯虎之弟﹐字君兪﹐永福人。第二名。歷東門舍人﹐終東南第十將。

許邦光國之弟﹐字謙仲﹐閩縣人。

林伯成之望之弟﹐【﹝底本﹑庫本作「之堂」﹐崇抄作「之望」。按﹐淳熙十一年榜有「武舉林之望」﹐據攺。﹞】字知萬﹐長樂人。歷閤門舍人﹐知髙郵軍﹐終知眞州。

潘子震子直之從弟﹐字伯威﹐閩縣人。

鄭鋼字叔浩﹐閩縣人。

陳介石誘之侄﹐字巖生﹐閩縣人。

黃浩字直甫﹐永福人。

彭安上【﹝底本﹑崇抄作「安上」﹐庫本作「安土」。﹞】字伯禮﹐寧徳人。

熊武飛之侄﹐字君右。閩縣人。

王石孫字宗略﹐寧徳人。

楊舉字褎叔﹐閩縣人。

潘子禮字和中﹐閩淸人。

陳紀字仲禮﹐寧徳人。

王復古字一之﹐福淸人。

《三山誌》卷第三十終

●卷第三十一人物類六

科名

本朝

○科名

﹟本朝

【﹝底本﹑崇抄皆循前卷例作「本朝」﹐庫本於本卷及其下第三十二卷

卷首皆作「宋朝」。﹞】

紹熙元年至嘉定十年。

紹熙元年庚戌余復榜

余復狀元。字子叔﹐寧徳人。官至校書郎。特旨與一子恩澤。

洪摶甲科。字舉之﹐侯官人﹐元康之孫。本族﹕鑄﹑紱﹑春卿﹑格﹑祀﹑公巽﹑綽﹑元壽﹑元英﹑元芳﹑叔莊﹑浩﹑毅。

潘景伯甲科。字仰之﹐閩縣人﹐師孔之曾孫﹐弟顥伯﹑顯伯同榜。官至中大夫﹑淮東提刑。

卓石甲科。字起甫﹐福淸人。

黃謐甲科。字子靖﹐永福人。子武舉良箕。【﹝底本﹑庫本無「子武舉良箕」﹐據崇抄補。良箕中武舉﹐見後嘉定元年榜。﹞】

葉宗魯甲科。字士詹﹐羅源人。

黃瑄字漢珍﹐羅源人﹐叔大名﹐兄謙。子備同榜。

髙惟月字明之﹐懷安人。現中奉大夫﹐前知處州。

姚有容字君介﹐侯官人。終朝散郎﹑房州倅。

黃千里上捨。字及之﹐永福人。終承議郎﹑建陽知縣。

陳朴字叔厚﹐羅源人。終朝請大夫﹑邕管安撫。【﹝底本作「邑管」﹐據崇抄攺。﹞】

潘梅上捨。字子調﹐福淸人。

王旦上捨。字子周﹐侯官人﹐弟亙。

林迪字順卿﹐閩縣人。終朝奉大夫﹐廣東提舶。

邢必學字良嗣﹐長溪人﹐父炳然。

陳槱字宜之﹐閩縣人。幾之孫﹐郊之侄孫。【﹝底本無「幾之孫郊之侄孫」﹐庫本同﹐據崇抄補。﹞】

鮑旍字表之﹐福淸人。

林灼字俊之﹐福淸人。

張牧字逸叟﹐羅源人﹐父翮﹑叔翰。

梁發字亨甫﹐永福人。

陳擬字及之﹐羅源人﹐父與行﹐同榜。終通直郎。【﹝底本無「父與行……通直郎」﹐據庫本﹑崇抄補。﹞】

錢易直字敬子﹐長溪人。現居溫州。庚戌省元。終著作佐郎﹑知池州。【﹝底本作「範州」﹐據庫本﹑崇抄攺。﹞】

陳徳進字安行﹐羅源人。

林億字益之﹐閩縣人﹐千之兄。

張從之字子擇﹐羅源人。父翮﹐叔翰﹐終大理丞﹐廣東運判。【﹝底本無「父翮……運判」﹐據崇抄補。按﹕此注張從之當與前數名之張牧爲兄弟﹐但張牧條不注﹐亦不云同榜﹐存疑。﹞】

張任國字師聖﹐永福人。

潘文煥字季章﹐懷安人。

林挺秀字君實﹐閩縣人。

李熹字晉老﹐懷安人﹐侄仲淹。

薛將字景方﹐寧徳人。

陳儀之字士麟﹐永福人。

李昭字晉甫﹐閩縣人﹐曾祖皇臣﹐叔簡能。

柯萬卿字通老﹐永福人。

柯時中字伯蒙﹐閩縣人﹐居永福。

李元輔字俊卿﹐閩縣人。

陳衝字南翼﹐連江人。

陳士表字正叔﹐閩縣人。終朝請郎﹑廣州。【﹝底本﹑庫本作「倅」﹐崇抄作「尉」。﹞

盧鎭﹝底本﹑庫本作「盧鎭」﹐崇抄作「盧塤」。﹞】字伯眞﹐永福人﹐祖榕。本族﹐楚﹑垕。

林翥字叔軒﹐長邑人﹐【﹝以下各本於兩卷中多有注「長邑」者﹐皆指長樂縣。以下不再出校。﹞】忠輔之從侄。

黃相字周士﹐長溪人﹐終麗水軍。

黃備字仲該﹐羅源人﹐父瑄同榜。

黃廣字炳文﹐閩縣人。

鄭垕字載叔﹐懷安人。

髙松

字國楹﹐長溪人﹐父融﹐祖篯。本州解元。

陳與行字叔達﹐羅源人。子擬同榜﹐終朝請大夫知興化軍。【﹝底本無「子擬……興化軍」﹐據庫本﹑崇抄補。﹞】

劉植字直之﹐福淸人。

張益之字子善﹐侯官人。

曾準字正叔﹐懷安人﹐椿之弟。省試賦魁。終朝奉郎﹑廣東提舉。

陳子堅字子正﹐侯官人﹐父倬然。本族﹕偉然﹑叔嘉﹑次公。

潘顥伯字肅之﹐閩縣人﹐兄顯伯同榜﹐弟景伯。終朝散大夫﹑徽倅。

潘顯伯字隱之﹐閩縣人﹐弟景伯﹑顥伯。【﹝崇抄無「弟景伯顥伯」。﹞】

黃勻字均可﹐閩縣人。

馮欽字龔仲﹐福淸人。

林振字宗玉﹐福淸人﹐曾祖衝湛。本族﹕煒﹑淸之﹑炎﹑明之﹑棣﹑桷。官至朝奉郎﹑知邕州。

鄭牧之字��﹐福淸人。

林演字宣子﹐古田人。

徐次鐸字叔文﹐福淸人。

陳涇字正仲﹐寄居長樂﹐叔萬﹑可行﹐貫臺州。【﹝底本﹑庫本作「�臺州」﹐缺一字﹐據崇抄補。﹞】

鄭行可字��﹐閩縣人。

黃甲字仁叔﹐永福人。

王元應字聖初﹐閩縣人﹐祖堯臣。官至朝請郎﹑大理寺丞。【﹝底本無「祖堯……寺丞」﹐據庫本﹑崇抄補。﹞】

余天迪字惠叔﹐羅源人。

陳桂字景仙﹐寄居湖州。【﹝底本﹑庫本作「湖」﹐崇抄作「潮」。﹞】

許俊第字用之﹐閩縣人。

丁慤字��﹐長樂人。

上捨釋褐

黃舜兪上捨。字咨之﹐閩淸人。

謝昇上捨。字元夫。

宗子正奏附「進士題名」始於此。

崇祉甲科。字伯厚。終南劍守。

善歧字民先﹐善峙之弟。

彥■﹝亻角﹞【字伯侔。】

希錫【字景純。】

善然字褎之﹐寄居連江。

善佳【字庭瑞。】

善牧【字咨卿。】

文舉特奏名

楊霓第三名。字次云﹐羅源人﹐魯之子。

陳錡卿字仲玉﹐連江人﹐祖當﹐侄舜申。

陳惟中

陳剛【字謙叔﹐閩淸人。】

林槐卿

陳旦

劉嶽

林袤

韓匹蕭

劉靖

林夢欽

黃世徳

阮大用

李溥

陳適正【字夢良﹐連江人。】陳友直【連江人。】

黃東老【字興仲﹐長溪人。】王炎【古田人。】

林煒【寧徳人﹐確之侄。】柯杞

柯若谷

王子俊【字仲傳﹐長溪人。】林日休

翁章

【古田人。】

葛有成【字可大﹐閩淸人。】王仲應【長溪人。】

張仲昂

歐陽實

何旣濟

黃子彊

柯端卿祖梁﹐父謙宗﹐叔祖棐。

陳粲章

王萬侯【字子建﹐長溪人。】

詹紱

張時敏

林虞

蔣具瞻【字徳徽﹐長溪人。子衡。】

髙癸

王以澤

陳寅

陳侃

林粢

陳樞

王叔介【長溪人。】

杜張維

林元明

黃洽【閩淸人。】

林廷英

劉三顧【古田人。】

韓縞

林岊【古田人。】

王文仲【長溪人。】

黃旃

武舉正奏

陳昕字子野﹐長溪人﹐�時。

林淮祖太徽﹐叔公嗣﹐弟譽。

李若水字善甫﹐永福人﹐父傑﹐侄伯垕。

林宋興

林泰定字淸宇﹐寧徳人﹐居平江。知象州。

周用亨字通文﹐寧徳人。知循州。

卓孝恭

黃時字景仁﹐寧徳人。超叔﹑起叔之伯。

劉八威絕倫﹐省元。字朝右﹐福淸人。兄八成﹑之邵﹐叔龐。

黃天瑞

鄭肅行可之侄。

劉漢臣

韓椿岊之侄。

陳雲字瞻叔﹐永福人。兄表臣﹑端臣﹐子教授士登。知昌化軍。

徐玨

陳時

林昂

林髙

鄭縉

髙棲

紹熙四年博學宏詞

陳宗召子貴謙﹑貴誼﹐皆中世科。

紹熙五年癸丑陳亮榜

林復之甲科。字幾叟﹐懷安人。終奉議郎﹑知潮州。

陳怡字子如﹐侯官人﹐曾祖襄章﹐【﹝底本﹑庫本作「襄章」﹐崇抄無「章」字。﹞】兄朴。

任一鶚字衝卿﹐閩縣人﹐祖文薦。本族﹕文茂﹑匯。終中奉大夫。

黃守字問之﹐永福人。

林獻字仲可﹐貫潮州﹐居永福。

陳伯震字震之﹐長邑人。襄之八世孫。官歷監﹑丞﹐終廣東漕﹑龍圖閣學士。

陳典字公雅﹐侯官人。祖之邵﹐叔祖之美。【﹝底本﹑庫本無「祖之……美」﹐據崇抄補。﹞】

林昱字明中﹐貫泉州。

林仲龍字舉之﹐【﹝底本作「舉之」﹐庫本﹑崇抄作「學之」。﹞】羅源人。

李宗申字之翰﹐閩縣人。

黃士特字仲誼﹐羅源人﹐父孺。本族﹕槐﹑掄﹑士淸﹑說。終鎭江。【﹝底本無「父孺……鎭江倅」﹐據庫本﹑崇抄補。﹞】

曾噩字子甫﹐【﹝底本﹑庫本作「子甫」﹐崇抄作「子肅」﹔又﹐底本作「曹噩」﹐庫本﹑崇抄作「曾噩」。﹞】閩縣人﹐植之子。終大理寺正﹑廣東漕。

馮多福字季求﹐寄居常州﹐父田。歷司農少卿﹐將憲卿部﹑權州事﹐奉祠﹐終�眾。【﹝底本作「將憲卿部權州事」﹐庫本﹑崇抄同﹔疑「卿部」爲「鄕郡」之訛。﹞】

林師臯字右之﹐古田人﹐岊之侄。終贛州瑞�宰。【﹝底本﹑庫本作「瑞�宰」﹐缺一字﹐崇抄作「瑞安宰」。按﹕贛州有「瑞金」﹐「瑞安」則在浙南。仍從缺。﹞】

黃說字仲宜﹐羅源人﹐父欞。本族﹕槐﹑棆﹑士淸﹑士特。

林子衝字詹叔﹐侯官人﹐之奇之侄。

朱荀字景荀﹐閩縣人﹐敏元四世孫。終奉議郎﹑宣城宰。

陳忠字誠之﹐侯官人。曾祖壽﹐叔祖向。【﹝底本﹑庫本無「曾祖……向」﹐據崇抄補。﹞】

連士登字元龍﹐閩縣人﹐祖康時。

陳從字謙夫﹐長溪人。寄居慶元府。【﹝底本無「寄居慶元府」﹐據庫本﹑崇抄補。﹞】

陳景年字通卿﹐長邑人。佐堯之孫﹐本族﹕樞年。【﹝底本無「佐堯……年」﹐據庫本﹑崇抄補。﹞】

陳惟和字伯溫﹐閩縣人。

蘇興甫字起宗﹐貫興仁府。

蘇端準字則平﹐閩縣人。

韓桷字廷碩﹐閩縣人。寄居嚴州。本族﹕岊﹑椿。【﹝底本無「寄居……椿」﹐據庫本﹑崇抄補。﹞】

陳克字復之﹐閩縣人。家世﹕報﹑禾﹑炳。本族﹕佑﹑瑄﹑瑢﹑垓﹑坰﹑石﹑同伯﹑元之﹑鑄﹑夢建﹑伯圭﹑夢庚。

劉之邵字仲美﹐福淸人﹐曾祖國鈞。本族﹕龐﹑八成。終通直郎﹑六合知縣。

王衝用字用之﹐長邑人。

黃士淸字仲通﹐羅源人﹐槐之子。本族﹕欞﹑掄﹑士特﹑說。終朝議大夫﹑知賀州。

陳武公字子文﹐侯官人﹐兄子堅﹑次公。

陳奕字伯衍﹐寄居臨安﹐長溪人﹐父驥。

陳夢緯字文之﹐貫漳州﹐叔伯山﹐兄介石。

陳徳一試中教官。字長明﹐連江人﹐父舜申。終朝請郎﹑知宜州。

任匯字會卿﹐懷安人。本族﹕文薦﹑文茂﹑一鶚。

陳至和字季淸﹐閩縣人﹐父銳。

黃民表字儀可﹐閩縣人。

陳萬頃字夢應﹐閩淸人。

吳功亮字汝咨﹐懷安人﹐時亮之弟。

吳時亮字汝弼﹐懷安人﹐功亮之兄。

宗子正奏

師睿甲科。字叔思﹐兄師崇﹑師懿。

汝朴字子野﹐父善漴。

師崇【﹝底本先作「師棠」﹐旁校注爲「崇」字﹐庫本﹑崇抄皆作「師棠」。據上條「師睿」注文﹐當是「崇」字。﹞】字伯和﹐弟師懿﹑師睿。

彥延叔公嘏。

文舉特奏

方崗狀元。字平甫﹐侯官人。本族﹕時可﹑■﹝田柔﹞﹑襄﹑巖起﹑宷﹑審。

陳炳

梁召

盧琳

劉季云【字少揚﹐長溪人。】

洪信臣【字天錫﹐連江人。】吳尢禮

劉慨

陳縝【字致公﹐長樂人。弟纘。】林繹善【﹝底本作「繹善」﹐庫本﹑崇抄作「擇善」。﹞】

巖

劉毅字元度﹐長樂人。

劉八成福淸人﹐弟之邵﹑八威﹐子龐乙丑進士。

繆翥

王廷秀【一作之秀。】

郭東美

曾顏

林嶽【字獻臣﹐長樂人。】

林沖之

徐師臣【字國賓﹐寧徳人。】余昊【字春卿﹐寧徳人﹐兄復之。】

鄭夢承【連江人。】

趙昱

武舉正奏

許應辰

郭欽

王三錫【字子萬﹐長溪人。】

方審【兄崗﹑宷。】

危伯熊

姜必大字信之﹐連江人。終萬安知軍。

黃樞

林宜之

林翹

潘子寓字��﹐終知復州。

陳誠伯字伯著﹐連江人﹐弟大用。

程元鼎字和甫﹐連江人。終知髙州。

陳遇祖亨衢﹐叔安仁﹐叔祖亨道。

姚灼字然仲﹐攺名克俊﹐長溪人。

劉漢臣字少度﹐長樂人。

慶元二年丙辰鄒應龍榜

鄭拱字恭甫﹐侯官人﹐擢之弟。

林淸之字直甫﹐福淸人﹐父桷﹐祖仲堪﹐弟煒。本族﹕欞﹑振﹑炎﹑明之。終中奉大夫﹑直華文閣﹑湖南漕。

邵應祥字子百﹐閩縣人﹐弟應瑞。

鄭孝純字士穎﹐閩縣人。

王漵字叔觀﹐貫紹興。

余畟字良叔﹐古田人﹐宋興之侄﹐復之弟。

李應辰字震卿﹐寧徳人﹐興時之侄。

林僖字景伯﹐福淸人。本族﹕聰﹑文﹑潛﹑嚴。

林關字伯啟﹐貫漳州﹐居長樂﹐立之之侄。

陳鑑字明之﹐閩縣人。

葉子髙中法科。字安仲﹐貫慶元府。終大理評事。

陳同伯字升父﹐閩縣人。家世﹕報﹑禾﹑炳﹑親伯﹑祐。本族﹕克﹑瑄﹑瑢﹑垓﹑坰﹑石﹑元之﹑鑄﹑夢建﹑伯圭﹑夢庚。

陳權叔字懋立﹐連江人。

楊景商字子起﹐閩縣人﹐祖大猷。本族﹕敏中﹑嘉績﹑應。

陳泳字季汪﹐長邑人。祖彥啟。本族﹕端友﹑桂。

鄭唐臣字師稷﹐閩縣人﹐父易。本族﹕鍔﹑行可。

陳京字景大﹐閩縣人。

林景達字泰叔﹐閩縣人。

邵應瑞字子至﹐閩縣人﹐兄應祥。

葉觀字應求﹐貫興化軍。本族﹕源﹑南仲。

洪杲字昭叔﹐懷安人。父公翼。本族﹕浩﹑毅﹑綽﹑元英﹑元濤﹑元芳﹑叔莊﹑相﹑格﹑鑄﹑紱﹑摶。【﹝底本無「父公翼……摶」﹐據庫本﹑崇抄補。﹞】

張士炳字煥然﹐侯官人。

鄭益字子友﹐長邑人。

任一龍字驤卿﹐閩縣人﹐祖文薦。本族﹕文茂﹑匯﹑一鶚。

余亮字虞咨﹐古田人﹐光庭之侄孫。

阮幡

字君聘﹐閩縣人。

王益祺字順叔﹐長邑人﹐弟益祥。

張可大字子功﹐閩縣人。

劉宜之字行可﹐貫興化軍。

劉三益字巽大﹐永福人。

王輿字履敬﹐長溪人。卓之孫﹐成之侄。終將作監簿﹑知南劍州。【﹝底本無「卓之孫……劍州」﹐據庫本﹑崇抄補。﹞】

鄭沆字深之﹐閩縣人。本族﹕禺﹑湜﹑天麟。

韓同字耕道﹐侯官人。丙之裔﹐髙祖昌國﹐曾祖彰明﹐叔桷。

柯必卿字茂之﹐閩縣人﹐棐之侄孫。

林景申字及甫﹐閩縣人。

林應龍字升之﹐閩縣人。

陳季修字復之﹐貫泰州﹐安卿之子。

潘剛字維剛﹐懷安人。

陳諤字士行﹐閩縣人。

柯龍受字用之﹐閩縣人﹐棐之侄孫。

周申字及甫﹐長邑人。

朱景筌字伯魚﹐閩縣人。

葉莫字實之﹐侯官人﹐世美﹑觀之侄﹐發之弟。歷吏部郎中﹐江西憲﹑漕﹐終中奉大夫。

方隆字景盛﹐侯官人﹐時可之曾孫。本族﹕■﹝田柔﹞﹑巖起﹑崗﹑宷﹑審。

黃沐之字士澄﹐長溪人﹐楫之子。終知麗水縣。

陳一淸字秀父﹐羅源人﹐安之子﹐遇之弟。

林起莘字任之﹐閩縣人﹐終湖南倉。

歐質字少葉﹐閩縣人﹐賡之弟。

葉發字定叔﹐侯官人。本族﹕儀鳳﹑翔鳳。終奉議郎。

余經國字伯文﹐懷安人。深之玄孫。本族﹕淸﹑觀國﹑震之。終奉議郎。【﹝底本無「深之……議郎」﹐據庫本﹑崇抄補。﹞】

淩衝字和仲﹐侯官人﹐琰之侄孫。

鄭天麟字仁父﹐閩縣人﹐昺之孫﹐湜之子﹐沆之侄。

宗子正奏

善蓬字道山﹐善彬之弟﹐汝鉞之叔。

彥假字��﹐交之玄孫﹐公賓之子﹐公■﹝宀求﹞﹑之侄。【﹝各本皆作「公家之侄」。以本卷嘉定元年鄭自誠榜宗子正奏「彥仞」條注文互校﹐知是「公■﹝宀求﹞」之誤﹐正之。﹞】

希梁字正臣﹐希魏之弟。

崇恪字端夫。

彥搢字大圭﹐彥拯之弟﹐彥挺之兄。

彥翿字伯羽﹐兄彥代﹑彥侗﹑彥傳﹑彥侯。

汝悉字明之﹐汝孝之弟。

希灝字商卿﹐師莘之侄﹐師董之子。

洵夫字深卿﹐彥括之侄﹐沂夫之兄。

文舉特奏

林槪第二人。字量夫﹐侯官人﹐大聲之孫﹐來之弟。終朝奉郎﹐徽州通判。

林更

嚴肅

周申

木崇【字子山﹐連江人。】

林元鼎

鄭谷

商倬【��俊�之弟。﹝底本作「��俊�之弟」﹐缺三字﹔庫本﹑崇抄作「俊之弟」。按﹐本節下文有「商伉」﹐注爲「倬之兄」﹐疑底本「俊」下有「伉」字。﹞】

陳弼

陳淑【字子嘉﹐﹝底本﹑庫本作「��嘉」﹐缺二字﹐據崇抄補。﹞長樂人。】

陳淵【字似之﹐長樂人。】

張維

詹驥

鄭鈞字亨叔﹐閩縣人﹐沆子。官至密院修撰。【﹝底本無「字亨叔……撰」﹐庫本﹑崇抄有之﹐但庫本作「沆子」﹐崇抄作「沅之子」。鄭沆﹐見本榜進士﹐今據庫本補。﹞】

陳士顯字元昭﹐自彊之侄﹐【﹝底本無「自彊之侄」﹐據崇抄補。﹞】長樂人。

陳旦字應辰﹐長樂人﹐曾祖壽明。【﹝底本作「字��」﹑「曾�壽明」﹐缺三字﹐據崇抄補。﹞】

李沐【漙﹑泳之兄﹐公升之子。】

陳鼎任

鄭起莘

髙震之

商伉【倬之兄。】

程意【﹝底本﹑庫本作「程意」﹐崇抄作「程憙」。﹞】髙實

王沂【長溪人。】

湛衍

許仲宏

林士器

林登之

林用中

陳戍【﹝底本﹑庫本作「陳戍」﹐崇抄作「陳成」。﹞字��﹐古田人。】

林沖

武舉正奏

林仲虎第二人。字景瞻﹐寧徳人。本族﹕仲�﹑仲彪﹑士夔﹑祖慈。廣州觀察使﹐三使虜廷﹐【﹝底本作「三虜廷」﹐脫「使」字﹔庫本作「三使敵廷」﹐蓋嫌避「虜」字﹔崇抄作「三膚廷」。據庫本補。﹞】終安慶知府。

遊叔昌

黃困字城定﹐寧徳人﹐鉞之子﹐��之孫。

陳大用字�行﹐連江人﹐兄�伯。終江東路分。

姚洺父俊之。本族﹕�之﹑浩之。

黃昌辰字�時﹐寧徳人。

林實之

繆徳綏

趙萬年

柯國良���。本族﹕子衝﹑���知�州。

黃季鷹

陳著字公叟﹐永福人。本族﹕士驥﹑��。終殿前�議。【﹝底本﹑崇抄於以上六條注文中存﹑缺皆同﹐庫本無此六條注文。﹞】

黃宣

陳萬石

許應辰【字拱之﹐長樂人。】

上捨釋褐

鄭擢拱之兄。

李琪字夢開﹐連江人。撰之曾孫。彌遜之孫。終國子司業。

黃膚卿字必大﹐連江人。終架閣。

慶元五年己未曾從龍榜

兪汝益甲科。字伯虞﹐寧徳人。

梁丙甲科。字南叟﹐侯官人。終朝奉郎﹑知泉州。

林孝聞字質父﹐福淸人。終大理寺丞﹑知撫州。

陳貴誼宏詞。字正甫﹐福淸人。父宗召﹐兄貴謙。官至參知政事。

陳經字正父﹐長溪人。終奉議郎。

王天言字惟謹﹐懷安人。

蘇大璋省元。字顒之﹐閩縣貫﹐古田人。終著作郎﹑知吉州。子士穆﹐已醜登科。

林冠英字伯實﹐長樂人。岊之弟﹐岊之兄。終府倅。【﹝底本作「終於倅」﹐崇抄作「終郡倅」﹐據庫本攺。﹞】

黃岦字季立﹐長邑人。終朝請郎﹑潭州僉判。

薛君用字良佐﹐長溪人﹐寄居溫州。

李衝字道卿﹐侯官人。祖葵﹐子遇。本族﹕■﹝木咨﹞﹑桐﹑【﹝底本作「格祠」﹐據崇抄攺。﹞】泳﹑公升。終承議郎﹑國子監簿。

蒲開宗字先之﹐侯官人﹐父堯章。本族﹕堯仁﹑毅。

蕭杞

字南甫﹐侯官人。終朝奉郎。

林■字伯申﹐貫閩縣﹐冠英﹑岊之兄。

湯震字子春﹐閩縣人。

江公宜字行之﹐侯官人﹐祖洵直﹐父文叔﹐叔立叔。終承議郎。

鄭浚字漑之。本族﹕湜﹑沆。【﹝底本﹑庫本無「鄭浚」條﹐據崇抄補。﹞】

傅起巖字用卿﹐閩縣人。

李大有字景溫﹐綱之孫﹐夔之曾孫﹐經之侄孫。終奉議郎。

鄭碩字膚叟﹐閩縣人。

鄭駿字逸之﹐閩縣人﹐驤之弟﹐孝純之侄。

李徳立字應卿﹐懷安人。

陳孔夙字寅伯﹐寄居平江﹐貫侯官﹐孔碩之兄﹐韡之叔。

林時英字華卿﹐寧徳人。煒之侄。

李起渭字少望﹐閩縣人。本族﹕倫﹑崗﹑歲。【﹝底本﹑庫本作「歲」﹐崇抄作「淑」。﹞】

陳大雅字徳純﹐福淸人。

林襲字充美﹐【﹝底本作「元美」﹐據庫本﹑崇抄攺。﹞】侯官人﹐自之侄。

髙頤字元齡﹐寧徳人﹐從叔處仁。

項夢開字啟叔﹐閩縣人。官至奉議郎。

楊譽詢字誠叔﹐侯官人﹐兄梅卿﹐侄宜中﹑宏中。

劉泳字光大﹐懷安人﹐若虛之玄孫。本族﹕彜﹑奕﹑異﹑知至﹑松。

黃實字右之﹐永福人﹐斗南之子。本族﹕揆﹑定。終朝議大夫﹑【﹝底本﹑庫本作「朝議」﹐崇抄作「奉議」。﹞】知汀州。

劉沐字季新﹐貫建寧﹐福淸人﹐【﹝底本﹑庫本作「福府人」﹐據崇抄攺。﹞】詳之孫﹐潮之弟。

姚子材上捨。字君用﹐侯官人﹐兄有容。終朝議大夫﹑國子祭酒。

何應酉字方卿﹐羅源人﹐珪之子。官至朝議大夫﹑知徳安府。

陳起先字振卿﹑長邑人。本族﹕自彊﹑椿年﹑覺先﹑綏﹑絢﹑纘﹑綰﹑宋烈。

柯葆字景光﹐永福人﹐甲之侄﹐才聳之弟。

陳千能字擇善﹐長溪人﹐寄居羅源。

林贊字君兪﹐長溪人﹐寄居溫州。

齊琥字毅夫﹐侯官人。

王士奇字穎叔﹐長溪人﹐弟知章。

池鑄字成大﹐閩縣人﹐寄居連江。

方傑字宗卿﹐閩縣人。官至朝奉郎。

陳夢建字節山。家世﹕報﹑禾﹑炳﹐親叔石﹐弟伯圭。本族﹕祐﹑克﹑瑄﹑瑢﹑垓﹑坰﹑同伯﹑元之﹑鑄﹑夢庚。

楊惟寅字恭叔﹐閩縣人。

敖陶孫字器之﹐閩縣人。終奉議郎﹑泉州僉判。

陳端字仲友﹐懷安人。

林圃字伯農﹐福淸人。

髙霆字正武﹐長邑人。

林申字伯翰﹐居臺州﹐髙祖豈﹐曾祖仰﹐祖同﹐父虎﹐叔彪。終兩浙運判。

宗子正奏

崇節字伯謹﹐崇臯之弟﹐崇願之兄。

椿夫字大節﹐彥�之子﹐楹夫之兄。

汝似字子有﹐居長溪。

綦夫字伯文﹐侯官人﹐彥夔之侄。

文舉特奏

謝藻狀元。曾禹貢第三人﹐同進士出身。兄春﹑弟準。

林徳秀

萬彪【習震之弟。】

林倬然

鄭洪

倪翼字翼卿﹐羅源人﹐叔允。

林曾本族﹕夙﹑幾﹑迪﹑早。

陳申

林浩字景夫﹐長樂人﹐兄翥。

張天翼

陳可速

陳禧

顏庶

萬習震【彪之兄。】

劉夢先

陳才召

陳翼之【字和卿﹐長樂人﹐父大方。】

黃玙

梁廷儀

陳瀛

林宋鈞

陳元卿

林亨孫

林果【采之弟﹐槪之兄。】

魏

朱時

王沂【字士魯﹐長樂人﹐兄瀛。】

鄭可久字誠甫﹐寧徳人﹐祖崇。

劉頎

龔梅卿【字逢辰﹐居廣州。郯之叔。】

吳秀山

陳欽之

陳曈

趙震【字東卿﹐長樂人。】

武舉正奏

陳良彪狀元。字綽然﹐長樂人。

李亮【第三人。】

洪文舉

陳萬春字東伯﹐長樂人。終知雷州。子垓﹐省試賦魁。現左司諫兼侍講。【﹝底本﹑庫本無「終知……侍講」文﹐據崇抄補。﹞】

馬萬里

林早本族﹕夙﹑幾﹑曾﹑迪。

楊商佐字子陽﹐長溪人。

陳渙

陳宗襄

黃度字特卿﹐寧徳人。宋英之兄﹐時之叔。

嘉泰二年壬戌傅行簡榜

王同字會之﹐侯官人。亙之子﹐旦之侄。終架閣。

丁謙字直翁﹐侯官人。

張邦用字應卿﹐【﹝底本作「字應�」﹑「字明�」﹐各缺一字﹐庫本皆無注﹐據崇抄補。﹞】連江人。

柯誠中字明之﹐【﹝底本作「字應�」﹑「字明�」﹐各缺一字﹐庫本皆無注﹐據崇抄補。﹞】閩縣人。

田元晉字明卿﹐懷安人。兄質﹑頤﹐弟元渙。

鮑介然字全叔﹐福淸人。

陳兪字益之﹐閩縣人。

潘子京字貴髙﹐曾祖潛﹐父冠英。本族﹕師孔﹑飛英﹑子儀﹑子直﹑景伯﹑穎伯。

蕭轙上捨。字師先﹐永福人。國均之子﹐國宷之侄。

卓然字叔昭﹐長邑人。

林半千字君遇﹐侯官人。官至淮西提刑。

趙綝字君善﹐【﹝底本﹑庫本作「字�善」﹐缺一字﹐據崇抄補。其下各本皆缺一字。﹞】�解州。

王之制字季文﹐【﹝底本﹑庫本作「季文」﹐崇抄作「善文」。﹞】長溪人。

李伯垕字景叔﹐【﹝底本作「景�」﹐據崇抄補。﹞】永福人。

趙綰字伯連﹐連江人。

林得中字企賢﹐長邑人。終南劍通判。

余崇字元卿﹐寧徳人。

陳士表字正卿﹐閩縣人。祖誠之﹐叔祖賓之﹐父峴。終知嶽州。

陳溥字時甫﹐寧徳人。本族﹕萬﹑可行﹑涇﹑謐。泉州倅。【﹝底本作「可��謐」﹐缺二字﹐庫本不示缺﹐據崇抄補。﹞】

葉柟字伯材﹐閩縣人﹐明之之侄。

林棹字通甫﹐懷安人﹐穎秀﹑叔秀之侄。

陳夢章字文卿﹐閩縣人。通判。

吳俯字仰伯﹐貫江陰軍。昉之曾孫﹐竽之侄。

阮文子上捨。字叔野﹐長溪人。歷國子錄﹐終肇慶府通判。

陳端甫字以莊﹐侯官人。�甫之���【﹝底本缺多字﹐庫本同﹐崇抄只有「字以莊」﹐據補。﹞】

吳楠字子�。

林晉之字【﹝下缺八字﹞】亨【﹝下缺約七字﹞】。

餘夢泰字【﹝下缺八字﹞】元孫忱【﹝下缺八字﹞】伯寬。

楊景良字子【﹝下缺字數不明﹞】敏中【﹝下缺不明﹞】。

姚同字伯寬【﹝下缺不明﹞【。簡中之【﹝下缺不明﹞】。

江巖公字瞻�【﹝下缺字數不明﹞】本族【﹝下缺不明﹞】。

林光敖字夢�。

張渙臣字亨父。

陳紘字��﹐福淸人。

黃孟永字景�﹐羅源人。父��。本族﹕槐﹑橒﹑士淸﹑�﹑特﹑說。終�議大夫。【﹝以上自「陳端甫」至「黃孟永」十一條﹐底本注文皆缺﹐崇抄或補入若干單字﹐亦不成文﹐庫本亦盡殘缺﹐暫無可校。﹞】

林森字子木﹐古田人。

陳槐卿字懷叔﹐連江人﹐少英之子。

張翔字雲叟﹐寧徳人。

林子正字少蒙﹐貫撫州。

侯國字千里﹐連江人。

李增興字維嶽﹐閩縣人。

鄭霅字叔起﹐居閩縣﹐貫建康。

宗子正奏

性夫字景善。現浙東安撫。

希■﹝氵丕﹞字子長。

繹夫字季思﹐祖公慶﹐父彥夔。本族﹕彥臯﹑綦夫﹑繩夫。

汝臣字季良。本族﹕善�﹑�然﹑汝固﹑崇阜。

汝仞字千之﹐善秉之子﹐善永之侄。

汝珫字子聰。【﹝底本﹑庫本作「汝�字��」缺三字﹐據崇抄補。﹞】

彥侯字伯嶽﹐兄彥代﹑彥侗﹑彥傳﹐弟彥備﹑彥翿﹑彥�。

繩夫字伯直﹐祖公慶﹐【﹝底本﹑庫本作「字伯�﹐祖公�」﹐缺二字﹐據崇抄補。﹞】彥臯﹑彥夔﹐兄綦夫﹐弟�夫。

希洵字仁叔。

崇洽字徳潤。

汝鄹字景禮。

文舉特奏

郭師穎【字達之﹐長溪人。】

詹緯

陳世公

王大任【字季重﹐長溪人。】

任伯嶽【文茂之弟。】

孫說

陳萬修【字世徳﹐長樂人﹐坦然之子。樞密院判。﹝底本﹑庫本無「樞密院判」﹐據崇抄補。﹞】

張孝達

章正國【字平甫﹐長溪人。】

張黃中【字子儀﹐長樂人。】

陳偉【字元質﹐長溪人。】

鄭杲

黃佺

陳卣

倪駿

鄭桂

林采

黃燮【字兼善﹐宜之父。】

鄭懷【字國珍﹐寧徳人。﹝底本作「寧��」﹐缺二字﹐據崇抄補。﹞】

謝夢誠【寧徳人﹐成章之子。】

柯棠

陳應求

陳朝英【連江人。本族﹕少英﹑槐卿。】

陳衡之【字深卿﹐長樂人。】

鄭瀛

潘子儼【子儀之弟。】

武舉正奏

繆震第三人。字東尹﹐長溪人。

林克字宅之﹐永福人。

曾亨甫字會叔﹐閩縣人。

吳震

陳斌子字全父﹐長溪人。髙�時昕﹑奕住。【﹝崇抄「住」作「經」。﹞】知象州。

姚簡中本族﹕公特﹑同。

黃桂

已見戊辰探花題名。

嘉泰二年博學宏詞

陳貴謙宗召之子﹐貴誼之兄﹐歷禮部郎中﹐終江東提刑。

嘉泰三年﹐車駕幸太學﹐該恩

陸仲遜

吳達之

林訪

林溥

林時中

陳元修

林景莊

王榕【軺之弟。】

兩優釋褐

林坰字宗魯﹐侯官人。官至國子司業﹐湖北提刑。

開禧元年乙丑毛自知榜

陳時甲科。字仲晦﹐長溪人﹐寄居福淸。終朝請郎﹑通判潭州。

鄭璜字景玉﹐長溪人﹐碩之子﹐■﹝石玄﹞﹑磁之孫。

周鼎來字方叔﹐閩縣人﹐祖毅。本族﹕偉﹑宜老﹑掄﹑擢﹑震。

楊公俊字君吁﹐閩縣人。省試賦魁。本族﹕大猷﹑敏中﹑嘉績﹑應魯﹑景良﹑景商。

陳瑢字端父。家世﹕報﹑禾﹐父大亨﹐叔炳﹐兄瑄﹐弟垓﹑坰﹐侄鑄。本族﹕佑﹑克﹑石﹑同伯﹑元之﹑夢建﹑伯圭﹑夢庚。密學襄之六世從孫。歷監察禦史﹐終宗正少卿。

吳應龍字復之﹐侯官人﹐均之侄孫。

陳逵字通卿﹐羅源人。曾祖祚之﹐父公奉﹐叔公顯。歷監﹑丞﹐終知楚州。

劉炳文字景明﹐閩縣人﹐商衡之侄。【﹝底本作「商�」﹐缺一字﹐據崇抄補。﹞】

林公紹字仲遠﹐侯官人。

黃灝上捨。字商老﹐閩縣人﹐毅之侄。終朝散大夫﹑刑部郎官。

葛從龍字澤之﹐��淸縣。省試第二人。本族﹕延舉﹑��。【﹝底本「延」字下缺三字﹐據崇抄補一「舉」字﹐庫本則自「第二人」徑接「終朝散……」。﹞】終朝散郎﹑監﹑丞。

林執善省元。字成己﹐閩縣人。本族﹕桷﹑舜舉﹑執剛。

謝伯恭字安卿﹐侯官人。終奉議郎。

曾鼎字元輔﹐懷安人。春﹑準﹑貢禹之侄。

陳季麟字文儀﹐閩縣人。本族﹕元圭﹑允升。

姚默字聲父﹐懷安人。

餘震字東卿﹐懷安人。本族﹕淸﹑深﹑經國

連楙字勉之﹐閩縣人﹐總之十一世孫﹐逢辰之子﹐虞鳳之從弟。

李萬傳字聲之﹐閩縣人。

薛東字從厚﹐閩淸人。

陳愷字則之﹐閩淸人。終通直郎。

鄭邦俊字英叟﹐長溪人。南卿之孫﹐鑑之侄。寄居連江。

黃時字景仁﹐寧徳人。以武舉換承事郎。終朝奉郎﹑知徳慶府。

陳垓字漫翁﹐閩縣人。密學襄六世從孫﹐報之曾孫﹐禾之孫﹐大亨﹑炳之侄﹐瑄﹑瑢之從弟﹑坰之兄﹑鑄之叔。本族﹕佑﹑克﹑石﹑同伯﹑元之﹑夢建﹑伯圭﹑夢庚。知金州煥之子。終朝請大夫﹐直寶章閣﹑淮東提舉。

林應行字宜之﹐閩縣人。

羅誼字正之﹐【﹝底本﹑庫本於「林應行」﹑「羅誼」下皆注「字宜之」﹐據崇抄攺。﹞】閩縣人。

黃庸字功父﹐閩淸人﹐斗南﹑揆之侄﹐定﹑宏﹑守﹑實之弟。

林鍧字大鳴。閩縣人。

卓山甫字仲山﹐懷安人。

仵公玉【﹝底本﹑庫本皆作「仵公玉」﹐崇抄作「許公玉」。﹞】字潤父﹐閩縣人。

林子昌字文甫﹐閩縣人。

黃從字景占﹐侯官人。樞﹑千里之侄。終朝奉大夫﹑知韶州。

褚天佑字保之﹐閩縣人。

吳當可字時父﹐昉之曾孫﹐竽之子﹐行可之弟。歷監察禦史﹐現中奉大夫﹑宮觀。居江陰。

黃容字欽之﹐貫常徳﹐居永福。本族﹕斗南﹑揆﹑定﹑宏﹑守﹑實。

劉龐字丰叔﹐福淸人﹐八成之子﹐八威﹑之邵之侄。前知瑞州。

曾應甫字聲之﹐侯官人﹐髙祖伉﹑曾祖晏。本族﹕汪﹑願﹑噩﹑亨甫。

陳王度【﹝底本﹑庫本作「陳王度」﹐崇抄於「王」旁校攺爲「三」字。﹞】字憲伯﹐永福人。

陳韡字子華﹐閩縣人。父孔碩﹑叔孔夙﹑現以知樞密院﹑湖南安撫大使。

楊宏中字充父﹐侯官人。梅卿﹑譽﹑洵之侄﹐宜中之弟。六君子上書。終武岡軍。

鄭志學字士立﹐懷安人﹐杲之弟。

梁成大字議之﹐【﹝底本﹑庫本於「梁成大」下注「字�之」﹐缺一字﹔崇抄作「梁大成」﹐注「字議之」﹐據補「議」。﹞】閩縣人。

李起巖字肖說﹐閩縣人。本族﹕遇﹑軫﹑倫﹑崗﹑歲﹑起用。

鄭選字聲父﹐長邑人。邦彥之孫﹐舜卿之侄。

姚自字君益﹐侯官人。有容﹑子材之弟。終承議郎。

丘師陶字鈞父﹐福淸人。

黃公謹字謙之﹐侯官人﹐崇之孫﹐由之侄孫。

陳甲字景初﹐懷安人。本族﹕公格﹑公器﹑公衮﹑公彥﹑餘慶﹑夢緯﹑億﹑元衡。

蔣衡字叔平﹐長溪人。終知淳安縣。【﹝底本﹑庫本作「�安縣」﹐缺一字﹐據崇抄補。﹞】

阮登字云卿﹐侯官人。寄居羅源。

陳垕字中立﹐寄居長樂﹐貫平江。

宗子正奏

汝云字景瑞﹐善暲﹑善晤之侄。

師詹【字景陽。】

彥珽【字國器。】

必廣字子大﹐汝忠之孫﹐崇璟之子。

汝玖【字景玉。】

汝竣【字退翁﹐不敵之侄孫。】

汝固字孟堅﹐寄居連江。終朝議大夫。

伯豫字順卿。

彥侗字伯訓﹐彥代之弟﹐彥博﹑彥侯﹑彥備﹑彥譟﹑彥翿之兄。

汝嗣字繼卿﹐汝珫﹑汝悉之弟。

汝倍字益之﹐善秉之子﹐善永之侄﹐汝仞之兄。

文舉特奏

辛曄【炳之侄。】

鄭寧卿【兄易﹑行可﹐侄肅﹑唐臣。】

韓輝卿曾祖昌國﹐祖彰明﹐弟同﹐侄椿﹑桷。【﹝底本﹑庫本無注文﹐據崇抄補。﹞】

張萬

黃端

余侗曾祖利賓。本族﹕忱﹑恂﹑夢泰。

馬春卿

杜錫百

林百順字子蒼﹐連江人﹐祖浹﹐叔撝。

陳應求

王默

魯洵美

陳存中

陳朝英連江人﹐父少英﹑侄槐卿。【﹝底本﹑庫本作「槐卿」﹐崇抄作「槐英」。﹞】

林見獨鄭震

陳絢

林巋

賴行之

陳震

余憲

丁似

楊繼先

楊魯

李炎之【長樂人。﹝底本﹑庫本無注﹐據崇抄補。﹞】

鮑景

郭成章

潘邁

李觀

黎良能

髙評

陳安石

餘子韶

武舉正奏

鄭公侃狀元。

徐森木字訥翁﹐��汝嘉﹐長溪人。省試第二人。終本路路鈐。【﹝底本﹑庫本注中同缺二字﹐下有「汝嘉」二字﹐末作「本路路鈐」﹔崇抄同所缺二字﹐但無「汝嘉」﹐末作「本路幹辦」。﹞】

孫應龍字從之﹐長溪人。廷試第三。弟汝勉。歷知徳慶府﹐本路副總管。【﹝崇抄注文略異﹐作「父汝勉歷知徳慶路本府副總管」。﹞】

林訾

鄭嗣之椿年之子﹐恭﹑求年之侄。終知化州。【﹝底本﹑庫本作「化州」﹐崇抄作「池州」。﹞】

陳子道連江人。歷閤門舍人﹐終知封州。

章徳髙【﹝底本﹑庫本作「章徳髙」﹐崇抄作「童徳髙」。﹞】

林巖起

施國威

吳繼仲

林登惟揚之侄。

武舉特奏

林復之

程君舉

蕭翼

陳天驥

嘉定元年戊辰鄭自誠榜

鄭自誠狀元。字信之。後攺名性之。閩淸人。童子科﹐免文解。湖南漕試賦魁。仕至元樞﹐官通議大夫。引年﹐拜觀文殿學士﹐休致於家。子徳起﹐世科。

孫徳輿榜眼。字行之﹐福淸人﹐父晞甫﹐弟禮輿。【﹝底本﹑庫本作「禮輿」。孫禮輿﹐見後嘉定四年榜﹐崇抄作「禮興」。﹞】官至江西提刑。特旨一子恩澤。

黃桂探花。字云卿﹐侯官人﹐父邦彥。本族﹕公舉﹑順卿。始賜壬戌武舉出身。官至太常少卿。

許應龍甲科。字共甫﹐閩縣人。父仲容﹐叔仲宏。仕至簽樞。終端明殿學士﹑中大夫。

吳實卿字士穎﹐閩縣人。

鄭斯立字立之﹐懷安人。

朱起章字章之﹐閩縣人﹐祖鼎﹑父士挺。

徐範字彜甫﹐侯官人。官至左史。

陳登字幼度﹐長溪人。

黃燮字子公﹐閩淸人﹐桷之子﹐師參﹑師雍﹑煥之兄。今致仕於家。

任應龍字升卿﹐閩縣人﹐祖文薦。本族﹕文茂﹑匯﹑一鶚﹑一龍﹑一震。官至朝請郎。

林士夔字汝咨﹐寧徳人﹐仲虎之侄﹐祖恭之父。終通直郎。

陳朴厚字徳先﹐貫寧國府﹐寄居長樂。宋霖之孫﹐似之侄。【﹝底本作「似」﹐庫本﹑崇抄作「以」。﹞】

朱實之字允實﹐羅源人。終朝奉大夫﹑知興化軍。

黃安之上捨。字仁父﹐永福人﹐謐﹑謙之侄。

姚洽字徳夫﹐長溪人﹐瀛﹑祖賡之侄﹐秀翁之兄﹐遇之弟。

陳起字待問﹐福淸人。

鄧復字惟仁﹐閩縣人。

黃徳洪字公大﹐閩縣人。唐佐之曾孫﹐溥之孫。

陳有聲字廣宗。長邑人。

陳景仁字春卿﹐長邑人﹐祖致一﹐侄百揆﹑百昌。終朝請大夫﹑江西帥參。

任一震字東卿﹐長溪人﹐文薦之孫﹐文茂之侄孫﹐匯﹑一鶚﹑一龍﹑應龍之弟。官至朝奉大夫﹑湖南提舉。

黃與字與之﹐永福人。教官第一人。子春之侄。

曾夢傳字習之﹐侯官人﹐伉之玄孫。本族﹕晏﹑汪﹑願﹑應甫。

連得嘉字時獻﹐閩縣人﹐逢辰﹑文瑜之弟﹐虞鳳﹑楙之叔。

黃順卿字英伯﹐侯官人﹐邦彥之子﹐公舉之侄﹐桂之兄﹐官至誥院。

鄭闡珍字徳韞﹐懷安人﹐杲﹑志學之弟。

楊公衍字維昌﹐長溪人﹐幹之曾孫﹐衝之侄。

周霖字用叔﹐閩縣人。本族﹕偉﹑宜老﹑毅﹑掄﹑擢﹑震﹑鼎來。

髙子升字子云﹐古田人。現朝請郎﹑主管崇道觀。

梁子張字振叔﹐永福人﹐宗範﹑巖老之侄﹐京之弟﹐子彊之弟。

沈更字子初﹐寄居溫州。

陳公益教官﹐魁。字謙父﹐貫慶元府﹐寄居閩縣。官至兵部侍郎兼侍讀。

林獲字誠身﹐貫臨安府。甲辰武舉。官至知梅州。

鄭仲路字文載﹐閩縣人﹐祖徳之曾孫﹐肇之之子﹐嘉定戊辰鎖換。今朝請大夫﹐前知連州。【﹝底本﹑庫本作「前知連州」﹐崇抄作「終知連州」。﹞】

陳元震字伯聲﹐侯官人。本族﹕恩文﹑纂﹑椿年﹑績﹑紘﹑覺先﹑綰﹑絢﹑績﹑宋烈﹑起先。

林少從字振之﹐閩縣人﹐鍧之弟。【﹝底本﹑庫本作「鍧之弟」。林鍧﹐見前開禧元年榜。崇抄作「鈞之弟」。﹞】

陳道卿字衝之﹐懷安人。

朱伯旻字夢龍﹐侯官人。

陳震字東父﹐閩縣人。本族﹕南美﹑鼎才﹑樞才。除監察禦史﹐終朝請郎﹑大理少卿。

陳時舉字舜選﹐閩縣人。

陳子是字去非﹐閩縣人﹐聰之子。官至承議郎。

馮三傑字漢英﹐永福人﹐巽﹑好之侄。

施漸字升父﹐古田人﹐國威之兄。

張豹變字仲虎﹐永福人。本族﹕云翼﹑淵﹑廣﹑楠。官至都廂。

葉棠【﹝底本作「葉裳」﹐據庫本﹑崇抄攺。﹞】字華伯﹐閩縣人。本族﹕明之﹑柟。

陳元之字太初﹐裔「古靈」。家世﹕報﹑禾﹑大亨﹑炳。伯仲堅﹑佑。弟同伯。本族﹕克﹑瑄﹑瑢﹑垓﹑坰﹑石﹑鑄﹑夢建﹑伯圭﹑夢庚。

薛曾字沂叔﹐長溪人。召之子﹐偉﹑黼之侄。

周平子字平仲﹐長溪人。

鄭夢鈞字景石﹐永福人。知剛之孫。

宗子正奏

必興甲科。字世名﹐崇祉之子。本族﹕汝孚﹑崇萃。

師峨攺名峙﹐字聖可﹐居長溪。

繇夫字仲至﹐祖公慶﹐父彥夔﹐兄綦夫﹐弟繩夫﹐繹夫﹑縝夫﹑綖夫。

崇萃字徳聚﹐父汝孚﹐兄崇祉﹑崇洽﹐侄必興﹑必彊。

彥傜字寬甫。

縝夫字季栗﹐祖公慶﹐父彥夔﹐兄綦夫﹑繇夫﹑繩夫﹑繹夫﹐弟綖夫。

汝誠字誠甫﹐不■﹝忄賓﹞之孫﹐善佳之子。

彥仞字髙叔﹐交之孫﹐公賓之子﹐公■﹝宀上求下﹞之侄﹐彥侯﹑彥假之弟。

汝龐字伯元﹐善障之子﹐善晤之侄﹐汝云之兄。

崇廑字有卿﹐父汝探﹐兄崇廉。本族﹕善秉﹑汝仞﹑汝倍。

與衮字寬夫﹐古田人。省試取應第一人。現朝請郎﹑新知南安軍。

綖夫字季度﹐公慶之孫﹐彥夔之子﹐綦夫﹑繇夫﹑繩夫﹑繹夫﹑縝夫之弟。

文舉特奏

鄭次魏

陸明遠【楠之從侄。】

陳復【長樂人。﹝底本﹑庫本無注文﹐據崇抄補。﹞】

林公瑞【字元圭﹐羅源人。】

黃庠【永福人﹐璧之叔。】

鄭實

【字子聲﹐閩淸人。】

陳允卿【閩淸人。】

林翹如

潘隨【字時大﹐羅源人。】

潘子則【長樂人。﹝底本﹑庫本無注文﹐據崇抄補。﹞】

陳言應

林誠之【邦符之侄。】

林汝能【永福人﹐喦之侄。】

林昺【字中卿﹐長樂人。】

陸嘉禮

林宗魯

葉昌之

黃士玠父��﹐弟士淸。

陳堯卿字壽卿﹐【﹝底本﹑庫本作「字壽�」﹐缺一字﹐據崇抄補。﹞】寧徳人。

武舉正奏

黃宋英字子有﹐寧徳人。度之弟﹐�之叔。

王西應祖道之曾孫。

黃良箕字學之﹐永福人。謐之子。

陳秉碩長溪人。﹝底本作「長��」﹐缺二字﹐庫本無注﹐崇抄作「長溪人」﹐據補。﹞

賴嘉言【嘉猷之弟﹐鳴之兄。﹝底本作「嘉�之弟�之兄」﹐缺二字﹐庫本無注文。參校下「賴鳴」條補。﹞】

髙經

林萬春

武舉特奏

賴鳴【嘉猷﹑嘉言之弟。】鄭儀之【公侃之兄。】李叔瀛

博學宏詞

陳貴誼福淸人﹐宗召之子﹐貴謙之弟。官至參知政事。

嘉定四年辛未趙建大榜

張翀甲科。字蜚卿﹐長邑人。官至朝奉郎﹑左司。子鎭﹐探花。【﹝張鎭﹐見本志紹定五年徐元傑榜。﹞】

林庠甲科。字志學﹐長溪人。涇﹑楫之侄。

李照甲科。字輝仲﹐侯官人。

林元甲科。字君舉﹐永福人﹐官至國錄。

周叔茂甲科。字子實﹐長溪人﹐寄居臨安府。

黃宜字誼父﹐長邑人。官至宗博。

黃登﹝【自「黃登」以下至「葉應辰」各條注文﹐底本﹑崇抄皆殘缺﹐缺字數各有出入﹐庫本皆不注。今仍存缺不攺。﹞】����父侯官人。����倅。

黃襲����連江人。官����宰。

蔡缶�����人。

陳子�����長邑人。

張庠����人﹐�����之兄。

陳�孫�����﹐福淸人。

鄭良翰字��﹐永福人。潛之弟﹐希純���朝散郎﹑通判。

葉應辰字��﹐閩縣人。

陳晨字景東﹐閩縣人﹐誥之孫﹐定國之侄﹐用之之弟。

鄭景儀字敬之。【﹝底本﹑庫本作「字�之」﹐缺一字﹐據崇抄補。﹞】閩縣人。

林樞上捨。字景元﹐懷安人。昌泰之父﹐【﹝底本﹑庫本皆作「�樞」﹐缺姓﹐注中作「乃泰之父」。查本志第三十二卷

嘉熙二年周坦榜﹐有「林昌泰」者﹐注云「樞之子桷之侄」。因知此條姓名當是「林樞」﹐注中當是「昌泰之父」﹐並補正之。﹞】桷之兄。終朝奉郎。

林趙卿上捨。字鼎伯﹐閩縣人。

徐孝顯上捨。字徳揚﹐侯官人。

林良顯字伯嘉﹐閩縣貫﹐福淸人。省試賦魁。聰文﹑潛之侄﹐洪源﹑浚源之父﹐巖﹑再僖之弟。官至朝奉郎﹑知連州。

陳徳林字元發﹐連江人﹐寄居平江﹐終奉議郎。

孫禮輿字履之﹐福淸人﹐晞甫之子﹐徳輿之弟﹐官至建昌倅。

郭泳字子大﹐閩縣人。

李韶字元善﹐貫平江﹐叔琪﹐兄寧之。現端明殿學士��萬壽觀﹑兼侍讀。

李寧之【﹝「李寧之」至「劉該」條﹐各本同缺。﹞】字道夫﹐貫平江﹐琪之之侄﹐韶之兄﹐官至��大夫﹑知昭州。

張宗字景�﹐��人。

陳飛字��﹐��人。

陳眞卿字��﹐侯官人。

劉浩字叔�﹐��人﹐�之弟﹐官至朝�大夫﹑知邵武軍。

黃愷字長民﹐侯官人﹐�之曾孫。

劉該字通�﹐閩縣人﹐松之子﹐奕之曾孫﹐本族﹕達夫﹑知至。

許彥能字亨仲﹐長溪人。

黃之望字子萬﹐閩縣人﹐寄居連江。

陳哲夫字公輔﹐長溪人。

黃千鈞字和叟﹐長邑人。

洪卯字時伯﹐閩縣人。本族﹕元芳﹑杞﹑格﹑公巽﹑鑄。

陳伯寬字南彊﹐閩縣人。本族﹕南美﹑��。

張磻字渭老﹐羅源人。融之孫﹐牧之侄。歷禮侍﹐�集撰﹐知婺州。

劉庚字景長﹐侯官人﹐夢先之侄。

蕭崧申字維�﹐閩縣人。

馬經徳字道夫﹐長溪人。

林護【﹝「林護」至「陳直言」條﹐各本同缺。﹞】上捨。字��﹐貫��。

陳雲字景�������。

張�字左之﹐��人﹐居永福。

劉珙字��﹐侯官人﹐���之兄。官至��。

任士寧字��﹐長溪人﹐【﹝參考前嘉定元年鄭自誠榜「任一震」條有「文茂之侄孫」﹐知是「長溪人」﹐據補。﹞】文茂之侄��之弟。

陳遇明字��﹐����溫州。

陳直言字������安����。

阮賓字敬子﹐閩縣人。

朱春字景榮﹐閩縣人。

周千里字駒父﹐閩縣人﹐震之子﹐宜老之曾孫。本族﹕偉﹑毅﹑掄﹑擢﹑鼎來﹑霖。

黃夢髙字崇甫﹐永福人。

陳彥信字誠叟﹐侯官人﹐復之兄。

林履之字和伯﹐閩縣人。

黃飛字彥翔﹐閩縣人。

余易字明一﹐長溪人。

蔡公申字崧卿﹐閩縣人。官至朝奉郎﹑知惠州。

宗子正奏

必取字世穎﹐崇祉之侄﹐必興﹑必彊之弟。【﹝底本及各本皆作「必�之弟」﹐缺一字。參校前榜「宗子正奏」「崇萃」條﹐有「兄崇祉……侄必興必彊」﹐知所缺名當是「必彊」﹐據補。﹞】終奉議郎。

與邁字徳駿﹐居長溪。歷肇慶府通判。

彥遏字揚善。

時嘉字會卿﹐董夫之侄。

希布字景敷。

與璣字仲璿。

董夫字正臣。

絳夫字子周﹐彥搢之子。本族﹕彥極﹑【﹝底本及各本注中皆作「彥極」。查前慶元二年鄒應龍榜﹐「宗子正奏」「彥搢」條下有「彥拯之弟彥挺之兄」。此處或是「彥拯」之誤書﹐其下「彥折」亦疑爲「彥挺」之誤。﹞】彥折﹑表夫。

櫛夫字�密﹐寄居連江。

兪夫【字景尢。】

希■﹝王棘﹞【字宗溪。】

涘夫【字淸叔。】

崇春【字維仁﹐汝玖之侄。】

譜夫【字系叔】

希予【字巖起。】

文舉特奏

姜師恪【字叔和﹐長樂人。】

鄭公嶽【字仲庸﹐長樂人。】

林應辰【古田人。】

余遊

吳利見

徐公信

林淵明【字徳深﹐長溪人。】

陳伯謙

蕭鑑

【字淨之﹐閩淸人。】

鄭靖

南若礪

莊起宗【長溪人。】

張述

【字明之﹐閩淸人。】

林逢午【字亦之﹐長樂人。】

陳雲卿

林文

陳仲杞

張夔

張煒

陳公柄

鄭伯忠

王明之

許夢松

林■﹝日髙﹞

朱紱【字正卿﹐永福人。】

鄒廣聲

楊勛

何自正

黃文羽字彥衝﹐羅源人﹐惟則之孫﹐序之侄。

王企

田頤【字正叔﹐懷安人﹐兄質﹐弟元晉﹑元渙。】

林欽夫字叔敬﹐羅源人﹐居長溪。

林杲

黃廷

楊少發

鄭騏【字仲逸﹐長樂人。】

武舉正奏

林汝浹狀元。字伯深﹐長溪人。閤門舍人﹐歷四郡。

黃宋彊字恭叔﹐寧徳人。廷試第二人。裳之侄。

洪丹

本族﹕浩﹑毅﹑元芳﹑叔莊﹑文舉﹑卯。

張公復

陸源洵之玄孫﹐竑之曾孫﹐彥敏之侄。

方於宣省元。本族﹕時可﹑■﹝田柔﹞﹑襄﹑巖起﹑崗﹑宷﹑審。

林卿云

林問禮【字子山﹐長溪人。】

鄭容

嘉定七年甲戌袁甫榜

王伯大甲科。字幼學﹐長溪人﹐萬全之子﹐萬修之侄。前參政。今資政殿學士﹑通奉大夫。

林甄字武伯﹐長溪人﹐汝能之子﹐孟云﹑企之父。

陶季侍字景誠﹐侯官人。

陳子震字東卿﹐侯官人。

李士煒字華國﹐貫泉州﹐倫之孫。本族﹕歲﹑起渭﹑起巖。終奉議郎。

劉拱宸字正甫﹐懷安人。

黃淶字叔遠﹐羅源人。本族﹕瑄﹑序﹑夢穎﹑欽。終奉議郎。

吳文震字元立﹐侯官人。

戴傑字懷英﹐懷安人。

柯適字君正﹐永福人。別院省試第一人。垓之侄。終漳州通判。

林倚字敬輿﹐福淸人。

余觀國字賓王﹐侯官人﹐淸﹑深之孫﹐震之侄﹐經國之弟。終朝請大夫﹑知邵武軍。

林子升字升之﹐連江人。終宣教郎。

唐麟字徳夫﹐古田人。

張正子字子大﹐閩縣人﹐觷之元孫。■﹝日髙﹞﹑曄之侄。終知靖州。

陳季林字藻之﹐閩淸人﹐嶠之子﹐巘之侄。

陳汲字兼濟﹐侯官人﹐居長溪。本族﹕最﹑�﹑駿﹑經﹑奕。

鄭光增字明之﹐侯官人。終奉議郎。

顏惟直字伯溫﹐福淸人。

鄭自得字資之﹐侯官人。「四先生」穆之五世孫。畋之曾孫﹐昌之從侄﹐自誠之從弟。

李遇字用之﹐侯官人﹐葵之曾孫﹐■﹝木咨﹞﹑椆之侄孫﹐泳之侄﹐衝之子﹐公升之弟。歷監察禦史﹑祕監。

林炎字中夫﹐福淸人﹐寄居�州。本族﹕桷﹑棣﹑明之﹑煒﹑振﹑淸之。終承議郎。

朱晉字景昭﹐閩縣人。

陳絯字宗之﹐福淸人。

張元簡字敬父﹐閩縣人﹐時修之子﹐時用之侄。官至沿江制置副使。

朱宏孫字允之﹐長溪人﹐實之之弟﹐寄居羅源。終承議郎。

葉儀鳳字子儀﹐侯官人。

李澤卿字叔玉﹐閩縣人。

鄭垕字信父﹐福淸人。

黃起宗字升之﹐閩淸人﹐庸之侄。

曹伯成字子諫﹐長邑人。

王立節字景大﹐閩縣人。

陳義和字子紹﹐侯官人﹐之邵之曾孫﹐典之侄。前國子監簿。

湛吁字俊卿﹐閩縣人﹐兪之玄孫﹐循之侄。

黃欽字叔若﹐羅源人。本族﹕瑄﹑序﹑夢穎﹑淶。終奉議郎。

曾善字元甫﹐閩縣人﹐亨甫之兄。

林仁伯字敬甫﹐侯官人。本族﹕誼﹑先﹑民﹑士衡。

陳綰字士章﹐永福人。

張煥字晦卿﹐侯官人。

黃夢穎字秀實﹐羅源人﹐瑄之子。本族﹕序﹑備﹑淶﹑欽。

李衛字子文。

黃林發字藻卿﹐侯官人。本族﹕澤﹑庚孫。

馮若水字濟卿﹐懷安人。

方翀卿字飛英﹐侯官人﹐宷之子。本族﹕隆﹑子宣﹑時可﹑■﹝田柔﹞﹑襄﹑巖起﹑崗﹑夢申﹑審。終奉議郎。

趙丰亨字仲謙﹐寄居平江。�之子﹐焯之孫。

黃翼字子羽﹐長溪人。

許藻字��。

宗子正奏

時儴【字��。】

汝戀【字明甫。】

檖夫字叔茂﹐寄居連江。彥曦之子。本族﹕楹夫﹑櫛夫。

汝惓字義叔。

崇儷字徳儷。本族﹕汝孚﹑崇祉﹑崇洽﹑崇萃﹑必興﹑必取。

與奕字梁夫﹐希述之子﹐與璂之從兄。

希述字汝明﹐與奕之父﹐與璂之伯。

彥仟字衛夫﹐�之之孫﹐公賓之子。本族﹕公宷﹑彥假﹑彥仞。

汝檖字丰甫﹐不敵之孫﹐汝竣之弟。

希沇字導卿﹐希洵之弟。

崇思字敬父。本族﹕汝珫﹑汝悉﹑崇儲。

璱夫字伯玉﹐彥行之侄。

崇祉字時發。

文舉特奏

張澈狀元。字若水﹐寄居揚州﹐澤之兄。

王軒軺之兄﹐榕之弟。

曹渭

黃鍔

蔡褒字子章﹐懷安人。

張煥竑之弟。

卓應字熊寂﹐羅源人。

林夔孫古田人。

阮亨謙【古田人。】

曾華【本族﹕春﹑貢﹑禹﹑準﹑鼎。】

林晞呂髙祖琪﹐父譽﹐叔淮。

林仲麟字景衝。本族﹕仲虎﹑仲彪﹑士夔﹑祖惹。

王惟月

方夢申本族﹕時可﹑■﹝田柔﹞﹑襄﹑巖起﹑崗﹑宷。

髙遽

李大莊曾祖夔﹑祖綱。本族﹕經﹑大有。

楊勛

鄭安夫字仲修﹐長樂人。

吳騰【字會卿﹐長樂人。﹝底本﹑庫本無注文﹐據崇抄補。﹞】

陳合

鄭潛【字良翰﹐希純之兄。】

蕭萬里

武舉正奏

陳孝嚴字致叔﹐福淸人。歷閤門舍人﹐知光州﹐終知汀州。

劉益珙之弟﹐浩之兄。

王介

柯夢旂永福人﹐子衝之兄﹐國良之侄。官至知雷州。

柯子衝永福人。省試第一人。夢旂之弟﹐國良之侄。

試中教官

陳雲

嘉定十年丁丑吳潛榜

力起甲科。字振之﹐古田人。歷武博﹐終處州倅。

羅雲中字汝蒙﹐長溪人。

楊公羽字云翁﹐侯官人。

唐璘字伯玉﹐古田人﹐最之孫。歷監察禦史﹑廣東經略。

林紘字統之﹐侯官人。

尹煥字惟曉﹐長溪人。寄居紹興府。歷少卿﹐現江西運判。

黃之望字巖瞻﹐羅源人。茂才之侄。終奉議郎。

王維祺字萬卿。閩縣人。

林珪字介卿﹐福淸人。仲湛之孫。本族﹕棣﹑桷﹑振﹑淸之﹑煒﹑炎。承議郎﹐新潮州倅。

黃鑑字景明﹐長溪人。

鄭良臣字堯叟﹐閩縣人。省試賦第二人。欽之兄。歷常博。

林少嘉字子嘉﹐長溪人。

餘夢賜字公玉﹐古田人﹐宋興之子。

陳興龍字雲叟﹐永福人。

陳士撝字謙仲﹐閩縣人﹐幾之曾孫。本族﹕郊﹑槱﹑振。

連世榮字仁遠﹐侯官人﹐康時之孫﹐士登之子。

黃辰顯字遇卿﹐閩縣人。

陳光遠字景先﹐長溪人。奉議郎致仕。

吳丙字景南﹐永福人。現通判惠州。

李仲淹字行可﹐懷安人﹐曾祖撝之。本族﹕順﹑適之﹑宋臣﹑撰﹑熹。

李潤之字富徳﹐長溪人。解魁。

陳調一字兼善﹐連江人﹐父舜申﹐兄徳一。終朝奉郎﹑知新州。

潘繼伯字遠摹﹐閩縣人。本族﹕潛﹑辟﹑師孔﹑飛英﹑冠英﹑顥伯﹑景伯﹑子儀﹑子直﹑子震﹑子京﹑子寓。

王萬字光大﹐侯官人﹐旦﹑亙之侄﹐同之弟。

黃夢雷字震夫﹐寧徳人。

秦文煥字章叟﹐貫袁州﹐居懷安。

劉勺字盛叔﹐閩縣人。

林士宗字伯遠﹐閩縣人﹐士衡之弟。

李公伉字淸父﹐貫閩縣﹐居長樂﹐中之侄。

梁子彊字莊叔﹐永福人﹐子張之兄。終承議郎。

陳垓省試賦魁。字徑甫﹐永福人﹐居長樂﹐現左司諫兼侍講。

陳栗字莊叔﹐閩縣人﹐涇之子。

梁庭蘭上捨。字馨甫﹐永福人。

連嶸字淸父﹐閩縣人。

梁琮字��﹐閩縣人。大任之孫。本族﹕臨大﹑亮甫﹑之召。

方應祥字有嘉﹐侯官人。時可之玄孫﹐隆之子。本族﹕■﹝田柔﹞﹑襄﹑巖起﹑崗﹑宷﹑夢申﹑審﹑子宣﹑翀卿﹑禹錫。

陳徳遇字顯仲﹐閩縣人。

鄭應龍字春卿﹐侯官人。

鄭淸卿字子直﹐閩縣人。

李鑑字汝明﹐連江人。終廣東提舉。

林應辰字義夫﹐閩縣人。本族﹕誼﹑先民﹑士衡﹑仁伯。

吳文龍字會之﹐侯官人﹐均之侄孫﹐應龍之兄。

鄭士龍字舜兪﹐貫長溪。

黃孳字晞舜﹐髙祖稹﹐祖度﹐父瑾。本族﹕珪﹑燮﹑瑜﹑琯﹑景說﹑桷﹑洽。

池升字東叟﹐閩縣人。

包榮父字景仁﹐連江人﹐終奉議郎。

方禹錫字文瑞。本族﹕時可﹑■﹝田柔﹞﹑襄﹑巖起﹑崗﹑宷﹑夢申﹑審﹑隆﹑子宣﹑翀卿﹑應祥。

余伯泰字吉父﹐懷安人。

陳道夫字子敬﹐長溪人。

林觀過字自知﹐閩縣人﹐夙之�﹐迪從侄。終科院��。

鄧夔字景韶﹐閩縣人。

陳士介字正父﹐閩縣人。

潘觀字正父﹐閩縣人﹐人剛之侄。

陳伯鼎字元鎭﹐福淸人。

林公慶

宗子正奏

汝竬【字立父。】

與宦【字淸叟。】

彥傳字伯是。本族﹕彥代﹑彥侗﹑彥侯﹑彥翿﹑彥譟﹑彥傜﹑彥備。

彥嶓【字源叔。】

諭夫【字義叔﹐彥代之子﹐譜同彥傳。】

與琳字仲瑯﹐與玖之弟﹐與璣﹑與環之兄。

與玖字仲瑛﹐與璣﹑與環﹑與琳之兄。

汝腴字味道﹐不敵之孫﹐汝騰﹑汝檖之弟。本族﹕汝竣﹑汝竬﹑崇棠。歷編修﹐現知南劍州。

汝佩字振叔﹐不�之孫。

以夫字用父﹐寄居長邑﹐父彥括。現吏部尙書兼侍讀。

時銿【字君韶﹐居長溪。】

彥倪【字和甫﹐交之玄孫﹐公賓之子。】

與侍字正叟。本族﹕師章﹑帝錫﹑與宦。

汝登字文舉﹐古田人﹐善蓬之子﹐終贛州石城宰。

與枳【字淮卿。】

與環【字仲循。】

師弁【字冠卿。】

與宰【字宗臣。】

崇棠【字公召。】

時鑄【字士鼎。】

汝晃字明叟。

文舉特奏

陳玨【狀元。字君實。】

柯煥宗【曾祖梁﹐父�卿﹐兄謙宗。】

張夔【字子韶﹐長邑人。】

陳絲【字子大﹐長溪人﹐子端年。】

萬摶

陳子瑜【叔伯山﹐兄夢偉。】余遊

劉從龍

鄭藉

陳公升

林正諤

謝自信【字堅甫﹐長邑人。】

陳應時

劉孝友

林士瞻【字仲飛﹐曾祖抃﹐祖穎﹐叔撝。】

蘇盛甫

曾復【本族﹕春﹑貢禹﹑準﹑華﹑鼎。】

葉伯秀【連江人。】

張參

【永福人。武舉。北海之兄。】

陳士蒙父次公。本族﹕偉然﹑倬然﹑叔嘉﹑子堅﹑武公。

馮典字盛甫﹐長邑人。

武舉正奏

黃子儀永福人。

朱夢得

陳聿甫【字齊吉﹐連江人。】

陳端

《三山誌》卷第三十一終

●卷第三十二人物類七

科名

本朝

○科名

﹟本朝

嘉定十三年至淳祐七年。

嘉定十三年庚辰劉渭榜

任友龍探花。字震卿﹐貫建昌﹐居閩縣﹐文薦之孫。本族﹕文茂﹑匯﹑一鶚﹑一龍﹑應龍﹑一震﹑士寧。歷太學博士﹐終婺州倅。

陳煃甲科。字孟明﹐長溪人﹐居嘉興﹐瓘之裔。歷宗丞﹐現知邵武軍。兄燁。

姚鏞字夢應﹐長溪人。

陳子誠字若虛﹐長邑人。本族﹕樞﹑圭﹑子愚。

鄭頤孫字正卿﹐閩縣人。

黃若鳳字衝父﹐永福人﹐祖毅﹐侄灝。

林子陽字徳剛﹐閩縣人。

黃起渭字濱叔﹐永福人。終富陽宰。

何守約字宗臣﹐永福人。

林應運字泰卿﹐閩縣人。

林公演字寅之﹐閩縣人。

黃士革﹝底本﹑庫本作「士革」﹐崇抄作「士華」。﹞字從伯﹐貫閩縣﹐居長溪。

黃師參字子魯﹐閩淸人﹐父景說﹐弟師雍。終國子正﹐南劍州倅。【﹝底本﹑庫本作「州倅」﹐崇抄作「州添倅」。﹞】

周角字子吹﹐長邑人。【﹝底本﹑庫本作「字子�」﹐缺一字﹐據崇抄補。﹞】

徐夢得字宗說﹐閩淸人。

陳如晦字景明﹐閩縣人。本族﹕誘﹑甲﹑餘慶﹑夢偉﹑億﹑元衡。

王振父字宗起﹐侯官人。

陳寅亮字恭甫﹐懷安人。

林叔震字廷發﹐閩縣人﹐寄居泉州。

周說字夢得﹐閩縣人。曾祖毅﹐父鼎來。本族﹕偉﹑宜老﹑掄﹑擢﹑震﹑霖﹑千里。

林公慶字子仁﹐閩縣人。

楊時升字季美﹐閩縣人。

李公縉字舜臣﹐貫平江﹐居懷安﹐叔起巖﹑起渭﹑士煒。

梁綱中字應叔﹐寧徳人。

盧壯父詞科。字武子﹐侯官人。現太府少卿﹑兼直學士院。兄同父。

池洙字元魯﹐閩淸人。

陳子直字剛中﹐閩縣人。

曾齡字公壽﹐侯官人。叔韶﹑縝﹐弟噩。

陸聞雷字震遠﹐【﹝底本作「震�」﹐崇抄作「震之」﹐據庫本攺。﹞】長溪人。父伯正。本族﹕藻﹑雋卿。

彭爚字明之﹐侯官人﹐公永之孫。歷架閣﹐終奉議郎﹑南外宗院。

王振字巖起﹐懷安人。

王庭字簡夫﹐閩縣人。

黃亮字功甫﹐閩縣人。

連少嘉字亨父﹐閩縣人。南夫六代孫。

林瞻龍字士攀﹐長溪人。

林應龍字驤伯﹐長溪人。叔渙。【﹝崇抄「林應龍」條置於「王泰定」條之後。﹞】

王泰定字光甫﹐懷安人﹐子必張﹐弟震定﹑履定。

徐敏功字徳新﹐閩縣人﹐寄居慶元府。

陳澄子字景深﹐懷安人。

姚徳輝字夢得﹐長溪人。

徐漢章字淸之﹐長邑人﹐叔長卿﹐弟鏌。

葉一新字惟一﹐侯官人。曾祖能﹑報﹐從侄柟﹑棠。

黃履字子卿﹐閩縣人﹐居長溪。

曾韶顯字子紹﹐侯官人﹐伉之孫。本族﹕夢傳﹑應甫﹑噩﹑齡。

柯亨宗字衣開﹐【﹝崇抄作「本開」。﹞】貫紹興﹐居侯官。曾祖梁﹐父端卿﹐弟謙宗﹑煥宗。

陳光大字髙叔﹐閩縣人﹐叔畦。

魏復亨字景陽﹐閩縣人。

林階字舜咨﹐長邑人。

梁夢庚字季明﹐【﹝崇抄作「李明」。﹞】閩縣人。

潘可叔字君獻﹐閩縣人。髙祖衢﹐曾祖門。【﹝底本﹑庫本皆作「曾祖門」﹐崇抄作「曾祖閭」。按本志卷二十六有大中祥符元年進士潘衢﹐崇寧五年進士潘有注「衢之孫」﹐此處「門」疑爲「闢」之誤。﹞】本族﹕飛英﹑冠英﹑循﹑顥伯﹑景伯﹑繼伯﹑潛﹑子儀﹑子眞﹑子震﹑子京﹑子寓。官至宣教郎﹑淮西運幹。

陳景明字仲晦﹐福淸人。

吳易簡字敬甫﹐侯官人﹐居永福﹐父元衡﹐叔元美。

林敏字正父﹐古田人。省試賦第二。

郭宗儀字致夫﹐長溪人﹐寄居婺州。

姚遇字欽叔﹐長溪人﹐兄洽﹐叔瀛。終泰寧宰。

張■字唐老﹐長溪人﹐寄居羅源﹐祖翮﹐父牧﹐兄庠﹑磻。

宗子正奏﹝「宗子正奏」下名次排列﹐崇抄與此順序有異。﹞

崇瑒字伯玉。本族﹕善玨﹑汝忠﹑汝櫟﹑【﹝底本﹑庫本作「汝�」﹐缺一字﹐據崇抄補。﹞】崇璟﹑崇玠。

紃夫字季履﹐父彥夔﹐兄紡夫﹑縝夫﹑綖夫﹐弟絢夫。【﹝底本作「■﹝糸司﹞夫」﹐庫本作「綯夫」﹐據崇抄攺「絢夫」。其下有「絢夫」條﹐可證。﹞】

崇仿字叔似﹐寄居連江。本族﹕汝固﹑汝臣﹑崇卓﹑崇阜。現朝奉郎﹑通判安吉州。

崇能字君舉。

絢夫字季直﹐兄紡夫﹑縝夫﹑綖夫﹑紃夫﹐父彥夔。

崇侯字萬里。前淮東提舉。

崇栗字景周﹐寄居連江﹐父汝固﹐兄崇櫜。現糧科院。

希平字次仲。本族﹕師同﹑希魏﹑希梁﹑與枳。子與灦。

崇葸字恭叔。

與灦【﹝底本﹑庫本作「與灦」﹐可與上「希平」條注互證﹔崇抄作「與灝」。﹞】字淸臣﹐父希平。本族﹕師同﹑希魏﹑希梁﹑與枳。

汝淸【字仲夷。】

汝仇【字公之。】

崇性字仁夫﹐兄崇恪﹐弟崇莘﹑崇保。

崇璮字君玉﹐居長溪﹐父汝似。

文舉特奏

潘惟

陳行申

盧垕【永福人﹐父鎭﹑叔鑄。】

葉應辰

黃閌【字叔髙﹐永福人。】

陳曾之興龍之叔。

陳士驥字良孺。童子舉。子有之。

黃古心字魯子﹐弟古學﹐曾祖大名。

鄭瑩中字淸叔﹐閩淸人。

陳衡材

林國英字俊甫﹐長邑人﹐弟時英。

陳應求

張暄

林介卿【字勉求﹐寧徳人。】

鄭光定

陳士龍字士珍﹐羅源人。

葉林【字景森﹐閩縣人。】

黃祁【字季有﹐侄夢髙。】

黃林聳字文叔﹐長邑人。

龔郯字曇伯﹐梅卿從侄。

林逢午長邑人。

程少杜【字景明﹐祖嘉徳。】

張早【字及父﹐長邑人。】

鄒昞字叔明﹐長邑人。

武舉正奏

曹翥第二人。字元叔。

盧徳宣上捨。字孝本﹐永福人。

莫應辰

鄭天翼【字輔叔﹐浚之子。授修職郎﹐官將使﹐閩縣人。﹝底本﹑庫本皆無注文﹐據崇抄補。﹞】

陳湜字以淸﹐長溪人﹐斌子之心。【﹝底本作「斌子之心」﹐「心」字疑「孫」之誤﹐崇抄無注文。﹞】

黃元吉【﹝底本﹑庫本無「黃元吉」﹐據崇抄補。﹞】

嘉定十六年癸未蔣重珍榜【﹝此榜進士姓名排列﹐崇抄順序多異﹐似抄寫亂行所致。﹞】

陳夢庚甲科。字景長﹐襄之八代從孫。家世﹕報﹑禾﹑炳。本族﹕祐﹑克﹑瑄﹑瑢﹑垓﹑坰﹑石﹑同伯﹑元之﹑鑄﹑夢建﹑伯圭。

彭夢牛後攺名耕道﹐父寅。家世﹕元達﹑文嗣。本族﹕崧﹑演﹑渙﹑爚﹑公永﹑公立。【﹝底本﹑庫本作「�永」﹐缺一字﹐據崇抄補﹐崇抄無「渙」。﹞】

謝觀國字賓之﹐閩縣人。本族﹕藻﹑謙之﹑正卿。奉議郎﹑前知廣州新會縣。

姚弼【﹝底本﹑庫本﹑崇抄作「■﹝弓弓攵﹞」﹐卽「弼」﹐據攺。﹞】字夢良﹐長溪人﹐徳輝之兄。

林桷字景長﹐懷安人。本族﹕穎秀﹑叔秀﹑楫﹑坰﹑樞。終通直郎﹑建寧教官。

黃萬字成大﹐羅源人。

張如愚字亦發﹐閩縣人。終潮陽宰。子宗傳。

林炎法科。字起晦﹐福淸人﹐申之孫。前大理丞。

陳端年字君亮﹐長溪人﹐父絲。

陳元鳳字儀叔﹐侯官人。

陳逢寅字必發﹐長邑人。

林琥字君玉﹐福淸人。

郭嶽【﹝底本﹑庫本作「■」﹐卽「嶽」﹐據攺。﹞】字伯喬﹐長邑人。

陳良驥字千里﹐長溪人。

王公廙字子敬﹐古田人。

杜輔良字弼老﹐閩縣人﹐寄居羅源。

鄭淸子字景夷﹐閩縣人。

曾必大字萬子﹐侯官人。

曾公益字誠叔﹐閩縣人。

戴翼字汝諧﹐閩縣人﹐居懷安。邕州太守。

梁柱字君佐﹐侯官人。

馮惟說字起巖﹐閩縣人。

李任字之遠﹐貫平江﹐遜之曾孫﹐叔琪﹐兄寧之﹑韶﹑鑑。終朝請郎。雲臺觀尙書玨之子。【﹝底本﹑庫本作「�琪」﹑「雲臺�尙書玨之子」﹐缺二字﹐據崇抄補。﹞】

黃修字誠之﹐貫侯官﹐父革。本族﹕順卿﹑桂。

楊夢龍字成之﹐長溪人。

陳應龍字景云﹐侯官人。歷太博﹐【﹝崇抄作「太傅」。﹞】現廣徳軍添倅。

劉天乙字伯應﹐懷安人。

林明之字濟甫﹐福淸人﹐祖仲堪﹐桷﹑棣之侄﹐振﹑淸之﹑煒﹑炎之弟。

任一鳴字登卿﹐閩縣人﹐一龍﹑應龍﹑一震之兄﹐匯﹑惟明﹑一鶚﹑友龍之弟。

遊繼榮字華甫﹐侯官人。省試賦第二人。

蘇士洪字伯大﹐【﹝底本﹑庫本作「字��」﹐缺二字﹐據崇抄補。﹞】古田人。

林善鳴字翼孟﹐【﹝底本﹑庫本作「字�孟」﹐缺一字﹐據崇抄補。﹞】懷安人。

上官公舉字良弼。【﹝底本﹑庫本作「字良�」﹐缺一字﹐據崇抄補。﹞】

林宋傳上捨。字力叟﹐永福人﹐昱之叔。【﹝底本﹑庫本作「�之叔」﹐缺一字﹐據崇抄補。﹞】終廣東提刑。

陳瑄字宏父﹐閩縣人。家世﹕報﹑禾﹐父大亨﹐叔炳﹐弟瑢﹑垓﹑坰﹐侄鑄。本族﹕佑﹑克﹑同伯﹑元之﹑夢建﹑伯圭﹑夢庚。密學襄之六世從孫。

葉及新字汝照﹐【﹝底本﹑庫本作「字洪�」﹐缺一字﹐據崇抄補。﹞】侯官人。

陳棐字伯起﹐福淸人。

吳行可字見父﹐長溪人﹐寓江陰軍﹐昉之曾孫﹐竽之子﹐當可之兄。終會稽宰。

薛士淵【﹝底本﹑庫本作「薛士囦」﹐「囦」卽「淵」之古體﹐徑攺。﹞】字養浩﹐長溪人。

葛崇節字陶翁﹐閩淸人﹐從龍之侄﹐鑄之叔。歷大理寺正﹐廣東運判﹐現朝請郎。

陳著字居誨﹐侯官人﹐士表之侄。

陳大章字章之﹐長溪人﹐億之子。

任惟明字章卿﹐閩縣人﹐匯﹑一鶚﹑一鳴﹑友龍﹑一龍﹑應龍﹑一震之兄。

髙遷字景善﹐長溪人﹐齡之弟。

陳士修字敬卿﹐閩縣人﹐誠之之孫﹐峴之侄﹐士表之弟﹐信之叔。

鄭徳起字功父﹐閩淸人﹐父元樞性之﹐歷太社令﹐前知興化軍。

黃炳字��﹐貫泰州。

鄭公孫字仲�﹐閩縣人。

卓傑字��。

陳子頤���閩縣人。子直之弟﹐堅之����﹐前知吉州永丰縣。【﹝底本﹑庫本姓名作「陳子�」﹐缺一字﹐據崇抄補。注末﹐底本﹑庫本作「永丰人」﹐據崇抄攺。﹞】

廖�

宗子正奏

汝僁字不始。本族﹕善武﹑善琮﹑汝朴﹑汝戀﹑汝惓﹑��﹑崇璦﹑崇璱【﹝底本「汝僁」下作「�����本族」﹐缺五字﹐崇抄只有「字不始」三字﹔底本「汝朴」之下缺七字﹐至「崇�崇璱」﹐崇抄「汝朴」下只「汝戀汝惓」四字﹐末作「崇瑗汝璱」。皆據崇抄補。﹞】

崇沆字應初。本族﹕崇廣﹑必英。【﹝底本只存第一字「崇」字﹐以下連注文盡缺﹐庫本刪去此條﹐據崇抄補。﹞】

噩夫

彥偶字因菽﹐祖交之﹐父公賓﹐兄彥假﹑彥倪﹑彥仞﹑彥仟﹐弟彥傈﹐叔璱夫。【﹝「彥偶」下注文﹐底本作「���祖交之」﹐庫本不示缺﹐以下底本﹑庫本「彥假」下爲「彥�」﹐復缺一字﹐皆據崇抄補。﹞】

希丰字寶卿。【﹝底本﹑庫本無注文﹐據崇抄補。﹞】

汝僙字武叔﹐汝僁親弟。【﹝底本作「字�叔」﹐缺一字﹐據崇抄補。﹞】

彥傈字烈叔﹐祖交之﹐父公賓。本族﹕彥假﹑彥倪﹑彥仞﹑彥仟﹑彥偶﹑璱夫。

崇赳字公輔。

必英字子俊﹐父崇玠﹐叔崇瑒﹑崇沆﹐兄必廣。

必漸字子進﹐父崇宇﹐兄必偲﹐弟必臨。

贍夫字徳洽﹐居永福﹐■﹝壽欠﹞夫之兄。【﹝底本作「字�洽」﹐缺一字﹐據崇抄補。以下底本作「敵夫之兄」﹐據崇抄攺。﹞】

崇璦字伯玉﹐弟崇璱。本族﹕不紹﹑善踐﹑善漴﹑汝朴﹑汝億﹑汝僙﹑汝戀﹑汝惓﹑汝佩。【﹝注末底本作「汝�」﹐缺一字﹐據崇抄補。﹞】

湧夫字滕叔﹐浚夫之兄。【﹝底本作「字�叔�夫之兄」﹐缺二字﹐據崇抄補﹐庫本無注。﹞】

希綬字節夫﹐居長溪。

崇璱字重之﹐崇璦之親弟。【﹝底本﹑庫本作「字��」﹐缺二字﹐據崇抄補。﹞】

必偲字友卿﹐��﹑崇性﹑崇莘之侄﹐必漸之兄﹐崇宇之子。【﹝底本作「字����崇性崇莘之�������之子」﹐缺十一字﹐據崇抄補九字﹐庫本無此注。﹞】

■﹝壽欠﹞夫字子之﹐瞻夫之弟。【﹝底本作「字子�」﹐缺一字﹐據崇抄補。﹞】

文舉特奏

周寧甫

陳孝儼

黃信【字子厚﹐連江人。】

陳則厚【字能載﹐長溪人。】

林伯大【字貫夫﹐長溪人。】

林昉

鄭澥【字坦夫﹐長邑人。】

葉端亮

宋復

方寅本族﹕時可﹑■﹝田柔﹞﹑巖起﹑崗﹑宷﹑夢申﹑禹錫﹑機﹑翀卿。

鄭衎

黃鞏

林疇

陳梓【字國材﹐羅源人。】

陳溥字淵甫﹐長邑人﹐子植之父﹐多福﹑武子之叔。

張子華

鄭江

陳槪

陳夢良字君遂﹐長邑人。

李端行字正叔﹐長溪人。

潘逵

劉叔侃字子如﹐懷安人。

楊夢春

楊夢傳

麥國用

黃夢起【字士龍﹐懷安人。】

陳井

程若中【古田人。本州解魁。】

武舉正奏

鄭自奪浚之第二子。官將使﹐閩縣人。【﹝底本﹑庫本作「鄭自奪」﹐無注文﹐崇抄作「鄭日奮」﹐注文據崇抄補。﹞】

林以禮

劉垕

徐國英

林霆

繆元龍

何士龍

林一新

王奉

程夢湜

吳逢醜【永福人﹐官至知縣。】

林嵩

黃超叔字穎叟﹐寧徳人﹐�之侄﹐起叔之兄﹐終修武郎﹑知辰州。﹝崇抄注文只作「字穎叟寧遠人」六字。﹞

林元學

曾子浩韶﹑顯﹑應甫之弟。

武舉特奏

方機

壬午寶

陳森

黃復

邱必先

髙夢月字惟明﹐連江人。教授泰州﹐終知處州﹐太常少卿﹐吏部郎中﹐軍器��。

王羣

鄭起濱

楊文煥【長溪人﹐終道州教授。】

陳夢龍���﹐羅源人﹐��之孫﹐與�����現建康府通判﹐終知興化軍。【﹝庫本無注文﹐崇抄徑以「現建康府」以下文接上之「羅源人」。﹞】

寶慶二年丙戌王會龍榜

上官翼卿

林子文甲科。字元章﹐長溪人。類試第二人。

湛若甲科。字自然﹐閩縣人。歷校書郎。

潘津字公登﹐長邑人。衢﹑循﹑整﹑鯁﹑潛之孫。必勝之侄。

黃夢應字汝大﹐閩淸人﹐端之子。承議郎﹑現邕州通判﹐終知澧州。【﹝底本﹑庫本及崇抄皆作「禮州」或「醴州」。當時﹐只湖南澧州爲南宋所轄﹐正之。﹞】

林宗邁字衝遠﹐福淸人。

陸祺老字翼翁﹐貫臨安﹐原侯官人。

林孟冶字叔良﹐長溪人﹐寄居溫州﹐湜之孫。

田元煥字和卿﹐懷安人﹐兄質﹑頤﹑元晉。

徐天騏字退之﹐福淸人﹐長卿之侄﹐鏌﹑漢章之弟。

孫懋徳字叔文﹐連江人。

沈膺字多福﹐閩縣人﹐觀之侄孫﹐康之弟。

鄭槪字應鼎﹐侯官人。籍之子﹐光增之弟。

黃君賞連江人。

陳應龍字震之﹐懷安人。

陳翥字翔叔﹐長溪人。

林夢龍字仲攀﹐長邑人。

髙哲【﹝底本﹑庫本作「嚞」﹐卽古文「哲」﹐徑攺。﹞】字潛文﹐長溪人﹐今居溫之平陽。

鄭浚字必大﹐閩淸人。

李角字定國﹐懷安人﹐居長邑。鼎之侄。

林勱字勉夫﹐侯官人﹐居長邑。教授廣州﹐乞致仕﹐除知縣﹐不就。

林洪源字汝濟﹐福淸人。別院賦魁。萬之侄﹐良顯之子﹐浚源之兄。

陳斗應字上建﹐侯官人﹐琎之曾孫。終朝奉大夫。

黃復字乾叟﹐貫南劍﹐居永福。歷知興化軍﹐又居侯官。歿於王事﹐封忠壯侯。

林■﹝山晉﹞字季山﹐長邑人﹐居侯官。【﹝崇抄作「居連江」。﹞】

陳紱字若晦﹐【﹝崇抄作「字君晦」。﹞】貫汀州﹐居長邑﹐祖樞﹑叔景年﹐兄子愚﹐弟子眞。終惠安宰。

陳一震字文夫﹐閩縣人﹐公益之侄。

盧同父字��﹐侯官人。爲太學博士﹐通判泉州﹐終知汀州。弟壯父。

鄭宅���正﹐永福人。知常徳府節推﹐終淮西運管。

葛炎長溪人。【﹝底本注文只存「溪」字﹐庫本不注﹐據崇抄補。﹞】

阮國寶���﹐閩縣人﹐寄���﹐文叔之叔。【﹝底本殘存如是﹐庫本無注﹐崇抄同缺。以下鄭申條各本同缺。﹞】

馮端榮

鄭申字��﹐閩縣人。��福����

王震定字東父﹐侯官人﹐泰定之弟。通判漳州。

陳駿之字景聲﹐閩縣人﹐誥之曾孫﹐定�之孫﹐用之﹑震之從弟。

鄭師申字景崧﹐福淸人﹐居連江﹐昭先之弟。

鄭夢登字少用﹐長溪人﹐居羅源﹐應龍之弟。

余衝字云翼﹐羅源人﹐又迪之子﹐及之侄。

陳又新字徳益﹐長邑人﹐實之父。

黃師雍字子敬﹐閩淸人﹐景說之子﹐師參之弟。現起居舍人兼侍講。

黃起碩字膚叔﹐﹝崇抄作「字膺叔」。﹞閩縣人﹐居永福。

林翀子字應之﹐閩縣人﹐居永福。

陳鑄字鼎臣﹐閩縣人﹐寄居嘉興﹐報之玄孫﹐禾之曾孫﹐炳之孫﹐瑄﹑瑢﹑垓﹑坰之侄。本族﹕佑﹑克﹑石﹑同伯﹑元之﹑夢建﹑伯圭﹑夢庚﹑夢龍﹑存夫。密學襄之七世從孫。�鄕帥�之子。【﹝各本「�鄕帥�之子」皆缺字。按卷三十一首朱貔孫《序》所述﹐當指鄕帥陳塏。本條「陳鑄」當卽「塏」之子﹔云「寄居嘉興」者﹐與《宋史﹟陳塏傳》所云「嘉興人」相符。﹞】現朝請郎﹑主管玉局觀。

林桂字��﹐懷安人。

陳士晉字進之﹐懷安人。【﹝底本作「字進���人」﹐缺三字﹐據崇抄補。﹞】兄士泰﹑士復﹑士蒙﹐��然。本族﹕宗古﹑倬然﹑嘉宗﹑鼐﹑子堅﹑次公﹑武公。

梁應庚字本仁﹐閩縣人﹐夢庚之兄。

王維字魯山﹐長溪人﹐參政伯大之侄﹐萬修之侄孫﹐萬全之孫。除國錄﹐現西外宗教。

陳樵子字楚老﹐貫興化軍﹐侯官人。

洪升字平叔﹐懷安人﹐應宣之叔。

池師曾字通伯﹐閩淸人。

商景春字熙叔﹐貫衡州。

朱日炎字汝明﹐閩淸人。

林充國字伯充﹐福淸人。

鄭唐舉字堯臣﹐閩縣人﹐公望之父。

鄭公望字孔璋﹐閩縣人﹐唐舉之子。

宗子正奏

必臨字子陽﹐必漸之弟﹐崇宇之子。

與珗字仲玉﹐希平之侄﹐與灦之兄。

與疆字安卿﹐希誧﹑希侮﹑希祕﹑希■﹝靑彡﹞之侄。

崇淏字淸卿﹐本族﹕善琪﹑善然﹑汝固﹑汝珇﹑汝�﹑汝鋒﹑崇阜﹑崇卓﹑崇仿﹑崇栗。

希藎字忠卿﹐希裕之弟﹐與宗﹑與侔之叔。

彥崝字宗嶸﹐彥嶓﹑彥嶒之弟。

希儆

必逾字登甫﹐父崇瑒﹐叔崇玠﹑崇沆﹐兄必廣﹑必英﹐弟必莘。

汝柳字聖和。

崇■﹝礻冀﹞【﹝崇抄作「崇祺」。﹞】字國永。

時斌字維翰﹐耆夫﹑忍夫之侄。

彥嶒字宗嶽。

桷夫字仲碩﹐寄居連江﹐彥曄之子﹐楹夫﹑檖夫﹑梃夫之堂兄。

崇沐字君仁。

必莘字子君。

崇鑅字君選。

時■﹝禾升﹞字體仁﹐寄居長邑﹐丰夫之侄﹐時鑄之兄。

希珆字宗瑞﹐希■﹝王棘﹞之弟。【﹝底本作「希�之弟」﹐缺一字﹐據崇抄補。﹞】

必諭字伯達﹐崇峙之子﹐必請之兄﹐必泳之弟。

崇玭字徳玉﹐汝淸﹑汝竣﹑汝松﹑汝騰﹑汝檖﹑汝竬﹑汝腴之侄﹐崇棠之弟。

慨夫字達道﹐悌夫之弟。

崇賞字達慶。【﹝崇抄作「遠慶」。﹞】本族﹕汝■﹝王兌﹞﹑汝悉﹑汝嗣﹑崇思﹑崇能﹑崇儲﹑崇侯。

時■﹝艸與﹞字子厚﹐曾祖公輔。本族﹕公至﹑公壽﹑彥信﹑彥逾﹑瑉夫﹑時來﹑時藝﹑時藩。

璀夫【﹝崇抄作「瓘夫」。﹞】字�叔﹐彥侗之子﹐彥傳﹑彥侯﹑彥儔﹑彥傜之侄﹐諭夫﹑■﹝口普﹞夫之兄。

希叔字國叟。

希誧字�大。父師騵﹐叔師驪﹑師騤﹑師塞﹑��俙希侮﹑弟希絪﹐侄與彊。

汝墇字通叟。

希禕字成美﹐寧徳人﹐希龔之弟。

希蕙字國瑞。

汝鏘字和卿。

必豫字謙之﹐崇臯之子﹐崇節﹑崇願之侄。

滭夫字源叔。

崇博字徳溥。本族﹕汝孚﹑崇佑﹑崇洽﹑崇莘﹑崇儆﹑崇仰﹑崇儷﹑必興﹑必取。

汝珇字溫叔﹐父善竦。本族﹕善琪﹑善然﹑汝固﹑汝臣﹑汝■﹝氵雩﹞﹑汝鋒﹑崇阜﹑崇卓﹑崇�﹑崇栗﹑崇淏。

崇■﹝亻致﹞字至伯﹐寄居連江﹐崇仿之兄。現朝奉郎﹑前通判南劍州。

敢夫字進叔。

崇儆字徳有。本族﹕汝孚﹑崇祉﹑崇洽﹑崇博﹑崇莘﹑崇仰﹑崇儷﹑必興﹑必取。

時邇字舜言。

與審字仲學。

汝攣字有孚。

尊夫字謙叔﹐曾祖交之﹐祖公賓。本族﹕彥侯﹑彥倪﹑彥仞﹑彥偶﹑彥傈﹑璱夫﹑瑻夫。

時倯字同卿﹐兪夫﹑�夫之侄。

瑻夫字��﹐曾祖交之﹐祖公賓﹐父彥侯。譜同尊夫。前知南劍州。

崇夷字淸卿。汝堅之子﹐崇夙之兄。

崇熹字元福。

汝漪字淸叟。

楹夫字仲居﹐寄居連江。彥曦之子﹐桷夫之弟。

時藝字子林﹐公輔之曾孫。譜同時■﹝艸與﹞。

崇監字澤民﹐汝玖之侄﹐崇眷之弟。

汝恬字靖叔。

崇廙字恭甫。

崇照字國煇。

汝欒字宗翰。

時藩公輔之曾孫。譜同時■﹝艸與﹞。

希裕字綽然﹐希藎之兄﹐與宦﹑與審之父。與儔﹑與侔之叔。

汝儒字子眞。

汝仲字子文﹐汝俴之兄。

善暆字景行﹐汝淸﹑汝竣﹑汝倯﹑汝騰﹑汝檖﹑汝腴��﹐崇棠﹑崇玭之叔祖。

崇阜字��。【﹝庫本脫此條。﹞】

忍夫字有����弟﹐時����。

崇保閩淸人。

希簨字國器。

崇夙字徳興﹐汝堅之侄﹐崇夷之弟。

汝俴字朝宗﹐汝仲之弟。

崇儲字君用﹐汝珫﹑汝悉﹑汝嗣之侄。崇賞﹑崇思﹑崇能之弟﹐崇侯之兄。

與璋字圭叔。

彥侯字簡叔﹐曾祖叔近﹐祖交之﹐父公賓﹐彥假﹑彥倪﹑彥仞﹑彥仟﹑彥偶﹑彥傈之兄﹐璱夫﹑瑻夫之父﹐尊夫之伯。終湖南憲。

時乃字日新。

峹字景會﹐兪夫之弟﹐時倯之叔。

希龔字良能﹐寧徳人﹐希禕之兄。

作夫字子魚。【﹝底本﹑崇抄作「子�」﹐缺一字﹐據庫本補。﹞】

丰夫字有年﹐寄居長邑。彥騰之侄﹐時林﹑時鑄之叔。

必遂字次龔。

彥■﹝氵通﹞字達夫。

與侔字徳叟﹐叔希裕﹑希藎﹐兄與宦﹑與侍﹐弟與審。

汝偪字實之﹑汝仇之兄。

耆夫字伯受﹐時斌之伯﹐忍夫之兄。

■﹝宀上多下﹞夫字唐卿。

悌夫字之道﹐慨夫之兄。

希侮字景恭﹐弟希誧﹑希絪﹑希祕﹑希■﹝靑彡﹞﹐侄與彊。

彥籥字章卿。

希諶字信卿﹐居寧徳。

彥仡字伯勇。

挻夫字季長﹐寄居連江。

崇仰字徳瞻﹐叔汝孚﹐兄崇祉﹑崇洽﹑崇祐﹑崇莘﹑崇儆﹐弟崇儷﹐侄必興﹑必取。

時來字子儀﹐公輔之曾孫。譜同時■﹝艸與﹞。

沂夫字春卿。

汝騰字茂實﹐不敵之孫﹐善暆之侄﹐汝淸﹑汝竣﹑汝倯之弟﹐汝檖﹑汝竬﹑汝腴之兄﹐崇棠﹑崇玭之叔。現吏部侍郎兼中書舍人。

彥根

汝倯字倯夫﹐不敵之侄孫。譜同汝騰。

敟夫字子謨。

文舉特奏

林石狀元。字��﹐居福淸﹐���洪源。

吳中魯

楊置申

黃元泰

鄭應龍字翔甫﹐羅源人﹐弟夢登。

陳一龍

薛熙載字景能﹐寧徳人﹐弟將之。

黃升

黃不欺字英甫﹐羅源人﹐子起渭。

林衢亨

黃瞳

父嶽﹐叔師尹﹐侄攀龍。

楊云慶本族﹕嘉績﹑敏中﹑景良﹑景商﹑士倬﹑公俊。

陳士泰祖偉然。本族﹕倬然﹑叔嘉﹑次公﹑士復。

張翊【穆之曾孫。】

鄭士宗

鄭經【】侯官人。

楊庠

郭沆

林灝

武舉正奏

方樞第二人。父審。本族﹕崗﹑寅﹑夢申﹑宷﹑禹錫﹑翀卿﹑桷﹑機﹑時可﹑■﹝田柔﹞﹑襄﹑巖起。

洪應宣字仲蕃﹐昇之侄。

方桷

髙處仁字智夫﹐寧徳人﹐頤之侄。

姚望之字肖呂﹐寧徳人。

孫巨源字淸之﹐長溪人。

陸深淇老之侄﹐源之兄。

陳起淵字沂父﹐長溪人。

楊士倬上捨。嘉績﹑敏中之侄﹐應景﹑良景﹑商之弟﹐公俊之兄﹐云慶之叔。

陳公烈字炳叔﹐寧徳人。

姚允武字直翁﹐長溪人。

陳天瑞字汝嘉﹐寧徳人。

許襲龍

陳武伯

釋褐

劉卿月【字升叟。】

鄭斗祥【字一卿。】

林應龍

陳顯伯字汝仁﹐羅源人﹐千能之子。現宗學博士。

陳邰字開叔﹐永福人﹐表臣﹑端臣之侄﹐云之子﹐士登之兄﹐森之從弟。

紹定二年己丑黃朴榜

黃朴狀元。字成父﹐侯官人。歷館閣﹑吏部郎﹐終朝請郎﹑廣東漕。

鄭宷甲科。字伯亮﹐長溪人。以僉樞致政。現提舉洞霄宮。

林公志甲科。字伯城﹐貫隆興﹐居福淸。公俊﹑公慶之弟。歷國博﹐終泉州通判。

林開先甲科。字大有﹐長邑人﹐安上之玄孫。

余正甲科。字徳載﹐侯官人。

黃濤甲科。字源長﹐永福人。歷司農少卿﹑淮東漕。終宗正少卿﹑直寶文閣﹑知吉州。

章以貴甲科。字一人﹐侯官人。終運幹。一云永福人。

陳松龍省元。甲科。字應初﹐閩縣人。前大理司直。

陳鑑明甲科。字公明﹐侯官人﹐居連江。南省經魁。瑜之叔﹐幼學之父。

方仲嘉甲科。字朝瑞﹐閩縣人﹐禹錫之弟。

陳髙子甲科。字宗良﹐連江人。炎子之兄﹐福龍之堂兄。前架閣。【﹝庫本無注文。﹞】

林伯順字祥道﹐閩縣人。武博﹐終處州添倅。

徐孝忠字徳復﹐侯官人﹐孝顯之弟。

劉應東字震之﹐貫太平州﹐潮之孫﹐沐之侄孫。

彭霆震字欲仲﹐貫泉州﹐居閩縣。

林貢孫字叔登﹐羅源人。

連同之字日穎﹐閩縣人。逢辰﹑文瑜之堂弟﹐得嘉之弟。

李虞卿字舜元﹐侯官人﹐起巖﹑起渭﹑士煒之侄﹐公縉之兄。

謝謙之字君益﹐閩縣人﹐觀國之堂弟。

卓炎子字起晦﹐懷安人。

王昱字仁伯﹐長溪人﹐宗浩之子。

陳桂芳字國華﹐閩縣人﹐正任之侄。歷潮州。

翁洽字澤民﹐長溪人。歷邵武教授。

劉漢英字華實。連江人。

湛霖字君沛﹐閩縣人﹐衍之孫。本族﹕循﹑吁﹑若。

張楠字景大﹐永福人﹐貫太平州。終廣東運幹。

郁中字��﹐長溪人﹐寄居平江府。

連士首字廷舉﹐閩縣人﹐叔文瑜﹑得嘉﹑同之﹐侄琪。

葉邁字叔俊﹐長溪人﹐寄居婺州。

陳瑜字純夫﹐貫興化軍﹐居連江。省試第七人。本族﹕幼學﹑鑑明﹑誠伯﹑大用。

陳伯圭字禹錫﹐裔古靈﹐居閩縣。家世﹕報﹑禾﹑大亨﹑炳。石之子﹐夢建之弟﹐佑﹑克﹑瑄﹑瑢﹑垓﹑坰之侄孫﹐同伯﹑元之﹑鑄之侄﹐夢庚之兄﹐應申﹑夢龍﹑存夫之從叔。現泉州教授。

黃用賓字宗孟﹐貫侯官﹐居長邑。

張元嘉字亨叟﹐貫閩縣﹐居永福﹐廣之孫﹐拯之子。

楊岦字維嶽﹐侯官人﹐梅卿之侄孫﹐宜中﹑宏中之侄。

林公度字伯厚﹐福淸人﹐公俊之弟﹐公志之兄。

陳同叔字子方﹐侯官人﹐曾之之侄﹐興龍之弟。

髙篯字居仁﹐長溪人﹐融之曾孫﹐松之孫。

陳薦子字雷仲﹐閩淸人﹐癸之侄孫。新廣東東莞宰。

丘元龍字肖翁﹐福淸人﹐師陶之侄。新泉州晉江宰。

吳建中字子大﹐長邑人。

蘇士穆字敬夫﹐貫閩縣﹐居古田。省元。大璋之子。終吉州安福宰。

李宗勉字景全﹐侯官人﹐國輔﹑國勛之侄﹐宗允﹑宗元之弟。

王大舉字子大﹐長溪人。

盧寧字謐叟﹐永福人﹐師孟之孫。

遊夢春字得可﹐長邑人。

黃和字聲父﹐貫福安﹐居永福。

黃昌字建之﹐閩縣人。

張夢庚字子西﹐古田人。

林璣字以樞﹐侯官人﹐士衡之侄孫﹐應辰﹑仁伯之侄。

繆正叔字寅叔﹐長溪人﹐寄居溫州。

莊克家字思齊﹐長溪人。

黃伯和字中立﹐懷安人。

王從龍字伯云﹐長溪人﹐祖道五世孫﹐龍應之從弟。

潘立本���﹐貫侯官﹐居長邑。須﹑衢﹑整����必勝之侄﹐津之兄。

彭寅������子耕道。本族﹕�������渙﹑爚。【﹝以上二條注文﹐底本示缺處﹐崇抄不示缺﹐皆徑接上下文﹐庫本無注。﹞】

髙建翁

何士頤

孟端懿

朱玨

林徳宜

周俌

宗子正奏

錧夫字經甫。

崇瑲字榮甫﹐善彬﹑善蓬之侄孫﹐汝鉞﹑汝登之侄。

汝再字子仁﹐汝催之兄﹐崇文之父。

■﹝木昂﹞夫字髙叔﹐彥■之子﹐噩夫之弟。

■﹝喬攵﹞夫字宗國﹐彥子之侄﹐敟夫﹑■﹝壽攵﹞夫之弟。

崇溁字東之。

崇掖字君錫。

崇櫜字景張﹐汝固之子﹐崇栗之兄。

崇莘字尹文﹐崇宇之弟。

與琨

時現

師儐

文舉特奏

繆蟾

徐武子

孫夢

任一淸兄鑑﹑一鶚﹑友龍﹑一龍﹐弟應龍﹑一震。

林雄

王夢重

陳允中

鄭則仁【字子安﹐連江人。】

丁泰亭

王翼起【字翼卿﹐羅源人。】

鄭有光

陳光

林掞

周起

何崗

【說之子。】

王是祖道五世孫﹐兄龍應﹑龍從。

王介雍

施良臣字介節﹐長邑人。

張綱穆之曾孫。

陳伯蒙

林魴

鄭有開字先之﹐永福人。

曾丙孫髙祖伉﹐兄夢傳﹑韶﹑顯﹐弟應﹑角﹑噩。

劉季衝

王應嘉【字子奇﹐長邑人】。

蔣振

王公成

張行簡

崔觀

連琪

陳粟

黃皆植

鄭徳豫

林宋達

陳致和

任鑑【一淸之兄。】

李特卿【﹝自「李特卿」以下﹐庫本脫簡﹐崇抄順序多錯置。﹞陳夢符﹝崇抄作「夢得」。﹞】林顯親

徐公備【公信之弟。】

黃古學

朱燾夫

許維嶽

陳謨【字存夫。】

張朴

鄭元吉【字坦之﹐永福人。】

陳景垕

潘泰亨

陳允中

王夢有【連江人。】

林昺【字森甫﹐永福人。】

任儀

葉逢午

陳自立

馮佑【字景和﹐永福人。】

林箕

梁應龍【長溪人。】

林儀之

黃公定【字泰卿﹐連江人。】

陳夢牛

鄭豹變

連中立

林總國

黃稢【古田人。】

陳宜中

陳汝遷

葉槱

林泳

武舉正奏

陳霆發字子康﹐長溪人﹐國弼之兄。自閤門知昭州。

黃浩字宗孟﹐永福人﹐攺名吉。【﹝崇抄置「黃浩」條於「陳國弼」條之後。﹞】

陳國弼字子常﹐長溪人﹐霆發之弟。

武舉特奏

周師望狀元。古田人。

辛卯釋褐

林公俊字伯奇﹐福淸人﹐公度﹑公志之兄。前太平州通判。

紹定五年壬辰徐元傑榜

張鎭探花。字重甫﹐翀之子﹐長邑人。歷武博﹐現紹興倅。

黃鈞甲科。字均國﹐福淸人。

鄭石甲科。字伯潤﹐閩縣人。

韓伯修甲科。字子長﹐長溪人。

林元晉字徳父﹐貫興化軍﹐寄居長邑﹐伯成之子。前武學博士。

王璞字器之﹐是之子﹐祖道六世孫﹐龍應﹑龍從之從侄。歷祕書丞﹐新知潮州。

林經徳字伯大﹐福淸人。

吳福元字善叟﹐福安人。

張卿明字如月﹐懷安人。

陳南美字��﹐侯官人﹐��之侄。【﹝各本作「��之侄」。參照本榜進士「陳光庭」注文「南美之叔」﹐此疑是「光庭之侄」。﹞】

黃履翁字吉父﹐長溪人﹐移忠之侄孫。

洪夢龍字子季﹐侯官人﹐昇之侄。終�州通判。

陳惟月字萬里﹐羅源人。

黃復古字希文﹐侯官人﹐居永福﹐終泉州石井鎭。

黃質字中益﹐長溪人﹐居羅源。終國子正知。

張濟之字自生﹐閩縣人。

陳子智字處仁﹐侯官人。

鄭公玉【﹝崇抄作「君玉」。﹞】字潤甫﹐古田人。

何渙字謙山﹐懷安人﹐擢之子。

陳由字以義﹐【﹝底本作「■義」﹐「■」卽「以」﹔崇抄各卷多誤「■」作「呂」﹐「■」誤作「侶」。﹞】懷安人。

林溶字伯華﹐貫安慶府﹐居長邑。

張天定字能甫﹐侯官人﹐伯宗之孫。

鄭益祥字進卿﹐貫臨安﹐居福淸﹐斗祥之弟。

林貴謙上捨。字牧仲﹐古田人。

魏牧字舜咨﹐懷安人。

張翃字仲龍﹐長溪人﹐前太常丞。

黃居正字直翁﹐長溪人。

陳光庭字元實﹐閩縣人﹐南美之叔。

吳寶卿﹝底本﹑庫本作「珤」﹐卽古文「寶」﹐徑攺﹐崇抄作「瑤」。﹞字士輝﹐侯官人﹐龍應之堂兄﹐大龍之堂弟。

王獬字士康﹐侯官人。

王必張字景韶﹐侯官人﹐泰定之子﹐震定之侄。

陳一鶚字中夫﹐閩縣人﹐公益之子﹐震之弟。仕至南劍司理。

張魯仲字景東﹐閩縣人﹐居永福﹐云翼之子。

蔣逢午字君遇﹐古田人。

郭正子字養正﹐長邑人。本州解元。

楊淳

字淳夫﹐貫眉州﹐居長溪。

周還淳字文子﹐長溪人。

王子端字正臣﹐懷安人。

陳鶚祥字徳瑞﹐寧徳人。

陳信字子志﹐閩縣人﹐誠之曾孫﹐峴之孫﹐士表﹑士修之侄。本族﹕賓之。

鄭著字則初﹐長溪人。

髙元裕字師淵﹐閩縣人﹐家居長邑。

靳盈之字仲謙﹐閩縣人。任朝議大夫﹑主管官誥院。

黃一震教官魁。字聲道﹐閩淸人﹐稹之元孫﹐度之曾侄孫﹐珪﹑瑜﹑琯﹑瑾之侄孫。

陳子椿字若彭﹐長邑人。童科永免。本族﹕致一﹑百揆﹑百昌。景仁之侄。

陳申字從眞﹐長溪人。

林云字景內﹐閩縣人﹐父士衡﹐兄應辰﹑仁伯﹑震﹐侄機。終宣教郎﹑寧化宰。

蕭涓字仲將﹐閩淸人﹐國梁﹑徳棻之侄﹐徳藻之孫。

宗子正奏

崇絳字文實﹐汝云之侄。

崇曒字用晦﹐汝■﹝梭﹐王代木﹞之子﹐汝竬之侄。

必諤字汲父﹐寄居連江﹐汝旂之侄﹐崇祕之子。

汝棅字謙叔﹐善踐之子。

崇槃字若水﹐汝苒之侄﹐崇林之弟。

時銑字君澤﹐居長溪﹐時■﹝釒栗﹞之兄。

崇銛字君砥﹐居長溪﹐崇鑅之弟。

埜夫字景說﹐公邁之孫﹐忍夫之弟。

時■﹝釒栗﹞字君寶﹐時銑之弟。

淄夫字從龍。

崇■﹝訁布﹞字����椐之子﹐��之侄。

瑥夫

時歆字����之兄。本族﹕時偊﹑時�﹑��﹑若珪﹑若琚﹑若琪。【﹝「崇■﹝訁布﹞」﹑「時歆」兩條﹐底本﹑崇抄皆存殘注﹐庫本不存。﹞】

文舉特奏

莊嶽

王應甫【字信夫﹐羅源人。現待班。】

林升

林時發【億﹑千之弟。】

陳應忠

陳若森字叔度﹐連江人﹐子擇之侄。

任起濱

黃公權【連江人。】

徐登

王洽雍【介雍之兄。﹝崇抄作「之弟」。﹞】

陳夢錫

林克己字仁齊﹐長溪人。

何孝彰

黃奎字景西﹐祖大名﹐兄古學﹑古心。

鄭夢髙連江人﹐師申之叔。

林孔碩【﹝崇抄作「王孔碩」。﹞】

方泳

遊夢開字延之﹐福淸人﹐士衡之孫。

黃應辰字應之﹐寧徳人﹐時之族弟。【﹝崇抄無「時之族弟」。﹞】

林壯行

李雲龍字從聖﹐貫臨安﹐貴之侄孫。﹝崇抄無「貫臨安貴之侄孫」。﹞

鄔之邵【字士平﹐羅源人。】

詹萬石

林達

林綵字彥禮﹐長邑人﹐兄絳﹐叔岊﹑逢﹑冠英。

張虞鳳

葉元龜

黃椿

髙明遠【字光甫﹐懷安人。﹝底本﹑庫本無注文﹐據崇抄補。﹞】王采

黃泳

陳貴讜

王浩【士奇﹑知章﹑三錫之從侄。】

林昭卿【字明甫﹐長溪人。】

曹庚

李嵩奇【字山立﹐長樂人。】

陳中實

林揚

鄭應龍

張濱子

楊敏中

王士登

王吉

周景章【字程叔﹐寧徳人。】

王端甫

劉田

陳應翹

陳靚

蔣季綱

鄭隆本

陳夢雷

陳夢星

張茂實

林一龍

林絳【字彥莊﹐兄綵﹐叔岊﹑逢﹑冠英。】

許奇祥字文瑞﹐長邑人。

武舉正奏

黃東叔【字叔�﹐永福人。】

劉夢浩【字漢臣﹐長邑人。】

張靖山【觷之曾侄孫】。

阮國威【字彥宣﹐長溪人。】

李師武【絕倫。亮之子。】

鄭嗣功【長溪人。】

釋褐

李日新

鄧景輝【字夙明﹐古田人。】

陳問

端平二年乙未吳叔告榜

潘■﹝牜方﹞探花。字庭堅﹐閩縣人。祖子儀。本族﹕潛﹑辟﹑師孔﹑冠英﹑��﹑子直﹑子震﹑子寓﹑可叔﹑顥伯﹑景伯﹑繼伯。

林希逸甲科。字肅翁﹐福淸人。解試﹑省試賦魁。昌言之曾孫﹐介之侄孫。歷翰林權直兼崇政殿說書。終直祕閣﹑知興化軍。

張興龍甲科。字云卿﹐閩縣人。�之子。前架閣。

林昱甲科。字子禮﹐永福人。內捨。省試第五人。宋偉之侄﹐約之弟。

林存甲科。中博學宏詞科。授業西山眞公。字以道﹐閩縣人。歷﹕史館校勘﹐知臺州﹐太學博士﹐知安吉州﹐司農寺丞﹐吏部郎中﹐祕書少監﹐國史修撰﹐起居郎﹐中書舍人﹐直翰林院﹐國子祭酒兼侍講﹐吏部侍郎﹐丁已秋﹐明堂執綏備顧問稱旨﹐除禮部尙書兼侍讀﹐提綱史事﹐端明殿學士﹑簽書樞密﹑參知政事﹐知樞密院事﹐資政殿大學士﹑湖南安撫使。

潘午亨字子通﹐長邑人。

鄭發先字景仁﹐閩縣人。

林孟云字行之﹐長溪人﹐甄之子﹐企之弟。

曾希林字茂實﹐貫紹興﹐侯官人﹐噩﹑必大之侄。

郭夢龍字能甫﹐閩縣人。

連履孫

陳準

葉哲佐

陳容

鄭如祖

王龍應

林應炎

陳福龍

陳湜【字渭叟﹐懷安人。】

余帝與字錫疇﹐懷安人。

張仕義字魯仲﹐懷安人﹐應卯之叔。

丘升字成升﹐貫廣州﹐居福淸。

陳實字光中﹐長邑人﹐又新之子。

葉天祐字吉甫﹐貫侯官﹐居羅源﹐珒之曾孫。

陳夢炎字南叔﹐閩縣人﹐誥之五世孫﹐定國之曾孫﹐用之﹑震之﹑駿之侄孫。

謝正卿字允中﹐侯官人﹐藻之子。本族﹕觀國﹑謙之﹑伯恭。

林從實字義夫﹐懷安人。

陳炎子字宗合﹐長邑人﹐髙子之弟﹐福龍之堂弟。除三省架閣。

張堯翁字文伯﹐連江人﹐居永福。

王漳字衡甫﹐閩縣人。

陳子植字日起﹐長邑人﹐多福之弟﹐武子之兄﹐溥之子。

陳坰字魯翁﹐閩縣人。省試﹑別頭賦魁。報之曾孫﹐禾之孫﹐大亨﹑炳之侄﹐瑄﹑瑢﹑垓之弟﹐鑄之叔。本族﹕佑﹑克﹑石﹑同伯﹑元之﹑夢建﹑伯圭﹑夢庚﹑伯圭﹑夢庚﹑存夫。密學襄之六世從孫。同榜應申﹑夢龍之曾叔祖。現承議郎﹑江州添倅。

陳繼祖字公綬﹐貫閩縣﹐居古田﹐徳應之叔。

陳應申字崧叟﹐閩縣人﹐父夢緯。與同榜曾叔祖坰通譜﹐同中別頭。現江淮茶鹽所倉官﹐監左藏庫﹐主管西外睦宗院。

趙孺子字長孺﹐侯官人。莊師熊字次公﹐寧徳人。

王夢炎字南仲﹐長溪人。林正道字中行﹐長溪人。

林似孫字彥有﹐閩縣人。林端起字伯起﹐閩縣人。

林漫

蘭斗南

陳夢龍

裘牲

張宗傳

鄭士謐

許一鳴

陳登

黃師心

阮嘉謀【﹝崇抄於「阮嘉謀」下有「陳塏甲科官至待制侍郎見崇善東鄕榮繡裏系古靈之裔」一條﹐底本﹑庫本無。﹞】

宗子正奏

時曄

紱夫字景大。

綰夫【字景揚。】

與■﹝宀介﹞

希■﹝與上心下﹞字惠士﹐長溪住。師峙之子﹐希志之兄。

與■﹝貝罙﹞【字國寶】。

必萃【字徳聚﹐崇莘之子。】

崇禮【字季子。】

時昂【洵夫之子﹐彥珽之侄孫﹐以夫之侄﹐時曄之兄。】

文舉特奏

林應辰

林夢庚【復之之子﹐少嘉之弟】。

陳綱

陸夢良字明叔﹐羅源人。

陳應洪

陳斞

張春卿

陳舉

趙若翁【字晞叔﹐長邑人。】

陳有之【字伯有﹐永福人﹐士驥之子。】

湛露

倪禹鈞【字和甫﹐羅源人。本族﹕允翼。】

蔣輔國【古田人。】

林定孫

林贛孫【字達叟﹐羅源人﹐叔仲龍。】

陳元古田人。

楊馮昌【﹝崇抄作「楊逢昌」。﹞】

鄭應龍

林大用

林宋傑

鄭開先

張夢薦【字之尹﹐父搢。本族﹕廣﹑元嘉。】

陳夢雷

張椿

陳同中

林師回【字希顏﹐閩淸人。】

林夢麟

羅鎭

林子髙【古田人。】

林伯耆

柯逢

字君時﹐永福人﹐父垓﹐兄適﹑邃。

陳次公【字君佐﹐閩淸人。本族﹕祥道。】

劉應琦

葉重開

林夢驥

池光庭

何宗日

林震龍【﹝崇抄作「何日宗」﹑「林振龍」。﹞】

王端甫

王三俊

林一龍

陳夢星

林晞白

張茂實

鄭景舒

髙信己

黃彜敍

羅從直

劉泳

林楷

林忠淸

楊倬

潘子震

潘庚

潘朝伯

黃逢時

程戩古田人。

林仲彪

曹夢祥

武舉正奏

洪震

李先登【字子云﹐連江人。】

劉日起

嘉熙二年戊戌周坦榜

邵澤榜眼。字君美﹐閩縣人。

林以立甲科。字公可﹐貫夔州﹐今居長邑。

許文嶽甲科。字英叔﹐侯官人。

徐華老甲科。字君實﹐建寧貫﹐鳳之子﹐夢發之兄。

姚逢午甲科。字南起﹐侯官人。省試第一等。本族﹕均﹑洺﹑震。特之兄。

陳中孚字務信﹐貫泉州﹐洪之四世孫﹐才弼之曾孫。本族﹕才輔﹑仲禮﹑雄﹑億﹑修﹑浚。

陳天興字唐佐﹐羅源人﹐熊之曾孫。孝嗣之侄。

陳士登字崇叔﹐閩縣人﹐居永福﹑表臣﹑端臣之侄﹐云之子﹐森﹑邰之弟。

繆烈省元。字允成﹐貫開封府﹐居長溪。

黃綱上捨。字堯舉﹐羅源人﹐執躬之曾孫﹐橒之孫﹐詵之子﹐兪之弟。

謝徳垕字於垕﹐永福人。

黃穎字士奇﹐永福人﹐恭之侄。

顏公起字伯振﹐福淸人。

林昌泰字壯行﹐懷安人﹐樞之子﹐桷之侄。

黃煥上捨。字子達﹐閩淸人﹐景說之侄﹐師參﹑師雍之弟。

郭元龍字舜臣﹐懷安人。

常挺字方叔﹐連江人。省試賦魁。現祕書省正字。

徐夢發字君儒﹐貫建寧﹐鳳之子﹐華老之弟。

王復字仲初﹐長溪人。

陳幼學字行父﹐連江人﹐父鑑明﹐弟瑜。本族﹕誠伯﹑大用。端平元年解元。

林日華字世榮﹐羅源人。

劉龍發字登父﹐福安人。

陳振龍字光用﹐閩淸人。

王履定字和甫﹐侯官人﹐泰定﹑震定之弟﹐必張之叔。

林暉字明之﹐貫臺州﹐居長溪。

黃士度字維則﹐侯官人﹐邦彥﹑公舉之侄孫﹐順卿﹑桂﹑朴之侄。

黃玠字宜父﹐閩淸人﹐辰﹑顯之子。

林奭字君召﹐閩縣人﹐晨之玄孫﹐元奮之孫。自承務郎﹑鎖換﹐現宣教郎﹑新寧國府通判。

劉同叔字恭甫﹐閩縣人。

林應龍字登叔﹐閩淸人。

羅垚字處厚﹐長溪人。

林約字伯野﹐永福人。

林雲龍字仕從﹐長溪人。

張應卯字東起。

林孟辰字仕可﹐長溪人。

林潮孫

姚震

彭夢

黃宜

鄭炎

馬巖叟

林翊龍

許子正

陳存夫字若翁﹐裔古靈﹐【﹝底本作「齊古靈」﹐據庫本﹑崇抄攺﹔下文底本﹑庫本有「謨之子」﹐崇抄無「謨」字。﹞】居侯官。家世﹕報﹑禾﹑大亨﹑炳。謨之子﹐佑﹑克﹑瑄﹑瑢﹑垓﹑坰之曾侄孫﹐石﹑同伯﹑元之﹑鑄之侄孫﹐夢建﹑伯圭﹑夢庚之從侄﹐應龍﹑夢龍之從弟。前任建安尉。

林企字望之﹐長溪人﹐孟云之兄﹐甄之子。

歐陽起鳴字以韶﹐閩縣人。

宗子正奏

時冊字師孔

與縱【字敏中。】

必宜【字宜之。】

與詎【字豈潛。】

時■﹝辶支﹞【字宗望﹐寄居連江﹐慈夫之子。】

希志【字修士﹐師�之子。】

與宦【字東叔。】

希棶【字徳輿】。

必宅【字宅之】與琟【字國玉。】

希僿【字俊夫﹐長溪人。】與■﹝宀吾﹞【字安叟。】與寶【字仁叟。】

文舉特奏

王宗合狀元。字遇父﹐貫紹興﹐居福淸。

黃恭

居永福。第二人。穎之叔。

鄭伯麟居連江。第三人。

黃夢龍字順卿﹐羅源人。

魏成甫

李發先綱之五世孫﹐大有之侄。

劉天從【﹝底本「文舉正奏」姓名作一上一下排列﹐「魏成甫﹑李發先」之後上排九人姓名及注殘損﹔庫本不示缺﹔崇抄存有上排之「劉天從﹑潘子震﹑林舜兪﹑郭岊﹑黃應雷﹑陳深夫﹑謝仝﹑林應之﹑何挺午」等九人及注文﹐今據補。﹞】汝謨之侄。

劉應神【﹝底本﹑庫本作「應神」﹐崇抄作「應辰」。﹞】連江人。

潘子震

陳震孫

林舜兪【字伯夔﹐長溪人。】

黃公著

郭岊

【字伯聳﹐嶽﹑正子之弟。】

林時龍

黃應雷【字震叔﹐羅源人。】

林角【長溪人。】

陳深夫

鄭應明【字晦叔﹐連江人。】

謝仝

李寓

林應之【字行之﹐羅源人﹐欽夫之侄。】

陳應庚

何挺午【﹝底本殘缺﹐只有「何」字﹐據崇抄補。﹞】陳松

余以正

陳徳輿

黃師伋【字�誠﹐閩淸人﹐叔景說﹐兄煥。】

張士滋

陳厚

衛福孫【字君錫﹐懷安人。】

陳浚

陳子昂【字汝軒﹐永福人。】

黃師軻【字醇叔﹐景說之侄﹐兄煥。】

林公望

陳逢午

王云【長溪人。】

郭文煥

李宗凱

汪公昭

陳光祖

林有澤

陳大昕【古田人。】

黃甲

【古田人﹐現待班。】

鄭湜【﹝底本殘損﹐下排「鄭湜﹑何善甄﹑池伯益﹑潘庚﹑程武選﹑林仲翼﹑陳夢星﹑張甲」等八人姓名及注文殘缺﹐庫本不示缺﹐皆據崇抄補。﹞長溪人。】

陳行簡

何善甄

林一龍

池伯益

南璋

潘庚

柯傳

程武選

張元龍

林仲翼【字子鳳﹐連江人。】

黃嘉猷【字尹尙﹐唐之子。】

陳夢星

李公益

張甲【字成國﹐長邑人﹐紹之仲子。】

黃三鳳【永福人。】

陳若泉【﹝底本作「陳��」﹐缺二字﹐庫本刪去﹐據崇抄補。﹞】

兪夢傳【字圓父﹐連江人。】

陸夢吉

韓夢說【字惟肖﹐永福人。】

髙轍

黃士奕【字汝能﹐長溪人。】

陳應申

連安中

楊文震【字鳴叟。本族﹕曾﹑秀實﹑霓。】

林朱

何夢益【字謙叔﹐長邑人。】

林忠淸【字子亮﹐閩淸人。】

黃以寧

李國選

梁中行

羅從直

王參

林夢辰

陳詵【字若海﹐曾祖毅﹐叔景俊﹑景年。】

林鍾

武舉正奏

劉必成【狀元。字景萬﹐長溪人。今屬福安。現知潯州。】

林虎臣

黃南叔【字叔柔﹐永福人﹐東叔之弟。閤門舍人。】

餘士武【字起叟﹐寧徳人﹐士成之兄。】

項雷發

潘達伯潛之曾孫﹐冠英之孫。本族﹕子京﹑景伯﹑■﹝牜方﹞

林士珂

張萬

林褎然

鄭景溫

林浩

武舉特奏

林仲龍

吳楠

黃有翼【字俊翁﹐永福人。】

詞學科

盧壯父

林存

丁酉宗學上捨釋褐【﹝「丁酉」爲嘉熙元年﹐按時序當在以上嘉熙二年進士榜之前。﹞】

陛夫彥挺之子﹐噩夫之弟﹐■﹝木昂﹞夫之兄。

淳祐元年辛丑徐儼夫榜

髙霆字聞季﹐福淸人。

黃景亮字通父﹐侯官人。

林畊字耕叟﹐侯官人﹐父子衝。本族﹕之奇﹑之懿。

陳珪字季望﹐侯官人。

程應斗字拱夫﹐侯官人。

張文虎字炳叟﹐寧徳人。省試第一人。【﹝底本﹑庫本作「第十人」﹐據崇抄攺。﹞】

吳附鳳上捨。字子韶﹐永福人。

鄭溥字澤民﹐長溪人。

鄭自省元。字從聖﹐長溪人。本族﹕溁﹑必成﹑有成。

黃兪字堯咨﹐羅源人﹐父詵﹐祖橒﹐弟綱。本族﹕槐﹑棆﹑士淸﹑士特。

吳龍起字仲應﹐羅源人。

陳彭年字世長﹐寧徳人。

劉溁字淸伯﹐侯官人﹐居長溪。本族﹕自﹑必成﹑有成。

陳天福字謙子﹐懷安人。【﹝崇抄作「建安人」。﹞】

王榮公字仁叔﹐永福人﹐曾祖傑﹐祖泰之。

卓右龍字帝弼﹐貫臨安﹐居長邑﹐遵之侄孫。

潘龍字友夔﹐閩縣人。

陳首龍字隱翁﹐侯官人。

林立叔字子善﹐懷安人﹐坰之侄。

林元孫字善父﹐長溪人。

林祖中字宗道﹐長溪人。

陳徳應字聲叔﹐貫閩縣﹐古田人﹐繼祖之叔。

趙沂孫字晞曾﹐連江人。

蕭泰夫上捨。字宗道﹐貫建寧﹐居永福。

林思齊字齊賢﹐長溪人。

王熙字懋績﹐長溪人﹐居連江﹐君之兄。【﹝各本皆作「君之兄」﹐存疑。﹞】

沈金煥字淸卿﹐貫臨安﹐居福淸。

馬載字性厚﹐閩縣人﹐萬里之侄。

黃澤字可大﹐侯官人。

蔡應龍字舜臣﹐福淸人。

黃淵字義夫﹐長溪人﹐奕之孫。

任士宏字叔遠﹐閩縣人﹐曾祖文薦﹑父友龍﹐本族﹕應龍﹑一震﹑惟明﹑一鶚﹑一龍。

陳知章字華叟﹐長邑人﹐子震之子﹐獻之從弟。

林藩字厚甫﹐貫漳州﹐居福淸。

陳叔似字少洪﹐侯官人。本族﹕昭嗣﹑疇。

陳夢受字謙子﹐長溪人。

鄭嗣祖字士榮﹐閩縣人。本族﹕適﹑彥敏﹑覺﹑應申﹑徳美。

程若水字涇甫﹐侯官人。

劉英發字漢叟﹐閩縣人﹐別試賦魁﹐卿月之兄。

翁涇老字淸叔﹐閩縣人。本族﹕承贊。

髙洪宗字晞魯﹐長邑人。

林舜咨字君疇﹐長溪人。

陳森字榮仲﹐閩縣人﹐寄居福淸。

陳必大字明叔﹐閩縣人﹐光大之弟。

朱伯奇字汝穎﹐福淸人。

阮許近字文翁﹐長溪人。

宗子正奏

崇煙甲科。字伯和﹐懷安人﹐父汝胖。本族﹕汝騰﹑汝腴。

縜夫字國淮﹐侯官人。

必逅字季遇﹐懷安人。

時逯字君俊﹐長溪人。

崇珜試中教官﹐字貴珍﹐古田人。

崇瓃字成甫﹐古田人。本族﹕善彬﹑善蓬﹑汝鉞﹑汝登。

文舉特奏

黃元素【古田人。】

鄭希純【永福人﹐第二人。兄良翰﹑潛。】

王守約

林天驥【字彥著﹐長邑人﹐本族﹕岊﹑逢﹑冠英﹑綵﹑絳。】

王士同

林士復【字子安﹐連江人。】黃喬翼【字善甫﹐永福人。】

陳松

陳叔鵬

葉首卿【寬摶之曾孫。本族﹕柟﹑棠﹑一新。】

林一聲

張洽【字幼聞﹐永福人。】

林樞

何善甄【字和甫﹐長邑人。】

周應祥

施丙【字南仲﹐長邑人。】

卓勛

鄭三珨

陸正明

魏夢龍

陳夢薦

張士滋

林龍應【﹝崇抄作「林應龍」。﹞】字伯云﹐長邑人。逢年之侄。

陳武子字日文﹐長邑人。本族﹕溥﹑子植﹑多福。

陳徳明字昭叟﹐﹝崇抄作「字明徳」。﹞長邑人。

黃起叔字明叟﹐寧徳人﹐叔時﹐兄超叔。

陳子炎字若師﹐長邑人。

鄭自任字尹之﹐性之之弟。

詹如

葉諤

陳應和

許木炎【字景雍﹐閩淸人。】

許近【字知遠﹐閩淸人。】林忠淸【字子諒﹐閩淸人。】

陳天就字堯日﹐祖熊﹐叔孝嗣﹐兄天與。

蕭夢得字景說﹐羅源人。

鄭夢薦字汝賢﹐羅源人﹐祖煒﹐叔伯忠。

武舉正奏

孔元

髙鹽

陳��【﹝底本﹑崇抄皆作「陳��」缺二字﹐庫本刪去。﹞】林

國

林英

阮靈

武舉特奏

劉友��字夔仲﹐��長溪人。【﹝「劉友」下﹐庫本無注﹐崇抄簡作「字夔仲長溪人」。﹞】

幸學出官

陳宗度字成甫﹐永福人。

淳祐四年甲辰畱夢炎榜【﹝各本皆作「劉夢炎榜」﹐誤。檢《宋史﹟理宗三》載﹕淳祐四年六月「乙亥﹐賜禮部進士畱夢炎以四百二十四人及第﹑出身有差」。﹞】

黃拱辰榜眼。字良輔﹐長溪人。

陳合長樂人﹐字維善﹐伯震之侄。甲科。省試第二人。召試館職﹐歷翰林學士﹐官至樞密。終資政殿學士﹑宣奉大夫﹐謚文惠。鄕人尊之爲中山先生﹐祠於府學先賢堂。有《春秋傳義》《孝經正義》《文集》二百卷藏於家。

林疇甲科。字用錫﹐貫紹興府。

陳夢辰甲科。字東父﹐懷安人。

孫應鳳字君彥﹐貫滁州﹐居長溪。

鄭格字迪民﹐福淸人。

陳綽字裕甫﹐永福人。

蘇謙字世光﹐羅源人。

卞元虎字仲元﹐閩縣人。

盧鉞字威仲﹐永福人。現太學博士。

余孟成字振�﹐侯官人﹐伯�之孫。

王得一上捨。字善甫﹐侯官人。

繆元徳字正臣﹐長溪人﹐今居溫州。

劉坦孫字貫夫﹐閩淸人﹐滂之玄孫﹐�之侄曾孫。

林公玉字文振﹐侯官人﹐居連江。

��﹝自此以下三十六人﹐底本有注文﹐但姓名盡失﹐庫本則姓名注文全無。今據崇抄補若干字﹐余仍存缺。﹞字公之﹐侯官人。

��字貴道﹐長溪人﹐甡之弟。

張鏜字聲甫﹐長邑人﹐�之侄﹐鎭之兄。

林起巖字濟叔﹐永福人。

���字汝成﹐侯官人。

���徳一之孫﹐澤之從叔。

陳多福字日升﹐長邑人。本族﹕浡﹑子植﹑武子。

���上捨。字徳謙﹐閩縣人﹐居閩淸﹐本族﹕撰﹑宋臣﹑熹。

���字志學﹐長邑人。

林公槐字庭植﹐侯官人。

���字用則﹐侯官人。

���字子野﹐閩縣人﹐居長邑。

��字穎伯﹐連江人。

��向字公亨﹐連江人。

��字景志﹐侯官人。

��字伯介﹐長溪人。

��字敬則﹐長溪人﹐繼祖侄孫。

��龍字大發﹐閩縣人。

���字善甫﹐長邑人。﹝崇抄作「侯官人」。﹞

��錢字耆卿﹐﹝崇抄作「字耆仲」。﹞寧徳人。

��字宗洙﹐長溪人﹐寄居溫州。

��宣字吉甫﹐長溪人。

���

��字君諒﹐長溪人﹐時銑之弟。

��字淸子。

��字以正﹐侯官人。

��字宋賢﹐﹝崇抄作「字宋賢」。﹞永福人﹐汝笥之子。

��字君右﹐居長溪。

��字輝父。

��字深道﹐﹝崇抄作「滌道」。﹞長溪人。

��字叔運﹐連江人。

��字景晦。

��字君問﹐閩淸人。

��字佑之﹐崇溥之子。

��字君用。

��字宗正。

周渺【上捨。】陳預【上捨。】陳寧祖

張夢髙【上捨。】陳野【上捨。】張枋【監魁。叔振之曾孫。】

許安國【上捨。】

莊孟芳

黃宏子【內捨。】

李周翰【元禮之曾孫。】

郭玨

鄭��

鄭會龍

李得��之曾孫﹐煒之子。馮騰

��【��之子﹐��之侄。﹝以上凡姓名及注文有缺者﹐庫本盡刪。﹞】

張淸之

林應昂

陳仲實

黃有

林黃

陳錫

朱■﹝日制﹞

魏文俊

劉域

劉應霆

張全

宗子正奏

趙孟儼【﹝底本於「宗子正奏」下皆加「趙」姓﹐庫本﹑崇抄無。﹞】

趙必樘

趙與鍝

趙若琟

趙孟鉆

趙若鋘此後缺失﹐無考究處。【﹝底本有此八字﹐其下當失去「宗子正奏」之大半﹐其後當尙有「文舉」﹑「武舉」﹑「詞科」之類﹐盡失﹐他本同。﹞】

中缺葉【﹝底本有「中缺葉」﹐他本無。﹞】

林之望【第二人。】劉徳成【省元。】方南彊【﹝底本有此殘存之三人姓名﹐似是「武舉」之殘文﹐他本無。﹞】

淳祐七年丁未張淵微榜

姚垣甲科。字汝勤﹐侯官人﹐公特之曾孫﹐同之孫﹐前提轄文思院。

方澄孫甲科。字蒙中﹐侯官人﹐寄居興化﹐宷之曾孫﹐大東之子。

張彊甲科。字定叟﹐貫鎭江﹐居古田。

方大任甲科。字君用﹐侯官人﹐樞之子。

王長孺字邦直﹐長溪人。

林桂發字小山﹐長溪人。

林士愷字仲容﹐懷安人。

臧垕字載伯﹐長溪人。

曹有開字必卿﹐懷安人。

吳驥伯字仲良﹐連江人。

裘曁字叔平﹐長溪人﹐甡﹑�之弟。

陳應元上捨。字季仁﹐連江人。

鄭景仁字夢彰﹐連江人。

林夢疇字伯章﹐閩淸人。

吳珪字君直﹐侯官人。

章孝參字魯士﹐古田人。

林應發上捨。字華遠﹐懷安人。居長溪﹐應炎之弟。

薛廉生上捨。字守初﹐貫溫州﹐居長溪。

陳棟孫字壯翁﹐貫臨安﹐閩縣人。

孫鼎來字甲父﹐連江人。

葛鑄字鼎仲﹐閩淸人。本族﹕延年﹑崇節。

陳應角上捨。字軒伯﹐連江人﹐子道之侄﹐三復之子。

黃順卿字大遇﹐連江人。

林孔陽字維性﹐閩縣人。

葉觀光上捨。字元賓﹐侯官人。

陳福龍字景云﹐閩淸人。

陳鑑之字剛甫﹐閩縣人。【﹝崇抄作「閩淸人」。﹞】

範處義上捨。字行可﹐福淸人。

陳獻字翼叟﹐長邑人。本族﹕子震﹑知章。

李國梁字子舉﹐連江人。

王光亨字汝夫﹐閩縣人。

陳沂夫字與之﹐閩縣人。

鄭能定字應夫﹐連江人。

陳堅字節夫﹐懷安人﹐子直﹑子頤之侄。

鄭能應上捨。字定夫﹐長溪人。

林孟煥字居晦﹐長溪人﹐暹之子。

髙仝誼字行卿﹐貫江陰。

卓夢呂字周翰﹐侯官人﹐傑之兄。

康維新字元鼎﹐福安人。

鄭祺先字介甫﹐長邑人。

陳夢龍字吉父﹐貫長溪。

王元野字魯士﹐長溪人。

陳徳元字元善﹐福安人﹐汲之子。

林希道字存翁﹐福淸人。

林介甫字正叔﹐連江人。

林鑑字豈塵﹐長邑人。

葉應得字吉甫﹐侯官人。本族﹕摶﹑明之﹑楠﹑棠﹑首卿﹑一新。

姚遂字良輔﹐長溪人。

林祖恭字允翁﹐閩縣人﹐仲虎之侄孫﹐士夔之子。

王宗洙字彜仲﹐長溪人。

莊元龍字伯深﹐貫泉州﹐長溪人。

夏闖午字奕仲﹐福淸人。

宗子正奏

崇迢字致遠。

與寰字仲父﹐希予之子。

與賦字性之。

崇貺字君錫。

明■﹝辶火﹞【字明可﹐涘夫之子】。

若濍【字華甫。】

時■﹝釒幾﹞【字君遇﹐居長溪﹐時銑之弟。】

時佼字君泰﹐閩縣人。

崇稭字貢甫﹐福淸人。

崇琿字貴璞﹐古田人﹐善蓬之孫﹐汝登之子。

若枻字用楫﹐福淸人。

崇鏑【﹝崇抄作「崇鎬」。﹞】字徳英﹐崇鐂之弟﹑崇■﹝釒盧﹞之兄﹐崇迢之從兄。

與■﹝日更﹞字景昭﹐懷安人。

崇璚字叔寶。

崇■﹝釒盧﹞字文英。本族﹕崇鐂﹑崇鏑﹑【﹝崇抄作「崇鎬」。﹞】崇迢。

必請字伯益﹐永福人﹐崇峙之子﹐必詠﹑必諭之弟。

必倯字君進﹐福淸人。

與■﹝訁素﹞字貫道﹐長溪人。

文舉特奏

陳應斗【振龍之兄】。

羅榮孫【長溪人﹐今居福安。】

鄭汝嘉

鄭伯東【古田人。】

黃槪【古田人。】

林辰逢字泰父﹐長邑人。孔章之侄孫。

李泰來字成父。本族﹕彌正﹑彌遜。

王域潘榮【字安卿﹐長邑人。】

林明昞古田人。

黃棠榮字季儒﹐寧徳人﹐鉞之孫﹐淵之子。

李謙之字伯祿﹐連江人﹐撰之玄孫。

蕭邦傑

王崇玉

葉諤

鄭應魏

林得龍

潘懷甫【羅源人。】鄭天驥【字宜叔﹐連江人﹐能定之叔。】

王夢龍【字景云﹐長邑人。】

陳應和【字達父﹐懷安人。】

黃攀龍字魁父﹐永福人﹐瞳之侄。

黃夢鑑字景文﹐貫閩縣﹐寄居寧徳。

林暹字叔明﹐長溪人﹐孟煥之父。

丘應芳【字伯瞻﹐長溪人。】

謝敬【字敬卿﹐長溪人。】

馬護才【字仲諧﹐長溪人。】

鄭剛中【字近仁﹐長溪人。】

卓臺辰【字仲弼﹐長溪人。】

周士曾【字景傳﹐長溪人。】

魏淸之【字得一﹐長溪人。】

林澡【字深夫﹐長溪人。】

葉三益【字謙夫﹐長溪人。】

謝石孫【字晉夫﹐長溪人。】

武舉正奏

張合字漢傑﹐永福人。

髙宗弼字時可﹐長溪人。廷試第三人。

繆起渭字君望﹐長溪人﹐仲虎之孫。

吳安國字邦叟﹐長溪人。

楊夢龜字壽朋﹐長溪人。

餘士成

武舉特奏

孫汝勉

淳祐十年庚戌方逢辰榜【﹝朱貔孫所增續至淳祐七年爲止。自十年「方逢辰」至「文天祥」三榜﹐又爲後人所續者﹐各本均有之。﹞】

文舉正奏

許夢炎

陳天麟

林公■【甲科。】孫附鳳

陳無咎

黃裳

陳時

陳元徳

方夢開

張尙徳

王夢龍

丘聞之

王以寧

陳君寶

潘徳遠

黃秀實

楊鼎

陳子衝

林開先

王惠發

張廷彥

陳炤

王景曾

遊明復

陳皆

董珙【﹝底本﹑崇抄皆作「董�」﹐缺一字﹐庫本爲「董珙」﹐據補。﹞】陳霆

陳與

陳■﹝山豈﹞【﹝底本作「陳塏」﹐今據崇抄作「陳■﹝山豈﹞」﹐以別於前之「鄕帥陳塏」。﹞】陳應弼

黃士虎

黃潮東

鄭應大

洪應辰

林公慶

林之泳

陳師呂

王同叔

潘同叟【上捨。】

林均【上捨。】

黃維銳

陳西應

劉元常

蕭和

潘涇【循﹑衢之孫﹐津之弟。】

鄭一鶚

曾森

陳子祥【井之子。】

林昌實

林仲仔

王弼【伯大之侄。】

曾士得

宗子正奏

時鎘公邁之曾孫。

崇濎善竦之孫﹐汝珇之子。

歷到知府﹐朝散大夫終。【﹝底本別附此小注一行九字﹐崇抄無。﹞】

掄夫

必薪

孟愈

若璧

若淸

崇琱

若寶時侁之子。

必萐

良份

時■﹝廣外侈內﹞叔近之五世孫﹐交之之元孫﹐公實之曾孫﹐彥假之孫﹐綰夫之子。

汝催

若銛【上捨。﹝崇抄無「上捨」二字。﹞】

必諿省元。汝衎之孫﹐崇祕之子﹐必諤之弟。

必■﹝礻昌﹞【必薪之弟。】

良佑【良侍之兄。】

良侍良佑之弟。

兩優釋褐

方頤孫【太學。】

繆幼節【武學】

武舉正奏

陳億子【狀元。儀子之弟。】

林仲穎

方南阜【南彊之弟。】

林起巖

黃體仁特奏。

宗子取應

必樘

時淄

時璆

文舉特奏

謝石孫

陳子翀

陳偕

黃龔甫【襲甫之弟﹐宜任之父。】

陳南叔

潘起

孫方輿

葉熙孫【林之子。】

阮康老

葉春【南仲之曾侄孫﹐觀之侄。】

張天應

林士元

劉良賢

郭士顯

徐碩

餘日嚴【古田人。】

陳東

程燏孫古田人。

黃應龍【﹝庫本﹑崇抄作「黃應雷」。﹞】

林霆﹝【崇抄作「林震」。﹞】

陳子信

黃有大

周似曾

鄧堯煥

林夢康

任偉伯

林宜之

黃應琯

阮士軫

林公頤

陳迪

陳起渭

繆雷奮

林藻

陸洽

王炳

王震龍

林開祖

陳子繼

許伯珍

林大舉

林大成

陳天應

寶佑元年癸丑姚勉榜

文舉正奏

吳起龍【上捨第五人。】

周應復【甲科。】

張錫畱【甲科。濟之之子。】

蘇泰孫【甲科。上捨。】

鄭得助

吳秀發

鄭子酉

林福翁

黃景師【夢攸之孫﹐質之子。】

陳立翁【■夫之子。】

馮應及

陳用和

林孔賢

葉木�

李特昭

任豈潛

陳剛翁

陳秀璋

張澤

陳懋欽

陳厚子【上捨。樵子之弟。】

林野秀之孫。

姚夢兆

黃林圓

鄔東之

潘文卿涇之侄。

林貢子

黃明【伯和之侄。】

陳中正

林公衡

孫應髙

陳贊

吳洪

郭時中

林孔範

王文龍

王飛卿

陳昇

周堯咨上捨。

陳琥【震孫之子。】

林友龍【應龍之堂兄。】

髙達之

髙載【上捨霆之子。

吳元龍

陳應選

陳琰【唐佑之孫﹐唐佐侄孫。】

劉君遇【半千之子。】

陳■夫【立翁之父。】陳夢發【毅之六世孫﹐容之子﹐天麟之兄。】

王維新

林坤載

王霖龍銓魁。

黃嶽

【九齡之侄孫。】

柳燮

福安人。

陳夢圓諤之侄﹐髙子之弟﹐炎子之兄。

姚君元

林泳昌言之孫﹐介之曾孫﹐希逸之子。

宗子正奏

與諳

必寓

時歷上捨。叔近之五世孫﹐交之之玄孫﹐公賓之曾孫﹐尊夫之侄﹐彥倪之侄孫。

必垺世珫之孫﹐崇侯之子。

時絪

與宿【與宦之弟。】

必瑫

與■﹝艸暢﹞【希武之子。】

希■﹝氵聚﹞【希子之堂弟﹐與康﹑與寰之堂叔。】

與桁上捨。師薛﹑希灝之堂侄。

武舉正奏

黃佑徳【上捨。文若之三世孫。】

林宋衛

周中孚

阮疇

劉淵泉

劉應沐

劉忠嗣

宗子取應

必徉

若瑰

文舉特奏

鄭肖老【第二人。】

葉一龍

王炳

謝可貴

黃萬卿【元之三世孫。】

陳夢符

黃逢原君賞之弟。

葉起龍

鄭日千

林大舉

陳泰卿

鄭則俯

林大成

丁焯

陳子繼

謝恩

鄭有聲籍之孫﹐光增之子。

洪卓

方應辰

王震龍禦射﹐升第二等。

陳向源

魏士泰

李特士

張鈞

阮宗洙

常顯伯【晞尹﹑挺之兄。】

葉震源之曾侄孫﹐南仲之侄孫﹐觀之從弟。

賴夢鈴

陳茂發

陳采

邵彌大

阮士軫

黃魁甲

陳平子

劉半千【君遇之父。】

盧泰父【同父之弟﹐壯父之兄。】常晞尹【顯伯之弟﹐挺之兄。】

陳天應

陳應甫

王思節

寶祐四年丙辰文天祥榜

文舉正奏

陳賞

陳兪

鄭君薦

蘇徳載【古田人。】

楊琦內捨。次鄭之侄孫﹐叔濟﹑夢斗之兄。終太學博士。

陳卯東子衝之曾侄孫﹐紘﹑績﹑棐﹑■夫之侄孫﹐立翁之侄。

林元復

翁仲徳

張泳之【濟之﹑淸之堂弟。】

楊次鄭【琦﹑叔濟﹑夢斗之叔祖。】

許自【內捨。】

王龍應【上捨。】林鏜【內捨。】李斌【上捨。古田人。】

陳明同

劉午道【內捨。】

劉木潤

李光大【上捨。】

李振祖內捨。皇臣之元孫﹐昭之侄孫。

郭陳庚【福淸人﹐字子長。】

許一鳴【古田人。】

楊夢斗上捨。次鄭之侄孫﹐琦﹑叔濟之兄。

陳若蒙【上捨。雄之孫。】

歐宬

林春一【栗之孫﹐公慶之子。】

段舜咨

吳之選【內捨。】

林伯介【內優。】

任汝賢

洪子壽【卓﹑震﹑振龍之侄。】

林椿【內捨。】

黃應辰

吳之道【上捨。】

林堯龍【上捨。】

黃必大【上捨。】

陳錫榮

黃遂【景亮之侄。】

倪洪【上捨。永福人。】

陳懿伯

章贄【內捨。】

王良翁

林孟磁

楊叔濟上捨。次鄭之侄孫﹐琦之弟﹐夢斗之兄。

《三山誌》卷第三十二終

●卷第三十三寺觀類一

僧寺

○僧寺

山附

三山鼎秀﹐州臨其間。極目四遠﹐皆巍巒傑嶂﹐環布繚繞﹐峻接云漢。居人過客莫辧向背。回顧蓮峯﹐凸銳捷出﹔面直方山﹐突兀正立。左瞻石鼓﹐如憩如植﹐鎭塞不動﹔右覷雙髻﹐若赴若驟﹐追跳相躡﹔以爲險峭﹐【﹝庫本作「奇峭」。﹞】四面盡此矣。窮幽逐勝﹐乃北逾復嶺﹐支提﹑太姥﹔南越重江﹐白鹿﹑黃蘗﹔東航海邑﹐福山﹑靈鷲﹔西道雪峯﹐鳳林﹑大目﹔綿亙四境皆數百里﹐千巖萬壑﹐不可以形狀名計。何其富也。

始州﹐戶籍衰少﹐耘鋤所至﹐甫邇城邑。穹林巨澗﹐茂木深翳﹐小離人迹﹐皆虎豹猿猱之墟。自非捐俗割愛﹐童發毀服﹐無所顧慕﹐【﹝底本作「無所顧暴」﹐據崇抄攺。﹞】誰肯奮足於單危寂絕之境。是以重峯疊巘﹐頓錫成市﹔誅茅穴石﹐僅可容榻﹔往往塵喧不到﹐苦節坐忘﹐似得道者﹐遂以驚動世俗。

自晉太康﹐始寺「紹因」於州北。旣而終晉﹐才益二寺。越二百載﹐齊之寺一﹐梁之寺十七﹐陳之寺十三﹐隋之寺三。唐自髙祖至於文宗二百二十二年﹐寺止三十九﹔至宣宗乃四十一﹐【時郡人林諝作《記》﹕﹝底本作「林謂」﹐據庫本﹑崇抄攺。﹞存寺七十八﹐廢寺三十六。】懿宗一百二﹐僖宗五十六﹐昭宗十八。殫窮土木﹐憲寫宮省﹐【﹝各本皆作「憲寫」﹐疑爲「憲式」。﹞】極天下之侈矣。而王氏入閩﹐更加營繕﹐又增爲寺二百六十七﹐費耗過之。自屬吳越﹐首尾才三十二年﹐建寺亦二百二十一﹐【自前至此﹐共爲寺七百八十一。特以會到有起置年月者計之﹐余或更名﹐或重建﹐不可知也。】𨿽歸朝化﹐頹風獘習﹐浸入骨髓﹐富民翁嫗﹐傾施貲產以立院宇者無限。慶曆中﹐通至一千六百二十五所。【此林世程慶曆三年所記也。其所記有寺額者一百一所。今見存者﹐共一百七十二所﹐外二十九所已不載州籍。如安福寺﹑寶峯寺﹐以主僧不謹及童行不律廢﹔余恐更易名額﹐或頹圮產絕。若通計之﹐比紹興間已少百二十一。】紹興以來﹐止一千五百二十三。【紹興甲寅曾師建「記」﹐﹝甲寅爲紹興四年。曾師建﹐本志卷四十「歲時」記述云「曾師建﹐郡人﹐記閩事﹐紀歲時﹑閭裏﹑禮節﹑行樂尢悉……」「寺觀類」各卷中亦多引用﹐或稱「曾記」。﹞惟總云一千六百二十六所﹐其逐縣所載﹐只一千五百二十一所﹐皆不可以爲據。惟紹興二十二年﹐奉使鐘世明「根括寺院寬剩」時﹐共管寺院一千五百一十二所﹐內一千四百八十六所常住所收「有餘」及「無餘」﹐三十七所無僧尼主持。】今《州籍》《縣申》﹐猶一千五百四。【自太平興國四年終慶曆﹐寺二百四十一﹔皇祐後﹐寺二百六﹔率多舊寺重建。其未會到起置年月者﹐一百七十五。共爲寺七百二十三。若通前代計之﹐比紹興間又少一十九所。恐廢壞無人住持﹐遂成絕產。】祠﹑廬﹑塔﹑廟﹐雕繪藻飾﹐眞王侯居﹐而日與市人交臂接席。回視曩昔﹐異乎吾所聞者。

惟是煙霞絕頂﹐泉石淸趣﹐異時截崖谷﹑挽藤蘿﹐可望而不可到者﹐今奔蹄走轂﹐所至精舍訪古者便之。故附山於寺。自城郭至諸縣﹐以寺興置先後爲次﹐而山見焉。余非顯者不著。

在城

僧尼寺共五十二所。慶曆《記》﹕三十所。曾師建「記」﹕五十一所。內閩縣十四所﹐侯官十九所﹐懷安十八所。五十所有起置年代﹐二所未詳﹐外有安福庵﹐《州籍》無。

懷安乾元寺州北無諸舊城處也。晉太康三年﹐旣築新城﹐遂以爲紹因寺。唐乾元三年﹐防禦使董玠奏賜今名。皇朝咸平六年﹐賜禦書一百二十三卷。禦制﹕【《心輪偈頌》十四卷﹑《祕藏詳》三十卷﹑《逍遙詠》十一卷﹑《緣識》五卷﹑《靑龍疏》六卷﹑《祕閣贊》《九弦琴》《阮歌》《諭言》《雙鉤書》《聖教序》《心輪圖》《無名說》《筆法》《日行誠有益無法帖》十二卷﹑《大字詩》三卷﹑《益銘》四體﹑五體書二卷﹔】艸書﹕【《孝經》《千字文》《孤城詩》《顚艸書》《急就章筆法歌》《雜字》九軸﹐《故實》九軸。八分書﹕《千字文》《故實》《眞定王碑》】﹔飛帛﹕【「帝佛」二字﹑《雜言》無注﹑《雜言》有注﹑《下假詩》﹑﹝底本﹑庫本爲「下假詩」﹐崇抄作「不假詩」。﹞《遠看詩》。】皇祐三年﹐賜禦書二軸﹕飛帛﹑【「明堂之門」。】篆書。【「明堂」。】至和元年﹐賜《皇祐新樂圖記》三卷。【已上﹐天宮院掌之。舊山趾八寺通往來。今乾元﹑天宮同用一記﹐文曰「乾元天宮院記」。】有﹕

琴石【閩越王鼓琴所。】

金雞井【越王井。中有金雞﹐昔牧羊兒見之﹐因以石投﹐久而聞聲﹐後不復見。】

欽馬池【亦越王迹。】

戒壇【唐大中四年﹐長溪建善寺始開壇度僧三十人。光化元年﹐閩王審知復置於本寺。天復二年﹐移開元。余見「開元寺」。】

舊產錢一十三貫一百二十一文。【未經界前﹐謂之舊產﹔已經界後﹐謂之新產。今稅﹑苗﹑鹽﹑役﹐𨿽用新產科納﹐而敷四色錢猶用舊產。故特存之。後準此。】【

懷安大中寺州西。梁太守袁士俊之第。內有小山﹐時聞鐘聲﹐因名鐘山。普通二年﹐捨以爲寺﹐號袁寺。隋仁壽二年﹐始以舍利爲塔。大業二年﹐攺爲鴻業寺﹐尋爲鐘山寺。唐上元元年﹐更名福唐寺﹐會昌例廢。大中四年復之﹐賜今額。天聖中災﹐歷數年再創﹐垂成復災﹐元丰攺元始新之。有﹕

定慧塔【舊九層。朱梁開平四年﹐僞閩建。天聖中爇之。累數年﹐閩人復創﹐漕使陸軫爲《贊》。後復災。】

八百羅漢像【佛書云「諾矩那與其徒八百眾居震旦國」。今五百居天臺﹐三百居雁蕩。是堂像八百﹐顏題云「天臺雁蕩」以此。】

觀音像【政和間﹐淸涼寺僧宗顏爲木觀音像﹐久而色故﹐將命工飾之。忽夢謂曰「我當城居﹐令億萬眾瞻仰」。俄而﹐大中僧數百人亦以夢來致之。﹝底本﹑庫本作「寺中僧數百人」﹐據崇抄攺。﹞今在寺之西偏。】

舊產錢一十一貫八百四十五文。【「曾記」﹕「一十一貫九百九十五文。」】

侯官南澗寺州西南。梁中大通六年﹐【﹝各本皆作「梁大通六年」﹐顯有抄誤。按﹕南朝梁大通年號只有三年﹐中大通年號則有六年。據攺。﹞】居士蘇淸以宅爲之。唐乾寧二年﹐閩王創天王殿。三年﹐號南澗護國天王﹐合庵十二爲寺﹐以居澗旁﹐故名。【王谹詩雲「水淸居士澗﹐景好天王剎」。】

《禦書》一百二十三卷。【同乾元。但無明堂篆及帛書。】

寺閣【唐周朴有詩。】

石像【「唐天寶八載五月六日﹐驟雨雷震﹐須臾晴霽。亭亭石心湧出佛像﹐三十二相﹑八十種好﹐列侍環衛。」歐陽詹《記》。】

普眼庵【安文頭陀因遊寺山﹐莽蔓中得巖石﹐側足而入﹐有一穴僅可容身﹐遂晏坐﹐號「頭陀巖」。七年﹐主僧辟而潤色之﹐其後日廣。有「降睡塔」。大觀間﹐顏曰「普眼庵」。山在城中﹐遊者絡繹。頭陀嘗摩崖云「客至不點茶﹐相看淡如水。白雲深谷中﹐穩坐浮生裏。」今猶存。】

靜勝軒【有張勸詩。】

舊產錢七貫五百二文。

懷安開元寺子城東。太淸三年置﹐在靈山之西。【﹝崇抄作「在靈芝山西」。﹞】舊號靈山﹐尋攺大云。唐初曰「龍興」。開元二十六年﹐以年號攺今名﹐【後人名開元後山爲芝山﹐以別於靈山。】有明皇像。會昌中﹐汰天下寺﹐州存一﹐卽是也。天禧中災﹐慶曆三年復創。有﹕

辟支佛像【辟支﹐自天監四年隱身於金陵山窟間﹐﹝底本作「天�四年……」﹐崇抄作「天福四年」。參對下文有「唐以來凡六現」之句﹐知當在唐之前﹐而「天福」爲五代梁之年號﹐在唐之後。今據庫本作「天監」﹐辟支佛之傳說﹐固在梁武帝時。﹞時現異於人。唐以來凡六現。梁貞明四年﹐閩王以夢故﹐煉���萬斤﹐以橐■﹝籥頁﹞東七十所於城東。故�����萬三丈有七尺﹐創以金﹐置太平寺。����承贊《記》。﹝底本﹑庫本同缺文﹐崇抄作「閩王以夢故鑄銅萬斤﹐置太平﹐翁承贊記」﹐其間缺字暫無從校。﹞政和六年五月﹐以寺爲神霄宮。陳尙書彌作文。通議詢移置開元戒壇。】

戒壇【唐天復二年建。時王審知於此開壇﹐奏度僧三千人﹐乞保昭宗鑾輅回京。其後﹐光化元年﹐審知又於乾元寺開戒壇﹐奏度二千人。子鏻﹐天成三年﹐又於太平寺開戒壇﹐度僧二萬人。似又無常所矣。至皇朝元丰五年七月十六日﹐往開元僧合樞復新其壇於寺之東偏。崇寧三年移置天寧寺。建炎元年﹐復歸開元。四年﹐沙彌受戒至三千九百四十有八人。紹興元年﹐又兼就天寧開壇。五月﹐開元受戒五百七十人。十月﹐天寧受戒七百二十八人。二年﹐復並歸開元。國朝誕節撥放童行﹐其目有四﹕﹝底本﹑崇抄皆作「其目寡四」﹐據庫本攺。﹞曰禦書﹐曰臣僚功徳院﹐曰進奉回賜﹐曰比試。大中祥符三年﹐應賜太宗皇帝禦書﹐寺院﹑宮觀承天節依例比試外﹐特放童行一人不試經﹔大觀中﹐尙書祠部格﹕侯官護國天王﹐懷安天寧﹐撥放支提山﹔雍熙﹐閩縣聖泉﹑鼓山﹐福淸黃蘗﹐侯官雪峯﹑長慶﹐各年放一人﹔宣和福州格﹕天寧節撥放掌禦書徳童﹐黃蘗﹑雪峯﹑長慶外﹐各一人﹔氏說﹐湧泉觀亦一人﹔此以禦書撥放者也。元祐四年﹐﹝底本先作「元神四年」﹐原校攺爲「元符」﹐但元符無四年﹐據庫本攺作「元祐四年」。其後「大乘愛同寺」條下﹐有「元祐中門下侍郎許將」云云﹐可互證。﹞許左丞將請﹕「福州閩縣大乘愛同寺﹑開封積慶崇報寺﹐興龍節間﹐歲撥放童行各一人」﹔重和元年﹐余少宰深請﹕「廣因嗣祖寺﹐天寧節撥度一人。」此以臣僚功徳院撥放者也。大中祥符四年﹐雪峯僧守獻進奉瑞象香合﹐年與剃度五人﹔皇祐二年﹐仁王﹑聖泉進《芝艸圖》﹐特與度僧二人﹔元祐二年詔﹕「坤成節諸州撥放比興龍節﹐與度三之一﹐不及三分者﹐亦與之。一名者﹐二歲與度一人」。長慶寺進《坤成功徳疏》﹐歲一人﹐二歲該回賜一人。雍熙﹐寺進《坤成功徳疏》﹐歲三人﹐該回賜一人。﹝底本﹑庫本作「歲三人該回賜一人」﹐崇抄作「歲一人二歲該回賜一人」。﹞崇寧四年﹐東禪進《藏經》﹐令天寧節度一人。大觀四年﹐減罷。政和三年依舊。此以進奉撥放者也。咸平元年﹐州《僧帳》二千九十四人﹐皆錢氏時度爲之﹐眞僞莫辧。乃令比試「經業」﹐中者與《給據》﹐余還俗。大中祥符二年﹐系《帳》童行每百人﹐選「經業」精熟者與度二人﹐如不及數﹐亦聽選。天聖元年﹐令福﹑建州﹑軍僧四百人處﹐聖節與度一人﹔不及者﹐亦特放﹔並考試「經業」。《嘉祐編敕》﹕以周顯徳二年及至和二年敕﹐詳定諸童行比試﹕福﹑建諸州﹐每僧三百﹑尼一百各放一人﹐不及者亦特放。熙寧中﹐同天節撥放﹐如嘉祐之數。元符元年﹐諸試經以通判以下五員就長吏廳所﹐問不得過四字﹐﹝底本先作「間」字﹐復校攺爲「問」字﹐庫本﹑崇抄皆爲「間」字。﹞取通多者。通數同﹐取先系帳者﹔帳同﹐取先出家者﹔又同﹐則以齒。其應撥放者﹐量試。三年﹐令天寧節如例撥放。宣和二年﹐﹝底本﹑庫本作「二年」﹐崇抄作「三年」。﹞令天下間歲撥放﹑試經﹐其特旨等﹑度牒﹑紫衣﹑師號﹐住給降五年。七年﹐內外撥放﹑試經﹑特旨等﹐度牒﹑紫衣﹑師號各展三年。靖康元年承宣和七年敕﹕撥放﹑師號等並仍舊給降。尋令限滿後﹐減半。建炎元年敕文﹕「應隔下撥放童行﹐許於所屬自陳﹑保明﹐申部給降。」禮部請﹕不系住給年分供帳之人﹐更不推恩。二年﹐禮部言「寺觀自崇寧後﹐往往格外陳乞﹐增添撥放﹐實侵財計。請罷非格﹑令所載者。」三年﹐令依《嘉祐編敕》施行﹐仍依靖康減半之令。紹興二年﹐權祠部王居正言「渡江以來﹐條格散失﹐所恩﹑例並權住。今歲給降空名度牒不下五﹑六萬﹐乃無一人以試得度者。請天申節令諸路依減半法試經。敢於格令合給外陳乞者﹐禮部執奏。」十月﹐乃令諸州﹑軍守臣﹐歲首照《帳》以合取人數﹐分於天寧﹑乾龍﹑天申節﹐三次試﹑度﹐餘數並歸天寧節。﹝宋代各朝皇帝﹑皇太后生日﹐例爲全國慶節﹐各有專名。上文所記「坤成節」﹝哲宗之母﹞﹑「興龍節」﹝哲宗﹞﹑「天寧節」﹝徽宗﹞﹑「乾龍節」﹝欽宗﹞﹑「天申節」﹝髙宗﹞﹐後文尙有「會慶節」﹝孝宗﹞﹑「重明節」﹝光宗﹞等﹐皆見《宋史﹟禮志》。﹞五年﹐令以合取人數衮同三節試﹑度。六年﹐有言「名山福地及有金寶牌若禦書之處﹐向以數溢﹐權罷許試經業。今州郡姑息﹐惟務足額。乞權罷。」五年﹐令權住三之二。尋﹐令權住三年。七年﹐令禮部別修新法度牒五千道。其臣僚恩例及試經﹑撥放等並住給。𨿽奉特旨﹐禮部亦得執奏。九年﹐或言「兵火後﹐戶口凋耗﹐宜務蕃息。今僧﹑尼﹑道士﹑女冠﹐皆播種之民也﹐官實資之。宜停放﹑度。會易新法﹐度牒出賣。禮部奏﹕「紹興六年指揮﹕『權住三歲』。今限滿﹐合放﹑度。」有旨﹕「依七年住給旨揮。」此﹐以比試撥放者也。其後﹐度牒久不給降。軍興事起﹐乃命出賣﹐始度僧云。】

舊產錢一十一貫九百七十八文。

懷安景星尼院州東北。陳太建二年置。【《舊記》作「閩縣」﹐恐因林諝所載。】元丰二年﹐尼在淳建﹐【恐重建。】仍立戒壇。【建炎四年﹐新尼受戒至三百九十八人。】

舊產錢一貫三百三十九文。

侯官神光寺州西南。唐大歷三年﹐析南澗爲金光明院。七年﹐攺爲大云。會昌例廢。大中三年﹐監軍孟彪﹐亭池其間﹐號南莊﹐明年﹐捨爲寺。又明年﹐觀察使崔干請名於朝。宣宗夜夢神人發光殿庭﹐遲明覽奏﹐異之﹐遂與今名。

烏石山三十六奇﹕

盤陀塔【山頂古磚塔。一日﹐塔門忽裂﹐有一眞身。郡人陳公云「爲兒時﹐見石橋上有曰《盤陀和尙眞身塔記》﹐末云「大足元年建於此」。】

石龜【烏石山﹐一名烏龜。父老恐千年後或輕舉。乃於左脇鑿一竅。﹝底本﹑庫本作「左脇鑿一竅」﹐崇抄作「左脇之端鑿一竅」。﹞】

放鶴亭【寺東峯。崔幹創亭﹐曰四向。因得靑田鶴﹐置於此﹐忽衝天而去。遂名放鶴亭。熙寧中﹐程師孟攺爲「衝天」。】

觀稼亭【唐﹐閻濟美守是郡。陛辭之日﹐徳宗諭以農事﹐且言南方山水之富。到官﹐首創是亭以茂帝寵。】

薛老峯【烏石山頃。突起三字曰﹕向陽峯。咸通中﹐侯官令薛逢與神光僧靈觀遊﹐創亭其側﹐乃倒書「薛老峯」字。周朴詩曰「薛老峯頭三个字﹐﹝底本作「山簡字」﹐據庫本攺。﹞須知此與石齊生。直教截斷蒼苔色﹐浮世人儕眼始明。」見《閩中實錄》。】

坐禪石【寺東峯﹐勁直若筍﹐峙於盤石。以一指觸之﹐卽動搖。又號降睡石。】

天臺橋【東峯巖側有巨石梁﹐如天臺石橋之狀。】

仙井【寺西峯。仙人任放煉丹於此﹐鑿石得泉。﹝底本﹑庫本作「靈石得泉」﹐據崇抄攺。﹞今不知所在。】

宿猿洞【怪石森聳﹐藤蘿蓊翳。昔隱者畜一猿。俗因以名之。景福三年﹐大築城﹐隔於墻外。湛侍郎兪有二十五詠。羅源林迥畱題﹕「幾年形勝晦南州﹐一且聲名藹湛侯。夜色並來三島月﹐水光分破五湖秋。荔支影裏安吟榻﹐紅藕香中系釣舟。金印解還天子後﹐詔書重起不回頭。」】

金剛迹【峯頂上石有巨迹。】

般若臺【沙門持《般若經》於此不釋手﹐因名。今爲金粟庵。】

初陽頂【閻公暇日﹐酷愛此峯﹐謂從事曰「每旦﹐羣山猶暝﹐獨此峯太陽先升。」因題石上云。】

落景平【卽「初陽」之西。】

百道階【王氏時造。】

鴉浴池【《古記》云「雷震石壇﹐成一穴丈餘﹐不知泉脈所出。夕陽蕭疏﹐羣鴉亂浴﹐故名。」】

道山亭【程大卿師孟作。前際海門﹐回覽城市﹐宜比道家蓬萊山。元丰二年曾鞏《記》﹑林希書。】

華嚴巖【寺西北峯。大足中﹐有僧持《華嚴經》於此。一夕﹐雷雨大震﹐擘石爲巨室。僧遂晏坐其間。】

李陽冰篆【《般若臺記》刻於華嚴巖頂。與《處州新驛記》《縉雲縣城隍記》﹑鏡水《忘歸臺銘》﹐﹝底本﹑庫本皆作「縉雲縣城隍記」﹐崇抄作「縉雲縣城隍廟碑」。又底本﹑庫本皆作「鏡水忘歸臺銘」﹐崇抄初作「麗水」﹐復攺注爲「鏡水」。﹞世寶之﹐爲四絕。】

五臺山【王氏始創文殊臺並東﹑中﹑南﹑北四臺﹐仿佛眞定府云】。

王氏像設【景福二年﹐王氏開國。至乾寧四年﹐大建院宇﹑設像鑄﹐以植福田。】

迦毗羅神【釋氏護法之神。】

尊勝眞堂【知州孟彪﹑崔幹祠像。】

崔公井【尊勝堂前。崔公賞其甘美。】

石觀音【僧廣惠於尊勝堂後得異石﹐因琢爲之。】

慈氏閣【巡官鐘杲建﹐後棄官出家﹐以身餧虎。】

射烏山【一云九日山。相傳﹕九日登髙﹐引弓落烏於雲際﹐故號。】

謝公浴堂【鑿井引泉爲之。】

髙僧行道處【相傳﹕有僧創一磚室於西峯﹐白日晏坐﹐淸宵徑行。一日﹐端坐而逝。其夕人聞爆裂之聲﹐詰旦見一石塞行道之處。】

■﹝揑﹐氵代扌﹞槃佛【臥佛也。】

大悲院【有僧常止廬嶽三十年﹐誦《大悲神咒》。空中言曰「功已成﹐出去救人。」乃歸鄕創此。】

四聖院【梁武帝﹑志公和尙﹑婁約法師﹑傅大士。】

神光寺額

左神策鐘【咸通五年賜。】

【﹝已上﹐僧神解所記﹞】

不危亭【在山絕頂。】

淩霄臺【初創﹐其四面材﹑瓦﹑土﹑堊﹐皆秤而後用。約曰「損則勿修﹐修必壞。」於是屹立震堎之中。﹝底本作「震堎之中」﹐崇抄作「震靈之中」﹐庫本作「震淩之中」。﹞後人不悟創法﹐遽修之﹐不逾時而壞。】

蟠桃塢【疑轉「盤陀」爲名。】

石像【雷所震者。】

銅像【王氏用銅六萬斤﹑黃金三百兩鑄彌勒像。方三丈六尺。】

向陽峯【舊附薛老峯﹐今析焉。】

幽幽亭【明道初﹐沈邈爲侯官縣﹐得釋迦院東北隅地作臺﹐曰峻靑。後十年﹐爲太守。寺僧並臺作亭。館閣勘校蔡公襄至其下﹐名之曰幽幽。】

跨鰲亭【卽木雁亭。孫覺有詩。】

三賢堂【侯官令薛逢﹑四明詩人周朴﹑僧鑑空﹐或以爲靈觀。觀﹐唐末人﹐茅居扃戶﹐人罕識其面﹐惟山下一居士﹐齋時薦供﹐卽開﹐複雜嗤詈之。一日﹐雪峯伺隙扣門﹐推出閉之。後有碎石子時往還。】

箋香臺

白塔

宿云庵【卽瑞云也。云﹐道人名。】

擊壤亭

【橫山閣】

金蟒穴【宿猿洞之東。後唐天成間﹐大石穴中有巨蟒﹐鱗甲如黃金﹐蟠屈六﹑七丈。王氏命運土塞之﹐因建大殿以奉佛。今葫蘆城是也。】

剛顯祠【事見《祠廟》。】

【﹝已上﹐乃後人以神解所記三十三奇﹐未盡善。如般若臺﹐以李陽冰篆得名﹐而兩出之﹐失之贅。於是以不危亭以下﹐易李陽冰以下十六名。﹞】

放生池

舊產錢一十六貫九百二十四文。

侯官石塔寺州西南。貞元十五年﹐徳宗誕節。觀察使柳冕以石造塔。【庚承宣爲《記》。】賜名「貞元無垢淨光」。《舊記》亦以淨光名寺。【「熙寧圖」作「石塔寺﹑淨光庵」。今石塔十層﹐﹝按﹐今存塔僅七層﹐塔中每層皆有王氏官眷等姓名﹐第七層所志名錄已盡﹐實無十層﹐恐「十」爲「七」之誤。﹞】晉天福六年﹐【乃僞閩永隆三年。】王延羲重建。

舊產錢一貫八百二十九文。

懷安劍池院州子城東。元和十四年置。

劍池【相傳越王無諸淬劍處。唐元和中﹐僧惟幹浚之﹐得銅刀﹑劍環數枚﹐送武庫。當時﹐冶竈猶有在竹林間者。】

舊產錢四百八十一文。

侯官上生院州西南﹐烏石山。大中六年置﹐刺史李貽孫爲《記》。有放生池。

舊產錢八百八十三文。

侯官南報恩院南澗寺南。大中十一年﹐觀察使楊發以「隙遊亭」地﹐命僧鑑空創寺及塔七層。咸通九年﹐敕號神光之塔﹐院曰報恩塔院。【唐﹐周朴有詩﹕「風雲會處千尋直﹐日月中時八面明。」】閩之浮屠﹐始於蕭梁﹐髙者三百尺﹐至有倍之者﹐銛峻相望。乾符五年﹐巢寇焚殄無遺。開元中﹐閩王審知復其二﹐大中﹑定慧是也。【是時﹐復創﹕萬歲「定光」﹑安福「崇慶」及太平「開元」塔。延羲又作石塔。謝郎中泌詩﹕「城裏三山千簇寺﹐夜間七塔萬枝燈。」】太平興國二年﹐升爲寺。明道中﹐始爲禪剎。

舊產錢七貫一百四十五文。【「曾記」﹕「五貫四十八文」。】

懷安莊嚴寺子城之東。中和三年置。後王氏據閩﹐於三寺創閣﹐開元﹑東報國與此。莊嚴之閣獨雄麗﹐遂以名其寺。天禧三年火。熙寧二年﹐程大卿師孟鳩眾重建。

舊產錢二貫三百二十四文。

閩縣九仙文殊院州東南。景福二年﹐王潮建。

舊產錢九百三十文。

閩縣萬歲寺九仙山西南。天祐元年﹐瑯琊王審知所造﹐明年賜名。梁開平中﹐表請其寺祝天子壽﹐蓋取其名也。至今誕節前一月﹐太守率僚屬及倚郭令﹑佐若寓居文武官﹐下至軍員﹑父老等﹐班拜於庭﹐以佛法啟祝。及是日﹐拜祝如初。熙寧八年﹐始創千秋堂候班。乾道九年﹐史丞相浩攺爲「華封」。

定光塔七層。【梁開平元年﹐忠懿王所造。】

三山閣【在平遠臺東。許惇仁詩﹕「蓬萊方丈與瀛洲﹐東引長江欲盡頭。幾處壇場渾得道﹐萬家樓閣半封侯。名園荔子嘗三熟﹐負郭潮田插兩收。七百年來遺讖事﹐﹝底本﹑庫本皆作「��荔子」﹑「�讖事」﹐缺三字﹐據崇抄補。﹞釣臺沙合瑞煙浮。」】

平遠臺【東有小橋﹐橋旁有巨石﹐刻平遠峯三字。】

金粟臺【程師孟以塔中王氏時所塑】金粟像名。石上金粟臺三字﹐元少卿篆。後﹐侄積中爲守﹐繪金粟像於臺側﹐作小堂安奉之。

一華亭【郡人朱敏功詩﹕「自聞達摩西來意﹐五葉敷榮祗一華。從此祖風傳不泯﹐靈枝到處有奇葩」。陳瑩中亦有詩。】

祈雨僧【僧義收﹐後梁時人。貞明三年春不雨﹐至五月。義收以膏■指﹐不雨﹔積薪通衢﹐期七日自焚﹐炬舉而後雨。後遊洪州﹐將歸。俗遮畱。乃截左臂付之﹐曰「吾去後﹐不雨出以禱﹐必應。」眾塑其像﹐以臂附之。今﹐眞身在寺。】

舊產錢五貫七百八十文。「曾記」﹕八貫九百五十六文。

侯官道淸天王院州西南。梁乾化二年置。

舊產錢二百六十二文。

侯官千福院州西南。乾化三年置。

長樂臺【曹穎叔詩﹕「藍姿冰骨與秋輝﹐疑作危稜磴翠微。向晚山僧苦畱我﹐層層寒有亂雲歸。」﹝底本﹑崇抄詩中字句如此。庫本首句爲「藍綏水谷與秋輝」﹐末句爲「層層寒牖亂雲歸」。﹞程師孟以臺名刻石。見通判馬益詩。】

飛燕亭【程師孟有詩。】

舊產錢一貫七百四文。

侯官五百羅漢寺烏石山之麓。本雪峯廨院。貞明五年﹐閩王審知夢梵僧數百﹐奕奕有光。光所至處﹐有雙檜並池而秀。一僧擎跪而前曰「王能飯吾於此乎﹖」及旦﹐圖而訪之﹐得今寺地百步﹐池﹑檜皆如夢中。乃爲堂環之﹐命池曰浴聖﹑檜曰息聖。攺今名。有放生池。

舊產錢二貫八百四十九文。

閩縣淨業尼院州東秀實坊。貞明六年置。

舊產錢二貫五百三十九文。

懷安太平寺州東。本開元寺地。後唐同光元年﹐閩忠懿王析建。【寺碑云「地據靈山﹑巨山之麓」。﹝各本皆作「巨山之麓」﹐疑「巨山」爲「芝山」之誤。﹞】忠懿於城西南張鑪冶十三所﹐備銅﹑鑞三萬斤﹐鑄釋迦彌勒像。莊宗題爲「金身報恩之寺」﹐又泥金﹑銀萬餘兩﹐作金﹑銀字四《藏經》﹐各五千四十八卷﹐旃檀爲軸﹐玉飾諸末﹐寶函朱架﹐納龍腦其中﹐【﹝底本作「寶幽宋架內龍腦其中」﹐崇抄作「寶幽朱架內龍腦其中」﹐據庫本攺。﹞】以滅蠹蟫。唐翁承贊碑而銘之。又造木塔七層﹐天禧中盡焚﹐慶曆中修完﹐元丰中復災。後太守程公命僧守恩新之﹐及大觀乃成。政和六年﹐更爲神霄宮。建炎元年﹐復爲太平寺。三年﹐敕奉安濮安懿王神主﹐遂以其寺之半爲嗣王行府。紹興五年﹐因以爲西外宗正司。

舊產錢七貫三百四十三文。【「曾記」﹕七貫三百五十七文。】

侯官育王塔院興文坊北。閩王時有之。【佛殿題﹕「瑯琊安遠使募緣架造。」】康定二年重建。

舊產錢二百八十三文。

懷安薦福光嚴藏院州北乾元寺之左。同光三年置。本僞閩閩興長公主與其夫余廷芳所建。舊有門出乾元寺之東廡﹐相傳以爲乾元藏院﹐實別席也。

舊產錢一貫八百一文。

閩縣南法云院州東南。淸泰元年置﹐龍啟二年也。初號地藏通文寺。大中祥符三年﹐賜今額。

舊產錢三貫七百一十文。

侯官萬壽院州南。晉天福元年置﹐閩通文元年也。王繼鵬以太平宮爲之。

舊產錢九百七十七文。【「曾記」﹕九百九十五文。】

侯官仁王寺州西南。天福三年﹐閩連重遇所造。國朝﹐僧歸贊始修葺之。

雨花閣【王逵﹑範亢有詩。】

橫山樓【張勸有詩。】

舊產錢六貫二百四十六文。

懷安天宮院州北。天福四年置。

藏翠軒【太守元積中有詩。】

今爲西外惇宗院。

舊產錢四貫九百一十一文。

懷安慶成寺【﹝底本﹑庫本及崇抄皆作「慶成寺」﹐志中他捲涉及者皆同。今俗稱慶城寺矣。﹞】州東。本王延羲之第。旣卽僞位﹐天福七年﹐乃施爲永隆金身羅漢禪寺。皇朝祥符三年三月﹐東封﹑西祀畢﹐賜今額。

髙麗銅像【銅佛三﹐一爲人所攘﹐後木刻代之﹔胡僧八﹐狀膜者﹔﹝各本皆作「狀膜者」﹐「膜」下疑脫「拜」字。﹞羅漢十八﹐侍立﹔胡奴及僧各一。】

石碑【徑二尺﹐髙丈餘。上刻無量壽﹑文殊﹑普賢像及樓閣之狀。東小殿﹐深沙神一﹐旁立僧一﹐童一。﹝崇抄「童」前多一「及」字。﹞】

石筍【髙五尺﹐東西植於庭。西廊有板記。】

小木塔【藏於西殿。僞閩王時﹐髙麗所獻。】

舊產錢四貫一百九十二文。

侯官延祥院州西南﹐烏石山之陰。天福五年置。本閩之郵館﹐王延羲以爲永隆院﹐名以其年號也。皇朝祥符四年﹐賜今額。紹興五年﹐屯駐水軍﹐因爲延祥寨。

舊產錢四貫七百七十二文。

閩縣法海寺州東南﹐舊名羅山﹐本司空孟公之第。初﹐寺在城南﹐【﹝底本﹑庫本作「在泉南」﹐據崇抄攺。﹞】僞閩徙之於城西欽徳裏。開運二年﹐李仁達時﹐唐兵壓境﹐遂遷居於此﹐爲興福院。皇朝祥符中攺今名。政和七年﹐攺爲神霄宮。宣和元年﹐攺爲女眞觀。建炎元年仍爲寺。有放生池。

舊產錢十三貫九百八十五文。【縣申﹕一十三貫九百六十二文。】

懷安法性院州東﹐忠懿王廟之左。開運三年置。初﹐閩王作東﹑西二宅爲諸子居﹐此其東宅也。其子延鈞僭僞﹐建爲宮。其後﹐南唐兵攻城﹐李仁達指天自誓﹕兵退﹐願以宮爲院。初﹐院在南臺﹐至是﹐遂遷其額於此。仍號「千佛南禪院」。【與東﹑西﹑北禪﹐時號爲四禪。】

舊產錢一貫五百四十文。

懷安北法云院周顯徳四年置。唐楞伽寺也﹐號白龍﹐有藏曰萬善。淮兵夷蕩﹐僧道堅卜居之﹐易名萬善。【《舊記》又云「本乾元寺地。謝仁謙造萬善。」】皇朝祥符八年﹐賜今額。有銀字經一藏。因亡宋間﹐【﹝底本﹑崇抄皆作「因亡宋間」。宋人撰書﹐不當稱「亡宋」﹐疑是元人所補。庫本無自「因亡宋……」以下文字。﹞】被宗子占管﹐寺宇廢壞無存﹐田土荒蕪。原院基起蓋軍營。歸附後﹐僧法聚別置基址﹐創建於乾元寺之東除外。

現有產錢一貫七百五十文。

閩縣圓明院九仙山之南。顯徳二年﹐僞臣李廷諤所造﹐名觀音。皇朝天禧三年﹐攺圓通禪寺。天聖二年﹐避彭城郡王名﹐攺通爲明。【有鄧甫雹詩墨迹。﹝底本﹑庫本作「鄧�雹詩」﹐缺一字﹐據崇抄補。﹞】

小華山【舊石上鐫三字。太守程師孟﹑運使劉彜﹑湛兪﹑侍郎陳賜﹝暘﹞﹑﹝底本﹑庫本﹑崇抄皆作「陳賜」。考本志「府治」﹑「科名」等捲﹐當是「陳暘」﹐郡人﹐官禮部侍郎﹐正之。﹞提刑陳建有《圓明小華峯》詩。熙寧後﹐通諸寺便門。由「嘉福」亦可到。】

野意亭【有孟參政庾﹑﹝底本作「孟泰敝庾」﹐庫本作「孟泰廠庾」﹐據崇抄攺。﹞韓少師世忠畫像。建炎四年﹐範汝爲叛。韓副宣撫使﹝底本作「範汝爲忠將宣撫使」﹐崇抄作「範汝爲反忠將宣撫使」﹐據庫本攺。﹞自永嘉浮海至福州﹐不整陣﹐串巢穴而出﹐直抵建城﹐造樓車以登﹐俘其渠以獻。閩人徳之﹐立像於其亭。孟朝服﹐韓戎服。】

廓然臺

淸輝閣

舊產錢三貫九十六文。

侯官法祥院州西南。皇朝初置。舊號閩山保福寺。其山鏟削殆盡。所存者﹐巨石巋然。有﹕

石鐫觀音像【建隆三年造。有記刻石云「寺𨿽新號﹐山則故名。」蓋古閩山也。】

鐫光祿吟臺四字。【熙寧二年﹐程大卿師孟詩﹕「永日淸陰喜獨來﹐野僧題石作吟臺。無詩可比顏光祿﹐每憶登臨卻自回。」﹝底本作「元詩河比顏先祿每憶登臨卻自�」﹐據庫本﹑崇抄攺﹑補。﹞】

舊產錢一貫三百六十文。「曾記」﹕一貫一百七十四文。

懷安越山吉祥禪院乾元寺之東北。

無諸舊城處也。晉太康三年﹐旣遷新城﹐其地遂虛。隋﹑唐間﹐以越王故﹐禁樵采。錢氏十八年﹐其臣鮑修讓爲郡守﹐遂誅穢夷巇爲佛廟﹐乾徳二年也。

禦書【紹興六年﹐張丞相浚奉安禦書《裴度傳》。】

環峯亭【古山嶺﹐舊名四見。有太守劉瑾﹑羅畸詩。後更名倚云。王繼先寓居是寺。乾道丁亥﹐太上皇帝賜名「環峯」﹐仍灑宸翰以賁之﹐並「越山」四字刻石於寺。】

絕學寮【張丞相爲之名。】

勝會亭【有太守李上交詩。﹝底本作「有太守寧上�詩」﹐據庫本﹑崇抄攺﹑補。李上交﹐皇祐間郡守。﹞】

舊產錢三貫四十三文。

懷安保壽院州北。乾徳五年置。

舊產錢六百七十三文。

侯官祖堂院州西南。開寶四年置。

舊無產錢。【「曾記」﹕樓店務稅錢二百六十八文。】

侯官龍山院州西。端拱二年置。

舊產錢七十七文。【「曾記」﹕一百四文。縣申﹕一百九文。】

懷安越峯羅漢院城北。太平興國二年置。

舊無產錢。【「曾記」﹕越峯庵產錢四十有奇。】

閩縣報慈崇因經院州東。六年置。《寺記》作﹕「太平興國始號」。《舊記》作「六年」。本潮州刺史李彥暉之故宅。【有男乙﹐年九十歲﹐嘉祐二年作記云「彥暉從王氏起光山﹐以功出鎭越﹑臺﹐分符潮郡﹐遂賞玆宅。及太平興國﹐歸款。乃曰﹕『幻質無常﹐終歸壞滅』。因捨爲寺。」】

舊產錢七百九十二文。【《縣申》﹕七百九十六文。】

閩縣崇慶尼院州東南。雍熙元年置。

舊產錢一百三十六文。

閩縣嘉福院州東南。大中祥符四年置。初爲「眾香院」﹐後攺今額。

鰲頂峯【陳狀元誠之肄業之所。】

舊產錢五百六十一文。

閩縣妙嚴院州東南。天禧四年置。

熙春亭【有太守溫益﹑王祖道詩。】

舊產錢一貫三百四十三文。

懷安薦福院州城。【「曾記」﹕水陸寺。】天聖四年置。

舊產錢一百六十八文。

侯官釋迦院州西南。同年置。

幽幽亭【見前。】

舊產錢六百七十九文。

閩縣九仙天王院州東南。元年置。崇寧三年爲崇寧觀廚宮。建炎元年仍舊。

無產錢。

侯官開化院縣西。景祐四年置。

舊產錢一文。

懷安靈山天王院州東北。皇祐三年置。

舊產錢五百三十文。

閩縣內湯院州東。嘉祐以前置。有﹕

湯泉【碑云「嘉祐七年﹐元給事閱郡圖﹐圖有佛寺曰內湯」。】元給事絳閱《郡圖》﹐得其名﹐往觀之。乃浚其源﹐礱石爲井﹐揭宇環之﹐疏其餘於垣外。宣和六年﹐陸侍郎藻命謝令重修溫室四﹐中有振衣亭﹐浣日一啟﹐非衣冠不許遊也。

舊產錢四百一十文。【「曾記」﹕除落江七分外﹐二百五十文。】

閩縣九仙育王院州東南。嘉祐二年置。

海月堂【有太守程師孟詩。】

舊產錢四百二十七文。

閩縣九仙資福尼院州城南。元祐五年置。

舊產錢五百三十一文。【「曾記」﹕五百五十三文。】

侯官西法林尼院州西南。崇寧二年置。舊產錢一文。

懷安隆慶院州東北。

舊產錢六百六十八文。【今皆擗截爲宗子鎖屋。】

侯官彌勒寺釋迦寺之東。紹興二十九年﹐爲洪水漂流﹐後重建。乾道元年火。

舊產錢三百七十八文。

【已上二所﹐無起置年代。】

閩縣安福院州東南丁戊山。唐咸通十三年置。山居闤闠﹐磅礡隱隆﹐占形勢之中。梁乾化二年﹐忠懿王始建木塔七層於其上﹐號新塔。元丰間﹐以主僧不謹﹐廢。田入學。後寺亦災﹐官籍其地售民以居﹐猶存上﹑下庵。今《州籍》無。

閩縣

【一百七十三所並在城十四所﹐共一百八十七所。﹝底本﹑崇抄皆作「一百一十七所」﹐據庫本攺。﹞慶曆《舊記》﹕二百一十九所。內二十六所有寺額﹐又倚郭九寺有起置年代。曾師建「記」﹕「除在城外﹐一百一十六所」。鐘世明根括寬剩﹕【﹝底本「��寬創」﹐庫本「根括寬創」﹐據崇抄攺「根括寬剩」。此四字卷中頻見。﹞除道觀一所外﹐計一百八十六所。今《州籍》數同。除十四所在城外﹐一百四十二所會到起置年代﹐三十所未詳﹐一所續申。】

法林尼寺易俗裏。梁大通元年﹐武帝捨身同泰寺﹐【﹝底本﹑崇抄作「武帝捨同泰寺」﹐據庫本「捨」字下補「身」字。﹞】因攺元﹐遂置園居﹑尼寺於建康。閩中尼寺自此始。

舊產錢一百八十五文。

靈山院仁惠裏。大同元年置。

舊產錢三十七文。

祥光龍華寺鼓山裏。三年置。

舊產錢六百七十三文。

東禪院易俗裏。五年﹐州人鄭昭勇捐宅爲之﹐在白馬山上﹐舊名淨土。唐武宗廢爲白馬廟。咸通十年﹐【﹝底本﹑庫本作「咸通十年」﹐崇抄作「咸通十三年」。﹞】郡人迎僧惠筏居之﹐及夜禪定﹐有戎服若拜而辭者。是夕﹐或見白駟東之。觀察使李景溫因撤祠爲寺﹐號東禪淨土。錢氏號東禪應聖。皇朝大中祥符八年﹐賜號東禪等覺。崇寧二年﹐因進《藏經》﹐加號崇寧萬歲。紹興十年﹐攺崇寧萬歲爲報恩廣孝。【爲徽宗焚修。張丞相浚爲請﹐仍移漏澤園。寺有生祠。】十七年﹐攺「廣」爲「光」。

《大藏》【﹝「大藏」﹐卽北宋時福州東禪等覺院所刻《崇寧萬壽大藏》﹐今僅日本國圖書館尙存其完帙。﹞米芾書額。有《大藏》經版。侍郎陳賜﹝暘﹞勸造﹐﹝各本皆誤作「賜」﹐實是「陳暘」﹐該藏經各卷首多刻其姓名﹐可證。﹞有畫像。】

《禦書》【徽宗賜僧達杲。】

東野亭【蔡公襄書額﹐有比部郎劉照以下詩十一首。】

淸陰亭【有太守劉瑾以下詩十首。﹝底本作「劉�」﹐缺一字﹐據庫本﹑崇抄補。﹞】

芙蓉閣【有鄧正言肅詩。】

放生池【增置。】

舊產錢九貫六百七十七文。【「曾記」﹕九貫七百八十五文。縣申﹕九貫七百九十五文。】

大乘﹑愛同寺在東山瑞聖裏。六年置大乘﹐十二年置愛同﹐皆律寺。異居而同食﹐故曰愛同。唐神龍中﹐律師懷道﹑懷一相繼居之。會昌﹐例廢。大中十一年復之﹐合爲一﹐尙異居。【﹝底本﹑崇抄皆作「尙星居」﹐據庫本攺。﹞】皇朝天聖元年﹐主僧戒華始攺禪剎。元祐中﹐門下侍郎許將請爲功徳院。有﹕

《西院大律師碑》【劉太眞撰﹐於頔書。】

《羅漢堂記》【記見書。】

虞公庵【《南史》﹕虞寄爲鄭正劫﹐﹝底本作「南安虞寄爲陳正卻」﹐庫本作「南安虞寄爲鄭瑋劫」﹐據崇抄攺。﹞奔晉安。陳寶應刺閩中﹐得之甚喜。寶應謀不軌﹐屢諫不聽。遂隱於玆山。自稱本山居士。﹝底本﹑崇抄皆作「自祠本山居士」﹐據庫本攺。﹞寶應屢召不出﹐命焚其廬。放火者自救之。】

橊花洞【唐永泰中﹐樵者藍超遇白鹿﹐逐之﹐渡水﹐入石門﹐始極窄﹐忽豁然﹐有雞﹑犬﹑人家。主翁謂之曰「吾避秦人也﹐畱卿可乎﹖」超云「欲與親舊訣﹐乃來。」遂與橊花一枝而出﹐恍若夢中﹐撫而尋之﹐不知所在。蔡公襄詩﹕「洞裏花開無定期﹐落紅曾見逐泉飛。仙人應向靑山口﹐管卻春風不與歸。」富沙魏萬詩﹕「江山巧秀入禪扃﹐四望仙源畫未眞。萬疊好峯侵碧落﹐一條流水隔紅塵。澗邊鹿迹知何代﹐洞口橊花鎭似春。自恨聲名尙牽鎖﹐﹝底本作「吞鎖」﹐庫本作「卑瑣」﹐據崇抄攺。﹞無因長對社中人。」】

龍首澗【許狀元將肄業之所。治平丁未﹐知縣陳淸刻石﹐﹝底本﹑庫本皆作「知縣陳情刻石」﹐崇抄作「陳淸」。按﹐陳淸名見《八閩通誌》﹐據攺。﹞大書曰「龍首澗」。惟有讀書堂。】

神移泉【開元中﹐僧守正以居髙汲遠﹐方患之。﹝底本先作「皆怠之」﹐旁校注爲「皆患之」﹐庫本作「心念之」﹐據崇抄攺。﹞一夕﹐泉迸於居側﹐旦視舊井﹐則已涸矣﹐若神移然。僧惟嶽詩﹕「巖頭瀑布瀉寒煙﹐井底澄淸浸月圓。性水眞空周法界﹐神從何處更移泉﹖」】

文殊巖【巖有古像﹐歲久塵敗。夜忽現光林樾﹐因塑飾之。﹝底本作「夜忽現光林越聞翔飾之」﹐崇抄作「夜忽現光林越間師飾之」﹐據庫本攺。﹞】

獅子峯【象其形也。許門下和程大卿詩﹕「東山十里覆溪流﹐遠客時時一望愁。泉近橊花深洞口﹐亭開師子舊峯頭。八州旗色天邊出﹐三館蕓香海上畱。南國共歌公所憩﹐獨嗟無計奉英遊。」熙寧二年﹐程大卿師孟於峯之西澗建亭。建炎三年﹐嗣濮王仲湜書。】

涵虛沼【僧惟嶽詩﹕「碧虛涵沼沼涵虛﹐虛沼圓同絕欠餘。夜月麗虛知是影﹐更誰臨沼照蟾蜍」。】

松【﹝底本誤將「松」字拆開﹐成「木」﹑「公」二字﹐冠於以下兩行注文之首﹐又與前條雙行注相接﹐遂不可讀。庫本爲「有松極髙大」﹐崇抄作「松至極髙大」﹐皆與前條注文相接。當以「松」另立一條爲是。﹞至極髙大。國初已有之。上有錢昱畱題﹕「景致逼神仙﹐心幽道亦玄。僧閒來出世﹐松老不知年。放馬眠巖艸﹐移杯酌澗泉。浮名如脫得﹐終住此云邊」。】

天臺井

靈芝塢

夜光臺

蟄龍淵

神僧室

鑑淨軒

淸音亭

山輝堂【張勸詩﹕「蕭蕭松竹蔭華扉﹐更有虛堂隱翠微。云露峯巒橫秀色﹐月低巖壑弄淸輝。分開遠碧鳴泉落﹐點破寒光白鳥飛。還似山陰秋霽後﹐照人懷抱欲忘歸。」﹝此詩各本之字略有出入﹐底本﹑庫本作「更亮虛堂……」﹐「月低巖下……」﹐今據崇抄攺。﹞】

碧巖亭【許門下詩﹕「舊室曾畱古岸迹﹐新亭同賞碧巖前。日生師子峯頭木﹐煙伴橊花洞口泉。黃葉入秋山出地﹐白雲臨曉海垂天。飄然蹤迹今何定﹖別去江湖又一年。」王汝舟和﹕「亭開幽谷艸堂邊。朝暮淸音落檻前。人去日升蓬島路﹐客來空愛玉溪泉。仙翁世界藏深洞﹐佛子樓臺出半天。誰爲琢磨巖下石﹐﹝底本作「誰爲琢石巖下石」﹐崇抄作「琢開」﹐據庫本攺。﹞擬將遺事記當年。」】

放生池【增置。】

舊產錢九貫八十二文。

方山寺【﹝底本﹑庫本皆作「萬山寺」﹐據崇抄攺。﹞】淸廉裏。陳天嘉元年置。【《舊記》有﹕「塔林寺﹐在方山下﹐太建年置。」「曾記」作「眞善院﹐地名方山」。恐卽此寺。】山在州南重江之外﹐九鼻東向。正北遠望﹐突兀端方﹐直下數千尺﹐故名。【詩人云「到山不識山面目﹐但見九鼻盤溪曲。歸來兀坐小窗下﹐倚天百里剖寒玉。」】州治南有三山按﹐【﹝底本作「州治南有三山按」﹐疑「按」爲「案」之誤﹐庫本﹑崇抄皆作「州治南有三按」。﹞】是山峭拔秀碧﹐又出二峯頂上﹐眞一郡壯觀。上有阿育王塔﹐因而建寺。有古壇﹑石牀﹑石棋局【太守王逵詩﹕「眾狀皆窮險﹐玆形獨擅方。坦夷中砥礪﹐端正外靑蒼。上帝圍棋局﹐炎君避暑牀。回嗟太行路﹐更近利名場。」】石牀左右有柑桔木﹐歲所生﹐味特甘﹐人或得之﹐可食不可竊。天寶六年﹐敕號甘果山。有唐賈島《章敬國師碑銘》。

舊產錢二貫四百三十文。

華林寺鼓山裏。三年置。

舊產錢二百二十一文。

超功院仁丰裏。太建元年置。

舊產錢三百三十六文。

飛泉院合浦裏。唐武徳元年置。

舊產錢三百十一文。

東山聖泉院瑞聖裏。景龍元年﹐僧懷一始卜居於愛同寺之西﹐苦乏水。忽一日﹐二禽斗噪於地﹐心異之﹐杖錫往視﹐因卓其所﹐有泉如縷﹐俄而湧溢﹐人乃礱石環其口﹐【﹝底本﹑崇抄作「湧淩丈」﹐據庫本攺。﹞】分爲兩道﹕注東者﹐濯所用之﹔【﹝底本﹑庫本皆作「濯所用之」﹐崇抄作「濯纓用之」。﹞】南流者﹐爲池。【蔡公襄有《聖泉詩》﹐下注云﹕涸十餘年﹐今者復湧。俗傳湧則民安。】寺舊名法華﹐先天二年立。今額唐劉軻記。有﹕

唐李邕《懷道塔碑》﹐皇甫政《懷一塔碑》。【道﹑一二師碑云「天降舍利﹐松不棲禽﹐梁不巢燕﹐池不生蛭﹐庭不生凡艸﹐爲六奇。」﹝《碑記》所摘僅五奇﹐合前之「地湧甘泉」﹐當是六奇。﹞】

多寶塔【永泰中代宗書額。蓋智常藏所。】

禦書堂【藏本朝太宗所賜。】

放生池【增置。】

舊產錢五貫三百八文。

國徳院光俗裏。景龍三年置。

舊產錢六百二十四文。

東山文殊般若院瑞聖裏。四年置﹐會昌廢﹐大中復﹐咸通賜今額。【因匠人塑文殊之異﹐故名。】有金沙。【與普賢爲鄰﹐出銀沙。】

舊產錢二貫七百七十七文。

甘泉院開化裏。開元元年置。

舊產錢二貫二百八十四文。

五仙觀音院方嶽裏。天寶二年置。【見《舊記》。《寺記》作乾寧。】政和十年﹐爲神霄宮。建炎﹐復舊。五仙巖【在院南。】

舊產錢二貫九百九十六文。

菩提寺瑞聖裏。永泰元年置。

舊產錢一貫六百九十七文。

鼓山湧泉院鼓山裏。建中四年﹐龍現於山之靈源洞。從事裴冑曰「神物所蟠﹐宜寺以鎭之。」後有僧靈嶠誅茅爲臺﹐誦《華嚴經》﹐龍不爲害﹐因號曰華嚴臺﹐亦以名其寺。梁開平二年﹐閩王審知復命僧神晏居焉﹐號國師﹐館徒千百﹐【﹝底本﹑庫本作「千百」﹐崇抄作「千五百」。﹞】傾國貲給之。乾化五年﹐攺爲鼓山白雲峯湧泉院。皇朝宣和間﹐有僧體淳訪經臺遺址﹐創閣曰妙峯﹑樓曰頻申﹑齋曰東際﹑庵曰一多﹔又有癡坐﹑崇石﹑無寄軒﹑网珠﹑鏡臺﹑芥瓶﹑憨睡室﹔門曰無盡﹔總名曰華嚴。《禦書》一百二十五卷。同乾元。

靈源洞【巖竇嵚怪。每雷雨作﹐其中簸蕩若鼓聲。朱梁徐寅有《十二詠》﹑有《記》。蔡公襄嘗遊洞中﹐題名石壁﹐有詩﹕「郡樓瞻東方﹐嵐光瑩人目。乘舟逐早潮﹐十里登南麓。云深翳前路﹐樹暗迷幽谷。朝雞亂木魚﹐晏日明金屋。靈泉注石竇﹐淸吹出篁竹。飛毫劃峭壁﹐勢力忽驚觸。捫蘿躋上峯﹐太空延眺矚。孤靑浮海山﹐長白掛天瀑。況逢肥遁人﹐性尙自幽獨。西景復向城﹐淹畱未云足。」】

喝水巖【國師昔誦經於此﹐惡水聲喧轟﹐叱之﹐西澗乃涸﹐迸流於東澗。】

鼓石【石狀如鼓。或曰﹕鳴則爲兵應。】

大頂峯﹑小頂峯【先是不通人迹。咸平中﹐丁謂與諸公翊始披榛以登。﹝底本作「道是」﹐據庫本﹑崇抄攺﹔底本﹑庫本作「丁謂與諸公翊」﹐崇抄無「翊」字。﹞】

浴鳳池【大頂北。有樵者常見五色雀羣浴於此。﹝底本作「大頂北應不有樵者」﹐庫本作「大頂北山下有樵者」﹐據崇抄攺。﹞】

石門【池之南有石砑立若門。】

應眞臺

祖師巖

湧泉竇

甘露松

白猿峽

香鑪峯

【皆在石門之右。】

唐校書黃璞幽居【璞遠祖大和中於鼓山得道﹐遺迹猶存。翁承贊贈璞詩云「煙蘿況逼神仙窟﹐丹竈還應許獨尋。」】

元公亭【因元公絳名。公有詩﹕「誰書吾姓揭亭顏﹐棟宇飛騰气象完。谷口秋風吹鬢髮﹐海東朝日上欄幹。地髙頓覺羣山小﹐天近須知六合寬。三到巖扉殊不厭﹐﹝底本作「殊不壓」﹐據庫本﹑崇抄攺。﹞異時長向畫圖看。」】

望州亭

《鼓山銘》】「鼓屴崱﹐頂峯特。窮島夷﹐頫封域。屏閩東﹐拱辰北。歲辛亥﹐帝司赤。竦﹑紳﹑烈﹐從陗陟。搴若華﹐﹝底本﹑庫本﹑崇抄皆作「塞若華」﹐「塞」﹐據原刻石當是「搴」之訛﹐正之。﹞揖瑤極。呵飛霆﹐蹴鰲脊。披霄垠﹐殫目力。﹝底本及各本皆作「單目力」﹐「單」﹐據原刻石當是「殫」之訛。按﹕「單」與「殫」通義﹐據攺。﹞髙者仰﹐深必惕。謹其至﹐惟古則。熙寧四年﹐丁竦﹑陳烈﹑沈紳同遊。」﹝各本皆作「熙寧四年……同遊」。按﹕原刻石下款署爲「熙寧四年﹐大頂峯﹐丁竦公善﹐陳烈季甫﹐沈公儀銘」。與此小異。﹞丁知福州﹐沈爲提刑。其銘刻在峯頂之磐石。初﹐架亭於其上﹐後爲風所壞。今字猶存。】

蹴鰲橋

舊產錢一十五貫七百三十文。【「曾記」﹕三十二貫五百九十八文。《縣申》﹕一十四貫二百二文。】

白鹿寺積善裏。《舊記》﹕「白鹿山入十五里﹐號榕溪。永嘉僧道洪自溫陵來。父老相與邀移今居。誅茅之日﹐白鹿適至。遂以名其寺。蓋元和四年也。」咸通中﹐懿宗賜今額。後閩忠懿王賜朱記一。寺前有白鹿亭。

舊產錢八貫八百七十一文。

靈合院積善裏。開成二年置。

舊產錢二貫二百五十三文。【「曾記」﹕二貫四百五十二文。《縣申》同曾。】

興福文殊院髙詳裏。大中元年﹐僧洪集始卜此地創爲堂。閩王審知立額。

舊產錢一貫五百一十四文。

勝善釋迦院海畔裏。五年置。

舊產錢一貫一百七十文。

福聖院欽仁裏。十二年置。

舊產錢五百七文。

瑞迹寺開化裏。咸通元年置。

白佛【大中六年﹐有邵環者遊山間﹐頓聞異香﹐又白光粲然。環乃卽其光而往﹐見銀色化佛﹐須臾入枯木﹐光亦不散﹐因現足迹於磐石。後人於石對鑿一迹﹐未幾亦磨滅﹐而舊迹獨瑩然﹐因刻像﹐有禱必應。】

舊產錢三貫六十七文。縣申﹕二貫六十一文。

靈泉院瑞聖裏。二年置。

舊產錢三百一十一文。

靈洞院至徳裏。四年置。

舊產錢一貫四百一十九文。

淸涼院光俗裏。五年置。

舊產錢一貫一百九十七文。

靈泉院光俗裏。同年置。

舊產錢五百四十文。

髙蓋院仁丰裏。七年置。永福髙蓋山﹐乃徐登學道之所。嘗望祀於此﹐故名同。

舊產錢一貫八百一十七文。

大悲院紹惠裏。同年置。

舊產錢一貫八十文。

開化院同裏。同年置。

舊產錢八百九十四文。

順峯院易俗裏。九年置。

舊產錢一十八文。

保福院加崇裏。咸通中置。

舊產錢三百八十五文。

西林院靈岫裏。廣明元年置。

舊產錢一貫四百五十四文。

石湖院永盛裏。廣明二年置。

舊產錢一貫五百七十文。

彌勒院桑溪裏。中和三年置。

舊產錢一貫三百三文。

三昧院易俗裏。五年置。【《東禪寺碑》云「惠筏化﹐塔於金雞之左臂。僖宗詔謚辧才大師三昧之塔。」大順二年﹐賜今額。】

舊產錢七百二十二文。【「曾記」﹕七百一十二文。《縣申》同曾。】

光啟院至徳裏。光啟二年置。

舊產錢五百九十七文。

衡山院合浦裏。景福二年置。【《元和郡國志》﹕「閩縣有衡山﹐一名霍山﹐形如鐘甬。」】

舊產錢五貫二百五十一文。【「曾記」﹕五貫二百二十六文。】

寶月院易俗裏。乾寧元年置。號靈峯寶月塔院。端拱元年﹐攺爲東禪塔院。乾道六年﹐以爲陳樞密誠之功徳院。遂攺名廣因報先。

舊產錢二貫八百九文。

地藏院同裏。同年置。殿塑地藏﹐因名之。

舊產錢一貫六百二十八文。

觀音院待仕裏。二年置。

舊產錢七百八十八文。

眞隱院永福裏。光化二年置。院臨西峽。往來者必憩於此。

且止堂【吳幹詩﹕「無心終日看雲飛。空幻猶如鳥迹遺。欲問堂中常住相﹐黃花翠竹幾人知。」﹝底本﹑崇抄末句爲「黃花翠竹已多知」﹐據庫本攺。﹞】

舊產錢二貫八百三十八文。

龍瑞院永盛裏。天復元年置。

舊產錢一貫七百九十七文。

香鑪院合浦裏。二年置。

舊產錢六百一十六文。

東報國院易俗裏。天祐元年﹐閩忠懿王爲唐昭宗建﹐名報國資聖。後主僧不謹﹐籍其業於官。太平興國六年﹐太守﹑右衛將軍侯贇復建。有放生池。

舊產錢三貫七百五十八文。【《縣申》﹕三貫七百文。】

東林院光俗裏。梁開平二年置。

舊產錢七百三十三文。

東林院易俗裏。同年置。

舊產錢一百九十三文。

聖迹院加崇裏。貞明二年置。昔南江有光竟夕﹐視之﹐得一浮木。已而夢一胡僧云「吾康僧﹐行化吳越﹐今將福汝閩﹐宜以是木立吾像。」旣寤﹐眾異之﹐乃嚴精宇﹐飾晬容【﹐﹝各本皆作「晬容」﹐疑誤﹐無從考校。﹞】榜以是名。【康僧者﹐康居人也。孫權時﹐言佛舍利事﹐乃置瓶於幾上﹐忽聞瓶中有聲﹐果獲舍利。權嘆服﹐乃營塔。】

舊無產錢。【陸廣《記》﹕「皇祐間﹐院主捍海潮﹐辟田七百畝。」】

報恩堂院還珠裏。五年置。

舊產錢一百八十四文。

棲隱尼院光徳裏。唐同光四年置。

舊產錢三百四十二文。【「曾記」﹕二百五十五文。】

保福院還珠裏。同年置。

舊產錢七百五十六文。

永和院瑞聖裏。天成元年置。

舊產錢三百六十七文。

幽居院合浦裏。同年置。

舊產錢九百一十二文。

香嚴院同裏。同年置。

舊產錢五百八十五文。

觀音院至徳裏。二年置。

舊產錢一貫一百四十三文。

觀音院光徳裏。同年置。

舊產錢二百六十三文。

資福院西集裏。應順元年置﹐僞閩龍啟二年也。

舊產錢一貫六百一十七文。

保福院瑞聖裏。淸泰二年置。

舊產錢四百三十一文。

報慈院同裏。晉天福元年置。

舊產錢一貫六百一十文。

瑞峯院西集裏。同年置。

舊產錢一貫四百九十七文。

釋迦院欽仁裏。四年置。

舊產錢四百九十三文。

淸涼院永盛裏。五年置。

舊產錢八百六十三文。

龍徳外湯院崇賢裏。十年置。地多燠泉﹐數十步必一穴﹐或迸河渠中。味甘而性和。熱勝者﹐气如硫黃﹐能熟蹲鴟。旱潦無增減。僞閩天徳二年﹐占城遣其國相金氏婆囉來。道裏不時﹐徧體瘡疥﹐訪而沐之﹐數日卽瘳﹐乃捐五千緡﹐創亭其上﹐仍售田﹐鳩僧以司之。陳莊《記》﹕「慶曆二年修」。有蕃書二碑在。方塔五級。舊產錢六百六文。

東報恩院孝義裏。同年置。

金雞山【秦始皇時﹐望气者云此山有金雞之祥。遂斫斷山脊﹐以壓王气。至今斷處爲路。號曰金雞巷。】

舊產錢三百八十四文。

報恩尼寺方嶽裏。開運三年置﹐卽南唐保大四年。先一年﹐王延政歸南唐。

舊產錢六百九十六文。

應天院淸廉裏。周廣順四年置。

舊產錢八百八十一文。

雲巖院合浦裏。顯徳六年置。

舊產錢一貫九十文。

枕峯院歸義裏。皇朝建隆元年置。西峽渡之南﹐驛道往來候潮之所。

舊產錢三貫一百一十四文。

妙峯院仁丰裏。同年置。院在妙峯山之巓﹐故以爲名。

舊產錢一貫六百六文。【「曾記」﹕一貫六百三十四文。宣和七年落江。】

【﹝長樂﹑懷安管上件﹞﹝底本﹑庫本作「長樂懷安管上件」爲一組文字﹐與以上注文「七年落江」分隔﹐崇抄則緊接上注﹝注文雙行﹞﹐成爲「七年長樂懷安落江管上件」﹐不可讀。﹞】

瑞峯院易俗裏。二年置。

舊產錢六百五十九文。

河口彌勒院髙惠裏。乾徳二年置。錢塘軍將鄧保洪戍於此﹐捐所創宅爲之。

舊產錢一百一十三文。

無量壽院易俗裏。同年置。

舊產錢一百八十文。

寶峯院瑞聖裏。同年置。

舊產錢一百四十八文。

寶林院欽仁裏。同年置。

舊產錢二貫一文。

楞嚴院易俗裏。五年置。

舊產錢一貫二百二十九文。【縣申﹕一貫四十文。】

彌陀院加崇裏。開寶二年置。

舊產錢五百五文。【「曾記」﹕七百八十七文。近崇戶察批﹐系除出去芳艸地一頃二十六畝五十五步斷還湛珩﹝底本﹑庫本皆作「斷遠」﹐據崇抄攺。﹞替產錢二百八十二文外﹐管上件。】

同慶院易俗裏。三年置。

舊產錢六百一十九文。

舶塔院易俗裏。七年﹐舶主造浮屠堂宇﹐號舶塔天王寺。有周朴詩。【﹝周朴死於唐末﹐此院造於宋初開寶七年﹐周朴詩當爲故迹。﹞】

寶雞亭【洪玉父芻名並書。以東望金雞山故也。】

舊產錢五百八十五文。

泗洲院仁惠裏。同年置。

舊產錢七百五十六文。

應瑞院紹惠裏。八年置。

舊產錢一百二十四文。

天王院永盛裏。太平興國元年置。

舊產錢五百六十四文。

太平興國院光俗裏。二年賜額。【今俗呼長樂洞頭一寺爲般若寺。﹝底本作「洞顯一寺」﹐據庫本﹑崇抄攺。﹞《舊記》咸通三年建。恐卽此寺。】紹聖二年重建。

舊產錢二貫四百七十九文。

崇福院易俗裏。三年置。

舊產錢四十八文。【「曾記」作庵。】

大悲庵孝義裏。五年置。

舊產錢六文。

廣濟院欽仁裏。七年置。

舊產錢五百七十六文。

浦華嚴院易俗裏﹐地名浦頭。八年置。《舊記》云「卽地藏塔院也。本唐諫議大夫翁承贊之第。」有晝錦亭﹑狎鷗池遺址存焉。

舊產錢二貫四百文。

靈湖院方嶽裏。雍熙二年置。

舊產錢四百文。

資福院加崇裏。三年置。

舊產錢九百三十文。

西巖院方嶽裏。四年置。

舊產錢五百一十五文。

釣龍臺院加崇裏。淳化四年置。

釣龍臺山【州南九里﹐臨江。《舊記》﹕「昔越王余善於此釣得白龍﹐以爲祥瑞﹐遂於所坐之處築爲壇臺。黃萼詩有「釣沈新月落﹐龍起暮江寒」之句。其《序》云「壇髙四丈﹐周回三十六步。」唐翰林承旨韓偓詩﹕「無柰離腸日九回﹐﹝底本﹑庫本皆作「易九回」﹐據崇抄攺。﹞彊攄懷抱立髙臺。中華地向城邊盡﹐外國雲從島上來。四序有花長見雨﹐一冬無雪卻聞雷。日宮紫气生冠冕﹐試望扶桑病眼開。」本朝﹐蔡公襄﹑王公逵﹑元公絳﹑蔣公之奇皆有詩。】

達觀亭【蔡公襄詩﹕「峭峻釣龍石﹐飛亭壓其端。擴澈四無際﹐﹝底本﹑庫本作「擴澈」﹐崇抄作「擴徹」。﹞因之名達觀。扳云躋大庭﹐仙路何紆盤。秋明澄遠綠﹐曉霽凝新寒。﹝底本﹑庫本作「雪霽」﹐據崇抄攺。﹞城郭煙火稠﹐水陸漁樵安。偶暇按民俗﹐適遊心意歡。鳴弦俯淸流﹐對酒環蒼山。重拂衣襟淨﹐從帶夕嵐還。」】

碧光亭】程公之邵詩﹕「寺壓髙臺最上頭﹐一亭新就得淸遊。天連遠岫交相碧﹐地枕長江分外幽。煙際晴光渾不斷﹐望中詩思浩難收。公餘幸有賓朋樂﹐聊把狂篇索唱酬。」時幕屬﹑縣官皆賡。】

舊產錢二百六十五文。

崇壽院易俗裏。咸平元年置。

舊產錢六十六文。

華嚴院瑞聖裏。景徳四年置。

舊產錢一貫七百四十三文。

資福院易俗裏。同年置。

舊產錢二十七文。

香雲院待仕裏。大中祥符元年置。始名瑞云庵﹐治平元年攺今額。

舊產錢四百三十七文。

鄞峯院【﹝底本於「鄞」字旁校攺爲「鄮」﹐崇抄﹑庫本皆作「鄞」。﹞】西集裏。天禧二年置。

舊產錢二百四十三文。

靈瑞院易俗裏。同年置。

舊產錢四十七文。

寶積院西集裏。同年置。

舊產錢二貫七十六文。

羅漢院易俗裏。四年置。

舊產錢五百三十九文。

福林院同裏。同年置。

舊產錢八十九文。【「曾記」﹕三百四十四文﹐除外縣二百五十三文﹐﹝崇抄作「除外縣申」﹐底本﹑庫本無「申」。按﹕寺院田產有屬他縣者﹐產錢歸之。卷中屢見此例。﹞實八十八文。】

與善羅漢院孝義裏。天禧中置。

舊產錢一百五十三文。

報恩尼院加崇裏。天聖二年置。

舊無產錢。

紫微院方嶽裏。三年置。

紫微巖【唐末有紫微公棄官隱此﹐遂得道輕舉。因目之曰紫微巖。】

舊產錢二貫五百九十九文。

彌勒院光徳裏。九年置。

舊產錢二百九十四文。

東峯院方嶽裏。明道二年置。

舊產錢五百四十八文。

吉祥院加崇裏。景祐元年置。

舊無產錢。

玉泉院時昇裏。二年置。

荔支軒【有楊朏待正詩﹝底本﹑崇抄作「待正」﹐庫本作「持正」。﹞﹕「曾觀荔支圖﹐幾費丹靑妝。能紅能紫亦能綠﹐不能寫得天然香。曾讀荔支譜﹐品品堪第一。較量滋味論髙低﹐大抵聞名不如實。我疑眞宰推化工﹐安排百果分番紅。杏梅桃李不足數﹐先教碌碌隨春風。錦囊玉腋相渾淪﹐百果讓作東南元。別有眞香與眞色﹐﹝底本﹑庫本作「眞香與眞色」﹐崇抄作「眞香與色味」。﹞一時分付荔支軒。」】

舊產錢一百六十四文。

文殊院方嶽裏。同年置。

舊產錢三百一十六文。

多寶院易俗裏。四年置。

舊無產錢。

廣福院仁惠裏。康定元年置。

舊無產錢。

彌陀院接賢裏。同年置。

舊產錢一百七十九文。

西方院仁惠裏。同年置。

舊產錢七百一十三文。

西方塔院仁惠裏。二年置。

舊產錢三百九十文。

眠云院瑞聖裏。慶曆五年置。

舊產錢一貫二百四十五文。

招善院合浦裏。六年置。

舊產錢九百七十文。

閩山塔院瑞聖裏。七年置。

舊產錢五百七十六文。【「曾記」﹕舊產錢九百四十四文。除落江外﹐現管上件。】

普賢院同裏。八年置。

舊產錢一貫六百一十七文。

佛頂院至徳裏。同年置。

舊產錢五百三十一文。

龍臥院仁惠裏。嘉祐八年置。

舊產錢二百五十五文。

崇林院接賢裏。治平三年置。

舊產錢一百三十五文。

南報國院易俗裏。四年置。

舊產錢二百八十文。

廣福院易俗裏。同年置。熙寧三年﹐敕號壽聖寺。紹興三十二年敕攺今額。

舊產錢八百七十七文。

東峯資聖院孝義裏。熙寧二年置。

舊產錢六百四十九文。

鷲峯院永盛北裏。三年置。

舊無產錢。

淸福院海畔裏。七年置。

舊產錢四百五十文。

瑞林院孝義裏。元丰元年置。

舊產錢九十八文。

崇聖尼院接賢裏。二年置。

舊產錢三百八十六文。

天王院歸善裏。同年置。

舊無產錢。

水陸尼院加崇裏。八年置。

舊產錢六百八十五文。

三峯院淸廉裏。同年置。

舊產錢五十二文。

保聖院開化裏。元祐四年置。

舊產錢一貫五百八文。

隱峯院還珠裏。紹聖二年置。

舊產錢三百一十六文。

雲林院永盛裏。三年置。

舊產錢八百二十一文。

淸勝院海曲裏。元符二年置。

舊產錢四百一十九文。

徳慧塔院易俗裏。三年置。

舊無產錢。

資福院孝義裏。建中靖國元年重建。

舊產錢九十三文。

報恩光孝寺時升裏。崇寧二年﹐詔諸州建崇寧寺。王祕監祖道守鄕郡時﹐【﹝底本先作「守鄕郡十」﹐於「十」旁校攺爲「時」字﹐庫本作「守鄕郡日」﹐崇抄作「守鄕郡」。﹞】創浮橋之南。危樓百級﹐【﹝底本先書「危廢」﹐復旁校攺爲「危樓」﹐庫本作「危巖」﹐崇抄作「危」。﹞】波光入戶﹐眞江南之勝也。四年落成。政和元年﹐敕攺天寧萬壽禪寺。紹興七年﹐以焚修故﹐攺爲報恩廣孝。十三年攺「廣」爲「光」。

《甌越銘》【李丞相綱撰。】

松風堂【李丞相綱寓居﹐於方丈東得數楹﹐與山巓齊﹐靑松千蓋﹐﹝底本作「靑松千蓋」﹐崇抄﹑庫本作「靑松作蓋」。﹞日影不到。榜爲「松風」。】

藏六庵【李參政邴詩﹕「莫言藏六便忘筌。一六俱非也未然。﹝底本﹑庫本作「莫言藏六便忘筌﹐一六俱非也木然」﹐據崇抄攺「木」爲「未」字。﹞枯木有人能采菌﹐白牛無地可施鞭。」﹝底本作「施�」﹐缺一字﹐庫本作「施牽」﹐崇抄作「施鞭」﹐據攺。﹞】

海月亭

來薰亭【王參政之望創。﹝底本﹑庫本無注文﹐據崇抄補。﹞】

舊產錢三貫八百三十九文。【《曾記》﹕四貫八百七十九文。】

觀音院永盛裏。四年置。

舊產錢二十九文。

觀音院易俗裏。大觀二年置。

舊產錢五十九文。

甘泉院合浦裏。政和四年置。

舊產錢二百三十一文。【《曾記》﹕二百二十一文。《縣申》同曾。】

南法林尼院接賢裏。五年置。

舊產錢五百六十五文。

松峯尼院歸善裏。宣和七年置。

舊產錢一百六十八文。

興聖院加崇裏。靖康元年重建。

舊產錢一十五文。

樓林尼院接賢裏。紹興三年置。

舊產錢五十三文。

梁山院還珠裏。

舊產錢二貫五百七十文。

興福藏院同裏。

舊產錢一貫二百二十六文。

慈氏堂同裏。

舊產錢三百四十五文。

福興尼院同裏。

舊產錢一十文。

龍山院同裏。

舊產錢一百六十五文。

隆興院同裏。

舊產錢三十六文。

新興尼院同裏。

舊產錢一十六文。

廣明院至徳裏。

舊產錢二貫一百文。

報恩院欽仁裏。

舊產錢一貫六百一文。

福興院同裏。

舊產錢一貫五百六十二文。

應聖院同裏。

舊產錢九百四十七文。

觀音院同裏。

舊產錢九百三十九文。

瑞云院同裏。

舊產錢三百二文。

文殊院海畔裏。

舊產錢一貫四十文。

重云院合浦裏。

舊產錢六百一十二文。

保福院同裏。

舊產錢二百三十二文。

文殊院仁丰裏。【﹝底本作「仁�裏」﹐缺一字﹐庫本同﹐據崇抄補。﹞】

舊產錢二百三十二文。

銀峯院髙詳裏。

舊產錢五百六十文。

天王院同裏。

舊產錢三百七十六文。

觀音院鼓山裏。

舊產錢五百一十四文。

妙相院同裏。

舊產錢八十文。

報恩尼院孝義裏。

舊產錢三百七十八文。

寶林尼院同裏。

舊產錢一百五十三文。

崇壽院歸義裏。

舊產錢二百八十九文。

棲隱尼院瑞聖裏。

舊產錢二百五十五文。

鳳山院瑞聖裏。

舊產錢一百七十四文。

新興院同裏。

舊產錢一百六十七文。

新興院西集裏。

舊產錢五十文。

新尼庵永福裏。

舊產錢二十九文。

新興院方嶽裏。

舊產錢二十七文。

【已上三十所﹐未會到「起置」。】

雲門庵縣南洋嶼。紹興初﹐大慧禪師宗杲居此。

楞迦室

吸江亭

觀音巖

妙喜庵【今上禦筆。】

石箑【﹝底本作「■﹝建﹞」﹐庫本作「箑」。兩字同義可通﹐扇也。崇抄作「石篷」。﹞僧安永作頌﹕「路繞懸崖萬仞頭﹐擔泉帶月幾時休。个中推轉通天竅﹐人自安閒水自流。」】

舊無產錢有產屬地主家一所。《州籍》無。

香林寺【《舊記》﹕隋開皇十年。】

廣興寺【《舊記》﹕天監三年。】

佛力寺【《舊記》﹕普通五年。】

閩光寺【《舊記》﹕大同二年。】

陳碁寺【《舊記》﹕太建元年。】

【已上五寺額﹐今無。】

《三山誌》卷第三十三終

●卷第三十四寺觀類二

僧寺

連江縣

侯官縣

○連江縣

九十八所。慶曆《舊記》﹕一百四所。內一十所有寺額。曾師建「記」﹕一百五所。鐘世明根括寬剩﹕一百一所。今《州籍》﹕九十八所。內八十三所會到有起置年代﹐十五所未詳。

淨安院安徳裏。古曰祗洹寺﹐梁大通六年置。【﹝底本﹑庫本作「祗洹寺」﹐崇抄作「祗垣寺」﹔各本皆作「梁大通」﹝僅有三年﹞﹐或爲「元年」之誤﹐或爲「梁普通」或「梁中大通」之誤。﹞】唐咸通間﹐始攺今額。皇朝大中祥符六年﹐攺律爲禪。

舊產錢二貫一百四十五文。

大中玉泉寺光化裏。隋大業元年置。泉出兩峯之間﹐色味澄甘。唐天寶中﹐浮屠爲艸庵﹐依闍黎以棲者百餘﹐引泉自給。其人筋彊骨堅﹐音語鏗然﹐而眸子碧色﹐壽命彌長。太守奏之﹐賜名玉泉。至宣宗時﹐乃錫今額。皇朝開寶二年﹐始爲十方。【唐周朴有詩。有玉泉巖﹑明月軒﹑淸風閣﹑流杯亭﹑擁秀堂﹑淸澗閣。】

舊產錢五貫九百八十四文。【「曾記」﹕六貫一百九十五文。】

龍臥院欽平下裏。仁壽三年置。

舊產錢二貫五百七十二文。

峽山護國觀音院集政裏。唐元和四年林琮建。閩王時﹐僧行通大創殿宇﹐乾符三年﹐賜今額。院東北有海坡地十里﹐曰彭山﹐築爲田。天禧中爲十方。

舊產錢三貫一十三文。【「曾記」﹕三貫六十一文。】

護國天王院欽平上裏。本會昌中竹林廢寺。大中初復之。咸通中﹐攺今額。皇朝慶曆中﹐升爲禪寺﹐有放生池。

舊產錢二貫二百九文。

賢沙院安徳裏。大中元年置。

舊產錢二百九十四文。

逍遙院安仁裏。同年置。

舊產錢九百六十七文。

西招慶院中鵠裏。三年置。

舊產錢二百七十九文。

寶林院中鵠裏。四年置。

雷移石【縣西北五里。﹝庫本﹑崇抄無「縣西北」三字。﹞有獨覺巖僧銓﹐唐宣宗時人﹐與黃■﹝揑﹐氵代扌﹞槃﹑怡山大安老爲法空友。﹝底本先書「怡山大爲老」﹐旁校攺作「怡山大安老」﹐庫本作「怡山大潙二老」﹐崇抄作「怡山大潙老」。﹞寺絕峯有巨石如覆盆﹐詮雅好居之﹐欲移其室而未能﹐因指之曰「人實無力﹐神乃有功。」俄而風雷雨。﹝崇抄無「風」字。﹞詰旦﹐石移山下﹐儼成一室﹐乃坐禪其中﹐凡四十年。旣死十數年﹐容貌如生﹐發長至項﹐削之復生。】

降虎峯【嘗有猛虎爲獵矢所傷﹐至獨覺庵前﹐若有所訴。獨覺爲拔其箭﹐拊摩良久。去數日﹐瘡愈復來。由此出入常相隨。號降虎峯。政和元年﹐敕賜慧慈塔。林臯詩云「寶鑪香穗繞松筠﹐瞻想遺蹤二百春。幽石移時雷雹設﹐孤峯坐處虎狼馴。」李侍郎彌遜詩云「喚起田公趁曉耕﹐香雲已帶瀉檐聲。如何乞取摩空手﹐爲挽天河洗甲兵。」】

舊產錢四貫四百九十五文。【「曾記」﹕四貫四百六十八文。】

陀嶺院淸河裏。咸通二年﹐僧道堅創﹐藝松千株﹐【﹝底本﹑庫本皆作「花松千株」﹐據崇抄攺。﹞】以蔭行人。尋移洋門嶺﹐又創雲際院﹐亦植松八百﹐又創鑪山光化院。舊產錢九十三文。

西靈應院安定裏。乾符三年置。

舊產錢二百一十七文。

東靈應院建興裏。五年置。初﹐僧志勤參潙山﹐觀桃花而悟。咸通初﹐開懷安靈雲山﹔乾符元年﹐開羅源仙茅﹔是歲﹐創此。僧號源寂﹐居二十年﹐異時雲遊﹐竹笠杖履猶存。

卯塔【先是﹐四明有一僧﹐以福州靈應院欲造開山塔﹐行化得錢﹐因買卯石﹐附海舟歸。及境﹐語舟人曰「少須於此﹐吾往院趣役者挈之。」越二日不至。舟人詣寺蹤迹﹐無之。旣而過開山堂﹐見所塑像﹐則儼然行化僧也。眾異其事﹐遂以其石爲塔。至今﹐民遇水旱﹐禱之必應。】

舊產錢二貫二百三文。

興善尼院新安裏。同年置。

舊產錢三百七十二文。

湧泉院保安裏。廣明元年置。大順二年賜今額。

舊產錢六百六十六文。【「曾記」﹕六百六十文。】

南峯石門院新安裏。中和元年﹐謝諝建。光化三年﹐僧道遇繪山圖以進。詔翰林書今額賜之。【以南峯之麓有巨石雙植﹐道出其中﹐曰石門﹐故名。】

玉華洞

玉人峯

石鼓

半月池

法陰洞

覆釜山

鬥牛石

石魚澗

五臺石

舊產錢二貫一百七十九文。

西保安院歸仁裏。同年置。舊名永安。

【有景祐三年陳彜作《永安院建殿記》。「曾記」亦作西永安。】

舊產錢一貫九百四十五文。

寶山院安義裏。光啟二年置。

舊產錢七百九十七文。

月峯院安徳裏。大順三年置。【見《舊記》。今院建殿﹐記云「天寶攺廣徳爲月峯」﹐誤。】

舊產錢二貫八百八十六文。【「曾記」﹕一貫八百八十七文。】

義安院【「曾記」作「護國義安」。】淸河裏。大順中置。

舊產錢一貫二百四十八文。

靈山院中鵠裏。景福元年置。

舊產錢一貫二十七文。【「曾記」﹕一貫二百七十文。】

資聖院建興裏。二年置。乾道九年八月﹐有龍自海起﹐過山麓﹐雨暴作﹐院宇漂壞。淳熙二年更置。

舊產錢一貫一百八十九文。【「曾記」﹕一貫三百四十文。】

光化寺保安裏。乾寧元年置。舊有章仙壇﹐唐開元中﹐有敕書碑碣記其事。政和尙道教﹐寺僧恐更爲道宮﹐乃盡毀而棄之。今山中僅有殘斷字﹐漫不可考。

香鑪山【《雲笈七箋》以爲第七十一福地﹐謝眞人治之。以其形似香鑪﹐故名。唐開元中﹐里人章壽學道﹐盡得仙術。嘗過延平津﹐值蛟爲害﹐因斬之。今絕頂壇址宛然。天寶六載﹐禁樵采﹕東西各二十五步﹐南北各二十步。壇側有石井﹐每旱暵﹐汲水歸而禱之必雨﹐旁有童井尢淸冽。山南一峯峭秀﹐石上有「章仙峯」三大字﹐精神頗異﹐不誌書者及歲月。鄭侍講鑑詩云「峙立交輝紫翠間﹐疏簾半捲鎭長閒。神仙自有祈年術﹐一縷靑煙起博山。」】

舊產錢二貫八百六文。

廣化院惇賢裏。同年置。

鳳凰山【或曰昔有朱雀翔集﹐又曰以其形似﹐故名。】

舊產錢二貫一百四十七文。【「曾記」﹕二貫一百七十七文。】

龍漈報恩院安義裏。同年置。丹陽驛道﹐絕武陵溪﹐徑龍漈潭。昔有龍孕其間﹐樵采因不入者僅百年。【﹝底本作「僅可年」﹐庫本作「若干年」﹐據崇抄攺。﹞】僧宗珝茅其上﹐眾異之﹐始創屋宇。奏聞﹐乃賜今額。

舊產錢三貫九十文。

廣應院加賢上裏。三年置。

舊產錢一貫九百八十文。

寶應院歸仁裏。同年置。【鄭事道《記》﹝底本﹑庫本作「鄭事道記」﹐崇抄作「鄭道重記」。﹞﹕「張瑩聞山中鐘鼓音﹐創」。政和四年災。宣和重創。】

舊產錢三貫二百一十八文。

靈峯院中鵠裏。梁貞明二年置。

舊產錢八十九文。

長生院淸河裏。同年置。

舊產錢四百三文。

瑞云院建興裏。後唐同光元年置。

舊產錢四百九文。

東保安院永貴裏。三年置。舊名永安。【《曾記》作東永安。】

舊產錢一貫一百五十一文。

仙宗院保安裏。四年置。

舊產錢一貫八十三文。

寶峯院安仁裏。天成元年置。【﹝各本皆作「大成元年」。按﹕繼後唐同光年號之後﹐當是「天成」年號﹐正之。﹞】

舊產錢二百七十五文。

大明院臨江裏。晉天福四年置。

舊產錢三貫五百二十六文。

崇慶尼院欽平下裏。同年置。

舊產錢一百七十一文。

西林尼院欽平下裏。五年置。【永隆二年。】

舊產錢二百四十四文。

藥師院惇賢裏。六年置。

舊產錢八百三十五文。

寶巖院淸河裏。周廣順元年置。

舊產錢一百五十一文。

淸洋院進賢裏。同年置。

舊產錢六百二十文。

興慶院光化裏。同年置。

舊產錢三十九文。

北天王院欽平上裏。顯徳三年置。

舊產錢二百八十四文。

西興慶院淸河裏。皇朝建隆元年置。先在小灣山﹐大中祥符五年移白石山重建。

舊產錢二百七十二文。

南白蓮院安慶裏。同年置。

舊產錢三十一文。

龍興院加賢下裏。建隆初建。初爲尼居﹐慶曆二年更創﹐元丰復修。【楊朏爲記。】

舊產錢五百二十一文。

西瑞巖院安義裏。乾徳四年置。

舊產錢一貫三百五十七文。

保福院保安裏。同年置。

舊產錢五百一十八文。

羅漢院保安裏。開寶元年置。

舊產錢四百三十六文。

彌勒院集政裏。三年置。

舊產錢八百六十一文。

隱峯院集政裏。同年置。

舊產錢八百六十四文。

資壽院欽平下裏。同年置。

舊產錢二百八十七文。

東招慶院加賢上裏。五年置。

舊產錢二百八十七文。

廣順院光化裏。太平興國元年置。

舊產錢一百九十六文。

興教院安慶裏。同年置。

舊產錢三百五十九文。

大拓院崇徳裏。九年置。

舊產錢四百三十三文。

翠林院惇賢裏。雍熙三年置。

舊產錢二貫二百九十四文。

龍泉院新安裏。景徳四年置。

舊產錢二百二十四文。

澄巖院安慶裏。天禧三年置。

舊產錢一百一十八文。

北禪寺欽平上裏。同年置。

舊產錢六百六十三文。【「曾記」﹕六百三十三文。】

瑞峯院光化裏。四年置。

舊產錢八百八文。

淸涼院臨江裏。天聖元年置。

舊產錢二貫六百一十二文。

石橋院淸河裏。同年置。

舊產錢一貫一百七十三文。

崇壽院欽平上裏。四年置。

舊產錢一貫五十五文。

薦福院新安裏。六年置。

舊產錢八百文。

瑞林塔尼院安義裏。同年置。

舊無產錢。

南瑞巖院新安裏。八年置。

舊產錢三百五十文。

五峯院惇賢裏。明道二年置。

舊產錢五百七十五文。

靈果院安仁裏。康定元年置。

舊產錢八十文。

國興院安仁裏。慶曆元年創庵。治平元年攺今額。

舊產錢一貫三百五十文。

西白蓮院淸河裏。同年置。

舊產錢一百九十一文。

報慈院安徳裏。同年置。

舊產錢六百一文。

小洄院臨江裏。四年置。

舊產錢五百三十七文。

寶壽院加賢下裏。皇祐元年置。

舊產錢四百六十七文。

淨居院安仁裏。舊號白巖。嘉祐二年攺今額。

舊產錢八十一文。

寶積院崇徳裏。同年置。

舊產錢一文。

永寧院崇徳裏。同年置。

舊無產錢。

延安院安慶裏。舊號崇福院。嘉祐二年﹐敕攺今額。

舊產錢二百三十文。【「曾記」﹕二百三十七文。】

寶相院欽平下裏。同年置。

舊產錢二百五十四文。

龍漈院加賢下裏。同年置。

舊產錢三百四十五文。

天宮院進賢裏。元丰元年置。

舊產錢一百六文。

雲峯院臨江裏。元祐二年置。

舊產錢三百八十六文。

東禪莊院歸仁裏。七年置。

舊產錢八百四文。

長明院歸仁裏。建中靖國元年置。

舊產錢五百二十八文。

寶月院進賢裏。政和二年置。

舊產錢二百八文。

地藏院崇徳裏。三年置。

舊無產錢。【「曾記」﹕產錢四百七十�文。】

報國寺保安裏。

舊產錢一貫二百一十八文。

永興院同裏。

舊產錢八百八十八文。

金砂院光化裏。

舊產錢七百六十六文。

北山院安仁裏。

舊產錢六百八十六文。

法華院同裏。

舊產錢四百五十九文。

西禪林尼院欽平上裏。

舊產錢三百七文。

彌陀院欽平下裏。

舊產錢二百七十一文。

慈云院安慶裏。

舊產錢二百七十九文。

東禪林尼院加賢下裏。

舊產錢二百一十七文。

感應院臨江裏。

舊產錢二百一十二文。

法林院安義裏。

舊產錢一百六十八文。

保福院【「曾記」作「承宣保福」。崇徳裏。】

舊產錢一百一十二文。

瑞光堂��裏。

舊產錢一十八文。

獨覺堂��裏。

舊產錢四文。

瑞云堂��裏。

舊產錢二文。【﹝以上三條各本皆缺裏名。﹞】

【已上十五所﹐並未會到起置年代。】

西林寺【《舊記》﹕大業二年。「曾記」﹕寧善鄕。產錢二百七十文。今《州籍》無。】

安善寺【《舊記》﹕陳至徳元年置。】

建寧寺【《舊記》﹕大同二年置。】

�藏寺【《舊記》﹕天嘉六年置。】

雙林寺【《舊記》﹕仁壽元年置。】

【已上四所﹐「曾記」及今《州籍》並無。】

○侯官縣

一百八十六所﹐並在城十九所共二百五所。慶曆《舊記》﹕二百一十所﹐內二十八所有寺額﹐附郭十所有起置年代。曾師建「記」﹕二百一十二所。鐘世明根括寬剩﹐除道觀一所外﹐二百五所。今《州籍》數同。除在城外﹐一百四十一所。會到起置年代四十五所。

靈塔臺永寧裏。【《舊記》「靈塔寺」。】晉太康三年置。武徳二年賜額。

舊產錢一百九十九文。

象峯院齊禮裏。梁太淸元年置。

舊產錢一貫一百九十五文。

唐安寺九功裏。陳天嘉二年置。

舊產錢三貫五百五十八文。

藥山院齊禮裏。太建元年置。

舊產錢三貫五百五十八文。

尋山庵《舊記》作「寺」。閩光裏。同年置。

舊產錢六十六文。

龍泉院馴翚裏。唐麟徳元年置。

舊產錢六百七十三文。

楞伽寺美宅裏。大歷六年置。

舊產錢一百六十七文。

雲峯院招賢裏。建中初﹐僧義延開山。會昌毀法。大中中﹐鄭氏﹑黃氏復之。有碑。

舊產錢三貫六百一十六文。

安徳院新興裏。大中初置。

舊產錢一貫一百五十三文。

石松院靈鳳裏。大中三年置。

舊產錢三貫二十二文。

龍龕院志節裏。七年置。

龍龕井【或傳昔有龍攫井甃而上﹐今迹猶存。】

舊產錢二貫一百一十八文。

資聖院靈鳳裏。十一年置。先在城西﹐號雙峯護聖禪院。乾寧元年﹐以其地易舊南澗寺地建﹐遂攺今額。

舊產錢二貫六百四十八文。

羅漢功徳院方樂裏。十三年置。咸通六年賜今額。

舊產錢一貫六百四十九文。

靈隱院新興裏。咸通二年置。

舊產錢四貫八十四文。

三峯永寧院馴翚裏。同年置。

舊產錢一貫二百八十文。

雙峯院綏平裏。五年置。初﹐僧師復與林衮同業儒﹐因同入關。至揚子渡口﹐師復有出塵之興﹐【賦詩曰「君自成龍我成道」。】浩然而歸﹐卜築雙髻峯下﹐山形險峻﹐【政和間﹐土人姓張者樵於此山﹐遇人飲之泉﹐以筍食之﹐遂絕粒﹐識字﹐號張道人﹐後削髮爲僧﹐名圓覺。累住名剎。】久之﹐移建今所。主峯峭秀﹐巖谷幽遠﹐危巒四面﹐繚繞回抱。蓋水西之勝處也。六年﹐以觀察使李瓚請﹐錫號護聖禪院。紹興三十一年﹐以富樞密直柔功徳院﹐號崇因薦福。【張丞相浚先謫福州﹐﹝底本作「張丞相後」﹐據庫本攺。﹞遊此。富公亦以居福州日愛之。子孫以其遺意請爲其功徳院。】

四悅堂【後人像瓚﹑衮﹑師復及周朴﹐以其同遊且同趣也。】

山堂【堂前﹐一峯峭拔﹐下有小溪﹐宛如臨安靈隱寺前飛來峯之狀。】

舊產錢三貫五百七十五文。

廊回院孝義裏。同年置。

舊產錢四百三十一文。

西禪寺永欽裏。號怡山﹐一名城山﹐寺壓其上。古號信首﹐卽王霸所居﹐隋末廢圮。咸通八年﹐觀察使李景溫招長沙潙山僧大安來居﹐起廢而新之。十年﹐攺名淸禪﹐尋又攺延壽。十四年﹐賜紫方袍﹐號延聖大師﹐命劍南寫《開元藏經》給之。後唐長興中﹐閩王延鈞奏名長慶。【僧慧稜依雪峯二十九年。一日﹐曬紙衾而泣﹐且曰「行腳弔坐此。今已穿破﹐而未有所見。」雪峯曰「今夕來﹐爲汝說」。稜至﹐侍立達旦﹐雪峯令捲簾。稜大悟。後住長慶﹐號超覺。】淮兵焚毀。獨佛殿﹑經藏﹑法堂西僧堂僅存。皇朝天聖間營葺。始就周垣九百丈爲屋三千楹。【﹝各本皆作「三千楹」﹐當有誤。900丈爲3000楹﹐每楹才占3尺。疑爲「三百楹」。﹞】景祐五年﹐敕號怡山長慶。政和八年﹐余少宰深奏爲墳寺。賜額「廣因嗣祖」。宣和元年﹐攺爲嗣祖黃籙院。建炎元年﹐仍舊。

奎華閣【皇朝咸平中﹐以太宗《聖文》《神翰》分藏名山﹐卷軸同乾元。時以新翻經三十函副之。】

明遠亭【嘉祐八年﹐元給事絳畱詩﹕「野色遠涵天蓋轉﹐山圍髙捧斗車來。」宣和七年﹐陸侍郎藻更名斗車﹐尋仍舊。】

紫翠亭

放生池

舊產錢一十四貫二百八十九文。【「曾記」一十四貫三百四十四文。】

福山院九功裏。九年置。

舊產錢三百二十八文。

雪峯崇聖寺嘉祥東裏。十一年置。初﹐僧義存遊吳楚至武陵﹐傳法於五祖徳山﹐乃歸閩﹐居芙蓉山石室﹐其徒蝟集。有同學行實者﹐爲相勝槪﹐曰「宜若鷲嶺﹑侯江乃可。」於是得象骨峯。形勢積髙﹐根蟠四邑﹐未冬或雪﹐當夏無暑。乃與里人謝效輩誅茅爲庵於涼映臺北﹐導存以來。一日﹐登巓遇雪﹐畱宿其上﹐因攺名雪峯。【《閩中實錄》﹕「閩王問雪峯曰﹕『師住象骨山﹐有何異』﹖答曰﹕『山頂暑月猶有積雪』。審知曰﹕『可名雪峯』。」】其徒益盛﹐舄衲無所容﹐乃去庵三百步營新居。乾符二年﹐賜號眞覺及三衣。乃號應天雪峯禪院。【主山曰鳳凰岡。】乾寧元年﹐復於陳洋造法堂﹐卽龍紀建塔勝處。王氏傾貲給之﹐廈屋彌山﹐鑄用像設悉具。光化三年﹐攺號應天廣福﹐三堂巾缽去來﹐率一千五百人。皇朝太平興國三年﹐賜號崇聖。

應潮泉廣二﹑三尺﹐水才數寸﹐進退淺深與潮候無差。四旁皆頑石﹐中有數沙眼﹐潮上則涓涓而出﹐退則復竭。古老相傳以爲海眼。

鰲山閣【初﹐眞覺與欽山﹑巖頭客灌﹝澧﹞州﹐﹝各本皆作「灌州」。按﹕鰲山﹐爲湖南澧州之鎭名。宋《五燈會元》有眞覺與巖頭全■﹝大上歲下﹞﹑欽山同遊﹐宿於澧州鰲山鎭事。因正之。﹞同假鰲山邸﹐夜坐不寐。欽山詰之。眞覺曰「心未穩在」。乃令吐露襟次。因謂之曰「從門入者﹐不是佳珍。丈夫須當蓋天蓋地。」眞覺廓然一悟。後以名其閣﹐蓋識成道之由也。】

枯木庵【池旁有枯木﹐外嵌中枵。眞覺晏坐其間﹐今猶宛然。】

畱香堂【寺有三僧堂。西堂﹐昔有一僧﹐敗絮百結﹐瘡毒徧膚﹐﹝底本作「瘡毒遊膚」﹐據崇抄﹑庫本攺。﹞每刮痂血﹐故穢幾席﹐與處者不堪其惡。主事遣之。獨鄰榻僧憐而送之門。已而行數里﹐其僧曰「荷君勤意﹐適畱香相浼。回﹐可取之。」言訖﹐冉冉而去。及還所坐處﹐異香襲人﹐經月不歇。﹝底本先作「經明不歇」﹐復校攺爲「經月」﹐庫本﹑崇抄皆「經時」。﹞章郇公得象《記》。何大圭重修《記》。】

堂無聖僧【以異僧畱香﹐故不立聖僧﹐中揭圓相而已。】

乘雲臺【僧希運與一僧同登。轉盼之間﹐其僧忽騰雲而去。運訝然視之。旣而曰「早知能然﹐當爲斫其脛﹗」﹝按﹕希運事﹐《五燈會元》亦有類似記載﹐微有出入。﹞】

無字碑【古頌云「一片如屏紫翠間﹐風吹日炙蘚花斑。莫言个裏無文字﹐要在當人著眼看。」】

水磨【眞覺自題云「庵前永日無狼子﹐磨下終年絕雀兒。」至今信然。】

難提塔【龍紀元年﹐眞覺預造葬所﹐自序曰「夫從緣得者﹐始成而終壞﹔﹝底本作「天從緣得者始終而成壞」﹐據庫本攺。﹞非從緣得者﹐歷劫而常堅。堅則在﹐壞則捐。﹝底本作「堅之在壞之�」﹐缺一字﹐據庫本攺﹑補。﹞𨿽然離散未至﹐何妨預置者哉﹖所以壘石結室﹐琢木爲函﹐搬土﹝底本作「壘石結���木函般土」﹐缺三字﹐據庫本攺﹑補。﹞植石爲龕﹐諸事已備﹐頭南腳北﹐橫山而臥。惟願至時同道者莫違我意﹐乃��」﹝底本作「乃��」﹐缺二字﹐庫本﹑崇抄皆無末三字。﹞云云。天復三年﹐王審知刻石。﹝底本作「天復三��審知刻石」﹐缺二字﹐據庫本﹑崇抄補。﹞】

望州亭

烏石嶺

萬松石

文殊臺

白雲堂

臥云堂

羅漢石

鞭斗石

虎豕迹

蘸月池【旁有古杉二株。乃閩王與眞覺手植。今眞覺者直而參天﹐閩王者樛而逮地。皆數十圍。】

貝多梵經【皆蕃書。】

湯泉【距院八十里。僧可遵嘗作偈﹕「直待蒼生塵垢盡﹐我方淸冷混常流。」蘇東坡賞之。有曾鞏﹑程師孟﹑蔣之奇諸公畱題。今冠蓋南北必憩此。】

舊產錢一十二貫三百三十六文。【﹝自「蘸月池」以下﹐底本每行首皆殘缺二字﹐今皆參據庫本﹑崇抄補。﹞「曾記」﹕一十二貫三十二文。】

���馴翚裏。十三年置。

舊產錢一貫五百七十文。

���方興裏。咸通間建。

舊產錢七百七十八文。【「曾記」﹕七百��七文。】

���嘉祥西裏。乾符元年置。

舊產錢一貫十七文。

�����裏。五年置。今院額尙題「乾符云居」。

舊產錢二貫九百四十三文。

�����裏。廣明元年置。

舊產錢一貫五百��。

���安上裏。中和元年置。

舊產錢一貫十四文。

����徳裏。同年置。【見《舊記》。】

舊產錢二貫七百��文。

���美宅裏。五年置。初﹐僧大安中和三年坐化﹐建塔於鳳凰山前﹐爲亭﹐曰大潙。【初﹐安與靈祐﹐同參百丈﹐受具之日﹐空飄桂子。祐住潭州﹐�休嘗咨之。鄭愚碑其事。僧徒以派同��。】明年﹐敕賜大潙延聖塔寺。【《舊記》大潙寺成���】熙寧八年﹐僧洞宏遷此﹐始更律爲禪。�一年﹐余左丞深請爲墳院﹐遂以崇仁顯��額。宣和元年﹐敕攺爲黃籙院。建炎元年仍舊。【﹝庫本無「熙寧八年」至「建炎元年仍舊」文字。﹞】

舊產錢五貫四百六十二文。

���淸政裏。光啟二年置。

舊產錢一貫六十文。【「曾記」﹕「一貫五十四文」。】

���淸化裏。同年置。

舊產錢八百四十四文。

��福院招賢裏。三年置。

舊產錢五貫一百��一文。

���【﹝以上十二條﹐底本及各本同缺損寺院名和所屬每行之首二字﹐無從校補。﹞】淸政裏。同年置。

舊產錢四百三十三文。

棲雲慈峯院三秀裏。乾寧元年置。

舊產錢三貫二百六十五文。

靈泉崇聖院淸化裏。同年置。先咸通十年﹐僧行瓌開山﹐號靈泉。至是賜額。

舊產錢一貫三百六十三文。

龍安院海平裏。同年置。

舊產錢三貫二百四十七文。

應眞院永欽裏。光化二年置。先﹐咸通初﹐僧希逢﹝運﹞入閩﹐﹝希運﹐當時名僧﹐見《五燈會元》。各本皆誤書「希逢」﹐正之。﹞寓怡山。居人楊捷捨園林以建。光啟二年丙午﹐淮師焚蕩。光化元年﹐張仁遇重建。至是﹐始奏﹐賜額爲護國應眞。【有建隆二年﹐太中大夫黃慕風作《記》﹕﹝底本﹑崇抄皆作「黃慕風禮記」﹐據庫本攺。﹞「功徳主﹐安邊靜亂匡國功臣﹑興國﹑中直﹑匡義都都指蹤使﹐﹝底本﹑崇抄皆作「興國中直匡義都都指蹤使」﹐崇抄「蹤」作「縱」﹐庫本作「興國軍節度團練都指蹤使」。﹞充威武軍統軍使﹑羅城西面都鈐轄使﹑監修造定遠﹑崇建都官等使﹝底本﹑崇抄作「都窘等扇」﹐庫本作「都官等使」。疑是「都倉」或「都宮」之誤﹐暫從庫本。﹞﹑判都管諸都公事﹑光祿大夫﹑檢校太傅﹑上驍衛大將軍﹑淸河郡開國公﹑食邑一千三百戶﹑張仁遇﹝「張仁遇」所冠職銜﹐各本略有出入﹐疑有抄訛。﹞。男﹑攝閩縣丞﹑賜緋魚袋文郁。」】

舊產錢一貫六百一十四文。【《縣申》﹕一貫六百三十九文。】

白雲院綏平裏。天復三年置。號白雲山宏福禪定院。

舊產錢二貫三百三十八文。

五云院綏平裏。同年置。

舊產錢三貫三十七文。

西報恩院美宅裏。���年置。

舊產錢三貫四百五十六文。

末山院美宅裏。四年置。

舊產錢二貫六百九十七文。【「曾記」﹕產錢二貫七百九文。除落江外﹐一百五十文。】

南禪院齊禮裏。乾化二年置。

舊產錢三貫一百二十六文。

西羅漢院美宅裏。同年置。

舊產錢一貫七百五文。

奉天院海平裏。同年置

舊產錢三貫七百七十三文。

云頂院永興裏。貞明二年置。

舊產錢三十三文。

香積院海平裏。六年置。

舊產錢四百一十九文。

西觀音院永欽裏。同年置。

舊產錢三十二文。

仙宗院淸政裏。後唐同光二年置。

舊產錢三貫六百四十三文。

寶積院保安下裏。三年置。

舊產錢一貫一百九十四文。

禪林院淸政裏。天成五年置。

舊產錢一貫三十四文。【「曾記」﹕一貫三百三十四文。】

精嚴寺三秀裏。長興二年置。初號潯湖塔院﹐有閩王舊賜慧法師輦。【後以坐圓通大士。】寺山南望古靈席帽山文筆﹑天柱二峯。【﹝以上「慧法」﹑「文筆」四字﹐底本殘缺﹐崇抄無﹐據庫本補。﹞】方山﹑雁湖在其左右。皇朝大中祥符六年﹐【﹝底本作「大��符六年」﹐缺二字﹐據崇抄補。﹞】升爲「精嚴」。元符中﹐始大辟土莽﹐爲遊人憩息之所。【﹝底本作「土莽��息之所」﹐缺二字﹐據庫本﹑崇抄補攺。﹞有指柏堂﹑妙觀亭﹑普照軒﹑羅漢洞﹑獨露庵﹐上有小臺曰「金界亭」﹐又北有臺山﹑普現庵﹑萬聖臺﹑盤陀石﹑金剛窟﹑淸涼臺﹑月華庵﹑華峯亭﹑竹洞﹑綠陰亭﹑喜見亭。楊朏爲《記》。﹝以上注文﹐底本於「小臺」﹑「盤陀」﹑「綠陰」﹑「楊朏」之下各缺一字﹐共四字﹐據崇抄﹑庫本補。﹞】

舊產錢一十貫三十四文。

羅漢院九功裏。四年【龍啟元年﹐】裏大姓黃氏建院﹐與唐安寺皆甘蔗洲北。溪水自劍潭而下﹐歲數暴溢。皇朝至和元年﹐僧從新與大姓黃﹑葉﹑江﹑陳﹐遷於故址之西南。【鄭祭酒穆爲《記》云「西教入中國﹐以殺﹑貪﹑爭﹑我爲戒。夫且殺﹑且貪﹑且爭﹑且我﹐譁以趨﹐狃而不暫息。𨿽日爍貨寶以崇奉塔廟﹐﹝底本「廟」前一字不淸﹐據庫本補「塔」字。﹞是猶日嗜殺人而祈於無罪也。」】

舊產錢一貫九百二十六文。

新安院閩光裏。應順元年置。

舊產錢七百八十八文。

興福尼院三秀裏。淸泰二年置。【有永和年《戶帖》。】

舊產錢七百六十二文。

白龍院九功裏。晉天福二年置。僞閩通文二年也。王昶始作於今懷安太平裏﹐號大白龍。後建塔於此﹐號小白龍。

舊產錢二貫二百七十四文。

囷山廣福院九功裏。四年置。《舊記》云「在釣螺江側﹐詩僧有朋嘗居之」。又有碑云「王氏延僧宏韜於安國寺﹐迨終﹐以禮葬之」。今囷山其地也。

舊產錢八貫九百四十一文。【「曾記」﹕產錢九貫四百四十七文。內三貫九百九十九文落江外﹐五貫七百五十六文。】

香林院仁徳裏。六年置。

舊產錢一貫九百一十二文。

羅洋院馴翚裏。九年置。

舊產錢六百四十三文。

應山資福院淸化裏。漢乾祐元年置。

舊產錢六百四十三文。

方山院東安裏。同年置。

舊產錢七百三十文。

崇慶院保安上裏。三年置。

舊產錢一貫九十六文。

應天院安仁裏。周廣順二年置。

舊產錢四百七十三文。

資福院東安裏。皇朝乾徳元年置。

舊產錢七百一十九文。

石泉崇壽院齊禮裏。三年置。

舊產錢九百二十九文。

潙山竹林院【﹝以下至卷末﹐庫本多見錯簡﹐底本﹑崇抄各條年代順序皆符。﹞】惇和裏。五年置。

舊產錢一貫二百七十六文。

永隆院美宅裏。開寶元年置。

舊產錢九百五十九文。

怡山院馴翚裏。同年置。

舊產錢九百三十二文。

林洋院齊禮裏。二年置。

舊產錢六百六十六文。

崇壽院保安上裏。七年置。

舊產錢七百一十四文。

大溪院馴翚裏。同年置。寶元元年遷於山西。

舊產錢九十五文。

淨名院淸化裏。九年置。

舊產錢九十九文。

太平興國院永欽裏。太平興國元年置。

舊產錢四十九文。

雲際院永興裏。同年置。

舊產錢一貫二百一十三文。

興化院淸化裏。同年置。

舊產錢七十二文。

佛國院孝順裏。二年置。初﹐陳守元以左道事王鏻﹐因築寶皇宮﹐又以黃金數十斤鑄寶皇像﹐【﹝底本﹑庫本作「黃金數千斤」﹐據崇抄攺。﹞】日作樂奏章﹐祈大乙神丹。逾年﹐雙鶴徘徊而下﹐以爲祥﹐遂僭號於宮中。此其地也。後廢之﹐至是爲寺。

舊產錢九百五十三文。

香嚴院美宅裏。淳化元年置。

舊產錢一貫六百一十四文。

靈泉尼院新興裏。景徳四年置。

舊產錢一百五十三文。

靖安塔院三秀裏。大中祥符元年置。

舊產錢三百九十六文。

報親院美宅裏。同年置。

舊產錢一百五十一文。

龍丘院歸徳裏。同年置。

舊產錢一貫六百九十八文。

興福庵齊禮裏。三年置。

舊產錢一百一十三文。

吉祥院新安裏。九年置。

舊產錢七十七文。

歷山院靈鳳裏。天禧元年置。

舊產錢三百一十五文。

雲林院孝順裏。二年置。

舊產錢一百八十五文。

興福尼院美宅裏。三年置。

舊產錢一十一文。

禪林院嘉祥東裏。同年置。

舊產錢五百八文。

松山院美宅裏。四年置。

舊產錢二百五十九文。

興福院孝順裏。五年置。

舊產錢九十四文。

極樂院永欽裏。天聖元年置。

舊產錢一貫六百八十六文。

明山院招賢裏。二年置。

舊產錢七百二十七文。

淸涼院保安下裏。同年置。

舊產錢七文。

保福院順平裏。三年重建。

舊產錢二貫四百三十二文。

西林院保安下裏。四年置。

舊產錢二貫四百四十二文。

翠峯羅漢院孝順裏。五年置。

舊產錢二百三十七文。

寶林院淸政裏。景祐二年置。

舊產錢二百三十八文。

安元院淸政裏。同年置。

舊產錢三貫二百五十四文。

慈恩院安平裏。同年置。

舊產錢八百二文。

廣壽院安仁裏。同年置。

舊產錢九十六文。

淸泉院美宅裏。四年置。

舊產錢五百六十八文。【《縣申》﹕四百五十八文。】

福興塔院永興裏。康定元年置。

舊產錢七百二十七文。

鳳山招善院永康裏。同年置。

舊產錢一貫八百七十六文。

報恩院守仁裏。慶曆三年置。

舊產錢八百三十七文。

寶慶院招賢裏。同年置。

舊產錢三貫九百七十三文。

保安院嘉祥西裏。【﹝底本﹑庫本作「西裏」﹐按﹐本志「敍縣」篇﹐侯官縣只有「嘉祥東裏」﹐此作「西裏」﹐疑有一誤。﹞】四年重建。

舊產錢一百九十九文。

歸宗院安平裏。同年置。

舊產錢一百五十三文。

東觀音院永欽裏。同年置。

舊產錢一貫一百一十二文。

顯慶院仁徳裏。六年置。

舊產錢三百六十九文。

靈峯院安平裏。七年置。

舊產錢三貫九百四十八文。【「曾記」﹕原五貫九百四十八文。內二貫落江。】

資福尼院揚名裏。同年置。

舊產錢八百七十二文。

仰月院招賢裏。八年置。

舊產錢八百一十五文。

仁王院順平裏。同年重建。

舊產錢九百六十一文。

圓慶院三秀裏。皇祐元年重建。

舊產錢五百二十二文。

慈云院九功裏。同年重建。

舊產錢二百四十六文。

報先院方樂裏。至和元年置。

舊產錢七十二文。

報恩院吉壤裏。同年置。

舊產錢一貫一百文。

新興尼院齊禮裏。二年置。

舊產錢一百一十四文。

萬回院安平裏。三年置。

舊產錢六百六十六文。

資福院嘉祥西裏。嘉祐三年置。

舊產錢一百八十九文。

靈源院新興裏。嘉祐中置。舊院險遠﹐人迹回絕。至是遷今所。紹興十年修。

舊產錢四百三十二文。

鄧山院守仁裏。治平三年置。

舊產錢一貫九百五十五文。

延壽院嘉祥裏。治平中置。

舊產錢二百五十四文。

安元院揚名裏。治平中置。

舊產錢二貫一百八十八文。【「曾記」﹕二貫一百二文。】

東林院保安上裏。治平中置。

舊產錢一貫四百三十三文。

石山院美宅裏。熙寧元年置。

舊產錢一貫七百二十一文。

報國院萬安裏。同年置。

舊產錢一貫一百六十二文。

彌陀院守仁裏。三年置。重建。

舊產錢一百五十二文。【《縣申》﹕八百三十七文。】

保聖院淸政裏。八年置。

舊產錢一百七十六文。

淩霄院九功裏。元丰八年置。重建。

舊產錢一百二十二文。

觀音尼院靈鳳裏。同年置。

舊產錢二百九十三文。

佛座院吉壤裏。元祐元年置。

舊產錢七百二十七文。

保福院嘉祥西裏。紹聖二年重建。

舊產錢三百二十文。

金砂院東安裏。同年置。

舊產錢八百四十七文。

興福院保安上裏。四年置。

舊產錢四百二十二文。

觀音臺院美宅裏。建中靖國元年置。

舊產錢三十一文。

長汀院正節裏。崇寧二年重建。

舊產錢二百一十一文。

永壽院美宅裏。大觀元年置。

舊產錢一貫九十六文。【「曾記」﹕永壽塔院﹐產錢一貫七十四文。除六百落江外﹐四百七十四文。】

幽林院吉壤裏。三年置。

舊產錢四百八文。

西崇福尼院美宅裏。同年置。

舊產錢二百八十六文。

龜峯院淸化裏。政和元年重建。

舊產錢二十二文。

靈石尼院齊禮裏。三年置。

舊產錢二百九十八文。

靖安院三秀裏。四年重建。

舊產錢八百四十五文。

崇福尼院處仁裏。建炎三年重建。無產錢。

延慶院安平裏。

舊產錢二貫八十文。

翠峯院同裏。

舊產錢三百六十文。

廣因院萬安裏。

舊產錢五貫二百六十文。【「曾記」﹕五貫一百七十八文。】

妙峯院同裏。

舊產錢三貫七百八十四文。

佛頂院同裏。

舊產錢五百五文。【「曾記」﹕六百七十七文。】

福山塔院同裏。

舊產錢八百四十文。

南際尼院同裏。

舊產錢三百七十文。

報恩院永康裏。

舊產錢一貫七百九文。

南峯院齊禮裏。

舊產錢一貫四百五十三文。

資福院同裏。

舊產錢三百九十四文。

薦福院同裏。

舊產錢四十八文。

興福院仁徳裏。

舊產錢七百七十七文。【「曾記」﹕一貫三百四十文。《縣申》同曾。】

靈泉尼院同裏。

舊產錢五百一十八文。

福錢院淸化裏。

舊產錢一貫一百五十六文。

普通院孝順裏。

舊產錢七百八十文。

南漈院歸徳裏。

舊產錢七百五文。

報國東院永欽裏。

舊產錢五百八十六文。

資福尼院同裏。

舊無產錢。

廣福院安平裏。

舊產錢五百七十四文。

保慶院方興裏。

舊產錢四百六十六文。

瑞林院同裏。

舊產錢三百五十四文。

��院馴翚裏。

舊產錢四百五十八文。

龍瑞院保安上裏。

舊產錢三百六十五文。

普賢莊【﹝底本﹑崇抄作「普賢莊」﹐庫本作「普賢院」。﹞】同裏。

舊產錢三百二十八文。【《縣申》﹕三百五十文。】

瑞云院同裏。

舊產錢二百六十五文。

瑞林尼院保安下裏。

舊產錢七百一十五文。

廣林尼院東安裏。

舊產錢三百三十一文。

鋤洋院同裏。

舊產錢一百七十一文。

飛泉尼院同裏。

舊產錢二十八文。

華嚴院同裏。

舊產錢一十四文。

黃洋院永興裏。

舊產錢二百七十六文。

保福院同裏。

舊產錢四十八文。

福興院同裏。

舊產錢一十八文。【《縣申》﹕二十八文。】

雁湖院同裏。

舊產錢一十七文。

觀音院嘉祥東裏。

舊產錢二百四十四文。

西林院同裏。

舊產錢二百八文。

福興院同裏。

舊產錢一百六十七文。

雲峯尼院嘉祥西裏。

舊產錢三百九十六文。

法云寺同裏。

舊產錢二百三十八文。

保壽院同裏。

舊產錢二百三十八文。【《縣申》﹕二百五十七文。】

福聖院【「曾記」作此聖字。《州籍》《縣申》皆誤作福勝。】安仁裏。

舊產錢一貫四百九十三文。【「曾記」﹕一貫四百九十七文。】

薦福尼院同裏。

舊產錢一百三十文。

白蓮院靈鳳裏。

舊產錢一十六文。

洪山院綏平裏。

舊無產錢。

資聖尼院永平裏。

舊無產錢。

【以上四十五所﹐未會到起置年代。】

寶峯寺【《舊記》﹕在甘蔗洲。「曾記」﹕產錢四貫六百一文。籍納歸天寧寺。今《州籍》無。】

福勝院【《舊記》﹕大中十三年置。「曾記」﹕咸通六年賜額。三秀裏。產錢八百四十五文。今《州籍》無。】

明空寺【《舊記》﹕升明三年建。】

臨江寺【《舊記》﹕天監三年。】

花山寺【《舊記》﹕大中通四年。】

妙果寺【《舊記》﹕永明三年。】

【已上四所﹐今並無。】

《三山誌》卷第三十四終

●卷第三十五寺觀類三

僧寺

長溪縣

長樂縣

○長溪縣

一百三十四所。慶曆《舊記》﹕一百六十所有寺額。曾師建「記」﹕一百一十五所。鐘世明根括寬剩﹕一百五十四所。淳熙八年﹐縣申﹕一百三十四所。內一百七所會到有起置年代﹐二十七所未詳。

建善寺擢秀裏。【﹝底本作「翟秀�」﹐據本志「敍縣」裏名﹐並據崇抄攺補。﹞】齊永明元年置﹐舊號建福﹐在溫麻縣背洪嶺之北面﹐黃沙之南﹐所謂安遠裏也。今寧遠鎭故基。自隋廢溫麻﹐唐析置長溪﹐尋省西鎭。長安中旣再置縣﹐景云二年﹐遂移建寺在縣城東﹐【《寺碑》云「邑旣遷來﹐寺亦隨至」。】攺號建善。會昌例廢。大中四年﹐僧大幹﹑令弇奏復之﹐賜大中建善爲額。【有建隆四年﹐威武軍節度館驛巡官﹑儒林郎吳愼辭撰碑銘。今存。】皇朝乾興元年﹐始爲禪剎。有放生池。

舊產錢六貫一百五十六文。

雲峯寺招賢裏。梁太淸元年置。

舊產錢八百五十三文。【《縣申》﹕八百五十五文。】

淸潭寺新北裏﹐有松山﹐又十里﹐有潭淵然﹐涎沫時沸﹐淩波數丈﹐則雷霆風雨﹐暴不可避﹐潦漲移月﹐【﹝底本﹑庫本作「��移月」﹐皆缺二字﹐據崇抄補。﹞】田廬漂溺﹐民甚患之。隋開皇二年﹐梵僧闍那崛多曰「此龍之變也﹐宜峻佛祠以鎭之」。後十年﹐乃建寺﹐潭波貼妥﹐耆艾遂目曰淸潭。當時沙門若潙山靈祐【﹝底本﹑崇抄皆作「祐靈」。《傳燈錄》載﹐靈祐﹐長溪人﹐依本郡建善寺法常律師出家﹐後參百丈懷海﹐立潙仰宗。據庫本攺。﹞】﹑云勤等十七人﹐皆出於此。隋﹑唐之世﹐眞修梵境﹐他所莫擬。潭上有洞﹐林巒萬狀﹐秀兀可愛。【﹝底本作「元可愛」﹐庫本作「尢可愛」﹐據崇抄攺。﹞】

舊產錢一貫四百二十四文。

棲善院歸化西裏。唐大中三年置。

舊產錢三百六十四文。【《縣申》﹕四百文。】

棲隱院西興裏。十二年置。景福元年﹐號「景福棲隱院」。

舊產錢三貫四百七十文。

資國院廉江裏。咸通元年置。

舊產錢一貫五百六十一文。【「曾記」﹕一貫三百六十二文。縣申﹕五百六十二文。】

靈巖院西興裏。同年置。

舊產錢二貫六百二十七文。【「曾記」﹕二貫六百一十五文。】

通靈院【﹝底本﹑庫本皆作「��院」﹐缺二字﹐據崇抄補。﹞】平溪裏。同年置。

舊產錢一貫一文。

崇仁院歸化東裏。同年置。

舊產錢一貫九十七文。【「曾記」﹕一貫九十八文。】

龍潭院溫麻裏。二年置。

舊產錢一百四十七文。

崇福院溫麻裏。同年置。

舊產錢七百七十文。

資福院望海裏。同年置。

舊產錢一百四十六文。

旃檀院萬安裏。同年置。

舊產錢七百八十一文。

石門院歸化東裏。五年置。

舊產錢八百五十九文。

淸溪院望海裏。同年置。

舊產錢五百四十四文。【「曾記」﹕五百四十七文。】

雙溪院萬安裏。六年置。

舊產錢八百七十二文。【「曾記」﹕八百五十三文。《縣申》同曾。】

龍巖院歸化東裏。十年置。

舊產錢四百八十六文。【《縣申》﹕四百八十文。】

法林院安民裏。同年置。

舊產錢一百七十二文。

雙巖院秦溪西裏。十一年後置。按﹐鐘刻云「龍紀元年造。捨入東熟文殊院。」【﹝各本皆作「東熟」﹐查本志「敍縣」地名作「東屬」。﹞】後因巢賊欲以烹牛﹐鐘乃飛至西熟潭﹐其後潭窒﹐又飛六嶼江。皇朝咸平三年﹐迎歸於院。

舊產錢八百五十五文。【《縣申》﹕八百五十文。】

瀑泉院擢秀裏。十二年置。崇寧元年賜額。

舊產錢五百三十二文。

中成院溫麻裏。十三年置。

舊產錢五百三十六文。【「曾記」﹕五百五十六文。《縣申》同。】

靈峯院望海裏。中和二年置。

舊產錢五百三十五文。

龜湖院柘陽裏。光啟二年置。始﹐僧惟亮築庵今院之前山﹐有大龜浮湖中﹐沿崖而上﹐僧有所之﹐輒載往。旣而龜化爲石﹐庵鞠爲艸﹐其徒乃移建今院。皇朝景徳﹐始爲叢林。【林積仁記。】

舊產錢九百四十八文。【「曾記」﹕九百四十九文。】

西云院安民裏。三年置。

舊產錢七百一文。

崇福院歸化西裏。同年置。

舊產錢一百三文。【「曾記」﹕一百九文。】

上興福院遙香裏。大順元年置。

舊產錢八百六十五文。【「曾記」﹕八百六十四文。】

棲勝院溫麻裏。二年置。古有十奇﹕【旃檀林﹑文筆峯﹑石鑑軒﹑壽山臺﹑翠蘿屏﹑湛恩池﹑偃松塔﹑■﹝揑﹐氵代扌﹞槃石﹑仙人冢﹑展旗峯。】元祐中﹐僧繼超始辟新成﹑海印二莊。陳祥道爲記。

舊產錢六百九十文。【「曾記」﹕七百文。】

慈云院西興裏。同年置。

舊產錢八百九十八文。

盧巖院溫麻裏。景福元年置。

舊產錢一百五十七文。

象山院遙香裏。同年置。

舊產錢八百九十五文。【「曾記」﹕九百八十五文。】

西峯院仁風裏。同年置。

舊產錢一貫八百二十文。

曹山院沿江裏。二年置。號曹山韞玉東興禪院。

舊產錢四百一文。【「曾記」﹕四百四文。】

馬冠院遙香裏。乾寧三年置。

舊產錢一百二十文。

報恩院柘陽裏。天祐二年置。

舊產錢二百三十二文。【「曾記」﹕二百三十二文。《縣申》﹕二百三十五文。】

瑞峯院擢秀裏。梁開平二年置。

舊產錢一百四十文。【「曾記」﹕一百四十四文。《縣申》﹕一百四十三文。】

宣聖院柘陽裏。乾化元年置。

舊產錢八百文。【「曾記」﹕七百九十六文。】

禪寂尼院沿江裏。四年置。

舊產錢六十文。【「曾記」﹕六十四文。《縣申》同曾。】

建福院安民裏。貞明二年置

舊產錢五百六十五文。【「曾記」﹕五百四十九文。《縣申》﹕五百五十五文。】

淸涼院【﹝底本作「淸源院」﹐據庫本﹑崇抄攺。﹞】新北裏。五年置。

舊產錢五百一十八文。【「曾記」﹕五百九文。】

靈應院育仁裏。六年置。

舊產錢五十九文。【「曾記」﹕四十九文。】

資福院秦溪東裏。後唐長興元年置。

舊產錢五百二十文。【「曾記」﹕五百二十四文。《縣申》同曾。】

廣福院柘陽裏。同年置。

舊產錢一十四文。【「曾記」﹕無產錢。﹝底本先作「曾記產錢」﹐復校攺加「無」字﹐庫本﹑崇抄皆作「曾記產錢」。﹞】

龍壽院【《縣申》作隆壽。】安民裏。同年置。

舊產錢二百三十五文。

瑞巖院擢秀裏。淸泰元年置。

舊產錢九百九十五文。【「曾記」﹕九百八十三文。】

聖壽院柘陽裏。同年置。

舊產錢一貫九十四文。【「曾記」﹕一貫九十八文。】

保安院柘陽裏。同年置。

舊產錢三百五十七文。【「曾記」﹕三百三十九文。】

瑞云院望海裏。晉天福元年置。

舊產錢六百一十文。

保慶院新北裏。三年置。

舊產錢七百九十二文。【「曾記」﹕七百六十八文。】

西林院廉江裏。同年置。

舊產錢一百五十一文。

南峯院歸化東裏。同年置。

舊產錢三百四十八文。

保林院仁風裏。五年置。

舊產錢三百四十七文。

地藏院萬安裏。同年置。

舊產錢四百三十三文。

慈壽院【﹝底本作「慈云院」﹐據庫本﹑崇抄攺。﹞】安民裏。漢乾祐二年置。

舊產錢一百九十四文。

南禪院萬安裏。周廣順元年置。

舊產錢一千一百二十五文。

龍居院【「曾記」作龍宮。】溫麻裏。同年置。

舊產錢二百二十九文。

地藏院溫麻裏。二年置。

舊產錢二百四十八文。【《縣申》﹕二百四十二文。】

六禪院萬安裏。三年置。

舊產錢一百四十六文。【「曾記」﹕一百五十六文。】

資壽院擢秀裏。顯徳二年置。初爲保明院。大中祥符六年﹐敕攺今額。

舊產錢三貫四文。【「曾記」﹕二貫八百五十文。】

龍泉院擢秀裏。同年置。開寶中號開寶龍泉。

舊產錢三百七十九文。【「曾記」﹕三百四十四文。】

五臺院安民裏。三年置。

舊產錢六百二十八文。

天王院遙香裏。四年置。

舊產錢一百五十七文。【「曾記」﹕一百五十六文。】

南峯院萬安裏。同年置。

舊產錢四十五文。【「曾記」﹕三十五文。】

報親院溫麻裏。五年置。

舊產錢三百一十一文。【「曾記」﹕三百七文。】

報慈院萬安裏。六年置。

舊產錢二百六十文。【「曾記」﹕二百三十文。】

延壽院柘陽裏。皇朝建隆元年置。

舊產錢一百四文。【《縣申》﹕一百四十文。】

興福院遙香裏。二年置。

舊產錢五百五十八文。【「曾記」﹕五百五十四文。】

廣應院柘陽裏。同年置。

舊產錢三百三十四文。【《縣申》﹕三百四十四文。】

招聖院擢秀裏。乾徳元年置。

舊產錢一百二十七文。【「曾記」﹕九十五文。】

洋門院擢秀裏。同年置。

舊產錢四十一文。【「曾記」﹕二十一文。《縣申》﹕二十七文。】

仁王院秦溪東裏。二年置。

舊產錢二百二十二文。

法華院招賢下裏。同年置。舊號靈瑞。【﹝底本作「��靈瑞」﹐缺二字﹐據崇抄補。﹞治平元年﹐敕賜今額。】

舊產錢一百六十三文。【「曾記」﹕一百二十九文。《縣申》﹕一百六十二文。】

廣濟院擢秀裏。四年置。

舊產錢二百七十一文。

寶勝院【「曾記」寶慶。《縣申》作寶勝。】柘陽裏。同年置。

舊產錢五百七十三文。【《縣申》﹕五百七十七文。】

白蓮院秦溪東裏。同年置。

舊產錢一百八文。

雲峯院柘陽裏。五年置。

舊產錢六百九文。

雲林院秦溪東裏。同年置。

舊產錢六百五十一文。

靈泉塔院擢秀裏。同年置。

舊產錢四百七十四文。

明宗塔院萬安裏。開寶元年置。

舊產錢八百二文。

南峯院新南裏。同年置。

舊產錢二十文。

應慶院同裏。同年置。

舊產錢六百一十文。

資崇院新北裏。同年置。

舊產錢五百九十四文。

靈泉院安民裏。同年置。

舊產錢五百三十四文。

興慶院西興裏。開寶元年置。

舊產錢五百二十九文。

興福院擢秀裏。開寶四年置。

舊產錢九百六十一文。

福生院望海裏。八年置。

舊產錢一文。

金光明院溫麻裏。同年置。

舊產錢八十文。

越峯院同裏。同年置。

舊產錢六十文。

觀音院西興裏。九年置。

舊產錢三百六文。

祥雲院同裏。同年置。

舊產錢三百六十文。

寶幢院西興裏。太平興國元年置。

舊產錢一百二十二文。

善積院新北裏。同年置。

舊產錢五十一文。

華嚴院溫麻裏。太平興國七年置。

舊產錢四百八十四文。

惠日院溫麻裏。雍熙三年置。

舊產錢五百九十五文。

西禪員果院萬安裏。四年置。

舊產錢二百一十文。【「曾記」﹕三百五文。】

目連院溫麻裏。淳化四年置。

舊產錢五十文。

國興院望海裏。大中祥符四年置。

太姥山舊名才山。《力牧錄》云「容成先生嘗棲之。」今中峯下有石井﹑石鼎﹑石臼存。王烈《蟠桃記》﹕堯時﹐有老母以藍練爲業﹐家於路旁﹐往來者不吝給之。有道士嘗就求漿﹐母飲以醪。道士奇之﹐乃授以九轉丹砂之法。服之﹐七月七日﹐乘九色龍而仙。因相傳呼爲『大母』。山下有龍墩﹐今烏桕葉落溪中﹐色皆秀碧。俗云﹕仙母歸﹐卽取水以染其色。漢武帝命東方朔授天下名山文﹐乃攺『母』爲『姥』。」【林嵩記云﹕先是無寺。祥符間﹐僧師待始築居於此﹐乃圖其秀拔二十二峯示林陶。陶因名之新月﹑天冠﹑神羊﹑球頭﹑寶彊﹑仙女﹑仙童﹑仙仗﹑迎仙﹑象簡﹑呈珠﹑團玉﹑碧鍔﹑怪石﹑二靈﹑抗天﹑捧玉﹑摘星﹑飛蓋﹑靈龜﹑龍角﹑天圭。】山凡有三十六奇。【仙掌﹑石虎﹑摩霄﹑懸鐘﹑石筍﹑天柱﹑撥云﹑卓筆﹑琸子﹝底本﹑庫本作「��琸子」﹐缺二字﹐據崇抄補。﹞﹑蓮花﹑石鴉﹑飛仙﹑棋盤﹑隱眞。】

林嵩艸堂【嵩﹐唐咸通初﹐山居讀書﹐嘗作艸堂﹐基今猶存。】

舊產錢一百三文。【「曾記」﹕八十八文。】

湧泉院溫麻裏。天禧元年置。

舊產錢四百四十七文。

金剛臺院擢秀裏。天聖元年置。

舊產錢一百六文。【「曾記」﹕一百文。】

報福院溫麻裏。三年置。

舊產錢五百七十六文。

羅漢院欽徳裏。七年置。

舊產錢一百九十文。【「曾記」﹕一百二文。《縣申》﹕一百一十文。】

山門院育仁裏。景祐二年置。

舊產錢一百二文。【「曾記」﹕二十六文。】

觀音院擢秀裏。慶曆六年置。

舊產錢四十七文。

觀音院遙香裏。至和元年置。

舊產錢四十五文。

保巖院招賢下裏。熙寧七年置。

舊產錢二百七十九文。

漳洋院安民裏。同年置。

舊產錢四十一文。【「曾記」作漳潭﹐無產。】

�明院【廉江裏。元九年置。】

【舊產錢八十八文。「曾記」﹕三十八文。】

西山尼寺萬安裏。元符二年置。

舊產錢二百七十文。

報恩山院擢秀裏。

舊產錢二貫七百二十六文。【「曾記」﹕二貫七百九文。】

報徳院同裏。

舊產錢一十一文。

西方院新南裏。

舊產錢一貫八百八十二文。【「曾記」﹕一貫八百七十八文。】

資聖院西興裏。

舊產錢一貫一百一十八文。【「曾記」﹕一貫一百四十八文。】

廣化院遙香裏。

舊產錢八百七十五文。【「曾記」﹕八百六十六文。《縣申》﹕八百七十七文。】

黛凝院【﹝底本﹑庫本皆作「大疑院」﹐據崇抄攺。﹞】仁風裏。

舊產錢八百一十五文。

棲林院同裏。

舊產錢四百八十一文。

報恩院同裏。

舊產錢二百七十八文。【「曾記」﹕二百六十六文。《縣申》﹕二百三十八文。】

興雲院同裏。

舊產錢四十文。

仙聖院歸化東裏。

舊產錢四百八十五文。【「曾記」﹕四百八十三文。《縣申》﹕五百一十五文。】

棲雲院歸化西裏。

舊產錢三百七十三文。【《縣申》﹕三百七十二文。】

白蓮院溫麻裏。

舊產錢四百一十八文。

靈瑞院同裏。

舊產錢二文。【「曾記」﹕無產錢。】

中峯尼院沿江裏。

舊產錢二百三十四文。

報恩院萬安裏。

舊產錢二百一十二文。【《縣申》﹕一百一十二文。】

藥師院同裏。

舊產錢一百九十七文。【「曾記」﹕一百八十四文。】

建福院同裏。

舊產錢五百二十六文。

北山尼院同裏。

舊產錢五百二十三文。【「曾記」﹕無產錢。】

觀音院同裏。

舊產錢八十九文。【「曾記」﹕二十九文。】

松嶠院新北裏。

舊產錢一百九文。

光化尼院同裏。

舊產錢一百一十八文。

靑雲院秦溪東裏。

舊產錢九十八文。

寶林院同裏。

舊產錢九十文。

安福院望海裏。

舊產錢三百六十二文。

鳳嶺尼院同裏。

舊產錢九十五文。

保崙院招賢下裏。

舊產錢八十四文。

鎖泉院平溪裏。

舊產錢三十九文。【「曾記」﹕三十三文。《縣申》﹕三十二文。】

【已上二十七所﹐﹝崇抄﹑庫本皆作「三十七所」。﹞未會到起置年代。】

興聖院《舊記》﹕唐中和元年置。【「曾記」﹕萬安裏。產錢三貫一百一十六文。】

禪巖寺《舊記》﹕陳天嘉六年置。

禪林寺《舊記》﹕梁太淸十年置。

輝光寺《舊記》﹕景云二年置。

【已上四所﹐今《州籍》並無。】

○長樂縣

七十九所。慶曆「舊記」﹕八十所。內一十六所有寺額。曾師建「記」﹕八十三所。鐘世明根括寬剩﹕七十七所。今《州籍》七十八所﹐《縣申》一所。﹝各本皆作「縣申一所」﹐必有脫誤﹐無從校。﹞內七十七所有起置年代﹐二所未詳。

靈隱寺逍遙裏。梁大通二年置。【《縣申》﹕咸通元年置。】

舊產錢三百七十五文。

皇恩寺方樂裏。太淸元年置。【《縣申》﹕咸通八年置。】唐咸通九年賜額。【潘誠詩﹕「睿澤覃來數百年﹐海山髙處有祗園。花林自是三千界﹐﹝底本作「�林自是三三界」﹐缺一字﹐庫本作「禪林」﹐但與下「禪翁」字重﹐據崇抄補。﹞塵世誰知十二門。詩客迢迢尋義路﹐禪翁特特起談軒。﹝底本作「起■﹝立炎﹞軒」﹐暫據崇抄﹑庫本攺。﹞香鑪頂上觀東注﹐﹝底本作「�東注」﹐缺一字﹐庫本作「垂東注」﹐據崇抄補。﹞萬派分明出一源。」】

舊產錢一貫二百九十六文。

法澗院惇素裏。同年置。【《縣誌》作﹕「咸通四年﹐林瀆捨地創。」陳毅詩﹕「遠歸滄海通舟楫﹐近洗山僧一片心。畱與臥龍成窟穴﹐等閒飛去也爲霖」。】

舊產錢一貫六百四十一文。

光嚴寺仁義裏。陳太建元年置。初﹐土人嚴光之子恭商維揚﹐舟次江滸﹐市黿五十而捨之。光家居﹐一日﹐被黑衣者五十人送緡錢五十﹐曰「君之子恭揚州所附還也。」及恭回﹐驗之﹐實未嘗有﹐乃悟贖黿之故﹐遂捨宅爲寺田﹐爲湖﹐因以爲名。寺背二里有瀑布﹐下有白龍潭。

舊產錢二貫五百八十九文。

光澤院崇賢裏。唐天寶二年置。初﹐僧光蟾庵此﹐夜現神光﹐因曰「普光」。後攺今額。

舊產錢一百四十八文。

建林院廉風裏。永泰元年置。【《縣誌》﹕施主陳蘭創。】

舊產錢五百七十五文。

泗明院永勝裏。大中六年置。【《縣誌》﹕厓人陳省創。﹝崇抄作「縣誌里人陳省創」。﹞以塑泗洲像名。】

舊產錢一貫五百八十八文。

天王院賓賢裏。大中七年置。初﹐有檀木溯江潮而上﹐牧童取之﹐夜中發光。里人林闉夢其木謂﹕「我北方毗沙門天王」。遂捨宅爲寺。廉帥楊公奏﹝底本﹑庫本皆作「�公」﹐缺一字﹐崇抄作「楊公」。大中十年﹐觀察使爲楊發﹐當是﹐據補。﹞賜額曰靈感天王寺。寺有天王閣﹑檀像﹐今存。

煙蘿亭【慶曆中﹐縣令董淵立。】

枕流軒【皇祐中﹐縣令吳仲舉立。連江尉林伯材詩﹕「誰在紅蓮陣裏行﹐﹝底本作「紅蓮�裏行」﹐缺一字﹐崇抄作「紅蓮葉裏行」﹐據庫本補。﹞泠泠飛玉抱軒淸。幾番人世興亡夢﹐千古云涯黯淡聲。春暖蘚花隨雨到﹐夜深寒月落湍明。倦懷一枕淸涼夢﹐斗藪塵埃羽翼生。」縣令關希哲詩﹕「山出太虛外﹐溪流千古髙。過窗喧客枕﹐洗缽濺僧袍。夜月气猶凜﹐秋風聲更豪。二年幽賞劇﹐欲別首頻搔。」﹝底本缺若干字﹐據庫本「希」下補「哲」字﹐「溪」下補「流」字﹔其下﹐據崇抄「窗」前補「過」字﹐「洗」下補「缽」字﹐「年」下補「幽」字。﹞

淸心亭【皇祐中﹐縣令余俯立。】

松石峯【嘉祐中﹐縣令王企立﹐﹝底本作「王�」﹐缺一字﹐庫本作「王金」﹐崇抄作「王企」﹐再參對下頁「翠亭」條﹐有「嘉祐中﹐縣令王企立」﹐據補。﹞詩云「老樹陰中閒日月﹐小池波面醉家鄕」。運判蔣之奇詩﹕「晚向津亭泊畫船﹐忽逢佳處在雲煙。松根化作千峯石﹐山气蒸爲一澗泉。祖意共看亭下柏﹐禪心同結社中蓮。明朝輿馬還躋嶺﹐聊借僧房一覺眠」。閩淸令彭次云詩﹕「來登云級上危巓﹐松石嵚崟掛晚煙。好是回頭遙望處﹐海波如帶石如拳。」﹝以上三首詩﹐據庫本攺「十池」爲「小池」﹐攺「千年石」爲「千峯石」﹐攺「山寺蒸」爲「山气蒸」﹐攺「禪交」爲「禪心」﹔又據崇抄攺「輿轎」爲「輿馬」﹔「�登云級」﹐據崇抄補。﹞】

樂壽臺【嘉祐中﹐縣令胡昱立。】

望江亭【熙寧中﹐縣令蕭竑立﹐詩云﹝底本作「蕭竑邱詩云」﹐據庫本﹑崇抄攺。﹞﹕「滄波水上嶺崔嵬﹐中有幽亭向水開。艸色直連天色遠﹐風聲長送浪聲來。云收山腳雞園見﹐潮滿航頭釣艇回。咫尺市廛塵不到﹐檻前鷗鳥自毰毸。」竹溪陳傳詩﹕「山藹峨峨江岸深﹐望余亭影落江心。無風萬里磨平玉﹐有月千波漾碎金。思遠解邀無韻句﹐流淸宜寫不齊琴。仙槎一棹驚秋曉﹐此去銀河尙幾尋。」】

舊產錢二貫四百一十二文。【「曾記」﹕二貫四百四十一文。】

靈峯院良田裏。同年置。初﹐僧恩卓庵於溪潭上﹐有石洞。嘗見龍乘雲而歸。里人施志爲創寺﹐號龍龕山靈峯院。八年﹐賜額及圖書。【陳密學襄詩﹕「天柱支南極﹐蓬山壓巨鰲。云崩石道險﹐潮落海門髙。客館聞鼉鼓﹐秋風憶蟹螯。憑欄望鄕國﹐﹝底本作「望鄕國」﹐崇抄作「望鄕樹」。按﹕陳襄《古靈集》詩題爲「望海」﹐此句作「望鄕墅」。﹞千里楚江臯。」知縣董淵詩﹕「礧硌彌沙界﹐谽砑古洞天。門鄰金布地﹐橋枕玉鳴泉。庭鶴歸迷主﹐龕龍去失年。掃云嫌俗駕﹐題壁詫詩仙。勝景無今古﹐居人有後先。不知遊者馭﹐誰見海爲田。」程大卿師孟詩﹕「階前玉水供千指﹐缽裏金沙飯百年」。運判蔣之奇詩﹕「龍歸一晌雲遮洞﹐猿叫三聲月滿山」。張徽詩﹕「云蒸洞穴秋成雨﹐泉落庭除夏結冰」。湛兪詩﹕「禪林瀟灑倚危巓﹐稅駕登臨思豁然。萬里碧光晴望海﹐一堂幽響夜聽泉。寒龕龍臥淸涼地﹐古洞雲歸黯淡天。好景自嗟吟不盡﹐擬憑圖畫寄詩仙。」縣令蕭竑詩﹕「怪石參差蹲虎兕﹐亂峯重疊走龍蛇」。連江陳玨詩﹕﹝崇抄作「陳珪」﹐底本﹑庫本皆作「陳玨」。﹞「石洞雲歸春雨足﹐海門月上夜潮生」。羅源林迥詩﹕「門前紅日海千里﹐地上白蓮山四鄰」。僧子耶詩﹕「松欺臘雪千年翠﹐﹝底本作「千年�」﹐缺一字﹐崇抄作「千年古」﹐據庫本補。﹞竹引溪風六月寒」。】

歸云洞【邑佐曹元振詩﹕「石洞興衰亦有時﹐因師移錫致雲飛。云心莫道全無著﹐應解從師去復歸。」陳毅詩﹕「云道無心亦愛山﹐雨餘時向此中還。而今天下焦枯甚﹐只恐蒼龍未放閒。」】

翠亭【嘉祐中﹐縣令王企立﹐有詩﹕「嵐光入座茶甌綠﹐海气逢春柱礎腥」。】

望海亭【熙寧中張運使立。有蔣運判之奇詩。】

香鑪峯

放生池

舊產錢一貫二百八十一文。

竹林寺崇賢裏。十一年置。【見《縣誌》。《舊記》作梁太淸元年置。】時戶曹林勣觀「大歷二年﹐釋法照遊衡州雲峯寺﹐堂食次﹐缽中忽五色云現﹐雲中有寺﹐寺有金榜﹐題曰『大聖竹林寺』」。嘆異之。以其居修篁千畝﹐遂捨爲寺。

藏經寶函【《藏經》五百餘函。內有寶函一﹐乃乾徳中得之於海上﹐以巨螺乘之﹐發函﹐乃《妙蓮經》也。前賢詩云「昔聞僧觀雲中瑞﹐今得函浮海上書」。】

龜山【寺後主山﹐其形若龜。蔡公襄嘗至﹐親筆勒於石。有運判蔣之奇詩。】

白龍巖【寺背。乃唐末甘蔗洲白龍院僧遁於此。後人志之。】

安適軒【唐最詩﹕「臥聽潮音坐看山﹐煙蘿靜處閉禪關。都將物外紅塵隔﹐占得壺中白日閒。吟罷寒猿號木末﹐定回淸罄落雲間。髙僧隱幾無餘事﹐應笑勞生去又還。」】

白雲亭

溪會亭【昔元祐中﹐縣令袁正規立。】

三十六庵【白蓮﹑慈氏﹑上方﹑鄰溪﹑華嚴﹑慈云﹑普云﹑地藏﹑龍溪﹑瑞應﹑觀音﹑文殊﹑普賢﹑天冠﹑白龍﹑龍丘﹑釋迦﹑白雲﹑寶積﹑靈源﹑泗洲﹑歸云﹑延壽﹑香嚴﹑彌勒﹑淩雲﹑龜石﹑廣平﹑彌陀﹑積翠﹑藏院﹑懺堂﹑乾懿﹑功徳堂﹑育王塔﹑羅漢院﹐凡三十六所﹐皆唐末同興。慶曆中﹐並爲禪寺﹐庵始廢。】

舊產錢二貫八百九十九文。

龍泉院淸平裏。十三年創庵。【見《縣誌》。《舊記》作梁承聖四年置。】時有僧師﹐邑人﹐曰懷海﹐甚謹。一日﹐師令浣巾﹐久之﹐師詰其由﹐曰「適見靑﹑黃二龍戲井中。」乃以缽往貯以示師﹐師心異之﹐因令遊方。後果於百丈開山﹐著《叢林規式》﹐盛行於世。咸通中﹐嘗錄所受業及見龍之由奏之﹐乃賜今額。

舊產錢一貫五百四十三文。

新成院崇化裏。同年置。【《縣誌》作十四年﹐里人林烈創。】

舊產錢一貫三百七十一文。【「曾記」﹕一貫三百五十七文。《縣申》﹕一貫五百八十八文。】

五云院崇仁裏。同年﹐僧道深創庵﹐淸晝澄霽﹐五色慶雲旋覆其上。咸通初﹐黃璟創院﹐二年﹐賜今額。

舊產錢四百七十五文。

碁山院新開裏。咸通二年置。後西峯頂有石臺﹐耆艾云﹕昔有二仙於此枰碁」。【知縣董淵詩﹕「風際有云多世態﹐海中無底是人心。可堪更問碁山話﹐一局閒爭古到今。」】

【舊產錢一貫八百八十一文。】

北崇信院大宏裏。同年﹐陳皎捨地創。

舊產錢一貫四十六文。【「曾記」﹕一貫九文。《縣申》﹕一貫四十八文。】

福興院崇邱裏。同年﹐林遷創。後唐淸泰初﹐賜今額。

舊產錢二十五文。【《縣申》﹕九十五文。】

南觀音院同榮裏。四年﹐陳公薦創。十年﹐賜今額。

舊產錢一百四十九文。

觀音寺賓賢裏。同年置。本大夫王想之宅﹐宅背有巖﹐中有古觀音像﹐像後﹐芝艸覆焉。因捨爲寺。

石屏【慶曆中﹐監司蘇﹑邵二公刻「去華﹑才翁」四字。】

見江亭【元祐中﹐縣令袁正規立。有詩﹕「地產靈芝古道場﹐危亭陡起負重崗。江心遠疊通潮浪﹐海外還分異域疆。﹝底本作「遇分」﹐崇抄作「從分」﹐據庫本攺。﹞繚繞人家依縣市﹐寂寥煙景認吳航。倚欄望斷暮云碧﹐不見長安見夕陽。」】

舊產錢一貫二百五十文。

雙峯院方安裏。五年﹐林秦捨地以創。

舊產錢一百一十五文。

金砂尼院建興裏。五年置。

舊產錢六百三十文。【「曾記」﹕六十三文。】

當陽院同榮裏。六年置。以面東名。

髙亭【嘉祐中﹐縣令王企立。】

山月堂【有陳郊詩。】

舊產錢八百一十八文。

南崇信院崇丘裏。八年置。

舊產錢四百八十二文。

禪林尼院仁義裏。同年置。寶元二年﹐並爲十方。

舊產錢一貫七百五十八文。

靈光院海濱裏。九年置。林榮以其地夜發光﹐晝掘之﹐獲古像首﹐遂創院﹐以像首重塑。同光中賜額。

舊產錢八百二文。

北靈山院惇化裏。同年置。十年﹐賜額。

舊產錢一貫二百二十六文。

靈鷲院昆由裏。同年置。【《縣誌》系此年里人馮吉創。《舊記》作﹕梁大通二年置。】耆老相傳﹕先有二塔飛來。僧云﹕佛說法時﹐寶塔湧地﹐卽靈鷲峯也。因以爲名。塔爲中朝所取﹐後人以磚爲之﹐志其所也。旣而院移溪上﹐故基惟二塔存。

舊產錢二百九十一文。

龍宮院絃歌裏。乾符三年﹐陳朏創。

舊產錢九百八十七文。

靈握院嵩平裏。廣明元年置。以開山僧能伏靈蛇故名。

舊產錢二貫二十九文。

南棲林院泉元裏。中和元年置。【邑僧師普孤潔﹐樂處山林。林邵捨地以創。】

舊產錢三百三十六文。

阮山院泉元裏。二年﹐阮氏創。

舊產錢三百一十文。【「曾記」﹕三百二十二文。《縣申》﹕三百三十三文。】

國興院建興裏。大順二年﹐陳蘭創。以祈國祚興隆﹐故名。

舊產錢二百一十四文。

南陽院千零裏。景福元年﹐福淸僧宗嶽卓庵﹐林濟捨地創。

舊產錢六百九十文。【「曾記」﹕六百九十五文。】

祥雲院方安裏。光化二年置。去院三里有潭﹐時有毒龍﹐僧彥希善咒術﹐日誦以降之。鄭堙爲創院﹐曰龍樹。皇朝治平初﹐攺今名。

舊產錢七百五十一文。

巖泉報恩院惇化裏。天復二年﹐監軍李柔創。

舊產錢一貫八百八十二文。

福安院廉風裏。天祐二年﹐僧皓琛廬於山之陽﹐右軍太尉張彥縱爲建剎﹐目曰「董平」。閩王易以今額。琛師示寂。其徒律學星處。景祐初﹐更爲禪寺。元祐二年﹐林��記。

福山【《郡國志》云「上有神人﹐裸身散發。人見﹐必有福﹐因以名之。吳先主時﹐董奉嘗隱此山﹐往來南海﹐以靈丹起死疾。後輕舉於豫章之杏林﹐此山之名遂著。】

董巖【奉嘗於此煉丹﹐後從頂峯上升。履迹存焉。人指其處曰董巖。】

舊產錢一貫三十四文。

靈瑞院方樂裏。同年﹐以僧徳衝卓庵有異﹐吳賢等爲創院。

舊產錢二百八十三文。

南福興院靈石裏。同年﹐司議潘季翔捨田創。

舊產錢一百四十一文。

西峯院昆由裏。梁開平二年。里人陳湜捨西山之地以創。

舊產錢一貫四百二十九文。

淨林院崇丘裏。乾化二年尼法政創。皇朝明道二年﹐攺僧住持。

舊產錢八十六文。

新安院信徳裏。後唐同光元年﹐鄭暉募建。

舊產錢二十八文。【《縣申》﹕二十六文。】

秀峯院嵩平裏。長興二年﹐南安縣令陳鵠創。【鮑承議詩﹕「平田千頃綠秧稠﹐水繞山阿出澗流。門掩落花春自晚﹐畫檐時聽鳥聲幽。」】

舊產錢二貫五百九十二文。

資福院惇化裏。淸泰二年置。

舊產錢七百一十八文。

棲林尼院招賢裏。晉天福二年﹐陳由捨宅﹐尼善緣創。

舊產錢二百八十三文。

小門院靈石裏。同年﹐陳圖創。

舊產錢一百七十七文。

幽林院崇丘裏。同年﹐陳塔捨地﹐僧法誨創。

舊產錢六百三十七文。

南崇福院泉元裏。同年﹐北嶺崇福僧紹澄卓庵﹐里人爲創院。太平興國七年﹐賜今額。

舊產錢二百三文。

寶藏院昆由裏。【﹝底本先書「昆由裏」﹐復校攺「由」爲「田」﹐崇抄作「田」﹐庫本作「由」。今據本志「敍縣」統一作「由」。﹞】三年﹐周角創。以漁人於江上獲寶函﹐首置於此﹐故名。函復入竹林寺。

舊產錢五百六十七文。

東庵院泉元裏。四年﹐陳將堅創。

舊產錢四百六十六文。

甘泉院【﹝底本作「�泉院」﹐缺一字﹐據庫本﹑崇抄補。﹞】賓賢裏。九年﹐雪峯僧守稠卓庵施水。里人卓垂遠捨地。黃仁偉創甘泉普濟茶院。開寶七年﹐張正字克儉記﹐刻石前西塔下﹐云「平險道以利行人﹐施義泉而資渴者」。

義漿亭【舊曰茶亭。嘉祐中攺名。】

舊產錢八百七十一文。

北崇福院惇化裏。十年﹐端州司馬陳■﹝鞏上言下﹞﹑里人林懷振創。

舊產錢一百二十二文。

三峯院崇丘裏。漢乾祐元年﹐歐陽遂捨地創。太平興國三年賜今額。【登龍山石塔院附焉。距縣二百步﹐上有登髙亭﹐林修撰安上創﹐因以名山。後累石爲浮屠七級﹐今以其亭爲僧捨矣。】

舊無產錢。

西崇福院崇丘裏。同年﹐林渠捨地創。

舊產錢五十文。

妙峯院方安裏。二年﹐林思順捨地創。

舊產錢七十六文。

廣順院絃歌裏。周廣順元年﹐黃迫捨地創。

舊產錢四百四十三文。【「曾記」﹕三百七十一文。】

瑞峯院同榮裏。二年﹐太保王紹齊以開山僧居巖間﹐常有煙雲覆蓋﹐以爲瑞﹐始創院。【縣令董淵詩﹕「石屏樹幄白雲端﹐溪路生苔樹石間。閒訪禪家問塵世﹐總言塵事不相干。」有運判蔣之奇詩。】

「垂露亭」【慶曆中﹐提刑蘇才翁刻字於石屏。】

舊產錢一貫三百四十九文。

鴻慶院崇仁裏。皇朝建隆元年﹐黃穗捨地創。天禧二年﹐始系帳﹐立今名。

舊產錢二十九文。【「曾記」﹕三十三文。】

地藏院永勝裏。同年﹐王延賀創。

舊產錢三百九十一文。

靈源院同榮裏。開寶二年﹐僧守堅創。

舊產錢二百五文。【「曾記」﹕二百二文。】

永壽尼院昆由裏。二年﹐黃韶捨地﹐尼守緣創。

舊產錢三百一十七文。

靈山塔院崇丘裏。同年﹐嚴氏捨宅創。因開地獲寶塔﹐故名。

舊產錢一百二十八文。

華藏院崇仁裏。九年﹐里人黃泉於此守墳誦《華嚴藏》﹐後創院。

舊產錢九十八文。

極樂院同榮裏。太平興國元年﹐潘勤創。

舊產錢四十六文。

文殊尼院重興裏。同年﹐尼行證募創。

舊產錢一百三十六文。

北觀音院絃歌裏。二年﹐陳隆創。

舊產錢三百九十一文。【「曾記」﹕三百九十七文。】

資壽院逍遙裏。同年﹐僧傳宗得陳訥所居以建。

舊產錢一貫四十八文。【「曾記」﹕一貫五十一文。】

南甘泉院靈石裏。同年﹐僧惠勇於此守父母墳﹐至九年﹐周文鐸創院。

舊產錢三百四十七文。

寶林院千零裏。同年置。初名棲林﹐治平初﹐賜今額。

舊無產錢。

乾元院泉元裏。七年﹐州乾元寺僧至長創。

舊產錢二百四十一文。

保福院泉元裏。同年置。先是﹐益州僧惠文入閩至此﹐見紫雲覆其上﹐遂卓庵﹐曰瑞云。至是﹐林帑創院﹐易今名。

舊產錢四百五十五文。

資聖院賓賢裏。八年﹐翁緣刻。

舊產錢一十八文。

越峯院惇化裏。同年﹐王俊捨地創。

舊產錢一百六十六文。

靈臺院千零裏。同年﹐林建等同僧義璉創。

舊無產錢。

報恩院和風裏。九年﹐巖泉報恩僧元應創﹐因以爲名。

舊產錢二百六十五文。【「曾記」﹕二百六十六文。《縣申》同曾。】

龜石泗洲院淸平裏。同年置。有石如龜﹐因塑泗洲像。

舊無產錢。

中峯院嵩平裏。端拱初﹐陳珂捨地創。

舊產錢一百四十三文。

報先院同榮裏。二年﹐潘吉士創。

舊產錢一百六十四文。

大溪新丰院良田裏。淳化二年﹐劉謙等創﹐以地名大溪﹐其源深遠﹐漑田頗多﹐歲常丰稔﹐故名。

舊產錢四百二十八文。【《縣申》﹕四百二十六文。】

南山塔庵賓賢裏。

舊無產錢

【已上《州籍》。】

普照庵同裏。

舊無產錢。【系《縣申》。】

【已上二所﹐未會到起置年代。】

懸山寺【《舊記》﹕大同五年建。】

興國寺【《舊記》﹕太建年置。】

靈芝寺【《舊記》﹕永泰元年建。】

【已上三所﹐今《州籍》並無。】

《三山誌》卷第三十五終

●卷第三十六寺觀類四

僧寺

福淸縣

古田縣

○福淸縣

一百九十六所。慶曆《舊記》﹕一百八十六所﹐內一十九所有寺額。曾師建「記」﹕一百八十一所。鐘世明根括寬剩﹕除道觀二所外﹐﹝庫本無「所」字。﹞一百九十六所。今《州籍》數同。內一百四十五所會到起置年代﹐四十七所有住持及四所已招人承佃。﹝庫本無後「所」字。﹞共五十一所起置未詳。

天王院文興裏。梁大通二年置。初號法建。咸通二年易今額。有湖光亭﹐今爲放生池所。

舊產錢五貫六百二十四文。【「曾記」﹕五貫五百三十五文。】

鳳林院新安裏。大同元年置。乾徳四年敕額。

舊產錢二貫三百二十一文。

林泉院淸遠裏。陳永定元年置。

舊產錢八百八十三文。【「曾記」﹕八百八十六文。《縣申》﹕八百七十三文。】

盧山寺【﹝「盧」﹐崇抄作「廬」。﹞】永福裏。同年置。【《舊記》作永明元年﹐誤。林槪《寺記》﹕寺基於陳。】大義白鹿山東走二十里﹐爲金翅山﹐聳數百丈﹐寺枕其前﹐唐會昌例廢。大中初﹐有僧惠澄善望气﹐往來其間。乃丐盧氏居宅以廣之﹐【﹝底本﹑庫本作「盧居宅」﹐據崇抄補「氏」字。﹞】號盧山。皇朝天聖初﹐始爲禪寺﹐尋如初﹐慶曆中復爲禪寺。

舊產錢五貫九百二十三文。

延慶院新丰裏。同年置。舊名靈曜【北有靈曜嶺。】皇朝天聖間﹐賜今額。

舊產錢三貫九百八十九文。【「曾記」﹕三貫九百七十四文。】

鍾山寺仁壽裏。天嘉二年置。

舊產錢一貫五百四十六文。【「曾記」﹕一貫五十六文。《縣申》同曾。】

靈應寺遵義裏。三年置。

舊產錢五百八十三文。【《縣申》﹕五百八十二文。】

寶慶院善福裏。唐開元二十九年置。皇朝紹興三十一年﹐黃樞密祖舜請爲功徳院﹐攺名教忠顯慶。有秋云亭。

舊產錢二貫一百三十二文。

黃檗寺淸遠裏。以山多黃檗名。【﹝底本﹑庫本作「黃檗名」﹐崇抄作「黃檗故名」。﹞】江淹南齊人。好山水﹐嘗遊焉。【詩云「長望竟何極﹐閩云連越邊。南州饒奇怪﹐赤縣多靈仙。金峯各虧日﹐銅石共臨天。陽岫飛鸞采﹐陰溪噴龍泉。杌殘千代木﹐墻崪萬古煙。禽鳴丹壑上﹐猿嘯靑崖間。」﹝以上江淹詩句各本有異同﹕底本作「門云」﹐據崇抄﹑庫本攺「閩云」﹔底本作「同石」﹐據庫本﹑崇抄攺「銅石」﹔底本作「飛蠻采」﹐據庫本﹑崇抄攺「飛鸞采」﹔底本作「殘四」﹐崇抄作「殘杌」﹐據庫本攺「杌殘」﹔底本作「墻翠」﹐據崇抄﹑庫本攺「墻崪」﹔底本作「丹虧」﹐庫本作「丹壁」﹐據崇抄攺「丹壑」﹔底本作「淸虛」﹐崇抄作「淸崖」﹐據庫本攺「靑崖」。﹞貞元五年﹐沙門正幹嘗從六祖學﹐旣得其旨﹐乃辭去。祖送之﹐曰「把菩卽止。」﹝底本﹑崇抄作「把菩卽上」﹐庫本作「把菩卽止」。查《傳燈錄》﹐有「遇苦卽止」之說﹐疑卽此四字。﹞幹抵此﹐乃安之。遂創院﹐名般若臺。今十二祖師堂﹐其地也。八年﹐於其東大辟堂宇。徳宗攺爲建福禪寺。皇朝鹹平初﹐降太宗禦書﹐因閣於法堂西以藏之。】

十二峯【佛座﹑香鑪﹑吉祥﹑寶峯﹑缽盂﹑報雨﹑寶月﹑羅漢﹑天樂﹑屏嶂﹑天柱﹑文筆。﹝底本作「文篁」﹐據庫本﹑崇抄攺。﹞】

龍潭【泉勢髙健﹐淙崖石爲穴﹐下浚﹐無底。潭口﹐徑八九尺。僧云「中有福徳龍﹐禱雨輒應。」上絕險處﹐復有一潭﹐人迹罕至﹐龍嘗移從下潭而上﹐所歷有爪迹。】

髙頭陀巖【在寺西。至今石罅猶有乳香出於其間。】

舊產錢五貫五百五十八文。

閒居院江陰裏。開成二年置。

鴻休巖在白嶼山絕嶺﹐巖竇天成。下瞰滄溟﹐杳望無極。僧鴻休後嘗息於此。

鳥窠巖鴻休巖西﹐累石爲之。初﹐鳥窠遊余杭﹐巢木杪而居。﹝底本作「鳥窠遊余侍巢�杪而居」﹐據庫本攺﹐亦與《五燈會元》所記略同。﹞白傅訪之﹐曰「得無危乎﹖」答曰「如公所處﹐則危甚。」詰之﹐乃曰「薪火不停﹐識性交攻﹐安得不危﹖」白以詩贈之。後居是﹐故以名巖。

舊產錢七百六十二文。

靈鳳院靈徳裏。大中元年置。

舊產錢八百三十八文。

石竺院修仁裏。同年置。

舊產錢一貫六百六十文。

安福院淸遠裏。同年置。

舊產錢八百二十六文。

裏塔院淸元裏。同年置。

舊產錢一貫七百五十文。【「曾記」﹕又作靈石塔。產錢一貫六百九十文。《縣申》﹕一貫三百三十文。】

應峯院同裏。同年置。

舊產錢二貫六百八十七文。

大乘寺遵義裏。同年置。

舊產錢五百二十文。【「曾記」﹕五百二十一文。】

仙巖院同裏。同年置。越十三年﹐賜額滿月仙巖院。

舊產錢二貫三百七十七文。

上資國院拜井裏。同年置。

舊產錢五百五十七文。

靈瑞院欽唐裏。同年置。

舊產錢一貫一百一十一文。【「曾記」﹕一百一十二文。】

斂石院方興裏。同年置。

龍潭【海口眾流源於此。】

舊產錢四貫四百一十文。

靈石俱胝院淸元裏。同年置。先是﹐唐武宗時﹐僧元修始庵於此﹐誦《七俱胝咒》﹐治疾祟。【元結詩﹕「萬計千謀總不眞﹐虛將文字役心神。俱胝只念三行咒﹐自得名超一世人。」】後深入巖谷中﹐人以爲遁去矣。有蔬甲泛流而下﹐乃沿源訪而得之﹐再往﹐則廬已虛矣。蓋避會昌禁也。宣宗時出﹐詣闕﹐貢金買山﹐始創精舍﹐名翠石院。至是﹐錫今額。光啟三年﹐將死﹐書云﹕吾初住庵﹐刀耕火種﹐造伽藍﹐買莊田﹐供僧待客﹐未嘗緣化。荼毗之日﹐負院田園足爲齋供﹐外莊輸王及支費﹐﹝底本﹑庫本作「友費」﹐據崇抄攺。﹞此外不得他營。」【許難記﹕「自香城北沿嶺十里﹐西渡小橋﹐入長道﹔又西﹐入蟠桃塢十步﹐有石屏﹐因爲榭﹐榭之西有漱玉亭﹔次有溪光﹑素波二臺﹐數十步有松偃蓋﹐西有散花堂﹔又西﹐有放鶴﹑待月二樓﹑髙視亭﹑白蓮社﹐乃至塔院﹐中有胡僧像。僧自西域來﹐有神術﹐至今鳥雀不棲。」】

靈石山【磅礡僅百里﹐峻拔逾千仞﹐層林積翠﹐飛泉漱玉﹐山形九疊。東有石焉﹐凡遇久晴不雨﹐如石震吼﹐﹝底本作「久晴及雨妒石震吼」﹐據崇抄﹑庫本攺。﹞不過七日必應﹐故以靈名。】

十勝【九疊峯﹑通天石﹑報雨峯﹑仙人巖﹑仙人碑﹑偃松亭﹑竹簾軒﹑畱雲峯﹑碧仙洞﹑戲龍瀑。】

舊產錢六貫三百六十九文。【「曾記」﹕五貫八百五十四文。《縣申》﹕六貫三百六十文。】

羅漢院同裏。二年置。

舊產錢二百八十七文。

福山院新丰裏。同年置。

舊產錢三百四十八文。【「曾記」﹕三百四十六文。】

報恩院江陰裏。乾符二年置。

舊產錢一百二十九文。

護國報恩院永壽裏。五年置。

舊產錢二貫二百十三文。【「曾記」﹕二貫二百二十三文。】

有城院淸遠裏。中和三年置。

舊產錢二貫六百四十文。

仙井院永壽裏。大順二年置。

舊產錢二百五十九文。

常丰院新安裏。景福元年置。

舊產錢一貫一百七十二文。

靈峯院安香裏。同年置。

不溢泉

平步亭

海月庵

舊產錢四貫五百二十三文。【「曾記」﹕四貫五百九十四文。】

觀音尼院【﹝底本﹑庫本皆作「觀百尼院」﹐據崇抄攺。﹞】文興裏。二年置。

舊產錢三貫九百八十三文。

靈慶院拜井裏。乾寧二年置。

舊產錢一貫六百七文。【「曾記」﹕一貫六百十九文。《縣申》﹕一貫六百一十七文。】

南谷院新丰裏。同年置。

舊產錢五百八十九文。【「曾記」﹕五百八十七文。】

禪林院遵義裏。天復二年置。

舊產錢一貫一十九文。【「曾記」﹕一貫一十六文。】

藥師院永東裏。天祐四年置。

舊產錢一貫一百九十二文。

文殊院新安裏。梁開平四年置。

舊產錢五百九十三文。【「曾記」﹕六百三文。《縣申》﹕五百九十二文。】

棲林院棲仁裏。貞明二年置。

舊產錢七百四十二文。

新城院新寧裏。五年置。

舊產錢二百八十六文。【「曾記」﹕二百七十九文。】

聖迹院永西裏。後唐天成五年置。

舊產錢三百一十文。【「曾記」﹕二百七十九文。《縣申》﹕三百七十四文。】

神泉院遵義裏。同年置。

舊產錢七百四十五文。【「曾記」﹕七百四十六文。】

云洞院永福裏。長興二年置。

舊產錢七百四十六文。

淸涼庵海壇裏。淸泰元年置。太平興國七年﹐請圖記於京師。

舊產錢六文。

地藏院方興裏。二年置。

舊產錢二百五十二文。【「曾記」﹕二百三十七文。《縣申》﹕二百三十文。】

資福院安香裏。晉天福二年置。

舊產錢五百六十一文。

龍溪院永福裏。同年置。

舊產錢三百五十文。

囷山院善福裏。四年置。

舊產錢六百六十文。

永壽院新安裏。八年置。

舊產錢三百五十七文。

鷲峯院永西裏。漢乾祐三年﹐有異禽來集﹐五色炳煥﹐或曰此西乾靈鷲也﹐因以名山。僧淨慧卜庵居焉。皇朝寶元二年﹐升爲院。崇寧間﹐攺爲神霄宮﹐尋復爲院。

靜軒【知縣張伯昌詩﹕「靈鷲峯寒碧玉堆﹐紅塵斷處小軒開。忘言更覺諸緣盡﹐只有桃花點翠苔。」】

舊產錢九百六十三文。【「曾記」﹕九百六十文。】

天竺院方興裏。周廣順元年置。

舊產錢四貫九百二文。【「曾記」﹕四貫九百三十文。《縣申》﹕五貫二百四十八文。】

北新興院安夷北裏。同年置。

舊產錢五百二十九文。

重興院光賢裏。顯徳二年置。初有庵號大悲。是歲翁正度遷於山之趾﹐號重興。有碑銘。

石馬峯【在蒜嶺西。有古碑勒石馬泉三字。】

舊產錢九百三十七文。【「曾記」﹕一貫八百二十四文。】

義泉院遵義裏。皇朝建隆元年置。

舊產錢三百六十二文。

陳田院江陰裏。同年置。在白嶼山之巓﹐巖穴佳勝﹐四望滄溟。

舊產錢一百八十七文。【「曾記」﹕一百四十六文。】

招慶院文興裏。乾徳二年置。景祐二年﹐敕賜明因招慶禪院。

舊產錢七百七十二文。【「曾記」﹕七百七十六文。】

淨明院修仁裏。開寶二年置。

舊產錢八百八十七文。

廣平院永西裏。三年置。

舊產錢一貫七百二十八文。【「曾記」﹕一貫七百二十一文。】

黃蘗塔院淸遠裏。太平興國元年置。【運使張徽詩云「曉塔影分山店北﹐暮鐘聲落海門西」。】

舊產錢二百七十一文。

白沙院永賓裏。同年置。

舊產錢六百一十文。【「曾記」﹕六百一十六文。】

資國院惇和南裏。同年置。

舊產錢五十三文。【「曾記」﹕五十一文。】

新興院光賢裏。二年置。本崇福院之廢址﹐翁仁凱廬墓之處。至是新之﹐始立今額。

艸堂山【院西北。昔有隱者結茅讀書於此堂﹐松徑猶存﹐旁有小瀑布﹐壇髙數十尺。】

舊產錢三百七十一文。【「曾記」﹕三百七十文。】

竹浦院臨江裏。同年置。

舊產錢九百七十四文。【「曾記」﹕九百五十四文。】

應泉院歸化北裏。同年置。

舊產錢六十七文。

淸勝尼院江陰裏。五年置。

舊產錢六百二十二文。

感應院淸元裏。六年置。

舊產錢一貫八十四文。

羅漢院海壇裏。同年置。

舊產錢二十一文。

地藏院遵義裏。八年置。

舊產錢一貫三百三十三文。

雲峯院安香裏。雍熙二年置。

雙髻峯【上有仙石壇﹐天然而成﹐髙二丈餘﹐四面如截肪﹐上平如削﹐亦有自然石爲級道。乾道元年﹐雷震爲二。】

舊產錢四百八文。【《縣申》﹕四百八十文。】

龍居院遵義裏。端拱二年置。

舊產錢七百四十九文。

中峯院潯洋裏。大中祥符二年置。

舊產錢二貫六百五文。

擇善院永賓裏。三年置。

舊產錢七百八十三文。【「曾記」﹕七百八十四文。】

崇慶院修仁裏。同年置。

舊產錢一貫五百四十二文。

髙蓋院安夷南裏。五年置。

舊產錢四百四十九文。

淸泉院江陰裏。天禧二年置。

舊產錢七百八十三文。

觀音院蘇田裏。四年置。院西瀑布。

舊產錢二百五十三文。

龍臥塔院方成裏。天聖元年置。

舊產錢一百七十一文。

彌勒院欽唐裏。同年置。

舊產錢一百五十文。

香山院淸元裏。同年置。

舊產錢一貫二百一十六文。

五峯院江陰裏。同年置。

舊產錢一貫五百一十二文。【《縣申》﹕一貫五百七十二文。】

金峯院遵義裏。二年置。

舊產錢八十七文。【「曾記」﹕四十文。】

水陸院永西裏。四年置。

舊產錢八百七十六文。【「曾記」﹕八百六十三文。】

報恩院新安裏。同年置。

舊產錢四百九文。【「曾記」﹕六百九十七文。】

五峯院棲仁裏。同年置。

舊產錢一貫七十二文。

盧尼院永福裏。九年置。

舊產錢一貫二百一十文。【「曾記」﹕一貫二十三文。《縣申》﹕一貫二百三文。】

瑞龍院新安裏。明道二年置。

舊產錢一百五十三文。

棲林院新寧裏。同年置。

舊產錢九十五文。【「曾記」﹕一百文。《縣申》﹕一百四十五文。】

香林院方興裏。三年置。

舊產錢八十九文。【「曾記」﹕八百七文。《縣申》﹕八十文。】

廣濟院江陰裏。景祐四年置。

舊產錢六百四十二文。【「曾記」﹕六百四十一文。《縣申》同曾。】

西峯院蘇田裏。寶元元年置。

舊產錢三百四文。

彌陀院永西裏。二年置。

舊產錢五百一十文。

壽山院遵義裏。同年置。

舊產錢一貫八百五十九文。

雲林院同裏。同年置。

舊產錢四百八十七文。

地藏院靈徳裏。同年置。

舊產錢三百七十五文。【「曾記」﹕三百六十四文。】

延壽院永壽裏。康定二年置。

舊產錢九百五文。【「曾記」﹕八百九十文。】

南福興院歸化南裏。慶曆四年置。

舊產錢九百三十九文。【「曾記」﹕九百四十文。《縣申》﹕九百二十七文。】

報恩院淸遠裏。七年置。

舊產錢一貫二百七十九文。

新福院仁壽裏。同年置。

舊產錢八百四十六文。

應天院萬安裏。同年置。

舊產錢一貫六百二十三文。

資聖院臨江裏。同年置。

舊產錢七百二十七文。

瑞峯院新寧裏。皇祐五年置。

舊產錢七百一十三文。【「曾記」﹕六百九十三文。】

淸泉院永福裏。同年置。

舊產錢四百五十文。

安善院安香裏。至和二年置。

鷓鴣峯【院南正溪山��陰﹐多鷓鴣。﹝底本﹑庫本皆於「溪山」下缺二字﹐崇抄則徑接下文。﹞】

舊產錢五百一十文。【「曾記」﹕四百九十文。】

靈云院永福裏。同年置。

舊產錢一百五十九文。

興福院修仁裏。三年置。

舊產錢七十四文。

大澤院新寧裏。嘉祐二年置。

舊產錢五百五十八文。

泗洲院臨江裏。同年置。

舊產錢五百四十一文。

北崇福院歸化北裏。同年置。

舊產錢四百五十四文。

北塔院同裏。四年置。

舊產錢一百六十五文。【「曾記」﹕二百三十文。】

華嚴院善福裏。五年置。

舊產錢六百二十二文。

雙林院仁壽裏。六年置。

舊產錢四百五十八文。

西方院靈徳裏。治平二年置。

舊產錢二百八十二文。

幽巖院同裏。熙寧四年置。

舊產錢一貫三百六十八文。

普賢院遵義裏。五年置。

舊產錢二百五十六文。

積谷院歸化北裏。八年置。

舊產錢三百八十三文。【「曾記」﹕二百三十三文。】

盧巖院永福裏。同年置。

舊產錢五百一十六文。【「曾記」﹕五百一十一文。】

瑞峯院方成裏。元丰元年置。

舊產錢四百四十九文。

龍泉院遵義裏。二年置。

舊產錢二百五十八文。

白巖院靈徳裏。同年置。

舊產錢三百四十文。【「曾記」﹕三百五十四文。】

香燈院安夷北裏。四年置。

舊產錢三百八文。

寶林尼院遵義裏。同年置。

舊產錢三百五十七文。

上林院靈徳裏。元祐元年置。

舊產錢二百九十九文。【「曾記」﹕二百九十三文。】

應干院修仁裏。二年置。

舊產錢二百二十文。【《縣申》﹕二百二十二文。】

大中院欽唐裏。四年置。

舊產錢一貫二百四十一文。【「曾記」﹕一貫五百六文。】

寶勝院棲仁裏。五年置。

舊產錢一十五文。【「曾記」﹕五文。】

重林院新寧裏。八年置。

舊產錢九十九文。

小香山院潯洋裏。紹聖二年置。

舊產錢九百五十文。

大藍院同裏。三年置。

舊產錢一貫六百九十一文。

應泉院拜井裏。元符三年置。

舊產錢九百七十五文。

應林院靈徳裏。崇寧元年置。

舊產錢一百七文。【「曾記」﹕九十文。】

大悲尼院方樂南裏。二年置。

舊產錢一十五文。

齊云院方興裏。同年置。

舊產錢二貫一百一十七文。【「曾記」﹕二貫一百七十文。】

雲巖院蘇田裏。同年置。

舊產錢二十七文。「曾記」﹕一百二十七文。

瑞云院修仁裏。四年置。

舊產錢一貫二百六十二文。

南泉庵【﹝底本作「南泉院」﹐據庫本﹑崇抄攺。﹞】新丰裏。同年置。

舊產錢二百七文。

東林院同裏。五年置。

舊產錢六百二十二文。

棲隱院蘇田裏。大觀元年置。

舊產錢八百八十四文。

施水坊院永東裏。同年置。

舊無產錢。【《縣申》﹕新產四文。】

南觀音院安夷南裏。二年置。

舊產錢四百四十五文。

靈隱院棲仁裏。政和五年置。

舊產錢六百七十九文。【「曾記」﹕六百七十五文。《縣申》同曾。】

齋堂院萬安裏。七年置。

舊產錢六十四文。【「曾記」﹕四十七文。】

興國院永福裏。八年置。

舊產錢八文。

瑞巖院新安裏。宣和四年置。

舊產錢四百五文。【《縣申》﹕四百五十文。】

後塘院【﹝崇抄作「後唐院」。﹞】新寧裏。七年置。

舊產錢七十二文。

香林院棲仁裏。建炎三年置。

舊產錢四百五十一文。

寶林尼院蘇田裏。四年置。舊創漁溪市心﹐至是遷建今所。

舊產錢六百二文。

天福院遵義裏。紹興十八年置。

舊產錢三百五文。

白蓮院永東裏。二十八年置。

舊產錢三百一十六文。

報慈院同裏。

舊產錢二貫五百二十九文。

棲林院同裏。

舊產錢三百三十六文。

佛頂院同裏。

舊產錢二百九文。【「曾記」﹕一百九十九文。】

棲隱院方興裏。

舊產錢二貫五百一十七文。【「曾記」作﹕靈隱院。】

東林院新寧裏。

舊產錢一貫一百四文。「曾記」﹕一貫一百四十文。

龍溪院同裏。

舊產錢二百二十一文。

少林院同裏。

舊產錢一百七十七文。【「曾記」﹕二貫三百八十二文。《縣申》﹕三百七十七文。】

龍居院同裏。

舊產錢一百六十五文。

大仵院【﹝崇抄作「大牟院」。﹞】同裏。

舊產錢一百三十一文。

流水院欽唐裏。

舊產錢七百九十九文。【「曾記」﹕七百九十三文。】

龍山院同裏。

舊產錢六百二十三文。

羅漢院同裏。

舊產錢六百一十五文。

龍興院同裏。

舊產錢四百三十七文。【《縣申》﹕四百二十七文。】

羅漢院遵義裏。

舊產錢七百二十二文。【「曾記」﹕七百三十八文。】

雲際院同裏。

舊產錢八十四文。

招福院新安裏。

舊產錢六百八十三文。

上林院同裏。

舊產錢五百三十四文。

文殊院淸元裏。

舊產錢五百八十文。

烏巖院同裏。

舊產錢一百三十三文。

福興院同裏。

舊產錢三百八十三文。

龍臥院方成裏。

舊產錢五百七十八文。

湧泉院同裏。

舊產錢二百六十二文。

普光堂歸化北裏。

舊產錢一十六文。

天王院潯洋裏。

舊產錢三百六文。

竹浦塔院臨江裏。

舊產錢二百六十五文。

義城尼院萬安裏。

舊產錢二百六文。

香山院永壽裏。

舊產錢一百九十六文。

羅漢院仁壽裏。

舊產錢一百九十六文。

中峯院善福裏。

舊產錢一百八十九文。

新福院靈徳裏。

舊產錢一百八十一文。【「曾記」﹕一百八十五文﹐作新興裏。﹝各本皆作「新興裏」。按﹕本志「敍縣」中無「新興裏」﹐有「新寧」﹑「新丰」﹑「新安」﹑「方興」﹑「文興」等裏名﹐其中「新丰」與「靈徳裏」同屬一鄕﹐疑是。﹞】

福林院棲仁裏。

舊產錢一百六十一文。【「曾記」﹕二百九十九文。】

新城尼院同裏。

舊產錢一百五十九文。

彌勒院淸遠裏。

舊產錢五百五十四文。

福勝院同裏。

舊產錢一百三十文。

泗洲院海壇裏。

舊產錢一百三十文。

觀音院同裏。

舊產錢一十文。

泗洲庵南匿裏。

舊產錢九十八文。

泗洲堂同裏。

舊產錢一十四文。

妙吉祥院同裏。

舊無產錢。

瑞峯院方樂南裏。

舊產錢八十五文。

龜山塔同裏。

舊產錢一十二文。

講堂同裏。

舊產錢七文。

無礙浴院同裏。

舊產錢三文。

資壽院永福裏。

舊產錢七十七文。【「曾記」﹕七十文。】

南護國院安夷南裏。

舊無產錢。

中溪庵��裏。

舊產錢二文。

上林院蘇田裏。

舊產錢三十二文。

【已上四十七所﹐有住持﹐無起置年代。】

國淸院拜井裏。

舊產錢四百二十五文。【「曾記」﹕四百一十七文。】

永樂院棲仁裏。

舊產錢四百五十文。

報恩院潯洋裏。

舊產錢一貫四十九文。

棲巖院棲仁裏。

舊產錢三百二十四文。

【已上四所﹐乾道六年﹐以產童不濟﹐倚閣官物﹐提舉司召人承佃。﹝底本上文中「產童」﹑「倚閣」﹑「丞�」存疑﹐只據庫本﹑崇抄攺「丞�」作「承佃」。﹞無起置年代。】

方樂寺《舊記》﹕太建元年置。【「曾記」﹕新寧裏﹐產錢五百九十八文。】

太平寺《舊記》﹕天嘉元年置。

法建寺《舊記》﹕大通三年置。

寶林寺《舊記》﹕天嘉二年置。

靈曜寺《舊記》﹕永定元年置。

巖泉寺《舊記》﹕同年置。【﹝以上福淸縣各寺皆按起置年代順序排列﹐知庫本有兩處錯簡。﹞】

【已上六所﹐今《州籍》並無。】

○古田縣

一百六十一所。按﹕景徳二年﹐知縣李堪爲《縣記》云「薙佛宮四十二所﹐网西方金人子孫三百二十八人﹐復八十丁。」不知景徳前僧寺共若干。慶曆《舊記》﹕一百九十一所﹐內一十二所有寺額。鐘世明根括寬剩﹕一百六十一所。今《州籍》同﹐內一百四十六所﹐會到有起置年代外﹐十五所未詳。

四峯院邵南裏。開元元年置。

舊產錢一貫八百一十六文。

大寶寺【﹝上兩院名﹐底本作「四峯」﹑「大寶」﹐庫本﹑崇抄作「西峯」﹑「天寶」。﹞】橫溪裏。二十九年置。【見《舊記》。又﹐景徳二年﹐李堪《縣記》有天寶寺。今《州籍》《縣申》皆作「開寶」﹐誤。《舊記》亦有開寶院﹐在縣西。今已見崇禮裏。】

舊產錢四百五十三文。【「曾記」亦作「天寶﹐產錢四百六十三文」。】

西峯院崇禮裏。開元中置。

舊產錢六百一文。

報恩院橫溪裏。天寶元年置。

舊產錢五百八十三文。

極樂寺縣城保安裏。同年置。

息見亭

目眞軒【皆有縣官畱題。】

放生池

舊產錢三貫一百一十文。

大吉山資聖院和平裏。天寶六載﹐僧尙志自郢州來創﹐號天王。皇朝大中祥符八年﹐敕攺天王資聖禪院。

舊產錢一貫八百五十文。

雙峯院新俗裏。咸通元年置。有放生池。

舊產錢三百四十三文。【「曾記」﹕三百四十一文。】

廣勝院邵南裏。同年置。

舊產錢五百二十七文。

興慶院安樂裏。同年置。

舊產錢三百四十八文。

靈安院橫溪裏。同年置。

舊產錢五十六文。【「曾記」﹕五十文。】

廣福院崇禮裏。同年置。

舊產錢一貫六十四文。

靈瑞院同裏。同年置。有放生池。

舊產錢四貫六十二文。【「曾記」﹕四貫六十六文。】

大目院邵南裏。二年置。

舊產錢一貫八百一十五文。【「曾記」﹕一貫六百六十三文。】

鳳林院同裏。同年置。

舊產錢八百四十六文。

靈際院崇禮裏。同年置。

舊產錢二百一十五文。【「曾記」﹕八十一文。】

靈峯院安民裏。十年置。有放生池。

舊產錢六百二十八文。

天王院慕仁裏。中和二年置。

舊產錢一貫六百七文。

長生院邵南裏。光啟二年置。有放生池。

舊產錢二貫二百六十七文。【「曾記」﹕二貫二百三十七文。】

中峯院和平裏。同年置。

舊產錢三百四十三文。【「曾記」﹕三百七十三文。】

五峯報國寺邵南裏。景福元年置。

舊產錢二貫四百二十六文。

九峯院同裏。二年置。

舊產錢二百一十六文。

薦福院慕仁裏。同年置。

舊產錢七十五文。

東峯院橫溪裏。光化二年置。

舊產錢一百六十三文。【「曾記」﹕百文。】

福林院邵南裏。天祐三年置。

舊產錢一百六十九文。

奉同院【﹝底本作「奉同院」﹐庫本﹑崇抄作「奉回院」。﹞】保安裏。開平三年置。

舊產錢五百九十一文。

皈依尼院慕仁裏。四年置。

舊產錢一百五十文。

牛頭寺和平裏。天成元年置。

白雲堂

寒林軒【冠蓋往來﹐多憩宿於此。有程師孟﹑沈紳諸公詩。】

舊產錢一貫五百六十文。【「曾記」﹕一貫六百五十七文。】

香林院安樂裏。二年置。

舊產錢五百七十四文。

寶慶院新俗裏。長興元年置。

舊產錢四十七文。

瑞云院安樂裏。二年置。

舊產錢一百一十文。【「曾記」﹕一百八十八文。】

淸峯院和平裏。同年置。

舊產錢二百四十四文。

寶興院移風裏。同年置。

舊產錢八百一十二文。【「曾記」﹕三百二十二文。】

壽峯院橫溪裏。淸泰元年置。有放生池。

舊產錢一貫一百五十文。【「曾記」﹕一貫一百二十五文。】

南泉院移風裏。二年置。

舊產錢二百九十九文。

淳化院崇禮裏。天福四年置。

舊產錢二百一十二文。

竹林院邵南裏。同年置。

舊產錢一貫一十文。【「曾記」﹕一貫一百一十文。】

幽巖彌勒院安民裏。五年置。唐﹐僧法寶自幽州來規築﹐居其所﹐一夕﹐雷震﹐巨石裂成「品」字﹐乃卓庵其中。十二年﹐請額﹐得今號。有放生池。

舊產錢八貫四百一十二文。

秀峯崇勝院安民裏。乾祐元年﹐淸覺師開創。祥符八年﹐賜今額。有放生池。

舊產錢一十二貫九百九十九文。【「曾記」﹕一十三貫五百九十一文。】

鳳林院安樂裏。三年置。

舊產錢二貫七百九十四文。【「曾記」﹕一貫七百九十六文。】

崇壽院安民裏。廣順元年置。

舊產錢一貫二百八十一文。【「曾記」﹕一貫一百八十一文。】

壽山院崇禮裏。同年置。

舊產錢五百三十二文。

華嚴院慕仁裏。同年置。

舊產錢七百三十二文。【「曾記」﹕慕仁裏有仙巖寺﹐產錢七百三十四文。今《州籍》無﹐恐卽此。】

龍安院崇禮裏。二年置。

舊產錢一百六十一文。

天宮院慕仁裏。三年置。

舊產錢三百一十一文。

永興院瀨溪裏。顯徳元年置。

舊產錢四百六十文。

顯徳院新興裏。三年置。有放生池。

舊產錢八百五十六文。

龍壽院邵南裏。同年置。

舊產錢二百五十四文。「曾記」﹕二百二十四文。

寶峯院崇禮裏。七年置。在黃檗山下。【下有小湖﹐東有桃溪。有陳白﹑林肇﹑許當詩。】

舊產錢六百八十七文。【「曾記」﹕六百七十文。】

釋迦院同裏。建隆元年置。

舊產錢四百六十五文。

崇壽院邵南裏。二年置。有放生池。

舊產錢一貫三百三十四文。

景福院新俗裏。同年置。

舊產錢四十九文。【「曾記」﹕二十五文。】

寶泉院移風裏。同年置。

舊產錢三百二十二文。

保福院安樂裏。同年置。

舊產錢八百二十九文。

建隆院新興裏。乾徳二年置。

舊產錢二百七十四文。

寶林院橫溪裏。同年置。

舊產錢三百二十一文。

瑞云院保安裏。同年置。

舊產錢一十二文。【「曾記」﹕產錢四十三文。】

慈云院橫溪裏。同年置。

舊產錢五百四十七文。【「曾記」﹕五百五十五文。】

龍興院安民裏。三年置。有放生池。

舊產錢九百一十八文。

茶亭院崇禮裏。同年置。

舊產錢二百八十一文。

慈峯院橫溪裏。四年置。

舊產錢二百三十三文。

金峯院崇禮裏。同年置。

舊產錢一百五十文。

遊地院邵南裏。五年置。

舊產錢一百三十九文。

曹山院崇禮裏。開寶元年置。

舊產錢四百十七文。【「曾記」﹕四百一十一文。】

開寶院同裏。同年置。

舊產錢五百四十二文。

資壽院移風裏。二年置。

舊產錢三百一十三文。

芹溪院安民裏。同年置。

舊產錢一百一十四文。

淸舟院橫溪裏。同年置。

舊產錢一百二十文。

羅山院同裏。【「曾記」﹕羅漢寺。】同年置。

舊產錢二百十一文。

玉泉院崇禮裏。三年置。

舊產錢二百八文。

崇福院橫溪裏。同年置。

舊產錢一百五十五文。

保福觀音院安民裏。七年置。有放生池。

舊產錢五百三十五文。【「曾記」﹕四百四十五文。﹝底本脫「五百三十……四十五文」﹐據庫本﹑崇抄補。﹞】

福林院崇禮裏。同年置。

舊產錢一百六十文。

東林院邵南裏。九年置。

舊產錢八十七文。

觀音院同裏。太平興國元年置。有放生池。

舊產錢七十八文。

興福院和平裏。同年置。

舊產錢四百一十六文。【「曾記」﹕四百九十七文。】

靈巖院新俗裏。二年置。

舊產錢一百六十四文。【「曾記」﹕一百六十一文。】

觀音院橫溪裏。同年置。

舊產錢一百二十九文。【「曾記」﹕一百三十九文。】

越峯院崇禮裏。同年置。

舊產錢三百九文。

香峯院【據免丁帳﹝底本作「免身振」﹐據庫本攺。﹞及本《縣申》出缺﹐並作仙峯。「曾記」有仙峯﹐卽此。】和平裏。三年置。

舊產錢十四文。

靈峯院橫溪裏。同年置。

舊產錢二貫三十九文。「曾記」﹕二貫二十九文。

瑞應院【﹝底本﹑崇抄作「瑞應院」﹐庫本作「瑞靈院」。﹞】崇禮裏。四年置。

舊產錢一百一十二文。

吉祥院保安裏。同年置。【﹝庫本於「吉祥院」條之後錯簡﹐徑接「布金院」條﹐年序倒置。﹞】

舊產錢三百九十五文。

慈恩院慕仁裏。五年置。

妙湛堂有辛中丞炳詩。

舊產錢五百一十四文。

太平院崇禮裏。六年置。

舊產錢二百一十六文。【「曾記」﹕二百一十五文。】

資福院移風裏。七年置。

舊產錢二貫二百二十文。【「曾記」﹕二貫一十五文。】

文殊院同裏。九年置。

舊產錢四十五文。

北巖院新俗裏。雍熙元年置。

舊產錢二百五十文。

雙際院邵南裏。三年置。

舊產錢七十六文。

香泉院順委裏。同年置。

舊產錢一百五十一文。

淨戒院保安裏。淳化二年置。

凝翠閣【有陳杞﹑刁宗諤諸公詩。】

雙溪亭【有古田令謝潛﹑林膚諸公詩。】

舊產錢二百八十七文。

寶林院慕仁裏。同年置。

舊產錢六十三文。

瑞林院崇禮裏。至道二年置。

舊產錢五十一文。

鄭洋院邵南裏。同年置。

舊產錢二百九文。

龍瑞院保安裏。同年置。

舊產錢二百七十五文。

若洋院邵南裏。景徳四年置。

舊產錢六十九文。

布金院【﹝底本作「�金院」﹐缺一字﹐庫本同﹐據崇抄補。庫本因錯簡﹐將此條徑接上「吉祥院」條。﹞】移風裏。大中祥符元年置。

舊產錢六百八十七文。

延壽院慕仁裏。二年置。

舊產錢四十七文。【「曾記」﹕四十九文。】

上洋院新俗裏。同年置。

舊產錢一百四十一文。

法云院慕仁裏。三年置。

舊產錢九百九十五文。

靈勝院同裏。同年置。

舊產錢三百五文。【「曾記」﹕一百七十二文。】

彌勒院同裏。同年置。

舊產錢四百六十一文。

應福院崇禮裏。五年置。

舊產錢一百五十九文。

靈鷲院瀨溪裏。天聖二年置。

舊產錢一百二十五文。

普賢院邵南裏。明道元年置。

舊產錢三百四十二文。

西林院橫溪裏。二年置。

舊產錢六百五文。【「曾記」﹕六百七十文。】

白雲院同裏。同年置。

舊產錢九十文。

龍華院瀨溪裏。景祐元年置。

舊產錢三百一十一文。

靈鷲院橫溪裏。同年置。

舊產錢一百九十四文。【「曾記」﹕七十三文。】

長興院移風裏。二年置。

舊產錢二百七文。

龍瓟院和平裏。慶曆元年置。【﹝底本﹑庫本作「龍瓟院」﹐崇抄作「龍爬院」。﹞】

舊產錢一百一十五文。

遊地院瀨溪裏。同年置。【﹝各本皆作「遊地院」﹐崇抄復校攺爲「遊池院」。﹞】

舊產錢三百七文。

觀音院移風裏。同年置。

舊產錢五百八十九文。【「曾記」﹕五百九十八文。】

瑞迹院保安裏。三年置。

舊產錢三百六文。

瑞巖院邵南裏。四年置。

舊產錢八百九十八文。【「曾記」﹕一貫四百六十九文。】

泗洲院慕仁裏。皇祐元年置。

舊產錢一百九十七文。

同云院和平裏。二年置。

舊產錢四百一十三文。【「曾記」﹕三百六十二文。】

新興院邵南裏。同年置。

舊產錢七百二十三文。

北臺院保安裏。五年置。

舊產錢一百五十三文。

石嶂院橫溪裏。嘉祐八年置。

舊產錢一百二十二文。

齊云院新興裏。治平二年置。

舊產錢六百六十三文。

延福院慕仁裏。三年置。

舊產錢三百四十八文。

靈洞院同裏。四年置。

舊產錢一百九十九文。

善徳院順委裏。熙寧二年置。

舊產錢九百三十九文。【「曾記」﹕一貫一百二十五文。】

吳洋院邵南裏。同年置。

舊產錢二十五文。

翠峯院橫溪裏。四年置。

舊產錢一百五十八文。

資福院崇禮裏。七年置。

舊產錢七百三十二文。

建福院同裏。同年置。

舊產錢三百一十一文。

竹陰院邵南裏。元丰元年置。

舊產錢四百五十文。

僧伽院和平裏。二年置。

舊產錢一十五文。

雲際院【「曾記」作仙際。】邵南裏。八年置。

舊產錢四百六十七文。

白蓮院新俗裏。元祐二年置。

舊產錢一百二十二文。

普門院崇禮裏。同年置。

舊產錢一百七文。【「曾記」﹕九十四文。】

崇福院同裏。同年置。

舊產錢五百二十二文。【「曾記」﹕二百七十五文。】

東峯院邵南裏。同年置。

舊產錢二百二十四文。

淸泉院橫溪裏。三年置。

舊產錢三百六十文。

鷲峯院同裏。七年置。

舊產錢七百四十三文。

靈皎院新興裏。紹聖元年置。

舊產錢三百五十八文。

金仙尼院邵南裏。同年置。

舊產錢五百六文。【「曾記」﹕五百九文。】

三峯院新俗裏。二年置。

舊產錢三百七十一文。

靈應院崇禮裏。崇寧二年置。

舊產錢四百二文。

福勝院保安裏。同年置。

舊產錢一百五十文。

善慶院移風裏。同年置。

舊產錢二百五十八文。

倪地院新俗裏。同年置。

舊產錢七十文。

獨峯尼院【﹝底本作「�峯尼院」﹐缺一字﹐據庫本﹑崇抄補。﹞】安民裏。四年置。

舊產錢三百三十一文。

寶華院新興裏。政和二年置。有放生池。

舊產錢五百一十二文。

龍復院和平裏。建炎四年置。舊爲嘉會庵。至是移創。

舊產錢一十三文。

禪林院安樂裏。

舊產錢一貫二百九十五文。【「曾記」﹕一貫二百九十九文。】

報慈院新興裏。

舊產錢一貫二百七十七文。

鳳棲院同裏。

舊產錢三百一十六文。【「曾記」﹕四百六十一文。】

上生院同裏。

舊產錢二百七文。

瑞峯院橫溪裏。有放生池。

舊產錢一貫二百九文。

白雲院同裏。

舊產錢一百二十七文。

聖壽院瀨溪裏。

舊產錢一貫四十一文。

香林院安樂裏。

舊產錢七百二十八文。

寶林院邵南裏。

舊產錢四百二十二文。

雙林院同裏。

舊產錢一百四十八文。

永福尼院慕仁裏。

舊產錢四百三文。

報恩院保安裏。

舊產錢二百二十五文。

寶壽院移風裏。

舊產錢二百三十四文。

慈云院和平裏。

舊產錢一百六十七文。【「曾記」﹕一百九十八文。】

應仙院同裏。

舊產錢一百二十五文。【「曾記」﹕和平裏有應瑞院。產錢一百三十九文。今《州籍》無。】

【已上十五所﹐未會到起置年代】。

永安院【《舊記》﹕在縣北。「曾記」﹕永安院﹐保安裏。產錢二百八十文。】

天王臺【「曾記」﹕保安裏。產錢一百五十五文。】

應徳院【「曾記」﹕崇禮裏。產錢九十七文。】

國興院【「曾記」﹕順委裏。產錢六十六文。】

廣福院【《縣申》﹕瀨溪裏又有此院。﹝底本﹑庫本皆脫「瀨溪裏又有此院」﹐據崇抄補。﹞】

【已上五所﹐今《州籍》並無。】

《三山誌》卷第三十六終

●卷第三十七寺觀類五

僧寺

永福縣

閩淸縣

寧徳縣

○永福縣

七十一所。慶曆《舊記》﹕七十所。內五所有寺額。曾師建「記」﹕七十二所。鐘世明根括寬剩﹕七十二所。淳熙八年《縣申》﹕七十一所﹐內六十所會到起置年代﹐十一所未詳。

枕煙院唐元裏。唐永徽元年置。

舊產錢八百五十四文。

重光寺開平裏。大中二年置。皇朝宣和二年攺爲神霄宮﹐建炎元年﹐仍爲寺。【吳侍郎栻《登重光寺》詩云「上窮蒼石躡丹梯﹐﹝底本先書「梵成拂」﹐復校攺「拂」爲「梯」字﹐庫本作「梵成拂」﹐據崇抄攺「躡丹梯」。﹞祖意誰參只履西。曉閣濃陰雲散嶺﹐夜堂淸影月雙溪。﹝底本作「亥堂」﹐據庫本攺。﹞池開今日靑銅鑑﹐﹝底本﹑庫本作「地開」﹐據崇抄攺。﹞碑立何年碧玉圭。靜覺官名微可笑﹐《南華經》裏一醯雞。」有放生池。】

舊產錢三貫四百六十二文。

雲際院待旦裏。五年置。

蘇老亭【慶曆間﹐提刑蘇舜元建。﹝底本﹑庫本作「蘇舜元�」﹐缺一字﹐據崇抄補。﹞吳栻詩﹕「蘇老行諸郡﹐多爲灑落遊。靜心山共止﹐動意水俱流。赴社辭陶令﹐﹝底本﹑庫本作「辭」﹐崇抄作「呼」。﹞翻經約謝侯。髙風誰復記﹐明月上西樓。」】

舊產錢二貫二百一十文。【「曾記」﹕二貫二百二十文。《縣申》﹕二貫二百一十五文。】

天柱觀音院永安裏。咸通二年置。

舊產錢一貫七百三十文。【《縣申》﹕一貫七百三十二文。】

大興院保安裏。同年置。

舊產錢二貫四十八文。【「曾記」﹕二貫一百文。《縣申》﹕二貫五十文。】

三峯院新丰裏。同年置。

舊產錢一貫三百五十六文。【《縣申》﹕一貫三百五十一文。】

上林院唐元裏。同年置。

舊產錢一貫一百五十四文。【「曾記」﹕三貫一百七十文。】

上生院唐元裏。同年置。

舊產錢一貫九十六文。【「曾記」﹕一貫一百一十六文。】

棲林院新丰裏。三年置。

舊產錢二百三十三文。

上龍泉院待旦裏。十年置。

舊產錢一貫七百九十二文。

龍興院永安裏。乾符三年置。

舊產錢二百五十三文。【「曾記」﹕五百二十三文。】

新興院保安裏。四年置。

舊產錢八百五十四文。【「曾記」﹕八百五十文。】

瑞應院安樂裏。廣明元年置。

舊產錢一貫三百六十七文。

白雲院新丰裏。二年置。

舊產錢五百二十文。【「曾記」﹕五百二十一文。《縣申》同曾。】

中峯寺待旦裏。中和元年置。

舊產錢五百四文。

惠安院保安裏。光啟元年置。初爲大普慈報國禪院。大中祥符八年﹐敕攺今額。

舊產錢四貫六百八十五文。

髙蓋名山院平蓋裏。文徳元年置。後唐天成中﹐閩王賜額。【時主僧智幽。並賜銅鐘﹐命馬朱記﹐命服授而不掛。﹝底本作「時主�智幽」﹐又「命馬朱�」﹐庫本無此注﹐據崇抄補。﹞】山在縣西二百里﹐周回九里。秀巒插天﹐常有紫雲蔭之如蓋。因名髙蓋山。有泉金色﹐亦號金支山。僞閩將郊天﹐乃封西嶽。【以霍童山爲東嶽。】始後漢時﹐土人徐登【《院記》作徐登隱。】弟兄姐妹七人隱於此。齊建元初﹐有僧姓陳氏﹑號慧炬﹐與一侍者姓諭氏﹑號智者﹐【﹝底本先書「智著」﹐復校注爲「智者」﹐庫本﹑崇抄皆仍作「智著」。﹞】亦入此山﹐絕粒禪定。唐乾封中﹐因霍童山趙炳來於白巖﹐時﹐樵者戢步林間﹐見炳與登酌東流水爲醪﹐【﹝底本﹑崇抄作「東流水」﹐庫本作「東澗水」。﹞】剝枯松皮爲脯﹐【﹝底本﹑崇抄作「枯松皮」﹐庫本作「枯桑皮」。﹞】醉臥久之。炳語登曰﹕吾當先去。子亦速來。登曰「鳳立煙霄迥﹐【﹝底本﹑崇抄作「煙霄遇」﹐據庫本攺。﹞】桃香碧洞逢。」言華﹐俱不見。儀鳳二年元日﹐登與弟兄姐妹七人於壇上並蟬蛻上升而去。僧慧炬者﹐後縣宰三請不下﹐乃遣侍者赴縣城﹐屆重光寺始信宿﹐命浴﹐坐化。時炬在室內﹐亦然。今二眞身皆存。【﹝底本作「皆在」﹐據庫本﹑崇抄攺。﹞】室前有一石龜﹐旱禱必應。【見僞閩鄕貢進士王贍「記」。「記」云﹕神仙變化非靈洞而不棲﹔祖佛修行非聖嶽而不憩。以王子晉騰身於緱嶺﹐﹝底本作「紙嶺」﹐據庫本攺。﹞能大師示迹於曹山。﹝底本作「景迹」﹐據崇抄攺。﹞𨿽出凡之路斯然﹐而達本之原不爾。是謂﹕控鶴驂鸞之客﹐以九仙六洞爲家﹔出生離死之人﹐以大道三界爲宅。或金骨化而煙霞停影﹐空閉古壇﹔或色身謝而水月回光﹐﹝底本作「月四光」﹐據庫本攺。﹞卻歸他世。豈可以凡目識予去住﹐﹝底本作「凡心識於去住」﹐據崇抄攺。﹞豈可以凡心測彼變通哉﹖﹝底本作「玄心則彼變通哉」﹐據崇抄﹑庫本攺。﹞大閩國西嶽名山者﹐初有神仙以變化﹐次有祖佛以修行。聖迹聿興﹐﹝底本作「堊迹」﹐據庫本攺。﹞在於唐朝之前葉。﹝底本作「之百爲」﹐據崇抄﹑庫本攺。﹞其山﹐中分六合﹐髙冠二儀。巖根而吼出雷聲﹐峯首而戛橫斗柄。寒生六月﹐風起五天。上有列仙聚會之壇﹐中有至士修眞之室。云云。】崇寧三年﹐敕封﹕登﹐淨慧眞人﹔慧炬﹐慈利大師﹔智者﹐惠應大師。大觀三年﹐知縣鄭仁達始建三聖殿室。【先是﹐有徐眞君祠堂及東西二室。嘉祐中許公將畱題二室云「上得山來過石門﹐謁靈特地乞眞言。再三許我前程事﹐敢不畱詩荷聖恩。」紹聖初﹐陳公暘亦繼前韻﹕「六題曾徹九重門﹐暫阻堯階奏萬言。今日又蒙師許我﹐漢廷當沛異常恩。」知縣施常「詩」﹕「白雲來去自閒閒﹐鎖斷千山與萬山。﹝底本先作「鎖靳」﹐旁校攺作「鎖斷」﹐庫本作「鎖靳」﹐崇抄作「鎖勒」。﹞羽客已歸霄漢去﹐﹝底本作「�客」﹐缺一字﹐崇抄作「仙客」﹐據庫本補。﹞虛堂流水漫潺潺。」「步盡千山與萬山﹐白雲步處叩禪關。曉猿夜鶴應相笑。笑問勞生幾度閒。」良翰敍詩﹕「巨鎭標閩越﹐靈蹤肇晉﹑齊。﹝底本作「�蹤」﹐缺一字﹐庫本作「髙蹤」﹐據崇抄攺。﹞空壇仙一去﹐﹝底本作「仙一上」﹐據崇抄攺。﹞古洞佛雙棲。化石龜猶在﹐﹝底本作「龜�在」﹐缺一字﹐據崇抄補。﹞燒丹井已迷。塵襟誰復悟﹐惟聽曉猿啼。」】

龍都峯巖【在龍都峯頂。其下雙崖對峙﹐拔起千仞﹐﹝底本﹑庫本皆作「千竹」﹐據崇抄攺。﹞宛若洞門。有三石室﹐世傳趙眞君壇﹐有祠宇。後﹐頭陀侵其洞口爲庵。﹝底本作「須陀」﹐庫本作「傾陀」﹐據崇抄攺。﹞政和三年﹐陳侍郎暘還自髙蓋﹐來謁祠下﹐遷其庵﹐葺祠宇﹐遂復洞門故迹。詩云「巖頂風雲常不散﹐洞門日日吐煙霞。濟時偏解爲霖雨﹐信是神仙第一家。」】

舊產錢二貫九十八文。【《縣申》﹕二貫一百文。】

上資福院義仁裏。景福元年置。

舊產錢一貫二百四十五文。

報恩院新丰裏。同年置。

舊產錢一貫四十一文。【「曾記」﹕一貫四十四文。】

安善院感應裏。二年置。

舊產錢二百三十一文。

布泉院開平裏。【﹝底本作「開平院」﹐據崇抄攺。﹞】乾寧二年置。

舊產錢五百五十二文。

翠峯院安樂裏。同年置。

舊產錢五百三十二文。【「曾記」﹕五百四十文。】

香泉院義仁裏。同年置。

太極山

樂賢亭有侍郎吳栻畱題。

舊產錢二貫九百八十一文。

集禪院安樂裏。三年置。

舊產錢五百八十八文。

仙巖羅漢院唐元裏。光化二年置。有篆書十﹐不知何代書也﹐夭矯崖間﹐灑落奇妙﹐古號仙篆。歐陽文忠公嘗得之﹐喜其無鐫刻之迹﹐如指畫成文﹐【﹝崇抄作「指畫成之文」。﹞】欲以蕃夷金書字﹑圖號譯之﹐未暇也。蔡端明釋曰「貧道守眞乙﹐中有不死術」﹐亦莫得其據。一在安仁寺仙人山﹐狀如雲雷文﹐蜿蟺模重﹐疑古羅漢字。【﹝底本作「羅漢寺」﹐據庫本﹑崇抄攺。﹞】後僧憚墨蠟之費﹐燎斫瘞而之。一在中和寺﹐黃坑之崖﹐尢劂剞﹐生如華葩﹐熟如槁橈﹐或水消而未旣﹐或布汞地上﹐枝葉不屬而脈絡皆通。疑開辟之初﹐孕云結寶﹐若龜圖﹑馬籙﹐鎭壓山川﹐未易以今書通。政和三年﹐陳令武佑得安仁二字於沙燼之中﹐又於上生院僧景純得所藏善本四字﹐並羅漢﹑中和鋟諸木。

舊產錢一貫三百文。

報恩尼院開平裏。同年置。

舊產錢二百二文。【「曾記」作無產錢。】

下資福院保安裏。同年置。

舊產錢一貫一百九十文。

文殊院開平裏。三年置。

舊產錢三百六十三文。【「曾記」﹕三百七十文。《縣申》﹕三百六十一文。】

北山院光徳裏。天復三年置。

舊產錢二貫一百一十六文。【「曾記」﹕二貫一百一十二文。】

能仁寺保徳裏。天祐二年置。溪流會注﹐曰漈溪。溪之源﹐羣峯髙拔者﹐曰瑞峯。初﹐僧無爽廬此﹐名寄林。後唐淸泰二年﹐更號瑞峯。皇朝大中祥符中﹐李郎中欣以天子承天祐﹐名山異迹多所旌表﹐奏以承天爲額。政和中﹐易名能仁。有放生池。

舊產錢一十一貫六百一十二文。【「曾記」﹕一十一貫八百五十文。】

資國院歸義裏。同年置。

舊產錢三貫六百四十一文。【《縣申》﹕三貫六百八十四文。】

寶積院開平裏。梁開平二年置。

舊產錢一貫七百九十五文。

總持院開平裏。同年置。

舊產錢六百四十五文。

靈鷲院永津裏。同年置。

舊產錢四百三十九文。

靈峯院開平裏。乾化二年置。

舊產錢一貫三百一十九文。【「曾記」﹕一貫三百二十七文。《縣申》同曾。】

淸涼院光徳裏。三年置。

舊產錢三百五十八文。【「曾記」﹕三百六十八文。】

佞艸院安樂裏。同年置。

舊產錢一百六十文。

靈居院平蓋裏。四年置。

舊產錢一百八十二文。【「曾記」多一文。】

北巖院歸義裏。貞明元年置。

舊產錢七百六十三文。

香蓋院保徳裏。後唐同光二年置。

舊產錢九百三十文。

延壽院開平裏。六年置。

舊產錢三百九文。

閒居院平蓋裏。同年置。

舊產錢二貫八十文。【「曾記」﹕二貫七十五文。《縣申》﹕一貫一百三十八文。】

謝洋觀音院同裏。天成三年置。

舊產錢一百五十文。

上崇壽院義仁裏。長興二年置。

舊產錢二百七十九文。

鷲峯院待旦裏。晉天福元年置。

舊產錢四百一十六文。

鳳棲院光徳裏。二年置。

舊產錢二百五十二文。

秀峯院保徳裏。漢乾祐二年置。

舊產錢一貫六十八文。

上觀音院感徳裏。皇朝建隆二年置。

舊產錢七十五文。

方廣巖院【﹝底本﹑庫本只作「方廣巖」﹐據崇抄攺。﹞】保安裏。同年置﹐巖髙千仞。慶曆間﹐邑人黃非熊養髙其中﹐訪得奇所。作十詩畱於石。【玉泉洞﹑瑞松塢﹑鐘磬石﹑聽泉崖﹑瀑布崖﹑龍樹巖﹑靈羊谷﹑龍尾泉﹑望仙臺﹑淸音洞。】

舊產錢二百六十文。

梅山院保安裏。開寶元年置。

舊產錢一十一文。

越峯院開平裏。同年置。【吳栻詩﹕「野僧迎客笑開關﹐更拂殘碑蘚字斑。徐姓仙歸空碧洞﹐越封王去漫靑山。影來秋月林千缺﹐聲落春風水一灣。焙茗滿甌須彊啜﹐過橋車馬便人間。」】

玩芳亭【元丰七年創。知縣黃敍名而記之。﹝底本作「�敍」﹐庫本作「某敍」﹐據崇抄補。查《八閩通誌》﹐有知縣黃敍任於建炎之後﹐仍疑誤。﹞】

舊產錢一貫八百五十四文。「曾記」﹕一貫八百五十六文。

鳳凰巖院安樂裏。六年置。

舊產錢一百四十六文。

翠林巖院同裏。太平興國元年置。

舊產錢二十九文。

下崇壽院唐元裏。二年置。

舊產錢六十四文。【「曾記」少一文。】

北林院感應裏。八年置。

舊產錢一貫四百三文。【「曾記」多一文。】

禪林院保安裏。九年置。

舊產錢五百四十八文。

善淨塔院開平裏。同年置。

舊產錢二百六十一文。

景星尼院保安裏。淳化四年置。

舊產錢二百二十二文。

極樂巖院開平裏。大中祥符二年置。

舊產錢一百八十五文。

保壽尼院同裏。慶曆元年置。

舊產錢一十五文。【「曾記」﹕四十文。】

下龍泉院永安裏。

舊產錢六貫二十四文。【「曾記」﹕五貫九百六十七文。】

仙峯院待旦裏。

舊產錢二貫四百九十九文。

安仁院唐元裏。

舊產錢六百九十四文。

大會巖院義仁裏。

舊產錢一百三十四文。【「曾記」﹕大會巖﹐一百三十五文。】

香林院新丰裏。

舊產錢一百二十三文。

武陵巖院待旦裏。

舊產錢一百七文。

靈源巖院保安裏。

舊產錢五十二文。【「曾記」作靈源巖。】

中觀音院待旦裏。

舊產錢二十三文。

中和院永安裏。

舊產錢一十八文。

普門庵唐元裏。

舊無產錢。【《縣申》﹕二文。】

陸山堂保安裏。

舊產錢七十文。

【已上十一所﹐未會到起置年代。】

○閩淸縣

九十所。慶曆《舊記》﹕八十七所﹐內八所有寺額。曾師建「記」﹕九十八所。鐘世明根括寬剩﹕九十所。今《州籍》數同﹐內五十五所會到有起置年代﹐三十五所未詳。

寶山院仁壽裏。唐大和元年﹐里人池淸有地﹐曰池坑。延僧徳光爲庵﹐以池坑名之。其後﹐陳立增創爲幽林院。咸通間﹐始賜寶山觀音爲額。

舊產錢四貫一百二文。【「曾記」﹕四貫一百一十文。】

寶積院居仁裏。大中八年置。

舊產錢八百三十三文。【「曾記」﹕八百三十二文。】

天王院縣城﹐宣政裏。九年置。先是﹐會昌中楊訥捨宅爲基﹐至是有鄭氏始創殿宇。皇朝元丰五年﹐僧顯寂撤而新之。

舊產錢八百三九文。【「曾記」﹕八百三十六文。】

藥師院孝忠裏。咸通二年賜額。

舊產錢九百八十九文。

禪林院安仁裏。同年置。

舊產錢七百文。

陳園院仁壽裏。十四年置。

舊產錢三百一十二文。

仁王院賀恩裏。大順二年置。先是﹐元年黃少幹避地於此﹐誅茅以居﹐至是賊平﹐捨僧師正爲院。皇朝景祐﹑寶元間﹐始大建堂殿。

舊產錢二貫八百八文。【《縣申》﹕二貫七百三十六文。】

保福院安仁裏。乾寧元年置。

舊產錢三百三十文。

偃峯院安仁裏。光化二年置。

舊產錢一貫八百九十三文。

開明院宣政裏。天復二年置。初建陳洋山﹐以山名院﹐後遷山下十里﹐攺今名。

舊產錢三百三十九文。

普應院同裏。開平二年置。

舊產錢二百七十六文。【「曾記」﹕二百八十文。】

靈巖院【「曾記」﹕眞善靈巖。】仁壽裏。乾化元年置。

舊產錢四百一十九文。

報恩普賢院護仁裏。貞明二年置。有放生池。

舊產錢六貫一百七十三文。【「曾記」﹕六貫二百七十三文。】

大際院安仁裏。同年置。

舊產錢一貫九百四十三文。【「曾記」﹕一貫九百三十文。】

法華院仁壽裏。龍徳三年置。

舊產錢一百四十三文。【「曾記」﹕二百七十三文。】

鶴林院金沙裏。後唐同光元年﹐僧悟皎置。初﹐院之前岡﹐峭拔獨立﹐古號華表﹐故以鶴林名之。【康定中﹐主僧榜院前曰華表峯。】

舊產錢一貫一百五文。

香山院賀恩裏。二年置。

舊產錢二百八十四文。【「曾記」﹕三百八十四文。】

地藏院蓋平裏。四年置﹐太平興國中賜額。

舊產錢一貫六十三文。【「曾記」﹕一貫六十五文。﹝底本作「六十三文」﹐據崇抄攺。﹞】

中峯院仁壽裏。天成五年置。

舊產錢二百七十六文。

云居院賀恩裏。長興元年置。

舊產錢三百三十八文。【「曾記」﹕三百二十文。】

象峯院安仁裏。晉天福元年置。

舊產錢八百九文。【《縣申》多一文。】

瑞林院仁壽裏。同年置。

舊產錢三百二十六文。【「曾記」少一文。】

紫臺庵蓋平裏。五年置。

舊產錢二十六文。【《縣申》作紫臺院﹐產錢四十五文。】

興隆院同裏。六年置。是歲﹐僞閩永隆三年﹐賜號瑞陽山。

舊產錢一百九十九文。

崇福院孝順裏。七年置。

舊產錢八百一十文。

南泉院仁壽裏。周顯徳三年置。

舊產錢一貫五百五十文。【「曾記」﹕一貫五百五十五文。】

資福彌陀院宣政裏。皇朝乾徳二年置。

舊產錢二百八十七文。【「曾記」多一文。】

白蓮庵蓋平裏。四年置。

舊產錢一百三十三文。

興福庵金沙裏。開寶三年置。

舊產錢二百一文。【「曾記」﹕二百九文。】

霜峯庵孝順裏。四年置。

舊產錢九十九文。

北庵安仁裏。太平興國元年置。

舊產錢一百五十二文。【《縣申》多一文。】

文殊院蓋平裏。同年置。先是﹐僞閩時﹐主僧文傑建佛殿【﹐﹝底本作「立僧」﹐據庫本﹑崇抄攺。﹞】至是﹐賜額。天聖二年重修。

舊產錢七百三十四文。

南庵安仁裏。二年置。

舊產錢四十三文。【「曾記」﹕四十五文。】

云居庵孝順裏。五年置。

舊產錢九十二文。

慈氏庵蓋平裏。九年置。

舊產錢五十七文。

報國觀音院宣政裏。雍熙三年置。

舊產錢七十二文。

觀音院仁壽裏。四年置。

舊產錢九百九十一文。【「曾記」﹕二百四十文。】

資福院蓋平裏。端拱二年置。

舊產錢三百九十七文。

法林院安仁裏。淳化二年置。

舊產錢三百九十五文。

鷲峯院孝順裏。同年置。

舊產錢八百七十八文。【「曾記」﹕八百八十七文。】

五臺院孝順裏。三年置。

舊產錢二百五十一文。

靈應院宣政裏。咸平元年置。

舊產錢八十七文。

泗水庵賀恩裏。景徳四年置。

舊產錢四十一文。

積善院蓋平裏。大中祥符二年置。【有狀元許將畱題云「爲愛山居樂﹐居山又憶家。菊黃來日蕊﹐梅白去時花。水闊離情遠﹐霜晴別路賒。﹝底本﹑庫本作「別路賒」﹐崇抄作「別恨賒」。﹞前程回首望﹐空指暮天霞。」】

舊產錢一貫八百九十四文。【「曾記」﹕八百八十四文。】

觀音院安仁裏。天禧元年置。

舊產錢二百三十四文。【「曾記」﹕一貫二百五文。】

泗洲院賀恩裏。二年置。

舊產錢一百五十一文。

感應院【「曾記」﹕感應泗洲。】宣政裏。三年置。

舊產錢三文。

翠峯庵宣政裏。天聖元年置。

舊產錢四十文。

福山院仁壽裏。五年置。

舊產錢一貫二百二十四文。

大悲院蓋平裏。九年置。

舊產錢八百三十一文。【「曾記」多五文。】

東林院賀恩裏。景祐二年置。

舊產錢三百一十八文。

龍興院護仁裏。慶曆五年置。

舊產錢五百六十一文。【「曾記」少一文。】

西華院【「曾記」作「西峯。】孝順裏。治平二年置。

舊產錢二百三十六文。

廣徳院孝順裏。熙寧五年置。

舊產錢四百八十二文。

石門庵蓋平裏。元丰六年置。

舊產錢八十三文。

白雲院賀恩裏。

舊產錢四貫三百四十文。【「曾記」少九文。《縣申》﹕三貫九百文。】

義林尼院同裏。

舊產錢一貫二十八文。

鐘山院同裏。

舊產錢九百九十九文。【「曾記」﹕一貫四十三文。】

興福院同裏。

舊產錢三百八十五文。

慈恩院同裏。

舊產錢二百八十二文。【「曾記」多二文。《縣申》少一文。】

西隱尼院同裏。

舊產錢一百三十六文。

香林尼院同裏。

舊產錢九十九文。【「曾記」少七文。】

靈洞院孝順裏。

舊產錢二貫一百八十六文。

崇慶院同裏。

舊產錢一百一十三文。【「曾記」﹕一百五十三文。】

報恩院蓋平裏。

舊產錢一貫四百四十文。

大坑庵同裏。

舊產錢一百二十一文。【「曾記」少一文。】

重興庵同裏。

舊產錢四文。

安樂院護仁裏。

舊產錢九百九十文。

慶安院同裏。

舊產錢九百五十四文。

寶勝院同裏。

舊產錢九百一十三文。【「曾記」少二文。】

名山院【「曾記」作庵。【同裏。

舊產錢四百四十四文。

新興院同裏。

舊產錢四百一十九文。

普安院同裏。

舊產錢二百六十文。【《縣申》﹕二百六文。】

羅漢院同裏。

舊產錢二百三十文。

寶林院同裏。

舊產錢一百五十文。

崇善尼院同裏。

舊產錢一百五十文。

寶峯院金沙裏。

舊產錢八百六十二文。【「曾記」﹕�貫一百五十二文﹐內三百十文系南�尢。﹝底本﹑庫本作「�貫」﹐缺一字﹐崇抄作「一貫」﹐據補。末句﹐底本作「南�尢」﹐缺一字﹐庫本同﹐崇抄作「南甫尢」﹐仍存缺。﹞】

雲際院同裏。

舊產錢七百九十文。【「曾記」﹕七百五十九文。】

雲峯院同裏。

舊產錢五百七文。

五峯院同裏。

舊產錢四百八十文。【「曾記」少五文。

許坑院同裏。

舊產錢四百六十文。【「曾記」﹕四百四十六文。】

棲林院同裏。

舊產錢二百六十八文。【「曾記」少三文。】

中州院同裏。

舊產錢一百六十九文。

應福院仁壽裏。

舊產錢七百九文。

資聖院居仁裏。

舊無產錢。

石圳尼院同裏。

舊產錢一百三十九文。【「曾記」多一文。】

瑞云院同裏。

舊產錢一百三十七文。

龍興院宣政裏。

舊產錢一百四十九文。【「曾記」﹕一百一文。】

育王塔院同裏。

舊無產錢。【「曾記」﹕阿育王臺﹐產錢一十文。】

保福院蓋平裏。

舊產錢二百六十文。

【已上三十五所﹐未會到起置年代。】

○寧徳縣

四十八所。慶曆《舊記》﹕六十所﹐內十所有寺額。曾師建「記」﹕四十九所。鐘世明根括寬剩﹕四十九所。內一所道觀。今《州籍》數同﹐並有起置年代。

興福院金溪裏。梁大同二年置。【「曾記」﹕咸通十四年置。建炎二年﹐建賊焚毀﹐後重立。】

舊產錢五十八文。

雙峯院水漈裏。【﹝底本「寧徳縣」以下裏名﹐或作「水漈」﹐或作「水際」不一﹐今皆作「漈」﹐與「敍縣」捲所記統一。﹞】唐元和十四年置。初號九仙﹐後攺今名。有劉棠﹑上官惇復畱題

舊產錢五百九十二文。【「曾記」﹕五百八十一文。】

甘露院霍童裏。【﹝底本以下裏名﹐或作「霍童裏」﹐或作「霍同裏」不一﹐今皆作「霍童」﹐與「敍縣」捲所記統一。﹞】十五年置。初號甘露竹林院。咸通元年攺甘露崇聖院。

閩王鐘聲淸而宏。【楊昕詩﹕「欲聽閩王遺徳處﹐曉來鐘韻徹空聲」。】

舊產錢一貫七百七十六文。【「曾記」﹕二貫五十文。】

龜山雍熙院安樂裏。開成元年置。初﹐僧智具姓柳﹐揚州人﹔正源姓蔡﹐宣城人﹔長慶二年同遊建州﹐大和中至州。是歲州法曹參軍楊郁及霍童裏處士黃瑜等﹐邀請建寺﹐二師從之﹐鐵缽銅瓶入於幽谷﹐逢龜卽止﹐曰「此吾居也。」因鑿石爲基﹐號龜山。會昌汰廢。【記云「二師云﹕『眞空實性﹐有相妄名。令罷緇衣﹐何妨於道。』共作偈﹑頌十首﹐內柳云﹕『滄溟幾度變桑田﹐惟有靈空獨湛然。已到岸人休戀筏﹐未曾度者任求船。』蔡云﹕『尋師認得本心源﹐兩岸俱玄一不存。是佛何須更求佛﹐祗因從此便忘言。』柳云﹕『心本絕塵何用洗﹐身中無病豈求醫。欲知是佛非心處﹐明鏡髙懸未照時。』蔡云﹕『劉民﹑周續豈頑癡﹐棄世猶求遠大師。今日幸逢玄旨在﹐須將心地種禪枝。』」】大中初﹐給帖﹐仍舊。十三年﹐賜額翠巖禪院。天祐二年﹐攺號大慈。雍熙二年﹐敕攺雍熙。【﹝底本﹑庫本作「敕攺雍熙」﹐崇抄無「雍熙」二字。﹞】

歸眞﹑慧觀二塔【柳師咸通七年十一月坐化﹐葬東峯之下。八年九月﹐墳形四裂﹐眞身不壞。李中丞景溫奏依諸祖上香泥﹐迎歸本院。﹝底本作「迎歸�院」﹐缺一字。﹞十三年﹐奏聞﹐敕攺院額﹐度僧二十人。龍紀元年﹐﹝底本作「龍�二年」﹐缺一字。﹞賜謚號曰歸寂大師。塔曰﹕歸眞。蔡師咸通十一年九月坐化﹐亦葬東峯之下。光啟二年十二月﹐﹝底本作「光啟�年」﹐缺一字。﹞龕槥迸開﹐眞身不壞﹐迎歸本院。至大順元年奏聞﹐﹝底本作「�大順」﹐缺一字。﹞賜謚號曰性空大師。塔曰慧觀。﹝底本作「塔曰�慧觀」﹐缺一字。﹞天祐二年﹐閩王建塔二所﹐眞殿五間。敕賜柳師謚曰圓寂﹐﹝底本作「敕�柳師」﹐缺一字。﹞蔡師謚曰空寂。仍賜院額大慈。雍熙二年﹐小師文諫﹑錄師道行表聞﹐﹝底本作「錄師道�表聞」﹐缺一字。以上七處皆據崇抄﹑庫本補。﹞復賜號雍熙。】

舊產錢八貫二百九十六文。

安仁院安遠裏。大中元年置﹐咸通元年賜額。

舊產錢二貫四百三十一文。

廣教院安樂裏。同年置。初名龍泉。大順二年攺爲覺明。皇朝雍熙二年賜今額。

舊產錢一貫三百五十一文。

金鄁院金溪裏。八年置。廣明元年賜額蒙泉。【祖無頗﹑曹輔﹑辛炳畱題。】

舊產錢二貫七百九十二文。

永福院【﹝底本作「永壽院」﹐據庫本﹑崇抄攺。﹞】十二年置。初名觀音。咸通四年攺爲崇壽。梁開平四年﹐賜今額。皇朝治平二年修。

舊產錢二貫八文。

安禪院感徳前裏。咸通元年置。

舊產錢一十文。

瑞峯院陵山裏。同年置。

舊產錢一百四十文。【「曾記」﹕多一文。】

保花尼院同裏。二年置。

舊產錢八十二文。【「曾記」﹕五文。】

雲門院東陽裏。同年置。

舊產錢二百八十四文。

靈山院水漈裏。同年置。

舊產錢一貫四百四十六文。

香林院臨海裏。同年置。

舊產錢一貫三百六十三文。

安福院水漈裏。同年置。

舊產錢四百五文。

仙巖院霍童裏。同年置。

舊產錢一貫六百一十九文。

禪林院霍童裏。【「曾記」﹕建炎二年﹐建寇焚毀﹐後重創。】

舊產錢四百四十九文。

竹林院金溪裏。三年置。有百丈漈﹑龍潭。

舊產錢二百八文。【「曾記」﹕三百二十八文。】

禪寂院霍童裏。五年置。

舊產錢一貫一百三十七文。【「曾記」﹕一貫一百二十五文。】

報恩院陵山裏。九年置。

舊產錢六百六文。【「曾記」﹕太平興國元年置。一百四十文。】

大印院安樂裏。同年置。

舊產錢八百一十七文。

小支提院霍童裏。同年置。

含暉閣【縣官畱題。】

舊產錢一貫一百五十二文。

中漈香積院水漈裏。乾符元年﹐中漈山人曾筠﹑林峻捨山林於邑僧如珣建﹐六年﹐賜今額。【有天成三年﹐僧紫筠爲記刻石﹐今存。記云「中漈山﹐百丈飛泉﹐鳴雷撲雨﹐千尋插仞﹐﹝崇抄作「千尋怪石」。﹞蔽日藏雲。中和五年﹐前關隸營使陳希遠與僧淸彥共申聞觀察使陳公巖﹐請爲導首﹐鑄鐘一口。」】

插天樓【﹝底本﹑庫本皆作「排天樓」﹐據崇抄攺。﹞】劉棠﹑童誨畱題。【﹝底本作「童海」﹐據庫本﹑崇抄攺。﹞】

舊產錢五貫三百六十四文。

永寧院陵山裏。同年置。

舊產錢三百四十四文。

布泉院霍童裏。六年置。

舊產錢五百七十一文。

鳳山院東陽裏。中和四年﹐湯洋楊氏捨宅於僧宗璩建。山分兩翼﹐如鳳凰鼓翅﹐而寺在其中﹐故以鳳山名。初號資福。皇朝太平興國四年﹐攺爲崇勝。有﹕

鳳池

顯聖巖

碧雲堂【曹輔畱題。】

舊產錢六貫三百五十二文。【「曾記」﹕六貫三百六十三文。】

棲雲院陵山裏。景福元年置。

舊產錢三百七十三文。

仁丰院感徳後裏。天復元年置。

舊產錢一貫一百一文。

小靈鷲院金溪裏。二年置。

舊產錢一百六十八文。【「曾記」﹕一百六十六文。】

瑞迹院金溪裏。梁乾化二年置。

舊產錢二百二十四文。【「曾記」﹕三百三十二文。】

廣福院金溪裏。同年置。

舊產錢七百八十一文。

資聖院金溪裏。貞明二年置。

舊產錢五百二十四文。

保福院安樂裏。五年置。

舊產錢五百五文。

瑞林院安遠裏。龍徳二年置。

舊產錢一百七十一文。

同聖院水漈裏。晉天福四年置。【「曾記」﹕永隆元年。】

舊產錢四百五十三文。

天王院靈山裏。七年置。【「曾記」﹕永隆中﹐髙郎中奏置。建炎中﹐建寇焚毀﹐後重立。有放生池。】

舊產錢一百四十八文。

地山尼院水漈裏。周廣順四年置。

舊產錢五文。

瑞龍院東陽裏。六年置。

舊產錢二百二十六文。

南峯院霍童裏。皇朝開寶二年置。

舊產錢三百九十五文。

支提政和萬壽寺霍童裏。四年置。

支提山東有童峯雙峙﹐壁立無際﹔次則蓮花石﹑甘露池。西有神僧石窟﹑葛公巖﹐【﹝底本﹑庫本作「葛公巖」﹐崇抄作「葛仙公巖」。﹞】巖南有蘇溪帶繞﹐鶴嶺襟聯。北有菩薩﹑紫帽二峯相望。佛書謂﹕「有菩薩名曰天冠﹐與其眷屬一千人俱。」卽玆山也﹐旁有瀑布。鄕民每遇亢旱【﹝底本﹑庫本作「遇有僭亢」﹐據崇抄攺。﹞】輒於北面遙禱。山下舊有佛祠﹐咸通間已廢。【有咸通九年﹐僧好徳爲《支提山記》云「鄕民但謂之『六洞天』﹐未知是菩薩之號。昔﹐則天朝﹐有僧號元表﹐不知何時人﹐以花櫚木函二隻﹐盛《新華嚴經》八十卷﹐躬自賫荷﹐來尋玆山﹐乃卜石窟而居。其窟髙可百尋﹐深廣百二十丈﹐下平若鏡﹐上方若鑿。時有保福寺僧惠平﹐因遊玆窟而得之﹐迎出山下都尉寺安著。其記﹕景徳三年﹐寺門重立。是歲﹐錢氏起廢爲寺﹐號大華嚴。有開寶九年十一月﹐天下大元帥﹑吳越國王錢「慶寺疏」刻石﹐今存。《疏》內云﹕國家自辛未年中﹐爰捨金帛﹐命所司建精舍﹐仍鑄天冠菩薩梵容﹐斤斧功成﹐藻繪事就﹐謹捨銅﹑金﹑帛三百八十七千八百一十八文﹐建道場一會﹐修設五千僧功徳慶贊﹐兼捨本州鐵﹑金﹑帛二千繩﹐充長生供給常住﹐及差靈隱寺副寺主辧隆爲寺主。數年掛意﹐今日啟工。」﹝底本作「啟工」﹐庫本﹑崇抄作「召工」。﹞云云。】雍熙二年﹐攺名雍熙。分太平寺《金字經》一藏賜之。歲度僧四人。政和五年﹐更律爲禪﹐六年﹐賜今額。【羅殿撰畸爲《記》。】

《禦書》【太宗皇帝賜﹕禦制《祕藏詮》《逍遙詠》﹑禦艸書《急就章》。】

化成寺【昔有居士夜遇兔﹐逐之至山中﹐忽見僧捨﹐遂止宿達旦﹐恍然在林莽﹐﹝庫本﹑崇抄作「有林莽」﹐據庫本攺。﹞正詰之。僧曰「此天冠化成寺也」。今﹐時聞鐘聲﹐或燈光隱隱。寺南有望鐘亭﹐旱禱屢應。】

舊產錢二貫五百四文。【「曾記」﹕二貫八百一十文。】

太平尼院安樂裏。五年置。

舊產錢六十三文。【「曾記」多一文。】

寶安【「曾記」作永安。】尼院【水漈裏。太平興國元年置。】

舊產錢二百二十四文。

大靈鷲院東陽裏。同年置。

舊產錢一百九十九文。【「曾記」﹕一百一十一文。】

白蓮院水漈裏。七年置。【「曾記」﹕建炎二年﹐建寇焚毀。後重立。】

舊產錢一文。

毱多院感徳前裏。淳化元年置。

舊產錢一百二十五文。

金峯院同裏。二年置。

舊產錢一百五十二文。

資福院水漈裏。景徳四年置。

舊產錢三百九十二文。

靈溪院金溪裏。大觀二年置。

白鶴巖【雷震巖下﹐容數十人﹐中通淸泉。】

定泉【泉自創院﹐出於法堂右挾柱下。大浸不增﹐大旱不減。龔知縣爲記。】

舊產錢八十四文。【「曾記」﹕一文。】

荇溪顯聖院安樂裏。

產錢六百八十四文。

應先院金溪裏。

產錢五十八文。

【已上二所﹐「曾記」有﹐今《州籍》無。】

《三山誌》卷第三十七終

●卷第三十八寺觀類六

僧寺

羅源縣

懷安縣

道觀山附

○僧寺

﹟羅源縣

六十一所。慶曆《舊記》﹕六十六所。內四所有寺額。曾師建「記」﹕六十七所。鐘世明根括寬剩﹕六十三所。今州籍道觀一所外﹐﹝底本﹑庫本作「今州縣」﹐據崇抄攺。道觀﹐指洞宮天慶觀。﹞六十一所﹐並有起置年代。

靈應院梅溪裏。唐長慶二年置。

舊產錢七百七十一文。【「曾記」﹕七百七十七文。】

神光院徐公里。同年置。

舊產錢二百九十三文。

信安院拜井裏。咸通元年置。

舊產錢一百四十一文。【「曾記」﹕一百四十文。】

觀音院安金裏。同年置。背大白峯。

舊產錢二百六十九文。【「曾記」﹕二百四十九文。】

安善院臨濟裏。三年置﹐景徳元年賜額。

舊產錢九百三十七文。

護國院徐公里。六年置﹐景福元年賜額﹐慶曆初重建。

舊產錢二貫六百六十七文。【「曾記」﹕二貫六百一十一文。】

龍興院羅平裏。十三年置。

舊產錢六百二十六文。【「曾記」﹕六百二十一文。】

仙茅院徐公里。乾符三年置。以山爲名。

舊產錢一貫九百五十五文。【「曾記」﹕一貫九百五十文。】

報恩院新順裏。廣明元年置。

舊產錢一貫五百六十四文。【「曾記」﹕一貫五百九十文。縣申﹕一貫五百七十四文。】

旃檀院黃重裏。同年置。

舊產錢二百九十四文。【「曾記」﹕三百九十六文。】

白馬院招賢裏。中和二年置。

舊產錢一貫三百六十六文。

興王院梅溪裏。大順二年置。

舊產錢三貫九百八十四文。【「曾記」﹕三貫九百一十三文。】

小雲峯院新順裏。同年置。

舊產錢二貫八百六十二文。

資壽院安金裏。同年置。

舊產錢四百二十九文。

慶田院同裏。乾寧元年置。光化二年賜額。

舊產錢七百三十文。【「曾記」﹕七十三文。】

淸泉院羅平裏。光化二年置。

舊產錢五百三十二文。

崇勝院新順裏。【﹝底本﹑庫本皆作「崇勝院」﹐崇抄作「崇聖院」。裏名﹐底本先書「析丰」﹐復校攺爲「新丰」﹐庫本作「析丰」﹐崇抄作「新丰」。查本志《敍縣》捲羅源﹐十二里中只有新順裏﹐正之。﹞】天復二年置。

舊產錢六百四十九文。

大雲峯院黃重裏。同年置。

舊產錢三貫三百二十文。【「曾記」﹕五貫三百四文。】

南峯院霍口裏。同年置。

舊產錢五十五文。

鳳山院同裏。梁開平元年置。

舊產錢二貫九百四十九文。

翠峯院徐公里。乾化元年置。

舊產錢六百三十二文。

光化院梅溪裏。二年置。

舊產錢三貫一百六十三文。

崇壽院新順裏。【﹝底本﹑庫本及崇抄皆作「新丰裏」﹐據本志《敍縣》﹐皆正爲「新順」。﹞】天成二年置。有放生池。

舊產錢七百一十六文。

聖壽院羅平裏。三年置。

舊產錢三貫四百四十二文。

資福院新順裏。【﹝底本﹑庫本及崇抄皆作「新丰裏」﹐據本志《敍縣》﹐皆正爲「新順」。﹞】五年置。

舊產錢一貫七百六十九文。

福興院臨濟裏。長興二年置。

舊產錢四百四十四文。

龍華院徐公里。同年置。

舊產錢三百八十一文。

東林尼院臨濟裏。淸泰二年置。

舊產錢二百五十三文。

金粟院同裏。同年置。

舊產錢八百四十四文。

龍際院拜井裏。同年置。【或云﹕寶勝﹝正﹞元年。﹝底本﹑庫本及崇抄皆作「寶勝」。按﹕唐代宗時﹐臺州袁晁僭號「寶勝」﹐此條列於後唐淸泰二年下﹐與寶勝當無關涉﹐疑是吳越「寶正」之誤。﹞】

舊產錢一百三文。

西云院招賢裏。同年置。

舊產錢二百八十文。

應徳院【﹝底本﹑庫本作「應徳院」﹐崇抄作「廣徳院」。﹞】新順裏。同年置。僞閩永和元年也。

舊產錢六貫八十文。

觀音院臨濟裏。晉天福六年置。

舊產錢五百七十二文。

慈恩院梅溪裏。七年置。

舊產錢一貫九十文。

靈山院同裏。開運二年置。

舊產錢九百五十四文。

慈氏院徐公里。周顯徳二年置。

舊產錢一百八文。【「曾記」﹕一百一文。】

集云尼院安金裏。三年置。

舊產錢二百四十四文。

曹山尼院黃重裏。同年置。

舊產錢一百八十八文。

水陸院安金裏。四年置。

舊產錢四百六十二文。【「曾記」﹕四百四十二文。】

明安院臨濟裏。六年置。

舊產錢一百三十三文。【「曾記」﹕一百二十八文。縣申﹕一百二十三文。】

淨明院梅溪裏。皇朝建隆元年置。

舊產錢二百八十文。【「曾記」﹕二百八十八文。】

靈泉院臨濟裏。二年置。

舊產錢二百九十三文。

觀音院霍口裏。乾徳三年置。

舊產錢六百四文。

四明院安金裏。同年置。

舊產錢五百九十四文。

報國院羅平裏。開寶元年置。

舊產錢四百一十文。

白塔院安金裏。二年置。

舊產錢二百三十文。

西峯院霍口裏。三年置。

舊產錢四百九十三文。

白雲院安金裏。太平興國元年置。

舊產錢五百三十一文。

祥雲院臨濟裏。雍熙三年置。

舊產錢三百三十四文。

泗洲院同裏。淳化三年置。

舊產錢四百三十文。

洪福院羅平裏。咸平二年置。

舊產錢八百一十三文。

香林尼院徐公里。大中祥符二年置。

舊產錢二百二十文。

棲林尼院同裏。三年置。

舊產錢二百七十三文。

靈巖院新順裏。四年置。

舊產錢三百六十六文。

靈峯尼院臨濟裏。皇祐五年置。

舊產錢九十二文。

薦福院新順裏。同年置。

舊產錢一百八十文。

普明院善化裏。嘉祐元年置。

舊產錢二百一十八文。

翠巖院善化裏。二年置。

舊產錢六百九十四文。

三學院招賢裏。治平元年置。

舊無產錢。

泗洲庵安金裏。紹聖三年置。

舊產錢四文。

仙巖院新順裏。元符二年置。

舊產錢七百九文。

﹟懷安縣

一百五十四所﹐並在城十八所﹐共一百七十三所。慶曆《記》﹕一百八十六所﹐內十二所有寺額﹐附郭一十一所有起置年代。曾師建「記」﹕一百六十五所。鐘世明根括寬剩﹕一百七十二所。《州籍》現管數同。今《縣申》增一所。除一十八所在城外﹐一百十五所會到有起置年代﹐四十所未詳。

升山靈巖寺州北懷賢裏。陳天嘉三年置﹐舊號飛山。世傳越王勾踐時﹐自會稽一夕飛來﹐鑑湖卽其址也。山有寺﹐經始於天嘉三年﹐以其西巖石間﹐時聞鐘磬之音﹐故曰靈巖。唐天寶中﹐任惇輕舉於此﹐乃號升山。【周朴詩﹕「升山往古道飛來﹐此是神功不可猜。﹝底本﹑庫本作「不可猜」﹐崇抄作「莫浪猜」。﹞气色𨿽然離禹穴﹐峯巒猶自接天臺。巖邊析樹泉衝落﹐﹝底本﹑庫本作「析樹」﹐崇抄作「石樹」。﹞頂上浮雲日照開。南望閩城塵世界﹐千秋萬古卷塵埃。」﹝末二句兩「塵」字﹐各本皆同﹐疑有一誤。﹞】興元初﹐僧雅操居之。觀察使孟皞因請於朝﹐爲立額﹐【《舊記》云﹕皞始移今所﹐乃任公上升處。】操嘗與談經於此。今寢堂榜曰紫雲﹐其遺迹也。【國初﹐錢昱詩﹕「杉松滿寺廊﹐﹝底本﹑庫本作「法寺廊」﹐據崇抄攺。﹞欄檻倚髙岡。郡郭曉雲淡﹐﹝底本﹑庫本作「曉雲淡」﹐崇抄作「曉云漠」。﹞禪齋春艸長。澗靑連竹色﹐山靜帶茶香。﹝底本作「花香」﹐據庫本﹑崇抄攺。﹞更有名僧在﹐茅庵住上方。」則當時有寺可知矣。﹝底本作「十宇可知」﹐庫本作「卜宇」﹐據崇抄攺。﹞】

任仙公臺上升處。

祠堂【陶隱居《登眞注訣》云「玉澑山在海中。赤鬢子謂之地肺﹐肺門﹐晉太元中﹐任惇自茅山往居之十餘年﹐乃自玉澑來居此﹐其後又往玉笥山﹐後復來居於王霸壇﹐得金版仙訣﹐丹成上升。因號升山。」今臺及洗藥池存。運使石賡詩﹕「衰年腳手倦躋攀﹐今日憑髙一解顏。驅得江山來目下﹐﹝底本先書「目下」﹐旁校攺「目」爲「日」﹐庫本﹑崇抄皆作「目下」。﹞化將樓殿出雲間。眞人煉藥仙都近﹐釋子焚香佛界閒。塵事數來寧易得﹐放歌須盡夕陽還。」﹝底本﹑庫本皆作「後歌」﹐據崇抄攺。﹞程守師孟詩﹕「行處松蘿深似幄。望中城郭細如棋。淸泉可惜藏巖下﹐不作先生洗藥池。」陳先生襄詩「雲中直有三淸路﹐塵外都如一局棋。聞欲引泉添洗藥﹐未應奪我鳳凰池。」通判陳鑄詩﹕「任公何代此升仙﹐萬仞仙臺倚翠巓。石徑層層封綠蘚﹐松蘿步步拂靑煙。海中島嶼分諸國﹐野外雲霞萃一川。賢守乘秋縱登賞﹐不妨吟到夕陽天。」】

舊產錢六貫三百四十七文。

石泉院州北﹐觀風裏。越王山之北。石壁峭直﹐泉出其下。元和中﹐僧紹先表請建院於泉側﹐敕號石泉。

舊產錢二貫七十六文。

芙蓉院稷下裏﹐山如芙蓉。大和七年﹐僧靈訓創。【﹝底本作「僧僧訓」﹐據崇抄攺。﹞】咸通八年﹐以咸通延慶禪院爲額。皇朝攺太平興國禪院。

芙蓉洞【洞口可丈許﹐縈紆十餘里。遊人篝燈束炬以往﹐巖石互鎖﹐乍隘乍廓﹐紺乳時滴﹐陰气逼人﹐火色靑閃。五里﹐至開山堂﹐坐可百人﹐有石牀﹑石鼓﹑石盆。過此﹐益凜凜﹐故莫窮其源。】

舊產錢一十二貫七文。

九峯院興城裏。以山峭拔若筆格名﹐與芙蓉﹑壽山號曰三山。大中二年﹐僧僧賢創。【﹝底本作「僧僧賢」﹐崇抄作「僧�賢」。﹞】咸通二年﹐號九峯鎭國禪院。【柳公權書。】大順元年賜僧慈惠禪師並紫衣。

舊產錢一十貫五十一文。【「曾記」﹕九貫三百文。】

淸流院接下裏。三年置。

舊產錢一貫七百六十三文。

洪福院欽徳裏。同年置。

舊產錢九百九十文。【「曾記」﹕九百八十二文。】

翠林院髙遷裏。同年置。

舊產錢二貫三十四文。【「曾記」﹕二貫二百三十四文。】

鷲峯院長壽裏。八年置。

舊產錢三百九十九文。

南山院恭順裏。十年置。

舊產錢三貫八百四十二文。

東林院興城裏。咸通三年置。

舊產錢一貫二十文。

吉祥院髙陽裏。六年置。

舊產錢三百六十六文。

幽居院施化裏。廣明元年置。

舊產錢二貫一百二十六文。

廣明郁林院徳風裏。同年置。

舊產錢一貫八百四十二文。【「曾記」﹕一貫七百四十二文。】

淸涼院施化裏。光啟元年置。

舊產錢三貫四百五文。【《縣申》﹕三貫四百文。】

壽山廣應院稷下裏。三年置。開山僧號妙覺。龍紀元年攺今額。

壽山石【潔淨如玉。大者可一﹑二尺。柔而易攻﹐﹝底本作「�未而易攻」﹐庫本作「許潤而易攻」﹐據崇抄攺。﹞蓋瑉類也。五花石坑﹐相距十數里﹐紅者﹐髹者﹐緗者﹐紫者﹐﹝底本作「紅者髹者緗者紫者」﹐庫本同﹐崇抄作「紅者﹑紺者﹑紫者﹑髹者」。﹞惟艾綠者難得。正若登山﹐視罅鑿之﹐﹝底本作「正若登山紀罅」﹐據庫本攺「紀」爲「視」﹐崇抄作「止若登山視罅」﹐「正」﹑「止」疑爲「工」字。﹞僅容身﹐乃側肩入﹐盡柹而後見﹐或竟不值﹐終�窮取。﹝底本作「成竟不值終�窮取」﹐崇抄作「成竟不愼終�窮取」﹐據庫本攺。﹞今益深遠矣。】

舊產錢一十二貫九百四文。

蓮花院寧碁裏。大順二年置。有銅鑄閩王像一軀。【相傳三鑄而後成。】

舊產錢五貫八十五文。【「曾記」﹕五貫七十五文。】

金峯院越城裏。三年置。

舊產錢一百三文。

安國寺忠信裏。始曰龍丘。會昌例廢。乾寧二年﹐忠懿王復之。光化初﹐僧師備自雪峯來居焉。館徒常千人。髙麗﹑日本諸僧亦有至者。【師備﹐閩縣江南人也﹐號宗一禪師。長興元年﹐閩王延鈞所立碑文﹕「節度副使王延稟捨」。石刻今存。】晉開運中﹐淮兵入寇﹐蹂爲荒墟。皇朝祥符四年﹐仍故址新之。

臥龍山【石刻三字。程公師孟詩﹕「聞說林泉便訪尋﹐平田一徑上孤岑。榕陰落處宜千客﹐﹝崇抄作「宜諸客」。﹞荔子生時直萬金。盡放遲回官舍近﹐不妨閒坐石門深。四邊稻熟徵租了﹐﹝底本作「正租了」﹐據崇抄攺。﹞稍愜儂家出郭心。」時陳先生襄﹑劉先生彜﹑湛郎中兪同遊﹐各有和詩。《舊記》云﹕陳寶應時﹐此山有巨石無故自移。】

箋經臺【祥符四年﹐僧可度卽此院之北臺箋《楞嚴經》。景祐四年﹐夏英公竦記其事。】

得愛亭【元公絳詩﹕「朱轓何事獨來頻。﹝底本作「朱幡」﹐崇抄作「朱旙」﹐據庫本攺。﹞不爲溪山只爲民。最愛年年禾稻熟﹐﹝底本作「年年千頃稻」﹐據庫本攺。﹞時丰自有壤歌人。」】

放生池

舊產錢一十三貫五百一十三文。【「曾記」﹕一十二貫九百六十一文。】

小資福院興城裏。同年置。

舊產錢六十五文。【「曾記」﹕六十三文。】

五臺院同裏。光化三年置。

舊產錢五十二文。

興國院施化裏。天復二年置。

舊產錢二百九十四文。【「曾記」﹕二百六十文。】

廣平院同裏。【縣申﹕蕉溪屯。】天祐四年置。

舊產錢一貫八百五十二文。

賢沙寺懷賢裏。升山之下。梁開平元年置。本安國宗一禪師塔院也。【﹝底本作「舊產國」﹐據庫本﹑崇抄攺。﹞《宗一碑》云「開平二年十二月﹐靈龕歸懷賢裏飛山之原。」卽此。謝三郎者﹐閩縣人﹐釣魚江上。年三十﹐投釣翻舟﹐入芙蓉山爲頭陀行﹐後居焉。】晉開運三年﹐淮兵寇閩﹐焚掠幾盡。皇朝天禧二年﹐僧戒珠始葺而新之。紹興三十一年﹐朱丞相倬奏請爲功徳院﹐敕賜教忠崇報爲額。

飛來山【在寺前。寺門有飛山二字﹐劉提刑嶠書。按察使安稹詩﹕「升山遊罷到賢沙﹐松檜陰中一境賒。自愧簪纓趨仕路﹐翻憐泉石屬僧家。尋窮越國眞仙迹﹐﹝底本作「眞山迹」﹐據庫本﹑崇抄攺。﹞見盡閩封好物華。幸接憑熊擁千騎﹐﹝崇抄作「畫熊」﹐據底本﹑庫本攺「憑熊」﹐謂憑熊軾也。﹞紅旌歸去照殘霞。」太守葉棣詩﹕「亂山深處款禪扃﹐十里松陰步障行。翠竹黃花幾開發﹐南星北斗自髙明。樓臺日轉天邊影。鐘磬風回地底聲。爲問閩江船釣客﹐謝家誰更未知名。」】

靜遊亭【崖南百步。有運使龐公籍畱題長篇。後劉待制夔詩云「題詩人已貴﹐衮路冠三臺」。程公師孟詩﹕「石磴髙軒榜靜遊﹐度年紅葉少驚秋。使君會得山僧意﹐不放笙歌到上頭。」】

熙春臺【亭之西。】

不溢泉【亭東十步。】

鬼磨石

仙升崖

朵芝崖

息龜池

寒巖

覽秀亭

小隱

舊產錢六貫四百五十七文。

白泉院長壽裏。二年置。

舊產錢五百五十九文。

隱峯院施化裏。同年置。

舊產錢一貫四百一十九文。【「曾記」﹕一貫八百四十一文。《縣申》﹕一貫四百四十九文。】

資聖院稷下裏。四年置。

舊產錢五百八十六文。【「曾記」﹕五百六十文。】

嵩山院江陽裏。乾化元年置。

舊產錢一貫五百三十九文。

偃峯院太平裏。二年置。

舊產錢七十六文。

瀑布院稷下裏。同年置。

舊產錢二百六十四文。

保安淨居萬定尼院太平裏。三年置。僞閩齊國夫人孟氏建。冊禮副使翁承贊《記》。

舊產錢八百四十九文。【「曾記」﹕八百五十一文。】

靈峯院興城裏。後唐同光三年置。

舊產錢五百七十八文。

香燈資福崇壽院太平裏。同年置。閩王以國夫人塋郭之西﹐因置是寺。顯徳四年加今額。命以髙祖母齊國夫人墳西所種雜果充祭薦。

舊無產錢。

太平山地藏院同裏。四年置。

舊產錢一百一十文。

泗洲院恭順裏。天成元年置。

舊產錢二貫八文。

翠微院興城裏。同年置﹐至和三年重建。

舊產錢二貫一百二十三文。

香溪石峯院徳風裏。同年置﹐舊名崇壽﹐乾寧二年攺今額。

舊產錢一貫二百四十七文。

林陽院【「曾記」作林洋瑞峯。】遵化裏。長興二年置。

舊產錢三貫七百二十三文。《縣申》﹕二貫七百二十三文。

靈溪尼院髙陽裏。同年置。

舊產錢一貫二百六十文。【「曾記」﹕一貫二百六文。《縣申》﹕一貫一百六十文。】

白龍院【﹝底本作「臺龍山」﹐據庫本﹑崇抄攺。﹞】太平裏。晉天福元年置。

舊產錢四百二十四文。【「曾記」﹕二百二十二文。】

大林洋院施化裏。同年置。【通文元年。】

舊產錢二貫五百五十文。【「曾記」﹕二貫五百五十五文。】

資國院溫泉裏。三年置。

舊產錢八百九十七文。

瑞云院施化裏。同年置。

舊產錢七百八十六文。【「曾記」﹕八百八十六文。】

祥雲院同裏。四年置。

舊產錢一貫八百四十五文。【「曾記」﹕一貫八百四十一文。】

保壽院長壽裏。六年置。永隆三年。

舊產錢一貫三百九十六文。

興善院恭順裏。八年置。

舊產錢四百六十三文。

靈峯院稷下裏。九年置。

舊產錢九百九十一文。

鳳池寺懷賢裏。漢乾祐元年置﹐本僧慧覺塔亭也。初﹐忠懿王易升山僧田爲尙賢夫人藏室﹐尋以施塔所。二年正月﹐始爲禪院﹐賜號鳳池報慈。皇朝紹興八年﹐以爲顏門下岐焚修之場﹐攺顯忠嗣慶爲額。

鳳池山【按﹕《十國紀年》﹕「閩王葬夫人任氏於閩縣鳳池山。後忠懿薨﹐亦葬焉。」又按﹕乾祐賜額﹐則鳳池名山久矣。太平興國二年﹐始分閩九鄕置懷安。元公絳詩﹕「州人未識鳳池山﹐朱轂時來此往還。四座杯盤在天上﹐滿軒雲雨落人間。千圍老木排旌蓋﹐百尺飛泉響佩環。誰爲霜綃圖景象﹐翠微髙處一衰顏。」後守葉公棣詩云「聞說治平元太守﹐殷勤晚到鳳凰池」。溫公益詩云「少年曾接元公論﹐屢話南閩佛剎奇」。蓋山見於《圖經》﹐前此未顯﹐元公始披荊榛而大之。】

水簾【溫公詩﹕「竹生石上瓊瑤碧﹐泉落檐間組帶垂」。陳公暘詩﹕「地噴飛泉成雨露﹐根盤喬木列旌麾」。】

擢秀亭【提刑諭陟名﹐仍隸書額﹐亦有詩。謝守卿材﹑倅幕皆和】。

翠微亭【建炎二年﹐新進士始題名於魯侯堂。後以其隘﹐遂移於此。】

覽輝亭【舊鳳池軒。

華藏閣【政和五年﹐承事郎陳瓘爲記云「罪竄之餘﹐世念衰歇﹐惟致一內典而已。」時了翁在丹丘﹐方蒙恩自便。】

舊產錢一貫七百二十一文。【「曾記」﹕一貫七百一十五文。】

棲隱院髙陽裏。三年置。

舊產錢九百六十五文。

保福院【﹝底本作「保福院」﹐庫本作「廣徳院」。﹞】太平裏。周廣順二年置。

舊產錢二貫四百文。

龍興院安定裏。顯徳元年號仙宗。後攺今額。

舊產錢一貫二百八十八文。

云居院待賓裏。三年置。

舊產錢一十二文。【「曾記」﹕一十一文。】

法云院靈運裏。同年置。

舊產錢二百四文。【「曾記」﹕一百三十四文。】

寶勝院北平裏。【﹝底本作「北平裏」﹐庫本作「比平裏」。﹞】皇朝建隆二年置。

舊產錢四百八十七文。【「曾記」﹕四百八十三文。《縣申》﹕四百一十七文。】

閩山院太平裏。乾徳四年置。

舊產錢二貫一百二十五文。【《縣申》﹕一貫一百二十五文。】

彌陀院楊崎裏。開寶二年置。

舊產錢九百七十三文。

普明院懷賢裏。三年置。

舊產錢三百三十三文。【「曾記」﹕三百三十文。】

興福院遵化裏。四年置。

舊產錢一貫二百三文。

普濟院勝平裏。同年置。

舊產錢七十七文。

興慶院忠信裏。七年置。

舊產錢六百二十二文。

華嚴院觀風裏。同年置。

舊產錢三百三十九文。

藥師院越城裏。八年置。

舊產錢二百六十五文。

資聖院欽徳裏。九年置。

舊產錢三百一十七文。【「曾記」﹕三百四十文。】

普聞院懷賢裏。太平興國二年置。

舊產錢三百六十一文。

崇福院越城裏。同年置。

舊產錢一百七十文。

三峯院興城裏。三年置。

舊產錢一貫六百六十六文。

宴云院徳風裏。同年置。

舊產錢七百一文。

雲林院同裏。同年置。

舊產錢一貫五百二十三文。

慈云院施化裏。七年置。

舊產錢二百一十二文。【「曾記」﹕二百一十七文。】

奉慈院同裏。同年置。

舊產錢八百一十文。【「曾記」﹕八百七文。】

仰山院徳風裏。雍熙四年置。

舊產錢一百一十八文。

報恩尼院超勝裏。同年置。

舊產錢一貫五百一十五文。【「曾記」﹕一貫五百一十三文。】

大仙宗院懷賢裏。同年置。

舊產錢二貫四百三十二文。

白雲院江陽裏。端拱元年置。

舊產錢三百五十八文。

西臺院【「曾記」﹑《縣申》並作西室。】崇江裏。【﹝本志「敍縣﹟侯官鄕」條云「鄕在縣西北二十五里﹐舊有崇江裏﹐後並。」此處及以下「般若院」仍稱其裏名﹐存疑。﹞】淳化五年置﹐王太師墓墩爲基。

舊產錢一百文。

報恩院寧棋裏。大中祥符八年置。

舊產錢一貫二百四十三文。

重林院待賓裏。天禧元年置。

舊產錢一貫二百六十六文。

鷲峯院施化裏。天聖二年置。

舊產錢二貫五百九十文。

仙宗塔院忠信裏。七年置。

舊產錢一貫一百五文。

西峯院太平裏。寶元元年置。

舊產錢八百八十二文。

馬鞍山地藏院太平裏。二年置。

舊產錢八十八文。【「曾記」﹕二十八文。《縣申》﹕八十六文。】

龍安院淸善裏。慶曆元年置。

舊產錢三百四十二文。

興聖院太平裏。三年置。

舊產錢四百四十七文。【「曾記」﹕一貫九十七文。】

靈源院同裏。五年置。

舊產錢五百七十七文。

鹽山院寧棋裏。八年置。

舊產錢一百三十八文。

慶雲院超勝裏。先是﹐閩王捨花園爲之﹐後廢﹐皇祐元年復置。

舊產錢一貫二十四文。

南塔院忠信裏。同年置。

舊產錢二百九十二文。【「曾記」﹕四百九十一文。】

薦福院江陽裏。二年置。

舊產錢四百六十文。

秀峯院忠信裏。四年置。

舊產錢七百九十二文。

萬安院施化裏。嘉祐元年置。

舊產錢一貫一百二十七文。

觀音尼院忠信裏。二年置。

舊產錢三百八十二文。【《縣申》﹕一百八十二文。】

螺峯院太平裏。同年置。

舊產錢四百五十五文。【「曾記」﹕一貫一百三十五文。】

彌勒院崇福裏。三年置。

舊產錢八十文。【「曾記」﹕一百八文。】

資聖院懷賢裏。熙寧三年置。

舊產錢二百八十九文。

三明院勝平裏。六年置。

舊產錢二百八十文。

長生院施化裏。元丰三年置。

舊產錢一貫四百八十三文。

大慈院忠信裏。三年置。

舊產錢五百三十二文。【「曾記」﹕五百二十一文。】

建興院黃信裏。四年置。

舊產錢一貫二百四十八文。【「曾記」﹕一貫四十三文。】

般若院崇江裏。六年置。

舊產錢五百一十五文。

羅漢院稷下裏。七年置。

舊產錢四百四十二文。【「曾記」﹕四百二十二文。】

雲際院同裏。同年置。

舊產錢三百五十一文。【「曾記」﹕三百五十七文。】

丁山院興城裏。元祐二年置。

舊產錢六十二文。【「曾記」﹕一百二十文。】

報先院欽徳裏。五年置。

舊產錢七十五文。

祥山尼院崇福裏。八年置。

舊產錢二百三十六文。【「曾記」﹕一百三十五文。】

釋迦尼院太平裏。同年置。

舊產錢八十二文。

保安院長壽裏。紹聖二年置。

舊產錢二百五十四文。

保福院遵化裏。三年置。

舊產錢三百一十五文。

菩提院欽徳裏。元符二年置。

舊產錢二百四十六文。

資福尼院孝悌裏。崇寧二年置。

舊產錢三百三文。

曇山尼院北平裏。五年置。

舊產錢二百二十八文。

鹿苑院欽徳裏。同年置。

舊產錢八十一文。

瑞云院興城裏。政和二年置。

舊產錢四百一十五文。

崇福院稷下裏。六年置。

舊產錢一貫五百六文。【「曾記」﹕五百五文。】

靈光寺淸平裏。建炎四年重修鳳凰亭。

舊產錢一貫二十二文。

崇林尼院長壽裏。紹興二十年置。

舊產錢二百六十三文。【「曾記」﹕二百五十有奇。】

資福院遵化裏。

舊產錢二貫四百五十五文。【「曾記」﹕二貫四百六十四文。】

靈峯院同裏。

舊產錢二百七十八文。

資國院【﹝底本作「資國院」﹐崇抄作「資福院」。﹞】欽徳裏。

舊產錢二貫三百八十五文。

興福院興城裏。

舊產錢一貫三百四十文。

崇福院同裏﹐蕉溪屯。

舊產錢六百六十四文。

報恩尼院同裏。

舊產錢三百九十一文。

翠云院同裏。

舊產錢一百三十一文。

保福院同裏。

舊產錢一百一十一文。

靈石尼院同裏。

舊產錢九十二文。

觀寂院欽徳裏。

舊產錢三百六十文。

建瑞院恭順裏。

舊產錢一百八十二文。

新興院髙遷裏。

舊產錢五文。

觀音院順安裏。

舊產錢九百三十文。

資福院太平裏。

舊產錢六百九十七文。

北天王院同裏。

舊產錢二百六十四文。【「曾記」作保聖天王﹐二百四文。】

新興尼院同裏。

舊產錢八十文。

報先院北平裏。

舊產錢六百四十四文。

泗洲院稷下裏。

舊產錢五百九十五文。

前觀音院同裏。

舊產錢五百七十二文。

後觀音院同裏。

舊產錢四百五文。

五云院同裏。

舊產錢三百五十二文。

秀峯院同裏。

舊產錢二百七十四文。

資福院同裏。

舊產錢二百一十六文。

中興院同裏。

舊產錢一百六十一文。

慈峯院越城裏。

舊產錢四百二十三文。

大善院長壽裏。

舊產錢三百九十一文。

西峯院溫泉裏。

舊產錢一百二十五文。

慶安院髙遷裏。

舊產錢三百九十一文。

鳳山院忠信裏。

舊產錢一百一十三文。

香山尼院江陽裏。

舊產錢一百七十五文。【「曾記」﹕一百一十三文。《縣申》﹕二百九十九文。】

淨安院徳風裏。

舊產錢一百五十六文。

西靈院江陽裏。

舊產錢八十六文。

西林尼院同裏。

舊產錢六文。

山院觀風裏。

舊產錢一百四十三文。【林殆庶《記》﹕五代時創。】

白蓮院寧棋裏。

舊產錢一百九文。

觀音院崇福裏。

舊無產錢。

石泉院楊崎裏。

舊產錢九十二文。

寶峯院懷賢裏。

舊產錢八十八文。【「曾記」﹕八十九文。】

泗洲院西安裏。

舊產錢八十三文。

【以上《州籍》。】

香燈地藏院楊崎裏。

舊無產錢。【《縣申》﹕新產十四文。】

【已上四十所﹐未會到起置年代。﹝底本﹑崇抄皆作「四十所未會起置子粒」﹐庫本作「田十所未會到起置子粒」。末二字疑誤﹐今據上例攺「子粒」爲「年代」。﹞】

○道觀山附

山川勝槪﹐神仙之所棲宅﹐飡霞飲水﹐與世迥隔﹐故耳目不至者﹐率常以爲荒誕。吾州東郭外橊洞﹐南山間甘果﹐與城東南突兀號九仙者﹐此固杳漠無所追據。至升山﹑怡山﹑福山﹑霍童﹑髙蓋﹑洞宮﹑石竹﹐則悉有遺迹可驗。自後漢徐登﹐吳董奉﹐梁王霸﹑林玄光﹐唐法權﹑法羣﹐皆家世吾郡﹐踵相繼見記傳者﹐巖岫深秀﹐泉石淸古。是以任惇又自臨海﹐【﹝據出土之王審知夫人任氏墓志銘中作「任敖」﹐而本志中各處皆作「任惇」﹐注之。﹞】鄧伯元自吳郡﹐王玄甫自沛國﹐褚伯玉自鹽官﹐咸不遠數千里而至﹐學成名著﹐後人間卽其地慕求之。於是﹐有道觀焉。

惟道家以淸淨求不死爲術﹐彼安分委命﹐來向者寡矣﹐非若釋氏以死後禍福恐動驚怖﹐故寺院無數﹐而道觀至今才有其九﹐自非時代好尙﹐祠﹑宮﹑齋宇亦卑隘無足言者。唐祖混元帝﹐始廣所建﹔皇朝祥符間﹐奉《天書》﹔崇﹑觀後﹐尊道學﹐故於近郡興置特偉。今天慶﹑光孝觀﹐紫極宮﹐是也。其首冠他所﹐以朝謁﹑焚修與祈禳之地﹐故靈迹古怪又非六者所能盡云。

閩縣天慶觀州東七里。皇朝大中祥符六年置。先是後唐長興中﹐閩王建東華宮。【時王鏻方信道士陳守元﹐旣建寶皇宮﹐又建東華宮。】大中祥符元年﹐詔以正月三日【﹝底本作「一日」﹐據庫本﹑崇抄及下文郎簡《記》﹐並檢《宋史﹟眞宗紀》攺。﹞】天書降﹐爲天慶節。二年﹐令天下建天慶觀。五年﹐聖祖降﹐復令建殿。是歲正月﹐州乃以東華宮爲之。【時﹐張鄧公爲廣東轉運使﹐會詔建觀﹐因請卽舊爲之﹐以紓天下土木之勞。】十一月建殿﹐崇奉聖祖。【八年﹐郎簡爲《記》云「元正三日﹐攺元祥符﹐﹝底本作「攺元��」﹐庫本作「攺元天禧」﹐崇抄作「攺元」﹐不示缺。按﹕此爲祥符八年作《記》﹐當追記前事﹐非其後之「天禧」﹐當作「祥符」爲是。﹞特立令節﹐廣建靈宮﹔簡自帝心﹐咸稱『天慶』。然後東封岱宗﹐西祀睢上﹐致神人葉夢﹐語揚天意。﹝底本﹑庫本作「語揚」﹐崇抄作「闡揚」。﹞乃設位延恩﹐端圭淸夜﹐祥雲飄然以紛郁﹐聖祖倏爾而來格﹐仙官肅侍﹐列位惟六。皇帝欽承明訓﹐撫育黎庶﹐復詔列藩﹐嚴祠立像。蓋尊尊而惇孝也。六年春﹐敕賜爲天慶觀。旁倚翠巘﹐雅爲逍遙之墟﹔杳隔紅塵﹐宛是淸淨之奧」云云。】歲時﹐長吏率官屬朝謁。有金寶牌。【大中祥符六年﹐有進燒金法﹐以鐵爲之﹐凡百餘兩爲一餅﹐每餅輻解爲八片﹐謂之鴉咀金。眞宗令上方鑄爲金牌數百。天禧元年﹐玉淸昭應宮成﹐遂頒天尊萬壽金寶牌﹐鎭天下名山福地。】

舊產錢二貫九百七十九文。

閩縣報恩光孝觀崇寧三年建。先是二年十月﹐詔天下建崇寧觀。或謂﹕州南東西兩山﹐左弱右彊。乃建觀九仙山之巓﹐號「天寧萬壽」﹐樓閣巋然﹐遂與烏石相峙﹐爲一州之勝。紹興七年﹐攺爲報恩廣孝觀。十三年﹐攺「廣」爲「光」。

九仙山【本名於山髙一百十五步。周回三百一步。﹝底本﹑庫本作「三百一步」﹐崇抄作「三百十步」。﹞相傳何氏兄弟九人升仙於此﹐因號九仙山。古《閩中記》云「其山越王無諸﹐九日燕此﹐亦號九日山。」】

四徹亭【在山上。舊名九仙。唐元和中元錫造。慶曆中沈邈修﹐更名。蔡公襄有《登四徹亭》詩﹕「偶爾尋幽上翠微﹐遊人啼鳥似前期。花間行印露沾紙﹐山下放衙云滿旗。艷艷舞衣朝日處﹐飄飄商櫓落潮時。傳杯且與乘春醉﹐身世悠然兩自遺。」後建觀﹐亭始廢。

《政和萬壽道藏》【政和四年﹐黃尙書裳奏請建「飛天法藏」﹐藏天下道書﹐】總五百四十函﹐賜今名﹐以鏤板進於京。淳熙二年﹐令以所藏經文送於行在所。】

聖上萬壽二樓﹕左玉虛﹑右金名。【殿前。政和五年黃尙書裳建﹐自爲記。】

九天采訪應元保運眞君閣【殿南。政和六年黃尙書裳自爲記。】

舊產錢九百九十七文。

侯官紫極宮聚英坊之北。唐天寶元年﹐田同秀言﹕【﹝底本﹑崇抄皆作「田周秀」﹐據庫本攺﹐其事見史載。﹞】「老子降於丹鳳門。」以錫靈符﹐因置混元皇帝廟。二年﹐攺廟爲宮。三年﹐以在京爲太淸宮﹐東宮爲太微宮﹐諸州爲紫極宮。今梁題云「昭宗乾寧五年九月二日」﹐蓋再建也。僞《閩錄》云﹕光化三年創。

舊產錢一貫三百三文。

寧徳鶴林宮縣北七十里。梁大通二年置﹐霍童山下。卽《洞天記》所謂霍林洞天是也。其峯最髙者曰大童﹐次曰小童。二童之旁一峯﹐如香鑪﹐曰金剛源。唐貞觀六年﹐爲第一洞天。武后時﹐司馬煉師於此修煉﹐後駕鶴升天﹐道士王玄甫等以聞﹐遂賜額號鶴林。天寶六年﹐攺曰仙遊山。貞元中﹐鐘臺危側﹐忽一夕風雨震電﹐鄕人聞鐘聲﹐謂傾圮矣﹐遲明視之﹐則端然無恙。【﹝底本作「端然�正」﹐崇抄作「端然正」﹐不示缺﹐據庫本攺。﹞】後嘗爲支提廨院﹐尋復爲觀。

霍童山【髙約七里﹐﹝底本作「��七里」﹐崇抄作「七里」﹐不示缺﹐據庫本攺。﹞頂平可坐百人。昔﹐吳郡人鄧伯元﹑﹝底本作「鄧元」﹐崇抄同﹐據庫本補。按﹕是篇上下文皆記及「鄧伯元」。﹞鹽官人褚伯玉﹑沛國王玄甫於此﹐授「靑精飯食﹑白霞丹景」之法﹐見五臟﹐﹝底本作「見五藏」﹐據庫本﹑崇抄攺。﹞夜中能書。僧法權﹑法羣及其童子亦於此得道。上有泉名甘露﹐飲之延年。有石竹廊﹝底本作「�名甘露�之延年有石行廊」﹐崇抄作「上有池名甘露飲之延年有石竹廊」﹐據庫本攺補。﹞三十餘步﹐石室頗深廣﹐石橋橫跨半空。有石臼﹑石盆﹑石盂﹐皆天成。石壇旁生竹一枝﹐遇風則能自掃壇上。西北有「玉鏡」﹐﹝底本作「玉鏡」﹐庫本同﹐崇抄作「玉鐃」。﹞碧色鵲尾﹐香鑪在焉。】

桃花洲【去合林一里。唐初始有此洲﹐今轉髙大﹐桃木日盛﹐故以名洲。】

午日巖【巖髙數百丈﹐瀑布直下。程公端午日嘗采藥於此﹐故名。】

舊產錢二百三十文。

羅源洞宮天慶觀縣北六里。唐天寶七年。五月十三日﹐望�������移置老君像此山下。樵采有禁。���韋尙書岫廉問﹐嗣而興之﹐始給田度道士﹐��宮觀。【﹝底本「望」字下缺七字﹐崇抄末有「廣州」二字﹔又底本「尙書」之前缺四字﹐崇抄有「韋」字﹐其餘同缺﹔底本「宮觀」二字之前亦皆缺二字。庫本則自「望」字起至「宮觀」止﹐皆無之﹐徑以「五月十三日」下接「朱梁時」。今仍存底本所缺﹐待質。﹞】朱梁時﹐王氏尙佛﹐遂廢。皇朝建隆元年﹐邑人林瑞復創殿一間。大中祥符二年﹐詔置天慶觀﹐縣令和惲掛額於殿門。有叟余成請大建堂宇﹐至天聖七年乃備。【有餘成自爲記﹐今存。】政和八年﹐以觀徐眞人舊宅﹐歲久頹損﹐其鄰仙茅寺久據其地。可並歸之。

洞宮山【髙三百八十步。原出建州武夷山。﹝底本作「建��荑山」﹐缺二字﹐崇抄作「建寧府武夷山」﹐據庫本補。﹞眞誥云﹕洞宮山﹐七十二福地﹐﹝底本作「洞宮山���福地」﹐崇抄作「洞宮山爲第�福地」﹐據庫本補。﹞此其一也。」村有神姥石。《舊記》云﹕昔有神姥來自羅源﹐所踐之迹﹐入於磐石。」】

仙茅山【去洞宮四里。徐眞人煉茅根之所﹐後於永福髙蓋山上升。】

八仙亭【開成中創。】

舊產錢七十六文。【「曾記」﹕三十六文。】

侯官沖虛宮西禪寺之南。梁王霸父增﹐自齊朝渡江入閩﹐【﹝今西禪﹐其宅也﹞】善黃老術。霸幼好之﹐每登怡山經宿乃返﹐年三十﹐遊武夷山十六年﹐還舊居。乃於山南鑿井﹐有白龜吐泉。煉藥旣成﹐點瓦爲金。是歲﹐閩中斗米千錢﹐乃鬻金運米﹐以濟貧民。後以所餘藥服之﹐旬日如醉﹐忽於所居皂莢木下蟬蛻而去。【林嵩記云「梁時三月三日也」。周朴詩云「王君上升處﹐信首故居前。皂莢卽須朽﹐白龜應亦全。雲間猶一日﹐洞裏已千年。碧色壇如黛﹐今時誰可仙。」】唐貞元中﹐觀察使李若初嘗登樓西望﹐有五色云當其宅﹐遂以爲沖虛宮﹐塑任惇﹑董奉﹑徐登及霸像爲四仙祠。僞閩王延翰重創。其木與壇﹑井今存。【林嵩爲記云「壇竈基墌猶存。井有白龜﹐時或游泳。水能祛疾。」初王霸云「壇壞不用修﹐木枯不用伐。皂木不結子﹐結子人得道。西南白龜井﹐吾乘之去來。龜歸吾亦歸。」慶曆中﹐皂莢再生。王守逵詩﹕「修煉曾君此﹐﹝底本﹑庫本作「曾君此」﹐崇抄作「曾居此」。﹞傳聞固異常。壇畱皂莢樹﹐人去白雲鄕。龜向胎中息﹐﹝底本作「龜�胎中息」﹐缺一字﹐崇抄作「龜得胎中息」﹐據庫本補。﹞神藏肘後方。遼東鶴未返﹐華表夜蒼蒼﹝底本作「�蒼」﹐缺一字﹐據庫本﹑崇抄補。﹞。」林安道《白龜井》詩﹕「古甃千齡在﹐寒泉味最純」。﹝底本作「�齡在」﹑「��純」﹐缺二字﹐崇抄同﹐據庫本補。﹞《皂莢木》詩﹕「海外蟠桃同永久﹐月中丹桂共參差」。﹝底本作「�參差」﹐缺一字﹐據庫本補。﹞紹興中﹐皂莢復生﹐然未見其異也。惟�號﹝底本作「推�號」﹐缺一字﹐庫本作「推推號」﹐據崇抄攺。﹞「眞君濟貧金」猶有之。舊陳植詩﹕「鼎邊雞犬知何在﹐云外龍鸞去已賒。惟有黃金余瓦礫﹐貧民時復得些些。」今每風雨後﹐數里間耕者或得遺金﹐紫磨色﹐半瓦印文宛然﹐重不過三四銖。】

景眞堂

東軒【孫逢吉﹑吳栻有詩。】

舊產錢三貫五百五十九文。【「曾記」﹕三貫六百文。】

福淸福眞觀在海口鎭。元祐七年﹐道士林知源創。政和八年賜今額。殿西隅有丹井﹐飲之愈疾﹐側有宣聖廟。號丹井書堂。

舊無產錢。

福淸靈寶觀縣南一里。昔有林眞君玄光於石竹山煉丹【。丹成﹐騎虎上山。﹝底本﹑庫本作「上山」﹐崇抄作「上升」。﹞今有虎巖溪﹐右有井﹐旱不涸﹐或曰煉丹水。】後爲觀。紹聖二年﹐移於水南玉融山之陰。宣和三年爲靈寶道院。【曹績書額。】乾道九年﹐史丞相浩重修。

舊產錢二百二十九文。

長樂祐聖堂舊有之。紹興初﹐縣令題今額﹐招道士住持﹐遂著《州籍》。其邑人自言「大中祥符六年﹐旣攺東華宮爲觀﹐始以上相靑童君香火於今所蓋造奉安。」宣和間﹐知神霄宮劉靜一增創殿宇。【淳熙七年﹐邑人有請欲以舊東華廣徳宮額於此張掛。】

舊無產錢。

《三山誌》卷第三十八終

●卷第三十九土俗類一

土貢

戒諭

謠讖

○土貢

州距京師四千五百里﹐遠矣。然得天之气﹐和平而無戾﹐燠不爲瘴﹐寒不至沍﹔得地之形﹐由建﹑劍溪湍而下﹐泉﹑莆潮漲而上﹐適至是而平。民生其間﹐故其性紓緩﹐其恐彊力﹐可以久安無憂﹐【﹝底本作「其恐彊力可以久安士憂」﹐庫本作「而能彊力善治可以久安」﹐崇抄作「其思彊力可以久安無憂」。疑底本誤「而」爲「其」﹐復誤「亡」爲「士」﹐「亡」通「無」﹐今取崇抄「無」字。﹞】眞樂土也。產懼薄以勤羨﹐用喜得以實華。【﹝底本﹑庫本作「用喜得以實華」﹐崇抄作「用喜嗇以實華」。﹞】其君子外魯內文﹐而小民謹事畏法。市廛阡陌之間﹐女作登於男﹐四民皆溢﹐𨿽樂歲無狠戾﹔能執技以上游四方者﹐亦各植其身。丰年治世﹐气象閒暇﹐習尙可視齊﹑魯。聖朝軫念遐服﹐厥貢土物﹐舊不逾三四。【在唐﹐貢蕉布﹑海蛤﹑文扇﹑茶﹑橄欖。見《唐志》。粉姜﹑紅姜﹑姜鮓﹑鞍橋﹑朴白﹑藤箱等﹐見慶曆《記》及《元丰九域志》。國初以來﹐厥貢蕉布﹑幹荔支之屬而已。】歸化之始﹐猶命以系省錢給﹐且禁分配屬縣。仁聖節儉﹐又以其非急困民﹐罷之﹐徳澤隆洽。冠帶衣履﹐可不識所自也。具於左方﹕

荔支幹大中祥符二年﹐歲貢六萬顆。元丰四年﹐增減價本錢一百七十二緡有奇﹐歲以銀輸左藏庫。三年﹐條次貢物如祥符之數。元祐元年﹐定爲常貢﹐數亦如之。崇寧四年﹐增一萬三千顆。大觀元年﹐又增三千。政和增貢一萬。宣和﹐於祥符數外進八萬三千四百。七年﹐損抑貢物﹐減政和之半。建炎三年罷。

荔支煎大中祥符二年﹐定額一百三十瓶。丁香荔支煎三十瓶。元丰三年﹐條次貢物如祥符之數。元祐元年﹐名爲常貢。崇寧四年﹐定歲貢﹐亦如之。建炎三年罷。【﹝底本作「三年�」﹐缺「罷」字﹐據庫本﹑崇抄補。﹞】

圓荔支崇寧四年﹐定歲貢一十萬顆。大觀元年﹐增一萬顆。宣和中﹐增十萬六百顆。七年﹐減政和歲貢之半。建炎三年罷。

生荔支紹興初始貢﹐至二十四年﹐因罷貢溫州柑﹐亦令不得供進。【宣和間﹐以小株結實者置瓦器中﹐航海至闕下﹐移植宣和殿。錫二府宴﹐賜禦詩云「密移造化出閩山﹐禁禦新栽荔子丹。玉液乍凝仙掌露﹐﹝底本作「山液」﹐崇抄作「瓊液」﹐據庫本攺。﹞絳苞初降水精丸。酒酣國艷非朱粉﹐﹝底本作「朱粉」﹐崇抄作「珠粉」。﹞風泛天香轉蕙蘭。何必紅塵飛一騎﹐芬芳數本座中看。」時﹐余太宰深詩﹐有「賜比西山藥一丸」之句。上稱賞之。】

紅蕉花布大中祥符二年﹐以二百四爲額。【﹝各本皆作「以二百四爲額」﹐疑「四」爲「匹」之抄誤﹔下「二十四」之「四」﹐亦疑「匹」字。﹞】天聖六年﹐令其半淺色﹐余仍舊。元丰三年﹐條次貢物﹐於原額外增貢二十四。元祐元年﹐定以爲常貢﹐深淺二色﹐如天聖之數。紹興五年﹐因福淸觀音尼院陳請﹐住罷。

漧薑天聖元年﹐以州產漧薑﹐歲運十萬斤﹐如溫州例。熙寧四年﹐或議﹕「地遠﹐姜亦非溫比」﹐令漕司以價錢市銀上京。元祐元年﹐定爲錢一千一百六十八貫足。歲以銀輸左藏庫。

沙魚崇寧四年﹐定歲貢三十斤。大觀元年﹐增貢三十斤。建炎三年罷。

鹿角菜崇寧四年﹐定歲貢二十斤﹐宣和七年罷。

紫菜崇寧四年﹐定歲貢二十斤﹐宣和七年罷。

蕉幹崇寧四年﹐定歲貢三百斤﹐建炎三年罷。

○戒諭

州自聖朝風化之厚﹐人知惇尙本業﹐上下相守﹐气習朴鈍﹐蓋渾然易治也。有如疾溺於巫﹐喪溺於佛﹐婚溺於財﹐與夫僧胥之情僞﹐獄市之煩擾﹐下至遐鄕僻邑﹐牙儈﹑船戶及蓄蠱之家﹐所以傷害人者。自慶曆﹑嘉祐﹑元符以來﹐積觀長吏﹐誨敕裁革﹐其見於碑刻﹑榜諭者﹐今並存之。庶觀風宣化﹐倘猶有遺習可舉而行也。

勸用醫慶曆六年十二月﹐蔡正言襄知州日﹐作《太平聖惠方後序》﹐親書於碑。其略曰「太宗皇帝一平宇內﹐集古今名方與藥石﹑診視之法﹐敕國醫詮次﹐類分百卷﹐號曰《太平聖惠方》。詔頒州郡﹐傳於吏民。州郡承之﹐大率嚴管鑰﹑謹曝晾而已﹐吏民莫得與其利焉。閩俗左醫右巫﹐疾家依巫索祟﹐而過醫門十才二三﹐故醫之傳益少。余治州之明年﹐議錄舊所賜書以示於眾。郡人何希彭者﹐通方伎之學。凡《聖惠方》有異域瑰怪難致之物﹐若食金石艸木得不死之篇﹐一皆置之﹐酌其便於民用者﹐得方六千九十六。希彭謹願自守﹐爲鄕閭所信﹐因取其本謄載於板﹐列牙門之左右。所以尊聖主無窮之澤﹐又曉人以巫祝之謬﹐使歸經常之道﹐亦刺史之一職也。」今其碑在府衙宅。堂右希彭家。今太平公輔坊有墨寶軒藏蔡公眞迹。「治平圖」﹕「榜《聖惠方》虎節門內。」

五戒蔡正言襄知州日作﹕「一曰﹕觀今之俗﹐爲父母者﹐視己之子猶有厚薄﹐迨至娶婦﹐多令異食。貧者困於日給﹐其勢不得不然﹐富者亦何爲之﹖蓋父母之心不能均於諸子以至此。不可不戒。二曰﹕人子之孝﹐本於養親以順其志﹐死生不違於禮﹐是孝誠之至也。觀今之俗﹐貧富之家﹐多是父母異財﹐兄弟分養﹐乃至纖悉無有不較。及其亡也﹐破產賣宅以爲酒肴﹐設勞親知與浮圖以求冥福。原其爲心﹐不在於親﹐將以誇勝於人也。是不知爲孝之本﹐生則盡養﹐死不妄費。理之豈不善乎﹖﹝底本﹑庫本作「理之豈不善乎」﹐崇抄作「行之豈不善乎」。﹞三曰﹕兄弟之愛﹐出於性天﹐少小相從﹐其心俱忻﹐﹝底本﹑庫本作「性天」﹐崇抄作「天性」﹔底本作「懼忻」﹐庫本「懼」作「俱」﹐崇抄作「歡忻」。按﹕「懼」﹐今之簡化字﹐據攺作「俱」。﹞豈有間哉﹖迨因娶婦﹐或至臨財﹐憎惡一開﹐卽成怨隙﹐至有興訴訟﹐有刑獄至死而不息者﹐殊可哀也。蓋由聽婦言﹐貪財利﹐絕同胞之恩﹑友愛之情﹐遂及於此。四曰﹕娶婦欲以傳嗣﹐豈爲財也。觀今之俗﹐娶妻不顧門戶﹐直求資財﹐未有婚姻之家不爲怨怒。原其由﹐蓋婚禮之夕廣靡費﹐已而校婦橐﹐﹝底本作「校�橐」﹐庫本作「校囊橐」﹐據崇抄攺。﹞朝索其一﹐暮索其二﹐姑辱其婦﹐夫虐其妻﹐求之不已。若不滿意﹐至有割男女之愛﹐輒相棄背。習俗日久﹐不以爲怪。此生民之大蔽也。﹝底本作「大蔽」﹐崇抄﹑庫本作「大獘」。﹞五曰﹕凡人情莫不欲富。至於農人﹑百工﹑商賈之家﹐莫不晝夜營度﹐以求其利。然﹐農人兼並﹐商賈欺謾﹐大率刻剝貧民﹐罔昧神理。譬如百虫聚居﹐彊者食啖﹐曾不暫息。求而得之﹐廣爲施與﹐冀減罪惡。﹝底本﹑庫本作「冀減罪惡」﹐崇抄作「冀滅罪惡」。﹞其愚甚矣。今欲爲福﹐孰若減刻剝之心以寬貧民﹐去欺謾之行以畏神理﹐爲子孫之計則亦久遠﹐居鄕黨之間則爲良民。其義至明﹐不可不志。」﹝底本﹑崇抄皆作「不可不志」﹐庫本作「不可不思」。﹞今見公《文集》。

戒山頭齋會蔡密學襄遠任日作﹐云「使州體問自來風俗。被喪之家言有糜用﹑破賣產業置辦酒食﹑齋筵﹐名爲孝行。至有亡歿之人﹐舉家不敢哭臨﹐先將田屋出帳﹑典賣﹐得人就頭商量﹐打了定錢﹐方敢舉殮。外拘人情﹐中抑哀毀﹐是不孝之人也。出殯之夕﹐鄰里識與不識﹐﹝底本作「識無不識」﹐據庫本﹑崇抄攺。﹞盡來弔問﹐恣食酒肉﹐包攜歸家﹐至使喪家費用無極。其於人情﹐鄰里當有贈遺以資喪家。慰弔之際﹐豈可恣食酒肉以爲宴樂。是無禮之人也。山頭齋筵﹐僧俗之中﹐本非知識﹐齋食不足﹐每人散錢二百文﹐如有少缺﹐便卽忿怒。送葬之禮𨿽出於古﹐豈有本無哀情﹐只趁齋食﹐喪家竭力﹐不給所求。此與乞丐何異﹖是無恥也。人世若不斷絕﹐﹝底本﹑庫本作「是無恥也人世若不斷絕」﹐崇抄作「是無恥之人也若不斷絕」。﹞民間轉見不易﹐禮義之欲安之日遠。右仰喪葬之家﹐喪夜賓客不得置酒燕樂。山頭不得廣置齋筵﹑聚會﹐並分散錢物以充齋價。如有輒敢﹐罪在家長。並城外僧院不得與人辦置山頭齋及功。﹝底本﹑庫本作「及功」﹐疑「功」下有脫字﹐崇抄作「及坊」。﹞虞候﹑耆長常切覺察。」其碑立於虎節門下。

教民十六事嘉祐二年十月﹐鄕老於翰等﹐請紀密學蔡公教民十六事﹐立碑於虎節門下。「一﹑應有無圖輩欺誑是知州親知﹐於州縣打築關節﹑乞取財物。許人告。二﹑市買買物﹐﹝底本﹑庫本作「市買買物」﹐崇抄作「市買賣物」。按﹐「市買」指官府之司采購者﹐底本是。﹞虧減價例﹐及不劃時還錢。仰行人陳告。三﹑行人於諸官廳幹當﹑廚﹑庫公人及市買等處﹐每月若有行用錢物﹐罪在行人。四﹑巡攔﹑告稅﹐不得擅入人家搜檢稅物。須申州﹐取候指揮。五﹑市行現行銅錢﹐如有夾雜砂新錢﹐﹝底本﹑庫抄作「砂臘」﹐據庫本攺。「鑞」﹐錫也。﹞許人告。六﹑銀行輒造次銀出賣。許人告捉。七﹑人戶居停賭錢﹐本罪科斷外﹐﹝底本﹑庫本作「�斷」﹐缺一字﹐據崇抄補。﹞必定拆屋給官。八﹑僧人不得止宿俗家﹐婦人不得聽講及非時入僧院。九﹑諸官除依條本廳並專轄尖處科決外﹐不得擅行科罰。﹝上句各本皆作「尖處」﹐存疑﹔後句底本作「�罰」﹐缺一字﹐崇抄作「賞罰」﹐據庫本攺。﹞十﹑巡檢使臣非承使﹑州指揮﹐不得帶甲領兵搜圍人家﹐檢索違禁物色。若窩藏﹑彊劫﹑並殺人賊﹐明有蹤迹﹐許收捉。十一﹑諸縣擅行科配修造﹐及諸色鄕人斂掠人戶錢物入己﹐仰人陳理。十二﹑在州坊虞候所由﹐並外縣公人所受情獘﹐放散公事不送州縣﹐許人告。十三﹑推司﹑當值司並外縣公人﹐因勘公事﹐廣有所受。許人因事報覆。十四﹑諸坊只得管本地內爭鬥﹑火燭﹑姦盜﹑賭錢﹑殺牛公事。十五﹑在城裏外﹐喪葬之家﹐不得置酒肉燕樂﹐以虧孝道。山頭不得廣置齋筵。違者﹐罪在家長。十六﹑士庶家不肖子弟盜賣家產並轉肩出利﹐買客人貨﹐貴買賤賣。如本人無錢﹐勒牙保人賣業塡還。

戒生口牙元符二年三月﹐溫朝請益知州日﹐聞﹝底本作「�間」﹐缺一字﹐庫本作「作間」﹐據崇抄攺。﹞建﹑劍兩州﹑邵武軍客人多是到來福州管下﹐使用錢貨討會生口牙人或無圖輩巧設計倖﹐或以些小錢物﹐多端弄賺人家婦女並使女。稱要婦爲妻﹝底本﹑庫本作「要婦爲妻」﹐崇抄作「要聘爲妻」。﹞或養爲子﹐因而誘引出偏僻人家停藏經日後﹐便帶往逐處﹐展轉販賣﹐深覓厚利。致被誘之家﹐經官訴訟﹐官司𨿽盡逐根尋﹐卒不見誘者。﹝底本作「蓋逐根尋猝不見祐者」﹐庫本作「卒不見誘者」﹐崇抄作「盡逐根尋猝不見祐者」。今各取「盡」﹑「卒」﹑「誘」三字以攺。﹞遂使父母夫妻永不相見﹐其或誘人亦不知存在否﹐此豈是情理﹐切宜防備。﹝底本先書「存在�」﹐旁校攺「存亡�」﹔以下作「是情理切害遠備生�」﹐庫本作「存否何在是理切害急宜懲禁」﹐崇抄作「存在否此豈是情理切宜防備」﹐據攺。﹞敕條立碑曉諭。責五人爲保﹐有功者保依條追賞外﹐每獲一名﹐更於知情﹑引領﹑牙保﹑藏匿人名下理錢二十貫充賞﹐其鄰﹑甲﹑廂﹑耆﹐一例重行斷遣。」﹝底本作「斷道」﹐據崇抄攺。﹞其碑立於威武軍門之左。

戒船戶元符二年五月﹐溫朝請益知州日﹐﹝底本﹑庫本作「知州日」﹐崇抄作「知州戒曰」。﹞據左院勘到﹕船戶林屢﹐爲有侯官縣白斛村住人謝周喜子往南劍看悒女子回。﹝各本皆作「看悒女子回」﹐無可校。﹞雇林屢船搬載逐人還家。屢遇夜時﹐將謝周喜子三人於三江口偏僻水中搵殺。逐人捕獲根勘﹐並該淩遲處斬。因聞諸縣多有船載客旅至偏僻灘障處﹐嚇取財物及伺姦便殺死人命。﹝底本原作「殺人人命」﹐旁校「死」字﹐爲「殺死人命」﹔庫本﹑崇抄皆作「殺並人命」。﹞遂帖十二縣應有載客船﹐各以自來泊船相近者﹐給甲遞相保委。仍立定雇船價例﹐不得例外邀求錢物。有犯者﹐除追賞外﹐嚴行斷遣。」其碑立於左院前碑亭及南臺臨津館門外。

禁蓄蠱慶曆七年﹐蔡正言襄爲閩漕日﹐禁絕甚嚴﹐凡破數百家﹐自後稍息。八年﹐仁宗閱福建奏獄﹐多以蠱毒殺人者﹐福州醫工林士元能以藥下。遂詔錄其方﹐又令太醫集法方之善治蠱毒者爲一編﹐命參知政事杜履爲序頒之。嘉祐六年﹐範兵部師道乃牒諸縣各以其方雕板揭於縣門。今碑猶存﹐云「準知府﹑兵部牒﹐嘉祐六年十一月立碑。應中蠱毒﹐不拘年代遠近﹐先煮雞子一枚﹐將銀釵一隻﹐將右熟雞子納口含之﹐約一飯久取出﹐﹝底本作「�一飯久」﹐缺一字﹐崇抄作「待一飯久」﹐據庫本補。﹞釵及雞子俱黑色﹐是中毒也。可用下方﹕五倍子三兩。木香﹑丁香各一十文。甘艸三寸﹐一半炮出火毒﹐一半生用。糯米二十粒。輕粉三分。硫黃末一錢。重麝香一十文。﹝以上底本﹑庫本所作藥物排列順序與崇抄略有不同。﹞右八味入小沙瓶內﹐用水十分同煎七分﹐候藥麵上生皺皮﹐是藥熟﹐用絹濾去滓取七分﹐小碗通口服﹐須平旦仰臥﹐令頭髙。其藥須三度上來鬥心﹐卽不得動。如吐出﹐用桶盛﹐如魚脬類﹐乃是惡物﹐吐後用茶一盞止。如瀉﹐亦不妨。瀉後﹐用白粥補。忌生冷﹑油膩﹑鮓醬。十日後服後藥﹐解毒丸二三丸補之﹐更服和气湯散﹐十餘日平復。解毒丸者﹐如人中毒十日以前﹐則此藥可療﹕五倍子半斤﹐甑中蒸炮令熟。丁香三兩﹐焙黃焦色。預知子半斤﹐一半蒸令熟﹐一半焙令黃色。木香三兩﹐一半炮令黃色﹐一半焙過。麝香三文。甘艸二兩﹐一半炮黃色﹐一半生用。水銀粉一盂子。朱砂一兩細研爲衣。右件揚羅爲細末﹐用陳米爛飯爲丸﹐如彈子大。用藥時﹐研令細﹐同酒一盞煎得﹐溫服。」紹興二年秋﹐連江﹑古田民有查佐等蓄蠱殺人。其家來訴。張參政守爲帥﹐依條斷遣。仍榜十二縣﹐委保正﹑副﹐結五家爲保﹐互相覺察﹐知而不糾﹐其罪與均。仍頒敕令﹑賞格﹐散榜要處。

去野葛紹興二十六年﹐吳提刑逵以野葛能毒人﹐自爲文戒諭管下﹐其略曰「奴有怨﹐陰以償其主﹔妻有私﹐陰以中其夫﹔不利己﹐公人以害淸彊之官。規財物﹐鄕鄰以窺富有之室。其令五家爲保﹐各鋤絕其本根﹐勿令能殖。」

○謠讖

讖緯﹐識者不取﹐然不可以耳目所不接盡廢者。趙淸獻作《成都集記》曰﹕【﹝「趙淸獻」﹐卽趙抃﹐謚淸獻。﹞】「神怪之事﹐不可以爲教﹐書之何也﹖吾將以待天下之窮理者也。」今耆舊所傳與記籍可考者﹐始載之。

郭璞《遷州記》﹕「桑田爲海﹐人事更攺。【洪水浸田﹐人事多變。】六旬甲子﹐當有其害。【六六之數﹐當見其害。】更重著衣﹐周回重載。【見三重墻﹐復而修之。】鄭國歸朝﹐重關爲待。【東南有水﹐潮入其音。】鳥出木空﹐千載不昧。【無朱雀山﹐千年無咎。】前有雙眉﹐重施粉黛。【九仙﹑烏石山爲之眉﹐方山爲之黛。是太陰宮也。】溪澗水來﹐盡歸於海。【南臺有江﹐出其地戶去也。】主揖其客﹐客住主在【。蓮花山﹑髙蓋山﹑方山相應。】穩首東日﹐髙山鎭寨。【卯山見﹐髙蓋爲日門。鼓山爲威瞻之位。】本自添金﹐因成右兌。【在乾爲金佛國﹐兌赤金也。】但見蛇形﹐莫知坐亥【。木行巳﹐街正坐壬也。】事過方知﹐知而未會。【久後出人﹐見了方知。】龍山髙山﹐光照其代。【建水爲陽福之水﹐光顯朝廷。】巧婦能裁﹐得令人愛。【遷出於巧婦之裁﹐人俱愛之。】若解修心﹐得其終信。【云民得慈心﹐得長壽。信生陽數﹐卽長齡也。】市籠放火﹐聚集磊磊。【去郊爲市﹐橫山有赤路﹐三二頂峯爲火籠。】有一老翁﹐手把竹筒。【乾爲主陽之位﹐主山也。艮山入爲主。艮﹑震爲蒼茛竹也。】重添新宰﹐在言不在。【云在﹐是乾爲主山。云不在﹐是被巫山遮也。】銘曰﹕泰康之載﹐遷插甌基。四色牢城﹐層巒三徑。洪許南流﹐瑞龍地應。其主螺女﹐現對花峯。千載不雜﹐世代興隆。諸邦萬古﹐繁盛仁風。其城形狀﹐如鸞似鳳。勢气盤拏﹐遇兵不饉。遇荒不掠﹐逢災不染。其甲子滿﹐廢而復興。」

於山九仙光孝觀《於山碑記》云「我有一莊園﹐寄在於山邊。九山九道士﹐呼名爲九仙。輒然來相賀﹐磊老自相傳。李公來戰曰﹐此無無一物。只有一積金﹐寄在於山莊。不是中山中﹐只是隴西郡。我住東北城﹐莊在於山下。有人有不信﹐但呼碑中話。只看於山松﹐於山金出現。不在路傍只在中隴西。拾得無﹐分張時。人莫笑﹐金泥師。拾得金泥也有富。太和二年﹐於山二斷。吾年乙丑﹐金園一片。寄在山前﹐在前左臂。不歸庚申﹐須歸乙未。畱傳子孫﹐衣錦次第。時人見碑﹐吾今在世。」

古渡舊有人得一石於城南釣龍臺﹐刻云「按晉太康三年﹐太守嚴髙圖越王山南之西勢﹐以咨郭璞。云﹕方山秀拔於前﹐三山環峙於後﹐八百年後大盛。讖曰﹕石間崒兀創危亭﹐八百年前兆此名。天降元精如漢佐﹐嶽陶靈气似周臣。中坻不見容舠路﹐古渡應無病涉人。好是褰裳待今日﹐罾浦坊中人挺生。」年世寢邈﹐石刻今不復存。惟故老口傳﹐猶可據云。

沙合路通郭璞《遷城詩》云「南臺沙合﹐河口路通。先出狀元﹐後出相公。」閩縣。

石移「天寶石移﹐瑞云來期。」屬福淸縣界。

龍爪「龍爪花紅﹐狀元西東。」永福縣保安裏。

水流「水流張墓園﹐此地出狀元。」永福縣。

石橋「石橋全﹐出狀元。」永福縣。

鯤潭「鯤潭生芝艸﹐溪北有髙樓﹐此時出公侯。」鯤潭﹐在永福縣越峯寺前。今成沙洲﹐生艸矣。

蘇溪「蘇溪不用船﹐此時出狀元」。福淸縣。

海口「江南沙合按龍頭﹐兩角才成事可謀。但看甲子重開日﹐此時方始出公侯。」福淸縣。

松山「東去無邊海﹐西來萬頃田。松山沙徑合﹐朱紫出其間。」時﹐松山沙徑﹐風波險惡﹐民有沒舟之虞。今沙合﹐可褰裳矣。長溪縣。

渡船潭「渡船通人行﹐狀元方始生」。淳熙年﹐史丞相創縣學於此。寧徳縣。

鳳凰「鳳凰展翼欲飛渡﹐大小長江侵雲霧。蝴蝶按花水中去﹐必出三公連四輔。」紹興十年﹐知縣林覺創縣學於此。連江縣。

磨劍石「磨劍石平﹐方出公卿。」古田縣保安裏玉鴻橋下。

《三山誌》卷第三十九終

●卷第四十土俗類二

歲時

元日

立春

上元

寒食

上巳

三月廿八

四月八

端午

七夕

中元

重陽

冬至

歲除

○歲時

歲時﹐古有之﹐四時習尙不能無異。郡人曾師建記閩事﹐效荊楚﹑秦中紀歲時﹑閭裏﹑禮節﹑行樂尢悉。今掇其可載者﹐其未備者增修之。人情之醇薄﹐物態之紓急﹐後先遷變﹐畢見乎此。因俗設教者﹐庶有觀焉。

﹟元日

祈年自五鼓後﹐戶無貴賤﹑貧富﹐皆嚴潔廳宇﹐設上﹑中﹑下三位﹐陳列酒果﹑茶湯﹐焚金銀楮錢﹐冀承靈貺﹐以保遐齡。蓋用道家之說﹐謹歲始。﹝以上注文中﹐底本三處各缺一字﹕「�承靈貺﹐以保�齡」﹐「�歲始」。庫本作「冀承靈貺﹐以保年齡」﹐無末三字。據崇抄補。﹞

飲屠酥除日﹐以藥劑入絳囊﹐置井中﹐元旦出之﹐漬酒﹐東向而飲﹐自幼至長以爲序﹐可避瘟疫。蓋用華陀與魏武帝方也。

序拜閩俗﹕諸節﹐最重元日﹐冬至次之。是日﹐享祀畢﹐序拜﹐稱觴祝壽於尊者﹔出見親族鄰里﹐更相慶賀﹐間亦團拜。𨿽閭閻委巷﹐舉手相祝﹐往反還謁﹐盡節假乃止。自搢紳而下﹐士人﹑富民﹑胥吏﹑商賈﹑皂隸﹐衣服遞有等級﹐不敢略相陵躐。士人冠帶或褐籠衫﹐富民﹑胥吏皂衫﹐農﹑販下戶白布襤衫。婦人非命婦﹐不敢用霞帔。非大姓﹐不敢戴冠﹑用背子。自三十年以前﹐風俗如此﹐不敢少變。又其稱呼﹕士人﹐非實讀書不稱秀才﹔豪門大戶﹐「爹」呼父﹑「娘」呼母﹐其婢僕及在己下﹐呼之曰「郎君」﹑曰「娘」﹔農﹑販下戶﹐「罷」呼父﹑「你」呼母﹐其黨類及在己下﹐呼之曰「叔」﹑「伯」﹐曰「嫂」。錙銖甚嚴﹐𨿽驟富驟貧﹐不可移易﹐故其名分素定。歲時﹐揖遜﹑俯伏﹐井井可觀。三十年來﹐漸失等威﹐近歲尢甚。農夫﹑細民至用道服﹑背子﹑紫衫者﹔其婦女至用背子霞帔﹔稱呼亦反是。非舊俗也。

卻葷食以歲首﹐率食素一日。紹興辛亥﹐程待制邁以寇盜未平﹐﹝時爲紹興元年。按﹕前此「建炎二年六月癸亥」至「建炎四年七月辛酉」﹐葉儂﹑範汝爲相繼起事興兵﹐見《宋史﹟髙宗》。﹞榜諭部民﹕先是日禁屠。

上冢州人墳塋盡在四郊﹐歲節之二三日﹐華門大姓率攜家拜掃﹐𨿽貧賤﹑市販亦盛服靚妝﹐競出城闉。東﹑西﹑北郊之外﹐冠蓋塡塞。故自節內﹐酒亭﹑食肆﹐凡諸闤闠之家﹐垂帷下箔﹐優遊歌笑﹐至開假乃止。近數歲﹐乃有節內列市如故者。

入學每歲節旣五日﹐各遣子弟入學。或須卜日﹐則以寅﹑申﹑巳﹑亥吉﹐亦不過三二日止。凡鄕裏﹐各有書社。歲前一二月﹐父兄相與議。求眾所譽學識髙﹑行藝全﹑可以師表後進者某人。卽一﹑二有力者﹐自號爲「糾首」﹐以學生姓名若干人﹐具「關子」敬以謁請﹐曰「敢屈某人先生﹐來歲爲子弟矜式﹐幸甚。」旣肯可﹐乃以是日備禮延致﹐諸子弟迎謁再拜惟恐後。遠近聞之﹐挈篋就捨﹐多至數百人﹐少亦數十人﹐間有年四五十不以老爲恥。月率米﹑錢若干﹐送爲司計﹐爲掌膳﹐給贍飲食。先生升堂﹐揭立規矩﹐有輕﹑重罰﹐至屏斥﹐凡五等﹐曰「不率者﹐視此﹗」諸生欲授何《經》﹐乃日就講席唱解敷說。旬遇九日﹐覆問之。常以歲通一經。若三日﹑八日﹐則習詩賦。若「經義」與「論策」講題命意有未達﹐點﹑削﹑塗﹑攺﹐俾自入繩墨。風俗如此﹐蓋舊矣。龍昌期《詠福州》詩云「是處人家愛讀書」。程守師孟詩云「城里人家半讀書」﹐又云「學校未嘗虛里巷」。自周希孟﹑陳烈先生以來﹐以徳行﹑經術警悟後學。自是﹐都邑有所推擇﹐莫不尊敬畏服﹐近三十年以前尙然也。故知有父兄﹑師友﹐琢磨淬厲﹐縱不爲世用﹐亦有成徳。三十年之後﹐生以趨試上庠﹐率遊學四方﹐而先生亦各開門以待來者。事師之禮浸衰﹐教人之禮甚略﹐非舊俗也。

﹟立春

土牛以占農耕之早晚與歲之丰瘠。是日﹐舁置府前。閩﹑侯官倚郭縣不別造。

蔬餅閩俗﹐立春以爲節物。蔡公襄《立春寄福州燕司封》詩﹕「春盤食菜思三九」。又羅源林迥詩﹕「靑韭供盤餅面圓」

﹟上元

燈球燃燈﹐弛門禁。自唐先天始﹐本州準假令三日。舊例﹕官府及在城乾元﹑萬歲﹑大中﹑慶成﹑神光﹑仁王諸大剎﹐皆掛燈球﹑蓮花燈﹑百花燈﹑琉琉屏及列置盆燎。惟左右二院燈各三或五﹐並徑丈餘﹐﹝底本作「並經丈餘」﹐據庫本﹑崇抄攺。﹞簇百花其上﹐燃蠟燭十餘炬﹐對結采樓﹐爭靡鬥艷﹔﹝底本作「斗焰」﹐據崇抄攺。﹞又爲紙偶人﹐作緣竿﹑履索﹑飛龍﹑戲獅之像﹐縱士民觀賞。朱門華族設看位﹐東﹑西衙廊外﹐通衢大路﹐比屋臨觀。仍弛門禁﹐遠鄕下邑來遊者﹐通夕不絕。

彩山州向譙門設立。巍峨突兀﹐中架棚臺﹐集俳優﹑娼妓﹐大合樂其上。渡江後﹐停寢。紹興九年﹐張丞相浚爲帥﹐復作。自是不廢。

觀燈舊例﹕太守以三元會監司﹐﹝底本作「三�」﹐缺一字﹐崇抄作「三日」﹐庫本作「三元」。疑是「上元」﹐今從庫本。﹞命僚屬招郡寄居者﹐置酒臨賞。旣夕﹐太守以燈炬千百﹑羣妓﹑雜戲迎往一大剎中以覽勝。﹝底本作「��覽勝」﹐缺二字﹐庫本作「登臨覽勝」﹐據崇抄補。﹞州人﹑士女卻立企望﹑排眾爭睹以爲樂。本州司理王子獻詩﹕「春燈絕勝百花芳﹐元夕紛華盛福唐。銀燭燒空排麗景﹐鰲山聳處現祥光。管弦喧夜『千秋歲』﹐羅綺塡街百和香。﹝底本作「百合香」﹐據庫本﹑崇抄攺。﹞欲識使君行樂意﹐姑循前哲事祈禳。」又司理方孝能詩﹕「街頭如晝火山紅﹐﹝底本﹑庫本作「如晝」﹐據崇抄攺。﹞酒面生鱗錦障風。佳客醉醒春色裏﹐新妝歌舞月明中。」「薄薄春衫新鏤金﹐樽前風細怯輕陰。酒香隱約生紅粉﹐正與桃花共淺深。」又「燈外風搖沽酒旆﹐月中人數買花錢。少年心緒如飛絮﹐爭逐遺香拾墜鈿。」元丰﹐劉待制瑾爲守。元夕﹐不問富貧﹐﹝底本作「富貴」﹐據庫本攺。﹞每戶科燈十盞。陳先生烈以詩題鼓門大燈籠云「富家一盞燈﹐太倉一粒栗。貧家一盞燈﹐父子相聚哭。風流太守知不知﹐惟恨笙歌無妙曲。」瑾聞而謝之。

﹟寒食

開花園州園在牙門之西﹐所謂春臺館是也。歲二月啟鑰﹐縱民遊賞﹐常閱一月﹐與民同樂也。蔡密學襄爲郡日﹐有《開州園》詩﹕「風物朝來好﹐園林雨後淸。魚遊知水樂﹐蝶戲見春晴。艸軟迷行迹﹐花深隱笑聲。觀民聊自適﹐不用管弦迎。」又詩云「節候近淸明﹐遊人已踏靑。插花穿戲戶﹐沽酒似旗亭。日向林光潤﹐風回海气腥。未知何處樂﹐歸路已嚴扃。」程大卿師孟《春風亭》詩﹕「爲報尋芳沽酒客﹐年年到此且徘徊」。

秋千古《淸明》詩﹕「萬里秋千習俗同」。州設於春臺館內外。

遊山州民踏靑﹐東郊尢盛。多拾野菜煮臛﹐﹝臛﹐音蒿﹐肉羹。有菜曰羹﹐無菜曰臛。蓋今淸明餜之濫觴。﹞謂之「煮菜臛」﹐亦唐人杏粥﹑楡羹之意也。太守以假日拉寮屬登臨。蔡密學襄有《寒食遊西湖》詩﹕「山前雨气曉才收﹐水際風光翠欲流。盡處旌旗停曲岸﹐滿潭鉦鼓競飛舟。浮來煙島疑相就﹐引去沙禽好自由。歸騎不令歌吹歇﹐萬枝燈燭度花樓。」是時西湖競渡可知也。程大卿師孟《寒食遊九仙﹑烏石山》詩﹕「城中無事喜尋山﹐千里提封並海寬。賓客相從筵旣冷﹐士民同出食猶寒。芳園病葉堆何限﹐古院閒花落幾般。﹝底本作「﹖花」﹐字迹不淸﹐據庫本﹑崇抄補。﹞誰道異鄕多感慨﹐登臨遲卻十年官。」通判馬益和云「屬吏參陪宴二山﹐金杯滿沃酒腸寬。公私不禁三朝火﹐﹝底本前句作「酒觴」﹐後句作「三朝天」﹐皆據庫本﹑崇抄攺。﹞風雨都無一日寒。花引遊蜂香四座﹐人穿蕭寺景千般。淸明休暇歡心洽﹐飽徳咸知有上官。」是日﹐早登烏石﹐晚遊九仙。

墓祭士庶不合廟祭﹐宜許上墓﹐自唐明皇始。柳宗元文﹕「近世﹐禮重拜掃」。《五代史》曰「野祭而焚紙錢」。謂此也。﹝底本﹑庫本前句皆作「五代史」﹐崇抄作「五代始」﹔底本末句作「謂�也」﹐缺一字﹐崇抄作「謂是也」﹐據庫本補。﹞州人﹐寒食春祀﹐必拜墳下。富室大姓有贍塋田產﹐祭畢﹐合族多至數百人﹐少數十人﹐因是燕集﹐序列款暱。尊祖睦族之道也。

﹟上巳

禊飲《舊記》﹕「桑溪﹐在閩縣東﹐乃越王無諸於此爲流杯宴集之地。國朝以來﹐太守禊飲之地有三﹕一曰﹐南湖禊遊亭。政和乙未﹐黃尙書裳更名洞霄堂﹔宣和五年﹐兪憲向攝郡﹐仍舊名。二曰﹐東禪秉蘭堂﹐﹝底本﹑庫本作「肖蘭堂」﹐據崇抄攺。﹞宣和中﹐兪憲向立﹐今廢。三曰﹐聖泉曲水亭﹐亦向立﹐今更名聚星。惟暮春﹐祓除之日﹐率羣僚﹐惟意所適。王祠部逵有《上巳遊東禪》詩﹕「紫陌破淸晨﹐雕鞍映畫輪。因修洛陽禊﹐重憶永和春。錦繡荀香度﹐樓臺梵宇新。忙中得閒暇﹐來見解空人。」程大卿師孟《上巳遊東禪》詩﹕「出城林徑起蒼煙。白馬遺蹤俗尙傳。第一僧居蘭若處﹐幾番身醉荔支前。百年騷客來題寺﹐三月遊人作樂天。更愛堂頭迎太守﹐路旁先墜碧雲鞭。」﹝底本﹑庫本作「百年騷客來題寺」﹐崇抄作「百年騷客來閒處」﹔末句﹐底本﹑庫本作「碧雲編」﹐據崇抄攺。﹞

競渡政和﹑宣和中﹐自黃尙書裳至陸侍郎藻爲守﹐皆登禊遊亭﹐臨南湖﹐令民競渡。時徽宗禦制《上巳》詩云「韶光三月恰芬芳﹐禊飲池邊泛羽觴。畫鷁翩翩戲龍虎﹐一時佳景勝端陽。」﹝底本作「畫�翩翩戲龍虎﹐一��景類江鄕」﹐缺三字﹔庫本上句作「畫舫」﹐下句作「一時風景類江鄕」﹐據崇抄補﹑攺。﹞

靑飯南柷木﹐冬夏常靑﹐取其葉搗碎﹐﹝底本﹑庫本作「取�葉搗碎」﹐缺一字﹐據崇抄補。﹞漬米爲飯﹐染成紺靑之色﹐日進一合﹐可以延年。《本艸》云「吳越多有之。」今上巳靑飯以此。《舊記》﹕「任惇仙去﹐取柷葉染飯。閩俗效之」。

﹟三月廿八

東嶽焚香州民以是日爲嶽帝生日﹐結社薦獻﹐觀者如堵。俚詩有「三月廿八出郭東」之句﹐蓋其來舊矣。

﹟四月八

慶佛生日是日﹐州民所在與僧寺共爲慶贊道場。蔡密學襄爲州日﹐有《四月八日西湖觀民放生》詩﹐此風蓋久矣。元丰五年﹐住東禪僧衝眞始合爲慶贊大會於城東報國寺﹐齋僧尼等至一萬餘人﹐探鬮分施衣﹑巾﹑扇﹑藥之屬。迄建炎四年﹐爲會四十有九而罷。紹興三年﹐復就萬歲寺作第一會。是日﹐緇黃至一萬六千餘人。凡會﹐僧俗號「勸首」數十人﹐分路抄題﹐戶無富貧﹐作「如意袋」散俵﹐聽所施予無免者﹐眞僞莫考。至乾道四年﹐歲大饑﹐谷價騰湧﹐城市會首有取至三千餘緡。王參政之望爲帥﹐聞之﹐諭令糴谷賑濟﹐不服﹐乃命根治﹐盡拘其錢入官﹐至是遂絕。然所至鄕社亡業之民﹐猶有自爲之者甚眾。﹝底本作「�眾」﹐缺一字﹐庫本作「鄕眾」﹐據崇抄補。﹞似斯之類﹐借是爲利。歲無時節﹐率旬以三二日﹐或集民居﹐或聚社廟﹐閭閻翁媼輟食誶語來赴者亦數百人。此近歲之俗也。

﹟端午

插艾午日﹐天未明﹐采艾插戶上﹐以禳毒气﹐亦有結艾爲人者﹐與荊楚同。鄕村或采楝木葉插之﹐父老相傳可以禁蚊。

系五色絲綫舊傳﹕三閭大夫語人﹕「五色絲﹐蛟龍所畏。」故是日長幼悉以五色綵系臂﹐一名長命縷﹐一名續命縷。﹝底本作「�命縷」﹐缺一字﹐據庫本﹑崇抄補。﹞父老相傳﹐可以避蛇。至七夕﹐﹝底本作「至�夕」﹐缺一字﹐據崇抄補。﹞始解棄之。

簪橊花婦女競插花﹐橊花爲多﹐亦喜梧桐花。

飲菖蒲酒李彤《四序總要》云「五日﹐婦禮﹕上續壽菖蒲酒」。以《本艸》云「菖蒲可以延年」。今州人是日飲之﹐名曰飲續。

角黍楚人是日以竹筒貯米祭屈原﹐名筒粽。四方相傳﹐皆以爲節物。今州人以大竹葉裹米爲角黍﹐亦有爲方粽﹐以相饋遺。舊俗婦禮﹐是日上續壽衣服﹑鞋履﹑團粽﹑扇子﹑菖蒲酒。今鮮行之矣。

競渡楚人以弔屈原﹐後四方以爲故事﹐是日競渡以爲戲。州南臺江沿內諸河﹐皆龍舟鼓楫﹐鉦鼓喧鳴﹐彩服鮮衣﹐共斗輕駛。士女觀者﹐或乘潮解縴﹐﹝底本﹑庫本作「縴」﹐崇抄作「繂」。﹞或置酒臨流﹐或緣堤夾岸駢首爭睹﹐竟日乃歸。程大卿師孟《端午出遊》詩﹕「三山縹緲藹蓬瀛﹐一望靑天十里平。千騎臨流搴翠幄。萬人擁道出重城。參差螮蝀橫波闊﹐飛躍鯨鯢斗楫輕。且醉樽前金瀲灩﹐笙歌歸道月華明。」蓋出南臺觀競渡也。紹興中﹐因鄕村爭鬥殺傷﹐遂一切拘納﹐分諸院修浮橋。船後稍稍復造。

采藥是日采藥用之﹐多以爲驗。寧徳縣安遠裏有午日巖﹐昔有邑人程公﹐於是日入巖采藥﹐忽然輕舉﹐因以爲名。

﹟七夕

乞巧閩令應廓詩﹕「烏鵲成橋架碧空﹐人間天上此歡同。仙槎逐浪浮銀漢﹐靑鳥傳音到帝宮。牛女佳期情不斷﹐古今遺恨意難窮。彩樓乞巧知多少﹐直至更闌漏欲終。」﹝底本作「始終」﹐據庫本﹑崇抄攺。﹞今州人率以是夕會集。

﹟中元

盂蘭盆會州人以是日嚴潔廳宇﹐排設祖考齋筵﹐逐位薦獻。貧者率就寺院﹐標題先世位號供設。

焚紙衣前中元一二日﹐具酒饌享祭﹐逐位爲紙衣焚獻。

遊神光寺寺有佛■﹝揑﹐氵代扌﹞槃像﹐旁列十弟子﹐有捫心﹑按趾﹑哭泣﹑擗踴﹑出涕﹑失聲之類。是日﹐盂蘭盆會因怪像以招遊人﹐遂成墟市。相傳謂之看死佛。《舊記》﹕閩王於薛老峯西作百道階。每歲中元﹐閩人盛遊於此。王祠部逵《中元燕百丈小樓》詩﹕「薛老峯南更近西﹐小樓髙閣與云齊。中山酒熟中元節﹐歸去從他醉似泥。」近三十年﹐人亦厭之﹐此遊遂息。

﹟重陽

登髙飲菊花可以延年﹐茱萸以避惡气。州人率以是日登髙臨賞。《舊記》﹕「九仙山﹐亦名九日山。無諸王是日於此鑿石樽以泛菊。石樽可盛三■﹝豆斗﹞﹐猶存。天聖中﹐陳工部絳重陽遊此山﹐閏月九日遊越山。縣尉黃虛舟獻詩。賡和者﹐至四十三篇。絳詩云「勸君莫辭滿酌酒﹐瑤林瓊木皆良友。就中此會難暫忘﹐一年兩經九月九。茱萸含香又滿頭﹐黃菊飄英再盈手。淸歡未見玉山頹﹐髙空任待金烏走。落帽聲名何足取﹐孟嘉一會登龍首。梅仙耳熱遺我詩﹐詩筆如椽膽如斗。」後﹐程大卿師孟遊道山亭﹑宴蕃宣樓﹐陳尙書軒遊萬歲平遠臺﹐各有詩。曾師建云「福州﹐東南一都會﹐跨巨海﹐負髙山﹐號泉石淸觀。連峯萬仞﹐綿屬雲霄。晴嵐朝開﹐癡靄四卷﹐﹝底本作「癡靄四�」﹐缺一字﹐庫本作「四面」﹐據崇抄補。﹞錦屏繡障﹐周圍環合﹐不知幾千載也。城郭繚繞﹐鼎立三山﹐飛閣層樓﹐架空聳漢﹐得泉石之勝﹐不可殫紀。郡人﹑風物﹐熙和沖融﹐故名長樂。昔參政元公詩云﹕『可惜閩州風物好﹐一生魂夢繞三山』。中書溫公詩云﹕『夢寐常思山水國﹐登臨今到鳳凰池』。張司封詩云﹕『金銀佛地三千界﹐風月人居十萬家』。黃尙書詩云﹕『照萬事時惟是道﹐﹝底本﹑庫本作「照萬事」﹐崇抄作「照萬乘」。﹞賞三山處最宜秋』。莫不以是邦爲山水之勝。九日登髙﹐於此﹑於彼﹐惟其所之﹐皆足以盡眺臨之異。」

﹟冬至

序拜州人重此節。節前﹐鄰里族戚更相饋遺﹐上冢祭享。至節日﹐則序拜如獻歲之儀。

﹟歲除

驅儺「鄕人儺」﹐古有之﹐今州人以爲「打夜狐」。曾師建云「《南史》載﹕曹景宗爲人好樂﹐在揚州日﹐至臘月﹐則使人邪呼逐除﹐徧往人家乞酒食爲戲。迄今閩俗﹐乃曰打夜狐﹐蓋唐敬宗夜捕狐貍爲樂﹐謂之打夜狐。閩俗豈以作邪呼逐除之戲與夜捕狐之戲同﹐故云﹔抑亦作邪呼之語﹐訛而爲打夜狐歟﹖」

饋歲別歲守歲歲晚相饋﹐酒食相邀﹐達旦不眠﹐蓋閩﹑蜀同風。

火爆《荊楚歲時記》云「山臊﹑惡鬼犯人則病﹐惡爆竹之聲。」李彤雲「元日爆竹於庭﹐避山臊﹑惡鬼。」今州人除夕以竹著火﹐燒爆於庭中﹐兒童當街燒爆相望﹐戲呼達旦﹐謂之燒火爆。張丞相浚爲帥日﹐除夕﹐莆人鄭樵客郡中﹐與觀火爆。丞相命賦詩﹐給「竿」字爲韻。樵口占云「駒隙光陰歲已殘﹐千門竹爆共團欒。燒成焰焰丹砂塊﹐碎盡瑯瑯碧玉竿。喚轉韶光新景燠﹐辟除惡味舊寒酸。主人從此占佳瑞﹐再入爲霖灑旱漧。」

宿歲《荊楚歲時記》云「歲暮﹐家家具肴饌爲宿歲之儲﹐以迎新年﹐相聚酣飲。」閩俗亦然。又於除夕畱宿歲飯﹐謂之隔年飯﹐爲節假內之備。

桃符鐘馗書桃符置戶間﹐掛鐘馗門上﹐禳厭邪魅。今州人﹐歲暮﹐畫工市之。

《三山誌》卷第四十終

●卷第四十一土俗類三

物產

谷

貨

絲麻

果實

菜蓏

花

藥

○物產

地均有所產﹐然各有所宜。宜非偏得於此﹐則亦獨盛於他郡。馬益《福州》詩﹕「兩熟潮田世獨無」。陳傅《甌冶遺事》﹕「果有荔支﹐花有末麗﹐天下所未嘗有。」此其所偏得者。而傅又云「長樂地產﹐魚蟹多於牛羊﹐葛枲溢於絲纊。」是其所獨盛也歟﹖然求之十二邑﹐又有不能盡宜者﹕潮田不出倚郭三縣﹐荔支﹑末麗不能及陀驛以北﹑湯背以西﹐魚﹑蟹濱海﹐而葛﹑枲利於平陸。如是之類﹐不可以無紀。

﹟谷

稻《周禮﹟職方氏》﹕「揚州穀宜稻。」州﹐古揚州南境也﹐故稻之名亦不一。今州倚郭三縣兩熟﹕早種曰獻臺﹐曰金州﹐曰秫﹝底本作「秫」﹐庫本爲「林」。﹞﹔晚種曰占城﹐曰白香﹐曰白芒﹔通謂之稻。至外縣﹐名色尢多。按《閩淸圖經》﹕﹝底本作「閩靑圖經」﹐據庫本﹑崇抄攺。﹞「早稻之種有六﹕曰早占城﹑烏羊﹑赤城﹑聖林﹑淸甜﹑半冬﹐而烏羊最佳﹔晚稻之種有十﹕曰晚占城﹑白茭﹑金黍﹑冷水香﹑櫛倉﹑柰肥﹑黃矮﹑銀城﹑黃香﹑銀朱。而白茭﹑冷水香最甘香﹔柰肥﹐獨宜卑濕最腴之地。糯米之種十有一﹕曰金城﹑白秫﹑黃秫﹑魁秫﹑黃秫﹑馬尾秫﹑寸秫﹑臘秫﹑牛頭秫﹑胭脂秫﹐而寸秫顆粒最長﹐蓋諸邑亦或通有之。占城﹐相傳其種自占城國來。大中祥符五年﹐淮浙微旱﹐遣使福建﹐取種三萬斛分給﹐令種蒔之。今土俗謂之「百日黃」是也。已上名色𨿽多﹐不過有二﹕秫曰糯稻﹐餘皆秔稻。《爾雅》所謂「粘」與「不粘」之異。秔﹐古名稌﹔糯﹐古名黍。

麥有大麥﹑小麥。蘇恭云「今南北之人皆能種蒔。」凡麥﹐秋種﹑冬長﹑春秀﹑夏實﹐具四時中和之气﹐故爲五穀之貴。又有一種﹐秋花﹑冬收﹐名蕎麥。

麻有胡麻﹐有大麻。胡麻卽油麻也﹐有白﹑黑二種﹐相傳其種得之大宛﹐故名胡麻﹔以其壓油﹐以油麻名之。今長溪者佳。大麻﹐牝麻之子也﹐諸邑皆有之。﹝底本﹑庫本作「諸色」﹐據崇抄攺。﹞

豆有黑者﹑紫者﹑白者﹑綠者﹑紅者﹑羊角者﹑虎爪者﹑如錢片者。又有扁豆﹐種於籬落間。有蠶豆﹐蠶熟時有之。

粟粒細者香美。南地以稻灰種之﹐不必鋤治。江東呼粟爲粢。粢﹐稷也﹐卽此。

穄《甌冶遺事》﹕「穄米﹐與黍米相似而粒大。」《呂氏春秋》﹕「飯之美者有陽山之穄。」

薏苡春生苗﹐莖髙三四尺﹐葉如黍﹐開紅﹑白花﹐作穗﹐五﹑六月結實﹐形如珠子而稍長。故名薏珠。﹝底本作「薏苡」﹐據庫本﹑崇抄攺。﹞

﹟貨

鹽《福淸鹽埕經》其略曰「海水有咸鹵﹐潮長而過埕地﹐則鹵歸土中﹔潮退﹐日曝至生白花﹐取以淋鹵。方潮未至﹐先耕埕地使土虛﹐而受信旣過﹐刮起堆聚﹐用車及擔﹐輦致墩頭。穴土爲窟﹐名爲漏丘﹐以杵築實﹐用茅襯底﹐滿貯土信﹐取咸水淋之惟實﹐則取鹵必咸。旁用蘆管引入鹵楻。楻在漏丘之下﹐掘土爲窟以受鹵﹐茅艸覆之。取雞子或桃仁置鹵中以候﹐浮則鹵咸可煎。築土爲斛畎在宮竈旁﹐以竹管接入鹽盤﹐如畎澮之流。盤以竹篾織﹐用蠣灰塗﹐復織釜墻以圍繞﹐亦塗以蠣灰﹐﹝底本作「亦�以蠣灰」﹐缺一字﹐崇抄作「亦堅以蠣灰」﹐據庫本補。﹞蓋益以受鹵也。大盤一日夜煎二百斤。小盤一百五十斤。今福淸﹑長樂縣現有鹽戶。連江﹑羅源﹑寧徳﹑長溪邊海﹐舊亦各有鹽額。

鐵寧徳﹑永福等縣有之。其品有三﹕初煉去礦﹐用以鑄冶器物者﹝底本作「鑄�器」﹐缺一字﹐崇抄作「鑄錫器」﹐據庫本補。﹞爲生鐵﹔再三銷拍﹐又以作■﹝釒某﹞者爲■﹝釒需﹞鐵﹐亦謂之熟鐵﹔以生柔相雜和﹐用以作刀劍鋒刃者爲剛鐵。商賈通販於浙間﹐皆生鐵�也。﹝底本作「皆生鐵�也」﹐缺一字﹐庫本﹑崇抄皆不示缺﹐仍存之。﹞慶曆三年﹐發運使楊告乞下福建嚴行禁法﹐﹝底本作「嚴�禁法」﹐缺一字﹐庫本作「嚴禁法」﹐據崇抄補。﹞除民間打造農器﹑鍋釜等外﹐不許私販下海。﹝底本作「不許�販」﹐缺一字﹐庫本作「不許販」﹐據崇抄補。﹞兩浙運司奏﹕「當路州﹑軍自來不產鐵。﹝底本作「州��來」﹐缺二字﹐庫本作「州處自來」﹐據崇抄補。﹞並是泉﹑福等州轉海興販。逐年商稅課利不少﹐及官中抽納﹑折稅收買﹐打造軍器。乞下福建運司曉示﹐許令有物力客人興販。仍令召保﹐出給長引﹐只得詣浙路去處販賣。」本州今出給公據。

糖取竹蔗搗蒸。侯官甘蔗洲最盛。﹝底本作「暑盛」﹐據庫本﹑崇抄攺。﹞

紅花閩縣﹑懷安﹑福淸﹑長樂等縣皆有之。花如刺結。﹝底本作「剩結」﹐據庫本﹑崇抄攺。﹞秋末種﹐春末采﹐可染絳。

紫艸八月末種﹐二月采根﹐用密籠收。見海風則爛黑矣。與紅花同所出。

藍澱諸邑有之﹐閩縣洞江上下尢多﹐﹝底本﹑庫本作「桐江」﹐據崇抄攺。﹞故地有名靑布或藍布者﹐﹝底本﹑庫本作「靑藍或靑布」﹐據崇抄攺。﹞爲盛出於此。

艸席閩縣江南沙洲艸熟﹐織作尢盛﹐陸販上四郡﹐舟運至淮﹑浙。其至粗者﹐舊淮﹑浙鹽袋用之。

木筏羅源﹑寧徳﹑連江多取木爲筏﹐出南﹑北洋。

白梅懷安﹑侯官鄕戶園林﹐種至千萬株。鹽者爲白梅﹐焙漧者爲烏梅。販至江浙。﹝底本作「�至江浙」﹐缺一字﹐庫本作「行至江浙」﹐據崇抄攺。﹞

蜜有石蜜﹐巖石間作﹐色靑赤﹔有木蜜﹐木枝間作﹐色靑白﹔及人家窠檻中作者﹐蜜濃味美。

紙竹穰﹑楮皮﹑薄藤﹑厚藤﹐凡柔韌者皆可以造紙。竹紙出古田﹑寧徳﹑羅源村落間。黃魯直有《次韻惠玉板詩》﹝底本作「廣魯直有�韻」﹐缺一字﹐庫本作「黃魯直有次韻」﹐崇抄作「魯直有次韻」﹐無「黃」字。﹞﹕「古田小箋惠我百﹐應知溪翁能解玉。」﹝底本作「知知溪�能解玉」﹐缺一字﹐據庫本﹑崇抄攺補。﹞楮紙出連江西鄕﹐薄藤紙出侯官赤岸﹐﹝底本作「出侯�」﹐缺一字﹐據崇抄補。﹞厚藤紙出永福辜嶺。﹝底本作「出�福」﹐缺一字﹐據崇抄補。﹞

茶《舊記》﹕「舊閩縣尉廳名茶山館」。又縣東十五里﹐有茶園山﹐亦云石鱉山﹐出茶。《球場山亭記》有「芳茗原」﹐今甌冶山。唐憲宗元和間﹐詔方山院僧懷惲麟徳殿說法﹐賜之茶。懷惲奏曰「此茶不及方山茶佳。」則方山茶得名久矣。《唐﹟地理誌》亦載﹕「福州貢蠟面茶」。蓋建茶未盛前也。今古田﹑長溪近建寧界﹐﹝底本作「近�寧界」﹐缺一字﹐據庫本﹑崇抄補。﹞亦能采造﹐然气味不及。

﹟絲麻

紬桑葉小﹐不甚宜蠶﹐得絲粗﹐才可爲紬。

蕉《大觀本艸》﹕「閩人灰理其皮﹐織以爲布。」舊嘗入貢。

紵其皮可以織布﹐一科數十莖﹐宿根至春自生﹐歲三四收。

麻諸邑有之。織其皮爲布。連江以北皆溫之於溪旁﹐爲坑藏火﹐﹝各本皆作「爲坑藏火」。按﹕漚麻之法﹐當是以麻埋於灰坑之中﹐以水灌之。疑「火」爲「灰」字之誤。﹞束麻內其中﹐石覆而水沃之﹐良久乃剝。今連江及福淸﹑永福出麻布尢盛。

葛可緝爲布﹐長溪等縣有之。

﹟果實

荔支州﹐北自長溪﹑寧徳﹑羅源至連江北境﹐西自古田﹑閩淸﹐皆不可種﹐以其性畏髙寒。連江之南𨿽有殖者﹐其成熟已差晚半月。直過北嶺﹐官舍﹑民廬及僧﹑道所居﹐至連山接谷﹐﹝底本﹑庫本皆作「連山接谷」﹐崇抄作「連江接谷」。﹞始大蕃盛。大觀庚寅冬﹐大霜﹐木皆凍死。經一二年﹐始於舊根復生。淳熙戊戌冬﹐大雪﹐亦多枯折。常時﹐霜雪寡薄﹐溫厚之气盛於東南。故閩中所產﹐比巴蜀﹑南海尢爲殊絕。﹝底本作「南爲尢爲殊絕」﹐據崇抄﹑庫本攺。﹞蔡公襄譜之「其於果品﹐卓然第一」﹐非虛證也。﹝底本作「�虛證也」﹐缺一字﹐崇抄作「非虛語也」﹐據庫本補。﹞

江家綠皮大薄�薄而味少淡。﹝底本作「薄�薄」﹐庫本只存一「薄」字﹐不示缺﹐崇抄作「薄香薄」﹐皆存疑。﹞蔡公《荔支譜》云「福州種植最多﹐﹝底本作「租植」﹐崇抄作「所植」﹐據庫本攺。﹞品目至眾﹐惟江家綠爲第一。」

綠核頗類「江綠」﹐色丹而小。荔支皆紫核﹐此以綠見異。

圓丁香它種蒂大﹑下銳﹐此獨體圓﹐與味皆勝。﹝各本皆作「體圓與味皆勝」﹐疑「與」字前原脫一字。﹞

虎皮紅色﹐絕大。繞腹有靑紋類虎斑。

牛心以狀言之。長二寸餘﹐皮厚肉澀。福州惟有一株。每歲貢乾荔支﹐皆調於民。主吏常以牛心爲準﹐﹝底本﹑崇抄皆作「主叟常以」﹐據庫本攺。﹞民倍直購之以輸。﹝底本作「倍值圓之以輸」﹐崇抄作「倍直償之以暫」﹐據庫本攺。﹞嘗黜而不用。

玳瑁紅荔支上有黑點﹐疏密如玳瑁斑。城東有之。

硫黃色正黃而刺微紅﹐﹝底本作「白正黃雨刺微紅」﹐崇抄作「色黃兩刺微紅」﹐據庫本攺。﹞亦小荔支。以色名之。

朱柿色如柿而扁大﹐亦云朴柿。

■﹝艸滑﹞桃穗生﹝底本作「■﹝艸滑﹞桃體生」﹐崇抄作「蒲桃體生」﹐據庫本攺。﹞一朵至一二百﹐附枝而生。樂天所謂「朵如蒲桃」者。

蚶殼殼爲深渠﹐如屋瓦焉。

白蜜純甘如蜜。

小丁香核如小丁香﹐俗謂之醮核。

大丁香出天慶觀。蜃殼﹐﹝底本作「唇殼」﹐據庫本﹑崇抄攺。﹞瓤多。

雙髻小紅每朵數十﹐皆並蒂駢首。

眞珠剖之﹐純瓤圓白如珠。荔支之小者﹐止於此。

十八娘紅色深紅而絪�﹐﹝底本作「絪�」﹐庫本同﹐崇抄作「細時」。﹞以少女比之。俚傳閩王有女﹐第十八﹐好啖此品﹐因而名之。﹝崇抄作「因而名之」﹐崇抄作「因而得名」﹐小異。﹞

將軍紅五代間﹐有爲此官者種之﹐後人以其官號其樹﹐而失其姓名。﹝底本作「有����種之後人以其����失……」﹐缺八字﹐崇抄作「有爲此官者種之後人以其官呼呼之失……」﹐據庫本補。﹞

釵頭顆紅而小﹐可間簪翹之側﹐故名之。﹝底本作「�間簪翹之�故�之」﹐缺三字﹐庫本同﹐據崇抄補。﹞

粉紅荔支多深紅﹐﹝底本﹑庫本作「多深紅」﹐崇抄只作「深紅」。﹞而色淺者爲異﹐故曰粉紅。

中元紅荔支將絕才熟﹐﹝底本作「將絕��」﹐缺二字﹐崇抄作「旣絕才熟」﹐據庫本補。﹞以晚重於時。

已上﹐蔡公所譜。

一品紅於荔支爲�品。﹝底本﹑庫本作「爲�品」﹐缺一字﹐崇抄作「爲一品」。﹞出州宅堂前。

狀元紅於荔支爲第一。出東報國院。

已上﹐曾公鞏所記。

駝蹄以其長大而甘柔也。

金粽上銳而下方﹐色深黃。

栗玉似金粽而圓實。其�味佳勝。﹝底本作「其�味�勝」﹐缺二字﹐崇抄作「其肉味大勝」﹐庫本作「其味佳勝」﹐據補一「佳」字。﹞

洞中紅出於宿猿洞﹐因以名之。

已上﹐陳傅所傳。

火山《嶺上��記》﹕﹝底本﹑庫本作「嶺上��記」﹐缺二字﹐崇抄作「嶺表錄異云」﹐仍存疑缺。﹞「荔支﹐南中之珍果也。梧州江前有火山﹐上有荔支﹐四月內先熟﹐核大而味酸。謂之火山。」今州爲盛﹐其佳者不減名品。

星球紅止一木﹐出靈岫裏田間﹐枝條��﹐大三倍。色紅而不絳﹐蒂根於臍。﹝底本作「帶根於臍」﹐據庫本﹑崇抄攺。﹞銳者如瓜﹐扁者如桔﹐圓者如雞子﹐頎者如皂莢﹐形殊狀詭﹐核皆如丁香﹐亦有絕無者。大者挈不能盈﹐﹝底本作「契不能盈」﹐庫本作「器不能盈」﹐據崇抄攺。﹞細者拳之頗重。甘脆而韻﹐蓋神品也。奪其气者﹐竟莫能逮焉。

已上﹐近所稱。

龍眼一名益智。葉淩冬不凋﹐春末夏初﹐生細白花﹐七八月實成﹐殼靑黃色﹐圓如彈﹐肉白而甘。有大如錢者﹐人亦珍之﹐曝漧寄遠。亞於荔支。

橄欖木端直而髙。秋實﹐先苦後甘。脆美者曰碧玉。

柑桔柑類有朱柑﹑乳柑﹑黃柑﹑羅浮柑﹑鏡柑﹑石柑﹑沙柑﹑洞庭柑。桔類有蜜桔﹑朱桔﹑乳桔﹑踏桔﹑山桔﹑黃淡子﹑金桔﹑綠桔﹑宜母子。今懷安黃江多﹐亦有柚子。

橙子類極多。佛頭橙﹑蜜橙﹑靑橙﹑皺橙﹑欒橙﹑香綿橙。

香櫞子大者長尺餘﹐香勝柑種。﹝底本﹑庫本作「香勝柑種」﹐崇抄作「香勝柑類」。﹞

楊梅木似荔支﹐葉細陰厚。其實生靑熟紅﹐無皮殼﹐南人多淹藏之。

枇杷其葉陰密﹐四時不凋。十月開花﹐四月熟。

甘蔗二種﹐短者似荻節而肥﹐長者可八九尺﹐似竹管。宋孝武送蔗百梃與魏太武。今閩人稱之爲杖。﹝底本﹑庫本作「稱極爲杖」﹐據崇抄攺。疑是「稱梃爲杖」。﹞

蕉葩如菡萏﹐嬀紫而倒垂﹐左右挺弓﹐駢其間。味甘淸嬀者爲佛指﹐舊極香美爲牙蕉﹐﹝底本﹑庫本皆作「舊極者美」﹐據崇抄攺。疑「舊」爲「蕉」字之誤。﹞曝漧可以寄遠。無實而花紅者爲紅蕉﹐白者爲水蕉。

棗種類非一。方者名骰子。尖長者名龍牙。不堅實者名麩棗。

栗外刺如蝟﹐熟則罅發。永福諸山邑爲多。﹝底本作「熟則罅簇永福謂山邑爲多」。「簇」﹐崇抄﹑庫本作「發」﹐「謂」﹐庫本作「縣」﹐崇抄作「諸」﹐今取「發」﹑「諸」二字攺之。﹞

蒲萄龍須蔓衍。水沃其本﹐須臾露泫藤杪﹐故根號「木通」。花細而黃白﹐實如馬乳﹐碧者葉差厚﹐此果之珍者。今州有之。

蓮《爾雅》及陸機《疏》﹕「荷爲芙渠﹐華未發爲菡萏﹐已發爲芙蓉﹐其實蓮﹐其根藕。」

雞頭芡也。《埤雅》﹕「蓬樽似雞首﹐先實而後花﹐晝合而宵開﹐﹝底本﹑崇抄皆作「宵」﹐據庫本攺。﹞與荷花相反。」蓋陰﹑陽之別也。今連江東湖亦多有之。

芰菱也。浮水上﹐花黃白﹐實則回向水中。

櫻四月熟。深紅者曰朱櫻﹐黃晶者曰蠟櫻。﹝底本﹑庫本作「蝟櫻」﹐據崇抄攺。﹞

木瓜大者出長溪。

瓜城北下洋最多。其小者﹐謂之一握靑﹐出福淸。

柿有花柿﹐有卯柿﹐有烏柿﹐有朱柿。古田縣最多。

杏圓者名金杏﹐熟最早﹐扁而靑黃者名木杏﹐外皮中實者名銀杏﹐卽鴨腳也。州近亦有之。

石橊有黃﹑赤二色﹐近亦有白者﹐實亦甘﹑酢二種﹐甘者爲果﹐酢者入藥。

梨鵝梨舊出近京。今州亦有之。皮薄而漿多﹐味差短於宣城乳梨﹐香則勝之。﹝底本作「香則謂之」﹐庫本作「香則如之」﹐據崇抄攺。﹞其餘﹕輕消梨﹑拒霜梨﹑水梨﹑赤梨﹑紫梨﹑煤梨之類﹐其糜者謂之綿梨。

桃有紅桃﹑白合桃﹐晚者爲十月桃。

李有綠李﹑赤李﹑琥珀李﹑鵝黃李。

林檎一名來禽﹐有甘﹑酢二種﹐甘者早熟脆美﹐酢者差晚。

胡桃本出羌胡﹐今亦有之。

柰似林檎而靑小﹐花白﹐其味苦。

榲桲味酸甘﹐似橙子而大。舊生北土﹐今亦有之。

楊桃《臨海異物志》﹕「楊桃﹐其色靑黃﹐核如棗核。生晉安侯官縣﹐可密藏之﹐有五瓣﹐或謂之五瓣子。」

王壇子《臨海異物志》﹕「王壇子﹐如棗大。晉安侯官越王祭壇邊有此果﹐無知其名﹐以其生處遂名王壇﹐形小如龍眼。」王彪之《閩中賦》﹕「王壇﹑假栗。」《揚都賦》曰「果則龍目﹑荔支﹑王壇﹑丹桔。」《舊記》又云「相傳生於王霸壇側」。

茨菇葉如剪刀﹐艸根﹐實大如錢而差長﹐方言謂之「蘇」。

菩提果自西域來﹐得名。夏實﹐中虛﹐味香甘而脆﹐核如枇杷子。

金斗實紅﹐葉似橄欖而長。

新羅葛根甚大﹐色靑白。一名土瓜。

﹟菜蓏

菘與蕪菁相類。莖葉不光者爲蕪菁﹐莖短﹑葉闊厚而肥者爲菘。

芥似菘而有毛﹐味辛辣﹐此靑芥也。紫芥﹐莖葉通﹐葉多。作齏食之最美。白芥﹐子粗大﹐色白如梁水。﹝底本作「子粗大色白如梁水」﹐庫本無。崇抄先書「染」﹐復旁攺爲「梁」字﹐皆疑誤﹐暫無可校。﹞其餘﹕南芥﹑花芥﹑石芥之類﹐皆菜茹之美者。

萊菔俗呼爲蘿卜。

■﹝艸專﹞葉似鳧葵﹐浮水上﹐采莖堪啖。﹝底本作「鳧蔡」﹑「采根」﹐據庫本﹑崇抄攺。﹞花黃白﹐子紫色。三月至八月﹐莖細如釵股﹐名綵■﹝艸專﹞﹐﹝底本作「彩■﹝艸專﹞」﹐庫本﹑崇抄皆作「絲■﹝艸專﹞」。﹞味甘。

鳧葵﹝底本作「鳧菜」﹐據庫本﹑崇抄攺。﹞卽荇菜也。莖澀﹐根極長﹐花黃。水中極繁盛。

白苣如萵苣﹐葉有白毛。又有「雞苣」﹐亦堪作茹。

萵苣《遁齋閒覽》載﹕「王舜求云﹕萵菜﹐出■國﹐﹝底本﹑庫本作「■國」﹐崇抄作「萵園」。﹞有毒﹐百虫不近。」

蕓臺香﹐可啖。散破結血。

雍菜蔓生﹐花白﹐堪爲菜。南人先食雍菜﹐後食野葛﹐二物相伏﹐自然無害。﹝底本﹑庫本作「無苦」﹐據崇抄攺。﹞取汁滴野葛卽死。張司空云「魏武帝啖野葛至一尺」。應是先食此菜也。一名甕菜﹐《遁齋閒覽》﹕「甕菜本生東夷。人用甕載其種歸﹐故以爲名。」

水鄞音芹﹐生池澤中。可爲生菜﹐亦可作菹。有兩種﹕荻芹取根﹐白色﹔赤芹取莖﹑葉。

菠薐劉禹錫《嘉話錄》﹕「菠薐出西國中﹐有自彼將其子來。如苜蓿﹑蒲萄﹐由張騫而至也。」

苦蕒可傅蛇虫咬。蠶蛾出時﹐不可取﹐令蛾赤爛﹔蠶婦亦忌食。

莙薘莖灰淋汁洗衣﹐白如玉色。

東風菜葉長﹐極厚軟﹐上有細毛﹐紫莖。先春而生﹐故有東風之號。

茄子有數種﹕紫茄﹑重茄﹑靑水茄﹑白茄﹐一名落蘇。《嶺表錄異》記﹕「南中艸菜﹐經冬不衰﹐故蔬圃之中栽種茄子﹐宿根有二三年者。」近城種﹐多出城西。

莧莧有六種﹐有人莧﹑赤莧﹑白莧﹑紫莧﹑馬莧﹑五色莧。

胡荽《湘山集》﹕「胡荽﹐卽園荽也。人或謂之香荽。」《幼幼新書》云「一名鵝不食艸」。

同蒿令人气滿﹐不可多食。

蕨《爾雅》曰「蕨﹐鱉也。」郭注﹕「初生者可茹」。

姜出在城三縣﹐連江縣多。

蔥有數種﹕入藥用山蔥﹑胡蔥﹐食品用陳蔥﹑漢蔥。凡蔥皆能殺魚肉毒。

韭園人種蒔﹐一歲三四割之﹐其根不傷。至冬﹐壅培之﹐先春而復生。許云「先種而久﹐﹝底本﹑崇抄作「�種而久」﹐缺一字﹐據庫本補。﹞故謂之韭。」

薤似韭而葉闊﹐多白無實﹐不可生啖﹐以其葷辛也。

葫大蒜也。每頭六﹑七瓣。主散癰腫。蒜爲小蒜﹐以其气類相似也。苗皆如葫而極細。

冬瓜卽白瓜也。生苗蔓下﹐大者如斗而更長。皮厚而有毛。初生靑綠﹐經霜生粉。乃取藏蓄﹐彌年可作菜果。

瓠味甘﹐似越瓜﹐長者一尺餘。夏時熟。

瓠夏末始實。取以爲器﹐經霜乃堪。小者名瓢。

白蘘荷春初生﹐葉似甘蕉﹐根似姜而肥。其性好陰﹐在木下生者尢美。潘嶽《閒居賦》﹕「蘘荷依陰」﹐是也。《荊楚歲時記》謂﹐可以防虫。

紫蘇葉下紫而甚香。夏采莖葉﹐秋采實。一名荏。

薄荷葉尖﹐冬不死﹐夏秋采莖葉曝漧。﹝底本﹑庫本作「夏秋采莖葉暴死」﹐崇抄作「夏秋采莖葉曝漧」﹔又以「冬不死夏秋采莖葉曝漧」十字重復接入前條「一名荏」之後。今只取「曝漧」二字攺之。﹞

馬芹子香似桔皮﹐花似芹花﹐子似防風﹐扁而大。

茵陳春初生苗﹐秋後葉枯﹐莖幹經冬不死﹐春生新葉﹐故名因陳。

海藻葉大﹐生深海底。《﹝爾雅﹞疏》﹕「藻﹐水艸也。」揚州人以當谷食。《埤雅》云「善療癅癧」。

紫菜附石生海上。生靑﹐﹝底本﹑庫本作「生靑」﹐崇抄作「色靑」。﹞取幹則紫。其莖纖而希﹐其味尢珍。出福淸者佳。

鹿角菜生海中﹐亦能解面熱。

芋陶隱居云「蜀川生者﹐形圓而大﹐狀如蹲鴟﹐謂之芋魁。﹝底本作「狀����之芋魁」﹐缺四字﹐崇抄作「狀如蹲鴟之芋魁」﹐據庫本補。﹞閩中出者﹐形長而大。細者如卵﹐生芋魁旁﹐﹝底本作「細者����魁旁」﹐崇抄作「細者生魁旁」﹐據庫本補。﹞食之尢美。」州北﹐下洋尢多。

枸杞春生苗。莖幹髙三五尺﹐秋生紅紫花﹐隨結紅實。﹝底本作「紅����紅實」﹐缺四字﹐庫本作「紅實是時采紅實」﹐據崇抄補。﹞是時采紅實。春夏采葉﹐冬采根。《幼幼新書》云「一名地骨﹐一名西王母杖。」﹝底本作「新����池骨」﹐缺四字﹐據庫本﹑崇抄補﹑攺。﹞

﹟花

末麗此花獨閩中有之。夏開﹐白色妙麗而香。方言謂之「末利」。﹝底本作「妙麗���言」﹐缺三字﹐庫本作「妙麗嵇含艸木狀」﹐據崇抄補。﹞佛經曰「末麗花香」。又有番末麗﹐﹝底本作「又���麗」﹐缺三字﹐據崇抄補。﹞藤生﹐亦香。

素馨蔓生﹐白色﹐露浥愈香。蔡公襄詩﹕「素馨出南海﹐﹝底本﹑庫本作「素���海」﹐缺三字﹐據崇抄補。﹞萬里來商舶。團圞末麗叢﹐繁香暑中折。」﹝底本﹑庫本作「繁香���」﹐缺三字﹐據崇抄補。﹞

牡丹州舊無之。慶曆間﹐羅源林迥隱居南華洞﹐﹝底本﹑庫本作「隱居���」﹐缺三字﹐據崇抄補。﹞有《出山遇慈恩長老獻牡丹》詩云「春晚花王在處稀﹐﹝底本﹑庫本作「春��王在處稀」﹐缺二字﹐據崇抄補。﹞山中還信正芳菲」。蓋有之矣。﹝底本﹑庫本作「蓋有之�」﹐缺一字﹐據崇抄補。﹞熙寧間﹐﹝底本﹑庫本作「�寧間」﹐缺一字﹐據崇抄補。﹞程大卿師孟《詠福州》詩云「芍藥牡丹難種處」﹐﹝底本﹑庫本作「芍藥��難種處」﹐缺二字﹐據崇抄補。﹞謂城中也。今古田﹑長溪﹑羅源﹑連江多有之。

芍藥所產與牡丹同。

紫玫瑰亦名徘徊花。郡人翁承贊詩﹕「三株紅芍藥﹐一架紫玫瑰」。

四時山丹花紅色﹐葩英叢起如絳羅囊。林迥詩﹕﹝底本作「林迥�」﹐缺一字﹐據崇抄補。﹞「葉剪靑油蕊渥丹﹐春風隨眾出欄幹。﹝底本作「春風隨眾出欄�」﹐缺一字﹐據崇抄補。﹞碧桃黃菊凋零後﹐誰伴長松到歲寒。」

長春花亦四時有之。林迥詩﹕「洞門深不放春期﹐客到尋芳莫問時。遲日暖風花艸麗﹐照人紅艷一枝枝。」﹝底本於詩首句作「放春�」﹐缺一字﹐第三句作「遲日暖風冰與客」﹐末句作「照�紅艷一枝枝」﹔崇抄首句作「放春歸」﹐「歸」出韻﹐據庫本補。庫本第三句作「遲日暖風冰與雪」﹐據崇抄攺。末句亦據二本補「人」字。﹞

眞珠有單葉﹐亦有百葉。許公將詩﹕「蔌蔌圓英淡粉妝﹐﹝底本作「春粉妝」﹐崇抄作「滴粉妝」﹐據庫本攺。﹞肯隨桃杏媚韶光。金刀不到春風外﹐﹝底本作「金刀不到春風�」﹐缺一字﹐據崇抄補。﹞艸密林深只自香。」

酴醾花白而香﹐春時極盛。葉公夢得詩﹕「東風吹麝入鉛華﹐未肯隨春到謝家。夜半粉香沾露泣﹐﹝底本詩第一句「東風麝入鉛華」脫一字﹐據崇抄補﹔第二句「未肯隨風到謝家」﹐「風」字與首句犯﹐據崇抄攺﹔第三句「夜半粉香露注」﹐亦脫一字﹐崇抄作「夜半粉香和露注」﹐「和」字仍與末句「和」字犯﹐據庫本攺。﹞定應和月怨梨花。」又有檀心而紫者尢香。

梅花又有紅梅﹑臘梅﹑百葉梅。

瑞香紫色。芬香。《舊記》﹕近州多有之。

千葉石橊花紅艷﹐不結實。

薔薇枝榦有刺﹐花紅紫色﹐盛開如錦。亦有黃薔薇﹐﹝底本作「亦有�薔薇」﹐缺一字﹐據崇抄補。﹞如棠棣﹐金色。有淡黃薔薇﹐鵝黃色。﹝底本作「鵝黃�」﹐缺一字﹐據崇抄補。﹞

越桔花如瑞香﹐葉幹如黃楊﹐實如朱櫻。

金林檎花繁生﹐如郁李花狀差大。實如來禽而差小。

半丈紅花如禦帶而差大﹐一名棠棣。

衮繡球色白﹐圓如球。

海棠色紅。以木瓜頭接之﹐則色白。

鬥雪紅閩中近有之。花如玫瑰﹐而香色遜之﹐﹝底本作「而香色��」﹐缺二字﹐據庫本補。﹞四時常芳﹐不隨羣卉凋茂﹐亦名勝春。﹝底本作「亦���」﹐缺三字﹐據崇抄補。﹞

闍提南海種﹐商人傳之。花皙白而香勝於素馨﹐﹝底本作「而香���馨」﹐缺三字﹐據崇抄補。﹞蓋巖桂之流品也。《仙書》曰「闍提花香」。﹝底本作「闍提��」﹐缺二字﹐據崇抄補。﹞

玉簪質素而香﹐形如玉簪﹐亦名白鶴。

金沙玫瑰之流也﹐香不及之。

剪金紅圓﹐無香﹐葉分數歧﹐如剪刀之狀。

度年紅幹髙而花難凋﹐自冬末涉春不少變。﹝底本作「自冬求涉春不少�」﹐缺一字﹐據庫本攺補。﹞

含笑白花﹐有二種。小者﹐香尢酷烈﹐開盡則香微﹐故以含笑名。

百合莖特生而直上﹐亦名倒仙﹐花白。一種斑紅﹐謂之川百合。

淩霄藤蔓附大木而生。其花黃赤﹐夏盛。

紫荊木似林檎﹐花深紫可愛。

罌粟花有紅白二種﹐九月布子﹐春深乃生。實如小罌﹐子若細粟。

葵有數種。蜀葵出戎蜀。《爾雅》所謂菁莪。葵花白者﹐主咳瘧﹔黃者﹐葉尖狹﹐夏間花﹐淺黃色﹐主瘡癰。小花者﹐名錦葵﹐俗呼爲胡燕脂。

菊紫莖而香﹐葉厚嫩。可食者﹐花微小﹐味甘﹐爲眞菊。又或莖靑﹑根細﹑花白﹑蕊黃﹐其葉似同蒿﹐花蕊並黃者﹐俗傳爲廣菊。狀似嬰兒者﹐俗呼爲孩兒菊。《遁齋閒覽》﹕「南方花發﹐較北地常先一月﹐獨菊花開最遲。菊性宜冷也。」惟一種深黃色﹐名滴滴金﹐六月開。

玉蝴蝶色白如瓊花﹐中叢蕊﹐旁有八蝶繞之﹐謂之聚八仙﹔垂枝條而雙對者﹐名玉蝴蝶。

朱槿一名佛桑﹐一名佛日。色深紅﹐葉如桑﹐髙者丈餘。﹝底本作「髙者大餘」﹐據庫本攺。﹞一種色白﹐一種色紫。淡黃者﹐俗謂之金木蘭。純白而英間無紫點者﹐名舜英。

雞冠秋生﹐紫色。如繡畫雞冠之狀。

山茶花深紅色﹐冬盛開。

禦仙似罌粟而小。

金鳳狀如飛鳳。有紅﹑白﹑紫﹑粉紅數種。

金錢深紅色﹐葉長細。

拒霜一名木芙蓉﹐秋開﹐色淡紅。一種百葉﹐朝開純白﹐午後則漸紅如醉。謂之醉芙蓉。

巖桂其葉兩兩相向﹐粟結其間。及開﹐淸馥斷續而遠聞﹐俗呼爲九里香。木紋如犀﹐可以爲器﹐亦號木犀。數種﹕有四時開者﹑紫者﹑鞓紅者﹐深紅者曰丹桂。凡色勝則香薄。

鷹爪藤生﹐夏開。末銳似鷹爪﹐薄暮方開。香如爛瓜。

鳳尾有二種。大者花白蕊黃﹐穗生﹐長僅尺﹐若鳳尾然﹔一種差小﹐花疏而香勝﹐亦名七里香﹐可以避蠹。

玉屑藤生﹐花白色﹐如碎玉之狀。﹝底本作「如辟玉之狀」﹐據崇抄﹑庫本攺。﹞

玉籠松藤生﹐花微紅而圓。一種「醉楊妃」﹐花相類﹐葉尖。

寶相藤生﹐花類長春。

﹟藥

地黃葉生布地上﹐有皺文。根如手指﹐通黃色。

牛膝春生苗﹐莖髙二三尺﹐靑紫色﹐有節如牛膝狀。今州人單用土牛膝根﹐治血塊。

薯蕷根如姜芋﹐土人單呼爲藷。生於山間石罅者良。

天門冬春生藤蔓﹐大如釵股﹐髙至丈餘﹐華如茴香﹐極尖細而疏滑﹐有逆刺﹐根大如指﹐長二三寸。《爾雅》謂之蘼。一名釁冬。

麥門冬葉靑似莎艸﹐長及尺餘﹐四季不凋。根如連珠﹐形似■﹝禾廣﹞麥顆﹐故名。

黃精三月生苗﹐髙一二尺。葉如竹葉而短﹐兩兩相向。莖梗柔脆﹐頗似桃枝。根如嫩生薑﹐黃色。八月采﹐蒸熟啗。《博物志》﹕「天姥謂黃帝曰﹕『太陽之艸﹐名黃精﹐餌之可以長生。』」

細辛其根細﹐而其味極辛﹐故名。

香子亦名茴香。葉似胡荽﹐疏細作叢。花頭如圓蓋﹐﹝底本作「花頭如�蓋」﹐殘一字﹐崇抄作「花頭如蓋」﹐據庫本補。﹞黃白色。實如麥而小﹐北人呼爲土茴香。

茯苓生大松下。望松赤者﹐下有之。作塊如拳﹐大者至數斤﹐似人形﹑龜形者佳﹐﹝底本作「龜形者使」﹐崇抄同﹐據庫本攺。﹞假松气而生﹐不附著根上。其抱根而輕虛者爲茯神。《淮南子》曰「下有茯苓﹐上有兔絲」。

茱萸葉似椿而闊厚。實似椒子﹐嫩時微黃﹐熟則深紫。

石韋叢生石生。葉如柳﹐背有毛﹐面斑點如皮﹐故名。一名石皮。州自有一種﹐三月有花﹐采葉可煎湯浴。亦有生古瓦上者。

決明子葉似槐﹐花黃﹐子如綠豆而大。

香薷陶隱居云「似白蘇而葉細。」一作香藥﹐﹝底本作「一作香藥」﹐庫本同﹐崇抄作「一作香葇」。﹞俗呼香茸。霍亂﹑轉筋﹐煮飲服之。﹝崇抄作「煮飯服之」。﹞

連翹南方生者﹐葉狹而小﹐莖短﹐才髙一二尺﹐花亦黃﹐房實黑﹐內含黑子如粟粒。

香茅四季常有。苗葉而無花。其根謂之茅香。

何首烏春生苗﹐葉葉相對如山芋而不光澤﹐其莖蔓延竹木﹑墻壁間。根大者如拳﹐各有五稜瓣﹐似小甜瓜。赤者雄﹐白者雌。本名交藤﹐因何首烏服之﹐故名。

半夏獨莖生﹐莖端出三葉﹐淺綠色似竹葉﹐根下相重生﹐皮黃肉白。

使君子蔓生﹐花紅白相間﹐形如梔子﹐而稜瓣深。

天南星苗似荷梗﹐莖髙尺餘﹐葉兩相抱﹐花黃﹐子作穗生﹐根如芋而圓。

蓖麻子音卑。莖有節﹐秋花結實﹐殼上有刺﹐仁白有油﹐如大麻。

牽牛子蔓生籬落間﹐葉有三尖﹐花帶碧色﹐實作球﹐內有黑子。一名鼓子花。

子其木似樗﹐莖間有刺。子辛辣如椒。

石蠶艸根之似蠶者﹐出山石上﹐四時常有。其苗靑﹐亦有節。

土紅山味甘苦﹐大者髙七八尺。葉似枇杷而小﹐無毛﹐秋生白花﹐如粟粒。州生者作細藤﹐似芙蓉﹐上靑下白。根如葛﹐治勞瘴。

車前子《爾雅》云「芣苡﹐馬舄。馬舄﹐車前。」郭璞注﹕「江東人呼爲蝦蟆衣。」今閩中亦然。

栝樓一名天羅藤﹐亦名天瓜。退之所謂﹕「黃團掛門衡」者。治夙熱。﹝崇抄作「治風熱」。﹞土人取瓤研﹐和酒飲之。方家搗其根爲粉﹐入劑。

獨腳仙生山林﹐傍陰泉處多有之。春生苗﹐至秋冬而葉落。其葉圓﹐上靑下紫。夏采根葉﹐連梗焙漧﹐治人血塊。

石益生山中﹐子治蠱毒。

赤孫施葉如浮萍艸﹐一名歲寒漿﹐一名酸漿。《離騷》云「薋菉葹」。

紫金牛味辛﹐葉如紅花﹐上綠下紫﹐實圓如丹朱﹐根微紫色。八月采牛心﹐曝漧﹐頗似巴戟。

小靑生搗其葉﹐可治癰瘡。

菴狀如蒿艾﹐可以避蛇。

鹽麩子葉如桔子﹐秋熟爲穗﹐粒如小豆。上有鹽似雪﹐食之酸鹹﹐止渴。蜀人謂之「酸桶」﹐吳人謂之「烏鹽」。

桑螵蛸螳螂子也。多在山木及荊棘間。桑上者﹐以得桑津气﹐故佳。市之者﹐以附枝爲驗。

蒴藋輕虛無心﹐主續筋骨﹐一名接骨方。

覆盆子苗短不過尺﹐莖葉皆有刺﹐實如佛螺而旋。

石菖蒲陶隱居士云「生石磧上﹐槪節者佳。下濕地大根者﹐名昌陽。」惟眞菖蒲葉脊如劍。今黃檗山龍湫崖下﹐瀑布飛度﹐卻濺可數步﹐﹝底本作「卻�可數步」﹐缺一字﹐據崇抄補。﹞生其間者絕佳﹔非神全不爲濺悸者﹐莫能采。溪蓀﹐根形气色極似﹐但葉無脊耳。

《三山誌》卷第四十一終

●卷第四十二土俗類四

物產

木

竹

艸

藤

畜擾

獸

禽族

水族

虫

○物產

山海天地之藏。郡封所至﹐林煙蓊薆﹐橫屬數百里﹐滄波彌漫﹐下極無涯﹐物產萬殊﹐可得而盡名耶﹖鳥﹑獸﹑艸﹑木﹐要欲多識﹔矧屬吾境﹐亦恥一物之不知。姑以所聞見纂其可書者﹐附於篇。

﹟木

松四時不攺柯易葉。《史記》曰「松柏者﹐百木之長也。」蔡密學襄知州日﹐令諸邑道旁皆植之。又﹐自大義渡夾道達於泉﹑漳﹐人稱頌之。詩曰「夾道松﹐夾道松﹐問誰栽之我蔡公。行人六月不知暑﹐千古萬古搖淸風。」樹旣老﹐愚民多穴取其松脂以燒﹐﹝底本作「松明」﹐據崇抄攺。﹞以至枯折。尉司𨿽嘗籍記﹐或令補種﹐未能禁絕。舊隸憲司﹐近亦申嚴云。又元祐中﹐道士顏象環自東門植松﹐抵鐵塔﹑康山之巓。陳傅贈詩云「初與田蔬一樣平﹐一千年後插天靑。行人息蔭涼風下﹐應說栽松道士名。」

柏葉扁生而香。

相思木堅有文﹐堪作器用﹑几案﹑碁局﹑書筒﹑拍板之屬。子冬實﹐名紅豆。《吳都賦》曰「相思之樹」。

■﹝木黨﹞木髙大﹐枝有刺。子似茱萸而香﹐味辛如椒﹐殺腥物。

椒木有刺﹐子朵生而熱﹐味辛。生蜀都名蜀椒﹐西戎名胡椒﹐本土者名土椒。

樟髙大﹐葉似柟而尖長。彌辛烈者佳。爲大舟﹐多用之。

檜柏葉而松身。《詩》曰「檜楫」者此。

金荊木堅有文彩﹐可爲牀榻。

黃楊葉細﹐皮薄。歲長三寸﹐至閏年則縮一寸。東坡詩﹕「惟有黃楊厄閏年」。木堅實可爲器用。

檗木枝﹑葉與石橊無辧。皮黃。子赤如枸杞子﹐兩頭尖。枝可剉以染黃。生山石間。

檟《爾雅》曰「苦荼也」﹐注云「似梔子」。

木槵葉似橄欖而小﹐實可以浣衣﹐子可貫爲數珠。佛經﹕「貫木槵子一百八个」﹐﹝底本作「貫木橞木」﹐庫本作「貫木槵木」﹐據崇抄攺。﹞是也。

槦州以南爲多﹐至劍﹑建﹐則無之。以其擁腫不中繩墨﹐名以「槦」。或曰﹕其蔭覆寬廣﹐宜以「榕」名。慶曆中﹐王守逵詩云「淸陰隨日遠﹐翠影共煙浮。廣蔭均榮賤﹐安人異品流。﹝上句底本作「�蔭均榮賤」﹐缺一字﹐崇抄作「蔭物均榮賤」﹐據庫本補﹔下句底本作「安人異而流」﹐亦據庫本﹑崇抄攺。﹞幄帷臨大道﹐冠蓋俯髙樓。避暑疑無夏﹐當風別得秋。」熙寧中﹐程大卿師孟命多植此﹐自爲詩﹕「三樓相望枕城隅﹐臨去重栽木萬株。試問國人行住處﹐﹝底本﹑庫本作「試問國人行住處」﹐崇抄作「試問國人來往處」。﹞不知還憶使君無﹖」

桂葉似枇杷﹐花白﹐叢生巖嶺間。冬夏常靑。唐大和四年夏﹐天降桂子﹐散落人家﹐芬馥異香﹐圓如珠顆。

朴葉如「加條」差小。其皮粗﹐故名。

柟材堪棟梁﹐根生癅。《吳賦》云「楠癅之木」。

楮皮有斑花。其皮可以爲布﹐亦可搗以爲紙。實如楊梅。

楝髙丈餘。葉密如槐而長。三四月開花﹐紅紫色﹐實如彈丸﹐熟則黃﹐卽金鈴子也。

椿葉似橄欖﹐芽香可啖。

樗木形﹐幹類椿﹐葉脫處有痕﹐如樗蒲子﹐﹝底本﹑庫本作「葉脫處������」﹐缺六字﹐據崇抄補。﹞故名。然無用。《莊子》所謂「匠者不顧」者。﹝底本﹑庫本作「匠者不��」﹐缺二字﹐據崇抄補。﹞

梓似桐而葉小。花紫。《爾雅》云「椅梓」。郭璞云「卽楸也」。﹝底本作「花紫��云付梓郭璞�卽是也」﹐崇抄作「花紫爾雅云付梓郭璞云卽是也」﹐據庫本攺﹑補。﹞陸機云「梓者﹐楸之疏理﹑﹝底本﹑庫本作「楸之疏�」﹐據崇抄補。﹞白色而生子者。」

橡髙可二三丈。三四月開黃花。八九月結實﹐名皂斗﹐﹝底本作「結��皂�」﹐據庫本補﹐崇抄「斗」作「角」。﹞其殼可以染皂。卽櫟梂。《爾雅》云「櫟﹐其實梂」。郭璞曰「梂﹐盛實之房。」﹝底本作「卽��爾雅云櫟��梂郭璞曰�盛實之房」﹐崇抄作「卽爾雅云櫟其實郭璞曰梂盛實之房」﹐據庫本參照《爾雅》攺﹑補。﹞其實橡也。

石南葉如枇杷﹐有刺。淩冬不凋。人多植庭中間﹐陰翳可愛﹐不透日气。其木堅硬﹐可爲斧柯。

桄榔木似棕櫚﹐有節﹐葉亦如之﹐實外堅中虛﹐內有面﹐大者數斛。紫黑色﹐有紋理﹐可以制器。

櫸柳皮似檀﹑槐﹐葉如■﹝扌棄﹞正生溪旁。﹝各本皆作「葉如……旁」﹐疑是「葉如柳止生溪旁」﹐待質。﹞

檉《﹝爾雅﹞疏》曰「檉﹐一名西河柳」。郭璞云「今河旁赤小楊也。」﹝底本作「河旁赤小�也」﹐缺一字﹐據崇抄補。﹞陸機云「皮赤如絳﹐一名雨師﹐枝葉如杉」。﹝底本作「如杉」﹐庫本作「似松」﹐崇抄作「似杉」。﹞

■﹝木殺﹞木生山中。葉�﹐子似茱萸。﹝底本作「葉�子似茱�」﹐缺二字﹐據庫本﹑崇抄補「萸」。﹞

加條葉有毛﹐作磨犀﹑象﹑牙﹑角�用之。﹝底本﹑庫本作「葉似�作磨犀象牙角�用之」﹐據崇抄攺﹑補。﹞

靑剛葉似石南﹐木紋如黃楊﹐堪作鞍橋。

棕櫚亦曰栟櫚﹐髙一二丈﹐旁無枝條﹐﹝底本作「旁舞枝條」﹐據庫本﹑崇抄攺。﹞葉尺餘﹐中包如魚子﹐﹝底本作「中包」﹐崇抄作「中色」。﹞鵝黃色。然根浮。土人植時﹐先磐石其下。

檀葉似槐﹐可以爲牀榻器用。﹝底本作「爲�牀縜經」﹐崇抄同﹐據庫本攺。﹞

楓似白楊﹐葉圓而歧﹐有三角。二月花﹐色白。取其脂﹐可以爲香。

杉木類松而勁直﹐葉附枝生﹐若刺鍼然。

桐有四種。靑桐﹐皮靑﹔赤桐﹐皮赤﹔梧桐﹐皮白微靑俱有子﹔﹝底本作「靑桐皮�����子梧桐皮白�靑而有子」﹐崇抄作「靑桐皮葉俱靑而無子梧桐皮白葉靑而有子」﹐暫據庫本攺。﹞白桐﹐有花無子﹐一名椅桐﹐又名岡桐。岡桐似白桐﹐惟無子﹐可爲琴瑟。﹝底本作「又名��桐崗�似白桐惟�無子可爲琴瑟」﹐暫據崇抄攺﹑補。﹞

槐葉細而靑繞尢入。﹝底本作「葉細而靑繞尢入」﹐崇抄同。庫本作「葉細而靑花黃」。﹞有葉大而黑者﹐名棕。

皂莢有雌雄。雄者不實﹐鑿木乾方寸﹐以雌木塡之﹐乃實。

櫧郭璞云「此木似柞﹐子可食﹐爲柱不腐。」

白牙最白潔。可爲器玩。

水楊葉圓而闊。枝條短硬。多生水岸。

柳柯條與北土無異﹐但飛絮者稀。

桑與柘爲二種﹐皆可以蠶﹐亦可爲鞍橋。

﹟竹

慈竹叢生。任昉所謂「子母竹」。蔡公襄嘗賦之。

斑竹生永福縣鶴洋﹐差及湘江者。又有紫竹。今山邑皆有之。

鶴膝竹生古田縣﹐似靈壽藤。不須琢削﹐自合杖制。

箭竹可爲箭幹。生長在古田山中。

苦竹筍味甚苦。又有苦伏竹﹐筍冬生﹐掘而食之﹐味尢珍。

淡竹肉薄﹐節間有粉﹐南人以燒竹瀝者。

石竹連江等縣爲多。節疏而平﹐可爲器用。

麻竹大至徑七八寸﹐葉亦大﹐筍夏生。

江南竹粗大而堅直。

秋竹甚小﹐以爲篾用。

虫竹叢生如蘆。每節生虫﹐如新蟬之未翼者﹐�無竅隙﹐隨竹而長。竹將枯﹐乃穴其旁而出。

豁竹節長細﹐可爲笛材。筍味最美。

筋竹肉厚而竅小。可爲弓弩材。

﹟艸

萱《詩》曰「焉得蘐艸」。《埤雅》謂﹕「一名鹿蔥﹐艸之可以忘憂者。」夏開者﹐梗髙葉大﹔秋開者﹐短而葉細。別有鞓紅而百葉者﹐有鵝黃而香者﹐非一種也。

蘭一名水香。顏師古云「卽澤蘭也」。生水旁﹐葉光潤尖長﹐花蠟色六出﹐一椏敷蕊﹐﹝底本作「一椏敷�」﹐缺一字﹐崇抄作「三椏敷生」﹐據庫本補。﹞聳若鼠耳一卷﹐而紫暈﹑檀心﹐气淸遠﹐蓋國香也。春秋兩種。《楚詞》云「春蘭兮秋菊」﹐又云「秋蘭兮靑靑」。或云「一干一花而香勝者蘭﹔一干五七花而香薄者蕙。」

剪刀股葉如剪刀﹐苗甚軟嫩。色深靑綠﹐每叢十餘莖﹐內一莖分枝﹐開小白花。

瓊田春生苗葉﹐無花。三月﹐采根葉焙漧﹐土人用治風。

建水枝葉似桑﹐四時常有。土人取其葉焙榦碾末﹐治走疰風。﹝崇抄作「走■﹝疒外圭內﹞風」。﹞

雞項葉紅﹐花葉上刺靑色﹐亦名千鍼艸﹐根似小蘿卜﹐枝條直上。三四月﹐苗上生紫花﹐八月葉凋﹐十月采根。

火杴春生苗﹐葉似紫蘇大而尖長﹐白花。州人呼其葉爲火杴艸。

馬蘭葉類苦蕒菜﹐﹝底本﹑崇抄作「苦益菜」﹐據庫本攺。﹞土人連根采之。﹝底本﹑崇抄皆作「土人連�采之」﹐缺一字﹐據庫本補。﹞卽《爾雅》所謂「箴馬蘭」是也。治■﹝魚規﹞魚毒。

石龍蒭叢生﹐俗名龍須艸。今人以爲席。

莎艸根名香附子。

燈心生澤地﹐叢生。莖圓細而長直。人以爲席。

雞腸一名蘩■﹝艸縷﹞。葉似荇菜而小﹐其莖梗作蔓﹐斷之有綠縷﹐細而中虛﹐似雞腸﹐因名。

鱧腸卽蓮子艸也。一種﹐葉似柳而光澤﹐莖似馬齒莧﹐花細而白﹐其實如小蓮房。一種﹐苗頗似蓮花而黃色﹐實亦作房而圓﹐可以止血﹐方言謂之斷血艸。

羊蹄禿菜也。葉狹長色深﹐莖節間紫赤。采根醋磨﹐塗癬速效。

通艸一名通脫木﹐葉如蓖麻。﹝底本﹑崇抄作「艸麻」﹐據庫本攺。﹞中虛﹐有軟白﹐可爲輕花。出長溪。

紫背解一切蛇毒。

佛甲多附石向陽而生﹐似馬齒莧﹐細小而長。

仙人掌多於石壁上貼而生﹐如人掌﹐故名。治腸痔﹐瀉血。

蒲生陂湖中﹐嫩者可食。漢嘗以裹輪。

蕢生有三稜。《爾雅》謂之「蔧」。江生者爲淡蕢﹐近海者爲咸蕢。土人以爲纜﹑爲席﹑爲屨。

莣似茅。可以爲繩索﹑履屨。

虎杖艸《爾雅》曰「似紅艸而大﹐可染赤。」煎以爲飲﹐色如琥珀。

戒火艸人家用瓦缶植之﹐以警火。

獨掃艸《爾雅》曰「馬帚」﹐注云「可以爲帚」。

茭生泥浦中。葉如蒲葦﹐人縛爲薦蓆﹐﹝底本作「薦�」﹐缺一字﹐崇抄作「薦藉」﹐據庫本補。﹞謂之菇。又有白色者﹐其根可食﹐謂之茭郁子。中有黑點﹐歲久長白臺﹐如小兒臂﹐謂之茭手。

﹟藤

丁公藤生依南木﹐故號南藤。﹝底本作「生�南木�號南藤」﹐缺二字﹐據庫本補。﹞莖如馬鞭﹐有節﹐紫褐色。﹝底本作「馬鞭���褐色」﹐缺一字﹐據庫本補。﹞《南史》﹕「解叔謙﹐﹝底本作「南史�叔謙」﹐缺一字﹐據庫本補。﹞母有疾﹐夜於庭中禱告﹐﹝底本作「庭中�告」﹐缺一字﹐據崇抄補。﹞聞空中云﹕『得丁公藤﹐治卽瘥』」。﹝底本作「�丁公藤治卽瘥」﹐缺一字﹐據崇抄補。﹞卽此藤也。

千金藤主一切血毒﹐﹝底本作「血�」﹐缺一字﹐據崇抄補。﹞生南土者黃赤如細辛。﹝底本作「赤�細辛」﹐缺一字﹐據崇抄補。﹞

紫金藤生山中。初春生﹐﹝底本作「初�生」﹐缺一字﹐據崇抄補。﹞葉靑色﹐至冬凋落。其藤似枯條。采其皮﹐曬漧。治腎气。

石南藤其苗蔓延木上﹐四時不凋。

含春藤其苗蔓延木上﹐冬夏常靑﹐治風。

感藤如雞蛋大﹐汁甘美如蜜。﹝底本作「�甘美如蜜」﹐缺一字﹐據崇抄補。﹞生研傅蛇虫咬瘡。一名甘藤。甘﹑感聲近耳。又名甜藤。

吉釣藤亦名烏理藤﹝底本作「烏�藤」﹐缺一字﹐庫本作「美龍藤」﹐據崇抄補。﹞色紫老者﹐可帖雙陸局。道家呼其根爲降眞香。或以爲簡。

金剛藤方言謂之菠頡﹐根赤色﹐可以染鴨子。﹝「鴨子」卽「鴨蛋」。﹞

薜荔藤緣木而生。

香藤緣木而生﹐其气馨香。又有南藤﹐人取以釀酒。

王孫藤可供作纜。

﹟畜擾

馬海壇舊諸牧有之﹐但駑蹶悍突﹐須久服習﹐乃堪乘。驢﹑騾亦同。

牛黃牛﹐角縮而短悍﹔水牛﹐丰碩而重遲﹐出福淸以南。水牛新孳﹐下其乳爲團﹐出城東松嶼。

羊歲兩生息﹐出福淸﹑長溪。

豬

犬

貓

雞

鴨

鵝

﹟獸

虎山深處有之。異時﹐或忽至城邑。

豹尾赤而文黑爲赤豹﹐又有黑豹﹐文圓者爲錢文豹。

豺季秋之月﹐攫獸以祭天。方言呼爲豺犬。

狼似虎而小﹐性至貪。

熊豬身而圓﹐有爪如鉤。

麂獐類也﹐其肉堅韌不及之﹐其皮可爲履鞹。

獐味甘無毒。有牙而不能噬。

猴《詩》謂之「猱」。大歷中﹐有數百集古田杉林中﹐里人欲伐木殺之。有一老者﹐飛下縱火﹐爇樹旁家。於是人走救火﹐遂得脫走。

猿居山木巖石間﹐渴則連臂下飲。人或射殺其子﹐必自投而死。剖視之﹐腸皆寸斷﹐亦名猿父。《爾雅》曰「猿善援」。

玃似猿而蒼色。《爾雅》曰「玃父」。

兔歲中秋﹐感月精而生。閩中近亦有之。

香貍口銳﹐身長﹐似貓。過山則艸木皆香。

猩猩連江五峯山﹐勢髙遠﹐林深茂﹐有之。

刺蝟狀類猯■﹝犭屯﹞﹐腳短多刺﹐尾長寸餘﹐近人則縮。能捕蠱毒。

野豬如豚﹐毛黑如錐。名曰豪彘。

野狐似狗而小﹐尾如長帚﹐能媚人爲妖。皮白﹐可制裘。

鯪鯉似鼉而短小﹐色黑﹐又似鯉魚﹐四足﹐能陸能水。日中出岸﹐開鱗甲僕臥﹐令蟻入滿﹐趨水中﹐蟻浮出﹐食之。

山犬狀類家犬﹐赤蒼色。

山羊有筋力﹐善走。其角觥觥然。

獺水獸也﹐似貍而毛細﹐入水不濡。主魚鯁不下者﹐取其足﹐項下爬之﹐卽愈。

竹■﹝鼠畱﹞蒼色如鼠﹐食蘆葦根。鄕人謂之芋豚。

鼠狼生山野中。似貓﹐能捕鼠。

鼯鼠似小蝙蝠。膏療耳聵。

■﹝鼠吉﹞■﹝鼠令﹞鼠似兔而小﹐尾多毳﹐善緣藤蘿而走。王右軍取其須以爲筆。

鼴鼠身似牛而小﹐鼻似豬而足短﹐貪飲溪水﹐若恐不足﹐故曰「飲河不過滿腹」。

﹟禽族

鸛白者似鵠﹐黑色曲頭。以巢中爲池﹐含水滿池中﹐養魚及蛇﹐以哺其子。

鸕鶿水鄕有之。從口中吐雛。

鵠似鶴而白。

鷗臆白﹐翅靑。《南越志》﹕「隨潮上下」。

鴻雁寒露來賓﹐至長溪止。及春北向。

黃雀秋稻將熟﹐自西北來﹐多至數千。閩﹑連江等縣有之。

魚狗紅嘴翠羽﹐腹背間微赤。戲於苕間﹐俟魚則穿波取之﹐蓋翡翠之一種也。

鵁鶄水鳥。人家養之﹐可壓火災。似鶩﹐綠衣﹐馴擾不去。

■﹝屬鳥﹞■﹝玉鳥﹞溪禽也﹐似鶩而黑色。

鳧水鳥也﹐飛甚速。今賈販者以鳧血點錢﹐欲取利如飛也。

鸂■﹝涑鳥﹞文若繡畫﹐尾有毛如琵琶撥﹐小於鴨﹐對浮溪谷間。

鷺《爾雅》﹕「鷺﹐舂鋤」。郭璞云「白鷺也。」頂有長翰如絲。

鵜鶘頤下有袋﹐容二升物﹐展縮由袋﹐其中盛水以養魚。一名逃河。

鳩方言謂之■﹝隹鳥﹞。

燕亦名玄鳥﹐紫胸﹑輕小者爲越燕﹐胸斑黑而聲大者爲胡燕。

黃鸝亦謂之倉庚﹐俗呼爲黃鶯。

竹雞白蟻聞其聲﹐盡化爲水。山林中多有之。其聲自呼﹐爲「泥滑滑」﹐亦名越鳥。《﹝文﹞選》曰「越鳥巢南枝」。

白鷴似山雞而色白。《西京雜記》曰「閩越王以獻漢髙帝」。

山雞尾長而小。可蓄之樊中。所謂翟﹐山雉也。

雉可充庖廚。閩越王嘗以白雉獻漢武帝。

鷓鴣形似母雞而小﹐﹝底本作「雞而�」﹐缺一字﹐據崇抄﹑庫本補。﹞臆前有白圓點﹐背間有紫色毛﹐﹝底本作「紫色�」﹐缺一字﹐據崇抄補。﹞其鳴若云「鉤輈格磔」。﹝底本作「�輈格磔」﹐缺一字﹐據庫本補。﹞開翅之始﹐必先南翥。

喜鵲十一月小寒﹐鵲始巢﹐及春乃成。營巢之戶﹐知避太歲。南人喜鵲聲而惡鴉聲﹐故俗號爲喜鵲。

信鵲類鵲而小。能爲百禽聲﹐忽鳴而過庭檐間﹐其占爲有喜﹐亦名進鳥。

鷁水鳥﹐蒼色。方言謂之盧鷁。

鶼鶼《爾雅》曰「比翼鳥」。似鳧﹐靑赤色。

鶗鴂方言謂之孤雞﹐鳴則艸衰。

鶡有冠似雞﹐好鬥。

鷦■﹝文鳥﹞方言爲扛鼓。於小枝間以艸爲窠﹐尢纖巧﹐又名巧婦。

慈鴉義烏也。﹝崇抄作「孝鳥也」。﹞能反哺。方言呼爲射烏。

郭公頭尾黑而身赤。一名赤鳥。

鶻鷙禽﹐蒼色。翅稍深黑﹐直上千尺﹐乃凝然不動﹐洞見淵魚﹐擘波而斂攫之。

鷹稟瑤光之精而生﹐蒼黑色﹐亦名鷙鳥﹐以其勇銳能執搏也。七月﹐則取禽以祭天。

鸇蒼褐色﹐似鴟而小﹐一名隼﹐亦名晨風。

鳶鴟也。

鷂啁哳而聲悲。

紅娘丹嘴翠身似鸚鵡。

白頭公似雀而大﹐頭有白點。

啄木雌褐而雄斑﹐喙利如錐﹐索蠹木間﹐竟日軒輊﹐其聲「剝啄」然。

鵪鶉《莊子》謂田鼠所化。《淮南子》謂蝦蟆化也。

舶鴿似鳩而差小。諺謂「千鳩不如一鴿。」言美也。編角如笙系其尾﹐髙飛雲端﹐聲似鳴鏑而委蛇。善識主人之居﹐舶人籠以泛海﹐有故﹐系書放之以歸。

鵙《詩》曰「七月鳴鵙」。方言﹝此卷「方言」﹐皆指閩中方言﹐與楊雄之《方言》無涉。﹞謂之伯勞。

謝豹狀如鵙。以聲名之也。《舊記》以爲子規。

鴝鵒今人畜其雛﹐以竹刀剔其舌﹐教之則能言。一種白者似鵙﹐而亦有幘。

呼潮色蒼似鴿﹐潮至卽鳴﹐風雨弗渝也。

雀一名嘉賓﹐言棲宿人家﹐如賓客也。

彩囊似雞而小﹐項上有五色囊。

雷舞蒼赤色﹐聞雷聲卽舞。

鴞似鵩而小﹐一名梟﹐一名鵂鶹。夜飛晝伏﹐又名夜遊女﹐又名鬼車。遇陰晦則飛鳴﹐惡聲鳥也。《周禮》﹕「覆夭鳥之巢」。注謂﹕「鴞﹐鵂也」。方言謂之「孤猿」。

﹟水族

鯉魚《埤雅》﹕「一名鯉。」無大小﹐其脊中鱗皆三十六﹐鱗有黑點子。《爾雅》以之冠篇。陶隱居謂爲魚王﹐形致可愛﹐且能神變。

鯊魚數種。胡鯊﹐靑色﹐背上有沙﹐長可四五丈﹐﹝各本皆作長可四五「丈」﹐疑「丈」爲「尺」之誤。﹞鼻如鋸﹐皮可剪爲膾縷﹐曝其肉爲修﹐可作方物。鮫鯊﹐鼻長似鮫﹐皮堪飾劍﹐又名「錦舡出入鯊」。初生﹐隨母浮游﹐見大魚﹐乃入母口中﹐須臾復出﹐故名。﹝底本﹑庫本皆作「故曰」﹐據崇抄攺。﹞帽頭鯊﹐﹝底本﹑庫本皆作「指頭鯊」﹐據崇抄攺。﹞腮兩邊有皮﹐形似戴帽。又有小鯊﹑大鯊之類。

鯔魚似鯉﹐身圓﹐口小﹐骨軟。生江海淺澤中。吳王論魚﹐以鯔爲上。

鱸魚似鯔﹐而有黑子﹐肉白﹐斫膾不腥。隋煬帝謂﹕「金齏玉膾﹐東南之佳味」。

鱖魚口﹑目大而鱗細﹐有黑子﹐味美。亦名鱖豚﹑水豚﹐惟貍腳鱖最佳。

鯿魚板身﹐口銳﹐項縮。孟浩然﹕「果得縮項鯿」﹐謂此魚也。

白魚生江中。大者六七寸﹐色白﹐頭昂。可膾。

石首魚頭中有石如碁子。《遁齋閒覽》﹕「南海有石首﹐蓋魚之極美者。治以爲器﹐載飲食﹐如遇蠱毒﹐器必爆裂。土人以制作尢精﹐明瑩如琥珀。人但愛玩其色﹐鮮能識其用。」

比目魚《嶺表錄異》記﹕「南人謂之泥鞋魚﹐江淮謂之拖沙魚。鱗細﹐色紫﹐一眼。兩相比﹐乃行。」

鯽魚﹝底本﹑庫本作「鰣魚」﹐與下頁「時魚」似重復﹐崇抄作「鯽魚」。按《爾雅翼》云「鮒﹐鰿也﹐今作鯽」﹐據攺。﹞一名鮒魚。鱗如淡墨傅金﹐骨軟﹑子飽者佳。

鳉魚板身而銳﹐狀若鏘刀﹐肥腴極佳﹐其子有■﹝魚規﹞毒。有金點而差厚者﹐謂之黃蠟樟。

鰈沙魚形扁﹐性溫。浙人呼爲篛魚﹐淮泗謂之鞋底魚。以江中者爲美。

海燕魚黑色肉翅﹐飛走泥上。

鰻魚似蛇而無鱗﹐口齒尢銛利﹐色靑黃。海出者比江鰻差大﹐一名慈鰻﹐亦名■﹝蝸﹐犭代虫﹞狗魚。

鱓魚似鰻而細長﹐生水岸泥窟中。人云﹐是荇芩根所化﹐又以爲人發所化。今腹中有子﹐未必盡是化生也。

鱧魚陶隱居謂﹕「公蠣蛇所變﹐至難死﹐頗有蛇性。﹝底本作「�有蛇性」﹐缺一字﹐崇抄作「舊有蛇性」﹐據庫本補。﹞諸魚膽苦﹐惟此膽味甘可食爲異。」卽俗所謂黑鯉魚者﹐夜必北向望斗。

烏魚色黑﹐江海皆有之。

鯯魚板身多鯁。

鮆魚身狹長有須﹐一名刀魚。

時魚月長一寸﹐至十月盈尺者佳﹐此魚以不腥爲異。

子魚身圓鬣小。冬深﹐盈腹皆子者佳﹐皆作鮓。﹝底本作「皆作咸」﹐崇抄作「醃作酢」﹐據庫本攺。﹞肥美﹐可充方物。

黃梅魚似金鱗魚而小﹐骨少而口朱﹐長可七八寸。

銀魚口尖身銳﹐如銀條。作鮓尢美。

章鮌魚色靑斑﹐無鱗。亦名爲馬鮫。

詶制魚《爾雅》謂之「當魱」。肥美而多鯁。

黃賴魚一名■﹝魚央﹞■﹝魚乙﹞。無鱗﹐似鮎而小﹐腮邊有刺﹐能螫人﹐其聲■﹝魚央﹞■﹝魚乙﹞然。

鮎魚《爾雅》謂之鯷。大者﹐長尺餘。無鱗。方言呼爲池魚。﹝以上「詶制魚」﹑「黃賴魚」﹑「鮎魚」三條﹐庫本無。﹞

鯏魚池塘有之﹐亦名甜魚。

■﹝魚戔﹞魚長可尺餘。骨柔而無鱗。唐李柔入閩﹐謂爲「銀羹」﹐謂水母爲「玉膾」。

■﹝魚規﹞魚﹝底本作「鯢魚」﹐據庫本﹑崇抄攺。﹞肝及子有毒。一名鶘夷﹐河魨﹐或謂之鯸鮐﹑﹝底本作「鮐鮐」﹐崇抄作「鮜鮐」﹐據庫本攺。按《玉篇》﹐當以「鯸鮧」爲正。﹞魚芼。以藍煮﹐令過熟﹐則可以無毒。

鱅魚色靑﹐無鱗。

魴鮃魚大如拇指﹐﹝底本作「大如母�」﹐缺一字﹐庫本作「大如指」﹐據崇抄攺。﹞有五色。

海鰌魚﹝底本作「■﹝魚口﹞魚」﹐首字缺半﹐庫本作「鰌魚」﹐據崇抄攺。﹞大如船。舟人遇之﹐則鳴金鼓以怖之﹐布米以饜之﹐則倏然而沒﹔不然﹐則害舟。間有斃者﹐必梯而臠之。﹝底本作「必�而臠之」﹐缺一字﹐據庫本﹑崇抄補。﹞刳其脂以爲油﹐可灰船。

魟魚團扇形﹐色紫﹐尾長於身﹐能刺人。

泥鰍魚﹝底本作「��魚」﹐缺二字﹐庫本作「彈塗魚」﹐據崇抄補。﹞大如拇指﹐須鬣靑斑﹐生泥沼中。﹝底本作「泥�中」﹐崇抄作「泥中」﹐據庫本補。﹞

水母方言謂之■﹝虫宅﹞﹐﹝底本作「水���謂之■﹝虫宅﹞」﹐缺三字﹐據崇抄﹑庫本補。﹞亦謂之乍魚。言其隨年乍有乍無也。大如覆帽﹐小者如碗﹐下如垂絮﹐�然凝結﹐瑩若水精﹐有足無目﹐憑蝦而行。﹝注文中底本作「小者如碗下如垂絮�然凝結」﹔庫本自「�然」起至注文之末內容別立一條﹐冠以「石鏡」二字爲目﹔崇抄則作「小如圓碗﹐腹下如垂絮然」。又底本作「有足無�憑蝦而行」﹐庫本作「無目憑蝦而行」﹐崇抄作「焉有足無目以蝦爲目憑蝦而行」﹐據補「目」字。﹞《本艸》目爲樗蒲魚。

龜闊大者可食。�������。�而影伏。或六眸﹐或六甲或似����其甲精光爲■﹝虫員﹞蛦。亦曰白濯。﹝此條底本注文四行上下皆殘失﹐中所存剩﹐並崇抄﹑庫本之若干出入者﹐仍不足半數﹐所缺約三十餘字﹐今仍錄存待質﹐缺數不可確計。﹞

鱉魚﹝底本作「��」﹐缺二字﹐據崇抄補。﹞�軟骨﹐﹝底本作「�軟骨」﹐缺一字﹐崇抄﹑庫本同﹐無從校補。﹞謂之醜﹐食當去之﹐不可與莧菜同食。�魚池中多蓄之﹐﹝底本作「�魚」﹐缺一字﹐崇抄﹑庫本同﹐無從校補。﹞令魚不隨霧起。故陶朱公謂之神守。﹝底本作「謂之��」﹐缺二字﹐據崇抄補。﹞

石拒﹝底本作「石�」﹐缺一字﹐據崇抄補。﹞似章魚而極美﹐居石穴中。﹝底本作「����則居石穴中」﹐缺四字﹐庫本同﹐據崇抄補。﹞人或取之﹐能以腳粘石拒人﹐﹝底本作「人或���以腳粘石拒人」﹐缺三字﹐據崇抄補。﹞故名。

章魚似石拒而極小。連江﹑羅源﹑寧徳﹑福淸諸邑俱有。

章舉似章魚而差大﹐腳短。

烏賊寒鳥所化﹐能噴墨混水以自衛。性嗜烏﹐每浮水上﹐伺烏啄其腹﹐捲取而食之。故名。

柔魚似烏賊而小﹐色紫。俗呼爲鎖管。

鱟足十有二﹐殼厚掩身﹐尾長有刺﹐子如綠豆。韓退之詩﹕「鱟實如惠文﹐雌雄常相附。」𨿽風濤不解﹐謂之媚鱟。海人用葦索兩兩編爲一甲﹐以鬻焉。

蝦有數種。梅蝦﹐梅雨中有之。白蝦﹐生江浦﹐城南有白蝦浦﹐是也。其大者爲蝦魁﹐頭殼攢刺﹐可爲杯﹐亦名蝦須杯。須長一二尺﹐大如指﹐上有細芒﹐肉雪白﹐出福淸。其甜者爲蘆蝦。或傳蘆葦所化﹐閩縣﹑長樂近江有之。又有蝦蛄﹐狀如蜈蚣﹐能食蝦。見《開元遺事》。

蟹八足二螯﹐大者箝角兩出﹐足節屈曲﹐行則旁橫﹐故曰旁蟹。

蝤蛑俗呼爲蟳﹐扁而大﹐後兩足薄闊﹐謂之撥棹。飽膏者曰赤蟹。

蠘殼銳而膏黃﹐螯銛利﹐斷截如剪。

彭螖音滑﹐似蟹而小。吳人語﹐訛呼爲彭越。今海畔有「盧禽」﹐似之。

彭蜞似蟹而小﹐似彭螖而大。

揭哺子似彭蜞﹐一螯甚大﹐一螯細。一名擁劍﹐亦名桀步。

千人擘狀如小蟹。壯者擘之不能開﹐故名。

車螯大者如盤﹐小者如拳。沈括云「卽《本艸》所謂魁蛤也。」

蛤蜊止消渴﹐開胃气﹐解酒毒。以萊菔煮之﹐則其柱易脫。

蚌頭錢有珠胎。﹝底本﹑崇抄皆作「頭錢有珠胎」﹐存疑。﹞《江賦》曰「瓊蚌晞曜而瑩珠」。

蜆方言謂之蟟。

蟶生海泥中﹐長可二三寸﹐大如指而頭開。

淡菜亦謂之殼菜。

烏粘狀似淡菜而絕小﹐生石上﹐叢剷取之﹐故名。

海月形圓如月﹐亦謂之蠣鏡。土人刮磨其表﹐以通明者鱗次以蓋天窗。

石華方言謂之石雹。《選》曰「掛席拾海月﹐揚帆采石華。」

石榼形圓﹐色紫﹐有刺﹐見人則刺動搖。

沙蛤出長樂﹐殼黑而薄﹐中有沙焉﹐故名。俗呼西施舌。

石決明卽鰒魚也。﹝底本﹑庫本作「卽�魚也」﹐據崇抄補。﹞狀如蛤﹐﹝底本作「狀如�」﹐缺一字﹐據崇抄補。﹞惟一殼﹐無對。大如掌﹐﹝底本作「大如�」﹐缺一字﹐據崇抄補。﹞小者如兩三指。海人啖其肉﹐取其殼﹐淸水洗之。七孔者良。﹝底本作「淸水洗��孔者�」﹐缺三字﹐據崇抄補。﹞

瓦屋子《嶺表錄異》記﹕蛤類﹐南中呼爲蚶子﹐亦名瓦屋子﹐以其殼上有稜如瓦壠﹐故名。

文蛤有文理者﹐唐時常充歲貢﹐﹝底本作「常充�貢」﹐缺一字﹐據崇抄補。﹞亦名海蛤。其殼爲風濤所洗﹐﹝底本作「�殼�風濤所洗」﹐缺二字﹐據崇抄補。﹞則自然圓淨。

龜腳以形名﹐坳中肉美﹐大者如掌。

螺有數種。狀若鸚鵡﹑堪作酒杯者﹐爲鸚鵡螺。色紫而斑點者﹐爲紫背螺﹐俗謂之砑螺。大如拇指﹑有刺而味辛如蓼者﹐爲蓼螺。生海中而色紅﹐可爲神杯﹐肉可作醬者﹐爲紅螺﹐磨令尖平﹐可以酌水。其肉可作鮓者﹐爲香螺。

牡蠣近海皆有之。﹝底本作「��皆有之」﹐缺二字﹐據崇抄補。﹞附石而生﹐磈礧相連如房﹐故名蠣房。﹝底本作「故��房」﹐缺二字﹐據崇抄補。﹞韓退之詩﹕「蠔相粘爲山」﹐謂此。晉安人呼爲蠣莆。﹝底本作「晉安��爲�」﹐缺三字﹐據崇抄補。﹞州多出萩蘆﹑東沙﹑關嶺。一種名黃蠣﹐﹝底本作「一種��蠣」﹐缺二字﹐據崇抄補。﹞生海中﹐大如杯。漁者爲繩系腰﹐跏足屏息﹐入海中取之。﹝底本作「跏��息入水中取�」﹐缺三字﹐據崇抄補。﹞少間﹐振繩乃舉。﹝底本作「�間振繩」﹐缺一字﹐據崇抄補。﹞

﹟虫

蛇有數種。﹝底本作「蛇���」﹐缺三字﹐據崇抄補。﹞蝮蛇﹐胎化﹐腹裂子生﹐最毒。靑竹蛇﹐與竹同色﹐﹝底本作「與��色」﹐缺二字﹐據崇抄補。﹞小而不可犯。花蛇﹐好入人家捕鼠食之。惟烏蛇不螫人﹐醫家用之。絕大者曰蚺蛇﹐膽可和藥。它又有白花﹑白頸﹑黃領之類。

蛙背靑綠色。方言謂之靑蠷﹐其聲■﹝口矍﹞■﹝口矍﹞然。亦有背作黃文者﹐名金綫蛙。

黽名蝦蟆。《爾雅》曰「在水爲黽」。腹大脊靑﹐俗名土鴨﹐其鳴甚壯。色黑者﹐呼爲蛤子﹐亦名水雞。

蟾蜍《爾雅》云「似蝦蟆﹐居陸地下濕處。」身大﹐背黑﹐行遲。其腹下有丹書「八」字者﹐眞蟾蜍也。《抱朴子》云「蟾蜍萬歲生角﹐劃地流水」。

蜜蜂在巖石間作房﹐色黑﹔在人家窠檻中作房﹐甚小而微黃﹔內必有大者﹐身稍長﹐呼爲蜂王。外有黃蜂﹑土蜂之類﹐其種不一﹐皆有螫毒。

寒螿二月鳴者﹐名■﹝虫寧﹞女﹐音寧﹐似寒螿而小。七月鳴者﹐名炤蟟﹐音凋寮﹐色靑。九月﹑十月中鳴甚淒急者﹐乃寒螿也。《舊記》﹕「入秋鳴者﹐名促織。」曾師建云「有數種﹐通名蟋蟀。有尾者爲雌﹐無尾者爲雄﹐雄者能鳴。北地寒﹐惟秋始鳴﹐冬則蟄﹔南地暖﹐往往鳴聲不絕。」

蜩《詩》﹕「五月鳴蜩」。本生土中﹐至夏則登木而蛻。秋鳴者爲蟬。有象鼻蟬﹐紅翠相間﹐好登荔支木而不能鳴。又有碧玉蟬﹐翠色可愛﹐韻如軋箏。或曰﹐閏年蟬多。

蝸郭璞謂﹕「頭小有角」。《莊子》所謂「戰於蝸角」是也。南方積雨﹐蝸涎書畫屋壁﹐悉成銀迹。

蜥蜴似蛇而四足﹐尾靑碧。以五色者爲雄﹐而不備者爲雌。一種﹐喜延籬壁﹐形小而黑﹐名蝘蜓﹐亦名蛇師。以其常在屋壁﹐故名守宮。一種形小尾長﹐見人不動﹐名龍子﹐在艸澤。大者﹐名蠑螈。

虻數種。皆能啗牛﹑馬血。木虻﹐形大而綠色﹐﹝底本作「木虻�大」﹐缺一字﹐據庫本補。﹞幾若蜩蟬。飛虻﹐如同蜜蜂﹐黃色。鹿虻﹐﹝底本作「�虻」﹐缺一字﹐據崇抄補。﹞大如蠅﹐大抵能治血。五月﹐采腹有血者。

蜈蚣能制蛇。《莊子》稱「螂蛆」是也。﹝底本作「螂蛆��」﹐缺二字﹐崇抄作「螂蛆甘帶」﹐據庫本補。﹞《淮南子》云「騰蛇殆於螂蛆」﹐卽此。

蝙蝠一曰飛鼠﹐能啖荔支。五百歲變白﹐體重。

螟蛉桑虫。

蜻蜓一曰絳騶﹐一曰赤衣使者﹐又曰赤弁丈人﹐俗呼靑鴉娘。

蛷螋似促織﹐隱墻壁﹐口溺人影﹐令生瘡。

蜘蛛空中結网﹐取蚊虻食之。小者﹐南人呼爲蟢子。

螳螂靑色﹐長臂。

蚯蚓《淮南子》曰「食土者﹐無心﹐不慧。」

蜚方言謂之石蜚。《爾雅》曰「■﹝虫盧﹞蜰」。﹝底本作「示推白廬蜰」﹐據庫本﹑崇抄攺。﹞

蝴蝶有黃色﹑白色。一名野職。

蒼蠅蒼色。首赤者﹐呼爲景迹。歐陽公《賦》云。

白蟻《禮》謂之「蚍蜉」。﹝底本作「禮謂之世蜉」﹐據崇抄攺。﹞梅雨時化爲飛蛾。又有黃蟻﹐出入有序。

《三山誌》卷第四十二終

●附錄

《宋史﹟梁克家傳》

《直齋書錄解題》

《宋史﹟儒林﹟陳傅良傳》

明萬曆考訂重刊《三山誌》序

明萬曆重刻淳熙《三山誌》後跋

《潛研堂集》跋《三山誌》

《宋史﹟朱貔孫傳》

《四庫全書總目提要》﹝卷六十八﹞

淳熙《三山誌﹟跋》﹝曝書亭集﹞

《三山誌》程慶余題記

《竹間十日話》論《三山誌》

識《三山誌》

後記

○《宋史﹟梁克家傳》

﹝卷三百八十四列傳第一百四十三﹞

梁克家﹐字叔子﹐泉州晉江人。幼聰敏絕人﹐書過目成誦。紹興三十年﹐廷試第一﹐授平江簽判。時金主亮死﹐眾皆言可乘機進取。克家移書陳俊卿﹐謂﹕「敵𨿽退﹐吾兵力未振﹐不量力而動﹐將有後悔。」俊卿歸以白。丞相陳康伯嘆其遠慮﹐召爲祕書省正字﹐遷著作佐郎。

時災異數見。克家奏﹐宜下詔求直言﹐從之﹐令侍從﹑臺諫﹑卿監﹑郎官﹑館職疏得失。克家條六事﹕「一正心術﹐二立紀綱﹐三救風俗﹐四謹威柄﹐五定廟算﹐六結人心。」其論定廟算﹐謂今邊議不過三說﹐曰將﹑兵﹑財﹐語甚切直。累遷中書舍人。

使金﹐金以中朝進士第一﹐敬待之﹐卽館宴射﹐連數十發中的。金人來賀慶會節﹐克家請令金使入朝由南門﹐百官由北門﹐從者毋輒至殿門外﹐以肅朝儀。詔定爲令。

郊祀有雷震之變﹐克家復條六事。遷給事中﹐凡三年﹐遇事不可﹐必執奏無隱。嘗奏﹕「陛下欲用實才﹐不喜空言。空言固無益﹐然以空言爲懲﹐則諫爭之路遂塞﹐願有以開導之。」上欣納﹐因命條具風俗之獘﹐克家列四條﹐曰欺罔﹑苟且﹑循默﹑奔競。上手筆獎諭。

乾道五年二月﹐拜端明殿學士﹑簽書樞密院事。明年﹐參知政事。又明年﹐兼知院事。初修金好﹐金索所獲俘﹐啟釁未已。克家請築楚州城﹐環舟師於外﹐邊賴以安。在政府﹐與虞允文可否相濟﹐不苟同。皇太子初立﹐克家請選置官屬﹐增講讀員﹐遂以王十朋﹑陳良翰爲詹事﹐中外稱得人。允文主恢復﹐朝臣多迎合。克家密諫﹐數不合﹐力丐去。上曰「兵終不可用乎﹖」克家奏﹕「用兵以財用爲先﹐今用度不足﹐何以集事﹖」上攺容曰「朕將思之。」詰朝﹐上面諭曰「朕終夜思卿言﹐至當﹐毋庸去。」

八年﹐詔更定僕射爲左﹑右丞相﹐拜克家爲右丞相兼樞密使。一日﹐上謂宰執曰「近過徳壽宮﹐太上頤養愈勝﹐天顏悅懌﹐朕退不勝喜。」克家奏﹕「堯未得舜以爲己憂﹐旣得舜﹐固宜甚樂。」允文奏﹕「堯獨髙五帝之壽以此。」上曰「然」。允文旣罷相﹐克家獨秉政﹐𨿽近戚權倖不少假借﹐而外濟以和。張說入樞府﹐公議不與﹐寢命﹐俄復用。說怒士夫不附己﹐謀中傷之。克家悉力調護﹐善類賴之。

議金使朝見授書儀﹐時欲移文對境以正其禮﹐克家議不合﹐遂求去﹐以觀文殿大學士知建寧府。陛辭﹐上以治效爲問﹐克家勸上無求奇功。旣而三省﹑密院卒移牒泗洲﹐敵不從﹐遣泛使來﹐舉朝震駭。後二年﹐湯邦彥坐使事貶﹐天下益服克家謀國之忠。

淳熙八﹝六﹞年﹐起知福州﹐在鎭有治績。趙雄奏﹐欲令再往﹐降旨仍知福州。召除醴泉觀使。九年九月﹐拜右丞相﹐封儀國公。十三年﹐命以內祠兼侍讀﹐賜第﹐在所存問不絕。逾月而疾。十四年六月﹐薨﹐年六十。手書遺奏﹐上爲之垂涕﹐贈少師﹐謚文靖。

初﹐唱第時﹐孝宗由建邸入侍﹐愛其風度峻整﹐及登政府﹐寵眷尢渥。爲文渾厚明白﹐自成一家﹐辭命尢溫雅﹐多行於世。

○《直齋書錄解題》

﹝卷八﹟地理類﹞➀

《長樂志》四十卷﹐府帥淸源梁克家叔子撰﹐淳熙九年《序》。時永嘉陳傅良君舉通判州事﹐大略出其手。

【注】

➀《直齋書錄解題》﹐南宋﹟陳振孫著。陳振孫﹐字伯玉﹐號直齋﹐浙江安吉縣人。端平中﹝1234～1236年﹞﹐任浙西提舉﹐攺知嘉興府﹐終侍郎。嘗仕於福建莆田縣。傳錄夾漈鄭氏﹑方氏﹑林氏﹑吳氏舊書﹐至五萬一千一百八十餘卷。所著《直齋書錄解題》﹐極精贍﹐爲南宋著名學者。

○《宋史﹟儒林﹟陳傅良傳》

﹝卷四百三十四列傳第一百九十三﹞

陳傅良﹐字君舉﹐溫州瑞安人。初患科舉程文之獘﹐思出其說爲文章﹐自成一家﹐人爭傳誦﹐從者云合﹐由是其文擅當世。當是時﹐永嘉鄭伯熊﹑薛季宣皆以學行聞﹐而伯熊於古人經制治法﹐討論尢精﹐傅良皆師事之﹐而得季宣之學爲多。及入太學﹐與廣漢張栻﹑東萊呂祖謙友善。祖謙爲言本朝文獻相承條序﹐而「主敬集義」之功得於栻爲多。自是四方受業者愈眾。

登進士甲科﹐教授泰州。參知政事龔茂良才之﹐薦於朝﹐攺太學錄﹐出通判福州。丞相梁克家領帥事﹐委成於傅良﹐傅良平一府曲直﹐壹以義。彊禦者不得售其私﹐陰結言官論罷之。

後五年﹐起知桂陽軍。光宗立﹐稍遷提舉常平茶鹽轉運判官。湖湘民無後﹐以異姓以嗣者﹐官利其貲﹐輒沒入之。傅良曰「絕人嗣﹐非政也。」復之幾二千家。轉浙西提點刑獄﹐除吏部員外郎﹐去朝四十年﹐至是而歸﹐須鬢無黑者﹐都人聚觀嗟嘆﹐號「老陳郎中」。

傅良爲學﹐自三代﹑秦﹑漢以下靡不研究﹐一事一物﹐必稽於極而後已。而於太祖開創本原﹐尢爲潛心。及是﹐因輪對﹐言曰「太祖皇帝垂裕後人﹐以愛惜民力爲本。熙寧以來﹐用事者始取太祖約束﹐一切紛更之。諸路上供歲額﹐增於祥符一倍﹔崇寧重修上供格﹐頒之天下﹐率增至十數倍。其它雜斂﹐則熙寧以常平﹑寬剩﹑禁軍缺額之類別項封樁﹐而無額上供起於元丰﹐經制起於宣和﹐總制﹑月樁起於紹興﹐皆迄今爲額﹐折帛﹑和買之類又不與焉。茶引盡歸於都茶場﹐鹽鈔盡歸於榷貨務﹐秋苗斗斛十八九歸於綱運﹐皆不在州﹑縣。州﹑縣無以供﹐則豪奪於民﹐於是取之斛面﹑折變﹑科敷﹑抑配﹑贓罰﹐而民困極矣。方今之患﹐何但四夷﹐蓋天命之永不永﹐在民力之寬不寬耳﹐豈不甚可畏哉。陛下宜以救民窮爲己任﹐推行太祖未泯之澤﹐以爲萬世無疆之休。」且言「今天下之力﹐竭於養兵﹐而莫甚於江上之軍。都統司謂之禦前軍馬﹐𨿽朝廷不得知﹔總領所謂之大軍錢糧﹐𨿽版曹不得與。於是﹐中外之勢分﹐而事權不一﹐施行不專﹔𨿽欲寬民﹐其道莫由。誠使都統司之兵與向者在制置司時無異﹐總領所之財與向者在轉運司時無異﹐則內外爲一體。內外爲一體﹐則寬民力可得而議矣。」帝從容嘉納﹐且勞之曰「卿昔安在﹖朕不見久矣。其以所著書示朕。」退以《周禮說》十三篇上之﹐遷祕書少監兼實錄院檢討官﹑嘉王府贊讀。

紹熙三年﹐除起居舍人。明年﹐兼權中書舍人。初﹐光宗之妃黃氏有寵﹐李皇后妒而殺之。光宗旣聞之﹐而復因郊祀大風雨﹐遂震懼得心疾﹐自是視章疏不時。於是﹐傅良奏曰「一國之勢猶身也﹐壅底則致疾。今日遷延某事﹐明日阻節某人﹐卽有姦險乘時爲利﹐則內外之情不接﹐威福之柄下移﹐其極至於天變不告﹐邊警不聞﹐禍且不測矣﹗」帝悟﹐會疾亦稍平﹐過重華宮。而明年重明節﹐復以疾不往﹐丞相以下至於太學生皆力諫﹐不聽。而方召內侍陳源爲內侍省押班﹐傅良不艸詞﹐且上疏曰「陛下之不過宮者﹐特誤有所疑而積憂成疾﹐以至此爾。臣嘗卽陛下之心反覆論之﹐竊自謂深切﹐陛下亦旣許之矣。未幾中變﹐以誤爲實﹐而開無端之釁﹔以疑爲眞﹐而成不療之疾。是陛下自貽禍也。」書奏﹐帝將從之﹐百官班立以俟。帝出﹐至禦屏﹐皇后挽帝回﹐傅良遂趨上引裾﹐後叱之。傅良哭於庭﹐後益怒﹐傅良下殿徑行。詔攺祕閣修撰﹐仍兼贊讀﹐不受。

寧宗卽位﹐召爲中書舍人兼侍讀﹑直學士院﹑同實錄院修撰。會詔朱熹與在外宮觀﹐傅良言「熹難進易退﹐內批之下﹐舉朝驚愕﹐臣不敢書行。」熹於是進寶文閣待制﹐與郡。禦史中丞謝深甫論傅良言不顧行﹐出提舉興國宮。明年﹐察官交疏﹐削秩罷。嘉泰二年復官﹐起知泉州﹐辭。授集英殿修撰﹐進寶謨閣待制。終於家﹐年六十七。謚文節。

傅良著述有《詩解詁》《周禮說》《春秋後傳》《左氏章指》行於世。

○明萬曆考訂重刊《三山誌》序➀

閩自晉太康始置郡﹐迄今且越千年﹐滄海桑田不翅三變矣。東晉太守陶夔﹑唐郡人林諝﹑宋郡人林世程各有撰記﹐皆久湮無存。宋淳熙間﹐淸源梁克家叔子來守是邦﹐輯《三山誌》。時永嘉陳傅良君舉通判州事﹐負文名﹐多所考述。元致和又《三山續志》。明興二百五十年﹐《志》一修於正徳庚辰﹐再修於萬曆己卯﹐迨玆壬子﹐復加修輯。欲求正徳庚辰《志》而參閱之﹐僅僅得於一﹑二世家﹔至萬曆己卯《志》﹐則陰祈求攺﹐浸失太史之舊﹐執簡盱衡﹐爲之三嘆。➁

夫以近者尙如此﹐又何意於數百載之上更有魯壁藏經﹑汲冢斷簡者哉﹖

一日﹐謝在杭水部﹑王永啟武曹持馬恭敏家所抄宋淳熙《三山誌》﹐過道山相示。➂余喜而作曰「事核而詞確﹐彰往昭來﹐於是乎在。」遂謀以授諸梓﹐顧山中菑畬﹐安獲所羨﹐以覓梨棗﹖會有郡乘之役﹐悉公家庖廩之繼﹐可數十金﹐又節縮裘飪以益之。

甫殺靑﹐客有向余笑曰「芻狗旣夷﹐蝌蚪是問。子亦乖於時﹑違於好矣。」余曰「否﹐否﹗昔仲尼學郯子而慨失官﹐志二代而傷杞﹑宋。蓋傳聞罕據﹐則徵信無從。此所以文獻缺而夏﹑殷之禮亡﹐方策存而文﹑武之政舉耳。閩爲東南大藩﹐而晉安襟帶列郡。長空淡淡﹐萬古消沈﹐間嘗眺越王之故墟﹐溯螺女之遠涘﹐俯榕城之萬蔭﹐挹甌冶之一泓。而臺上鷓鴣﹐望中煙雨﹐欲問其事﹐而故老皆無在者。今幸睹是編﹐霸圖若繪﹐國紀如星。遠而歷朝之興廢﹐轂轉波洄﹔邇而四郭之周遭﹐陵虛邑攺。辧方啟宇﹐則嚴太守之茂烈猶存﹔尊主庇民﹐則蔡忠惠之流芳未泯。地靈人傑﹐戶誦家弦。此在邦域之中與天壤共敝者也。輓近以來﹐匪先民是程﹐歇馬逢人﹐孰尋故事﹖卽聚國族而生於斯者﹐詢以數世枌楡﹐百年桑梓﹐流風善政﹐遺俗故家﹐率倀倀然莫之能省。嗚呼﹗以今天下多類此﹐叔子之《志》不益荒落哉﹖」客唯唯而退。

用是﹐與同修郡乘謝在杭﹑王永啟﹑朱君聘﹑鄧汝實﹑徐興公﹑王粹夫諸君子﹐➃兼搜互訂﹐聿觀厥成﹐俾千古此都之鑑﹐不當吾世而失之。若元致和《志》﹐計後是《志》百餘年﹐而茫然無所考﹐倘亦有藏之名山者乎﹖則願以俟他日。

萬曆癸丑長至日晉安九龍山人林材謹任甫書於在我軒中➄。

【注】

➀此爲明萬曆四十一年﹝癸丑﹐1613年﹞﹐據當時福州已故戶部尙書馬森家藏抄本﹐由纂修萬曆壬子《福州府誌》之林材﹑王宇﹑謝肇淛等七人校訂重刊後所作之《序》。成爲迄今流傳於閩中的各種《三山誌》抄本的依據。而自明以前流藏於江﹑浙的抄本﹐以迄淸《四庫全書》等本﹐皆不收此《序》﹐抑或未知有此刊本。

➁元致和元年﹝戊辰﹐1328年﹞﹐修成《三山續志》﹐至明萬曆修志時﹐已不可見。明正徳十五年﹝庚辰﹐1520年﹞﹐林庭■﹝木昂﹞纂修《福州府誌》﹐至萬曆七年﹝己卯﹐1579年﹞林燫﹑潘頤龍再纂《福州府誌》。

➂謝肇淛﹝字在杭﹞﹐當時任工部屯田司員外郎﹐奉命治河﹐故稱「水部」。王宇﹝字永啟﹞﹐時任南京兵部武選司主事﹐故稱「武曹」。明嘉靖間﹐閩縣人馬森爲戶部尙書﹐卒於萬曆八年﹐謚恭敏。明萬曆四十一年﹝癸丑﹐1613年﹞修《府誌》時﹐設志局於烏石山﹝亦名道山﹞。

➃朱國珍﹝字君聘﹞﹑鄧原芳﹝字汝實﹞﹐時爲府學庠生。徐■﹝火勃﹞﹝字興公﹞﹑王毓徳﹝字粹夫﹞﹐皆當時與修萬曆壬子《福州府誌》的成員。徐﹑王爲布衣名士﹐王毓徳﹐曾繼成其父王應山《閩都記》《閩大記》等著作。

➄林材﹐字謹任﹐閩縣人。與父堪﹑子弘衍﹐皆以詩文名﹐當時官工科給事中﹐與林烴並任萬曆壬子《福州府誌》總纂。但崇抄﹑賜書樓本﹑抱山堂本皆有此序﹐而無此題款﹐惟近人鄭氏抄本中有之﹐或亦有據﹐姑錄於此。今《全國善本書目》稱﹕華東師範大學圖書館藏有「崇禎十一年林弘衍越山艸堂刊本」。按﹕崇禎十一年距萬曆刊《三山誌》時﹐僅差二十三年﹐是否卽弘衍家藏之萬曆本﹐或崇禎時又重刊﹐容後查考。今只得其抄本﹐以供參校。

○明萬曆重刻淳熙《三山誌》後跋➀

宋《三山誌》四十二卷。林都諫先生捐貲授梓﹐➁閱歲告成。數百年不絕如綫﹐一旦翻摹﹐傳之來祀﹐甚盛心也。又恐祕之家塾﹐傳勿能廣﹐乃徙置法海禪寺﹐令主僧守之﹐以便好事者印行。昔白樂天以生平所著散布東林﹑香山﹑善聖﹑南禪諸寺﹐與僧爲約﹕「不出寺門﹐不借外客」。以叢林中善保守也。今都諫旣置版於寺﹐且能公諸人﹐其視白公﹐廣狹又何如哉﹖

萬曆癸丑臘月﹐徐■﹝火勃﹞題

【注】

➀此《跋》見於崇禎十一年刊本之抄本。

➁「林都諫」﹐卽前序作者﹑官給事中﹝諫官﹞之林材。

○《潛研堂集》跋《三山誌》

梁克家《三山誌》四十卷﹐《宋史﹟藝文志》謂之《長樂志》﹐其實一書也。今本作四十二卷﹐其第三十一﹑第三十二兩卷「進士題名」﹐乃淳祐中福州教授朱貔孫續入。考《目錄》﹐本附於第三十之後﹐但云「第三十中」﹑「第三十下」﹐未嘗輒更舊《志》捲第。後人析爲四十二者﹐又非貔孫之舊矣。➀《志》成於淳熙九年五月﹐而「知府題名」增至嘉定十五年﹔它卷中有闌入淳祐中事者﹐皆後人隨時攙入也。《宋史》本傳於乾道罷相﹐以觀文殿大學士﹐知建康﹝寧﹞府之後﹐➁卽云「淳熙八年﹐起知福州。」據《志》﹕克家於「六年三月﹐以資政殿大學士﹑宣奉大夫知福州。」則《傳》稱「八年」者誤。《志》又書﹕「八年五月﹐復觀文殿學士」﹐此卽《史》所載「趙雄奏﹐欲令再任﹐降旨仍知福州」事。是時﹐克家蒞任已滿二年﹐故有「再任」之旨﹐因復其職名。《史》誤以再任之年爲初任之年﹐則甫經到任﹐不當云「再任」矣。且克家於罷相時﹐已「除觀文殿大學士」。越數年﹐「起知福州」﹐止帶「資政殿大學士」﹔又二年﹐始「復觀文殿學士」﹐仍無「大」字。➂則知建康﹝寧﹞以後﹐➃必有落職奉祠之事﹐而《傳》皆缺之。世人讀《宋史》者﹐多病其繁蕪﹐予獨病其缺略。缺略之患﹐甚於繁蕪﹐卽有範蔚宗﹑歐陽永叔其人﹐繁者可省﹐缺者不能補也。因讀此《志》﹐爲之喟然。嘉定錢大昕。➄

【注】

➀本志卷三十一﹐底本﹑崇抄皆弁有朱貔孫短序﹐備道續增二卷原由。庫本刪去朱氏短序﹐且於第三十一﹑第三十二兩卷首皆署作「梁克家撰」﹐非是。今附《宋史﹟朱貔孫傳》﹐供讀者參閱。

➁➃錢氏文據《宋史﹟梁克家傳》﹐皆照錄「知建康」之誤。據《宋史﹟孝宗紀》及《宰輔表》所載﹐當是「知建寧府」。

➂按﹕《宋史﹟孝宗紀》載﹕「淳熙二年春正月癸巳﹐前宰相梁克家﹑曾懷﹐坐擅攺堂除﹐克家落觀文殿學士﹐懷降爲觀文殿學士。」據此﹐則克家於乾道間罷相﹑出知建寧府時﹐原爲「觀文殿大學士」。至淳熙二年正月已落職。據本《志》至淳熙六年﹐復以資政殿大學士知福州﹐至八年﹐才又「復觀文殿學士」﹐無「大」字﹐其間起落尙有不明者。

➄錢大昕﹐字曉徵﹐淸嘉定人。精研經史﹐富著作﹐《潛研堂詩文集》爲其所著之一種﹐此《跋》收入其中﹐曾題其所見《三山誌》抄本之後﹐不明作於何年。淸光緒間﹐郭柏蒼於所著《竹間十日話》﹐自稱所藏有謝在杭《小艸齋抄本》之《三山誌》﹐徐興公校對﹐在杭﹑興公均有印記﹐中有嘉定錢大昕《跋》。惟不知錢氏始跋於何本﹐今閩中各抄本多收此《跋》﹐崇抄亦有之。

○《宋史﹟朱貔孫傳》

﹝卷四百一十一列傳第一百七十﹞

朱貔孫﹐字興甫﹐浮梁人。淳祐四年進士﹐授臨江軍學教授。丞相史嵩之聞貔孫名﹐欲致之館下﹐以祿未及親辭。喪父﹐服除﹐授福州學教授﹐差充江東安撫司幹辦公事。制置使王埜﹑丘嶽﹑馬光祖﹑趙與陋皆薦之。丁大全在臺﹐勢焰薰灼。天久陰雨﹐貔孫貽書政府﹐言回積陰之道﹐去姦邪﹐罷手實﹐蠲米稅。姦邪﹐指大全也。丞相董槐得書嘉嘆。主管尙書刑﹑工部架閣文字。

宦者董宋臣寵幸用事﹐貔孫發策試冑子﹐極論宦寺專權之患﹐宋臣諷言者論罷之。光祖辟添差江東安撫司機宜文字﹐擢史館校勘。時大全執政﹐使其黨許以驟用﹐貔孫力拒之﹐且謁告歸省﹐遷太學博士﹐屬帝親擢監察禦史兼崇政殿說書﹐首疏論大全權姦誤國之罪﹐倡言學校六士之冤。又以翕聚人才﹐凝固人心﹐精擇人言﹔增禁旅以壯帝畿﹐擇良守以牧內郡﹐選全才以守江面﹐嚴舟師以防海道﹐因地募兵以應突至之敵﹐並力合勢以援必守之地。時有建議遷都四明者﹐貔孫亟上疏言「鑾輿若動﹐則三邊之將士瓦解﹐而四方之盜賊蜂起﹐必不可。」遂止。貔孫在講筵﹐言及宋臣撓政事﹐忤旨。遷大理少卿﹐又遷司農少卿兼太子右諭徳﹐詔許乘馬赴講。貔孫諭導得體﹐衍說經義﹐有關於君道者﹐必委曲敷暢﹐陰寓警戒﹐太子每爲之攺容。兼國史院編修官﹑實錄院檢討官兼權直舍人院。

時大禮成﹐封命叢委﹐吏持詞頭下﹐每夕無慮數十﹐貔孫運筆如飛﹐夜未中已就﹐皆溫潤典雅。遷宗正少卿。丁母憂﹐服除﹐授祕書監兼太子左諭徳﹐攺監察禦史兼崇政殿說書﹐姓名已付外矣﹐尋復攺命浙西行公田。吏並緣爲姦﹐貔孫疏其敝。推《春秋》尊王絀霸之旨﹐勸帝崇仁政﹐用吉士﹐崇正論﹐賜賚甚渥。擢殿中侍禦史兼侍講﹐請嚴京師淫聲奇服之禁。他所論苗耗役害及經理川蜀﹐皆當世急務。

宋臣復出﹐朝論紛然﹐貔孫因召對﹐力斥其姦﹐卒奪祠﹐升侍禦史兼侍講。長星出東方﹐貔孫力詆外戚內臣及進奉羨余失人心者﹐且曰「回天心自回人心始。」辭旨懇切﹐帝爲之感動﹐升侍讀。貔孫之再入臺﹐屬疆場多事﹐屢陳備禦之策。理宗春秋髙﹐倚成賈似道。似道擅命﹐貔孫隨時進諫﹐不肯阿附。至若行公田之政﹐屢於經筵密以告帝﹐似道自是深忌之。貔孫累疏求去。

理宗崩﹐度宗卽位﹐擢右諫議大夫﹐賜紫金魚袋兼賜章服﹑犀帶﹐以疾乞辭言職﹐遷吏部尙書﹐不拜。帝以舊學故雅欲畱貔孫﹐使者旁午於道﹐而貔孫辭益力﹐以華文閣學士知寧國府﹐似道諷言者論罷。久之﹐提舉太平興國宮﹐復華文殿學士﹑知袁州。至郡﹐宣布徳意﹐以戢暴﹑禁貪爲先務。郡倉受租﹐舊倚斛面取贏﹐吏加漁取。貔孫知其敝﹐悉榜除之﹐許民自槪量。宿敝頓革﹐田裏歡聲。興學校以勸士。升敷文閣學士﹐知福州﹑福建安撫使。未幾﹐卒於袁之郡治。贈四官﹐與恩澤二﹐令所在給喪事。有《文集》《奏議》行世。

○《四庫全書總目提要》﹝卷六十八﹞➀

臣等謹案﹕《淳熙三山誌》四十二卷﹐兩淮馬裕家藏本。宋梁克家撰。

克家﹐字叔子﹐泉州晉江人。紹興三十年廷試第一﹐授平江簽判﹐召爲祕書省正字。乾道中﹐累官右丞相﹐封儀國公﹐卒謚文靖。事迹具《宋史》本傳。史稱其「爲文渾厚明白﹐自成一家。制命尢溫雅﹐多行於世。」今所作已罕流傳﹐惟此書尙有寫本。凡分九門﹕一曰地理﹐二曰公廨﹐三曰版籍﹐四曰田賦﹐五曰兵防﹐六曰秩官﹐七曰人物﹐八曰寺觀﹐九曰土俗。

朱彜尊《曝書亭集》有是書《跋》﹐議其附「山川」於「寺觀」﹐未免失倫。今觀其「人物」惟收「科第」﹐「土俗」時出「謠讖」﹐亦皆於義未安。然其《志》主於紀錄掌故﹐而不在誇耀鄕賢﹐侈陳名勝﹐固亦核實之道﹐自成志乘之一體﹐未可以常例繩也。其所紀十國之事﹐多有史籍所遺者﹐亦足資考證。視後來何喬遠《閩書》之類﹐門目猥雜﹐徒混耳目者﹐其相去遠矣。

乾隆四十五年十一月恭校上。

總纂官臣紀昀﹑臣陸錫熊﹑臣孫士毅

總校官臣陸費墀

注

➀﹝據淸乾隆《四庫全書》文淵閣抄本﹝臺灣影印﹞引錄。此按語重見於該書《三山誌》目錄之末。僅略去「兩淮馬裕家藏本」夾注七字。﹞

○淳熙《三山誌﹟跋》﹝曝書亭集﹞➀

閩中多藏書家。康熙壬子過福州﹐訪梁丞相《三山誌》﹐無有也。後三十年﹐睹武進莊氏《書目》﹐有之﹐借觀不可得。又六年﹐崑山徐學使章仲以白金一鎰購之﹐予遂假歸錄焉。書凡四十卷﹐丞相自爲之序。

閩《記》者﹐晉有陶夔﹐唐有林諝﹐宋有林世程﹐諸書均佚﹐是編亦罕流傳。以三山士夫未著錄者﹐一旦有之﹐足以豪矣。特其體例﹐附「山川」於「寺觀」之末﹐未免失倫。然十國之事可徵信者﹐多有出於黃氏《八閩通誌》﹑王氏《閩大記》﹑何氏《閩書》之外﹐學者所當博稽也。

秀水朱彜尊

【注】

➀按﹕朱彜尊﹐生於明崇禎二年﹝1629年﹞﹐卒於淸康熙四十八年﹝1709年﹞﹐終年八十一歲﹐爲淸初詩人﹑學者。康熙壬子﹐爲十一年﹝1672年﹞﹐朱氏已43歲﹐「過福州﹐訪梁丞相《三山誌》﹐無有也」。是時距萬曆四十一年﹝1613年﹞林材等校刊《三山誌》才六十年﹐郡之搢紳名士家當皆有藏本。雕版存於法海寺﹐六十年亦不至盡失﹐至淸末猶有謝肇淛之《小艸齋三山誌抄本》在。何以斷言「無有也」﹐甚至謂「三山士夫未著錄」。是時﹐入閩之南明政權𨿽滅﹐鄭經軍事勢力仍據閩臺海上﹐前明士大夫故家抗淸意識仍彊烈﹐又值耿精忠欲叛﹐閩境風雲未定。朱彜尊以一介書生來尋故家文獻﹐可能被拒﹐實非「無有也」。越七年﹐朱彜尊於康熙十八年﹝1679年﹞﹐以布衣舉博學宏詞﹐授翰林檢討﹐與修《明史》﹐年已五十﹐身份貴顯。又「後三十年」﹐已是康熙四十一年﹝1702年﹞﹐欲「借觀」武進莊氏所藏《三山誌》﹐猶「不可得」﹐足見訪書之難。「又六年」﹐爲康熙四十七年﹝1708年﹞﹐才有緣一見﹐「假歸錄焉」﹐覺得「一旦有之﹐足以豪矣。」這時﹐他已到八十耄齡﹐逾年卽逝世。淸乾隆中編纂《四庫全書》﹐或不知閩中有萬曆《三山誌》重刊本﹐乃采取兩淮抄本﹐並引朱彜尊跋語。武進莊氏所藏或是明抄本﹐後歸崑山徐氏﹐當將流存於江蘇﹐而朱氏抄錄者或流傳於浙中。故江浙與閩中馬森家明抄本﹐皆應視爲珍貴的祖本。

○《三山誌》程慶余題記➀

道光屠維作噩之歲﹐孟陬月﹐➁據劉燕庭方伯所藏明人寫本對勘一過。➂烏程程慶余記於吳中寓齋。➃

【注】

➀此題記見於底本目錄頁末﹐當是底本抄藏本自題。

➁所記歲月卽淸道光己酉﹝二十九年﹐1849年﹞正月。

➂劉燕庭﹐正名未考﹐此爲其字。方伯﹐當是曾任布政使者。

➃烏程﹐浙江湖州吳興縣古名。程慶余攜所抄《三山誌》﹐於吳中﹝蘇州﹞寓所用劉氏所藏明抄本對勘。程氏抄本﹐楷書﹐秀勁精妙﹐與此題記筆迹相似﹐書中凡經勘攺處﹐均以小字注於其旁﹐字迹亦相類。此本今取作勘校底本。

○《竹間十日話》論《三山誌》➀

《三山誌》抄本已少﹐蒼所藏乃謝在杭《小艸齋抄本》﹐徐興公校對。在杭﹑興公均有印記﹐中有嘉定錢大昕《跋》﹐鄕前輩何歧海又用墨筆攺正。➁

是書卷帙旣多﹐而通誌﹑郡誌采取殆盡﹐必無好事者重謀剞劂。蒼每欲詳錄其文﹐以備後來之考訂。

王氏父子前後僅四十七年﹐計本州共增僧寺﹑尼庵一百零八所﹐此亦佞佛施僧之一證也。

光緒丙戌七十二叟侯官郭柏蒼識於閩山之柳湄小榭

【注】

➀郭柏蒼﹐淸嘉慶至光緒間﹝1815～1890年﹞侯官縣人﹐舉人﹐官至員外郎﹐博學多著述。收入所著《竹間十日話》的這篇記文﹐撰於光緒十二年﹝1886年﹞。

➁郭氏述及所藏明萬曆間謝肇淛小艸齋《三山誌》抄本﹐可能卽萬曆重刻《三山誌》時之勘校稿本﹐且云「中有嘉定錢大昕跋」﹐可能是錢氏親見所題者﹐十分重要。今此本流存於臺灣。其書目爲《明崇禎謝氏小艸齋抄本》﹐不知是否卽郭氏所藏原書﹐又不明於何時流入臺灣﹐未睹爲憾。

○識《三山誌》

﹝抱山堂抄本卷首民國戊寅福州沈祖牟識文﹞➀

《三山誌》四十卷﹐一作《長樂志》﹐宋淳熙九年梁克家撰﹐實多出於陳傅良之手。而今所傳之四十二卷本﹐其三十一﹑三十二兩卷﹐則淳祐八年朱貔孫所補者。《十國遺事》﹑唐宋官制多賴此書而傳﹐固不僅視爲鄕邦文獻已也。

以版本言﹐淳熙原刻本外﹐或再刻於淳祐﹐但此已無可考。卽萬曆間﹐吾鄕藏書家極盛﹐而林都諫於壬子授梓時﹐所據僅爲馬恭敏家抄本四十二卷本﹐已非梁叔子﹑朱貔孫之舊矣。最可怪者﹐旣刻之後﹐版本置諸禪寺﹐任人傳印﹐宜其流布尙多﹐而事實適得其反。考朱竹垞於康熙壬子過福州時﹐已訪書無有﹐相去僅六十年。𨿽明刻本之滅裂脫落爲不足重﹐抑亦何傳之不廣耶﹖迨《四庫》修書時﹐所據入錄者﹐爲兩淮馬裕家藏寫本﹐是館臣且未知有明刻矣﹐淸代藏書家書目亦鮮有著錄明刻本者。

惟福州陳氏《小嫏館藏書目﹟史部》有《明刻淳熙三山誌》十冊﹐下注「八元」二字﹐殆卽當時書價。➁

余竊疑陸存齋所稱「楊雪滄藏明萬曆刻本」﹐卽左海舊物。以左海身後﹐藏書盡散﹐楊氏所得必多。證以余所藏《明刻鳳洲筆記》上有「陳恭甫藏﹑楊雪滄得」朱文長印﹐可知已。

淸嘉﹑道間﹐鄕前輩馮笏軿擬重刊﹐梨棗已具﹐以無力而輟﹐惜哉﹗今此書刻本已不可見。

此抱山堂鈔本四十二卷﹐每半頁九行﹐行二十一字。余得之裏中林氏平治樓。林氏嘗預纂修《福建新通誌》之役﹐訪書大江南北﹐以鈔胥自隨﹐殆當時依據諸家寫本抄藏。惜未得精抄舊本躬校一過。

今歲省立圖書館曾假去錄副﹐納諸書庫。

戊寅七月﹐沈祖牟識於倉山之寶相樓

【注】

➀沈祖牟﹐號帚齋﹐爲淸末沈葆楨後人﹐多藏書。所稱抱山堂《三山誌》抄本﹐得於林氏平治樓。林氏曾預民國初《福建通誌》﹝陳衍主纂﹞之役﹐是本乃此時訪抄於江南北者。云「惜未得精抄舊本躬校一過」﹐是彼已知此本疏陋不精矣。今原抄本終爲省圖書館收藏﹐且上報列爲《全國善本書目》之一。筆者曾取以勘校﹐發現訛脫極多。但沈氏此文﹐述及明萬曆刻本曾爲淸道光間學者陳壽祺﹝字恭甫﹐號左海﹞所藏﹐且疑此本轉爲楊浚﹝字雪滄﹞所收藏。足證明刻本至淸末尙見於閩中藏書家之手﹐而淸初朱彜尊「無有」及「三山士夫未著錄」之斷語不實。今列爲《全國善本三山誌》之首的華東師大《明崇禎十一年林弘衍越山艸堂刊本三山誌》﹐疑是萬曆刻本的校補重刊本。

➁按﹕陳壽祺卒於道光十四年﹝1834年﹞﹐倘爲彼生前購藏之書﹐何有「八元」書價﹐疑是淸末民國時﹐他人轉售所注者。

○後記

宋淳熙《三山誌》以其周詳精確﹑足資徵信的內容﹐歷八百二十年﹐得以完整地保存下來﹐且仍然見重於當代﹐可證其質量的生命力。現在全國完整保存的古善志中﹐其成書早於《三山誌》者﹐也只有一部《吳郡誌》。而省內晚出的宋志﹐僅存寶祐《仙溪志》和開慶《臨汀誌》﹐但都已非完帙了。

本志作者梁克家﹐當時以狀元出身的右丞相來知福州﹐陳傅良以名儒﹑太學官來任州通判﹐二人皆負時望﹐協力主持修志﹐參與者尙有多人。淳熙九年書成﹐爲四十卷﹝宋末學者陳振孫則稱爲「《長樂志》四十卷」﹞。越六十六年﹐州學教授朱貔孫續補淳熙以後的「科名」兩卷。據淸代史學家錢大昕考據云「其第三十一﹑第三十二兩卷進士題名﹐乃淳祐中續入。」又云「考目錄﹐本附於第三十之後﹐但云第三十中﹑第三十下﹐未嘗輒攺捲第。後人析爲四十二卷者﹐又非貔孫之舊矣。」又云「知府題名增至嘉定十五年﹐它捲間有闌入淳祐中事者﹐皆後人隨時儳入也。」元代所撰《宋史》於《藝文志﹟地理類》尙稱「《長樂志》四十卷」﹐可見今所稱四十二卷本﹐乃元以後出現。現在﹐志中「科名」更下延至寶祐四年文天祥榜。說明原志成書之後七十年間﹐不斷有人穿插增續其內容。估計原志成書後﹐當有刻本﹐宋末至元朝尙可能重新刊刻﹐今皆無考。

《三山誌》搜羅資料廣博丰贍。誠如梁《序》所云「討尋斷簡﹐援據公牘﹐采諸父老所傳﹐得之裏閭所記。上窮千載建創之始﹐中閱累朝因革之由﹐而益之今日之所聞見。」該志凡收入正文的內容﹐必定隨以夾注﹐引據資料﹐說明出處。有的出處﹐現在尙有典籍可稽者﹐如《周禮》《史記》等。還有數十種已佚文獻僅藉此志得以知傳﹐諸如唐代之林諝《閩中記》﹑元和《球場山亭記》﹑林嵩《重修子城記》﹑陳傅《甌冶遺事》等。此外更有難以計數的詔敕﹑札牒﹑狀奏﹑文移﹑碑銘﹑詩文之類。舉證精核﹐不憚繁賾。其功用不僅在於保存鄕邦文獻﹐還將永遠具備歷史研究和考古認證的科學價值。

宋淳熙《三山誌》原刻版本﹐元代之後已不見著錄﹐全賴明代人寫本的流傳而得以保存。淸至近代省內外出於多手的抄本紛見疊出﹐多源於明代分流於閩中和江浙等地的故家藏本。其中抄工精謹﹐經名家考訂﹐傳藏有據﹐可以蹤迹到宋代原刻面目者﹐已極珍罕。現存明萬曆和崇禎的重刊本﹐源於嘉靖馬森家藏抄本﹐是經林材﹑謝肇淛﹑徐■﹝火勃﹞等人共同考訂過的﹐閩中後世各種抄本皆由此而傳。淸《四庫全書》抄本﹐源於「兩淮馬裕家藏本」﹐是經館閣文臣刪補過的。淸康熙間朱彜尊從昆山徐家借到武進﹝今常州市﹞莊氏原藏本﹐得以抄錄﹐攜歸秀水﹝今嘉興市﹞﹐於是流傳於浙江。淸道光間湖州程氏又攜所抄本到蘇州用劉家所藏明人寫本對勘。湖州密邇嘉興﹐其間或有淵源。今所見江浙傳本存在的疑缺處多相似﹐而閩中傳本的疑缺處則多迥異於江浙本﹐往往此有彼無﹐此無彼有﹐今以遠源於異地的抄本匯校缺失﹐擇善而從﹐將大有利於恢復原作的眞實。

福建省地方誌編纂委員會重視全省古舊方誌的整理工作﹐對《三山誌》的校注印行﹐關注尢多。由於校勘者時間和地域條件所限﹐難以外出獲取更多善本以供參校﹐實亦憾事。筆者叨承省地方誌編委會委信之重﹐只有敬謹從事﹐知難勉任﹐歷時年餘﹐完成是稿。其間始終得到省方誌委副主任盧美松等領導的關心支持﹐得到省人民出版社李瑞良同志的指正﹐得到省圖書特藏部和福建師大圖書館同志的協助﹐省方誌委管旬輝精心設計編排﹐劉曉敏反復打印修攺﹐又承北京方誌出版社認眞審閱﹐謹此深表感謝。

由於个人學識才力所限﹐尙存的疏漏失誤之處﹐敬希學界先進與廣大讀者指教爲幸。

