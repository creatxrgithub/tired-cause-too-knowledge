三姓山川紀﹝淸﹞祁寯藻撰三姓山川紀窩肯河卽倭和江﹐在三姓城東﹐河水由東南老嶺山北發源﹐曲繞至城東北窩肯哈達西山根﹐入松花江匯流。自河源至河口﹐計程二百二十里﹐自河口西南至姓城三里。窩肯哈達山在三姓東北松花江南岸﹑窩肯河東岸﹐約髙八十餘八﹝原文衍一「余」字﹞丈。其山迆南十三里相接山脈不斷﹐約髙五六十丈﹐東西闊六七里不等﹐來脈俱與迆東北朱爾山相連。自窩肯哈達山根至城五里。馬鞍山在城東南﹑窩肯河北岸﹐約髙四十餘丈﹐南北向長﹐周圍各五里。其來脈相接窩肯哈達山﹐東南至土龍山一百二十里。自馬鞍山根起﹐西北至城十八里。朱爾山在窩肯哈達山迆東﹐約髙三百餘丈﹐周闊十五里餘﹐其東北相接巴彥哈達等山脈毗連。自朱爾山而西至三姓十里。巴彥哈達山在城東北松花江南岸﹐約髙五十餘丈﹐周圍十二里﹐山脈與朱爾山相連。自山根東北至巴彥﹤氵通﹥靖邊後路防營炮臺五里﹐自巴彥哈達而西南至三姓二十五里。阿吉瑪瑪山在三姓東北松花江南岸﹐約髙十餘丈﹐南北長三十餘里﹐東西闊十餘里。由阿吉瑪瑪山根而西南至三姓三十八里。大瓦丹山在三姓東北﹐約髙十餘丈。迆西相接舒勒河山﹐約髙十餘丈。東南相連大砬子山﹐約髙三十餘丈。東西南北長三十餘里﹐各橫七八里不等。自大瓦丹山根而西南至三姓七十里。山音窩坑卽山音倭和山﹐在三姓東北瓦丹迆東﹐山約髙二十餘丈﹐東與達勒岡穆﹑舒圖城子等處山脈相連﹐各約髙二十餘丈﹐東西長二十餘里﹐南北寬十餘里。自山音倭和山而西南至三姓一百二十里。發勒圖山在三姓東北﹐山脈東接達布庫山﹐約髙十餘丈﹐東西長二十餘里﹐南北寬十餘里。北距松花江二十里。自發勒圖山而西南至三姓一百三十里。敖奇大山在三姓東北松花江南岸﹑達布庫迆東﹐山約髙六百餘丈。東南相連艸帽頂子山﹐約髙五百餘里﹝原文衍「裏」字﹞丈。迆東與富克錦界音達穆河發源小黑山﹑七里砬子等山連脈。自山根東北至音達穆河口三十里﹐自敖奇而西南至三姓一百四十五里。老﹤登鳥﹥窩山在三姓東蘇木河北岸﹐山約髙三十餘丈﹐與大砬子等山脈連二十里。自老﹤登鳥﹥窩而西南至三姓一百十里。蘇木河在三姓東南﹐窩肯河迆北﹐水從姓﹑錦接界音達木河口迆西南艸帽頂子山發源起﹐向西南順老﹤登鳥﹥窩南山根﹐曲流二百二十里﹐入窩肯河合流。自河源北至音達木河口六十里﹐而西南﹝疑脫「至」字﹞三姓二百五十里。土龍山在三姓東南蘇木河南岸﹐山約髙十餘丈﹐周圍十里。自土龍山根而西北至城一百三十八里。巴胡力河在城東南蘇木河道南﹐水由姓﹑錦接界七星砬子等山發源起﹐向西北曲流二百餘里﹐入窩肯河合流。自巴胡力河口向西北至三姓一百五十里。樺皮溝山在三姓東南﹐山約髙一百餘丈﹐迆東接分水嶺﹐南接太平溝﹐山約髙九十餘丈﹐迆西有土頂子山﹐東與錦界七星砬子山脈絡繹相連不斷。自樺皮溝而西北﹐至三姓二百八十餘里。七胡力河在巴胡力河東南十里許﹐系由樺皮溝東南山發源起﹐曲流二百餘里﹐入窩肯河合流。自七胡力河口﹐向西北至三姓一百六十里。阿爾布善山在三姓東南窩肯河北﹐山約髙一百餘丈。東接望背砬子山﹐約髙一百餘丈。自阿爾布善山向西北﹐至三姓三百三十餘里。瓦璽別拉河在三姓東南窩肯河南岸﹐水從樹樁樓山發源起﹐向南流曲九十餘里﹐入窩肯河合流。自瓦璽別拉河口向兩北﹐至三姓四百餘里。樹樁樓山在三姓東瓦璽別拉河迆東二十里﹐山約髙八十餘丈﹐東至石頭﹖二十里﹐東至窩肯河源七十里。自樹樁樓山根而西﹐直至二姓四百三十里。四个頂子山在三姓東南﹐山約髙二十餘丈﹐周闊十餘里﹐向西北至三姓六十里。揚武吉山在三姓之南﹐約髙十餘丈﹐周闊九里許﹐向北至三姓十八里。長嶺土山在三姓東南﹐約髙五十餘丈﹐西南東北長十餘里﹐東南西北闊四五里許。自長嶺山根而西北﹐至三姓八十三里。伯勒河在三姓南胡爾哈河東岸﹐水從廟爾河發源起﹐斜向西北曲流一百餘里﹐入胡爾哈河匯流。自伯勒河口向西北﹐至三姓三十四里。艸帽頂山在三姓東南黑背迆東﹐約髙十餘丈﹐闊十餘里﹐東南與老嶺接連。自艸帽頂而西北﹐至三姓一百九十九里。大頂山在三姓之南﹐約髙一百餘丈﹐闊二十餘里﹐南與髙爾嶺山來脈相連。自大頂山而北至三姓一百十里。樺皮川山在二姓之南﹐山約髙九十餘丈﹐西與鍋葵山脈相連。接哈達嶺﹐約髙一百餘丈﹐而西北至三姓二百八十里。哈達河在三姓之南﹐水自哈達嶺發源起﹐斜向東南流三十餘里﹐入穆楞河卽莫力河合流。自河口南北至三姓三百二十五里。穆楞河卽莫力河﹐在三姓東南﹐水由塔塔屬山內而來﹐向東北入烏蘇裏江合流。自穆楞河卽莫力河口而西北﹐至三姓六百九十二里。峯密山在三姓東南穆楞河南岸﹐與塔城接界﹐山約髙二百餘丈。自峯密山而西北﹐至三姓六百二十里﹐南至塔城﹐道裏若干﹖系是隔屬﹐不能確知﹐合並敍明。蜚底河在三姓東南﹐水由老嶺山發源﹐向東南流一百餘里﹐入穆楞河卽莫力河合流。自蜚底河源而西北﹐至三姓五百二十里。老嶺在三姓東南﹐約髙一百餘丈﹐西南與哈達嶺相連﹐東與阿爾哈山連脈﹐東西綿亙一千四百餘里﹐山根北靠窩肯河左岸﹐西與艸帽頂山脈絡繹相連。自老嶺而西北﹐至三姓五百二十里。奶子山在三姓東南﹐北距老嶺六十餘里﹐山約髙九十餘丈﹐而西北至三姓五百八十里。烏斯渾河在三姓之南﹐水從迆東南塔﹑姓接界之樺皮川發源起﹐曲流四百餘里﹐入胡爾哈河卽牡丹江合流。自烏斯渾河口而北﹐至三姓一百六十里。﹤養亙﹥羊砬子在三姓之南﹐北距烏斯渾河五十里﹐山約髙五十餘丈﹐闊八十餘里。自﹤養亙﹥羊砬子北山根而北﹐至三姓二百十里。胡什哈達山在三姓之南﹐北距﹤養亙﹥羊砬子二十七里﹐山約髙六十餘丈﹐闊九十餘里﹐西靠胡爾哈河﹐卽牡丹江東岸。自胡什哈達山根而北﹐至三姓二百三十七里。鍋葵山卽鳩梅芬山﹐在三姓之南﹐與塔﹑姓接界之三道河對岸﹐山約髙九十餘丈﹐闊二十餘里﹐東與樺皮川相連。自鍋葵山而西﹐至胡爾哈河東岸五里許﹐北至三姓三百七十里。胡爾哈河卽牡丹江﹐在三姓城西﹐水從城南塔界而來。流入姓境﹐順大﹑小迎門石﹑城墻砬子等山根下﹐曲繞﹤養亙﹥羊砬子山西﹐順流至拉哈阜等山﹐靠山根流入城西北﹐入松花江匯流。自胡爾哈河口斜向東南﹐至三姓城二里。拉哈阜山在三姓西南﹐近靠胡爾哈河卽牡丹江西岸。山約髙八九丈不等﹐南北長約計二十餘里。自山腳下而東北﹐至三姓十八里﹐而南至西芬溝九十八里﹐皆是山區幽徑。自拉哈阜山迆西南﹐接郭布奇希山﹐並五常堡東山﹑占哈達脈連。自拉哈阜而北至三姓十八里。郭布奇希河在三姓之西﹐水由郭布奇希山發源起﹐斜向東北﹐曲流六十餘里﹐入松花江匯流。自郭布奇希河口﹐東至三姓五十二里。郭布奇希山在三姓西胡爾哈河迆西﹑松花江南岸﹐山約髙七十餘丈﹐其山脈從西南占哈達而來﹐東至拉哈阜﹐而西接永起等山相連。自山北至江岸二十餘里﹐而東至三姓七十七里。永起山在三姓西﹐山約髙七八十餘丈﹐松花江南岸﹝按﹕「松花江南岸」五字﹐當在「山約髙七八十餘丈」前﹞﹐山從西南占哈達來脈﹐西接羅拉密等山。自山腳而北至江岸十八里﹐而東北至三姓一百里。小羅拉密山在三姓西﹐約髙四百餘丈﹐迆西八里許至大羅拉密山﹐約髙五百餘丈﹐其山脈從西南占哈達而來。北至松花江二十餘里﹐自大羅拉密山而東北﹐至三姓一百十六里。花公集山在三姓西南﹐約髙二百餘丈﹐山從占哈達來脈﹐而北至松花江岸十餘里。自山腳而東北﹐至三姓一百二十五里。楚山在三姓之西松花江南岸﹐山約髙五十餘丈﹐內有大泡﹐約﹝丈﹞﹝殆作深﹞十餘里﹐南北約闊二里餘。北至江岸十里﹐東至三姓城一百四十六里。徳木利山在三姓西南﹐約髙三百餘丈﹐山從占哈達來脈﹐北至松花江二十餘里。自山腳而東北﹐至三姓一百五十六里。爾吉利山在三姓西南﹐約髙三百餘丈﹐由占哈達來脈。北至松花江三十餘里﹐而東北至三姓一百六十三里。橫頭泡在三姓之西松花江南岸﹐泡水周圍環繞七餘里﹐水深二丈餘。西至彈弓泡六里餘﹐泡水深二丈餘﹐周繞﹝此字爲衍字﹞圍環繞七里餘。西至葡萄泡五里﹐周圍環繞四里餘﹐﹤舟威﹥﹤舟虎﹥泡周圍環繞七里餘。此四泡俱系四聚之水﹐北入松花江合流。自﹤舟威﹥﹤舟虎﹥泡而東﹐至三姓二百十八里。方正泡俗呼鰟頭泡﹐在三姓西南瑪延河東岸﹑丹陽山北﹐周圍環曲八里餘﹐北至松花江岸十餘里。白方正泡而東北﹐至三姓二百餘里。丹陽山在三姓西南瑪延河東岸﹐山約髙計三十餘丈﹐系是土山﹐周闊三里餘﹐北至松花江三十餘里﹐而東北至三姓二百二十餘里。瑪延河在三姓之西﹐河東地屬三姓管界﹐河西地屬阿勒楚喀管界﹐河水自阿﹑姓﹑寧﹑五常堡四城接界之占哈達山嶺內發源﹐斜向東北出﹐流四百餘里﹐入松花江匯流。自瑪延河口而東北﹐距三姓二百二十餘里﹐而西至阿勒楚喀﹐約三百四五十里﹐至五常堡﹑寧古塔﹐道裏各若干﹖系是隔屬﹐不得確知﹐理合登明。黃泥河在三姓西南瑪延河東岸﹐河水自占哈達山內發源﹐斜向西北﹐曲流二百餘里﹐入瑪延河合流。自黃泥河口北至松花江三四十里﹐東北至三姓二百二十餘里。占哈達山在三姓西南胡爾哈河迆西﹑瑪延河源﹐山髙約計七百餘丈﹐其山脈南從塔界老嶺山而來。東北至三姓三百餘里﹐西南至阿勒楚喀﹑五常堡﹑寧古塔﹐道裏各若干﹖系是隔屬﹐不得確知﹐理合登明。西芬溝在三姓西南胡爾哈河西岸﹐溝從西南占哈達山脈而來。自西芬溝門而東北﹐至三姓七十六里。五道河在三姓西南﹐水自西南占哈達山內窩棘發源起﹐向東南曲流三百餘里﹐入呼爾哈河合流。自五道河口而東北﹐至三姓一三十六里。五个嘴子山在三姓西南胡爾哈河西岸﹐山約髙計二百餘丈﹐斜長約二十餘里﹐西南與塔界老嶺大山脈連。自五个嘴子山北根而東北﹐至三姓一百五十里。城墻砬子山在三姓西南胡爾哈河西岸﹐砬髙約計二百餘丈﹐南北長十餘里。自城墻砬子而北﹐至三姓一百六十里。四道河在三姓西南﹑城墻砬子迆南﹐水由西南塔界老嶺等山發源﹐斜向東北﹐曲流八十餘里﹐入胡爾哈河匯流。自四道河口而東北﹐至三姓一百六十八里。望背砬子山在三姓西南﹐近靠胡爾哈河西岸四道河西南﹐砬髙約計三百餘丈﹐東北至三姓二百十八里。小迎門石在三姓西南﹐近靠胡爾哈河西岸﹐砬約髙二百餘丈﹐而北至三姓二百五十三里。大迎門石在三姓西南﹐近靠胡爾哈河西岸﹐約髙二百餘丈﹐而東北至三姓二百四十八里﹐山脈與西南塔界老嶺等山相連。自大迎門石山根下起﹐而西北至三姓二百七十三里。三道河在三姓西南胡爾哈河西岸﹐河南屬塔管界﹐河北姓屬管界﹐水由塔界老嶺發源﹐斜向東北環曲流四百餘里﹐入胡爾哈河合流。自三道河口而東北﹐至三姓三百餘里﹐由河口而南至塔城﹐道裏若干﹖系是隔界﹐不得確知﹐理合登明。吞昂阿河卽湯汪阿﹐在三姓城東北一百三十里許松花江北岸﹐左岸屬黑龍江省管界﹐右岸屬三姓管界﹐水從西北黑龍江界大靑山發源﹐向東南而流入松花江﹐匯流東去。古木訥城在湯汪河右岸﹐距河口三十餘里。西南距城一百二十里﹐北距江省里數若干﹖礙難度數﹐合並聲明。半拉窩吉山在湯汪河右岸﹐山約髙一百餘丈﹐北與江省接界之大靑山連脈﹐東距古木訥城十五里﹐西南距三姓一百三十五里。舒勒河在城東北﹐自四塊石山發源﹐向東南曲流九十餘里﹐入松花江合流。自河口而西南﹐至三姓六十里。巴蘭河口東﹝此二字疑爲衍字﹞在城東北松花江右岸﹐與窩肯哈達對岸﹐水從江省大靑山發源﹐順察胡蘭山東﹐向東南環繞煙筒山曲流﹐順紅石砬子山腳下﹐流向東南﹐環曲流入松花江左岸匯流。自河口而西南﹐至三姓城十二里。紅石砬子山在城西北巴蘭河左岸﹐山約髙一百餘丈﹐東北與四塊石山脈相連。自山根迆南﹐距城三十里。煙筒山在紅石砬子山北﹑巴蘭河之中﹐形如煙筒﹐約髙十餘丈﹐周圍二里許。自山根而東南﹐至三姓五十里。察胡蘭山在煙筒山迆北﹑巴蘭河西﹐約髙一百餘丈﹐北接江省大靑山山脈相連。自山根而西南﹐至三姓七十里。荒臺山在妙嘎山站西松花江北岸﹐山約髙十餘丈﹐南北斜長二十餘里。自山東南腳﹐順松花江左岸東去﹐至城五里。小咕嘟山俗呼小古洞山﹐在城西北﹐山約髙三百餘丈﹐而東南至三姓七十里。大咕嘟山俗呼大古洞山﹐山脈與小咕嘟山﹑察胡蘭﹑橫虎頭等山相連﹐約髙三百餘丈﹐南至松花江岸三十餘里。自山根而東南﹐至三姓九十餘里。小咕嘟河在城西北松花江北岸﹐河水由小咕嘟山發源﹐向東南曲流二百餘里﹐入松花江匯流。自河口而東﹐至三姓三十二里。大咕嘟河在城西北﹐河水由大咕嘟山發源起﹐向東南曲流二百餘里﹐入松花江合流。自河口而東﹐至三姓五十里。二荒頂子俗呼橫虎頭山﹐在城屬鄂勒國穆索站西北﹐約山髙二百餘丈﹐山脈與江省屬界大靑山脈連。自山南腳至鄂勒國穆索站四十里﹐至松花江岸五十里﹐而東南至三姓一百三十里。鳳凰砬子在城屬鄂勒國穆索站西北橫虎頭山迆西﹐約山髙五百餘丈﹐北接大靑山﹐西接鏵子山脈﹐絡繹相連。自山南腳至松花江岸五十里﹐東南至三姓一百五十餘里。西伯河在鄂勒國穆索站西南﹐水自北與江省接界鳳凰砬子山後發源起﹐由山迆西﹐繞向東南﹐曲流三百餘里﹐入松花江北岸合流。自河口迆東至鄂勒國穆索站二十里﹐而東北至三姓八十餘里。祥順﹝在山﹞﹝山在﹞鄂勒國穆索站迆西﹐約山髙五十餘丈﹐北與鳳凰砬子等山脈毗連。自山腳東至鄂勒國穆索站四十五里﹐西至崇古爾站街基四十里﹐南至松花江岸十六里﹐東北至三姓一百餘里。烏那渾河在鄂勒國穆索站西四十里許﹐河水自江省管界三星砬子發源起﹐向東南流二百餘里﹐入松花江合流。自河口而東﹐至三姓約二百里許。妖精泡在三姓西南鄂勒國穆索站之西﹐水入烏那渾河匯流﹐東北至鄂勒國穆索站三十五里﹐而南至松花江北岸五里許﹐東北至三姓九十五里。鏵子山在崇古爾庫站西北與江省分界之區﹐約山髙五百餘丈﹐西與鳳凰砬子﹑蒙古嚕等山脈﹐絡繹相連。自山腳至崇古爾庫站三十八里許﹐南至松花江岸五十三里﹐東南至三姓一百九十里﹐薩林河在崇古爾庫站迆西﹐水從江省管界老嶺發源﹐斜向東南﹐曲流二百餘里﹐入松花江合流。自河口東至崇古爾庫站二十里許﹐西至富拉琿站四十里許﹐東至三姓一百七十里。濃濃河在富拉琿站迆西﹐水由江省屬大靑山發源﹐向東南曲流二百餘里﹐入松花江合流。自河口東北至富拉琿站三十里﹐西南至佛斯亨站四十里﹐東至三姓一百五十餘里。蒙古嚕山在佛斯亨站西北與汀省分界之區﹐約山髙一百餘丈。自山腳東南至佛斯亨站二十里﹐至卜雅密河口十二里﹐東至三姓三百餘里。卜雅密河在佛斯亨站迆西﹐河西爲江省呼蘭管界﹐東屬三姓管界﹐水由西北呼蘭界起﹐向東南曲流入松花江。自河口迆東至佛斯亨站二十里﹐東北至三姓三百里﹐西南至賓州廳一百六十里﹐西北至巴彥蘇一百二十里﹐至呼蘭二百八十里﹐西北至黑龍江省一千六十里。

