水經﹝漢﹞桑欽撰

卷上河水昆侖墟在西北﹐去嵩髙五萬里﹐地之中也。其髙萬千里。河水出其東北陬﹐屈從其東南流入於渤海。出海外﹐南至積石山﹐下有石門﹐河水冒以西南流。水又南入蔥嶺山。河水又西徑罽賓國北。河水又徑月氏國南。又西徑安息南。河水與蜺羅跂褅水注雷翥海。又西徑四大塔北。又西徑陀衛國北。河又東﹐徑皮山國北﹐其一源山於闐國南山﹐北流與蔥嶺河合﹐東注蒲昌海。河水又東﹐與於闐河合。又西北流﹐注於河。南河又東﹐徑於闐北。南河又東北﹐徑扜彌國北﹐南河又東﹐徑且末國北。北河又東北流﹐分爲二水﹐枝流出焉。北河自疏勒徑流南河之北。北河又東﹐徑莎車國南。北河之東南﹐徑溫宿國。北河又東﹐徑姑墨國南。河水又東﹐徑注賓城南。又東﹐徑樓蘭城南﹐而東注。河水又東注於泑澤。又東入塞﹐過惇煌﹑酒泉﹑張掖郡南。河水又自東河曲﹐徑西海郡南。河水又東﹐徑允川﹐而歷大楡﹑小楡谷北。又東﹐過隴西河關縣北﹐洮水從東南來流注之。河水又東北流﹐入西卑郡界﹐左合二川﹐南流入河。又東北﹐濟川水注之。河水東﹐又徑澆河故城北。河水又東北﹐徑黃川城。河水又東﹐徑石城南﹐左合北谷水。河水又東北﹐徑黃河城南。河水又東北﹐徑廣﹑違城北﹐又合鳥頭川水。河水又東﹐徑邯川城南。河水又東﹐臨津溪水注之。河水又東﹐徑臨津城北﹐白土城南。河水又東﹐左會白土川水。河水又東北﹐會兩川﹐右合二水。河水又東﹐得野亭南。河水又東﹐歷鳳林北。河水又東﹐與漓水合。河水又徑左南城南。大河又東﹐徑赤岸北。河水又東﹐洮水注之。又東﹐過金城允吾縣北。河水又東﹐徑石城南。又東﹐過楡中縣北。又東﹐過天水北界。又北﹐過武威媼圍縣東北。又東北﹐過天水勇士縣北。又東北﹐過安定北界麥田山。河水東北流﹐徑安定祖厲縣故城西北。河水又東北﹐徑麥田城西。又北﹐與麥田泉水合。河水又東北﹐徑麥田山西。河水又東北﹐徑於黑城北。又東北﹐髙平川水注之。河水又東北﹐徑眴捲縣故城西。河水又北﹐過北地富平縣西。河水又北﹐徑富平縣故城西。河水又北﹐薄骨律鎭城。河水又徑典農城東。河水又北﹐徑典農城東。河水又東北﹐徑廉縣故城東。河水又與北枝津。河水又東北﹐徑渾懷鄣西。河水又東北﹐歷石崖山西。又北﹐過朔方臨戎縣西。河水又北﹐徑臨戎縣故城西。河水又北﹐有枝渠東出﹐謂之銅口﹐東徑沃野城南。河水又北﹐屈而爲南河出焉。河水又北迆西﹐溢於窳渾縣故城東。河水又屈而東流﹐爲北河﹐東徑髙闕南。河水自臨河縣東徑陽山南。河水又南﹐徑馬陰山西。河水又東南﹐徑朔方縣故城東北。河水自朔方東轉﹐徑渠搜縣故城北。河水又東﹐徑成宜縣故城南。河水又東﹐徑原亭城南。河水又東﹐徑宜梁縣之故城南。河水又東﹐徑稒陽城南。又東﹐過臨沃縣南。河水又東﹐枝津出焉。河水又東流﹐石門水南注之。河水又東﹐徑稒陽縣故城南。河水又東﹐徑塞泉城南而東注。又東﹐過雲中楨陵縣南。又東﹐過沙南縣北﹑從縣東﹐屈南過沙陵縣西。河水屈而流﹐白渠水注之。河水南﹐入楨陵縣西北。又南﹐過赤城東。又南﹐過定襄桐過縣西。河水於二縣之間﹐濟有君子之名。河水又東南﹐左合一水。河水又南﹐樹頹水注之。河水又南﹐太羅水注之。河水又左得湳水口。又南﹐過西河圁﹝音銀﹞陽縣東。河水又東﹐端水入焉。河水又南﹐諸次之水入焉。河水又南﹐湯水注之。又南﹐離石縣西﹐奢延水注之。河水又南﹐陵水注之。河水又南﹐得離石水口。又南﹐過中陽縣西。又南﹐過土軍縣西。河水又南﹐合契水。河水又南﹐得大蛇水。河水又南﹐又納辱水。又南﹐過上郡髙奴縣東。河水又南﹐蒲川石樓山。南﹐徑蒲城東。河水又南﹐過河東﹐北屈縣西。河水又南﹐得鯉魚。河水又南﹐羊求水入焉。河水又南﹐爲采桑津。又南﹐過皮氏縣西。河水又南﹐合蒲水。河水又南﹐徑丹水西南。河水又南﹐黑水注之。河水又南﹐至崿谷傍。河水又南﹐洛水自獵山枝分東脈﹐東南注於河。又南﹐出龍門口﹐汾水從東來注之。河水又南﹐右合暢谷水。河水又南﹐徑梁山原東。河水又南﹐崌谷水注之。河水又南﹐右合陶渠水。河水又西﹐徐水注之。河水又南﹐徑子夏石室。又南﹐過汾陰縣西。河水又徑郃陽城東。河水又南﹐徑陶城西。又南﹐過蒲阪縣西。河水又南﹐徑雷首山西。又南﹐涑水注之。又南﹐至華陰潼關﹐渭水從西來注之。河水歷船司空﹐與渭水會。河水又東北﹐玉澗水注之。河水又東﹐徑閿鄕侯河。東與全鳩澗水合。又東﹐過河北縣南。河水又東﹐永樂澗水注之。河水自河北城南﹐東徑芮城。河水又會槃澗。河水又東﹐徑湖縣故城北。河水又東﹐合柏谷水。河水又東﹐右合門水。又東﹐過陜縣北。又西﹐徑陜縣故城南。又東﹐過大陽縣南。河水又東﹐徑大陽縣故城南。河水又東﹐沙澗水注之。又東﹐過砥柱間。河之右﹐則崤水注之。河水又東﹐千崤之水注焉。又東﹐過平陰縣北。又東﹐至鄧﹐淸水從西北來注之。河水又東﹐與教水合。河水又與畛水合。河水又東﹐合庸庸之水。河水又東﹐徑平陰縣北。河水西會濝水﹝一作右會﹞。河水又東﹐過平陰縣北﹐湛水從北來注之。河水又東﹐徑河陽縣故城南。河水又徑臨平亭北。河水又東﹐徑洛陽縣北。河水又東﹐徑平縣故城北。河水又東﹐氵貝水入焉。又東﹐沛水注焉。又東﹐過鞏縣北﹐洛水從縣西北流注之。又東﹐過成臯縣北﹐濟水從北來注之。河水又徑黃馬阪北。河水又東﹐徑旋門阪北。河水東﹐徑成臯大伾山下。河水南﹐對玉門。河水又東﹐合汜水。河水又東﹐徑板城北。河水又東﹐徑五龍塢北。又東﹐過滎陽縣﹐蒗蕩渠出焉。河水又東北﹐徑捲之扈亭北。河水又東﹐徑八激堤北。河水又東﹐徑捲縣北。河水又東北﹐徑赤岸固北﹐而東北注之。又東北﹐過武徳縣東﹐沁水從之。東﹐至酸棗縣西﹐濮水東出焉。河水又東北﹐通謂之延津。河水又徑東﹐燕縣故城北﹐則有濟水自北來注之。河水又東﹐淇水入焉。又東﹐徑遮害亭南。河水又東﹐右徑滑臺城。又東北﹐過黎陽縣南。河水自津東北﹐徑涼城縣。河水又東北﹐徑伍子胥廟南。河水又東北﹐爲長壽津。故瀆東北﹐徑戚城西。故瀆又徑繁陽縣故城東。北﹐徑陰安縣故城西。故瀆又東北﹐徑昌樂縣故城東。故瀆又東北﹐徑平邑郭西。又東北﹐徑元城縣故城西。北﹐而至沙丘堰。至於丈陸北﹐播於九河。河之故瀆﹐自沙丘堰南分﹐屯氏河出焉。河水故瀆東北﹐徑發幹縣北城西﹐又屈徑其北。大河故瀆又東﹐徑貝丘縣故城南。大河故瀆又東﹐徑甘陵縣故城南。大河故瀆又東﹐徑平原縣故城西﹐而北絕屯氏三瀆。北﹐徑繹幕縣故城東北﹐西流徑平原鬲縣故城西。大河故瀆又北﹐徑修縣故城東。又北﹐徑安陵縣西。大河故瀆北出﹐爲屯氏河﹐徑館陶縣東﹐東北出。左瀆又北﹐徑經城東繚城西﹐又徑南宮縣西北﹐注絳瀆。右瀆又東北﹐徑廣宗縣故城南。又東北﹐徑界城亭北。又東北﹐徑長樂郡武彊縣故城東。又東北﹐徑廣川縣﹐與水故道合。又東北﹐徑廣川縣故城西。又東﹐徑棘津亭南。張甲故瀆又東北﹐至修縣東會淸河。屯氏別河東﹐枝津出焉。東﹐徑信成城南。又東﹐徑淸陽縣故城南﹐淸河郡北。又東北徑陵鄕南。又東北﹐徑東武城縣故城南﹐又東北﹐徑東陽縣故城南。屯氏別瀆又東北﹐徑淸河郡南。又東北﹐徑淸河故城西。屯氏別河北瀆東﹐徑繹幕縣故城南。東﹐邑大河故瀆。又東北﹐徑平原縣枝津北出﹐至安陵縣遂絕。屯氏別河北瀆又東北﹐徑重平縣故城南。屯氏別河北瀆又東﹐入陽信縣﹐今無水。又東﹐爲咸河。東北流﹐徑陽信縣故城北。屯氏別河南瀆自平原東﹐絕大河故瀆﹐又徑平原縣故城北。東北﹐枝津又出。東北﹐至安徳縣界東﹐會商河。屯氏別河南瀆又東北﹐於平原界﹐又有枝渠右出﹐至安徳縣遂絕。屯氏別河南瀆﹐自平原城北首﹐受大河故瀆東出﹐亦通謂之篤馬河。東北﹐徑安徳縣故城西。又東北﹐徑臨齊城南。始又屈徑其城東故瀆﹐廣西四十步。又東北﹐徑重丘縣故城西。又東北﹐徑西平昌縣故城北。又徑般縣故城北。東﹐徑樂陵縣故城北。又東北﹐徑陽信縣故城南﹐東北入海。屯氏河故瀆自別河東﹐徑甘陵之信鄕縣故城南。屯氏故瀆又東﹐徑甘陵縣故城北﹐徑靈縣北。又東北徑兪阝縣﹐與鳴犢河故瀆合﹐上承大河故瀆於靈縣南。東北﹐徑靈縣東﹐東入兪阝縣﹐而北合屯氏瀆。又東北﹐右過衛國縣南。又東北﹐過濮陽縣北﹐瓠子河出焉。河水東﹐徑鐵丘南。河水東北流﹐而徑濮陽縣北﹐爲濮陽津。河水又東北﹐徑衛國縣南。東﹐爲郭口津。河水又東﹐徑鄄城縣北。河水又東北﹐徑範縣之秦亭西。河水又東北﹐徑委粟津﹐左會浮水故瀆。故瀆東﹐絕大河。故瀆東﹐徑五鹿之野。浮水故瀆又東北﹐徑國邑。又東﹐徑衛國縣故城南古斟觀。浮水故瀆又東﹐徑河牧城而東北出。又東北﹐入東武陽縣﹐東入河﹐又有漯水出焉。河水又東﹐徑武陽縣東﹐範縣西﹐而東北流也。又東北﹐過東阿縣北。河水於範縣東北流﹐爲倉亭津。河水又歷柯澤﹐徑東阿縣故城西而東北出﹐流注。又東北﹐過茌平縣西。河自鄧裏渠東北﹐徑昌鄕亭北﹐徑碻磝城西。河水又與鄧裏渠水﹐上承大河於東阿縣西。東﹐徑東阿縣故城北。又東北﹐徑臨邑縣﹐與將渠合。又北﹐徑茌平縣東﹐臨邑縣故城西﹐北流入於河。河水又東北流﹐徑西瀆津。又東北﹐過髙唐縣界。

漯水漯水又東北﹐徑淸河縣故城北。漯水又東北﹐徑文鄕城東南。又東北﹐徑博平縣﹐右與黃溝同注川澤。又東﹐徑文鄕城。又東南﹐徑王城北。黃溝又東北﹐徑左與漯水隱覆﹐勢鎭河陸。東出於髙唐縣﹐大河右迆﹐東注漯水矣。漯水又東北﹐徑援縣故城西。漯水又徑髙唐縣故城東。漯水又東北﹐徑漯陰縣故城北。漯水又東北﹐徑著縣故城南。又東北﹐徑崔氏城北。漯水東南﹐徑東朝陽縣故城南。漯水又東﹐徑漢徵君伏生墓南。漯水又東﹐徑鄒平縣故城北。又東北﹐徑界東鄒城北。漯水又東北﹐徑建信縣故城北。漯水又東北﹐徑千乘縣二城間。又東北﹐爲馬常土冗。又東北﹐過楊墟縣東﹐商河出焉。商河又北﹐徑平原縣東﹐又徑安徳縣故城南。又東北﹐徑昌平縣故城南。又東﹐徑般縣故城南。又東﹐徑樂陵縣故城南。商河又東﹐徑初鄕縣故城南﹐沙溝水注之。商河又東北流﹐徑馬嶺城西北﹐而流屈而東注﹐南轉徑城東。商河又東北﹐徑富平縣故城北。商河又分爲二水﹐南水謂之長聚溝﹐北水世又謂之白薄瀆。大河又東北﹐徑髙唐縣故城西。大河又北﹐徑張公城臨側河湄。河水又北﹐徑平原縣故城東。大河右溢﹐世謂之甘棗溝。故瀆又東北﹐歷長堤徑溫陰縣北﹐河水又東北﹐徑陽阿縣故城西。又東北﹐過漯陽縣北。河水自平原﹐左徑安徳城東﹐而北爲鹿角津﹐東北徑般縣樂陵初鄕﹐厭次縣故南厭次河。河水又徑漯陽縣故城北。河水又東北﹐爲漯沃津。河水又東﹐徑千乘城北。又東北﹐過黎城縣北。又東北﹐過甲下邑﹐濟水從西來注之﹐又東北﹐入於海。河水又東﹐分爲二水﹐枝津東徑甲下城南﹐東南歷常沇注濟。

汾水汾水出太原汾陽縣北管涔山。東海﹐過晉陽縣東﹐晉水從縣東南流注之。又南﹐洞渦水從東來注之。又南﹐過大陵縣東。又南﹐過平陶縣東﹐文水從西來流注之。又南﹐過寇爵津。又南﹐入河東界。又南﹐過永安縣西。又南﹐過楊縣東。西南﹐過髙梁邑西。又南﹐過平陽縣東。又南﹐過臨汾縣東。又屈從縣南西流。又西﹐過長修縣南。又西﹐過皮氏縣南。又西﹐至汾陰縣北﹐西注於河。

澮水澮水出河東絳縣東澮交東髙山。西﹐過其縣南。又西南﹐過祁宮南。又西﹐至王橋﹐注於汾水。

涑水涑水出河東聞喜縣東山黍葭谷。又西﹐過周陽邑南。又西南﹐過其縣南。又西南﹐過安邑縣西。又南﹐過解縣東。又西南﹐注於張陽池。

文水文水出大陵縣西山文谷東。到其縣﹐屈南到平陶縣東北﹐東入於汾。

原公水原公水出玆氏縣西羊頭山東。過其縣北﹐又東﹐入於汾。

洞渦水洞渦水出沾縣北山。西﹐過楡次縣南。又西﹐到晉陽縣南。西﹐入於汾﹐出晉水下口者也。

晉水晉水出晉陽縣西縣壅山。又東﹐過其縣南。又東﹐入於汾水。

湛水湛水出河內軹縣西北山。東﹐過其縣北。又東﹐過皮縣之北。又東﹐過毋辟邑南。又東南﹐當平陰縣之東北。南﹐入於河。

濟水濟水出河東垣縣東王屋山﹐爲沇水。又東﹐至溫縣西北﹐爲濟水。又東﹐過其縣北。屈從縣東南流﹐過墳城西。又南﹐當鞏縣北。南﹐入於河﹐與河合流。又東﹐過成臯縣北。又東﹐過滎陽縣北。又東﹐至北礫磎南。東出﹐過滎陽北。濟水又東﹐徑西廣武城北。濟水又東﹐徑東廣武城北。濟水又東﹐徑敖山北。濟水又東﹐合滎瀆。濟水又東﹐徑滎陽縣北。濟水又東南﹐礫石溪水注之。濟水又東﹐索水注之。又東﹐過陽武縣北。濟水又東北流﹐南濟也﹐徑陽武縣故城南。濟水又東﹐徑封丘縣南。濟水又東﹐徑東昏縣故城北。濟水又東﹐徑濟陽縣故城南。又東﹐過封丘縣北﹐北濟也。濟水又東﹐徑原武縣故城南。濟瀆又東﹐徑酸棗縣之烏巢澤北。又東﹐過平丘縣南﹐北濟也。濟水者﹐又東﹐過濟陽縣﹐北濟也。又東﹐過冤昫縣南。又東﹐過定陶縣南﹐南濟也。濟水又東北﹐荷水東出焉。濟水又東﹐徑秦相魏冉冢。濟水又東北﹐徑定陶恭王陵南。濟水又東北﹐徑定陶縣故城南。又屈從縣東北流﹐南濟也。濟水又東﹐至乘氏縣西﹐分爲二﹐南爲荷水﹐北爲濟瀆。北濟又東北﹐徑冤眴縣故城北。又東北﹐與濮水。濟水故瀆又北﹐右合洪水。又東北﹐過壽張縣西界﹐安民亭南﹐汶水從東北來注之。濟水又北﹐徑須朐城西。濟水又徑微鄕東。又北﹐過須昌縣西。濟水又北﹐徑漁山東﹐左合馬頰水。濟水自魚山北﹐徑淸亭東。又北﹐過谷城縣西。濟水又北﹐徑周首亭西。又北﹐過臨邑縣東。濟水又北﹐徑平陰城西。濟水又東北﹐至坦苗城西。又東北﹐過廬縣北。濟水又徑廬縣故城北。濟水又東北﹐與中川水合。濟水又東北﹐右會玉水。濟水又東北﹐濼水出焉。濟水又東北﹐華不注山。又東北﹐過臺縣北。濟水又東北﹐合芹溝水。又東北﹐過菅縣南。又東﹐過梁鄒縣北。又東北﹐過臨濟縣南。濟水又東北﹐迆爲淵渚﹐謂之平州。濟水又東北﹐徑樂安縣故城南。又東北﹐過利縣西。又東北﹐過甲下邑﹐入於河。又東北﹐入海。其一水東流者﹐過乘氏縣南。又東﹐過昌邑縣北。又東過金鄕縣南。又東﹐過東緡縣北。濟水又東﹐徑漢平狄將軍扶溝侯淮陽米鮪冢。又東﹐過方與縣北﹐爲菏水。濟水東﹐徑重鄕城南。菏水又東﹐過湖陸縣南。東﹐入於泗水。又東﹐南過沛縣東北。又東﹐南過畱縣北。又東﹐過彭城縣北﹐睢水從西來注之。濟水又南﹐徑彭城縣故城東。又東南﹐過徐縣北。又東﹐至下邳瞧陵縣南﹐入於淮。

淸水淸水出河內修武縣之北黑山。東北﹐過獲嘉縣北。又東﹐過汲縣北。又東﹐入於河。

沁水沁水出上黨沮縣謁戾山。南﹐過谷遠縣東。又南﹐過猗氏縣東。又南﹐過陽阿縣東。又南﹐出山﹐過沁水縣北。又東﹐過野王縣北。又東﹐過周縣北。又東﹐過邢丘。又東﹐過武徳縣南。又東南﹐至滎陽縣北。東﹐入於河。

淇水淇水出河內隆慮縣西大號山。又東﹐過內黃縣南﹐爲白溝。屈從縣東北﹐與洹水合。又東北﹐過館陶縣北。又東北﹐過淸淵縣西。又東北﹐過廣宗縣東﹐爲淸河。又東北﹐過東武城縣西。又北﹐過廣川縣東。又東﹐過修縣南。又東北﹐過東光縣西。又東北﹐過南皮縣西。又東北﹐徑浮陽縣西。又東北﹐過氵歲邑北。又東北﹐過鄕邑南。又東北﹐徑窮河邑南。又東北﹐過漂楡邑﹐入於海。

蕩水蕩水出河內蕩陰縣西山東。又東北﹐至內黃縣﹐入於黃澤。

洹水洹水出上黨泫氏縣。東﹐過隆慮縣北。又東北﹐出山﹐徑鄴縣南。又東﹐過內黃縣北。東﹐入於白溝

濁漳水濁漳水出上黨長子縣西﹐發鳩山之漳水焉。東﹐過其縣南﹐屈從縣東北流注。又東﹐過壺關縣北。又東北﹐過屯畱縣﹑潞縣北。又東﹐過武安縣。又東﹐出山﹐過鄴縣西。又東﹐過列人縣南。又東北﹐過斥漳縣南。又東北﹐過曲周縣東。又東北﹐過鉅鹿縣東。又北﹐過堂陽縣西。又東北﹐過扶柳縣北。又東北﹐過信都縣西。又東北﹐過下博縣之西。又東北﹐過阜城縣北。又東北﹐至昌亭﹐與雽池河會。又東北﹐至樂成陵縣﹐別出北。又東北﹐過成平縣南﹐合淸河。又東北﹐過章武縣西。又東北﹐過平舒縣南。東﹐入海。

淸漳水淸漳水出上黨沾縣西北少山大黽谷。南﹐過縣西﹐又從縣南屈。東﹐過涉縣西﹐屈從縣南。東﹐至武安縣南黍窖邑﹐入於濁漳。

易水易水出涿郡故安縣閻鄕西山。東﹐過範陽縣南。又東﹐過容城縣南。又東﹐過安次縣南。又東﹐過束州縣南。東﹐入於海。

氵寇水滱水出代郡靈丘縣髙氏山。南﹐過廣昌縣南。又東南﹐過中山上曲陽縣北﹐恆水從西來注之。又東﹐過唐縣南。又東﹐徑安喜縣南。又東﹐過安國縣北。又東﹐過博陵縣南。又東北﹐入於易。

聖水聖水出上谷。東﹐過良鄕縣南。又東﹐過長鄕縣北。又東﹐過安次縣南。東﹐入於海。

巨馬水巨馬河出代郡廣昌縣淶山。東﹐過縣北。又東南﹐過容城縣北。又東南﹐至泉州縣西南。東﹐入八丈溝。又南。又東﹐過勃海東平舒縣北。東﹐入於海。

濕水濕水出雁門陰館縣。東北﹐過代郡桑幹縣南。又東﹐過涿鹿縣北。又東南﹐出山﹐過廣陽薊縣北。又東﹐至漁陽雍奴縣西。入笥溝。

濕餘水濕餘水出上谷居庸關東。又東﹐流過軍都縣南。又東﹐流過薊縣北。又北﹐屈東南至狐奴縣西﹐入於沽河。

沽水沽河從塞外來。南﹐過漁陽孤奴縣北。西南﹐與濕餘水合﹐爲沽河。又東南﹐至雍奴縣西笥溝。又東南﹐至泉州縣﹐與淸河合。東﹐入於海。淸河者﹐泒河尾也。

鮑丘水鮑丘水從塞外來。南﹐過漁陽縣東。又南﹐過潞縣西。又南﹐至雍奴縣北。屈東﹐入於海。

濡水濡水從塞外來。東南﹐過遼西令支縣北。又東南﹐過海陽縣西。南﹐入於海。

大遼水大遼水出塞外衛白平山。東南﹐入塞﹐過遼東襄平縣。又東南﹐過房縣西。又東﹐過安市縣。西南﹐入於海。又﹐玄菟髙句麗縣有遼山。

小遼水小遼水所出。西南﹐至遼隧縣﹐入於大遼水也。

氵貝水氵貝水出樂浪鏤方縣。東南﹐過於臨氵貝縣。東﹐入於海。

洛水洛水出京兆上洛縣舉山。洛水又東﹐戶水注之。洛水又東﹐得乳水。洛水又東﹐會於龍余之水。洛水又東﹐門水出焉。洛水又東﹐徑熊耳山北。東北﹐過廬氏縣南。洛水徑陽渠關北。洛水又東﹐徑廬氏縣故城南。洛水東﹐與髙門水合。洛水又東﹐松楊溪水注之。洛水又東﹐庫谷水注之。又東北﹐過蠡城邑之南。又東﹐過陽市邑南。又東北﹐過於父邑之南。洛水又東﹐渠谷。又東北﹐過宜陽縣南。洛水又東﹐徑宜陽縣故城南。又東北﹐出散關南。洛水又東﹐枝瀆左出焉。又東北﹐過河南縣南。又東﹐過洛陽縣南﹐伊水從西來注之。又東﹐過偃師縣南。洛水又北﹐陽渠水注之。洛水又東﹐徑訾城北。又東﹐羅水注之。又東北﹐過鞏縣東。又北﹐入於河。洛水又東北流﹐入於河。

伊水伊水出南陽縣西蔓渠山。東北﹐過郭落山。又東北﹐過陸渾縣南。又東北﹐過新城縣南。又東北﹐過伊闕中。又東北﹐至洛陽縣南。北﹐入於洛。

氵廛水瀍水出河南谷城縣北山。東﹐與千金渠合。又東﹐過洛陽縣南。又東﹐過偃師縣。又東﹐入於洛。

澗水澗水出新安縣南白石山。東南﹐入於洛。

谷水谷水出弘農黽池縣南土番冢林谷陽谷。東北﹐過谷城縣北。又東﹐過河南縣北。東南﹐入於洛。

甘水甘水出弘農宜陽縣鹿蹄山。東北﹐至河南縣南。北﹐入洛。

漆水漆水出扶風杜陽縣兪山東。北﹐入於渭。

滻水滻水出京兆藍田谷。北﹐入於灞。

沮水沮水出北地直路縣東。過馮翊衤殳衤羽縣北。東﹐入於洛。

渭水渭水出隴西首陽縣渭谷亭南鳥鼠山。又北﹐過襄武縣北。又東﹐過犭原道縣南。又東﹐過冀縣北。又東﹐過上邽縣。又東﹐過陳倉縣西。又東﹐徑武功縣北。又東﹐芒水從南來流注之。渭水又東﹐過槐裏縣南。又東﹐澇水從南來注之。渭水又東北﹐徑黃山宮南﹐就水注之。渭水又東﹐合田溪水。渭水又東﹐徑槐裏縣故城南。渭水又東﹐合甘水。又東﹐丰水從南來注之。渭水又東﹐北與鎬水合。渭水又東北﹐徑渭城南﹐而沈水注之。又東﹐過長安縣北。渭水又東﹐與沈水枝津合。渭水又徑長安城北。又東﹐過華陰縣北。又東﹐過鄭縣北。又東﹐過霸陵縣北﹐霸水從縣西北流注之。東﹐入於河。

漾水漾水出隴西氐道縣山番冢山。東﹐至武都沮縣﹐爲漢水。又東南﹐至廣魏白水縣西。又東南﹐至葭萌縣東北﹐與羌水合。又東南﹐過巴郡閬中縣。又東南﹐入漢川江津縣。東南﹐入於江。

丹水丹水出京兆上洛縣西北冢嶺山。東南﹐過其縣南。又東南﹐過商縣南。又東南﹐至於丹水縣﹐入於汋。

汝水汝水出河南梁縣勉鄕西天息山。東南﹐過其縣北。又東南﹐潁川郟縣南。又東南﹐過定陵縣北。又東南﹐過郾縣北。又東南﹐過汝南上蔡縣西。又東南﹐過平輿縣南。又東﹐至原鹿縣。南﹐入於淮。

卷下潁水潁水出潁川陽城縣西北少室山。又東南﹐過其縣南。又東南﹐過陽翟縣北。又東南﹐過潁陽縣西。又東南﹐過潁陰縣西南。又東南﹐至愼縣東南﹐入於淮。又東南﹐過臨潁縣南。又東南﹐汝南氵隱彊縣北﹐洧水從河南密縣東流注之。又東﹐過西華縣北。又南﹐過汝陽縣北。又東南﹐過南頓縣北﹐氵隱水從西來流注之。又東南﹐至新陽縣北﹐蒗蕩渠水從西北來注之。

洧水洧水出河南密縣西南馬領山。又東南﹐過其縣南。又東﹐過鄭縣南﹐曾阝水從西北來注之。又東南﹐過長社縣北。又東南﹐過新汲縣東北。又東南﹐過茅城邑之東北。又東﹐過習陽城西﹐折入於潁。

氵異水氵異水出河南密縣大馬鬼山。東南﹐入於潁。

氵曾水氵曾水出鄭縣西北平地。東﹐過其縣北。又東南﹐過其縣東。又南﹐入於洧水﹐渠出滎陽北河。東南﹐過中牟縣之北。又東﹐至浚儀縣。又屈南﹐至扶溝縣北。其一者﹐東南過陳縣也。又東南﹐至汝南新陽縣北。又東南﹐過山桑縣北。又東南﹐過龍亢縣南。又東南﹐過義城縣西。南﹐入於淮。

陰溝水陰溝水出河南陽武縣蒗蕩渠。東南﹐至沛﹐爲渦水。又東南﹐至下邳淮陵縣﹐入於淮。

氵反水汳水出陰溝於浚儀縣北。又東﹐至梁郡蒙縣﹐爲濉水。餘波南﹐入淮陽城中。獲水出汳水於梁郡蒙縣北。又東﹐過蕭縣南。又東﹐至彭城縣北。東﹐入於泗。

睢水睢水出梁郡鄢縣。又東﹐過睢陽縣南。又東﹐過相縣南。屈從城北東流﹐當蕭縣。南﹐入於睢。

瓠子水瓠子河出東郡濮陽縣北河。東﹐至濟陰句縣﹐爲新溝。又東北﹐過廩丘縣﹐爲濮水。又北﹐過東郡範縣東北﹐又濟渠﹐與將渠合。又東北﹐過東阿縣東。又東北﹐過臨邑縣西。又東北﹐過茌平縣東﹐爲鄧裏渠。又東北﹐過祝阿縣﹐爲濟渠。又東北﹐至梁鄒縣西﹐分爲二﹐其東北者爲濟河﹐其東者爲時水。又東北﹐至濟西。濟河東北﹐入於海。時水東﹐至臨淄縣西﹐屈南過太山華縣東﹐又南至費縣﹐東入於沂。

汶水汶水出太山萊蕪縣原山西南。過贏縣南﹐又東南。過奉髙縣北。屈從縣西南流﹐過博縣西北。又西南﹐過蛇丘縣南。又西南﹐過岡縣北。又西南﹐過平章縣南。又西南﹐過無鹽縣南。又西南﹐過壽張縣北。又西南﹐至安民亭﹐入於濟。

泗水泗水出魯卞縣北山。西南﹐徑魯縣北。又西﹐過瑕丘縣東﹐屈從縣東南流﹐濕水從東來注之。又南﹐過平陽縣西。又南﹐過髙平縣西﹐洸水從北西來流注之。又南﹐過方輿縣東﹐荷水從西來注之。又屈東南﹐過湖陸縣南﹐洧涓水從東北來流注之。又南﹐過沛縣東。又東﹐徑山陽郡。又東﹐南過彭城縣東北。又東南﹐過呂縣南。又東南﹐過下邳縣西。又東南﹐入於淮。

沂水沂水出泰山蓋縣艾山。南﹐過瑯邪臨沂縣東。又南﹐過開陽縣東。又東﹐過襄賁縣東﹐屈從縣南西流。又屈南﹐過剡縣西。又南。過良城縣西。又南﹐過下邳縣西。南﹐入於泗。

洙水洙水出泰山蓋縣臨樂山。西南﹐至卞縣﹐入於泗。

沭水沭水出瑯邪東莞縣西北山。東南﹐過其縣東。又東南﹐過莒縣東。又南﹐過陽都縣東﹐入於沂。

巨洋水巨洋水出朱虛縣泰山北。過其縣西﹐又北﹐過臨朐縣東。又北﹐過劇縣西。又東北﹐過壽光縣西。又東北﹐入於海。

淄水淄水出泰山萊蕪縣原山。又東北﹐過臨淄縣東。又東﹐過利縣東。又東北﹐入於海。

汶水汶水出朱虛縣泰山。北﹐過其縣東。又北﹐過淳於縣西。又東北﹐入於縣。

濰水濰水出瑯邪箕縣。東北﹐過東武城縣西。又北﹐過平昌縣東。又北﹐過髙密縣西。又北﹐過淳於縣東。又東北﹐徑都昌縣東。又東北﹐入於海。

膠水膠水出黔陬縣膠山北。過其縣西﹐又北﹐過夷安縣東。又北﹐過當利縣西。北﹐入於海。

沔水沔水出武都沮縣東狼谷中。沔水又東南﹐徑沮水戍而東南流注漢﹐曰沮口。沔水又東﹐徑白馬戍南﹐氵盡水入焉。沔水又東﹐徑武侯壘南。又東﹐徑沔陽故城南。沔水又東﹐徑西樂城北。漢水又左得度口水。漢水又東﹐黃沙水左注之。漢水又東﹐合褒水。漢水又東﹐徑漢廟堆下。又東﹐過南鄭縣南。漢水又東﹐得長柳渡。漢水又左會文水。漢水又東﹐黑水注之。又東﹐過城固縣南。又東﹐過魏興安陽縣南﹐涔水出自旱山。北注之。漢水又東﹐至氵黨城南﹐與洛谷水合。漢水又東﹐徑小城固南。漢水又東﹐徑石門灘。漢水又東﹐徑女爲墟爲灘。漢水又東﹐徑猴經灘。漢水又東﹐徑小大黃金南。漢水又東﹐合蘧蒢漢口。漢水又東﹐右會洋水。漢水又東﹐歷敖頭。漢水又東﹐合直水。漢水又東﹐徑直城南。漢水又東﹐徑晉昌郡之寧都縣南。漢水又東﹐徑魚脯溪口。又東﹐過西城縣南。漢水又東﹐右得大勢。漢水右對月谷口。漢水又東﹐徑西城縣故城南。漢水又東﹐爲鱣湍。漢水又東﹐合旬水。漢水又東﹐徑木蘭塞南。漢水又東﹐左得育漢。漢水又東﹐巡魏興郡之錫縣故城北。漢水又東﹐歷姚方。沔水又東﹐過襄陽縣北。沔水又東﹐合檀溪水。沔水又徑平魯城南﹐又從縣東屈西南﹐淯水從北來注之。沔水中有魚梁洲。沔水又徑桃林亭東。沔水又東南﹐徑蔡洲。沔水又東南﹐邑城北。沔水又東﹐合洄口。又東﹐過中廬縣東﹐淮水自房陵縣淮山東流注之。沔水又東南流﹐徑黎丘故城西。又南﹐過巴阝縣東北。沔水又南﹐得木裏水會。又南﹐過宜城縣東﹐夷水山自房陵縣﹐東流注之。沔水又徑若阝縣故城南。沔水又東﹐敖水注之。沔水又東南﹐與白水洽。沔水自荊城東南流﹐徑當陽縣之章山東。沔水又東﹐右會權口。沔水又東南﹐與陽口合。又東南﹐徑江夏雲杜縣東﹐夏水從西來注之。沔水又東﹐徑左桑。沔水又東﹐合區亮水口。沔水又東﹐得合驛口。沔水又東﹐謂之橫桑。沔水又東﹐謂之鄭潭。沔水又東﹐得死沔。沔水又東﹐與力口合。沔水又東南﹐氵員入水焉。沔水又東﹐徑沌陽縣北。又南﹐至江夏沙羨縣北。南﹐入於江。沔水與江合流﹐又東﹐過彭蠡澤。又東﹐北出居巢縣南。又東﹐過牛渚縣南。又東﹐至石城縣﹐分爲二﹐其一東北流﹐其一又過毗陵縣北﹐爲北江。南江又東﹐與貴長池水合。南江又南﹐東徑宣城之臨城縣南。南江又東﹐與桐水合。南江又東﹐徑寧國縣南。南江又東北﹐爲長瀆歷河口﹐東則松江出焉。江水奇分﹐謂之三江口。又東﹐至會稽余姚縣。東﹐入於海。江水又東﹐徑黃橋下。江水又東﹐徑余姚縣故城南。江水又東﹐注於海。又東﹐過堵陽縣﹐堵水出焉﹐自上粉縣北流注之。又東﹐過鄖鄕縣南。漢水又東﹐徑鄖鄕裏故城南。漢水又東﹐徑琵琶谷口﹐又東北流﹐又屈東南﹐過武當縣東北。漢水又東﹐爲亻艮子潭。漢水又東南﹐徑武當縣故城北。漢水又東﹐平陽川水注之。沔水又東﹐南徑縣城東。沔水又東﹐徑龍巢山下。又東南﹐徑涉都縣東北。又東南﹐過贊阝縣之西南。又南﹐徑谷城東。又南﹐過陰縣之西。沔水又東南﹐得洛溪口。又南﹐過築陽東﹐築水出自房陵縣東﹐過其縣南流注之。又東﹐徑學城南。沔水又南﹐徑築陽縣東。沔水又東﹐爲漆灘。又東﹐過山都縣東北。沔水又東﹐徑樂山北。沔水又東﹐徑隆中。

潛水潛水出巴郡宕渠縣。又南﹐入於江。

湍水湍水出酈縣北芬山。南流﹐過其縣東。又南﹐過冠軍縣東。又東﹐過白牛邑南。又東南﹐至新野縣。東﹐入於淯。

均水均水出浙縣北山。南流﹐過其縣之東﹐又南﹐當涉都邑縣北。南﹐入於沔。

粉水粉水出房陵縣。東流﹐過郢邑南。又東﹐過谷邑南。東﹐入於沔。

白水白水出朝陽縣西。東流﹐過其縣南。又東﹐至新野縣西。東﹐入於涓。

氵此水泚水出泚陽東北太胡山。東南流﹐徑其縣南﹐泄水從南來注之。又西﹐至新野縣南﹐入於涓。

淮水淮水出南陽平氏縣胎簪山。東北﹐過桐柏山。淮水又東﹐徑義陽縣。準水又徑義陽縣故城南。淮水又東﹐得氵師口水。東﹐過江夏平春縣北。淮水又東﹐油水注之。淮水又東北﹐與大木水合。淮水又東北流﹐左會湖水。淮水又東﹐徑安陽縣故城南。又東﹐徑新息縣南。淮水又東﹐徑浮光山北。淮水又東﹐右壑水。淮水又東北﹐申跛枝水注之。淮水又東﹐徑淮陰亭北。又東﹐徑白城南。淮水又東﹐徑長陵戍南。又東﹐靑陂水注之。淮水又東北﹐合黃水。又東﹐過期思縣北。淮水又東北﹐淠水注之。東﹐過原鹿縣南﹐汝水從西北來注之。又東﹐過廬江安丰縣東北﹐決水從北來注之。淮水又東﹐谷水入焉。淮水又東北﹐左會潤水。淮水又東北﹐窮水入焉。又東北﹐至九江壽春縣西﹐泚水﹑洪水合北注之。又東﹐潁水從西北來流注之。淮水又東流﹐與潁口會。東南﹐徑倉陵北。又東北流﹐徑壽春縣故城西。淮水又北﹐左合椒水。又東﹐過壽春縣北﹐肥水從縣東北流注之。淮水又北﹐徑山硤中﹐謂之硤石。淮水又北﹐徑莫耶山西。又東﹐過當塗縣北﹐過水從西北來注之。淮水又東北﹐濠水注之。淮水又北﹐沙水注之。又東﹐過鐘離縣北。淮水又東﹐徑夏丘縣南。淮水又東﹐徑浮山。淮水又東﹐徑徐縣南﹐歷澗水注之。淮水又東﹐池水注之。淮水又東﹐蘄水注之。淮水又東﹐歷客山﹐徑盱眙縣故城西。又東北﹐至下邳淮陰縣西﹐泗水從西北來流注之。又東﹐過淮陰縣北﹐中瀆水出白馬湖東北注之。又東﹐兩小水流注之。又東﹐至廣陵淮浦縣入於海。

氵蚩水氵蚩水出南陽魯陽縣西之堯山。東北﹐過潁川定陵縣西北。又東﹐過堰縣南。東﹐入於汝。

氵育水氵育水出弘農廬氏縣攻離山。東南﹐過南陽西鄂縣西北。又東﹐過宛縣南。又屈南﹐過氵育陽縣東。又南﹐過新野縣西。西﹐過鄧縣東。南﹐入於沔。

氵隱水氵隱水出氵隱彊縣南澤中。東﹐入潁。

氵瞿水灈水出汝南吳房縣西北興山。東﹐過其縣北﹐入於汝。

氵親水氵親水出氵無陰縣東上界山。東﹐過吳房縣南。又東﹐過灈陽縣南。又東﹐過上蔡縣南。東﹐入汝。

氵無水氵無水出氵無陰縣西北扶予山。東﹐過其縣南。又東﹐過西平縣北。又東﹐過郾縣南。又東﹐過定潁縣北。東﹐入於汝。

氵員水氵員水出蔡陽縣。東南﹐徑隋縣西。又南﹐過江夏安陸縣西。又東南﹐入於夏。水

漻水出江夏平春縣西。南﹐過安陸﹐入於氵員。

蘄水蘄水出江夏蘄春縣北山。南﹐過其縣西。又南﹐至蘄口。南﹐入於江。

決水決水出廬江雩婁縣南大別山。北﹐過其縣東。又北﹐過安丰縣東。又北﹐入於淮。

氵此水泚水出廬江縣西南霍山東北。東北﹐過六縣東北﹐入於淮。

泄水泄水出博安縣。北﹐過芍陂西﹐與泚水合。西北﹐入於淮。

肥水肥水出九江成徳縣廣陽鄕西。肥水別北過其縣西。北﹐入芍陂。又北﹐過壽春縣東。北﹐入於淮。

施水游水亦從廣陽縣東南入於湖。

沮水沮水出漢中房陵縣淮水。東南﹐過臨沮縣界。又東南﹐過枝江縣。東南﹐入於江。

漳水漳水出臨沮縣東荊山。東南﹐過蓼亭。又東﹐過章鄕南。又南﹐至枝江縣北鳥扶邑﹐入於沮。

夏水夏水出江流於江陵縣東南。又東﹐過華容縣南。又東﹐至江夏雲杜縣﹐入於沔。

羌水羌水出羌中參糧。又東南﹐至廣魏白水縣﹐與漢水合。又東南﹐過巴郡閬中縣。又南﹐至墊江縣東。南﹐入於江。

涪水涪水出廣魏涪縣西北。南﹐至小廣魏﹐與梓潼合。

梓潼水樟潼水出其縣北界。西南﹐入於涪。又西南﹐至小廣魏縣南﹐入於墊江。

涔水涔水出漢中南縣東南旱山。北﹐至沔陽縣南﹐入於沔。

江水岷山在蜀郡氐道縣﹐大江所出。東南﹐過其縣北。江水自天彭闕東徑汶關﹐而歷氐道縣北﹐又有湔水入焉。江水又東﹐別爲沱。江水又歷都安縣。又東南﹐過犍爲武陽縣﹐靑衣水﹑洙水從西南來﹐合而注之。又東南﹐過僰道縣北﹐若水﹑淹水合從西來注之。又東﹐注水北流注。江水又與符裏水合。又東﹐過江陽縣南﹐洛水從三沔。江水入東﹐烏飛水注之。江水又東﹐徑巫縣故城南。江水又東﹐巫溪水注之。江水又東﹐徑巫峽。江水歷峽東﹐徑新崩灘。江水又東﹐徑石門灘。又東﹐過秭歸縣之南。江水又東﹐徑城北。江水又東南﹐徑夔城南。江水又東﹐徑歸鄕縣故城北。江水又東﹐徑信陵縣南。江水又東﹐過夷陵縣南。江水歷峽東﹐徑宜昌縣之土垂竈下。江水又東流頭灘。江水又東﹐徑宜昌縣北。江水又東﹐徑狼尾灘﹐而歷人灘。江水又東﹐徑黃牛山。江水又東﹐徑西陵峽。江水歷禹斷江。江水出峽﹐東南流﹐徑城故州。江水又東﹐徑故城北。江水又東﹐徑白鹿巖。江水又東﹐歷荊門虎牙之門。又東南﹐過夷道縣北﹐夷水從狼山縣南﹐東北注之。江水又東﹐徑上明城北。江水又東﹐會沮口。又南﹐過江陵縣南。江水又東﹐徑燕尾洲。江水東﹐得馬牧口。江水又東﹐徑江陵縣故城南。江水又東﹐徑郢城南。江水又東﹐得豫章口。又東﹐至華容縣西﹐夏水出焉。又東南﹐當華容縣南﹐湧水出焉。江水又東﹐湧水注之。江水又徑南平郡孱陵縣之樂鄕城北。又東南﹐油水從西南來注之。又東﹐右合油口。又東﹐徑公安縣危山東過廣魏洛陽南﹐東南注之。江水徑漢安縣北。江水東﹐徑樊石灘﹐又徑大附灘。又東﹐過符縣北邪東南﹐鰼部水從符關東北注之。又東北﹐至巴郡江州縣東﹐彊水﹑涪水﹑漢水﹑白水﹑宕渠水﹐水合﹐南流注之。又江水東﹐至枳縣西﹐延江從牛羊牛可郡北流﹐西屈注之。又徑東望峽﹐東歷平都。江水又徑虎須灘。江水又東﹐徑臨江縣南。江水又東﹐得黃華水口﹐左徑石城南。又東﹐至平洲。又東﹐徑壤塗﹐而歷和灘。又東﹐徑界壇。江水又東﹐右得將龜溪口。江水又東南﹐會北集渠。江水又右徑池溪口。江水又東﹐徑右龍。又東﹐徑羊腸虎臂灘。江水又東﹐彭水注之。江水又東﹐右徑朐忍縣故城南。江水又東﹐徑瞿巫灘。江水又徑東陽灘。江水又徑魚復縣之故陵。江水又東﹐爲落牛灘﹐徑故陵北。江水又右徑夜淸﹐而東歷朝陽道口。江水又東﹐左徑新市裏南。江水又東﹐右合陽元水口。江水又東﹐徑南鄕峽﹐南徑永安宮南。江水又東﹐徑諸葛亮圖壘南。江水又東南﹐徑赤岬西。江水又東﹐徑魚復縣故城南。江水又東﹐徑廣溪峽西﹐過鄧縣東。江水自關東徑弱關捍關﹐南入於北。江水左會髙口。江水又東﹐得故市口。江水又右徑楊岐北山。大江又東﹐左合子夏口。大江又東﹐左得侯臺水口。大江右得龍穴水口。江水自龍巢而東﹐兪口。又東﹐得淸楊﹑士塢二口。大江右徑石首山北。又東﹐徑赭要。江水左得飯筐上口。江水又右﹐得上檀浦。江水又東﹐徑竹畦南。又東﹐至長沙下縣雋北﹐灃水﹑沅水﹑資水合﹐東流注之﹐湘水從南來注之。江水又東﹐左得二夏浦。又東﹐徑彭城口。江水自彭城東徑如山北。江水又左徑白螺山南。江水左徑止烏林南。江水又東﹐左得子練口。江水左得中陽水口。又東﹐得白沙口。江水東﹐右得聶口。江水左徑百人山南。江水東﹐徑大軍山南。江水又東﹐徑小軍山南。江水又東﹐徑雞翅山北﹐又東北﹐至江夏沙羨縣西北﹐沔水從北來注之。江水又東﹐徑嘆父山﹐南對嘆州。江水又東﹐徑魯山南。江水左得湖口﹐水通太湖。又東﹐合灄口﹐不上承沔水於安陸縣﹐而東徑灄陽縣北﹐東南注於江。江水又東﹐湖水自北南注﹐謂之嘉吳。江右岸頻得二夏浦﹐北對東城洲西﹐浦側有雍伏戍。江之左岸﹐東會龍驤水口﹐出北山蠻中。江之有武口﹐水上通安陸之延頭。江水東﹐徑若城南。又東﹐過邾縣南。江水右得黎北。江水又東﹐徑邾縣故城南。鄂縣北﹐江水右得樊口。江水又左徑赤鼻山南。又東﹐徑西陽郡南﹐郡治卽西陽縣也。江之右岸﹐有鄂縣故城。江水左﹐則巴水注之。又東﹐徑較縣故城南。東會希水口﹐出縣霍山西麓﹐山北有縣故城。大江右岸有厭裏口﹑安樂浦。江水左得赤水浦。江水又東﹐徑南陽山南。江水又東﹐徑西陵縣故城南。江水東﹐歷孟家氵羌。江之右岸﹐有黃石山﹐水徑其北。又東﹐過蘄春縣南﹐蘄水從北東注之。又東﹐過下雉縣北﹐刊水從東陵西南注之。又東﹐左得靑林口。

靑衣水靑衣水出靑衣縣西蒙山。東﹐與沫水合也。至犍爲南安縣﹐入於江。

桓水

恆水出蜀部岷山。西南﹐行羌中﹐入於南海。

若水若水出蜀郡旄牛徼外。東南﹐至故關﹐爲若水也。南﹐過越嶲邛都縣西。直南﹐至會無縣﹐淹水東南流注。又東北﹐至犍爲朱提縣西﹐瀘江水。又東北﹐至僰道縣﹐入於江。

沫水沫水出廣柔徼外。東南﹐過旄牛縣北。又東﹐至越嶲靈道縣﹐出蒙山南。東北﹐與靑衣水合。東﹐入於江。

延江水延江水出犍爲南廣縣。又東﹐至牛羊牛可敝邑縣東。屈北流﹐至巴郡涪陵縣﹐注更始水。又東南﹐至武陵西陽縣﹐入於酉水。

沅酉水酉水東南﹐至沅陸縣﹐入於沅。存水

存水出犍爲存阝鄢縣。東南﹐至郁林定周縣﹐爲周水。又東北﹐至潭中縣﹐注於潭。

溫水溫水出牛羊牛可夜郎縣。又東﹐至郁林廣郁縣﹐爲郁水。又東﹐至領方縣東﹐與斤南水合。東北﹐入於郁。

淹水淹水出越嶲遂久縣徼外。東南﹐至蜻蛉縣。又東﹐過姑復縣南。東﹐入於若水。

葉楡水益州葉楡河﹐出其縣北界。屈從縣東北流﹐過不韋縣。東南﹐出益州界﹐入牛羊牛可郡西隨縣北﹐爲西隨水。又東出﹐進桑關﹐過交址麋泠縣北﹐分爲五水﹐絡交址郡中。至東界﹐復合爲三水。東入海。

夷水夷水出巴郡魚復縣江。東南﹐過狼山縣南。又東﹐過夷道縣北。東﹐入於江。

油水油水出武陵孱陵縣西界。又東北﹐入於江。

灃水灃水出武陵充縣西。歷山東﹐過其縣南。又東﹐過零陽縣之北。又東﹐過作唐縣北。又東﹐至長沙下嶲縣西北。東﹐入於江。

沅水沅水出牛羊牛可且蘭縣﹐爲旁溝水。又東﹐至鐔城縣﹐爲沅。又東北﹐過臨沅縣南。又東﹐至長沙下雋縣西北﹐入於江。

氵艮水氵艮水出武陵鐔城縣北界沅水谷。南﹐至郁林潭中縣﹐與鄰水合。又東﹐至蒼梧陵縣﹐爲郁溪。又東﹐至髙要縣﹐爲大水。又東﹐至南海番禺縣西﹐分爲二﹐其一南入於海﹐其一又東過縣東﹐南入於海。員水又東南一千五百里﹐入南海。

資水資水出零陵都梁縣路山。東北﹐過夫夷縣。東北﹐過邵陵縣之北。又東北﹐過益陽縣北。又東﹐與沅水合於湖中。東北﹐入於江也。

漣水漣水出連道縣西﹐資水之別。東北﹐過湘南縣南。又東北﹐至臨湘縣西南。東﹐入於湘。

湘水湘水出零陵始安縣陽海山。東北﹐過零陵縣東。又東北﹐過洮陽縣東。又東北﹐過泉陵縣西。又東北﹐過重安縣東。又東北﹐過需阝縣西﹐泰水從東南來注之。又東北﹐過陰山縣西﹐氵米水從東南來注之。又北﹐過灃陵縣西﹐漉水從東注之。又北﹐過臨湘縣西﹐瀏水從縣西北流注。又北﹐氵爲水從西南來注之。又北﹐過羅縣西﹐氵買水從東來流注之。又北﹐過下縣西﹐微水從東來流注之。又北﹐至巴丘山﹐入於江。

漓水漓水亦出陽海山。南﹐過蒼梧荔浦縣。又南﹐至廣信縣﹐人於郁水。

溱水溱水出桂陽臨武縣南。繞城西北﹐屈東流。東﹐至曲江縣安聶邑東。屈西南流﹐過滇陽縣﹐出淮浦關﹐與桂水合。南﹐入於海。

匯水匯水出桂陽縣廬聚。東南﹐過含洭縣。南﹐出洭浦關﹐爲桂水。

深水深水出桂陽廬聚。西北﹐過零陵營道縣南。又西北﹐過營浦縣南。又西北﹐過泉陵縣西北七里﹐至燕室邪﹐入於湘。

鐘水鐘水出桂陽南平縣都山北﹐過其縣東。又東北﹐過宋渚亭。又北﹐過鐘亭﹐與雞水合。又北﹐過魏寧縣之東。又東北﹐入於湘。

耒水耒水出桂陽郴縣南山。又北﹐過其縣之西。又北﹐過便縣之西。又西北﹐過耒陽縣之東。又北﹐過需阝縣東。北﹐入於湘。

氵米水氵米水出茶陵縣上鄕。西北﹐過其縣西。又西北﹐過攸縣南。又西北﹐過陰山縣南。又西北﹐入於湘。

漉水漉水出醴陵縣東漉山。西﹐過其縣南﹐屈從縣西。西北流﹐至漉浦﹐注入於湘。

瀏水瀏水出臨湘縣東南﹑劉陽縣西北。過其縣東北﹐與澇溪水合﹐西入於湘。

氵買水氵買水出豫章艾縣西。過長沙羅縣西。又西﹐累石山﹐入於湘水。

贛水贛水出豫章南野縣。西北﹐過贛縣東。又西北﹐過廬陵縣西。又東北﹐過石陽縣西。又東北﹐過漢平縣南。又東北﹐過新淦縣西。又北﹐過南昌縣西。又北﹐過彭澤縣西。北﹐入於江。

廬水廬江水山三天子都北。過彭澤縣西﹐北入於江。

漸江水漸江水出三天子都。北﹐過余杭東﹐入於海。

斤江水斤江水出交阯龍編縣東北。至郁林領方縣﹐東注於郁。容容﹑夜﹑﹑湛﹑乘﹑牛渚﹑須無﹑無濡﹑營進﹑皇無﹑地零﹑侵黎﹑無會﹑重瀨﹑夫省﹑無變﹑由蒲﹑王都﹑融﹑勇外﹐此皆出日南郡西﹐東﹐東入於海。

山澤嵩髙爲中嶽﹐在潁川陽城縣西北。泰山爲東嶽﹐在泰山博縣西北。霍山爲南嶽﹐在廬江縣西南。華山爲西嶽﹐在弘農華陰縣西南。雷首山在河東蒲阪縣東南。砥柱在河東大陽縣東河中。王屋山在河東垣曲縣東北也。太行山在河內野王縣西北。恆山爲北嶽﹐在中山上曲陽縣西北。碣石山在遼西臨渝縣南水中也。析城山在河東濩澤縣西南。太嶽山在河東永安縣。壺中山在河東北屈縣東。南龍門山在河東皮氏縣西。梁山在馮翊夏陽縣西北河上。荊山在馮翊懷徳縣南。岐山在扶風美陽縣西北。關山在撫風汧縣之西也。隴山﹑終南山﹑惇物山在扶風武功縣西南也。須山在隴西臨洮縣西南。山番冢山在隴西氐道縣之南。鳥鼠同穴山在隴西首陽縣西南。積石在隴西河關縣西南。都野澤在武威縣東北。合離山在酒泉會水縣東北。流沙地在張掖居延縣東北。三危山在惇煌縣南。朱圍山在天水北冀縣南。岷山在蜀郡湔氐道西。山番冢山在弘農盧氏縣南。荊山在南郡臨沮縣東北。內方山在江夏竟陵縣東北。大別山在廬江安丰縣西南。外方山﹐崧髙是也。桐柏山在南陽平氏縣東南。陪尾山在江夏安陸縣東北。衡山在長沙湘南縣南。九江地在長沙下縣西北﹐云夢澤在南郡華容縣之東﹐東陵地在廬江金蘭縣西北﹐敷淺原地在豫章歷陵縣西南﹐彭蠡澤在豫章彭澤縣北。中江在丹陽蕪湖縣南﹐東至會稽陽羨縣﹐入於海。震澤在吳縣南五十里。北江在毗陵北界﹐東入於江。嶧陽山在下邳縣之西。羽山在東海祝其縣南也。陶丘在濟陰定陶縣之西南。菏澤在定陶縣東﹐雷澤在濟陰成陽縣西北﹐菏水在山陽湖陸縣南﹐蒙山在太山蒙陰縣西南﹐大野澤在山陽鉅野縣東北﹐大邳地在河南成臯縣北。明都澤在梁郡睢陽縣東北。益州沲水在蜀郡汶江縣西南﹐其一在郫縣西南﹐皆還入江。荊州沲水在南郡枝江縣。三澨地之南在邛縣之北。右《禹貢》山水澤地所在﹐凡六十。

