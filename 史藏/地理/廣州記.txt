廣州記

晉顧微

廣州廳事梁上﹐畫五羊像﹐又作五穀囊﹐隨像懸之。云昔髙固爲楚相﹐五羊銜谷萃於楚庭﹐故圖其像爲瑞。六國時廣州屬楚。

桂父常食桂葉﹐見知其神﹐尊事之。一旦與鄕曲別﹐飄然入云。

郁林郡山東南有一池﹐池邊有一石牛﹐人祀之。若旱﹐百姓殺牛祈雨﹐以牛血和泥﹐泥石牛背。禮畢﹐則天雨太注﹐洗牛背﹐泥盡卽晴。

百管溪﹐周回丈餘﹐水極沸湧﹐如猛火煎油聲。

海中有文魮鳥﹐頭尾鳴﹐似磬而生玉。又曰﹐海中多朱鱉﹐狀如肺﹐有四眼六腳﹐而吐珠。

平定縣東巨海有■﹝馬孛﹞馬﹐似馬牛尾﹐一角。又云平定縣巨海有水犀﹐似牛﹐其出入有光﹐水爲之開。

熙安縣東南有固岡﹐髙數十丈﹐岡西面爲羊腸道。說者云﹐尉陀登此望漢。

海中有大珠﹑明月珠﹑水精珠。

懷化郡掘塹﹐得石墨甚多﹐精好寫書。今山中多出朱石﹐亦可以入朱硯中使。

益智﹐葉如蘘荷﹐莖如竹箭。子從心中出﹐一枝有十子﹐內白滑﹐四破去之﹐取外皮蜜煮爲粽子﹐味辛。

熙安縣有孤古度樹生﹐其號曰古度。俗人無子﹐於祠炙其乳﹐則生男﹐以金帛報之。

五子樹﹐實如梨﹐裏有五核﹐因名五子。治霍亂﹑金瘡。

熙安縣東北有菖蒲澗﹐盤石上﹐水從上過﹐味甘冷﹐異於常流。

蠻俚不蠶﹐采木綿爲絮。

藤類有十許種。續斷﹐艸藤也﹐一曰諾藤﹐一曰水藤。山行渴﹐則斷取汁飲之。治人體﹐有損絕。沭則長髮。去地一丈斷之﹐輒便生根至地﹐永不死。

鬼目﹐益知直爾。不可啖﹐可爲漿也。

鬼目樹﹐似棠梨。葉如楮﹐皮白﹐樹髙。大﹐如木瓜﹔而小耶傾﹐不周正。味酢。九月熟。又有艸昧子﹐亦如之﹐如可爲糝用。其艸似鬼目。

雍菜﹐生水中﹐可以爲菹也。

山有鳳鸞棲宿﹐食其實。出東有溪曰羅陽﹐永泰中﹐暑雨漲﹐有一竹葉﹐若芭蕉葉大﹐隨水出。

