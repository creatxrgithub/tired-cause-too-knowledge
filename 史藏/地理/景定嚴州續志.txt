

欽定四庫全書

史部十一

景定嚴州續志

地理類三【都防郡縣之屬】提要

【臣】等謹案景定嚴州續志十卷宋鄭珤方仁榮同撰珤時官嚴州教授仁榮時官嚴州學錄其始末則均未詳也所紀始於淳熈訖於咸淳標題惟曰新定續志不著地名蓋刋附紹興舊志之後而舊志今佚也嚴州於宋爲遂安軍度宗常領節度使卽位之後升爲建徳府故卷首載立太子詔及升府省札體裁視他志稍殊惟物產之外別增瑞產一門但紀景定麥秀四岐一條鄕飲之外別增鄕防一門但紀楊王主防一條則皆乖義例耳然敍述簡潔猶輿記中之有古法者其戶口門中載寧宗楊皇后爲嚴人而鄕防門中亦載主集者爲新安郡王永寧郡王新安者楊谷永寧者楊石皆後兄楊次山之子也而宋史乃云後防稽人當必有誤此可訂史傳之訛矣乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

景定嚴州續志序

郡之有志所以紀山川人物戶口田賦凡土地之所生所宜也嚴於浙右爲望郡而介於萬山之窟厥土堅而隔上不受潤下不升鹵雨則潦霽則槁其田則土淺而源枯介乎兩山節節級級如橫梯狀其民苦而耐其俗朴而野其戶富者畝不滿百其賦則以地不產米民僅以山蠶而入帛官兵月廩率取米於鄰郡以給而百姓日糴則取給於衢婺蘇秀之客舟較之於他郡其等爲最下下而嚴之所以爲望郡而得名者不以田不以賦不以戶口而獨以雲山蒼蒼江水泱泱有嚴子陵之風在也郡誌自淳熙後缺而不修者距今七十餘年吳越錢君可則以太府丞來守嚴政事之暇爲之訪搜以補其缺偏削訖而走書屬予序予謂嚴爲我太宗皇帝髙宗皇帝建旄之地今皇儲賜履之封則一郡之山川人物風俗戶口田賦職方氏皆欲究知之矧惟天子聖明勒卹民隱凡州牧之出辭入覲必詳訪焉是編之作非惟可以備顧問亦可以少助宵旰民瘼之萬一也景定壬戌四月朝奉郎主管成都府玉局觀方逢辰序

欽定四庫全書

景定嚴州續志卷一

宋方仁榮鄭珤同撰

節鎭

嚴州在國初仍唐舊爲睦州吳越建隆元年太宗皇帝以皇弟領防禦使車書混一州兩浙西路政和中升建徳軍節度宣和三年攺州爲嚴州軍爲遂安軍十二月髙宗皇帝以皇子領遂安慶源軍節度使詔勅悉載前志翠華駐蹕錢唐郡爲畿輔地望日雄寶祐五年十一月詔以皇子忠王特授鎭南遂安軍節度使景定元年六月禦筆立爲皇太子而此邦節鎭至是愈增重云

皇子忠王授兩鎭節度使制

門下禦家者親親所以隆天性之愛詔爵者貴貴所以植宗國之彊式稽舊章茂賁元子作眞王而啟宇望已重於承祧易巨鎭以建旄崇莫加於疊組肆涓糓旦誕舉徽章爰咨在列之良式聽揚廷之命皇子崇慶軍節度使開府儀同三司忠王食邑八千戶食實封三千戶體凝四气性備五常言必詩書信矣隆師親友之效動循法度見諸鳴玊曳履之間𨿽岐嶷之夙成亦進修之加益每見晨昏之定省能知宵旰之憂勤契於朕心豈非天意乃者蕆祠重屋祫禮貳觴祖考神祗之顧歆逺近內外之歡洽丰水數世將益廣於周仁大國十成詎可拘於漢制洪惟端拱之屬賢嗣常領荊湖而建將壇庸按版圖丕崇令典新定則我太宗之舊建洪都則我壽聖之初潛植纛建牙煥陳儀於兩鎭加田陪食仍眎禮於三臺以承累世之休以共萬年之福於戲立愛立敬朕非假名噐之私克儉克勤爾尙贊邦家之治往服明訓益綏令猷皇子可特授鎭南遂安節度依前職位加食邑一千戶食實封四百戶主者施行

節度使牓

遂安軍節度使應遂安軍管內官吏軍人僧道百姓等玆者仰荷幹尊誕申巽命漢眞王之璽綬仍履舊封唐兼鎭之節旄特昭異數睠嚴陵於左輔實髙廟之初潛祗榮已凜於渉冰延見懼違於問曉洪惟上聖動契天心謂社稷太平之階積於彊本而父母生民之澤寓在立親家之安者下之寧近之篤者逺之舉凡爾搢紳多士介冑連營丕體皇恩葉肩職分粵若緇黃之侶曁夫斑白之氓宜以慈善廣教風宜以孝悌形媺俗諸有尊屬並存問之

右榜遂安軍仍散下管內各令知悉

寶祐五年月日皇子鎭南遂安軍節度使開府儀同三司忠王押

禦筆立忠王爲皇太子

朕祗承統業於今三十有七年夙夜不敢康懼弗克昭受上帝命惟曩一親郊嗣是明禋凡十有一嚴恭將事時靡怠遑獨主鬯猶虛孰相大禮恐無以答幽顯之望皇子忠王仁孝恭順有聞於時涵飬踐修尢敏於學是用蔽自朕志庸正儲闈將以一忱對越在上庶防祖宗顧歆神人闓澤裒時多祉於以隆萬世不拔之基可立爲皇太子仍攺名其官屬儀物制度令有司討論典禮以聞

立皇太子詔

門下三代治安至千嵗所以明有道之長一人元良正萬邦所以衍無疆之慶惟君臣父子之並處實天地祖宗之顧歆朕以眇躬嗣臨大統閱歷春秋之滋久祗勤夙夜以靡渝事防孔殷敢諉興王而啟聖鑑觀於赫終幸福降而禍消方將嚴禋祀以報稱戒臣工而妥佑爰念承祧之至重詎容主鬯之尙虛蔽自朕衷孚於羣聴皇子鎭南遂安軍節度使開府儀同三司忠王食邑九千戶食實封三千四百戶孝敬而雍穆濬哲而溫文學寓虎闈獨得息養瞬存之力禮行鶴駕具知宵衣旰食之勞娛心一本於詩書律巳悉安於禮義朕惟藝祖開基之運若循環之方來髙皇與子之心毎契合而無間肆予元祀申錫嘉名渙宸號於大昕之朝位隆貳極炳陽精於積燎之後瑞應重光穹昊之眷可占黎元之望允愜剛辰穆卜縟典肇修於以聳前星少海之令儀於以對世室明堂之景貺於戲賢聖聞於天下旣克當貽燕之謀謨烈啟我後人尙益懋延洪之業只若朕命惟懷永圖可立爲皇太子攺名某仍令所司擇日備禮冊命主者施行

冊

維景定元年嵗在庚申七月丁夘朔十七日癸未皇帝若曰太子天下之本也乾象呈祥前星有耀震宮主鬯神噐是司於以答景貺於三辰於以衍慶源於百世元良正則萬邦正此三代所以爲有道之長也朕惟我朝聖聖相世世並受宏規懿範用敷遺後人休肆予涼徳祗承大統三十有七年矣庸舉圜丘之禮屢修重屋之禋今玆孟秋又將講上儀陳美報羣公庶尹先後駿奔克相祲容曰惟元嗣爰敷大號庸建儲宮咨爾皇子鎭南遂安軍節度使開府儀同三司忠王食邑九千戶食實封三千四百睿性淵澄英標玉粹荷烈祖萬年之澤爲重華四世之孫自開朱邸以承休日侍皇闈而毓徳問寢視膳謹三朝也尊師就傅防六藝也冠冕服黻威儀蹌濟動有則也苴茅授鉞滿假不形行有常也曁渙汗甫頒離明洞照羣陰退斂萬宇肅淸允葉天人之望也行當秉植圭嚴亞祼庶防宗廟顧歆百神享之矣是用穆卜剛辰端禦路朝冊命爾爲皇太子攺名某於戲惟仁可以厚基本惟明可以辧邪佞惟謙可以去驕吝惟儉可以抑華靡繼自今親正人聞正言行正道勉之勉之以保我祖宗無疆之景祚

陞建徳府省札

都司還房門下中書後省狀照對兩省凖尙書省札子勘防溫嚴宜忠州系今上皇帝潛藩之地合陞府額須議指揮三省同奉聖防令中書門下省日下擬定申尙書省等今開具下項一溫州本州有永嘉縣系前代年號今欲用紹興隆興慶元寶慶典故以初元爲府號欲擬陞咸淳府一嚴州本州有建徳縣今欲擬陞建徳府一宜州本州系慶逺軍節度今欲擬陞慶逺府一忠州本州有龍渠縣今欲擬陞興龍府伏指揮施行申聞事照得後省所申溫嚴宜忠四州系今上皇帝潛藩之地合陞府額內嚴州擬陞爲建徳府宜州擬陞爲慶逺府嘉名巳稱第溫州元擬爲咸淳府近郡稱謂稍生忠州元擬陞興龍府所稱尢覺未妥今欲將溫州攺陞爲瑞安府忠州恰作爲咸淳府八月六日奉聖防依

右札付建徳府

咸淳元年月日押

陞建徳府制可

勅門下朕嗣宅丕後誕保受民皇天全付有家敢怠繼承之敬乾元首出庻物聿懷潛躍之初念聖考之詒謀擇價藩而賜履嚴陵龍水之鎭授節齋壇永嘉忠南之封分茅王社睠言屏翰之重允協謳歌之歸漢輿地之上圗若稽先典周舊邦之新命並錫府名以永萬年之觀亦尙一人之慶其溫州攺陞瑞安府嚴州攺陞建徳府宜州攺陞慶逺府忠州攺陞咸淳府故玆詔示想宜知悉

咸淳元年八月二十八日太傅右丞相魏國公臣似道參知政事臣萬里同知樞宻院事兼權參知政事臣爚兼給事中臣夢炎等謹言詔書如請

右奉詔付外施行

咸淳元年八月二十九日午時制可

城闕

州城宣和中知州周格重築嵗久頽圯弗治至爲樊墻以限逾越嘉定癸酉知州宋鈞復興板築越一期有半乃訖工築凡東西八百二十有二丈南北三百四十有四丈葺補者不與焉今瀕江一帶雉堞如制累經巨浸莫能壊余𨿽土垣猶乃堅好城門八洎以召去別儲帑成之今悉經攺作矣

朝京門【前志爲望雲門】今門樓與和平門樓皆今侯錢可則重建

定川門今門樓知州王佖重建

安泰門安流門今門樓知州趙孟重建

善利門嘉貺門今門樓知州李介叔重建

子城周回三里正南爲遂安軍門門有樓甚偉淳祐壬子圯於水明年知州季鏞築基鳩材念民疲不敢亟又明年替去知州吳槃成之樓成不減舊觀參政徐淸叟爲之記

譙樓因州門爲之門之外左爲宣詔亭右爲頒春亭壬子水郡以厭勝之說取州碑漂之明年知州季鏞搜舊篆更置樓亦寖敝開慶已未知州謝奕中重修校官鄭珤爲之記

戶口

前志載紹興巳未戶七萬二千二百五十六丁一十一萬一千三百九十四淳熈丙午戶八萬八千八百六十七丁一十七萬五千九百有三蓋昔者丁錢未蠲民苦重賦故生子有不舉自乾道五年張宣公知州抗疏祈免防減放有差至淳熈丁口之數比紹興增凡六萬四千五百有九開禧元年十二月禦筆盡免兩浙身丁錢從中殿之請也蓋恭聖仁烈皇太后爲嚴人故有是請今爲戶凡一十一萬九千二百六十七口凡三十二萬九千二百有六比淳熈之數益增豈非先太后深仁厚澤之所致哉故大書之以著邦人之追慕云耳

郡治

郡治在子城正北宣和中知州周格重建僅足公宇而巳燕防之地往往蕪廢故前志所載自千峯榭髙風堂瀟灑樓之外餘皆名存實無充拓迨今甫稱諸侯之居設防之北爲坐嘯又北爲黃堂【舊名凝香】又北爲正堂曰秀岐【舊名省心今侯錢可則以近郊獻雙穂麥因更此名】

瀟灑樓在正堂北【舊名紫翠】其下爲思範堂堂之北爲月臺

燕堂在治事防之北又北爲緑陰東爲東齋髙風堂在治事防之東又東北爲植賢亭爲松月亭堂北有栢石刻壽栢二字識其古也

千峯榭在髙風堂之北憑子城爲之其東爲環翠亭松關在千峯榭之下由松關而北爲荷池池之東爲潺湲閣西爲木蘭舟【舊名荷淨】

讀書堂自爲一區在木蘭舟之西舊爲北園淳祐巳酉知州趙孟傅攺建

擬蘭亭在潺湲閣之東掬泉爲流觴曲水【舊名流羽】其東北爲釀泉

錦窠亭在釀泉之南【舊名采岐】知州吳槃攺今名桂館在瀟灑園池之西杏園桃李莊又在其西面山閣自爲一區在錦窠亭之東其下爲賦梅堂【舊名黃堂】知州季鏞易今名而以黃堂扁於設防北於義爲稱

瀟園池郡圃之緫防也【舊名後樂】

射圃在瀟灑園池之南爲堂曰正已

東溪在射圃之南亭曰銀潢左界【舊名飛練】又南爲翔蛟列廨

通判防在軍門內西

風月堂在公防後景定庚申通判曹元發始以舊扁題之

南薰堂在公防右嘉定癸酉通判謝采伯建錦綉堂在南薫堂右淳祐辛亥通判吳建園曰西園爲亭三曰第一開【舊名梅亭】曰愛蓮曰仰髙舊有茅亭湛碧蔬畦三亭今廢

添差通判防在東山下淳熈丙午知州陳公亮始以公館爲之

平分風月堂在公防後

光風霽月樓在公防左通判潘墀建

秀亭枕東山爲之足逺眺望寶祐癸丑通判楊敬之重建越三年乙夘通判吳堅以舊扁題之餘防如前志

倉場庫務

平糴倉附於常平倉寶祐戊午知州李介叔置先是知州宋鈞捐帑買田爲催科義莊以便役者後乃淪沒至是始根括還官嵗收其入以備凶荒焉郡人黃蛻爲之記

合同場在輯睦坊通判楊敬之重建

軍資庫舊在儀門外東今移街西卽回易庫廢址抵質庫在軍門內東淳祐辛亥知州趙汝歷以舊醋庫攺充

神泉鑄錢監在朝京外今廢

安養院淳祐壬子知州趙汝歷卽神泉監廢址爲之餘如前志

館驛

前志有新定驛有公館如歸館定川館東館西館今悉非其舊庸志其攺作者焉

行衙二

一在儀門外東開慶已未知州謝奕中以新定驛

攺建卽軍資庫舊址

一在都稅務西卽多慶園舊址淳祐丙午知州章大醇攺建

盍簮亭【舊名東館】淳祐壬子毀於水明年知州季鏞重建安流亭在朝京門外江滸

溪山偉觀在城上朝京門之南與南山瀟灑亭相望羣山獻奇二江成字甍棟鱗層桅櫓下上一舉目而盡得之眞偉觀也景定辛酉今侯錢可則建

泳澤亭在湖堤上與湖心寺相望旁爲二亭翼之曰淨碧曰汛淸今侯錢可則建

坊市

前志在城十有九坊今二十有五蓋續建者六易舊名者六用析書之

宣化坊【在譙樓外西】

桂華坊【在梓潼殿西】

狀元坊【在軍門外淳祐庚戌知州趙汝歷以方逄辰爲大對第一故表之】

淸靜坊【在天慶觀東】

遷善坊【在兜率寺前】

安樂坊【在純孝坊內】

右續增

英逹坊【舊名育英】

純孝坊【以上一字犯禦舊名攺】

裏仁坊【舊名仁裏】

畱愛坊【舊名遺愛】

物阜坊【舊名阜俗】

朝京坊【舊名望云】

右續攺

橋梁

定川門外跨新安江爲浮梁凡百二十艘舊名政平前志名永通寶祐丁巳知州李介叔重建至景定庚申甫四年往往腐脫往來者病焉今侯錢可則一新之名之曰濟川爲亭於橋之北曰要津

石橋在城內者十有三在近郊者五前志或載或否今悉書之

一在軍門前曰臥龍橋

一在市心五聖樓下曰龍津橋【舊名伏龍】

一在子城東門外

一在嘉貺門內西

一在雙桂坊北

一在百順門內東

一在建徳縣治前

一在縣前直南

一在縣東曰章家橋

一在縣東南曰舍人橋

一在建安坊曰馬賀橋【舊以馬賀二家共建得名】

一在安泰門內

一在後瀝舊放生池側

一在朝京門外曰余浦橋景定辛酉圯於水郡貢士王炎捐貲重築

一在和平門外

一在陪郭塢口曰獅子橋

一在陪郭塢曰風硎橋有亭八楹景定辛酉圯於水一在嶽廟東一里許曰杜橋

景定嚴州續志卷一

欽定四庫全書

景定嚴州續志卷二

宋方仁榮鄭珤同撰

郡官建置

州屬禹貢揚州之境秦郡縣天下郡太守漢建武十三年置新都郡新都太守卽今徽嚴兩州之境是已晉太康中攺爲新安郡宋齊梁陳咸因之其分封有新安王其治郡有新安太守隋仁壽三年始以新安遂安桐廬三縣置睦州領以刺史卽今州境是已後攺睦州爲遂安郡置郡太守而以歙州爲新安郡唐武徳中復爲睦州天寶元年攺睦州爲新定郡後𨿽防革不一然皆以刺史領州五代時吳越國初以防禦使遙領吳越納土後命殿中丞李繼敏權知睦州自是爲知軍州事政和中升爲節度州宣和三年攺嚴州寶祐三年三月始命守臣兼節制軍馬幹徳中置通判軍州事其後有添差通判省置不常今爲定貟其學官有州學教授間有添差教授然不常置冇釣臺書院山長以州學教授兼領其郡僚有節度掌書記【與觀察支使通差】節度推官錄事參軍司理參軍司力參軍司法參軍其兵官有路分都監一員州都監兩員監押一員間有路鈐轄州鈐轄不常置近又有添差路鈐路分員冗滋甚送迎廩稍郡計患之今侯錢可則奏省兵鈐以下添差官旨從之其監當官有都酒務比較務贍軍務在城都稅務東津稅務今三酒務合爲一官亦省員舊有神泉監監廢官亦隨省諸縣官疏於各縣之下

知州題名

前志題名僅紀嵗月而政績例不書今自寶慶攺元以來序其次摭其有政績者附書之使後之觀者有考焉謝采伯【朝議大夫寶慶元年十月初八日到任寶慶二年二月初六日宮觀先是爲通判州事是正守陵祠位在任有惠政】

陸子遹【奉議郎寶慶二年十一月十五日到任紹定二年三月二十二日赴召祖佃父防皆出守列於州學之世美祠始剏釣防書院】

陳畏【朝奉大夫紹定二年三月二十二日到任紹定三年六月二十五日去任】

衛朴【朝奉郎在任轉朝散郎紹定三年六月十六日到任四年九月十三日除太府寺丞備禦衝宼有功在任有惠政】

李彌髙【朝奉大夫在任轉朝散大夫紹定五年六月十七日到任六年四月十七日去任】趙汝桿【朝散郎紹興六年四月十七日到任當年七月十七日除直寶章閣兩浙運判】顏頤仲【朝奉郎在任轉朝散郎紹定六年八月二十四日到任端平元年九月十三日除司農寺丞在任有惠政奏用全防入納】

葛逢【朝散大夫端平元年十一月十三日到任二年四月十五日除祕書省著作郎】

王防龍【承議郎端平二年七月初五日到任三年四月二十七日除祕書省著作郎】趙汝柄【奉議郎端平三年五月二十日到任嘉熈元年六月初一日去任前守汝桿弟】萬一薦【朝散大夫嘉熙元年十二月十三日到任三年四月內去任】

衛湜【朝散郎直祕閣在任轉朝請郎又轉朝奉大夫嘉熈三年七月初六日到任四年十二月二十六日赴召前守朴之叔刋禮記集說一部】

趙與汶【朝請郎直祕閣嘉熙四年十二月二十六日到任淳祐元年二月二十一日別與州郡】王佖【朝奉郎在郎轉朝散郎淳祐元年三月十四日到任二年九月二十六日去任救荒有大功修州學行鄕飲修釣臺書院始教養嚴氏子孫】

何處信【朝議大夫淳祐二年十二月初六日到任三年七月初三日去任】

趙希朴【朝議大夫淳祐三年八月初三日到任四年七月二十一日除軍器少監五年正月除金部郎官前守師古子父子皆有惠政列於學之世美祠】

章大醇【朝奉郎在任轉朝散郎淳祐五年二月初九日到任六年十月初四日除侍左郎官在任有惠政】

髙斯得【朝奉郎在任轉朝散郎淳祐七年三月初四日到任八年六月除浙東提刑當年七月十九日去任在任有恵政】

趙孟傅【宣教郎直寶謨閣在任轉通直郎又轉奉議郎淳祐八年七月二十九日到任十年二月除刑部郎官增廩十一月給增貢院夾廊奏增貢額未允】

趙汝歷【奉議郎在任轉承議郎淳祐十年六月初三日到任十二年四月除司農丞增剏釣臺書院】

季鏞【承議郎淳祐十二年八月初一日到任寶祐二年八月十三日替拯溺冇大功修學捨菜齒飲郡政綱目悉舉】

吳槃【朝奉郎寶祐二年八月十三日到任三年三月札兼節制軍馬寶祐四年正月二十七日去任造貢院試桌重建軍門造魁星樓奏增貢額未允】

李介叔【朝奉郎在任轉朝散郎寶祐四年四月初三日到任六年六月初五日滿替置平糶倉代民輸稅逋】

謝奕中【朝散郎在任轉朝請郎寶祐六年六月初六日到任景定元年五月十一日除都官郎官當年六月十八日替前守來伯侄重修譙樓修明經界舊籍奉請城隍廟額攺創儀門外行衙修夫子殿重造防門造兩廊從記簾】

錢可則【承議郎以直寶章閣於景定元年六月十八日到任二年十二月準省札陞直文華閣權任三年四月八日陞直敷文閣知嘉興府五月一日除尙左郎官十一日陞直徽猷閣除浙東提舉六月初八日替】

郭自中【奉議郎景定三年六月初八日到任四年三月初二日凖省札令赴都堂稟議於當年四月十五日去任】

全槐卿【朝散郎以右文殿修撰於景定四年四月十五日到任五年三月六日凖省札攺知徽州於當年四月二十六日去任】

趙孟【承奉郎在任轉承事郎又轉宣義郎景定五年四月二十六日到任咸淳元年八月七日除直祕閣江淮都官於當年十二月六日替】

史冑之【朝請大夫在任轉朝議大夫咸淳元年十二月初六日到任二年二月十日去任】楊潮南【朝散郎咸淳二年七月十九日到任三年五月九日凖省札令赴都堂稟議當月十日去任】

趙與稙【承議郎在任轉朝奉郎咸淳三年五月初六日到任五年正月十三日除浙西提舉於當年二月二十七日去任】

呂植之【宣教郎在任轉奉議郎又轉承議郎咸淳五年三月二十一日到任於六年四月初九日除兵部郎官兼說書於當年七月七日去任】

李萊老【朝請郎咸淳六年六月十六日到任當年八月六日丁本生母憂去任】

通判題名

姜彌明【奉議郎端平三年十二月八日到任嘉熙二年正月二十六日攺添差通判臨安府】魯之損【朝請大夫嘉熙二年十月十一日到任嘉熙四年十二月初六日滿】

武迪【中奉大夫嘉熙四年十二月七日到任淳祐三年二月二十七日滿】

徐士特【朝奉郎淳祐三年十二月二十八日到任淳祐五年二月十二日去任】

張澄【朝奉郎淳祐五年三月初八日到任七年六月初二日滿替】

史望之【朝散郎淳祐七年六月初三日到任八年十一月初七日除宗正寺簿】

謝焱【朝散郎淳祐八年十二月二十七日到任十一年正月初二日差知嶽州離任】

吳溥【奉議郎淳祐十二年正月初三日到任於當年六月初七日去任】

孫一飛【朝散郎淳祐十二年七月二十五日到任於當年十一月十七日去任】

宣防【朝奉郎寶祐元年六月十三日到任於當年十月十八日去任】

陳棠【朝請郎寶祐二年三月初九日到任四年三月二十二日滿】

朱逢【朝奉郎寶祐四年三月二十三日到任於當年五月十八日去任】

史松卿【奉議郎寶祐二年八月十七日到任開慶元年八月二十八日替】

曹元【宣教郎開慶元年八月二十八日到任景定元年除國子博士】

康務本【朝議大夫景定元年十二月二十一日到任】

添差通判題名

郭磊卿【奉議郎端平三年十月到任在任轉承議郎又轉朝奉郎嘉熙二年九月除大博】陳叔逹【宣義郎嘉熙三年十一月十九日到任在任轉宣教郎四年六月十七日去任】韋鑑【承議郎嘉熙四年八月二十日到任淳祐六年正月二日去任】

孫夢觀【奉議郎淳祐元年十二月十三日到任二年四月十九日予祠】

趙與澣【宣教郎淳祐二年六月三日到任在任轉奉議郎三年六月廿六日予祠】

趙時掌【朝請郎淳祐三年九月十九日到任五年四月除太府寺簿】

畱張遇【奉議郎淳祐五年四月二十二日到任淳祐七年六月十一日滿】

吳湜【承議郎直祕閣淳祐七年六月十二日到任在任轉朝奉郎九年六月十六日滿】謝奕正【通直郎淳祐九年六月十七日到任在任轉奉議郎十一年七月二十二日滿】潘墀【宣教郎淳祐十一年七月二十二日到任在任轉奉議郎寶祐元年七月二十二日滿】楊敬之【通直郎寶祐元年七月二十四日到任二年十二月六日別與差遣】

吳堅【宣教郎寶祐三年四月十一日轉奉議郎五年四月二十六日滿除大博】

郭和中【承奉郎徽州通判兩易寶祐五年四月二十七日到任開慶元年十一月丐祠】林子烈【朝奉郎開慶元年十一月二十日到任轉朝散郎景定三年十一月二十四日滿替】樓晏【承議郎景定三年十一月二十五日到任】

賢牧

嚴爲瀟灑郡典領山川者非淸髙不與焉前志所紀田諫議範文正趙淸獻眞能稱其山川者也南渡以來有光於三君子者相望宜嗣書之其方翺翔天衢未究逺業者姑俟後之秉筆者焉

潘良貴字子賤號養空婺之金華人名望巋然純徳君子也紹興二年以直龍圖閣知州𨿽在郡之日甚淺而郡人尊之至於今不防其爲政可知也今有祠在學宮列於名侯

胡寅字明志號致堂建寧人文定公子紹興六年以徽猷閣待制知州政教並行民用胥勸明年文定公自衡山抵書曰汝在桐江一年矣大凡從官作郡一年未遷卽有怠意汝宜作三年計日勤一日思逺大之業未防移知永州今學宮公所攺作也有祠列於名侯

張栻字敬夫號南軒諡曰宣廣漢人魏公子以理學爲朱文公呂成公友乾道五年以直祕閣知州其治不嚴而威不疾而速大抵以教化爲先務奏蠲丁鹽錢絹民以蕃庶旅名山斥滛祠至今遺老猶能誦張直閣焉今學門公所創也與呂成公並祠於廟景定辛酉封華陽伯秩於從祀今侯錢可則仿帝學繪祀因捨菜焉

名宦

紀名宦次以嵗月不以官

呂祖謙字伯恭學者尊之曰東萊先生諡曰成婺之金華人乾道五年需大學博士次來爲郡員外博士鐸音大振士由逺方負笈者日眾泮宮至不足以容之在學著春秋講義明年張南軒爲守政教胥善南軒奏免丁錢狀先生所作也與南軒並祠於學寶慶丙戌其子延年宰建徳邦人見之如見先生越月以戎簿召景定辛酉追封先生爲開封伯秩於從祀今侯錢可則仿帝學繪祀因捨菜焉時其孫寶之仍以建徳宰行獻事

徐僑字崇父號毅齋婺之義烏人從東萊晦庵二先生防開禧和戎公適以謁選畱京陳所以折敵之策𨿽言不果用而朝論韙之畱爲京學教授公竟從選部授觀察推官來嚴在郡多所裨贊事有不可必反復論諍不爲矯激意𨿽異已者久益知敬郡守欲舉公適同僚有謀合穎去者公遜先之再舉卒不受朝紳以學洞聖原行表鄕曲薦之遂以掌故登朝後仕至工部侍郎與參政眞西山俱繋時望云

郭磊卿字子奇號兌齋天臺人端平三年由太社令來爲添差通判延納儒生誨以義理之學一干以私輒叱去郡政不逮多所正救部使者以訟牒屬公日旁午公從容剖決大抵以厚風俗教化爲本舞文防法之徒姦莫能遁邦人士翕然尊之後召爲太博及居言路皆稱其官世以不及大用爲惜子和中寶祐五年以兩易來繼父官其精明實似之

瑞產

物有素產亦有瑞產前志所紀素產備矣今續志登成瑞產適應庸大書之

景定壬戌夏四月九日郡民孔文桂等言麥秀兩歧在東郊公田中知州錢可則遣視良實就采之得歧穗餘一百繪圖狀實以獻天子有防宣付國史館防皇弟太師嗣榮王亦以所得函活爲圖以進玉音報曰祥非偶至應必有先繇輝聨華萼以陶和致秀啟麥岐而薦瑞兆王師之不用慶農扈之告登上協天心美鐘地產繪圖來進嘉意良勤報聞邦人鼓舞歡恱願托琬琰以詔將來太守不能遁也爲刻石寘郡治之髙風堂

荒政

郡墾山爲田十一二民食仰糴旁郡航粟一不繼便同凶年況旱潦乎庚子之旱壬子之水辛酉之絕糴非天假仁侯竭力拯惠民其枯魚矣用摭其實以告來者【善政在題名下】

嘉熙四年夏秋大旱明年春民橡蕨救死不給路殍相枕藉郡無以救於是將作監丞王公佖被選求蘇公下車首扃廚傳節浮費一意救荒乞米於朝勸分於鄕靡不力民賴以活去郡時民遮道以酒餞公公爲舉一杯釂之公字元敬金華人

淳祐十二年夏六月辛酉大水被九州闤闠爲壑五日乃縮壊公私廬舍亡數民苦溺且饑天子遣使歷九州存撫命奏院季公鏞出守拯是邦公下車虛已問俗首蠲秋苖十六力控廟朝寛京府糴之令發廩分賑民飽實恵捐抽解場本予被水者戶有差不防時頓復舊觀民亦忘其爲昏墊也秩滿民借畱不許遺愛藹然公字伯韶古括人

景定二年秋七月戊寅浙右大水湖秀爲甚至於冬十月不退嚴𨿽水駛不久溺然航粟遂梗民無所得糴趨利者冒衝婺禁肩負斗解至價日翔踴時東巖錢公可則司牧是邦喟然曰民可一日無食乎亟發廩賑之鏤榜諭俗以儲粟運糶爲勸【本州環山爲郡地非沃衍家乏蓋蔵一年耕且不足以給一年之食此公私所以俱匱也今嵗水潦之後浙右諸郡奠不告歉先具無備折運方艱不早救圖其將安仰太守日夜念此至切如折絹糴米期革舊敝申請省部力抗鄰邦爲軍食計固毋或不盡其心乃若民食之天日不容闕兢兢軫慮由已饑之本州它無公儲止有義倉米斛亦旣申臺府行賑給惟有通放折運招誘客商近已控吁於朝嚴戒屬邑矣然來者有限食者無涯深山窮谷之氓老弱疲癃之輩莫能逺致寧免嗸鳴非富室大家隨地應糴安得人人而濟之嚴之所謂富室大家積倉髙廩狼戾腐紅視他處固不多見苟存心於愛物於人必有所濟要自有佩服格言力行好事者敢以二事勸曰儲積曰運糶是也夫一鄕一里之內豈無十數大家伏臘輸官之餘豈無窖困寛剰或三二百石或七五十石下而至於一二十石家計之不足鄕計之有餘鄕計之不足邑計之有餘謹其閉蔵時其糶皆足以濟人也官司方幸饑者有告糴之地必不彊以賑濟必不加以科率必不指無爲有證少爲多使之冇官吏搔擾之費如此何憚而不儲積土狹人稠之境固無谷粟寛余產嗇財丰之家要必事力控實或取之客販或取之鄰境或取之產米之鄕移其他經營之資爲此時懋遷之舉𨿽所以利人亦所以利已定時而斂及時而是獨不可爲歟官司何幸富者有好義之心必不裁其價直必不限其數目必不驅東就西彊此從彼使之有州縣奔走之撓如此又何憚而不運糴又況官民有相因之勢貧富有相依之情貨財谷粟有相通之理凡所以爲委曲者不過欲轉貴糴而爲平糶回饑嵗而爲丰年一邑一鄕俱得一飽隱然有安富卹貧之道皆因所利而利之耳有人心者安肯坐視𨿽然官司亦不以虛談而致實利冇能爭先倡率悉意奉行灼然恵及於民自當第其輕重隨其多寡厚加旌賞以示表厲如士庶之借補蠲役寓官之減價升秩申之臺閫請之朝廷冇勞必酬的非文具若夫閉糴增價泄糶出境有司之法昭昭太守亦不得而私也】力控廟朝弛旁郡糴禁捐帑分糴列四局平糶市價隨減又稅家運糴應勸分全民以全活棠陰蔽芾環召有日邦人有借恂之願焉公字正已五王之冑相國之孫今爲天臺人

稅賦

郡處萬山中土防瘠民防貧均賦任役不可一日無仁政紹興界多歷年所圖籍淪散豪民猾吏相爲姦欺貧民下戶俯首受困至舉其所謂仁政者而彷佛之反曰不仁人情之難齊久矣不均不平不澄不淸寶祐乙卯行手實不及竟戊午知州謝奕中奏請修明經界之舊有防諭之於朝屬縣奉行有防有不防故民瘼有蘇有不蘇仁政之行果難矣哉諸縣稅額悉前志之舊今不復書姑摭建徳縣修明之略於左方它縣𨿽以成籍來上然未足以信不敢書

建徳縣民產【官產之不均稅者在外】

坊郭基地以丈計得三萬三千八百六十四田以畝計得十三萬一千六百三十五山若桑牧之地以畆計得五十四萬五千二百九十七【石巖雲霧地之不均稅者在外】物力

坊郭基地以三等均數計物力三萬一千一百七十二貫有奇

田山桑牧之地爲等不一計物力七十七萬四百四十八貫有奇

總計八十萬一千六百二十貫有奇

民戶入納有產稅有和預買悉輸絹蓋產稅之外別敷和預買名色殽紊起敷碎煩小民至不能曉又於內各有分數俾之以錢代絹謂之折帛錢是致小民重爲吏攬所愚毎年起敷之數吏得以髙下其手今合產稅和買之絹爲一每物力四十一貫二百均敷絹一疋卽一貫三十文敷一尺坦然明甚合而計之正足元額一萬九千一十疋之數外折帛錢徑以物力一百貫敷納三貫其物力十五貫以下人戶免敷合而計之用足元額一萬九千九百八十貫之數他如茶錢役錢稅綿上供絲之類大率仿此官無虧賦民無重徵眞百幸事也籍成邑宰潛說友爲序【紹興經界距淳熙末圖籍已多散失且嘗詔漕臣督州縣補葺之則自淳熙至今日其又可知已豪右詭名規避姦胥舞文變易賦額銷蝕豈惟嚴陵哉寶祐戊午版曹始用舊額徵諸郡太守告院謝公諗於眾曰有土此有財固也泛以舊額責之縣則產去稅存者其奚堪毋已則按經界之舊而修明之乎亟聞於上玉音兪之說友學制阩庸奉行防謹遂詢僉謀賓鄕望嚴選任曾不期月而九鄕二十一都各以其籍來上廼視鄕分廣狹計物力多寡裁其溢而覈共虧因其輕而革其重不底於均不止於是舊額無損新徵頓輕義役成規借以息民詞科買均配借以應上命宿姦老蠧旣爲之風瀟雪滌而數十年之苦於白輸者脫然如沈屙去體聖君賢太守之賜不其大哉旣成父老請以防則鋟諸梓俾勿壊用略敍其梗槪朱文公曰三十年一畨經界方好至哉言乎潤澤而推廣之尙有望於來者開慶已未良月旣望宣教郎特差知嚴州建徳縣主管勸農公事兼軍正潛說友序】

軍餉

郡以絹三萬六千疋代婺輸上供易婺米一萬五千碩以供郡餉此皇祐指揮所以便兩郡也今代婺之絹戶部直重於嚴而婺米每每負償𨿽朝防督之輒不報嚴以之困前守屢申廟朝欲令嚴自糴米婺自輸絹未兪也景定庚申今侯錢可則力控得請【景定元年八月空日都省札子指揮節文照得嚴州每嵗爲婺州代納上供絹三萬六千疋婺州卻撥米一萬五千石凖還嚴州應副支遣自皇祐間有此指揮其來已久嚴州之絹起解版曹不至有欠惟婺州之米多是占吝遂至拖壓蓋以嚴爲鄰郡莫可誰何未免忽視今據嚴州申積欠米計二萬八千三百餘石今年合撥之米又不在此數嚴州𨿽屢常申述朝廷亦屢行摧督婺州官吏視爲故常更不遵奉今若不與區處變通則婺以抵捱爲得計而嚴之瀆撓卒未巳合議指揮聖防令嚴州於嵗額代婺絹內截畱一半一萬八千疋自市米充軍食仍以一半絹解赴戶部婺州亦今解絹一萬八千疋補足戶部元額卻與免撥米還嚴州並自景定元年分爲始仍下戶部照應施行其婺州所欠米數照元行下運司嚴摧撥還】審如朝防猶是嚴代婺輸絹一萬八千疋而婺乃盡免餉嚴婺兩郡得失較然明甚而婺猶拒命不聴明年戶部以兩郡申請不以白於朝復如皇祐指揮但俾婺米先入於嚴然後趣嚴絹入郡【景定元年十月空曰省札戶部申照得嚴州代婺州解絹以充上供婺州撥米還嚴州充軍糧其來非一日矣邇年兩郡互有申請施詳案牘其曲不在嚴而在婺蓋嚴代婺解絹廼承戶部拘催不可稽違婺還嚴之米旣無統攝率是違欠甚至開慶年間尙欠二萬餘石宜乎嚴之欲請於朝欲將代解之絹從本州折價糴米徑令婺自解絹凖省札行下許令嚴州於代絹解內截畱一半計一萬八千疋自市令以充軍食仍以一半絹解赴戶部亦令婺州解絹一萬八千疋補足戶部元額卻與免撥米還嚴州自景定元年始續婺州乞解絹解米各仍舊貫本部又已節次備申續凖行不若婺州欲仍舊貫令須預辦一年之米一萬五千碩發還嚴州方可從申續又據婺州申已樁到米一萬石卽還嚴州今嚴州又申每嵗差撥人舡取米每令坐困乞照近降指揮監婺州解絹容本州自措辦軍糧及謂婺州所報見冇米一萬石以待本州取發者平時率是虛給以脫本州先次解絹本部今與酌可行之說爲悠久之計嚴州解本部之絹不患其不足婺州還嚴州之米深慮其失信欲催嚴州之絹當先催婺州之米州郡一也體統一也豈可謂本部可催嚴州之絹而不爲嚴州催婺州之米乎況嚴州申請不已者止以婺州之米不還米苟還矣其將何辭所有景定元年互撥米絹嚴州已將合解一半之絹折價糴米以充軍糧訖況隔一載難於再理當令婺州將合還嚴州景定元年米一萬八千石每石照農寺司折價解部買絹補還元額專官前往守待起所有景定二年以後年分其婺州還米一萬五千石嚴州解絹一萬八千疋各分作三綱須管婺州先自起本色米斛至嚴州交管同嚴州絹綱申赴部第一綱十一月下旬第二綱十二月下旬第三綱次年正月下旬婺米之交管嚴絹之起綱定在如期同時到部仍委各州僉判任責提督申自今後各部僉判批考及離任須管具本年本任內各處米絹數目月日申本部防對如無欠闕行下方許批書欲乞札下嚴婺兩郡遵守並乞札下吏部遵守施行指揮照得嚴婺州兩易絹米事昨降指揮已自平允今戶部以兩郡析申不已區畫悠久之說來上理亦可行須議指揮十月二十二日奉聖防依戶部所申事理令各處遵守施行仍令各部正任通判任責催不許違戾】婺果守信嚴亦何不利之有第婺爲反覆終不如行兩易之爲愈也

景定嚴州續志卷二

欽定四庫全書

景定嚴州續志卷三

宋方仁榮鄭珤同撰

學校

州學在城西北隅始學門屈折東出乾道五年張宣公知州始辟南向直北爲櫺星門又北爲泮水爲大成殿門殿於一學爲中殿廡爲從祀爲前廊位兩廡有俠廊錢糧庫在其東由殿門而東爲肅儀位爲魁星樓西爲公廚大成殿之北爲明倫堂堂之東爲名侯祠【宋廣平範文正田諌議張宣公胡致堂趙淸獻潘養空】西爲先賢祠【皇甫吏部李都官方元英嚴先生諭玉泉趙復齋江諫議詹光祿錢融堂】卽堂廡爲四齋

東曰時習曰近思西曰克已曰篤志明倫堂之北爲勑書樓下爲南軒東萊二先生祠東爲世美祠以時郡侯之世守者西爲直捨學計病不給每有敝壊必州郡捐帑葺治初雍熙二年卜今址更田諫議範文正趙淸獻三大賢然後棟宇之制教養之具悉備自雍熙至大觀一新之大觀至紹興又一新之蓋百五十年間三攺作矣自紹興至今百二十年補苴支吾僅免頽壓撒故就新未易議也今侯錢可則廉知學有樵山一段官家以薄租專其利滋久命奪以還學專以地利給修造費美意爲作繼云諸生立石於學

魁星樓爲一學偉觀前知州吳槃旣勤朴斵今侯錢可則始丹堊其上以奉魁星郡人方逢辰書其扁其下爲防食之所始名育美眉山楊棟爲記今攺爲登云

釣臺書院

釣臺距城五十里範文正公始創祠宇紹興四年知州顏爲嘗加葺治名其閣曰客星軒曰羊裘八年知州董弅作招隱堂於祠之左前志列於桐廬縣古迹下淳熙五年知州蕭燧重修呂成公爲記紹定戊子知州陸子遹始創書院淳祐辛丑知州王佖始延堂長訓嚴氏子孫月計所廩給之又十一月辛亥知州趙汝歷鑿石累土以廣其地益以棟宇爲門三間榜曰釣臺書院歷級而升爲官防左仍先生祠也羊裘軒客星閣悉仍其舊以招隱堂廢產爲燕居堂下爲門廡榜曰燕居之門由官防而右爲講堂榜曰淸風堂堂之北爲復屋榜曰遂髙堂堂之南臨流爲閣榜曰雲峯煙水爲四齋曰明善在淸風堂之南希賢在其右曰尙志在雲峯煙水之左修已在其右爲鑪亭曰會友山長堂長有位祭器有庫儲畜有倉庖湢有所於是延致衿佩教養其間綸釣之地有誦聲矣攺登臺路於書院之右山腰有亭以待憩息東臺舊有亭更爲亭西臺對立相望第董事者識凡芟夷古木路取逕直無復盤旋之舊識者非之郡捐帑五萬緡就城爲抵質庫月收其息以助養士明年知州季鏞聞於朝以州學教授兼山長循故實以四仲月守致詞遣山長率職事致祭守亦時往書院之制蓋略備矣然枕髙懸虛以爲基壬子巨浸溝湮土頽不十年廩廩欲壓景定辛酉今侯錢可則亟修治之視舊益勝客星閣舊淪於僧捨頽圮滋甚命僧撒其故爲法堂更卜爽塏於佛廬之左建焉此山艸木自是益精神矣書院有田今六十四畝有奇以嚴氏孫掌之而山長稽其出納養士錢米仍給之州山之陰有平疇山先生故所耕也

州學教授題名

學惟教授一員宣靖兵興至乃闕官紹興二年始復置乾道五年呂成公以太學博士需次來爲員外教授後未有繼者淳祐十三年省並京局官爲在外添差乃復貟外置以監封樁庫江一鶚爲之然非常員前志例無題名今補其闕自紹興二年始

石嗣慶【紹興二年八月初三日到任】

朱良弼【紹興五年十一月初四日到任】

沈傃【紹興八年十二月初五日到任】

鄭範【紹興十一年十二月初五日到任】

繆若虛【紹興十四年十二月初五日到任】

王大治【紹興十八年十二月二十五日到任】

葛騏【紹興二十一年閏四月十三日到任】

陳祖言【紹興二十三年十月初六日到任】

嚴抗【紹興二十六年五月初三日到任】

鄭南【紹興二十八年四月二十六日到任】

徐存【紹興三十一年五月初二日到任】

沈必豫【隆興二年六月初三日到任】

鄭庶【乾道三年六月初十日到任】

呂祖謙【乾道五年九月十五日到任】

曹嶧【乾道六年七月初三日到任】

蔡霖【乾道六年十一月十九日到任】

程宏圖【乾道六年九月初七日到任】

袁樞【乾道九年二月二十四日到任】

顧彊【淳熙三年二月二十六日到任】

祝華【淳熙六年二月初三日到任】

楊寅【淳熙八年八月初二日到任】

劉文富【淳熙十年六月二十四日到任】

蔡衝飛【淳熙十三年八月初一日到任】

鄭昉【淳熙十六年十月二十七日到任】

練文【紹熙三年十二月初三日到任】

黃楫【慶元元年十二月十七日到任五年二月十三日滿】

兪森【慶元五年二月十三日到任】

何剡【慶元五年六月二十四日到任嘉泰二年八月召除學官】

林式之【嘉泰二年八月二十日到任開熹二年二月十八日滿】

侯允【開禧二年二月十八日到任嘉定二年三月二十一日滿】

葉洪【嘉定二年三月二十一日到任五年三月二十一日滿】

徐有孚【嘉定五年三月二十一日到任八年四月十七日滿】

陳潮【嘉定八年四月十八日到任】

元伯潛【嘉定十年十一月二十六日到任】

施琮【嘉定十二年六月二十九日到任於十五年八月替滿赴班】

陳震【嘉定十五年九月初一日到任寶慶二年正月初八日滿】

李大同【寶慶二年正月初九日到任三年十月十五日凖省札兩易慶元府教授】

卜夢符【慶元三年十二月初七日兩易到任】

林石【紹興二年四月初五日到任五年五月初三日滿替赴班】

戚逹先【紹興五年五月初四日到任當年十二月去赴班】

陳鑄【紹興六年八月二十四日到任端平元年六月初六日兩易行在省倉上界門】

葉英【端平元年七月十五日到任嘉熙元年十月十四日滿】

周琮【嘉熙元年十二月二十五日到任淳祐元年三月二十四日滿任】

陸叡【淳祐元年三月二十四日到任當年五月二十日去任】

桂錫孫【淳祐元年十月初二日到任四年十月十六日滿】

章士元【淳祐四年十月十六日到任】

王得一

趙良維【淳祐八年四月二十九日到任十一年六月十六日滿】

沈應丑【淳祐十一年六月到任寶祐二年八月內滿替】

方畿【寶祐二年八月十三日到任四年十月初二日去任】

林申【寶祐四年十二月二十七日到任開慶元年二月七日滿】

江一鶚【寶祐六年特防添差十一月初二日到任至景定元年十一月得防特差提領戶部犒賞所準遣】

鄭珤【景定元年正月二十五日到任四年二月十三日滿替】

陳夣虎【景定四年二月十三日到任咸淳二年二月二十六日滿】

聞有大【景定三年指揮使增差詩賦教官咸淳攺元以釋褐被防特與堂除塡見闕是年二月十六日到任四年七月二十日滿替】

翁淳甫【咸淳二年二月二十六日到任五年三月二十一日滿替】

方用【咸淳四年七月二十日到任】

趙希埊【咸淳五年三月二十一日到任八年六月初八日滿替】

貢舉

貢院在州學之西賓興就試者逾七千人解額僅十八人淳祐已酉知州趙孟增創西廊八間寶祐乙卯知州吳槃采巨木造試桌分置廊廡以革納案雜遝之患初端平甲午詔增天下解額視辛卯舉終塲人數爲差辛卯衢宼猖獗郡與衢鄰士以保防鄕井多不暇試終人數比他舉不逮故增額亦不及之今以書學專門者餘二千五百人而貢者四人艱亦甚矣淳祐丁未舉人黃蛻大對爲天下第二庚戍舉人方逢辰大對爲天下第一知州趙孟傳吳槃今侯錢可則疊援近比以增解額爲請天髙聴逺尙仍其舊云

登科題名

郡山川奇勝士生其間淸髙相向科第餘事耳趙淸獻公知州始刻碑州學紀登科者名後來者續刻之洎淳熙丁未刻石始徧更爲第二碑今又將徧矣蓋郡之士風日盛射策君門者比舉益眾碑之屢續也固宜乃若黃銳爲丁未第二人方逢辰爲庚戌第一人又皆以气節自貴重無忝大名非但鄕閭之榮也今續題名自寶慶二年始

寶慶二年王防龍榜

洪夣炎

余肆

葉微

馬登龍

葉端平

趙孟修

趙師緝

趙爖夫

趙汝綰

趙汝�

趙彥嶽

紹定二年黃朴牓

方應旗

汪自彊

洪牧

胡伯驥

紹定五年徐元傑牓

江時舉

洪祖【上捨】

姚夢角

李濬

端平二年吳叔告牓

江應

趙由迪

嘉熙二年周坦牓

邵應豹

林旂【上捨】

方若

吳季子

王紘

何應旂

方洪

趙防夫

淳祐元年徐儼夫牓

邵甲

翁應弼

黃宗仁

洪松櫳

淳祜四年畱柳炎牓

余夣洪

胡夣魁

舒文龍【國學】

淳祐七年張淵防牓

黃蛻【榜眼】

葉曇【甲科】

趙與椯

洪元忠【國學】

方元善【國學】

趙儌夫【上捨】

翁文龍

翁旂

李鴻翼

淳祐九年方逢辰牓

方逢辰【元名夣魁禦賜今名】方登【甲科】

方吉

馬季麟

吳洪惪

洪蘭

胡夢麟

寶祐元年徐勉牓

黃應棪【國學】

葉洪祖

任桂發

洪承祖

方繢

寶祐四年文天祥牓

洪文伯【上捨】

趙與東【上捨】

黃嘉

洪伏龍

盧萬里【上捨】

時賽

鄭涇

開慶元年周震炎牓

洪榕

何應斗

翁蒙正

鄭琚

景定三年方山京牓

方炎午【上捨】

方槐

吳雄飛【上捨】胡順昌【上捨】

余義端【省試前名】

濮桂發

胡夣髙【內捨】

方龍榮

周濓

鄕飲

古者黨庠術序鄕飲有常後乃視爲曠典𨿽名都大藩或百載不一舉況於嚴乎亦越名侯相望思美教化用能酌時之宜爲之損益以無忘古意焉故特書之紹興間知州蘇簡行鄕飲禮成有詩示諸生刻於學嘉定戊寅知州鄭之悌行鄕飲於貢院防者千餘人郡人詹艮爲賓

淳祐壬寅夏四月癸丑朔知州王佖行鄕飲於貢院防者千餘人郡人錢時爲賓明日時詣學講書有紀事一卷校官桂錫孫爲之序

寶祐甲寅知州季鏞修學告成秋七月辛丑朔捨菜於先聖先師祀畢升堂講書因酌諸生防者百餘人景定辛酉今侯錢可則以正月甲午捨采於先聖先師祀畢序拜齒飲防者五百有餘人郡人王巖爲賓推髙年者爲老飲畢饋賓老以幣有紀事一卷校官鄭珤爲之序【學所以明人倫也古者黨有庠術冇序鄕冇學鄕飲之禮嵗一行於黨再嵗行於州三年一行於鄕人倫之化無時而不明也世降而下至廼視爲曠典今嚴爲輔邦土儉俗貧綰菟苻者率支補不給搜墜舉逸尢弗暇蓋自壬寅之後寥寥至今景定初元東萊先生來宣天子徳意政教並行人士胥恱防刃之下不見肯綮先立春數日戒學宮飭舊典其以攺嵗之二日釋菜於先聖先師爰命邦人序拜齒飲庶昭學校明倫之意珤稟承未防先生卽以成式示居敬行簡井然有條卽事之日先生率郡僚延三老質明鹹集登降冇度獻酬冇文尊老冇餽仁義之气藹如也耆耉在右怡怡愉愉俊秀在列肅肅雍雍顧瞻敬嘆莫敢逾越信哉學之所以明人倫也矧是邦人士風陶宣公成公之化二公有祠與學同久今儲君以嵗上元奠謁於膠庠首躋二公於從祀之列而先生又以儲邸之戚相門之英來修二公之化以嘉恵儲君之治道脈國脈相爲無窮先生致澤之規模其殆昉於此矣邦人士徳先生之意甚厚】

鄕防

鄕防所以篤枌楡之誼惟唱第畢鄕之位於朝與仕於京者張宴湖山爲新貴者慶最爲盛集嚴爲恭聖仁烈皇后毓慶之鄕後兄楊恵節王次山字仲甫後侄敏肅王谷字聲之忠憲王石字介之每集必爲統盟其後節鉞蟬聨纓紱輝映率繼先志今節使蕃孫之子鎭以尙帝姬益貴斯集益有光焉每集必有題名今摭紹定龍飛所題於左

紹定龍飛題名

主集

新安郡王

永寧郡王

與集

王臨應伯

方俌士武

鄭穎茂叔

方萬里子萬王井深父

趙時傒民望

趙時恢洪道邵克勤宗禹王彞倫叔敍

餘輝文炳

詹好徳懿子洪擬祖季擬

方若水善甫朱淮長源

洪汝忠

方應旗正甫汪自彊行之洪牧尊之

胡伯驥徳甫

人物

郡人物表表相望大抵尙气節而輕功名有子陵一絲之風南渡人物前志尙闕如也今嗣書之

詹至字及夫郡人父安爲鄕先生躬教四子皆登進士第公其次也建炎初通判鞏州敵騎將及境郡守假它檄去公合民兵七千人授甲登陴入與家人訣出約死守敵力攻五日而遁紹興初詔有事於明堂公奏與其崇孝饗之虛文曷若厲復讎之大義請移費佐軍克圖恢復事𨿽不行識者韙之張忠獻公督師辟公掌機事以功除直祕閣忠獻去國公不復用後爲永興等路提防刑獄丐祠歸沒張宣公銘其墓詹儀之字體仁至猶子也登紹興二十一年進士第乾道間張宣公守鄕郡呂成公分教公方家食日以問學爲事淳熙二年公知信州時朱文公呂成公俱在鵝湖往復問辧無虛日及帥廣東首以濂溪舊治立祠曲江上張宣公爲之記後論廣鹽官鬻之孝廟韙之除公吏部侍郎知靜江府因任六年官鹽革未防代者飛語中公有袁州行光皇登極念公故宮僚許自便旣歸而沒公論惜之

胡國瑞字嘉言郡人登崇寧二年進士第以博學稱大觀初命修九域志尋爲刪修官又除爲編修官時奔競成風公獨以在館中爲樂不覬他官宣和防起鄕郡命公爲鄕導勦之後仕至吏部侍郎

葉三省本郡人以太學生釋褐後入仕爲中書舍人紹興二十二年坐詆休兵爲非下之理責居筠州諭樗字子才登建炎二年進士第嘗受業龜山趙忠簡公崇尙洛學薦公除正字告詞有曰頃窮西洛之淵源遂見古人之大體𨿽爲眾所嫉而忠簡知之益信有中庸大學論語解及玉泉語錄行於世寶祐甲寅知州季鏞繪肖於學宮祠之

葉義問字審言郡人登建炎二年進士第紹興二十九年爲吏部侍郎時相主和議兵備寖弛公奏有備無患請防海道守淮甸遣戍卒嚴斥堠揀軍馬牧此六者今日急務卒行則不及預備則有餘防除兼尙書三十一年以知樞宻院視師江淮遂有采石之防馬大同字防叔郡人登紹興二十四年進士第自爲小官卽以剛介聞攺秩除國子監簿對便殿上與語輒奏不然明日謂宰執曰夜來馬大同奏對朕與之辧論凡不然朕說者三气節可喜由是簡知孝廟有大用意後每對上輒陳恢復大計歷中外要官必求盡職以洗寃澤物爲已任所至𨿽遐僻童孺無不知公名仕至戶部侍郎

趙彥肅字子欽郡人號復齋先生天資孝友畱意聖賢之學窮理盡性弗深造自得弗措也登乾道二年進士第防髙皇遺劍輟三年不仕宰臣周必大薦之孝廟甚力先生益以近名爲謙仕至寧海軍節度推官有易說及廣學雜辧士冠士昏饋食圖行於世朱文公觀其書嘆曰近世未有如此看文字者嘉定已卯知州鄭之悌卽祥符寺遺址建堂祠之命學官春秋詣祀寶祐甲寅知州季鏞復繪肖於學宮之先賢祠

鄭頴字茂叔郡人防太學有聲登嘉定十年進士第宦轍所至輒以最聞守嘉禾以理卿召言者沮之且逮吏稽在任出納摘其疵無所得私嘆服之後其子璹爲大理評事防時相以意嫉邊守下之理必死之公謂璹曰殺人以茍容如天理何璹奉法如公教竟以忤歸公笑曰是足爲吾子矣公自嘉禾歸十五年竟不復仕

錢時字子是郡人號融堂少力學自貴重後著書立言以鄕先生稱嘗以易領漕舉試南宮輒不利絕意仕進嘉熙二年宰臣喬行簡奏上補迪功郎祕閣校勘兩人史館終不蘄顯仕有周易釋傳尙書演義學詩管見春秋大防四書管見兩漢筆記國史宏綱蜀阜前後續槀冠昏記等書行於世寶祐甲寅知州季鏞繪肖於學宮之先賢祠

景定嚴州續志卷三﹤史部﹐地理類﹐都會郡縣之屬﹐景定嚴州續志﹥

欽定四庫全書

景定嚴州續志卷四

宋方仁榮鄭珤同撰

山

郡之鎭山曰仁安支脈蜿蜒下走平曠其繚入郡城者各有名前志不書乃今書之

錦砂岡【元字犯光廟嫌諱】在城內北正脈融結萃爲郡治東山在縣治東

秀山以秀亭得名西連東山

建安山在百順門內

樊家山在雄節營北

西山在城內西北舊有孤髙亭今廢

道場山以陳尊宿得名西連西山

水

新安江東陽江合流於城東南前志列於建徳縣下今不再書摭湖井之宜書者書之

西湖在城南祝聖放生在焉景定二年秋七月暴雨仁安山洪流迸出決湖趨江湖涸遂蕪今侯錢可則亟以冬隙堤之明年正月祝堯之日放生於湖如常年碧波溶溶鱗介咸遂邦人樂其有愛君之心焉添倅東陽樓晏爲之記

郡城岸江枕山泉味甘冽舊爲井者九曰桂泉在雙桂坊曰淸泉在子城外西北曰華泉在兜率寺西百步曰甘泉在軍門內西曰釀泉在郡圃【今連筒入公庫資嵗釀】曰秀泉在添差通判衙東曰海底泉在和平門內西曰白龍泉在安泰門外曰碧波泉在嘉化門外或謂甘泉秀泉不列於九井然皆未有考焉其他綆汲之所尙多如雙井在善教坊南小巷中蟹黃泉在樊家山下舍人井在舍人橋東丁家井在濠塍墈下路北龍泉在錦砂岡西【今連筒入三務資嵗釀】是皆宜書

寺觀

寺觀比前志無大更革摭其闗於郡典者書之

郡官之祝聖滿散詣天慶觀兜率寺

郡官之祝國忌香詣能仁院

郡官之追崇徽廟詣南山光孝禪寺

郡官之勸農詣近郊寺院無常所

法善禪寺舊在州城內東今城西九峯庵請其額甘泉道院在軍門西井於闤闠中民居偪仄易穢紹定戊子知州陸子遹買民地爲亭覆之近道院以奉佑聖郡以羽士主之

東山道院在子城外東景定庚申知州謝奕中建以羽士主之亦奉佑聖

祠廟

郡爲吳俗昔多祠宇自張宣公知州斥淫祠之不在祀典者故今所奉皆稱神摭其更革者志之

城隍靈應廟在子城內西神以建安王爲稱然莫知封號之始景定辛酉今侯錢可則薦請於朝始賜額靈應更辟廟門以侈新渥

祠山行宮舊在兜率寺東廡間淳祐辛丑知州王佖辟寺東廢址遷焉南臨通衢廟貌斯稱郡博士桂錫孫爲記

梓潼眞君行祠舊在天慶觀廡間景定庚申今侯錢可則拓地於觀之右大飭祠宮南臨通衢面勢軒豁明年大比士之領薦者拱前後率有吉防今吏書葉夣鼎爲之記【景定二年大比興賢太府寺丞知嚴陵錢侯卽今之桂華坊作梓潼眞君祠世言帝命司桂籍主人間科第者也介教授鄭君珤以書來徴記曰惟嚴陵山水秀天下鐘奇產英魁儒相繼出志道義崇气節不但以詞藻名世也聲光蕩摩逹於疃畊瀨釣之區家誦書人業儒交勉爲士君子之行又不但以名第相慕也侯始至諗其國俗而嘉尙之凡學宮俎豆之事庖廩之供必敬必飭乃復經始斯役揭防妥靈蘄以相斯文福多士藝闈設棘而祠宮適成羣六邑之彥雷動霧滃顧瞻奐輪興起風烈至冇感吉夣而占上防者斯亦異哉余惟上以徳藝賓士士知自修而不蘄上之知古之道也自科目興應書自衒而古意日以薄顧復使大冠修劍者流咸盻盻焉乞靈於神以志一得余始惑焉旣乃訪之蜀珍稽諸志諜則知神之生也世以忠孝顯夫忠孝百行之冠冕其剛大浩然之气精純不二之心耿耿宇宙間殆日月並揭河漢同流風霆烈而山嶽峙也眉山蘇公所謂不依形而立不恃力而行不待生而存不隨死而亡者其是物歟是以神之廟食被四蜀人士嚴奉如錦官夫子石室諸葛忠武祠歷千百載如一日中更西事拂擾酋暴客過輒投戈羅拜是何威靈气焰動悟人物如此秉彛好徳無問哲愚是必冇以觸其天矣國家吁俊尙賢三嵗有詔與郊見神示之典同萬乘臨軒與冊拜公孤之儀等甚重事也士由此選蓋將致其爲臣爲子之大節明綱常以凖世徳業以庇民顧豈使之弄鈆槧儌祿利而已今賢侯身勸爲駕爾嚴之士方衮衮上春官奉大對當思天髙地厚中立此身君親之報難窮忠孝之節易撓惟無負於君親卽無媿於天地而亦不爲爾神羞此侯作祠之初意所以望爾士者厚而垂教思者逺也抑神九十四化之說祝史傅防侮聖瀆靈世未有明辧之者而神陰翼世教之意泯焉夫化者謂能神其道以化俗非如釋氏以幻爲化也故神之福善也惡者化而爲善神之佑順也逆者化而爲順神之好是正直也邪者諂者化而爲正直皆忠孝之感也洋乎在上必有監於斯言侯名可則吳越五王后丞相魏國忠靖公嫡孫蓋世載忠孝云太中大夫權兵部尙書兼權吏部尙書兼同修國史實錄院同修撰兼太子詹事寧海縣開國男食邑三百戶天臺葉夣鼎記朝奉郎主管成都府玉局觀方逢辰書朝奉大夫新除宗正少卿兼太子侍讀畱夣炎題】

靈順行祠爲樓跨龍津橋嘉泰元年建

招商神祠在輯睦坊北祠廢已久地爲民居淳祐火延數十百家自居祠地者始郡以民請復建祠然舊以招商爲名豈非土儉俗貧假懋遷之利以粒斯民故汲汲然耶

崔府君祠在子城西巷內

天王堂在子城西北隅

古迹

郡相有三阜【元字犯光廟嫌諱】九井若九井旣志之矣三阜俗傳爲郭璞窨一在通判防治前一在建徳縣防治前一在水南大悲殿北有古井焉陶土爲欄識嵗月其上蓋開寶三年三月也且識是年米斗二十錢

碑碣

集古錄載此郡唐時石刻頗不一今往往不存其所存者前志已輯之矣玆志其後來者焉

禦制戒石銘守臣顏爲立石

禦書借田詔守臣羅汝楫立石

錫宴戒州縣禦筆守臣趙孟立石

戒貪並錄勲裔禦札守臣李介叔立石

訓防禦札守臣錢可則立石

司馬溫公訓儉文知州盧憲立石

申用全防入納回降本末知州顏頥仲立石【碑陰舊爲篆書大風歌知州盧憲模立】

申免嚴婺兩易米絹始末知州王佖立石【碑陰舊爲減免丁錢鹽絹本末知州詹亢宗述】

右在設防

知州題名二琴川冷世光撰

碑陰【其一張魏公釣臺詩其一重修軍門樓記】

範文正髙風堂記【碑陰刻泰山壽字】

範文正公桐廬郡十詠【碑陰建千手千眼觀音記】

張宣公祀仁安山祝文

重修浮梁記三

其一三省架閣黃顥爲知州鄭之悌撰【碑陰舊爲蠲減諸縣賦斂省札知州宋釣述】

其一朝奉大夫徐邦憲爲知州謝徳輿撰

其一郡人方逢辰爲知州李介叔撰

修譙樓記校官鄭珤爲知州謝奕中撰

經緫制錢始末知州許興裔立石

申用全防納坊場錢本末知州章大醇立石

瑞麥宣付史館省札並圖頌今侯錢可則立石平糴倉記郡人黃蛻爲知州李介叔撰

撥代解婺州絹糴米餉軍省札知州錢可則立石【碑陰同上】

四公帖【韓魏公冨鄭公文潞公範文正公】

詛楚亞駝文

孤髙亭記知州鄭之悌立石

明道東坡二先生訓語

右在髙風堂庭廡間

通判題名二

西園記建徳尉嚴康朝撰

右在通判防

禦制至聖文宣王贊及加號詔【碑陰刻贍學產段細數】

禦書八刑八行詔

皇帝賜辟雍詔

禦書孝經

禦書賜學官詔

右並立石大成殿

教授題名

進士登科記趙淸獻公知州日始立石後知州鄭滋易石增廣

續登科記知州謝徳輿立

趙淸獻公勸學詩

增置學田記郡人詹炎撰

育英堂記今禮書楊棟撰

重建學門記校官江一鶚撰

蘇公簡鄕飲詩

陸放翁詩帖

右在州學

重建軍門樓記參政徐淸叟爲知州吳槃撰

重修西湖放生記添倅樓宴爲今侯錢可則撰梓潼廟記今吏書葉夣鼎爲今侯錢可則撰

城隍靈應廟記校官鄭珤爲今侯錢可則撰

濟川橋記校官鄭珤爲今侯錢可則撰

溪山偉觀記校官鄭珤爲今侯錢可則撰

呂成公作重修嚴先生祠堂記虞佀良書世稱二美舊石燬於火僅存斷闕過者嘆息今侯錢可則礱石臨鑱之

重修釣臺書院記郡人方登爲今侯錢可則撰書籍

郡有經史詩文方書凡八十種今志其目

六經正文

語孟正文

櫟齋禮記集

玉藻講義

通鑑紀事本末

南史

唐鑑

周子太極通書

胡氏春秋傳

胡氏春秋通防

春秋後傳

春秋後補遺

尙書說命講義

尙書無逸講義

謝先生論語

爾雅義

近思錄【知郡華文錢寺丞任內刋】

近思續錄【知郡華文錢寺丞任內刋】

橫渠集

朱文公家禮

朱文公小學書

南軒先生文集

融堂四書管見

師友問答

鶡冠子

鬻子

程氏遺書

已易

世說

新定志

新定續志【知郡華文錢寺丞任內刋】嚴陵集

嚴陵別集

釣臺詩

釣臺續集

釣臺別集

皇甫集

大字劉賓客集

咸平集

陶山集

䢐徠集

定肅顏公文集

劍南詩

劍南續槁

江諫議奏議

閫範

闗化書

洛陽名園集

開元天寶遺事

聖政艸

老學庵筆記

鄕飲酒記事

竇氏聨珠

省事老人集

陳宋集

西昆詶唱集

唐禦覽詩

鉅鹿東觀集

潘逍遙詩

東裏詩

千巖集

七里先生自然庵詩

淸眞集

順庵集

史氏指南方

史載之方

衛濟方

本事方

二典義

產寶方

癰疽方

淸眞詩餘

景定嚴州續志卷四

欽定四庫全書

景定嚴州續志卷五

宋方仁榮鄭珤同撰

建徳縣

縣爲附庸凡賦斂率輸於州縣無贏資亦無逋責土儉俗醇治貴簡靜知縣事率京官爲之佐官有丞簿尉主學兵官有管界寨巡檢

學校

縣有宣聖廟圮於水嘉定戊寅宰陳徳一始卽縣門內東建廟淳祐庚戍宰恵徳夫建門廡堂序名講堂曰明倫卽堂廡爲逹徳尊徳明徳進徳四齋堂北爲直捨曰忠恕潛齋王埜作記

鄕裏

縣管鄕九其爲裏者四十詳載前志獨新亭鄕之孝悌裏淳祐丁未太守髙斯得書裏名表之

官廨

縣治在子城外東公防之左爲近民堂右爲淸白堂中有遺愛堂

知縣題名

綠車靑節胙土苴茅紅斾碧油建旄授鉞嚴陵其三聖之始基乎靣受二江背負一龍歌滿城密依治鎭建徳其六邑之冠冕乎然則綰銅章紆墨綬爲邑長於斯者是不可以無紀也植學制此來竊謂當今天下每嘆無可爲之邑正以賦輸不均催驅良難幸而粗可展布又不當忘其所自來遂由寶祐令君尹戶侍潛公而下乃爲一碑蓋公之爲是邦也約供上之所出均田賦之所入一毫不求多於民民至今利賴之而宰亦借是多滿去庸冠首刻敬詔方來使後之縣大夫無忘公意相與守之則是名也流芳垂榮可千百季庚午長至擬承議郎知建徳府建徳縣主管勸農公事兼弓手寨兵軍正賜緋余植記朝請大夫試尙書戶部侍郎兼同詳定勑今官兼知臨安府浙西安撫使潛說友題蓋

潛說友【從政郎侍班攺寶祐五年十二月到任次年正月攺宣教郎開慶元年十月攺添差行在防檢瞻軍激賞酒庫所主管文字】

孫桂【宣教郎開慶元年十二月十一日到任景定二年正月二十七日除主管官告院】呂寶之【宣教郎景定二年二月十五日到任至景定四年四月二十八日離任】

防鏞【宣教郎景定四年六月二十八日到任景定五年十一月離任】

趙與防【奉議郎咸淳元年八月十一日到任當年九月內準告轉承議郎咸淳二年三月內準勑賜緋魚袋咸淳三年七月內準尙書省札子奉聖防差通判建徳府塡見闕先是宰邑之次年民以旱澇告遂請於朝得粟一萬斛以濟備曁解任以積下俸錢並通判防辦備堂從物錢預爲本邑人戶代輸咸淳四年茶租錢一全年於府】

余植【通直郎咸淳三年十月二十一日到任咸淳四年五月轉奉議郎咸淳七年正月二十二日滿替】

山

邑境皆山也摭其著名者以補前志之闕

髙峯山去縣東五里許仁安山之支也圓通院居之累甓爲浮圖在其顚【舊傳冇識云卯巽二峯重建塔狀元從此冠羣英此正夘位】南山與城對峙馬目山之支也光孝禪寺居之有浮圗七層

屯軍山去城西一里許

屏風山去縣西二里許自舊封禁

橘山在東陽江之東去縣十里許巓不可登上有羅浮橘一本橘熟風飄墮地得者詫爲仙人橘

萬嵗山明山巖山在新亭鄕巒秀環聳爲佳山水處五寶山在建徳鄕並新安江西溯八十里五山共一源曰金山相傳石上有金牛足迹因以爲名曰銀山銅山緑山鐵山皆以地所產而得名惟鐵山尙資冶課餘皆礦竭坑存

楊溪峯在慈順鄕峯如卓筆

尖山在宣政鄕峯亦峭拔

水

前志不及溪澗今志其逹於江者

楊溪【慈順鄕】

下逹溪【慈順鄕】

馬目溪【建徳鄕】

緒塘溪【龍山鄕】

黛潭溪【龍山鄕】

右在邑之西境入於新安江

吳家溪【白鳩鄕】

洋防溪【白鳩鄕】

大洋溪【宣政鄕】

小洋溪【宣政鄕】

右在邑之南境入於東陽江

苔溪新亭兩源之水出焉【新亭鄕】

胥口溪【芝川鄕】

坌伯溪【芝川鄕】

右在邑之東境入於浙江

橋梁

道城北度仁安嶺與驛道合阻溪而爲橋者四在龍山鄕者曰大興橋在芝川鄕者曰朱芝橋治平橋杜息橋惟治平橋有田百畝給修造費里人董天任所捐者也今命釣臺九隴寺主之餘橋非驛道者不書

寺觀

寺觀在郊闗者已於郡誌志之今志其餘以補前志之闕

報恩光孝禪寺【前志名廣孝寺】寺有瀟灑亭爲一郡勝處景定攺元東巖錢公可則由上饒入覲登亭有詩云有緣結得南山境瀟灑亭髙最可人此景古今吟不盡熙熙客裏且行春明年六月開藩於此豈非有行春之防與

九峯法善寺【前志爲九峯庵】後請州城廢寺易其額

圓通院【卽前志髙峯院】

普證院在仁行鄕嘉熙間僧維政請處州廢額建萬壽寺在芝川鄕淳祐間邑民請南山舊額建多福院在龍山鄕嘉熙間邑民請仁安山廢額建普濟院在建徳鄕建炎間邑民請桐廬縣廢額建善濟庵在仁安鄕寶祐間僧文行請額建

思濟庵在芝川鄕淳祐間邑民請桐廬縣廢額建永隆宮在龍山鄕距城七里曰靑山淳祐間道士許守正請遂安縣廢額建

鳳翔觀在慈順鄕之朱池寶祐間邑民請分水縣廢額建

西眞宮在建徳鄕之銅山道士邵含光請遂安縣廢額建

龍興觀舊在仁安山之巓觀廢爲仁行鄕澤山新觀請額云淳祐壬子仁安山復自爲觀

祠廟

廣濟廟蓋紹興甲子所賜額也前志止云仁安靈應王廟紀神號曰忠顯仁安靈應昭恵王嘉熙丁酉攺昭惠爲廣澤淳祐壬子申錫嘉號曰忠顯靈應廣澤孚恵王

順濟廟前志止云兩港龍王廟淳熙已酉始賜廟額慶元庚申封新安江之神曰靈濟侯開禧攺元封東陽江之神曰廣潤侯

峴山羊太傅廟在新亭鄕之和村神名祜鄕有防襄峴者夜夢神告之曰吾與汝俱防而鄕幸歸而祠我夣者槖香火以歸卽叢居中隟地爲廟後大水漂去廟有石香鑪髙五尺逆流里許止溪次殆類人徙卽地建祠水旱禱之率應

徐偃王廟在慈順鄕昔徐姓自太末徙是鄕因建行祠

蔣山神祠在龍山鄕舊傳卽金陵蔣山人也

翊忠侯廟在龍山鄕姓潘氏名世雄蓋里人也宣和間以力勇禦宼有功死故廟食嘉熙丁酉始賜侯爵校書郎楊幼度爲之記

古迹

石舡在胥口西半里瀕江叢石中長一丈半宛然小舟也春水退鄕民視舟中沙石多寡占一嵗糴事沙淤糴賤蓋民食仰泛舟惟恐糴梗故嗜防酷至此石澳谼在慈順鄕徐村有曠地數十頃無水不可耕徐民叟穴山三十丈注水南下遂爲良田刻石識崖上蓋天聖二年也

碑碣

紹興卹刑詔知州楊彥立石

紹興禦筆借田手詔知縣張華立石

嘉定蠲減版賦始末知縣潘檜立石

集義莊記郡人方萬里撰知縣孫自中立石

縣學記二【其一嘉定戊寅諸葛安節撰其一寶祐甲寅潛齋王埜撰】

救荒記

士大夫有民有社得常相安於丰年樂嵗間非至幸歟天運靡常饑荒代有載考史籍賑之者亦多術矣大略不過發公廩致販商分私積皆因其有焉苟無焉計安出哉山多田少吾郡爲甚建邑爲尢甚嵗登甲戶無餘粟中產不足伏臘農可知已仰於鄰邑仰於鄰郡樵蘇亦仰於京師小歉則直倍他土勢也然射利者趨之民猶免於莩咸淳四年水易陵谷未防而旱方數千里凡建民所仰之地率自救弗贍顆粒無從至明年春乃烏昧采蕪菁至又屑山木之膚以爲食形鵠載塗今尹信安趙公與防戚戚不遑寧曰民饑乃爾發廩乎曰無招商乎曰無勸分乎曰無防束手矣幸先是朝廷科糴丰儲倉米於郡乃轉俸回糴二百斛率鄕都裒助以濟疾苦矜獨之不聊生者又曰濟有限也則貸楮爲之祈哀請命乞糴於朝忱辭感動廟堂惻然興憫仍撥丰儲米壹萬斛優其直以賑之曁至曲防諄戒無勺合不粒饑民之腹迄事而麥已秋田裏翕然舉手加額曰恩哉尹之生我民也異乎彼之因其有者矣鄕之任事者有黃君炳文謀於眾時同被委者徐夣得李子奇諭於勲何權何自敬何一之蔣開張大明唐景龍許汝弼方蘭孫許萬鐘洪榮祖洪友龍劉光祖倪在鈞邵大中徐安國馮應得錢東陳大林周文中陳化龍葉英發洪奎英凡二十有六人曰尹其無負新天子撫字之寄者其事視古人爲尢難將紀以示民之不能忘忽郡卒騷動火民居復灌城城且澒洞尹一言帖然以居未防特防就擢貳郡眾益嘆服曰此豈聲音笑貌能爲哉乃敍其顚末屬於余余昨守尹之鄕聞其先君靜齋徳祿偕崇仿文正範公遺意創義田以賙族之貧冠昏防葬給有差裏或饑賑施無靳色尹善繼有加焉感而服者眾矣故其鄕民兩弄兵皆相戒不忍犯宜政行斯邑若是卓卓也積而大之豈止一鄕一邑防其澤哉於是乎書朝奉大夫主管建昌軍仙都觀黃宗仁記並書朝請郎新除司農寺少卿兼勅令所刪修官知臨西府浙西安撫使兼檢防行在贍軍激賞酒庫所潛說友題蓋奉議郎知建徳縣主管勸農公事兼弓手寨兵軍正賜緋魚袋余植立

石

咸淳禦制字民銘

涖事必公拊民必恵邇者有訓亦旣切至咨爾令長守以勿墜宣朕實意斯爲愷悌

臣恭惟皇帝陛下嗣登寶位七年於玆朝廷淸明條貫快活普天率土涵泳至仁誕保受民益培邦本乃者親灑宸翰申錫嘉銘飭於撫字之臣俾行公恵之政其與太宗皇帝戒石禦制同一忠厚之心也猗歟盛哉臣叨恩學制寔在龍潛之附庸對揚王休尢先諸邑敬拜手稽首颺言曰公則律已無私而毫髮之不欺恵則撫民以寛而繭絲之不急惟公惟恵愷悌之政也敢不恭命謹以聖訓托之堅瑉耀當今而詔方來垂無窮而施罔極庶可以上副聖天子保民無疆之實意云咸淳六年九月十六日奉議郎知建徳府建徳縣管勸農公事兼弓箭手寨兵軍正賜緋魚袋臣余植百拜謹立

建徳縣進士登科記

國朝以人文化天下進士得人最盛新定郡自咸平三年由鄕貢擢進士第首於建邑得王君冕是自舉不絕書名踵相望惟斯邑爲盛豈非千峯聳翠雙湍防玉瑰奇持傑之觀瀟灑淸絕之气獨萃斯邑乎又得非田範張呂澄演迆之學仁義道徳之化首覃及斯邑乎至如抗直節於東都圮極之餘倡洛學於斯邑再炎之始又皆斯邑之景星鳳凰光絢宇宙咸繇科目進者也今天子卽位之元年詔陞藩府遂以邑名其郡粵四年上禦集英親防方內之士植適以墨綬學制斯邑未唱第先黙有感焉已而邑人首以恩貢掇第應益彰也是年斯邑合得四人其三皆比居於城視他時尢盛顧瞻邑黌自咸平迄今未有題名以揭斯邑之偉觀殆非所以表列前修興起斯文者也植玆幸書滿輒采舊聞攻石而書之斯邑士气夙醇文風寖盛方來者尙源源也且闕以竢續書俾後之觀者自其登名以要其逺業之所到知斯邑有人如此則是記豈徒然哉咸淳庚午長至擬承議郎知建徳府建徳縣主管勸農公事兼弓手寨兵軍正賜緋魚袋余植記

王冕【咸平】

許墀【大中】

許湜【天禧】

倪天植【慶曆】

倪天鎭

諭房【嘉祐】江公著【治平】

江公望【熙寧】

江公佐【元丰】

倪直侯【元豊】

倪直儒

方行可【元祐】

方鼎【元祐】

江公明

江公亮【元符】王升【崇寧】

詹至【崇寧】

朱彪【崇寧】

詹公著【大觀】

詹大聲

姜師仲

詹大方【政和】

諭彥先

詹大和【政和】諭樗【建炎戊申】

王郊【紹興壬子】

諭仲逺【紹興戊午】汪虛中【紹興辛未】

馬大同【紹興甲戌】

鄧朴【紹興丁丑】趙彥逾【紹興庚辰】

王恬【隆興癸未】

趙彥肅【乾道丙戌復齋】

鄧先

姜大中【乾道已醜】

趙仲友【淳熙壬辰】

朱承孫

趙彥迵

趙不揉

詹炎【紹興癸丑】

朱仲河【慶元丙辰】

鄭誨【慶元己未】滕承孫【嘉泰壬戊】

許大聲

趙師諴【開禧乙丑】

趙汝端

方柲

趙彥巘

趙儃夫

馬髙【嘉定戊辰】

胡誠一

方俌

柴銳【嘉定辛未】

方萬里

趙琖夫

林炎【嘉定甲戌】

詹仁澤

趙榘夫

趙師縡【嘉定癸未】

馬登龍【寶慶丙戌】

趙孟修

趙師緝

趙爖夫

趙汝綰

趙汝淂

趙彥嶽

方應旗【紹定已醜】

洪牧

姚夣角【紹定壬戌】趙由迪【端平已未】

方洪【嘉熙戊戊】

趙防夫

邵甲【淳祐辛丑】

趙與�

馬季麟【淳祐庚戊】黃應棪【寶祐癸丑】

趙與東【寶祐丙辰】

趙�夫【咸淳乙丑】

趙必偤

趙由暹

趙必灔

趙神夫

趙希微

趙�夫

趙希濿

趙時防

周雄【咸淳戊辰】

朱文龍

趙必範

趙希洀

孝行記

天地之性人爲貴人之所以異於物者以其有綱常之道也則夫事親以孝乃人子當爲之事五致未備不足以爲人然自世降俗微知之者鮮有能卓然盡其難能之孝而出於天性之自然者是忱可嘉尙也已植學制此來實在聖天子潛藩附庸之邑去天咫尺故斯民之濡染孝治者最深邇年其民以孝行聞者凡五十人舉善而勸不能長民之職也用刻姓名以勸來者咸淳七年嵗次辛未元日擬承議郎知建徳府建徳縣主管勸農公事兼弓手寨兵軍正賜緋魚袋余植記

何崇源【居買犢鄕右廂列字井安泰坊母蔣氏年八十四嵗昨於景定四年七月抱患沈重其何崇源於右股割肉煮粥飼母卽愈又於咸淳五年七月其母再疾何崇源復行割股母病隨愈本縣審實躬親存問申府支給仍永免戶役】

陳師淸【居仁安鄕十九都謝田母王氏年八十六於咸淳五年六月抱病危篤其陳師淸就右脇取肝煮粥餧母卽安本縣審實申府支給仍免戶役】

蔣徳定【居買犢鄕左廂寒字井醋坊巷母吳氏年七十於咸淳六年九月抱患沈重蔣徳定就右股割肉煮粥飼母卽愈本縣躬親存問審實申府支給仍免戶役】

徐大發【居慈順鄕十三都朱池母劉氏年七十於咸淳六年七月抱病危重其徐大發同姊徐五娘各就左股割肉煮粥餧母卽愈本縣審實申府支給仍免戶役】

徐五娘【大發之姊也與其弟割肉療母不約而同尢閨房女子之所難蓋出於天性云】

景定嚴州續志卷五

欽定四庫全書

景定嚴州續志卷六

宋方仁榮鄭珤同撰

淳安縣

縣視他邑爲壯民物粗蕃庶昔病版籍漫漶縣計倚鑿空比更修明病亦仍昔知縣事率京官爲之其佐官有丞簿尉各一員舊有酒官稅官各一員酒官廢已久今侯錢可則聞於朝並省稅官寨二曰威平去縣西八十里其官爲徽嚴二州都巡檢使曰港口去縣東二十里其官爲淳安遂安壽昌三縣巡檢縣之東鄕曰長樂距縣最逹期限率不應嘉定初議置東尉不果

學校

縣卽宣聖廟爲學其講堂曰化成爲齋四所東西南北位置得宜堂皇深防其直捨曰兌軒嵗久滋弗治淳祐甲寅知縣石孝聞屬邑寓洪如雲董修造事邑人士葉力裨助不日輪奐蛟峯方逢辰爲之記

鄕裏

縣官鄕十四爲裏者一百一十有二

前志開化鄕有西郭裏富皇裏據縣誌富皇裏梓桐鄕而開化不屬西境不應有西郭裏蓋風潭賚爵二里是也

前志仁壽鄕有飛龍裏風潭裏賚爵裏據縣誌風潭賚爵合開化其在仁壽者蓋崇貴桐橋二里是也飛龍裏今攺曰雲程裏

安福鄕先是上一字犯光宗廟諱攺今名

和義鄕舊名靑溪淳熙已亥知縣陳以鄕名首應義役白郡攺今名

永平鄕管裏十嘉定戊寅知州鄭之悌以其里人方彜事父母孝名其裏曰孝養又詹時澤兄弟友愛終身名其裏曰友恭

招賢裏舊名富材融堂先生錢時所居郡侯錢可則以先生膺天朝特起之招易以今名並書其扁又建坊於郡縣以表之先生講學著書之所爲齋者四曰冬窩安素髙齋蜀阜爲堂者三曰此山敬止慶光登臨吟詠之所爲亭者五曰巋然嵗寒詠歸野翁吟光風霽月其歸自史館也乃創經史閣以貯所著書籍云

雙玉裏舊名賚爵以里人盧玨居產雙竹知州李介叔易今名表之【玨能詩瀕江爲樓曰天邊風露】

官廨

縣治在縣城正北其公退有學愛堂制錦堂讀書林正已軒縣圃有亭曰秋風曰憑逺

丞防有亭曰見山曰勝最

尉司有軒曰梅隱曰桂笏

萬壽亭在縣西瀕溪爲祝聖放生之所

知縣題名

縣誌題名自至道三年孫讜始今自寶慶以後並紀其次

戴師聖

趙希瓘

楊希瓘

祝孝頴

莊夣說

蔣衡

王昱

黎祖昭

王垍

謝挺之

錢難老

趙崇嶓

虞兟

馮如愚

吳楹

石孝聞

趙與渥

史琦卿

張壎

葉漢老

葉瀾孫

山

南山在溪南爲縣治對山巖石層繚林木陰翳有亭曰物外一色奇觀也

聖姥山在龍山鄕山巓有平地餘一頃洞泉冬夏不竭祈禱輒應

紫蓋峯在安福鄕山腰微痩上乃旁拓形如擁蓋因以爲名

並桃山跨常樂永平兩鄕髙出眾山上一登絕頂杭歙衢婺之山依約在目山下望之如二桃因以得名水

放生池在縣西轉教寺前卽溪禁采捕臨流爲亭曰萬壽靣對雉山亦禁剪伐

古渠在縣城內引西山泉經縣市東注嵗久淤塞雨潦無所決泄居民病之淳熙已亥知縣陳庀夫浚治力復其舊民以爲便

淸心泉在縣門治東

西井在縣西護以鐵欄圍一丈五尺政和七年鑄坊市

縣市爲坊者一十有二曰宣化曰佐理曰登云曰擢桂曰叢桂【以胡氏世科名】曰延桂【以鄭氏世科名】曰還淳曰阜民曰恵安曰時雍曰固業曰熙春

狀元坊二

一在縣學前【以淳祐丁未邑人黃蛻爲大對第二知縣虞兟建】

一在邑東新橋【以淳祐庚戌邑人方逢辰爲大對第一權縣趙汝瀍卽逢辰所居建】橋梁

縣市瀕溪卽稅務之南跨溪爲浮梁舊名百丈橋淳祐丙午知縣虞兟攺曰靑溪橋

縣市石橋四東曰新橋社橋西曰白塔橋西硎橋恵人橋在龍山鄕跨合陽溪三十大累石爲趾架屋其上後經水毀未復

馬巖橋在安福鄕制如合陽橋而其長過之

蜀溪橋在威平寨西北五里

寺觀

上善觀在溪南二里嘉定甲戌道士唐師直請龍山鄕廢額建今龍山亦自有觀

神景宮卽舊眞應廟開禧乙丑道士聞若訥請縣西廟額名之

建興寺在永平鄕

神景寺在永平鄕乾道間請縣東尼寺廢額建桐山院在長樂鄕後唐長興三年建

龍嚴寺在和義鄕紹興甲子僧善慶請尼寺廢額建法華在永平鄕嘉定乙亥僧道衝請在城兜率寺子院廢額名之

祠廟

東嶽廟在縣東南

五靈王廟在城隍廟左

戈府君廟在縣西五里舊神事吳越提兵禦敵不利敵斷其頭並棄之神右手持劍左手自提其頭行至今祠所僕焉旣而風雨晦防雷電震耀鄕人駭其神異卽地爲廟祀之水旱禱焉

仁廣信王廟在永平寨西

賀太守祠堂在永平鄕邑人以其始分葉鄕爲郡目爲葉鄕土神

王押衙廟在安樂鄕舊神事吳越以勇力聞禦盜有功押衙藩鎭時官稱也

忠烈侯廟卽都督廟前志遺其侯爵嘉定丙子縣尉何元壽訪得之始以爵名

靈佑廟在長樂鄕神姓範氏名稔宣和中以陰兵助辛興宗討賊有功興宗表聞於朝詔賜今額邑人邵拱記

忠助廟在縣西神封忠濟侯姓汪氏卽歙郡英濟王子紹興已未賜今額

廣恵行祠在縣治南嘉定乙亥知縣應與權建英烈廟在永平鄕神歙人姓錢氏長名嶨季名觷生有別業在永平宣靖間團民兵衛鄕井有方略眾服其令建炎已酉烏珠大舉來侵駕幸海道敵犯臨安溯浙江而西二侯與邑人方庚率民兵三千人東赴至桐廬縣西視牛頭山迫險可得志布置迎敵大敗敵眾敵遽北遁後以功各補承信郎紹定庚寅江東部使者列其功請立祠於嚴賜廟英烈紹興癸已歙民復請賜爵乃封嶨爲恵顯侯觷爲恵濟侯

古迹

仙居洞在龍山鄕漸山之麓洞有石龍水從龍口流注盆池中常滿不溢人不知所從泄遇旱迎水禱之隨應

太子城在梓桐鄕普慈山之巓相傳晉太子避城築城其上今迹猶存

碑碣

重修放生池記奉議郎羅頌撰知縣陳書

社壇記承議郎陳願撰

縣防題名記知縣兪彥與撰

重修縣學記四

一系邑人朝奉大夫方聞撰

一系邑人方有開撰

一系從政郎鄭煜撰

一系邑人方逢辰撰

進士登科題名記知縣呂南夫撰

元祐黨籍碑縣尉司馬逨刋於縣學與紹興求賢碑對立

紹興禦書借田守詔碑丞相曾懷立

蠲減經緫制錢記奉議郎應鏞撰

韓昌黎遺像碑知縣陳曄立並贊

重修譙樓記寶章待制程公許撰

景定嚴州續志卷六

欽定四庫全書

景定嚴州續志卷七

宋方仁榮鄭珤同撰

桐廬縣

縣瀕浙江上流以舟東所至素號佳邑今𨿽不逮於昔而俗醇事簡不害爲易治知縣事率京官爲之其佐官有丞簿尉各一貟酒稅務舊有官今郡侯錢可則始奏省之由合江而東有寨爲嚴衢婺三州巡檢

學校

縣舊有學在縣治東北其講堂曰明倫四齋曰進徳曰育英曰上逹曰尙志嘉定間始建櫺星門寶慶間乃建禦書閣

鄕裏

縣管鄕十八前志爲裏四十有二今凡四十有四桐廬鄕有衣冠裏常樂鄕有守直裏孝仁鄕有孝義裏水濱鄕有桃嶺裏而前志俱不載

孝泉鄕前志管裏三今爲裏者二曰仁孝曰邑瑞金牛鄕前志管裏二今爲裏者三曰通溪曰孝泉曰侯渚

定安鄕前志管裏五今爲裏者四曰懷仁曰橫山曰桐洲曰新興

至徳鄕前志管裏九今爲裏者八曰如曾曰下村曰潮逆曰原倫曰移風曰普賢曰白石曰凍洲

坊市

縣爲坊者一十有九

依徳贊治近民熙和閱武育英慈孝閱禮富民宣化旌義雙桂甘泉興賢仁榮攀桂朝京曲阜壽域

官廨

縣衙在縣市西其公防之左爲讀書林右爲虛舟齋縣圃有樓曰雙淸亭曰更淸曰西麓曰山亭

丞簿尉廨皆在縣東淳祐壬子水毀後惟簿廨尙可居丞占桐江驛爲廨而尉乃下僦民屋

慶丰樓在縣衙外東酒壚寄焉

稅亭在縣市瀕江其街北爲酒務

皇華亭在縣東北三里

拱翠亭在縣西二里

馬驛在圓通寺西

合江亭在縣市東知縣楊瑱重建潛齋王埜書其扁天臺吳子良爲之記

恵民倉在常平倉後山下爲小樓以居掌鍵者知縣趙汝漟建糴米有餘賑不足邑人便之今惟倉存

知縣題名

趙汝憚【奉議郎嘉定十七年三月二十七日到任在任轉承議郎又轉朝奉郎寶慶三年正月特差臨安府城北廂】

章栱【承議郎寶慶三年二月十七日到任在任轉朝奉郎紹定元年三月通理滿】

莊夣說【通直郎紹定元年三月十七日到任】

劉祖【通直郎紹定二年六月十四日到任在任四年轉奉議郎又轉承議郎五年十一月替】趙汝驤【奉議郎紹定五年十一月十六日到任在任轉承議郎端平二年十二月十一日潛】洪薿【宣教郎端平二年十二月二十二日到任在任轉通直郎】

趙汝漟

季著【奉議郎嘉熙四年閏十二月初十日到任在任轉承議郎淳祐四年二月十一日替】潘大雅【奉議郎淳祐四年二月十二日到任在任轉承議郎淳熙七年四月替】

何處仕【宣教郎淳祐七年四月十二日到任】

楊瑱【宣教郎淳祐八年六月初八日到任在任轉奉議郎淳祐十一年六月二十五日滿替】葉揆

徐鏄【承事郎寶祐元年三月十五日到任在任轉宣義郎寶祐四年四月初四日滿替】吳衍【奉議郎寶祐四年四月初四日到任當年七月二十一日除奏院】

蓋澄【奉議郎寶祐四年十月初十日到任開慶元年十月初三日去任】

蔣之瑞【宣教郎開慶元年十月初三日到任景定三年十二月十一日去任】

胡太占【通直郎景定三年正月十六日到任】

山

金紫巖在桐廬鄕距縣十五里相巖有異光若金紫因以爲名

白霧巖在桐廬鄕山最髙將雨先霧

龍洞山在常樂郡行羊塲半捨許有石曰洞門中乃夷曠廣法寺居之山巓有龍門池流水漑田足以供僧

獨髙峯在常樂鄕嘉定間徑山僧妙機爲浮圖其上郡人楊纉書其扁

牛山在孝泉鄕去縣西十五里並浙江而北南渡時鄕兵敗烏珠於此【前志冇金牛山在縣東南十五里蓋非此牛山也】

金雞山在孝泉鄕去縣西十三里

鳳凰山在縣東北

水

浙江自縣而東至錢塘凡六合縣境諸溪入於江者有五

蘆茨溪【金牛鄕出白雲源】

淸渚港【孝泉鄕】

穰溪【一名剪溪金牛鄕出歌舞山下溪水舊不通漑里人諸寀鑿巖引水漑田數百畝】東溪【卽桐�在縣東源出天目山】

窄溪【水濱鄕與新城港口相對】

橋梁

縣市有橋曰寶慶有浮梁跨東溪距縣五里曰政恵諸鄕石橋十在安樂者曰龍伏在常樂者曰通濟在孝泉者曰黃蔣曰香山在金牛者曰栁浦曰登云曰龍津在定安者曰小潘曰月梁曰馬浦

寺觀

白塔院在縣西一里半

禪定院在桐廬鄕距縣四里昔黃裳讀書於此自號紫元翁今院有紫元洞堂紹興中張魏公憩此經宿隨有芝艸生所憩處僧爲作瑞芝軒

靜林院在縣西五十里

靜居院在桐廬鄕距縣二十五里晉髙僧曇翼誦經之所

勝因院在安樂郡距縣四十里嘉定間僧梵迪請廢額建

新防院在孝仁鄕距縣十里居萬山間地乏水紹興間有羣峯屯佛殿側僧鑿之得甘泉

石佛院在孝仁鄕距縣十里宣和間僧法眞建長樂院在定安鄕距縣三十五里唐乾符間建地名吳村吳琠捨水竹園爲院基今吳姓有家存焉棲霞院在定安鄕距縣四十里幹徳間建

建平院在定安鄕距縣四十里吳越時建

吉祥院在定安鄕距縣四十里晉天福間建

建興院在質素鄕距縣三十里周顯徳間建【前志並不載】洞明宮在定安鄕距縣三十五里嘉定間道士張守廉請遂安廢額建今遂安亦有宮

雪水庵在水濱鄕距縣七十里

漏澤庵距縣西三里餘

祠廟

祠山行祠在縣西一里邑令陳凖感夢立

鎭寧侯廟在桐廬鄕距縣五里卽州東之行祠也靈佑廟二一在金牛鄕一在至徳鄕卽栁山仁廣信王也

珠山龍王廟在水濱鄕距縣二十五里山有乳泉漑田甚多紹興間乃立祠端平丙申文林郎陳一中因重修爲記

嘉應侯廟在水濱鄕距縣二十五里神卽張巡也徐偃王廟在水濱鄕

古迹

龍潭在金牛鄕距縣十五里潭在山谷間相有龍宅焉淳熙壬寅邑令邵普迎水禱旱有應因作送龍祠其一曰四山回環兮古龍湫山木陰翳兮枝相樛轟雷掣電兮耀靈虯膏澤霶霈兮嵗有秋其二曰奠桂酒兮椒漿雜肴蔬兮薦堂皇願龍垂休兮時厥雨賜丰年之報兮不敢忘山下有洞泉漑田數百畝碑碣

重修釣臺書院記二【一系淳祐辛丑郡守王泌撰一系淳祐辛亥敷文吳子良撰】閬仙洞記政和壬辰尙書黃裳撰

乳泉龍王廟記嘉熙丁酉浙西倉幹陳一中撰

景定嚴州續志卷七

欽定四庫全書

景定嚴州續志卷八

宋方仁榮鄭珤同撰

遂安縣

縣與淳爲鄰邑而版籍之亦如之修明至再公私尙俱困也知縣事無問京選其佐官舊有丞而尉乃兼領簿事宣和以後丞爲省員而嘉定間析置簿尉各一員稅官𨿽有員屑至者鮮其兵官鳳林寨有巡檢

學校

縣卽宣聖廟爲學前志在縣南二十步紹熙癸丑邑民徐嘉師弗戒於火延燬廟學因獻地鳩工於縣西攺建焉縣有田百八十畝與他產俱列於石前此延師廩士皆取給焉三山林坰東陽陳大猷皆嘗就聘主學後乃虛席

官廨

縣治在縣城內北公防之左爲至善堂依山爲巖姿亭【縣衙舊頗宏麗有堂曰制錦閣曰戴星亭曰淸心曰登云曰飽山曰魴橋曰貯淸紹定已醜燬於火因不復建】簿自創員後卽縣西廢驛爲廨尋燬於火僦民屋居之縣尉兼簿有廨在縣治南今悉頽圯惟古木與石刻尙存尉亦僦居

稅尉燬不復建

淳祐平糶倉淳祐甲辰知縣傅兗以酒務廢基攺建郡博士桂錫孫爲之記

知縣題名

縣有壁記刻知縣姓名自宣和三年知縣徐鎭始今例自寶慶以來序其次

王深【承直郎】

朱澳【文林郎】

吳澄【從事郎】趙時伸【文林郎】莫俁【儒林郎】

張思兼【承直郎】葉明道【從事郎】樓大年【從事郎】趙時柔【儒林郎】傅兗【儒林郎】

趙汝�【文林郎】趙�夫【從政郎】魏端介【通直郎】徐商霖【宣義郎】髙徳一【奉議郎】趙必袗【奉議郎】趙正卿【宣教郎】

門闗

縣郭之爲門者三東曰熙春西曰龍津南曰鳳林

坊市

縣市之爲坊者六曰招賢曰潯陽曰積慶曰宣仁曰育英曰裏仁縣之正南辟縣學舊址爲頒春宣詔二亭中直縣街爲新街

山

霧山在縣東南二里許孤峯峭立爲一邑望紹興中有避地者李季精天文謂二浙上當牛女之分今婺州與徽之婺源縣皆以女宿得名此邑介其中宜曰婺山作霧非也

水

縣冇溪曰武彊以山得名今摭溪澗之入於武彊者書之

雙溪【自歙山發源東至三渡與邑境諸小澗合又東至於縣又東入於武彊溪】

罟网溪【自衢境發源與邑境諸小澗合流至於東亭與雙溪諸水合是爲武彊溪】

龍溪【自淳安縣界發源至縣東五里與雙溪諸水合東入於武彊溪】

橋梁

縣南跨溪爲浮梁舊有圮不時治邑士王緫得捐田五十畝命永濟庵僧掌其入隨圮卽修往來者徳之東自界首至縣其爲橋者五曰解林曰東亭曰余村曰烈橋曰龍渡

西自界首至縣其爲橋者四曰豹石曰丰祈曰西鮑曰嚴橋其自新安橫出有黃村橋

寺觀

前志有寺無觀今補其闕

洞神宮舊在縣西四十里額存宮廢縣嶽祠東偏舊有道院紹興間縣白郡以官額焉因爲祝聖之地洞明宮舊在縣東今在富汪村中

毓眞庵在嶽廟東道士詹師慧卽其祖故居建之白馬乳洞庵在鳳林鄕紹興間官兵擒繆羅於此其鄕人建屋居僧兼奉孔釋意以化暴戾云

鰲山白佛庵寶祐間知縣髙徳一建

花果庵在新安鄕

永濟庵邑士王緫得捐田居僧主浮梁修造

祠廟

魁星祠在縣南淳祐辛亥知縣魏端介建

三聖廟在縣南【據王象之輿地紀勝紹興府三聖廟卽普州三景兄弟以死國列祀典神名思忠思立思誼張魏公奉立廟和尙原今行都旌忠觀亦冇廟焉此又其別廟云】

祠山行祠在縣西

許應侯廟在三渡神周姓

英濟王廟三一在歙嶺一在神嶺一在柏山神汪姓歙之土神也縣與歙鄰故多奉之

三井龍王廟二一在靈巖一在新安

古迹

乳洞在鳳林鄕距縣八十里洞門容三丈許仰視五六十丈靑石如斵中有泉極旱不涸漑田六百餘畝獅子洞在鳯林鄕洞門僅一大許中有白石罇踞狀類獅子

雙龍洞在龍津鄕洞門餘五六丈仰視碧石如覆釡中有兩石龍附壁而起洞泉極旱不涸祈禱輒應百丈漈在龍津鄕霞源山臨崖有三石池防作瀑布百餘丈下有叢石激水聲震巖谷

墳墓

唐交州都督李壽墓在鎭基山中壽封遂安縣公太平興國中郡守田錫以壽名聞奏眞宗東封詔褒贈前代忠臣於是封壽爲忠勇侯賜廟英烈今廟廢惟碑趺尙存

碑碣

縣防題名記知縣錢建撰

山亭記知縣孫應時撰

淸暉閣記郡人姜師仲撰

重修宣聖廟碑陰記埌山楊戶撰

云宅亭記吏部員外郎朱異撰

縣學教導碑朱異撰

毓眞庵詹中大墓志銘張宣公撰朱文公書

景定嚴州續志卷八

欽定四庫全書

景定嚴州續志卷九

宋方仁榮鄭珤同撰

分水縣

縣在前志爲中縣領以選人其佐官惟尉兼簿嘉定壬午始創簿貟地拱行都民俗日蕃阜淳祐壬子陞上縣以京官知縣事開慶已未冬省稅官置巡檢剏寨曰定安

鄕裏

官鄕六爲裏者十八

生仙裏鄕嘉徳裏前志訛謂家徳

生仙外鄕普樂裏前志訛謂普落

招延鄕眞素裏前志訛謂眞表畢山裏今攺延徳學校

縣舊有宣聖廟在縣治西治平間縣令蘇防遷之縣治東經宣和兵火廟巋然獨存紹興間知縣李端民始置門廡後知縣章涓始創講堂攻媿樓鑰書其扁曰振文爲齋二曰明徳曰升俊直捨之後有亭曰髙靑樗寮張卽之書

官廨

縣衙在縣市中前揖巖山後帶雙峯公防之東爲近民堂東北爲琴齋縣圃名升平亭館久廢

主簿自剏員後以東昭徳驛爲廨

尉廨在縣衙西相謂唐時建政和間檐瓦墜有唐防昌四年八月字

定安寨在縣東二十里吳村【開慶已未冬糝塢民張胡十三嘯聚宼畢浦民何氏縣不能戢州若帥府遣兵致討事平奏卽其地建寨】

玉華樓在縣衙東酒坊在焉

咸若亭在縣東二里爲祝聖放生之所

濯纓亭在甘泉寺東五十步

望江亭在縣東五里

窪泉亭在縣東南五里白沙嶺

知縣題名

羅闓【寶慶二年十二月到任紹定二年十二月滿】

盧嶽【紹定二年十二月到任三年六月替】

黃仁楙【紹定三年十二月到任五年十一月滿】

趙師防【紹定六年到任端平三年六月滿】

孫次山【端平三年七月到任嘉熙二年五月滿】

趙汝櫧【嘉熙二年八月到任三年八月替】

毛肇【嘉熙三年十月到任淳祐二年十月滿】

趙汝僐【淳祐二年十月到任五年八月滿】

何處寛【淳祐五年八月到任七年九月滿】

沈柬【淳祐七年十月到任九年二月滿】

柴士表【淳祐九年三月到任十一年滿】

趙希瑈【淳祐十一年到任】

江鍈【寶祐元年到任】

何宗禹【寶祐四年到任】

楊仲方【寶祐五年到任】

錢廙之【開慶元年七月到任】

蔣曉【開慶元年十二月到任】

坊市

縣市爲坊者十有二

觀政宣化景泰慶雲阜民朝京靈巖社壇雙桂延鴻聨魁行原【景定庚申知縣蔣曉爲分水鄕民陳氏三子同日刲股療父疾爲立功表之】

橋梁

縣舊有浮梁在縣東天目溪咸若亭之下今廢

縣治西有橋曰雙桂諸鄕橋而屋者四在分水者曰邵捨在栁柏者曰廣濟在生仙者曰陳村曰寶定山

雙峯山在縣之北縣治依爲主山

紫龍山在縣南二十里分水鄕上有龍池【前志云在縣西南三百九十步非也】

湧泉巖在縣南四里下有唐令公廟廟前有湧泉池

雲峯巖在縣西北二十五里生仙外鄕四靣如削一峯宛在雲中

百聖巖在縣東十五里定安鄕其髙爲最相神鞭其峯墮洛口爲梁明山【梁明山止一小峯立平地中梁明府君廟在焉】水

天目溪源出天目山繚縣境而南逹於浙江可勝百斛舟若於潛若昌化舊航粟浙江胥此焉入故客艘輻湊於縣後京府嚴糴禁航粟遂梗縣市亦蕭條矣前溪在縣南源出栁栢鄕經分水鄕入定安防於天目溪

廣陵溪在縣東六十里招延鄕源出新城縣

滄父溪在縣東五里

寺觀

靈巖宮在縣衙西北百步紹興間縣人王司諫白縣卽禪定院廢址剏爲祝聖朝拜之所請淳安廢額名之

塔院在五雲山北

安寧尼院在生仙外鄕去縣二十里【前志不曰尼院】

孝明尼院在分水鄕大雛源去縣五十里錢王時鄕民駱業以親病祈福獨緣建其開山尼曰善通寺有都元帥判押執狀

祠廟

東嶽行宮在甘泉寺東建炎間建後邑民有羅其姓者親走奉香火以歸靈貺響答

五顯行祠在縣圃後

栁山靈祐廟在栁栢鄕去縣三十里廟有栁侯墓據廟記神姓栁本河東人東晉爲新安內史卒柩經此山馬駭人愕百夫不能舉因焉民廟而祠之梁貞明四年贈尙書左僕射廣信侯後唐淸泰三年封鴻仁廣信王告命在州西別廟中今縣西仍有行祠以便祈禱

靈休廟在縣東一十五里定安鄕洛口有墓存焉神姓張國朝賜今額

廣恵行祠在縣東南百步瑞雲山之巓

英烈王廟在縣西南四十五里分水鄕歌舞嶺相謂子胥避難至此喜而歌舞後人因以名嶺廟左有小池舊云與錢塘潮相應

唐令公廟在縣南湧泉鄕之左其神爲邑令有恵政民祠之嵗旱禱之必應

靈應廟在湧泉鄕神姓方自後晉卽有祠嘉泰中賜今額

紫龍王廟在縣西南十五里乃紫龍山之神山有三池嵗旱請水祈禱以水中得生物爲雨防端平乙未知縣趙師防新其廟以答神賜

麻姑廟在生仙裏鄕去縣四十里

葛仙翁廟在招延鄕橫塘源去縣四十里

古迹

石佛在玉瑞寺長不盈尺刻石爲之舊陳時所造寺於鄧原別爲石佛庵並貌陳主奉之

仙人迹在月溪寺外小澗中相嘗有仙人濯足於此其迹尙存

鐘潭在生仙外鄕去縣二十五里相有古鐘沒潭中其紐猶見漁人撼之莫能動

擔石去縣三十五里在招延鄕舊有郎將軍者以勇力稱肩石至此層絫成臺今其上有偃松十數本方春和時野花泉竹四靣環合逰賞畱題者甚眾邑令奚君所謂松懸雙石上者卽此石也

柱石在擔石之東石紋層疊過者輒以木梗支之云可健步

錢王拄杖孔在縣東北三里圓徑一尺中有泉一淸冽可愛冬夏不竭相爲錢王經行植杖之地碑碣

修學記三其一紹興二年知縣李端民撰其一紹熙二年知縣奚士逹撰其一淳祐六年前學長何雷撰放生池記知縣李端民撰

施肩吾寄徐凝詩熙寧間知縣齊諶刻建中靖國諶爲轉運使再刻肩吾及第告於石陰

王司諫書鞠大夫事紹興間知縣奚士逹立石【鞠名嗣復錢塘人宣和中以正郎權縣防宼至無援爲賊所執輒罵賊不屈賊不敢害寓慶雲寺中尋除知睦州不及上】

郭祥正題名【郭與東坡爲詩友熙寧中因訪邑宰題識嵗月後乃刻石】

右並在縣學

放生亭記紹興癸丑史彌忠撰

栁山廟記紹興間知縣王瑋撰寓公大理寺丞兪公明重立石

創定主簿防記嘉定間吳興祖撰

創定安寨記景定庚申通判曹元發撰

景定嚴州續志卷九

欽定四庫全書

景定嚴州續志卷十

宋方仁榮鄭珤同撰

壽昌縣

縣爲孔道應酬日不給而土地狹隘犬牙衢婺之鄕至無所責賦難亦甚矣知縣事率選人爲之其佐官惟縣尉一員兼領簿事若港口三縣巡檢置寨於淳安縣符移得加焉

學校

縣卽宣聖廟爲學嘉定已已知縣鞏嶠鳩田二百畝以資縣治刻石寘於學今存者百五十一畝

官廨

縣衙在縣市正北舊枕山爲思遜堂極目亭與縣南燕喜樓相望山川之勝映帶左右後乃鞠爲棄壤景定庚申知縣黎舉徳卽燕喜故地爲坊曰化龍卽思遜堂故地之側爲亭曰南昌勝境亭之南植木爲表榜曰屏山第一峯又南仿舟爲亭曰涵碧庶防續舊觀云

知縣題名

縣舊無題名嘉定甲申知縣黃棨始考舊聞刻石寘縣治今自黃棨以後序其次

黃棨【嘉定十五年正月到任寶慶元年三月二十一日滿替】

趙繇夫【寶慶元年三月二十一日到任紹定元年六月十二日滿替】

沈紹逺【紹定元年六月十三日到任】

趙崇魯【紹定三年十一月十五日到任衢宼猖獗被檄節制官兵督捕五年五月二十六日攺差江東提榦】

楊華

髙不倨【端平二年三月初二日到任】

黃愷【端平三年到任】

趙希楘【嘉熙元年到任】

劉師臯【嘉熙三年到任】

劉常明【淳祐二年到任】

趙必常【淳祐四年到任】

陳應先【淳祐五年十二月到任七年十一月考舉及格離任】

陳宗

趙汝羾

朱渙

趙與鑇

劉廉

黃士慶

程直翁

黎舉徳

山

靑龍山在縣東一里由縣治來崗分繚通衢出臨艾溪上勢若昂首景定庚申知縣黎舉徳與邑人徐南一等築亭其上命之曰龍首

梅峯在縣西南二十里

硯山在縣東南三十里

水

艾溪發源自縣西境曰雞籠山過縣東七里爲於堨渡又東爲湖神溪實一源也至茭塘入建徳縣界逹於新安江

戶部泉元祐間知縣陳澤民鑿山得泉味甘冽甚愛之後去邑未防爲戶部郎邑人思之故以戶部名其泉

橋梁

縣爲驛道要衝由梅嶺而東凡爲橋者五

大同橋在縣東二十里邑人葉三省建鄭穎重葺顏公橋在縣西十里曰航頭長四十二丈絫石釃水爲十道郡守顏頤仲捐郡帑倡建因以爲名

宋公橋在縣西二里長一十五丈郡守宋鈞捐郡帑倡建因以爲名

防通橋在縣西市中跨湖表爲之

朝京橋在縣南長五十四丈絫石釃水爲十二道毎遇溪水暴漲行旅前阻於堨渡不得進景定辛酉知縣黎舉徳率邑人徐南一等經始斯橋以便行者寺觀

接待院在壽昌鄕下梅嘉定初元徑山僧祖隆建崇恩院在永平鄕

靈耀宮在壽昌鄕南山

祠廟

東嶽行祠在縣東

古迹

朱佛庵在縣西六十里崇恩寺側庵有塑於龕者曰曰朱佛嵗旱祈禱輒應相昔有農朱姓耕山誦佛於此遇亢旱常有云覆之諾人以雨輒應邑人指爲活佛後趺坐示化人爲立庵寶祐間知縣劉防狀其靈異請賜號未報

龍潭在縣西相常有龍見毎嵗旱縣官於此祈禱碑碣

重修縣學記嘉定已已朝奉大夫徐憲撰郡守謝徳輿立石

學田記知縣鞏嶠撰

蠲減官錢始末嘉定癸酉吏侍兪烈撰

縣防題名記知縣黃棨撰

景定嚴州續志卷十

