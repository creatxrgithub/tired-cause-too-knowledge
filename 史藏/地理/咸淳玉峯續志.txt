咸淳玉峯續志﹟序

石湖先生志吳郡嘗與龔滕周三君子相銓次有某人持某事求入志不得遂嘩曰志非石湖筆也石湖笑不辧昆山之作向出於二人之手事詞或未一今夏不揆續修將以釐前誤而紀新聞或有議其擅者其與議吳志者若相反焉於此可以知後進之視先達天地之相遼絕也於其鋟梓之畢書以自訟此意邊實敬書

玉峯有志尙矣淳祐壬子編類於邊君宜學之筆刊鏤傳信距今逾二十稔咸淳壬申余捧檄代庖斯邑繙閱是書頗有遺佚若派買之公田撥隸若學校之創主學建直捨或述前輩之詩而曰載諸雜詠者爲不見全璧之嘆或題倫魁之名而不編入人物者有斡棄周鼎之疑是皆累於時之所不及失於見聞之所不逮爾余因以續志屬之邊君君曰某有志於此久矣敢不自力迺會粹古書披搜今籍三閱月而書成增入者三十餘條攺定者二十餘條混混乎風土之宜總總乎事物之備理該文核綱舉目張其長公訓導銓擇雜詠亦一新之餘重鄕拜觀不忍釋手謹命工繡梓以壽其傳後之覽者與我同志嗣而續之庶知文之不泯也是歲中秋日合沙玉淵謝公應謹跋

玉峯續志

山川

前志載昆山在華亭境而在昆山者乃馬鞍山其說已詳今以劉澄之揚州記考之謂婁縣有馬鞍山天將雨輒有云來映此山山亦出云應之乃大雨益信馬鞍山在昆山之境而山外之云自相感召乃他山所未聞豈不爲勝地乎

前志載吳松江三江口之說皆按古以驗今者若摭今而證古尙有說蓋江宗於海謂之江口當於海求之今大海自西甲分南北由轉料而西朱陳沙謂之揚子江口由徘徊頭而北黃魚垛謂之吳松江口由浮子門而上謂之錢塘江口𨿽無三江口之總名而三江口之迹顯然可考況楊子江下流屬於浙錢塘吳松江分隸蘇杭俱與震澤水勢相入實妄謂以海��甲爲三江口以此三江爲禹貢三江其說粗有考於韋昭姑錄之以質證於覽山川者

前志載陽城湖包湖傀儡蕩三水合爲一水今按其迹考之陽城湖在縣西北��裏與常熟接境南出尢涇眞義浦黃瀆浦通至和塘北自陸涇入傀儡蕩歸上元涇入於縣傀儡蕩去陽城湖有��裏自尢涇朱昌涇南入大虞梁裏浦通吳松江包湖乃巴湖又在西北��裏此三水勢脈𨿽相通中有支港貫穿其閒然未嘗合爲一也

前志載澱山湖在縣東南八十里今考證得水在華亭北岸屬本縣

前志載陳湖在縣西北七十里此自界浦渡頭浦入吳松江今考證得湖中有塗上有廟名三鄕垛蓋昆山吳江華亭三縣分界之處

前志載百家瀼大駟瀼在縣北��裏鰻鱺湖在縣西北一十八里江家瀼在縣西北二十里昔皆深闊旱澇藉以瀦漑今多成圍田所存不過白蕩僅存其名而百家瀼大駟瀼之迹並不可考矣

前志載新洋江在縣東南六里近年爲渾潮壅漲屢塞咸淳戊辰鄕貴象山陳令君明復嘗築堰於橋之南𨿽足以障渾潮之入而堰外泥積遇旱澇尙資通掘云

前志載小虞浦在西柵南出吳松江北通諸湖近年亦爲渾潮漲塞咸淳戊辰郡守黃侍郎萬石嘗發錢置閘於嚴村灣之北初意障渾潮而瀦淸水爲費踰二萬金然閘去江遠且當港爲啟閉不能殺渾潮外泥易滿加之潮浪衝嚙屢至坍圮亦有拘沒廢寺田租擬充修治

前志載至和塘自縣西柵至界首二十七里近年壅塞尢甚咸淳戊辰鄕貴鄭開國竦嘗作小斗門於問潮館前欲障渾潮而亦無益若界首西至夷亭九里地屬長洲本縣開浚而不及尢於民旅非便或謂於塘南曹涇界浦薦浦三港各立堰閘障斷渾潮則吳涇陸市浦諸港湖水不南下而東注日夕自浚不惟至和塘不塞而並利於小虞浦其議頗是然其閒多邸第湖田每慮捺斷則湖水無泄恐致渰田而圍田於北潮者羽翼其說以阻撓殊不知置閘啟閉初無所害郡守黃侍郎萬石置小虞閘時常議及之將上其事於朝省會黃公他除事遂寢數至而人出當有任事者又或謂此說終不可行則三歲須一浚有能辦阡畝之租積三歲而興一役不科擾於田主不妨礙於莊捨以種田之佃鑿田頭之河事﹤閒﹥役平久而無獘此說不獨可行於至和塘而近年所開河處皆可仿而行之姑錄芻蕘之言以俟後之采擇者

郡國志載婁縣山下有巫咸故宅止言婁縣而不言何山按婁縣諸山今隸本縣者止馬鞍山無巫咸故宅之迹他如昆山之類分隸華亭者恐故宅在其下然考雲閒志亦不載此不知志郡國者何所據而云姑錄以俟博古者問之

風俗

前志載之詳矣然皆全盛時气象時異事殊巨家上室公私交困率多替徙市井蕭索如歲懺迎神雙林無礙會皆僅存其名而取鐙於郡與角抵觀潮等不復見矣然士風愈淳民俗素朴士以到訟庭登酒壚爲恥民以務孝養勤本業爲事心業有常古今如一則他邑所不如雲

戶口

前志載主客共管戶四萬五千三百六十八口一十三萬四千五百可以稱壯邑矣今踰二十年切料爲數未必增益蓋富者遷避貧者轉徙賦役旣缺團甲多廢未從以考其實恐貽虛增之誚姑仍其舊云

學校

前志載之亦詳繼是則開慶閒知縣袁玙創建直捨且拘撥田租數十石有畸咸淳閒知縣林桂發重修創尊道貴徳兩祠於講堂東西移四賢六先生祠增廣而崇奉之近者權縣謝公應考核頑佃包占之租申明臺府拘增一十�石有奇又每遇丁祭助以縣庫錢二百餘貫酒三十餘斗及以縣庫錢酒增賞堂補前名朔旦講書又率主簿趙時鼎照禮經重飾俎豆亦可見其畱意學校然自朝廷創主學爲專官遂分養士之半以供官吏咸淳己巳知縣張復之始裁定主學俸給月支省米一十九石更不支錢自訓導以下職事歲給有差以校定分數爲升黜以殿謁丁祭爲行實月輪前廊兼掌教養盡革前時分弦之獘行之三年莫得而易亦實與諸長上同所建明云

坊市

前志所載三十二坊僅踰二年而廢者大半今書續創者於後

孝感坊在縣市片玉坊內寶祐乙卯邑人曹椿年刲股療母病知縣胡棨白於郡郡守趙右司汝歷立坊以表之及借補椿年爲承信郎節制司淮使坊今不存扁藏於椿年家縣於安懷坊歲給米贍之

旌孝坊在縣市忠正坊北咸淳壬申六月邑人榮�刲股救母權縣謝公應照條支犒錢米仍具酒醴以鼓樂迎引是月建坊繼是又有張�亦刲股救母縣家如前表犒之

公宇

縣衙已見前志繼是所修攺者讀書堂攺爲淸心堂知縣陳紹方於堂後新創一堂雄壯於前咸淳戊辰知縣林桂發創樂全堂於園內取前令張文定公所號以爲名吳必大爲記壬申權縣謝公應種竹其前尢淸閟可愛云

主簿廳已見前志淳祐己酉九年主簿吳堅創髙士軒刻晦庵先生作同安簿事實於壁閒寶祐甲寅主簿施丙創書院於西偏

尉司已見前志咸淳壬申縣尉於泰重修

主學廳在縣東北咸淳戊辰知縣林桂發建

縣倉已見前志及於稅賦門載納苗之詳繼是十石以下苗亦赴府倉此倉遂無用每歲惟修夾一兩廒以納職租而隨收隨支亦無可久貯者

酒稅務已見前志自淳祐丙午知縣徐聞詩以坐賈包稅及移酒庫歸縣司存遂廢僅存門廳務官權泊其中贍兵酒庫在縣治東卽近民館也自知縣徐聞詩移酒務歸縣創淸酒庫積政仍之後歸郡家差官置吏始創名贍兵權不隸縣不可自縣治而入乃從近民館開門庫官就廨其中揭以扁額遂爲一司存後𨿽撥歸本縣而事體仍舊於是近民館松竹林皆不復爲候賓讀書之所甚爲創建者惜之

安懷坊已見前志元管歲租五百餘石後爲吏卒侵蠹不能續老者之食鹹淳辛酉倉使董左司撲因坊老有詞行下本縣委寓士提督革舊圖新量入爲出今以百員爲額終歲均得一飽始不孤前人安懷之本心云

本縣有戶部犒賞所酒庫已載前志此外尙有本府節制司酒庫如太倉巴城許墓髙墟各有一庫郡帖差人措置月解徑詣郡於縣無預

稅賦

苗稅已見前志後因朝省派買公田常賦隨減今以重修明管催者列於後

秋苗額管五萬四千四百五十七石二斗一升六合

內折苗二千七百零三石一斗二升三合

內糯苗三千九百二十二石一斗二升三合

內粳苗四萬七千八百五十一石九斗七升

夏稅額管絹七千一百四十四疋一丈一尺二寸

和買

綢

綿

役錢除派買田外續攺撥積善鄕隸丞廳借充弓手

庸錢今本縣額管催

丞廳管

課利

課利之取辦者酒稅也坐賈包稅始自徐宰聞詩其後鄔秀實以長洲丞攝邑爲東倅廳取以供月解力不能爭由是稅官具員而已若酒息則郡家歲撥折攺粳苗一千一百五十一石借充酒本以新版帳以酒息多寡爲月解虧足近年郡家不復借撥苗錢且酒庫事權屬郡縣者不定所賦不足以供所解鑿空而辦官吏難之解發之數則見前志今亦大同小異有增無損

官租

闈營等田已載前志景定甲子朝省派買浙郡公田本縣所買�十�萬�千�百一十畝租額斗器各隨朝差職事官分司各州任其事始差莊官催運繼攺上戶丞佃人置催租官以爲屬近俾憲臺兼同提領官田所遂省分司及催租官而撥還本府愼苗額者爲田�千�百�十�畝則隸郡家自催若東鄕墾地爲田租則景定閒知縣陳紹方之所考核爲田�百�畝亦隸郡家云

令佐題名

縣令題名已載前志令以項公宰而後者載於此而丞簿尉主學則以各廳壁記錄入虛其後以俟續書云

知縣

項公澤樓昺胡棨

袁玙李壽何處寬

何九齡楊盍陳紹方

林桂發張復之楊源

縣丞

樓璩郭王�吳吳洵仁

孟益向準宋彥振

歐陽佐世何浚明王幹

向子廣盛﹤閒﹥修劉嶷

洪曉李耆俊莫俱

趙善侍邢銖宴解

李稷呂察問謝深甫

趙善稼樓鋐李津

趙盛範公寧陳蕃孫

黃博文趙希倧趙師晃

張傳霖翟彬蔡汝揆

紀極範大雅張廣年

趙師汯髙衍孫秦鋐

萬保先蔡汝弼趙櫄

張本趙��徵夫林靖之

主簿

郭正仲兪遠蔣誼

趙師云陳壁趙希懋

余申張餘慶李堅

項稚賓湯遇王顯宗

趙希雋張飛卿呂宗元

趙若王�旃唐震龍吳堅

施丙何垓丁鑑

陳大用趙崇潚逯夢龍

趙崇臺趙時鼎

縣尉

施廣勤王齊輿王萬樞

顏光道趙伯方仲度遠

趙明夫馮必度陳子衝

葛洪曹溥彊遵

余﹤王易﹥趙希爽程渙

應泰之安輿姚洽

王友輔尹彥仁洪起宗

淸要位文昌躋瑣闥今以雜學士奉祠

進士題名

前志已載進士百二十有八今自文天祥榜續列於後寶祐四年文天祥榜

邊云遇龍光應升子王體文堯章上捨

開慶元年周振炎榜

林文龍用雨

景定三年方山京榜

淩萬頃叔度張熹子明

咸淳元年阮登炳榜

郁紹定髙烈和父上捨釋褐

人物

自晉以來已見前志然尙有所闕遺如龔立道之有文有學安貧樂道鄕人稱爲龔山長名公賦詠多載雜詠名不逮才識者惜之前志僅於龔默甫之下書曰昱馬少伊文筆鳴一時當司金耀勇退家食以觴詠自樂號曰得閒前志僅於馬伯忠之下書曰先覺紹興進士範良遂次卿事叔剛爲兄而文學過之筆研不靈卜築江上且耕且讀書與學俱曉自號墨莊有詩集刊於家吳荊溪爲序前志並泯其名而僅於叔剛之下書曰侄慶

鄒宗俊郁良顯張宗己

趙汝欽柳開潘應申

陳肖孫趙汝容兪火�章

李振之富宗禮沈起潛

吳登龍譙��葉��

趙孟玳於泰

主學

倪龍躍包應許戴成大

名宦

自梁以來已載前志然葛洪嘗爲尉謝深甫嘗爲丞俱有政績後登廊廟此則前志失於紀載者事具國史不復重錄自壬子以後若項若吳今則修入云

項公澤字徳潤永嘉人淳祐閒自長洲丞辟宰昆山昆宰自李桄滿秩後更十三任不以善去公澤由童科擢第以文學飾吏事畱意學校買田養士爲政廉敏百廢具舉凡所增創分載前志詞見生祠記秩滿造朝嘗丞國子宗正知安吉州今淹家食見謂未足以盡其才云吳堅字彥愷天臺人淳祐中爲簿畱意教養詣學講肄無虛日遵晦庵先生簿同安之法以厚風俗正人倫明義利辟姦邪爲先務有所增創分見前志嘗登畿甸歷家慶家次卿子也陳正父爲端平名執政垂大拜而薨於位事固已載國史而前誌略不及其一二衛淸叔易名文節而前誌書曰文穆李彥平達於生死前志載其作手書徧別親友戒其子毋作佛事而不書其問天色向同秉志筆由今而觀誰執其咎不當以筆之不專而自恕也至若失於記載或載而未詳者今則以類增入並自序實之世系於諸老先生之後云

張匯字朝宗其先濮人文潞公諸壽雋爲洛陽耆英會有龍圖閣直學士張燾卽匯之祖也匯當南渡初爲浙漕時宰臣開督府分道遣兵詔匯隨軍應副不限以路匯歷江淮歸浙建臺玉峯因家焉嘗卿棘寺以刑淸得詔有體好生之徳行寬大之書之語其家今藏此詔後洊歷麾節終於中大夫直寶文閣由是其子孫爲昆山人文脈至今不墜云

劉過字攺之自號龍洲本廬陵人客昆山依妻家而居過爲人尙气節喜飲酒爲詞章豪放英特如鬥酒彘肩風雨渡江豈不快哉等詞皆行於世至扣閽一書請先皇過宮言極剴切尢諸公所稱許死葬於馬鞍山東齋之西崗陳止安志其墓其後詩人卽東齋爲祠每暮春縣官率士友酬祠下二卿湯�����中嘗作文遣祭及騷人墨客弔詠甚多俱畱祠壁邑人呂大中嘗裒諸詩作楚些遺音行於世

陳振字震亨其先古靈之後父遵來贅李樂安之女遂家於昆山振幼孤而貧遵死無以葬得片地於縣南六里之圓明卜者謂葬則不利於長子長子卽振也振曰使親藏得寧或不利於某則二弟尙可爲主祭乃卽其地以葬後振爲紹熙進士歷朝把麾弟拱亦登端平科陰陽家遂指此墓爲邑地最吉振天性至孝而祿不逮養刊木以祀一飯必先祭鄕人尢以此稱之工於作文而詩詞尢髙雅好楷書𨿽小﹤閒﹥隻字亦不艸艸人傳爲式至今愛之居鄕急義樂善好汲引後進然有過失者未嘗不規之以正仕至太府寺丞歷知永瑞州以朝議大夫致仕自號止安居士有文集五十卷行於世子昌世繼有文聲尢優吏事由大府丞知信州以吏郎召升見之日穆陵有一廉可喜之裦後知瑞州終朝散大夫昌世中年後卽絕欲自奉極澹薄故自號澹軒居官初至有遺愛皆以節用愛人爲本家非甚有餘粟而每於貴糴之時損直濟民鄕人徳之子師尹明復俱紹先烈明復宰象山垂四年士民嘗借畱當路以達於朝師尹亦通闈籍顯揚未艾識者謂其後必大云

鄭準字器先開封人華原郡王之諸孫祖父皆寓居昆山準由蔭補魁銓闈登慶元進士第歷仕知袁州終於中奉大夫準生長王侯家气象如儒素薄於功名厚於道義輕財好客赴人之急如己尢加意姻族仿佛範文正公義莊之意買田給贍至今其子孫仍之不替子﹤立需﹥今守髙郵自試吏至典藩所至以廉稱行報郡最顯達未量侄竦嘗知泰邵韶三州今以奉直大夫奉祠裏居尢謙和樂易不與物忤未嘗見其疾聲遽色人以是許之年開八袠福壽未艾諸子俱俊敏能官其後將益昌云

趙綝字君善丞相忠﹤閒﹥公之曾孫父監來贅範端明之女兄因家焉監終於知興國軍綝讀書好學至老不倦而謙恭退默眞世所謂吉人者蚤由上庠登第歷官宗正丞都官郎官理皇嘗謂執政曰好一諫官有沮之者出知吉州不上賦祠官祿六年遂掛冠除直祕閣進直寶章以朝散大夫終年七十有八自號頓庵又號如舟淸修寡欲室無妾媵家之於財非若歷朝把麾者惟藏書萬卷手自校讐則人所難有未死數年前嘗自志其墓死前一夕尙領賓論文是夜洞瀉次早翛然而逝後有人夢其旌旗簫樂導騎甚都疑爲仙班中人使其果然亦平日爲善之報子序孫勤俱世其賢

王圭字君玉本安吉人父邁來贅昆山因家焉邁登乾道第終通判太平州邁死圭幼忍貧力學孝於其母登嘉定進士主松陽簿就爲令講行經界井井有條不惟當時便之至今版繪其式制行於天下爲經界者準則後知常州入爲司封郎官終朝散大夫自號靜觀有文集十卷存於官其居官廉家無餘貲死無以斂子敏學彊學俱以圭蔭歷任亦廉謹云

劉必成字與謀居邑之湓浦其先福安人必成少遊京庠卽馳雋聲嘉熙丁酉有七士同扣閽極言時事必成實爲之倡是年七士俱預計偕而必成爲武舉解魁戊戌遂魁天下己酉常中鎖廳蓋以文武全才自負者嘗入閣捨兩輪升對慷慨言邊事援古證今玉音裦獎次日宣諭宰執謂劉某所言極好其後俱見於用歷守淸潯終於湖南副使自號愛閒翁有三卷詩稿行於世

自序

昔在嚳以木徳爲髙辛帝次妃﹤閒﹥狄生契契以功封於商賜姓子氏裔孫成湯爲商興王至二十九世帝乙生微子啟周封於宋其地睢陽是也自微子傳國二十三世爲平公名成生禦戎字子邊其孫卬以王父之字爲氏左傳昭公二十二年宋以邊卬爲大司徒自是始有邊姓其後分見於漢晉隋唐五代迨乎我朝世不乏人而所居不一居薊門者澶州刺史退思生戶部尙書歸讜居太原者中武節度嗣生禦史中丞光範惟居楚丘者則出於陳畱陳畱之有邊氏自韶始韶自號經笥讓進以文才謂詩書之澤所源委也韶讓而下其名字之可考者由景祐至於今凡十有三世景祐生徽徽生延肇肇生忠告忠恕忠告登漢乾祐髙科作周顯徳循吏贈禮部侍郎生肅雍俱登進士第肅爲咸平景徳名目一時人才號爲二十四气者肅居其首國史有傳澶淵之役肅時守邢內則地震城隳陴木�虜不具外則角鳴梯舞鄰壞已破乃以孤城死守折篦誓天與家人訣至密詔令便宜擇利亦匿不宣布今詔書石刻子孫猶藏焉卒全一城俘獲千計而鎭魏深趙磁洺六郡築門堅壁民流城下開門受納來者如歸其所全活十萬餘人及戎人請盟璽書趣召便殿賜對超拜樞密直學士勒名勛臣行且柄用以讒左遷遂成賫志肅生調登景祐第仕仁宗朝嘗尙訟父冤贈肅爲兵部尙書調終於福建轉運使贈開府儀同三司生瑀球珣瑉琦而所居分爲三派國子博士瑀居毗陵中散大夫球將作監簿琦居開封朝奉大夫珣太子中捨瑉居姑蘇中散監簿而下中原亂離譜牒無傳居蘇崇者圖系可考其續世科者常則有察密烈薊則有知章知白知白仗節使虜聞欲寇蜀歌蜀道難以諷由是虜輟西南之役歸式夫官興貢舉卒贈少師範石湖志吳郡嘗載入人物門瑉生靜贈承事郎靜生惇徳�居於昆已見前志生隆深瀛況濟深況蚤卒隆詞翰學行表表一鄕濟幼孤鞠於諸兄志學好修裏閭稱爲吉人莫年以子爲進士該慶典拜初品官濟生應升應登明經作賦聯翩鄕書陳止安指爲籝金邊氏書脈自此復振應登早世應升爲實先君子自少穎悟力學自奮重然諾寡言笑於倫紀備盡不取一毫非義之財規行矩步眞得四非之戒者鄕士師式學子藹然有成陳篔窗王修齋皆其座主周山房盧蒲�衛后樂敖瞿巷曹東甽陳習庵蔣實齋諸老先生皆所器重不惟許其文筆而每與人言必指操行爲可敬豈料食太倉不踰年而終實昆仲凡三皆先君子自訓迪未嘗他有北面事門業經父子師友人指邊氏爲讀書之最以是伯氏明亦以戴經連捧三薦見傒試南宮仲氏云遇以伏經魁乙卯鄕舉登丙辰乙科方仕於時獨實無似庚午垂預解額以次薦寫題一字之側考官破法摽出人甚惜之實自安於命而已然顯揚之望此念惕焉退念鄕邦書脈不絕如縷何敢盡諉於气數有能作而起之使百年文物復還舊觀吾儕有子或可爲箕裘之紹推原譜系讀祖父未盡之書獲齒於鄕人之列則中原衣冠不至澌絕不然深有可懼者焉實不自揆二十五年前嘗同執志筆緬想舊事恍然如夢更二十年未知又在何處自序先世之始末以識之而屬攝令謝玉淵以書先諱云

封爵

自吳以來已見前志今以續封者列於後

鄭竦奉直大夫封昆山縣開國男

寺觀

前志載國一禪師道欽受業於景徳寺國一禪師者姓朱氏昆山人元素禪師爲之祝發授學與元素別戒之曰汝乘流卽行逢徑卽止欽至臨安見東北一山秀出樵夫曰此徑山也欽遂居之爲開山禪宗嘗入內庭得師號云

前志載慧聚寺殿柱雷火篆書悉爇於淳熙之火而不載雷篆云何今考通鑑紀事本末則云慧聚寺大殿二柱有天書如今之大篆非刊刻者一勣溪火三十一蛇蜒蟠結若符篆而不可考在柱裏向人所不見字大小近尺許好事者或模印之今��於此今寺山門兩廊稍備於前邑士邊明嘗作大殿記向全盛時寺僧星居凡八十餘房五百餘僧今房廢僧少不及三分之一云永懷報徳禪院已載前志院有諸天閣相傳僧翟道川爲尉卒時縱囚賊使歸及道川募緣建閣至海上與賊遇與之巨篾遂以建閣範浩爲閣記卻不載此說咸淳辛未寺廊遭回祿火勢屢及閣而屢止或謂道川願力之重所以能保全云

惠嚴禪院已載前志自如說去後主非其人至與捨田家不肖子盜賣院租事至有司郡守黃侍郎萬石攺撥爲成淳閘開浚用欲坼廢院鄕寓鄭開國竦念此寺之創出於其乃祖知郡益疑之意力白於郡乃得復存止�易院額爲成淳庵以其先世元捨田租八十石專奉鄭氏香火所撥隸閘局米仍收貯院廊相傳山祖僧��坐亡埋於方丈後數年曾發視儼然如生而手指甲反長於生前亦異事云

寶慶院十六觀堂方修志時略無廢壞不數年殿堂佛像下至庖湢蕩無片瓦計其興不滿一十年殊不曉今其地歸城中北寺前志載其地本逸野堂故基其實非也

薦嚴資福禪寺已載前志咸淳��主僧道元募緣創七石塔於寺門之南移屋三楹於東南欲以障陰陽家所謂巽風者其規摹窒塞彼謂欲气聚而識者未然之東齋已見前志亦嘗載僧道川拄錫之地今考道川爲弓手翟超以勇力名被差捕賊宿士山卜將軍廟忽有所悟徑投東齋爲僧徧遊江湖閒道遇虎不爲動虎亦馴伏其旁一日大書四句云我有一條鐵楖﹤木栗﹥縱橫妙用無人識臨行撥轉上頭關轟起一聲春霹靂危坐脫去其徒法全亦昆山人號無庵嘗行惠應廟前以首觸柱云有所得旁觀者見其精采燁然而全不自覺後爲名僧云

玉虛道院在縣西南卜山下本月華道堂道人陳正眞艸創以館雲遊咸淳閒邑民徹而新之以奉眞武請於禮部得玉虛爲額奉吏部陳澹軒像於旁近迹又創北斗梓潼魁星祠於其中

廣孝寺已載前志始者甲乙住持繼因僧徒紛擾朝省更爲十方教士寺及觀常楞子院悉並歸寺云

衍慶薦福院已載前志繼是邑寓衛司令指請爲乃祖文節公功徳寺敕賜今額主僧師仰創建甚多

祠廟

尊道祠在明倫堂之東先是淳祐辛丑朝旨州縣學各建六先生祠昆學正繪濂溪伊川明道晦庵橫渠南軒之像於從祀壁閒至己酉權令吳堅始建祠於東廡咸淳丁卯知縣林桂發重修縣學增祀康節涑水東萊共爲九人移其祠於堂東扁以今名

貴徳祠在縣學明倫堂之西淳祐己酉權令吳堅建六先生祠遂祠陸龜蒙張方平範仲淹李衡名先賢祠與六先生祠對峙咸淳丁卯邑令林桂發重修縣學移張方平於守令祠增祠範成大衛涇陳振共爲六人祠於堂西扁以今名仍與六先生祠相對

惠應廟已載前志繼是淳祐閒加昭徳妃加助順寶祐閒加靈感妃加贊徳未攺封靈祐將軍爲武信侯近者邑人有請欲申八字之號有司已核實奏審行錫徽封云

祠山廟在永懷寺已載前志廟貌踰百年咸淳辛未��五夜火寺皆不焚獨殿宇像設頃刻爇盡見議重創巫侯祠已載前志寶祐癸丑邑士不忘項公澤之教養嘗創祠於學與此祠對峙咸淳丁卯知縣林桂發重修縣學遂並爲一祠及其畢工又增祠桂發與郡守黃侍郎萬石總以賢守令祠名之

園亭

鄭氏園已載前志繼是史君創退耕堂水竹環茂可容數十客樗寮張卽之爲書扁西磵葉丞相又爲書園廳之扁曰玉峯佳處園內西南又有道院庭植洛花數百本吳中所無花時史君領客觴詠其閒畱題甚多

陳氏園在縣東�後歸澹軒陳史君恕齋洪端明嘗扁以四時佳景澹軒之子師尹號石巖增創寬潔有堂曰光風霽月與鄭園退耕不相上下

四賢堂已見前志君子之澤不能五世堂隨宅售像不復設幸其孫桂髙能文好學取四賢繪像藏於其家喜廉堂在邑人陳吏部昌世家吏部自信守召爲郎入對天語聞卿一廉可喜後歸家以名其堂

承訓堂在邑人鄭史君準家今其子髙郵守﹤立需﹥葺而居之蓋其不墜先訓以肯堂之責自任云

止足堂在邑人鄭史君竦家史君薄於榮於家食踰十年不復作宦遊想就其家西南築宅一區取知止知足之義以名其堂西磵葉丞相爲之書扁

傳淸堂在邑人陳令君明復家訥軒程丞相書扁紀詠甚多令君嘗刊集於家蓋取其祖父淸白相傳之義以爲堂名

玉峯續志江陰後學繆荃孫校勘

