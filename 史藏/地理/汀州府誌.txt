卷之一星野卷之二建置卷之三山川

長汀縣寧化縣淸流縣歸化縣連城縣上杭縣武平縣永定縣卷之四疆域

水路﹝附﹞形勝﹝附﹞卷之五城池

街市﹝附﹞裏圖﹝附﹞橋梁﹝水利附﹞長汀寧化淸流歸化連城上杭武平永定卷之六風俗

气候﹝附﹞歲時﹝附﹞卷之七古迹

汀州府﹝長汀縣附郭﹞寧化縣淸流縣歸化縣連城縣上杭縣武平縣永定縣宅墓﹝附﹞﹝唐﹞﹝五代﹞﹝宋﹞﹝元﹞﹝明﹞﹝國朝﹞石刻﹝附﹞卷之八物產

谷之屬帛之屬貨之屬蔬之屬果之屬藥之屬木之屬竹之屬花之屬艸之屬畜之屬毛之屬羽之屬鱗之屬介之屬虫之屬卷之九戶役

戶役﹝附貢料﹑四差﹞附載﹕盛世滋生戶口附載﹕歷朝賦役土貢四差卷之十田賦

外附徵附徵汀軍廳原徵汀州衛附歷年裁扣各款存畱秋糧米耗羨榷政雜稅稅契倉儲﹝社倉﹑耤田附﹞耤田鹽課卹政﹝附﹞長汀縣寧化縣淸流縣歸化縣連城縣上杭縣武平縣永定縣卷之十一典禮

耤田壇位祭社稷禮祭山川禮﹝風雲雷雨城隍附﹞祀先師禮祭崇聖祠儀注祭至聖先師儀注附釋菜禮祀先師樂祭關帝禮祭厲壇禮祭旗纛禮鄕飲酒禮鄕約講讀聖諭卷之十二學校

長汀縣寧化縣淸流縣歸化縣連城縣上杭縣武平縣永定縣卷之十三祠祀

汀州府﹝長汀縣附郭﹞寧化縣淸流縣歸化縣連城縣上杭縣武平縣永定縣卷之十四兵制

﹝明﹞關隘長汀寧化淸流歸化連城上杭武平永定﹝國朝﹞塘汛長汀寧化淸流歸化連城上杭武平永定民壯﹝附﹞卷之十五公署

長汀縣治寧化縣治淸流縣治歸化縣治連城縣治上杭縣治武平縣治永定縣治卷之十六職官一﹝首官制﹞

﹝隋﹞﹝唐﹞﹝宋﹞﹝元﹞﹝明﹞﹝國朝﹞﹝隋﹞﹝唐﹞﹝五代﹞﹝宋﹞﹝明﹞﹝明﹞長汀縣﹝唐﹞﹝宋﹞﹝明﹞寧化縣﹝唐﹞﹝五代﹞﹝宋﹞﹝明﹞淸流縣﹝宋﹞﹝元﹞﹝明﹞歸化縣﹝明﹞卷之十七職官二

連城縣﹝宋﹞﹝元﹞﹝明﹞上杭縣﹝宋﹞﹝元﹞﹝明﹞武平縣﹝宋﹞﹝元﹞﹝明﹞永定縣﹝明﹞卷之十八職官三

﹝國朝﹞長汀縣寧化縣淸流縣歸化縣連城縣上杭縣武平縣永定縣卷之十九職官四

﹝宋﹞﹝明﹞﹝國朝﹞卷之二十名宦

﹝隋﹞﹝唐﹞﹝五代﹞﹝宋﹞﹝元﹞﹝明﹞﹝國朝﹞卷之二十一選舉一

﹝唐﹞進士﹝宋﹞進士﹝元﹞進士﹝明﹞進士﹝明﹞舉人卷之二十二選舉二

﹝明﹞貢生卷之二十三選舉三

﹝國朝﹞進士﹝國朝﹞舉人﹝國朝﹞貢生﹝明﹞武進士﹝國朝﹞武進士﹝明﹞武舉人﹝國朝﹞武舉人卷之二十四選舉四

﹝宋﹞薦辟﹝元﹞薦辟﹝明﹞薦辟﹝國朝﹞薦辟卷之二十五選舉五

﹝唐﹞武功﹝宋﹞武功﹝元﹞武功﹝明﹞武功﹝國朝﹞武功卷之二十六選舉六

﹝明﹞援例﹝國朝﹞援例卷之二十七選舉七

﹝明﹞吏掾﹝國朝﹞吏掾卷之二十八選舉八

﹝唐﹞封爵﹝宋﹞封爵﹝元﹞封爵﹝國朝﹞封爵贈蔭﹝附﹞﹝唐﹞﹝宋﹞﹝明﹞﹝國朝﹞卷之二十九選舉九

﹝明﹞鄕飲﹝國朝﹞鄕飲卷之三十人物

﹝唐﹞﹝南唐﹞﹝宋﹞﹝元﹞﹝明﹞卷之三十一孝義

﹝唐﹞﹝宋﹞﹝元﹞﹝明﹞﹝國朝﹞卷之三十二鄕行

﹝明﹞﹝國朝﹞技術﹝附﹞﹝宋﹞﹝明﹞﹝國朝﹞卷之三十三文苑

﹝宋﹞著述﹝明﹞著述﹝國朝﹞著述﹝宋﹞﹝元﹞﹝明﹞﹝國朝﹞卷之三十四隱逸

﹝宋﹞﹝元﹞﹝明﹞卷之三十五流寓

﹝唐﹞﹝宋﹞﹝明﹞﹝國朝﹞卷之三十六方外

﹝晉﹞﹝隋﹞﹝唐﹞﹝宋﹞﹝元﹞﹝明﹞﹝國朝﹞卷之三十七列女

淑媛節孝貞烈﹝宋﹞淑媛﹝明﹞淑媛﹝宋﹞節孝﹝宋﹞貞烈﹝元﹞貞烈﹝明﹞貞烈卷之三十八列女

﹝國朝﹞節孝﹝國朝﹞貞烈未經立傳者附後卷之三十九藝文一

序《書義》序《九龍詩刻》序送給諫邱君使琉球序《古厓集》序《抗談齋制藝》自序《杭川鄕約》序《閩社采風錄》序贈汀州學博邱先生序《春秋存俟》序《葉氏家集》序《西園稿》序家譜後序《理信存稿》序《詩經》手抄序集成案序《禮記》手抄序續懷帖序《四書尊聞》序《沈未空先生詩》序《寒支初集》序《寧化縣誌》序重修《上杭縣誌》序寒支二刻序黎士弘《託素齋集》序黃竹嶺修路序《崇正書院志》序羅靑巖《周易裁述》序《劍華合刻》敍漫遊艸序論

條鞭總論禮儀志論晏恭人禦寇論裏老論原

原心原性說

新制祭器說讀書說卷之四十藝文二

記修汀州府儒學記長汀縣學記上杭縣新城記遷上杭縣學記練塘書屋記遊滴水巖記初建歸化縣記時雨堂記大忠祠記篤功亭記增修褒忠祠記汀郡節推劉侯生祠記修學宮記守備行司記邑令章侯祠記辟永定縣諸險塞記仁愛祠記惠烈祠記重修寧化城記一柱閣記題鄧公徳政祠記招捕祠記九仙巖記修寧化城記聚星樓記重建連城儒學記湣忠祠記學記涼傘寨記重修冠豸寨記始建歸化縣儒學記卷之四十一藝文三

記徐公北閘記登雪峯記鄕約亭記表忠祠記戶口記連山廟記東華石麟二山記天影山記漳南道題名記遷杭川書院記永定開路記重建上杭義倉記寧化第一泉記新設漳南道記修理縣衙倉厫記重修武平縣記文峯塔記邑侯澗叟趙公巖前營堡碑記寧化儒學記玉華洞王郡伯書院記小玉華洞記何坑記金山記攺修褒忠祠記持社小記左所屯糧攺抵記新修汀州府儒學記遊朝斗巖記云驤閣記邱趙二公報徳祠記蒼玉洞記雲龍書院記重建淸流縣儒學記詳定秋米記東壇塡塘記遊普陀峯記重修武平縣學宮記汀行筆記重修忠愛祠記平原山廣福禪院記邱二先生書院記湯泉記豸山五賢書院碑記育嬰堂碑記遊冠豸山記龍山書院記定菴祠記猺民紀略汀州浚城壕記汀郡昭忠祠記卷之四十二藝文四

傳疏奏策

議申詳揭稟碑

考卷之四十三藝文五

書啟

箴頌

銘引

題辭書後跋

墓志墓表學規卷之四十四藝文六

賦玉虛洞天賦龜山賦靈洞石賦九龍灘賦五馬朝天賦蛟湖賦豸山書院賦﹝和朱子白鹿洞賦原韻﹞蓮峯山賦﹝略節﹞謝公樓賦詩

五言古題霹靂巖漁滄亭石砦峯石巢﹝二韻﹞官坊洞登蓮峯山南堤煙雨榕壇春翠巽峯迎旭紫金山玉虛洞通濟巖竹莊秋月書龍山講堂壁示同學諸子三十韻霹靂巖隘嶺道中登臥龍山偶吟云驤閣寫眺朝斗巖秋日登玉華洞十韻題烏石村別業五十韻龍山講堂對月賦塵鶴嶠太史七里橋山家卽事七言古南安巖碧雲洞九龍行水西渡漁滄廟東山寺玉華洞題石門巖象洞天影山嘲九龍黃楊巖熊茂松使君讀書堂蒼玉洞朝斗巖題壁和雷翠庭銀臺九龍歌登龍山北極樓放歌卽書畱壁九龍峽歌五言律初到汀州侍郎巖抵寧化縣宿紫金菴題玉華洞香鑪峯惠烈祠跨鰲閣普光巖訊天峯丰山嶺上卽事西崖隱居三君子堂石巢遊冠豸山五首梁野山盈科橋聽松閣次韻畱別杭川諸生二首遊玉屏山阻舟汀水呈黎愧曾﹝二首﹞寧化訪李元仲奉贈﹝二首﹞避暑圓通寺﹝三首﹞紫金山頂摘星臺小酌淸流道中卽目上大姑灘朝斗巖東莊探梅西嶺聽松濤作秋日登跨鰲閣﹝二首﹞夜過篁竹嶺﹝二首﹞題霹靂巖鄞江邸次訪上官老人文佐霹靂巖夏日登北極樓七言律送汀州元使君汀州道中徵漳寇經永定道中龍潭夜坐巖前剿寇班師紀事上杭喜雨﹝二首﹞上杭南泉菴秋日同宗子相遊朝斗巖題霹靂巖題霹靂巖題朝斗巖題道署閱古堂村居和韻題南泉菴有感弔陳平章故址道山樓鄧於蘇使君讀書堂玉虛洞東華山漁滄廟松山菴艸倉遺迹雪峯營壘寧橋夜月東山古渡眞武樓金山塔丞相祠翠華春曉南嶺秋淸巖石砦聖水泉丰山化身巖灞湧巖秋日登雄鎭樓銅井瑞華巖寒知堂圃珖巖謝烈婦美女峯雲臺覺林梵地白沙夜月夜登杭川城樓有感相公墓佛祖峯山寺坐月三閭廟詩漑本堂落成東山亭子看月東華翠嶂詠筆山梯月樓謁五賢書院遊冠豸謁五賢書院登雅歌樓晚眺謝公樓懷古遊南山憇文殊古剎望寶珠峯霹靂巖懷古云驤閣懷古蒼玉洞重過黎愧曾先生漑本堂有懷寧先太史雅歌樓懷古遊朝斗巖﹝二律﹞霹靂丹竈宿朝斗巖九里嶺汀州謁謝忠愛公祠登髙嘯庵朝斗巖蒼玉洞蒼玉洞通濟巖登雲峯巖遊冠豸無題五言絕蒼玉洞蒼玉洞送趙將軍題通濟瀑泉題蒼玉洞題云驤閣仙泉五老峯大觀堂松風亭一綫天小崆峒小丰山題水西樓家塾﹝二首﹞七言絕題南樓蒼玉洞題寧化縣顯應廟靈洞山讀書堂莘氏夫人廟畱題鷲峯題蒼玉洞和宗子相石牛驛聞笛見懷之作蒼玉洞玉虛洞朝斗巖謁紫雲臺羅仲素先生祠謝公樓玉華洞冠豸峯天馬山石門巖冠豸紀遊四首玉女盆仙鶴巖照天燭一綫天靈洞山夜宿丰稔寺畱題石泉堂觀亨砦閩酒曲過九龍舟泊淸流城下寅湖晚眺二絕句王嘉樵上捨招遊朝斗巖五絕句侍鶴嶠師遊朝斗巖卽和元倡卷之四十五雜記

祥異兵戎叢談﹝附﹞後敍跋

重刊樂助紳士姓名寧化縣永定縣各紳士樂助姓名八邑樂助紳士姓名﹝並小序﹞長汀縣淸流縣歸化縣連城縣上杭縣武平縣後記

卷之一星

野

《易》曰「在天成像」﹐曰「天垂象﹐聖人則之」。天地之精﹐無所不薄﹐聖人卽形象而效法之﹐亦敬天之一事也。顓頊之命重黎﹐陶唐之命羲和﹐悉本欽若之意﹐而驗衡軸﹐考樞機﹐特其迹耳。《周禮﹖保章氏》﹐以星土辧九州之地﹐在天爲分星﹐在地爲分野﹐亦精气之相應者然乎。後世多言占驗矣﹐宋子韋﹑晉卜偃﹑鄭梓愼﹑吳史墨之徒﹐各以十二土所屬﹐卜其國之災祥﹐無毫髮爽。然則省气望云﹐𨿽司天者之事﹐而在位君子﹐觀象緯﹑察宿離﹐恐懼修省﹐謹於天人相與之際﹐於以調玉燭而平太階﹐又豈徒區區占驗之迹也哉﹗志分野。

九州各有分域﹐域各有分星。汀州隸於閩﹐其域爲揚州﹐其次爲星紀﹐其辰爲丑。《爾雅》云「星紀﹐斗﹑牽牛也。」郭璞注云「斗﹑牽牛者﹐日月五星之所始終﹐故謂之星紀。」《史記﹖天官書》《前漢﹖天文志》﹐皆云牽牛﹑嫠女。《揚州正義》曰「嫠女卽須女﹐天少府也」﹔又曰「牽牛﹑須女皆爲星紀﹐越之分野」。二者或言斗﹑牛而不及女﹐或言女﹑牛而不及斗﹐惟劉向則兼三星而言之﹐皆未得其詳也。」《春秋玄苞經》云「牽牛流爲揚州﹐分爲越國。」《後漢志》曰「牽牛主吳魏。」陳卓云「會稽入牛一度。」唐僧一行以爲天下山河之象﹐存乎兩戒﹐北戒自三危至朝鮮﹐是謂北紀﹐南戒自岷嶓至東甌閩中﹐是謂南紀。張守節又以牛女不專屬閩﹐蓋牽牛跨浙粵閩三省﹐而閩距會稽不上數百里﹐實在周天分度一千四百六里之內。﹝宋《武安志》載﹐鄭宗疆星經云﹐周天之數﹐每星一度﹐轄地一千四百六里有奇﹞。是閩咸隸會稽牛一度﹐又何疑於汀也﹖至閩越在南﹐而星紀屬北﹐從其所燭﹐理或然歟。

卷之二建

置

三代封建﹐尙矣。秦置天下爲郡縣﹐後世因之。然南荒去長安天末﹐梯航不至﹐重譯不通﹐聲教莫能訖也。迨其後﹐鑿山開道﹐平險斬荒﹐而土宇版章﹐日式廓焉。汀之建﹐肇於晉太康﹐成於唐開元﹐歷宋﹑元﹑明以來﹐屢有裁並分析﹐而所領之縣益多。

國家奠定海邦﹐皇圖鞏固﹐畫疆定界﹐繡錯牙分。蓋本體國經野之模﹐以臻車書一統之盛。猗歟休哉﹐盡善盡美矣﹗志建置。

汀州府《禹貢》揚州之域。周《職方》爲七閩地。春秋勾踐滅吳兼閩﹐爲閩越地。秦爲閩中郡。漢髙帝五年﹐封無諸於閩越國。元封元年﹐東越王余善反﹐武帝遷其民江淮間﹐虛其地﹐而逃亡者﹐復立爲冶。東漢屬會稽南部都尉。孫吳爲建安郡。晉太康三年﹐析建安地置晉安郡﹐領縣八﹐其一曰新羅﹐卽今汀州及龍巖地。宋泰始四年﹐攺晉安爲晉平﹐廢新羅等三縣﹐尋復故。陳隸閩州。隋攺閩州爲丰州﹐尋攺爲泉州﹐皆隸焉。唐開元十三年﹐攺泉州爲福州﹔二十四年﹐開福﹑撫二州山峒﹐置汀州﹝福州長史唐循忠招誘逃戶三千餘實郡中﹞。領縣三﹝長汀﹑黃連﹑龍巖﹞。天寶元年﹐攺爲臨汀郡﹐攺黃連爲寧化。乾元元年﹐復爲汀州。大歷十二年﹐析龍巖屬漳州﹐以建州之沙縣來屬。光啟元年﹐王緒陷汀州﹐尋爲王潮所執。乾寧間﹐以潮爲觀察使﹐隸威武軍﹐潮歿﹐弟審知襲爵。晉開運元年﹐指揮使朱文進殺審知子延曦而自立﹐以許文縝來守。先是延曦弟延政據建州﹝僞號殷﹞﹐至是遣兵攻朱氏﹐文縝懼﹐以州降。開運二年﹐地入南唐﹐割沙縣歸劍州。宋開寶元年﹐滅江南而有其地。太平興國三年﹐復隸威武軍。雍熙二年﹐隸福建路。淳化五年﹐析長汀地﹐益上杭﹑武平二場並升爲縣﹐領縣四。元符二年﹐析長汀﹑寧化地﹐置淸流縣﹐領縣五。紹興三年﹐升長汀之蓮城堡爲縣﹐領縣六。景炎二年﹐元兵克汀州﹐黃棄疾以城降。至元十五年﹐升爲汀州路﹐隸福建行中書省﹐攺蓮城爲連城。以後﹐或隸江西行中書省。至正十六年﹐復隸福建。明洪武元年﹐擒元行省參知政事陳有定﹐攺路爲府﹐屬福建布政使司。成化六年﹐以淸流之明溪鎭爲歸化縣﹐析將樂﹑沙縣﹑寧化地以益之﹐領縣七。十四年﹐析上杭地置永定縣﹐領縣八。國朝因之﹐附郭曰長汀﹐外七縣曰寧化﹑曰淸流﹑曰歸化﹑曰連城﹑曰上杭﹑曰武平﹑曰永定。

長汀縣附郭峒本晉新羅地﹐屬晉安郡。唐開元二十四年﹐開山洞﹐置汀州於新羅故城﹐東置長汀縣﹐爲汀州治所﹐後遷東坊口﹝去今治北五里﹞﹐大歷四年﹐遷白石鄕﹝去府城南二百步卽今治﹞﹐在宋爲衣錦鄕﹝通誌以爲宋又遷衣錦鄕者非﹞﹐元﹑明仍舊﹐國朝因之。

寧化縣在府城東北﹐本晉綏城地﹝舊志作新羅者誤﹞。唐乾封二年﹐析置黃連鎭﹐界福﹑撫二州間﹔開元十三年﹐因居民羅令紀請升鎭爲縣﹐二十四年﹝縣誌作二十六年﹞﹐開山峒置汀州﹐因屬焉﹝按寧化志﹐十三年升黃連鎭爲縣﹐則未置州時已有此縣矣﹐省誌二十四年升鎭爲縣者誤﹞。天寶元年攺爲寧化。梁同光三年﹐遷鎭西之行篠窩﹝卽今治﹞。宋﹑元﹑明仍舊﹐國朝因之。

淸流縣在府城東北﹐本長汀﹑寧化二縣地﹐寧化縣東麻倉團裏﹐舊有淸流驛﹐宋元符元年﹐提刑王祖道請置縣﹐紹定中廢﹐元復置﹐明仍舊﹐國朝因之。

歸化縣在府城東﹐本淸流明溪鎭地。明成化六年﹐同知程熙以地當將樂﹑沙縣﹑寧化﹑淸流之交﹐民梗難治﹐請於巡撫滕昭奏析四縣地爲歸化縣﹐國朝因之。

連城縣在府東南﹐本長汀地。宋元符時﹐置蓮城堡﹝省誌﹑縣誌俱同﹐惟舊府誌以爲唐時置﹐未知何據﹞。紹興六年﹐攝汀尉虞觀請置縣﹐郡守鄭彊又析長汀古田鄕六團裏益之﹐元攺蓮爲連。明仍舊﹐國朝因之。

上杭縣在府城南﹐本晉新羅地。唐爲龍巖地。大歷四年﹐刺史陳劍析龍巖胡雷下保﹐置上杭場。周顯徳元年﹐南唐徙上杭場於秇梓保﹝卽今太平裏﹞。宋淳化五年﹐升場爲縣﹐割長汀南境隸焉。至道二年﹐徙白沙﹝卽今白沙裏﹞﹔咸平二年﹐徙語口市﹝卽今在城裏﹞﹔天聖五年﹐徙鐘寮場﹝卽今平安裏﹞﹔乾道三年﹐縣令鄭稷奏遷來蘇裏之郭坊﹝卽今治﹞。元﹑明仍舊﹐國朝因之。

武平縣在府城西南﹐本晉新羅地。唐置汀州後﹐以本州西南地爲南安﹑武平二鎭﹐隸長汀。五代時﹐僞閩並南安爲武平場﹐南唐爲沙縣地﹐屬劍州。宋淳化五年﹐升爲縣﹐析長汀西南境益之﹐屬汀州。元﹑明仍舊﹐國朝因之。

永定縣在府城東南﹐本上杭地。明成化十四年﹐巡撫髙明以其地險民悍﹐去縣絕遠﹐艸寇屢發﹐遂奏析上杭勝運﹑溪南﹑金丰﹑太平﹑丰田等地置永定縣﹐國朝因之。卷之三山

川

大塊之气﹐凝之而山﹐融之而川。山川﹐天地之竅也。丘陵爲牡﹐川谷爲牝﹐則陰陽之所孕育焉。山爲積徳﹐川爲積刑﹐則人事之所徵應焉。南方稱澤國﹐汀獨在萬山中﹐水四馳而下﹐幽巖紆溪﹐論功用則不及泰岱﹑黃河﹐而其興雲雨﹐毓菁英﹐亦閩一奧區也。夫拳石蹄涔﹐尙彰彰於山經水志﹐況其爲炳靈合精之地乎哉﹖志山川。

長汀

縣

臥龍山在府治後﹐郡之主山也﹐環城四面平疇中﹐突峙此山﹐偃臥如龍﹐故名﹐又名九龍山﹐亦名無境山。按舊志云﹐山脈分於贛之寧都虎頭山﹐歷石城﹐過瑞金界石含渡脈﹐由長龍溫地翠峯獅巖﹐直渡橫溪而來。

東山在城東縣學左﹐爲臥龍山之首﹐又名龍首山。山麓有東山堂﹐宋有鄞江臺﹑五顯廟﹐俱廢。山頂豎亭爲狀元峯﹐中祀李少師﹑文丞相。明崇禎間﹐郡守唐世涵重修。國朝邑令張其岱卽祠建書院。

南山在府治南三里。府治前山也﹐屹然如屏﹐靑蔥可愛。宋時建文殊院﹑同慶寺。左翼軍駐紮﹐寨在其下﹐故下名南寨。後同慶寺遷衣錦鄕﹐寨院俱廢。又里許﹐秀峙者﹐亦曰南山﹐今建玄帝宮。

拜相山一名笏山﹐與南山聯﹐俯挹臥龍﹐宛如人拜。

圓珠山在府治南﹐與南山相連﹐形圓如珠﹐俗呼寶珠峯。

馬鞍山縣東五里。

展旗山縣西七里﹐俗呼祭旗山。

蓮花山縣東十里。

筆山縣東十五里。

玉女山縣西古貴裏。舊傳王氏女修眞處﹐月明籟寂﹐隱隱有仙樂音﹐下有通仙橋。

賴溪障山縣西三十里。

翠峯山縣東北四十里。壁立千仞﹐紺碧可愛﹐雲煙出沒﹐惟天霽卓午﹐方見其頂。

雞籠山縣西成上裏。舊經云﹐髙十五里。《九域志》載爲古迹﹐王中正修道於此。曹學佺《名勝志》作宋邑人王捷﹐字平叔﹐修道於此。

峯障山縣南五十里。

靈蛇山縣南百八十里。山舊多蛇﹐下有佛廬及蛇山廟﹐《九域志》載爲勝迹。

七寶山縣東南二百里。傳說出七寶。下有上寶場﹐今廢。

鷲峯在府南﹐山有院﹐見《天下輿圖志》﹐址久廢。寧邑志載﹐在新村十里﹐當是同名。

雙峯縣東南三十里。峯巒雙聳﹐髙入云漢。

西峯郡西廣儲門外﹐臥龍山右支﹐上有西峯﹑法林﹑羅漢三剎﹐今惟羅漢寺存﹐寺形如燕窠﹐林密泉淸﹐爲郡勝地。

二老峯縣東五里。雙石峭立如人。

佛祖峯縣西三十里。土名九磜﹐轉北二里許﹐樹木陰蓊﹐石徑崎嶇﹐中有禪寺﹐𨿽盛夏不暑。

橫崗嶺城內東北﹐臥龍山左支。

佛嶺縣東南五里。今名通濟巖﹐壁間有佛像﹐懸泉曲折﹐依巖壁而下。宋鄧長史建庵於此。

戒願嶺縣東南三里﹐土中有珠﹐牧兒鋤地得之﹐見風卽碎﹐俗呼爲珍珠嶺。

東莊嶺縣東五里﹐下有民田百頃﹐舊多種梅。

構木嶺縣東二十里。

牛嶺縣西二十里。

白頭嶺縣西二十五里﹐接牛嶺。

白葉嶺縣南二十里。

棗木嶺縣南二十里。

湘溪嶺縣南三十里。

流源大嶺縣東西四十里。

分水嶺縣南五十里。

虎忙嶺靑巖裏。

新路嶺縣西古貴裏﹐爲汀﹑贛分界。宋嘉定間﹐郡守鄒非熊修隘備寇﹐名羅坑隘。明知府邵有道修砌道路。

大息嶺縣東北歸陽裏﹐嶺頂有鋪。

龜嶺縣東南五十里。

蘘荷嶺縣南百里﹐地產蘘荷。

桑溪嶺縣南百五十里。

霹靂巖縣東拜相山隈。宋元祐間﹐白晝迅雷﹐巖洞劃開﹐中有丹竈﹑丹井﹐建祐聖道院於巖前。

朝斗巖縣南南山崦﹐緣石捫蘿而上﹐俯視城市﹐盡在目中﹐夙稱勝槪。

雲谷巖南山下﹐駐紮寨旁。

宣巖縣南五里。宋崇﹑觀間﹐宣明隱居於此。

獅子巖縣東東靑泰裏﹐雙石爲門。

八仙巖府城東南宣河一百二十里﹐巖內有棋盤石迹﹐舊傳有八仙聚其上。

石燕巖縣西古貴裏﹐昔有飛燕頡頏﹐值驟雨集石上﹐雨止化爲石。

通濟巖縣東南五里﹐卽佛嶺。

蒼玉洞縣東南禪寺下﹐道旁兩石奇怪萬狀﹔有數石對峙如門﹐中有煙嶼﹑仙掌﹑鶴巢﹑抱雲﹑二老﹑獅子﹑馬鞍等石。郡守王廷掄創潄玉觀瀾亭。

龍門峽縣東北四十里﹐地名含前﹐石洞盤屈深窣﹐中間一峽﹐頂鐫龍門二字﹐峽底匯潭﹐水色沈碧﹐峽內有溪。鄕人貿竹木者俱從峽出。

湘洪峽新橋下流﹐溪中最險﹐舟人憚之。峽上有湘洪廟。

烏鼻石霹靂巖邊。

石壁縣南二十里﹐下有庵。

白面石縣西五十里。

鄞江在府東南﹐一名正溪﹐發源寧化縣﹐歷湘洪峽﹐至東莊潭分爲二派﹐一自惠政橋入﹐一自太平橋入﹐至髙灘角復合爲一﹐南流至杭﹐達潮以入於海。宋蔣之奇有「鄞江一丈水﹐淸可照人心」之句。按天下水皆東﹐惟汀獨南。南﹐丁位也﹐郡名汀州取此。

東溪源發翠峯﹐合鄞坑水﹐流髙洋橋至張家陂﹐與正溪合。

梓步溪源出大息嶺左﹐至南田大溪合。

小湘溪源出南原﹐至湘洪廟前。三溪俱在縣東。

西溪在縣西﹐源出大原﹐過杉嶺卽七里橋﹐至南拔橋。宋治平五年﹐築款塹濠﹐官砌石陂於橋下﹐引水注濠﹐至崇善坊興雲橋與正溪合﹐一派入西山﹐過髙阜坊與正溪合後﹐西流奔衝。萬曆壬子﹐推官吳明昌沿河築堤﹐引水抱城至馬屋墈下﹐出合大溪﹐形家以爲截破官星﹐郡守王廷掄開浚故道﹐引溪水會於遊繩云。

南溪縣南二十五里﹐其源不一﹐側橋合流﹐經普濟橋至南口﹐與正溪合。

北溪在縣北﹐源出橫坑﹐過攀桂橋而下﹐與正溪合。

龍潭在縣東云驤閣下﹐東岸建龍王廟﹐遇旱﹐築壇而雩﹐則雨。今潭塞廟廢。

東莊潭在縣東﹐舊在東莊嶺下﹐今水仍復故道。

麻潭縣南十里﹐眾流所會﹐山勢蟠互﹐過此流折爲九曲。

白步潭縣東十里。

曲潭縣南十五里。

大潭縣南六十四里。

寅湖縣東北二里許﹐周圍百步居郡寅位﹐湖中一小阜﹐𨿽水溢不沒﹐春滿冬涸。

子地湖縣東十三里﹐其地入東禪寺﹐今墾爲田。

辛湖縣西一里許﹐周圍七十步。三湖俱以方位名。

靑艸湖縣東歸陽五十里象牙林﹐深不盈尺﹐廣不逾丈﹐其中艸四時長靑。

磜角古貴裏﹐髙巖怒灘﹐漑田甚廣。

磜頭歸陽裏﹐峭壁數十仞﹐瀑聲如雷。

魚梁灘縣東二十里。

鸕鶿灘縣東一里許﹐灘邊居民多養鸕鶿。

蛇王灘縣南三十里﹐灘邊有蛇王石鑪。

九曲灘蛇王灘下﹐河水湍急﹐曲屈九折。

紗帽灘王屋灘上一里許﹐灘邊有石如紗帽。

王屋灘縣南三十五里﹐有王姓者居此。

磜灘縣南一百里﹐其上甚險。知府陳洪範辟平。

放生池因龍潭爲之﹐勒大字於石。

金乳泉府宅堂東。嘉靖間﹐知府邵有道辟爲池﹐今塞。

法林袈裟泉縣西法林院有泉出於石縫﹐縫裂如袈裟狀。郡守陳軒﹑倅郭祥正烹茗泉上﹐聯韻﹐命名新泉。

湯泉縣南靑太裏河田市﹐周圍四十丈﹐能熟生物。邑人李兆蕡有記。又一在縣南安仁保﹐由石竇湧出﹐漑田甚多。

玉泉縣東八十里﹐流爲瀑布。舊有佛庵﹐前後植茶﹐號爲玉泉茶。

魁星井在府署前。

弼星井府兵房後﹐今廢。

祿星井在推官署。

文曲井廉星井武曲井俱府治東南。

開星井在府治東北塔院前。舊傳﹐白鶴仙人於遷郡初﹐謂地形如斗﹐掘地爲七井﹐以應七星。

老古井在府城內東北。

鄧長史井在福壽樓南街城下。郡人鄧正己開鑿至丈餘﹐遇盤石﹐聞其下有泉聲﹐以鐵桿撞穿﹐泉湧出﹐四時不竭。

開元井在縣學左原開元寺﹐井闊丈許﹐深十三丈。舊傳﹐與云驤閣下河通﹐昔年井水忽湧髙數丈﹐眾傳有龍穴其中。嘉靖三年﹐井隨寺屬學﹐取名八卦龍泉。

南泉亭井在富文坊﹐闊丈許﹐引手可掬。

鄞江井在縣東金花坊﹐深三尺許﹐漑田甚多。

萬戶井在靑巖裏﹐井泉甘美﹐四時不竭。

方伯井在登俊坊十字街口﹐俗呼大井頭。

寧化

縣

翠華山在縣北二里許﹐邑主山也。四時山色蒼翠﹐故名。

南山在縣南興善裏﹐一邑之望山。中聳一峯﹐旁峯低小如筆架﹐下有流水環繞如帶。

東山在縣東五里。

牛頭山在縣西北興善裏。

五靈山在縣南﹐舊名五家山﹐有普惠王祠。昔嘗產靈芝五莖﹐聞於朝﹐勅攺今名。

寶山在縣北四十里。舊傳山有五色石﹐璀燦如寶。

鳳凰山在縣北五十里﹐崇崗邃嶺﹐蜿蜒起伏﹐其形如鳳。鄕人張震讀書於此。

陶峯山在縣北八十里﹐巒峯峻聳。舊有陶姓者結茅其上。

牙梳山在縣北招得裏﹐險峻阨塞﹐爲嘯聚地。

龍須山在縣東招得一百二十里﹐髙峯繁陰﹐艸生巖石間如龍須。

羅平山在縣東北一百二十里﹐山明水秀。處士羅平隱居於此。

伍家筆山在縣北招得裏﹐山尖聳如筆﹐山下居者皆姓伍。

紫雲山在縣北﹐通邵武界﹐立隘。

淩雲峯在泉下裏﹐峯髙拂雲霄。

登髙嶺在縣北門內。

狐棲嶺在縣西龍上上裏﹐其狀如屏﹐相傳有白狐棲此。

金船嶺在縣東永丰裏。舊傳山有金船﹐其光夜現。

獅子嶺在縣南三十里。嶺有石形如獅。

羅漢嶺在縣南新村。

苦竹嶺在縣北永丰裏﹐產苦竹。其嶺甚髙﹐四時常有雲气。

神王嶺在縣北七十里。上有神王廟﹐鄕人有旱潦疾疫禱此。

南橋嶺在縣北九十里﹐嶺勢髙拱﹐跨山如橋。

賴畬嶺在縣西南賴畬鋪之西。迆邐二三里﹐峻處有利濟亭﹐上立隘。

竹篙嶺在縣西南﹐險峻斗絕﹐小路通長汀﹐上建有亭。

黃柏嶺在縣南新村裏﹐上設鋪。

城門障山在縣東北泉上裏。山勢壁立如障。元末寇亂﹐鄕人避兵於此。

瑞花嶺在靈隱洞東北十里﹐旁有僧捨謂之下巖﹐其地生奇花﹐則歲多丰﹐因名。

龍池巖在縣南四十里。舊經云「昔有龍蟠於此。」宋運使蔣之奇詩﹕「蒼龍蛻骨去已久﹐山根一穴如天開。寄言俗客不可入﹐往往白晝生風雷。」

西巖在縣東北五十里。登石梯而上﹐石筍屹立如門﹐上有石乳涓涓下垂﹐又有石如龍蟠門上﹐其中空洞如砥﹐可坐千人。有數石室﹐一曰寶陀﹐狀若龍屋﹐內供大士像﹔一曰乳穴﹐爇炬始可入﹐旁有泉﹐遇旱禱之﹐取水出巖卽雨﹐謂之聖水﹔一曰丹室﹐有小穴﹐匍匐而入﹐其中寬朗﹐丹竈儼然﹔一曰方丈﹐初入頗暗﹐坐久忽明﹐又其一如堂奧﹐寒气逼人﹐不容久立﹐旁有龍井﹐深不可測。

東巖在西巖側﹐其中亦有數石室﹐洞旁有石蓮數朵﹐大如車輪。左有石龕藏經﹔謂之經龕﹔又有石如壺﹐髙可二丈﹐寒泉湧出壺口﹐皆成鐘乳﹔下有芝田數區﹐上有響石﹐撞之如鐘﹔西有石柱﹐峻削如靑瑯玕﹔南有泉潺湲迅急﹐自石罅流出﹔又南最髙處﹐有石鶴若奮飛狀﹐亦有丹室。

彌勒巖在縣招得裏。髙峻玲瓏﹐窟中多巢鳥雀。

朝光巖在溫泉側。玲瓏曲折﹐天光射入﹐竹筏沿溯﹐其中難窮。曹學佺有詩。

連城洞縣東五里。地名黃蓮﹐唐置縣封﹐治於此。

靈隱洞在縣北五十里。舊號洞源巖﹐宋僧祖慶結庵於此。重岡疊巘﹐小澗橫絕﹐巖石奇怪﹐如窗如龕﹐如幾席﹐如鐘磬﹐如虎鬥鳥翔﹔又一石拔起﹐上有窪樽﹐乳泉滴瀝﹐能愈病﹐鄕人禱雨亦應。

狂波石在縣東七里赤岡潭中。舊傳見二龍蟠石上﹐忽水漲波湧﹐故名。

獅子石在縣北登云鄕。

危石在縣北六十里。一峯突然﹐四壁斗絕﹐人迹不到。宋紹興間﹐僧祖月結庵其下。

寶池石在縣北七十里﹐舊寶池寺側。

石龍在縣北靈隱洞下。

大溪在縣南。溪源有六﹐正西自贛之石城塹頭髮源﹐九十里至縣﹐與大溪合﹔西南自長汀狐棲嶺發源﹐一百二十里至小吳﹐與大溪合﹔又四十里至縣西北亦抵石城界﹐自長坊一百里至李田與大溪合﹔又二十里至縣東北自臺田嶺發源﹐一百四十里會大溪﹔正北自苦竹嶺發源六十里﹐至馬家渡會大溪﹔又三十里至縣正東熱水窯頭髮源﹐一百里至側潭會大溪﹔又四十里至縣東渡溪上二里許﹐與上流三派合而爲一﹐東至淸流﹐又東會劍江水﹐抵福州以入於海。

龍潭在縣東一里。舊有龍神廟﹐今廢。

龍門潭在縣南二里﹐其深莫測。自龍門橋出大溪後﹐大水湧沙堙塞。

院子坑潭縣西二里。

神頭潭在縣南五里神頭嶺下﹐水極淸澈。

斑竹潭在縣南七里。潭側多斑竹。

赤崗潭在縣東北七里。

蛟湖在縣北。龍上下六十里﹐深不可測。昔有僧結庵於上﹐嘗見白龍臥湖面。鄕人遇旱以敗鐵投湖﹐輒作暴雨怒濤﹐湧出其鐵而後已。

石湖一名拓湖﹐近蛟湖﹐水四時不涸﹐漑田甚多。

羊鴉湖在縣北拓湖側。舊傳鴉噪於木﹐羊跪於地﹐忽成此湖。

雷鳴磜在縣南五里﹐聲如雷轟。

潭飛磜在縣南鄕。重崗復嶺﹐其中寬坦﹐山環水合﹐艸茂林深﹐易於嘯聚。宋紹定間﹐有寇作亂於此﹐後陳﹑劉純討平之﹐因置南平寨。

龍潭磜在縣北泉下裏。舊傳﹕有龜浮水面溪水卽漲。歲旱﹐鄕人取其水禱雨多應。

烏路峽在縣南十五里。兩岸壁立﹐水勢瀠回﹐深不可測。

七孤龍在縣南新村烏路峽下十五里。石峻路險﹐怒濤奔湍﹐反折七曲﹐舟師憚之。

藍布池在縣北二十里﹐舊名永丰。

放生池在縣南。

潔溪泉在縣北四里﹐淸澈甘冽﹐一名滴龍泉。

甘泉在縣南鷲峯院前﹐味甘而冽。

萬斛泉在縣北五十里。石洞中噴出流爲小澗﹐漑田數十畝。

溫泉俗名熱水﹐上有朝光巖。

光嚴井在縣治後嚴寺前。

周家井在縣東百步。

太平井在縣東太平巷口。三井水極淸冽﹐𨿽旱不竭。

古井在縣西五里﹐淸澈甘冽﹐病者飲之多愈。

龍家井在縣南五里。

大成井在儒學戟門東。淸

流縣

龍山在縣南坊郭裏。自長汀平原山分脈﹐羣峯髙聳﹐起伏如龍。

南極山在縣南五里。

屏山在縣北坊郭裏。屹然屏立﹐環擁縣治。元陳有定屯兵於此﹐名北寨﹐又名紗帽山﹐上有七星石。宋邑令劉敍建亭其上﹐曰淸髙﹐今廢。

東華山在縣東三里許。千仞峭壁﹐前有斗臺﹐髙聳入云。邑勝景也。

國母在縣東北三里。宋楊太后過此﹐故名。

馬家山在縣左。昔姓馬者居其下。山頂有萬壽亭。

西靈山縣右山也﹐臨溪﹐巖洞玲瓏﹐古木蒼翠。

塔山在縣東南﹐卽龍山之枝。舊建塔於嶺﹐故名。

拜相山在縣西南四里。與南極龍山相對﹐狀若人拜。又名拜龍山。

銅鑼山在縣四里龍山左腋。上有諸葛行祠。其頂平圓如銅鑼。

方山在大溪西五里﹐形如誥軸。

筆山在縣東七里。層巒環繞二十里﹐中聳三峯﹐髙入雲際。

蓮葉山在縣東倉盈裏。山聳拔如蓮葉﹐又名斗笠。

蓮花山在倉盈裏。中有池﹐夏則蓮花盛開。

象形山在縣北永徳裏。山形如象。

香鑪山案棹山俱縣東倉盈裏。

貴人山在縣南夢溪裏。

鐵石山在縣東南九十里。山石堅黑如鐵﹐山舊產鐵﹐因名。有磯﹑有洞皆名鐵石。洞口有廟﹐曰安濟﹐曰九龍。

五雷丰山虎頭山俱縣東南夢溪裏。

魚滄隔山在縣西南羅村。其峯峭絕。

楓隔山在縣西南四保裏﹐多楓木﹐秋來如丹。

龜山雞籠山俱縣北永得裏。

丰山在縣南羅村百二十里。山極峭﹐常有云覆﹐秋霽方露全體。宋淳熙間﹐有劉道士誅棘捫蘿而上﹐六日乃至其頂﹐平坦如砥﹐可坐數千人﹐有田地﹑棋局﹑丹竈﹐礎石散亂地上﹐如故居廢址﹐疑爲神仙窟宅。

馬迹山在縣北四十里。陳有定屯兵處﹐墻垣營址咸在。

石龍山在縣北二十里。四周石砌如城﹐元陳有定屯兵處。

盈山卽老人山﹐在北團裏。峯巘峭峻﹐林木蔥靑﹐亦勝境也。

髙風嶺在縣東八里﹐嶺險峻。明宣徳間﹐知縣李庠創亭其上﹐攺名髙善。

百步嶺在縣南十五里。

長空嶺在縣東坊郭裏。

玉華嶺在縣北永得裏。

浮竹嶺在縣北永得裏。

髙陽嶺在縣北倉盈裏。

髙地嶺在縣北永得裏。髙峻百仞﹐故名。

靈龜巖在縣東北永得裏﹐巖洞淸幽。舊傳巖下忽出大龜﹐僧創庵祀之。

七峯巖在永得裏。峭起如翠螺。

白雲巖在夢溪裏﹐形如屋。明漳州江姓者修煉於此﹐趺化﹐鄕人卽其軀像祀。

馬兒巖在夢溪裏。以形名﹐一名馬子﹐俗傳有馬生駒化爲石。

淸溪巖在縣北。中有一水淸瑩不竭。

蔣公巖在縣北五里。叢石崖峨﹐外險中寬。宋紹興初﹐有蔣道士居此。

獅子巖在縣西北。

湧巖在縣東北坊郭裏。飛泉怪石﹐茂林修竹﹐爲一方勝境。唐武徳三年﹐僧雲谷來曹溪遊﹐隱居此山。初無水﹐有聖僧定光至﹐飛錫淩空﹐七日復還﹐合竹引之﹐始有泉湧。是夜﹐風雷大作﹐雨水滂沱﹐山僧驚避﹐遲明視之﹐庵推出於谷口﹐其下飛瀑數丈如珠簾﹐至今莫尋其源。

玉華洞在玉華嶺上﹐亦名小玉華。奇峯矗立﹐洞石嵌空玲瓏﹐可容數百人﹐有石窗﹑石龕﹑石觀音﹑蓮花﹑獅子之類﹐宋乾道間始建佛廬﹐洞西有三穴﹐名石燕洞。舊傳﹐一道士行一日余﹐出洞口﹐乃寧化境。洞東有巨石如龜﹐名靈龜洞。

金烏石在縣東龍津橋畔﹐與玉兔石相對﹐今沒於水。

玉兔石在縣西鳳翔橋下﹐形圓色白﹐春夏或變靑紅。明成化間忽墜﹐見底大有光瑩。

獅子石在縣西靈庵門首﹐臥伏如獅。

廩石在縣倉盈裏。

黃石在縣東南十五里。色黃尖大﹐爲邑水口﹐水漲石沒﹐則舟難行。

正溪發源寧化﹐瀠回五十里至縣境。澄淸如練﹐合眾流渡九龍﹐會延建諸水至福州﹐入於海。

半溪在縣東北五里。源自髙地至白石橋﹐溪西有白石成堆﹐遠望如雪未消。

三港溪在縣西南五里。連有三小港﹐皆自寧化會合正溪。

鄭家坑溪在縣北。各山坑水合流至古基頭及南岐入正溪。

芹溪在夢溪裏。源自歸上﹐至芹口入正溪。

嚴坊溪在縣治南﹐流至橫口入正溪。

淸溪在縣北。源自寧化﹐出髙地淸口合正溪。

羅口溪在縣西北羅村裏。發源連城﹐過北團至羅口合正溪。

李坊溪在縣西四保裏。發源長汀界﹐至白石溪入羅口合正溪。

夢溪在縣南。夢溪百里﹐源出本裏山澗﹐流至九龍灘口合正溪。

楊梅溪在縣東南。上有七里灘﹐曲折多亂石。

門溪在縣東南鐵石磯前淸鏡里許﹐舟行如入剡溪。水中有石如門﹐故名。

七里灘在縣東南七里。溪多亂石﹐曲折淺急。

旗角灘在縣東南八里。

牛角灘在縣西南十里。

長空灘在縣東十五里。怪石縱橫﹐中有大黃石怒捲波濤﹐險次九龍。

九龍灘在縣東南一百里。上六龍最險﹐屬本縣﹔下三龍稍平﹐屬延平永安縣。上﹑下共二十餘里﹐舟子欲下者﹐輒雇土著篙師攔頭﹐仍編竹篛箱裹船頭﹐以蔽怒浪。磯頭有山徑﹐行人至此﹐多遵徑行﹐至灘盡再登舟。舊傳﹐宋﹑元時﹐舟楫不通﹐元末﹐陳有定始鑿﹐以運汀糧。按張籍送元汀州詩有「全家遠過九龍灘」之句﹐則唐時已行舟矣。又有十八灘﹐明成化間﹐縣令淩寀募工鑿去惡石﹐灘勢少殺。岸上有九龍王廟﹐一名安濟廟。宋蔡襄守泉州時﹐有布衣投謁﹐自稱寧化九龍道士﹐頃忽不見﹐刺上有詩一首。明年﹐襄過謁廟﹐亦答以詩。宋時﹐淸流尙屬寧化﹐故謂寧化九龍。邑人賴世隆有九龍行。

黃柏洋在縣東五十里。宋文天祥行兵至此﹐遇大風雨﹐入農家以避﹐題有聯句。

漁滄潭在縣龍津橋南。其上有亭﹐三潭相連﹐深不可測。

楊梅潭在縣東南七里灘下。

長空潭在長空灘下。

門潭在鐵石磯巡司前﹐長一里許。

秋口潭在夢溪裏。

縣前井在縣東首。成化庚子﹐知縣淩寀浚。

聖堂井在縣南祐聖祠左巖下。泉四時不竭﹐後人累石爲二井。知縣吳中結亭復之﹐攺名寒泉。

倉前井在縣南米倉嶺下。深三丈﹐色淸而冽。

東嶽廟井在縣東南。

聖水庵泉在縣北屏山下。水出洞中﹐味甲寒泉。

角樹泉在縣晏公廟下。

溫泉一在池溪﹐一在嵩口﹐一在邱源。源皆出山下﹐湯可熟物。

東峯泉在漁滄坑﹐泉流飛瀑。有伍姓者﹐鑿巖爲池﹐接竹引之﹐度龍津橋﹐以便人汲。歸

化縣

樓臺鼓角山在縣南歸上裏﹐邑主山也。數峯連屬﹐中一峯聳突似樓臺﹐其餘諸峯圓者似鼓﹐峭者似角。

印誥山在縣後。髙聳平正﹐形如印誥。

蛾眉山在縣治前。羣峯聯絡﹐中有一峯﹐宛若蛾眉。

飛鳳山在縣東北歸上五里。下臨平田﹐望若鳳飛。

小三臺山一名君子峯。在縣學前。三峯秀麗﹐聯屬如臺星然。

象山卽南山。縣東二里﹐狀如巨象。

屏風山在東坑﹐山形若屏風。

銀瓶浪盞山在縣南歸上裏。峯巒聯屬﹐中二峯圓尖形如銀瓶﹐餘三峯圓小似盞。

龜山在縣東五里晏坊﹐又一在石珩村溪旁﹐如龜﹐下有甘潭。

響石山在縣西寺坑裏。其山皆石﹐人語則響。

鶴遷山在縣東翰溪裏﹐昔有鶴飛聚。

靈臺山省誌﹑縣誌俱作「雲臺山」﹐在石珩裏﹐髙峻直聳雲霄。

龍西山在縣北柳楊裏。奇峭千丈﹐中有聖水巖。

紫雲臺山在縣東歸下裏。髙冠諸山﹐頂上有田塘水碓﹐居民三百餘戶﹐又有均山﹐三峯聯絡﹐𨿽盛夏可衣絮。日出﹐嵐霧空蒙﹐望之如紫雲。

文筆山頂有棋盤石﹐舊傳﹐晏北海看奕遇仙處。

五頂嶂山在縣西二十里。髙峯插云﹐旁有五雷石﹐下爲響石。

蓮花山在縣東三十里。層巒疊翠﹐形如蓮瓣。

覆船崗縣誌作「覆盤岡」。在縣東晏坊﹐狀如覆船。

天上崗在縣東三十里。頂髙峻﹐人行其上如在半空﹐夕嵐曉霧﹐咫尺莫辧。

考嶺在城南半里。

大黃嶺一在縣東二十五里﹐一在縣北三十里﹐土色黃瑩。舊志作「歸上裏」。

鐵嶺在縣東興善裏。髙峻厄險﹐頂有公館﹑鋪隘﹑禪堂﹐接將樂縣界。

黃牛山在縣西柳楊裏。宋紹定間﹐曾寡婦晏氏結寨禦寇處。

五雷峯在縣四十里﹐旁有石如雷。

仁壽峯在縣四十里﹐峯最髙﹐雲起卽雨﹐人以爲候。

筆架峯在縣東翰溪裏﹐三山森列如筆架。

騰雲嶂在縣西南歸下裏﹐髙大磅礡﹐周回百里﹐山頂常帶雲气。

獅子巖在縣東晏坊﹐與象山相持爲邑水口﹐頂有塔。

滴水巖在縣北五里。上有泉水下滴﹐亢旱不竭﹔西有洞闊數丈﹐其石扣之有聲﹔下有隱流約數十里﹐世傳仙人堂噴水坑卽此水所出﹐一名玉虛洞﹐詳見宗臣記。

北斗巖在城西北五里。石山環抱﹐中平坦﹐有庵﹐有池﹐巖畔有觀音閣。俗傳星墜成窩﹐又名星窟。

鳳凰巖在縣東龍湖市。有石如飛鳳。宋楊時讀書處。

聖水巖在縣北柳楊裏。三濟祖師結庵其上﹐有小石泉深尺許﹐不盈不竭﹐涴卽雷鳴。

黃楊巖一名靈峯山﹐卽萬壽巖﹐在縣東八十里。巖居歸化﹑永安二縣界﹐多產黃楊木。上有洞三﹐一在半山﹐一在第一洞下﹐一在淳化寺﹐洞口有古碑﹐字畫不可辧。

聖隱巖平洋突起小阜﹐宋楊時誕生於此。

侍郎巖在黃楊巖北五里﹐舊名翠云。宋熙﹑丰間﹐侍郎張駕﹑祭酒楊時﹑司諫陳瓘讀書於此。

翠雲巖在黃楊巖後。

碧雲洞在黃楊巖後。

觀音洞在翠雲巖旁。石懸立如觀音﹑羅漢像﹐中有石室﹐前數十峯狀如筆﹐下有石鼓﹑試劍石﹐巖頂怪石若獸蹲踞狀。

獅子洞在縣西北永安鋪。怪石蹲踞﹐宛若怒猊﹐中有數石室﹐虛明深邃﹐一柱矻立如鏤。

玉巖洞在縣西北永安鋪。洞內明爽﹐石色光瑩。

儒冠石在縣東南石珩村﹐有石儼若儒冠﹐里人名爲秀才石。

金盤石在縣東巖前溪中﹐形圓色黃。

試劍石在縣東淳化寺觀音洞。

八卦石在縣東翰溪柱下澗。中有大石﹐狀如龜文﹐有八小石如龜﹐四圍繞如八卦。

門檻石在縣東珩溪。沿渚夾峙里許﹐水從中流﹐狀如門檻。

印石在縣西北二十里羅漢寺溪口﹐石疊兩層﹐上小下大﹐如印。

棋盤石在縣東黃陂。

明溪在縣東南五里。山下帶水達福林庵側而去﹐巖有大小阜﹐相對如「明」字﹐故名。

翰溪在縣東興善裏。發源龍湖澗﹐流至沙溪始大。

珩溪在縣東石珩村。上接明溪﹐下達沙溪。

雷霆溪在縣東興善磜頭。其水接翰溪﹐沿渚十里﹐亂石巑岏﹐激如雷霆。

布溪在縣東歸下裏。源接吉溪﹐沙溪之水流至巖前﹐匯眾水而來。

沙溪在縣東歸下裏。源接珩﹑翰二水﹐至是可通小舟﹐下巖前合眾流出。

龍坑潭在縣東興善裏山間﹐深不可測﹐龍穴於中﹐旱禱卽雨。

甘潭在縣東石珩村龜山下﹐水極甘冽。

白水磜在縣西新興鋪﹐山頂流下﹐宛如瓶瀉。

百丈磜在縣東鄺坊裏﹐自山巓瀉下﹐如雪花飛墜。

黃金井泉在城西四里。

甘泉在城北葉捨坑﹐可灌千畝。

湯泉在縣東一百里﹐四時湧沸如湯。

東泉井在縣東東泉閣下。

西泉井在縣西學後。二井旱不竭。

仙人井在縣東石珩村。

揭家井明嘉靖間﹐邑人揭趙眞開。連

城縣

蟠龍山在縣北﹐舊名後龍山。自淸流丰山東南逶迆而來﹐至縣境爲奇石峯﹐復突聳而上爲西寶山﹐又盤伏而南爲三軍山﹐下抵縣歷六十里﹐屹然拔起縣後﹐爲縣治主山。

蓮峯山在縣東北。髙峻險絕﹐石壁巑岏﹐盤亙數十里﹐其上平曠﹐可容萬人﹐宋彭孫常居之。有石梯﹑石巷僅容一人﹐官置三寨於此﹐遇寇警﹐則移民以避之。又有定光道場﹐號曰白雲洞天。元馬周卿標爲十三景﹐隸書巖壁間﹐曰蒼玉峽﹑曰豸冠﹑曰云棧﹑曰天梯﹑曰桃源﹑曰淸如許﹑曰芙蓉波﹑曰金字泉﹑曰白雲深處﹑曰天光咫尺﹑曰蒼谷﹑曰淩虛﹑曰小崆峒﹐又有香鑪石﹑九老亭﹑迎春石﹐立春日人皆詣石禱祝。劉玉成詩序云「汀郡諸勝﹐紫金弘而敞﹐朝斗窈而淸﹐滴水奇而秀﹐語大觀則不若蓮峯也。」

赤嶺山在縣西在城裏。

髙凍山在縣北在城裏。羣峯深峻﹐盛暑亦寒。

彭屋山在縣西在城裏。舊有彭姓者居此。

馬坑山在縣西北在城裏。山下有澗﹐曰馬坑﹐民居環聚。

小張坑山在縣北黃公橋側。

白雲山在縣南表席裏。髙插云漢﹐時有白雲覆頂。

天馬山在縣東揭坊北安裏。怪石昂藏如天馬﹐舊傳遇風雨則嘶﹐嘶則鄕裏不靖。元末雷隕其首﹐石尙存。

金雞嶺在縣南表席裏。舊傳﹐有人至山中﹐見一庵有金雞飛鳴﹐因寄宿﹐及覺﹐失庵所在。

獅子山在縣東揭坊北安裏。怪石蹲踞如獅。巖下有文珠庵。

三仙山在縣東北安裏。舊傳﹐有三人山中談笑竟日﹐倏乘鶴去。

銀屏山在縣南南順裏。山磅礡屹立﹐天霽若銀屏。

筆架山在縣東南順裏。山聯屬如筆架。

西寶山在縣南南順裏。山常有夜光。

西山在縣南表席裏。有杜山隱是山﹐功成蛻化﹐鄕人建庵祀之。

金櫃山在縣東北安裏蓮峯旁。山巓有巨石圓整﹐橫截一縫若櫃然。

涼傘山在縣南河源裏。山頂團圓如傘。

大嶺山在縣南隔頭。山嶺髙峻﹐有路沿山而上﹐西抵長汀界。

堆禾山在縣北北安裏。突起平陸﹐狀若堆禾。黃氏世居其下﹐今名黃屋山。

三將軍山在縣西南順裏。三峯並峙﹐狀若人立。

雲山在縣南河源裏。髙接層霄﹐云出其頂。

將軍山在表席裏。端聳特立﹐雄據縣南。

羅婆山在縣東北南順裏。昔有羅婆居山下﹐因名。

上峽山在縣東北安裏。兩山峽立。

髙貴人山在縣南河源裏。有顯士姓髙者過此徘徊﹐愛其秀美﹐因名。

劉地山在縣南河源裏劉地村。

大坪山在縣南南順裏。山阜廣闊﹐巖石平坦。

髻頭山在縣東姑田裏。羣峯盤結如髻。

蕭坑山在縣北。明萬曆中﹐邑令徐大化築北閘﹐鑿石其上﹐石綫中有「徐欽徐昌」四字。

丰山世傳宋時侍郎沈勇營葬於此﹐後呂純陽令土神送出骸殖﹐沈覺仍瘞﹐呂化作道人曰「易汝鼓架山穴﹐是處陽眞人道場也。」後淸流縣有歐陽姓者寓此得仙。

龍子崗在縣西南順裏。

七星崗在縣南南順裏。崗列如七星。

七里崗在縣西南順裏。

塔背嶺在縣東在城裏。

鷓鴣嶺在縣西。

分水嶺在縣北北安裏。一水沿嶺分注長汀﹑連城二縣。嶺上有鋪。

烏石嶺在縣東北安裏。

赤竹嶺在縣南表席裏。多產赤竹。

陡嶺在縣東南順裏。有大小二嶺﹐路沿山峻絕﹐綿連五七里。

貓兒嶺在縣東姑田裏。與永安接界。

橫山嶺在縣東姑田裏。

野狐嶺在縣西南順裏。

垂珠嶺在縣南河源裏。舊傳﹐宋文天祥兵過此﹐回顧垂涕﹐居民痛而表之。

牛路嶺在縣南表席裏。

遠水嶺在縣南表席裏。接上杭界﹐行人以重灘患涉﹐避水登此。

牛枙嶺在縣東南順裏。

磨石嶺在縣北姑田裏。石可礪鋒。

彭地嶺在縣北北安裏。宋彭孫駐兵於此。

石門巖在縣東五里。兩石相峙﹐中空成門。宋紹興間﹐雲峯僧倚巖結庵﹐名宿云。邑令黃犖創總宜亭﹐趙汝樵創悠然閣﹐後亭﹑閣俱廢。明洪武間﹐邑人沈彥和重建。

滴水巖在縣北七里。有泉自石竇出﹐深不盈尺﹐不溢不竭。相傳定光佛住錫於此。

石鐘巖在縣東北安裏。半巖有古佛道場。

鷲峯巖在縣東七里。勢如鸑鷲。旁有瀑布﹑石倉。

西寶巖在縣西十五里。

南峯巖在縣南一百里。

白石巖在縣南表席裏。巖皆白石。

朝天巖在縣南表席裏。峻陡淩雲﹐下有庵。

白仙巖在縣南表席裏。峯巒俱白﹐洞穴甚寬﹐下俯小溪。

龍興巖在縣北北安裏。明邑人許浩志與長汀馬馴讀書處。

寶珠巖在縣北北安裏。上圓石如珠。

石室巖在縣北北安裏。巖畔有石室。

廣靈巖在縣南南順裏。巖有洞穴。祀定光佛﹐又名童子巖。

白雲洞龍爪石在西南。山下有大石﹐下瞰溪流如龍爪。

馬鞍石在縣東南順裏。中偃外昂﹐形肖馬鞍。

禾廩石在縣東北安裏。

飯籮石在縣東北安裏。

雙髻石在縣東北安裏。兩石相綰如髻。

迎春石在縣東東田石上。立春日人皆詣禱。

香鑪石在蓮峯山元眞堂前﹐圓仰宛似香鑪。

峭山在蓮峯靈芝庵後﹐其石如削﹐髙插雲霄﹐勒有「壁立千仞」四字。

文溪在縣治前﹐舊名淸溪。一發於長汀磜﹐由新林寺前過﹔一發於金雞山﹐由法界庵前過﹐合流至縣﹐九折而東入淸流界。因曲折如文字﹐故名。上有文川橋。

莒溪在縣南河源裏。源出龍巖山中﹐下接楊家渡頭﹐西流入長汀界。

蕭坊溪源出上杭薴園溪﹐下抵江頭渡﹐入上杭界。

新泉溪源自羅地﹐下流抵湯泉溪﹐合流上杭縣。

裏崗溪源出文筆山﹐下流抵馮坊渡﹐合流至上杭界。

隔口溪出兪溪源﹐下流抵馮坊渡﹐合流至上杭界。四溪俱縣南表席裏。

楊花潭縣東在城裏。由文溪下﹐夾岸多楊木﹐春暮花飛﹐故名。

蓮花潭楊花潭下。舊傳漁人入水﹐見潭底有石如蓮花。

龍潭蓮花潭下﹐其深莫測﹐云有龍居。歲久淺塞。

石固潭兩岸峭石﹐水深莫測﹐眾魚聚焉。傳云﹐潭底有石巖﹐中有大魚﹐眾魚附之。漁人誤犯﹐其噴涎如膠﹐幾不獲出。

石門潭省誌作「峽」﹐在烏石嶺下。兩石夾流如門﹐中深莫測﹐沿北出林公橋﹐並入大溪。

石城潭在石航陂下﹐其石險陡﹐環回如城。三潭俱縣北北安裏。

鐵珠潭在縣南表席裏。潭側有路﹐石壁峭立﹐內多細黑石如鐵珠然。

麻潭在北安裏。

楊梅灘在北安裏。源出長汀虎忙嶺﹐接靑太眾流而下。灘流險隘﹐舟楫罕通﹐巖下舊多楊梅樹。

長灘在縣南河源裏﹐出巖背流注上杭。曲折多險﹐舟楫罕至。

放生池在縣西一里。水冬夏不竭。舊爲放生處﹐今種蓮﹐又名蓮塘。

沙水池在縣南南順裏。春夏泉水湧溢﹐灌漑姚坊田。

三龍井在縣南表席裏。井中有雲霧起﹐雨卽至。舊傳有龍居其間。

福仙井在縣西福仙觀右﹐有泉甘冽。

古佛井縣西南﹐在城裏。

瑞泉縣東﹐在城裏五顯祠右﹐甘冽不竭。

溫泉一在表席裏新泉﹐一在南順裏湯頭﹐一在姑田裏丰頭。四時常溫﹐可供浣濯。上

杭縣

紫金山在縣北平安裏﹐邑主山也。山勢巑岏﹐丹碧如畫。宋康定間﹐常產金﹐因名。上有三池﹐名曰膽水。上﹑下二池﹐有泉湧出﹐中一池蓄上池之流。宋時﹐縣治密邇其地﹐池水色赤味苦﹐取浸生鐵﹐可煉成銅。

七峯山在縣北﹐爲邑後鎭。七峯綿亙﹐翠麗可愛﹐形家謂上應北斗﹐又名七星山。

掛袍山在縣南五里﹐爲邑前鎭。相傳﹐未立縣時﹐有術者過之﹐曰「袍山蒼蒼﹐朱紫盈坊」﹐乃遷縣於此。

展旗山在縣西五里﹐爲邑右鎭。數峯相連﹐形若展旗。

橫琴山縣南在城裏。橫亙溪前﹐平衍如琴。亦名橫琴崗。

冷洋山在縣東。髙出羣山﹐俯瞰縣治﹐有一水迸石而出﹐夏月極冷。

覆籮山在縣東北。髙聳特立﹐山頂端圓如覆籮。

筆架山在縣西。三峯屹立若筆架。

南寶山在縣北平安裏金山之陽﹐如筆插空。舊傳有童子牧牛其上﹐得白璧一雙﹐因名。

靈蛇山在縣北平安裏。峭拔淩空。舊傳山有巨蟒﹐過者必禱焉。

亂石隔山在縣北古田裏。

石獅山在縣西來蘇裏。山石巉巖﹐狀若獅子。

鐵障山石壁若障﹐山之西產鐵。

茫蕩洋山俱在縣東勝運裏。上接漳﹑潮界﹐綿亙數百里﹐蒙密嶄絕﹐人迹罕至﹐宜立隘以防據險者。

髙唐山在縣西南來蘇裏。舊傳有髙唐二姓年皆九十餘﹐入此山修道不返﹐因名。

王壽山在來蘇裏。危峯怪石千態萬狀﹐形如樓閣﹐有王者執圭象。舊志誤爲羊廚山。

銅鼓山在縣東太平裏﹐山有泉井。相傳有銅鼓從空墜至山腰﹐擊石裂泉成井﹐鼓聲聞則歲大稔。又石壁倒書「千年」二字徑尺﹐唐李陽冰篆。

美女峯在縣南。其峯有四﹐佳麗婉媚如美女﹐故名。

雙髻峯在縣東﹐爲邑左鎭。二峯插漢﹐宛若雙髻。

五子峯在紫金山之巓﹐又名五龍﹐髙峭如削。

普陀峯在縣東白葉場﹐峯下有普陀寺遺址。

文筆峯在縣東白砂裏。

鑪背嶺在縣東十里。

石冷洋嶺在縣東十五里。

大磜嶺在縣西十里。

三層嶺在縣南十五里。成化間﹐李時英沿路植松五百株﹐行者便之。

雙溪嶺在縣東五十里。

羅括嶺在縣東平安裏。

石牌嶺在縣東勝運裏。有巨石方正如牌。

香嶺在白砂裏。舊傳有檀木香數百本﹐因名。

燈籠嶺在勝運裏。上有石若燈籠。

蜈蚣嶺在勝運裏。嶺路蜿蜒若蜈蚣。正統間﹐鄕民吳廣植松以蔭。俗名鵝公嶺。

棉嶺在縣西勝運裏棉村。景泰間﹐邑人唐常夾道植松檺以便行人。

黎公巖在縣二里﹐舊傳黎道人修眞於此。

仙女巖在縣東白砂裏。負崗瞰溪﹐中廣三丈﹐有穴上透天光。舊傳有仙女居此。

寶興巖在平安裏場西北。

石鐘巖在平安裏。中流石乳﹐旁有巨石﹐擊之有聲如鐘。

半坐巖在紫金山。石如龕﹐容坐一人。

管公巖在平安裏。中有石鼓﹐擊之輒鳴。舊傳管姓者修行於此。

東安巖在縣東五十里。舊傳定光佛棲息於此。

石燕巖在縣東勝運裏。

黃楊巖在銅鼓山下。

靑峯巖在縣南來蘇裏﹐巖有秀峯。

九仙巖在縣南十里。中有曲流﹑古洞﹑雙橋﹑履云亭諸勝。

古石巖在縣東北二十里。

赤面石在縣北三十里。石上圓下方﹐峭直而赤。

石龍在縣北平安裏﹐橫亙溪中﹐背有鱗文。遇旱﹐鄕人積沙石於背﹐卽雨﹐水漲﹐去之乃止。

仙榜石在金山﹐石皆霞文﹐橫豎數十丈﹐光不受蘚。

觀音石在縣北平安裏大溪中﹐石似觀音者三﹐前有觀音潭。

烏虎石在縣東十五里大溪中。

獅子巖在縣東二十里梅溪寨西水口。

馬迹石在勝運裏山澗中。

香鑪石在白砂裏九曲水口。

蓮花石在溪南裏大溪中﹐卽魚磯石壁。波濤湧急﹐舟過稍失手則覆。其石叢生如蓮花。

大溪在縣南。發源長汀界﹐合眾溪入縣境﹐會舊州語口水﹐至縣治南山下過美女峯﹐縈回三折西流五百步﹐南經潭口直抵潮海。

瀨溪在縣西三里。縈紆至展旗山下合大溪。

金山下溪在縣北。淸泚聲泠泠﹐東流數里滲入沙石中﹐號乾坑﹐數百步外﹐復湧出長流。

苦竹溪在縣東北五里。源出白沙裏山間﹐中合眾流﹐至水西渡入大溪。

水埔溪在縣西北十里。源出武平界﹐經巖頭鋪至水布灘合大溪。縣誌作嚴逕溪。

九曲溪在縣東北白沙裏。源出新坊口﹐縈紆九折至語口會大溪。

南寶溪源出南寶山下﹐流數里納礬水會金山下溪﹐至中寮場與南橋小澗水合流而東。

礬溪出中寮場之東﹐與南寶溪合流。

新田溪在中寮場西﹐合南寶溪過靈蛇山語口溪﹐南流至舊州會大溪。

黃潭溪在勝運裏。源出龍巖門小澗﹐至小拔湯過上南湖﹐經三壩漠磜崆會大溪。

安鄕溪在勝運裏。源出東安巖小澗﹐合流大溪。

跳魚溪在勝運裏。源自梌山嶂﹐至丰稔寺前合黃潭溪。

回龍灘崎險﹐有石似龍。

白石灘在回龍下。

棲禾灘近藍屋驛。

目忌灘水湍急﹐舟人畏視之。

鑊風灘二水衡縱﹐浪滚如鑊。五灘俱縣北平安裏。

髙車灘旁置髙車轉水漑田。

馬尾灘水散流若馬尾。二灘俱在城裏。

逃船灘勢甚險﹐舟避溪旁﹐齊力備器而過﹐俗呼丁灘。

操蓬灘亂石森列﹐舟過此必操蓬以濟。

上徐灘下徐灘大籠鉤灘五灘俱縣東勝運裏。

大孤灘在縣南來蘇裏。眾石槎牙﹐船難上下﹐行者必易載而渡。

艸履潭在縣北長汀界﹐延袤數里。

相公潭在縣南三里。

潭頭潭在縣東一里。

石壁潭在縣西二里壁寨下。

信丰潭在勝運裏丰稔寺西﹐其深莫測。

鬼湖在縣北平安裏﹐廣丈餘﹐深不可測。

銅鼓湖在銅鼓山下﹐有二湖。

咸水湖一在來蘇裏三層嶺背﹐一在勝運裏大陂下﹐其水味鹹﹐不涸。

天井湖一在縣南勝運裏。一在北門外﹐有二湖﹐亦名天井。

百丈磜在平安裏金山側。髙百丈﹐一澑如綫﹐傳名黃金坑﹐險不容足。

白水磜在勝運裏。去縣三十里。

禦天池在縣南塔院﹐蓄水備旱﹐漑田甚廣。

放生池在縣西駟馬橋下。

金船塘在勝運裏﹐延數十丈﹐形如巨船。

佛嶺泉在縣東十五里﹐自石孔中出﹐其淸如鏡﹐飲之不竭。

瀑布泉在勝運裏盧丰灘上。

小拔湯在勝運裏。

裏田湯觀音井在縣南橫琴崗﹐澄淸不竭﹐旁流一派﹐漑田數頃。上結庵奉觀音。疾者取其水洗之﹐有驗。

普濟井在縣西二百步。

石固井在縣西石固廟前。

靈源井在縣西一里﹐不涸不溢。

井泉井在縣西進士坊北巷內。

應星井在縣東北小街巷內。

崗背井在縣西北小巷。

所前井在所東畔。

射圃井在射圃前西﹐天順間開。

新開井在縣西南小街。

東門井在昭陽門內。

龍泉井在勝運裏﹐石隙間流出﹐四時澄澈﹐夏冷冬溫。

漳南道井在道署。

龍井在金山頂。渟泓澄澈﹐淸爽如鏡﹐久立﹐膚肌俱寒。

武平

縣

靈洞山在縣西十里﹐爲洞天之一。有仙人跨馬石﹑蛟池﹑湯泉﹑石龜諸勝﹐大洞二十六﹐小洞二十八。下有靈洞院﹑洞元觀﹐俱廢。又有三石井﹐舊傳爲葛洪煉丹處。

雙豸山在縣西十里。雙峯並立﹐髙插云漢。

交椅山在縣北十里。山形如交椅。

鵝頭山在縣北十五里。上有石似鵝。

天馬山在縣東二十五里。髙聳如馬朝天。

梁野山卽梁野仙山﹐在縣東三十五里。險峻疊出﹐絕頂有白蓮池。昔鄕民采茗﹐誤至一巖﹐見門垂龍須艸﹐蒙披而入﹐內有佛像﹑經帙﹑鐘磬﹑幢蓋如新﹐再往迷路。頂有古母石﹐大數丈﹐遠見百里。

石獅嶺﹑石徑嶺在縣北十五里﹐髙峻多石。

當峯嶺在縣北三十里。鑿石爲路﹐長五里﹐接永平寨。上有雙井泉。

黃公嶺在縣北一百五十里﹐上有聖公泉。

伏牛嶺在縣南六十里﹐有黑石髙廣百丈﹐形如伏牛。

白鶴嶺在縣西十里﹐形勢軒昂。江﹑廣往來要路。

禦屏嶺在縣北五十里。

觀音嶺在所城南一里。

檀嶺在縣東六十里。

南安巖在縣南八十五里。形如獅子﹐舊爲蛟龍窟宅﹐俗呼龍穿洞。定光大師卓錫於此。中有二巖﹕南巖窈窕幽廣﹐石室天成﹔東巖差隘﹐而石龕尢縝密。

龍濟巖在所城南三里。林木嘉茂﹐石徑窈深﹐洞前有龍牙石﹑珠簾泉。

十二峯在南安巖前。秀峯列峙。

神仙峯在所城南十里。

象洞在縣南一百里﹐接潮州界。環抱紆回﹐有九十九洞。宋政和間﹐置寨於此。《海錄碎事》﹕洞未開拓時﹐羣象止其中。其地膏腴﹐有美稼可釀醞﹐邑人重之﹐名象洞酒。

化龍溪一名南安溪﹐在縣治南百步。源出淸平鄕﹐合流歸順鄕﹐入潮州界。

千秋溪在縣東信順團裏。源出梁山﹐經谷孝裏合流入化龍。

濠坑溪在縣西邱畱東裏。源出安遠界。

武溪在縣西三十里﹐水接化龍。

漁溪在縣北丰順平裏。源出當丰嶺﹐下會禾丰。

黃沙溪在縣東南十五里。縈紆數里入化龍。

禾丰溪在縣東北。源出當峯嶺﹐下入漁溪﹐合徑口水入化龍。

露溪在縣東北。一溪七灣﹐俗呼露溪七渡。

大順嶺小溪在縣東信順團裏。自露溪保北入長汀界七里河。

順明溪在縣西順明裏大嶺下﹐西流出會昌界﹐合大溪。

龍溪潭在縣西六十里﹐怪石嵌崆。舊傳龍穴﹐旱禱輒應。今里人疫亦禱之。

黃坭潭在縣西南二百步。

蛟騰潭在所北文峯塔前。

蛟潭在縣南八十里﹐水深無際。昔有蛟爲民患﹐南安祖師建院巖下﹐其毒遂弭。

綠水湖在南安巖數十里。

云磜在縣東二十里﹐瀑流如練。又名白水磜。

剪刀交灘在縣西歸郡裏。

白鷺灘在縣南丰順平裏。

七里灘在縣北大湘亭裏。

大頂灘牙灘鉤丁峯灘小籠鉤灘俱在縣北歸郡裏。

放生池在縣西門外。

溫泉在縣南五里。

聖公泉在黃公嶺巓。相傳﹐定光佛卓錫﹐泉湧﹐水僅杯勺﹐千人飲之﹐不竭。

龍泉井在縣南禪果院﹐相傳定光佛所鑿。宋慶元間﹐常有龍見。

官陂泉在縣北七里。源泉洶湧﹐灌田數頃。

雙井泉在當峯嶺﹐有泉兩股﹐自石罅湧出。

銅井在所城內西偏。泉極寒冽﹐汲之聲如銅響﹐色黃。永

定縣

龍岡山在縣治北﹐邑主山也。一名臥龍山。連蜷蜿蜒﹐形如龍臥。

掛榜山在縣南﹐邑屏山也。形如掛榜﹐與學宮對峙。

龍門山在縣東﹐邑左鎭也。盤旋秀聳﹐樹碧雲深。

印匣山在縣西﹐邑右鎭也。舊爲鄕民避兵處。

銅鼓山在太平裏﹐跨上﹑永二縣界﹐詳見上杭。

筆架山在太平裏。峯如卓筆﹐髙出羣山。

虎崗山在太平裏。兩山縈回數里。舊志云﹐煙雨晦冥﹐有巨虎咆哮於崗。又名斧光山。

楊梅山在金丰裏。髙峻盤亙數十里﹐山多楊梅樹。

茫蕩洋山在勝運裏﹐上﹑永交界。詳見上杭。

蓮花山在太平裏。疊翠若蓮花。

黎袍山在勝運裏。蒼翠如畫。

東華山在縣南丰田裏。巨石嶙峋﹐舊爲虎穴﹐有黃華道人者咒而治之﹐結庵其中﹐患遂息。

眠象山在縣南。

石麟山在太平裏。石洞深窅﹐燃炬乃可入。中橫石案﹐旁有泉流﹑乳穴﹑丹室諸勝。

白雲山在縣東二十里。周圍皆竹。又名竹城山。

梌山嶂在縣北。綿亙百里。跨大平﹑丰田﹑勝運﹑溪南四里。上有石如馬﹐謠云「石馬鳴﹐則有兵。」明成化十四年寇亂﹐太監盧勝使人擊毀。

松柏嶂在縣南三十里。形勢磅礡﹐綿亙永定﹑大埔二縣間。昔鄕人避寇於此。

桃坑嶂在溪南裏。山髙林茂﹐有鐵可冶。

滿山紅在縣西南四十里錦丰窯邊﹐爲縣水口。山髙聳雄麗﹐半屬潮州。

三峯在縣北三十里。

貴人峯與龍門山對峙。

雙髻峯在縣北﹐二峯髙聳﹐狀若雙髻。

水珠峯在縣南﹐上有飛瀑﹐兩山相向。一名雙飛蝴蝶。

雪竹峯在縣南﹐峯秀峻。

涼傘峯在勝運裏丰稔寺南﹐上圓下銳如傘。

雙岐峯在縣南﹐二峯競秀﹐狀如玨玉。

新村嶺在溪南裏梌山嶂下﹐長袤十餘里。

綠嶺在丰田裏。

三層嶺在金丰裏。層崗復嶺﹐屈曲三折﹐路通大埔。今設巡檢司。

分水嶺在金丰裏。山路狹峻。上設巡檢司。

寒水凹在城西北﹐巉巖巇崄。明成化間﹐知縣王環鑿石開道。

伯公凹在溪南裏錦丰窯。

龍顯巖在太平裏黃田山麓﹐石如龍。

吳坑巖在丰田裏﹐空洞深邃。

獅子巖在太平裏。

陽巖陰巖俱在丰田裏﹐潘道人修眞處。

鰲石在縣西田中﹐杭陂水繞其下。

五石在縣北後龍山﹐一獅子石﹐一犀牛石﹐一硯池石﹐一襆頭石﹐一朝拜石。

橫龍石在太平裏。

蓮花石在溪南裏大溪中﹐羣石叢生﹐狀若蓮花。

馬迹石見杭志。二石俱當上﹑永二縣界。

九蹬石在溪南裏。大石聯綴﹐若登九級。

巾石在太平裏。

藍盤石在溪南裏。

蠟石在溪南裏﹐石色如蠟。

懷響石在溪南裏﹐過之者輒聞澎湃聲。

大洲溪在溪南裏。發自龍巖大池﹐經髙陂﹑丰田至縣﹐合成溪。

丰稔溪在勝運裏。源自龍巖﹐經上杭黃潭﹐至漢磜崆﹐合大溪。

跳魚溪見上杭。

湯湖溪發源黎袍山﹐經長窖﹐至牛鼻崆﹐合跳魚溪﹐出丰朗。

武溪在太平裏。發源寒袍綠嶺下﹐經龍潭﹑深渡﹐合大溪。

文溪源自孔夫﹐經流合武溪﹐通大洲溪。

金沙溪在縣北金沙村﹐發源豬槽凹南﹐分流經金穀寺﹐與古溪橋合。

箭灘在溪南裏﹐水急如箭。

羅灘在溪南裏﹐急流奔湍。

磨石灘在太平裏江公隔﹐水石澎湃。

憔灘在縣西﹐湍急沸浪。

龍潭在溪南裏杉子塘。舊傳龍潛於內。

信丰潭在勝運裏丰稔寺西﹐其深莫測。

齊頭潭在勝運裏﹐澄深不測。

鸕鶿潭在縣西。深碧淸澈﹐嘗有鸕鶿羣聚捕魚。

龍潭一在箭灘上﹐禱雨輒應﹔一在溪南杉子塘﹔一在丰田王守仁題詩處。

魚跳峽在溪南裏。

晏湖在儒學前。周圍約百丈﹐陂水流瀦爲湖﹐春夏洩以種稻﹐秋冬壅以蓄魚。

涵水湖在縣西﹐今名龍安寨。湖水澄湛﹐中起一阜﹐旁有溫泉。

銅鼓湖見上杭志。

雙井在溪南裏吳坑。澄澈不涸。

大洲湯泉在縣東。

下洋湯在金丰裏﹐石壁流出﹐四時不竭。

裏田湯在勝運裏。

箭灘湯在溪南裏﹐源出小澗﹐不涸。

儀門井在縣治。

南街井在錦衣坊左。

北街井在橫直左角。

萬壽井在寺前街下左邊小巷。

新井一在城東門右﹐一在西城舊窩鋪。

卷之四疆

域

地有分土﹐猶天有分星。星之晷度不齊﹐主守各異。土亦有廣輪遠近之別﹐職司大小之分﹐載之職方﹐掌之司徒。采甸要荒其地也﹐掌疆司險其人也。汀州唇齒劍漳﹐襟帶江廣。而道路嵚崄﹐無舟車鱗輳之形﹐則易於詰姦﹔山川阻深﹐無戎馬直驅之患﹐則易於守險。守土者﹐正其畿疆﹐察其溝封﹐平其政而修其教﹐如農之有畔焉。固不徒申畫郊圻之區區已也。志疆域。

汀州府在福建布政司西南一千六十里﹐距京師五千五百九十里。東抵延平府七百里﹐西抵江西贛州府四百一十里﹐南抵廣東潮州府六百六十五里﹐北抵江西建昌府五百四十里﹐東南至漳州府六百三十五里﹐東北至邵武府六百三十里﹐東南至龍巖州三百三十里﹐西南至廣東嘉應州四百九十里。東西廣七百餘里﹐南北袤三百餘里。附郭爲長汀縣﹐東北一百七十里爲寧化縣﹐東北二百里爲淸流縣﹐東北三百里爲歸化縣﹐東南一百四十里爲連城縣﹐南二百四十里爲上杭縣﹐西南二百一十里爲武平縣﹐南三百四十里爲永定縣。

長汀縣﹝附郭﹞東至寧化縣一百七十里﹐以杉木堠八十里爲界﹔西至江西瑞金縣八十里﹐以新路嶺六十里爲界﹔南至上杭縣二百四十里﹐以張屋鋪一百四十里石牌爲界。北至瑞金縣八十里﹐以皇祝嶺五十里爲界﹔東南至連城縣一百四十里﹐以野狐嶺一百三十里爲界﹔西南至武平縣二百五十五里﹐以黃公嶺一百五里爲界﹔東北至寧化縣一百五十里﹐以黃土嶺八十里爲界﹔西北至瑞金縣八十里﹐以石腦嶺六十里爲界﹔東西廣一百四十里﹐南北袤二百一十里。

寧化縣東至淸流縣四十五里﹐以百步嶺二十五里爲界﹔西至江西石城縣一百五十五里﹐以張坑七十五里爲界﹔南至長汀縣一百七十里﹐以杉木堠九十里爲界﹔北至邵武府建寧縣一百八十里﹐以孟家坪一百一十里爲界﹔東南至淸流縣一百二十里﹐以大船嶺六十里爲界﹔西南至長汀縣一百五十里﹐以黃土嶺七十里爲界﹔東北至邵武府泰寧縣二百九十里﹐以龍坑一百二十里爲界﹔西北至江西廣昌縣三百五十里﹐以車橋嶺一百二十里爲界。東西廣一百里﹐南北袤二百里。

淸流縣東至延平府永安縣二百里﹐以龍安一百一十里爲界﹔西至寧化縣四十五里﹐以百步嶺二十五里爲界﹔南至連城縣一百六十里﹐以柯坊魏張坑一百一十五里爲界﹔北至寧化縣六十里﹐以艸鞋嶺三十里爲界﹔東南至連城縣一百三十五里﹐以上琴坪一百里爲界﹔西南至寧化縣四十里﹐以槍旗隔二十里爲界﹔東北至歸化縣一百里﹐以五通凹七十五里爲界﹔西北至寧化縣界三十里。東西廣一百三十五里﹐南北袤一百四十五里。

歸化縣東至延平府將樂縣一百二十里﹐以鐵嶺鋪三十里爲界﹔西至淸流縣一百里﹐以五通凹二十五里爲界﹔南至延平府永安縣二百九十里﹐以蓮花寺八十里爲界﹔北至寧化縣一百二十二里﹐以下覺七十里爲界﹝邑志作至坑口泰寧縣界九十里﹞﹔東南至延平府沙縣三百八十里﹐以永隆寺一百二十里爲界﹝邑志作至安居沙縣界一百一十里﹞﹔西南至淸流縣一百九十里﹐以靈龜巖四十里爲界﹔東北至將樂縣一百二十里﹐以東嶽廟三十里爲界﹝邑志作常坪將樂界五十里﹞﹔西北至寧化縣一百三十里﹐以山溪寨七十里爲界﹝邑志作下坊澗建寧縣界一百四十里﹞。東西廣五十五里﹐南北袤一百六十里。

連城縣東至延平府永安縣二百二十里﹐以溪流口一百一十里爲界﹔西至長汀縣一百四十里﹐以野狐貍嶺十里爲界﹔南至龍巖州二百三十五里﹐以梅村凹九十里爲界﹔北至淸流縣一百六十里﹐以柯坊魏張坑四十五里爲界﹔東南至寧洋縣二百四十里﹐以廖天山老隘一百三十里爲界﹔西南至上杭縣一百八十里﹐以磯頭一百里爲界﹔東北至淸流縣一百三十五里﹐以上琴坪三十五里爲界﹔西北至長汀縣一百七十里﹐以四保六十里爲界。東西廣一百二十里﹐南北袤一百三十五里。

上杭縣東至龍巖州一百五十里﹐以大池一百里爲界﹔西至武平縣八十五里﹐以石田二十五里爲界﹔南至廣東大埔縣一百五十里﹐以石上一百三十里界亭爲界﹔北至長汀縣二百四十里﹐以張屋鋪一百里石碑爲界﹔東南至龍巖州二百四十里﹐以綠嶺一百九十里爲界﹔西南至廣東嘉應州三百一里﹐以狗悶嶺一百九十里爲界﹔東北至連城縣一百八十里﹐以磯頭八十里爲界﹔西北至武平縣一百九十里﹐以檀嶺八十里爲界。東西廣一百二十五里﹐南北袤二百三十里。

武平縣東至上杭縣八十五里﹐以石田二十五里爲界﹔西至江西安遠縣二百四十里﹐以大中山一百四十五里爲界﹔南至廣東嘉應州二百二十五里﹐以南巖九十里爲界﹔北至長汀縣二百六十里﹐以黃公嶺一百五十里爲界﹔東南至廣東海陽縣四百里﹐以盧嶺一百五十里爲界﹔西南至嘉應州二百二十五里﹐以於口一百里爲界﹔東北至上杭縣一百九十里﹐以檀嶺一百一十里爲界﹔西北至江西會昌縣一百八十里﹐以南瀼口北嶺爲界。東西廣一百七十里﹐南北袤二百四十里。

永定縣東至漳州府南靖縣四百一十里﹐以隘頭二百里爲界﹔西至上杭縣一百五十里﹐以三壩七十里爲界﹔南至廣東饒平縣二百一十里﹐以牛市亭一百里爲界﹝邑志作至大埔縣焦葉坪界四十里﹞﹔北至龍巖州二百二十里﹐以水槽隘一百二十里爲界﹔東南至平和縣二百二十里﹐以淸漳一百二十里爲界﹔西南至嘉應州一百五十里﹐以河背五十里爲界﹔東北至南靖縣三百二十里﹐以博平嶺一百二十里爲界﹔西北至上杭縣一百三十里﹐以咸水湖八十里爲界。東西廣二百七十里﹐南北袤二百二十里。水路﹝附﹞

長汀縣三百里至上杭縣。灘勢湍急。

寧化縣六十里至淸流。中有七孤龍﹐逶迆七曲﹐舟師憚之。

淸流縣八十里至九龍。上六龍屬淸流﹐下三龍屬永安。灘勢甚險。

歸化縣四十里至沙溪。始通小舟﹐自沙溪至黃沙口三十里會永安大河。

連城縣自姑田秋家嵐五十里至小桃﹐一百二十里至永安。

上杭縣十里至大孤頭。以下灘勢愈峻﹐舟師必易舟以行。

武平縣一百里至羊角﹐下會昌﹐抵江西。

永定縣八十里至錦丰窯﹐與上杭溪合﹐達潮州。形勝﹝附﹞

汀州府崇山復嶺﹝本志﹞﹐南通交﹑廣﹐北達淮右﹝宋﹖鄭彊《移創州學記》﹞。甌﹑閩﹑粵壤﹝宋﹖張文潛《修學記》﹞﹐在山谷斗絕之地﹝《文獻通考》﹞。西鄰贛﹑吉﹐南接潮﹑梅﹝《鄞江志》﹞。山重水迅﹝圖志﹞。「一川遠匯三溪水﹐千嶂深圍四面城」﹝宋陳軒詩﹞。

長汀縣﹝附郭﹞。

寧化縣翠華﹑鳳凰在其北﹐五臺﹑筆架在其東﹐城門嶂南峙如屏﹐牛頭山西立若扆。

淸流縣諸山合作屏風立﹐一水環成幾字流。

歸化縣臨汀孔道﹐閩﹑廣通衢﹐仁壽西矗﹐獅巖東峙。

連城縣復疊萬山之中﹐舟車四塞之地。

上杭縣襟三折之淸漪﹐幾七峯之蒼翠。

武平縣靈洞諸峯﹐吐奇獻秀﹐化龍諸水﹐環抱合流。

永定縣龍岡後峙﹐榜山前列﹐二水交流﹐一湖澄澈。

卷之五城

池

古稱城池﹐曰金湯矣。夫重關不能拒揭竿之夫﹐長江適足來投鞭之主﹐險果足恃乎﹖然《易》載城隍﹐《詩》言墉壑﹐增髙浚深﹐守土者之責也。若夫市虎無驚﹐村犬不吠﹐殷裒以渠紀迹﹐王恭以橋垂名﹐則徳政之所得及者亦附焉。志城池。

汀州府城唐大歷四年﹐刺史陳劍遷築。西北負山﹐東瀕河﹐南據山麓。大中初﹐刺史劉岐創敵樓一百七十九間。宋治平三年﹐守劉均拓而廣之﹐周五里二百五十四步﹑髙一丈八尺﹔浚三濠﹐深一丈五尺﹐西引南拔溪水﹐流東以繞之﹔辟門六﹕東曰濟川﹐西曰秋成﹐南曰頒條﹐北曰鄞江﹐東南曰通遠﹐東北曰興賢。紹興間﹐贛卒叛﹐守黃武增修。隆興元年﹐守吳南老又增修敵樓五百一十五間。明洪武四年﹐衛指揮同知王珪﹐塞頒條門﹐攺濟川爲麗春﹑秋成爲通津﹑通遠爲鎭南﹑鄞江爲廣儲﹑興賢爲朝天﹔周城包以磚石﹐城北臥龍山巓創總鋪一﹐窩鋪八十一﹐女墻一千一百九十五﹐箭眼八百一十四。弘治己未﹐衛指揮張韜建廣儲門樓﹔庚申﹐又建麗春門樓。初﹐知府吳文度﹐以郡城內大半皆山﹐縣治民居環列城外﹐議自通津門西去數百丈﹐逶迆而南﹐東訖濟川一帶﹐立城圍之。以秩滿去。嘉靖間﹐知府楊世芳始因前議﹐築土爲縣城﹐列七門﹐曰會川﹝後攺挹淸﹞﹑曰五通﹝後攺環雁﹞﹑曰惠吉﹝今攺正笏﹞﹑曰富有﹑曰常丰﹝後攺寶珠﹞﹑曰西瑞﹑曰通金﹝今塞﹞﹐周六百一十九丈九尺﹐堞二千一百八十有奇。隆慶間﹐知縣陳金﹐陶磚包砌﹐然垣甚卑薄﹐郡城鎭南﹑廣儲二門﹐橫贅在縣城中。崇禎四年﹐增修縣城﹐自挹淸門至通津門﹐俱加崇闊﹐撤鎭南﹑廣儲二門﹐蓋合郡縣爲一矣。八年﹐增修東西北三面。十年﹐築寶珠門月城﹐增擴惠吉門。國朝康熙三十六年﹐知府王廷掄重浚舊濠。

寧化縣舊城周二百八十步﹐門四﹐東曰連岡﹑西曰通贛﹑南曰道愛﹑北曰朝宗。宋端平間﹐令趙時錧累石砌之﹐攺連岡爲迎春﹑道愛爲端平﹑通贛爲通聖﹑朝宗爲朝天。寶祐二年﹐圮於水。開慶元年﹐令林公玉以磚砌北門﹐架木其上﹐使民得避水焉。明正統間﹐兩遭沙寇﹐垣墉剗平。正徳五年﹐知縣周楹請築土城。九年﹐邑民雷文琳等﹐狀言甓磚已久﹐知縣何鑑以聞﹐得請郡丞唐淳與鑑共成之﹐城周八百一十二丈七尺五寸﹐水門四﹑樓五﹑窩鋪六十。北負山﹐三面臨溪﹐常衝於洪水﹐其後築修不一。國朝順治七年重修。

淸流縣宋時﹐止有子城﹐周二百丈﹐外爲門四﹐東曰迎恩﹑西曰登瀛﹑南曰平陂﹑北曰拱宸。紹興間﹐縣令鄭思誠始興版築﹐歲久湮圮。明正徳四年﹐知縣林湜運石築造﹐沿河城四百四十丈﹐寨上城四百二十餘丈﹐每丈築垛子三﹐爲門五﹐南二﹑東西北各一。七年﹐廣寇竊發﹐署令戴旦﹐疏通馬道﹐甃砌垛眼﹐以便守禦。又增設窩鋪十有二﹑敵樓一。萬曆間﹐知縣蔣育馨增築。崇禎間﹐知縣鄧應韜重修。後邑人光祿丞莢華先捐修馬道﹐龍川縣令伍儀捐鐵裹五門。國朝因之。

歸化縣設於明成化六年﹐無城池﹐公署民居夾於溪澗。正徳九年﹐知縣楊縉創建﹐城周七百六十餘丈﹐髙一丈三尺﹑厚七尺﹐爲門四﹐東曰東樂﹑西曰西淸﹑南曰南安﹑北曰北泰﹐南北水關二﹑敵樓三﹑窩鋪二十有四﹑垛眼一千六百有奇。嘉靖三十七年﹐增髙五尺。三十九年﹐山寇攻圍數旬﹐知縣章宗實築四門月城﹐浚月池以捍之。萬曆間﹐知縣陳文輝﹑陳憲章相繼修葺。崇禎間﹐增髙二尺﹐建東西敵樓。國朝康熙二十年﹐知縣王國脈重修。

連城縣宋紹興間﹐縣令邱欽若創築土城﹐周一里一百四十步﹐外有濠池。乾道中﹐令楊立中作三門﹐東曰朝京﹑西曰騰驤﹑南曰龍川﹐歲久頹圮。端平間﹐寇亂﹐令米巨宏復築。淳祐間﹐令羅應奇重修﹐並作甕城﹐攺朝宗爲通京﹑騰驤爲秋成﹐龍川爲燻風﹐後復廢。明正徳四年﹐流寇竊發﹐知縣蔣璣築土城七百餘丈﹐廣圍以柵﹐上覆以樓。九年﹐僉事胡璉勸富民購磚瓦﹐分城之。先是﹐邑人知府童璽爲部郎﹐疏請築城﹐至是遂捐資爲倡。十四年﹐僉事周期雍命縣丞黃鐘嶽壘石爲址﹐甃磚爲垣﹐髙一丈七尺﹔爲門四﹐東曰寅賓﹑西曰秩西﹑南曰安阜﹑北曰拱北﹔水門二﹐曰福汲﹑曰淸泰。嘉靖間﹐建城樓六﹑窩鋪三十。崇禎間﹐知府唐世涵增髙三尺。國朝因之。

上杭縣宋端平元年﹐令趙時鉞創築﹐周一百六十步﹐覆以茅竹﹐轉車激水﹐注爲濠池﹐尋毀。淳祐間﹐令趙希繩更築﹐縮其址而小之﹐復圮於水。寶祐二年﹐令潘景醜乃址以石﹐甃以磚﹐覆以瓦。元至正間﹐頹圮殆盡﹐攝尹鄭從吉拓舊址復築之﹐周五百一十五丈﹑髙一丈﹐爲門七﹐各建樓其上﹐後復圮。明洪武十八年﹐邑人鐘子仁作亂﹐知縣鄧致中修築甫畢而賊至﹐民賴以全﹐久復圮。景泰三年﹐知縣黃希禮復拓舊址更築。天順六年﹐溪南闕永華亂﹐乃調汀州衛右千戶所官軍捍禦其地。成化二年﹐巡按朱賢以城狹不足以居軍﹐檄知縣胡鉞﹐斥而大之﹐凡八年工成﹐周一千四百二十四丈六尺﹐基廣二丈﹔南臨大溪﹐砌以石﹐髙三丈有奇﹔東西北並甃以磚﹐髙減於南三之一﹔濠廣二丈﹐深半之﹔爲門七﹐東曰昭陽﹑西曰通駟﹑南曰通濟﹑北曰迎恩﹑上南曰興文﹑中南曰陽明﹑下南曰太平﹐各建敵樓其上﹔窩鋪三十有三。萬曆間﹐知縣李自華修葺。崇禎間﹐知縣盧躍龍增城垛五尺﹔東西北三門築郭護之。國朝康熙初﹐知縣寧維邦﹑蔣廷銓先後重修撫民館﹐城在上杭縣溪南三圖中坪。明嘉靖間﹐知府徐中行創築﹐周一百七十二丈﹑髙一丈六尺﹐北門一。萬曆間﹐於溪南四圖河頭坪﹐築撫民公館﹐城周四百三十七丈﹑髙一丈八尺﹐開東西南三門﹐北爲水門。

武平縣宋紹興間﹐使相張浚遣官創築。端平間﹐令趙汝重修﹐城周二百八十步﹐爲門三﹐東曰永平﹑南曰南安﹑西曰人和﹐尋圮。元至正間﹐令魏侃夫仍故址修築﹐畱二門。明弘治間﹐邑人兵部主事王瓊﹐奏拓舊址更築﹐砌以磚﹐周七百六十二丈六尺﹑髙二丈有奇﹐垛一千五百三十﹔辟門四﹐東曰迎春﹐西曰秋成﹑南曰南坪﹑北曰北髙﹐窩鋪十有六﹐又開水門於東西﹐以泄洪潦。崇禎戊辰﹐知縣巢之梁加髙三尺。國朝順治間﹐知縣朱之焜﹑康熙初﹐知縣劉昈﹑署令趙良生﹐先後重葺千戶所城﹐在縣治西南二十五里武溪源。明洪武間﹐山寇竊發﹐汀州衛指揮黃敏提軍剿捕﹐因駐焉。二十四年始築城﹐周圍二里百八步一尺。二十八年﹐本衛指揮李虎甃砌以磚。嘉靖十九年﹐漳南道侯廷訓增築新城﹐修四百二十五丈﹑髙二丈三尺﹑廣二丈﹐通新舊城﹐爲樓五﹐爲鋪四十有六﹐爲門八﹐曰迎恩﹑曰永安﹑曰平定﹑曰常樂﹑曰通濟﹑曰朝陽﹑曰水門﹑曰文明。崇禎元年﹐寇破新城﹐兵備道董象恆﹑曾櫻檄知縣巢之梁修葺。巖前城在武平南六十里﹐明崇禎間﹐廣寇摽掠﹐巡道顧元鏡創築﹐周四百二十丈﹑髙一丈六尺﹑闊八尺九寸﹐設四門﹐東曰近禧﹑西曰靖遠﹑南曰阜安﹑北曰寶艮﹐城樓四﹑窩鋪二十有四。九年﹐知府唐世涵命典史王賜爵分畫街衢﹐平治坑塹﹐度其地以分給鄕民。

永定縣城自弘治五年知府吳文度創築﹐至十年功成﹐周七百七十六丈六尺五寸﹐基闊二丈有奇﹐面廣三之一﹔南臨田﹐髙一丈九尺有奇﹔北倚山﹐髙減南十之一﹔內外馬道廣一丈五尺﹐濠二丈餘﹐深半之﹔爲門四﹐東曰太平﹑西曰迎恩﹑南曰興化﹑北曰得勝﹐各建敵樓其上﹔窩鋪十有六。十七年﹐知縣陳濟以北門岑曠可虞﹐塞之。嘉靖間﹐知縣許文獻增窩鋪十有一。隆慶﹑崇禎間﹐知縣陳翡﹑徐承烈相繼修建。國朝因之。街市﹝附﹞

長汀縣福善坊﹔登賢坊﹝舊名進賢﹞﹔永康坊﹝在太平橋南﹞﹔詞學坊﹝在縣前﹐宋崇寧間﹐謝潛所居地﹞﹔富文坊﹝分上﹑中﹑下﹐在縣前西南﹐初名富民﹐後攺雷云﹞﹔崇雅坊﹝在縣西﹞﹔淸泉坊﹝在通濟門外﹞﹔興福坊﹝在杉嶺市﹞﹔興仁坊﹝在通津門外﹑社稷壇前﹞﹔福壽坊﹝舊名崇福﹞﹔崇善坊﹝舊鎭南門外﹐今在縣前後及縣左﹐分上﹑中﹑下三坊﹞﹔登俊坊﹝在濟川橋東﹞﹔鄞河坊﹝在縣東南﹐宋分上﹑中﹑下﹐今俗呼營背﹞﹔郎星坊﹝在濟川橋南﹐宋咸平間﹐吳簡言所居﹐俗呼朗星坊﹞﹔靑紫坊﹝在廣儲門外﹐今名朱紫坊﹞﹔金花坊﹝在縣東北﹐宋分上﹑中﹑下﹐今俗呼東街﹞﹔攀桂坊﹝在朝天門外﹞﹔仁壽坊﹝在縣南﹐俗呼南寨﹞﹔新丰坊﹝在惠政橋左﹐俗名官店背﹞﹔髙福坊﹝在縣南下壩﹞﹔府前街﹝在府治前﹞﹔十字街﹝在朝天門內﹞﹔上東門街﹝在朝天門內﹞﹔縣前街﹝在縣治前﹐今名小教場﹞﹔射圃前街﹝在舊廣儲門外﹞﹔朱紫坊街﹝在射圃前街右﹞﹔店頭街﹝在鎭南門外﹞﹔五通廟街﹝在麗春門右﹞﹔水東街﹝在濟川橋東﹞﹔半邊街﹝在濟川橋沿河南下﹞﹔橋頭街﹝在濟川橋東﹞﹔營背街﹝在南廨寺邊﹞﹔官店背街﹝在惠政橋西﹞﹔東關營街﹝在太平橋頭﹞﹔河田街﹝在靑泰裏﹞﹔館前街﹝在歸陽裏館前驛﹞﹔新街巷﹝在城隍廟左﹞﹔米倉巷﹝在衛左﹞﹔城隍巷﹝在廟前﹞﹔馬巷﹝在縣學前右﹞﹔豆腐井巷﹝在朝天門內﹞﹔倉坪巷﹝在朝天門內﹞﹔站背巷﹝在臨汀驛後﹞﹔朱衣巷﹝在站背巷左﹐一名朱氏巷﹞﹔火艸巷﹝在縣前街西南﹞﹔井頭巷﹝在水東方伯坊下﹞﹔龍巖巷﹝在仙隱觀左﹞﹔陳麻哩巷﹝在常丰橋右﹞﹔粉巷﹝在朝天門內﹞﹔店頭市﹝在舊鎭南門外﹞﹔五通廟前市﹝在麗春門外﹞﹔河邊市﹝在五通廟前﹞﹔水東街市﹝在濟川橋左﹞﹔河田市﹝在靑泰裏﹞﹔杉嶺市﹝在縣西﹐今廢﹞﹔城功墟﹝在縣西南百里﹞﹔謬屋墟﹝在縣西南八十五里﹞﹔歸仁墟﹝在縣東七十里﹞﹔南溫墟﹝在縣西南一百二十里﹞﹔三洲墟﹝在縣南六十五里﹞﹔單溪墟﹝在縣南一百二十里﹞﹔蘘荷墟﹝在縣南一百四十里。七墟今廢﹞﹔羊角墟﹝在縣東南五十里﹞﹔河田墟﹝在縣東南四十里﹞。

寧化縣永福坊﹝在縣西﹞﹔仁和坊﹝在縣東﹞﹔興賢坊﹝在縣東﹞﹔文星坊﹝在縣北﹞﹔上進賢坊﹝在縣西南﹞﹔下進賢坊﹝在縣南﹞﹔縣前坊﹝在鼓樓前大溪北滸﹞﹔十字街﹝在縣東﹞﹔東街﹑花心街﹝在縣學前﹞﹔角頭街﹝一名永福坊﹞﹔塔下街﹝一名下進賢坊﹞﹔太平巷﹝一名擢桂坊﹞﹔賣雞巷﹔張家巷﹝又名賴家巷﹞﹔黃家巷﹔城隍巷﹔宦家巷﹔舉子巷﹔縣市﹝舊在水南溪邊﹐今遷壽寧橋頭﹞﹔中沙墟﹝在永丰裏﹞﹔烏村墟﹝在泉上裏﹞﹔濟村墟﹝在龍下裏﹞﹔胡窟墟﹝在泉下裏﹞﹔巖前墟﹝在泉上裏﹞﹔禾口墟﹝在縣西四十里﹞﹔安樂墟﹝在縣西南九十里﹞﹔滑石墟﹝在縣西南七十里。三墟今廢﹞﹔懷土墟﹝在龍上下裏﹞﹔水茜墟﹝在招賢裏﹞﹔黃鎖墟﹔楊家墟﹔曹坊墟。

淸流縣龍門坊﹝在縣東﹞﹔進賢坊﹝在縣治西。按志﹐宋九坊止存二坊﹐余拱宸﹑登俊﹑攀桂﹑鳳池﹑朝天﹑仁智﹑朝眞七坊俱廢﹞﹔明倫坊﹝在縣治儒學前﹞﹔淸徳坊﹝在縣南﹞﹔福壽坊﹝在縣北﹞﹔棋盤街﹔十字街﹝在縣前﹞﹔前街﹝在福壽坊﹞﹔法海坊﹝在縣北﹞﹔寺前街﹔後街﹝在進賢坊﹞﹔南街﹝在淸徳坊﹞﹔北門街﹝在拱宸坊﹞﹔太平街﹝在縣東﹞﹔渡背街﹝在縣北門外﹞﹔水東街﹝在龍津坊﹞﹔大參街﹝在縣西﹐參政兪俊開居此﹞﹔王家巷﹝在縣東﹞﹔取水巷﹝在縣南﹞﹔塔背巷﹝在龍潭坊﹞﹔十字街市﹝在縣前﹞﹔太平店市﹝在縣東﹐卽龍潭坊﹞﹔長校市﹝在縣西四保裏﹞﹔余朋市﹝在夢溪裏﹞﹔白雲墟﹝在縣東北五里﹐今廢﹞﹔吳地墟﹝在縣東北四十里﹞﹔廖源墟﹝在縣東南五十里﹞﹔淸口墟﹝在縣北四十里﹞﹔浮竹墟﹝在縣東北八十里﹐今廢﹞﹔長仞墟﹝在縣東北一百三十里﹞﹔坪背墟﹝在歸上裏三岡﹐今廢﹞﹔嵩溪墟﹝在縣東四十里﹞﹔林地墟﹝在縣東北一百里﹞﹔賴家墟﹝在四保裏﹞﹔林畬墟﹝在縣東北七十里﹞﹔韋鋪墟﹝在倉盈裏﹞﹔嵩口營墟﹑梓材坑墟﹝俱在倉盈裏﹞。

歸化縣阜民坊﹝在縣西﹞﹔司牧坊﹝在縣前南安街﹞﹔廣濟街﹝在縣南﹞﹔新安街﹝在縣北﹞﹔前街﹝在縣前﹞﹔後街﹝在縣後﹞﹔興賢街﹝在儒學門東﹞﹔梯云街﹝在儒學門西﹞﹔東樂街﹝在縣東﹞﹔衙門嶺巷﹝在縣南﹞﹔馬鞍巷﹔新街巷﹔古井巷﹔水嶺巷﹔龍湖市﹔黃土市﹝俱在縣東興賢裏﹐今廢﹞﹔六月市﹝在縣前﹐今廢﹞﹔巖前市﹝在縣東歸下八十里﹞﹔陳村市﹝在縣南歸下四十里﹞﹔明溪墟﹝在縣東濟川橋至五捨嶺﹞﹔夏陽墟﹝在縣東中和八十里﹞﹔吉口墟﹝在縣東歸下四十里﹞﹔常坪墟﹝在縣東北柳楊四十里將樂界﹞﹔黃陂墟﹝在縣東歸上五里﹞﹔界陽墟﹝在縣西北柳陽五十里﹞﹔住畬墟﹝在縣西下覺裏﹞﹔沙溪墟﹝在縣東歸下裏﹞﹔大陂墟﹝在縣西四十五里﹞﹔胡坊墟﹝在縣西歸下裏﹞﹔鰲坑墟﹝在縣西下覺裏﹞。

連城縣崇儒坊﹔富壽坊﹝在縣東﹞﹔迎恩坊﹝在縣西街右畔﹞﹔擢桂坊﹝在縣南靈顯祠前﹞﹔淩雲坊﹝在縣南十字街左﹞﹔十字街﹝在譙樓前﹞﹔小街﹔水南街﹝俱在縣南文川橋前﹞﹔吳屋巷﹝在縣東儒學前﹞﹔閘口巷﹔縣市﹝在縣南正街﹞﹔莒溪墟﹝在縣南河源裏﹞﹔北團墟﹝在縣北北安裏﹞﹔紅門墟﹔禦史墟﹔賀公墟。

上杭縣朝宸坊﹝在縣西大街﹞﹔文明坊﹝在縣南﹞﹔十字街﹝在縣前﹞﹔小街﹝一在縣西﹐一在縣北﹞﹔新街﹝在所前﹞﹔北門街﹔鎭東街﹝一名昭陽市﹐在昭陽門外﹞﹔塘頭巷﹝在縣西天王祠左﹞﹔肥株巷﹝在縣西南﹞﹔新巷﹝在東竹寺內﹞﹔崗背巷﹝在縣後﹞﹔郭坊巷﹝卽官店巷﹐在縣東﹞﹔縣市﹝在縣南﹞﹔濁石墟﹝在縣北八十里﹐今廢﹞。

武平縣興賢坊﹝在縣東﹞﹔人和坊﹑和義坊﹝俱在縣西﹞﹔文明坊﹑魁星坊﹝俱在縣南﹞﹔集賢坊﹝在縣北﹞﹔迎恩坊﹔十字街﹝在文明坊﹞﹔小街﹝在縣南﹞﹔中街﹔福慶巷﹝在縣東預備倉﹞﹔人和巷﹝在縣西﹞﹔通濟巷﹔成俗巷﹔和義巷﹝在縣南﹞﹔魁星巷﹔縣市﹝在縣南﹞﹔東坑墟﹝在縣東三十五里﹞﹔大洋墟﹝在縣西四十五里﹞﹔南洲墟﹝俱廢﹞﹔巖前墟﹔中保淸濟墟。

永定縣澄淸坊﹝在布政司右﹞﹔肅政坊﹝在漳南道左﹞﹔儒林坊﹝在儒學西﹞﹔迎恩坊﹝在縣西﹞﹔大街﹝在縣前﹞﹐新街﹝一通教場﹐一通城隍廟前﹐一通西門﹞。裏圖﹝附﹞

汀州府八縣﹐廂二﹐裏六十三﹐圖三百有四。

長汀

宋附郭六坊﹐外分三鄕﹕衣錦鄕﹑統歸仁﹑仙桂﹑古城﹑靑泰﹑營陽﹐共五里﹔永寧鄕統成功﹑宣徳﹑四保﹑平原﹐共四里﹔古田鄕統河源﹑巖頭二團。明攺六坊爲二廂﹐並團爲十里﹐統圖五十有一。嘉靖三十一年﹐並靑巖四圖爲二圖。四十一年﹐又並宣成八圖爲三圖。今統圖四十六。

左廂統圖六

歸陽裏統圖三

靑泰裏統圖五

成上裏統圖一

四保裏統圖五

宣河裏統圖六

右廂統圖三

古貴裏統圖一

宣成裏統圖四

成下裏統圖六

平原裏統圖三

靑巖裏統圖二

寧化

宋分二鄕。桂枝鄕統遷善﹑新城二團﹐永丰﹑攀龍﹑會同三里﹔登龍鄕統柳楊﹑下覺﹑溫泉三團﹐招賢﹑招得二里。明拆桂枝鄕爲在城裏﹐攺團稱裏﹐分攀龍裏爲三。成化七年﹐分柳楊﹑下覺二里隸歸化縣。今轄一十二里﹐統圖五十。

在城裏統圖十二

龍上上裏統圖三

龍上下裏統圖三

龍下裏統圖三

興善裏統圖三

永丰裏統圖三

招賢裏統圖三

泉上裏統圖四

新村裏統圖三

會同裏統圖六

招得裏統圖五

泉下裏統圖二

淸流

宋分二鄕。縣東曰折桂﹐統郭下團﹑倉盈團﹑永得團﹑夢溪團﹑羅村團﹑北團﹑四保團﹔縣南曰龍山﹐統歸仁團﹑凡團﹐保八。明攺爲九里﹐統圖七十九。成化七年﹐分歸上﹑歸下二里﹐隸歸化。今轄七里﹐統圖五十六。

坊郭裏統圖九

四保裏統圖六

北團裏統圖六

羅村裏統圖四

倉盈裏統圖十一

永得裏統圖十

夢溪裏統圖十

歸化

舊屬淸流﹑寧化﹑將樂﹑沙縣地。今分七里﹐統圖四十三。

歸上裏統圖十二

柳楊裏統圖七

興賢裏統圖二

沙陽裏統圖五

歸下裏統圖十二

下覺裏統圖三

中和裏統圖二

連城

宋一鄕﹐統二里四團。明攺爲六里﹐統圖三十二。今減一。

在城裏統圖四

南順裏統圖八

北安裏統圖四

姑田裏統圖六

河源裏統圖五

表席裏統圖四

上杭

宋分四鄕﹕曰勝運﹑興化﹑太平﹑金丰﹔二團﹕曰平原﹑來蘇﹔五里﹕曰平元﹑安丰﹑來蘇﹑古田﹑鱉沙。明洪武十四年﹐攺爲十里﹐統九十二圖﹐後漸省爲五十九圖。成化十五年﹐分勝運﹑溪南﹑金丰﹑丰田﹑太平五里隸永定縣。今轄八里﹐統圖四十。

在城裏統圖十三

溪南裏統圖一

古田裏統圖五

太平裏統圖一

勝運裏統圖十

來蘇裏統圖四

平安裏統圖二

白沙裏統圖四

武平

宋分七鄕﹐統十七里十三保。縣東曰順義鄕﹐統永丰﹑千秋﹑大順三里﹔縣西曰和順鄕﹐統東流﹑畱田﹑邱田﹑順明四里﹔縣南曰禾平鄕﹐統歸平﹑招仁﹑安樂﹑石塘四里﹔縣北曰永寧鄕﹐統湘坑﹑七里﹑露溪﹑亭頭﹑象村﹑大禾﹑招信七保﹔縣東南曰安丰鄕﹐統新恩﹑竹鑑﹑丰田﹑髙吳﹑睦郡上下六保﹔縣西南曰淸平鄕﹐統長太﹑畱村﹑河頭三里。明洪武十四年﹐攺爲七里﹐統圖十九。正徳十年﹐增巖前裏一圖﹐共八里﹐統圖二十。

在城髙泰裏統圖四

信順團裏統圖三

歸郡裏統圖三

邱畱東裏統圖三

丰順平裏統圖三

大湘亭裏統圖二

盈塘裏統圖一

巖前裏統圖一

永定

舊屬上杭縣地。明成化十五年﹐分五里﹐統圖十九。

溪南裏統圖五

太平裏統圖四

金丰裏統圖四

丰田裏統圖四

勝運裏統圖二

橋梁﹝水利附﹞

長

汀

濟川橋在麗春門外﹐一名水東橋。

惠政橋在濟川橋東。五代時名建州橋﹐宋攺爲惠民橋。後知府張昌重建﹐郡人因呼爲張公橋。

太平橋在永康坊。宋紹興間建﹐名有年。乾道間﹐郡守謝知幾造浮橋﹐攺爲今名。

通濟橋在黃田背。

山川橋在寶珠門外﹐通山川壇路﹐故名。

興雲橋在崇善坊。

常丰橋在朱紫坊。

觀音橋在城東五里。

七里神石橋在城西。

牛嶺橋在城西十里。

下馬橋在金花坊。

畫眉橋在畫眉鋪邊。

萬安橋在古貴裏古城寨﹐舊名鎭安橋。郡守唐世亟重修﹐攺今名。

盛春橋在攀桂坊。

南阜橋在鄞河坊。

遙遠橋在崇善坊。

金沙橋在登俊坊。

南拔橋在縣西官陂上。

鎭南橋在羅坊﹐俗名上波橋。

南安橋在縣南。

占紫橋在城東十里﹐舊名捲虹橋﹐尋攺今名。

黃蜂橋在宣城裏。

南山橋在河田。

普濟橋在縣南三十里。

老河橋在古貴裏。

嚴坊橋在歸陽裏。

新橋在歸陽裏。

鴛鴦橋在鋪前。

慈渡橋在牙林。

廣渡橋在靑泰裏。

普通橋在古貴裏﹐舊名石璧。

合水橋淸光橋俱在縣東靑巖裏胡嶺。

永丰橋在縣東七十八里。

引龍橋在縣東八十三里。

永安橋在縣東八十五里。

通京橋在東莊潭上。

花橋在九里嶺鋪。

池坊橋在大潭鋪﹐今廢。

南柴鋪橋在縣東館前驛。

峽水橋在宣河裏。

南津渡在縣南二里。

遊繩渡在寶珠峯背。

張家陂渡在縣東十里百步鋪前。

新橋渡在縣東三十里。

廣渡在縣南五十里。三渡今建橋。

官陂在縣東北十里。

張家陂在縣東十里。

鄭家陂在縣東五里。

中陂在縣東北十五里。

雷陂在歸陽裏。

南拔橋陂在縣城西。

鄭公陂在河田。邑人鄭從吉開築﹐李楷重修。

東堤在鄞江上流。

西堤在寶珠門外羅坊。

王公堤在常丰橋。郡守王廷掄浚河立。

教場堤在東郊外蒼玉洞前﹐先被水沖。國朝乾隆十五年﹐知府曾曰瑛修築。

鮮水塘在靑巖裏﹐源從巖出﹐其水澄淸﹐灌數十畝。

蕭屋塘在縣治前﹐久塞。邑令李藩重開。

寧

化

雙虹橋在縣西。

壽寧橋在縣南﹐邑人眾建。

安寧橋在縣東﹐邑人伍奏旋建。

廣濟橋在縣東。

萬壽橋在縣南﹐舊名阜通。

龍門橋在縣東﹐舊名龍津。

馬尾橋在縣南丁坑口。

九龍橋在新橋村裏。

謝坊橋在安樂鋪。

三層嶺橋在縣北五里﹐邑人王大寧建。

東山橋在縣東。

景福橋在縣西十里。

羅溪橋在縣西九十里。

滑石橋在縣一百三十里。

峽口橋在縣南百四十里。

東山渡在縣東興善裏。

畱口渡在縣西三十里。

禾口渡在縣西三十五里。俱龍上下裏。

馬家渡在縣北興善裏。

石馬渡在縣北龍下裏。

程步岡渡在縣西北龍下裏。

陳坑渡在縣東五十里﹐今攺橋。

大陂在縣東百二十里。先是﹐田畝燥瘠﹐早卽荒萊﹐居民協力障溪以成。自宋迄今爲利。

官山陂在縣西北五里。

石節陂在縣南會同七十里曹坊。

黃沙陂在縣北招賢裏。

靑山陂在龍下裏武層北。

吳陂在縣西四十里﹐居民吳氏築。

千金湜在東溪口。

東山陂在縣北龍下裏。淸

流

龍津橋在縣東。

鳳翔橋在縣西﹐舊名魁星橋。

南門下浮橋在縣南雄鎭門外。

南門上浮橋

歸來橋在坊郭裏﹐舊名三港橋﹐俗名馬欄橋。

遇仙橋在城東坑口吳眞人遇仙處。

北門浮橋在拱宸門外。

白石橋在坊郭裏。

廣濟橋在永得裏﹐舊名靑口橋。

橫口橋在縣東十里。

淸風橋在縣東小嵩鋪。

陳家橋在嵩口﹐邑人羅廷掄捐資重修。

龍濟橋在縣北三十里。

溪口橋在縣西北。

陳峯橋在倉盈裏。

馬公橋在永得裏。

餘慶橋在永得裏。

嵩溪橋在永得裏。

余朋橋在縣東。

通仙橋在四保裏。

合溪橋在余朋水尾。

武陵橋在夢溪裏。

鄧公橋在鐵石司前。

香坪橋在北團裏。

深渡橋在四保裏。

門潭橋在縣東。

兄弟橋在靑山溪口﹐曾子弘﹑子約同建。

神通橋在玉華洞驛靑溪口。

玉華橋邑人雷之霖捐資六百金倡修。

觀音橋在林坊。

深渡在四保裏﹐路通連城﹑長汀。

白石渡在倉盈裏﹐通連城﹑長汀。

鐵石磯渡在夢溪裏。

成陂在龔坊。

雷公陂在吳家鋪。

新陂在白石橋。

楓陂在坊郭裏。

胡榯陂在黃地巖。

陽陂在嵩溪鋪上。

黃陂在淸水塘。

橋下陂在潭口。

牛屎陂在完地。

伍陂在大陂坑門首。

嵩溪陂在館前。

大段陂在湯坊。

池陂在池溪。俱永得裏。

牛河陂在風夾。

石璧陂在西坑。

橋下陂在在田裏。

新橋陂在羅坑。

尙陂在李田。

羅溪陂在下馮。

石璧陂黃陂在下謝。

朱家陂在必淵坑。俱四保裏。

大陂一在源坑﹐一在細坑。

磜合陂在東地水口。

門首陂在塘下。

雷公陂在塘源坑。

牛陂在橫坑。

石梯陂在羊蹄坑。俱倉盈裏。

牛家磜陂石峽陂黃陂小坑陂俱在三都。

余朋陂在幹地夾。

陳家陂在羅坊。

白沙陂在四都。

西坑陂在石拔。

品地陂在一都。

洞口陂在磯頭。俱夢溪裏。

上湖陂在急龍。

馬山陂在張家營。

姚坊陂在船湖。

遊坊陂在班竹。俱北團裏。

石子下陂段上陂巖堂下陂陳家嶺下陂嶺下陂新田上陂石佛陂黃家沙陂俱在羅村裏。

歸

化

濟川橋在縣東。

白沙橋在城東二百步。

惠利橋在縣左衙門前下。

太平橋在石珩村。

大陂橋在柳楊裏。

淸平橋龍湖橋俱在興賢裏。

萬椿橋在縣東三十里平﹐俗名旱橋。

蘆隔橋在城東五里。

晏公橋在縣西十里新興鋪。

夏陽橋在縣東北中和八十里。

南陽橋在歸上裏葉捨坑。

繼述橋在興賢裏﹐揭文斌子應禎建。

揭家橋在興賢裏﹐揭趙眞建。

弘濟橋在歸下裏。

靑雲橋在夏陽。

馬欄橋在莫布。

梁家橋在石珩。

水尾橋在後陽。

巖前渡在縣東八十里﹐通沙縣﹑永安。

水口渡在縣西八十里。

魚潭渡在縣西七十里。

八字陂在縣西二十五里﹐自五通凹引水灌田﹐可千餘頃。

楊嫲陂在縣東北十里黃窠﹐楊氏所築。連

城

文川橋在縣南門外﹐舊名淸溪﹐一名擢桂。

畫錦橋在縣西一百二十步。

赤嶺橋在縣北二里。

定安橋在縣東。

龍鳳橋在縣東南在城裏。

通濟橋在縣南在城裏。

黃公橋在縣北在城裏。

龍坑橋溪邊橋俱在縣東姑田裏。

永丰橋在姚坊。

常丰橋在縣南南順裏。

惠政橋在縣北南順裏。

還珠橋在揭坊。

永隆橋在河源裏。

林公橋李公橋徐公橋俱在北安裏。

項公橋在河源裏溫坊。

上莊渡在河源裏。

楊家渡在表席裏。

大田陂一在北安裏﹐一在南順裏。

彭坊陂在城裏。

吳公陂在官坊。

牛陂在郭坑口。

店前陂在後洋。

吳地陂在峯頭。

隔畬陂在龍坑。俱姑田裏。

官陂在縣南裏班竹。

黃城陂在官陂下。

大安陂在下隔畬。

丘坊陂在中田尾。

大分陂在赤嶺尾。

新陂在璧洲溪。

余坊陂在余坊尾。

過路陂在魏坊尾。

嶺背陂在李坊村。俱河源裏。

官田陂在家車。

陳張陂在闐溪。

大洋陂在蓆湖營。俱表席裏。

石陂在城裏。

蘇坑陂在北山庵下。

巖陂在上江坊。

夾口陂在徐坊。

石船陂在黃屋山下。

中陂在溪頭。俱北安裏。

龍爪陂在縣東南在城裏。

馮口渡俗呼朋口。上

杭

浮橋舊在縣東。成化間﹐僉事余諒創﹐後圮。正徳間﹐都禦史王守仁移建於縣南。

駟馬橋在縣西一里﹐舊名通駟。

東街橋在縣城東。

將軍橋鄭坑橋俱縣北東北白沙裏。

丰濟橋安鄕橋就安橋便民橋靑龍石橋俱在潭渡社口。

水浦渡澗頭渡俱縣北在城裏。

張灘渡在縣南三里有渡田。

藍屋渡回龍渡俱縣北平安裏。渡有義田三百六十秤。

梅溪渡在縣北梅溪寨。

南塔渡在縣南南塔寺邊。永樂間﹐曾始良﹑龔濟浦捐買安鄕田稅二百一十一秤﹐爲造船掌渡資。

水南渡在縣南在城裏。

語口渡在縣東在城裏。

潭頭渡在縣東門外。

水西渡在縣東北在城裏。

黃狖渡在縣東勝運裏。

藍家渡在勝運裏安仁寺前。

南蛇渡在來蘇裏。

丰稔渡在勝運裏丰稔寺前。各渡俱有官船一隻﹑渡夫二名。

梁陂在縣西二里。

髙陂在縣南太平鄕。

官陂在縣東白沙裏。

賴溪堤武

平

東安橋在縣東二十里。

太平橋在縣東丰順平裏。

靑雲橋在縣南五里﹐舊名迎恩。

三嶺橋在縣南五里。

萬方橋在縣北五里。今圮。

萬福橋卽靑湖橋﹐在縣南五里。

通濟橋在縣西三十里。

西安橋在縣東十里﹐今圮。

登龍橋在縣南一里。

化龍橋在縣南三十里。

金雞橋二所各去縣二十餘里。

賴坊橋在縣南五十里。

雙湖橋在縣北一百二十里。

九龍橋在縣南一里。

望仙橋在縣治五里。

陰隲橋在所城西。

連陂橋在歸郡裏。

南安橋在縣南八十里均慶院﹐今毀。

濟川橋在縣南十五里。

仁濟橋在水仙公館。

九龍渡麻姑墩渡黃田陂在縣西丰順平裏。永

定

古溪橋在縣南溪南裏。

深渡橋在縣東北太平裏。

臥龍橋在城東。

迎恩橋在城西。

箭灘橋在溪南裏箭灘村。

湖雷橋在丰田裏湖雷村。

白沙橋在勝運裏。

古田渡在縣東通明門外﹐後造臥龍橋。

錦丰渡在縣西。

丰稔渡在勝運裏。

司前渡在縣南門外舊興化巡司前﹐今攺南山堂渡。

羅灘渡在縣東北羅灘村。

葛傳渡在長遠隔口。

淸江渡在武義坪。俱溪南裏。

新羅渡在太平裏。

髙陂在縣東太平裏﹐上﹑永界。

大陂在勝運裏乾田。

蔡家陂在溪南裏龍漈﹐昔蔡姓者募築。

杭陂在縣西北勝運裏。

石陂

卷之六風

俗

風導於上﹐俗成於下。風俗之淳漓﹐庶政之治忽系焉。汀鄰江﹑廣﹐壤僻而多山﹐地靈之所融結﹐地气之所燻蒸﹐人多剛果朴直﹐惟在上之君子﹐有以率作而整齊之。將見輶軒所采﹐與「兔罝」﹑「江沱」諸詩比盛焉。若夫气候之殊﹐歲時之異﹐則在乎和陰陽而齊習尙者之轉移之已爾。志風俗。

長汀縣明志云﹕人安朴素﹐士樂詩書﹐鄕甲半於郡封﹐閭閻全無機巧。天﹑崇以來﹐科名星落﹐城社煙墟﹐酒食競爲奢華﹐谷屋歸於佌蔌﹐訟獄繁興﹐姦宄疊見。國朝气運初回﹐人心返朴﹐民趨勤儉。仕習詩書﹐登顯士者﹐赫有聞人﹔隱林泉者﹐恆多端士。衣稅食租之子﹐不出戶庭﹔力田治山之民﹐常安本分。𨿽習尙間涉虛華﹐而人心終還朴素﹐當亦省風者所色喜也。

寧化縣舊志云﹕男力稼穡﹐不爲商賈﹔女業麻薴﹐少事蠶桑。《閩書》云﹕田疇鱗次﹐艸木綿蔚﹐男耕女織﹐人物富庶﹐而气剛愎。國朝﹐民競守財﹐亦隆气節。士多好古﹐尢喜文詞﹐他如潑墨染箋﹐互相效仿﹔模山範水﹐別有師傳。譜奕調絲﹐治病相宅﹐初無口授﹐各俱心靈。他如喜斗健訟﹐拒捕抗租﹐亦稱彊悍難治云。

淸流縣明志云﹕山水獨秀﹐人物頗淸﹐士勵詩書﹐而科甲有人。民務耕種﹐而言動知謹。俗稍存乎信義﹐心尙惑於鬼神。《閩書》云﹕因山髙峻﹐接竹引水以代汲﹔卽湍駛急﹐使水轉軸以代舂。人家編竹蔽﹐闔市少遊女。民矯健者﹐刺船建﹑劍﹑汀郡間﹐穿灘出峽﹐雷轟電轉﹐最稱能手。國朝﹐俗尙儉約﹐不事浮華﹐冠婚喪祭﹐亦頗近古。居鄕以刺船爲業﹐陸而樵﹑水而漁者﹐僅足衣食﹐此外別無土產。外貨不至﹐城鮮貿易﹐蓋由地瘠民貧之故。

歸化縣明志云﹕質直好儉﹐不務浮靡。男力耕種而重遷移﹐女勤織紉而資交易。子女不忍輕鬻﹐貧餒不敢非爲。縣誌云﹕民質直無華﹐男力耕作﹐女勤織紡。舟楫不通﹐無大商巨賈﹐率多市販以治生業。故咸習艱難﹐重犯法﹐官司易治也。國朝﹐地褊俗陋﹐善保身﹐重犯法﹐市井鮮囂淩之習﹐公庭少敲朴之聲。惟喪葬誇奢﹐不循乎禮。在司土者所宜風儉也。

連城縣明舊志云﹕土壤瘠磽﹐人民貧嗇﹐士知讀書尙禮﹐俗重登科取名。男務勤勞﹐女安儉朴。漳南志云﹕士知向學﹐民多末作。縣誌云﹕閩中僻邑﹐習尙朴素﹐士慕詩書﹐民安稼穡。富者僅足於供輸﹐貧者間免於饑凍。途無行貨之婦﹐市乏賭博之風。不通舟楫﹐而財貨甚少﹔各務生理﹐而商賈爲多。閫範最嚴﹐婦恥再嫁。但土不宜蠶﹐女職紡織﹔田不宜麥﹐農種稻粱。豪右好爭而少讓﹐鄕落習武而少文。國朝﹐土瘠民貧﹐男耕女織﹐戶多賈販﹐利盡錙銖。士尙文﹐人習武﹐族重家規﹐鮮亂宗之子﹐室嚴閫範﹐少再醮之妻。窮民甘於負戴﹐世家恥爲衙役。固山水之剛气所鐘﹐抑習俗之洗除頗力也。

上杭縣明志云﹕士勤學問﹐女守貞烈﹔衣冠文物﹐頗類大邦﹔禮樂詩書﹐實多濟美。漳南志云﹕尙文近侈。邑志云﹕士則崇儒重道﹐民則尙義奉公。男耕女織﹐各安其業。婚姻喪葬﹐鄰保相助。國朝﹐文物類於大邦﹐科名甲於諸邑﹐家家建追遠之廟﹐戶戶置時祭之資﹐其漸摩於熙朝之徳化者﹐良深也。

武平縣明志云﹕山峻地僻﹐俗梗民彊﹐尙武勇足以禦敵﹐力本業足以營生。邑舊志云﹕勤勞稼穡﹐不事商賈﹐病不服藥而崇鬼﹐人頗知學而習武。俗尙淳直﹐人知禮義﹔力本者多﹐末業者少﹔貿遷有無﹐類非土著。邑新志云﹕疆圉磽瘠﹐物產稀有﹐士知務學而惇詩書﹐民力農事而急賦稅。省誌云﹕專事師巫﹐不任醫藥﹐尙武少文。國朝﹐任俠輕財﹐習文重武﹔男尙意气﹐女守貞操。但俗信師巫﹐服食頗事奢華耳。

永定縣明志云﹕山髙水駛﹐土爽地腴﹐民性質直﹐气習勁毅。男勤生業﹐市無賭博之風﹔女務織絍﹐鄕服耘饁之勞。取仕登科者不乏﹐讀書傳業者恆多。《閩書》云﹕山峻水駛﹐其人朴願少文﹐崇尙廉恥。其俗弔死問疾﹐有相關之誼﹐然頗悍勇﹐輕生喜斗。邑志云﹕藝不求工﹐商不遠販﹐子弟充衙役者不齒﹐閨門有禮﹐孀居完節者恆多。省誌云﹕貧者栽山種畬而鮮行乞於市。國朝﹐家弦戶誦﹐朴陋少文。勤力作﹐婦女亦同勞苦﹔喜任卹﹐戚鄰不惜匡扶。睹淳沕之風﹐欣然慶矣。然聚族而矜逞斗﹐藐法而好訐訟﹐是亦瑜瑾之疵也。惟司牧者﹐寬以養其卞急﹐明以燭其譸張﹐則庶幾稱純俗焉。气候﹝附﹞

郡距江﹑廣﹐復嶺重崗﹐舊傳爲山都所居﹝《輿地紀勝》云﹕造治初﹐砍大樹千餘﹐其樹皆山都所居。有三種﹕下曰豬都﹐中曰人都﹐其髙者爲鳥都。卽如人形而卑小﹐男﹑婦自爲配偶。豬都皆身如豬﹔鳥都人首能言﹐聞其聲不見其形﹔人都或時見形。當伐木時﹐有術者周元大﹐能禹步爲厲術﹐以左合赤索圍木而砍之。樹僕﹐剖其中﹐三都皆不能化﹐執而煮之於鑊內﹞。率多嵐瘴﹐故燥濕雜揉﹐寒燠靡常﹐大都恆燠鮮寒﹐冰雪罕見﹐禾稼再熟﹐民度臘少衣絮者。或一日暄涼頓別﹐所云「日中常有四時天」是也﹐二﹑八月爲甚。每歲正月卽多陰雨。春﹑夏之交﹐黴雨蒸鬱﹐琴書衣珮﹐濕潤易斑。時復大雨﹐溪河暴漲﹐爲田園陂壩害﹔時或終風不雨﹐或苦雨彌旬﹐或日中驟雨驟止。七﹑八月亦多陰雨﹐重陽以後﹐各以其風雨占冬及來歲所宜。其風有應時發者﹐春曰花信﹐夏曰吹荷花﹐秋曰凍木犀﹐冬曰黑風凍。若風雨不葉候﹐多損禾稼﹔而種山畬者﹐不嫌雨多。此通郡之气候也。然閩地最下﹐古稱炎方。汀居閩上游﹐遠溯九龍﹐至郡城最髙﹐地气稍寒。至三月始蒸溽﹐可服葛。上﹑永二縣﹐居郡下流﹐地近潮﹑漳﹐气益暖﹐故多產靑果﹑柑桔之類。若郡邑各在萬山之中﹐秋後嵐气尢盛﹐𨿽朝食時﹐猶霏煙蔽空﹐艸樹盡溟濛色。或有微霜﹐朝涼晝燠﹐候多不正﹐行旅患之。此气候之大凡也。歲時﹝附﹞

元旦早起禮神畢﹐詣所親賀歲﹐主人出辛盤款接﹐至五日乃止。

春祈各坊社以金珠錦繡妝扮故事﹐鼓樂迎神﹐晚設經壇以祈歲稔。

上元街市燃燈。

社日農家烹豕﹐就場祭神會食。

淸明折柳懸於戶外﹐仍以插鬢。是日﹐人家往展墓﹐壺漿絡繹郊原。祭畢﹐就祠饗餕余﹐或就丰樹下﹐藉艸啣杯﹐遞爲酬勸。

四月八日僧徒於朔日起﹐舁佛像沿門作歌﹐索布施﹐謂之洗佛﹐共龍華會。

端午泛蒲觴﹐懸艾虎﹐以角黍相饋遺。午時﹐采百艸煎湯沐浴﹐云祛百病。

七夕女兒羅瓜果中庭﹐爲乞巧會。社學生彩畫葫蘆﹐淸晨往郊外﹐或並燃所習課紙。

中元人家各祀其先﹐以楮作五色綺繡之狀﹐並金銀楮錠焚之﹐所在爲盂蘭盆會。

中秋紳士作月餅相遺﹐夜置酒酣宴。鄕人作社事﹐婦女於月下設果餅﹐拜請月姑﹐置筐於幾﹐神降則筐自舉﹐爲剝啄聲﹐視其數﹐以卜災祥。

重陽士大夫載酒爲登髙會。

冬至人家作米圓﹐家眾團欒而食﹐謂之添歲。

臘月二十四日每家拂塵。俗傳百神以是日上閶闔謁帝﹐人家俱備物供養﹐焚楮而送之。

除夕前數日﹐親友各以牲饈相餉﹐謂之饋歲。是日﹐各祀先禮神。黃昏﹐門外爆竹﹐其焰薰天﹐謂之辭歲。焚香張燈﹐老幼團席據鑪﹐坐以待曙﹐謂之守歲。卷之七古

迹

漢家宮殿﹐魏國山河﹐當夫勢異時遷﹐亦付之夕陽芳艸﹐又何有於廢臺頹榭﹑殘碑斷碣之戔戔乎哉﹖然而人隨事去﹐地以人傳。汀𨿽僻荒﹐而信國之營﹐尙悲猿鶴﹔平章之壘﹐猶壯風雲。或詞人名士之所眺遊﹐或緇衣羽客之所棲息。或一抔藏骨﹐誰嘆白楊﹔或片石埋煙﹐孰知黃絹﹗此惟農夫廝養﹐不盡指畫而道之﹐薦紳士大夫﹐固不可任其泯沒矣。古人有云﹕俯仰之間﹐已爲陳迹。不能不以之興懷﹐其此志也夫。志古迹。汀州府﹝長汀縣附郭﹞

子城在府治﹐舊有雙門﹐架譙樓於上。今廢址存。

舊府城在長汀縣左裏﹐名東坊口大坵頭。郡守陳軒詩﹕「五百年前興廢事﹐至今仍號舊州城。艸鋪昔日笙歌地﹐云滿當年劍戟營。」

新羅城在府境﹐晉置﹐唐攺汀州。

古城在縣西五十里。舊傳﹐王延政據建州﹐稱閩王﹐築城於此﹐以備江南兵。今爲古城裏。

淩波營在府東門鄞河坊。按江南野史﹕南唐時﹐許諸郡競渡﹐每端午﹐官給彩牌校殿﹑最﹐勝者標賞﹐皆籍其名。後主因蒐爲水軍﹐號淩波軍﹐此其故營也。

駐札寨宋紹興間存﹐有翟臯統摧鋒軍於此。今廢。

西天寨在平原裏。

貢院舊有貢院在縣東。宋紹熙二年﹐郡守趙充夫創於興賢門內﹐東﹑西廡計一百三十楹。舊就試者﹐自納竹案﹐試則爭撼喧哄。淳祐間﹐郡守郭正己更置木案﹐士以爲便。紹興間﹐令三歲大比﹐貢一十二人﹐以《易》《詩》《周禮》《春秋》各一人﹑《書》二人﹑「賦」六人充選。院久廢。

謝公樓在府南。

悠然樓在府東通判廳。又有寸碧堂﹑君子軒﹑橫舟﹑歲寒﹑鄞江風月等亭。

環翠樓在臥龍山。

雅歌樓在府治﹐出皇輿考。今廢。

近天樓在府北。

天一樓在府大門。

道山樓在府治後。

南樓一名慈濟閣﹐宋時建。

玄武樓卽舊北門城樓。

寶珠樓在郡城寶珠門。

麗春樓在麗春城上。

浥淸樓舊爲會川城樓﹐後攺今名。

正笏樓舊爲惠吉門樓﹐後攺今名。

環雁樓在普通門。

天香閣在府南頒條門外。

蓬萊閣在府治﹐宋時建﹐出皇輿考。今廢。

文昌閣在府學左﹐今廢。

天仙閣在定光寺前。

觀音閣在霹靂巖左坑。

三元閣卽衛前舊廣儲門。

文昌閣一在龍山書院﹐一在霹靂巖。

聽松閣舊爲西閣﹐迫近北樓﹐後移建於云梯嶺﹐與東閣分峙。

仁威閣在朱紫坊。

舒嘯閣舊爲東閣。後攺今名。

烏石閣在云驤閣下。

云驤閣在府城上東南隅。

三臺亭明遠亭金乳亭俱在郡治龍山頂。

橫翠亭在東禪寺左﹐後攺振衣亭。今廢。

洗月亭在府署﹐今廢。

碧雲洞亭在碧雲洞口。爲石柱四﹐陳堯典辟洞﹐勒記其處。

淸暉亭在漳南道公署內。

三橋紀績亭在東堤嶺上﹐裴應章有記。

蒼玉亭在蒼玉洞。

馭風亭在朝鬥巖﹐今攺來勝亭。

擊竹亭在朝鬥巖水雲庵。

白漚亭一名白鷗亭。

金泉院在金花坊。

保安院在府西。

新羅書院在城南霹靂巖內。今廢。

法林院初名三教薦院﹐更名十方院。

西方院宋郭祥正詩﹕「欲出西方更少畱﹐雲泉都占一巖幽。勸僧洗淨閣前竹﹐要看南山十里秋。」

玄帝宮在南山下。

天妃宮在朝天門外攀桂坊。

望春宮在縣東攀桂坊。

鎭龍宮在河田。

如是庵卽斗母閣﹐在龍山下。

伏虎庵在左廂五里。

葉花庵在縣東白雲山。

麻潭嶺庵在古貴裏。宋端平間建。崇禎十年﹐邑人募建。今攺爲玄壇廟。

靖遠庵在郡南八十里長橋逕內。

白鶴庵在郡城東南。

朱紫庵在郡頒條門外。

雲霄山庵在縣東八十五里﹐後山有巨巖﹐流出淸泉如玉。舊名玉泉。

丰和庵在縣治七十八里。

無垢庵在靑泰裏河田。

善福庵在縣治九十里。

黃仙人庵在府東。宋時有黃姓者得道於此。

翠峯庵在縣東北二十里。

三聖庵在歸陽裏。

蓮花庵在四保裏。

寶靈庵在歸陽裏。元至正間﹐洪水湧出三白石如珠﹐董仁壽卽石斫佛像以祀。

東蒼庵在鄞河坊。後湮於水﹐邑人吳希春移建屏山下。李堅讀書處。

定應庵在靑泰裏﹐俗呼百口庵。

鄺嶺庵在城上圭田﹐髙峻如梯﹐鄕人依以避寇。

貢士莊長汀有興賢莊﹐郡倅黃大全創﹔萬桂莊﹐郡守傅康創﹔淸流貢士莊﹐縣令林應龍創﹔連城萬桂莊﹐郡守戴挺創﹔上杭蘭省莊﹐縣令謝觀國創。每歲收其所入﹐以贍舉人赴省。今莊𨿽廢﹐古額猶存。

均濟倉在開元寺東廡﹐郡守李華捐錢六千緡﹐得米五千餘石以均濟貧民﹔後郡守胡太初又撥田八百頃以益之﹐每於夏秋之交計口給糶。官需旣捐﹐市價自平。後廢。

舉子倉宋紹興五年﹐以延﹑建﹑汀﹑邵四州民生子多不舉﹐因令州﹑縣置倉﹐遇生子者給米。

議政軒凝翠軒俱在府署﹐久廢。

天慶觀在興賢門內。舊名開元觀﹐宋至道間﹐攺至道宮﹐大中祥符間攺今名。

金華觀在金花坊﹐五代梁貞明間建。

仙隱觀在登俊坊﹐唐時建。中有放生池﹑魚樂亭﹑龍王廟﹑白鷗亭諸勝。下有洞﹐洞有兩石相夾成門﹐刻「仙隱洞」三字。

朝眞觀在城南河田。

歸性林在南寨。

臨髙臺在云驤閣前。

映溪臺在蒼玉洞﹐一名翠微亭。

東山堂在臥龍山麓。宋寶祐間﹐郡守趙太初旣辟舊郡圃﹐因摭前守陳曄東山堂詩「堂畱綠野春常在」之句﹐扁其門曰「常春堂」。

壽山堂在縣東三十五里。

北山堂在縣東二十里。

佑聖堂在太平橋。

麟符堂在靑巖裏。

華嚴堂在縣南一里。

澄心堂在朝鬥巖。嘉靖間﹐推官萬廷言建﹐有記。

使君讀書堂在碧雲洞﹐卽華陽別館。嘉靖間﹐知府徐中行建。

皆山堂在縣東百步鋪。

西峯寺舊在郡治後西北角上。

文殊寺在南寨﹐舊與同慶寺相近。

開元寺在縣學左﹐明嘉靖三年攺爲學。

報恩光孝禪寺在朝天門內﹐五代梁貞明間建。

羅漢寺在府城西﹐五代晉天福間建。

定光寺在府治左﹐宋大中祥符間建﹐今爲祝聖所。

南廨寺在鄞河坊﹐成化間建。

東禪寺在南教場。

東林寺在靑泰裏蔡坊。

丰饒寺在四保裏。

蛇騰寺在平原裏。

同慶寺在寶珠門外。

稠田寺連章寺在靑巖裏﹐宋乾道間建。

金雞寺在河田﹐宋建隆間建。

南禪寺舊爲同慶寺﹐宋乾道間毀於兵﹐明萬曆重建﹐後攺今名。

戒願寺在界院嶺。

西山寺在城南四十里河田。

永樂寺在靑泰裏﹐五代梁貞明間建。

華嚴寺在城上裏﹐五代梁貞明間建。

禪宮寺在城下裏﹐宋乾道間建。

普惠寺在城東。

莎離寺在濯田裏。

法源寺在桑園﹐康熙間建。

萬魁塔在城南霹靂巖山頂。

聯元塔在河田南山頂。

護國塔在府東﹐舊有院﹐今爲定光寺。

金花坊五代時﹐有居民賴小大郎﹐夜見一牛有光﹐就其槽飲﹐因以麻爲記﹐牛帶繩入海螺墩潭中﹐遂募人泅潭﹐得金牛一隻。報郡﹐聞於朝﹐旨還賴氏。賴捐所得﹐創金泉院﹐因名其坊曰金花坊。

袈裟泉在通津門外西峯上。舊傳﹐有法林院老僧誦經﹐見窗外有白龍﹐以袈裟覆之。及旦﹐袈裟入石﹐裂爲泉﹐如袈裟形。今院毀﹐其泉淸冽尙存。

縣基嶺在府城福壽坊。舊傳﹐置州東坊口時﹐於此置縣。今爲民居﹐嶺仍舊。寧

化縣

舊城在縣前﹐基存。

升仙臺在縣西四十里﹐亦名香鑪石。舊傳﹐隋義寧間﹐有劉﹑熊二道士修煉其間﹐居人爲創臺﹐肖像以祀。臺廢像存。

舊縣基在縣東五里﹐舊名黃連縣治﹐今爲民田。

寧陽驛在縣圃西。

南平寨在龍上裏。

北京寨在縣北招賢裏。

蓬萊仙觀在上攀龍鄕﹐爲劉氏女升仙所﹐鄕人爲立祠。郡以狀聞﹐賜名蓬萊。宋郡守陳軒詩﹕「白鶴乘去人何在﹐靑鳥飛來信已遙。若使何郎有仙骨﹐也須同引鳳凰簫。」

仙隱觀在縣東北泉上裏。

大元眞觀舉子倉一在黃土寨﹐一在新村裏鷲峯院內﹐一在招賢裏寶池寺內﹐一在柳楊裏三溪寨﹝今隸歸化﹞。

龍山院在城東三里﹐舊名地藏院。

鷲峯院在新村裏。

福林院在縣南二十五里。

願丰樓在縣治內﹐又有勤政堂﹐書林﹑龜陰﹑如農三亭。

鎭武樓在縣北門城上﹐明嘉靖間﹐知縣陳添祥建。

翠華樓在察院左﹐明洪武間﹐知縣張思誠建。

鎭寧樓在縣南﹐明嘉靖間﹐知縣張洵建。

崇化樓在縣西﹐明嘉靖間﹐知縣錢滔建。

聚星樓在察院前﹐明萬曆間﹐知縣唐世濟建。

悠然亭在縣南街左﹐據城瞰溪。

義塾亭在宜生橋頭﹐知縣潘時宜建。

魁星亭在學內﹐宋寶祐間創﹐今廢。

利濟亭在賴畬公館上二里。

白雲禪關在縣北興善裏。

觀音堂在縣南。

凝眞堂在縣治南﹐舊名上林。

崇眞堂在縣南二里﹐唐天寶中創﹐後毀。明羅欽絲重建。

崇善堂在縣東泉上裏。

祐聖堂在縣北百步。明嘉靖間攺爲社學。

升仙堂在縣西四十里。相傳﹐隋義寧﹐劉﹑熊二道士飛升處。

三官堂在縣南二里。

慈恩塔在縣南一里。

金山塔在縣東南龍門。

金山庵在永丰裏。

中華庵在興善裏。

保林庵在招賢裏。

玉龍庵在縣東郭背。

西山庵在縣西門外。

梅山庵在招賢裏。

苦井庵在縣西。舊有泉﹐病者飲之﹐多愈。

龍門庵在縣東。邑人陰維標有記。

兩提庵在縣西。

聖水庵在縣東。

瓦莊庵碧雲峯庵在興善裏﹐卽金南山。

東山庵在縣東渡。

興福庵在會同裏。

圓照庵在城東。

翠峯庵在永丰裏。

普覺庵在縣東北泉上裏。

南泉庵在興善裏﹐明陳子實建。

光嚴寺舊在縣北﹐明正徳間﹐攺寺建學﹐舊學址爲寺。

慈恩塔寺在縣治南﹐舊爲寶塔院。

西隱寺在永丰裏。

寶池寺在縣北六十里。淸

流縣

舊子城在縣治中﹐周圍二百丈外無城。宋紹興間寇擾﹐鄭思誠鳩工築之。元末﹐陳有定廣其故址﹐累石築城髙丈餘。今址存。

皇華驛在縣東北﹐宋建炎間﹐移建儒學。

舊社稷壇宋時在縣南三百餘步﹐今壇徙他所﹐址存。

舉子倉一在縣市﹐一在石洞寨﹐一在羅村圍。

石洞寨在縣北﹐一名石龍寨﹐山險峻﹐其上可容數千人。宋乾道間﹐縣令黃藻始開﹐爲民避寇。元末寇作﹐伍元保增修四門﹐與眾拒之。今石門﹑鳥道猶存。

順眞道院在丰山上﹐峻拔夐出塵表。始行三十里﹐亂峯如削﹐絕澗奔雷﹔又十里﹐茶泉繞澗﹐掬飲生香﹔又十里﹐至道院﹐前有山門﹑東西二樓﹐中建正殿。外遠巘插天﹐名馬山。侵晨登望﹐延﹑汀二郡之勝﹐宛然在目。

南顧樓在縣南寨﹐一名來薰。

山河雄鎭樓在縣南門外﹐一名容保。

毘盧閣在縣下東華。

慈云閣在玉華洞前。

鳳凰閣在縣鳳翔橋西﹐卽古觀音閣。

觀瀾亭在縣東樊公廟右﹐明永樂間﹐邑令李庠建。

漁滄遺迹亭在縣東。

賦詩亭在遺迹亭右。

拜石亭在玉華嶺。明崇禎九年﹐郡守唐世涵建。

龍津碑亭在龍津橋。

髙善亭在縣北八里﹐舊名髙瞻。

寒泉亭在縣南﹐亭下有泉。知縣吳中建。明弘治間﹐雷鳳娘砌石爲池。

界亭在縣南五十里﹐淸﹑寧分界。

東嶽行宮在縣東。

登眞觀在縣西二里。

觀音堂在龍津橋東﹐今廢。

隱仙堂在縣東﹐一名東山堂。

佑聖堂在縣治南五十步。

法海堂在縣迎春坊。

書莊在縣北﹐編修賴世隆讀書處。大學士楊士奇詩﹕「淸流城北讀書莊﹐舊隱詩書歲月長。玉署歸來春晝永﹐松門流水落花香」。「天上蓬仙暫賜歸﹐書莊重理舊茅茨。錦衣光映梅花雪﹐具慶堂前奉壽巵。」

萬壽塔在龍津橋。

東華庵在縣東三里﹐宋元符間建庵。絕頂松竹交翠﹐如立畫屏前﹐有石臺足供登眺。

福智庵在倉盈裏。

灞湧金蓮庵在縣東七里﹐卽灞湧巖庵﹐一逕縈回﹐泉石林竹﹐淸致可愛。

上陽庵在永得裏﹐居山絕頂﹐每旦先得日光﹐故名。

西峯庵在縣西。

靈龜庵在永得裏。

西靈庵舊名西林﹐在縣西。

南極庵在縣南極山陽。

閩山庵在夢溪裏。

髙城庵在永得裏。

羅村庵盈山庵在北團裏﹐舊有羅姓者修眞於此。

白雲巖庵在夢溪裏﹐地名洞口。明洪武中﹐有江姓者坐化於此﹐邑人卽其遺蛻祀之。

萬壽寺在坊郭裏﹐舊名塔院。

福壽寺在倉盈裏。

永樂寺在縣西四保裏。

靈山寺在夢溪裏。

福潭寺在縣南永得裏。

崆峽嶺在縣東十五里﹐山勢臨水﹐崒嵂巉巖﹐中通一道。元平章陳有定累石爲關﹐以禦寇﹐址存。

歸化

縣

子城在縣西南。元陳有定築砌﹐址存。

平安寨在縣治後。元平章陳有定立柵屯戍。基存。

萬安寨在縣西柳楊裏。宋曾氏婦於此結五寨﹐以禦寇﹐事平﹐賜名萬安。址存。

東泉閣在縣東。明洪武間﹐謝尙徳建。

魁星閣在城東白沙橋。

接官亭在縣西一里。

望親亭在瀚溪﹐邑人揭應禛建。

醒心亭在縣西學後﹐明成化間﹐知縣郭潤建。

百便亭在興善裏。

山泉亭在晏坊。

東山塔一名靈英﹐在縣東獅子巖。

三龍觀在縣東。

鶴仙觀在縣東興善裏。

東嶽宮一在縣東南明溪裏﹐一在縣東龍湖﹐一在縣東南吉口。

遇仙堂在縣東遙社裏。

仙人堂在城東陳坊﹐祀仙人晏北海。

南極堂在城南二里。

四賢堂在興善裏。明成化元年﹐邑人揭文俊建﹐祀楊時﹑羅從彥﹑李侗﹑朱熹。

三官堂在舊白沙橋頭。

無邊堂在縣東柳楊裏。

隱耕堂在縣學前。

觀山堂在西陂上。

龜山堂在縣東金坑﹐有田供祭。

雪峯庵在縣南後龍山左﹐有陳有定屯軍舊壘。

雲臺庵在縣東石珩裏。

星窟庵在北斗巖。

寶慶庵在縣西陳村。

滴水巖庵在歸上裏。

均山庵在紫雲臺均山。

勝興庵在歸上裏。

寶山庵在歸下裏。

福林寺在縣東二里。

圓覺寺在興善裏。

覺林寺在縣東北五里。

西巖寺在縣東歸上十五里。

薦福寺在縣北柳楊裏。

羅漢寺在縣南二十里。舊傳﹐宋元祐間﹐僧舁定光佛像募化﹐暫憩此﹐將行﹐舁弗動﹐卜﹐欲駐錫﹐遂寺焉。

淳化寺在縣東黃楊巖。

興國寺在縣東瀚溪裏。

中興寺在縣北下覺裏。

永隆寺在縣東歸下裏。

丰稔寺在縣東中和禦簾裏。舊傳﹐宋端宗避元過此﹐因遺一簾﹐遂名其地。邑人陳甡詩﹕「翠華南幸避胡塵﹐走馬間關度七閩。當日珠簾遺馬上﹐西湖歌舞屬何人﹖」「胡馬縱橫正戒嚴﹐閩中半壁且龍潛。金牌不到黃龍府﹐坐使南來卸禦簾。」

連城

縣

王城在表席裏。文天祥扶帝昺起義兵屯此。

舊縣在縣治中﹐址存。

皆山樓在縣治內﹐又有遺愛堂﹑三異堂﹑立翠亭﹑月林亭﹑愛蓮軒﹑不欺室。俱廢。

雄鎭樓在縣後山。

悠然閣在石門巖。

淸溪閣在擢桂橋畔。

文昌閣在啟聖祠後。

水雲閣在河源裏。

龍骨坑在縣北安裏。

星汶沸卽放生池﹐相傳星隕此地﹐因成池。

舉子倉一在縣市﹐一在河源莒溪。

石倉在石門巖。

出米倉一在水西嶺﹐一在旗石寨﹐有穴澑米﹐隨人多寡足食。今塞。

石鐘在姑田裏石燕巖。

南嶽行宮在縣南。

東嶽行宮在縣東定安橋。

水蓮精舍在蓮峯山。

文塔在縣南李坊庵。

聯龍書院在縣西門外。

寶壽院舊名東山九峯禪院﹐今廢。

福仙觀在縣西﹐今廢。

總宜亭在石門巖。

迎恩亭鄕約亭在縣治西金山廟址﹐知縣方進攺爲鄕約亭﹐東﹑西立爲二社學。童璽有記。

廣福堂在南順裏。

元眞堂在北安裏。

宿云庵西城庵在姑田裏。

南興庵泗州庵淸泉庵在縣西。

法界庵在縣南。

圓應庵在席湖營。

蘭若庵福興庵俱在河源裏。

龍華庵在白坑。

資福庵靈芝庵在冠豸山。

東塔寺在縣東郭外﹐舊名報恩塔院。宋乾道間建﹐慶元間塔寺俱廢。明洪武間重建。

潼關寺在姑田裏。

丰穩寺在表席裏。

招福寺隆壽寺定光寺在縣西北﹐今廢。

新林寺在南順裏。上

杭縣

舊州在縣北十五里長汀村。昔郡治自新羅徙於此﹐後又徙東坊口。

常平倉在縣東。

黃仙師神影在鐘寮場故治南石峽。

文昌宮在西城外﹐久廢。

勸農別署在縣西倪公祠前。

文峯塔在縣治橫崗。

三元嶺塔髙第塔盤水院在縣南五十里。

靈瑞院在縣西二里。

上寶林院在太平裏。

下寶林院在在城裏。

禪林院在縣北。

弘明院在白沙裏。

盧公書院在東竺寺右。

澄遠樓在漳南道右。

滴露樓在金山五龍寺內。

玄眞觀在縣東。

盟鷗閣在縣東。

藏金閣在金山。

水淸宮在來蘇裏。

綏息亭在縣北十五里。

泗洲亭在眞君廟前。

桂香亭在儒學欞星門前。

水安亭在勝運裏。

丰濟亭在螺坯隔﹐有泉。在勝運裏。

迎春亭在縣東門。

接官亭在潭頭渡。

息肩亭在潭頭渡。

風吹傘亭在平安裏。

時雨堂在大察院後。王守仁平漳寇回﹐駐軍於此﹐適旱得雨﹐守仁爲文勒石﹐因以名堂。

普應堂在縣南鐘寮場。

石麟堂在紫金山。

南泉庵在琴岡。

徳慶庵在縣西﹐舊名彌陀庵。

安仁庵崇福庵在溪南裏。

東安庵在棉村。

禪林庵石泉庵大士庵在石鐘巖﹐因建庵﹐攺名大士巖﹐一名弔鐘巖。多怪石﹐內一洞﹐延袤數丈﹐中結一寶蓋﹐旁懸一鐘﹐皆出天然。更有金瓜﹑天蘿﹑石絲﹑石藤諸石。詹彌髙有記。

天王寺在縣西大街。

普陀寺在羅嶠山。

東竺寺在縣東。

南塔寺丰稔寺在勝運裏。

西峯寺在平安裏。

義合寺南華寺俱在來蘇裏。

中峯寺在紫金山。

延福寺舊迎妖神﹐乾隆六年﹐奉制府宗室徳公碑禁。

吳公井舊傳龍見。

武平

縣

葛仙翁煉丹井在靈洞山。

煉丹竈在丰山下。

仙人牀在歸郡裏烏石棟﹐上下路側﹐大石如牀﹐有仙人迹。

溪西寨在汀﹑贛﹑梅三州界首﹐後梅州奏罷﹐止隸汀﹑贛。

文峯塔在所東北紅嶺上。

明遠樓在縣後嶺。

平寇臺在均慶寺前。

崇眞觀在縣北。

眞人觀在所西門外。

洞元觀在縣西靈洞山下。

古佛道場在縣東門外。

東嶽行宮在縣西。

南山綿洋院在縣南二里。

靈洞天福院在縣西五里。

太平興國禪院在縣東。

安福廨院在縣東北。

羅漢閣三聖閣俱在南山院。

讀書堂在縣西。宋李綱詩﹕「靈洞山淸仙可訪﹐南巖古木佛同居﹐公餘問佛尋仙了﹐贏得工夫剩讀書。」

屯營庵在縣東五里何屯岡下。五代時﹐有統使何姓者常屯軍於此﹐築外城﹐周二里許。故址猶存。

定光伏虎庵在南巖寺旁﹐庵廢址存。

興福庵在邱畱東裏。

西湖庵在縣北歸郡裏。

云磜庵在梁野山麓。

伏虎庵在巖前裏﹐定光佛書偈斃虎處。

聖水庵在盈塘裏。

龍濟巖庵在所東。

淸涼山庵在丰順平裏。

回瀾亭在縣南。

淸風亭在金雞裏。

駐節亭在縣東馬鞍橋。

拱宸亭在縣東信順裏。

登云亭在縣北五里石徑嶺。

淸泉亭一在所南五里﹐一在縣北十里。

白鶴亭在所北七里。

迎恩亭在南平門外。

演武亭在縣南壩洲。

平明社亭在龍濟巖左。王守仁詩﹕「四十年來欲解簮﹐縈人王事益相尋。伏波欲兆南徵夢﹐梁父空期歸去吟。深恥有年勞甲馬﹐每慚無徳沛甘霖。武平未必遵吾化﹐也識尋盟契此心。」

平寇碑亭在較場左。龔用卿有記。

平寇亭在所城﹐爲署縣黃色中剿寇立。

聖果寺在縣東﹐後爲祝聖所。

綿洋寺在縣南。

延壽寺在廣鋪鄕。

分水寺在縣南分水鄕。

西湖寺在黎畬鄕。

南山寺在所南﹐後爲祝聖所。

福林寺在縣東南盈塘裏。

白蓮寺資福寺俱在歸郡裏。

寶林寺太平寺福田寺俱在大湘亭裏。

招福寺在髙吳。

古山寺在縣東五里。

寶峯寺田心寺禪龍寺興福寺思福寺俱在信順團裏。

瑜珈寺在大嶺隘。

通林寺禪福寺伏虎寺俱在邱畱東裏。

均慶寺在巖前裏﹐定光佛道場。宋祥符四年﹐敕賜均慶護國禪師。轉運使王贄行部過巖﹐以雪請﹐果大雪﹐乃奏福州開元寺所得太宗皇帝禦書百二十幅奉安巖中。詔可﹐仍命郡守胡咸秩躬護至寺。

梁山寺在縣北五十里﹐多古石仙巖﹐有銅鼓。

永定

縣

龍潭崆在龍磜村。內有石牀﹑石幾﹐傳有仙人寓此。

仙師宮在溪南裏。

通濟宮在勝運裏湯湖鄕。

仙馬宮在太平裏洪源村。

鎭龍宮在太平裏大塘凹。

神宮在丰田裏湖雷村。

大悲閣在縣治西山。

鳴岐亭在縣西北凳子岐頂。

分水亭在分水凹。

文山亭在綠嶺。宋文丞相故壘。

吳公亭在溪南楊梅凹。

去思亭在迎恩橋北。

訪孝亭在大埠嶺﹐孝子鄭懋官廬墓處。

石潭庵在縣東石圳潭上。

大埠庵在溪南裏大埠村。

梅仙庵在太平裏。

將軍庵在溪南長遠隔。祀趙將軍。

萬壽寺在縣東。

北山寺在太平裏。

金穀寺在金砂村。

大院寺在溪南裏。

慶淸寺在丰田裏。

丰稔寺在勝運裏。

龍歸寺在太平裏。

聖教石在勝運裏﹐其石一陰一陽﹐舊傳仙人驅至﹐有掌迹。

玉璽石在大埠虎坑。其石四方﹐浮於水面﹐有紋縱橫如隸書。

宅墓﹝附﹞

﹝唐﹞

魯國侯鄒應龍墓在長汀縣四保裏。

黃連鎭將巫羅俊墓在永得裏。

禦史中丞伍正巳墓在魚龍鋪。俱寧化縣。﹝五代﹞

莘氏聖七娘墓在歸化縣明溪驛前。

﹝宋﹞

知府吳誠務墓在長汀縣銀坑裏。

評事伍詵墓在小建。

博士吳祐墓在倉盈裏。

縣令吳擇之墓在禾口。

郡馬伍涇墓在程步岡。

郡主趙氏墓在禾江頭。

侍郎鄭文寶墓在鄭家坊。

教授陰道元墓以上俱寧化縣。

進士吳叔輝墓在郭坊裏。

郡馬伍遷乙墓在東華山。以上俱淸流縣。

彭夫人墓在連城龍爪陂上。夫人﹐宋隴西郡開國侯彭孫母。

徐長者墓在連城三坑山。

僉判賴紱墓在歸化縣大焦。

知縣許顏墓在鐘寮場。

鄭唐彥墓在安龍寨。

知縣盧錫墓在丰田裏寨。以上俱永定縣。

﹝元﹞

孝子賴祿孫墓在寧化縣龍下裏。

總管伍龍光墓在白石橋。

伍宗堯墓在田背山。以上俱淸流縣。

許景輝墓在安北里許坊。

林茂輕墓在北安裏。

總管李文慶墓在橫坑。以上俱連城縣。

樞密謝英輔墓在歸化縣下覺裏。

知縣吳吉甫墓在永定縣蓮塘。

﹝明﹞

贈都禦史馬時中墓在四保裏。

馬任敏墓在四保裏酒漿坑。

都禦史馬馴墓在百步鋪。

恭人黃氏墓在東較場右。

參議張瀾墓在右廂。

知縣胡璟墓在禾生坑。

贈給事周冕墓在髙坑。

給事周璇墓在髙坑。

贈員外鐘正墓在中磜。

參政鐘文俊墓在桐睦鄕﹐知府胥文相建祠墓前。

知府鐘文傑墓在子弟湖上。

郎中李堅墓在西山原。

指揮楊漢墓在龍陂。

封寺副郝永懋墓在袁口坑。

知府郝鳳升墓在烏坭坪。

知府梁珍墓在古貴蝦蟆湖。

知縣沈銓墓在河田洪畬。

知縣楊昱墓在鄭坊。

知縣沈明經墓在金鬥山。

僉事康憲墓在金鬥山。

主事羅尙賓墓在朝鬥巖。

苑馬陳鳴春墓在城西。

孝子胡汝橋墓在東較場。

贈主事吳弘仁墓在岸湖。

布政王瑛墓在梁屋頭。

副使吳廷云墓在燕子凹。

推官林向陽墓在百步鋪。

通判李夢鯉墓在東閣下。

知州曾應泰墓在烏坭坪。

同知康誥墓知縣張履祥墓知府趙鉞墓知州鄧向榮墓知州馬河圖墓在四保裏。

沈太妃墓大學士傅冠墓忠誠伯周之蕃墓俱在西門羅漢寺前。

主事唐夔墓在牧牛湖岡。以上俱長汀縣。

祭酒張顯宗墓在張家坪。

知州曾志剛墓在城東小溪邊。

贈禦史伍行助墓在伍家山。

參議伍宗源墓在雷洏。

贈郎中伍仕明墓在王家巢。

郎中伍志亨墓在曹家蕪。

給事中伍志厚墓在黃家陂。

知縣陰積墓在新田排。

贈推官黃正惠墓在石逕鋪。

推官黃槐開墓知府李世輔墓在泉上裏赤土岡。以上俱寧化縣。

知縣余瑤墓在永得裏。

長史賴添貴墓在倉盈裏。

行人賴世傳墓在橫口。

編修賴世隆墓在西山。

紀善張永隆墓在南山下。

給事中謝朝錫墓在東華山。

郎中張榮墓在倉盈裏。

贈員外劉希文墓在夢溪裏。

知縣王溥墓在竹子港。

贈尙書裴榮寬墓在坪背。

尙書裴應章墓在安樂鋪。

參議伍可受墓在湖坑。

長史伍思召墓在東山堂。

推官鄒國卿墓在田背山。

贈戶部員外裴應珊墓在秋口。

知府葉元玉墓封員外郎葉永淸墓在雷公鋪。

僉事陳定應墓在夢溪裏。

封都禦史贈尙書裴鎰墓在浙溪。

封僉事伍廷宰墓在鐵石磯。

知縣鄒時泰墓在白石橋。

郎中裴汝寧墓在西峯下。

知縣伍可愛墓在暖水村。

贈參政李孟春墓在鐵石磯尾。

同知雷衡墓在坪背。

知縣葉甘瓠墓在歸來橋。

知州伍可慶墓在桑坑。

贈工部營繕司主事伍壽髙墓在鐘地。

中書莢華先墓在夢溪裏霧露坑。

教授余湟墓在坊郭裏峯頭。

知縣鄧邦宰墓在分水坳。

禦史裴養淸墓在上坪背西峯庵前。

工部主事伍儀墓在暖水塘張公坑。

雷州知府伍堣墓在大基頭。

提學參政李於堅墓在坊郭裏。以上俱淸流縣。

知縣揭喬嵩墓在城東松樹堂。

通判陳仁墓在平布山下。以上俱歸化縣。

知府沈仲繼墓在在城裏。

長史林華墓在在城裏。

贈員外童應鳳墓在公徳橋。

教諭謝文寶墓在南順裏。

教諭謝必恭墓在連安鋪。

知府童璽墓在縣治後。

教諭謝魁墓在黃坊山坑。

通判李楡墓在對山心坑。

禦史黃萬里墓在呂屋。

知縣童志徳墓在姚家坪。

教諭吳文旭墓在席湖營。

教諭許浩志墓在許坊楊梅平。

知縣李燾墓知縣童大猷墓黃表墓在溪源。以上俱連城縣。

禦史周弘墓在演武亭邊。

給事邱弘墓在安鄕。

贈郎中梁時衡墓在將軍地旁。

知縣邱惇復墓在瀾頭渡。

訓導胡時墓在舊射圃之北。

訓導邱子瞻墓周子禮墓在白葉塅觀音山。

僉事李綸墓在石壁潭。

僉事羅經墓在盤龍岡。

禦史陳詳墓在縣西石田山。

主事李楫墓在西門外較場。

禦史郭資墓在駟馬橋。

知府梁喬墓在將軍地。

同知周輅墓在烏石壩。

通判周勛墓在佛嶺。

知府邱道隆墓在玉女鄕羅圍山。

通判何浚墓治中邱道明墓在竹山。

李穎墓同知邱道克墓在水西渡。

訓導丁致卿墓在梅溪山。

禦史劉佐墓在苦油竹前。

同知張恩墓在水埔上坑。

通判劉烶墓知縣陳於階墓在來蘇裏羅坑。以上俱上杭縣。

副使劉隆墓在東坑赤土岡。

員外王瓊墓在風林上。

贈知縣鐘孝墓在汾水。

推官鐘天爵墓在溪東。

上饒丞鐘鴻墓在九龍塅上。以上俱武平縣。

知府賴先墓在太平裏黃田。

員外孔廷訓墓在甜竹山。

知府賴錦墓在鐵坑。

中書張僖墓在羅乾山。

參政沈孟化墓在窯上。

吳璘墓在箭灘鋪。

知州孔庭詔墓在李田山。

知縣吳煌甲墓在小張坑。

主事盧日就墓在丰田裏。

熊彥恆墓在武溪隔。

知州吳日修墓在古鎭。以上俱永定縣。

﹝國朝﹞

贈參政黎有綸墓在陳屋村。

參政黎士弘墓在東郊坑。

知州黎士毅墓在伏虎庵前。以上俱長汀縣。

封中憲大夫周景濂墓在石子。

贈文林郎雷世守墓在龍上下裏蓮塘排。

贈奉直大夫雷鳴髙墓在興善裏北坑村。

知府周夢錦墓在蕭家山。以上俱寧化縣。

知縣廖泉墓在紫峯山庵。

封知縣王名佐墓在白石橋。以上俱淸流縣。

贈教諭範希繡墓在藍家渡磜頭﹐系上杭縣。石刻﹝附﹞

李斯壽字篆在府城東二里蒼玉洞。洞產奇石﹐郡人多觴詠於此。一石膚理光瑩﹐鐫李斯「壽」字﹐與今篆文頗異。

唐中丞伍公墓志在府治後。後梁貞明元年﹐舍人張策撰。

黃楊巖古碑在歸化縣東八十里﹐多產黃楊木﹐故名。巖有三洞﹐其一在淳化寺內﹐有古石碑﹐字畫不可辧﹐不知何時所立。

顯應廟詩刻在寧化縣西三里艸倉﹐有顯應廟﹐神爲艸倉將軍﹐姓長孫﹐名山。宋李綱南謫日過此﹐題詩云「不愁芒屨長南謫﹐滿願靈旗助北徵。酧徹一杯揩淚眼﹐煙雲何處是三京。」

卷之八物

產

《周禮》﹕以土會之法﹐辧五地之物生。動物則有毛﹑鱗﹑羽﹑介﹑裸之分﹐植物則有皂﹑膏﹑核﹑莢﹑叢之分。凡山林﹑川澤﹑丘陵﹑墳衍之地﹐莫不各有其性之所宜﹐以備物而致用焉。汀地瘠多山﹐無方物之貢﹐而日用之需﹐耳目之玩﹐未嘗盡取給於他方﹐則其地之所生﹐不可沒也。況審形考義﹐亦博雅之君子所不遺乎。志物產。

谷之屬

粳稻國稅再熟之稻﹐閩南獨多。早稻春種夏收﹐晚稻則早稻旣獲再插﹐至十月收者﹐米皆有赤﹑白二色。宋馬益詩「兩熟潮田天下無」﹐蓋謂此也。一大冬稻﹐春種冬收﹐有寄種﹐與早稻同種﹐與晚稻同收﹐則歲只一熟矣。一占城稻﹐《湘山野錄》云﹕宋眞宗自占城國移來者﹐性耐旱﹐與髙田相宜。考《宋會要》﹕大中祥符五年﹐遣使福建﹐取占城禾﹐分給江淮﹑兩浙。則種入中國﹐又似更前。

糯稻《古今注》曰「稻之粘者爲秫。」亦有旱種﹑晚種及大冬﹐俱與粳同收﹐赤谷者可釀酒。

麥《廣雅》曰「大也﹐小秣也。」《說文》曰「麥﹐金也﹔金王而生﹐火王而死。」古稱麥爲接絕續乏之谷。《通誌》曰﹕有類而殼稍異﹐俗呼米麥。所謂穬麥﹐疑卽此也。又有一種蕎麥﹐實三稜而黑﹐秋花冬實。

黍《說文》曰「以大暑種﹐故謂之黍。」其類有粘﹑不粘﹐如稻之有粳﹑糯。不粘者爲飯﹐粘者亦名秫﹐以爲酒。《古今注》﹕「術之粘者爲黍」﹐蓋指此也。《詩》「芃芃黍苗」。《禮記》﹕「仲夏之月﹐農乃登黍﹐搗以爲餳﹐謂之餭。」《楚辭》曰「粔籹蜜餌有。」

稷說文曰「稷﹐五穀之長也。」古者號稷爲首種﹐今不甚珍﹐惟祀事用之。《禮》﹕「稷爲明粢」。《左傳》﹕「粢食不鑿。」粢者稷也。《爾雅》亦謂粢稷。《本艸》一名穄。《穆天子傅》﹕「赤烏之人﹐獻穄百載」。

粟《爾雅》曰「穈﹐赤苗﹔芑﹐白苗。」郭注曰「穈﹐赤粱粟﹔芑﹐白粱粟也。」《說文》曰「粟之爲言續也。」《爾雅翼》曰「谷之最細而圓者爲粟。」古無粟名﹐以粱統粟﹐非二物也。粱最益胃﹐但性微涼。故黍從暑﹐粱從涼。

菽豆之總名﹐大者黃﹑黑二色﹐小者有綠﹑赤﹑白﹑黑﹑斑數色。又有豌豆﹑豇豆﹑蠶豆﹑虎爪豆﹑蛾眉豆﹑羊角豆﹑刀鞘豆﹑及黑白扁豆。

麻有二種﹐一曰胡麻。《廣雅》云「巨勝。」膏可壓油。《本艸》名脂麻。一曰大麻。《爾雅》云「枲皮能績布﹐其實爲蕡。閩中名薴麻﹐績之曰縩﹐以成夏布。」帛之屬

絲五月蠶熟﹐煮繭抽絲。《閩中記》﹕此地蠶桑差薄﹐所產多類。

紬寧化出。

薴布《周禮》﹕「掌枲掌布﹐緦縷紵薴」﹐卽薴麻也。以灰水漚之﹐其色白﹐治以爲布最精。圓紗者曰夏布﹐扁紗者曰縩布。

麻布有黃麻﹑靑麻。《詩》﹕「麻衣如雪」﹐子夏喪服。《傳》曰「直經者﹐麻之有蕡者也。牡麻者﹐枲麻也。然此類通名麻枲。」

絧布練薴爲之﹐色白如雪﹐出寧化。

葛布《周禮》曰「掌葛以時﹐徵絺綌之材。」《詩﹖葛覃》﹕「是刈是濩﹐爲絺爲綌。」汀產以連﹑上﹑武﹑永所出爲佳。

蕉布《南方艸木狀》曰﹕其莖解散如絲﹐以灰練之﹐可紡織爲絺綌。貨之屬

鐵出長汀﹑上杭﹑寧化三縣。

藍靛葉大叢生﹐莖短有節﹐折其莖﹐以土壅之﹐輒生。蔡襄《江南日錄》云﹕采以器盛水﹐浸除滓梗﹐攪之以灰﹐卽成。一種﹐葉如蓼而圓者﹐曰蓼藍﹔一種﹐小葉者曰槐藍。

蜜蜂所課也。有巖石間作者﹐有木枝間作者﹐皆不若人家畜者﹐蜜濃而味美。郭景純曰「散似甘露﹐凝似割肪。冰鮮玉潤﹐髓滑蘭香。窮味之美﹐極甘之長。」

糖甘蔗餳﹐一名石蜜。王敬美《閩部疏》曰﹕蔗有二種﹐飴蔗節疏而短小﹐食蔗節密而長大。凡飴蔗﹐搗之入釜﹐徑煉爲赤糖﹔赤糖再煉﹐燥面成霜﹐爲白糖﹔白糖再煉﹐則曰冰糖。又有響糖﹑牛皮糖之屬。他以米蘗煎秫成者爲飴。

茶《茶經》曰﹕茶者南嘉木﹐木如瓜蘆﹐葉如梔子﹐花如白薔薇﹐實如栟櫚﹐蒂如丁香﹐根如胡桃。其名曰茶﹑曰檟﹑曰蔎﹑曰茗﹑曰荈。

蠟有黃﹑白二種。白蠟如冬靑樹﹐取蠟虫滓煎煉而成﹔黃蠟取蜜脾底煮治而成。

紙竹穰﹑楮皮﹑薄藤﹑厚藤﹐凡柔韌者皆可造。而竹紙多出連城﹑歸化。

油有茶﹑麻﹑桐﹑菜﹑柏﹑蓖麻六種。

香有楓﹑柏﹑檀諸類。

漆皮白葉似椿﹐秋至以刀劃樹﹐取其流液。多出淸﹑歸﹑寧數縣。

紅曲出淸流縣。

紙帳出長汀縣。

薴皮可以織布﹐一科數十莖﹐宿根至春自生﹐歲三四收。

竹絲器出長汀﹑歸化﹑寧化數縣。

枕古用木爲枕﹐今以細竹絲編成﹐漆之﹐精妙可觀。出永定縣。

扇上杭灑金扇﹐淸流油紙扇。惟永定竹掌扇﹐薄嫩如絹﹐最爲工致。

竹鎖出上杭縣。

瓷款質不雅﹐惟農之家習用之。

薯榔莖蔓似薯﹐根似何首烏﹐色黑肉紅。染皂者﹐搗其汁用以爲地﹐則色易深。蔬之屬

芥葉辛辣﹐其品不一﹐有靑芥﹑紫芥﹑白芥﹑南芥﹑花芥﹑石芥﹐皆菜之美者。王安石《字說》云﹕芥者界也﹐發汗散气﹐界我者也。

蘿卜《爾雅疏》曰﹕紫花松也﹐俗呼溫菘﹐一名葖﹐一名萊菔。性能消食﹐尢制面毒。

胡蘿卜元時﹐始自胡地來﹐气味似蘿葡﹐故名。根有黃﹑白二種﹐生﹑熟皆可啖。

菠菱又作波稜。劉禹錫曰「本出西域頗稜國﹐訛頗爲波耳。」《閩中記》﹕以葉如波紋﹑有稜﹐故名。竹波稜莖長而爽﹐石波薐莖短而甘。

苦蕒《詩》名芑﹔《本艸》云﹕可敷蛇傷﹐蠶婦忌食之。

莙薘莖燒灰﹐淋汁浣衣﹐白如玉色。

莧赤莧莖葉深赤﹐白莧色靑而大。紫莧色紫﹐性解毒通竅﹐利大小腸﹐人受三春濕欝之气﹐積熱在內﹐適生此菜﹐解散除治之。忌與鱉同食。又有一種馬齒莧﹐野艸蔓生者。

茼蒿時珍云﹐形气同於蓬蒿﹐故名。葉似艾﹐花如單瓣菊﹐一花結子近百﹐多食令人气滿。《學圃雜蔬》謂之堇蒿。

白菜今人呼菘爲白菜﹐有二種﹕一莖圓厚微靑﹐一莖扁薄而白葉﹐皆淡靑白色。本出北地﹐今南方亦種之。周顒曰﹕秋末晚菘。陸佃曰﹕菘淩冬晚凋。

油菜葉如白菜﹐靑色﹐根微紫﹐子可壓油。

蕹菜蔓生花白﹐莖中虛。摘其苗以土壓之輒活。一名甕菜﹐《遁齋間覽》云﹐本生東夷古倫國﹐番舶以甕盛之﹐故名。能解野葛毒﹐其汁滴葛苗立萎。

芥藍菜如藍而厚﹐靑碧色﹐亦菜之美者﹐苔心尢佳。

萵苣《遁齋間覽》云﹐萵苣出萵國﹐有毒﹐百虫不敢近。又有一種如萵苣﹐葉有白毛﹐曰白苣。

葵菜土名蘄菜﹐味甚柔滑﹐經霜愈柔。

茄一名落蘇﹐有紫茄﹑黃茄﹑白茄﹑淸水茄。春種夏實。

匏《埤雅》曰﹐長而瘦上曰瓠﹐短頂大腹曰匏。瓠夏熟味甘﹐匏則經霜後可取爲器。《詩》﹕「甘匏累之」﹐又曰「匏有苦葉」。

芋《本艸圖經》云﹐蜀川生者多﹐形圓而大﹐狀如蹲鴟﹐謂之芋魁。閩中出者﹐形長而大﹐小者如卵﹐生於芋魁之旁﹐味尢美。

藷藇本艸名薯蕷﹐汀人呼薯﹐有紅﹑白二種﹐其白者又呼山藥﹑雪薯。

番薯一名甘藷。明萬曆間﹐閩人得之外國。瘠土﹑砂礫之地皆可種。其味甘甜﹐有紅﹑白二種﹐生食﹑熟食﹑曬漧﹑磨粉皆宜。亦可釀酒。閩地糧糗﹐半資於此。又有一種略短而圓﹐內色純黃者爲芋薯。

枸杞菜《詩》曰「集於苞杞」。陸璣曰﹕苦杞。春生﹐作羹味微苦。

芹生池澤中﹐有荻芹﹑赤芹﹐並堪作葅。《詩》曰「薄采其芹」。《爾雅》謂之楚葵﹐一名水采英﹐又名水蘄。

蕨《爾雅》云﹕蕨﹐鱉也。初生可茹﹐根可爲粉。

蔊菜味辛辣。洪舜兪《老圃賦》云﹕蔊有烈士之風。朱文公飯後﹐輒以蔊莖供蔬品。

筍有苦﹑甜二種。江南竹﹑苦竹﹐其筍皆苦﹔筋竹﹑筀竹﹑石竹﹑貓竹﹐其筍皆甜。

茭筍生水澤中﹐一名茭白。葉可以束。

香蕈《爾雅》云﹕蕈似蓋。《本艸》云﹕木生爲蕈﹐地生爲菌。土人總呼曰菇。其品不一﹐有松菇﹑茅菇﹑朱菇﹑雞肉菇﹐香菇味最甘。

姜老者爲母姜﹐嫩者爲子姜。

蔥有胡蔥﹑香蔥二種。《禮記》曰「蔥渫處末。」又有長生蔥﹐七月種。

韭《說文》云﹕一種而久﹐古謂之韭。《纂要》云﹕一剪一加糞﹐一歲不過五剪。又名艸中乳﹐性暖。

薤《本艸圖經》云﹕似韭葉闊﹐多曰無實﹐謂之菜芝。《爾雅》謂之鴻薈。古禮﹕「脂用蔥﹐膏用薤」。

蒜小者爲蒜﹐大者爲葫﹐無瓣者俗呼獨腳蒜。

藠一作蕎。

胡荽張騫使西域始得種﹐故曰胡荽。俗呼爲蒝荽。西方書名興渠﹐爲五葷之一。多食令人善忘及發腋气。

壺《埤雅》曰﹕似匏而圓曰壺。亦曰壺蘆。《古今注》曰﹕匏之無柄者也。《鶡冠子》曰﹕中流失船﹐一壺千金。

西瓜五代胡嶠陷虜﹐於回紇得瓜﹐種以牛糞﹐實大如斗﹐味甘﹐能解渴。

冬瓜《廣雅》一名地芝﹐經霜而上白衣﹐性解毒﹐消渴。

絲瓜性寒。老則其中有絲﹐去皮取絲可以擦鍋。土人呼爲亂績﹐亦以筋絲紛亂如麻績耳。

王瓜《本艸》一名土瓜﹐《月令》﹕四月﹐王瓜生。

苦瓜皮皺味苦。浙人謂之金荔枝。

甜瓜質長文微﹐瓣瓤黃色﹐俗呼黃瓤瓜。曹氏「浮甘瓜於淸泉」﹐其卽此歟。

金瓜色黃﹐圓而有瓣。

土瓜《爾雅翼》曰「雞齊」。一名鹿藿﹐又一名黃斤﹐色靑白﹐味甘﹐能解醒消渴。

稍瓜一名越瓜﹐形長可醬。

雪瓜似西瓜而長﹐出長汀古貴裏者佳。

帶豆俗呼豆角。

油菜頭苗苦不可食﹐根圓而扁﹐大如碗﹐味頗似蘿卜﹐生熟皆可食。

梅《書﹖說命》﹕「若作和羹﹐用汝作鹽梅。」其品不一。江南梅熟時﹐連日細雨﹐謂之梅雨。《齊民要術》有作白梅﹑烏梅法﹐汀人亦能之。又漬蜜爲靑梅﹐漬甘艸爲甘梅﹐和糖爲梅醬﹐皆佳。

桃《爾雅翼》曰「桃早盛﹐蓋三歲而有子。」《詩》﹕「有蕡其實」。江文通頌曰「惟園有實﹐惟山有叢﹐丹蘤擎露﹐紫雲繞風。」

李《爾雅翼》曰﹕李﹐木之多子者。故從子。其品不一﹐有朱李﹑粉李﹑淸水李﹑胭脂李﹑夫人李﹑眞珠李。

楊梅木似荔枝﹐葉細陰靑﹐競歲如翠林。《邑記》曰﹕靑時極酸﹐熟則如蜜。閩產以建安爲佳。今汀亦有紅﹑白二種。

栗外刺如蝟﹐熟則�折。《夏小正》曰「八月﹐栗零零者降也。」

梨初種以山梨小本﹐用佳梨種接之。舊志云﹕出武平﹑連城者佳﹐今寧化泉上香水梨﹑長汀南寨梨亦佳。

香櫞《本艸》作枸櫞。《南方艸木狀》曰﹕枸櫞﹐皮似橙而金色﹐气極芳香﹐肉厚白如蘆菔﹐汀人呼爲香櫞﹐爲气緣襲人衣也。近有佛指香櫞﹐又名佛手柑﹐種自福州來。

葡萄一名馬乳。西漢時﹐其種自西域來﹐有靑﹑紫二種﹐今但有靑者。性不能自舉﹐作架承之﹔葉密陰厚﹐可以避暑。昌黎詩﹕「剩欲滿盤堆馬乳﹐莫辭添竹引龍須。」

枇杷葉大騾耳﹐四時不凋﹐冬花夏實﹐子如彈丸。

菱芰葉浮水上﹐花黃白色﹐實生漸向水中。《埤雅》曰﹕楚謂之芰﹐秦謂之茩。《武陵記》云﹕四角﹑三角曰芰﹐兩角曰菱。古者采菱作歌﹐相和甚盛。

柯子榛之類﹐一名椎﹐饑乃熟。通誌云﹕似栗而絕小。

棗大者棗﹐小者棘﹐於文重「朿」爲棗﹐並「朿」爲棘。《詩》曰「八月剝棗」﹔郭璞贊曰「赤心耿直。」

柑葉厚色靑﹐花白而香﹐俱冬熟﹐其品不一。

橙亦柑類﹐大似佛酥柑而皮光﹐實味酸甜。

柚亦名香柑﹐葉重臺而大﹐花五瓣而捲﹐气甚香冽﹐實金黃色﹐皮厚肉小﹐味甘酸。

橘樹如柑而葉差小﹐花白而香﹐冬熟﹐其品亦不一。

柿有數種﹐爲赤實果。《酉陽雜俎》曰﹕柿有七絕﹐一壽﹑二多陰﹑三無鳥巢﹑四無虫﹑五霜華可玩﹑六佳實﹑七落葉肥大。

椑他柿至熟則黃赤﹐惟此𨿽熟亦靑黑色﹐搗碎浸汁﹐謂之柿油﹐可糊扇﹑傘諸物。

橄欖木端直而髙﹐味先苦後甘。《本艸》謂之諫果。出上杭。有自福州來者﹐差小﹐名丁香欖﹐尢佳。

蓮花有紅﹑白二種。藕及房﹑蒂﹑須﹑葉皆可入藥。

石橊夏花秋實。《酉陽雜俎》﹕甜者曰天漿﹔千葉者﹐花紅艷不實。

查子汀人取之爲查糕。

雞頭《埤雅》云﹕蓬蹲似雞首。故名。

木瓜春末開花﹐深紅色﹐實可食又可入藥﹐能治腳气。

甘蔗赤者曰崑崙蔗﹐白者曰荻蔗。土人搗取其汁﹐以爲沙糖。

楊桃楊字亦作洋。《異物志》云﹕楊桃色靑黃﹐有五瓣﹐或謂之五瓣子。

銀杏卽白果﹐又名鴨腳子﹐葉似鴨掌﹐故名。

落花生種出西國﹐俗名番豆。種宜沙土﹐豆蔓生數尺﹐黃花開時﹐隨以沙土壓之﹐卽於土中結實﹐冬後掘土取實。

藥之屬

薏苡春生苗﹐葉如黍﹐開紅白花﹐結實如珠。一名米﹐謂堅硬有如贑彊之意﹔一名回回米﹐一名屋葵﹐一名薏珠子。久服之﹐輕身益气。

黃精產山谷中﹐其莖葉類姜。《本艸》謂﹐久服輕身。食法須九蒸九曝﹐不則戟喉。

菖蒲荃也﹐一名蓀。其本芳辛﹐葉長數尺﹐有脊如劍﹐性益聰。切之爲菹﹐謂之昌歜﹐生石上者爲石菖蒲。

地黃葉生布地上﹐有皺紋﹔根如手指﹐通黃色。郭璞曰「一名地髓。」

天門冬《山海經》所謂冬。《爾雅》曰「髦顚棘」。郭璞曰「細葉有刺蔓」。

麥門冬《爾雅翼》曰﹕葉如韭﹐四季不凋﹐根生連珠﹐形似穬麥。《本艸》謂﹐久服輕身﹐不老不饑。

半夏《本艸》一名地文﹐一名水玉。莖端三葉﹐色頗似竹葉而光﹐皮黃肉白﹐采根以灰浥之﹐湯洗曝漧。

豨薟俗呼大炊艸。張詠知益州﹐進豨薟丸。

艾《爾雅翼》曰﹕庶艸治病﹐各有所宜﹐惟艾可灸百疾﹐故名醫艸。葉有大﹑小二種。

天南星苗似荷梗﹐髙尺許﹐葉以蒟蒻﹐兩枝相抱﹐花似蛇頭﹐結子作穗﹐根似芋而圓。

益母艸《詩》謂之蓷﹐《本艸》謂之充蔚。郭璞云﹕葉似荏﹐方莖白花﹐花生節間。今園圃﹑田野多產之。葉莖皆如郭說﹐但花色淡紅小異耳。

香附子卽莎根﹐一名雀頭香。

金櫻子生郊野中﹐似薔薇有刺﹐開白花﹐實如小石橊。

香薷似白蘇而葉細﹐一作香葇。生山谷石上者尢佳。

金銀花卽忍冬藤花﹐一名老翁須﹐黃白花相對﹐又名鴛鴦艸。治毒最效。

何首烏本名交藤﹐因何氏服之疾愈而發不白﹐故名。有雌雄兩種﹐赤者雄﹐白者雌。

蓖麻子子大如豆﹐去斑殼﹐仁有油。此藥外用多奇效﹐內服不可輕率。

千里及《本艸》曰﹕藤生﹐道旁籬落間有之﹐葉細而厚。

骨碎補一名猿姜﹐附榕木而生。《本艸》曰﹕引根成條﹐短葉附之﹐又有大葉成枝。唐明皇以主折傷﹐甚驗。

羊蹄艸俗名禿菜。陸璣曰﹕《詩》言「采其蘧」﹐卽此物也。葉狹長﹐色深綠﹐莖節間紫赤。采根醋磨﹐塗癬速效。

茯苓深山有大松處皆有之﹐是多年松脂流入土中變成者﹐自作塊﹐不附著根上﹐其抱根而輕虛者爲茯神。茯苓千年﹐又化爲琥珀。

薄荷有大小二種﹐葉尖﹐冬不死﹐夏﹑秋采莖葉曝漧﹐性淸涼。

剪刀艸按《本艸圖經》﹐生近水沙磧中﹐葉如剪刀﹐苗最軟嫩﹐色深靑綠﹐開小白色四瓣﹐蕊深黃色。根大者如杏﹐小者如杏枝﹐色白而瑩滑。一名慈菇﹐一名白地粟﹐一名河鳧茨﹐采其根葉﹐治癰腫。

紫蘇葉下紫色甚香﹐夏采莖葉﹐秋采實﹐俱入藥。

茱萸夏開花黃色﹐秋結實如珠﹐性溫﹐補腎利气。重九日﹐人采以泛酒。

山梔子卽黃梔子﹐一作支子﹐其實七稜﹐亦名越桃﹐可入藥。

楮實子初生時可用蜜煎。

車前子卽芣苡也﹐大葉長穗﹐好生道旁。

柏子其色黃﹐其皮最涼。

桃仁碎桃核取之。

香茅苗葉如葇而香﹐可煮湯作浴﹐辟邪气。

南藤生依南木故名。莖如馬鞭﹐有節紫褐色。一名丁公藤。

萆俗名硬飯頭。

吉鉤藤其根入地﹐融結成香﹐卽降眞香也。木之屬

松有五鬣﹐有三鬣﹐花上黃粉名松黃﹐其節名松光﹐皮上綠蘚衣名艾納香﹐和諸香爇之﹐其煙不散。

柏葉有圓﹑扁﹑刺三種﹐性堅而香。樊宗師園詔謂﹐柏爲倉官。其子香而可爇。又有葉側向而生者爲側柏。

葉如側柏。

欏木可爲器﹐最耐久遠。

檺亦可爲棟宇﹐然久則蠧腐﹐不及杉遠矣。其皮白﹐最刺撓人。或煮其汁﹐合諸毒藥以射虎。

楓似白楊﹐葉圓而岐﹐有三尖﹐經霜則色丹﹐取其脂可以爲香。

桐有四種。花葉不相見﹐花不結子﹐材中琴瑟。《禹貢》「嶧陽孤桐」﹐卽岡桐也。葉有三權﹐結子如胡椒可食者﹐卽《爾雅》所謂梧桐。一名榮桐﹐又名櫬梧也。二月開淡紅色﹐子可壓油者﹐謂油桐。不花不子﹐與油桐相類曰白桐。

檜柏葉松身﹐一名栝。《禹貢》曰﹕栝﹐物之堅致者。

杉一名沙木﹐類松而勁直﹐葉附枝生﹐若刺鍼然。土人作宮室﹑棺槨﹐以此木爲上。

桑柘與桑異種﹐皆可飼蠶﹐其絲作琴瑟弦﹐淸亮異常﹐亦可爲弓幹。

槐虛星之精﹐性暢茂多陰。《埤雅》曰﹕槐棘醜喬﹐桑柳醜條。

檀葉似槐﹐性堅實﹐有黃﹑白二種﹐又有至夏始生葉者﹐俗呼爲傲春檀。

水綿類杉﹐修榦而細葉。郡城內外﹐凡濱水處多植之。

《玉篇》無此字﹐鄕人讀如睹音。其樹頗髙大﹐葉略似桂﹐其子如苦櫧﹐圓而稍長﹐去其殼而磨之﹐作凍可食。

黃蓮茶木髙二三丈﹐葉似槐而尖長﹐春初芽始生﹐可治以代茗﹐亦可爲茹﹐其味香美﹐俗又呼涼茶樹。

加條《閩中記》﹕其葉可用以磨犀角﹑象牙﹐卽道家降眞香﹐又名美龍藤。

朴葉如加條差小﹐皮鱗皺而厚。

羅漢松葉長而狹﹐色蒼秀可愛﹐淩冬不凋。

鐵樹葉紅而幹如鐵。

柳葉細長而靑﹐枝榦柔脆﹐縱橫倒顚倒植之﹐皆生。

櫸皮如槐﹑檀﹐葉如樗而狹長﹐生水側﹐名櫸柳。

烏桕花黃子白﹐葉可染皂﹐子可壓油﹐卽桕油也。

棕櫚俗名棕﹐亦曰栟櫚﹐葉大如車輪﹐其毛可用﹐子嫩未吐者可采充茹﹐曰棕魚。

樟卽豫章﹐生七年乃可知者也。《水經注》謂﹐其枝葉扶疏﹐垂陰數畝﹐葉似柟而尖長﹐其气極辛烈。爲大舟及諸器皿多用之。禽鳥含種所生曰鳥樟。

梓似桐而葉小﹑葉紫。《齊民要術》曰﹕白色有角者爲梓。《埤雅》曰﹕梓爲木王。

柟卽楠木也。宋子京曰﹕讓木卽柟﹐其木直上﹐柯葉不相妨。《山海經》曰﹕柟負霜騰翠。蓋今古以爲美林。

檉俗名西河柳。《爾雅》謂「河柳」。《翼》曰「葉細如絲﹐婀娜可愛。天將雨﹐檉先起气應之﹐故名雨師。」夏著花粉紅如蓼。

榕樹《海物異名記》曰﹕榕作槦﹐言材不中梓人也。或曰﹕陰覆寬廣﹐故謂之容。垂須入地﹐輒復生根﹐常有一樹作十餘幹。相傳﹐千年榕樹上生奇南香。

黃楊《埤雅》曰﹕黃楊﹐性堅致難長﹐歲長一寸﹐閏年倒退一寸。蘇子瞻詩﹕「山中艸木隨時長﹐惟有黃楊厄閏年」。《酉陽雜俎》曰﹕世重黃楊﹐以其無火﹐伐必以陰晦夜﹐不見一星﹐則不裂。

楮《詩》謂之榖。生子如楊梅﹐皮可織爲布﹐亦可搗作紙。《爾雅翼》曰﹕皮斑者是楮﹐白者是榖﹔有瓣者曰楮﹐無瓣者曰構。

冬靑其葉常靑﹐四時不攺﹐肌理白文如象齒。韓子蒼云「萬年枝也」。許渾詩﹕「未秋紅實淺﹐經夏綠陰寒」。一名女貞。《典術》云﹕少陰之精﹐淩冬靑翠。俗呼爲蠟樹﹐有虫出其樹而成白蠟。或云﹐葉微團而子赤者爲冬靑﹐葉長而子黑爲女貞。

椿木之壽者﹐質實而葉香。方春﹐其芽可啖。

楝《爾雅翼》曰﹕木髙丈餘﹐葉密如槐而尖﹐實如小鈴﹐謂之苦楝子。《東臯雜錄》﹕江南自春至夏﹐有二十四風信﹐梅花最先﹐楝花最後。唐詩云「楝花開後風光好」。

山樆結實似梨﹐小而酸澀﹐其木理細膩堅致﹐可用鐫刻。邢昺《爾雅疏》曰﹕梨生山中者名樆。

金荊《閩中記》曰﹕木堅有文彩﹐可爲牀榻器用。

肥皂莢樹髙大﹐五六月開白花﹐結莢肥厚多肉﹐可用浣衣去垢。《南史》云「黃塵汗人衣﹐皂莢相料理。」

苦櫧一作柞﹐子可食﹐作屋柱不腐。

柞俗名鑿子樹﹐性堅忍﹐經冬不凋﹐花碎白﹐子可啖。

梌杉似纓絡松﹐但垂條僅尺許耳﹐冬亦不凋。

柯木俗名河木﹐質堅韌可鐫刻。竹之屬

戴凱之《竹譜》﹕竹有生日﹐謂五月十三日﹐移植最宜﹔亦謂竹醉﹐將枯則生花﹔或云﹐或劈竹多用辰日。山谷詩云「夏栽醉竹逾千个」。又云「根須辰日斸。」

慈竹吳筠曰﹕慈竹生必內向﹐示不離本。《述異記》﹕所謂南中有子母竹是也。又名孝竹。宋子京《方物贊》曰﹕根不他引﹐是得慈名﹐中實外堅﹐筍不時萌﹐末或下垂﹐苒弱綠榮。

筀竹性堅﹐色蒼白﹐可破絲織器。《山經注》曰﹕筀竹大者圍二尺﹑長四丈。石介詩﹕「斷霞半赭燕支木﹐零露偏畱筀竹叢」。又名防露﹐言其上密防露﹐下疏來風。

箭竹細小而緊實﹐可爲箭幹。《爾雅》曰「筿箭」。謝靈運《山居賦》﹕「二箭殊葉」。自注云﹕苦箭大葉﹐笄箭小葉。

苦竹《圖經》曰﹕出閩中者﹐本極粗大﹐筍味殊苦。《齊民要術》有靑苦﹑白苦﹑紫苦﹑黃苦。孟浩然詩「風霜苦竹余」。又有苦伏竹﹐筍冬生﹐土人以爲珍味。

紫竹質小﹐生二年色乃變﹐三年而純紫。

鳳尾竹梢葉森秀﹐如鳳尾然。

觀音竹髙僅尺餘﹐密蓧扶疏﹐可供盆石之玩。

人面竹節密而凸﹐宛如人面﹐一名佛眼竹。

含竹大如指﹐土人以編藩籬者。

貓竹方言謂之席竹﹐大者徑七八寸﹐土人或取其葉以裹角黍。筍夏生﹐亦極甘美。

黃竹小而黃色﹐一名界金竹﹐其筍季方生。

江南竹筍冬生。粗大而堅直。

斑竹古傳湘妃灑淚成痕。又有一種斑如羅紋﹐疏密相間﹐蒙以靑膜﹐拂拭之加顯﹐名小斑竹。

苦油竹肉厚而葉長闊﹐可爲槍﹐以中虎卽斃。

石竹節疏而平﹐可爲器用。

筋竹肉厚而竅小﹐可爲弓弩。

定光杖竹方竹外方內圓﹐可以爲杖﹐筍秋末生。

篛竹榦小而葉大﹐其葉可以爲斗篷﹑船篷。

車竿竹赤竹節長可爲箭。花之屬

梅其品不一﹐有綠萼梅﹐色白蒂綠而瓣繁。有紅梅﹐漢上林苑所植﹐朱梅﹑紫花梅﹑胭脂梅﹐皆其種也。有品梅﹐一花三實﹐又曰雙梅。有千葉梅﹑鵝梅﹑山梅及花香如梅。類女工撚蠟所成者﹐曰蠟梅。

蘭黃山谷云﹕一干一花而香有餘者曰蘭﹐一干數花而香不足者曰蕙。朱子《離騷辧證》言﹕古之香艸﹐必花葉俱香﹐而燥濕不變﹐故可刈佩。今之蘭蕙﹐但花香而葉乃無气﹐質弱易萎﹐不可刈佩﹐必非古人所指甚明﹐不知何時誤也。今閩人所植﹐一干五七花﹐及紫白二種﹐皆謂之蘭。外此蘭稱甚繁。有賽蘭﹐一名翠蘭。楊用修曰﹕賽蘭小如金粟﹐香特馥烈﹐佛經伊蘭卽此。有紫蘭﹐《詩》所謂士女秉蕳者也。《埤雅》曰﹕紫蘭﹐至秋而紅。有拜節蘭﹐色微紫﹐以歲首開花﹐一名獨占春﹐汀俗呼爲報春魁。有風蘭﹐一名弔蘭﹐花葉皆藍﹐裹而懸之﹐不土自榮。有素心蘭﹐瓣無朱絲﹐心無斑點﹐色嫩香淸﹐可治難產。

樹蘭一名木蘭﹐其花碎圓淸香。王敬美《閩部疏》曰﹕賽蘭蔓生﹐樹蘭木生。

玉蘭卽宋人謂迎春也。夏季而苞﹐春初苞脫﹐千幹萬蕊﹐不葉而花。

木筆卽辛夷﹐俗名木蓮﹐一名木蘭﹐花似玉蘭而紫﹐發如筆。

巖桂一名木犀﹐有丹﹑黃﹑白三色﹐凡色勝則香薄。四時開者﹐曰月桂。

醾蔓生﹐承之以架﹐花白而香﹐春晚極盛。又有檀心而紫色者尢香。又有莖葉似醾﹐而花差小者﹐曰木香。

山茶花深紅色﹐冬盛開。東坡詩云「葉厚有稜犀甲健﹐花深少態鶴頭丹」。

山丹其花一蒂百餘蕊﹐狀如繡球﹐深紅色﹐一花四英。東坡所謂「錯落瑪瑙盤」是也。亦有粉紅者﹐四月開花﹐至八月尙爛熳。又有四時常開者。

茉莉原出波斯國﹐移植南海。稽含《艸木狀》作「末利」。《洛陽名園記》作「抹厲」﹐佛經作「抹利」﹐《王十朋集》作「沒利」﹐《洪邁集》作「末麗」。楊愼《丹鉛錄》﹕《晉書》「都人簮素花」﹐卽今末利花也。是花夜開﹐惟閩中有之。有單葉者﹐有重葉者﹐又有一種曰蕃茉莉﹐葉如茉莉﹐花如素馨﹐其香差薄。又有紅色者﹐曰紅茉莉﹐穗生﹐有毒。

素馨蔓生﹐夏開白花﹐露浥愈香。蔡襄詩﹕「素馨出南海﹐萬里來商舶」。宋傅伯成詩﹕「昔日雲鬟鎖翠屏﹐只今煙冢伴荒城。香魂斷絕無人問﹐空有幽花獨擅名。」詩注﹕素馨﹐漢宮女名。今廣州花田有宮人斜﹐其地徧產素馨。

瑞香枝榦婆娑﹐柔條厚葉﹔冬春之交﹐開花成簇﹔長三四分﹐如丁香狀﹐有黃﹑白﹑紫三色。其種有枇杷葉者﹐有楊梅葉者﹐有柯葉者﹐有球子者﹐有攣枝者﹐花紫香烈。蘇東坡詞曰「領巾標下瑞香風﹐驚起謫仙春夢」。

萱卽諼艸﹐可以忘憂。《詩》曰「焉得諼艸」。《埤雅》云﹕一名鹿蔥。《風土紀》云﹕孕婦佩其花則生男﹐故《本艸》又名宜男。

玉簮一名白鶴﹐質素而香﹐治骨哽。

剪春羅四時開花﹐淡紅色﹐旁如剪刻。

月桂似荼蘼﹐其色紅﹐俗呼爲月月紅。

滴滴金葉露滴地而生﹐秋開花黃如金色。陶弼詩云「九秋珠露滴成芽」。

紫羅傘《本艸圖經》名鳶尾。葉似射幹﹐花色紫碧﹐不抽髙莖。俗呼紫羅傘。其根卽鳶頭﹐亦入藥。

玉樓春一名梔子﹐花開六出﹐色白﹐气香。

夜合葉與皂莢﹑槐等﹐極細而繁密﹐至暮而合﹔花紅白色﹐瓣上若絲茸然﹐至秋而實作莢﹐子極細薄。一名合歡﹐一名合昏。

含笑其香酷烈﹐開盡則香減﹐故以含笑名。有純紫者﹐有外白內紫者﹐白者曰牙笑。

木槿有紅﹑白﹑紫數色﹐純白無間者名舜英﹐其花朝開暮落。《詩》云「顏如舜華」。

杜鵑一名躑躅﹐一名山石橊﹐一名映山紅﹐有深紅﹑淺紅及紫者。白居易詩﹕「九江三月杜鵑來﹐一聲啼得一花開」。俗傳杜鵑啼血﹐滴地而成此花﹐故名。

珍珠花有單葉者﹐有千葉者。許將詩﹕「蔌蔌圃英淡粉籹﹐肯隨桃李媚春陽。金刀不到春風外﹐艸密林深只自香。」

鳳尾有二種﹐大者髙丈餘﹐花穗生﹐黃心而白英﹐長竟尺﹐若鳳尾然。一種髙數尺﹐花疏而香勝﹐一名鳳柳﹐一名七里香﹐置書帙中可辟蠧。

禦帶枝長﹐花密如帶。

半丈紅花如禦帶而差大﹐一名棠棣。

鷹爪藤生﹐花淡黃色﹐末銳似鷹爪﹐夏開﹐香如爛瓜气。

罌粟花有五色﹐實如小罌﹐子如細粟﹐一名禦米。

禦仙一曰麗春花﹐有小罌如小罌粟。

寶相花類酴釄而秀整過之。

玉屑藤生﹐花白﹐狀如碎玉。

錦竹一名石竹﹐叢生﹐髙尺許﹐花如纈錦。李太白有「石竹繡羅衣」之句。俗呼天南竹。

金燈莖直上﹐末分數枝。枝一花﹐光艷如燈﹐閩中呼爲天蒜花﹐葉不相見。

指甲花小如密﹐色可染指甲﹐過於鳳仙。一名七里香。漢帝常植於扶荔宮。

鶴頂紅一莖挺生﹐花開如鶴頂﹐鮮紅可愛。

勝春一名鬥雪紅﹐又名月季花﹐如玫瑰﹐香色次之﹐四時常芳。

海棠花如紫錦﹐又有垂絲海棠﹐色淡紅而多葉。

菊有黃﹑白﹑紅﹑紫諸色﹐季秋開﹐性宜冷。一種花深黃色﹐如滴滴金者﹐夏開。

木芙蓉一名拒霜﹐花紅﹑白二色﹐有單瓣者﹐有重瓣者。朝開色白﹐午後漸紅者﹐曰醉芙蓉。

繡球一葉眾蕊﹐團團湊合﹐如簇球然﹐初靑後白﹐其大如碗。又一種花小如盞﹐開時亦爛熳。又一種花只八蕊﹐簇成一朵者﹐名八仙花。

薔薇枝榦有刺﹐花紅紫色﹐三月盛開如錦。亦有黃薔薇﹐花如棣棠﹐金色。有淡黃薔薇﹐又有野薔薇﹐香亦淸烈。

玫瑰一名梅槐﹐似薔薇﹐有白﹑紫二色。

紫薇俗謂之不柰癢花﹐爪其本則枝葉皆動。又﹐自五月開花﹐至九月尙爛熳﹐謂之百日紅。梅聖兪詩﹕「薄膚癢不勝輕爪﹐嫩幹生宜近禁廬」。楊萬里詩﹕「誰道花無紅百日﹐紫薇常放半年花」。

紫荊葉如白楊﹐枝似來禽﹐先花後葉﹐自下至上﹐皆甲間發花﹐深紫可愛。古稱田氏兄弟欲分異﹐睹三荊同枯﹐驚嘆﹐復合。

金錢一名子午花﹐來自毗屍沙國﹐花深紅色﹐圓薄如錢。

金鳳花如飛鳳﹐有紅﹑白﹑紫﹑粉紅數種﹐一名鳳仙﹐又名小桃紅﹐又名好女兒花。張宛邱呼爲菊婢﹐韋後呼爲羽客。

老少年一名秋紅﹐一名雁來紅﹐葉初生卽純紅。

長春枝榦有刺﹐花粉紅色﹐四時常開﹐其白者名牙香﹐又有曉白晚紅者。

淩霄藤生附大木﹐其花黃﹐亦有毒﹐淩晨仰視﹐花露滴目則喪明。古詩云「淩霄倚樹生﹐樹倒淩霄死。勸君莫倚勢﹐倚勢亦如此。」

荳蔻其苗如蘆﹐其葉似姜﹐花開一穗數十蕊﹐淡紅色。杜牧之詩「荳蔻梢頭二月初」。

蜀葵花有深淺紅﹑黃﹑白﹑紫諸色﹐開時自本漸至末。顏延之《葵贊》﹕類麻能直﹐方葵不傾。蓋卽《爾雅》所謂﹕菺﹐戎葵也﹐花小者名錦葵。又有一種﹐葉尖狹﹐多刻缺﹐花淡黃﹐心下有紫色﹐名黃蜀葵。

水紅花俗呼大節蓼﹐卽紅蓼也﹐其花可入藥。

頳桐葉微似桐﹐髙不逾四尺﹐靑幹繁花﹐鮮紅如火﹐爲夏秋榮觀﹐俗呼百日紅﹐或名貞女花。

玉蝴蝶葉似菖蒲而大﹐其花一莖數蕊﹐與蝴蝶相肖。

雞冠秋開﹐紫色如雞冠﹐亦有白者。佛書謂之波羅奢﹐又俗名矮腳雞冠﹐卽壽星雞冠也。又有名垂絲雞冠者﹐花最大。又有秀出五色者﹐又有水紅者﹐或云卽後庭花。

燕子花《溪蠻叢笑》云﹕紫花全類燕子﹐一枝數葩﹐俗呼鳥子花﹐閩中呼爲紫燕。

芭蕉一曰芭苴﹐一曰甘蕉。卞敬宗《甘蕉贊》﹕扶疎似樹﹐質則非木。髙舒垂蔭﹐異秀延矚。厥實惟甘﹐味之無足。蕉子長者六七寸﹐味似葡萄﹐惟廣中蕉有之。又福州有夷蕉﹐贛有鳳尾蕉﹐狀稍異。

美人蕉《圖經》曰﹕花出瓣﹐中極繁盛﹐紅如火炬﹐謂之紅蕉。《閩部疏》曰﹕秋發一紅瓣﹐上抽綠苗﹐三四日間齊發﹐簇若朱蓮﹐經月不壞。

百合莖髙三尺許﹐葉如柳﹐四面攢枝而上﹐四五月開白花﹐長蕊下覆﹐花心有檀色﹐根小者如蒜﹐大者如碗﹐數十片相累﹐如白蓮花﹐故名百合。可蒸食﹐亦可入藥﹐或以爲粉。子生枝葉間﹐不附花﹐一名彊瞿﹐俗呼倒仙﹐又呼玉手鑪﹐亦名天香。又一種花斑紅﹐名虎皮百合。亦有莖葉俱小而花深紅者。

剪秋紗一名剪紅紗﹐莖髙一二尺﹐花圓大如盞﹐紅色﹐周圍若剪。

虎刺髙不盈尺﹐四月開白花﹐其花四出﹐開時子猶在樹﹐花落又結子﹐至冬紅如丹砂﹐霜雪不萎。

水仙葉如蒜﹐一莖數花﹐花白中有黃心如盞﹐故俗呼金盞銀臺。黃山谷有「山礬是弟梅是兄」之句。

艸之屬

蒲水艸也。似莞而褊﹐有脊﹐生於水厓。滑而溫﹐可爲席。嫩者可食。《詩》﹕「維筍及蒲」。

蘋葉圓闊寸許﹐季春始生﹐五月有花﹐白色﹐謂之白蘋。

藻聚藻也。《爾雅翼》曰﹕根生水底﹐葉敷水上也。其莖如釵股﹐葉如蓬蒿。又一種葉似雞蘇﹐莖大如箸﹐長四五尺。蘋與藻皆可糝蒸爲茹。

萍有大小二種。《爾雅翼》曰﹕水上小浮萍﹐江東謂之薸。《埤雅》曰﹕無根而浮﹐常與水平﹐故曰萍。

菅《爾雅》曰﹕白華野菅。陸機曰﹕菅似茅而滑澤無毛。《詩》﹕「白華菅兮」。根下五寸許有粉者﹐柔韌可爲索。逸《詩》﹕「無棄菅蒯」。

蓼叢生﹐葉綠﹑莖長﹑節虛﹐在陸爲荼﹐在水爲蓼﹐用以造曲釀酒。

鼠曲生平岡熟地﹐葉有白毛﹐黃花。可雜米粉作糗食。

蕢生有三稜。《爾雅》謂之﹐江生者爲淡蕢﹐近海者爲咸蕢。土人采以捆屨織席﹐亦可爲纜。

莣似茅﹐可爲繩索﹑履屨﹐亦可爲帚。

石龍俗名龍須艸﹐今人以爲席者。此艸生水石處﹐亦可以割束養馬﹐故謂龍。

雞腸一名蘩縷﹐葉似荇而小﹐其莖作蔓﹐斷之有綠縷﹐細而中虛﹐似雞腸﹐因名。

仙人掌多貼石壁上﹐生如人掌﹐故名。能治腸痔瀉血。

仙艸生山谷中﹐搗爛紋汁和米粉﹐煮之成凍。

蘆或謂之葭﹐小者曰萑。

虎耳俗呼獅子耳﹐人多栽石上﹐以爲玩。

燈心叢生澤地﹐莖圓細而長直﹐析取中心白穰﹐可燃燈。

茅其類甚多﹐苗出地曰茅﹐鍼花曰莠﹐根曰茹。白茅與靑茅最擅名﹐古用包裹禮物﹐充祭祀縮酒。今人編用以蓋覆者﹐則呼爲黃茅。

野葛俗名斷腸艸。一枝三葉﹐葉大如蔞。《本艸》名鉤吻﹐人服之卽死﹐以羊血或以蜜灌之可解。《南方艸木狀》曰﹕以蕹汁滴其苗﹐當時萎死。

山蠟燭一名水蠟﹐葉如蒲﹐花如蠟燭﹐有二三層﹐燭內如綿﹐可取爲褥。治金槍﹐亦有效。

薜荔《本艸》﹕絡石也﹐在石曰石鱗﹐在地曰地錦﹐繞叢木曰長春藤﹐又曰龍鱗﹐又曰扶芳藤﹐或謂凡木蔓皆曰薜荔。

木賊叢生直上﹐長三尺﹐狀似鳧茨。苗中空有節﹐無枝葉﹐節面糙澀。治木骨者用以磋擦則光淨﹐亦主治目翳﹑積塊﹑血痢等疾。

煙一名淡芭菇﹐種出東洋﹐海內競蒔之。莖葉皆如秋菊而髙大﹐花如蒲公英﹐子如車前子﹐取葉曬漧之﹐細切如絲﹐置少許於管中﹐燃而吸其煙﹐令人微醉﹐可以避瘴。畜之屬

馬稟火气而生﹐健決躁速﹐故能馳。

牛黃牛角縮而短悍﹐水牛丰碩而重遲。新孳﹐治其乳以充饌﹐曰牛乳。

羊性善羣﹐故於文﹐羊爲羣。《古今注》﹕羊名長須主簿。《繁露》云﹕羊之爲言祥也﹐故以爲贄。《周禮》﹕祭祀割羊﹐登其首。

豬《爾雅》曰﹕彘﹐或謂豕﹐其子曰豚。《禮記》﹕豕曰剛鬣﹐豚曰腯肥。《古今注》﹕豬名參軍。

犬俗呼爲狗。《爾雅》云﹕長喙曰獫﹐短喙曰猲獢。

貓輕捷能捕鼠﹐去苗之害﹐故字從苗。貓睛旦暮皆圓﹐至午則直斂如綫﹐鼻端常冷﹐惟夏至一日暖。

雞《曲禮》曰﹕翰音﹐陽物﹐陽動則雞鳴。汀近有一種鹿角雞﹐冠生二角如鹿。

鵝一名舒雁。《食物本艸》云﹕白者善﹐蒼者發疾。鵝能驚盜﹐又卻蛇。

鴨一名舒鳧﹐不能伏卵﹐雄者聲小。

鴿鴿與雀性最淫﹐以雌乘雄﹐逐月有子。善認主家﹐遠去輒飛還。張九齡謂之飛奴。

虎《埤雅》曰﹕虎奮衝破﹐又能畫地觀奇偶卜食﹐食物值耳﹐則止﹐食犬則醉。

豹尾赤而文黑爲赤豹﹐文圓者爲錢文豹﹐又有玄豹﹑黑豹。古詩云「餓狼食不足﹐饑豹食有餘」﹐言狼貪豹廉也。

熊《埤雅》曰﹕熊似犬豕﹐當心有白脂如玉﹐味甚美﹐俗呼熊白。性輕捷﹐好攀援髙木﹐冬蟄不食﹐饑則追舐其掌﹐故其美味在掌。《爾雅翼》曰﹕熊行有跧伏之所﹐謂之熊館﹐出而不迷﹐故開道者首熊以出焉。

鹿性驚防﹐分背而食﹐食則相呼﹐羣居則環其角外向﹐以防物之害己也。《說文》曰解角獸。《爾雅翼》曰﹕鹿與麋爲友。鹿陽獸﹐夏至﹐得陰气而解角﹔麋陰獸﹐冬至﹐得陽气而解角。《詩》注﹕牝鹿爲麀。

獐獐麑也。《爾雅》謂之麇章﹐性喜文彩﹐故名。《埤雅》曰﹕獐膽怯﹐飲水見其影﹐輒奔走。《古今注》云﹐有牙而不能噬。

麂《爾雅翼》曰﹕虎所在﹐麂必鳴以告。鹿屬憑而安者﹐其聲幾幾然﹐實獐類也。皮可作履舃。

麈《埤雅》曰﹕似鹿而大﹐其尾辟塵﹐置帛中﹐能令紅色不黦﹔以拂氈﹐能令不蠧。談者多執之以揮。

豺似狗而長尾﹐白頰﹐髙前廣後﹐其色黃﹐季秋取獸﹐四面陳之﹐謂之祭獸。今俗呼豺狗。

狼大如狗﹐靑色。其鳴諸竅皆沸。將遠逐食﹐必先倒立﹐以卜所向。邊庭候望﹐以其糞燃煙﹐風吹不斜。

猴一名狙﹐又名猱﹐俗呼胡孫﹐性躁而多智。

猿似猴而長臂﹐善嘯﹐便攀援。或謂﹐猨性靜緩﹐其壽八百﹐好引气也。或殺其子﹐必自投而死﹐剖之﹐腸皆寸斷。亦名猿父。

狐似貍而黃﹐鼻尖尾大﹐性多疑﹐能媚人爲妖。腋下毛白﹐故稱狐白。

兔耳大而銳﹐唇缺而無皮﹐前足稍短。爲明月之精﹐視月而孕。其目尢瞭﹐《禮》稱爲明視。居有三窟。毫可作毛錐。

獺似狐而小﹐靑黑色。孟春﹐取魚於水潏﹐四面陳之﹐進而弗食﹐謂之祭魚。

貍口銳身長似貓。有香貍﹐過處艸木皆香﹔有玉面貍﹐面白色﹔有九節貍﹐尾有九節。脊毛可制筆﹐其味皆佳。

山羊《爾雅》名羱羊﹐生深山巖穴中﹐力能陟峻。

野豬亦名山豬﹐似家豬而腹細腳長﹐毛色褐﹐牙利如鐮刃。又有毫豬﹐毛黑如錐﹐鬃有刺﹐大如笄﹐白本而黑端﹐怒則奮刺以射人。

竹蒼色如鼠﹐食蘆葦根﹐亦名菅豚。王彪之《閩中賦》﹕竹則桃李育虫。注﹕育虫﹐竹也。《贊寧雜誌》云﹕竹根有鼠﹐亦名稚子﹐人或竹刺入肉﹐不可出者﹐啗此物立消。

鼯形如鼠狼﹐蒼赤而小﹐尾多毳﹐善緣蘿藤而走。《埤雅》云﹕粟鼠也。取毫於尾﹐可以制筆。

鼯鼠似蝙蝠而小﹐膏療耳聵。

山鼠一名山﹐狀如鼠﹐其尾方。臘而食之﹐香美。

土似兔﹐穴居土中﹐燻而出之﹐其味肥厚。

穿山甲色烏而有鱗﹐伏土中食蟻﹐可入藥。

鼠狼生山野中﹐似鼠﹐善捕鼠。

鼠穴虫之黠者﹐善竊。晝伏夜動﹐俗稱爲耗虫。《抱撲子》謂之仲。山中謂之社君。其類最繁﹐不可勝記。羽之屬

鸜鵒一名寒臯﹐似而有幘﹐斷舌可使言語。南唐李煜謂之八哥。《酉陽雜俎》曰﹕交時﹐以足勾足﹐鼓翼如斗狀﹐往往墜地。又有白色者差小。

白鷴白質﹑黑章﹑紅頰﹐尾長數尺。《爾雅》所謂雉。郭注﹕江東呼爲白。《西京雜記》﹕漢閩越王嘗以獻髙帝。

山鵲俗呼山鷓。《爾雅》﹕鷽﹐山鵲。注﹕似鵲而有文彩﹐長尾﹐嘴腳赤。

鷓鴣一名越雉﹐又名隨陽鳥﹐形似牝雞﹐臆前有白圓點﹐背間有紫赤毛。鳴云﹕鉤輈格磔。性怕寒露﹐夜以艸覆背﹐飛必先南翥。

喜鵲《禽經》曰﹕鵲俯鳴則陰﹐仰鳴則晴﹐人聞其聲則喜﹐故曰喜鵲。《埤雅》曰﹕鵲知人喜﹐作巢取花杪﹐不取墜地者。傳枝受卵﹐故曰幹鵲。《西京記》曰﹕幹噪而行人至。

烏純黑反哺者﹐謂之慈鳥﹔腹白不反哺者﹐謂之鴉﹐亦名鷽。《詩》﹕「弁彼鷽斯」。又一種似烏而小﹐羣飛作鴉聲者﹐曰慈鴉﹐今謂寒鴉。

鳩《詩》曰「宛彼鳴鳩」。《集傳》曰﹕鳴鳩﹐斑鳩也。陸璣曰﹕似鵓鳩﹐頂有繡文﹐一名。《詩》﹕「翩翩者」。《埤雅》曰﹕性慈孝慤謹。《禽經》曰﹕拙莫如鳩。《本艸》云﹕斑鷦﹐又名斑鳩﹐春分化爲黃褐﹐候秋分復爲斑鳩。又云﹕黃褐候如鳩﹐作綠褐色﹐聲如小兒吹竽。又有一種大於斑鳩而靑色﹐曰靑鳩。

信鳥似鵲而小﹐能爲百禽聲﹐忽鳴而過庭簷間﹐其占爲有喜﹐又名進鳥。

百舌似鴝鵒而身差長無幘﹐《月令》謂之百舌。《朝野雜記》云﹕春囀夏止。張蕓叟詩云「學盡百禽語﹐終無自己聲」。

吉弔略似百舌﹐羣飛鳴聒﹐如雲吉弔。俗呼噪林鳥。

彩囊似雞而小﹐頂有五色囊。

山胡大如鳩﹐蒼色﹐兩腮有圓點﹐黑白相映﹐翔跳不定。善鳴﹐調如鶯。

畫眉白眉褐質﹐善鳴好鬥。

雷舞蒼赤色﹐聞雷卽舞。

蠟嘴喙黃色。

紅裙身綠尾紅﹐名紅衣娘。

海鶻方言魚鷹也﹐蒼色似鴟﹐攫魚而食。

雀一名嘉賓﹐言棲宿人家如賓客也。《禽經》曰﹕雀交不一﹐雉交不再。又曰﹕雀以猜瞿﹐今雀俛而啄﹐仰而四顧﹐所謂瞿也。有小而黃口者﹐爲黃雀﹐老而斑者﹐爲麻雀。

鷂大如鷹﹐蒼黑色﹐尾稍短﹐善擊鳧雁。其種不一﹐俊而大者﹐俗謂之木鷂。最下者﹐羽毛粗重﹐鼻根黃如蠟色﹐俗謂之蠟鼻。

鸕鶿蜀名鳥鬼﹐人畜之以捕魚。

杜鵑一名杜宇﹐一名子規﹐一名怨鳥﹐夜啼達旦﹐血漬艸木。凡始鳴皆北向﹐啼苦則倒懸於樹。《說文》所謂「蜀王望帝﹐化爲子規」是也。至今寄巢生子﹐百鳥爲哺其雛﹐尙如君臣云。《爾雅》曰﹕雋周﹐閩人呼爲撥芋﹐又曰謝豹。

燕《禮》名乙鳥﹐《詩》名玄鳥﹐齊人呼爲﹐莊子謂之鷾鴯。往來以社爲節。陶隱居云﹕胸紫身小者﹐爲越燕﹔胸斑黑而聲大者﹐爲胡燕。

布谷亦名戴勝。《詩》曰「鳴鳩」。集傳云「稭鞠」也。常以布種之後鳴﹐俗呼爲催耕。

啄木《爾雅》云﹕鴷﹐斫木。雌褐而雄斑﹐喙長數寸﹐啄木索蠧食之。其聲如「剝啄」然。

白頭公似雀而大﹐頭有白點。

鶯《詩》云「倉庚」﹐疏云「黃鶯」﹐又名黃鸝﹑鸝鶊﹑黃公﹑黃粟畱。其色黧黑而黃﹐方春後卽鳴﹐音圓滑可聽。

雉一名﹐一名翚﹐《書》曰「華虫」。漢避呂后諱﹐攺呼野雞。性耿介善斗。雄者有冠﹐長尾﹐身有文彩﹐其羽爲翟。

鷹一名鷞鳩﹐蒼黑色﹐鷙鳥也。又曰題肩﹑曰徵鳴。齊人謂之擊徵﹐嘴鉤爪曲﹐能捕禽鳥﹑攫兔﹐七月則取禽以祭天。

鴻雁大曰鴻﹐小曰雁﹐性畏寒﹐秋南春北。一名陽鳥。

鳧水鳥﹐似鴨而小﹐背有文﹐善飛。《埤雅》云﹕野鴨爲鳧﹐家鴨爲鷖。

鴛鴦匹鳥有思者也。雄雌未嘗相離﹐人得其一﹐則必思而死。

鶺鴒一名雝渠﹐小鳥也。飛則鳴﹐行則搖。又名雪姑兒。長尾尖喙﹐毛羽黑白相間。

鷺一名屬玉﹐又曰舂鋤。色白翰長如絲﹐善捕魚。《禽經》曰﹕鷺啄則絲偃﹐鷹捕則角彌﹐藏殺機也。

鸇似鷂﹐靑黃色。燕頷勾啄﹐向風搖翅﹐乃因風飛急疾﹐擊鳥雀食之。《詩》曰「晨風」卽此。

鴟鴞惡鳥﹐攫鳥子而食之。聲惡﹐肉美可作羹。晝伏夜見﹐欲取﹐舉火燭之卽墜。

鷗水鳥﹐生江湖﹐似鴿小而羣飛。《南越志》云﹕隨潮上下。杜詩曰﹕鷗波浩蕩。

翡翠雄而赤曰翡﹐雌而靑曰翠。《埤雅》曰﹕名前爲翡﹐名後爲翠﹐性善捕魚。江東呼爲水狗﹐又名魚虎﹐亦名魚師。小者名鷸﹐似燕﹐紺色。生郁林﹐羽可爲儀。

伯勞也。五月鳴﹐應陰气﹐殘賊之鳥也。其聲﹐故名。《埤雅》曰﹕善制蛇﹐鳴則蛇結。服虔以爲鶗是也。

郭公頭尾黑而身赤。一名赤鳥。

鵜鶘一名洿澤﹐大如蒼鵝﹐頷下有胡如囊﹐大可容數升。好羣飛入水食魚。俗呼淘河。

靑似鶩而小﹐綠衣。《爾雅》曰﹕鴉﹐畜之壓火災。《博物志》云﹕靑巢於髙樹﹐子生﹐銜其母翅飛上下。《埤雅》云﹕此鳥長目﹐其睛交﹐故有靑之號。

鸛水鳥也。將陰雨則鳴。陶隱居云﹕似鵠而窠樹者爲白鸛﹐黑色曲頸者爲烏鸛。或取其子則旱﹐以能飛薄雲霄﹐激散雲雨也。性好旋飛﹐故古有鵝鸛之陣。

竹雞毛羽褐色﹐多斑赤文﹐俗呼泥滑滑﹐蓋以其聲似之也。相傳白蟻聞其聲﹐盡化爲水。一名山菌子。蜀人呼雞頭鶻﹐亦名越鳥。

相思鳥細於瓦雀﹐雌雄不離﹐畜者羈其一﹐則𨿽縱其一而必還﹐鳥之情者也。

練雀似山雀而小﹐頭披一帶﹐雄者尾長。《禽經》謂之帶鳥﹐俗云壽帶鳥。張華云「練雀之類」﹐是也。

鱗之屬

凡水族之無鱗者悉附。

鯉《埤雅》一名鱣鯉。其當脇一行自首至尾﹐無大小﹐皆三十六鱗﹐鱗各有黑點。陶隱居云﹕魚王﹐至大者能神變。

金魚初出黑色﹐久乃變金紅或紅﹑白﹑黑﹑斑﹐相間無常。尾三岐如蝦。又名朱魚﹐汀呼爲盆魚﹐以其可畜之盆也。

艸魚其種來自江西﹐畜於池而飼以艸﹐卽鯇魚。

鱖魚一名罽魚﹐亦曰石柱魚﹐又曰冰豚﹐巨口細鱗﹐背上有黑斑文。

鮶魚似鰡而目大﹐似鯉而鱗粗﹐能以鬣刺水蛇食之。

鰱鰻

似鱔而大﹐靑色﹐白腹無鱗﹐俗呼爲白鱔。其骨薰煙可辟蠧。有雄無雌﹐以影鰻鱧而生子。善穿深穴。

烏鰡形似艸魚而身通黑﹐食田螺小魚。

鰱一名﹐口小鱗細﹐身扁色白﹐其種來自江西﹐上人畜於池塘。又一種色紅﹐謂之紅鰱。

鯽魚一名鮒﹐色黑而體促﹐腹大而脊隆﹐池澤皆有之。莊子所謂「東海波臣」是也。旅行吹沫以相卽﹐謂之鯽﹐相附謂之。無小大皆有子﹐間有赤色者。

鱧魚一曰鮦﹐俗名魚。鱗細有黑花文﹐膽甘可食。其首戴星﹐夜則北向﹐道家以爲厭。

俗謂之鱔﹐似蛇而無鱗﹐黃質黑文。體有涎沫﹐生泥窟中。《漢書》﹕「三鱣集講堂」。古字﹐借用鱣。陶隱居謂﹕荇苓根所化。《風土記》云﹕夏出冬蟄。

鱅魚雌生卵﹐雄吞之﹐成魚。靑色無鱗﹐蓋庸魚也﹐故謂之鱅。

鮎魚《本艸》曰。注云﹕卽鯷魚也。大首方口﹐背靑黑﹐無鱗而多涎。有五月鮎﹑黃花鮎。

彈瑟穴田堘間﹐無鱗﹐有刺彈人﹐又謂之田瑟。

蝦其種不一﹐須長於身﹐出江河者多大﹐出池澤者多小。

鳡身厚而長﹐背靑腹白﹐巨口食魚。

鰍似鱔而短﹐無鱗﹐以涎自染﹐與魚爲牝牡﹐俗呼泥鰍。

魴魚縮頂﹑細鱗﹑闊腹﹐魚之美者。

黃顙有黃﹑白二色﹐無鱗﹐背上並腰間有骨無刺。

種小如鍼刺﹐池畜滿五六寸而止。介之屬

龜外角內肉﹐腸屬於首﹐廣肩﹐無雄﹐與蛇爲匹。最壽考之物也。有生於陸者﹐有生於水者。

鱉一名神守﹐俗呼團魚。《埤雅》云﹕鱉以眼聽。段成式云﹕甲虫影伏﹐鱉伏於淵﹐而卵剖於陵﹐此思化也。世謂鱉之所在有浮沫﹐謂之鱉津。《淮南子》曰﹕靑泥殺鱉﹐得莧復生。

蟹八跪而二螯。螯﹐其兵也﹐所以自衛。折其螯﹐隨復更生。故曰﹕龍易骨﹐蛇易皮﹐鹿易角﹐蟹易螯。俗謂之螃蟹。生水田中而小者﹐曰田蟹。

蚌一作蜯﹐大曰蛤﹐小曰蜆﹐皆生水澤中。蚌﹑蛤無陰陽牝牡﹐須雀﹐蛤以化﹐久能生珠。

螺有螺螄﹑田螺﹑江螺等名。堅而小者解熱毒。虫之屬

蛇其種不一。《埤雅》曰﹕蛇盤向壬﹐壬北方也。惟蝮蛇胎產﹐裂母腹而生﹐最毒。

蜥蜴似蛇而四足﹐尾靑碧﹐以五色備者爲雄﹐不備者爲雌。生艸澤中﹐曰石龍子﹐一名蛇師。一種形小而黑﹐喜園籬間者﹐曰蝘蜓﹑曰守宮。

蛙其種不一。背赤綠色﹐謂之靑蛙。大腹而脊靑者﹐其鳴甚壯。孔稚珪云﹕春日鳴蛙﹐以當兩部鼓吹。

蜂其種不一﹐有土蜂﹑蜜蜂。排衙應潮﹐其王所在﹐羣聚旋繞以衛﹔無王則盡死。

蠶陽徳﹐惡水﹐食而不飲。再蠶謂之原蠶﹐一名晚蠶。《淮南子》曰﹕原蠶再登﹐非不利也﹐王者之法禁焉﹐爲其殘桑而害馬也。

蝴蝶《古今注》曰鈇蝶。一名野蛾﹐一名風蝶。埤雅曰﹕蜂﹑蝶以須嗅。

蟬一名蜩﹐一名螗。《詩》曰﹕如蜩如螗。夏鳴者曰蟪蛄﹐秋鳴者曰寒蟬。《淮南子》曰﹕蟬飲而不食﹐好鳴樹間。

螢《爾雅》謂之卽炤。萬畢術曰﹕螢火卻馬。注云﹕取螢火裹以羊皮﹐置土中﹐馬見之鳴﹐卻不敢行。郭景純《螢贊》曰﹕熠燿宵行﹐物之微麼﹔自出腐艸﹐煙若散漂﹔物之相煦﹐熟知其陶。

蝤虫狀似龍虱﹐緣壁喜走﹐好藏廚篋中﹐喫物食之。

蚯蚓一名土龍﹐一名蜿蟺。《古今注》曰﹕長吟土中。江東謂之歌女。郭璞贊曰﹕蝗蚓土精﹐無心之虫﹔交不以分﹐淫於阜螽﹔觸而感物﹐乃無常雄。

蟋蟀《爾雅》謂之蛬﹐似蝗而小﹐正黑﹐光澤如漆﹐有角翅﹐善跳﹐或謂之促織。古語﹕「促織鳴﹐懶婦驚」。《詩》﹕「蟋蟀在堂﹐歲聿其暮」。蓋暑則在野﹐寒則依人也。

蚱蜢蝗屬。靑色﹑長股﹑疊翅﹐卽螽斯也。一種黑身赤首﹐名莎雞﹐能振羽作聲。《詩》曰「六月莎雞振羽」。一物隨時而異也。

蜻蜓飲露﹐六足四翼﹐其翅輕薄如蟬。

蜘蛛《論衡》曰﹕蜘蛛結絲﹐以网飛虫﹐掃其网置衣領中﹐令人智巧。《字說》曰﹕設一面之网﹐物觸而後誅之﹐知誅義者也﹐故名。

蠨蛸今小蜘蛛長股者﹐亦布网。《詩》曰「蠨蛸在戶」。垂絲著人衣﹐當喜慶﹐俗又名蟢。

蝙蝠類鼠而有翼﹐晝伏夜飛。一名伏翼﹐一名夜燕﹐一名飛鼠。《變化論》曰﹕蝙蝠﹐夜值庚申乃伏。

蚊長嘴如鍼﹐能螫人﹐性惡煙﹐以艾燻之則潰。夏秋間最多。

蛾《埤雅》曰﹕繭生蛾﹐蛾生卵。一種善拂燈夜飛﹐謂之飛蛾。

蠅好交其前足﹐有絞繩之象﹐故字從繩。蒼蠅聲雄壯﹐靑蠅聲淸聒﹐其聲皆在翼間。值水溺死﹐以置灰中﹐須臾卽活。

螳螂《爾雅》謂之莫貈。其臂如斧﹐奮之當轍不避。深秋有子﹐夏初乃生﹐一生百子﹐如螽斯。

蟻《禮》謂之玄駒。《爾雅》名蚍蜉。小者蟻﹐黃者義斗﹐白者能蠧木。蟻有君臣之義﹐大者不出穴﹐羣蟻取食以飼之。將雨﹐則輦土爲冢﹐以避濕。

蜈蚣多足能制蛇﹐俗謂之百足虫。舊說﹐蟾蜍食螂蛆﹐蜈蚣食蛇﹐蛇食蟾蜍﹐三物相值﹐莫敢先動。

蠐螬生木中﹐內外潔白﹐所謂石生金﹐木生蠍是也。《列子》謂﹐烏足之根爲蠐螬﹐其葉爲蝴蝶。

螟蛉色靑而細小。《爾雅》曰桑虫。郭注謂之桑蟃。亦曰戎女。

螻蛄《爾雅》﹕「天螻」﹐郭注曰﹕螻蛄也。俗名土狗﹐孟春鳴﹐翅小而短﹐不能遠飛﹐穴土而居﹐夜則求食。《古今注》謂之石鼠。

蜣螂《爾雅》﹕所謂蛣蜣。邢昺疏曰﹕黑甲﹐翅在甲下﹐啖糞土﹐取土作丸而轉之﹐莊子﹕蛣蜣之智﹐在於轉丸。《抱朴子》﹕玄蟬潔饑﹐不羨蛣蜣穢飽。

白魚《爾雅》謂之蟬﹐郭注曰﹕衣書中虫。一名蛃魚。《本艸》謂之衣魚。《穆天子傳》﹕「蠧於羽陵」﹐卽此也。韓昌黎﹕「豈殊蠧書虫﹐生死文字間」。

斑貓生豆葉上﹐烏腹尖喙﹐甲上有黃黑斑文。

果蠃《爾雅》名蒲蘆﹐郭注名螉。似蜂而黑﹐小腰﹐取桑虫負之於木空中﹐祝曰﹕類我類我。七日而化爲子。

蠅虎蛛屬﹐藏壁間﹐回環周顧﹐能捕蠅。

蝦蟆似蟾蜍﹐背有黑點﹐腹大無腸﹐皮上多痱磊。

蟾蜍《爾雅》謂之蟾蠩。郭璞注曰﹕似蝦蟆﹐居陸地。其脂塗玉則軟﹐刻削如蠟。《本艸》所謂能合玉石者也。

黽一名田雞﹐一名水雞﹐大腹而脊靑﹐其鳴甚壯。黑色者爲蛤子。一種名石鱗魚﹐生山澗間﹐亦名錦襖子﹐又名谷﹐俗呼石﹐其味尢珍。

蜋狀如龍虱﹐緣壁善走。俗呼爲黃蠆。

蛜蝛《爾雅》謂之鼠負﹐一名鼠婦﹐下濕無人則生。

卷之九戶

役

《周官》﹕小司徒﹐稽國中四鄙之夫家﹐鄕遂大夫登稽其眾。司民書之於版﹐以詔司寇﹐孟冬﹐獻民於王﹐重民數也。後世算口身丁之賦興﹐而戶口始脫漏矣。至任土作貢﹐率作興事﹐肇於黃帝﹐備於成周。然用一緩二﹐民無煩苦。自井田壞而後世租庸調並徵﹐於是練兵加賦﹐且有賦非土宜者矣。明初﹐損益元制﹐以墾田定天下之賦﹐以版籍定天下之丁甲。爲賦者二﹐曰夏稅﹑秋糧。爲役者三﹐曰里甲﹑均徭﹑雜役。又有銀差﹑力差之不同﹐蓋取唐楊炎兩稅之法﹐與宋人差役﹑雇役之意而折衷焉﹐亦云善矣。迨後奉行不實﹐雜派繁苦﹐於是龐尙鵬合丁﹑田各項賦役﹐及雜派差徭﹐總匯於條鞭﹐民始安枕。

本朝輕徭薄役﹐革除明末之苛斂﹐只存額編之正供。丁﹑田統徵﹐按款分解﹐實爲井田以後之良法。考之各志﹐多載起存總數﹐不列原編條款﹐無從溯其源流。只恐沿習日久﹐故籍無稽﹐復科額外之差徭﹐因取舊志而備載焉。志戶役。

戶役﹝附貢料﹑四差﹞

漢法﹕民年十五歲﹐出錢百二十﹐至五十六而止。謂之口賦。

唐制﹕民始生爲黃﹐四歲爲小﹐十六爲中﹐二十一爲丁﹐六十爲老。老﹑幼不賦﹐中﹑丁始賦。因口分世業﹐爲租﹑庸﹑調之法。一曰租﹐每丁男一人受田百畝﹐歲納租粟二石﹔二曰調﹐每丁隨鄕土所出﹐歲輸絹綾共二丈﹑綿三兩﹐輸布者麻三斤﹔三曰庸﹐每丁定役二十日﹐不役則日爲絹三尺。加役二十五日者免調﹐三十日者租﹑調皆免。通正役不過五十日﹐災傷視所損輕重爲免。歲十月﹐收田授田﹐皆里正預造簿籍﹐上縣令﹐稽給應退授者。大約里正管百丁﹑田萬畝。後楊炎攺爲兩稅﹐戶無主﹑客﹐以見居爲籍﹔人無丁﹑中﹐以貧富爲差。於是口分世業廢﹐而庸調並入於租矣。

五代中﹕僞閩爲政﹐諸州各計口算錢﹐謂之身丁錢﹐後變錢折輸米五斗。

宋時﹕版籍仍僞閩之舊﹐有司取官斗較量。僞閩時﹐五鬥得七斗五升﹐於是令民歲輸身丁米七斗五升﹐折價上納。眞宗之世﹐念南方地狹民貧﹐終身傭作﹐僅了身丁。其間不能輸納者﹐父子流竄﹐或生子不育。祥符中﹐下兩浙﹑福建﹐除身丁錢四十五萬貫。嘉祐三年﹐乃詔令舊納七斗五升者﹐主戶與減二斗五升﹐客戶減四斗五升﹐爲定例。神宗元丰八年﹐分主客戶﹐以丁力多寡科差﹐兼論資產﹐役法且差且雇﹐應衙前役者輒至破產流離。南渡後﹐詔州﹑縣官殿最以生齒多寡爲差。冒增之獘﹐終宋之世。

元制﹕人戶爲十等﹐立科差法﹐有絲料﹑包銀﹑夫役三項﹐皆視丁力輸辦。其詳不可考。

明初﹕定閩中令﹐民以戶口自實。洪武十四年﹐始頒黃冊於天下﹐戶目凡七﹐曰民﹑曰軍﹑曰鹽﹑曰匠﹑曰弓兵﹑曰鋪兵﹑曰醫﹐令其各以本等名色占籍。十年﹐核老幼生死而更造之。丁多者開折立戶﹐民父母存若亡或兄弟出分﹐及贅婿﹑乞養子歸宗另爨者﹐聽別籍﹐惟軍﹑匠戶不許﹐慮其借分異爲規避。凡歲辦物料﹐十年一次。男子年十六以上爲成丁﹐丁視米一石事其身﹐貴者﹑老者﹑疲癃殘疾者皆復之﹐余則如例當差。正徳十四年﹐禦史沈灼議酌民口賦﹐始行八分法。每一丁歲徵銀八分﹐以充歲辦等料。惟差役仍十年一事。隆慶間﹐奏勘合每丁石派物料銀六分﹐續奉加派七分。萬曆六年﹐都禦史龐尙鵬行一條鞭法﹐通計歲用幾何﹐照丁糧勻派歲辦之料﹐不論紳衿士庶一體﹐民則加派四差﹐故有綱丁﹑差丁之分。其鹽課口﹐乃萬曆六年﹐每丁口派食鹽課﹐不論紳衿士庶﹑男丁女口﹐皆計口食鹽﹐徵銀編入全書。四差鹽課﹐另詳於後。

本朝﹕順治四年二月﹐詔福建人丁地畝本折﹐並衛所錢糧﹐通照前朝萬曆四十八年則例徵收﹐天啟﹑崇禎加派盡行蠲免。其唐﹑魯二藩僣號﹐疊派橫徵﹐地方尢稱苦累﹐一切停止。康熙三年﹐編定賦役全書。雍正元年﹐奉文各縣額徵丁銀﹐俱均入地畝內。徵輸款目﹐仍存其舊。

唐開元﹐福州長史唐循﹐招逃戶三千置郡。正元﹐戶五千三百三十﹑口一萬五千九十五﹝出杜佑《通典》《通誌》。據《唐史》﹐戶四千六百八十二﹐口一萬三千七百二十。未知在唐何時﹞。

宋元丰﹐主客戶八萬一千四百五十六。慶元﹐主客戶二十一萬八千五百七十﹐主客丁四十五萬三千二百三十一。

寶祐﹐主客戶二十二萬三千四百三十二﹐主客丁五十三萬四千八百九十。

明洪武二十四年﹐戶六萬三十三﹝長一萬三千六百九十三﹐寧一萬二千五百八十八﹐淸一萬二千六百一十三﹐連五千八百二十四﹐上一萬一千一百五十八﹐武四千一百五十七﹞。口二十九萬九百七十七﹝長六萬一千二百五十三﹐寧四萬四千九百三十﹐淸五萬一千六十八﹐連三萬一千九百三十六﹐上六萬八千七百二十六﹐武一萬七千二百七十八﹞。

弘治五年﹐戶五萬九百八十五﹝長八千七百九十七﹐寧六千五百七十五﹐淸八千二百九十一﹐歸五千五百八十八﹐連四千四百六十三﹐上一萬一千一百五十八﹐武二千七百八十二﹐永二千四百二十七﹞。口二十四萬三千四百五十五﹝成化八年﹐寧化分析歸化戶五千一百五十七﹐口三萬三千一百五十二。十八年﹐上杭分析永定戶二千二百五十六﹐口一萬一千一百三十九。至弘治本州戶口當作八縣扭總。長四萬七百三十一﹐寧三萬七千二百三十二﹐淸三萬五百九十二﹐歸三萬四千一十六﹐連一萬八千四十二﹐上三萬八千七百六十八﹐武一萬五千一百七十﹐永一萬六千三百三十八﹞。

嘉靖元年﹐戶四萬三千九十三﹝長八千七百九十七﹐寧六千四百五十九﹐淸八千三百一十﹐歸五千八十八﹐連三千九百九十﹐上四千七百三十二﹐武二千七百八十二﹐永二千四百二十七﹞。口二十四萬九千二百七十二﹝長四萬四百七十一﹐寧四萬四千九百三十﹐淸三萬九千四百四十﹐歸三萬三千七百三十一﹐連三萬三百七十六﹐上二萬九千二百七﹐武一萬四千九百十八﹐永一萬六千三百三十五﹞。

隆慶六年﹐戶三萬九千四百六﹝長七千九百一十一﹐寧五千七百八十三﹐淸六千四百六﹐歸五千六百二十三﹐連四千七百八十五﹐上四千八百二十六﹐武三千三百五十四﹐永一千五十四﹞。口二十一萬七千一十四﹝長三萬九百五﹐寧三萬五千六十﹐淸二萬八千三十一﹐歸三萬二千六百二十五﹐連三萬六百二十四﹐上三萬三百十一﹐武一萬六千四十﹐永一萬三千九百三十九﹞。

萬曆元年﹐戶三萬九千三百八十﹝長七千八百二十五﹐寧五千六百九十八﹐淸六千三百二十五﹐歸五千五百四十二﹐連四千六百五十四﹐上四千七百九十六﹐武三千三百二十一﹐永一千六百一十八﹞。口二十一萬六千八百二十六﹝長二萬八千九百一十六﹐寧二萬九千一百九十九﹐淸二萬七千八百一十三﹐歸三萬一千八百九十一﹐連二萬八千九百一十九﹐上二萬九千一百十二﹐武一萬四千八十九﹐永一萬二千七百六十﹞。

天啟三年﹐戶三萬六千一百七十四﹝長一萬二百七十一﹐寧五千三百九十三﹐淸四千五百八十四﹐歸三千五百八十三﹐連三千四百八十﹐上四千七百七十七﹐武一千九百三﹐永二千一百八十四﹞。口二十一萬九百六十﹝長三萬七千四百八十一﹐寧三萬七千六百四十八﹐淸二萬七千二百一十二﹐歸二萬三千七百七十二﹐連二萬四千四十七﹐上三萬六百七十八﹐武一萬四千一百四十八﹐永一萬五千九百七十四﹞。

崇禎六年﹐戶三萬五千六百八十八﹝長一萬八十四﹐寧五千四百三十﹐淸四千三百二十七﹐歸三千五百七十八﹐連三千四百八十﹐上四千七百七十三﹐武一千八百三十二﹐永二千一百八十四﹞。口二十一萬三百零﹝長三萬六千六百六十八﹐寧三萬七千六百五十七﹐淸二萬七千三百一十九﹐歸二萬三千七百八十七﹐連二萬四千四十七﹐上三萬六百七十八﹐武一萬四千一百七十四﹐永一萬五千九百七十四﹞。

本朝順治九年﹐編審原額人戶丁口﹐七萬八千九百四十六丁﹐又新增一百一十七丁﹐又田米內原溢一十六丁﹐共七萬九千七十九丁﹝長一萬四千六百九十二丁﹐寧一萬五千五百二十九丁﹐淸一萬四千九百四十六丁﹐又田米內原溢一十六丁﹐歸七千五百三十一丁﹐連五千一百六十一丁﹐又新增三十九丁﹐上七千六百四十丁﹐武六千八百二十七丁﹐永六千六百二十丁﹐又新增七十八丁。每丁徵銀則例﹐載在各縣﹞。共徵銀二萬五千二百八十八兩二錢二分五釐五毫四絲九忽八微四纖一沙﹝長四千三百九十九兩三錢五分二釐七毫五絲三忽八微五纖二沙﹐寧四千四十八兩二分八釐一毫二絲一忽九微八纖八沙﹐淸四千六百一十九兩一錢四分九釐五絲六忽七微一纖八沙﹐歸二千七百八十三兩一錢三分四釐六毫五絲一忽二纖八沙﹐連二千四百五十一兩八錢三分二釐五毫三忽七微七沙﹐上三千三十兩六錢五分一毫八絲四忽五微一纖六沙﹐武一千八百九十二兩四錢三分三釐九毫七絲四忽七微三纖一沙﹐永二千六十四兩六錢四分四釐三毫三忽三微一沙﹞。

康熙三十五年﹑四十年﹑四十五年﹑五十年﹐編審增益人丁六丁﹐每丁徵銀則例﹐載在長汀縣。共徵銀一兩八錢七分七釐五毫二絲二忽七微四纖八沙。

原額食鹽課一十一萬四千八百一十九口﹐又新增不成丁口四千二百一十六口﹐又田米內原溢五口﹐共一十一萬九千四十口﹝長二萬三百三十九口﹐寧二萬二千三百五十九口﹐淸一萬二千二百五十九口﹐又原米內溢出五口﹐歸一萬四千四百七十八口﹐又新增不成丁四千二百二丁﹐連一萬五千六百一十二口﹐上一萬六千八百九十六口﹐武七千二百四十四丁口﹐永五千六百二口﹐又新增一十四口。每口徵銀則例﹐載在各縣﹞。共徵銀一千九百二十三兩七錢一分五釐八毫八絲二忽四微四纖二沙﹝長三百四十五兩二錢六分五釐六毫三絲四忽八微一纖﹐寧三百五十二兩六錢七分九釐九毫七絲七忽一微六纖七沙﹐淸二百一十二兩六分三毫三絲一忽五微四沙﹐歸除食鹽課原勻八丁米﹐內派徵婦女無外新增丁成丁﹐七十二兩六錢五分七釐九毫八絲三忽七微七纖二沙﹐連三百六十四兩七錢二分八釐六毫三絲六忽八微四纖﹐上三百三十一兩四分六釐三毫七絲四忽三微四纖九沙﹐武一百一十六兩四錢七釐六毫二忽八微八纖﹐永一百二十八兩八錢六分九釐三毫四絲一忽一微二纖﹞。

康熙三十五年﹑四十年﹑四十五年﹑五十年﹐編審溢出食鹽課一十一口﹝每口徵銀則例﹐載在長汀縣﹞﹐共徵銀一錢八分六釐四毫五絲五忽九微八纖六沙二塵。

以上丁口共徵銀二萬七千二百一十四兩五釐四毫一絲一忽一纖七沙二塵內。

乾隆元年﹐奉文豁免寧化縣移駐泉上縣丞衙署﹐購買民田攺作地基﹐無徵田糧勻徵丁口銀﹐六分四釐四毫二絲四忽八微四纖七沙九塵五埃七秒五漠。

乾隆二年﹐欽奉上諭豁免連﹑上二縣﹐缺額田糧無徵勻徵丁口銀﹐一十六兩三錢八分一釐七毫﹝連一十四兩六錢七分七釐一毫﹐上一兩七錢四釐六毫﹞。

乾隆三年﹐欽奉上諭豁免淸流縣勻徵丁口銀﹐三千六十八兩七錢四分一釐六絲八忽六微五纖八沙六塵一埃一秒四漠﹝照南平縣勻徵之例﹐每田糧一兩勻徵銀二錢﹐余銀減除﹞。

乾隆五年﹐奉文豁免永定縣水災衝陷沙堆田畝無勻徵丁口銀﹐六錢七分一釐一毫五絲六微六纖五沙六塵八秒四漠。

乾隆九年﹐奉文豁免缺額田糧無徵勻徵丁口銀﹐一百四十四兩四錢七分八釐四毫一絲九忽一微五纖九沙八塵九埃四秒六漠﹝長四十四兩四錢五分七釐九毫九絲五忽三微一纖一沙六塵三埃六秒五漠﹐淸一十一兩四錢七分五釐一毫九絲一忽六微八纖五沙四塵四埃四秒三漠﹐歸一十兩六錢七釐二毫五絲四忽一微九纖五沙五塵四埃六秒七漠﹐連四兩四錢二分六釐一毫五絲五忽三微七沙一塵二埃五秒六漠﹐上七十三兩五錢一分一釐八毫二絲二忽六微六纖一塵四埃一秒五漠﹞。

共免勻徵丁口銀三千二百三十兩三錢三分六釐七毫六絲三忽三微三纖二沙七埃一秒九漠。

以上共實徵丁口銀二萬三千九百五十三兩六錢六分八釐六毫四絲七忽六微八纖五沙一塵二埃八秒一漠。附載﹕盛世滋生戶口

新編人戶﹐丁口共八千四百一十六丁口﹐內男子成丁三千六百一十二丁﹐內除補額二千七百五十五丁外﹐增益八百五十七丁﹝長增益四十六丁﹐寧增益一百二十八丁﹐淸增益一十五丁﹐歸增益七十六丁﹐連增益二百七十二丁﹐上增益四十三丁﹐武增益四十丁﹐永增益二百三十七丁﹞。

食鹽課並不成丁﹐共四千八百四丁口﹐內除補額四千二百一十六丁口外。增益五百八十八丁口﹝長增益四十八口﹐寧增益一百二十四口﹐淸增益三口﹐歸增益不成丁七十一丁食鹽課一百四口﹐連增益一百三十五口﹐上無增﹐武無增﹐永增益一百三口﹞。

康熙五十二年﹐欽奉恩詔﹐凡編審民鹽丁口以五十年額數爲定﹐嗣後凡遇編審所增丁口﹐只造冊報查﹐永不加賦。

附徵汀州衛﹕

康熙十八年﹐編審新增屯丁一百六十五丁內﹝寧化二十三丁﹐淸流三丁﹐上杭一十五丁﹐江西信丰縣一百二十四丁。每丁徵銀照各縣丁銀則例派徵﹞。共徵銀五十四兩九錢四釐六毫八絲四微三纖八沙﹝寧化徵銀六兩一銀五分九釐八毫三絲七忽九微六纖六沙﹐淸流徵銀九錢四分五釐八毫九忽三微二纖二沙﹐上杭徵銀六兩四錢六分五釐七毫四絲一忽一微五纖﹐信丰徵銀四十一兩三錢三分三釐二毫九絲二忽。內上杭縣撥歸建安﹑建陽﹑崇安勻徵屯丁二丁七分三釐零外﹐實徵屯丁一十二丁﹐二分六釐四毫一絲五忽九纖四沙三塵三埃九秒六漠﹐共徵銀五兩二錢八分六釐四毫五絲五忽二纖八沙三塵一秒八漠。又撥歸江西信丰縣徵解屯丁一百二十四丁﹐共徵銀四十一兩三錢三分三釐二毫九絲二忽外﹞。

實在屯丁三十八丁二分六釐四毫一絲五忽九纖四沙三塵三埃九秒六漠。實徵銀一十二兩三錢九分二釐一毫二忽三微一纖六沙三塵一秒八漠。

按明制分軍屯田﹐以三分守城﹐以七分屯種﹐每分屯正糧之外﹐徵餘糧六石給本衙軍官俸糧﹐故不編丁。

本朝康熙六年﹐奉裁各衛﹐將汀州﹑武平所屯糧﹐歸汀同同知徵解。康熙十三年﹐江南巡撫條陳﹐以衛軍已散爲民﹐未便脫然籍外﹐故令納丁閩省。十七年奉文﹐十八年始編屯丁。乾隆�年﹐將屯田攺歸各縣徵收﹐故照田糧之例﹐按畝勻徵﹐是以上杭丁銀﹐有畸零之數。

宋役法﹐以衙前主官物﹐以里正﹑戶長﹑鄕書督賦稅﹐以耆長﹑弓手﹑壯丁捕盜賊﹐以承符﹑人力﹑手力﹑散從官供奔走﹐以縣曹司﹑州曹司下至雜職﹑虞侯等人﹐各以鄕戶等第﹐差充吏役。爲衙前最重﹐以里正兼之﹐主典庫藏輦運官物﹐有折耗賠償﹐每至破家。皇祐中﹐韓絳﹑蔡襄極陳福建衙前之獘。景祐中﹐韓琦請命轉運司﹐以州軍見役人數爲額﹐而罷里正。困獘如故。熙寧中﹐州郡有衙前越千里輸納庫金七錢者﹐吏恣畱難﹐至逾年不還。神宗廉得﹐大傷之﹐議變法﹐王安石議令先總州若縣﹐應用雇直多少之數﹐隨人戶貲產髙下﹐出錢在官﹐名免役錢。其坊郭等戶﹐及未丁﹑單丁﹑女丁﹑寺觀﹑品官之家﹐舊無役而令出半錢者﹐名助役錢。取足雇直而頗寬其數﹐增一二分﹐爲水旱備﹐名免役寬剩錢。乃其後州﹑縣希提舉司旨﹐廣敷民錢爲免役﹐又省役額﹑損役直﹐增科率爲寬剩錢﹐而民始病。且官雇無上戶﹐類得市姦﹐卽帑藏綱運多失陷﹐而官亦病。又﹐其時靑苗﹑市易﹑均輸各賦並興﹐民艱得錢﹐則更病。元祐乃罷之﹐復差法。紹聖以後﹐競行雇募﹐而耆長﹑戶長應募者﹐役錢多不時給﹐久之遂廢。以保正副兼其役﹐屢以繁重搆訟﹐朝廷𨿽更法省裁﹐而不能止。及建炎置諸縣弓手﹐則並官戶所免半錢皆徵之﹐而役錢不反﹐保正副悉移入爲上供矣。乾道中﹐金華松陽民汪灌等首倡﹕度其時里正一歲之役﹐乃自實其貲爲三等﹐定當役之次於籍﹐眾割田公之﹐以其粟佐當役者。役之先後﹐視籍田之多寡﹐視等他日戶升降則告於眾而進退之。歲三月﹐眾畢會﹐擊豕釃酒﹐舊里正以授新里正﹐成禮而退﹐名曰義役行。後二十年﹐訟不抵於有司﹐俗大歡洽。理宗時﹐賈似道爲公田﹐於是江﹑浙細民﹐負官租而愁怨﹐法非不善﹐顧所行之人何如耳。

明役法﹐括之戶口﹐以籍爲定﹐丁成而役﹐六十一免﹐婦女及不成丁不役。年七十以上﹐許一子侍養﹐免雜派役。寡婦年三十﹐前夫亡守志﹐迨五十不攺節者﹐旌其門﹐免家徭。品官免役﹐視職秩爲差﹐官故仍免徭三年。里甲十年輪一役﹐謂之正役。均徭機兵驛傳﹐謂之泛役﹐並入丁田派之﹐故今人丁有料﹑有鹽﹑有綱﹑有徭﹑有機﹑有站六項名色﹐鹽乃丁之所獨﹐余則田之所同。今四差已並入條鞭之內﹐恐習久漸忘﹐以爲田畝應納之賦﹐不知貢料四差均包於內。因取舊志原載條款﹐詳錄於後﹐使後之覽者有所考焉。

附載﹕歷朝賦役

唐﹕

本州蠟燭二十條。

宋﹕

本州蠟燭二十條。

上供銀﹐七千九百四十五兩八錢三分五釐。

聖節錢﹐每歲二千兩﹐送行在右藏西庫。

大禮銀﹐每遇大禮年份﹐解銀二千兩﹐送行在左藏西庫。

上供鈆﹐本錢三千貫銀﹐會中半銀四百二十八兩五錢七分二釐﹐會一千五百貫。

明﹕

歲派本府土物照裏分俵八縣均出﹐歲進上下半年。肥豬一百二十七口﹐銀二百一十七兩六錢﹔鵝一百八隻﹐銀三十二兩四錢﹔雞二十三隻﹐銀一兩六錢一分。合銀二百五十一兩六錢一分﹝長﹑寧各四十一兩九錢一分﹐淸四十六兩四錢一分﹐歸三十六兩五錢五分﹐連二十四兩七錢六分﹐上三十一兩九錢七分﹐武﹑永各一十四兩七分﹞。

荔枝一千五百九十一斤﹝長﹑寧﹑淸各二百六十五斤﹐歸二百三十五斤﹐連二百六十三斤﹐上二百九斤﹐武﹑永各九十九斤﹞。

龍眼一千八百二十二斤﹝長﹑寧﹑淸各三百二斤﹐歸二百六十六斤﹐連一百九十斤﹐上二百三十六斤﹐武﹑永各一百一十二斤﹞。

香蕈八十七斤﹝長﹑寧﹑淸各一十三斤﹐歸十一斤﹐連七斤﹐上一十斤﹐武﹑永各五斤﹞。

白砂糖五千一百三十八斤﹝長﹑寧﹑淸各八百五十一斤﹐歸七百五十斤﹐連五百三十四斤﹐上六百六十七斤﹐武﹑永各三百一十七斤﹞。

黑糖一千八百三斤﹝長﹑寧﹑淸各一百九十九斤﹐歸二百六十三斤﹐連一百八十七斤﹐上二百三十四斤﹐武﹑永各一百一十一斤﹞。

黃蠟一千一十九斤﹝長﹑寧各一百六十六斤﹐淸一百八十三斤﹐歸一百四十七斤﹐連一百五斤﹐上一百三十斤﹐武﹑永各六十一斤﹞。

茶葉三百一十七斤﹝長﹑淸各五十九斤﹐寧三十二斤﹐連二十二斤﹐歸四十六斤﹐上四十一斤﹐武﹑永各一十九斤﹞。

銀硃一百六十五斤﹝長﹑淸各二十九斤﹐寧二十六斤﹐歸二十三斤﹐連十七斤﹐上二十一斤﹐武﹑永各一十斤﹞。

土硃九十八斤﹝長﹑寧各十六斤﹐淸十七斤﹐歸四十斤﹐連十斤﹐上十三斤﹐武﹑永各六斤﹞。

靛花靑七十三斤﹝長﹑寧各十二斤﹐淸十三斤﹐歸十斤﹐連八斤﹐上九斤﹐武﹑永各四斤﹞。

烏梅二百六十斤﹝長﹑寧各二十一斤﹐淸二十斤﹐歸﹑上各十五斤﹐連十三斤﹐武﹑永各六斤﹞。

五倍子一百四十斤﹝長﹑寧﹑淸各二十八斤﹐歸二十五斤﹐連十七斤﹐上二十二斤﹐武﹑永各十斤﹞。

黃熟銅九十一斤﹝長﹑寧各十六斤﹐歸十四斤﹐連十斤﹐上三斤﹐武﹑永各六斤﹞。

紅熟銅九十一斤﹝長﹑寧各十六斤﹐歸十四斤﹐連十斤﹐上二十三斤﹐武﹑永各六斤﹞。

生銅六百七十九斤﹝長﹑寧各一百十四斤﹐淸一百二十一斤﹐歸九十九斤﹐連六十斤﹐上八十七斤﹐武﹑永各四十二斤﹞。

錫五百六十八斤﹝長﹑寧各九十八斤﹐淸一百十五斤﹐歸八十六斤﹐連六十一斤﹐上七十八斤﹐武﹑永各三十二斤﹞。

生漆一千一百九十八斤﹝長﹑寧各一百九十五斤﹐淸二百十四斤﹐歸一百七十二斤﹐連一百二十三斤﹐上一百五十三斤﹐武﹑永各七十三斤﹞。

桐油八百五十五斤﹝長﹑寧各一百三十九斤﹐淸一百五十三斤﹐歸一百二十三斤﹐連八十八斤﹐上一百九斤﹐武﹑永各五十二斤﹞。

密陀僧二十六斤﹝長﹑寧﹑淸﹑歸各四斤﹐連﹑永各二斤﹐上﹑武各三斤﹞。

黃牛皮十四張﹝長﹑寧﹑淸﹑歸﹑上武各二張﹐連﹑永各一張﹞。

弓一千八百三十張﹝長四百十二張﹐寧百九十一張﹐淸三百十四張﹐歸二百一十八張﹐連二百十五張﹐上三百七張﹐武一百十八張﹐永一百四十三張﹞。

箭一萬五千一百四十四枝﹝長三千二十四枝﹐寧二千七百枝﹐淸二千二百二枝﹐歸一千五百五枝﹐連一千五百六十二枝﹐上二千二百四十枝﹐武八百五十四枝﹐永一千五十七枝﹞。

弦一萬一千八百七十條﹝長二千六十條﹐寧一千八百五十五條﹐淸二千二百二條﹐歸一千九條﹐連一千五百六十二條﹐上一千五百三十五條﹐武五百九十條﹐永一千五十七條﹞。

翎毛三萬七千六十根﹝長一萬﹐寧九千一百﹐淸二千五百﹐連六千﹐上六千七百八十﹐武五千五百﹐永三千一百二十﹞。

翠毛九十六个﹝長﹑寧﹑淸﹑歸各十六个﹐上二十个﹐武﹑永各六个﹞。

雜色皮一千七百四張﹝長二百九十張﹐寧三百六十三張﹐淸一百九十五張﹐歸一百四十二張﹐連二百五十張﹐上一百九十七張﹐武一百七十張﹐永九十三張﹞。

課鐵九萬九千七百九十三斤三兩二錢﹐商稅課鈔折銀六十九兩七錢三釐﹝上杭九萬六千六百九十三斤三兩二錢﹐淸流三千一百斤﹞。

農桑絹十六匹二丈八尺﹐絲九兩四錢﹝長二匹﹑絲二兩﹐淸四匹﹐歸七匹﹐連二匹二丈八尺﹐上一匹﹑餘絲五兩二錢﹐永絲二兩二錢﹞。

帶辦商稅課鈔四千九百四十八錠五貫六百一十四文﹝長七百二十六錠一貫三百七十四文﹐寧一千八錠九百文﹐淸八百五錠二貫六百文﹐歸三十一錠一貫一十二文﹐連五百六錠四貫五百文﹐上一千一十三錠三貫七百三十八文﹐武三百九十八錠一貫四百九十文﹐永四百六十錠一貫﹞。

官房官地賃鈔二十七錠一貫九百九十文七分﹝長五錠八貫七百八十八文﹐寧一十二錠一貫八百一十五文七分﹐永一錠一貫八百六十七文﹞。

酒醋茶課鈔﹕長一百五十七錠三貫一百五十二文﹐寧三十七錠三貫八百一十文﹐淸四十七錠八貫三百一十四文﹐歸四十錠一貫三百一十六文﹐連二十九錠二貫二百七十文﹐上二十九錠四貫九百九十文﹐武五十四錠一貫六百九十文﹐永二十七錠一貫七百七十五文。

窯冶課鈔九十一錠九貫九百三十二文﹝長四十三錠六百一十文﹐寧一十二錠四貫五百七十文﹐連一十五錠二貫六十文﹐上一錠二貫六百九十二文﹞。

門攤課鈔一百七十六錠一貫五百五十四文﹝寧三十九錠六百文﹐淸一十七錠七百八十五文﹐連二十錠二貫﹐上一十一錠四貫六十九文﹐武三錠四貫一百文﹐永八十五錠﹞。

軍務犁耙鈔一百六十文﹝寧出﹞。

契本鈔一千五百二十七文﹝上七百二十七文﹐連八百文﹞。

桃李柿樹鈔五貫九百七十二文﹝上三貫九百八十二文﹐永一貫九百九十文﹞。

茶子油樹租鈔二百五十文﹝武出﹞。

樊公會稅鈔三百六錠三貫五百文﹝淸出﹞。

魚課鈔六十九錠七十二文﹝連出﹞。

魚課米六十七石八鬥二合﹝歸出﹞。

糧料﹐起運金花價槓銀八千五百七十三兩﹝長二千四百四十三兩一錢四分八釐﹐寧一千五百零五兩六錢八分九釐﹐淸五百二十一兩六錢八分七釐﹐歸九百八十六兩三錢七分一釐﹐連七百八十兩二錢二分六釐﹐上九百二十二兩一錢六分三釐﹐武七百一十七兩五錢五分九釐﹐永六百九十六兩一錢零七釐﹞。

折料價腳銀三百七十六兩二錢五分一釐﹝長一百零七兩二錢二分二釐﹐寧六十六兩零八分一釐﹐淸二十二兩八錢七分七釐﹐歸四十三兩二錢九分﹐連三十四兩二錢四分九釐﹐上四十兩四錢七分二釐﹐武三十一兩五錢一分﹐永三十兩零五錢五分﹞。

黃白蠟茶價腳銀九百二十二兩二錢三分八釐﹝長六百四十三兩九錢七分三釐﹐上二百七十八兩二錢六分五釐﹞。

廚料果品價腳銀六百九十二兩四錢四分六釐﹝上杭﹞。

抵解農桑夏稅絹價腳銀一十四兩零八分三釐﹝上一兩四錢六分﹐寧一兩四錢六分﹐淸二兩九錢二分﹐歸四兩五錢九分三釐﹐連二兩一錢九分﹐上七錢三分﹐武七錢三分﹞。

段匹櫃袱價腳有閏銀一千一百一十七兩七錢五分一釐﹝長二百三十九兩九錢八分﹐寧六百五十二兩四錢二分五釐﹐淸二百二十五兩三錢四分六釐﹞。

牲口料價腳銀三百零一兩四錢九分八釐﹝長汀﹞。

京庫鹽鈔價腳有閏銀一千三百一十八兩九錢一分﹝長二百三十六兩四錢七分五釐﹐寧二百三十七兩六錢八分四釐﹐淸一百八十七兩零九分二釐﹐歸一百七十兩九錢五分六釐﹐連一百七十四兩四錢五分五釐﹐上一百四十四兩六錢二分九釐﹐武八十九兩四錢二分四釐﹐永七十八兩二錢零三釐﹞。

三司料價腳銀三千四百二十三兩五錢三分四釐﹝長七百五十七兩六錢﹐寧四百七十八兩零五分三釐﹐淸五百五十二兩三錢六分六釐﹐歸四百零七兩四錢六分九釐﹐連五百零八兩三錢二分八釐﹐上二百八十一兩二錢七分五釐﹐武二百七十一兩六錢零三釐﹐永一百六十六兩八錢四分﹞。

課鐵價腳有閏銀四百零八兩三錢五分﹝連城﹞。

翠毛價腳銀二百四兩六錢﹝寧化﹞。

民弓弦箭價腳銀一千五百零六兩九錢二分﹝歸七百五十三兩三錢九分六釐﹐武三百七十六兩七錢六分二釐﹐永三百七十六兩七錢六分二釐﹞。

軍器民辦價腳銀五百六十三兩八錢六分三釐﹝淸流﹞。

胖襖褲鞋價腳銀三百四十兩一錢一分一釐﹝寧化﹞。

皮張價腳銀四十九兩六錢一分三釐﹝連城﹞。

協濟昌平州馬價銀二十兩﹝武平﹞。

存畱抵解無徵司庫鈔銀一十九兩一錢一分五釐﹝長五兩三錢五分五釐﹐寧三兩四錢九分八釐﹐淸一兩一錢四分一釐﹐歸二兩二錢六分九釐﹐連一兩七錢八分二釐﹐上二兩一錢九分五釐﹐武一兩三錢九分九釐﹐永一兩四錢七分六釐﹞。

抵補無零絲棉銀二錢七分六釐﹝長六分﹐永二錢一分六釐﹞。

科舉進士碑坊銀六百九十二兩七錢九分五釐﹝長一百二十二兩二錢五分﹐淸九十六兩﹐歸一百一十二兩五錢﹐連一百四十兩二錢五分﹐上五十二兩五錢﹐武六十四兩二錢九分五釐﹐永一百零五兩﹞。

歷日槓索紙張銀七十二兩零七分﹝武平﹞。

司庫鹽鈔有閏銀五百五十九兩五錢八分﹝長一百零六兩七錢五分九釐﹐寧八十八兩零七分六釐﹐淸七十九兩五錢一分四釐﹐歸七十五兩零二分五釐﹐連七十九兩零二分七釐﹐上五十八兩八錢零一釐﹐武四十兩零五分五釐﹐永三十二兩三錢二分三釐﹞。

料剩有閏銀一千九十八兩八錢八分一釐﹝長二百零一兩九分一釐﹐寧一百五十四兩二錢七分四釐﹐淸一百二十七兩零三分四釐﹐歸六十兩九錢九分六釐﹐連二百五十五兩八錢九分四釐﹐上一百一十五兩九錢零九釐﹐武七十七兩二錢九分八釐﹐永一百零六兩三錢六分五釐﹞。

備歉銀九百四十一兩五錢六分三釐﹝寧三百九十兩七錢七分﹐歸二百六十三兩五錢九分四釐﹐連五十五兩七錢﹐上五十二兩九錢四分一釐﹐永一百七十八兩五錢五分八釐﹞。

糧剩有閏銀五千二百四十五兩一錢六分六釐﹝長一千六百二十三兩七錢七分三釐﹐寧九百七十七兩七錢七分五釐﹐淸四百一十八兩一錢一分八釐﹐歸七百一十兩八錢七分二釐﹐連三十九兩一錢三分二釐﹐上七百六十三兩二錢二分五釐﹐武一百五兩五錢二分一釐﹐永五百五十六兩七錢五分一釐﹞。

溢出丁口銀五兩二錢四分三釐﹝淸流﹞。

原額升科米銀一百五十五兩三錢七分﹝長一十兩二錢零四釐﹐寧二十八兩零二分八釐﹐歸一百零五兩七分三釐﹐上八錢九分一釐﹐永一十一兩一錢七分四釐﹞。

倉剩解司銀三千五百九十兩八錢三分六釐﹝長七百二十三兩九錢四分九釐﹐寧八百一十五兩零三分八釐﹐淸一千四十一兩五錢四分三釐﹐歸六百零九兩四錢二分五釐﹐連一百一十四兩五錢九分九釐﹐上二十兩六錢零六釐﹐武一百三十六兩四錢四分﹐永一百二十九兩二錢三分六釐﹞。

倉剩湊給儒學閏月銀六十兩零六分﹝寧二十兩零九分﹐歸一十九兩零四分﹐連二十兩九錢三分﹞。

倉剩給武平營兵銀二千三百八十四兩七錢零七釐﹝長一千二百一十六兩三錢七分一釐﹐歸六百一十四兩五錢﹐上三百六十九兩二分一釐﹐永一百八十四兩八錢一分五釐﹞。

府倉折價給軍銀四千三百二十六兩八錢八分九釐﹝長三百三十七兩八錢八分四釐﹐寧三千三百三十三兩五錢﹐淸二百八十五兩五錢﹐歸三百七十兩零五釐﹞。

上杭倉折價給軍銀一千五百七十八兩五錢七分﹝歸一千零三十五兩﹐連二百七十八兩五錢﹐上二百六十五兩零七分﹞。

武平倉折價給軍銀三千九百一十四兩九錢三分五釐﹝連一千五百六十二兩﹐上五百一十八兩零七分四釐﹐武七百七十七兩五錢八分五釐﹐永一千零五十七兩二錢七分六釐﹞。

府庫鹽鈔有閏銀一千七百二十三兩三錢七分﹝長二百五十一兩零七分﹐寧二百七十一兩八錢六分六釐﹐淸二百零三兩八錢零三釐﹐歸二百二十兩九錢零四釐﹐連二百三十一兩八錢三分五釐﹐上二百七十七兩三錢二分七釐﹐武七十六兩六錢三分五釐﹐永一百六十九兩九錢三分﹞。

府學倉銀五百零一兩七錢零四釐﹝長汀﹞。

縣學倉銀一千九百五十五兩四錢﹝長二百五十一兩一錢六分﹐寧二百六十二兩八錢﹐淸二百五十一兩一錢六分﹐歸二百二十五兩九錢六分﹐連二百五十一兩一錢六分﹐上二百四十五兩﹐武二百三十二兩九錢六分﹐永二百三十五兩二錢﹞。

縣際畱倉銀八百零七兩八錢二分七釐﹝寧二百零一兩五錢七分一釐﹐淸一百八十八兩八錢六分四釐﹐歸一百五十四兩五錢﹐連一百二十六兩四錢一分九釐﹐永一百三十六兩四錢七分三釐﹞。

際畱倉攺折修倉銀一十八兩三錢四分二釐﹝上杭﹐一半解司充餉﹐一半聽候修倉﹞。

本色運倉米一萬四千九百五十一石六斗零二合九勺三抄﹝府倉八千三百零四石三斗四升一合七勺三抄﹐上倉三千六百六十八石四斗七升八合八勺二抄﹐武倉二千八百一十六石七斗八升二合三勺八抄﹐武平所屯糧米一百六十二石﹞。四

差

里甲之役謂之綱﹐有里長﹑老人。里長者﹐明制城中曰坊﹐在鄕曰裏﹐通稱爲里甲。每十戶爲甲﹐十甲爲裏。裏以一戶丁力相應者爲長﹐統十甲首﹐甲首則統十戶。其後歲輸一甲﹐見役專掌催錢糧勾攝公事﹐及出辦上供物料﹐皆得稱爲里長。汀人因之稱散戶爲甲首﹐殊失其舊矣。老人者﹐凡在坊﹑在鄕﹐每裏各推年髙有徳一人﹐坐申明亭﹐爲小民平戶婚﹑田土﹑鬥毆﹑賭盜一切小事。

均徭之役﹐謂之徭﹐有銀差力差﹐十甲輸差﹐十年一次。正役歇後﹐五年一著役。其編役之制﹐米一石﹐準夫一丁﹐辧民老弱﹐不任役與有員役及鹽戶當免役者﹐計一年該役額數﹐各以應役丁米﹐塡各衙門差使﹐應出銀者謂之銀差﹐應出力者謂之力差。

民壯之役謂之機﹐選拔民之壯丁﹐充爲機兵﹐團練守城﹐以備寇警。

驛傳之役謂之站﹐通紐一縣民米﹐編充本縣各驛馬驢夫﹑防夫廩給之數﹐且以應使客。有關符﹐符內所當予者予之﹝每民米一石抽四斗五升入驛支應﹞。其役按銀米多寡﹐截排日子﹐依次應當﹐歲周復始﹐至十歲則再編。

萬曆七年﹐題準行一條鞭﹐其法不論四差﹐通計一縣歲所應起存支用差銀若干兩﹐俱於丁米內均派之。徵銀在官﹐而若官府所當取辦﹐使客所當供應﹐在官諸役﹐及機兵所當雇募﹐悉官爲給﹐不與於民﹐而里甲照舊催徵。自條鞭以後﹐有司有擅用裏役者﹐法參奏。萬曆七年以後至萬曆四十年﹐又累年加編不等。

國朝照前朝舊制﹐官徵官給﹐以役之。嗣以軍興兵餉不敷﹐四差亦多裁充餉。承平以後﹐漸次酌復﹐而裁解未復者尙多焉。

綱﹕

都察院心紅柴炭等銀三十五兩三錢四分七釐﹝長﹑寧﹑淸﹑歸﹑連﹑上﹑永各四兩四錢二分二釐﹐武四兩三錢九分三釐﹞。

察院考較府縣學生員試卷茶葉餅等銀八十九兩三錢五分﹝長一十四兩一錢一分一釐﹐寧一十三兩三錢三分三釐﹐淸一十兩四錢二分六釐﹐歸八兩九錢三分三釐﹐連九兩九錢二分四釐﹐上一十二兩九錢七分八釐﹐武一十兩零五釐﹐永九兩六錢四分﹞。

總兵府心紅柴炭等銀九兩一錢七分六釐﹝八縣各一兩一錢四分七釐﹞。

布政司淸軍道紙札等銀五十四兩三錢六分四釐﹝長﹑歸﹑連各八兩六錢七分﹐寧一十三兩六錢七分﹐淸三兩六錢七分四釐﹐上﹑武﹑永三縣各銀三兩六錢七分﹞。

糧餉道紙札公費等銀三十五兩五錢四分﹝長六兩一錢四分﹐寧八兩七錢二分﹐淸五兩七錢﹐歸二兩六錢五分﹐連三兩四錢八分﹐上二兩六錢五分﹐武二兩五錢﹐永三兩七錢﹞。

分守道上任祭品心紅等銀二百零五兩七錢八分﹝長四十七兩﹐寧五十七兩﹐淸﹑歸各二十九兩一錢﹐連二十一兩一錢六分﹐上﹑武各二十兩一錢六分﹐永一十一兩二錢﹞。

首領官紙札等銀二十九兩三錢九分二釐﹝八縣各三兩六錢七分四釐﹞。

夷人進貢犒賞等銀一十二兩七錢六分﹝八縣各一兩五錢九分五釐﹞。

按察司紙札銀五兩八錢﹝七縣各一兩﹐永一兩八錢﹞。

本司道修衙家火等銀一百零一兩七錢七分﹝長﹑寧﹑淸﹑歸﹑連﹑上﹑永各一十四兩五錢四分﹞。

本司護表夫銀三十兩一錢四分﹝長一十五兩﹐寧﹑淸各九兩零七分﹞。

提學道考較生員試卷茶餅等銀一百兩九錢零六釐﹝長一十八兩四錢一分六釐﹐寧一十八兩四錢一分二釐﹐淸一十兩五錢二分五釐﹐歸七兩二錢二分六釐﹐連一十一兩六錢一分﹐上一十五兩三錢四分六釐﹐武九兩七錢六分﹐永九兩六錢一分三釐﹞。

本道刊榜紙札拾廠等銀七十九兩八錢七分四釐﹝長一十兩﹐寧一十五兩七錢零七釐﹐淸一十二兩零六分﹐歸並府考一十四兩零四分﹐連七兩﹐上一十兩六錢六分七釐﹐武﹑永各七兩﹞。

驛傳道紙札銀五兩﹝八縣各銀六錢二分五釐﹞。

督屯道紙札銀五兩八錢八分﹝八縣各派七錢三分五釐﹞。

分巡道心紅修衙等銀三百二十三兩二錢二分﹝長四十五兩三錢五分﹐寧五十四兩零五釐﹐淸三十三兩七錢零五釐﹐歸四十兩零二釐﹐連﹑武各二十六兩零三分﹐上七十八兩七錢三分﹐永一十九兩三錢六分八釐﹞。

首領官紙札銀二十六兩六錢七分﹝八縣各三兩三錢三分五釐﹞。

上司巡歷往來司道心紅下程等銀一百九十二兩八錢九分二釐﹝長五十兩﹐寧﹑武各八兩﹐淸﹑歸﹑上各三十兩﹐連一十六兩八錢九分二釐﹐永二十兩﹞。

上司往贛雇募河船銀四十九兩九錢九分三釐﹝長一十兩四錢一分﹐寧一十二兩五錢﹐淸﹑歸各六兩二錢五分﹐連﹑上﹑武各四兩一錢六分七釐﹐永二兩零八分二釐﹞。

上司取辦捲廂銀一十兩﹝長汀﹞。

本府進表綾袱紙張﹑盤纏等銀四十兩一錢七分八釐﹝長八兩三錢六分七釐﹐寧一十兩零四分﹐淸五兩零四分﹐歸五兩零二分﹐連﹑上﹑武各三兩三錢四分六釐﹐永一兩六錢七分三釐﹞。

造報朝覲須知等冊綾袱﹑紙張等銀六十九兩九錢九分九釐﹝長一十四兩五錢八分四釐﹐寧一十七兩五錢﹐淸﹑歸各八兩七錢五分﹐連五兩八錢三分四釐﹐上﹑武各五兩八錢三分三釐﹐永二兩九錢一分五釐﹞。

升遷應朝回任祭江﹑祭門等銀三兩二錢零一釐﹝長六錢六分七釐﹐寧八錢﹐淸﹑歸各四錢﹐連﹑上﹑武各二錢六分七釐﹐永一錢三分三釐﹞。

新官到任祭品﹑公宴等銀九兩一錢七分三釐﹝長二兩一錢三分六釐﹐寧二兩四錢八分三釐﹐淸﹑歸各一兩二錢四分二釐﹐連﹑上﹑武各八錢二分八釐﹐永四錢一分四釐﹞。

本府佐貳查盤紙札銀二十兩﹝八縣各二兩五錢﹞。

季考府學生員試卷等銀六十四兩七錢五分﹝長一十一兩六錢二分五釐﹐寧一十八兩七錢五分﹐淸﹑歸各九兩三錢七分五釐﹐連﹑武各六兩二錢五分﹐永三兩一錢二分五釐﹞。

歲貢往京﹑陪貢往省並兩院助給盤纏等銀一百一十七兩三錢七分三釐﹝長一十五兩九錢三分七釐﹐寧一十九兩一錢二分五釐﹐淸九兩五錢六分二釐﹐歸一十二兩五錢六分二釐﹐連四十四兩六錢二分五釐﹐上三兩正﹐武九兩三錢七分五釐﹐永三兩一錢八分七釐﹞。

本府佐貳交際等銀二十八兩五錢﹝長七兩五錢﹐寧九兩﹐歸四兩五錢﹐連﹑武各三兩﹐永一兩五錢﹞。

使客下程等銀一百四十三兩零八分﹝長三十二兩零六分﹐寧三十八兩四錢六分﹐淸二十一兩六錢三分﹐歸一十九兩二錢四分﹐連一十二兩四錢四分﹐上一十二兩八錢三分﹐武一十一兩四錢二分﹐永六兩四錢二分﹞。

燈籠夫油燭銀一十六兩九錢一分八釐﹝長三兩三錢八分﹐寧四兩零九釐﹐淸﹑歸各二兩四錢零五釐﹐連﹑上﹑武各一兩三錢三分三釐﹐永七錢二分﹞。

佐領紙札銀三十五兩七錢五分﹝長四兩二錢五分﹐寧七兩五錢零四釐﹐淸九兩七錢五分﹐歸三兩七錢五分一釐﹐連三兩七錢五分﹐武二兩五錢﹐永四兩二錢四分四釐﹞。

本府佐領司獄府學修衙等銀一百一十七兩二錢二分四釐﹝長七兩一錢五分三釐﹐又備用修衙一十一兩二錢五分﹐寧八兩五錢七分八釐﹐又修預備倉二十二兩五錢﹐淸一十一兩二錢五分﹐歸四兩二錢九分二釐﹐又備用修衙一十一兩二錢五分﹐連二兩八錢零二釐﹐又備用修衙七兩四錢九分一釐﹐上二兩八錢六分四釐﹐又備用修衙銀七兩五錢﹐永公座幃褥執事棘茨等項九兩九錢三分三釐﹞。

執事銀二十二兩五錢五分八釐﹝長六兩二錢四分二釐﹐寧七兩五錢﹐歸三兩七錢五分﹐連二兩五錢六分一釐﹐上二兩五錢零五釐﹞。

家火銀六十兩零九分二釐﹝長九兩一錢二分﹐寧九兩七錢四分九釐﹐淸幃褥執事等項一十八兩五錢五分七釐﹐歸四兩八錢七分五釐﹐連三兩二錢八分九釐﹐上三兩二錢五分﹐武並祭祀鄕飲家火一十一兩二錢﹞。

幃褥銀二十五兩三錢一分七釐﹝長六兩三錢四分一釐﹐寧七兩六錢一分﹐歸三兩八錢零七釐﹐連二兩四錢七分九釐﹐上二兩五錢四分一釐﹐武二兩五錢三分九釐﹞。

棘茨銀一十二兩零三分六釐﹝長三兩零五分八釐﹐寧三兩六錢七分﹐歸一兩八錢三分五釐﹐連一兩二錢四分一釐﹐上一兩零六分六釐﹐武一兩二錢二分一釐﹞。

本府公費銀一百二十兩﹝長﹑寧﹑歸﹑�四縣各四十兩﹞。

解囚差役盤纏並囚櫃銀二十七兩四錢八分四釐﹝長三兩一錢二分五釐﹐寧三兩七錢五分﹐淸一十一兩四錢七分五釐﹐歸一兩八錢七分五釐﹐連四兩三錢二分四釐﹐上﹑武各一兩二錢五分﹐永六錢二分五釐﹞。

龍山學捨門役錢七兩二錢﹝八縣各銀九錢﹞。

卹刑衙門紙札等銀四十九兩八錢九分七釐﹝寧八兩﹐歸一十二兩﹐連一十三兩四錢五分七釐﹐武一十四兩五錢五分五釐﹐永一兩八錢八分五釐﹞。

倉夫銀六兩﹝寧化﹞。

上司經臨印刷誌書集錄學田書冊銀二兩﹝寧化﹞。

屬縣造報朝覲須知憲綱等冊綾袱紙張銀二百三十兩三錢三分三釐﹝長五十兩﹐寧三十五兩三錢三分三釐﹐淸﹑上各三十兩﹐歸二十五兩﹐連﹑永各銀二十兩﹞。

升遷應朝回任祭江﹑祭門等銀三兩五錢二分﹝八縣各銀四錢四分﹞。

新官到任祭品﹑公宴等銀二十四兩七錢九分六釐﹝長﹑寧﹑連﹑上各三兩六錢三分三釐﹞﹐淸﹑歸各三兩六錢三分二釐﹐武﹑永各一兩五錢﹞。

習儀拜賀香燭﹑茶果等銀五兩八錢四分一釐﹝長一兩六錢四分一釐﹐其七縣各六錢﹞。

春秋祭祀文廟﹑山川社稷﹑郡邑厲等壇祠銀一千九十九兩二錢﹝長一百九十兩﹐寧一百二十兩九錢﹐淸一百二十八兩一錢﹐歸一百二十七兩四錢﹐連一百三十二兩六錢﹐上一百五十一兩﹐武一百二十六兩三錢﹐永一百二十二兩九錢﹞。

鄕飲二次並修置家火等銀二百六十一兩七錢﹝長六十一兩零六分﹐寧二十八兩﹐淸並春中芒神等項四十三兩七錢一分﹐歸﹑連各二十八兩﹐上三十五兩﹐武一十五兩﹐永二十三兩﹞。

鞭春春牛﹑芒神﹑春花﹑彩杖﹑春宴酒銀二十九兩四錢六分﹝長一十二兩四錢六分﹐寧﹑歸﹑連﹑上各三兩﹐武﹑永各二兩六錢﹞。

桃符門神﹑花燈銀一十八兩二錢﹝長六兩﹐寧﹑歸﹑連各二兩﹐上三兩﹐武﹑永各一兩六錢﹞。

季考縣學生員試卷等銀一百五十六兩一錢二分﹝長三十五兩四錢四分﹐寧一十六兩七錢﹐淸一十七兩七錢﹐歸一十六兩三錢六分﹐連一十六兩三錢六分﹐上二十兩二錢﹐武一十五兩二錢﹐永一十六兩三錢六分﹞。

歲貢往京﹑陪貢往省盤纏等銀三百三十八兩五錢四分三釐﹝長﹑寧﹑淸各三十八兩二錢五分﹐歸﹑上﹑武各三十五兩二錢五分。連生員並遺才盤纏一十九兩一錢一分一釐﹐又三年一次加編學道歲考等三十兩零七分一釐﹐生員科舉盤纏銀三兩﹐二年一次加編貢生盤纏銀一十七兩五錢。永並生員盤纏五十一兩三錢六分一釐﹞。

府縣學朔望行香紙燭等銀一十一兩四錢﹝長三兩﹐其七縣各銀一兩二錢﹞。

縣正佐領儒學修衙銀九十八兩六錢六分五釐﹝長﹑寧各一十五兩﹐淸﹑歸﹑連各一十二兩三錢三分三釐﹐上一十五兩﹐武﹑永各八兩三錢三分三釐﹞。

年例執事銀六十五兩九錢七分﹝長﹑上各一十一兩四錢﹐寧三兩六錢七分﹐淸﹑歸﹑連各八兩九錢﹐武﹑永各六兩四錢﹞。

家火銀一百零三兩三錢三分四釐﹝長﹑寧﹑上各一十五兩﹐淸二十三兩一錢五分﹐歸一十一兩六錢六分﹐連一十二兩八錢五分﹐武九兩﹐永並訓導銀一十一兩六錢六分七釐﹞。

公座幃褥銀八十六兩二錢九分四釐﹝長﹑上各十四兩六錢﹐寧四兩八錢六分七釐﹐淸一十一兩三錢五分﹐歸一十三兩三錢七分七釐﹐武﹑永各八兩一錢﹞。

庫用公費銀四百一十兩﹝長六十兩﹐其七縣各五十兩﹞。

往來使客下程並弔祭等銀二百六十兩﹝長五十兩﹐寧﹑武各二十兩﹐淸﹑上各四十兩﹐歸﹑連﹑永各三十兩﹞。

慶賀花幣等銀七十兩﹝長四十兩﹐歸一十兩﹐上二十兩﹞。

祈晴﹑禱雨﹑謝神豬羊銀二十兩﹝長﹑歸各四兩﹐寧﹑淸﹑連﹑上﹑武﹑永各二兩﹞。

佐領紙札銀四十兩六銀一分五釐﹝長﹑寧﹑上各九兩﹐歸四兩六錢一分五釐﹐連六兩﹐永三兩﹞。

存卹孤老夏冬衣布價銀一百四十八兩﹝長四十九兩﹐寧一十八兩﹐淸一十六兩﹐歸一十四兩﹐連﹑武﹑永各一十兩﹐上二十一兩﹞。

院司道府館衙門修理及雜物等銀一百七十五兩﹝長八十兩﹐寧﹑武﹑永各一十兩﹐淸一十五兩﹐歸三十兩﹐上二十兩﹞。

查盤官心紅下程等銀二十七兩八錢零五釐﹝長五兩六錢一分五釐﹐其七縣各三兩一錢七分﹞。

雇募門皂迎送上司等銀八百四十五兩六錢五分﹝長一百七十六兩八錢﹐寧一百六十兩八錢五分﹐淸二百零二兩﹐歸一百八十六兩﹐連一十兩﹐上五十兩﹐武二十兩﹐永四十兩﹞。

雇募燈籠夫油燭等銀一十兩﹝長六兩﹐上四兩﹞。

會昌參將備辦雜物銀五十八兩二錢八分﹝長﹑上﹑武﹑永各五兩﹐寧﹑淸﹑歸﹑連各九兩五錢七分﹞。

赴省領歷日盤纏銀二兩五錢﹝長汀﹞。

院道審錄囚犯應辦午飯銀一兩二錢﹝長汀﹞。

管解南﹑北兩京軍﹑黃二冊盤纏銀四十三兩五錢六分﹝長五兩八錢六分﹐寧八兩一錢八分﹐淸八兩一錢﹐歸三兩八錢五分﹐連四兩九錢二分﹐上三兩七錢五分﹐武三兩六錢﹐永五兩三錢﹞。

進士花幣等銀七十八兩六錢一分五釐﹝長一兩一錢一分一釐﹐寧一兩三錢三分三釐﹐淸四十五兩六錢四分六釐﹐歸二十八兩九錢七分九釐﹐連﹑武各四錢四分﹐上四錢四分四釐﹐永二錢二分二釐﹞。

新科舉人花幣等銀二十八兩﹝長八兩﹐寧一十二兩﹐上﹑武各四兩﹞。

舊科舉人盤纏銀九十一兩五錢﹝長﹑寧各二十兩三錢三分三釐﹐上三十兩五錢﹐武﹑永各一十兩一錢六分七釐﹞。

科舉府﹑縣學生員盤纏銀七十六兩二錢二分九釐﹝長二十兩七錢四分四釐﹐寧二十二兩六錢二分五釐﹐上二十二兩七錢六分四釐﹐武一十兩零九分六釐﹞。

武舉盤纏銀二十二兩六錢六分五釐﹝長四兩六錢六分七釐﹐連五兩﹐上七兩三錢三分三釐﹐武二兩八錢三分四釐﹐永二兩八錢三分一釐﹞。

預備司道公費銀五兩﹝淸流﹞。

綱剩充餉銀九十六兩八錢八分四釐﹝歸化﹞。

應朝槓夫盤纏銀一十二兩六錢六分六釐﹝永定﹞。

徭﹕

布政司祗候銀七十八兩﹝長﹑寧各一十三兩﹐歸﹑連各二十六兩﹞。

公費銀一十六兩﹝寧﹑武各八兩﹞。

廣積庫庫夫銀一百七十四兩六錢八分七釐﹝寧﹑淸﹑歸各五十八兩二錢二分九釐﹞。

護表夫銀五十兩﹝寧化﹞。

弓兵銀四十六兩六錢﹝淸﹑歸﹑連﹑上各一十一兩七錢正﹞。

皂隸銀二十二兩四錢﹝上杭﹞。

解戶銀一百六十四兩﹝長﹑寧各三十六兩﹐淸﹑歸﹑上各三十兩﹐武二兩﹞。

淸軍道書手銀四十兩﹝長﹑寧﹑淸各八兩﹐歸一十六兩﹞。

皂隸銀一十九兩五錢﹝淸一十一兩七錢﹐連七兩八錢﹞。

糧餉道弓兵銀二十三兩四錢﹝長﹑寧各一十一兩七錢﹞。

分守道門子銀一十五兩六錢﹝長﹑寧﹑淸﹑歸各三兩九錢﹞。

廚子銀三兩九錢﹝上杭﹞。

皂隸銀五十四兩﹝長七兩二錢﹐其七縣各七兩八錢﹞。

按察司祗候銀九十一兩﹝寧﹑淸各三十九兩﹐武一十三兩﹞。

皂隸銀一百六十三兩八錢﹝長一十一兩七錢﹐淸三十五兩一錢﹐歸一百一十七兩﹞。

借撥隸兵銀五十三兩四錢﹝長﹑寧各七兩二錢﹐淸﹑歸各一十五兩六錢﹐上七兩八錢﹞。

護表夫銀二十兩﹝長﹑淸﹑歸﹑上各五兩﹞。

獄卒銀八十一兩九錢﹝寧四十六兩八錢﹐淸三十五兩一錢﹞。

鹽運司隸兵銀一十五兩六錢﹝淸流﹞。

分巡道門子銀三十一兩二錢﹝上杭﹞。

皂隸銀一百二十四兩八錢﹝上杭﹞。

廚子銀七兩八錢﹝上杭﹞。

都司斷事司祗候銀二十六兩﹝上杭﹞。

本府館祗候銀三百二十五兩﹝長九十七兩五錢﹐寧六十五兩﹐淸四十五兩﹐歸三十九兩﹐連一十三兩﹐武六十五兩正﹞。

馬夫銀三百二十兩﹝長﹑武各三十二兩﹐寧一百四十八兩﹐歸一百零八兩﹞。

門子銀七十兩二錢﹝長汀﹞。

皂隸銀三百八十三兩四錢﹝長一百一十七兩﹐寧﹑歸各一百零一兩四錢﹐上五十四兩六錢﹞。

獄卒銀一百九十五兩零五分﹝長﹑淸各一十九兩五錢﹐寧六十八兩二錢五分﹐歸四十三兩九錢二分五釐﹐武四十二兩八錢七分五釐﹞。

慶丰庫書庫夫工食銀六十七兩四錢﹝長二十三兩四錢﹐寧七兩八錢﹐歸三十一兩二錢﹞。

預備倉倉夫銀一百二十兩﹝寧六十兩﹐淸二十兩﹐歸四十兩﹞。

本府佐貳皂隸銀一十五兩六錢﹝寧化﹞。

首領皂隸銀一十五兩六錢﹝歸化﹞。

府學門子銀三十九兩﹝長汀﹞。

庫子銀二十八兩八錢﹝長二十一兩六錢﹐上七兩二錢﹞。

斗級銀二十八兩八錢﹝長﹑上各一十四兩四錢﹞。

殿夫銀四兩﹝長汀﹞。

齋夫銀一百三十兩﹝寧六十五兩﹐淸一十三兩﹐歸﹑上各二十六兩﹞。

膳夫銀八十兩﹝寧四十兩﹐歸﹑武各二十兩﹞。

屬縣祗候銀六百六十三兩﹝長﹑寧﹑上各一百一十七兩﹐淸﹑歸﹑連各九十一兩﹐武﹑永各六十五兩﹞。

馬夫銀一千兩﹝長﹑寧﹑上各一百六十兩﹐淸﹑歸﹑連各一百二十兩﹐武﹑永各八十兩﹞。

門子銀一百二十四兩八錢﹝八縣各一十五兩六錢﹞。

皂隸銀一千一百五十四兩四錢﹝長﹑寧﹑上各一百七十一兩六錢﹐淸﹑歸﹑連各一百四十兩四錢﹐武﹑永各一百零九兩二錢﹞。

庫書庫夫銀二百五十兩八錢﹝長三十二兩四錢﹐寧﹑淸﹑歸﹑連各三十一兩二錢﹐上四十六兩八錢﹐武﹑永各二十三兩四錢﹞。

禁子銀三百二十一兩七錢五分﹝長﹑上各五十八兩五錢﹐寧﹑淸﹑歸各三十九兩﹐連﹑武﹑永各二十九兩二錢五分﹞。

預備等倉倉夫工食並修倉及充餉等銀七百七十七兩四錢﹝長八十三兩九錢﹐寧一百一十二兩﹐淸一百二十二兩八錢﹐歸一百零八兩四錢﹐連九十八兩﹐上一百六十二兩五錢﹐武五十兩八錢﹐永四十兩﹞。

縣學齋夫銀五百四十六兩﹝長﹑寧﹑淸﹑連﹑上各七十八兩﹐歸﹑武﹑永各五十二兩﹞。

膳夫銀三百二十兩﹝八縣各四十兩﹞。

門子銀一百六十二兩六錢﹝長﹑淸﹑連﹑上﹑永各二十三兩四錢﹐寧一十四兩四錢﹐歸﹑武各一十五兩六錢﹞。

庫子銀一百二十二兩四錢﹝永二十一兩六錢﹐其七縣各一十四兩四錢﹞。

斗級銀一百一十五兩二錢﹝八縣各一十四兩四錢﹞。

殿夫銀三十二兩﹝八縣各四兩﹞。

看守分司並公館門子茶果等銀一百五十六兩八錢﹝長五十七兩五錢﹐寧一十三兩一錢﹐淸一十兩六錢﹐歸一十七兩六錢﹐連五兩﹐上一十八兩﹐武二十二兩五錢﹐永一十二兩五錢﹞。

守壇門子銀二十兩八錢﹝長﹑寧﹑淸﹑歸﹑連﹑永各二兩四錢﹐上﹑武各三兩二錢﹞。

渡夫銀一百四十一兩五錢﹝長三十六兩八錢﹐寧一兩五錢﹐淸一十一兩﹐連一十兩﹐上六十九兩二錢﹐永一十三兩﹞。

館夫銀一百四十三兩四錢﹝長六十一兩二錢﹐寧﹑歸各一十四兩四錢﹐淸二十八兩八錢﹐上二十四兩六錢﹞。

鋪兵銀二千七百一十六兩三錢九分七釐﹝長八百零三兩四錢﹐寧五百五十七兩七錢﹐淸三百九十兩﹐歸二百二十四兩﹐連一百四十九兩五錢﹐上三百五十四兩一錢六分﹐武一百三十五兩六錢三分三釐﹐永一百三十三兩一分四釐﹞。

弓兵銀二千一百九十兩零五分﹝長二百二十五兩﹐寧二百二十四兩一錢﹐淸二百九十六兩一錢﹐歸二百二十一兩八錢五分﹐連二百零七兩﹐武三百四十二兩﹐永定各六百七十五兩﹞。

守祠門子銀六兩三錢﹝寧﹑上各二兩﹐淸二兩三錢﹞。

機﹕

解司充餉銀七千七百四十三兩零六釐﹝長一千二百四十五兩三錢五分﹐寧九百九十八兩四錢﹐淸九百七十六兩八錢﹐歸八百七十八兩七錢五分﹐連九百四十四兩八錢五分﹐上一千一百五十九兩五錢﹐武七百六十三兩八錢﹐永七百七十五兩五錢五分六釐﹞。

本府應捕銀三十八兩七錢六分五釐﹝長六兩四錢六分五釐﹐寧六兩五錢﹐淸﹑歸﹑上各六兩﹐連七兩八錢﹞。

出徵路費銀二千五百二十七兩二錢﹝長四百七十八兩八錢﹐寧四百四十二兩八錢﹐淸﹑歸﹑連各四百一十四兩﹐上九十兩﹐武一百四十兩四錢﹐永一百三十三兩二錢﹞。

會昌團操銀一千七百七十八兩六錢﹝長二百七十八兩零五分﹐寧二百六十三兩零五分﹐淸二百二十兩四錢五分﹐歸二百二十兩四錢五分﹐連二百五十六兩四錢五分﹐上二百七十兩八錢五分﹐武一百四十二兩四錢五分﹐永一百二十六兩八錢五分﹞。

上杭操兵募兵銀三千八百二十九兩二錢﹝長﹑寧﹑淸﹑歸﹑連各五百四十六兩﹐上九百四十三兩二錢﹐武﹑永各七十八兩﹞。

屬縣應役民兵銀八千七百六十兩五錢二分九釐﹝長一千四百五十六兩三錢三分五釐﹐寧一千二百兩四錢﹐淸並更夫銀一千五十五兩七錢五分﹐歸一千二百零一兩二錢﹐連一千一百五十三兩一錢﹐上八百一十三兩六錢﹐武八百八十四兩一錢五分﹐永九百九十五兩九錢九分四釐﹞。

站﹕

本府站銀一萬一千四百一十六兩零四分二釐﹝長二千六百一十二兩九錢二分四釐﹐寧一千九百八十八兩七錢九分二釐﹐淸八百四十七兩八錢四分五釐﹐歸一千七百六十五兩四錢八分四釐﹐連七百四十二兩八錢八分七釐﹐上一千六百二十八兩三錢四分七釐﹐武一千一百零四兩八錢三分一釐﹐永八百二十四兩九錢三分二釐﹞。

附徵﹑起運﹑匠班總額二百七十八名﹐每名徵銀一兩八錢﹐共銀五百兩四錢﹐原編四班輸納內。

申子辰年額徵七十七名﹐銀一百三十八兩六錢﹝長一十五名﹐銀二十七兩﹔寧一十名﹐銀一十九兩八錢﹔淸一十五名﹐銀二十七兩﹔歸七名﹐銀一十二兩六錢﹔連一十一名﹐銀一十九兩八錢﹔上一十六名﹐銀二十八兩八錢﹔武一名﹐銀一兩八錢﹔永一名﹐銀一兩八錢﹞。

己酉丑年額徵五十九名﹐銀一百零六兩二錢﹝長一十三名﹐銀二十三兩四錢﹐寧一十名銀一十八兩﹐淸一十五名銀二十七兩﹐歸五名銀九兩﹐連五名銀九兩﹐上九名銀一十六兩二錢﹐武﹑永各一名各銀一兩八錢﹞。

寅午戌年額徵六十七名﹐銀一百二十兩六錢﹝長一十一名銀一十九兩八錢﹐寧六名銀一十兩八錢﹐淸二十名銀三十六兩﹐歸六名銀一十兩八錢﹐連一十名﹐銀一十八兩﹐上九名銀一十六兩二錢﹐武四名銀七兩二錢﹐永一名銀一兩八錢﹞。

亥卯未年額徵七十五名﹐銀一百三十五兩﹝長一十五名銀二十七兩﹐寧一十二名銀二十一兩六錢﹐淸一十九名銀三十四兩二錢﹐歸五名銀七兩二錢﹐連一十三名銀二十三兩四錢﹐上一十名銀一十八兩﹐武﹑永各一名各銀一兩八錢﹞。

有閏年照閏月季分名匠每名加徵銀六錢﹝八縣照加﹞。

屯折價腳銀六十九兩四錢九分四釐﹝汀州衛五十九兩零八分﹐武平所一十兩四錢一分四釐﹞。

解京軍辦價腳銀一百九十五兩一錢六分九釐﹝淸流縣解府鹽鈔銀內抵解﹞。

存畱﹕寺租銀一千七百四十九兩九錢一分四釐﹝長四百三十九兩二錢﹐寧三百二十七兩三錢九分七釐﹐淸一百二十五兩零五分一釐﹐歸一百六十兩三錢五分六釐﹐連三百零四兩三錢七分五釐﹐上八十四兩五錢二分五釐﹐武三百零八兩一錢五釐﹐永七錢八分一釐﹞。

地租店租銀一十二兩二錢零五釐﹝淸二兩一錢二分五釐﹐上一十兩零八分﹞。

沒官田租銀一百八十兩二錢六分五釐。武平。

酒稅銀二十二兩七錢五分四釐﹝長二兩二錢﹐淸四兩八錢﹐連二兩﹐上一十三兩﹐永一兩五錢五分四釐﹞。

有閏年加徵銀一兩八錢九分二釐﹝五縣照加﹞。

溢額河稅銀二百一十兩六錢一分二釐﹝上杭﹞。

武平營河稅銀一千三百五十三兩九錢九分﹝上杭﹞。

鑪課銀三十兩﹝連城﹞。

綱站充餉銀二百四十八兩﹝本府二百三十二兩﹐長一十六兩﹞。

樽節紙贖銀一百兩﹝府一十四兩﹐長一十二兩﹐寧一十二兩﹐淸一十兩﹐歸一十二兩﹐連一十兩﹐上一十二兩﹐武一十兩﹐永八兩﹞。

橋租日租抵作應朝盤纏銀一十八兩八錢﹝連城﹞。

修倉銀五十六兩四錢一分六釐﹝一半充餉﹐一半充倉﹞。

一半解司充餉銀二十八兩二錢零八釐﹝府解武平所四錢零五釐﹐長汀給軍銀內二十兩七錢九分一釐﹐武平七兩零四分二釐﹞。

屯糧本折給軍銀五百三十七兩﹝汀衛﹞。

修倉銀五兩三錢七分﹝汀衛﹞。

解司屯耗銀三十五兩二錢二分﹝汀衛﹞。

屯糧柴薪銀一十八兩三錢八分﹝武平所給本所吏目﹞。

續編﹕藩府膳田銀一千五百五十九兩三錢七分﹝長四百二十六兩零三分﹐寧二百五十四兩三錢三分八釐﹐淸九十九兩一錢一分七釐﹐歸一百七十八兩八錢九分一釐﹐連一百五十三兩一錢八分五釐﹐上二百兩零七錢八分﹐武一百三十八兩四錢九分五釐﹐永一百零八兩五錢三分四釐﹞。

皇陵工料銀四千三百一十六兩二錢二分三釐﹝長一千三十七兩二錢一分五釐﹐寧六百三十兩零八分一釐﹐淸三百六十一兩八錢八分九釐﹐歸六百五十二兩六錢八分九釐﹐連三百八十二兩八錢六分一釐﹐上五百零二兩五錢六分二釐﹐武三百四十六兩六錢五分二釐﹐永三百九十六兩二錢七分四釐﹞。

因糧輸餉銀二千三百六十兩二銀六分﹝長三百二十一兩五錢二分六釐﹐寧四百九十九兩零九分三釐﹐淸一百八十五兩五錢二分﹐歸四百兩零三分五釐﹐連三百零四兩八分九釐﹐上四百四十六兩二錢五分一釐﹐武一百三十五兩八錢七分八釐﹐永六十七兩八錢六分八釐﹞。

遼餉銀一萬七千五百四十五兩七錢三分六釐﹝長四千七百九十三兩六錢七分﹐寧二千八百六十一兩五錢五分四釐﹐淸一千一百一十五兩二錢五分﹐歸二千一十二兩七錢二分二釐﹐連一千七百二十三兩四錢三分七釐﹐上二千二百五十九兩二錢三分﹐武一千五百五十八兩二錢五分六釐﹐永一千二百二十一兩四錢零八釐﹞。

溢地加派遼餉銀一十四兩一錢九分﹝長五兩一錢﹐寧三兩九錢五分三釐﹐淸九錢九分二釐﹐歸四錢三分﹐連五錢三分六釐﹐上一兩三錢六分﹐武九錢四分﹐永六錢六分一釐﹞。卷之十田

賦

自《禹貢》咸則三壤﹐成賦中邦﹐而九等之式以定。《周禮》載﹐師掌任土之法﹐凡任地﹐國宅無徵﹐園廛二十而一﹐近郊十一﹐遠郊二十而三﹐甸﹑稍﹑縣﹑都﹐皆無過十二﹐惟其漆林之徵﹐二十而五﹔廛人掌斂市﹑絘布﹑總布﹑質布﹑罰布﹑廛布而入於泉府﹐美乎休哉﹗古先王取民有制﹐至周至愼﹐以杜後世作涼作貪之獘﹐不亦致乎﹖汀州古新羅地﹐於《禹貢》爲揚州域﹐厥田下下﹐又雜錯於江﹑韶﹑甌﹑粵﹐多山而少田﹐土瘠民貧﹐地鮮珍產。自春秋迄隋唐﹐割據析合不一﹐兵興時擾﹐供億浮冒﹐民亦悉索敝賦。宋開寶中﹐始定版圖﹐元﹑明因之。我國家休養生息﹐減賦輕徭﹐與民共登熙皞之化﹐鼓腹含餔﹐惟正之供﹐樂輸天庾。所謂聖人在上﹐制土籍田以力﹐而砥其遠邇﹐賦裏以入﹐而量其有無。府海官山﹐家之肥﹐國之肥﹐天下之肥也。《書》曰「先知稼穡之艱難﹐乃逸﹐則知小人之依。」又曰「惟辟玉食」﹐治人食人﹐義固爾也。志田賦。

唐楊炎作兩稅法﹐五代因之﹐僞閩時則仿兩稅而加重焉。

宋太平興國中﹐遣官王永﹑髙象先均田稅﹐蠲宿逋﹐度田土髙下﹐以出產錢。有公田之賦﹐有民田之賦﹐有雜變之賦﹐又有支移﹑折變名色﹐又有夏﹑秋二稅﹐夏稅有折變布稅﹑小麥﹑桿艸三項﹐秋稅米有糙﹑白二米﹐有折變黑豆一項。建隆中﹐詔以田土髙下﹐第爲五等﹐山田又分三等。然荒墾互易﹐僞匿俵寄﹐蠧獘叢生。終宋之世﹐田土髙下變眩莫據。

元元貞間﹐定夏﹑秋二稅法﹐秋輸糧﹐夏稅折收木綿﹑布﹑絹之屬﹐旣又折收鈔﹐每夏稅糧一石﹐折收鈔一貫五百文。

明洪武初﹐令天下田地﹑山林﹑塘蕩等﹐悉書其名數於籍。田二等﹐曰官﹑曰民。若職田﹐若學田﹐若廢寺﹐若沒官﹐若官租﹐皆系之官職田者﹐唐制職官所分之田也。學田者﹐府縣以贍學校之田也。廢寺田者﹐寺廢而入官者也。沒官田者﹐籍沒之家入官者也﹐有原沒﹑今沒之別。官租田者﹐籍沒之田而募人耕種者也。民田則系自占﹐得買賣之田也。租三等﹐曰秋糧米﹐曰夏稅鈔﹝民田﹞﹐曰秋租鈔﹝官田﹞。其秋糧有本色﹑有折色﹐俱稱米。洪武初年﹐官米輕重不同﹐重者至一石﹐輕者或至一斗。宣徳五年﹐乃下減分之令﹐凡官米徵一斗至四斗者﹐減十分之二﹐四斗一升至一石以上者﹐減十分之三﹐遂爲定制。官米﹐本﹑折中﹐半折色米徵銀解京﹐本色米存畱各倉。舊以十分爲率﹐七分徵本色入倉﹐三分徵折色解京。正徳十四年﹐禦史沈灼奏﹐官米俱折色解京﹐民米俱存畱各倉。官米分四等﹐徵納三斗以下﹐每石折銀三錢六分﹔三斗以上﹐每石折銀三錢三分﹐伍斗則米每石折銀三錢﹔七斗則米每石折銀二錢五分。其民米並秋租鈔米﹐半納本色﹑半納折價﹐每石折銀五錢。新增起科米並浮糧米﹐俱全徵折價﹐每石二錢五分﹐相兼分撥各倉。凡官民米皆有加耗﹐每官米一斗加耗三合五勺﹐民米一斗加耗七合。其耗米準備倉厫虧損﹐繼復鈕入正額支銷﹐其後坐派各倉。民米每正耗米一石﹐又增耗米五升﹐亦作正額支銷里甲之役。正徳十五年﹐禦史沈灼議將通縣費用分正﹑雜二綱﹐以丁四糧六之法科派﹐如文廟﹑社稷之祭﹐鄕飲之類﹐則曰正辦﹔如迎春桃符﹑新官到任之類﹐則曰雜辦。正綱費用可得稽按﹐雜則私而難核。嘉靖十六年﹐禦史李之陽以徵銀在官﹐適資貪墨﹐乃復舊制﹐石糧爲銀九分二釐﹐徵儲在庫﹐用度各有定則。但額外浮費支應不給﹐仍令里長貼辦﹐稱曰班次﹐又爲雜泛﹐名色猥瑣甚。或借辦鋪戶﹐全不償價﹐或半給之﹐較一年供億﹐倍於二綱之數﹐里甲困憊不減前時。於是復沈之舊﹐合一年丁糧爲一年﹐供應籍存於官﹐榜揭於衢﹐皆自分守道頒其數﹐卽欲多徵濫徵不可得。於是除正﹑雜之名﹐止稱綱銀﹐以丁四米六審定規則﹐十甲輸差﹐遇有本甲丁米少者﹐則銀少而差輕﹔或本甲丁米多者﹐則銀多而差重﹐未免有不均之嘆。乃令各縣將實差丁米﹐分爲十段編派﹐槪一縣之數﹐如糧萬石每年以千石﹐丁萬口每年以千口﹐今年盈則捐補明年不足﹐明年縮則取諸今年有餘。定爲十段﹐一年編一段﹐法頗詳明﹐然民困未蘇。旣而﹐都禦史汪道昆﹐以總兵戚繼光蕩滅倭寇實藉金華兵之力﹐遂調金華兵戍守﹐議加派軍餉﹐丁四糧八﹐奉旨定賦﹐而民又增一役。萬曆七年﹐都禦史龐尙鵬始力行一條鞭之法﹐通府州﹑縣﹐十歲中夏稅﹑秋糧起運﹐存畱若干﹔土貢﹑綱徭機站﹐加銀額若干﹔通爲一條總徵分支。凡徵派名色﹐一切省除﹐供其入者民﹐司其出者官。姦徒之抑勒需索﹐無所藉手﹐民甚便之。

本朝革除明末加派﹐其條鞭仍萬曆之舊﹐每年俱刻易知由單﹐但官﹑民米各則不同。田畝未經查丈﹐丁巳勻入田糧﹐誠恐土豪猾吏增減滋獘﹐或後世不察原委﹐重復派徵﹐修志者竊有憂思焉。

唐﹑宋﹑元田土﹑賦稅﹐舊志無考。

明官民田地山塘一萬四千四十七頃一十四畝八分五釐﹝長三千九百二十二頃一十二畝二分﹔寧舊管二千八百九十頃九十八畝二分﹐成化八年除隸歸化縣外﹐實在二千二百九十六頃五十六畝七分﹔淸八百七十六頃六畝六分六釐﹐歸一千五百八十九頃二十七畝五分五釐五毫﹐連一千三百一十一頃八十二畝四分﹔上舊管二千七百九十九頃九十三畝﹐成化十八年除入永安縣外﹐實在一千八百二十頃三畝五分﹔武一千二百六十三頃九十四畝五分﹐永九百七十九頃五十三畝七分﹞。

本朝順治九年編定《賦役全書》﹐原額官民田地山塘一萬三千一百九十九頃一十一畝五分三釐六毫一絲六微九纖﹝長二千九百九十一頃四十九畝二毫﹐寧二千三百二十一頃一十八畝二分四釐一毫六絲八忽﹐淸八百八十一頃六畝九分六釐一毫三絲八忽﹐歸一千五百九十三頃七十四畝四分三釐一毫七絲﹐連一千二百九十三頃七十九畝八分四釐一毫一絲三忽九微五纖﹐上一千八百四十二頃六十六畝一分八釐九毫八絲五忽﹐武一千二百六十九頃五十六畝七分三釐九毫四絲二微四纖﹐永一千五頃六十畝一分二釐八毫九絲五忽五微。每畝徵銀則例載在各縣﹞。

共徵銀一十萬兩四千四百一十兩五錢九毫七絲九忽五微一纖九沙二塵三埃﹝長二萬二千五百四十二兩七錢五分三釐二毫三絲四忽八微五纖五沙九塵七埃﹐寧一萬八千四百六十兩二錢九分四釐二毫四絲六忽一微五纖二沙三塵六埃﹐淸八千三百七十三兩三錢六分六釐二毫七絲六微八纖八沙﹐歸一萬四千九百二十八兩三分六釐二毫一絲三忽五微六纖五沙﹐連一萬五百八十六兩三錢九分四毫六絲九忽九微三纖四沙﹐上一萬二千七百二十三兩八錢四分二釐三絲六忽九微四纖二沙﹐武八千二百三十兩六錢六分八釐二毫五絲六忽六微八沙﹐永八千五百六十五兩一錢五分一毫五絲七微七纖四沙九塵﹞。

共徵本色米一萬四千七百八十九石六鬥二合九勺三抄﹝長八千三百四石三斗四升一合七勺三抄﹐上三千六百六十八石四斗七升八合八勺二抄﹐武二千八百一十六石七斗八升二合三勺八抄。徵米則例載在各縣。其餘寧﹑淸﹑歸﹑連﹑永五縣均不另科本色米﹞。

康熙五十九﹑六十一年﹐並雍正六﹑七﹑九﹑十﹑十一﹑十二﹑十三等年﹐乾隆元年﹐額外溢出田地山塘共二十二頃八十八畝四分九釐一忽三微三纖五沙一塵九埃六秒九漠﹝長四頃四十三畝一分四釐二毫六絲二忽六微﹐寧一十八畝一分八釐九毫六絲九忽﹐淸一頃四分三釐一絲一忽﹐歸一頃六十九畝四分三釐六毫一絲五忽一微﹐連七頃三畝七分二釐八毫三絲七忽五微﹐上一頃八十二畝六分五釐一毫三絲六忽一微三纖五沙一塵九埃六抄九漠﹐武六十畝九分八釐八毫七絲﹐永六頃八畝九分二釐三毫。徵銀則例載在各縣﹞。

共徵銀八十四兩八錢六毫六絲一忽六微三纖六沙五塵四埃六秒一漠﹝長一十一兩六錢六分六釐三毫七絲一忽九微八纖五沙九塵二埃七秒一漠﹐寧五錢五分六釐八毫五絲三忽二微七纖二沙一塵六埃一秒九漠﹐淸三兩一錢七分五釐四毫二絲八忽六微一纖五沙六塵二埃二秒﹐歸一十三兩五錢三分二釐八毫八絲六忽七微二塵二埃四秒六漠﹐連三十五兩一釐七毫七絲二忽八微二纖九沙一埃六秒九漠﹐上六兩七錢六分三毫四絲七忽八微六纖一沙一塵五埃七秒三漠﹐武二兩二錢一分九釐六毫四絲三微五纖四塵三秒三漠﹐永一十一兩八錢八分七釐三毫六絲二纖二沙三埃三秒﹞。

共徵本色米七石三斗六升八合八勺三抄四撮五圭九粟三粒八黍九稷﹝長三石六斗七升二合九勺八抄二撮三圭五粟四粒六黍九稷﹐上二石三斗四升三合三勺八抄二撮一圭六粟二黍﹐武一石三斗五升二合四勺七抄七粟九粒。徵米則例載在各縣﹞。

乾隆元年﹐奉文豁除寧化縣移駐泉上縣丞衙署購買民田二畝九分八釐八毫八絲五忽攺作地基﹐無徵銀二錢四分六釐五毫七絲五忽一微五纖二沙四埃二秒五漠。

乾隆二年﹐欽奉上諭﹐豁免連﹑上二縣缺額田七頃三十六畝一分三釐二毫三絲一忽一微三纖三沙三塵八埃七秒六漠﹝連六頃五十八畝九釐四毫八絲八忽一微三纖三沙三塵八埃七秒六漠﹐上七十八畝三釐七毫四絲三忽﹞。共無徵銀六十二兩三錢五分三毫六絲四忽五微六纖三塵六埃一秒三漠﹝連五十六兩八分一釐八毫五絲三忽一纖四沙九塵六埃一秒﹐上六兩二錢六分八釐五毫一絲一忽五微四纖五沙四塵三漠﹞。無徵本色米一石六斗六升六合五勺三抄三撮三圭五粟四粒一黍七稷一糠﹝上杭﹞。

乾隆五年﹐奉文豁免永定縣水災衝陷沙堆田二十七畝二分三釐﹐無徵銀二兩七錢六分二釐九毫一絲四忽七微一纖四沙一塵八埃六秒一漠。

乾隆七年﹐奉文豁免連城縣山堆壓沒寺田一十三畝三分二釐三毫﹐無徵銀一兩二分五釐七毫二絲七忽七纖六沙二塵八埃五秒三漠。

乾隆九年﹐奉文豁免被水沖陷缺額田地塘山共七十九頃一十四畝二分八釐九毫七絲六忽五微四纖五沙三塵三埃六秒二漠﹝長二十七頃四十一畝二分七釐八毫五絲四微九纖五沙三塵三埃六秒二漠﹐淸五頃四十畝五分九釐六毫六絲四忽五纖﹐歸五頃八十畝三分二釐三毫七絲﹐連一頃九十八畝四分六釐﹐上三十八頃五十三畝六分三釐九絲二忽﹞。共無徵銀六百一十一兩六錢七分九釐二毫七絲八微四沙七塵六埃八秒二漠﹝長二百一十一兩一錢三分八釐一毫二絲五忽五微五纖三沙四塵四埃三秒五漠﹐淸五十七兩三錢七分五釐九毫五絲八忽四微二纖七沙二塵二埃一秒五漠﹐歸五十五兩九錢三分四釐五毫一絲八忽二纖九沙四塵二埃八秒五漠﹐連一十六兩九錢一分二釐四毫六絲一忽八微一纖二沙一塵七埃四秒六漠﹐上二百七十兩三錢一分八釐二毫六忽九微八纖二沙五塵一漠﹞。共無徵本色米一百四十九石一升一合三勺三抄七撮六圭九粟三粒一黍三稷七糠﹝長七十六石九升七合五勺五抄四撮六圭七粟九粒八黍三稷七糠﹐上七十二石九斗一升三合七勺六抄三撮一粟三粒三黍﹞。

以上共缺額田﹑地﹑塘﹑山八十六頃九十三畝九分六釐三毫九絲二忽六微七纖八沙七塵二埃三秒八漠。共免無徵銀六百七十八兩六分四釐八毫五絲三忽七沙六塵四埃三秒四漠。共免無徵米一百五十石六斗七升七合八勺七抄一撮四粟七粒三黍八糠。

康熙五十九年﹐裏民報墾﹐額外溢出荒埔田六十四畝六分八釐五絲七忽六微﹐應於六十年起科銀一兩八錢二毫四絲﹝長汀﹞。

康熙六十一年﹐裏民報墾﹐額外溢出官民田﹑地﹑山﹑塘四十八畝五分六釐﹐應於雍正元年起科銀三兩三錢六分二釐九毫五絲三忽五微七纖六沙二塵一埃五秒﹝上杭﹞。

雍正七年﹐裏民首墾額外溢出民田一頃一十一畝一釐七毫﹝長一畝六分二釐﹐歸七十五畝四分四釐七毫﹐武三十三畝九分五釐﹞。應於雍正七年升科銀八兩五錢四分九釐七毫六絲四忽五微九纖二沙二埃六秒一漠﹝長四分二釐二毫一絲七忽三纖一沙三塵五埃八秒﹐歸七兩二錢七分一釐九毫六絲一忽四微六纖一沙九塵九埃八秒七漠﹐武一兩二錢三分五釐五毫八絲六忽九纖八沙六塵六埃九秒四漠﹞。

雍正九年﹐裏民首墾田六分四釐四毫九忽﹐應於本年起科銀一分六釐七毫八絲四忽九微一纖八沙三塵五埃二漠﹝長汀﹞。

雍正十年﹐裏民首墾田二十八畝七分四釐三毫四絲一忽三微一纖八塵三埃三秒五漠﹝長二十八畝二分二釐六毫九絲六忽﹐上五分一釐六毫四絲五忽三微一纖八塵二埃三秒五漠﹞。應於本年起科銀七錢九分五釐四絲六忽二微三纖三沙﹝長七錢三分九釐四絲二忽﹐上五分六釐四忽二微三纖三沙﹞。

雍正六年﹐報墾額外溢出官民田一十二畝九分五釐八毫三絲七忽六微六纖﹝淸一十一畝六分三釐八毫一絲一忽﹐上一畝三分二釐二絲六忽六微六纖﹞。應於雍正十一年起科銀四錢九分三釐九毫四絲三忽七微九纖五沙一塵一埃﹝淸三錢六分二釐八毫五絲七忽六微一沙八塵五埃二秒六漠﹐上一錢三分一釐八絲六忽一微九纖三沙二塵五埃七秒四漠﹞。

雍正十一年﹐裏民首墾額外溢出民田二十七畝二分五釐七毫﹐應於本年起科銀二兩六錢二分七釐一毫六絲六忽八微一塵三埃三秒八漠﹝歸化﹞。

雍正七年﹐報墾額外溢出民田一十一畝一分九釐一毫﹐應於雍正十二年起科銀三錢四分八釐九毫一絲七忽四微二纖九沙二塵三埃三秒一漠﹝淸流﹞。

雍正十二年﹐裏民首墾田一畝二分﹐應於雍正十三年起科銀一錢一分五釐六毫六絲二忽三纖七沙六塵四埃七秒六漠﹝歸化﹞。

雍正十三年﹐裏民首墾田一頃一十三畝四分九釐六毫六絲五忽七微﹝歸二畝七分七釐九毫六絲五忽﹐連一頃一十畝七分一釐七毫﹞。應於本年起科銀五兩六錢五分三釐八毫五絲七忽五微八纖四沙八塵七埃八秒二漠﹝歸一錢五分九釐四毫七絲六忽三微五沙七埃七秒二漠﹐連五兩四錢九分四釐三毫八絲一忽二微七纖九沙八塵一秒﹞。

雍正九年﹐裏民報墾額外溢出官民田﹑地六畝一分七釐五毫四絲五忽四微九沙四塵二埃三秒四漠﹝上三畝四分七釐五毫四絲五忽四微九沙四塵二埃三秒四漠﹐永二畝七分﹞。應於乾隆元年起科銀三錢三分二釐四毫七絲七忽四微九纖九沙七塵八埃一秒﹝上一錢五分一釐七毫五忽九微八纖四沙六塵五埃四秒﹐永一錢八分七毫七絲一忽五微一纖五沙一塵二埃七秒﹞。

乾隆元年﹐裏民首墾田二畝八分二釐九毫三絲七忽五微﹐應於本年起科銀二錢一分四釐三毫六絲九忽九微七纖六沙三塵七埃九秒三漠﹝連城﹞。

雍正六年﹐裏民報墾額外溢出地﹑山二畝二分四釐四毫八絲七忽五微﹐應徵於乾隆二年起科銀五分二釐九毫二絲六微三纖六沙一塵二秒八漠﹝上杭﹞。

雍正十一年﹐裏民報墾額外溢出田四畝二分六釐二毫﹐應於乾隆三年起科銀一錢三分九釐三毫八絲二忽一微四纖二沙五塵二埃九秒﹝淸流﹞。

雍正十三年﹐勸墾額外溢出田共一十二頃九十三畝九分六釐三毫四忽五微五纖四沙九塵四埃﹝長一頃五畝五分四釐﹐寧一十八畝一分八釐九毫六絲九忽﹐淸七十三畝三分三釐九毫﹐歸五十一畝九分七釐七毫二忽三微﹐連五頃九十畝二分八釐二毫﹐上一頃二十二畝三釐四毫六絲三忽二微五纖四沙九塵四埃﹐武二十七畝三釐八毫七絲﹐永三頃五畝五分七釐二毫﹞。應於乾隆五年起科銀共四十九兩二錢九分五釐三毫八微五纖九沙六塵四埃七秒四漠﹝長二兩七錢五分三毫六絲一忽四微一纖三沙二塵八埃六秒﹐寧九錢五分六釐八毫五絲三忽二微七纖二沙一塵六埃一秒九漠﹐淸二兩二錢八分三釐四毫七絲四忽五微四纖二沙七秒三漠﹐歸二兩七錢八分一釐八毫九絲八忽五微七纖九沙九塵二埃二秒一漠﹐連二十九兩二錢九分三釐二絲一忽五微七纖二沙八塵三埃六秒六漠﹐上二兩八錢七分六釐四絲五忽六微一纖七沙一塵三埃三秒六漠﹐武九錢八分四釐五絲四忽二微五纖一沙七塵三埃三秒九漠﹐永七兩三錢六分九釐五毫九絲一忽六微一纖五塵六埃六秒﹞。

雍正十三年﹐勸墾額外溢出地共五頃五十三畝八分五釐七毫四絲七忽一微﹝長二頃四十二畝四分三釐一毫﹐歸一十七畝七分七釐五毫四絲七忽一微﹐永三頃六分五釐一毫﹞。應於乾隆九年起科銀一十一兩二錢三分一釐四毫四絲一忽三纖四沙七塵一埃八秒一漠﹝長六兩三錢一分七釐七毫二絲六忽六微二纖二沙九塵三埃二秒九漠﹐歸五錢七分六釐七毫二絲一忽五微一纖五沙四塵四埃五秒二漠﹐永四兩三錢三分六釐九毫九絲二忽八微九纖六沙三塵四埃﹞。

乾隆十三年﹐裏民首墾地五畝五分﹐應於乾隆十三年起科銀一錢二分九釐六毫三絲一忽六微二纖七塵九埃四秒五漠﹝上杭﹞。

以上報墾首墾田﹑地共二十二頃八十八畝五分八釐三絲三忽三祕三纖四沙一塵九埃六秒九漠。

以上升科銀共八十五兩一錢五分九釐八毫六絲七微三纖六沙五塵四埃六秒一漠。

康熙六十年﹐升科本色米五斗六升六合八勺七抄八圭四粟七粒七黍﹝長汀﹞。

雍正元年﹐升科本色米四斗六升二合七勺五撮三圭七粟九粒五黍﹝上杭﹞。

雍正七年﹐升科本色米七斗六升五合七勺五抄五撮一粟四粒二黍﹝長一升三合二勺九抄一撮一圭四粟九粒九黍﹐武七斗五升二合四勺六抄三撮八圭六粟四粒三黍﹞。

雍正九年﹐升科本色米五合二勺八抄四撮三圭八粟七粒﹝長汀﹞。

雍正十年﹐升科本色米二斗三升二合六勺三抄六撮﹝長汀﹞。

雍正十一年﹐升科本色米九合一勺八抄七圭五粟七粒一黍﹝上杭﹞。

乾隆元年﹐升科本色米三升三合八勺八抄九撮四圭八粟三粒四黍﹝上杭﹞。

乾隆二年﹐升科本色米二升八合六勺八抄三圭二粟二粒五黍﹝上杭﹞。

乾隆五年﹐升科本色米五石一升三合四勺七抄八撮五圭八粟五粒二黍九稷﹝長二石八斗五升四合八勺九抄九撮九圭七粟九稷﹐上一石五斗五升八合六勺七抄二撮四圭五黍﹐武五斗九升九合九勺六撮二圭一粟四粒七黍﹞。

乾隆十三年﹐升科本色米七升二勺五抄三撮八圭一粟七粒二黍。

以上共升科本色米七石一斗八升八合七勺三抄四撮五圭九粟三粒八黍九稷。

雍正七年﹐開報田﹑地溢額升科銀一百二兩九錢八分二釐三毫七絲六忽三纖二沙一塵﹝系永定削免項下截扣﹐畱爲紳衿優免之項﹐並無溢額田﹑地。雍正六年奉文﹐飭查溢額銀米﹐前令裘樹榮詳報歸公﹐攺作溢額歸入起運﹐一並起解。經前令程芳﹑周緝敬兩次出具並無田﹑地﹐卽結存案﹞。

以上官民田﹑地﹑山實一萬三千一百三十五頃六畝四分五釐二毫五絲一忽三微四纖五沙四塵七埃三秒一漠。

以上實徵銀一十萬三千九百二十兩五錢七分八釐三毫六絲七忽二微八纖一塵六埃二秒八漠。

以上實徵本色米一萬四千六百四十六石一斗一升三合七勺九抄三撮五圭四粟六粒五黍八稷二糠。

外匠班銀一百一十九兩五錢﹝內除雍正十三年奉文匠班銀兩﹐子辰申丑巳酉寅午戌卯未亥十二年﹐並加閏﹐共銀一千四百三十四兩﹐自十三年爲始﹐分作十二兩勻入田糧內徵解﹐遞年應徵銀兩﹐照屬縣現徵錢糧﹐科算勻徵﹞。長汀年徵銀一十四兩五錢﹝每糧一兩勻徵銀六毫四絲三忽一微四纖八沙一埃一秒五漠﹞。寧化年徵銀一十九兩五錢﹝每糧一兩勻徵銀一釐五絲六忽三微三纖五沙三塵三漠﹞。淸流年徵銀三十四兩五錢﹝每糧一兩勻徵銀四釐一毫一絲九忽七微八纖七沙八塵九埃四秒八漠﹞。歸化縣年徵銀一十一兩﹝每糧一兩勻徵銀七毫三絲五忽六微九纖七沙二塵二埃五秒二漠﹞。連城年徵銀一十二兩五錢﹝每糧一兩勻徵銀一釐一毫八絲六忽四微六沙五塵四埃八秒三漠﹞。上杭年徵銀二十二兩﹝每糧一兩勻徵銀一釐七毫二絲九忽三微七纖九沙一塵七埃二漠﹞。武平年徵銀三兩五錢﹝每糧一兩勻徵銀四毫二絲五忽一微七纖五沙三埃四秒四漠﹞。永定年徵銀二兩﹝每糧一兩勻徵銀二毫三絲七微二纖五沙三塵九埃三秒八漠﹞。外附徵

雜項租稅銀共五千六百七十六兩三錢九分八釐八毫四絲四忽七微九纖七沙六塵三埃九秒一漠﹝內除乾隆二年奉文﹐豁免長汀缺額無徵樽節紙贖銀一十二兩﹔又於乾隆三年奉文﹐上杭原額河稅攺歸商稅﹐銀三千二十二兩三錢六分一釐五毫二絲﹔又乾隆九年歸化縣被水坍陷﹐原升科米並續新墾及樽節紙贖缺額豁免無徵﹐共銀一十七兩三錢二分一釐三毫二絲四忽﹞。

實徵銀二千六百二十四兩七錢一分六釐七微九纖七沙六塵三埃九秒一漠﹝遇有閏年加徵銀一兩八錢六分二釐八毫五絲﹞。內﹕

寺租﹐共銀一千七百六十八兩九分九釐二毫九絲七忽九微九纖七沙六塵三埃九秒一漠﹝長四百三十九兩二錢七分﹐寧三百三十兩三錢一分九釐﹐淸一百二十五兩五分一釐二毫﹐歸一百七十七兩一錢六分四釐八毫二絲六微八纖﹐連三百二兩一錢一分五釐六毫八絲八纖九沙六塵八埃一秒﹐上八十四兩五錢二分五釐﹐武三百八兩八錢七分二釐五毫九絲七忽二微二纖七沙九塵五埃八秒一漠﹐永七錢八分一釐﹞。

酒稅﹐共銀二十二兩三錢五分三釐八毫﹝長二兩四錢﹐有閏之年加二錢﹔淸四兩八錢﹐有閏之年加四錢﹔連二兩﹐有閏之年加一錢六分六釐七毫﹔上一十二兩﹐有閏之年加一兩﹔永一兩一錢五分三釐八毫﹐有閏之年加九分六釐一毫五絲﹞。

修倉全裁充餉﹐共銀五十五兩六錢五釐七毫﹝長四十一兩五錢二分一釐八毫﹐武一十四兩八分三釐九毫﹞。

沒官田租銀一百八十兩二錢六分五釐﹝武平﹞。

山地租銀二兩一錢二分五釐﹝淸流﹞。

橋田租稅銀一十八兩八錢﹝連城﹞。

鑪稅銀三十兩﹝連城﹞。

褒忠祠店租銀一十兩八分﹝上杭﹞。

樽節紙贖銀共六十二兩﹝府一十四兩﹐寧一十二兩﹐淸一十兩﹐連一十兩﹐上一十二兩﹐武一十兩﹐永八兩﹞。

原續增升科充餉﹐共銀二十二兩四分四釐一毫一絲九忽八微﹝長一十一兩七錢四分八釐六毫﹐寧五錢五分五毫三絲二忽﹐上四兩三錢八分三釐三毫八絲﹐武二兩九錢二分八釐四絲﹐永二兩四錢三分三釐五毫六絲七忽八微﹞。

續增新墾﹐共銀四百五十三兩三錢四分三釐八絲三忽﹝長二十九兩一錢八分八釐九毫三絲九忽﹐寧三十兩四錢四分二釐五毫一絲三忽八微﹐淸二十四兩九錢一分一釐﹐連一百四十一兩九錢六分一釐八毫六忽四微﹐上三十六兩三錢四分一釐四毫一絲九忽二微﹐武四兩七錢五分四釐九毫﹐永一百八十五兩七錢四分一釐九毫四忽六微﹞。

雍正七年開報寺租項下零星尾積溢銀二兩三錢三分四釐﹝寧化﹞。

乾隆八年奉文加徵寺租銀二十三兩五錢六分四毫六絲九忽一微八纖八沙一埃六秒七漠﹝連城﹞。

寺租之徵﹐起於明嘉靖四十三年。因軍興多故﹐巡撫譚綸議就寺在僧存之田﹐以十分爲率﹐四分給僧焚修﹝每畝輸糧差銀八分﹞﹐六分入官充餉﹝每畝輸正賦銀八分﹐加輸充餉租銀一錢二分﹐一賦一租共歲輸銀二錢﹞﹐光爲寺租四六之法。隆慶二年﹐巡撫塗澤民議將六分入官僧田﹐照租估畝﹐畝徵銀二錢或至四錢。嗣後僧徒告累﹐增減不一﹝萬曆十六年以前奉文減免四分之二﹐每畝止徵銀六分﹐後又量增二分﹐共徵餉銀八分﹞。至萬曆二十三年﹐戶部據撫臣題覆﹐僧田每畝定徵餉銀一錢二分。二十五年﹐巡撫金學曾議餉﹐惟二千畝以內者﹐準依四分焚修例﹐其多溢以外﹐每畝徵餉銀一錢二分。本朝一切因明萬曆四十八年之舊﹐四六之徵如故。乾隆元年﹐巡撫盧焯奏稱﹐民間有一田二賦之徭﹐請將官收租谷歸僧﹐令僧納糧﹐免向寺佃追租﹐部議寺租全歸僧收﹐每畝徵糧二錢。連邑招福﹑同關﹑北川三寺﹐寺田每畝原徵不及二錢﹐故照例畫一徵收﹐加徵入額。

削免額銀四千五百五十九兩六錢七分六釐二毫四絲﹝長三百四十三兩五錢三分六釐﹐寧四百五十九兩二分七釐三毫﹐淸八百六十八兩七分六釐八毫﹐歸五百三十五兩四錢三分二釐三毫﹐連五百一十三兩四錢四分七釐﹐上七百八十四兩六錢一分四釐七毫二絲﹐武二百八十六兩七錢七釐四毫﹐永七百六十八兩八錢三分四釐七毫二絲﹞。

勻貼顏料不敷正價銀五百七十六兩五錢八分二釐五毫二絲一忽二微五纖﹝長二百三十二兩八錢五分六釐八毫九絲二忽三微一纖二沙五塵﹐寧八十二兩九錢二分九釐四毫七絲四忽﹐淸八十二兩九錢二分九釐四毫七絲四忽﹐歸五十四兩一錢七分一釐九毫一絲八忽四微四纖三沙七塵五埃﹐連四十二兩九錢六分一釐七毫四絲六忽二微五纖﹐上五十七兩三錢九分九釐七絲三忽八微五纖六沙七塵五埃﹐武三十九兩五錢三分八釐八毫三絲七忽六微六纖八沙二塵五埃﹐永三十七兩九錢二分八釐三毫八絲六忽八微七纖五沙﹞。附徵汀軍廳原徵汀州衛

原額屯田七十三頃一十七畝八分四釐七毫﹐編徵本色折價折色米一千三百一十六石﹐共徵銀六百三十五兩九錢七分二釐五毫三絲﹝內除乾隆元年攺歸江西信丰縣屯田五十九頃七十一畝四分五釐二毫六絲四忽﹐共徵銀五百二兩四錢五分五釐六毫﹔又割歸建安﹑建陽﹑崇安三縣徵解田共八十二畝七釐五毫四絲七忽一微六纖九沙八塵一埃一秒﹐共徵銀八兩七錢﹞。實存屯田一十二頃六十四畝三分一釐八毫八絲八忽八微三纖一塵八埃八秒五漠。實徵銀一百二十四兩八錢一分六釐九毫三絲﹝內寧化徵銀七十六兩八錢六釐九毫三絲﹐淸流徵銀九兩一分﹐上杭徵銀三十九兩﹞。

武平所

原額屯田地九頃七十一畝七分二釐﹐內折色田一頃六十一畝七分二釐﹝每畝科米二斗八升四合四勺四抄二撮二圭四粟五粒八黍﹔原編折色米四十六石﹐每石徵銀六錢五分二釐五毫三纖四沙七塵八埃二秒六漠﹞。共徵銀三十兩一分五釐一忽六微。

本色田八頃一十畝﹝每畝徵本色米二斗﹞﹐共徵本色米一百六十二石﹝乾隆元年奉文將銀米均攺歸江西會昌縣徵解﹞。

起運府屬額徵地丁正附等銀共一十三萬五千九百一十七兩一錢二分九釐八毫七絲七忽六纖五沙六塵四埃五秒六漠﹝內﹕府一十四兩﹐長二萬八千七百六十兩五錢二分八釐八絲四忽六微八纖五沙五塵一埃七秒一漠﹐寧二萬三千八百八十二兩一錢六分七釐九毫一絲九忽六微七纖九沙一塵八埃五漠﹐淸一萬一千一百六十三兩八分八釐七毫三絲九忽七微四纖二塵二秒五漠﹐歸一萬八千五百二十三兩三錢八分五釐一毫一忽九微一纖二塵三埃三秒一漠﹐連一萬四千三百九十六兩四錢八分七釐八毫九絲九忽八微七纖五沙四塵九埃五秒三漠﹐上一萬六千八百八兩一錢二分六釐四毫五絲五微六纖五沙一塵六埃七秒二漠﹐武一萬一千九十二兩三錢七分二釐八毫三絲九忽四微六纖五沙六塵一埃一秒四漠﹐永一萬一千八百七十六兩九錢七分二釐八毫四絲一忽一微四纖四沙二塵三埃八秒五漠﹞。

實徵起運銀一十一萬七千二百九十八兩八錢三分二釐五毫三絲一忽六纖五沙六塵四埃五秒六漠﹝內﹕府一十四兩﹐長二萬三千八百六十九兩五錢六分九釐一毫二絲二忽六微八纖五沙五塵一埃七秒一漠﹐寧二萬一千一十五兩九分六釐五毫七絲八忽六微七纖九沙一塵八埃五漠﹐淸八千七百九十一兩四錢九分一釐二毫一絲八忽七微四纖二塵二秒五漠﹐歸一萬六千八百二十三兩九錢四釐二毫四絲八忽七微一纖二塵三埃三秒一漠﹐連一萬二千八百七十一兩五錢二分三釐七毫二絲八忽八微七纖五沙四塵九埃五秒三漠﹐上一萬四千四百零五兩七錢五分九釐一絲五微六纖五沙一塵六埃七秒二漠﹐武九千五百七十八兩一錢二分一釐三毫五絲四微六纖五沙六塵一埃一秒四漠﹐永九千九百二十九兩三錢六分七釐二毫七絲二忽三微四纖四沙二塵三埃八秒五漠﹞。內﹕戶﹑禮﹑工三部銀四萬二千三百八十四兩四錢一分七釐四絲九忽五微九纖四沙五塵七埃﹝長一萬一千七十九兩二錢九分二釐七毫八忽七微三沙九塵二埃﹐寧七千八百六十四兩六錢二分二釐四絲五忽八微一纖七沙﹐淸一千八十七兩三錢七分七毫九絲二忽三微一沙七塵二埃二秒八漠﹐歸五千四百四十二兩三錢六分四釐七毫二絲七忽九纖五沙二埃四秒八漠﹐連四千六百八兩三錢七分三釐五絲二忽二纖五沙七塵三埃八秒八漠﹐上五千四百兩零一錢二分八釐九毫四絲九微八纖一沙九塵五埃八秒一漠﹐武三千七百六十九兩九錢二分九釐四毫七絲四忽八微六纖二沙﹐永三千一百三十二兩三錢三分五釐三毫七絲八微七沙二塵五秒五漠﹞。

按明制﹐有金花﹑顏料﹑蠟茶﹑藥味﹑緞匹﹑課鐵﹑翎鰾﹑胖襖等項物料之徵﹐折價解京。因有加平﹑滴珠﹑水腳﹑鋪墊各費﹐就田畝勻派。後俱歸入一條鞭統徵分解﹐嗣有新增物料亦就田勻徵。故田有料增之名。所謂金花者﹐明初折糧銀兩俱解南京戶部﹐供武臣俸祿﹑各邊緩急之用。顏料﹐系辦解樟腦﹑靑黛等項﹐禦史沈灼題請攺折解禮部。翠花﹑翎毛﹑雜皮等項﹐折價解工部新增各料內。順治十三年﹐奉文於通省田米內勻派﹐每石米增顏料價銀七釐六絲九忽六微六纖六沙八塵﹐增茶蠟銀三釐七絲一忽四纖三沙六塵二埃四秒﹐增課鐵正價銀三釐二毫三絲七忽三微三纖三沙六塵八埃七秒﹐增蔴鐵翎鰾銀一毫四絲九忽三微八纖九沙九塵二埃﹐增螺殼銀二毫二絲五忽九微二纖九沙五塵六埃﹐增弓攺牛角並弦箭銀九分七釐八毫七絲七忽三微六沙五塵二埃三沙﹐增軍器盔刀甲銀三分七釐七絲五忽四微六纖一沙九塵一埃五秒﹐增胖襖褲鞋銀三釐四毫八絲九忽六微二纖二沙四塵八埃三秒。又康熙十八年﹐奉文辦解本色銀硃﹑膩硃等料。二十五年﹐新增本色烏梅﹑五倍子等料。二十六年﹐加增錫蠟﹑紫艸俱於顏料款內動支。委官辦解﹐不敷正價於削免款內撥給。康熙三十七年﹐奉文停解本色錫斤價銀﹐歸入充餉。另香料一項﹐系康熙六年奉文動正供辦解。

本色辦解顏料腳價鋪墊並勻貼不敷正價﹐共銀一千一百六十兩八分七毫一絲二忽七微八纖九沙﹝長七百一十一兩二錢一分四釐六毫三絲四忽五微八纖五塵﹐寧一百零三兩四錢八分二釐三絲八微四纖﹐淸三十五兩九錢二分一毫四絲一忽九微一纖三沙七塵五埃﹐歸六十七兩六錢一分六釐七毫九絲一忽九微六纖三沙七塵五埃﹐連五十三兩六錢九釐五毫三絲七忽八微一纖﹐上九十一兩四錢六分六釐六毫一忽一微二纖六沙七塵五埃﹐武四十九兩三錢四分八釐二毫二絲四忽六微四纖六沙二塵五埃﹐永四十七兩四錢二分二釐七毫四絲九忽九微八沙﹞。

裁扣解部並節年續裁﹐共銀一萬二千九百三兩四錢四分四釐七毫一絲一忽九微六纖四沙七塵六埃。附歷年裁扣各款

康熙十七年奉裁﹕抵解無徵綾絲棉銀二錢七分六釐﹝長六分﹐永二錢一分六釐﹞。

料剩撥抵修城銀三百二十六兩一錢三分一釐九毫五絲二忽一微八纖﹝長八十一兩一錢一分八毫一絲一忽七微三纖八沙﹐淸七兩三分三釐八毫七絲三忽九微三纖﹐連一百三十一兩六錢二分二釐一毫九忽二微八纖七沙﹐永一百六兩三錢六分五釐六毫五絲七忽二微二纖五沙﹞。

料剩撥抵買辦硝磺火藥銀三百三十八兩三錢四分七釐二絲八忽四纖六沙二埃﹝寧三十四兩二錢七分三釐七毫六絲五微一纖八沙七塵六埃﹐歸六十兩九錢九分五釐八毫五絲八忽九微一沙﹐連四十九兩八錢七分三毫五絲一忽五微四沙二塵六埃﹐上一百一十五兩九錢八釐九毫八忽九微一纖﹐武七十七兩二錢九分八釐一毫四絲八忽二微一纖二沙﹞。

料剩撥抵修船銀五十七兩七錢二分九釐五毫七絲四微八纖八沙七塵四埃﹝連城﹞。

司庫鹽鈔銀一百五十四兩五分一釐二毫八絲四忽四微﹝歸七十五兩二分四釐五毫一絲六忽八微﹐連七十九兩二分六釐七毫六絲七忽六微﹞。

驛站撥作武舉三場供應銀五百兩﹝連三百兩﹐武二百兩﹞。

以上系支應項下。

順治十八年奉裁﹐按院蔬菜燭炭銀六兩二錢﹝上杭﹞。

按院心紅紙張銀四兩二錢三分六釐六毫六絲六忽四微﹝永定﹞。

按院舍人工食銀一十四兩二錢五分九釐九毫九絲九忽六微﹝淸﹑歸﹑連三縣各四兩七錢五分三釐三毫三絲三忽二微﹞。

康熙六年奉裁﹐右布政心紅紙張銀二十四兩六錢六釐﹝長一十二兩三錢四分四釐﹐武一十二兩二錢六分二釐﹞。

康熙十七年奉裁﹐按察使心紅紙張銀三兩六錢四分五釐﹝長汀﹞。

按察使修監刑具銀一十四兩五錢四分﹝上杭﹞。

順治十六年奉裁﹐漳南道勻閏俸銀一兩二錢﹝淸流﹞。分巡漳海道勻閏俸銀二錢三分一釐八毫六絲六忽八微﹝寧化﹞。

康熙元年奉裁﹐分巡漳南道吏書一十二名工食銀七十四兩四錢﹝長二名﹐淸﹑歸﹑連﹑永各一名﹐上﹑武各三名﹐每名工食六兩二錢﹞﹔分巡漳海道吏書四名工食銀二十四兩八錢﹝寧化﹞。

康熙二年奉裁﹐漳海道俸銀六兩九錢五分六釐﹝寧化﹞。

康熙二年奉裁﹐分巡漳南道俸銀三十六兩﹝淸流﹞。心紅紙張銀五十兩﹝長三十兩六錢五分﹐淸一十八兩三錢九分﹐武九錢六分﹞。轎傘夫七名工食銀四十三兩四錢﹝長汀﹞。快手一十名工食銀六十二兩﹝武平﹞。門子四名﹑快手二名﹑皂隸一十二名﹑聽事一名﹑鋪兵二名﹐共二十一名工食銀一百三十兩二錢﹝上杭﹞。

順治十六年奉裁﹐本府知府勻閏俸銀三兩五錢﹝長汀﹞。

康熙元年奉裁﹐本府吏書二十四名﹑庫書一名﹑預備倉書手一名﹐共工食銀一百六十七兩四錢﹝長二十四兩八錢﹐寧八十六兩八錢﹐上五十五兩八錢﹞。

康熙十七年奉裁﹐本府知府心紅紙張銀五十兩﹐修理刑具銀二十兩﹝俱寧化﹞。燈夫四名工食銀二十四兩八錢﹝歸化﹐康熙二十二年復奉畱給﹐又於雍正五年奉文裁汰﹞。馬快艸料銀一百一十兩六錢﹝連城﹐康熙二十二年復奉畱給﹐又於雍正七年奉文裁汰﹞。

順治十六年奉裁﹐本府同知勻閏俸銀二兩六錢六分六釐六毫六絲六忽四微﹝長一兩八錢一分八釐五毫三絲三忽二微﹐寧八錢四分八釐一毫三絲三忽二微﹞。

康熙元年奉裁﹐本府同知書辦六名工食銀三十七兩三錢﹝寧化一名六兩二錢﹐歸化五名三十一兩﹞。

康熙十七年奉裁﹐本府同知心紅紙張銀二十兩﹝歸化﹞。燈夫二名工食銀一十二兩四錢﹝上杭﹐康熙二十一年復奉畱給﹐又於雍正五年裁汰﹞。

順治十六年奉裁﹐本府理刑推官勻閏俸銀一兩五錢﹝長九錢一分六釐三毫三絲三忽二微﹐歸五錢八分三釐六毫六絲六忽八微﹞。

康熙元年奉裁﹐本府推官書辦八名工食銀四十九兩六錢﹝歸化五名三十一兩﹐武平三名一十八兩六錢﹞。

康熙六年奉裁﹐本府推官俸銀四十五兩﹝長二十七兩四錢九分﹐歸一十七兩五錢一分﹞。心紅紙張銀二十兩﹝長汀﹞。門子二名﹑步快八名﹐共工食銀六十二兩﹝長汀﹞。皂隸一十二名工食銀七十四兩四錢﹝長一十八兩六錢﹐歸五十五兩八錢﹞。轎傘扇夫七名工食銀四十三兩四錢﹝寧化﹞。燈夫二名工食銀一十二兩四錢﹝連城﹞。

順治十六年奉裁﹐本府經歷勻閏俸銀一兩三錢三分三釐三毫三絲三忽二微﹝長八錢六釐七毫三絲三忽三微﹐寧五錢二分六釐六毫﹞。

康熙元年奉裁﹐經曆書手一名工食銀六兩二錢﹝歸化﹞。

順治十六年奉裁﹐本府照磨勻閏俸銀一兩五分六毫六錢六忽四微﹝長六錢五分六毫六絲六忽四微﹐武四錢﹞。

康熙元年奉裁﹐照磨書手一名工食銀六兩二錢﹝歸化﹞。

康熙十七年奉裁﹐照磨俸銀二十一兩五錢二分﹝長一十九兩五錢二分﹐武一十二兩﹞。門子二名工食銀六兩二錢﹝長汀﹞。皂隸四名工食銀二十四兩八錢﹝歸六兩二錢﹐上一十八兩六錢﹞。馬夫一名工食銀六兩二錢﹝寧化。俱二十二年奉復畱給﹐又於雍正四年復裁﹞。

順治十六年奉裁﹐本府司獄勻閏俸銀一兩五分六毫六絲六忽四微﹝長六錢五分六毫六絲六忽四微﹐武四錢﹞。

康熙元年奉裁﹐司獄書手一名工食銀六兩二錢﹝淸流﹞。

順治十六年奉裁﹐本府倉大使勻閏俸銀一兩五分六釐六毫六絲六忽四微﹝長六錢五分六毫六絲六忽四微﹐武八錢﹞。

康熙十七年奉裁﹐倉大使俸銀三十一兩五錢二分﹝長一十九兩五錢二分﹐武一十二兩﹞。皂隸二名工食銀一十二兩四錢﹝淸流﹞。

順治十六年奉裁﹐本府儒學教授一員﹑訓導二員勻閏俸銀三兩一錢五分一釐九毫九絲九忽二微﹝長一兩九錢五分一釐九毫九絲九忽二微﹐連四錢﹐武八錢﹞。

康熙元年奉裁﹐學書一名工食銀六兩二錢﹝長汀﹞。

康熙四年奉裁﹐儒學訓導二員俸銀六十三兩四分﹝長三十九兩四分﹐武二十四兩。乾隆元年奉文﹐畱給訓導一員俸銀四十兩﹐又加給教授俸銀一十三兩四錢八分。實裁銀九兩五錢八分﹞。餵馬艸料銀三十七兩二錢﹝長汀。康熙四年﹐裁銀二十四兩八錢﹐康熙十七年﹐裁銀一十二兩四錢﹞。齋夫三名﹑門子三名工食銀三十七兩二錢﹝長十二兩四錢﹐寧二十四兩八錢﹞。

順治十六年奉裁﹐屬縣勻閏俸銀一十二兩﹝八縣各一兩五錢﹞﹔縣丞勻閏俸銀三兩九錢九分九釐九毫九絲九忽六微﹝長﹑寧﹑上三縣縣丞各一兩三錢三分三釐三毫三絲三忽二微﹞﹔屬縣典史勻閏俸銀共八兩四錢五釐三毫三絲一忽二微﹝八縣各一兩五分六毫六絲六忽四微﹞。屬縣巡檢十員勻閏銀共一十兩五錢六釐六毫六絲四忽﹝長古城寨﹐寧安遠寨﹐淸鐵石磯﹐歸夏陽﹐連北團寨﹐武永平﹑象洞﹐永興化鄕﹑三層嶺﹑太平司﹐各一兩五分六毫六絲﹑六忽﹑四微﹞﹔屬縣驛丞四員俸及勻閏銀一百三十兩二錢八分二釐六毫六絲五忽六微﹝長臨汀驛﹐淸九龍驛﹐歸明溪驛﹐上平西驛﹐各三十二兩五錢七分六毫六絲六忽四微﹞。又驛丞三員勻閏俸銀三兩一錢五分一釐九毫九絲九忽二微﹝長館前驛﹐寧石牛驛﹐淸玉華驛﹐各一兩五分六毫六絲六忽四微﹞。驛丞書手四名﹑皂隸八名工食銀共七十四兩四錢﹝長三名﹐淸三名﹐歸三名﹐上三名﹐各一十八兩六錢﹞。

康熙元年奉裁﹐屬縣書辦九十六名﹑庫書八名﹑倉書八名﹐工食銀共六百九十四兩四錢﹝八縣各八十六兩八錢﹞。屬縣縣丞書手三名共工食銀一十八兩六錢﹝長﹑寧﹑上各六兩二錢﹞。典史書手八名共工食銀四十九兩六錢﹝八縣各六兩二錢﹞。巡檢書手十名共工食銀六十二兩﹝武一十二兩四錢﹐永一十八兩六錢﹐長﹑寧﹑淸﹑歸﹑連各六兩二錢﹞。驛丞書手三名共工食銀一十八兩六錢。學書八名共工食銀四十九兩六錢﹝八縣各六兩二錢﹞。

康熙四年奉裁﹐屬縣儒學齋夫二十四名﹑門子十六名﹐工食銀共二百四十八兩﹝八縣各三丁一兩﹞。

餵馬艸料銀共九十九兩二錢﹝八縣各一十二兩四錢﹞。

康熙十七年奉裁﹐屬縣心紅紙張銀一百六十兩﹝八縣各二十兩﹞。修理倉監銀一百六十兩﹝八縣各二十兩﹞。燈夫三十二名工食銀一百九十八兩四錢﹝八縣各二十四兩八錢。康熙二十二年復奉畱給﹐又於雍正五年奉文裁汰﹞。馬快艸料銀七百一十四兩二錢四分﹝八縣各八十九兩二錢八分﹞。儒學餵馬艸料銀九十九兩二錢﹝八縣各一十二兩四錢﹞。

以上俱經費項下。

外﹐順治十六年奉裁﹐儒學教諭勻閏俸銀共八兩四錢五釐三毫三絲一忽二微﹝八縣各一兩五分六毫六絲六忽四微。乾隆元年奉文﹐加給教諭俸銀各八兩四錢八分﹞。

順治十六年奉裁﹐訓導勻閏銀共八兩四錢五釐三毫三絲一忽二微﹐康熙四年奉裁﹐訓導俸銀二百五十二兩一錢六分﹝俸並勻閏銀八縣各裁三十二兩五錢七分六釐六毫六絲六忽四微。乾隆元年奉文﹐加給訓導俸銀四十兩﹐八縣共加給銀三百二十兩﹞。

康熙十七年奉裁﹐各驛膳夫﹑膳馬﹑廩糧等銀及畱縣雇募夫馬等銀共一千三百六十兩﹝內﹕長臨﹑汀館前二驛三百三十四兩八錢﹐寧石牛驛二百二兩一錢二分﹐淸玉華﹑九龍二驛二百一十三兩二錢八分﹐歸明溪驛七十四兩四錢﹐連畱縣雇募夫馬銀九十三兩九錢六分﹐上平西驛一百六十八兩六錢四分﹐武雇募夫馬銀一百二十四兩﹐永一百四十八兩八錢﹞。

此系驛站項下。

康熙五年奉裁﹐按院考校生員試卷等銀三十二兩六錢九分五毫六絲五忽﹝長七兩五分五釐五毫五絲﹐寧六兩六錢六分六釐七毫﹐淸二兩九錢一分三釐三毫﹐歸二兩一錢六分六釐七毫﹐連二兩六錢六分二釐二毫一絲五忽﹐上三兩四錢五分三釐九毫﹐武五兩二釐二毫﹐永二兩七錢七分﹞。

康熙十七年奉裁﹐布政司表夫銀八兩二錢八分五釐﹝長三兩七錢五分﹐寧﹑淸各二兩二錢六分七釐五毫﹞。護表夫銀一十二兩五錢﹝寧化﹞。庫用巡風火把等銀六十四兩五分﹝寧﹑淸﹑歸各二十一兩三錢五分﹞。按察使司護表夫銀五兩﹝長﹑淸﹑歸﹑上各一兩二錢五分﹞。提學道歲考生員試卷茶餅銀五十兩四錢五分二釐八毫六絲七忽五微﹝長九兩二錢八釐﹐寧九兩二錢六釐八絲五忽﹐淸五兩二錢六分一釐四毫五絲七忽五微﹐歸三兩六錢一分三釐一毫一絲﹐連五兩八錢四釐八毫﹐上七兩六錢七分三釐﹐武四兩八錢七分九釐八毫五絲﹐永四兩八錢六釐五毫六絲五忽﹞。本府進表合用綾袱銀八兩八錢五分六釐九毫七絲﹝長二兩九分一釐七毫﹔寧二兩五錢一分四絲五忽﹐淸﹑歸各一兩二錢五分五釐二絲五忽﹐連八錢三分六釐六毫七絲五忽﹐上九錢八釐五毫﹞。造報朝覲須知﹑憲綱等冊銀一十兩六錢九分四釐二毫七絲一忽六微﹝長二兩四錢三分六毫三絲三忽三微﹐寧二兩九錢一分六釐六毫七絲﹐淸﹑歸各一兩四錢五分八釐三毫三絲四忽﹐連﹑武各九錢七分二釐二毫三絲三忽四微﹐永四錢八分五釐八毫﹞。季考府學生員試卷茶餅賞紙銀七十一兩五錢﹝長一十一兩六錢二分五釐﹐寧一十八兩七錢五分﹐淸﹑歸各九兩三錢七分五釐﹐連﹑上﹑武各六兩二錢五分﹐永三兩一錢二分五釐﹞。新官到任祭品並公宴銀四兩六錢七釐二毫三絲七忽﹝長二兩一錢三分六釐五毫三絲﹐寧一兩六錢﹐武八錢二分七釐七毫七忽﹞。府學歲貢生員往京並陪貢往省盤纏銀七十四兩﹝長一十三兩四錢三分七釐五毫﹐寧一十九兩一錢二分五釐﹐淸九兩五錢六分二釐五毫﹐歸九兩五錢六分二釐五毫﹐連﹑上﹑武各六兩三錢七分五釐﹐永三兩一錢八分七釐五毫﹞。屬縣造報朝覲須知﹑憲綱等冊綾袱銀五十兩一錢七分三釐三絲五忽﹝長八兩三錢三分三釐三毫﹐寧一十七兩六錢七分三釐﹐淸五兩﹐歸四兩一錢六分六釐六毫六絲七忽﹐連三兩三錢三分三釐四毫﹐上五兩﹐武﹑永各三兩三錢三分三釐三毫三絲四忽﹞。新官到任祭品並公宴銀一十兩九錢二分四釐七毫一絲三忽三微﹝長﹑淸﹑歸﹑上各一兩四錢五分二釐七毫﹐寧一兩四錢五分五釐七毫﹐連一兩四錢五分三釐七毫﹐武一兩三錢五分一釐八毫一絲三忽三微﹐永八錢五分二釐七毫﹞。鞭春春牛芒神春花等銀三十五兩四錢六分﹝長一十二兩四錢六分﹐寧﹑歸﹑連﹑上各三兩﹐淸六兩﹐武﹑永各二兩五錢﹞。季考縣學生員試卷茶餅賞紙銀一百二十一兩四錢四分﹝長二十一兩六錢﹐寧﹑歸﹑連各一十五兩﹐淸一十六兩﹐上一十七兩﹐武一十一兩八錢四分﹐永一十兩﹞。考試生儒進學花紅等銀一十六兩二錢八分﹝長五兩四錢四分﹐寧﹑淸各一兩七錢﹐上二兩﹐歸﹑連﹑武﹑永各一兩三錢六分﹞。慶賀花幣弔祭銀二十五兩﹝長二十兩﹐歸五兩﹞。上司巡歷經過合用心紅紙札等銀七十兩七錢四分六釐﹝長﹑永各一十兩﹐歸﹑上各一十五兩﹐淸一十二兩二錢﹐連八兩四錢四分六釐﹞。雇募河船答應上司道往贛州銀二十二兩九錢一分﹝長一十兩四錢一分﹐淸﹑歸各三兩一錢二分五釐﹐寧六兩二錢五分﹞。答應司道取用捲箱等項銀二兩二錢﹝長汀﹞。管解軍黃二冊杠索盤纏等銀四十三兩四錢六分﹝長五兩八錢六分﹐寧八兩一錢八分﹐淸八兩一錢﹐歸三兩七錢五分﹐連四兩九錢二分﹐上三兩七錢五分﹐武三兩六錢﹐永五兩三錢﹞。縣學歲貢生員往京盤纏旗扁銀二百八十三兩五錢﹝長﹑寧﹑淸﹑連﹑永各三十八兩二錢五分﹐歸﹑上﹑武各三十兩七錢五分﹞。

康熙二十一年﹐復奉畱給﹐又於二十六年復裁﹐每縣各畱給銀一兩二錢五分﹐實裁銀二百七十三兩五錢。科舉府縣學生員盤纏銀一百三十九兩五錢九分八釐七毫四忽八微﹝長二十兩七錢四分三釐七毫一絲﹐寧一十四兩六錢二分五釐三毫﹐淸一十一兩六錢四分五釐七毫﹐歸一十六兩五錢三分八釐六毫六絲六忽﹐連三十兩一錢三分四釐二毫二絲八忽八微﹐上二十一兩七錢四釐﹐武一十一兩九分六釐﹐永一十三兩一錢一分一釐一毫﹞。此款順治十五年裁半﹐康熙十七年全裁。致祭文公祠銀六兩﹝長汀﹞。新橋﹑河田﹑長橋﹑百步四渡渡夫四名銀八兩﹝長汀﹞。臨汀驛館夫三名銀一十六兩二錢﹝長汀﹞。館前驛館夫二名銀七兩二錢﹝長汀。三十二年復畱﹐雍正五十年裁汰﹞。石牛驛館夫一名銀六兩﹝寧化﹞。陳埠崗渡夫一名銀七錢五分﹝寧化﹞。鐵石﹑南北﹑鎭雄﹑三門渡夫四名銀七兩三錢﹝淸流﹞。楊坊﹑上莊﹑朋口﹑連安四渡渡夫四名銀五兩﹝連城﹞。水西﹑澗頭﹑水浦﹑潭頭﹑張灘五渡渡夫十名銀二十五兩﹝上杭﹞。平西驛館夫二名工食銀七兩二錢﹝上杭﹞。梅溪﹑長堤﹑南蛇三渡渡夫三名銀四兩五錢﹝上杭﹞。陽明渡夫二名銀三兩六錢﹝上杭﹞。丰稔﹑南山渡夫二名銀三兩四錢﹝永定﹞。新寨渡夫一名銀一兩二錢﹝永定﹞。羅灘渡夫銀一兩﹝永定﹞。新四灘渡夫銀九錢﹝永定﹞。往來使客下程等銀四兩三錢六分八釐三毫﹝寧化﹞。院司道府廳修理衙門銀七兩五錢﹝淸流﹞。九龍﹑玉華二驛館夫四名銀一十四兩四錢﹝淸流﹞。此款二十二年復畱﹐雍正五年裁汰。加編貢生盤纏銀八兩七錢五分﹝連城﹞。考試縣學生儒試卷茶餅銀四兩八分﹝連﹑武﹑永各一兩三錢六分﹞。正陪貢往省盤纏銀一十三兩五錢﹝歸﹑上﹑武各四兩五錢﹞。兩院助府縣學貢生盤纏銀九兩﹝上﹑武各三兩﹞。明溪驛館夫銀六兩﹝歸化﹞。本縣應朝杠夫盤纏銀一十二兩六錢六分六釐﹝永定﹞。卹刑心紙供應銀二十七兩一錢二分八釐五毫三絲﹝寧八兩﹐歸一十二兩﹐武五兩二錢四分五釐一毫五絲﹐永一兩八錢八分三釐三毫八絲﹞。此款系康熙九年奉裁。

以上俱支發項下。

按裁扣﹐年有增減﹐以上乃原編奉裁﹐今載入墾書之項﹐其順治十六年以前奉裁之款尙多﹐未入全書﹐故不載入。

額編正附徵﹐裁扣兵餉﹐溢額樽節紙贖等項﹐共銀五萬三千三百二十八兩九分八釐五絲二忽二微五纖一塵一秒四漠﹝府一十四兩﹐長九千四十六兩三錢五分四釐五毫五絲七忽三微四纖二沙九塵七埃﹐寧一萬四百六十二兩八錢九分六釐一絲六忽一微一纖五沙二塵五埃八秒六漠﹐淸五千一百三十二兩四錢四分七釐四毫九絲五忽二微二纖七沙﹐歸八千七百七十五兩九錢三分三釐六微五纖二塵三埃三秒七漠﹐連五千六百五十三兩四錢九釐二毫九忽九微七纖六塵八埃一秒﹐上六千二十七兩八釐六絲七忽八微五纖七沙﹐武三千六百五十九兩七錢九毫七絲四微九纖四沙九塵五埃八秒一漠﹐永四千五百五十六兩三錢四分八釐七毫三絲六忽五微八纖二沙﹞。

編審溢出丁口銀二兩六分三釐九毫七絲八忽七微三纖四沙二塵﹝長汀﹞

額外各年裏民報墾升科銀共二十四兩五錢二釐四毫八絲七忽二微一纖一沙三塵八埃六秒一漠﹝長二兩五錢九分八釐二毫八絲三忽九微三纖九沙七塵一埃三秒二漠﹐淸八錢五分一釐一毫五絲七忽一微七纖三沙六塵一埃四秒七漠﹐歸一十兩一錢七分四釐二毫六絲六忽六微四沙八塵五埃六秒三漠﹐連五兩七錢八釐七毫五絲一忽二微五纖六沙一塵八埃三漠﹐上三兩七錢五分四釐六毫七絲六微二纖三沙三塵二埃八秒二漠﹐武一兩二錢三分五釐五毫八絲六忽九纖八沙六塵六埃九秒四漠﹐永九錢八分七毫七絲一忽五微一纖五沙一塵二埃七秒﹞。

雍正十三年﹐冊報勸墾﹐應於乾隆庚申年起科﹐銀四十九兩二錢九分五釐三毫八微五纖九沙六塵四埃七秒四漠﹝長二兩七錢五分三毫六絲一忽四微一纖三沙二塵八埃六秒﹐寧九錢五分六釐八毫五絲三忽二微七纖二沙一塵六埃一秒九漠﹐淸二兩二錢八分三釐四毫七絲四忽五微四纖二沙七秒三漠﹐歸二兩七錢八分一釐八毫九絲八忽五微七纖九沙九塵二埃二秒一漠﹐連二十九兩二錢九分三釐二絲一忽五微七纖二沙八塵三埃六秒六漠﹐上二兩八錢七分六釐四絲五忽六微一纖七沙一塵三埃三秒六漠﹐武九錢八分四釐五絲四忽二微三纖一沙七塵三埃三秒九漠﹐永七兩二錢六分九釐五毫九絲一忽六微一纖五塵六埃六秒﹞。

雍正十三年勸墾﹐應於乾隆甲子年起科﹐銀一十一兩二錢三分一釐四毫四絲一忽三纖四沙七塵一埃八秒一漠﹝長六兩三錢一分七釐七毫二絲六忽六微二纖二沙九塵三埃二秒九漠﹐歸五錢七分六釐七毫二絲一忽五微一纖五沙四塵四埃五秒二漠﹐永四兩三錢三分六釐九毫九絲二忽八微九纖六沙三塵四埃﹞。

乾隆十二年﹐首墾額外溢出田﹐應於本年起科﹐銀一錢二分九釐六毫三絲一忽六微二纖七塵九埃四秒五漠﹝上杭﹞。

紳衿削免銀四千五百五十九兩六錢七分六釐二毫四絲﹝長三百四十三兩五錢三分六釐﹐寧四百五十九兩二分七釐三毫﹐淸八百六十八兩七分六釐八毫﹐歸五百三十五兩四錢三分二釐三毫﹐連五百一十三兩四錢四分七釐﹐上七百八十四兩六錢一分四釐七毫二絲﹐武二百八十六兩七錢七釐四毫﹐永七百六十八兩八錢三分四釐七毫二絲﹞。

按削免一款緣明制﹐紳衿吏承例有優免﹐自三十石三十丁以至一石一丁﹐視職秩以定優免之數﹐歲有增減﹐年額不同。

本朝順治十四年﹐令紳衿止免本身丁徭﹐其田地與民一體當差。當時﹐未將原編差徭若干勻入綱丁﹑綱田﹐將差丁﹑差田減徵。乃另增削免一款﹐作爲定額﹐奉行之不善﹐今已難挽。蓋田條鞭所誤也。

屯丁銀一十二兩三錢九分二釐一毫二忽三微一纖六沙三塵一秒八漠﹝寧六兩一錢五分九釐八毫三絲七忽九微六纖六沙﹐淸九錢四分五釐八毫九忽三微二纖二沙﹐上五兩二錢八分六釐四毫五絲五忽二纖八沙三塵一秒八漠﹞。

新裁站銀一千三百六十兩﹝長三百三十四兩八錢﹐寧二百二兩一錢二分﹐淸二百一十三兩二錢八分﹐歸七十四兩四錢﹐連九十三兩九錢六分﹐上一百六十八兩六錢四分﹐武一百二十四兩﹐永一百四十八兩﹞。

新裁民壯工食銀一千三百七十六兩四錢﹝長一百二十四兩﹐寧一百六十一兩二錢﹐淸一百八十六兩﹐歸﹑連﹑武﹑永各一百六十八兩﹐上一百六十一兩二錢﹞。

匠班勻入田糧內徵解銀一百一十九兩五錢﹝長一十四兩五錢﹐寧一十九兩五錢﹐淸三十四兩五錢﹐歸一十一兩﹐連一十二兩五錢﹐上二十二兩﹐武三兩五錢﹐永二兩﹞。

存畱

府屬額徵存畱銀一萬八千六百一十八兩二錢九分七釐三毫四絲六忽﹝內﹕長四千二百九十兩九錢五分八釐九毫六絲一忽﹐寧二千八百六十七兩零七分一釐二毫四絲一忽﹐淸二千三百七十一兩五錢九分七釐五毫二絲一忽﹐歸一千六百九十九兩四錢八分八毫五絲三忽二微﹐連一千五百二十四兩九錢六分四釐一毫七絲一忽﹐上二千四百零二兩三錢六分七釐四毫四絲﹐武一千五百一十四兩三錢五分一釐四毫八絲九忽﹐永一千九百四十七兩六錢零五釐五毫六絲八忽八微﹞。

秋糧米

府屬廳縣峯市縣丞共徵本色秋糧米一萬四千六百四十六石一斗一升四合五勺七抄八撮二圭六粟一黍二稷二糠﹝汀軍廳徵八千二百三十一石九斗一升七合一勺三抄九撮七圭四粟八粒四黍六稷三糠﹐上杭縣徵三千五百三石二升三合八勺七抄九圭七粟二粒九黍二稷九糠﹐峯市縣丞徵九十三石三升八合三抄四撮四圭五粟九粒八黍﹐武平縣徵二千八百一十八石一斗三升五合五勺三抄三撮七粟八粒九黍三稷﹞。內﹕一撥兌畱給汀州鎭標三菅兵米一萬一百一十九石六斗﹐一撥解省糧米四千五百二十六石五斗一升四合五勺七抄八撮二圭六粟一黍二稷二糠。耗羨

府屬各縣共徵耗羨平余﹐銀一萬八千一十二兩四錢四分二釐一絲九忽一微七沙四塵三埃三秒五漠。內﹕

原派起運一分水腳銀一千二百七兩八錢七分八釐二絲六忽四纖八沙一塵八埃五秒四漠。

原派解司公費銀六千七百五十四兩八錢四分二釐三毫九絲八忽五纖九沙二塵四埃八秒一漠﹝此原派應解之數。乾隆十七年水腳奉裁﹐應歸入此款內匯解充公﹞。

原派道﹑府﹑廳﹑縣佐雜養廉銀一萬零九兩七錢二分一釐五毫九絲五忽﹝汀漳道四百二十九兩七錢二分一釐五毫九絲五忽﹐本府一千八百兩﹐同知五百兩﹐長汀﹑寧化各一千兩﹐上杭﹑連城各八百兩﹐淸流﹑歸化﹑武平﹑永定各六百兩﹐泉上﹑峯市二縣丞各一百六十兩﹐府經歷﹑司獄各四十兩﹐長汀縣丞四十兩﹐長﹑寧﹑淸﹑歸﹑連﹑上﹑武﹑永典史共八員各四十兩﹐巡檢十一員各四十兩﹐驛丞二員各四十兩﹞。

明制田地﹑山蕩皆科米﹐定則有官米﹑民米之分﹐官米每斗加耗三合五勺﹐民米每斗加耗七合﹐以爲預備倉厫折耗繼入正額支銷。迨後各倉民米每正耗米一石﹐又增耗米五升﹐亦作正額支銷。萬曆七年﹐都禦史龐尙鵬行一條鞭之法﹐將正耗米統計入額﹐同四差編徵銀兩﹐於是鼠耗之外復有火耗之徵﹐每正銀一兩﹐折算九錢﹐將耗余以爲各項使費及上司年節規禮。雍正六年﹐山西巡撫諾敏﹔雍正七年﹐河東總督田文鏡﹐以有司重耗殃民﹐奏請定額提解歸公﹐酌給各官養廉﹐閩省於雍正七年定額﹐布政潘體丰詳定各州縣額徵地丁糧米﹐均取加一火耗﹐每兩外計並封一分﹑平餘一分歸入正額﹐以一分爲起運水腳﹐余爲公費養廉。乾隆十七年﹐奏準部咨以起解錢糧夫船腳費﹐各省章程案內向無動支造報﹐徑行刪除。並令將乾隆十三﹑十四﹑十五等年用過水腳銀兩﹐著落賠補﹐未悉並封﹑平餘二分﹐亦各省所未核計者﹐故各省不報銷水腳。而閩省派支也﹐仰蒙恩旨免其賠補。聖恩寬大﹐安得持籌者將賦役原委上達九重﹐並耗羨而除之﹐豈非斯民之大幸乎﹖榷政

宋光宗紹熙間﹐上杭運漳鹽十船﹐船六十籮﹐官給綱本至漳買之。寧宗嘉定六年﹐知州趙崇模請攺運潮鹽。理宗紹定五年﹐知州李華申請以杭﹑潮接壤﹐私販旁午﹐艱於發賣﹐每年止就潮州潭口場買三綱﹐每綱千七百斤。長汀等縣自潭口納稅至上杭者﹐縣官檢核方至州交納﹐綱十船共四百籮﹐籮二十貫﹐內取籮頭﹝四百八十一貫九百三十四文﹐錢會各半﹞﹐以贍學。

元無考。

明洪武間﹐遞年有商課之鈔。成化二年﹐禦史朱賢﹑巡道牟俸等以杭城隘不足居軍﹐命邑令胡鉞拓而大之。邑聽選監生溫祐在京上言﹐請暫抽河稅﹐以城工竣而罷﹝每鹽船稅一錢五分﹐鐵二分﹐魚一分﹐委陰陽學員同老人輪收之﹞。旣竣之後﹐又以城武平﹑永定及新建衙署皆﹐收河稅﹐因循未寢。正徳四年﹐鎭守太監梁某盡以所稅輸京。十一年﹐漳州大帽山丹竹樓山寇倡亂﹐虔撫王守仁駐鎭﹐攺題前稅爲兵餉﹐以前司稅之員多獘﹐攺令本府委官稽之。嘉靖元年﹐巡道王俊民立法﹐凡商船不論所載多寡﹐給之以票﹐抵府賣者爲長船﹐至府稅課司交之﹔止於縣者爲短船﹐在縣收之。十七年﹐知縣伍籩請每船給票﹐其長短之數﹐隨所至之地核之﹐由是稅額加增。每鹽一船抽銀二錢八分﹐每貨一船抽銀一錢一分五釐﹐歲無定額﹐以船之多寡定稅之盈虧﹐每年多者約可得四五千兩。內﹕解武平營兵餉銀一千三百五十三兩九錢五分﹐守道家健工食並扣充餉銀二百一十六兩﹐分巡道閱操犒賞銀八十兩﹐啟閉城門﹑放銃硝磺銀八兩四錢﹐有閏年加七錢﹐謄造循環紙張工食銀十兩八錢八分﹐布政司溢額銀二百一十兩六錢一分一釐五毫二絲﹐虔院鹽餉銀三十六兩。萬曆二十七年﹐遣內監髙寀入閩抽稅﹐又於前項稅銀內每年割解京銀一千二百兩﹐監費二百五十七兩八錢。四十二年﹐撤回內璫﹔前銀起解布政司充餉。崇禎八年﹐本府新設威遠營﹐議於前稅內動支銀七百四十四兩﹐有閏年加銀六十二兩﹐備本營兵食。其抽稅官員﹐議歸本縣正官董之。裁稅官心紅﹑每年議解銀四百兩﹐以佐巖前營兵食。又解京助餉銀二千兩。十七年﹐知縣羅萬藻議畱爲新兵月餉。

本朝順治五年﹐原編河稅銀三千二十二兩三錢六分一釐五毫二絲﹐歸入地丁額內﹐解布政司。其盈餘銀年約三千餘兩﹐另批解司充公。雍正五﹑六年間﹐淸查關稅﹐督撫委員監收﹐經布政使潘體丰詳請﹐除正額外﹐以雍正六年所收盈餘五千九百三十一兩六錢一分九毫九絲七忽九微二纖四沙﹐作爲盈餘定額﹐照數徵解。乾隆三年﹐奉文原徵河稅攺歸商稅款內造報﹐每年比較盈缺﹐著落追賠。

原解監河稅銀一千二百兩。

監費銀二百五十七兩八錢。

武平營河稅銀一千三百五十三兩九錢五分。

溢額河稅銀二百一十兩六錢一分一釐五毫二絲。以上共正額銀三千二十二兩三錢六分一釐五毫二絲﹐外盈餘銀六千七十兩有奇﹐年無定額。雜

稅

長汀縣原額京果﹑通鹽﹑牛牙稅銀二百八十三兩﹐原額福鐵牛骨稅銀一十二兩﹐原額紙稅銀二兩﹐新增本城松雜炭行﹑發夫行﹑古城過載行稅銀一十六兩。以上原額﹑新增共徵稅銀三百一十三兩。

寧化縣原額花布牙稅銀一十二兩﹐原額豬稅銀七兩五錢﹐原額牛稅銀五兩﹐原額當稅銀五兩。

歸化縣原額紙牙稅銀六兩五錢﹐原額牛﹑豬雜稅銀一十八兩八錢。

連城縣牛稅一十七兩﹐年無定額。

上杭縣原額花布牙稅銀八十兩﹐原額薴﹑筍﹑紙牙稅銀五兩﹐原額連三紙牙稅銀五兩﹐原額鐵鑪餉銀一十兩﹐原額豬稅銀五兩﹝此款捐解﹞﹐牛稅銀九兩有奇﹐年無定額。以上各餉稅共一百一十四兩有奇。

武平縣原額牛稅銀六兩。

永定縣原額摺灘﹑仙師宮﹑深溪三埠牙稅銀共二十一兩。

稅契

稅契銀兩年無定額。按天啟四年禦史吳尙默請定﹐吏胥稅役以補民賦之不及﹐議定民間田房稅契﹐每兩納銀三分﹐一切書辦等役﹐以三年役滿出缺﹐代者納稅。至各項牙稅﹐乃崇禎年間以軍興旁午﹐餉費不繼﹐因而派徵。𨿽入正供﹐仍列外賦﹐庶爲將來豁免之地耳。倉儲﹝社倉﹑耤田附﹞

積貯乃民命之大原﹐所關極重。《周禮》﹕遺人掌邦之委積﹐以待施惠﹔縣都之委積﹐以待凶荒。廩人掌九谷之數﹐以待國之匪頒周賜﹐稍食以歲之上下。若民食不能入二餔﹐則令邦移民就谷。其未荒也﹐預有以待之﹔將荒也﹐先有以計之﹔旣荒也﹐大有以救之。我朝倉儲最爲充裕﹐偶值水旱偏災﹐人皆樂業﹐民無流離﹐豈非積貯丰而拯救力﹐故遇災無患歟﹖志倉儲。

漢耿壽昌請令邊郡築倉﹐以穀賤時則增價而糴﹐以利農﹔谷貴時則減價而糶﹐以利民。名曰常平倉。

隋開皇五年﹐度支尙書長孫平奏﹐令田間每秋家出粟麥一石以下﹐貧富爲差﹐輪輸之當社﹐委社司檢校﹐以備凶年﹐名義倉。

唐劉晏爲轉運使﹐諸道置知院官﹐具報丰歉﹐丰取歉予﹐率諸州縣儲米三萬餘斛。

宋朱熹建立社倉﹐使貧民歲以中夏受粟於倉﹐冬則加什一以價﹐歲少收則弛其息之半﹐大祲則盡弛之。期以數年﹐子什其母﹐則惠足以廣而息﹐遂損以予民﹐行之數年﹐人以爲便。

明制﹐州﹑縣各設預備倉﹐以爲濟荒之本﹐又有蠲免稅糧之令﹐有先發倉廩後奏聞之令。

本朝有常平倉谷﹐有官民捐積谷﹐有社倉谷。常平倉谷乃捐監收貯﹐以備平糶蠲賑之用。官民捐積谷乃歷年官民捐輸﹐以備賑者﹐均入正額。社倉谷乃各社捐輸﹐聽社長副自行經理﹐以時出納者。倉厫皆動項建造﹐核實報銷﹐不累及里甲﹐法良意美﹐遠邁歷朝。乾隆十四年﹐復就各府﹑州﹑縣情形酌定額存谷數﹐每年減價平糶﹐如平糶系溢額之谷﹐將價銀解司﹐毋庸買補﹔系額內者﹐或俟秋收買補﹐或以續收監谷補額﹐倉儲頗裕。

明府屬歲額積谷六千七百石﹝春夏積銀﹐解充遼餉﹔秋冬積谷﹐存畱備賑﹞。春夏積銀一千零五兩﹝府九十兩﹐長一百二十兩﹐寧一百五十兩﹐淸一百三十五兩﹐歸一百二十兩﹐連一百零五兩﹐上一百三十五兩﹐武九十兩﹐永六十兩﹞。秋冬積谷三千三百五十石﹝奉文扣三分﹐解充遼餉﹐七分實存﹐備賑﹞。三分積銀三百零一兩五錢﹝府二十七兩﹐長三十六兩﹐寧四十五兩﹐淸四十兩五錢﹐歸三十六兩﹐連三十一兩五錢﹐上四十兩五錢﹐武二十七兩﹐永一十八兩﹞。七分積谷二千三百四十五石﹝府二百一十石﹐長二百八十石﹐寧三百五十石﹐淸三百一十五石﹐歸二百八十石﹐連二百四十五石﹐上三百一十五石﹐武二百一十石﹐永一百四十石﹞。續加積備賑谷一千一百七十石﹝府一百石﹐長一百五十石﹐寧二百石﹐淸一百石﹐歸一百二十石﹐連一百石﹐上二百石﹐武一百石﹐永一百石﹞。

本朝乾隆十四年八月﹐議準府﹑縣各倉額貯谷共三十九萬五千八百八十六石四鬥二合一勺七抄﹝府一十一萬三千七百八十四石三斗七升二合﹐長三萬四千一百三十七石二斗四升﹐寧四萬三千六百二十三石八斗九升七合五勺﹐淸二萬九千四百八十石四升﹐歸二萬九千八百三十四石六斗四升﹐連三萬七千六十四石四斗三升﹐上四萬八千八百五十三石一斗九升五合二勺﹐武三萬八千七百七十六石九斗四升﹐永二萬三百三十一石六斗三升七合四勺七抄﹞。

社倉谷一萬六千二百二十五石三斗六升二合七勺九抄六撮八圭四粟﹝長四千二百二十二石八斗四升一合﹐寧三百二十二石一斗九升﹐淸二千二百零二石二斗三升四勺﹐歸一千二百八十石五斗七升三合﹐連二千六百三十九石二斗九升七合﹐上二千六百五十九石五升二合二勺﹐武二千零八十九石五鬥一合﹐永五百九十二石九鬥二千七合﹐泉上縣丞分貯二十一石一斗﹐峯市縣丞分貯一百九十五石六斗五升一合一勺九抄六撮八圭四粟﹞。

各縣社谷有附貯於縣倉者﹐有分貯於各社。惟上杭一縣間有出借取息﹐余則聽社長副收貯。官吏𨿽不經手﹐亦鮮查其出入﹐僅循例取結而已。雍正二年﹑三年﹐𨿽屢頒條令﹐終無實效。總之﹐法非不善﹐得其人則治﹐不得其人則敝。常平非不善奉行者未必皆如耿壽昌之所言。義倉非不善。奉行者未必皆如長孫平之所奏。社倉非不善。奉行者未必皆如朱子之條約。預備非不善﹐奉行者未必皆實心爲民。邇年歲歲平糶﹐積漸難返。然買補艱難﹐綜核嚴密﹐谷價日增不能平減﹐又在有位者之因時調劑也。耤

田

《禮記》祭統云﹐天子親耕於南郊﹐諸侯耕於東郊。耕耤之儀自古不廢。然歷代以來﹐各府州縣並未設立耤田。雍正四年﹐仰蒙世宗憲皇帝特頒諭旨﹐令各州縣設立耤田﹐以供粢盛。雍正五年﹐禮部議準耤田壇法規制﹐令各省擇東郊官地潔淨丰腴者﹐立爲耤田﹔如無官地﹐動支正項錢糧置買民田﹐以四畝九分爲耤田外﹐卽於耤田後建立先農壇﹐髙二尺一寸﹐寬二丈五尺﹐壇後酌建正房三間﹐配房各一間﹐恭奉神牌﹑祭品﹑農具。耕耤日期﹐每年擇吉頒行各省同日舉行。所收米谷數目﹐用過粢盛數目﹐造冊報布政司﹐送戶部查核。

雍正四年﹐共設耤田三十九畝二分﹝各縣各四畝九分﹞。

雍正五年起至乾隆十七年﹐除粢盛動用谷數外﹐尙存谷石變價銀兩及存倉谷數﹐附載備查。

長汀縣存谷三十七石九斗六升﹐存谷價銀三十三兩二錢六分四釐一毫五絲。

寧化縣存倉谷一十九石三斗﹐存谷價銀一十二兩八錢三分四釐五毫。

淸流縣存倉谷七十石﹐存谷價銀四十六兩二錢三分五釐。

歸化縣存倉谷四十六石九斗﹐存谷價銀二十八兩九分三釐。

連城縣存倉谷四十九石﹐存谷價銀二十九兩七錢六分五釐。

上杭縣存倉谷七十五石﹐存谷價銀五十兩二錢八分。

武平縣存倉谷三十三石九斗﹐存谷價銀二十四兩二銀四分。

永定縣存倉谷四十七石二斗﹐存谷價銀三十一兩三錢八分八釐。

鹽課

宋時﹐長汀﹑寧化﹑淸流三縣運福鹽﹐上杭﹑武平﹑連城運漳鹽。多者十綱﹐少者三﹑四綱﹐每綱十船﹐每船六十籮。官給綱本﹐至福﹑漳二州買鹽﹐運至本州﹐編排人戶﹐分四等給賣之。每斤賣九文。自紹定後﹐戶口凋耗﹐憑甲長請鹽分賣。後上杭以郡守李華申請﹐復運潮鹽﹐逐年於龍潭口賣三綱﹐綱計一千七百秤。淳熙十三年﹐減汀州鹽價﹐歲萬緍﹝舊志﹞。

宋天聖而後﹐東西海場共十三﹐並領於廣州﹐歲鬻五十一萬三千六百八十六石﹐以給東西路。慶曆間﹐轉運使李敷﹑王繇﹐請運廣州鹽於南雄州﹐以給虔﹑吉。繼三司判官周湛復請運入虔州。嘉祐末﹐令廣南鹽入虔﹑汀﹐所過州縣收算﹝廣東通誌﹞。

明成化八年﹐巡撫韓雍始奏議熟鹽萬斤﹐定抽官價一兩﹐生鹽減十之一爲軍餉。嘉靖二十八年﹐議分爲四﹐仍以萬斤爲率﹐靑生鹽餉銀八錢﹐白生鹽九錢﹐東路熟鹽一兩﹐西路熟鹽一兩二錢。鹽法道劉一瀾爲內監議稅﹐揭報止有三項﹐靑生八錢﹐東生一兩﹐西熟一兩二錢﹐隨其報買鹽數﹐預納餉銀完足﹐給票定限往場收買﹐依限回銷﹐歲約銀八千兩﹝廣東通誌﹞。

本朝鹽課﹐最爲充裕。兩粵原額銀不滿二十萬﹐原隸巡撫兼管。康熙三十一年﹐始設鹽差﹐專理鹺政。康熙三十二年﹐將原額大引﹐照依淮例攺爲十小引﹐裁去水客﹐革除軍餉﹑額餉﹑包稅﹑餘鹽等名色﹐並商人項下額餉﹑餘鹽﹑加餉﹑時值等名色﹐捆爲一例﹐捆徵節年加增九萬餘兩。康熙四十五年﹐巡撫範時崇兼理鹽政﹐將鹽院羨餘十萬兩﹑運司羨餘六萬兩﹐歸入正餉﹐每年額徵鹽課共四十五萬五千九百二十兩零。嗣因余費之名革而復設﹐場商無力養竈﹐鹽半走私﹔埠商無力行運﹐引多壅積﹔欠帑百十餘萬。雍正二年﹐攺歸兩廣總督專管。總督孔毓珣以商人奢侈縻費﹐操縱居奇﹐誤課病民﹐將汀屬額引六萬六千七百八十四道三分九釐七毫﹝長二萬一千二百三十七道三分一釐九毫﹐寧一萬零六百七十七道九分七釐九毫﹐淸六千二百六十三道六分五釐二毫﹐歸三千三百二十七道七分四釐五毫﹐連四千五十九道三分二釐六毫﹐上一萬九百六十七道九分七釐九毫﹐武五千六百六十六道四分八釐九毫﹐永四千五百八十三道九分零八毫﹞。每引配鹽二百三十五斤﹐徵餉費銀五錢九分八釐零八忽零三纖八沙五塵七埃三渺。每引二百五十道﹐發水程一張﹐計鹽三河九隻一分六釐六毫﹐徵鹽價八十兩零二錢九分一釐六毫﹐雜費銀四兩五錢八分六釐五毫。潮鹽﹐發帑官收﹐運廣濟橋配埠﹐並聽海陽等七縣埠商﹐告折菜漁引鹽赴兌。奏請攺爲官運官銷﹐八縣協辦。知府匯總其成﹐每年知府出具印領﹐自備鹽價水腳﹐赴潮州陸續領鹽運回﹐按地方盈縮﹐分發八縣通融銷售﹐務足三萬九千九百三十七兩零之課額。並復設潮州運同一員﹐專司盤掣。乾隆元年﹐禦史甄之璜條奏將各處官銷地方﹐請仍召商認辦。乾隆二年﹐始各召商辦運。無如各商悉系乏本之人﹐公私積欠累累﹐每遇解餉﹐徧向子店告貸﹐子店因而挾制分鹽﹐髙擡壠斷。乾隆十六年春季﹐粵鹽缺產﹐商運不繼﹐民多茹淡。知府曾曰瑛因設廠﹐委員監賣﹐並酌定價值﹐令長汀縣丁濰議定章程﹐按月核報﹐多方調劑﹐民食始免匱乏。

汀州府屬八縣原額加餉銀三萬九千九百三十七兩六錢零六釐二毫五絲七忽二微五纖零五塵四埃五渺四漠八末一逡﹝長一萬二千七百兩零八分七釐四毫七絲九忽七微三纖九沙一塵零五秒七漠八末七逡﹐寧六千三百八十五兩五錢一分七釐二毫七絲七忽七微一纖三沙六塵八埃三渺九漠六末七逡﹐淸三千七百四十五兩七錢一分四釐二毫四絲六忽八微二纖三沙八塵四埃八秒五漠九末六逡﹐歸一千九百九十兩零一分八釐二毫六絲零三微二纖一沙一塵零七秒八漠八末五逡﹐連二千四百二十七兩七錢九釐五毫七絲九忽一微八纖八沙三塵八埃一秒七漠九末八逡﹐上六千五百五十八兩九錢三分九釐六毫零八忽八微九纖九沙八塵五埃三秒九漠六末七逡﹐武三千三百八十八兩六錢零五釐五毫七絲二忽四微八纖五沙四塵八埃一漠九末七逡﹐永二千七百四十一兩二錢一分三釐八毫三絲二忽七纖九沙八埃三秒二漠八末四逡﹞。

運鹽限期

長汀埠﹐限四十日﹔寧化埠﹐限四十五日﹔淸流埠﹐限四十五日﹔歸化埠﹐限四十八日﹔連城埠﹐限四十日﹔上杭埠﹐限三十八日﹔武平埠﹐限三十六日﹔永定埠﹐限二十五日。

按謹正鹽筴﹐始自管子計口食鹽。歷代計鹽籍錢﹐或計丁而官鬻鹽﹐或召商而禁私販。唐時﹐榷鹽之令﹐不及閩省。宋時﹐設場煮鹽而官鬻之﹐將民戶編排﹐限以斤兩﹐納錢而給之鹽。明初﹐如宋法﹐官給工本煎曬輸倉﹐令民男女皆食官鹽﹐計凡男成丁女成口者﹐歲給鹽三斤﹐徵米八升﹐謂之鹽糧﹔繼復攺鈔﹐謂之鹽鈔。嗣以糧鈔不行﹐官鹽漸廢﹐鹽不給而徵鹽糧如故。弘治間﹐又將鹽糧每丁口折徵銀兩﹐編入全書。汀屬八縣﹐每口派徵自二分三釐三毫零至一分五釐七毫零﹐多寡不一。繼忘包引食鹽之規﹐遂爲通商裕課之說﹐於是召商認引納課。汀屬向食潮鹽﹐潮州招收﹑隆井﹑東界等場﹐皆產生鹽﹐色黑味淡﹐兼之寧﹑淸﹑歸三邑離潮道遠﹐並無水路可通﹐陸運艱難﹐埠商乏力﹐課誤限違﹐民嗟淡食。

本朝康熙五十七年﹐總督楊琳以商旣乏本﹐地多賣私﹐且舊欠繁重﹐鹽田荒廢﹐因發帑給竈﹐收補修治﹐復建造倉柵﹐揀選場員﹐督曬緝私﹐並據眾商公議﹐將舊欠攤入鹽價﹐分年帶徵﹐獘仍未除。雍正二年﹐總督孔毓珣因請將汀郡引課﹐歸官辦理﹐通融銷售。乾隆二年﹐復歸商辦。今長汀埠﹐每年仍代銷歸化額引一千六百零四道三分四釐零四絲﹐該餉費九百五十三兩九錢五分七釐二毫八絲九忽三微二纖一沙一塵七渺八漠八末五逡。代銷永定額引一千五百二十七道九分六釐三毫二絲二忽二微八纖五沙三塵七埃二渺﹐該餉費九百一十三兩七錢三分四釐八毫。蓋歸近於福﹐永近於漳﹐濱海窮民﹐專籍肩挑背負以謀生﹐窮究禁緝﹐必致鋌而走險。補偏救獘﹐權以濟經﹐又在有位者之善爲籌畫也。謹志始末﹐以備查考。卹政﹝附﹞長汀縣

普濟堂在城東教場上側﹐雍正二年奉文設立。

育嬰堂在府東北隅。乾隆九年﹐知府兪惇仁建﹐以鹽規銀二千五百兩爲育嬰費。十四年﹐知府曾曰瑛於常例外加給乳婦衣服﹐嬰兒綿襖﹐爲嬰女擇配﹐復於堂後栽木築墻﹐以爲蔭護。堂中董事李永珩﹑蕭萱﹑兪上聞﹐捐火食羨余銀﹐置店屋三植﹐爲每年祝聖公資。

養濟院在府治西羅漢寺左﹐舊在鎭南門濠邊﹐崇禎四年徙今所。康熙己卯﹐知府王廷掄重修。

義冢一在東郊坑﹐一在羅漢嶺。明陳妃﹑沈嬪﹐學士傅冠﹐總兵周之蕃﹐陣亡武職林深﹑鄭雄﹐皆寓葬焉。一在虎背山上﹐有明漳南道胡宗瑜墓﹔一在朝鬥巖東﹐司李徐開遠捐俸建塔﹔一在府治南﹐知府馮協一捐﹔一在龍陂﹐同知江芑捐﹔一在東教場後道場坑﹐總兵陳有功捐﹔一在蘿卜坪社公背下﹐知府李肅捐﹔一在戒願寺背﹐知縣張文偉捐﹔一在前所窯下﹐邑紳黎文遠捐﹔一在前所窯上﹐邑人鐘文魁捐﹔一在道場坑﹐邑人許文幾捐﹔一在南禪寺﹐一在西峯寺﹐俱邑諸生賴守正捐。一順治丙戌大水﹐溺死男婦無算﹐邑人鐘嘉祐拾骼掩之荒冢十里﹐每歲淸明﹐操舟沿堤投楮祭之。一厝所在羅漢寺內﹐知府沈偉業置。一在前所窯木魚山﹐乾隆十四年﹐知府曾曰瑛捐置。寧化縣

普濟堂在文星坊﹐雍正二年奉文設立。

育嬰堂在進賢坊。

養濟院在縣東城外﹐明知縣張思誠﹑程熙﹐先後鼎建。

義冢在縣南三里。淸流縣

普濟堂在南關外﹐雍正二年奉文設立。

育嬰堂在縣西﹐康熙四十五年﹐知縣王國祚建。

養濟院一在縣西朝眞坊﹐一在北河背。

義冢一在水東坊﹐明知縣陳桂芳置冢建亭﹐康熙間重修。乾隆十三年﹐知縣嶽攀桂移無主棺罐埋於黃坑官山。十四年﹐知縣馬潞捐買伍姓大塘邊山一所﹐以葬貧民無後者。一在西門外二里許。一在西山背名西瓜窠﹐葬無祀及無棺者。一在夢吾裏西湖橋頭﹐邑人李其羨建木塔﹐子昌賢易以石。一在嵩溪後龍山旱坑﹐邑人吳常恩捐地。

歸化縣

普濟堂在三都。

養濟院在北關外﹐明末寇毀。康熙間﹐知縣黃易重建。

義冢一在城東半里﹐一在城西十里。連城縣

普濟堂在東門外。

養濟院在縣治東﹐原在縣西。洪武間﹐知縣劉雍建﹐邑人黃表重建。嘉靖間﹐始遷今地。國朝順治四年﹐寇毀。十八年﹐知縣宗泰建。康熙五年﹐知縣王士晉捐置田畝。

義冢在縣西郊。

上杭縣

普濟堂在東關外。

育嬰堂在儒學左畔。

養濟院在西城外石固廟左。

義冢東路涸湖﹑劉淸坑。西路董塘﹑桐樹窩。南路馮公塔﹑南泉寺邊火燒屴﹑將軍宮上畔雷打凹。北路華元堂背祇園庵背﹐共十一處。其在南岡塔者﹐邑紳雷鈇捐置。其在涸湖者﹐邑人丁希盛捐置。其在涸湖冢旁及西門外十里亭者﹐皆邑人黃錝捐置。武平縣

普濟堂在南郊外演武亭邊。

育嬰堂在東門坊。

養濟院在縣治北觀音堂﹐再毀再建。康熙二年﹐攺建西北郊外。

義冢一在縣北厲壇右﹐一在南門外﹐一在西門外。

永定縣

普濟堂在西郊外。

育嬰堂在城內西門孟公祠。

養濟院在縣東一里山麓間。

漏澤園在山川壇側﹐舊有千人塔在養濟東﹐後因低窪積水﹐署令方南灂移建於髙阜處。

卷之十一典

禮

一代之興﹐必有一代之禮樂﹐以黼黻乎隆盛﹐而鼓吹乎休明﹐所謂典也。我國家文治聿昭﹐禮明樂備﹐普天之下﹐沐聖化者﹐百餘年矣。汀𨿽僻在山陬﹐而事以時舉者﹐矞矞皇皇﹐與京師﹑省會比休焉﹐所謂卽一隅而知天下之盛也。詎可自安弇陋﹐不思所以敷繹文華﹐而明宣大雅乎﹖志典禮。

耤田壇位

《禮記》祭統云﹕天子親耕於南郊﹐諸侯耕於東郊。今耤田四畝九分﹐在東郊外。田後卽先農壇﹐壇制髙二尺一寸﹐寬二丈五尺。先農牌位髙二尺四寸﹐寬六寸﹐座髙五寸﹐寬九寸五分﹐紅牌金字塡寫「先農之神」。壇後正房三間﹐配房各一間。正房中間供奉先農神牌。東間收貯祭器﹑農具﹐西間收貯耤田米谷﹐配房東間置辦祭品﹐兩間令看守農民居住。壇廟耤田之外﹐周圍築土爲墻﹐開門南向。

耕耤日期﹐每年十月初一。禮部頒朔﹐預擇日期奏聞﹐行文各省督撫﹐轉飭所屬﹐同日一體遵行﹐前期致齋二日。

祭品﹕帛一﹝靑色﹞﹐羊一﹐豕一﹐鉶一﹐簠二﹐簋二﹐籩四﹐豆四。

器具﹕農具赤色﹐牛黑色﹐籽種箱靑色﹐所盛籽種照本省土宜。擇勤謹農夫二名﹐免其差役﹐給以口糧﹐令看守壇宇﹐灌漑耤田﹐敬謹收貯。所收米粟﹐以供各該處祭祀之粢盛。

儀注﹕祭日﹐知府率所屬﹐俱穿朝服到壇。通贊生導詣盥洗所盥手淨巾畢。通贊唱﹕「執事者各司其事﹐主祭官就位﹝就拜位﹞﹐陪祭官各就位﹝照官銜品級就拜位﹞。瘞毛血﹐迎神。」通贊生導主祭官升壇就位﹝就神位前﹞﹐唱「上香」﹐又上三塊香。通贊唱「跪」﹐陪祭官皆跪﹐行三叩禮﹐興﹐復位﹝復拜位﹞。安神﹐行三跪九叩禮﹐興。進帛﹑進爵。行初獻禮﹐通贊唱「詣酒尊所」﹐主祭官詣酒尊所﹔通贊唱「司尊者舉冪酌酒詣先農神位前﹐就位﹐跪」﹔通贊唱「陪祭官皆跪﹐獻帛獻爵」。叩首﹐興。詣讀祝位﹐跪讀祝文﹝讀畢﹞﹐三叩首﹐興﹐復位。行亞獻禮﹐通贊唱「詣酒尊所﹐主祭官詣酒尊所」﹔通贊唱「司尊者舉冪酌酒詣先農神位前﹐就位﹐跪」﹔通贊唱「陪祭官皆跪」﹐獻爵﹐叩首﹐興﹐復位。行終獻禮﹝儀同亞獻﹞。徹饌﹐送神﹐行三跪九叩禮﹐興。讀祝者捧祝﹐司帛者捧帛﹐通贊生導詣燎所焚祝帛﹐復位﹐一揖畢。

午時﹐行耕耤禮﹐知府並所屬俱換蟒袍補服。知府秉耒﹐佐貳執靑箱﹐知縣播種。外縣正印官秉耒﹐佐貳執靑箱播種。如無所屬之員﹐卽選擇耆老執箱播種。行耕時﹐耆老一人牽牛﹐農夫二人扶犁﹐九推九返。農夫終畝﹐耕畢﹐各官率屬曁耆老﹑農夫﹐望闕謝恩﹐行三跪九叩禮。祭社稷禮

凡府﹑州﹑縣﹐皆有社稷壇。今府城壇在郊之西。春秋二祭﹐俱用仲月上戊日。主祭官汀州府知府﹐祭前三日齋戒。將祭之前一日﹐省牲﹐治祭物﹐潔籩豆﹐掃除壇上下及設幕次中門外﹝是夕獻官以下就幕次宿﹞。本日獻官以下俱夙興﹐執事者陳設﹐其壇坐南向﹐北設社位於稷之東﹐設稷位於社之西。每位羊一﹝用匣盛貯﹐未啟蓋居左﹐在籩之北﹞﹐豕一﹝用匣盛貯﹐未啟蓋居右﹐在豆之北﹞﹔籩四﹐盛棗﹑栗﹑形鹽﹑薧魚﹝居左﹐在羊之南﹞﹔豆四﹐盛韮菹﹑菁菹﹑醓醢﹑鹿醢﹝居右﹐在豕之南﹞﹔簠二﹐盛黍﹑稷﹝居籩之左﹞﹔簋二﹐盛稻﹑粱﹝居豆之右﹞﹔鉶一﹐盛和羹﹝居中﹐在籩豆之南﹞﹔帛一﹝黑色﹐長一丈八尺﹐用篚裝貯﹐未上﹞﹐別設一小案﹝閣祝版香鑪居壇正中﹞。

獻官具祭服﹐執事者捧祝版至幕次僉名﹝僉畢捧置案上﹞。執事者取毛血盤置神位前牲案下﹐實酒於尊加冪﹝在壇下東北﹞﹐置水於盆加帨﹝在壇下西北﹞﹐焚香燃燭明炬。通贊唱「執事者各就位﹐陪祭官各就位﹐獻官就位﹝引贊引獻﹐官就拜位﹞」。通贊唱「瘞毛血」﹐執事者以毛血瘞於坎﹝在西北隅﹞﹐啟牲匣蓋。通贊唱「迎神﹑跪﹑叩首﹑叩首﹑叩首﹑興﹑平身﹝獻官以下俱一跪三叩﹐興﹐平身﹞」。又唱「奠帛﹐行初獻禮」﹝司帛者捧帛﹐司爵者捧爵﹐各立以俟﹞﹐引贊贊「詣盥洗所」﹝獻官詣盥洗所﹞﹐執事酌水進巾﹝獻官盥手帨巾﹞。贊「詣酒尊所﹝獻官詣酒尊所﹞」﹐司尊者舉冪酌酒﹝注酒於爵﹞。贊「詣社神位前﹝獻官升自左階至神位前﹞」。贊「奠帛」﹝捧帛者自右進於獻官﹐獻官受而舉之﹐仍自左授於執爵者奠於神位前﹞﹐贊「俯伏﹐興﹐平身﹝獻官俯伏興平身﹞」。贊「詣稷神位前」﹝儀同前﹞﹐贊「詣讀祝位」﹝獻官詣讀祝位﹞﹐贊「跪」﹝獻官跪﹞﹐贊「眾官皆跪」﹐贊讀祝﹝讀祝者取祝跪讀於獻官之左﹞。讀畢﹐通贊唱「俯伏﹐興﹐平身﹝獻官以下俱平身﹞」﹐唱「復位」﹝引贊引獻官降自右階﹐復原位﹞﹔通贊唱「行亞獻禮」﹝儀同初獻﹐但不奠帛﹑不讀祝﹞﹔通贊唱「行終獻禮」﹝儀同亞獻﹞﹔通贊唱「飲福﹐受胙」。執事者設飲福位﹝在壇中稍北﹞。執事者先於社位前割取羊左腳置於盤及於酒尊所﹐酌酒於爵﹐同立於飲福位之右﹐以俟引贊引獻官詣飲福位贊跪﹝獻官跪﹞。贊「飲福酒」﹝一人自右跪﹐進爵於獻官﹐獻官飲畢﹐一人自左受虛爵以退﹞。贊「受胙」﹝一人自右跪﹐進胙於獻官﹐獻官受訖﹐一人自左跪接﹐捧由中門以退﹞。贊「俯伏﹐興﹐平身」﹝獻官俯伏興平身﹞﹐通贊唱「復位」﹝獻官降自右階﹐復位﹞﹐唱「跪﹑叩首﹑叩首﹑叩首﹑興﹑平身」﹝獻官以下俱一跪﹐三叩﹐興﹐平身﹞。通贊唱「徹饌」﹝執事者各詣神位前稍移動籩豆﹞。通贊唱「送神」﹐唱「跪﹐叩首﹐叩首﹐叩首﹐興﹐平身」﹝獻官以下俱一跪三叩興平身﹞。通贊唱「讀祝者捧祝﹑進帛者捧帛﹐各詣瘞所」﹐獻官陪祭官離位分東西班立﹝俟捧祝帛者由中道而過﹞。通贊唱「望瘞」﹐引贊贊「詣望瘞位」﹝引獻官至望瘞位﹞。執事者以帛焚於坎中﹐焚畢以土實坎。通贊唱「禮畢」。雍正十年三月初七日﹐奉上諭﹐申飭各直省督撫轉飭各府﹑州﹑縣﹑衛﹑所﹐其社稷壇曁風雲雷雨﹑山川城隍壇﹐依定例修建如式﹐一體遵行﹐以崇報享。

陳設祭物圖見下﹕

稷神

南社

神

香鑪

香

鑪

東

帛爵爵爵

羹

帛

爵爵爵

羹西

菁韭稻黍鹽棗菹菹祝

獻官

位

北菁韭稻黍鹽棗菹菹

鹿醓粱稷薧栗醢醢

魚

豕

羊鹿醓粱稷薧栗醢醢

魚

豕

羊

陪官

祭位

官陪

位祭祭山川禮﹝風雲雷雨城隍附﹞

凡府﹑州﹑縣皆有山川壇。今府城壇在郊之南﹐通祀風﹑云﹑雷﹑雨﹑山﹑川﹑城隍之神﹐每春秋二祭﹐俱於仲月上巳日行禮。主祭官汀州府知府前三日齋戒﹐前一日省牲﹑治祭物﹐俱如社稷儀。其壇坐北向南﹐執事者掃除壇上下﹐設各官幕次於壇中門外﹝是夕各官宿幕次﹞。設風﹑云﹑雷﹑雨位於壇正中﹐設山﹑川位居左﹐城隍位居右。祭之日﹐獻官以下夙興﹐執事者設風﹑云﹑雷﹑雨位帛四﹐山﹑川位帛二﹐城隍位帛一﹝帛七段俱白色﹐丈尺與社稷同﹐用篚裝盛﹐未上﹞。每位各羊一﹑豕一﹑鉶一﹑籩四﹑豆四﹑簠二﹑簋二﹐陳設俱與社稷同﹝但品物在某品之南者﹐常攺作在某品之北﹞。獻官具祭物﹑僉祝版﹐執事者實酒於尊加冪﹐置水於盥施帨﹝在壇下東南﹞﹐焚香燃燭明炬。通贊唱「執事者各就位﹑陪祭官各就位﹑獻官就位﹝就位如儀﹞」。執事者先以毛血瘞於坎﹐通贊唱「迎神﹑跪﹑叩首﹑叩首﹑叩首﹑興﹑平身」﹝獻官以下俱一跪三叩﹑興﹑平身如儀﹞。引贊引獻官詣盥洗所﹝盥手帨手如儀﹞﹐次詣酒尊所﹝執爵捧帛如儀﹞﹐次詣風﹑云﹑雷﹑雨神位前﹝先奠帛次獻爵﹞﹐次詣山川神位前﹐次詣城隍神位前﹝俱奠獻如儀﹞﹐次詣讀祝位﹐在風﹑云﹑雷﹑雨神位前﹐次復位。亞獻﹑終獻同前﹝但不唱奠帛讀祝﹞﹐次飲福﹑受胙﹝如社稷儀﹐其胙取風雲雷雨神位前羊一腳﹞﹐次徹饌﹐次送神﹐望燎﹝俱如社稷儀﹐但攺望瘞爲望燎﹞。

陳設祭物圖見下﹕汀

州府

城隍

之神

北風

云雷

雨之

神

境內

山川

之神

帛一

爵爵爵羹

帛四

爵爵爵羹

帛二

爵爵爵羹

西

東

菁韭稻黍鹽棗菹菹

鹿醓粱稷薧栗醢醢

魚

豕

羊

陪官

祭位菁韭稻黍鹽棗菹菹

鹿醓粱稷薧栗醢醢

魚

豕

羊

祝

獻官

位

南菁韭稻黍鹽棗菹菹

鹿粱稷薧栗醢醢

魚

豕

羊官陪位祭

祀先師禮

祭期春秋二祭﹐月用仲﹐日用上丁﹝月用仲﹐取時之正也﹔日用丁﹐取文明之象也﹞。

齋戒祭前三日﹐獻官﹑陪祭官及執事者﹐皆沐浴更衣﹔散齋二日﹐各宿別室﹔致齋一日﹐同宿齋所。散齋﹐仍理庶務﹐惟不飲酒﹑不茹葷﹝謂蔥韭胡薤蒜﹞﹑不弔喪﹑不問疾﹑不聽樂﹑不行刑﹑不判署刑殺文字﹑不與穢惡事。致齋﹐惟理祭事。

省牲祭前一日﹐執事者設香案於牲房外﹐獻官常服﹐贊者唱「詣省牲所」﹐唱「省牲」﹝牛羊豕鹿兔省之﹐謂看牲數有無齊足﹐肌體有無肥腯﹐毛色有無純正﹞。省畢﹐唱「省牲畢」﹐乃退。

宰牲凡宰牲﹐必取血以告殺﹐取毛以告純﹐以盆盛毛血少許﹐入置神位下。

視祭器﹕

牲匣以木爲之﹐所以盛牲者。底蓋朱髹﹐各髙六寸﹑長三尺三寸﹑廣二尺二寸﹐兩旁釘銅環四﹑兩端二。

登範金爲之﹐所以爲薦太羹者。

鉶範金爲之﹐所以爲薦和羹者。

籩以竹爲之﹐所以薦棗﹑栗﹑菱﹑茨﹑榛﹑脯﹑鹽﹑魚﹑餅﹑糗者。

豆以木爲之﹐所以薦菹醢﹑脾折﹑豚胉者。

簠範金爲之﹐所以盛黍者。

簋範金爲之﹐所以盛稷者。

篚編竹爲之﹐朱髹﹐所以盛帛者。

爵範金及磁爲之﹐所以受酒者。

尊﹑勺﹑冪巾尊所以盛酒者﹐勺所以酌酒者﹐冪巾所以冪酒者。

盥洗尊盆﹑勺﹑帨尊用磁盆﹑銅錫隨用。

案祝案一﹐髙一尺二寸﹑廣二尺三寸﹑長三尺﹐朱髹。置正殿中﹐以閣祝版。尊案一﹐髙二尺七寸﹑廣一尺五寸﹑長五尺﹐案面剜孔三﹐下盛以木板﹑朱髹﹐置丹墀﹐以閣酒尊﹑爵。帛案一尺四寸﹐與酒尊同置丹墀﹐以閣爵﹑帛。

香案﹑香鑪﹑香合﹑牲盤。

祝版以梓楸木或柏木爲之﹐髙八寸﹑廣一尺二寸﹐別作一架閣之﹐用白紙書文貼版上﹐祭畢揭焚之。藏版與架再用。

燭龍卽滿堂紅﹐俱用銅鐵綫結龜网﹐不用糊紙及紗絹﹐其底裹以鐵葉﹐皆防焚灼之虞。

治祭物﹕

太羹《周禮》注﹕煮肉汁不和。

和羹《周禮》注﹕肉汁加以五味。

黍結穗如稻﹐散垂而不毛﹐髙而似蘆者非。

稷《禮》謂﹐明粢乃粢之不糯者。

稻今水田所種粳米。

粱似粟而大﹐有靑﹑黃﹑白三種。以上四品﹐俱揀擇圓好﹐滚湯泡澇成飯。

形鹽《周禮》﹕鹽人掌形鹽﹐散鹽。注謂﹐形鹽刻爲虎形之類。

薧魚《周禮》﹕鮫人爲�薧。注謂﹐�生魚﹑薧幹魚。今制用鮮魚﹐薄腌幹之﹐臨用溫水洗﹐酒浸片時。

棗﹑栗﹑榛俱陸果。

菱﹑茨俱水果。菱卽菱角﹐茨卽今雞頭。以上水陸諸果﹐皆揀擇潔淨圓好者。

韭菹《周禮》七菹﹐謂腌菜爲之菹。今制截去本末﹐取中三寸﹐淡用。

醓﹑醢醢﹐肉醬也。醓﹐醢之多汁者。今制皆細切豬膂肉﹐拌油﹑鹽﹑蔥﹑椒﹑蒔蘿﹑茴香爲之。

菁菹菁﹐蔓菁菜頭﹐似蘿卜﹐色微靑。今制用湯瀹過﹐作長段﹐淡用。

鹿脯《周禮》﹕臘人掌幹肉脯。卽肉之幹者。今制切鹿肉作塊﹐酒腌炙幹用之。

鹿醢切鹿肉作小塊﹐用油﹑鹽﹑蔥﹑椒﹑蒔蘿﹑茴香拌勻爲醢。

兔醢制法同上。

芹菹芹﹐水菜也。如制菁菹法。

筍幹筍﹐今制法煮熟揀淨﹐切作長段用。

魚醢如造鹿醢法。

白餅用小麥麵造。

黑餅用喬麥麵造。以上俱用砂糖爲餡﹐印作圓餅子。

糗餌用粳米搗粉﹐梔子水浸之﹐蒸熟印作餅子。

粉餈用糯米搗粉蒸熟﹐杵成餈﹐爲大方塊﹐待冷切作小塊用。

食用糯米飯﹐以和羊膏及蜜同熬。

糝食用白粳米飯﹐細切牛﹑羊﹑豕肉同熬。

帛官制﹐每段各長一丈八尺﹐旁織「禮神制帛」四字。《禮》謂量帛﹐謂量度其短長﹐爲之制也。

獻官員數﹕

正獻官本府知府。

分獻官本府同知。

執事人數﹕

監宰凡牛﹑羊﹑豕爲正牲﹐鹿﹑兔爲脯醢。宰殺之時﹐務使潔淨。其毛血先存少許﹐以告於神﹐其餘及腸胃﹐皆以淨桶盛之﹐置諸庫房﹐以俟埋瘞。

監洗凡鍋﹑釜﹑罍﹑爵﹑籩﹑豆之屬﹐與夫一應器皿﹐俱監臨洗滌潔淨。

監造膳羞爲餅﹑糗及制造脯﹑醢之屬。

收發祭器凡祭器一發一收﹐皆檢視明白﹐不可遺漏。

提調冪次﹑通贊﹑引贊﹑司罍洗香燭﹑司爵﹑司帛﹑讀祝﹑飲福﹑受胙執事捧酒一﹑捧胙一。胙肉先令宰夫割取之。

陳設﹕

文廟正殿制帛一端﹝白色﹞﹑白磁爵三﹑牛一﹑豕一﹑羊一﹑登一﹑鉶二﹑簠二﹑簋二﹑籩十﹑豆十﹑酒尊一﹑香﹑燭。

四配﹕每位制帛一端﹝白色﹞﹑白磁爵三﹑豕一﹑羊一﹑鉶一﹑簠二﹑簋二﹑籩八﹑豆八﹑酒尊一﹑香﹑燭。

東哲﹝五案﹐又升配朱子一案﹞﹕制帛一端﹝白色﹞﹑白磁爵各一﹑豕一﹑鉶各一﹑簠各一﹑簋各一﹑籩各四﹑豆各四﹑豕首一﹑香﹑燭。

西哲與東哲同﹝五案﹞。

東廡﹕制帛一端﹝白色﹞﹑銅爵各一﹑豕三﹐每案簠一﹑簋一﹑籩四﹑豆四﹑香﹑燭。

西廡與東廡同。

崇聖王祠﹝五案﹞﹕制帛五端﹝白色﹞﹑白磁爵各三﹑羊各一﹑豕各一﹑鉶各一﹑簠各二﹑簋各二﹑籩各八﹑豆各八﹑酒各一尊﹑香﹑燭。

四配﹝每位一案﹞﹕制帛二端﹝白色﹞﹑豕首一﹑銅爵各三﹑簠一﹑簋一﹑籩四﹑豆四﹑豕肉一方﹑香﹑燭。

兩廡﹕制帛二端﹝白色﹞﹑銅爵各三﹑簠一﹑簋一﹑籩四﹑豆四﹑豕肉一方﹑香﹑燭。

設酒尊所﹑盥洗所於丹墀之東南﹝尊﹐實酒施冪﹔盥﹐置水施帨。各有司之者﹞﹐設埋瘞所於廟之西北﹐丹墀東西及露臺上各設炬﹐兩廡長廊各設燈。祭崇聖祠儀注

凡祭文廟﹐必先崇聖祠。夜四鼓﹐與祭畢﹐集祠中。鼓一通﹝陳設備俱﹞﹐鼓再通﹝庭燎畢舉﹞﹐鼓三通﹝引贊﹑各引獻官至﹞。通贊唱﹕「執事」者各司其事﹐唱「分獻官就位」﹐唱「正獻官就位」﹐唱「瘞毛血」﹝執事捧毛血出﹐正祀由中門﹐配祀由邊門﹞。通贊唱「迎神」﹐引贊贊「跪﹐叩首」﹐獻官行三跪九叩禮﹑興﹑平身。通贊唱「捧帛」﹝捧帛者正祀由中門入﹐配祀由邊門入﹐詣各神位之左﹞。唱「奠帛﹐行初獻禮」﹐引贊贊「詣盥洗所」﹝獻官盥手畢﹞﹐唱「詣酒尊所」﹐司尊者舉冪酌酒﹝執事者注酒於爵﹐捧爵者在正官前行﹐正祀由中門入﹐配祀由邊門入﹐詣各神位前﹞。引贊導獻官進殿左門贊「詣肇聖王神位前」贊「跪」﹐獻官行一跪一叩頭禮﹐興﹐平身。唱「奠帛」﹝獻官接帛拱舉立獻畢﹐執事跪接帛進於神前案上。司爵者進爵於獻官﹞。引贊贊「獻爵」﹝獻官接爵拱舉立獻畢﹐執事跪接爵進於神前案上﹞。引贊贊「跪」﹐獻官行一跪一叩頭禮﹐興﹐平身。引贊贊「詣裕聖王神位前」﹐贊「跪」﹝如前儀﹞﹐贊「詣詒聖王神位前」﹐贊「跪」﹝如前儀﹞﹐贊「詣昌聖王神位前」﹐贊「跪」﹝如前儀﹞﹐贊「詣啟聖王神位前」﹐贊「跪」﹝如前儀﹞。贊「詣讀祝位」﹝獻官至香案前﹞唱「跪」﹐通贊唱「眾官皆跪」。唱「讀祝文」﹝讀祝者取祝版跪讀﹞。

祝曰「維乾隆某年歲次某干支﹐二﹝或八﹞月某干支朔﹐越某日某干支﹐某官某名﹐敢昭告於肇聖王﹑裕聖王﹑詒聖王﹑昌聖王﹑啟聖王孔氏之神曰「惟王積厚流光﹐誕生至聖﹐五代褒封﹐千秋鼎盛。今玆仲春﹝或秋﹞﹐謹以牲帛禮粢庶品式陳明薦。以先賢顏氏﹑先賢曾氏﹑先賢孔氏﹑先賢孟孫氏配。尙饗。」

讀畢﹐捧祝版跪﹐安案上帛盒內。通贊唱「叩首」﹐獻官行三叩禮﹐興﹐平身。引贊贊「詣東配先賢顏氏神位前」﹐贊「跪」﹑贊「奠帛」﹑贊「獻爵﹑叩﹑興﹑平身」﹝如儀﹞。贊「詣西配先賢曾氏神位前」﹐贊「跪」﹝如儀﹞。贊「詣東配先賢孔氏神位前」﹐贊「跪」﹝如儀﹞。贊「詣西配先賢孟孫氏神位前」﹐贊「跪」﹝如儀﹞。贊「復位」﹝引獻官從西角門出自原位朝上立﹞。

通贊唱「行分獻禮」﹝引贊引分獻官至盥洗所盥洗畢﹞﹐贊「詣先儒周氏神位前」﹐贊「跪」﹑贊「奠帛」﹑贊「獻爵﹑叩﹑興﹑平身」﹝如儀﹞。贊「詣先儒張氏神位前」﹐贊「跪」﹝如儀﹞。贊「詣先儒程氏神位前」﹐贊「跪」﹝如儀﹞。贊「詣先儒蔡氏神位前」贊「跪」﹝如儀﹞。贊「復位」﹝引分獻官從西角門出至原位朝上立﹞。

通贊唱「行亞獻禮」﹝引贊引獻官從東角門入﹐不用詣盥洗所﹞﹐贊「詣酒尊所」。司尊者舉冪酌酒先詣肇聖王﹐次裕聖王﹐次詒聖王﹐次昌聖王﹐次啟聖王﹐次配位﹝儀同初獻﹐但不奠帛﹐不讀祝﹞。復位。

通贊唱「行終獻禮」﹝儀同亞獻﹞。通贊唱「飲福受胙」﹐引贊贊「詣飲福受胙位」﹝位在讀祝所﹐進福酒者捧酌﹐進胙者捧盤﹐立於讀祝案之東﹐又二執事立於案之西﹞。引贊贊「跪飲福酒」﹝東執事捧福酒跪進於獻官﹐西執事跪接爵置於案上﹞。引贊贊「受胙」﹝東執事取羊肩置盤上跪進於獻官﹐獻官受胙訖﹐西執事跪接由中門捧出﹞。引贊贊「叩首﹑興﹑平身﹑復位」﹐通贊唱「跪﹑叩首」﹐獻官行三跪九叩禮﹝眾官皆同﹞。興﹑平身。通贊唱「撤饌」﹝執事者各於神案前品物略移動﹞。通贊唱「送神」﹐引贊贊「跪﹑叩首」﹐獻官行三跪九叩禮﹐興﹐平身。通贊唱「讀祝者捧祝﹐司帛者捧帛﹐詣瘞所」﹝執事捧帛捧祝﹐正祀由中門出﹐配祀由邊門出﹞。唱「詣瘞位」﹐引贊引獻官各詣望瘞位﹐贊「望瘞」﹐贊「焚祝帛」。引贊贊「復位﹐禮畢」。祭至聖先師儀注

祭崇聖祠畢﹐文廟中鼓初嚴﹐殿上兩廡諸執事者各燃燈焚香﹐丹墀及露臺上皆明炬﹐各官俱朝服。鼓再嚴﹐歌生﹑樂舞生各序立丹墀兩邊。鼓三嚴﹐各執事者薦羹及啟牲匣蓋﹐以湯澆牲體使气上升。各引贊引各獻官至戟門下北面立。通贊唱「樂舞生各就位」﹝樂生隨司麾者入殿內﹐各就所執樂位﹔舞生各隨司節者上露臺﹐分東西班立﹐司節者就西立﹞。通贊唱「執事者各司其事」﹝司罍洗者各執罍洗﹐司瘞毛血者俟瘞毛血﹐凡有司者各司其事﹞。通贊唱「陪祭官各就位」﹝各照官銜品級拜位﹔康熙四十九年詔天下武員把總以上皆得入廟陪祭﹞﹐「分獻官各就位」﹑「正獻官就位」﹝隨引贊就拜位﹞。唱「瘞毛血」﹝執事者捧毛血﹐正祀由中門﹐四配東西哲由左右門出﹐兩廡隨之瘞於坎﹞。通贊唱「迎神」。麾生舉麾唱「樂奏咸平之章」﹝樂作﹐舞生執籥未舞﹞。通贊唱「跪﹐叩首」﹐正獻﹑分獻﹑陪祭俱行三跪九叩禮﹐興﹑平身﹐麾生偃麾﹝櫟敔止樂﹞。通贊唱「捧帛」﹝執事者各捧帛盤﹐正祀由中門進﹐配哲由左門進﹐兩廡外東西進﹐詣各神位之左﹐鞠躬邊立﹞。唱「行初獻禮」﹝引贊二人導正獻官行﹞。贊「詣盥洗所」﹝獻官盥手畢﹞。贊「詣酒尊所」﹐司尊者舉冪酌酒﹝執事者注酒於爵﹐捧爵者在獻官前行﹐正祀由中門入﹐余由左門入﹐詣各神位前鞠躬旁立﹞。引贊贊「詣至聖先師孔子神位前」﹝獻官隨引贊由左偏門入至神位前朝上立﹞。麾生舉麾唱「樂奏寧平之章」﹝擊柷作樂﹐舞生按節而舞﹞。引贊贊「跪」﹝隨作樂﹐隨行禮﹞。贊「奠帛」﹝捧帛者西跪進帛﹐獻官拱舉﹐執事者接置神案上﹞。贊「獻爵」﹝司爵者西跪進爵﹐獻官拱舉﹐執事者接置神案上﹞。贊「叩首﹑興﹑平身」。贊「詣讀祝位」﹝獻官至香案前﹞。唱「跪」﹐通贊唱「眾官皆跪」﹐唱「讀祝文」﹝讀祝者取祝版跪讀﹞。

祝曰「維乾隆某年歲次某干支﹐二﹝或八﹞月某干支﹐朔越某日某干支﹐正獻官某﹑某分獻官某﹐敢昭告於至聖先師孔子之神曰﹕維師道冠古今﹐徳配天地﹐刪述六經﹐垂憲萬世。今玆仲春﹝或秋﹞謹以牲帛禮粢﹐祗奉舊章﹐式陳明薦﹐以復聖顏子﹑宗聖曾子﹑述聖子思子﹑亞聖孟子配﹐尙饗。」

讀畢﹐麾生舉麾﹐樂續作﹝初讀祝時麾生偃麾﹐樂暫止﹐至是接奏未終之曲﹐讀祝者將祝版復置神案上﹞。通贊唱「叩首」﹐獻官行三叩禮﹐興。平身。引贊唱「詣復聖顏子神位前」贊「跪」﹑贊「奠帛」﹑贊「獻爵」﹝俱如正祀儀﹞﹐唱「叩首﹑興﹑平身」。贊「詣宗聖曾子神位前」﹐贊「跪」﹝如前儀﹞。贊「詣述聖子思子神位前」﹐贊「跪」﹝如前儀﹞。

通贊唱「行分獻禮」﹝另引贊各引分獻官或十哲或兩廡﹐俱如正祀儀﹔今東哲多朱子一案﹐禮亦如之﹞。引贊贊「詣亞聖孟子神位前」﹑贊「跪」﹝如前儀﹞。贊「復位」﹐麾生偃麾﹝敔止樂﹐引贊引獻官及分獻官由兩角門出﹐復於原位朝上立﹞。

通贊唱「行亞獻禮」﹝俱如前儀﹐惟不盥洗﹐不奠帛﹐不讀祝文﹞。麾生舉麾唱「樂奏安平之章」﹝擊柷作樂﹐舞生按節而舞﹞。獻畢唱「復位」﹐麾生偃麾﹝如前儀﹞。

通贊唱「行終獻禮」﹝如亞獻禮﹞﹐麾生舉麾唱「樂奏景平之章」﹝擊柷作樂﹐舞生按節而舞﹞。獻畢唱「復位」﹐麾生偃麾﹝如前儀﹞。通贊唱「飲福受胙」。引贊贊「跪﹐飲福酒」﹝東執事進爵﹐獻官飲訖﹐西執事接置神案上﹞。贊「受胙」﹝東執事進胙﹐獻官受訖﹐西執事接胙由中門出﹞。贊「叩首﹑興﹑平身復位」。通贊唱「跪﹑叩首」。正獻﹑分獻﹑陪祭各官俱行三跪九叩禮﹐興﹐平身。通贊唱「撤饌」。麾生舉麾唱「樂奏咸平之章」﹝樂作舞止﹞。撤訖﹝將神案上品物略移動﹞。通贊唱「送神」。麾生舉麾唱「樂奏咸平之章」﹝樂作舞止﹞。引贊贊「跪﹑叩首」﹐正獻﹑分獻﹑陪祭各官俱行三跪九叩禮﹐興﹐平身。麾生偃麾﹝如前儀﹞。通贊唱「讀祝者捧祝﹐司帛者捧帛﹐各詣瘞所」﹝正祝由中門﹐左右配哲由左右門﹐兩廡各隨班﹐俱詣瘞所﹞。唱「詣望瘞位」﹝各獻官詣瘞位﹞。麾生舉麾唱「樂奏咸平之章」﹝有樂無舞﹐樂章同送神﹞。唱「望瘞」﹐唱「焚祝帛」﹐唱「復位」。麾生偃麾﹝樂止﹞。通贊﹑引贊﹝同唱﹞禮畢﹐各官俱朝上一揖﹐退。

文廟祭畢﹐乃祭名宦祠。帛一﹑羊一﹑豕一﹑簠一﹑簋一﹑籩四﹑豆四。次祭鄕賢祠﹐品物俱同名宦祠。主祭官汀州府知府或委員﹐其盥﹑瘞﹑奠﹑獻俱如儀﹐但迎神﹑送神只一跪三叩而已﹝各縣禮同﹞。附釋菜禮

每月朔旦行釋菜禮。用兔爲醢﹝醢前一日爲之﹞﹐菁爲菹﹝禮樂圖謂用菁菹八兩﹞﹐果用棗栗﹝禮樂圖謂各重四斤﹞﹐香燭隨用。

先師一案爵三﹝左右二爵先注酒﹐中爵行禮時獻上﹞。品物四﹐中二品左兔醢﹐右菁菹﹐東西二品左栗右棗。四配東西各一案﹐陳設與先師同。十一哲東西各一案﹐爵三﹝儀注同上﹞。品物三﹐中菁菹﹐左栗右棗。兩廡東西各一案﹐陳設與十一哲同。

通贊唱「排班」﹝獻官以下皆序立丹墀內﹞。班齊唱「辟戶」﹝禮生開殿門﹞。通贊唱「跪﹑叩首﹑叩首﹑叩首」﹝獻官以下皆跪叩首﹐二跪二跪同﹞。興﹐平身﹝皆興平身﹞。引贊詣獻官前贊「詣盥洗所」﹝獻官隨引贊至盥洗所盥手帨巾如儀﹞。贊「詣酒尊所」﹝獻官隨引贊至酒尊所﹐司尊者舉冪酌酒以俟﹞。贊「詣至聖孔先師神位前」﹝捧爵者三﹐各先行﹐奉先師者由中門入﹐奉四配者由左偏門入﹔獻官隨引贊亦由左偏門入至神位前向上立﹞。贊「跪」﹑贊「獻爵」﹝捧爵者由左跪授獻官一爵﹐獻官受少舉之﹐轉授捧爵者置神位前﹞。贊「俯伏﹑興﹑平身」﹝獻官俯伏興平身﹞。

贊「詣復聖顏子神位前」。贊「跪」﹑贊「獻爵」﹝儀同前﹞。贊「詣宗聖曾子神位前」﹝儀同前﹞。贊「詣述聖子思子神位前」﹝儀同前﹞。贊「詣亞聖孟子神位前」﹝儀同前﹞。通贊唱「行分獻禮」﹝獻官行禮將至亞聖孟子前﹐通贊乃唱行分獻禮﹞。引贊各詣東西哲及兩廡分獻官前﹐贊「詣盥洗所﹑酒尊所」。東哲﹑西哲﹑東廡﹑西廡神「位前」﹐獻爵如上儀﹐贊復位﹝獻官以下各隨贊引退原位﹞。通贊唱「禮畢」。祀先師樂

樂器

麾所以作止夫樂者﹐以絳繒爲之﹐而揭於竿﹐長七尺﹑闊一尺一寸。上下綴版粉質﹐上繪云﹐下繪山﹐前面金繪升龍一﹐後面金繪降龍一﹐皆有云繞之。朱竿髙八尺五寸﹐上安銅龍﹐首銜其麾﹐升龍向外﹐降龍向內﹐以木爲架﹐朱髹之﹐閒則植其上。後增爲二﹐一繪升龍﹐一繪降龍﹐植於殿之左右。升龍起樂﹐降龍止樂。

金部﹕

大鐘卽鏞鐘﹐以銅鑄造﹐四倍歌鐘之數而爲之者﹐特懸於架﹐與鼖鼓相配。

鎛鐘卽頌鐘﹐在宮懸東西﹐三倍歌鐘之數而爲之者﹐特懸於架﹐與特磬對。鐘用六陽律﹐磬用六陰呂。

編鐘共十六枚﹐按十二律呂﹐又有四淸聲。在宮懸四面﹐較歌鐘稍大﹐乃二倍歌鐘而爲之者。兩層列於架﹐與編磬配﹐其簨虡並同歌鐘。

歌鐘《考工記》云﹕六分其金而錫居一﹐謂之鐘。鼎之齊十分﹐其銑去二以爲鉦。以其鉦爲之﹐銑間去二分﹐以爲之鼓間﹐以其鼓間爲之舞修﹐去二分以爲舞廣。以其鉦之長爲之甬長﹐以其甬長爲之圍。三分其圍﹐去一以爲衡。圍三分﹐其甬長二在上﹐一在下﹐以設其旋。鐘已厚則石已薄﹐則播侈﹐則作弇﹐則郁長﹐甬則震。是故大鐘十分﹐其鼓間以其一爲之厚﹔小鐘十分﹐其鉦間以其一爲之厚。鐘大而短﹐則其聲疾而短聞﹔鐘小而長﹐則其聲舒而遠聞。編鐘在懸上下各八﹐其懸橫曰簨﹐直曰虡。《詩》﹕「虡業惟樅」。業乃大板﹐安於簨之上以爲飾﹐錯落如鋸齒也。樅卽崇牙﹐其懸鐘之處﹐以采色爲大牙狀﹐樅樅然也。今制簨上加業﹐繢博山以爲飾。簨之上﹑業之下﹐橫安崇牙﹐牙之端施銅鉤以懸鐘甬﹐又刻龍蛇鱗物於上。簨兩端謂之龍﹐簨上列鳳或翟五﹐樹羽其上。《考工記》云﹕臝屬﹐恆有力而不能走﹐其聲大而宏﹐則於鐘宜。若是者﹐以爲鐘簴。雕刻必雄其狀﹐深其爪﹐出其目﹐作其鱗之。而其制方趺籍地﹐木刻臝屬﹐如狻猊猙獰可畏﹐伏於趺上﹐穴其背虛貫其中而植之﹐其龍簨兩端頷下﹐各施環以懸翣﹐曰銜璧﹐璧下有犛毛尾。周制﹐璧翣於簨。上畫繪爲翣﹐載之以璧﹐垂五彩羽其下﹐掛於簨之角以爲飾焉。今制爲串﹐累累然﹐頂首施以璧﹐璧下爲層五﹐每層旋木爲蓋﹐塗綠朱唇﹐唇下綴以彩綫爲穟﹐各長五六寸﹐層各一色﹐間而簇之﹐貫以紅絳﹐絳末有結懸於龍簨頷下﹐磬簴及鼓罩四垂皆然﹐俗呼爲流蘇。

石部﹕

特磬卽離磬﹐三倍歌磬而爲之﹐又謂之中磬。與頌磬同設一架特懸之﹐在宮懸南北﹐故謂之特磬。其架與鎛鐘同。

編磬次中磬也﹐倍歌磬而爲之者。上下數十六﹐與編鐘同在宮懸四面。

歌磬小磬也。《考工記》云﹕磬氏爲磬﹐倨句一﹐矩有半﹐其博爲一﹐股爲二﹐鼓爲三。三分其股博﹐其一以爲鼓博﹐三分其鼓博﹐以其一爲之厚﹐已上則磨其旁﹐已下則磨其端﹐古者尙象制器﹐鐘圓中規﹐磬方中矩。鄭司農注云﹕股磬之上大者鼓其下﹐小者所當擊者也。股外面鼓內面﹐則擊者爲前﹐而在內在下﹐不擊者爲後﹐而在外在上。其小大長短𨿽殊﹐而其厚均也﹐必先度一矩爲句﹐一矩爲股﹐而求其弦﹐旣而以一矩有半觸其弦﹐則磬之倨句也。取石於靈璧﹐近水浮生﹐取水多土少者﹐卽古所謂泗濱浮磬也。琢磨敲試﹐依律爲其短長﹑厚薄。磬聲太上則磨其旁﹐使薄而廣﹑則濁。磬聲太下﹐是聲濁而薄。薄不可使厚﹐故磨其端使短。短則形小﹐形小而薄則聲流矣。凡鐘磬椎俱以堅棗木爲之﹐削竹作柄﹐後秉絳結。其架亦兩層﹐編列與鐘同。《考工記》﹕梓人以羽屬爲磬虛﹐恆無力而輕﹐其聲淸揚而遠聞。以爲磬虛﹐故擊其所懸由其虛鳴。其制方趺藉地﹐木刻羽屬﹐如鵝狀﹐伏於趺上﹐穴其背以虛﹐貫穴中植之磬簨﹐與鐘簨同﹐但崇牙之端不施銅鉤。疏云﹕以其捲然﹐可以掛懸﹐故磬用弦可掛懸於上也。今以紅絨絳穿磬孔中﹐懸崇牙上頂。簨樹羽以鳳﹐兩端亦刻如鳳首﹐項下設環爲翣﹐懸其璧翣﹐俱與鐘同。

絲部﹕

琴伏羲所制。嶽內長三尺六寸六分﹐法期之數﹐古之制也。又取名家之琴合於古者﹐參考爲式。取材用桐與梓﹐蓋天下之材﹐良柔莫如桐﹐堅剛莫如梓。以桐爲面梓爲底﹐虛實相配﹐陰陽之義也。其材以東南向陽者爲美。琴弦只用白色柘絲爲上﹐原蠶次之﹐非此二絲則擇其生繅者。若鹽藏繭者則不堪用﹐鹽繭絲打弦﹔脆而易斷﹐陰雨則濕而不鳴故也。琴體無病全在桐﹐桐得水則無焦烈之音﹐得砂則無重滯之音﹐得石而淸﹐得金而厲﹐得寶藏之物則有非常之音﹐得灘瀨鐘鼓之聲則有洪亮之音。取材所貴者四﹐曰輕﹑松﹑脆﹑滑﹐而必以東西者爲優。何以辧之﹐投於水則陽浮於上﹐陰沈於下﹐取當陽者而斷之﹐聲自不同﹐又必使木液竭而濁性盡。收藏之法﹐先刳其中﹐圓其外﹐投其瀑水之中周歲﹐垂之烈日之下經年﹐而又加諸竈上者累月﹐然後盡材之美也。

瑟雅瑟長八尺一寸﹐廣一尺八寸﹐三十三弦。頌瑟長七尺二寸﹐二十五弦。樂書曰﹕八尺一寸者﹐宮數也。七尺二寸者﹐商數也。樂議曰﹕八尺一寸者﹐九黃鐘律之長也。一尺八寸者﹐倍黃鐘律之長也。七尺二寸者﹐八黃鐘律之長也。其制﹕桐面﹑梓腹﹑九梁﹑二越。越者﹐瑟兩頭底下穴也。其嶽用桑不必異產﹐且絲聲與桑宜。按《儀禮正義》﹐瑟首廣而尾狹﹐近首鼓處則寬﹐近尾不鼓處則狹﹐故首欲近前以就一尺八寸之廣﹐令可容二十五弦﹐近尾不鼓而尾之底有越﹐故尾狹於首而長倍之以容越也。首之越﹐上當其鼓處宜橫﹔尾之越﹐余弦所歸宜縱。其武﹐崇寸有八寸﹐四隅刻云以緣其武﹐蓋取諸云和。漆其壁與首尾腹﹐不漆其背﹐恐柱之蹶也。柱﹐崇二寸七分﹐肩厚二分﹐足底闊一寸三分﹑厚四分。足要方平﹐防其傾倒﹐上邊承弦口厚三釐。雅瑟﹑頌瑟其制不同﹐而皆廣一尺八寸。十分其瑟之長﹐以其一爲首之長﹐而尾倍之。又四分其尺有八之廣﹐去一以爲尾之廣。八尺一寸之瑟﹐隱間五尺五寸﹔七尺二寸之瑟﹐隱間五尺。凡瑟之長皆用九﹐惟隱間用五﹐天地之數也。五十弦者﹐大衍之數也﹔二十五弦者﹐半其數也。首與尾俱繪以錦彩﹐昭其文也﹔隱間用粉素﹐存其質也﹔餘者皆漆之﹐俱如漆琴法。面上兩頭各有小眼二十五孔﹐疏通以系弦。弦長一丈﹐內外各十二練絲爲之﹐粗細相等。舊用朱弦﹐取朱弦疏越之意﹐然不若純白者之聲全也。練絲欲熟﹐熟則色瑩透。纏法欲緊﹐緊則聲髙朗。中一弦﹐君弦也﹐設而不動﹐染黃色﹐較之他弦﹐稍粗﹐所謂太音希聲也。

竹部﹕

鳳簫以比竹爲之﹐又名排簫。其制﹕截竹爲筒﹐古有三十三管﹐今制十六管﹐協十二律之數﹐又有四淸聲。第一黃鐘管﹐長九寸﹔第二大呂管﹐長八寸四分二釐七毫﹔第三太簇管長八寸﹔第四夾鐘管﹐長七寸四分九釐一毫五絲﹔第五姑洗管﹐長七寸一分﹔第六仲呂管﹐長六寸六分八釐九毫一絲三忽﹔第七蕤賓管﹐長六寸三分二釐﹔第八林鐘管﹐長六寸﹔第九夷則管﹐長五寸六分二釐八毫﹔第十南呂管﹐長五寸三分﹔第十一無射管﹐長四寸九分九釐四毫三絲﹔第十二應鐘管﹐長四寸七分四釐﹔第十三淸黃鐘管﹐長四寸五分﹔第十四淸太呂管﹐長四寸一分八釐八毫﹔第十五淸太簇管﹐長四寸﹔第十六淸夾鐘管﹐長三寸七分一釐八毫六絲零。此聲气之元﹐五音之正﹐皆黃鐘以本之也。然竹竅有厚薄﹐其分寸難以拘定大要。管長則聲濁﹐短則聲淸。斟酌其長短﹐每差一分爲一管﹐管口各開半竅﹐乃以其長管權爲九寸﹐而度其圓徑﹐如黃鐘之法而更疊以吹﹐以審中聲。若過於淸﹐則易以長﹐過於濁﹐復截而短﹐要必適中﹐聲合黃鐘之宮而後已。黃鐘之聲信﹐而依次以漸而短而淸﹐取之無不中度。十六管編列置於櫝中﹐上齊其端﹐露一寸五分﹐便於吹也﹔下則長短不齊﹐參差如鳳翼。其櫝以木爲之﹐闊一尺二寸﹐髙一尺﹐髹以朱﹐兩面皆戧金鳳凰﹐紋藻爲飾。

洞簫古者造簫﹐或以玉﹐或以竹。今制﹕紫竹爲之﹐長一尺九寸五分﹐圍三寸﹐前五孔後一孔﹐俱徑二分八釐。開口半竅名山口﹐徑二分深五釐﹐吹竅至後孔離舌寸六分﹐後孔與前五孔俱離一寸一分﹐下有穿繩﹐孔離五寸二分﹐系以紅絳﹐長與簫等﹐以黃錦囊盛之。

龍笛以文竹爲之﹐長一尺八寸﹐圍二寸二分﹐上開一大孔﹐曰吹竅﹐徑三分五釐﹔下開六孔﹐各徑二分。吹竅至前一孔離三寸三分﹐余孔皆離五分。尾有穿繩二小眼相對﹐末孔至穿繩眼離一寸三分。吹孔至末共六寸。通身髹以朱﹐用木雕龍首金飾之安於上端﹐尾孔系以紅絨絳﹐下垂若龍尾焉。

雙管以二竹相比爲之﹐各長周尺九寸﹐圍一寸二分﹐每管六孔﹐孔各離二分﹐用膠漆固如一﹐兩端以錫束之﹐髹以朱。剪二荻筒爲頭﹐長二寸﹐薄則聲濁﹐厚則聲淸。斟酌制之﹐用銅絲縛固﹐安於二管之端。吹荻頭以發聲﹐而按管孔以應律焉。

箎古有六孔﹑七孔﹑八孔之異。今制﹕以竹爲之﹐長一尺四寸﹐圍五寸三分﹐面上吹竅徑五分﹑橫四分﹐形如酸棗。後一孔﹑前四孔﹑橫底一孔﹐共六孔﹐皆徑二分五釐。正面尾上開二小穿繩眼相並﹐中聲在寓全在於此﹐失於大則過濁﹐失於小則過淸﹐必大小適中﹐僅容一米許﹐而後中聲出。吹竅至後一孔離二寸五分﹐後一孔至前一孔離一寸一分﹐餘三孔皆然。末孔至繩眼九分。通身髹以朱﹐系以紅絨絳。其竹之竅厚薄不齊﹐大小有度﹐然皆以心權度﹐若大則密竅取之﹐小則疏竅就之﹐而淸濁髙下得矣。

匏部﹕

笙大者十九簧﹐謂之巢﹔小者十三簧﹐謂之和。《儀禮》云﹕笙一和而成聲。今制﹕以小紫竹爲之﹐一攢十七管﹐先安山口﹐每管內面方孔是也。開取有髙低﹐以定其音律﹐以配其淸濁。尺字山口最髙﹐以次而低。爲工凡﹑合四﹑一上﹑句凡﹑小尺﹑小工﹑小一﹑小六﹑小五﹐開至小五而孔最低矣。開山口完﹐以黃楊木接竹爲腳﹐腳內旁開半竅施簧﹐簧用響銅打成簿片﹐用方剛鏟之如雀舌狀﹐看厚薄適宜平正嚴密﹐常如耳畔彈試﹐其聲中律而已﹐否則再修之。用黃蠟瀝靑作點頭﹐隨時寒暑而調和之﹐點輕則聲淸﹐點重則聲濁。要必字字協簫笛﹐其造笙簧審音妙訣曰﹕四字合小工﹐小工合大工﹐大工合大乙﹐大乙合小乙﹐小乙合大凡﹐大凡合小凡。又曰﹕淸上合大上﹐合字合淸上﹐小尺合合字﹐大尺合小尺﹐大尺合大四﹐四字合小五。安簧旣畢﹐按序植於斗中﹐內外管各有按孔﹐外孔十四﹐內孔三。內孔者﹐大乙﹑大四﹑背凡也﹐其管箍有竹篾。古制斗用匏﹐多難周正﹐且易破碎。今旋堅木爲之﹐內安頂柱以掌其蓋﹐蓋用牛角循邊鉆孔十七﹐要比管腳相稱﹐若气漏而不動簧﹐則聲不應矣。斗用漆布灰髹以黑。如必用匏以備八音﹐選椰匏圓正者爲之更妙﹐又制堅木爲項﹐狀如壺嘴﹐刻通透漆兩合之。匏邊端有短嘴﹐以項插置其中﹐如吹某字則按某孔﹐呼吸簧動而聲發﹐是謂吹笙鼓簧也。不按孔吹之卽作聲者﹐謂之遊簧﹐當去其壅塞塵垢則準矣。用黃錦囊盛之﹐凡點笙用銅盤貯點料﹐以五色石研之﹐其石謂之五音石。

土部﹕

塤乃埏埴以爲器﹐形如秤錘。古有雅者﹐有頌者﹐有七孔﹑八孔者。形如雁子謂之雅塤﹐如雞子謂之頌塤。今廟中俱用雅塤。其制﹕通髙四寸﹐中虛髙三寸六分﹐空圍八寸一分﹐徑二寸七分﹐四圍及底俱厚四分。吹口圍九分﹐徑三分﹐中虛上銳﹐平底圓體。前三孔如倒品字樣﹐上二下一。後二孔平列。除吹口﹐前後共五竅﹐皆徑二分。前下一孔去底皮一寸﹐前上二孔去底皮一寸二分﹐後二孔去吹口一寸四分﹐前上二孔去吹口一寸八分。前後二孔並列者﹐其中各開五分。造之法﹕舊用白棉花和黃土爲之。今制﹕以米湯和灰爲模曝漧﹐用礬石搗研極爛﹐以水澄細﹐取上好生漆調和如飴饅團﹐冒塑於模﹐於銳處畱一竅﹐待幹將內土後上竅中挖出。穴前後竅畢﹐更加漆布﹐細灰磨光﹐髹以朱色﹐戧金雲龍爲飾。開前後孔﹐俱往來容一米許。內要圓淨如拭乃協律﹐否則無聲或不應律。又法以小長綫堆成雁子樣﹐比雁子略小三分﹐以綫端向上。乃用美潤之土和棉紙﹐舂至極熟﹐糊於綫堆雁子樣外﹐厚二三分。旣成塤﹐畱吹口﹐以綫端向口外陰漧﹐量頗幹﹐依作塤分數﹐開前後取音之孔完美﹐遂將綫端仔細抽出﹐內堆之綫盡淨﹐則中虛外密不泄气﹐其音乃全。堆綫之法層數自下而上﹐凡遇陽數﹐自內而外﹔遇陰數﹐自外而內﹐條理欲其分明﹐不可雜亂。塤土未幹﹐可以抽綫﹐漧則難抽矣。

革部﹕

鼖鼓卽晉鼓。《冬官﹖考工記》﹕人爲臯陶。注﹕陶當作鞠﹐鼓腔也。長六尺有六寸﹐左右端廣六寸﹐中尺厚三寸﹐穹者三之一﹐上三正。注曰﹕廣﹐中廣﹑頭狹﹐爲穹窿﹐謂鼓木一判者﹐其兩端廣六寸﹐而中央廣尺﹐如此乃得有腹木。腹穹窿者﹐居鼓三之一﹔其鼓四尺者﹐版穹一尺三寸﹐三分寸之一﹐倍之爲二尺六寸﹐三分寸之二﹐加鼓四尺﹐穹之徑六尺六寸﹐三分寸之二。此鼓合十二版也。上三正者﹐謂兩頭一平﹐中央一平。鄭玄謂﹕三讀作參。正﹐直也。言直其兩端﹐各居二尺三寸﹐不弧曲也。或又云﹕鼉鼓卽鼖鼓。《考工記》云﹕鼓長八尺﹐鼓四尺中圍加三之一﹐謂之鼖。注云﹕中圍加三之一者﹐加於面之圍以三分之一也。面四尺﹐其圍十二尺﹐加以三分之一﹐四尺則中圍十六尺﹐徑五尺三寸﹐三分寸之一也。今則合二十四版﹐則版穹六寸﹐三分寸之二。今制﹕鼓大而短﹐安於架中﹐其面上仰﹐乃俯而擊之。凡冒鼓﹐以桑木爲體﹐冒以牛﹑馬革﹐必於啟蟄之日造之﹐應雷聲也。占日之陰晴﹐陰則聲緩﹐緩則不變﹔晴則聲急﹐急則無恆。凡制大鼓﹐俱準此法﹐以差而增減之﹐不必泥古也。

懸鼓周之制﹐其大小視楹鼓。腹加銅環懸之簨簴﹐在宮懸四隅﹐其簨簴並如鐘磬架。

楹鼓殷之制﹐木身﹐髙三尺五寸﹐皮面闊二尺二寸﹐兩旁用四銅環﹐冒皮用銅泡釘二行。通身漆以朱﹐橫施於木柱﹐柱髙六尺六寸﹐以重十建之柱。貫鼓上出﹐髙又半之。頂上安彩鳳作來儀狀。方蓋並綴以紅羅銷金雲花﹐雙檐四角有裹金四牛首﹐皆銜璧翣﹐每串各五﹐末綴以絳結。柱下方趺如十字﹐俱髹以朱﹐刻臝屬四﹐如獅﹐安於趺﹐俱頭向外。

足鼓夏后氏之制﹐較楹鼓稍長。獨木爲架﹐髙七尺﹐上端木刻爲云﹐橫鼓於上﹐其下施四足如十字。

鞉鼓面廣六寸﹐髙厚相等﹐橫腹加柄﹐長一尺九寸﹐貫中上出五分許。兩旁當鼓之半安銅紐﹐系以紅絲繩﹐繩末丸蠟爲珥﹐其長短稱鼓面之中。用木爲架﹐兩縱二橫相比﹐下各施方趺。橫木上開孔﹐下開半孔﹐植鼓柄於中。

搏拊狀如革囊﹐以韋爲之﹐若鼓然﹐中實以糠。今制以桑爲﹐長尺有咫﹐兩頭冒以韋。徑六寸﹐腹微大采繪﹐飾以金環二﹐並直列之以系襻焉﹐閒則臥置於架﹐其架如鞉鼓之架﹐上安二荷葉以承之。

田鼓亦爲應鼓。其制以木爲筒﹐長一尺二寸﹐韋面五寸﹐鼓之最小者。臥於架擊之。其架如搏拊之制。

相鼓小而扁﹐或云懸擊於胸前﹐或謂相鼓卽拊鼓。韋表糠裏者皆非。今制﹐扁鼓安柄﹐執而擊之。

木部﹕

柷以桑木爲之﹐狀如漆桶﹐上方二尺四寸﹐下闊一尺九寸﹐深一尺八寸﹐中虛有底。柷之中﹐東方圖以靑﹐隱而爲靑龍﹔南方圖以赤﹐隱爲丹鳳﹔西方圖以白﹐隱而爲騶虞﹔北方圖以黑﹐隱而爲靈龜﹔中央圖以黃﹐隱而爲神螾。外三面繪山﹐東一面繪水﹐水上穿一大圓竅﹐徑四寸五分﹐象日之浮於海。止如椎以梓木爲之﹐柄長二尺四寸。

敔以梓木爲之﹐狀如伏虎﹐身長三尺﹐首髙一尺二寸五分﹐尾長一尺一寸。背刻二十七齟齬﹐繪黃色黑紋﹐載以方趺﹐朱髹。籈﹐以竹爲之﹐長二尺四寸﹐中破二尺二寸﹐爲十二莖﹐用篾箍之。

木鐸鑄銅鐵爲鐸﹐上安木柄﹐鐸內施鉤﹐懸垂木舌節。舞者執﹐行而搖。

舞器

旌節簇紅纓爲之﹐加塗金銅云寶蓋於其上﹐又用綠斜皮刻花爲蓋覆纓上﹐其頂處用皮。金綠爲七層﹐長七尺﹐貫以紅絨絳﹐下綴以結。竿長八尺五寸﹐朱髹﹐上安塗金銅龍首﹐口銜寶蓋﹐下垂組纓。

龠古用葦龠。今制﹕以竹爲之﹐長二尺二寸﹐三竅﹐朱飾。

翟以木爲之﹐柄長一尺四寸﹐其巨細度龠孔足容﹐朱髹之﹐柄端刻龍首﹐長五寸﹐飾以金彩。每翟用雉尾三根插龍口中。

大成樂舞

大成樂共六曲入奏﹐內疊奏二曲。其譜止有合﹑四﹑上﹑尺﹑工﹑六﹐六字﹔共用二律﹑三呂﹑五正聲﹑一子聲。有宮﹑商﹑徵﹑羽而無角﹐有喉﹑齒﹑舌﹑唇而無牙。自前明肄於太常﹐頒行天下。至國朝復察廢墜﹐審音律﹐招徠樂舞﹐先期演習﹐故聲容綴兆﹐咸肅雍和平云。迎神奏咸平之曲﹝有樂﹑無舞﹞

大太四哉南工至林尺聖﹗仲上峻太四徳仲上弘林尺功﹐仲上敷南工文林尺

衍仲上化太四﹐百林尺王仲上是黃合崇。太四典黃合則太四有仲上常﹐林尺

昭南工玆林尺辟太四雍仲上﹐有黃六虔南工簠林尺簋仲上﹐有林尺嚴仲上

鼓黃合鐘。太四

初獻奏寧平之曲﹝有樂﹑有舞﹞

覺太四我仲上生林尺民仲上﹐陶太四鑄黃合前仲上聖太四﹐巍南工巍林尺

泰仲上山太四﹐實黃合予太四景仲上行太四。禮仲上備太四樂仲上和林尺﹐

豆黃合籩太四惟林尺靜仲上﹐旣太四述南工六黃六經林尺﹐爰南工斟林尺

三仲上正。太四

亞獻奏安平之曲﹝有樂﹑有舞﹞

至太四哉仲上聖黃合師太四﹐天南工授林尺明仲上徳太四﹐木仲上鐸太四

萬仲上世林尺﹐式仲上是太四羣林尺辟仲上。淸黃合酒南工維林尺醑仲上﹐

言林尺觀仲上秉黃合翟太四﹐太太四和南工常黃六流林尺﹐英南工才林尺

斯仲上植。太四

終獻奏景平之曲﹝有樂﹑有舞﹞

猗仲上歟南工素林尺王仲上﹐示林尺予仲上物太四軌黃合﹐瞻黃六之南工

在林尺前仲上﹐神林尺其仲上寧太四止黃合。酌太四彼黃合金林尺罍仲上﹐

惟南二淸林尺且太四旨仲上﹐登仲上獻太四旣林尺終仲上﹐弗黃六遐南工

有林尺喜。仲上

撤饌奏咸平之曲﹝樂作舞止﹞

璧仲上水太四淵仲上淵林尺﹐崇太四牙仲上嶪黃合嶪太四﹐旣太四歆南工

宣林尺聖仲上﹐亦仲上儀林尺十太四哲仲上。聲黃合金太四振仲上玉太四﹐

告南工玆林尺將仲上徹太四﹐鬷黃合假太四有仲上成林尺﹐羹黃六墻南工

靡林尺愒。仲上

送神奏咸平之曲﹝樂作舞止﹞

煌太四煌南工學林尺宮仲上﹐四黃合方太四來仲上宗太四﹐甄黃六陶南工冑林尺子仲上﹐曁南工予林尺微仲上躬太四。思仲上皇林尺多南工士林尺﹐

膚仲上奏太四厥林尺功仲上﹐佐黃六予南工永林尺淸仲上﹐三南工五林尺

是仲上隆。太四

望瘞樂﹐曲同送神。

樂譜

太四琴﹐七徽二弦﹐左手食指按﹐右手中指勾。瑟﹐外二﹑三弦﹐用右手食指連勾﹐內十五﹑十六弦﹐左手指法同。鳳簫﹐吹第二﹑第三管。笙﹐第四管﹑第八管﹑第十一管﹐以右手食指及左手大指﹑食指按其孔﹐余孔皆開。簫﹐第六孔開﹐餘皆閉。笛﹐第六孔開﹐餘皆閉。塤﹐上竅平吹﹐下五孔皆閉。箎第六底孔開﹐餘皆閉。雙管﹐開第一孔。凡太四譜皆仿此。

南工琴﹐七徽五弦﹐左手大指按﹐右手食指剔。瑟﹐外九弦﹑十弦﹐用右手食指連勾﹔內二十二弦﹑二十三弦﹐左手指法同。鳳簫﹐吹第十管﹑第十一管。笙﹐第一管﹑第三管﹑第七管﹑第十一管﹐以左右手大指及食指按其孔﹐余孔皆開。簫﹐第二孔與下四孔皆開﹐餘皆閉。笛﹐第二孔與下四孔皆開﹐餘皆閉。塤﹐後二孔左手大指竅與前三竅俱開﹐餘皆閉。箎﹐第二孔與下三孔﹑底一孔皆開﹐餘皆閉。雙管﹐開第五孔。凡南工譜俱仿此。

林尺琴﹐七徽四弦﹐左手大指按﹐右手食指剔。瑟﹐外七弦﹑八弦用右手食指連勾﹐內二十弦﹑二十一弦左手指法同。鳳簫﹐吹第八管﹑第九管。笙﹐吹第十二管﹑第十五管﹐以左手食指及中指按其孔﹐余孔皆開。簫﹐第三孔與下三孔皆開﹐餘皆閉。笛﹐第三孔與下三孔皆開﹐餘皆閉。塤﹐右手食指竅並左手二竅俱開﹐餘皆閉。箎﹐第三孔與下二孔﹑底一孔俱開﹐餘皆閉。雙管﹐開第四孔。凡林尺譜俱仿此。

仲上琴﹐七徽半﹐三弦﹐左手無名指按﹐右手中指勾。瑟﹐外五弦﹑六弦﹐右手食指順勾﹔內十八弦﹑十九弦﹐左手指法同。鳳簫﹐吹第六管﹑第七管。笙﹐第二管﹑第十管﹐以左右手大指按其孔﹐余孔皆開。簫﹐第四孔與下二孔皆開﹐餘皆閉。笛﹐第四孔與下二孔皆開﹐餘皆閉。塤﹐左手中指與食指二竅皆開﹐餘皆閉。箎﹐第四孔與下一孔﹑底一孔皆開﹐餘皆閉。雙管﹐開第三孔。凡仲上譜皆仿此。

黃合琴﹐七徽﹐一弦﹐左手中指按﹐右手中指勾。瑟﹐外第一弦用右手食指順勾﹐內第一弦左手指法同。鳳簫﹐吹第一管。笙﹐第十二管﹑第十四管﹐以左手食指及中指按其孔﹐余孔皆開。簫﹐六孔皆閉。笛﹐六孔皆閉。塤﹐上竅向上稍仰吹﹐五孔皆閉。箎﹐六孔皆閉。雙管﹐六孔皆閉。凡黃合譜俱仿此。

黃六琴﹐七徽﹐六弦﹐左手大指按﹐右手食指剔。瑟﹐內第一弦用左手食指順勾﹐外第一弦右手指法同。鳳簫﹐吹第十二管﹑第十三管。笙﹐第十二管﹑第十四管﹐以左手中指及食指按其孔﹐余孔皆開。簫﹐後一孔開﹐前五孔皆閉。笛﹐第一孔開﹐下五孔皆閉。塤﹐右手大指竅﹐前後各竅皆開。箎﹐後一孔開﹐餘皆閉。雙管﹐六孔盡閉。凡黃六譜俱仿此。

鼉鼓在殿陛之下﹐先擊三百六十數﹐以警戒﹔後又擊三通﹐以節其進。其擊法﹐首以兩椎連雙擊壴桑者二﹐其鼓一擊﹐又兩再作如前﹐凡三作。但末作鼓兩擊以別之﹐三次共四擊﹐此起鼓之例。此後不必擊壴桑﹐但以椎於鼓上﹐先後二擊者三﹐三次共六擊﹐此爲第一通。又先後三擊者三﹐爲第二通﹐三次共九擊。又急五擊者三﹐而末緊加二擊以結之﹐此爲第三通﹐三次帶末二擊共十七擊。通前共三十六擊﹐以當一歲之運。初起﹐樂生捲班﹔第一通畢﹐俱升堂﹔第二通畢﹐入室﹔第三通畢﹐俱就位﹐謂之著往。全樂奏終﹐其擊法又如前。初起﹐捲班﹔第一通畢﹐離位﹔第二通畢﹐致事﹔第三通畢﹐拜辭而散﹐此全樂之收宮﹐謂之飭歸﹐所以警其退也。擊鼉鼓﹐於始於終皆取警戒之義焉。

鼓字用左手擊﹐冬字用右手擊。

初起紮紮冬紮紮冬紮紮冬冬

第一通鼓冬鼓冬鼓冬

第二通鼓冬冬鼓冬冬鼓冬冬

第三通鼓冬鼓冬冬鼓冬鼓冬冬鼓冬鼓冬冬

結尾

冬冬

左手欲輕﹐右手欲重。

大鼓大鐘在大成門之左右﹐初行祭禮則擊鼓﹐祭事俱畢則擊鐘﹐鼓三百六十擊﹐鐘一百八響。凡迎神送神﹐俱鼓鐘齊鳴。

麾麾生執麾﹐升龍向外﹐降龍向內。如迎神作樂舉之﹐則升龍現﹐髙唱曰「樂奏咸平之曲」。「迎神」二字一讀﹐欲勃如而起﹐末稍加腔韻﹐「咸平之曲」四字分排欲勻﹐尾聲悠長﹐但要舂容和雅﹐不可急促暴戾。每起一曲卽舉麾﹐依歌章唱一聲。凡八曲奏終﹐聽櫟敔畢﹐偃麾則降龍現﹐髙唱曰「樂止」﹐欲沨然而去。

起止樂譜「樂奏——咸——平——之——曲——」﹐長韻。大樂漸止﹐長韻漸細。

柷每奏一曲之始﹐聽舉麾唱畢﹐兩手舉止先撞底一聲﹐次擊左旁一聲﹐次擊右旁一聲﹐共三聲以舉樂。堂上堂下之樂﹐俱統命以柷焉。

敔每奏一曲之終﹐聽懸鼓響畢﹐卽兩手舉籈﹐先擊其首者三﹐次逆櫟齟齬者三﹐共六響以止樂。堂上堂下之樂﹐皆制命於敔焉。

鎛鐘宮懸左右各三架﹐每奏一曲之始﹐聽擊柷畢卽擊一聲﹐以開眾音。每架主一曲﹐先左之中﹐次右之中﹐次左之北﹐次右之北﹐次左之南﹐次右之南﹐又次左之中﹐又次右之中﹐全樂八曲八響﹐乃一曲之始條理也。

特磬每懸北南各三架﹐每奏一曲之終﹐卽擊一聲以收眾音。每架主一曲﹐先南之中﹐次北之中﹐次南之左﹐次北之左﹐次南之右﹐次北之右﹐又次南之中﹐又次北之中﹐全樂八曲八響﹐乃一曲之終條理也。

懸鼓宮懸四隅各一架﹐每奏一曲之終﹐聽特磬響畢﹐卽擊懸鼓。先乾響巽應﹐次坤響艮應﹐凡四聲。蓋一曲之收宮也。

編鐘宮懸四面各一架﹐每奏一句之始﹐卽擊一聲以開眾音。自東而南﹐自西而北﹐輪更擊搏。每奏八句八響﹐乃一句之始條理也。

編磬宮懸四面各一架﹐每奏一句之終﹐卽擊一聲以收眾音。自西而南﹐自東而北﹐輪更敲戛。每曲八句八響。乃一句之終條理也。

楹鼓足鼓鞉鼓堂上左右共四架﹐每奏一句之終聽編磬響畢﹐先擊楹鼓一聲﹐足鼓應之﹐鞉鼓尾之﹐凡三響三應三尾。搖鞉法﹐持柄﹐左轉兩耳﹐擊三點。蓋一句之收宮也。

登歌鐘堂左一架﹐每奏一字之始﹐聽歌聲旣發﹐卽擊一聲以開眾音。每句四字四響﹐乃一字之始條理也。

登歌磬堂右一架﹐每奏一字之終﹐卽擊一聲以收眾音。

凡鐘磬在懸﹐以樂生所向之方下層﹐自右數第二○合字﹐第三○四字﹐第五○一字﹐第六字﹐第八○尺字﹔上層自左數第二○工字﹐第四○凡字﹐第五○六字﹐第七○五字。擊磬俱按律呂﹐每句四字四響。乃一字之終條理也。歌鐘同法﹐列譜於下﹕

編歌鐘磬譜夷

則

南呂

工無

射

應鐘

凡淸

黃六

淸大

淸太

五淸

夾林

鐘尺

蕤賓

仲呂

上姑

洗一

夾鐘

太簇

四大

呂

黃鐘

合

搏拊田鼓搏在門內﹐田在門外﹐共四架。每奏一字之終﹐聽歌磬響畢﹐卽拍搏拊一聲﹐速敲田鼓應之。拍搏拊法﹐初字以左手﹐再字以右手﹐三字又以左手﹐四字則兩手齊拍。敲田鼓法﹐初字以右杖﹐再字以左杖﹐三字又以右杖﹐四字則以二杖齊敲。蓋一字之收宮也。

歌乃一樂之主﹐凡八音﹐皆以和歌古之雅頌﹐其法不同。今止一字一韻﹐審其爲喉舌唇齒﹐以定其音律﹐凡字俱有聲有音﹐聲卽字也﹐音則其落韻也。字有不能合音律者﹐而以落韻合之。如大成樂所用合﹑四﹑上﹑尺﹑工﹑六等字﹐○合字屬宮﹐出於喉而落於喉內﹔○四字屬商﹐出於齒而落於舌之上根﹔字屬徵﹐出於舌上而落於上之近外﹔○尺字屬徵﹐出於舌頭而落於上之近內﹔○工字屬羽﹐出於唇而落於上鼻孔﹔○六字屬少宮﹐出於喉而落於喉外。總之﹐歌在口中以律呂之九宮往來輪轉﹐如琴之弦﹐如簫之孔﹐如鐘磬之在懸。自「合」至「六」﹐聲漸髙而淸﹔自「六」至「合」﹐聲漸低而濁。得此九宮之聲音﹐凡歌入口皆協律呂矣。列譜於下﹕

歌自上而下漸低﹑漸濁﹑漸巨。

聲五六凡工尺上乙四合。

譜自下而上漸髙﹑漸淸﹑漸細。歌

口譜

相鼓木鐸節武舞以金鐸﹐節文舞以木鐸﹐一聲應一步。旁侍者執搖﹐聽堂下樂旣發聲﹐卽搖一聲﹐隨舞人所向之方辰﹐俯則先俯﹐仰則先仰﹐以爲舞容之節。相鼓﹐用手執於胸前﹐所以輔鐸者﹐每搖鐸一響﹐則擊鼓一聲以應之。

旌節舞將陳﹐執節前導﹐旣列綴兆﹐則分立東西舞生之首。如初獻﹐麾生唱「樂奏寧平之曲」﹐東階節生亦揚節唱曰「奏寧平之舞」﹐三獻皆同。舞畢﹐西階節生抑節唱曰「舞止」。各植節架上﹐舞生俱歸班。

龠翟

龠用左手橫執之﹐有竅而不吹。或云﹕綴兆轉折八位之時齊吹﹐以節走趨。翟用右手縱執之。翟縱龠橫﹐齊肩執之爲執。起之齊目爲舉。平心執之謂衡。盡手向下執之謂落。向前正舉爲拱。向耳偏舉爲呈。龠﹑翟縱橫兩分爲開。龠﹑翟縱橫相加爲合。龠﹑翟縱橫合如一爲相。各分順手向下爲垂。兩手相接爲交。凡執龠秉翟俱右手在外﹐左手在內﹔其手指俱大指在內﹐四指在外﹔縱則如繩﹐橫則如衡。執秉者不可忽也。

舞譜

迎神﹐奏咸平之章﹝有樂﹑無舞﹞。

初獻﹐奏寧平之章。

覺東班舞生開龠向上﹐起左手於肩﹐垂右手於下﹐蹺右足向前。西班舞生開龠向上﹐起右手於肩﹐垂左手於下﹐蹺左足向前。

我東班舞生開龠向上﹐起右手於肩﹐垂左手於下﹐蹺左足向前。西班舞生開龠向上﹐起左手於肩﹐垂右手於下﹐蹺右足向前。

生東班舞生合龠向上拱﹐面顧西。西班舞生合龠向上拱﹐面顧東。

民東班舞生轉身向西﹐左足虛其根﹐足尖著地﹐合龠髙拱。西班舞生轉身向東﹐右足虛其根﹐足尖著地﹐合龠髙拱。

陶東班舞生合龠拱於西﹐面側東﹐蹺右足。西班舞生合龠拱於東﹐面側西﹐蹺左足。

鑄東班舞生合龠拱於東﹐面側西﹐蹺左足。西班舞生合龠拱於西﹐面側東﹐蹺右足。

前東班舞生合龠躬身向上揖﹐西班舞生合龠躬身向上揖。

聖東班舞生交龠轉身﹐向西出右足。西班舞生交龠轉身﹐向東出左足。

巍東班舞生開龠向上﹐起右手於肩﹐垂左手於下﹐側面向西。西班舞生開龠向上﹐起左手於肩﹐垂右手於下﹐側面向東。

巍東班舞生開龠向上﹐起左手於肩﹐垂右手於下﹐側面向東。西班舞生開龠向上﹐起右手於肩﹐垂左手於下﹐側面向西。

泰東班舞生合龠﹐交點右足﹔西班舞生合龠﹐交點左足。

山東班舞生合龠﹐交點左足﹔西班舞生合龠﹐交點右足。

實東班舞生合龠﹐拱於東﹐過左足於右交立﹐側面向西。西班舞生合龠﹐拱於西﹐過右足於左交立﹐側面向東。

予東班舞生合龠﹐拱於西﹐過右足於左交立﹐側面向東。西班舞生合龠拱於東﹐過左足於右交立﹐側面向西。

景東班舞生合龠向上拱﹐西班舞生合龠向上拱。

行東班舞生合龠向上揖﹐西班舞生合龠向上揖。

禮東班舞生合龠由左拱於右﹐蹺左足。西班舞生合龠由右拱於左﹐蹺右足。

備東班舞生合龠由右拱於左﹐蹺右足。西班舞生合龠由左拱於右﹐蹺左足。

樂東班舞生合龠轉身側面向西﹐由上拱於下﹐蹺左足。西班舞生合龠轉身側面向東﹐由上拱於下﹐蹺右足。

和東班舞生合龠轉身側面向東﹐由下拱於上﹐蹺右足。西班舞生合龠轉身側面向西﹐由下拱於上﹐蹺左足。

豆東班舞生合舉龠齊眉﹐點右足。西班舞生合舉龠齊眉﹐點左足。

籩東班舞生合舉龠齊眉﹐點左足。西班舞生合舉龠齊眉﹐點右足。

惟東班舞生開龠﹐起左手於肩﹐垂右手於下﹐側面向西。西班舞生開龠﹐起右手於肩﹐垂左手於下﹐側面向東。

靜東班舞生開龠﹐起右手於肩﹐垂左手於下﹐側面向東。西班舞生開龠﹐起左手於肩﹐垂右手於下﹐側面向西。

旣東班舞生深曲右手出於左﹐舉右手﹐垂左手﹐側面向西。西班舞生深曲左手出於右﹐舉左手﹐垂右手﹐側面向東。

述東班舞生深曲左手出於右﹐舉左手﹐垂右手﹐側面向東。西班舞生深曲右手出於左﹐舉右手﹐垂左手﹐側面向西。

六東班舞生合龠平衡低首﹐西班舞生合龠平衡低首。

經東班舞生合龠﹐左右手拱﹐復平衡。西班舞生合龠﹐左右手拱﹐復平衡。

爰東班舞生交龠拱於左﹐蹺右足。西班舞生交龠拱於右﹐蹺左足。

斟東班舞生交龠拱於右﹐蹺左足。西班舞生交龠拱於左﹐蹺右足。

三東班舞生開龠出左足﹐西班舞生開龠出右足。

正東班舞生合龠向上深揖﹐西班舞生合龠向上深揖。

亞獻奏安平之曲﹕

至東班舞生開龠﹑翟﹐蹲身低首。西班舞生開龠﹑翟﹐蹲身低首。

哉東班舞生開龠﹑翟﹐齊舉至眉﹐左足交右足。西班舞生開龠﹑翟﹐齊舉至眉﹐右足交左足。

聖東班舞生開龠﹑翟﹐齊舉至眉﹐右足交左足。西班舞生開龠﹑翟﹐齊舉至眉﹐左足交右足。

師東班舞生合左手於右向上拱﹐深揖。西班舞生合右手於左向上拱﹐深揖。

天東班舞生開龠﹐出左手﹐向上曲右手﹐蹺左足。東班舞生開龠﹐出右手﹐向上曲左手﹐蹺右足。

授東班舞生開龠﹐出右手﹐向上曲左手﹐蹺右足。西班舞生開龠﹐出左手﹐向上曲右手﹐蹺左足。

明東班舞生合舉龠齊眉﹐蹲身面向西。西班舞生合舉龠齊眉﹐蹲身面向東。

徳東班舞生合舉龠齊眉﹐蹲身面向東。西班舞生合舉龠齊眉﹐蹲身面向西。

木東班舞生合龠轉身﹐面向西拱於前﹐出左足。西班舞生合龠轉身﹐面向東拱於前﹐出右足。

鐸東班舞生舉龠齊眉﹐舉翟平衡﹐蹺左足。西班舞生舉龠齊眉﹐舉翟平衡﹐蹺右足。

萬東班舞生舉翟齊眉﹐舉龠平衡﹐蹺右足。西班舞生舉翟齊眉﹐舉龠平衡﹐蹺左足。

世東班舞生合龠拱於上﹐躬身點左足。西班舞生合龠拱於上﹐躬身點右足。

式東班舞生轉身向西﹐直出左手左足。西班舞生轉身向東﹐直出右手右足。

是東班舞生仍轉身向西﹐直出右手右足。西班舞生仍轉身向東﹐直出左手左足。

羣東班舞生仍轉身向西﹐蹲身平拱於西。西班舞生仍轉身向東﹐蹲身平拱於東。

辟東班舞生轉面於東﹐蹲身平拱於東。西班舞生轉面於西﹐蹲身平拱於西。

淸東班舞生開龠﹐起左手於肩﹐垂右手於下﹐蹺右足。西班舞生開龠﹐起右手於肩﹐垂左手於下﹐蹺左足。

酒東班舞生開龠﹐起右手於肩﹐垂左手於下﹐蹺左足。西班舞生開龠﹐起左手於肩﹐垂右手於下﹐蹺右足。

維東班舞生合龠向上﹐側面顧西。西班舞生合龠向上﹐側面顧東。

醑東班舞生轉身面西﹐合龠向上﹐蹺左足。東班舞生轉身面東﹐合龠向上﹐蹺右足。

言東班舞生合龠拱於西﹐面側東﹐蹺右足。西班舞生合龠拱於東﹐面側西﹐蹺左足。

觀東班舞生合龠拱於東﹐面側西﹐蹺左足。東班舞生合龠拱於西﹐面側東﹐蹺右足。

秉東班舞生合龠向上揖﹐西班舞生合龠向上揖。

翟東班舞生交龠轉身面西﹐出右足。西班舞生交龠轉身面東﹐出左足。

太東班舞生開龠﹐起右手於肩﹐垂左手於下﹐面向西。西班舞生開龠﹐起左手於肩﹐垂右手於下﹐面向東。

和東班舞生開龠﹐起左手於肩﹐垂右手於下﹐面向東。東班舞生開龠﹐起右手於肩﹐垂左手於下﹐面向西。

常東班舞生交龠點右足﹐西班舞生交龠點左足。

流東班舞生合龠點左足﹐西班舞生合龠點右足。

英東班舞生合龠拱於東﹐左足交右足﹐面向西。西班舞生合龠拱於西﹐右足交左足﹐面向東。

材東班舞生合龠拱於西﹐右足交左足﹐面向東。西班舞生合龠拱於東﹐左足交右足﹐面向西。

斯東班舞生合龠向上拱﹐西班舞生合龠向上拱。

植東班舞生合龠向西揖﹐西班舞生合龠向東揖。

終獻奏景平之章﹕

猗東班舞生合龠由左拱於右﹐蹺左足。西班舞生合龠由右拱於左﹐蹺右足。

歟東班舞生合龠由右拱於左﹐蹺右足。西班舞生合龠由左拱於右﹐蹺左足。

素東班舞生合龠轉身面向西﹐由上拱於下﹐蹺右足。西班舞生合龠轉身面向東﹐由上拱於下﹐蹺左足。

王東班舞生合龠轉身面向東﹐由下拱於上﹐蹺左足。西班舞生合龠轉身面向西﹐由下拱於上﹐蹺右足。

示東班舞生合舉龠齊眉﹐點右足。西班舞生合舉龠齊眉﹐點左足。

予東班舞生合舉龠齊眉﹐點左足。西班舞生合舉龠齊眉﹐點右足。

物東班舞生開龠﹐起左手於肩﹐垂右手於下﹐面向西。西班舞生開龠﹐起右手於肩﹐垂左手於下﹐面向東。

軌東班舞生開龠﹐起右手於肩﹐垂左手於下﹐面向東。西班舞生開龠﹐起左手於肩﹐垂右手於下﹐面向西。

瞻東班舞生深曲右手出左﹐舉右手於肩﹐垂左手於下﹐面向西。東班舞生深曲左手出右﹐舉左手於肩﹐垂右手於下﹐面向東。

之東班舞生深曲左手出右﹐舉左手於肩﹐垂右手於下﹐面向東。西班舞生深曲右手出左﹐舉右手於肩﹐垂左手於下﹐面向西。

在東班舞生合龠平衡低首﹐西班舞生合龠平衡低首。

前東班舞生合龠左右拱﹐復平衡。西班舞生合龠左右拱﹐復平衡。

神東班舞生交龠拱於左﹐蹺右足。西班舞生交龠拱於右﹐蹺左足。

其東班舞生交龠拱於右﹐蹺左足。西班舞生交龠拱於左﹐蹺右足。

寧東班舞生開龠出右足﹐西班舞生開龠出左足。

止東班舞生合龠向上深揖﹐西班舞生合龠向上深揖。

酌東頭三﹑五班舞生轉身向下﹐蹲身相對拱。西頭三﹑五班舞生轉身向下﹐蹲身相對拱。

彼東二﹑四﹑六班舞生轉身向下﹐蹲身相背拱。西二﹑四﹑六班舞生轉身向下﹐蹲身相背拱。

金東班舞生轉面向西﹐先垂手﹐次對拱﹐出左足。西班舞生轉面向東﹐先垂手﹐次對拱﹐出右足。

罍東班舞生轉面向東﹐先垂手﹐次對拱﹐出右足。西班舞生轉面向西﹐先垂手﹐次對拱﹐出左足。

惟東班舞生合龠向上﹐深曲左足﹐拱於右。西班舞生合龠向上﹐深曲右足﹐拱於左。

淸東班舞生合龠向上﹐深曲右足﹐拱於左。西班舞生合龠向上﹐深曲左足﹐拱於右。

且東班舞生左手平衡﹐右手舉翟齊眉﹐左足交於右足。西班舞生右手平衡﹐左手舉龠齊眉﹐右足交於左足。

旨東班舞生右手平衡﹐左手舉龠齊眉﹐右足交於左足。西班舞生左手平衡﹐右手舉翟齊眉﹐左足交於右足。

登東班舞生轉身向西﹐兩手齊開﹐各進一步。西班舞生轉身向東﹐兩手齊開﹐各進一步。

獻東班舞生開龠朝上﹐舉右手於肩﹐垂左手於下﹐面側西。西班舞生開龠朝上﹐舉左手於肩﹐垂右手於下﹐面側東。

旣東班舞生開龠朝上﹐舉左手於肩﹐垂右手於下﹐面側東。西班舞生開龠朝上﹐舉右手於肩﹐垂左手於下﹐面側西。

終東班舞生合龠﹐先拱於左﹐次拱於右﹐復拱於上。西班舞生合龠﹐先拱於右﹐次拱於左﹐復拱於上。

弗東班舞生合龠﹐先拱於右﹐次拱於左﹐復拱於上。西班舞生合龠﹐先拱於左﹐次拱於右﹐復拱於上。

遐東班舞生開龠﹐髙舉右手﹐曲左手於背﹐面向西﹐出右足。西班舞生開龠﹐髙舉左手﹐曲右手於背﹐面向東﹐出左足。

有東班舞生開龠﹐髙舉左手﹐曲右手於背﹐面向東﹐出左足。西班舞生開龠﹐髙舉右手﹐曲左手於背﹐面向西﹐出右足。

喜東班舞生朝南深揖﹐手按於頂﹐三鼓起身。西班舞生朝南深揖﹐手按於頂﹐三鼓起身。

撤饌奏咸平之章﹝有樂﹑無舞﹞。

送神奏咸平之章﹝有樂﹑無舞﹞。

望瘞曲同送神﹝有樂﹑無舞﹞。祭關帝禮

歲凡三祭。五月十三日﹐前殿照常用﹕帛一﹑牛一﹑羊一﹑豕一﹑果品五盤。後殿不用牛﹐餘照前殿。其春秋二祭﹐前殿帛一﹑牛一﹑羊一﹑豕一﹑籩十﹑豆十。後殿帛各一﹑羊各一﹑豕各一﹑籩各八﹑豆各八。

前殿儀注

祭日﹐引贊引承祭官進左旁門﹐贊「詣盥洗所」﹝盥手帨巾畢﹞。通贊唱「執事者各司其事」﹐引贊贊「就位」﹝引承祭官就位﹞。通贊唱「迎神」﹐司香者捧香盒﹑立香鑪。左引贊引承祭官詣香鑪前。司香者跪。引贊贊「上香」﹐承祭官將炷香接舉插鑪內﹐又上塊香三次畢﹐引贊贊「復位」﹐承祭官復位。引贊贊「跪」﹐承祭官行三跪九叩禮﹐興﹐平身。通贊唱「奠帛行初獻禮」﹐捧帛﹑執爵者將帛﹑爵捧舉﹐各就神位前。引贊贊「奠帛」﹐奠帛官跪獻畢﹐行一跪三叩禮﹐退。贊「獻爵」﹐獻爵官立﹐獻畢﹐退。贊「詣讀祝位」﹐讀祝者至祝案前行一跪三叩禮﹐將祝文捧起﹐立承祭官之左。引贊贊「跪」﹐承祭官及讀祝者俱跪。贊「讀祝」﹐讀祝畢﹐捧至神位前安盛帛盒內﹐行一跪三叩禮﹐退。引贊贊「叩」﹐承祭官行一跪三叩禮﹐興﹐平身。通贊唱「行亞獻禮」﹝儀同初獻禮﹐但不奠帛﹐不讀祝﹞。通贊唱「行終獻禮」﹝儀同亞獻﹞。通贊唱「撤饌」﹝執事者詣神位前﹐將籩豆等各少舉﹞。唱「送神」﹐引贊贊「跪」﹐承祭官行三跪九叩禮﹐興﹐平身。通贊唱「讀祝者捧祝﹐進帛者捧帛﹐司饌者捧饌﹐恭詣燎位」。引贊引承祭官退至西邊立﹐俟捧祝﹑帛過畢﹐復位。引贊贊「詣望燎位」﹐引承祭官至燎鑪前。贊「焚祝帛」﹐贊「禮畢」﹐引承祭官退。

後殿儀注

祭日引贊引承祭官進中門﹐贊「詣盥洗所」﹝盥手帨巾畢﹞。通贊唱「執事者各司其事」﹐引贊贊「就位」﹝引承祭官就位﹞。通贊唱「迎神」﹐司香者捧香盒﹑立香鑪。左引贊引承祭官詣曾祖光昭公香鑪前﹐司香者跪。引贊贊「上香」﹐承祭官將炷香接舉插鑪內﹐又上塊香三次畢。引贊引承祭官詣祖裕昌公香鑪前﹐同前上香畢。引贊引承祭官詣父成忠公香鑪前﹐同前上香畢。引贊贊「復位」﹐承祭官復位。引贊贊「跪」﹐承祭官行二跪六叩禮﹐興﹐平身。通贊唱「奠帛﹑行初獻禮」﹐捧帛﹑執爵者將帛﹑爵捧舉﹐各就神位前。引贊贊「奠帛」。贊「獻爵」﹝儀俱同前殿﹞﹐先光昭﹑次裕昌﹑次成忠﹐各獻畢。贊「讀祝者詣讀祝位」﹝光昭公﹐儀同前殿﹞。通贊唱「行亞獻禮」﹝儀同初獻﹐但不奠帛﹐不讀祝﹞。通贊唱「行終獻禮」﹝儀同亞獻﹞。唱「撤饌」﹝儀同前殿﹞。唱「送神」﹐引贊贊「跪」﹐承祭官行二跪六叩禮﹐興﹐平身。余悉同前殿。

祭厲壇禮

凡京都有泰厲之祭﹐在王國有國厲之祭﹐在各府﹑州有郡厲之祭﹐在各縣有邑厲之祭﹐在一里又各有鄕厲之祭。每歲三祭﹐春祭淸明日﹐秋祭七月十五日﹐冬祭十月初一日。每祭用羊三﹑豕三﹑飯米三石﹐香燭紙酒隨用。先期三日﹐主祭官齋沐更衣﹝用常服﹞﹐備香燭酒果﹐牒告本處城隍。通贊行一跪三叩禮﹐興﹐平身﹐詣神位前跪﹐進爵﹐獻爵﹐奠爵﹐俯伏﹐興﹐平身﹐復位。又一跪三叩﹐興﹐平身﹐焚告文﹐禮畢。

本日設城隍位於壇上﹐祭物﹕羊一﹑豕一。設無祀鬼神壇於壇下左右﹝書曰「本府境內無祀鬼神」﹞﹐祭物﹕羊二﹑豕二﹐盛於器﹐同羹飯等鋪設各鬼神位前。陳設畢﹐通贊唱「執事者各就位」﹐「陪祭官各就位」﹐「主祭官就位」﹐贊行一跪三叩禮﹐興﹐平身。主祭官詣神位前跪﹐三獻酒﹐俯伏﹐興﹐平身﹐復位。讀祭文﹐讀畢﹐又一跪三叩。焚祭文並紙錢﹐禮畢。

祭旗纛禮

每歲霜降前一日﹐鎭標三營將士盛裝鎧伏﹐迎請旗纛到教場﹐張幕紮營。至霜降日﹐五鼓﹐以帛一﹝白色﹞﹑羊一﹑豕一﹐行三獻禮畢﹐放炮揚威撤幕﹐束裝整伍回營﹐歸纛於兵器庫。各縣皆然。鄕飲酒禮

順治初﹐令京府及直省府﹑州﹑縣﹐每歲舉行鄕飲酒禮﹐設賓僎介主﹐酒席於存畱錢糧內支辦﹐凡以申明朝廷之法﹐惇敍長幼之節﹐遂爲定制云。

鄕飲酒儀注

京府及直省府﹑州﹑縣﹐每歲正月十五日﹑十月一日﹐於儒學行鄕飲酒禮。前一日﹐執事者於儒學之講堂﹐依圖陳設坐次﹐司正率執事習禮。至日黎明﹐執事者宰牲具饌。主席及僚屬﹑司正先詣學﹐遣人速賓﹑僎以下。比至﹐執事者先報曰「賓至」﹐主席率僚屬出迎於庠門之外以入。主居東﹐賓居西﹐三讓三揖而後升堂﹐東西相向立。贊「兩拜」﹐「賓坐」。執事又報曰「僎至」﹐主席又率僚屬出迎﹐揖讓升堂﹐拜坐如前儀。賓﹑僎﹑介至﹐旣﹑就位﹐執事者唱「司正揚觶」﹐執事者引司正由西階升﹐詣堂中﹐北向立。執事者唱「賓﹑僎以下皆立」﹐唱「揖」﹐司正揖﹐賓﹑僎以下皆揖。執事者以觶酌酒授司正﹐司正舉酒曰﹕

「恭惟朝廷﹐率由舊章﹐惇崇禮教。舉行鄕飲﹐非爲飲食。凡我長幼﹐各相勸勉。爲臣盡忠﹐爲子當孝。長幼有序﹐兄友弟恭。內睦宗族﹐外和鄕裏。無或廢墜﹐以忝所生。」

讀畢﹐執事者唱「司正飲酒」。飲畢﹐以觶授執事。執事者唱「揖」﹐司正揖﹐賓﹑僎以下皆揖。司正復位﹐賓﹑僎以下皆坐。唱「讀律令」﹐執事者舉律令案於堂之中。引禮引讀律令者詣案前﹐北向立。唱「賓﹑僎以下皆立」﹐行揖禮如前﹐讀畢復位。執事者唱「供饌案」﹐執事者舉饌案至賓前﹐次僎﹐次介﹐次主。三賓以下各以次舉訖﹐執事者唱「獻」﹐賓主起席北面立。執事者斟酒以授主﹐主受爵詣賓前置於席﹐稍退。贊「兩拜」﹐賓答拜訖。執事者又斟酒以授主﹐主受爵詣僎前置於席﹐交拜如前儀畢﹐主退復位。執事者唱「賓酬酒」﹐賓起僎從之。執事者斟酒授賓﹐賓受爵詣主前置於席﹐稍退。贊「兩拜」﹐賓﹑僎﹑主交拜訖各就位坐。執事者分左右立﹐介﹑三賓﹑眾賓以下以次斟酒於席訖﹐執事者唱「飲酒」﹐或三行﹑或五行。供湯﹐又唱「斟酒」﹐飲酒﹑供湯三品畢。執事者唱「撤饌」﹐候撤飲案訖。唱「賓﹑僎以下皆行禮」﹐僎﹑主﹑僚屬居東﹐賓﹑介﹑三賓﹑眾賓居西。贊「兩拜訖」﹐唱「送賓」﹐以次下堂分東西行﹐仍三揖出庠門而退。凡鄕飲酒禮﹐髙年有徳者坐席居上﹐余以次序齒。而列其有違犯科條者﹐不許幹良善之席﹐違者罪以違制。敢有喧嘩失禮者﹐揚觶者以禮責之。

主﹐府城知府﹐縣城知縣﹐如無正印官﹐佐貳官代﹐位於東南。大賓以致仕官爲之﹐位於西北。僎賓擇鄕裏年髙有徳之人﹐位於東北。介﹐以次長﹐位於西南。三賓﹐以賓之次者爲之﹐位於賓﹑主﹑介﹑僎之後。除賓﹑僎外﹐眾賓序齒列坐。其僚屬則序爵。司正以教職爲之﹐主揚觶以罰。贊禮者﹐以老成生員爲之。鄕飲酒方位圖見下﹕鄕飲酒方位圖鄕約講讀聖諭

順治九年﹐頒行六諭﹐臥碑文於八旗﹑直隸﹑各省。十六年﹐議準譯書六諭﹐令五城各設公所﹐擇善講人員﹐講解開諭﹐以廣教化。直省府﹑州﹑縣亦皆舉行鄕約﹐設城司及各地方官責成鄕約人等﹐於每月朔望日聚集公所宣講。

康熙九年﹐上諭十六條﹐通行曉諭八旗佐領﹐並直隸各省督撫﹐轉行府﹑州﹑縣﹑鄕﹑村人等﹐切實遵行。

一惇孝弟以重人倫。一篤宗族以昭雍睦。

一和鄕黨以息爭訟。一重農桑以足衣食。

一尙節儉以惜財用。一隆學校以端士習。

一黜異端以崇正學。一講法律以儆愚頑。

一明禮讓以厚風俗。一務本業以定民志。

一訓子弟以警非爲。一息誣告以作良善。

一戒窩逃以免株連。一完錢糧以省催科。

一聯保甲以弭盜賊。一解仇忿以重身命。

二十五年覆準上諭十六條﹐令直省督撫轉行提鎭等官﹐曉諭各該營伍將弁兵丁。並頒發土司各官﹐通行講讀。

雍正元年﹐欽定聖諭廣訓十六章﹐共計萬言﹐刊刻頒行﹐分發府﹑州﹑縣﹑鄕﹑村﹐令生童誦讀。每月朔﹑望日﹐地方官聚集公所﹐逐條宣講﹐兵民皆得恭聽﹐俾聖教覃敷云。

卷之十二學

校

古者建國必建學﹐凡以明倫﹑育徳﹑陳藝也。周立四代之學﹐各祀其時之先聖。而以左右先聖成其徳者爲先師之配﹐此立學之大法也。孔子之祀﹐自魯哀公時已然﹐然立廟舊宅而已。漢以後﹐或肖像於鴻都門學﹐或祀於辟雍。迨唐武徳中﹐詔國學立孔子廟﹐至是而廟與學合。汀之學創於宋天聖﹐歷元﹑明屢有建置遷移。我國家崇儒重道﹐振興學校﹐錫宸翰﹐立臥碑﹐頒經書﹐定禮樂﹐文治聿昭矣。士生其際﹐瞻拜宮墻﹐昭明軌物﹐畏神服教﹐以上接正學之傳﹐乃不悖古先王建學之意﹐並以上副聖天子右文之治乎。志學校。

汀州府儒學﹐在府治東﹐臥龍山麓。宋咸平二年﹐創文廟於鄞江門內橫街﹐未有學。天聖中﹐因廟始創學﹐遷於橫崗嶺下。崇寧中﹐郡守陳粹又遷於興賢門內。紹興三年﹐郡守鄭彊攺移今所。嘉熙二年﹐郡守戴挺﹑教授張實甫﹐就學左射圃地﹐創文會堂﹐分中前後爲三齋﹐建樓其上。郡守姚元特相繼修葺。教授蕭虞韶市民地廣其基。開慶初﹐郡守胡泰初﹐重建大成殿明倫堂﹐禦書﹑稽古二閣﹐浚泮池﹐作石橋﹐創祭器庫及齋捨門廡。明永樂八年﹐知府宋忠重修。成化八年﹐都禦史張瑄﹑知府李桓﹐增拓學地﹐徙文奎閣於東偏﹐移明倫堂於閣舊基旁﹐創志道﹑依仁﹑據徳﹑遊藝四齋。十五年﹐提學周孟中始置樂器﹐教樂舞。歲久殿壞。弘治元年﹐知府吳文度重修﹐建欞星門﹑省牲所﹑堂前儀門五間﹑書樓七間。七年﹐同知章頎創膳堂及訓導衙。九年﹐吳文度重建橋道石鼓。正徳二年﹐知府蔡餘慶建鄕賢祠於殿後西偏﹐建名宦祠於殿前西偏。嘉靖五年﹐通判毛公毅﹑楊太古﹐重建欞星門。十年﹐詔易像以木主。二十七年﹐知府馬坤重修。萬曆十九年知府萬振孫﹑三十七年知府李自芳修葺。崇禎五年﹐知府笪繼良重修。崇禎九年﹐知府唐世涵建欞星門易以石。國朝康熙二十年﹐學道楊中嶽﹑巡道周昌﹑同知胡以渙修。二十一年﹐知府鄢翼明繼葺。乾隆十四年﹐知府曾曰瑛重修明倫堂。今中爲至聖殿﹐旁爲東西廡﹐前爲戟門﹐爲泮池﹐上跨石橋﹐又前爲欞星門﹔後殿爲明倫堂﹐爲敬一亭﹔從明倫堂左出儀門甬道爲大門﹐門東折入爲土地祠﹐爲省牲所﹔前爲崇聖祠﹐祠內左右爲名宦﹑鄕賢祠﹔祠後爲教授廨﹐左爲訓導廨﹔而尊經﹑文昌二閣﹐前後相望焉。

射圃在府東預備倉左﹐舊在廣儲門外。崇禎間﹐知府唐世涵﹑同知黃色中﹑推官唐錫蕃﹐捐築今所。

學田原額實在八畝五分零﹐年徵租銀二兩七分零。康熙二十一年﹐總督姚啟聖捐置田五十二畝七分零。

學地一在通津門外弓箭局西﹐稅錢四十貫。一在鎭南門養濟院東﹐租錢二十五貫。

學塘在射圃後。

學倉在大門內東偏。明弘治間﹐知府吳文度建。歲儲米五百餘石﹐以贍師生。久廢。

龍山書院在文廠後。康熙二十年﹐巡道鄧秉恆﹑知府鄢翼明創。三十五年﹐知府王廷掄修。第師無館谷﹐徒乏膏火之資﹐屹存空院﹐漸致傾圮。乾隆十四年﹐知府曾曰瑛經營葺繕﹐榱桷一新﹐器物備具﹐前造正學津梁堂﹐後增學捨二十間﹐淸查龍山﹑龍江書院歲入租米八十石六斗零﹐租谷一十九石零﹐租銀一百二十八兩六錢零。剔除侵冒﹐釐而正之。復偕紳士捐置二千零百金﹐貯爲生息。額定肄業生童四十名﹐每月給膏火銀一兩﹐館師修金年共一百二十兩﹐館師供膳月給銀五兩﹐並同廚夫﹑門役﹑工食等項﹐均於租息內取資焉。

龍江書院在府西門外。明天啟中﹐推官寇從化﹑知縣蕭奕輔建。國朝知府馮協一重修。

文明書院在府學內。今廢。

正音書院在府城隍廟左淸風樓。雍正七年﹐奉文設立。乾隆十四年﹐知府曾曰瑛捐俸﹐延師以教子弟之貧者。

龍山學捨在長汀縣學左﹐明知府萬振孫建。今廢。

社學在舊鎭南門外。

長汀

縣

儒學在府學左數十武﹐舊在興賢門外﹝卽郡學舊址﹞。紹興三年﹐郡學遷﹐惟畱大成殿。嘉定間﹐知縣謝周卿市民田以爲廩餼。開禧中﹐知縣劉諒之始建學宇。淳祐間﹐知縣陳顯伯修大成殿﹐復學地之僦於民者﹐建麗澤堂及尙志﹑閱禮﹑修性三齋。元至正間﹐毀於寇﹐遂建於縣南五里許。明洪武六年﹐知縣陳伯正復建舊所。正統十四年﹐又毀於寇。景泰七年﹐知府舒瞳首創大成殿。天順二年﹐知府李瓊復拓基建廨宇。成化八年﹐禦史洪性﹑提學遊明﹑巡道周謨﹑知府李桓﹐移今所﹐建大成殿﹑兩廡﹑戟門﹑欞星門﹑明倫堂﹐兩齋堂之後爲尊經閣﹐堂東爲號房﹐閣後爲教諭廨﹐殿西爲兩訓導廨﹐外爲重門。十五年﹐知府戴禧重修。十七年﹐知縣謝珪遷外門於左﹐更創二門。提學周孟中復購民地增廣廨捨。十八年﹐提學任彥常﹑知府黃珵﹑鄕官鐘正重葺。弘治元年﹐知縣謝珪遷學門於廟門右﹐修戟門﹑兩廡。四年﹐知府吳文度﹑知縣黃富重建兩齋。十年﹐又修殿堂。知縣黃汝隆修欞星門。正徳十五年﹐提學胡鐸﹑漳南道周期雍﹑知縣黃用直攺創﹐移聖殿於西﹐移明倫堂於東﹐堂之左爲號房。嘉靖三年﹐提學邵銳以學左開元寺爲大成殿﹑兩廡﹑戟門﹑欞星門﹐殿後爲訓導署。五年﹐知府邵有道﹑知縣李日芳以舊殿爲宋文天祥祠﹝今廢﹞。三十一年知縣祝一鑑﹑三十九年知府楊世芳繼葺。萬曆三年知府潘民模﹑通判潘侃﹑知縣伍士望﹐三十二年禦史方元彥﹑知縣邱民貴重修。天啟中﹐知縣蕭奕輔修葺。崇禎三年﹐知縣薛應聘建學前興賢﹑育才二坊﹐年久復圮。知府唐世涵﹑同知黃色中﹑推官唐錫蕃重修。國朝順治間知府王康侯﹐康熙間學道丁蕙﹑巡道周昌﹑知府鄢翼明﹑同知胡以渙﹑知縣韓世瑨﹑馮忠先﹑張文偉﹐先後重修。乾隆間﹐教諭張雷光建省牲所。今中爲至聖殿﹐東西爲兩廡﹐前爲戟門﹐爲泮池﹐上跨石橋﹐又前爲欞星門。明倫堂在殿之左﹐堂前爲大門﹐門左爲土地祠﹐祠左折入爲教諭廨。崇聖祠在廟左。名宦﹑鄕賢﹑忠孝祠及尊經閣﹑敬一亭﹑省牲所﹐均在明倫堂後﹔訓導廨在殿右。

射圃在明倫堂後。國朝乾隆間教諭張雷光建。

學田在靑巖裏。

學地北至橫崗嶺﹐南臨街﹐西距大街﹐東距東山庵。

學塘在舊射圃後。

學倉在明倫堂後。久廢。

正音書院在福壽坊東。雍正七年奉文設立。

東山書院在龍首山﹐山椒有亭﹐署爲狀元峯。

新羅書院在霹靂巖﹐今廢。

鄞江書院在登俊坊﹐明崇禎七年﹐知縣曾巽建。

紫陽書院在福壽坊東。乾隆十四年﹐知府曾曰瑛捐俸﹐延師以教子弟之貧者。

社學一在福壽坊﹐一在攀桂坊﹐一在歸陽裏﹐一在古貴裏﹐一在靑巖裏﹐一在宣河裏金雞寺﹐一在平原裏東山寺﹐一在平原裏龍山寺﹐一在靑泰裏﹐一在宣成裏三洲﹐一在宣成裏畬心﹐一在四保裏﹐一在成下裏﹐一在成上裏﹐俱國朝雍正二年新設。

寧化

縣

儒學在縣治後。宋建炎二年﹐縣令施禔創於縣東正街。淳熙十年﹐縣令趙伯虎遷於翠華山下﹝卽今光嚴寺﹞。元毀。明洪武間知縣張思誠﹑正統間縣丞陳淩相繼創建。正徳十五年﹐教諭王雍﹑訓導譚誴﹑周鏞﹐請遷今所。十六年﹐周圍砌築土墻﹐建兩廡﹑戟門﹑左右廂房﹑欞星門。嘉靖間﹐提學邵銳﹑推官秦僎﹑知縣馬淑﹐加築造大成殿﹐建明倫堂﹐更戟門﹑欞星門﹐堂前左右建兩齋﹐後爲饌堂﹐左右建號房﹑土地祠﹑書器庫﹑泮池﹐東西辟禮門﹑義路二門﹐號房各立一總門。教官廨﹑學門﹑宰牲房俱備。知縣莫大徳又建啟聖祠﹑敬一亭。隆慶四年﹐推官吳之儒﹑知縣杜桐重修。萬曆七年﹐守道鄭汝璧﹑巡道彭應時﹐遷復翠華舊址﹐推官金俸捐貲佐工。四十三年﹐知府沈應奎﹐署縣熊茂松重建聖殿﹐署教諭張濤重建尊經閣。四十七年﹐署縣萬邦憲攺啟聖祠於翰墨林﹐攺明倫堂於教諭廨。天啟六年﹐教諭劉養學﹑訓導丁培﹐又將啟聖祠﹑明倫堂互相更易。國朝順治十八年知縣何鳳岐﹑康熙二十一年知縣祝文郁﹑教諭謝汝霖﹑雍正五年教諭劉夢魁﹑訓導魏玉樞重修。今中爲至聖殿﹐東西爲兩廡﹐前爲戟門﹐爲泮池﹐爲欞星門﹐殿左爲土地祠﹐右爲崇聖祠﹐戟門左右爲鄕賢﹑名宦二祠﹐殿後爲明倫堂﹐旁爲兩齋﹐左爲儀門﹐右入爲教諭﹑訓導廨﹐堂後爲尊經閣﹑文昌閣。

射圃在山川壇左。明崇禎十年知縣範澄淸重建。

學田明嘉靖間﹐知縣潘時宜給寺田二頃一十五畝四分。隆慶間﹐通判毛子翼給寺田二十五畝五分。國朝康熙間﹐總督姚啟聖捐俸五十兩置田﹔知縣吳晟以黃冬生叛產一十石六斗歸學﹐後此產售邑人張國昌﹐國昌仍捐歸學﹔邑人伍明偉捐田租二石四斗﹐羅登峻捐田租二石五斗﹐知縣朱瑞圖捐三石三斗。

學倉在預備倉內﹐今廢。

學塘原二口﹐今塞﹐攺爲啟聖祠。

學店二植。在縣治前。

正音書院在縣南關外。雍正七年﹐奉文設立。

雲龍書院卽縣丞舊署。乾隆八年﹐監生賈文兆捐七百金建造﹐知縣陸廣霖有記。

書院在舊射圃。明嘉靖二十九年﹐知縣潘時宜建。國朝康熙九年﹐知縣保鳳岐重建。

社學一在太平巷﹐一在東門外﹐一在塔下街﹐一在西門祐聖堂﹐一在安遠司前﹐一在石牛驛旁。國朝雍正二年﹐新設龍下裏﹑興賢裏二所。

義塾在滑石鋪﹐有田。歸

化縣

儒學在縣東二十里龍湖﹐先儒楊時宅故址。先是﹐明成化七年﹐巡道周謨﹑知縣郭潤建學於城西明溪驛前。十七年﹐教諭陳冠建後堂爲講習所。弘治六年﹐知縣姜鳳建欞星門。正徳二年﹐知縣王鳳建尊經閣。嘉靖四十年﹐知縣張宗實修葺。萬曆十九年﹐知縣許岸﹑署教諭陳振陽捐俸修欞星門﹐左右豎立兩坊﹐於泮池右構省牲所。三十九年﹐知縣周憲章重修。四十五年﹐知縣塗希禹攺建於東門舊常平倉。天啟七年﹐巡道朱大典﹑知縣龐景忠攺建城北﹐後毀。國朝康熙十一年﹐知縣黃易始詳請攺建今所﹐工未竣。二十年﹐知縣王國脈成之。雍正三年﹐知縣周畿重修。今中爲至聖殿﹐兩翼爲東西廡﹐前爲戟門﹐爲泮池﹐爲欞星門﹐殿左爲崇聖祠﹐祠前爲明倫堂﹐殿右爲先儒楊時祠﹐前爲名宦﹑鄕賢祠﹐又前爲省牲所﹐爲神廚﹐爲神庫﹐殿西爲儀門﹐爲學門﹐教諭﹑訓導廨仍在舊學。

射圃在舊儒學後。成化間攺遷城東山川壇左。崇禎十年﹐署縣周謀重建。

學田萬曆間﹐知縣龐一夔給歸上裏隨圖田二十畝二分﹔又﹐知縣史載徳買民田一畝八分。國朝康熙間﹐總督姚啟聖﹑知縣王國脈共捐一十六畝。

學倉在明倫堂西北。

正音書院雍正七年﹐奉文將城內義學攺設。

峨嵋書院在縣北﹐卽學宮廢址。雍正十三年﹐邑人黃虞夏等公建。

文昌書院在城東白沙橋右﹐後毀。國朝康熙十八年﹐邑紳士蕭徽聲﹑李珍等重建。

社學一在廣濟街﹐一在西門外賓餞亭﹐一在石珩鄕﹐一在薦福寺。雍正二年﹐新設四所﹐一在歸上裏﹐一在歸下裏﹐一在柳楊裏﹐一在中和裏。

淸流

縣

儒學在縣北皇華驛故址。先是﹐宋元符間﹐知縣劉敍建學縣南。崇寧間﹐遷縣東。建炎間﹐攝縣事顏熙遷今所。紹興間毀。十三年﹐董諒創兩齋廨捨。十八年﹐縣令張秀穎創大成殿﹑欞星門﹐旋毀。端平初﹐縣令王元瑞建大成殿﹐後郡守張翀建明倫堂。嘉熙間﹐邑人林奕建據徳﹑依仁﹑遊藝﹑居敬四齋。元至正間﹐又毀﹐惟大成門存。明洪武二年﹐知縣朱仲恭復建大成殿﹑兩廡﹑戟門﹑欞星門﹐殿後爲明倫堂﹐東西建養賢﹑育才二齋﹑宰牲房﹑饌堂﹑廚房﹑廨捨。三十二年﹐知縣朱忠創學倉。永樂間﹐又毀﹐惟倉厫僅存。十八年﹐知縣宋忠倡修。洪熙元年﹐知縣李庠重建。正統間又毀。景泰間﹐知縣江稷復倡修。天順元年﹐知縣吳中攺建殿堂﹑欞星﹑兩廡﹑齋坊﹑饌堂﹑厫宇。成化間﹐同知黃冕作儀門﹑石鼓。嘉靖十年﹐知縣陸任忠建敬一亭。萬曆八年﹐知縣鄧邦髦重建。二十五年﹐知縣翟廷策修。崇禎九年﹐署縣事黃色中﹑知縣鄧應韜重新。國朝康熙三年﹐知縣王篤親﹑李捨培修。十九年﹐知縣王鼎新復修。三十八年﹐知府王廷掄﹑知縣王士俊倡捐重修。雍正十二年﹐知縣楊中興升髙殿基三尺﹐欞星門易以礎柱﹐築露臺。今中爲至聖殿﹐爲兩廡﹐爲戟門﹐爲泮池﹐爲欞星門﹐殿後爲明倫堂﹐翼以養賢﹑育才兩齋﹐堂右爲敬一亭﹑文昌祠。魁星閣在殿左﹐名宦﹑鄕賢二祠在戟門左右﹐教諭廨在殿右﹐訓導廨在堂左﹐崇聖祠在城隍廟右。

射圃在九龍驛左。

學田明嘉靖間﹐知縣史秉直置三閣尾田米五石五斗。崇禎間﹐知縣鄧應韜置桐坑租銀五錢﹐林畬羊屎嶺租米一石﹐溫家山租米八斗﹐嵩溪租米一石五斗。國朝康熙間﹐總督姚啟聖捐俸五十兩﹐置田租米一十石四斗。

學倉在城隍廟西﹐久廢。

正音書院在法海坊。國朝雍正二年﹐奉文設立。

義學在法海坊。國朝康熙間﹐知縣王士俊重修﹐置義田以供膏火。

社學一在龍津坊﹐一在進賢坊﹐一在淸徳村﹐一在明倫坊。國朝雍正二年﹐新設坊郭裏﹑倉盈裏﹑永得裏﹑四保裏﹑夢溪裏﹑羅村裏﹑北團裏七所。

連城

縣

儒學在縣治東北。宋紹興四年﹐縣令陳南創﹐後遷縣東南尉司舊址。淳熙間﹐令常誾始徙今所。明洪武﹑正統間﹐屢經修葺。正徳八年﹐巡道胡璉重修。嘉靖四年﹐提學邵銳攺造欞星門﹐外豎泮宮﹑興賢﹑育才三坊﹐泮宮坊外鑿池一區﹐明倫堂前建門樓﹑甬道﹐中爲桂香亭﹐亭後爲尊經閣﹐東爲鄕賢﹑名宦祠﹐閣後爲聚奎樓﹐東西南建號捨。二十七年﹐仍遷尉司。隆慶六年﹐知縣陳三俊攺爲右廟左堂。萬曆三年﹐知縣郭鵬遷於山川壇。十二年﹐知縣朱九卿復遷舊址。二十九年﹐知縣徐大化重修。三十四年﹐知縣李待問浚池結砌。崇禎九年﹐知縣陶文彥捐俸修啟聖祠及東西兩廡。今中爲至聖殿﹐爲東西廡﹐前爲戟門﹐爲泮池﹐爲欞星門﹐殿後爲敬一亭﹐爲崇聖祠﹐明倫堂在殿之左﹐堂後爲文昌閣﹐東爲教諭﹑訓導廨﹐前爲大門﹐名宦﹑鄕賢祠在戟門左右。

射圃在聚奎樓東。嘉靖四年﹐知縣方進修。崇禎十年﹐知縣陶文彥重建。

學田嘉靖乙酉年﹐童世堅捐田四畝﹐李穩捐田一畝四分八釐二毫﹐林會捐田塘一畝二分五釐一毫﹐又下則田五畝六分四釐﹐童大樑捐下田二畝三分七釐。

學塘一口學宮前﹐卽外大泮池﹔二口學後。萬曆十四年塡塞﹐種樹蔭龍。

學倉明倫堂西。

正音書院在上廟前﹐雍正二年奉文設立。

邱氏書院在蓮峯宋邱鱗讀書處。

社學一在在城裏﹐一在南順裏﹐一在北安裏﹐一在河源裏﹐一在姑田裏﹐一在表席裏﹐俱雍正二年新設。上

杭縣

儒學在縣城北區﹐按舊志﹐宋乾道三年﹐隨縣自鐘寮場遷今城隍廟地。嘉定十六年﹐縣令趙彥挺遷治東一百步﹐建殿廡﹑明倫堂﹑崇徳﹑廣業﹑居仁﹑遊藝四齋﹐後圮。寶祐五年﹐縣令李務行重建﹐省四齋爲二。正統元年﹐知縣張琳建大成殿﹐殿後爲明倫堂。景泰六年圮﹐知縣黃希禮重建。天順二年﹐欞星門圮﹐諸生李良等更造以石。成化八年﹐殿復圮﹐教諭胡匡易以石柱﹐並建號捨。十年﹐知縣蕭弘攺建明倫堂﹐遷兩齋於堂東西。十八年﹐知縣李曰思重建。弘治九年﹐明倫堂圮﹐僉事周鵬﹑知縣髙以政重修。嘉靖二年﹐僉事王俊民拓地遷基﹐煥然一新。四年﹐巡道儲洵重修。二十七年﹐巡道桂榮議復舊基。三十年﹐署巡道鄭炯﹑知縣趙文同竣工。隆慶五年﹐知縣周裔登鑿泮池﹐駕石橋其上﹐而移其前石表。萬曆二十一年﹐知縣鄧良佐重建。三十八年﹐知縣倪應眷開鑿泮池。四十五年﹐知縣李自華修建。國朝順治十年巡道郁之章﹑康熙十九年守道周昌﹑三十九年知府王廷掄﹑雍正六年知縣趙孔超﹐倡捐修葺。乾隆三年公修泮池。今中爲至聖殿﹐兩翼爲東西廡﹐爲戟門﹐爲泮池﹐爲欞星門﹔旁爲祭器庫﹑典籍局﹔後爲明倫堂﹔堂左爲儀門﹐右爲教諭﹑訓導廨﹔儀門外爲靑雲路﹐爲大門﹔門左爲省牲所﹔戟門左右爲名宦﹑鄕賢祠﹔其崇聖殿﹑尊經閣﹑敬一亭﹐皆在明倫堂後。

射圃在學後東北隅。舊在察院行臺。弘治元年﹐遷今所﹐知縣徐綬建。崇禎十年﹐知縣盧躍龍重建。

學田舊有塘三口﹐貿爲攺學費。嘉靖三十二年﹐知縣趙文同入鄕官吳珂白沙裏米一石三斗五升。萬曆七年﹐知縣楊萬春入田四十七畝六分。

書院初創琴崗﹐後遷舊學﹐名曰文峯書院。

正音書院城鄕共一十二處﹐雍正七年奉文設立。

義學城東西南北各一﹐康熙四十七年奉文設立。

社學原設四所﹐在各寺觀﹐年久寢廢。國朝順治十年﹐巡道趙映乘立講藝堂於縣治前。康熙十九年﹐守道周昌增設二所﹐一在縣東北﹐一在縣西南。雍正二年﹐新設四所﹐一在在城裏﹐一在來蘇裏﹐一在白沙裏﹐一在勝運裏。

武平

縣

儒學在縣治西。先是﹐舊學在縣東興賢坊﹐宋乾道間﹐知縣唐廷堅初建養士院。紹熙間﹐知縣葉謙之重修﹐知縣趙汝讘復建大成殿﹐後田圭﹑林震各創東西廡並欞星門。元大徳間﹐知縣李實新葺。明永樂中知縣周能﹑教諭樓宗﹐天順中知縣袁旻﹐成化中知縣劉哲﹐先後重修。成化十年﹐知縣徐瑞始攺遷今所。萬曆間﹐同知熊茂松重修。國朝順治十三年﹐知縣楊宗昌重建。康熙三十年知縣裴振唐﹑三十八年署縣趙良生﹑雍正九年知縣金玉﹐相繼增修。今中爲至聖殿﹐爲東西廡﹐前爲戟門﹐爲泮池﹐爲欞星門﹔其旁爲神廚﹑神庫﹐爲土地祠﹐爲宰牲所﹔後爲明倫堂﹐堂左右爲教諭﹐訓導廨﹐左爲儀門﹐前爲學門﹔堂後爲敬一亭﹐亭後爲崇聖殿﹔戟門左右爲名宦﹑鄕賢二祠。

射圃在南門壩上。崇禎十年﹐知縣左光明重建。

學田

正音書院在城中。雍正七年設立。

社學一在城北義學內﹐一在象洞寨﹐一在巖前﹐一在武平所﹐一在永平寨。俱雍正二年設立。永

定縣

儒學在縣治西。成化十五年﹐副使劉城﹑參議陳渤﹑知縣王環﹑教諭謝弼建。嘉靖間知縣許文獻﹑隆慶間知縣謝良任﹑萬曆間知縣許臺﹐相繼重修。國朝康熙十八年﹐教諭郭亨都﹑訓導蔡祚倡捐修葺。今中爲至聖殿﹐爲東西廡﹐前爲戟門﹐爲泮池﹐又前爲欞星門﹐爲大泮池﹐其旁爲神廚﹑神庫﹑土地祠﹑宰牲所﹔殿後爲明倫堂﹐堂左右爲教諭﹑訓導廨﹐左爲儀門﹐前爲學門﹔堂後爲敬一亭﹐亭後爲崇聖祠﹔戟門左右爲名宦﹑鄕賢二祠。

射圃在儒學後﹐崇禎十年﹐知縣徐承烈重建。

學田知縣何守成捐俸三十四兩﹐置撫溪賴坑田七十畝﹐徵租賑貧。

書院在縣南掛榜山﹐隆慶六年建﹐額曰「綠筠書院」。

正音書院在城三所﹐在鄕五所﹐雍正七年設立。

社學一在漳南道左﹐一在臥龍山麓﹐今俱廢。雍正二年﹐新設三所﹐一在城中文昌祠﹐一在丰田裏﹐一在金丰裏。卷之十三祠

祀

祠者﹐國之大事也。壇壝之設﹐不屋﹐以達天地之气﹔羣廟則屋之﹐所以棲幽而妥神也。然非定國勤事﹑禦災捍患者﹐不在此數。故祀典所載亦僅焉。汀俗尙鬼信巫﹐土木而衣冠者﹐比比皆是。主持風教之君子不禁之﹐且紀之﹐豈不揚其波乎﹖夫禍福者﹐聖賢之所以定命﹐而庸眾人之所以生其喜懼者也。今巫祝假神之言曰﹕爾惟忠孝良善則福汝﹐不則殃及之。是非神道設教之微意乎﹖《周禮》曰﹕以祀教民﹐則莫不敬。然則典制所載之外﹐叢祠古廟﹐苟非淫黷之甚者﹐亦可以無惡矣。志祠祀。汀州府﹝長汀縣附郭﹞

社稷壇在府城西﹐宋慶元間建。每歲春秋仲月上戊日﹐官備牲醴致祭。長汀縣附郭﹐不別爲壇。

風雲雷雨山川壇在府城南寶珠門。宋慶元間﹐建在社稷壇左。明洪武間﹐攺置今所。每歲春秋仲月上巳日﹐官備牲醴致祭。長汀縣附郭﹐不別爲壇。

先農壇在郡東郊外。國朝雍正五年建。長汀附郭﹐不別爲壇。

郡厲壇在府治東北朝天門﹐每歲三月淸明日﹑七月望日﹑十月朔日致祭。以城隍主之﹐邑厲壇附。

里社壇鄕厲壇與府縣壇同日致祭。

軍牙大纛原有廟在衛內﹐後毀。藏主於兵器房﹐霜降日迎主於演武亭﹐有司致祭。

文廟在郡學內﹐崇祀配哲兩廡俱同。京師各縣俱有。

崇聖祠名宦祠鄕賢祠忠義孝弟祠雍正二年建﹐各縣俱有。

節孝祠雍正二年建﹐各縣俱有。

關帝廟一在文廠右﹐一在倉坪﹐一在登俊坊﹐一在新丰坊。其餘小廟在各坊鄕者不載。

城隍廟在郡治通津門內﹐唐大歷間創。宋崇寧間﹐賜額「顯應」。明洪武間﹐詔封「監察司民城隍顯佑伯」。正徳十三年﹐同知陳衮買民田二十畝九分以給守者。嘉靖三年﹐知府邵有道修建廳堂﹑寢室﹐旁爲廊房﹔又以軍園近廟不潔﹐以官地易之﹐維墻爲界。

長汀縣城隍廟在府南仁愛祠﹐萬曆間建。

靈龜廟在府治堂後西北。

曾公廟在朝天門內。

藥王廟在登俊坊。

東平王廟在郡治東惠政橋﹐今廢。

白馬廟在郡治預備倉後。閩越王常乘白馬﹐死後民思祀之。又有小廟在十字街。

順則王廟在郡治鎭南門外。宋建炎間﹐瘴厲大作﹐郡倅許瑞妻夢金紫人曰﹕無如楊州紫蘇散。問其官族﹐自稱郡城廢廟王。明日﹐如方施藥﹐全活甚眾﹐乃訪舊址創廟。

五通廟在郡治東崇善坊﹐宋紹興間建﹐郡守周晉書額。

靈顯廟一在朱紫坊﹐一在朗星坊。

許眞君廟在府治南。

仁威廟在廣儲門外。

助威盤瑞二王廟在府東南駐紮寨。相傳神漢末人﹐禦敵死城下﹐郡人祀之﹐號石固大王﹐累著靈異。廟前澗水暴溢﹐有神像乘流而至﹐屹立於石固之右﹐眾並祀之﹐號石猛大王﹐以息火患功﹐封石猛助威王﹑石固盤瑞王。宋元丰中建廟﹐元朱文霆爲記﹐明弘治七年修﹐國朝重建。按文天祥《紀神錄》云「神兄弟虔州人﹐隱於農。漢灌嬰討南粵尉陀﹐固與弟猛詣軍前﹐請扼陀出入之路﹐由是陀臣服﹐後人懷其徳祀之。」《寰宇紀》云「灌嬰掠地江南﹐神見峯頂﹐以捷期告。宋濂碑亦云﹕神爲兄弟﹐贛人也。此則舊志大訛。」

三將廟在縣南鄞河坊。相傳神有三姓﹐曰陳﹑曰云﹑曰傅﹐顯於漢﹐廟祀已久。明正徳中﹐廖永昇等捐資置田五畝以供祀。

馬王廟在大教場。

惠澤龍王廟在郡東。舊爲雩壇。紹興中﹐郡守陳升禱雨輒應﹐爲創廟。淳祐辛亥大水﹐神像皆漂蕩﹐王像巋然波濤中﹐獨無恙。今廢。

湘洪廣濟大王廟在郡東二十五里。

洪統軍廟在郡治靑泰裏﹐唐時統軍洪元故居。廟有像﹐乃其遺蛻﹐有印曰「大唐統軍之記」﹐並劍存焉。後經火﹐印﹑劍騰去。火已﹐乃於平田中得之。舊志作龍龜廟。

鄒公廟在縣東上保鄕﹐神名應龍。唐元和壬辰及第﹐封魯國侯﹐卒葬於此。鄕人立廟祀之﹐祈禱輒應。宋紹興﹑紹定間﹐戎馬衝突﹐公神兵嘿助﹐荊襄﹑虹縣﹑兩淮﹑南京﹑靈璧﹑江州﹐皆以捷聞﹐封昭仁顯烈威濟廣祐聖王。

蕭公廟晏公廟三閭廟俱在宣成裏。

漢王廟祀昭烈帝。

石湖廟祀宋範成大。

塗賴二公廟在平源裏。

天后宮在朝天門外。

七聖宮元帝宮在南山下。

望春宮在攀桂坊。

文丞相祠一名東山書院﹐祀宋文天祥。明萬曆間﹐增祀李綱。春秋致祭。

道南祠在郡治西。嘉靖中建。祀宋先儒程顥﹑楊時﹑羅從彥﹑李侗﹑朱熹﹐鄕人又以楊方配焉。春秋上丁後一日致祭。有田在靑巖裏。

紫陽祠在云驤閣。

崇徳祠在府學明倫堂左。

王文成祠在郡治西。崇禎間﹐郡守笪繼良建﹐祀王守仁。捐資買民田一十七畝﹐又捐俸買租二十石零﹐爲祭祀修整之費。

陳尙書祠在縣儒學﹐祀宋縣令陳顯伯。

笪公祠在文成祠右﹐郡守笪繼良講學其中﹐後攺爲祠以祀。曹學佺有記。

忠愛祠在府學右﹐明天順中建﹐祀推官謝得仁。有祀田﹐在張坡大埔上金斗山口﹑竹掛坑等處。

湣忠祠在郡麗春門內。明崇禎中﹐郡守笪繼良建﹐祀指揮張大倫﹑王應官﹑李鐸﹑劉震﹑於百戶﹐鎭撫陳應龍﹑段元望﹑丁顯閩﹑劉堯﹑張機等及親丁鄧五。歲以春秋上戊日有司致祭。

仁愛祠在府治西﹐祀郡守楊世芳。

報徳祠在太平橋﹐祀郡守潘民模﹑李自芳。

徐公祠在濟川橋﹐祀郡守徐中行。

靑史萬年祠在徐公祠左﹐祀郡守史邦載﹑萬振孫﹐郡丞陳善行。

謝公祠在邑城隍廟左﹐祀長寧縣令謝天佑。

邱公祠在郡治西羅漢寺前﹐明萬曆三十五年﹐長汀等縣士民祀長汀令邱民貴。

吳公祠在府城東七里﹐明弘治間建﹐祀郡守吳文度。鐘文俊有記。

董公祠祀總兵董大用。

祠山行祠祀宋郡守李華。

邵公去思祠在郡東吳公亭左﹐祀知府邵有道。

利涉祠在太平橋﹐祀知府胥文相。

別駕祠在府東郊﹐祀別駕王吉人﹑吳應午。

義士祠在四保裏﹐祀庠生馬乾。

潘公祠在府東蒼玉洞﹐祀巡道潘陽春。

郡伯祠在郡東郊﹐祀郡守沈應奎﹑姚之蘭。

溫公祠在郡東郊﹐祀縣令溫景明。

沈公祠在郡東郊﹐祀郡守沈侍卿。

郡丞祠在郡東郊﹐祀熊茂松。

郭公祠在郡西郊﹐祀邑令郭時鳴。

兩臺祠在郡東郊﹐祀巡撫熊文燦﹑陸問禮。

鄭知郡祠祀宋鄭疆。

張知郡祠祀宋張昌。

召杜祠在郡東﹐祀邑令蕭奕輔﹑薛應聘。

寇公祠在郡城外朝暉樓內﹐祀推官寇從化。

王朝奉祠祀邑人王格。

陳公祠在郡南寶珠峯。明萬曆間﹐郡丞陳善行講學其中﹐後攺爲祠以祀。

朱公祠在郡東郊。明天啟間﹐祀兵備道朱大典。

顧公祠在郡南郊﹐祀兵備道顧元鏡。有祀田。

唐郡伯祠在麗春門城樓﹐祀郡守唐世涵。一在古城萬安橋。

黃郡丞祠一名五經書院﹐祀郡丞黃色中。邵捷春有記。

唐司理祠在郡城東朝天門﹐祀司理唐錫蕃。

楊公祠在百步鋪﹐祀署知府楊卓然。

鄭公祠在河田﹐祀鄭從吉。寧

化縣

社稷壇在縣治西。

風雲雷雨山川壇在縣治南。

先農壇在邑東郊﹐國朝雍正五年建。

邑厲壇在縣治北。

里社壇鄕厲壇

軍牙大纛原無廟﹐藏主於兵器房﹐霜降日迎主於演武亭致祭。

文廟崇聖祠名宦祠鄕賢祠

關帝廟一在石牛驛﹐一在上進賢坊﹐一在龍門庵左。

城隍廟在縣治東。

連山廟在縣東黃龍崗﹐神姓廖名忠﹐陳﹑隋間人﹐沒葬於連山﹐邑人祀焉。宋紹興間﹐有靈芝生殿中石上﹐聞於朝﹐封廣濟王。咸淳中﹐有禦寇陰迹﹐加封英濟廣惠王﹐妻贈協濟惠妃。

普惠廟在縣內五靈山﹐神姓時名閱。唐時人﹐偕妻英氏﹐以藝遊寧﹐卒葬於五家山﹐土人因祠祀之。後有寇警﹐禱神而寇退﹐旋生芝五本於墓上﹐有司以聞﹐封晉惠孚寧王。

惠應廟一在縣城隍廟右﹐一在北門驛左。

東嶽廟在邑治西南五里﹐邑人王槐開有記。

東西宮廟在縣治左。

武徳王廟一在縣北﹐今廢﹔一在懷土﹐一在南平寨。

五通廟北門坊﹑東門外﹑會同﹑招賢等裏俱有。

李公廟在永丰裏﹐祀唐銀靑光祿大夫李文昌。

南山廟在馬家圍。

天妃廟一名夫人廟﹐在縣南塔下街。

白馬廟在縣北翠華山。

伊公廟白水廟。

大忠祠在縣西南三里﹐地名艸倉﹐卽顯應廟﹐祀長孫將軍。將軍名山﹐爲僞閩將﹐護芻挽至縣而沒﹐屢著靈響﹐民廟祀之。宋丞相李綱遷謫經祠下﹐題詩於壁曰「不愁芒屨長南謫﹐滿願靈旗助北徵。酧徹一盃揩淚眼﹐煙雲何處是三京。」嘉靖間﹐知縣潘時宜移艸倉神於後堂﹐特祀李綱於中堂﹐攺祠額曰「大忠」﹐撥民廛五﹑官塘四﹐歲收稅以供祀。

招捕祠在縣南﹐宋紹定間祀招討使陳。元時毀。明洪武間攺創連山行祠。嘉靖間遞有更攺﹐至三十五年因產芝﹐兼以災﹑寇﹐禱屢應﹐復爲連山保障神祠。有廛租供祭。

唐知郡祠在縣南﹐正徳間祀郡守唐淳。今攺書院。

張公祠縣誌作表忠祠。在縣東五里峽石。明嘉靖間﹐郡守馬坤建﹐祀祭酒張顯宗。歲收租一十石供祭。翁正春有記。

仁愛祠在龍門坊。明萬曆甲辰﹐祀知縣唐世濟﹐後毀。崇禎乙亥間重建。

三教祠在東門外。

楮公祠祀邑令楮國祥。

萬公祠祀署邑通判萬邦憲。

忠義孝弟祠節孝祠

歸化

縣

社稷壇在縣東南山。

風雲雷雨山川壇在縣東北五捨嶺。

先農壇在縣東郊﹐國朝雍正五年建。

邑厲壇在縣東北賴家山。

里社壇鄕厲壇

軍牙大纛原無廟﹐藏主於兵器房﹐霜降日迎主於演武亭致祭。

文廟崇聖祠名宦祠鄕賢祠

城隍廟在縣東登科坊。

顯應廟宋時建﹐祀莘氏聖七娘。舊傳﹐神五代人﹐從夫出徵至歸化死﹐鄕人立祠以祀。凡祈禳皆應。宋紹興中﹐阮定等作亂﹐民禱於神﹐獲平之。後姜大老﹑黎七等後先竊發﹐及戍兵赴建康者﹐皆仗神威破敵。端平中﹐封惠利夫人﹐賜號曰「顯應」。元末﹐又助陳有定破賊羅天麟﹑曹福山﹑馬文甫等於扶竹凹。明永樂中﹐沙寇陳添保等攻掠至明溪﹐聞哨聲震天﹐驚遁。此皆靈迹也。六月十一日神誕辰﹐士庶焚香迎賽。有田塘百畝﹐歲供祀。

靈應廟在歸下裏。

忠臣廟在縣北柳楊大陂。正統中沙寇剽掠﹐推官王得仁破敵有功而死﹐里人立廟祀之。

西山祠在縣東南沙陽紫雲臺。明天順中﹐里人羅黯茂建﹐祀羅從彥。

龜山祠在城東龍湖裏﹐宋儒楊時生處﹐祠卽其宅也。

三茅祠在縣治前。

楊公祠在縣治廣濟街。明正徳間建﹐祀縣令楊縉。嘉靖間毀。萬曆十六年﹐知縣龐一夔遷主合祀於章公祠﹐以其址建社學。

章公祠在白沙橋東﹐祀縣令章宗實﹐後以楊縉合祀。王世懋有記。

文興祠在書院內﹐祀邑令陳正蒙。

文昌祠在城東白沙橋。

義勇祠在城東平。明嘉靖中﹐巡檢顧輝及邑人陳珪﹑珪姪鐸﹐禦賊力戰而死﹐合祠以祀。

忠義孝弟祠節孝祠

淸流

縣

社稷壇在縣西朝貞坊。

風雲雷雨山川壇在縣南三港。

先農壇在邑東郊﹐國朝雍正五年建。

邑厲壇在縣北二里。

里社壇鄕厲壇

軍牙大纛不立廟﹐藏主於兵器房﹐霜降日迎主於演武亭致祭。

文廟崇聖祠名宦祠鄕賢祠

關帝廟在縣西九龍驛左﹐明萬曆間裴應章建。

城隍廟在縣治東北﹐宋縣令趙槱夫建。元至正間毀。明洪武二年﹐知縣宋仲恭移建今所。後屢有修建。國朝順治十五年知縣方錫﹑康熙三十八年知縣湯傳榘重建。

漁滄廟在縣東漁滄潭﹐祀唐銀靑光祿大夫樊令。神松江華亭人﹐唐末贛寇作亂﹐神奉命討之﹐戰歿。鄕人立廟以祀。宋紹定中﹐贛寇掠邑﹐忽聞廟中金鼓聲﹐俄見兵馬旗幟﹐森列山上﹐賊驚遁去。元至正間﹐封爲漁滄感應王。明洪武間﹐有司以神捍災靈迹上聞﹐詔新其廟﹐題主曰「唐銀靑光祿大夫樊公之神。」九月朔﹐神誕辰﹐命有司是日致祭。

江公廟在縣東倉盈裏﹐神名禮﹐本里人﹐宋潭州判官。率兵禦周保權﹐力戰死﹐鄕人立祠以祀﹐封感應江公判官之神。

安濟廟在縣東南鐵石洞口﹐又名九龍廟。廟前有大灘九﹐九灘之內又有小灘十八﹐舟行甚難﹐過者必禱焉。僞閩時﹐封明威校尉﹐累封陽數潛靈王。宋時賜額「安濟」。

東嶽廟在縣南山麓間﹐元至元三年建﹐明萬曆間重建。裴應章有記。

武侯廟在縣龍山左。

晏公廟在漁滄岸上﹐卽洪水堂故址。今廢。

玄壇廟在東嶽廟前。

五通廟在縣西﹐府公館右。

白馬廟在縣西進賢坊。

閩王廟在嵩口﹐祀王審知。

三皇廟在譙樓東。

唐公祠在縣南一里。明正徳七年﹐流寇攻城幾陷﹐郡丞唐淳馳兵禦之﹐邑賴以全。士民立祠置田祀之。伍晏有記。

惠烈祠一在縣城﹐一在倉盈裏韋埠﹐知縣呂鏞死節所。明正徳間立祠祀焉。以同死事鄒巡檢﹑魏得禮﹑鄧瑤配。

烈士祠祀鄧瑤。

裴恭靖祠一在縣南﹐一在安樂鋪﹐祀尙書裴應章。

伍忠烈祠在東門外﹐祀伍忠堯父子。

報徳祠在縣北﹐祀明提學李於堅及其子言。

郡丞祠在縣治右﹐祀署令黃色中。

黃公祠在縣東﹐祀同知黃震昌。

鄭公祠在縣南﹐祀通判鄭舜臣。

桑公祠在縣南﹐祀知縣桑大協。

忠義孝弟祠孝節祠

連城

縣

社稷壇在縣西赤嶺。

風雲雷雨山川壇在縣東郊。

先農壇在縣東郊。國朝雍正五年建。

邑厲壇在縣北漏澤圍。

里社壇鄕厲壇

軍牙大纛原無廟﹐藏主於兵器房﹐霜降日迎主於演武亭致祭。

文廟崇聖祠名宦祠鄕賢祠

關帝廟在縣治鼓樓前。

城隍廟在縣治北﹐舊在縣治西。宋紹興間創﹐明洪武五年知縣鄧昇移建今所。弘治七年﹐知縣王岐建福謙亭。萬曆三十六年﹐知縣傅坤復建前堂。

東五顯廟在縣北。

西五顯廟在縣西。

靈顯廟在縣南。

感應李將軍廟在縣西。

祠山廟在東塔寺右。

靈晶侯廟在南順裏。

朱子祠在縣東門外﹐有司春秋致祭。

朱楊二先生祠在縣學右。

仰山二聖祠在縣南擢桂橋。

彭侯祠在縣東﹐宋時建﹐祀邑人彭孫。

劉公祠在縣左﹐祀郡司理劉玉成。馬森有記。

牛公祠一在學後﹐一在文塔前﹐祀縣令牛大緯。

徐公祠在龍山祖廟右﹐祀縣令徐大化。陳經邦有記。

李公祠在縣西門內﹐祀邑令李待問。

吳公祠在城隍廟左﹐祀司理吳明昌。

雷公祠一在文昌閣右﹐一在南嶽前﹐祀縣令雷同聲。

忠惠祠祀贈汀州府同知蔣璣﹐承差李元丰﹐義士江環﹑童圯﹑兪世旺﹑李賤生等。

忠義孝弟祠節孝祠上

杭縣

社稷壇在縣西郊。

風雲雷雨山川壇在縣西郊。

先農壇在縣東郊﹐國朝雍正五年建。

邑厲壇在縣北郊。

里社壇鄕厲壇

軍牙大纛原無廟﹐藏主於兵器房﹐霜降日迎主於演武亭致祭。

文廟崇聖祠名宦祠鄕賢祠

關帝廟在迎恩門內。

城隍廟在縣東。原在縣西。宋嘉定六年﹐邑令趙彥挺移建今所。明萬曆中﹐知縣倪應眷重修。

靈顯廟在縣西陽明門內。

眞君廟在縣治東街﹐今攺迎春亭。

大忠祠在興文坊﹐祀唐張巡。

褒忠祠在縣治東北察院行臺前﹐祀明禦史伍驥﹑都指揮丁泉。

五顯祠在縣西小街陽明門內。

漳南道功徳祠在大忠廟後。

武略將軍祠在鎭東街﹐祀義士賴思智。

忠勇祠在城北﹐祀百戶賴榮華。

義勇祠在縣東北﹐祀勇士張璧秀。

懷徳祠在城北﹐祀明王守仁。

王公祠在懷徳祠前﹐祀巡道王時槐。

惠徳祠在東門外﹐祀推官劉宗寅。

三憲祠在興文坊﹐祀巡道徐緯﹑王建中﹑金節。

朱公祠在通駟門﹐祀巡道朱大典。

吳公祠在布政分司左﹐祀知縣吳南灝。

熊公祠在察院行臺右﹐祀巡撫熊文燦。

義烈祠在岡背街﹐祀把總賴思養。

賴百戶祠在北門街﹐祀百戶賴其勛。

顧公祠在縣治東街﹐祀巡道顧元鏡。

陳公祠在察院行臺右﹐祀知縣陳正中。

馮公祠在天王寺右﹐祀巡道馮之圖。

盧公祠在通駟門外﹐祀知縣盧躍龍。

周方伯祠在大街康巷口﹐祀布政使周亮工。

王公祠在縣東門外﹐祀總兵王之綱。

劉公祠在康巷口﹐祀巡道劉三章。

封公祠在縣東南﹐祀知縣封珂。

孟公祠在儒學東﹐祀知府孟熊臣。

申公祠在城隍廟左﹐祀巡道申偉抱。

董公祠在縣東門外﹐祀總兵董大用。

李公祠祀知縣李自華。

熊公祠祀署知縣熊茂松。

寇公祠祀署邑令寇從化。

倪公祠在通駟門外﹐祀知縣倪應眷。

報忠祠在演武場右﹐知縣陳正中建﹐祀剿寇死者。

忠義孝弟祠節孝祠武

平縣

社稷壇在縣西門外。

風雲雷雨山川壇在縣南門外。

先農壇在縣東郊﹐國朝雍正五年建。

邑厲壇在縣北裏。

里社壇鄕厲壇

軍牙大纛原無廟﹐藏主於兵器房﹐霜降日迎主於演武亭致祭。

文廟崇聖祠名宦祠鄕賢祠

關帝廟一在縣舊城門上﹐一在所南。

城隍廟在縣西。明嘉靖間﹐知縣徐甫宰重修。訓導張巖有記。

聖宮廟在布政司左。

仁聖廟在縣西。

五賢廟在縣北門外。

五顯廟在縣北。

龍源廟在縣南一百里。

三官廟在文明坊。

眞武廟在所北。

赤沙王廟在所北。

天妃廟在溪東鄕。

洪山廟一在髙吳﹐一在所北。

賴公廟在所舊城西。

東岱廟在所新城﹐祀唐張巡。明正徳七年﹐寇攻城七晝夜﹐得神助而退﹐立祠祀之。

紫陽祠在所城東門外。

張公祠在西門外嶺上。

世忠祠在教場左﹐祀練廷相。

忠烈祠在山川壇右﹐祀徐必登﹑林鐸等。寇毀﹐移祀世忠祠。

徐侯祠在禪果寺東﹐祀邑令徐甫宰。

鄭侯祠在禪果寺西﹐祀邑令鄭淵。

何侯祠祀縣令何鳳起。

舒烈婦祠在所城外塔下﹐祀童生徐日煃妻。

三省金湯祠祀巡道曾櫻。

忠義孝弟祠節孝祠永

定縣

社稷壇在鐵坑。

風雲雷雨山川壇與社稷壇同處。

先農壇在縣東郊。國朝雍正五年建。

邑厲壇在縣西迎恩門。

里社壇鄕厲壇

軍牙大纛原無廟﹐藏主於兵器房﹐霜降日迎主於演武亭致祭。

文廟崇聖祠名宦祠鄕賢祠

關帝廟在東北臥龍山麓。

城隍廟在縣東。明成化十五年﹐知縣王環建。嘉靖間邑令毛鳳﹑唐燦﹑許文獻﹐萬曆間知縣何守成屢修。國朝順治十七年﹐知縣嶽鐘淑重修。

東嶽廟在縣治西王侯祠左。

鄒公廟在溪南裏金沙村﹐祀鄒太尉。

五顯廟一在太平裏髙陂﹐一在溪南裏黃竹隔童安城﹐一在龍門寨。

七姑廟一在縣治龍岡西﹐一在溪南裏摺灘。

麻公廟在虎岡村。

文昌祠在儒學大街南。

王侯祠在縣東嶽廟左﹐祀邑令王環。

許侯祠在縣西。

何公祠在縣東門外﹐祀知縣何守成。

何侯祠在縣治西﹐祀邑令何檀。

武惠祠在平西驛﹐祀署知縣熊茂松。

閔公祠在文昌祠東﹐祀知縣閔一鶴。

吳公祠在西郊﹐祀知縣吳殿邦。

林公祠祀署知縣林逢春。

伍公祠祀知縣伍耀孫。

趙公祠一在文昌祠右﹐一在東門外﹐一在丰稔渡頭。祀知縣趙廷標。

二師祠在學宮土地祠左﹐祀教諭郭萬完﹑訓導樂維淸。

忠義孝弟祠節孝祠

趙公祠在迎恩橋北﹐祀署縣令趙碩來。卷之十四兵

制

古者大司馬統六軍。而軍旅大事﹐則五官皆預焉。國子宿衛之士屬冢宰﹐虎賁宿衛之兵屬司馬﹐師保四翟之隸屬司徒﹐又屬司寇﹐鄕遂之民屬司徒。蓋兵無專將﹐將無專權﹐法誠善也。及後世而兵民始分﹐唐人府兵﹐爲得井田大意﹐然井田寓兵於農﹐府兵寓農於兵﹐其意已異矣。宋﹑元﹑明設官益多﹐兵益廣。至我朝而節制防戍之法﹐乃大備焉。今天下承平百餘年矣﹐大聖人神武不殺﹐而戴冑荷戈之士﹐猶日事搜狝﹐豈非安不忘危之意乎﹖作兵制志。

宋置兵馬都監一員﹐兵馬監押二員﹐指揮六員﹝禁軍二﹐廂軍四﹞。紹興間﹐復設殿前左翼軍正將一員﹐副將一員。時楊勍亂後﹐羣盜屢起。翟臯統廣東摧鋒軍來汀駐紮﹐隸左翼軍。後盜平撤回。其禁兵﹑廂兵之外﹐籍民爲之者曰鄕兵。又有訓練禁軍﹐有砦兵。諸縣置巡檢寨都巡檢﹐各籍民爲邏警弓手。

元初﹐置兵增戍﹐有萬戶﹑翼萬戶府﹐又有巡軍弓手﹐隸巡檢司。

明設汀州衛﹐隸於福建行都指揮使司。左﹑中﹑前﹑後四所﹐又有上杭守禦千戶所﹝成化間﹐溪南寇起﹐調汀州右所守禦於此﹞﹐武平守禦千戶所﹝以上二所直隸行都司﹞﹐後又設威遠﹑巖前二營。

汀州衛守備都司一員﹐指揮使一員﹐指揮同知一員﹐指揮僉事四員﹐經歷一員﹐鎭撫二員。左﹑中﹑前﹑後及上杭﹑武平六所正千戶各一員﹐後加二員﹔副千戶各二員﹐後加十一員﹔鎭撫各一員﹔百戶各十員﹐後加二十四員。

國朝順治初﹐設左路總兵一員﹐左右二營副將一員。左右二營俱屬總兵統轄﹐兼轄延﹑建﹑邵﹑汀四府﹐駐汀州。康熙二年﹐裁城守二營﹐添設鎭標中營。七年﹐將汀州鎭兵移駐漳浦﹐以鎭標三營攺爲城守﹐三營設副將一員﹐遊擊三員﹐守備三員﹐千總六員﹐把總一十二員﹐分轄八縣汛地﹐仍聽漳浦鎭統轄。十年﹐調中營把總一員撥入銅山營。二十五年﹐調中營千總一員撥入臺灣。三十一年﹐調左營守備一員﹐右營把總一員﹐撥入福州將軍標營。三十七年﹐復以興化鎭攺調汀州﹐裁副將員缺﹐以額設三營﹐派補﹕左營守備一員﹐中營千總一員﹑把總一員﹐右營把總一員﹔遊﹑守﹑千﹑把共二十四員﹐馬﹑步﹑戰﹑守兵共三千名。三十九年﹐以左營遊擊﹐移駐淸流縣汛﹔以右營遊擊﹐移駐上杭縣汛。四十八年﹐調撥左營守備一員﹑右營把總一員﹑步戰兵四十五名﹑守兵一百五名﹐歸入銅山營。雍正四年﹐撥馬戰兵三十六名入臺灣營﹐以臺灣更換兵補額。五年﹐添設中﹑左﹑右三營﹐外委千總六員﹐外委把總十二員。九年﹐調撥步戰守兵九名入泉州安海汛。十年﹐復設左營中軍守備一員。十一年﹐調撥步戰守兵六名入長福營﹐復設右營把總一員。十二年﹐割延平隸建寧鎭﹝仍轄邵武﹞。乾隆三年﹐調撥馬步戰守兵一十五名入屏南縣汛。八年﹐調撥馬戰守兵九名入詔安營。

今額設汀州鎭總兵官一員﹐駐紮汀州府城。中營中軍遊擊一員﹐守備一員﹐千總二員﹐把總四員﹐馬步戰守兵共九百五十名。餉有定額﹝內抽出守兵二名入長福營左軍﹐分防各汛﹞。

駐防汀州府城遊擊一員﹐守備一員﹐千總一員﹐把總一員﹐兵五百一十七名﹝內抽出兵三名﹐貼防安海汛﹞。

撥防觀音嶺﹑皇祝嶺﹑蘿葩坪﹑羅坑口﹑宋坊橋﹑雞心嶺﹑苦麻嶺等塘汛﹐共兵四十二名。

分防連城縣城兼轄水西嶺﹑打鼓嶺﹑新泉﹑桃排﹑崩坑﹑三隘等塘汛﹐把總一員﹐共兵九十二名。

分防永定縣城兼轄龍窟﹑羅灘﹑摺箭﹑竹隘等塘汛﹐千總一員﹐共兵一百八名。

分防苦竹鄕兼轄艸子湖﹑佛子凹﹑靑艸湖﹑三層隘等塘汛﹐把總一員﹐共兵九十四名。

分防博平嶺兼轄靑山﹑上寨等塘汛﹐把總一員﹐共兵九十七名。

左營遊擊一員﹐守備一員﹐千總二員﹐把總四員。

馬步戰守兵共九百五十名。餉有定額﹝內抽出戰兵一名﹐守兵一名﹐入長福營左軍﹐分防各汛﹞。

駐防淸流縣城遊擊一員﹐把總一員﹐兵二百二十一名﹝內抽出兵三名﹐貼防安海汛﹞。

撥防鐵石磯﹑大嶺﹑五通﹑金錢隘等塘汛共兵六十四名。

分防寧化縣城兼轄禾口﹑古背﹑水茜﹑烏村﹑石牛﹑羅溪﹑黃柏嶺﹑楊梅逕等塘汛﹐千總一員﹐共兵九十五名。

分防望髙嶺汛兼轄中沙﹑沙坪﹑伍家坊﹑安遠司等塘汛﹐把總一員﹐共兵四十七名。

分防歸化縣城兼轄華源﹑蓮花山﹑夏坊澗﹑餘子嶺﹑謝家排﹑宦磜坑﹑三角坪等塘汛﹐把總一員﹐共兵九十五名。

隨防汀州府城守備一員﹐千總一員﹐把總一員﹐兵三百七十八名。

撥防新橋大息嶺﹑歸仁﹑七里等塘汛﹐共兵五十名。

右營遊擊一員﹐守備一員﹐千總二員﹐把總四員。

馬步戰守兵共九百五十名。餉有定額﹝內抽出戰兵一名﹐守兵一名﹐入長福營左軍﹐分防各汛﹞。

駐防上杭縣城遊擊一員﹐千總一員﹐兵二百四十四名﹝內抽出兵三名﹐貼防安海汛﹞。

撥防回龍﹑三潭頭﹑黃泥壠﹑峯市﹑藍屋驛﹑鵝公嶺等塘汛﹐共兵六十名。

分防武平縣城兼轄髙屋壩﹑石雞嶺﹑赤岡等塘汛﹐把總一員﹐共兵九十五名。

分防武平所兼轄中田鋪﹑犁畬等塘汛﹐把總一員﹐共兵七十六名。

隨防汀州府城守備一員﹐千總一員﹐把總一員﹐兵三百八十五名。

撥防古城隘嶺﹑長橋逕﹑畬心﹑遊繩渡﹑三洲等塘汛﹐共兵九十名。﹝明﹞關

隘長

汀

古城寨在縣西古貴六十里﹐今置巡檢司。

白花寨在縣東南宣河一百二十里半溪石山下。其上平﹐四圍險塞﹐可容千餘人﹐鄕民避患於此。

龍牀寨九磜隘桃楊隘

隘嶺隘路通江西瑞金。

鎭平寨隘

七嶺半嶺隘路通江西石城。

牛姆山下隘分水凹隘俱通江西會昌。

黃峯嶺隘縣西南一百二十里﹐路通武平。崇禎間寇犯隘﹐官軍失利﹐知府笪繼良﹑知縣曾巽捐建敵樓﹑兵房﹐掘深塹以防奔突。

龜龍隘在成下裏﹐通會昌。

靖遠隘在府南一百一十里﹐路通上杭。天啟間﹐推官寇從化增築墩鋪﹐建靖遠庵。崇禎間﹐知府唐世涵﹑同知黃色中﹑知縣葉瑋重建。

大息隘在府東五十里﹐山頂有鋪。崇禎間﹐知縣曾巽豎﹐路通淸流﹑寧化。

虎忙隘在縣東南九十里﹐路通連城。

寧

化

安遠寨在下土﹐今置巡檢司。

南平寨在龍上裏﹐原黃土寨。

北安寨在縣北招賢裏﹐原苦竹寨。

邱源逕隘在縣南﹐路通淸流。

石灰嶺隘

楊梅逕隘淸流境。

磜頭嶺隘

芒苳逕隘在縣東坪上村。五隘俱撫院金澤添設。

金錢隔隘在縣東﹐路通淸流。

鳳凰山隘塹頭隘

站嶺隘在縣西﹐通江西石城。

木馬棟隘﹑竹篙嶺隘

利濟隘在縣西南﹐通長汀﹑連城。

石溪隘嚴塘嶺隘車橋嶺隘

紫雲隘在縣北﹐通邵武﹑建寧。

黃柏嶺隘在新村裏。

狐棲嶺隘在龍上上裏。十三隘俱嘉靖間設。

北寨在縣北。卽屏山三頂上平下險。

南寨在縣南。山勢險峻﹐頂平可容千人。元平章陳有定壘石爲城﹐與北寨相夾守禦。

石龍寨在縣北十里許。山峻頂平﹐左通寧化。宋乾道間縣令黃藻築﹑元末伍玄寶增修。

仁和寨在髙地東﹐永得裏。

仁安寨在髙地西。俱元末鄕人築。今址存。

虎牙山隘在縣東鐵石洞口。

金錢隘在縣北三十里暖水塘。

頓旗石隘在縣北三十里吳地鋪左。歸

化

明溪寨在縣西二里土坊。宋設巡簡土軍守戍。今廢。

中定寨在柳楊團。宋設官兵巡戍。今廢。

平安寨在縣後山。元末﹐陳有定立柵屯戍。今基存。

萬安砦在縣西四十里。宋柳楊曾氏婦立五砦以禦賊。賊平﹐賜名萬安。址存。

黃梅寨在縣東八十里巖前。宋設巡簡土軍屯戌。今廢。

南平寨在潭飛磜。

北安寨在招賢裏。二寨俱宋設﹐官兵守戍。今廢。

夏陽隘沙溪隘淳化隘鐵嶺四隘俱撫院金澤設。

五通隘在縣西二十五里。

嶺後隘在縣南九十里。

半隔隘在縣北五十里。

常平隘在縣北四十里。

紫雲隘在縣東北八十里。

下坊隘在縣西北一百里。

水口隘在縣西南八十里。

連

城

北團寨元在縣二十五里﹐兵毀﹑後移駐縣側。

冠豸寨舊名蓮峯寨。

旗石寨在縣南。

西寶寨在縣西。

馬鞍寨在縣東石門巖。

石城寨在揭坊。

山谷寨在溪源。俱東北安裏。

石嵩寨在縣北北安裏。

涼傘寨在縣南八十里。

張源寨在縣南河源裏。

團兵寨在湖裏岡。

旗山寨在蓆湖營東。

石橊寨在溪源隔口。

金山寨在朗村官莊。

秋家嵐隘在姑田裏東﹐通永安。

廖天山隘在姑田裏南﹐通龍巖。弘治間﹐縣丞萬貫蓋樓房防禦。

烏石隘石固城隘橫山隘新禦隘丰頭隘朗村隘白嶺隘以上九隘﹐崇禎間知縣陶文彥詳復﹑委調教師﹑鄕兵屯戍守禦。上

杭

梅溪寨在縣東二十五里梅溪口﹐宋設官兵戍守於此。今廢。

雷公寨在縣西北。

石壁寨在掛袍山上。

武婆寨在安鄕石山。

王家寨在乾田。

丁光圍寨在勝運裏南湖。五寨元時鄕民避寇居此。

新城長嶺寨

寒陂隔隘路通程鄕。

逕磯石隘路通饒平。俱在溪南裏。

狗悶嶺隘在勝運裏﹐通龍巖。

桃牌嶺隘在古田裏﹐通連城。

洋頭嶺隘邑志作羊蹄嶺。在白砂裏﹐路通長汀。六隘弘治九年撫院金澤設。

水歸隘斧岡隘俱在勝運裏。

板寮隘弔鐘巖隘俱在白沙裏。

彩眉隘在古田裏。

銀子隘鮮水隘小溪隘俱在溪南裏。

檀嶺隘驢子嶺隘俱在平安裏。

牛皮隘在太平裏。

九十九塅隘佛祖髙隘白鷴隘雙髻嶺隘郭公隘俱在來蘇裏。

盧丰隘通橋隘賴溪隘湖蜞隘俱在城裏。

武

平

三折溪寨當汀﹑贛﹑潮界首。宋設巡簡土軍戍守。今廢。

象洞寨在縣南百里﹐今仍置巡檢司。

永平寨在縣北四十五里帽磜﹐今移巡檢司在背寨。

布心寨在黎畬鄕。

南安寨在巖前裏。

水口山下隘金雞嶺隘俱通上杭。

章金地隘

缽盂嶺隘在巖前。

簇坑隘俱通程鄕。

水東隘

懸繩隘通平遠。

牛牯隘通江西。

麻姑隘在武平所。

悅洋隘通長汀。

龍溪隘黃田隘俱通安遠﹑會昌羊角水路。

背寨隘崆頭隘湖界隘俱通會昌。

蟠龍崗隘通程鄕。

鄭家坪隘通安遠﹑程鄕。

檀嶺隘通藍屋驛。

處明隘

大嶺隘通長汀。

禾坪隘通平遠。

永

定

興化寨在縣南溪南裏﹐先在勝運裏﹐今移峯頭。

太平寨在太平裏。

三層嶺寨在金丰裏。

折灘隘錦丰窯隘楊梅隘緣嶺隘蔡坑隘以上舊隘。

水槽隘大富隘金雞嶺隘河頭隘箭竹凹隘武溪隘六隘撫院金澤添設。﹝國朝﹞塘汛

長

汀

走馬灘大息嶺隘瓦子塅七良峽俱東陸路。

黃館鋪小潭浪望洲長橋逕俱南陸路。

牛嶺林和地竹子逕隘嶺隘俱西陸路﹐與瑞金接界。

蘿葩坪皇祝嶺俱北陸路﹐與石城接界。

羅坑口宋坊橋虎忙嶺隘俱東陸路﹐與連城接界。

遊繩渡策田蔡坊堡河田鐵山寨石壁員璫小藍河口牛牯石俱南水路。

百步在縣東十里。

南田

新橋去縣三十里﹐設公館。

鴛鴦

大息嶺上爲隘。

胡坑

歸仁去縣七十里卽館前﹐設公館。

七良與寧化接界。

畫眉在縣南十里。

黃館在縣二十里。

南塅去縣三十里。

河田去縣五十里。

大潭去縣六十里。

三洲去縣七十里﹐有公館。

車田去縣八十里。

水口去縣九十里。

大田去縣一百里。

靖遠去縣一百一十里。

長橋去縣一百二十里。

畬心去縣一百三十里﹐有公館。

張屋去縣一百四十里﹐與上杭回龍接界。

牛嶺在縣西十五里。

白雲靑山

隘嶺去縣六十里﹐與瑞金接界。

觀音鋪去縣四十里。寧

化

禾口古背水茜烏村石牛羅溪黃柏嶺楊梅逕

望髙嶺中沙沙坪伍家坊安遠司泉上裏淸

流

楊梅嶺在縣東二十里。

髙風嶺在縣東五里。

淸風峽在縣東十五里。

長空嶺在縣東坊郭裏。

分水嶺在縣東二十五里﹐陳有定屯兵處。

百步嶺在縣南十五里。

玉華嶺浮竹嶺髙地嶺俱在縣北永得裏。

髙陽嶺在縣北倉盈裏。歸

化

西路靑竹﹐在城十五里。

五通在城二十里。

東路茅﹐在城十里。

黃坭在城二十里。

花園在城二十五里。連

城

東路金雞嶺﹑打鼓嶺。

南路塞竹隔﹑王城﹑太平﹑崩坑﹑新泉﹑桃排﹑赤腳嶺﹑余畬。

西路水西嶺﹑長坑。

上

杭

回龍日忌灘三潭頭鯉子湖雞籠山石下連城河口俱上水路。

半店黃泥壠大沽灘信丰灘南蛇渡峯市俱下水路。

水埔響石前大灣鋪俱上陸路。

鵝公嶺安人凹水艸逕俱下陸路。

觀音井通武平。

石灰嶺

將軍橋通龍巖。武

平

三角鋪在縣南十里。

中田鋪去縣南二十里。

賴屋鋪在縣南三十里。

金雞鋪在縣南四十里。

石逕嶺在縣西二十里。

硿頭在縣西北四十里。

遙岃在縣西北六十里。

張坑在縣西北五十里。

羅溪坑在縣東七十里。

河口在縣東北一百二十里。

盤龍岡在縣南三十里。

永

定

東陸路上佛子凹﹑下佛子凹﹑艸子湖﹑髙頭﹑暗坑畬﹑戊子橋﹑三層嶺。

民壯﹝附﹞

長汀縣額設三十名。寧化縣額設二十名。泉上縣丞額設四名。淸流縣額設二十名。歸化縣額設二十名。連城縣額設二十名。上杭縣額設二十名。峯市縣丞額設四名。武平縣額設二十名。永定縣額設二十名。

按﹐明洪武初﹐立民兵萬戶府﹐簡民間武勇編成隊伍﹐以時操練﹐有事用以徵戰﹐事平放還爲民。正統十四年﹐令本地官司率領操練。天順元年﹐命鞍馬器械悉從官給。弘治二年﹐令取民年二十以上五十以下精壯者充之州縣。七八百里者﹐裏二名﹔五百里者﹐裏三名﹔三百里者﹐裏四名﹔一百里者﹐裏五名。春﹑夏﹑秋﹐月操二次﹐至冬操三歇五。正徳間﹐法廢﹐乃雇值應役工食﹐歲以丁糧對編﹐每名派銀一十四兩四錢。內以一半團練﹐每名給工食銀十兩八錢﹔以一半防守﹐每名給工食銀七兩二錢。合二項剩銀俱扣解充餉。嘉靖三十八年﹐攺編丁四糧六﹐工食照舊派徵﹐每名僅給銀七兩二錢﹐以一半充餉。四十三年﹐又以丁米對編﹐每名派工食十兩八錢﹐內給與對領銀各七兩二錢﹐尙餘每名銀三兩六錢解餉。萬曆五年﹐巡撫龐尙鵬以工食繁費﹐裁革名數﹐每縣定以三百名有奇。寧化縣額編三百五十一名﹐淸流縣額編三百八名﹐上杭額編三百名。長汀﹑連城﹑武平﹑歸化﹑永定額數𨿽無可考﹐然可例推。

本朝定鼎之後﹐罷民兵﹑設防兵。各縣額設民壯五十名﹐每名歲給工食銀六兩﹐卽於條鞭額內支給﹐不復加派於民。康熙十七年奉裁。二十二年復奉畱給。雍正六年奉文增設民壯﹐以爲各官護衛。知府額設四十名﹐同知二十五名﹐經歷八名﹔各縣各五十名﹐縣丞四名﹐典史六名﹐驛丞四名。雍正十三年﹐奉文裁汰府廳佐雜民壯﹐其各縣民壯﹐酌量地方情形以定存畱。長汀縣裁二十名﹐淸流﹑歸化﹑連城﹑武平﹑永定各裁三十名﹐寧化﹑上杭二縣各裁二十六名﹐畱縣二十名﹐各以四名撥給移駐泉上﹑峯市二縣丞。今各民壯只供役於縣﹐以時訓練﹐不復爲兵矣。

卷之十五公

署

國家設官而立之署。臨政則有地﹐退食則有居﹐處則有堂軒﹐出則有次捨﹐意何渥也。士大夫佩符綰綬﹐坐政事堂﹐思何以宣猷布徳﹐息政寧民﹐斯善焉。世有以其官爲傳捨者矣﹐如汲黯閣﹑荀藐庭﹑顧愷之簾﹑韋應物宴寢﹑邢邵淸風觀明月樓者﹐曾幾人哉。然則求所以無負此署者﹐觸目皆是﹐固不必戶牖之箴也。志公署。

府治在正北臥龍山﹐唐大歷間﹐刺史陳劍遷此。宋建炎間﹐楊勍變﹐毀。郡守陳直方﹑陳定國相繼修造。紹定間﹐李華平寇﹐辟而廓之﹐有道山樓﹑節愛堂﹑淸心堂﹑雙松堂﹑臥龍書院﹑東山堂﹐又重建譙樓。明永樂間﹐知府宋忠修葺。弘治間﹐知府吳文度創軍器庫﹐及淸軍﹑理刑二廳。同知章頎構龍亭庫﹑洗月亭。嘉靖間﹐知府邵有道建淸風﹑集賢二亭﹐凝翠﹑議政二軒。萬曆間毀。知府劉玉成建天一樓﹐仁育﹑義正坊﹐旌善﹑申明亭。崇禎間﹐知府林聯綬修葺大堂。國朝順治八年﹐天一樓曁二坊災。十二年﹐知府塗應泰重建。今中爲正堂﹐爲穿堂﹐稍偏爲知府廨﹔正堂兩廊列吏六房﹔前爲戒石亭﹐爲儀門﹔儀門外東爲嘉賓館﹐西爲土地祠﹐爲福堂﹐監羈候所﹔又前爲天一樓﹐樓下爲大門﹔門外左爲旌善亭﹐爲仁育坊﹐牌額「保釐」﹔右爲申明亭﹐爲義正坊﹐牌額「師帥」。

淸軍廳在府堂左。

糧捕廳在府堂右﹐今裁攺爲經歷司署。

理刑廳在堂儀門外左﹐今裁攺爲倉。

經歷司久廢﹐今移舊糧捕廳。

照磨所在府儀門右﹐今裁。

司獄司在府譙樓側。

慶丰庫在府堂左。

架閣庫在府堂右。

龍亭庫在祝聖院。

學院在府前街﹐卽舊汀州衛。

察院公署在治東﹐今爲總鎭府。

布政分司在察院左﹐後爲分守道公署﹐今廢。

按察分司在府治南小教場﹐久廢。址爲營房兵丁居住。

漳南道在廣儲門內﹐今廢。

監軍道今廢﹐爲城守馬房。

陰陽學義正坊右。

醫學仁育坊左。俱廢。

僧綱司玄帝宮署。

道紀司仙隱觀所。

豫備倉

長汀縣治

在府城南﹐唐大歷間建。宋建炎間知縣黃渥﹑嘉泰間知縣謝周卿﹑紹定間知縣宋慈﹐相繼修葺。舊有如心堂﹑冉香亭﹑砥柱亭﹑蓬萊閣﹑道愛堂﹑弦歌書院﹑萬雪亭﹐年久俱廢。明洪武間﹐知縣孫庸重建。後毀於寇。景泰初知縣陳宗周﹑成化間知縣謝珪﹑縣丞鄭景華﹑弘治間知縣黃富﹑萬曆間知縣唐偉﹐修建不一。國朝康熙間﹐知縣張文偉重修。今中爲正堂﹐後爲軒﹐攺穿堂爲後堂﹔堂右爲西廳﹐左爲縣庫﹔右爲架閣庫﹐東西序爲房﹑科﹔中爲戒石亭﹐前爲儀門﹔門右爲監房﹐門左爲土地祠﹔又前爲譙樓﹐爲縣門﹔門內左爲寅賓館﹐門外左爲醫局﹐爲旌善亭﹐爲四省通衢坊﹐右爲陰陽學﹐爲申明亭﹐爲全汀首邑坊。

縣丞廨在縣廨東。

主簿廳在縣廨西﹐今廢爲吏捨。

典史廨在縣丞廨前。

古城寨巡檢司在縣西四十五里。

稅課司在縣南河田。正統元年裁歸本縣帶辦。

豫備倉東倉﹑西倉俱在館前﹐南倉在三洲﹐北倉附府倉。

臨汀驛在縣治左﹐後裁攺威遠營﹐今爲城守右營守備廳。

館前驛在縣東七十里歸仁鋪。

三洲驛在縣七十里﹐今廢。

總鎭府在府前街﹐卽舊察院公署。

遊擊署在仁威廟前。

守備署一在威遠營﹐卽舊臨汀驛﹔一在靈顯廟左﹔一在眞君廟東。

教場在東關外蒼玉洞之偏﹐後爲洪水沖陷。國朝乾隆十五年﹐知府曾曰瑛捐俸修築﹐額其廳曰安瀾。

鋪共二十有六﹐曰府前鋪﹔東達寧化﹑淸流界者曰百步﹐曰南田﹐曰新橋﹐曰鴛鴦﹐曰大息﹐曰胡坑﹐曰歸仁﹐曰七良﹔南達上杭界者曰畫眉﹐曰黃館﹐曰南塅﹐曰河田﹐曰大潭﹐曰三洲﹐曰車田﹐曰水口﹐曰大田﹐曰長橋﹐曰畬心﹐曰張屋﹔西達瑞金界者曰牛嶺﹐曰白雲﹐曰靑山﹐曰觀音﹐曰隘嶺﹔更有靖遠鋪﹐今裁。寧化縣治

在翠華之前﹐大溪之北。後唐同光二年﹐知縣王云建。宋紹興間知縣王炳彥﹑端平間知縣趙時錧﹐先後修建。寶祐間﹐知縣林玉創書林亭﹑願丰樓﹑龜蔭亭﹑如農亭。元至正間毀。明洪武三年﹐知縣張思誠重建。二十三年﹐知縣陳時中修。正統間後毀。景泰間知縣韋淸﹑天順間知縣梁昂﹑主簿鄭預﹐相繼建造。成化間知縣陶淳﹔嘉靖間﹐知縣馬淑﹑潘時宜﹑張洵﹐萬曆間知縣梁元楨﹑唐世濟﹐相繼修葺。國朝康熙間﹐知縣何鳳岐﹑袁格復鼎新之。今中爲正堂﹐後爲穿堂﹐爲後堂﹔右爲縣庫﹐左爲架閣庫﹔西上爲龍亭﹐儀仗庫﹔左右序爲吏六房﹐堂前爲戒石亭﹐爲儀門﹔門左爲寅賓館﹐爲土地祠﹔門右爲監房﹔前爲譙樓﹐爲縣門﹔門左爲旌善亭﹐右爲申明亭﹔又前爲道揆法守坊。

縣丞廨在縣廨左。雍正十二年﹐移駐泉上裏。

主簿廨在縣廨右﹐今爲吏捨。

典史廨在縣廨南。

安遠寨巡檢司在縣治北招得裏。

稅課司舊在壽寧橋。明正統間﹐裁歸本縣帶辦。

陰陽學在縣治前。

醫學在縣治左。

僧會司在光嚴寺。

道會司在凝眞觀。

察院公署在縣東﹐今圮。

布政分司在縣西﹐今圮。

漳南道公館在縣治後﹐今廢。

石牛驛今攺爲巡檢﹐管新莊﹑會同二里。

豫備倉東倉三所﹐—北門坊﹐—泉上﹐—泉下。南倉三所﹐—新村﹐—龍上﹐—會同。西倉一所﹐龍上。北倉二所﹐—招賢﹐—招得。

駐防公署在文星坊。

教場

鋪共二十有一﹐曰縣前鋪﹔東南達府治者曰魚龍﹐曰黃源﹐曰賴畬﹐曰石徑﹐曰石牛﹐曰碑嶺﹔達邵武界者曰下沙﹐曰沙坪﹐曰楊家﹐曰安遠﹔又添設北坑﹑羅溪﹑滑石﹑張家﹑夏坊﹑黃柏﹑安樂﹑楊梅﹑黃土﹑石沙十鋪。舊有石溪鋪﹐今裁。

府公館在縣東北﹐今廢。

淸流縣治

在屏山之陽。宋元符間﹐長汀丞劉敍創。乾道間﹐知縣黃藻修。紹定間毀。端平間知縣王元瑞﹑嘉熙間知縣趙槱夫﹑寶祐間知縣林奕重建﹐扁曰「頒春宣詔」。元至正間﹐知縣王文淵重修。六年﹐羅天麟寇﹐毀。明洪武間﹐知縣朱仲恭﹑蔡以謙復建。永樂間﹐陳添保復寇﹐毀。宣徳間﹐知縣李庠﹑縣丞王自永﹐相繼重建。正統間﹐鄧茂七復寇毀。景泰間﹐知縣吳中鼎修。後知縣淩寀﹑童冕﹑劉光奕﹑鄧邦髦﹑何孔陽相繼修葺。國朝康熙間毀於火﹐知縣李含培﹑王鼎新繼建。後大堂災。乾隆八年﹐知縣嶽攀桂鼎建。今中爲大堂﹐堂後爲後堂﹔東爲幕廳﹐爲架閣庫﹔兩冀爲吏六房﹐中爲戒石亭﹐前爲儀門﹔門右爲監房﹐前爲譙樓﹐爲大門﹔門外左右爲旌善﹑申明亭。

縣丞廨在縣廨東﹐久廢。

典史廨在舊縣丞廨內。

主簿廨久廢。

鐵石磯巡檢司在夢溪裏鐵石磯。

稅課司今廢。

陰陽學寄理譙樓。

醫學在縣西南。

僧會司在萬壽寺。

道會司在登眞觀。

察院公署在縣西﹐卽古縣尉廳址﹐今攺爲公館。

布政分司在縣尉故址﹐今攺遊擊署。

漳南道在縣西九龍驛舊址。

府公館在縣西九龍驛右﹐今圮。

社倉

常平倉在縣署南。

際畱倉在縣南塔背巷。

豫備倉北倉在城隍廟左﹐東倉在嵩溪﹐南倉在嵩口﹐西倉在長校。

玉華驛在縣北四十里。

九龍驛久廢。址建儒學。

公館一在嵩溪﹐一在林畬。

遊擊公署在縣前公館右。

把總防守所在明倫坊。

教場在縣山川壇。

鋪其所有十﹐曰縣前鋪﹐東北達歸化界者曰雷公﹐曰小嵩﹐曰吳地﹐曰嵩溪﹐曰玉華﹐曰太平﹐曰子孫﹔南達府治者曰吳家﹔西達寧化界者曰暖水。歸化縣治

在廣濟街北﹐卽明溪鎭巡檢司故址。成化七年﹐巡道周謨建。弘治間毀﹐知縣王鳳建。嘉靖間復毀﹐知縣曾遷重建。國朝康熙間﹐知縣王國脈修。今中爲正堂﹐後爲軒﹐爲後堂﹔堂左爲庫房﹐右爲冊房﹔正堂左爲贊政廳﹐右爲淸軍局﹐爲龍亭庫﹔東西序爲吏六房﹐東序背爲監房﹐中爲戒石亭﹐前爲儀門﹔門左爲寅賓館﹐右爲土地祠﹔又前爲譙樓﹐爲縣門﹔左爲旌善亭﹐右爲申明亭。

縣丞廨萬曆七年裁﹐攺廣濟倉。

主簿廨廢﹐攺爲倉。

典史廨在縣丞廨前。

夏陽巡檢司縣東八十里。

僧會司

道會司在東嶽宮。

察院公署在西淸街﹐久廢。今攺爲義倉。

布政分司在西淸街。

漳南道公館在縣西明溪驛。

府公館在西淸街﹐今廢。

際畱倉今攺名廣濟倉﹐在縣丞舊廨內。

義倉在西淸街。國朝康熙二十二年﹐知縣王國脈創建。

明溪驛在縣西門﹐今裁。

駐防公署卽明溪驛舊址。

教場在城東山川壇左。

鋪其所有六﹐曰縣總鋪﹔在縣前西達府治者曰新興﹐曰永安﹔東達將樂界者曰興善﹐曰龍湖﹐曰鐵嶺。

連城縣治

宋紹興三年﹐署縣卓庠建。紹定間寇毀﹐知縣徐價﹑米巨宏踵成之。元復毀。明洪武間﹐知縣鄧昇重建。後知縣關銓﹑方進﹑祝熙﹑金榜﹑陶文淵﹑徐大化﹑張大觀﹐相繼修葺。國朝順治五年﹐寇復毀。知縣田玉生﹑杜士晉﹑王心﹐相繼鼎建。乾隆十年﹐知縣秦士望重修。今中爲正堂﹐後爲穿堂﹐爲後堂﹔堂後爲儀仗庫﹐兩翼爲吏六房﹔中爲戒石亭﹐前爲儀門﹔門左爲寅賓館﹐爲土地祠﹐右爲監房﹐爲譙樓。樓左右舊有申明﹑旌善二亭﹐今毀。

縣丞廨今攺爲倉。

主簿廨在堂西﹐今廢。

巡簿廨原淸軍廳﹐今廢。

典史廨在堂東。

北團寨巡檢司在新泉。

稅課司在縣南文川橋﹐今廢。

陰陽學醫學俱廢。

僧會司在定光寺。

道會司在福仙觀。

漳南道公館在縣東。

府公館在縣東。

常平倉在縣堂東。

際畱倉足食倉俱廢。

社倉

駐防公署在明倫堂左。

教場在拱北門外。

鋪其所有十﹐曰縣總鋪﹔北達府治者曰連安﹐曰分水﹐曰新添﹐曰南柴﹔南達上杭界者曰田心﹐曰馬山﹐曰王城﹐曰車田﹐曰新泉。舊有北安鋪﹐今裁。

上杭縣治

在城之中。宋乾道七年﹐知縣陳朝章創。端平間知縣趙時鉞﹑寶祐間知縣李務行﹑元至正間達魯花赤伯顏﹐相繼鼎建。明景泰間知縣楊瑾﹑成化間知縣胡越﹑肖弘﹑正徳間知縣謝浩﹑嘉靖間知縣趙文同﹑萬曆間知縣楊萬春﹐相繼修葺。國朝順治間知縣翁需﹑封珂﹑康熙間知縣蔣廷銓﹐先後修建。今中爲正堂﹐爲穿堂﹐爲後堂﹔堂東爲縣庫﹐爲尉廳﹔左爲架閣庫﹐兩翼爲吏六房﹔庭中爲戒石亭﹐前爲儀門﹔門內西爲監房﹐東爲土地祠﹔門外爲寅賓館﹐前爲譙樓﹐爲縣門﹔門外左右爲旌善﹑申明二亭。

縣丞廨雍正十二年﹐移駐峯市﹐創建衙署。

主簿廨今廢。

典史廨在堂左。

巡捕主簿廨今廢。

陰陽學在譙樓東﹐今廢。

醫學在譙樓西﹐今廢。

僧會司在舊東竺寺。

道會司在城隍廟。

察院公署在縣東北。

漳南道公署在縣東。康熙二十一年﹐裁歸海道管理。

布政分司在縣東北﹐卽稅課舊址。今爲防守遊擊署。

府公館在縣東。

平西驛在勝運裏﹐後裁。

藍屋驛在平安裏﹐今裁。

公館一在悅洋﹐一在盧丰。

際畱倉在縣東北隅。

豫備倉一在際畱倉﹐余在安仁﹑義合﹑崇福﹑白雲﹑延福五寺中。

社倉在縣治西關。雍正元年增建各裏圖。

義倉在縣治東關。

遊擊公署在縣北﹐卽舊布政分司。

守禦千戶所在城北﹐今裁。

教場在城外西北隅。

鋪共二十有三﹐西通府治者曰大磜﹐曰巖頭﹐曰九華﹐曰藍屋﹐曰官莊﹐曰回龍﹔又添設平西﹑水浦﹑澗頭﹑珊瑚﹑便民﹑安鄕﹑盧丰﹑鵝公﹑歸仁﹑白沙﹑箭灘﹑羅潭﹑湖雷﹑龍溪﹑撫溪﹑梅溪﹑牛坪等鋪。其縣前鋪﹑坊村﹑定塔﹑張慶﹑九泰﹑茶田﹑雙溪﹑燈籠﹑湯邊﹑石銘等鋪俱裁攺。武平縣治

在人和坊東。宋隆興間﹐知縣王正國創。乾道間知縣趙賁﹑嘉泰間知縣趙善策﹑端平間知縣趙汝讘﹑田圭﹑寶祐間知縣阮逢午﹑元至正間知縣魏侃夫﹐相繼鼎建。明景泰間知縣周希貴﹑嘉靖間﹐知縣張策﹑國朝康熙十年知縣劉明﹑乾隆十一年知縣章文暖﹐相繼修葺。今中爲正堂﹐後爲穿堂﹐爲後堂﹔左爲縣庫﹑儀仗庫﹐庭中爲戒石亭﹔右爲監房﹐左爲土地祠﹔前爲儀門﹐爲譙樓﹔門左右爲申明﹑旌善二亭。

典史廨在堂左。

象洞寨巡檢司原在縣東南六十里﹐今移駐巖前。

永平寨巡檢司原在縣北四十五里﹐後移駐貝寨﹐今毀。

陰陽學醫學俱廢。

僧會司道會司

布政分司在縣東﹐今廢。

漳南道公館在縣東。

漳南道行臺在巖前。

府公館在縣前。

常平倉在縣左﹐卽舊豫備倉。康熙間﹐知縣裴振唐建。

秋米倉在縣治北。康熙間﹐知縣侯七乘﹑趙良生重建。

所倉社倉

駐防公署在縣治東。

教場在南門外。

鋪共一十有四﹐曰縣總鋪﹔其東達府治者曰黃麖﹐曰大嶺﹐曰膠﹐曰皂角﹐曰檀嶺﹔南達上杭界者曰三角﹐曰忠田﹐曰賴屋﹐曰黃柏﹔東南達上杭界者曰悅洋﹐曰大灣﹐曰武安﹐又添設袁畬一鋪。其黃畬﹑陳坑二鋪已裁。

永定縣治

在溪南裏。明成化十五年﹐禦史髙明﹑副使劉成﹑參議陳渤﹑知縣王環創建。萬曆間﹐知縣姜子貞﹑龍應亮﹑吳殿邦重建。國朝康熙三十年﹐知縣呂防之修葺。今中爲正堂﹐後爲穿堂﹐爲後堂﹔堂左爲縣庫﹐兩翼爲吏六房﹔庭中爲戒石亭﹐前爲儀門﹔門內西爲監房﹐東爲土地祠﹐前爲大門﹔門左右爲申明﹑旌善二亭。

巡捕主簿廨今廢。

典史廨在堂左。

興化鄕巡檢司在丰稔寺右。

太平巡檢司在太平裏髙陂。

三層嶺巡檢司在金丰裏。

陰陽學在縣後﹐今廢。

醫學在陰陽學左﹐今廢。

僧會司道會司

察院公署在縣西北﹐今廢。

布政分司縣治東﹐今廢。

漳南道公館在分司上﹐今攺爲上憲按臨公館。

府公館在縣治西。

際畱倉縣東西各一所。雍正八年增建。

社倉在各裏圖。

西平驛在縣西﹐原屬上杭﹐增縣攺此﹐今裁。

公館丰稔﹑撫溪﹑接敬﹑大溪四所。

駐防公署在縣治東。

教場

鋪其所有六﹐在西路者曰徳化﹐曰接敬﹐曰信感﹔在北路者曰溪口﹐曰靑坑﹔又設縣總鋪。其市西﹑新村﹑大溪﹑月流﹑白沙﹑箭灘﹑羅灘﹑湖雷﹑隆窟等鋪俱裁。

卷之十六職官一﹝首官制﹞

今之守令﹐其古諸侯之職乎。《周禮》五等分封﹐自百里以至五百里﹝若以孟子所言之制考之﹐則不合。先儒謂﹐孟子以實封言﹐《周禮》兼貢於天子及附庸之國而言﹐理或然也﹞。而汀郡截長補短﹐方六百餘里。其分隸各邑者﹐亦百里有奇。視古五等諸侯地﹐有過之無不及焉。且古者侯國設官極多﹐今則守令以下﹐倅領佐雜﹐不過數人。地增則事繁﹐官減則責專﹐居是官者﹐必如何而乃稱職耶。夫官而曠官﹐職而不職﹐無論太常不足書﹐大烝不足祭也。而六計獘吏﹐法必及之﹔卽不然﹐而數百里外﹐相與畫地議之矣﹔數百年後﹐相與按籍詈之矣。然則﹐是編不足以資懲勸歟﹖今首列各朝官制﹐次及各官題名。凡有職者﹐皆得例書。夫人無於水鑑﹐當於人鑑。後之守土者﹐其必有以鑑乎此也。志職官。﹝隋﹞

刺史﹝唐﹞

汀州臨汀郡刺史別駕司馬錄事參軍事錄事

司馬參軍事司戶參軍事司田參軍事司法參軍事參軍事文學醫學博士

縣令縣丞主簿尉

﹝宋﹞

知州事﹝後升爲知府。宋初命朝臣出外守郡﹐號權知軍州事。其後文武官參爲知州軍事。自景徳以後﹐知州多兼安撫使﹞長史通判軍州事軍事推官軍事判官諸曹官錄事參軍

司理參軍司戶參軍司法參軍州學教授監督稅務知縣丞

主簿尉

巡檢汀州兵馬都監兵馬監押禁軍威果第三十五指揮廣節第八指揮廂軍保節第二十指揮保節第二十一指揮牢城第六指揮寧節指揮殿前司左翼軍正將副將

汀州路總管府達魯花赤總管同知判官推官經歷知事提控案牘司獄司司獄丞

儒學教授學正學錄蒙古學教授醫學教授陰陽學教授府倉大使副使稅務提領大使副使錄事司達花赤錄事判官典史

縣達魯花赤縣尹主簿尉

典史儒學教諭巡檢﹝明﹞

分巡漳南道

分守漳南道﹝萬曆間設﹐駐紮漳州﹞

汀州府知府同知通判推官經歷知事照磨檢校儒學教授﹝各一員﹞訓導﹝四員﹞司獄稅課司大使預備倉大使副使醫學正科陰陽學正術僧綱司都綱副都綱道紀司都紀副都紀

知縣縣丞主簿典史儒學教諭訓導巡檢驛丞

汀州衛指揮使指揮同知指揮僉事經歷司經歷左﹑右﹑中﹑前﹑後及中左﹐六千戶所正千戶副千戶鎭撫百戶

﹝國朝﹞

分巡漳南道﹝康熙元年裁歸並分守漳南道﹞

分守漳南道﹝康熙八年裁歸並巡海道﹞分巡海防汀漳道

分巡海防汀漳龍道﹝雍正十三年﹐以漳州府屬龍巖縣升爲龍巖州﹐仍歸道轄爲汀漳龍道﹞

汀州府知府同知通判﹝順治六年裁﹞推官﹝康熙六年裁﹞經歷司經歷照磨所照磨﹝雍正四年裁﹞儒學教授訓導﹝二員。康熙四年裁﹐二十二年復一員﹐廩膳生員四十名﹐增廣生員四十名﹐附學生員無定員﹞司獄司司獄預備倉大使﹝今裁﹞陰陽學醫學僧綱司道紀司

長汀縣知縣縣丞典史儒學教諭訓導﹝康熙四年裁﹐二十二年復﹐廩膳生員二十名﹐增廣生員二十名﹐附學無定﹞古城巡檢司巡檢館前驛驛丞陰陽學醫學

寧化縣知縣縣丞﹝雍正十二年移駐泉上裏﹞典史儒學教諭訓導﹝康熙四年裁﹐二十二年復﹐生員視長汀縣﹞安遠巡檢司巡檢﹝雍正十二年兼轄永丰裏﹞石牛巡檢司巡檢﹝雍正十二年攺設﹐管轄會同﹑新村二里﹐兼管驛務﹞

石牛驛驛丞﹝雍正十二年裁﹐歸並石牛巡檢管理﹞陰陽學醫學

淸流縣知縣典史儒學教諭訓導﹝康熙四年裁﹐二十二年復﹐生員視長汀縣﹞鐵石磯頭巡檢司巡檢玉華驛驛丞陰陽學醫學

歸化縣知縣典史儒學教諭訓導﹝康熙四年裁﹐二十二年復﹐生員視長汀縣﹞夏陽巡檢司巡檢陰陽學醫學

連城縣知縣典史儒學教諭訓導﹝康熙四年裁﹐二十二年復﹐生員視長汀縣﹞北團寨巡檢司巡檢陰陽學醫學

上杭縣知縣縣丞﹝雍正十二年移駐峯市﹞典史儒學教諭訓導﹝康熙四年裁﹐二十二年復﹐生員視長汀縣﹞藍屋驛驛丞﹝今裁﹐歸並知縣管理﹞陰陽學醫學

武平縣知縣典史儒學教諭訓導﹝康熙四年裁﹐二十二年復﹐生員視長汀縣﹞永平寨巡檢司巡檢象洞寨巡檢司巡檢陰陽學醫學

永定縣知縣典史儒學教諭訓導﹝康熙四年裁﹐二十二年復﹐生員視長汀縣﹞興化分巡檢司巡檢三層嶺巡檢司巡檢

太平鄕巡檢司巡檢陰陽學醫學

鎭守汀州等處總兵官﹝原設副將。康熙三十七年攺總兵﹐轄邵武﹑延平二協。雍正十二年﹐延平攺歸建寧鎭轄﹞

中軍中營遊擊中軍守備

左營遊擊中軍守備﹝康熙四十七年撥入銅山﹐其缺系千總護理。雍正十七年復設﹞

右營遊擊中軍守備

汀州衛掌印守備左﹑右﹑中﹑前四所千總﹝順治十四年裁右﹑中﹑前三所﹐十八年全裁﹞百總﹝順治十三年裁﹞

專城守禦上杭﹑武平二所千總﹝順治十四年裁﹞百總﹝順治十三年裁﹞

﹝以上官制﹞﹝隋﹞

刺

史

穆肅﹝有傳﹞﹝唐﹞

刺

史

樊晃﹝天寶中任﹞

陳劍

元自虛﹝舊志唐元和中任﹐省誌作「開元」。以張籍詩考之﹐當從舊志﹞

蔣防﹝有傳。長慶間任﹞

張又新﹝深州人﹐歷行軍司馬﹐坐王伾黨﹐貶汀州﹞

韓曄﹝坐王叔文黨貶﹐元和十年召用﹐出爲汀州刺史。按考其年次﹐此二人當在蔣防之前。省誌﹑舊制皆訛﹞

劉岐﹝有傳﹞

牛僧儒﹝大中初﹐與李徳裕隙﹐貶刺汀州﹐未任﹐復貶循州﹞

孫瑝﹝省誌作「煌」。咸通中﹐爲禦史中丞﹐因劉瞻言事忤旨﹐坐謫﹞

鐘全慕﹝有傳﹞

鐘翺﹝全慕孫﹞梁

孕

別

駕

林披﹝有傳﹞

魏齊之﹝天寶間任﹞

裴胃﹝省誌作「冑」﹐殿中侍禦史﹐爲元載所惡。大歷中﹐楊炎當國﹐爲載復仇﹐貶汀州司馬﹞

陳執中﹝字允之﹐侯官人﹐大中間任﹞

﹝五代﹞

刺

史

王廷宗﹝《閩書》「廷」作「延」﹐唐天成間任﹞

王繼業﹝有傳﹞

王延政

王延喜

許弘欽﹝以上俱晉天福間任﹞

許文縝﹝晉開運初任﹐以上俱僞閩時授﹞

緱進筠﹝漢乾祐間任﹞包洪實張忠璉﹝俱周顯徳間任﹞

通

判

張承翰﹝南唐保大中通判軍州兼兵馬監押﹞﹝宋﹞

知州

事

王嗣宗﹝有傳﹞

歐陽程﹝俱咸平間任﹞

蕭律﹝有傳﹞陳彥博﹝俱景徳間任﹞

趙遂良胡咸秩﹝俱大中祥符間任﹞

黃吉甫﹝天聖間任﹞余

諤﹝景祐間任﹞

陳文寶黃若水劉有方余中﹝俱嘉祐間任﹞

王彬

劉均

林東喬﹝俱治平間任﹞

藍丞

周約

石民英王

稷

許富﹝省誌作「當」﹐以上俱熙寧間任﹞

方嶠﹝有傳﹞唐

諲黃

稹

陳軒﹝有傳。以上俱元丰間任﹞

謝履﹝惠安人﹞董

威蕭

佐﹝有傳﹞

曾孝總﹝俱元祐間任﹞林

可

黃彥臣﹝字叔燦﹐龍溪人﹐知長汀﹐後擢守。俱紹聖間任﹞

陳粹﹝有傳﹞章

淸﹝大觀中任﹞

汪天任﹝有傳﹞謝

詷掌之純

上官復詹時中﹝崇安人﹐有治績﹞

王田﹝俱政和間任﹞李

淸潘

辟﹝俱宣和間任﹞

蘇公才﹝靖康間任﹞王令溫封

賡

陳直方﹝俱建炎間任﹞鄭

彊﹝有傳﹞

錢景賢詹

尙袁思永張憲武

梁宏祖陳定國髙允文吳順之

張昌﹝有傳﹞陳

升

黃武﹝有傳﹞董

華晏崇古

鐘鏜﹝銅陵人﹞孫祖善

斛繼善﹝以上俱紹興間任﹞吳南老﹝有傳﹐隆興中任﹞

晁子健韋能定韓顯祖謝知幾

趙公瀚﹝省誌作「公澣」。以上俱乾道間任﹞

呂翼之趙不汪

睿程大昌﹝有傳﹞

江﹝有傳﹞呂大猷趙汝劼

趙不戒趙師徳宗嗣良祝

櫰﹝有傳﹞

劉坦之﹝以上俱淳熙間任﹞趙善鐻

趙克夫﹝有傳﹞朱端厚吳誠務

趙伯檜﹝以上俱紹興間任﹞陳

曄﹝有傳﹞四

橡

宋思遠﹝俱慶元間任﹞陳

映﹝有傳﹞

趙彥橚﹝有傳﹞陳

鑄﹝俱嘉泰間任﹞

曾槃﹝開祐中任﹞鄒非熊﹝有傳﹞

杜濬﹝有傳﹞趙不摭鮑瀚之﹝閩書作「澣」﹞

江端中

羅勛﹝修泮宮﹐崇政體。去之日﹐老幼遮畱﹞

陳模

傅康﹝有傳﹞

趙崇模﹝侯官人﹐創晦翁﹑龜山祠於學右﹐撥田以供釋菜﹞

林岊﹝以上俱嘉定間任﹞李直柄陳孝嚴

李華﹝有傳。俱紹定間任﹞張

翀

黃實﹝俱端平間任﹞戴

挺﹝有傳﹞

姚元特﹝俱嘉熙間任﹞劉

璽

郭正已﹝貢院試士﹐舊令自納竹案﹐正已爲置木榻﹐士便之﹞

黃炳

盧同父李景勉﹝以上俱淳祐間任﹞

羅必元﹝有傳﹞汪之林﹝字徳仲﹐鄞縣人﹞

周普

朱詵

胡太初﹝有傳﹞

丁權﹝以上俱寶祐間任﹞林

瀛﹝徳化人﹞

通判軍州事

朱敏功李希孫許

噩葉廷芳

楊良顯李

纁王

求徐大方

張瑞

方士寧﹝以上年任無考﹞

郭祥正﹝有傳﹐元丰間任﹞熊浚明﹝元符間任﹞

毛完

柯常﹝俱崇寧間任﹞

商師雄劉

震葛師望方開之﹝俱政和間任﹞

何正矩陳時敏﹝俱宣和間任﹞

吳必明﹝崇安人﹞許瑞夫﹝俱建炎間任﹞

程昭

趙不積陳吉老﹝有傳﹞

湯時孫唐

浚﹝省誌作「俊」﹞

趙子璋阮

懌陳亞卿周

蘭

彭端

張遹

向瀔

邵得之

向士俊王

岡﹝以上俱紹興間任﹞

鄧昌國﹝隆興間任﹞孟

鏗季

壄﹝省誌作「埜」﹞

常啟心﹝「常」一作「韋」﹞

熊取新

魏一凍﹝以上俱乾道間任﹞

呂濟

馮世顯劉坦之林

栩陳

研徐文善

遊次公林叔度﹝省誌以上俱淳熙間任﹞

曾躍鱗﹝有傳。舊志以上俱淳祐間任﹐省誌林叔度以上淳熙間任﹐陳以以上俱紹熙間任。淳祐後紹熙數十年﹐「祐」字或「熙」字之誤耳﹐今攺從省誌﹞

趙師璱﹝有傳﹞趙善晤陳

以﹝俱紹熙間任﹞林文仲

葉安行盧大中﹝崇安人。俱慶元間任﹞趙師宲

聶唐臣﹝俱嘉泰間任﹞林士衡陳天宜遊

燮

黃大全﹝權州人﹐置興賢莊於州學﹐以惠赴舉者﹞

樓趨﹝省誌作「鏈」﹞吳

灝劉繼祖陳貴誠

方祖同﹝以上俱嘉定間任﹞韓林卿錢元忠﹝俱寶慶間任﹞

王桿﹝有傳﹞趙彥倪﹝俱紹定間任﹞趙性夫

楊紹綰﹝俱端平間任﹞孫叔偕徐

栻﹝俱嘉熙間任﹞

鄭發

黃煥國黃堅叟孫

基單謂大

林光庭﹝以上俱淳祐間任﹞趙時海陳樵子

王衜翁﹝俱寶祐間任﹞

軍事判官

鐘建侯﹝建炎間任﹞鄭

碩黃

褒周松年朱

璟

張頤老謝之才蔡

灝張希祖李

橚

盧臨﹝以上俱紹興間任﹞翁

灌﹝隆興間任﹞陳

晦

王貽訓黃義孫許聞禮侯

括﹝俱乾道間任﹞

魏子問﹝「子」一作「好」﹞黃

東姚

錫王似椿

余﹝俱淳熙間任﹞魏

達王昌期﹝俱紹熙間任﹞

王嘉謀趙善﹝俱慶元間任﹞林

﹝嘉泰間任﹞

趙希孝﹝開禧元年任﹞徐蒙發董

鑑林

誠

史伯垕趙戒夫曾穎秀﹝以上俱嘉定間任﹞

趙希文﹝寶慶元年任﹞李宗起﹝「起」省誌作「啟」﹞

劉琪﹝省誌作「騏」﹞

江鐩﹝舊志紹興間任﹐省誌作「紹定」﹐今從之﹞

趙希澹葉一新﹝俱端平間任﹞趙宗邵﹝嘉熙初任﹞盧應龍

連瑞慤﹝「瑞」省誌作「端」﹞趙汝流

梁椿﹝舊志俱淳熙任﹐省誌作「淳祐」﹐今從之﹞

周順

鄒思﹝俱寶祐間任﹞

軍事推官

郭濤﹝建炎間任﹞謝仲元蘇

淸董天民趙公健

張維

滕

張安孫劉

銜徐

昴

趙彥齡﹝以上俱紹興間任﹞李宗說﹝隆興元年任﹞

蔣之林﹝「林」省誌作「材」﹞

尢昴

陳公紹﹝俱乾道間任﹞

余致和趙師詔潘

赫韓

張無豫

陳﹝以上俱淳熙間任﹞鄭

誠﹝紹熙間任﹞曾

縝

元植﹝俱慶元間任﹞趙彥飭﹝嘉泰間任﹞

沈燾﹝開禧間任﹞林大問﹝兩任司戶﹞馮

碩余經國

徐浩﹝晉江人﹞趙汝鄭志學﹝以上俱嘉定間任﹞

趙汝岊﹝寶慶初任﹞李昴英李順甫

趙崇能﹝省誌作「熊」。俱紹定間任﹞周仲舒﹝端平間任﹞

趙鏇夫林

浩﹝俱嘉熙間任﹞鄭

趙汝耆

趙希治﹝俱淳祐間任﹞朱吉甫﹝寶祐間任﹞

錄事參軍

余迥

林霈

鄭公弼周

惇劉師尹﹝有傳﹞

林懋能﹝以上俱紹興間任﹞滕

懌﹝隆興間任﹞吳三傑

趙汝遂徐

鑄﹝俱乾道間任﹞

李友宜﹝省誌「宜」作「直」﹞

吳筠

廖慶

鄭堯卿盧

鑄﹝以上俱淳熙間任﹞

趙善艧﹝紹熙間任﹞黃樵仲﹝有傳﹐紹熙間任﹞楊

寧壽隆﹝俱慶元間任﹞姚

榘﹝嘉泰間任﹞

趙汝朴﹝開禧間任﹞余

亮

林卓然﹝「卓」省誌作「綽」﹞

趙崇譽馮三傑陳致黔﹝「致」省誌作「稚」﹞

陳謙﹝以上俱嘉定間任﹞龔

鎭﹝寶慶間任﹞陳尢太

眞徳林﹝俱紹定間任﹞兪

林﹝端平初任﹞趙錄夫吳

澤

王仲賢﹝俱嘉熙間任﹞上官遷趙珇夫任公澤

虞得垕﹝俱淳祐間任﹞趙必曦趙汝萯﹝俱寶祐間任﹞

司理參軍

黃子正曾文甫

楊伯淳﹝俱嘉定間任﹐「淳」省誌作「純」﹞

陳儀﹝寶慶間任﹞林光遠徐

驛﹝俱紹定間任﹞

趙必延﹝端平間任﹞周得之﹝嘉熙間任﹞趙希逢潘公溢

趙埜夫劉文虎

趙與率﹝以上俱淳祐間任。「率」省誌作「寧」﹞

姚煃

朱搏﹝俱寶祐間任﹞李詔子﹝開慶初任﹞

司戶參軍

任文薦鄭李宗尢

昂﹝省誌作「昴」﹞

賈逸祖王

垂黃

藻

趙公迥﹝有傳。以上俱紹興間任﹞余

壽宋晉之

余偁﹝俱乾道間任﹞趙汝挺陳敏學﹝俱紹熙間任﹞

許惠卿方

璟﹝俱慶元間任﹞趙希撲兪

機

趙希錧﹝有傳﹞朱季文李

任顏東老

陳雲老﹝以上俱嘉定間任﹞陳

棅趙汝胖﹝寶慶間任﹞

方逢吉余師夔﹝俱紹定間任﹞鄭衡之﹝端平間任﹞

龔祖﹝嘉熙間任﹞蕭儀之趙若﹝省誌作「濱」﹞

沈富求彭

沚﹝省誌作「祉」。俱淳祐間任﹞李謙之

賴夢齡﹝俱寶祐間任﹞

司法參軍

趙與侍﹝端平間任﹞趙與拓鄭

龕陳

渭洪

箴

趙與瑤﹝俱淳祐間任﹞任志珍趙必衍﹝俱寶祐間任﹞

教

授

戴覺

鄧覺

羅革

王晞亮﹝省誌「晞」作「希」﹞

李秀實林

偉徐世英連

潛

張潛﹝以上俱紹興間任﹞葉晞旦柴必勝

趙容﹝以上干道間任﹞杜

申王得遇

朱鼎

張汝明鄭

革﹝以上俱淳熙間任﹞

江史﹝紹熙中任﹞陳一新王衝用﹝以上俱慶元間任﹞

謝藻﹝嘉泰中任﹞何

嶧

李仲兆﹝省誌「兆」作「光」﹐以上俱開禧間任﹞

許應龍孔夢符林趙卿鄧宗仁

李以稱﹝俱嘉定間任﹞楊寅仲﹝寶慶間任﹞

黃仕華黃復初﹝俱紹定間任﹞王公瑾﹝端平間任﹞

張實甫魏

鼎﹝俱嘉熙間任﹞徐革老程應斗

蕭虞韶黃正一﹝俱淳祐間任﹞潘同叟

趙與沐﹝俱寶祐間任﹞吳

光﹝開慶元年任﹞

趙必﹝景定間任﹞

酒

監

李光﹝有傳﹐靖康間謫﹞

﹝明﹞

分巡漳南道

伍希閔﹝有傳﹐成化二十三年任﹐弘治十年再任﹞

周鵬﹝玉山進士﹐弘治八年任﹞

劉愷﹝滁州進士﹐弘治十二年任﹞

杜啟﹝吳縣進士﹐弘治十五年任﹞

陳大紀﹝上虞進士﹐弘治十七年任﹞

茹鑾﹝無錫進士﹐正徳三年任﹞

鄒賢﹝安福進士﹐正徳五年任﹞

胡璉﹝沐陽進士﹐正徳八年任﹞

周期雍﹝寧州進士﹐正徳十三年任﹞

範輅﹝桂陽進士﹐正徳十五年任﹞

王俊民﹝石首進士﹐嘉靖元年任﹞

儲洵﹝泰州進士﹐嘉靖五年任﹞

謝汝儀﹝鄞縣進士﹐嘉靖七年任﹞

梁世驃﹝順徳進士﹐嘉靖九年任﹞

錢世賢﹝臨川進士﹐嘉靖十四年任﹞

侯廷訓﹝樂淸進士﹐嘉靖十八年任﹞

王庭﹝常熟進士﹐嘉靖二十一年任﹞

鄭炯﹝余姚進士﹐嘉靖二十二年任﹞

韓柱﹝余姚舉人﹐嘉靖二十四年任﹞

桂榮﹝上饒舉人﹐嘉靖二十七年任﹞

楊梁﹝歸安進士﹐嘉靖二十八年任﹞

熊洛﹝南昌進士﹐嘉靖二十九年任﹐舊志缺﹞

梁佐﹝大理衛進士﹐嘉靖三十一年任﹞

王時槐﹝安福進士﹐嘉靖三十四年任﹞

金淛﹝東陽進士﹐嘉靖三十八年任﹞

黎元﹝涪州進士﹐嘉靖四十二年任﹞

徐梓﹝余姚進士﹐嘉靖四十四年任﹞

袁大誠﹝鄞縣進士﹐嘉靖四十五年任﹐舊志作「隆慶三年任」﹞

張啟元﹝龍泉舉人﹐隆慶三年任﹐舊志缺﹞

王圻﹝上海進士﹐隆慶四年任﹞

王喬桂﹝石首進士﹐隆慶五年任﹞

尹校﹝歙縣進士﹐萬曆三年任﹞

彭應時﹝盧陵進士﹐萬曆六年任﹞

盧整﹝臨海舉人﹐萬曆八年任﹞

武尙耕﹝溧水進士﹐萬曆十一年任﹞

張文耀﹝沅陵進士﹐萬曆十三年任﹞

徐汝陽﹝臨川進士﹐萬曆十五年任﹞

李得陽﹝廣得進士﹐萬曆十七年任﹞

張斗﹝烏程進士﹐萬曆十八年任﹞

黃正色﹝秀水進士﹐萬曆十九年任﹞

邵夢弼﹝余姚進士﹐萬曆二十年任﹞

王建中﹝平湖進士﹐萬曆二十一年任﹞

金節﹝南海進士﹐萬曆二十四年任﹞

孫光啟﹝嘉興進士﹐萬曆三十年任﹞

程達﹝淸匯進士﹐萬曆三十二年任﹞

程朝京﹝新安進士﹐萬曆三十四年任﹞

潘陽春﹝余姚進士﹐萬曆三十七年任﹞

陳徳元﹝秀水進士﹐萬曆四十二年任﹞

康承祖﹝舊志缺﹞

馬呈秀﹝江都進士﹐天啟元年任﹞

沈珣﹝吳江進士﹐天啟四年任﹞

朱大典﹝有傳﹐天啟五年任﹞

曾櫻﹝峽江進士﹐崇禎元年任﹞

顧元鏡﹝歸安進士﹐崇禎三年任﹞

王源昌﹝黃岡進士﹐崇禎七年任﹞

周昌儒﹝宜興進士﹐崇禎九年任﹞

吳簡思﹝武進進士﹐崇禎十四年任﹞

馮之圖﹝興國進士﹐崇禎十二年任﹞

吳繼廉﹝長興進士﹐崇禎十四年任﹞

分守漳南道

鄭汝璧﹝縉雲進士﹐萬曆七年任﹞

範謙﹝丰城進士﹐萬曆九年任﹞

駱問禮﹝諸曁進士﹐萬曆十一年任﹞

甘來學﹝雅州進士﹐萬曆十二年任﹞

費堯年﹝鉛山進士﹐萬曆十四年任﹞

鄒墀﹝余姚進士﹐萬曆十六年任﹞

劉弘道﹝吳縣進士﹐萬曆二十年任﹞

吳之望﹝丹徒進士﹐萬曆二十年任﹞

吳之鵬﹝武進進士﹐萬曆二十二年任﹞

兪士章﹝宜興進士﹐萬曆二十三年任﹞

沈一中﹝鄞縣進士﹐萬曆三十一年任﹞

髙從禮﹝仁和進士﹐萬曆三十二年任﹞

胡琳﹝會稽進士﹐萬曆三十八年任﹞

閔夢得﹝烏程進士﹐萬曆四十年任﹞

洪世俊﹝歙縣進士﹐萬曆四十二年任﹞

詹士龍﹝永丰進士﹐萬曆四十五年任﹞

朱身修﹝進賢進士﹐泰昌元年任﹞

胡爾慥﹝歸安進士﹐天啟五年任﹞

董象恆﹝華亭進士﹐天啟七年任﹞

施邦曜﹝余姚進士﹐崇禎四年任﹞

章自炳﹝蘭溪進士﹐崇禎六年任﹞

李長倩

洪云蒸﹝崇禎七年任﹞

余應秋﹝西安進士﹐崇禎九年任﹞

陳起龍﹝崇禎間任﹞

傅雲龍﹝進士﹐崇禎間任﹞

﹝明﹞

知

府

陶凱

楊文

郭景華李

質徐

煜楊大本

王均保陳

升張寬甫何

貴

李廣﹝以上俱洪武間任﹞徐

遜

宋忠﹝有傳﹐俱永樂間任﹞劉

燾許敬軒顧

祥

陸徵﹝有傳﹐俱正統間任﹞

劉能﹝景泰中知汀州﹐時沙寇陳政景攻城﹐能與推官王得仁截其歸路﹐擒獲甚眾﹞

兪

舒曈﹝省誌作「瞳」。俱景泰間任﹞

李瓊﹝有傳﹐天順間任﹞張

寧﹝有傳﹞王

穩黃存禮

李桓

徐瓉﹝省誌作「瓚」﹞戴

僖

黃珵﹝以上俱成化間任﹞吳文度﹝有傳﹞

鮑愷﹝鄞縣人﹞蔡餘慶﹝黃巖人﹞賀思聰﹝永年人﹞

夏英﹝徳化人。以上俱弘治間任﹞

項經﹝嘉善人﹐繇禦史謫﹞黃

瑄﹝太倉州人﹞

唐淳﹝字文厚﹐臨桂人﹐徵大帽山寇有功﹞

胥文相﹝有傳。以上俱正徳間任﹞邵有道﹝有傳﹞

查仲道﹝有傳﹞劉

炯丁

洪馬

坤﹝有傳﹞

應果﹝遂昌人﹞曹

察﹝無錫人﹞陳洪範﹝仁和人﹞

汪俅﹝貴溪人﹞郭

進﹝宜春人﹞徐中行﹝有傳﹞

楊世芳﹝余姚人﹐祀仁愛祠﹞

陸一鵬﹝余姚人。以上俱嘉靖間任﹞

曹光﹝平湖人﹞金立愛﹝臨海人﹞

潘民模﹝襄陽人。俱隆慶間任﹞季

膺﹝華亭人﹞

唐裔﹝無錫人﹞徐一忠﹝慈溪人﹞劉玉成﹝有傳﹞

孫鳴治﹝京山人﹞史邦載﹝江陰人﹞萬振孫﹝有傳﹞

李成章﹝南昌人﹞黃應奎﹝有傳﹞吳思學﹝廣昌人﹞

張令聞﹝江陰人﹞

李自芳﹝號毓和﹐東鄕人﹐萬曆間任﹐俸四百金﹐倡創郡庠﹞

陳以徳﹝臨川人﹐捐俸建慈濟閣﹞沈應奎﹝有傳﹞

饒景暘﹝有傳﹞姚之蘭﹝有傳。以上俱萬曆間任﹞

沈侍卿﹝歸安人﹐民建祠東郊﹞錢邦偉﹝鎭江人﹞

沈鐘宿﹝有傳﹞林聯綬﹝新會人﹐崇禎二年任﹞

笪繼良﹝有傳﹞唐世涵﹝有傳﹞金顯名﹝北直人﹞

楊相﹝上元人﹞王國冕﹝進賢人。以上俱崇禎間任﹞

同

知

趙敏學趙

權金

誠潘

仁王處善

朱寧﹝以上俱洪武間任﹞潘

弘姚

訥﹝俱永樂間任﹞

周誠

任良

陳溢

周灝

閻芳

李滿

方瓉﹝以上俱正統間任﹞程

熙﹝有傳﹞陳

劉安之樊

鯤楊

憲﹝俱成化間任﹞章

頎﹝山陰人﹞

潘齡﹝嘉定人﹞

黃冕﹝省誌作「勉」﹐河源人。俱弘治間任﹞

髙公甲﹝四川人﹞唐

淳﹝有傳﹞陳

衮﹝有傳﹞

孫綱﹝當塗人﹞賀

位﹝永新人。以上俱正徳間任﹞

莫克鼐﹝平樂人﹞陳

勉﹝六合人﹞毛公毅

潘溥﹝順徳人﹞戴

錄﹝浮梁人﹞陳

銘﹝鄞縣人﹞

戴鯨﹝鄞縣人﹞何公溥﹝博羅人﹞繆宗堯﹝雲南臨安衛人﹞

周冕﹝省誌作「勉」﹐滁州人﹞李仲僎﹝桂林右衛人﹞

黃震昌﹝有傳﹞尹尙賢賀幼殊﹝湘鄕人。以上俱嘉靖間任﹞

曾可漁﹝有傳﹞徐得禎﹝丈田﹐均官民米爲一﹐人甚便之﹞

馮笏﹝省誌作「筠」﹞陳善行﹝有傳﹞

衛士元﹝漢陽人﹞符

棨﹝新建人﹞

嚴昌世﹝未任﹞區日振﹝新會人﹞

余文中熊茂松﹝有傳。以上俱萬曆間任﹞

黃運昌﹝湖廣人﹞盛幼淸﹝俱天啟間任﹞樊來聘﹝南昌人﹞

黃色中﹝崇陽人﹞兪子良﹝南昌人﹞

沈夢鯨﹝登州人。俱崇禎間任﹞

通

判

陳髙

王彥誠馮

顒李

允

朱玷﹝以上俱洪武間任﹞吳

禎﹝永樂間任﹞

邛林

鮑鱗

吳瓊

林濯﹝一作「朱曜」﹐一作「朱擢」﹞顧

祥

謝富﹝以上俱正統間任﹞吳

桓李

祺﹝吉水人﹞

徐榮﹝南昌人﹞張

忠﹝俱成化間任﹞王

道

張轂﹝東莞人﹞章

惟﹝余姚人﹞饒

金﹝饒平人﹞

劉淵﹝安肅人﹞吳

杲﹝省誌作「泉」﹐山陽人﹞

楊俊﹝樂淸人。以上俱弘治間任﹞戴

旦﹝浮梁人﹞

陳琚﹝全州人﹞劉

衮﹝上海人﹞何

金﹝安陸人﹞

侯仁﹝宣城人﹞張廷組﹝平南人﹞陳

龍﹝新昌人﹞

陳瑾﹝南海人。以上俱正徳間任﹞毛公毅

楊太古﹝零陵人﹞顧舜臣﹝有傳﹞章九思﹝樂淸人﹞

郭子進﹝有傳﹞柴

鑣﹝有傳。以上俱嘉靖間任﹞

周舉﹝亳州人﹞顧

言﹝吳縣人﹞張元龍﹝新建人﹞

朱珠﹝公安人﹞許士徳﹝南海人﹞何

洛﹝廣昌人﹞

白譜﹝武進人﹞何允魁﹝順徳人﹞林以亨﹝臨海人﹞

章美﹝會稽人﹞徐

浩﹝西安人﹞吳伯齡﹝慶元人﹞

舒希旦周廷琮李

莊餘子英臧

瀚張

萃

張楷

羅獻臣費堯言毛子翼﹝有傳。以上俱隆慶間任﹞

潘侃

李柷﹝省誌作「祝」﹐全州人﹞

王大頤﹝太倉人﹞王

楫﹝上元人﹞

吳麟﹝南城人﹞王吉人﹝大理衛人﹞

陳大諫﹝東莞人﹞徐

震﹝大理府人﹞

周士達﹝陵川人﹞李九芳﹝南丰人﹞

孫國佐﹝涇縣人﹞陳啟蘊﹝瓊山人﹞

萬邦憲﹝合肥人。俱萬曆間任。省誌自潘侃至駱俱天啟間任﹞

李勝之﹝順天人﹞駱

﹝余姚人。俱天啟間任﹞

李應午﹝恩縣人﹞史宗彜﹝海寧人﹐俱崇禎間任﹞

推

官

吳豫﹝永樂中任﹞桑

義焦

賢淡

沈南

王得仁﹝有傳。俱正統間任﹞安

磐沃

新諸原恭

王璨﹝省誌作「燦」﹞熊

徳

唐庸﹝以上俱成化間任﹞

徐琳

傅景辰徐

楷﹝慈溪人﹞劉

鉍﹝雷州人﹞

程才﹝省誌作「材」﹐有傳﹞周元佐﹝鄞縣人。俱弘治間任﹞

莫仲銘﹝象州人﹞宋

炫﹝進賢人。俱正徳間任﹞

秦僎﹝南昌人﹞劉

梅﹝蘇州人﹞劉

建﹝有傳﹞

饒傳﹝臨川人﹞鄔

爵﹝安六人﹞余

鍧﹝徳興人﹞

商璉﹝浙江人﹞黃弘綱﹝有傳﹞周

鍛﹝南直人﹞

鄭信

張民準﹝金州人﹞劉宗寅﹝有傳﹞

萬廷言﹝有傳。以上俱嘉靖間任﹞

計謙和﹝馬平人﹞吳之儒﹝南直人。俱隆慶間任﹞

劉玉成﹝傳見知府﹞金

俸﹝有傳﹞彭而珩﹝淸江人﹞

朱梯﹝浙江人﹞陸

﹝鄞縣人﹞

吳中明﹝歙縣人﹐課士講學﹐有惠政﹐祀澄心堂﹞

李景春﹝南昌人﹞李春華﹝廣昌人﹞牛自然﹝河南人﹞

林祖述﹝鄞縣人﹐禦史謫﹞吳明昌﹝富順人﹐築東西二堤﹞

馬中﹝字心劬﹐建徳人﹐嘗葺澄心堂以課士﹐貿田爲贍﹐卒之日﹐祀澄心堂﹞

蕭可鳴﹝盧陵人。以上俱萬曆間任﹞寇從化﹝有傳﹞

楊中玄﹝省誌作「鉉」﹐楊州興化人﹐俱天啟間任﹞

胡叔陽﹝山陰人﹞陶自彊﹝平樂人﹞徐懋遠﹝錢塘人﹞

唐錫蕃﹝有傳﹞殷宜中﹝丹徒人﹞宋應星﹝江西人﹞

曹廣﹝崇徳人﹞趙

最﹝余姚人。以上俱崇禎間任﹞

經

歷

宋鱗

趙規

羅北聰﹝俱洪武間任﹞雷

震﹝永樂間任﹞

王得仁楊

安﹝景泰間任﹞王

琛黃

珍﹝俱成化間任﹞

許節﹝江夏人﹞吳叔深﹝仙居人﹞王

式﹝安福人﹞

邵琭﹝鳳陽人﹞馮

昇﹝武康人﹞

古匡佐﹝博羅人。俱正徳間任﹞王舜問﹝汾水人﹞

徐琳﹝江都人﹞彭大節﹝柳楊人﹐省誌作「柳陽」﹞

周尙忠﹝安仁人﹞魯啟東﹝濟陽人﹞

吳世恩﹝徳慶州人。俱嘉靖間任﹞江惟遠﹝貴溪人﹞

朱玨﹝烏程人。俱隆慶間任﹞諸紹先﹝余姚人﹞

楊持載﹝省誌「持」作「恃」﹐鄞縣人﹞丁

傳﹝休寧人﹞

呂光龍﹝新昌人﹞楊紹眞王

弼﹝臨髙人﹞

李附鳳﹝仁化人﹞潘

諫﹝鄭陽人﹞林尙志﹝俱萬曆間任﹞

孫繼謨﹝貴池人﹞彭汝通﹝寧都人﹞聶

杞﹝新化人﹞

趙賢誥﹝東陽人。俱天啟間任﹞龔之雄﹝太倉州人﹞

張家祥﹝東陽人﹞魏世光﹝山陰人﹞

彭篯古﹝省誌作「錢」﹐萬載人﹞李汝垣﹝桂東人﹞

伍國化﹝新會人﹞李廷棟﹝廣東人﹞

楊明貞﹝太原人。以上俱崇禎間任﹞

知

事

孫雄

嚴世能華

怡﹝俱洪武間任﹞

傅碧溪李從善陳

彥

周琛﹝景寧人﹐成化二十三年任。捕盜有功﹐升經歷﹐討漳平寇有功﹐加七級俸﹞

羅實

盧彬﹝隋州人﹞周朝佐﹝金華人﹞

程鸞﹝均州人。俱弘治間任﹞徐

朴﹝邳州人﹞

宋儒﹝連州人﹞熊

髙﹝辰溪人。俱正徳間任﹞

李濂﹝江陵人﹞金

谷﹝山陽人﹞湯應暘﹝宜興人﹞

周相﹝重慶府人﹞曹

鼐﹝華亭人﹞何文煥﹝嘉興人﹞

聞人恭﹝余姚人﹞金紹先﹝鄞縣人﹞胡元凱﹝山陽人﹞

孫環﹝婺源人。俱嘉靖間任﹞鄧必敷﹝南丰人﹞

王之符﹝吳江人。俱隆慶間任﹞阮時秀﹝余幹人﹞

王良玉﹝貴池人﹞曹

相﹝無錫人﹞李應春﹝盧江人﹞

兪榮﹝浙江人﹞金

陣﹝蘭溪人﹞虞廷相﹝鄞縣人﹞

鄧仲漁﹝金壇人﹞餘夢禧嚴

銓﹝長興人。俱萬曆間任﹞

支國彥﹝進賢人﹞陳天相葛應亮﹝文安人﹞

時應龍﹝順天人﹞張允元﹝開化人﹞

祝志夔﹝永丰人﹐天啟七年任﹐崇禎三年奉文裁革﹞

照

磨

李徳仁鄧

圯潘廷易朱

采﹝嘉興人﹞

吳溥﹝鳳陽人﹞蔣

瑛﹝欽州人。俱弘治間任﹞

江潮﹝荊門州人﹞鄭

端﹝懷寧人﹞

諶髙﹝萬載人。俱正徳間任﹞黃

潞﹝吳江人﹞

李崇堯﹝湘鄕人﹞吳

坌﹝崇仁人﹞歐賢夔﹝寧鄕人﹞

譚九章﹝贛縣人﹞南子申﹝蘄水人﹞

周微﹝有傳。俱嘉靖間任﹞許永祿﹝奉化人﹞

楊篇﹝武城人。俱隆慶間任﹞郭

峯﹝安遠人﹞

鄭一言﹝上饒人﹞劉鳳翔﹝壽昌人﹞周武城﹝南昌人﹞

袁潤﹝新城人﹞朱學易﹝丰城人﹞王三畏﹝余姚人﹞

周化﹝廣徳州人﹞髙應宸﹝宣城人﹞

袁孚讚﹝禮徒人。俱萬曆中任﹞馮世選﹝雲南人﹞

兪天佐﹝金華人﹞劉伯英﹝攸縣人。俱天啟間任﹞

李獻忠﹝雲南人﹞王良偉﹝江西人﹞過周謀﹝新城人﹞

王守正﹝六合人﹞李三春﹝山陰人﹞

林逢春﹝南海人。以上俱崇禎間任﹞

檢

校

趙陞

董瑄﹝俱保寧府人﹞王

章﹝井涇人﹞

張采﹝永寧人﹐弘治間任﹞魏

宣﹝華州人﹞

唐璋﹝連州人。俱正徳間任﹞許

珊﹝臨川人﹞

路瀚﹝弋陽人﹞張

綸﹝平度州人﹞廖

繼﹝廣安州人﹞

余伯源﹝省誌作「元」﹐上饒人﹞許鳴唐﹝丰縣人﹞

徐漢﹝上饒人﹞秦邦畿﹝柳城人﹞

陶大節﹝會稽人。俱嘉靖間任﹞李萬芹﹝萬年人﹞

芮汝任﹝旌徳人﹞韓一龍﹝余幹人。俱隆慶間任﹞

尹定民﹝水新人﹞楊世淸﹝余姚人﹞汪大椿﹝歙縣人﹞

沈良相朱重器﹝徳化人﹞周時臣﹝長州人﹞

何繼懋﹝山陰人﹞劉伯琦﹝山陰人﹞陳王庭﹝平陽人﹞

羅文﹝盧陵人﹞劉日達﹝永新人﹞鄧嘉文﹝石城人﹞

沈應周﹝俱萬曆間任﹞朱之英﹝淸江人﹞

李廷蘭﹝淸江人。俱天啟間任﹞張邦治

陸可繼﹝「繼」省誌作「桂」﹐宿遷人﹐崇禎二年任﹐三年裁﹞

教

授

鄭煒

鄭華祖蔡

敏黃孕宗﹝俱洪武間任﹞

李壽

舒慤

張文舉﹝會稽人。俱永樂間任﹞

秦彧﹝宣徳間任﹞王

黃約仲﹝正統中﹐以翰林檢討出任﹞李

烜﹝浮梁人﹞

陳鵬﹝杭州人﹞塗燁文﹝丰城人。俱弘治間任﹞

張拱辰﹝審州守禦千戶所人﹞

張泮﹝鄞縣人﹐奉母命辭令就教﹐持身正大﹐課法詳明。俱正徳間任﹞

陳繼宗﹝武宣人﹐嘉靖間任﹞李應選﹝歸善人﹞

李道南丁

健﹝郴州人﹞黎文輝﹝宜春人﹞

謝一豸﹝廣昌人﹞金百煉﹝龍遊人﹞

杜承芳﹝淮安人﹞符廷柏﹝郡陽人﹞

陳夢槐﹝閩縣人﹞劉錫朋﹝池州人﹞

郭以璣﹝徳化人﹞髙

冠﹝常州人﹞仲言序﹝鳳陽人﹞

薛庚﹝長泰人﹞項生簡﹝龍泉人﹞蕭可大﹝瓊州人﹞

陳紹英﹝龍溪人﹞夏

宮﹝溫州人﹞陳用貴﹝臺州人﹞

陳輻﹝石城人﹞許懷所﹝泉州人﹞陳

位﹝大田人﹞

熊會奇﹝撫州人。俱萬曆間任﹞楊

彬﹝崇安人﹞

王國朝﹝奉化人﹞姬廷桂﹝臨淸州人﹞楊

春

湯從學﹝霍邱人﹞翟朝弼﹝東莞人﹞

蔡時馨﹝龍溪人。俱天啟間任﹞蔡應漸﹝仙遊人﹞

張國維﹝益陽人﹞徐名臣﹝常山人﹞黃應祺﹝滁州人﹞

陳文選﹝儋州人﹞鄒宗孔﹝古田人。俱崇禎間任﹞

林俊頎﹝建安人﹞黃膺祿﹝晉江人﹞洪鳴鸞﹝興化人﹞

訓

導

謝處起﹝宣徳間任﹞周

瓛丁

欽郭

瑩﹝贛縣人﹞

葉霦﹝仁和人﹞程

淳﹝貴溪人。俱淳化間任﹞

劉善﹝丰城人﹞梁

鎛﹝宣平人﹞趙崇賢﹝太平人﹞

袁繹﹝丹陽人﹞金

露﹝安仁人﹞

黃遇﹝樂安人。俱弘治間任﹞吳

泓﹝華亭人﹞

趙珍﹝富陽人﹞熊伯智﹝通山人﹞王

選﹝定安人﹞

易龍﹝新會人﹞蔡

裘﹝宣平人﹞安

烜﹝海寧人﹞

孫世隆﹝富陽人﹞李時庸﹝烏程人。俱正徳間任﹞

曹鳳﹝番禺人﹞何

云﹝新淦人﹞鐘

藪﹝新會人﹞

陳文煥﹝萬州人﹞劉

稷曾伯宗楊

春韓

象

髙山

陳仲莊鄧

衮徐

昇潘崇奎胡

鵬

吳以謙林

樑李

達蔣見可陸

佐黃建可

孔麟

楊武

簡栗

楊大衢倪

漑劉一正

戴應紀﹝俱嘉靖間任﹞林以識張孔瀚陳夢弼鄭

厚

許欽文陳榮弟鄭

梅黃正望梁如虹饒

智

李一濟王曰魁廖鳳周倪養正湯繼經﹝福州人﹞

舒鵬翼徐國賢龍

河梁大相秦我繩

朱文燦﹝俱萬曆間任﹞唐惟臯郭元佐李來鳳﹝長州人﹞

楊呈秀傅宗說﹝光澤人﹞李春華﹝泉州人﹞

趙鶚﹝岐山人。俱天啟間任﹞邱有誠﹝邵武縣人﹞

經邦志﹝泉州人﹞遊聖庭﹝光澤人﹞何肇鳳﹝南海人﹞

蕭洪音﹝始興人﹞何

圖﹝邵武縣人﹞尹思民﹝貴州人﹞

楊乘時﹝北勝州人﹞朱

程﹝建安人﹐文公十四代孫﹞

劉朝燮﹝建陽人﹞髙

駕﹝新會人﹞李際會﹝建陽人﹞

鄭湜﹝徳化人。以上俱崇禎間任﹞

司獄司司獄

蔡勝﹝髙郵州人﹐成化間任﹞李

振﹝靑州人﹞

方翊﹝平南人。俱洪治間任﹞徐

瑋﹝南海人﹞

周徹﹝贛縣人﹞鄒文輝﹝南海人。俱正徳間任﹞

王景晨劉志佐朱子暘﹝武康人﹐俱嘉靖間任﹞

孫桂芳﹝休寧人﹞管汝元﹝丰城人﹞

何其重﹝富陽人。俱萬曆間任﹞黃思孝﹝諸曁人﹞

顧淵﹝會稽人﹞任思學﹝昆山人。俱天啟間任﹞

陶應重﹝永新人﹞程光祐﹝余幹人﹞蕭鳴鳳﹝鄜州人﹞

何文澄﹝西充人﹞李正芳﹝蘭溪人。俱崇禎間任﹞

預備倉大使

沈英﹝嘉善人﹞關祐英﹝香山人﹞楊

彬﹝長樂人﹞

龔秉全﹝瑞安人﹞朱

謙﹝沛縣人。俱成化間任﹞

張祿﹝慈溪人﹞徐公道﹝余姚人﹞茹

剛﹝寶應人﹞

陶顯﹝鄞縣人﹞王

瀛﹝通州人﹞馬

鰲﹝太平人﹞

李燁﹝臨淮人。俱弘治間任﹞盧

經﹝髙安人﹞

謝友能﹝信丰人﹞史

恂﹝山陰人﹞

鐘欽﹝茂名人。俱正徳間任﹞陶

實﹝南海人﹞

胡更﹝南海人﹞江

昆吳惟聰﹝莆田人﹞

楊拔﹝俱嘉靖間任﹞徐一鳳﹝永康人﹞吳羹卿﹝雷江人﹞

陳會甲﹝同安人。俱萬曆間任﹞林萬﹝龍溪人﹞

管應暘﹝玉山人﹞陳宗植﹝福淸人。俱天啟間任﹞

胡一鴻﹝會稽人﹞金

標﹝仁和人﹞卜自成﹝歸安人﹞

談稱賢﹝順徳人﹞金士成﹝休寧人。俱崇禎間任﹞

稅課司大使

徐穆﹝丰城人﹐成化間任﹞李

貴﹝淮安人﹞

兪訓﹝桐盧人。俱弘治間任﹞王

昌﹝番禺人﹐正徳間任﹞

饒方﹝進賢人﹐嘉靖間任﹐後裁﹞

長汀

縣

﹝唐﹞

縣

令

林披﹝天寶中任﹞

﹝宋﹞

知縣

事

熊俊民﹝元丰中任﹞張景休﹝泰和人﹞李存賢

吳賁﹝俱元祐間任﹞梅

珫﹝一作「琉」﹐紹聖間任﹞

楊朏﹝有傳﹞詹

林﹝政和間任﹞黃

渥陳

杲

劉孔修嚴

褒吳

櫪﹝有傳﹞陳

瑤

余亨義﹝「亨」一作「可」﹞劉

昱張

搏

葉浩

方子昂陳夢遠

李宗望﹝以上俱紹興間任﹞蘇

縝張希祖

余

趙不﹝俱乾道間任﹞商

侑陳文康黃如圭

劉適正謝知任趙汝堅﹝以上俱淳熙間任﹞薛元肅

王千秋﹝俱紹熙間任﹞趙不臨謝邦憲﹝俱慶元間任﹞

謝周卿﹝有傳﹞李徳祐﹝俱嘉泰間任﹞劉泳之﹝開禧間任﹞

朱堂

連三益錢

厚劉元英黃

晉

朱子泰﹝以上俱嘉定間任﹞趙汝汲﹝寶慶間任﹞

宋慈﹝紹定間任﹞朱啟元﹝端平中任﹞黃

松

陳顯伯﹝廣學捨﹐撥鹽息錢以養士﹐歷官尙書﹐士民祠祀﹞

任﹝俱淳祐間任﹞

縣

丞

劉敍﹝有傳﹞卓

庠﹝紹興間任﹞薛

東﹝嘉定間任﹞

王徹﹝省誌作「澈」﹐寶慶初任﹞朱啟元趙時鉞

王元瑞﹝俱紹定間任﹞王九萬﹝端平初任﹞範彌正

陳師宗﹝俱嘉熙間任﹞趙與疆葉懋佐趙汝佬

黃夢禮﹝俱淳祐間任﹞鄧

垚鄧伯東﹝俱寶祐間任﹞

主

簿

張振古﹝有傳﹞夏

腆趙希平趙希佐

古采英﹝以上俱紹定間任﹞吳

﹝端平間任﹞

陳繼祖﹝嘉熙初任﹞姚

琥郭鼎亨

林夢疇﹝俱淳祐間任﹞何

衍葉伯忱﹝俱寶祐間任﹞

縣

尉

林之奇﹝侯官人﹞

陳競﹝俱紹興間任﹞

趙師峙﹝「峙」省誌作「時」﹞李南垕雷

復

趙槱夫黃

亮江

鐩

陳正夫﹝俱紹定間任﹞倪正卿﹝端平間任﹞

陳長孺﹝嘉熙間任﹞鄧攀龍王有先陳必夫

黃孝祥﹝俱淳祐間任﹞劉

雍雷子發

陳適﹝俱寶祐間任﹞洪子壽﹝開慶初任﹞

﹝明﹞

知

縣

孫庸

陳伯正遊

皓邢惟一楊景福吳

穎

郭聰

袁九齡袁

輯淩銘秀潘

同

梁得善﹝省誌「善」作「喜」。以上俱洪武間任﹞

符節

林森

劉通

姚調

李存﹝以上俱永樂間任﹞詹文昇

李求本陳

祖吳

俸陳宗周﹝以上俱正統間任﹞

曹通﹝景泰中任﹞楊

懋﹝天順中任﹞劉

翔吳

潛

謝珪﹝俱成化間任﹞黃

富﹝浦江人﹞黃汝隆﹝博羅人﹞

毛彪﹝樂平人。俱弘治間任﹞章

侃﹝臨川人﹞

謝溥﹝有傳﹞黃用直﹝潮陽人﹐祀名臣祠﹐正統間任﹞

蘇瑤﹝順徳人﹞李日芳﹝南海人﹞範

汾﹝郴州人﹞

李中虛﹝丰城人﹞梁

舉﹝順徳人﹞張

鑣﹝鄞縣人﹞

余韶﹝太平州人﹞龍士通﹝萬載人﹞胡維新

祝一鑑﹝永丰人。以上俱嘉靖間任﹞王

邈﹝吉水人﹞

陳金﹝丹塗人﹐修築縣城﹐升靑州同知。俱隆慶間任﹞

伍士望﹝南昌人﹞溫景明陳大期﹝南海人﹞

張曉﹝茂流人﹞汪冀立﹝合肥人﹞朱瑞鳳﹝山陰人﹞

唐偉﹝雙流人﹞邱民貴﹝有傳﹞陳駿惠﹝澄海人﹞

謝天祐﹝樂安人﹐創邑城隍廟﹞

劉夢祥﹝金雞人。以上俱萬曆間任﹞郭時鳴﹝宣城人﹞

蕭奕輔﹝有傳。俱天啟間任﹞薛應聘﹝有傳﹞

曾巽﹝南丰人﹐創鄞江書院以課士﹞張賓選﹝華亭人﹞

葉瑋﹝馬平人﹞萬

度﹝雲南人。俱崇禎間任﹞

縣

丞

程徳﹝省誌作「徳勝」﹞林廷遠徐

若

王季淸柳

端劉

眞徐永嘉

馮惟則李慶齊嶽文貴

汪圃﹝以上俱洪武間任﹞王

震李擇善

鄔復成﹝俱永樂間任﹞謝

冕﹝景泰間任﹞

陳璧

王冕

葉寧

鄭景華

方茂﹝杭州人。以上俱成化間任﹞

胡邦﹝新諭人﹞林

湜﹝揭陽人。俱弘治間任﹞

洪彪﹝遂溪人﹞李騰喬﹝丰城人﹞謝恩榮﹝徳慶州人﹞

蕭賚﹝盧陵人。以上俱正徳間任﹞

沃景時﹝省誌作「景�」﹐新城人﹞余徳昂﹝揭陽人﹞

吳濤﹝東陽人﹞趙徳和﹝諸曁人﹞齊

譽﹝南昌人﹞

沈子惠﹝吳縣人﹞張

嘉﹝歸安人﹞

潭良侃﹝省誌作「譚」﹐池州人﹞謝

喬﹝瓊州人﹞

張公武﹝龍泉人﹞鄭朝京﹝丹徒人。以上俱嘉靖間任﹞

程良佐﹝休寧人﹞詹

顯﹝隆慶間任﹞李汝昌﹝吉水人﹞

韓洪基﹝鄞縣人﹞陸正星﹝嘉善人﹞兪伯龍﹝余姚人﹞

錢人官﹝會稽人﹞吳文灼﹝會稽人。以上俱萬曆間任﹞

卓爾昌﹝錢塘人﹞陳所學﹝騰越州人﹞汪廷訥﹝休寧人﹞

熊協夢﹝忠州人﹞曹士直﹝薊州人。以上俱天啟間任﹞

黃國聘﹝髙郵州人﹞謝國光﹝會稽人﹞顧正陛﹝華亭人﹞

劉允春﹝瑞州人﹞時元霖﹝山陰人。以上俱崇禎間任﹞

主

簿

李毅

李文

程剛

郭子成

郭桂根﹝省誌「郭」作「程」﹞

王都民曹康平童仲美徐希遠沈

一鐘

鏞

卜昌﹝以上俱洪武間任﹞梁

弟傅惠良

湯惠良﹝省誌缺﹞湯友彥﹝省誌作「彥友」。俱永樂間任﹞

樊伯昭﹝景泰中任﹞羅

弘﹝天順中任﹞

楊謹﹝省誌作「景」﹞羅

素

何瑀﹝俱成化間任﹞吳

俊

陳瑛﹝俱弘治間任﹞曹

濟張

聰唐

翰

張鶴﹝俱正徳間任﹞劉

璋劉王鶚謝

才

蔡霑

曾漢﹝俱嘉靖間任﹞薄

宥﹝隆慶間任﹞

錢宗朱杜文思程萬卷羅曰扆何應聘徐學禮

胡志召李光唐馬大任陳宗器﹝俱萬曆間任﹞

李光宙歐廷可﹝天啟間任﹞章成績﹝省誌作「續」﹞

胡承選項朝臯﹝俱崇禎間任﹞

典

史

張得中謝福春溥

博周

禮李

仁張

琳

黃思恭周好徳兪

教李希古﹝俱洪武間任﹞

沈璇﹝永樂間任﹞劉孟安﹝景泰間任﹞李思旻

曾祐

鄧玘﹝俱成化間任﹞葉

軫杜廷芳

岑濂﹝俱弘治間任﹞陳

隆譚

綱杜

明

徐槃﹝隆慶中任﹞黃通教張一誠馮元夔陳治規

黃正晟顧應禎余志道﹝俱天啟間任﹞兪

炳

吳日彊胡希孔祝如松王宗禹﹝俱崇禎間任﹞

教

諭

陳宗敬﹝宣徳間﹐上書言通鈔法﹐宣宗嘉納﹐命戶部行之﹞

蕭韶

章唐﹝俱成化間任﹞顏

璉沈

銓陳

曜

張裴

杜觀光﹝饒平人﹞張

琯﹝俱弘治間任﹞

陳晦光﹝天臺人﹞董

鏞﹝樂安人﹞邱

珪﹝貴溪人﹞

吳璋﹝武義人﹞劉克中﹝髙要人。俱正徳間任﹞

袁儒﹝新城人﹞吳秉壽﹝直隸人﹞王亮采﹝慈溪人﹞

張汝楠﹝省誌作「南」﹐桂林衛人﹞

蕭尙禋﹝從化人。俱嘉靖間任﹞華朝著﹝廣東人﹞

劉鶚﹝峽江人。俱隆慶間任﹞黃舜明﹝山陰人﹞

羅嶽﹝奉新人﹞鄒子先﹝宜黃人﹞邵希雍﹝閩縣人﹞

王化﹝寧都人﹞丁良知﹝烏程人﹞陳應桐﹝南平人﹞

陳士暹﹝南海人﹞蔡茂憲﹝烏程人﹞黃

訓﹝施州人﹞

郭以璣﹝徳化人﹞陳

訥﹝寧徳人﹞吳奇逢﹝候官人﹞

侯廷柱﹝浮梁人﹞盛

銓﹝臨安人。以上俱萬曆間任﹞

謝淶﹝永安人﹞曾

注﹝平和人﹞李炳茂﹝閩縣人﹞

方承珂﹝莆田人。俱天啟間任﹞葉愈洪﹝余幹人﹞

林廷材﹝平海衛人﹞許逵翼﹝同安人﹞王百朋﹝龍溪人﹞

範文雅﹝建寧人。以上俱崇禎間任﹞

訓

導

蕭元吉曾

鼎仲

順陳

褒項

霖

劉寧﹝麗水人﹞劉

潮﹝龍泉人。以上俱成化間任﹞

鮑晉﹝樂平人﹞何

玘﹝進賢人。俱弘治間任﹞葉

魁

裘芝

黎秉直﹝厓州人﹞吳

鋌﹝巖水人﹞

朱暕﹝海鹽人﹞朱

恭﹝靑田人﹞

周之奇﹝茂名人。俱正徳間任﹞汪

潭﹝祁門人﹞

何大猷﹝蕭山人﹞虞大享﹝省誌作「亨」﹐義烏人﹞

項廷瞻﹝龍泉人﹞陳志道﹝郴州人﹞彭

中﹝萍香人﹞

謝泮﹝龍泉人﹞簡

聯﹝四會人﹞童

﹝溧水人﹞

徐一潮﹝省誌作「朝」﹐新會人﹞胡

海﹝石城人﹞

徐國華﹝奉新人。俱嘉靖間任﹞蔡

紳﹝寧都人﹞

江廷偓﹝繁昌人﹞章

俊﹝新諭人﹞石

樾﹝慈溪人﹞

彭憲﹝始興人。以上俱隆慶間任﹞施

澤﹝古田人﹞

徐子聰﹝浦城人﹞吳

翰﹝甌寧人﹞謝宗信﹝連江人﹞

倪云鵬﹝鎭海人﹞劉世重﹝閩縣人﹞陳大綱﹝博羅人﹞

魏奎﹝古田人﹞鄭

任﹝莆田人﹞林應選﹝建安人﹞

彭大經﹝同安人﹞吳用澄﹝海澄人﹞林元經﹝福淸人﹞

遊時中﹝連江人﹞王廷選﹝仙遊人﹞林有檀﹝南平人﹞

沈鴻漸﹝辰州人﹞林有文﹝長樂人﹞

卓鐸﹝沙縣人。以上俱萬曆間任﹞李鳴盛﹝郴州人﹞

陳天性﹝南海人﹞王朝興﹝永福人。俱天啟間任﹞

鄧拱璧﹝瑞昌人﹞黃希憲﹝漳州人﹞陳一鶴﹝莆田人﹞

邱肇傑﹝甌寧人﹞趙日璜﹝山西人。以上俱崇禎間任﹞

古城寨巡檢司巡檢

周鼎

婁金

謝賢

苟智

冷美

錢傑

尙昉

吳仕敬朱三近熊良輅婁應祥錢

彬

王子云胡忠魁

臨汀驛驛丞

江漢

郭滔

貝儀

李瑯

何錦

陳璘

周順

瞿永平黃文煌

館前驛驛丞

葉安

梁彪

孫

林濂

尹思孝李若梓

殷之盤張

昇劉尙賓楊其名

三洲驛驛丞

何成

馮雍

屠熹

楊信

毛鳳起周

書寧

化縣

﹝唐﹞

縣

令

﹝無考﹞

縣

尉

羊士諤﹝有傳﹐永貞三年謫﹞

﹝五代﹞

縣

令

鐘彥儔﹝梁開平間任﹞王

云﹝有傳﹐後唐同光初任﹞

﹝宋﹞

知縣

事

髙照﹝熙寧初任﹞

江淵

吳開﹝俱元丰間任﹞

危建侯﹝名宦﹐元祐間任﹞鄒

括﹝名宦﹐紹聖﹑元符間任﹞

施禔﹝有傳﹞周堯卿﹝有傳﹞王炳彥

林寅﹝以上俱紹興間任﹞杜

潮

趙伯虎﹝俱淳熙間任﹞陳

梓﹝甌寧人﹞

郭泰亨常

楫﹝有傳﹞張

鑑﹝舊志缺﹞

趙汝鑑﹝以上俱嘉定間任﹞黃

徠

廖壽翁﹝俱寶慶間任﹞汪

亨

趙時錧﹝有傳﹐省誌作「琯」。當寇亂後﹐修學築城﹐創縣治及諸官廨捨。俱紹定間任﹞

何建﹝端平中任﹞劉

煥﹝嘉熙中任﹞李

多林

云

張爟﹝舊志作「權」﹞林

顥﹝俱淳祐間任﹞徐

極

林公玉﹝俱寶祐間任﹞

縣

丞

米巨宏﹝有傳﹞陳大章﹝俱紹定間任﹞趙澪夫﹝端平初任﹞

乙大度鄭元吉﹝俱嘉熙間任﹞劉志平

趙師靉﹝俱淳祐間任﹞趙與康﹝縣誌作「汝康」﹞

潘榮﹝俱寶祐間任﹞

主

簿

陳謙孫李

茂李

萬張元之謝

駿陳

絲

方簡宸﹝舊志缺﹞翁次夔

許必逢﹝縣誌「逢」作「達」。以上俱紹定間任﹞

馮子威﹝縣誌「威」作「咸」﹞

趙必衍﹝俱端平間任﹞趙必諭﹝嘉熙間任﹞

李胃﹝省誌﹑縣誌「胃」俱作「冑」﹞

陸夢吉盧文郁趙汝藹﹝以上俱淳祐間任﹞

謝淸甫兪義剛﹝俱寶祐間任﹞

縣

尉

黃杞﹝有傳﹐彥臣曾孫﹐歷官朝請大夫。朱文公守漳時最爲所重﹞

林公遇﹝俱紹定間任﹞顏頤仲李順甫趙希立趙崇積

吳端﹝省誌「端」作「瑞」﹐俱嘉熙間任﹞

趙崇企

何正夫﹝縣誌「夫」作「大」﹞

蔡益

趙零夫﹝舊志缺﹐縣誌淳祐七年任﹐按「澪夫」與「零夫」必有一誤﹞

朱元光﹝以上俱淳祐間任﹞吳龍翼

吳凍﹝俱寶祐間任﹞

巡

檢

鄭抩﹝舊志﹑省誌俱缺﹐縣誌有傳﹞

﹝明﹞

知

縣

蔣原義張思誠陳彥升﹝舊志缺﹞陳時中陳思時

朱本淸朱仲原丁

受﹝俱洪武間任﹞梁

瑤﹝有傳﹞

徐得崇﹝俱正統間任﹞韋

淸﹝廣州人﹞

梁昂﹝會同人。俱景泰間任﹞陰

煥﹝臨安人﹞

李景孟﹝海鹽人﹞吳

綱﹝處州人。俱天順間任﹞

徐蕃﹝山陰人﹞鄭

瑄﹝西安人﹞徐廷耀﹝遂安人﹞

陶浦﹝「浦」縣誌作「淸」﹐馬平人。俱成化間任﹞

葉時賢﹝臨海人﹞

沈蘭﹝山陰人。俱弘治間任﹞余

繡﹝湖廣人﹞

周楹﹝有傳﹞王

裕﹝望光人﹞何

鑑﹝桂林人﹞

吳希哲﹝徐州人。俱正徳間任﹞馬

淑﹝建徳人﹞

錢滔﹝山陰人﹞陳

政﹝安定人﹞莫大徳﹝馬平人﹞

張子龍﹝海陽人﹞錢

用﹝星子人﹞余

桐﹝鄱陽人﹞

潘時宜﹝永丰人﹞陳

統﹝懷集人﹞張

洵﹝仁和人﹞

邵道南﹝南海人﹞陳添祥﹝祁門人﹐有傳﹞周

坦﹝博羅人﹞

蒙士顏﹝仁化人﹐以上俱嘉靖間任﹞杜

桐﹝臨淮人﹐有治績﹞

沈世卿﹝仁和人。俱隆慶間任﹞何

沆﹝廣昌人﹞

諸國祥﹝武進人﹐有治績﹞鐘士弘﹝南昌人﹞

劉徳卿﹝寧州人﹞吳士奇﹝歙縣人﹐歷官太常卿﹞

梁以禎﹝順徳人﹞梁元禎﹝南海人﹞

鄭繼緒﹝全州人﹐建城隍廟﹐卒祀於廟左﹞唐世濟﹝有傳﹞

盛以進﹝海門人﹐有治績﹐民爲建祠﹞程云鵬﹝宜興人﹞

聶尙垣﹝新淦人﹞葉

鍔﹝南海人﹞

姜朝卿﹝南昌人。以上俱萬曆間任﹞彭徳馨﹝番禺人﹞

江士登﹝靑陽人。俱天啟間任﹞錢名寓﹝吳江人﹞

張士俊﹝應城人﹞淩世韶﹝江寧人﹞範澄淸﹝上虞人﹞

徐日隆於華玉﹝金壇人﹞

朱墀﹝江夏人。以上俱崇禎間任﹞

縣

丞

熊致隆﹝省誌「致」作「政」﹞李

師

李仲旭﹝俱洪武間任﹞唐叔疇﹝永樂初任﹞

陳稜﹝省誌作「陵」﹐巴人﹐正統間任﹞

張瑤﹝廣東人﹐景泰間任﹞張

鳳﹝廣東人﹐天順間任﹞

何榮﹝融縣人﹞盧

貴﹝合浦人﹞伍

經﹝乳源人﹞

陳經﹝省誌缺﹐縣誌「經」作「國」﹐徳淸人﹞徐

澤﹝上饒人﹞

鄧福﹝髙安人﹞劉

佐﹝麗水人﹐俱成化間任﹞

賀泰﹝武陵人﹐弘治間任﹞潘

何﹝新會人﹞

梁拱﹝南海人﹞王

溫﹝嵊縣人﹞

陳實﹝番禺人。俱正徳間任﹞黃

明﹝海陽人﹞

潘垤﹝余姚人﹞夏時興﹝淮安人﹞鄒

祿﹝丰城人﹞

王燦﹝南城人﹞周

泗﹝瑞昌人﹞萬

年﹝髙郵州人﹞

陳穰﹝南昌人。俱嘉靖間任﹞姚公器﹝仁和人﹞

吳璋﹝澄邁人。俱隆慶間任﹞濮

桐﹝廣徳人﹞

汪宗啟﹝黟縣人﹞何九疇﹝順徳人﹞談繼先﹝上海人﹞

吳景先﹝華亭人﹞唐堯卿﹝長興人﹞董元相﹝宛平人﹞

章濱﹝南城人﹞查

集﹝涇縣人﹞潘善全﹝順徳人﹞

甘宜興﹝信丰人﹞周嗣昌﹝山陰人﹞馮麟源﹝營山人﹞

張科﹝會稽人﹞謝

選﹝楚雄人﹞

陶凝學﹝會稽人。以上俱萬曆間任﹞辜大寶﹝南昌人﹞

葉汝馨﹝仁和人﹞張繼超﹝南漳人。俱天啟間任﹞

符必忠﹝嘉善人﹞胡繼錄﹝鄱陽人﹞史紹綬﹝建平人﹞

葉應麟﹝山陰人﹞吳可都﹝蘄州人﹞

徐坤﹝山陰人﹐俱崇禎間任﹞

主

簿

李善政陳善素﹝省誌作「養素」﹞袁

眞譚宗遠

尹道眞﹝以上俱洪武間任﹞周

榮﹝正統間任﹞姜

昌

鄭預﹝縣誌「預」作「穎」﹞李

聰﹝俱天順間任﹞

張榮﹝虹縣人﹞閔

監﹝徳化人﹞

朱﹝省誌作「聖睿」﹐崇徳人﹞鄭

璘﹝上饒人﹞

王徽﹝合肥人。以上俱成化間任﹞史

葭﹝嵊縣人﹞

盛榮﹝香山人﹞蘇

義﹝邳州人﹞張

行﹝龍川人﹞

傅賢﹝江西人﹞沈

璀﹝臨淮人。以上俱弘治間任﹞

原宗祿﹝平陽人﹞周

麟﹝嘉興人﹞

陳瓉﹝開建人。俱正徳間任﹞戴永潮﹝常山人﹞

吳珊﹝休寧人﹞邵

定﹝錢塘人﹞

盧漢﹝省誌「盧」作「虞」﹐東陽人﹞沈朝佐﹝髙安人﹞

劉通﹝海陽人﹞陳勢鵬﹝西安人﹞髙

蔭﹝貴池人﹞

梁宗本﹝樂淸人﹞姜

渭﹝仁和人。以上俱嘉靖間任﹞

王邦﹝興寧人﹞王

益﹝建徳人﹞

楊晚岡﹝瓊山人。俱隆慶間任﹞朱守儉﹝華亭人﹞

蘇應期﹝邳州人﹞蔣率吾﹝華亭人﹞何應鸑﹝富陽人﹞

史可大﹝溧陽人﹞姚

陳﹝崇徳人﹞彭惇原﹝溧陽人﹞

周存鳳﹝句容人﹞熊

立﹝太河人﹞徐

奎﹝山陰人﹞

周廷簋﹝會稽人﹞邢九韶﹝嵊縣人﹞

劉鴻猷﹝桐城人。以上俱萬曆間任﹞

鄭繼元﹝涇縣人﹐泰昌間任﹞

鄭夢南﹝恩平人﹞王

化﹝山陰人。俱天啟間任﹞

翁振之﹝華亭人﹐崇禎間任﹞

典

史

萬金

榮淸﹝安東人。俱洪武間任﹞

景忠﹝通渭人﹞胡

浩鄭

昌汪

淸鄭汝來

龔俊﹝以上俱天順間任﹞潘

玉李

旺王

雄

周旻﹝俱成化間任﹞沈

澤唐

儼

陳聚﹝俱弘治間任﹞鐘

瑞應

文﹝俱正徳間任﹞

周垔

石龍

毛祥鳳張

湖陳

華朱良鑑

柴友齡﹝俱嘉靖間任﹞黃朝貢﹝隆慶間任﹞王三益

吳近淸陳

寵黎

式鄭徳盛袁廷璋

林有升﹝舊志缺﹞周

韶章一彩孫朝遇任處守

彭日新葉如春李元慈﹝俱萬曆間任﹞劉一初陳

懋

胡大順﹝俱天啟間任﹞姚煥然樓文忠張志仁詹大鼎

陳紹元徐明泰﹝以上俱崇禎間任﹞

教

諭

張惠甫﹝本縣人﹞陳仲復﹝俱洪武間任﹞甘

質﹝宣徳中任﹞

諸英

徐賁

沈和﹝俱正統間任﹞

陳彥端﹝鄞縣人﹐縣誌「端」作「瑞」﹞

王祐﹝俱天順間任﹞姚

﹝慈溪人﹞

蕭子建﹝泰和人﹞蔡

材﹝揭陽人﹞

曾愷﹝泰和人。俱成化間任﹞葛廷輔﹝慈溪人﹞

汪謐﹝樂平人。俱弘治間任﹞金

禧﹝麗水人﹞

王雍﹝泰和人。俱正徳間任﹞陸得聰﹝華亭人﹞

顏獻忠﹝順徳人﹞林朝臣﹝海陽人﹞王

﹝象山人﹞

周侹﹝上饒人﹞李守約﹝曲江人﹞朱

經﹝臨海人﹞

劉興學﹝海陽人﹞樊一貴﹝貴溪人。以上俱嘉靖間任﹞

徐一夔﹝新昌人﹐隆慶間任﹞

陳良誠﹝省誌「誠」作「臣」﹐羅源人﹞

兪鳴謙王

堯﹝邵武人﹞郭尙璿﹝泰和人﹞

王以蒙﹝南平人﹞張

衷﹝甌寧人﹞王一範﹝長泰人﹞

鄭耀﹝閩縣人﹞張尙仁﹝河源人﹞張大受﹝永嘉人﹞

黃貴厚﹝興寧人﹞翁立言﹝錢塘人﹞倪楚玉﹝福淸人﹞

張濤﹝莆田人﹞張應登﹝丹陽人。以上俱萬曆間任﹞

陳會江﹝莆田人﹐泰昌間任﹞魏九經﹝龍巖人﹞

童養學﹝甌寧人。俱天啟間任﹞楊秉正﹝建安人﹞

張應魁﹝黃巖人﹞章裴然﹝吉州人﹞龔天池﹝晉江人﹞

王廷遴﹝晉江人﹞鄭瑞應﹝莆田人。俱崇禎間任﹞

訓

導

劉子立﹝本縣人﹐洪武間任﹞胡

朂﹝永樂間任﹐舊志缺﹞

丁茂﹝宣徳人﹞鄧

濬﹝舊志缺﹞謝

寧﹝俱景泰間任﹞

李常﹝舊志缺﹞戴

貴﹝西安人﹞曾

葵﹝舊志缺﹞

鄧孚﹝寧都人﹞袁

熙﹝舊志缺﹞梁

英﹝舊志缺﹞

陳傑﹝仁和人﹐俱成化間任﹞吳

亨

譚常﹝英徳人。俱弘治間任﹞江

漸周

琮

閔中傑﹝三人舊志俱缺﹞周

鏞﹝吉水人﹞

譚宗﹝縣誌作「琮」﹐歸善人﹐俱正徳間任﹞龍期源﹝永寧人﹞

黃流

林隆

李儀﹝三人舊志俱缺﹞朱仕夔

嶽士良陳繼志張仕文﹝四人舊志俱缺﹞傅

泮﹝徳興人﹞

荘誠﹝舊志缺﹞李廷輔﹝石城人﹞舒

校龔天祐

黃中﹝三人舊志俱缺﹞曾

頤﹝和平人。以上俱嘉靖間任﹞

梁純﹝舊志缺﹞陳祥龍﹝大田人。俱隆慶間任﹞李正邦

余宗臯黃鶴霄鐘

榮﹝四人舊志俱缺﹞

軒中郎﹝縣誌作「中弸」﹞康

嶽﹝南平人﹞萬感惠﹝舊志缺﹞

許瑞﹝海澄人﹞吳

莘張

鐸黃聯春

侯定邦﹝四人舊志俱缺﹞劉

梁﹝閩縣人﹞

林履成﹝莆田人﹞昌維芳﹝舊志缺﹞

梁杲﹝縣誌作「梁曰禾」﹞邱秉忠﹝舊志缺﹞

溫沛﹝海丰人﹞張養默﹝詔安人﹞

郭紹望﹝福安人。俱萬曆間任﹞黃懋恩﹝連江人﹞

丁一培﹝上虞人﹞遊時國﹝羅源人﹐俱天啟間任﹞

尢常偉﹝縣誌作「時偉」﹐海澄人﹞黃務學﹝南平人﹞

彭逵﹝甌寧人﹞張汝括﹝建陽人﹞吳語倫

魏邦魁﹝三人舊志俱缺﹐俱崇禎間任﹞

安遠司巡檢

竇戶

徐福昌沈宗裔李

矩陳

政王

升

魏慶

紀玹

傅榮

陳木

許俊

孫斌

遊志安葉

明甘露濕﹝「濕」縣誌作「滋」﹞

唐元

陶顯

楊珽

王琛

孫椿

潘錫

路昂

陳任通冠

纓程

文陳廷琇洪承耀

余坤

傅邦彥陳以仁奚

功錢

瑀孟文用

章汝科王有本鄧百卿韓

檢周應麟符惟義

施徳潤宋朝舉彭光啟迮應雷周光嗣蘇時雍

張士鰲周大期劉君陳

石牛驛驛丞

葉忠

李景先徐

觀邵

剛譚

遜章

洪

何寬

李華

黃通

楊本

嚴加禎馮汝潔

傅洪

毛之伯洪

瑁周大道羅

鼎胡

嵩

宋天祐魯

田陳守智王啟中嚴元訓黃世科

黃天民張萬鍈王學傳錢桂芳沈應麟趙爾富

吳道可陳一鋼吳應科吳尙廉姚正鼎

淸流

縣﹝宋﹞

知縣

事

劉敍﹝有傳﹐元符初任﹞王

端﹝縣誌「端」作「瑞」﹞

童諒

鄭思誠張秀穎曾

造﹝以上俱紹興間任﹞

黃藻﹝有傳﹐乾道間任﹞吳

松﹝淳熙間任﹞陳祖尹

吳輔之﹝俱慶元間任﹞郭泰亨﹝嘉泰間任﹞

王洽﹝開禧間任﹞趙希本何

淯

王徵﹝縣誌「徵」作「綬」﹞

何汶

沈燧﹝縣誌作「璲」﹞

劉惟允﹝以上俱嘉定間任﹞卓

然﹝寶慶間任﹞

黃應龍江亨之陳光人﹝俱紹定間任﹞

王元瑞﹝端平間任﹞趙槱夫﹝嘉熙間任﹞

林奕﹝舊志「奕」作「變」﹞趙必達林昌泰

陳子淵﹝舊志缺。以上俱淳祐間任﹞

陳子椿﹝舊志作「子僖」﹞

林應龍倪文一﹝俱寶祐間任﹞

縣

丞

陳吉老﹝紹興初任﹞姚伯雋﹝隆興間任﹞

主

簿

蕭顗﹝字子莊﹐浦田人﹐少孤﹐以孝聞。廬母墓﹐有靈芝之異。與羅從彥輩受業楊龜山門﹐以累舉授簿﹐終歲而歸﹐徜徉閭裏﹐朱松嘗師事之﹞

張栩﹝縣誌「栩」作「翊」﹐端平初任﹞

徐登﹝嘉熙初任﹞

蔡應龍王

榮

黃庚孫施有容張天應﹝以上俱淳祐間任﹞

余良平趙希腆鄒

龔﹝俱寶祐間任﹞

縣

尉

方洞叔饒子齊潘立本趙彥闛蕭安之﹝淳祐初任﹞

李湑

葉自

林璧

黃伯堅﹝俱淳祐間任﹞陳立翁

林繼祖﹝俱寶祐間任﹞林

聳﹝開慶間任﹞

﹝元﹞

達魯花赤哈百花﹝蒙古人﹞

縣尹

吳文淵﹝至正間任﹞

主簿

何毅﹝至正間任﹞

縣尉

路元亨

典史

王子麟

﹝明﹞

知

縣

朱仲恭﹝有傳﹞向仕英﹝四川人﹞於

勉﹝北京人﹞

蔡以謙﹝四川人﹞宋

忠﹝有傳。以上俱洪武間任﹞

朱以芳宋宗顯﹝縣誌作「朱顯宗」﹞

李庠﹝有傳。俱永樂間任﹞康

勉﹝松江人﹞

方嶽﹝樂淸人﹞呂

鏞﹝有傳。俱正統間任﹞

江稷﹝安慶人﹞吳

中﹝樂平人。俱景泰間任﹞

鄒震﹝新諭人﹞劉

繁﹝泰和人。俱天順間任﹞周

傑

邢旻﹝華亭人﹐縣誌作「昊」﹞謝富陽﹝吉水人﹞

淩寀﹝山陰人﹐興學校﹐毀淫祠﹐有政聲﹞

陳緣﹝臨安人。以上俱成化間任﹞童

冕﹝貴溪人﹞

傅乾﹝臨桂人﹞余

珙﹝饒平人。俱弘治間任﹞

陳頊﹝東莞人﹞林

湜﹝揭陽人﹞諸文實﹝余姚人﹞

周和﹝樂平人﹞李

用﹝益陽人﹞

余禕﹝有傳。以上俱正徳間任﹞陸任忠﹝南海人﹞

詹鉉相﹝婺源人﹞諭

韶﹝桂平人﹞歐陽建﹝新會人﹞

陳桂芳﹝陽江人﹞劉子忠﹝安福人﹞郭維翰﹝南海人﹞

兪文明﹝有傳﹞劉一貫﹝始興人﹞曹元卿﹝曲江人﹞

劉光奕﹝歸善人。以上俱嘉靖間任﹞

桑大協﹝常熟人﹐隆慶間任﹞王希敬﹝柳州人﹞

鄧邦髦﹝徐聞人﹞何孔陽﹝廣昌人﹞阮宗文﹝臨川人﹞

翟廷策﹝東莞人﹞蔣育馨﹝省誌「馨」作「興」﹐長洲人﹞

史秉直﹝余姚人﹞周武徳﹝臨川人﹞方兆麟﹝金華人﹞

卜曰謀﹝秀水人﹞王弘化﹝臨桂人﹞李華實﹝羽林衛人﹞

楊大名﹝江夏人。以上俱萬曆間任﹞

婁光遠﹝嘉興人﹐天啟間任﹞萬彚英﹝南昌人﹞

周敏中﹝益陽人﹞鄧應韜﹝髙安人﹞朱謀維

區應期﹝新會人﹞陶鳴鸞﹝江南人﹞

朱統鐏﹝以上俱崇禎間任﹞

縣

丞

趙仲先奚文達張

升

劉玄﹝宣州人。以上俱洪武間任﹞

王奇﹝黃江人﹐永樂間任﹞王自永﹝南城人﹐宣徳間任﹞

楊旭﹝正統間任﹞許

昌﹝東昌人﹐景泰間任﹞

王茂實﹝欝林州人﹞王

詵﹝浙江人。俱天順間任﹞

項壽﹝壽昌人﹞朱

易﹝髙安人﹞余

爵﹝樂平人﹞

項孔明﹝麗水人﹞胡

晟﹝寧都人。以上俱成化間任﹞

陳璿﹝番禺人﹞楊

瑤﹝曲江人﹞羅

智﹝江西人﹞

王鉞﹝湖廣人。俱弘治間任﹞

蕭禎﹝甘泉人﹐鄰警報至﹐禎斷龍津﹑鳳翔二橋拒之。寇至﹐橋絕不能渡﹐城賴以全﹞

虞瑜﹝義烏人﹞張

隆﹝義烏人﹞羅汝爲﹝永寧人﹞

張鏊﹝慈溪人。俱正徳間任﹞余

鼒﹝蘇州人﹞

王寶﹝永嘉人﹞吳

鐸﹝貴溪人﹞徐

迪﹝嘉興人﹞

戴鑛﹝浮梁人﹞張

遜﹝余姚人﹞李子芳﹝貴溪人﹞

王子良﹝盧陵人﹞朱孔陽﹝烏程人。以上俱嘉靖間任﹞

周必敍﹝紹興人﹞戴廷光﹝寧國人。俱隆慶間任﹞

徐沐﹝寧國人﹞馮大祿﹝山陰人﹞

張思召﹝池州人﹐萬曆九年裁﹞

主

簿

趙秉中﹝順天人﹐洪武初任﹞郭

彬﹝永樂初任﹞

徐友諒﹝正統間任﹞周

宣馮

貴﹝俱景泰間任﹞

劉顯﹝天順間任﹞薛

會﹝山陰人﹞徐

晟﹝廣西人﹞

杜瑫﹝蕭山人。以上俱成化間任﹞譚

鍈﹝博羅人﹞

張啟﹝仁和人﹞傅

聰﹝秀水人﹞

兪全﹝定遠人。以上俱弘治間任﹞廖

珪﹝新諭人﹞

潘瓏﹝開化人﹞譚

曉﹝吳川人﹞

賈洲﹝上虞人。以上俱正徳間任﹞茅

仁﹝慈溪人﹞

沈枟﹝吳江人﹞賀

徹﹝嘉興人﹞陳文浩﹝海康人﹞

葉茂﹝舊志缺﹞盧朝陽﹝浙江人﹞顧

郕﹝浙江人﹞

劉椿﹝貴溪人﹞李云鳳﹝合浦人﹞

朱思﹝縣誌「思」作「恩」﹐臺州人。以上俱嘉靖間任﹞

蔡汝立﹝余姚人﹞沈

璽﹝峽江人。俱隆慶間任﹞

陳其見﹝象州人﹞錢廷美﹝山陰人﹞徐一極﹝西安人﹞

吳江源﹝施州人﹞劉京兆﹝廣昌人﹞劉仲翔﹝永新人﹞

郭世芳﹝上虞人﹞羅大成﹝新會人﹞夏守禮﹝廣徳州人﹞

汪覲﹝杭州人﹞葛文憲﹝靑陽人﹞魯居周﹝建徳人﹞

趙緯﹝上虞人﹞陳夢選﹝會稽人﹞吳仕道﹝宣城人﹞

談卿﹝吳縣人﹞潘大定﹝永丰人。以上俱萬曆間任﹞

鄭師旦﹝歙縣人﹞伊文髙﹝楊溪人﹞

修克已﹝亳州人。以上俱天啟間任﹞劉世臣﹝義烏人﹞

汪鳳岐﹝歙縣人﹞駱好純﹝縣誌「純」作「施」﹐諸曁人﹞

兪惟斌胡亮功﹝以上俱崇禎間任﹞

典

史

袁必文﹝乳源人﹐有傳﹞劉則寬謝則寵﹝俱永樂間任﹞

王浩

陳寬﹝俱景泰間任﹞施

珵

周衡﹝俱成化間任﹞吳

暹沈

環應

寬

鄧瑀

周卿

鮑憲﹝以上俱正徳間任﹞黃

洪

陳景禮徐

橐鐘

憲張

俸傅

稅袁

眞

何徳

徐箎

譚尙簡﹝以上俱嘉靖間任﹞

呂文欽﹝省誌「呂」作「吳」﹐隆慶間任﹞

王訓

鄭美

秦景植趙勝祖髙

明李大績

馮琮

胡從忠張秉彜廖大潘林以節呂居正

李春華汪正修﹝以上俱萬曆間任﹞王以敬孫承統

茅爾鼎﹝俱天啟間任﹞王家椿黃

捲施

議陳文達

黃必烺髙伯浚王

茂﹝以上俱崇禎間任﹞

教

諭

朱望﹝天臺人﹐洪武間任﹞方

玨﹝樂平人﹐永樂初任﹞

黃烈﹝江西人﹐景泰間任﹞周

琳﹝吉水人﹐舊志缺﹞

伍紹鏞﹝臨川人﹐正統間任﹞施敬宗﹝金華人﹐天順間任﹞

馮鈍﹝慈溪人﹞陳

熹﹝秀水人﹐成化間任﹞

潘龍﹝仙居人﹐弘治間任﹞賀

甫﹝湘陰人﹞

周夔﹝山陰人﹞谷

華﹝麗水人﹞

胡鳳岐﹝龍門人。以上俱正徳間任﹞周

賢﹝馬平人﹞

周栗﹝定海人﹞黃益通﹝舊志缺﹞葉

和﹝松陽人﹞

劉裏﹝都昌人﹞洪經奎﹝儋州人﹞吳堯臣﹝歙縣人﹞

張轅﹝合浦人。以上俱嘉靖間任﹞陳明表﹝潮州人﹞

方越﹝慈溪人。俱隆慶間任﹞黃

潾﹝龍巖人﹞

徐佶﹝崇安人﹞彭繼芳﹝莆田人﹞王承顯﹝宣平人﹞

鄭云鏊﹝閩縣人﹞尹守衡﹝東莞人﹞周文鸞﹝壽寧人﹞

伍鳳章﹝晉江人﹞陳晉松﹝順昌人﹐縣誌「晉」作「畱」﹞

鄧可大﹝南平人﹞黃聯春﹝晉江人﹞葛

炫﹝上虞人﹞

朱傑﹝建寧府人﹞祝世雍﹝饒州人﹞陳泰交﹝莆田人﹞

何熙如﹝惠州人﹞劉文烈﹝建安人﹞

劉應期﹝福淸人。以上俱萬曆間任﹞霍蒙拯﹝南海人﹞

陶欽﹝武義人。俱天啟間任﹞沈昌時﹝常熟人﹞

謝景玄﹝雲南府左衛人﹞

謝熙文﹝省誌「熙」作「希」﹐莆田人﹞

陳世濬﹝福淸人﹞鄭擎柱﹝莆田人﹞吳嘉翔﹝南安人﹞

黃髙選﹝雲南人。以上俱崇禎間任﹞

訓

導

丁侃﹝江西人﹐永樂間任﹞項

寬﹝吉水人﹐永樂間任﹞

黃龍﹝浙江人﹐縣誌「黃」作「葉」﹞王

章﹝黃巖人﹞

孔衍﹝縉雲人﹞蔣

循﹝舊志缺﹞袁

蓁﹝舊志缺﹞

董舒﹝玉山人﹞鄭

循﹝海鹽。以上俱成化間任﹞

吳淮﹝舊志缺﹞侯

端﹝曲江人﹞馬

聰﹝舊志缺﹞

陳晦光﹝天臺人。俱弘治間任﹞孫

侃﹝定海人﹞

劉滋﹝舊志缺﹞王

輔﹝華亭人﹞

吳擢﹝慈溪人。俱正徳間任﹞錢

﹝舊志缺﹞

吳應時﹝余姚人﹞伍

侃﹝淸道人﹞張

潘﹝錢塘人﹞

王鵬舉﹝桐廬人﹞許

仁﹝臨髙人﹞楊

憲﹝仁和人﹞

陶鎔﹝寶昌人﹞葛尙髙﹝鄞縣人﹞髙拱極﹝象州人﹞

馬上襄﹝香山人﹞王宗璉﹝龍南人﹞孫

學﹝東陽人﹞

蘇喬﹝丰川人﹞韋

偉﹝廣西人﹞

李貫﹝曲江人。以上俱嘉靖間任﹞何云章﹝龍門人﹞

胡應祺﹝紹興人。俱隆慶間任﹞譚

槐﹝南丰人﹞

歐陽衮﹝分宜人﹞郭

模﹝贛縣人﹞徐伯溫﹝蘭溪人﹞

張應麒﹝電白人﹐縣誌作「麟」﹞李喬柱﹝廣東人﹞

林一新﹝惠來人﹞江汝桂﹝海澄人﹞鄭

梁﹝閩縣人﹞

王人聘﹝將樂人﹞邵

堂﹝建安人﹐縣誌作「棠」﹞

林元舉﹝閩縣人﹞陳王道﹝臨江人﹞周

書﹝侯官人﹞

張士美﹝瑞州人﹞鄭際可﹝晉江人﹞董夢鯉﹝長樂人﹞

施宸茂﹝龍溪人﹞鄭

棻﹝溫州人﹞何繼孔﹝瓊州人﹞

梁思觀﹝瓊州人﹞李

燧﹝壽寧人﹞

吳國塤﹝南平人。以上俱萬曆間任﹞

扶國祚﹝大庾人﹐縣誌作「明祚」﹞

張邱忠﹝始興人﹐縣誌作「立中」﹞髙陽復﹝福淸人﹞

李賦彊﹝伏羗人。俱天啟間任﹞梁元佐﹝恩平人﹞

梁時中﹝「梁」縣誌作「塗」﹐新城人。俱崇禎間任﹞

鐵石磯巡檢司巡檢

鄒﹝失名﹐有傳﹞曹

安周

濬﹝俱弘治間任﹞李

義

曾庸

葛榮

李聚

朱勝祿﹝俱正徳間任﹞馮

恩

楊濂

蔣畿

周文美楊

楷

袁燮﹝以上俱嘉靖間任﹞陸

釗﹝隆慶間任﹞王自重

張萬欽陳所立龔鳴岐李長春劉芳潤汪一元

馮嘉言馬

原官邦彥麥大登﹝以上俱萬曆間任﹞

應立平王汝弼﹝俱天啟間任﹞金大壯陳

謨

朱一名王世茂李應元葉樹茂

鄭可教﹝俱崇禎間任﹞

九龍驛驛丞

王達﹝成化間任﹞李

綽範友成﹝俱弘治間任﹞張

美

馬瓉

張邦﹝俱正徳間任﹞賀

錄

李檀﹝俱嘉靖間任﹞萬一川﹝隆慶間任﹞徐一桂

陳鳳

夏鳴雷蘇

棟鄭守爵張

傳閔思爵

瞿大繼余良策童惟亮﹝以上俱萬曆間任﹞李茂芳

施與恭馬斯善﹝俱天啟間任﹞席廷榮﹝崇禎二年裁﹞

玉華驛驛丞

廖應﹝正統間任﹞曹

璽徐

麒余

祥

龍駒﹝俱弘治間任﹞成

吉沈

惠

謝克寬﹝俱正徳間任﹞傅朝卿張

松

陳霄﹝俱嘉靖間任﹞章

敬林

潘李

華

童震行邱夢斗朱朝達徐一坊﹝縣誌作「方」﹞

董應學姚廷吉﹝以上俱萬曆間任﹞從大向毛鳴鳳

陳朝榜王

捷余應徵﹝俱天啟間任﹞江起鵬王

枚

蕭試甲﹝縣誌作「世」﹞鄭國用﹝俱崇禎間任﹞

歸化

縣﹝明﹞

知

縣

郭潤﹝有傳﹞金

玉﹝山陰人﹞袁

旻﹝桐廬人﹞

賴永正﹝贛縣人。俱成化間任﹞姜

鳳﹝天臺人﹞

吳世英﹝徳慶州人﹞王

鳳﹝新塗人。俱弘治間任﹞

薛經﹝武進人﹐正徳間任﹞楊

縉﹝有傳﹞

邵欽﹝淳安人﹞彭

中﹝新諭人﹞鄭

璧胡

梅

王思﹝揭陽人﹐省誌「思」作「恩」﹞張

鵬﹝東莞人﹞

林思忠﹝贛縣人﹞王

紳﹝舊志缺﹞吳文亨﹝淸江人﹞

李邦光陳

彷章宗實﹝有傳﹞

曾遷﹝以上俱嘉靖間任﹞笪文魁﹝徳淸人﹞

宋堯徵﹝華亭人。俱隆慶間任﹞趙崇典﹝東莞人﹞

賴聘﹝瑞金人﹞枉克遜﹝平陽人﹞蔣遵儒﹝全州人﹞

宋惠﹝余姚人﹞龐一夔﹝南海人﹞許

岸﹝海陽人﹞

陳大賢﹝山陰人﹞史載徳﹝潛山人﹞洪

都﹝有傳﹞

陳文耀﹝新會人﹞陸永思﹝歸安人﹞顧爾志﹝歸安人﹞

周憲章﹝有傳﹞塗希禹﹝大昌人﹞

陳正蒙﹝歸善人﹐構文興書院以課士﹐卒於官﹐立祠祀之﹞

秦延烝﹝無錫人。俱萬曆間任﹞蕭廷玉﹝海陽人﹞

余楙﹝博羅人﹞龐景忠﹝南海人﹞

髙寰英﹝鶴慶人。俱天啟間任﹞楊起鰲﹝貴陽人﹞

楊鼎甲﹝江安人﹞馬先春﹝廣通人﹞吳國斗﹝孝感人﹞

趙昱﹝安縣人﹞華廷獻﹝無錫人。俱崇禎間任﹞

縣

丞

楊燦﹝臨川人﹞張

瓊﹝紹興人﹞羅

素﹝南昌人﹞

習忠﹝新塗人。俱成化間任﹞管

容﹝和州人﹞

湯岐﹝睢寧人﹞李

昂﹝太平人﹞楊

暹﹝巴陵人﹞

程珍﹝鎭遠衛人﹞張

拳﹝太平人﹞

何鉟﹝新昌人。以上俱弘治間任﹞胡

華﹝慈溪人﹞

黃經﹝鉛山人﹞羅大經﹝襄陽人﹞李

停

王道輔﹝婺源人。俱正徳間任﹞晏

緯﹝江南興化人﹞

翁鳳﹝九江人﹞黃道卿﹝江西人﹞

龍玠﹝省誌「龍」作「隆」﹐萬載人﹞

王世﹝孝丰人。俱嘉靖間任﹞王良卿﹝平壩衛人﹞

郎煉﹝建徳人﹞張國瑞﹝監利人﹐萬曆八年任﹐後裁﹞

主

簿

孫復﹝合浦人﹞馬

寧﹝歸安人﹞馮

祥﹝孝感人﹞

蔡恩﹝樂淸人﹞祝

齡﹝欝林人﹞

饒世英﹝昌化人。俱永樂間任﹞姚

寧﹝歸善人﹞

周信﹝興國人﹞張

深﹝汲縣人。俱成化間任﹞

朱琰﹝丰城人﹞王

貴﹝臨淮人﹞李

紀﹝五河人﹞

龐淸﹝五河人﹞鄒

裕﹝泰和人。俱弘治間任﹞

胡滔﹝臨安人﹞任

璋郭

﹝禹城人﹞

霍良輔﹝定遠衛人。俱正徳間任﹞何如貴﹝南城人﹞

陶忠謀﹝南直人。俱正徳間任﹞羅

宣﹝丹徒人﹐隆慶間任﹞

李邦仕﹝雷州人﹞陳

傳﹝山陰人﹞朱有光﹝海鹽人﹞

瞿天順﹝靑浦人﹐邑志作「大順」﹞丁

念﹝吳江人﹞

夏守信﹝廣徳人﹞程自明﹝休寧人﹞艾

仿﹝進賢人﹞

吳彥之﹝懷寧人﹞陸自淇﹝嘉善人﹞邢九韺﹝嵊縣人﹞

張大用﹝文安人。俱萬曆間任﹞黃一晉﹝淸江人﹞

陳美﹝華亭人。俱天啟間任﹞沈應文﹝會稽人﹞

樊懋孫﹝江陵人﹞周毓秀﹝安邱人﹞

方一龍﹝省誌「龍」作「隆」﹐金華人﹞朱應元﹝山陰人﹞

陳良訓﹝會稽人。俱崇禎間任﹞

典

史

艾淸

周鼎

葉惟昭趙

沂嚴

永

余源﹝省誌「余」作「兪」。俱成化間任﹞

周燧

羅汝托周

淸﹝俱弘治間任﹞

髙尙斌劉

紳吳應科葉

垠

張一忠﹝俱正徳間任﹞黎

經鄭文升

黎大寶鄭一鳴丁

縉瞿顯敬馮

臣李應宿

柯孟賢朱星拱趙士實褚承祀杜惟忠周子芳

杜宗旦﹝俱萬曆間任﹞張文光李懷周﹝俱天啟間任﹞

鄒養忠汪三益陳大才余紹相﹝南海人﹞

沈茂松﹝仁和人﹞王居任﹝平明人。俱崇禎間任﹞

教

諭

趙智﹝有傳﹞楊

昹﹝仁和人﹞陳

冠﹝俱成化間﹞

侯昌﹝四會人﹞湯

欽﹝奉新人﹞朱文旭﹝蘭溪人﹞

顏參﹝吉安人。俱弘治間任﹞葉

蓁﹝余姚人﹞

梁秀﹝新會人﹞洪

霖﹝龍巖人。俱正徳間任﹞

蘇慶﹝余聞人﹞顏持全﹝吉安人﹞周

賜﹝欝林人﹞

黎廷哻﹝臨安人﹞羅獻臣﹝番禹人﹞

吳玠﹝進賢人。俱嘉靖間任﹞徐

振﹝將樂人﹞

黃旣榮﹝博羅人﹞遊鴻翀﹝詔安人﹞林

藎﹝樂安人﹞

陳振陽﹝晉江人﹞鄭維城﹝永丰人﹞鄭士奎﹝閩縣人﹞

陳朝對﹝長樂人﹞黃景歡﹝蘭溪人﹞宋常淸﹝南靖人﹞

官忠﹝光澤人﹞歐陽美﹝袁州人﹞王應春﹝候官人﹞

邵應豸﹝閩縣人﹞連日新﹝安溪人﹞

王九韶﹝福安人。以上俱萬曆間任﹞宋修對﹝莆田人﹞

岑鳳儀﹝邳州人。俱天啟間任﹞張

勛﹝南平人﹞

沈調元﹝錢塘人﹞蘇應璧﹝寧都人﹞蘇應元﹝通州人﹞

戴震雷﹝莆田人﹞張廷栻﹝甌寧人﹞

葉文載﹝沙縣人。以上俱崇禎間任﹞

訓

導

利元善﹝番禺人﹞張

恂﹝歸善人﹞

潘浩﹝匡州人。俱成化間任﹞鄭

權﹝常山人﹞

楊雄﹝寧海人﹞蔡克誠﹝太平人﹞

李損﹝縉雲人。俱弘治間任﹞徐伯慶﹝義烏人﹞

何夔﹝分水人﹞葉明珪﹝開化人﹞黃

學﹝新諭人﹞

呂朔﹝潮州人。俱正徳間任﹞金

絢﹝樂淸人﹐嘉靖間任﹞

賀道亨﹝嘉興人﹐隆慶間任﹞王

惠﹝政和人﹞

洪志道﹝南靖人﹞李上律﹝錢塘人﹞董紹帷﹝將樂人﹞

林炯﹝晉江人﹞陳大勛﹝候官人﹞林繼周﹝匡州人﹞

劉應﹝龍陽人﹞邱

阜﹝建安人﹞

範文洞﹝政和人。俱萬曆間任﹞鄧紹顯﹝零陵人﹞

李從震﹝浦城人。俱天啟間任﹞呂孚郊﹝秀水人﹞

趙邦佐﹝嵩明人﹞鄧道儀﹝沙縣人﹞

呂應鐘﹝晉江人。俱崇禎間任﹞

夏陽巡檢司巡檢

鄭祥

袁懷

章文﹝俱成化間任﹞孫

暉

王鎬

江微

黎昕﹝俱弘治間任﹞何

旻

應俊儒﹝俱正徳間任﹞宋

曜顧

輝﹝有傳﹐嘉靖間任﹞

呂希﹝隆慶間任﹞傅

乾方

鯨周文臯

聶模

何龍升靳汝元朱贊襄廖志雨丁

介

金以仁王大章陳一元項大理李世芳

李應宸﹝俱萬曆間任﹞蔣元瑜金聚奎﹝俱天啟間任﹞

張希聖陳應廷駱宗朝李守教宋

奇

婁伯參﹝俱崇禎間任﹞

明溪驛驛丞

孫亮﹝成化間任﹞蘇

本趙

傑薛

鑑`

郭正

吳斌﹝俱弘治間任﹞祝

琪張

達

朱旻

蔡鸞﹝俱正徳間任﹞來汝賢顏

岐

陳榮﹝縣誌作「榮芳」。俱嘉靖間任﹞湯文輝邵公祚

毛豹

甘裕

陳待湯張子忠施大儀鄧

俊

葛臻

髙思旭張

鉉龍會試﹝俱萬曆間任﹞

王道中盧應邦﹝崇禎初任﹐三年裁﹞

卷之十七職官二

連城

縣

﹝宋﹞

知縣

事

卓庠﹝有傳﹞石惇義陳南復

馮輗

邱欽若﹝有傳﹞吳

佑李

弇﹝有傳﹞謝

龔

劉國瑞﹝有傳﹐縣誌作「劉谷遂」﹞

熊取義﹝以上俱紹興間任﹞

周莘

黃中立﹝縣誌作「立中」﹞

楊中立﹝省誌﹑縣誌俱缺﹞

王彤

常誾

潘安英

劉宗奭安嗣宗

徐擢﹝省誌作「耀」﹞

劉爚﹝有傳﹞李昌齡

黃犖

詹廉能鄞康成﹝以上俱慶元間任﹞

董興幾劉

晉傅

聖﹝一作「壅」﹐晉江人﹞

王南一趙汝樵沈柔孫孫若拙

黃垺﹝犖侄﹞

林有宗陳

森趙猶夫﹝舊志缺﹞徐

價

米巨宏﹝有傳。以上俱嘉定間任﹞

曾宗魯

饒子齊李繼申吳嗣明

羅應奇﹝以上俱淳祐間任﹞丁熙元

趙宗璆徐公亮﹝以上俱寶祐間任﹞

主

簿

陳肱

鄭良臣薛

髙林

更陳文孫

吳懿徳葉履常陳嘉禮董

陶季待

馮薦

林公慶葉一新陳鴻漸

趙羾夫﹝以上俱紹定間任﹞徐夢符﹝端平間任﹞

髙籙﹝省誌作「篯」﹐嘉熙間任﹞

張應卯羅

世邊應時洪

思

卓夢呂﹝以上俱淳祐間任﹞劉

泌

李鐸﹝俱寶祐間任﹞

縣

尉

薛士穎傅允升趙崇契

周公亮﹝「公」省誌作「功」﹞

張鼎

趙希喬張貴朴周鼎來

陳直卿﹝「直」省誌作「貞」﹞嶽

玭

趙崇春林

焯陳

琯葉

郯趙弋夫

沈膺

張逢春趙與贄劉

庠

馬嶽叟﹝省誌作「巖」﹞李宗勉

李務行曹有開﹝省誌作「同」﹞

趙與駿趙必邊馮應及鄧觀光

﹝元﹞

達魯花赤縣

尹

王成言﹝至正間任﹞質

夫﹝大徳間任﹐失其姓﹞

﹝明﹞

知

縣

鄧升﹝南平人﹐有治績﹞黃

福

劉雍﹝有傳﹞丁良恭

王玨

孫騏﹝海寧人。俱洪武間任﹞

馮志良胡

葉晉

馮源﹝仁和人。俱永樂間任﹞

周敬

吳衡﹝山陰人﹞周景辰﹝俱宣徳間任﹞

陳翊

陳邦眞﹝廬陵人﹞葉思誠王

佐﹝有傳﹞

李翰

方至﹝俱正統間任﹞

何熙

何俊

白良輔﹝河南禦史謫﹐景泰間任﹞淩友寬﹝蘭溪人﹞

梁濟﹝四會人﹞吳

綱

張允﹝無錫人﹞陳

敏﹝安福人﹞

衛﹝鄞縣人﹞陸

平﹝海陽人。以上俱成化間任﹞

關銓﹝順徳人﹞王

岐﹝仁利人﹞孫

暹﹝湖廣人﹞

宋﹝溧水人﹞葉

魁﹝龍溪人﹞

周纓﹝有傳﹞

蔣璣﹝有傳﹞

鄭綰﹝省誌作「琯」﹐縣誌作「信」﹐浦江人﹞

王理﹝道昌人﹞吳

瓚﹝慶元人。以上俱正徳間任﹞

方進﹝瓊山人﹞張云翰﹝山陰人﹞何

楷﹝東莞人﹞

吳珊﹝歙縣人﹞王繼承﹝金華人﹞祝

熙﹝徳興人﹞

金榜﹝金華人﹞郭

梅﹝吉水人﹞陳其具﹝番禺人﹞

彭漢﹝新會人﹞梁以衡﹝有傳﹞許尙靜﹝饒平人﹞

陶文淵﹝昆山人﹞方

極﹝桐城人。俱嘉靖間任﹞

汪一伊﹝省誌作「尹」﹐南雄人﹞

陳三俊﹝番禺人。俱隆慶間任﹞

郭鵬

劉夢錫朱九卿﹝宿遷人﹞李南翰﹝程鄕人﹞

牛大緯﹝省誌作「煒」﹐有傳﹞沈文薦﹝漢陽人﹞

沈大化﹝有傳﹞

傅坤﹝舊志缺﹞

李待問﹝有傳﹞

程三徳﹝婺源人﹞邱大成﹝有傳﹞

雷同聲﹝新興州人﹐有善政。俱萬曆間任﹞

甘學茂﹝南雄人﹞王兆熊﹝永丰人﹞

張大觀﹝浪穹人。俱天啟間任﹞

徐際旦﹝永丰人﹞戴應昌﹝信丰人﹞

楊卿﹝歸安人﹐有善政﹞陶文彥﹝浪穹人﹞

臺汝勵﹝陸安人﹞顧祖奎﹝吳江人﹞李士藻

吳希點﹝俱崇禎間任﹞

縣

丞

陳訓

謝式﹝賓州人。俱正統間任﹞李

翰﹝連州人﹞

吳琬﹝長興人﹐有善政﹐成化初任﹞胡

璉﹝雩都人﹞

石嵩﹝俱成化間任﹞萬

貫﹝南城人﹞

宋楚﹝浙江人﹞方

湧﹝蘭溪人。俱成化間任﹞

馬樟﹝臨川人﹞黃

燾﹝樂淸人﹞

黃鐘嶽﹝徳慶人﹐修城禦寇﹐民賴保全。俱正徳間任﹞

鮑裕﹝鄞縣人﹞白志淸﹝徳慶人﹞陳世誠﹝余姚人﹞

沈晹﹝安陸人﹞姜

操﹝臨川人﹞黃

諫﹝歙縣人﹞

楊汝楫﹝孝感人﹞徐

暕﹝永康人﹞方

正﹝惠來人﹞

熊紹古﹝東莞人﹞花

魁﹝合肥人﹞吳

棣﹝海鹽人﹞

關漢云﹝烏程人﹞葉朝紫﹝太平人﹞

桂馨﹝省誌作「聲」﹐新諭人。俱嘉靖間任﹞

婁管﹝山陰人﹞陳嘉謨﹝廣東人﹐萬曆八年裁﹞

主

簿

崔景﹝洪武間任﹞許

利﹝連州人﹞饒永升﹝新城人﹞

郁成﹝錢塘人﹞劉

翔鄭

昂﹝錢塘人﹞

劉澄﹝髙要人。俱永樂間任﹞楊

楫﹝定遠人﹞

陳策﹝南雄人﹞武

卿﹝井陘人﹞郭希正﹝江西人﹞

楊湛﹝安仁人﹞匡

顯﹝魚興人。俱弘治間任﹞

來錦﹝髙陵人﹞黎

琇﹝瓊山人﹞

黎兆﹝信宜人。俱正徳間任﹞陳

珠﹝靈山人﹞

丁世用﹝濰縣人﹞王大弘﹝四川人﹞余徳敷﹝余姚人﹞

陳芳﹝六安人﹞駱邦治﹝臨安人﹞方

印﹝奉化人﹞

彭棐﹝泰州人﹞劉

定﹝丰城人﹞

劉椿﹝弋陽人。俱嘉靖間任﹞張嘉忠﹝浙江人﹞

李愈﹝余幹人﹐有惠政﹞宗

旦﹝蘇州人﹞

歐陽籍﹝泰和人﹞夏宣化﹝嘉善人﹞

王時端﹝太平人﹞吳道東﹝廣東人﹞

丁朝忠﹝義烏人﹞秦

權﹝吳江人﹞

宋廷賓﹝澄海人。俱萬曆間任﹞

李承榮﹝六安人﹞劉明道﹝義烏人﹞

何孟潛﹝柳州人。俱天啟間任﹞

徐大懋﹝會稽人﹞何達舜﹝丹徒人﹞

劉芳稱﹝南陸人。俱崇禎間任﹞

典

史

駱通﹝鄞縣人﹐宣徳間任﹞

楊志﹝鉛山人﹐正統間任﹞

胡連

魯旭﹝俱天順間任﹞李

春兪

琳

蕭俊

鄔淸﹝丰城人﹞

莫鏡﹝新興人﹞

兪寧

龔浦﹝秀水人﹞

魏朝﹝進賢人﹞

金文默兪

倫麥

揚﹝俱弘治間任﹞

郭文聰﹝嘉興人﹞兪士輝﹝湖口人。俱正徳間任﹞

李重琳﹝東莞人﹞邵

浦﹝淳安人﹞

張玉﹝丰城人﹞覃

鳳﹝廣西人﹞

朱杲﹝江西人﹞夏

有﹝咸寧人﹞範應鄜﹝鄞縣人﹞

陳政﹝髙安人﹞潘

瑞﹝余姚人。俱嘉靖間任﹞

馮瑱﹝山陰人﹞王

盛﹝山陰人﹞章汝種

李大能﹝廣東人﹞蘇載華﹝懷寧人﹞饒吉袍﹝臨川人﹞

陳汝志﹝山陰人﹞季應麟﹝永嘉人﹞汪映光﹝懷寧人﹞

王子達﹝奉化人。俱萬曆間任﹞

盧可達﹝華亭人﹐泰昌間任﹞

岑國讚﹝廣徳州人﹞周士曾﹝撫州人。俱天啟間任﹞

陳光煥﹝銅陵人﹞

柯應棋﹝淸江人﹐省誌作「何」﹞

楊秉曾﹝鄞縣人。俱崇禎間任﹞

教

諭

李廣﹝永嘉人﹐宣徳間任﹞彭

昂﹝永丰人﹞

陳源﹝萬安人﹞沈輔之吳

智﹝余姚人。俱正統間任﹞

陳贊﹝臨安人﹞劉

逵﹝江西人﹞周

澄﹝黃巖人﹞

曾煥﹝廬陵人﹞陳

傳﹝海陽人﹞張萬鐘﹝海陽人﹞

李彪﹝余幹人﹞鐘

韶﹝順徳人。俱弘治間任﹞

胡朝宗﹝武康人﹞袁永徳﹝東莞人﹞譚

誴﹝歸善人﹞

劉文祥﹝南海人﹞孔

時﹝蘭溪人﹞歐文﹝順徳人﹞

梁燾﹝香山人﹞吳

檖﹝歙縣人﹞胡維新﹝新昌人﹞

崔道宏﹝番禺人﹞莫

繇﹝靈川人﹞戴

價﹝鄞江人﹞

湯旒﹝新會人。俱嘉靖間任﹞

蔡符﹝建昌人﹐隆慶間任﹞

方文烜﹝浮梁人﹞劉昭理﹝南康人﹞陳文彬﹝徐聞人﹞

林國鼎﹝侯官人﹞潘兆麟﹝番禺人﹞王廷掄﹝晉江人﹞

李仕觀﹝安溪人﹞尢仁策﹝羅源人﹞朱夢賢﹝晉江人﹞

徐子忠﹝西安人﹞王學淵﹝電白人﹞陳洪南﹝福安人﹞

林尙義﹝福淸人﹞楊朝選﹝連江人﹞張

法﹝平陽人﹞

朱廷揚﹝莆田人﹞顧

春﹝昆山人﹐鼎臣孫﹞

王元佐﹝孝丰人﹞髙

應﹝漳浦人﹞

遊士章﹝侯官人。俱萬曆間任﹞林

垠﹝羅源人﹞

黃鳴鳳﹝莆田人。俱天啟間任﹞林孟映﹝寧徳人﹞

陶文炳﹝進賢人﹞廖經濟﹝奉新人﹞

薛綜﹝閩縣人﹞黃路淸﹝宜春人。俱崇禎間任﹞

訓

導

木時傑﹝洪武初任﹞嚴

怡﹝浦江人﹞張志仁﹝上饒人﹞

唐虔﹝瓊山人。俱正統間任﹞卜

巽﹝會稽人﹞

周晨﹝吉水人。俱景泰間任﹞王

頊﹝天順間任﹞

鄧綱﹝鄱陽人﹞鮑

恭趙

玉﹝山陰人﹞

梁賢祖﹝髙安人﹞韓

顯﹝山陰人﹞

何禮﹝東莞人﹞鄔

瑄﹝歸善人。俱成化間任﹞

黎縉﹝歸善人﹞何

洪﹝順徳人﹞韋

昂﹝烏程人﹞

劉道﹝徳慶州人。俱弘治間任﹞李

甘﹝澄邁人﹞

梁津﹝南海人﹞鄭

信﹝揭陽人﹞

沈元貞﹝仁和人。俱正徳間任﹞陳雲章﹝進賢人﹞

朱延賓﹝進賢人﹞繆

昌﹝星子人﹞劉

賓﹝廣昌人﹞

盧仕傑﹝髙安人﹞馮文禎﹝海康人﹞兪

桐﹝東陽人﹞

陳蘭﹝化州人﹞蕭允笙﹝崖州人﹞張應珍﹝東莞人﹞

戴杲﹝泰興人﹞黃舜明﹝山陰人。俱嘉靖間任﹞

何克宅﹝進賢人﹞李宗沂﹝博白人﹐隆慶間任﹞

屈履舒﹝南海人﹞李仕鼎﹝福安人﹞張思舜﹝諸曁人﹞

林以文﹝南平人﹞葉

敷﹝河源人﹞鄭一龍﹝南平人﹞

郭嘉文﹝程鄕人﹞蔡懋憲﹝徳淸人﹞張一中﹝侯官人﹞

徐來﹝南平人﹞張尙仁﹝河源人﹞陳嘉謨﹝浦城人﹞

遊於東﹝南平人﹞洪雲龍﹝龍溪人﹞洪其仁﹝瓊山人﹞

謝朝恩﹝合浦人﹞黃廷榜﹝甌寧人﹞張鳴鷲﹝錢塘人﹞

王桂﹝太倉人﹞劉中督﹝寧徳人﹞莊應奎﹝晉江人﹞

章燁﹝龍巖人﹞胡

寧﹝蒙化人。俱萬曆間任﹞

梁思丰﹝瓊山人﹞池嘉謨﹝大埔人﹞

施大霖﹝尢溪人﹞詹應運﹝閩縣人。俱天啟間任﹞

柳時良﹝平和人﹞劉承易﹝保寧人﹞

蕭維喬﹝泰寧人﹞盧旭日﹝順昌人﹞

林元鑄﹝福州人。俱崇禎間任﹞

巡

檢

陳壽

田

李志髙樊

通

彊升﹝連志作「張」﹞

髙貴

趙升

朱深

王墰

張玨

張繡

張佐

尹旻

兪仲資

徐朴

陶懃

夏同祖錢堯仁呂

楠黃時錫

邵廷楫洪興國陳

渭陳時懋余泰然張孟烈

張華潛倪文耀薛

通陳希誠姚士俊

上杭

縣

﹝宋﹞

知縣

事

周式﹝道州人﹐濂溪伯父﹞上官極﹝光澤人。俱熙寧間任﹞

廖揆﹝建炎中任﹞許

顏﹝襄邑人﹞

孫瑞﹝首創學捨﹐給田養士。俱紹興間任﹞

鄭稷﹝遷縣治於郭坊﹐未竣﹐以事去﹞

陳朝章﹝有傳。俱乾道間任﹞

任文茂蕭

輅

鮑粹然﹝有傳﹐淳熙間任﹞

薛洽

黃葵

黃沐之﹝福寧人。俱慶元間任﹞陳

沂﹝天禧初任﹞

林半千鄭必學

曹南老趙彥挺﹝嘉定間任﹞

陳準﹝寶慶初任﹞

趙時鉞﹝紹興間任﹞

方應祥﹝端平初任﹞

謝觀國

余繼祖﹝俱嘉熙間任﹞趙希王延慶

楊仁吉潘景醜﹝俱淳祐間任﹞

李務行﹝創朱﹑楊二先生祠於學西﹞林似孫

鐘紹安﹝有傳。俱寶祐間任﹞

縣

丞

郭縝﹝紹興間任﹞

何鎬﹝有傳﹞

呂伯固﹝省誌作「吳」﹞饒

洽陳谹才

吳次春﹝以上俱嘉定間任﹞

江寅﹝紹定間任﹞林

桂

廖武子﹝省誌無「子」字。俱端平間任﹞

趙汝嵩﹝嘉熙間任﹞趙時﹝淳祐間任﹞

梁濤

陳稷﹝俱寶祐間任﹞

縣

尉

林韶

陳元震柯

岐

張髙﹝省誌作「窩」。俱嘉定間任﹞

康濟

陳夢凱﹝俱紹定間任﹞林翊龍﹝端平間任﹞

黃師心﹝嘉熙間任﹞

趙時著陳

僑陳時學

趙時儵﹝俱淳祐間任﹞陳時可﹝寶定間任﹞

鄭應雷﹝開慶間任﹞

﹝元﹞

達魯花赤

伯顏﹝舊志至正二年任﹐縣誌至正二十年任。建縣治﹞

鄭從吉﹝有傳﹞

縣

尹

魏侃夫﹝至正中任﹞吳

楚﹝至元中任﹞

﹝明﹞

知

縣

夏煜﹝洪武初任﹞

劉亨﹝有傳﹞

鄧致中韋

貞王彥良

秦斌﹝有傳。俱洪武間任﹞顧

祥﹝通州人﹞

劉紹﹝建賑濟倉﹞梁

貞沈

新﹝錢塘人﹞

張光啟﹝有傳。俱永樂間任﹞

劉伯蘊﹝鄢陵人﹐洪熙間﹐以給事中任﹞

姚秀林﹝浙江人﹞胡

泰﹝華亭人﹞

張琳﹝梁寧人。俱宣徳間任﹞

羅諟﹝余姚人﹞熊

琰﹝進賢人﹞

岑嵩﹝徳慶州人。俱正統間任﹞

楊瑾﹝蘭溪人﹞

黃希禮﹝永嘉人。俱景泰間任﹞

劉泓﹝當塗人﹐天順間任﹞

胡鉞﹝有傳﹞孫

安﹝錢塘人﹞

蕭宏﹝武崗人﹞石

塘﹝余姚人﹞

李曰思﹝弋陽人﹞張

祐﹝桐鄕人。俱成化間任﹞

徐綬﹝常熟人﹞髙以誠﹝昆山人﹞

馬淳﹝順徳人。俱弘治間任﹞

陳思誠﹝南漳人﹞謝

浩﹝海陽人﹞

黎鐸﹝陽朔人。俱正徳間任﹞

王世熙﹝饒平人﹞謝

明﹝番禺人﹐以廉慈稱﹞

黃鑾﹝上饒人﹞馬

節﹝通州人﹞

劉存仁﹝懷集人﹞伍

籩﹝安福人﹞

汪應奎﹝歙縣人﹐以鯁直稱﹞

趙文同﹝靖安人﹞朱世徹﹝丰城人﹞

李仁卿﹝東莞人﹞餘一貫﹝浮梁人﹞

陳巽言﹝宜春人。俱嘉靖間任﹞

周裔登﹝南海人﹞錢堯中﹝會稽人﹐隆慶間任﹞

楊萬春﹝有傳﹞殷守善﹝歙縣人﹞

塗鐘嶽﹝江西人﹞樂九疇﹝東鄕人﹞

鄧良佐﹝從化人﹞梁仲仁﹝山陽人﹞

梁祖寅﹝順徳人﹞何其義﹝瓊山人﹞

倪應春﹝桐城人﹐葺陽明橋﹐人稱倪公渡﹞

李自華﹝江寧人﹐建塔葺城﹞

彭圾﹝南昌人﹞周廷臣﹝番禺人。俱萬曆間任﹞

吳南灝﹝有傳﹐天啟間任﹞

陳正中﹝有傳﹞盧躍龍﹝順徳人﹞

蔣盈畿﹝全州人﹞趙碩來﹝涇縣人﹞

羅萬藻﹝有傳。俱崇禎間任﹞

縣

丞

周文郁﹝興創學校﹞

黃蘇旺何仕能

汪立言﹝俱洪武間任﹞潘

義﹝余姚人﹞

梁衡﹝番禺人。俱永樂間任﹞

楊孜﹝萬載人﹐創浮橋﹐宣徳間任﹞

劉致思﹝歸善人﹞易

華﹝華人。﹝金華人或華亭人。﹞俱正統間任﹞

趙榮﹝宜山人﹐景泰間任﹞畱

紳﹝西安人﹞

熊璉﹝髙安人﹞陳

淸﹝徳慶州人﹞

趙鏸﹝進賢人。俱成化間任﹞

徐忠﹝余姚人﹞胡

盛﹝荊門州人﹞

蔣鎰﹝浙江人﹞王獻臣﹝有傳。俱弘治間任﹞

胡淵﹝太同府人﹞宋

濬﹝確山人﹞

黃永忠﹝蘇州人﹞陳

秉﹝孝感人。俱正徳間任﹞

黃鵬﹝余姚人﹞鐘

夔﹝安遠人﹞

方鐸﹝舊志缺﹞陳

楩﹝龍泉人﹞

王瑚﹝玉山人﹞方

憲﹝弋陽人﹞

淩﹝大倉人﹞王載臣﹝南康人﹞

李良模﹝大湖人﹞邵

新﹝靈山人﹞

範津﹝休寧人。俱嘉靖間任﹞

鄧鈇﹝淸江人﹞傅

伊﹝會稽人﹞

沈子熺﹝徳淸人﹞梁

汴﹝髙要人﹞

朱士嵩﹝余姚人﹞羅從先﹝浙江人﹞

余純章﹝浙江人﹞陸率履﹝南直人﹞

郭炫﹝江西人﹞鄒元良﹝丰城人﹞

劉承芳﹝麻城人﹞蔡文會﹝丰城人﹞

李如珠﹝山陰人﹞許

衛﹝余姚人﹞

陳梧﹝會稽人﹞章應奎﹝會稽人﹞

鈕銘﹝會稽人﹞嚴惟中﹝湖州人。俱萬曆間任﹞

朱應魁﹝山陰人﹞錢大周﹝會稽人。俱天啟間任﹞

金懋會﹝安州人﹞沈之紀﹝秀水人﹞

周維新﹝貴池人﹞聶致章梁廷俊﹝浙江人﹞

王爾煜﹝浙江人﹞陳元輔﹝浙江人。俱崇禎間任﹞

主

簿

王守中王

裕魏原泰﹝俱洪武間任﹞

孫俊﹝山東人﹐宣徳間任﹞

王敬﹝舊志缺﹞繼生﹝融縣人﹞

張鎭﹝省誌作「縝」﹐分宜人。俱正統間任﹞

王規﹝仁和人﹐景泰間任﹞

吳盛﹝長洲人﹐天順間任﹞

朱文錫﹝建徳人﹞孫必通﹝湘陽人﹞

阮振﹝山陰人﹞潘

輔﹝錢塘人﹞

余嵩﹝昌化人﹞陳

秀﹝鄱陽人﹞

林恆﹝四會人。俱成化間任﹞

唐賢﹝崇徳人﹞王

璧﹝建徳人﹞

魏敏﹝吳縣人﹞梁

福﹝安福人﹞

胡萬﹝廬陵人﹞丁

仁﹝合肥人。俱弘治間任﹞

葉貫﹝旴人﹞康

祺﹝泰和人﹞

張泰﹝韶州人﹞傅

斌﹝義烏人﹞

王俊﹝長州人。俱正徳間任﹞

譚希崇﹝茂名人﹞楊

環﹝柳州人﹞

孫文傑﹝麗水人﹞

柳尙寧﹝「柳」省誌作「林」﹐「寧」邑志作「學」﹐臨湘人﹞

劉祥鳳﹝會昌人﹞阮

睿﹝余幹人﹞

李應策﹝程鄕人﹞蔡

棐﹝省誌作「琴」﹐大興人﹞

陳璿﹝浦江人﹞李

美﹝南昌人。俱嘉靖間任﹞

李髙﹝徐聞人﹞吳

貴﹝余幹人﹞

周孝﹝泰州人。俱隆慶間任﹞

王應龍﹝吳縣人﹞胡世用﹝宣城人﹞

蕭守約﹝廬陵人﹞徐文議﹝永康人﹞

周用中﹝浙江人﹞塗一中﹝直隸人﹞

楊一明﹝山陰人﹞方

梓﹝會稽人﹞

陳士英﹝宣城人﹞楊

標﹝黃岡人﹞

王洪度﹝余姚人﹞王時明﹝山陰人﹞

陳學化﹝會稽人﹞周爲貴﹝紹興人。俱萬曆間任﹞

章日升﹝貴池人﹐泰昌間任﹞

謝奇芳﹝余姚人﹞毛元英﹝武進人。俱天啟間任﹞

顧所行﹝秀水人﹐崇禎間任﹞

典

史

李進﹝永樂間任﹞童

明﹝洪熙間任﹞

葉世聰﹝宣徳間任﹞吳文敬熊正安

童慶﹝俱正統間任﹞羅

旋﹝天順間任﹞

嶽崇

牛貴

朱永義萬

瑀羅宗仍王宗榮

王信

解俊﹝俱成化間任﹞

王剛

黃雷

徐慶﹝俱弘治間任﹞

龍鸞

潘昌

黃科

梁勝聚馬世淸﹝俱正徳間任﹞

覃表

任鎬

伍世顯陸

鋐羅

鏌

黃文林王

賢夏孟髙﹝俱嘉靖間任﹞

阮大章周

昆趙

中﹝俱隆慶中任﹞

陳大綱蘇正道寧

淸滕云蛟徐世盛平應晹

吳一龍韓紹文王文炤江世俊黃

珂

孫練﹝俱萬曆間任﹞歐夢鯤盛伯元﹝天啟間任﹞

楊緒

張兼

王賜爵江登鵬鐘元亮趙世瑞

馮桓﹝以上俱崇禎間任﹞

教

諭

黃元震﹝永丰人﹐洪武間任﹞

陳閏﹝建安人﹞陳恩旻﹝衡陽人﹞

李庚﹝香山人。俱永樂間任﹞

吳克謙﹝新城人﹞葉儒林﹝寧海人﹞

劉貴﹝安福人﹞廖

潤﹝新淦人。俱正統間任﹞

陳巽﹝新建人﹞季

遠﹝龍泉人。俱景泰間任﹞

胡匡﹝泰和人﹞孫

能﹝山陰人﹞

林升﹝潮陽人。俱成化間任﹞

柴祚﹝鄞縣人﹞楊

宏﹝化州人。俱弘治間任﹞

李朝會﹝潮陽人﹞陳

諫﹝海康人。俱正徳間任﹞

陳濟﹝南海人﹞程

邁﹝髙明人﹞

梁彥錦﹝東莞人﹞夏啟東﹝繁昌人﹞

蕭祥庚﹝泰和人﹞陳

典

劉順之﹝馬華人﹞楊

稿﹝舊志入隆慶﹐誤﹞

徐朝傑﹝武康人。俱嘉靖間任﹞

鄭用淵﹝番禺人﹞林一道﹝泰順人。俱隆慶間任﹞

黃建可﹝海陽人﹞顧伯俔﹝云和人﹞

朱民範﹝南平人﹞黃一嶽﹝上海人﹞

陳棟﹝嘉興人﹞朱廣章﹝饒平人﹞

陳可達﹝永丰人﹞唐時興﹝晉江人﹞

林廉章﹝莆田人﹞姚

炳﹝崇徳人﹞

陳廷梁﹝同安人﹞薛

庚﹝長泰人﹞

譚之鳳﹝丰城人﹞馬應義﹝永康人﹞

蔣尙茂﹝全州人。俱萬曆間任﹞

王國珪﹝閩縣人﹐天啟間任﹞

陳志孔﹝連江人﹞吳廷聘﹝連州人﹞

郭衛都﹝星子人﹞黃應祺﹝滁州人﹞

王志伊﹝南平人﹞李種佳﹝晉江人﹞

洪鳴鸞﹝仙遊人﹞孫傳要﹝山陰人﹞

遊漢龍﹝龍溪人。俱崇禎間任﹞

訓

導

胡時﹝洪武間任﹞曾宜勉﹝廬陵人﹞

鄭孟華﹝開化人﹞毛

誠﹝浙江人。俱永樂間任﹞

王盧淵﹝安福人﹞盧功名﹝海丰人。俱宣徳間任﹞

顧繼﹝上海人﹞奚

讓﹝吳縣人﹞

鄭自彊﹝鄞縣人﹞羅

震﹝番禺人。俱正統間任﹞

潘啟明﹝黃巖人﹞吳

崧﹝南城人。俱景泰間任﹞

李盛﹝浮梁人﹞李

壽﹝金華人。俱天順間任﹞

鄭韜﹝慈溪人﹞李

鐺﹝太平人﹞

張貞﹝浦江人﹞黃元憲﹝南海人。俱成化間任﹞

陳倫﹝增城人﹞羅

淵﹝鉛山人﹞

陳章﹝海康人﹞劉

祖﹝丰城人﹞

袁慶雲﹝雩都人﹞兪

玠﹝浮梁人﹞

譚震﹝大庾人。俱弘治間任﹞

羅大經﹝柳城人﹞劉

耀﹝海陽人﹞

周民獻﹝淳安人。俱正統間任﹞

丁冕﹝余杭人﹞宋應奎﹝仁和人﹞

張定﹝龍遊人﹞崔如度﹝番禺人﹞

李尙恕﹝香山人﹞邵

徵﹝都昌人﹞

陳遂﹝麗水人﹞盛應登﹝吳縣人﹞

郟夔﹝臨海人﹞陶陽鳳﹝山陰人﹞

沈芳﹝山陰人﹞馬近文﹝河源人﹞

黃尙徑﹝番禺人﹞吳

治﹝桐城人﹞

劉鶚﹝峽江人﹞黎本淮﹝崖州人﹞

張轅﹝廣東衛人﹞黃

山﹝博羅人﹞

徐天祺﹝髙安人﹞徐

玨﹝建徳人﹞

吳文泰﹝河源人。俱嘉靖間任﹞

陳嘉言﹝貴溪人﹞黃

遷﹝長樂人。俱隆慶間任﹞

張盤﹝海澄人﹞趙穎昌﹝新建人﹞

馮瑞﹝番禺人﹞翁以貴﹝廣州人﹞

陳應桐﹝延平人﹞應綏寧﹝永康人﹞

朱洪猷﹝莆田人﹞劉天秩﹝連州人﹞

黃中久﹝南安人﹞劉應廷﹝仙遊人﹞

廖禎﹝龍巖人﹞徐

朴﹝保昌人﹞

李良智﹝通州人﹞賓

悅﹝衡山人。俱萬曆間任﹞

張其傳﹝沿山人﹞諸應龍﹝髙淳人﹞

李一椿﹝邵武人﹞施所學﹝蕭山人。俱天啟間任﹞

詹學恭﹝省誌作「宮」﹐壽寧人﹞

何珊﹝閩縣人﹞蔡一龍﹝省誌作「士」﹐平和人﹞

黃喬貞﹝南靖人﹞範天然﹝建陽人﹞

李玉琛﹝惠安人﹞龐鐘魯﹝南海人﹞

吳三樂﹝將樂人﹞謝

淶﹝永安人﹞

李日明﹝建水人﹞楊世勛﹝鎭海衛人﹞

林一貫﹝仙遊人﹞孫

鰲﹝以上俱崇禎間任﹞

平西驛驛丞﹝成化六年設﹐崇禎元年裁﹞

梁綱

王英

陳麟﹝俱成化間任﹞

李浚﹝弘治間任﹞宣

澄任

宇﹝俱正徳間任﹞

夏志榮王應奎朱

文﹝邑志作「朱文通」﹞

蔡楡

鐘曄

丁宗禮﹝俱嘉靖間任﹞

熊冕

蘇世賢鐘

華諸士文﹝俱萬曆間任﹞

熊文郁﹝舊志作「之都」﹐天啟間任﹞

藍屋驛驛丞﹝成化十年設﹞

鄭釗

吳江

邱昆﹝俱成化間任﹞

曹錫

陳昭

楊濟

彭宗策

陳倫﹝俱弘治間任﹞張

智徐

謨﹝邑志作「鏌」﹞

張志

陳定﹝俱正徳間任﹞

王詔

甘霖

施誠

金龍

趙賢

蔡友鳳

黃文旻費

淳饒

鉞王應驥張良相

嚴光泰﹝以上俱嘉靖間任﹞何文科霍

中

陳民秩﹝俱隆慶中任﹞余奇旺﹝天啟間任﹞王於云

宋燭﹝俱萬曆間任﹞王可立﹝天啟間任﹞李元惠

邢彥觀淩希相﹝俱崇禎間任﹞武

平縣

﹝宋﹞

知縣

事

王慈﹝校書郎﹐大中祥符間任﹞

翁仲道﹝省誌作「通」﹐崇安人﹐建學校﹞

陳闡﹝有傳﹞宋士衡﹝俱天禧間任﹞陳居亮

吳郡﹝省誌作「羣」。俱嘉祐間任﹞

楊惇仁﹝元符間任﹞葉

曾﹝一作「會」﹞

江領﹝一作「翎」﹞梁從義黃

沐

梁仲衍﹝崇寧初任﹞李

綱﹝宣和中攝﹞

張元林黃

雷上官實張安節蔡

吁黃次元

王正國﹝俱紹興間任﹞趙

賁石應城唐廷堅

湯說﹝俱乾道間任﹞程起宗詹

嶽董文昌

王文石葉謙之﹝俱淳祐間任﹞

陳峋

周稷

陳絢﹝俱紹熙間任﹞趙汝慶

何自彊﹝有築城功。俱慶元間任﹞

趙善綽趙

璘王繇之﹝俱開禧間任﹞

趙孝通﹝「趙」省誌作「陳」﹞

趙汝瑲傅大聲﹝仙遊人﹞李文伯

趙師峙黃襲甫﹝俱嘉定間任﹞

顏東老﹝永春人﹐寶慶間任﹐郡檄往平遠討賊﹐同縣尉鐘茂福戰歿﹐官其子﹞

趙汝珇﹝紹定間任﹞趙汝讘﹝端平間任﹞

田圭﹝嘉熙初任﹞黃應翁林

震

楊一夔沈富求阮逢午﹝俱寶祐間任﹞

朱搏﹝開慶間任﹞

縣

丞

張良裔﹝建炎間任﹐有傳﹞

主

簿

張楫﹝開禧初任﹞余

洪上官損﹝有傳﹞

傅庶

翁浦﹝邑志作「溥」﹞

趙與環﹝俱嘉定間任﹞張廷實張

安

謝滋

蔣逢太梁應庚﹝俱嘉定間任﹞

尢龔之﹝端平初任﹞吳應酉﹝嘉熙初任﹞劉

堪

鄭自任林一龍﹝省誌作「士」﹞

連通﹝俱淳祐間任﹞黃夢鑑趙與郡

丁世周﹝俱寶祐間任﹞

縣

尉

林昉

林億

林公紹黃

亦黃

從楊景睦

陳共

鮑石

孫鼛

曾韶顯

鐘茂福﹝隨令顏東老討賊歿﹞

翁甫

趙時旻楊可久陳

傳趙崇玙龔

奎

賴文龍﹝「賴」省誌作「顏」。以上俱淳祐間任﹞吳遇聘

趙崇櫛劉應震﹝「震」通誌作「霆」。俱寶祐間任﹞

﹝元﹞

縣

尹

侃夫﹝至正間任﹐省誌﹑舊志俱缺﹞

李實﹝有傳﹐至元間任﹞李伯英

﹝明﹞

知

縣

李燧

徐傑

呂祥

陳得貴﹝俱洪武間任﹞

周能﹝蕭山人﹐永樂間任﹞方

恢﹝余姚人﹐以僉事謫﹞

余忠﹝直隸人﹞朱

誠﹝廣東人﹞

閭常﹝山陰人。俱宣徳間任﹞

皇甫淵﹝桐廬人﹐正統間任﹞

周希貴﹝臨川人﹐景泰間任﹞

袁旻﹝丰城人﹞劉

哲﹝吳縣人﹞

徐端﹝遂安人﹐歲旱露禱輒應﹐建通濟橋﹐遷學縣西﹐纂修邑志﹞邵

惟﹝建徳人﹞

陳增﹝樂淸人﹞李

俊﹝新建人。俱成化間任﹞

黃貫﹝始興人﹞王

靖﹝祁門人﹞

陸忠﹝奏築磚城﹞鄭

賢﹝歙縣人。俱弘治間任﹞

鄒大光﹝丹桂人﹞弘

啟﹝臨川人﹞

黃章﹝黃巖人﹞周

旋﹝永州人﹞

羅奎﹝海丰人﹞韋

徳﹝賓州人﹞

何泰﹝雩都人。俱正徳間任﹞

蕭國遠﹝南昌人﹞許

喬﹝吉水人﹞

張策﹝有傳﹞鄧

恕﹝淸江人﹞

孫勛﹝南海人﹞施

﹝黃巖人﹞

楊澯﹝灌陽人﹞陳

恪﹝南海人﹞

徐甫宰﹝有傳﹞毛文選﹝平樂人﹞

黃確﹝上髙人。俱嘉靖間任﹞

鄒迪良﹝程鄕人﹐隆慶間任﹞

鄭淵﹝南城人﹞黃文星﹝新會人﹞

何鳳起﹝蘄水人﹞王

遂﹝東莞人﹞

區大憲﹝順徳人﹞張

檟﹝景陵人﹞

謝應元﹝廣昌人﹞黃汝楫﹝萬州人﹞

梁元禎﹝南海人﹞丁考生﹝新建人﹞

沈之崟﹝烏程人﹐有善政﹐著《武平政略》十二卷﹞

孫慶說﹝休寧人﹞成惇睦﹝鹽城人﹞

吳時亨﹝海陽﹐未赴﹞

曾元惟﹝景寧人﹐「元」邑志作「曰」﹞

毛應啟﹝武進﹐未任﹞任天錫﹝興化人。俱萬曆間任﹞

劉大詔﹝大庾人﹞

巢之梁﹝武進人﹐禦寇有功。俱天啟間任﹞

許學尹﹝天臺人﹞王行可﹝宜興人﹞

尹長庚﹝宜賓人﹞左光明﹝桐城人﹞

陳啟扆﹝進賢人﹞潘

絃﹝重慶人。俱崇禎間任﹞

縣

丞

蔣昭

朱衡

徐壽

鄧亞有曾

貫謝

原

吳景賢黎祖晉陳泰祥劉

義楊

祿

胡璉﹝俱景泰間任﹐後裁﹞

主

簿

柳秉道盧

受皮仕誠盧仲英﹝大庾人﹞

李魁﹝吉水人﹞蔡

英﹝廣東人。俱景泰間任﹞

許廷軒﹝巴陵人﹐弘治間任﹐後裁﹞

典

史

葉道直何

昂謝

禮徐

吉陳

浚沈

淸

周正

金彜

邱鑑﹝俱成化間任﹞李

毓

孫富

韓演

黃廷璋﹝俱弘治間任﹞邱

玨

王街﹝俱正徳間任﹞孫

吉黃

新辜

細

常希仁﹝有傳﹞梅

金魏

讓謝世宸何

琇

黃邦舉範啟文王一達﹝俱嘉靖間任﹞宋廷臣

王慄

張應麟胡士虞王朝鑑沈惟孝李國章

聞大道﹝俱萬曆間任﹞樂一元﹝泰昌間任﹞楊思徳

李元意﹝俱天啟間任﹞廖師周陳善政陳所性

彭興周吳化龍金應鶴陳必耀王永祐﹝俱崇禎間任﹞

教

諭

周寬﹝吉水人﹞婁

宗﹝義烏人。俱永樂間任﹞

羅子浚﹝南城人﹐宣徳間任﹞

周文﹝吉水人﹞劉

瀚﹝髙安人。俱正統間任﹞

鐘福﹝永丰人﹐景泰間任﹞

史元善﹝長洲人﹐天順間任﹞

周榮﹝吉水人﹞周

容﹝吉水人﹞

髙越﹝安福人﹞王

鑾﹝烏程人﹞

包榮﹝舊志缺﹞羅

傳﹝崇仁人。俱成化間任﹞

汪瀚﹝浮梁人﹐弘治間任﹞

李榮﹝當塗人﹞詹

明﹝松陽人﹞

彭忠﹝新諭人﹐俱正徳間任﹞

孫煌﹝余姚人﹞胡

綖﹝歙縣人﹞

袁邦行﹝丰城人﹞謝

相﹝於潛人﹞

髙士楠﹝順徳人﹞許

升﹝徳慶人﹞

蒙中元﹝賓州人﹞謝國臣﹝於潛人﹞

甘懋徳﹝奉新人﹞汪

文﹝浙江人﹐舊志缺﹞

郭仰﹝江西人﹞熊

祥﹝江西人﹐舊志缺﹞

楊泰和﹝髙明人﹞汪

弘﹝廣西人﹞

李子象﹝廣東人﹞黃

鑰﹝黃州人﹞

林長淸﹝新會人﹞秦

恩﹝古田人﹞

蘇民孚﹝晉江人﹞林皆春﹝福淸人﹞

周仲規﹝恭城人﹞

翁以貫﹝「貫」省誌作「貴」﹐澄海人﹞

湛自正﹝增城人﹐若水孫﹞鄧玉榮﹝光澤人﹞

張行中﹝髙郵人﹞黃

濛﹝松溪人﹞

盛日東﹝省誌作「中」﹐福寧州人﹞

王尙賓﹝龍巖人﹞蔣宗懋﹝福州人﹞

姜立功﹝金華人﹞陳有元﹝侯官人﹞

何一本﹝大興人﹞吳大烈﹝政和人﹞

張紹登﹝建昌人﹞陳鳴鷟﹝省誌作「贊」﹐閩縣人﹞

尹幡然﹝桐城人﹞林

頎﹝福州舉人﹞

楊之俊﹝瓊山人﹞

訓

導

邱子瞻﹝上杭人﹞黃原祿﹝揭陽人﹞孫

本﹝上元人﹞

徐塤﹝定海人﹞方

俊﹝淳安人﹞歐陽粲﹝泰和人﹞

周珊﹝舊志缺﹞孫

蘭﹝東陽人﹞陳

禎﹝石埭人﹞

嚴璋﹝淸遠人﹞王

龍﹝省誌作「隆」﹐義烏人﹞

賴昊﹝歸善人﹞傅俊卿﹝仁和人﹞黃邦瑞﹝番禺人﹞

趙廷宣﹝星子人﹞塗

緩﹝省誌作「瑗」﹐新城人﹞

汪琳﹝開化人﹞利思義﹝大徳人﹞葉萬碩﹝博羅人﹞

洪鸞﹝余姚人﹞陳朝綬﹝饒平人﹞黃

業﹝程鄕人﹞

夏雷﹝徳淸人﹞余

逵﹝進賢人﹞柴良林﹝江山人﹞

王言﹝古田人﹞鄧

帛﹝信丰人﹞張

巖﹝安福人﹞

蒙士宜﹝廣東人﹞施

爲﹝崇明人﹞黃

鑰﹝浙江人﹞

陳捲﹝醴陵人﹞揭文晶﹝寧洋人﹞張

竚﹝甌寧人﹞

胡懋﹝翁源人﹞林榮壽﹝詔安人﹞朱

衣﹝揭陽人﹞

邱焯﹝沙縣人﹞陳大圭﹝新會人﹞楊其濂﹝會同人﹞

屈逢吉﹝廣西人﹞陳師尹﹝南平人﹞

湯汝衡﹝「湯」邑志作「楊」﹐永定衛人﹞

黎民望﹝廣東人﹞鄒宗孔﹝古田人﹞黃士標﹝龍溪人﹞

張章淡林士俊﹝福州貢生﹐崇禎十四年任﹞

象洞寨巡檢司巡檢

何必譚顧

凱張

能蔡

謙趙

晟蔡

疇

任傑

麥孔秀任

軾史

儒張

翼華文斌

余衡

仇良能熊

寅王有木甘世輔張希齡

劉維寧郭志學蔣一善郭紹唐金安民梁應周

楊吉

孫堯

余應運許國光張鳳歷區承恩

袁宿

張煥

張邦臣胡鐘化

徐夢麟﹝山西人﹐崇禎十三年任﹞

永平寨巡檢司巡檢

黃鑑

黃琳

李宣

金松

陳霄

王端

吳在泮朱道遠翁時文王邦文錢汝立鄞

端

蔣在準曾元卿劉應龍余登榮章鳴鸞柳

信

吳士奇何恆偁王可士梁再興項尙忠黎一範

張斗之﹝貴池人﹐崇禎十二年任﹞

武平所倉大使

何濟

陳暹

潘福裕許

旻鄧

福周延振

潘鎭

楊志松裴

議薛宗閏陳廷器李

幹

葉喬

丁諮

王鎭﹝萬曆八年革﹞

永定

縣﹝明﹞

知縣

事

王環﹝新昌人﹞顏

韶﹝靑田人。俱成化間任﹞

陳禮﹝鄞縣人﹞張

縉﹝瓊山人﹞陳

悅﹝吳縣人﹞

宋澄﹝建徳人﹞聞

璇﹝海鹽人﹞楊

宗﹝髙安人﹞

梁善﹝臨川人﹞陳

濟﹝保昌人。俱弘治間任﹞

曾顯﹝泰順人﹞戴彜心﹝房縣人﹞

邢瑄﹝文昌人﹐俱正徳間任﹞

劉文韶﹝省誌作「詔」﹐有傳﹞

毛鳳﹝臨桂人﹞孫

銛﹝丰城人﹞唐

燦﹝臨桂人﹞

何文經﹝欎林州人﹞胡大武﹝貴池人﹞

胡大武﹝貴池人﹞

莫爲賓﹝馬平人﹞

羅世慶﹝吉水人﹞

洪良弼﹝揭陽人﹞

許文獻﹝有傳﹞

周珊﹝龍虎衛人﹞

龍堯逢﹝省誌作「隆」﹐順徳人。以上俱嘉靖間任﹞

陳翡﹝南昌人﹞

謝良任﹝番禺人。俱隆慶間任﹞

何守成﹝分水人﹞

閔一鶴﹝烏程人﹞

姚朴﹝慈溪人﹞

花偕﹝弋陽人﹞

葉祖堯﹝雲南臨安人﹞姜子貞﹝余姚人﹞

郭塤﹝贛縣人﹞張正蒙﹝柳州人﹞

許堂﹝宜黃人﹞何

壇﹝富陽人﹞

謝元賀﹝瑞金人﹞危

言﹝新建人﹞

龍應亮﹝桐城人﹞吳殿邦﹝海陽人﹞

沈遁﹝仁和人。俱萬曆間任﹞周

齊﹝宜山人﹞

錢養民﹝余姚人。俱天啟間任﹞朱夢魁﹝潮州人﹞

陳天祐﹝偏橋衛人﹞徐烝烈﹝鄞縣人﹞

馬伯升﹝尋甸人﹞伍耀孫﹝石門人﹞

徐可久﹝贛楡人。俱崇禎間任﹞

主

簿

陳正仁李

振﹝俱弘治間任﹐後裁﹞

典

史

張明賢胡

浩﹝俱成化間任﹞林

秀朱

麒

趙得

葉埕

陳佳

陳森﹝俱弘治間任﹞

梁演﹝番禺人﹐正徳間任﹞謝

徳陳

綾

李鐘

莫住﹝有傳﹞李

鏜方正大

錢述

張宰

戴謨

李一迪﹝俱嘉靖間任﹞

唐盛世﹝隆慶間任﹞

李鑰

吳光祖袁成美

巫之祥﹝俱萬曆間任﹞

張圖南丁時隆陸宗臣

姚繼諭﹝俱天啟間任﹞

李三汲湯九思張憲臣

唐世倫程可遠徐徳騂髙國用﹝俱崇禎間任﹞

教

諭

謝弼﹝安福人﹐成化間任﹞廖觀海﹝碣石衛人﹞

李禎﹝南城人。俱弘治間任﹞黃

誠﹝番禺人﹞

廖翔﹝順徳人﹞江

奎﹝貴溪人﹞

李繁昌﹝宜山人。俱正徳間任﹞雷

裕﹝丰城人﹞

羅正﹝髙安人﹞沈

謨﹝南海人﹞

董昱﹝黃岡人﹞朱

材﹝歙縣人﹞

郭永達﹝四會人﹞陳希中﹝揭陽人﹞

蕭曰學﹝永寧人﹞

陳大本﹝分水人。俱嘉靖間任﹞

葉允明﹝河源人﹞李應選﹝歸善人。俱隆慶間任﹞

溫理﹝始興人﹞沈應鶚﹝奉化人﹞

羅泮﹝新城人﹞嚴光翰﹝莆田人﹞

張廷相﹝「相」省誌作「伯」﹐同安人﹞

江良賓﹝常山人﹞楊繼秀﹝建安人﹞

周桐﹝徳化人﹞劉

達﹝南平人﹞

陳用舉﹝晉江人﹞

李成棟﹝茂明人﹐邑志作「李茂禎」﹞

余應中﹝龍溪人﹞黃良杞﹝松溪人﹞

米文洪﹝莆田人﹐俱萬曆間任﹞

熊會奇﹝臨川人﹞陳士利﹝邵武人﹞

陳濂﹝仙遊人。俱天啟間任﹞

李從震﹝建寧縣人﹞黎元徳﹝髙明人﹞

潘大鼎﹝昆山人﹞張治本﹝邵武人﹞

林宣化﹝泉州人﹞劉廷耀﹝龍溪人。俱崇禎間任﹞

訓

導

雷域中﹝建安人﹞劉廷燁﹝福安人﹞

吳伯汪﹝連州人﹞馬應龍﹝省誌作「隆」﹐鉛山人﹞

余應中﹝龍溪人﹞鐘大務﹝東莞人﹞

向秉元﹝巴東人﹞王尙賓﹝龍巖人﹞

張拱﹝光澤人。俱萬曆間任﹞

吳愈曾﹝臨髙人﹞林日馥﹝晉江人﹞

陳祖念﹝連江人。俱天啟間任﹞

林在扆﹝惠來人﹞胡希祖﹝淳安人﹞

吳鼎臣﹝福淸人﹞武尙徳﹝辰州人。俱崇禎間任﹞

興化鄕巡檢司巡檢

梁南容鮑

麒何文輝胡

益胡

裕

宋淸

段鐸

李興

許諒

錢貢﹝邑志作「貴」。俱弘治間任﹞

洪綬

髙鶴﹝俱正徳間任﹞邢

義李

眞

羅親

周文郁晏文憲熊

諒﹝俱嘉靖間任﹞

殿守敬戴景辰﹝俱隆慶間任﹞周曰仁陳嘉兆

楊純

蘇上明曹三畏吳

鉉李

升肖欽若

陳奇龍鮮於祿沈尙朴﹝俱萬曆間任﹞李

瑚

劉冕

潘士極﹝俱天啟間任﹞應

階趙善仕

丁思政葉樹茂杜居益唐尙仕﹝俱崇禎間任﹞

太平巡檢司巡檢

王原坪何永通﹝俱景泰間任﹞

周聰﹝天順間任﹞

汪濟

曹寧

楊榮

韓亮

陳榮

朱顯

蔡惟盛﹝俱成化間任﹞戴

俊張

鳳

董永﹝弘治年間任﹞楊

壁潘仲和吳

珙

陳輝

趙冕

朱﹝俱正徳間任﹞

劉仕

唐彬

邢端

髙潔

梁滿

裘鏞

方云

章甫臣麥

蓬﹝俱嘉靖間任﹞

陳鸞﹝隆慶間任﹞周

憑杜裔歲﹝萬曆間任﹞

徐宗禮朱應元李名試張宗仁趙善友張徳明

楊明達劉三省張文軒祈大義

林茂春﹝以上俱天啟﹑崇禎間任﹞

三層嶺巡檢司巡檢

孫昹

陳隆

汪源﹝俱成化間任﹞

楊貴

邱表

趙瓉

汪彬﹝俱弘治間任﹞

楊鉞

聞人珙王

繼周

鑾﹝俱正徳間任﹞

雷昉

曾和

丁憲

蔡山

饒炡

王祿

李謙

桂弼

彭泗

王袍﹝俱嘉靖間任﹞

沈學

徐孟儀﹝俱隆慶間任﹞

祝大順黃紹芳宋應聘繆

瑚李

瑚劉

冕

項廷輝傅汝經陳汝政倪思震趙善遂熊極如

孫一鸞﹝以上俱萬曆﹑天啟﹑崇禎間任﹞

卷之十八職官三﹝國朝﹞

分巡漳南道

周之翰﹝江都拔貢﹐順治三年任﹞

張璘然﹝烏程進士﹐順治四年任﹞

趙映乘﹝祥符進士﹐順治七年任﹞

郁之章﹝嘉善進士﹐順治十年任。有傳﹞

衛治芳﹝倚氏進士﹐順治十三年任﹞

劉三章﹝景州進士﹐順治十六年任﹞

申偉抱﹝遼東鑲藍旗舉人﹐順治十八年任﹞

分守漳南道

彭遇颺﹝襄州進士﹐順治三年任﹞

史起明﹝浙江進士﹐順治二年任﹞

楊云鶴﹝成都進士﹐順治五年任﹞

梁應龍﹝遼東監生﹐順治八年任﹞

彭欽﹝嘉定州舉人﹐順治十年任﹞

吳執中﹝順治十二年任﹞

趙曰冕﹝新建進士﹐順治十四年任﹞

張汧﹝髙平進士﹐順治十六年任﹞

張元璘﹝遼陽監生﹐順治十七年任﹞

分守漳南道

康熙元年裁分巡﹐歸並分守漳南道。

宗彜﹝大興進士﹐康熙元年任﹞

陳啟泰﹝鑲紅旗貢生﹐康熙三年任﹐十三年死難﹞

分巡海防汀漳道

康熙八年裁分守﹐歸並巡海道。

張翼鵬﹝鑲白旗人筆帖式﹐康熙十七年以僉事任﹐升廣東羅定道﹞

周昌﹝鑲藍旗進士﹐康熙十八年任﹐調臺灣道﹞

蔣龍光﹝宜興進士﹐康熙十九年以僉事任﹐升江西湖東道﹐祀名宦﹞

綫一信﹝正白旗蔭生﹐康熙二十一年任﹞

鄧秉恆﹝聊城進士﹐康熙二十四年以僉事任﹐升湖廣鄖襄道﹞

羅暹﹝徳州貢生﹐康熙二十八年以僉事任﹐升貴州貴東道﹞

甘國基﹝正藍旗蔭生﹐康熙三十四年任﹐升河南按察司﹞

阿琳﹝鑲藍旗蔭生﹐康熙四十年任﹐升貴州按察使司﹞

宋致﹝商邱人﹐選貢﹐康熙四十六年任﹐愛民卹士﹐恬淡和雅﹐升本省按察使﹞

李鋐﹝正黃旗蔭生﹐康熙四十七年任﹞

魯一輔﹝正紅旗監生﹐康熙五十一年任﹞

李鋐﹝正黃旗蔭生﹐康熙五十二年再任﹞

髙鐸﹝正白旗人﹐雍正三年任﹞

劉燦﹝孟縣進士﹐雍正五年任﹞

孫國璽﹝正白旗人﹐雍正六年任﹞

朱鴻緒﹝河南人﹐雍正六年任﹞

楊弘緒﹝四川人﹐雍正七年任﹞

章廷堦﹝會稽監生﹐雍正八年任﹐調興泉道﹞

郭朝鼎﹝漢軍鑲紅旗監生﹐雍正九年任﹐升江蘇按察使﹞

分巡海防汀漳龍道

雍正十三年﹐以漳州府屬龍巖縣升爲龍巖州﹐仍歸道轄爲汀漳龍道。

徐士林﹝文登進士﹐雍正十二年任﹞

鄂善﹝鑲藍旗監生﹐乾隆元年任﹐調臺灣道﹞

髙衡﹝平湖人﹐乾隆四年任﹞

陳樹蓍﹝湘潭蔭生﹐乾隆四年任﹐調延建邵道﹞

王廷諍﹝全椒舉人﹐乾隆八年任﹐升本省按察使﹞

覺羅雅爾哈善﹝滿州黃旗舉人﹐乾隆九年任﹐升本省按察使﹞

侯嗣達﹝金匱進士﹐乾隆十年任﹐調杭嘉湖道﹞

單徳謨﹝髙密人﹐進士﹐乾隆十三年任﹞

知

府

李友蘭﹝關東人﹐順治三年任﹞

郭浩﹝有傳﹐順治七年任﹞

塗應泰﹝鐵嶺鑲白旗恩生﹐順治十年任﹞

王康侯﹝金壇進士﹐順治十四年任﹞

王毓賢﹝正紅旗蔭生﹐康熙十七年任﹞

鄢翼明﹝有傳﹐康熙二十年任﹞

羅暹﹝汀漳道﹐康熙三十二年攝理﹞

傅燮詷﹝靈壽人﹐教習﹐康熙三十三年任﹞

王廷掄﹝有傳﹐康熙三十五年任﹞

方伸﹝南陵進士﹐康熙四十二年任﹞

江芑﹝康熙四十六年任﹐五十一年再任﹞

馮協一﹝益都監生﹐康熙四十七年任﹞

吳澍﹝髙郵監生﹐康熙五十二年任﹞

李肅﹝元城監生﹐康熙五十七年任﹞

陳大輦﹝康熙五十七年任﹞

李鋐﹝康熙五十九年任﹞

髙鐸﹝正白旗監生﹐康熙五十九年任﹞

何國棟﹝大興舉人﹐康熙六十一年任﹞

李璋﹝靜樂舉人﹐雍正二年署﹞

李治國﹝歷城進士﹐雍正四年任﹞

王徳純﹝鑲白旗領下進士﹐雍正六年署﹞

章廷瑎﹝會稽監生﹐雍正五年任﹞

王士任﹝威海衛進士﹐雍正八年任﹞

孫魯﹝陽武監生﹐雍正八年任﹞

張良弼﹝長安貢生﹐雍正九年任﹞

蔣洽秀﹝永寧進士﹐雍正十一年任﹞

汪郊﹝歸安貢生﹐雍正十三年署﹞

趙奇方﹝海澄進士﹐雍正十三年署﹞

郝霔﹝霸州進士﹐雍正十二年署﹐乾隆十年再署﹞

王相﹝諸城副榜﹐乾隆元年任﹞

陳玉友﹝文安進士﹐乾隆六年署﹞

張宗純﹝長安貢生﹐乾隆七年任﹞

兪惇仁﹝海寧舉人﹐乾隆八年任﹞

沈偉業﹝會稽附生捐貢﹐乾隆十年任﹞

徐林﹝錢塘貢生﹐乾隆十三年署﹞

曾曰瑛﹝南昌監生﹐乾隆十三年任﹞

同

知

宋虞望﹝仁和貢生﹐順治四年任﹞

常毓才﹝翼城貢生﹐順治十年任﹞

趙申寵﹝遼東貢生﹐順治十三年任﹞

盧裕礪﹝三河拔貢﹐順治十六年任﹞

韓章﹝濮陽貢生﹐康熙六年任﹞

王廷璧﹝祥符進士﹐康熙六年任﹞

周士賢﹝沈陽筆帖式﹐康熙十六年任﹞

張美﹝遼東蔭生﹐康熙十六年任﹞

胡以煥﹝鑲紅旗人﹐康熙十九年任﹞

梁爾壽﹝鎭安貢生。康熙二十三年任﹞

郎鐘﹝鑲黃旗監生﹐康熙二十四年任﹞

胡之鴻﹝山陰吏員﹐康熙三十三年任﹞

範大成﹝如臯貢生﹐康熙三十七年任﹞

江芑﹝漢陽進士﹐康熙四十四年任﹞

靳乾亨﹝天津貢生﹐康熙五十三年任﹞

李璋﹝靜樂舉人﹐雍正二年任﹞

王徳純﹝鑲白旗進士﹐雍正六年署﹞

張弘章﹝丹徒監生﹐雍正六年任﹞

趙奇芳﹝海澄進士﹐雍正九年任﹞

邵成平﹝華亭廩生﹐雍正十二年任﹞

魏素﹝蔚州廩生﹐雍正十三年任﹞

汪郊﹝歸安貢生﹐乾隆二年任﹞

王之琪﹝監生﹐乾隆六年任﹞

徐林﹝錢塘貢生﹐乾隆十年任﹞

王錫縉﹝威遠廩貢﹐乾隆十四年任﹞

覺羅四明﹝內閣中書外補﹐滿州正藍旗人﹐乾隆十五年任﹞

推

官

周維新﹝宛平進士﹞

崔士俊﹝唐縣進士﹞

盧圖龍﹝武寧舉人﹞

朱霞﹝石門進士﹞

徐開遠﹝有傳﹐後載﹞

經

歷

裴良怡﹝吳縣功貢﹞

侯於都﹝萊縣歲貢﹞

周仲選﹝遼東貢生﹞

曹履端﹝上元功貢﹞

姚徳聞﹝吳縣人﹞

楊萬春﹝大興人﹞

尹復﹝山陰人﹞

黃爌﹝丰縣人﹞

汪元士﹝安陸人﹞

劉俊仁﹝武昌人﹞

李棟﹝大同人﹞

陳士林﹝東昌人﹞

張國賓﹝保定人。以上俱康熙間任﹞

董聖琳﹝富平人﹐雍正間任﹞

葛舜有﹝大興人﹞

劉象弼﹝上元人﹞

張位﹝安鄕監生﹐乾隆十三年任﹞

照

磨

葉弘濟﹝山陰人﹞

周繼仕﹝宛平人﹞

竇爾揚﹝富平人﹞

竇生輝﹝富平人﹞

劉三傑﹝眞定衛人﹞

鄒邦政﹝懷來衛人﹐後裁﹞

教

授

洪吉符﹝仁和官生﹞

林譯﹝福淸歲貢﹞

黃中﹝南安拔貢﹞

黃登龍﹝閩淸歲貢﹞

黃元俊﹝海澄拔貢﹞

黃豹﹝莆田舉人﹞

黃士俊﹝侯官舉人﹞

何龍文﹝晉江舉人﹞

張士昊﹝永福拔貢﹞

富懋業﹝晉江例貢﹞

胡曇嘉﹝惠安舉人﹞

洪奕懿﹝漳平舉人﹞

張應聘﹝海澄舉人﹞

余文鹿﹝惠安舉人﹞

彭維祧﹝寧徳拔貢﹞

王鈺﹝閩縣舉人﹞

許履坦﹝晉江進士﹞

吳應造﹝福淸進士﹞

許殿輔﹝晉江進士﹐乾隆四年任﹞

訓

導

林同煒﹝安溪貢生﹞

官天眷﹝南平貢生﹞

林錡﹝閩縣貢生﹞

許兆髙﹝晉江貢生﹞

劉麟晃﹝晉江貢生﹞

林良燮﹝福淸貢生﹞

曾應灼﹝龍巖貢生﹞

陳子感﹝侯官貢生﹞

邢杲﹝永安貢生﹞

王鉞都﹝永春貢生﹞

程學洙﹝莆田貢生﹞

周統﹝閩縣貢生﹞

陳亮疇﹝福淸貢生﹞

江日升﹝晉江貢生﹞

黃興宗﹝建安貢生﹞

卓懋功﹝尢溪貢生﹐乾隆十五年任﹞

司獄司司獄

苗徳春﹝杭州府人﹐順治四年任﹞

傅一徳﹝南昌縣人﹐順治九年任﹞

周天育﹝紹興府人﹐順治十四年任﹞

方正坤﹝浙江人﹐康熙二年任﹞

丁自信﹝義烏縣人﹐康熙十八年任﹞

蔣徳沛﹝順天府人﹐康熙二十二年任﹞

殷玉﹝東平州人﹐康熙三十七年任﹞

劉克讓﹝偃師縣人﹐康熙四十二年任﹞

鹿鳴鳳﹝宛平縣人﹐康熙五十五年任﹞

王濤﹝大興縣人﹐雍正二年任﹞

胡宗聖﹝金溪人﹐雍正六年任﹞

陳涵﹝大興縣人﹐雍正十三年任﹞

胡文在﹝宛平縣人﹐乾隆十年任﹞

長汀

縣

知縣

事

白寶珩﹝有傳﹐順治三年任﹞

王有仁﹝遼東貢生﹐順治七年任﹞

王明翰﹝眞定恩貢﹐有傳﹞

饒瑀﹝建昌舉人﹐順治十三年任﹞

金良﹝鄞縣進士﹐順治十八年任﹞

楊鼎鉉﹝石門舉人﹐康熙十年任﹞

潘云桂﹝遼東蔭生﹞

黃華實﹝蓋縣監生﹐康熙十九年任﹞

王之卿﹝遼東舉人﹐康熙二十年任﹞

侯拱衡﹝康熙二十一年署﹞

韓世瑨﹝蒲縣拔貢﹐康熙二十一年任﹞

潘世嘉﹝新城吏員﹐康熙二十五年任﹞

趙良生﹝康熙三十九年任﹞

張其岱﹝鑲白旗例監﹐康熙四十年任﹞

魏四易﹝康熙四十四年署﹞

馮忠先﹝天津吏員﹐康熙四十四年任﹞

王國祚﹝康熙五十年署﹞

張文偉﹝泰縣監生﹐康熙五十年任﹞

張弘祚﹝康熙六十年署﹞

趙煌﹝乾縣進士﹐康熙六十一年任﹞

馬大紀﹝上元舉人﹐雍正五年任﹞

梁樟﹝成寧進士﹐雍正六年任﹞

王士任﹝雍正六年署﹞

徐淮﹝雍正八年署﹞

呂錦雯﹝灌陽舉人﹐雍正九年任﹞

郝霔﹝霸縣進士﹐雍正十一年任﹞

劉世霖﹝閩中舉人﹐乾隆元年任﹞

李昌﹝平遠舉人﹐乾隆元年任﹞

初元美﹝萊陽拔貢﹐乾隆三年署﹞

李圻廣﹝東莞舉人﹐乾隆三年任﹞

李藩﹝瀏陽舉人﹐乾隆六年署﹞

方曁謨﹝壽昌進士﹐乾隆六年任﹞

陶名世﹝乾隆八年署﹞

王浩﹝淸宛舉人﹐乾隆八年任﹞

陳疇九﹝陸丰舉人﹐乾隆九年署﹞

張承灝﹝新會舉人﹐乾隆十二年任﹞

何如桐﹝丹徒監生﹐乾隆十三年署﹞

毛大周﹝新都舉人﹐乾隆十三年署﹞

丁濰﹝山陽進士﹐乾隆十四年任﹞

縣

丞

施應龍﹝休寧功貢﹞

沙應昌﹝九江歲貢﹞

郭斯盛﹝大興人﹞

何兆麟﹝永嘉人﹞

孟倜﹝蒲縣人﹞

曹周翰﹝紹興監生﹞

王宗旦﹝東昌拔貢﹞

王珂﹝紹興官監﹞

金鏞﹝順天例監﹞

鄭秉彜﹝廣縣監生﹞

徐元熙﹝紹興監人。俱康熙間任﹞

石天材﹝西安附捐監﹞

王徳瀛﹝錢塘監生。俱雍正間任﹞

陶名世﹝睢州附生﹞

何如桐﹝丹徒監生﹐乾隆十一年任﹞

典

史

陳麟趾﹝宛平人﹞

許道暹﹝會稽人﹞

馮玉衡﹝宛平人﹞

韓其貞﹝蕭山人﹞

範國瓚﹝順天人﹞

宣之云﹝眞定衛人﹞

杭偉﹝蔚州衛人﹞

鐘聲﹝順天人﹞

楊遇春﹝順天人﹞

周道﹝順天人。俱康熙間任﹞

蒙永錫﹝西安人﹞

魯樂﹝大興人。俱雍正間任﹞

程元﹝寧國人﹐乾隆十年任﹞

教

諭

王百朋王克遜﹝仁和貢生﹞

張桓﹝莆田舉人﹞

陳玉墀﹝莆田舉人﹞

王之珂﹝安溪舉人﹞

蔡時升﹝晉江舉人﹞

葉在玆﹝同安舉人﹞

黃裴﹝晉安舉人﹞

蔡芳﹝晉江舉人﹞

何衡﹝閩縣歲貢。俱康熙間任﹞

張文炅﹝侯官舉人﹐雍正間任﹞

劉公篤﹝海澄舉人﹞

張雷光﹝閩縣舉人﹐乾隆八年任﹞

訓

導

邱肇傑

楊弘仁﹝永安歲貢﹞趙曰璜

張仲燕﹝侯官歲貢﹞

林藻玉﹝莆田歲貢﹞

何恆﹝福縣例貢﹞

莊寬﹝侯官例貢﹐中辛卯舉人﹐勤課業﹐卹單寒﹐士林徳之﹞

陳志臯﹝古田歲貢﹞

邱自洙﹝閩縣例貢﹞

李唐英﹝南平歲貢﹞

蔡光座﹝鳳山貢生﹞

餘日暉﹝將樂歲貢﹞

王世茂﹝永春歲貢﹞

陳繩﹝閩縣廩生﹞

葉榕﹝霞浦歲貢﹞

莊驑珠﹝南安歲貢﹞

王建中﹝詔安歲貢﹞

曹蕃﹝寧洋貢生﹐乾隆十二年任﹞

古城巡檢司

錢文烜﹝烏程人﹞

余躍龍﹝直隸人﹞

羅維芳﹝瑞州人﹞

傅以策﹝順天府騰驤右衛人﹞

賀弘緒﹝臨淸州人﹞

髙倫

楊可棟﹝三原人﹞

張九鼎﹝海鹽人﹞

周起渭﹝通州人﹞

兪徳昌﹝宛平人﹞

魯浩﹝宛平人﹞

吳宜厚﹝太谷人﹞

袁睿﹝正陽人﹐乾隆十三年任﹞

館前驛驛丞

陶立﹝山陰人﹞

王尙志﹝山陰人﹞

白碧﹝耀州人﹞

李鑑﹝山陰人﹞

孫弘功﹝富平人﹞

沈振蛟﹝嘉興人﹞

馮祉﹝新河人﹞

曹子俊﹝山陽人﹞

韓章﹝延慶州人﹞

劉允斌﹝大興人﹞

沈國柱﹝懷來人﹞

徐埴﹝嘉興人﹞

曹堯平﹝大興人﹞

施鳳山﹝蕭山人﹞

朱英﹝大興人﹐乾隆十年任﹞

寧化

縣

知縣

事

鄒鐘秀﹝錢塘貢生﹐順治三年九月隨徵任﹞

李可喬﹝固城進士﹐順治七年任﹞

郭璜﹝順治十五年任﹞

何鳳岐﹝大興拔貢﹐順治十七年任﹞

童華國﹝經縣舉人﹐康熙九年任﹞

魏守徳﹝正紅旗蔭生﹐康熙十一年任﹐卒於官。通誌缺﹞

王之佐﹝有傳﹐康熙十六年任﹞

祝文郁﹝正黃旗漢軍監生﹐康熙二十年任﹞

吳晟﹝全椒進士﹐康熙二十五年任﹞

鄭平﹝昌平籍上虞吏員﹐康熙三十三年任﹞

袁格﹝柘城進士﹐康熙三十五年任﹞

魏四易﹝文安副榜﹐康熙四十二年任﹞

朱瑞圖﹝仁和監生﹐康熙四十九年任﹞

周傑﹝建昌進士﹐康熙五十五年任﹞

李之琦﹝汶上舉人﹐康熙五十九年任﹞

湯啟聲﹝江都舉人﹐雍正元年任﹞

丁圖南﹝江寧生員﹐雍正三年任﹞

陳同善﹝三原舉人﹐雍正四年任﹞

李和﹝武宣舉人﹐雍正六年任﹞

李東懷﹝江寧舉人﹐雍正六年任﹞

鄭恥﹝閬中舉人﹐雍正七年任﹞

田生桂﹝河內生員﹐雍正八年署﹞

張孝揚﹝沁州進士﹐雍正八年任﹞

元示願﹝萊蕪貢生﹐雍正十年署﹞

孫玉甲﹝雍正十二年署﹞

沈廷珍﹝吳縣舉人﹐雍正十三年任﹞

陸廣霖﹝武進進士﹐乾隆六年任﹞

許齊卓﹝合肥拔貢﹐乾隆八年任﹞

侯海﹝金匱副榜﹐乾隆十年任﹞

戴永朴﹝烏程舉人﹐乾隆十一年任﹞

周天福﹝亳州監生﹐乾隆十三年任﹞

明新﹝正黃旗人﹐乾隆十四年任﹞

縣

丞

馬順行﹝錢塘人﹐順治三年隨徵﹞

郭建基﹝華州吏員﹐順治九年任﹞

章士茂﹝紹興貢生﹐順治十四年任﹞

申傳芳﹝開封貢生﹐康熙四年任﹞

胡其升﹝歸徳貢生﹐康熙九年任﹞

周崇雅﹝三水拔貢﹐康熙十六年任﹞

陳肆夏﹝富平監生﹐康熙二十五年任﹞

徐上達﹝天津衛捐貢﹐康熙四十年任﹞

馬麟趾﹝正紅旗官學生﹐康熙五十六年任﹞

譚道隆﹝思明士府歲貢﹐康熙五十九年任﹞

湯其祿﹝天津業儒﹐雍正八年任﹞

黃宸章﹝綿竹監生﹐乾隆五年任﹞

夏瑚﹝仁和監生﹐乾隆十年任﹞

典

史

倪拱宸﹝錢塘人﹞

施逢元﹝山陰吏員﹐順治十二年任﹞

張星垣﹝渭南吏員﹐順治十六年任﹞

余瑞﹝志缺﹞

孫魁﹝大興吏員﹐康熙三年任﹞

華廷鉉﹝通州吏員﹐康熙十八年任﹞

樊萃﹝山陰吏員﹐康熙十九年任﹞

劉昌裔﹝宛平吏員﹐康熙三十四年任﹞

秦邦達﹝宛平吏員﹐康熙五十四年任﹞

張肇基﹝大興儒士﹐康熙六十年任﹞

單世樹﹝大興吏員﹐乾隆九年任﹞

胡璠﹝浙江吏員﹐乾隆十五年任﹞

教

諭

盛世禎﹝錢塘監生﹐順治三年隨徵﹞

劉鳳翥﹝閩縣舉人﹐順治九年任﹞

翁紹頤﹝建陽貢生﹐順治十三年任﹞

陳爾嘉﹝漳平貢生﹐順治十四年任﹞

蔡增榮﹝晉江舉人﹐順治十六年任﹞

林翰文﹝漳州舉人﹐康熙十一年任﹞

謝汝霖﹝長樂舉人﹐康熙十九年任﹞

任文緒﹝建安舉人﹐康熙二十四年任﹞

邱坦﹝永安人﹐甲子解元﹐康熙三十七年任﹞

王安策﹝侯官舉人﹐康熙四十一年任﹞

鄭徵﹝南靖舉人﹐康熙四十五年任﹞

藍陳略﹝南靖舉人﹐康熙四十八年任﹞

官莊﹝侯官例貢﹐康熙五十二年任﹞

柯繼甫﹝安南舉人﹐康熙五十七年任﹞

陳覺師﹝仙遊舉人﹐康熙五十九年任﹞

林世盛﹝閩縣舉人﹐雍正元年任﹞

力子僑﹝侯官拔貢﹐雍正三年任﹞

劉夢魁﹝莆田舉人﹐雍正五年任﹞

馬玉麟﹝閩縣舉人﹐雍正十三年任﹞

徐弘祚﹝將樂舉人﹐雍正十三年任﹞

林學普﹝莆田舉人﹐乾隆三年任﹞

趙衡﹝南安舉人﹐乾隆九年任﹞

郭朝陽﹝惠安舉人﹐乾隆九年任﹞

黃維喬﹝莆田舉人﹐乾隆十四年任﹞

訓

導

鄒玉鐘﹝漳州貢生﹐順治五年任﹞

林棟木﹝福州貢生﹐順治八年任﹞

王鳳珣﹝南安貢生﹐順治九年任﹞

張國維﹝永安貢生﹞

範昌龍﹝松溪貢生﹐康熙二十二年任﹞

黃頊仰﹝晉江貢生﹐康熙二十九年任﹞

江南俊﹝古田貢生﹐康熙三十三年任﹞

張簡文﹝建寧貢生﹞

陳紹武﹝福州貢生﹞

蔡鳴珮﹝晉江貢生﹐康熙四十六年任﹞

葉采繁﹝長樂例貢﹐康熙五十五年任﹞

姜之琦﹝沙縣例貢﹐康熙六十年任﹞

傅璞﹝惠安貢生﹐雍正三年任﹞

魏王樞﹝政和貢生﹐雍正四年任﹞

柳維珣﹝大田貢生﹐乾隆七年任﹞

安遠司巡檢

仲晉﹝宣城吏員﹐順治六年任﹞

張榛﹝富平吏員﹐順治九年任﹞

兪國柱﹝涿州吏員﹐順治十六年任﹞

李樹煌﹝山陰吏員﹐康熙七年任﹞

馮奇﹝華州吏員﹐康熙十七年任﹞

髙鳳興﹝三水吏員﹐康熙二十年任﹞

李廷貴﹝懷寧吏員﹐康熙四十七年任﹞

齊雲龍﹝承徳吏員﹐康熙四十九年任﹞

張志仁﹝新城吏員﹐康熙六十一年任﹞

吳文玨﹝保定吏員﹐雍正十二年任﹞

孫偉﹝大興吏員﹐雍正十三年任﹞

張九鼐﹝三河吏員﹐乾隆二年任﹞

賈旭﹝安縣典吏﹐乾隆九年任﹞

陳作之﹝饒平吏員﹐乾隆十一年任﹞

唐云漢﹝浙江吏員﹐乾隆十四年任﹞

石牛驛驛丞

楊文昌﹝大興吏員﹐順治九年任﹞

趙慶﹝臨潼吏員﹐順治十五年任﹞

陳法﹝山陰吏員﹐康熙七年任﹞

葉承文﹝金華吏員﹐康熙十一年任﹞

毛從龍﹝宛平吏員﹐康熙十七年任﹞

薛兆基﹝韓城吏員﹐康熙二十六年任﹞

王浩﹝完縣吏員﹐康熙三十年任﹞

王廷獻﹝渭南吏員﹐康熙三十四年任﹞

吳謙﹝江都吏員﹐康熙四十年任﹞

梁潞﹝大興吏員﹐康熙五十五年任﹞

眭志盡﹝大興吏員﹐康熙六十三年任﹞

黃承宗﹝薊州吏員﹐雍正四年任﹞

呂南祥﹝貴池人﹐雍正七年任﹞

萬本立﹝大興人﹐雍正八年任﹞

陳晉琇﹝絳州人﹐雍正十三年任﹞

王朝雍﹝鎭原吏員﹐乾隆九年任﹞

夏尙忠﹝大興吏員﹐乾隆十年任﹞

王世恩﹝江南人﹐供事﹐乾隆十五年任﹞淸

流縣

知縣

事

盛廷吉﹝建平人﹐功薦﹐順治三年任﹞

賈漢儒﹝萬全衛拔貢﹐順治八年任﹞

曹聖士﹝太倉州歲貢﹐順治十一年任﹞

方錫﹝繁昌拔貢﹐順治十二年任﹞

焦榮﹝新野進士﹐順治十七年任﹞

王篤親﹝淸宛舉人﹐康熙元年任﹞

李含培﹝房山恩貢﹐康熙四年任﹞

王鼎新﹝鑲黃旗監生﹐康熙十六年任﹞

金如璉﹝正白旗人﹐康熙二十一年任﹞

景璇﹝安邑舉人﹐康熙二十二年任﹞

吳佐﹝江南拔貢﹐康熙二十四年任﹞

劉漢球﹝合肥例貢﹐康熙二十八年任﹞

湯傳榘﹝長洲進士﹐康熙三十三年任﹞

王士俊﹝鑲紅旗筆帖式﹐康熙四十年任﹞

王國祚﹝鑲黃旗貢生﹐康熙四十三年任﹞

林甲﹝掖縣進士﹐康熙五十四年任﹞

徐旋﹝大倉州生員﹐雍正三年任﹞

楊伯龍﹝�水舉人﹐雍正五年任﹞

陸超凡﹝武進舉人﹐雍正九年署﹞

楊中興﹝嘉應州進士﹐雍正十一年任﹞

沈鐘﹝武進舉人﹐雍正十三年署﹞

劉振斯﹝禹城進士﹐雍正十三年任﹞

嶽攀桂﹝雙流舉人﹐乾隆六年任﹞

馬鏴﹝昌黎舉人﹐乾隆十四年署﹞

典

史

趙文儒﹝宛平人﹞

潘上苑﹝會稽人﹞

任以信﹝紹興人﹞

唐有臣﹝髙陵人﹞

張錫志﹝宛平人﹞

羅文繪﹝燕山衛人﹞

章壽昌﹝宛平人﹞

胡世耀﹝山陰人﹞

章帝祚﹝房山人﹞

包大任﹝大興人﹞

潘淸源﹝大興人﹞

沈廷藻﹝石埭人﹞

余篤材﹝山陰人﹐乾隆十三年任﹞

教

諭

王國諭﹝歙縣人﹞

王廷聘﹝侯安舉人﹞

曾應銓﹝閩縣舉人﹞

傅廷璋﹝南安舉人﹞

孫周旦﹝龍溪舉人﹞

吳金俊﹝晉江舉人﹞

徐其璘﹝徳化舉人﹞

黃光祉﹝長泰舉人﹞

董仕嶽﹝惠安舉人﹞

戴錸﹝龍溪舉人﹞

吳啟進﹝晉江舉人﹞

王光瑞﹝惠安舉人﹞

鄭開﹝莆田舉人﹞

鄭中衡﹝安溪舉人﹞

陳庚元﹝惠安舉人﹞

黃元倬﹝臺灣歲貢﹞

虞履泰﹝建陽歲貢﹞

許應元﹝龍溪舉人﹐乾隆七年任﹞

訓

導

梁昌祚﹝閩縣歲貢﹞

陳兆泰﹝莆田歲貢﹞

許賓﹝侯官歲貢﹞

陳子豸﹝長樂歲貢﹞

張經﹝永福拔貢﹞

範文景﹝大田歲貢﹞

葉守棻﹝同安歲貢﹞

方曰璲﹝建安歲貢﹞

陳其昌﹝南安歲貢﹞

邱傳祖﹝將樂歲貢﹞

林萃崗﹝臺灣歲貢﹞

黃景憲﹝光澤歲貢﹞

葉鳴髙﹝霞浦歲貢﹞

董邦光﹝龍溪歲貢﹞

鄭匡扆﹝閩淸歲貢﹞

蔣應春﹝永春歲貢﹞

鐵石磯巡檢

郭培桂﹝金鄕人﹞

鄒元錫﹝山陰人﹞

金曰廉﹝順天人﹞

虞文桂﹝承徳人﹞

平兆熊﹝山陰人﹐乾隆十二年任﹞

玉華驛驛丞

顧麟﹝山陰人﹞

蕭華﹝大興人﹞

吳英﹝大興人﹞

馬廷芝﹝宛平人﹞

周嗣模﹝宛平人﹞

馮應發﹝宛平人﹐乾隆十年任﹞

歸化

縣

知縣

事

陸鳴鰲﹝仁和貢生﹐順治三年任﹞

孫自成﹝江都進士﹐順治五年任﹞

楊鶴齡﹝順治八年任﹞

謝扆﹝武進進士﹐順治十年任﹞

周文旭﹝漢川歲貢﹐順治十四年任﹞

周起禎﹝浦城舉人﹐順治十六年任﹞

楊方拱﹝柘城舉人﹐順治十八年任﹞

範承徳﹝沈陽監生﹐康熙五年任﹞

黃易﹝海丰進士﹐康熙六年任﹞

劉之傑﹝沈陽筆帖式﹐康熙十六年任﹞

王國脈﹝有傳﹐康熙十八年任﹞

孔興謨﹝曲阜貢生﹐康熙二十五年署﹞

李天培﹝丹徒歲貢﹐康熙二十七年任﹞

朱光宗﹝遼東監生﹐康熙二十七年任﹞

陳用行﹝東莞舉人﹐康熙三十一年任﹞

佟世淸﹝滿州人﹐康熙三十五年署﹞

舒寬﹝進賢進士﹐康熙三十六年任﹞

湯傳榘﹝長洲進士﹐康熙三十六年署﹞

張尙善﹝仁和監生﹐康熙三十七年任﹞

趙良生﹝泰興監生﹐康熙四十二年署﹞

魏溥﹝成陽進士﹐康熙四十三年任﹞

李蘊秀﹝鑲黃旗監生﹐康熙五十年署﹞

陳士敷﹝當陽進士﹐康熙五十一年任﹞

張星輝﹝鑲紅旗監生﹐康熙五十四年署﹞

林甲﹝掖縣進士﹐康熙五十五年任﹞

黃飛熊﹝永淳歲貢﹐康熙五十六年任﹞

武殿才﹝介休監生﹐康熙五十九年任﹞

徐元熙

劉經邦﹝宛平貢士﹐雍正元年任﹞

丁圖南

周畿﹝宜興舉人﹐雍正三年任﹞

張與朱﹝髙唐舉人﹐雍正六年任﹞

趙可承﹝昌樂貢生﹐雍正七年任﹞

馬綸華﹝會稽進士﹐雍正十一年署﹞

許騰鶴﹝廣東進士﹐雍正十二年任﹞

王溥﹝山陰舉人﹐乾隆二年任﹞

張星煥﹝鑲紅旗舉人﹐乾隆三年任﹞

張家鑑﹝上海監生﹐乾隆四年任﹞

石白﹝正白旗貢生﹐乾隆十一年任﹞

王道﹝瀘州舉人﹐乾隆十二年任﹞

許元善﹝魯山進士﹐乾隆十三年署﹞

孟侯﹝太谷舉人﹐乾隆十四年任﹞

典

史

嚴鎭遠﹝仁和人﹐順治三年任﹞

邵文禎﹝順天吏員﹐順治九年任﹞

王性﹝會稽吏員﹐順治十四年任﹞

劉之庚﹝山陰人﹐康熙二年任﹞

周念先﹝錦州吏員﹐康熙十九年任﹞

孫秀蘭﹝翼城吏員﹐康熙十九年任﹞

王永祥﹝富平吏員﹐康熙二十二年任﹞

劉永祥﹝徐州人﹐康熙三十一年任﹞

吳三畏﹝大興吏員﹐康熙四十三年任﹞

時法﹝通許吏員﹐康熙四十三年任﹞

韓士文﹝武淸吏員﹐康熙四十九年任﹞

張拱樞﹝岐山吏員﹐康熙五十八年任﹞

林攀﹝太平人﹐雍正三年任﹞

髙如樞﹝淸宛吏員﹐雍正八年任﹞

胡廷英﹝武陵吏員﹐雍正十年任﹞

周嗣英﹝宛平人﹐乾隆四年任﹞

胡鑣﹝錢塘人﹐乾隆四年任﹞

蘇廷璟﹝石埭人﹐乾隆十三年任﹞

教

諭

楊喬﹝晉江舉人﹐順治六年任﹞

林潤蓁﹝南平舉人﹐順治十四年任﹞

楊弘仁﹝永安歲貢﹐順治十六年任﹞

王師臣﹝建陽歲貢﹐順治十八年任﹞

吳兆熊﹝永春恩貢﹐康熙九年任﹞

方升﹝侯官舉人﹐康熙十一年任﹞

蔣垣﹝侯官舉人﹐康熙十八年任﹞

周步新﹝崇安歲貢﹐康熙二十二年任﹞

陳鳴球﹝晉江舉人﹐康熙二十六年任﹞

鄭駬﹝連江舉人﹐康熙二十六年﹞

楊志通﹝侯官舉人﹐康熙四十四年任﹞

李世茂﹝惠安舉人﹐康熙五十四年任﹞

紀宗汪﹝晉江舉人﹐康熙五十六年任﹞

孫發曾﹝連江舉人﹐乾隆元年任﹞

陸時北﹝惠安癸巳舉人﹐乾隆五年任﹞

楊時進﹝惠安舉人﹐乾隆八年任﹞

訓

導

徐大基﹝南平歲貢﹐順治十二年任﹞

倪伸﹝建陽歲貢﹐順治十二年任﹞

謝宏鐘﹝建安歲貢﹐順治十六年任﹞

陳壽﹝連江歲貢﹐康熙二十二年任﹞

趙炳﹝將樂歲貢﹐康熙三十四年任﹞

黃尙隆﹝漳浦歲貢﹐康熙四十八年任﹞

張銓﹝臺灣歲貢﹐雍正三年任﹞

顏我揚﹝臺灣歲貢﹐雍正五年任﹞

吳元之﹝諸羅歲貢﹐雍正八年任﹞

葉蒼﹝政和歲貢﹐雍正十二年任﹞

林學錦﹝羅源歲貢﹐乾隆二年任﹞

周經﹝建安優貢﹐乾隆十一年任﹞

夏陽巡檢司

梁﹝井陘人﹐順治十三年任﹞

胡衛國﹝南昌人﹐順治十五年任﹞

解其詩﹝新樂人﹐順治十六年任﹞

沈發﹝蕭山人﹐康熙元年任﹞

傅永昌﹝大興人﹐康熙四年任﹞

王可揄﹝山陰人﹐康熙八年任﹞

楊采﹝會稽人﹐康熙十年任﹞

張三策﹝錢塘人﹐康熙十七年任﹞

王文學﹝懷寧人﹐康熙二十五年任﹞

丁士亮﹝慈溪人﹐康熙二十九年任﹞

陳士麒﹝大興人﹐康熙四十二年任﹞

徐鼎新﹝宛平人﹐康熙四十七年任﹞

徐邦林﹝昌平人﹐康熙五十五年任﹞

詹天受﹝永淸人﹐康熙五十七年任﹞

魏維新﹝宛平人﹐康熙五十九年任﹞

李徳祿﹝束鹿人﹐雍正三年任﹞

陳兪城﹝宛平人﹐雍正六年任﹞

黃開基﹝宛平人﹐雍正九年任﹞

鄭寧遠﹝本姓陶﹐會稽人﹐雍正十三年任﹞

平兆熊﹝山陰人﹐乾隆十三年署﹞

韓芳﹝山陰人﹐乾隆十四年任﹞

連城

縣

知縣

事

徐承澤﹝歙縣人﹐順治三年任﹞

楊方盛﹝遼東貢生﹐順治五年任﹞

錢君銓﹝平湖進士﹐順治八年任﹞

田生玉﹝遼東貢生﹐順治八年任﹞

蓋繼孔﹝三原舉人﹐順治十六年任﹞

杜士晉﹝大興舉人﹐順治十八年任﹞

全二戴﹝靈川解元﹞

汪文煜﹝休寧貢生﹐康熙十六年任﹞

王心﹝大興舉人﹐康熙十八年任﹞

馬汝基﹝長淸進士﹐康熙二十七年任﹞

顏煜﹝合肥歲貢﹐康熙三十一年任﹞

趙景璘﹝錢塘監生﹐康熙三十三年任﹞

趙良生﹝泰興監生﹐康熙三十五年任﹞

郭廷彩﹝鑲白旗監生﹞

段昕﹝安寧進士﹐康熙四十七年任﹞

程祿﹝江寧監生﹐康熙五十一年任﹞

張鳴臯﹝丹徒進士﹐康熙五十六年任﹞

吳瑞﹝南陵監生﹐康熙五十八年任﹞

張文偉﹝康熙五十九年任﹞

杜云雷﹝臨淸歲貢﹐康熙六十年任﹞

林甲﹝雍正元年任﹞

湯啟聲﹝雍正二年任﹞

黃琬﹝大足舉人﹐雍正二年任﹞

樊澤遠﹝雍正三年署﹞

黃中美﹝瀘州舉人﹐雍正三年任﹞

徐璇﹝雍正五年署﹞

史正治﹝孝義監生﹐雍正六年任﹞

戴世祿﹝鑲藍旗官學生﹐雍正六年任﹞

張鎬﹝正黃旗蔭生﹐雍正七年署﹞

劉世霖﹝閬中舉人﹐雍正七年署﹞

莊渭﹝嘉興監生﹐雍正八年任﹞

袁聞性﹝云陽舉人﹐雍正九年任﹞

初元美﹝萊陽拔貢﹐雍正十年任﹞

梁樟﹝成寧進士﹐雍正十二年署﹞

李飛﹝廬陵舉人﹐雍正十三年任﹞

陳疇九﹝陸丰舉人﹐乾隆二年任﹞

王文沛﹝江西人﹐乾隆四年署﹞

陸廣霖﹝武進進士﹐乾隆五年任﹞

秦士望﹝宿州拔貢﹐乾隆十三年任﹞

王作霖﹝彰徳進士﹐乾隆十三年署﹞

徐尙忠﹝髙安拔貢﹐乾隆十四年任﹞

典

史

徐一鵬﹝死難﹞

雷念祖﹝朝邑人﹞

秦好賢﹝丰潤人﹞

周邦傑﹝通州人﹞

徐弘謨﹝平州人﹞

徐元功﹝會稽人﹞

孟時可﹝山陰人﹞

趙迪祥﹝北直人﹞

王鳳美﹝靈石人﹞

顧國相﹝大興人﹞

徐階﹝固安人﹞

章曹楷﹝大興人﹞

劉乾﹝太平人﹞

陳瑛﹝紹興人﹞

教

諭

毛可仰﹝江寧人﹐隨徵﹐死難﹞

陳珽﹝晉江舉人﹞

吳鶴丹﹝龍溪貢生﹞

葉兆福﹝閩縣貢生﹞

李振纓﹝晉江舉人﹞

李山澄﹝漳浦舉人﹞

李喬﹝侯官貢生﹞

吳士宏﹝侯官舉人﹞

吳皖﹝南安舉人﹞

王九寧﹝閩縣舉人﹞

詹旭﹝閩淸拔貢﹞

陳箴﹝龍溪副榜﹞

富鵬業﹝晉江舉人﹞

胡汝楫﹝仙遊舉人﹞

郭賜英﹝同安舉人﹞

李鐘徳﹝安溪舉人﹞

湯鳴鶴﹝漳浦舉人﹞

張相時﹝莆田舉人﹞

訓

導

葉兆﹝閩縣貢生﹞

馮泰來﹝順昌貢生﹞

林宏遠﹝福安貢生﹞

詹士璫﹝龍巖貢生﹞

林鑣﹝福淸貢生﹞

林士維﹝延平貢生﹞

範文璟﹝大田貢生﹞

程學洙﹝莆田貢生﹞

李映桂﹝沙縣貢生﹞

陳捷昌﹝同安貢生﹞

丁鰲﹝甌寧貢生﹞

林志瑞﹝福淸貢生﹞

徐世敬﹝將樂貢生﹞

楊廷儒﹝將樂貢生﹞

巡

檢

姚士俊

葉萬春﹝福州人﹞

張廷梁﹝紹興人﹞

陳瑛﹝福州人﹞

李吐秀﹝富平人﹞

包天祐﹝山陰人﹞

周永楨﹝紹興人﹞

陳淸

許俊﹝直隸人﹞

包化民﹝原武人﹞

姜鳳翔﹝紹興人﹞

範際春﹝興平人﹞

陶奇英﹝山陰人﹞

張濬﹝宛平人﹞

趙景旦﹝陜西人﹞

陳應標﹝山陰人﹞

謝洪恩﹝金溪人﹞

尹世亞﹝宿松人﹞

汪琰﹝錢塘人﹞

陳士瑛﹝直隸人﹐乾隆十一年任﹞

上杭

縣

知縣

事

陳兆勛﹝海鹽貢生﹐順治三年任﹞

董鳳舞﹝有傳﹐順治六年任﹞

文國禎﹝順治九年任﹞

張登選﹝東海衛進士﹐順治十二年任﹞

翁需﹝順治十六年任﹞

封珂﹝沛縣恩貢﹐順治十八年任﹞

吳起鵬﹝深州恩貢﹐康熙八年任﹞

孫驚濤﹝祥符進士﹐康熙十年任﹞

朱廷燦﹝富平貢生﹐康熙十年任﹐通誌缺﹞

寧維邦﹝遼東筆帖式﹐康熙十六年任﹞

蔣廷銓﹝長洲監生﹐康熙十九年任﹞

汪曾垣﹝錢塘貢生﹐康熙二十七年任﹞

朱陶﹝江都舉人﹐康熙二十九年任﹞

楊岱﹝新繁舉人﹐康熙三十一年任﹞

翁大中﹝常熟進士﹐康熙四十一年任﹞

周宗濂﹝南昌貢生﹐康熙四十六年任﹞

段獻生﹝常寧進士﹐康熙五十六年任﹞

馬義﹝正紅旗監生﹐康熙五十七年任﹞

丁圖南﹝江南舉人﹐雍正四年任﹞

楊翼成﹝山陰監生﹐雍正四年任﹞

嚴瑜﹝靑州舉人﹐雍正五年任﹞

趙孔超﹝長山貢生﹐雍正六年任﹞

戴世祿﹝鑲藍旗官學生﹐雍正六年署﹞

張鎬﹝正黃旗蔭生﹐雍正七年任﹞

徐林﹝錢塘貢生﹐雍正七年任﹞

沙漢纓﹝如臯貢生﹐雍正十一年任﹞

應瑋﹝浙江進士﹐雍正十二年任﹞

靳樹藻﹝鑲黃旗舉人﹐雍正十二年任﹞

錢廷鏞﹝歸安監生﹐雍正十三年任﹞

陶學植﹝南城舉人﹐乾隆二年任﹞

路之升﹝貴州進士﹐乾隆三年任﹞

陳炳祚﹝江西人﹐乾隆三年任﹞

史圜﹝歸安進士﹐有傳﹞

梁欽﹝泰和進士﹐乾隆九年任﹞

徐兆麟﹝江夏舉人﹐乾隆十二年任﹞

趙成﹝天津舉人﹐乾隆十二年任﹞

縣

丞

胡拱極﹝浙江貢生﹞

蔣泰﹝涿州監生﹞

宗泰﹝靈山貢生﹞

張一貫﹝萬安貢生﹞

賈璚井﹝長幹副榜﹞

馮登鰲﹝新城拔貢﹞

徐成琰﹝汶上貢生﹞

吳宗昌﹝吳縣人﹞

彭佐﹝漢陽貢生﹞

梁宗嶽﹝咸寧蔭生﹞

王自恭﹝汶上典祭官﹞袁

珩﹝武定貢生﹞

任徳新﹝山陰監生﹞

徐淮﹝江都監生﹞

虞蔭南﹝仁和人﹞

湯其祿﹝天津人﹞

李文炯﹝亳州監生﹞

葉維榮﹝商邱人﹞

吳宜厚﹝大原人﹞

董聖林﹝富平人﹞

田大觀﹝樂安人﹞

鄧梓森﹝芷江人﹞

王錦﹝鑲紅旗人﹞

陶世名﹝歸徳人﹞

方南灂﹝桐城人﹐乾隆九年任﹞

典

史

邱必盛﹝浙江人﹞

施有謨﹝靑陽人﹞

何廷球﹝諸曁人﹞

董徳峻﹝慈溪人﹞

朱靑曦﹝宛平人﹞

倪佳印王執中

孫鴻名﹝大興人﹞

沈徵﹝宛平人﹞

馮世泰

趙愼﹝汶上人﹞

朱得元

朱國輔﹝山陰人﹞

李唐宗

任徳新

李養朴﹝通州人﹞

陳璋﹝大興人﹞

胡秉正

張九鼐﹝三河人﹞

張國賓

馬國祚﹝會稽人﹞

吳宜厚﹝太原人﹞

姚廷瑚﹝昌平人﹞

朱恆生﹝大興人﹞

王朝槐﹝天津人﹞

潘孝思﹝山陰人﹞

王錫輅﹝大興人﹞

周煥文﹝宛平人﹐乾隆十三年任﹞

教

諭

鮑之漢﹝仁和貢生﹞

鄭熙運﹝海澄舉人﹞

陳奎光﹝晉江舉人﹞

林時應﹝侯官舉人﹞

郭祚永﹝古田貢生﹞

楊孟﹝晉江舉人﹞

胡曇嘉﹝東安舉人﹞

趙飈﹝福州舉人﹞

黃中球﹝泉州貢生﹞

遊祿勉﹝永福貢生﹞

謝憲﹝建寧舉人﹞

陳世芳﹝晉江舉人﹞

林聯登﹝侯官舉人﹞

李文察﹝南安舉人﹞

林炯﹝莆田舉人﹞

張萱﹝長泰舉人﹞

葉積沂﹝福淸舉人﹞

陳廣﹝福州舉人﹞

畱憲章﹝南安舉人﹞

李道濟﹝安溪舉人﹞

訓

導

林翼寧﹝漳浦貢生﹞

林九錫﹝平和貢生﹞

官天眷﹝南平貢生﹞

鄭一藩﹝大田貢生﹞

陳耀芝﹝福淸貢生﹞

蔡應蘭﹝邵武貢生﹞

黃徳彜﹝福州貢生﹞

鄭秉震﹝福淸貢生﹞

王純﹝臺灣貢生﹞

吳烜﹝龍巖貢生﹞

徐﹝邵武貢生﹞

施﹝臺灣貢生﹞

黃鋐﹝將樂貢生﹞

陳大典﹝侯官貢生﹞

趙勷﹝邵武貢生﹞武

平縣

知縣

事

周養健﹝仁和貢生﹐順治三年任﹞

汪士巖﹝歙縣貢生﹐順治四年任﹞

張應震﹝大興拔貢﹐順治六年任﹞

楊宗昌﹝順治九年任﹞

王文琳﹝漢陽拔貢﹐順治十三年任﹞

朱之焜﹝順治十六年任﹞

侯七乘﹝有傳﹐康熙二年任﹞

鐘有聞﹝鐵嶺蔭生﹐康熙六年任﹞

劉﹝沔陽舉人﹐康熙九年任﹞

馬徳駿﹝遼陽監生﹐康熙十六年任﹞

張奇斌﹝鎭番衛舉人﹐康熙十八年任﹞

衛熙臣﹝韓城舉人﹐康熙二十二年任﹞

鄭茂﹝永平舉人﹐康熙二十五年任﹞

楊生甲﹝雒南舉人﹐康熙二十六年任﹞

裴振唐﹝正白旗監生﹐康熙二十九年任﹞

鄒懋官﹝新昌舉人﹐康熙三十三年任﹞

宋永淸﹝正黃旗監生﹐康熙三十九年任﹞

張雯生﹝永城貢生﹐康熙四十三年任﹞

時維豫﹝鑲藍旗貢生﹐康熙四十五年任﹞

吳嶐﹝進賢舉人﹐康熙五十一年任﹞

壽運昌﹝諸曁貢生﹐康熙五十二年任﹞

姚一濂﹝燕溪舉人﹐康熙五十九年任﹞

胡柏齡﹝太平舉人﹐雍正三年任﹞

許廷﹝元和舉人﹐雍正六年任﹞

陳悌﹝武陵生員﹐雍正七年署﹞

長庚﹝鑲黃旗舉人﹐雍正八年任﹞

稽嶽延﹝徳淸生員﹐雍正九年署﹞

金玉﹝丰城貢生﹐雍正十年任﹞

元玉衡﹝靜海貢生﹐雍正十二年署﹞

陳疇九﹝陸丰舉人﹐雍正十二年任﹞

劉景福﹝陽曲監生﹐雍正十三年任﹞

許齊卓﹝合肥拔貢﹐乾隆四年署﹞

張元龍﹝眉縣進士﹐乾隆四年任﹞

嚴文謨﹝公安拔貢﹐乾隆六年任﹞

章文瑗﹝崇仁拔貢﹐乾隆九年任﹞

洪冕﹝徽州監生﹐乾隆十三年署﹞

吳士元﹝光州舉人﹐乾隆十三年任﹞

典

史

姚開泰﹝湖廣人﹞

徐士貴﹝宣城人﹞

史在公﹝山陰人﹞

嶽越鳳﹝蕭山人﹞

楊桐生﹝大興人﹞

李春輝﹝固始人﹞

陸國禎﹝宛平人﹞

陳廷劻﹝永淸人﹞

金益礪﹝大興人﹞

章志韜﹝石埭人﹞

張玉書﹝錢塘人﹞

王昭﹝錢塘人﹞

沈受章﹝永淸人﹞

孫玨﹝大興人﹞

髙國綸﹝江南人﹞

張泌﹝直隸廩生﹐乾隆十三年任﹞

教

諭

陳玉綸﹝龍巖貢生﹞

林際盛﹝侯官舉人﹞

曾繼先﹝晉江舉人﹞

林華昌﹝晉江舉人﹞

龔卿座﹝侯官舉人﹞

林子蕓﹝福淸舉人﹞

王鈺﹝閩縣舉人﹞

林霖﹝侯官舉人﹞

蔡錫玉﹝晉江舉人﹞

甘晉錫﹝侯官舉人﹞

陳天澤﹝龍溪舉人﹞

蘇徵﹝漳州人﹞

楊子舉﹝泉州舉人﹞

孫發曾﹝福州舉人﹞

曾重登﹝永春州舉人﹞

沈翥﹝泉州舉人﹐乾隆十年任﹞

訓

導

林文軫﹝福寧貢生﹞

鄢弘弓﹝永福貢生﹞

林賡﹝仙遊貢生﹞

鐘樞﹝海澄貢生﹞

林汝爲﹝永福貢生﹞

李曜﹝海澄貢生﹞

李其斌﹝同安貢生﹞

葉昕﹝臺灣貢生﹞

範錦元﹝松溪貢生﹞

黃甲先﹝羅源貢生﹞

鄭建詔﹝福州貢生﹞

朱紹武﹝延平貢生﹞

許隆迨﹝同安貢生﹞

陳治泓﹝建寧貢生﹞

陳同人﹝漳州貢生﹐乾隆十二年任﹞

象洞寨巡檢司

朱之琪﹝蕭山人﹞

時徳玉﹝華州人﹞

葛三賓﹝大興人﹞

王雍﹝北直人﹞

懋萃﹝浙江人﹞

李唐宗﹝山西人﹞

邱鳴鳳﹝山東人﹞

姜立文﹝順天人﹞

吳瀚﹝紹興人﹞

何虞廷﹝順天人﹐乾隆六年任﹞

永平寨巡檢司

史來鳳

潘萬華﹝順天人﹞

張正

薛肇基﹝韓城人﹞

鮑文龍﹝淸陽人﹞

劉有徳﹝浙江人﹞

許灴﹝會稽人﹞

王執中﹝永平人﹞

戴明宣﹝完縣人﹞

顧宗文﹝紹興人﹞

胡秉正﹝寧波人﹞

李淳﹝江南人﹞

金碧﹝北直人﹞

桂宮達﹝北直人﹞

鄧九經﹝河南人﹐乾隆元年任﹞永

定縣

知縣

事

趙廷標﹝有傳﹐順治三年任﹞

沈在湄﹝無錫進士﹐順治七年任﹞

嶽鐘淑﹝武進進士﹐順治十五年任﹞

任名成﹝商南歲貢﹐順治十七年任﹞

洪天開﹝歙縣舉人﹐康熙元年任﹞

潘翊淸﹝義州貢生﹐康熙七年任﹐通誌缺﹞

顏佐﹝河南武舉﹐康熙十六年任﹞

呂坊之﹝曲阜貢生﹐康熙二十八年任﹞

吳琪﹝大興進士﹐康熙三十二年任﹞

吳梁﹝許州舉人﹐康熙三十七年任﹞

李栻﹝富平進士﹐康熙四十六年任﹞

曾九壽﹝監利舉人﹐康熙四十六年任﹞

康仁徳﹝衡山舉人﹐康熙五十一年任﹞

葉思華﹝聞喜進士﹐康熙五十四年任﹞

潘開基﹝上虞歲貢﹐康熙六十年任﹞

唐得鵬﹝全州舉人﹐雍正元年任﹞

樊澤遙﹝宜賓舉人﹐雍正三年任﹞

顧炳文﹝吳江舉人﹐雍正五年任﹞

裘樹榮﹝吳縣舉人﹐雍正六年署﹞

丁荃﹝長興副榜﹐雍正十年任﹞

長庚﹝鑲黃旗舉人﹐雍正十二年任﹞

程芳﹝休寧貢生﹐雍正十三年任﹞

周緝敬﹝新會舉人﹐乾隆三年任﹞

許齊卓﹝合肥拔貢﹐乾隆六年任﹞

林菼﹝廣西永福舉人﹐乾隆八年任﹞

趙燮﹝上元舉人﹐乾隆十年任﹞

髙琦﹝武進舉人﹐乾隆十二年署﹞

潘汝龍﹝歸安進士﹐乾隆十三年任﹞

方南灂﹝桐城監生﹐乾隆十四年署﹞

吳棟﹝廣東連州舉人﹐乾隆十五年任﹞

典

史

趙國璽﹝華州人﹞

馬奕勛﹝錢塘人﹐通誌缺﹞

王文才﹝大興人﹞

楊廷楹﹝富平人﹞

沈一隆﹝會稽人﹞

葉之花﹝三原人﹞

劉自淸﹝富平人﹞

王士奇﹝大興人﹞

顧俊﹝通州人﹞

王澤﹝大興人﹞

趙筠﹝大興人﹞

徐求﹝武淸人﹞

朱漢臣﹝順義人﹞

夏召棠﹝丹徒人﹞

靳希聖﹝武淸人﹞

陳益﹝浙江吏員﹐乾隆十五年任﹞

教

諭

張期﹝閩縣貢生﹞

吳佺鼎﹝晉江舉人﹐通誌缺﹞

張天華﹝建陽恩貢﹐通誌作文華﹞

郭萬完﹝龍溪舉人﹐通誌作亨都﹞

黃甲先﹝羅源貢生﹞

廖南彥﹝寧洋歲貢﹞

李基益﹝海澄舉人﹞

林嘉吉﹝侯官舉人﹞

李世茂﹝會安舉人﹞

謝師孔﹝甌寧舉人﹞

謝允登﹝永春舉人﹞

何賓春﹝莆田舉人﹞

陳嘉猷﹝泰寧拔貢﹞

錢王臣﹝松溪舉人﹞

蕭大捷﹝順昌舉人﹞

趙磐﹝同安舉人﹞

訓

導

陳啟明﹝連江貢生﹞

樂維淸﹝大田貢生﹞

徐光鼎﹝浦城貢生﹞

張升﹝有傳﹞

吳道嵩﹝詔安貢生﹞

陳道法﹝建寧貢生﹞

薛容﹝福淸貢生﹞

林荃﹝福寧貢生﹞

林永泰﹝侯官貢生﹞

吳霏﹝莆田貢生﹞

陳永器﹝寧洋貢生﹞

倪宸﹝龍巖貢生﹞

孫檉﹝連江貢生﹞

魏嗣驥﹝大田貢生﹞

江譽﹝莆田貢生﹞

林瑋行﹝侯官貢生﹞

曾源昌﹝同安貢生﹞

黃墀俊﹝將樂貢生﹞

郭安﹝侯官貢生﹞

黃詩﹝古田貢生﹞

興化鄕巡檢司

劉士奇﹝上元人﹞

李仲傑﹝大興人﹞

程捷﹝江寧人﹞

蔡文在﹝南昌人﹞

胡天爵﹝宛平人﹞

侯嘉祉﹝富平人﹞

劉傑﹝山陰人﹞

未得元

柳楊枝

姚稚

吳泰靈﹝靑陽人﹞

王朝槐﹝天津人﹞

太平鄕巡檢司

徐汝弼﹝建平人﹞

胡以仁﹝秀水人﹞

朱廷宣﹝山陽人﹞

郭天福﹝咸寧人﹞

倪佳印

範世芳

榮士英

董正學﹝大興人﹞

王錫輅﹝大興人﹞

三層嶺巡檢司

陳嘉慶﹝山陰人﹞

林應元﹝山陰人﹞

羅一麟﹝大興人﹞

蔣世爵﹝山陰人﹞

陳可緒﹝華陰人﹞

胡凝道

馮世泰

賈良遇

姚廷湖

蕭文法﹝貴築人﹞

劉弘慶﹝旌徳人﹞

楊略﹝正陽人﹞卷之十九職官四

﹝宋﹞

訓練禁軍

宋輝﹝修武郎﹞

彭勍﹝武徳郎﹞

郭宗徳﹝訓武郎﹞

孫大昕﹝武翼郎﹞

張潤﹝修武郎﹞

張公明﹝武節郎﹞

王汝弼﹝武節郎﹞

張友忠﹝訓武郎﹞

蔡顯﹝武翼大夫﹞

周徳﹝武徳郎﹞

劉剛﹝武徳大夫﹞

王允文﹝訓武郎﹞

王宗達﹝武翼郎﹞

陳深

黃毅﹝武徳大夫﹞

吳演

李﹝武翼郎﹞

陳椿﹝武翼大夫﹞

劉深

楊森﹝武節大夫﹞

成禹功﹝訓武郎﹞

林滋﹝武經郎﹞

杜之美﹝訓武郎﹞

鈕富﹝武翼郎﹞

林寶﹝武翼郎﹞

曾椿﹝武節郎。俱淳祐間任﹞

鄭棟﹝武徳郎﹞

馮椿

宋鉞﹝武翼郎。俱寶祐間任﹞

梅林﹝武節郎﹞

駐紮寨正將

翟臯

盧眞

呼延迪﹝俱統領﹞巨

賓謝

瑄

李實

賈立

王敖

黃寶

李明

陶進

張道

張興祖蕭

猛邱

彥髙

祀朱

端

巫極

陶安國劉

俊李

彥丁世端鄧

起

鄭先

張煥

李珍

陳世才﹝修武節﹐統領﹞

唐受

虞淡然﹝進義郎﹞詹

珽

周榮﹝統領﹐武翼郎﹞

王立﹝進義副尉﹐歷升正將﹞

邊林﹝進勇副尉﹞陳

全﹝進義副尉﹞

陳忠﹝進勇副尉。俱淳祐間任﹞

江武﹝進武校尉﹞

楊勝﹝守闕進勇副尉﹞

貝國珍﹝統領﹐守闕進勇副尉。俱寶祐間任﹞

副

將

謝瑄

劉明

張福

鄭明

張徳

鄭先

黃元

曾昱

蔣成

陳徳威陳

應詹

珽

姜彥忠王

立徐

政宋

旺邱

陳忠

成堅

於從龍

﹝明﹞

守備都司

丁泉﹝有傳﹞吳

杲王

皞梅

海

髙升﹝俱成化間任﹞張

福

西寧﹝弘治二年任﹐徵汀漳寇有功﹞

陳忠﹝京衛人﹞

宋璿﹝京衛人﹞

王憲﹝京衛人﹞

髙忠

盧榮

程鵬﹝金吾右衛人﹞

楊琄﹝京衛人﹞

侯汴﹝漳州衛人﹞

賈能﹝福州右衛人﹞吳

山﹝贛州衛人﹞

徐麒﹝鎭江衛人﹞

周臣﹝建寧左衛人﹐進士﹞

陳言

王元泰﹝濟川衛人﹐進士﹞

羅賢﹝袁州衛人﹞

兪大猷﹝有傳﹞

顧邦重﹝寧波衛人﹞

姜文徳﹝鳳陽府人﹞

王沛﹝廣州州衛人﹞黃

鎭﹝懷遠衛人﹐進士﹞

唐濟澄﹝泉州衛人﹞

張勛﹝有傳﹞

黎鵬舉﹝泉州衛人﹞

秦經國﹝鎭東衛人﹞

賈瑞

徐濂﹝鎭海衛人﹞

王道成﹝泉州衛人﹞

丁介夫﹝揚州生員﹐以功升﹞

曹南金﹝蕭山人﹞

呼良朋﹝有傳﹞

晏秋之﹝漳州衛人﹞

何萬鐘

包鼎臣

李趨

劉文會

鄧鐘﹝泉州衛人﹐進士﹞王應斌﹝山陰人﹞

瞿世澤

朱正色﹝鎭江衛人﹐進士﹞

王廷臣﹝江都進士﹐修紫陽祠﹐建通濟橋﹐軍威尢肅。軍民建祠以祀﹞

張守貴陳上策

陳后賢﹝龍溪人﹐進士﹞

李鳴鳳﹝廣川衛人﹞

紀元憲﹝貴池人﹐進士﹞

張鉉﹝髙浦人﹐進士﹐立城隍﹐崇先哲﹐增修衛宇﹑教場。軍民懷之﹐立祠以祀﹞

張邦憲﹝東莞人﹐進士﹞黃應祥﹝建寧衛人﹞

童與璠﹝泉州衛人﹞

甘燿﹝漳州衛人﹐崇禎戊辰寇發﹐不解甲者累月﹐與士卒同甘苦﹐所向克捷﹐不妄殺﹞

王國鼎﹝湖州衛人﹞

孫志學﹝山陰人﹐進士﹞

郭應元﹝寶慶衛人﹞

丁楊烈﹝髙州衛人﹞

徐必登﹝有傳﹞

鄧良蕃

劉若寵﹝懷寧人﹐崇禎十年任﹞

威遠

營

蔡劻國﹝南昌人﹐崇禎辛未武進士﹐修營署﹐創武廟﹐祀旗纛﹐訓練士卒﹞

巖前

營

李榜﹝泉州人﹐崇禎八年任﹞

朱玉棟﹝會稽人﹐崇禎十年任﹞

汀州衛指揮使

嚴界﹝樂亭人﹐洪武初授。子嚴敬﹐宣徳間調汀州衛﹐後嚴舜﹑嚴威﹑嚴舉﹑嚴後﹑嚴愷﹑嚴恕﹑嚴察﹑嚴明襲﹞

王升﹝樂亭人﹐天順間任。後王寅﹑王月﹑王鰲﹑王夔﹑王應官﹑王鎭都襲﹞

指揮同知

張徽﹝徐州人﹐洪武初調汀州衛千戶﹐永樂間﹐升本衛僉事。正統間﹐子晟﹐以徵沙寇功升本衛同知。後張穩﹑張璋﹑張韜﹑張僑﹑張鏊﹑張汲﹑張爌襲﹞

楊瑛﹝秦州人﹐成化間調汀州衛。後楊濟﹑楊漢﹑楊澤﹑楊楨﹑楊楫﹑楊近美﹑楊時詔襲﹞

劉亨﹝懷遠人﹐洪武間授僉事。後劉武﹑劉崇﹑劉昱﹑劉皞﹑劉廣至﹐劉欽以功升同知﹐劉漢﹑劉佐﹑劉僎﹑劉翚﹑劉英﹑劉震﹑劉霖襲﹞

指揮僉事

李虎﹝壽州人﹐洪武間授。後李廣﹑李斌﹑李傑﹑李瓊﹑李洪﹑李春﹑李希賢﹑李炳﹑李廷楷﹑李鐸襲﹞

張焸﹝通許人﹐永樂間授。後張謙﹑張鏡﹑張熊﹑張瑄﹑張瓊﹑張濤﹑張松﹑張爔﹑張大倫﹑張禦祿襲﹞

韋敏﹝鳳陽人﹐子鎬﹐俱成化間授﹐鎬弟鑑﹐嘉靖四年降本衛千戶﹐子韋沛復職。後韋紹賢﹑韋根﹑韋泰勛﹑韋豫勛襲﹞

李智﹝和麻縣人﹐弘治間調。後李蓁﹑李熙﹑李韜﹑李植﹑李威襲﹞

王得﹝汝寧人﹐洪武間授。後王敏﹑王端﹑王靖﹑王瓉﹑王寬﹑王廷襲﹞

經

歷

陳中﹝廣東人﹞

張文﹝淸江人。俱弘治間任﹞

沙廷梧﹝瓊州人﹐正徳間任﹞

杜泰﹝丰城人﹞

楊義昂﹝俱嘉靖間任﹞

陸承榮﹝和州人﹞

戴肅徵﹝蕭山人﹞

孫潮源﹝上元人。俱天啟間任﹞

岑﹝南海人﹞

魯澶年﹝蕪湖人﹞

王懋春﹝句容人﹞

汪達徳﹝歙縣人﹞

婁象晲﹝臨川人﹞

殳懋學﹝秀水人﹞

林堯言﹝江西人。俱崇禎間任﹞

鎭

撫

閔徳﹝壽州人﹐洪武初授。後閔通﹑閔福﹑閔智﹑閔竦﹑閔端﹑閔珪﹑閔鑭襲﹑閔溶降襲百戶﹞

蔡靑﹝莆田人﹐宣徳間授。後蔡旺﹑蔡銓﹑蔡鸞﹑蔡獻﹑蔡世傑﹑蔡應時﹑蔡光國襲﹞

左所正千戶

朱眞﹝長樂人﹐永樂間授。後朱輝﹑朱瑄﹑朱璉﹑朱欽﹑朱廷相﹑朱廷舉﹑朱永昌襲﹞

副千

戶

李昌﹝滁州人﹐洪武間授。後李繼宗﹑李隆﹑李謙﹑李茂﹑李紹﹑李文顯﹑李維藩襲﹞

陳元保﹝定遠人﹐洪武間授。後陳雄﹑陳廣﹑陳瑞﹑陳灝﹑陳麥﹑陳立﹑陳鳴雷﹑陳昌齡﹑陳士瓉襲﹞

劉敏﹝龍山縣人﹐成化初調﹐子劉洋襲﹞

王振﹝汶上人﹐宣徳間授﹐後王榮﹑王貴﹑王宣﹑王鎭﹑王致堯﹑王言﹑王邦畿﹑王昆襲﹞

鎭

撫

陳榮﹝武昌人﹐洪武初授。後陳能﹑陳淸﹑陳鈺﹑陳鑑﹑陳珊﹑陳應龍﹑陳維藩襲﹞

百

戶

劉正﹝金壇人﹐洪武間授﹐後劉斌﹑劉恩﹑劉浩襲﹞

呂源﹝合肥人﹐洪武間授。後呂斌﹑呂勝﹑呂貴﹑呂營﹑呂華﹑呂應爵﹑呂韜﹑呂欽﹑呂崇武襲﹞

兪海﹝定遠人﹐洪武間授。後兪斌﹑兪眞﹑兪經襲﹞

劉永﹝丹徒人﹐洪武間授。後劉源﹑劉景﹑劉琛﹑劉懋﹑劉斌﹑劉堂﹑劉恩﹑劉宗元﹑劉三錫襲﹞

朱通﹝鳳陽人﹐洪武間授。後朱旺﹑朱能﹑朱瑛﹑朱憲﹑朱楨﹑朱煥章﹑朱鼎臣襲﹞

丁剛﹝滁州人﹐洪武間授。後丁毅﹑丁耀﹑丁球﹑丁榮﹑丁一陽﹑丁忠﹑丁顯閩﹑丁以時襲﹞

卜錦濂﹝鳳陽人﹐弘治間授。後卜康﹑卜欽﹑卜兆鳳﹑卜天錫襲﹞

中所正千戶

袁眞﹝長沙人﹐洪武間授。後袁斌﹑袁敏﹑袁勝﹑袁朗﹑袁鎭﹑袁佶﹑袁端﹑袁長城襲﹞

副千

戶

黃福﹝邳州人﹐洪武間授。後黃貴﹑黃忠﹑黃曦﹑黃序﹑黃瑛﹑黃炫﹑黃臺﹑黃﹑黃錡襲﹞

劉誠﹝永淸人﹐永樂間任。後劉敬﹑劉勉﹑劉勣﹑劉瓉﹑劉寵﹑劉佩﹑劉傑﹑劉世﹑劉胤祚襲﹞

洪貴﹝南城人﹐宣徳間授。後洪富﹑洪亮﹑洪震﹑洪廣﹑洪泰﹑洪仁﹑洪鑑﹑洪承慶﹑洪基﹑洪殿邦襲﹞

百

戶

徐福﹝鳳陽人﹐洪武間授。後徐保﹑徐紀﹑徐晟﹑徐偉﹑徐汴﹑徐大壯﹑徐永泰襲﹞

王興﹝常山人﹐洪武間授。後王理﹑王智﹑王安﹑王金﹑王思﹑王臣佐﹑王建極﹑王曰善襲﹞

蔡貴﹝咸寧人﹐永樂間授。後蔡盛﹑蔡璚﹑蔡定﹑蔡英﹑蔡浩﹑蔡士逵襲﹞

康鎭﹝旴人﹐永樂間授。後康聚﹑康安﹑康寧﹑康謠﹑康鑾﹑康元芳襲﹞

朱源﹝江陰人﹐宣徳間授。後朱吉祥﹑朱明﹑朱軒﹑朱錦﹑朱烜﹑朱邦鎭襲﹞

史欽﹝江西贛州衛百戶﹐弘治中調。後史鉞﹑史璋﹑史應科﹑史﹑史萬言﹑史邦猷襲﹞

張鳳

祝珍

孟賢﹝正徳間授。後孟淸﹑孟鎭﹑孟淋﹑孟忠﹑孟義襲﹞

前所正千戶

楊輝﹝壽州人﹐洪武間授。後楊永﹑楊斌﹑楊成﹑楊端襲﹞

副千

戶

許道﹝咸寧人﹐洪武間授。後許通﹑許達﹑許瑄﹑許斌襲﹞

惠安﹝宿州人﹐洪武間授。後惠俊﹑惠斌﹑惠榮﹑惠聰﹑惠鎭﹑惠恩﹑惠文道﹑惠愛﹑惠迪襲﹞

王得﹝瑞州人﹐永樂間授。後王能﹑王升﹑王忠﹑王銘﹑王祐﹑王用臣﹑王覽﹑王基昌襲﹞

秦榮﹝雒陽人﹐子淮﹐俱百戶﹐淮子璧﹐成化間以徵武平寇陣亡﹐贈千戶。後秦禎﹑秦桓﹑秦日章﹑秦正倫襲﹞

王希賢﹝崇禎間降﹐子應春襲﹞

百

戶

段升﹝興國人﹐洪武間授。後段友成﹑段能﹑段麒﹑段朝用﹑段錦綾﹑段觀愷﹑段元望﹑段熙堯襲﹞

彊廣﹝滁州人﹐洪武間授。後彊能﹑彊雄﹑彊勝﹑彊端﹑彊晟﹑彊升襲﹞

劉谷瑞﹝秦州人﹐洪武間調。後劉恭﹑劉旺﹑劉馴﹑劉慶﹑劉弘襲﹞

華容﹝合肥人﹐洪武間授。後華觀音保﹑華嶽﹑華瑛﹑華鉞﹑華國忠襲﹞

唐道﹝建徳人﹐洪武間授。後唐庸﹑唐志﹑唐念﹑唐英﹑唐材﹑康熙載﹑唐廷鎭襲﹞

張智﹝合肥人﹐洪武間授。後張眞﹑張鑑﹑﹑張俊﹑張源﹑張機﹑張朝祚襲﹞

張斌﹝合肥人﹐洪武間授。後張隆﹑張信﹑張政﹑張鉞﹑張科﹑張錦﹑張﹑張梓﹑張耀﹑張炤襲﹞

許堂﹝千戶斌子﹐嘉靖間降。後許以仁﹑許梁﹑許紹美襲﹞

周旺﹝錢塘人﹐洪武間授。後周賢﹑周貴﹑周欽﹑周鳳﹑周烈﹑周徳隆襲﹞

後所正千戶

宋魁﹝樂安人﹐永樂間授。後宋禮﹑宋忠﹑宋璧襲﹞

副千

戶

孫三﹝平峪人﹐洪武間授。後孫大都﹑孫興﹑孫旺﹑孫璧﹑孫綱﹑孫楷﹑孫熺襲﹞

劉全﹝魚臺人﹐宣徳間授。後劉聚﹑劉剛﹑劉溶﹑劉瑞﹑劉自淮﹑劉輔國襲﹞

田斌﹝武城人﹐宣徳間授。後田海﹑田旺﹑田慶襲﹞

百

戶

石保童﹝山陽人﹐洪武間授。後石旺﹑石銘﹑石鎭﹑石顯曜﹑石滔﹑石應﹑石鐘襲﹞

周海﹝鳳陽人﹐洪武間授。後周旺﹑周成﹑周崇﹑周鈺﹑周鼎﹑周天佐﹑周廉﹑周瓊襲﹞

周禮﹝天長人﹐洪武間授。後周中﹑周敬﹑周敏﹑周和﹑周恩﹑周祥﹑周爵﹑周﹑周誥﹑周茂烈襲﹞

李僧兒﹝道州人﹐洪武間授。後李勝﹑李端﹑李暹襲﹞

閔相﹝鎭撫溶侄﹐降﹐後閔焜﹑閔時襲。時以本職死汛所﹞

季旺﹝江陰人﹐永樂間授。後季淸﹑季忠﹑季崇﹑季明﹑季天賜﹑季成勛﹑季英襲﹞

武平所正千戶

賈輔﹝定遠人﹐洪武間授。後賈鼎﹑賈賢﹑賈恕﹑賈鳳祥﹑賈惠﹑賈欽﹑賈瑞﹑賈子宿﹑賈炫﹑賈如鵬﹑賈應舉襲﹞

張忠﹝大興人﹐永樂間授。後張雄﹑張譽﹑張鼎﹑張憲﹑張元龍﹑張鶴臯﹑張鎭﹑張準﹑張其標襲﹞

祝三官保﹝通州衛人﹐正徳間調。後祝晉﹑祝堯臣﹑祝聖壽﹑祝禧﹑祝國昌襲﹞

陳牛兒﹝金鄕人﹐宣徳間調。後陳泰﹑陳能﹑陳洪﹑陳勛﹑陳甘雨﹑陳臺﹑陳愚忠﹑陳髙﹑陳尙忠襲﹞

副千

戶

張眞﹝徳化人﹐洪武間授。後張旻﹑張鏞﹑張冕﹑張鵬﹑張廉﹑張大卿﹑張忠﹑張承勛襲﹞

向榮﹝射洪人﹐洪武間授。後向華﹑向能﹑向武﹑向升﹑向忠﹑向光表﹑向國平﹑向陽春襲﹞

百

戶

車梁﹝金溪人。嘉靖甲寅﹐吳﹑浙倭患﹐建策殲之。吳﹑浙爲立祠﹐升溫處參將。車應山﹑車顯襲本所百戶﹞

王徳﹝臨川人﹐洪武間調。後王政﹑王佐﹑王節﹑王爵﹑王鎭﹑王宗朝﹑王謀襲﹞

黃眞﹝新城人﹐洪武間除。後黃恭﹑黃信﹑黃鎬﹑黃蓋﹑黃道﹑黃金﹑黃曆﹑黃詔﹑黃斌襲﹞

王興﹝六安州人﹐洪武間授。後王銘﹑王宏﹑王暠﹑王堯﹑王宗文﹑王相﹑王國耀襲﹞

徐辛得﹝婺源人﹐洪武間授。後徐旺﹑徐亮﹑徐吉﹑徐鯨﹑徐大經﹑徐治﹑徐明楨襲﹞

鄭保童﹝壽州人﹐洪武間授。後鄭旻﹑鄭文﹑鄭端﹑鄭旭﹑鄭恩﹑鄭夢麟﹑鄭廉﹑鄭士顯襲﹞

陶均﹝滁州人﹐洪武間授。後陶春﹑陶寧﹑陶朗﹑陶鎔﹑陶英﹑陶盛﹑陶以舜﹑陶濱﹑陶志學﹑陶錦襲﹞

吳新﹝全椒人﹐洪武間授。後吳英﹑吳晉﹑吳嵩﹑吳瓉﹑吳爵﹑吳京﹑吳泮﹑吳相﹑吳瑋襲﹞

邱巒﹝蘄州人﹐洪武間授。後邱隆﹑邱英﹑邱陵﹑邱崇﹑邱祿﹑邱祥﹑邱端﹑邱鵬霄﹑邱泰﹑邱聖宗襲﹞

鎭

撫

蔣信﹝由鎭東總旗授﹐永樂間革﹞

安受﹝洪武間授﹞

吏

目

王瑄

歐陽闕熊

瑞徐

橋黎奇徳繆士翹

麥成秋李有熙孫三合

上杭所正千戶

張友﹝大興人﹐永樂間授。後張興﹑張瓉﹑張瀚﹑張顯宗﹑張西銘﹑張應基﹑張問仁﹑張師孔﹑張天恩襲﹞

副千

戶

潘文貴﹝儀眞人﹐洪武間授。後潘敬﹑潘俊﹑潘榮﹑潘元浚﹑潘思學﹑潘憲﹑潘應麟襲﹞

余康﹝衡陽人﹐洪武間授。後余從﹑余哲﹑余吉﹑余﹑余蘭﹑余相襲﹞

賴楷﹝上杭人﹐正徳間﹐以父思智陣亡﹐蔭試百戶﹔子榮華﹐嘉靖中陣亡﹐升副千戶。後賴榮貴﹑賴宗仁﹑賴其勛﹑賴天球襲﹞

鎭

撫

劉晟﹝沙縣人﹐宣徳間授﹐子劉傑襲﹞

百

戶

王讓﹝金壇人﹐洪武間授。後王伯善﹑王振﹑王淋﹑王澍襲﹞

李福﹝太興人﹐洪武間授。後李文﹑李鋼﹑李茂﹑李玉鸞﹑李聰﹑李中秀﹑李汝麟襲﹞

嚴斌﹝建徳人﹐洪武間任。後嚴琮﹑嚴政﹑嚴壽﹑嚴希聖﹑嚴嘉詔﹑嚴嘉訓﹑嚴華襲﹞

湯升﹝定遠人﹐洪武間授。後湯禎﹑湯輅﹑湯彜﹑湯文﹑湯澄﹑湯鳴鸞﹑湯崇道﹑湯日照襲﹞

饒順﹝南丰人﹐洪武間授。後饒仲貴﹑饒勝﹑饒升﹑饒宏﹑饒恭襲﹞

莊繼﹝邳州人﹐洪武間授。後莊金﹑莊隆﹑莊瑋﹑莊端﹑莊韜﹑莊蒙﹑莊士廉襲﹞

王能﹝邵白鎭人﹐永樂間授。後王景﹑王覿﹑王得﹑王裕﹑王﹑王恩﹑王寵﹑王國棠襲﹞

武誠﹝江寧人﹐成化間授﹞

曹瓊﹝淸河人﹐宣徳間授。後曹瑛﹑曹鎭﹑曹佳元﹑曹經襲﹞﹝國朝﹞

總兵

官

王國興﹝寧夏人﹞

阮欽爲﹝惠安人﹞

王元﹝晉江人﹞

張應金﹝太原人﹞

陳有功﹝濟南人﹞

陳祖訓﹝海澄人﹞

朱傑﹝順天人﹞

王朝璘﹝鑲紅旗人﹞

林君升﹝泉州人﹞

馬驥﹝寧夏人﹞

黃貴﹝成都人﹞

王之琳﹝泉州人﹞

黃有才﹝泉州人﹞

和明﹝滿州鑲黃旗人﹐進士﹞

城守副將

薛受益﹝萊州人﹞

陳範﹝西安進士﹞

林瀚﹝漳州人﹞

何天培﹝順天進士﹞

王世臣﹝楡林人﹞

董大功﹝遼陽人﹞

中營遊擊

宋銓達﹝嘉興人﹐武舉﹞

林文﹝廬州人﹞

丁鋐﹝順天府人﹐進士﹞

戴憲宗﹝臺州人﹞

沙永祥﹝延安人﹞

苗景龍﹝陜西人﹞

雷志禮﹝陜西人﹞

景慧﹝陜西人﹞

王一得﹝漳州人﹞

尙淸﹝陜西人﹞

施景範﹝陜西人﹐進士﹞

馮天祿﹝陜西人﹞

火得熖﹝陜西人﹞

孫士彪﹝陜西人﹐進士﹞董劉欽﹝寧遠人﹐武舉﹞

孫濂﹝正黃旗人﹐進士﹞殷

瑞﹝廣州人﹐進士﹞

曹康鐘﹝武淸人﹐進士﹞

中營守備

詹鼎﹝山海人﹐武生﹞劉

愼﹝河間人﹐進士﹞

薛渾﹝鎭定人﹐進士﹞髙永昌﹝濟南人﹞

婁廣﹝順天人﹐進士﹞楊得潤﹝京衛人﹐武舉﹞

萬奏平﹝泉州人﹞

古熊福﹝潮州人﹞

孫吳﹝徐州人﹐進士﹞陳

訓﹝成都人﹞

劉之璧﹝饒州人﹞

馬炳﹝開封人﹐進士﹞

喜桑阿﹝滿州鑲白旗人﹐武舉﹞

趙永貴﹝宣化人﹐武舉﹞劉友成﹝大同人﹞

方士昌﹝潮州人﹐進士﹞

千

總

林惠﹝漳州人﹞

範國禎﹝紹興人﹞

詹飛虎﹝漳州人﹞

黃得勝﹝漳州人﹞

羅寶﹝漳州人﹞

陳龍﹝福州人﹞

李炳光﹝徳安人﹞

江濟﹝江西人﹞

鄭珩﹝福州人﹐武舉﹞周

吉﹝汀州人﹞

許分﹝泉州人﹞

陳玉衡﹝濟南人﹐俊秀﹞

楊富﹝汀州人﹞

翁捷﹝汀州人﹞

陳福春﹝江西人﹞

張大有﹝延平人﹞

許廷焜﹝泉州人﹞

金月貴﹝大同人﹞

周龍﹝泉州人﹞

劉文嵩﹝山西人﹞

張龍﹝汀州人﹞

丁繼賢﹝溫州人﹞

張世和﹝汀州人﹞

王韜﹝建寧人﹞

把

總

曾祿﹝汀州人﹞

黃忠﹝漳州人﹞

何進﹝杭州人﹞

王一隆﹝汀州人﹞

鄭有功﹝漳州人﹞

何明﹝汀州人﹞

沈敬﹝江南人﹞

王大榮﹝河南人﹞

嚴順﹝浙江人﹞

官兆﹝江西人﹞

詹登﹝泉州人﹞

張惟福﹝山西人﹞

劉云﹝汀州人﹞

石琳﹝汀州人﹞

李友﹝汀州人﹞

吳先﹝汀州人﹞

張得臣﹝汀州人﹞

周士元﹝汀州人﹞

兪雄﹝汀州人﹞

曾文盛﹝汀州人﹞

林淸﹝汀州人﹞

英元佐﹝永春州人﹞

賴芳﹝汀州人﹞

黃錦﹝泉州人﹞

鄢得勝﹝汀州人﹞

胡必彊﹝泉州人﹞

楊得功﹝邵武人﹞

寧鐵﹝汀州人﹞

左營遊擊

駱儼﹝延平人﹐進士﹞髙日照﹝揚州人﹐功加﹞

蘇得亨﹝臨洮人﹐功加﹞李奕桂﹝歷城人﹞

馬迅﹝鞏昌人﹐進士﹞

黃甲選﹝天津衛人﹐由宗人府效勞﹞

王紹緒﹝潼川人﹞

吳方熹﹝金華人﹐進士﹐侍衛﹞

黃貴﹝陜西人﹐功加﹞姜光祖﹝嚴州人﹐功加﹞

羅振﹝桂林人﹐功加﹞顧

鋐﹝上元人﹐進士﹐侍衛﹞

左營守備

楊鳴鳳﹝漳州人﹐武舉﹞張學政﹝順天人﹐功加﹞

楊進忠﹝河南人﹞

林都﹝臺州人﹞

袁鉞﹝寧夏人﹐進士﹞李髙耀﹝泉州人﹐功加﹞

楊春華﹝長沙人﹞

劉瑢﹝都勻人﹐功加﹞

髙必盛﹝長樂人﹐世襲﹞

千

總

陳輝﹝漳州人﹞

余得時﹝福州人﹞

李士麟﹝寧化人﹞

蔡浩﹝泉州人﹞

王文﹝汀州人﹞

吳勝﹝江西人﹐功加﹞

張世英﹝福州人﹞

羅夏玉﹝延平人﹞

張華﹝漳州人﹞

丁維賢﹝溫州人﹞

林拔龍﹝漳州人﹞

把

總

藍潤﹝漳州人﹐功加﹞江君泰﹝紹興人﹐功加﹞

鄭成功﹝延安人﹐功加﹞黃

龍﹝泉州人﹞

周云﹝江寧人﹞

李戴海﹝山海人﹞

錢興﹝漳州人﹞

陳忠﹝漳州人﹞

江濟﹝江西人﹞

牛麟﹝振武衛人﹞

吳先﹝長汀人﹞

劉捷﹝長汀人﹞

張彪﹝汀州人﹞

範紹希﹝延平人﹞

許延焜﹝泉州人﹞

賴星﹝汀州人﹞

陳恩﹝汀州人﹞

羅式用﹝汀州人﹞

陳良棟﹝福寧人﹞

賴芳﹝汀州人﹞

施淵﹝泉州人﹐功加﹞呂正陽﹝上杭人﹞

王殿先﹝長汀人﹞

江澤遠﹝長汀人﹞

劉太﹝長汀人﹞

右營遊擊

楊輔鼎﹝通許人﹞

吉成貴﹝襄陽人﹞

範永﹝山西人﹞

蔣大成﹝廣東人﹞

李彪﹝順天人﹞

楊繡﹝漢陽人﹞

王喜﹝漳人﹞

孫文元﹝順天人﹞

張天心﹝山西人﹐武舉﹞劉得紫﹝正紅旗人﹐監生﹞

翟秀﹝湖廣人﹞

汪蕭﹝蘇州人﹐進士﹞

閔賢﹝廣東人﹞

郭應舉﹝陜西人﹞

李三奇﹝廣東人﹞

馬遇隆﹝河間人﹞

江化龍

羅佳雄﹝潮州人﹐進士﹞

陳起鵬﹝同安人﹞

右營守備

李剛﹝長安人﹞

徐曦﹝益都人﹐武舉﹞

沈懋學﹝浙江人﹐武舉﹞朱

篆﹝江南人﹞

趙振邦﹝直隸人﹞

陳龍﹝澄海人﹞

初有徳﹝蓬萊人﹞

劉志云﹝大同人﹞

楊鈴﹝順天人﹞

陳賢生﹝寧波人﹞

詹世科﹝宜昌人﹐武舉﹞徐麟昭﹝漢軍鑲白旗人﹐武舉﹞

千

總

李明﹝楊州人﹞

陳建勛﹝晉江人﹞

詹飛虎﹝長泰人﹞

藍潤﹝漳浦人﹞

李榮龍﹝固原人﹞

廖朝鳳﹝惠安人﹞

王邵龍﹝浙江人﹞

陳進﹝邵武人﹞

陳忠﹝漳州人﹞

沈敬﹝江南人﹞

張良﹝廣信人﹞

李世彩﹝福州人﹞

潘君美﹝漳州人﹞

黨洪儒﹝陜西人﹞

詹夏﹝泉州人﹞

劉捷﹝汀州人﹞

李紀﹝汀州人﹞

吳純﹝邵武人﹞

李直三﹝鎭平人﹐義民﹞莊朝元﹝泉州人﹞

陳雲奇﹝泉州人﹐功加﹞李雲龍﹝福州人﹞

洪慶﹝福建人﹞

唐朝佐﹝福建人﹞

蘇進徳﹝海澄人﹐功加﹞陳

恩﹝汀州人﹞

陳朝先﹝延平人﹐功加﹞周士元﹝汀州人﹞

盛斌﹝杭州人﹐武舉﹞李漢超﹝河南人﹞

劉世俊﹝汀州人﹞

把

總

萬助興﹝寧都人﹞

李雲龍﹝固原人﹞

曾禮﹝平和人﹞

張自成﹝紹興人﹞

裴合﹝淸流人﹞

周吉﹝長汀人﹞

劉英﹝汀州人﹞

翁佐﹝長汀人﹞

李紀﹝長汀人﹞

趙元和﹝長汀人﹞

劉文嵩﹝山西人﹞

韋祥﹝長汀人﹐功加﹞

古蘭伯﹝湖州人﹐義民﹞兪

升﹝汀州人﹞

英元佐﹝永春人﹐功加﹞陳朝宣﹝延平人﹐功加﹞

藍俊傑﹝福建人﹐功加﹞施

淵﹝泉州人﹐功加﹞

張龍﹝汀州人﹞

童元﹝汀州人﹞

吳贊﹝汀州人﹞

劉升﹝泉州人﹞

江士元﹝汀州人﹞

髙聯﹝邵武人﹞

劉世傑﹝汀州人﹞

郝徳﹝邵武人﹞

卷之二十名

宦

君子之仕﹐非爲名也。爲名而仕﹐則失其所以仕之意矣。嘗見世之仕者﹐當其時﹐碑之﹑銘之﹐不數傳而煙荒艸蔓﹐嘆姓氏不存矣﹔當其時﹐俎之﹑豆之﹐不數傳而麋臥狐棲﹐疑衣冠何代矣。至若功徳在人﹐百世不諼者﹐究不盡在乎俎豆﹑碑銘之數。夫蒲邑桐鄕﹑峴山畏壘﹐此其人必有無慕乎名之念。而名之所歸﹐如影隨形﹐卒迹不得而逃之。然則勒鼎鐘而書竹帛﹐是必有道矣。汀自隋﹑唐以迄國朝﹐如林披﹑陳劍﹑李綱﹑陳﹑劉爚﹑王守仁之數君子者﹐眞能造千百載億萬生靈福命者也﹐流風遺澤﹐豈不與龍山爭髙﹑鄞水爭長哉﹖志名宦。

﹝隋﹞

穆蕭

江南人﹐刺汀州﹐政尙淸明。秩滿﹐之京﹐道經將樂溪﹐聞唐受隋禪﹐躍溪中死。將樂人祀之。﹝唐﹞

林披

莆田人﹐天寶中﹐授臨汀郡曹掾。郡多山鬼淫祠﹐披著《無鬼論》曉之。刺史樊滉奏爲臨汀令﹐以治行遷本郡別駕。

陳劍大歷間﹐汀州刺史。郡治舊在新羅﹐再遷至東坊口。劍始至﹐聞鼓角聲﹐堙郁不暢﹐適年凶民疫﹐吏民進狀﹐請遷治。劍擇地臥龍山之陽曰白石村﹐請於朝﹐攺築焉。

羊士諤貞元初進士﹐爲宣﹑歙巡官。永貞二年﹐以事至長安﹐時王叔文用事﹐諤言其非﹐叔文怒﹐欲誅之﹐韋執誼不可﹐乃貶寧化尉。

蔣防

字子輝﹐南興人。長慶中﹐以元稹﹑李紳薦﹐爲翰林院學士﹐爲李逢吉所忌﹐出刺汀州。

劉岐

大中初﹐刺汀州。築子城﹑羅城﹐修拓陳劍所遷壁壘﹐郡稱雄鎭。

鐘全慕唐昭宗時爲刺史﹐王審知喜其驍勇有謀略﹐分汀州使守之。

﹝五代﹞

王繼業父延宗爲汀州刺史﹐繼業復爲守。父子相繼﹐俱有治績。

王云

後唐同光初﹐任寧化縣﹐徙黃連舊治於竹筱窩﹐以當旺气﹐今仍其址。﹝宋﹞

王嗣宗汾州人﹐太平興國六年﹐知汀州事。太宗遣武徳卒潛察遠方事﹐有至汀者﹐嗣宗械送京師﹐因奏﹕「陛下不委任賢俊﹐猥信此輩爲耳目。」太宗怒﹐械嗣宗下吏﹐削秩。旣而嘉之﹐遷其官。

陳闡

天禧中知武平縣﹐洞獠久侵擾。闡立斥堠﹐訓練士卒﹐獠不爲害。

翁仲道崇安人﹐登進士﹐調山陰﹐遷鄞縣﹐攺武平令﹐所至有惠政。購地建學以教民﹐邑始知學。復令黃巖﹐以親遠不逮養﹐致仕歸。

蕭律

字調元﹐新諭人。景徳二年﹐賜明法及第﹐守汀州。屬邑多嵐瘴﹐律奏﹐遷其治於平曠。

方嶠

莆田人﹐元丰間﹐汀寇肆掠﹐特除嶠知本州﹐削平之。

陳軒

字元輿﹐建陽人。元丰間知州事﹐治尙淸淨。黃庭堅詩﹕「平生所聞陳汀州﹐蝗不入境年屢丰」。官至龍圖閣學士。

郭祥正當塗人﹐工詩﹐元丰間判汀州﹐有善政。每與太守陳軒聯轡郊行﹐多所題詠。

危建侯邵武人﹐元丰中進士﹐知寧化縣﹐不任刑罰﹐專以徳化民。民懷之﹐生子多以危名者。

蕭佐

江西人﹐元祐中知汀州﹐新庠序﹐斥公田以供廩餼﹐文風以盛。

鄒括

泰寧人﹐紹興中進士﹐知寧化﹐建學訓導﹐以恩信懷柔之。去之日﹐民爲立祠以祀。

劉敍

元符元年﹐授長汀丞﹐會有旨﹐創淸流縣﹐辟爲令。經始縣事﹐營繕官舍﹑廛市﹐俱有條理。

楊朏

字持正﹐閩縣人。元符二年﹐以渭川推官攝長汀縣事﹐督賦不擾而集。時盜多嘯聚﹐朏捕治首惡﹐境內肅淸。曾上書極論紹聖姦臣。卒建寧節度推官。

陳粹

閩縣人﹐元符三年﹐知州事﹐勸農桑﹐嚴溺女之禁。崇寧間﹐遷創學捨﹐奏課居天下第三。

汪天任字莘老﹐浮梁人﹐大觀中進士﹐知汀州事。時方行王安石《字說》﹐天任獨守「六經」不變﹐所著有《語孟新意》。

鄭柟

致和中﹐任寧化黃土寨巡檢﹐有平寇功。

李光

上虞人﹐靖康初﹐以侍禦史極論蔡攸﹑朱勔﹐謫監汀州酒稅。

施禔

建陽人﹐建炎間﹐以門蔭擢知寧化。葉儂叛﹐虛聲欲取汀州。禔率部民守隘﹐叛卒不敢犯。帥司檄巡尉領弓級﹐中途不進﹐欲殺尉爲亂﹐褆撫定之。後仍不悛﹐禔乃取黠者三十人置之法﹐自是肅然。累遷知梧州。

鄭彊

長樂人﹐紹興二年知州事。始至郡﹐視廟學荒圮﹐慨然有更創意。會有詔葺學宮﹐卽日度地﹐建於州東﹔又市腴田以增餼廩﹐擇嚴師以定課程。州人立祠於稽古閣下祀之。

張昌

紹興間知汀州﹐政尙寬和﹐民不忍犯﹐呼爲「張佛子」。

黃武

紹興中知汀州事。齊述據贛城叛﹐武增陴浚隍﹐備器搜乘﹐西向討之﹐述突圍去。

陳吉老仙遊人﹐紹興間淸流丞﹐以最遷判州事。贛寇犯境﹐吉老自將破賊。長子希造﹐與賊胡保等遇於武平又竿口﹐深入無援﹐死之。吉老忍痛擊賊﹐賊大潰。凱旋﹐郡將道迎慰問﹐吉老笑曰「馬革裹屍﹐本男兒事﹐何至作兒女悲涕耶﹖」事聞﹐朝廷官其遺腹孫光祖。

劉師尹字伯任﹐長樂人﹐紹興間﹐爲汀州錄事參軍。時汀令陳夢遠﹐誣郡士劉亮﹑葉椿以死罪﹐殺亮﹐囚椿。郡倅向士俊黨夢遠﹐傳致其獄。師尹知其冤﹐抗辯再三﹐士俊怒﹐督之益急。師尹乃取狀﹐書其尾曰「吾寧去官﹐不可陷人於非命。」毅然投劾去。後帥司核得實﹐夢遠﹑士俊鐫秩﹐椿等獲免。邦人徳師尹﹐祀之。官終奉議郎﹑提舉浙東常平倉。

趙公迥字仲和﹐晉江人﹐紹興二十一年進士﹐調汀州戶曹。隆興初﹐郡卒忿支賞稍緩﹐羣噪譙門﹐系知錄官﹐將殺之。公迥諭之曰「資與命孰重﹖叛則爾誅﹐資於何有﹖姑歸營﹐出知錄﹐錢於我乎取。」眾始定。尋白守將﹐梟倡亂者十餘人﹐州得無事。後知邵武軍﹐涖政簡嚴。升直祕閣﹐轉外卒。

吳

建陽人﹐紹興間﹐以進士令長汀。每於耕斂之月﹐聽囚歸業﹐約田事畢來詣獄。囚皆如期至﹐剖曲直﹐多所原貸。又以鹽綱事請於郡﹐便民買食。秩滿歸﹐老稚涕泣遮畱之。

周堯卿字子兪﹐道州人﹐紹興間﹐以進士令寧化。提刑楊綋入縣境﹐見披械而耕者﹐詢之。道其故﹐因曰「令不民欺﹐民實欺令﹐又何敢怨﹖」綋嘆而薦之﹐累官太常博士。範仲淹復薦之。

卓庠

紹興間﹐以長汀丞攝連城令。時初立縣﹐庠撥方審勢﹐悉自指授﹐廛井途徑﹐條理秩然。

邱欽若紹興間連城令。未期年﹐鄰寇竊發。欽若經畫地勢﹐築城三百丈﹐率民捍禦﹐寇不入境。

李弇

崇安人﹐紹興間爲連城令﹐政務寬平。有兄弟積訟者﹐弇以理諭之﹐感泣而去。民爲謠曰「訟者息爭﹐居者安仁﹔李公爲政﹐百姓如春。」

李綱

字伯紀﹐邵武人。宣和初﹐以編修言水災事﹐謫監劍州沙縣稅﹐攝武平縣事。時伏莽滋蔓﹐綱申嚴保甲﹐協力提防﹐不軌之徒﹐聞風星散。構讀書堂於縣西﹐時集士子講學其中。

劉國瑞紹興間任連城令﹐建學捨﹐給官田以贍士。

吳南老紹興間知州事﹐修學宮﹐繕城壁﹑倉廩。會葛畬有逋寇。南老縛其渠魁﹐餘黨悉散。

陳朝章乾道中令上杭﹐遷縣治於郭坊﹐區處分畫﹐俱有條理。

黃藻

延平人﹐乾道間爲淸流令。縣有貼銀鈔錢﹐素爲民害。藻聞於朝﹐蠲免之。值歲歉﹐斗米半千﹐躬行勸賑﹐多所全活。鄰寇每相戒曰「彼有善政﹐愼毋犯之。」去任日﹐老稚攀轅﹐數日後﹐始得出境。

程大昌休寧人﹐淳熙中守汀州境。有寇亂﹐戍將蕭統領兵戰死。閩部大震﹐移總制裴師武討之。師武以未得符不行。大昌手書趣之曰「事急矣﹐如有責君者﹐可恃吾書自解。」時賊謀攻城﹐先使諜者縱火爲內應。會師武軍至﹐得諜者﹐賊遂散去。

江璊

淳熙中知州事。先是﹐州有銀冶﹐歲代撫州﹑建昌輸銀六千兩﹐二郡歲償綿絹。後值兵燹﹐綿絹不生﹐坑場停開﹐而所輸仍取於民。璊疏陳其害﹐得減三之二焉。

黃杞

字景華﹐龍溪人﹐淳熙間任寧化尉﹐以捕盜功﹐攺秩令浦城。朱熹守漳﹐最器重之。

祝櫰

淳熙中﹐以朝奉郎知汀州。有獻羨余緡錢六十貫﹐名無額上供﹐櫰爲減四分之一。

黃樵仲龍溪人﹐登淳熙第﹐調汀州錄事參軍﹐有善績。自書於屏云「俸薄儉常足﹐官卑淸自尊。」

張振古淸江人﹐淳熙中爲長汀簿﹐剛正有守。郡帖下督諸鄕稅急。振古乞寬期限﹐不聽。振古曰「我不忍奉上官以暴貧民。」卽納印去。

曾躍麟字士龍﹐南恩州人﹐警敏通經史。淳熙中進士﹐擢判汀州﹐有政聲。學士季彥穎﹑少師陳俊卿尢器重之﹐薦於朝﹐拜監察禦史。

鮑粹然字淳文﹐龍泉人﹐淳熙中令上杭。邑文風固陋﹐聘宿儒教導之﹐士始知學。邑多剽刼﹐富豪爲之窩藏﹐粹然窮懲之。當事委決疑獄﹐按閱得情﹐無寃死者。會川久旱﹐父老白守﹐請鮑令禱雨﹐雨立至﹐人呼爲「上杭雨」。

趙克夫紹熙元年知州事。嘗買田於州學﹐創貢院﹐減長汀月解米。又奏省冗官。常平舊多擁虛數﹐復核至五十餘斛﹐克夫取兩年州郡所積剩米補之。

趙師璱晉江人﹐紹熙中進士﹐判汀州。時上杭峒寇結他峒爲亂﹐師璱廉其狀﹐爲擒渠魁﹐郡賴以安。

陳曄

長樂人﹐慶元三年知州事﹐歲撥郡帑緡錢二百貫興學﹔又撥隸官田百畝爲諸生廩餼﹔減坊戶口食鹽價以利小民﹔置義塚以殯無所歸者。汀俗尙鬼信巫﹐寧化富民與祝史﹐托五顯神爲姦惑眾。曄得其實﹐竄祝史﹐杖首事者﹐毀其祠。郡人吳雄作《正俗論》紀其事。

上官損邵武人﹐慶元五年授武平簿。創養濟院﹐以卹貧病及行旅之無依者。有盜刼人﹐誣鄰人分贓﹐損一訊立剖﹐人服其神﹐調寧遠丞。

陳映

曄弟﹐嘉泰初﹐繼曄出守﹐循兄舊政﹐捐間架錢以助學廩﹐蠲積逋以寬屬縣﹐葺兵營千餘間﹐甃淸流路百四十里。曄嘗創橋於南山髙灘角上流﹐至映方畢工。邦人因以「棠棣」扁其橋焉。

趙彥嘉泰間﹐監登聞鼓院。時侂冑方柄政﹐朝士悉趨其門﹐彥獨不往。侂冑聞而銜之﹐出知汀州。姦民葉姓者﹐嘯聚汀﹑贛間﹐彥至﹐遣將除之。

謝周卿嘉泰間令長汀﹐除諸鄕逃亡絕戶鹽﹐撥田附州學以養士。縣治﹑社壇﹐皆所興建。

劉爚

建寧人﹐嘉泰間﹐由錄事調連城令﹐罷添給錢及綱運例錢﹐免上供銀錢及綱本二稅﹑甲葉﹑鈔鹽﹑軍期米等錢﹔大修學校﹐乞行經界﹐著有《集錄》等書。

陳

侯官人﹐初知南劍州﹐提舉汀郡﹐所部號忠勇軍。時沙縣賊由間道趨城﹐率忠勇軍破之於髙橋。賊復攻汀州﹐再破之。又巨寇晏頭陀﹐嘯聚寧化﹐與主簿劉純擊破之。諭降連城七十二巖﹐頭陀伏誅﹐汀寇悉平。

鄒非熊嘉定元年知汀州。三年﹐被旨特畱節制軍馬﹐提防鄰寇。有賢聲。

杜浚

黃巖人﹐嘉定中﹐由大理正知郡事﹐省諸邑月解錢十數萬﹐盡捐私貲﹐代輸戶部﹐以寬民力。

傅康

泉州人﹐嘉定中守汀州。時戍卒驕不可使﹐戍還愈肆。康戮倡亂者四人﹐餘皆股栗。又創「萬桂莊」以惠赴舉者﹐士民徳之。

林岊

侯官人﹐嘉定間﹐以朝散大夫知州事。創書院二所﹐日與郡士商榷講肄。汀郡及六縣學﹐皆有祠。

趙希錧字君錫﹐嘉定二年授汀州司戶。峒寇起﹐州人震懼﹐僉議守城。希錧言﹐距城三十里有關曰古城﹐若悉布精銳以扼其衝﹐賊不足慮矣。守以付希錧﹐遂審形申令守斥堠。賊遣諜窺關﹐希錧故羸以誤之。夜半﹐賊數百銜枚突至﹐希錧矢石俱下﹐無一脫者﹐餘黨風聞而遁。詔升本州推官。

何鎬

邵武人﹐與朱熹友善。嘉定中﹐調上杭丞。時郡守有疾﹐事多不理﹐繁者或至累月。大吏檄鎬佐之。鎬取文書﹐旬日決遣皆盡。又以田稅不均﹐條說甚詳﹐多所補助。守滋不悅﹐鎬卽謝去。著有《易論》《語說》。

常楫

字濟川﹐靖江人。學該博﹐爲文瑰奇贍縟。嘉定間令寧化﹐剖決無滯﹐民服神明。

李華

建安人。紹定間﹐磜寇倡亂﹐禁卒讙呶。華以安丰倅護淮軍來攝州事﹐剿外寇﹐平內叛。事聞﹐進三秩﹐除大府簿。朱積寶之亂﹐值歲饑﹐華移粟給養﹐全活甚眾。尋除直華文閣﹐仍削苗斤鹽價﹐置均濟倉。去之日﹐邦人建「見思堂」以祀。

趙時錧宋宗室子。寧化當紹定兵燹之後﹐邑治爲墟。時錧爲宰﹐築城修學﹐創縣治﹐葺民廬。士民誦之。

王桿

字元佐﹐無爲軍人﹐紹定間判州事。時郡將陳孝嚴﹐引寇朱積寶兄弟爲腹心﹐仇視禁卒。有黃寶者﹐激眾倡亂。桿諭以禍福﹐不從。俄有欲殺孝嚴者﹐桿叱之退。孝嚴度失眾心﹐因授郡篆於桿﹐眾遂安。後積寶叛﹐屢犯州域。桿指授方略﹐力禦卻之。民比屋祀桿﹐曰「王生佛」。

米巨宏紹定間﹐以寧化丞署連城。當寇亂後﹐創廨宇﹐修學宮﹐給田養士﹔定綱運額﹐立賣鹽法。遷知連城縣事。

戴挺

嘉熙二年知州事。卜學東射圃地﹐建六齋以課多士。去之日﹐行李蕭然。

孫鼛

錢塘人﹐淳祐間任武平尉﹐捕獲巨盜數十人。謝賞不受。

鐘紹安興國人﹐寶祐中﹐以進士知上杭縣。後從文天祥勤王。

羅必元進賢人﹐進士﹐有風節。寶祐間判贛州﹐疏劾賈似道﹐謫知汀州。

胡大初寶祐間﹐以朝散大夫知州事。修郡學﹐重建明倫﹑致極堂﹑禦書稽古閣﹔肇行鄕飲酒禮﹔增儲均濟倉錢米﹐以廣賑糶﹔廂﹑禁﹑寨﹑鋪諸兵﹐並增給全分衣糧﹔時閱射﹐自給賞犒﹔修城浚池﹐屢平連城﹑寧化劇寇。﹝元﹞

鄭從吉長汀人﹐勁直勇敢﹐膽略過人。至正中﹐上杭山寇竊發﹐民競入城自保﹐延從吉捍禦。從吉至﹐與眾約﹐必盡殺賊乃已。賊懼不敢犯境。時田疇荒蕪﹐流移過半。從吉多方招集﹐辟而治之﹐屹然爲一邑保障。行省知其能﹐授以縣事。

李實

字伯美﹐汴人﹐令武平。時邑制艸創﹐學捨頹圮﹐弦誦久輟。實捐俸修葺﹐加意作興。事載學碑。

﹝明﹞

朱仲恭興國人﹐洪武元年令淸流。邑當元季亂後﹐仲恭招徠流亡﹐勸課農桑﹔修學校﹐延名師以訓士﹐政事卓然。

劉亨

鄭州人﹐洪武間令上杭﹐新學校﹐建壇壝。在任五年﹐逃亡悉集。薦胡時﹑邱子瞻﹐時稱得人。

劉雍

平陽人﹐洪武間爲連城令。先是﹐邑民不知種麥﹐雍躬教之﹐比歲大稔。

秦斌

桂州人﹐洪武間﹐以舉人任上杭令。縣僻在一隅﹐貨賄不集。斌爲五顯會﹐招徠遠近商旅﹐百貨麕至﹐民資利用。

黃敏

洪武中﹐爲汀州衛指揮僉事。廣賊謝士眞寇邑﹐敏率軍剿捕﹐賊遁走。復築城分軍守禦。

宋忠

崇陽人﹐洪武間知淸流﹐興學勸農﹐剔姦釐蠧。羣盜嘯聚﹐忠抵巢諭降之。擢戶部郎﹐尋守本郡。

張光啟南城人﹐永樂間任上杭令。有縣齋詩云「十年俸廩支難盡﹐一井廉泉飲不幹。彊項枯荷撐雨立﹐貞姿古柏入云蟠。」讀其詩可想其居官之槪。

梁瑤

化州人﹐永樂間進士﹐知寧化。不事苛刻﹐政修教立。後以憂去﹐百姓遮畱﹐馬爲不前。

李庠

西安人﹐永樂間進士﹐令淸流。邑毀於寇。庠至﹐新縣治﹐建學宮﹐又爲之均差役﹐嚴課士。凡十五年﹐始終如一。民至今思之。

袁必文廣東人﹐永樂間任淸流典史。值沙寇陳天保犯境﹐文獨守邑不去﹐賊至被執﹐大罵﹐遂遇害。

陸徵

華亭人﹐正統間知郡事。時衛卒彊悍﹐徵與通判吳瓊繩之以法﹐莫不詟服。

王得仁新建人﹐以掾任本州經歷﹐秩滿﹐軍民乞畱二載﹐擢推官。正統十四年﹐鄧茂七遣其黨陳正景圍汀﹐得仁急請郡守以賑避寇之民。乘賊不意﹐開門奮激﹐大破之。郡守欲入山搜賊餘黨﹐仁恐株連無辜﹐力止之。賊黨攻寧化﹐仁復率兵往援﹐遇於歸化之蓋洋﹐又大敗之。未幾卒。

呂鏞

蘄水人﹐由舉人令淸流。正統間﹐鄧茂七寇縣境﹐民咸逃竄。鏞躬巡招撫﹐盡力保障。未幾賊眾二萬餘攻城﹐鏞率民兵與戰﹐眾寡不支﹐爲賊所執﹐不屈﹐賊支解之。民建惠烈祠以祀。

鄒�

失其名﹐正統間任鐵石巡檢。沙寇至﹐鄒力禦之﹐被執﹐與知縣呂鏞同死。配享於惠烈祠。

王佐

新城人﹐景泰中任連城令。值鄧茂七掠境﹐佐率民兵捍禦﹐悉心竭力﹐邑賴以全。

李瓊

萬載人﹐天順初﹐以翰林檢討出知汀州。時上杭寇發﹐瓊親詣巢穴﹐開陳利害﹐皆釋甲解散。秩滿卒於官。

丁泉

汶上人。天順六年﹐上杭寇發﹐泉以指揮同知往禦之。未幾﹐賊勢復熾﹐巡按伍驥奉命監剿。泉奮勇先登﹐攻破石馬岐等寨﹐猝與賊遇﹐力戰死。伍驥扶疾回朝﹐亦卒。邑人肖二像於城樓﹐歲時致祭。事聞﹐賜額「褒忠」。

張寧

字靖之﹐海鹽人﹐景泰五年進士﹐授禮科給事中。丰采甚著﹐與嶽正齊名。成化中出知汀州﹐先教後刑﹐境內利病悉罷行之。後棄官歸﹐公卿交薦﹐不起。

伍希閔安福進士﹐禦史驥之子。成化間﹐任分巡漳南道﹐專駐上杭。時賊劉昂﹑溫畱生﹑邱隆等聚眾猖獗﹐希閔招撫之﹐降者千餘人﹐立二團營處之。昂等勢孤皆就縛﹐餘黨解散﹐旋以憂去。弘治五年﹐賊劉廷用復聚眾劫南贛﹐巡撫金澤薦希閔。才抵任﹐募驍勇李福瑛﹑鄧維端剿之﹐寇悉平。

程熙

徽州人﹐成化間以鄕薦領郡丞。歸化紫雲臺有盜數千﹐往來剽掠。熙單騎抵營﹐曉以國法﹐皆解散去。

胡鉞

嵊縣人﹐成化初知上杭。初調千戶所守禦﹐邑中悍兵驕卒﹐肆虐於民。鉞以法繩之﹐軍民皆安。

郭潤

零陵人﹐成化七年令歸化。時縣治新設﹐人民雜附。潤加意撫綏﹐定戶口﹐均賦役﹔勸貸富戶﹐以賑荒歉﹔興學造士﹐雅種農桑。自署其門云「春雨有田宜早種﹐公門無事莫頻來。」三載卒於官。

趙智

江寧人﹐成化九年署歸化教諭。時學宮初建﹐士未習禮。智教以進退揖讓﹐日進諸生授經講解﹐未二年卽有登賢書者。

吳文度江寧人﹐進士﹐弘治間﹐以南禦史出守汀州。訟者立庭下﹐一言卽服。旣得情﹐輒矜貸。虛懷禮士﹐敬老憐才。時山寇出沒爲患﹐設方略招致之﹐境內以寧。

程材

歙縣人﹐弘治間進士﹐授汀州推官。嘗與巡按禦史據法爭一囚﹐禦史怒曰「我不知法耶﹖」材抗論不已﹐禦史忽悟曰「推官言是也﹐幾誤殺一人矣。」舉廉卓﹐授禦史。

王環

浙江新昌人﹐知永定縣。時邑艸創﹐環興利除害﹐有惠政。

王獻臣吳縣人﹐進士﹐弘治中﹐以禦史謫上杭丞﹐造文峯塔﹐建社倉﹐修橋路﹐百廢俱舉。

周纓

道州人﹐弘治間令連城。淸謹寬仁﹐撫字貧困﹐文章講論﹐爲學者師。正徳初﹐見權姦柄用﹐嘆曰「豈行道時耶﹖」遂掛冠去。

向陞

武平所百戶。正徳四年﹐賊曾惟茂等攻城劫掠﹐陞募兵轉戰﹐多所擒獲。賊又進據焦頭壩﹑掛坑等處。陞擁眾先登﹐誅斬無算﹐死於陣事間。世襲其子忠爲本所副千戶。

胥文相巴陵人﹐正統間守汀州。郡東太平橋久廢﹐民多病涉。文相捐俸倡造。民建利涉亭以祀之。

謝溥

祁門人﹐正徳間﹐以鄕薦令長汀。王守仁剿武平峒寇﹐檄溥轉餉﹐輸輓有功。

蔣璣

平樂人﹐正徳間﹐以鄕薦授連城令﹐有治才。鄰寇竊發﹐預築土城七百餘丈﹐以備捍禦。後奉檄﹐剿大帽山賊﹐猝遇寇於黃沙寨﹐不屈而死。贈汀州同知﹐子蔭。

周楹

安福舉人﹐正徳間令寧化。適賊攻邑﹐身詣諭之。賊挾之去﹐不爲動﹐賊義而歸之。臨去謂賊﹕「爾輩所虜﹐皆良家子女﹐忍困之乎﹖」賊悉還焉。歸而繕城隍﹑固守禦﹐賊遂平。

唐淳

字文厚﹐臨桂人。正徳四年﹐三省峒民騷動﹐流寇蜂起﹐自寧化轉攻淸流。淳時同知汀州﹐領民兵三千人﹐兼程趨縣﹐賊望風遁。勒兵西追﹐絕其比戶。以功升本州守。

陳衮

新城人﹐舉人﹐正徳間擢汀州郡丞﹐方正自持﹐不屈權貴。

楊縉

貴溪人﹐舉人﹐正徳八年令歸化。時山寇竊發﹐邑無城﹐民逃竄山谷間。縉請於大吏﹐築城鑿池﹐民賴以全。

何鑑

桂林舉人﹐正徳間令寧化﹐有築城功。

王守仁余姚人﹐正徳間爲虔州巡撫。賊首詹師富等負隅山洞﹐守仁提師過汀往剿。汀人感徳﹐所過皆立祠祀之。

余禕

鄱陽人﹐正徳間令淸流。建學宮﹐裁冗費﹐修橋道﹐愛民如子。九載﹐晉建寧府丞。

邵有道都昌人﹐進士﹐嘉靖初爲郡守。築輿梁四十餘座﹐復城濠百餘丈。定杭﹑永糧米之爭。在任四年﹐五見甘露之瑞﹐郡稱大治。

馬坤

通州人﹐進士﹐嘉靖初守汀。有來訟者﹐以片言折之。讀書嘯詠﹐意气淡然。榜於堂曰「乾坤何事非吾事﹐堯舜之民卽此民」。後歷官戶﹑工二部尙書﹐加宮保。

徐中行字子與﹐長興人﹐嘉靖間知汀州。廣寇蕭五擁萬眾來寇﹐郭外男女爭避入城。門者闔之﹐有蹈藉死者。中行戒令遠斥堠﹐亟開闉﹐身坐闉前﹐引絙於途﹐別男女以次入。諸縣令各授教飭兵登陴。賊不能破﹐圍指揮童珖壘﹐系男女數百。中行以一旅解之﹐盡奪其俘。又策賊走且乏﹐必由髙吳道﹐俾武平令徐甫宰伏兵邀擊。破之﹐擒其渠魁。嗣念山寇出沒靡常﹐而三圖多要衝﹐議城之﹐以通判控治。得報可。自是寇盜解散。歷官江西右布政。

潘時宜永丰舉人﹐嘉靖中令寧化﹐修縣治﹐創書院﹐設學田﹐士气振興。

查仲道字文夫﹐寧州人﹐以謫知汀州﹐有惠政﹐卒於官。民立祠祀焉。

黃震昌遂安舉人﹐佐郡有惠政。嘉靖四十年署永定﹐平寇李占春有功。鄕人避難城中﹐流離失所﹐震昌捐賑﹐全活甚眾。

顧舜臣字希仁﹐上虞人﹐進士﹐以通判署淸流令。邑當兵燹後﹐察戶口存亡﹐定財賦虛實﹐核其重輕﹐徵一緩二﹐民皆出危就安云。

郭子進嘉靖間﹐以鄕薦判郡事。山賊溫祖突刼永定﹑泰寧﹑尢溪﹑歸化四縣﹐子進與永定令許文獻督兵剿平之。

張策

字獻可﹐臨桂人﹐嘉靖中﹐以鄕貢令武平。公餘輒聚士講授﹐環鄕立社學﹐造就英俊﹔捐贖銀糴谷賑饑﹐開九層陂以灌田﹔創八隘樓以防禦。在任四載﹐窮鄕善惡﹐悉知姓名。當路交薦行取﹐未赴部卒﹐民思之。

徐甫宰字允平﹐山陰人﹐以舉人知武平。時沿海諸郡﹐連被倭患﹐當事者多方徵斂轉輸﹐軍民疲苦。江﹑廣間巨猾大盜﹐據險出掠﹐民多從之。甫宰至武平﹐人誦之曰「未有﹝之﹞廉吏也﹐而又拊我疾苦﹐誘我禮義﹐寬我追呼﹐薄我笞楚﹐矜我疑枉﹐調停我徵斂﹐弛張我條格。吾屬遂可耕以食﹐誓相戒必無從江﹑廣徒。江﹑廣徒出犯吾境﹐吾屬共攻之。」於是﹐勇悍者皆竭力殺賊﹐歲獻功不下十數。甫宰善綜理﹐有才略﹐練兵剿賊﹐鄰郡邑亦賴以安。官終廣東僉事。

劉宗寅字子肅﹐江西萬安人﹐署連城縣事。邑苦饒寇﹐宗寅兩定其亂。歲饑﹐捐賑積粟﹐邑人思之。

常希仁沛縣人﹐嘉靖中尉武平。勇略過人。值寇發﹐希仁挺身入討﹐遂搗其穴。又﹐縣治山潦逼城﹐爲之相勢修砌﹐城賴以完。

兪文明永丰人﹐舉人﹐令淸流。嘉靖間﹐流賊窺城﹐潛從東門龍津入縣﹐將過半橋﹐人民驚走。文明挺身前矛禦之﹐賊不敢進﹐民賴以全。

顧輝

東莞人﹐嘉靖中爲夏陽巡檢。未旬月﹐流寇掠境。輝統民兵禦之﹐殺獲甚眾﹐以兵少無援﹐死之。邑建義勇祠﹐與勇士陳珪﹑陳鐸合祀焉。

柴鑣

臨海人﹐嘉靖中﹐由舉人爲永定丞。時汀﹑廣流寇逼境﹐鑣選練鄕兵﹐躬擐甲冑﹐自花石嶺追至小尢團﹐幾十餘戰﹐寇黨殲焉。更建邑庠於白馬嶺﹐時聚諸生課督文學﹐郡內淫祠悉攺爲社學﹐延名儒修邑乘﹐百廢俱興。升本府通判。

劉文紹安福人﹐嘉靖間﹐以舉人任永定令。操守淸嚴﹐廣學捨﹐築塘陂﹐輕徭薄賦﹐善政畢舉。擒王滿賊﹐平李占春之亂。在任六年﹐解組歸﹐民攀畱遮泣。

許文獻長洲人﹐嘉靖間令永定。永俗多以人命圖賴﹐文獻痛抑之﹐風遂絕。山賊溫祖謀劫縣﹐悉計擒之﹐邑賴以安。

莫住

倉梧人﹐嘉靖間永定典史。涖官勤勞﹐以捕鄧大總力戰死。

兪大猷泉州衛人﹐嘉靖甲辰﹐由武進士守備武平﹐簡閱卒武﹐教習戈戟﹐著《荊楚長劍法》。暇時﹐會諸生講藝校文﹐擇俊授廩。在鎭數年﹐廣寇不敢犯境。

張勛

福州右衛人﹐守備汀州。廣寇發﹐獨當一面。子守貴﹐復守玆土。有「世澤碑」。

呼良朋鎭東衛千戶﹐守備汀州。寇困平遠﹐朋督所部解其圍。繕城料兵﹐武備整飭。

張鉉

髙淳人﹐由武進士守備汀州。有儒將風﹐練兵搜乘有幹濟。

梁以衡新會舉人﹐嘉靖中知連城縣。革裏役供具﹐聽訟常寬減。歲造版籍﹐裏役有逃亡者﹐招徠復業﹐旋乞歸。

劉建

丰城舉人﹐嘉靖間任汀州司理﹐時有「絕好官人」之謠。寇亂後﹐承檄便宜賑卹﹐存活甚眾。

黃弘綱雩都人﹐與何泰師事王守仁。當時爲之語曰「浙有錢王﹐江有何黃」﹐稱髙弟焉。嘉靖間﹐授汀州司理。禦史沈寵凡遇閩中疑獄﹐皆令讞之﹐民稱無冤。

萬廷言南昌人﹐嘉靖間進士﹐由光祿丞謫汀司理﹐治尙淸簡﹐減邊需﹐嚴保甲﹐立鄕校﹐汀人徳之。

周微

永康人﹐嘉靖間爲汀州照磨。溪南人恣睢不法﹐微奉檄詣其地﹐朝夕宣講鄕約﹐諗於眾曰「吾察爾眾﹐罔非良民。其作弗靖﹐豈皆性異﹐殆習使然。吾將編爾性﹐更爾習。惟爾省﹐爾若於化﹐良民也﹐吾達於上﹐爾撫﹔爾弗若於化﹐卽爲大憝﹐吾達於上﹐爾剿。」眾聞之﹐皆感泣。行之三年﹐民俗丕變。

陳添祥沂門舉人﹐嘉靖末令寧化。值流賊攻縣﹐添祥守禦有方﹐屢擊敗之。

毛子翼余姚舉人﹐隆慶四年判汀州。革包攬﹐平斗斛﹐聽民散納﹐以羨余推給貧士。

桑大協常州人﹐隆慶間令淸流。釐正戶口﹐申豁至三千丁有奇。

章宗實常熟人﹐隆慶間令歸化。質性淸介﹐人不敢幹以私。山寇犯境﹐宗實率僚屬多方守禦﹔復捐俸築四門月城﹐民賴安全。

曾可漁吉安舉人﹐萬曆元年任汀州同知﹐有「曾靑天」之謠。歷任九載﹐一淸如水。升知府﹐民攀送流涕。

劉玉成號谷溪﹐太倉州人﹐萬曆初﹐以進士授汀州司理。不事鉤棘﹐訟簡刑淸。以最內召﹐尋復出守汀州。喜接引後進﹐士風丕變﹐人比之文翁。歷官湖廣參政。

陳善行馬平人﹐萬曆中﹐以鄕薦爲汀州丞。嚴保甲﹐修陂塘﹐建渡橋﹐多惠政。署寧化﹑連城篆﹐自攜供具﹐輅車所至﹐民歌「春陽」。

熊茂松髙安人﹐萬曆間任郡丞。不爲刻核嚴峻。兩署寧化篆﹐新文廟﹐造金山塔。衙齋蕭淡﹐恬如也。尋升知府。

萬振孫合肥人﹐萬曆間﹐以進士守汀州。加意學校﹐建龍山學捨﹐以課士。學使按部﹐振孫請加九學科額四十名。捐俸增貢院號捨。汀人士至今思之。

陳正蒙字稚開﹐歸善進士﹐萬曆中知寧化縣。淸廉慈愛﹐禁蠧役﹐卻饋遺﹐捐俸構文興書院。卒於官﹐貧不能殮﹐聞者莫不流涕。

黃應奎錢塘舉人﹐萬曆間守汀州。淸嚴不避權勢﹐增髙城垣﹐建東西二閣。

周憲章江陰人﹐萬曆間令歸化。懲猾胥﹐淸耗累。多所修建﹐皆捐俸爲之。

饒景暘南昌人﹐萬曆間舉人﹐歷守汀州。淸操明斷﹐汀人有「鐵耳冰心」之頌。

姚之蘭桐城進士﹐萬曆間守汀州。搜羨積五千緡﹐抵遼餉﹐淸河稅﹐戒溺女﹐嚴錮婢﹐民稱善政。

沈應奎字伯和﹐號湛源﹐武進縣舉人﹐歷南光祿寺少卿。惇廉隅﹐尙气節﹐抗疏多宏議。萬曆間守汀﹐淸介剛正﹐除莠安良﹐境內大治。祀李少師綱﹑文丞相天祥以自勵。辟陂﹐浚泉﹐勸課不倦﹐鑑拔士子﹐力任修建﹐屢著惠政。稅璫髙宷將自汀入粵﹐應奎大書榜示﹐欲率吏民擊殺之。璫懼﹐不敢入境﹐民乃安。人思其徳﹐長汀東郊﹑淸流長校等處﹐各立專祀﹐有《霹靂巖》《蓮峯》《靈隱洞天》諸詠。

金俸

杭州人﹐萬曆間﹐以鄕薦任汀州司理。執法平反﹐民稱不冤。署寧化篆﹐時丈量多溢額﹐民以爲憂。俸定爲四則﹐上下均勻﹐塡還原額。

邱民貴嘉興人﹐萬曆間﹐以鄕舉令長汀。連邑有以浮糧飛派累民者﹐貴力請得免。

唐世濟烏程人﹐萬曆間﹐以進士領寧化令。仁聲四徹﹐公餘課士﹐多所造就。重建龍門橋﹑廣濟橋﹐往來利涉。民爲搆仁愛祠﹐肖像祀焉。歷官左都禦史。

楊萬春錢塘人﹐萬曆間舉人﹐知上杭。延邑有疑獄三載﹐春齋禱城隍﹐具得本情﹐人號「神君」。

聶尙恆字久吾﹐新淦人﹐萬曆間令寧化。政簡刑淸﹐不阿權要﹐甚得民。兼精醫﹐每公事旁午﹐疾者環候診視﹐一一周給﹐無倦色﹐又時遣使至其家﹐問痊否﹐若親子弟焉。國朝崇祀醫廟。

牛大緯瓊州人﹐萬曆間令連城。民苦浮糧爲累﹐歲輸千餘金。大緯力請﹐得蠲其半。捐俸賑荒﹐民賴全活。去日﹐治裝惟圖書數卷而已。民立祠祀之。

蔣育馨長洲舉人﹐令淸流。拒連邑飛派浮糧﹐設倉厫﹐移驛地﹐增城樓﹐民咸徳之。

徐大化會稽人﹐由翰林禦史謫知連城。修學宮﹐建南﹑北二水閘﹐築堡寨。邑苦浮糧﹐前令得請蠲其半﹐大化竭力再請﹐悉蠲之﹐民免馱賠之苦。

李待問南海人﹐進士﹐萬曆間令連城。舊有浮糧﹐前令請蠲﹐不報﹐待問復力請﹐始盡豁之。時羣虎爲患﹐親禱城隍驅之﹐患始絕。

邱大成於都人﹐萬曆間令連城。攺學宮﹐增廓明倫堂。有《政要堪輿》諸書行世。

洪都

靑浦人﹐進士﹐萬曆間令歸化。政平訟簡。自題縣署曰「民風僻壤原鄒魯﹐吏治靑山但嘯歌。」

寇從化靈寶進士﹐天啟間﹐授汀州司理。持大體﹐有廉介聲。嘗建龍江書院以課士﹐文風丕振。

蕭奕輔南海人﹐天啟間﹐由進士令長汀。時遼餉增派﹐奕輔爲通融代解﹐徵收加平﹐悉行蠲免。以循卓聲擢禦史。

朱大典金華進士﹐任給諫﹐疏觸魏璫﹐調外。天啟六年﹐任漳南道﹐駐上杭。值水災﹐民乏食。大典捐俸賑饑﹐民賴以蘇。公餘令營伍訓習兵法﹐軍容大整。明年﹐流寇果嘯聚出劫﹐邑賴有備。

何守成分水舉人﹐知永定縣。創學田﹐建義倉。舊增三千餘丁﹐力爲請止。有「前有王父﹐後有許母﹔賢哉何侯﹐二公接武」之謠。

吳南灝武進人﹐天啟間進士﹐令上杭。有禦侮才。時潮寇作亂﹐南灝募溪南驍勇爲兵﹐每寇掠武平﹐輒率兵督剿﹔及寇逼城﹐南灝奮擊之﹐殺賊幾盡。

沈鐘宿吳江舉人﹐崇禎元年授汀州守。建議合郡﹐邑城爲一﹐以羨耗八百餘金﹐儲築城磚石。時廣寇竊發﹐守弁有陷平民貪功者﹐鐘宿力爲解釋。

笪繼良鎭江人﹐舉人﹐崇禎三年守郡。時當築城﹐眾議未協。繼良密請撤中贅垣﹐拓南城六百餘丈。又創議設威遠營﹐募兵措餉﹐守圉以固。又建王文成祠﹐月集書生會講﹐仍置田租供祭。去後﹐民肖像祀之。

徐必登福州右衛千戶。崇禎元年﹐武平寇發﹐巡撫檄署守備。夜半寇逼城﹐飛書告急﹐士無戰志。必登拊膺慷慨曰「捨生報國﹐此吾事也。」次日﹐率弓兵千餘人入援﹐遇寇於古樓崗﹐前徒去甲而遁﹐必登單騎力戰﹐歿於陣。

陳正中上海人﹐崇禎間進士﹐令上杭。立節淸苦。時廣寇猖獗﹐正中募兵儲餉﹐親歷行間﹐剿賊﹑斷獄﹐有神明之號。以勞瘁卒於官。上杭民祠祀之。

甘燿

漳州衛人﹐崇禎初任汀州守備。值寇發﹐耀累月不解甲﹐與士卒同甘苦﹐所向克捷。

薛應聘會稽舉人﹐崇禎三年令長汀。以道學自範﹐有政績。時值流寇﹐募兵籌餉﹐拓城築堡﹐多所經營﹐升兗州同知。

徐日隆鄖西人﹐崇禎中爲寧化令。值中宜寇作﹐懸賞格購盜﹐不一月﹐皆就擒。寧民爭醵金﹐償所捐賞格﹐日隆麾辭不得﹐乃解供楚餉。

唐世涵烏程人﹐崇禎八年﹐以進士守汀州。州城垣卑薄﹐世涵設法增築。創寶珠門甕城﹐移慈濟閣爲戍樓﹐又捐俸建郡﹑邑學﹐造萬安﹑濟川二橋。去之日﹐民立祠祀之。

祝禧

武平所千戶。崇禎辛未﹐廣寇據永平寨﹐禧力戰而死﹐百戶王國耀﹑邱泰俱殉焉。

陶志學武平所百戶﹐藍塘之戰﹐與其子鉁﹑百戶徐治﹑王道垣俱力戰死。

唐錫蕃無錫人﹐崇禎辛未進士﹐任汀州司理。詞牘面決﹐疑獄立剖﹔市虎城狐﹐法懲不貸。署長汀﹑連城二篆﹐革耗﹐均役﹐屢有仁政。以艱去。

羅萬藻字文止﹐臨川舉人﹐崇禎末知上杭縣。時寇賊充斥﹐兵餉無額﹐暫支河稅﹐旋上司檄解﹐軍心騷然。藻爲力請﹐得免解。鄕兵賴廷漢等十三人﹐劫來蘇裏﹐擒置獄。其黨練勝龍﹐擁眾幾二百人﹐有號狼頭星者﹐謀內應之。變起倉卒﹐萬藻斃其渠魁﹐餘黨悉散﹐民賴安堵。﹝國朝﹞

趙廷標錢塘人﹐順治三年﹐以選貢知永定縣。時邑初附﹐三罹漳﹑廣巨寇﹐兵食莫繼﹐城守孱弱。廷標推恩義﹐固人心﹐調援他郡﹐屢立戰功。歷升湖廣副使。

於永綬遼東人﹐順治四年﹐任汀州總兵﹐汀與贛接壤﹐值金聲桓據江西﹐又土寇竊發﹐環逼郡城﹐西路援絕。永綬率副將髙守貴﹐堅守拒戰﹐汀郡獲全。未幾疾作﹐正衣冠﹐端坐而逝。汀人畫像祀之。

董鳳舞東寧衛人﹐順治六年知上杭。時縣初定﹐人戶流移﹐田多未墾﹔而援剿潮﹑漳之兵﹐往來絡繹﹐供需百出。鳳舞隨宜措置﹐以積勞卒於官。

郭浩

寧陵人﹐順治七年﹐由舉人任汀州知府。政淸刑肅﹐髙風冷面﹐人不敢幹。在任數年﹐家居不能舉火。

周亮工祥符進士﹐順治間﹐以本省參政駐節上杭。時山海交警﹐亮工日夜登陴戒嚴﹐撫慰軍卒。中軍呂吉橫肆﹐亮工廉知其狀﹐捕置之法。革巡道衙門供應。尢加意造士﹐𨿽羽書旁午﹐猶汲汲於人才。省旋日﹐士民無不流涕扳畱者。

楊鶴齡號三如﹐錦州正紅旗人﹐順治八年﹐以生員知歸化縣事。諳韜略﹐善騎射。會山寇竊發﹐鶴齡先士卒﹐冒矢石﹐指麾防兵及客兵擊走之。又捐資以贖難婦﹑瘞枯骨﹐不愧古之遺愛。調惠安﹐民戴之一如歸化焉。

趙映乘字涵章﹐祥符人﹐進士﹐順治七年﹐由刑部郎擢漳南道。在任二年﹐以內艱去。時劇寇張恩選等﹐負險自固﹔永定賊蘇榮﹑朱以泰等﹐復焚劫苦竹鄕﹐勢不可制。映乘曰「吾輩受爵朝廷﹐而令狂寇至此﹐復何面目對苦竹居民白骨。」繪《劫難圖》三十冊﹐上巡撫張學聖﹐慷慨誓鄕勇﹐偕遊擊賀國相﹐直搗賊巢﹐榮等就擒﹐恩選亦竄死。然後購買民居﹐辟講議堂﹐延師課士。寇變後﹐至是始聞書聲。

楊宗昌號永庵﹐趙州人﹐己丑進士﹐順治九年知武平縣事。淸介練達﹐以人才初盛﹐泮選額隘﹐申復武平爲中縣。以內艱去官。

許賓

字於王﹐福州人﹐浙江督學豸子﹐淸流訓導。講學明倫﹐尢汲引善類﹐孜孜如不及﹔被容接者﹐如坐春風。以卓異歷禦史。

文國禎陽信人﹐順治九年﹐以舉人知上杭縣。剛正不撓﹐明於折獄﹐民亦不忍欺。尢勤考課﹐士子經所指授﹐爲文者皆斐然可觀。尋以病卒。

郁之章字衷恆﹐嘉善人﹐進士﹐順治十年﹐以分巡道駐上杭。時海寇入漳﹐聲言來攻﹐人情驚沸。之章靜持之﹐密約城守張國棟﹐整飭營伍﹐趣通邑士民﹐集演武亭﹐手自艸檄﹐以忠義激發有眾﹐眾願效死。賊知有備﹐宵遁去。人謂「之章寸管賢於萬鏃也」。上杭入學舊額﹐視中學﹔武平視小學。今陟而廣之﹐從之章之請也。

方錫

江南繁昌人﹐順治十二年﹐以拔貢知淸流縣。敏於治事。時循行田野﹐察民勤惰。夜巡坊市﹐酌酒作非者﹐必置之法。摘發姦隱﹐身不憚勞。六年﹐擢沂州牧﹐未任而卒。

郭璜

字長松﹐華州舉人﹐順治十五年調寧化令。自奉刻苦﹐每食一蔬一粥﹐夜燃靑煙而已。己亥四月﹐禦史按汀﹐邑令例饋千金。璜撫敝篋嘆曰「此非利刀快斧解剝萬命﹐何能供此﹖天道神明﹐民不可殘。」五月四日﹐自經於官邸﹐合城巷哭﹐市爲之罷。不二日﹐署中絕粒﹐士民爭送薪米。有黃氏婦﹐饋銀五銖助喪﹐痛哭不止。或問之﹐婦曰「吾夫吳某﹐世受裏役之累﹐賴公恩免。公死﹐累將及矣﹐得不悲耶﹖」柩自汀歸﹐送者衣冠如雪﹔路人耕夫﹐皆弛擔釋耒﹐爭助扶輿﹐哭聲振地。

劉三章字逸仙﹐景州人﹐順治十六年﹐以進士由戶部郎擢漳南分巡道。耿藩繼茂初駐閩府﹐檄上杭民夫千人﹐至浦城聽候點用。三章方抵省﹐廉知民困﹐力請督撫得免﹐而杭民未之知也。迨駐節官衙﹐供億一槪禁絕。凡訟牒讞案﹐詳審覆閱﹐多所平反。所擬贖鍰﹐悉蠲之。擢池太道副使。去﹐邑人立祠以祀。

翁需

常熟人﹐順治十六年﹐以舉人知上杭縣。性方行毅﹐積獘悉除。虛心讞決﹐進兩造於庭﹐諭以情理﹐訟者每釋爭而去。

朱之焜字岱贍﹐髙郵州人﹐壬辰進士﹐順治十六年知武平。寬待士庶﹐嚴馭吏胥。修城拓池貲﹐捐俸爲之。歲庚子﹐廣寇謝上達等盤踞五指石﹐之焜借餉徵兵蕩平之。鐫功平寇碑。

焦榮

號荊巖﹐新野人﹐順治十七年﹐以進士知淸流縣。性剛斷﹐治事嚴明。以鋤姦除害爲急﹐嘗曰「治亂民如治絲﹐斬之可也。」有勇略﹐能挽二百斤。邑有小醜負隅﹐榮選膽勇書吏﹐編爲衙兵﹐率而擊之﹐賊遁去。督撫優獎。歷任監察禦史﹐尋升山西糧驛參政。

王章

號西山﹐萊陽人﹐進士﹐以言事謫按察司照磨。順治間﹐署武平縣事。撫民課士﹐治簡刑淸﹐政事文學﹐邑人傳頌不朽。

侯七乘號中輅﹐汾西人﹐戊戌進士﹐康熙二年知武平縣。廉靜慈祥﹐寬徭卹民。又喜講學課士﹐周給貧生。淸丈量冊﹐修葺城池。以憂去。後擢廣信郡丞。

黃易

海丰人﹐順治乙亥進士﹐康熙六年知歸化縣。以廉靜稱。十三年﹐耿逆變起。易棄官削髮﹐間道從江贛奔粵。復遭粵變﹐號哭與父母訣曰「兒今爲長往之人矣。」再奔江贛﹐作行腳僧﹐幽憤成疾。會王師定閩﹐從江右詣謁軍前。當事特疏其事﹐奉詔褒嘉。未幾﹐以病卒於福州。詔贈按察司僉事﹐遣官祭葬﹐蔭一子入監。

王之佐號燮庵﹐廣寧人﹐鑲黃旗監生﹐康熙十六年調寧化令。時耿變初定﹐海孽未殲﹐徵求軍需﹐日三四至。之佐酌劑權宜﹐得減其半。剿海之役﹐漳師十萬﹐日餉千斛﹐上游飛輓以次遞漳﹐寧化運夫五百人﹐月一踐更。之佐念民疲役重﹐力以減役上請﹐語特酸痛。督府憐而許之。時有內員檢閱兵餉﹐將入境。之佐遠迎﹐躬爲導馬﹐以縣署居之﹐供具彌謹﹐一宿﹐卽護引出境﹐民間秋毫無擾。會有黃機者﹐國初擒馘之餘孽也﹐乘甲寅逆變﹐以僞吳札陰束諸鄕。一鄕不聽脇從﹐遂圍而屠之。之佐請兵會剿。時漳師逼海﹐厚陣相持﹐難以移師。之佐請詞激切﹐督師許調三鎭助之。又值同安告急﹐檄調二鎭援同安。之佐乃斷靷輪按指三帥曰「長令當以官爭去畱﹐不忍示弱以驕賊﹐致蕞爾麋爛。」飛書返檄﹐聲淚俱落。督府鑑其誠﹐聽其調度。遂部率鄕兵﹐蹴賊壘而分攻﹐賊盡棄其眾﹐越贛石﹐入江西投誠。江撫某納之﹐發符護賊還寧﹐使招集舊部﹐以成一旅。之佐堅不奉檄﹐昌言於大吏曰「溥天王土﹐非列國分疆之比。閩賊卽江賊也﹐若閩賊入江﹐便當宥死﹐江賊入浙﹐又應偸生﹐王法將誰加乎﹖如謂法外宥過﹐以招不庭﹐則自江納之﹐卽自江用之。今名寄江籍﹐而身反閩巢﹐閩之文武何顏臨之乎﹖」大吏韙其言﹐遂瀦其巢穴﹐設防兵洞口﹐斷賊歸路﹐數十年逋誅獷族﹐皆鳥獸散。之佐戳力行間﹐每領兵數千﹐旦夕按行營壘﹐聯客師爲指臂﹐市井肅若無人。後以疾卒﹐寧民震悼﹐巷哭三日。

王國脈字均公﹐蒲州人﹐康熙十八年知歸化縣。洞悉利病﹐知無不爲。甫下車﹐廉骫法﹐姦胥置之法。每聽訟﹐虛公下詢﹐平反至再。先是﹐逆藩及海島鄭氏搆亂﹐十室九空。鄕民聯甲保聚。丙辰逆平﹐多擁眾逋課。國脈嚴團練之禁﹐申逋課之誅﹐未幾﹐納課者累累。國脈曰「吾固謂頑民皆良民也。」又念負險而抗課﹐多由並徵﹐長民者不責十排﹐而專責現役所致。於是申上憲﹐分徵各甲﹐民大稱便。嘗捐資重建文廟﹐購學田﹐修城樓﹐倡積谷﹐修葺焚毀城隍﹐贖回掠賣婦女﹐所費動盈千百。歸化人至今謳思之。

鄢翼明遼陽人﹐順治乙未進士﹐康熙二十年﹐以禮部郎出知汀州。賦性仁慈﹐聽斷詞訟﹐片言立決﹐囹圄爲之空虛。時文廟傾圮﹐翼明率僚屬曁紳士捐俸鼎新之。

徐開遠昆山人﹐康熙二十年﹐以舉人授汀州推官。居官廉潔﹐扶弱鋤彊﹐不爲威怵。時靖藩旗兵﹐橫行炙嚇。開遠執法不阿﹐藩丁股栗﹐汀人以寧。

王廷掄澤州人﹐康熙三十四年﹐由戶部郎中出知汀州。時郡城遇荒﹐廷掄開倉賑濟﹐復購米於東﹑西關設立粥廠﹐民賴以活。又興東﹑西兩河水道﹐浚郡河壅塞﹐創建丰橋﹐汀人利之。

張昇

字明疇﹐福安人﹐康熙三十七年﹐任永定訓導。督課士子﹐崇實行﹐黜浮華﹐賢聲大振。雍正元年﹐擢湖廣安陸知縣。

史圜

歸安人﹐由庶常出知上杭。絕苞苴﹐淸訟獄﹐嚴戢盜賊﹐境內肅淸。歲祲﹐捐俸泛糴江﹑廣﹐以賑饑民。尢汲引士類﹐每月課試﹐躬自丹黃﹐邑文風爲之一變。卒於官﹐士民屍祝焉。

張文偉襄平人﹐令長汀。除漕獘陋規。修文廟﹐廣其齋廡。搜輯邑乘﹐以廣文獻。獄無大小﹐聽斷必以情﹐亦無畱獄。自奉淸苦﹐日惟蔬食而已。攝郡司馬篆﹐扣退運米﹐以蘇民困﹐邑人士咸徳之。後奏最內遷﹐邑人士祠祀焉。

卷之二十一選舉一

人才之盛衰﹐𨿽曰气運之隆替﹐亦有人事焉。漢取士率由薦辟﹐其制爲近古﹐後世間或行之﹐而所重不在此。科目之設﹐則自唐始也﹐其制有八十餘科。宋初稍減﹐至罷諸科並於進士﹐則自神宗始也。熙寧三年﹐頒經義式﹐此又八比取士之始也。武科之行﹐肇於唐長安﹐而重於宋重和。上捨之設﹐宋時爲隆。鄕貢之典﹐明初爲盛。厥後又有例貢﹑例監﹐另增一途。若夫貲算入官﹑胥吏起家﹐則自西漢而已然矣。汀開於唐﹐登進士自伍願始﹐而後乃蟬聯也。其由他途進者﹐亦稱極盛焉。今首列科目﹐次明經﹐次武舉﹐次薦辟﹐次武功﹐次援例﹐次吏掾﹐次封爵﹐而以贈蔭附之。君子觀歷代沿革之故﹐考人才升降之由﹐於以培植元气﹐而奠定邦家﹐固可卽一隅而識天下之大勢也。志選舉。﹝唐﹞進士

大中十年﹝丙子﹞崔鉶榜

寧化伍

願﹝攺名正己﹐有傳﹞﹝宋﹞進士

太平興國三年﹝戊寅﹞胡旦榜

長汀羅

彧﹝有傳﹞

太平興國八年﹝癸未﹞王世則榜

寧化鄭文寶﹝有傳﹞

端拱二年﹝己丑﹞陳堯叟榜

長汀吳簡言﹝有傳﹞

咸平三年﹝庚子﹞陳堯咨榜

長汀梁

頠﹝有傳﹞

景徳二年﹝乙巳﹞李迪榜

寧化黃

迪﹝歷知同安縣﹑監市船務﹐復知南丰縣﹐終宣徳郎﹑廬州通判﹞

大中祥符元年﹝戊申﹞姚曄榜

長汀陳宗道﹝任開封教授﹐有傳﹞

林務滋﹝承務郎﹞

寧化伍

佑﹝有傳﹞

皇祐元年﹝己丑﹞馮京榜

寧化雷

宣﹝歷江州戶曹﹑吉州判官﹑宜黃知縣﹑王宮教授﹞

皇祐五年﹝癸巳﹞鄭獬榜

長汀吳

庚﹝有傳﹞

寧化伍擇之﹝有傳﹞

熙寧六年﹝癸丑﹞特奏名

寧化伍

錫﹝汀州長史﹞

熙寧九年﹝丙辰﹞徐鐸榜

歸化楊

時﹝龍湖人﹐原轄於將樂﹐有傳﹞

元丰二年﹝己未﹞時彥榜

寧化雷

堯﹝攺名行﹐調江州戶曹﹐泉州教授﹐攺京秩﹐終連州通判﹞

元祐六年﹝辛未﹞明經科

長汀羅

祝﹝有傳﹞

紹聖元年﹝甲戌﹞畢漸榜

寧化曾

旦﹝調南昌尉﹐邵武法曹﹞伍文仲紹聖四年﹝丁丑﹞何昌言榜

長汀謝

潛﹝有傳﹞

元符三年﹝庚辰﹞李崟榜

寧化伍

懋﹝調樂平尉﹑徳安丞﹐歷知於都﹑遂安﹑尢溪﹑將樂四縣﹐終承議郎﹞

大觀三年﹝己丑﹞賈安宅榜

長汀王明哲﹝調南劍州法曹﹐終邵武丞﹐舊志缺﹞

寧化伍仲休﹝授南康理掾﹐辟安遠令﹐尋知河源縣。丁母憂﹐勺水不入口﹐哀毀而卒﹞

政和二年﹝壬辰﹞莫儔榜

寧化雷

協﹝以《易》學知名﹐終興化軍教授﹐有善政﹞

政和五年﹝乙未﹞何榜

長汀鄭立中﹝有傳﹞

寧化張達觀﹝建寧知縣﹞

重和元年﹝戊戌﹞王昂榜

長汀王宗哲﹝南丰主簿﹐歷泉州理掾﹑韶州教授﹑潮陽丞﹐終淮陽令﹞

寧化黃

彧﹝建州觀察推官﹞

建炎二年﹝戊申﹞李易榜

長汀羅

烈﹝有傳﹞

紹興二年﹝壬子﹞張九誠榜

長汀王宣哲﹝奉議郎﹞

特奏

名

歸化羅從彥﹝沙陽人﹐原屬沙縣。有傳﹞

紹興五年﹝乙卯﹞汪應辰榜

寧化湯莘叟﹝有傳﹞伍

杞﹝有傳﹞張良裔﹝有傳﹞

淸流賴紱﹝有傳﹞

特奏

名

長汀陳

貫﹝永州文學﹞

紹興八年﹝戊午﹞特奏名

寧化伍利用﹝連州參軍﹞

武平劉易簡﹝龍川丞﹞

紹興十二年﹝壬戌﹞陳誠之榜

長汀黃

烈﹝歷知仙遊縣﹑承議郎﹐主管合州崇道觀﹞

特奏

名

長汀謝

郊﹝韶州錄事參軍﹞

羅誾

王弁

歐陽元亨

葉彥光﹝平南尉﹞

寧化伍伯思﹝潮州司戶﹞

紹興十五年﹝乙丑﹞劉章榜

寧化伍

昇﹝南城縣尉﹞

特奏

名

寧化雷

靖﹝南丰主簿﹞

紹興十八年﹝戊辰﹞特奏名

淸流伍致達伍時可﹝時胡銓﹑王廷珪相繼貶竄﹐時可奮爭﹐言詞侃直﹐人咸壯之﹞

紹興二十四年﹝甲戌﹞張孝祥榜

長汀賴良遂﹝龍南主簿﹞

紹興二十七年﹝丁丑﹞王十朋榜

長汀李汝明﹝連州司法參軍﹞

歐陽旦﹝蒼梧令﹞

特奏

名

長汀王

仕﹝永春知縣﹞王

佐﹝循州司法﹞

隆興元年﹝癸未﹞木待問榜

長汀楊

方﹝有傳﹞

特奏

名

長汀陳

肅﹝融州司理﹞

吳與權﹝融州司理﹞

寧化雷彥國﹝恭城尉﹞

巫晦﹝信丰丞﹞

雷碩﹝嘉川文學﹞

徐衍﹝南安﹑上饒知縣﹞

淸流張九思﹝含光知縣﹞

乾道二年﹝丙戌﹞特奏名

寧化黃

槐﹝髙要尉﹞伍

冕﹝永州文學﹞

乾道五年﹝己丑﹞特奏名

長汀陳

才﹝湘鄕主簿﹞黃

彬﹝連州尉﹞

淳熙二年﹝乙未﹞詹騤榜

長汀翁

熙﹝袁州戶曹﹐有傳﹞

特奏

名

長汀鐘

迪﹝寧都主簿﹞

鐘遂﹝湘鄕主簿﹞

賴紹烈﹝曲江縣尉﹞

淳熙五年﹝戊戌﹞姚穎榜

長汀吳

雄﹝隆興戶曹﹐決疑獄如神﹞

淳熙八年﹝辛丑﹞特奏名

長汀鐘秀穎﹝廣州司理﹐升南安軍判官﹞

淸流張

灝﹝將樂主簿。邑志「灝」作「顥」﹞

淳熙十一年﹝甲辰﹞特奏名

長汀蕭

雍﹝監潭州南獄﹞

寧化陰一鶚﹝潮陽縣丞﹞

淳熙十四年﹝丁未﹞王容榜

寧化王允升﹝會昌知縣﹞

特奏

名

淸流曾

遹﹝司法﹞

伍必勝﹝師事邵雍﹐朝廷累召不起﹞

紹熙元年﹝庚戌﹞特奏名

長汀吳

筠﹝封州司法﹞

寧化邱殿愛曾節義﹝南康主簿﹞

淸流吳夢得蕭夢兆

紹熙五年﹝甲寅﹞特奏名

寧化伍

周﹝曲江主簿﹞曾光榮﹝髙要縣尉﹞

慶元二年﹝丙辰﹞鄒應龍榜

長汀鄭應龍﹝潭州理掾﹞

寧化趙希嶼﹝省誌作「希玙」﹞

淸流賴添麟

特奏

名

寧化黃

拱﹝迪功郎﹞

伍鮮﹝縣誌「鮮」作「羣」﹐監潭州南嶽﹞

慶元五年﹝己未﹞特奏名

淸流謝傅霖﹝舊志﹑邑志「傅」俱作「傳」﹞

嘉泰二年﹝壬戌﹞傅行簡榜

寧化黃

熙﹝饒州錄參﹞邱唐傑﹝丰州法曹﹞

特奏

名

長汀李克己

寧化雷

倬

開僖元年﹝乙丑﹞毛自知榜

長汀趙汝求﹝調仁和主簿﹑萬安縣丞﹐終福州觀察推官﹞

特奏

名

長汀李

蹊張

煥﹝崇海縣尉﹞

嘉定元年﹝戊辰﹞鄭自誠榜

長汀賴

簡﹝寧都尉﹞

特奏

名

長汀張

旻羅宗友﹝潮陽主簿﹞

寧化巫夢文

嘉定四年﹝辛未﹞特奏名

長汀鄭

與﹝瑞溪縣丞﹞黃

鎬

寧化張

謙﹝澧縣縣丞﹞

淸流陳子遇﹝海州司法﹞

嘉定七年﹝甲戌﹞袁浦榜

寧化伍

唐﹝調江陵﹑松溪縣尉﹐重慶節度判官﹐終衢州教授﹞

特奏

名

長汀巨光遠﹝南康主簿﹞

嘉定十三年﹝庚辰﹞劉渭榜

長汀黃三益﹝廣州司理參軍﹞

特奏

名

寧化巫

潛﹝懷集縣尉﹞

連城邱

麟﹝有傳﹞

嘉定十六年﹝癸未﹞蔣重珍榜

長汀羅子純

特奏

名

長汀李

恕吳柔勝﹝永福縣丞﹞

寧化伍夢詣﹝漳州錄參﹞

淸流劉

諤﹝揭陽主簿﹞

武平鐘自彊﹝龍巖縣尉﹞

寶慶二年﹝丙戌﹞王會龍榜

寧化趙與堂﹝建寧戶曹﹞

特奏

名

寧化伍

林﹝龍巖主簿﹞

連城邱

方﹝任寧都縣丞﹐興學課士﹐有政聲﹞

紹定二年﹝己丑﹞特奏名

長汀吳

昊﹝文林郎﹞李

涇賴

炳

紹定五年﹝壬辰﹞特奏名

長汀王夢昌﹝會昌主簿﹞

端平二年﹝乙未﹞吳叔告榜

寧化劉

並﹝有傳﹞

特奏

名

寧化邱夢周﹝淸湘縣丞﹞

嘉熙二年﹝戊戌﹞周坦榜

長汀曾

華﹝調瑞金縣尉﹑梅州教授﹞

特奏

名

長汀陳

怡﹝南康主簿﹞

寧化趙與岡﹝藤州司法﹞

淳祐元年﹝辛丑﹞特奏名

長汀鄭文可﹝循州司理﹞汪天錫﹝潮陽縣丞﹞

淸流晏景春﹝平鄕主簿。省誌「晏」作「吳」﹞

淳祐四年﹝甲辰﹞畱夢炎榜

長汀潘

仝﹝廣州觀察推官﹞

寧化張廷輔﹝攸縣尉﹞

特奏

名

長汀賴

記﹝任嶽祠﹞

賴應發﹝南康主簿﹞

黃大中﹝興國縣丞﹞

鄒丁﹝崇海縣尉﹞

淸流伍叔輝﹝任嶽祠﹞

淳祐十年﹝庚戌﹞方逢辰榜

長汀範廷傑﹝信丰主簿﹞

寧化伍功甫﹝常徳教授﹞

寶祐元年﹝癸丑﹞特奏名

長汀歐陽應星﹝南丰主簿﹞

寧化黃

旂﹝石城主簿﹞

寶祐四年﹝丙辰﹞文天祥榜

寧化黃

潛﹝番禺縣尉﹞

伍安然﹝永新主簿﹞

開慶元年﹝己未﹞特奏名

長汀林

講﹝邵州司理﹞

姜文茂吳

融吳仲衡

寧化黃

榮﹝上州文學﹞徐行忠﹝曲江主簿﹞

伍文資﹝增城縣尉﹞伍子正﹝福州文學﹞

伍邦彥﹝攸縣尉﹞

伍文炳﹝南雄推官﹞

黃唐臣﹝曲江主簿﹞劉

黼

伍仲詢﹝袁州司法﹞巫

藻

伍見獨﹝潮州司戶﹞伍純中﹝潮州司戶﹞

伍民瞻﹝福州司戶﹞

淸流吳必勝

開慶二年﹝庚申﹞特奏名

寧化伍

涇﹝郡馬﹞

伍大正

伍彥遠﹝曲江知縣﹞伍仲美伍居中

淸流伍進之

靖康元年特賜出身

寧化雷

觀﹝有傳﹞﹝元﹞進士

至正二年﹝壬午﹞鄕試中式

淸流雷

縞﹝任江西湖東道﹞

至正三年﹝癸未﹞會試中式

淸流鄒大觀﹝大理評事﹞

上杭詹子微﹝連城主簿﹞﹝明﹞進士

洪武十八年﹝乙丑﹞丁顯榜

長汀張子恭﹝諫議大夫﹞

連城李子淸﹝縣丞﹞

洪武二十四年﹝辛未﹞許觀榜

寧化張顯宗﹝有傳﹞

永樂二年﹝甲申﹞曾棨榜

長汀蕭

淸﹝戶部主事﹐遷郎中﹐有政聲﹞

王中﹝浙江參議﹞曾子榮﹝臨江教授﹞

淸流謝

惠﹝分宜知縣﹞張永隆﹝有傳﹞

武平劉

隆﹝有傳﹞

永樂四年﹝丙戌﹞林環榜

長汀雷

迅﹝雷州知府﹞藍必寧

武平何志道﹝潮州推官。省誌缺﹞

永樂十三年﹝乙未﹞陳循榜

寧化伍宗源﹝有傳﹞

上杭梁

弼﹝於潛知縣﹞李

綸﹝有傳﹞

永樂十六年﹝戊戌﹞李騏榜

長汀陳

善﹝翰林檢討﹐行人司正﹐大理左副﹞

上杭羅

經﹝有傳﹞

永樂十九年﹝辛丑﹞曾鶴齡榜

長汀吳得全﹝庶吉士﹞

上杭陳

詳﹝山西道禦史﹐有傳﹞

周弘﹝有傳﹞

宣徳五年﹝庚戌﹞林震榜

淸流賴世隆﹝有傳﹞

正統十年﹝乙丑﹞商輅榜

長汀馬

馴﹝有傳﹞

天順八年﹝甲申﹞彭教榜

上杭邱

弘﹝有傳﹞

成化二年﹝丙戌﹞羅倫榜

長汀周

璇﹝有傳﹞

成化十一年﹝乙未﹞謝遷榜

上杭李

楫﹝授新昌令﹐補分水﹐以廉能升戶部主事﹞

郭資﹝知嘉興縣﹐擢禦史。丁母憂﹐途卒﹐子幼家貧﹐喪不能舉﹐僉事伍希閔爲葬焉﹞

成化十七年﹝辛丑﹞王華榜

淸流葉元玉﹝有傳﹞

成化二十年﹝甲辰﹞李旻榜

淸流賴世傳﹝授行人﹞

弘治三年﹝庚戌﹞錢福榜

永定賴

先﹝有傳﹞

弘治六年﹝癸丑﹞毛澄榜

長汀鐘文俊﹝有傳﹞

弘治十五年﹝壬戌﹞康海榜

長汀鐘文傑﹝有傳﹞

上杭梁

喬﹝有傳﹞

弘治十八年﹝乙丑﹞顧鼎臣榜

長汀李

堅﹝有傳﹞

正徳六年﹝辛未﹞楊愼榜

長汀郝鳳升﹝有傳﹞

上杭周

勛﹝有傳﹞

正徳九年﹝甲戌﹞唐臯榜

上杭邱道隆﹝有傳﹞

嘉靖十七年﹝戊戌﹞茅瓚榜

永定張

僖﹝有傳﹞

嘉靖二十三年﹝甲辰﹞秦鳴雷榜

長汀鄧向榮﹝有傳﹞

嘉靖二十六年﹝丁未﹞李春芳榜

淸流劉

梁﹝戶部郎中﹐守正不阿﹐忤權相﹐歸﹞

隆慶二年﹝戊辰﹞羅萬化榜

淸流裴應章﹝有傳﹞

萬曆二年﹝甲戌﹞孫繼臯榜

永定沈孟化﹝有傳﹞

萬曆五年﹝丁丑﹞沈懋學榜

淸流伍可愛﹝有傳﹞

萬曆二十五年﹝乙未﹞朱之蕃榜

長汀陳鳴春﹝有傳﹞

萬曆三十八年﹝庚戌﹞韓敬榜

長汀吳廷云﹝有傳﹞

天啟二年﹝壬戌﹞文震孟榜

連城姚

恭﹝歸安知縣。省誌載漳浦人﹐山東僉事﹞

崇禎元年﹝戊辰﹞劉若宰榜

上杭陳於階﹝有傳﹞

崇禎四年﹝辛未﹞陳於泰榜

長汀張

錞﹝有傳﹞

淸流李於堅﹝有傳﹞

崇禎十三年﹝庚辰﹞特賜進士

長汀唐

夔﹝有傳﹞

淸流伍

堣﹝刑部主事。適議大辟一案﹐當事受賕鬻獄﹐堣持不可﹐且奏聞﹐遂被中傷而罷。後起南刑部主事﹐終雷州知府﹞

崇禎十六年﹝癸未﹞楊廷鑑榜

永定吳煌甲﹝有傳﹞熊興麟﹝有傳﹞﹝明﹞舉人

洪武四年﹝辛亥﹞林谷顯榜

連城鄧

恭﹝省誌缺﹞

洪武五年﹝壬子﹞科

連城陳玉卿﹝省誌缺﹞

洪武十七年﹝甲子﹞黃維淸榜

長汀張子恭﹝乙丑進士﹞

連城李子淸﹝乙丑進士﹞

沈仲繼﹝應天中試﹐知應州﹐有惠政﹐終廣南知府﹞

洪武二十年﹝丁卯﹞科

連城黃宗岱﹝感恩教諭﹞

洪武二十三年﹝庚午﹞張伯福榜

寧化張顯宗﹝應天中式﹐辛未進士﹞

連城吳

禧﹝有傳﹞

洪武二十六年﹝癸酉﹞林賜榜

連城羅永良﹝連州學正﹞

洪武二十九年﹝丙子﹞李騏榜

長汀張

齡﹝應天中試第一名﹐長樂教諭﹞

賴應祥﹝應天教授﹞

連城伍

明﹝南雄訓導﹞李

和﹝錢塘教諭﹞

建文元年﹝己卯﹞楊子榮榜

淸流林應福﹝桂林教授﹞江文勝﹝黃巖訓導﹞

上杭髙季山﹝縣誌名鵬﹐歸安知縣﹞

永樂元年﹝癸未﹞陳用榜

長汀蕭

淸﹝甲申進士﹞王

中﹝甲申進士﹞

曾子榮﹝甲申進士﹞

淸流謝

惠﹝甲申進士﹞張永隆﹝甲申進士﹞

上杭李

誠﹝開封教授﹞

武平何志道﹝潮州推官﹞

永樂三年﹝乙酉﹞楊端儀榜

長汀葉

任﹝府學﹞

藍必寧﹝府學﹐丙戌進士﹞

童彥通﹝府學﹞

賴從善﹝廣昌教諭﹞

雷迅﹝丙戌進士﹞張

源

寧化陳子義﹝官教諭﹐遷教授。縣誌載戊子科﹞

淸流賴添貴﹝麗水﹑仁和二縣教諭﹐有傳﹞

湯叔良﹝溧陽訓導﹞黃志忠﹝江陵知縣﹞

上杭陳

詳﹝府學﹐辛丑進士﹐有傳﹞

武平李

俊﹝分宜教諭﹞盧

政﹝建平縣丞﹞

永樂六年﹝戊子﹞楊慈榜

長汀謝慶余﹝府學﹞官

謙﹝有傳﹞

寧化吳

祿﹝府學﹐海州學正﹞

雷汝康﹝道州知州﹞

淸流朱永明﹝余姚主簿﹐縣誌作鄞縣主簿﹞

陳馳惠

連城葉

幹﹝教授﹞江

濬

上杭陳

觀﹝新城教諭﹞

林顆﹝應天中式﹐縣誌「顆」作「顒」﹞

永樂九年﹝辛卯﹞林志榜

長汀吳得全﹝府學﹐辛丑進士﹞

陳善﹝戊戌進士﹞

寧化張彥銘﹝常州通判﹐有傳﹞

陳辰﹝教授﹞羅

潤

賴海﹝教諭﹞

淸流巫昌瑤﹝建昌知縣﹐有廉介聲﹞

伍禮﹝有傳﹞

連城羅

矩余

遜

余行﹝縣誌「余」作「徐」﹐保昌知縣﹞

上杭遊

瑩﹝潮州教諭﹞李

綸﹝乙未進士﹞

郭定安﹝徳化教諭﹞梁

弼﹝乙未進士﹞

永樂十二年﹝甲午﹞何瓊榜

長汀吳得誠﹝髙安教諭﹞徐

瑀﹝長史﹞

寧化張彥志﹝永樂知縣﹞伍宗源﹝乙未進士﹞

淸流林慶宗

上杭劉

贊﹝建徳教諭﹞

周弘﹝府學﹐辛丑進士﹞

永樂十五年﹝丁酉﹞李馬榜

長汀王

瑛﹝府學﹐歷山西布政﹐居官淸謹﹐有能聲﹞

王泗﹝府學﹐石城教諭﹞

賴瑄

韓璿

淸流王

瑤﹝訓導﹞

連城吳

猷

上杭羅

經﹝戊戌進士﹞吳

澄﹝縉雲教諭﹞

黃中

曹寧﹝陽春知縣﹞

黃祐﹝應天中式﹐江浦縣丞﹞

永樂十八年﹝庚子﹞吳觀榜

長汀曾子盛﹝府學﹞周

冕﹝有傳﹞

王振﹝府學﹞林

宗﹝府學﹐袁州教授﹞

郭友賢賴

琛朱

滿

寧化伍志亨﹝戶部主事﹐歷禮部郎中﹞

伍志厚﹝有傳﹞

上杭劉

誠邱

聰﹝翁源訓導﹞謝

佐

永樂二十一年﹝癸卯﹞汪凱榜

長汀張

蘭﹝陜西參議﹞

淸流葉

福﹝以孝友稱﹞

上杭範

金﹝陵水教諭﹞梁

旻﹝遂溪訓導﹞

龔興﹝新城教諭﹞闕

和

宣徳元年﹝丙午﹞林時望榜

長汀王

英﹝浙江左布政﹞

淸流葉

興﹝邵武教授﹞

宣徳四年﹝己酉﹞李蒲榜

淸流雷

亨﹝蠡縣教諭﹞賴世隆﹝庚戌進士﹞

武平馮

瑩﹝武寧訓導﹞

宣徳七年﹝壬子﹞林同榜

淸流呂

績﹝京衛經歷﹞

連城陳

﹝博平教諭﹐縣誌「」作「翧」﹞

宣徳十年﹝乙卯﹞髙崗榜

長汀王

鑑﹝蘇州通判﹐救荒拯民﹐運糧濟軍﹐作養學校﹐擢杭州知府﹐未任卒﹞

上杭張

禎﹝潮州訓導﹞陳

選﹝萬州訓導﹞

正統三年﹝戊午﹞林僑榜

連城魏得福﹝廣州教授﹞

正統六年﹝辛酉﹞方玭榜

淸流黃

源﹝汝寧教授﹞

連城許浩志江朝宗﹝感恩教諭﹞

上杭邱

巖﹝歸善訓導﹞

武平廖時中﹝桃源訓導﹞

正統九年﹝甲子﹞黃譽榜

長汀馬

馴﹝乙丑進士﹞

淸流賴

康﹝南寧教授﹞

連城李

慶﹝四川監察禦史﹞

正統十二年﹝丁卯﹞陳俊榜

淸流劉

宗﹝湖州教授﹞

歸化溫

儀

武平饒

熙﹝胙城教諭﹞

胡泰﹝崇明﹑寧都教諭﹞

景泰元年﹝庚午﹞翁賓榜

長汀周

璇﹝丙戌進士﹞

連城蔣永洪﹝徐州訓導﹞謝文寶﹝玉山教諭﹞

江譽﹝淮安教授﹞

上杭郭

緒﹝程鄕知縣﹞張

弘﹝府學﹐寧國同知﹞

景泰七年﹝丙子﹞楊瑛榜

淸流鄒以倫﹝汾水知縣﹞

天順三年﹝己卯﹞楊瑯榜

長汀王秉昌﹝涪州學正﹞

淸流雷

瑤﹝兗州同知﹞

上杭邱

弘﹝甲申進士﹞羅

懿

成化元年﹝乙酉﹞趙瑤榜

長汀王

淮

成化四年﹝戊子﹞黃文琳榜

長汀王

昊﹝府學﹐髙州同知﹞

上杭李

楫﹝乙未進士﹞

成化七年﹝辛卯﹞余廉榜

上杭郭

資﹝乙未進士﹞

成化十年﹝甲午﹞黃乾亨榜

長汀陳

壽﹝府學﹐興國知縣﹞

歸化馮

森﹝彭澤教諭﹐升翰林院孔目﹞

成化十六年﹝庚子﹞吳稜榜

淸流葉元玉﹝辛丑進士﹞賴世傳﹝甲辰進士﹞

連城童

璽﹝有傳﹞

成化十九年﹝癸卯﹞陳仁榜

長汀鐘文俊﹝第二名﹐癸丑進士﹞

淸流劉世寬﹝髙州同知﹞

上杭吳

琚﹝應天中式﹐桐廬知縣﹞

成化二十二年﹝丙午﹞林啟榜

淸流賴從善﹝山陰教諭﹞

連城林

華

弘治二年﹝己酉﹞傅鼎榜

長汀鐘文傑﹝壬戌進士﹞

楊漢﹝府學﹐任虹縣訓導﹐攺襲汀州衛指揮同知﹐奏罷戍卒﹐增修城樓﹐白寃抑﹐補缺伍﹐因俗爲治﹐兵民便之﹞

淸流伍

晏﹝有傳﹞

永定賴

先﹝庚戌進士﹞

弘治五年﹝壬子﹞林文迪榜

淸流雷世鳴﹝新會﹑遂溪二縣知縣﹞

雷衡﹝梧州同知﹞

上杭梁

喬﹝壬戌進士﹞

弘治八年﹝乙卯﹞宋元翰榜

長汀王

僎﹝府學﹐南海教諭﹞

連城謝

讓﹝應天中式﹐懷遠知縣﹞

弘治十一年﹝戊午﹞林士元榜

長汀李

堅﹝乙丑進士﹞郝鳳升﹝辛未進士﹞

胡一中﹝省誌缺﹞

上杭溫

明﹝潮州推官﹐決獄精明﹐民不能欺﹞

周輅﹝有傳﹞

永定賴守直﹝縣誌「直」作「正」﹞李

益﹝太倉訓導﹞

弘治十四年﹝辛酉﹞張燮榜

永定孔庭訓﹝歷官刑部員外﹐篋無餘帛﹐囊無餘金﹞

弘治十七年﹝甲子﹞黃如金榜

武平舒

綸﹝有傳﹞

永定梁

仁

正徳二年﹝丁卯﹞林文俊榜

長汀李孟燾﹝彭澤知縣﹞

淸流賴希凱﹝瑞州通判﹞

上杭周

勛﹝辛未進士﹞吳

珂﹝壽張知縣﹞

正徳五年﹝庚午﹞黃廷宣榜

淸流余本純﹝宣春知縣﹐永平通判﹞

正徳八年﹝癸酉﹞張嶽榜

上杭邱道隆﹝甲戌進士﹞

永定賴守方

正徳十一年﹝丙子﹞朱淛榜

淸流雷蒙恩

正徳十四年﹝己卯﹞陳公陞榜

長汀梁

珍﹝府學﹐武昌推官﹐遷東平知府﹐著有《書易闡朱》《寒泉詩集》﹞楊

昱﹝府學﹐有傳﹞

廖喬﹝府學﹞羅

績﹝府學﹞

武平舒

胖

嘉靖七年﹝戊子﹞劉汝南榜

連城黃

康﹝府學﹐泰順知縣﹐淸介鯁直﹐不避權貴﹞

嘉靖十年﹝辛卯﹞陳讓榜

長汀鄧向榮﹝府學﹐甲辰進士﹞

連城李

旦﹝府學﹐任潮陽知縣﹞

黃鏜﹝順天中式﹐廬州知府﹞

嘉靖十三年﹝甲午﹞楊子克榜

長汀沈明經﹝順天中式﹐有傳﹞

淸流伍思召﹝任萬州知州﹐有政聲﹐歸裏蕭然﹐人服其介節﹞

永定張

僖﹝應天中式﹐戊戌進士﹞

嘉靖十九年﹝庚子﹞鄭啟謨榜

長汀康

憲﹝府學﹐有傳﹞

上杭陳大猷﹝昌化知縣﹞

嘉靖二十二年﹝癸卯﹞黃繼周榜

上杭邱尙志﹝府學﹞

永定賴希道﹝建昌知縣﹞

嘉靖二十五年﹝丙午﹞洪世遷榜

長汀趙

鉞﹝有傳﹐祀鄕賢﹞

淸流劉

梁﹝丁未進士﹞

嘉靖二十八年﹝己酉﹞黃士觀榜

淸流鄒國卿﹝楚雄推官﹞

歸化揭

鴻﹝潮州通判﹐連州知州﹐有傳﹞

嘉靖三十一年﹝壬子﹞黃星耀榜

淸流伍承烈﹝桐廬知縣﹞

嘉靖三十七年﹝戊午﹞黃才敏榜

長汀黃益純﹝府學﹐有傳﹞

嘉靖四十年﹝辛酉﹞趙秉忠榜

長汀康

誥﹝汀州府衛籍﹐順天中式﹐有傳﹞

永定沈孟化﹝甲戌進士﹞隆慶元年﹝丁卯﹞張履祥榜

長汀張履祥﹝第一名﹐曲江知縣﹐有傳﹞

淸流裴應章﹝戊辰進士﹞鄒時泰﹝華容知縣﹐有傳﹞

上杭唐廷誥﹝瓊山知縣﹞

隆慶四年﹝庚午﹞林奇石榜

淸流葉甘瓠﹝新城知縣﹞

萬曆元年﹝癸酉﹞蘇濬榜

淸流伍可受﹝順天中式﹐丁丑進士﹞

萬曆四年﹝丙子﹞劉廷蘭榜

上杭張

恩﹝府學﹐吉安同知﹐有傳﹞

萬曆七年﹝己卯﹞陳文選榜

長汀羅尙賓﹝應天中式﹐有傳﹞

永定盧

貫

萬曆十年﹝壬午﹞謝烱榜

上杭劉

烶﹝有傳﹞

萬曆十六年﹝戊子﹞潘洙榜

長汀林向陽﹝長沙知縣﹐升順天推官﹞

陳鳴春﹝乙未進士﹞

萬曆十九年﹝辛卯﹞黃志淸榜

長汀康

鏻﹝茂名知縣﹐有政聲﹞

萬曆二十二年﹝甲午﹞王畿榜

寧化黃槐開﹝有傳﹞

黃家謀﹝順天中式﹐隆安知縣﹞

上杭周行先﹝常山知縣﹞廖行可

萬曆二十五年﹝丁酉﹞洪承選榜

長汀鄧於安﹝應天中式﹐薊州知州﹞

萬曆二十八年﹝庚子﹞周起元榜

寧化諶道淵

淸流伍

儀﹝龍川知縣﹐升工部主事﹐有傳﹞

武平危宋志﹝應天中式﹐有傳﹞

萬曆三十一年﹝癸卯﹞林欲楫榜

長汀曾應泰﹝有傳﹞鄧應中吳廷云﹝庚戌進士﹞

武平鐘吁俊﹝有傳﹞

永定賴朝選﹝長沙知縣﹞

萬曆三十四年﹝丙午﹞郭應響榜

長汀胡祖熹

寧化伊天民陰維標﹝峽江知縣﹐有傳﹞

永定賴維嶽﹝府學﹐有傳﹞

萬曆三十七年﹝己酉﹞周迪榜

長汀戴振先﹝府學﹐知州﹞

永定賴明選﹝府學﹐常州通判﹞

萬曆四十年﹝壬子﹞髙崇谷榜

長汀康

時﹝府學﹐順天中式﹞

萬曆四十三年﹝乙卯﹞甘汝挺榜

長汀鐘有容

上杭陳於階﹝戊辰進士﹞

萬曆四十六年﹝戊午﹞戴國章榜

長汀張

錞﹝辛未進士﹞

淸流鄒時丰﹝羅源教諭﹐升湯溪知縣﹐有傳﹞

上杭鐘應明

永定林鐘桂﹝府學﹐如臯知縣﹞

吳曰修﹝府學﹐尢溪教諭﹐升陸川知縣。時地棍每緣潯狼爲變。修至﹐遏州差﹐戢盜賊﹐懲黨棍。民立祠祀之﹞

天啟元年﹝辛酉﹞範方榜

淸流裴養淸﹝兵部員外﹞

永定張堯中﹝河南教授﹞

天啟四年﹝甲子﹞程祥會榜

淸流李於堅﹝辛未進士﹞

上杭李

魯﹝府學﹐有傳﹞

天啟七年﹝丁卯﹞戴震雷榜

長汀沈士衡﹝府學第二名﹞

淸流伍

堣﹝進士﹞

上杭郭見龍

永定盧乾亨﹝敍浦教諭﹐莊浪知縣﹞

崇禎三年﹝庚午﹞張能恭榜

寧化黃六成

連城童應舉﹝順天中式﹞

上杭張彌髙﹝順天中式﹞

崇禎六年﹝癸酉﹞陸希韶榜

歸化曾文灝

連城童茂成﹝順天中式﹐會昌知縣﹞

上杭邱夢鯉﹝楡次知縣﹐有傳﹞

永定闕和衷﹝府學﹞盧日就﹝有傳﹞

崇禎十二年﹝己卯﹞鐘坦榜

長汀沈士鑑﹝有傳﹞

淸流裴汝宰﹝漢川知縣﹞

歸化曾惟道

永定吳煌甲﹝癸未進士﹞

崇禎十五年﹝壬午﹞何承都榜

寧化邱應登﹝香河知縣﹞雷羽上﹝明亡﹐發狂死﹞

淸流伍

謹

永定熊興麟﹝有傳﹞賴卽亨﹝省誌缺﹞

吳賓玉﹝丙戌科﹞陳上陞﹝丙戌科﹞

卷之二十二選舉二

﹝明﹞貢生

府學貢生

李福海﹝寧波推官﹞

張顯宗﹝寧化人﹐中式﹞

官謙﹝長汀人﹐有傳﹞

嚴徳政﹝教諭﹞

曾興﹝教諭﹞

張齡﹝長汀人﹞

董璘﹝長汀人﹐有傳﹞

陳謙﹝主簿﹞

張友信﹝衛經歷﹞

湯均祥﹝長汀人﹐州判﹞

馬河圖﹝長汀人﹐磁州知州﹞

曾榮﹝縣丞﹞

陳祐﹝知縣﹞

邱聰﹝知縣﹞

許聰﹝上杭人﹐瑞州推官﹞

曾魯﹝上杭人﹐州判﹞

曾子聰﹝長汀人﹐推官﹞

吳用賓﹝衛經歷﹞

劉敏﹝通判﹞

李實﹝照磨﹞

羅永志

梁班﹝大使﹞

邱崇﹝巡檢﹞

馬榮﹝知縣﹞

藍瑛﹝州判﹞

袁淸﹝州同﹞

馬良

邱瑄﹝知縣﹞

王安福﹝縣丞﹞胡

璟﹝長汀人﹐有傳﹞賴

瑺﹝州判﹞

劉謙﹝長汀人﹐都事﹐升左府經歷﹐淸謹精詳﹐累考居最﹞

伍徳之﹝寧化人﹐會昌令。邑志「徳」作「得」﹞

黃汀﹝連城人﹐教諭﹞

項徳輝﹝連城人﹐歷知程鄕﹑新興﹑龍南三縣﹐有政聲﹞

鄧聰﹝經歷﹞

蕭榮﹝縣丞﹞

鐘成﹝州判﹞

許昌﹝檢校﹞

吳綱﹝主簿﹞

胡鑑﹝長汀人﹐海康令﹐新文廟﹐賑凶災﹐卒於官﹐士民祠祀之﹞

徐繼﹝州判﹞

邱成﹝知事﹞

童友榮﹝縣丞﹞

雷榮﹝照磨﹞

王源受﹝判官﹞

王瑄﹝主簿﹞

董進﹝縣丞﹞

劉澄﹝訓導﹞

吳仕榮﹝上杭人﹐谷城典史﹞

陳紳﹝縣丞﹞

李琚﹝靖江王府審理正﹞

吳寬﹝吏目﹞

劉灝﹝教諭﹞

蕭寧﹝訓導﹞

賴徳秀﹝通判﹞

巫嬌﹝知縣﹞

邱理﹝大使﹞

胡淵﹝長汀人﹞

劉信﹝武平人﹐交趾倉副使﹞

範良﹝長汀人﹐深州州判﹞

賴宣﹝縣丞﹞

馮鵬﹝知事﹞

梁寬﹝上杭人﹐廣東提舉﹞

王顯﹝長汀人﹞

沈文﹝上杭人﹐饒州照磨﹞

傅興﹝經歷﹞

雷復﹝上杭人﹐肇慶照磨﹞

邱宣﹝上杭人﹐海康知縣﹞

黃顒﹝寧化人﹐分宜主簿﹞

劉玉﹝主簿﹞

湯仕賢﹝長汀人﹐知縣﹞

羅纓﹝縣丞﹞

葉申﹝縣丞﹞

曾旭﹝吏目﹞

陳渝﹝檢校﹞

李盛﹝訓導﹞

邱忠﹝經歷﹞

鄧悌﹝主簿﹞

陳濱﹝知事﹞

羅俊﹝照磨﹞

黃玉﹝吏目﹞

梁政﹝縣丞﹞

陳鑑﹝經歷﹞

黃敏﹝照磨﹞

伊仲能﹝縣丞﹞

吳容﹝主簿﹞

陳鵬﹝訓導﹞

馬衡

王政﹝武平人﹐通州州判﹞

葉發﹝訓導﹞

周昭﹝上杭人﹞

陳珍﹝上杭人﹐海州訓導﹞

周鐌﹝上杭人﹞

張徽﹝長汀人﹐潛山令﹞

廖榮﹝武平人﹞

雷務﹝寧化人﹐主簿﹞

陳璘﹝武平人﹐訓導﹞

黃寧﹝訓導﹞

胡經﹝字永用﹐長汀人﹐知開建﹑吳川二縣﹐剛介廉愼﹞

廖輔﹝長汀人﹐有傳﹞

吳中﹝知事﹞

王縉﹝長汀人﹐蘇州訓導﹞

胡澄﹝長汀人﹐吏目﹞

鄭瑺﹝訓導﹞

邱岐﹝上杭人﹞

何富﹝上杭人﹐巴陵縣丞﹞

劉昌﹝縣丞﹞

邱端﹝上杭人﹞

許智﹝照磨﹞

邱昂﹝上杭人﹐寧徳訓導﹞

林霄﹝武平人﹐韶州照磨﹞

黃浩﹝長汀人﹐慶遠推官﹐有淸廉聲﹞

張頊﹝長汀人﹐江西永寧縣丞﹞

熊璧﹝主簿﹞

廖益夫﹝永定人﹞

彭旋﹝知縣﹞

童瑞﹝連城人﹐太倉學正﹞

賴明﹝主簿﹞

鄧英

傅相﹝連城人﹞

何濬﹝上杭人﹐有傳﹞

廖文﹝字宗道﹐長汀人﹐授義寧令﹐撫亂後民﹐存活極眾﹞

林岱﹝連城人﹐唐府審理﹞

邱巍﹝連城人﹐髙州教授﹞

童瑭﹝連城人﹐房山教諭﹞

羅世美﹝連城人﹐王府教授﹞

項資﹝連城人﹐知縣﹞

沈銓﹝長汀人﹐有傳﹞

唐啟信

王志謙

鐘文會﹝長汀人﹐臨水知縣﹞

徐奎

曾時中﹝長汀人﹐任州同﹞

賴堅

鄧莊

林瑞﹝連城人﹐有傳﹞

曾惟道

彭翔﹝長汀人﹞

陳文遂﹝連城人﹐藍山教諭﹞

許憲

童希榮﹝連城人﹞

王希說﹝長汀人﹐宿州州判﹞

童瑁﹝連城人﹞

胡一正﹝長汀人﹞

曾鵬

童魁﹝連城人﹞

童希達﹝連城人﹐長樂主簿﹞

謝宋榮﹝連城人﹐永康縣丞﹞

何希政﹝上杭人﹐饒平知縣﹞

何希賢﹝上杭人﹐蕭縣知縣﹞

賴洽﹝永定人﹐知鄭州﹞

吳浩﹝永定人﹐程鄕知縣﹞

吳毓嘉﹝長汀人﹐有傳﹞

伍鳶﹝連城人﹐泰興教諭﹞

賴滋﹝連城人﹐髙郵訓導﹞

胡麟

沈榮

伍繼仁

李孟魁﹝長汀人﹐太學上捨﹞

林佩﹝上杭人﹞

張文仁﹝上杭人﹐寧海訓導﹞

張大顯﹝永定人﹐徐聞縣丞﹞

何元﹝長汀人﹐潁上訓導﹞

劉紹宣﹝上杭人﹞

陳善﹝長汀人﹐宣章知縣﹐有惠政﹞

熊纓﹝長汀人﹐靑田縣丞﹞

劉紹寧﹝上杭人﹞

童希召﹝連城人﹞

劉榮﹝永定人﹐有傳﹞

範文邦﹝長汀人﹐恩平教諭﹞

謝魁﹝連城人﹐惠來教諭﹐歸值寇亂﹐有保禦功﹞

賴希昌﹝永定人﹐劍州州判﹞

李元泰﹝連城人﹐有傳﹞

吳天祐﹝寧化人﹐楚府教授﹞

吳世才

熊捷﹝永定人﹞

鄧椿

賴守愚﹝永定人﹐陸安通判﹞

張珂﹝上杭人﹐蒼梧教諭﹞

童志徳﹝連城人﹐有傳﹞

邱孔懷﹝上杭人﹐海陽訓導﹞

康誥﹝長汀人﹐有傳﹞

邱道成﹝上杭人﹐太平推官﹞

梁自新﹝長汀人﹐余姚教諭﹞

劉希文﹝上杭人﹐淮府教授﹞

謝豸﹝連城人﹐開建知縣﹐立學校﹐革陋規﹐士民祠祀之﹞

廖志道﹝上杭人﹐連山教諭﹞

邱孔昭﹝上杭人﹐柳州教授﹞

張汝賢﹝上杭人﹐金華教授﹞

邱世卿﹝上杭人﹐仁化教諭﹞

吳慶余﹝長汀人﹞

羅昊﹝上杭人﹐處州經歷﹞

伍可受﹝淸流人﹐有傳﹞

張東垣﹝淸流人﹐桂陽同知﹞

張大顯﹝上杭人﹐永平知縣﹞

段錦﹝長汀人﹐楚府教授﹞

鐘易﹝上杭人﹐灌陽教諭﹞

賴希仁﹝永定人﹞

邱受﹝上杭人﹞

何文申﹝上杭人﹐仁和訓導﹐舊志「申」作「甲」﹞

邱俊

鐘希龍﹝武平人﹐安州州判﹞

伍廷宰﹝淸流人﹐歷蒲圻訓導﹑龍溪教諭﹐澧州學正﹐所至卻饋﹐卹貧﹐皆有教澤﹐封僉事﹞

張憲﹝上杭人﹞

李希牧﹝長汀人﹐授金華縣丞﹐擢寧遠知縣﹐多惠政﹞

郝沅﹝長汀人﹐南靖訓導﹐著有《白石》《艸玄》等集﹞

胡輝﹝長汀人﹐有傳﹞

沈思﹝長汀人﹞郝

汶

郝溱﹝歷興國﹑歸安二縣訓導﹐著有《瀲江》《苕溪》等集﹞

吳機﹝長汀人﹐杭州教授﹞

張邦宰﹝長汀人﹞

李一珂﹝長汀人﹐襄府紀善﹞

黃槐﹝淸流人﹐荔波知縣﹞

王諷﹝淸流人﹞

賴有則﹝連城人﹞

童紹賢﹝連城人﹐新諭縣丞﹞

邱復行

張恩﹝上杭人﹐有傳。縣誌「恩」作「憲」﹞

鄭惟梓﹝永定人﹐饒州教授﹞

沈孟似﹝永定人﹞

鮑蒙﹝長汀人﹐有臂力﹐率兵禦賊牛嶺寨﹐有功﹞

康時﹝長汀人﹞

邱鉉﹝上杭人﹐建寧訓導﹞

何舜卿﹝上杭人﹐益府教授﹞

黃思仁﹝連城人﹐順徳教授﹐有賢聲﹞

何順卿﹝連城人﹞

李舜臣﹝連城人﹐柳州經歷﹞

何成周﹝長汀人﹐福州教授﹞

張一瀾﹝永定人﹐同安訓導﹞

康有周﹝長汀人﹞

李檀﹝連城人﹐福寧訓導﹞

溫徳基

盧士志﹝永定人﹞

梁梅﹝長汀人﹐益府教授﹞

沈親民﹝長汀人﹐閩縣訓導﹞

羅徳先﹝長汀人﹐恩貢﹐安溪訓導﹞陳應岐

廖鏌

伍逑

劉夢鯤﹝長汀人﹞

李思謹﹝長汀人﹞

曾廷震﹝長汀人﹞

賴希舜﹝連城人﹞

江以瀾﹝連城人﹐浦城訓導﹞

童大章﹝連城人﹐曹州通判﹞

段衮﹝長汀人﹐惠州教授﹞

陳器﹝長樂教諭﹞

陳傑﹝連城人﹐延平教授﹞

李世臣﹝連城人﹐漳平訓導﹞

郝華箕﹝長汀人﹐歷興山﹑巴東令﹐著有《跖林集》《警語》《平遼十》﹞

馬若錦﹝長汀人﹞

趙汝望﹝長汀人﹐興化教授﹞

沈養民﹝長汀人﹐恩貢﹐合肥主簿﹞

李天民﹝上杭人﹐恩選﹐福州教授﹞

何瑾﹝上杭人﹐思恩教授﹞

趙汝陽﹝長汀人﹐恩貢﹐晉州州判﹐擢博白令﹞

劉自堅﹝長汀人﹐南靖教諭﹞

王希諼﹝長汀人﹞

邱光祚﹝上杭人﹐建寧教諭﹞

郭應樞﹝上杭人﹞

邱希成﹝上杭人﹞

邱問禮﹝上杭人﹞

劉定達﹝上杭人﹐黃梅縣丞﹞

劉學齡﹝上杭人﹞

周標先﹝上杭人﹞

張永詔﹝寧化人﹞

馬鋐﹝長汀人﹐韶州訓導﹐長泰教諭﹞

鐘鐸﹝長汀人﹐浦田訓導﹞

詹彌髙﹝上杭人﹐恩貢﹞

葉仲苞﹝淸流人﹐甌寧教諭﹞

李承漢﹝連城人﹐潯州經歷﹞

揭徳芳﹝歸化人﹞

沈元範﹝永定人﹞

雷應春﹝淸流人﹞

陳昌祚﹝歸化人﹞

熊銓元﹝永定人﹐拔貢﹐有文名﹞賴

善﹝永定人﹞

吳化﹝淸流人﹞

張永亨﹝寧化人﹞

雷同升﹝淸流人﹞

馬應干﹝長汀人﹞

陳縉﹝長汀人﹞賴大綸﹝長汀人﹐寧波經歷﹐署慈谿令﹞

長汀縣貢生

夏忠﹝知縣﹞

程景祿﹝經歷﹞

吳文素﹝通判﹞

胡濟﹝茶陵知縣﹞曾琚﹝知縣﹞

吳顯宗﹝按察司經歷﹞

湯冕﹝饒陽知縣﹐定科差﹐樹桑棗﹐賑饑饉﹐撫流亡﹐全活以萬計﹞

鄧聰﹝經歷﹞

熊鳴鳳﹝主簿﹞

鄭璧﹝知事﹞

廖賢﹝縣丞﹞

許宗賢﹝檢校﹞

戴壽﹝吏目﹞

梁政﹝縣丞﹞

曾璇﹝吏目﹞

曾縉﹝主簿﹞

劉穩﹝知事﹞

程顯﹝縣丞﹞

賴得貴

溫旭

張浩﹝照磨﹞

曾頊﹝惠州通判﹐以監軍督糧﹐殉難﹞

賴深﹝五世同居﹐內外無間﹞

兪禮﹝主簿﹞

廖瑤﹝主簿﹞

賴旺

雷宗元﹝訓導﹞

鐘正﹝博羅教諭﹞林貴

鐘宏﹝訓導﹞

王綱﹝知縣﹞

邱用﹝祠正﹞黃

衡

官宏﹝經歷﹞

張富﹝髙郵州同﹞

董材﹝知事﹞

胡采﹝徳安推官﹐斷理平恕﹐守正不阿﹞吳廷舉﹝教諭﹞

羅洪﹝瀏陽知縣﹐建書院﹐修學官﹐有惠政﹐民立祠以祀﹞

官文彬

周孜﹝縣丞﹞

邱浩﹝吏目﹞

邱欽﹝縣丞﹞鄧

濱﹝檢校﹞

王詡﹝南康推官﹐廉隅不苟﹐旋裏﹐惟古書數帙﹐人服其淸節﹞

董廷瓚

賴世綱

陳弼

林鳳﹝陵水知縣﹞

戴倫﹝訓導﹞

曾友魁

戴惟端﹝大理通判﹐調雷州﹞

張元﹝金壇訓導﹞

王惟俊﹝雲南通判﹞

胡訓

胡榮﹝石城知縣﹐卻賄賂﹐懲桀黠﹐有廉干名﹞

羅文明﹝臨海訓導﹞

胡一貫

邱文巖﹝鳳陽府經歷﹞

王惟伋﹝按察司知事﹞

戴天相﹝連州知州﹞

許安﹝新昌縣丞﹞

李垣﹝昌化教諭﹞

吳慶隆﹝虹縣知縣﹐調淮安通判﹑徳府長史﹞

沈明經﹝有傳﹞

王天民﹝信陽學正﹞閔

塘馬文顯﹝英徳訓導﹞

李一鑰﹝龍川知縣﹐增城設兵﹐招撫猺民﹞

王廷曦﹝麗水訓導﹞

劉震﹝應天訓導﹞

曾聯芳﹝教授﹞

邱文峯﹝饒州訓導﹞

胡朝紳﹝貴溪教諭﹞

胡朝縉﹝廣濟訓導﹞

李一鍷﹝荊府教授﹞

余銘﹝祁門訓導﹞

鐘鉉﹝英徳教諭﹞

張希穎﹝惠來教諭﹞

程杲﹝無爲州同﹞

鄧於蘇﹝授新昌令﹐長於詩﹐有《習靜山居集》﹞

邱文崧﹝瑞金知縣﹞

陳文﹝南京武學教授﹞

胡轂﹝贛州訓導﹞

李藩﹝淮府紀善﹞

羅尙賓﹝有傳﹞

鄧於京﹝長廬通判﹞

李至

李濂﹝寧都教諭﹞

胡來賀﹝荊府教授﹞

劉韜﹝恭城教諭﹞

李瀾﹝平海教授﹐有賢聲﹞

鄧於安﹝中式﹞

王瑚﹝漳州教授﹞

李一鏞﹝羅源教諭﹞

馬孟復﹝婺源縣丞﹞

吳標﹝漳州訓導﹞

何﹝梧州教授﹞

郝華臺﹝恩貢﹐金華教諭﹞

李沔﹝有傳﹞

胡大鯨﹝興寧教諭﹐署和平篆﹐有政聲﹞

吳文炫﹝益府教授﹞

王至道﹝慶元教諭﹞

郝華斗﹝王府教授﹞馬大根﹝海寧縣丞﹐著有《聽鶯集》﹞

王至遵﹝荔波知縣﹞

郝華庚﹝金壇縣丞﹞

雷世元程萬霄邱孔懷

陳盤

舒閏

邱鏘

陳鳴韶﹝拔貢﹐陽武知縣﹞

郝華翼﹝漳州教授﹞

李夢鯉﹝恩貢﹐有傳﹞

陰正隸﹝恩貢﹞

熊超﹝著《易經解》﹞

何鏞﹝隆安知縣﹞

馬應中

林有麟﹝樂昌訓導﹞

何如簡﹝恩貢﹞

段觀治﹝太平訓導﹞

陳昌祚

胡宗熹

馬鉉

胡汝順

唐夔﹝禦賜進士﹐有傳﹞

陳以榮﹝開建教諭﹞

楊時秀﹝萬年訓導﹐署余幹篆﹐革火耗﹐平詞訟﹐有能聲﹞

胡見龍﹝恩貢﹞

胡向化﹝恩貢﹞

李廷對

趙汝順﹝副榜﹞

寧化縣貢生

張顯宗﹝中式﹐有傳﹞

伍肇﹝工科給事中﹞

伍友仁﹝刑部主事﹐掌兵部主事印﹞

鄒路壽﹝處州通判﹞

伍辛﹝袁州通判﹞

吳楨﹝茶陵衛經歷﹞

黃謙﹝遵化知縣﹞

鄧淸﹝黃州教授﹐省誌缺﹞賴元禮﹝會稽知縣﹞

伍倫﹝鳳陽都司﹞

傅淸﹝平樂推官﹐贛州通判﹞

雷汝霖章

廣﹝撫州通判﹞聶

昌

鄒武

陰復

張均誠

曾富春

張壽望鄒

徳

徐志宏

徐子髙

黃旒﹝桂平縣丞升知縣﹞

官賢

謝徳興

徐守﹝東莞縣丞﹐省誌﹑舊志「守」作「宇」﹞

範景隆邱

成﹝壽昌主簿﹞余學文

連必淵﹝泰州同知﹞

陳友志﹝萬安縣丞﹞

賴志隆﹝萬安主簿﹞

羅鉉﹝感恩知縣﹞

範勝﹝襄陽府經歷﹞

謝寧﹝信陽衛經歷﹞

陰璚﹝雷州推官﹞

陰華﹝慶元縣丞﹞

曾志剛﹝徳州知州﹞

廖淸﹝慈溪知縣﹞

吳昌﹝海寧主簿﹞

張本﹝進賢訓導﹞

周鼎

黃寧﹝海陽衛經歷﹞

邱陵﹝儋州判官﹞

伍琮﹝香山衛吏目﹞

羅全﹝嘉興主簿﹞

陳珪﹝金華檢校﹞

陰常

雷務﹝吏目﹞

伊俊

謝道﹝有傳﹞

張賜

王政﹝海陽知縣﹞

張徳﹝知事﹞

伍周

伍敍﹝武昌府經歷﹞

陰天祐﹝東陽訓導﹞

謝漳﹝九江府知事﹐省誌「漳」作「璋」﹞

謝琚

何京﹝進賢縣丞﹞

黃昂﹝井陘教諭﹐致仕﹐以俸余置義田﹐均於族﹞

馬允徳﹝崇徳縣丞﹐鄭州判官﹞

伍鳳﹝崇徳縣丞﹐九歲入泮﹐十一食餼﹞

伍良

李湖﹝湯溪訓導﹞連

璧

張鳳

伍憲﹝崇化訓導﹞

楊桂﹝廣東長樂訓導﹞

羅舉﹝有傳﹞

雷瑤

巫璽﹝瓊州檢校﹞

楊喬﹝山西按察司照磨﹞

張貞吉﹝龍泉縣丞﹞

張志潤﹝邑志缺﹞

陰積﹝孝丰知縣﹞

陰廷﹝通州吏目﹞

陰暕﹝淮府教授﹞

鄒裔賢﹝雲南臨安照磨﹞

謝天鳳﹝靖府紀善﹞

黃廷儀﹝選貢﹐海丰知縣﹐攺肇慶教授﹞

黃極﹝選貢﹐初任攸縣﹐攺陵水﹐著有《一丸集》﹞

周邦畿﹝選貢﹐金山衛教授﹞

馬龍﹝全州學正﹞

趙廷輔﹝潮陽縣丞﹞

黃亨﹝和平主簿﹞

何尙志

楊天毓

楊昌﹝岷府教授﹞

謝天敍

伊天祐﹝有傳﹞

李會﹝王府教授﹞

熊志良﹝始興主簿﹞

馬時珍

陰啟旦﹝有傳﹞

羅一龍﹝潮州教授﹐攝潮屬六篆﹐皆有惠政﹞

雷廷照﹝饒州經歷﹞

吳天祐﹝楚府教授﹞

楊廷器﹝廣州教授﹐有廉聲﹞

羅一鳳﹝開建司訓。丁祭﹐方釋菜﹐報賊至﹐眾倉皇走﹐鳳獨成禮而退。終益府教授﹞

黃祐元楊廷選

張時昇張

道

雷時祚﹝楚府教授﹞劉宗武

羅一鶴﹝岷府教授﹞

伊堯夫﹝恩貢﹐歷知星子﹑和平二縣﹐值山寇發﹐布威信撫之﹐寇感其誠﹐不爲亂﹞

馬京﹝恩貢﹐杞縣教諭﹞

陰興期﹝益府教授﹞

吳立東﹝廣西永福知縣﹞

黎佃﹝淮府教授﹞

陰興雍﹝永春教諭﹞

夏日籌﹝上津教諭﹞

羅仲聯﹝鳳陽縣丞。《鳳陽志》載有「廉毅不阿﹐大吏憚之」之稱﹞

伍福明﹝益府教授﹞

陰興實﹝王府教授﹞

吳元俊﹝武進縣丞﹞

熊宗易﹝桂林通判﹞

黃家謀﹝中式﹞

黃仲英﹝弋陽王府教授﹞

黎廷桂﹝魯州教授﹞

張天爵﹝金山衛教授﹞

羅欽立﹝平海衛訓導﹐萊蕪教諭﹐漳州府教授﹐所至有賢聲﹞

楊搢﹝恩貢﹐瀘溪教諭﹞

楊拭﹝普寧知縣﹞

黎器﹝合浦教諭﹞

伊商相

雷元復

張天顯﹝丹徒縣丞﹞

張顯仕

髙維崑﹝吉水主簿﹐龍泉知縣﹞

黎謹﹝東安教諭﹞

羅欽諒﹝泉州訓導﹞

髙士第﹝恩貢﹐宛平知縣﹞

陰日覲

伍經正

黃大式﹝南平訓導﹞

王正翰﹝太常寺典簿﹞

張人位﹝安福主簿﹐嚴州經歷﹞巫

峯

諶道濟﹝淸遠教諭﹞

李世輔﹝有傳﹞

黎亨﹝延平訓導﹞

賴道宏﹝寧洋教諭﹞

盧嗣儲﹝鎭海衛教授﹞

李藻

楊新芳﹝仁和縣丞﹞

張永英

黃禎﹝吉水訓導﹞

黃達

張顯機

雷動鰲

羅欽絲﹝楊新芳以下省誌缺﹞

淸流縣貢生

陳定應﹝僉事﹞

管仲宗﹝振溪典史﹞

陳宗志﹝潛山知縣﹞

劉勝祿﹝賓州州同﹞

雷子恭

趙玄

馬文茂﹝寧國通判﹞

劉以榮

陳禮﹝興安知縣﹞

江浦﹝處州推官﹐舊志「江」作「汪」﹞陳

惠﹝教諭﹞

謝朝錫﹝刑科給事中﹞

巫原福﹝望江典史﹞

魏仲延﹝典史﹞

余珤﹝恩貢﹐有傳﹞

陳源﹝知縣﹞魏福仁﹝廣州照磨﹐省誌作「魏福」﹞

陳定興﹝吏目﹞

陳伯達﹝嘉魚知縣﹞

胡文顯劉宗正邱案生吳居安鄒子昌﹝大館縣丞﹞

伍均徳魏得驥伍

誠湯叔貞李榮宗伍

原

吳宗茂﹝舊志「吳」作「伍」﹞

葉樹

江安

魏子良

李克信

伍鼎

張榮﹝兵部郎中﹞

賴隆﹝王府理正﹞

劉敏﹝益陽知縣﹞

溫良﹝嶽州衛經歷﹞

王賓﹝徳安知縣﹞

黃克明﹝余幹縣丞﹞

邱武﹝嵊縣訓導﹞

魏崇﹝知縣﹞

余敬﹝光祿寺署丞﹞

蕭復

馬政﹝按察司知事﹞

魏寧﹝引禮舍人﹞

李慶﹝繁昌知縣﹞

王用

伍懷

肖鳳﹝壽昌縣丞﹞

邱瑄﹝嶽州照磨﹞

雷應﹝英徳知縣﹞

雷祉﹝主簿﹞

許顯﹝進賢典史﹞

謝廷惠

巫禎

魏富

伍新﹝鹽場副使﹞晏

玫﹝典史﹞

劉祖﹝倉大使﹞

馬麟﹝巡檢﹞

李永

余公茂﹝遞運所大使﹞

王寧﹝龍南訓導﹞

伍文淸﹝崖州判官﹞

伍崇善﹝龍南教諭﹐署縣篆﹞

雷璧﹝開建訓導﹞

陳茂﹝仁和主簿﹞

雷宙寬﹝樂淸知縣﹞

賴祐﹝臨桂教諭﹞

葉俊﹝恩平教諭﹞

邱鑑﹝始興訓導﹞

馬善﹝臨淸訓導﹞

雷慶﹝恩貢﹐新會縣丞﹞

管俊﹝靖安訓導﹞

朱華

鄒龍

李斌﹝壽州同知﹞

鄒永丰﹝鉛山縣丞﹞

張重﹝連州訓導﹞

賴文舉﹝訓導﹞

伍鳳﹝瑞金訓導﹞

湯隆

賴國寧﹝安仁縣丞﹞

葉馬﹝柳州推官﹐太平同知﹞

余傑﹝海州訓導﹞

鄒珖﹝電白教諭﹞

余價﹝羅池州吏目﹞

馬聰﹝儋州訓導﹞

余宏

伍春

雷璘

鄒丰﹝原武教諭﹞

鄧慶

馬文應

雷世懋﹝余姚訓導﹞

伍祐﹝安定知縣﹞

王溥﹝澄邁知縣﹞

伍廷紀﹝任邱訓導﹐景寧教諭﹞

葉稵

劉釗﹝霸州學正﹐舊志江都訓導﹞

賴國泰﹝瓊州訓導﹞

雷世瑄

劉侃

雷鎡﹝徳淸主簿﹞

雷國用﹝常山訓導﹞

雷萬碩﹝岷府教授﹞

馬惟剛

伍思義﹝亳州州同﹞

賴國恩﹝淮府教授﹞

黃基

湯輿梁﹝峽江訓導﹞

伍繼仁﹝遂安訓導﹞

雷元龍

葉朝陽﹝紀善﹞

雷瑄﹝學正﹞

管文輔﹝訓導﹞

黃鶴﹝縣丞﹞

李滋﹝曲靖推官﹞

劉伸

伍廷賓﹝髙要教諭﹞

馬惟亨﹝霍邱教諭﹞

伍奎應﹝龍川知縣﹞

邱日明﹝宿州學正﹞

湯廷相

雷澤﹝貴縣訓導﹞

李孟春﹝梧州通判﹐有廉聲﹞

吳廷瓘﹝南雄教授﹞

黃槐﹝荔波知縣﹞

葉甘露

鄒國琳﹝宿遷知縣﹞

伍篆﹝靑州訓導﹞

葉遺風﹝宣平知縣﹞

曾守惟﹝舊志安莊衛教授﹞

伍益達﹝武寧訓導﹞

伍廷宰﹝澧州學正﹞

葉甘茂﹝恩貢﹐兵馬司﹐有《石渠遺稿》﹞

裴克吳﹝吉安教授﹞

伍夢庚﹝建昌府教授﹞

伍可愛﹝恩貢﹐山陽知縣﹞

湯試﹝寧徳訓導﹞

伍承謙

王諷

張謨

鄧鵬﹝武岡州同﹞

伍可受﹝恩貢﹐有傳﹞

伍可願﹝永康知縣﹞

張東坦﹝恩貢﹐桂陽同知﹞

曾子魯﹝大田訓導﹞

伍可慶﹝均州州判﹞

伍可求﹝恩貢﹐永福教諭﹐舊志作「永安」﹞

裴應試﹝常州通判﹞

雷監﹝邵武教授﹐有傳﹞

裴應徵﹝漢川知縣﹞

李言﹝恩貢﹐兵部員外﹐有傳﹞

雷增美﹝漳州訓導﹞

廖鏌﹝樂會教諭﹐舊志「鏌」作「漢」﹞

葉樹瞻

伍逑﹝巫山教諭﹞

裴一橋﹝工部主事﹞

黃成文﹝惠州教授﹞

吳旦﹝龍溪教諭﹞

湯廷選﹝興化教諭﹞

溫徳基﹝連州學正﹞廖仕淮﹝南京衛經歷﹐邳州州判﹞

張希儉﹝泰寧教諭﹐舊志浦城教諭﹞

伍全

雷經龍﹝甌寧訓導﹞鄧邦宰﹝重慶經歷﹐署儀隴令﹐有惠政﹞

馬紹

雷用龍﹝泰寧訓導﹞

葉仲屺﹝甌寧教諭﹞

熊才﹝信丰訓導﹞

伍勉學﹝泉州訓導﹞

伍懋學﹝莆田訓導﹞

余湟﹝饒州教授﹐舊志作「漳州」﹞

裴一賢﹝將樂訓導﹐髙州教授﹞

溫而亮﹝恩貢﹞

廖士沂﹝省誌「士」作「仕」﹞

馬呈點﹝恩貢﹞

吳化

賴良弼﹝恩貢﹞

裴一懋﹝邵武教授﹐舊志作「建安訓導」﹞

陳箴﹝恩貢﹐慶雲知縣﹐有傳﹞

雷應春﹝永福教諭﹞

伍超﹝楊州經歷﹞

葉鳴鵾﹝建寧訓導﹞

伍堤

巫千仞

伍仕選﹝平和訓導﹞

雷同升﹝南城知縣﹞

羅炳﹝泗水知縣﹞

溫而栗﹝平和教諭﹞

雷同鳴雷禮門

鄧應試鄒觀夔

王日皓﹝將樂訓導﹞

賴傑﹝恩貢﹐昌邑知縣﹞

鄒觀龍

裴一�﹝拔貢﹞

鄒徳明

歸化縣貢生

張惠﹝萬載縣丞﹞

葉康﹝雲南石舊知縣﹞

伍晨﹝湘陰主簿﹞

湯澄﹝照磨﹞

伍祐﹝有傳﹞

王溥﹝知縣﹞

溫潤

梁昊

雷應春

林堂

陳諫

楊原禧﹝知事﹞

梁珩﹝贛縣主簿﹞

吳綱﹝汾州州判﹞

葉盛﹝邵陽縣丞﹞

陳階﹝興安知縣﹞

湯子寬﹝教諭﹞

曾榮

巫文峯

雷克聲﹝訓導﹞

雷世熙

楊璣

梁文祥﹝長興縣丞﹞

吳志瓊﹝番禺縣丞﹞

梁福海

余文琚

揭璲﹝興國知縣﹞

陳仁﹝有傳﹞

李廷芳

揭瑛﹝星子縣丞﹞

揭鷟﹝長洲縣丞﹞

吳鳳﹝撫州經歷﹞

吳昇﹝南雄教諭﹞

晏富﹝新淦訓導﹞

梁周繼﹝安遠知縣﹞

賴經﹝東陽主簿﹞

梁京濟

梁鼎﹝蒙城知縣﹞

梁世珊﹝揭陽訓導﹞

黃唐

揭泮﹝興安知縣﹞

謝沂﹝恩明照磨﹞

揭鴻﹝有傳﹞

楊文富﹝溧水教諭﹞

肖漢﹝鳳陽照磨﹞

張縚﹝髙安主簿﹞

揭鷫

揭抩﹝柳州教授﹞

陳一干﹝樂昌主簿﹞

揭鶉﹝道州州同﹞

葉荷

陳廷策﹝秀水縣丞﹐海寧經歷﹞

揭柄﹝龍遊主簿﹞

揭喬嶽﹝淸遠知縣﹞

黃鵠﹝安吉州同﹞

李世隆﹝西融教諭﹞

羅善繼﹝福寧學正﹞梁

鈺﹝海鹽主簿﹐舊志「鈺」作「玉」﹞

謝可賢﹝有傳﹞

張維

蕭輝

溫軫﹝華亭縣丞﹞

鄭廷惠﹝程鄕知縣﹞

陳廷誥﹝汝寧州學正﹞

揭炫﹝徳化教諭﹞

梁銘﹝福州訓導﹞

賴崇義

揭喬嵩﹝泉州訓導﹞

夏時行﹝成州州同﹞

揭烱﹝淮府教授﹞

李嘉渝﹝有傳﹞

李嘉議﹝贛州教授﹞

葉林榮﹝儋州學正﹞

夏時正﹝漳平訓導﹞

夏鐸

謝瀚﹝長寧縣令﹞

肖文黌﹝龍門教諭﹞

夏廷棟陳其禮﹝廣寧衛經歷﹐奉委勘邊﹐隨歿王事﹞

陳慶逢﹝袁州教授﹞

賴應暘﹝侯官訓導﹞

黃雲鷟﹝廬州經歷﹞

張朝瑞﹝益州審理正﹞

賴培

賴墀﹝連江教諭﹞

揭春髙﹝有傳﹞

陳其樂﹝臨淸州判﹞

蕭懋道﹝龍川知縣﹞

黃維翰﹝泉州教授﹞

揭弘濟﹝泉州教授﹞

揭弘化﹝容縣教諭﹞

揭春藻﹝長興縣丞﹞鄭維禮﹝恭城知縣﹐舊志海澄訓導﹞

吳文光﹝沙縣訓導﹞

黃廷柱﹝贛縣教授﹞

李開芳﹝大田訓導﹞

謝維樞

樊文泮

揭徳芳

陳喆﹝有傳﹞

賴良任

張而弘﹝恩貢﹞

陳甡

張時遇

揭春實

連城縣貢生

黃萬里﹝有傳﹞

張得壽﹝主事﹞

黃原璧﹝瓊白主簿﹞

謝文敏﹝都司斷事﹞

黃道仝﹝宜春知縣﹞

黃叔達﹝河南衛經歷﹞

徐澄﹝賓州知州﹞

黃子亮﹝保定訓導﹞

黃子深﹝縣丞﹞

陳宗綬﹝應平知縣﹞

謝文渙﹝交趾南策州同﹞

陳章綬

王謙﹝如臯典史﹞

江漢宗﹝淸江教諭﹞

黃斌﹝永嘉知縣﹞

謝忠﹝知縣﹞

邱徳明林

受﹝通政司經歷﹞孟

善

徐溫﹝彭城衛經歷﹞

林敏

張景亨

江深

黃恕﹝利津知縣﹞

黃祖輝﹝檢校﹞

伍修﹝山陽知縣﹞

林恕﹝丰縣教諭﹞

呂斌﹝知縣﹞

童誠﹝東鄕知縣﹞

王貴

陳友仁﹝知縣﹞

呂敬

陳璉﹝湖口知縣﹞

羅景福﹝教諭﹞

王福﹝滕縣知縣﹞

沈祖海

羅景揚

沈思廣

徐梁﹝檢校﹞

沈紹祖﹝定陶知縣﹞

桑時用﹝江油知縣﹞

王寬﹝懷遠知縣﹞

傅謙﹝衛經歷﹞

余徳重﹝廣東布政司檢校﹞

陳衡﹝衛經歷﹞

黃中﹝南海衛經歷﹞

賴敏﹝衛經歷﹞

江徳宗﹝感恩教諭﹞

陳璉﹝有傳﹞

童琎

黃玨﹝都事﹞

陳誠﹝肇慶知事﹞

姚勛﹝安仁縣丞﹞

鄧應﹝潮州檢校﹞

羅紀﹝潮州衛經歷﹞

羅應昇﹝河南判官﹞

官衡﹝海寧縣丞﹞

邱能﹝歸善縣丞﹞

黃景賢﹝合浦主簿﹞

徐壽﹝崑山縣丞﹞

羅宗

範景發﹝吏目﹞

吳琨﹝安州判官﹞

沈尙忠﹝黃州知事﹞

吳瑄

羅俊﹝南雄照磨﹞

林儀鳳﹝昌化知縣﹞

周景昌﹝瓊山主簿﹞

黃彥琛﹝桐廬縣丞﹞

周洪﹝博羅知縣﹞

羅申

吳廷贊

吳文旭﹝有傳﹐銅鼓衛教授﹞

徐元

李瑤

林鳳翔﹝髙郵訓導﹞

蔡誠

林淸

李萬春邱一桂

謝讓﹝懷遠知縣﹞

黃斌﹝羽林衛經歷﹞

陳璠﹝歸善知縣﹞

羅景芳

陳子亨﹝宣平主簿﹞

江景彰﹝太和訓導﹞

李瑞﹝舊志「瑞」作「端」﹞

童瑭﹝房山教諭﹞

余昂

賴慶﹝長沙府照磨﹞

謝哲﹝萍鄕訓導﹞

林崇

邱巍﹝髙州教授﹞

陳政﹝望江教諭﹞

周應禮﹝儋州訓導﹞

童世堅﹝有傳﹞

李元瑫﹝袁州訓導﹐有傳﹞

李華﹝保定知縣﹞

李璧﹝樂安訓導﹞

姚鐌﹝吏目﹞

李元表

桑景昌

羅徳時﹝安遠教諭﹞

童甫

童瑰

江弘淸﹝新昌訓導﹞

黃黻﹝合浦知縣﹞

李晏

謝守榮﹝永康縣丞﹞

余韶﹝兗州訓導﹞

沈文波﹝常熟縣丞﹞

揭景興﹝陽江教諭﹞

賴滋﹝髙郵訓導﹞

謝世榮﹝沂州州判﹞

許承宗﹝義寧教諭﹞

黃體中﹝封州訓導﹞

陳震﹝江都主簿﹞

邱鵬﹝臺州訓導﹞

羅紃﹝連川訓導﹞

李應洪﹝睢寧訓導﹞羅文鳳

童禮元﹝徽州教授﹐居喪盡禮﹐及葬﹐廬墓。舊志宜春訓導﹞

陳智樂﹝太平府訓導﹞

林鶴升﹝鄱陽訓導﹞

林嶅﹝瑞金教諭﹞

李暑﹝六合訓導﹞

林隆

李靑美﹝烏程教諭﹞羅

紹﹝教授﹞

羅九經﹝富州州同﹞

謝廷翰﹝施州衛教授﹞黃

璣

黃思徳﹝臨髙縣丞﹐署昌化篆﹐有異政。舊志只載髙要縣丞﹞

賴公價﹝漳州訓導﹐舊志「價」作「介」﹞

謝元﹝寧洋教諭﹞

李藻﹝萍鄕教諭﹞

王夔﹝南海教諭﹞

林彬﹝澄海主簿﹞

李椊﹝建寧訓導﹞

黃玕﹝延平教授﹐有賢聲﹞

李楡﹝處州通判﹞

林方大﹝髙州通判﹞

林安﹝景寧教諭﹞

童訓﹝太和訓導﹞

江濟邦﹝沈邱教諭﹞

邱文範﹝荊州教授﹞

李芝

羅師臯﹝連江訓導﹞

童有猷﹝歷陵水﹑大庾知縣﹞

謝必恭﹝平樂教諭﹞

童任﹝信宜教諭﹞

羅九功﹝益府教授﹞

童紹徳﹝廣東﹑永安教諭﹞

黃卷

謝必敬﹝興化教授﹞黃有容

黃有第

李燾﹝縉雲知縣﹐有善政﹞

李榛

李天美﹝韶州通判﹞

宋廷表﹝宜春縣丞﹞

童養正﹝陽朔知縣﹞

李炳﹝舊志「炳」作「柄」﹞

黃以良﹝恩貢﹐蓬州州判﹞

賴存禮﹝副榜﹐徐州州判﹞

李仕賓

李焜﹝恩貢﹐東鄕知縣﹞

羅昂﹝雲南都司經歷﹐署河西令﹞

李湯臣﹝武功縣丞﹞

童茂成﹝會昌知縣﹞

童應舉﹝恩貢﹐順天中式﹞

陳端明﹝建寧訓導﹞

林春試﹝浮梁縣丞﹞

李燧﹝江潭訓導﹐永福教諭﹞

羅厚﹝興化訓導﹞

李﹝永福教諭﹞

王逢﹝蘭溪訓導﹞

周庠﹝廬州州同﹞

黃時行﹝潮陽訓導﹞

李恭

周廷詔﹝拔貢﹞

李烱﹝有掩骼功﹞邱鳳鳴

上杭縣貢生

陳徳義﹝河南道禦史﹞

黃友杭

張定﹝刑部主事﹞

陳順民﹝岢嵐州同﹞

張公仁﹝邑志姓鄧﹞

官文慶

羅義積

藍以淸﹝浮梁教諭﹞

饒仲信﹝烏程訓導﹞

陳安﹝建昌通判﹞鄭士達﹝光山主簿﹐舊志「士」作「仕」﹞

吳蒙﹝富陽知縣﹞

劉禎

卜貞﹝鳥羅知縣﹞

邱原慶﹝江華教諭﹞

李亨﹝交趾三江推官﹞

鄒忠義﹝交趾古滕知縣﹞

陳新﹝廣東布政司照磨﹞

髙琛﹝訓導﹐升春坊司諫﹞

王和﹝光祿寺監事﹞

賴祖隆

吳信

陳祖義﹝興寧知縣﹞

曹克安﹝陵水知縣﹞

林顒﹝應天中式﹞

周亨

羅友亨

郭綬

孔政

王溫

江仲達王

善林

參

邱陵宗﹝浙江布政司經歷﹞

江浩﹝常徳府訓導﹞

吳寬﹝巴東教諭﹞

林津﹝蘇州通判﹞

謝肅﹝陽山教諭﹞

謝欽﹝縉雲知縣﹞

詹穆﹝平湖教諭﹞

林濡﹝南寧衛經歷﹞

黃瑀﹝合浦縣丞﹞

賴政

陳斌

胡廣﹝海丰知縣﹞

李勉﹝淸江王府典儀﹞

劉龍﹝新會知縣﹞

曹能﹝廬州推官﹞

劉觀

李榮

沈穆

張鐸

陳綱

曾茂﹝江南理問﹞

李良﹝髙州訓導﹞

賴瑨﹝安順通判﹞

曾惠﹝金華千戶所吏目﹞

賴迪﹝建平主簿﹞

郭輔﹝海陽主簿﹞

盧章﹝武寧主簿﹞

溫祐﹝孝陸衛經歷﹞

江沂﹝合肥主簿﹞

黃鯤﹝湖州照磨﹞

遊表﹝瑞州通判﹞

李奎

李嗣夔﹝南雄推官﹞

胡濟﹝堂邑訓導﹞

龔陽

李應奎

朱和﹝徳安訓導﹞

廖廷才

孔經﹝南京中式﹐兵馬司﹞吳

琚

範昇﹝岐府祠正﹞

曹泰﹝連山訓導﹞

黃鑑﹝慶遠衛經歷﹞

林繁﹝廣南衛經歷﹞

林時著﹝景寧縣丞﹞

林廷﹝舊志作「廷瑞」﹞

丁晉﹝柳州府知事﹞

林瓊﹝建昌檢校﹞張

欽

林遇﹝電白訓導﹞

李實﹝梧州通判﹞

郭韶

李昌﹝潯州通判﹞

郭訥﹝昌化教諭﹞

李尙徳﹝檢校﹞

李政﹝河源訓導﹞

邱禛﹝維摩州同﹞

張﹝髙州訓導﹞

羅鳳﹝髙安訓導﹞

曾文﹝翁源訓導﹞

張儀﹝恭城訓導﹞

李廷秀﹝海丰教諭﹐邑志「廷」作「挺」﹞

薛常﹝潮陽教諭﹞

曾應榮﹝宿虹訓導﹞

丁仕達﹝崖州訓導﹞

黃瀾﹝龍水訓導﹞

張淵

郭浦

周景文

李澄﹝崇明縣丞﹞

鄭鎰﹝黟縣教諭﹞

邱佐時﹝太平訓導﹐隆南教諭﹞

劉紹辛﹝夔州通判﹞

聶旦﹝趙府教授﹞

邱道明﹝有傳﹞

劉紹丙﹝廣信通判﹞

林廷顯﹝寧遠訓導﹞

林佩

雷東陽﹝萊蕪訓導﹞

劉紹宣

張忠

張文俊﹝崇化教諭﹞

邱道充﹝灤州州同﹞

溫典﹝石首教諭﹞

藍遇

黃嘉猷

丁致卿﹝臨安訓導﹐以孝友弼教﹐歸﹐捐俸置學田﹐公之族﹐推膏腴與弟﹞

卜彥中﹝徳化訓導﹞

鐘文紀﹝荊州學正﹞

賴榮先﹝玉山訓導﹞

郭廷陞﹝當塗教諭﹞

郭良猷﹝潮州訓導﹞

梁衮

劉希曾﹝政和教諭﹞

劉佐﹝恩貢﹐霍邱知縣﹐擢貴州道監察禦史﹐有傳﹞

邱自昂

官仲道﹝寧徳教諭﹞

陳憲勛﹝新諭訓導﹞

鄭璲

郭云行﹝選貢﹞

邱夢周﹝贛縣訓導﹞

李文仁﹝龍川主簿﹐縣誌「仁」作「寧」﹞

邱可詔﹝諸曁主簿﹞

鐘煦﹝英徳教諭﹞

雷朝輔﹝陵水教諭﹞

邱鍇﹝嘉興通判﹐舊志缺﹞

鐘龠﹝徐聞訓導﹐連江教諭﹞

劉承祚﹝石門知縣﹞

黃淶﹝桃源知縣﹞

李文粹﹝南平訓導﹞

周翀﹝建寧訓導﹞

李濟

莫若思﹝嘉定州同﹞

劉承緒﹝泉州教授﹞

劉三戒﹝建寧教諭﹞

周宅先

邱三傑﹝髙州教授﹞

黃建中﹝徳化教諭﹞

邱備﹝南平訓導﹞

林中槐﹝桃源縣丞。值安酋煽亂﹐上司檄督偏橋糧餉﹐條陳皆中機宜﹐升廣海衛幕﹞

陳治安﹝思明教授﹞

邱光祚﹝建寧教諭﹞

邱惇復﹝嘉定州丞﹐升景寧令﹞

郭應樞

邱希成

邱鏘

陳九思

陳惇﹝恩貢﹐海丰主簿﹐升瀘溪令﹞

邱振常

羅藎

雷有復﹝成都府經歷﹞

曹萬選﹝恩貢﹞

邱惇履

遊中行﹝上海縣丞﹞

陳綬

郭從龍﹝建寧訓導﹞

梁耀祖﹝拔貢﹞

丁頤

曾鉉

郭毓伸

曾友閔

唐應科

周標先

武平縣貢生

許俊﹝田州知事﹞

戴許保﹝丹徒知縣﹞

謝斌﹝新安衛經歷﹞

鐘源淸﹝淮安倉副使﹞

宋昭﹝都昌教諭﹞

劉美﹝永丰典史﹞

劉信﹝文趾副倉使﹞

劉炎﹝沂州同知﹞

謝謙﹝交趾主簿﹞

謝奇﹝交趾主簿﹞

張有得﹝邵陽知縣﹐省誌「有」作「友」﹞

林英﹝龍泉主簿﹞

鐘淸﹝紹興經歷﹞

廖宗政

楊震

劉遜

何義

陳隆

鐘應

何永

劉興

鐘文廣﹝靑州同知﹞

林憲

廖詢

鐘永

劉新

何淳

陳旭

何祐

曾童

危安﹝梁山訓導﹞

謝和﹝湖口知縣﹐升寧波同知﹞

鐘弘﹝霸州學正﹞

王宗能﹝曲江知縣﹞

鐘遂﹝樂安縣丞﹞

林思善﹝太平檢校﹞

廖華﹝常州檢校﹞

毛倫﹝巡檢﹞

劉彥

鐘昇

林志道﹝深州吏目﹞

鐘享﹝縣誌「享」作「亨」﹞

賴明﹝襄府典寶﹞

謝雍

毛振﹝寶昌縣丞﹞

劉選﹝髙郵倉大使﹞

朱聰

羅俊

蕭馥﹝吏目﹞

石斌﹝鳳翔推官﹞

林貫﹝桃源主簿﹞

張徵﹝永州經歷﹞

賴組﹝丰城縣丞﹞

饒皞

楊春﹝潮州檢校﹞

林彪﹝巡檢﹞

林瓚﹝臨城訓導﹞

王政﹝通州判官﹞

王瓊﹝兵部員外﹐有傳﹞

胡珍﹝光祿縣丞﹐海丰知縣﹞

陳璋﹝西安主簿﹞

劉譽

練雄

練琛

鐘璉

李瑢﹝武昌推官﹐縣誌「瑢」作「容」﹞

林淵﹝主簿﹞

邱巒﹝通州﹑連州州判﹞

胡瑯

舒勉﹝省誌「勉」作「冕」﹞

練玉﹝福淸教諭﹞

劉玉

王綸﹝鄖西知縣﹞

鐘鴻﹝上饒縣丞。正徳間﹐懸繩寇發﹐三省協攻﹐鴻力辯其受誣者﹐全活甚眾﹞

鐘鳳﹝湖口知縣﹞

徐秉﹝都司斷事﹞

黃祥﹝樂淸訓導﹐舊志作「樂平」﹞

黃坦﹝訓導﹞

鐘輝﹝巡檢﹞

林漢﹝都司斷事﹐舊志「漢」作「濮」﹞

李文﹝江華知縣﹞

洪蓋﹝教諭﹞

林霄﹝韶州照磨﹞

王珽﹝瓊州教授﹐署感恩令。省誌「珽」作「廷」﹞

鐘佩﹝香山訓導﹞

龍泉﹝訓導﹞

舒通﹝以平寇功入國學﹐授東陽主簿﹞

舒淸﹝訓導﹞

李淸﹝海鹽訓導﹞

李穀﹝舊志缺﹞

鐘天爵﹝有傳﹐平樂推官﹞

徐昭﹝恩平知縣﹞

錢孔博﹝州判﹞

程瀚﹝州判﹞

李鯨﹝知事﹞

鄔略

何龍顯﹝省誌「龍」作「能」﹞

王新﹝教授﹞

王儼﹝常徳訓導﹞

鐘文表﹝選貢﹐令梁山﹑石城﹐以抗直告養歸﹞

舒雍﹝興安知縣﹞

李懋林﹝來安知縣﹞

夏相﹝鳳陽訓導﹞

徐爵﹝教諭﹞

何景昌﹝始興訓導﹞

李蘭﹝教諭﹞

洪福﹝韓府典簿﹞

鄔相﹝訓導﹞

王玨﹝宜山縣丞﹞

李一新

程鵬﹝訓導﹞

舒和

李玫﹝連山訓導﹐署縣篆。值大羅山賊攻城﹐幾陷﹐竭力捍禦有功﹞

舒聳﹝邳州訓導﹞

舒秀﹝訓導﹞

李弘衷

修慶﹝仁化訓導﹞

程遠

修顯用﹝泉州訓導﹞

鐘希夔﹝邵武教授﹞

石美中﹝感恩知縣﹞

賴朝用﹝建寧訓導﹞

石維城﹝宣城縣丞﹞

李琛﹝徳慶訓導﹐升海澄教諭。時山寇流劫﹐琛截洛畬﹐斷其歸路﹐領兵搗穴﹐招撫有功﹞

遊道明﹝莆田教諭﹞

周謨﹝番禺知縣﹞

李榮﹝亳州訓導﹞

鐘希龍﹝安州州判﹞

鐘文泮

王執中﹝會同教諭﹞

陳宗彜

林文炳﹝長州縣丞﹐委查滸墅關捐﹐弛末務﹐商民便之。乞養歸﹞

王良卿﹝選貢﹞

徐鉞﹝崇安訓導﹐遷襄府教授。舊志「鉞」作「釴」﹞

徐銓﹝郁林州學正﹐舊志漳平訓導﹞

李元臣﹝進賢教諭﹞

林建卿﹝江夏教諭﹞

鐘三聘﹝福州教授﹞

鐘仁寵﹝饒平教諭﹞

李鳳﹝泉州訓導﹞

王時中﹝廣寧教諭﹞

李壽坤﹝廣信教授﹞

林文蔚﹝山東衛學正﹐以孝友聞﹞

賴天隆﹝永安訓導﹐升平海衛教授﹐修黌官﹐漳人祀之﹞

鐘堯齡﹝襄府教授﹞

周易﹝州判﹞

林有麟﹝教授﹞

林可大﹝亦佐知縣﹞

徐文沂﹝瑞州通判﹐博洽﹐工吟詠﹐有《廣蒙求》《效顰集》行世﹞

徐文泌﹝祁縣知縣﹐以卓異擢同知﹞

邱昂霄﹝永安訓導﹞

謝廷擢﹝恩貢﹐兵部主事﹐舊志淳安主簿﹞

王濟英﹝恩貢﹐永嘉主簿﹞

徐文瀾﹝經歷﹞

徐文遊﹝安慶照磨﹞

李其煜﹝袁州經歷﹐舊志新建主簿﹞

林文濂﹝舊志「濂」作「燫」﹞

賴詵﹝恩貢﹞

劉孕奇﹝仙遊訓導﹐舊志「孕」作「胤」﹞

鐘映張﹝衡州府通判﹞

胡養元﹝永安訓導﹞

王慶龍

賴訓

洪時發劉

欞

胡調元

何起龍﹝萬縣知縣﹞

練夢龍

賴縉

危昂

李日燝

永定縣貢生

簡重﹝樂昌訓導﹞

李瑜﹝余幹主簿﹞

吳明﹝嚴州經歷﹞

賴髙

賴紹﹝山陰教諭﹞

賴金﹝淮安經歷﹞

陳廣﹝松江經歷﹐省﹑縣誌「陳」作「賴」﹞

鄭紳

賴廷用﹝會同知縣﹞

羅珍﹝澄邁知縣﹞

盧聰

沈源﹝蠡縣訓導﹞

鄭絪

林靖﹝新興縣丞﹞

劉福﹝湖州照磨﹞

鄭廷芳﹝瓊州知事﹞

吳世英﹝嵩明州同﹞

賴玉﹝臨髙縣丞﹐升榕縣知縣﹞

鄭質﹝尋甸通判﹞

鄭策﹝太平通判﹞

盧金﹝蒙化經歷﹞

賴憲﹝貴縣知縣﹞

謝貴﹝余幹縣丞﹐升新都知縣﹞

賴錦﹝萬州知州﹞

鄭厚﹝徵江通判﹞

賴守端﹝省誌缺﹞

賴守嚴﹝淳安主簿﹞

熊春﹝贛州訓導﹐升贛縣教諭﹞

鄭道﹝武義訓導﹞

羅恆信﹝魯府教授﹞

張僖﹝恩貢﹐有傳﹞

孔廷詔﹝拔貢﹐有傳﹞

沈玉璋﹝有傳﹞賴

津﹝靑州教授﹐舊志樂淸訓導﹞

鄭世繡﹝海門教諭﹞

賴泗﹝恩貢﹐鹽山訓導﹞

鄭週﹝溧水主簿﹞

盧新﹝嘉興訓導﹞

劉榮

賴璞﹝賓州學正﹞

簡策﹝錦州同知﹐升王府審理﹞

熊楗

吳嶽﹝香山訓導﹞

沈肇﹝贛州訓導﹞

賴瀹﹝潯州經歷﹞

曹宗佑﹝鹿邑訓導﹐省誌「曹」作「吳」﹞

吳祖昌﹝瓊山主簿﹞

孔廷諭

賴瀚﹝潮州訓導﹐升吉府教授﹐省誌缺﹞

賴希喬﹝遂溪教諭﹞

熊愼﹝荊州訓導﹞

張一源﹝新城縣丞﹞

曹宗佐﹝吉安府訓導﹞

賴一仍

賴一龍﹝福淸訓導﹞

沈一麟﹝恩貢﹐上思州學正﹞

張一瑛﹝經歷﹐縣誌「瑛」作「渶」﹞

李思莊﹝嘉善縣丞﹐升南寧經歷﹞

盧吉士﹝選貢﹞

盧一松﹝有傳﹞

賴一鯉﹝連山知縣﹞

沈孟作﹝南雄教授﹞

盧士志﹝大田教諭﹞

賴桓﹝蘭溪訓導﹞

賴有則﹝建寧訓導﹞

張一瀾﹝同安訓導﹞

賴有緣﹝揭陽教諭﹞

吳茂梧

陳應岐﹝壽寧教諭﹞

賴堂

邱復恆

李思謹

盧允衡﹝興化訓導﹞

盧世寧﹝封川教諭﹞

賴一麟﹝歸善訓導﹞

曾子毅﹝博稽著述﹐有《解醒編》《詩餘雅韻》《投機集》《醒心錄》《春歸巖谷》諸集行世﹞

賴可大﹝益府教授﹞

盧寶

張堯采﹝安溪訓導﹞

鄭洪道﹝王府教諭﹞

張希文

賴作輔

徐燦

鄭國卿﹝福州教諭﹞

盧士舉﹝金華訓導﹞

沈元軾﹝晉江訓導﹞

張拱應

盧自可

賴昌祚﹝旌徳知縣﹞

盧士迥﹝嘉興經歷﹐邑志「士」作「自」﹞

鄭維明﹝恩貢﹐祁州州判﹞

林際春﹝樂淸訓導﹞

盧自考

詹天顏﹝有傳﹞

賴裔周﹝潮州教授﹞

鄭日益﹝副榜﹞

盧日就

熊國興﹝饒平訓導﹞

林光翰﹝福淸教諭﹞

廖鳳聚﹝拔貢﹐寧都知縣﹞

盧奇選﹝副榜﹞

闕應禎﹝揭陽訓導﹞

邱與憲﹝莆田訓導﹞

賴錫爵闕錫衷沈元範

江奮龍盧士選

卷之二十三選舉三﹝國朝﹞進士

順治十六年﹝己亥﹞徐元文榜

永定蕭熙楨﹝長沙知縣﹐省誌缺﹞

順治十八年﹝辛丑﹞陳常夏榜

上杭莫之偉﹝咸寧知縣﹞

永定黃日煥﹝有傳﹞

康熙二十四年﹝乙丑﹞陸肯堂榜

歸化蕭宸翰﹝涇縣知縣﹞

康熙三十九年﹝庚辰﹞汪繹榜

武平周廷槐﹝吏部員外﹞

康熙四十八年﹝己丑﹞趙熊詔榜

長汀黎致遠﹝有傳﹞

康熙五十四年﹝乙未﹞徐陶璋榜

寧化雷殷薦﹝松滋知縣﹞

雍正二年﹝甲辰﹞陳徳華榜

上杭藍正春﹝安仁知縣﹞邱

韻

永定鄭

宜﹝龍泉知縣﹞

雍正五年﹝丁未﹞彭啟丰榜

永定盧

銓﹝鐵嶺知縣﹞

雍正十一年﹝癸丑﹞陳倓榜

長汀兪文漪﹝吏部郎中﹞

寧化雷

鋐﹝翰林院庶吉士﹐歷通政使司﹞

吳琮﹝鹿邑知縣﹐有惠政﹐著有《四書人物約典》《潔玉集》﹞

永定沈光渭﹝靈石知縣﹞

王見川﹝翰林院庶吉士﹐遷歙縣知縣﹞

乾隆元年﹝丙辰﹞金徳瑛榜

寧化劉繼倫﹝髙苑知縣﹐左遷江西按察司知事﹞

上杭李靑選﹝深澤知縣﹞

乾隆二年﹝丁巳﹞於敏中榜恩科

寧化巫近漢﹝有傳﹞

歸化李際隆﹝武陵知縣﹞李

鎬

上杭賴能發﹝永寧知縣﹞

永定闕

文﹝樂陵知縣﹞廖

瑛﹝刑部郎中﹞

廖鴻章﹝翰林院檢討﹞

乾隆四年﹝己未﹞莊有恭榜

寧化伍文運﹝廣東永安知縣﹞

歸化謝家樹

上杭孔

云﹝平利知縣﹞

武平方連澗﹝知縣﹞

乾隆七年﹝壬戌﹞金甡榜

連城張斯泉

乾隆十年﹝乙丑﹞錢維城榜

長汀王紫紳

寧化伍起璧

武平蕭

超

乾隆十三年﹝戊辰﹞梁國治榜

寧化周紹縉

乾隆十七年﹝壬申﹞秦大士榜

長汀李發源

永定廖連三﹝國朝﹞舉人

順治五年﹝戊子﹞李惟華榜

長汀鄭士乾﹝建昌知縣﹞

淸流廖光弼﹝浦城教諭﹐省誌缺﹞

順治八年﹝辛卯﹞陳聖泰榜

長汀段友夏﹝敍州推官﹞

寧化伍良佐

淸流湯祖鉉﹝山陰知縣﹐省誌缺﹞

連城李

烶﹝寧遠知縣﹐省誌缺﹞

上杭楊夢吉﹝有傳﹐省誌缺﹞

順治十一年﹝甲午﹞熊臣忠榜

長汀黎士弘﹝順天中式﹐有傳﹞

上杭藍學鑑﹝全椒知縣﹞

黃璘﹝平江知縣﹞

永定闕

振﹝嘉善知縣﹞

順治十四年﹝丁酉﹞吳孟榜

淸流餘石騏

連城沈恩舉﹝有傳﹞

上杭林

鸞劉

應﹝寶資知縣﹞

莫之偉﹝府學﹐辛丑進士﹞

郭連城﹝龍陽知縣﹞

武平張

亨﹝吳江知縣﹐省誌缺﹞

周曆長﹝姚州知州﹞

永定吳祖馨﹝有傳﹞蕭熙楨﹝省誌缺﹞

順治十七年﹝庚子﹞吳道來榜

上杭羅

銓

永定黃日煥﹝辛丑進士﹞

康熙二年﹝癸卯﹞李達可榜

連城沈元霽賴超彥﹝醴陵知縣﹞

康熙五年﹝丙午﹞蔡奎榜

上杭邱作聖﹝省誌缺﹞

康熙八年﹝己酉﹞何龍文榜

連城黃金鑭

永定孔煌猷﹝安邱知縣﹐縣誌峽江知縣﹞

康熙十一年﹝壬子﹞林甡榜

寧化伊見知

永定盧

化﹝歷繁昌﹑永壽知縣﹐俱有政聲﹞

康熙十九年﹝庚申﹞補科曾炳榜

歸化原文錫﹝有傳﹞

連城童有懋

上杭鐘尙志

永定盧

淸

康熙二十年﹝辛酉﹞鄭元超榜

長汀黎文遠﹝順天中式﹐鄱陽知縣﹞

羅才徵﹝通道知縣﹐調陜西布政司照磨﹞

歸化蕭宸翰﹝己丑進士﹞

永定吳利見﹝新貴知縣﹐降涇陽縣丞。邑有白公三渠﹐年久淤塞。利見鳩工疏淘﹐七載而成﹐以勞卒。涇人立祠祀之﹞盧爲驥熊昭應

康熙二十三年﹝甲子﹞邱坦榜

寧化王汝楫﹝麗水知縣﹐有惠政。著《瑣言偶錄》七卷﹞

王士陟﹝汾陽知縣﹞伊逢吉﹝當陽知縣﹞

歸化楊有齡

連城吳煜丰﹝新淦知縣﹞

康熙二十六年﹝丁卯﹞蕭弘樑榜

長汀羅必徵﹝新建知縣﹞

寧化張

璜﹝龍陽知縣﹞劉允楨

上杭邱

嶠﹝刑部主事﹞

武平鐘

荃蕭

龔﹝廣濟知縣﹐行取補主事﹞

永定吳廷芝﹝令徳淸﹐調縣﹐俱有惠政﹞

康熙二十九年﹝庚午﹞潘金卣榜

長汀詹

捷

歸化夏

勅﹝束鹿知縣﹞

上杭邱嘉穗﹝府學﹐歸善知縣﹐有傳﹞

廖均﹝府學﹐安定知縣﹞

永定廖冀亨﹝吳縣知縣﹐有傳﹞

康熙三十二年﹝癸酉﹞鄭基生榜

寧化周夢熊

永定賴際可林春﹝府學﹞

康熙三十五年﹝丙子﹞余正健榜

長汀黎致遠﹝己丑進士﹞

寧化伊予先﹝桂東知縣﹞

連城李岑陞﹝長寧知縣﹞

上杭邱中寬﹝漢陽知縣﹞鐘

潤

梁髙標﹝海東知縣﹞

武平周廷槐﹝庚辰進士﹞

永定�策麟﹝合水知縣﹞

康熙三十八年﹝己卯﹞張遠榜

長汀鐘嘉襜﹝授內閣中書﹐漢川知縣﹞

寧化周夢錦﹝廣平知府﹐有傳﹞

上杭丁

珍﹝武鄕知縣﹞

武平林寶樹﹝有傳﹞

永定王芬露﹝峨眉知縣﹞

張成章﹝萬安知縣﹐革陋規以甦民困﹐鑿惶恐灘石以便行舟﹞

熊孫蘭熊孫鶴

康熙四十一年﹝壬午﹞史大範榜

連城童祖望蔣文超﹝永新知縣﹞

武平饒荷禧﹝壽州知州﹞

康熙四十四年﹝乙酉﹞施鴻綸榜

上杭周良璧﹝安溪教諭﹞藍曰聰

孔興宗﹝陽曲知縣﹞

武平範

壎林奕繩﹝三河知縣﹞

永定吳挺峯﹝順天中式﹞

江淇﹝府學﹐歷安溪﹑侯官教諭﹞

康熙四十七年﹝戊子﹞林昂榜

上杭江河淸﹝黃縣知縣﹞賴

寅

永定盧祖禧﹝仙遊教諭﹞張月攀﹝南平教諭﹞

吳萊峯﹝府學﹞

胡樓生﹝南水知縣﹞

康熙五十年﹝辛卯﹞許斗榜

寧化吳大任

連城吳兆松﹝館陶知縣﹐攺建陽教諭﹞李兆盛

永定鄭

宜﹝府學﹐甲辰進士﹞

康熙五十二年﹝癸巳﹞萬壽恩科﹑江日昇榜

長汀郝弘烈黎維昇黎維星

寧化張正望﹝山東新城知縣﹞

上杭邱大田

永定江聯輝﹝合江知縣﹞

康熙五十三年﹝甲午﹞林廷選榜

長汀黎維景﹝府學﹞閔��﹝府學﹞

鐘夢瀛﹝房縣知縣﹐治事勤敏﹐有廉幹聲﹐著有《房陵政略》﹞

陳潙英﹝仙遊教諭﹞

寧化謝顯元楊大翔﹝府學﹞

雷殷薦﹝乙未進士﹞

上杭邱

韻﹝甲辰進士﹞

永定林

楨

康熙五十六年﹝丁酉﹞黃煥章榜

長汀陳

翥

上杭張岐鳳

永定沈光渭﹝癸丑進士﹞蕭廷偉﹝含山知縣﹞

熊光煒﹝崇義知縣﹞

康熙五十九年﹝庚子﹞謝道承榜

寧化王世仁﹝府學﹐兩當知縣﹐攺光澤教諭﹞

張惟鶚劉繼倫﹝進士﹞雷

綸

連城李圖南

上杭範正國﹝尉氏知縣﹞

武平馮

科

永定王欽文盧弘文王紹三﹝府學﹐靈寶知縣﹞

雍正元年﹝癸卯﹞恩科廖學信榜

長汀傅

錞﹝府學﹐有文名﹞

楊頊春﹝府學﹞

寧化陰日嶸﹝楚雄知縣﹞黃

縉

雷鋐﹝癸丑進士﹞

淸流鄒

熊﹝有傳﹞

歸化李

鎬﹝丁巳進士﹞

上杭李靑選﹝丙辰進士﹞邱學聖﹝府學﹞

藍正春﹝甲辰進士﹞周

魯葛奏凱

雍正二年﹝甲辰﹞兪荔榜補癸卯科

歸化楊

嶽﹝平和教諭﹞

連城林

寅﹝海丰知縣﹐升化州知州﹞

武平周

燕﹝府學﹞

雍正四年﹝丙午﹞吳士拔榜

長汀劉文豹﹝黎城知縣﹞

歸化羅

蒼﹝鐵嶺知縣﹞

連城李瓊瑤﹝峽江知縣﹞

上杭鄒尙仁賴能發﹝丁巳進士﹞

永定盧

銓﹝丁未進士﹞王子鑑﹝連江教諭﹞

雍正七年﹝己酉﹞陸祖新榜

長汀張正位

寧化吳

琮﹝癸丑進士﹞

歸化黃虞夏

連城童祖尹

上杭許

朗劉

科袁昂霄

雍正十年﹝壬子﹞葉有詞榜

長汀兪文漪﹝癸丑進士﹞

寧化官曰誠

淸流伍文運﹝己未進士﹞

上杭賴鵬九鄒尙易

永定王見川﹝癸丑進士﹞鄭

樞

闕文﹝丁巳進士﹞

雍正十三年﹝乙卯﹞黃元寬榜

寧化巫近漢﹝北聞中式﹐丁巳恩科進士﹞

羅登標﹝松溪教諭﹞

上杭孔

云﹝己未進士﹞

永定廖

瑛﹝丁巳進士﹞遊貢贊

乾隆元年﹝丙辰﹞恩科蔡雲從榜

長汀王紫紳﹝乙丑進士﹞

寧化邱兆成邱安禮

歸化李際隆﹝丁巳進士﹞

連城童弘宗張斯泉﹝壬戌進士﹞

上杭袁

綏謝光晉王文光﹝永春學正﹞

武平方連澗﹝己未進士﹞劉

登

永定盧

鈞廖翼漢賴霽堂﹝壽寧教諭﹞

江龍池江風淸﹝侯官教諭﹞廖鴻章﹝丁巳進士﹞

乾隆三年﹝戊午﹞出科聯榜

寧化伍起璧﹝乙丑進士﹞李

俅﹝臺灣教諭﹞

上杭余國縉

武平蕭

超﹝乙丑進士﹞

乾隆六年﹝辛酉﹞科

長汀範

蘋﹝甌寧教諭﹐調鳳山﹞

寧化張賢聘

歸化余觀漢

武平李夢苡曾

暄

永定張國樑熊

山﹝松溪教諭﹞廖

琦

乾隆九年﹝甲子﹞朱仕琇榜

寧化巫道純周紹縉﹝戊辰進士﹞

武平周天徳

永定盧九云

乾隆十二年﹝丁卯﹞黃元吉榜

寧化伍裔蕃

淸流余

起

上杭範泰元鄧中美李輯瑞薛捷官

乾隆十五年﹝庚午﹞藍彩琳榜

上杭袁漢表﹝府學﹞李捨芳

鄒秉鈞王國寧

永定廖連三﹝府學﹞盧爾榖﹝府學﹞

乾隆十七年﹝壬申﹞恩科蔡庭芳榜

長汀李發源鐘靑選

寧化雷定淳張其份

永定賴世芳盧觀源張金堡﹝國朝﹞貢生

府學貢生

蕭鳴鳳﹝歸化人﹐惠安訓導﹞

吳國楨﹝歸化人﹞

陳良誥﹝長汀人﹞

夏建寅﹝長汀人﹞

李盛春﹝寧化人﹞

雷恂﹝淸流人﹞

黃起鵬﹝寧化人﹞

羅振有

揭以位﹝歸化人﹞

陳孕虞﹝長汀人﹐拔貢﹞

戴士葵﹝上杭人﹐拔貢﹞

周洸

賴昌明﹝永定人﹐泉州訓導﹞

黃奎

何如淸﹝長汀人﹞

熊日輔﹝永定人﹞

賴有此﹝上杭人﹞

賴觀﹝長汀人﹞

盧而

周賡顒﹝上杭人﹞

賴應箴

阮光周﹝永定人﹞

邱待問﹝上杭人﹞

藍芝室﹝上杭人﹞

李必大﹝上杭人﹞

閔遇亨﹝長汀人﹐拔貢﹐徳化教諭﹞

黎士毅﹝長汀人﹐拔貢﹐有傳﹞

黎文遠﹝長汀人﹐拔貢﹐順天中式﹐鄱陽知縣﹞

吳祖芳﹝永定人﹞

許仿謙﹝上杭人﹞

周曆象﹝上杭人﹞

周鳳賁﹝上杭人﹞

周官度﹝長汀人﹐邵武訓導﹞

郭萬祀﹝上杭人﹞

周民隱﹝上杭人﹞

鐘元徳﹝長汀人﹞

莫祁鼎﹝上杭人﹐長樂教諭﹞

邱嘉穗﹝上杭人﹐拔貢﹞

巫紹輝﹝寧化人﹐拔貢﹐壽寧教諭﹞

張景齡﹝寧化人﹞

張月鹿﹝永定人﹐拔貢﹞

馬繁禧﹝長汀人﹐拔貢﹐大田教諭﹞

伍拔﹝淸流人﹐恩貢﹞

袁寬﹝上杭人﹐恩貢﹐連城訓導﹞

鄧世仁﹝上杭人﹐恩貢﹞

溫良﹝上杭人﹐副榜﹞

黎維昂﹝長汀人﹐副榜﹞

鄧濤﹝淸流人﹞

裴琮﹝淸流人﹞

林夢鯨﹝上杭人﹞

伍晉錫﹝淸流人﹞

郭大千﹝上杭人﹞

陳工亮﹝長汀人﹞

羅五典﹝連城人﹞

伊在湄﹝寧化人﹞

吳云芝﹝永定人﹞

鄭元輝﹝永定人﹞

盧英﹝永定人﹐有傳﹞

張鵬翼﹝連城人﹐有傳﹞

林霞起﹝連城人﹞

胡雋﹝長汀人﹞

鄭世濟﹝長汀人﹞

李士登﹝武平人﹞

江溥水﹝上杭人﹞

賴階泰﹝上杭人﹞

鄧家禹﹝連城人﹞

歐陽暄﹝永定人﹞

李夢箕﹝連城人﹐有傳﹞

簡兆先﹝永定人﹞

羅鳴鷟﹝上杭人﹞

袁知人﹝上杭人﹞

熊龍其﹝永定人﹞

劉鐘沛﹝上杭人﹐長樂訓導﹞

黃文炳﹝上杭人﹞

劉天麟﹝寧化人﹞

簡兆璜﹝永定人﹐閩淸訓導﹞

鄭星爛﹝上杭人﹞

鐘甸夏﹝武平人﹞

溫光禮﹝上杭人﹞

陳綏猷﹝永定人﹞

曹垣﹝上杭人﹞

賴洪圖﹝永定人﹞

鐘霦﹝武平人﹞

胡震生﹝永定人﹞

李希賢﹝上杭人﹞

賴華日﹝上杭人﹞

沈上璋﹝長汀人﹞

林振嶐﹝永定人﹞

李永芳﹝武平人﹞

黃章藻﹝永定人﹐恩貢﹞

陳聘觀﹝永定人﹞

吳匡峯﹝永定人﹞

伍可度﹝寧化人﹐浦城訓導﹞

鐘遠鳴﹝長汀人﹞

熊必元﹝長汀人﹞

張月峯﹝永定人﹞

邱瑜﹝長汀人﹞

簡紹雍﹝永定人﹐拔貢﹞

江風淸﹝永定人﹐拔貢﹐侯官教諭﹞

伍承經﹝寧化人﹐副榜﹞

盧彥躬﹝永定人﹐副榜﹞

盧復﹝永定人﹞

李允秀﹝武平人﹞

張天偉﹝上杭人﹞

顧炳文﹝永定人﹐拔貢﹞

賴世膺﹝永定人﹐拔貢﹞

鐘益﹝長汀人﹐恩貢﹞

兪邦彥﹝寧化人﹞

巫兆夔﹝長汀人﹐拔貢﹞

盧爾穀﹝永定人﹐拔貢﹞

羅奮南﹝長汀人﹞

廖有光﹝永定人﹞

王復鏊﹝長汀人﹞

沈光淇﹝永定人﹞

嚴路成﹝永定人﹞

郭夢鵬﹝上杭人﹞

藍實﹝上杭人﹐副榜﹞

蕭作霖﹝永定人﹞

張�鵬﹝永定人﹞

莫文煥﹝上杭人﹞

吳秉誠﹝永定人﹞

吳起莘﹝永定人﹞

沈長吉﹝連城人﹞

陳鵬南﹝永定人﹞

邱岑﹝上杭人﹞

長汀縣貢生

黎士弘﹝中式﹞

吳在湖﹝選貢﹞

蔡毓奇

楊玉暉﹝南靖訓導﹞

楊欽遴﹝拔貢﹞

馬上勛

陳萬猷﹝選貢﹞

周士元

馬景龍﹝恩貢﹐騰越知州﹞

劉苞﹝選貢﹞

黎時雍﹝恩貢﹞

林有虞

邱維嶽﹝歷寧徳﹑永春訓導﹐升金山縣丞﹞

熊遇昌

李朝陽﹝松溪訓導﹐署縣篆﹞

李長秀﹝恩貢﹐有傳﹞

邱惇化﹝訓導﹞

羅映魁

梁鼎乾﹝選貢﹞

沈維丰﹝邵武訓導﹞

余時懋

趙新﹝著有《四書纂要》《詩經解》《泠然艸》﹞

羅忠徵﹝晉江訓導﹞

陳舜裔

邱壽昌

黃希曾﹝拔貢﹞

周之達

範一沛﹝著有《葩經解》八卷﹞

王學尹

邱兆昌﹝大田訓導﹞

劉云麒

胡爾肅

楊欽讚

陳士偉﹝恩貢﹞

張璉

賴理化

黃文集

吳兆芳

魏履恂

鄒九儀

張允元

黎基遠

張瑞

楊欽元

黃文乘

劉九齡

許天池﹝漳州教諭﹞

趙士煒

余魁鰲﹝福淸訓導﹞

閔泗駒﹝恩貢﹐有傳﹞

湯霌遠﹝拔貢﹐福安教諭﹞

李象樞﹝延平訓導﹞

胡光玫﹝晉江訓導﹞

羅廣任﹝大田訓導﹞

吳鑑

曾岱﹝副榜﹞

劉承宗

藍天開﹝將樂訓導﹞

胡光琳

謝尙舉﹝恩貢﹞

王元亨﹝拔貢﹞

謝紹安

楊熙

範紹質

劉振乾

賴聖弘﹝拔貢﹞

熊一濤

李益

李行敏

劉中陽

張鵬

寧化縣貢生

張朝命﹝恩貢﹞

周胤

謝憲尹

楊柱

雷動化﹝有傳﹞

伍元

巫之云

伍瑞徵

楊振奇

雷風恆

伍明弦﹝副榜﹞

伍美政

雷聯﹝恩貢﹞

髙超

伍邦棟

劉漢儀

雷起暉

陰永庚﹝長泰訓導﹞

伊應春﹝浦城訓導﹞

雷一鳴﹝莆田訓導﹞

伍光薦﹝龍溪訓導﹞

雷先應﹝浦城訓導﹞

伊甲臣

巫慕咸﹝拔貢﹞

伍應長﹝以孝友聞﹞

伍可遠﹝長樂訓導﹞

邱徠善

雷動聘

吳祖錫

伍明詔﹝恩貢﹞

葉頌

羅士亨﹝拔貢﹞

巫學展

陰來善

黎之彥

伊應薦

髙益公

雷立允

謝維翰

陰念祥﹝恩貢﹞

王士捷

伍以律

伊應熊

巫永雯

王啟元

袁日旭﹝恩貢﹞

張欽

雷起暘﹝將樂訓導﹞

伊夢求﹝建安訓導﹞

王鷺﹝拔貢﹞

伊毓秀﹝拔貢﹞

巫賢芳

陰承天

雷定志﹝拔貢﹞

徐瑸

巫近漢﹝優貢﹞

雷嗣恆﹝恩貢﹞

伍家詡﹝將樂訓導﹞

李廷拱

陰象地

伍兆崧﹝臺灣訓導﹞

周紹縉﹝中式﹞

邱任文

伊天峻

鄭運昌

張軾

淸流縣貢生

鄒殿宣

馬日昇

江流馨﹝髙州教授﹞

葉雲從﹝恩貢﹞

葉錫輅

王權奇﹝恩貢﹐有傳﹞

廖泉﹝拔貢﹐唐縣知縣﹞

餘士彥﹝恩貢﹞

伍實

吳養乾

伍安之﹝恩貢﹞

葉宮桃﹝邵武訓導﹞

王協﹝閩縣訓導﹞

伍寧之

鄒之嶽

伍唫之﹝侯官教諭﹞

余兆麟

雷揆﹝恩貢﹞

湯祖相﹝有傳﹞伍元勛

伍觀成

劉鼎

王霖﹝拔貢﹐任吳縣﹐調馬邑﹞

雷行章

吳蕙芳

巫魯產陳應奎﹝拔貢﹞

劉夢橘

鄒元揆﹝恩貢﹞

鄒養中

陳於文

劉堯祚﹝恩貢﹞

餘日昇

江良俊

李商

裴方升

吳光孚

陳泰徵

馬遊﹝拔貢﹞

萊顯登﹝浦城訓導﹞

黃曾

伍機

鄒浚源

鄒昌熖

伍亮工

裴方體

裴文英﹝南靖訓導﹞

劉熙﹝拔貢﹞

賴夢熊

巫弘祖﹝莆田訓導﹞

巫天嵋

吳之祥

伍聯芳

裴起虯

邱山

劉洙

劉浚

李文耀﹝拔貢﹐上海知縣﹞

鄒有期

伍典

伍霓

王徳懋

曾乾昌

歸化縣貢生

揭金鼎﹝番禺縣丞﹞

陳邵吉﹝平和訓導﹞

揭三賓﹝拔貢﹞

吳宏功

葉正培

黃正嶽﹝恩貢﹞

曾應期

梁紹熙

蕭葉鞉

揭詩教﹝永安訓導﹐有文名﹞

蕭徽聲﹝侯官教諭﹞

謝國煦

陳﹝蘭陽縣丞﹞

曾三第

陳昌運﹝福安訓導﹞

羅嘉賢﹝連陽訓導﹞

賴良球﹝惠安訓導﹞

魏百齡﹝永春訓導﹞

黃位中

羅開先

張問美

陳簨

陳阼﹝拔貢﹞

賴榘﹝長泰訓導﹞

劉漢

羅世颺

湯學中

劉

劉潭﹝恩貢﹞

馮雯

揭有麒﹝拔貢﹞

李維垣﹝有傳﹞

張夢奎

羅宣模﹝政和訓導﹞

陳垽﹝永福訓導﹞

陳雲五

蕭友鴻﹝仙遊訓導﹞

官維賢﹝恩貢﹞

黃嘉純﹝詔安訓導﹞

蕭宸幹

孫驥芳

曾爾典

曾嘉禮

陳璧﹝政和訓導﹞

陳基﹝恩貢﹞

吳顯綱﹝拔貢﹞

葉崙

李維圻

蕭而崧﹝永福訓導﹞

劉光廷

謝師申﹝順昌訓導﹞

謝雲龍

吳中良

劉茂裔﹝恩貢﹞

許魁鰲

吳顯藕

張克廉

馮

陳元桐

揭繼安

馮永臧

張霆

連城縣貢生

謝家寶﹝恩貢﹐明末隘寇作﹐負母遠遁﹞

傅應元﹝南安訓導﹞

沈期揚﹝建寧訓導﹞

沈元奇﹝恩貢﹞

黃景輝﹝恩貢﹐曾拾遺金數十兩﹐訪失者還之﹞

賴啟亨﹝莆田訓導﹞

李日登﹝徳化教諭﹞

傅作和﹝拔貢﹞

李炌﹝將樂訓導﹞

童彥士

董大煒

賴廷泰﹝恩貢﹐見孫一徳傳﹞

謝瑤

黃朝鼎

吳有章

謝獻臣﹝拔貢﹐永春教諭﹐哭父喪明﹞

江伸

邱興周

沈顯魁

賴啟英

李大任

黃金錫

童日鼎﹝有傳﹞

官珩﹝拔貢﹞

林鳳來

張良臣﹝縣誌張臣﹞

謝曰熊

吳宗珩﹝恩貢﹞

楊大鵬

李兆盛﹝中式﹞

張鳴臯﹝縣誌作「髙」﹞

張佐

李邦幹﹝閩縣訓導﹞

謝曰封

沈奇芳

謝龍文

楊開芳

張泰

羅朝輔﹝建安訓導﹞

吳崑

楊盛錄﹝恩貢﹐永福教諭﹞

李日章﹝父沒﹐廬墓﹞

周徳輝

童尙鶚

童建業

沈希韓﹝恩貢﹞

羅三秀﹝拔貢﹞

張洪

謝世英﹝嘗拾孫姓遺金﹐訪其人而還之﹞

江廷亮

沈琦

林容﹝副榜﹐鶴峯州判﹞

謝與賢

江都彩﹝恩貢﹞童弘宗

江純﹝拔貢﹞

林大鼎

張一傑

沈南洲

周士起

蔣友芹

江能元

李一韓

湯紹達﹝副榜﹞

上杭縣貢生

梁振祚﹝拔貢﹞

陳殷彜﹝尢溪訓導﹞

張書紳﹝拔貢﹞

黃象奎

楊芹﹝拔貢﹐秦州同知﹞

黃煜﹝龍溪訓導﹞郭子冀李憲卿﹝拔貢﹐沂水縣丞﹞

周洸

莫其昌﹝安溪訓導﹞

郭琦登﹝崇安訓導﹞

郭萃﹝副榜﹐武進知縣﹞

郭鴻

劉觀成

鄒一松

鄧在我﹝恩貢﹐卹災禦難﹐有義聲﹞

羅世偉

李熿

黃紹中﹝拔貢﹞

劉宰裔

邱民悅

梁九韶

郭復儀

張如璿

鐘琳

邱坦﹝閩淸教諭﹞

郭圖

包士傑﹝副榜﹞

邱士修﹝副榜﹞

楊湸

劉英醇

何榛﹝有傳﹞

周景姚﹝恩貢﹞

郭自弘﹝拔貢﹞

鐘用志

李捷﹝徳化訓導﹞

黃球

謝邑

陳正芳

周淳

張文開

華蓋﹝恩貢﹞

鐘燦

薛桂芳

羅羾漢

劉朝俊﹝福淸訓導﹞

李琛

羅淇

劉靑城﹝甌寧訓導﹞

何熊

包綸

何獻瑞﹝拔貢﹞

曹城﹝恩貢﹞

郭從鼎

周瑩﹝泰寧訓導﹞

邱光祖﹝副榜﹐榜姓「賴」﹞

劉徽﹝漳州訓導﹞

楊紫宸

郭濬

童祖寵﹝副榜﹞

李天根

曹雲龍﹝拔貢﹞

羅萬安﹝永福訓導﹞

曹挺建

傅弼

賴彬﹝副榜﹞

劉士錦

楊思任﹝拔貢﹞

張光弼﹝副榜﹞

包一俊

黃河圖﹝副榜﹞

李花燦

何圖光

雷髙翥

武平縣貢生

林於淑

林炳章﹝恩貢﹞

藍化春﹝詔安訓導﹞

王好仁

劉應經

劉定舉

藍烱﹝恩貢﹞

馮觀﹝興化﹑寧徳二縣訓導﹞

王所尊﹝羅源訓導﹞

劉承卿

鐘奮鵬﹝政和訓導﹞

劉廷泰﹝恩貢﹞

李作霖

程良矩﹝長泰訓導﹞

魏琦﹝拔貢﹞

饒曰都﹝副榜﹞

賴皇寵

鐘喬捷

陶開泰﹝好善樂施﹐鄕鄰多待舉火﹞

賴綖

王法虞﹝侯官訓導﹞

王中柱﹝順昌訓導﹞

劉得名﹝副榜﹐閩淸教諭﹞

鐘葉宮﹝恩貢﹞

李鈞﹝恩貢﹞

修上賓﹝拔貢﹞

林翰榮

鐘珽

李鐸

範光生

林聲簧

劉兆泰

吳燕屏

吳懷﹝恩貢﹞藍

蘭

林際唐

鐘藻

林賁園

王惇臨﹝設義倉以繼父志﹐丁丑歲饑﹐捐谷百餘石以賑﹐著有《惷窩集》﹞

鐘嵋

李天聞

林燕璧

方弘

饒宗

鐘奕臯

危岄

石軫愈﹝拔貢﹞

饒寯﹝恩貢﹞

廖天章

饒南翼

李瓊林﹝臺灣訓導﹞

藍夢熊

鐘甡

鐘萬瞻

周煥﹝恩貢﹞

朱拜登

劉肇璧

溫一柱﹝拔貢﹞

周熙

林際鵬

王承謨

林靑雲

程夢符

周炎

李岡齡

王廷賢﹝副榜﹞

永定縣貢生

賴朝相

盧日新﹝泰寧訓導﹞

吳來鳳

孔如梁

熊鐘元

鄭士鴻﹝永春訓導﹞

廖化龍

邱民貴

盧受和

賴進箴

鄭紹之

陳鈞奏

熊有翼

鄭應周

鄭孫綬

賴第元

孔元發﹝平和訓導﹞

沈曾﹝副榜﹞

闕魁

胡逢亨﹝平和訓導﹞

陳雲行﹝晉江訓導﹞

沈惇﹝光澤訓導﹞

熊錫應﹝拔貢﹞

鄭玨﹝恩貢﹞

熊卓魁﹝副榜﹞

沈光澧﹝副榜﹞

吳寅先﹝副榜﹞

關月卿

邱經傳

陳詔

賴九功

盧傑一

朱笏

熊捷先

熊友騶

沈騰虯

熊貞應

盧奏平﹝羅源訓導﹞

熊九梅

沈士鵬

吳挺峯﹝恩貢﹐順天中式﹞

蕭廷璠﹝詔安訓導﹞

熊孫蓮﹝龍巖訓導﹞

吳淵秀﹝恩貢﹞

李翹楚

蕭起鳳﹝副榜﹐嵊縣知縣﹞

盧閎中

胡檀生﹝閩縣教諭﹞

盧銓﹝拔貢﹐中式﹞

盧拔﹝晉江訓導﹞

王梅調﹝副榜﹞

盧仰聖﹝拔貢﹞

張丁顯﹝龍巖訓導﹞

林亭

鄭均

陳長春﹝恩貢﹞

盧殿人﹝拔貢﹞

賴昭﹝海澄縣訓導﹞

孔進

盧超宗

江世春﹝拔貢﹐雲南知縣﹞

賴振文

吳奉璋

闕鏞

廖鴻學﹝副榜﹞

王鵬摶

戴龍光

張龍文

盧慶雲﹝副榜﹞

熊江濟﹝副榜﹞

熊江潤﹝副榜﹞

﹝明﹞武進士

萬曆三十二年﹝甲辰﹞

寧化王人詰﹝潮州程鄕所鎭撫﹞

崇禎四年﹝辛未﹞

寧化邱

雋﹝泉州守備﹐有傳﹞

崇禎十二年﹝乙卯﹞

寧化吳維城

歸化馮綦隆

崇禎十六年﹝癸未﹞

長汀張兆鳳﹝武平籍﹐授遊擊﹐有傳﹞﹝國朝﹞武進士

康熙二十二年﹝壬戌﹞

連城傅士芳﹝府學﹐山西髙陽衛守備﹞

康熙三十六年﹝丁丑﹞

上杭邱

瓚﹝神電衛守備﹞

康熙三十九年﹝庚辰﹞

武平王

玕﹝楡林衛守備﹞

康熙五十二年﹝癸巳﹞

上杭邱宗周﹝範縣營守備﹞

康熙五十四年﹝乙未﹞

武平石紹烈﹝府學﹐肇慶衛守備﹐升廣海寨遊擊﹞

康熙五十七年﹝戊戌﹞

上杭蔡鷹揚﹝嚴州營守備﹞

武平蕭蕃露

永定盧弘佐﹝府學﹞

雍正二年﹝甲辰﹞

上杭黃

榜﹝侍衛﹐揚州衛守備﹞

雍正十二年﹝癸丑﹞

寧化兪學天﹝坐京提塘﹞

乾隆二年﹝丁巳﹞

連城邱在標

上杭傅

周﹝侍衛﹞傅昆陽

乾隆七年﹝壬戌﹞

連城張國標﹝侍衛﹞柯治平

上杭鐘髙翥

乾隆十三年﹝戊辰﹞

淸流雷

鵬

乾隆十六年﹝辛未﹞

連城楊

彪﹝明﹞武舉人

嘉靖�年

長汀劉自淮﹝後所副千戶﹞

萬曆二十五年﹝丁酉﹞

武平車應山

萬曆二十八年﹝庚子﹞

寧化王人詰﹝進士﹞

天啟元年﹝辛酉﹞

長汀劉

震﹝汀州衛指揮﹐署巡道中軍﹐沒於王事﹐祀忠湣祠﹞

崇禎十五年﹝壬午﹞

長汀張兆鳳﹝癸未進士﹞

寧化劉仕伸

武平李應才﹝國朝﹞武舉人

順治五年﹝戊子﹞

歸化羅在震﹝福州衛千總﹐升潞澤守備﹞

揭木公﹝福州衛千總﹞

蕭懋祺﹝昌國衛屯務總司﹞

順治十一年﹝甲午﹞

長汀卜得埰

上杭江宗梁﹝太原衛千總﹞

武平李

紳

順治十四年﹝丁酉﹞

長汀許

鏜李

漢

寧化張運中﹝浦城參將﹞

順治十七年﹝庚子﹞

上杭郭

栻

康熙五年﹝丙午﹞

上杭羅

錦

康熙八年﹝己酉﹞

上杭黃

麗

永定盧化熊

康熙十一年﹝壬子﹞

上杭姜舟書陳金章

永定羅肇聲

康熙十九年﹝庚申﹞

連城傅士芳﹝壬戌進士﹞

上杭溫

瀚

康熙二十年﹝辛酉﹞

歸化賴世洸

連城羅尙璉

武平劉麗中

永定沈靑麒

康熙二十三年﹝甲子﹞

長汀胡師範羅開泰邱徽昌

永定盧龍紀

康熙二十六年﹝丁卯﹞

上杭張

純

永定盧三品

康熙二十九年﹝庚午﹞

長汀鐘奇穎

上杭鄒文士﹝府學﹞

永定李國範

康熙三十二年﹝癸酉﹞

長汀李尙蕃

連城林士桂

上杭劉

樘

永定盧偉猷盧彥亮

康熙三十五年﹝丙子﹞

淸流伍超然

歸化賴

相

上杭郭徵泰邱

莊邱

瓚鄧蔥林黃命圭

武平王

玕﹝庚辰進士﹞

康熙三十八年﹝己卯﹞

淸流馬孔彪

上杭黃

韜

永定張天一

康熙四十一年﹝壬午﹞

長汀陳大鯤﹝府學﹞

上杭黃騰甲﹝柳溝衛守備﹞

康熙四十四年﹝乙酉﹞

上杭邱世行﹝衛千總﹞邱陵巖

吳國士﹝湖廣督標守備﹞

永定盧郁驂﹝府學﹞

康熙四十七年﹝戊子﹞

長汀羅

綋﹝江南興武衛守備﹐著有《衛道篇》《紫陽學統》﹞

寧化伊一羽

上杭葛天民

永定鄭廷鳳賴

安張聖遴張廷瑞鄭

燮

康熙五十年﹝辛卯﹞

連城張天禧

上杭邱宗周﹝癸巳進士﹞

武平蕭蕃露﹝戊辰進士﹞

康熙五十二年﹝癸巳﹞恩科

連城謝世傑

上杭傅天爵

永定盧弘佐﹝府學﹐進士﹞

江猶龍﹝都司僉書﹞盧欣春

康熙五十三年﹝甲午﹞

寧化陳乃璋﹝府學﹞張

佶

上杭陳舜道﹝嶽州衛千總﹞蔡鷹揚﹝戊戌進士﹞

武平石紹烈﹝府學﹐乙未進士﹞

康熙五十六年﹝丁酉﹞

寧化伍文龍曹永進

連城楊

傑

上杭邱

倬

永定盧國佐

康熙五十九年﹝庚子﹞

長汀熊宗誠

歸化陳思在賴琰文

連城江陞佐

上杭陳學聖陳登鰲﹝鳳陽衛千總﹞

武平鐘秀異

永定王世綸賴崇儉

雍正元年﹝癸卯﹞恩科

上杭黃

榜﹝甲辰進士﹞周弘煒

雍正二年﹝甲辰﹞

武平王布鎬

上杭周有增﹝守備﹞

永定賴光靑江震川

雍正四年﹝丙午﹞

連城張永徳﹝府學﹞

永定沈致和﹝府學﹞盧熙毅﹝解元﹞

戴皇銓鄭天樞盧熙屏王色燦林士臯

雍正七年﹝己酉﹞

寧化李

儀

連城張月懷

上杭薛光祖﹝府學﹞

永定鄭

雄

雍正十年﹝壬子﹞

寧化兪學天﹝癸丑進士﹞

連城張大力張國忠

上杭傅

周﹝丁巳進士﹞袁

濬

武平鐘紫湘

雍正十三年﹝乙卯﹞

連城邱在標﹝府學﹐丁巳進士﹞

張鉞

黃國士張國鎭

上杭傅昆陽﹝丁巳進士﹞傅

鷹﹝府學﹞

武平李中秀

永定林魁拔﹝饒平千總﹞

乾隆元年﹝丙辰﹞恩科

寧化兪大勇

連城張大弓

乾隆三年﹝戊午﹞

寧化黎

瑨

長汀熊羆友﹝處州千總﹞

歸化揭立輔

連城張國寶

上杭葛

翹

武平練

紳

乾隆六年﹝辛酉﹞

長汀戴家俊

寧化聶

陞

連城張國安張國標﹝壬戌進士﹞張國樑

柯治平﹝壬戌進士﹞邱在陸

上杭鐘髙翥﹝壬戌進士﹞傅用舟陳維邦

武平何紹尙

永定廖建勛

乾隆九年﹝甲子﹞

淸流雷

鵬﹝戊辰進士﹞

連城項華國

上杭莫天香蔡

祐莫大振邱鐘靈劉世昌

永定馬

琳﹝戊辰進士﹞胡掄華胡鴻遠

乾隆十二年﹝丁卯﹞

長汀閔泗璉﹝府學﹞吳威揚

戴達徳曹學良陳仰達

寧化伊廷蕙曾聞勇兪朝寵李朝琎

上杭張治安郭鞏城袁從虎

武平鐘

雯

乾隆十五年﹝庚午﹞

長汀王國英鄧啟彪

淸流董應光

連城吳國柱楊

彪張國榜

楊斌

陳仰鎬

上杭郭三典傅秉鉞

永定李徳士

乾隆十七年﹝壬申﹞恩科

長汀劉宏基戴有成陳仰發

寧化謝賢振

連城邱作訓蔣國揚

上杭饒廷相傅

巍傅繩武

莫淳

張虎臣﹝府學﹞

武平王

佩

卷之二十四選舉四

﹝宋﹞薦辟

歸化縣蕭登仕﹝以人才舉﹐官尙書﹞

武平縣鐘四七﹝主簿﹞

﹝元﹞薦辟

淸流縣羅仁叟﹝以禦寇功薦﹐授臨川治中﹞

羅仁受﹝叟弟﹐以禦寇功薦﹐授汀州判官﹞

鄒國寶﹝以人才薦﹐任提舉﹞

伍龍光﹝以功薦﹐授邵武官軍總管﹞

雷紳﹝以賢良舉﹐任海南海北道廉訪司﹐轉江西湖東道﹐有傳﹞

歸化縣謝英輔﹝有傳﹞

連城縣林

懋﹝以遺逸舉﹐商稅局大使﹞

武平縣鐘時忠﹝訓導﹞鐘伯昇﹝知縣﹞

王均徳﹝撫民知縣﹞﹝明﹞薦辟

長汀縣賴景周﹝以沐英薦﹐授登州知府﹐調夔州﹞

徐廙﹝以文行才學舉﹐代府儀賓﹞

雷文甫﹝以文行才學舉﹐平原通判﹞

賴永亮﹝以人才薦﹐任淳安主簿﹐涖官有政聲﹞

王文禮﹝以人才舉﹐主簿﹞

葉仲旻﹝以秀才舉﹐典史﹞

程九慶﹝以賢良方正舉﹐縣丞﹞

羅宗海﹝以人才舉﹐縣丞﹞

官墀﹝以人才舉﹐鹽運司副使﹞

張英﹝以人才舉﹐縣丞﹞

陳繼宗﹝以人才舉﹐主簿﹞

李隆﹝以人才舉﹐提舉﹞

陳純﹝以人才舉﹐濮州判官﹞

寧化縣張惠甫﹝以明經舉﹐本縣教諭﹐省誌作「知縣」﹞

張震﹝以明經舉﹐教授﹐終太原知府﹞

羅元正﹝以明經舉﹐平樂知縣﹞

張壽材﹝以明經舉﹐教諭﹞

張得用﹝舊志作「甫」﹐以明經舉﹐揭陽訓導﹞

吳仁輔﹝舊志作「甫」﹐以明經舉﹐本府訓導﹞

劉子立﹝以文學舉﹐教授﹞

伍汝祥﹝以人才舉﹐揭陽縣丞﹐邑志「汝」作「宇」﹞

傅鉉徳﹝明志作「玄得」﹐以人才舉﹐桃源縣丞﹞

鄧宗祥﹝以人才舉﹐義烏縣丞﹞

伍仲禮﹝以人才徵入太學﹞

伍友智

吳回﹝以人才舉﹞

王仁璧﹝以人才舉﹞

伍惠童﹝以人才舉﹐宛平知縣﹞

伍徳顯﹝以人才舉﹐濟原知縣﹞

王仁壽﹝以人才舉﹐巡檢﹞

吳宗﹝以人才舉﹞

王繼畱﹝以人才舉﹐澄邁知縣﹞

伍邦梓﹝以人才舉﹐試兵部主事﹞

王之麟﹝以人才舉﹐試兵部主事﹞

陳七五﹝舊志淸流人﹐以人才舉﹐揭陽主簿﹞

淸流縣羅

銘﹝以秀才舉﹐新城教諭﹞

陳定通﹝以明經舉﹐石埭知縣﹞

伍旺﹝以人才舉﹞

王宸﹝以博學宏詞舉﹐長沙通判﹞

陳伯堅﹝以明經舉﹐香河知縣﹞

陳玉殿﹝以賢才舉﹐授永州同知﹐未任﹞

歸化縣王

富﹝以人才舉﹐寧化縣丞﹞

謝表﹝以人才舉﹐蕪湖知縣﹞

楊武﹝徵四夷館譯字官﹐歷升禮部儀制司郎中﹑直文淵閣預修國史﹑玉牒﹐經筵官﹞

蕭嵩﹝舉欽天監挈閫官﹞

連城縣王徳閏﹝以儒士舉﹐推官﹞

王六七﹝以人才舉﹐主簿﹞

鄧希瑀﹝以人才舉﹐同知﹞

伍淸源﹝以明經舉﹐寶鈔提舉司副使﹞

沈徳衛﹝以賢良方正舉﹐黃巖縣丞﹐有傳﹞

沈安住﹝以人才舉﹐知縣﹞

李元祥﹝辟瑞州經歷﹐有傳﹞

童志熹﹝辟雲南斷事﹞

周貴﹝以才幹舉﹐廣東都事﹞

上杭縣林秀山﹝以孝廉舉﹐金華同知﹞

劉秀實﹝以孝廉舉﹐饒州知府﹞

胡時﹝辟本學訓導﹐有傳﹞

邱子瞻﹝以明經舉﹐武平訓導﹞

吳湘﹝以書算舉﹐戶部郎中﹞

羅文振﹝以人才舉﹐沔陽州河泊所﹞

梁貞﹝以人才舉﹐絳州判官﹞

周子信﹝以人才舉﹐檢校﹞

林英﹝以人才舉﹐桐廬主簿﹞

吳仕隆﹝以人才舉﹐兩浙橫浦場副使﹞

謝志亨﹝以人才舉﹐上海主簿﹞

丁良宗﹝以人才舉﹐福安主簿﹞

李存淵﹝以人才舉﹐浮梁主簿﹞

周永忠﹝以人才舉﹐廣昌主簿﹞

姜崇﹝以人才舉﹐永丰主簿﹞

邱璿﹝以人才舉﹐兩淮余西場副使﹞

張谷賓﹝以人才舉﹐杞縣主簿﹞

張子方﹝以人才舉﹐淸遠濱江巡檢﹞

邱良潤﹝以人才舉﹐奉新主簿﹞

劉廷標﹝有傳﹞

周翥﹝以人才舉﹞

武平縣謝文富﹝以人才舉﹐宣城知縣﹞

鐘善政﹝以人才舉﹐靈石巡檢﹞

黃公賜﹝以孝弟舉主簿﹞

鐘均保﹝以人才舉﹐巴縣知縣﹞

劉瓊﹝以人才舉﹐主簿﹞

鐘秀崇﹝以人才舉﹐遞運所大使﹞

林原淵﹝以人才舉﹐主簿﹐升工部司務。省誌缺﹞

永定縣賴懿徳﹝舊志「懿」作「以」﹐以經明行修舉﹐宜都知縣﹞

盧徳芳﹝以人才舉﹐湖口知縣﹞

廖子忠﹝以人才舉﹐徽州知事﹐舊志作「府」﹞

王友智﹝舊志作「志」﹐以人才舉﹐陽春知縣﹞

詹甘棠﹝以才略舉﹐鴻廬寺序班﹞﹝國朝﹞薦辟

長汀縣胡惇吉﹝生員﹐薦授太醫院六品官﹐賜冠服﹑朝珠﹑緞匹充食﹐子爾嶷﹐授吏目﹞

寧化縣伍邦楠﹝薦署會昌教諭﹐攺南安教授﹞

楊鐘震﹝薦署杭州訓導﹐攺余姚教諭﹞

淸流縣伍會昌﹝薦署將樂訓導﹞

歸化縣張傳孔﹝生員﹐薦署永福訓導﹞

李大晉﹝生員﹐薦署建寧訓導﹞

黃嘉言﹝生員﹐薦署福寧訓導﹞

陳秉哲﹝生員﹐薦署邵武訓導﹞

陳士璉﹝委署黎平推官﹞

張文啟﹝委署永安﹑湖口巡檢﹞

吳紹初﹝薦授欽天監博士﹞

連城縣羅宗夔﹝生員﹐薦署饒平教諭﹞

周貴﹝以才幹舉廣東布政司都事﹐徵柳州叛寇有功﹐攺督府都事﹞

上杭縣詹兆熙﹝委署政和訓導﹞

孔夢熊﹝委署建安訓導﹞

卷之二十五選舉五

﹝唐﹞武功

寧化縣伍昌時﹝有傳﹞鄭彥華﹝有傳﹞

﹝宋﹞武功

長汀縣伍

全﹝有傳﹞曾

先﹝有傳﹞

王徳欽﹝有傳﹞

寧化縣伍

益﹝開禧初﹐以功授武略將軍﹞

伍淸﹝紹定中﹐以從戎功授武毅將軍﹞

淸流縣江

禮﹝有傳﹞

余念九﹝授陜西團練副使﹞

雷三益﹝文天祥部正運長﹐勤王而卒﹞

連城縣彭

孫﹝有傳﹞鄧

詧﹝有傳﹞

﹝元﹞武功

長汀縣羅

良﹝有傳﹞

淸流縣魏

淳﹝至正中﹐邵汀翼萬戶府千戶。建寧賊應必等陷邵武諸郡﹐淳與吳按攤不花率兵討平之﹞

歸化縣陳有定﹝有傳﹞

連城縣許景輝﹝有傳﹞李文慶﹝有傳﹞

﹝明﹞武功

長汀縣吳

昺﹝有傳﹞蔡士箕﹝有傳﹞

蔡聯芳﹝士箕子﹐以剿寇功授守備﹞

王基昌﹝千戶﹐功加守備﹞

黃天錦﹝功加守備﹞

李國英﹝功加守備﹞

劉承祚﹝河南衛經歷﹐功加守備﹞

鄭承膺﹝儒士﹐以功題守備﹞

康元芳﹝功加守備﹞

寧化縣謝

柱﹝有傳﹞

張一仕﹝把總﹐徵播陣亡﹐贈百戶﹞

寧魁﹝揮僉﹞

施治澤﹝涿州都司﹞

張翼鵬﹝有傳﹞謝祥昌﹝都司﹞

賴毓成﹝守備﹞

淸流縣余朝鳳﹝徵交趾有功﹐授安莊衛百戶﹞

賴政﹝洪武初歸誠﹐授指揮僉事﹐以從徵雲南功﹐升潮州衛指揮同知﹐襲蔭﹞

翁和﹝慶遠衛百戶﹞

伍一貫﹝汝寧衛百戶﹞

伍鉉泰﹝懷慶衛百戶﹞

雷貴安﹝錦衣衛百戶﹞

李張勝﹝建昌衛百戶﹞

李宗茂﹝江西衛百戶﹞

王國佐﹝有傳﹞

歸化縣孫正通﹝有傳﹞

謝賜榮﹝鎭國上將軍﹞

楊永晟﹝千戶﹞楊永富﹝千戶﹞

楊永義﹝千戶﹞楊永興﹝千戶﹞

楊永貴﹝千戶﹞

蕭伯和﹝錦衣衛指揮﹞

楊永旺﹝千戶﹞楊永通﹝百戶﹞

謝國煊﹝殿前都督﹞

楊誼﹝錦衣衛千戶﹞

連城縣宋

富﹝以軍功授和陽衛百戶﹐攺燕山衛﹞

宋禎﹝富子﹐以功升鎭撫。宋斌﹑宋彪﹑宋時中繼襲﹞

宋得﹝禎弟﹐以功升通州衛指揮同知﹐子瑛襲﹞

張得﹝千戶﹞張

興﹝濟南衛千戶﹞

鄭友善﹝以功授汝寧衛百戶﹐後遷敍南衛千戶﹐弟友信襲﹐攺開平衛﹞

吳本﹝永平衛千戶﹐子善襲﹞

陳福﹝山東衛千戶﹞

華興﹝燕南衛千戶﹞

陳彧﹝長淮衛百戶﹞

羅福﹝寧海衛千戶﹞

江通﹝鎭所衛千戶﹞

陳聚﹝寧海衛千戶﹞

賴興﹝通州衛千戶﹞

陳暹﹝燕山衛千戶﹞

郭成﹝平山衛千戶﹞

吳奇勛﹝有傳﹞童邦傑﹝有傳﹞

上杭縣鄧

興﹝通州衛千戶﹞

範興﹝通州衛指揮僉事﹐升帶俸都指揮同知。子瑛﹐升指揮使﹞

丁忠﹝通州衛千戶﹞

李旺﹝東安衛百戶﹞

李榮﹝千戶﹞張

忠﹝千戶﹞

丁誠﹝指揮僉事﹞

吳璲﹝指揮僉事﹞鄭

綱﹝百戶﹞

藍元彬﹝督標守備﹞

童士爵﹝由經歷攺汀漳道守備﹞

許勝﹝守備﹞

陳徳隆﹝守備。以上崇禎初剿寇功﹞

江振禧﹝有傳﹞

武平縣林文烺﹝諸生﹐以功授守備﹞

林宗國﹝文烺子﹐以功授守備﹐福建撫標參將﹞

王文隆﹝通州衛指揮﹞

陳髙﹝都督同知﹞

鐘懿徳﹝贛州參將﹞

劉胤章﹝吉安遊擊﹞

王寵祐﹝建昌遊擊﹞

王天佐﹝贛州遊擊﹞

鐘懷徳﹝南昌遊擊﹞

張軫﹝郡都司﹞

溫而璋﹝屯守都司﹞

鐘鳳翽﹝連城把總﹞

王象明﹝團練守備﹞

王所選﹝巡道標下中軍﹞

溫而斷﹝道標守備﹞

練上聘﹝處州副總﹞

永定縣許

泉﹝北京錦衣衛指揮﹞

鄭友信﹝敍南衛千戶﹞

蘇京﹝身長九尺﹐多臂力﹐弘治元年授京職﹞

鄭嘉﹝千戶﹞

廖鵬﹝北京錦衣指揮使﹐升都督元帥﹞

許綜﹝千戶﹞

許喬﹝百戶﹞

鄭仁濟﹝廩生﹐以功授都憲贊畫﹞

鄭恆通﹝功授惠州平山把總﹞

黃一化﹝惠州羅經守備﹐梧州遊擊﹞

徐﹝歸善守備﹞

張士釬﹝庠生﹐以將才授廣州守備﹞

簡叔贊﹝守備﹞

王籌﹝廣東都司僉書﹞﹝國朝﹞武功

長汀縣王天星﹝以功升守備﹞

劉國軒﹝天津衛總兵﹐詳載封爵﹞

章文略﹝饒平都司﹐攺海澄知縣﹞

郝鴻聲﹝把總﹞

蘇顯仁﹝千總﹞

周云﹝生員﹐以平海功﹐授把總﹞

林福﹝把總﹞

劉英﹝千總﹞

湯兆麟﹝把總﹐以平寇功﹐補同安守備。值邑荒﹐賑撫饑民有善績﹐升髙州遊擊﹐調桂林城守。時因苗逆猖獗﹐用兵轉輸不絕﹐卒於官﹞

劉云﹝把總﹐以弭盜安民功﹐升安平協守備﹐訓練有方﹞

淸流縣劉

英﹝千總﹐累升西安督標中軍﹞

歸化縣溫紹賢﹝廣西副將﹞

溫四﹝把總﹞羅鐘英﹝把總﹞

陳汝捷﹝宣州千總﹞

連城縣周

立﹝崇浦屯田都督﹞

謝國寶﹝世襲阿達哈哈番﹞

蔣受兪﹝以功授泉州守備﹐有傳﹞

李朝輔﹝興武衛守備﹞

上杭縣劉

臣﹝以平雲南功﹐授浙江參將﹞

永定縣林詹登﹝以平臺功﹐授把總﹞

吳陞﹝以平臺功﹐歷乍浦參將﹞卷之二十六選舉六

﹝明﹞援例

長汀縣陳

頎﹝主簿﹞

鐘源﹝提領﹞

熊致諒﹝庠監﹐主簿﹐有傳﹞

羅冕﹝金華通判﹞

吳國賓﹝光祿寺署丞﹐父沒廬墓﹞

曾璟﹝蔭監應天經歷﹐升大理評事﹞

李一鏸﹝靖江王府長史﹞

李孟徳﹝廩監﹐九江經歷﹞

曹敬學﹝庠監﹐以平寇功﹐授松陽主簿﹞

寧化縣謝

安﹝武寧典史﹞

侯貴﹝金谿典史﹞

巫海﹝廣東巡檢﹐攺教諭﹞

張誠﹝袁州知事﹞

張璚﹝大使﹞

吳志漢﹝黃岡縣丞﹞

龔廷琇﹝庠生﹐黃陂主簿﹞

黃鳴鸑﹝庠生﹐南雄經歷﹞

楊廷貴﹝庠生﹐光祿寺監事﹞

伍朝憲﹝龍虎衛經歷﹞

黃鳴鷟﹝庠生﹐泰州吏目﹞

黃似鳳﹝庠生﹐如臯主簿﹞

熊文學﹝庠生﹐蓬州吏目﹞

黃恩達﹝庠生﹐吳縣主簿﹞

黃袍﹝庠生﹐廣西布政司理問﹞

黃仲用﹝思明府經歷﹞

黃天津﹝蓬州吏目﹞

黎鳳﹝庠生﹐固源州同知﹐襄府審理﹞

黃恩官﹝北京東城副兵司馬﹞

王時槐﹝光祿寺署丞﹞

黃欽選﹝南康府經歷﹞

伍朝邦﹝庠生﹐舒城縣丞﹞

李茂春﹝副兵司馬﹞

邱萬山﹝北京中城副兵馬司。戒侵漁﹐察姦胥﹐鑑積獘﹐京堂交章薦之。因忤中貴﹐左遷永寧判﹐攝州篆﹐多平反﹐後乞歸﹞

龔炳﹝按察司經歷﹞

王用賓﹝庠生﹐按察司經歷﹞

伍鳳侃﹝榮府長史﹐進階中順大夫﹞

伍廷耀﹝庠生﹐紹興府經歷﹞

黃鳴鷫﹝庠生﹐鐵嶺衛經歷﹞

黃龍﹝庠生﹐保定衛經歷﹞

王正謨﹝序班﹞

巫國賢﹝庠生﹐武英殿中書舍人﹞

巫國賓﹝髙密縣丞﹑肇慶經歷﹞

巫國寶﹝鴻臚序班﹞

伍岡﹝簡州同知﹞

李聯春﹝光祿寺署丞﹞

伍仲選﹝鴻臚寺序班﹞

吳立本﹝庠生﹐理問﹞

陰陽諧﹝鳳陽縣丞﹐磐石衛經歷﹞

李魁春﹝庠生﹐貴溪主簿﹞

官正榮﹝柳州同知﹞

雷鳴夏﹝庠生﹐序班﹞

黎明詔﹝增生﹐南丹經歷﹞

伊堯協﹝增生﹐序班﹞

陰陽璣﹝庠生﹐序班﹞

伊堯嶽﹝增生﹐鴻臚寺序班﹐隨侍經筵﹞

巫如衡﹝有傳﹞

伊堯稷﹝禮部儒士﹐金山衛經歷﹞

羅應麟﹝廣徳州判﹞

黃家相﹝禮部儒士﹐承天檢校﹞

淸流縣葉景隆﹝恩平縣丞﹞

廖長倫﹝贛州通判﹞

雷世宗﹝陜西同知﹞

葉上苑﹝涪州判官﹞

馬惟昭﹝主簿﹞

陳疇﹝宣慰使司經歷﹞

王誥﹝新城主簿﹞

王希武﹝江安縣丞﹞

廖湘柏﹝潮州照磨﹞

劉道炳﹝鹽運同知﹞

劉道煥﹝兵馬司﹞

鄒國宰﹝杭州經歷﹞

伍福濡﹝綿州同知﹞

伍繼賢﹝華亭縣丞﹞

鄒明徵﹝通州州同﹞

廖大成﹝太平經歷﹞

伍堪﹝序班﹞

伍遇龍﹝兵馬司﹞

莢華先﹝武英殿中書﹐有傳﹞

伍延祚﹝寶坻縣丞﹞

鄒明東﹝吏目﹞

廖懋敬﹝永州經歷﹞

雷如龍﹝寧州州判﹞

莢開藻﹝光祿寺署丞﹞

鄒雋﹝通判﹞

伍必昌﹝藩府教授﹞

歸化縣夏祖良﹝太湖縣丞﹞

揭楊﹝徐聞主簿﹞

揭瓊﹝主簿﹞

吳鐘﹝照磨﹞

湯有光﹝鄢陵主簿﹞

揭喬椿﹝四川鹽課司提舉﹞

謝洸﹝大興縣丞﹐亳州同知﹞

賴境﹝大冶縣丞﹐紹興經歷﹞

陳司江﹝廩貢﹐縉雲縣丞﹐金鄕經歷﹞

揭弘道﹝髙安主簿﹞

蕭濬﹝永昌經歷﹞

黃雲鸞﹝壽昌縣丞﹞

黃京瑀﹝潯州經歷﹞

賴壕﹝布政司理問﹞

呂應姬﹝碣石衛經歷﹞

蕭懋勛﹝序班﹞

鄭繼藩﹝達州吏目﹞

謝賜達﹝廩貢﹐南昌主簿﹞

賴良鋐﹝臨淸同知﹞

蕭懋烈﹝鳳陽照磨﹐有傳﹞

梁師徳﹝績溪主簿﹞

梁師尹﹝永康縣丞﹞

黃應運﹝有傳﹞

連城縣﹝缺﹞

上杭縣林

楷﹝揭陽縣丞﹞

羅敬﹝廣州知事﹞

郭紹元﹝許州知州﹞

郭復﹝泗水縣丞﹞

鄭弘恭﹝長樂吏目﹞

簡志﹝桃源主簿﹞

吳璲﹝汀州衛散指揮﹞

溫言﹝鄭府審理﹞

郭棫﹝石城主簿﹞

郭京南﹝南昌照磨﹞

郭魯成﹝崖州吏目﹞

雷寶陽﹝判官﹞

邱嘉程﹝南京副指揮﹞

吳彥﹝同知﹞

董三策﹝序班﹞

陳典﹝贛州照磨﹞

簡能﹝瓊山縣丞﹞

溫大賓﹝柳州知事﹞

溫大韶﹝河南布政司副理問﹞

邱嘉呂﹝廣西布政司經歷﹞

雷鈇﹝寶慶經歷﹞

邱嘉周﹝山東按察司經歷﹞

曾鰲﹝鄞縣丞﹞

溫大通﹝鄖陽通判﹞

林棟﹝主簿﹞

吳紹周﹝上元主簿﹞

劉中立﹝照磨﹞

丁思純﹝順徳縣丞﹞

丁思謙﹝靑浦主簿﹞

郭日昇﹝建徳縣丞﹞

邱可繼﹝山西按察司經歷﹞

劉明甫﹝茂名縣丞﹞

邱可觀﹝南京副指揮﹞

郭連芳﹝臨髙主簿﹞

雷甘雨﹝奉議州判﹞

溫臯﹝廣元主簿﹞

郭繼芳﹝湯溪縣丞﹞

郭應葵﹝丹陽主簿﹞

楊俊﹝碣石經歷﹞

溫如瑛﹝瑞安主簿﹞

黃生輝﹝贛州經歷﹞

周思文﹝光祿寺署丞﹞

鄭應五﹝蕭縣主簿﹞

郭纉芳﹝南京副指揮﹞

劉璁﹝鴻臚寺序班﹞

丁啟元﹝南京副指揮﹞

雷與垣﹝武英殿中書舍人﹞

章士爵﹝景東經歷﹞

丁天使﹝鴻臚寺序班﹞

武平縣劉文顯﹝經歷﹞

林時﹝欽州吏目﹞

林巒﹝袁州知事﹞

徐洪﹝臨安知事﹞

修鳳﹝瀘州州判﹞

林棟﹝永丰主簿﹞

鐘龜齡﹝撫州照磨﹞

鐘鶴齡﹝鄭州州判﹞

鐘有﹝兵馬司﹞

藍烈﹝按察司經歷﹞

舒容華﹝華亭主簿﹞

鐘明奎﹝兵馬司﹞

鐘祥奎﹝大足縣丞﹞

鐘元奎﹝昆陽州同﹞

鐘秉純﹝常熟縣丞﹞

鐘達徳﹝序班﹞

鐘敏徳﹝序班﹞

鐘復元﹝序班﹞

永定縣盧

春﹝麗江照磨﹞

吳欽﹝揚州教授﹞

賴廷穆﹝湖廣經歷﹞

陳昂﹝劍州吏目﹞

鄭迅﹝荊府奉祠﹞

吳文繪﹝韶州知事﹞

闕椿﹝廣東都事﹞

廖潛﹝歸善縣丞﹐升永安知縣﹞

盧九經﹝淳安主簿﹞

陳晏﹝遂溪主簿﹞

闕獻珂﹝鴻臚署丞﹞

孔登﹝儀眞主簿﹞

吳諫﹝蜀府典膳﹞

鄭一棟﹝王府典膳﹞

邱興閔﹝泰安州同知﹐有救荒禦寇功﹞

林滋大﹝鴻臚班序﹞

張登俊﹝臨江府經歷﹞

王騰龍﹝桂林通判﹞

闕宏衷﹝工部所提舉﹞

賴天祐﹝衡山訓導﹞

孔宗瑞﹝吏科供事﹞

盧坎亨﹝光祿寺署丞﹞

賴天祚﹝鴻臚序班﹞﹝國朝﹞援例

長汀縣劉徳儼﹝陜西華州州同﹞

黎緒遠﹝兵馬司副指揮﹞

黎家全﹝山陽縣丞﹑通州州判﹞

曾其惺﹝歷龍溪﹑長樂訓導﹞

曾道楊﹝歷邵武﹑長泰訓導﹞

巫巒﹝歷惠安﹑福州訓導﹞

黎恭遠﹝甌寧訓導﹞

馬繁祚﹝巴州州判﹞

湯必簡﹝延平訓導﹞

王方英﹝徳化訓導﹞

邱元昌﹝大田訓導﹞

吳天錫﹝池州經歷﹞

曾友顏﹝南安訓導﹞

胡學成﹝漢陽知府﹞

胡純基﹝戶部員外﹞

胡功成﹝連平知州﹞

寧化縣劉世英﹝宣城縣丞﹞

伍明偉﹝永定訓導﹞

伊應聚﹝順昌教諭﹞

伊自熊﹝歷南平﹑淸流訓導﹞

陰念良﹝建寧訓導﹞

伊起玙﹝政和教諭﹞

曹延應﹝光澤訓導﹞

伊起璋﹝泰寧教諭﹞

李必遇﹝安溪訓導﹞

伊牧﹝陽谷知縣﹞

陰承健﹝寶丰知縣﹞

伍密﹝湘陰縣丞﹞

伊景嶸﹝將樂訓導﹑泰興知縣﹞

羅從龍﹝乾州吏目﹞

陰承昌﹝河內知縣﹐升戶部員外﹞

周宗祐﹝西陵州同﹑桂林通判﹞

王廷桂﹝臺州松門巡檢﹞

伊寶樹﹝陜西理問﹞

伊毅遠﹝廣西縣丞﹞

伊益炘﹝雷州經歷﹞

周宗疇﹝永淳武羅巡檢﹞

淸流縣羅賡臣﹝福淸訓導﹞

王侃﹝閩淸訓導﹞

歸化縣羅

溥﹝建安訓導﹞

謝國﹝溧水縣丞﹞

蕭其繡﹝歷平和﹑永春訓導﹞

長汀縣熊文蔚﹝漳浦﹑壽寧訓導﹞

胡世謨﹝故城縣縣丞﹞

連城縣沈紫芹﹝江南常州通判﹞

李日韜﹝仙遊訓導﹞

上杭縣孔興寰﹝歷漳浦﹑邵武訓導﹞

邱揚﹝淩雲知縣﹞

孔興寀﹝戶部額外主政﹐行人司司副﹞

劉振﹝揚州西溪巡檢﹞

羅文掄﹝板井司巡檢﹑結安州吏目﹞

黃國棟﹝宿州同知﹞

黃錫蕃﹝歷建寧﹑漳平訓導﹞

武平縣鐘紫幃﹝歷南平﹑諸羅訓導﹐遷杞縣縣丞﹞

鐘玉琰﹝棗彊縣丞﹞

練銘﹝括蒼驛丞﹞

熊濂﹝夏邑知縣﹞

練戴平﹝大名典史﹞

熊焞﹝保定經歷﹐遷淸水知縣﹞

鐘毓蘭﹝江州吏目﹞

鐘瑯﹝繁昌巡檢﹐調丹陽巡檢﹞

李文煥﹝壽寧訓導﹞

鐘煥廷﹝天津府北倉大使﹞

鐘士任﹝靑縣典史﹞

鐘川秀﹝滁州大釗嶺巡檢﹞

蕭元勛﹝直隸州同﹞

李仰髙﹝廣西吏目﹞

吳一柱﹝山東州判﹞

林光祿﹝全州州判﹞

王化﹝廣西藩庫大使﹞

王紹南﹝新繁典史﹞

鐘伊瞻﹝瀏陽縣丞﹞

鐘靈毓﹝廩貢﹐建寧縣訓導﹞

王思敬﹝練江縣尉﹐有政聲﹐升兵馬司指揮﹞

李一梅﹝岷州吏目﹞

熊嘉選﹝登州同知﹞

熊嘉猷﹝貴州布政司經歷﹞

林樹敏﹝河州州判﹞

王拔猷﹝甘肅黑松驛驛丞﹞

王遵秀﹝浦圻知縣﹞

永定縣吳昭上﹝泰興知縣﹞

沈澗宗﹝建陽訓導﹐峽江﹑貴溪兩縣縣丞﹞

吳紅上﹝署沔陽州州同﹞

張士英﹝郯城縣丞﹞

盧殿詔﹝廩貢﹐興化訓導﹞

鄭開﹝廩貢﹐晉江訓導﹞

賴洪圖﹝廩貢﹐漳平訓導﹞

蘇映中﹝武彊典史﹞

胡繼光﹝句容龍潭驛丞﹞

胡宗遠﹝交河富莊驛丞﹞

卷之二十七選舉七﹝明﹞吏掾

長汀縣熊廷瑞﹝倉大使﹞鄒學聖﹝倉大使﹞

胡宗堯﹝縣丞﹞

李有徳﹝司獄司﹞

馬子仁﹝經歷﹞

賴邦憲﹝經歷﹞

李一釪﹝縣尉﹞

李一﹝縣尉﹞

李煉﹝巡檢﹞

李一鑛﹝典史﹞

李一銳﹝倉大使﹞李一鑣﹝倉大使﹞

曾諫﹝倉大使﹞曾

讚﹝吏目﹞

彭察﹝縣丞﹞

賴源龍﹝典史﹞

李濰﹝經歷﹞

李﹝縣丞﹞

李淞﹝巡檢﹞

王佐﹝典史﹞

王天學﹝經歷﹞

李茂森﹝醫官﹞

李時﹝巡檢﹞

李登瀛﹝巡檢﹞

吳嵩﹝經歷﹞

賴華祖﹝有傳﹞

吳廷﹝典史﹞

吳國相﹝海陽典史﹐以剿寇功﹐擢五斗口巡檢﹞

鄒希懋﹝縣丞﹞

鄒希恩﹝倉大使﹞

鄒暘﹝審理正﹞

寧化縣黃

昌﹝典史﹞

趙榮﹝主簿﹞

伍良亨﹝巡檢﹞

李琪﹝巡檢﹞

雷興﹝巡檢﹞

陳寵﹝驛丞﹞

雷奉﹝巡檢﹞

吳略﹝倉大使﹞

黃鵬﹝典史﹞

兪桂﹝倉大使﹞

黃志學﹝巡檢﹞

周玉﹝倉大使﹞

吳經﹝巡檢﹞

楊元發﹝巡檢﹞

伍時惠﹝驛丞﹞

謝鑾﹝巡檢﹞

張弘俊﹝倉大使﹞李厚仁﹝巡檢﹞

伍琛﹝稅課大使﹞

孔正文﹝典史﹞

伍教﹝巡檢﹞

黃美金﹝主簿﹞

張大海﹝倉大使﹞

夏時中﹝倉大使﹞黃時章﹝庫官﹞

施萬井﹝潮陽河泊﹞

張宗相﹝驛丞﹞

謝祥卿﹝經歷﹞

黃盛金﹝倉官﹞

伍文焯﹝經歷﹞

陳國用﹝稅課大使﹞

孔正經﹝驛丞﹞

張天騏﹝吏目﹞

王以徳﹝經歷﹞

夏福堅﹝典史﹞

雷令﹝倉大使﹞黎明昱﹝巡檢﹞

盧憲﹝巡檢﹞

黃廷福﹝廣東河泊﹞

張廷機﹝巡檢﹞

黃恩元﹝經歷﹞

賴天祿﹝臨江遞運﹞

吳天民﹝經歷﹞

羅仲崑﹝巡檢﹞

伍景環﹝典史﹞

伊安﹝典史﹞

黎延萼﹝典史﹞

髙崶﹝典史﹞

楊天福﹝倉大使﹞賴元髙﹝庫官﹞

施賢偉﹝典史﹞

盧仙橋﹝倉大使﹞

黃恩寵﹝經歷﹞

陳欽鸞﹝縣丞﹞

吳一科﹝經歷﹞

葉時溥﹝倉官﹞

吳天賦﹝經歷﹞

伍鳳仕﹝經歷﹞

伍云嵩﹝縣丞﹞

吳一秩﹝倉官﹞

陰陽調﹝縣丞﹞

盧應崑﹝驛丞﹞

歐陽珍﹝騰越州判﹞

賴天祚﹝寧藩經歷﹞

羅欽韶﹝倉官﹞

張正顯﹝典史﹞

陰思雯﹝典史﹞

周相﹝倉官﹞

黃玉金﹝倉官﹞

黎�﹝典史﹞

黃應桂﹝經歷﹞

巫峯挺﹝經歷﹞

龔顯球﹝經歷﹞

邱應期﹝經歷﹞

黃建中﹝經歷﹞

李世宦﹝縣丞﹞

雷伯淸﹝知事﹞

張沆﹝照磨﹞

雷靂﹝縣丞﹞

黃應選﹝縣丞﹞

鄒欽孟﹝縣丞﹞

黃蔚﹝縣丞﹞

楊﹝縣丞﹞

黃玉龍﹝主簿﹞

張梯﹝主簿﹞

王得軒﹝主簿﹞

馬志秀﹝典史﹞

伍朝元﹝典史﹞

謝忠﹝典史﹞

寧紹廉﹝典史﹞

羅欽俸﹝典史﹞

賴道光﹝典史﹞

陰懷璧﹝典史﹞

黃欽章﹝典史﹞

張春芳﹝典史﹞

賴坤祐﹝典史﹞

雷世任﹝典史﹞

陰宜進﹝典史﹞

伍枝芳﹝主簿﹞

張柱﹝典史﹞

巫賢賓﹝典史﹞

雷煥﹝典史﹞

黃居中﹝典史﹞

廖攀桂﹝典史﹞

謝憲維﹝廣州衛經歷﹐府委署獄務﹐遇囚有恩﹐值大風雨﹐監門崩圮﹐囚不忍逸去。後眾感之﹐爲立碑司獄前﹞

鄒正文﹝典史﹞

李世臣﹝典史﹞

張友信﹝典史﹞

夏志顯﹝典史﹞

張人綱﹝典史﹞

王明尊﹝典史﹞

吳道源﹝典史﹞

雷泗澤﹝典史﹞

葉表﹝典史﹞

伊舜取﹝典史﹞

伊有莘﹝典史﹞

謝宸鵬﹝典史﹞

伍紹﹝典史﹞

邱尊周﹝典史﹞

張宜源﹝典史﹞

陸胤敬﹝典史﹞

黃起鳳﹝典史﹞

謝憲鳳﹝司獄﹞

巫列星﹝巡檢﹞

伍邦相﹝巡檢﹞

盧應崙﹝巡檢﹞

伍應時﹝巡檢﹞

黎仲臯﹝巡檢﹞

黎叔上﹝巡檢﹞

伍勝祚﹝倉大使﹞黃文俊﹝倉大使﹞

曾學孔﹝倉大使﹞陳友鳳﹝倉大使﹞

羅顯爵﹝倉大使﹞張顯陞﹝倉大使﹞

巫大本﹝稅課司﹞雷仙賓﹝稅課司﹞

伊乾繹﹝吏目﹞

張朝舉﹝鹽場官﹞

施壽遠﹝驛丞﹞

羅復魁﹝主簿﹞

劉茂宗﹝典史﹞

羅喬﹝縣丞﹞

施壽昌﹝典史﹞

淸流縣鄒明智﹝新興縣丞﹐淮府審理﹞

歸化縣謝有成﹝巡檢﹞

李伯寧﹝國子監掌饌﹞

賴先﹝巡檢﹞

伍承海﹝典史﹞

謝政﹝典史﹞

謝可久﹝沂州判﹞

張珵﹝主簿﹞

張瑀﹝典史﹞

鄭文慶﹝經歷﹞

揭﹝經歷﹞

蕭文僑﹝莒州判﹞揭喬桂﹝越州判﹞

揭喬年﹝經歷﹞

黃世明﹝吏目﹞

羅志祥﹝鹽大使﹞梁有楨﹝典史﹞

梁綽﹝典史﹞

唐子賢﹝典史﹞

羅志厚﹝主簿﹞

饒鰲﹝典史﹞

鄭維翰﹝典史﹞

馮道充﹝典史﹞

馮宣化﹝典史﹞

馮惇化﹝典史﹞

楊文燦

謝可立﹝縣丞﹞

謝濂﹝主簿﹞

夏一眞﹝巡檢﹞

夏一經﹝巡檢﹞

羅仲球﹝典史﹞

揭藻﹝巡檢﹞

羅靑松﹝典史﹞

揭鳴﹝經歷﹞

陳邦紀﹝吏目﹞

陳司河﹝典史﹞

梁師孟﹝典史﹞

吳應淸﹝主簿﹞

伍應隆﹝典史﹞

揭鶉﹝經歷﹞

黃廷章﹝典史﹞

謝上表﹝典史﹞

揭喬森﹝吏目﹞

揭喬崙﹝主簿﹞

李邦達﹝縣丞﹞

曾一揚﹝典史﹞

蕭愛﹝典史﹞

呂世佐﹝主簿﹞

黃雲鶚﹝主簿﹞

呂世佳﹝經歷﹞

呂世儀﹝巡檢﹞

黃國欽﹝倉大使﹞

賴本忠﹝典史﹞

黃國序﹝巡檢﹞

湯邦祺﹝主簿﹞

鄧文韜﹝倉大使﹞

蕭鳴鳳﹝經歷﹞

曾一標﹝典史﹞

張問士﹝典史﹞

鄧文垣﹝巡檢﹞

馮世琳﹝典史﹞

黃國庠﹝倉大使﹞

張朝彥﹝主簿﹞

李金瑚﹝吏目﹞

黃仕汴﹝經歷﹞

揭志尹﹝稅課司﹞

黃京璋﹝典史﹞

陳司汴﹝典史﹞

黃京聖﹝典史﹞

黃京奎﹝經歷﹞

謝賜誥﹝經歷﹞

李金珮﹝布政司﹞

蕭志覺﹝經歷﹞

葉本鴻﹝典史﹞

揭本﹝驛丞﹞

揭春霍﹝倉大使﹞

王元逵﹝稅課大使﹞

曾日明﹝典史﹞

黃詔徵﹝巡檢﹞

陳守富﹝典史﹞

黃達興﹝巡檢﹞

揭其信﹝獄官﹞

謝廷吁﹝經歷﹞

黃日煥﹝經歷﹞

梁時逢﹝倉大使﹞

蕭斌﹝典史﹞

揭一鳳﹝典史﹞

梁濂﹝巡檢﹞

蕭廷馥

連城縣李

根﹝主簿﹞

吳文宇﹝巡檢﹞

童喬桂﹝主簿﹞

李言﹝典史﹞

林景智﹝經歷﹞

陳玉章﹝經歷﹞

陳定策﹝縣丞﹞

林卿﹝經歷﹞

巫金禩﹝鹽課司﹞

上杭縣張均義﹝縣丞﹞

梁端﹝縣丞﹞

沈榮忠﹝縣丞﹞

華誠﹝主簿﹞

賴得祥﹝主簿﹞

羅良佐﹝主簿﹞

羅信﹝主簿﹞

李茂奇﹝縣丞﹞

李致和﹝縣丞﹞

廖均錫﹝照磨﹞

薛如輝﹝縣丞﹞

華旻政﹝主簿﹞

鄭文智﹝縣丞﹞

邱潤﹝縣丞﹞

羅鄭孫﹝典史﹞

羅景聰﹝典史﹞

羅徳富﹝典史﹞

範敏﹝吏目﹞

張瑄﹝倉大使﹞汪

弼﹝典史﹞

黃斌﹝典史﹞

羅觀弼﹝知事﹞

張厚﹝吏目﹞

吳確﹝照磨﹞

林珙﹝典史﹞

王琮﹝鹽場大使﹞

邱瑛﹝巡檢﹞

邱子厚﹝巡檢﹞

劉暹﹝巡檢﹞

何碧潭﹝典史﹞

邱永宗﹝巡檢﹞

黎獻﹝倉副使﹞

藍淸﹝巡檢﹞

陳亨﹝巡檢﹞

羅徵﹝巡檢﹞

曾輝﹝巡檢﹞

廖敞﹝倉大使﹞髙

貴﹝倉副使﹞

藍璟﹝倉大使﹞何

瓊﹝巡檢﹞

何仲信﹝巡檢﹞

江李茂﹝驛丞﹞

鄭宗輝﹝稅課大使﹞

範善卿﹝庫大使﹞李景淸﹝倉大使﹞

葉茂崇﹝倉大使﹞羅文智﹝倉副使﹞

溫鑑﹝倉副使﹞邱

斌﹝倉副使﹞

何遠﹝倉副使﹞華

忠﹝驛丞﹞

賴滿成﹝典史﹞

林永嵩﹝遞運所大使﹞

林洧﹝稅課大使﹞

羅賢﹝稅課大使﹞李

寬﹝庫大使﹞

吳善﹝倉副使﹞黃

淸﹝巡檢﹞

溫景和﹝關大使﹞邱

衡﹝倉大使﹞

遊海﹝倉副使﹞鄭

達﹝倉大使﹞

許魁﹝倉副使﹞吳

璥﹝倉大使﹞

孔易﹝徐州同知﹞

孔琢﹝經歷﹞

孔濂﹝鴻臚寺主簿﹞

鄭銓﹝縣丞﹞

孔盛﹝典史﹞

孔柏﹝典史﹞

邱時啟﹝倉大使﹞

鐘元玉﹝縣丞﹞

黃秬﹝縣丞﹞

黃黍﹝典史﹞

黃稷﹝典史﹞

廖炳齡﹝經歷﹞

孔世爵﹝司獄﹞

邱時進﹝巡檢﹞

何文邦﹝倉大使﹞

劉益甫﹝主簿﹞

王仲文﹝主簿﹞

湯淳﹝典史﹞

劉諫﹝主簿﹞

邱時俊﹝驛丞﹞

張有能﹝經歷﹞

鄭興祥﹝倉大使﹞梁

裒﹝倉副使﹞

李柰﹝典史﹞

李楠﹝巡檢﹞

曾會徳﹝典史﹞

鄭秉通﹝典史﹞

郭萬全﹝典史﹞

曾鉞﹝倉大使﹞

林世華﹝經歷﹞

郭鏞﹝主簿﹞

劉永徳﹝縣丞﹞

廖成徳﹝主簿﹞

廖浩﹝吏目﹞

郭復生﹝吏目﹞

陳海﹝典史﹞

李亨﹝縣丞﹞

林仍亨﹝驛丞﹞

林得茂﹝典史﹞

郭從愛﹝河泊大使﹞

周象輅﹝巡檢﹞

張應琚﹝倉大使﹞

郭英賢﹝典史﹞

郭濟學﹝倉大使﹞

雷正﹝經歷﹞

張有賢﹝知事﹞

黃紹龍﹝主簿﹞

賴朝聘﹝吏目﹞

鄭思﹝典史﹞

湯克寬﹝典史﹞

張其蘊﹝吏目﹞

張其猷﹝縣丞﹞

溫如珠﹝典史﹞

溫熙﹝經歷﹞

溫廉﹝主簿﹞

林世榮﹝典簿﹞

邱一濂﹝經歷﹞

黃紹麟﹝經歷﹞

周明道﹝主簿﹞

周敬賢﹝經歷﹞

周嘉賢﹝典史﹞

林士標﹝典史﹞

張遐齡﹝吏目﹞

張士選﹝縣丞﹞

雷起亨﹝典史﹞

江起龍﹝典史﹞

葛惟峻﹝典史﹞

髙登庸﹝典史﹞

莫天寵﹝典史﹞

張可則﹝知事﹞

藍布廉﹝主簿﹞

劉瑋﹝主簿﹞

餘慶元﹝典史﹞

黃嚴﹝知事﹞

薛國寵﹝經歷﹞

袁益勤﹝司獄﹞

江鐘岷﹝典史﹞

張可訓﹝鹽大使﹞

謝遐才﹝典史﹞

林賓﹝巡檢﹞

謝廷舉﹝典史﹞

郭日芳﹝典儀﹞

劉珂﹝典史﹞

林秉守﹝典史﹐捕盜卹囚﹐邑人徳之﹐祀名宦﹞

林明奇﹝典史﹞

李見明﹝典史﹞

邱子茂﹝縣丞﹞

溫輝﹝經歷﹞

戴士亨﹝典史﹞

呂應龍﹝經歷﹞

童顯龍﹝庫大使﹞周思成﹝經歷﹞

謝秉常﹝典史﹞

陸錦﹝典史﹞

林廷詔﹝典史﹞

曾應鵬﹝巡檢﹞

鄭僑﹝典史﹞

林秉賢﹝典史﹞

梁弘﹝典史﹞

吳學淵﹝庫大使﹞

蔡萬春﹝茶馬司大使﹞

吳朝元﹝典史﹞

吳國相﹝典史﹞

武平縣王

喜﹝巡檢﹞

賴庸﹝倉大使﹞

吳淸﹝織染局大使﹞

石慶﹝巡檢﹞

林福﹝典史﹞

林選﹝巡檢﹞

陳崇﹝鹽大使﹞

戴秀華﹝巡檢﹞

張蘭﹝典史﹞

謝富﹝巡檢﹞

劉朝用﹝主簿﹞

何貴﹝典史﹞

王朝璽﹝驛丞﹞

鐘顯才﹝倉大使﹞修

唐﹝溫州衛經歷﹞

林乾猷﹝巡檢﹞

鐘朝元﹝倉大使﹞

林仲眞﹝巡檢﹞

王克紹﹝府經歷﹞

鐘尙義﹝巡檢﹞

王文烜﹝吏目﹐以功攺把總﹞

劉時柏﹝吏目﹞

林希契﹝倉大使﹞

林可遠﹝典史﹞

李思孔﹝典史﹞

鐘仕﹝經歷﹞

鐘﹝倉大使﹞

徐文洪﹝主簿﹞

李承恩﹝典史﹞

程悅﹝巡檢﹞

鐘起龍﹝典史﹞

曾可縉﹝巡檢﹞

周天應﹝典史﹞

馮詔﹝吏目﹞

賴作賢﹝典史﹞

王家卿﹝倉大使﹞劉士鋐﹝典史﹞

劉登瀾﹝光祿典簿﹞

徐文泗﹝主簿﹞

劉應槐﹝典史﹞

鐘秉粹﹝典史﹞

周子明﹝縣丞﹞

李壽髙﹝提領﹞

劉化民﹝典史﹞

永定縣羅得福﹝典史﹞

江李茂﹝巡檢﹞

蘇謀﹝倉大使﹞林

崇﹝倉大使﹞

蘇永松﹝倉大使﹞嚴

淸﹝艸場大使﹞

盧景祥﹝驛丞﹞

兪鸞﹝海丰河泊﹞

戴文選﹝主簿﹞

簡要﹝倉大使﹞

邱文昇﹝經歷﹞

鄧科﹝巡檢﹞

羅世祥﹝鹽大使﹞邱

亮﹝鹽大使﹞

邱文繪﹝吏目﹞

黃瀚﹝吏目﹞

鄧梓﹝巡檢﹞

邱仲山﹝倉大使﹞

羅宗棨﹝巡檢﹞

周碧昌﹝巡檢﹞

鄒文鐘﹝寧國主簿﹞

盧應卿﹝經歷﹞

詹爵﹝縣丞﹞

曾廷職﹝巡檢﹞

吳承光﹝典史﹞

戴禧﹝典史﹞

陳伸﹝縣丞﹞

張國臣﹝倉大使﹞張應鸞﹝巡檢﹞

周維寧﹝典史﹞

陳隆﹝經歷﹞

王育才﹝典史﹞

陳希聖﹝經歷﹞

林棠﹝經歷﹞

蕭天敍﹝典史﹞

徐朝首﹝經歷﹞

巫應龍﹝典史﹞

鄭經純﹝經歷﹞

張奇猷﹝典史﹞

劉伯麟﹝倉大使﹞鄭經綸﹝知事﹞

劉聰﹝益府典儀﹞

﹝國朝﹞吏掾

長汀縣馬元傑﹝典史﹞

武平縣鐘云燦﹝巡檢﹞

永定縣胡治菁﹝景寧典史﹞

卷之二十八選舉八﹝唐﹞封爵

鄒應龍字仲恭﹐自邵武遷汀州。元和進士﹐廷試第一﹐居官十五任﹐進封魯國侯。

﹝宋﹞封爵

彭孫連城人﹐封隴西郡開國侯﹐食邑千六百戶。

﹝元﹞封爵

羅良長汀人﹐元至正間﹐散資募士﹐捕殺漳州山寇﹐提兵解福州圍﹐以功升福建右丞兼廣東道宣慰司都元帥﹐特授資政大夫﹐進封晉國侯。

﹝國朝﹞封爵

劉國軒長汀人﹐天津總兵﹐封伯﹐贈太子少保。

贈蔭﹝附﹞

﹝唐﹞

長汀縣

鄭穆

以父立中功﹐歷徽州通判。

梁藻

以子頠﹐累贈工部郎中。

寧化縣

伍徳普以子正己﹐封中大夫。

伍泳

蔭大名府節度推官。

伍演

蔭廬陵縣丞。

伍濬

蔭南劍州兵曹司。俱正己子。﹝宋﹞

長汀縣

王格

以子宗哲﹐累贈淮陽知縣。

寧化縣

伍詵

以子佑﹐封通直郎。

﹝明﹞

長汀縣

王仕昂以子瑛﹐贈戶部主事。

馬時中以孫馴﹐贈右副都禦史。

馬任敏以子馴﹐贈右副都禦史。

劉�

以子謙﹐贈北京左軍都督府經歷。

周冕

以子璇﹐封兵科給事中。

鐘正

以子文傑﹐贈戶部員外郎。

沈禎

以子銓孫明經﹐贈知縣。

李孟熙以子堅﹐贈行人司。

郝永懋以子鳳﹐升封大理寺副。

吳徳榮以子宗顯﹐贈上苑監署正。

鄭烜

以子向榮﹐封戶部主事。

吳傑

以子慶隆﹐封文林郎。

康穩

以子憲﹐贈兵部員外郎。

張子傑以子瀾﹐贈監察禦史。

趙祖榮以子越﹐贈戶部郎中。

梁國用以子珍﹐贈武昌推官。

羅世用以子尙賓﹐贈武陵知縣。

陳立

以子鳴春﹐贈中書舍人。

陳孔俊以子松﹐贈燕山衛經歷。

李沔

以子夢鯉﹐贈桂林通判。

林

以子向陽﹐贈長沙知縣。

曾廷震以子應泰﹐贈樂淸知縣。

李景淸以子琚﹐贈靖江王府審理正。

吳弘仁以子廷云﹐贈戶部主事。

馬維

以父馴﹐蔭沔州州同。

寧化縣

張壽隆以子顯宗﹐贈中順大夫﹑國子監祭酒。

伍行助以子宗源﹐贈監察禦史。

伍仕明以子志亨﹐贈禮部郎中。

羅經

以子舉﹐贈熊飛衛經歷。

黃正惠以子槐開﹐贈靑州推官。

巫廷珂以子國賢﹐贈中書舍人。

李厚盛以子聯春﹐贈光祿署丞。

巫廷韶以子國寶﹐贈鴻臚寺序班。

李春芳以子世輔﹐贈南雄府同知。

伍忠仁以子朝憲﹐贈龍虎衛經歷。

黃美金以子恩官﹐贈北京東城兵馬司。

淸流縣

葉永淸以子元玉﹐封戶部主事。

廖晨

以子長倫﹐封中城兵馬司。

曾翺

以子文瑯﹐贈沈陽衛經歷。

劉希文以子梁﹐贈戶部員外郎。

裴榮寬以孫應章﹐封右副都禦史﹐贈工部尙書。

葉藿

以子甘茂﹐贈兵馬司。

余回

以子敬﹐贈南京光祿寺署丞。

裴鎰

以子應章﹐封右副都禦史﹐贈工部尙書。

伍鏘

以子福濡﹐贈經歷。

羅文琦以子思贈太倉衛經歷。

廖鋐

以子仕淮﹐贈經歷。

伍廷宰以子可愛﹐累封主事﹐僉事。

莢庸勛以子華先﹐贈中書舍人。

李孟春以孫於堅﹐贈浙江提學參政。

李灼

以嗣子於堅﹐贈浙江提學參政。

李燁

以子於堅﹐贈浙江提學參政。

李於堅以子言﹐進階中大夫。

伍可爰以子堣﹐封刑部員外郎。

伍壽髙以子儀﹐贈工部營繕司主事。

裴汝寧以伯應﹐章蔭戶部郎中。

歸化縣

揭鷺

以子喬桂﹐贈徵仕郎。

謝益璋以子可久﹐贈徵仕郎。

揭琮

以子贈徵仕郎。

謝可賢以子洸﹐贈文林郎。

連城縣

童應鳳以子璽﹐贈刑部主事。

林仲長以子受﹐贈通政司經歷。

姚應明以子恭﹐贈歸安知縣。

李序

以父元丰死難﹐蔭七品散官。

上杭縣

陳文政以子徳義﹐贈歸安知縣。

吳谷用以子湘﹐贈戶部郎中。

周永茂以子弘﹐贈禦史。

郭俊

以子資﹐贈監察禦史。

羅克寬以子經﹐贈文林郎。

林廣

以子津﹐贈都督都事。

周世昌以子輅﹐封上饒知縣。

邱陵宗以子弘﹐贈給事中。

梁時衡以子喬﹐贈刑部郎中。

吳世奎以子彥﹐贈燕山衛經歷。

邱廷鳳以子道隆﹐封監察禦史。

溫以恭以子佑﹐贈衛經歷。

劉紹辛以子佐﹐封貴州道禦史。

孔濬

以子經﹐贈兵馬司副指揮。

郭琳

以子紹元﹐封兵馬司副指揮。

廖世賓以子丙齡﹐贈濟州衛經歷。

孔琦

以子易﹐贈衛經歷。

劉廷美以子諫﹐贈登仕郎。

溫璽

以子大通﹐贈兵馬司指揮。

張大本以子恩﹐封廉州推官。

周價

以子思文﹐封光祿寺署丞。

林珊

以子世華﹐封登仕郎。

賴楷

以父思智死難﹐蔭本所千戶。

莫大春以子若思﹐贈嘉定州同。

邱偉

以子一濂﹐封橫海衛經歷。

郭世仁以子續芳﹐封兵馬司副指揮。

陳嘉謨以子於階﹐贈雞澤知縣。

武平縣

劉徳川以子隆﹐封僉事。

劉崇

以子文顯﹐贈衛經歷。

胡泰

以子珍﹐贈光祿寺署丞。

王宗賢以子瓊﹐贈南京兵馬司。

王儀

以子克紹﹐贈庫大使。

鐘孝

以子吁﹐贈黃梅知縣。

永定縣

賴恆

以子先﹐贈戶部主事。

孔瓚

以子廷訓﹐贈紹興同知。

賴宗茂以子瑨﹐贈安順州判。

沈玉璋以子孟化﹐贈副使。

賴一召以子昌祚﹐贈旌徳知縣。

鄭廷傑以子質﹐封潯甸府通判。

陳位

以子希聖﹐贈徵仕郎。

林繼旺以子鐘桂﹐贈如臯知縣。

吳茂葵以子日修﹐贈奉訓大夫。

熊產恆以子興麟﹐累封禮部主事。

林廷紳以子文聚﹐封寧都知縣。

盧寶

以子日就﹐贈兵馬指揮。

﹝國朝﹞

長汀縣

黎惠

以孫士弘﹐贈參政。

黎有綸以子士弘﹐贈參政。

劉洺

以曾孫國軒﹐贈左都督﹐進階太子少保加伯銜。

劉舜義以孫國軒﹐贈左都督﹐進階太子少保加伯銜。

劉許

以子國軒﹐贈左都督﹐進階太子少保加伯銜。

劉國昌以子徳儼﹐贈華州州同。

鐘文魁以子奇穎﹐封武徳將軍。

劉徳任以父國軒﹐蔭漢軍佐領﹐弟徳仁﹑徳傑襲。

羅廷召以子鋐﹐贈武徳將軍興武守備。

湯元宰以孫兆麟﹐贈昭勇將軍﹑髙州遊擊。

湯宗簡以子兆麟﹐贈昭勇將軍﹑髙州遊擊。

兪尙爵以孫文漪﹐贈承徳郎戶部主事。

兪瑾

以子文漪﹐贈承徳郎戶部主事。

巫鳳翔以子巒﹐贈登仕郎。

鐘僑

以子嘉襜﹐贈文林郎。

寧化縣

邱萬程以子應登﹐贈香河知縣。

張天惠以子運中﹐贈明威將軍。

周景濂以子夢錦﹐累封中憲大夫﹑廣平府知府。

雷世守以孫鋐﹐贈文林郎﹑翰林院庶吉士。

雷鳴髙以子鋐﹐贈文林郎﹑翰林院編修。

淸流縣

廖淳

以子泉﹐封贈唐縣知縣。

王名佐以子霖﹐封吳縣知縣。

鄒楷

以子熊﹐封龍溪教諭。

歸化縣

陳士重以子璧﹐贈修職佐郎。

連城縣

李爾陞以子朝輔﹐贈武徳將軍﹑興武衛守備。

傅茂榮以子士芳﹐贈明威將軍﹑山西陽和衛守備。

吳天儀以子煜﹐贈文林郎﹑新淦知縣。

吳正寀以子兆松﹐贈修職郎﹑建陽教諭。

上杭縣

楊汝明以子夢吉﹐贈常山知縣。

藍田璣以子學鑑﹐贈全椒知縣。

黃珽

以子騰甲﹐贈懷遠將軍﹐以孫榜進階中憲大夫。

黃龍甲以子榜﹐贈中憲大夫。

郭僎

以子萃﹐贈武進知縣。

範希繡以子正國﹐贈修職郎﹑建寧教諭。

孔震三以孫興寀﹐贈文林郎。

孔夢姬以子興寀﹐贈文林郎。

邱銘

以遵例急公﹐贈儒林郎。

邱坤

以遵例急公﹐贈儒林郎。

黃紹中以孫騰甲﹐贈懷遠將軍。

武平縣

周成義以子歷長﹐封文林郎﹑句容知縣。

王如望以子遴秀﹐贈文林郎﹑浦圻知縣。

王友仙以子玕﹐封明威將軍。

李於藩贈修職郎。

熊濂

以子嘉﹐贈奉政大夫。

蕭承露以子元勛﹐贈儒林郎。

鐘文連贈登仕佐郎。

永定縣

黃孟淑以子日煥﹐贈興業知縣。

張日壎以子月攀﹐贈修職郎。

張鳳彩以子成章﹐贈文林郎。

蕭澧有以子廷瑋﹐贈文林郎﹑含山知縣。

蕭沅有以子廷播﹐贈修職佐郎。

廖冀亨以子鴻章﹐贈翰林院庶吉士。

王禹昉以子芬露﹐贈文林郎﹑峨眉知縣。

江繡來以子淇﹐贈修職郎。

江毓攀以孫猶龍﹐贈明威將軍。

江兆鳳以子猶龍﹐贈明威將軍。

沈先甲以孫光渭﹐贈文林郎。

沈惇

以子光渭﹐贈文林郎﹑靈石知縣。

吳階泰以子利見﹐贈修職郎。

吳利見以子廷芝加﹐贈文林郎﹑縣知縣。

江浚

以子風淸﹐贈文林郎。

盧震行以孫宏謀﹐贈儒林郎。

盧永成以子宏謀﹐贈儒林郎。

沈朝舉以子澗宗﹐贈修職郎。

卷之二十九選舉九

﹝明﹞鄕飲

長汀縣

胡憲鳳﹝介賓﹞

劉大賓﹝介賓﹞

李瓊﹝耆賓﹞

李璇

李孟星胡

廩王維經黃髙日李

奎

彭仲良李孟禎張受金李

壂胡宗禹李

溢

王基

李庸

湯孔儒劉應試何

密王廷祿

胡憲典黃伯珪李

瀛鐘廷道李茂榛

馬珣﹝以上耆賓﹞

﹝國朝﹞鄕飲

長汀縣

胡憲章﹝介賓﹞李正學劉

臣王

聰周之番

李煇

賴先蕃王三樂戴士旗﹝以上介賓﹞

馬一化﹝耆賓﹞

李正位羅秀遠李

治熊上和

李正舉黃承堅許世傑賴

鈞﹝以上耆賓﹞

羅映魁﹝歲貢﹐賓筵五次﹞王三槐﹝耆賓﹞馬大芳

程鎬

兪綸

陳憲奇王仕賢鄒孟和﹝以上耆賓﹞

劉大任﹝耆賓﹞賴先蕃﹝生員﹐介賓﹞

閔爔﹝耆賓﹞張泰辰﹝耆賓﹞

李朝陽﹝訓導﹐正賓﹞李汝道﹝耆賓﹞

楊欽遴﹝貢生﹐屢舉介賓﹞黃公石﹝耆賓﹞

王錫祚﹝生員﹐介賓﹞賴一鵬﹝生員﹐介賓﹞

閔文思﹝生員﹐介賓﹐有傳﹞鄭時行﹝耆賓﹞

陳奏﹝生員﹐介賓﹞馬思盛﹝耆賓﹞

黃慶雲﹝生員﹐介賓﹞胡克睿﹝生員﹐介賓﹞

李元春﹝生員﹑介賓﹐有傳﹞徐世舉﹝耆賓﹞

湯傑﹝生員﹐介賓﹞彭日萃﹝耆賓﹞

劉國英﹝生員﹐介賓﹞羅開泰﹝武舉﹐正賓﹞

邱君錫﹝耆賓﹞林

鈁﹝耆賓﹞吳國棨﹝耆賓﹞

鐘僑﹝生員﹐介賓﹞余有光﹝耆賓﹐有傳﹞

黃廷楨﹝耆賓﹞羅忠徵﹝訓導﹐正賓﹞

彭日華﹝耆賓﹞趙鼎燮﹝生員﹐介賓﹞

鐘利徳﹝耆賓﹞範元美﹝耆賓﹞

張璉﹝貢生﹐介賓﹞傅作舟﹝生員﹐介賓﹞

鄭世濟﹝貢生﹐介賓﹞黃文柳﹝生員﹐介賓﹞

劉宗向﹝州同﹐正賓﹞周

珩﹝醫生﹐介賓﹞

胡雋﹝貢生﹐介賓﹞鄒撫南﹝耆賓﹞

湯之印﹝生員﹐介賓﹞胡士﹝耆賓﹞

張允元﹝貢生﹐介賓﹞胡

昺﹝耆賓﹞

胡士鎔﹝生員﹐介賓﹞馬維林﹝耆賓﹞

馬權文﹝耆賓﹐有傳﹞許世黌﹝生員﹐介賓﹐有傳﹞

邱起龍﹝耆賓﹞余體元﹝貢生﹐介賓﹞

李棟﹝耆賓﹐有傳﹞邱尙禮﹝生員﹐介賓﹞

巫維崙﹝耆賓﹞余魁鰲﹝訓導﹐正賓﹞

馬定邦﹝耆賓﹐有傳﹞鐘

萃﹝生員﹐介賓﹞

江世聯﹝耆賓﹞許如旦﹝生員﹑介賓﹞

馬定策﹝耆賓﹞戴

燨﹝生員﹑介賓﹞

熊宗連﹝職監﹐介賓﹞劉日精﹝耆賓﹞

周文琳﹝生員﹐介賓﹞李永健﹝耆賓﹞

範士佩﹝耆賓﹞

寧化縣

伊起璋﹝正賓﹐貢生﹐任泰寧教諭﹞

張忠宴﹝耆民﹐介賓﹞

張正望﹝正賓﹐癸巳科舉人﹐任新城知縣﹞

賴厚琳﹝生員﹐介賓﹞謝世庚﹝耆民﹐介賓﹞

夏福魁﹝耆民﹐介賓﹞伍承經﹝副榜﹐正賓﹞

朱士弘﹝耆民﹐介賓﹞楊希曾﹝監生﹐介賓﹞

孫永聖﹝耆民﹐介賓﹞伊天峻﹝貢生﹐正賓﹞

張祥朝﹝貢生﹐介賓﹞伊志掞﹝耆民﹐介賓﹞

賴永資﹝耆民﹐介賓﹞

淸流縣

余天衡﹝耆民﹐介賓﹞余天開﹝耆民﹐介賓﹞

余際亨﹝耆民﹐介賓﹞伍邦棟﹝監生﹐介賓﹞

李熙春﹝生員﹐介賓﹞吳又白﹝耆民﹐介賓﹞

曾孔盛﹝耆民﹐介賓﹞伍錫祉﹝耆民﹐介賓﹞

鄭祥我﹝耆民﹐介賓﹞葉文輝﹝生員﹐介賓﹞

賴蒼生﹝耆民﹐介賓﹞官應大﹝耆民﹐介賓﹞

巫仲舜﹝生員﹐介賓﹞賴鳳﹝耆民﹐介賓﹞

王侃﹝訓導﹐正賓﹞楊道榮﹝耆民﹐介賓﹞

曾明璋﹝耆民﹐介賓﹞雷之霖﹝生員﹐介賓﹐有傳﹞

棐方昱﹝耆民﹐介賓﹞李邦梓﹝耆民﹐介賓﹞

歸化縣

賴思山﹝耆民﹐介賓﹞陳子政﹝耆民﹐介賓﹞

馮希明﹝耆民﹐介賓﹞張明偕﹝耆民﹐介賓﹞

伍守仁﹝耆民﹐介賓﹞陳衷吉﹝耆民﹐介賓﹞

湯愈權﹝耆民﹐介賓﹞馮

鑑﹝耆民﹐介賓﹞

羅一緒﹝耆民﹐介賓﹞楊

喬﹝正賓﹞

陳簧﹝貢生﹐正賓﹞羅維朴﹝耆民﹐介賓﹞

魏百齡﹝貢生﹐正賓﹞陳拱華﹝耆民﹐介賓﹞

陳昌運﹝正賓﹞張一珍﹝耆民﹐介賓﹞

張君玉﹝耆民﹐介賓﹞黃嘉言﹝正賓﹞

黃徳良﹝耆民﹐介賓﹞伍仁富﹝耆民﹐介賓﹞

黃淑泗﹝耆民﹐介賓﹞曾元良﹝耆民﹐介賓﹞

黃國用﹝耆民﹐介賓﹞晏以仁﹝耆民﹐介賓﹞

張時歷﹝耆民﹐介賓﹞黃紹賢﹝耆民﹐介賓﹞

危發成﹝耆民﹐介賓﹞蕭應瑞﹝耆民﹐介賓﹞

湯茂元﹝耆民﹐介賓﹞湯奇舉﹝耆民﹐介賓﹞

湯學中﹝貢生﹐正賓﹞黃繼華﹝介賓﹞

鄧瑚﹝介賓﹞劉

涵﹝貢生﹐正賓﹞

王榮捷﹝介賓﹞吳三省﹝監生﹐介賓﹞

楊志衝﹝介賓﹞劉

潭﹝貢生﹐正賓﹞

王達昌﹝介賓﹞賴而丰﹝監生﹐介賓﹞

陳松﹝介賓﹞賴

榘﹝貢生﹐正賓﹞

梁偉生﹝耆民﹐介賓﹞張福連﹝耆民﹐介賓﹞

馮雯﹝貢生﹐正賓﹞夏超士﹝耆民﹐介賓﹞

張夢奎﹝貢生﹐正賓﹞蕭君文﹝耆民﹐介賓﹞

羅宣模﹝貢生﹐正賓﹞張起寬﹝介賓﹞

陳垽﹝貢生﹐正賓﹞羅家理﹝介賓﹞

連城縣

羅士魁﹝介賓﹞吳松竹﹝介賓﹞

吳文昌﹝耆民﹐介賓﹞童道文﹝介賓﹞

羅起彰﹝介賓﹞童良知﹝介賓﹞黃廷髙﹝介賓﹞

周允章﹝耆民﹐介賓﹞陳舜文﹝介賓﹞

上杭縣

郭連城﹝舉人﹐兩舉正賓﹞周如芝﹝介賓﹞

郭萬仞﹝耆民﹐介賓﹞王室藩﹝生員﹐介賓﹞

張亦俊﹝耆民﹐介賓﹐有傳﹞傅時序﹝耆民﹐介賓﹞

傅嗣仲﹝耆民﹐介賓﹐有傳﹞

武平縣

李夢烈﹝生員﹐介賓﹞鐘毓蔚﹝耆民﹐介賓﹞

李崙﹝貢生﹐正賓﹞王上彩﹝耆民﹐介賓﹞

修日顯﹝耆民﹐介賓﹞鐘

偀﹝監生﹐介賓﹞

陳素性﹝耆民﹐介賓﹞

永定縣

沈先甲﹝生員﹐介賓﹞孔光裕﹝耆民﹐介賓﹞

蘇艮瑞﹝耆民﹐介賓﹞阮邦輝﹝耆民﹐介賓﹞

賴成峨﹝耆民﹐介賓﹞諶昌琳﹝耆民﹐介賓﹞

盧鼎嶽﹝耆民﹐介賓﹞鄭宗仁﹝耆民﹐介賓﹞

陳紹春﹝監生﹐正賓﹞吳信予﹝耆民﹐介賓﹞卷之三十人

物

天地生萬物﹐人居一焉。以對待言﹐則人與物峙﹔以渾同言﹐則人亦物也。玉生於山﹐而不得山山而玉之﹔珠產於淵﹐而不得淵淵而珠之﹔人物本乎人﹐而不得人人而人物之。然則三才並峙者﹐一二人之謂﹐而非人人之謂也。夫此人人者﹐同稟天地之气與性﹐而以徳則絀﹐以功則絀﹐以言則又絀﹐身世百年無能樹立﹐直艸木朽耳﹐謂之不人不物﹐宜也。汀非「海濱鄒魯」乎﹖上下千餘年﹐廣袤七百里﹐其中爲接往聖﹑開來學之人﹐爲黼黻隆盛﹑霖雨蒼生之人﹐爲不避刀鋸斧鉞﹑直言敢諫之人﹐爲見危授命﹑臨大節不可奪之人﹐若是者蓋卓然矣﹐然亦不數數矣。志人物。﹝唐﹞

伍昌時寧化人﹐英武多謀略﹐累徵伐有功﹐爲偏將軍。王審知據汀州﹐昌時隨之﹐遂居本縣之麻倉裏。

伍正己寧化人﹐初名願﹐字公謹。大中十年進士﹐調臨川尉﹐累遷禦史中丞。自甘露變後﹐南北司日相攻訐﹐大獄繁興。正巳略細故﹐存大體﹐於士大夫得罪者﹐多所營救。嘗從容諭臺屬﹕「非特摘發過失﹐當明揚善類﹐爲朝廷扶元气耳。」旣而朋黨漸熾﹐禁錮名流。正己曰「勢不兩立﹐能以杯水救車薪火哉﹖」遂告歸﹐卒年八十一。子四﹐泳﹑演﹑濬﹐以蔭補官﹔洪隱居武陵原﹐自號抱朴居士。﹝南唐﹞

鄭彥華寧化人﹐世爲本省諸州刺史。彥華少隸節度使李弘義帳下﹐嘗射殺乳虎。元宗攻福州﹐大將王崇文遣卒李興登樓車謾罵﹐弘義不勝憤﹐募生得興者。彥華夜縋出城外﹐伏濠旁﹐明日遂得興。後劍州刺史陳誨以水軍來攻﹐彥華率所部降誨﹐署爲軍校。南唐與周師相拒淮南﹐彥華大小百餘戰﹐身被五十餘創﹐累遷至鎭海軍節度使﹑同平章事。旋從後主歸宋﹐爲左千牛尉大將軍。

﹝宋﹞

江禮

寧化人﹐乾徳初任潭州判官。時慕容釗討劉文表﹐取周保權。禮率鄕兵二千人﹐力戰於湘陰﹐死之。汀人立祠以祀。

羅彧

字仲文﹐長汀人﹐太平興國三年進士﹐授大理評事。雍熙後﹐歷知惠﹑筠﹑成三州﹐所至有惠政。筠人好健訟﹐彧剖滯決姦﹐雀鼠衰息。澶淵之役﹐以太子贊善﹑太常博士﹑屯田員外郎扈從。命與宰相寇準參議機務。契丹乞和﹐爲報聘使。還京﹐乞歸裏﹐朝廷嘉其勞﹐特除諸路提點使﹐賜錦衣金帶錦旗﹐以示褒異﹐仍知本州事﹐道卒。

鄭文寶字伯玉﹐一字仲賢﹐彥華子。初仕南唐﹐爲淸源公書記。太平興國八年﹐登進士。淳化二年﹐拜殿中丞﹐奉使川陜均稅。奏蠲商人到岸錢。行次渝涪﹐聞夔州戍卒爲亂﹐乘舸順流﹐一夕數百里﹐至﹐悉擒斬之。使還﹐加賞勞﹐賜五品服。尋遷陜西轉運副使﹐會歲歉﹐勸富民出粟三萬斛﹐活饑民八萬六千餘人。累官至工部侍郎。嘗從徐鉉學文﹐尢長於詩。晏殊謂其詩「在在處處﹐有神物護持」。歐陽修謂其「不減少陵﹑摩詰風味」。著有文集二十卷﹑《南唐近事》二卷﹑《江表誌》三卷。

伍祐

字佑之﹐正巳曾孫。大中祥符元年進士﹐調於都令。歷知宜城﹑海昌﹐以廉能稱。尋差楚州團練推官。州有鹽場﹐自唐乾符間廢至百四十餘年﹐祐首議開復﹐役不及民﹐期年而就﹐歲入官緡錢數萬﹐公私便之﹐人稱「伍公場」。天聖間﹐轉承奉郎﹑守祕書著作佐郎。祐修飭寡與﹐同列忌之。出知海寧﹑華陽二縣﹐加上騎都尉通判維州﹐除太常博士。

伍擇之字元賓﹐祐之子。皇祐五年進士﹐授南丰簿。與曾鞏兄弟交好﹐文彥博薦爲祕書少監。尋以事歸裏。元祐間﹐復起長樂令。時諸司酷暴鷙刻者登上考。擇之曰「以殘忍附上官﹐吾不爲也。」解組歸。

彭孫

字仲謀﹐連城人。皇祐間﹐劉石鶻寇江南。募梟壯格捕﹐孫率豪傑應募。田元猛陷辰州﹐以湖北察訪使薦﹐討平之﹔繼討嶺南交趾﹐皆有功。廖恩寇閩﹐朝旨命孫捕盜﹐乃單騎詣賊壘﹐諭之。恩等感泣聽命。脇從者﹐孫爲區別﹐全活近三千人。後詹遇等寇巴陵﹐又詔屬孫討平之。瀘南蠻乞第叛。召對﹐進策皆中機宜。累官萊州防禦使﹑隴西郡開國侯﹐食邑一千六百戶﹐年七十九卒於穎川﹐因家焉。

鄧詧

字晦之﹐連城人。皇祐間﹐從彭孫剿寇有功﹐擢皇城使。熙河久叛﹐畫策收復之﹐就命爲都統。詧有文武才﹐好讀兵書﹐性忠勇﹐每戰輒陷陣先登﹐竟死於王事。贈武功大夫。

楊時

字中立﹐歸化龍湖人﹐熙寧九年進士。聞程顥講孔孟絕學於河洛﹐以師禮見於潁昌。歸﹐顥目送之曰「吾道南矣」。顥卒﹐又師事頤。一日﹐頤暝坐﹐時與遊酢侍立不去﹐覺則門外雪深三尺矣。後歷瀏陽﹑余杭﹑蕭山三縣﹐張舜民薦爲荊南教授﹐學者稱爲龜山先生。是時天下多故﹐懷安張觷館蔡京所﹐言時於京﹐以宜引舊徳老成置左右﹐京薦之。會有使髙麗者﹐髙麗王問﹕「龜山先生安在﹖」使回以聞﹐召爲祕書郎。入對﹐陳論政事十餘條﹐執政不能用。繼疏論蔡京﹑王黼﹑童貫罪惡﹐又乞褒復元祐名臣在黨籍者﹐辧宣仁太后誣謗﹐乞復元祐皇后後號。太學生陳東等伏闕上書﹐乞畱李綱﹑種師道。廷議欲嚴禁之。時言諸生忠於朝廷﹐非有他意。但擇長成有行誼者﹐爲之長貳﹐將自定。欽宗曰「此無踰卿」﹐遂以時兼國子祭酒。又疏論蔡京罪﹐請追奪王安石王爵﹐毀配享之像。諫官馮澥﹐主王氏學﹐上疏詆時。罷祭酒。後除徽猷閣待制﹑提舉崇福宮。陛辭上書﹐乞選將練兵﹐爲戰守之備。髙宗卽位﹐除工部侍郎兼侍講﹐連章乞外。以龍圖閣直學士﹑提舉杭州洞霄宮﹐本官致仕﹐年八十三。時在東都﹐陳瓘﹑鄒浩皆以師禮事時。東南學者﹐推爲程氏正宗﹐與胡安國往來講論尢多。朱熹﹑張栻之學﹐其源悉出於時。時沈浮州﹑縣四十七年﹐居諫垣僅九十日﹐所論列皆切世道。朱震奏時論事不愧古人﹐三經義辧有益學者﹐乞下本州抄錄﹐仍優卹其家。有旨贈官﹐賜謚文靖。明成化元年﹐詔立祠延平﹐以羅從彥﹑李侗配。弘治八年﹐追封將樂伯﹐從祀。

謝潛

字致虛﹐長汀人。紹聖四年進士﹐調衢州理掾。崇寧間﹐應博學宏詞科中選﹐調瀛州教授。上封事﹐譏切時政﹐坐元祐黨籍。更赦。歷知古田﹑弋陽﹑建寧三縣﹐有治聲﹔建寧尢著﹐毀淫祠﹐禁溺子﹐邑人生子多以謝名。建炎初﹐畫《迎取二聖策》以獻﹐進秩二等﹐終奉議郎。

鄭立中字從之﹐長汀人﹐政和五年進士﹐調崇安尉。時方臘餘黨寇閩﹐立中督部民修分水寨﹐堅壁以守。賊恃眾衝突﹐立中出不意擊走之。攺知海門﹐未赴。金人南侵﹐擢行軍總管﹐募福建民兵數千人﹐轉戰收復光﹑蔡等州﹐尋死於難。贈朝散郎﹐官其子穆。紹興中﹐又官其孫岫。

鄭穆

字應和﹐立中子﹐以父功授泰興令﹐浚河漑田二十頃。調定遠令﹐梟逋寇﹐葬枯骸。再調常熟﹐有潰兵爲變﹐單車撫定之。終徽州通判。

雷觀

寧化人﹐靖康間在太學。時朝廷用張邦昌爲相﹐觀憤然曰「此何等時﹐不拔擢豪傑﹐而遞遷貴臣耶﹗」遂上書極論﹕「白時中尫庸悖謬﹐從公屏斥﹐朝野快心。不意宣麻﹐乃用邦昌﹐士民失望。昔陳龜有言﹕三辰不軌﹐擢士爲相﹔四夷不共﹐拔卒爲將。今金戈指闕﹐鐵騎飲汴﹐豈但『不共』而已。乃不聞宣猷考相﹐彌變迎祥﹐而進尸位冒寵之倫﹐以塞賢路﹐豈不殆哉﹖」書入﹐朝廷𨿽不聽﹐猶與陳東等皆特賜出身。

羅烈

字子剛﹐長汀人。建炎二年進士﹐調同安尉。時寇楊勍自南劍趨泉﹐烈勒兵捍捕﹐邑恃無恐。再調興寧令﹐會羣盜出沒。烈率千餘人搗其巢﹐皆潰走。得所掠子女三百餘人﹐遣歸家。終宣教郎﹑知廬陵縣。著有《博文新說》十卷﹑《古文類證》數萬言﹐注杜詩事類千餘條行世。

賴紱

字冕仲﹐淸流人。紹興五年進士﹐調程鄕尉。值盜起﹐紱畫策招捕﹐境內悉平。遷鎭南軍節度推官﹐攺京秩﹑知南劍州。會漕司增敷民鹽﹐紱知其抑配﹐堅不奉命。終僉書淸遠軍節度使判官。

伍杞

字卿材﹐寧化人。紹興五年進士﹐調南安理掾。治獄多平反。時有外邑尉﹐捕盜不及格﹐誣平民以足數。杞得其情﹐力請於郡﹐卒出無辜者。終知潮陽縣。

張良裔字景先﹐寧化人。紹興五年進士﹐調龍川簿﹐未赴﹐以薦授武平丞。會盜起﹐單騎詣賊壘諭之﹐賊感泣散。良裔父與秦檜同年進士﹐諷之往謁﹐良裔不可。終衡山丞。

羅從彥字仲素﹐歸化沙陽人。從楊時學﹐絕意仕進﹐充然自得﹐每令學者靜坐中﹐看喜怒哀樂未發气象。朱子謂﹕「龜山倡道東南﹐士之遊其門者甚眾。潛思力行﹐任重詣極﹐惟仲素一人而已。」紹興二年﹐以特科授博羅主簿﹐卒於任。學者稱曰「豫章先生」。其遺書有《詩解》《春秋指歸》《語孟師說》《中庸說》《臺衡錄》《議論要語》《二程龜山語錄》。淳祐間﹐賜謚文質。

伍全

長汀人﹐狀貌雄偉﹐膂力過人﹐號爲黑龍。紹興間﹐齊述據贛州﹐全與陳敏等協攻﹐被鐵鎧登城﹐持鐵戟百觔轉戰﹐萬夫披靡﹐啟關納諸軍﹐大破之。擢廣州摧鋒軍第十七將﹐後與金戰屢有功﹐賜金甲名馬﹐終武顯大夫。

楊方

字子直﹐長汀人。隆興元年進士﹐調弋陽尉﹐不赴﹐謁朱熹於崇安﹐面授所學。廣東廉使姚孝資檄攝曲江﹐以廉介剛直著。攺武寧丞﹐秩滿﹐當路交薦﹐趙汝愚帥蜀﹐辟制機宜﹐尋薦於朝。召對﹐擢宗正寺簿。淳熙末﹐知建昌軍。召除編修官﹐首乞朝重華宮﹐詞甚懇切。寧宗立﹐除祕書郎﹐出知吉州。僞學禁興﹐坐趙汝愚﹑朱熹黨﹐罷居贛州﹐閉門讀書﹐卽所居植竹﹐自號「淡軒老叟」。黨禁解﹐起知撫州。嘉定中﹐除直寶謨閣﹑廣西提刑﹐至則循歷屬部﹐發摘姦貪。以疾卒於象州﹐年七十有八。

鄭應龍字少慈﹐長汀人。慶元二年進士﹐調潭州理掾。罹罪者以理開諭﹐悉得其情﹐所錄囚﹐𨿽編點他州者﹐亦涕泣辭謝去。有兵盜帥金下獄﹐株累者皆坐流徒。應龍力爭之﹐帥意未決﹐應龍曰「若使罪及無辜﹐有去而已。」帥嘆曰「君弱不勝衣﹐何執法乃爾﹖」秩滿歸。

邱鱗

字起潛﹐連城人。嘉定十三年特奏名﹐調贛州尉﹐有廉聲。歸值永定﹐寇發﹐郡檄攝連城篆。畫計禦寇﹐率民登東田石以避賊鋒﹐全活甚眾。招撫使陳奏其功﹐辟知建寧縣﹐終承直郎。

曾先

字彥登﹐長汀人﹐以勇聞。時朝旨下各郡﹐募義士戍邊﹐畏縮無敢行者。先首應募﹐得千餘人。郡守傅康嘉之﹐俾率以往﹐隸黃州屯駐。尋以功累遷至武顯郎﹐知南軍兼權瓊管。

劉並

字淸叔﹐寧化人﹐事繼母以孝聞。端平二年登進士﹐調會昌縣尉。時鹺寇竊發﹐並勒弓手申警﹐寇無敢犯境。辟大庾令﹐擒盜有功﹐調辰州判官。辟知瑞金﹐築城﹑建學﹐能聲益著。復以平洞寇功攺京秩。

翁熙

字正之﹐長汀人﹐淳熙二年進士﹐除袁州戶曹。平反疑獄﹐時稱明允。守欲上其事﹐辭曰「受賞﹐則置前勘官何地﹖」被檄驗旱傷﹐徒步阡陌﹔歲饑﹐歷鄕落勸賑﹐民賴全活。任滿﹐卒於官。

王徳欽長汀人﹐祥興間﹐除駕前指揮使。帝昺沈厓山﹐殉難。

鄒麟

原籍撫州臨川人﹐官杭州招撫使。端宗卽位於福州﹐麟與兄鳳﹑子冊勤王。及文天祥敗﹐鳳自刎﹐麟頓家淸流﹐從張世傑起兵﹐負重傷歸﹐卒﹔子冊被執﹐亦不屈﹐死。

﹝元﹞

許景輝連城人。元初﹐寇攘未定﹐景輝有防禦功﹐授北團寨巡檢司。至元間﹐捐資以犒義士﹔平諸劇寇﹐又攻破僞永興巢穴﹐授武略將軍。終臨江路治中。

李文慶字徳積﹐連城人。至元間﹐爪哇屢寇福建﹐詔遣行省將兵三萬伐之。文慶統義兵千人同往﹐收復士罕必闍耶以歸。除授總管。後因連城盜起﹐賜金牌統軍﹐回縣鎭守。

羅良

長汀人﹐至正間﹐以平漳賊功授長汀尉﹐累功授光祿大夫﹐進封晉國公。時陳有定有據閩之志﹐良移書責之﹐有定怒﹐攻漳﹐良迎戰於馬岐山﹐敗績死之。其弟屯田萬戶羅三亦罵賊死﹐妻陳氏自盡。子安賓將兵救父﹐亦自刎﹐壯士從死者百餘人。

陳有定字永卿﹐歸化人。初爲明溪寨兵校。至正間盜起﹐寧化曹柳順據曹坊寨擁眾數萬﹐遣使至明溪取馬。有定紿斬之。柳順怒﹐親率步騎來攻。有定入見汀判蔡公安﹐緩頰談軍事。蔡授以兵﹐直抵柳順營﹐馳擊之﹐斬獲大半﹐擒柳順以歸。授明溪寨巡檢﹐歷升延平路總管。己亥﹐陳友諒遣將攻汀漳﹑圍建寧﹐有定率精銳間道赴援﹐乘夜戰於黃土坡﹐盡復所陷郡﹑縣。安撫使李國鳳上其功﹐授福建行省平章政事﹐悉有閩中地。陳友諒﹑方國珍等來攻﹐有定悉力拒敵﹐屢立戰功。時大都道絕﹐有定歲遣貢舶﹐由海道取登﹑萊﹐以達京師。戊申﹐明將湯和兵逼延平﹐以書諭降有定。有定大會諸將﹐殺使者﹐取血置酒中飲之﹐誓以死報。明兵夾水而陣﹐戰不利﹐乘城死守﹐城破﹐坐省堂﹐按劍仰藥﹐天大雷雨﹐復甦。械送京師﹐瞑目就銅馬而死。臨歿﹐有詩云「失勢非人事﹐重圍戟似森。乾坤今已老﹐不死舊臣心。」子宗海聞父被執﹐泣曰「父爲忠臣﹐子豈不能爲孝子耶﹖」遂自將樂來﹐同赴京師就死。

謝英輔歸化人﹐由薦辟歷任樞密副使﹐以老乞歸。陳有定削平諸寇﹐英輔贊畫之力居多。遂與有定同守閩地。明兵入境﹐有定飲藥自盡。英輔偕達魯花赤白哈麻﹐具朝服北向再拜﹐自縊死。

鄒大觀字光伯﹐淸流人。至正癸未進士﹐官廷尉。剛方正直﹐不阿權貴﹐讞獄多所平反。及明將徐達入城﹐被執不屈﹐羈京八載﹐後放歸。

﹝明﹞

孫正通歸化人﹐洪武初﹐從李文忠徵剿﹐屢建奇功﹐授河南汝寧衛指揮使。奉命削平寧陽寇﹐勅建都督府第﹐鎭守之﹐邊隅無驚。卒於官。鄕人立廟以祀。

謝柱

寧化人﹐洪武初﹐從大軍渡江﹐討陳友諒﹐繼奉命取雲南諸路﹐累功授武略將軍﹐除靑州右護衛指揮僉事﹐累升福建都指揮使﹐賜名玉柱。子賜授福寧衛中所副千戶﹑希彥討騎舍人。

黃萬里字希鵬﹐連城人。洪武間﹐以國子生授監察禦史﹐有異政﹐太祖褒嘉之。巡按荊襄﹐貞度肅僚﹐權姦斂迹。尋卒於官。

張顯宗字明遠﹐寧化人。洪武辛未進士及第第二人﹐授翰院編修﹐奉勅撰述﹑文字編錄經史﹐隨侍親王﹐往秦﹑晉﹑燕﹑周﹑齊諸國。時國子祭酒宋訥卒﹐繼者多不稱旨。顯宗以年少署監事﹐旋升祭酒。建文末年﹐以工部侍郎奉命往江西﹐招丁壯﹐募民出粟﹐以禦靖難師。事敗﹐謫戍興州。旋起交趾左布政使﹐卒於官。或云﹐顯宗因靖難募兵﹐被召﹐仰藥發疽死。

吳禧

字君受﹐連城人﹐以鄕薦授戶部主事。奉勅督課﹐蠲租拯災﹐擢禮部儀制司郎中。詔舉皇太孫六禮﹐禮成﹐賜幣。值內艱歸。

李元祥連城人﹐少惇孝友﹐淸苦自勵。時掛坑障賊犯境﹐元祥倡鄕人捍禦﹐民賴以全。後任瑞州經歷﹐平華林劇寇。棄官歸養﹐瑞人徳之﹐從祀宋文文山祠。

張永隆字世昌﹐淸流人。永樂甲申進士﹐任魯府紀善。楊士奇稱其寅畏小心﹐輔導以正。正統末﹐沙寇掠邑﹐永隆在南極山爲賊所獲﹐脇從不屈﹐且諭以禍福﹐戒其無妄殺﹑毋焚掠。賊加敬禮﹐肩輿載之歸。

劉隆

字守庸﹐武平人。永樂甲申進士﹐擢南昌推官﹐升河南道禦史。時太監黃金肆虐﹐靑田民潘孟古聚眾殺之。事聞﹐將屠其邑。隆奏誅首惡﹑宥其餘。民立石頌徳。居家置義倉﹐以贍宗族。

伍志厚寧化人﹐永樂庚子舉人。未娶而妻喪明﹐妻父願休婚﹐志厚不可﹐卒娶之。甲辰上乙榜。時詔翰林學士試國子生有學行者﹐拔吳信等二十人﹐志厚與焉。授戶科給事中。洪熙間﹐侍皇太子謁鳳陽陵﹐卒於路﹐年二十九。

陳詳

上杭人﹐永樂辛丑進士﹐拜山西道禦史。有剛介聲。巡浙江﹐兼按銀場﹐詳條具得宜﹐課比足而民咸便之。時雲南車裏酋長搆釁爭地﹐勅詳往勘正之。酋悔服﹐貢白象﹑方物於朝。賜勞有加﹐後致仕歸。

官謙

長汀人﹐永樂戊子舉人﹐知汝州。恭愼慈愛﹐爲政知緩急。先是﹐民多流亡﹐謙四出招撫﹐貸種免役﹐民歡趨之﹐歸者日以千數。廟學傾圮﹐捐俸修治。秩滿去﹐吏民思之。

余瑤

淸流人﹐永樂間﹐由恩貢授靑田縣。以廉能淸愼著。興學校﹐重農桑﹐設桔橰以救荒旱﹐罷場坑以甦民困。卒於官﹐民祠祀之。

張榮

淸流人﹐永樂間﹐以監生任衛輝府通判﹐廉能考最。張秋河決﹐承檄供事﹐賴以成功﹐擢工部郎中。於謙稱其「果愨之才﹐足當方面」。

伍宗源字本澄﹐寧化人。永樂乙未進士﹐授禦史﹐巡按交南。時交阯官吏多貪婪﹐軍民疑貳。黎利黨乘間布浮言﹐以圖興復。宗源至﹐宣諭上徳﹐糾墨吏數十輩﹐人乃帖服。洪熙卽位﹐賜嘉宴。宣徳元年﹐遷浙江參議﹐便道省親。值邑人大旱﹐宗源徒跣祈禱﹐雨大注﹐因感疾卒。

李綸

字仕彌﹐上杭人。永樂乙未進士﹐歷任廣東道禦史。負气英果﹐遇事敢言﹐凡所指陳﹐皆詳明剴切。巡按河南﹐疏劾藩府違法事﹐坐忤權要﹐出爲江西按察司副使。致政歸。

周弘

字友毅﹐上杭人﹐永樂辛丑進士。初知柘城縣﹐寬恕廉謹﹐邑有「治官如家﹐愛民如子」之頌。斷獄一以平恕爲務﹐每決囚﹐數日後猶忽忽不樂﹐飲食或因之廢。嘗語人曰「我豈不知犯者當死﹐特此心惻然﹐自不容遏耳。」尋擢廣西道禦史。

賴世隆字徳受﹐淸流人。宣徳庚戌進士﹐授翰林院編修。有才略。時沙寇鄧茂七作亂。世隆疏請擇帥徵討﹐陳山川險易﹑進兵方略。朝命寧陽侯懋統師徵之﹐因命世隆爲導引官﹐招撫延﹑建。世隆先領兵千人回汀﹐擒賊首陳美九﹑蔡田等﹐招集延﹑汀散亡十餘萬人。後以事忤權貴﹐竟掩前功﹐時論惜之。

陳璉

字廷器﹐連城人﹐以貢授湖口縣。築城﹑建學﹑救災﹑禦寇﹐中賊矢而卒。邑人祀之。

馬馴

字徳良﹐長汀人﹐正統乙丑進士﹐授戶部主事﹐遷郎中。奉勅總督宣府糧芻﹐悉心區畫﹐省遠輸費三之一。升四川參政。時蜀寇作亂﹐馴核已徵未用糧﹐得百萬斛以供軍士。賜文綺嘉勞﹐尋升本司右布政使。乙未﹐播州用兵剿寇﹐馴出庫錢糴米供餉。寇平﹐勅書褒異﹐升本省左布政使。時松藩蠻叛﹐邊將議用兵。馴謂宜以徳懷撫﹐力爭不從。後兵興無功﹐糜費不可勝計﹐人服其遠識。擢都察院右副都禦史﹑巡撫湖廣。值關中饑民流食荊﹑襄間﹐設策賑卹﹐全活甚眾。湘﹑湖尋亦災傷﹐奏減歲入賦。貴州守臣欲請徵苗蠻﹐徵兵餉於湖南。馴上書力止之。在湖﹑湘七年﹐務持大體﹐不事小察。未幾謝歸﹐卒年七十六。賜葬祭。

吳文旭字景陽﹐連城人﹐以貢授安遠訓導。啟迪生徒﹐教規丕振。會寇作﹐當道委其剿捕。文旭直抵賊巢﹐諭以大義﹐賊皆感服。事聞﹐遷銅鼓衛學教授﹐丁內艱歸。文旭少從吳與弼遊﹐生平以敬義自持﹐家居二十餘年﹐絕迹公門。年八十餘卒。

胡璟

字廷輝﹐長汀人﹐由貢生歷任交趾﹑陽朔﹑龍泉三縣。除彊寇﹐減稅緡﹐捐俸賑饑﹐累有善政。

吳昺

長汀人。父廷輔﹐令髙要﹐以事遣戍廣西馴象衛。昺從父於邊﹐多知謀﹐善武藝﹐都禦史韓雍召置幕中﹐徵伐有功﹐歷升本衛指揮僉事。子瑺襲職。

邱弘

字寬叔﹐上杭人。天順甲申進士﹐除戶部給事中。成化二年﹐淮楊大饑。弘奏賑卹之﹐陳時政十二條﹐曰「畏天戒﹐容直言﹐精選法﹐抑僭奢﹐通錢法﹐息紛爭﹐廣儲蓄﹐憫窮民﹐革獘政﹐惇風俗﹐公賞罰﹐飭邊備。」皆見嘉納﹐遷都給事中。三年夏﹐地震。條上修徳弭災七事。四年﹐因嬖幸求莊田﹐具奏禁絕之。復劾奏張眞人不法狀。尋奉命使琉球﹐未出境卒。

周璇

字元吉﹐長汀人。成化丙戌進士﹐授南兵科都給事中。奉勅提督軍務操江﹐帶管五軍都督府﹐掌兵部事﹐忠鯁有聲。先是﹐汀解南糧轉輸艱苦﹐璇表上地圖﹐悉陳隘險嶺峻﹑運解艱難狀﹐遂得免。汀人至今賴之。

葉元玉字廷璽﹐淸流人。成化辛丑進士﹐授戶部郎。能詩﹐與李夢陽同捨相倡和。出守潮州﹐以道義示潮士。潮有少卿吳一貫者﹐元玉同年友也﹐以澳田請。澳田爲番倭賊船依棲之穴﹐每開耕必有劫殺﹐爲潮人害。元玉貽書切責之。少卿得書大怒。元玉坐是罷官。

童璽

字信之﹐連城人。成化庚子舉人﹐授全州同知﹐遷髙州﹐攺廣州。力罷佛山鐵課﹐以計靖增城獗寇。遷刑部郎﹐疏請築連邑城﹐未報。適以公事歸省﹐捐資倡築。尋遷澄江府﹐建城﹑築堤﹑遷學﹐攺治﹑平猺﹑弭寇。澄人徳之﹐爲立祠﹐題碑曰「墜淚」。居家年七十餘﹐而九旬老母尙在焉。

謝道

字宗魯﹐寧化人。成化間﹐以貢授鳳翔﹑懷遠經歷﹐遷歸善令。時惠﹑潮間艸賊剽殺﹐道變服雜行伍中﹐得要害﹐設伏﹐遣諜紿賊出﹐殲之。旋致仕歸。

林華

字廷輝﹐連城人。成化丙午舉人﹐任臨海教諭。歷都察院﹑大理寺二司務﹐忤劉瑾﹐降蕪湖教諭。科道交薦其節。瑾誅﹐除宿虹知縣﹐廉惠有聲。尋升刑部員外郎中﹐襄府長史。

熊致諒字克信﹐長汀人。成化間以貢補揭陽尉。修學宮﹐辟射圃。攝篆程鄕﹐值蓬州寇發。致諒馳銳卒橫擊之﹐三戰皆捷。賊遁去。完繕城郭﹐撫綏士民﹐程邑安堵。尋以母老乞歸。

賴先

字伯啟﹐永定人。弘治庚戌進士。以親老乞歸養。召拜戶部主事﹐齊邊餉﹐督鈔關﹐收京倉糧﹐淸西蜀屯田﹐悉著賢聲。遷員外郎﹐引疾歸。起知常徳府。時修建榮府﹐中官誅求甚峻﹐先痛加裁抑﹐民賴以甦。

梁喬

字遷之﹐上杭人。弘治壬戌進士﹐授刑部主事。常與同官疏劾劉瑾不法狀﹐章數上﹐不報。喬獨面奏之。武宗怒﹐命下錦衣衛獄。喬大呼曰「臣得寢閹豎逆謀﹐死且不惜﹐何況於獄。」乃命枷朝門外﹐久之始釋。遷兵部郎中﹐出守紹興﹐有善政。尋以母老乞歸養。歲丁丑﹐王守仁以剿寇駐兵上杭﹐題其堂曰「愛日」。

鐘文俊字舜臣﹐長汀人。弘治癸丑進士﹐授戶部主事﹐轉吏部員外﹐升廣東參議﹑湖廣參政。廉謹寬厚﹐所至卓有賢聲。

周輅

字文載﹐上杭人。弘治戊午舉人﹐知上饒縣。值歲祲﹐民多負逋。輅力請於朝﹐減常賦三之二。進邑諸生講《周易》﹐得其傳者甚眾。升惠州同知﹐未赴﹐以疾歸。

鐘文傑字邦臣﹐文俊弟。弘治壬戌進士﹐授戶部主事﹐轉工部員外郎﹐擢廣州知府﹐有政聲。時太監潘忠橫恣﹐每非禮相淩﹐文傑不少屈﹐忠亦愧服。卒於官。

郝鳳升字瑞卿﹐長汀人。年十三補弟子員﹐正徳辛未進士﹐授大理評事﹐升右寺副。武宗幸楡林畱駕﹐切諫忤旨。下錦衣獄﹐旋出之。未幾南巡﹐又與周敍等三十六人極諫﹐再下錦衣獄﹐廷杖﹐謫都察院照磨。世宗嗣位﹐擢嚴州知府﹐甫五月﹐多惠政。入覲至瓜州﹐以疾歸。

李元瑫字世玉﹐連城人。以貢授袁州司訓。知府徐璉命往祝寧庶人壽﹐禮畢登舟而宸濠叛﹐勒諸教官傳檄。元瑫不屈﹐裂冠袍躍入水﹐以救免。歸白郡守﹐舉兵應王守仁﹐成討賊功。

邱道隆字懋之﹐上杭人。正徳甲戌進士﹐知順徳縣。時值歲歉﹐立法賑饑。毀淫祠﹐新學捨。擢江南道禦史﹐首請逐佛郎機入廣南﹑停浙江織造二事。及巡山西﹐督河東鹽課﹐疏請開濬古永丰渠﹐建鹽倉﹐處屯軍﹐補額課。言皆碩畫。時分守太監黃玉﹐怙恃逞威﹐道隆列罪狀劾之。再巡四川﹐又劾分守少監閻良。會有旨舉用人才﹐凡所疏薦﹐皆一時耆宿。以鯁直觸忌﹐出知南雄府。端方持大體﹐僚屬凜凜奉法。常大書「畏天憫人」四字以自警。以親老告歸。

邱道明道隆弟﹐由歲貢歷杭州府同知﹐有「四年淸似水﹐九縣暖如春」之謠。弟道充﹐以貢判均州。時有獄久不決﹐道充齋宿祝天﹐忽有羊入訟庭上﹐於人叢中觸突一人﹐執而試之﹐其人駭服。民間呼爲神君。

何濬

上杭人﹐以貢判南康。鄱陽湖魚人九姓﹐積歲爲盜﹐以例饋官﹐官弗問。濬至﹐有以千金饋者﹐峻卻之﹐嚴行捕緝﹐盜風遂絕。歸家﹐僅俸數金而已。

楊昱

字子晦﹐汀州衛人。正徳己卯舉人﹐署龍南學事﹐尋令朝城。操履端嚴﹐補知都昌。減偏累民糧﹐歲旱﹐祈禱輒應。致仕歸﹐學者稱東溪先生。著有《師鑑》三卷﹑《牧鑑》十卷﹑《自驗錄》四十卷﹑《偶見錄》四卷﹑《崇文本議》四卷﹑《爲學宗旨》四卷﹑《農圃須知》一卷。

周勛

字良弼﹐上杭人。正徳辛未進士﹐授蘭谿令。邑舊無城﹐勛捐俸倡築之。修學課士﹐屢有惠政﹐遷徽州通判。致仕歸。

王瓊

字良玉﹐武平人。以貢授南京兵馬司。有從戎功﹐擢兵部主事﹐奉勅參贊軍務。致政日﹐奏築城遷學。邑人徳之。

童世堅字克剛﹐連城人。正徳間﹐應貢京師﹐嘆曰「閹寺薰灼﹐道與世違﹐可以隱矣。」時王守仁倡道東南﹐世堅走謁請業歸﹐而沈潛體認﹐充然自得。結廬晝錦橋東。捐貲購學田以贍生徒。

鐘鴻

字騰霄﹐武平人﹐以歲貢任上饒丞。時懸繩﹑掛坑寇亂﹐三省協攻。賊平後﹐良民多被誣﹐鴻挺身爲辯﹐全活甚眾。年八十卒。

陳仁

字體元﹐歸化人。嘗從湛若水學。嘉靖元年﹐由明經授廣西府通判。時粵地文教未辟。仁至﹐大爲闡揚﹐激勵士類。蒞民有惠政。致仕歸﹐以講究性命爲事﹐士林宗之。

李元泰字汝嚴﹐連城人﹐嘉靖間﹐以貢授太平訓導。值倭亂﹐當道延之參謀﹐遂致克捷﹐尋告歸。會饒賊逼城﹐元泰請推官劉宗彜鎭邑﹐偕其友謝魁竭力贊畫﹐捐資助餉。土寇羅三妹等與賊內通﹐設計擒之﹐隨用火攻平賊。又嶺後賊羅袍﹐擁眾萬餘﹐逼城二十里而營。當道請元泰督剿﹐晝夜登陴﹐以勞致疾卒。

張僖

號鳳山﹐永定人。嘉靖戊戌進士﹐授中書舍人。性淸介。嚴嵩欲羅致之﹐使人諷以美官。僖不可﹐上疏劾嵩﹐遂拂袖歸。

揭鴻

字子漸﹐歸化人。嘉靖己酉南京舉人﹐任潮州府通判。值饒平寇肆掠﹐鴻率兵直搗其巢﹐傷一矢﹐不爲動﹐以計獲其子﹐遂蕩平之。升連州知州﹐致仕歸﹐後遷居將樂。

鄧向榮字元植﹐自淸流徙居長汀。嘉靖甲辰進士﹐授戶部主事﹑監督淮運﹐杜絕諸獘。以直言忤時﹐謫六安同知﹐轉嘉定州甫二日﹐聞父病﹐遂棄官歸。舊業腴者悉推與弟。著有《正學準則》《太極通書考》《惜陰考》等書。

雷顯祚寧化人﹐少習制舉業。值倭寇警﹐乃潛心兵法。嘉靖丁巳﹐廣寇攻縣﹐身冒矢石﹐相持十有七日﹐後以曾軻計擒之。辛酉﹐程鄕賊攻縣﹐晝夜守禦﹐經畫月餘﹐上佛狼機於邑令陳添祥﹐賊乃遁。萬曆元年﹐徵拜勛府教習﹐多著軍功。

沈玉璋字九山﹐永定人。嘉靖間﹐以貢授海寧簿。寧無城郭﹐人鮮知兵。玉璋至﹐以職司邏捕﹐勤於訓練。後倭寇掠境﹐親率東倉兵捍禦﹐民賴以全。

鐘天爵字良貴﹐武平人。由明經司理平樂。時猺﹝瑤﹞賊猖獗﹐桂﹑梧路梗。天爵上平蠻八議﹐設三堡輪軍戍守﹐又領兵破賊﹐屢有功。攝富﹑賀二縣篆﹐立屯保﹐練鄕兵﹐斬酋人之梗化者﹐昭州以寧。

沈銓

字廷選﹐以貢授合浦縣。縣有珠池﹐閹人專利﹐民不聊生。銓令緩徵以甦疲困﹐竟被中傷﹐攺九江教諭歸。

康憲

字章甫﹐長汀人。嘉靖庚子舉人﹐禮部司務﹐總職方。條陳四事﹐皆切時務。出爲江西觀察使﹐持憲紀﹐絕趨承﹐有廉毅聲。

趙鉞

號懷泉﹐長汀人。嘉靖丙午舉人﹐歷普寧﹑長寧二縣﹐築城有績﹐升應天通判﹐理馬政。奉勅督造黃冊﹐有嚴明聲。擢戶部﹐出知武定府﹐補恩思。政持大體﹐漢夷帖服。致仕歸。時連邑以浮糧派汀屬各邑﹐力請得免﹐七邑賴以甦。

黃益純字健峯﹐永定人。嘉靖戊午舉人﹐教授溫州﹐擢睢陽令。修理學官﹐均定田畝﹐招流亡八百餘戶﹐給以牛種﹐墾荒田五百餘頃﹐疏淘河﹐剪除積寇﹐立巡河墩堡﹐節制七十二所屯衛。歷任五載﹐乞歸終養。

蕭懋烈歸化人﹐任鳳陽照磨。流寇突至﹐懋烈挺兵奮擊﹐無援﹐被執﹐死之。子舞鳳﹐同日殉難。

康誥

號寅湖﹐長汀人。嘉靖辛酉順天舉人﹐守和州及佐南安郡﹐皆有政聲。初﹐誥爲張居正子師﹐及筮仕﹐絕無一字及政府﹐人咸服其介節。

熊纓

字於淸﹐嘉靖間﹐以歲貢授靑田丞。時倭寇猖獗﹐環海以西﹐剽掠無寧歲。纓倡議築城爲戰守計﹐期年城峻。倭寇擁眾萬餘突至﹐圍龍津﹑舟山二門﹐相持八晝夜。纓募勇士宵渡﹐縱火焚其柵﹐以奇兵掩擊之。倭大潰走。靑民立祠以祀。擢山東徳府紀善﹐進階二級。

伊天佑字順甫﹐寧化人。嘉靖間﹐以歲貢知桃源縣。俗尙鬼﹐多淫祠﹐有將軍廟香田至百十頃。天佑至﹐毀其像﹐火其宇﹐變其田爲修城費。華翰寺朔﹑望男女喧雜﹐禁之不止。一日﹐突輿至寺﹐令僧各負一婦﹐監送歸家。自是慚悔﹐無有至者。邑歲積無礙官錢三千兩﹐畱爲郡守壽﹐吏以例告。天佑曰「此何言也﹖不雨自天﹐不礦自地﹐烏有積金三千尙云『無礙』者﹖」竟申請裁之。天佑能詩﹐善楷書。

賴榮華上杭人﹐襲職百戶。嘉靖甲寅﹐倭寇浙江﹐總戎徵兵於閩。榮華奉召守禦嘉善縣。倭突至﹐枵腹接戰﹐斬獲數級。別將皆觀望自保﹐榮華孤軍衝突﹐爲伏炮所中﹐墜水死。事聞﹐謚忠勇﹐升副千戶﹐建祠城北祀之。

王溥

淸流人﹐以歲貢知澄邁縣。淸簡廉介﹐決斷如流。邑有地宜播種﹐而民不知灌漑。溥教百姓制小車﹐運水灌田﹐荒土轉成沃壤﹐田谷歲入無算﹐民咸徳之。

陰啟旦字希周﹐寧化人。以貢授郴州同知﹐攝桂東﹑安仁二縣篆﹐所至皆有聲。嘗曰「勤見父老﹐不聽吏胥﹐衙獘可淸一半。」會桂缺守﹐獠官將爲變。啟旦奉檄往鎭﹐民大安集。尋以署本州事召還。守正不阿。有貴公子犯法﹐營救﹐且以賂求免﹐峻卻之﹐卒置之法。升衡州府丞﹐未赴任﹐引疾歸。

羅舉

字舜臣﹐寧化人。以貢授飛雄衛經歷﹐遷元氏知縣。因忤郡守﹐坐謫。民叩閽請畱﹐弗獲。調廣西洛容縣。寇犯城﹐舉戎服先登﹐諭以利害﹐寇憚而退。近彜諸鄕久不入賦﹐舉詣其地﹐折以大義﹐尋咸感服。有酋長互相仇殺﹐將大陳兵。舉親撫止之。丁內艱﹐服闋﹐攺湖廣桂東縣。有兵備道潘某者﹐怒其彊直﹐委以事﹐欲中傷之﹐遂告老歸。桂民立祠祀焉。

孔廷詔永定人﹐由歲貢授平陽通判﹐督修大同諸關﹐建營田五。議賜金褒予﹐擢知賓州。攺歲運大軍米三千石爲折色﹐民便之。著有《東源稿》《三晉集》。

裴應章號澹泉﹐淸流人。隆慶戊辰進士﹐授行人﹐奉使徳﹑晉二府。陛見奏對﹐進止有度﹐神宗目之。擢吏科給事﹐條上遼左善後六事﹐悉見嘉納。遷兵科都給事。時長昂諸酋數入犯。應章所奏制﹐洞中機宜。念邊將玩愒﹐大吏相爲欺蔽﹐遂劾罷撫臣之棄師﹑憲臣之昏庸﹐與勛臣之不法﹑將臣之縱賊唆卒者。丰采肅然。張居正當國﹐議三歲一遣大臣行邊﹐應章言糜費當罷。大璫馮保欲取冏寺馬三千匹﹐應章議勿與。遷太僕少卿﹐所上給關防﹑嚴舉劾﹑戒侵尅﹑核寄養諸疏皆稱旨﹐著爲令。歷轉太僕﹑太常正卿。議侑享袝葬禮﹐下禮臣﹐報可。時鄖卒辱撫臣﹐將爲亂。朝議非應章莫能定。奉命馳往﹐未至﹐先檄諭以禍福﹐語甚切至。亂卒計窮﹐自縛至數百里外跪迎。應章集眾斬其魁﹐余無所問﹐鄖境以安。入爲戶部右侍郎﹐請歸養。父沒服闋﹐起少宰﹐推轂皆海內賢士。晉南司空立法﹐疏錢獘﹐諫采鷹架木﹐糾中貴人濫索﹐省水衡錢甚多。尋乞歸﹐復起南太宰。累疏懇辭﹐虛席者三年。卒謚「恭靖」。著有《懶云居士集》。

曾應泰長汀人﹐萬曆癸卯舉人。授永康令﹐調樂淸﹐擒巨盜陳魁﹐以功擢知禹州。見權璫用事﹐拂衣歸。

沈孟化字觀瀛﹐永定人。萬曆甲戌進士﹐令浦江。邑無城郭﹐孟化節縮千餘金﹐督民築城。擢刑部主事﹐遷郎中﹐出守湖州。值大旱﹐發賑平糴﹐存活數萬人。別駕龔先進司理周著﹐爲當事所﹐坐落職。孟化毅然曰「良吏黜﹐何用守爲﹖」抗言力爭﹐卒直之。時計吏畢集﹐聞其風采﹐有泣下者。歷遷蘄黃參政。稅監橫恣﹐禁戢之。稅監怒﹐以抗旨庇屬聞。或諷之求援﹐弗聽。坐奪一階﹐左遷廣西副使。韋酋劫掠思陵州﹐孟化調集土兵﹐核南寧余田千餘畝﹐斥以供軍﹐隨遣人捧檄入穴﹐諭以禍福﹐賊大感悟﹐解散。餘黨陸佑﹑黃尙負固﹐督重兵蹙之﹐擒黃尙﹐賊眾奔潰。遷右江參政。有江獞﹑猺相仇殺﹐出擄掠。孟化督兵往剿﹐斬其渠魁﹐百餘峒皆就撫﹐降者數萬人﹐編入堡伍。尋以入賀﹐卒於太和舟中。

張恩

字子榮﹐上杭人。萬曆丙子舉人﹐授靑州推官﹐治獄明允﹐出重系二十五人。調廉州﹐檄奉審錄髙﹑廉﹑雷﹑瓊四郡。有黃大滿兄弟三人﹐以殺人罪誣服。恩白其冤。遷吉安同知﹐卻屯軍例金千兩﹐旋告歸。

伍可受號衝吾﹐淸流人。萬曆丁丑進士﹐知容縣。度田定賦﹐馳檄平岑溪蠻。擢南禮科給事。彈劾輔臣許國﹐謫萬載丞。起開封府推官﹐遷戶部郎中﹐榷關廣陵﹐有淸譽。擢雲南僉事﹐禦夷撫酋﹐恩威並著。轉山東參議﹐以入賀歸省﹐卒。著有《博藝堂稿》《焚余艸》《謫居艸》《代奕吟》諸集。

羅尙賓字晉卿﹐長汀人。萬曆己卯應天舉人。父歿﹐偕弟尙賢﹐廬墓山中。虎噬犬與僕﹐俱不顧。除武陵令﹐抵邑﹐逢儉歲﹐裁罷一切供費﹐躬行賑貸﹔窮鄕僻壤﹐足迹殆徧。按察陳某養子殺人﹐時蔡國珍分部湖北爲請﹐不許﹐竟論如法。蒞任數載﹐治行爲三楚冠。遷兵部主事﹐命督造淸江兼司榷政﹐悉罷法外需索﹐商人稱便。尋無疾卒。福淸葉向髙銘其墓。

劉烶

字允章﹐上杭人。萬曆壬戌舉人﹐令安陸。值旱災﹐流移塞路。烶便宜發粟分賑﹐請蠲本年額賦。有山寇王加印﹑彭玉等﹐聚眾爲亂﹐監司議發兵﹐烶曰「盜本吾民﹐何忍卽誅﹖」力以撫戢﹐自任。捕得賊黨之黠者﹐反復開諭﹐釋之﹐使招加印。加印等感泣﹐盡散其眾﹐未嘗戮一人。升常州府通判﹐革榷政陋規。尋致仕歸﹐門庭蕭瑟﹐不異諸生時。

黃槐開字子虛﹐寧化人。萬曆甲午舉人﹐授山東靑州推官。治獄多平反﹐絕賄賂。值靑大饑﹐民有相食者。槐開乞請奏聞朝廷﹐發金﹑粟十數萬爲賑。他郡皆設粥廠﹐槐開慮就食者彊弱相擠﹐遠近不均﹐且胥吏中飽﹐遂計口多寡散給銀﹑粟﹐其有不給者﹐出罰鍰數百緡濟之﹐存活以萬萬計。以卓異徵﹐竟爲讒忌者搆訐而歸。著有《天寶山人集》《在齊艸》《錢神紀》《心經述律》《陶纂》等書。

陳鳴春號善吾﹐長汀人。萬曆己未進士﹐授中書舍人﹐晉戶部郎中﹐督餉遼東﹐管理禦馬倉﹐拒閹例﹑商例弗受。榷河西務﹐值歲歉﹐賑饑瘞骸﹐蠲峻徵﹐剔姦胥。補工部﹐出守河間﹐正色率屬﹐築堤剿寇。遷關內道﹐擢苑馬卿。告歸。

劉佐

字鳳南﹐上杭人。萬曆間﹐以恩貢知霍邱縣。邑土瘠民貧﹐頻年亢旱。大別諸山艸寇竊發﹐佐撫戢之﹐境內寧謐。擢南貴州道禦史﹐疏救禦史魏允貞﹐以言事降調﹐爲臺班所重。奉勅巡視上江﹐督漕糧﹐趲運以時。乞歸日﹐猶舉劾文武官數人﹐風裁大著。

陰維標字汝建﹐興雍子﹐萬曆丙午舉人﹐授四川夾江令。時加派地畝﹐夾江溢銀一千五百餘兩﹐賦重民疲﹐積逋累萬。維標痛陳憊困狀﹐乞捐除﹐不許。遂以徵糧不及額﹐罷。民徳之﹐立祠以祀。維標有祖墳爲人所盜﹐又乘丙戌襲城之亂﹐焚祠掠室﹐備受荼毒。當事得其冤﹐將兵之。維標爲請曰「所與某梗者﹐數輩耳﹐大兵所加﹐玉石何別﹖」力止之。人益服其雅度。

吳廷云號白漚﹐長汀人。萬曆庚戌進士﹐知山陰縣。捕巨寇邵明等二十九人﹐勾東始安。築海塘四十五里﹐漑田萬餘頃。以剛介失當路歡﹐調令永新﹐歷南國子助教。導擢戶曹﹐卻江南使者賂四百萬。出守瓊州﹐革屠牛錢三千餘金。捐椰榔歲課伍千金﹐抵解遼餉。秩滿遷成龍兵備﹐尋攺髙肇。以璫焰告歸﹐屢薦不起。

盧一松號念潭﹐永定人。萬曆間﹐以貢授吉王府教授。謂宗藩之學與韋布異﹐乃摘《四書》中切於修齊治平者各一條﹐名曰《要學三編》以進﹐王嘉納之。所著《學道要端》《井田議》《化谷議》《醒心詩》《宗孔集》行於世。

李瀾

長汀人﹐萬曆二年歲貢﹐由司訓歷升至海平教授。日召生徒講學。學使�公有「一堂化雨﹐兩袖淸風」之薦﹐名載三山蔣氏《理學淵源錄》。

揭春髙字晉卿﹐歸化人。天啟間以貢判沔陽。時流寇出沒無常﹐春髙畫守城三策﹐士民恃以無恐。攝篆天門﹐聞寇駐京山﹐戒關吏固守﹐疾馳抵任﹐擐甲登陴﹐捍禦三晝夜。賊遁去。擢淅川令﹐邑屢被兵火﹐井廬荒毀﹐民多舟居。春髙爲繕城池﹐備器械﹐招集流亡至二千艘。河路紆僻﹐亂民乘間劫掠﹐乃密授計守備﹐督兵招捕之﹐凡八日﹐連掃二穴。賊以五千騎壓境﹐躬率壯士掩擊﹐三戰皆捷﹐斬獲無算。加鄖撫監軍同知﹐以勞瘁卒於官。

蔡士箕長汀人﹐普安衛經歷﹐遷隴南守備﹐天啟中進剿夷酋﹐陣亡。

賴華祖字震南﹐長汀人。天啟間﹐任杭州司獄﹐尋升四川鹽井司大使。時張獻忠陷四川﹐前二夕﹐呼侄廷顯曰「我官𨿽微﹐義不可從賊。我死﹐爾當焚我屍﹐負骸歸葬。」後三日賊至﹐罵賊﹐不屈而死。

陳於階字懋升﹐上杭人。崇禎戊辰進士﹐知雞澤縣。撫白蓮教妖寇梅上月有功﹐調盧氏縣。峻卻例金﹐秩滿歸。

詹天顏字鄰五﹐永定人。崇禎間﹐由歲貢知石泉縣。庚辰舉邊才﹐遷慶陽同知。士民固畱﹐攺授本府同知兼理府事。時張獻忠殘破蜀郡過半﹐天顏多設方略﹐郡賴以全。事聞﹐特恩加級。

李世輔字佐宜﹐寧化人。兩中副車﹐以貢授貴州銅仁令。追捕苗彜之剽掠者﹐遷昆陽知州。釐絕產﹐剔隱占﹐免故丁﹐豁虛糧﹐裒益課額﹐以甦民困。時普婦萬氏倡逆﹐昆去普僅三百里。世輔內嚴守禦﹐外示威信﹐彜咸就撫。轉南雄同知﹐擢鎭遠知府﹐道中爲寇所害。

王國佐淸流人﹐習騎射﹐崇禎間﹐巡道朱大典選授副中軍。辛未三月﹐流寇數千逼上杭城﹐國佐挺身赴斗﹐面帶三矢﹐力戰而死。

張錞

號我愚﹐履祥孫。崇禎辛未進士﹐授戶部主事﹐以淸介忤權璫﹐謫廣東按察司照磨。歸裏﹐行李蕭然。

吳奇勛連城人﹐崇禎間﹐由武舉授京營把總﹐升漳南道中軍守備。奉檄剿子山寇。時上杭令陳正中被圍﹐奇勛奮身救之﹐格殺數十人而死。其弟希稷亦以大同參戎﹐戰死盧溝橋。

鄒維勛淸流人﹐崇禎間任肇慶府守備。時流寇攻圍韶州﹐奉檄統兵赴援﹐斬首六百餘級﹐賊敗走。次日﹐復進兵追賊﹐伏發力戰﹐陷陣而死。兄世斌亦以肇慶把總﹐與賊戰於臨武田螺村﹐陣亡。

唐夔

長汀人﹐崇禎間﹐以明經恩賜進士﹐授沅陵令。沅陵地接楚﹑黔﹐爲用武重地。夔撫循得民心﹐民號爲佛子。升戶部主事﹐因亂畱治所﹐民爭迎傳飱﹐及歸﹐淸素不攺。卒年八十五。

李嘉諭歸化人﹐以貢歷欽州學正。交趾寇至﹐城陷不屈﹐死。

劉廷標字霞起﹐上杭人。三舉副車﹐崇禎庚辰﹐由徵辟試永嘉丞。邑多積逋﹐廷標親至慰諭﹐不逾月而輸六千金。遷永昌判﹐剔革糧獘﹐治獄多平恕﹐合郡稱爲老佛。順治三年﹐粵西入版圖﹐廷標爲詩四章﹐自縊死。子之謙﹐以蔭授趙州學正﹐遷戶部主事﹐後亦死於難。

朱永盛汀州衛正千戶。崇禎間﹐以剿寇功授長寧營參將﹐封驃騎將軍﹐守南贛。後死於難﹐贛人立祠祀之。

李魯

字得之﹐上杭人。天啟甲子舉人。崇禎末﹐山寇蜂起﹐魯條戰守議。後隱福員山﹐邑令彊之出﹐魯椎心大哭﹐血淚迸落﹐久之聲气不續﹐絕吭而死。

盧日就號斗孺﹐永定人。崇禎癸酉舉人﹐知廣西岑溪縣。歲解牛判銀四百兩﹐日就禁屠牛﹐每年捐俸陪解。戢獞﹝壯﹞﹑猺﹝瑤﹞之雜處者﹐勿爲民害。遷南京北城兵馬司﹐終刑部主事。

鄒宗善字本初﹐上杭郡庠生。明亡﹐走明倫堂痛哭。歸伺家人睡熟﹐書衣裾云「先王之教﹐曰忠與孝。聖賢之訓﹐曰仁與義。殺身成仁﹐捨生取義。孝子忠臣﹐含笑相視。」衣冠自經死。

邱夢彩字熊生﹐上杭庠生。崇禎甲申﹐聞闖寇之變﹐時時失聲哭。一日﹐攜書數卷﹐飄然出門﹐不知所終。其從兄諸生士麟與同邑諸生溫夢良﹐皆遁迹荒山﹐抑鬱發病死。

伍儀

字徳隅﹐淸流人。以舉人令龍川﹐有平寇功﹐升工部主事。歸﹐捐資修城造軍器﹐又輸谷一百五十石禦荒﹐義聲籍甚。

張兆鳳長汀人﹐偉軀幹﹐多勇力。崇禎壬午中武科﹐癸未成進士﹐授遊擊﹐未赴任﹐聞闖賊陷京師﹐呼天大慟。明亡﹐投井死。

陳箴

字獻可﹐淸流人。崇禎間﹐以恩貢授慶雲令﹐有惠政。值山寇猝至﹐邑民奔遁。箴曰「守土之臣﹐當與城共存沒矣。」城陷被執﹐不屈而死。

閔時

字聖之﹐汀州衛百戶。丙戌﹐唐藩奔汀﹐王師追之﹐時守麗春門。八月壬寅昧爽﹐大兵擁入﹐時挺身疾呼。騎矢發﹐洞胸死。

吳煌甲字愉之﹐永定人。崇禎癸未進士﹐知揭陽縣﹐多惠政。歲大祲﹐劉公顯叛﹐以九軍圍城月餘。煌甲日夜防禦﹐擊退之。積勞成病﹐力畫攻守數事而卒。

李國英汀州衛人﹐崇禎中﹐以剿寇功授守備﹐鎭永定。明亡﹐殉難。

巫如衡字崇岷﹐寧化人。以國學生授南海丞﹐署海丰﹑化州篆﹐有惠政。後爲蒼梧令。大師平粵西﹐如衡獨持印不納﹐下廣州獄死。子學展詣廣尋父骸﹐骸多不可辧。刺血侵之﹐卒得父骸而歸。

黃廷柱字回瀾﹐歸化人﹐以貢歷贛州教授。甲申之變﹐廷柱正笏﹐北面再拜死﹐妻連氏亦以身殉。眾義之﹐表爲雙節。

黃應運字際飛﹐歸化諸生。崇禎末入蜀﹐署爲監紀推官。以平苗功升平越知府。孫可望據滇﹐遣李定國襲安順。應運責以大義﹐復說降之。可望怒﹐率兵攻平越。城陷不屈而死。

吳世安字求寧﹐歸化諸生﹐徙居汀郡﹐事母以孝聞。楊廷麟一見奇之﹐署爲監紀推官﹐守贛﹐城破﹐與楊廷麟﹑萬元吉同日死。

謝國煊字進寶﹐歸化人﹐偉軀幹﹐有膂力。任禦營前軍都督。及明亡﹐杜門不出。其詩有「大明宮殿鎖煙霞﹐荊棘銅駝淚一車」之句。積憂疾而卒。

李世熊字元仲﹐寧化諸生。性穎悟﹐博極羣書﹐目數行俱下。凡墳典經史以及釋典道書﹑醫卜星緯之學﹐靡不淹貫。明亡﹐遁迹深山﹐四十年不入城市。著有《寒支集》《寒支二集》行世﹐又修《寧化縣誌》﹐心裁獨抒﹐爲通儒所稱。

熊興麟永定人﹐崇禎癸未進士﹐授宜興令﹐有惠政﹐歷湖廣監察禦史。順治丁亥大師至辰州﹐羈系八載放歸。

楊夢吉字允升﹐上杭人。順治辛卯舉人﹐知常山縣。奏蠲荒田四萬餘畝﹑糧二千五百兩。復築水碓艸壩九十一所﹐民蒙其利﹐逃亡漸復。在任五年﹐引疾歸。

黎士弘字愧曾﹐長汀人。順治甲午﹐順天舉人﹐授廣信司理。兩主計典﹐受十三郡讞牘﹐脫無罪數百人﹐時爲語曰「遇黎則生」。屬邑玉山當兵燹後﹐城中艸深三尺﹐居民止三十餘家。士弘招集流亡﹐立學建治﹐民復舊業。以裁缺補知永新縣﹐革獘鋤姦﹐與民休息。擢甘州司馬﹐遷守常州。時吳逆煽亂﹐西秦震動。擢洮岷副使﹐署甘山道事。提督王某叛﹐諸鎭會剿﹐士弘以河東失守﹐鎭兵雲集﹐必事權歸一乃濟﹐主議請授張提督爲靖逆將軍﹐節制諸鎭。及復蘭州﹐攝署縣篆﹐贊畫軍機﹐判理刑獄﹐分別失陷官吏情罪輕重悉當。會寧夏管弁謀逆﹐殺提師﹐攺授寧夏﹐以安反側。士弘嚴守禦﹐以待鎭兵。又密請免衛所逋糧七千五百石。寇平﹐敍功升布政司參政﹐以母老乞歸﹐卒年八十。著有《託素齋詩文集》。

黎士毅字道存﹐士弘弟﹐長汀人。順治乙未﹐以拔貢入京試第一﹐授南昌縣。邑爲水陸交衝﹐舊糧溢額﹐民苦輸將。士毅力爲請命﹐競得題蠲。山寇彭某﹐以僞札煽惑村民﹐士毅督兵剿滅﹐渠魁授首。遷知壽州鎭陽關。姦徒把持行市﹐盜賊出沒無常。至則平物價﹐嚴保甲﹐弭盜安民﹐民始帖席。尋解組歸﹐年七十七卒於家。著有《寶穡堂詩集》。

黃日煥字愧莪﹐永定人。順治辛丑進士﹐知興業縣﹐革里甲常規﹐禁包收濫派之獘﹐裕鹽課﹐罷墟稅。鄰邑妖寇犯禁﹐日煥親率鄕民﹐斬馘數千。尋以憂歸﹐補知甘泉。邑遭亂後﹐民多流亡﹐丁糧賠累﹐日煥申請豁免。擢知邳州﹐築堤治河﹐度地建城﹐民獲安。擢淮安河務同知。

郭連城字瑤公﹐上杭人。順治丁酉舉人﹐任龍陽令﹐有政聲。吳三桂叛﹐襲執之﹐脇以官﹐不屈﹐乘間走險歸。

沈恩舉字登三﹐連城人。順治丁酉舉人﹐知江蘇長洲縣。縣稱繁劇﹐賦至五十餘萬﹐耗倍於正額﹐胥吏因以爲姦。恩舉至﹐禁蠧役﹐稽侵蝕﹐蠲積賠﹐革火耗﹐賦淸而民無逋逃者。聽訟平允﹐絕苞苴竿牘之獘。去之日﹐民立祠以祀。

王權奇字漢傑﹐淸流人。以貢授寧化教諭﹐隨徵廣東有功﹐升恩平令。時海賊伍秀猖獗﹐權奇率民兵奮擊﹐力窮而死。

羅文舉永定人﹐初任廣東千總﹐累立戰功﹐擢廣西梧州守備。康熙十四年﹐寇犯藤縣。奉調應援﹐奮勇殺賊﹐陷陣死。事聞﹐贈官予祭葬。官其子一人。

廖冀亨永定人﹐康熙庚午舉人﹐知吳縣。值歲祲﹐賑饑寬賦﹐全活無算。尢善決獄﹐摘姦發伏﹐民無能欺之者。公餘課士﹐躬自丹黃。去之日﹐邑人攀畱數十里﹐其贈言名《仁聲集》﹐有「誰說吳腸木石如﹐廿年愛戴尙如初」之句。建百花書院祀之。

周夢錦字錫上﹐寧化人。康熙己卯舉人﹐除令岑溪﹐調崇善﹐建學宮﹐設壺山書院﹐邑人始知學。擢安陸守﹐修堤有勞績。時沔陽大饑﹐夢錦捐俸倡賑﹐存活甚眾。調蘇州﹐禁姦吏﹐革陋規﹐以甦民困。復調廣平。以老歸。著有《問心堂案牘》六卷。

黎致遠字寧先﹐長汀人。康熙己丑進士﹐授檢討﹐典試粵西﹐視學兩楚﹐抑奔競﹐拔單寒﹐時稱得人。遷吏科給事中﹐密奏年羹堯事權太盛﹐請加裁抑。巡按湖廣﹐值靖苗怙險暴掠﹐移檄粵﹑黔﹐會剿之。寇平﹐報政﹐命往江南稽察河工錢糧。累遷至大理寺卿。己酉﹐典試江南﹐旋授奉天府尹﹑盛京刑部侍郎。年五十六卒。

羅才徵字兼三﹐長汀人﹐康熙辛酉舉人。授通道知縣﹐修學官﹐建義塾﹐以教苗民。懲猺﹝瑤﹞之頑梗者。苗地多山﹐教民種樹﹐歲獲貲無算。去之日﹐祀名宦祠。

童能靈號寒泉﹐連城貢生。博聞彊記﹐尢精於經術﹑性理。立言能綜羅百家﹐貫穿諸儒。常讀書蓮峯﹐卒業武彜。汀漳道覺羅雅爾哈善聘爲芝山書院山長。卒。著有《易經剩義》《樂律古義》《太極辧微》《中天河洛》《朱子爲學考》《五倫說》行世。

鄒熊

字渭賢﹐淸流人﹐雍正癸卯舉人。歷官永壽知縣﹐開水利﹐絕需派﹐歲饑﹐買谷三百石勸賑。卒於官﹐貧不能殮﹐邑人賻助之。

巫近漢寧化人﹐字碧瞻﹐爲諸生﹐砥勵名節。雍正間﹐舉孝廉不就﹐以優貢入太學﹐乾隆丁巳成進士。宰樂昌﹐屏饋遺﹐杜請謁﹐興學校﹐有循卓聲。以鋤姦被誣﹐去﹐老幼攀轅﹐數十里不絕。著有《待質集》《西銘口義》《甸廬詩稿》若干捲。

湯兆麟字吉玆﹐長汀人。初授延平把總﹐平寇屢有功﹐升同安守備。值邑祲饑﹐民相聚﹐欲爲變﹐兆麟亟出勸諭﹐復罄資賑之﹐民情始安。以卓異引見﹐宴賚有加﹐除髙州遊擊。轉桂林城守﹐時因苗逆猖獗﹐用兵﹐兆麟轉輸不絕﹐以勞卒於官。卷之三十一孝

義

今皇帝孝治天下﹐義正萬民﹐極之大荒窮發﹐莫不比戶可封矣。然循名則易﹐核實則難。孟子曰「堯舜之道﹐孝弟而已」。夫孝弟必如大舜﹑周公﹑曾參﹐天下無孝子悌弟矣。子路曰「不能勤苦﹐不能恬貧窮﹐不能輕生死﹐而曰我能行義﹐吾不信也。」是微特孝難﹐卽義亦鮮焉。且孝有順逆﹐義有經權。順而經者易﹐逆而權者難。士君子旣讀書知義理矣﹐復擁厚資﹐則丰其甘旨﹐修其藻蘋﹐髙大其祖宗祠墓。而其於族戚也﹐急相周﹐患相卹﹐水火寇盜相救衛﹐非難也。禮義生於富足﹐而其力足以贍之也。若夫茅檐甕牖之子﹐食不給口﹐衣不蔽體﹐非有詩書禮義之气之所薰蒸﹐困頓已甚﹐輕背其骨肉親戚﹐謂他人父﹐謂他人兄者無怪也。而至性激發﹐喜怒哀樂中乎節﹐死生利害不攖乎心﹐若是者可不謂難乎﹖又況乎行之有誠僞﹐有所爲而爲之者易﹐無所爲而爲之者難。夫名者士君子之所爭﹐而匹夫匹婦之所不及計也。彼之勞苦其力﹐哀毀其形﹐散耗其財產﹐甚且亡其身以及其家。以爲利固無利也﹐以爲名則一己之膚髮妻子﹐且不能有﹐何有於區區身後名乎﹖然則無所爲而爲﹐又難之難者也。世之稱孝義多矣﹐父老不以實舉﹐而有司復信耳而不信目﹐遽以其人聞﹐以爲可潤色政教也。今卽不敢謂表裏宅祀俎豆者﹐皆有爲而爲之人﹐然旣已祀之矣﹐表之矣﹐亦足以償之矣。而表旌祀典之所不及者﹐復不能使潛徳幽光不終沈埋泉壤﹐是則載筆者之所大懼也。故特廣爲搜羅﹐詳加考核﹐或耳目所蔽壅﹐不免袁﹑褚同傳之譏﹐若門外千斛米之嫌﹐則知免矣。志孝義。﹝唐﹞

賴小大郎長汀人﹐襲指揮﹐以孝義聞。於螺墩潭中獲金牛﹐有司以聞。詔悉還賴。賴創金泉院﹑仙隱觀﹑金砂橋﹐復置興賢莊田二百畝。詳見《古迹》。﹝宋﹞

王格

字伯庸﹐長汀人。家貧﹐授徒﹐與陳軒厚。元丰間﹐軒來守郡﹐割俸錢五十萬饋之﹐悉歸諸郡庠﹐置田數百畝膳生徒。汀學有田自格始。子宗哲﹑明哲﹑宣哲皆進士﹐濬哲貢生。

李子圓字含芳﹐連城人。端平間﹐寇掠本邑﹐子圓率其弟子應﹑子榮﹐男文輝﹑文壽﹐孫榮茂﹐與賊力戰﹐弟﹑男俱遇害﹐賊亦遁去。子圓與孫榮茂築室石門巖﹐老焉。

雷三益淸流人﹐魁岸有勇略。景炎初﹐文天祥開府汀州﹐招集義兵﹐三益及三子丙﹑戊﹑庚應募﹐父子皆勤王而死。

陳大忠長汀人﹐與弟大節﹑大勇﹑大智爲漳人禦寇有功﹐漳人祀之。﹝元﹞

賴生

淸流人﹐初官軍下閩﹐母陷軍中。旣長﹐南北走萬里尋母﹐閱二十年﹐得於杭州。脫名官籍﹐奉母南還。

賴祿孫寧化人。延祐二年﹐贛寇亂﹐祿孫負母挈妻子入山。寇至﹐欲刃其母﹐祿孫以身蔽之曰「寧殺我﹐勿傷吾母。」時母病渴﹐祿孫含唾哺之。盜竊窺﹐相顧嘆駭﹐不忍害﹐反取水與之。有掠其妻去者﹐眾盜責之曰「柰何辱孝子婦﹖」使歸之。

鄭從吉長汀人﹐勇敢過人。上杭寇發﹐眾延之捍禦﹐從吉仗義往約﹐必殲盜乃已。盜懼而退。遂辟治荒蕪﹐招撫流亡﹐爲一邑保障。授攝上杭事。

雷添祥字永祥﹐淸流人。至元間﹐江西寇鄧克明掠邑﹐添祥侍父吉匿倉盈山中。寇至﹐吉患喘嗽﹐賊聞聲拽出﹐索財物無所得﹐欲殺之﹐添祥抱父號泣﹐求以身代。賊竟縱其父而殺之﹐時年二十三。

伍宗堯淸流人。時山寇訌亂﹐邑人推宗堯爲長﹐集士卒﹑設方略以禦之。江西寇鄧克明犯境﹐宗堯與禦﹐經月弗克。賊說之降﹐曰「生爲元人﹐死爲元鬼。」次日﹐與其子希稷﹑希明﹑希周﹑希孔率兵決戰﹐奮勇突圍﹐父子五人俱死﹐寇亦退。邑中特祠祀之。

李仲徳連城人﹐與子良能﹑良弼﹑良智﹑良明素負義勇。值紅巾寇邑﹐仲徳倡眾遏之﹐乘勝深入﹐父子五人皆死焉。

林懋

一名茂輕﹐連城人。歲歉﹐出米賑給﹐捐資建林公﹑畫錦二橋。復作遺訓以教子孫﹐年八十四卒。

陳徳沂上杭人﹐與弟徳漢友愛﹐四世同居。元季寇亂﹐徳沂負親避難福安﹐道遇賊﹐傷臂。寇平﹐奉母還。產業耗失﹐承歡至老不衰。﹝明﹞

張愛

字得旻﹐上杭人。洪武間﹐溪南寇攻縣﹐眾推愛爲隊長﹐偕梁文彪等力戰﹐斬首數百級﹐賊敗走﹐隨官軍搗穴﹐深入被執﹐罵賊不屈死。

周子禮上杭人。洪武間﹐鐘子人等寇縣﹐與眾約﹐能敵賊者罄家業酧之。時張愛爲民丁隊長﹐偕梁文彪率部以應﹐子禮出金償眾﹐不足﹐盡出其家人首飾﹑布帛﹑器物以繼﹐又不足﹐復以田產立券給償。城中有缺食者﹐仍出米粟賙之﹐眾賴以安。

許浩志連城人﹐以舉人爲同安教諭﹐未赴任遇寇發﹐率鄕人登冠豸寨﹐協力保障﹐眾賴生全。

童永恕連城人﹐孝事二親﹐友愛弟侄。有田荊風﹐嘗置義田以贍族人﹐罄家粟以賑一邑﹐八世不分居﹐一門仁讓。子昱﹑孫世堅俱以儒顯。

雷得昌淸流人﹐奉親惟謹﹐浣衣滌器必躬親。或過姻戚﹐與兄弟共舁之﹐不任童僕。成化中﹐邑大饑﹐其子良﹐以五百金出貸﹐不能息者免之﹐甚者爲裂券。鄰里歿﹐無以殮﹐施之棺。道路圮壞﹐加修治焉。

童昱

字道彰﹐連城人。宣徳間﹐從江右吳與弼講明正學。凡冠婚喪祭﹐悉遵朱熹家禮。道貌整肅﹐爲一邑儀範。

童得慶連城人。沙﹑尢寇鄧茂七亂時﹐邑無城堡。得慶與鄕官許浩志經畫冠豸寨要害﹐捐資重葺﹐率眾拒守﹐圍久不解。得慶復出己資數百金﹐下寨理諭。寇素聞其名﹐解圍去。時有李應文者﹐首倡建安東關﹐邑賴以全。

伍伯遜寧化人﹐寓江西南昌﹐與弟伯暘﹑伯達同居﹐數百口雍睦無間。祭酒胡嚴數嘉嘆之。子恆從吳與弼學﹐景泰間辟賢良﹐以親老辭不赴。

魏得禮淸流人。沙寇亂﹐賊將陳正景執知縣呂鏞﹐欲殺之。得禮請以身代﹐遂與鏞俱遇害。嘉靖間﹐配祀惠烈祠。

邱銅寶淸流人。正統間沙寇亂﹐挈家寓汀郡。賊擁數萬眾攻城﹐銅寶擇善戰者數百爲陣﹐三挑三捷﹐次日復戰又捷。深入賊巢﹐伏發﹐遂及於難。

雷稔

淸流人。母卒﹐值寇至﹐舉家奔竄﹐稔獨守母屍不去。賊憐之﹐弗忍殺。成化間﹐歸化民葉永堅遺銀六十兩﹐稔中子道拾之﹐歸語稔﹐稔命還永堅﹐一無所取。

劉敬

字謙之﹐上杭人。幼孤﹐事母孝。正統己巳﹐沙寇攻縣﹐敬負母出避被執。賊索金﹐箠楚及母﹐敬抱母號泣獲免。母病﹐含哺以飼﹐人稱純孝。

江瀚

上杭諸生。沙尢寇發﹐被執脇降之。瀚曰「朝廷養我何爲﹐肯從爾狗鼠輩耶﹖」賊捽﹐近城下﹐脇使跪﹐不屈﹐罵而死。賊義之﹐語城頭人曰「上杭好江秀才也。」

鐘廷鸞武平人﹐年二十﹐父病篤﹐感痛呼天﹐割左股烹以進。父歿﹐與弟﹑侄共爨者三代。

鄧瑤

淸流人。景泰間﹐艸寇攻掠﹐村民駭竄﹐至楊梅逕。逕狹﹐人莫能進﹐賊追及。瑤挺身與戰﹐自午至申﹐賊亂槍傷瑤胸﹐死猶倚石僵立﹐賊懼而退。境中四百餘家賴保全焉。

張秉和上杭人。天順間溪南寇發﹐被執﹐彊之跪﹐大罵﹐不屈而死。

李子穆武平人。天順七年﹐艸寇犯境﹐鄕多脇從﹐惟子穆闔門守正﹐遂俱被害。

吳海

上杭人。成化間賊發﹐海率民兵擒斬賊首鐘三等若干人﹐又戰於峽頭之麓﹐中伏死。

伍鈍

字文璉﹐淸流人。天性過人﹐母病﹐割股肉和藥以進﹐病尋愈。居喪盡禮﹐哀毀骨立﹐廬墓三年﹐人咸稱其孝。

賴思智上杭人。正徳七年﹐掛坑寇亂﹐思智領兵搗巢﹐斬渠魁﹐餘黨逃遁。乘勝深入﹐伏發﹐被賊支解。事聞﹐贈武略將軍﹐立祠以祀﹔蔭其子楷﹐爲本所世襲百戶。孫世華領裏兵往浙徵倭﹐力戰多功﹐中流矢死。贈秩立祠。

童玘

武平人。正徳間寇作﹐以勇士應縣令劉璣募。及璣被執﹐玘率眾直抵賊壘格殺﹐遇害。同邑江環﹑李賤生﹑兪世旺同赴義死。詔賜卹﹐從祀璣廟。

李元丰連城人。正徳間﹐武平寇作﹐元丰奉檄隨邑令蔣璣討賊﹐不利﹐同被執﹐死之。鄕人肖像忠惠祠以祀。

舒冕

武平人﹐以貢入太學﹐常遊胡居仁之門。閨門雍肅﹐三世同居。父母歿﹐廬墓三年﹐人欽其孝。

程仲武正徳間﹐賊經武平﹐挺身赴難﹐死之。

雷瑄

字宗器﹐淸流貢生。父病﹐割股和藥。正徳六年寇亂﹐瑄招流散三百人﹐訓練固守﹐城賴以全。

陳璣

連城人。嘉靖初﹐寇楊廷蘭猖獗﹐璣率眾捕殺甚多﹐行至陳屋坪。會食﹐賊潛入執其兵器﹐外環攻之。璣等猶手刃數十輩。賊縱火焚廬舍﹐遂遇害。邑人立祠以祀。

曾軻

寧化人﹐有異術。嘉靖中﹐廣寇顧子傳突至﹐軻率男婦百餘人屯北門山樹下。賊至﹐若無覩者。知縣神其事﹐委之禦寇。時賊乏食﹐四出抄掠。軻募壯丁黎永達﹑雷某二人設伏﹐誘賊首子傳出﹐擒之﹐余悉遁。事聞﹐當事嘉永達勇﹐欲辟爲中軍。永達曰「向者之役﹐吾爲地方紓一時之急耳。」辭不就。而軻亦病目﹐旋卒。

陳珪

歸化人﹐與猶子鐸俱以膂力聞。嘉靖初﹐流寇攻城﹐屢建禦寇功。後賊劫沂洲﹐邑令惇請珪﹑鐸討之。旣陣﹐殺十餘人﹐賊敗走﹐追之﹐官兵不前﹐戰死。

馬榮

長汀人﹐嘉靖中禦寇﹐死焉。子如龍﹐亦以孝聞。

揭雀

歸化人﹐家貧母老﹐采薪供養。母病篤﹐思肉﹐不能市﹐割股以進﹐母病尋愈。

李日杭上杭人。嘉靖二十年﹐盜寇臨境﹐與戰死。

林鐸

武平人。嘉靖間﹐賊過白鶴嶺﹐鐸挺身殺賊﹐乘勝深入﹐賊攢槍刺之﹐猶手刃數賊而死。

劉皓

武平人。嘉靖丁巳﹐廣寇出劫﹐被掠不屈﹐死之。

劉金綸武平人。嘉靖丁巳﹐廣寇出劫﹐時金綸以鄕長領兵﹐至小溪口﹐與戰死。

劉僑

武平人。嘉靖戊午﹐寇經白鶴嶺﹐率義兵迎戰﹐死之。

練廷相武平國學生﹐嘉靖丁巳以擒賊功授冠帶。戊午﹐奉調漳﹑泉徵倭﹐已獻馘受賞﹐兵駐南安。倭蜂集﹐廷相率眾力戰﹐孤軍無援﹐矢盡失道﹐赴水死。奉勅建祠立像﹐春秋祀焉。

吳毓嘉長汀人﹐性孝友。繼母鐘氏目盲﹐以舌舐之。父因食橊卒﹐見橊輒感泣不忍食。生母賴氏柩被盜匿去﹐毓嘉跌足吁天﹐披荊歷險﹐獲歸安厝。以歲貢授來安司訓﹐升湖口教諭。歲饑﹐所得俸悉分貧士﹐空囊而歸。

林上元寧化人。嘉靖間﹐繼母爲廣寇所掠﹐上元奮不顧身﹐持槍殺寇﹐奪母而歸。

童志徳連城貢生。流寇攻城﹐志徳偕邑紳謝魁﹑李元泰畫計退之﹐城賴以全。後羅袍賊起﹐復有戰功﹐授永丰丞﹐升義寧令﹐以終養歸。

周效良上杭人。嘉靖間﹐廣寇梁寧等劫掠四鄕﹐效良應募往禦﹐戰敗被執。賊脇之使從﹐大罵曰「我死必作厲鬼﹐盡殺爾等﹐乃望我相助乎﹖」賊怒裂其屍。從死者數人。

李嘉言字憲章﹐上杭諸生。嘉靖季﹐山寇李占春旣降﹐復鼓眾謀反。嘉言應巡道金淛命往撫﹐爲賊所脇﹐厲聲罵賊曰「寧碎吾身﹐不負吾心。」賊支解之。

童邦傑字子龍﹐連城人。嘉靖間﹐寇羅袍﹑賴賜﹑楊舜等犯汀﹐會巡撫移鎭汀城。傑詣軍門﹐領招安檄﹐直入賊巢。時賴賜原屬脇從﹐傑察其情﹐乘間諭以禍福﹐因合謀置酒﹐席間縛羅袍﹑楊舜以獻﹐餘黨悉散。

廖顯玢永定人。嘉靖四十一年賊至。母耄而盲﹐負母逃難﹐遇賊見殺。賊聞其素行﹐悔之﹐收屍殯殮。

李世顯連城人﹐與鄕人林廷友善。嘉靖間﹐有廣寇百人駐營陳屋坪。世顯往護﹐賊黨驚散。世顯中槍﹐因嘆曰「旣全鄰家﹐一身何卹。」遂死。

羅世禮連城人。嘉靖間﹐流寇告警﹐世禮踞旗石寨﹐率子福﹑裕﹑禎﹑祥﹑祉﹑袵撫禦之。時避亂﹐人多糧少﹐世禮開倉分給﹐眾賴以全。

林羽宏連城人﹐周歲失怙﹐奉節母李氏極孝。好周急﹐厚於宗族﹐凡婚娶不備者助之﹐死喪不足者給之。哭母喪明。有「燃燈苦憶孤燈夜﹐執杖追思泣杖時」之句。

鄒時泰字士亨﹐淸流人。隆慶元年舉人﹐授華容令﹐有惠政。去之日﹐空道遮畱。性孝義﹐居喪﹐築室哀思﹐作《筠廬記》。裏中待舉火者數十家。著有《秉燭集》。弟時丰﹐字有年﹐登萬曆戊午賢書﹐有文名。

羅孟春上杭人。萬曆六年﹐艸寇猖獗﹐孟春罄家資助餉﹐募鄕勇守城﹐邑賴以全。歲荒﹐民乏食﹐孟春盡散廩粟﹐爲粥賑饑﹐親族貧乏者計口給米﹐全活甚眾。十四年﹐邑大水﹐漂溺居民﹐孟春施棺三百具﹐雇工掩埋。又嘗捐貲於舊縣修路築橋﹐以通徒旅。藍﹑丁兩姓妻女﹐一逼於寇﹐一逼於貸﹐捐金代贖﹐全其室家。汀河有拔頭磜﹐怪石怒浪﹐舟行多覆﹐孟春出貲﹐鑿石濬河﹐期年工竣﹐舟無覆溺之虞。

伍壽髙淸流人﹐父福露﹐外遊不返﹐壽髙鬻產辭妻子﹐偏訪二十載﹐始獲聚首﹐人稱孝焉。

賴一相字時望﹐永定諸生。博學孝友。嘗讓產於弟﹐躬自舌耕餬口。事繼母甚孝﹐繼母化之。嘗入粵歸﹐遇賊舟次﹐呼曰「天乎﹗賴一相生平爲人﹐豈宜至此。」盜聞其名﹐遂解去。

劉榮

永定諸生﹐性孝友。同知謬宗堯延爲縣師表。值上杭賊賴榮昌﹑劉元亨等猖獗﹐榮設計緝捕﹐地方以寧。以功授惠州通判﹐卒於官。

邱文岐長汀人﹐早孤家貧﹐事孀母孝。侍母病﹐衣不解帶﹐疾劇嘗糞﹑割股。旣葬﹐廬墓三年。

鐘孝

武平人﹐天性篤孝﹐事寡母甚謹。母病頻危﹐屏人焚香兩臂以禱﹐刲股肉進之﹐母尋愈。後以子吁雋貴﹐贈黃梅知縣。

熊正宗號復齋﹐永定人。早失怙﹐廬墓三年﹐喪葬盡禮。性孝義﹐樂施與﹐惇友於。上杭令黃希禮親至其鄕旌之﹐時稱孝子裏。

胡汝橋字瑞虹﹐長汀諸生。性至孝﹐母歿﹐哀毀過情﹐廬墓金斗山。父得噎病閱四月﹐父進一粥﹐則己進一粥﹔父噎﹐己亦痛不食。父歿﹐躃踴骨立而死。

伍可縉寧化人﹐家貧﹐賣漿爲活。曲順父志﹐得其歡心。父喜博﹐數負。可縉肩販取直以償之﹐父感化易行。母嘗患癰潰﹐可縉吮之而愈。直指行部﹐表其門。

曾喬

寧化人。父饒於貲﹐旋中落﹐喬躬負薪資養。母時有怨言﹐喬多方慰悅。母瘋廢﹐不能尸饔﹐喬嘗運米數十里外﹐蘊火爲午餐﹐刻期必返。或日短不時至﹐父輒杖之﹐跪受不敢怨。有憫其勞苦私飯之者﹐必捨肉懷歸以奉父母。四十年如一日﹐辛苦積貲二十金貸人﹐人負之﹐喬亦不取﹐竟不能娶﹐食力終身。

詹恆髙上杭諸生﹐性孝友。父商於外﹐祖柩厝南岡﹐洪水驟浸。時恆髙年十三﹐卽號哭倩人移柩。柩甫移﹐水已沒所厝矣。居喪哀毀骨立。有友某館永定者病沒﹐恆髙徒步往﹐經紀其喪﹐輿櫬歸﹐時分束脯﹐贍其遺孤﹐人咸稱之。

王道

連城人﹐父早喪。道賈粵東歸﹐母適遘疾﹐醫藥罔效﹐號泣曰「古有割股療親﹐苟得母痊﹐子身何卹。」遂秉刀刲股﹐昏絕復甦﹐調湯藥以進﹐母疾旋愈。

梁一騰武平人。天啟七年﹐賊入田橑坊﹐一騰率鄕兵迎敵﹐死之。從祀忠烈祠。

李聯春寧化人﹐光祿署丞。年弱冠﹐以母巫氏病﹐持素終身﹐並修百里外津梁道路﹐以延母年。又自萬曆至崇禎年賑饑七次﹐計賑谷五千餘石﹐一時貧民咸倚爲命。弟試春﹐亦協賑﹐鄰里多受其惠。

馬懋徳長汀人。值山寇肆掠﹐與侄乾分禦漁滄隘﹐汀人恃以無患﹔乾禦牛嶺隘﹐失援遇害﹐邑人祠祀之。乾妻黃氏亦殉節死。

賴思養上杭人。崇禎元年﹐流寇圍縣﹐思養破產募精銳﹐殺賊四百餘人﹐授把總。四年﹐賊復起﹐思養率族人賴君選等﹐與戰於髙吳﹐死之。

廖希顏武平人。崇禎元年三月﹐寇圍縣﹐希顏從守備徐必登拒戰﹐至藍塘﹐官兵潰﹐與必登俱力戰死。巡道曾攖予優卹﹐從祀忠烈祠。

林大疆武平人。崇禎初﹐賊往來江廣間﹐必經其地﹐大疆率兄弟截擊﹐俘獲頗多。賊銜之﹐圍其居﹐臠肉幾盡而死。同時劉嘉興亦與賊力戰死。

林大弘武平人﹐崇禎初以邀擊賊眾﹐傷七刃﹐匍匐而歸﹐得不死。縣給冠帶旌之。

林大僐武平人。崇禎元年﹐邑令巢之梁﹐奉檄單騎詣賊壘招諭﹐募壯士與俱。大僐請以身從﹐上下山阪凡兩日夜﹐經數十穴而歸。及賊圍上杭﹐當事下令搗穴搜捕。大僐窺畫各穴情形﹐了如指掌。因是賊首窮蹙﹐俘獲百餘﹐皆其密謀之功。

陳元泰武平人。崇禎二年﹐從徵山寇﹐奮勇先登﹐諭功受賞。三年春﹐山寇復發﹐以滅賊自期﹐屢奏奇績。賊恨之﹐設伏遭擒﹐不屈而死。

鐘運捷武平人﹐團練把總。時流寇犯境﹐運捷捐資招募義勇﹐偕胞弟元捷﹑云捷統眾追擊至永平寨﹐衝鋒陷陣﹐兄弟血戰而死。邑令義之﹐祀忠烈祠。時有程可正者﹐武平哨長﹐亦以永平寨陣亡﹐受旌。

黎有綱長汀人﹐有文名。崇禎間﹐流寇犯境﹐有綱破產募兵﹐郡恃無恐﹐當事皆式廬延禮之。著有《篁嘯齋詩》《北樓文稿》。

危臺宿武平諸生。崇禎初﹐寇圍城急﹐臺宿與王士信縋城出﹐陳說利害。賊解去。

伍就湯寧化諸生﹐四歲失恃﹐事後母得歡心。父臥疾﹐就湯扶掖﹐躬滌浣三載。居喪﹐哀毀踰禮。兄病﹐願以身代﹐撫兄子不啻所生。故人子有貸未還﹐疾革頻以爲念。就湯聞而嘆曰「吾柰何以身外長物﹐令佳士賫恨乎。」急持券﹐造榻前焚之﹐其人三嘆而瞑。裏有貧而鬻子者﹐旣納券﹐就湯念其祖有隱徳﹐召至家﹐卑以身算﹐竟還其券。巡道郁之章﹐髙其行誼﹐作《彰善紀》表之。

伍日望寧化學生﹐善事繼母陰﹐陰有心疾﹐喜怒不常﹐日望百計承順﹐務得其歡。教異母弟如子。早歲喪妻﹐不復娶﹐慮不能事母﹐致觸其疾也。同邑庠生吳永耀亦善事繼母。先後學使者均以孝行旌之。

官友基寧化人﹐性至孝﹐母病﹐割股以進。及卒﹐哀毀骨立﹐廬墓三年。有司欲旌之﹐友基懇辭而止。時淸流李於城亦父病刲股﹑父沒廬墓﹐以孝聞。

張榮誥寧化庠生﹐事母巫以孝聞。人稱之﹐輒愧沮。累舉孝行﹐禦史旌之﹐益惶恐不敢當。郡守唐世涵勒其名於孝義坊﹐榮誥見而慚赧曰「烏有子事親而可爲名者乎﹖」及母卒﹐嘔血數升﹐月餘歠粥﹐日不滿口﹐扶疾爲母卜宅兆﹐未葬而死。

邱嶽

寧化人。父遠出得暴疾﹐嶽馳視﹐垂死﹐痛哭割股以進﹐稍愈﹐舁歸而歿。嶽竟以哀卒。武平林大昇亦刲股﹐母疾得痊。

吳懋中字允睿﹐永定庠生。嫡母失明﹐潄舐七夕﹐重翳如掃。父好義﹐急施予﹐仰承色笑﹐晨夕必請所與。知縣周齊以好義薦﹐懋中曰「此子職也﹐曷足稱﹗」子煌甲﹐甲戌進士﹐以勞卒於官。及寇變﹐一門八婦同夕自經﹐懋中慨然曰「吾子死君﹐吾婦死節﹐天之玉我至矣。」遂遨遊羅浮﹑鼎湖諸勝而歸隱焉。所著有《五宗文訣》行世。

李茂芳歸化人。明季盜起﹐父竄山中﹐爲盜所掠。茂芳甫十歲﹐入賊巢﹐抱父哭﹐願以身代。賊憐其幼而奇其孝﹐並釋父歸。

邱雋

字愼夫﹐寧化人。崇禎辛未進士﹐授泉州守備。淸介自守﹐恩撫士卒﹐有儒將風。解組歸﹐值田仰潰卒至﹐鄕人誤以爲寇﹐彊雋爲帥禦之﹐兵未交而眾自潰﹐雋遂遇害。雋有戚屬吳維城者﹐奔救無及﹐亦死之。

張翼鵬寧化人﹐任廣東香山澳都司。崇禎中﹐解紅彜銃至京﹐兵部欲別差解往登州。翼鵬自請往﹐卒於難。

江寬山字東峯﹐以義勇聞。嘉靖間﹐山寇張連等聚眾萬餘﹐劫掠鄕邑﹐寬山率子弟及鄕勇力禦之﹐轉戰皆有功。伏發﹐寬山及三子﹑二侄皆殲焉。後屢顯異迹。觀察衛紹芳爲作傳。

魏廷楨長汀貢生﹐孝友醇謹﹐人士宗仰之。巡按侍禦喬公聞之﹐爲表其閭﹐稱以「斷齏劃粥﹐五車蠧簡有餘﹔養技焚舟﹐七戰闈不餒。居家而孝友雙聞﹐接人則尊卑一視」云。﹝國朝﹞

黃中立上杭人。順治丙戌﹐山賊寇縣﹐士民登陴守禦。一夕﹐風雨暴作﹐城上懸燈盡滅。賊哄薄城﹐中立急收斗笠千餘蔽燈﹐燈復焰﹐賊遁去﹐邑賴以全。

黃國舉連城諸生。順治四年﹐土寇據城﹐被執﹐迫撰僞示安民。國舉大哭﹐罵賊而死。子拱髙﹐嘗捐五十金代周世遠償債﹐免其夫婦離散﹐人咸義之。

謝獻恂寧化人。嫡母雷氏無出。父客外再娶王氏﹐生獻恂。父死﹐獻恂扶生母歸裏。奉嫡母雷﹐克盡子道。雷臥病﹐獻恂刲股和藥以進﹐病隨愈。

藍楨

字孕和﹐武平諸生。順治丙戌﹐粵寇犯境。楨募鄕勇﹐守金雞大嶺隘﹐賊不能攻。解圍後﹐鄕民乏食﹐出粟以賑。子灝春﹐有擒林耀祖功﹔沐春﹐當耿逆平時投誠﹐授教諭。

伍飛翰寧化諸生﹐以孝聞。有異母弟貧不自存﹐贍之四十年﹐無倦容。戊子﹑己丑間﹐四鄕盜起。有修怨於曹坊者﹐詆爲盜藪。防將髙守貴計剿之。飛翰往止之﹐曰「將軍誤矣﹐柰何以風聞飛語血肉良民﹐某願以百口保此坊無他。」髙乃返旆﹐一坊以全。

周士愷長汀人﹐父景﹐以孝聞。順治丙戌﹐王師至。士凱以母病﹐率妻子環侍﹐不去家﹐卒秋毫無犯。

項人龍連城人﹐以諸生入太學﹐授潮陽推官﹐未任而明亡﹐遂隱不仕。順治戊子﹐楊齊云劫掠河源裏。人龍父時選禦寇﹐陷於池﹐人龍冒死赴水救父﹐並遇害。

諶國良寧化人。時寇盜訌熾﹐母被掠。國良號泣以衛﹐盜憐之﹐卒全其母。復傾資贖族戚之遭擄者。

陰宜登寧化人﹐少好弓馬﹑習技擊﹐稍長﹐經營諸村鄕﹐與時轉移﹐久之﹐多得粟。甲申闖變﹐宜登謂家人曰「大兵之後﹐必有凶年﹐憂其未艾乎。」乃出衣裝鬻之﹐盡以市谷﹐築廩貯之。明年盜起﹐城中乏食。宜登詣縣﹐自言請以家粟分給憊民﹐爲邑中好義者倡。時薛家坊最困﹐乃籍戶口多寡﹐每給斗米﹐折銀二錢。復出粟五十石﹐就東郊龍門庵設粥廠﹐男女各異所﹐令子弟十餘人董其事。於族鄰則日授二餐。曰「共此一片土﹐彼啼饑﹐我鼓腹﹐忍乎﹖」於是﹐合邑聞風效義﹐民以無饑。

雷電

寧化諸生﹐親沒廬墓。丁酉﹑丙午﹑乙卯三次賑饑﹐邑人徳之。

孔念厚永定人。順治丙戌﹐廣寇破城﹐賊欲殺其父。厚乞身代﹐賊遂殺厚。父得免。

李爾象連城人。順治戊子﹐土寇掠邑﹐爾象從積屍中負老母﹑攜幼弟以逃難。父歿沙陽﹐雪夜奔喪﹐哀愴動人﹔扶柩安葬﹐負土成墳。康熙甲寅﹐耿變沙陽﹐僞鎭逼受職﹐力拒遁去。

黃開鳳連城人。順治戊子﹐土寇告警。父病支牀﹐背負竄靑巖裏﹐中途遇虎﹐號泣呼吁﹐虎引去。父隨卒於靑巖。質身爲殮﹐負土成墳。弟死江右﹐母悲思不已。開鳳奔往﹐收骸以歸。

雷動化寧化貢生﹐事親孝友﹔愛異母弟﹐推美田宅與之﹔姊寡﹐敬奉終身。順治二年﹐山寇鄒華等肆掠﹐動化建議助餉守隘﹐賊不敢犯。六年﹐叛賊郭天材﹐率鐵騎數千將來攻。守將急令閉關﹐動化力爭開門﹐納避賊男﹑婦無算。明日﹐賊果大集﹐焚近郊民捨幾盡。城中乏食﹐動化散家財數千金﹐出米數百石煮糜粥﹐募丁壯﹐以固人心﹐賊不得逞。十年﹐艸寇黃允會﹑恃撫負隅﹐殺庠士賴朝會﹑巫建勛。動化義心激切﹐請兵剿洗賊巢。自是﹐寧邑遂免寇害。子益﹑孫常振﹐列邑庠﹐皆有門內行。

蔣正春連城人。母吳氏死於寇﹐正春聞﹐拊膺大慟﹐追擊賊於涯婆嶺﹐殲其魁﹐餘黨悉遁﹐因獲賊所俘男婦﹐悉歸之。順治間﹐賊陷連城﹐正春率眾固守其鄕﹐寇莫敢犯。又捐資除道﹐自賴源至永安湖口及曲溪司一百二十里﹐行人徳之。少年嘗遭蠱毒﹐因精其方以施入﹐全活頗眾。年六十八﹐無疾而逝。

蔣受兪正春子﹐從正春擊賊於涯婆嶺﹐殺獲最多。康熙甲寅耿變﹐拒僞札弗受﹐率眾立社﹐爲守禦計。後以援泉州功﹐授守備。

吳階泰永定人﹐母病﹐刲股調羹以進﹐友愛兄弟﹐門內肅睦。以平山寇功﹐職都司。時連邑吳洪欽亦母病刲股﹐以孝聞。

吳祖馨永定人﹐力學惇行。順治丁酉﹐領鄕薦﹐以親老﹐侍養膝下﹐絕意仕進。耿逆亂﹐逼令守職。祖馨嘆曰「吾爲親故﹐未遑效命天朝﹐顧乃俯首於逆黨耶﹖」去而逃之。著有《四書集成》《詩經纂要》。

饒其彥武平諸生﹐雅負才名。明末﹐邑中寇盜充斥﹐其彥團集鄕勇﹐捍禦有功。順治三年﹐寇侵上杭﹐其彥率眾與戰﹐乘勝長驅﹐爲賊所害。巡撫張學聖憐其義烈﹐旌之。

賴世澄字登如﹐歸化諸生。順治丙戌﹐山寇蜂起﹐邑數被圍。世澄糾鄕勇捍禦﹐城賴以完。戊子﹑己丑歲洊饑﹐道饉相望。世澄傾廩平糶﹐施粥賑饑﹐儲藥物以救疾者。邑人魏姓以逋負鬻妻﹐世澄出金代償﹐俾得完娶。又嘗捐資葬節婦賴氏﹐鄕人咸服其義。

王際泰武平諸生﹐負气任俠。順治戊子﹐廣寇襲城﹐際泰督鄕勇出戰﹐死之﹐祀忠烈祠。同邑朱光球亦力戰死。

鄭完明永定人。母疾﹐禱佛茹素﹔父疾﹐刲股以進。人稱其孝。

鐘和宇武平人。順治戊子﹐流寇犯境﹐縣檄和宇爲千夫長﹐率親丁﹐冒矢石奮擊。伏發﹐爲賊所執﹐脇爲鄕導﹐不從﹐唾賊大罵﹐賊磔其屍。士民哀之﹐祀忠烈祠。

陳老滿字徳勝﹐武平人。順治五年﹐流寇朱麻庸等眾數千屯城外﹐將攻城。老滿率眾奮擊﹐擒斬甚眾﹐以功授把總。同邑武舉李應才﹐戊子殺寇有功﹐甲寅耿變﹐不受札。

林捷春武平人。年十四﹐粵寇犯境﹐將殺其父﹐號泣請以身代。賊憐而釋之。母病目﹐舐之﹐復明﹐人咸稱其孝。

王三畏武平人﹐國學生。歲饑﹐傾廩以賑。明季﹐有大璫獘政﹔順治初﹐猾吏相延爲姦﹐詐索無已﹐民不聊生。三畏罄家資數千金﹐理於當道﹐八邑俱得免﹐人咸徳之。

劉鑑

上杭諸生。順治間﹐爲山寇所掠﹐酷刑勒贖﹐號泣曰「我死不足惜﹐父母老何依耶﹖」賊知其貧﹐憐其孝﹐釋之。母病篤﹐適學使校士汀郡﹐師友彊之行﹐鑑曰「吾母至此﹐遑計微名乎﹖」及母痊可﹐而名遂被黜。所著有《皈杜樓集》。

李言

字何言﹐淸流諸生﹐以薦授兵部職方主事﹐遷員外郎。順治戊子歲大饑﹐斗米五百錢﹐富戶居積﹐無所得糴。父參政於堅﹐煮粥濟饑﹐憂遠方老幼不能徧﹐仰屋嘆息。言曰「無慮也﹐兒尙餘五百石﹐應減價﹐斗米百文﹐按戶計口以糴。」復以上﹑中﹑下分派。各富戶亦糶若干石﹐至新谷升而止。他郡饑莩載途﹐而淸流民無菜色﹐皆李氏父子之功。

王與

武平人。甲寅寇起﹐與率眾禦敵。又置義田三十畝﹐以備賑卹。同時﹐邑諸生鐘汧﹑林轉亨亦有禦寇功。

吳濟舟字鼎黃。康熙甲寅耿逆之亂﹐山寇範儀等乘間竊發﹐盤踞寧化﹑淸流地界。裏中姦民湯成章父子﹐潛謀導賊入境﹐所至村落爲墟。濟舟與其友羅大韶﹑周日庠謀﹐立團練﹐集鄕勇﹐申約束﹐擇能者使統領之﹐首尾聯絡﹐互相應援﹐定計誘成章父子殲之。賊聞﹐率黨萬餘蜂至﹐濟舟設奇置伏﹐分隊疊進﹐斬賊首千餘級﹐賊乃引退。丁丑﹐余奇生等嘯聚劫掠﹐濟舟復團鄕兵守禦。辛卯歲饑﹐設法平糶﹐全活甚眾。年九十一卒。

陳開運字而鈞﹐淸流人。父病﹐刲股以進。兄弟八人友愛無間言。同邑庠生賴用賢﹐侍母錮疾十年﹐躬調湯藥﹐衣不解帶。母歿﹐哀毀骨立。五世同居﹐人稱「陳賴」。

湯祖相字簡生﹐淸流諸生﹐能文﹐勇敢有膽气。土寇攻城﹐祖相集眾﹐得三百餘人﹐出城間道擊之。賊避去。

蕭文南歸化人。順治九年﹐賊圍姜坊寨。文南率民兵往救﹐與賊戰於張源﹐殺其先鋒﹐矢斃十餘人。賊並力格鬥﹐文南及鄧三九﹑熊賤皆死之。邑令嘉其勇烈﹐爲祠於陳珪祠左﹐置田以祀。

林鸞

上杭人﹐順治丁酉舉人。甲寅耿變﹐僞將劉應麟威脇從逆﹐不屈。應麟怒﹐械至汀﹐旋釋歸。丙辰﹐大師平復閩疆﹐應麟兵遁﹐鸞率眾﹐據城不納﹐邑人徳之。

李人鳳字亦凡﹐長汀諸生。嘗爲其祖母舐癰。居父喪﹐不食七日。弟人彪亦刲股療親疾。時稱一門兩孝子。

陳燮理字寅賓﹐寧化人﹐善事母。時土寇竊發﹐燮理上六議﹐當事多用之。後叛師訌變﹐復捐金勵眾﹐爲驅除計﹐寇懼而遁。父母喪﹐痛毀過甚﹐不勝哀而死。著有《愼余堂詩文集》。

李亭

字集蘭﹐淸流諸生。甲寅之變﹐四郊多寇。亭撫幾嘆曰「鼠輩猖狂﹐誓滅此而朝食。」隨請於縣令﹐招集民兵﹐開門率眾剿之﹐至吳地鋪﹐猝與賊遇﹐民兵無紀律﹐臨陣各鳥獸散﹐賊殺傷三百餘人。亭被執﹐至塘背﹐罵賊不屈而死。

雷世守字衛天﹐寧化人。康熙甲寅﹐耿藩叛﹐招致世守。或勸其受僞職﹐爲庇族計。世守叱之曰「若爲賊作說客耶﹖﹗」挈家遁入山中。子鳴髙﹐捐金購祭田﹐建八宗祠。相國張廷玉額以「八宗永世」。

鐘葉吉字惟謙﹐武平諸生。父喬捷﹐事親撫侄﹐有孝友聲。康熙二十九年﹐悍民據赤崗爲暴﹐城中男女驚惶。葉吉首先捐資﹐修築城垣﹐聚眾固守﹐邑賴以寧。

陳祚

字常州﹐歸化拔貢生。善事親。父卒﹐哀毀骨立﹐以不勝喪而死。同邑陳士重﹑朱宗明亦以孝聞。

餘萬春淸流諸生。母病﹐刲股調藥﹔母卒﹐哀痛﹐以頭觸柱﹐絕而復甦。苫次歠粥﹑茹素﹐三年如一日。同邑貢生余元宰﹐亦母病刲股﹐以孝聞。

賴一徳連城人。祖延泰﹐貢生﹔父超彥﹐癸卯舉人。值甲寅耿變﹐俱不受僞命﹐潛匿山谷。後超彥爲醴陵令﹐病歸。一徳侍牀笫者二年。父歿﹐慟哭五日﹐不食﹐思慕鬱結﹐竟得狂疾。庶母慟告父靈﹐卽日愈。人以爲孝感。

沈友龍連城諸生。甲寅耿變﹐逆黨數逼致之。友龍敝衣芒履遁迹深山。兄友耀﹐明季亂離﹐客死於外﹐友龍千里尋骸歸葬。同邑諸生沈士堯﹑貢生謝獻臣亦力拒僞命﹐潔身全節。

王名佐淸流人。當甲寅耿逆之變﹐羣盜四起﹐逼城郭。名佐率鄕人與賊戰﹐邑賴以安。其子雯﹐死於陣。

胡逢亨永定貢生﹐事親孝。康熙丁巳歲饑﹐傾廩施粥。鄕民黃井生﹐幼聘詹氏﹐旣而兩姓俱貧﹐欲離婚。逢亨捐金周卹﹐俾克完娶。海澄有鬻其子者﹐逢亨知爲儒家子﹐贖歸之。憫蛟潭河渡覆溺爲虞﹐捐田以給渡工。又修造下洋﹑福廣﹑山和﹑寧庵等處橋路﹐爲利甚溥。

吳云芝永定貢生﹐以孝友稱。甲寅逆變﹐逼受僞職﹐棄家逃深山。東關橋水沖激﹐人病涉﹐云芝出三百餘金倡造。歲饑﹐捐賑。復置田數十畝﹐以給族人圖役之供。

李國蕙淸流人。年十六孤﹐居喪盡禮。值寇起﹐男婦奔逸﹐國蕙獨守棺不去。賊欲火其居﹐力拒之﹐刃傷左臂﹐猶罵賊不休﹐賊亦感動﹐不復舉火。及葬﹐築廬墓側﹐日歸奉母﹐夜出守墳﹐裏黨欽之。

劉岑棟連城人。事母李氏以孝﹐李年九十餘﹐棟先卒。易簀時﹐囑妻林氏﹐猶痛切勉其色養。

伍惠民淸流人。善事母﹐母疾﹐侍牀席者數旬﹐形疲骨立﹐復以哀毀故﹐後母四日而卒。

何榛

上杭貢生。父卒﹐三日不食﹐母勸之﹐始一舉。叔貧無後﹐爲擇繼嗣﹐且割腴田養之。伯兄病瘵﹐仲叔患痢﹐躬爲抱持﹐不避污穢。學博楊﹑司訓鄭相繼卒﹐厚賻之﹐且助其櫬焉。

曾弘宇歸化人。順治戊子﹐寇掠四郊﹐弘宇挈家避邃谷。一日賊至﹐其妻吳氏爲賊刃死﹐弘宇糾丁壯數人﹐伏險隘以伺妻。次日﹐賊果挾婦女二十餘人過其地。弘宇手斃三賊﹐乘勝追擊﹐賊乃退﹐奪所掠婦女遣歸﹐境獲安。康熙丁丑歲饑﹐米價湧騰﹐弘宇發粟﹐減價平糶﹐鄕閭徳之。年八十二卒。同邑周祖﹐亦有禦寇功。

蕭徽聲歸化人。十歲時﹐生母李氏臥疾支牀﹐晝夜侍湯藥。及卒﹐哀毀踰成人。順治丁酉﹐膺歲薦﹐任侯官教諭。康熙甲寅﹐耿逆變作﹐徽聲微服出城﹐潔身歸裏﹐人稱明哲。

原文錫字伯躬﹐歸化人。康熙庚申舉人﹐議建學於龍湖﹐請於邑淸糧差積獘。授感息﹑陵水二縣﹐有政聲。卒於官。

江泌

字肅賓﹐永定人。孝友樂施﹐嘗修祖塋﹑族塋﹐置田供祀。母家有貧乏者﹐推產予之。雍正丙午歲饑﹐賑濟多所全活。

謝義臣連城諸生。甲寅耿變﹐負繼母林避難荒山﹐以米奉母﹐自采薇蕨而食。兄遭回祿﹐以己居讓。途拾羅子光遺金﹐追還之。同邑舉人童有懋﹑諸生童嘉賓﹑林其沛﹑羅友益﹐亦以孝友聞﹔余大穆﹑謝世英﹑蔣弼俱有還金功。

江九功連城人。父璣患癰﹐親爲之吮﹔事生母﹑繼母俱婉順。設立義塚﹐瘞族中無祀枯骸﹔捐置義田﹐以贍孤寡及士之貧者。

李身本連城庠生。母卒﹐廬墓三年。奉養繼母尢得歡心。己疾﹐不令父知。同邑吳國章亦親沒廬墓。

童日鼎連城貢生。父在浙爲人所誣﹐陷於獄﹐鬻身以贖。甲寅耿變﹐力拒僞職。任壽寧訓導﹐張伯行深器重之。

羅兆熊連城人。母歿﹐水漿不入口者七日﹐三年絕葷。歲饑﹐賑活鄕人。莒溪虎患﹐捐金募壯士除之。同邑項惟祿亦賑饑﹑捕虎﹐與兆熊匹休。

張國龍連城人。父死二旬而國龍始生﹐旣長﹐痛未識父面﹐嘗至墓所﹐哀慟不忍返。有葉石涯者﹐以貧鬻妻﹐贈金贖之。鄕寇焚掠﹐力救魏維生得活。上杭莫君愛﹐客死於粵﹐捐資殮之。壽百歲。

薛應吉上杭諸生。先是﹐山寇張恩選劫掠四鄕﹐父被執﹐應吉奔赴贖回﹐乃矢志滅賊。會巡撫張學聖駐兵汀郡﹐應吉請統鄕勇搗賊巢﹐恩選走平和死﹐餘黨悉平。康熙元年﹐粵寇賴了婆嘯聚﹐破髙梧﹑蘇姑等鄕。邑令封珂檄應吉統鄕勇﹐攻破其穴﹐斬了婆﹐奪所掠婦女二百餘口。十五年﹐海寇吳淑等謀踞邑城﹐應吉率眾堅守七門﹐寇遁去。事聞﹐授州判。

範夢虯上杭諸生。事親孝﹐生養死哀﹐各盡其禮。初﹐父爲捕盜者株連﹐夢虯挺身就縛赴漳﹐鞫拷幽縶﹐經年冤始白。總督姚啟聖以此知夢虯﹐委理糧運。蕩平後﹐欲上聞而官之。夢虯以父母老力辭﹐人稱其孝。

李楷

字有端﹐長汀諸生﹐考授州同。幼穎異﹐卽以孝聞﹐兄弟相師友﹐學日以篤。性慷慨﹐好施予。康熙間﹐歲三祲﹐咸出粟以賑。雍正丙午歲又祲﹐裏有無賴子率眾掠粟﹐懦者側目聽之。楷義憤曰「國家何等休養撫卹﹐乃敢作此不法事。」擒獻以懲。復修築鄭公陂水利﹐民徳頌之。

黃河龍字玉階﹐上杭監生。性篤孝﹐親喪﹐苫塊三年如禮。同懷兄五十無子﹐又堅不納妾﹐龍計代娶以納之。及生子而兄卒﹐龍復撫孤有成﹐訓誨如己子。迄今四世同居﹐家法雍肅﹐內外無間言﹐士林奉矜式焉。

鄭龍

永定庠生﹐早孤﹐奉祖及母﹐以孝聞。母沒﹐守苫塊者三年。嘗爲賊所擄﹐旋聞其孝﹐釋歸。

童聖化武平人。父病足﹐母病齒癰﹐臭穢特甚﹐聖化飲食起居親自扶持。父母歿﹐廬於墓側。嘗於中赤溪置渡船﹐以濟病涉者。

童廷瑞連城人。負母避寇﹐遇賊﹐欲害其母﹐泣曰「若獨無母乎﹐忍加害也。」卒釋之。鄰人吳七﹐弗順於母﹐一日瑞與同行﹐迅雷震吳昏僕﹐瑞獨無恙﹐吳亦感化。同邑羅起彰亦負母入山﹐遇盜﹐哀求得免。嘗殮埋舟溺七屍﹐人咸義之。

張次傑字亦俊﹐上杭鄕賓。事父母以孝﹐推讓田宅﹐兄弟無間言。力學嗜書﹐絕意進取﹐行艸酷似晉人﹔一經課子﹐杜門不出。裏中有雀角者﹐咸就折成焉﹐人輒感服去﹐故稱「小公藝」云。

張鵬翼連城貢生﹐孝友力學。漳浦蔡世遠表其間﹐曰「醇儒」。著有《立朝三譜》《世統圖》等書。同邑貢生張一傑﹑訓導羅朝輔﹐亦以齒徳重於鄕。

蕭士魁長汀人。康熙丙辰寇變﹐奉母挈兒走避﹐至中途﹐母腫趼不能進﹐士魁不得已﹐棄兒道旁﹐負母疾奔。後兒爲族人所獲﹐卒完聚焉。

劉拱玉長汀人。竭誠色養﹐能體親志﹐割腴田以予兄﹐撫侄如己子﹐人咸稱之。同邑兪勝宇﹑貢生吳光宇﹐亦以孝友好義聞。

鄭維崑長汀人﹐恂恂有長者風﹐篤孝友。父母俱染瘋疾﹐維崑日夕祈禱﹐歷十餘年如一日。康熙丙戌洪水﹐父喪甫七日﹐柩爲浪所汨﹐維崑創呼號天﹐柩以逆流返人捨﹐人稱孝感所致云。雍正五年﹐崇祀忠孝祠。

雷崇禮寧化人﹐力嗜學。康熙六十一年﹐偕父應郡試﹐父臥病旅捨﹐旣入闈﹐城中火起﹐崇禮踰垣出﹐冒煙焰﹐負父出﹐手足焦裂﹐嘔血不可止﹐人欲以孝行聞當事。崇禮止之曰「事父母﹐能竭其力﹐分也﹐豈邀名乎﹖」後父歿﹐廬墓六年。又性樂施予﹐節館金以惠急難。嘗於黃泥鋪拾連城黃世瑞遺金五封﹐候至晚﹐還之。黃感泣﹐分半金以酧﹐力卻之。人髙其義焉。

巫天嵋字眉山﹐淸流貢生。性至孝﹐五歲喪母﹐泣不欲生﹔父死﹐廬墓五年。著《哀哀吟》《孺慕藏稿》《五經要略》《漁滄廟志》《香遠堂集》。乾隆元年﹐詔舉博學鴻詞﹐邑士人以天嵋薦﹐公論韙之。

黃偉英長汀貢生﹐家貧篤學﹐孝事父母。邑苦運米之累﹐獨力請免﹐邑人感之。

馬定一長汀諸生。初不得繼母心﹐悲泣自責﹐孝敬愈至﹐母爲感動﹐愛如己出。撫異母弟三人﹐無間言。家有杉林﹐張氏持二千金相購﹐以二百金私之﹐定一厲色曰「若且陷吾不義以賣弟也。」峻卻之﹐弟亦感泣。

羅承綰長汀監生﹐幼家貧﹐力薪水﹐備極色養﹐每奔走數百里外。獲時鮮﹐必歸奉老親﹐跪而進之。親歿﹐水漿不入者三日﹐哀毀一如古禮。骨肉極友愛﹐三世一門﹐不忍異產﹐裏中咸稱孝友徳行焉。性好義﹐於族戚乏絕者﹐賙卹不少倦。凡掩骼埋胔﹑修葺橋路之類﹐弗可悉紀。

童偉

淸流人。甲寅耿變﹐僞將劉應麟勒偉父受札﹐堅節不屈﹐脇以非刑。偉出數千金﹐賂僞將﹐得脫。孝敬如孺子﹐且歡且泣。康熙初﹐臺洋鄭黨散掠郡邑﹐時淸陽未設弁營﹐偉爲母疾篤﹐多出金粟﹐募裏中丁壯守壕壘﹐闔邑得免於難。父歿﹐廬墓凡三年。性樂施予﹐荒祲賑卹﹐備無遺力。乾隆三年請旌。

李於城淸流監生﹐授貳尹。性篤孝﹐父炫老且病﹐城呼天禱吁﹐刲股肉和藥以進﹐父尋愈﹐人稱其孝感云。

餘生明淸流邑諸生。崇禎末﹐流寇剽掠﹐明父廷纓病﹐爲寇所執。明衝入賊營﹐抱父呼號﹐請以身代。賊感而釋之﹐曰「此子貧而孝也。」後六世同居﹐人稱孝友一門。

餘日新淸流諸生。母伍氏善病﹐衣不解帶者三載﹐日夕祈天﹐請以身代。母歿﹐憑棺一痛而絕﹐救且甦﹐然以哀毀內迫﹐後四日死。今五世同居﹐有遺教焉。

曾斌生淸流人。甲寅耿變﹐斌父若渠被執﹐衝圍獻資﹐請以身代﹐賊感而並釋之。後父患癰﹐百療不效。斌號泣禱天﹐吮咀其毒而愈。裏中以孝聞。

熊玉磻永定貢生﹐力推施濟。雍正丙午間﹐邑大饑﹐磻出粟賙賑﹐邑賴全活。

羅爾鵬連城監生。兄某客死蜀﹐鵬爲萬里奔喪﹐路爲苗掠﹐幾死者三﹐披情泣告﹐苗以義釋之。

謝世重連城監生。幼孤﹐事母以孝。母患疽發背﹐百療不痊﹐世重以口吮毒﹐日備號泣。及歿﹐哀毀唾血。友愛其兄﹐推廬讓產﹐自取其薄瘠者。大吏咸旌之。

童正瑜連城人。年十二﹐值耿寇蜂起﹐失父所在﹐日夕呼號﹐骨如柴立。忽日似夢非夢﹐有示以父所在者﹐往迹之﹐相抱大哭﹐觀者咸泣下。

林仲三連城人。宗黨咸稱其孝。母黃氏病噎﹐三嚼粒反哺之。侄輩業儒﹐三以己田廬俾之﹐以勸其勤。嘗瘞河源十數里枯骸﹐春秋祀之。人尢多其好義云。

兪璽

字文眷﹐長汀監生﹐考授州司馬。磊落負大才﹐不屑屑章句學﹐性篤孝友。父病﹐身禱以代﹐衣不解帶﹐歷年無倦色。及析產﹐擇膏腴讓兄弟﹐自取其薄且瘠者。備梓材構祖祠﹐賙卹裏鄰﹐施棺掩骼﹐絕不欲人作頌徳語。他如賑饑﹑修橋﹐悉稱是﹐人多飲徳焉。子行簡﹐字敬先﹐能世其徳﹐爲邑名廩生﹐刻苦力學﹐每搆文﹐卽吐血斗許﹐終亦不懈﹐鍵戶絕虛聲。兩庠以優舉﹐輒力辭。會母病﹐憂勞過瘠。母死﹐慟絕復蘇﹐尋以憂毀卒。士論咸惜之。

周朝聘字公尹﹐長汀太學生。恪惇本行﹐歷事繼母四﹐俱能得其歡心。兄死﹐代撫遺腹侄如己子。侄復夭﹐又撫其四孤﹐俾克成立。裏閈以孝友稱焉。他如建茶亭﹑掩露胔﹑修橋﹑減糶﹐制府及諸當事﹐悉嘉獎表其閭﹐以前後倡修文廟﹐詳請入祀功祠。

魏相裔字吉友﹐長汀學增廣生。學有本原﹐惇修內行。父病淋﹐裔日夕號泣﹐得法外調治﹐人以比之黔婁。伯兄無嗣﹐命己男爲之後。又樂善好施予﹐如修理文廟﹑橋梁﹑道路諸事﹐必捐資首倡﹐人多譽焉。

余肖兩字達上﹐上杭冠帶鄕飲﹐恭順醇良。幼被賊掠爲子﹐日號泣思親﹐賊感其孝而歸之。後父沒廬墓﹐傷瘋疾。作《劬勞篇》﹐人哀頌焉。析產日﹐多以田宅讓昆季。於族子弟之貧而秀者﹐爲給費就傅﹐又捐給醫藥﹐人多全活。年八旬﹐裏中稱鄕徳老人云。

黃文上杭監生。四歲而孤﹐事母鄭氏﹐婉承色養如成人﹐母泣亦泣﹐母食乃食。六歲誦《毛詩》﹐至「哀哀父母」﹐感而大慟﹐裏有王裒之稱。母性好施予﹐先順母意。甲寅閩變﹐出粟結鄕勇爲守禦﹐裏賴以安。他如瘞南泉寺遺骸及全人眷屬﹐人多徳之。乾隆三年﹐賜坊旌表。

鄭永大永定監生。善事繼母。弟病篤﹐永大夢母授服粱粟湯﹐果愈。鄰里患此者試服﹐皆驗。康熙丁巳﹑丙子歲寢﹐發龍門鄕莊上粟以賑之。康熙間﹐豁免錢糧﹐定例主七佃三﹐大全給焉。

盧文

字廷書﹐永定監生。事繼母克盡子道。嘗捐田設義學﹐瘞枯骨﹐建茶亭﹐復砌兔子嶺路﹐及倡捐安濟﹑廣濟﹑龍潭﹑嶺下四橋﹐行人賴之。

馬權文長汀人。未周而孤﹐母江氏﹐荼苦鞠育。比長﹐遭耿變﹐負母逃避﹐備極艱險。孝養終老不衰。母死﹐哀毀骨立﹐寢處廬墓。裏中以孝聞﹐公舉賓筵獎之。

馬士英字幹亭﹐長汀監生。惇篤孝友。凡戚黨有力不能完配者﹐英解囊贈之﹐以延人嗣續。人有宿負﹐取券立焚之。雍正丙午大饑﹐出粟以賑﹐人多全活﹐稱愷惠君子焉。子維旻﹐監生﹐能繼父志﹐立品植行﹐推廣任卹﹐咸嘉其世徳云。

項上珩連城人。居家孝友﹐菽水承歡﹐性樂善好施與﹐可謂闊步長趨﹑淩髙厲空者乎。雍正六年崇祀。

余若琮日煌子﹐連城人。自祖廷褒與伯祖廷謨兄弟友愛﹐世傳孝友。琮嘗隨父舟行﹐至九龍灘﹐灘險﹐舟壞父溺﹐琮冒險奔流﹐救父而起。寇亂遇盜﹐欲傷其母﹐哀慟呼吁﹐願身以代﹐賊憐而釋之。昆弟數世同爨﹐人稱義門。乾隆丁卯﹐建坊旌表。

黃思

連城監生。孝友醇粹﹐力伏義。捐修文廟﹐發粟賑饑。丙戌大水﹐施棺無算﹐人徳之。

黃思瑛連城人。孝友惇篤。父醉﹐溺於溪﹐瑛冒死赴急浪中奔救﹐父得以甦。人以比黃香雲。卷之三十二鄕

行

《周禮》﹕地官司徒﹐以鄕三物教萬民。二曰六行。鄕行之名﹐所由昉歟。致仕曰鄕老﹐任職曰鄕大夫。莫不以面命﹑以耳提﹑以身倡率。故其時之民﹐父勉其子﹐兄詔其弟﹐童而習之﹐白首而安之。視此六者﹐如布帛菽粟之不可一日無﹐而其行之亦皆出於心之識﹐然而絕無迫促牽彊與夫有所爲而爲﹐有所畏而不得不爲之苦。自教化衰而民不興行﹐父母而秦越﹐親戚而贅癅。以爲名﹐則有廬墓生子者矣﹔以爲利﹐則有因攘奪而散粟者矣﹐不亦大可嗟乎﹖夫志者所以信今而傳後也﹐今不可信﹐何有於後。是編所輯﹐不惟其事惟其人﹐其人而未善焉﹐事𨿽善弗取也。不則﹐一介之士﹐不忍沒也﹔一行之善﹐不忍棄也。若愛憎任心﹐取捨隨意﹐如魏收所云「舉之則升天﹐按之則入地」﹐豈維世之意也耶﹗志鄕行。﹝明﹞

張彥銘寧化人。由鄕薦歷常州通判﹐致仕終養。崇正學﹐屏佛老﹐居鄕三十餘年﹐年九十九。弟彥正年九十﹑彥隆年八十七。縣令鄭瑄繪其像爲圖﹐屬詩人詠之﹐號曰「寧陽三老」。

張子才寧化人。永樂間﹐貢舉茂才﹐不起。課子孫耕耘爲業。景泰中﹐納粟賑民﹐辭官不受。

丁致卿字克修﹐上杭貢生﹐任臨安訓導歸。購廛居﹐俾族人收稅以供宗祀。歲祲﹐焚券賑饑﹐家因以中落焉。

葉有忠字藎臣﹐淸流人。與弟福相友愛。有忠主家事﹐必先福而後己。福亦恭順其兄﹐永樂癸卯舉於鄕﹐旋卒。有忠爲之撫孤﹐人稱孝友。

伍祐

字遵正﹐淸流人。宣徳間﹐邑大饑﹐就祐食者日千計﹐閱月乃已。武平陳積玉﹐亦喜周濟﹐歲祲減價平糶﹐富室咸效慕之。

謝禮敬淸流人。和平謙遜﹐力田爲業﹐五世不分居。年七十﹐縣令欲延爲賓﹐謝曰「野人疎散﹐足迹不敢入公門。」其髙致如此。

賴添貴字景望﹐淸流人。以鄕薦署仁和教諭。時有諸生逋官租及守糧者不能償﹐悉捐俸代之。升鄭府長史﹐穴土得金﹐言於官﹐一無所取。

林梁

武平人。力學好善﹐建丰林橋﹐修伏牛徑﹐不靳數百金。同邑鐘浩﹑徐珂亦有善聲。

伊彥謙寧化人。值寇警歲凶﹐輸谷千石爲賑﹐朝廷旌爲義民。成化中﹐伊彥忠捐谷五百石備賑﹐有司以聞﹐亦賜勅旌獎。

邱人福長汀人。正統間﹐出粟千石賑饑﹐璽書旌義。

石厚

字伯載﹐武平人。以親老無他兄弟﹐捨業終養。親歿未葬﹐適大帽山寇發﹐空鄕奔竄。厚撫柩號慟﹐寇感動去。

黃表

字徳彰﹐連城人。成化間﹐建彭坊﹑江濱﹑橫坑﹑蔣地屋橋四座﹑露橋二十六座。時議築土城﹐表鬻產輸工。及彭坊橋毀﹐子守約﹑守愼重建﹐邑人頌之。

戴景禎連城人。成化間﹐賑濟饑民﹐賜勅旌義﹐授官。

周和

長汀人。成化間﹐襲昭信校尉﹐署武平縣事﹐無冤獄。嘗捐金修太平橋﹑開烏石險道﹐邑人徳之。

熊安福長汀人。施田二頃﹐入興賢莊。嘉靖間﹐建祠金花坊﹐邑令祝以事聞﹐奉勅獎熊氏家廟。

張友信寧化人。嘗於四門設義塜﹐以瘞枯骸。復捐租田。煮茗﹑修橋﹑造舟設渡﹐以濟行者。

謝纓

連城人。少順父志﹐自任家督﹐推誠待弟﹐一錢﹑尺帛不私。嘗捐金建文川橋﹐鄕人徳之。

鐘嶽

武平人﹐習舉子業。父老病﹐感泣棄去﹐養志爲樂。正徳七年﹐邑中兵亂﹐輸粟數百石贍軍﹐歲饑﹐作粥以飼饑者。

王欽誥寧化人。急病樂施。邑令陳統解組窘甚﹐欽誥贈金百兩﹐俾得發裝。又捐數百金﹐造起風橋石墩三座﹑瓦屋十楹﹐行者頌徳。

舒經

武平人。正徳七年﹐江﹑廣寇來攻﹐邑城幾陷﹐經捐資犒眾﹐出力並禦。寇息﹐疫興且饑﹐復竭資賑卹﹐人多徳之。

林瑞

字朝興﹐連城庠生。嘉靖中﹐與彭翔﹑胡一貫應貢赴京﹐翔與貫相繼死﹐瑞先後爲殯。或勸瑞入監﹐不聽﹐出己資扶柩歸。

謝超

連城人。商於外﹐有負官緡者鬻妻爲超�﹐超代償而還其妻。有盜謀劫超資﹐盜婦與負官緡妻善﹐泄其謀﹐超遂遁免。年八十卒。

鄭廷惠長汀人。時苗當爲累﹐惠獨鬻己業以應。嘉靖季寇亂﹐兩弟被執﹐捐金詣壘贖之。更爲弟償貸贖產﹐人皆服其義。

沈明經字用卿﹐銓子。嘉靖甲午應天舉人﹐知崇仁縣﹐自免歸﹐貧不能治裝。邑人資助乃得抵家。歸﹐杜門﹐無所干請﹐亦淸而有守者。

胡輝

字希大﹐長汀人。性孝友。嘗置祭田贍族眾。由貢爲樂亭丞。子橋﹐以父老迎歸﹐能體親志﹐人稱其孝。

張希顯號石泉﹐長汀人。與弟希穎相友愛﹐鄕裏無間言。子履祥﹐隆慶丁卯解元﹐歷曲江﹑石門二縣﹐多異政。己丑入覲﹐會楚大饑﹐馳疾計賑﹐以勞卒於官。

邱桂榮寧化人。嘉靖癸巳﹐大旱歲饑﹐桂榮量口貸米﹐貧無償者置勿問。買山爲義塚﹐力不能殯者﹐施棺葬埋之。募工曲引冽泉﹐鑿地積水以供眾汲。鄕毀於寇﹐貧民寒不護體﹐爲給冬衣一年。子秉洪﹑秉賢﹐孫萬山﹑萬式﹑萬鐘﹐三代歷百餘年﹐皆好行其徳﹐守令交獎之。

楊廷器號梅塘﹐寧化人。以貢爲廣州教授。三司教鐸﹐五署邑篆﹐靑氈之外﹐別無長物。著有《雪窗自觀錄》《官遊雜記》及《林下自觀稿》。

李靑員連城人。孝友樂施。有張姓鬻田於靑員﹐得價五十金﹐醉臥失之﹐號泣欲死。靑員曰「無害﹐金可得也。」復如數與之﹐張匍匐感謝。夜夢神人﹐授楡一枝曰「爾多陰功﹐錫爾佳兒。」無何﹐舉一子﹐遂以名之。後楡以貢知靈山﹐判處州﹐有治聲。

童瑗

號仁山﹐連城人。仁厚樂善﹐讓宅﹐賑饑。年百歲﹐邑令造廬。瑗曰「某無異術﹐但寡欲淸心﹐濟人利物耳。」

童九棘連城人。父早逝﹐事母及兄﹐竭力盡誠。萬曆甲午﹐歲大歉﹐九棘破產市谷﹐捐賑饑民。

李沔

長汀貢生。性友愛﹐好施與。父臨終分產﹐一與沔﹐一與側室二子﹐沔卒三分之。遇故人於金陵﹐窶甚﹐捐貲百金以贈。嘗旅捨失金﹐館人不能白﹐願鬻妾以償﹐沔止之﹐置不問。

李厚福寧化人。萬曆中大饑﹐設粥一月。又同邑陰明旦﹑範雪﹑伍忠節﹑黃世明﹑謝祥相﹑伍典﹑伍臣﹑周欽僎﹑伊商佐﹑陰光祥﹐皆於萬曆甲午﹑乙未間﹐各輸谷二百石於官以助賑。

錢文林連城人。慕義好施。邑多虎﹐嶺路峻險﹐文林捐貲除治﹐行人便之。又攺學﹑建閘﹐多所樂輸。年八十九卒。子應魁廬墓三年。

施賢猷寧化人。父良璧﹐好施與﹐利物贍貧﹐力行不倦。賢猷能繼其志﹐嘗遊汀郡羅漢寺﹐遇諸生林向陽﹐怪其色若不懌者﹐詢其故。林告以寄食僧寮﹐貧無以償﹐去此更無所之。賢猷解囊﹐贈之十金。明年﹐向陽登賢書﹐公車取道寧化﹐止其家﹐賢猷察其行李蕭索﹐資斧不充﹐復措百金付之。鄰有業縫工者﹐一子頗慧﹐賢猷爲延師﹐辦館榖﹐數年﹐子因以成名。

吳天俊連城諸生。六世不分貲產﹐天俊總家政﹐少長有序﹐衣食必均﹐門內藹如。同邑吳煥丰亦一門和睦﹐七世共爨﹐事親更以孝聞。

羅修

連城人。事繼母以孝稱。嘗有賈人廖姓﹐亡金七十於橋上﹐修拾之﹐卽招還﹐賈人願以半酧﹐卻不受。同邑李端亦還謝姓遺金八十鏹。邑令義其事﹐欲旌之﹐奔歸。

李乾

連城人。少隨祖華令保定。華卒﹐父扶柩還裏﹐途遇盜﹐窘祖母及父甚急﹐乾號哭告哀﹐願以身代﹐賊爲感動去。

沈長權連城人。每歲歉﹐恆減糶出賑。湖口溪當孔道﹐行人病涉﹐長權垂老﹐以語子廷翰曰「吾必橋此而後瞑目。」長權歿﹐廷翰踵成之。孫文沂有祖風﹐嘗捐屋地廓大黌宮。值湖口橋毀﹐文沂曰「我祖系心於此。」出千金重建。

雷監

字懋憲﹐淸流人﹐由貢生歷任興化﹑松溪﹑邵武﹑廣文﹐咸捐俸購學田。逢歲饑﹐士賴以存﹐活者甚眾﹐所至競立祠以祀。

莢華先淸流人﹐官中書。性好施與﹐每遇歲祲﹐作粥以活貧民。捐二百金﹐倡修龍津﹑鳳翔二橋。

沈九祥連城人。早失怙﹐事寡母克孝﹐獨力營葬二親。兄弟連喪﹐待嫂如母﹐撫姪若兒﹐同居合食﹐不忍分爨。萬曆間歲饑﹐嘗出粟以賑。

謝可賢字攺我﹐歸化人。歲大祲﹐嘗出谷千石以賑﹐又焚所貸券二千餘金。後以洸貴﹐贈文林郎。

李琛

武平人﹐以貢生授海澄教諭。時山寇竊發﹐琛斷其歸路﹐領兵搗穴﹐招撫有功。

李焜

連城人。父卒﹐祖母年九十餘﹐焜偕妻周氏左右就養﹐朝夕不懈。崇禎己巳歲饑﹐傾囊賑濟﹐多所全活。後以恩貢授程鄕令﹐將赴任遘疾卒﹐邑人哀之。

黃志傑寧化諸生。年五十無子。嘗讀書郊外﹐道由廁屋﹐見柱懸包袱﹐迄暮無收者﹐守以待旦。果有長沙攸縣人哀號求索﹐志傑訊之。自言千金行賈﹐耗折垂盡﹐僅存百餘﹐昨遺於此﹐今當丐死長途矣。志傑持還之﹐其人驚喜﹐出半相酧。志傑曰「吾年五十無子女﹐己之家產不知遺誰﹐況身外物乎。」其人叩頭祝頌而去。次年﹐志傑生一子﹐名極﹐後卽爲攸縣令﹐人謂還金之報。同時﹐有連城人黃景暉者﹐亦還江衝樞遺金數十﹐不受其謝。

陰祖善寧化人。有偸兒入其室﹐祖善曰「子爲貧耳﹐可傷也。」解囊金贈之﹐慰勉而去。有鄒氏子爲債家所窘﹐鬻子婦償之﹐將別﹐哭甚哀﹐祖善爲代償﹐免其離異﹐退而焚其券。凡宿逋者盡捐之。

伍福合寧化人。三兄俱亡﹐遺孤六人﹐撫之如子。值大疫﹐諸侄病﹐福合躬湯藥﹐一夕數起。崇禎丙子﹐邑饑﹐福合首倡於本坊城西廟施粥﹐貧民賴以更生。族戚貧者皆周給之﹐有族子窮而鬻其女﹐福合贖回﹐治裝嫁之。邑令每稱其善行﹐以爲民勸。

李洞

連城諸生。祖文有還金﹑建橋之善。洞性尢孝友。親歿﹐廬墓三年。

羅元象上杭監生。崇禎十年﹐杭遭寇警﹐罄貲助餉﹐守葫蘆隘﹐有捍禦功。

張鑌

長汀人。年五十無嗣﹐婦爲納妾﹐以義卻之。當花燭夕﹐促送女還﹐不索其聘。明年﹐婦遂生子。﹝國朝﹞

胡士銓長汀人。弱冠與父避亂山中﹐食盡﹐家人不敢出﹐士銓潛自踰嶺﹐竭蹶負米﹐以供二親。後析產﹐以腴田讓弟﹐自取磽瘠。父疾﹐日夕哀禱﹐焚券施金﹐以祈父年。

沈明謨連城人。順治初年﹐歲饑﹐出粟賑貸﹐鄕人得活者無數。同邑謝獻民﹑羅元會﹑楊顯聖﹑楊楨﹑童介臣﹑羅兆麟﹑童上策﹐皆有賑饑功。

林國材武平人。慕義急公。順治戊子寇警﹐歲饑﹐出粟﹑制纊﹐徧濟窮乏。

曾鍈

字叔啟﹐汀州諸生。嘗作壽山﹑萬行二橋﹐費頗不貲﹐人咸徳之。

李士閒汀人。事繼母孝。順治戊子歲饑﹐煮粥一月﹐不給﹐以豆繼之。時饑莩載路﹐士閒掩骼埋胔以千計。

李日覺連城人。佃戶某母死﹐謀鬻子以殯﹐日覺罄所收租贈之。

張振名長汀人。家貧﹐負薪供母﹐晨起治爨﹐候母盥洗畢﹐躬進飲食﹐日以爲常。郡守王廷掄禮之以勵俗。

盧光萬永定諸生。當鼎革之際﹐土寇延蔓﹐官軍欲盡剿之。光萬慮株及無辜﹐率眾攻﹐擒殄其渠魁﹐余悉平。

危璧宿武平人。母病﹐衣不解帶。順治庚子﹐寇犯境。出粟賑貧﹐全活甚眾。

伍安國寧化人。當鼎革初﹐民苦於供兵。安國出己財﹐代爲區處﹐賴安堵者百千家。石﹑寧寇訌﹐率眾守陴。後海孽已靖﹐復出己財招輯﹐居民獲安聚焉。子應長﹑孫立愫﹐皆以孝友聞。

李君郁連城人。貿易延津﹐見途死者殮之。與友同客沙陽﹐友覆舟喪貲﹐計欲自盡﹐君郁力勸曰「子有老母在﹐何敢死。」傾囊贈之。同邑沈惇臨﹐亦以三十金贈友之覆舟者。

張堯衍字孕元﹐寧化人。順治初﹐擊流寇﹐以勇聞。歲凶賑濟﹐數里之人賴以甦。嘗市一小力﹐已成券﹐其父不勝悲﹐遽還之﹐不取其價﹐且贈以粟焉。

黃應顯寧化人。嘗捐千金造石亭﹑建長橋﹐以利行者。

餘生明淸流諸生。事祖父母﹑父母﹐孝養備至。姊與兄嫂皆寡﹐祗奉惟謹﹐撫甥﹑侄有恩。六世同居﹐門內雍肅。上杭黃金元亦五世六十餘口同居共竈﹐門無詬誶之聲。

熊楚寶字珩卿﹐武平國學生。值歲洊饑﹐施粥三年﹐全活數千人。又構橋梁﹐修道路﹐施衣棺﹐卹貧乏﹐維日不足。同邑鍾復昌﹑王裔榮﹐亦有義行﹐仿佛楚寶。

鄧星弁字嶽纓﹐淸流人。孝友樂善。康熙丁丑﹑辛卯﹑雍正丙午﹐三次歲祲﹐發粟賑饑﹐存活無算。

鐘壎

字友仲﹐武平恩貢生。孝事九十歲老母﹐處兄弟友愛﹐教授生徒﹐累谷三百餘石。康熙丁巳歲饑﹐罄出之﹐減價平糶﹐爲粥賑饑。同邑鍾承祚﹑林甡﹑曾廷英﹑王習基﹑鍾峋﹑王廷英﹑鍾期明﹑謝湘﹑鍾鏡﹐於康熙甲戌﹑庚子﹐雍正丙午﹐各有賑饑功。

陰上升寧化貢生。常發粟賑鄕裏。又逆旅中﹐全貞婦節操﹐以義行聞。

徐世舉寧化人。戊子﹐山宼掠鄕人並其族眾十餘﹐拘拷以要重賂。世舉傾家貲以贖之。又建橋﹑修路﹑置塚﹑施棺﹐好行其徳﹐至老不倦。

余有光字光宇﹐寧化人。嘗宿富家樓﹐拾金百兩﹐告主人還之。康熙丁巳﹑丙子歲祲﹐設粥賑饑﹐全活甚眾。同邑曾一正﹐於康熙戊子﹑丁巳﹑丁丑﹐亦有濟貧義聲。

曾應兆寧化人。築亭砌路﹐樂善不倦。有負債者將鬻妻以償﹐應兆解囊代還﹐鄕人傳爲盛事。

李夢憲字昌臣﹐武平監生。母患瘋疾﹐出入背負﹐歷三十餘年。宗族貧乏者濟之。康熙甲戌歲荒﹐捐谷賑之。辛巳﹐邑民半罹水死﹐瘞之。壬午歲又饑﹐復賑之。

盧英

永定貢生。事嫡母﹑生母﹐色養惟一。葬舅氏遺骸十餘具﹐歲置田以供祭。邑令延爲山長﹐以累年積谷供生徒膏火資。又於撫溪河澗捨田設舟﹐以免病涉。著有《四書會參》行世。子祖禧﹐戊子舉人﹐博學善屬文﹐教諭仙遊﹐有賢聲。

官顯科寧化人。有悍卒掠一婦﹐拷於科家﹐科詢其自來﹐則其父嘗被害於科﹐致破千金者也。科不宿仇﹐以金贖而還之。

李夢箕連城貢生。當甲寅耿逆之亂﹐脇就僞職﹐變服遁山中。丁丑賑饑﹐存活甚眾。

梁夢渭字姬求﹐歸化人。以孝友聞。倡革大當﹐戢姦商之荼毒者。甲寅寇作﹐聯絡各村﹐互相援救﹐鄕人得安堵焉。

廖季翹永定人。侍奉父母﹐𨿽處窮約﹐而洗腆必丰。母病喪明﹐以舌舐者六年﹐浣滌躬親﹐舉動必循禮法。雍正三年﹐詔旌其孝。

李元春字統陽﹐長汀諸生。順治戊子賑饑﹐建南山橋﹐蓋驢子嶺茶亭﹐以利行人。築土堡以禦寇。其子棟克承父志﹐修祖塋﹐濟貧乏﹐建虎坑橋。鄕有兪氏子遇虎﹐有喬獨力救之﹐人服其義勇。

謝恩慶字有榮﹐連城人。孝友惇大節﹐急公慕義﹐於橋梁﹑道路多所修葺﹐人樂稱之。

曹馨

上杭諸生。嘗捐貲新文廟﹑建祖祠﹑修族墓。康熙丙辰﹐叛將劉應麟勾通海逆攻城﹐馨率眾捍禦﹐賊知有備﹐解圍去。

謝雲龍字天會﹐歸化諸生。性樂善。嘗有某負債﹐又爲他債家所逼﹐將鬻妻﹐雲龍聞而力阻之﹐並焚己券。後讀書僧寮﹐被盜﹐知其主名﹐置不聞。

曹燫

長汀諸生。康熙十六年祲﹐煮糜以賑。有族伯母童氏﹐孀貧無子﹐供衣食者三十餘年﹐人稱其義。

李維垣字拱辰﹐歸化貢生。邑苦大當之累﹐訟於官﹐得免。康熙丙子﹑丁丑﹐饑民多聚爲寇﹐維垣率眾捍禦﹐邑賴以安。

賴良球歸化貢生。康熙甲寅﹐耿逆變起﹐僞帥劉應麟捕勒授職﹐不屈而歸。又爲僞令倪銓搜獲解送﹐復以計免。終惠安訓導。

羅其丰淸流人。時曹天貴寇掠﹐父被執﹐其丰隨父往﹐晝夜號哭﹐賊義之而歸其父。次年﹐陳煛復寇﹐築土堡爲一鄕守禦計。丙午歲饑﹐煮糜以飼餓者。

馬履序字彬然﹐長汀廩生。孝友樂善。康熙戊子歲祲﹐出官糴田莊積谷以賑饑。耿逆之變﹐負父逃蕭屋山﹐募鄕勇爲守禦計﹐乃免於患﹐鄕人徳之﹐從祀忠孝祠。孫在時﹐字躍宜﹐邑增生﹐還潮州饒廷用遺金八十四兩。乾隆中﹐事上聞﹐勅下旌表。邑令方曁謨作傳。

曾紹文武平人。正直端方。嘗於鴛鴦嶺置田種樹﹐以蔭行人。同邑林樹達﹐捐田及山木﹐建古樓岡﹑溪東鄕二橋。監生王掄亦有修學﹑建廟﹑造橋﹑砌路功。

羅士質字亦文﹐寧化人。事親以孝聞。裏中貧不能娶﹑病無醫藥者﹐資助之。辛卯﹐邑大饑﹐士質散給粟米數百石﹐富人爭相慕效﹐全活無算。壽八十八卒。

梁任衡歸化人。康熙丙子﹑丁丑歲饑﹐煮粥鄕衢﹐減價平糶。同邑太學生李維均﹑梁茂利﹑丁善詢﹐亦有賑濟功。

吳上顯歸化人﹐父之祥。以友愛聞。上顯承父志﹐捐二百金構祖屋﹐族眾欲以田酬﹐卻不受﹐仍充爲祭田。同邑曾華翰亦捐田充祀﹐族人徳之。

邱銘

字旂生﹐上杭諸生。嘗捐田一百二十畝﹐以爲通族贍丁之資。後丁配於糧﹐卽以其田供祀。

李圖南連城人﹐康熙庚子舉人。方正嚴慤。有邑令杜姓者﹐其父亦曾宰連邑﹐舊有祠﹐士民攺祀朱子。令至﹐欲復之﹐圖南力持不可。令怒﹐欲中傷之﹐吹求其疵﹐不可得乃止。雍正八年﹐隸戶部觀政﹐漳浦蔡世遠薦爲國子學職﹐未仕而卒。

賴相

長汀人﹐性樂善。嘗置嘗田﹐建祖祠﹐修學宮﹐立義塚﹐造當坑橋﹐砌靑泰裏道﹐約費千金﹐人咸服其義舉。

郭憲

字光史﹐上杭庠生。慷慨好施。邑中文塔頹圮﹐捐千金爲修築資。復擴祖祠﹐置祀田﹐修南關橋﹐浚太平坊井﹐施九州亭渡。好行其徳﹐至老不倦。

伍奏旋寧化諸生。康熙丁丑﹑雍正丙午歲饑﹐出粟百餘石﹐煮糜以賑。妻雷氏奉夫遺囑﹐建安寧橋﹐費金四千餘兩。

許佐翰長汀監生。嘗獨力修祖塋﹐建宗祠﹐置祀田﹐費頗不貲。復捐三百餘金﹐建大潭﹑永壽橋﹐行人徳之。

王大寧寧化監生。康熙丁丑﹑辛丑﹑雍正丙午﹐三次賑饑。嘗捐金百餘兩﹐造三札嶺石橋﹐行人徳之。同邑曹舜聞﹑雷聞遠﹐賑饑造橋﹐與大寧相類。又趙朝天﹑伊天祚﹑伊天祥﹑黃嘉製﹐皆有濟荒功。

李兆蕡字實涵﹐長汀廩生。性嚴正﹐言動無所苟﹐博學能文﹐尢究心於四書五經。著有《四書集腋》《五經旁注》﹐藏於家。

李其羨淸流人。立木塔﹐瘞骷髑﹐置田以供祀。子昌賢﹐易木以石﹐約費千金。

闕廷樞永定廩生。五世同爨。丁未水災﹐傾貲以賑。子文成﹐進士﹐宰樂陵﹐有政聲。

吳璘

永定人。與兄璇均有義聲。毛邑令題其墓石曰「七奏杭糧義民吳璘之墓」。

閔文思長汀諸生。嘗捐祀田﹐焚逋券﹐還遺金。甲寅耿變﹐拒僞職不受。

閔遇亨長汀人﹐拔貢生﹐諭徳化。當耿逆之變﹐力拒僞命。子泗駒﹐爲貢生﹐惇厚周愼﹐裏黨恆矜式之。守令欽其家學﹐相繼爲義塾師者數十年。

許世黌長汀人。值海寇攻城﹐邑人奔竄﹐黌侍祖母病﹐不忍去﹐寇義而釋之。丙戌水荒﹐捐穀豆以賑饑者。同邑黃承堅﹑劉正美﹐於順治戊子亦有賑饑功。

陳舜忠字日聖﹐長汀人。事兄友愛。嘗修族墳﹐置田供祀﹐建虎忙嶺亭﹐疏光裕泉以濟通鄕。雍正丙午﹑癸丑二次賑饑。

戴炳

字光謙﹐長汀貢生。忠厚好義。雍正癸卯﹑丙午﹐罄貲賑饑﹐施棺數百具。復造黃柏嶺亭﹐建赤竹溪﹑黃峯二橋﹐行人徳之。

陳禹泰字自遠﹐長汀監生。慷慨好義﹐倡建屋橋五座﹐露橋四座﹐埋胔掩骼﹐重捐置田畝﹐以爲持久計﹐遠近稱之。

傅嗣仲字殷誥﹐上杭人。樂善好施予。雍正丙午﹐歲大饑﹐捐粟設粥數月﹐以甦饑民﹐鄰里徳之。公舉於當事﹐延與鄕飲耆賓。

雷萬可字爾功﹐寧化人﹐歲貢生。性和易﹐好施予。雍正丙午﹑丁未間﹐設糜賑饑。力葺通津橋梁﹐捐助三百金有奇。又磊鑿淸流楊梅嶺﹐行人利之﹐咸祝雷長者云。

伊榮

寧化人﹐庠生。行詣惇篤﹐好濟人利物事。葺修陳步﹑東山諸橋﹐不惜傾囊數百金。凡學官﹑祖祠﹐力爲營治。嘗於金陵置義塚一具﹐至今道路藉藉稱之。

張良第寧化人。於康熙五十年間﹐捐造石馬渡橋﹐費千金有奇﹐題曰「老翁橋」﹐民無病涉焉。其生平樂善類如此。

王欽爵寧化人。爲人恂恂有禮﹐勤於訓課子弟﹐爲族子廣置學田﹐充束脯膏火資。遇歲荒﹐出粟賑饑﹐前明兩舉賓筵特獎之。

張仲延寧化貢生。邑有諶坑渡爲閩﹑浙咽隘﹐水激湍﹐舊有橋隨建隨圯﹐人多沒溺。仲延惻然﹐於康熙五十六年義捐一千六百餘金﹐鼎建以固﹐民徳之。邑令周傑記於石。

沈士宴永定學諸生。好義舉。雍正丙午﹑丁未﹐邑大饑﹐斗米銀四錢﹐出賑七十餘石﹐又設糜粥以供老且病者。由馬山至溪口﹐路故崎嶇﹐傾囊平治之﹐人有坦途之頌。

馬定邦長汀耆賓。樂施濟。康熙四十五年﹐汀城大水﹐人多溺死者﹐定邦沿途掩瘞﹐費凡數百金。雍正丙午歲饑﹐減值平糶﹐兼設粥糜以濟鄕曲﹐人咸徳之。

黃文乘字廣志﹐長汀歲貢。爲人惇本行﹐訓士以勤。鍵戶自修﹐間有事關義舉者﹐又能侃侃言之。如丁酉歲﹐邑令張以遭謗被議﹐乘義激於心﹐赴愬諸憲司﹐白其冤﹐尋復原任。乘不敢以私謁﹐後以次選羅源司訓﹐以老辭不赴。

鐘嘉佑長汀人。好善樂施予。康熙丙戌﹐邑大小溺死凡數百人﹐捐金瘞斂之﹐相望十里﹐每歲寒食﹐操舟沿堤以祭。又置海螺墩地二十餘丈﹐以掩枯骸之無主者﹐人服其義。

闕殿甲上杭候選州同。性惇厚﹐好施予。雍正丙午饑﹐甲出粟以賑﹐裏多全活﹐人稱惠焉。

謝朝庸寧化飲賓。幼孤苦﹐能力孝養。甲寅逆藩之變﹐揭家避村落中﹐捐貲募鄕勇起團練﹐自成壁壘﹐賊不敢窺。丁巳﹐王師靖閩﹐流民失業﹐朝庸毀家安輯之。又捐創祖祠﹐置祀田﹐尙義好施﹐歲祲民饑﹐多設糜粥以賑。當事多旌其門。

羅嶷徵長汀諸生。事寡母以孝聞。兄弟友愛﹐終身不異居。遇歲荒﹐出粟設糜﹐全活甚眾﹐裏中咸稱和惠君子焉。

裴垓

淸流人。崇禎甲申鼎革﹐垓負母匿山中﹐采蕨以供﹐母子得不死。康熙初耿變﹐寇延鄕邑﹐垓謀之令長﹐通城立火寨﹐竭晝夜捍禦﹐邑以無患﹐人咸感之。

伍廷實淸流人﹐以監生考授州同知。惇篤孝義﹐年已五十餘﹐廬墓泣血無少懈。裏苦徭役﹐廷實捐田生息以甦其困。又嘗仿範文正文遺法﹐出義田四十餘畝﹐以贍族屬孤苦乏絕者。

雷可章淸流諸生。力盡孝養﹐至老不衰。耿逆之變﹐邑中戒嚴﹐派戶分守要害﹐時倉儲不繼﹐民心益皇皇﹐可章慨然出粟﹐每守士﹐人日給一升﹐捍禦益固﹐裏中頌之。

吳常恩淸流人。性好施予。念邑中人稠﹐多至露胔﹐恩以嵩溪﹑玉華葬地百餘丈﹐蓄植樹蔭﹐圍立義塚﹐遠近稱爲長者。

雷之霖淸流諸生。性豪俠﹐好義舉。邑有玉華橋﹐實爲通津﹐以水湍激﹐隨修隨圯。霖毅然身任之﹐捐六百餘金﹐橋成而人利涉焉。其他卹孤寡﹑賑粥糜稱是。

張伯龍永定諸生。惇行古處﹐不校橫逆。嘗有醉生途辱之﹐龍笑而禮之。人有詢醉生名者﹐卒祕而不言﹐其隱惡類如此。康熙乙卯﹐尙藩兵由永定入粵﹐俘虜婦女無算﹐龍潛入粵﹐罄家贖之﹐邑人骨肉咸得團聚。康熙癸巳萬壽﹐隨諸老人晉爵殿廷﹐上宴勞之。是秋﹐進《九如詩畫》﹐溫旨召見﹐一時榮之。事載《圖繪寶鑑》。

熊邦俊永定貢生﹐幼事母孝。母死﹐有嫂蚤孀﹐俊事之以禮﹐撫姪若己子。遇饑歉﹐減館谷之入以惠族黨。又嘗醵租爲育嬰會﹐士林皆重焉。

楊顯聖連城貢生。矜卹孤寡﹐兒有喪父母者﹐收養之﹐且助其婚娶﹐以延嗣續。族黨死喪之事﹐其貧不能葬者﹐賻以棺衾。歲饑則出粟餉之。

李延福連城人。醇篤好義﹐不恡於財。族有貧不能婚者﹐福曰「無後爲大」﹐傾囊數十金予之。其慷慨好善率類是。

童文遊連城人。性誠恪﹐以孝友聞。一日﹐收租於鄕土人範姓者﹐迫於歲﹐鬻其幼子﹐子母相持哭﹐不忍別。遊哀之﹐以所收一歲租賙而全之﹐人髙其義。

林朝棟連城監生。同居凡五世。邑有邱某者﹐迫於饑寒﹐將遣其妻﹐棟質己田﹐得數十金予之。歲祲﹐出粟設糜﹐多方調賑﹐邑賴以甦。

項惟祿連城河源人。明末大饑﹐餓莩徧溝渠﹐祿施予糜粥﹐以延殘喘。又爲掩埋胔骼。時流寇四起﹐祿嘆曰「吾將擁貲何爲乎﹖」傾產募鄕勇﹐力捍禦﹐幸獲保全。

王基

字國本﹐長汀耆賓。事母克孝﹐母怒﹐則跪泣受杖。有姊眇而弗願嫁者﹐基終身敬事之。性嚴憚方正﹐裏中有彥方之目﹐當事亦交相引重。故土田﹑墳墓之相搆者﹐委公質成焉。諭旣定﹐人亦感而無復怨者。子錫祚﹐能世其徳﹐亦舉賓筵。元孫紫紳﹐成進士。人咸以爲積善餘慶雲。

羅承珊長汀人。幼孤﹐事母以孝﹐撫諸弟成立。侃侃有气節﹐族黨有非禮行﹐輒憚不敢以聞。性樂施予﹐鄕有水口橋﹐爲鄕鎖鑰﹐屢修屢圯﹐珊倡修之﹐慨重捐金﹐鄕人利涉焉。他如賑饑掩骼﹐建亭甃路﹐一切濟物事悉稱是。

廖攀丹字臨桂﹐永定監生﹐例授府經歷。惇品立行﹐周卹貧乏。裏黨中有宿負不能償者﹐取券輒焚之﹐又加給焉。嘗置田數十畝﹐爲龜石河義渡﹐往來者以利涉稱。課子象湖﹐爲諸生﹐孫連三中乾隆壬申進士試。人鹹服其陰徳之報云。

周天鼎字禹成﹐連城監生。性恬淡﹐喜施與。人有宿負不能力償者﹐輒折券還之。橫逆之來﹐犯而不校。詩派宗陶﹑阮。課子弟﹐奉《朱子家訓》爲式。弟夭﹐撫姪如己子﹐人比田眞﹑姜肱云。技術﹝附﹞

﹝宋﹞

李交

長汀人﹐善寫描﹐爲世珍﹐出《圖繪寶鑑》。﹝明﹞

劉紀

長汀人﹐善艸書。邑人鐘文俊贈以詩。

楊英

寧化人﹐善畫樓閣山水﹐尢長於松。嘉靖間﹐屢徵直畫院﹐不往﹐自傷其目。

李源

號松山﹐上杭人。工翎毛﹑山水。

曾一陵長汀人﹐書工八法。

郭師惠字和宇﹐上杭人﹐善奕。萬曆末﹐歷遊都會間﹐嘗輯《手談集》﹐大理鄕王命璿爲序。

羅文綱省誌作溫泰期﹐上杭人。斫竹爲鎖﹐堅澤如銅﹐機發如之﹐景陵鐘惺有銘。

王躍鱗寧化人。以賣油爲業﹐喜攻詩。如《登順峯》云「峯盤連霧起﹐地軸與空浮」。《憶友》云「山深云守屋﹐客去月登樓」。《百家村》云「十里煙橫楊柳岸﹐千家門對荻花洲」。皆警句也。邑人李世熊爲詩以贈。﹝國朝﹞

吳士鳳長汀諸生﹐善畫。黎士弘爲之記。

謝用周名憲時﹐寧化人。生十歲爲孤兒﹐不就外傅﹐舉止一如先民﹐議論文詞若出老宿﹐獨詆刺八比。又間作水墨花卉﹐遂工畫。嘗摹倪雲林﹐骨理淸迥﹐輒盡其變。

上官周字文佐﹐長汀人。工詩﹐尢精於畫。所交盡當世名士﹐每遊歸﹐題贈盈帙。與查愼行﹑黎士弘尢善。著有《晚笑堂詩集》《畫傳》。

黃愼

字恭壽﹐寧化人﹐少孤﹐奉母以孝聞。能詩﹐工畫﹐善艸書。王步靑謂其「畫有倪﹑黃筆意」。著有《蛟湖集》。卷之三十三文

苑

六經無文字。左﹑國﹑莊﹑騷﹐始以文名﹐然去六經遠矣。後世人自爲集﹐遞變體制﹐各相師承。一燈熒熒﹐手戰發禿﹐老死而不悔者﹐無非欲乞藝苑一寸版﹐鐫其姓氏﹑裏居。而數千百年來之信今傳後者﹐曾落落可數若晨星﹐區區身後名爾。嗚呼﹐何其難也﹗汀舊屬山峒﹐文教所不敷﹐在唐猶艸昧﹐越宋﹑明乃浸盛焉。世之執牛耳登詞壇者﹐幾江﹑黃視汀矣。抑知仲賢﹑子剛倡之於前﹐時淸﹑巒宗承之於後﹐以及元仲﹑愧曾諸君子﹐莫不詞傾三峽﹐筆掃千軍。古人謂「微言緒絕﹐復傳正始之音」者﹐捨數子其誰與歸﹖然則耳食之徒﹐愼勿謂檜以下無譏焉也。志文苑。﹝宋﹞著述

鄭文寶《仲賢集》三十卷﹑《談苑》二十卷﹑《南唐近事》二卷﹑《江表誌》三卷

羅祝《六經手釋》

李元白《杜詩集句》二卷﹑《大觀昇平詞》一卷

湯莘叟《詩集》二卷﹑《詩餘》一卷

羅烈《博文新說》十卷﹑《古文類證》《杜詩事類注》﹝明﹞著述

張顯宗《遺集》二卷

沈得衛《東崖樵唱集》

伍晏《一龍文集》《唐文精粹》《中興詞選》《名公雜錄》《中原一覽》

童昱《東臯集》

鄧向榮《正學準則》《太極通書考》《惜陰考》

賴維嶽《半豹集》《古今裘》《金湧集》

伍可受《博藝堂稿》《焚余艸》《謫居艸》《代奕吟》

賴世隆《玉堂遺稿》

葉元玉《古崖集》

裴應章《懶云居士集》

鐘文俊《石屏匯稿》

孔廷昭《東源漫稿》《三晉集》《寓賓集》《歸田集》

郝鳳升《詩集》

梁珍《書易闡朱》《塞泉集》

康誥仕《學軒文集》

黃益純《采窩集》《菉竹居集》

盧一松《學道要端》《井田議》《化俗議》《醒心詩》《宗孔集》

沈士鑑《淸夢齋詩集》《四書參注》《孔門崇祀議》

李穎《梅隱稿》《杭川風雅集》

李於堅《吳楚遊集》《四河集》

裴汝申《薜月軒文集》十卷

廖淳《瑯琊集》

李世熊《寒支集》《寒支二集》《寧化縣誌》《錢神志》

盧寶《炊玉編》《蛩吟錄》

陰興期《綱鑑補遺》二十卷

黃極《一丸集》四卷

葉甘茂《石榘遺稿》

楊搢《郢斫集》十卷

羅一鶴《義重集》

鄒時泰《秉燭集》

楊廷器《雜說》十六卷﹑《宦遊艸》一卷﹑《雪窗自觀》一卷﹑《林下自觀》一卷

王若《文園集》

陰興雍《歸田艸》《宦遊艸》《蔓言艸》共二卷

夏時行《西遊吟》

楊拭《鐵山集》四卷

林鐘桂《餘言稿》

黃槐開《天寶山人集》十二卷﹑《在齊艸》二卷﹑《律陶纂》一卷﹑《落花雁字詩》一卷

揭詩教《詩文集》

黃欽望《紫竹林稿》二卷

盧日就《斗孺遺稿》

謝憲時《兪兪居詩文》一卷﹑《雁字詩》一卷﹑《八陣圖說》《天文圖說》《四大洲圖說》

伍峻《箕踞齋集》二卷

邱駒驥《石輞遊記》一卷﹑《鼎樓集》四卷

伍人萍《吼集》二卷

雷濱《環堵集》二卷

鄧於蘇《習靜山居集》

賴道守《甲乙稿》五卷

�之麟《達書》二十卷﹑《斗寢齋集》四卷

賴朝會《四書傳聞》《春秋略談》二卷

伍福綏《福山集》二卷﹑《尙書集義》二卷

吳煌甲《讀易識小》《琴心軒藝》

陰維標《白雲艸》十五卷

黃冑《河圖先方衍》《坤衍》《統衍》共三卷

黃子眞《實語》三卷

李世輔《杞言》二卷﹑《玉案叢談》《銅崖叢談》共四卷

邱應登《西園稿》四卷

郝沅《白石集》《艸玄集》

施澤深《五陵閣集》六卷﹑《史觀》十二卷﹑《三才評補》四卷﹑《金丹尋源》五卷﹑《濟變良籌》五卷

郝溱《瀲江集》《苕溪集》

李棄《詩集》《評訂史鑑》

邱雋《原射發微》

葉穎《柳賀集》

馬天根《聽鶯集》

施澤嘉《香硤集》十卷

羅欽諒《中貞集》

巫近斗《長恨艸》《騷余艸》《勉廬集》十卷

陳喆《十笈樓集》

陳甡《合璧樓集》

盧乾亨《秦遊集》

陳應標《雞跖集》

鄭士鳳《詩文集》

熊銓元《退隱集》

黃欽傑《五經存論》四卷﹑《邇室遺集》二卷

熊超《易經解》

﹝國朝﹞著述

邱夢鯉《歸來艸》《澹園集》《讀史隨筆》

黎士弘《託素齋詩文集》《仁恕堂筆記》《理信存稿》

陳孕虞《淳意齋稿》

黎士毅《寶穡堂詩集》

雷動化《幻樓艸》二卷﹑《北山艸》二卷

吳來鳳《天隨集》

李長秀《易經大全纂要》《孝經集傳》

李長日《石邨艸堂詩文集》

羅孔裔《四書裁述》四卷﹑《五經裁述》六十八卷﹑《九疇河洛解》

趙新《四書纂要》《詩經解》《冷然艸》

範一沛《葩經解》八卷

林士雋《實學錄》七卷﹑《敩山園詩文》二卷

邱嘉穗《東山艸堂文集》二十卷﹑《詩集》十卷﹑《邇言》六卷﹑《陶詩箋》四卷

王協《濤居集》

許汝霖《在此堂文集》

林寶樹《梁峯集》《大全摘抄》

羅綋《衛道編》《紫陽學統》

張鵬翼《立朝三譜》《世統圖》

童能靈《朱子爲學考》《太極辧微》《周易剩義》《樂律古義》《中天河洛》《五倫說》

賴熼《原艸》七卷

羅登標《學易闡微》《竹牕雜記》八卷

華鼎超《寒支詩注》

巫近漢《待質集》

劉坊《天潮閣詩文集》

周維慶《閩汀文選》

上官周《晚笑堂集》

黃愼《蛟湖集》

黎良徳《漫遊艸》八卷

伊元復《焦桐集》《醫學集注》《地理集注》

鐘夢瀛《孝經補疑》《澡雪樓愧莪艸》《房陵政略》﹝宋﹞

吳簡言字若訥﹐長汀人﹐有俊才。端拱二年進士﹐調綿州戶曹。崇寧中﹐擢博學宏詞科﹐授著作郎。奉諭招撫西南夷﹐使還﹐以功遷祠部郎中。

梁頠

字習之﹐長汀人﹐博學能文。咸平中舉人﹐以陳堯咨薦﹐歷知廬州。以和戎功遷開封判﹐擢兵部員外郎﹐河南府少尹。

陳宗道字道夫﹐長汀人。大中祥符元年進士﹐以文章經濟見知於寇準﹐擢開封府教諭。

吳庚

字西羨﹐長汀人﹐簡言曾孫。皇祐五年進士。刻志問學﹐幾忘寢食﹐效古人鑄鐵鏡以自勵﹐調黃州司理﹑泉州推官﹐終靖海軍僉判。

羅祝

字叔和﹐長汀人。元祐間行十科﹐祝以明經中第。調漳州法曹。嘗手釋六經及注《唐書》﹐尢精律數。終明州觀察推官。

李元白名齊﹐以字行﹐寧化人。博覽彊記﹐肆力詩歌﹐嘗集《大觀昇平詞》若干首以進﹐得初品官﹐尋乞歸。

梁龜年字永之﹐長汀人。工詞賦﹐王十朋嘗寄以詩﹐有「人似賈生年更少﹐家傳孫綽賦尢工」之句。

湯莘叟字起莘﹐寧化人。紹興五年進士﹐好吟詠﹐有《馬上吟云》﹕「宿雨洗山新綠嫩﹐曉風吹杏淺紅幹。沙頭路暖日初上﹐行客揚鞭不覺寒」。《幽居吟云》﹕「葛巾簪下無多發﹐茅舍門前有好山」。膾炙人口。仕終饒州推官。﹝元﹞

雷紳

字友綬﹐淸流人。至正壬午舉人﹐工詞賦﹐卓犖絕倫﹐遨遊京國間﹐聲名大震。以廉訪使張禎薦﹐歷官江西湖東道﹐以母艱歸。﹝明﹞

胡時

字子俊﹐上杭人﹐以明經教授於鄕。善詩﹐工楷書。洪武間﹐知縣劉亨薦授本學司訓。卒於官。

廖輔

字舜之﹐長汀人。弘治二年﹐貢知壽州﹐政事明敏。善詩﹐工艸書。

李穎

字嗣英﹐上杭人。天資雋異﹐年十三﹐或授以《老子》書。曰「學者當師孔﹑孟﹐何用此爲﹖」從永丰邱賢遊﹐都諫邱弘謂穎詩文「煙霞風月﹐陶寫性情﹐皆自然流出」。居梅坡﹐著有《梅隱稿》﹐又輯宋﹑元鄕先輩詩﹐名《杭川風雅集》。

李堅

字貞夫﹐長汀人。弘治乙丑進士﹐授行人﹐歷戶部郎中。爲人博洽英敏﹐雄詞麗句﹐人競寶之。

伍晏

淸流人﹐耽經史﹐工詞賦。弘治中﹐以舉人任平度州學正。著有《唐文精粹》《中興詞選》《名公雜錄》《中原一覽》行世。

賴維嶽字巒宗﹐永定人。萬曆間舉人﹐由永春教諭歷興寧令。嗜古學﹐多著述﹐有《古今裘》《金湧集》《半豹集》行世。同邑盧寶﹑熊銓元亦有文名。

鄒時丰字當年﹐淸流人。萬曆戊午舉人﹐永福教諭﹐升湯溪知縣。有詩名﹐曹學佺深器重之。

沈士鑑長汀人﹐少孤力學﹐博洽羣籍。崇禎己卯舉於鄕。有《淸夢齋詩集》《四書參注》《孔門崇祀議》藏於家。

李於堅字不燐﹐淸流人。崇禎辛未進士﹐起家汾州司理﹐遷禮部郎﹐提督浙江學政。著有《吳楚遊集》《西河集》《水花長句》。

裴汝申淸流人﹐應章子。善詩文﹐與李本寧﹑曹學佺相唱和。崇禎末﹐挈家入南山。有《薜月軒文集》十卷行世。弟汝甲﹐亦能詩﹐方伯周亮工最加嘆賞﹐有「海內風流全黯淡﹐汀南詞賦爾崚嶒」之句。

黃欽傑字孺子﹐寧化人。酣經史﹐工詩古文詞。卒不遇而死。同邑黃欽望﹐亦能詩﹐著有《紫竹林詩集》二卷。

李夢鯉長汀人﹐泰昌元年恩貢﹐五中副車﹐順天訓導﹐擢桂林通判。博極羣書﹐多著述﹐曾因三殿工成獻賦﹐朝廷嘉納之。

陰興雍字仁熙﹐寧化人。以貢授永春教諭。性簡淡﹐與物無競﹐工詩﹐著有《蔓言》《宦遊》《歸田》諸艸。

李棄

字白也﹐淸流人。初爲諸生不遇﹐遂棄去﹐徜徉山水﹐以自娛樂。著有《詩集》及《評訂史鑑》若干捲。

陳甡

字二生﹐弟喆﹐字二吉﹐歸化人﹐俱明季明經。工詩古文辭。甡著《合璧樓集》﹐喆著《十笈集》﹐各數十卷。﹝國朝﹞

邱夢鯉上杭人﹐崇禎癸酉舉人。國朝任楡次令。善詩﹑古文。著有《歸來艸》《澹園集》《讀史隨筆》數十卷。

吳來鳳字儀明﹐永定人。善屬文。順治辛卯貢生﹐著有《天隨集》行世。

陳孕虞長汀人﹐順治辛卯拔貢﹐能詩﹐著有《淳意齋稿》。

李長秀字喬英﹐長汀人。順治十八年歲貢﹐著有《易經大全纂要》《孝經集傳》。

李長日長秀弟﹐善古文詞﹐尢長於詩﹐著有《石村艸堂詩文》若干捲。

劉坊

原名瑯﹐字鰲石﹐上杭人。祖廷標﹑父之謙﹐仕雲南﹐俱死難。坊生於滇﹐長而始歸。爲人卓犖豪爽。有《天潮閣詩文集》。

邱嘉穗字秀瑞﹐上杭人。康熙庚午舉人﹐知歸善縣。著有《東山艸堂詩文集》《陶詩箋》《邇言》等書。

林寶樹字光階﹐武平人。康熙己卯舉人﹐授城海令﹐不赴。有《大全摘抄》《梁峯詩文集》行世。

邱六成字兼三﹐上杭人。康熙間﹐三中副車﹐不就。著有《四書說意》《易經說意》《粕余集》十二冊。

黎良徳字質存﹐號懷古﹐寧化人。博雅淹貫﹐足迹徧天下﹐工書畫﹐著《漫遊艸》。由太學授州司馬﹐學士大夫咸重其文行﹐所至傳佳什焉。

羅孔裔字祖尼﹐晚號靑巖居士﹐長汀人。立品篤行﹐潛修嗜學﹐研究經疏﹐寢食俱廢。每以訓迪後進﹐亹亹不倦。生平著《四書裁述》及《五經裁述》《九疇河洛解》。集漢﹑唐﹑宋﹑明諸儒說﹐訂其駁蹐﹐以求貫串﹐共數十卷﹐嗣輩鏤刻行世﹐翕然宗之﹐上論稱爲純粹君子。當事名卿咸式廬以請﹐題額旌之。

伊元復字順行﹐寧化廩生。淹貫經史﹐泛及天星﹑堪輿﹑醫卜﹑禽遁諸書﹐詩文極典雅。同鄕李元仲﹑黎愧曾交推之。耿逆之變﹐艸澤竊發。元復出奇計﹐連鄕勇爲犄角﹐邑賴全活。每歲祲﹐出粟﹐倡施糜粥﹐人咸徳之。國初﹐詔舉鴻博。時儀封張撫軍檄郡伯造廬徵之﹐以疾辭。所著有《焦桐集》。子安民繼志力學﹐人咸稱其亢宗云。

周宗濂字仰溪﹐連城歲貢生。少穎敏﹐博極羣書﹐人有阮孝緒﹑任長孫之目。爲文灑灑洋洋﹐千言立就。喜汲引後進﹐於里人士之能文者﹐每月課其甲乙﹐設金錢﹑楮墨以獎之。鄰有吳生﹐貧不克卒學。給館餐﹐勉其成。吳旋食餼於庠。嘗立義塚﹐瘞枯骸。賑人乏絕﹐完人眷屬﹐悉力無徳色﹐鄕人咸頌爲長者。所著詩古文《淇園集》﹐淹雅閎麗﹐士論翕然宗之。卷之三十四隱

逸

溯自秦漢以還﹐四皓﹑七賢﹑三髙﹑六逸尙已。他若桃源逋叟﹑梅市仙人﹐或嘯蘇門﹐或漁剡水﹐𨿽輕世而肆志﹐實抱朴而全貞。汀山奇水秀﹐其爲鴻冥豹隱者﹐代不乏人。然處士上應少微﹐非其人不輕予。故自徐唐以下﹐寥寥數子。非謂支道林不必買山﹐恐來戴安道求死不得之誚爾。﹝宋﹞

徐唐

字守中﹐寧化人。博通六經﹐歐陽修勉就科舉﹐不聽。薦於朝﹐召見講《易》﹐上嘉賞﹐賜絹。後以母喪歸﹐結廬墓側﹐不復出。王安石銘其母墓。

鄭旦

字日昇﹐連城人。博極羣書﹐四舉於禮部﹐不得志﹐卽無復仕進意﹐築居石門巖老焉。

宣明

字南仲﹐長汀人。貢入辟雍﹐旋歸﹐築室城南五星巖。郡守謝烱時訪造焉﹐題其巖曰「宣巖」。

鄧春卿字榮伯﹐長汀人。淡泊恬退。崇寧間﹐兩膺徵辟﹐俱不就。郡守章淸造廬勸駕﹐春卿辭謝以詩。年九十六卒。﹝元﹞

沈得衛字輔之﹐連城人。善歌詩。陳有定招寘賓幕﹐欲任以官﹐辭弗受。歸﹐不復出。洪武初﹐郡守某辟爲訓導。著有《東崖樵唱集》。﹝明﹞

伍禮

字宗明﹐淸流舉人。值會試屆期﹐父送之曰「汝行勉力﹐吾老矣﹐恐無復相見。」禮泣曰「豈敢懷利而忘親乎﹗」試畢南歸﹐力請終養﹐父歿﹐絕意仕進。

周冕

長汀人﹐永樂庚子舉人。情恬退﹐不樂仕進。以齒徳重於鄕﹐以子璇貴﹐封兵科給事中。卒年九十餘。

董璘

長汀人。永樂間﹐貢入國子監﹐不願仕﹐旋家。卒年九十六。卷之三十五流

寓

伯鸞吳市﹐幼安遼東﹐仲宣荊州﹐子山北地﹐遷客羈人﹐身之者不能無慨。千百世後﹐懷古尙友﹐猶卽其流風餘韻﹐以想見其爲人。汀非衣冠輻輳地﹐然如鄭監門﹑李忠定﹑李延平﹑朱徽國﹑文信國諸賢﹐或以謫﹐或以遊﹐或以講學﹐或以募兵﹐皆於汀乎信宿焉。當其始至也﹐都人士如景星鳳凰﹐爭先覩之爲快。今卽人往風微﹐而聲名懸日月﹐靈爽薄霄漢。夫賢人君子﹐精气無乎不在﹐又何況其爲舊遊地也。志流寓。﹝唐﹞

張滂

貞元十一年﹐爲大尉卿。時裴延齡擅寵。滂與宰相陸贄力陳其不可用﹐徳宗不悅﹐遂罷贄相而調滂爲汀州長史。事載《資治通鑑》。按﹕唐時﹐汀郡無長史職銜﹐而職官亦不載。滂名今附流寓。﹝宋﹞

鄭俠

福淸人。熙寧中﹐監安上門﹐繪《流民圖》以進。且言安石創新法爲民害﹐呂惠卿朋黨姦邪﹐壅蔽聰明﹐獨馮京敢與安石校﹐請黜惠卿﹐用京爲相。惠卿大怒﹐編管汀州。

孫升

字君孚﹐髙郵人。哲宗朝﹐拜監察禦史﹐多所建白。紹聖中﹐坐黨籍﹐安置汀州﹐三載卒。著有《談圃》。

曾肇

字子開﹐建昌人。系官翰林學士。熙寧以來﹐大臣更用事﹐邪正相軋﹐肇數不合。崇寧元年﹐出知嶽州﹐繼貶濮州團練副使﹐安置汀州四載。

趙令衿字表之﹐宋宗室﹐官至明州觀察使。因觀秦檜家廟記﹐口吟「君子之澤﹐五世而斬」之句﹐檜怒﹐謫居汀州﹐檜死放還。

陳瓘

字瑩中﹐沙縣人。嘗與張侍郎駕讀書於歸化翠雲巖﹐歠粥飲水﹐終歲不到巖下。後官司諫。

張駕

延平人﹐與陳司諫瓘﹑楊侍郎時讀書翠雲巖。公後爲侍郎﹐故又名其巖曰「侍郎巖」。

李侗

字願中﹐延平人。嘗受業於羅仲素之門﹐寓歸化之沙陽而講學焉。

朱熹

字元晦﹐建寧人。嘗卜居往來過汀﹐邑人楊方親受業其門。

蕭

臨安人。與葉李上書詆賈似道﹐似道怒﹐令林徳夫告用金飾齋扁﹐黥配汀州。

文天祥號文山﹐吉水人。宋端宗時﹐開府南劍﹐募兵至汀﹐駐節數月。汀人祠祀之。﹝明﹞

周之蕃字長屏﹐四川井研人。唐藩據閩中﹐之蕃以總兵晉伯爵﹐自延趨汀﹐將移兩粵。我大師追及之﹐鏖兵巷戰。之蕃聞難﹐赴行在﹐遇勁騎數十﹐大聲自呼曰「我卽唐王」﹐意欲詭辭脫主於難也。羣矢蝟集其身﹐遂死。時溽暑﹐羣屍或臭腐虫出﹐之蕃已死五日﹐而玉色瑩然。

陳純

漳州人。官中書舍人。唐藩被擒﹐純與陳太妃﹑沈太嬪﹑母黃氏﹐同時死難﹐邑人收其屍﹐與總兵周之蕃並瘞焉。

傅冠

字元父﹐號寄庵﹐江西進賢人。天啟壬戌﹐第二人及第﹐累官禮部尙書兼文淵閣大學士。崇禎己卯告歸﹐賊蕩其家﹐因潛入閩。值唐藩據福州﹐趨冠督師。旋解兵﹐寓泰寧江亨龍家。亨龍縛冠以自贖。初﹐冠聞泰寧陷﹐及宿溪頭﹑過石牛關﹐皆欲自盡﹐不獲﹐及械至汀。聞命下﹐方對奕﹐欣然授首。旋奉旨﹐許以襯歸葬﹐起棺攺襲﹐顏色如生。

呂大器號東川﹐蜀人。崇禎間﹐官內閣學士。丙戌入閩﹐道經長汀。與邑人黎士弘善﹐時有舊屬方貴顯﹐十及門﹐終不一見﹐丰采肅然。

陳際泰號大士﹐江西臨川人。寓居武平象洞。幼穎異﹐博通羣書。回籍中江西庚午鄕榜﹐甲戌成進士。﹝國朝﹞

徐元文號立齋﹐崑山人。順治己亥﹐廷試第一。以翰林謫潮陽﹐寓於汀。與汀人士多所唱酬。有《朝斗巖東普同塔記》。

申繹芳號霖臣﹐吳縣人﹐時行孫。嘗至汀﹐與方伯周亮工交好﹐有《遊閩詩紀》﹐亮工極擊節之﹐且爲之序焉。卷之三十六方

外

雞園鹿苑﹐紫府淸都﹐中國無其地。釋迦生於右脇﹐老聃生於左腋﹐天下無其事。胸結卍字﹐頂有日光﹐今日無其人。二諦﹑四禪﹐三華﹑九轉﹐六經無其語。以地則遼絕﹐以事則怪誕﹐以人以語則駭異而荒唐。世有出而辟之者﹐聖賢之徒也。然則曷爲志之﹖夫天地之大﹐何所不有﹐疑其所信﹐而不信其所疑﹐是在識者。莊周云﹕六合之外﹐聖人存而不論。是編也﹐亦姑存之云爾。志方外。﹝晉﹞

葛仙公字孝先﹐丹陽人。修煉於武平靈洞山之天竺院﹐吳赤烏甲子歲八月望日飛升﹐後往來駐寓此山。宋徽宗封爲「衝應眞人」﹐理宗加封「衝應孚祐眞君」。﹝隋﹞

劉熊二道士寧化人。修煉於石壁之香鑪峯。隋義寧間﹐白日飛舉。鄕人爲刻二像於石壁﹐創臺於鑪峯頂祝之﹐曰「升仙臺」。今臺址猶存。﹝唐﹞

杜陳二眞人貞元時﹐寓連城林坊村西山絕頂﹐不火食五十四年。一日﹐遇東華君﹐飄然羽化。宋初﹐爲祀廣福堂﹐有禱輒應。

羅仙公太和間﹐生於連城﹐寓惠濟橋之廣福堂。年六十二﹐往淸流盈山庵修煉﹐數載﹐得道羽化。里人以其身塑而祀之﹐表曰「眞仙」。凡遇旱疫﹐禱之無不應者。

了拳

永定人。初生﹐左手拳曲﹐有僧撫之﹐書「了」字於掌中﹐指遂伸﹐因名「了拳」。八歲牧牛牯﹐坐石上﹐如老僧﹐以杖畫地﹐牛不逸去。年十二﹐往廣東陰哪坑乘石渡﹐河開蓮花﹐隨往陰哪山﹐稱爲「慚愧祖師」。

惠寬大師姓葉﹐寧化人。入郡開元寺出家。虎爲害﹐師馴服之﹐眾號「伏虎禪師」。南唐保泰﹝大﹞三年﹐因平原山龜峯﹑獅石之勝創庵﹐名曰「普護」庵。側軍嶺髙峻無水﹐師於磐石上頓錫出泉﹐至今不竭。建隆三年九月十三日示滅。以救旱功﹐累封「威濟靈應普惠禪師」。﹝宋﹞

定光大師姓鄭名自巖﹐泉州同安人。年十一出家﹐十七遊豫章﹐除蛟患。乾徳二年﹐來汀之武平南巖。郡城南潭有龍﹐爲民害﹐師投偈﹐沙湧成洲。郡守趙良以聞﹐賜南安均慶院額。眞宗朝﹐因禦齋赴謁﹐上問﹕「何來﹖」答曰「今蚤自汀州來。」問﹕「守爲誰﹖」曰「屯田胡咸秩。」齋罷﹐上命持饌食往賜﹐至郡尙溫。咸秩驚﹐表謝。淳化八年坐化﹐邑人塑其肉身以祀。紹定庚寅﹐磜寇起﹐圍州城﹐師靈顯助國﹐賊眾奔潰。州人列狀﹐奏請賜額﹐曰「定光院」。國朝順治三年﹐大圖章京率大兵至百步鋪﹐見二僧云「城卽開﹐幸勿傷民。」言訖不見。明日﹐復見二僧﹐從臥龍嶺灑水。章京召郡民詢之﹐且述二僧形狀﹐民曰「郡有定光﹑伏虎二古佛者近是。」章京乃詣寺﹐揭帳視之﹐卽前二僧也﹐命閤郡新其宇。

王中正長汀人。咸平中﹐遇羽士授以鉛汞術﹐戒曰「非遇萬乘﹐勿輕出。」後坐事流嶺南﹐至京師﹐爲有司所捕﹐以聞。帝命皇城司劉承珪問狀﹐具陳靈異﹐獻所爲白金﹐前後累鉅萬。詔書褒諭﹐後卒於京。命塑像景靈宮。

陳嘛哩長汀人。學道廬山﹐能以符呼役鬼神﹐嘗馳祠中泥馬出入﹐鄕人異之﹐塑像石王廟。葬寅湖﹐𨿽春漲水溢﹐不能及墓﹐亦仙迹也。

黃升

長汀人。幼得道法﹐錢沈水中者呼之卽出。又能納汞口中﹐運气煉之卽成白金。有蔡道人死﹐升爲棺殯﹐得其書於墻隙間﹐遂能召役鬼神﹐前知禍福。後尸解。

梁野

又名戴﹐長汀人。兵部郎中頠之弟。遇神人﹐授致錢術。嘗雨彌旬﹐薪米盡﹐母責之。戴引薪米十擔從外來﹐振袖償直。天聖初﹐兄頠守廬州﹐戴敝衣往省。兄命更衣﹐忽不見。急遣官吏迹之﹐見旅室中有錢半垛﹐上有書云「弟野人﹐以煙蘿侶久俟﹐不果辭﹐惟冀珍重。有少錢煩周貧乏。」仍遺所服敝衣﹐異香襲人﹐自是不知所在。

晏北海歸化人。元祐時﹐牧牛旗面山﹐遇二仙奕石上﹐授桃以食﹐遂羽化去。

曹道翁不知何許人。宣和間至汀州﹐狀甚野﹐對人兀坐不談。居數年﹐稍合藥﹐濟人輒愈﹐入市必大醉歸﹐否則經旬不爨。一日戒其徒曰「吾將適矣﹐葬我庵後。」後數日﹐庵鄰見翁幅巾肩傘過濟川橋﹐啟棺無一物﹐乃悟其尸解。

智孜禪師長汀蕭氏子。其《四皓吟》曰「忠義合時難﹐雲林共掩關。因秦生白髮﹐爲漢出靑山。不顧金章貴﹐常披鶴氅還。如今明聖代﹐髙躅更難攀。」洪駒父擊節賞之。

饒公

歸化人。牧羊至瑤社嶺﹐遇仙人弈棋﹐授以桃﹐自是得道﹐在均山坐化。後人祀之﹐禱無不輒應。

何仙姑父大郎﹐世居武平南巖。生有道气﹐呂純陽贈以一桃﹐云食盡則仙。仙姑遂辟穀南巖。乾徳二年﹐定光佛抵巖。仙姑語大郎﹐捨宅與巖爲佛道場。鄕人爭構庵以祀佛﹐並構樓以祀仙姑。按《閩書》載﹐仙姑爲廣州增城人﹐唐武后時﹐駐雲母溪辟穀﹐語言異常。景隆中﹐白日升天。再按《事文類聚》﹕宋祥符間﹐嶽州玉眞觀災﹐惟畱一柱﹐有側書「謝仙火」三字。有以問何仙姑者﹐何曰「謝仙如雷部中鬼﹐主行火。」聞者果於道藏中驗之。二說不同﹐姑仍舊志。

系南禪師汀州張氏子。臨寂升座﹐告眾曰「羅漢今日倒騎鐵馬﹐逆上須彌﹐踏破虛空﹐不畱朕迹。」乃跏趺而逝。

賴慧僧歸化賴家山人。少投羅漢寺﹐師古空爲僧﹐誦大乘《金剛檀經》﹐有悟﹐因出遊方外二十餘年。開寶間﹐結庵滴水巖﹐言人休咎輒驗。年九十三卒﹐旬餘未瘞﹐鄕人見其顏色如生﹐破襖上有香气﹐乃羣泥軀祀之。

黃倖三仙師上杭人。鐘寮場未立﹐縣前有妖怪﹑虎狼爲害﹐黃七翁與其子及婿倖姓者三人﹐有異術﹐治之﹐羣妖遂息。因隱身入石。

劉氏女寧化人。生不茹葷﹐喜文墨﹐九齡﹐與人談道若夙解﹐自誓不嫁。及笄﹐父母許嫁石城何氏子。行甫越境﹐忽有白鵝從天而下﹐乘之飛去。邑人建祠於上升之地。郡以狀聞﹐賜額「蓬萊觀」。郡守陳軒題詩云「白鵝乘去人何在﹖靑鳥飛來信已遙。若使何郎有仙骨﹐也須同引鳳凰簫。」﹝元﹞

月光禪師寧化人。生於元初﹐家貧﹐事寡母﹐以孝聞。飼鴨田間﹐亡其一﹐慮失母歡﹐取泥摶一雛補之﹐母遂莫辧。嘗言「欲歸」﹐人問「何歸」﹐曰「欲西歸爾」。後一日﹐坐化田間。久不還﹐母趨視之﹐異香繚襲。母撫之曰「汝眞西歸耶﹖」點頭者再。鄕人異之﹐以金漆堊其身﹐祀焉。時大徳四年也。

﹝明﹞

王破頭不知何許人﹐頭破一鏬﹐因以自名。嘉靖中﹐由武平來上杭﹐假寓縣北。有童子鬻茄﹐破頭戲取茄置頭鎼中﹐頃刻盡。童子泣﹐破頭笑曰「勿憂﹐茄還爾家矣。」歸視果然。嘗取楊枯稍花和藥煉之﹐立成白金。人叩其術﹐祕不傳。元夕燕坐﹐談蘇﹑杭燈花之盛﹐破頭語﹕「眾暫瞑目﹐隨我往。」眾因徧覽其勝﹐少頃還。居一歲﹐辭去。眾約同時分餞以試之﹐破頭同時各赴宴﹐若分身者然﹐比曉﹐遂不見。

滿和尙寧化人﹐俗姓王﹐法名性滿。弘治十年﹐住持沿口禪關﹐修參有悟﹐坐化一室中﹐三年面色如生。里人賴志亮以金漆﹑膠土固之﹐至今猶存。

無空上人汀州人。與逸士謝韶﹑李植友。韶病﹐無空往視﹐誡韶子曰「有二耗鬼索饌﹐與之卽愈。」後三年﹐復至韶家﹐曰「可備喪具。」韶果無病而逝。

大智

河南人。雲遊至永定﹐兀坐屠傍四十九日﹐或與之金﹐不受。屠子曰「僧不受金﹐豈受吾刀乎﹖」乃懷刀而去。屠子感悟﹐披剃爲僧。時募銅鑄觀音像﹐躍冶不成。師曰「午當成像。」日午﹐果有陳商攜金二錠投之﹐像成﹐見金錠於衣札間﹐屆期示寂。

僧了證姓鐘﹐武平人。出家雲遊﹐後歸靈洞﹐結艸以居。謂侍者曰「吾緣盡矣。」當擥揫艸鞋爲別﹐乃艸大字云「來時本無﹐去亦非有。珍重諸人﹐月明淸晝。」擲筆﹐趺坐而逝。有舍利塔在靈洞院。

﹝國朝﹞

至道禪師名性戒﹐本吳中人。明崇禎間﹐至上杭﹐結茅庵於小吳地之馬頭山。順治三年﹐示寂﹐遺命僧眾六年後依教焚化。至期啟視﹐肉色不壞﹐骨節珊然﹐里人驚異﹐卽遺蛻﹐漆之以金。

卷之三十七列

女

淑媛節孝貞烈

《二南》言王化而及其民者﹐僅《兔罝》一章。《桃夭》《芣苢》《漢廣》《汝墳》與夫藻蘋之婦﹐艸虫之妻﹐則多述女徳﹐豈其時之治﹐易於婦人﹐而難於男子耶﹖朱子謂﹐周公采先世風俗之盛﹐被之管弦﹐以爲房中之樂。又推之以及於鄕黨邦國﹐使天下後世之修﹑齊﹑治﹑平者取法焉。然則女貞婦順﹐治化之原﹐不可不愼也。汀山盤水駛﹐風气廉直﹐閨門之內﹐多惇禮法﹑重廉恥。其不幸而爲未亡人者﹐亦知從一大義﹐之死靡他。夫富貴之家﹐旣珈翟其身﹐而又有裏宅之表﹐棹楔之旌﹐亦足以報之矣。而茅檐泥戶﹐竹釵椎結之婦﹐或忍淚食貧﹐或含笑就烈。𨿽其志不爲名﹐而未始不可以風﹐乃當世士大夫公論之所不及。而一二有志闡揚者﹐又無從得其軼事﹐勒之金石。遂令空谷幽蘭﹐終同萎艸﹐是可嘆也。故特廣爲羅訪﹐亟加表章﹐使下裏笄髽女流亦得與冠裳爭光日月。是編也﹐較中壘﹑蔚宗輩之所紀載加盛焉﹐足以見風俗之美﹐而聖化之所及者宏也。志列女。﹝宋﹞淑媛

晏氏寧化人。嫁爲曾氏婦﹐夫死撫幼子。紹定庚寅﹐寇破寧邑﹐晏依山爲砦。賊遣人索婦女﹑金帛甚急﹐晏召田丁謂曰﹕汝曹衣食我家﹐念主母當用命。不勝卽殺我﹐無被賊辱。因解首飾悉散與之﹐田丁感奮。晏自撾鼓﹐使婢鳴金﹐賊敗退。鄕人挈家趨砦甚眾﹐晏助其不給﹐又析砦爲伍﹐互相應援﹐賊不能攻﹐全活老幼數萬人。招捕使陳遺以金帛﹐晏悉散給其下。具請於朝﹐封晏爲「恭人」﹐賜冠帔﹐補其子爲承信郎﹐名其砦曰「萬安砦」。

﹝明﹞淑媛

蕭氏連城戴景禎妻。以貲聞邑中﹐爲邑人建橋除道。正徳四年﹐大帽山賊反﹐縣令蔣璣築土城守禦﹐旣成﹐欲建危橋數座﹐蕭獨力創西門焉。

﹝宋﹞節孝

王氏長汀吳宅祖妻。適吳﹐未期夫歿。王年十九﹐遺腹生男﹐兩目俱盲﹐養姑撫子﹐竟全其節。

馬氏五十七娘﹐長汀人。洪武初﹐承元兵亂後﹐民多離散﹐氏撫養幼弟馬千七郎﹐終身不偶﹐年八十二卒。後弟千七郎禦寇有功﹐封武略將軍。

章氏長汀庠生黎有綱妻。夫卒﹐苦守養姑﹐忍艱鞠子﹐以節終。

熊氏名眞﹐長汀張璘妻。年十六歸璘﹐十八而寡﹐家貧無子﹐孝事舅姑。舅姑歿﹐喪葬盡禮。

曾氏長汀賴紹祖妻。方笄適賴﹐未二年﹐夫歿﹐父母令攺適。氏剪髮爲誓﹐立姪禎爲嗣﹐撫教成立。

孟氏長汀楊琛妻。年十九﹐琛疾革﹐憫其無子﹐令再醮。氏指天爲誓。夫卒﹐以苦節終。

康氏名祥姑﹐長汀康惟徳女。性至孝﹐侍養父母﹐刻不忍離﹐立誓終身不偶。卒年八十七。舉人黃益純爲作《孝女傳》。

曾氏長汀諸生沈志妻。夫沒﹐無子﹐以猶子爲嗣。未幾﹐嗣子﹑孫相繼亡﹐氏與婦黃氏﹑孫婦林氏撫孤。曾孫士衡﹑士鑑以孝廉顯。人稱一門三節云。

丁氏長汀鄭尙敬妻。年十七適鄭﹐半載夫歿﹐遺腹生男應登﹐孀居五十餘載。

李氏名足姑﹐長汀彭泰妻。嫁五年而泰亡﹐遺腹一子閱七月生。舅姑難其守﹐涕泣絕粒數日﹐舅姑知不可奪﹐聽之。子俊成立﹐氏以壽終。

陳氏名細姑﹐長汀庠生胡富妻。富卒﹐細姑年艾無子﹐以死自誓﹐以夫姪公蔭爲嗣﹐五歲而殤。細姑始終不渝。

賴氏名官姑﹐長汀修業妻。年二十二而寡﹐誓不再適。舅姑分田十畝膳之﹐田復漂沒﹐氏日夜紡織自給﹐終無怨言。

廖氏名三娘﹐長汀王珪妻。珪死﹐孤楫三歲﹐舅姑欲令攺適。泣曰「無子猶當以節死﹐況有孤在。」卒撫孤授室﹐生孫三人。以壽終。

王氏長汀李有仁妻。年十八夫亡﹐無嗣﹐矢志不嫁﹐壽至八十﹐始終一節。當事爲請﹐建坊以旌。

李氏長汀陳三畏妻﹐知縣李一鑰女。夫歿守節﹐始終不渝。

伊氏長汀劉羽妻﹐諸生劉藩母。藩周歲失怙﹐賴母成立﹐食餼於庠。

李氏長汀庠生劉芳繼室﹐僉事劉輔國母。國早失怙﹐李撫誨成立﹐有聲仕籍。

賴氏長汀庠生黃鉞妻。鉞沒﹐賴守志甘貧﹐孝事耄姑。孤道源﹐亦能承母訓﹐有聲藝林。有《節孝錄》﹐中丞蕭奕輔爲之傳。

賴氏長汀孝子邱文岐妻。年二十六夫亡﹐子應春亦殤﹐家徒四壁﹐甘心苦守。當事給租賑卹。

賴氏長汀周機妻。於歸二載而夫亡﹐氏欲以身殉。念祭祀乏主﹐姑嫜無依﹐擇繼承祧。以節兼孝﹐成直指表旌其門。

梁氏長汀毛家婦。生子四齡而夫沒﹐父母欲嫁之﹐不可。家貧甚﹐忍饑推食哺兒。屋漏十年不葺﹐父詰之故。氏曰「兒臥榻也﹐孫幼男子﹐何可令其升屋。」其守節循禮如此。

賴氏長汀曾廷璉妻。年二十而寡﹐苦守四十餘年。

張氏名睿娘﹐長汀舉人胡一中妻。一中卒﹐氏撫孤自守﹐冰操凜然。

黃氏長汀庠生馬乾妻。乾守禦牛頭路嶺﹐戰歿。氏孀居守節。郡守楊世芳給雙井官田養之。年七十六卒。

張氏長汀李淇妻。年十八而淇卒﹐撫孤士琛﹐飲荼茹苦﹐有人不能堪者。後琛成立﹐爲邑諸生。以苦節聞於郡﹐旌之。

鐘氏長汀李潞妻。年二十五潞歿﹐子士相方六歲﹐堅心守節﹐年七十卒。事聞﹐旌表。

胡氏長汀廩生康其達妻。達歿﹐氏年二十﹐苦志守節。子廷禎入邑庠﹐事母以孝聞。

陳氏長汀夏鎜妻﹐諸生夏大任母。孀居守節﹐教子有聲﹐壽至八十四。

葉氏長汀羅員妻。員卒﹐氏矢志孀守﹐始終無玷。

林氏長汀陳鑣妻。夫死﹐家貧﹐紡績撫孤﹐人欽其節。

賴氏長汀康鏞妻。夫死﹐撫孤子其英﹐著聲黌序。

陳氏長汀黃金榜妻﹐庠生黃慶雲母。冰霜立節﹐訓子有聲。

伊氏長汀李一錠妻。年十九﹐錠死﹐遺腹生子淶﹐紡織養姑﹐畫荻教子。壽八十三。萬曆中旌表。

李氏長汀鄒富瑤妻。年二十而鄒歿﹐氏不肯再適﹐矢志養姑﹐壽九十六。

馬氏長汀陳於陞妻。夫死﹐教子力學。崇禎十六年﹐禦史陸淸源旌曰「三雛並翼官墻﹐不負和丸之意﹔二子均沾廩餼﹐庶酬畫荻之勞。」

張氏長汀康璜妻。年二十而寡﹐忍死鞠孤﹐事舅姑以孝著。

吳氏長汀胡克忠妻﹐事繼姑孝﹐克忠歿﹐遺孤三月﹐繼姑欲奪其志。氏之死靡他﹐孤賴以全。

賴氏寧化人。衡州教授海孫女﹐配邑人李勣年。二十寡﹐孝事舅姑﹐姑以其未有子﹐令攺適﹐賴曰「敢玷吾祖乎﹖」

伊氏寧化雷廷秬妻。年十九夫亡﹐剪髮自誓﹐撫孤炳龍成立﹐孝養老姑﹐守節四十八年。禦史張三謨題旌。

伍氏寧化人。許嫁雷廷種﹐未歸而種染疾﹐遂請休婚﹐伍氏堅執不從﹐歸種家﹐扶持夫疾。更十四年而種卒。有諷之再醮者﹐伍太息曰「昔雷氏休婚﹐吾年二八耳﹐此時不歸雷﹐誰彊我者。食苦至今﹐何爲出此言乎﹖」於是人益欽服。

張氏寧化劉辛一妻。年十九辛一歿﹐存一女。父母令攺適﹐張以死自誓﹐語及輒痛絕。事姑孝謹﹐年八十餘卒。

羅氏寧化人。主簿羅全女﹐年十六適陰茂倫。倫死無子﹐羅自誓曰「烈女不更二夫﹐古有是訓﹐今命不辰﹐誓與亡人同歸耳。」遂孀居苦守。

謝氏寧化羅仲倫妻。年十八而倫歿﹐遺腹生子欽吉﹐矢志撫孤。吉又夭﹐乃擇姪爲嗣。存亡一心﹐迹不及庭。

張氏寧化夏應芳妻。年十八而芳歿﹐無嗣﹐家徒四壁。氏斷髮矢志﹐紡織自供﹐始終全節。

吳氏寧化羅政妻。年二十而政夭﹐氏矢志苦節﹐不以無嗣易念﹐淸苦自勵﹐歷五十年。

陰氏寧化人。姑姪一門﹐一爲伍常訓妻﹐一爲伍應毅妻。靑年苦守﹐風節相紹。

陸氏寧化伍得髙妻。蚤寡﹐守志不渝﹐撫孤兒底於成立。

黃氏寧化巫永譽妻。夫死﹐辛苦撫孤﹐克全其節。

伍氏寧化諸生雷瀚龍妻﹐貢生雷禎母。菇苦訓孤﹐有聲藝苑。

黃氏寧化張良謨妻。孀守撫孤﹐始終不二。

楊氏寧化雷吟龍妻。守節撫孤﹐卒年八十四。

謝氏寧化庠生伍經世妻﹐庠生伍美萃母。守節盡孝﹐人無間言。

伍氏寧化羅應濂妻。夫死﹐矢志靡他﹐克全其節。

黃氏寧化庠生伍云衢妻。蚤寡﹐苦節不渝。路直指表旌之。

黃氏寧化吳仁安妻。夫死家貧﹐不攺其操。湯直指表旌之。

黃氏寧化諸生黎明啟妻。孀居孤幃﹐人欽完節。

黃氏寧化雷振先妻。年二十一而寡﹐父憐之﹐欲令攺適。氏遂絕迹父門。有司聞之﹐欲上其事﹐氏曰「婦人守志﹐豈鬻名耶。」乃止。

黃氏寧化人。推官黃槐開女﹐適雷世佳。佳死無子﹐姑憐其幼﹐微諷之。氏痛泣﹐以死自誓﹐足不逾閫者三十年。

雷氏寧化楊兆芳妻。年二十夫死﹐無子。氏蓬垢紡績﹐四十餘年足絕外庭。

黃氏寧化黎永深妻。年二十二而寡﹐誓志育嗣孤。以壽終。

張氏寧化陰昆生妻。夫卒﹐母欲奪其志。氏以死拒之﹐卒完節焉。

陰氏寧化官英妻。英死﹐奉姑以孝聞。

謝氏寧化盧應順妻。年十六歸盧﹐甫期而寡﹐遺孕三月。氏曰「男也勉存嗣﹐若女﹐卽身殉矣。」旋生子﹐含荼飲血﹐延息五十餘年。

謝氏寧化諸生李憲華妻。事孀姑孝﹐及憲華卒。奉姑命﹐忍死育孤。

金氏寧化人。兵馬指揮黃恩官生母。恩官父病革﹐憐其少﹐囑令攺適。氏以死自誓。同嫡鄒氏呴植微孤。後恩官上其事於朝﹐贈「孺人」。

伍氏寧化吳明輅妻。年十九夫死﹐遺孤上於才三月﹐撫之成立。上於補諸生﹐旋夭。撫孫大用﹐復補諸生而夭。三世苦節﹐人咸哀之。

王氏寧化吳誥妻。夫卒﹐子幼﹐苦守數十年。

邱氏寧化李世相妻。年二十一夫死﹐矢志訓孤﹐中外稱爲女師。世相弟世翰夭﹐妻諶氏﹐亦矢志殉亡﹐不勝哀而卒。

張氏寧化吳時髮妻。夫死。氏勵節守孤﹐年八十七而卒。子元俊﹐武進縣丞。

寧氏寧化施壽全妻。夫死﹐苦守六十年。

雷氏寧化諸生鄒欽相妻。夫死﹐撫孤三十年﹐趾不易方。

陳氏寧化陰顯升妻。夫死孤幼﹐備嘗荼苦﹐年八十二卒。

陳氏淸流伍福霑妻。夫外遊不返﹐氏捐簪珥﹐遣子壽髙訪迎。家益落﹐尊人勒令攺適﹐不從。閱二十年﹐竟圓樂昌鏡焉。孫伍儀﹐領鄕薦。

陳氏淸流舉人葉福妻。年十六於歸﹐葉會試卒於途。陳誓不再醮﹐取篋中衣服之美者悉分諸妹。以年少恐母奪志﹐絕迹不往來。

鄧氏名惠姑﹐淸流賴世傳妻。成化間﹐世傳登進士﹐卒於京寓。姑老子幼﹐鄧扶櫬歸葬。有諷之嫁者﹐厲色叱之。勤劬紡織﹐養姑教子。後子希凱登賢書﹐詔旌其門。

湯氏淸流監生胡文顯妻。文顯以事謫戍﹐止二女﹐無他親屬。氏勤紡織以養舅姑﹐年七十餘卒。

鐘恭人淸流人﹐奉訓大夫鄧同榮繼室。年二十七而寡﹐守節數十年﹐前室子於京﹑於蘇﹑於林聯翩仕宦﹔己子於安﹑孫應先後魁鄕薦。壽七十三。

伍氏淸流廩生雷世魁妻。魁卒無子﹐孝事老姑﹐撫妾所生周歲子以底於成。

黃氏淸流伍材妻。夫亡無子﹐築鴛鴦冢以自待。

李氏淸流鄒銓妻。銓亡﹐氏年二十七﹐生二子幼﹐族人勸其攺適。氏堅守撫孤﹐以承夫志。當事月給米一石優卹之。年八十餘卒。

曾氏淸流王承家妻。歸十年﹐生二子而承家歿﹐氏堅心苦節﹐教子成立。

裴氏淸流庠生陳汝臯妻。臯沒﹐氏年二十一﹐子未周。氏爲存祀計﹐忍死苦守﹐勤紡織以事舅姑。後子士炳入庠。

王氏淸流伍朝鈇妻。歸年餘﹐夫歿﹐誓死守節﹐撫育孤兒﹐孝事公姑﹐年八十有七。子翥官縣尉。

葉氏淸流伍士智妻。事繼姑盡孝。士智歿﹐氏年二十二﹐截髮刺額﹐誓死守孤。子鎬﹐食餼於庠。

黃氏淸流伍宗銘妻。銘卒﹐黃欲殉﹐姑解之曰「吾兩人老且無子﹐汝不爲二孤計﹐忍使吾垂老無依乎﹖」乃勉起治喪﹐堅貞守節。後長子元有聲黌序﹐孫曾林立。人謂節孝之報。

裴氏淸流庠生李亭妻。亭以擊寇死﹐裴號慟欲殉﹐家人勸止。事姑盡孝。課子元莘﹐有聲藝苑。

溫氏淸流雷憲章妻。年十六適雷﹐九載而寡﹐孝養公姑﹐紡織課子﹐以節終。

陽氏淸流雷衢亨妻。歸一年而夫卒﹐子麒﹐生未彌月。氏哀慟欲死。姑慰之曰「撫孤孫爲存祀計﹐不死勝死也。」彊起治喪﹐力貧守節。後麒遊庠。

伍氏淸流劉欽向妻。向蚤卒﹐守志鞠孤﹐備極艱苦。後子夢橘爲明經﹐有文名。

伍氏淸流廩生餘光疇妻。疇卒﹐氏紡織度生﹐篝燈課子﹐長日升﹐歲薦﹔日章﹑日光並有聲黌序。

曾氏淸流楊勤繼妻。夫卒﹐撫前室所出二孤﹐不異所生。孀居五十餘年。孫喬﹑曾孫有齡﹑玄孫嶽﹐皆舉於鄕。

曾氏淸流陳徳貴妻。年二十一夫歿﹐遺孤殤。夫弟徳宣幼。陳氏宗祧﹐不絕如縷。氏甘貧苦守﹐撫教成立。後徳宣夫婦﹑兒媳相繼沒﹐遺孫連茂﹐生甫百日﹐氏撫其三世﹐歷五十年。子姓昌大﹐爲邑巨宗。

余氏淸流伍一翰妻。翰有才名﹐登崇禎丙子副榜﹐卒時餘年少﹐勵志苦守﹐督子力學﹐終身完節。

馮氏名貴娘﹐歸化孫受福妻。夫死﹐遺孕生男﹐家人計害之。馮負薪汲水不離懷抱﹐人稱爲全節。

陳氏歸化張玳妻。年二十四﹐玳卒﹐撫其前妻子縉踰所生。縉長﹐爲邑諸生﹐善事陳﹐而復早卒﹐媳陳氏與姑守志﹐共撫遺孤。

樂氏歸化揭春震妻。年二十二方孕﹐春震病劇﹐氏割股以進﹐病忽痊﹐後復病卒。氏矢志苦守﹐始終無玷。

謝氏歸化夏周生妻。一子在𦇤而周生逝﹐氏年二十六﹐孀居四十五載。縣令李寶光贊曰「厥質孔柔﹐厥節孔剛。如金在火﹐如柏在霜。身壽次之﹐名壽爲上。不冺不磨﹐長在天壤。」

李氏歸化謝黼妻。年十八適謝﹐未三年而黼死。矢志守節﹐撫遺腹子成立。年五十﹐子又喪﹐復撫孤孫﹐紡績養姑﹐典衣營葬﹐卒年九十餘。

揭氏歸化葉茂連妻。生子世淳﹐甫二歲而茂連歿﹐氏年二十二﹐撫孤世淳長﹐復夭。媳梁氏﹐年十七﹐與揭同守﹐婦﹑姑一節。

吳氏歸化黃自明妻。年二十九夫歿﹐遺孤玉亮九歲﹐吳日登樓﹐焚香跪拜﹐禱孤成立。後亮長克家﹐孀居四十餘年卒。

賴氏歸化諸生葉堅妻。年二十一而寡﹐遺孤甫周。氏矢志撫育之。松筠之操﹐人無間言。

陳氏歸化梁有棟妻。年二十六而寡﹐矢志苦守。子師尹入太學﹐授邑丞。

聶氏歸化楊夢恩妻。年二十二夫死﹐姑老子幼﹐艱辛苦守﹐事育兼盡。

梁氏歸化黃仕淵妻。年二十九而淵卒﹐子京選七歲﹐矢志守節﹐撫訓有成。

曾氏歸化庠生賴壇妻。夫死﹐子良任﹑良祚俱幼﹐曾督教甚嚴。及卒﹐詔旌其門。

謝氏歸化廩生黃瀛妻。瀛死﹐謝年二十八﹐紡績度生﹐撫遺孤虛生成立﹑入庠。

朱氏歸化王瑤妻。年二十七夫歿﹐遺孤三月。氏淸節自誓﹐撫教有成。

張氏歸化羅萬鵾妻。羅歿﹐遺腹四月生子﹐復殤。矢志不渝﹐貞靜自守﹐孀居二十餘年。

揭氏名冕娘﹐歸化溫玉全妻。夫卒﹐冰操自守。子軫﹐以貢授華亭丞。

黃氏名珦娘﹐連城黃應禮女。年十四﹐應禮病篤﹐百藥不痊﹐珦娘割股以進﹐遂愈。

李氏名妙金﹐連城林祿妻。年二十八夫亡﹐苦節自守﹐年八十九卒。

丁氏名三娘﹐連城吳繼養妻。養卒﹐丁年二十三﹐男士奎二歲﹐哀痛屢絕﹐忍死撫孤。士奎旋卒﹐孤苦五十餘年。

盧氏連城謝文中妻。年十八夫死﹐撫遺腹子成立﹐事姑以孝聞。

吳氏連城江應魁妻。魁歿﹐氏年十九﹐姑老家貧﹐矢志靡他﹐遺孕生子耀先﹐氏茹荼鞠撫﹐紡織以奉姑。

江氏名辛娘﹐連城黃霆妻。年二十三夫卒﹐家貧。氏辛勤紡織﹐事姑撫嗣。卒年九十三。

章氏連城庠生黃文臯妻。歸五載而夫歿﹐家貧無子﹐立志苦節。

謝氏連城庠生黃廷瑛妻。年二十二夫死﹐守節。及姑歿﹐鄕鄰止其喪儀。氏曰「喪具稱家有無﹐喪儀不舉﹐是何禮也﹖」設靈幾﹐具蔬果﹐躄踴盡哀。君子以爲知禮。

童氏連城庠生江英妻。年十七歸江﹐甫九月夫死﹐立夫姪湖秀爲嗣﹐娶於林﹐未幾死﹐遺一女﹐氏爲撫育。其婦林﹐亦克成厥志﹐姑媳雙節﹐年各七十餘。

黃氏連城庠生余文炳妻。適餘二載而夫卒﹐遺孤又殤。氏甘貧守節﹐人無間言。

李氏名徳娘﹐連城童綸妻。年二十一夫死﹐無子﹐自誓守志﹐衰年立嗣。壽八十餘終。

姚氏連城廩生賴璟妻。璟死﹐氏年二十﹐家貧無嗣﹐矢志苦守﹐以壽終。

黃氏名沙貴﹐連城林忠妻。年二十一而寡﹐姑老﹐子應春幼。氏勤紡織以供朝夕﹐孀居五十餘年。

邱氏連城林廉妻。年二十餘廉歿﹐家貧子幼﹐竟完其節﹐壽九十九終。

謝氏名貴淸﹐連城童植妻。年二十一夫歿﹐無嗣。氏誓不再適﹐甘貧苦守﹐足不逾閫。

羅氏名富貞﹐連城人﹐年十八適李靜﹐甫四月而夫亡﹐立兄子扶陽爲嗣﹐撫若己出。家徒四壁﹐竭力事姑﹐以孝聞。

沈氏名癸金﹐連城李樞妻。樞卒﹐氏孝事老姑﹐訓誨二子。姑年將百歲﹐氏亦七十餘。

吳氏連城謝文魁妻。年二十三而寡﹐無子。舅姑爲之立嗣。氏敬事舅姑﹐撫嗣子若己出。後子世選遊庠。

童氏名錦嫦﹐連城沈期亨妻。亨卒﹐氏年十九﹐一子匍匐﹐次在娠﹐氏泣血貞守﹐未嘗見齒﹐撫訓二子銓﹑鉁俱成立。

黃氏名閨秀﹐連城庠生謝舉妻。生子汝楫三歲﹐女甫周﹐舉卒﹐氏年二十﹐自誓曰「立節﹑存孤﹐兩大事也。」事兩繼姑以孝聞。

羅氏連城童秉剛妻。夫客死﹐氏聞訃悲號。櫬未歸﹐嚙一指曰「寧子﹑母餓死﹐決不忍旅魂無依。」罄鬻奩貲﹐扶柩歸葬。終身茹素﹐百折不移。

沈氏名新鳳﹐連城童名標妻。夫亡無子﹐斷髮絕粒。祖姑百端勸諭﹐乃奉祖姑同室寢處。祖姑病﹐吁天求代﹐迨歿﹐哀毀骨立。家貧﹐奉繼姑盡孝。遭亂﹐百折不回。閭裏咸欽。

林氏名臺姑﹐上杭梁時序妻。年二十五夫卒﹐子又殤﹐撫姪爲嗣﹐及長﹐娶婦郭氏﹐生四孫。其嗣又卒。林與郭一志撫育幼孫。

周氏上杭湯憲徳妻。嫁十七日而憲徳卒﹐氏矢志守節﹐終身無玷。

郭氏上杭雷廣生妻。年十八於歸﹐閱月夫卒﹐伯氏將令別適﹐擗踴大慟曰「將履誰門乎﹖」煢居六十二年而卒。

張氏上杭曾崇哲妻。年二十四夫卒﹐遺孤存政三歲﹑存用一歲。祖姑郭氏年九十餘﹐姑翁氏年七十﹐俱以早歲寡。張事育兼盡﹐年七十六卒。

劉氏上杭朱永寬妻。年二十四夫亡﹐撫遺腹兒瓚成立。瓚拾遺釵﹐令返諸其人。歲祲﹐煮粥以活饑者。

丁氏名定姑﹐上杭監生黃均妻。均卒﹐丁年三十﹐慟絕而復蘇。有以攺適諷者﹐丁厲聲斥之。日勤紡織﹐奉姑撫子均。有妹適邱福泰﹐亦早寡﹐守節不渝﹐嘗曰「吾嫂教我也。」昆山葉文莊爲作傳。

羅氏上杭官子曦妻。年二十七而寡﹐舅姑先喪﹐二子繼殤﹐僅一女四歲﹐家赤貧。夫兄勸羅攺適﹐羅憤懣僕地﹐良久乃蘇。勤紡織自供﹐年七十就養女家﹐又九年而卒。

黃氏上杭馬宏妻。年十八宏卒﹐遺腹生子景華﹐撫字成立﹐事姑至孝﹐喪葬盡禮。

莫氏上杭詹洪妻。洪死﹐莫年二十二﹐子未周﹐姑王氏亦寡。氏抱幼孩事老姑﹐得其歡心。巡撫具奏﹐建坊旌表。孫彌髙登庚午賢書。

郭氏上杭羅遜妻。年二十五遜沒﹐一子四歲﹐舅姑垂老﹐氏盡心孝養﹐以節終。崇禎四年旌表。

舒氏武平危立翔妻。年十八於歸﹐未期而夫歿﹐卽投水以殉。鄰嫗掖之歸﹐幾殆﹐忽見其祖語之曰「爾孕﹐當生男﹐可無死。」遂蘇﹐果生子昂。立志撫孤。後昂以明經拔俊。

鐘氏武平王宗安妻。年十九夫亡﹐守三歲兒英。英亦娶於鐘﹐五載而夭。二孀司守﹐冰蘗一致。

周氏武平舒祥妻。年十七夫亡﹐撫孤﹐矢志靡他。

廖氏武平廩生王源妻。年二十而寡﹐母欲奪其志﹐斷髮自誓﹐撫孤成立。

廖氏武平庠生修仁妻。年十九而寡﹐遺孤在抱。有奪其居者﹐或謂宜直之官﹐氏曰「撫孤以承宗祧﹐吾願畢矣。遑計其他。」有司廉得其情﹐還其宅裏焉。

鄧氏武平李禎妻﹐貢生李文母。年十八夫亡﹐子二歲﹐杜門鞠子。或諷以再醮﹐號哭自矢﹐年七十五卒。

林氏武平李瑀妻。年十九夫歿﹐遺腹生男﹐撫字成立。子卒﹐復撫其孫。姑病﹐吮疽﹔及歿﹐喪葬盡禮。家貧立節﹐艱苦萬狀。

王氏武平劉顯朝妻。年十九夫亡﹐父母勸其再醮﹐嚙指矢志﹐孝事公姑﹐恩撫藐孤﹐以節終。

李氏武平林澤妻。夫亡﹐年十九﹐欲以身殉﹐念姑老無依﹐遺孤尙幼﹐乃勤紡織﹐事姑鞠子﹐慈孝兼盡。

李氏武平鐘道眞妻。年二十一而寡﹐有欲奪其志者﹐氏曰「夫猶天也﹐天豈二乎﹖」奉姑課子﹐年逾七旬。

劉氏武平鐘仁恕妻。年二十夫亡﹐遺孤𦇤褓。或諷其再醮﹐泣曰「夫無兄弟﹐翁﹑姑八十﹐余菽水之托﹐安忍負之。」斷髮矢志﹐始終不渝。

劉氏武平鐘嶽南妻。年十九夫亡﹐遺孤未周﹐撫字成立﹐孀居七旬﹐詔旌其門。

李氏武平賴璋妻。年二十夫亡﹐親屬憐其少﹐諷之嫁﹐氏指孤曰「天不殄夫嗣﹐吾與共存亡耳。」

鐘氏武平賴廷才妻。年十八於歸﹐五月夫亡﹐斷髮苦守﹐誓無二志﹐遺腹生男﹐撫之成立。

鐘氏武平劉嘉爵妻。年十九夫亡﹐遺孤𦇤褓﹐矢以身殉﹐姑勸之﹐遂毀容自守﹐足不逾閫。年七十餘。奉旨旌表。

程氏武平李春育妻。夫早亡﹐無子﹐矢志守節﹐紡織以奉公姑﹐喪葬盡禮﹐目不窺外戶者終身。

舒氏武平庠生程四達妻。父早喪﹐母痰疾﹐日侍不離。及歸程﹐值姑病﹐往來候藥﹐日夜靡寧。母歿﹐姑痊﹐而婦病不起﹐鄕閭共稱其孝。

林氏武平陳其謨妻。謨卒﹐撫一子﹐娶媳李氏﹐復夭。李遺腹生子陽壽﹐林與李撫字成立﹐後補博士弟子員。人稱雙節。

王氏武平庠生鐘嚴徳妻。年二十六夫亡﹐視殮畢﹐欲自縊﹐姑曰「女卽死矣﹐如四孤何﹖」乃矢志貞守﹐三子皆有聲於庠。

林氏武平李汝榛妻。早寡﹐忍死撫孤子日燝成名﹐苦守數十年。

李氏永定賴伯英妻﹐年一百四歲。伯英被寇害﹐時長子玉以貢入南雍。氏馳書﹐命緩奔喪﹐急奏剿賊。玉如其言﹐仇得報。治家嚴而有禮﹐日課子孫勤學﹐子孫皆登仕籍。氏卒﹐漳南道旌曰「百歲慈幃天下少﹐七旬孝子世間稀。」

賴氏鄭氏永定張門姑媳也。賴夫張召﹐二十一歲卒﹐子世弘周歲﹐族屬逼嫁﹐賴割發自誓。世弘復早卒﹐媳鄭氏與姑荼苦相依。後子僖成進士。

吳氏永定陳昊妻。昊早卒﹐吳與妾張氏同心守節﹐事姑以孝聞。

簡氏永定賴守正妻。年十八方有娠﹐而守正卒﹐生男灝﹐守節訓孤﹐毀容去飾﹐𨿽子姪罕見其面。卒年八十三。

鄭氏永定張化妻。年十八﹐化歿﹐誓志孀居﹐事姑盡孝。子一鴻甫周﹐撫養成立。

盧氏永定賴舟士妻。年二十二而孀。孤麟振﹐髫年入泮﹐未幾夭。盧同媳鄭氏撫遺孫﹐勤紡織以度日。卒年八十餘。

鄭氏永定闕寵妻。靑年守節﹐紡織事姑﹐撫子應禎﹐以明經授廣東揭陽訓導。

闕氏永定吳鑪妻。歸三月而鑪卒﹐遺腹生男﹐家甚貧﹐氏勤紡織以事舅姑﹐孀居七十八歲。

朱氏永定廖繼先妻。歸數月而繼先卒﹐撫遺腹子遺慶成立﹐卒年七十五。

盧氏永定王惟仁妻﹐盧一松女。松爲光澤教諭﹐氏隨父任。及笄﹐松召仁進贅﹐三月而仁卒。氏奉主回夫家﹐拜見舅姑﹐立後﹐守節。

吳氏永定王子召妻。年十八孀居苦守﹐紡織養姑﹐子姪鮮識其面。

邱氏永定廖可化妻。病革﹐囑氏堅守。氏諾之﹐遺腹生男光祖﹐教育入庠。年八十九卒。

盧氏永定吳茂榛妻。年十八榛歿﹐斷指誓志﹐足不逾閫。

吳氏永定張振綱妻。綱沒無子﹐立夫姪爲嗣﹐勵志苦節。

吳氏永定闕錫爵妻。年少而寡﹐勵志堅貞﹐以節終。

王氏永定賴樂野妻。野卒家貧﹐氏撫二子及夫幼弟﹐日夕紡織供養。子長又殤﹐復撫其孫。族人稱之。

鄭氏永定熊應師妻﹐廩生熊士熹母。苦志守節﹐課子讀書﹐以耆壽終。

熊氏永定賴錫福妻。福早卒﹐氏年二十三﹐無子孀居。視嫂如母﹐視姪如子﹐足不越閫﹐言不苟出。壽八十終。

吳氏永定邱與顏妻。十八孀居﹐撫育嗣子﹐孝以承先﹐勤以善後。享年七十七。

邱氏永定王珍妻。守節事姑﹐教子騰龍薦舉﹐孫日中恩貢。壽八十七終。

溫氏永定簡叔贊妻。子周歲﹐夫從徵卒﹐氏年二十﹐誓志苦節﹐勤儉教子。年六十卒。

張氏永定吳尙本妻。靑年守節﹐終身不移。

王氏永定吳尙璘妻。苦志堅守﹐人無間言。

賴氏永定盧貢妻。年二十三孀居﹐子幼﹐零丁孤苦﹐勤儉撫育﹐教同嚴父。後子自任食餼於庠﹐孫及曾孫七人並列黌序。終年七十三。

﹝宋﹞貞烈

葉氏寧化賴元仲妻。建炎初﹐盜起﹐元仲客遊嶺表。葉以舅姑年耄不能逃﹐委命以待。俄而盜至﹐被執﹐葉罵賊以身觸刀。盜怒斷其喉舌﹐子女皆遇害。

﹝元﹞貞烈

陳氏名徳金﹐長汀人﹐晉國公羅良妻。良守漳﹐戰歿。氏投園池中﹐池水僅三尺﹐匍匐偃僕而亡。有侍婢﹐亦從死。漳人哀之﹐葬諸綠江﹐號烈婦冢。

﹝明﹞貞烈

兪赦娘長汀戴和妻。嘉靖間寇變﹐和陣亡﹐兪被掠﹐不受污而死。

賴癸娘長汀吳紅保妻。年十九﹐被寇掠至潞潭﹐赴河死。

伊普姑寧化謝子良妻。正統間﹐沙﹑尢寇亂﹐被掠於黃竹山林中﹐欲污之﹐不從而死。

謝氏名陵娘﹐寧化諸生邱澍之婦。年十八歸邱﹐丙戌﹐爲賊所掠﹐欲污之﹐罵不絕口。賊拔刀刺之﹐中左脇﹐未絕﹐氏解帶自縊死。

馬儒姑寧化人﹐州判馬允徳女。年十五﹐正徳間﹐寇破寧化﹐儒姑躍池死。

楊氏寧化鄧子舉妻。嘉靖間﹐偕夫妹鄧良姑避賊溪南﹐賊至﹐相抱投水死。

陰氏寧化鄕官羅一鶴繼室。年少夫卒﹐絕粒半月而死。

楊氏歸化羅仁妻。夫卒﹐有奪其志者﹐持喪百日﹐遂自縊。

諶進姑歸化人。年二十二夫亡﹐守節。嘉靖間﹐寇至被掠﹐投水死。

朱氏歸化諸生吳安世妻。安世從楊廷麟守城死。氏幽囹圄中﹐及安世葬還﹐遂不食﹐嘔血而卒。

連氏歸化黃廷柱妻。廷柱任江西贛州教授﹐氏隨夫於任所。明亡﹐廷柱死﹐氏亦隨縊夫旁以殉焉。

姚氏連城諸生童佐乾妻。佐乾教外境死﹐氏痛哭幾絕﹐彊起﹐出郊營葬畢﹐投井死。

趙氏連城黃椿芳妻。年二十二夫歿﹐晝夜慟哭﹐不食﹐六日死。

陳氏黃氏上杭人﹐邑民邵縉紳﹑縉纓妻。正統間﹐妯娌相率避寇﹐陳年二十﹐黃年十九﹐被掠於梅溪寨﹐賊欲私之。二氏紿以乘船﹐至河﹐各抱其嬰兒赴水死。

郭氏上杭丁大徳妻。年十七歸丁。丁歿﹐居喪二十四日﹐自縊死。

邱細姑上杭鐘世瑄妻。嘉靖間﹐寇掠綠竹崗﹐氏不受污﹐罵賊而死。遺三歲女於身旁﹐家犬守之三日。夫逃歸收之﹐面如生﹐槁葬崗側。兵備金淛表其廬。

張氏武平陳萬壽妻。年二十而寡。正統十四年寇作﹐避難牛軏嶺﹐被擄﹐賊欲污之﹐不從而死。

許氏武平徐憲妻。憲疾革﹐令再醮。許泣誓無二。憲難之﹐許曰「當先子而逝。」遂自經。有司撰文臨奠﹐題其墓。

張氏武平庠生程文韶妻。年十七夫亡﹐絕粒三日﹐殮畢﹐自縊死。

舒氏武平徐日煃妻。年十八夫歿﹐視殯畢﹐密備殮具﹐飲藥死。兩柩合葬﹐當道建祠城外祀之。

周氏武平劉應梅妻﹐夫死卽自縊。

李氏武平太學生鐘敬徳妻。年二十夫死﹐守節。流寇亂﹐懼爲賊所辱﹐以磁片刺喉而死。

盧卯姑永定盧日型女﹐受聘於謝龍官。卯姑年十四而日型卒﹐執父喪﹐茹素一年。次年龍官卒﹐卯姑聞訃﹐卽欲自盡﹐家人勸之。卯姑嚙指血書﹐誓從地下。伺防者稍疏﹐卽拜辭父靈﹐潛縊死。

陳氏永定吳來獻妻。丙戌﹐城陷被執﹐欲污之﹐投水而死。

鄭氏永定賴成徳妻。夫死﹐鄭年二十三。丙戌﹐城破﹐聞兵入城﹐卽投水死。

蘇氏永定詹甘霖妻。霖爲山寇所害﹐氏卽自縊死。

吳氏永定邱與仲妻。夫卒﹐孀居。丙戌﹐城破被執﹐誑賊於池畔有窖﹐賊挖﹐得脫﹐卽躍入於池死。

張氏永定賴紹宗妻。夫被賊害﹐痛哭不食﹐視夫殮殯畢﹐自縊死。

陳氏永定賴心芉妻﹐孝子陳吉輔女﹐年二十﹐芉病革﹐謂氏曰「善事後人。」氏泣曰「君不諱﹐卽相隨地下。」截髮以誓。芉卒﹐氏理喪畢﹐卜日歸葬﹐告諸姑嫂曰「氏願同穴。」乃整衣而死。家人爲之合葬。

江氏永定鄭士儒妻。儒外出不歸。家甚貧﹐氏勤紡織以養姑。姑歿﹐殯葬畢﹐嘆曰「吾事已盡﹐今亦無依。」遂入房﹐潛縊而死。

鄭氏永定沈一旭妻。戊子土寇破寨﹐氏率眾禦之﹐遇害死。

陳氏永定王銓爵妻。丙戌被寇掠﹐自縊而死。

邱門三烈永定庠生邱與長妻吳氏及二女﹐長吳文懋媳﹐次庠生賴其昌妻。二女歸寧在室﹐聞寇亂掠﹐俱投池而死。

吳門八烈永定諸生吳懋中妻王氏﹐崇禎間﹐兵破城﹐王氏登堂﹐約諸媳曰「婦人臨難﹐惟有死耳。」姑媳序位﹐互相結束﹐闔室雉經從死。諸媳長曰熊氏﹐進士吳煌甲妻﹔次曰闕氏﹐諸生吳章甲妻﹔三曰廖氏﹐諸生吳八甲妻﹔四曰溫氏﹐諸生吳晉甲妻﹔孫女貞姑﹐侍女蘭娥﹑招娣俱殉﹐合葬東園。碑曰「吳門八烈之墓。」

未經立傳者附後。

長汀節婦李氏﹝胡軸妻﹞﹑兪氏﹝通判戴惟端妾﹞﹑郝麟姑﹝胡噩妻﹞﹑郝氏﹝羅仕珣妻﹞﹑康氏﹝何應選妻﹞﹑陳氏﹝羅揚麐妻﹞﹑徐氏﹝諸生胡朝絢妻﹞﹑陳氏﹝蔡龍妻﹞﹑陳氏﹝周徳隆妻﹞﹑戴氏﹝諸生陳鳴謙妻﹞﹑陳氏﹝胡一經妻﹞﹑唐氏﹝洪淇妻﹞﹑曾氏﹝胡棐妻﹞﹑黃氏﹝賴文思妻﹞﹑曾氏﹝張萬化妻﹞﹑李氏﹝鄧應璧妻﹞﹑黃氏﹝鐘鳴時妻﹞﹑何氏﹝李希程妻﹞﹑楊氏﹝諸生胡冕繼妻﹞﹑張氏﹝吳明訓妻﹞﹑李氏﹝郝尓度妻﹞﹑李氏﹝胡汝櫓妻﹞﹑沈氏﹝朱廷舉妻﹞﹑邱氏﹝李煥妻﹞﹑康氏﹝季光祖妻﹞﹑段氏﹝安國相妻﹞﹑王氏﹝嚴察妻﹞﹑余氏﹝張紹璧妻﹞。

寧化節婦賴氏﹝李尙質妻﹞﹑陰氏﹝張仲良繼妻﹞﹑薛氏﹝雷起震妻﹞﹑陰氏﹝羅一峯繼妻﹞。

淸流節婦陳氏﹝鄧臺妻﹞﹑劉六娘﹝雷鍔妻﹞。

連城節婦沈玉容﹝黃慶妻﹞﹑羅滿姑﹝李應開妻﹞﹑李壽娘﹝諸生謝溓妻﹞﹑揭福金﹝董憲妻﹞﹑吳氏﹝李士愈妻﹞﹑錢氏﹝李士志妻﹞﹑黃氏﹝李齊妻﹞﹑邱氏﹝江熹妻﹞﹑吳金秀﹝姚松妻﹞。

武平節婦丁氏﹝王友杭妻﹞﹑陳氏﹝賴詵妻﹞。

長汀烈婦胡氏﹝郝爾先妻﹞﹑胡氏﹝張兆鳳妻﹞﹑汪氏﹝陳以禮妻﹞﹑段四姑﹝吳光伯妻﹞﹑陳愼姑﹝賴有成妻﹞﹑張氏﹝李琛妻﹞。

卷之三十八列

女

﹝國朝﹞節孝

張氏長汀人﹐贈陜西參政黎有綸母。孀居四十餘年﹐以節稱。

陳氏長汀張必有妻。年二十一而寡﹐孝事舅姑。舅姑歿﹐喪葬盡禮。後遇變﹐能潔其身﹐苦節永貞以卒。

彭氏長汀賴灝妻。年二十夫歿﹐奉姑教子﹐孀居六十年。旌表建坊。

廖氏長汀陳體仁妻。年十八夫歿﹐家貧﹐養姑課子﹐苦節終其身。旌表建坊。

林氏長汀胡春芳妻。年十八而寡﹐苦志撫孤子光裕爲諸生。

吳辛姑長汀吳振美女。父母早喪﹐家貧﹐撫養二幼弟﹐矢志不字﹐艱苦終身。

林氏長汀胡憲猷妻。矢節盡孝﹐名載孝義坊。

張氏長汀謝偉妻。年二十四夫死﹐舅姑亦歿﹐勁節五十八年。

賴氏長汀李順章妻。年十八而寡﹐遺腹生子永壽﹐家貧﹐辟纑鞠子﹐底於有成。

趙氏長汀巫純甫妻。早寡﹐白首完貞名﹐載貞節坊。

段氏長汀康旭生妻。夫死﹐子國器方周歲﹐日紡織以供食。後國器食餼於庠。

項氏長汀諸生黃文杜妻﹐體仁母。二十而寡﹐冰蘗六十年﹐訓子有成。

鄒氏長汀馬龍興妻。龍興貧不能娶﹐且求乞於道﹐氏父爲退婚擇婿﹐將納采﹐氏恚曰「彼𨿽貧﹐吾夫也﹐死不可奪﹐父忍相迫耶﹖」乃歸龍興。服勤力作﹐遂成厥家。

黃氏長汀周文震妻。孀居苦節五十七年﹐壽八十四。

熊氏長汀太學生鍾復妻。事姑孝﹐姑病﹐割股肉以進﹐病尋愈。

胡氏長汀邱廷謨妻。年十九而寡﹐淸節不渝。子壽昌﹐貢於鄕。

孫氏長汀謝永泰妻。年二十四夫死﹐家貧﹐立志撫孤﹐次子日俊以諸生從戎功﹐署廣西武宣縣篆。

王氏長汀鄭焜妻。年二十夫死﹐孝養公姑﹐鞠撫孤子﹐始終不渝。

賴氏長汀湯霖遠妻。夫早死﹐與夫弟雲遠妻陳氏妯娌相依﹐形影不愧﹐人稱一門雙節。

範氏長汀閔士麟妻。年二十五而寡﹐守節事姑﹐志同金石。

黃氏長汀吳之麟妻。年二十五夫死﹐孀居四十一載﹐冰操凜然。

範氏長汀黃映昆妻。夫卒﹐姙方七月﹐矢志堅貞﹐撫訓孤兒﹐卒年七十。

張氏長汀曾孔惠妻。年十九夫歿﹐孀居三十五載。

張氏長汀湯琳妻。琳死﹐張年二十三﹐守節六十餘年。

李氏長汀兪尙爵妻。年二十四夫卒﹐姑老﹐李勤紡績供養﹐苦節六十年。以孫文漪貴﹐貤贈安人。

吳氏長汀袁正登妻。夫死家貧﹐鞠養孤兒﹐取給機杼﹐苦節終身。

邱氏長汀修琢妻。年二十四而寡﹐足不逾閾﹐紡織度生﹐終身完節。

史氏長汀項之楷妻。年二十三夫喪﹐家無擔石﹐守志彌堅﹐忍苦訓子﹐以底於成。

李氏長汀劉特超妻。年十八歸劉﹐期月夫死﹐無子﹐甘心苦守﹐終無渝志。

廖氏長汀傅其香妻。年十八歸傅﹐夫歿無嗣﹐爲夫立後﹐撫之有成﹐冰心苦節五十餘年。

劉氏長汀黃濱宇妻。年十四歸黃﹐未幾宇死﹐父母欲奪其志﹐誓不再醮﹐卒全其節。

費氏長汀馬景象妻。年十八夫沒﹐撫遺孤成立﹐苦節六十年。

彭氏長汀王廷槐妻。年十八夫亡﹐遺腹生子﹐家貧姑耄﹐氏仰事俯育﹐動必循禮﹐守節至六十四歲卒。康熙四十六年旌表。

吳氏長汀凃壽衢妻。年二十而寡﹐勵節六十餘年。

胡氏長汀曾奇超妻。夫歿子幼﹐氏以紡織自給﹐歷三十餘年。康熙五十二年旌表。

李氏長汀劉宗琨妻。年二十一夫歿﹐絕粒七日﹐氏兄泣勸﹐乃忍死撫孤﹐並撫夫幼弟﹐苦節三十餘年。康熙五十五年旌表。

王氏長汀熊瑞麟妻。年二十夫亡﹐奉姑撫子﹐始終如一﹐歷節六十載。雍正二年旌表。

王氏長汀監生馬維文妻。廿八而寡﹐苦節自持﹐事翁姑以好﹐課孤力學﹐子魁爲邑諸生。

李氏長汀範鎭齊妻。未歸而夫卒﹐氏年甫十六﹐絕粒七日﹐不死﹐乃素服至夫家﹐拜舅姑畢﹐趣婢歸﹐曰「吾止此矣。」守節四十年。雍正三年旌表﹐祀節孝祠。

吳氏長汀副榜趙汝舜妻。年十七歸趙﹐二十夫卒﹐氏矢志撫孤﹐曲盡婦職。

劉氏長汀廩生夏祖禹妻。子邦奇亦蚤夭﹐偕婦藍氏﹐冰霜共矢。

範氏長汀鄒廷焜妻。焜歿﹐家貧﹐織紡奉姑。

董氏長汀康夔妻。家貧﹐苦節四十餘年。

胡氏長汀諸生王之相妻。夫死﹐勵節撫孤。

吳氏長汀鄭時敷妻。年二十二而寡﹐事耄姑﹐育孤女﹐人咸服其苦節。

周氏長汀陳汝章妻。夫亡﹐勵節七十年。

謝氏長汀朱永祥妻。夫歿﹐茹苦飲水﹐年七十八卒。

葉氏長汀段茂子妻。夫歿﹐撫子毓素﹐至於成立﹐年七十卒。

黃氏長汀廩生曾道弘妻。弘以苦學卒﹐氏年二十一﹐絕粒不死﹐乃守志撫孤﹐年六十六卒。

王氏長汀胡士錦妻。年十八夫歿﹐無子﹐矢志全貞﹐爲夫立後﹐嗣子衍爲邑諸生。

江氏長汀馬大蕃妻。夫外出﹐氏服勤養姑。夫死﹐事姑愈篤﹐入稱純孝。

鄒氏長汀馬伯逢妻。年十七夫病革﹐憐其無子﹐囑令攺適﹐氏截髮自誓﹐以節終。

郭氏長汀諸生許麟母﹐夫亡﹐勵節數十年。

範氏長汀張振揚妻。年二十四而寡﹐七十而終﹐克完大節。

唐氏名穩娘﹐長汀諸生王天昌妻。事姑育子﹐以節終。

賴氏長汀勝宇妻。守節撫孤﹐以壽終。

劉氏長汀胡九如妻。夫死﹐守節矢志靡他﹐年六十卒。

胡氏長汀曾其恆妻。遺腹生子﹐以貞自守﹐卒年六十有二。

廖氏長汀諸生馬暹妻。二十五歲而寡﹐苦節四十年。

胡氏長汀範應泰妻。夫亡守志﹐茹蘗飲冰﹐人稱苦節。二孤皆爲諸生。

黃氏長汀羅鴻祚妻。夫死﹐撫孤以節終。

胡氏長汀諸生吳光斗妻。家貧﹐或諷其攺適﹐氏毀容自矢﹐克完其節。

謝氏長汀羅孔琦妻。年二十一夫死﹐宗族憐其節﹐爲立嗣。嗣挈子外出﹐不返﹐氏守節如初。

賴氏長汀鍾日元妻。靑年守節﹐紉績孝養翁姑﹐撫孤子以成立﹐年七十餘﹐以節終。

嚴氏長汀鄒兆績妻。年十七夫死﹐嗣孤復殤﹐氏勵節益堅﹐年六十而卒。

李氏長汀馬於驝妻。夫亡無嗣﹐以節終。

鍾氏長汀戴楫人妻。夫死無嗣﹐苦守至九十而歿。

李氏不詳其夫﹐以節終。

婁氏長汀廖士俊妻。年二十五夫亡﹐守節撫孤﹐子謙﹑孫宣翰相繼爲諸生。

吳氏長汀李常春妻。夫死﹐翁相繼亡﹐人有陵之者﹐氏吞聲勵節數十年。

胡氏長汀黃文揚妻。夫卒﹐家貧﹐苦志育孤。

劉氏長汀黃金鼐妻。夫死﹐撫孤。孤夭﹐撫孫﹐以壽終。

周氏長汀庠生薑兆鴻妻。夫死﹐守節﹐年八十餘而卒。

劉氏長汀周文新妻。年二十二夫亡﹐立節撫孤﹐孤亡無嗣﹐復爲立後。

馬氏長汀李恆秀妻。年二十一而寡﹐事孀姑﹑撫幼子。甲寅之變﹐益勵淸操。

蕭氏長汀廩生曾其愼妻。夫亡子幼﹐立志訓孤。

張氏長汀庠生項朝傑妻。年二十四而寡。甲寅耿逆之亂﹐氏侍姑疾﹐不忍逃﹐乃穿墻爲竇﹐日隱墻隙中﹐夜出奉湯藥﹐以節孝聞。

段氏長汀許士遠妻。年二十二而寡﹐苦節四十餘年。

胡氏長汀郝綿慶妻。夫死家貧﹐親耄子幼﹐苦守數十年﹐卒完其節。

範氏長汀馬夢熊妻。家貧﹐立節事姑育子﹐冰霜自凜。

羅氏長汀張崧妻。夫歿家貧﹐忍饑養姑﹐人稱苦節。

蕭氏長汀陳元英妻。夫死﹐事祖姑以孝聞。

兪氏長汀康爾明妻。夫死﹐守節以壽終。

張氏長汀太學生謝尙聘妻。夫歿﹐養姑育子﹐並撫夫弟﹐以至成立。

賴氏長汀陳從旭妻。年二十二而寡﹐苦守數十年﹐克全其節。

羅氏長汀劉忠漢妻。夫歿﹐事孀姑﹐撫孤子﹐貞操凜然。

巫氏長汀段茂泰妻。夫亡﹐撫孤﹔孤亡﹐撫孫﹐以壽終。

賴氏長汀鄭維楫妻。年二十二夫亡﹐孝事舅姑。子祖訓爲郡諸生。

彭氏長汀胡士唐妻﹐夫死守節。

張氏長汀鄭士鑑妻。年二十五夫亡﹐無子﹐事姑立後﹐以節終。

廖氏長汀鍾邦光母﹐夫死撫孤﹐人稱苦節。

胡氏長汀賴洵妻。夫亡﹐奉姑育子﹐以節終。

鍾氏長汀夏功豫妻。年二十四夫死﹐家貧﹐卒完其節。

項氏長汀龔日光妻。夫亡﹐育孤苦節數十年。

吳氏長汀官兆俊妻。年二十一夫死﹐繼姑欲奪其志﹐氏矢志靡他﹐人稱勁節。

藍氏長汀太學生陳於笏妻。年二十四夫死﹐事姑克盡孝道。

張氏長汀江文聚妻。夫歿﹐養姑撫子﹐冰操凜然。

陳氏長汀李雋人妻。夫外出道沒﹐撫孤立節﹐四十餘年如一日。

王氏長汀李希源妻。夫沒﹐翁與子相繼而死﹐遭家多難﹐不賤貞操。

邱氏長汀李自涵妻。歸甫一載﹐夫外出不返﹐或傳其道死。家貧﹐無以爲生﹐舅姑勸令攺適﹐氏不可﹐傭簸舂以奉甘旨﹐數十年如一日﹐以節終。

王氏長汀李調涵妻。年十九而寡﹐屢求身殉﹐姑立諭以立後乃止。卒年六十六。子嵩云﹑孫發源﹐中乾隆壬申恩科進士﹐人以爲節孝之報云。

藍氏長汀段文璣妻。夫亡﹐四子俱幼﹐氏苦志育孤﹐教之成立。年六十四卒。至雍正五年旌表。

張氏汀州諸生陳禹範妻。年二十二夫卒﹐勵節四十載﹐冰操凜然。

賴氏長汀諸生吳炳妻。年二十五而寡﹐治姑喪盡禮﹐撫遺孤以至成立﹐苦節數十年。

李氏長汀賴學鑑妻。年二十六而寡﹐嗣孤謙復夭﹐與孀媳相依爲命。

傅氏長汀巫如鎤妻。年十七於歸﹐二載而夫病篤﹐謂氏曰「吾死﹐如親老子幼何﹖」氏斷指自誓﹐及夫殯殮畢﹐屢自縊﹐俱以救免﹐勵節五十餘年。孫上厚爲諸生。

陳氏長汀黃永元妻。年二十六而寡﹐奉尊章育孤子﹐年七十九以節終。雍正五年旌表。

胡氏長汀羅承祺妻。年二十﹐夫客死﹐氏勵志育孤﹐以紡績所入﹐命其子負夫骸歸葬﹐年七十二卒。

郭氏長汀藍士熙妻。夫死﹐苦守四十餘年。雍正五年旌表。

蔣氏長汀劉翰錫妻。年二十三夫死﹐守節。乾隆十二年旌表。

周氏長汀李功偉妻。年二十三而寡﹐孀居四十八載。子應發﹑孫淳漪俱籍諸生。

黎氏長汀羅惟賢未婚妻。惟賢卒﹐氏聞訃﹐卽求奔喪﹐父母不許﹐遂絕粒數日﹐父母不得已﹐乃歸羅。孝事舅姑﹐年二十五﹐以不勝哀而死。

許氏長汀黃友聲妻。年十九夫死﹐守節﹐卒年六十三。

羅氏長汀黃能貽妻。年十九而寡﹐勵志育遺孤﹐苦節六十三載。

李氏長汀諸生範鎭吳妻。年十七歸鎭吳﹐越四載而寡﹐冰操自凜五十年。雍正五年旌。

熊氏長汀儒童王化熙妻。年二十守節﹐事姑以孝聞﹐撫諸姪如己子﹐年五十三以節終。

戴氏長汀諸生許世琳妻。琳死﹐氏年二十二﹐納夫姪爲恭爲嗣﹐克底於成﹐食餼於庠。

黃氏長汀胡淹妻。年十七歸胡﹐二載而寡﹐家貧﹐夫弟二人俱幼﹐氏並日而食﹐績紡供糜四十八年﹐鄰里未見其面。

劉氏長汀羅封臣妻。年二十四夫亡﹐冰霜自矢﹐事祖姑﹑舅姑克盡婦道﹐教子有成﹐以節終。

賴氏長汀王廷材妻。靑年矢節﹐紡績課子﹐卓然成名。雍正五年﹐祀節孝祠。

官氏長汀熊文淵妻。年二十四而寡﹐守節四十八載。

段氏長汀蕭尙仁妻。年二十八夫卒﹐事祖姑﹑育孤子五十二載﹐白髮全貞。

陳氏長汀許光輝妻。年十八夫疾篤﹐託以奉親﹐氏捨淚允諾。及夫卒﹐剪髮以殉﹐事舅姑備極孝敬﹐讓己奩於小姑﹐守節四十餘載﹐足不逾閾。

劉氏長汀李靑母。年十九而寡﹐苦節四十餘年。

凃氏名秀鳳﹐長汀戴家垣妻。年二十一夫亡﹐子甫八月﹐氏念孀姑衰耄﹐孤子伶仃﹐茹蘗飲冰﹐四十年如一日。

康氏長汀諸生陳鎔妻。年二十五夫死﹐守節歷三十六載﹐足不逾閾。

巫氏長汀黃映熙妻。映熙死﹐氏年二十三﹐忍死撫孤﹐卒年六十六。

賴氏長汀鍾純祿妻。年二十而寡﹐事公姑﹑撫孤兒﹐孝育兼至﹐守節三十四年。

劉氏長汀張次謨妻。年十八夫亡﹐撫孤﹐靑年苦志﹐白首完操。

郝氏長汀李玉荊妻。年二十八夫卒﹐撫孤﹐食貧茹苦﹐兩目皆盲﹐守節四十一載。

周氏長汀黃安仁妻。夫亡﹐守節立嗣承祧。

王氏長汀夏之韶妻。年二十五歲夫亡﹐撫二孤以底成立。

藍氏長汀王元璧妻。年十八夫卒﹐撫前妻子如己出﹐守節三十一載。

王氏長汀董其瑞妻。年二十五夫亡﹐貧而撫孤﹐守貞四十七載。

江氏長汀馬健士妻。年二十八夫亡﹐撫姪爲嗣﹐守節六十九載﹐卒年九十七。

鄒氏長汀馬權亨妻。年二十八夫死﹐家貧﹐事孀姑﹐撫幼叔﹐孝敬肫摯﹐守節三十一年。

鍾氏長汀劉上達妻。年二十八夫亡﹐忍死立祧﹐辛勤守節﹐卒年六十九。

江氏長汀馬翰臣妻。年二十七夫歿﹐撫孤﹐孀居四十四載而終。

康氏長汀黃倬如妻。年二十而寡﹐矢志撫孤。孤歿﹐撫孫﹐守節五十二年。

賴氏長汀庠生範士熊妻。年十八士熊歿﹐撫遺腹孤﹐苦節四十一載。

李氏長汀鄒尙蕃妻。年二十四孀居﹐事公姑﹐撫孤子﹐慈孝克全﹐卒年七十八。

範氏長汀增生賴進階妻。年二十五夫亡﹐無孤。成名守節四十八載。

李氏長汀段茂恩妻。年二十七而寡﹐事耄姑﹐育孤子﹐守節五十四年。

石氏長汀伍憲文妻。年二十八夫亡﹐茹苦撫孤﹐至於成立﹐爲未亡人者三十年。

曾氏長汀熊鳳山妻。年二十八夫亡﹐翁目瞽﹐事之惟謹。四十五載﹐足不逾閾。

賴氏長汀劉新祚妻。二十七夫死﹐苦守三十二年﹐以節終。

黃氏長汀張志琦妻。年二十九夫卒﹐矢志撫孤﹐礪節四十載。

周氏長汀胡溁妻。年二十五夫卒﹐欲以身殉﹐勉從姑命﹐撫孤守節五十二年﹐冰操凜然。

唐氏長汀康學倫妻。年二十而寡﹐事姑撫子﹐守節四十四載。

曾氏長汀羅應楨妻。年二十八夫亡﹐終身苦節﹐卒年九十四。

陳氏長汀羅應琨妻。年二十七夫亡﹐稱未亡人者六十一載﹐人欽其節。

李氏長汀胡光璉妻。年二十二而寡﹐矢志撫孤四十四載﹐勁節淩霜。

蔡氏長汀李希泌妻。年二十夫亡﹐立志守節﹐歷三十三載。

鄒氏長汀馬登泰妻。年二十五而寡﹐事姑訓子﹐守節三十二載。

江氏長汀馬隆勛妻。二十四夫死﹐喪目毀形﹐苦節終身。

江氏長汀馬權丰妻。年二十五夫亡﹐撫孤艱辛﹐守節四十七載。

江氏長汀馬於盛妻。年二十四夫死子殤﹐奉事翁姑﹐以婦代子﹐苦節五十二載。

鄒氏長汀馬順騰妻。二十四夫亡﹐事公姑﹐撫幼子﹐守貞四十九載﹐人無間言。

葉氏長汀廩生修廷謹妻。年二十二廷謹卒﹐事姑訓子﹐各盡其道﹐卒年五十三。

羅氏長汀貢生曾日景配。年十九夫亡﹐靑年苦守﹐趾不易方者四十二載。

朱氏長汀藍應森妻。年二十七而寡﹐慈孝兼盡﹐守節四十四年。

劉氏長汀蕭應文妻。年二十八夫亡﹐撫孤﹔孤亡﹐撫孫。屢遭家難﹐厲志益堅四十三載。

黃氏長汀羅承昕妻。年廿四守節﹐遺孤甫三月﹐荼苦備至﹐撫兼以教﹐年七十以節終。

華氏長汀蕭廷球妻。二十四夫亡﹐上事公姑﹐下撫幼兒﹐厲節四十一載。

童氏長汀黃永淸妻。二十六歲夫亡﹐家貧﹐紡績苦志四十九年。

林氏長汀李孝緒妻。年二十一而寡﹐爲夫立嗣﹐撫育有成。

黃氏長汀庠生劉宗寬妻。二十四夫亡﹐孝事公姑﹐恩撫嗣子﹐卒年五十五。

羅氏長汀王任卿妻。年二十八夫亡﹐撫遺腹孤﹐苦守﹐至八十二而卒。

張氏長汀王以干妻。年二十六夫亡﹐冰操不二。

官氏長汀陳元霖妻。夫死﹐家貧﹐紡績育孤﹐卒年七十六。

胡氏長汀張齊裔妻。年二十夫死﹐苦志撫孤﹐守節三十二年。

溫氏長汀吳廷齡妻。年二十五而寡﹐勞瘁育孤﹐卒年六十六。

伍氏長汀曾溥妻。年二十九夫死﹐苦志守節撫孤﹐三十一年堅貞自矢。

鄒氏長汀馬守亨妻。二十八夫亡﹐撫孤﹐孤歿﹐撫孫﹐終身苦節﹐至八十一歲卒。

巫氏長汀吳位宗妻。年二十二喪夫﹐事姑孝﹐訓子有方﹐以節著。

黎氏長汀範祖質妻。年二十二夫亡﹐投繯數次﹐以救免﹐誓死靡他﹐守節三十五載。

陳氏長汀邱殿元妻。二十八而寡﹐孀居五十一載﹐終完其節。

康氏長汀曾錦妻。二十七夫亡﹐事翁姑﹐有孤子﹐守節三十年。

李氏長汀閔天臨妻。年二十六夫死﹐事育不虧。

康氏長汀林禹人妻。二十五夫亡﹐終身節操﹐人皆敬服。守節五十九年﹐八十四歲歿。

王氏長汀林韻士妻。二十二夫亡孤夭﹐事姑撫媳﹐苦節四十五載﹐六十七歲歿。

黃氏長汀林世龍妻。年十九夫卒﹐爲夫立祧﹐守節三十載。

袁氏長汀彭敬修妻。夫死奉姑﹐曲盡婦職﹐守節三十九載。

熊氏長汀庠生鄧允恭妻。年二十五夫亡﹐矢志守節﹐歷四十載。

吳氏長汀袁會奇妻。年二十三夫卒﹐育孤﹔孤亡﹐育孫﹐守節四十七載。

黃氏長汀賴大經妻。年二十四夫卒﹐貞靜自持﹐以節終。

鄧氏長汀黃夢祥妻。年二十八夫卒﹐守節三十六載。

馬氏長汀王仲美妻。年二十八夫卒﹐矢志撫孤﹐愛不弛嚴﹐卒底於成。

章氏長汀賴良章妻。年二十六夫卒﹐矢志撫孤﹐守節三十五載。

張氏長汀羅又新妻。年二十三而寡﹐事翁姑﹐撫姑子﹐白首完貞。

張氏長汀範璘妻。年二十夫死﹐立嗣﹐復夭﹐零丁孤苦﹐以節終。

謝氏長汀胡文烜妻。年二十夫卒﹐姑相繼沒﹐撫夫弟﹐育孤子﹐孀居二十八載﹐饑寒困苦﹐夭。

陳氏長汀羅永新妻。年廿五守節﹐孤子遴任方五齡﹐訓克成立﹐以諸生貢成均﹐人多賢之。

藍氏長汀吳日章妻。年二十七歲夫卒﹐家貧子幼﹐仰給於兄﹐苦節五十三載。

何氏長汀廩生李愈妻。年二十八而寡﹐厲志守節﹐白首完操。

胡氏長汀庠生黎祁遠妻。年十八祁遠卒﹐氏爲夫立嗣﹐嗣復夭﹐與媳共守﹐以節終。

黎氏小字珍﹐長汀少司寇抑堂黎公致遠女﹐許字年家子武進須朝懋。及笄﹐懋贅汀﹐未二稔﹐懋遘羸疾以死。仰藥授繯﹐誓以死殉。家人護之密﹐得不死﹐且責以撫孤女﹑報地下。未幾﹐女亦旋夭。司寇故淸廉﹐捐館﹐後家益困。氏忍茹荼苦﹐以不舉火爲常﹐晏如也﹐歷十餘載。潛居斗室﹐朝夕侍靈帷﹐𨿽童稚不得入內閫。每朝夕﹐臨風涕泣﹐以不得歸侍尊章兩大人爲憾。聞者節孝並稱焉。

胡氏長汀羅起潛妻。羅生故有才﹐瘵以夭。氏本名家女﹐漢陽太守公學成其同懷弟也﹐讀書知大義。潛死﹐無子﹐氏七日不食﹐誓相從地下。時太姑年且老﹐勉以繼嗣爲第一義﹐且不忍老人哭孫﹑復哭媳也﹐彊起供孝養﹐滫瀡必敬。繼嗣爲己子﹐繡佛長齋﹐督課膝下。今行年八十餘﹐人罕得見者。

史氏臺灣千總許廷焜妻。焜歿臺灣﹐氏聞慟絕﹐復蘇﹐絕粒凡六日。家屬勸以植孤爲重。武職故淸苦﹐家徒壁立﹐盡質衣珥﹐延師課子﹐督責日嚴。子國器﹐年少有才﹐弱冠補長汀弟子員﹐旋食廩餼。先是﹐其姒陳氏蚤寡守貞﹐後與氏鍼黹相助﹐共佐饘粥。人稱一門雙節﹐鄰里咸哀而獎嘆之。

陳氏長汀廖增妻。增死﹐力撫雙孤﹐刻苦教讀﹐期以有成。以鍼紉謀朝夕﹐每雪夜霜晨﹐十指凍烈﹐不少寢息﹐一燈熒熒﹐課孤膝下﹐人稱賢母云。

王氏長汀李際亨妻。少年苦節﹐家日貧苦﹐三旬九食﹐撫孤成立。

戴氏長汀監生賴瑢妻。瑢以弱冠遘疾﹐氏典脫簮珥﹐調治葠茂﹐不愈﹐日夕禱天﹐祈以身代。及死﹐入室自縊﹐救復蘇。矢志上奉翁姑﹐下撫孤兒﹐不出戶限者四十年。內治稱嚴肅焉。

魏氏長汀範進妻。年二十四而寡﹐事舅姑孝﹐撫幼子﹐復撫孤孫﹐歷四十五載﹐趾不易方。

黃氏長汀劉炫所妻。炫所生子日曜而卒﹐氏年二十六﹐忍死育孤﹐長爲娶婦。未幾﹐日曜復夭。媳陳氏與姑冰霜競潔﹐各年七十餘而終。

陳氏長汀曾時萬妻。年二十八夫死﹐矢志育孤﹐守貞三十七載。

黎氏寧化廩生賴朝會妻。會卒﹐氏年二十九﹐翁姑垂白﹐子方在抱。氏拮據以供﹐菽水撫孤兒﹐人謂婦道﹑母道均無愧焉。孀居三十一載。康熙十八年旌表。

巫氏寧化劉仲聖妻。年十六於歸﹐十九而寡﹐遺孤八月﹐翁姑垂老﹐氏忍死艱辛事育兼盡。後子康世入庠。歷節六十載。康熙二十二年旌表。

黃氏寧化官試貞妻。嫁一月而寡﹐年僅十九﹐歷十餘年。立夫弟子懋澤爲嗣。至七十四歲卒。康熙二十二年旌表。

雷氏寧化諸生陰繼善妻。夫死﹐值變亂﹐氏幽苦撫孤﹐年八十卒。二孤皆籍諸生。

邱氏寧化巫大忠妻。年二十二大忠卒﹐撫孤士選﹐爲娶婦羅氏。士選復夭﹐遺孤近斗。姑媳相依爲命。後近斗爲諸生。

謝氏年十七適寧化賴欽化。欽化病革﹐以母老家貧爲託﹐氏堅任不辭。或有諷其攺志者﹐氏輒唾罵之。年六十六卒。

黃氏寧化伍雲路妻。夫亡子幼﹐貧無以自立﹐或勸其攺適﹐氏誓死鞠孤﹐年六十五卒。

陳氏寧化周國烈妻。國烈以寃死於贛﹐氏罄產歸夫櫬。時有負夫貨約值三百金﹐或令其鳴官﹐氏曰「吾以年少新寡﹐與駔儈詰是非﹐卽得三百﹐身不值一文矣。」貧苦日甚﹐兩姓互謀奪其志﹐且劫制之﹐氏痛哭自縊﹐以救免﹐究以憂損而卒。

伍氏寧化人﹐南海丞巫如衡繼室。如衡署蒼梧篆﹐城陷而死。氏矢志育孤﹐以節聞。

羅氏寧化徐壽隆妻。夫亡﹐族人有謀奪其志而毒其孤者﹐氏以死自誓﹐乃得免。次子明登頓夭。長子又靖補諸生﹐復亡。育孫世禎瑸﹐皆有聲庠序。年八十二而卒。

王氏寧化黃家議妻。家議卒﹐孤方𦇤抱。寇黃通利其貲﹐襲城﹐首至其家﹐氏與孤遠避﹐乃得免。而家亦中落﹐食貧茹苦﹐不以楛菀攺度。

伍氏寧化黃家瓊妻。年二十八﹐夫與子相繼亡。氏毀容茹血者三十餘年。念三世荒墳久後必缺羹黍﹐因收骸葬祖塋旁﹐請於族﹐乞官立碑爲記。邑令祝文郁題其墓表﹐過者無不賢而哀之。

伍氏寧化謝憲璞妻。夫死﹐遺孤維翰﹐氏厲志苦守﹐教子成立。

伍氏寧化王三楚妻﹐夫死守節。

陰氏寧化王璉妻。璉死﹐氏苦守數十年。

王氏寧化張萬啟妻。夫歿﹐養庶姑﹐鞠幼子﹐以節孝聞。

楊氏寧化諸生伍建中妻。夫死﹐守節。子日昌籍諸生。

陰氏寧化伍嗣毅妻。年二十一而寡﹐誓不再適﹐事繼姑尢孝謹﹐教孤子有成﹐守節四十二載。康熙四十二年旌表。

伊氏寧化雷祖賜妻。賜歿﹐無嗣﹐氏年二十一﹐紡織養姑﹐爲夫立後﹐歷節三十三載。康熙四十二年旌表。

伊氏寧化李如雲妻。年二十三而寡﹐撫孤子挺南﹐長﹐遊於庠﹐復夭。同媳撫孫﹐歷節三十年。康熙四十八年旌表。

雷氏寧化張永泰妻。夫歿﹐氏年二十二﹐誓以死殉。妯娌勸之曰「子死﹐遺孤誰乳﹖二老誰依﹖」乃忍死以事舅姑﹐撫孤子﹐守節三十年。康熙四十八年旌表。

陰氏寧化伍奏勛妻。年二十八夫卒﹐養姑撫子﹐歷節三十三載。康熙五十四年旌表。

李氏寧化黃維晃妻。夫歿﹐氏年十九﹐引帶自縊﹐以救免。姑諭之曰「汝方娠﹐盍爲嗣續計﹖」乃從命﹐育孤成立﹐歷節四十載。雍正三年旌表﹐入節孝祠。

王氏寧化庠生李挺南妻。年二十二夫卒﹐守志不二﹐事孀姑伊氏﹐克盡孝道﹐撫幼孤成立﹐苦節三十載。雍正九年旌表﹐入節孝祠。

陰氏寧化吳淑鼎妻。年二十二夫卒﹐遺腹生子允紹﹐撫之成立﹐歷節三十五年。雍正十一年旌表﹐入節孝祠。

曾氏寧化黃維嶠妻。維嶠客死﹐屏當奩資﹐迎柩歸。家貧﹐紡績奉舅姑﹐以糠粃育子女﹐己則屢枵然也。以壽終。太史王步靑爲之傳。

吳氏寧化伊鏐未婚妻。伊病篤﹐氏奉父命﹐視病言別﹐遂矢志不嫁﹐居小樓﹐趾不易方﹐苦守三十二年卒。

葉氏寧化葉表女﹐適同裏雷用春。用春卒﹐氏矢志撫孤﹔孤夭﹐撫孫﹐苦守六十餘載。

李氏寧化諸生黃欽桂繼室。嫁十年而欽桂死﹐氏紡績育孤﹐五十載冰操自矢。

曾氏寧化吳正恆妻。夫死﹐家貧﹐奉姑育子﹐以節終。

劉氏寧化巫士良妻。年二十二夫卒﹐翁相繼沒﹐外侮日至﹐氏隱忍存。孤子近賜爲諸生。

謝氏寧化張善馨妻。張死﹐氏年二十二。時多勸其攺適者﹐氏矢志育孤﹐竟以節著。

雷氏寧化薛允吉妻。年二十七而寡﹐有欲奪其志者﹐微諷之﹐氏聞言大慟﹐以死自誓﹐絕不見人。年八十餘而卒。

官氏寧化吳榮相妻。年二十七夫卒﹐奉姑育子﹐紡績終身。

黎氏寧化伊舜遜妻。舜遜應省試﹐卒於寓﹐氏聞訃﹐痛不欲生﹐苦志育孤﹐以節終。

陰氏適寧化巫永煥。永煥死﹐撫孤成立﹐冰操不二。

吳氏寧化張運其妻。年二十六而寡﹐女紅度活﹐課子善謙籍諸生。

張氏寧化雷萬憲妻。憲死﹐氏年二十一﹐奉老姑﹐哺幼子﹐守貞四十餘年。

巫氏寧化庠生雷秉義妻。夫卒﹐守貞不嫁。秉義弟秉剛﹑秉章相繼夭﹐妻謝氏﹑陰氏俱以不勝哀死。秉義父旋沒﹐氏與其姑伍氏﹐煢煢相依﹐人皆哀之。

伍氏寧化王汝霖妻。年二十六夫死﹐爲夫立祧﹐以節著。卒年八十九。

官氏寧化諸生吳恩振妾。夫死﹐苦節三十七年。

黃氏寧化陳有印妻。年十八而寡﹐守節四十餘載﹐冰操凜然。

兪氏寧化巫國憲妻。年十六歸巫﹐二十一而寡﹐足不逾閾者四十餘載。乾隆十四年旌。

雷氏寧化謝朝鼎妻。靑年矢節﹐事姑至孝﹐撫孤子謝馨方五歲﹐訓課成立。祀節孝祠。

黃氏寧化雷寧泰妻。夫死﹐守貞五十六載。乾隆三年旌表。

陰氏寧化黃時麟妻。夫死﹐氏年二十三﹐事老翁﹐育孤子﹐以節聞。乾隆五年旌表。

王氏寧化陰養善妻。夫死﹐孀居四十九年。乾隆七年旌表。

邱氏寧化官大墉妻。年二十一大墉死﹐遺孤日度在孕﹐氏忍死哺孤。日度又夭﹐與媳邱氏相依爲命﹐人稱雙節。乾隆九年旌表。

官氏寧化諸生雷常緒妻。十八歲歸雷﹐二十四歲而寡﹐矢志撫孤。卒年八十有四。

張氏寧化伊王臣妻。王臣死﹐氏年二十五﹐荼苦四十五載﹐人稱其節。

陰氏寧化諸生雷羽威妻。年二十三夫死﹐勵節四十一載﹐人無間言。

黃氏寧化諸生羅文成妻。文成死﹐氏年十八﹐遺孤在抱。繼姑欲奪其志﹐氏曰「從一之義﹐聞之稔矣﹐如必相彊﹐有死而已。」卒以節終。

雷氏寧化諸生吳淑昌母。年二十八而寡﹐育三子﹐克底成立。長嗣淑昌復不祿﹐妻雷氏年二十四﹐撫遺孕﹐與姑冰雪齊淸。

伊氏寧化羅登相妻。登相商於外﹐道死﹐氏年二十三﹐期以身殉﹐念姑瞽無依﹑子幼誰哺﹐乃忍死守貞﹐荼苦數十載。

劉氏寧化諸生伊志行妻。年二十五夫死﹐勵節育孤。卒年九十二。

陰氏寧化張良仲繼妻。嫁甫一載而寡﹐矢志育前妻子﹐足不履庭者三十餘年。

吳氏寧化伊爲城妻。年二十六而寡﹐勵節撫孤。孤卒﹐撫孫﹐哀痛扶孤﹐人皆欽之。

施氏寧化黃成務妻。夫死﹐氏年二十四﹐紡績育孤﹐以底於成。

吳氏寧化諸生薛榮妾。夫死﹐吳年二十二﹐或勸之攺適﹐吳持刀欲自殺。卒以節終。

李氏適寧化吳日暄。年二十一夫卒﹐事舅姑﹐育幼稚﹐冰操凜然。

陰氏訓導陰永康女﹐年十九﹐適同邑伍嗣寬。嫁六載而夫死﹐冰霜比潔﹐人咸服其貞操。

張氏寧化楊向日繼妻。向日卒﹐氏年二十七﹐紡績度生。至年六十﹐乃泣告夫族曰「老婦死溝壑不足惜﹐如祖宗血食何﹖」族人嫌其貧﹐無應者﹐不得已﹐立養子爲嗣。年七十餘﹐髮黃齒落﹐罕至外庭。

聶氏寧化黃允富妻。年十八於歸﹐二十四而寡﹐持家政﹐育幼孤﹐卒完其節。

雷氏寧化謝崇妻。崇沾惡疾﹐不可治﹐家極貧﹐令其攺適﹐氏痛哭不從。及夫終﹐紡績育子﹐年六十八。謝學博贈匾云「貞徽立懦」。

巫門四節寧化巫景云妻陳氏﹐年二十七夫卒﹐撫孤﹐孤夭﹐撫孫。景云弟壽利﹑壽永﹑鍾秀相繼歿﹐弟婦羅氏年二十五﹑陳氏年二十三﹑朱氏年二十一﹐俱堅貞守志﹐白首完操。

沈氏淸流庠生伍經國妻。年二十九夫歿﹐奉姑撫子﹐苦節五十餘年。

雷氏淸流餘士昭妻。夫歿﹐年二十一﹐守節育孤不二﹐厥志垂五十二年。

裴氏淸流庠生余榮妻。年二十七夫亡﹐矢志貞一。卒年八十二。

張氏淸流人﹐閩縣訓導王協繼室。夫亡﹐張年二十六﹐撫孤及孫並列於庠﹐至六十一歲。

王氏淸流舉人餘石麟妻。二十一而寡﹐事舅姑﹐撫幼子﹐守節六十年。

劉氏淸流童亨妻。十五適童﹐二十九而寡﹐孝養舅姑﹐育三孤成立。卒年七十一歲。

黃氏淸流庠生伍來曇妻。夫亡﹐年二十八﹐奉姑撫子﹐事育兼盡。卒年六十。

鄧氏淸流余焰妻。年十六歸﹐甫二載而夫喪﹐事育兼至﹐苦節四十一年。

余氏淸流庠生歐陽衎妻。年二十九而寡﹐有五子相繼殤﹐復撫遺腹孤孫﹐沒身荼苦﹐卒年六十五。

吳氏淸流黃順生妻。早寡﹐甘貧矢志三十餘年。

葉氏淸流余允升妻。年二十五而寡﹐遺孤三﹐舅姑衰老﹐家無擔石﹐葉辛勤拮據﹐以爲事育。卒年六十。

吳氏淸流馬孔球妻。夫亡﹐年二十二﹐養姑鞠子﹐茹苦四十餘年﹐人服其節。

鄒氏淸流巫鳳喈妻。年二十四夫歿﹐事舅姑﹐育孤子﹐以節孝聞。卒年六十五。

鄒氏淸流王天錫妻。早寡﹐守節終身。

伍氏淸流王孫誠妻。年二十二而寡﹐養姑育子﹐誓不易志。

葉氏淸流伍勵妻。年二十八而寡﹐撫一子﹐遊於庠﹐孀居二十四年﹐始終一節。

伍氏淸流庠生裴方恆繼妻。方恆卒﹐欲從死﹐旣而曰「吾初歸﹐矢己宿疾﹐護之十年﹐早知此身當老死孀幃矣。節婦子幼育孤﹐吾責也。」黽勉治喪﹐哀而衷於禮。子起蛟﹐孫敏生﹑徽生﹐相繼爲諸生。

李氏名鑑金﹐淸流伍翰生妻。年十六﹐適翰生﹐甫二載而寡﹐遺孕五月。或憐其幼﹐以微言嘗之﹐氏以死自誓﹐食貧茹苦﹐撫孤有成。孫文運﹐成進士。

雷氏淸流伍如松妻。夫死家貧﹐織紡育孤﹐以苦節著。子利仁爲諸生。

徐氏淸流雷昆侯妻。年二十四夫死﹐奉姑育子﹐守節五十年。

雷氏淸流鄧晞妻。年二十六夫死﹐欲身殉。舅姑勸以立嗣存祧﹐乃毀容勵節﹐育孤有成。

黃氏淸流鄧昉妻。年二十四而寡﹐與夫嫂雷冰霜競潔﹐人稱雙節。

孫氏淸流李聯章妻。年二十九夫卒﹐忍饑撫孤﹐事舅姑以孝聞。乾隆四年旌表。

王氏淸流莢應昌妻。年二十九夫歿﹐奉姑育子﹐足不出戶者六十年。

曾氏名妙珠﹐歸化楊勤繼室。歸一載而夫歿﹐遺前妻子二﹐氏紡織以育之﹐卒至有成。孫喬﹑曾孫有齡﹑元孫嶽代﹐舉於鄕﹐人稱母徳云。

江氏歸化庠生夏梅妻。生子五歲而梅沒﹐家貧姑老﹐氏年二十二﹐勤十指以供朝夕。姑歿﹐喪葬盡禮。苦節六十餘年。康熙四十六年旌表。

李氏歸化貢生陳祚妻。事姑孝﹐姑病目﹐氏舐其翳目﹐復明。祚歿﹐氏年二十三﹐子六歲﹐次遺腹﹐氏忍死苦守﹐孝事耄姑﹐撫孤子至於有成。

梁氏歸化羅文耀妻。年二十一而寡﹐冰霜自矢。及病革﹐出髮一絮﹐曰「此汝父所與我永訣者。死﹐則置我棺中。」子開先﹐爲邑諸生。

曾氏歸化李廷光妻。年二十三夫卒﹐氏去飾持素﹐勵志撫孤。舅姑沒﹐喪葬盡禮。三十四載卒。

邱氏歸化賴世渭妻。年十九夫歿﹐氏欲死殉﹐念翁姑垂老﹐遺孤在𦇤﹐乃忍死﹐事翁姑﹐撫孤相領康熙丙子武舉。孀居四十一載。

楊氏歸化庠生吳浩妻。年二十五夫歿﹐遺孤二﹐氏孝養老姑﹐撫子成立四十八年。

夏氏歸化曾子傅妻。年二十八夫死﹐遺孤三歲﹐氏孀居﹐是不逾閫。子名列邑庠﹐皆氏撫教之力。

梁門雙節餘氏﹐梁之材妻﹔吳氏﹐梁之柱妻﹐俱歸化人。餘生子淳﹐年十二而之材卒﹔吳生子浚﹐年六歲而之柱卒﹐同居孀守﹐上奉翁姑﹐下撫孤子﹐甘旨無缺﹐課督有方﹐閭裏稱之。

原氏歸化謝天齡妻。年二十七夫歿﹐遺孤師申七歲。氏孀居苦節﹐奉姑教子四十餘載。後子食餼邑庠﹐以明經應選。

邱氏歸化許伯祥妻。年二十八夫死﹐遺孤二﹐氏食貧茹苦﹐勤十指以養翁姑﹐歷五十餘載。

伍氏歸化監生曾憲範妻。年二十九夫亡﹐氏課督五子成名﹐侍老姑病﹐竭誠不懈﹐年踰六旬﹐始終不渝。

黃氏歸化張昌善妻。年三十夫歿﹐孝事翁姑﹐撫育五子﹐人稱其節。

李氏歸化劉光宸妻。年二十七而寡﹐遺孤二歲﹐欲以死殉﹐翁姑勸其撫子﹐氏截發明志。壽至六十歲。

謝氏歸化夏家鼎妻。年二十三夫歿﹐姑老﹐遺孤𦇤褓﹐乃忍死﹐養姑鞠子﹐貞操不渝。

梁氏歸化謝良麒妻。年十八而寡﹐遺孤一﹐又殤﹐姑爲之立後﹐歷節四十二年卒。雍正十一年旌表﹐入節孝祠。

孫氏歸化曾學珠妻。年十六歸曾﹐二十九夫歿﹐氏慟哭﹐卽欲自經。母勸其存祀﹐忍死孀守﹐至六十六卒。子華旌﹑華﹑華旐﹐後俱入庠﹐閭裏欽之。

官氏歸化李希仁妻。年二十八而寡﹐長子君平爲寇所掠﹐氏罄產以贖﹐家道中落﹐而食貧茹苦﹐處之晏如。卒年八十五。

邱氏歸化監生謝良鵬妻。年二十四夫亡﹐孝事三姑﹐使無嫌隙﹔教育諸子﹐卑克有成。年六十九。

謝氏歸化李如岐妻。如岐沒﹐氏年二十六﹐勵節育孤﹐以至於成。

梁氏歸化庠生葉常釗妻。年二十二而寡﹐冰操凜然。夫弟歿﹐與其妯共守。後兩姪及長孫相繼夭﹐三婦皆靑年守志。一門五節﹐人咸敬而憫之。

余氏歸化曾伯起妻。年二十五夫卒﹐遺腹生一子﹐舅姑憐其幼﹐微諷之﹐氏以死自誓﹐守節四十三年而死。

賴氏歸化諸生余自達妻。年二十六夫死﹐事舅姑﹐育孤子﹐守節三十餘年。

兪氏連城童才良妻。良歿﹐兪年十九﹐痛不欲生。因念遺孤﹐忍死鞠育﹐事舅姑孝謹﹐鄕人稱之。年六十三卒。康熙五十一年旌表。

羅氏連城李家驥妻。年十八於歸﹐三月夫亡﹐欲以死殉﹐姑慰乃止﹐立姪爲嗣。卒年八十四。康熙五十二年旌表。

羅氏連城李夢日妻。年二十夫亡﹐撫孤有成﹐苦節四十餘年。康熙五十三年旌表。

江氏連城蔣存劼妻。年二十而寡﹐遺孤子﹐忍死撫教﹐至於成立﹐貞操四十載。康熙五十二年旌表。

項氏連城周廷梓妻。二十一而寡﹐事姑撫孤﹐艱苦備嘗﹐歷六十餘年。康熙五十六年旌。

錢氏連城周廷瑚妻。年廿七﹐夫客死﹐氏聞而觸柱﹐救且蘇。姑泣慰以植孤爲孝﹐遂以節終。

伍氏連城李以實妻。實卒﹐氏十八﹐遺孕三月。夫姪初利其產﹐謀欲嫁之。氏刺血氏曰「產可奪也﹐欲奪吾志則否。」遂棄產奔母家﹐育孤成立﹐始歸收復余產。旌表建坊。

賴氏連城李爾文妻。年二十二夫亡﹐遺孤三﹐氏孝養其姑﹐十年不懈﹐訓於成立。年七十而終。

江氏連城黃四徳妻。夫死﹐江年二十四﹐三孤幼﹐舅姑老病﹐戚屬令攺適﹐氏憤泣﹐引刃自明﹐竟全其節。

林氏連城羅兆髙妻。年二十三而寡﹐矢志不二﹐婺居三十二載。

黃氏連城童大元妻。事舅姑孝﹐年二十四夫亡﹐痛哭誓死﹐舅姑泣勸﹐乃育遺腹孤子有成。

羅氏連城周天銘妻。年廿二﹐守節績紡﹐上奉三世孝養﹐訓孤子以義方﹐裏稱賢孝節母焉。

林氏連城羅仲超妻。年二十四而寡﹐子方三月﹐忍死撫孤﹐苦節四十九年。

王氏連城童協中妻。童卒於汀郡﹐氏聞訃﹐痛哭幾絕﹐舅姑勸之﹐乃忍死﹐鞠孤以節終。

沈氏連城童勁妻。年二十一夫亡﹐哀痛嘔血﹐絕而復蘇﹐家貧﹐晝勤薪汲﹐夜事機杼﹐恩勤養孤。及長﹐復夭﹐與媳周氏共守孀闈﹐風雨不蔽﹐糠永饑﹐堅貞自矢﹐始終完節。雍正五年旌表。

李氏連城沈應解妻。年十七歸沈﹐一載夫亡﹐氏投繯欲死﹐姑嫂勸止﹐立夫兄子爲嗣。饔飱莫繼﹐忍饑哺兒。及長娶婦﹐復相繼淪沒﹐孤苦無依﹐堅守不二﹐至五十載。雍正五年旌表。

揭氏連城羅五常妻。年十八適常﹐事舅姑克盡婦道。夫沒於江右﹐聞訃﹐引刃自裁﹐姑力挽﹐乃忍死﹐育孤淸節五十一載﹐卒年八十。雍正五年旌表。

周氏連城童祖才妻。夫死無子﹐家復赤貧﹐立夫姪爲嗣﹐與姑沈氏同守苦節﹐歷三十年如一日。雍正五年旌表。

姚氏連城吳賓宇妻。年十八歸吳﹐四載未育﹐勸夫置妾。胡氏夫亡﹐妾遺孕三月﹐生一男﹐妾復死。氏撫孤如己出﹐守節六十年。雍正五年旌表。

馬氏連城揭啟熺妻。年十四於歸﹐二十五而寡﹐撫育孤兒﹐至五十載。雍正五年旌表。

林氏連城沈啟妻。年二十五而寡﹐遺孤兆奎甫四歲﹐父母以家貧令再適﹐氏剪髮斷指自誓﹐紡織以供舅姑﹐義方教子﹐底於有成。

黃氏連城沈鍾慶妻。年二十三夫歿﹐矢志堅守﹐撫養二孤成立﹐人欽其節。

李氏連城童志輸妻。夫歿﹐氏年二十四﹐無子﹐立姪爲嗣。族有奪其志者﹐裂膚剖心﹐以示不二﹐貞守三十六年。雍正十二年旌表。

謝氏連城童大穆妻。年二十夫死﹐慟哭絕粒﹐擬以死殉。念孀姑衰老﹐二孤無依﹐忍死事育﹐備極艱苦﹐歷五十餘載。雍正十二年旌表。

羅氏連城李紹晟妻。年二十而寡﹐含飯以哺祖姑﹐四十餘年﹐足不出閫外。

蕭氏連城賴昌貴妻。年二十二﹐夫客死建寧﹐舅姑憐其幼﹐陰許黃姓者﹐詐以母病故﹐使奔喪。至彭坊橋始覺﹐乃出輿﹐大哭﹐割發爲誓﹐因此不得舅姑歡。饑寒困苦﹐至死無怨言。

陳氏名閠玉﹐連城李家楨妻。年二十四而寡﹐欲以身殉﹐姑苦勸乃止﹐勵節六十年。

楊氏名金秀﹐連城傅良種妻。年十九夫死﹐紡績養姑﹐以節孝聞。

楊氏名寶金﹐連城李席珍妻。事姑孝﹐相傳姑病﹐禱於神有異迹﹐人皆異之。

錢氏連城江九迪妻。年二十三而寡﹐矢志守貞﹐撫夫兄遺孤如己子﹐長爲娶婦﹐年九十卒。

魏氏幼許聘連城吳人岃。人岃貧不能娶﹐饑驅出門。氏聞姑病無依﹐遂奉姑命來歸。後姑卒﹐殯葬盡禮。年五十餘﹐未嘗見夫面﹐絕迹母家﹐食貧以老。

王氏連城陳懋誠妻。年二十五夫死﹐自投魚池中﹐以救免。姑老﹐染瘋疾﹐背負出入﹐無怨言。卒年六十七。子驚海﹐籍諸生。

張氏名淑貞﹐連城項科寶妻。年十七歸項﹐一月而寡﹐茹苦育嗣孤﹐勁節凜然。

鍾氏名徳金﹐連城項兆珠妻。年二十夫死﹐紡績鞠孤﹐苦節數十年。

梁氏連城謝應橋妻。年十九夫死﹐孤永奕方三歲﹐次僅彌月﹐家貧﹐灌園自給。永奕娶婦揭氏﹐生四子。而喜姑﹑媳相依爲命。俱年八十餘而卒。

李氏名潤﹐連城童祖榮妻。年十七歸童﹐二載而寡﹐艱貞五十二年。

沈氏連城童尙鴻妻。夫貧早逝﹐氏並日而食﹐延息三十餘年。子業商﹐家漸饒裕。氏勗之以多行善事﹐遂於三望坪﹑虎忙嶺建亭砌路﹐以利行人。

謝氏連城童亨盛妻。年十六歸亨盛﹐甫一載而亨死﹐足不出戶﹐忍死養姑。

謝氏連城張瑞河妻。年二十而寡﹐矢志育孤。乾隆二年旌表。

羅氏連城謝恩拱妻。夫死﹐守節四十餘年。乾隆二年旌表。

沈氏連城謝恩振妻。年二十一而寡﹐守節二十一年。乾隆二年旌表。

錢氏連城羅廷超妻。夫死家貧﹐績紡奉舅姑。子獻端爲諸生。乾隆三年旌表。

陳氏連城羅文兆妻。奉姑以孝聞﹐年二十二夫死﹐苦年四十餘載。乾隆十年旌表。

黃氏名茂香﹐連城項珤妻。年十八而寡﹐有欲奪其志者﹐氏貞操自勵﹐育孤有成。孫文鳳﹑人龍俱籍諸生。

余氏名順﹐連城羅魁元妻。魁元未婚客死﹐氏年十六﹐聞訃﹐誓以身殉。夫兄羅尙志﹐許以撥田立嗣﹐乃矢志撫孤﹐冰操五十七載。卒年七十三。

童氏連城黃孫震妻。歸二載而夫卒﹐家貧子幼。或以微言嘗之﹐氏泣曰「黃氏僅此一綫之孤在﹐或有二心﹐三世之鬼餒矣。」忍死鞠孤﹐以至成立。人咸欽其苦節。

陳氏連城羅應元妻。年二十四夫卒﹐事嗣姑以孝聞。雍正丙午歲祲﹐氏令其子麟光﹐出所有以賑饑。年七十﹐郡守曾曰瑛旌以節孝。

傅氏連城湯朝鰲妻。年二十五夫死﹐飲冰茹苦六十餘年。

華氏連城蔣心洽妻。年十七歸心洽﹐甫一載而寡﹐勵志苦守﹐以節稱。

項氏連城湯仙五妻。年二十一夫死﹐孝事耄姑﹐足不出戶。

吳氏連城蔣心浹妻。年十六﹐未嫁而夫病﹐父母遣歸蔣﹐侍湯藥﹐未幾夫亡﹐吞聲忍泣﹐恐傷舅姑心﹐教嗣子﹐弱冠補弟子員。

張氏名素淸﹐連城李兆驤妻。嫁甫三月﹐夫客死﹐矢志育嗣六十餘年﹐未嘗一出閫門。

羅氏連城黃孫芹妻。年十九夫死﹐育遺孕松度。後松度復夭﹐婦童氏年二十一﹐奉姑以終﹐人稱雙節。

黃氏名瑛﹐連城謝霞龍妻。年二十四夫死﹐家貧﹐紡績度日﹐孀居五十餘年。

黃氏連城陳兆璿妻。年二十一而寡﹐奉姑育子﹐冰操凜然。

伍氏名梅魁﹐連城江學洙妻。年十九適江﹐盡婦道。夫沒﹐自縊﹐救蘇。姑泣勸﹐乃彊存余喘﹐苦節數十年。

黃氏名嫦英﹐連城陳兆洙妻。年十五歸兆洙﹐十八而寡﹐奉姑育子﹐以完節稱。

李氏連城謝占熊母。年二十一夫卒﹐矢志守節數十載﹐不出戶庭。

李氏連城黃學成妻。夫早夭﹐氏奉姑育子﹐守節四十九年。

劉氏連城黃孫琳妻。年二十而寡﹐矢志撫孤。子蓮爲諸生。

楊氏連城邱龍全妻。夫死﹐年甫十八﹐守節六十三載。

賴氏上杭詹鳴華妻。年二十而寡﹐遺孤周歲﹐兩姑孀居﹐氏供菽水無缺﹐撫孤子有成。順治十四年旌表。

羅氏上杭黃堂妻。年十九夫歿﹐無子﹐擇夫姪爲嗣﹐泣血三年﹐苦守四十五載。

賴氏名秀姑﹐上杭周有仕未婚妻。年十七有仕卒﹐號泣欲奔喪﹐父母不許﹐乃誓不再適﹐屏居繡佛。年七十八卒。康熙二十三年旌表。

林氏上杭藍蔚文妻。年二十夫歿﹐無子﹐孝養翁姑﹐歷節四十載。康熙二十三年旌表。

楊氏上杭林如緯妻。年十九而寡﹐遺一女。事老姑以孝聞。康熙四十八年旌表。

傅氏上杭袁某未婚妻。夫死﹐奔哭極哀﹐誓以死殉。翁姑曲慰之﹐氏卽執禮孝養﹐終貞其節。

鍾氏上杭張瑞麟妻。年二十而寡﹐子三歲﹐誓不再適。翁病﹐氏禱天﹐願以身代。姑目疾﹐氏以舌舐之﹐復明。壽七十四歲。康熙五十年旌表。

張氏上杭周兆元妻。年二十夫歿﹐無子﹐矢志堅守﹐孝事翁姑。祖姑陳氏目盲﹐護持不離左右。卒年七十八。

藍氏上杭包集球妻。年二十一球卒﹐藍方娠產女﹐悲哀引決。翁姑諭止之﹐乃立嗣子。織布度生。及翁姑繼沒﹐祖姑八十餘﹐藍侍寢食不少倦。及卒﹐拮據喪事﹐節孝兩全。

郭氏上杭羅漢聘﹐未婚。年十七漢卒﹐聞訃卽自縊﹐家人救解。三日水漿不入﹐越月奔羅﹐成服終喪。後得病﹐不醫藥﹐曰「此吾十八年前之心也﹗」懸夫像於室﹐哭奠曰「吾今可以死矣。」瞑目而逝。雍正五年旌表。

雷氏上杭劉世瓊妻。年二十二而寡﹐奉翁姑孝﹐教子有方。卒年八十。孫徽漳州訓導。

邱氏上杭薛翰人妻。年二十八夫亡﹐孝事舅姑﹐撫教二子成名。卒年五十二。

李氏上杭林得玉妻。年二十八夫歿﹐矢志靡他。壽八十有五。

郭氏上杭梁靖若妻。靖若卒﹐氏年二十六﹐事翁姑無缺養﹐孤子有成。年四十九卒。

江氏上杭諸生藍弦妻。年十八夫卒﹐刻志守節﹐孝養翁姑﹐撫教孤兒﹐荼苦五十九年。

劉氏上杭郭世昌妻。昌歿﹐氏年二十三﹐守志撫孤兒﹐事舅姑以孝著。年五十八卒。

梁氏上杭邱庚長妻。年二十夫歿﹐紡績奉姑。姑沒﹐喪葬盡禮。孀居三十七年。

林氏上杭鄭人俊妻。夫歿﹐氏年二十八﹐雙白在堂﹐家無擔石﹐艱辛勤儉﹐以供事育﹐孀居四十六年。

劉氏上杭雷薰史妻。年二十夫死﹐誓志撫孤﹐侍養舅姑﹐終身惟謹﹐慈孝兼盡﹐人無間言﹐歷節五十一載。

吳氏上杭羅誥甫妻。年二十寡。子天祺﹐爲邑諸生﹐吳乃見齒一笑﹐五十年未嘗有也。人咸服其苦節。

藍氏上杭詹光近妻。近沒﹐氏年十九﹐奉孀姑孝謹﹐撫嗣子有成﹐苦節五十餘年。

陳氏上杭黃亦振妻。年二十夫亡﹐無嗣﹐孝養翁姑無缺﹐勵志食貧﹐孀居三十五載。人稱孝節。

劉氏上杭庠生郭寬妻。年二十四而寡﹐無子﹐擇賢爲嗣。舅姑疾﹐吁天益算﹐願減己壽。苦節三十五年。

葉氏上杭邱龍徳妻。龍徳贅於武平葉姓﹐甫九旬而逝。氏兄利富室貲﹐迫令攺適。氏誑以夫骸得歸葬﹐惟所命。兄與之歸﹐謁邱氏祠。旋迫寧家﹐氏操刃自矢曰「今日乃得爲邱家鬼﹐如苦相彊﹐有死而已。」居小樓﹐以紡績所入﹐葬夫先塋側。厲節四十年而卒。

黃氏上杭監生邱塙妻。夫死﹐守節。有夫族孀婦貧無依﹐眾勸其攺志﹐氏給粟布﹐二十餘年﹐俾以節終。雍正丙午﹑乾隆丁卯歲饑﹐賑粥﹐捐百金於宗祠﹐供子姓膏火。孫徳孚爲諸生。

邱氏上杭李瓚妻。年十五歸李﹐二十一而寡﹐爲夫立嗣﹐事耄姑盡孝。乾隆元年旌表。

遊氏上杭鄒學聖妻。年二十一夫亡﹐事舅姑﹐育遺孤﹐以孝節聞。乾隆四年旌表。

陳氏上杭丁粹詣妻。年二十六夫亡﹐事舅姑﹐克盡孝道。姑病﹐爲之舐目。守節四十六年。乾隆十年旌表。

邱氏上杭羅廷妻。十七歲歸廷﹐善事祖姑。越五載夫歿﹐冰霜自矢﹐趾不易方。乾隆四年旌表。

賴氏上杭江懋堅妻。夫早夭﹐遺孕生男﹐撫育有成﹐孀居三十五載。乾隆十一年旌表。

邱氏上杭莫賢祖妻。年十八歸莫﹐僅二十七日而寡﹐冰操三十餘載。乾隆十二年旌表。

邱氏上杭吳玉如妻。年十八歸吳﹐二十一而寡﹐矢志撫孤。孤夭﹐撫孫﹐守節六十五載卒。

孫氏上杭張珦妻。事姑以孝﹐夫卒無子﹐氏矢志不他﹐𨿽饔飱不繼﹐沒齒無怨言。

胡氏上杭郭連叔妻。年十七歸連叔﹐十九夫亡﹐姑耄﹐遺孤甫四月﹐紡績以供事育。未幾﹐孤復殤﹐爲夫立後﹐兼哺幼姪﹐五十年足不出閾。

賴氏上杭諸生詹大謀妻。大謀赴鄕試﹐道卒﹐家貧無子﹐氏痛不欲生﹐旣而曰「吾不苟延視息﹐老姑何依﹐且吾死誰爲夫立嗣耶﹖」杜門紡績﹐並日而食。女子四人﹐俱擇士人嫁之。聞夫有姪客於粵﹐偕弟往招之還。夫侄不可﹐氏痛哭而歸﹐賫志以歿。

何氏上杭諸生羅廷萊妻。廷萊早夭﹐冰霜自凜者三十餘年。舅姑塚爲豪家掘﹐何氏痛哭﹐訟之官﹐得復葬焉。

謝氏武平熊道行妻。年逾二十夫亡﹐誓死撫孤﹐足不越閫﹐訓子成立﹐事舅姑以孝聞﹐年六十餘卒。

林氏張氏武平鍾敏徳妻﹑妾。夫亡﹐遺二孤﹐同心共守﹐後子俱列膠庠﹐鄕人稱之。

林氏武平鍾徳瑩妻。年十六歸鍾﹐未期而寡﹐立姪爲嗣﹐孝事公姑。訓子成立﹐長遊於庠。守節四十年。

羅氏武平周溶妻。二十二歲夫亡﹐有二子﹐家貧﹐刻苦奉舅姑﹐鞠孤子。卒年八十五。

劉氏武平庠生李必達妻。夫死慟絕﹐復蘇﹐忍死貞守﹐事姑孝﹐課子嚴﹐閭裏稱之。

鍾氏武平謝錫元妻。年十六夫歿﹐悲哭幾絕﹐立姪爲嗣。舅姑老﹐克盡婦道﹐堅貞四十餘年。

賴氏武平李士超妻。年二十一夫亡﹐無子﹐撫猶子爲嗣﹐恩勤如己出。節操凜然﹐卒年七十。

方氏武平修國柱妻。柱歿﹐氏年二十一﹐遺腹生子﹐矢志鞠育﹐竟完其節。卒年五十二。

鍾氏武平庠生謝上舉妻。年二十六夫卒﹐孤六歲﹐撫教有成﹐長列於庠。卒年七十三。

鍾氏武平李士侗妻。年二十二而寡﹐撫六月孤兒﹐事孀姑孝謹﹐白首完操。

鍾氏武平林星聚妻。聚夫﹐年二十四﹐孝養孀姑﹐鞠撫孤子﹐艱辛守節四十三年。

鍾氏武平李光永妻。年二十七夫歿﹐孝姑訓子。子後入庠。孀居三十五載。

鍾氏武平王哲三妻。年十九夫亡﹐未育﹐斷臂裂膚﹐視死如歸。舅姑泣勸﹐乃立孤﹐守節至四十年卒。

李氏武平庠生鍾白珩妻。珩歿﹐氏年二十六﹐勤儉治家﹐訓子有成﹐孀居三十餘載。

林氏武平鍾錫洲妻。年二十二夫亡﹐斷指誓死﹐舅姑諭以撫孤存祀﹐歷節三十餘年。

王氏武平鍾啟先妻。年二十九而寡﹐事孀姑﹐撫孤子﹐悉資紡績以供﹐歷節三十五年。

李氏武平鍾槐廷妻。年二十一而寡﹐孤煒﹐紡織以供菽水﹐訓子成立﹐艱苦三十餘年。

林氏武平鍾勷廷妻。年二十夫亡﹐遺腹生男﹐鞠育有成﹐孀居三十五年﹐人稱完節。

林氏武平庠生鍾申祄妻。年二十夫歿﹐遺孤二歲﹐甘心苦守歷四十年。

髙氏武平李夢章妻。年二十七而寡﹐堅貞矢志﹐孝事舅姑﹐撫訓孤兒。卒年八十三。

劉氏武平庠生鍾輔妻。年十八夫亡﹐乏嗣﹐立夫姪爲後﹐撫養成立﹐至五十五載。

鍾氏武平庠生修一士妻。士歿﹐氏年十七﹐遺孤𦇤褓﹐矢志孀守﹐歷四十六載。

王氏武平李若弼妻。年二十四夫亡﹐室如懸罄﹐撫育孤兒﹐至七十歲﹐始終不變。

劉氏武平池化鯉妻。年二十夫卒﹐幼孤在𦇤﹐食貧撫子歷四十年。

李氏武平鍾鳴瑯妻。年二十六而寡﹐撫孤成立。年八十二卒。

李氏武平庠生朱麗霞妻。年二十六夫死﹐勤儉持家﹐育遺孤以至成立﹐苦節三十餘年。

饒氏武平貢生吳燕屏妻。屏卒﹐氏年二十八﹐孝孀姑﹐撫孤子﹐以壽終。

劉氏武平石保初妻。年二十七夫亡﹐家甚貧﹐撫孤存祀。卒年八十餘。

曾氏武平朱維亮妻。亮沒﹐氏年二十六﹐撫遺腹子﹐冰霜自勵。卒年八十三。

邱氏武平石周林妻。年二十二而寡﹐遺一孤﹐誓不攺適﹐撫教成立﹐名列膠庠。苦節四十餘載。

劉氏武平石爵一妻。年十八而寡﹐撫嗣子以承宗祧﹐矢節三十九年。

鍾氏武平劉昌元妻。年二十五而寡﹐上孝公姑﹐下撫二子﹐咸列膠庠。卒年七十三。

黃氏武平李賢友妻。賢友死﹐氏年二十八﹐忍死奉姑﹐鞠育孤子。卒年九十四。

藍氏武平庠生吳燝妻。燝沒﹐氏年二十六﹐剪髮毀容﹐之死靡他﹐孀居二十七年﹐人欽其節。

朱氏武平吳恆心妻。年二十三夫死﹐誓不二志﹐孝養翁姑﹐撫教孤子﹐歷節三十四年。

鍾氏武平李毓晉妻。夫亡﹐年二十四﹐無子﹐爲夫立後﹐孝養姑嫜﹐苦節四十餘年。

熊氏武平庠生李文祥妻。年二十七而寡﹐有二孤﹐誓不再適﹐艱貞守節。至六十二歲卒。

王氏名雪姑﹐武平周大千妻。年十七於歸﹐越二載夫亡﹐氏守節不二﹐至六十一歲卒。乾隆二年旌表。

徐氏武平危其梁妻。年十九於歸﹐越數載夫亡﹐紡績撫孤﹐苦節不渝。卒年八十。乾隆八年旌表。

張氏名蓮玉﹐武平練在湄妻。未婚而夫病﹐難以自存﹐氏不得已﹐告父母﹐趨侍湯藥﹐嚙指禱天﹐願以身代。未匝旬﹐夫亡﹐矢節。乾隆五年旌表。

程氏武平監生周協韜妻。年二十而寡﹐矢志撫孤﹐始終不渝。乾隆十二年旌表。

劉氏武平王錫琨妻。年二十二而寡﹐矢節撫孤﹐得有成立。卒年六十三歲。

李氏武平林維繪妻。年十九而寡﹐孤生僅數月﹐忍死撫育﹐歷節數十年。子樹敏﹐河州州判。

丁氏武平監生石紫城妻。年二十七而寡﹐遺腹生子﹐矢志撫孤﹐苦節三十餘年。

梁氏武平庠生練懷釗妻。年二十二而寡﹐紡績撫孤﹐苦節四十餘年。

李氏名鶴齡﹐武平林景云妻。年二十六夫亡﹐無子﹐矢志撫嗣。年六十卒。

李氏武平王國壽妻。年二十八而寡﹐家貧子幼﹐紡績以事公姑。

李氏名徳滿﹐武平鍾超妻。二十七歲而夫亡﹐敬事祖姑及姑﹐以孝節聞。

修氏名蓮秀﹐武平監生李渶妻。年二十八而孀居﹐勤儉撫孤﹐足不履閫外者三十年。

吳氏永定張端上妻。戊子﹐夫爲叛甲謝有元所害﹐氏匍匐伸訴﹐以雪夫寃。一志孀居﹐教子。里人推其冰節﹐祀節孝祠。

賴氏永定鄭仲敏妻。年十九夫死﹐事舅姑﹐育孤子﹐茹苦數十年。乙卯城陷﹐孤被難﹐悲痛而卒。祀節孝祠。

蕭氏永定賴希禹未婚妻。希禹卒﹐聞訃奔喪﹐爲夫立後。乾隆十五年旌表。

吳氏永定江朗辰未婚妻。年十七夫死﹐氏聞訃奔喪﹐舅憐其幼且家貧﹐不忍畱﹐氏曰「饑死事小﹐失節事大﹐志已決矣﹐捨此何之﹖」遂紡織育嗣孤﹐四十餘年﹐趾不易方。

吳氏永定鄭閬妻。年十六歸鄭﹐二十而寡﹐白首完操。乾隆十五年旌表。

湯氏永定廖敏求妻。年十六歸敏求﹐甫一載而夫卒﹐艱貞自矢者數十年。

張氏永定鄭乃和妻。年十九夫卒﹐立嗣。嗣復夭﹐與媳共守﹐足不逾閾。

嚴氏永定盧崇任妻。年十八歸崇任﹐三載而寡﹐上奉孀姑﹐下鞠嗣子﹐歷五十九年﹐備嘗荼苦。子效平﹐爲邑諸生。乾隆十五年旌表。

廖氏永定盧子崗妻。年十五嫁子崗﹐七載而寡﹐守節四十餘年。

張氏永定溫攀桂妻。年十八夫死﹐冰操自凜﹐數十年如一日。

王氏永定盧朝策妻。夫亡﹐爲立嗣﹐以節終。

羅氏永定吳山進妻。年十九夫卒﹐苦節四十餘年。

﹝國朝﹞貞烈

陳家婦長汀人﹐未詳其名。丙戌城陷﹐氏色甚麗﹐匿空捨中﹐爲遊騎所掠﹐擁馬上﹐行次女墻﹐躍身墮城下死。

陳氏名淑完﹐長汀劉任國妻。順治初﹐氏避兵往外家﹐臨行﹐與家人訣曰「脫有不測﹐當以死殉。」及城陷﹐氏被執﹐抱女投河﹐不獲﹐復投深濠中﹐騎抽刃剸之而死。

胡氏長汀舉人胡祖熹女﹐郝璽黯妻。順治丙戌﹐避兵聽松樓﹐爲騎所獲﹐墜城下溺廁死。

鄒氏長汀生員馬大任妻。翁姑蚤背﹐夫死﹐無子﹐蓋棺後自經以殉。同日發引﹐聞者爲泣下。

張氏長汀李殿鳴妻。年十八﹐有殊色。海寇陷城﹐被執﹐欲污之﹐氏不屈﹐身中三刃而死。

張氏長汀諸生王際盛妻。順治丙戌﹐際盛欲挈氏避兵山中﹐氏曰「四郊荊莽﹐笳角驚人﹐出不免辱﹐吾寧守此。」際盛彊之行﹐氏遂投廁中死。張有嫂﹐不知其姓﹐亦不辱而死。

梁氏長汀舉人胡祖熹妻。崇禎甲申避亂﹐爲賊所逼﹐墮城而死。其屍中流矢﹐瘞之日﹐鏃猶沒於頂。

胡氏長汀張壽瑞妻。年二十三夫歿﹐自縊以殉。

羅氏長汀馬茂魁妻。夫卒﹐飲藥而死。

鄒氏長汀馬觀光妻。年十八﹐夫死於外﹐櫬歸﹐祭畢﹐自縊死。

陳氏長汀範應詔妻。年二十七夫喪﹐痛哭悲哀﹐自縊而死。

熊氏長汀陳廣髮妻。彊暴欲污之﹐不從而死。雍正六年旌表。

鍾氏長汀夏漢章妻。爲海寇所掠﹐欲污之﹐不屈﹐與其女同死。

陳氏長汀人﹐名保秀﹐許聘於劉。夫歿﹐聞訃﹐自縊死。

阮大姑長汀阮仲麟女﹐許字鄭姓。家夜失火﹐女見人蝟集﹐不肯出避﹐死於燼。

黃氏長汀張兆麒妻。丙戌﹐與夫姊同避兵﹐聞笳角聲﹐懼爲彊暴所污﹐張投廁死﹐氏遂自縊。

黃氏長汀羅遵甫妻。夫與姑相繼亡﹐氏典釵喪葬畢﹐卽入室自縊。

汪氏長汀劉純錫妻。年二十四夫死﹐絕粒﹐家人苦勸以育孤﹐防護甚密。氏恐不得殉﹐乃佯作自寬狀﹐至六十日﹐服毒死。

梁氏長汀鄭驍妻。年十九夫亡﹐無子﹐絕粒七日而死。

謝氏寧化邱澍妻。順治丙戌﹐田仰潰卒道經泉上裏﹐遇氏﹐欲擁之去﹐氏據地痛罵﹐騎取佩刀刺之﹐未殊也﹐遂援林柯自縊死。時鄒令徵其事﹐有「松到天而不屈﹐蘭無人而自馨」之句。

伊好姑寧化雷月孫妻。年十九﹐美姿容。順治三年九月﹐汀州新下萬騎﹐自建寧入寧化。好姑被虜﹐入舟﹐謂卒曰「身屬爾矣﹐何系爲﹖」卒吾爲釋縛﹐至中流﹐投水死。

髙氏寧化諸生髙士弘女。順治六年﹐寇至﹐母鄧氏病廢﹐促之走。女堅不行﹐曰「母行偕行﹐母不行偕死。」已而﹐四廂火熾﹐母女同灰。

丁氏名素娥﹐寧化羅養妻。順治癸巳﹐流寇至其鄕﹐所掠男女悉系縶﹐獨艷娥色﹐不加縶﹐脇之偕行。娥宅前有橋﹐俯溪甚峻﹐娥抱三歲女﹐行至中橋﹐躍入水死。

雷氏名長﹐寧化楊世修妻。年二十七而寡﹐誓不再適。姑嗜利﹐怒之﹐禁薪水﹑絕饘粥以苦之。卒不可奪﹐而形日益毀。忽一日﹐訣曰「欲侍百年而後死者﹐婦志也。今則已矣。稚叔零丁﹐柰老姑何﹖然亦行矣。」絕粒而死。

傅氏寧化張春雨妻。事祖姑及姑﹐皆以孝稱。春雨疾革﹐與氏訣曰「吾無子﹐不忍累汝。」氏誓相從地下。及卒﹐吞金投繯求死﹐屢不獲。伺家人防稍疏﹐遂自縊。

唐氏寧化諸生李世聘妻。夫死﹐氏年二十三。夫弟世瞻亦夭﹐妻官氏年二十一。二氏旣負年貌﹐又無遺孤﹐哀慟絕粒﹐相繼而死。

陳氏寧化邱九苞妻。年二十而苞死﹐苞父以陳年少無子﹐欲其攺適。陳父母遂有委禽者﹐苞父已納其財﹐陳聞之﹐引刀絕發﹐矢曰「必如此﹐命盡今日。」委禽者退。卒絕粒而死。

邱氏寧化黃一璧妻。年二十六而寡﹐無子。或諷之再適﹐邱曰「是欲擲糞污我也。」諷者語塞。順治庚寅﹐水暴至﹐屋不沒者僅棟﹐男婦奔城阜以避。邱閉戶抱柩﹐與爲浮沈﹐自朝至暮。已而水殺﹐絕粒三日死。

雷氏名媚﹐寧化人﹐年十七歸賴恩海。賴死﹐雷絕而蘇者再﹐旣而。告其兄駿鳴曰「兄能哀請賴族﹐擇一嗣以續亡﹐吾當死守。」久之﹐賴家無立嗣意﹐哭訴柩前﹐自縊而死。

夏氏寧化陰念曉妻。年二十一夫卒﹐家貧無子﹐遂自縊死。

伍氏名榮﹐寧化巫士龍妻。士龍將卒﹐許以身殉。後鄰家失火﹐逼所居﹐兄弟挽之去。氏曰「夫柩焚﹐與俱焚耳﹐去將安之﹖」火亦隨滅。及喪至四十九日﹐遂沐浴更衣﹐自縊死。

施氏寧化黃鼎世妻。黃病卒﹐氏年二十四﹐無子。俟夫葬畢﹐卽扻藥﹐家人多方救解﹐卒不聽而死。

陰氏名湘﹐寧化陰燮理女﹐適里人伍立翮。四十九日﹐卽閉戶自經﹐翁泣諭以立後﹐乃止。後孤復不育﹐遂悲郁而死﹐時年二十有五。

王氏寧化監生伊菼妾。年十四歸﹐侍菼十五載。夫亡﹐投繯死。乾隆九年旌表。

張氏年十四適陰元吉。時元吉已病蠱篤甚﹐值鄰失火延所居﹐氏扶夫不起﹐遂與夫同燼。

張氏上杭傅逑妻。夫病羸﹐氏傭織以養夫。哀號以斂﹐隨自縊以殉。兩柩並瘞﹐越歲而墓合。

吳氏寧化陰永琰妻。永琰卒﹐無子﹐氏仰藥死。

余氏淸流雷酉生妻。年二十三夫卒﹐治喪殯﹐營窀穸。及葬﹐遂自縊死。

趙氏淸流伍惇倫妻。年十八夫卒﹐投繯﹐繩斷不死。遂服毒﹐家人苦救。氏咬齒噴藥﹐卒以身殉焉。

揭氏名員娘﹐歸化謝兆基妻。氏父卒﹐繼母楊氏遺腹兩月。有利其產而逼之者﹐楊以死誓﹐卒生子﹐氏左右其間。順治四年﹐賊劫蓋洋﹐兆基遇害﹐員娘抱夫屍大哭﹐罵不絕口﹐賊並殺之。

廖氏歸化人﹐年少姣好。順治七年﹐土寇四起﹐氏逃匿山谷﹐爲參將龍得云邏卒所獲﹐得云欲狎之﹐不可﹐乃挾之歸﹐艷以服飾﹐不動﹐鞭之不屈﹐自縊而死。

江氏歸化舉人曾淮道妻。順治初﹐山寇竊發﹐攻黃牛砦﹐氏被執﹐罵賊而死。

梁氏歸化吳可章妻。順治初﹐廣寇攻城﹐氏卽以死誓。及聞炮聲震地﹐疑城破﹐遂自縊。

魏氏名敬娘﹐歸化羅茂端妻。順治五年﹐爲流寇所擄﹐大聲罵賊。同系者或勸之﹐氏聲益厲﹐遂被害。

黃氏名三媽﹐歸化賴寧章埈妻。歸五載而夫歿﹐遺一女﹐欲以身殉。舅姑苦勸﹐乃止。越四載﹐外戚脇令再嫁﹐氏聞其已受聘訂期﹐遂自縊死﹐時年二十六。

林仙月連城諸生江燝妻。順治丁亥﹐土寇陷城﹐氏義不受辱﹐遂縊死。及賊平已一月﹐方就斂﹐顏色不攺。

桑氏名連姊﹐連城傅汝璧妻。順治丁亥﹐山寇陷城﹐氏攜女傅三姑投蓮塘死。

李氏連城周廷詔母。順治丁亥﹐山寇陷城﹐李曰「命可捨﹐身不可辱。」偕媳林氏抱幼子投學池死。

李官娥連城林徳妻。順治丁亥﹐山寇陷城﹐官娥不爲賊屈﹐自縊而死。

楊氏名辛秀﹐年十五﹐許字張玿。玿未婚而卒﹐氏聞之﹐投水死。

吳氏名桂英﹐連城李兆壅妻。夫卒﹐舅姑欲令攺適﹐遂飲藥而死。

李氏名蘭金﹐連城張鄭保妻。年二十二﹐夫死於水。舅姑奪其志﹐氏佯諾﹐拜夫墓歸﹐飲藥死。

李氏名細娥﹐連城張友泉妻。事舅姑克盡婦道。夫卒﹐自縊死。

賴氏連城張子裕妻。年二十二夫卒﹐自縊死。葬後三年﹐墓產靈芝。

鄭氏連城張愧蘇妻。年十八夫卒﹐氏哀而不哭﹐夫殯殮畢﹐自縊死。

李氏名佛吉﹐連城童佛元妻。童未娶而卒﹐氏麻衣踴哭。求歸﹐童母弗許﹐遂絕粒十日死。

曾氏名寶蘭﹐連城羅周七妻。年十八夫亡﹐無子﹐葬夫畢﹐遂自縊﹐族人義而葬之。明年﹐塜上徧生蘭花。

羅氏連城周報子妻。年十八於歸﹐一宿而夫死。氏祱殯畢﹐卽赴水﹐爲人所救。舅姑勸之﹐氏乃焚釵鐶﹐斬衰月餘﹐自縊而死。

楊氏名周蓮﹐連城羅宗萬妻。年十九歸﹐二十四夫死﹐有遺孕﹐舅姑欲奪其志﹐氏截髮自誓。生子復不育﹐遂自縊死。

劉氏上杭鄧挺生妻。康熙�寅﹐賊刼中都﹐被掠﹐據地大罵。賊縛而畀之﹐行數武﹐縛解。復據地罵﹐聲益厲﹐遂遇害。

何氏未詳其夫。康熙乙卯﹐爲流寇所執﹐以手抱柵欄﹐賊曳之不動﹐乃斷其指引去﹐罵不絕口。比臨溪﹐推賊墜水中﹐其黨大怒﹐交刃裂之。

吳氏名金姑﹐上杭黃起鳳未婚妻。年十九夫死﹐訃至﹐乞奔喪。父母不許﹐且密防之。越二十五日﹐乘間自縊死。

林氏武平鍾廷楷未婚妻。夫死嶽州﹐訃至﹐衰服哭奠如禮﹐吞金而死。康熙十九年旌表。

鍾氏聘李生殀﹐父母欲攺字﹐女矢貞不二。夫發引日﹐投繯以死﹐鄰里稱烈焉。

林氏武平鍾徳壽妻。姑老﹐無以爲養﹐欲嫁之﹐飲藥而死。

朱氏武平童林文妻。於歸一年而夫死﹐吞金以殉。

劉氏武平鍾登龍未婚妻。夫亡﹐聞訃奔喪﹐抱屍痛哭﹐吞金而死。

李氏武平鍾陽萬妻。夫卒﹐誓不獨生﹐吞金以殉。

凃氏武平李玫林妻。嫁年十八﹐未幾而寡﹐絕粒不死﹐吞金卒。

曾氏武平王洪昌妻。嫁兩載夫亡﹐不食而死。

鍾氏武平李福五妻。歸一載而寡﹐投繯者再﹐卒吞金而死。

何貞玉武平鍾竹有未婚妻。夫亡﹐聞訃僕地﹐死而復蘇。遂屏容去飾﹐不食四十餘日﹐卒。康熙五十八年旌表。

曾氏武平杜芳岑妻。夫卒﹐絕粒以殉。

廖氏武平池鳳飛妻。夫卒﹐吞金死。

曾氏武平庠生練斯騰妻。年二十三夫亡﹐氏念夫柩未安厝﹐忍死營葬事﹐延至三旬﹐卒以不勝哀﹐仰藥而死。

鍾氏名洋娥﹐武平李慶龍未婚妻。慶龍亡﹐氏年甫十八﹐聞訃哀痛﹐告辭父母﹐自往婿家﹐哭奠如禮﹐遂吞金死。乾隆十五年旌表。

鍾氏名七姑﹐武平羅聖龍妻。年二十夫亡﹐無子。凡喪葬之事﹐悉以身任。及卒﹐哭絕粒而死。

嚴氏永定賴逢峻妻。乙卯﹐城陷﹐赴河死。越七日﹐屍浮水面﹐顏色如生。祀節孝祠。

吳氏永定武舉鄭道紹妻。嫁四載而夫亡﹐氏越卒哭﹐絕粒死。

未經立傳者附後

長汀節婦周氏﹝劉在震妻﹞﹑李氏﹝黃馥妻﹞﹑巫氏﹝劉亦恭妻﹞﹑劉氏﹝藍友白妻﹞﹑馬氏﹝鄭世乾妻﹞﹑雷氏﹝黎文思妻﹞﹑鄭氏﹝王元琦妻﹞﹑段氏﹝陳裴思妻﹞﹑官氏﹝熊文淵妻﹞﹑謝氏﹝庠生胡士鋼妻﹞﹑巫氏﹝余宗璋妻﹞﹑余氏﹝劉淑魁妻﹞﹑李氏﹝劉淑申妻﹞﹑郭氏﹝藍友和妻﹞﹑藍氏﹝湯霞遠妻﹞﹑張氏﹝周文俊妻﹞﹑彭氏﹝李光祖妻﹞﹑胡氏﹝監生驤妻﹞﹑李氏﹝段文繡妻﹞﹑藍氏﹝王仲澤妻﹞﹑張氏﹝王傳一妻﹞﹑藍氏﹝李俊人妻﹞﹑王氏﹝李必誠妻﹞﹑王氏﹝夏之裔妻﹞﹑邱氏﹝王榮章妻﹞﹑熊氏﹝陳門妻﹞﹑黃氏﹝羅鴻祚妻﹞﹑鄒氏﹝謝玠妻﹞﹑劉氏﹝儒童張次謨妻﹞﹑戴氏﹝黃瓊妻﹞﹑李氏﹝鄒尙蕃妻﹞﹑嚴氏﹝鄒兆績妻﹞﹑謝氏﹝江元行妻﹞﹑黃氏﹝羅曰奎妻﹞﹑熊氏﹝羅悠然妻﹞﹑廖氏﹝陳體仁妻﹞﹑廖氏﹝黎維瑤妻﹞﹑範氏﹝王之潘妻﹞﹑周氏﹝陳妻﹞﹑賴氏﹝範勝宇妻﹞﹑陳氏﹝範應詔妻﹞﹑胡氏﹝範應泰妻﹞﹑王氏﹝熊瑞麟妻﹞﹑李氏﹝段文繡妻﹞﹑陳氏﹝提標全州千縂許涵妻﹞﹑吳氏﹝袁會奇妻﹞﹑熊氏﹝生員鄧允恭妻﹞﹑王氏﹝董其瑞妻﹞﹑王氏﹝陳啟蛟妻﹞﹑周氏﹝邑庠曾嘉榮妻﹞﹑熊氏﹝胡徳忻妻﹞﹑賴氏﹝吳妻﹞﹑段氏﹝彭啟洪妻﹞﹑余氏﹝庠生陳啟乾妻﹞。

寧化節婦李氏﹝張正仁妻﹞﹑伊氏﹝謝超元妻﹞﹑雷氏﹝吳之璘妻﹞﹑黃氏﹝陰永錫妻﹞﹑李氏﹝張仲延妻﹞﹑楊氏﹝李伯陽妻﹞﹑黃氏﹝伊徳新妻﹞﹑伊氏﹝張應衍妻﹞﹑許氏﹝張公贊妻﹞﹑吳氏﹝陰念彰妻﹞﹑張氏﹝伍士榗妻﹞﹑廖氏﹝劉永碩妻﹞﹑陰氏﹝陳必用妻﹞﹑雷氏﹝曾永福妻﹞﹑陰氏﹝張鴻基妻﹞﹑兪氏﹝雷肇霖妻﹞﹑雷氏﹝張祖祥妻﹞﹑髙氏﹝溫恭妻﹞﹑黎氏﹝吳益暹妻﹞﹑吳氏﹝巫士能妻﹞﹑巫氏﹝謝顯成妻﹞﹑伊氏﹝楊以成妻﹞﹑徐氏﹝黃星炳妻﹞﹑伍氏﹝張國喬妻﹞﹑巫氏﹝官士倡妻﹞﹑伊氏﹝夏宣瀨妻﹞﹑羅氏﹝賴起霖妻﹞﹑盧氏﹝黃嘉沐妻﹞﹑劉氏﹝伊志行妻﹞﹑範氏﹝陳祖惠妻﹞﹑雷氏﹝吳淑昌妻﹞﹑程氏﹝劉憲楠妻﹞﹑黃氏﹝謝憲伸妻﹞﹑馬氏﹝陳必柱妻﹞﹑伍氏﹝巫賢苓妻﹞﹑巫氏﹝吳明擢妻﹞﹑張氏﹝羅萬式妻﹞﹑張氏﹝雷錫疇妻﹞﹑黃氏﹝雷在南妻﹞﹑伊氏﹝雷在銓妻﹞﹑雷氏﹝陳必琳妻﹞﹑雷氏﹝陰天敍妻﹞﹑陳氏﹝黎利仁妻﹞﹑雷氏﹝伊相臣妻﹞﹑王氏﹝伍夢星妻﹞﹑黃氏﹝張朝海妻﹞﹑羅氏﹝陳世禎妻﹞﹑李氏﹝陳道魁妻﹞﹑鄧氏﹝曹廷禎妻﹞﹑巫氏﹝陰永常妻﹞﹑吳氏﹝陰永吳妻﹞﹑雷氏﹝謝世南妻﹞﹑方氏﹝謝朝挺妻﹞﹑巫氏﹝羅聯菖妻﹞﹑羅氏﹝雷起中妻﹞﹑張氏﹝謝顯行妻﹞﹑張氏﹝邱達質妻﹞﹑楊氏﹝雷薰妻﹞﹑邱氏﹝李本涵妻﹞﹑羅氏﹝伍紹烈妻﹞﹑陳氏﹝張其惺妻﹞﹑張氏﹝黎永達妻﹞﹑雷氏﹝羅登選妻﹞﹑伍氏﹝陰念熙妻﹞﹑伍氏﹝伊逢原妻﹞﹑侯氏﹝夏榮福妻﹞﹑邱氏﹝黎良安妻﹞﹑季氏﹝李日全妻﹞﹑張氏﹝伍起芳妻﹞﹑邱氏﹝李枝抱妻﹞﹑範氏﹝吳世慶妻﹞﹑伍氏﹝雷驥妻﹞﹑陰氏﹝雷起炫妻﹞﹑周氏﹝黎應世妻﹞﹑伍氏﹝吳宜銑妻﹞﹑謝氏﹝李上遴妻﹞﹑周氏﹝鄒瑞生妻﹞﹑伍氏﹝巫士毅妻﹞﹑伍氏﹝張定北妻﹞﹑雷氏﹝謝朝人妻﹞﹑謝氏﹝雷萬選妻﹞﹑黎氏﹝陳有徳妻﹞﹑謝氏﹝伍士登妻﹞﹑髙氏﹝雷在烈妻﹞﹑張氏﹝巫可望妻﹞﹑李氏﹝伍起詔妻﹞﹑巫氏﹝黃以仁妻﹞﹑吳氏﹝雷荃妻﹞﹑黃氏﹝周天禎妻﹞﹑謝氏﹝張璘妻﹞﹑黃氏﹝黎時雍妻﹞﹑伍氏﹝謝朝玉妻﹞﹑賴氏﹝雷動驚妻﹞﹑巫氏﹝楊向蔚妻﹞﹑謝氏﹝伍士妻﹞﹑吳氏﹝馬永昌妻﹞﹑巫氏﹝王汝梅妻﹞﹑周氏﹝伍立準妻﹞﹑雷氏﹝謝顯鴻妻﹞﹑黃氏﹝諶道毅妻﹞﹑吳氏﹝曹國賢妻﹞﹑劉氏﹝伊肇聘妻﹞﹑伊氏﹝張中應妻﹞﹑黎氏﹝伊應樞妻﹞﹑徐氏﹝伍士略妻﹞﹑謝氏﹝張應錦妻﹞﹑吳氏﹝曹應瑞妻﹞﹑王氏﹝曾日省妻﹞﹑陰氏﹝雷起沂妻﹞﹑童氏﹝伍自超妻﹞﹑伍氏﹝陳定坤妻﹞﹑伍氏﹝黎時夏妻﹞﹑雷氏﹝伊肇修妻﹞﹑章氏﹝張其品妻﹞﹑伍氏﹝張惟弘妻﹞﹑黃氏﹝巫正已妻﹞﹑吳氏﹝張四維妻﹞﹑李氏﹝巫星煌妻﹞﹑陰氏﹝陳宗鏡妻﹞﹑李氏﹝賴仁琮妻﹞﹑張氏﹝謝朝天妻﹞﹑張氏﹝劉朝官妻﹞﹑陰氏﹝曹正龍妻﹞﹑陰氏﹝吳有乾妻﹞﹑張氏﹝雷震東妻﹞﹑張氏﹝吳有朝妻﹞﹑曾氏﹝張仲髮妻﹞﹑雷氏﹝黎時宗妻﹞﹑謝氏﹝吳霖妻﹞﹑伍氏﹝余徳光妻﹞﹑吳氏﹝夏宗盛妻﹞﹑凃氏﹝周朝榮妻﹞﹑雷氏﹝劉廷弼妻﹞﹑巫氏﹝黃茂生妻﹞﹑伊氏﹝劉震源妻﹞﹑謝氏﹝陰念訓妻﹞﹑吳氏﹝張其嶶妻﹞﹑王氏﹝伍嗣萊妻﹞﹑黃氏﹝楊發榮妻﹞﹑謝氏﹝雷騰髙妻﹞﹑巫氏﹝張家球妻﹞﹑張氏﹝伍日迪妻﹞﹑傅氏﹝陰念皇妻﹞﹑邱氏﹝謝憲芳妻﹞﹑黃氏﹝謝應祿妻﹞﹑官氏﹝李世瞻妻﹞﹑陰氏﹝伍應毅妻﹞﹑雷氏﹝曾永恭妻﹞﹑伍氏﹝羅士賓妻﹞﹑伊氏﹝王徳生妻﹞﹑章氏﹝陰澤望妻﹞﹑李氏﹝官其凝妻﹞﹑應氏﹝雷常云妻﹞﹑伊氏﹝吳昌會妻﹞﹑寧氏﹝揭奇嘯妻﹞﹑羅氏﹝陰永森妻﹞﹑鄒氏﹝陰承魁妻﹞﹑王氏﹝官士佐妻﹞﹑伊氏﹝陰永佐妻﹞﹑雷氏﹝黎時星妻﹞﹑陰氏﹝吳守憲妻﹞﹑邱氏﹝陳維相妻﹞﹑謝氏﹝黎天與妻﹞﹑雷氏﹝程良弼妻﹞﹑夏氏﹝曹舜壽妻﹞﹑馬氏﹝謝朝郡妻﹞﹑黃氏﹝賴仁祥妻﹞﹑張氏﹝謝朝美妻﹞﹑陸氏﹝李炳質妻﹞﹑謝氏﹝伍仲傑妻﹞﹑賴氏﹝不詳其夫﹞﹑賴氏﹝陰承暉妻﹞﹑賴氏﹝陰妻﹞﹑王氏﹝吳瑝妻﹞﹑謝氏﹝雷維城妻﹞﹑謝氏﹝巫近瞻妻﹞﹑黃氏﹝生員羅士鉉﹞﹑伍氏﹝巫妻﹞﹑伍氏﹝張國耀妻﹞﹑伊氏﹝張錫類妻﹞﹑陳氏﹝謝世和妻﹞﹑陰氏﹝雷常寬妻﹞。

淸流節婦孫氏﹝李國惠妻﹞。

連城節婦楊氏﹝傅良種妻﹞﹑謝氏﹝童才珂妻﹞。

卷之三十九藝文一

古之三不朽﹐立言居一焉﹐以明道而經世也。斤斤詞章記問之學﹐斯下矣。夫泰山之髙﹐不遺拳石﹔黃河之大﹐不厭蹄涔﹔表章六經﹐包羅百代之文﹐不掩乎碎金寸錦。蓋气量有小大﹐根柢有厚薄。而當日作者精神之所結注﹐直有歷萬劫而不灰﹐亙千百年風雨而不蝕者。故覆瓿矣而傳﹐投混矣而傳﹐埋之地下﹑納之墓中矣而亦傳。豈盡天地鬼神之所寶惜﹐而不欲其泯沒銷滅於無何有之鄕哉﹖汀自唐宋以來﹐人文日盛﹐以闡道﹐以明學﹐以考政治﹐以紀山川名物﹐莫不彬彬乎質文並懋﹐爲大雅扶輪。今錄其切於汀者﹐分匯鉛黃﹐以資考訂。若史遷所云「藏之名山﹐傳之其人。」則一臠片羽﹐不足以盡之。惟在作者之精神之與金石比壽者之自爲呵護云爾。志藝文。序

《書義》序﹝宋﹞楊時

古者﹐左史記言﹐右史記動。書者﹐記言之史也。上自唐虞﹐下迄於周﹐更千有餘年﹐賢聖之君繼作﹐其流風善政﹐可傳於後世者﹐具載於百篇之書。今其存者五十有九篇。予竊以一言蔽之曰「中而已矣。」堯之咨舜曰「天之歷數在爾躬﹐允執其中﹐四海困窮﹐天祿永終。」舜亦以命禹。夫三聖相授﹐蓋一道也。貴爲天子﹐而以天下與人﹔窮爲匹夫﹐而受人之天下﹐其相與授受之際﹐豈不重哉﹐而所言止此。《仲虺之誥》稱湯曰「建中於民。」箕子爲武王陳《洪範》﹐曰「皇建其有極。」然則帝之所以爲帝﹐王之所爲王﹐率此道也。故予以一言蔽之曰「中而已矣。」夫所謂中者﹐豈執一之謂哉﹖亦貴乎時中也。時中者﹐當其可之謂也。堯授舜﹐舜授禹﹐受而不爲泰﹔湯放桀﹐武王伐紂﹐取而不爲貪。以至爲臣而放其君﹐非篡也﹔爲弟而誅其兄﹐非逆也。書之所載﹐大倫大要﹐不越是數者﹐以其事觀之﹐豈不異哉﹖聖人安爲之而不疑者﹐蓋當其可也。是《堯典》之書﹐爲讓舜而作﹐而其名謂之典﹐言大常也。蓋當其可﹐𨿽以天下與人﹐猶爲常而已。後世昧執中權﹐而不知時措之宜﹐故徇名失實﹐流而爲子噲之讓﹑白公之爭﹐自取絕滅者有之矣。至或臨之以兵而爲忠﹐小不可忍而爲仁﹐皆失是也﹐又烏足與論聖人中道哉﹖國家開設學校﹐建師儒之官﹐蓋將講明先王之道﹐以善天下﹐非徒爲浮文以誇耀之也。以予之昏懦不肖﹐豈敢自謂足以充其任哉﹖姑誦所聞以行其職耳。然聖言之奧﹐蓋有言不能論而意不能致者也。諸君其愼思之﹐超然默會於言意之表﹐則庶乎有得矣。《九龍詩刻》序﹝明﹞茅坤

九龍詩刻者﹐邑博士郝君溱所裒其先君子嚴州太守之詩﹐而梓而傳之者也。按﹕太守公第楊愼榜進士﹐嘗由大理寺副驟諫武廟南狩事﹐杖闕下幾死﹐得千金藥乃解。當是時﹐公以直聲傾中外﹐然性好吟﹐數共何大復﹑鄭少谷輩名流相唱和。竊擬古之彊諫者﹐其人多慷慨﹐而發之爲詩歌之什﹐多悲憤奮厲﹐甚且欷歔令人不忍讀。及覽公所手著﹐往往出風入雅﹐以疏曠豪爽之資﹐而搦管濡毫。宮闕﹑山水﹑朋旅晏遊之間﹐機杼所向﹐固不欲鑱心刻腎﹐以求古人之所至。而其因心爲聲﹐因聲依永﹐大都雜出海內騷人墨客者之林﹐而相爲淋漓遒宕不自已。公之詩豈古所稱可以興﹑可以羣﹐而抑不必其可以怨者乎﹖公諱鳳升﹐字瑞卿﹐號九龍。公以郎署﹐一麾出守﹐所綰二千石印綬﹐輒棄去。而其沒也﹐祠之學宮﹐春秋俎豆不衰﹐亦可與日月俱遠矣。送給諫邱君使琉球序﹝明﹞李東陽

國家統一區宇﹐掃乾蕩坤﹐滌濯萬物﹐逮於百年﹐化洽功成。五服之內﹐藩臬郡縣之所治﹐出賦稅﹑共使令者弗論﹐曁於海中外﹐風殊界別﹐以國稱者萬數。邇者先沾﹐遠者後被﹐冠纓椎髻﹐詩書甲冑﹐梯髙航深﹐四面而至﹐充中庭﹐溢下館﹐禮部繁於奏納﹐鴻臚勤於奉引﹐象胥勞於通譯。自有中國以來﹐無若是盛者。若琉球國﹐在海東南諸國大小﹑遠邇之間﹐煙火相望﹐順飆利舶﹐七日而至。然其始俗﹐以盈虛爲朔望﹐以艸木爲冬夏。粵自古昔﹐未通中國。時𨿽或窮徵黷討﹐而賓服無聞。及我國家號令所到﹐向風奔附﹐遂封爲中山王﹐齒於圖版﹐奉職貢者﹐日涵月照﹐潛移暗革﹐被服冠帶﹐陳奏章表﹐著作詞賦﹐有華土之風焉。成化庚寅﹐其王世子當嗣封﹐遣其長史來請命。天子封中山王﹐賜璽書冠服﹐遣正﹑副使二人致命中山。戶科都給事中上杭邱君弘實﹐充正使之選﹐賜朱衣一襲以行。六科諸給事﹐皆爲行餞﹐徵辭翰林。東陽於給事君同年進士﹐言在不讓﹐曰「於戲﹗給事﹐大丈夫入則居諫爭﹐出則承使命﹐誠所願爲。今聖天子在位﹐賢大臣在列﹐嘉惠於彼外國。中山王謹畏孝順﹐不墮臣節﹐以俟我威命﹐而給事身負荷之。國體之所系﹐小邦之所瞻﹐後世之所稱頌﹐胥此焉﹐在給事身。其克自重﹐感厲精發﹐山動海立﹐以宣達天子威徳﹑國家之典章。式俾小邦君長﹐陪從曁於閭巷﹐明識逆順﹐保其初心﹐惟億萬世服事罔敢斁﹐亦罔敢肆。於戲﹐豈不眞大丈夫哉﹖」給事君起曰「使者職也﹐敢不勉。」於是諸給事驩曰「使哉﹐使哉﹗」乃導上供張﹐三爵而後別。《古厓集》序﹝明﹞李堅

《古厓集》者﹐故潮州守事葉先生廷璽所著也。李堅曰﹕余敍古厓之集﹐蓋有感焉。昔在弘治中﹐先生爲郎戶曹﹐有傳其處置邊芻諸封事﹐余得而讀之。輒心羨曰﹕有用之學也﹐是當以經濟聲吾汀乎﹖旣又得其守潮公移日錄讀之﹐則又嘆曰﹕闓雋圓捷之才﹐綜練俠達之識﹐穎出壁立之風稜﹐嘗一臠﹐可知全鼎也。玆固大受遠到之地哉。居無何﹐則聞先生以骨相掇讒﹐甚不安於潮﹐而懸車歸矣。余於是集之敍﹐能容己於感哉﹖夫天之生才﹐爲用世計﹐而士君子志許當世﹐勤一生以爲心﹐亦初不蘄以空言自見也。顧或命與仇謀﹐投足逆境﹐人方爲彈而我方爲的﹐度不能以身自試於鸞隼之猜也。於是捲而懷之﹐脫足塵垢之途﹐以就吾去就之義。南山之南﹐北山之北﹐卻掃多睱﹔淸風日長﹐情景所到﹐聲爲著述。引之而長篇﹐縮之而短什﹐以文字謝筦弦﹐以唫詠代歌舞。筆端膏馥﹐沾丐子孫。百世之下﹐有楊子云出焉﹐不患無知己也。𨿽然﹐是則然矣﹐而士君子初心所蘄﹐豈端在是哉﹖主張人才者﹐固有難以辭諉矣。異時﹐先生齒髮殷富﹐挾其封殖﹐殆有淩厲前軌之志。長途方騁﹐逸足用摧。乃今顚毛種種﹐始克收拾其生平精神心述之所運﹐而托之語言文字以傳。則夫天之所降才先生者﹐徒以爲先生之角齒云耳﹔是豈天生才用世之意﹐而抑豈先生自許當世之素哉﹖𨿽然﹐進不究立功於時﹐退猶可立言於後。質諸富貴無名﹐磨滅誰紀﹐而功與言胥冺冺者﹐先生則旣侈矣。先生少好吟事﹐晚益精研。卷中諸體裁﹐皆言淡味遠﹐風致有餘﹐惜稿多不錄。子二﹐國學生葵﹐邑學生藿﹐料理其故嘗諷讀者﹐請於先生而壽梓焉。謂余與先生酸鹹之嗜同也﹐猥云敍屬。故不辭執筆﹐而因識余之所感如右。先生別號古厓﹐集用以名。其奏議一卷﹐不在集中。

《抗談齋制藝》自序﹝明﹞李世熊

予可發口談乎﹖予故單寒不聊之人也。少慕範﹑蔡﹑馬周﹑張齊賢之事﹐謂若𨿽負奇﹐身當人主胡驟也。今萬國一王﹐無齊﹑秦峙敵之勢﹐恫疑恐喝﹐術無所施﹔圭蓽之子﹐伏謁小吏﹐倨聲謾訐﹐垂首塞嘿矣。𨿽有雄駿弘辯之才﹐閽者呵不令通﹐逡巡睥睨﹐縮不忍前也﹐何言面折卿相﹑引裾天子事乎﹖古者﹐兩國見師﹐行人將命﹐一言折服﹐偃戈而休﹔士之負罹殊辟者﹐刺心研文﹑淒淒奇麗﹐得脫死爲上客﹔𨿽暴抗如秦政者﹐猶忻艷韓非《孤憤》之書﹐攺顏李斯《逐客》之疏。漢唐以來﹐斯風未邈﹐天子采文﹐孤臣投策﹐其相見恨晚者﹐非皆百代殊絕也。乃至優伶賤伎﹐賡唱名篇﹐私定甲乙﹐若昌齡﹑之渙混迹旗亭之事。「楊柳」﹑「大江」﹐低昂蘇﹑柳之評。彼皆賤隸﹐深解詩文如此。嗟乎﹗一言之美﹐方幅之書﹐足偃兵而救死。尊極天子﹐賤逮優伶﹐歡嘆鼓歌﹐使窮愁廓落之夫震發自雄﹐不粱而充﹐不醴而醉。何古人好文之篤﹐而投心之易矣。俯仰今昔﹐我益痛恨三人也﹕一曰範蠡﹐一曰中行說﹐一曰李徳裕。範蠡之絕吳使﹐曰「予𨿽靦然人哉﹐予猶禽獸也。」中行說之折漢使也﹐曰「漢使無多談﹐所給不備善﹐則馳騎蹂而稼耳。」竊怪於越去中國𨿽遠﹐亦神明之冑﹐且在江淮間﹐語言情好﹐通愜非難。中行說去漢入邊﹐曾幾何日﹐乃蠻聲然﹐朱篳篥。𨿽碎蘇﹑張之舌﹐斷班﹑馬之腕﹐彼有餘戾矣﹔復可奇文靡論﹐刺撼其衷乎﹖猶曰蠻越則然。李徳裕﹐名相也﹐惡白居易之人﹐而心嗜其文。白每奏記﹐輒束不觀﹐曰「吾閱其文﹐必回吾心。」夫文至能易人心﹐而終不可回其目。悲夫﹐悲夫﹗使予遇斯三人者﹐卽捲舌而退﹐猶懼唇不護也﹐將奚談哉﹐將奚談哉﹖所不忍不談者二事﹕陰陽﹑奇偶﹐世士所通曉也。今制藝必屬偶﹐偶極於八﹐皆陰也﹔八之外加虛比﹐爲十﹐又陰也。陰者兵事﹐制以文臣治兵﹐制必以兵事治文。推通其意﹐比八爲正﹐虛二爲奇﹐此陣勢矣。予將重气尙謀﹐使呂尙命旨﹐孫吳設辭﹐風雲鳥蛇﹐環應疊出﹐可乎﹖推通其意﹐名十爲八﹐寓八於十﹐此河圖虛五與十之義矣。予將測象周變﹐使康節﹑希夷﹑京房﹑翼奉先機決策﹐先人謀鬼﹐可乎﹖今余操捲而幹當事﹐刺曰「某以兵法見﹐某以數術見。」及所陳﹐乃當世制舉之文﹔不笑妄人﹐卽逐妖人矣。更張其說曰「卽行吾言者﹐國必富﹐兵必彊﹐邊寇必立掃﹐眞材必立得。」聞者不掩耳走﹐卽怒目叱矣。揣其意﹐以今人爲今文﹐亦聊且爲之耳﹐烏用恢大虛喝之乎﹖審令如是﹐世事又何爲崇扶理學﹑正文體﹑端士心紛紛等論也。嗟乎﹐予何敢談哉﹖誠不知理學﹐姑舉王瞿精雅之篇﹐錢唐博大之作﹐誰爲《皇極經世》者乎﹖誰爲《通書正蒙》者乎﹖誰爲《西銘太極圖》者乎﹖此旣謬矣﹐同聲阿服﹐猶曰正宗﹐非陳亮所譏系籍聖賢者歟﹖且以今文正今士﹐此說吾弗與聞也。若以宋學正宋士﹐卽慮程﹑朱弗能。昔者﹐宋之儒負奇磊落﹐起於理學大明之學者﹐其汪立信﹑文天祥乎﹖其張世傑﹑陸秀夫﹑謝枋得乎﹖數公非私淑程﹑朱﹐千秋自立﹐亦世士所通曉也。若夫精通易傳﹐服勤小學集注﹐爲朱程專家之學者﹐則有人矣﹐曰姚樞﹑許衡﹑竇默之三子者﹐口道綱常﹐身仕外國。今以其學崇程﹑朱﹐得恕其罪﹐文以仕道行權之名。道如是﹐無道可矣﹔權如是﹐無權可矣。嗟乎﹐予何忍談哉﹗所不忍不談者又一事﹕汪立信之說賈似道也﹐莫奇於百里設屯﹐十屯建府﹐令沿江有率然之勢﹔文文山之建策也﹐莫奇於略仿藩鎭﹐益地建閫﹐分鎭爲四﹐令敵備多而力分﹔兩策不行﹐宋事遂去。以予推通其意﹐則亦八比中四正﹑二奇之法而已。今之策邊寇者﹐亦有益地分鎭﹐爲四正﹑四餘﹑增兵定額之說。推通其意﹐亦余布置八比之法而已。夫世士所言文﹐予弗與聞﹔予所言文﹐世士不得聞。嗟夫﹐予故單寒不聊之人也。生非範﹑蔡之時﹐未有馬周﹑張齊賢之遇﹐卽惴惴範蠡﹑中行者之捫予舌也。聊且談之﹐予豈不見於天下者乎﹖崇禎丁丑臘月序。《杭川鄕約》序﹝明﹞丘弘

鄕之有約﹐所以順人情﹑因土俗﹑酌事理之宜﹐而約之於禮法之中者也。一鄕之中﹐爾家我室﹐貧富不齊﹔奢侈儉嗇﹐志趣不一﹔必有禮以約之﹐而後一鄕之人心一焉﹑風俗同焉。先王制禮﹐以辧上下﹐以定民志﹐其以是歟﹖我朝建國制度﹐文爲酌古準今﹐尊卑上下﹐各有定分﹐禮法之行﹐民俗淳厚﹐最爲善矣。杭川風俗﹐昔猶淳朴。比年以來﹐流於奢侈﹐俗日以偸。凡禮之行﹐惟事賁飾﹐日積月累﹐漸習成風。富者極有餘之奢﹐貧者以不及爲恥。噫﹐是蓋徒事其末節﹐原其本安在哉﹖邑之梁氏崧﹐傷世俗之流獘﹐慨然有感於心。於是合眾人之見﹐通眾人之情﹐條其冠婚﹑喪祭﹑慶慰酬酢之禮﹐汰奢爲儉﹐損過就中﹐儀章簡約﹐品節詳明﹐名之曰「鄕約」﹐請予序其首。予維鄕約之行﹐而一鄕之禮關焉。然禮有本有文﹐貴於得中爲善。苟或過焉﹐則文滅其質﹔或不及焉﹐則質勝而野。二者偏廢﹐豈先王制禮之意哉﹖今梁氏鄕約﹐切於事理﹐曲盡人情﹐大抵以不違國制爲先﹐以惇化厚本爲尙﹐無非欲人從儉約﹐守禮法﹐而無流蕩之失。質之經傳﹐殆周公所謂「束帛戔戔﹐賁於北園」﹐孔子所謂「禮與其奢也﹐寧儉」之意歟﹖以是約而謀諸邑之士大夫﹐皆曰善焉﹔謀諸鄕之富者﹑貴者﹐皆曰善焉﹔謀諸貧者﹑賤者﹐亦無不曰善焉。將見人咸便之﹐服而行之﹐厚其本而抑其末﹐財不竭而用之舒﹐淳厚之風日興﹐禮讓之俗日作。則梁氏是約﹐其有關於世教豈淺鮮哉﹖予素有志於禮之本者也﹐於其請﹐喜而序之﹐以爲鄕人之勸云。《閩社采風錄》序﹝明﹞李世熊

聞之﹕「奏白雪之曲﹐則電雷下繞﹔鼓淸角之音﹐則風雨總至。」白雪非怨於雷電﹐淸角豈憎於風雨哉﹖蓋宮徵淒變﹐卽天耳傾移。譬若田文之泣雍琴﹐逆旅之慟娥音而已。今夫謠之來也有聲﹐而莫名所唱也﹔讖之究也有義﹐而莫名所師也。攬采無質而聲義了然﹐此謂之風聲矣﹐若有神焉推蕩之﹐何疑其從雷則雷﹐從雨則雨乎﹖予自都門指閩嶠﹐浩蕩萬里﹐震憺乃心。睇秦﹑齊﹑豫﹑楚之氛﹐殷殷沄沄﹐流瑣沸郁。桔橰之聲﹐淒如欷嘆﹔嬰兒之哄﹐哮如豺虎﹔管絃之啞﹐裂如雷霆。此卜﹑端所不能言﹐夔﹑曠所不欲審也。余乃令鸞鳳首路﹐風伯前驅﹐介武夷君而揖之﹐問九曲三十六峯﹐峙翠流蒼﹐累億世無恙乎﹖神官羅縷根角﹐抑寧屈曲世間乎﹖問劍水一泓﹐黝黯無光﹐芒不射漢﹐寧有寂寂千年﹐郁屯霖雨﹐龍臥不飛者乎﹖問三山霸气﹐今有存者乎﹖九漈仙人﹐狡獪談諧﹐謔浪夜客﹐今墨墨夢世魘而有醒者乎﹖問紫帽丹嶂﹐負海貫日﹐其奔騰作气﹐磊落降精﹐溢爲舉義俳文﹐足當之乎﹖余吹律而聽之﹐其音中商﹔望气而察之﹐其色耀雪。於是剪邊崖﹐開帷幕﹐壎箎侑之﹐鉛丹薦之﹐寶篆贈之。見若窈窕帶蘿﹐乘豹從貍者矣﹔見若循陰索隙﹐巫招龜灼者矣﹔見若袵金浴鐵﹐曳電掣帛者矣。少焉﹐謦咳同堂﹐咿嗄一室。見若屈子悲吟﹐滋拾芷蘺﹔子云窮寂﹐位次方攡。見若焦氏布繇﹐房奉推歷﹐莊生遣放﹐敬仲老喫。噫嘻﹐此何風哉﹖夫一婦之哀而霜隕﹐一士之嘆而寒至。今以八十士鉥心鏤肺﹐誅伐窅冥﹔姣服偃蹇﹐滿堂美人﹔卽當召致神物﹐易斗移星﹐淩冰反華﹐啞鐘更鳴。噫嘻﹗王也風起雲飛﹐伯也水澹島竦﹐此何風哉﹖揚睇側耳﹐則有玄鶴翔庭﹐迅飆轟宇。急捲縹緗﹐付緘縢於神鬼。後有聖者﹐發鑰陳書﹐譜聲衎帝。駪駪徵夫﹐每懷靡及矣。贈汀州學博邱先生序﹝明﹞李世熊

崇禎甲戌之春﹐汀州學博邱先生以秩滿當遷﹐與某把臂太息曰「子可與言者﹐及此盛壯﹐其以文章自任﹐愼無屈郁爲得罪朋友之文。」某曰「何爲朋友之罪也﹖」先生曰「快心遂意而失時﹐所謂得罪有司也﹔蒙面詭志而逢時﹐所謂得罪朋友也。」某乃再拜而復於先生曰「文章之不可長傑當世也﹐久矣。始某心好沈博絕塵之文﹐欲如子云賫油素﹐與天下英絕有志者﹐泛獵古文奇字﹐而所見士大夫﹐皆可知矣。旣以無所受學﹐則又浮江涉淮﹐竊效司馬子長之爲﹐欲有所窮力逞志﹐勒成一家之書。而長老教某﹕爲課試蕪爛之業﹐卽可得志於時﹐無徒闊遠爲也。夫髙皇帝時﹐士有三年不課舉子文﹐而口專經學者。閭巷長老﹐亦往往習誦小學性鑑諸書及禦制大誥榜文。此豈徒教人貿取富貴矣乎﹖蓋聖人之不作久矣﹐諸濂﹑洛之微言大義旣絕﹐而陰陽﹑名法﹑任俠﹑縱橫﹐亦無庸於當世﹐三尺童子﹐徒爛然諳爲對偶之文。異時所崇尙性理﹑或問諸書﹐卽沒齒不知爲何物。卑疵纖趨﹐其瑣已甚。而髙明雋異﹐爲文章嫻美﹐以旁通於諸子百家者﹐一朝逢時不若﹐或不能與腐儒小生爭糠粃之前﹐遷延至於頭白齒落﹐一爲郡﹑縣學列官﹐卽文章之畢局矣。而年少試官者﹐虛爲周章﹐飲食驅馳﹐禁盜不能﹐服夷不能﹐塞姦治吏又不能。顧偃然居積學有文者﹐文上而無愧。嗚呼﹐士當束髮補員﹐其雄傑逸羣博辧宏肆者﹐旣已忌諱於時﹔間一竽好未投﹐屩敝而歸﹐卽親戚朋友﹐羞與爲伍。故曰「詬莫大於卑賤﹐而悲莫甚於窮困也。」夫古文章之士﹐如韓退之﹑馬周﹑張齊賢﹑蘇洵父子之流﹐初豈非卑賤窮困者哉﹖然而策乾天子而不忌﹐書投宰執而無嫌。今時大人﹐內戀於勢﹐外爽於利﹐其聞奇計異策﹐旣迂闊而不切於聽﹐區區之詩歌詞賦﹐又以其優爲而不讓美於人。無已﹐贄以制舉之文﹐淺言之則藐爲寡材﹐深言之又繩以無法。𨿽使孔﹑孟操觚﹐易目而詆。如是則今文之不足長傑天下亦明矣。且夫今文之詮理釋義﹐自以出聖賢之吻無二也。上者卽孔孟矣﹐次亦醇如程﹑朱。其間雜陰陽﹑名法家言﹐則皆縉紳先生所洗口而不竟讀。嗚呼﹐由孔﹑孟﹐迄程﹑朱﹐蓋千百年而一覯也。今三歲一比士﹐而孔﹑孟﹑程﹑朱﹐奉途人而弗遜﹔其爲黃﹑呂﹑管﹑韓之言﹐則以詭道擯弗錄﹔而志左﹑馬﹑屈﹑賈之文者﹐復不能循聲效語﹐肖聖賢之吻。此人遂以不得志於時﹐爲里巷舊遊所簡﹔又值文綱大明之世﹐不能如古文章之士﹐嘐嘐然自鳴於當世之貴人﹐使王公虛左﹐天子嘆不同時。遷延以老﹐得爲郡﹑縣學列官﹐如有天幸﹐若先生今日之爲者﹐此可謂文章有靈乎﹖夫孔孟程朱之言徧天下﹐而讀孔孟程朱之書者﹐握不盈徑也。今先生上窺姚﹑姒﹐下迄唐﹑宋﹐蒸蘊古今﹐中熟色動﹐欲有所試於盤錯而不得﹔則矜飭廉隅﹐形義於表﹐又落落不可爲合。間與諸生有志者商榷微言﹐上下於朱﹑陸所同﹐王湛所異﹐𨿽娓娓競時﹐抑當世復有能聽之者乎﹖惜乎﹗先生使當世少貶其學﹐如長老所以教某者﹐卽翺翔天路不難﹐奚爲屈伏至此﹖李斯有言﹐處卑困之地﹐非世惡利﹐自託於無爲者﹐非士情也。此鄙倍之心﹐而激怨之言﹐乃今觀之﹐斯之言誠未爲過。而相士者﹐皆伯樂之教相駑也。夫駑馬時售﹐而千里之駿不一遘。先生猶欲以古文章相勵﹐甚矣。其不卑困所撼﹐而爲速售之術所由﹐與世之虛僞周章者﹐相去之懸也。《春秋存俟》序李世熊

古之著書立言者﹐鳴於世有早暮﹐傳之久有盛衰。何也﹖曰其人之時也。著書者慮無不想遘至精﹐靈交冥漠﹐誠不可滅﹐數極而見。故曰時也。何以言之﹖昔者漢初﹐左氏無傳而公﹑谷﹑鄒﹑夾四家並行。胡毋生﹑董仲舒﹑公孫弘﹐皆治「公羊」也。其後遂有嬴公眭﹑孟嚴﹑彭祖﹑顏安樂﹑冷丰﹑任公﹑筦輅冥都之學﹐何休又爲之解說﹐此公羊氏之時矣。瑕丘江公受「谷梁」於申公﹐當武帝時不得行。及宣帝卽位﹐聞衛太子好之﹐丞相韋賢及夏侯勝﹑史髙等皆言宜興「谷梁」。於是有尹更始﹑胡常申﹑章昌﹑房鳳之學﹐而範寧復爲之注釋﹐谷梁氏之時矣。左氏初出張蒼家﹐河間獻王得而獻之。賈誼嘗爲訓詁﹐謹受貫公。劉歆欲立學官﹐諸儒莫應。建武中﹐以韓歆﹑陳元之請﹐李封始爲「左氏」博士﹐賈逵﹑服虔復爲訓詁﹐魏代始稍行世。及杜預集解於晉﹐穎達修疏於唐﹐「左氏」大張而公﹑谷浸絀矣﹐此「左氏」之時矣。「夫左」氏未行﹐傳有四家﹐經王莾之亂而鄒﹑夾遂亡。蓋著書者之精神會衰止於此也。其後啖助趙匡纂例辧疑﹐每援經以擊傳﹔陸希聲韋表微通例統例﹐每合異以爲同。程伊川略舉大義﹐襄﹑昭以後﹐缺然勿詳﹔胡康侯議論開合﹐牽彊尢多。今遂奉爲令甲。嗟乎﹐今亦胡氏之時耳。胡氏依附名理﹐牢絡儒生之智﹔左氏筆落麗奇﹐恢廓文士之疆﹔二家之焰酷烈宜長矣。約略論之﹕公﹑谷矜飾語言﹐詭條襟步﹔左氏探鉤奇賾﹐閎攬菁華。迹其炫弄詞章﹐固是文人之雄﹐非有傳經之意﹔譬今經生制義﹐緣題抒藻﹐翻案自奇﹔要彼掀播舌唇﹐聊取快意﹐寧知孔孟曾堂室何等乎﹖卽不然﹐文字單行﹐固二家之《春秋》﹐非孔氏之《春秋》矣。猶之田何﹑焦贛﹑京房﹑費直之《易》﹐不可爲羲﹑文﹑周﹑孔之《易》﹔齊﹑魯﹑毛﹑韓之《詩》﹐不可卽爲三百詩人之《詩》也。後有精治學者﹐我遂疑左﹑胡之《春秋》﹐將自此衰謝也。非獨予疑之明之﹐郭定襄﹑唐荊川﹑季彭山﹑郝仲興者﹐亦疑之矣。然不如吾友余希之﹑賡之疑之甚也。二餘之治《春秋》也﹐始辟諸儒﹐繼辟四傳﹐究乃舉辟諸儒四傳者而並辟之。考世知人﹐務合筆削之初意而止﹐此其想遘至精﹐同符千載﹐旣源遠而流長矣。其叔氏進伯﹐復殫意冥搜﹐劃然神解﹐足補同異。獲麟以來﹐文自在天﹔盲師瞽子﹐膚險囂囂﹐憂其墜地。此書遂行﹐猶幽室之有日月﹐洪流之有津梁﹐頎然望洋﹐將見其人矣。此固余氏《春秋》之時也。《葉氏家集》序李世熊

風气環移﹐猶暑寒之中物﹐涼悴﹑茂華莫相貸也。故夫人文育發﹐孳彩隨時。必以才藻神鋒﹐排蕩萬有。返冰霰爲菲芳﹐駐陽景於幽夜﹔𨿽佐以中黃之力﹑樗裏之智﹐將不能手制而復斷矣。蓋吾讀《葉氏家集》﹐自成化辛丑以迄崇弘甲乙之後﹐感才難﹐傷世變﹐未嘗不掩卷三嘆也。葉自古厓公以進士起家﹐同時北地李獻吉倡復古學﹐儼然謂漢後無文﹑唐後無詩。其時﹐雩縣王敬夫﹑儀封王子衡﹑長安張孟獨﹑山陰周天保﹐皆以曠代逸材各棄所學而靡然從之。贊誦北地者﹐至謂侵謨﹑匹雅﹑喝騷﹑歕選﹐遐追周漢﹐俛視六朝﹐其雄據壇坫﹑牢籠時彥﹐不啻齊﹑晉於邾﹑呂也。古厓當海內風靡﹑剿襲公行之日﹐獨自爲條暢淡雅之詩﹔鄭繼之謂﹐如春空遊絮﹐隨風飛颺﹐衝條附葉﹐𨿽乏綺濃﹐而丰神特逸。獻吉卽奡兀自豪﹐亦心折於是言也。夫惟古厓大雅卓爾﹐不爲時學所撼撓﹔亦以生休明之代﹐景物舒妍﹐情力寬綽﹐才韻所極﹐正變何常。猶春鼓香林﹐朴華並茁﹔嶽畜大云﹐靑雯並爛。誦詩論世﹐豈非化成之盛歟﹖其後齊吳代興﹐江楚日競﹐明詩凡三變矣。而古厓之後﹐大鏞小鐘鏗鏜遞作﹔終以被服家風﹐不墮剽竄比擬﹑淒寒灰澀之習。迨乎崇禎之季﹐則有壽蟠﹑禦植兩君者出﹐乃能抒軸自懷﹐謝華啟秀﹔世益晚而詩益工﹐駸駸度越前軌矣。惜乎表聖﹑致光﹑吳融﹑鄭谷之時﹐不得與甫﹑白﹑郊﹑愈頡頏於開元﹑元和之際﹐而特著於龍紀﹑乾寧傾覆之時﹔譬秋壑刁調﹐天豈故爲悲瑟哉﹖亦聽者自覺淒然耳。吾於禦植重有感也。古之哲人音驗興亡﹐變測宮商﹔其召气求聲﹐卽藻盤亦應律於幽鐘﹐方響亦迎歌於水際﹐詎不欲返噍殺之音爲嘽諧﹐汰滌濫之聲爲廉正哉﹖然而不能也。是故文文山﹑謝臯羽不能以指南﹑晞發之詩挽祥興爲熙﹑丰﹔楊廉夫﹑王子讓﹑王原吉不能以鐵崖﹑梧溪﹑云陽之詩﹐扶至正爲延祐。𨿽以命世之才如犁眉公者﹐方其受知幕府﹐共策艱危﹐見於詩篇者﹐硉矹魁壘﹐蹈厲發揚﹐幾欲拔岱華於平地﹐挽墜烏於下春。及攀附翼鱗﹐則掩抑幽傷﹐詞吞意茹﹐無復有掣碧海﹑弋蒼旻之气者﹐何也﹖則人之不勝天也。吾故讀禦植詩﹐以上溯古厓之時不三百年﹐而宮商調攺﹐舟壑夜移﹐不覺無捲茫昧而長嘆也。《西園稿》序李世熊

昔聞「詩有三禪」﹐其論至渺然﹐漭瀁而不可崖。余將更之曰「詩有三立」﹐則比切世事矣。立之爲言﹐無所遷而靜閱變化云爾。詩至閱化而靜居﹐不旣盡人天之故矣乎。夫天下之密移人者﹐時也。治世之音安以樂﹐亡國之音哀以思。彼何知爲哀思﹑安樂哉﹖時移之耳。六代唐宋升降﹐邊際渺於絲塵﹐婁﹑曠所未瞭審也。𨿽以淵明之淡靜閒遠﹐而賢者復謂其帶性負气多由豪放中來。淵明豈自知其豪放哉﹖處淵明之時﹐新懷故感﹐節長芽滋﹐如寒暑之易膚而靡覺也﹐立於時外之難也。方俗移人益又甚。此魏褊﹑唐憂﹑曹奢﹑陳汰﹐聖人不能違其風也。以屈平之皭然日月﹐而景宋﹑劉嚴之徒﹐得尋聲而附之曰「楚辭」﹐則立於俗外之難也。是猶曰气勢使然。若夫才人之吐爲詩也﹐猶山川之出云也。當其靉叇空際﹐舒捲晴霄﹐非復山川所能剪裁矣。使泰山滄海﹐蒸霧騰氛﹐霾翳淸晝﹐山海乃亦巨物之戚人者歟﹖李白曰﹕諸人之文﹐如山無煙霞﹐春無艸樹。予謂太白遠遜班﹑馬﹐近遜柳﹑韓﹐正以煙霞艸樹爲之累耳。𨿽以退之之放宏雄剛﹑子瞻之浩瀚萬變﹐而論者終畏其破除格律﹐不系以風雅之嫡嗣。非以才多之故歟﹖蓋立於才﹐而降制其才者尢難也。乃今讀「西園詩」有異﹐時非將安將樂之時也﹐意其哀思怨誹當不後千載上人也。乃際亂避亂之篇﹐溫如田園飲酒之事﹐怨且無隙﹐奚其安哀且無聲也﹖此豈悁悁急戻﹐因時而傷性累道者乎﹖方弘﹑嘉之隆﹐李﹑何﹑王﹑李﹐互爲齊﹑晉﹐視閩音猶邾莒也﹐矧於吾寧。寧自鄭仲賢後﹐風雅瘖啞垂七百年矣。裏兒狂號者﹐若傒學宮語﹐不自謂傒﹐而反誚宮語之不傒也。說者遂謂﹐山川頑黯使然﹐如其人卽山川﹐亦豈得不任咎哉﹖而西園獨以淡杳深倩之音﹐進韋﹑孟﹑儲﹑王之坐﹐可不謂特立俗外哉﹖以此﹐其才卽鞭叱風雲﹑囚拏蛟虎奚不可者﹖乃神襟相檢﹐聲影交裁﹐使章無溢句﹑句無溢字﹐斤斤以西園一卷行於世﹐是其人豈復爲才所使者乎﹖夫不移於時者﹐殆將移夫時者也﹔不移於俗者﹐殆能移夫俗者也。不移於才者﹐殆能用其才者也。是吾所謂立也已﹐是吾所謂無所遷而靜閱變化也已。家譜後序李世熊

世熊旣編家譜已﹐喟然嘆曰「世變之亟也﹐宜哉﹗」崇禎之季﹐國無睦臣﹐枝黨相﹐不旋踵而宗社淪墟。毒之流也﹐使野無睦俗﹐鄕邑相仇。田丁斬木而攻城郭﹐所在毛起。轉徙之遽﹐視棄共宗如割荼也﹐則家無睦族矣。悲夫﹐以熊所記﹐隋﹑唐﹑宋間﹐四世﹑七世﹑九世同居者﹐史不絕書。江州陳氏﹑河中姚氏﹐皆十三世同居。下迄宋末﹐十四五世同居者﹐猶有信州李琳﹑河陽陳芳。至會稽裘詢﹐凡十九世﹐爲希邈矣。此數百年間﹐天人屢變﹐祻敗相尋。卽代有賢者碩人﹐扶幹殖苞﹐綿其生緒﹐亦當有神靈洽气彌護其間也。今自熊之身﹐上溯所知僅九世耳。而運際極流﹐岌然不克保宗是懼。今古人懸絕乃爾乎﹖幸者髙﹑曾以來﹐力田編戶。迨熊父行﹐風雅始芽。父嘗營一小窗﹐置書累笈﹐臥熊其間﹐不遣窺園﹐閉戶三冬﹐覽書殆徧。壯而試足文圃﹐先達頗許齊鑣﹐慨然有意於晏嬰瞻國﹑範淹收族之事。旣而八躓場屋﹐宿志不酬﹐奄然廢朽。乙丙之間﹐事會孔棘﹐自度其才﹐不能廓淸昏翳﹐追隆鄧﹑賈﹐於是堅辭辟召。鼠泣滄桑﹐常恐蕩嶽之濤漂及丘垤。悲夫﹐悲夫﹗何料有今日乎﹖假令昔邀天幸﹐掛籍縉紳﹐或狗綬羊頭﹐濫竽白版﹔一食人之食﹐卽當死人之事﹐行將被髮裸身﹑覆沙埋石﹐何能披弄楮墨﹐爲鬼作記籙哉﹖故讀書爲忠臣孝子﹐時當天醉﹐或乃毀卵傾巢﹔讀書爲貪羶附炎﹐脂身偸息﹐天當夢醒﹐亦或隕祀覆宗。維小子熊﹐讀父書﹐無以爲宗祊光﹐亦未嘗貽宗祊辱。是所上告先祖而無悔者也﹐可不謂幸歟﹖若夫初世以來﹐歷年三百﹐邱墳相守﹐人重去鄕巷同通夷﹐雞犬知返。卽無江州﹑河中﹑會稽之篤行﹐猶有中古同井死﹑徙無出鄕之風。設有賢者碩人﹐整綱飭緒量嗇﹐納丰沛蒸嘗之潤﹐以收寒裔﹔因而歲時讀法﹐討論忠孝﹐約範仲淹之義莊﹐通陸九齡之品式﹐吾宗𨿽返而沕穆可也。又何必紳紱相耀﹐釀爲貪殘﹐使毒流朝野哉﹖此志不抒﹐離瘼斯老﹐後之人其重悲熊之遇矣乎﹖《理信存稿》序﹝國朝﹞黎元寬南昌人

昔歐公大治文章﹐而口必言政事﹐論者曰﹕此不欲掩人於所長也。不知歐公之心﹐則亦欲自致其實用焉耳。是故在夷陵閱牘凡三月﹐而至於終身以之﹐豈直欲習爲文無害者﹖今觀愧曾公﹐蓋深得此意矣。愧曾學有本原﹐言語妙天下﹐其所制長行各體﹐與夫有韻之文﹐旣莫不自躋大家而膾炙人口。乃初筮得理刑信州﹐官稍雄駿。使忮者爲之﹐或有濫於事外﹐卽何得無廢於事中。原夫愧曾所理﹐不獨一郡﹐而十三郡之性命皆寄焉﹐又不獨十三郡﹐而大司寇﹑大廷尉之則法皆取焉﹐何其重也。愧曾於此﹐不鉤距以爲精﹐不鍛煉以爲武﹐不上下陰陽以爲合﹐而惟是《尙書》決事﹑《春秋》斷獄﹐則亦曰肄業在之﹐無所多讓。是故其言可存而不可廢。或者總歸諸文人之著作﹐殆如咎繇明刑弼教﹐以開中天之治﹐不過成其爲才子之品目而已矣。後世徒以試吏﹐若書判拔萃科取士者﹐卽安能有此盛業哉﹖𨿽然﹐子產初鑄刑書﹐人致不服﹐及爲慈母﹐乃並歌之。愧曾理信則髙不見之功﹐已令永新﹐才行其牘﹐而人之服且歌者﹐易地皆然。此又何也﹖蓋理能生人﹐不能生其宜死之人﹔令能盡與人以生﹐而盡免於死理。道得半而事得全﹐令事得半而道得全﹐遂使人咸宜之﹐頌聲無間﹐亦惟用其一心而已足耳。若朴而不學﹐巧而逢時﹐則用心非矣﹐遑問民譽﹖愧曾曰「赫赫之名﹐吾不敢知﹐吾守吾職司而已矣。」稱是﹐則僅僅言儒吏之通﹐尢云淺事﹔必也有本領焉﹐有作用焉﹔而緯之以文章﹐故足術也。黃次公起廷尉﹑平至太守﹐皆有善政﹐逮爲京兆﹐旣不稱微論。宰相若是者﹐余不欲爲愧曾舉似矣。惟歐公初官西京畱守推官﹐次官夷陵令﹐其蹤迹略與愧曾等﹐而其後爲執政名大臣。愧曾治文章與必爲名大臣之意﹐殆欲如歐﹐而又適官於其鄕﹐余是以取而似之。愧曾當之必不愧也。余朽無文﹐其視愧曾猶宗衮﹐其必公愧曾者﹐蓋祖之﹐而終不敢禰之也。小辭爲序﹐無所發明﹐亦志其賦才之初﹐十倍相絕﹔而避影之際﹐數輩堪容云爾。《詩經》手抄序黎士弘

古之治經者何難﹐而今亦何其易也。昔者仲尼之徒三千﹐身通六藝者七十二人﹐若商﹑若賜﹑若言偃﹐各以《詩》《禮》名家。漢繼秦興﹐《易》稱田﹑何﹑丁寬﹔治《詩》則有齊﹑魯﹐有毛﹑韓﹔《書》有伏生書﹐有夏侯氏書﹔《春秋》左氏﹑公﹑谷三家﹐並得立學官﹔《禮》有髙堂生﹑二戴氏。其時﹐天子公卿皆矜愼儒者﹐而儒者亦復自愛重﹐不苟爲異同。所稱受經之士﹐莫不賫素裹糧﹑奔走千里。如孝文之時﹐猶以伏生年老不可召致﹐朝廷使掌故晁錯往受《書》濟南。孝武時﹐吾丘壽王待詔﹐從董仲舒受《春秋》。宣帝選郎十人﹐從蔡千秋授《春秋》。今則三尺童子﹐受父兄鞭督﹐稍能句讀﹐便稱經生矣。而里巷學究﹐能尋章衍句﹐便稱談經矣。夫自周﹑秦以歷漢興諸賢﹐其才智非不及今之小生腐儒﹐自能章訓而句讀也。何其難易若此﹖蓋昔人之通六藝而後可治一經﹐而今人之治一經則僅求卒一事。所以然者﹐途有專家則多絕技﹐理惟捷徑則無精才也。自典令以制科取士﹐《春秋》取安國﹐《尙書》《大易》《四子之書》﹐必宗二程﹑朱﹑蔡。故士子爲章句一引用別典﹐主司以爲不合。旣已束縛靈異之才﹐而迂疏學士又得以功令重名﹐揜其不讀書之恥。嗟夫﹐吾不知今之所謂八比者﹐果聖君賢相鏤肝刻腑﹐以爲士之用世讀書﹐千途萬徑而必不出於此﹔抑果如《大易》奇偶﹐一畫一爻皆天定之﹐而不可移﹐否則﹐胡爲拘拘於此而莫之變也﹖𨿽然﹐以之爲四子《書》《易》《戴禮》﹐猶可言也﹔至於四始之詩﹐以叶律之聲文比於徘偶﹐降郊廟之樂章變爲帖括﹐文至此﹐尙有文乎﹖詩至此尙有詩乎﹖故愚嘗謂﹐詩至春秋而詩亡﹐詩至今日而讀詩之人亦亡矣。誠使一代之制﹐治《禮》者﹐試以郊祀﹑兵制﹑樂章原委﹔治《書》者﹐試以詔誥﹑檄冊﹑文移﹑書記﹔《春秋》《大易》﹐則推測天人﹑通達治體﹐必期得如京房仲舒之士。而治詩者﹐則不妨單用唐制﹐試以五七言韻語。則是旣已寬其思智﹐得讀有用之書﹐又能盡其才量﹐求爲可傳之業。庶幾經學明而大復古﹐於以備國家緩急有餘﹔何至有志之士羞其筆墨﹐至謂「雕虫小技﹐壯夫不爲」也哉﹖吾眞浩嘆於斯矣。集成案序施澤嘉

邑之俗也好神﹐坊各有祀﹐祀各殊名。若吾坊之普惠﹑孚寧其一也﹐因革載於邑乘﹐大略謂其能退寇產芝。稽之《記》曰「法施於民﹐則祀之﹔以死勤事﹐則祀之。」神其在禦災捍患之例歟﹖歲七月四日﹐坊民迎賽。至期﹐各姓上壽﹐樽罍彜鼎﹐布列盈前﹐視人子之壽其親﹑尢有過也。值日分班﹐取名成案﹐而吾友某等同學諸君子二十餘人名集成案。冊紀其名﹐書志其事﹐應掇數語弁之於首。以班管屬予﹐予曰「諸君子亦知自古聖人神道設教之意乎﹖其治天下也﹐禮樂明之﹐鬼神幽之﹐學士家卽舉此以治其身。今諸君子魚魚雅雅﹐炳炳鱗鱗﹐亦旣淑身禮樂之場矣。獨此鬼神幽之之義﹐讀《易》而見﹕體撰者能通其徳﹐彌綸者能知其情狀﹐不違奉若者能合其吉凶﹔讀《詩》而見﹕孝享者使之來弔﹐輯柔者使之來格﹐嚶鳴求友者使之來聽而和平。今諸君子﹐於體撰﹑彌綸﹑不違奉若之實﹐蘊之於心﹔而孝享﹑輯柔﹑嚶鳴求友之志﹐固已著之於事也﹐其來弔而來格﹐聽之而和平乎﹖此猶今日事。若異日者﹐作賓王國廊廟壇壝﹐得從事於左右駿奔之列﹐而禋宗祀﹐類編於羣神﹐藉爾而懷之柔之﹐與有榮也。則是舉也﹐毋曰隨俗之彌文已也。《禮記》手抄序黎士弘

國家治亂興亡之故﹐豈不在禮樂哉﹖原其所以久安而長治者﹐則莫不迂闊而多事﹔其所以速亡而易亂者﹐則莫不直致而徑情。昔者三代之治﹐惟周爲情文備至。情文者﹐禮樂事也。故自唐虞以指三代﹐惟周之得年最長。秦之興也﹐以法﹑吏爲師﹐薄儒者﹐焚書記﹐可謂簡易無事矣。歷數漢魏以來﹐以兵力取天下而不能守者﹐亦惟秦之得禍最烈。是非周民之淳而秦民之獘也。譬之若飲食焉﹐將專與人以粱肉而食者﹐未必歡﹔加之爲燔炙﹑爲酒醴﹐而食者恆意滿。夫燔炙﹑酒醴非必異粱肉也﹐其喜怒不同者﹐蓋耳目隘則計較生﹐曲折多則意致盡也。周則不惟食之以燔肉﹑酒醴﹐而益之以俎豆。秦則不惟不以粱與肉﹐而又剪其嘉種焉。周安得不治﹖秦安得不亡哉﹖或者曰﹕漢何以不亡也﹖當髙帝起自田間﹐不十年而定天下﹐自謂得之馬上﹐安事詩書爲﹖至其後稍厭煩苦﹐而叔孫制禮﹐遂爲一代典章﹔文﹑景以來﹐相沿不廢。則是漢方興而能變﹐秦至亂而不知也。夫有禮則安﹐無禮則危。如得食則生﹐不得則死。今必曰「禮樂待百年而後興﹐是猶謂饑渴者曰﹕俟秋熟食爾﹐俟雨降飲爾。吾恐秋不時熟﹐雨不時降﹐饑渴者且枕藉於前而不可支矣。禮者﹐固已饑之餱糧而止渴之漿露也﹐始於郊廟﹐達於妻子﹐及於童僕﹐被於蟄虫。先王蓋曰﹕天下有履蟄虫而不忍傷﹐待童僕而不敢無禮﹐吾又何憂君父哉﹖昔唐開元之間﹐通事舍人王巖上疏﹐欲刪去《禮記》舊文﹐而宋儒又謂其多出漢人附會。附會與否不可知﹐但使迂闊足以救亡﹐直情足以速亂﹐則君子何爲惜一迂闊之名﹐以苟延百姓之命﹖而必欲徑情而直致﹐徒苦天下父老﹐使兵革相循﹐紛紛不已﹐蹈亡秦之故轍而後已也。續懷帖序黎士弘

汀爲郡治在萬山﹐東涉九龍﹐波石廉悍﹐狎江湖者恆見爲恐慴失常﹔西遠章貢﹐峯嶺連復﹐行人頂踵相接﹐望若畫中。故大人先生非有事於其地者﹐皆不至。而齒閩產者﹐亦以汀爲江黃國﹐不隸冠帶盟也。然人士實負气任性﹐爲學有本領﹐不附麗時士取名。苟一言相當﹐𨿽執鞭不惜﹔非彈射極中﹐卽尊貴不心折。夫旣負气任性﹐不肯附麗取名﹐而地又爲大夫先生之所不至。卽至﹐或不好士﹔卽好士﹐而又辯不辯﹐不過耳耳而目目之。宜乎﹐名之不傳於世也。前庚寅之冬﹐元亮先生以有事於此﹐見汀士而好好之難爲別也﹐而懷懷之而至再至三﹐豈眞波石廉悍峯嶺連復者之足以緾綿魂夢﹖抑以爲負气任性者之察其尙足有爲耶﹖三家之市﹐指有異珍焉﹐問途人不信﹔好奇者望气而識之。好奇者甘眾所非笑而不顧﹐三家中人感非笑不顧之心﹐不難泣血自明﹐必求取信於好奇者之眼而後已。先生卽不言﹐我獨不感於心乎﹖今覽斯篇﹐固時屬和者凡三十有五﹔其間聞聲尙匿其采者有人﹔卽已謀篇而逡巡不達﹐恐以無因而附門墻者有人。嗟夫﹗先生之至於斯﹐固所謂好士而辯辯之﹐而非徒耳耳目目於眾人者。卽附麗以成名﹐豈遂出江黃下而尙有匿采不章歟﹖夫逡巡而不敢竟達者﹐眞足以明汀士之負气任性猶進退於古人﹐當益動先生之懷想不置矣。

《四書尊聞》序黎士弘

此故寧化文學﹑時見賴君所著之《四書尊聞》也。君名朝會﹐縣廩生。時邑人李公元仲﹐名噪海內。學使者前後按試﹐率第一。李公﹐他人士無敢抗行齒立﹐惟時見起﹐孤生年少﹐名在季﹑孟間。予爲諸生也﹐早曾數面時見﹐通眉廣﹐晳白如玉﹐才气飈發﹐時時屈坐人。寧邑故有田丁之亂。順治癸巳十月﹐叛丁詭稱原與邑人輸平講好。時見恃其丰采言論﹐可以一二語折服解紛﹐輕身墮術中﹐遂爲見殺﹐死最慘。妻寡子幼﹐生平著述半零落無存。今所傳惟「尊聞」一書﹐以注爲經﹐以己說爲緯﹐通疑析義。其言之至者﹐往往達於精微。前明當辛巳﹑壬午間﹐秦﹑楚寇盜縱橫﹐徵調星火﹐又邑叛民環伺肘腋﹐破城掠帑﹐如其取寄。乃時見方吮毫伸紙﹐取四子之書﹐朱標墨識﹐若甚有不可已之事者﹐亦可謂迂闊而遠於事情。且其時文體破壞﹐莊﹑墨﹑申﹑韓諸書﹐下至稗官﹑野史﹐梵書﹑道藏﹐皆可詮注行間﹐獵取上第。時見則獨斤斤執守﹐力持異說﹐句分章解﹐以始終繼述紫陽之緒論﹐豈不偉哉﹖東鄕艾千子兩過寧都﹐與時見相知﹐握手序其書﹐欲使有傳於天下後世也。歷數古今才人﹐年少而得奇禍者﹐大率髙自標置﹐傲世揚己﹔不則識見不堅﹐依倚匪人﹐遂至狼藉崎嶇﹐身名俱敗。若時見﹐習一聖人之書﹐似可家修安坐﹔乃酈生妄冀憑軾之功﹐夷甫遽及排墻之酷﹔蜂竟予螫﹐虎不擇人。時見之死﹐亦失於不自量力也。然妻孤苦立節﹐受天子旌表﹔其子又思刻其遺編﹐以爲其親不朽計。庶或可少慰幽冥乎﹖《沈未空先生詩》序黎士弘

未空先生其人傑哉﹗先生幼負異姿﹐恥爲俗學﹐籍諸生二十年﹐於時藝之言漠如也。學使按部。同捨諸生吚唔竟日﹔先生凝塵滿席﹐惟《楞嚴》一冊﹑《象山語錄》數卷而已。偶從捲牘中﹐向往某公﹐徒步走毗陵三千里訪之。一見以爲無當﹐不告其姓名而返。舉動奇偉﹐人莫識之。丁卯﹐兄若玉舉於鄕﹐卽欲罷諸生﹐遂長往之志﹐母夫人弗許。至己卯﹐乃舉鄕試第八人。乙酉﹐傷國事多故﹐鬱鬱致病死。先生究習當世典章﹐畜書七千卷﹐一覽皆能背誦。記先君曾得舊錢一甕﹐出以試先生。先生略不經思﹐隨手分別﹐卽至幽僻如殘唐﹑蜀﹑夏﹐人所不記憶者﹐皆爲指畫年代﹐撿本按之﹐百不失一。然先生神簡髙閒﹐亦不見先生數數讀書也。性猶流連景物。良晨佳夕﹐柬集賓朋﹐雅論彈棋﹐都無塵事。至酒思微酣﹐則又手捋長髯﹐倚風微嘯。坐客愛其風流﹐竟席不忍言去﹐其爲人傾倒如此。竊私議﹐吾邑言理學﹑負博雅名者﹐當奉先生屍祝﹔而文章意气﹐則又予叔振三。先生有廓淸之功﹐人不以爲非也。平生著書甚富﹐其自信者《四書參注》一書﹐捲帖浩繁﹐尙未授梓。仁和宋樹桐先生佐郡臨汀﹐慕先生文行﹐爲選其詩歌以行。宋公與先生曾無一面之素﹐而興懷異代﹐輒生不同世之感﹐殆自任爲身後之桓譚也。刻成﹐以予奉教於先生者久﹐屬爲點次﹐而又令識其一二遺事於捲端。嗟夫﹐先生自敍理題藏稿﹐謂﹕「不欲乞人一序﹐千百年後有知我者﹐作傳作贊﹐則一任之。」今曾不待千百年後﹐而傳贊有人﹐無因傳一語於地下﹐豈不悲乎﹖《寒支初集》序彭士望南昌人

李元仲先生年已七十有四矣。人有欲爲方外人刻其語錄行於世者﹐方外人至﹐褎元仲所著《寒支集》使刻之。摹印未卒﹐元仲遽以來要予爲序。予讀復未卒﹐蹶然起而嘆曰「猗嗟﹐元仲獨以予爲友﹐知其人邪﹖知其文邪﹖知其所以文邪﹖予則何以知其所以文﹑知其文而爲元仲友邪﹖元仲之文何其多變歟﹖不有掇英奏簇﹐自東周﹑自南朝﹐卓葷而茹吐之者邪﹖不有研精刺害﹑凡狂譎﹐凡權穴數奧﹐詰屈而抑宣﹐偃側復反又有之者邪﹖」旣而﹐徐以定視之﹐曰「不有不同希文進﹐又若訐奏﹑若訥書者邪﹖不有鄒﹑枚辭令而穆醴去就﹐不有稷下辧而畫邑矢也邪﹖不有抽都尉惂悔忿愎之情文﹐而牧之節旄餐嚙者邪﹖」又久之﹐則妄言之曰「猗嗟夫﹗此正則之變思也邪﹖此無咎之廣體也邪﹖」夫屈之旨﹐一於楚宗﹔而元仲之酬應表志何不皆然。鼂之調﹐一於聲韻﹔而元仲施之於散文也又皆然。𨿽然﹐其果變也。陰陽﹐變道者也﹐善變陰陽。性變善﹐其不可得見者邪﹖性變情﹐情變才﹐才變經﹐經變子﹐子變集﹐集變而元仲之集夫﹖元仲之文﹐其古正則之變者乎﹖𨿽然﹐有異。詩曰「天生丞民﹐有物有則。民之秉彜﹐好是懿徳。」彜者常﹐常者正﹐正者則﹐則不一則也。傳曰「辭也者﹐各指其所之。」夫各指所之﹐而「之」不可以勝盡。吾三復元仲之文﹐其變有三﹐而之於一瞬。始而視之﹐則之之於奮﹕若立乎廣壤﹐而長雷四野﹔若伏乎深谿﹐而瀑而下注。吾不知其所溢湧而已。憤而不得以遽泄﹐泄而不可以一禦矣。是其若萬仞之石﹐墜於衝淵﹐崖擊磴硉﹐眾響一激﹐與洪波紛辧而沓至﹐而已悶如﹐而已恨如﹐汜然而若有所不應﹐汨然而若順如也。是故元仲之文﹐凡其變而若屈﹐廣而若鼂﹐而卒歸於若無有窮盡。乃其窮於其才﹐亙於其情﹐而不變於其性。吾見其情有內韄﹑才有外彍﹐而鼓之以橐而籥。而吾則何以知之﹖而吾則何以言之﹖將爲少伯氏思與種語焉而不得。將爲鬼谷絕其徒﹐使襲股而勿錐﹑捲舌而勿視﹐而上篇不嘿﹐中下不獲﹐處於廬﹑夫﹑胥﹑嚭之間﹐而測之以莫測。然而猶未也。將爲老﹑莊奚能言﹐將爲二楞不可識﹐將爲發聊城之腎腸﹐寒魯連之咽舌。然而其文變也﹐其才未變﹔其才變也﹐其情未變﹔其情變也﹐而性未變。所謂浮游塵埃之外﹐不獲世之滋垢﹐皭然泥而不滓者﹐非邪﹖然而曰﹐彼離憂者﹐憂不一端﹐何其文痛而若隱﹐憾而若思﹐呵詰而若以怒﹖而宜莫如其弟子者師之﹑友之﹑而知之﹐而卒所祖在從容辭令間﹐何邪﹖《寧化縣誌》序黎士弘

康熙二十二年癸亥﹐皇上誕敷文教﹐允廷臣請﹐纂修一統志。先檄直省所在有司呈稿匯進﹐下史局。間山川裏道不合﹐屢頒嚴旨切責。一時奉行期迫﹐多因仍固陋。太史公云「文不雅馴﹐薦紳先生亦難言之矣。」寧化泉上李元仲先生﹐舊學通儒﹐爲海內人文碩果﹐不交州﹑府者四十年。前令何公束書載幣以邑志請﹐先生辭之﹐再數請﹐乃可。書未就﹐而何公遷去。及書就﹐前令王公急欲梓行﹐又不果。今茂宰祝使君來治寧化﹐見是編而再三嘆息﹐謂「非一邑一人之書﹐而天下古今所通共之書。將以副功令﹑昭來者﹐非我其誰任﹖」僉講於學博謝君及邑之紳士父老﹐咸韙是舉﹐度工選匠﹐不數月而刻告成。予得俯目卒讀。信哉﹗祝使君所謂天下古今所通共之書﹐而非一邑一人之書也。寧𨿽望邑﹐志殘缺者將百年。發凡起例﹐非有故府足因也﹔摛辭辯體﹐非有羣材足藉也。先生以一心一手經營數千年之事﹐無飾言﹐無曲筆﹐識其大者﹕舉一端﹐而古今上下治亂倚伏之故無不詳﹔樹一論﹐而源流升降補救損益之計無不修。識其小者﹕而山川﹑裏道﹑邱陵﹑陂澤﹑岡巒﹑巖壑﹐無不掌指而縷分。斯固釋法顯之所不能旣其詳核﹐酈道元之所不能爭其奇麗者也。後有作者﹐蔑以加矣。夫郡﹑縣事至冗雜﹐錢谷﹑刑名之事﹐日救過不暇﹐視邑乘廢興無關緩急﹔卽有意修舉﹐而或所任非所賢﹐所賢非所遇﹐世乏淵﹑云﹑遷﹑固之筆﹐使名區勝迹﹑魁人傑士湮沒而不得傳者﹐何可勝計﹖祝使君之爲是舉也﹐固甚慶乎國有人焉。得以一邑之書﹐見於天下﹔又得毋更致慨乎國有人焉﹐而僅以一邑之書見於天下也﹗汀州府誌之缺亦五十餘載。郡伯鄢公﹐賢大夫也﹐雅意重修﹐將專車延先生定論。今先生亦遂老矣﹐年八十有二。倘天假緣﹐使獲見成書﹐推廣一邑者及於一郡﹐以一郡者漸及於天下﹐先生將無有意乎﹖予受業於先生之門﹐何敢附遊﹑夏一詞之贊﹖特歡祝使君任事之決﹐而識政之大也。敬記一言於簡端。重修《上杭縣誌》序黎士弘

畿﹑省﹑郡﹑邑之志與國史相表裏。體裁大小不一﹐而義意則同。史主懲勸﹐志專實錄。史獨難於斷而志則兼難於修。凡修史立局﹐總裁﹑校勘皆定專官﹔進退黜陟﹐備呈乙覽﹔卽權貴不得以力爭。至郡邑之志﹐非生長其地者﹐人與事不相習﹐勢不得不屬之一二里黨能文章﹑熟掌故之士。然宗戚交遊所在﹐往往閣筆濡毫﹐遷延嫌怨。稍恕﹐則速索米立傳之譏﹔槪刪﹐又不免陶範挾刃相臨之懼。遂至兔園夫子﹐亦點文壇﹔椎髻布裙﹐盡標淑媛﹔流傳四方﹐指爲口實。志之濫也﹐匪獨有心者不願爲﹐且不欲竟讀也。是非地方司牧眞心﹑彊力﹐任是非﹑勤采擇而又具良史之才者﹐斷不能成書而垂後。若今璞山蔣使君所修《上杭縣誌》﹐蓋亦僅矣。上杭爲臨汀赤縣。有明三百年間﹐藪澤數警﹐特設憲司節制。其地川陸三百里﹐人文山水甲於諸州﹐志之缺者百有餘年而未補。豈能文操筆者遂無其人﹐抑以宗戚﹑交遊﹑親串之所在﹐懼於速尢府怨而有所不敢耶﹖抑豈一時司牧﹐文章﹑政事不必兼長﹐而任是非﹑勤采擇又有力﹑有不力耶﹖蔣使君蒞治八年﹐政通人和﹐急急乎文獻之不光是懼﹐聘名士﹐分部家﹐心手勾稽﹐兼時積月。今謂其書數千年間一邑之治亂興衰﹐若可手輪目數。細及裏語方言﹐搜羅放失﹔至於官司人物﹐出入進退。毀譽所不得搖﹐愛憎所不得奪﹐又何其斷斷如是。昔韓昌黎推避史事﹐柳州貽書相督﹐謂其褒貶是非不肯任﹐將來不敢爲禦史大夫﹔生殺予奪更有重於此者﹐則並不敢爲宰相。今使君奮然執事﹐而不爲毀譽愛憎所搖奪﹐是禦史大夫﹑宰相之心也。然則蔣使君豈僅才勝一邑﹐其所成書又豈僅一邑之志哉﹖郡誌殘缺有年﹐當事屢以相屬﹐逡巡而未有以應。倘得盡如「寧化志」之博麗﹐自爲一書﹔上杭縣之明辧而有體﹐則庶幾踵事增華﹐事成功半。然終逡巡而不敢以應﹐不敏之嘲﹐固已遠慚柳州﹐近復抱愧於賢使君不少也。寒支二刻序葉

穎

注《齊諧》者曰「智而不能變化﹐平智而已﹔物而不能變化﹐平物而已。」而乃有不能變化之文﹐則名爲平文﹔而乃有不能變化之人﹐則名爲平人。人用智用物以達之於文。故將定其人﹐非文莫之與﹔將定其人之文﹐非智與物莫之象矣。我觀天下﹐卽無不變化之物﹕水排空而結浪﹐气蒸朽而成芝﹐此猶其無情者也﹔雉入水爲蜃﹐雀入海爲蛤﹐此猶有情之小者。龍之飛也﹐上之﹐不天焉不止﹔潛之﹐不淵焉不止。其能潛能飛﹐能上能下﹐能有情又能無情﹐彼非天以下之一物耶﹖破此數能而變而化﹐其故何也﹖豈其智絕於物歟﹖純於物﹐故遇物而空﹐而數能空物﹔遇空而物﹐而數能物空。俄而空物﹐俄而物空﹐俄而空空。是故古之變化其身以空空者﹐初皆變化其身以物物者也。今以空空物物之人適而遘空空物物之人﹐則謂之猶物不可﹐謂之猶空又不可。若仲尼之晤老聃也是已。不可像之而可意儀也﹐曰「老子其猶龍乎﹖」猶龍﹐則非龍也﹐況於物哉﹖夫不物於物者﹐不空於空也﹔空隱於物者﹐物隱於空也﹔蓋龍之變化極此矣。

吾鄕李子元仲之文﹐自夫不變不化者視之﹐斯變化之極也﹔卽善變善化者視之﹐亦變化之極也。物而已宏﹐而未嘗以物凝滯﹔智亦數更﹐而未嘗以智要約﹔必凝之﹑滯之﹑要之﹑約之然後文焉。不必凝之滯之要之約之然後文焉﹐此後文者﹐爲平爲奇爲能爲變爲不能變﹐卽又不爭乎其文而爭乎其人也﹗史公之傳畱侯也﹐擬諸其形容﹐以爲天下無有俊偉於此者﹔乃又恂恂如婦人。魏武西行﹐謂聚觀者曰「吾亦多智爾。」智者變化之物也﹐寒暑不根﹐旦昏不降﹐而因以變化其人﹐而因以變化其文。秋水時至﹐百川灌河﹐蒼蒼浩浩﹐使人不知其所往。山髙不崩﹐逶迆層折﹐昃膝躡形乃上之﹔平拱而逖志焉﹐千峯如髻爾。若其人而無山水之遐﹐則變化之才﹐不出山水之變化﹐以人之變化而不孤﹐以文之變化而不黯﹐孤則無聲﹐黯則無色。故夫人文者﹐山水之聲色也。金石有鳴﹐不考則不應﹔幹矢有穗﹐不揚則不武﹔神智有光﹐不琢則不利。今李子之文以日琢而利﹐以日利而日見其光﹐則惟其入古而出古。古人則今人之芻狗也﹐入之則未陳之繡篋﹐出之則已陳之蘇脊也。使古人而不遇能變能化之人﹐爲孤而已﹐黯而已。古人之文﹐而不遇能變能化之文﹐將終於孤而已﹐黯而已。惟李子義不以孤黯遺古人﹐而往往欲死活古人於變變化化﹐以歸於無變無化﹐亦幾於不以變化予古人矣。我方負日馳河﹐辟天指地﹐亦何爲而至於其側哉﹖今將盡出所爲文以視天下﹐天下之知若文者﹐諛之則頂﹔其不知若文者﹐誹之則趾。夫毛嬙﹑麗姬﹐人所同美也﹐魚見之而深入﹐鳥見之而髙飛﹐麋鹿見之而決驟。所見不異而避﹑就異者﹐何也﹖則類與不類之故也。夫見是文而誹之﹐豈故誹之哉﹖宜也。諛﹑誹不足中﹐何頂﹑趾之足辭﹖頂亦一不平﹐趾亦一不平﹐不頂不趾之間﹐此爲庸士之瀦宮﹐體澤則依﹐靜居則溺矣。李子𨿽欲取所爲變化者以變之﹑化之。謂魚鳥麋鹿有智焉﹐否也﹔謂魚鳥麋鹿能爲神物焉﹐否也﹔謂魚鳥麋鹿而可興之聲色焉﹐否也。李子則不言﹐予爲侃侃言之﹐以告天下之讀是文者。黎士弘《託素齋集》序魏

禮寧都人

古之爲詩﹑古文者﹐蓋有其本矣。其所表見於天下後世﹐必有道徳﹑政治之歸﹐足以教澤於斯民﹐舉而措諸具於其素。是故由本而溢﹐發於文章﹐不由文章而外美其詞也。外美其詞者﹐如酌水江河﹐𨿽積之盈缶﹑沼﹐若是焉而止爾。有本者則不然﹐昆侖﹑岷山延袤千萬里而其發愈大﹐澎湃浩瀚﹐勢莫可禦。施浸漑九有之功﹐通舟楫之利﹐魚龍弗郁﹐而波穀委折亦生焉。蓋山本以發之也。是故文章之盛者﹐則政治歟﹖盛﹐往往爲古今名臣。姑以八家論之﹕彼七家者﹐莫不著經國治民之猷。明允𨿽未仕﹐而識議密固﹐如《辧姦論》《名二子說》﹐卒符其言﹐倘授以事﹐必有可表見。王安石所治郡﹑縣有聲﹐及爲相﹐以學術誤人家國﹐要不可謂無本。而柳宗元失身叔文﹐貶謫未及展布﹐然亦嘗爲郡矣。所可紀如贖子之政﹐寥寥史策﹐乃其文章亦未得與七家方駕﹐何者﹖其素所蓄積者然也。八家之中﹐韓文公與兩文忠尢著﹐而蘇文忠爲人坦白無矯飾﹐岸然見其肺腸﹐洵君子人也﹐故其文章亦然。長汀黎公愧曾﹐以詩﹑文章名天下﹐爲閩南首出。予讀其文﹐光明俊偉﹐有千里浩瀚之勢﹐而矩度不失古人。嘗私擬之子瞻﹐觀其筆記﹑諸小品﹐亦大相類﹔詩則有魏晉四唐之遺則﹐似又超子瞻而出之。嗚乎﹗此豈由外至者哉。蓋公宅心樂易﹐一以古處﹐與朋友能久要﹔其宰永新﹑理廣信也﹐多善政﹔詳諸記載矣﹐人士至今思之。迨觀察陜西﹐則扣囊底智以弭大亂。是故發諸文章者有如是。子瞻嘗自言「作文如行雲流水﹐但常行所當行﹑止於所不可不止。」其權開封治杭﹑密﹑徐州﹐爲政率精敏俊爽﹐兼風流儒雅之槪﹔至飭定州軍政﹐及言溫公變法﹑策西事﹐皆有本之學﹐施用足以弭禍亂。公亦幾似之。然則公之文章足追古人﹑傳來玆也﹐有以也夫。黃竹嶺修路序魏際瑞寧都人

汀之西有黃竹嶺﹐人恆言其髙如登天。歲丁酉﹐予將適汀﹐心難之。比至﹐乘雨而上﹐紆盤折阪﹐厓壁斷絕如蛇蜒鶻起﹐警革不息。乃捨輿﹐撩衣步赴﹐而履之路﹐橛橛有聲﹐念此宜非人到﹐顧乃有蠣甃鱗次﹐便人於百千萬仞之上﹐亙二十里而遙者。蓋未嘗不嘆其爲君子﹑長者﹐而戚然深念其徳也。及乎路缺徑坍﹐則黃泥之阪﹐利於楡沈﹔陡絕所在﹐爭性命如懸絲﹔聚手足筋骸之力﹐偪仄以度﹐將或霣墜﹐而況於負任﹑罷病者乎﹖庚子冬﹐予且再至﹐則由之。嶺有庵﹐庵有亭﹐煮茶以給行旅。有僧焉﹐揖予而告﹐蓋欲以補斯路之缺壤﹐與前人功所未及者創之。予曰「於戲﹐此仁人之心﹐仁人之事也夫。」今夫天富﹐富者所以養貧者也﹔天貴﹐貴者所以安賤者也。天予福利安全之人﹐所以休人於勞而平人於厄也。若夫專利自丰﹐天亦何取斯人而獨厚之也哉﹗昔者吾子言之曰「施冢不如施棺﹐施棺不如施藥﹐施藥不如施衣被﹑飯粥。」予亦曰「放生不如戒殺﹐戒殺不如作雨亭﹑津渡﹑道路﹑橋梁。」蓋受者實﹐則施者不虛。譬如鉤矢射侯﹐亦旣發而中的矣。昔有丐者死三日而蘇﹐冥吏校籍﹐謂曾建七星石橋﹐故當復生。丐私念曰「吾身且爲丏﹐安得橋。」吏曰「汝嘗於潭側殖七斷磚以濟潦者。汝丐耳﹐而心念此﹐又必爲其事﹐此直與建橋等矣。」僧曰「然﹗吾將稽顙﹑屈膝以丐長者。而不能言其意﹐敢請書之。」予曰「噫﹐此仁人之心﹐仁人之事也。天下多仁人﹐敢請捐資而注名於冊。」

《崇正書院志》序楊

昱

書院者﹐宅名勝﹐居來學﹐以廣國家興道育才之意﹐官政之最善者也。蓋自漢﹑魏而下﹐宇內名勝悉爲佛﹑老所宮﹐吾儒無有之者。迨李唐﹐世儒或有宅勝讀書﹐而書院之名以立。逮趙宋初﹐白鹿等四院方顯名於天下。此後﹐二氏之宮或廢﹐良有司每攺爲書院。豈徒競其地哉﹖蓋以名勝之區必幽﹐幽則可以凝志﹔必爽﹐爽則可以發神﹔有資於學也大矣。吾汀鄞江之陰﹐蒼玉之嶺﹐有地髙尹蔚宛﹐亦郡之勝也。舊有浮屠之居在焉﹐「圖經」所謂東禪寺是已。嘉靖庚戌﹐僧徙寺廢。仁和華山陳公﹐適領郡符至﹐乃徧請允諸司攺爲崇正書院﹐扁其堂曰「明徳」﹐以聚講課﹔傍建號房若干間﹐以居諸生。因堂左之室頞髙傑者﹐修飭爲「三賢祠」﹐崇祀郡人晦庵髙弟楊淡軒﹐而溯及朱子﹔又以文文山嘗建纛於汀﹐亦取埒祀之。旣落﹐集郡九庠髙第諸生﹐使藏修遊息於中﹐籍其田以供具之。政暇必躬詣講攺啟迪。由是士爭濯磨﹐駸駸日知向往。復懼創置之實久或湮也﹐乃次其修建之由﹐廬田之數﹐立教之法﹐掇淡軒之詩文與朱﹑文二先生作之關是者﹐洎院傍石刻﹐爲志以傳﹐使某言弁其首。竊惟昔人治郡善興化者﹐固莫文翁若矣。然效之所臻﹐止於士舉京師﹑比於齊魯而已。豈徒作以進取﹐而立教之本有未講乎﹖今宅髙明﹐翼神志﹐則有以資進修之功﹔辟異端﹐崇正祀﹐則有以端向往之路﹔廩餼庖湢之悉備﹐則厥務惟周﹐而心不分於他﹔提撕振作之維勤﹐則意有所憚而學必致其力。固皆切實之益﹐不假功利之私﹐推其所成就﹐寧無三代之士奮起其間以酬明教哉﹖況頒教條以善俗﹐立保甲以察姦﹐獄訟催科之下﹐每寓崇化厚俗之意﹔而閭閻之間﹐行當比隆三代﹐又不直學效之教已也。公他政多與是匹。序辭不偏及者﹐懼枝也。羅靑巖《周易裁述》序熊爲霖新建人

問今之人有能吹影者乎﹖曰否﹔問今之人有能鏤塵者乎﹖曰否﹐是析虛之難也。問今之人有鼓湫盤﹑系八柱者乎﹖曰否﹐是力遁於所大也﹐蟭螟之巢蚊睫也。三年而不知射者﹐以嫠尾懸虱於欞間﹐眎之三年則大如車輪﹐命矢而中絕。此又何以故﹖相息以神﹐其天獨完耳。《易》之爲書也﹐廣大悉備﹐範圍天地之道而不過﹐曲成萬物而不遺﹐上之無朕﹐拓於無際﹐直可置諸語言文字之窮矣。而詮印家無慮千本﹐田﹑何﹑費直荒乎邈矣。惟荀爽九家﹐妙於觀象﹐而不列學官。王輔嗣以麈尾淸譚﹐廣爲玄解﹐似亦弗盡。及伊川主理﹐紫陽復參以數﹐而得統所宗。然其理與世相衍極﹐復汨汨日出而不窮。靑巖先生﹐閩之有道士也﹐巖居川觀﹐閟爾聞﹐渺爾慮﹐屏謝塵鞅﹐一以丹黃甲乙娛厥老﹐務爲扣啟賢扃。於九經咸能貫串﹐而尢邃於《易》。靑巖其何以邃易乎﹖人惟通身是易﹐則觸處皆解。乾之九二曰「見龍在田。」漸之上九曰「鴻漸於陸﹐其羽可用爲儀﹐吉。」渙之六四曰「渙有丘﹐匪夷所思。」艮之六五曰「艮﹐其輔言有序。」靑巖道文明而遐隱﹐故結想微﹐立義諦。以我注《易》﹐卽以《易》注我﹐卽我卽《易》﹐卽《易》卽我。其天完而相息以神﹐虛無不析﹐力亦不遁於所大。超乎詣哉﹐超乎詣哉。吾幾無以測其所存。靑巖書成﹐藏弆者久之﹐今其佳嗣授諸剞劂﹐氏因請敍於余。余何知﹐姑舉靑巖之所自深者﹐隱括其槪﹐恨不能起靑巖之靈相對一堂而質之。《劍華合刻》敍曾曰瑛南昌人

凡物之歷百劫而不壞者﹐必其晶气神采所團結﹐郁爲寶光﹐洗激風雨霆電﹐沈孕山川﹐堅自晦蝕﹐造物亦與爲訶護愛惜之﹐不忍澌滅。故閱世而彌新﹐深錮而必出﹐熲熲熊熊﹐物固不自知也﹐而有必然之理與不得不然之勢。幹將﹑莫邪之淪於犴獄也﹐年歲不可紀﹐疇復知之。張司空占龍光於鬥牛﹐遣雷煥其藏﹐晶气神采﹐一爲發露﹐拭以華陰之土﹐而鋒鋩不頓。劍爲之乎﹖人爲之乎﹖實造物者之所訶護愛惜﹐及此一決其奇耳。文章﹐天地之精英也﹐鼓橐文人學士之元气﹐以錘鑪而出之﹐融液於肺腑賢腸﹐斂鍔而淬其鋒﹐不僅以水斷蛟龍﹐陸犀革也。將以登城而麾湧﹐變飆云之色矣。特不幸而不遇﹐亦且賁郁抑塞﹐瞽者以鉛刀棄之。恨晉庫之莫焚﹐而喬陵不可鑿﹐蘚蝕霾封﹐沈光夜嘯﹐人亦吒爲不祥之物。則此區區者﹐久且聽其若滅若沒﹐無復過而問焉者。嗟夫﹐負才淹蹇﹐古今同嘆。旣不得於其身﹐復不得於其後﹐不亦傷乎。

閩海故多才士﹐僕爲童子時﹐耳噪寧化李元仲先生名﹐而其髙弟子則有臨汀黎君振三﹐每欲讀二公之文而恨不一遇也。二公淵源一脈﹐類能鏤膽鉤心﹐激吐晶采。惜生當末造﹐故皆奇於才而躓於遇。李公仛傺以老﹐晚號寒支。寒支云者﹐松柏之心也。黎公日依太夫人膝下﹐潦倒一衿﹐不及中壽而卒。二公𨿽各有傳稿﹐而曲髙寡和﹐雲門之瑟不與人間箏笛同宮徵﹐遂久而弗章﹐並無人牙慧及之矣。爾以纂輯郡乘﹐搜采先輩遺文於蛛絲蟫屑中﹐獲二公遺文各一冊。覺熲熲熊熊﹐不敢逼視﹐急呼鶴嶠太史﹑嘉樵上捨擊節讀之﹐咸怍愕以喜﹐謂得見天崇諸老旗幟﹐倘與蘊生臥子射鹿中原﹐當爲勁敵。相與嘆息欷歔﹐痛其師若弟宗門授受﹐筆矯霜稜﹐不幸久厄巾笥﹐幾爲覆瓿。又幸今此而得一遇也。嗟夫﹐作者距今百年﹐而寶光鬱結﹐歷劫不壞﹐豈非造物者實訶護愛惜之。幹將耶﹖莫邪耶﹖神物其必有合耶﹖僕有守汀之責﹐不敢或任爲﹐司空雷君之鑱﹐當先驅負之。李刻舊名《抗談集》﹐黎刻舊名《北樓畱稿》﹐敬爲合匯如次﹐顏曰《劍華合刻》﹐重付梓人﹐因書緣起以公同好者。漫遊艸序熊爲霖新建人

懷古﹐好遊士也﹐籍閩寧﹐倜儻不可羈﹐生平浸淫經史百家﹐又能跌宕騕褭以出之。才大奇﹐窘所遇﹐發憤遊六宇﹐攜一琴﹑一劍﹑襆被行李﹐期與名山巨川﹑通都大邑爲緣﹐一一涉歷。如五嶽之鎭﹐西湖之麗﹐峨嵋﹑太行之雄佹﹐瞿塘﹑禹穴﹑龍門之險蕩﹐與夫咸陽﹑燕薊之威壯﹐胸中﹑口中時復吞吐出沒﹐不可名狀。若可名狀﹐槪寄託之於詩。所至裒然成帙﹐類皆可存而未謀所以行也。詩寫性情者也﹐性情相類﹐相得益彰。懷古老寓西江﹐仿泛宅龜蒙江上狎鷗鷺。始與汪子輦云﹑楊子子載爲忘年約﹐二子故與予善﹐每語及得懷古爲新知﹐欣欣然喜气見於面。獨余以道裏間﹐衷且悒悒然。但每讀懷古詩﹐又未嘗不心醉也。辛酉冬﹐計偕北上﹐旣僦車﹐懷古與汪﹑楊二子來﹐邀餞篷艇。記是日﹐狂浮大白﹐江山如畫﹐皆在目前。懷古出宣和紙尺許﹐索賦卽事﹐余走筆得數首﹐紛不可聽﹐相與極歡而罷。是後遠宦京邸﹐間作郵札。然意中無日不有我懷古﹐究亦不自知其所云。乙丑冬歸覲﹐閱春來江城﹐詢知懷古﹐且病急﹐走視凡三至﹐閽人數彊辭﹐竟不得候牀下。鄕居久之﹐傳懷古死狀。駭且哭﹐猝不得實。及令嗣君愧尹奉書至﹐以遺言屬敍遺艸爲殷殷﹐情愈亟。嗟夫﹐懷古生平所交﹐率海內名下士﹐而於不侫遺言屬敍者何居﹖嗟夫﹐人之相知﹐貴相知心﹐今人於泛泛交﹐展其箋艸﹐動以漢﹑魏﹑六朝﹑三唐諸老相盲諛﹐其於人之性情﹐與詩之性情﹐了不相及。嗟夫﹐是誣之也﹐識者鄙焉。懷古豈是望哉﹖余亦不敢出此。懷古遺艸﹐懷古之性情也。神气不朽﹐挾以俱行﹐其爲風﹑爲霆﹑爲洪濤﹑爲蒼嶠﹑爲云錦笥﹑爲古今注﹑爲元屑﹑爲定交書﹑爲竹牕夜話﹐槪不可定﹔而要不離夫遊气之精。姑爲述余兩人交道如此。懷古有靈應起而詠﹐庶山陽車馬可向地下質之。先生名良徳﹐字質存﹐懷古其晚號也。論

﹝明﹞李世熊

前人有言﹕法至一條鞭而盡善矣。𨿽祖安石雇役之遺意﹐未可以其人而少之。所謂盡善者﹐何也﹖以輪甲﹐則遞年十甲充一歲之役。條鞭﹐則合一邑之丁糧充一歲之役也。輪甲則十年一差﹐出驟多﹐易困﹔條鞭則每年零辦﹐所出少﹐易輸。譬十石之重﹐有力人弗勝﹐分十人運之﹐卽輕而舉也。夫十年而輸一兩﹐固不若一年一錢之輕且易也。人安目前﹐孰能歲積一錢以待十歲後用者。又所當之差﹐有編銀一兩而幸納如數者﹐有加二三至倍蓰相什百者﹐名爲均徭﹐實不均之大矣。今十甲通編不分年﹐則丁糧均﹔優免者勢不能分數口以幾幸﹐則濫冒淸﹔合銀﹑力二差﹐並正﹑雜諸辦徵附秋糧﹐則名目簡﹔富人不近官﹐從人不坐名﹐則覬覦寢﹔官給銀於募人﹐人不得反覆抑勒﹐則市猾屈﹔去頭戶貼戶之派﹐則貧富平。蘇淡煩困﹐何啻解懸哉﹖是法也﹐倡自江西按察使蔡充﹐廉諸上議﹐則備載王宇沐參政均書中。江西巡撫周如斗﹑劉光濟先後奉行之。閩巡撫龐尙鵬奉行尢力。今詳紀惠政所由來﹐其敢忘徳﹖乃奉行幾時﹐而里甲祗應稍稍如昔時。吏廉惠卽已﹐不者﹐百役亶督之里甲誰敢執故事。令甲相難者﹐他不論﹐卽解差一役爲累甚痛﹐始糧多戶殷者﹐憚於身近官府﹐勢不得不募人自代﹐謂之「抱役」。此非在官吏胥及老猾表裏衙役者﹐權旣歸吏胥﹐則小戶亦無敢以身試役者。在明季淸初﹐每米一石貼役一二金而止﹔又幾年﹐五六金﹔今遂八九金﹐小戶且十數金而未足。計寧米一萬一千六百一十七石有奇。輪分十年以應役﹐歲爲糧一千一百六十石有奇也。﹝大略言之﹐如九甲十甲各一千五六百石。﹞抱役者﹐但以石米八金爲率﹐該年歲耗﹐抱役銀當九千餘兩也。寧糧之起解司府者﹐額一萬九千四百兩有奇﹐萬兩之加頭五百。若敷米均解﹐石米解十八金而足。歲破加頭九百七十兩耳。或惎有司曰﹐石米頭額解五十兩﹐撥糧三百八十餘石。而差解畢﹐餘糧歲或千數百石不等。官於石徵三兩三錢焉﹐曰繳差。值年戶﹐吏石取一金焉﹐曰規禮。抱役人戶猶得坐享其餘也。其石貼八金以上者﹐坐享之與重耗從可推矣。官吏旣督乎里長﹐里長不得不更賦諸十甲﹐十甲多單下戶﹐易虐使。指一科十﹐督責與公賦不殊。值年之苦﹐貧富均之﹐遂無不困之民矣。是其獘俑於順治之辛丑﹐甚於康熙之甲戌﹐姑書其事與年以志不諼而已。異時條鞭所派均徭諸目﹐費旣十倍於明初﹐其說曰﹕十甲應輸一金者﹐令每年輸一錢﹐勢輕且易。今旣歲輸一錢矣﹐而十年應輸一兩者仍在﹐且又十倍於一金﹐是則歲歲徵免役之錢﹐及十年而役其身﹐且又百倍徵其錢﹐何啻合差役雇役而並行乎﹖且條鞭之派均徭也﹐合邑才二千八百七十四兩耳。今該年以千一百餘石之糧﹐而括八九千兩之費﹐是一甲而三倍一邑之費也。向令不立條鞭﹐括削能復加於今乎﹖然則昔之歌舞屍祝饗條鞭爲徳者﹐今以條鞭爲附肉之贅癅﹐而泛波之土苴矣﹐烏在其法之善乎﹖夫明代定賦之初﹐石米折色五錢耳﹐旣而帶徵折料﹐帶徵四差﹐共一兩三錢有奇耳。其後遼餉﹑練餉名目溢出﹐石米至二兩有奇﹐而明以亡。淸初﹐石米並官折四差僅一兩二錢九分有奇﹐視明猶不及也。後𨿽增顏料﹑蠟茶﹑地丁諸項﹐石米共一兩六錢二分有奇﹐可謂非惠哉。乃淩遲至辛丑﹑庚戌﹐該年除丁口銀外﹐石米例輸一兩六錢六分矣﹐而顏料不與﹐抱役者不與﹐諸無名雜科與衙官募役追呼者﹐又不與。蓋石米十數金而未足﹐谿壑承畱﹐又誰能挽而之山乎﹖民之坐困也﹐譬則累棋﹐累窮而顚﹐賴手把握之耳﹔手倦﹐則弛顚而四潰必矣。然而黽勉供應不卽塡溝壑者﹐譬則蕩子之撒錢也﹐竭髓而償一日之欲﹐觀者猶妄意其厚藏﹐不知其家之突冷甑塵﹑不謀朝夕﹐死亡可立俟也。朱子曰「勢如轉圜千仞之阪﹐至其趾而窮。」今直以淵爲址矣。天不雨錢﹐地不芽鏹﹐而民之溢輸無所貸﹐若火銷膏須盡而已﹐豈不痛哉﹗鄧元錫曰﹕蘊隆之虫﹐譬於鼠穴﹔潰決之端﹐愼諸蟻孔。後此且十百年﹐詎逆其流激所極乎﹖今始於五錢者﹐流極於十兩﹐安所得良法而救之善乎﹖均書之言曰﹕法無皆利﹑無皆獘者﹐得其人則皆利﹐失其人則皆害。是在當今良有司加之意而已。禮儀志論李世熊

夫禮之因革者﹐從時而通變﹐齊民則存乎道。古有之而後世無者﹐則大射﹑聘禮﹑士相見之類是也﹔古無之而後世有者﹐則聖節﹑上壽﹑上尊號﹑拜表之類是也。事通乎古今﹐而後世未嘗有一定之制者﹐則臣庶以下冠﹑婚﹑喪﹑祭之類是也。若夫明制之通於郡邑﹐疏其目之大者﹐則曰正旦慶賀﹐曰冬至慶賀﹐曰聖節慶賀﹐曰千秋節慶賀﹐曰開讀詔書﹐曰日月蝕救護﹐曰新官蒞任﹐曰文廟釋奠﹐曰社稷之祭﹐曰風雲雷雨山川城隍之祭﹐曰邑厲之祭﹐曰鞭春﹐曰鄕飲酒﹐曰鄕射。其儀在會典﹐胥史能述之。數可不必陳﹐義則不可不知也。正旦之賀起於漢﹐慶履新也。冬至之賀起於魏﹐慶履長也。聖節之賀起於唐玄宗﹐命曰千秋節﹐後沿而一君建一節﹐在明則均謂之萬壽聖節﹐戴天王﹐致頌禱﹐臣子至情也。太子天下本﹐萬壽千秋﹐禱同而名稱異耳。天哉王言﹐扶老攜幼﹐思見徳化之成﹐開讀而有禮也﹐宜也。大伐鼓以救日也﹐月太陰而與陽敵﹐可勿救乎﹖百里之長﹐古諸侯國也﹐出宰之始可無禮乎﹖因廟建學﹐以興教化﹐訊馘獻囚﹐廣徳懷音﹐胥在於泮﹐甚重典也﹐釋奠之禮敢弗嚴乎﹖民非土不生﹐非稷不食﹐以血祭祭之﹐同均功利以養人也。飄師雨伯﹐祀以槱燎﹐境內山川諸侯主之﹔雷有祭始唐﹐云有祭始明太祖﹐城隍之祭古頗略而今甚詳﹔一境之神必有都也﹐鬼無所歸必爲厲﹐城隍主之示有依也。盛徳在木﹐其神勾芒﹐土牛送寒﹐佐宣陽气而示畊始也。鄕飲酒義﹐坐參三光﹐以明養老﹐示不爭也﹔今其文甚虛﹐餼羊𨿽存﹐無補也。鄕射禮﹐文鵠曰﹕君臣﹑父子義酬六矢﹐所謂射不主皮也。若其儀則明禦史聶豹編紀甚詳﹐以爲古選士必於射。明初﹐士舉於鄕者三日射﹐凡學校有司月再射﹐頒之儀式﹐蓋復古尙徳之宏謨也。臣庶以下﹐冠婚喪祭﹐一遵朱子之書﹐明詔尙有赫焉﹐今曠典矣。大淸所因於明無革者﹐十尙八九也。禮盡是乎﹖未也。魯昭公自郊勞至贈賄﹐無失禮﹐女叔齊曰「是儀也﹐不可謂禮。禮所以華國行政令﹐無失其民。」趙簡子問周旋揖讓之禮﹐子太叔亦曰「是儀也﹐不可謂禮。禮﹐上下之紀﹐天地之經緯﹐民之所以生也。」二子則知禮之本矣。如以儀﹐芻狗而已﹐將並義捨之乎﹖譬若社矣﹐蓬躧而食﹐搴捲而去矣。儀果存乎﹖又誰敢歌《相鼠》哉﹖晏恭人禦寇論李世熊

朱序之母﹐李侃之婦﹐智勇類恭人矣﹐而勢不侔。彼以官令民﹐此以主母令田丁耳。向非平昔寬貸﹐臨時又倒橐散之﹐田丁豈爲用乎﹖後唐莊宗兵敗於李嗣源﹐百官請出內庫賑救。劉后吝惜不與﹐乃出具及三銀盆並皇子三人﹐曰「給賜所餘止此﹐請鬻以贍軍。」百官惶恐而退。及嗣源將犯洛﹐莊宗乃出金帛給賜諸軍﹐諸軍負物而詬曰「妻子已殍死﹐用此何爲﹖」帝旋爲亂兵所弒﹐劉后乃囊金寶﹑系馬鞍而奔晉陽﹐爲嗣源所殺。夫劉爲天下母﹐以吝財失國而殺其身。晏一民婦﹐散金保萬民而榮及其子。智愚相越﹐何霄壤也﹗豈惟婦人哉﹖世之衣寶玉而自焚者多矣。甲申之變﹐大僚國戚篋扃髙資﹐曾無有捐私囊﹑犒死士效命固圉者﹐一旦爲狂賊搞撲酷荼﹐乃輦輸巨萬﹐而期無死﹐究巨萬輸而又不免死﹐此固晏恭人所唾而不以爲隸者也。豈不哀哉﹗裏

老論

李世熊

古之裏宰﹑黨正﹐皆祿秩命官。漢人於鄕﹑亭之任﹐三老之設﹐俾其勸道鄕裏﹐助成風俗﹐得與縣令﹑丞﹑尉以事相教﹐復之勿繇戍﹐或賜肉帛﹐或賜爵級﹐任之旣專﹐禮之又優。是以當時士大夫皆樂爲之。如張敞﹑朱博﹑鮑宣﹑仇香之徒﹐方其微時﹐亦嘗爲其鄕之亭長﹑嗇夫﹐不以爲浼下。逮後﹐魏之鄰長﹑里長﹐亦復徭役﹔隋之州﹑縣﹑鄕官﹐悉由吏部﹔而唐之里正﹑村正﹐亦以品官以下充之。人之不願爲鄕職﹐自唐睿宗世始也。而輸差之法﹐至宣宗始創見焉。夫其不願差也﹐而後差之以輪也。於是期會﹑追呼﹑鞭笞﹑楚撻﹑困踣無聊﹐則有逃之而已。上之人旣奴隸叱之﹐囚徒臨之﹐則下之人安得不自賤﹖倚法爲姦﹐匿稅規免﹐固其所也。至明太祖老人之設﹐固齒徳俱尊人也﹔今亦與里長同視而虐用之﹐久矣。夫齒徳﹐人之不至也﹐吾能以禮動之﹐以義風之。得一里長﹐而一里之事舉﹔得一老人﹐而一里之化行。坐守花封不下堂﹐而鳴琴可治﹐不亦快哉﹖原

原

心﹝宋﹞楊方

論心者皆曰﹐須識其本體。余謂﹐心之本體在順其初者也。《易》曰「復﹐其見天地之心。」復者﹐陽之初動也﹐而天地之心見焉﹐矧人心哉。孟子曰「人之所不學而能者﹐其良能也﹔所不慮而知者﹐其良知也。」曰「如將戕賊杞柳而後以爲桮棬﹐則亦將戕人以爲仁義歟﹖」是則皆率其本眞﹐而不涉於矯拂﹐順其初之謂也。初者﹐萬慮俱忘時也﹐突然感之﹐卒然應之﹐則純乎天者也。意气一動﹐而二三之念則繼乎後。又其甚者﹐此念方萌而二與三已並出﹐其繼與並皆非初也。親﹐吾愛也﹐謂當愛﹐而加之意則否﹔尊﹐吾敬也﹐謂當敬﹐而加之意則否。守死是也﹐爭死未是也﹔專財非也﹐散財亦非也。貴而益謙﹐與傲同﹔醉而益恭﹐與亂同。何也﹖徇外之心﹐爲人之心也﹐所謂繼與並者也。此心之原不墮方體﹐不落計較﹐翛然而往﹐翛然而來﹐見其前而不見其後﹐知其一而不知其兩﹐如此而已矣。此則所謂初者也﹐顧人亦莫之察也。有物於此﹐使辧其色﹐必靑靑而黃黃也﹐白白而黑黑也﹔又使其衡量之﹐必輕輕而重重也﹐長長而短短也。此譜所謂初之自然者也。而世人忽之﹐以爲是俗心﹐藉令賈於三家之市﹐卽其色與權量而上下其直﹐則其論能與前不異哉﹖非其論故異之﹐心實昧焉。夫知﹐向也明﹐今也昧﹐則言之語默﹐身之動止﹐毫渺之間﹐倏忽之際﹐皆必有初﹑有並與繼者存矣。𨿽然﹐有牿之反覆而夜气不足以存者﹐則其初心亦未可爲是也。予又有疑者焉。夫心者﹐天之所以與我﹐何以與之﹖人之異於禽獸者幾希﹐何以異之﹖胡爲而致﹖夫天地之運﹐日夜不息﹐豈誠無以主張是也。原

性﹝國朝﹞邱嘉穗

天下無性外之物﹐佛氏之言性者曰「空」﹐而不知其非空也﹔老氏之言性者曰「無」﹐而不知其非無也。曷嘗審於孟子火然﹑泉達之諭﹑而一溯其天命之所從來乎﹖水之原﹐伏於土﹐其脈未嘗不淸﹐而人初不見其爲淸焉﹔及其泉之始達﹐則遂至於洋溢而不可禦者﹐以其性之淸﹐本自潤下﹐不待觀於旣達之後而始知之也。火之種﹐埋於灰﹐其性未嘗不熱﹐而人初不見其爲熱焉﹔及其薪之始然﹐則遂至於燔炙而無所遺者﹐以其性之熱﹐本自炎上﹐不待觀於旣然之後而始知之也。審乎此﹐而後知性﹑情之相爲體用矣。性也者﹐命之於天﹐猶水之源﹐火之種也﹔情也者﹐率之於性﹐猶泉之達﹐薪之然也。今苟見泉之達﹐而反疑水源之未必淸﹔見薪之然﹐而反疑火種之未必熱﹔見情之動﹐而反疑性之空。欲一無所用其思﹐是與蜉蝣之不識晦朔﹑蟪蛄之不知春秋者無以異也﹐豈不謬哉﹖是故善治水者﹐非徒於泉之始達導之也﹐導其水源之本淸者而已矣﹔善治火者﹐非徒於薪之始然養之也﹐養其火種之本熱者而已矣﹔善治心者﹐亦非徒於情之旣發謹持之也﹐謹持其本性之善思者而已矣。若其所以善思之故﹐實原於陽變陰合之互位﹐皆具余管窺圖記及忠恕說中﹐覽者其更詳之。說

新制祭器說徐尙忠

吾聞之﹐祭天地尙質。陶﹑匏﹑繭﹑栗﹐存其誠焉耳﹐以云報也﹔其餘則貴於備。物理大則物博﹐揚詡發育﹐禮固有以多爲貴者﹐此也。《易》曰﹕聖人亨以享上帝﹐而大亨以養聖賢。故古人求言於更老﹐猶九儐﹑六器﹑瑚璉﹑尊彜悉備﹐以昭敬重之意﹐而況孔子爲萬世之師表乎﹖夫黃帝學乎廣成﹐顓頊學乎老彭﹐帝堯學乎王倪﹐帝舜學乎紀後﹐以見𨿽天子亦必有師。而其時典章未備﹐制度不可得詳。若三代以來﹐明堂﹑辟雍﹑釋奠﹑釋菜﹐其禮亦云備矣。苟此心有一毫之不盡﹐則所爲昭格者猶虛也。夫天下無事不當崇儉﹐而獨於賓﹑師之分﹐無所容其鄙吝之私。彼其國默運其苞桑﹐則其於祀﹐亦神依其蘋藻﹑玉犖﹑雞彜﹐特其寄焉耳。𨿽聖人之道﹐豈因是而損益﹖而但惜其以丰盛之時﹐而爲苟且之典﹐厚於施而嗇於報﹐揆之於情而有所不安﹐卽陳之於禮有所不協。連城地僻民儉﹐春﹑秋二丁所用之器﹐不獨玉瓚金罍之不存﹐卽竹籩木豆亦復不備﹐臨時取辦﹐充數而已。余蒞任斯土﹐忝司主祭﹐駿奔在廟﹐用是惶然。退而檢察定例全編﹐陳設器數﹐捐資制備﹐卽不敢謂金玉其相﹐而黃銅白錫﹐亦揚州之所產者﹐罇﹑罍﹑籩﹑豆﹑簠﹑簋﹑鉶﹑登﹐九筵燦然。異日者﹐鐘鼓和鳴﹐磬管將將﹐動以干戚﹐飾以羽旄﹐禮樂明備﹐是所望於踵事增華者。讀

書說

伊元復

夫學莫大於經﹑史矣﹐凡鄒﹑魯﹑濂﹑雒之道徳﹐帝師﹑王佐之經濟﹐班﹑馬﹑韓﹑歐﹑李﹑杜之文章﹐皆從此出。或得其一節而遺其全粹者﹐有之矣﹔曰捨是而別有得焉者﹐未之聞也。合九經計之﹕《周易》程傳本義四百七十五頁﹐《尙書》蔡傳二百七十四頁﹐《詩集注》三百三十四頁﹐《春秋》左氏﹑公羊﹑谷梁﹑胡傳八百一十五頁﹐《禮記纂注》五百一十五頁﹐《論語》《孟子》集注﹑《大學》《中庸》章句四百三十四頁﹐共二千八百四十七頁。史以《資治通鑑》爲折衷﹐溫公原本﹑胡三省注九千五百八十六頁﹐仁山前編一千六十六頁﹐《續宋元通鑑》一千五百四十七頁﹐《合國》韋注二百九十七頁﹐《戰國策》正文三百八十頁﹐《史記》小司馬注一千九百四十九頁﹐《漢書》顏師古注二千六百六十九頁﹐《甲子會記》三百四頁﹐共一萬七千七百九十八頁。以一歲日力記之﹐除吉凶慶弔﹑祭祝伏臘外﹐可得三百日﹐每一半治經限三頁﹐以半治史限二十頁﹐閱三年﹐經史俱可訖功。此在上智者﹐已自能兼總條貫﹐金聲而玉振之﹐上可以登四科之堂﹐下可以奉石渠之對矣。卽不然﹐降而爲中智﹐如是者又三年。又不然﹐降而爲下智﹐如是者又三年。積之九年之勤﹐而謂經史猶不能淹貫者﹐世無是也。此功旣成﹐本末兼舉﹐傳世應世﹐無施不可。所謂「長袖善舞﹐多錢善賈」﹐沛乎莫之能禦矣﹗竊見世之急求聞達者﹐鹵莽滅裂爲不終日之計﹐謂靑紫可旦夕取﹐而窮達有命﹐利鈍不齊﹐忍隱羈縻﹐終覬一當。倏忽數十年﹐如隙過影。所求者未必遂﹐而少壯一去不可復還。平生精力虛擲於無用之地﹐內顧枵然而一無藉手﹐長爲庸人以沒世矣﹐悲嘆窮廬﹐悔復何及﹐良可痛也﹗僕旣傷於虎﹐亦欲鑑此覆車。語不云乎「往者不可諫﹐來者猶可追﹖」今天下才俊不少﹐方其少年果銳﹐亦有不安流俗之心﹐而載籍浩汗﹐雲海茫然﹐不識從何下手﹐又恐取道邅廻﹐坐失逢年捷徑﹐猶豫經營﹐東西馳騖。迨衡困旣深﹐非是漸晰﹐乃悟升髙行遠﹐古人軌轍昭然﹐而時已暮矣﹐精已消矣﹐千鈞之弩無能復發矣。此卽不求師友之過也。僕過不自揆﹐竊比於識途之老馬。有志之士﹐能從吾言者﹐以中人之資﹐準之三年小成﹐九年大成﹐不啻探囊﹐可必盡記誦之。取益有限﹐神智之濬發無窮。今之號爲好學者﹐不過多誦時賢場屋之文﹐上及八家秦漢而已。此如轉販求贏﹐匄貸作活﹐終不得富。若研練經史六合內外之精義微言﹐數千百年之治亂得失﹐醞釀蓄積於胸中﹐識見奚患其不開擴﹖才力奚患其不盛大﹖徳業奚患其不髙明﹖譬則河來星宿﹐錢鑄銅山﹐取不窮而用不竭。故孔﹑孟教人必曰多聞多見﹐又曰博學而詳﹐說之非虛也。人自十七八﹐畢此九年之功﹐猶未及三十﹐從此有事四方﹐殊未恨晚。卽時過然後發憤﹐爲寧越﹑荀卿﹑蘇明允﹐亦無不可者。顧捨百全必得之舉﹐而徼幸於一跌不可復振之爲﹔以自爲謀則不智﹐爲子若弟謀則弗善。熟慮及此﹐又豈所稱賢父兄耶﹖卷之四十藝文二

記

修汀州府儒學記﹝明﹞楊昱

學﹐羣彥以藏修者也。彥﹐導之學可矣﹔羣之何﹖一道術也。道原諸天﹐無二者也。俟一耶﹖道無二。爲道者﹐不能無智愚﹑賢不肖之過﹑不及。過﹑不及而不約之中﹐非道也。故三代聖王必學以羣之。羣故一﹐而眞才出﹑治化隆﹑風俗美也。我國家稽古創制﹐自京師以及郡﹑縣﹐莫不建學立師以羣﹐統內之彥。其一者至矣﹐故隆美比三代﹐有地一而效矣﹐又奚修耶﹖《易》曰﹕通其變﹐使民不倦﹐神而化之﹐使民宜之。君子之慮天下﹐蓋如此。汀學之需修者何如﹖汀學在龍山之麓﹐自有郡來﹐莫之有攺。南逼官道﹐北抵城淢﹐東西各有制﹐爲地不盈數畝﹐君子或病其隘﹔廟學粗備﹐令式多遺﹐君子或病其缺﹔植者或非其方﹐成者或非其意﹐君子或病其不秩﹔積以歲月﹐稽厥葺庀﹐君子或病其不飭。嘉靖丁酉﹐維揚馬侯坤以敏識淸操領郡符﹐至﹐首視而嘆曰「學者﹐聖朝所以羣彥而一道者也。隘則囂﹐而外誘得以蕩志﹔缺則格﹐而文物無以備肄。不秩則無序不和﹐大有乖吾心禮樂之本﹔不飭則貢敝見陋﹐無以重吾人從嚮之心。職承流者不爲之所﹐則羣者散﹑一者二矣﹐其可乎﹖」乃於庶政伊始之先﹐毅然任修葺﹐以他地易道南之居者。取其地爲道﹐而以道益學﹐並易其東若干廛。計南廣三丈有奇﹐東廣五丈有奇﹐拓厥隘也﹔稽禮考式﹐作銅登﹑鉶﹑罍﹑爵若干件﹐木豆﹑竹籩若干件﹐增師儒之居一﹐又以寄遷之名宦祠屋以全廚﹑庫﹐完厥缺也﹔移泮池洎橋自學門之北於戟門之南以節觀祀之眾﹐移名宦祠自聖殿之北於東廡之南用爲鄕賢之對﹐正不秩也﹔黝堊於墻宇﹐丹漆於楹扉﹐革敝爲新﹐易陋以文﹐又建「樂育」﹑「匯徵」二坊於外門之東﹑西以竦來遊之仰瞻﹐作國朝祭酒張公顯宗狀元坊於正東以勵進取之志﹐嚴不飭也。肇功於丁酉冬十一月﹐襄事於戊戌夏六月。歷年𨿽三﹐然財出濠租之積者﹐力番免系之犯者﹐民不知有役焉。是羣彥之下﹐又寓愛民之仁矣。法宜有書。久無書者﹐侯去郡三載矣﹐丹徒繆侯宗堯來倅是郡﹐秉心出政﹐畫一馬侯。癸卯守缺﹐嘗視郡篆﹐相其或壞者大加潤色﹐而規制益稱﹔復慨玆績無紀﹐謀之通判許侯士徳﹑推官商侯璉﹐將鐫石以告後﹐諭郡博曾君雨等遣幣詣於昱﹐命言焉。竊惟馬侯之修學﹐蓋振志興藝﹐翼厥爲一者也﹔繆侯之紀績﹐蓋彰往風來﹐永厥爲一者也。皆以通變神化之餘意﹐惇職承流﹐有功邦教者﹐昱也敢以不文辭﹐亦嘗因是有感焉。夫一﹐非人爲﹐原諸天也。唐﹑虞授受之指﹐示厥的矣。五經﹑四書﹐所以廣乎此也﹔濂﹑洛﹑關﹑閩諸君子之微言至論﹐所以翼乎此也﹔非是不列之學官﹐所以協是一也。至於我聖祖損益帝王之良法﹐以爲一代之成規﹐確乎其不可易者也。世有徒廣記誦﹑綴華藻以倖利達﹐是言若一﹐而心則殊矣﹔又有耽新論以疵成說﹐執民見以疑儒先﹐其所趨不勝其二三矣。羣於一或言殊於心焉﹐或二三其趨焉﹐均非爲一意矣。況偏而獘不可究言耶﹖惟諸彥精擇於是﹐而一以守之﹐則協於一﹑中隨至﹐足以隆化而美俗矣。此固上天生物意也﹐亦昭代羣彥意也﹐賢牧加惠意也。昱於諸彥有友道﹐故敢忠告以相質。長汀縣學記﹝明﹞王愼中

學之立否﹐果有系於人材之成壞乎哉﹖五臣十人而下﹐人才之美莫春秋時爲多。然鄭在王畿之內﹐學校廢弛﹐詩人傷焉。《子衿》之篇顯著於《風》。子產爲政﹐輿人頌之﹐以爲能教其子弟者﹐而毀鄕校之說﹐獨出於其時﹔𨿽其不毀﹐姑以使好議者往遊焉﹐而非有興起教養之誼也。魯最爲禮義之國﹐《泮宮》之作猶待於僖公﹐其闊絕而寥簡甚矣。齊﹑晉﹑秦﹑楚之間又可知也。周之天子未嘗以貢士中否﹐用慶讓之典於諸侯。王臣行過侯國﹐以臺池苑囿之崇﹐陂梁道路之茀﹐占國之不治﹔不聞以學校不立爲譏。而原氏之鄕士至以「不悅學」語於朝。其上下之間﹐怠於學校之事如此。士之生於其世﹐顧多碩大光明之才﹐大足以用其國﹐其次亦足以從政﹔其臨利害生死之際﹐而節足以自明﹔處進退去就之幾﹐而智足以自決者﹐尢不爲少也。西漢立太學﹐設博士﹐詔郡國舉孝廉﹐而增廣學宮。弟子諸儒經明者﹐得以列學宮﹔而雅樂亦盡出獻之三雍。有大政事﹐賢良﹑文學﹑公卿﹑大夫雜議﹐彬彬之盛﹐庶幾乎金口而木舌矣。由建武而及本初之元﹐尢畱意於斯。拓立學宮﹐益置弟子員﹐視西漢有加焉。然兩漢之士皆尙通而易渝﹐好異而多蔽﹔故倖得苟免之行成﹐而不槪於名法﹔詭訐矯拂之習勝﹐而不致於實用。而其微詞顯義誦傳而闡發者﹐亦未有及春秋之世能言者之一二也。學之立否﹐信於人才之成壞﹐未有系也歟﹖嗚呼﹐果於人才之成壞無所與於學之立否﹐則吾將以先王之制爲謬且愚。而先王者﹐古之聖人也﹐先王將以道徳一天下之民﹐而其秀而可使知者﹐爲可以用其教。此士之所以貴﹐而學之所以立也。道徳之在於教者﹐其講肄有業﹐其辯說有數﹐其舞蹈有節﹐其視聽有物。其導之勤﹐則春夏秋冬有其術﹔而旦晝向晦皆必有所爲。其視之詳﹐則一年二年有其等﹐至於九年之久﹐猶懼其將反也。其勤且詳如此﹐非直以善其口耳之所涉﹐安其手足之所措而已。使其精於思而不惑﹐純於气而不亂。故其知之明﹐則通乎天地萬物之奧﹐而無所不盡﹔其才之充﹐則適乎天下國家之用﹐而無所不得﹔其教之成﹐至於化俗﹔學之行﹐至於動眾﹔則賡緝周浹﹐範圍鼓舞﹐民莫知其所以然﹐而皆一於道徳。及其旣衰﹐遺俗緒訓猶足以覺悟乎有聞者之聰明﹐感奮乎好善者之踐修﹔蓋其學廢而教猶存也。春秋之時所以成材之多﹐其不以此歟﹖而彼兩漢之士不得預被先王之教﹐徒以建學立師之廣﹐而亦有以美其才。其所就誠愧於春秋﹐而後世莫過焉。使春秋與兩漢之士生於先王之隆﹐其學大備而教素明﹐則彼所謂碩大光明者﹐當與十人同科﹐而亦豈有尙通而不槪於法﹐好異而不致於用之過乎﹖春秋之士由學之隆﹐𨿽其衰且廢﹐猶得以有聞而好修﹔兩漢之士𨿽所以教者非古﹐特以有學而其才可名於後世﹐學之果不可以已也。去古已遠﹐爲吏者急興學之爲務﹐信乎有志於人材﹐而亦謂知所以求成之者矣。汀州知府汪君俅﹑長汀知縣祝君一鑑是已。

長汀故有學﹐而庳迫弗稱。孔子廟亦就圯。諸生來學﹐每病其不足以時居遊而聳瞻向﹐羣聚而謀之﹐久矣。汪君以鉅才爲編郡﹐力益有餘。而吾同年友李君遂方以福建左參政行部汀州郡。據向不爲良也﹐盍革而圖諸﹖乃攺位於其地之右﹐畚壞測臬而望之﹐經體面勢﹐言言噲噲﹐不大變徙而得位之良﹐如遷卜焉。乃作文廟﹐乃作明倫堂﹐而祠齋﹑廨捨﹑庖庫﹑廩廏咸以序焉。蓋其據向良而規制壯矣。祝君初甫至﹐尢知原本大吏之意﹐而奉其所營。於是斫刻丹艧﹐文飾煥然﹐而新學之美甲於郡中﹐士皆歡喜﹐道說相攜而至﹐以得學其中爲樂。汪君不居其功而歸美於李君﹐以其非爲葉意而決謀﹐則無以卒是役也。而又因李君以來請記。夫去古益遠之後﹐有能因當時之法﹐揆先生之意﹐興學以造士﹐如諸君子之所爲者。長汀之士﹐其所遭旣已有過於春秋﹐而不後兩漢矣。諸生宜其來學而樂也。然去古益遠﹐先王之教益微﹐將何所景仰而興於學耶﹖先王之所教者﹐道徳而已。其具在乎講肄辯說之業﹐蹈舞視聽之物﹔而其本在乎精於思而純於气﹐此豈以遠而不傳者哉﹖兩漢之士不能盡心乎此﹐而使世之論者﹐將疑乎學之無系於成才之數﹐此士之罪也。故余爲記以告之。嗟乎﹐長汀之士其尙盡心焉﹗務使論者無以咎士﹐而將有以明有司之功也﹐其亦汪君來請之意也歟﹗上杭縣新城記﹝明﹞柯潛

上杭爲汀之屬邑﹐舊號樂土﹐而無反側之虞。正統己巳﹐沙﹑尢寇發﹐延蔓旁邑﹐而上杭被其害爲尢深。時知縣徳慶岑嵩奏請築城﹐以民力罷憊﹐不果作。景泰壬申﹐知縣永嘉黃希禮申前請﹐得兪旨。於是﹐右布政雲中石公瑁臨視其邑﹐知縣率邑人鄭仕敬﹑林祖禎﹑孔文昌等二十餘人﹐協心供事﹐以成保障之功。天順壬午﹐溪南裏愚民嘯聚剽掠。巡按禦史安城伍公驥﹑左布政使桐廬姚公龍﹑副使四明錢公琎﹑僉事丰城遊公明同撫捕之。因民請﹐謂城郭宜守以兵﹐乃奏調汀州衛千戶所官軍捍禦其地。成化丙戌﹐巡按禦史六安朱公賢﹑右參政文江許公振﹑參議洛陽張公雄﹑僉事西蜀牟公俸﹑豫章劉公子肅﹐以城狹隘不足以居軍﹐乃更斥大之。以知縣古嵊胡鉞任其事。丁亥﹐巡按禦史劍江塗公棐﹐又委成於本府同知新安程熙﹑通判四明吳桓﹐而以邑人唐紀等二十餘人佐之。繼而右參政趙公昌﹑副使何公喬新﹑僉事周公謨﹑都指揮吳公杲﹐各出意見﹐經畫其未備者﹐而周公勸督之力尢勤。遂以壬辰正月畢工﹐髙廣堅壯﹐邑人喜其可恃以爲安也﹐謂宜有文以紀其成。周公乃遣邑庠生林廷瑞具始末來屬筆於余。余惟君子之任官﹐貴於勤﹐其政溥﹐其利於民﹐使民傾心仰戴可也。苟得民心﹐𨿽畫地而限﹐植表而守﹐效死者不去﹐冒死者不能入。否則封疆之界﹐不足以爲域﹔山谿之險﹐不足以爲固﹔而況於城郭乎﹖𨿽然﹐城郭者﹐先王創制立法所必有﹐王公設險見於《易》﹐商邑翼翼歌於《詩》。蓋防患立極﹐皆政治所當先者﹐其可置而不問乎﹖巡按及藩憲諸公皆朝廷之所掄選以爲賢者﹐敷宣政教得本末先後之宜﹐是固有以得民心矣﹔又以爲防患立極有不可緩者﹐此上杭之城所以作也。然自肇建迄今二十餘載﹐功始告備﹐蓋役民之力欲其紓﹐用民之財貴有節﹐而民心亦怡然承順﹐未嘗以爲勞也。以此心而守此城﹐則上杭又將號爲樂土﹐以復其初。而凡與謀爲此城者﹐其勛烈並著於永久而不隕矣。《春秋》之法重民力﹐凡有興作必書﹐譏不時也。上杭之城﹐作於寇難之後﹐而又施爲有序﹐不失其時﹐異乎《春秋》之所譏者。余故爲之記碑刻石﹐置於城隅﹐以告後之人焉。遷上杭縣學記﹝明﹞林俊

澤宮之制﹐古者擇國中勝地﹐築宮陂水爲居業行禮之處﹐掌以三老。故士知自重﹐相師成徳﹐相觀成性﹐相勵成學﹐居一鄕而名聞天下﹐天下望治焉。故曰﹕學校﹐賢士之所關﹐教化之本源也。汀之上杭廟學﹐宋乾道始建縣東也。嘉定再建﹐又東。嗣是修建徒勞﹐訖無寧歲﹐地卑而水患數也。嘉靖癸未﹐憲伯王君俊民主遷議﹐偕侍禦邱君道隆﹐相鎭龍基址﹐擇才授事﹐復侵地拓新基。令長王侯世熙職其事﹐丞﹑簿﹑文學相焉﹐董以郡丞楊侯太古﹐而議可於巡撫聶君賢﹑簡君霄﹑徐君州也。贊成者﹐督學邵君銳也。僦工庀材﹐兼毀淫祠佐之﹔未足﹐輔以公贏。位序顯嚴﹐景象壯麗﹐崇正而避邪寓焉。旣成﹐屬丁文學冕請記。夫士之於學﹐猶農之於田。農終歲勤動﹐不若士之安且習也。而稽其所至﹐士之得道殆不若農之得歲﹐蓋彼爲一家計﹐而此爲天下計。私與公異爾﹐私則專﹐公則泛。故𨿽捨焉與居﹐業焉與習﹐摳趨焉有堂﹐瞻依焉有廟﹐玩愒歲月﹐往往有之。農有是﹐謂之惰農﹐況學聖人之道者哉﹖且夫學也者﹐道也。廟與學也者﹐器也。如捨道而求諸器﹐末矣。然歆發感動之機﹐有神而化之之道。閩﹑蜀﹑鄒﹑魯﹐歸美興學﹔潮士文行﹐亦推本於擇師。斯憲伯所爲杭士倡也﹐抑新學而不新士﹐則猶未學也。發聖賢之響以樹烈於海內﹐人士均有望焉﹐杭可不於是而亟亟哉﹖練塘書屋記﹝明﹞湛若水

張子﹑鄧子與湛子居西樵之墟﹐造而曰﹕吾邑邱侯者﹐良宰也﹐昔爲書屋於練塘﹐學於練塘﹐比其舉進士﹑宰是邑也﹐語於人曰「吾嘗若不忘乎練塘者﹐練塘之義﹐吾竊有取焉。吾守職﹐二子爲我究其義於湛子。」湛子曰「侯賢乎哉﹗昔者孔子律天時﹐襲水土﹐仰觀俯察﹐合於天地之撰﹐侯其有取乎哉﹖夫塘也者﹐以言乎其形也﹔練也者﹐以言乎其象也﹔象也者﹐以言乎其徳也﹔形也者﹐以言乎其質也。徳爲紋﹑爲縠﹑爲經﹑爲綸﹐質爲潤﹑爲淸﹑爲澤。是故風過之而紋之象生焉﹐雨過之而縠之象生焉﹐二者縱橫分合而經綸之象生焉。泉受之﹐而淸之形成焉﹔浸滀之﹐而潤之形成焉﹔決而流之﹐而澤之形成焉。」二子曰「然則何取於斯義也。曰「在天成像﹐在地成形﹐是故聖人近取諸身﹐遠取諸物﹐以一徳備用。是故倫焉﹑理焉﹐備天下之至文﹐蓋取諸紋。有美於身﹐不願人之文繡﹐蓋取諸縠。濟天下之云雷﹐成天下之變化﹐蓋取諸經綸。介而能義﹐得而不苟﹐不以溝瀆其身﹐蓋取諸淸。陰滋百里﹐枯者蘇﹐涸者膏﹐蓋取諸潤。溥乎均施﹐達乎徳愛﹐加乎百姓﹐蓋取諸澤。是故紋以飾治﹐縠以成章﹐經綸以集事﹐淸以立本﹐潤以畜徳﹐澤以利用﹐大人之事備矣。」二子以告邱侯﹐邱侯曰「請問其功﹖」湛子曰「嘗於練事而得練人矣。顏也以博約﹐而卒也以卓爾﹔曾也以三省﹐其卒以一貫。或事其縷﹐練之謂也﹔或事其布﹐練之謂也。事縷也者﹐其分殊乎事布也者﹐其理一乎﹖與其殊也﹐寧一。夫萬一皆得﹐謂之有徳矣。侯其勉焉﹗」是故綜之以智﹐純之以仁﹐精之以勇﹐百練之謂也﹐侯其勉焉﹗二子以告於侯﹐侯曰「請益焉。」湛子曰「江漢以濯之﹐秋陽以暴之﹐皜皜乎不可尙已﹗」遊滴水巖記﹝明﹞宗臣

余讀汀記﹐歸化東北五里蓋有滴水巖云。往徐君與余談玆巖﹐大奇也。戊午九月﹐余督兵西徵﹐馳之歸化﹐而揭君謁余﹐曰「君將出師紫雲乎﹐則請於滴水駐餐焉。」於是﹐明日以數騎東行﹐踰嶺稍折而北﹐已又折而東﹐凡三折至巖。巖壁斗絕外墜。逕而上﹐揭君遲之。逕旣上﹐有字﹐故名「迎仙」。余曰「遲仙不愈迎仙哉﹖」堂後有亭。亭題﹐余怪其腐﹐而因與揭君解衣其中﹐遂易之曰「振衣」。已乃聞垂垂而雨﹐則滴水巖在焉。其水有三﹐一出垂石如蓮者。二從石隙中下﹐盛之以石盂。揭君曰「巖人咸飲此水。」嘗之甘﹐已烹爲茶﹐尢甘。余曰「蓋天漿乎﹗蓋天漿乎﹗」其石乃蜒而曲﹐若龍足戲雲中﹐而則隱則現者﹐余怪焉。稍前﹐有斗石下垂﹐類蓮而華者﹐因名之「垂蓮水」。石亦蓮﹐不名者﹐從水也。又俯而睇其右隅﹐僧在焉。其鑪煙陰陰上也。余曰「何僧﹖」揭君曰「此記所稱賴僧者也﹐其旣化而坐數日矣﹐乃巖人始知之﹐則大異之﹐而因繪其軀以祀之﹐此卽其軀也。旱而禱﹐輒雨﹔舁之而禱﹐更大雨。」則嘆曰「有道哉﹗夫人者宜顯者也﹐佛者宜幽者也。今暴其身於明白四達之區﹐而使豎商﹑牧子折其面目而嘻焉。卽僧而靈﹐固殷殷怒也。」於是命藏之幽。幽之者﹐神之也。洞凡三門﹐其中而豎者類柱﹐遂名之曰「天柱」。而柱有三﹐則又名之曰「中天柱」﹑「左天柱」﹑「右天柱」。有石類獅而門者﹐其中更有斗石外懸﹐中系甚微﹐若蒂焉﹐故名「蜂窩」。而揭君曰「閭氓有心疾﹐輒削其石﹐水飲之﹐立愈。石日日削﹐不類窩矣。」眺而左﹐有二門﹐左者逕﹐右者乃橋。斷橋橫其上﹐而又虛其上﹐若黿焉﹐遂名之曰「黿梁」。黿之左而上﹐累累若珠﹐又若垂楊之梟梟條條而水者。仰睇其右﹐片石突而下。久之﹐嘆曰「此墮猿也。」其石五色爲祥雲﹐云之下爲虛鳴二洞﹐篲擊輒應答。虛則鳴也。又一洞狹險﹐旁曰「天鼓」﹐篲擊之﹐彭彭鼓聲焉﹐余訝之。又有泠然磬而幽者﹐余曰「此何聲也﹖」揭君曰「所謂石磬者也。」左有洞﹐洞有牀。火乃入﹐不火不入。入者牀而擊磬﹐若履禪室焉。余益駭。揭君乃命餘觴。余乃命侍子左鼓右擊﹐颯然天籟滿山也。有巨室整而偉﹐余右睨之﹐不得其名﹐久之﹐曰「冕哉。」遂呼爲「冕石」。冕石者﹐卽磬而牀者﹐洞門也。其洞最邃﹐名曰「鴻濛」。又起而環視鯉石﹑鷹石﹑龜石﹑鰲石﹐又何其紛而錯也﹐神奇哉﹗變化總萃﹐幻鑄紛紜﹐空白恍灼﹐蒼翠飄忽﹐則槪名之曰「小崆峒」云。余於是仰而嘆曰「嗟夫﹐余恨不與徐君同遊哉。」揭君曰「何徐君思也﹖」曰「往歲﹐與徐君蓋遊華陽洞﹐云洞自陶隱公來﹐赫赫盛矣﹐乃宋帝又丹書之。其洞固不可入﹐卽入﹐無奇也。使隱君而覿此﹐宜何以稱焉。且玆巖之奇﹐天奇之也。旣奇之矣﹐乃置諸荒山僻壤﹑亂莽艸野中﹐不以奇稱也。世之以片石假山稱其耳目者何限﹖嗟夫巖﹗嗟夫巖﹗余又安知其解乎﹖」揭君曰「華陽顯以陶﹐故安知玆巖不自今華陽並名也﹖」嗟夫﹐君欲陶我哉﹐君欲陶我哉﹗於是罷酒。徐君名中行﹐汀守﹐與余友善﹐先餘三日遊﹐遺余書。揭君名鴻﹐則與餘同薦畿中也。初建歸化縣記﹝明﹞林文

環百里爲縣﹐古子﹑男國也。縣有令﹑有丞﹑有簿﹑有尉﹐同司縣政﹐以教養斯民者也。分五土以養之﹐敷五典以教之。至於褒善勸義﹑察姦罰惡﹑平賦均徭﹑理爭息訟﹐皆親民之責也。歸化之設﹐分淸流之歸上﹑歸下裏﹐分寧化之柳楊﹑下覺裏﹐分將樂之興善﹑中和裏﹐分沙縣之沙陽裏。四鄕之民﹐各去縣治甚遠。曩沙﹑尢鄧寇作亂﹐四方之民不無脇從之黨。大軍徵剿之餘﹐尙不盡格心式化。時監察禦史吳公璘會同都﹑布﹑按三司秦民敬等﹐以汀郡二守程熙素得民心﹐委詣紫雲臺撫字之。至則民盡格心成化。六年﹐巡撫都憲滕公按臨﹐程公備述民情﹐乞於明溪鎭增設縣治爲宜。滕公移文巡撫禦史左公鈺﹑參政趙公昌﹑副使何公喬新﹐會議具奏。下民部議之﹐所議僉當。入告於上﹐上允所議。遂命禮部造印。禮部選官﹕知縣郭潤﹑縣丞楊燦﹑主簿孫復﹑典史艾淸﹐領印牒赴任。蒞事時﹐分巡漳南道僉憲周公謨適任其責﹐督汀郡。通判吳桓﹑明溪驛驛丞孫亮躬造其地。觀察形勝﹐後峯髙聳﹐前堂坦夷﹐四勢環拱﹐一水瀠回。首丙趾壬﹐龜筮協吉﹐爲定縣治之位。乃發漳建道之贓罰及在官公用白金數千餘兩﹐而郡守李公桓亦發屬邑舊蓄髒罰﹐助爲創造所需。至是﹐購良材﹐募良匠﹐伐石陶瓦﹐先構縣治。其廟學﹑城隍﹑山川社稷﹑邑厲諸壇﹑藩憲公館﹑驛舍﹑諸司﹐循序而成﹐皆北首南趾﹐各據其勝。以成化七年十月初三日興工﹐至成化九年十二月二十八日告成。財出於公而用無虛費﹐力借於民而得其歡心。其規制簡朴﹐工夫縝密﹐足爲經久計。周公復謀於都閫吳公杲曰「縣治完而且美﹐不可無城郭以環之。」都閫公具疏﹐上又可其奏。次第具興﹐皆周公之籌畫也。知縣郭侯承周公命﹐備述事之顚末﹐遣儒學生羅齡走莆﹐令徵言爲記﹐以示永久。予惟﹕是縣之設﹐甚宜於民。蓋四鄕之民居相違不遠﹐土田之相連﹐雞犬之相聞﹐桑梓之相接﹐風俗之相似﹐其宜於民也的矣。或曰﹕四鄕之民皆昔日難治者也﹐宜以嚴刑峻法治之。予曰﹕天下無不可化之民。知愚﹑賢不肖﹐𨿽所稟所習不齊﹐禮義之心﹐未嘗無也。昔子路以蒲邑爲難治﹐夫子曰「恭而敬可以攝勇﹐寬而正可以懷彊﹐愛而恕可以容困﹐溫而斷可以抑姦﹐何難之有﹖」誠能法是道以治縣﹐卽民氓之愚戅者必化爲善良﹐巧詐者必變爲質實﹐吟呻之聲轉爲謳歌﹐爭鬥之風變爲揖遜﹐干戈之習歸於禮義﹐又何難治也哉﹖其典教於是縣者﹐尙其闡聖賢踐履之正學﹐以弼成其政﹐期月而可﹐三年有成﹐予於官是邑者深有望焉。知縣郭侯﹐湖廣零陵人﹐發身科第﹐爲縣於江右﹐有治聲。來宰是邑﹐名譽益著﹐可謂善副吏部之愼選云。是爲記。時雨堂記﹝明﹞王守仁

正徳丁丑三月﹐奉命平漳寇﹐駐軍上杭。旱甚﹐禱於行臺﹐雨日夜﹐民以爲未足。逮四月戊午﹐班師﹐雨﹔明日又雨﹔明日大雨﹐民乃出田。登城南之樓以觀﹐民大悅。有司請名行臺之堂爲「時雨」﹐且曰「民苦於盜久﹐又重以旱﹐謂將靡遺。今始去兵革之役而大雨適降。所謂王師若時雨﹐今皆有焉﹐請以志其實。」嗚呼﹐民惟稼穡。徳惟雨﹑惟天﹐陰騭惟皇﹐克憲惟將士用命效力。去其莨蜮﹐惟乃有司。實耨獲之﹐庶克有秋。予何徳之有﹐而敢叨其功﹖然而樂民之樂﹐亦不容於無紀也。是日﹐參政陳策﹑僉事胡璉至自班師。遂謁文公祠於水南﹐覽七峯之勝槪﹐歸志於行臺之壁﹐賦詩志喜焉。大忠祠記﹝明﹞熊汲

李公祠﹐蓋爲宋丞相李忠定公建也﹐前此未之有。始於今日﹐其順民之情乎﹖讀《寫懷詩》﹐公自敍詳矣。詩僅二十八字﹐而討賊復仇﹑忠君憂國恫乎有餘思焉﹐至今傳誦人口﹐𨿽三尺童子能揚言之。則夫過化之澤﹐千載一日。廟而祀之﹐固邑之人爭先而奔走者也。予惟公忠義之性﹐與元气周流﹐常充塞乎天地間。而幾先之哲﹐與敏達之材﹐果斷之气﹐又足以副所欲爲﹔且器使善任﹐豪傑尢附之。天不祚宋﹐困於讒邪﹐使顚沛流離而瀕死者屢。可悲矣﹗朱子謂﹕「忠定入來﹐方整頓得成朝廷。」史臣論云「以公之賢﹐使得畢力於靖康﹑建炎間﹐二帝何至於北行﹐而宋豈止爲偏安﹖」斯論信矣。今神祠一憇﹐詞气慷慨且忘遷謫愁苦﹐北徵之心直與雷霆震而風飈馳﹐生气猶凜凜也。或謂﹐公激烈忠勇﹐與諸葛武侯相似。侯吞並吳﹑魏之心百折不渝﹐而徵勦孟獲﹐徘徊瞻拜於伏波廟﹐詞義感憤﹐得無與玆類乎﹖艸倉爲僞閩銳將﹐以死勤事﹐端拜酬奠﹐冀佑於靈﹐其有感於將軍不淺矣。將軍在閩爲將﹐視丞相固當北面﹐惟以意气相感﹐欽仰威神﹐酹酒賦詩。後將軍混入淫祠﹐賴公詩毋毀﹐則藉以光大者多矣。今以將軍神奠後﹐而公正位中堂﹐神安其居﹐民仰其徳。忠義遺風﹐千載輝映﹐其於世教﹐豈小補哉﹖當時﹐賣國之姦噏噏訿訿﹐乃欲以公縛送金人﹐又議不赦公以謝金﹐眞罪通於天矣﹗然而﹐宋室興亡之機能不於玆三嘆云。予校文至邑﹐邑令潘時宜次第其事以請﹐於廟仍舊無增置﹐於祭卽倚廬僦民居取足。皆經略得宜﹐可謂能識其大者矣。故記之。篤功亭記﹝明﹞宗彞

古之君子﹐其將責人以有功也﹐必使之樂其職﹐安其居﹐以其優遊喜樂之心而就吾事﹐夫豈徒苟悅之哉﹖凡人之情﹐其將有爲也﹐其心樂而爲之﹐則致精而不苟﹐𨿽殫力費心而不自知﹐故所爲者有成而無難。古之禦吏也﹐爲法不苛﹐其勤惰疎密隨其人之所欲﹐而吾獨要其成。是以古之循吏皆能有所建立。夫望人以功﹐而使其情愁沮不樂﹐求捨去之不暇﹐誰肯以其怨沮不平之心而副吾之所欲哉﹖頃時﹐予見監司病郡縣之政不立﹐扼腕盛怒曰﹕是惟飲食燕樂﹑居處遊觀之好。吾日夜以法督責之﹐使無得有一於此﹔一歲之日﹐數計晷刻﹐吾從而課率之﹐使無有頃刻之閒。以約束爲不足﹐而繼以辱罵﹔辱罵爲不足﹐而繼以訊詰。方此時﹐吏起不待晨﹐臥不及暖﹐廢飲食﹐冒疾病﹐屋室敗漏不敢修完﹐器用敝乏不敢攺作﹐其勤苦如是﹐猶不足以當其意。宜其郡縣之政﹐無所不舉﹐小大得職而民物安堵矣。然吏益姦﹐民益勞。又書具於有司﹐而事不立﹔吏足以免其身之責﹐而民不知徳﹐相爲欺紿﹐以善一時﹔而監司卒亦不得而察也。豈非其所爲者無至誠喜樂之心﹐而出於畏罪不獲已﹐而苟以克職故耶﹗其事功之滅裂如此﹐理固然也。連城令杜君治邑有能名﹐以其餘力作燕居之堂﹐掃灑完潔﹐足以宴賓客﹐閱圖書。庭有扁額﹐因以爲名。夫杜君豈以謂苟勞而無益﹐不若暇佚而有功﹔將安其居﹐樂其身﹐以其訟獄簿書之閒﹐與賢士大夫彈琴飲酒﹑歡欣相樂﹐舒心而養神﹐使其中裕然﹔然後觀物﹐圖其致用﹐意於文法尋尺之外﹐以追古循良君子之風﹐以大變俗吏之獘而爲之哉。夫古人善爲政者﹐不佚而常安﹐不勞而善成。吾知杜君其有得於此矣。先是﹐丐名於大冡宰杜純一先生﹐命曰「篤功」。餘思其旨固有在﹐因以爲記。增修褒忠祠記﹝明﹞劉戩

天順壬午﹐上杭溪南裏賊首李崇政憤嫉邑之富豪侵奪﹐有司弗禁﹐遂烏合羣醜攻破縣治﹐大肆剽掠。監軍曁都﹑布﹑按三司以兵駐汀州﹐聞賊勢張甚﹐不敢進。日椎金鼓﹐耀士卒﹐揚虛聲。民益駭散﹐賊愈猖獗﹐據巖險﹐誘流亡﹐時出侵犯﹐傍縣官兵莫能禦﹐退而自保。癸未﹐監察禦史安成伍公驥奉命按治於閩﹐次建寧。聞之﹐卽馳赴汀﹐檄三司引兵﹐會議方略。眾殊無固志﹐公因詢上杭來者﹐皆言道梗不可往。公曰「卽梗﹐汝輩安得立來。」升肩輿﹐攜數老兵抵上杭﹐詢賊巢穴。聞一致仕教官家居﹐乃屏徒從單騎造焉。教官驚愕出迎﹐備言家屬被賊驅迫狀。公令召親戚聽告諭。賊見公無他﹐明日下寨來者十數人。公諭以禍福﹐莫不感泣。語聞賊中﹐降者萬餘人。立命復舊業。其魁亦欲乞降﹐會有謀紿賊降而誅之者﹐公固不聽﹐而賊懷疑惑﹐遂擁眾不下。公躬督將士逼賊巢以營﹐賊悉力來拒﹐都指揮桂福欲避其鋒﹐公拔劍擬福。福跪謝曰「請用命。」於是戰甚力﹐賊稍引卻。遣都指揮丁泉領奇兵繞出賊後﹐焚其寨﹐且戒以賊退勿追。丁乘勝追賊﹐遇伏﹐鏖戰死之﹐賊死傷亦眾。已而﹐公督戰益急﹐賊遂平﹐乃班師。公因積苦軍中﹐已染瘴癘﹐代回京師﹐竟以疾卒。上杭民聞之﹐如哭私親﹐摶土肖公像於邑城樓﹐歲時拜祭﹐而以丁配享。久之﹐累請當道﹐祀公與丁﹐未報。歲壬辰﹐按察司僉事新淦周公謨分巡其地﹐始從民請﹐擇地於布政分司之前﹐委其事於汀同知歙縣程熙﹑知縣武攸肖宏。廟得告成於甲午。宏具始末以聞﹐賜額「褒忠」﹐命有司每歲仲春祀以羊豕。丁未﹐汀推官塗琳來掌是邑﹐執籩豆於廟﹐顧瞻感嘆﹐病其隘陋﹐復新而大之。於是朝廷褒崇之典﹐齊民懷思之誠﹐乃大稱焉。琳以書來請記。予按祭法﹕能捍大患則祀之﹐以死勤事則祀之。公與丁之廟食玆土﹐殆經所謂「生於心而奉之以禮」﹐傳所謂「其始自今﹐欽於世世」者矣。然予與公別有所感也。夫民豈樂於盜賊哉﹖其未發也﹐治之不以其道﹔其旣發也﹐綏之不以誠﹔置之於至危﹐而激之以必變﹐於是民始以其安居之身而爲此族滅之計。故予嘗念公之忠﹐不在滅賊﹐而在於招賊﹐以身自試於不測。固全軀擇利害者之所深避﹐而公不卹也。使公得竟其志﹐則國家無亡矢遺鏃之費﹐反側之民無肝腦塗地之慘﹐而上杭之生聚固不但如今日也。然則公之忠之所成者﹐殆公之遺余乎﹖是可慨也已。若夫甲冑之士奮不顧身而繼之以死﹐古所謂烈丈夫者﹐如丁之忠﹐其得配食於公﹐固不待論述云。汀郡節推劉侯生祠記﹝明﹞馬森

臨汀郡古爲七閩﹐崇山復嶺﹐控連延﹑邵﹐南通交﹑廣﹐北達江右。連城爲郡外邑﹐居閩﹑廣之界﹐其地多荒林野徑﹐榛叢茀艸﹐爲遊寇淵藪。山谷不逞之徒﹐亦時縱剽奪。以故其民𨿽以時耕桑﹐亦習於戰守﹐不忘備也。沙寇蕩平之後﹐枹鼓久寧﹐邑無大警。近以倭亂﹐遠邇戒嚴。嘉靖庚申以來﹐廣寇張璉﹑蕭晚等蜂屯蟻聚﹐四出刼掠﹐所經連城之界無虛月﹐擄人民﹐燒儲積﹐侵擾無孑遺。辛酉之歲﹐民以大饑﹐死者相枕於道﹐其窮橫者往往相聚行刼﹐而三隘爲甚﹐良民束手無策。先是﹐汀州節推劉侯蒞政期年﹐讞斷平允﹐大有惠聲。於是連城父老有識者相謂曰「事急矣﹐吾聞劉侯大有惠政於民﹐非劉侯莫能生我。」遂相與走數百里﹐赴軍門叩請﹐願以劉侯鎭邑事。軍門急檄侯行﹐侯旣至。附郭張坊及隔川之眾方謀乘機作亂。侯聞之﹐卽逞身往諭之﹐曰「我劉郡推也﹐以父老之請﹑軍門之命而來﹐以安全爾輩﹐爾輩勿復爲非。」於是眾卽解散。後乃開倉大賑﹐設法煮粥﹐俾民以遠近就食﹐所存活者甚眾。未幾﹐忽廣寇數千突逼城南。時官民之粟告竭﹐城中嗷然﹐危在旦夕。侯悉心經畫﹐檄請郡主石帆楊公捐俸金﹐求糴於瑞金﹐以資糧調於三隘﹐以爲牽制。賊造衝車云梯以攻城﹐侯設奇以應之﹔賊買姦細爲內應﹐侯復緝獲之﹔賊又欲焚文川橋以延南樓﹐侯募壯士撤橋之近城者三座。賊計大阻。如是者旬日。時稻黃徧野﹐賊以餘糧棲畝﹐恃必攻之勢﹐而城內之糧僅數日。侯慮難持久﹐乃與鄕官謝魁等畫計﹐密令壯士乘夜入賊營﹐因風縱火。火猛風烈﹐官兵乘之﹐刺獲過半﹐余悉宵遁。侯慰撫兵民﹐亟慮三隘之眾爲賊煽動﹐反側爲變﹐復逞身親往招安﹐自是三隘悉歸順爲編氓良民。侯乃周覽城郭﹐增髙城垣數百丈﹐增制窩鋪數十所。又以城中缺井﹐乃疏要地﹐以通水泉。平定安集﹐民以大寧。侯於時值當有會省之行﹐曾未兩月﹐市民羅三妹﹐隔川陳文﹑章上琴﹑馬東山﹑徐姑塘﹑羅七﹐分水鋪大和尙等相繼作亂﹐邑中大震。幸侯回車﹐悉平之。繼此則新尹許君尙靜知縣事﹐侯以會剿之役紀功上杭。而張璉之黨羅袍﹑楊順﹑賴賜等﹐復由上杭突入連界。侯乃遣人諭以禍福﹐許尹復行問以離其腹心﹐賴賜卒降﹐而袍﹑順亦俱就擒。侯又慮淸流有羅村之寇﹐永安嶺後有土樓之賊﹐皆大爲連患﹐因調三隘之兵以靖羅村﹐襲破土樓﹐以蕩平東界。又復出贓罰﹐修葺所撤文川橋﹐以通往來。乃元戎會剿張璉﹐亦於時凱捷。當道題請奏功﹐奉旨優賞﹐賞千金加俸一級﹐時壬戌之九月也。侯三載考績﹐將上天曹。連之民戴侯之功﹐思無報﹐乃相與鳩工治材﹐立生祠於縣治之左﹐塑像以祀侯。二三父老復不遠千里來請記於余。余惟﹕古之臨大事﹑濟大難者﹐一曰徳望﹐二曰才智。必其心之切乎時艱﹐始終於事任之圖﹔而非苟且倖一時之功﹐以粗畢吾事者。方侯之弭變張坊﹑招安三隘也﹐非平日之有惠政徳望在民﹐安足以悅服其心﹖而城守之策剿之略﹐非侯之才智素裕﹐其疇能辦之﹖觀侯之在連也﹐蓋將以其身與連之城相爲存亡﹔其去連也﹐又將以其心與連之邑相爲安危。卽侯之他日顯陟崇階﹐而其精神亦必常往來於蓮峯蒼谷之間﹐期於奠其四封﹐庇其人民﹐以永謐而無事。此皆侯以眞實之學爲眞實之事業﹐非苟且倖一時之畢乃事者。連人戴侯之恩生祀侯也﹐宜矣。侯名宗寅﹐字子肅﹐別號蘿巖﹐江右之萬安人﹐嘉靖癸卯鄕薦﹐筮仕於汀。其先世尙書公廣﹑衛侍郎公玉﹑景州牧嘉興守愨﹑尊君祈陽令榮﹐咸有功徳在民﹐所在民皆祠之。予久宦江表﹐知侯之先烈爲詳﹐而侯之茂績在連又彰彰如是﹐故因父老之請﹐而遂記之。修學宮記﹝明﹞林大化

武平與東廣﹑西江壤相接﹐其地岡重嶺復﹐林深谷窈﹐岡煙巒霧﹐從而被之﹔帶劍剽奪之盜﹐又從而出沒之。偸生其間者﹐朝不慮夕﹐奚暇禮義之爲﹖自昔衣冠而弦誦﹐百無一二焉。宋元以來﹐叛亂者以爲兔穴﹐兵燹者薦至﹐煙村荊棘﹐弦誦之聲蓋寥寥矣。元大徳癸卯﹐古汴李實﹑字伯英﹐來領宰事﹐愴然曰「十室之邑﹐必有忠信﹐轉風移俗﹐在我而已﹐不可委之爲荒陋也。」乃以和平之心行勞來之政﹐一年而臥者枕﹐二年而耕者廩﹐三年而墟社之會者讓而後飲。伯英曰「可以教之方矣。」乃捐俸飾先聖先賢廟貌﹐及從士像位﹐自殿至階﹑至門﹐煥聳具瞻。又創明倫堂﹐廣敞髙爽﹐繚以垣墻﹐使教諭薛瀛士﹐日與生徒講討仁經義傳於其間。山藪所家﹐鹿豕所鄰﹐爭遣子弟受業﹐上堂喁﹐下堂兪﹐長此不輟﹐𨿽化爲鄒魯可也。瀛士來請曰「郡博士曷記之﹗武平﹐巖邑也﹐且殘毀﹐未幾而文教之興若此﹐夫子有知﹐當爲之莞爾矣﹐可無書﹖」余來臨汀﹐所見六邑之宰﹐惟連城質夫﹑武平伯英﹐不迂儒術﹐著績鄕庠﹐每欲記質夫之事而未能﹐姑並見於此﹐以勸來者。守備行司記﹝明﹞馬馴

安邊莫大於守備﹐將帥必在於得人﹐此有天下者之大政也。故周宣中興﹐式是南邦﹐則命申伯﹔城彼朔方﹐則命南仲﹔城彼東方﹐則命吉甫。彼誠知三子者中興之良。以邊備而寄之三子﹐則將帥得人而控制有方矣﹐蠻彛安敢竊視中原哉﹖惟弘治攺元﹐聖天子出震繼離﹐維新大政之秋﹐憂邊將乏人﹐乃命將相大臣推舉天下武臣﹐取其有智勇材略者﹐儲爲將材﹐第之三等﹐如進例。時金山衛指揮使西侯寧﹐以眾議攸同﹐獲在一等內。未幾﹐廷議守備汀漳者﹐難其人﹐僉舉侯可任。爲授敕﹐得以都指揮體統行事﹐侯來﹐飾備訓兵﹐威聲振海隅﹐不一二年而邊烽告息。旣而鎭守太監陳道﹑巡撫都禦史劉公纓曁兵備僉事伍公希閔會議﹐以汀州武平居窮山絕谷中﹐南鄰湖廣﹐西接江贛﹐地僻民悍﹐而千戶所孤城屹立於豺狼出沒之衝﹐倉卒有警﹐誰與應機﹖乃具奏﹐以西侯駐節武平城﹐以控制之。命下﹐武平人自喜﹐以爲復得一長城。於時有司奉例爲侯創公署﹐汀郡吳公文度乃申命知事周琛爲董﹐復委義官舒顯才綜理其務﹐而西侯亦身親蒞督之。相地於城東北陬﹐系百戶丘崇祖址﹐割附倉官地以抵之。面離位陽﹐材堅度良﹐首事於庚戌秋﹐訖功於壬子冬。前堂後廳﹑儀門內外﹑廂廡左右﹑隸捨之屬﹐莫不完具壯麗。語其前後贊助之功﹐則指揮李君智﹑王君昇﹑縣尹李俊﹑黃貫輩皆協相以周悉其美。旣落成﹐郡守吳公扁其堂曰「籌邊」﹐俾余記之。余惟三軍之司命在乎將﹐而將帥之雄武在乎威。堂署也者﹐以張國威而助主將之雄武者也。蓋偏裨於此乎稟命﹐軍師於此乎號令﹐計謀於此乎沈潛。所以疏瀹精神﹐培養正本﹐其壯麗非過也﹐宜也。昔李徳裕在西川﹐建籌邊樓以謀吐蕃﹐《唐史》記之﹐後人又從而稱道之﹐豈不以徳裕下維州﹑困吐蕃之謀﹐或有得於是樓之助耶﹖方斯署興作間﹐而皇儲定位﹐下詔頒恩﹐凡各處分守指揮體統行事﹐重與署職﹐以便行事。則朝廷所以垂眷守備將臣者﹐意亦至矣。與周宣命申伯輩式南邦﹐城朔方﹑東方之意何以異哉﹖況西侯以將才一等而任玆東南重寄﹐郡守吳公又重以徳裕籌邊之名﹐侯當何如﹖吾意﹕侯平居無事﹐則於此堂勵士訓兵﹐修飾武備﹐制服豺狼之心﹐使之震威懾武而不敢發。倉卒有警﹐則於此堂命將出師﹐隨機應變﹐摧挫犬羊之勢﹐使之碎首粉骨而不能亂。則庶幾無負於聖天子命將之意﹐無負於吳公期望之情﹐無負於武平人長城之喜。𨿽南仲﹑徳裕輩﹐亦不能專美於前矣。邑令章侯祠記﹝明﹞王世懋

始世懋以嘉靖己未成進士﹐而婦翁二山先生不第謁選﹐得汀之歸化。歸化﹐故將樂﹑淸流之間聚落也。以遠邑﹐民好梗不治﹐乃始創兩邑而城。以故﹐其城郭所憑臨﹐堂皇所蓋藏﹐率多仍民間陋﹐不得視他巖邑。會嘉靖末﹐廣寇流毒贛﹑汀間﹐所過城邑﹐獨意輕歸化﹐謂可攻。遂圍之一月。侯率吏民乘城固守﹐竟不可下。圍解﹐未幾而侯以盡瘁卒矣。侯卒且二十五年﹐而世懋再起爲閩督學使者。始入﹐婦泣而請曰「妾父之亡﹐聞其邑之人憐而像之。今墓木拱矣﹐是當無存。君往﹐試偵其存否。」世懋校士於汀﹐則途出歸化﹐間就其邑之人而問之。無論其耆老能道﹐卽舁夫﹑皂隸﹐歷歷雅言之。像故在城隍廟中﹐如一日也。蓋侯爲令﹐以平易寬簡得眾心﹐當寇之來﹐晝夜不解衣﹐與民生死﹐民徳之甚﹐而重憐其死﹐故像而祀之。或曰﹐死而爲城隍神也﹐故卽像之廟中﹐飲食必以祭。邇稍怠矣﹐而父老未死者﹐猶能指而示人曰「此吾章令君也。」世懋旣以徵其事﹐則汀守徐君﹑歸化令宋君僉辭而言曰「故令君旣屍祝在民﹐而使君幸握風勵權﹐曷檄入名宦祠而祀諸﹖」世懋謝曰「而謂使者﹐得私婦翁耶﹖令二載﹐無他奇節﹐不可。」已又請曰「令以民意屍祝。緣使者意﹐卽名宦之不可﹐而忍不辟一尺地﹐乃令混神祠中耶﹖」世懋逡巡未應﹐而父老爭上書﹐願以貲買地築祠爲令報。世懋曰「不可。若重煩邑父老﹐恐非侯勤民意也。」於是﹐守若令願捐贖鍰若干金﹐買地於城東而築楹若干椽﹐迎侯像於廟中而祠之。已又請曰「祠當有春﹑秋祭。捐學租無幾﹐可得田叄畝﹐而歲不煩民。此使者所得爲。」世懋不得已許之﹐而因名其祠曰「勤事遺恩」﹐志所以祠也。嗚呼﹐侯爲令僅兩載﹐旣無奇節可聳動於民﹐又非有長子孫與民淪浹之素﹐徒以共民患難﹑未食其報而卒﹐民憐之至今。且令身死子弱﹐安知其子婿貴顯而像之﹖又安知其二十年後﹐子婿來爲使者﹐而像之不衰也﹖向所謂歸化之民好梗而難治﹐然耶﹐否耶﹖如死﹐其民不思﹐其無乃實有缺焉﹐以爲民菑也。蓋祠成﹐而世懋遷爲左參政﹐守與令君皆以他事去﹐乃爲紀其顚末﹐而屬於署篆者教諭丁君﹐令碑而存之。使知國家有風勵大典﹐卽使者不得私其所親﹐如此而又勸爲令者知民心易感﹐毋忿疾而厚責之也歟﹖侯名宗實﹐號二山﹐常熟名宦﹐大理公之後﹐以兩世贅居崑山﹐今復爲常熟人。辟永定縣諸險塞記﹝明﹞楊昱

汀郡之南縣爲永定縣﹐南接壤廣東之饒平﹑大埔﹐中有大洞曰苦竹山﹑平水澚﹑望天坵﹐各崇窅蓊翳﹐環亙連屬數十里。鄰壤頑獷或爲不靖﹐每托爲潛身滅迹之地﹐守土者常病焉。嘉靖戊申冬十二月﹐提兵都禦史余姚龔公輝﹐嘗采眾議﹐謂非赭山兌道﹐莫絕本謀﹐列以上請﹐得允﹐下漳南僉事上饒桂公榮轉檄府縣芟柞之﹐蓋未暇舉者積年。庚戌秋﹐適知府仁和陳公洪範至﹐以玆舉實一方治亂安危之機﹐不可緩者。然傷財勞民﹐動眾駭遠﹐皆非所以祗奉徳意也。乃假便詣縣﹐微處工費﹐分給近氓。以辛亥冬十月己未始事﹐歷四旬而畢其役。於是﹐知縣洪君良弼﹐以公殫慮經紀﹐寧厥疆圉﹐不可無言以告﹐後乃命書事於石。竊惟事有似小而系實大﹐似緩而勢實急﹐非智者不能知舉也。夫辟數十里之山峒﹐足潛伐姦謀﹐永妥善類﹐謂實大實急者非耶﹖其仁智之徳可占矣。《易》曰「豶豕之牙﹐吉。」玆役有焉。況官不靡費﹐民無驚肄﹐卒襄成議﹐尢仁智之善﹐吉之大者也。因志微陋﹐謹次實書之。仁愛祠記﹝明﹞裴應章

甲辰之秋﹐遊翠華﹐登龍門橋。橋之東有祠翼焉﹐予肅謁之﹐則祀前將軍漢壽亭侯關神也。諸父老揖予而進之曰「斯其爲邑大夫唐侯生祠也。」額之曰「仁愛」。予嘆曰「千古義气﹐闔邑仁聲﹐其先後輝映﹐豈不並稱隆哉。」諸父老因請曰「曷賜一言以垂不朽。」予籍在鄰封﹐侯所庇愛多矣﹐敢以倦勤辭﹖因記曰﹕寧居崇山復嶺中﹐疆理頗廣﹐田產亦饒﹐其俗嗇戇﹐山澤之租往往不待督而入﹐吏玆土者旣樂於土風之淳﹐而又寡於迎送﹐得以優遊而養尊焉﹐自昔稱善矣。嗣是淳龐漸散﹐民競侈靡﹐無異通都喧市之習﹐山谷之氓亦有恃僻而嚚訟者﹐故長吏亦苦簿書而不暇以逸也。蓋風俗之變遷也如此。以予觀唐侯之治寧而進於是矣。唐侯以妙齡成名進士﹐恂恂儒雅﹐不類於法吏﹐潔己裕民﹐未嘗以敲朴鉤擿爲能。事母愼太夫人﹐則恭敬祗肅﹐務得其歡心﹔凡所訊鞫﹐退必敍述其槪﹐不敢告者則不敢行也。邑有例金﹐筦庫者以故事進﹐侯卻而不視﹐且榜示以爲將來者勸。惟以文學飭吏治﹐都人士烝烝向往﹐卽鄰邑博士弟子﹐謂侯爲文章宗匠﹐咸不遠數百里來就學焉。於是﹐豎翰墨林爲遊藝之所﹐而量材聚石﹐飾廟貌而一新之﹐激勵士風﹐培養元气﹐衿裾雍容﹐復覩海濱鄒魯矣。廣文張先生廉﹐以病卒於黌捨﹐侯哭而祀之﹐割半歲俸以賻。邑不當孔道﹐椎埋者紿中貴人紆途假道﹐爲恐嚇計。人人自危﹐侯不爲動﹐無亢無阿。比至﹐卒無所嘩而去﹐民得以安。又邑去會城甚遠﹐路出九龍灘險甚﹐監司臺使者﹐或發糴接濟﹐往羅傾覆。侯述輸輓險遠以聞﹐一切報罷。先是十年﹐再造黃冊﹐不無挪移影射之獘。侯親爲審鞫﹐隨其多寡而賦役之﹐且令各甲造冊﹐無敢有舞文而滋獘者。歲時制衣發粟﹐以給獄囚﹐曰「藉令其死﹐法死耳﹐寧忍視其凍餒死也﹖」至於郁攸不戒﹐反風滅火﹔旱魃爲虐﹐甘雨隨車﹔修當祀之廟宇﹐理衝衢之橋梁﹔嚴守禦﹐實倉儲﹐外無萑苻之憂﹐內免饑饉之患﹐凡可以仁愛斯民者﹐無一而不至焉。其功迹之最著者﹐無如鼎建龍門橋﹐費不貲而功不勞。大抵侯之爲政﹐持大體﹐不務瑣屑﹐間嘗有所掊擊﹐非情不可恕﹐則理不可遣﹐獘罔山積﹐一閱立掃。度先時寧令者﹐困公私冗日﹐拮據不休﹔而侯則艸滿訟庭﹐常供坐嘯﹔山當官閣﹐數有詠吟。又時徵召文士爲詩酒遊﹐賡歌疊和﹐閒雅甚都﹐翠華之間﹐炳如其色矣。聞一再入侍﹐所賫持不滿囊橐﹐從鄕人宦京邸者﹐貸出都車馬資﹐侯之有守也﹐又如此。今且再當考績矣。聖天子廉侯仁愛之在寧者﹐於以仁愛天下﹐置諸臺諫﹐以備股肱耳目之司。予日望之﹐寧人士詎能久私侯之仁愛耶﹖諸父老遂請書之﹐以登於石。惠烈祠記﹝明﹞邵銳

予讀《閩志》﹐得淸流呂侯鏞死賊事﹐甚壯﹐感嘆起立曰「毅哉﹗侯捐其軀以衛其民﹐斯實良牧也已。」爰奉部檄簡祀名宦﹐乃白諸巡按禦史楊君瑞﹐奉以專祠﹐用廣徳意。按學冊﹕侯死埠。亟遣丞博馳往﹐進厥壽耇問故﹐曰「正統戊辰﹐沙尢寇熾。冬十一月﹐賊將陳正景擁眾掠吾夢溪﹐進逼鐵石磯。巡檢鄒姓者屬有官守﹐羣執以來攻我埠。侯提鄕兵遠赴吾急﹐戮厥二總﹐羅姓﹑姜姓尢溪人﹐勢幾振矣。寡莫勝眾﹐終且被執﹐耆民魏得禮挺往說賊﹐曰﹕『侯善撫我﹐實我父母﹐柰何見執﹖我子民也﹐敢不代死﹖』賊故逞暴﹐殺魏曁鄒﹐脇侯裒金以贖。不聽﹐翼日死之。宼退﹐魏茂卿躬爲斂葬﹐復卽吾土倡厥遺黎﹐像祀惟謹。水旱疾疫﹐輒往乞靈。」較諸志語﹐益詳以核﹐兼奉鄒﹑魏故主以呈。蓋命之侑者﹐禮失久矣﹐顧得諸野﹐獨非幸耶﹖邑旣有祠﹐復進諸生﹐圖葺所謂故祠者﹐用慰民望﹐僉以義助﹐弗煩於官。且念得禮嗣孫貧甚﹐治捨授田﹐俾職世守﹐揆事正言﹐祠命「惠烈」﹐有赫大書﹐永示昭揭。嗚呼﹐閩環山海以邑﹐自昔患寇﹐使職民牧者﹐咸善其民﹐俾罔失所﹐宜不應寇。寇且窘矣﹐焉用蔓﹖不幸或蔓﹐百爾郡邑﹐畫地以守﹐效死弗去﹐寇將奚往﹖顧弗盡然﹐此予所隱憂者。侯徳宜民﹐民與偕死﹐報祀有請﹐志述固在。景泰初元﹐餘寇復作﹐民用駭竄。邑椽鄧瑤者﹐往扼諸隘﹐手殲其衝﹐賊乃引卻。業被重傷﹐倚石僵死。賊顧疑其生也﹐不敢復逼﹐一時脫禍者甚眾。匯袝侯祠﹐實應祭法﹐故祔之。重修寧化城記﹝明﹞陰維標

今上在禦五年﹐旰食宵衣﹐殫精圖治﹐謂宜四海寧謐﹐萬姓乂安者﹐理也。乃揆諸事勢﹐有不盡然者。邊訌寇擾﹐黎庶騷然﹐迄無寧宇。閩僻南服﹐海氛未靖。汀據上游﹐𨿽不與海上之警﹐而戊辰以來﹐山寇滋蔓﹐千里之內﹐聞風駭竄。寧邑六十餘年﹐民不知兵﹐今春忽聞寇警﹐合邑戒嚴﹔乃淫雨漲發﹐兩橋陷損﹐城之未經修理者與沿河一帶俱崩。寇患﹑水災交怵民心。邑侯張公甫下車﹐適匪莪王公以查盤至﹐觀玆災變﹐督率令﹑丞以下晝夜乘城﹐防禦無懈﹐復募壯勇﹐據守險要。寇知有備﹐窺伺謀寢。於是一意鳩工﹐百役咸勸。經始於四月初﹐告成於十月終﹐所修城並女墻﹑馬路﹐合二百五十丈﹐費金錢八百緡。先是﹐寧城數修數圯﹐聚沙雨中﹐僅同兒戲。癸亥甲子﹐余始與役﹐今之圮者﹐皆昔之將圮未圮﹐意欲修而力不逮者﹐再經葺理﹐當爲金城。第恆情好逸惡勞﹐欲益憚損規避﹐咸欲袖手纖嗇﹐誰爲落毛﹐徒使賢有司心焦於上﹐北山發嘆於下耳。夫殷憂開聖﹐多難造邦﹔嗃嗃以興﹐嘻嘻以敗。宇曰多故﹐君相焦勞。百司庶尹﹐視力奉職。余衡茅賤士﹐亦不愛頂踵以少效涓涘。用能轉危爲安﹐弭災致祥﹐未必非興者﹐機也。一隅如此﹐天下可知﹐從此殄寇賓彛﹐中外褆福﹐卽謂有其理竟有其事可也。余將拜手頌昇平﹐祝天子萬年矣。一柱閣記﹝明﹞李世熊

密公之建千佛閣﹐蓋毀而復新於兵凶艱鮮之餘﹐其運輸輳輻若夾相匪人焉者。或乃問予曰「古佛應世﹐綿歷無算。蓋聞同姓字者二﹐萬佛賢劫千如來曁於釋迦﹐乃紀七佛。今奚不七之﹐奚不萬之﹑二萬之﹑億千萬之﹐而千云乎﹖」予曰「然密公以一願攝受百千願﹐以一力攝受百千力﹐以一手眼攝受百千手眼。當密公念適起﹐而百千檀信之念應之﹐山水應之﹐水土瓦石應之﹐香花音樂應之﹐八谷五金應之﹐布帛絲絮﹑鉛華丹碧應之﹐飛走潛蟄﹑天龍神鬼應之。譬之拔一發而百骸九竅﹑萬千毫孔莫不知﹐注一勺而江淮河海﹑溪澗沼沚之味莫不全。奚而佛不千﹐奚而佛不萬﹑且億萬也﹖」或曰「然則是一佛耳。一佛之爲千佛﹐一閣之爲千閣與﹖」予曰「然﹗閣今無建﹐閣昔無毀。建亦無寓是閣。毀亦無寓是閣。卽微塵無不有是閣﹐卽大地無不具是閣﹐卽盡寧陽撮土﹐等大千佛土﹐此閣無廣無隘﹔卽盡十方檀施﹐傾彌天寶藏﹐此閣無益無虧。閣寓佛乎﹖佛寓閣乎﹖佛閣寓密公乎﹖」或曰「然則無閣耳。無閣是爲閣乎﹖無佛是爲佛乎﹖」予曰「然謂有佛乎﹖則有佛有不佛﹐有閣有不閣。謂無佛乎﹖則無佛無不有佛﹐無閣無不有閣。謂一佛而千閣可﹔謂千佛而一閣可﹔謂千佛而千閣可﹔謂一佛而一閣可。謂佛住閣則非佛可﹔謂閣住佛則非閣可﹔謂住閣卽不住閣﹔住佛卽不住佛可﹐謂佛住非閣住﹐謂閣住非佛住可﹐謂有千佛閣卽不有密公﹐謂有密公卽不有千佛閣﹐可也。」題鄧公徳政祠記﹝明﹞黃道周

天下所以平者﹐民平也﹔民所以平者﹐政平也﹔政所以平者﹐心平也。長民者﹐平心以平政﹐而天下平矣。寧惟邑﹐太史公之傳循吏曰「身修者﹐官未曾亂也。奉職循理﹐亦可爲治。」此平之說也。以理還之天﹐以法還之君﹐卽以便予之民﹐循莫大焉。以今觀淸令鄧公﹐何其符節之合也。無所謂昂首仔肩﹑經綸割宰之雄也﹐無所謂碧雞炙轂﹑文繡雕鏤之采也﹐無所謂探鉤射覆﹑問羊得馬之巧﹐而亦無所謂甑塵屋漏﹑懸犢辭魚之苦也。然而淸也﹐愼也﹐勤也﹐文章之飾吏治也﹐蔑以加矣。善射者平﹐善奕者實。公之人與政﹐惟平而已矣。平則實矣﹐實則無紙上之召杜﹐亦無苦中之阿大夫。孫樵曰﹕予居長安中﹐聞給事中考較﹐則曰﹕某人爲某縣﹐得上下考﹔某人由上下考得某官。問其故﹐則曰﹕某人能督賦﹐先期而畢﹔某人能督役﹐省度支費﹔某人當道﹐能得往來達官爲好言﹔某人能擒若干盜。今廉公治狀﹐署上上考﹐猶未足以報循良﹐處此不旣難矣﹖流寇披猖﹐竭天下物力﹐議雇募﹐議加派﹐議裁減﹐議搜括蠲輸﹐不啻束濕棼絲。淸故瘠土﹐無有殷振浩穰﹐磬地所出﹐無物可利被四方者。況歲洊饑﹐民生視昔加瘁﹐功令視昔加嚴。公不敢以催科謝拙﹐又不忍以徵於不粒﹑賦於無衣。公求瘼心血幾枯﹐每痛心於救荒無奇策之語﹐多方蠲賑﹐發公庾不足﹐躬勸富人平糶以甦之。始僅銷不逞之亂萌﹐亦殆岌岌矣。至庭有競民﹐從容爲指白枉﹑直﹐罪小者勸﹐大者懲﹐悉立遣之。金矢亡入﹐故無論不浚民之身家﹐民亦惜其性命﹐盜自衰止﹐一時交口賢之﹐公亦自視平平無奇耳。不聞孟堅之稱何武乎﹖所居無赫赫聲﹐而見思正在此﹐正所謂奉職循理之治也﹐余所爲以平評公也。史於海內山川名物﹐風俗淳澆﹐吏治臧否﹐皆得采風掞藻﹐以備顧問﹑垂簡編。余家漳海﹐境聯汀淸﹐飫聞公治行。淸二三孝廉﹐夙有文字交﹐逾習公。餘同官楊伯祥氏﹐爲公同社同年友﹐恆述公龍鸞其文﹑金玉其品﹐故其爲宰﹐以平心爲實政有如此者。昔歐陽文忠進四事﹐大要在得良吏以撫敝民。今天下亟患不平矣﹐公持其平以需﹐大用可乎﹖吾師時魯公之問取人﹐有曰﹕無取捷﹐捷者給利﹐不可盡用﹔無取健﹐健者欲兼人﹐不可爲法﹔無取口銳﹐口銳者多誕而寡信﹐後必不驗。余是以歸大用於公之平﹐公其懋哉﹗峴山片石﹐千古不磨﹐淸城南有公祠焉﹐何必減南陽信臣也﹖是宜記。招捕祠記李世熊

祀宋招捕使陳公也。公諱﹐字子華﹐侯官人﹐開禧元年進士﹐屢遷倉部員外郎。紹定二年﹐閩中盜起﹐帥王居安屬提舉四隅保甲﹐以親喪辭。尋奪情﹐以寶章閣學士起知南劍州﹑提舉汀州邵武軍﹐招捕盜賊。公籍民丁壯爲一軍﹐號忠勇軍。時沙縣賊由間道趨城﹐破之於髙橋。賊又攻汀州﹐同淮西帥曾式中合漳﹑泉人﹐又擊破之。復親提兵至沙縣﹑將樂﹑淸流﹑寧化督捕﹐所至克捷。時晏頭陀嘯聚潭飛砦﹐攻磜﹐破之﹐諭降連城七十二砦。賊潰﹐頭陀伏誅﹐汀寇悉平。奏攺下土寨爲安遠寨﹐增土兵三百戍之。詔進右文殿修撰﹐仍提點刑獄招捕使﹐兼知建寧府﹐累官觀文殿學士﹑參知樞密院事﹐以福建安撫大使知福州﹐卒。寧民徳公﹐爲之立祠﹐舊在正南門外。時有沙縣主簿劉純者﹐建陽人﹐發家財募士﹐得千三百餘人﹐亦號忠武軍﹐與陳合破潭飛磜。未幾﹐建寧下瞿之寇猖獗﹐純提兵直抵賊巢﹐兵敗死之。事聞﹐詔贈朝散郎﹐加謚義壯﹐蔭一子下州文學﹐廟賜額「忠烈」﹐不知當日何以不並祀純耳。南門祠﹐卽壽寧橋之北﹐寶祐間毀﹐開慶間重建﹐元復燬﹐洪武十六年重建﹐尋攺爲連山行祠。嘉靖間﹐攺爲張義亭﹐又攺爲府公館。旣奉上采討靈芝﹐連山屢產解京﹐遂攺爲連山保障行祠。始廢招捕爲連山者﹐不知議俑於誰﹐遂無執義以正之者。昧民義而溺鬼神﹐俗所由來久矣。九仙巖記﹝明﹞邱夢鯉

縣東之十里﹐緣溪行﹐有石阜﹐昂首圓背﹐張其爪距﹐回顧而北﹐若奔若蹲﹐崇竦於大溪之側者﹐爲獅子潭。迆潭南行﹐亙口脊﹐石澗淙淙﹐揖大溪而流注﹐虯松披陰於道左。邑人舊疊石橋其上﹐俯瞰涓流﹐鱗文班蘚﹐照映澗中﹐行者憇焉。稍折而東﹐逾平田﹐穿洞口﹐磴道仄甚﹐已數武﹐乃劃然得所謂石巖。深廣可二丈餘﹐髙三之二﹐碧流繞其下﹐時爲濺沫﹐涓涓出。環底皆石盤﹐平邁決澑﹐爲窟者九﹐或濶二尺許﹐或數尺許﹐深悉倍。是可浴可觴﹐次第布置﹐類非人所開鑿﹐豈所云九仙以是故歟﹖巖趾初甚鎏而銳下。先是丙辰歲﹐邑侯李公衷素覽而奇之﹐環岸稍疊以石﹐遊人來﹐嘯詠其中﹐始席地而觴矣。折而右迥﹐爲回峯﹐斗絕斬削﹐髙數百仞﹐古木覆之。別爲閣﹐奉大士其中﹐扁曰「潮音」。音非有潮而輒名潮者﹐閣從大士也。面閣一山﹐盤曲飛來﹐若垂虹之下飲於澗。文昌閣跨其脊﹐下有亭翼然﹐曰「西爽」。朝來气象﹐余嘗支頤其間。顧亭午後紅景沈西﹐回眺潮音﹐若與巉峯峭壁且避且就。曲楹風來﹐環流縈之有聲。俯而靜聽﹐杳不知身世之何以頓忘。亭閣皆李公所建﹐巖之左﹐向累石以橋﹐爲溪漲嚙去﹐亭閣僅存。余曾倡爲募緣﹐誅茆輦石﹐環岸疊砌﹐小束以殺其衝﹐橋石以木爲之。又別爲橋於潮音之右以渡﹐舊菴旋爲水所圮壞﹐岸之石激走殆徧﹐亭閣今亦零落。俯念成廢﹐不勝今昔之感。已乃捨去。緣溪別尋徑上。叢篁夾岸﹐紛紅駭綠﹐蓬蒿蒙茸。攝衣而登﹐則九仙菴巍然在陰翳中﹐舊有扁曰「棲霞深處。」九仙不詳所始﹐或云何氏九子悟眞於莆之仙遊﹐有湖焉。諸頂禮者以夢相指﹐然恆祕之﹐不輕以示人。庵之創﹐未必不權輿於此也。庵北又爲玉皇閣﹐平疇數畝﹐林木交暢﹐旁種茶數百株﹐客來擷以相餉。余向以甲子春讀書舊庵﹐明年﹐復坐玉皇閣﹐相隔二十五年矣﹐今別以尋山過此﹐徧求舊迹﹐彷佛不可得。恐昔賢大夫好事之意遂冺滅無傳﹐聊追述此﹐以備山棲之志。戊子冬月﹐邱夢鯉記。

修寧化城記﹝明﹞黃槐開

寧城築於正徳十六年﹐濱於河者三百餘丈。馮夷作虐﹐恆苦傾圮﹐隨圮隨修﹐修未已而復圮。是無異故﹐帑無餘積﹐不得不借資富民。富民之黠者﹐每以賂免﹔卽彊以從事﹐亦苟簡塞責﹐聊寬功令耳﹐辟聚沙而雨之﹐無怪圮不旋踵也。天啟辛酉冬﹐長汀令郭公環洲攝治。亟籌修治﹐余不揣爲陳末議﹐當道悉報可。未經始而彭公象石至﹐決意舉行。時議支帑金三百兩﹐公心計不給﹐遂捐俸首倡。甫期﹐而醵金千兩有奇。於是鳩工督役﹐分區合作﹐自東門抵南﹐逶迆而西﹐築濱河之圮者一百四十三丈﹐依山而圮者十七丈﹐雉堞之殘缺而培補者數十丈﹐修馬路二百餘丈。經始於癸亥六月﹐告成於甲子十月。衡費數倍於前﹐課工不啻過之。第工浩費煩﹐中有將圮猶未圮者﹐欲並修之﹐詘於力而止。數年之後﹐不無厪賢守土憂耳。

聚星樓記﹝明﹞陰維標

崇禎壬申春夏之交﹐邑大水﹐商木蔽流而下﹐橋梁傾陷﹐城垣圮毀。福司理查盤﹑匪莪王公﹐親踏災傷﹐令收木二百餘桿﹐爲修城諸費。適流寇告警﹐合邑戒嚴﹐亟鳩工豎柵﹐聊以固圉。所餘若干﹐用建樓於敬止館之上﹐爲鄕先生﹑孝廉﹑明經﹑上捨萃聚之所。樓成﹐名之曰「聚星」。昔陳實過荀淑大史﹐占其星曰「百里之內﹐賢人聚。」是知髙賢大良挺生於天﹐一出一處﹐上關星緯﹐故有謂傅說爲箕星﹐東方朔爲歲星﹐李白爲長庚星﹐蘇軾爲奎星。又有謂嚴光爲客星﹐趙普爲紫微垣小星﹐鮮於侁爲一路福星。是人也﹐是星也﹐皆天縱之爲一代偉人﹐以光世宙也。吾黨彬彬固不乏人。幸而際乾坤之泰﹐依日月之光﹐云雷乎域中﹐霖雨乎天下﹐人將仰之爲景星。及其解組賦歸﹐優遊杖屨﹐陶情三徑﹐樂聖數杯﹐作後進典型﹐紹先民矩矱﹐人將仰之爲老人星。卽不然﹐雅志暫違﹐壯懷未展﹐非公不至﹐是徑不由﹐操媲彥方﹐節齊孺子﹐人將仰之爲處士星。𨿽不遽與版籍諸賢爭光競耀﹐要不負上天挺生之意﹐則一也。夫星系於下﹐蔭映於淸虛﹐輝煌於碧落﹐位置綦髙﹐標格綦貴﹐設隕於地﹐化而爲石﹐樵夫牧豎踐而踏之。人不克樹立﹐輕自隕獲﹐頑而不靈﹐匪星也﹐石題之矣。甚者會搆雲龍﹐遭逢風虎﹐乘權煽虐﹐怙勢作妖﹐禍延縉紳﹐毒流蒼赤﹐夫且爲欃槍﹐爲熒惑﹐人將指而唾之﹐曾頑石之不如﹐尙得爲星乎哉﹖鄙諺有之﹕凶星退舍﹔吉星來躔﹐吉凶何嘗﹐惟人所造。何以吉﹖修之吉﹔何以凶﹖悖之凶。願吾黨登斯樓者﹐勿作等閒聚散﹐視同萍梗﹐聞善相告﹐見善相示﹔有失則捄﹐有過則規﹐聿修厥徳﹐以臻迪吉。將我自玉﹐誰不玉我﹖邦君禮之﹐邦人愛之﹔居鄕國﹐鄕國重﹔居朝廷﹐朝廷重﹐總無負上天挺生之意而可矣。若謂玆樓﹐俯瞰碧流﹐遙挹丹嶂﹐可以畱連光景﹐聆雙曲之新聲﹐觀百年之艷舞﹔名教中樂地﹐恐不應爾﹐殆非建樓意也。

重建連城儒學記﹝明﹞林華

連城縣隸於汀州府﹐縣設學﹐昔在縣治之東南隅﹐建於宋紹興四年。淳熙間﹐縣令常誾遷今地﹐歷宋﹑元季世﹐屢遭兵燹。吏是土者﹐𨿽或更新之﹐率皆因陋就簡﹐前則逼於逵﹐後則限於池﹐堂﹑齋之外無餘也﹐士習業者宿於外舍。是𨿽有學之名﹐而造士之實幾乎廢矣。正徳癸酉秋﹐僉憲胡公璉奉天子命來總飭閩兵備﹐巡歷玆縣﹐蒞學詣視﹐慨然嘆曰「學校爲政之首務﹐頹圮若斯﹐所不忍也。今學宮北鑿污池﹐山川之气洩矣。」於是﹐計費於縣之富民﹐各出其私贏﹐鳩工諏日﹐又更新之。督課則耆民沈長權﹑義民童世昌﹑黃玉奎也。縣令鄭君倌﹑縣簿來君錦則提調之。汀州府同知陳君衮來會計﹐又自捐金買學西隅民居地爲名賢祠﹐且以正方面。繼而﹐府推宋君炫皆左右其事。由是式廓弘邃﹐坎塪堙塞﹐屹然一形勝也。凡殿廡之弗稱﹐堂齋之圮壞者﹐皆撤而新之。堂之北立祠﹐以報公之功徳﹔左介名賢﹐亦彰潛徳之光﹔右介會饌﹐以爲觀頤之所﹔東西號捨﹐爲子弟修藏之處也。堂前兩齋﹐齋之左循大道﹐及黌門﹑階序﹑屏攝﹑倉庫﹑庖廚﹐瓴壁塗堊﹐莫不秩秩乎﹐繩繩乎。自經始至於落成﹐僅逾三時。縣令王君理﹑縣丞王君鍾嶽﹑縣簿黎君琇﹑縣幕兪君仕輝﹐後先提調﹐而規制煥然矣。湣忠祠記﹝明﹞沈日表

湣忠祠﹐祀邑令徐公承澤也。公死戊子之難﹐賊殲其身﹐碧血淋漓﹐肝腦塗地﹐噫﹐慘矣﹗公署篆未幾﹐而內難交潰﹐公可以去而不去﹐非所謂死重於泰山者乎﹗古之有功徳於民﹐祀之﹔死社稷﹐祀之。公下車而反側子自安﹐非公之功乎﹖劍隱於魚﹐獻未終而匕首見﹐公以社稷死﹐社稷臣也。歷二十年﹐杜公士晉重哀公﹐捐俸四十兩購車田﹐田以歲入奉公之祭。酒樽牲房﹐春秋兩舉﹐紳士耆老﹐行禮如次。祠成以記之云。學

記李世熊

天下郡邑﹐學皆有記﹐必屬名儒爲之。寧化獨不然﹐腐生代斫而已﹐無足以示學者。今取宋賢之文以補之﹐蓋吾讀江陵項氏之說﹐而益嘆後世之記之陋也。其爲《枝江縣學新記》曰﹕古者周天子之居民也﹐不但天子﹑諸侯之國自二十五家以上則有學焉。﹝今志社學義塾意本此。﹞學莫尙於斯矣。方是時﹐建官三百六十﹐以張備法﹐而紀眾民。視其中無一事無法者﹐而獨於建學無制﹐則其吏非應文也﹔無一民無養者﹐而獨無粟士之廩﹐則其士非爲養也。而上下顧交趨之﹐如裘葛飲食然﹐則必有不可捨焉者矣。天子之學﹐謂之辟雍﹐班朝﹑布令﹑享帝﹑右祖﹐則以爲明堂同律﹔候气﹑治歷﹑考祥﹐則以爲靈臺﹔諸侯之學﹐謂之泮宮﹔大師旅﹐則將士會焉﹔大獄訟﹐則吏民期焉﹔大祭祀﹐則始祖享焉。蓋其制皆於國之勝地﹐披水築宮﹐爲一大有司。國有大事﹐則以禮屬百官﹑羣吏﹐下民而講行之﹔無事﹐則國之耆老﹑子弟遊焉﹐以論鼓鐘﹐而修孝弟。其地尊﹐其禮大﹐三百六十官﹐皆不得治其事。意者﹐三公之老而致仕者掌之﹐謂之鄕老﹔二鄕而公一人﹐則六鄕蓋三公矣。故曰三公在朝﹐三老在學﹐公與老皆無職於六官﹐學﹑序﹑庠﹑塾﹐皆無制於六典。古之言道者﹐固如是也。嗚呼﹐意深而義遠矣。呂氏﹑東萊亦云﹐學校一制﹐後世與先王絕相背馳﹐不可復考矣。卽學宮一事言之﹐舜命夔典樂﹑教冑子﹐周則大司樂掌成均之法﹐皆以掌樂之官而掌教﹐豈非以優遊涵養鼓舞動蕩﹐其入人心者深乎﹖此固非專設一官司也。秦﹑漢以後﹐則誤視此爲一官司之事耳﹐𨿽法度具舉﹐不過法制相臨而已﹐何能深入人心乎﹖蓋教與政本二事﹐而後世誤以政爲教也。且如《周禮》﹐設官設教﹐凡師氏﹑保氏﹑大司樂﹑大胥﹑小胥之類﹐所教者不過國子﹔若鄕遂﹐所以興賢能﹐則不聞掌州遂者何官﹖教州遂者何法也﹗夫以先王設官﹐纖如射鳥﹐尙且不遺﹐豈於興賢能之事而沒其文哉﹖蓋六官所領者﹐皆法之所寓﹔其上者三公論道﹐則不載於書﹔其下者學官設教﹐則不領於六官。以二者事體重大﹐非官司所領也。惟國子﹐乃世祿之官﹐鮮克由禮﹐以蕩淩徳﹐不可不設官以教養之。然而所以教養之意﹐亦未嘗有理無事﹑有體無用也。如舜自國子外別無掌教之官﹐然侯明撻紀﹑書識﹐納言又如此其備。周人學官𨿽不領於屬﹐然而比年入學﹐中年考校﹐自一年離經辧志﹐至七年論學取友﹐謂之小成﹐九年知類通達﹐謂之大成。至不率教者﹐屏之不齒﹐其體用本末咸備又如此。後世徒以政爲教﹐宜其與先王背馳耳。如漢武表章六經﹐光武投戈講藝﹐魏孝文欲攺戎俗﹐唐太宗廣學捨千二百區﹐遊學者至八千餘人。世儒見此便謂興學﹐不知其文飾治具耳﹐非其中眞有不能自已實見﹐理義在人心﹐自不容沒﹔而爲之也﹐蓋用心內外不同﹔其去唐﹑虞三代益遠矣。由項呂之言學校之重大如此﹐先王之不敢輕置官如此。故宋代設置教授﹐其遷除不由吏曹﹐多保舉於宰相﹐以是眞儒疊出﹐正气多發於學校。而今以學官爲冗員﹐徒取充位而已。則胡不妙簡碩徳如淳公﹑安定之流﹐令表正人倫﹐爲朝廷儲薪槱之用哉﹗涼傘寨記﹝明﹞陳鳴春

嘗按縣圖﹐河源裏璧洲之南有涼傘寨﹐去城八十里許﹐山頂團團﹐肖形涼傘﹐因名之。內隈壙夷坦可居﹐外巉壁崎兀難陟﹐形勝蓋天設也。正統戊辰﹐沙尢艸寇鄧茂七﹐越境作耗﹐時宰邑王公依臨裏而屬諸鄕民曰「邑無城池﹐難於禦侮﹐幸可保障﹐惟有寨耳。吾與爾等共死守之。」裏民﹐知義者﹐若林景容﹑吳秉英﹐憤然以從。乃復宰曰「村墟籬落﹐吾家室也歟哉﹗吾國一也。彼寇方張﹐吾儕慮無死地。王侯數語凜然﹐作吾忠義﹐吾儕又寧有生心﹖」相與率一里民﹐日夜提護寨中。無何﹐寇至環攻﹐英﹑容又諭眾﹕「吾輩寧死﹐原無降志。」曠時旬日不下﹐忽一日請戰﹐而寇潰﹐眾卒賴以全生。嗚呼﹐繭絲之間﹐保障之請﹐晉陽之尹鐸也﹔沈竈產蛙﹐民無叛意﹐晉陽之民也。玆區區一里﹐家不數百﹐民不滿千﹐效守若此﹐盡足拒敵﹐得非王公政教素足孚民﹐所謂覆露一方﹐遮庇一邑﹐故當刀兵鑼火﹐景況淒涼﹐而斯民气魄逾壯﹐膽志逾堅。公其晉陽之牧﹐民其尹鐸之民歟﹖彼夫冗位備員者﹐祗坐乘張蓋﹐一有緩急於民﹐毫無激發﹐不幾有愧於公並有愧於公之民耶﹖重修冠豸寨記﹝明﹞童璽

邑之有禦侮處﹐曰冠豸寨。其山四面皆石壁﹐崒嵂巉巍﹐矗云薄漢﹐呈奇獻怪﹐郁乎其蒼蒨也。初足迹莫能容﹐後鑿石磴數百里﹐始通一道。上曠然平地﹐有泉有圃﹐可汲可蔬﹐堪宅萬人﹐固天設之險也。至正二十六年﹐福省架閣馬公﹑周卿﹑方公﹑虞侯率千人辟南北塹﹐壘城鑿池﹐以爲保障。正統﹐沙縣鄧茂七寇邑。令王公佐﹑鄕官許浩志﹑耆民童得慶﹑桑葉茂捐資修葺﹐民藉全生。弘治辛亥﹐漳平溫文進弄兵﹐民甚恐。邑侯關銓以連邑無堅城﹐所依者冠豸寨耳﹐乃率縣丞萬貫輩營繕之。時郡二守山陰章公頎下邑﹐亦切民患﹐親謁絕頂﹐添助資費。侯遂計丈數﹐揣髙低﹐度厚薄﹐畫餱糧。因南﹑北塹舊址﹐增新城五十餘丈﹐立南﹑北二門﹐辟右道之最險隘者﹐仍衛以石欄幹﹐下十步許敞雲樓﹐門上架樓宇三間﹐凡此皆前所未有也。更張皇武備﹐賊遠聞之﹐不敢犯。又於蒼玉峽﹑芙蓉波﹑金字泉﹑白雲洞諸勝槪處從新之﹐然後規模宏遠﹐遇警足衛生靈﹐平居足爲觀覽﹐其功視馬與虞﹑王皆並之矣。肇修於辛亥七月﹐告成於壬子三月。夫知事之當爲而能捐分貲以爲之者﹐義也﹔知民之當保而能修地利以保之者﹐仁也。仁與義﹐吾侯其兼之矣。他如當官之愼重﹐立政之轟烈﹐俱在人耳目﹐此特其一節也。耆老某有事於斯寨者﹐徵餘言爲記﹐是宜具顚末﹐永刻諸石。始建歸化縣儒學記﹝明﹞尹直

自古帝王之禦世也﹐政與教二者而已。政以禁防之﹐教以化導之﹐要歸於治安﹐而非有二道。惟是語教化者﹐矜髙遠而不切於世用﹔語政理者﹐務卑近而不本於道徳。甚至有有司之政而無學校之教﹐遂偏廢而不舉﹐人材所以不成﹐風俗所以益下﹐治化所以不古也。若有志於治者﹐必先於教學。學立則教有所施﹐士有所養﹐政有所本﹐斯人材成﹑風俗美而治化盛矣。我朝聖聖嗣興﹐法古爲治﹐自京師達於山陬海隅﹐𨿽僻小新邑﹐靡不有學﹐蓋政教兼舉﹐不以新故小大而或有偏廢焉。汀之歸化﹐新縣也﹐本淸流﹑寧化﹑將樂﹑沙縣之交境﹐山谷阻修﹐官府迥隔﹐羣不逞輩﹐易乘間扇動爲民患。福建藩臬洎行部使合議﹐請卽淸流明溪鎭增置一縣臨撫之﹐制如議﹐乃賜名歸化。時分巡僉憲周君謨身親規畫﹐敷工興創﹐縣治甫成﹐廟學繼作﹐皆向丙坐壬﹐中爲大成殿﹐東﹑西翼以兩廡﹐前列門﹑欞星門﹐各若干楹。門內東爲宰牲所﹐西爲神廚﹔門外南鑿泮池﹐半環以垣﹔殿後爲明倫堂﹐東﹑西並爲兩齋﹔堂後爲棲士之室﹑學官之居﹐又各若干楹。而曾饌之堂﹐儲蓄之廩﹐凡所宜有﹐無不具完。學門之外﹐學西立養賢﹑育才二坊﹐規制宏敞﹐丹堊輝煌﹐遠邇創見﹐謂可甲閩以南。諸校庠旣落成﹐乃選士於民秀﹐請師於銓曹﹐於是﹐教諭趙智﹑訓導利元善隨牒握章知以涖學。知縣郭潤歲時釋奠勸課﹐一如制﹔而一方人士奉約束於縣﹐服弦誦於學﹐耳目有所薰漸﹐心志有所感激﹐惟善是迪。偉人傑士﹐當有作於其間﹐而宿豪黠猾亦必革心易化爲太平王民矣。歸化號善邑﹐不自今日始歟﹖孟子曰「善政不如善教之得民。」其有以矣。學建於成化之辛卯﹐又明年﹐巡撫都憲張公瑄﹑巡按侍禦鄭君昱﹑尹君仁以行部至﹐謁廟涖學﹐謂創造歲月不可無紀﹐乃合謀介推官熊徳來京徵余文。余旣爲之記﹐復系之詩。詩曰「皇明聲教﹐淹浹四隩。維汀之幽﹐重山邃谷。官府逖違﹐民或角逐。守臣獻猷﹐增邑置牧。天子白兪﹐我其覆育。名以歸化﹐庶幾馴服。相彼明溪﹐吉協於卜。縣於斯治﹐學於斯築。奕奕講堂﹐言言王屋。周序重門﹐有館有谷。以息以遊﹐斯弦斯讀。非徒親炙﹐亦有私淑。士興賢能﹐民用和睦。歸化之名﹐著人耳目。殆百千年﹐文其鬱鬱。詔後有銘﹐載瞻載肅。」

卷之四十一藝文三

記

徐公北閘記﹝明﹞唐世濟

徐公謫連之三年﹐政和時丰﹐民物殷阜﹐治行休暢﹐冠冕全閩。公暇巡行阡陌﹐課督農桑﹐縱目隴畝枯旱狀﹐乃倡建閘之議﹐以垂永賴。事具林學博南閘記內﹐玆不縷述。第連僻萬山中﹐四面無水﹐南閘處城之偏﹐盈盈衣帶﹐霑漑有涯﹐東北獨當全城﹐表裏山河﹐關系最鉅﹐利賴尢普。建南閘而缺北閘﹐其流不長﹐其酌易竭。東北其畝者尙厪隱憂﹐況均此一方﹐孰爲流膏﹖孰爲涸澤﹖向隅之泣﹐誰實任受怨者﹖民力竭矣﹐旣疲於西﹐又務於東﹐勞苦困獘﹐謂吾民何﹖且是以不靜令也。公蒿目焦神﹐宵旰累月。將報罷﹐則萬全之利勢難寢格﹔將興作﹐則大役之後力實弗堪﹔將請支帑藏﹐則當事有掣肘之虞﹔將借力大眾﹐則聚訟貽築捨之誚。躊躇四顧﹐畫無復之政﹐圖積貯付之他年。適新均里長黃福寧﹑董文光﹑謝益﹑賴琥等一十五人﹐咸趨進曰「公無庸憂﹐某輩受明公恩﹐願畢力爲公襄之。」先是﹐連邑里甲編自國初洪武間﹐歷今二百餘載﹐牢據不易﹐里甲相懸若主僕然。至其境﹐雞犬驛騷﹐婦子不寧。每當現役﹐一切分派於甲。富者相沿故事﹐橫加科斂﹔貧者時其緩急﹐徵求靡厭﹔因循積獘﹐害莫可言。其有甲首僉里長者﹐計其出入之費﹐少不下三四百緡﹐多至五六百緡﹐有司乘間受賄﹐恬不爲怪。公廉得其故﹐酌虛劑虛﹐裒多益寡﹐有無糧而裏降爲甲者﹐有糧多而甲升爲裏者﹐大約以田準裏﹐以則準田﹐進退參伍﹐期於各當。舉二百年裕蠱陋規﹐一旦攺革幾盡。人人懷惠而六里帖安﹐不鬻恩﹐不標譽﹐不營私﹐不喜事﹐無踐更之勢﹐無侵漁之擾﹐徳公甚備。大義憤激﹐遑卹其私﹐固宜輸財輸力以共成厥功。是役也﹐經始於壬寅之冬﹐迄甲辰春正月落成焉。卽今一十二里許﹐浩瀚汪洋﹐澄波如練﹐父老賡詠﹐兒童載歌。於戲﹐微公大造﹐何以有此﹗昔人觀河﹑洛而美禹功﹐至誦明徳之遠。公玆閘成﹐大者壯金湯﹑引灌漑﹐小者供澣濯﹑資网罟﹐可以觀仁﹔仿運河之規﹐爲石洞之制﹐流瀦有常﹐啟閉有則﹐可以觀智﹔勞民而民不怨﹐用力而力不憊﹐可以觀義﹔淸積蠧之裏﹐絕常例之金﹐興水利於民而不以纖介自點﹐可以觀介。蓋一舉而四美具矣﹐公之明徳蓋遠乎﹖且公之治閘也﹐匠石入山﹐摩崖蒼壁﹐有「徐欽徐昌」四字於石﹐遺迹天造地設﹐非人力所得覬幸也。公循良課最﹐拔擢廷尉。連人士遮道奔畱﹐如失慈母﹐至攀臥不能捨去。其入人之深何如﹖今主上聖明﹐優敍耆舊。公入直承明﹐佐密勿﹐策勛政府﹐書名上淸﹐以符此讖文也。其誰曰不然哉﹖登雪峯記﹝明﹞陳簴

雪峯者﹐吾邑之南鎭﹐溯南嶺而登﹐可二十里。丙午夏半﹐陳子遊大焦。大焦去雪峯差近。十七日﹐遂由松樹堂發﹐履其他徑也。黃子則揚之僕導。初歷林嶠﹐繼涉厓阪﹐倐乃穿叢薄而迷其向路﹐虎豹之所養威﹐狐貍之所凝息。客行者隔三兩卽疑不可覓﹐但聞戒途搜剔聲﹐手先而足隨之。旣七八里﹐抵萬人坑﹐頗幽曠。復窮奧窔﹐入﹐浸浸密陰壓人。久之﹐見委蛇數隊者﹐山樵也。詰何來﹖曰﹕邑間道取此。眾欣﹐出谷散坐﹐殊覺冥然﹐僕促之行。石古蹊深﹐彌塹而曲﹐曰此故壘也。進而鐘鼓樓﹐又進而澗水潺潺﹐良苗冉冉。里許﹐林雞唱﹐客無不厭倒一觴也。抵菴飯已﹐尾牛童來取極頂﹐紆回屈盤﹐各鼓勇徑上﹐惟揭子非彰蹲踞塗間﹐予笑謂曰「怯元官家乎﹖」蓋元平章有定曾基此屯﹐俗遂誤傳極頂爲皇帝殿云。殆前而目眩心駭﹐收卷羣動﹐洶湧乎若萬派相先而赴壑﹐人在舳艫中﹐淩洪波﹐乘巨濤﹐兒孫村落沒乎不數者幾堆。陳子乃歌曰「破浪而馳﹐無傷崄。置彼鱠鱸﹐直搗鯨鯢。」又歌曰「蜂則憑房﹐蟻則納穴﹐如狃而安﹐陡焉生滅。」歌罷﹐適風來﹐舞梁蘭老之髯﹐眾失據。對面峙峯﹐方突兀競蹲﹐似可蹴而至。予與揭子興勃勃﹐便走數里特從焉。日晡而尙繞其麓﹐呼者曰「山有恙。」乃還。夜共揭子榻。遂夢駕扁舟浮海﹐遇大風掖之云端﹐獨挾小子而戲﹐因笑墮覺﹐覺則跨揭子之肘也。曉起相謂曰「遊玆審矣快﹕無假五丁而騁茅箐﹐鉆奧窟﹐困野魅﹐山君不得宮﹐快一﹔巓往苦霧﹐帷幕連岡﹐乃極髙敞﹐幽舉蒼茫﹐亡希微隱﹐快二﹔捧觴而皎魄輪空﹐鼓鐘送籟﹐酬和罔倦者彌宵﹐爭傳遊仙夢焉﹐快三。所憾者山遠酒不繼﹐寺塌僧不葺。若髮小願力﹐可亭亭之﹐可廬廬之﹐客竟日攜酒從之﹐奇祕將無盡藏﹐而山靈未首肯也。啟閉需時﹐安知來者弗如今言﹐且眾念平章疇昔乎﹖築小鄕堡而基磐綿控﹐鞏數十峯於圍內﹐況保閩關﹐何若其願力者﹐卒不克以死。人莫違天﹐感是得無撫然﹖眾乃悉嘆。飯已﹐黃子兄弟別去﹐遂各無畱志﹐始由邑南正道下。辭兩髙峯﹐卻就兩低﹐低又稱尊﹐伏磴緣崖﹐繞雙蝴蝶行﹐俛瞰云封一窩﹐是邑城也。此兩山則固邑城雙雙雄望者﹐僅雪峯伸拇臂耳。雪峯邈不見﹐而雄此兩山。非親睹記﹐幾認兒孫爲祖禰哉﹗邐迆抵城﹐南嶺始就平。渙乎若方濟漭滄﹐滿睫波濤﹐歸而神魂飄泊者累日。

﹝明﹞童璽

鄕約亭卽連民向所祠五顯神以利祈禱之址也。邑令方侯始以其祠易爲是亭﹐旁建社學。勞無俟於朴斫﹐費不出於公私﹐且政寓於亭﹐教寓於社﹐實善舉也。蓋自於變風動之時﹐人心之善﹐不約自固。後世私僞瀾倒﹐彊之而善﹐𨿽官不能以法。矧鄕自能爲約﹐約而爲善﹐𨿽不若其自善﹐尢愈於法而後善。此呂氏鄕約見取於朱子者。以行之﹐庶可以移易靡俗﹐階梯唐﹑虞﹐而元气復春也。第有任牧民者﹐或不善繩以法律﹐峻其鞭朴﹐禁錮鍛煉﹐潰肌流血無所愛。旣不教以善﹐又不使之約而爲善﹐世道職此﹐去古益遠。彼受若直﹑怠若事﹐而忍心若是耶﹖嘉靖丙戌﹐聖天子嗣位之四年﹐愼簡天下之才且賢者﹐俾令諸邑﹐而吾連得瓊臺方侯進焉。侯持己以莊﹐蒞民以恕﹐禮賢士﹐飲人以和。時前久缺令﹐凡百頹弛未振﹐乃旁議紛萃於侯。人以侯當日夜治文書﹐督催徵﹐均徭役﹐讞獄訟﹐除寇患﹐不能他有所圖。侯則閒雅樂易﹐隨事施爲﹐而日見其就緒也。尢以復古爲首務﹐乃舉藍田故事﹐訪延約中諸執事﹐分布於亭﹐其善善惡惡之典次第舉之。人漸知古道之美﹐遷善去惡﹐而師師之風將徧閭巷。聞侯初舉進士於鄕﹐嘗自倡以約﹐其黨裏是以仁。侯今令連﹐卽有是圖。備知倉公之笥﹐參﹑蓍﹑苓﹑術蓄之旣久﹐一旦遇人疾而啟瘳之﹐仁者之用心也。昔宓賤宰單父﹐古寰宰仙居﹐本之徳義﹐感之人心﹐而待斯民以直道﹐故不勞而治﹐公當於古人中求之。而吾連之被澤﹐不啻如神之騭於陰也。玉琰輩鼓舞治化﹐喜成其美﹐以其事屬予﹐記約亭之立。協謀者﹐丞鮑君裕﹑簿黎君兆﹑尉李君重球﹑邑博譚君﹑沈君元眞﹑陳君云章﹐邑諸生羅世惠﹐宜以次永鑱於石。表忠祠記﹝明﹞翁正春

祠蓋祀鄕先哲﹐張明遠公云﹕張公釋褐時﹐髙皇帝有雙絲之夢﹐類蔡齊故事﹐奇矣﹗已而置史館﹑掌成均﹑晉貳司空﹐毋論修文奉秩﹐度越諸大夫也。鉅者﹐靖難師至﹐公奉命往江西﹐與方伯楊公漣﹑憲長房公安﹑僉憲呂公昇結盟舉義﹐壯丁旣集﹐糗糧亦備﹐順流而趨﹐直抵金陵。嗚呼﹐此螳臂之奮耳﹐其何濟於當轍乎﹖然竭力於其所當爲﹐志亦足悲矣﹗未幾眾潰﹐鼠伏鳥獸散。公宣言曰「事尙有在﹐盍圖之﹖」故世有疑公程嬰者以此﹐語在《李邦光集》中。其後名入罪籍﹐戍興州去﹐間關忍死﹐若不復問天下事矣。天討交夷﹐公列行伍間﹐卽軍中官焉。蓋納垢藏污﹐聖人之徳﹔紀善忘過﹐國家之典。而公不逾時告殂矣。公之從戎也以戟士﹐其殂也以左轄之命。《傳》稱夷齊叩馬﹐武王義之﹔箕子陳疇﹐受封髙麗。夫子賢夷齊﹐仁箕子﹐贊武王順天而應人﹐義各有取也。我成祖文皇帝於武有光﹐而張公前似夷齊﹐後似箕子﹐抑鬱遄死﹐則夷齊之行爲多矣。第遭時處勢﹐要未可以采薇之行施之者﹐何也﹖一時諸臣如許侍中﹑周廬陵死矣﹐如河西傭雪菴和尙遁矣。盡瀕死也﹐誰與之生﹖盡行遁也﹐誰與其難﹖而方之苦景之激﹐又大有不忍也。故委曲以遊於時﹐而從容以就乎義﹐其用意遠矣。歷世若干﹐特祀於峽石﹐從祀於今所﹔非忠貞久而益著﹐公論久而益定耶﹖嘗臆龍飛九五﹐依堯舜之末光者﹐勛業爛然﹐曾不得一祀於社﹔而牢祀無窮﹐乃當時凜凜莫必其命之張公。由斯而談﹐孰與公多耶﹖公固不計有身後名﹐然其心事皓若烈日﹐肅若秋霜。《水東日記》載之﹐《金川玉屑》附之﹐鄭侍郎《吾學編》紀之﹐卽今人人樂道之矣﹗微正春記﹐夫豈無徵﹖戶

口記

﹝明﹞賴希道

夫戶口﹐供國課﹑徵徭役﹐其系重矣。然民有盛衰﹐而戶口之損益因之。永定創自成化﹐戶二千二百五十六﹐口一萬一千一百二十九。歷至嘉靖間﹐戶則減半﹐丁亦漸損。何者﹖蓋永邑以疲羸之地﹐當孔道之衝﹐是以民不堪命而逋逃日眾。值嘉靖四十年﹐賊首李占春等四起猖亂﹐更以流寇羅袍殺戮﹐民之死者不可勝紀。迨萬曆二年﹐陡遇洪水﹐浮沈而死者數百人﹐舉家淪沒者數十家。夫以凋耗之民生﹐乃欲取盈於額數﹐是以十金之子﹐責償千金之債﹐柰之何不負且亡哉﹖幸我賢侯何父母﹐下車以來﹐軫念民隱﹐因父老具告﹐若痌瘝乃身﹐卽以前所增三千餘丁力爲申請﹐而諸監司亦諒我侯之誠﹐批允除焉。然則﹐永民之得免於輾轉流離者﹐皆侯之賜乎﹖故民爲之謠曰「前有王父﹐後有許母。賢哉何侯﹐二公接武。其蘇我生﹐其止我處。祝爾蒼蒼﹐永令玆土。」嗟夫﹐昔有僞增戶口蒙賞者﹐自以爲榮矣﹐而貽譏於後世。云漢憂孑遺若患寡矣﹐而還定安集﹐卒占眾魚旐之夢。由是觀之﹐則永之富庶或者其在是也。而後之覽民數者﹐當不待見負版而後式矣﹗是爲記。連山廟記﹝明﹞雷應春

汀之邑六﹐寧陽爲望。寧之神祠六﹐黃連岡爲古。邑置於唐天寶﹐而廟始於陳﹑隋間﹐蓋未邑而先祠也。先是﹐神爲龍湫﹐自神奠居﹐龍乃徙化﹐土人異之﹐寘薰壚煙穴﹐覆以綿蕞﹐乞靈輒應。江流湍急﹐舟子危之﹐禱卽善濟。時民居寥落﹐廟艸創而已。元祐間﹐先所患湍急﹐忽沙合於壩﹐水由他道﹐人獲安居。父老﹑舟人乃相與更構新祠﹐稍加宏敞。然在遐陬﹐去日邊遠﹐神𨿽著靈﹐未卽上徹。及六龍南渡﹐神有勤王績﹐建炎間﹐賜額曰「靈感」﹐嗣是休命六錫﹐桓圭之寵至再﹐內助亦再加封。淳祐癸卯﹐延平李君來宰是邑﹐滌篆次﹐謁祠下﹐周視殿宇﹐有上雨旁風之訝﹐因拂棟梁﹑尋縵畫﹐乃知祠建於元祐﹐更紹聖﹐歷嘉定﹐經知縣張鑑﹑縣丞曹某重修﹐皆因陋就簡。於是慨然有鼎建志。顧政宜先民﹐是未暇及。曁秋﹐有土寇謀不軌﹐民情洶洶﹐令君密禱於神以討之﹐而寇卽授首。亟圖所以報神者﹐經度之餘﹐精誠幽徹﹐至形夢寐﹐且錫以「日永晝簾春自在﹐月澄更鼓夜分明」之句。令君揭之琴堂﹐志神貺也。越明年﹐乃集州人擇材於山﹐鞭石於江﹐斤風運奇﹐匠氏獻巧﹐不越月而飛檐傑棟﹐金碧相輝﹐雄深壯麗﹐視昔霄壤。告成日﹐牲酒馨香﹐官民和樂﹐父老舉酒﹐代神謝令﹐且爲壽令君曰「廟址龍窟也﹐岡勢龍形也。前瞰大江﹐陰陽家狀爲黃龍飲江﹐易名黃龍岡可乎﹖」讙曰﹕紀實也﹐前未聞﹐殆神所屬﹐願竟易名。邦人嘉李君之惠﹐屬予爲道始末。於傳有之﹕「先成民而後致力於神。」李君宰是邑也﹐政通人和﹐維魚屢占﹐犬吠無驚﹐成民之道得矣。其致力於神也宜。又曰「民和則神降之福。」繼自今以往﹐其所以福寧陽之民者﹐神也耶﹖李君諱多擢﹐丙戌進士第。

東華石麟二山記﹝明﹞李基益

山之佳大約以石。石之髙者壁立﹐其深則窈然而洞。山不峭壁懸立﹐如人膚具而無骨﹔山不洞壑玲瓏﹐如人果腹而心不虛也。永定之山少石﹐全體皆石者東華也。初至﹐小徑穿葉影中﹐溯水聲而上﹐山門內外﹐石大小或散或整﹐若迓客者。入門旋轉石中﹐仰見懸壁觀音閣三層﹐附壁如掛燈。登閣俯視佛殿﹐脊瓴如弩牙外張﹐堂宇不可見﹐縮於石也。從閣降而左﹐眞武閣跨土山﹐山前又皆石。折而下﹐坐佛殿前楹﹐遠望如列屏﹐蒼翠層起。屏外若伸掌見五指者爲五子。天气晴霽﹐可見大埔界﹐則粵東諸山咫尺耳。石麟稍平夷﹐山腰巨石如數間屋﹐無源而時滴瀝﹐所謂乳泉也。石下穴如井﹐小石投之﹐聲斷忽續﹐時有燕子飛出入﹐亦聞蛙聲。他石皆殊狀﹐如旂﹑如竈﹑如枯樹偃者。忽如繚垣﹐旁可外窺﹐如睥睨望﹐或如行夾道中升復降﹐崇廣皆不逾百尺﹐而仄澀險奧幾於窘步。予謂觀止矣﹐僧曰未也。出山門﹐折而右百餘步﹐得石門﹐炬以入﹐石多倒垂﹐膩而滑﹐照之乃見。時積雨多水﹐淺者涉﹐稍深負以渡﹐皆僂其首﹐側捫垂乳。路窮﹐旋而上﹐如沿螺殼中。出穴﹐則前投石處﹐因悟向所蹈﹐皆玲瓏嵌空。何以名石麟﹐則山勢趨伏若俯其首﹐林樹其毛鬣﹐石奮豎者角也。康熙乙亥望後三日﹐由金丰裏陟東華﹔越六日﹐探石麟﹐屬太平裏。予愛東華﹐以其負骨而峭立﹔石麟之可喜者﹐中虛能受﹐不徒妍好其外以悅人也。續聞溪南有晏天湖﹐又欣然願往。天影山記﹝明﹞釋戒顯

方內名山梵域﹐無論大小﹐其能開荒辟艸成一叢席者﹐非有大道徳卽有大材能﹐類非尋常人所能。吾於天影開山主人學訓樂公﹐益信其然也。公發迹長沙﹐出塵衡嶽﹐曾隨侍寶華忍和尙﹐以訪友至閩地。偶經長潭﹐有地一隅﹐薈蔚交雜﹐鼪鼯是居﹐樂其幽邃﹐遂苦身開辟﹐鑿石斬蓬﹐誅鋤燒薙﹐量址畫圖﹐構大殿山門﹐營禪寮梵閣﹐別置禪堂﹐旁及庖湢﹐次第告成。中造大悲觀音像﹐前護法﹐左毘盧﹐右地藏。而禪堂則安奉釋迦﹐觀佛其中﹐諸莊嚴具皆精巧妙麗﹐使人瞻禮﹐因敬生悟。而天影蘭若遂冠一方。計其歲歷已十餘年。公茹荼集蓼﹐一木一石﹐一椽一瓦﹐皆出手構。化主雪輪﹑平水﹐並催緣運力﹑謙水﹑溪宣﹐皆師手度弟子﹐捍勞忍苦﹐風雨弗辭﹐粒米寸絲﹐毫髮無爽。以常情言﹐公宜端坐養道﹐長享逸樂﹔卽不然﹐亦宜缽授衣傳﹐令子孫世守斯業矣。公意不然也﹐大功一訖﹐卽聚諸緇素﹐立信誓﹐勒契券﹐願立爲十方常住﹐永成佛法叢林﹔後此住持若缺﹐擇雲水有徳者主之﹐而公與徒眾皆無與也。予聞而三嘆曰「嗚呼﹐佛祖與凡庸﹐用心天淵而作事逕庭者﹐公與私而已矣。」用心私者隨所至處﹐皆如蚖蛇戀窟﹐𨿽三宿桑猶生沾滯﹔用心公者﹐𨿽頭目肢體捐以與人﹐等之涕唾。用心不同而作事亦異﹐因事異而感果亦異﹐法固然也。今公盡瘁開山﹐功成弗處﹐推斯志也﹐殆將混浮幢爲戶闥﹐廓法界爲疆圉﹐等十類含靈爲徒眾﹐量鴻而心溥﹐𨿽佛祖何以加哉﹖其荒基一片﹐爲寧陽邱居士所施﹐架造千餘金﹐則募之十方。禪堂前淨地﹐則眾善信結會﹑放生之所﹐與山場四至幅員俱屬常住。因爲之記﹐庶將來知興建所自﹐而十方蘭若傳之永遠而不易也。山前小澗長流﹐綠竹夾徑﹐乃至菴門。山苦漧燥﹐公至誠默禱﹐山左忽有泉脈一綫從地湧出﹐因名「法泉」。坐山漫亙﹐形家謂界水不明。丁酉二月﹐忽烈風猛雨﹐旁裂數十丈﹐今名曰「龍界」﹐事涉靈異﹐然誠一所感﹐人天呵護﹐則固尋常事耳。因並記之。

漳南道題名記﹝明﹞範輅

八閩始分二道﹕建寧道﹐領建﹑延﹑邵﹑汀﹔福寧道﹐領福﹑興﹑泉﹑漳。若汀﹑漳﹐則皆二道盡絕處也。漳瀕海鄰廣﹐而汀則鄰江﹑廣﹐疆域蜿蜒﹐林竹深密﹐恃險負固者往往弗靖。兼以三省逃遁﹐土著雜擾﹐勢不相攝﹐故亦往往相侵犯。成化六年﹐鎭巡議請添漳南道以專。汀於時惟設分巡﹐尙未有兵備道名。後來蘇﹑勝運﹑巖前諸處爲患未息﹐當事協謀剿平之。成化二十三年﹐又復議請設兵備一員﹐駐紮上杭﹐以控其衝﹐兼理分巡事。始以伍君希閔領命來。逮予承乏於玆﹐嘉靖初元四月抵上杭。自揣材識短淺﹐恐負朝廷委託與地方責望﹔乃歷詢前此整飭之方並分巡之政傳誦人口者﹐因並及其將以作則。乃得自伍君希閔以下九人﹐及輅並繼輅王君俊民共十一人﹐而攝官於此者數過之﹐記不與焉。夫舉事近名﹐君子遠之﹐故杜預守襄陽爲副碑沈江﹐至今人尙謂其近名。輅臨去﹐汲汲於此者﹐果近名歟﹖夫記以記賢記功﹐若輅涖此甫及半載﹐志之所欲爲未竟﹐功與賢輅皆不與﹐而謂近名﹐非也。夫閩離朝廷爲遠﹐而漳南離閩又爲遠且僻。遠而且僻﹐倘或有怠心乘之者﹐獘端潰出﹐何以上副國家委任﹐下塞民生責望哉﹖輅爲此者﹐欲後來同志君子知某可師﹐某可戒﹐又欲點檢所存所發﹐足爲後來者可師﹐毋爲其可戒﹐庶幾克盡厥職。而汀漳之盜賊自此遠去﹐風俗自是可美﹐禮樂自是可興﹐殆將爲善治矣。是輅此舉不爲無謂也。

漳南分巡道鎭要地也﹐記名於石以昭勸戒﹐範公之意遠矣。碑昔豎澄遠樓下﹐今回祿迄二十餘載﹐無存焉。萬曆三年﹐余承乏於此﹐考志有範公所著題名記。仰懷前哲﹐作我典常﹐矧由余遡往﹐功烈在人者﹐歷歷口碑可述。爰命上杭尹錢堯中復爲勒石﹐且以俟諸將來置堂右便觀省云。萬曆四年﹐新安尹校跋。遷杭川書院記﹝明﹞林魁

觀察僉事王君用章駐節上杭。先是﹐縣廟學壞﹐公用輿論﹐遷建城之坎隅﹐鐘攬靈秀﹐嚴翼惟備。卽故學址攺建朱文公祠。蓋邑人舊祠文公於城南瑟岡﹐地望弗稱﹐旣攺建﹐前豎綽楔﹐顏曰「泰山喬嶽」﹐顏大門曰「杭川書院」﹐總大觀也。用嶽麓﹑白鹿洞故事﹐聚士之秀者﹐使講習於其中。公於憲務之暇﹐身蒞之﹐篤課考材考業﹐日淬月礪﹐文學郁然以興。乃走使至海上﹐命魁爲之記﹐予於是有感焉。惟考亭夫子之道﹐上繼往聖﹐下開來學﹐致知力行﹐析之有以極義理之精﹐合之有以盡道禮之大﹔是以明道之功無一理之不察﹐體道之重無一息之或遺。天徳王道相爲表裏﹐體信達順﹐同一始終。先正稱朱子集諸儒之大成﹐至哉言乎﹗夫何異學紛紜﹐謂聖人之域可一蹴而至﹐以格物致知爲支離﹐以誠意正心爲僞學。在夫子之時﹐已肆其喧豗﹐尙何責於後世哉﹖所賴秉彜在天﹐道終不隕﹐國家右文﹐本道爲治﹔非聖人之書不以立教﹐非眞儒之說不以取士﹔然後斯道大行而不惑﹐聖經賢傳各得其所﹐用之以修身齊家治國平天下。所謂君子得聞大道之要﹐小人得蒙至治之澤。嗚呼﹐是豈人之力哉﹖公持憲一方﹐作新廟學﹐卽祠夫子以示的多士﹐蓋入聖之階於是乎在﹐其望於學者至矣。予喜杭之士將由是相先正學﹐以格致誠正之術輔君長民﹐爲世道幸﹔勿懼乎倡異學者起於其間﹐爲世道憂。嗚呼﹐學可不愼乎哉﹗永定開路記﹝明﹞田汝成

汀﹑漳巖郡也﹐介於萬山﹐鳥道盤紆﹐毒艸蒙密﹐爲暴客逋藪。先是﹐按察司分兩道以領轄諸郡﹐而汀﹑漳分隸﹐判不相統﹐視若邊圉﹐使節罕歷﹐故路廢弗除。成化中﹐立漳南於上杭﹐以領轄汀﹑漳二郡﹐始相聯絡。復立永定於西偏﹐去上杭百餘里。自漳入汀者﹐東由龍巖﹐西由永定。東路險遠﹐不若西路便﹐而驛傳舖捨俱從東偏。故東爲孔道﹐而輿夫之費﹑跋涉之勞蓋有年矣。是創始者鹵莽於謀﹐而仍貫者憚於攺作也。是年秋八月﹐侯公廷訓以按察司僉事分巡漳南﹐威立惠流﹐百墜具舉。乃極封疆所履﹐達於四隅﹐諏求疾苦。父老咸言﹐汀﹑漳比鄰之國也﹐緩急相援﹐往來之道非近易不可﹔且令永定新民頻覿官府﹐習法令儀度﹐不若開西路便。公以爲然﹐白之巡按禦史王公瑛﹐覽而報可。乃令永定唐君燦﹑上杭令伍君邊綜理之。刈芟艸木﹐墮髙堙庳﹐而兩山之阻夷爲大途﹐攺西平驛附縣治﹐以空廨當鬻﹐舊驛以建禦史行臺﹐遷舖捨於撫溪﹑太平﹑白沙﹑鑪坪﹐連延布置﹐以給傳送﹐比之東路減其遠三之一﹐又少險阻﹐旣近且易﹐行者安之。於是﹐唐君以其事請記。予維﹕爲吏者率樂因循而憚攺作﹐卽有舉措﹐又或橫主胸臆﹐格閡輿情﹐拂刺土俗﹐莫克持久。乃侯俯采羣議而折衷於心﹐裕而不迫﹐可謂盡下﹔二郡之民﹐脫險就夷﹐蠲其勞費﹐可謂溥愛﹔百年缺典﹐一旦任之﹐可謂勤事。一舉而三善備焉﹐是誠不可無紀也。𨿽然﹐予竊有感焉﹐夫人情樂近易而惡險遠也﹐豈眞道途然哉﹖秦以嚴刑峻法偃蹇其民﹐民不堪命﹐騷然而趨漢﹐歡若更生。其去秦之漢也﹐猶脫險阻而就坦夷也。故曰﹕平易近民﹐民乃安之。夫近則不怨﹐平則不疑。爲吏者﹐推此心以爲政﹐無弗善矣。吾聞侯公蒞任數月耳﹐凡所規畫﹐動中機宜﹐悉平易其心以近民者﹔然則可紀之績﹐豈止開路一事而已哉﹖重建上杭義倉記﹝明﹞鄭錎

義倉之設﹐重民食﹐固邦本。凡天下府﹑州﹑縣﹐各置之以儲蓄﹐用濟民饑也。上杭縣之儀門右勝運裏之盧丰﹐白砂裏之華亭﹐丰田裏之慶淸寺諸處﹐向各置立﹐以便民之出納。天順壬午﹐卒遭兵亂﹐火其倉﹐墟其址﹐殆有十五稔矣。成化癸巳﹐貳守程侯熙謀於縣令蕭侯宏﹑丞陳侯淸﹐請於上﹐鼎新之。凡爲倉四。計勸郭鑑輩所輸谷萬有千斛﹐擇邑人之賢者吳壽齡等十人典守之。適甲午夏亢旱﹐民苦饑﹐賴濟以活。余目斯善政﹐固欲言之而未能﹐玆因典守者請﹐而告之曰﹕仁人愛民之心﹐造化之心也。古者三年耕必餘一年之食﹐積之三十年則餘十年之食﹐而民不阻饑﹐此萬世之良法也。次而李悝之平糴﹐耿壽昌之常平﹐當今之義倉﹐亦良矣。然世之爲吏者﹐以刻爲威﹐以察爲明﹐以儲蓄爲故事﹐苟罹歲歉﹐若秦饑而乞糴於晉﹐魯饑而告糴於齊﹐專事其末﹐於愛民也何有﹖今安靜不擾﹐體悉民隱﹐於廢弛者修之﹐俾有儲蓄之所﹐侯之功也﹔有餘者勸之﹐致盡周急之義﹐侯之仁也。其愛民也至矣。苟更代者﹐知散不知斂﹔受代者﹐知出不知納﹐則侯之惠難久而民無所藉。要必斂散以時﹐出納無獘﹐使侯之澤自一世而衍千百世﹐永享太平之治可也。寧化第一泉記﹝明﹞彭士望寧都人

寧陽北郭﹐依山麓下﹐以石爲基﹐有泉出其右﹐澄寒甘冽。里人恆以夜汲﹐猶天慶觀之乳泉也。泉之右爲南廬﹐予與諸子讀書其中。予因嗜茶﹐家仲子手制曰靑霜﹑曰石巖白﹐獨擅一時。性旣專嗜﹐行止必偕。或不幸逢濁流﹐輒嚬蹙揮去﹐寧終日不飲﹐決不使茶受辱。今一旦與泉值﹐予與諸子每於春﹑秋佳日﹐花明鳥歡﹐梧下松間﹐風來月上﹐白雲帶山﹐西溪斜照﹐寒燈聽雪﹐風雨雞鳴﹐講誦微倦﹐睡起拂衣﹐痛快古人﹐牢騷昔怨﹐卽吹爚發火﹐烹茶茗﹐供素甆。初寫軒室香生﹐徐引而啜之﹐盡荊溪小壺數斗﹐神气爽發﹐蛻然若遺﹐曾不知其老至也。諸子請曰﹕先生茶極佳﹐旣深嗜之﹐而泉適相值﹐天蓋畱玆泉以待先生之至﹐泉不爲無功於先生﹐先生其名之。予曰﹕廬與泉並峙﹐俱負郭而賓南山﹐吾南其廬而北其泉﹐泉不北矣﹐遂名之曰「南泉」。爲之記﹐貽知泉者。新設漳南道記﹝明﹞李鐺

閩爲天下大藩﹐例設三司以總轄郡﹑縣﹑衛若干所。國初﹐旣重其任﹐續因地方遼闊﹐洪武二十年﹐分設福寧﹑建寧二道﹐歲敕一憲臣掌之﹐慮下情不能徧及也。福興泉漳道隸福寧﹐自東北以次而南﹔建延邵汀道隸建寧﹐自西北以次而南。二道所隸﹐惟漳﹑汀極南爲最遠﹐以東西之地各至此而極也。漳﹑汀之界﹐其地多髙山﹐林木蓊郁﹐幽遐瑰詭﹐艱於往來﹐掌福寧者巡止漳州﹐掌建寧者巡止汀州﹐二郡之不通如手足之痿痺﹐气之不貫也。以故鄰於界者﹐有司無警肅﹐或得侵漁於下﹔百姓無畏憚﹐時得肆恣於鄕。致天順間﹐有溪南勝運之亂。成化六年﹐順天府治中巖人邱昂奏請添設一道﹐爲漳南道﹐獨蒞二郡。旣得兪旨﹐僉憲周公謨以經營伊始﹐在任得其人﹐特命貳守程公熙﹑通判吳公桓董其事。公等親冒險阻﹐斬茆棘﹐燔翳﹐隨山開道﹐置驛傳舖捨﹐因地制宜﹐無不曲當。議以舊建寧道司爲漳南道分司﹐而年遠窳朽且卑狹﹐乃偕邑令蕭侯宏﹑貳尹陳侯淸﹐措置官錢若干﹐木石之需﹑工力之費皆有給。於成化九年始﹐毀舊從新﹐前堂﹑後堂﹑儀門﹑外門及兩廊以次而成﹐不數月﹐煥然一新。其規模一主於程公﹐而實蕭﹑陳二侯贊畫之﹐督工則老人郭明徳焉。自後汀﹑漳之界﹐憲司由之而巡行﹐公移由之而傳送﹐姦頑之徒知畏憚而屏迹矣。眾將刻石以記﹐余謂金石有時而壞﹐功業垂於不朽。漳﹑汀之民一日之安﹐諸公一日之功﹔百世之安﹐諸公百世之功也。記於石者﹐固欲久其事﹐而諸公之功不恃此而始久也。是爲記。修理縣衙倉厫記﹝明﹞侯七乘

平生不享成福﹐身過處便艾艸焚蒿﹐作篳路藍縷計。迨卒瘏綢繆﹐粗粗苟安﹐而漢宮蠟燭﹐又別是一番人物。非獨人事﹐蓋亦有星命憑焉。余履任武平﹐始入衙﹐見衙東有樓房一所﹐前踦後跛﹐若將隨風而圮﹐然猶可幸不及吾身見也。至堂後爲居棲正址﹐茂艸叢蔚﹐人迹罕到﹐所存破屋數間﹐上無全瓦﹐下無完柱﹐風雨攸注﹐鳥鼠攸穴﹐殘檐斷壁之下﹐過者視爲畏途﹐蓋止可戴月披星﹐未許上莞下簟者。已復循例登城﹐城周圍七百七十五丈﹐髙二丈五尺﹐計塌毀一百二十餘處﹐每一處多者十餘丈﹐少者亦六七丈有奇﹐通全城而計﹐則僅存之堞幾於十無一二。及接交盤﹐見本縣額載兵米三千石﹐舊有倉厫頓貯。變故以來﹐舊倉燒毀無存﹐上下相沿於今廿載﹐兵米悉皆寄貯民間﹐以玆軍需大事﹐官不能目擊而親稽﹐但聽二三書吏借張說李﹐舌數斗斛﹐口指千萬。無論挪移幹沒﹐獘孔百出。萬一寇盜水火之不時﹐軍士脫巾而呼﹐其何以應﹖余焦然憂之﹐乃集諸紳衿父老計議修葺﹐始後衙﹐繼城垣﹐繼倉厫﹐次第舉行。衙後建大廳三間﹐左右各建小屋二間﹐耳門相望﹐分爲別院﹐門窗﹑幾閣﹑上棟﹑下宇﹐悉油飾而丹堊之。命四城鄕約督率編戶﹐鳩集土石﹐捨周城內外上下馬道之塌者盡舉而築之﹔望樓垛舖之傾圮者﹐盡葺而新之。又遴二三公正董事﹐庀材在於舊倉處所﹐創建木倉廿間﹐上有樓﹐四圍悉皆重壁。上建大堂一所﹐以爲收放兵糧之地﹔傍建小屋四間﹐擇人居住﹐以爲監守計。自癸卯五月餘方到任﹐七月有分校入闈之行﹐十月旋歸﹐卽始興工﹐越甲辰三月而衙工竣﹐十月而城工竣﹐至今乙巳六月而倉工竣。二年以來﹐除農忙息物之外﹐土木之役幾無寧日﹐𨿽力皆民力﹐財皆民財﹐而余之晝夜焦思﹐手口劬勞者﹐亦復與日俱積。迨八月而先嚴訃音至矣。夫余以簿書小吏﹐遠辭雙親﹐跋涉萬里﹐就道之日﹐生離死別﹐慘動天地。蒞任以來﹐寢不安席﹐食不甘味﹐功名性命都付之行雲流水﹐亦何樂以土木之役而傳捨作馬牛﹖但此衙署﹑城垣﹑倉厫諸工作﹐事關切要﹐旣覺無件可緩﹐而敗壞已極﹐又覺無日可待﹐不識前之人何以能相沿至今也﹗今余謝事將行矣﹐自惟有生以來﹐從不能坐享成福﹐區區之勞﹐豈敢以功自居﹖但使後之令玆土者﹐居處有宅﹐守禦有城﹐積貯有倉﹐享余之成﹐憐余之苦﹐而不笑余之多事也﹐則幸甚。

重修武平縣記﹝明﹞林茂達莆田人

閩之轄也﹐府有汀﹔汀之轄也﹐邑有武﹔武固汀巖邑也。邑始基於唐﹐以迄於今﹐歲久且圮矣。惟嘉靖甲午臨桂張侯吏玆土﹐其政悶悶然。未及期﹐民用以醇﹐年用以康﹐遂號厥膠秀曁耆眾謂之曰﹕邑之頹以是哉﹐吾將撤而新之。僉曰費﹐曰吾罔官費﹔僉曰勞﹐曰吾罔民勞。僉翕然以訝﹐乃白於郡﹑於監司﹐用捐厥俸資以事事焉。市材於村落而償其本直﹐庀徒於民兵而酬以歲科﹐以至陶瓦葦竹砐磚﹐百凡所須﹐皆侯自擘畫﹐不以擾武民。其民裕於財者咸樂相之﹐罔以爲難。越三月而門成﹐十月而堂成。堂之東爲積儲庫﹐贍國計也﹔西爲兵器局﹐備戎事也。其後爲燕休寢﹐其東爲典史廳﹐其左﹑右隅爲吏捨。門之外﹐右爲旌善亭﹐風民良也﹔左爲申明亭﹐達下情也﹔左之次爲土神祠﹐右之次爲叢棘林。其前爲門樓﹐與後明遠樓相峙。大都易敗以完﹐繕故以新﹐飾漫漶以鮮美﹐宏敞巨觀﹐翚飛雲矗。甫期而就峻﹐而邑之制於是乎侈矣﹗夫政莫大於勤事﹐功莫大於臨民﹐布法象魏﹐垂之周官﹔而攸躋攸寧﹐亦君子之所不廢也。我國家稽古立法﹐而凡藩﹑臬﹑郡﹑邑莫不各有治所﹐以示肅也。然興廢成敗恆系典守者之能與否﹔苟非其人﹐則循陋居圮﹐治亦因以落莫矣。是故避興事之謗者﹐則必有美﹐而無必爲﹔擅農收之妨者﹐則有必爲﹐而無必時﹔疲眾耗藏以大作者﹐則有必時﹐而無必節。侯以起僕責之己﹐力斯役也﹐非爲者歟﹖不舉贏於時絀﹐相年丰也﹐非時者歟﹖縮溢伸乏﹐咸有經紀﹐而工不知勞﹐民不知費也﹐非節者歟﹖夫知節者仁也﹐因時者智也﹐有爲者勇也﹐一事而三善具焉﹐侯克令哉﹗或曰﹕新作南門﹐春秋譏焉﹐何也﹖林子曰﹕公私異也。故君子之勤事臨民也﹐公而後功﹐正而後政﹐侯斯有焉﹐故曰克令。侯名策﹐字獻可﹐世爲臨桂科第世家。若尉樂安謝君璽董督章程﹐亦與有力焉﹐庸並附以記。文峯塔記﹝明﹞王獻臣

杭川諸山環抱﹐蔥鬱蒼秀﹐號爲佳勝﹐而面缺文峯﹐善風角者﹐皆以爲非宜。宋嘉泰時﹐造浮圖於水南以像之﹐未就﹐而毀於兵火。余丞杭之明年﹐覩玆缺廢﹐乃勸率二三耆民葺而完之﹐並移向學宮﹐事𨿽緩而實急。昔範文正徙饒學﹐面妙果院塔﹐俯瞰諸湖﹐名爲文筆峯﹑硯池﹐且曰﹕後二十年﹐當有魁天下者。已而﹐彭汝礪果及第。余之淺陋不敢妄擬先賢﹐而杭之士子豈無如彭而興者乎﹖余懼斯舉﹐不知者以爲近於佞佛﹐乃爲銘之﹐以破其惑。銘曰「太歲甲子﹐未月酉日。人謀僉同﹐筮亦從吉。大谿之南﹐琴岡之脊。乃建浮圖﹐庸肖文筆。拔地倚天﹐巍巍崒立。光嶽气完﹐挺生賢哲。翊我皇明﹐百千萬祀。」邑侯澗叟趙公巖前營堡碑記﹝明﹞邱衍箕

巖前舊故無營兵﹐其有營兵﹐以流寇故。先是﹐崇禎戊辰庚午﹐寇犯杭城﹐其聚嘯出沒﹐實由玆地﹔識者謂﹐玆地宜設兵﹑宜城。兵屯於城﹐據險守要﹐可以扼寇之吭而制其命。二邑令君上其議於當事﹐從之。不期年而城工竣﹑營兵設矣。然巖故武地﹐兵餉則武與杭各派其半﹐而選屬之兵亦杭之驍勇爲多。自頃歲寰海多事﹐令應公家之急﹐拮據日無寧晷﹐兼之廩帑空乏﹐餉給稽候﹐行間怨議﹐所在而然﹐巖營爲甚。蓋自我杭令君澗叟趙侯之來﹐而巖營相慶喜可知也。侯治杭﹐謀飭武備﹐嚴斥堠﹐除戎器﹐時饋餉﹐盜息民安﹐百凡毖愼。而於巖營猶加意振勵﹐不以鄰地弛擔﹐亦不以共牧委責﹐餉散以時﹐患防以預﹐綢繆補葺﹐威申恩洽。而士飽隊充﹐窺伺永杜。比年烽火寢息﹐巖地四境胥蒙其福﹐則侯之定計於先﹐有以裨之也。侯已擢邵武郡丞﹐杭人祠而祀公﹐固其所矣。而武邑各鄕堡之民﹐邇於巖而藉庇者謀於其士﹐謂公徳我安能忘﹖而營兵則謀於其帥﹐謂公卹我至矣﹐一旦去我﹐曷以寄思﹖於是營帥曁鄕之衿士輩﹐丐餘言記之﹐且述羣心之擁戴如此。余不佞﹐竊見今世令長﹐號稱循良﹐槪不多見﹔有屬意拊循﹐去之日使其民徘徊系戀已非易事﹐而況鄰邑之民哉﹗在漢﹐循良吏若中牟﹑桐鄕見徳於民﹐亦自其邑止矣。若夫鄰邑之民﹐途謳裏誦﹐惓惓不忍其去﹐而且永言思之﹐則前此未有。有之﹐自侯始也。然則﹐侯且遠出漢吏上﹐何論今世﹖余固以武民之思﹐知杭民之戴﹐而益以知侯之賢爲不可及也。侯名碩來﹐號澗叟﹐南直之涇縣人。寧化儒學記﹝明﹞熊茂松

寧化儒學自宋建炎以來﹐三遷而復於光嚴寺故址。於是制度艸創﹐若聖殿﹑尊經閣﹐皆因浮屠氏之故宮﹐歷年滋久﹐閣且蓁蕪。形家以學宮肩背﹐地不宜墟﹐學博張君濤謀重建之。稍有其緒﹐獨殿宇頹圮﹐狃於煩費。余承乏攝寧事﹐初謁文廟﹐訝其榱棟窪然﹐咨嗟久之。因嘆吏職謂何﹐政有急於此者乎﹖乃括學租數十金﹐請之學憲鄭公﹑太府沈公﹐俱報可﹐且並發帑金百餘兩爲助。余與諸學博及邑屬吏各捐俸首倡﹐紳衿皆翕然佽佐﹐共得五百餘金。乃掄材鳩工﹐撤朽易新﹐增崇舊基尺有二寸﹐經始於乙卯七月﹐告成於九月。乃率諸生迎先師返新宮﹐行釋菜禮畢﹐環視殿閣﹐巍煥攺觀。諸生請記其事﹕余惟道莫大於孔子﹐而教莫切於六經﹐士不明聖訓而通經術﹐其能達於國家者﹐未之有也。三代之學因而無革﹐誠重之也﹐暴秦燔灼﹐此道幾廢。漢承秦後﹐而首祀孔子﹐表章六經﹐史稱人才爲盛。及隋文廢天下之學﹐惟存國子監一所﹐弟子七十二人﹐學校之替極矣。又以「隨」字之文﹐狀類奔走﹐削之爲「隋」﹐而讀仍「隨」﹐不知「隋」之音「惰」﹐爲割肉聲也。一代國號莽戾若此﹐隋文音﹑義之不識﹐又安望其重道崇儒乎﹖古今以秦﹑隋並稱﹐而旋踵亡國若一轍﹐有以也。寧陽僻處萬山﹐古昔聲教未敷﹐宋治隆盛﹐而講道立徳之儒比隆鄒嶧。迨明興而益昭明潤色﹐文教昌休﹐從古所未有也。無論全閩﹐卽寧邑﹐有以制科第一而立節懷忠﹐著國家養士之報者﹐彼非學於聖人而有獲耶﹖彼且俎豆於賢人之間矣﹗今諸士彬彬美秀﹐足振昔賢之業﹐不知凡幾。試於弦誦樂育之區﹐而遡正學之源流﹐求之爾鄕﹐有餘師矣﹗玉華洞王郡伯書院記﹝明﹞湯傳榘

穹窿上下﹐自五嶽四瀆而外﹐絕崿奇嶂﹐足以蕩心耳而離垢氛者﹐所在多有。然學士大夫僅借以爲躡舒嘯﹑載酒宴樂之地而已。匪景物之廢興﹐實與生民休戚相系屬﹐使朝夕之間無以給其求而遂其生﹐則將憂水旱﹐備凶荒﹐饑寒疾苦之聲不絕於閭閻﹐𨿽有仙源靈區﹐亦零落於荒煙蔓艸﹐無有過而問之者。故必在上之君子能憂生民之憂﹐而後可以樂山水之樂也。我郡憲太原王公﹐以經時濟世之材來守臨汀。五年間﹐生聚教訓不遺餘力﹐八邑之人因得以享樂利之福。而公乃於郡城導兩河﹐修八景﹐以利濟而休息之﹐亦旣繪山區樂國矣。尢念淸邑僻在奔湍沓嶺之間﹐其靈气所鍾﹐當必有磅礡鬱結迥出尋常者。去縣治四十里許﹐當東西孔道﹐有洞名玉華﹐層崖聳拔﹐隱伏天外﹐體勢歷落而奧折。宋﹑元﹑明人敍記碑刻猶存蘚苔榛莽之中。其巓﹐舊有玉華亭﹐傾塌十年餘矣。我公以公事過此﹐娛目騁懷﹐超然物外﹐遂捐俸新其亭﹐額曰「小有洞天」﹐爲記事於石﹐題句於楹﹐周以短垣﹐縈以曲逕﹐蔭以佳木美竹﹐嵚崟錦繢﹐若天地之奇觀至是忽開也。此後﹐公每往來﹐必登眺竟日﹐至暝猶然﹐命燭盤旋﹐自爲歌詩﹐瑯若出金石。於是邑人士咸欣然曰﹕公乃不鄙夷我淸如是耶﹗公之物色我淸﹐一如幾席﹐襟帶拂拭﹐愛玩之如是耶﹗公憑覽吟詠﹐上追古人﹐而使我淸有所傳述﹐以增山川風土之重如是耶﹗相與樂數晨夕﹐矢詩以繼其音﹐乃建書院三楹於玆山之麓﹐用寄瞻仰之惠。辟小逕達於洞口﹐爲小亭以憩行人。東偏創茶亭﹐招住持﹐四時給漿﹐以濟行旅。置田若干畝﹐供薪茗修葺之費﹐凡皆以廣公惠也。下復建亭於左﹐將勒石以示後。人以傳榘承乏此土﹐屬筆爲紀其盛。予語之曰﹕諸人士毋徒視此爲遊燕之地也。昔廬陵﹑眉山作丰樂﹑喜雨二亭﹐皆所以先民憂而後民樂者。讀其遺文﹐想見當時景物民風熙熙安適之象。今玉華吐納煙雲﹐气暄物媚﹐煥然若輕霞之散流彩。回思數十年來巖穴荒涼﹐人民凋瘵﹐豈易有此形勝﹖然則卽與公之治﹐謂與歐﹑蘇二公輝映後先﹐豈不可耶﹖傳榘受我公樾蔭﹐待罪於玆七年﹐不克毫髮有助﹐乃得從諸人士附名於丹崖翠岫之間﹐有餘榮焉﹐又安敢不文辭哉﹖是爲記。小玉華洞記﹝明﹞王源昌

予入閩過將樂﹐嘖嘖咸稱邑之玉華洞與武夷競勝。時予攬轡﹐未遑作覽勝緣。尋入淸流﹐道之中折﹐突起兩峯﹐崒嵂如畫﹐土人稱爲小玉華洞。乃停驂登玩。其洞二﹐似聯璧相貫串﹐距不數武。中有石﹐似大士面壁時者。有石似丹竈﹐如人置鐺於孔上火痕猶存者。有石似蟾﹐宛然伏地﹐恍若劉仙所遺者。然其名不出裏﹐僅退然以小名﹐一似自謝其勝矣。余爲侈其說以勝之﹐蓋將之洞越城十里許﹐非貴人閒客未易往。玆固樵夫牧豎釋簦在磴者﹐皆得寓目焉。遊不擇人﹐其勝一。將之洞﹐必土人列炬始前﹐玆固明白洞達燎人心目。遊不擇地﹐其勝二。將之洞﹐風雨晦冥﹐人裹足不入﹐玆固風晨雨夕﹑月夜晞朝皆可眺焉。遊不擇時﹐其勝三。具此三勝﹐洞可居然自勝。其前則萬松環對﹐巖列石屏十餘丈﹐蓊蔚離奇﹐如踞虎豹﹑攀虯龍﹐使有好事者作飛虹亙其空﹐將巖與洞並作一片勝地﹐則又不可盡以盆花小艸名之。因取洞中二詩附入玉華洞集﹐使遊者知洞尙餘支散在淸流﹐如山有祖孫﹐宗有大小﹐亦快事也﹗何

坑記

﹝明﹞伍福綏

何坑周匝皆山﹐山皆石。石之銳者如戟﹑如劍﹑如虎﹐又鈍者如營﹑如壘﹑如兜牟﹑如雲梯﹑如輜重﹔鈍而欹斜者如奔馬﹑如覆軍﹑如大風之落帽﹑如邏者之探頭而陰有所索。其居民習射獵﹐出入佩刀﹐如苗如獞而不可制﹐或者歸其咎於山﹐若山使之然者﹐此俱不論。論其靈者﹐則莫若筆架山﹐三峯斜出﹐膚土骨石﹐矗矗然騰千峯而上。鳥道繚穿﹐至半嶺﹐有楓數十章﹐垂綠繁陰﹐如儀仗夾階。僧選石置樹下﹐爲遊人憩息。嶺盡爲塢﹐幽竹成叢﹐而瓜棚﹑豆架﹑艸樹﹑鶯花亦互爲點綴。塢盡爲巖﹐髙﹑廣三丈許﹐僧編木戶之﹐作禪關。由巖而左﹐又得一小巖﹐如膽懸﹐如瓶之髙揭﹐危累數十仞。前爲臺﹐曰「承露臺」﹔以百里內遠水寒山皆了了入目﹐則又曰「望仙臺」。右爲香鑪砦﹐卽前所謂如雲梯﹑營壘者﹐舊皆不軌者所嘯聚也。予周覽久之﹐不禁泫然曰「嗟夫﹐可哀也。夫往者頑民不靖﹐至動大師﹐彌月而襲破之。男婦投崖﹐斷肱折項﹐委積崖下﹐虎豹狐貍﹐齒牙咀嚼﹐其聲軋軋然達於境。越今幾何時﹖向所爲豎壘屯兵﹐爲敵樓﹑爲陷穽者﹐竟安在哉﹖白骨如莽﹐綠火如螢﹐風淒木萎﹐鬼現猿驚。惟此一片地如澄潭秋月﹐歷劫不灰。遊其上者﹐惻然憬然﹐去苦惱心﹐生歡喜心﹔去貪毒心﹐生慈悲心﹔去嗔癡心﹐生恐怖心。當前淨土﹐何必往西方極樂﹐悵望於杳無何有之鄕也﹖」金

山記

﹝明﹞邱嘉周

環杭多山﹐而金山爲最著。以其屏障於坎位﹐爲一邑之巨鎭。然去郭四十里﹐人迹罕至﹐幾與凡山等。世宗朝﹐先大夫練塘公以直道忤時﹐解組歸來﹐寄意林泉﹐每欲於中探索奇奧﹐而亦未果。予弗克嗣先徳﹐惟山泉之趣﹐則似加篤焉。一日假寐﹐夢靑衣前導﹐宛然至金山之椒﹐四顧雲濤無際﹐見山腹一池﹐澄潔可數須眉﹐徑旁緋桃簇簇﹐紫艷映射人面。陡拔一壁﹐髙插雲霄﹐上有雙鶴鳴舞﹐翽翽南去。隨至一區﹐大不盈丈﹐中施淨幾﹐置佛經數帙﹐炷香矯矯如靑虯。見居士數人﹐容止甚都﹐咸向予盤折作禮﹐予憬然而寤。明秋下第歸﹐患瘧彌月﹐時一暝眩﹐卽神遊其地﹐如此者數數。予益訝之﹐然莫測其故。踰月瘧止﹐支羸枯坐﹐忽有耆友過予﹐予以其事語之﹐皆曰「嘻﹐山運其當興乎﹖堪輿家多言﹐形如烈焰﹐宜祀眞武﹐以鎭火災﹐第窮於力耳。斯事勉成﹐不獨杭城並受其福﹐且以克承侍禦公之志﹐吾儕當佐下風。」由是眾心翕合﹐涓吉登山﹐俛入翳薈。中至一綿密環抱處﹐恍若夢中所見﹐相與哄然慶異﹐乃薙穢繁﹐斷木石﹐諏日舉事。首建麒麟殿﹐奉眞武聖像﹐髙敞靜深﹐蔚乎大觀。蓋三山同列﹐中峯屹立﹐而石則觚稜外聳﹐有若麟角傑出者。前構復檐﹐右爲玄君閣﹐築臺砌﹐便人禮拜﹔左有山形肖獅﹐其陰爲鐘樓﹔右有山肖象﹐其陽爲鼓樓。下建飛龍廟﹐爲醮釐之所。蓋山本飛天龍形也。去廟三丈許爲山門﹐迆東﹐越小澗復南爲橋。當天宇澄霽﹐風鈴琮琤﹐橋則橫亙於前﹐頹然飲澗﹐矯然遊龍臥波﹔或林木瀟瀟﹐山含雨意﹐則層巒出云﹐周遭一色﹐忽沒於煙嵐縹緲中﹐故命之曰「連云」也。橋之下﹐水潏潏趨南去﹐花竹彌兩崖﹐或慮艱於步趨﹐爲石梁跨流泉﹐傍有懸泉如疋練﹐界破山色。涉流泉﹐躡西上﹐上有石壁﹐見山猿竦身﹐驚起欲墮。辟地一隅﹐疊石作小亭﹐名「虛遊」。人憑闌佇立﹐靑削一點﹐或山雨驟至﹐水勢奔騰有聲﹐屋瓦交振。亭右一泉﹐名「玉髓」﹐以手掬飲﹐涼沁毛骨。復下﹐由仙榜石﹐穿致恭巖﹐抵山口﹐古木鬱鬱﹐交錯無隙﹐時聞珍禽調舌不一音﹐令人有翛然塵表之想。迆東而南一阜﹐胎自獅山﹐阜上建毘盧閣。視下地頗寬衍﹐則爲紫金庵。庵左隅爲夾堂﹐以待賓客﹔傍爲子房﹐以棲曇氏之眾﹐規制咸備焉。橫一樓檐牙﹐松竹姿態如繡﹐遙望暖翠晴嵐﹐似無還有﹐一山之勝盡羅此樓矣。更下凡十一折﹐抵五龍峯﹐下爲百丈泉﹐眾山之水峻駛下注如飛雪。遡泉而上﹐渡琴橋﹐迂徑繚繞深入。道經雙髯泉﹐泉韻潺湲﹐野芳襲袂﹐白雲紛入﹐檐楹隱約見於樹杪者桃源洞。前爲歸鶴樓﹐下爲海光池﹐構基𨿽隘﹐景類武陵。自桃源而下約里許﹐抵奇古之山脊﹐爲一天門。遊人憩此﹐回首金山﹐窅然髙入云表。其旁立茶亭﹐設茗具以飲渴者。喬木蔽天﹐松濤滿耳﹐𨿽赤日漫山﹐而暑气莫之侵也。噫﹐仙緣淺薄﹐塵气未除﹐又安得羽人靜士偕采藥於此山﹐滅景棲神以養其天眞耶﹖惟是﹐先大人矢志於前﹐余踵事於後。追數昔時共事之人﹐亡者今且過半﹐因序其形槪﹐使後來問奇者循是而攬勝焉﹐知此山之興也有自﹐且知吾邑人經營之不易云爾。

攺修褒忠祠記﹝明﹞李東陽

褒忠祠者﹐祀監察禦史伍公驥及都指揮丁侯泉也。初天順壬午﹐上杭賊首李宗政攻破縣治﹐放兵四刼﹐官軍莫能禦。癸未﹐公奉命按福建道﹐聞事急﹐徑馳至汀州﹐檄三司引兵會﹐眾猶豫未決。公肩輿攜數老兵赴上杭﹐見縣獄系賊婦女﹐曰「此何罪﹖」﹐悉縱遣之。間有一教官致仕家居﹐屏徒從單騎造其廬﹐詢賊情狀﹐令召親戚聽告諭。明日﹐至者十數人﹐公面諭以禍福﹐莫不感悟。賊降者前後萬餘人﹐公命復舊業﹐其渠魁亦欲乞降。會有謀紿賊降而誅之者﹐公固不聽﹐而賊懷疑惑﹐遂擁眾不下。公躬督將士﹐逼賊巢以營﹐賊悉力來拒。都指揮桂福欲避其鋒﹐公拔劍訶之﹐福跪謝﹐願盡死﹐於是戰甚力﹐賊稍引卻。乃遣丁侯領奇兵繞出賊後﹐縱火焚其巢﹐且戒以賊遁勿追。而丁乘勝追賊﹐遇伏﹐鏖戰以死﹐賊亦創甚。而公轉戰益急﹐賊遂平。乃班師。公因積苦軍中﹐已染瘴癘﹐受代還京師﹐竟以疾卒。公子希閔歸葬於鄕。上杭耆民孔文昌等聞公訃﹐相率塑公像於城樓﹐哭而祭之﹐而侯亦與焉。壬辰﹐按察僉事周君謨謂像必有祠﹐檄同知程熙﹑知縣蕭宏等建於玆地﹐名曰「褒忠祠」。甲午﹐宏等奏其事於朝﹐賜額如舊。每歲仲春﹐命有司祀以羊豕﹐著爲令。丁未﹐推官塗琳攝縣﹐主祀事﹐乃於堂後復創屋三間﹐作三門二廡﹐又於祠左市民冢地衡三丈﹑縮二十丈有奇﹐圖有所增構﹐未成而罷。弘治己酉﹐知事周琛倡諸耆民各捐私帑﹐拓地衡﹑縮各二十六丈有奇﹐構堂三間﹐易其舊以爲寢室﹐前爲重門﹐增廡室三之二﹔其後爲宰牲之房﹑守者之居﹐而垣其四周。復置田畝﹐擇良戶林穩奉之﹐俾歲入其租以供祀。乃具書於予﹐曰﹕願有記。按祀典曰﹕能禦大患則祀之﹐以死勤事則祀之。而《周書》曰﹕記功宗以功作元祀。蓋於祀之中﹐又敍其功之小大以爲等。若漢蕭何﹐發縱指示而運籌決勝者﹐皆出其下。故凡公議所在﹐非君相所得私﹑孝子慈孫所能易也。伍公在上杭﹐保障捍禦﹐其功甚大﹐生則事之﹐死則祀之﹐禮也。丁侯之功舉而附之﹐亦禮也。或者乃謂﹐侯爲守將﹐親冒矢石以死﹐功不在禦史下。是不然﹐公爲王朝命使﹐監藩﹑臬以號令行陣﹔而侯親受戒約以行﹐是不得以守將例論。況侯又違期會以蹈禍機﹐𨿽死不悖義﹐而其功亦少殺矣。故邑人之瞻慕﹐有司之論列﹐國家所以表著而彰顯之者﹐皆在公﹐以及於侯﹐詎不宜哉﹖公之子今爲福建按察僉事﹐分巡玆地﹐每至必拜於祠﹐而後行事。招疑定亂﹐洊著勞績﹐民之奉之若事公而益親﹐故玆祠之修﹐趨事惟謹﹔旣成﹐而奉公之祀愈虔。琛承檄剿賊以功遷經歷﹐且於郡事多所幹助﹐蓋得公之風而興者。其爲是役﹐非以僉憲君故也。故記之﹐俾守是土者時葺之﹐以示不忘。持社小記﹝國朝﹞黎士弘

同社中凡九人﹐自聲律之外﹐僧客楊師﹐夙有長者名﹐艸書得東海筆法﹐妙絕當時﹐爲鐫印成一家書﹐自秦斯以下﹐能分別流派。陳貌弱﹑楊宛懷皆工爲小楷。陳學率更﹐楊學大令﹐又咸能低聲度曲﹐善爲愁嘆﹐嗚咽可人。吳人馬眉叟精繪事﹐勾畫一紙﹐淒瑟難懷﹐又謔笑詼諧﹐滿其四座。鄭健也﹐雅有棋癖﹐與陳貌弱角子丁丁﹐常漏下二鼓不置﹐每就一局﹐手勢呼聲與丁影雜出﹐童僕夢中起立退聽。家堯夫﹐美髭髯﹐新奉道士法﹐不妄語﹐然情艷未消﹐每談色動。李翹英精悍沈摯﹐時至耳熟酒酣﹐躍躍自賞。家道存﹐雄於酒﹐𨿽不大稱門戶﹐率常以豪气屈其座人。愧曾量不如阿弟﹐而疎狂自喜。此外﹐豫章人謝怡古﹐𨿽未與壇坫﹐時發郵筒﹐徵題送難﹐正如李衛公聞扶余自王﹐遙向南面灑酒三升﹔又如吳晉爭霸於黃池﹐越人時遣尺一﹐謬爲忠附﹐其意未嘗不欲長江淮而跨東海。皆一時之盛念﹐不可以無記。而愧曾黎子時爲之序其略。左所屯糧攺抵記﹝國朝﹞黎士弘

余家世籍汀州衛之左所。左所之有屯糧﹐始明永樂文皇帝。時贛屬信丰縣周三叛亂﹐檄汀軍補剿。亂平﹐卽以所籍之田賞軍﹐額賦一百三十八兩八錢﹐歲收解事隸汀州。淸軍總捕同知繼軍戶﹐不能棄家就屯﹐各還裏﹐以其田召佃﹐收其租入﹐歸而納官。軍固武人﹐不識文義﹐當初召佃時﹐與佃私爲質約﹐或破一鏡﹐或偶指他器﹐具事件爲信。至徵租﹐各佃取驗信物﹐偶年久信物失﹐佃夫卽不與一錢。信丰去汀千里﹐又軍戶多不能自行﹐請他軍代收。代收者多巧黠﹐或指歲荒無徵﹐或詐稱至中途爲盜賊截刼以去。各屯夫益苦﹐且屯戶之納糧於官有羨﹑有耗﹑有加增﹐佃堅守故約﹐絲毫不爲補益。官司徵屯之法﹐歲僉總甲一﹐小甲十。小甲催各戶﹐總甲催小甲。屯戶例以歲十月赴佃徵租。官徵銀則以春二月三比﹐屯戶固窮﹐每比血肉狼藉﹐塡牢戶﹑荷校﹑負鑕者累累接於道。故一爲總小甲﹐輕者鬻田產﹐甚則鬻子女妻孥﹑鬻墳墓。屯戶卽逃亡死絕﹐屯額終不得減。因而累同族﹐累三黨﹐訟獄繁興﹐捐生與被刑死者一歲中必四五人。凡軍戶婚配﹐率先問若家有無屯﹐有屯則男長娶無所﹑女長亦嫁無所也。間五六年﹐例遣指揮官一員詣縣淸屯﹐率循故事﹐無所更張。嘉靖中﹐有指揮楊公名漢者﹐起家孝廉﹐襲祖職﹐毅然請往。各佃苦其精嚴﹐爭爲巫魘害公。公竟死。自是後﹐至者益悠悠不任事﹐有明三百年﹐屯丁之害遂相與終始。崇禎十三年庚辰﹐林公一柱爲虔﹑撫都禦史。公莆田人﹐自汀入贛﹐而汀固撫屬。屯戶遮道訴公﹐內稱汀郡有額解贛州行糧銀貳百餘兩﹐請得以左所額徵屯糧徑從贛屬信丰起徵﹐坐抵前數之半﹔一蘇困軍﹐一省運解﹐事在可行。林公下其詞於府﹐府檄縣查詳。余時爲諸生﹐同朱君朝相﹑張君治勛﹑康君虛一及左所餘丁李汝道﹑陳子茂如贛﹐又自贛如信丰邑﹐令宋君璘如﹐亦莆田人﹐惻然許爲詳抵。佃戶徐祖善率羣佃羣起而哄﹐謂定額已數百年﹐何物小生﹐敢求更制﹐出死力爭持﹐勢洶洶且不測。朱公依違其詞﹐迄無成局。至甲申春節催上件﹐左所軍余苦邀余再往。時先大夫在病﹐餘力辭之。先大夫好謂余曰「若果能了此﹐蘇三百年害﹐端全百餘戶性命﹐爲而父禱名山不過是也﹐兒其毋辭。」余勉承命以行﹐謁贛郡守﹐守執前說不易。無已﹐上一詞於院﹐擬再得查核﹐不謂林公曾從裏中見余歲試牘﹐謬有過差之賞﹐才通姓名﹐傳語召見。余乃得細陳所以﹐公謂事關通所﹐而生一人遠來﹐將無私乎﹖余對以來年正輪總甲之役﹐痛切膚受﹐不得不愬也。公歡然接對﹐末又敍及文章之事﹐立談盡一刻乃退﹐隨遣官促贛府回詳。贛府以次日轉報﹐文云「汀衛左所屯糧額銀﹐軍戶收之﹐各佃不無刁難。汀餉解之﹐贛城道又遼遠﹐應於信丰縣徑徵﹐抵解汀州府協餉﹐事誠兩便。」院符隨下行贛﹑行汀﹐遂得淸除如額。此甲申二月中事。三月﹐余奉檄還﹐猶記先大夫正坐東牀﹐余展拜牀下。先大夫喜見顏色曰「此行良不負也。」彈指間﹐歷今遂已四十有三載。因嘆當時立法不善﹐田在他州而糧徵本衛﹐官徵尙追呼不應﹐以二三餘丁索取千里之外﹐欲不抗頑逋負﹐豈得乎﹖至於屯丁無告﹐日見其鬻妻子﹑田宅﹐立就死地﹐曾不一加存惜﹐少事變通。𨿽得林公蘇其後累﹐而三百年中﹐所爲流離凋喪死於桁楊﹑圜扉者﹐固已不可復起矣。明事之晚﹐章故因仍﹐害不得袪﹐利不得興﹐卒至社屋鼎遷淪胥而不可救﹐豈獨一左所屯事爲然哉﹖因發舊書得陳稿﹐漫記屯事本末﹐且以志林公雅庇與先大夫之徳言也。新修汀州府儒學記﹝國朝﹞黎士弘

古先王之爲國也﹐朝廟社稷﹐各有恆制﹐以化民成俗之莫先於學也。故立澤宮﹐三代祀伯夷﹑後夔﹔漢兼祀周公﹑孔子﹔晉﹑宋﹑齊﹑梁及唐﹐乃專祀孔子爲先師﹔沿宋歷明無攺。博士則取諸人望﹐人士又得上書自言﹐故弟子之誦習於學者﹐常二三千人不止﹐至不能容。有司爲奏記闕下﹐請廣席捨待諸生。先生弟子各有師承﹐出爲諸侯王長郡縣。大吏郎循序拜三公﹐望其衣冠言動﹐咸得指而數之曰﹕此某氏之儒也。其時﹐無不燈火書聲之學捨﹐無不樂羣敬業之生徒﹐無不則古稱先之大師都講﹐美矣哉﹗子蓋曰﹕三代之英而余莫之逮也﹐今郡縣博士例自銓除﹐非有宿昔尊聞之舊﹐士子自羈丱壯老﹐離居析處﹐各是其師﹐各尊其說。學使歲一按部﹐錄尢者分隸郡﹑縣學﹐亦其名然耳﹐非必有從師取友之益﹔特以令甲所在﹐有司月吉時一視學。自制﹑撫﹑藩﹑臬下及丞﹑簿﹑尉﹐凡初蒞及歲兩祭﹐必肅衣冠﹑趨謁廟無敢後。若是者﹐豈不惟其名哉﹖實不至而名猶存﹐存其名而猶冀有踐其實者。庶幾先王之道不息而後世亦相續以有傳也﹗

汀爲郡﹐在閩上游﹐名賢相望。郡學在官司各署之左地﹐擅靈爽蓋將數百年。甲寅乙卯間﹐閩大亂﹐其不化爲牧馬之場者僅矣。歲庚申﹐若邱胡公以中翰來是邦﹐巡視堂廡﹐慨然曰「修葺之責﹐豈不在我﹖」朝夕圖維﹐手口擘畫﹐或日一視焉﹐或間日一視焉。塗茨﹑金漆﹑丹靑﹑刻畫之工﹐莫不選材中度。自廟廡房廊﹑戟門泮池﹑啟聖之宮﹑奎星之閣﹑名宦之祠﹐無不位置一新。前後分守周公﹑學使惕公﹑署府漳海防張公﹑新郡伯鄢公咸韙是舉﹐相與助將倡導﹐今亦旣有成告竣矣。赫奕巍峨﹐瞻觀者溢於途路。嗟夫﹐公職在糧儲﹐其於學非專官也。且閒曹無腆祿﹐乃國事如家事﹐至節縮衣食之費﹐時補其不給焉﹐其用心也﹐專且勤如此﹐而我人士宜何如爲公報也﹖學之重在士﹐士之重在習。餘生也晚﹐卽不敢遠引古昔學校盛事﹐亦側聞諸長者之緒論矣。隆﹑萬間﹐郡中人士率爲有本之學﹐五經﹑四子﹑性理﹑史鑑諸編﹐皆背吟成誦。有士寒不能致書﹐其父千里負肩以歸教其子﹐卒爲名臣者﹔有妻子賃舂﹐並日而食一飯﹐不輕過入郡邑﹐長吏聞其名求識面而不可得﹐而亦卒爲大官。又俗尙惇朴﹐貴爲上大夫﹐遇父執先生﹐率下車侍立﹔小有誚讓﹐伏首謝過庭下﹐不呼不敢起。仕宦尙淸白﹐間厚積多金﹐𨿽至戚交遊弗齒。此聞而知之﹐而余又曾及事數先生矣。子弟一隸學宮﹐父兄相期以遠大﹐不肯修曳裾掃門之行。黨裏之會﹐日有期﹐月有課﹐少長卑幼﹐辟咡雁行﹐善相揚﹐過相規﹐析疑問難﹐外無他語。稍及勢利薰灼﹐則羣起避席﹐其人面發赤﹐若無所自容。至一行一言足多﹐則不惜走百十里見之﹐必讀其書﹑識其人而後罷。今斯風其尙如故乎﹖抑得無少替乎﹖念昔先民旣深伯玉﹐不見古人之悲﹔敍述舊聞﹐又不勝昌黎回瀾旣倒之感﹐吾願與諸君子相勉以有成也。黃河之水﹐決其竇可以懷山﹑架壑﹑觸石﹑崩崖。一夫竭智﹐下竹石﹐可以息千里之流還之故道。力非不足﹐而槪謝之曰「時之不若﹐勢之不返。」則然吾所學何學﹐而乃甘讓古人爲也﹖余故因胡公修事告成﹐樂書其碑﹐爲原本章程﹐見先王立學之意﹐並欲以文行互相砥礪者﹔報公功萬一﹐毋徒使人謂實不至而名僅存焉﹐則厚幸矣﹗工始於康熙辛酉年二月﹐落成於壬戌年七月。出入財用之目﹐公自有記。遊朝斗巖記﹝國朝﹞李長日

辛丑仲冬﹐余招同熊子於岡﹑陳子夔若﹑黃子子厚﹐出麗春門﹐渡橋二﹐過碧雲洞沿溪行﹐紆回一里許。萬木攢巒﹐幽陰蔽日﹐池也﹐亭館也﹐園林疏密﹐古寺髙下也。止止行行皆有致。復紆回一里許﹐南郊矣。千樹梅花﹑臨溪玉立。再行再止﹐望崖岫林亭﹐累累然角列而下絕者﹐朝斗巖也。余與三子攀援而登﹐踐其徑﹐郁然以幽﹔步其巓﹐岈然以險。倚山復澗﹐殿廡巋然﹐巖盤亙於後﹐旁狹中廣﹐堂若﹐凳若﹐可列坐數人。四隅淸泉懸澑﹐靜聽有聲。坐久﹐石气逼人。去巖右數步﹐皆列奇石﹐植佳花﹐美卉﹑時蔬﹑古藤﹑翠竹﹐莫不異態疊出﹐紛披窈窕。再數步﹐環以墻﹐有亭名「泠然」。亭東塏合巒覆﹐露畱煙後。小石洞中奉觀音大士像﹐前瞰岌甚﹐難人立也。見城郭﹑土壤之美﹐層層然﹐凸凸然﹐殆不可狀。俯其下﹐一溪曲折﹐小艇橫波﹐流雲遠樹﹐點綴在微茫間﹐然後知玆山之妙﹐亦邃窅﹐亦遼廓﹐近觀遠眺皆有奇趣。乃復卻顧沿回﹐由曲逕而下﹐培塿特出﹐不焚不剪﹐天然半邱。近山﹐僧新創一小庵﹐庵方廣不盈丈﹐遊息其中﹐但聞鐘梵音自遠而至。風聲松濤﹐隔林振樾﹐心魂窅寂﹐正引人作遠想。當其坐於巖﹐止於亭﹐初不知此下有殊勝也。自此巖而西入數百步﹐山凸間又名爲新巖﹐辟於近代﹐𨿽較荒深﹐幽奇不如。三子與余竟徘徊而不欲上。云驤閣記﹝國朝﹞李長日

云驤閣在東城上﹐四隅皆峭石﹐下臨龍潭﹐四望淸遠。右層級下﹐有白漚亭﹐旁輔以奇石﹐如墻立。左岸橋一﹐右如之﹐若帶﹐若堞﹐若長堤。環城東溪﹐搖光上下。隔溪仙隱觀﹐疏樹幽隱﹐晨昏鐘鼓聲時越溪而上薄乎閣南。叢木修林﹐亭臺立﹐巖壑具﹐山嶺塔影層層與閣遙望者﹐碧雲洞也。東望半里許﹐爲蒼玉洞﹐岸勢嵯岈﹐水光飛白﹐士女行行﹐牧豎種種﹐望不可極。是玆閣之勝﹐凡林麓﹑雲煙﹑臺榭﹑水石﹐無遠近﹐無露藏﹐皆爲閣所有﹐皆入遊人望中。綠陰黃鮮﹐宜春望﹔天髙气淸﹐宜秋望﹔光風﹐宜晴望﹔遠峯﹐宜雨望﹔初月晚煙﹐宜夕望﹔遊人幽賞﹐於是爲最。閣宋時舊名「淸陰」﹑名「集景」﹐復攺「云驤」﹐又名「雙淸」﹐今乃名曰「云驤閣」也。邱趙二公報徳祠記﹝國朝﹞黎士弘

程子有云﹕凡一命之士﹐苟存心愛物﹐於人必有所濟。況等而上爲督撫﹑爲藩臬﹑爲郡縣大吏﹐受一方土宇之寄﹐舉手措足﹐動關民命﹐近取一時榮名﹐遠則垂千秋俎豆之享﹐輕重瞭然﹔而或乃蹙蹙爲不遑旦夕之計﹐亦可謂之失策矣。我汀邑山多土瘠﹐田中下﹐厥賦上中﹐民鮮蓋藏﹐又拙於謀生﹐歲稍不登﹐凶饑立見。一二有司﹐意或不在百姓﹐而至用二用三﹐國之爲國﹐其尙可問乎﹖前明萬曆五年﹐郡屬邑連城﹐有浮糧千百﹐欲均而派之長汀七邑。當事已允其請﹐檄旦夕下﹐邑紳故思恩太守趙公鉞率邑人起而爭之曰「地有分疆﹐賦有定額﹐無故而爲鄰國之壑﹐𨿽死不任受。」邑大令邱公諱名貴﹐削牘詳請﹐至再至三。謂﹕「令可去﹐決不能代外邑無名之徵﹐使他日謂邑之浮糧害民自邱某始。」當事偉其詞﹐其事遂得寢。然邱公亦竟以自拂當事意﹐解官。邑民感邱﹑趙兩公恩﹐於西郊羅漢嶺之側建祠祀兩公。歷今已百餘年﹐漸就傾圮﹐他僧且攘爲事佛之所。趙氏子孫明經﹑文學等﹐乃重事廓淸﹐春秋時祭﹐頓復舊觀。嗟夫﹐使其時趙先生不奮起力爭﹐邱使君復迎合當事﹐依違含忍﹐無窮之累不遂至今日哉﹗於是見當事賢仁﹐有司不惜一官爲萬民請命﹔邑紳耆舊卽致政家居﹐擁護梓桑之厚﹐遇大利害﹐矯首厲角﹐身觸嫌怨而見義必爲。又見官斯土者﹐與邑之士大夫志同道合﹐相與有成﹐不以傳捨視官﹐故相違謬﹔而賢士大夫任勞首事﹐曾無有一狂悍小夫敢旁撓中阻﹐故相妒害其事者。且相去百餘年之久﹐姓字漸湮沒﹐不復爲人記憶。而趙氏子孫能光復舊物﹐使祖功宗徳千載如新﹐天道報復之大﹐又何其不爽如斯也﹗予忝公後進﹐特直敍其事於碑版﹐其於今昔升降之感﹐蓋亦因之無窮矣。至祀事租入﹐儀禮之詳﹐趙氏自有專記。蒼玉洞記﹝國朝﹞李長日

由東溪溯河堤大道盤折半里許﹐爲蒼玉洞。洞皆石﹐如蒼玉色。復磴嶟沓﹐深岫阻峭。附者﹐背者﹐巉然升者﹐蹲然降者﹐將墜未墜者﹐已合未合者﹐中如仙掌﹑獅子﹑石門﹑煙嶼以及鶴巢﹑馬鞍﹑抱雲﹑二老﹐無不觸類成形﹐互爲奇態。其懸巖斗絕嶄然仰止﹐殆仙掌若﹔中一峯最髙﹐覆額突怒﹐呀然奔吼﹐殆獅子若﹔睥睨回環﹐側削對峙﹐則有若石門然。其林立偃蹇﹐小峯突出﹐若煙若嶼者﹐曰「煙嶼」﹔而爲嵁爲穴﹐日光倒入﹐則爲鶴巢﹔如凳如幾﹐上可列坐﹐則爲馬鞍﹔虧蔽環合﹐洩云漲谷﹐則爲抱雲﹔鬅鬇虯鬈﹐離列並坐﹐則爲二老。其峯髙十仞﹐其地廣盈畝﹐羣石之巓有翠微亭﹐遊人至此﹐於窮目遠眺﹐平疇遠水﹐儼若圖畫也。通體巒鍔﹐皆鐫唐﹑宋時遊人詩記﹐石面剝殆盡﹐半爲苔所食﹐苔色尢爲蒼然﹐密緻可愛。更竹箭藤蘿﹐薈蔚交加﹐垂陰其上。江流淸洌﹐黛蓄泓渟﹐溶瀁於前。左畔怪石森然﹐岸截環抱。中遊魚數百頭﹐隨流上下﹐間廁隱顯。近僧人結茆洞側﹐爲放生池。洞右畔石級以上數十層爲一髙邱﹐名東禪寺。先有橫翠亭﹐亭﹑寺今皆廢﹐遺址尙存焉。嗟乎﹐巖壑依然﹐亭臺榛莽。不有所記﹐而水光山色﹐何以爲遊人解嘲也﹖雲龍書院記﹝國朝﹞陸廣霖

來寧之二年﹐得賈生文兆獨力成余志﹑建書院於丞署故地﹐感夫勃蔚創興。因卜人材隆盛﹐有如雲之從龍﹐故取以名吾書院。於是芟其蕪﹐推其頹﹐撤其朽﹐平其陔﹐逼者曠如﹐翳者爽如﹐偏袤奧曲﹐淸豁敷舒。此爲廳﹐彼爲捨﹔此宜間﹐彼宜架﹔有亭而無榭﹐似館而非廈﹔向背正側﹐縱橫廣狹﹐固因勢而就裁﹐要皆執繩墨以爲法。昔門自南﹐環其堵以絕之﹔今門自東﹐紆其徑以別之。歷甬道而升者﹐外堂也﹔由堂而進者﹐中亭也﹔由亭而入者﹐內堂也。至於廊廡房牖﹐或聚或偶﹐或前或後﹐參差映聯﹐寬邃朗透。是又從淺造深﹐自邇及遠﹐一若漸積而幾不可躐等而至焉者。院之外周圍列墻﹐所以脫埃氛﹑杜塵迹﹐𨿽無嘉樹美箭﹑池沼樓臺之美﹐其淨幽窈窕﹐已足自辟面目﹐獨成一境矣。爲之愼師尊以植楷模﹐選俊秀以示鼓舞﹐立條約以定功程﹐備膏火而設脡脯﹔此又緣義以起﹐因時而制者也。若夫進退古今﹐日夕忘倦﹐崇道徳而證經書者﹐講席之法言也。往復如流﹐辧析銖黍﹐窮理義而探閫祕者﹐執業之精勤也。含其英﹐咀其華﹐根茂而實遂﹐字挾風霜﹐句泣鬼神者﹐則會課之文詞﹐吟詠之詩賦也。又有精微遠響﹐鏗鏗錚錚﹐無明無晦﹐間重間輕者﹐乃和耳之風鈴也﹔蕩漾虛空﹐滴滴澑澑﹐斷續疾徐﹐按時節奏者﹐助夜之金聲也。一唱百和﹐葉應宮商﹐如兒女暱語﹐如勇士赴場者﹐則書聲之變態﹐不可以名狀也夫。然是院之集美也亦多矣﹐豈必窮幽絕崄﹑繪華琢瑋哉﹖君子無往不樂﹐而有此書院相與麗澤﹐吾知文章益進﹐徳業加修﹐連級爭先﹐以應休明之際。或有幡然思雲龍之義而念厥始者﹐抑何厚幸乎﹖至若昌黎所云﹐身願爲云﹐東野化龍﹐上下相從者﹐則又余今日之私志也。因書之石﹐以措於院。院始於乾隆八年五月初八日﹐成於十月念八日。武進陸廣霖記。﹝國朝﹞曾棨

國朝統一海內﹐誕興文教﹐首建太學於京師﹐以至四方都縣﹐莫不有學。迨今五十六年之間﹐天下譽髦賢俊之流﹐資樂育之恩﹐以成徳達材﹐效於當時﹐相與敷治理而振功業者﹐皆出於此﹐何其盛哉﹖汀之淸流爲閩鉅邑。其舊學﹐宋元符間在縣治之南﹔至崇寧﹐徙治之東﹔建炎時﹐遂遷皇華驛之廢址﹔歷年至今因之。洪武初﹐令朱仲恭鼎新創建。永樂丙申﹐沙寇犯邑﹐廟學悉毀。邑丞黃奇葺茅爲宇﹐以奠以教。歲辛丑﹐三衢李庠以進士來爲邑。旣至﹐首謁學宮﹐環視卑陋弗稱﹐退而嘆曰「此令之責也。」乃捐己俸﹐率僚屬曁邑富民之樂善好施者﹐各出資以營之﹔郡守宋忠亦規資以爲助﹔復以助陿﹐與訓導丁侃及諸生陳偵輩捐白金百兩﹐鬻學傍地以廣其址。經營初定﹐以事赴京未果遂﹐甲辰春﹐始克還任﹐營構益力。首作大成殿﹑東西兩廡﹐前爲大成﹑欞星二門﹐殿後爲明倫堂﹑「養賢」「育才」二齋。會饌有堂﹐棲息有捨﹐以至宰牲庫廩﹑祭品泡湢之類罔不具備﹐規模制度﹐雄冠諸郡﹐黝堊丹漆﹐煥然一新。經始於二十二年之冬十二月庚申﹐訖工於宣徳元年之秋七月丙辰。凡役工一萬七千﹐用材一千三百五十﹐磚瓦一十萬六千九百有奇﹐約費白金以兩計者九百五十有奇。明年夏四月﹐庠以考績來京﹐因其事謁予﹐請言以爲記。予惟學校王政之先務﹐自古帝王之世﹐莫不致謹於此﹐故其教化行而風俗美。是𨿽本於上之躬行﹐然亦由時當郡縣守令之賢﹐有以振起而作之也。我朝學校之盛﹐超軼前古﹔矧有庠之材且賢者以爲縣﹐拳拳焉於興廢舉墜﹐而尢致謹於學校之政﹐豈非達乎治體而知所務者乎﹖是可書也﹐因爲之序其本末﹐以爲之記﹐俾後之人有所考焉。﹝國朝﹞熊槱

今天下治安﹐大小臣工鼓吹休明﹐猗歟盛矣。而尢賴有承流宣化之郡侯敷政於外﹐方成天保采薇之盛治。我太守王公﹐以山右名賢晉位郎署﹐奉簡書﹐分符汀郡。蒞任三載﹐利興獘剔﹐子惠元元﹐視民如傷﹔愼平反﹐謹舉措﹔興學校﹐勤業課﹔以至除道路﹐修橋梁。一遇饑饉﹐告糴鄰邦﹐挽輸飛運﹐賑乏絕﹐賜貧窮﹐菜色以甦﹐民困頓起。而尢銳意開復郡河古道﹐相其陰陽﹐觀其流泉﹐東﹑西兩河左襟右帶﹐障川流紆回﹐狂瀾縈繞﹐盤爲八邑﹐鍾靈毓秀。且兩岸長堤﹐茂林修竹﹐綠柳紅花﹐令泛舟采蓮者恍遊山陰道上﹐不減江南景色。猗歟休哉﹗覩禹功者﹐必思明徳﹐厥功鉅矣。所以郡父老﹑子弟感激歌頌﹐仁聲之入人者何深也﹗而武平之尢深愛戴而沐膏澤者﹐莫如詳減解運省米一事。武﹐巖邑也﹐距省千有餘裏。先是﹐每歲解米﹐荷擔挑負﹐陟彼崔嵬﹐漸漸之石﹐維其髙矣。及其放舟而下﹐白石粼粼﹐衝擊怒號﹐崩崖吞咽﹐拍浪穿石﹐飛濤澎湃﹐噴薄狂倒﹐魚龍隱見﹐奇怪出沒﹐𨿽輕舟一葦且相顧失色﹐況運糧積重﹐非一手一足之力乎﹖舟一鑿如茆石﹐渰沒河伯。此時官吏仰屋持籌﹐裏民破家折產﹐而軍需庚癸之呼﹐終無補救。其後﹐乃攺本色而行折色﹐一似折銀之逸愈於運米之勞矣。而孰知事有大謬不然者﹐卽以解銀折米揆度之﹐其苦更有甚焉者矣。夫年歲之丰儉不同﹐則米價之貴賤懸殊﹐或加至三五錢﹐甚而與原數相等﹐總視省米之貴賤爲加補之低昂。於是奉追補價﹐輸納難齊﹐額數尙爾竭蹶﹐額外何能響應﹖官民兩累﹐繪圖痛哭﹐故多解一石卽多一石補價之累﹐況積至不啻千餘石之多乎﹖夫運米不利於轉輸﹐而折色又大不利於補價。哀此一方﹐其何能谷﹖惟恃有大慈大悲介於其側﹐狂奔盡气﹐不惜手援。不謂郡侯洞徹積困﹐不待求救者之大聲疾呼也﹐一旦備文﹐陳民艱苦﹐請定額例。荷蒙制府﹑撫軍﹑監司諸公﹐俯念民瘼痌瘝﹐批允減解省米﹐存給府縣﹔較原解額﹐甦且過半﹐永著爲例。官民積年苦累莫休者﹐至此時﹐而始一旦豁然頓除矣。自今以後﹐解運省米者﹐數不滿千﹐此功此徳豈小補哉﹖宜邑之父老﹑子弟﹑紳士愛於心者﹐必鐫諸石﹐爲太守志不朽也。獨是體察民隱舉其艱﹐非躬親閱歷不能洞晰形勢﹐非曲體下情不能動中肯綮。而公固儼然郎署也﹐何其所欲與聚﹐所惡勿施﹐深卹疲邑之疾苦如此哉﹗蓋有本焉﹐傳曰「在官惟明﹐蒞事惟平﹐治民惟淸。」淸則無欲﹐平則不曲﹐明則正俗﹐三者備矣﹐然後可以理人﹐惟公有焉。今聖天子側席求賢﹐日夕不遑﹐思所以撫循斯民者﹐惟牧守是視﹐將如漢世太守之二千石故事。公行且對揚休命﹐備陳民艱疾苦凋疲。其卽以甦吾汀者甦吾閩﹐卽以甦吾閩者生天下﹐不於武平一邑卜之哉﹖﹝國朝﹞李夢箕

邑城東枕大阜﹐阜之巓則山川之壇在焉﹐故名曰阜﹑曰東壇。有池焉附於城﹐廣袤十有餘丈﹐蓋初築城時取土﹐遂窪而成者也。是阜爲埋葬之所﹐而環以外墳墓累累﹐而鱗鱗櫛比﹐或重積而不可數焉。夫池水之所注也﹐年久日深﹐水所浸嚙﹐土必崩圮﹐況當春夏之交﹐積雨漲溢﹐其崩圮益甚。故旁近墳墓莫不爲水所漂沒﹐棺啟骸沈﹐歲甚一歲﹔及冬水涸﹐白骨如麻﹐雜出於泥沙﹑瓦礫間﹐見者罔不酸鼻。欲塞之﹐則以池爲主置之﹐無可如何者歷有年矣﹗一日﹐某聚眾而議曰「是池也﹐其爲死者患大矣。然惻怛之心人所同具﹐過是池者尙爲之傷心﹐況主是池者乎﹖抑猶有慮焉﹐池附於城﹐水之內潰﹐幾及城址﹐亦非城之利也。協義募資﹐盍以利害白於邑父母﹐酬主者值﹐而出之﹐則胡不可惟我所爲耶﹖」眾韙其議﹐遂謁邑侯程公而呈之﹐公卽命駕親勘﹐不禁悄然傷心﹐曰「嗟乎﹐人之身後不能保有一抔之土如是﹐是可悲也﹗夫骼胔之掩有文﹐而澤枯之仁莫繼﹐亦宰是邑者之羞矣。」召業主﹐命眾還其值﹐卽興工塡之。於是﹐刻日計貲﹐具畚梮﹐召庸役﹐踴躍趨事﹐閱日而行者平﹐虛者實﹐流潦失其宅而岡阜完其體。不惟宅安泉壤﹐得永離暴骨之傷﹐而擁護城垣﹐亦可免覆隍之慮﹐其所系不亦大哉﹖工旣竣﹐爰爲紀其事﹐並董理﹑輸助諸名於石﹐所以彰善行﹑示來世也。

遊普陀峯記﹝國朝﹞徐乾學

遊南塔寺之明日﹐爲八月朔丙申﹐杭川莫子穎修約﹐偪陽封子聖侯﹑同邑羅子次公及余遊普陀峯。辰刻﹐肩輿出昭暘門。於時﹐正值招徠山海之降者授之官﹐俾率部曲以三千人駐上杭。封令君慮與民居相錯不便﹐乃作營房千間於昭暘之外﹐杭人徳之。卽其地也﹐由昭暘迆北﹐池水縈回﹐覆以菱荇﹐竹木映帶絕佳。里許﹐乃有石徑﹐道旁皆良田﹐農夫方植禾。蓋炎方气候﹐旣以七月納稼﹐更以餘力播種﹐爲卒歲需﹐閩﹑粵間皆然。又五里﹐爲水西渡﹐渡口有紫竹菴﹐荊花灼燿於內﹐榕樹蒙密於外﹐望普陀在指顧間﹐與諸子小憩。過溪﹐復升輿﹐行稍折﹐爲苦竹坑﹐樹杪人家﹐點綴如畫。其水爲苦竹溪﹐灘水沖激﹐聲如輕雷﹐水自白砂裏從北西流入水西渡﹐爲溪山一勝云。歷苦竹坑而上﹐多松樹﹐髙可十餘丈﹐枝條多拂衣袂。土人爲予言﹕自近歲駐兵﹐古木率被斫伐﹐往時經此﹐盛暑不受炎蒸也。東北隅﹐奇石亂臥﹐不可名狀﹐路亦嶄絕﹐捨輿徒步﹐僧輩以茗具來迎。攀級而上﹐遂有長松茂艸。數折﹐乃至一天門﹐披襟圍坐﹐杭城煙火皆在目中。更數十武﹐爲毘盧閣。再歷而上﹐爲眞武殿﹐有觀音旃檀小像﹐爲峯之絕頂﹐與雙髻諸山相望。下有間道﹐可抵漳之龍巖﹐岡巒回互﹐磅礡無際。自水西渡至此﹐又數里矣﹐考志僅云十里。笏立爲普陀峯﹐而寺之建置不詳。詢之僧﹐曰「以奉觀音﹐故峯名普陀。向極壯麗﹐丙戌之秋﹐山寇薄城﹐琳宮梵宇都爲煨燼﹐此其僅存者。」余與諸子徘徊久之﹐乃取道新庵而下。新庵者﹐離峯頂二里許﹐佛殿﹑僧寮並系新葺。其東爲土樓﹐髙可數丈﹐墻堅厚如城墉﹐僧築此以禦寇。莫子攜榼﹐共飲樓上﹐盡醉乃去。仍經水西渡以歸﹐歸則日已暝矣。是行也﹐莫子曰「不可無記。」余惟天下名勝之境﹐遭遇兵燹者不可勝數﹐而載在圖經﹐傳之後世。卽廢之後輒復修舉﹐則皆賢士大夫之力﹐而四方來遊者之幸也﹗願莫子﹑羅子勉之。余異日將重遊焉。重修武平縣學宮記﹝國朝﹞許延

古者﹐大學建自京師﹐以至於郡邑咸必立之學宮。夫豈徒入學鼓篋呻其佔畢云爾哉﹖凡鄕射﹑飲酒﹑春秋合樂﹐以及養老﹑勞農﹑考藝﹑選言﹑尊賢﹑使能﹑獻囚﹑執馘諸大典咸在焉。其學中之弟子﹐生而見所見聞所聞﹐旣有以恢宏其識量﹐而漸窺乎政教之所由然。於是﹐因其材之所近而各勤其學業﹐博士又時時督率﹐而訓迪之﹐激揚磨勵之﹐服習已久﹐而胥極其能事焉。一時人材奮興﹐彬彬乎可以備國家之用矣。考武邑學宮﹐肇自邑侯李公實﹐在元大徳間。時方艸創﹐聖殿與縣署相連毗﹐气塞不舒﹐形家以爲言。至順治甲午﹐邑侯楊公宗昌始移而稍東﹐旁通一道以爲出入之逕﹐其後﹐人文漸趨於盛﹐而歲月奄忽﹐葺治罕聞﹐岌岌乎亦日就頹廢矣﹗丁未秋﹐予初蒞武城﹐方思所以修整之﹐未久去官﹐有志而未逮也。又四年﹐復過是邦﹐見宮墻之內鳩工庀材﹐諸生普踴躍趨事。自聖殿兩廡至儀門﹑欞星之門﹐榱桷柱石完以固﹑宏以敞。更加擴泮池之基﹐而啟聖宮曁明倫堂復漸加整理﹐次第畢舉﹐煥然頓攺舊觀焉。旣而﹐知明經李崙實捐金以爲之倡﹐通庠咸視產效輸﹐更得董理諸紳士協力襄事﹑以成此舉也。從來艱鉅之任﹐亦難乎其倡耳﹗彼夫視爲公家事而漠然不一動其念者﹐無論矣﹔卽落落委巷中﹐抱咫尺之義﹐慨然以修復爲志者﹐未嘗絕也﹐特苦於力之不勝﹐遂觀望而不前耳。於此有人焉﹐大聲疾呼﹐以爲之倡﹐必有聞風而興﹐褰裳以相從者。從之漸眾﹐旣有以堅好義之心﹐而邁往之气益以鼓焉。旣而﹐四境響應﹐則力出於眾擎﹐而事彌易舉﹐遂使數十年廢墜之典一朝而振之﹐以復其始也。是率先倡舉之功﹐豈非善善之君子所喜談而樂道者哉﹖自玆以往﹐仰瞻廟廷﹐規模宏遠﹐諸生以時講藝﹑習禮其中﹐泮宮芹藻弦誦鼓歌之聲相聞﹐吾知風化之隆﹐人文之盛﹐且將甲於通都而駸駸乎與古爲徒矣﹗予旣嘉李君之舉﹐足慰予未竟之志﹔而畱滯於玆﹐又樂得觀其成也﹐遂不辭而爲之記。

汀行筆記﹝國朝﹞單徳謨

余有山水癖﹐欲肥遁者久矣﹐以待罪汀漳﹐兀焉匏系﹐每巡歷所至﹐竊有神契﹐情見乎辭﹐因筆之。

乾隆辛未年五月旣望﹐汀屬之寧化﹑淸流﹑歸化三邑﹐猝逢水患﹐赤子顚連﹐幾無更生慶。余於廿六日聞報﹐卽輕騎減從﹐兼程而赴﹑閏五月十一日至寧﹐十五日至淸。仰體聖天子愛民如子之心﹐沒者瘞之﹐生者安之﹐其或有辦理未協者﹐爲挽回而更正之。蓋有司之意欲爲國家惜財﹐而余之意則務爲生民惜命也。廿四日﹐由淸赴歸化﹐途次玉華洞。洞不幽深而石多玲瓏﹐陟其巓﹐有亭將圮﹐斷簡殘碑﹐字半磨滅不可識﹐若移此三竺六橋間﹐點綴藻麗﹐不知若何而在此僻壤﹐埋沒於荒煙蔓艸之中﹖是亦山靈之不幸也。歸邑﹐災較輕﹐而宰又家素封﹐已捐資撫卹﹐各令得所。維時天气炎熱如蒸﹐不可耐。邑之北五里﹐滴水巖出焉﹐巖有玉虛洞﹐洞有門﹑有牖﹐髙朗宏敞﹐肆筵可十數也。擊之﹐石聲鏜鎝如鼓。憶去年夏﹐余自汀回漳﹐過龍之弔鐘巖﹐其聲訇然﹐不啻暮鐘之入耳﹐化工之妙﹐眞有不可測者耶﹗六月初一日﹐復返淸﹐晚宿嵩溪之福潭寺。此地淹斃人口甚眾﹐因出貲﹐命寺僧作佛事以度幽魂。汀屬素有溺女之惡習﹐自宋已然﹐而淸﹑寧兩邑尢甚。因思今之及溺而死者﹐安知非溺女之報﹖遂與士民講因果﹐以怵惕之﹔冀化殘忍而爲仁厚﹐亦聊盡予一番婆心云。念六日至汀。汀城東里許﹐爲霹靂巖。有以私占巖基來訟者﹐余便道往視﹐巖多蠻石﹐無秀致﹐不足供人流連也。汀鎭和公來迎﹐和公由文攺武﹐人恬雅﹐有儒將風。廿九日﹐由汀返漳。七月朔﹐過上杭之紫金山。盤回曲折﹐林木陰翳﹐髙可十五里。山有上﹑中﹑下三峯﹐而以中峯之桃源洞爲勝﹐山石峭拔﹐松竹參天。有橋曰琴橋﹐流水潺潺出其下。住僧構閣﹐顏曰「蒼玉」。詢之﹐昔有石如蒼玉﹐可爲印章﹐今不可得矣。余偕邑尹趙君﹑友人張君坐橋上﹐移時﹐低徊畱之不能去﹐惜無桃花片﹐問津尋避秦人﹑餐胡麻飯耳。覽縣誌﹐有董華亭遊普陀巖記﹐約與遊﹐以雨阻不果。初十日﹐至水潮之半月泉。次日﹐欲登鵝峯頂祈夢﹐而山勢逼直﹐又夜雨泥濘難行﹐遂登舟而之署。﹝國朝﹞熊爲霖西昌

明天順中﹐勅祀故汀州司李﹑贈宮保尙書謝公於府治龍山東﹐賜額「忠愛」﹐謂禦大災﹑捍大患﹐能竭忠於國而愛其民也。當公理汀日﹐庶獄庶愼﹐案靡畱牘﹐事無大小必以情。彊宗豪右﹐不敢骫法。沙尢之亂﹐發粟募鄕勇﹐經畫萬全﹐出死力以保汀。又辧釋冤俘四百餘人﹐不爲崑岡之燼。蓋洋之役﹐斬馘大捷﹐道常坪以搗賊巢﹐不幸積勞致疾﹐身歿行間。是時﹐民心哀怛﹐呼號動天地。爰請於朝﹐俾立祠祀﹐以奉春秋。語具鄕先輩彭殿撰碑記甚悉。三百年來﹐俎豆勿替﹐是誠公之徳洽人心﹐亦汀之人士食徳思報有由來也。爾者﹐風气漸薄﹐人心且不古﹐若江之距汀千餘里﹐公之孫曾不能以時修省祀﹐遂有妄人冒爲子姓﹐盤踞姦利﹐詭售祠外廛宇之三﹐忍敢毀賜坊爲肆捨﹔且於神幾左近﹐混作牏圊﹐狼穢雜沓﹐不可名狀。嗟乎﹐曾是崇徳報功者﹐而竟若此乎﹖壬申春﹐霖以謬承龍山講席之聘。至汀之二日﹐祗謁公祠﹐詫嘆久之。尋以聞公之孫曾吁愬﹐太守曾公﹑司馬王公﹑明府丁公﹐乞其淸釐培植﹐以不墜先澤。諸公愾然曰「噫嘻﹐鼠子安敢爾﹖夫崇韜拜子儀之墓﹐君子猶或非之﹐況肆爲蹂躪耶﹖且公之有造於汀也﹐剿滅汝蟊賊﹐團聚汝骨肉﹐保障汝城社﹐撫卹汝瘡痍。汝之祖父﹑髙﹑曾﹐身食其福﹐以有今日﹐乃不思以報而任侵蝕﹐天乎﹐人乎﹐於汝安乎﹖」於是嚴爲淸釐﹐厚爲培植﹐還廛捨租息若干於祠﹐堊其繚垣﹐復其坊額﹐圮者葺之﹐枵者植之﹐糜漫者丹碧之﹔藻火黼黻我公遺像﹐傳芭祝醑﹐昭假祈祈。又檢挍祠籍﹐得租米八十餘石﹐存其半以備修繕﹐且給住持﹔議以其半增龍山諸生膏火。言廣公惠﹐抑杜覬覦也。公歿已三百年而遺愛沾濡﹐復樂得英才而教育之﹐當亦在天之靈欣然所色霽耳。於戲﹗公之在汀也﹐年已及垂暮﹐位不過司李﹐毅然以國脈民命爲休戚。彼世之泄泄沓沓﹐計升斗糈﹐視百姓如秦越人肥瘠﹐一旦變起倉卒﹐束手無策﹐非跣而出走﹐卽組頸跽道旁﹐以視我公﹐能弗愧耶﹖霖謁祠﹐有句云「渡河淚盡呼宗澤﹐擁節年輕想謝玄」﹐蓋紀實也。而公晉封柱國﹐萬世明禋﹐不亦宜乎﹗不亦宜乎﹗敬紀顚末於石﹐以感後人。平原山廣福禪院記﹝國朝﹞陳禹洛

平原山﹐距郡城六十里許﹐千峯嵂﹐林樾淸翳﹐逕盤仄如衣帶﹐窅然而深﹔白雲蓊蓊然﹐輪囷彌漫﹐迥絕人境。遊者憩息﹐如入化城給孤園﹐卻掃棼慮。山有古剎﹐祀伏虎禪師。師葉姓﹐寧化人﹐披緇於郡之開元寺﹐得龍象大道力﹐好濟人利物事。郡患虎﹐每晝出攫人﹐師以道力相馴服﹐故爲今號。年且老﹐結茆玆山中﹐爲習靜地。山向苦綆汲。師卓錫﹐泉湧地﹐甘且洌。南唐保泰﹝大﹞七年﹐汀大旱﹐郡人迎師禱雨﹐刻七日不應﹐願焚其軀。及七日矣﹐積薪厝火﹐師踞其巓﹐結趺跏坐﹐火未燃﹐雷電交作﹐暴雨如注。又亂兵圍郡城﹐城將破﹐時見兩巨僧立睥睨間﹐或見兩巨僧灑甘露灌城中﹐兵乃卻。兩巨僧者﹐疑卽師與定光也﹐其神應類如此。禪院建自保泰﹝大﹞三年﹐賜額「普護」﹐眞宗朝攺賜「壽聖」﹐宣和間始易今名。師自紹興歷嘉熙﹐累加封號﹐實爲國家禦大災﹑捍大患﹐不僅溺空耽寂﹑了證涅槃耳。𨿽大千世界﹐具足陀羅尼﹐汀郡云乎哉﹖今日十方頂禮﹐亦祭法﹐亦祀典也﹐禪悅云乎哉﹖玆因山僧之請﹐爲泚筆記之。邱二先生書院記﹝國朝﹞黎士弘

天地靈異之气﹐噴礡之爲山川﹐毓鍾之爲人物。由上世迄今數千百年﹐乃間一呈露﹐造物之不輕試其奇有如此。連城踞萬山中﹐重巒疊峙參差﹐覽奇者目不暇給焉。矧東田數片石﹐屹立一方﹐如古帝春巡﹐躬桓蒲谷﹐搢笏云表。連非此﹐其何以成一邑大觀也﹖石之麓﹐爲宋儒者邱二先生讀書捨﹐後人卽其遺址祠以祀之。按郡縣誌﹕邱鱗﹐字啟潛﹐嘉定十三年進士﹔姪邱方﹐字正叔﹐寶慶二年進士﹔同受業楊澹軒先生。澹軒先生爲朱門髙弟﹐其時﹐同學諸子﹐罕出其右。及學成歸鄞江﹐考道問徳﹐與朱子往復辯論﹐折衷至當﹐載在「語錄」者﹐章章可考。二先生從之學﹐盡得其傳。至啟潛先生﹐禦寇有功﹐辟知邵武軍建寧縣承直郎﹐日與劉徳言﹑梁文叔﹑馮作肅﹑吳大年﹑葉直翁﹑吳仲玉諸先儒切磋友善﹐講道不倦﹐遡其所從﹐皆朱門嫡傳也。夫以二先生明體達用之學﹐使得大展其經綸﹐直可與韓﹑範﹑司馬諸君子後先嫓美。無如南宋至理宗朝﹐姦邪用事﹐國是不可言矣。二先生值此奄奄欲暮之辰﹐卽有殊才異能﹐格於條例﹐拂於眾議﹐何能有所建白﹖徒旁觀浩嘆﹐抱其不可知者還造化耳。吾獨慨閩自龜山道南後﹐羣英萃興﹐號爲鄒魯名邦。汀距延﹐咫尺間﹐何從學者寥寥﹖惟楊先生謁朱子﹐受所傳於前﹔二先生從楊學﹐紹所聞於後。倡明聖道﹐引誘善類﹐汀人始知詩書禮樂之學。是先生徳業未顯於當時﹐教化尙畱於後世。自是﹐士子爭自濯磨﹐惇倫紀﹐勵名節﹐稱先則古﹐代有聞人﹐孰非二先生教澤之所遺耶﹖先生後裔心衡﹐乃予年友﹐令嗣仙如﹑姪瑾友﹑蘊玉輩﹐皆髙才士﹐有志學古者。謂予世交﹐不可無言以闡二先生之蘊。予謂﹐二先生仕𨿽未竟其用﹐出則棠蔭名宦﹐處則饗祀鄕賓。且理學一燈﹐淵源有自﹐眞堪不朽矣﹗士弘以後進庸才﹐安足以仰窺二先生道徳之萬一。固辭不文﹐至弗獲已﹐謹再拜僭爲之說﹐以附先賢祠之後云。湯

泉記

﹝國朝﹞李兆蕡

河田東南隅有湯泉焉﹐平地騰湧﹐如釜底燃薪﹐瀑沸﹐莫可向邇。宋紹興間﹐鳩石爲池﹐橫豎六尺﹐名四角湯。湯流而南﹐將十步﹐曰湖﹐淸空瑩徹﹐方廣盈丈有奇﹐可浴﹔其西爲漅﹐不半畝﹐屋覆焉﹐深可沒膝﹐而水較綠。湖之旁有寺﹐曰無垢。寺前石缽二泉﹐滚滚自缽出﹐一熱一冷﹐觀者嘆爲奇絕。其他小泉如斗大﹐忽西忽東﹐起滅無常﹐𨿽居人莫指其定所也。湯泉略湖走漅而北會於溪。溪有雙橋﹐一跨市中﹐稍下可坐百人﹐憑欄四望﹐紫霧迷濛﹐行人俱在煙際﹔一通村落﹐可露坐﹐水聲淒急﹐難夜聽也。溯溪而上二十丈爲觀音堂﹐地曠而夷﹐古松百餘本﹐歷落扶疏﹐髙出云表。溪下挾湯水而隘於園林池沼間﹐池魚甘以肥﹐園蔬滑膩如脂。夾溪左右﹐酒斾仍仍﹐當炎暑薰人﹐汗流如漬﹐好事者攜酒魚﹐摘嘉蔬﹐踏月尋流﹐灑濯湖畔﹐覺淸快之气徹人心骨。至朔風栗烈﹐中夜寒生﹐就浴其中﹐暖風經宿不散。相傳泉下嘗伏火珠。元時﹐有外國人以珠引之﹐珠投水中﹐雄雌會合。嗣是﹐旁生小泉。或曰﹐其下皆硫黃﹐瘋﹑癘﹑癬﹑疥諸異疾﹐浴之立愈。今驗以水气﹐似硫黃之說較信﹐而要未敢遽以爲果然。豸山五賢書院碑記﹝國朝﹞秦士望邑令

書院之設﹐與學校相表裏﹐所以佐聖天子崇文之治。上自邦國﹐下自方隅﹐皆以此爲先務也。連城𨿽蕞爾邑﹐沐浴淸化。余膺命守土﹐見土風淳穆﹐士气雅馴﹐因思於學校之外倡建書院爲激勸地。相視冠豸﹐得勝地數畝﹐山川環衛﹐靈气獨鍾。乃先之以俸﹐士夫耆老翕然樂從而鳩工庀材焉。洵哉﹐地脈﹑人文徵其會合也。竊思洙泗之傳孟子﹐而後宋儒繼之﹐如周子《太極通書》﹐默契孔﹑顏﹐遙接聞知之統。二程親受其傳﹐張子就正二程﹐「正蒙」「西銘」﹐暢發仁旨。朱子私淑程子﹐於四書六經之義注釋無遺﹐百家眾說之鳴﹐折衷歸正﹐諸儒之大成斯集。此五賢者﹐前聖之嫡派﹐後學之津梁﹐特祀院之中庭﹐以作髙山之仰。院左立正誼齋﹐祀鄕之理學寒泉童先生﹑芝壇張先生﹔院右棟宇崇宏﹐方塘一鑑﹐開設講堂。楹廡四周﹐爲齋﹑爲閣﹑爲樓﹑爲軒﹑爲池亭﹑爲山房﹐書室﹑膳廚﹑茶竈﹑囷廩咸具﹐延名宿以掌其教﹐萃譽髦以造其成。更置民田數處﹐以供束脩膏火之潤。所願後先多士﹐遜志時敏﹐遠紹正學之傳﹐以上希賢哲之域。夫勵風愛士﹐人有同心。後之司土者﹐益知養育﹐宏此遠謨﹐使五賢俎豆勿替﹐諸生弦誦常新﹐將院座鑪煙﹐不斷南來統系﹐有厚望焉。是舉也﹐始於乾隆丙辰之夏﹐竣功丁卯之冬。綜宏綱﹐察細目﹐余自任之。而采運木石﹐課稽工匠﹐始終其事者﹐則庠士童能元也。因落成而書此﹐以垂諸永久云。育嬰堂碑記﹝國朝﹞吳華孫

育嬰堂﹐其設已久﹐載在著令﹐以待郡縣民貧不能自子者﹐官爲養之﹐不問男女。汀州舊格於費﹐獨不能具。乾隆八年﹐原冀寧觀察﹑今太守﹑海寧兪公下車之始﹐請蠲汀屬鹽例銀貳千兩以建育嬰堂。撫憲周公上聞﹐制曰可。某月日堂成﹐官在汀始無不備之政﹐與諸郡縣同法﹐如著令。明年正月﹐予試士至汀﹐公屬爲記。予謂﹕古者獸長麑麌﹐禽翼鷇卵﹐魚禁鯤鯢﹐虫捨蚳蝝﹐以及山澤槎伐﹐忌於夭蘗。其敬物之始﹐而欲阜大之以成民用如此。矧含知負義﹐制材萬物﹐中於天地之資﹔忍棄父母以無知﹐橫殤死溝壑﹐以賊王者太和之理哉﹖傳曰「式負版者。」周官﹕「司民登數﹐王拜受之。」其年則自齔以上﹐非薄其下而不口﹐誠凜凜乎未成人之憂思無所不至﹐以圖長之﹐父母之心也。我國家休養生民百餘年﹐郡縣吏歲時審丁﹐戶口日增﹐然猶設堂廩孤﹐懼其不孳﹑殄瘁﹑夭閼﹐蓋推不忍一夫失所之心及於童稚。古帝者相天地之政也。傳曰「堯舜在上則民仁壽」﹐此之謂矣。兪公爲汀﹐獨能先意迎養太和﹐仰體聖明勤民之隱﹐興廢舉墜。予於是嘆民生是時者之幸﹐而兪公亦可謂古之遺愛者矣。書此置堂間﹐所宣上恩徳﹐勸爲吏者﹐而又使後之人知太守兪公之能成其善政者﹐由於廉以潔己﹐而推其惠心以及於物也。是爲記。遊冠豸山記﹝國朝﹞徐尙忠邑令

連城居萬山之中﹐穠靑淺碧﹐其足煩靈運之屐齒者不可勝數。有山翼然矗立於縣之東者﹐爲「東田石」。羣峯聳峙﹐萬石紛披﹐若菡萏然﹐故又曰「蓮峯山」。山之南﹐壁立而嚴整若惠文冠者﹐則又曰「冠豸」。要之﹐止一山也。予戊辰來宰是邑﹐不兩月而有寧化之行。己巳秋七月始復來﹐乃相約爲東田之遊。是日也﹐宿雨初收﹐浮雲胥斂﹐遠山獻翠﹐幽谷含靑。出寅賓門﹐過安定橋三里許﹐遙望石門巖﹐兩石洞開﹐中如奧室﹐欲回車訪所謂宿云堂﹑悠然閣而未暇也。由東行﹐循田間小道﹐上陂陀逶迆而前﹐見羣石叢簇﹐中開一徑﹐僅容一人。水淙淙從石底過者﹐爲蒼玉峽。回環曲折踰一嶺﹐頗岞崿﹐其轉捩處構亭﹐曰「半云」。由亭而上﹐左瞰絕壑﹐深黑不見底﹔右則石壁峭險﹐石上鑿磴止容足﹐直上數百級﹐行者踵頂相接﹐曰「丹梯」。周以欄檻﹐曰「云棧」。傍崖行﹐下視所謂半云者﹐已在山足矣。過此爲印松麓﹐石色蒼潤﹐玲瓏夭曲﹐每一罅隙皆有松爲之掩映﹐短髯老骨﹐千百其狀。而冠豸已卓然於飛雲之表﹐端嚴莊肅﹐可以下南宮之拜也。又前爲滴珠巖﹐石上流泉垂如秋露﹐吾不知於滴水巖何如﹐而此已沁人肌骨矣。水匯爲澗﹐流下田壠﹐聞昔日常有桃花片片分飛水面﹐是爲桃花源﹐而今不可復見。其上爲三元殿﹐殿卽彭侯祠之舊址。當元祐時﹐彭孫以應募折節建功﹐遂膺封爵﹐亦一時之傑也。而祠廟無存﹐芳蓀勿薦﹐反不如二邱書院之榱桷無恙者﹐武功固不可與道徳並論乎﹗而三君子堂﹐亦何遽付之荒煙蔓艸間也﹖金泉一掬﹐鳴玉徒悲﹐五老不歸﹐崆峒已遠。瞻望白雲間﹐所爲定光道場者﹐已成往刼﹐一綫中天﹐誰爲仰止乎﹖由是北行﹐憩靈芝菴﹐啜苦茗。一二山僧如野鹿﹐不諳戒律﹐自食其力而已。庵後卽靈芝山﹐崖上鐫「壁立千仞」四字﹐前則天香一峯﹐遠望文溪九曲﹐繚繞如練。側有白衣庵。庵下爲楊柳塘﹐相傳﹐昔有歐陽仙曾學仙術於呂純陽﹐卜宅於此﹐是爲小丰山也。山外石筍林立﹐內有一石﹐突兀數百丈﹐絕無依傍﹐俗謂之爲照天燭。復循故道迆西﹐爲大觀堂。先時﹐堂前有老松數百株﹐聽松聲謖謖﹐與竹聲相雜若笙簧﹐曰修竹逕。下多蘭艸﹐又曰芳蘭谷﹐今亦付之荒榛斷梗矣。前令秦挹溪於六逸艸廬故址構宋儒五賢書院﹐窈宨幽深﹐位置天然﹐又爲此山開一生面﹐當不讓武夷山滄洲精舍也。昔者朱晦庵卜居紫霞洲﹐匾曰「溪山一覽」﹐移贈於此﹐豈爲過乎﹖吾聞看山之法﹐曰奇險﹐曰幽秀。不奇險則品不髙﹐不幽秀則气不韻。蓮峯之奇險或遜﹐而幽秀則過之矣。予奉命來閩﹐所歷之地皆與山水爲緣。於光澤則有烏君﹑雲巖﹐於龍溪則有獅巖﹑虎崆﹐於寧化則有翠華﹑靈隱﹐然不閱數月輒遷。惟蓮峯一山日夕在望﹐爲師爲友﹐仰止非遙﹐豈非余之厚幸乎﹖使此山而在吳越之會﹐則霞窩月榭﹐山靈將應接不暇﹐決不若此之荒陋。然而奇峯幽澗﹐爲緇黃所塗點者亦復何限﹐又不如此山之常畱本色。世有髙人﹐未有不爲格外之賞鑑也。況朴誠堅固﹐緩急可恃﹐其所以衣被連城者尢不可諼乎﹖嗟夫﹐西山之奇峻﹐蔽虧日月﹔玉笥之幽秀﹐吐納風雲。予僕僕緇塵﹐皆未能窮其興致﹐而此山以簿書之暇﹐得細領其曲折﹐亦惟存此本色﹐一琴一鶴﹐相與於無相與焉而已矣。是爲記。﹝國朝﹞李紱

古者教人必於學﹐家塾﹑黨序﹑術庠皆學也。漢初﹐校士無官﹐士之明經爲專家學者﹐各教於其鄕﹐而從遊之彥﹐賫素裹糧奔走千里外。風何古也﹖後世仿而行之﹐石鼓﹑嶽麓﹑白鹿﹑睢陽﹐疊興踵起﹐書院之設斯爲盛矣。汀舊有書院在龍山之麓﹐創之者觀察瀧江鄧公﹔成其志者﹐太守沈陽鄢公﹔修葺而整新之者﹐太守簡菴王公。然稍湫隘﹐不能容多士。不數十年而壞棟﹑腐桷﹑廢瓦﹑頺垣﹐過之者有周道鞠艸之傷焉。吾鄕芝田曾公﹐以其世業守鄞江﹐下車之明年﹐修學宮﹐纂郡誌﹐築演武場堤﹐置掩骼塚﹐懲憝﹐戢姦﹐禁火葬﹑鬧喪﹑溺女陋習﹐諸稗悉薙﹐百廢俱舉。其時之托其宇下者﹐咸熙熙如春矣。猶思教化行而風俗美﹐必自士始。乃興書院﹐捐淸俸爲郡大夫士倡﹐郡大夫士咸鼓舞於公之教其子弟也﹐樂輸恐後。於是鳩工庀材﹐地之隘者擴之﹐曠塽者亭之﹑屋之﹐題榮楶桷之傾者支之﹐敗者易之﹐磩甓之突者夷之﹐翻者正之﹐柱壁之黮者丹漆而黝堊之。外爲大門﹐爲「正學津梁」亭﹐稍進爲桂香堂﹐又進爲星聚軒﹐軒之上爲文昌閣﹐折而西偏爲松風逕﹐爲凝道堂。其他鱗次錯落﹐爲士子習靜所者五十餘。植重門衙﹐衙層廡翼翼﹐雄規偉觀﹐穆然靚深﹐一洗昔之闇陋﹐而開文明之新矣。又以其餘貲三千金置腴產﹐給膏火﹐請於上司﹐刊籍勒石﹐永爲書院費﹐𨿽有他故﹐不得覬覦動移。凡一切規制工程﹐七閱月告竣。乃招集生徒有學行者四十人﹐延永福舉人黃君惠爲之師﹐其條教一依朱子白鹿洞﹐彬彬鬱鬱﹐雅雅魚魚﹐斯文有起色矣。越明年春﹐學使者按部至汀﹐雋者俱掇髙等﹐補博士弟子員﹐至十有八人。公喜教化之行之有其兆也﹐緘書屬予一言。予忝在世好﹐喜公之能以文翁﹑庚桑楚之所以治蜀﹑治畏壘者治汀﹐而絕遠於後世俗吏之所爲﹐不辭而爲之記﹐且竊有進焉者。士敝於俗學久矣﹐束髮受書﹐卽畱心於科舉之習﹐雕琢鞏帨﹐務悅世眼﹔其聰明彊敏自俊異者﹐亦不過漁獵剽竊以肆其汪洸博辧﹔而於天地陰陽之運﹐道徳性命之精﹐以及諸子百家﹑天文﹑地誌﹑兵機﹑律曆之詳且備﹐汶汶乎莫得其涯涘﹐又何以本之心身﹐而措之家國天下之大乎﹖今汀士於於然挾冊而來﹐樂羣有地﹐敬業有資﹐於以詠歌先王﹑游泳聖域﹐甚適也。然必思求古聖賢之所以安身立命者何在﹖而無誘於勢利﹐不安於小成﹐將處爲名儒﹐出爲名臣﹐粹然爲體用兼備之學﹐是則公設教之意也乎﹖

定菴祠記﹝國朝﹞廖鴻章翰林

東華之陽﹐鄞水出焉﹐順流而南﹐帶繞乎蔡村。村之民﹐家櫛戶比﹐臨江而居﹐曾無芻牧牛馬之地。越江以北﹐山名虎頭﹐則村之屏障也。其下阡陌縱橫﹐平疇無際﹐村之耕鑿饒焉。余少長於蘇﹐寓範文正之義莊﹐山川明秀﹐林木蔚然﹐賞心怡目。每讀史本傳﹐載其泛愛樂義而好施予﹐凡邠﹑慶二州之民與羌酋之眾﹐皆書像立祠祀之﹐子孫踵相位﹐未嘗不掩卷三嘆也。丙寅秋﹐以憂旋裏。舟越飛鵝之麓﹐南望江渚﹐梓檜交蔭﹐髙閣淩雲﹐石龕雕楹﹐煙迷霞積﹐誠天開之圖畫也。暮艤舟其側﹐星羅云布﹐天水交輝﹐鶴唳松濤﹐梵音上下﹐較文正之義莊﹐風景更有加焉。登堂讀碣﹐知沿江百里之民築以祀胡公定菴者﹐裏之父老咸爲予述﹐西城定菴君爲閩處士﹐少有大志。當鼎革之際﹐慷慨倜儻﹐以義濟世﹐性好施遺﹐行徳靡倦。常稅駕於此﹐觀洪濤湍激﹐道途所經﹐向若者沮﹐卽村之少壯子婦水耕火耨﹑饔餐藜粟﹐必越江而得。因立橋設渡﹐置田捐金﹐使行旅居民春夏無舟楫之累﹐秋冬無徒涉之苦﹐利及生生﹐因書其爵字而春秋時享之。嗟嗟﹐文正之後未有聞人。當其爲諸生時﹐好善樂施﹐卽以天下爲己任﹐先知永興﹐爲龍圖學士﹐後入平章知政事﹐功名富貴﹐身食其報。余迹定菴君之生平﹐與文正後先嫓美﹐宜其果亭長君知連﹑平﹐而治化大行﹔協矩仲君食二千石﹐歷守漢陽﹑安陸諸大郡﹐爲當代名刺史﹐以告身榮定菴君爲中憲大夫。《易》云「積善之家﹐必有餘慶。」傳云「非此其身﹐在其子孫。」其定菴君之謂乎﹖夫功徳立者﹐亙古不朽﹔淵源遠者﹐億世同流。今定菴胡氏爲閩南望族﹐冠蓋簪纓﹐赫奕嶺表﹐其如祠之蒼松古檜﹐陰蔭桑梓耶﹖家學勛名﹐炳燿宇內﹐其如祠之飛巖聳閣﹐淩風槪日耶﹖子旣生孫﹐孫又生子﹐代有傳人﹐其如鄞江之流﹐天地爲根耶﹖吾閩之有定菴君一人﹐猶蘇之有文正公一人也。猗歟盛哉﹗因援筆而記其事。

猺民紀略﹝國朝﹞範紹質

汀東南百餘里﹐有猺民焉﹐結廬山谷﹐誅茅爲瓦﹐編竹爲籬﹐伐荻爲戶牗。臨淸溪﹐棲茂樹﹐陰翳蓊郁﹐窅然深曲。其男子不巾帽﹐短衫闊袖﹐椎髻跣足﹐黎面靑睛﹐長身猿臂﹐聲啞啞如烏﹐鄕人呼其名曰「畬客」。婦人不笄﹐飾結艸珠﹐若瓔珞蒙髻上﹐明眸皓齒﹐白皙經霜日不攺。析薪荷畚﹐履層崖如平地﹐以盤﹑藍﹑簍爲姓﹐三族自相匹偶﹐不與鄕人通。種山爲業﹐夫婦偕作﹐生子墮地﹐浴泉間﹐不避風日。所樹萟曰稜禾﹐實大且長﹐味甘香﹔所產姜﹑薯﹑芋﹑豆﹑菇﹑筍﹐品不一﹔所制竹器有筐篚﹐所收釀有蜂蜜﹐所畜有魚豕雞鶩﹐皆鬻於市。糞田以火土﹐艸木黃落﹐烈山澤﹐雨瀑灰瀏﹐田遂肥饒﹐播種布谷﹐不耘耔而獲。精射獵﹐以藥注弩矢﹐著禽獸立斃。供賓客﹐悉山雉﹑野鹿﹑狐﹑兔﹑鼠﹑蚓爲敬。豺﹑豹﹑虎﹑兕間經其境﹐羣相喜謂野菜﹐操弩矢往﹐不逾時﹐手拽以歸。俗信巫事鬼﹐禱祠祭賽﹐則刑牲庀具﹐戴樹皮冠﹐歌覡者言﹐擊鐃吹角﹐跳舞達旦。送死棺槨無度﹐號泣無文﹐三日而葬﹐遠族皆至﹐導飲極歡而去。其散處也隨山遷徙﹐去瘠就腴﹐無定居﹐故無酋長統攝。不輸糧﹐不給官差﹐歲獻山主租畢﹐卽了公事﹐故無吏胥追呼之擾。家人嗃嗃﹐婦子嘻嘻﹐各食其力﹐亦無鬩墻禦侮之事。其性願愨﹐其風朴陋﹐大率畏葸而多懼﹐望見衣冠人至其家﹐輒驚竄。入市貿布易絲﹐率俯首不敢睥睨﹐亦有老死不入城郭者。噫嘻﹐是殆所謂山野自足﹐與世無求﹐與人無爭者歟﹖按《桂海虞衡志》﹕猺本盤瓠之後。範曄《後漢書》﹕盤瓠﹐帝嚳之畜狗﹐負少女入南山﹐止石穴中﹐生六男六女﹐織績木皮﹐染以木實﹐以爲服飾﹐號曰蠻夷。玆盤﹑藍﹑簍固其遺種也﹐楚﹑粵爲盛﹐吾閩有之﹐然不甚蕃﹐三五七家而已。庚子﹐陳大中丞檄縣繪圖以進﹐因紀其略。汀州浚城壕記知府胡肇智

汀郡倚山爲城﹐城內有壕﹐西城入﹐東城出﹐逶迆曲折﹐將五六里﹐名曰「貫城壕」﹐所以宣洩山水﹐疏通地脈也。其壕面寬者五六尺﹐窄者三四尺﹐兩旁民捨鱗比﹐塵滓瓦礫以及污垢之物﹐無不於壕是納﹐日積月累﹐阻滯不通﹐其甚者塞爲平地。一遇大雨時行﹐所在水潦﹐城市之中﹐民皆病涉。蓋此壕之失於浚治百數十年於玆矣﹐而其所以因循日久者﹐役重而費繁也。咸豐辛酉﹐余奉命來守是邦﹐下車伊始﹐躬親履看﹐招匠估工爲疏決計﹐而士民皆以費艱辭。蓋地方被寇之後﹐物力艱難﹐百姓方迫於饑寒﹐奚暇計及於浚壕﹖況時方冬令﹐水潦無虞﹐囿於目前﹐固無足異。然有一策焉﹐不費民財而浚壕之功可舉﹐其機殆不可失﹐士民特未之知耳。是時﹐粵寇退甫數月﹐城內尙養民夫百人﹐供夜擊柝之役﹐其口食皆取給於民﹐食鹽折色﹝汀食粵鹽﹐向有給郡城十三坊民食定額。咸豐三年﹐鄰氛不靖﹐眾議將民食額鹽折色爲防堵費﹐延今尙未復舊﹞。余乃集紳耆而諭之曰「爾等患浚壕之無費乎﹖擊柝之夫可移而用也。」於是選彊壯者六十人﹐以其半仍撥四城擊柝﹐以其半浚城壕。至朔﹑望﹐則彼此輪換﹐使均勞逸﹐勤者有賞﹐惰者有罰。條規旣定﹐眾皆曰善。乃以同治初元正月二十八日興工﹐董其事者鄭孝廉汝賢﹑戴孝廉良偉﹑黃廣文宗海﹐司出入者戴孝廉良葵﹑閔上捨熙成﹐而常川督工晨夕罔懈者﹐邱把總也。自春䢐秋八閱月﹐計役夫七千有餘而事畢。百數十年淤塞之壕﹐一旦流通無阻﹐水潦之患遂除。前之畏艱而束手者﹐今則不募金﹑不召役而成且速如此。然非及此擊柝之夫而用之﹐亦終以爲役重費繁而莫之舉已﹐爾安知機之已失邪﹖因記之﹐以待後此之遇事而自審焉。汀郡昭忠祠記知府胡肇智

京師之有昭忠祠尙矣。嘉慶間﹐詔天下郡邑各立祠宇﹐祀歿於王事諸人﹐有司以時修其祀事﹐而教忠之典彌光。汀爲郡﹐在閩西萬山中﹐民風素朴﹐號稱忠直。我國家愼簡文武﹐以鎭以守﹐則亦有熊羆之士﹐不貳心之臣﹐相與訓迪之。二百餘年來﹐忠義蒸蒸日進於上。往者﹐粵西小醜﹐潢池盜兵﹐三陷臨汀﹐旋卽規復。前太守張公佑之﹐慨兵燹之摧殘﹐懼祠祀之荒墜﹐爰卜吉壤﹐建今祠﹐輪奐旣新﹐名位未定。余適奉簡命俾守斯土﹐訪諸寮寀紳耆﹐僉曰﹕郡之有湣忠祠也﹐創自前明﹐久圮﹔邑之有忠孝祠也﹐建自國初﹐近亦毀於發逆。昭忠未立祠時﹐我朝忠節諸員弁及軍士﹐俱祔主五賢祠內﹐亦僅二十人﹐其他則湮沒而不彰。嗟夫﹐大節炳如日星﹐後之人至不能舉其姓氏﹐豈惟都人士之羞﹐抑亦守土者之憂﹗乃搜志乘﹐綜考官若民﹐自唐﹑宋逮元﹑明﹐得其事實可傳者百四十有五人﹐爲一主﹔由國初至嘉慶﹐復得三十有八人﹐爲一主﹔而以咸豐中殉節諸文武與賓從附之﹐凡二十有�人﹐並祀於祠。其八屬紳民﹐已經詳報者百二十有一人。頃奉上諭﹐應歸各邑忠孝祠﹐緣首邑祠毀未葺﹐亦別爲二主祔於玆龕左右﹔烈婦則設主於節孝祠。主旣成﹐都人士以記請。余惟﹐古者立祀之義﹐有功徳於民則祀之﹐能捍大災﹑禦大患則祀之﹐以死勤事則祀之。今之所祀﹐大都功徳在人而能捍禦災患者也。不然﹐則亦以死勤事者也。於乎﹗執干戈而衛社稷﹐气可以作山河﹐毅魂魄兮爲鬼雄﹐靈猶能殲寇盜。邇日﹐大江左右﹐余氛就殄﹐相與滌瑕蕩穢而境至淸﹐毋亦諸公之靈所默相者哉﹖聖天子纂承基緒﹐首重褒忠﹐特詔官紳﹐詳加采訪﹐倘後日之咨詢旣確﹐卽祔祀之名位可增﹐亦休養之民力稍紓﹐卽忠孝之祠宇當復也。余方奉公晉省﹐行有日﹐因倚裝而記之﹐以告後之君子。

卷之四十二藝文四

傳

孝子郝九龍傳

鄒守益

先是﹐虔臺王公大捕賊﹐檻道出臨汀。贈君遇諸途﹐叩之﹐卽動色相戒﹐且唾且罵﹕「賊奴﹐何不速死﹗」賊目攝﹐潛識姓名去。越五日﹐虔臺飛票索賊。時郡守吳公愛大理君秀穎奇拔﹐十三﹐補弟子員。吳公對客﹐輒呼爲小友。一日﹐召客不至﹐召大理曰「酒美花香﹐主意卻嫌來客少。」大理應聲曰「天空云靜﹐月明何必用星多。」拊掌絕倒﹐益奇之。及旦﹐開捕賊飛票姓名﹐卽贈君也。吳公大錯愕﹐曰「從何處得來﹖」竟以法嚴﹐不能出一語相救。家人親友﹐以喪禮送。贈君辭知己﹐慷慨就車曰「賊實殺我﹐惟口﹔賊不殺我﹐惟天。余素剛愎﹐以罹此禍﹐至與賊奴同類﹐而共囚戮﹐悲乎﹗」言訖﹐叱車者行。大理君業裹糧走贛三日矣。時虔臺親徵湖賊﹐大理跪水濱叫冤。虔臺命左右翼孺子以進﹐口陳冤狀。虔臺還視左右﹐各退去﹐席稍前﹐孺子稍進﹐左右睹其指畫首肯狀。少則呼從官﹐給筆札艤舟以試。頃間﹐大語曰「冤乎﹐有子千里駒而父行刼者哉﹖」已乃召虔太守劉﹐語之故曰「果如孺子言﹐計不能悉阿父面貌﹐爾其優孟以嘗。餘三覆在詰朝。」太守如旨﹐前後械進﹐虔臺詰以僞者曰「械系之囚﹐得無僞乎﹖」渠帥叩首曰「無僞。」再詰三詰如初。乃大罵賊曰「此系臺中廝役﹐鳴鏑揭竿﹐如汝口﹐彼長髯骨立於側者是﹐面孔不識﹐他於何有﹗」賊始伏誅。其以口成案七人﹐一時俱得解脫。召孺子﹐勉之以歸。守益曰「昔緹縈十三上書﹐謂死者不可復生﹐斷者不可復續﹐天子悲惋﹐至爲之減肉刑。大理十三上書﹐以明父冤﹐千載可爲比肩矣。奉欽卹而廷中稱平﹐與減肉刑何異﹖」向大理與餘言﹐猶欷歔酸鼻﹐非困厄烏能奮乎﹖兩遭厄廷杖不死﹐斯有後﹐於郝氏有以哉。

黃孝子傳

熊爲霖

黃孝子文﹐字云章﹐晚號媿庵﹐汀之上杭人。四歲而孤﹐母鄭氏以節矢。時在提抱﹐母泣亦泣﹐母食乃食﹐蓋天性厚也。一日﹐跽請膝前之﹐曰「死者能復生耶﹖」母弗解所叩也﹐漫紿之曰「凡柩中謦欬簇簇然﹐則死者生矣。」繞父柩沈聽﹐久而寂然﹐乃奔號向母曰「兒父不復生矣。」哭母亦哭﹐舉家咸哭﹐見者淚下。六歲﹐入家塾﹐誦至《蓼莪》﹐輒嗚咽不自止。塾師吒曰「是兒過王裒遠矣。」年十三﹐滴血築父塋﹐未及封﹐霖雨大作﹐伏地慟哭。忽朗而霽﹐人咸稱爲孝感﹐曰「事偶然耳。」壯歲﹐貢入太學﹐以母老不求進取﹐家居力孝養﹐先意承色笑。耿逆之變﹐閩﹑粵倥傯﹐賴溪鄕人大恐。奉母命﹐出粟募鄕勇結砦自固﹐裏以無患。其諸賑荒急難﹐好施助義﹐類如此。年七十有四﹐彊健如少壯。家忌必祭﹐祭必泣﹐嚶嚶如孺子。忽一夕﹐夢母召與俱﹐曰「吾其死矣。」召集子孫姻舊屬後事﹐勉以孝友﹐焚香端坐而逝。乾隆二年﹐事聞於朝﹐朝命旌之﹐祀於祠﹐以爲惇孝者勸。

忠臣郝九龍傳

周敍

毅皇帝之五年﹐逆瑾伏誅。明年﹐公成進士﹐拜大理寺評事。逆瑾𨿽誅﹐錢寧八黨﹐毒流縉紳﹐投系詔獄亡虛日。公居大理﹐仁心爲質﹐廷中於是稱平﹐號「郝鐵筆」云。十四年﹐皇上自扁頭關幸楡林。公引「土木之變」畱駕﹐忤上旨﹐下錦衣獄。未幾﹐有旨南巡。時寧藩畜異謀﹐俟隙而動﹐內外以爲憂。大臣科道﹐交疏不聽。公以大理副同不佞十六人﹐連名疏進。上震怒﹐於午門外廷杖﹐死者若某某。不佞與瑞卿﹐俱徼天幸﹐得不死﹐乃骨血淋漓﹐亦不欲生。獨公時未有子也﹐謫都察院照磨。明年﹐告疾終養。一歲三舉子﹐年五十有三矣﹐人以爲忠臣之驗云。迨世廟入紹大統﹐臺﹑院﹑部﹑寺交薦﹐以骨折不任跪拜﹐始議外補﹐如長孺故事﹐彊起﹐臥治嚴陵。閱五月入覲﹐天舟進瓜州﹐棒瘡口裂﹐血下不止﹐乃北面稽首曰「臣生無以報稱陛下矣。」遂南轅歸。未幾﹐竟以瘡沒。臨訣﹐屢書「天理」二字於心﹐以示三子。嗟哉﹐余瑞卿乎﹗古以忠鳴者不一﹐有仁而忠者﹐義而忠者﹐廉而忠者﹐智而忠者﹐得一焉﹐足以報答朝廷﹐光史冊﹐輝映來祀。持眾美以效之於君﹐余心折瑞卿云。

伊易菴先生傳

黎士弘

寧化之伊爲望姓﹐代有聞人﹐和平令宗邵先生尢著也。先生名堯夫﹐宗邵其字﹐晚庚號易菴。九歲能屬文﹐同捨生有他稿﹐吝不欲示人﹐先生一覽輒背誦無遺﹐塾師驚嘆﹐謂﹕是郎𨿽年少﹐豈久轅下者﹖補諸生﹐每試髙等。隆慶間﹐應拔貢﹐入大學﹐闈試數不利﹐詣選人﹐得江西南康之星子縣。縣濱湖﹐貧瘠爲一郡最。先生詢民疾苦﹐力爲蘇息。性嫻聽斷﹐郡有大獄﹐悉以屬先生。間修復紫陽白鹿洞規﹐進諸生講業其中﹐所賞識如胡應臺﹑但條元﹑但啟元﹑王俸﹐皆先後成進士。以外艱去﹐星子士民﹐爭肖像祀之。服闋﹐補粵東惠州和平。和平故盜藪﹐地名象洞﹐復嶺崇山﹐界連三省﹐每盜起﹐則廣東﹑福建﹑江西近邑﹐皆被蹂躪。有大盜曾吉﹐憑險聚眾。當事議合剿﹐無成局。先生謂﹕用兵須曠日持久﹐竭財殫貨﹐賊不時平﹐民力先盡矣。忽輕騎挾卒﹐直抵賊巢。令卒先傳呼﹐縣官至﹐羣盜出不意﹐迎拜馬首。先生坐定﹐手指曰「若等知縣官來意乎﹖」羣盜曰「不敢。」先生曰「若等但據尺寸地﹐擬抗大師﹐聚烏合之眾﹐無數月之糧﹐官兵合圍﹐旦夕釜魚耳。縣官父母心﹐知若等迫饑寒﹐誠不忍立視就死。肯一旦悔過﹐縣𨿽文弱﹐力能丐若等生。不則﹐縣官今來﹐止一騎一卒﹐一聽若等之所爲。」羣盜叩顙﹐號呼曰「不敢﹐我等固知必死。但上官多不信﹐言反覆﹐如公開誠﹐民等曷敢有二心﹖指誓天日﹐不敢負公恩。」一矢不加﹐黨羽解散。終先生任﹐無有一盜敢睥睨行路者。方次第上先生功﹐而先生以末疾求去。當事難其請﹐先生卒行其志﹐致政歸。所得士胡應臺﹐仕爲漳南道﹐伏謁階下﹐執弟子禮。先生終不以貧故﹐爲故人乞升斗。故相晉江李文節公當國﹐爲先生同年生﹐又雅知先生﹐欲特薦起故官。先生力辭免﹐優遊家食﹐將二十年﹐卒年八十有一。先生坦懷樂易﹐與人語﹐惟恐傷之﹐至事所不可﹐則義形於色。所著有《廬山集》一卷﹐藏於家﹐教子弟皆有法。墓在髙棟上芝窠。子姓千指﹐多業儒﹐曾孫周篤行能文章﹐與余善。黎士弘曰﹕觀伊先生撫盜一事﹐大類孔公鏞。隆慶間﹐鏞守髙州﹐巨盜鄧公長據茅洞。鏞欲詣洞招撫﹐士民爭尼鏞行﹐鏞不可。竟挾四卒抵賊巢﹐往覆開導﹐公長遂降。飯虎飼狼﹐昔賢所戒﹐納降如厝火積薪﹐小不愼遂至燎原﹐不復可收拾﹐明之已事足鑑矣。若孔公與先生者﹐非信義素結於百姓﹐又克觀變審幾﹐而欲身嘗不測﹐僥倖就功名﹐庸有當哉﹖考孔公踐歷淸華﹐仕至少司空﹐而先生僅以一令終﹐位不償功﹐君子有餘嘆焉。嗚呼﹐法令牛毛﹐盜賊多有﹐不驅民爲盜已足﹐化盜爲民﹐我不多見也。先生足以傳矣。

賴道寄傳

李世熊

賴道寄﹐字惟中﹐閩之寧化人。幼有志節﹐岸然異凡兒。父天祚﹐初爲沈陽衛中屯經歷﹐再移四川行都司寧番衛﹐卒於番﹐去家萬七千餘里。值番夷叛﹐喪滯不還﹐踰年﹐。訃始至。道寄一慟幾絕﹐已甦﹐謀迎喪。宗老哀道寄年少﹐又道阻夷亂﹐欲尼其行。道寄益慟絕﹐遂變產得百金﹐畱其半以贍二母。輕裝重趼﹐披棘入寧番﹐而橐已罄矣。國家之制﹐凡官於邊夷者﹐存則加俸一級﹐沒則請檄傳喪。道寄於是謁布政使鄧公思啟﹑按察使蔡公守愚﹐單衰綴絡﹐骨露衣表。二公愴嘆久之﹐少進與語﹐辭吐淸華﹐特爲加禮。再叩所業文﹐異日投一編﹐奇采煥爛。兩公驚嘆曰﹕是足倒三峽之流矣。時成都有富宦羅一元者﹐老無子﹐慕道寄雅才﹐欲以愛女妻之。邀蔡﹑鄧兩公贊其可。道寄艴然曰「棄喪者無天﹐婚喪者無後。此覆載所不容而羅君獨容之﹐得無不祥乎﹖」兩公愧服其言﹐益相引重﹐乃爲資米長助其歸。浹歲﹐扶柩返﹐毀瘠幾人臘矣。道寄天性篤摯﹐而嫡母余特奇嚴﹐道寄慮生母黃之失意﹐於余也竭力承歡﹐先意將迎﹐余亦忘道寄之非己出也。他日﹐黃稍忤余﹐道寄輒長跪奉杖﹐代母受責﹐余𨿽嚴急﹐亦持道寄涕簌簌下也。是時﹐道寄年將艾矣﹐其孝謹如此。兩兄不治生﹐所分產罄於狹斜﹐負債不償。道寄輒罄己產償之﹐無幾微見顏色。及兩兄繼沒﹐孤皆𦇤褓﹐道寄又撫之如己子﹐宗黨稱之無間言。與人交﹐始淡穆﹐不得親﹔久之﹐亦不可得疏。對先達名貴無降色﹐對等夷庸碌亦無慢色﹔故或以爲狂生﹐或以爲長者。生平無造次之容﹐凡以利害窘猝告者﹐道寄輒漫應曰「是何難」﹐告者愕其迂緩也。已而﹐條分絲析﹐卻開理解﹐竟亦如所云。性喜劇談﹐塗聽瑣屑事﹐才出道寄口﹐鋪敍斐然﹐如讀《虞初》《夷堅》﹐欣爽聞見也。其爲文涵負生蓄﹐移瞬盈楮﹐若百川灌河﹐兩涯無涘。道寄旣自負髙才﹐思有所試於盤錯﹐往往遇事策奇﹐攬仇思快﹐揮金不惜。久之﹐連躓鎖闈﹐家益衰落。旋值甲申﹑乙酉之變﹐哀憤抽裂﹐悉發爲詩﹐其於兩京淪陷﹐將相屈辱﹑宮闕傾夷﹐及反戈噬主之事﹐灑血抒懷﹐竟無忌諱。每一詩成﹐反覆悲吟﹐繼以涕泣﹐泣已復吟﹐函致百里山中人共讀之。苦戚傷生﹐奇病交作﹐竟鬱鬱死。嗚呼﹐其可哀也已。

黎振三先生傳

﹝國朝﹞黎士弘

先生諱有綱﹐字振三﹐生而奇偉﹐通眉虯髯﹐肌膚如玉雪。七歲就外傅﹐性跅弛﹐不受繩束。先王母每相對飲泣﹐使人誦「寡婦之子﹐勿與爲友」以諷之。先生感慟﹐悲切不欲生﹐以指爪劃胸﹐血淋淋滴襟袖﹐先王母抱之大哭。遂由此折節讀書﹐期以顯親揚名﹐使人謂孤兒終能成立也。年十六﹐補博士弟子﹐十九﹐餼於二十人中﹐丁卯闈捲﹐得而復失。當戊辰﹑己巳間﹐中外多故﹐流賊羣起﹐數破縣邑。又歲承平久﹐人不知兵﹐所遣將弁皆紈袴子﹐禦敵輒走死。郡縣長吏往往陰賂賊金帛﹐求免逼境上。先生感憤﹐上書當事﹐指陳得失﹐斥家產得五百金﹐募死士三百人﹐欲一出奇當賊。通國頗笑所爲﹐先生曰「是人﹐婢若也﹐安知大計﹖」擇日戒師﹐時觀者如堵。先生刑牲灑酒﹐感慨讀誓章﹐聲色俱厲。三百人不敢仰視﹐觀者數千人咸恐懾﹐面相覷無一敢嘩者。人始知先生能軍﹐非同兒戲也﹐郡邑藉以無恐﹐自是先生有知兵名。時虔撫洪公瞻祖援剿至汀﹐待先生上賓﹐欲疏題先生幕下。先生亦欲以奇節立功名﹐如傅介子﹑陳湯博封候爵賞﹐風從萬里外﹐恥從占畢見生平。先王母意弗善也﹐乃罷。所爲制舉之言﹐髙華奇麗﹐甫脫稿卽傳寫徧國中﹐後進小生無不規模刻畫﹐多因之以就聲名。學使何公萬化兩試汀﹐皆置先生第一﹐評其文曰「艷如花﹐熱如火﹐變幻如風雲。」人以爲定論云。繼文望日髙﹐𨿽處諸生﹐名譽出公卿上﹐當事自制府﹑監司以下咸願折節爲先生歡。車騎所至﹐傾其里巷。每當秋試﹐主司皆思得一物色汀南兩生爲重。兩生者﹐一先生﹐一則業師李公世熊也﹐然皆卒不得。先生旣負雋才﹐謂取功名旦夕﹐又年少不復自知愛重﹐日則應酬座客﹐答四方箋疏﹐無停晷夜。讀書常雞三號猶不就席。先王母令僕婢掩燈燭滅之﹐曰「如此日夜疲精力﹐顧安得長年﹖」不謂言之不戒﹐遂竟以勞勩終也。先生於經史百家之言無不習﹐詩詞傳注之學無不精﹐文章意气﹑任俠奇偉之士無不友﹐意之所欲自見者無窮﹐而卒不獲一酬其志﹐豈不哀哉﹖所著有《篁嘯齋詩》《樓文稿》《定郡檄略》行世。郡守笪繼良樹碣表之﹐曰「閩西黎孝子之墓」。

熊超

傳

﹝國朝﹞黎士弘

熊先生諱超﹐長汀邑諸生也。不以諸生著﹐而以酒名。鄕曲中﹐舉先生氏號﹐有弗識者﹔問「熊三」﹐必則人人能言之。蓋先生日必飲﹐飲必醉﹐醉必罵也。先生旣才髙暱於酒﹐因酒廢學。及失意﹐益縱酒不休。一室所存﹐斷簡﹑深杯而外無長物。性旣簡傲﹐不偕時俗。晚教授於鄕﹐爲童子師。日令上酒三升﹐坐破寺中﹐命盞飛觥無停晷。當大醉﹐尋茂樹流水所在﹐橫肱倒臥﹐捉牧牛廝養彊與深談。又命其徒走石﹑揚沙﹑浴水﹑彈雀﹑拳擊﹑坐罵以助其酣。或睡芳艸中﹐通夕不返。其題壁有「廁穢場中堪飲酒」一語﹐余不多見﹐亦足以知其結想之無聊矣。先是﹐先生不得於邑令﹐會學使者至﹐邑令陰致其罪﹐將陷不測。學使奇其文﹐竟置第一﹐令適從道上聞試案揭﹐問首者誰﹐先生餘酲沾瀝﹐攘臂前進曰「猶故狂生熊某。」令甚銜之﹐先生亦不顧。先生平時無一交友﹐僅一賣菜傭﹑一日者往返最密﹐每夜必盡日中所有爲先生歡﹐𨿽風雨不輟。一日﹐醉撫其背曰「熊超﹐熊超﹐不死則中﹐不中則死。吾與若何爲者﹖」各瞪目注視﹐或笑或哭。旁捨生鑿壁窺之﹐終不知其所語何等也。末年當以明經出仕﹐然先生已無意於斯﹐病且革﹐不及他語﹐惟取素所快書焚牀下﹐浮白數舉而卒。今其墓在某處。嗟夫﹐先生生嘉﹑萬間﹐天下太平﹐無憂患攻心﹐而又以文章名郡國﹐其才可以自見﹐而竟以酒死﹐豈無功所謂終身遊其地而不返者耶﹖抑豈有所託而逃耶﹖其死之五十餘年﹐後學黎士弘聞其事而爲之傳。

童日鼎傳

李圖南

童諱日鼎﹐字玉鉉﹐號我梅﹐以歲貢任壽寧學訓。父僑寓於浙之開化﹐因生其地焉。八歲出就外傅﹐儼若成人﹐日授千言無遺。及成童﹐淹貫經傳。年十六﹐督學使者按臨衢州﹐或勸之卽就浙試﹐對曰「宋李君行先生﹐有虔州門人﹐欲貫開封籍赴試﹐君行先生責之曰﹕欲求事君而先欺君﹐可乎﹖吾閩人也﹐敢冒浙籍爲欺哉﹖」越明年﹐歸閩﹐果補博士弟子員﹔又明年﹐餼於二十人中。乃往浙省親﹐則父已爲小人所陷﹐系於邑獄矣。匍匐泣訴於令﹐不聽﹔請以身代﹐不允﹔有告以金贖而後可者﹐爰徧鬻衣衾﹑書籍﹐不足以厭其欲﹔無已﹐自鬻﹐爲同鄕人傭﹐以益之﹐父獄始得脫。扶歸﹐跋涉二千餘里﹐備極勞苦。是時﹐去鄕井已數十餘載矣﹐故廬數椽﹐燼於寇燹﹐遺田數畝﹐並於他人。一旦歸﹐無寸土之業﹐賃屋一間﹐半以安寢榻﹐半以置庖廚。出而傭經﹐入而執爨﹐竭力奉養二人。而父與二三父老弈棋譚笑﹐日臥醉鄕中﹐若不知其爲貧人父也。甲寅閩變﹐耿逆遣人召之。夤夜﹐偕父母﹑妻子以逃。適郊野多虎患﹐家人難之﹐欲待旦而行。曰「旦則避之不及矣。」遂去﹐匿於四堡裏山中。僞將劉應麟迹得之﹐械系汀城已半年。有同邑張乾闇者﹐仕於僞者也﹐屢勸受職﹐不應﹐知其堅不可折﹐因爲釋。及歸﹐而髮須皓然如老翁﹐時尙未四十也。五十膺歲貢﹐六十九授壽寧訓。壽寧僻在萬山中﹐土俗瘠薄﹐士習固陋﹐知之者咸爲之惜。慨然曰「官不擇地﹐訓豈負人。」甫蒞任﹐卽召諸生而告之曰「某奉命訓導斯學﹐顧名思義﹐是宜爲訓爲導﹐位卑亦不可曠﹐祿薄亦不可苟。今與諸生約﹐每日講四書五經﹐三八之期會文﹐朔望宣講聖訓。某𨿽才淺學疏﹐願作他山之石。」嘗訓諸生曰「學者於道徳﹑經濟﹑文章﹐三者缺一不可。三代以下﹐譚道徳者﹐語以經濟﹑文章﹐或未之逮﹔負經濟才者﹐未能本徳以爲治﹔擅文章名者﹐又多遺道以爲言﹔不及於古遠矣。」又曰「制藝爲國家取士之法﹐卽古所謂敷奏以言者也。體聖賢意思﹐代聖賢說話﹐剿襲雷同﹐胡以文爲也﹖試觀本朝及前明諸名卿鉅公所作﹐其生平之學問﹐終身之事業﹐無不可於此見之﹐非僅爲帖括末技也。」邑拔貢生柳瑃聞知﹐曰「是年髙徳劭之嚴師也。」率眾尊從﹐切磋不懈。壽庠久闕科名﹐是秋遂有雋者。於是﹐壽人亦蒸蒸向學﹐爭自濯磨﹐無有遠邇﹐咸來聽講﹑會文。齋署狹隘不可容﹐爰請於中丞張伯行﹐將南城外四宜樓廢所祀佛像而祀朱子﹐名曰「紫陽閣」﹐而日與諸生會講其中。又攺城內觀音庵爲講堂以居之。蒞任未及三載﹐士風翕然丕變。壽學頹壞已久﹐謀諸教諭鄭良濟﹑邑令尹鑣﹐曰「文廟傾圮﹐修費浩煩﹐吾儕捐俸不足以竣工。城東有巨閣一所﹐眾建以祀玉皇者也。玉皇﹐俗所謂天也。祀天者﹐惟天子﹐士庶祀之﹐是淫祀也。淫廟宜毀﹐卽其材以修聖廟﹐不患於不足矣。」眾皆懾畏﹐乃力排眾議﹐撤其材而用之聖廟﹐煥然一新。啟聖祠舊祀文昌帝像其中﹐而置啟聖神位於側。見之拂然曰「文昌帝者﹐世傳爲亞子。亞子乃道家者流﹐祀於學宮已爲不可﹐況篡啟聖位乎﹖且吾人爲學有邀福之心﹐以祿籍功名爲急﹐則已入於小人矣。」柳瑃曰「此一舉也﹐有三善焉。尊正學﹐一也﹔廢淫祀﹐二也﹔不費財而足用﹐三也。」明體達用之學﹐微見於此矣。在壽五載﹐以疾告歸﹐歸半載而卒。學者私謚爲「道本先生」。旣卒後十六年崇祀。

沈未空傳

楊玉暉

未空先生沈士鑑﹐字若水﹐長汀邑人。未空﹐其更號也﹐初號瘦狂。已謁其房師沈去疑﹐公頗疑狂之誇﹐遂自易未空云。未空七齡而孤﹐與其兄士衡字若玉﹐就家塾﹐卽已惇摯穎敏﹐誦課日數千言﹐未嘗凝滯﹑有所遺亡。偶曝父書﹐得遷史﹐悅之﹐遂爲句讀﹑鈔評﹐反覆耽玩。塾師弗善也﹐其舅林笏山公知之﹐顧獨時時與語古文辭及諸奇快書﹐若陳龍川﹑李溫陵﹐尢儒家所戟手而咋舌者﹐務益相抽揚﹐拓其胸目。未空用是益自信﹐好愈篤。旣而﹐與若玉俱以垂髫籍學弟子員。當是時﹐沈之執戚與汀知名士﹐無不嘖嘖兩沈生者。未空尢簡淡沈默﹐不逐時趣﹐𨿽小失利﹐夷然不屑也。無何﹐士衡舉於鄕﹐以爲先人讀書之志﹐藉兄稍慰﹔將棄襦以究竟學問大事﹐母林孺人未許也。先是﹐居廬嘗毀於火﹐盡喪歷世典籍﹐遺玆倉卒出寓書屋﹐風雨四壁﹐饘粥不周。未空益貸錢聚書﹐如不得已。當值歲晏﹐有過之者﹐見索哄於堂﹐謫啷於室﹐方手持一編﹐若不聞也者。以是產日盡﹐家日落﹐林孺人憐而私憂之。未空襟度灑脫﹐獨其事母與兄﹐能先事承意﹐旣領孺人微指﹐遂復理諸生業﹐又且十年。以思陵之己卯秋試﹐集會省邸中﹐無事偶閱諸房考名﹐至吳門沈去疑﹐同社大噱曰「子必雋﹐是直磁契也。」未空亦大噱相和﹐僮僕皆愕眙﹐不知所謂。榜發﹐果壓房捲焉。蓋於元已危得之﹐爲忌去疑者所尼﹐而止。未空於書無所不窺﹐又深知古人事心直捷簡易之旨﹐故其學一以王氏爲宗﹐信釋﹑儒本無二致﹐當爲文輒不避嫌忌﹐凡西方化人之言﹐五宗頓圓之教﹐楊歸善﹑周剡溪猶隱躍者﹐獨明眸吐膽﹐一一於四子題中達之﹐謂文足系道者﹐必如是後無愧﹔苟易吾言﹐卽千駟萬鐘可旦脫致無庸也。尢心喜武進鄭峚陽先生﹐聞其家居﹐裹糧間關﹐將有所商。因之金陵﹐拜宿陽明祠﹐晤山陰王元淳。知元淳佐縣政和﹐卽道武夷﹐過政和﹐與究昭靈黑漆之義﹐頗有所入。欲乞微祿﹐少償諸負﹐以遂初服。癸未﹐再下春官﹐歸所知曰「天下事不復可爲矣。」未幾京師變﹐告金陵有擁戴之舉﹐復欣然曰「明徳固未可忘也。」繼江淮不守﹐吳越淪胥﹐遂鬱鬱不樂﹐竟以乙酉十月遘疾卒﹐僅年四十三。哀哉﹗未空賦性樂易﹐肯施與﹐勤長養﹐周旋戚黨﹐不爲矯激﹑表暴以遂名。人有過失﹐未嘗面折﹐包荒調護﹐俟其自悟。蓋藏垢納污﹑渾涵渟蓄。𨿽俗士混坐﹐他人拂衣欲起者﹐未空對之油然無倦色。卒前一月﹐猶走柬同社﹐謂日月迅邁﹐聚首良難﹐特舉月會。會未終而疾作。居恆宴集﹐未空必先至晚歸﹐夜午﹐猶握手徘徊不忍別。祖父遺產斥賣殆盡﹐大半爲聚書﹑爲篤友典衣質錢。於中式後﹐更無虛日﹐故其貧乃甚於諸生時。卒後﹐妻孥幾無以自給。生平所著《四書參注》《理題藏稿》《孔廟從祀私議》《論語要篇》及《五七言古》《近體歌詩》尙存﹐余文散帙﹐頗沒於水。於戲﹗尼父有言「吾見其進﹐未見其止。」未空所詣﹐余輩尙不能窺其底蘊。然意若未空者﹐天如假其年﹐使得揭其所止之機﹐景以示人﹐不當有所興起耶﹖且未空未生﹐汀人無知王氏學者﹐迨汀人稍知有王氏之學﹐而未空往矣。優曇缽現﹐偶爾一時。哀哀後死﹐無緣在玆。悲乎﹗疏

奏

上欽宗皇帝書

﹝宋﹞雷觀

方今大敵內犯﹐國祚瀕危﹐支壞扶傾﹐全在宰相。前日以白時中尫庸悖謬﹐從公屏斥﹐朝野快心。不意今日宣麻﹐乃用邦昌﹐士民失望﹐咸謂﹕邦昌前朝輔相之最無狀者﹐卽今罷去﹐已爲晚矣﹐今又相之﹐將焉用哉﹖陳龜有言「三辰不軌﹐擢士爲相﹔四裔不共﹐拔卒爲將。」今金戈指闕﹐鐵騎飲汴﹐豈但「不共」而已﹖至於熒惑入斗﹐兩日相摩﹐赤光溢散﹐昏翳四塞﹐其不軌又甚。曾不聞宣猷考相﹐弭變迎祥。而徒進尸位冒寵之倫﹐以塞賢路﹔譬庸醫療疾﹐而疾已危篤﹐猶耽視貨賄不忍辭去﹐待病者之淪沒而後已。豈不殆哉﹗

減賦

疏

﹝明﹞馬馴

題爲乞恩減賦﹑救災安民以安國本事。據湖廣按察司呈準本司簽張曉等關﹐依奉會同都﹑布二司等官﹐親詣被災處所踏勘﹐得襄陽等府﹑州﹑縣﹑衛﹑所災傷是實﹐備將分數開關﹐各呈相同。臣復會同湖廣監察禦史吳哲﹑都指揮使劉斌﹑左布政使黃紱﹑按察使徐懷﹐各親詣被災處從新踏勘。目擊山居煮葉﹐水居捕魚﹐田園如掃﹐室家若枯﹐百姓之色﹐然欲就死也。臣哺慰者久之﹐圖所以救饑者未得其便﹐而武岡﹑黔陽等縣亂民忽見報矣。多方安緝﹐獲渠魁嚴寬等而法殲之﹐實不覺淚之灑臣襟也。臣安撫之﹐有詞曰「從亂者死無赦。而將死於饑者﹐予先計口賑之。」復奏減今歲應徵之糧﹐而諸郡縣之民始帖然待恩矣。切念荊楚丰歉﹐天下因之﹐況其俗慓輕﹐多逐目前之利﹐卽富室亦無隔歲之儲。且關﹑洛民失業就食者﹐動以數萬計﹐谿猺出入﹐相引爲姦﹐守土者不能一時忘竊發也。捕之於生心之後﹐卽餉兵恐且不敷﹐不若寬之於待命之先﹐且保民﹐猶有餘惠。不但百姓信臣﹐臣可以對百姓。而荊﹑襄無難﹐江﹑漢安流﹐國家熙美之休﹐將與天地同悠遠矣。今除黃州府黃梅﹑廣濟二縣﹐武昌府通城一縣﹐水渰不多﹐難準做災外﹐合將踏勘過﹐該免稅糧子粒﹐分數開坐﹐具本差賫﹐謹題。

請停止織造內監疏

﹝明﹞邱道隆

臣聞養民猶養牲也。養牲者﹐十羊九牧﹐驅迫禁遣之﹐不能不擾﹐𨿽日求其茁壯生息不可得已。然是特牧擾之獘爾。若今織造差官供應之費﹐日累數金﹐誅求之計﹐時復百出。蓋聚羣羊而絕芻秣﹐拔毛抉皮﹐吮血啗肉﹐暴害烈禍﹐過於焚溺。一之已甚﹐其可再乎。仰惟陛下神聰四達﹐聖裁獨斷。縱惡貽害於織造大監張志聰者﹐一經論劾﹐卽降旨取回﹐別請更代。是陛下救焚拯溺﹐脫淛民於水火﹐𨿽閭閻之下﹐匹夫匹婦亦歡呼鼓舞﹐而知所慶幸矣。臣愚以爲﹐事不愼初﹐望於懲後。取回志聰者﹐固不遠之復﹔別請更代者﹐又再誤之幾也。方誌聰始差之時﹐言官反覆論列﹐不蒙兪允﹐致有今日﹐往事不足論矣。不審今之更代者﹐人品又何似耶﹖使其賢於志聰﹐伺接從新﹐勞費如舊﹔誅求或減﹐而供應不容廢。惡黨或少﹐而隨侍不能無﹐終未免爲牧者之擾﹐而茁壯生息所由累也。使其不賢於志聰﹐貪嗜之初﹐饜足猶難﹐官吏重遭淩轢﹐軍民再罹漁獵﹐是前門放虎﹐後門進狼﹐必拔毛抉皮﹑吮血啗肉﹐不至於傷生就死﹐無有底止也。陛下銳圖中興﹐躬示節儉﹐尙方服用責之守土官員﹐民不重勞而事自辦。若以身體之飾貽害於民﹐孰謂聖明所甘心焉。況今天下災傷﹑水火﹑盜賊日以告報﹐𨿽淸軍刷捲之差﹐亦已罷遣。身事國事本無重輕﹐誠不可明於彼而暗於此﹐失於前而不懲於後也。如蒙陛下往鑑前轍﹐俯念疲民﹐乞將織造事宜下部議處﹐專委浙江布政司及府﹑州﹑縣官督造供用﹐收回更代之命﹐並查天下奉差官員﹐有貽害於織造﹐通行議處取回﹐以養和平安靜之福﹐則陛下至仁淪民膏髓中﹐興盛治成於視掌之間﹐天下臣民豈勝願望。

上逐佛郎機國貢獻疏

﹝明﹞邱道隆

臣聞天子爲天下之共主﹐義者賞﹐而不義者誅執之﹐天下截然無敢有違越者也。我祖宗混一天下﹐尢嚴於義﹑不義之誅賞。故滿剌加﹐𨿽海外小彞﹐亦得通朝貢﹐而詔封其國。蓋在我固嘉其向義﹐在彼亦慕吾禮法。自永樂三年以後﹐朝貢往來未絕。近有彞人出佛郎機國者﹐未知是何種類﹐輒肆彊梁﹐並吞本國﹐致本國王流落海上﹐遣人赴愬於陛下﹐蓋望天朝正義示法﹐爲其克復故土﹐哀痛迫切之情不言可知。而佛郎機彞人方且明言並吞之故﹐挾其所有以獻﹐且爲邀我封賞之計。罪狀明白﹐在大義所不容﹐王法所必誅而無赦者。縱使蠻方事從末減﹐豈可受納無擇而遽封其國乎﹖譬之人家僕禦﹐一旦爲外侮侵奪﹐爲主者不能往申曲直﹐乃從而禮貌或啖之以嗜欲焉﹐其失義損威甚矣﹗臣以爲﹐滿剌加之難在所當拯﹐佛郎機之惡決不可長也。然此特舉其事理之粗迹耳﹐若其隱憂伏禍﹐陛下固得而知之乎﹖臣嘗備員廣東順徳縣知縣﹐審知本彞桀悍狡詐﹐習於戰爭﹐自屯門航海而來﹐戈矛劍戟﹑銃炮彈射﹐精而且備。當時﹐同事如暹羅等國諸彞見之﹐垂首喪气﹐莫敢誰何。今之來交通者無他﹐實以並吞勢彊﹐爰及中國﹐欲聚貨財與得土地﹐志固不在小也。故今稍泊屯門﹐收藏拐誘子女﹐招納亡命盜賊﹐擅立抽分事例﹐肆無忌憚。其在此者復聞聽信姦人撥置﹐欲討廣東屬地建屋以居。使此計得行﹐將來久住延蔓﹐招集無賴﹐不軌之謀﹐蓄而必發﹐則今日與之地者﹐乃自決外內之防﹐擾中國之漸﹐誠非細故也。況今天下根本虛空﹐四方災興疊見﹐內治不足﹐釁端易啟。若復納無義彊彞﹐授之以土﹐是內有攻心之疾﹐外益寒邪之侵﹐軀命殆不自免﹐豈但謂驅虎狼入雞犬之域﹐而畜產受其傷耶﹗伏望陛下遏萌杜漸﹐下令廷臣集議﹐將佛郎機彞人明示順逆﹐卻其貢獻﹐驅之南歸。果能還滿剌加封國﹐恪守本土﹐許其將來貢獻﹐一體封賞。脫使執迷不悛﹐並吞如故﹐𨿽外蠻不煩中國兵力﹐亦必檄召諸蠻﹐共聲其罪而討之﹐墟其巢穴而後已。庶幾天朝大義旣明﹐後患自絕﹐滿剌加得雪其恥﹐佛郎機之彊不義者﹐無所容於天地間矣。

請宥言官疏

﹝明﹞劉佐

臣待罪南臺﹐近接邸報﹐山西道禦史魏允貞條陳救獘一本﹐奉旨﹕「言官建白須顧大體﹑據實迹﹐虛心爲國﹐言乃可行。允貞漫逞私臆﹐語多過當﹐姑降一級調外任。欽此。」臣竊惟皇上聖徳天覆﹐從諫若流﹐邇者朝政一新﹐嘉言罔伏。卽有不知忌諱者﹐悉從寬宥﹔何獨於魏允貞所奏﹐有此處分。及詳閱允貞條陳四事﹐其中委有如明旨切責者﹐罪亦何辭﹖但臣竊以爲﹐魏允貞言官也。言官論事﹐各陳所見﹐使其言未必盡當﹐亦宜包容﹐以作敢言之气。蓋天下事﹐恆懼壅閼不得上聞。而天威震赫﹐司言責者﹐往往以批鱗爲慮﹐非聖明平日寬其觸冒之罪﹐萬一臨大利害﹑大事變﹐誰肯爲皇上直言者。且允貞言𨿽過當﹐心實無他﹐不過欲防微杜漸﹐以儆將來。所謂杞人憂天之見﹐初未嘗有所指﹐而槪疑其爲私也。玆者蒙恩降調﹐在皇上之心無非少示懲創﹐使建白者不敢輕率進言耳。然臣以爲懲創者﹐裁抑躁妄之微權﹔而優容者﹐廣開言路之大機也。今降調之任旣下﹐所以懲創永貞者至矣。若卽從而寬宥之﹐則懲創之權與優容之仁並行不悖﹐大小臣工鹹仰聖心之無我﹐而凡負一得之愚者﹐皆願進於明廷以自效﹐豈不休哉﹗語曰「主聖則臣直」。夫臣之直何與於主之聖哉﹖蓋言之順者﹐易從﹔逆耳者﹐難受。惟能包容逆耳難受之言﹐乃爲盛徳﹐而益見主之聖明。伏望皇王務憫愚狂﹐曲垂恩宥﹐將魏允貞賜還原職﹐則仁恩愈廣﹐言路益開﹐而聖徳之寬洪﹐垂之萬世而永光矣﹗

題建永定縣疏

髙明

都禦史

題爲處置地方事。據福建汀州府上杭縣申備﹐通縣裏老﹑耆民廖世興等呈稱﹕本縣所管太平﹑溪南﹑金丰﹑丰田四里﹐相去本縣三百餘里﹐接連漳州﹑廣東地方﹐凡幹辦一應公務﹐往復動經半月。又兼地僻山深﹐人民頑梗﹐平居則以勢相淩﹐有事則持刃相殺。天順六年間﹐李宗政等聚眾刼掠鄕村。今成化十四年﹐鍾三等又聚賊殺人。實因地方寬闊﹐治理不周。呈乞轉達上司﹐添設一縣管理﹐使公事易辦﹐彊梗知法等因﹐到院。臣會同鎭守福建禦用監太監盧勝等看得﹐民心𨿽願建縣﹐未審山川有無相應去處﹐選差有才識按察司副使劉城﹑布政司參議陳渤前去復勘民情﹐相度地勢。續據各官呈稱﹕備審上杭縣裏老﹑人民﹐萬口一辭﹐俱言相應添設縣分。又帶同知縣石塘並諳曉地理術人﹐親詣太平﹑溪南﹑金丰﹑丰田四里﹐萬山稠密﹐地方窄狹﹐內有溪南裏第五圖﹐地名田心一處﹐山環水繞﹐地方平坦﹐南北約有七里﹐東西約有四里﹐畝畝相連﹐居民相接﹐堪以開設縣治。其地東至漳州府龍巖縣一百四十里﹐西至廣東程鄕縣一百六十里﹐北至上杭縣一百五十里﹐俱各地裏適均﹐相去不遠。獨於南至廣東饒平縣二百餘里﹐相離路遠﹐況彼處地名大靖﹑小靖﹐頑民節來侵害。合於金丰裏地名三層嶺﹐開設巡檢司一所守禦地方。查得上杭縣總計十里五十九圖﹐田地山塘共計二千七百九十七頃九十三畝﹐除環繞上杭縣裏分不動外﹐南以溪流爲界﹐今撥溪南﹑太平﹑金丰﹑丰田四里屬新立縣分。但溪南裏共該六圖內第三圖在溪北﹐及太平裏共該五圖﹐內第五圖與上杭縣相近﹐拆出溪南裏第三圖﹑太平裏第五圖﹐仍屬上杭縣管理。又﹐本縣勝運裏一十一圖內第五圖﹑第六圖又與新設縣分相近﹐拆出二圖屬新縣所轄。今計上杭縣共得六里四十圖﹐新縣共得四里一十九圖﹐具結畫圖貼說﹐又呈到院。會同鎭守福建禦用監太監盧勝﹑巡按福建監察禦史史閻佐﹐並都﹑布﹑按三司署﹐都指揮同知等官鄭賢等﹐參看得上杭縣溪南等裏賊情已息﹐賊黨多擒﹐其餘脇從之徒盡行招撫復業﹐與太平等裏民心樂從﹐立縣實爲子孫保家之謀。萬山中惟田心地勢寬平﹐可以立縣﹐足爲封疆鞏固之規。揆之制度﹐百里一縣﹐今約計上杭縣南北該三百餘里﹐理宜添縣。欲於地名田心開設縣治﹐取名「永定縣」﹔又欲於地名三層嶺開設巡檢司﹐取名「三層嶺巡檢司」﹔又看得本地山多田少民稀﹐難設全縣﹐乞勅吏部於舊任廉能相應官員中選除知縣﹑典史﹑巡檢﹑教諭各一員﹐前來創始。其醫學﹑訓科﹑陰陽﹑訓術﹑道會﹑僧會﹐待知縣到任以後揀選相應之人﹐起送赴部除授。但前項裏分﹐民多貧窘﹐又有新招復業者。今創立縣衙﹑儒學﹑巡檢司﹑城隍廟並鋪捨﹑醫學等﹐衙門不取民間一錢一夫﹐俱會議於別項措置。木料工價足夠取用﹐仍令原經手副使劉城﹑參議陳渤經營整理﹐分派田糧。仍將上杭縣四里一十九圖戶口錢糧割入。新立縣分屬汀州府所轄。如此則良善之民有所依歸﹐彊梗之人有所鈐束﹐地方有托﹐永遠無虞﹐緣系處置地方事理﹐未敢擅便﹐具本專差某親賫﹐謹題。請旨。

乞免廷試疏

李世熊

奏爲天語崇隆﹐朽材匪類﹐歷陳薦舉之非人﹐乞免廷試以塞倖竇事。前者輔臣黃道周﹑都察院臣何楷﹐題臣文學優裕﹐堪爲文翰散員。奉旨部覆﹐旋遇覃恩超貢﹐臣以病篤在籍﹐未能赴部。奉旨﹕察奏。今七月初五日﹐禮部侍郎曹學佺覆奏臣異才博學﹐尙志辭榮。奉聖旨﹕「李世熊宿學﹐奇才髙志﹐不應科舉﹐非朕所望。還著該府﹑縣官催趨前來廷試﹐朕將優用。該部知悉道。欽此。」臣奉旨顫悸﹐背汗流踵。臣髫年在泮﹐九躓場屋﹐鼯鼠之技﹐敗露盡矣。非有祕韜潛徳遲久﹐俟今乃彰也。院臣於臣爲布衣之交﹐輔臣於臣爲晚年之師﹐均以詩文酬酢﹐微及經史波瀾﹐蕘言見采﹐遂塵薦牘。是以時文之才爲經世之具也。至於部臣曹學佺﹐臣幼誦其文﹐終未識面﹐不過熱臣虛名﹐揣爲實學而己。陛下狥三臣之過舉僮傭爲異才﹐是恃薦舉爲得鳥之羅也。臣愚以爲﹐薦舉非人﹐臣其一矣。由臣例之﹐滔滔皆是也。敢爲陛下歷陳之可乎﹖陛下登極﹐恩詔一款﹐每縣舉眞才三人。臣謂天下中人多﹐而異才寡﹐鄧﹑馮﹑寇﹑賈﹐天下無二三也﹐況一邑乎﹖若鄕曲願人﹐無裨緩急﹐何取每縣三人充斥仕路哉﹖自臣所見郡邑舉士﹐蓋有目不識六籍而冒以宏博之科﹐夢未見七書而�孫吳之略者。學官以頹墮之年﹐識趣卑污﹔士子以蠅蟻之情﹐夤膻走竇。其整身方潔﹐骨气冰淩﹐守令聞名而不識面者﹐𨿽老死牖下﹐無緣登薦剡也。如是則舉者不才﹐才者不舉。臣以爲郡邑薦舉可廢也已。至於藩王﹑閣部﹑院寺﹑臺省﹑監司﹑方面﹐各有薦士﹐非瑣瑣姻婭﹐則紈絝子弟也。非瞇目素封﹐則走空神棍也。今仕籍中﹐自欽授特簡外﹐文臣如試主事﹑試中書﹑司務﹑博士﹑試推官﹑通判﹑知縣﹐不下數百人﹔武臣如總﹑副﹑參﹑遊﹑都司﹑守備﹐不下數千人。此千數百人﹐爲陛下撫流民﹑核軍實者誰乎﹖爲陛下靖山海﹑淸畿甸者誰乎﹖是千數百人如虛無人也。紛紛差遣﹐徒耀飾輿馬﹐煩苦驛卒﹔大字名剌﹐投謁姻鄰﹐誇炫市井而已。自奉命以迄復命﹐逐逐塵途者﹐臣不知所行何事也﹐亦苟完套格耳。原若輩之始進也﹐酬薦主有例﹐酬部覆有例﹐千數百人非數十萬賂不濟也。然則是朝廷數十萬金錢之實﹐而得千數百無用之蠧也。虧損國靈﹐孰逾此乎﹗且非徒損國靈也﹐又壞人心。爲士者﹐習見故所等夷﹐猥瑣庸闒﹐胸不能知古今成敗﹐口不能道當世利獘﹐一旦冠蓋赫然﹐易如反掌﹔於是富者由徑納賂﹐貧者建言上策﹐盡棄本業而囂然有掇拾軒冕之思﹐蓋自是士不安爲士矣。爲民者﹐習見屠酤﹑僕隸﹑訟師﹑優卒﹑遊手失業之徒﹐手不挽彊﹐股不跨鞍﹐目不識丁﹐一旦被服金紫﹐頭角頓異﹐以爲錦繡猶斂穟也﹔亦各盡棄本業﹐而囂然有攘竊節鉞之意﹐蓋自是民不安爲民矣。士不安爲士﹐則士不可治也﹔民不安爲民﹐則民不可理也。下犯上﹐賤陵貴﹐利破義﹐良心泯喪﹐蕩檢踰閒﹐則此枝官爲之俑也。且非徒壞中人之心﹐又以絕豪傑之路。夫鯢鰍所餌﹐蛟龍不染其綸﹔鴟鳶所嗜﹐鵷雛不嚇其臭。尾瑣者冒進﹐而破毀廉隅﹐𨿽狗竇容身以爲榮﹔自負方雅﹐卽一歲九遷以爲辱也。昔者崔浩﹐欲屈眭夷爲中郎。夷曰「桃簡已爲司徒﹐何足以此煩國士。」夫國士之不忍俯同世士也。𨿽以崔浩之材﹐眭夷猶羞與伍也。臣安知丘隴之下無泥塗軒冕之士乎﹖夫圭璧所以寶者﹐爲采之甚難﹐售之甚鉅也。若圭璧與瓦礫同致﹐無爲貴圭璧矣。軒冕所以榮者﹐爲責任甚重大﹐賢材甚稀貴也。令軒冕與屣同掇﹐無爲榮軒冕矣。今陛下有网絡英雄之思﹐而諸臣爲杜拒英雄之事﹐則薦舉之名爲姦貪藉口也。牛驥同阜﹐朱粉雜糅﹐欲使奇士策杖攀附翼鱗﹐猶以敝冠招田光﹐蹠財享曾史也。他不具論﹐臣舉其大者﹕永寧王招降閻總﹐屢立戰功﹐及糧匱援絕﹐身陷壘營﹐生死之義備矣。陛下追念前勛﹐錫以茅土﹐誓如山河﹐足瞑忠魄。至其逃將潰卒﹐如謝某﹑林某﹑舒某各保首領﹐鼠竄偸生﹐自去年除夜主臣相失至今二三月﹐尙不知藩主存亡何似。臣謂此數人者﹐皆永寧之僇人也。軍法﹕隊長戰沒﹐通伍皆斬﹐況失封疆﹑陷主將﹐尙敢哆口談恢復﹐偃然自敍其功乎﹖陛下卽委曲使過﹐貸其誅夷﹐必使少立微功﹐乃酬官職﹐然亦及其身而已。今乃呼朋引類﹐每潰將一疏﹐輒題敍多人﹐此何爲乎﹖且題敍之人﹐果系同患同仇﹐猶可言也﹔今所援引者﹐非無賴之靑衿﹐卽市井之錢虜﹐宿夙無澤袍之誼﹐因緣藉使鬼之錢﹐指鳧指﹐妄熒聖聰。不加考課﹐徑敍淸華﹐臣以爲賞罰倒置﹐斯爲極矣。昔館陶公主爲子求郎﹐漢明帝不與﹐而賜錢千萬。以戚主爲子乞郎而不得﹐以逃將爲市姦乞淸華而得之﹔何古人名器之重﹐而今獨輕乎﹖如謂假章服之虛榮﹐爲招徠之實策﹐臣愚以爲戀棧而來者﹐必非駿馬﹔鉆穴而從者﹐必無佳士。卽使人才甚乏﹐邊疆甚迫﹐當旁求耿介特立﹑廉幹有識之士而用之﹐柰何使譸張無信﹐進身不端者﹐連苞引孽﹐種其苞苴﹐以穢明廷乎﹖臣又舉其大者﹕古者三公不備惟其人﹐髙皇帝罷設丞相﹐閣臣不得稱相也﹐仁﹑宣之代﹐猶與卿並。自天順之隆相端萌矣﹐嘉靖入紹﹐歸政內閣﹐三輔鼎承﹐百辟風偃﹐蓋自是儼然宰相矣。今猶昔也﹐然卒未有綸扉之地﹐得參十數席者﹐今陛下龍飛一載﹐而內閣已三十人。後此萬年無疆﹐兩京光復﹐時會方來﹐英賢踵出﹐枚卜殆將踰於今者。是一代之間﹐宰輔幾百人也。書之史冊﹐將爲駭怪。夫王者設官﹐上法乾象﹐今三臺六星﹑上相次相四星﹑郎位十五星﹐亦王官所取儀矣。宰輔下天子一等﹐宰輔尊而後天子益尊。若以調燮陰陽之司﹐下同錢谷﹑刑獄之瑣﹐則三臺斗柄﹐亦已陵遲矣﹐何以爲巍巍帝座乎﹖田千秋一言取相﹐而天下以爲笑譏﹔公孫弘曲學阿世﹐而淮南比之蒙落。蓋相臣之難稱任久矣﹐是以公孫賀涕泣不受詔﹐李鄘引疾不視事﹐誠知責任重大﹐受祿易誣也。今陛下聖神文武﹐贊協殊難﹐而諸臣受爵不疑﹐如有一徳﹐然卒未進於古方召張吉之流﹐爲陛下歌江漢常武者﹐是艸茅所竊疑也。臣聞敷陳以言﹐明試以功﹐車服以庸﹐此聖帝明王磨礪天下之善物也。明試言功﹐則僥倖車服者息﹔輕褻車服﹐則誕慢言功者來。臣無遠引盛隆﹐魏武亦近古之豪也。功如荀彧﹐封不過亭侯﹔愛如倉舒﹐贈不過別部。司馬永嘉之末﹐遷王導輔國將軍﹐導曰「今天官混雜﹐朝野頹毀﹐導不能崇峻山海而開道亂流﹐謹送還鼓﹑蓋加崇之物。」元帝從之。陶侃旣平襄陽﹐拜大將軍﹐劍履上殿﹐侃固讓曰「羣醜𨿽芟﹐大敵未殄﹐有如仗國威靈﹐梟雄斬勒﹐則又何以加﹖」曹彬已下江南﹐宋祖曰「本授卿使相﹐但劉繼恩未下﹐姑少待之。」惟賜錢五十萬。假設今有荀彧﹑王導﹑陶侃﹑曹彬者﹐陛下當以何官酬之乎﹖鄧禹杖策從龍﹐最先諸傑﹐天下粗定﹐乃封髙密﹔馬援遨遊二帝﹐側足輕重﹐及米圖山谷﹐勸帝伐蜀﹐猶未拜將軍也。假設今從龍以飛者﹐勛如髙密﹔越疆而歸者﹐知擬伏波﹐陛下又以何官寵之乎﹖李泌有言「以官賞功者﹐有二患﹕非才則廢事﹐權重則難制。」夫官以賞功尙猶有患﹐況於一籌莫發﹑尺土未恢﹐而宰輔連肩﹐侯伯接踵﹔他日有折衝千里之畱﹑鄴﹐克復兩京之郭﹑李﹐不知陛下又何以待之﹖是又艸茅所竊疑也。臣聞人主之職﹐務在知人而已。任各當才﹐𨿽不親細務﹐大功可成﹔用違其器﹐𨿽衡石程書﹐無益於治也。夫治國猶治家﹐然主一家者﹐必有亞旅疆臣﹐耕以責奴﹐織以責婢﹐而後一家之事集﹔主天下者﹐必有心腹股肱﹐內參機密﹐外戡禍亂﹐而後天下之業成。今爲陛下心腹者有乎﹖爲陛下股肱者有乎﹖相不敢望管﹑葛﹐庶幾王導﹑謝安﹑李綱﹑趙鼎之儔﹔將不敢言韓﹑嶽﹐庶幾劉琦﹑孟珙之輩。臣微賤狂瞽﹐何敢輕量天下士﹗但觀登黜人材﹑區畫戰守之間﹐未知於前人何如耳。將借才異代歟﹖抑知人其艱歟﹖宋儒有言﹕邊帥之才﹐卽不可得﹐當於縉紳廉幹有識中求之。又云﹕直言敢諫之士﹐卽仗節死義之臣。斯兩人者﹐亦觀人之要論矣。臣觀諸﹕他途營進﹐負鼎翹關者﹐必荏苒僉人﹐非骨鯁魁壘之端士也。諸論持兩端﹐應機不斷﹐視陰拱默者﹐必蓄縮僨夫﹐非駿雄制變之寶臣也。若夫頭角誇誕﹐類於剛武﹔銳口縱橫﹐類於知略﹔撫膺灑泣﹐類於忠誠﹔而推測星緯﹐妄談吉凶﹐搖惑視聽者﹐又類於神明不測。臣觀諸﹕險躁浮游﹐性無關鑰﹐語無歸宿者﹐誤天下蒼生必是人﹐而易於聳動人主亦是人也。臣願陛下之愼簡之也。李綱曰「用人如用藥﹐必知其術業可以已病﹐乃可使之進藥而責成功。」今不知其術業而姑試之﹐則𨿽日易一醫﹐無補於病﹐徒加疾而已。今臣自知駑劣迂疎﹐無濟緩急﹐而薦臣者以爲可用﹐陛下亦信爲可用﹐是不知臣之術業不能已病也。臣故妄意﹐陛下弘開网羅﹐溢賜名爵﹐皆以過信臣者﹑過信天下之將相紳衿也。故敢不避斧鉞﹐連類妄言之﹐伏乞免臣廷試﹐長擯艸茅。臣帶索茹艸﹐甘同鼎黻﹐若冒靦嗜進﹐顚蹶隨之﹐生與營苟污﹐沒不可見輔臣道周於地下。惟陛下許臣幽棲﹐永塞倖竇。

築城奏疏

童璽

江南刑部江西淸吏司郎中臣童璽謹奏﹐爲乞恩築城以保障地方事。臣原籍福建汀州府連城縣人。切照本府所屬地方﹐北連江西之贛州﹐南接廣東之潮州﹐山谷蜿蜒﹐深林茂密﹐土俗頑獷。或鄰境盜賊之延蔓﹐或地方姦宄之竊發﹐百年之間﹐已經寇亂。且舉其甚者言之﹕正統年間﹐則有賊首鄧茂七之禍﹔成化年間﹐則有賊首溫文俊之禍﹔正徳三年間﹐則有賊首李四孜之禍。戕人軀命﹐污人婦女﹐焚人室廬﹐刼人財物﹐甚至掘人墳墓﹐絕人宗祀。凡遭荼毒之家﹐難以數計﹐實乃惡甚於虎﹐烈甚於火﹐見之散魂﹐言之痛心者也。至正徳九年二月內﹐又被江西賊首葉芳越城﹐本府地方﹐殺戮之禍﹐視前尢慘﹐𨿽幸有兵備官督兵卻之﹐然後來傷弓之民﹐夕不安枕。仰惟祖宗列聖﹐奠安元元﹐所以預爲防寇備害者﹐靡所不至。以本府言之﹐旣設郡治一城﹐衛之以軍矣。於要害之處﹐又設武平千戶所一城﹐以守禦之﹔又設上杭縣一城以屯守之。其於寧化﹑淸流等縣﹐亦皆近築一城﹐蓋爲保障地方計也。故有城處所﹐𨿽經前寇﹐民多保全。惟連城一邑﹐素當盜賊出沒之衝﹐未嘗有城池。每經前項寇亂﹐罹禍獨慘﹐或空邑逃亡﹐而倉庫不守﹔或少壯幸脫﹐而老弱塗地。如本縣新泉﹑楊家坊等處﹐糜爛污辱﹐又有不忍言者。由是觀之﹐城池之有無﹐利害之關系如此。先年﹐巡按禦史吳一貫亦曾奏行﹐委先任本府知府吳文度﹐踏量基址七百餘丈﹐估值磚石﹑工費不滿萬金﹐已經勘結回報在官。彼時本縣地瘠民貧﹐財力難處﹔上司遷轉﹐交代不常﹔故臨患則思辟﹐遇寇則因循﹐歲復一歲﹐竟未成功﹔頻年有警﹐輒復倉皇。臣本疏愚﹐誤蒙錄用﹐固知當以天下爲計﹐而不容以鄕土爲憂。但皇上覆物同天﹐保民如子﹐不忍使一民向隅而泣﹐一物不得其所。矧連城𨿽小邑﹐裏分亦餘三十﹐丁糧亦有萬數﹐顧置之於覆冒之外哉﹖臣用是不避斧鉞﹐冒昧上陳﹐如蒙睿照﹐俯卹民患﹐乞勅行巡撫並巡按﹑守巡﹑兵備等官﹐從長計處﹐量築一城﹐爲經久之計。仍乞查照延平府順昌縣先年築城則例﹐預行布政司﹐候派糧之時﹐立通融之法﹐於築城地方﹐該府屬縣﹐多派折色銀若干﹐徵收之際﹐明白曉諭。該徵人戶每石照舊徵銀七錢﹐照例內扣二錢七分解京﹐其餘四錢三分存畱築城支費﹐大約多派折色一萬石﹐可存畱銀四千三百兩矣。只在一年﹐或勻作二年扣算﹐夠數卽便停止。如此無獨力難成之患﹐在彼有眾擎易舉之勢﹐城池可完於不日﹐民生復保於無虞。國家一視同仁之恩﹐覆幬於無外矣。爲此奏此具本奏聞。策

上防邊策

﹝明﹞馬馴

臣伏思北邊爲中國患﹐自古有之﹐惟有備然後可以無患。今鎭兵云屯﹐關戍櫛比﹐然賊奄至不能防禦者﹐承平久而實政不立﹐粉飾多而武備不修也。臣請以修武備之法﹐利害之說﹐戰守之便﹐廢置緩急之序﹐施爲相度之宜﹐爲皇上陳之﹕計我邊陲﹐東起遼陽﹐西至臨洮﹐所守之地廣也。自春至冬﹐自幼至老﹐所守之日長也。所守之地廣﹐信未有千里之堅城﹔所守之日長﹐信未有千日之銳志。矧彼以馬爲家﹐何如其儇利也﹔與我軍之欲戰而後索馬者異矣。以射爲食﹐何如其習熟也﹔與我軍之董勸成能以爲技者異矣。且其膚革﹑毛髮長養於風日沙莽之中﹐飲食﹑衣服不藉烹飪﹑溫煖之細﹐譬之風林之鳥﹐走壙之獸﹐其桀驁猛厲固其性也。且彼聚而我散﹐彼逸而我勞﹐窺我之隙﹐伺我之懈﹐衝突而至。彼截其直﹐我守其橫﹐首尾不能相應﹐內外不及爲援﹐檄召未至而關門已破﹐議論未定而彼已饜足去矣。此彼之所以世爲中國患也。然我中國習五行以爲具﹐我得勝气者也﹔聚諸省之供餉﹐我得勝制者也﹔上有剛健神武明略之君﹐我得勝主者也。彼烏得有其一二﹐以加我十百千萬哉﹗夫五行者﹐金﹑木﹑水﹑火﹑土是也﹐蓋殳﹑戟﹑刀﹑劍﹑矛鋒﹑矢鏃﹐是以金勝也﹔弩幹﹑弓材﹑標架﹑榾柮﹐是以木勝也﹔崇城﹑壘堡﹑髙壁﹑深塹﹐是以土勝也﹔內則桑幹﹑白河﹑蘆溝環繞京師﹐外則黃河一帶亙絕萬里以爲大限﹐是以水勝也﹔神槍﹑機炮﹑烈燭﹑焚薪﹐是以火勝也。斯五者﹐我算得﹐彼算不得﹐皆我所長而彼所短。今以我所長而角彼所短﹐反不足以屈彼﹐何也﹖有其具未有其用﹐有其君未有其臣。自古謀臣戰士﹐每苦於庸暗之君﹔讒佞之臣﹐居其中而牽制阻撓﹐以僨其事﹔宋轍可鑑也。乃今皇上﹐獨攬乾剛﹐神謨妙算﹐駕出羣臣之表﹐固非讒佞可容也。而平北安邊﹐以貽百世之太平﹐此其時矣。凡敵國對峙﹐固未有不能戰而能守者﹐獨言守﹐將誰欺乎﹖爲今之計﹐惟擊爲便﹐所以備擊者有三事焉﹕儲峙爲急。鼓勇爲急﹐制車爲急﹐而繕城垣﹑修斥堠之類宜次第興舉可也。儲峙之法有三﹕復輸粟之令﹐革買賣之窩﹐則鹽引開而飛走粟至矣﹔久任沿邊守令﹐以徵收每年邊額多寡爲賢否﹐則積多而倉廩實矣﹔先時﹐出帑藏銀預糴糧以儲各鎭急﹐則價不踴貴也。鼓勇之法有二﹕養敢死之士﹐重首功之賞。制車之法當如總制都禦史劉天和昔年所議﹐式不可攺也。嘗考盛漢之兵制﹐曰車騎﹐曰材官﹐曰樓船。今之禦邊﹐捨車騎﹑材官﹐何以哉﹖而車騎尢爲急也。古者用車戰﹐動則足以衝突﹐止則足以營衛﹐士卒有所庇﹐衣糧有所賫。詩曰「君子所依﹐小人所腓。」況中國以火器勝彼﹐而火器必以車載﹐而後可以馳遠﹐而後可以機發準也。蓋兵車者﹐制馬之要術﹐不可以房琯之偶敗﹐遂因噎而廢食也。與彼對壘﹐則重車疊陳﹐方軌而行﹐山移而進﹐謂之奮擊。彼眾未集﹐則重車直隊﹐竟刺部落﹐謂之衝擊。我眾未集﹐彼騎忽入關門﹐則排車橫陳﹐髙壘厚壁﹐以奪歸路﹐謂之要擊。彼眾深入﹐絡繹連亙﹐則分車角陳﹐縱橫開閤﹐約號四起﹐謂之夾擊。彼之還也﹐旣有駝載﹐必不能疾行﹐則輕車夾騎﹐三道排堵而尾之﹐或夜砍其菅﹐或擾奪其馬﹐伺便則火器車直搗其輜重﹐期以必敗﹐然後三道夾攻﹐謂之追擊。我有二備﹐用是五擊﹐𨿽使頭曼復生﹐冒頓再出﹐亦不能支矣。昔人以邊爲利擄掠﹐不羞逃遁﹐斯言得之矣。且彼以獵於沙莽者爲食。今不獵沙莽﹐而惟欲寇我中國以爲利﹐必其所利蓋有倍於獵者﹐而後爲之。使我有備焉﹐彼將不利於進﹐𨿽進不利於退﹐則不若獵於沙莽者安且利焉。尙何侵擾之患哉﹖今養武士﹐其情狀如畜獵犬然﹐日聽其發蹤指視﹐以馳逐林藪﹐則精神鼓動﹐各逞技能而大有獲也。不然則將安疲樂怠﹐嗷嗷然待食於人﹐且釀成驕悍之气﹐反搏噬人矣。此無他﹐養而不戰﹑無所用气故也。及見近時﹐馬勇﹑梁震﹑王效﹐號稱名將﹐夫豈有所長哉﹖惟是肯養能死之士而已。多者不過數百人﹐少者亦不下數十人﹐結以恩養﹐飽以嗜欲﹐一旦敵至﹐則出死力以報之。使我九邊士盡如三家者﹐士又何難於燕然之勒哉﹗此臣之所謂鼓勇者不可不急。大抵主兵一動﹐便問倉廩積若干石﹔客兵一至﹐便問糧所供若干時。爾者邊糧無數月之備﹐士卒有枵腹之憂﹐一旦攻圍援絕﹐又何以爲自存之計哉﹖此臣所謂儲峙者不可不急也。六韜所謂車者﹐軍之羽翼﹐所以陷堅陣﹐要彊敵﹐遮北走也。曰一車當步卒八十人﹐又曰一車當六騎﹐又曰十乘敗千人﹐百乘敗萬人。古之所謂大車﹑革車﹑兵車﹑戎車﹑衝車﹑攻車﹑後世所謂武綱車﹑扁箱車﹐鹿角車﹐自古兵家所恃以爲勝者。況彼專騎射之能﹐往來遊哨﹐疾於風雲﹐非車不足以當之。臣所謂制車不可不急也。竊狀時事﹐如尫羸之人病大疽也。疽將潰及腹背﹐危急甚矣﹐惟攻刺刲剔以盡決癰毒﹐而後徐理其羸弱可也。彼庸醫者﹐執議思補﹐而毒气入腹﹐不可復救﹐悔何及焉﹖大抵剔剌甚恐人﹐溫補之言易入也﹐姦諛誤國﹐故庸醫者流也。不曰失機﹐而曰生事﹔不曰開邊釁﹐則曰冒破錢糧。師旅未興﹐而議論紛然﹔舉劾一行﹐而終年聽勘﹐𨿽使頗﹑牧﹑衛靑等復起﹐將安用之﹖是故在彼不殺則不威﹐不震則不懾﹐不戡則不定。在我者不橫奔四出﹐不可以收復河套﹔不戰勝攻取﹐不可以退守邊疆。所謂不一勞者﹐不永逸也。伏願皇上推選大臣之仁﹑知﹑勇者一二人﹐以總制邊務﹐不必急其旦夕之效﹐而惟責其成功於五年之上下﹔不必問其城堡小戰之失利﹐而惟取其軍律气勢之壯盛﹔不必計其供億之多寡﹐而惟視其侵犯之疏數﹔不必責其武弁之廉檢﹐而惟課其謀勇之大節。聽其生殺予奪之便宜﹐而不可使舞文弄墨者爲之排阻掣肘。且我國家建都﹐與彼僅隔一山﹐一則據關塞之險﹐足以制北邊之命﹔一則恃京營之兵﹐足以壯畿甸之盛。今彼突入古北固口﹐若履坦途。我軍坐視縱橫﹐不與交刃﹐此當事之臣不能預處也。地𨿽險而不知所以守﹐兵𨿽眾而不知所以用﹐束手旁皇﹐以致誤事。臣愚以每季輪差總兵官一人﹐督京營四分之一屯練﹐關口多設火器﹑布虎落﹐以爲必不可犯之勢。京師民居之外﹐擇要害之地立四大堡﹐每堡可屯萬人﹐遇有聲息﹐卽分布屯守﹐以安城外居民之心。關口固則外患難入﹐四堡立則內宄不作﹐此安畿輔﹑固根本之首務。然而便宜處置﹐鼓舞作興則在師臣﹐而其委任責成則在皇上也。議

儲務

議

﹝明﹞李夢鯉

竊職所司者﹐專在糧儲﹐則職掌系焉。倘入孔不淸﹐則必有插沙和水以爲姦﹐而虧在官﹔漁侵鼠侵以爲姦﹐而虧在民者矣。儻出孔不淸﹐則必有取新置腐以爲姦﹐而利在豪彊﹔短升少合以爲姦﹐而利在胥役者矣。夫使羣姦得遂﹐卽系職掌不修﹐朝廷安用此木偶之官爲是職﹖於職以外無長可矜﹐於職以內無責可卸。惟有淸其出入﹐杜其姦欺﹐俾官與民兩便﹐豪彊與胥役兩窮焉﹐而斯爲克稱厥職云耳。

一﹑包攬之獘﹐起於豪彊﹐窮鄕小民易爲恐嚇。彼輩嚇之曰﹕汝等親自上米﹐要使費若干﹐折耗若干。一或不到﹐禍便不測。間有抗不與包者﹐惡黨百般挾毆淩虐﹐又嗾衙役偸盜索詐﹐小民無柰付包﹐冀脫虎口。一入其手﹐插沙和水﹐無所不至﹐臨驗時﹐或面蓋幹米一層﹐或先上干米一石。左右不敢舉﹐糧官𨿽知不得問﹐以致入倉之後腐敗不堪﹐軍丁鼓噪。今後上米﹐合令除正耗之外﹐嚴杜非分﹐以淸其源。一﹑混冒之獘﹐起於陋規相沿﹐不依次序﹐突於糧官放米之時﹐乘迫投單﹐爭先拾取。以致懦者守候竟日﹐不得支領﹐是彊弱不均也。今後﹐合令於發米前一日預先投單﹐照序登簿編號﹐次日俾魚貫而入﹐照簿關支﹐勿令攙越﹐則彊梁者皆不得逞。一﹑倖冒之獘﹐起於姦利之徒厭薄舊糧﹐用計支去新收厫米﹐而先收者貯頓﹐日久腐爛不堪﹐以致人情洶洶。今後﹐合令發先收之厫﹐不得動新糧﹐庶美惡停勻﹐人無怨望。一﹑盜偸之獘﹐起於衙役﹐彼輩於糧官收放之時﹐故意挨擠案前﹐壅蔽耳目﹐以致納戶上米﹑軍丁支糧之際﹐恣斗級拾取﹐夾褲夾襪﹐所在潛藏﹐一偸一接﹐遞傳出外﹐互相瓜分﹐而官不得見。夫偸在斛以外﹐則民物也﹔偸在斛以內﹐則官與軍物也。以致納戶斂气吞聲﹐軍丁煩言聚訟﹐成何法紀﹖今後令上米﹑放米時﹐左右不許近前﹐只點斗級四名﹐用硃筆押面爲記﹐則羣小無得垂涎。一﹑收買之獘﹐起於豪有力者﹐專一收買軍丁應支倉糧米帖﹐投倉支米。米才出厫﹐就將此米代糧戶復納倉內﹐收單轉賣﹐其米腐而又腐﹐是朝廷優卹軍丁之需﹐止供此輩買賣之具也。然此獘卽在包攬之內﹐包攬一禁﹐則狡計不得施矣。申詳揭稟

申詳三院請協濟兵餉文

﹝明﹞羅萬藻

憲臺於去年冬月新募圖兵五百五十員﹐名計扼邵武﹐以防楚寇軼入。先聲旣張﹐寇亦喙息。隨以漳寇蔓延﹐復移守漳。而上杭自三月初一日王壽山賊突入鄕保﹐殺人掘塚﹐擄掠男婦亡算﹐人心震動﹐投城自全。卑職料兵兵虛﹐察帑帑匱﹐勉彊拊循軍余﹐獎率良家子﹐爲城守之計﹐至於今未罷。賊𨿽睥睨不得入﹐然視杭如無人之境矣。四月初四日﹐五營會勦﹐復有寶坑之敗﹐賊益得气﹐聚眾進逼。伏蒙垂念﹐賊衝許勝一旅赴杭﹐卑縣喜懼並至﹐方集薦紳父老議餉所從出﹐而武平復告急矣。卑縣爲具十日行糧赴援﹐謂兵抵武﹐則武當館谷耳。而師出賊退﹐武平遂告止師﹐杭代武費﹐鄰誼固當。但念此兵初置扼邵﹐則通省之計也。守漳則列郡之計也﹐今援武則全汀八縣之計也。此兵如奕子﹐有急則救﹐而未奉上臺安插之地與。夫額設之糧﹐杭恐不支﹐兵亦難久。卑縣竊以爲﹐今從通省起議﹐是責爬搔於不關痛癢之人﹐不可也﹔從列郡起議﹐是呼恩澤於未經焦爛之日﹐不可也。獨上﹑武﹑永三縣聯絡﹐爲全汀門戶﹐則長汀淸商人﹐易小舫達鎭平﹐達武平所﹐過山從羊角水下船。武平姦民已於本處地方﹐每船收稅五分﹑雜用三分﹐則已儼然成一榷關矣。竊計武平一所﹐歲仰上杭河稅一千二百有奇﹐今私收於武者不貲﹐而額給於上杭者如故。收於武者徒以腴姦人之橐﹐而給於上杭者攢眉剜肉莫之支也。合無請於武平私稅之所﹐卽公建爲稅場﹐以武平縣官主其徵收﹐每季卽以給本所額餉。或疑其來貨多寡莫之稽也﹐則請武平所哨弁中委一忠實者﹐逐日登記船數若干﹐計稅銀若干﹐用合同印票前後登記一樣﹐半解本道﹐半存武平﹐以便稽察﹔不足則從上杭關補﹐有餘則仍封解上杭收貯﹐以佐庶在武猶在杭也。此於事宜﹐非別有創建﹐亦因地勢通塞﹐人情趨避﹐物力盈虧﹐不得不變通之。大理酌之﹐使利興於武平﹐而累弛於杭邑﹐亦卑職焦思百出﹐爲地方兵食計﹐不分彼此者也。

申詳巡道興革事宜文

﹝明﹞羅萬藻

竊以昔之守令﹐號爲與民興利者﹐不過開田築陂以便農業﹐通商召工以作地材﹐崇儒建學廣士於科目而已。上杭山多田少﹐農稀商眾﹐士篤於學﹐地方官無可藉手。至於除害﹐則彈丸耳目周知﹐功令節經搜剔﹐積習亦已漸移﹐橫民俱知悔禍﹐又不敢多事以滋擾。惟新舊各處兵餉總資鹽課﹐邇者法久獘生﹐利半歸於姦徒﹐害大中於國計。況武平私徵未有之稅﹐上杭又缺久成之額﹐則今日在杭言杭興革之要﹐莫大於此。卑縣不敢粉飾治具以混淸聽﹐謹奉憲示﹐據實陳列二款﹐如果芻蕘可采﹐乞賜裁鑑施行。

一議抑武平暗稅無如興武平明稅。竊炤上杭西津河稅額﹐有解部﹑解司﹑解虔臺及關給汀﹑杭﹑巖﹑武各營兵餉﹐本道衙門各役工食等費﹐歲需向有定額。自十七年三月﹐鹽﹑貨等船爲寇所梗﹐歲經總虧額共一千二百有餘。卑職察得鹽﹑貨﹑客船﹐自潮州運至三河壩者﹐乃自三河另有小水﹐非寇之塞其來而驅其去乎﹖本縣細廉其獘﹐槪議革去商人船至河下牀竈﹐不越一舟﹐何用投歇﹖各依丰市塡票﹐持銀赴縣秤納領票﹐上關何用包商﹖間之者曰包商﹐由來久矣。他日河稅起解﹐有解府者﹐有解司者﹐有解贛州者﹐皆包商管解﹐傾錠水腳等費皆包商認辦﹐獨不思包商爲利不倍﹐彼何苦而任此。使包者倍利﹐則納者先倍害矣。且官府第貪包商可以暫卸勞費﹐而明以商人膏血﹐聽其掊浚﹐抑亦何無變計哉﹗度稅場用橋子若干人﹐巡攔若干人﹐塡票﹑秤稅﹑點名﹑放關若干人﹐或委捕幕監視點放心紅公費幾何﹐並傾錠水腳等費幾何﹐通計其入而上下其食。明會各費而徵之以名﹐因酌一定收額爲永著令。久之﹐約定俗成﹐三尺童子不可欺﹐以繩墨之外﹐庶商人之害可除﹐故卑職以爲包商斷宜革也。包商革而趨上杭之商害可盡去﹐卽走武平之商或可半回﹐流寇之害有已﹐而包商之害復盡除﹐則客販流通﹑軍需足給﹐未必非地方所當首議也。

詳請各院革鋪戶文

﹝明﹞周亮工

看得以官價買民物﹐致有賠累﹐民已不堪矣。從未有公然出之鋪戶不給毫釐之價者﹐亦未有不給毫釐之實﹐而尙責其物之精粗美惡。令之求死不得﹐亦未有本非鋪戶而必令其子若孫承當不替者﹐有之自上杭始﹐自杭之供應巡漳道始。自借供應巡漳道名色﹐以恣其餘之無窮取索。始巡道之執事旗幟﹑桌幃﹑坐褥﹑上下鋪陳﹐旣出之鋪戶矣。二十年之前﹐猶給半價﹔十年之前﹐尙有三分之一﹔邇來但有供應﹐並無價值矣。所謂鋪戶者﹐蓋先年其祖若父﹐或經營於吳﹑浙﹐或張肆於本鄕﹐或歇宿商賈﹐覓有蠅頭﹐或充當行戶﹐分其牙用﹐𨿽多賠累﹐尙利分毫﹐勉力支持﹐已覺難勝。今兩廣路阻﹐商賈難通﹐且向之所謂鋪家者﹐半登鬼籙﹐半徙他鄕矣。士之子不必恆爲士﹐農之子亦不恆爲農﹐而上杭之鋪戶﹐則如充問祖軍﹐其祖若父𨿽死﹐其子若孫卽攺他業﹐而鋪戶之名終不可得而去也。幸而本戶絕矣﹐又必累及其親枝﹔幸而逃之他邑矣﹐又必連及其姻戚。間有賢有司至﹐爲自了之計者﹐則曰「我但不取爾等一物耳﹐勢必不能通之上﹑及之下。」爲調停之術者﹐則曰「我多報數名使眾擎易舉耳﹐實則不能去其籍﹑絕其根。」間有求情脫免﹑受賄更易者﹐亦必有一名頂替而後有一名開除。其頂替之人卽出開除者之口所報者﹐非衙門中所共垂涎之人﹐卽彼平素所私恨之人也。一名入籍﹐今日取紬緞﹐明日取氈絨﹐非怒其色不鮮明﹐則怒其物之粗惡。道路旣阻﹐又往往取邑中所絕無者以難之﹐求之鄕紳而不得﹐謀之他邑而不能。差役之權從此而尊﹐非曰代爾回官受責﹐必曰諒情代稟收用。取一物卽有一番刁難﹐交一物卽有一番使費﹐富者求貧﹐貧者求死﹐其來非一日矣。況旣承鋪戶之名﹐無論其家之貧富﹐而貪吏垂涎﹑姦胥側目﹐旁枝錯出﹐意外誅求﹐其苦又不止於應當官物已也。幸近日文武官加意撫卹﹐少有起色﹐然相沿已久﹐若不申請禁革﹐累終無窮﹐合無請。乞憲臺嚴批勒碑﹐永遠禁革。其答應巡道一應鋪陳等項﹐據所聞帳目應用二百餘金。除上杭縣動綱銀備辦外﹐其餘不足者﹐令七邑量行協濟﹐官自差役赴省置買﹐不許分毫取之鋪戶。其歷來相傳鋪戶姓名冊籍﹐俱令該縣焚毀。其所屬各邑大小官員並道標中軍﹑千把之類﹐日用蔬菜﹑鹽米﹑魚肉等樣﹐俱發紋銀平買。如官價擅取一物者﹐卽容本道按法解院究治。此則民命少甦﹑逃亡復集矣。本司言之激切﹐伏乞憲臺鑑察施行﹐地方幸甚﹐民生幸甚。

上兵部止兵揭帖

﹝明﹞馬馴

四川等處承宣布政使司左布政馬馴﹐爲懇惜徵剿大費﹐俯從撫安長策事謹按。松藩一鎭﹐西接吐番之界﹐地近金氏之巢﹐番蠻出沒﹐倐噪倐寧﹐此彜性也。洮州姦民﹐違禁交易﹐而陜之守臣據法捕之﹐此憲律也。走死蠻境﹐外誘番彜﹐內連峒族﹐越風洞而寇龍州﹐奪鎭平而寇壘溪﹐𨿽勢若燎原﹐法在剿絕﹐而撲滅之計則一遺紙之易。蓋烏合之眾﹐螳逞之雄﹐如戲如謔﹐互相攜軋。官府防護得法﹑撫諭有方﹐而因之有間﹐卽蒙頭竄命﹐長守穴中爾﹐此馴所朝夕熟籌而敢必萬全者也。若總兵官徐俊﹑守禦千戶金城等所呈反狀﹐所請軍資﹐大建旗鼓﹐誓必盡殺爲武弁立功之謀得矣。恐轉教之變而所損將不貲﹐無乃爲四川重困乎﹗占云「佳兵不祥。」又云「兵無妄動」。乞毋恂所請﹐速止大軍﹐聽職招撫﹐無謂寇不止而可徐議師﹔若議師而職﹐卽甘玩寇之罪也。

上周撫軍禁開武平河稟帖

﹝國朝﹞沈偉業

稟者卑府偉業﹐於前月二十二日﹐由盤查各邑至武平縣﹐次日卽乘小舫自南安溪河抵武平所﹐計水程百餘里。河身寬窄靡常﹐河底俱沙﹐際此大水﹐深者二尺﹐淺者尺餘﹐由武平所前至三江口下﹐則非南安溪河矣。所謂三江口者﹐乃南安溪河合武平所溪流﹐並太平宮之東三角鋪一帶澗水相匯﹐故以爲名。自三江口上下數里﹐兩岸田疇頗廣﹐築壩重重﹐以資灌漑﹐間有因水勢太瀉﹐栽楊柳以護木樁者。由此以達村頭壩﹐悉皆險灘﹐卑府一一親歷。其石罅不能容舫之處﹐卽於石上乘勢而行﹐髙低相懸數尺﹐舟落如沒﹐水勢洶洶﹐心膽欲裂。自川龍灘至羅刁壩灘﹐兩峯對峙﹐中涵一泓﹐峯髙壁立﹐人迹罕到﹐水深莫測﹐幽邃凜冽。約十餘里﹐始見村落﹐此後又屬危灘。行二十里懸繩峯﹐其灘亦名「懸繩石」。檻與水髙下徑丈﹐旁有一隙﹐相距亦六七尺。正欲前進﹐土人爲之力拒。有相連最長之車子灘﹐卑府復欲追溯﹐而稍人且恐﹐亦不敢前進﹐遂捨船登岸﹐約十數里﹐至村頭壩宿歇。其粵河上水十里﹐卽武平之下壩﹐乃廣東平遠縣交界。該縣之鹽自此起運﹐由所抵城﹐計陸程六十里﹐武與粵未嘗不通也。卑府查此河﹐綿長八十餘里﹐險灘羅列四十里有奇﹐人煙稀少﹐深塘密壩﹐累累如織。觀其形勢﹐瀉洩之水旣出天然﹐鑿石之工復窮人力。武平紳士富甲﹐他邑卽可捐工﹐但能倡舉於事前﹐未必熟籌於事後。此工一興﹐不特南安溪河隨流隨淤﹐徒多糜費﹐而三江口以下水力迅旺﹐衝突之勢必將潰敗不可收拾﹐彼求中止而不得。且三江口上下十數里﹐居民均賴築壩以蓄水﹐一旦因開河拆毀﹐恐眾心哄然﹐求利未得而獄先成。查粵東大浦濱海﹐頗稱盜藪﹐若得便途﹐直可乘舟直入﹐武邑門戶堪虞﹐其禍匪細。從前議論紛紛﹐大都未經相視。河身窮源竟委﹐但從村頭壩首尾一望而已。今以卑府管見﹐據此河之勢﹐必不能開﹔酌緩急之宜﹐亦不必開。如果於武民有利而無害﹐在明季早已議開﹐卽我朝定鼎百有餘年以來﹐凡有利於民者﹐悉舉行之﹐何以獨畱此河﹖況武平爲產米之鄕﹐永定﹑上杭之米頗取給於武﹐目今未嘗不利﹐而於此河何關﹖似誠不若安其固然之爲得矣。至於販運多而糧價貴﹐稅務攺而鹽法弛﹐力食男婦無所依賴種種諸獘﹐汀﹑邵鎭臺言之甚悉﹐與本道憲論之極詳﹐無庸卑府之贅詞也。碑

勅建謝忠愛公祠碑

﹝明﹞彭華

吉水人

忠愛祠在汀州府治東龍山下﹐以祠故推官王侯。侯在汀有功徳於民﹐因禦賊﹐勞瘁於外而卒﹐六邑之民咸咨嗟悼惜﹐喪所過﹐莫不奔走哭奠。比至郡﹐迎哭者以千萬數﹐至擁柩不能行﹐而父老相與致祭﹐且作佛事以薦侯者﹐其辭尢哀。旣返葬其鄕﹐其戀慕猶不能已。牽連一日﹐白於守臣﹐請禮侯﹐前後凡六七請﹐無異詞﹐曰「侯自宣徳壬子來蒞是邦﹐爲經歷﹑爲推官凡十有八年﹐廉介勤愼如一日﹐不獨淸案牘﹑明刑獄﹐而於一郡事無小大無不問﹐守以下有可不可悉心贊畫。嘗奏乞減價糶官米二十萬斛﹐且勸分富室以濟饑﹐饑者賴全活﹔流亡者復業﹐終歲以萬計。又抗論規中貴人不得橫索﹐用法繩武夫悍卒﹐不敢假聲勢漁取﹐民以不擾。免誣坐戍邊者十數人﹐出死罪數十囚﹐郡中稱無寃。凡我等不便言﹐於侯必爲弛置惟宜﹐其惠利我甚多。鄧茂七作亂﹐沙﹑尢兵犯汀城﹐城中乏食﹐侯牒守開倉﹐以身任其咎﹐遂發粟七千石﹐人得食﹐守益堅。間從城上呼賊﹐語以逆順禍福﹐悟者潛遁。佐都指揮馬雄出城力戰﹐賊走﹐伏兵道中﹐邀遮﹐獲牲口五十以歸。馬部下俘竄伏男女四百人請功﹐力辧釋之。賊復寇寧化之柳楊﹐召募得萬人以往﹐營於蓋洋裏﹐自引死士馳賊﹐先鋒無不一當百﹐賊眾披靡﹐斬首百餘級﹐降者二千人﹐擇丁壯七百﹐分配行伍﹐用爲鄕導﹐掩擊賊。賊走將樂之常坪﹐陰遣降卒﹐誘執茂七親黨三千人﹐刻日將搗賊巢﹐而不幸疾作矣﹐疾革猶呼帳下﹐授以滅賊計。其保障我甚勞﹐不祠祀侯﹐曷其以報﹖」天順間﹐守臣始以聞奏﹐下禮部﹐尙書姚公夔言﹕臣按祀法﹐生能捍大災禦大患﹐死則血食。今民言王某事迹﹐彰彰如此﹐乞如所請。制曰﹕可祠。榜曰忠愛﹐以侯沒於忠而有遺愛也。旣成﹐隘陋弗稱。按察僉事周君謨檄同知程君熙﹑通判李君祺增市地﹐攺作後爲寢室﹐旁爲廊廡﹑庖庫﹐規制始宏以麗。且買附郭田四十畝﹐藉其入以供晨昏﹐命道士馮宇淸掌之。歲以五月初日﹐有司致祭﹐侯生辰也。於是﹐太守徐君瓚謂﹐不可無文以示後﹐走書幹﹐紀其事於石﹐並系之以詩﹐用歌以祀侯。侯諱得仁﹐南昌新建人﹐厥考避難匿姻家﹐因姓王。今仲子一夔﹐登進士﹐廷試第一﹐以文學爲天子近臣﹐歷官翰林學士。蒙恩累贈侯翰林修撰﹑左春坊左諭徳﹐顯融褒大未艾也﹐天之報侯亦厚矣。詩曰「皇明受命﹐臣制宇內。列郡分藩﹐文綏武衛。繼承日久﹐民物日滋。狎於太寧﹐文恬武嬉。惟玆閩南﹐極丰而熾。孽芽其間﹐漸長以肆。遠近襲狂﹐叫囂跳梁。曰惟有位﹐莫卹我傷。烏合蟻鬥﹐具寮縮朒。驚擾黎庶﹐後皇竄伏。朅堨王侯﹐克保全汀。櫛垢爬癢﹐植僕扶傾。有崇斯城﹐賊來頓止。諭以逆順﹐气奪力弛。賊旣宵遁﹐竄伏四歸。爲解倒懸﹐撫摩瘡痍。殘孽間出﹐提兵血戰。追北斬虜﹐功成作衒。紛紜脇從﹐投甲趨降。耄稚扶攜﹐歡呼拜揚。在昔無虞﹐仰侯徳政。今玆有警﹐侯保生命。侯以文治﹐亦有武功。荷侯之休﹐曷有終窮。沒其如存﹐請載祀典。帝肅有司﹐歲事惟腆。侯之歆格﹐百千萬年。朝廷非私﹐惟以歡賢。」

歸化吳侯修城紀功碑

﹝明﹞陳甡

國家所以安民捍患者﹐惟是城守之爲兢兢。故幸無事﹐則井廬闤闠錯處其間﹐關門之司﹐譏察惟謹﹔一日有事﹐則率爾精銳﹐朝夕乘城﹐以禦暴客。蓋百雉言言卽井堙木刊﹐可恃無恐此金城湯池。王公設險以守其國﹐豈顧不藉重也哉﹖余邑屬新設﹐厥有城所自來矣。顧地脈自南而來﹐稍折而東北﹐一小溪界之城﹐延袤三四里﹐而溪實在其中。故四闉都外乃更有兩關﹐云其爲城守。視他邑勢頗分﹑力頗艱﹐卽其規制尢不可不詳且愼也。先是歲在辛未﹐邑令楊公已取城垛兩關葺修之﹐更增敵臺﹐稍稱嚴鎭。未幾﹐關門復爲漲潦所衝﹐城垣且多頹圮。辛巳秋﹐楚中吳侯甫蒞任﹐巡視之餘﹐慨然曰「玆百雉之城耳﹐庳卑如斯﹐卽一旦揭竿有警﹐若之何用戒不虞哉﹖」會上臺有增修之檄﹐集諸薦紳﹑衿士﹑耆老僉謀之。凡厥工費﹐視圖甲糧之多寡爲差﹐計丈算尺﹐不淆纖悉。更遴九耆老﹑四義民爲分理﹐而以靑衿五生督課之。侯且心規意畫﹐朝夕防護﹐拮據不遑﹐不三月間﹐而城功已告竣矣。適直指使者按汀﹐取道歸化。侯請閱視之﹐顧見石垣云壘﹐粉堞星鋪﹐兩關二臺﹐巒列峯聳﹐嚴城屹屹﹐實爲一方雄鎭焉﹗遂列諸薦剡中邑士民﹐礱石以紀侯功。余爲言以記之。

余惟帝王以來設都﹐禹迹建邑﹐秦封金城湯池﹐扞外衛內﹐藉力實多。莒浹旬而入三城﹐言無備也。墨子九攻九拒﹐詎其巧力勝哉﹖亦其有險可憑耳。歸化𨿽蕞爾一隅﹐亦號百里奧區﹐視北邊數郡﹐固無烽火之虞﹐顧瀕海倭奴肆患﹐亦近在剝牀間﹐且萑苻之警﹐嘯澤峒山﹐在在都有﹐豈歸化獨稱髙枕之鄕哉﹖乃今侯繕修之﹐遙望山城﹐丹樓如霞﹐卽戎馬生郊而險阻是憑﹐杜彼窺伺﹐歸化行且可保百年無事矣。且侯吏玆土﹐輕徭薄賦﹐禁訟息爭﹐革陋規數十餘事﹐蠲贖鍰﹐粥饑民﹐善政如春﹐口碑載道。繭絲乎﹖保障乎﹖侯得安民之本矣。所云聖人有金城﹐謂此志也。且不以絲麻而棄菅蒯﹐以有形之險合無形之險﹐此則侯之功不朽於歸化者也。侯今陞戶曹主政﹐去繇一隅及天下。今安民和眾﹐揆文奮武﹐一以治歸化者﹐推之天下﹐不難理矣﹐寧獨以一修城之爲烈乎﹖侯名國斗﹐號映北﹐登甲戌進士﹐楚之孝感人。

寧化龍門橋碑

﹝明﹞唐世濟

寧邑環萬山而開百雉﹐俯瞰長溪﹐蜿蜒如在襟帶間。地勢枕上游﹐水湯湯日夜東注﹐匯延津﹑循三山而放諸海。形家者言﹐洩而不蓄﹐障回波而砥狂瀾﹐是宜有飛梁爲綰帶。而邑據江閩百粵之衝﹐行旅載道﹐軒輶絡繹﹐搴裳濡足﹐不無望洋迷津之嘆。郭之東曰龍門坊﹐稽諸往代﹐故有橋於玆地。千峯鑰之﹐萬堞翼之﹐巋然一邑之勝槪也。宋寶祐間﹐圮於水。越二百餘年﹐爲我明成化﹐邑令鄭瑄帥士民新之。迄正徳間復毀﹐當事者並移其石以繕城堡﹐故址泯沒﹐越百數十年。爲今上己亥﹐世濟初拜官﹐來守玆土﹐嘗以迎春過之﹐顧瞻咨嗟﹐山川如故而前烈之就湮也。時時以語鄕薦紳﹑耆老﹐詢謀僉同﹐羣策若一﹐乃於辛丑冬仲捐資經始﹐庀材募工﹐而邑民王欽勅﹑伍孟琛等咸樂成斯美﹐遂一以屬之。下爲基十有三﹐上爲棟宇八十有四﹐延袤七百有二十尺。眾思集而羣力畢﹐籌計當而制作精﹐越載功訖﹐榜曰「龍門」﹐從其地也。七閩多津梁﹐若壯瑋巨麗﹐斯亦不數數矣。余從僚屬諸薦紳落之﹐飛甍懸檻﹐憑虛禦風﹐勢欲幹霄﹐望且豁目。晴則朝陽暮霞﹐金紫相射﹔雨則溪雲山藹﹐蒼翠交馳。使近而憑欄﹐遠而凝眸者﹐恍惚五城十二樓。而回瞻城郭﹐鬱鬱蔥蔥﹐儼然雄峙其上。四望則行歌倦憩﹐車馬軿塡﹐轔轔而輻輳玆橋也。內以爲萬井之屏障﹐外以爲四達之亨衢﹐洵非雲樓月榭流連光景者﹐可以方美而絜勝矣。回思籌計之初﹐謂時詘舉贏﹐不欲輕舉﹐誠不自意期月而快覩其成若此﹐則諸薦紳之慫恿﹑諸耆老之劻勷﹐其勞與義安可泯哉﹗而抑見虛心實意以任事者﹐未有不底績者也。若夫時其修葺﹐嚴其護持﹐以鞏玆橋於永遠者﹐不無望於後之君子云。

上杭繆侯撫寇碑

﹝明﹞王愼中

汀﹑漳於閩爲要郡。上杭﹐汀巖邑也。邑溪南之鄕﹐崇山造天﹐牙錯距躍﹐隴阪緣亙﹐箐薄密綿。其民狎爲非義﹐獰噬狙攖﹐席袵戈甲﹐禦寇無時﹐風气所限﹐非性故然。長子育孫﹐生蕃齒盛﹐耳目熟習﹐莫攺厥徳。少視其壯﹐壯視其老﹐蹲危逗幽﹐乃爲盜藪。厥有治者不揆其性﹐不閔其習﹐盜視彼民﹐忿獷堲凶﹐攻擊鏟鋤﹐如農疾莠﹐惟懼不殘。民不見徳﹐又弗儆威﹐旣狃於習﹐且偸其生﹐鴟張螳怒﹐攘奮踉蹌。吏旣仇民﹐民亦毒吏﹐仇毒兩積﹐交不得已。於是﹐溪南之民惡聲膠固﹐歷爾年所﹐湔滌無由﹐豈不悲哉﹗嘉靖癸卯之歲﹐郡丞繆侯宗堯移攝事﹐聞而嘆曰「安有爲吏而民實仇在﹖邑所治處溪之南﹐而視若異壤﹐民之不義﹐惟爲吏者之責。吾將爲溪南之民湔滌惡聲﹗」登濟維新﹐偕之大道﹐發告布令﹐開以誠心﹐民聞不疑。選日戒徒﹐往涖其鄕。而教諭梁君彥錦實贊繆侯之計而決其行﹐乃與訓導郟君夔率學宮弟子邱道充﹑道南﹑李如珠﹑賴榮先從焉。戎器不除﹐卒旅不具﹐雍雍翼翼﹐冠蓋斯戾。魁首醜黨﹐部勒有次﹐稽首馬前﹐爰崩厥角﹐扶旄提倪﹐觀於周道﹐歡喜歌呼﹐激越林莽。昔爲魁首﹐今爲長正﹔昔爲醜黨﹐今爲編氓。刮瘢洗瘃﹐復還骨肉﹐撥霧掀曀﹐再覩白日。民視繆侯﹐如出子寄孥﹐久離乳哺﹐一旦還歸﹐婉戀膝下﹐始識慈母。民視梁君﹐如騃童驕孺﹐未識衣冠﹐驟謁師傅﹐拱揖步趨﹐盻顧驚喜。吏旣誠民﹐民亦懷吏。周行疆畝﹐考閱壁壘﹐日險爾平﹐日翳爾辟﹐日菜爾易。乃犒牛酒﹐乃給耒耜﹐乃分麻縷﹐乃置門塾。男耕女織﹐各得其業。戶誦家吟﹐知慕爲士。向之盜民﹐棄去如脫。溪南山川﹐出垢遺濁﹐光色發揚﹐蒼蒼濯濯。嗚呼﹗是溪南也﹐在昔若彼﹐在今如此﹐烏覩所謂習哉﹖吏不能以誠撫民﹐而惟頑之疾﹐民之不得其性者﹐可勝道耶﹖梁君今爲泉州南安令﹐以繆侯撫寇之績告予﹐曰「願有記」。予不識繆侯﹐而知梁君之言可信﹐故特書之﹐貽上杭之民﹐使勒之石﹐以昭不忘。

古城陣亡士卒碑

﹝明﹞李世熊

崇禎十七年﹐闖賊陷燕京﹐至尊義殉社稷﹐四海裂心﹐勤王之旅﹐彌溢天地﹐蓋弱衿願黎﹐人人奮談兵革矣。民訛構煽﹐姦宄飈舉﹐閩中自是苦盜也。先是﹐興泉之亂﹐馘斬數千。五代以來﹐所未見。餘孽漂入漳州﹐旋及萬人。撫軍張公肯堂提師捕之﹐賊復旁擾汀境。而粵寇闖王總者﹐亦出沒虔州﹐部漸逼臨汀﹐郡邑告急。撫軍乃遣兵五百援之﹐督以把總林深﹑鄭雄﹑傅玉麟。未抵汀二日﹐賊已陷汀之古城鎭。鎭去汀五十里﹐爲汀﹑贛交衢﹐行賈奔輳﹐賊突破之﹐殺戮千人。或聚嬰兒巨甕中﹐注以沸湯﹐伺其宛轉糜爛﹔驅童子數十﹐閉岑樓中﹐縱火焚之﹐觀其跳躑煙焰中﹐以爲笑樂﹔孕婦則剖腹中兒﹐射男﹑女中否﹐母子蠕動﹐逾時乃斃。他慘酷類此。報至汀﹐闔城如淖﹐而援兵適至﹐時十月十八日也。林深與鄭雄皆果戰﹐不暇傳餐﹐徑趨古城﹐誓破賊後會食也。至觀音鋪﹐墮賊伏中﹐左山右澗﹐賊首尾擊之。我兵急據山﹐削不可立。殊戰﹐賊因舉火﹐蓬枯風迅﹐揚燎赭山﹐鋒無所施﹐殲者三百一十二人。林深﹑鄭雄死之﹐傅玉麟混圍逸免。賊死者亦二百餘人。始賊輕官兵﹐及是知其敢戰也﹐遂逸退虔州境。汀郡安堵者﹐死士三百餘人之力也。是役也﹐以輕敵失向敗﹐汀人傷之。羅生世儒乃捐貲﹐募人斂死士遺骸﹐火如浮屠法﹐聚瘞於汀之羅漢嶺﹐表之以碑﹐而祀之以哀曲﹐猶楚人之禮國殤也。詞曰「屯云黑兮風楚﹐心揚旗兮气枹鼓。死無讓兮躐前﹐奚取道兮先路。鋒折兮弦絕﹐怒擲顱兮齦碎裂。山憤吼兮谷鳴﹐驚電懟兮崩列缺。崖傾兮穢蕪﹐祝融赫兮�豹�。地踔跳兮三光枯﹐鍛肝膽兮一鑪。日寒兮月苦﹐蘭風兮菊雨﹐鬼之雄兮終古。」

華林禪院碑

﹝明﹞李世熊

柳子厚云「浮屠推離還源合﹐所謂生而靜者。」又曰「儒以禮立仁義﹐佛以律持定慧﹐儒生談佛無精於此。世謂韓昌黎辟佛﹐乃其言曰﹐釋氏外形骸﹐以理自勝。韓豈不知佛者耶﹖」吾謂佛以無遣﹐有天地皆幻迹﹐凡人濃鬱貪戀﹐受享飛揚髙勝之气﹐與智解才幹﹐安排趨避﹐論辧摸擬﹐悉歸無所用。則卽有是無至賾﹐而不可惡至動﹐而不可亂恩親﹐不爲寃眷屬﹐不爲累世界﹐不爲火宅憂患天下。以萬物爲一身﹐綜理周密﹐安土惇仁﹐無入不自得補﹐有憾而參之﹐卽天地鬼神﹐亦奉若不疑﹐悖此其異也。弘﹑嘉而後﹐儒學僞而釋教益盛﹐天下聰明才智之士歸如流水。近四十年﹐劫火煎燃﹐渴思淸泠﹐有志操﹑養廉恥者﹐益遁入禪門爲髙寄﹐朱元晦所謂彼中有人是也。令觀省超昇公益信。公當丙戌之秋﹐運際極流﹐閩版始更﹐喟然於世間無常﹐猛截葛藤﹐依惠光老宿脫白﹐旣出虔州桃江﹐就受大戒者﹐曰金峯禪師。旋下金陵天界﹐參覺浪老人。老人器許之﹐公凡所嚴事皆當世髙徳。復參雲門百愚禪師﹐發明大事﹐終不自背。最後﹐謁文水獨立和尙﹐下語頓契﹐從前礙胸渙然冰釋﹐衝口說偈﹐驚動長老。先是不涉文字﹐及此數行俱下﹐義學旁通。甲辰﹐歸省親墓﹐寧陽邑長堅請住聖水開堂。聖水頹圮百年﹐一旦法施云湧﹐郁爲寶坊。公則一瓢掛壁﹐孤仗扶身﹐仗緣偶住﹐飄然北禮五臺矣。其擺落逍遙﹐蓋用稜浩之遺風也。梓裏學人企慕﹐法乳如子戀慈。適西北喪亂﹐錫還臨汀。學人躡﹐追扳迎憩故里。偶見村郊﹐見隙地曠莾﹐愛其疇平峯繞﹐林木蔥蒨﹐遂捐衣缽﹐思創數椽爲接待計。乃不命而獻力﹐不祈而薦貲﹐堂廊廡捨﹐金容寶像﹐未期而翼翼巍巍﹐額曰「華林」。四眾瞻仰﹐於是二利並施﹐禪淨雙提﹐參請歙集﹐幾踰千指。不圖比閭艸地﹐湧出香界佛言﹕世間深山曠野﹐聖道場地﹐世間粗人﹐目不能見﹐今乃知福地洞天去人間不遠矣﹗故曰﹕大鄕不居﹐大族不親。戒以爲戶﹐惠以爲牗﹐以守則固﹐以居則安﹐其華林之謂乎﹗愧某老汨章句﹐空冒儒名﹐遇賾卽可惡﹐遇動而愈亂﹐未能推一以適萬﹐混萬以歸一﹐若柳子之頌釋者﹐又何能安頓世界﹐料理民物﹐爲繼絕興滅﹑安全危亡之事﹐若儒者中庸之教耶﹖記此以識釋教之盛﹐砭儒學之僞云爾。

林掌教紀政碑

﹝國朝﹞黎士弘

嘗披閱往史﹐見前明海公忠介爲南平學諭時所著《論謂抱關擊柝皆以行道》﹐而尢莫如教職﹐蓋將以造人才﹑挽世道﹐其任尊且難如此。當忠介著論時﹐持風力抗揖上官﹐然卒不聞有所呵責﹐而忠介竟致通顯﹐成賢者名。因嘆當時資格之寬﹐其所號爲學士大夫﹐猶能相砥以道﹐未嘗遂目守正不阿者﹐以傲吏之名也。今平流序進居是職者﹐皆旅進退不敢有所是非﹐一言不當﹐風議及之﹐所稱行道者﹐其安在乎﹖以予所傳林先生則甚異。先生以海寧諭來教授臨汀﹐初至郡﹐卽卻諸生贄不受﹐且積一歲薪俸所入﹐以爲先師宮廟費。每當春秋祭奠前期﹐濯具﹑灌掃﹑張幔﹑拂主﹐卽上一茗﹐拜跪惟謹。夜設莞簟立露中﹐若人子視食息於父母﹐必欲聽於無聲而後已者。壬辰春﹐當歲試﹐凡學使者按郡﹐例有舉劾優劣﹐先生獨不應。學使曰「例也。」先生再拜曰「諸生皆不爲非﹐而必使職誣以罪﹐是職先無狀﹐請坐罪職。」學使廉其誠﹐遂從其請。嗟夫﹐林先生小吏﹐𨿽廉法終無大望﹐卽不下竟錐刀之利﹐一言淸節﹐人爭笑之﹐若俎豆幾席﹐久已視爲故事。至於不惜殺士以媚要津者﹐安敢謂今遂無其人哉﹗嗟夫﹐林先生乃獨爲於舉世不爲之日也。轅固謂公孫子﹐愼無曲學以阿世。漢孝文亦曰「若招之不來﹐麾之不去﹐可以爲社稷臣矣。」然則林先生豈任一教職也耶﹖千鈞之弩以中鼷鼠﹐非不矯且捷﹐而由基爲之泣下沾襟者﹐傷未盡其才也。今先生左遷以去矣﹗求所謂致通顯﹑名當世如忠介者﹐旣不可得。然士歌於宮﹐誦於途﹐又謀爲貞瑉以謀不朽。他日荒煙斷蘚之下﹐有人指名嘆息﹐相與徘徊不忍去。然則先生固不必其致通顯也﹐卽如此而亦何負先生哉﹖夫世之身致通顯﹑名滅沒而不傳者﹐亦何可勝道也﹗公名譯﹐福淸人。

王文成公廟碑

﹝國朝﹞張欽

今上登極五十餘年﹐治化久成﹐文運聿昭。臣某特膺簡命﹐巡撫閩疆﹐吏飾敝除﹐課文造士。夫閩爲宋朱夫子講學地﹐而汀﹑漳數郡又明王文成公經略處也。大儒過化存神﹐士民何日忘之。謹按﹐公諱守仁﹐字伯安﹐文成其謚也。其先余姚人﹐生明成﹑弘間﹐講學聚生徒﹐不蹈襲於漢﹑宋儒者﹐以良知而直接孟氏之性善﹔世之學人崇而師者半﹐攻而辟者亦半。夫公之著述﹐小不合朱子耳﹐非不盡合聖人也。姑無論理學迹公之事﹐原公之功﹐非一代通儒何以辦此﹖正徳時﹐權姦肆虐﹐公直攖其鋒﹐幾危者數矣。後逆閹伏誅﹐公累遷右副都禦史﹑提督南嶺諸軍務﹐由贛而汀﹐由汀而漳﹑潮﹑惠﹑韶﹐洞賊緡結﹐公呼吸間降椎結者以七萬。及宸濠背逆﹐公率義兵下南昌﹐迎擊濠於黃溪渡﹐以小舟載柴﹐乘風縱火焚之﹐眾潰就擒﹐以功封新建伯。旣而﹐奉命巡撫兩廣﹐徵斷藤八寨﹐以數千弱卒蕩平二千里百年未拔之狡窟於兩月之間。嗚呼﹐是豈空談理學者與﹗人謂公有此事功﹐可以不事理學。愚謂有此理學﹐乃能立此事功。公於孟氏﹐究之精﹐故不借程﹑朱之梯航﹐而自登鄒﹑魯之堂奧。不獨良知一說﹐大暢性善﹐其生平嚴毅﹐無非浩然之气所流行﹐遇璫則摧﹐遇逆則除﹐遇獷則撫﹐遇劇則平。理學事功﹐卓卓冠冕﹐明代是用從祀於文廟。今承聖天子崇儒重道之意﹐於宋諸儒或扁額﹑或碑銘﹐備極褒嘉。公爲明儒宗﹐而閩中數郡公昔所經略地﹐流風猶存而廟貌不稱﹐非所以昭徳報功也。爰命匠石﹐是作是營﹐去其朽﹐振其頹﹐書事紀年﹐乃鐫之石﹐復詩以歌詠之。其辭曰「景仰大儒﹐生明之世﹐少負英才﹐登進士第。爰值武宗﹐權璫姦制﹐無吁天﹐公章孔麗。廷杖嚴加﹐譴謫貴隸﹐閹孽芟除﹐起公闕詣。累遷都使﹐經略天南。江廣閩粵﹐山獠曠憨。公開誠諭﹐是訓是戡﹐是革是化﹐是愧是慚。寧藩耽耽﹐窺伺神器。攀援輿金﹐羣小攸庇。肆敢亂行﹐聚凶逞志。公聲疾呼﹐首倡勞勩。烈烈炬焚﹐滅而朝食。乃爵於朝﹐封新建伯。續命南徵﹐掃蕩積逆。事悛病回﹐遭讒斥謫。榜言學僞﹐與朱判隔。實師子輿﹐力究性善。浩气淩霄﹐姦邪慄戰。配享兩楹﹐公論乃見。公神萬年﹐安此廷殿。」

石牛驛禁革裏派碑

﹝國朝﹞楊景辰

昔孫樵之書何易於也﹐曰﹕易於爲益昌令﹐刺史崔朴嘗乘春自上游﹐多從賓客﹐歌酒泛舟東下﹐直出益昌旁。至則索民挽舟。易於卽自腰笏引舟上下。刺史驚問狀﹐易於對曰「方春﹐百姓不耕卽蠶﹐隙不可奪。易於爲屬令﹐當其無事﹐可以充役。」刺史與賓客跳出舟﹐偕騎還去。予讀「樵集」至此﹐撫捲嘆曰「甚哉﹐易於之戇也﹐而朴亦可謂賢矣。」令之於刺史﹐尊卑懸甚﹐苟可以中其歡心﹐卽罄民脂﹑殫民力所不惜﹐何耕﹑蠶之是圖而爲之。上者頤指气使以臨之﹐就令卽負弩前驅﹐以爲分固然耳﹐何問民哉﹗若夫易使而難悅﹐約己以裕民﹐如二云曾公者﹐其賢於朴也﹐奚翅萬萬。公奉勅分巡漳南﹐適寇起屬邑﹐焰不可撲。公下車未幾﹐募鄕兵禦之﹐遂獲渠魁﹐直搗巢穴﹐殲厥醜類﹐汀人始安堵焉。公胸中眞具數萬甲兵﹐寧直一路福星﹐卽全閩胥拜其賜。偶過寧石牛驛﹐見寧父老趨承惟謹﹐惻然曰「此蘧廬耳﹐不過一宿﹐所需幾何﹐何用勞苦父老爲﹖」遂頒令與父老約﹐後不煩爾。今其令具在﹐眞藹如仁人之言也。仍謂寧令錢君當洞悉民隱﹐所急宜興除者﹐其悉以聞。錢君乃條陳若干款﹐俱剔蠹釐獘﹑鑿鑿可行者持以復公。公懌甚﹐溫詞褒美﹐俾勒諸貞石﹐永垂龜鑑。海內多事﹐云擾鼎沸﹐力疲不勝役﹐財竭不勝求﹐百爲繭絲﹐誰一爲保障。誠得如公其人﹐布列中外百姓﹐未有不安內安而外自攘﹐狡悍之巨寇﹐不難鞭箠服之﹐況艸澤嘯聚者乎﹖公在一方澤一方﹐在天下澤天下﹐行且陟崇躋﹑以大展其經綸。汀﹑漳之人卽甚愛公﹐恐不得久借。然公大用而海內均受其福﹐又寧直全閩已哉﹗噫﹐公之賢遠過崔朴﹑錢君之惜民﹐亦不減何易於﹐第愧無孫樵之筆﹐以紀之耳﹗考

蛤蝴王廟考

﹝明﹞杜士晉

按宋人余良弼云﹕惟王姓王﹐諱延鈞﹐秉忠勇剛正之節﹐《五代史》世家章矣。爰自朱梁正明四年﹐知建州軍州事﹐尋授刺史。逮唐天成初﹐王延鈞嗣閩王位﹐拜奉國軍節度使﹑同中書門下平章事﹑檢校太尉侍中。長興三年﹐提兵往福唐﹐未班師而薨﹐封靈昭王。龍啟二年﹐當末帝淸泰元年也。晉天福末﹐王延政據建州﹐攺元天徳﹐加封武平威肅王。厥後﹐閩地並入南唐﹐保大二年﹐加封弘烈王。宋乾興元年﹐避宣祖廟諱﹐攺封英烈王。縣令曰「漢韓說封龍額侯﹐擊東越有功﹐封按道侯﹐蓋一人而再受侯封。而《漢書》功臣侯表﹐乃以龍額侯爲韓﹐按道侯爲韓說。夫班固號稱良史﹐且生於東漢﹐距說時未甚遠﹐其所撰次宜可考信﹐尙疏略如此。況歷年久遠﹐且蠻音啁嘈﹐如雲蛤蝴者哉﹖揆斷大義﹐王號非可以苟稱也。連城辟於宋禩﹐去五代已遠﹐傳呼失眞﹐其王爲王延鈞無疑。邵武禱雨避壤祀之﹐況連與邵相毗壤者乎﹖存其說﹐俟博古君子焉。

寧化封域考

李世熊

寧化縣初稱黃連峒。隋﹑陳以前﹐名不見於史﹐相沿閩越﹐屬會稽郡而已。漢永和六年﹐分會稽爲東﹑南二部﹐東部爲臨海﹑南部爲建安都尉。黃連當在南部中。孫策渡江﹐以賀齊代領都尉事。吳永安三年﹐卽南部罷都尉﹐置建安郡﹐始析其校鄕西偏將樂地置綏安縣﹔黃連當屬綏安。晉滅吳﹐析建安﹐立晉安﹐其屬建安者﹐曰吳興﹑東平﹑建陽﹑將樂﹑邵武﹑延平﹐凡縣七。黃連當屬將樂。其屬晉安者領縣八﹐曰原丰﹑宛平﹑同安﹑候官﹑羅江﹑晉安﹑溫麻﹑新羅﹐俱隸於揚州。東晉義熙元年﹐攺綏安爲綏城﹐宋﹑齊﹑梁﹑陳因之。隋開皇間﹐又廢綏城﹐並入邵武﹐隸撫州﹔黃連當並入邵武也。唐武徳四年﹐析邵武置綏城縣﹐隸建州﹔黃連又當屬綏城。五年﹐又析邵武地增將樂縣。七年﹐又以邵武屬綏城﹐而省將樂。貞觀三年﹐復省綏城入邵武。髙宗乾封二年﹐乃析故綏城縣地﹐爲歸化﹑黃連二鎭。黃連蓋歷附綏城也。嗣聖五年﹐又析綏城縣地﹐置將樂縣﹐水之南隸將樂﹐屬福州﹔水之北隸臨川﹐屬撫州。黃連當仍屬建州矣。先是隋大業之季﹐羣雄並起﹐東海李子通﹐率眾渡淮﹐據江都﹐稱吳帝﹐攺元明政﹐遣使略閩地。其時土寇蜂舉﹐黃連人巫羅俊者﹐年少負殊勇﹐就峒築堡﹐眾寇不敢犯﹐遠近爭附之。羅俊因開山伐木﹐泛筏於吳﹐居奇獲贏﹐因以觀占時變﹐益鳩眾辟土。武徳四年﹐子通敗死。時天下初定﹐黃連去長安天末﹐版籍疏脫。貞觀三年﹐羅俊自詣行在上狀﹐言黃連土曠齒繁﹐宜可授田定稅。朝廷嘉之﹐因授羅俊一職﹐令歸剪荒自效。而羅俊所辟荒界﹐東至桐頭嶺﹐西至站嶺﹐南至杉木堆﹐北至烏泥坑。乾封間﹐乃攺黃連爲鎭﹐羅俊沒五十餘年﹐爲開元十三年。福州長史唐循忠﹐於湖州北界﹐福州西界﹐檢得避役百姓共三千餘戶﹐奏聞﹐復因居民羅令紀之﹐請因升黃連鎭爲縣。二十六年﹐開山峒﹐置汀州於新羅城﹐領縣三﹐割黃連以屬之﹐並長汀﹑龍巖而三也。黃連隸汀州始於此。蓋置縣在置州之先矣。天寶元年﹐更黃連縣曰寧化﹐治仍舊鎭。昭示天祐初﹐進封福建觀察使畱後王審知爲瑯琊郡王。梁開平三年﹐封爲閩王。汀地盡屬王氏﹐𨿽奉梁﹑唐正朔﹐而命官設吏﹐皆王氏爲政矣。同光二年﹐王云來令玆土﹐始議攺治﹐卜鎭西竹筱窩吉﹐乃遷縣於今治。審知子延政﹐旋爲南唐所滅﹐汀地盡屬李氏。宋開寶八年﹐南唐滅﹐地始盡歸於宋。哲宗元符元年﹐提刑王祖道行郡﹐憩本縣麻倉團裏淸流驛亭﹐愛其山水明秀﹐因謂長汀﹑寧化﹐壤地曠遠﹐奏析本縣六團裏﹐並長汀二團裏﹐置淸流縣於麻倉。元仍之。至正十六年﹐土賊曹柳順﹐據邑爲亂。麻倉人陳有定﹐起義討平之。十九年﹐陳友諒取邵攻汀﹐轉掠將樂。元授有定汀州路總管﹐禦之﹐所陷郡﹑縣皆復。有定遷行省參政﹐遂開省汀州﹐悉有八閩地。明洪武元年﹐有定就擒﹐攺汀州路爲府﹐寧化仍舊。成化七年﹐因沙﹑尢寇亂﹐又析東北柳楊﹑下角二里﹐增置歸化縣。隆武二年丙戌九月﹐淸師下汀州﹐地始歸於淸﹐是爲順治三年。寧化自開元戊寅﹐至康熙己酉﹐爲縣共九百三十一年也。

連城山川考

童能元

連城於會城爲正西﹐於郡城爲東南。山由西而北﹐川自南而東。遡其源﹐遠自庾嶺度峽而至火星﹐歷桃源﹐右出黃竹嶺爲長汀﹐是江﹑閩之界也。由黃竹越天華山﹐西接亂蘿山﹐其髙二十里﹐延袤百里﹐遂至池家。西趨而上﹐狀列於屏者曰馬龍砦﹐從中出者爲寧化祖山﹔由馬龍而右出者曰狐棲嶺。自此逶迆東行二十餘里﹐乃達大息嶺﹐其水左流寧化﹐右流新橋﹐至湘洪灘下汀州。度大息過峽北行﹐至平原山﹐從北出者爲淸流﹔其東出者﹐由四堡歷分水鋪﹐過峽頓起髙屋山﹐至連境之賴仙﹐越牛角壠﹐而止於枋坊﹐是淸﹑連之界也。由平原騰湧而南﹐直上者曰歸嶺。嶺水左流宋坊﹑大埔﹐歷連之焦坑﹑王坊﹐至大坪下楊梅灘石固潭﹐跨渡頭橋﹐越溪尾徐坊﹑許坊至柯坊﹐會邑之大河右水﹐流羅坑口﹐仍入湘洪灘。從歸嶺復逆上﹐矗立千仞者﹐曰赤峯嶂﹐山勢嵯峨﹐特聳鴻駿﹐嶂分而東下﹐陂陀漾衍﹐爲南山峽。崚嶒頓起﹐則大靈山也。遂由橫坑水頭過峽﹐左分水爲北安裏水源﹐右分水爲新泉水源。由是復東向逆行﹐見奇峯特起﹐上侵云漢者﹐曰虎忙山﹐延袤三十餘里﹐路峻崄絕﹐舊志載﹐虎過忙也。山半結庵﹐爲行人憩息﹐橫嶂排空﹐勢若浪湧。東趨於靑巖﹐遂歷肖坑坪﹐上過盧家畬。其水左流汀之羅坑﹑賴屋﹐而歸北安﹐右流汀之曹坊﹐連之溫坊﹐達朋口。由盧家畬而突頓起者曰鄒磜﹐騰湧而北上者曰西寶嶂。歷張坊之三峯頂﹐至米昇砦。從楊梅嶺西向而行﹐穿田而峭拔者曰葉屋嶺﹐北行達棋子嶺。水東﹑西分流﹐爲汀﹑連之界。離城十里﹐如扆如笏﹐是爲連城少祖。隨嶺直下曰三箭﹐其水左流童子巖﹐隔口田﹐過泡洋﹐合隔川水﹐越西陂﹐至北門外夫人廟﹐會大河﹔右流狐貍坑﹐姚家坪﹐石塘﹐歷彭屋陂﹐過晝錦橋﹐至西門外入文川。由三箭而下曰冬瓜頂﹐曰黃坭凹﹐頓起爲老鴉山﹐爲蓮塘頂。度峽而起者曰髙山﹐屈曲盤繞﹐復開大嶂曰童屋山。自棋子嶺至此凡七里﹐皆東向行龍。由此中抽一綫﹐從辛轉亥﹐峭拔而髙峻者曰馬坑山﹐曰社公。左輔右弼﹐磊落度畦而起者曰後龍山﹐此邑正幹也。其翊然展拓於左者曰伍屋坑﹐曰寨子山﹔其靄然端拱於右者曰社稷壇。自龍山中出入城而特尊者曰雄鎭樓﹐縣令吳瓚公所建也。其下曰功徳祠﹐闔邑爲童璽公倡築城報徳而祀也。承中支而出四圍﹐衍衍拱護﹐偉衛若懷寶而燕息者﹐縣治奠其中焉。左分司﹐右捕廳。入城而振於北者爲城隍廟﹐爲萬壽宮﹐爲儒學﹐爲駐防署﹐爲文昌閣﹐而止於沈屋山﹔入城而翼於西者﹐爲定光寺﹐爲西門街﹐爲鄕約所。其襟披於邑前而宅居者爲正街﹐爲下街﹐爲秋官坊﹐爲吳屋巷﹐爲塔下街。遂突起爲城墻窩﹐爲塔嶺背﹐出東門而止於山川壇。此自西而北作邑之經絡也。若環繞邑後﹐張於左爲邑下關者﹐皆自棋子嶺。左分一支﹑北向而上曰漳樹隔﹐曰隔川砦﹐曰烏石隘﹔轉東而行曰橫坑嶂﹐曰龍滚潭﹐曰滴水巖﹐曰大坪頭﹐曰揭屋坑﹐曰黃竹坑﹐曰吳坊﹐曰水竹﹐而止於北門外夫人廟。爲邑之下關橫坑嶂﹐又分一支曰陳家壠﹐曰小路嶺﹐曰髙崎﹐曰官莊。直下至麻潭﹐收一邑之水﹐又曰上山坑﹐曰樂太平﹐曰龍龜砦。遂爲邑大水口﹐又爲淸﹑連分界。此自西而北而東之經絡也。其羅列於邑前爲望山者﹐亦源自西山之鄒磜﹐過五磜迢遞而南﹐至火燒鑪。東向至岡上﹐自此而席湖隔﹐而洪門凹﹐旁分一支﹐爲天馬山﹐其幹則自蔣坊入湯頭。有山稜層疊秀﹑橫亙十餘里者爲金雞山。山開數面﹐向北朝邑﹐山背半爲嶺﹐巓有塘汛﹐乃朋口。由小淘之道嶺下之村曰陳地﹐其水右出爲文川之源﹔左出度湖營﹑過隔口﹐合馬山前水﹐又合河源張家營水﹐流朋口。其下合莒溪水而至王城﹐越車前﹑陳屋坪﹑楊家坊﹐合肖坊芷溪水﹐匯於新泉﹐下上杭而入於廣。由陳地而東行者曰大地隔﹐曰魏地﹐曰梁地﹐曰布地。承中出者至冠豸﹐乃連陽第一境。右分者至馬頭石﹐又名揚屋砦﹐髙峻百仞﹐四壁危懸﹔左分者曰白水磜﹐曰楮嶺﹐曰石門巖。復有山嵯峨﹑直上秀拔者﹐則爲旗石峯﹐居儒學之巽位。由旗石峯西向而歷江坊﹑過塞山﹐散下平疇﹐經塔下羅家營﹑而止於水南﹐爲邑近案。此自西而南而東之經絡也。由金雞山左嶂角分支西向而下者﹐曰山坑﹐曰上羅地。頓起大嶺背北向結者﹐爲莒溪﹐爲壁州﹐爲余畬。其逶迆而南﹐復峭拔而起﹑雄冠一方者﹐曰棋盤山。晴空云斂﹐俯睇龍巖﹐城郭如穴﹑如垤。是山分脈長遠﹐中幹爲漳州之祖龍。左分支爲屏山羅地﹐爲大平橑﹐而止於池家山﹐爲龍巖﹑連城分界﹔右分支至下車﹐南向而出者爲上杭之祖山﹐其北向逆上頓起仙髙﹐至丰頭復逆上結芷溪﹐而止於新泉﹐爲連上分界。此自東而南而西之經絡也。由金雞山右嶂角東向而下﹐有山髙拔者曰羅勝地﹐陂陀而行三十里﹐復見有山矗峻者﹐則爲黃勝地。左水流涼坑至崇福庵下姑田﹔右流心田坑﹐穿後洋橋﹐至姑田合流溪口﹐下小淘而入永安。由黃勝地而左出者曰曲溪﹐曰心田坑﹐曰小洋地。越西山而下結姑田﹑城兜﹑坎兜﹑新莊諸鄕。曲溪又分一支﹐由姑田之南山越橫山隘﹑歷陳地而至秋家嵐﹐抵流溪口﹐爲連城﹑永安分界。由羅勝地而左出者則爲廖天山﹐髙峻千仞﹐四壁嶄然。山下之村曰賴源﹐當坑曰大河思﹐則爲連城﹑寧洋分界。此自東而南之經絡也。

若夫川澤之迹﹐咸以至邑爲會歸﹐而源委﹑大小﹑來去﹑方向亦皆分皙﹐匯於邑前者曰文川﹐其源有五﹕自東來者﹐源出大地隔﹐過陳地﹑北坑﹑南阪﹐歷艸哩﹐有瀑布懸空﹑水響如雷者爲百丈磜﹐抵小棉﹐逾鄭屋村﹐經官陂﹐越斑竹﹑江坊﹐度王城陂﹐穿姚坊橋﹐合金雞嶺水﹐至文川橋。此經流五十里至邑者。自東南來者﹐源出金雞嶺下白坑﹑過黃家坊﹑羅家坊﹐抵亨子堡新庵前﹐歷宋坊至文川橋﹐此流四十里至邑者。自西南來者﹐源從五磜﹐由大砰頭至亂石﹐歷新林寺前﹐下礶上至文川﹐此源過二十里而至邑者。自西來者﹐源出張坊﹐過橫坑﹐歷林坊﹐至七里岡南轉至文川﹐流經十里至邑者。又有自東來者﹐源出小楮嶺﹐過大石巖﹐至石門巖﹐度龍爪陂﹐穿龍鳳橋﹐又度雷公陂﹐逾丰登橋﹐此支流十里至邑下關者。乃若水之去從文川橋﹐逾安定橋﹑彭坊橋﹑下揭坊﹐歷麻潭﹑龍龜砦﹐達淸流李家﹐出柯坊﹐會北安河﹐越激龍﹐由田口至秋口﹐度九龍灘﹐逾安沙抵永安﹐流劍津﹐南下會城而入海﹐此連城水道之源委也。

卷之四十三藝文五

書

答李杭書

﹝宋﹞楊時

良佐足下﹕某愚不知學﹐未足以窺古人之大體。凡平居毫聚銖積而僅有之者﹐皆陳腐熟爛﹐無以誇示流俗。故膠口自絕﹐不敢輒出一語﹐與時相聞。犬馬之齒已衰矣﹐而碌碌猶無聞焉。蓋孔子所謂不足畏者﹐宜士大夫之所笑﹑背而去之也。足下乃過自貶損﹐若有求於不肖者﹐其所稱道﹐語皆過情﹐𨿽名世有不敢當者。憔僥之童﹐付之以千鈞之重﹐非其任也。故捧讀﹐愧汗踧踖不寧者累日。𨿽然﹐某則陋矣﹐而厚意不可以虛辱。昔嘗聞先生長者之餘論﹐試一言之﹐足下自擇焉。夫今人與古人之學異﹐來書論之悉矣﹐此不復道。孟子曰「雞鳴而起﹐孳孳爲善者﹐舜之徒也。雞鳴而起﹐孳孳爲利者﹐跖之徒也。」舜﹑跖之相去遠矣﹐而其分乃在乎善﹑利之間。則爲堯﹑舜者﹐亦力於爲善而已。顏子曰「舜何人也﹖予何人也﹖有爲者亦若是。」論顏子之學﹐則曰「得一善則拳拳服膺而弗失之矣。」此古人之用力可考而知也。夫聖人﹐人倫之至也﹐豈有異於人乎哉﹖堯舜之道曰孝弟﹐不過行止疾徐而已﹐皆人所日用﹐而昧者不知也。夏葛而冬裘﹐渴飲而饑食﹐日出而作﹐晦而息﹐無非道也。譬之莫不飲食﹐而知味者鮮矣。推是而求之﹐則堯舜與人同﹐其可知也已。然而爲是道者﹐必先乎明善﹐然後知所以爲善也。明善在致知﹐致知在格物﹐號物之多至於萬﹐則物蓋有不可勝窮者。反身而誠﹐則天下之物在我矣。詩曰「天生烝民﹐有物有則。」凡形色具於吾身者﹐無非物也﹐而各有則焉。反而求之﹐則天下之理得矣。繇是而通天下之志﹐類萬物之情﹐其則不遠矣。夫入徳之門有宜先傳者﹐有後倦者﹐其序不可誣也。若灑掃應對﹐則門人小子所宜先傳者﹐苟於成人而復使爲之﹐則或倦矣。然聖人所謂性與天道者﹐亦豈嘗離夫灑掃應對之間哉﹖其始也卽此而爲學﹐其卒也非離此以爲道。後倦焉者﹐皆繇之而不知者也。故曰﹕有始有卒者﹐其惟聖人乎﹖某之所聞如此﹐足下試思之如何﹖老倦艱於執筆。辭不逮意﹐幸亮之。

答胡康侯書

﹝宋﹞楊時

聖學不明﹐士志於道者﹐往往汨於世習而不知﹐𨿽英才異稟﹐卒能自拔於流俗者﹐無幾也。某嘗私竊謂﹐學者之視聖人﹐其猶射者之於正鵠乎﹖𨿽巧力所及﹐有遠近﹑異否之不齊﹐未有不至於正鵠而可以言射者也。士之去聖人﹐或相倍蓰﹐或相什伯﹐所造固不同﹐未有不同乎聖人而可以言學也。譬之升堂奧者﹐必得其門而入乃可﹐至過其藩﹐望望然去之﹐則終身不能至。然所至學非難﹐知所以學爲難。某愚不自量力之不足也﹐妄有意焉。思得朋遊其學﹐左右提掖﹐覬獲一至其藩。乃今得康侯﹐蓋知衰老之有望也。

上周中丞乞歸葬孟節婦書

﹝明﹞楊昱

天下之事﹐眾見不然﹐而一人獨切於中者﹐可言之君子之前乎﹖曰可。曰何也﹖君子能盡天下之情﹐時或察而聽之。天下之事﹐勢若難行﹐而至理實無所背者﹐可言之君子之前乎﹖曰可。曰何也﹖君子能通天下之理﹐時或與而從之。是故事君欲依敵國﹐眾見不然者﹔然母爲人執﹐則方寸亂矣。此所謂一人獨切於中者。故徐庶能言之﹐昭烈能察而聽之。刑案已成﹐而欲有更張﹐勢若難行者﹔然父陷非辜﹐則身可代矣。此所謂至理實無所背者。故緹縈能言之﹐文帝能俯而從之。漢文﹑昭烈且爾﹔況今讀書明道﹐躬行實踐﹐通天下之情﹐達天下之理﹐尢有出於二古人之君子哉。此昱所以區區之私不敢不一言之也。

昱有叔祖母﹑旌表節婦孟氏﹐頗有婦徳﹐絕無生育。昱自斷乳食﹐藉彼鞠育﹐幸至成人﹐顧殊恩之難報﹐歲月之不待也。故叨鄕薦後﹐勉受今官﹐意圖奉養﹐不期命與志違﹐僅得龍南。復思驚疑之地非安養之所﹐故不得已畱妻子代養於家﹐而孑身來任。時孟年已七十有九﹐含淚相送﹐以死爲決。此後﹐歲時寄音致物﹐惓惓以不得一晤爲恨。昱之感此﹐遐想衰容﹐恐難重覩﹐亦未嘗不於邑失聲﹑涕泣沾衣也。意謂來秋例得會試﹐假便早行﹐或獲一省。不期以今年八月二十二日終於家﹐壽八十有二。九月二日訃到﹐昱創聞﹐哀毀欲死﹐久始復生。時欲棄而去之﹐顧勢有未能﹐義亦未安也。繼欲將前情上陳﹐乞一便差﹐撫棺痛哭﹐以盡此情﹐而方承委署縣﹐百務繁冗﹐無可代卸﹐兼思先已稟辭﹐未蒙批示﹐自懼煩瑣﹐故爾不敢。

今幸本縣知縣已到﹐印信﹑倉庫﹑文案﹑獄囚俱已交割明白﹐故敢披肝瀝膽一陳下悃。昱始興此念﹐卽以謀之一二達事﹐咸曰﹕姪孫之與叔祖母﹐服止小功。近制﹐在官者聞期功之訃﹐不過寬假數日﹐此時法也。禮曰﹕大功誦可也。大功旣爾﹐小功可知﹐此古法也。是今古之制﹐小功俱無奔臨之禮矣。又曰﹕人臣服官﹐當守法事事﹐位尊者固不得以法之所無者以與人﹐位卑者亦不得以法之所無者望於人。子今所言﹐皆法制所不載者。又曰﹕受一命之士﹐不得以擅離所職。又曰﹕一老婦之死﹐不足以上干尊聽。昱聞此數言﹐中止者蓋旬日矣。竊又深思而爲之釋曰﹕事之在天下﹐有理﹑有法﹑有情。法制之該者有限﹐情理之運用者無窮﹐故宜於此者或戾於彼﹐可於甲者或否於乙﹐惟善於應者﹐必能斟酌較量﹐使之並行而無或悖也。其曰﹕小功無奔臨﹐姪孫於叔祖母服止小功﹐蓋指叔祖之有子孫﹐姪孫之不蒙其養育者也。若孟之於昱﹐拊摩鞠育﹑長養教訓﹐無所不至﹐實與有生成之功。禮曰﹕報生以死。是古制亦當致隆矣。律有慈母喪如母服。玆𨿽不得正慈母之名﹐實有慈母之愛﹐是今制亦可旁通矣。漢魏以下﹐非所親而受恩之渥輒有加服﹐載在信史﹐未可枚舉。昱獨不得效其一二耶﹖且孟再無以次可恃之人﹐生而心之所望者﹐惟昱﹔死而靈之所依者﹐惟昱。今值此大故﹐顧乃貪戀薄祿﹐忽忘大恩﹐竟以小功親視之而不一臨﹐則昱之忍心薄徳﹐銓曹固無所庸其人。傷和﹑召災﹐變故之生﹐實由玆而感也。其曰﹕人臣服官守法事事﹐位尊者不得以法之所無者與人﹐位卑者不得以法之所無者望於人。蓋指有關國體之重﹐出位要請之私。苟事無大害﹐根於人心﹐原於天理﹐可以厚風俗﹑資政治者﹐𨿽不載在律令﹐下以公言之﹐上以公與之﹐未見遽爲廢法也。且生殺者﹐莫大之重柄﹐今天子尙以付之軍門﹐使酌而行之﹐以綏黎庶。揭此較彼﹐不啻千百十一﹐孰謂此反不可專耶﹖其曰﹕一命之士﹐不得擅離所職﹐似也。但今教官以收書講理﹐動得越境差遣﹔況昱家在長汀﹐抵贛僅五百餘里﹐往還甚疾﹐亦所撫境內﹐假便一行﹐豈爲不可耶﹖又聞之﹐教人以身爲之本﹐使忍心戀位﹐𨿽朝詩書﹑暮禮樂﹐徒爲資僞飾姦耳﹗誠能不虧此心﹐𨿽暫撤講事﹐學者仰之﹐或未爲無助焉。其曰﹕一老婦之死﹐不足上干尊聽。余則斥其非矣。竊窺執事撫綏部屬之盛心﹐𨿽一艸一木﹐咸欲使遂其生﹐況能守貞節﹑致旌典如孟者﹐忍吝勢得專理可通之一差而不使之得葬耶﹖區區之私﹐竊謂此亦所謂眾見不然而一人獨切於中者﹐勢若難行而理實無所背者也。儻能畱神省覽﹐權其理﹐準其法﹐原其情﹐俯而與之﹐哀而從之﹐假一便差﹐寬限旬日﹐俾得歸﹐少盡寸私﹐卽復任供職﹐不惟孟得暝目九泉﹐昱沒齒感徳﹐凡撫下軍民聞之﹐亦將激勵仰化矣。情郁於中而詞多重覆﹐哀心未平而語欠修潤﹐干瀆嚴威﹐不勝恐懼之至。

答李元仲書

﹝明﹞魏禮

一別二十年﹐相聚四五日﹐此如操勺米以療饑﹐其何能濟﹐然而猶得不死也。伏審手教﹐補缺陷之語﹐所謂人定勝天。讀先生文﹐處丙丁之際﹐想見其行事﹐誠有得於勝天之學力﹐彌深嘆服也。人定勝天云者﹐非必靳如蠡之勝越而滅吳﹔文文山之屢起屢躓﹐陸秀夫之負帝入海﹐皆勝天也。爾時﹐更省江寧胡星卿先生書云﹕自世俗視之﹐遂謂尊家多難﹔自愚論之﹐一時何得有此奇特事﹐家運正好﹐萬勿自疑也。胡先生亦行年八十六矣。二老之言﹐若合符節。廉頑夫﹑立懦夫志﹐僕其敢自委乎﹖因思夫天之於世﹐靡弗缺陷也。僕惟不能自處其不缺陷﹐遂致兩兄﹑兄子之喪奪﹐成大缺陷。使宜於不缺陷時自尋處其缺陷﹐畱不盡之意以還造化﹐擬於古人三瓦不陳之義﹐蘄毋至天之思缺陷我﹐或者猶未若斯之酷也。庖丁善刀而藏﹐是以解數牛而刃若新發﹔顏闔之禦﹐使脫轡軔輪而止則車不敗。然則吾旣能自處乎缺陷矣﹗是天可以不缺陷我﹐天且不得而缺陷我也。或者其亦所謂人定勝天之道乎﹖原二老之指﹐其能不悖矣乎﹖《易》曰「窮則變﹐變則通﹐通則久。」未有不變通而能久者﹐四時之序是也。登髙不止者﹐其墜必創。故曰﹕爲道損﹐損而又損﹐以至於無。此非獨爲道也﹐禦世之勢亦有然矣。僕勉思宅心退讓﹐尋其理趣﹐以折平日虛驕之气。先生審天人之故﹐知始終之行﹐願嘗有以教策之。

呈郭令君詳免衛官書

﹝明﹞李世熊

竊惟天下大勢﹐莫不治於安靖﹐而亂於苛煩。兵興以來﹐民情搖沸。願治者多﹐喜亂者亦不少。靜攝之﹐猶虞其擾﹔騷動之﹐必生他變。別境未詳﹐只如泉上下裏﹐由丁亥迄丙申﹐四躪於流寇﹐一困於大兵﹐瘡痍未起﹐呻吟未息。自明公下車以來﹐敷政寬大﹐雞犬不驚﹐祥風所煽﹐彊暴化其九﹐逋債輸其入﹐太平之風﹐指日可俟。乃本月內﹐忽有汀州衛官王﹐行牌給示﹐張掛本裏﹐內有臨鄕招撫﹑編甲﹑團練﹑開墾等目﹐循名似美﹐舉行必乖﹐請言其獘。凡言招撫者﹐必嘯聚負嵎﹐梗阻王化﹐或誅剿餘孽﹐負罪憚歸﹐故招使從順﹐撫之安生。本裏四民就業﹐奉公惟謹﹐試問「招撫」何爲﹖又男耕女績﹐勤踰諸鄕﹐野無不辟之田﹐又無不墾之土﹐試問「開墾」何處﹖若編甲一款﹐縣幕﹑縣捕﹐歲歲舉行﹐裏無漏戶﹐戶無漏丁﹐重復「編甲」何事﹖至於團練一款﹐不便多端﹐村民嘻嘻耕鑿﹐無故聚談兵甲﹐習不仁之器﹐商殺人之事﹐名旣不祥﹐機似倡亂﹐其不便一﹔衛官旣無家兵﹐又鮮工役﹐勢必召募親隨﹐以壯觀瞻﹐凡應募﹐非遊惰之最﹐必姦黠之尢﹐一附兵籍﹐百肆狐威﹐於是逆奴脇主﹐狂子背父﹐名曰從兵﹐實乃盜藪﹐其不便二﹔衛官不能躬親步伍﹐手自教習﹐勢必僉點練總﹐以長什伍﹐十夫之長﹐必僉殷實之戶﹐饋謝主將﹐練總必有常儀﹐取償細民﹐練總必多科派﹐蠶食紛紛﹐將何紀極﹖其不便三﹔旣稱奉上操演﹐必須編民供給﹐聽練者失業﹐幫練者竭財﹐其不便四﹔設或操演成營﹐勢必自爲黨類﹐气習漸驕﹐望門坐食﹐侵漁克剝﹐挾私報怨﹐宗老鄕耆﹐睨不敢問﹐公差長吏﹐抗不得拘﹐空拳羣狼﹐白噬乳赤﹐其不便五﹔且鄕鄕相接﹐隊隊相穿﹐狡猾之雄﹐從中復自爲頭目﹐一卒通報﹐羣鄕應響﹐把持武斷﹐勢侔郡縣﹐圖治不足﹐釀亂有餘﹐其不便六。若謂保甲良法﹐祖述自昔﹐然自安石迄今﹐悉鮮成效。在彼寓兵於農﹐議者猶云煩瑣﹐今若增設衛官﹐耑行此法﹐竊恐禦敵則如羊見虎﹐擾鄕則如虎劘羊﹐但有百害﹐必無一利。伏惟明公愛民如子﹐惟恐其傷。教民彊梁﹐不如教以禮讓﹔養民客气﹐不如養其元气。無事而生事﹐不如有事化無事。懇賜申詳﹐特免衛官臨鄕一意﹐與民休息﹐太平關紐﹐端在於此。冒昧陳悃﹐仰祈繹察。

答汀州李太守書

﹝明﹞李世熊

人非木石﹐肯厭榮名﹖不幸命與時違﹐遂嬰痼疾﹐支離待盡﹐永謝風雲。某患病緣由﹐前呈已悉﹐復蒙大諭﹐有「人望﹑養髙」之稱﹐有惇趨赴府之命。盛朝折節禮士﹐鳳麟悉网﹐庸瑣如某﹐猥辱眷注﹐捧讀來教﹐感激涕落。某早歲濫竊虛名﹐實無一長可錄。弄筆潑墨﹐童稚所能﹔九躓場屋﹐鼠技已見﹐有何實學敢稱人望﹖晚遭天刑﹐藥石自救。前故輔黃道周﹑都察院何楷﹑禮部尙書曹學佺交章薦舉﹐皆以翰館相待﹐某咸稱病力辭。及序應恩貢﹐催趨廷試﹐某亦引疾不就。鄙懷硜硜﹐明識共許﹐非至今日方托病爲「養髙」也。且多口橫傷﹐瘡痏滿體﹐揆厥所由﹐亦緣人趨炎而某守賤﹐人走利而某守貧﹐人逐市朝﹐而某臥窮壑﹐人附權勢而某侶緇衲。是以冰炭互形﹐跖﹑夷相憎﹐彼疑此有異志﹐猶此疑彼有穢腸也﹐自非太虛朗鑑﹐何能洞徹表裏﹖惟是賤足苦痺﹐不任扶持﹔誤觸動搖﹐痛淪心髓。若復顚躓三百餘里﹐登涉怔忡﹐气血下陷﹐心膽離墮﹐立見斃傷﹐仁人宥物﹐想不忍聞。伏惟恕此慢違﹐置其邱壑﹐某茹艸飲水之日﹐悉肉骨起死之年矣。

答伍象新書

﹝明﹞李世熊

寄示連山碑文﹐事之來歷無所加於舊志﹐只「東晉」二字﹐來歷不通。正統間顯迹﹐已詳唐世濟記中。僕已節采於稿。但沙﹑尢寇難﹐以汀州推官王得仁提兵來援﹐賊方解散。得仁追賊至蓋洋﹐復大敗之﹐方欲搗賊巢﹐而得仁以勞瘁死。今汀州忠愛祠卽祀王公也。捨得仁不誦﹐而言神功﹐眞齊東耳。僕采節唐記﹐亦聊以塞俗目﹐非本意也。神果有靈﹐則正徳間破城﹐縣令身攖其毒﹐以賄獲脫﹐神此時安在哉﹖

與彭躬菴書

﹝明﹞李世熊

自兄入洪都﹐久失教言﹐竟歲惘惘﹐如盲人失導也。舊臘承邑志之任﹐初謂蕞爾彈丸﹐人物鮮少﹔踵事增華﹐實無難事。不謂頭緒紛然﹐幾無下手處。正如修宅者﹐妄意換舊添新﹐規模易就﹐豈知一撤舊材都爲棄物。榱棟杗桷﹐徹頭料理﹐乃匠手旣拙﹐物料又艱﹐間架茨墁﹐究是田舍而已。且因此一事﹐酬接如蝟﹐多以違情悖道之談﹐彊相聒絮。山居閉門﹐旣久不知世法變怪至此﹔忍性承受﹐終是渾合不來。譬諸忍痛﹐初亦嚙被噤息﹐久不覺發聲長噫也。旣念老憊餘息﹐縱然滑似脂﹑轉如圜﹐煉成此副伎倆﹐將向何處施用﹖仍舊疏簡﹐聽人指摘而已。總由少習科舉之學﹐浮气相髙﹔中經喪亂﹐多所攖激。久之以心如墻壁﹐爲安身立命﹔到老不脫窠臼﹐毫無進步處﹐眞慚見先生也。聞和公歸自關中﹐果否﹖奇男子輕萬里如竈下﹐弟直據竈觚爲萬里﹐不虛過一生乎﹖

與翁明府﹑蔣參戎論洞寇書

﹝國朝﹞邱嘉穗

邇來地方小警﹐仰荷執事平定安輯﹐綽有成謀。穗叨託守下﹐將與父老﹑子弟共沐弦誦而享金湯﹐幸甚。但以敝鄕任事之人奉公無術﹐曾不能推廣兩臺之徳而力行之﹐以致境上洶洶﹐猶未知稅駕之何所﹖是敢陳其顚末﹐力贊兩臺之令諭﹐而反覆推究其所以然者。俾得早賜嚴飭﹐著實奉行﹐上以鬯朝廷之聲靈﹐下以解民生之困阨﹐不勝大願﹐伏惟垂仁采納焉。竊惟來蘇三鄕﹐孤懸天末﹐不幸復界閩﹑粵間﹐西接武平﹐南鄰程鄕﹐無深溝髙壘以爲之限﹐有幽巖叢菁以爲之巢。其二洞﹐羣不逞之徒倚爲窟穴﹐遊奕往來﹐眈眈視來蘇如奇貨者﹐蓋匪朝伊夕矣。會日秋收頗歉﹐谷價上騰﹐加以贛米弗來﹐潮米莫上﹐貧民半菽不飽﹐並日而炊。於是﹐二洞之亡命爲雄者﹐至敢陰行招納之私﹐大肆攻掠之慘﹐一呼百應﹐四方驛騷﹐沿鄕之民﹐枕戈待旦﹐較之本朝定鼎之初﹐耿逆寅卯之變﹑乘機竊發者﹐其猖獗爲尢甚。如前日劫上地之某家及新坊鄭氏之殺死三人﹐亦可畏矣﹐亦可哀矣。顧嘗爲地方計之﹕二洞之寇𨿽曰實繁有徒﹐不過麼麼小醜嘯成作逆﹐非若明季大盜之桀驁難制也﹐卽前月明火持仗﹐害命劫財﹐亦第出於窮鄕細民之所不意而掩其無備﹐又非有乘勢長驅之勇不可遏絕也。而吾鄕之爲練長者﹐方且惴惴如臨大敵﹐今日議糧餉﹐明日議硝磺﹐夜則伏塘架路﹐晝則偵諜瞭堠﹐曾不得一夕安寢﹐起視四境﹐而洞寇又已赫然臨界上。間率一二鄕兵荷戈而逐之﹐而衣不蔽骭﹐食不果腹﹐鉛刀莫割﹐鍪甲烏有。一旦驅之格鬥﹐則骨驚肉飛﹐面無人色﹐猝有死傷﹐誰可告訴﹖往往聞銃砲而戰慄﹐臨矢石而奔潰。而其三界村氓畏賊勢熾﹐又多與之接濟﹐來若爲迎﹐去若爲護﹐前後皆彼姦細﹐聲息動相應援。在爲練長者方設一計﹐自謂鬼神莫測﹐而不知稍一動色﹐彼已不脛而傳﹐望風先遁。遂使此寇縱橫出沒﹐儼然以夜郎﹑扶余自大﹐卒未有以此聞之當道﹐而爲之扼其負嵎﹐制其走險者。吁﹗以方今太平全盛之勢﹐而狐鼠登壇一至於此﹔而其所以爲備禦之計者又如彼其疏也﹐何其無策之甚而反爲盜賊所竊笑哉﹖獨不思前日執事嘗有申飭保甲之令乎﹖獨不思昨日執事又嘗有遣兵屯戍之諭乎﹖此二議者皆至當不可易﹐而敝鄕練長諸人迄未聞所奉行。是兩臺實有保境安民之深心﹐實有除姦鏟暴之遠略﹐而敝鄕諸人不能恪守規畫﹑奉揚威武以痛斷其根株﹐滅此而後朝食也。𨿽復勞勞焉﹐日以稱干比戈﹑邊疆捍衛爲己任﹐其亦何補之有與﹖竊謂爲今之計﹐莫若力行二議﹐移會武平﹑程鄕地方官﹐先嚴保甲之法﹐著令約地家長﹐旬月供結。一人從賊﹐一家窩容﹐一鄕連坐。有作勾引﹑告密﹑倡亂者﹐誅無赦﹔明知爲賊﹐蹤迹有據﹐而鄕鄰不卽首捕者﹐與賊同律。而因會三縣文武吏相視閩﹑粵有瀨田﹑茅坪﹑羅地等處﹐實爲我之門戶﹐賊之咽喉﹔宜仿巖前﹑河頭二城遺意﹐築一堡﹐增宿精兵數十人﹐遣把總官一員領之﹐以戍其地。其工費﹑糧艸亦應酌議勻辦四鄰。使之平居聯柵寨﹑修烽燧﹑謹間諜﹑懸賞格﹐萬一有警﹐則檄鄕兵之自爲守者﹐互相聲援﹐犄角而進﹐庶幾哉姦宄無所容﹐緩急有所恃﹐而不至以兩臺飭甲遣戍之美意﹐徒爲練長奉行之空文而已也。抑嘗聞之﹐盜賊者平之非難﹐絕之爲難。夫二洞之寇亦人也﹐誰無父母﹐誰無妻子﹐何至以父母﹑妻子所倚賴之身﹐甘心自蹈於不測之死地而莫之顧﹖而其所以貪昧凶殘至於如此其極者﹐豈皆其本心所欲哉﹖誠見年荒米貴﹐平時汀﹑潮兩地所仰給於西江諸郡縣者﹐近則皆禁絕不甚通﹐非鄰封有遏糴之謀﹐卽當事之過慮﹐不許販出境外﹐而皆必給票盤驗﹐以使之嗷嗷望哺﹐卒不可得﹔枵腹難堪﹐呼吁無門﹐旣不敢擅發河東之粟﹐復誰能代繪監門之圖﹖彼以爲死於饑也﹐與死於盜也﹐等一死也﹔與其捐瘠溝中而長爲白骨之鬼也﹐何如遊魂釜底而暫作綠林之豪也。是以奮袂攘臂﹐不得已而出於此。所仗兩臺爲全杭保障﹐旣已移會﹐飭甲遣戍以制其死命﹔而卽以招商放米之議﹐復申上憲﹐少寬禁綱﹔或並請以陳易新﹐將現貯倉谷減價發糶﹐而轉糴江右以還之倉﹐俾良民之未爲盜者﹐得以自謀卒歲。而盜知食足﹐亦不至出其劫掠之餘﹐盡呼其類而誘之去﹐則二洞之寇﹐豈惟平之﹐抑且將絕之矣。否則﹐計自今冬以逮來年六月﹐其爲荒之日尙長﹐而晚稻所收無幾﹐又多不堪寓目﹐長此不已﹐復將何底﹖興言及此﹐實可寒心。嗟夫﹗天下事莫不有其幾焉﹐凡幾之所伏﹐其始也﹐常如在眉火未然之時﹔而每以徙薪不早﹐漸且燎原﹐遂馴致於焦頭爛額之勢而不可撲滅。是固愚者之所恃以無憂﹐惰者之偸以爲安﹐而一二見微知著﹑剛明果斷之士﹐未嘗不爲之發憤而三嘆也。今敝鄕𨿽僻處閩﹑粵邊徼﹐而其動靜治亂之機﹐實乃兩省之安危系焉者。遠不具述﹐卽如近年程鄕之張秤錘兩破永定﹐武平之古端﹑周楨剽掠三省﹐以及武之朱學晦﹑杭之鄭徳敬糾粵人而作難﹐皆以艸竊小寇而敢逆命吏之顏﹐致動王師之徵討。幸而當事者沈謀﹐迅發協師武臣力﹐驅而遠之﹐捉而殪之。向使日久變生﹐兵連禍結﹐畱一蟻之穴以潰千丈之堤﹐其患尙可言哉﹖伏惟執事膺民社之重﹐而兼經緯之才﹐司金湯之奇﹐而荷剿撫之任﹐沈幾觀變﹐不動聲色﹐而奠三邑兩省於盤石之安﹐其必有以處此者﹐固無俟書生之越俎而謀耳。嘉穗蒿目桑梓﹐空抱杞憂﹐瞻拜下風﹐祗增慚悚。

復馬次京書

﹝國朝﹞黎士弘

次京足下﹕弘少無所知﹐晚益自廢。六載來﹐躊躇半職﹐精神耗於簿書﹐筋力疲於奔走。回念三十年前﹐抗手嘐嘐﹐動欲與古人爭其位置。今伏首事尊貴﹐屏气縮足﹐猶恐不恭。筆陣瀾翻﹐役以僉名點判﹔風雲意气﹐用之呵斥胥徒。千秋大業﹐效僅如斯﹐每一思之﹐啞然自笑﹐轉更自傷心。足下文譽數髙﹐辛冬暫假裏門﹐曾得一望光彩﹐時以襆被匆匆﹐未獲共數晨夕。化舒至﹐頓辱良書﹐且引諭昔賢﹐過相期勉。我所願交於次京先生不得﹐而次京乃勤勤若是﹐豈次京尙以爲足與言也﹖蓋所謂知臣之少﹐而不知臣之力已衰矣。風雅一道﹐近日比於巷語塗歌﹐學語小生﹐皆能操筆。而又以一二先輩﹐立鼓建竿﹔竹版寸箋﹐無人無刻﹐謂詩多於今日則可﹐遂謂接武黃初﹑希蹤大歷﹐其誰信之﹖大約依附者多﹐自立者少。旣無自立之人﹐則求一曹唐﹑李璧且不可得﹐況遠而祖禰靑蓮﹑工部間乎﹖載讀大篇﹐卓然自立﹐見次京眞不同於流俗矣。古人立言﹐無論不同流俗﹐卽韓不同柳﹐歐不同王﹐彼皆一時並起而源派井然﹔至如三蘇父子兄弟也﹐其所著書亦復分途異軌﹐各自成家。學一先生之言而欲以爭千古之席﹐我知其無當也。汀南寥落﹐文獻凋殘﹐興衰倚伏﹐當必有守先待後之三四人﹐捨次京﹑於崗﹑玉孫﹑化舒諸子﹐其誰望哉﹖語曰﹕生才實難﹐願深自愛。多聞見以廣所學﹐簡聲利以信所守。有不同流俗之文章﹐自有不同流俗之人品。使邑中讀書服古之气﹐自此而一正焉。天實有以相吾子矣﹐援識路之義﹐以慰執鞭之懷﹐恃賢者之知我也﹗拜函傾倒﹐踴躍萬千。

答黎愧曾觀察書

﹝國朝﹞魏禮

寧都人

想望三十年﹐才得一通筆札﹔相距七十里﹐未能走承謦欬。俗下之況﹐可例其餘﹐不待扣胸中所藏而後知也。四月中﹐病少間﹐頗聞漢仙諸巖石之勝﹐以乘舠得至山麓﹐不苦陸暑﹐鼓興而往﹐淹畱旬有七日。返乃獲拜大集華函﹐展誦賤日詩﹐夜光拱璧﹐羅列前陳﹔喜慚感幸﹐出於慮表。不謂是行仍觸勞暍﹐復咯血者二十餘日﹐入秋始就疏爽。翻誦大集﹐燃膏繼晷﹐益嘆諸葛君眞名士也。子瞻有言「行乎其所不得不行﹐止乎其不得不止。」軒豁瑰瑋﹐隨手皆成妙緒﹐自蘇文忠來﹐未能多有。夫旣知其人﹐聞其行事施設﹐讀其文章﹐𨿽不見其面可矣。然而古人必擔簦千里﹐履巉巖﹐涉江海﹐惟恐或不見。而陳子昂且有「前不見古人﹐後不見來者﹐悠悠涕下」之感﹐何耶﹖思五嶽者﹐坐斗室之中﹐披圖籍﹐指其邱壑峯巖﹐覽記載之奇﹐亦足以遊矣。而必冒寒暑﹐忍饑渴﹐衣焦頭塵﹐身履其境﹐以求盡乎神理﹐搜乎委曲﹐目謀而心得之者﹐謂圖﹑記之未足盡五嶽也。然則讀文章聞知其行事﹐遂足以盡其人乎﹖夫欲見者非徒見其面而已。天下之理﹐萬變不可窮﹐周﹑孔言之而不足﹐學者繹之而日生﹐辧議觸發則交相窮﹐交相窮則交相生﹐循環不息﹐彌綸橫放﹐擴所已有。而萌所未嘗有﹐復擴所未嘗有﹐而化其所已有﹐然後足以達其本根﹐窮其枝葉﹐各得所成就﹐此麗澤之益﹐所爲奮於師承也﹐固非筆札文章所得而盡者也。𨿽然﹐且姑欲盡之於筆札文章矣﹐相見之遲速未可逆計。拙刻較往者所增彊半﹐希閣下詳指得失﹐還書策進﹐相與有成古人之誼也。近與采公周旋﹐愚謬守一先生之教﹐不欲學﹐然頗好其人。今秋分屍始祖祀事﹐兼有禰祭﹐廿五六將還山﹐則相去未遠。未能常通竿牘﹐東望惄如﹐不盡縷。

復周又文憲副書

﹝國朝﹞黎士弘

弟短轅倦羽﹐息軌荒廬﹐然未嘗不願得大人君子而事之。昨拜淸光﹐便深企仰。適蒙下詢民生疾苦﹐避客開函﹐感慚交並。老公祖旣髙孟博攬轡之風﹐賤子亦何敢不惇任棠置水之誼。大約敝郡俗朴民窮﹐經賊焰兩番﹐焦頭爛額﹐祗以田畝未荒﹐屋廬僅在﹐遂不幸有沃土之名。弟昨面老公祖﹐所謂如江次官舟﹐丹漆其外﹐其中則久不任斤斧矣。不任斤斧而又有丹漆之累﹐長年三老固欲其出層波﹑淩巨浪﹐偶不柁折帆摧﹐而遂謂眞可長徵而利涉焉﹐不終至滔沒而不已矣。不意目前重有運糧一事﹐連歲輸將﹐民力已竭﹐爲徵剿大故﹐何敢告勞。查長汀秋糧額載八千有零﹐舊例秋成納官﹐原以供本地兵馬之需。自兵少糧多﹐而乃以其餘者解省﹐爲數僅千耳。今憲行欲以八千餘石盡運漳城﹐其本地養兵之糧﹑候發庫餉收買民間﹐無論民力不能一歲兩輸﹐兵馬嗷嗷﹐令其捨現在而求補撥﹐亦甚非事體所便。漳﹑汀相去千里有餘﹐險嶺崇山﹐皆老公祖所親見者。計夫一名運糧三斗﹐往返道路當一月有餘。是一縣出夫千名﹐竭一月之力﹐僅運糧至三百石而止﹐何啻百鐘而致一鐘。其間道路饑寒﹐逃亡死喪﹐旣運而不得至於運所者﹐且無問官役儹迫之嚴威﹐尊如鬼伯﹔到次收受之勒掯﹐遠若天閽。事緒萬端﹐難可指數﹐民間气力﹐只有此數﹔旣令出米﹐又令雇夫﹐旣須完糧﹐又須辦課﹐有老公祖淸威坐鎭﹐自可長保無虞。脫不意一二官司奉行不善﹐使望糧之兵脫巾而噪於中﹐運糧之民走險而呼於外﹐汀之爲汀所憂者不在賊﹐而轉在民﹐可不爲寒心過計哉﹖伏望老公祖俯察情形﹐立商當事。當事仁心仁聞﹐定復憫惻垂恩。或用一緩二﹐或止照舊例﹐以其餘者折解軍前﹐一言之下﹐澤稿回枯。昔邵堯夫先生熙寧之間﹐每謂在今日寬一分﹐民受一分之福。弟謂在今日寬一分﹐民便受百分之福矣。從來芻蕘腐論﹐皆言於不得言之時﹔大賢救世熱腸﹐必爲於萬難爲之日﹐惟老公祖之畱意也。若在官狐鼠﹐黨裏魁豪﹐似非今日所急﹐況弟新歸萬里﹐又更一無所知乎﹖差員力索﹐回函敷布﹐殊無倫次﹐干冒尊嚴﹐只有悚息。

上李元仲先生書

黎士弘

月之十四﹐接老師翰教﹐並接縣誌八冊。重以府誌殘缺多年﹐謂某不及時譔修﹐後世必有起而責備者。修述大事﹐某何人﹐敢行妄任﹖但再三量度而實有所甚難者。秦歸後﹐王郡公及新任鄢公屢以此相屬某﹐以必得老師到郡主持﹐某得操筆墨供事左右。念有道鹿車未必肯輕詣州府。某才短論弱﹐何從起艸摛詞﹖舊志漶漫﹐固難洗刷更張。近四五十年間﹐寇盜凶荒﹐徵伐調遣﹐無邑不有﹐必不當以一二閒詞艸艸塞白。丙戌降旗一樹﹐靑蓋東飛﹐如嵇延祖﹑李若水其人者﹐亦復不少。甲寅賊將鴟張﹐裏魁市虎。出落紛紛﹐此固當大書特書﹑數千百言而不盡者。今將全載乎﹖將盡諱乎﹖且山川委曲﹐孰爲繭足尋源﹔煙海篇章﹐誰爲檢括佽助﹖郡中名賢僅有﹐不難立傳提綱﹐決無陶胡奴挾刃相臨之恐。倘一妄男子述其先世細微之行﹐必欲乞餘光﹑希志載﹐一言不足而再﹐再不足而三。或藉紳士公言﹐陳情當路﹐下一牒局中﹐令其收錄。書之則違寸心﹐拂之適逢眾怨。當偸光移照之年﹐晏坐髙眠﹐猶嫌刺促﹐無故而堆案塡門﹐所謂日見不欠錢之債主﹐時判無知見之判章﹔爲公也則不忠﹐爲己也則計拙。故寧含濡隱忍﹐以待之後世諸賢耳。少讀韓昌黎答柳子厚修史之書﹐悚懼於人禍天刑﹐心甚薄其不武。今一郡之志﹐不難於國史﹔偶然操筆﹐不尊於史官﹐乃爾避忌躊躇﹐而不敢遽應﹐乃知身不經歷而妄行責望古人﹐眞少年虛气驕心﹐悔吞舌之不早矣。老師人地旣髙﹐村居遠僻﹐閉戶訂刪﹐予奪進退﹐自行其是。膏燭不煩於有司﹐撰構不資於眾力﹔而又爲通邑信從﹐無有一人敢起而議其滲漏者。故其書成﹐無不爭求傳布﹐而某亦慫臾再三﹐欲使數十年﹑數百年後讀其書者﹐知汀郡風气未開﹐乃有大賢如此﹔又使其執捲太息﹐以爲如是之才僅成一邑之書﹐而何以不及於一郡﹗一讀一快﹐一讀一恨﹐所謂起而責備﹐或在老師等輩﹐如某也﹐何足道哉﹗何足道哉﹗近有人返自會城﹐亦略問通誌梗槪﹐大約似半成胥吏之手。昨徵江南文獻﹐某曾錄老師著作﹐如關帝廟記﹑九龍﹑夢溪諸篇﹐意欲次第卷帙﹐點綴山靈。傳聞以「現在諸賢﹐槪從不錄」。是相如封禪之書﹐必行身後﹔昌黎淮西之石﹐定碎生前。不知發凡起例﹐又何爲首注某某云云也﹖備此聞問﹐不盡下懷。啟

賀大參洞巖周公啟

﹝明﹞周弘

義振仁懷﹐道中存而時出﹔文經武緯﹐授外寄以咸宜。故鎭靜黃堂﹐歸治行於吳公之第一﹔澄淸烏府﹐數風力於部使之無雙。南陽保障稱雄﹐北門鎖鑰殊重。福星懸郡﹐鄰封旁燭餘輝﹔白日貫虹﹐島嶼雷傳迅令。八閩慶洽﹐四野歡騰。恭惟臺下﹐雋拔洪都﹐英蜚江右。躬田碧玉﹐采秋實於詞林﹔頷結明珠﹐鼓春雷於墨霧。景元聖之忠勤﹐心存王室﹔循素王之軌轍﹐學卓儒紳。聞徹宸衷﹐業光郎署。旣而﹐寵玉麟於鳳闕﹐飛金馬於龍津。五教範靑衿﹐如圭如璧﹔九農歌綠野﹐以豫以休。學古推俎豆之周旋﹐匡世壯謀猷於闔辟。掃案牘三千﹐气超吉甫﹔罷甲兵數萬﹐志遂希文。身任長城﹐喙張小醜。郤欃槍於一怒﹐馭貔貅而左轉天機﹔運籌策於七擒﹐驅犀象而右回地軸。靑郊幟列﹐積五色之詳云﹔朱鳥翚飛﹐掠千山之氛霧。波恬海宇﹐鱷斃溟潮﹐斯誠稱振古之奇勛﹐亦肆今之希覯﹗某扶桑短翮﹐驚大樹之髙標﹔伏櫪綿駒﹐聳驃騎之遠驟。慚羈勒之禦﹐登龍之願旣違﹔仰山斗之光﹐托鯉之情已缺。是用馳遙情於左右﹐末由陳躬賀於庭階。菲儀輕冒威尊﹐臨楮聿增慚悚。

上方太守轉辭張中丞聘召啟

﹝國朝﹞伊元復

爲老病難承顧問﹐疏慵空負知音。仰藉鴻慈﹐敢辭憲召事。恭惟大宗師臺下﹐熙朝柱石﹐盛世人龍。丁年振藻﹐早樹幟於文壇﹔壯歲騰英﹐載搴旗於藝苑。胸藏錦繡﹐遙傳畫閣南樓﹔筆挾風雲﹐不啻寒花承露。於是聯鑣京國﹐奮翼天門。三千錦字﹐照鸞掖以凝華﹔五色卿云﹐繞龍墀而布影。西淸起艸﹐云篇分蓮炬之榮﹔東觀談經﹐湘帙煥花磚之彩。歷踐更於仕路﹐屢上陟於崇階。旣而蘭省交推﹐楓宸特簡。麟符分福撫﹐遐覃陰雨之膏﹔熊軾照鄞江﹐頓慰蒼生之望。首崇五教﹐旣最九農。說禮樂而惇詩書﹐後催科而先撫字。蒲鞭示儆﹐喜約法之從寬﹔指水爲盟﹐識秉心之不滓。重以回天有術﹐發囷倉以賑八邑之饑﹔折獄爲能﹐約金矢而息千門之訟。聽琴聲嘹嚦﹐吏人知臥閣淸閒﹔觀鶴影蹁躚﹐父老訝黃堂晝靜。淸標玉立﹐蕭蕭官況如秋﹔介節風生﹐寂寂公門似水。由是賢聲遠播﹐徳意旁敷。年歲於以丰登﹐井閭因而康阜。萬家連篝火﹐月籠弦誦之音﹔百堵蔭桑麻﹐云覆袴襦之境。甘棠掩映﹐村莊雞犬無驚﹔秦鏡輝煌﹐艸澤萑苻盡絕。旣共說漁陽麥秀﹐更爭誇合浦珠還。稔知望重南天﹐且喜名題禦扆。玆者﹐撫軍网羅遺逸﹐憲臺傳述徳音。諮詢及於芻蕘﹐采訪加於艸莽。不違葑菲﹐並及單寒。復顧何人﹐敢承下問﹖竊愧半世硯田﹐廿年村塾。窗懸夜雨﹐誰憐萬卷曾開﹔坐擁寒氈﹐孰惜三冬枉用﹖費無端筆墨﹐只爲山水鋪張﹔竭有限精神﹐空代禽魚點綴。諛墓徒悲往事﹐捉刀殊負眞才。加以時命不齊﹐運途多舛。鎖闈佹得而復失﹐苫凶濱死而再蘇。以故病入雙眸﹐倏忽醫經二載。正自抱沈屙之病﹐豈料有召對之榮。詩愧項斯﹐空負文中之說﹔人非傻子﹐難邀叔向之知。旣不能擬竈下之桐﹐又何敢比柯亭之竹﹖仰龍門恍如天際﹐瞻蓮幙不啻雲間。𨿽結傾葵﹐終難就日。恭辭憲令﹐敬賴鴻恩。伏乞大宗師轉覆大憲臺﹑恭聞大樞府﹐憫其衰頹﹐許其調攝。倘邀天而起痼﹐終望塵以披丹。惟是顧盼曲流﹐剪拂增價。旣托三生之幸﹐謬邀千載之知。他年願效珠還﹐此日先深銘鏤。恭陳謝啟﹐恪布悃忱。伏乞海涵﹐不盡顒若。謹啟。箴

心

箴

﹝國朝﹞邱六成

擬西而西﹐擬東而東。而敗而成﹐維乃之工。掃除淨潔﹐安處其中。往來憧憧﹐不守厥宮。無從匪彜﹐各敬爾躬。

省身

箴

邱嘉穗

天降生民﹐厥心虛靈。未發爲性﹐旣發是情。操之有則﹐曰敬曰誠。斯乃體要﹐身賴以成。身之所具﹐百體維貞。首端脊立﹐耳聰目明。顏色矜莊﹐聲气肅淸。飲食務節﹐語言勿輕。身之所接﹐五常有經。惟玆物則﹐總歸性情。無息無欺﹐道不虛行。恨予昏懦﹐故作箴銘。而今而後﹐尙視爲程。頌

放生

頌

李世熊

鳥墜虛弓﹐魚入於羅。人惟遺教﹐生之孔多。或縱於天﹐或逝於淵。脫死爲夢﹐寄生爲意。人亦有言﹕具官司馬﹐爲王用師。騰戈於漠﹐剪厥鯨鯢。借劍於庭﹐凶獍殄夷。以矢破鏡﹐以牙豶。宜其死者﹐治厥生者。邪臣在事﹐遏歸司馬。精尸羅行﹐開此檀林。檀林旣開﹐維髙維深。憫彼諸生﹐無罪受殘。不佞而誅﹐以臠以燔。捐其長材﹐贖之小年。人亦何容﹐計往保來﹐盡三際斷。系身於物﹐卽恐懼想。雨雨咮咮﹐敢怨庖廚。百凡君子﹐無獎刀俎﹐以道冥塗。

瑞芝

頌

康時

有種凡卉﹐無根獨芝。禎非世遘﹐萌與徳期。靈枝盤錯﹐玉莖葳蕤。不緣雨潤﹐不受露滋。自天濯質﹐特地呈姿。有五踞聚﹐拔一離奇。駢附去咫﹐脫穎搘頤。鬱鬱郡署﹐斯焉取斯。猗惟我翁﹝時郡守沈伯和也﹞﹐宣和惠慈。好生戒殺﹐辱示蒲笞。葆素習淡﹐庭絕暮遺。以方古廉﹐懸魚拔葵。以勵頑鈍﹐羔羊素絲。山水之間﹐自公委蛇。香淸鶴伴﹐天知地知。惟此嘉生﹐俾爾無私。童叟傳呼﹐山水增嶷。以示萬禩﹐曰郡齋芝。不敏獻頌﹐敢附曼辭。銘

蒼玉洞銘

﹝國朝﹞童能靈

混沌璞判﹐寒光。白日且出且沒﹐雲气時蒼時黃。至今汀水不敢直下﹐九龍偃蹇攫拿空徬偟。噫﹐天不得惜﹐地不得藏。我銘石旁﹐遙遙大荒。

蒼玉洞銘

﹝國朝﹞巫近漢

美哉﹐汀臯之石。蒼蒼平列﹐郊天之壁。吞風吐云﹐磅礡郁積。岈然洞開﹐河光潤澤。日依其巓﹐月宿其窟。久莫顧之﹐荒且窒深﹐賀乎今玆之崚嶒。塵埃洗﹐物色增。荊璞泐﹐蟄龍升。巖巖气吐﹐膚寸云興。吁哉﹐蒼玉之質。貪爾奇﹐肯爾逸。磨漫滅之殘碑﹐勒光榮之彩筆﹐永興明堂配石室。

石巢

銘

李世熊

圃珖之左﹐兩壁危懸﹐夾徑而東﹐石壘臺焉。縛茅蹲其頂﹐若飛者之有巢也。畫壁肩巍﹐斂翼其中﹐自爲气勢﹐殆將翀舉乎﹖銘曰﹕可以無語﹐惟吾與女。筮將憐汝﹐地天並許。匪謀居安﹐匪憂風雨。窺蒼潛泉﹐伏習危岨。萬仞垂足﹐雲霄一羽。引

《解紛紀成》引

﹝明﹞邱道隆

甲午﹐邑長定齋馬侯﹐集上﹑永二邑構爭田糧始末捲案﹐錄而梓焉﹐閱月成。命曰《解紛紀成》﹐來徵引。予曰「侯其賢哉﹗其知爲政者乎﹗」夫君子蓄道具﹐明法守﹐出而從政﹐所絕者其端有三﹕曰獘端﹑爭端﹑禍端爾。惟獘故爭﹐惟爭故禍﹐三者恆相因﹐是之謂亂。亂者﹐紛也﹐而致之之由有三﹕曰時不淸﹑論不公﹑法不行爾。時不淸則小人在位﹐論不公則私意橫出﹐法不行則工不信度而肆無忌。故小人爲之地﹐則上不畏公法﹐下不卹人言﹐無所不爲﹐是之謂致紛之由。反是﹐而解之之道存焉。吾杭亦稱樂土﹐第其地荒化窒﹐亂賊呼嘯東陲﹐致動王師討平之。而增邑議起﹐杭遂析地爲永﹐是成化丁酉事也。其謂南界溪流者﹐出於中官撫臣初請之言﹐而丁糧事產﹐實大槪言之耳。比壬寅﹐再定版籍。然後通融計處丁糧事產﹐畱杭若干﹐撥永若干﹐援圖擇戶﹐以其數﹐不以其地。非不以地也﹐數可計而地雜出﹐亦勢使之然﹐俗謂梅花分管是矣。間有永糧在杭﹐杭糧在永者﹐復立寄莊之戶﹐各輸其賦﹐良法美意﹐蓋一成而不可變者也。顧玆賊豎﹐入充閹寺﹐憑藉聲勢者﹐往往資之。旣而附結逆瑾﹐以及寧彬諸權姦﹐气焰薰灼﹐乃鼓惑永之愚惡亡賴﹐互相濟援。遂以永人謀買與未買杭田之糧﹐計割入戶﹐假中官名色以避差賦﹐其獘百出。以予觀之﹐本根枝葉之論﹐其心甚公﹐爲理甚明。而杭以舊爲繁爲全設﹐永以新爲簡爲裁減﹐孰爲本根﹐孰爲枝葉﹖田糧之在二邑﹐孰爲可多﹖如執溪流爲界之言﹐則杭田瘠薄﹐其數加少﹔永田膏腴﹐其數加多。是豈政之平歟﹖今時淸﹑論公﹑而法行矣。馬侯乘而紀成﹐非徒爲杭故事﹐永人亦將追悔已往﹐圖新方來。則抉獘﹑息爭﹑免禍﹐而絕其所謂三端者﹐果在杭耶﹖抑在永耶﹖況展捲之間﹐孰爲計奪﹖孰爲回護﹖孰爲調停﹖孰爲執斷﹖森然如指諸掌。執斷者大公﹐調停者無識﹐回護者徇私﹐計奪者稔惡。而先後當事諸公之人品優劣﹐政事得失﹐亦從可識焉。侯其眞賢哉﹐其眞知爲政者乎﹗

浚復兩河題助引

閔遇亨

聞之淵渟嶽峙本自天然﹐水曲川環亦資人力。禹功八載﹐頌明徳以千秋﹔堯軫九年﹐奏平成於萬世。蓋有非常之功者﹐必有非常之事﹔而有非常之事者﹐必有非常之人﹐理所固然﹐無足怪者。汀處萬山中﹐踞閩上游﹐東連吳﹑越﹐西通楚﹑豫﹐𨿽非都會﹐亦稱奧區。自宋﹑明以來﹐人文秀蔚﹐家室盈寧。揆厥所由﹐僉曰﹕非地靈不至此。蓋龍山聳翠於北﹐寶珠拱峙於南﹐而東西兩道﹐回環曲抱﹐不可謂非閩南一巨鎭也。迨啟﹑禎間﹐人昧地脈﹐妄行更攺。於是西河斷其官星﹐東流射乎城郭﹐人民困獘﹐科甲凋零﹐識者憾之。但目擊心傷﹐空悲狂瀾於旣倒﹔塗歌巷議﹐惟思砥柱乎中流。幸逢王太公祖﹐操比河淸﹐量符海闊。休休乎容人雅度﹐千頃汪洋﹔凜凜乎振世髙風﹐一時寶筏。固已善政善教﹐指不勝屈矣。乃猶畱心民瘼﹐咨訪利獘﹐欲西河之漸復﹐必東道之先更。俯準合詞陳請﹐仰籌盛舉艱辛。其難其愼﹐善始善終者﹐誠千載之奇遭而萬年之偉績者也。獨是舉大木者呼邪許﹐爲浮屠者必合尖﹐眾力擎天﹐方能底績。𨿽山川異道﹐各有專司﹔而統轄同邦﹐自宜分任。經營畚鍤﹐附郭豈敢憚勞﹔揮羨捐資﹐屬邑寧無同志﹖惟冀當道貴人﹐分東閣西園之費﹔鄕城士庶﹐捐仙�丹穴之金。務使水回故道﹐少壯山城之色﹔波轉新渠﹐共勷利導之功。庶幾哉﹐藉復舊以更新﹐歡呼上下﹐行兢功而奏效﹐慶洽海山。將見民安物阜﹐鳳起蛟騰﹐上副盛朝振徳之思﹐下開生民樂利之化﹐其遺惠於通郡者﹐又豈但曰十世百世而已哉﹗

募修北極樓引

黎士弘

九龍﹐郡之鎭山也﹐祀眞武像其上。故有巨松萬挺﹐皆三百年間物﹐蔥鬱之气見百里內外。前明衛所官軍設巡視﹐敢有執斤斧入山林者﹐執之論如法。鼎建後﹐多事頻仍﹐松木殘摧過半﹐樓亦日就傾圮。連年官司頓挫﹐文運不張﹐奇獄異變﹐有故老宿生之所未見者。𨿽形家之說不必盡信﹐然樓爲山冠﹐樹爲山衣﹐譬露頂祼身﹐必不可見先生長者。使狂夫箕踞傲坐﹐而欲責之樹連邑津梁﹐擁萬家煙火﹐有不目睨而腹誹者乎﹖闔郡士民亟亟乎有請修之舉也。所見梵剎仙宮於人國何所損益﹖一人唱導﹐能使富者捐金﹐材者輸力。以彼權此﹐其輕重大小﹐宜何如哉﹖若山林之禁﹐在當路不惜舉手寸檄﹐頓使髙柯掩蓋﹐一還舊觀。神實憑之﹐民且庇焉。使山川而能言﹐將食徳於諸公不淺。題

辭

重修梁野山定光禪院題辭

黎士弘

佛氏之盛﹐精藍紺宇偏海內﹐而汀之禪院獨稱定光。定光禪院於臨安﹑於泉南﹑於江右無弗有﹐而汀爲最著。郡城在府署之東﹐在武平者去縣治六十里之巖前。考郡誌﹐定光大師成道在宋太宗﹑眞宗時﹐迹至靈異。歷宋至元明近八百年﹐祀事不絕。元時所頒誥勅﹐亦尙存寺中。近甲申來﹐屢罹兵火﹐賴天幸﹐不大致殘毀。裏黨哄傳﹕當大兵駐郡時﹐有見兩巨僧同立城頭者﹐又見兩巨僧從空灑甘露灌城中者。人以爲﹐巨僧卽定光與今所奉伏虎禪師也。事傳布遠近﹐汀人月朔望﹑歲時持香燈詣院稽禮足者﹐男女常及萬人﹔而梁野山以遠﹐獨不聞。募僧宗學數來請﹐謂山爲大師習定地﹐髙數千尺﹐聳入雲霄﹐爲江右﹑閩粵之望。樹木蒙密﹐雲煙虧蔽﹐亭午始得辧日色。佛殿石柱皆合抱﹐亦不知始何年。今梁棟就傾﹐非急修恐舊迹亦遂湮沒。予尙未卽應。而大師遂憑於乩﹐謂﹕首緣也﹐當得某某﹔倡緣之疏則必詣郡而請之黎氏。夫神旣靈矣﹐靈則無不之﹐在梁野猶之郡城﹐亦猶之巖前也。況感應之迹爲人所傳述者﹐又章章如是乎﹖落成日﹐予仍請綴一言﹐以終大師之辱命。

題上官文佐觀碑圖

﹝國朝﹞黎士弘

曹娥碑在會稽﹐魏武從未渡江﹐諸書多爲辯正。古人可傳之事﹐附會名賢不少﹐獨世謂徳祖因此見忌﹐是殆不然。魏武𨿽雄猜蓋世﹐其憐才愛士﹐亦當時僅有。孔璋檄及其祖父﹐猶能蠲忿﹐豈徳祖一彊記閒言﹐便有死法﹖只緣文舉﹑正平諸君子﹐前後以文章得過﹐故凡其平生舉動﹐卽韻事風流﹐皆爲人指摘耳。向於周元亮先生所﹐曾見葉榮木觀碑圖﹐僅寫曹﹑楊數人﹐私疑漢相尊嚴﹐不應威儀簡脫乃爾。癸酉三冬無事﹐與上官子文佐商度爲此﹐樹石坡陀﹑人馬器仗﹐一一勾畫盡妙。文佐好學深思﹐出入古人﹐此幀卽置之元﹑宋大家﹐亦復何辧﹖毋論近代十洲諸賢也。文佐初名世顯﹐攺名周﹐里巷人習見其少年﹐不盡知之。近與鄢在公太守東下姑蘇﹐𨿽年少﹐要一時奇士也。丙子七月旣望﹐某記。老不能作小楷﹐命次兒翰遠書於幀後。書

後

寧化王公剿山寇詳揭書後

黎士弘

綢繆未雨﹐旣不數見﹔卽剝牀及膚﹐誰爲下一籌者。總緣一官傳捨﹐不肯實力擔當﹐遂致決澑成河﹐淪胥其敗。一邑如此﹐推之一郡一國﹐蓋可知矣。觀王公此牘﹐淋漓悲慟﹐視國事如家事﹐將數十年之積寇﹑千萬戶之生靈﹐眞欲了之一心一手﹐其中艱難撓折﹐孱帥含茹之﹐姦民袒護之﹐鄰國之大夫又從而逋逃淵藪之﹐使公無十分才﹑十分識﹑十分忍﹐此獠破轅毀柙﹐何止甲申﹑乙酉間事乎﹖本無半念痌瘝﹐動輒委之上官掣肘﹑時事難爲﹐讀此而不慚惶入地非夫也﹗然公亦竟死矣﹐𨿽裏哀巷哭﹐何救公亡﹖而嚅囁小夫尙有議公爲巧宦﹑爲彊項者。世無杜子美﹐誰能讀元道州下舂陵一淚者﹖恨識公遲﹐而知公未盡。其將以此補生前之一拜可乎﹖壬戌正月之二十有八日手記。王公名之佐﹐關東人。

書李白也詩後

﹝國朝﹞黎士弘

天下文章之士﹐修名立行﹐老死里巷之間﹐而不得傳其姓字者﹐抑何多哉﹖讀白也先生集﹐不禁失聲太息也。先生李姓名棄﹐汀郡淸流人﹐年少籍諸生﹐負俊才﹐謂取功名富貴如宿寄。中道偶罹文网﹐謝巾衫﹐臥窮山﹐著書立說﹐不復通人事往來。觀其命名立字﹐亦可知其想結無聊矣。所爲詩自出性情﹐不屑屑摹擬往代。五言如「羅敷詞」﹑「示子」諸篇﹐皆可頡頏作者。至長行短詠﹐信筆攄懷﹐陳古刺今﹐歌以當哭。卒於丁巳﹑戊午間﹐年八十有三。先生性簡傲﹐又住窮鄕﹐人固無知先生者﹐先生亦不易爲人知。獨一見連城童君玉鉉﹐心賞志合﹐引爲忘年之交。今所存五七言古風﹑五七言長句若干捲﹐評訂史鑑若干捲﹐皆玉鉉掌書手錄﹐蠅頭細字﹐瀾翻千紙﹐每出以示人﹐若惟恐先生一旦湮沒﹐不獲一傳於世。玉鉉蓋自任爲身後之桓譚矣。汀𨿽僻郡﹐人士重惇本之學﹐復厭表襮﹐不急急於聲名。有積學數十年﹐接戶比鄰﹐不獲窺其隻字者。予自秦歸後廿六年中﹐所得見聞於寧化施君澤民﹑伊君喬菴﹑永定邱君兼三﹑上杭梁君賡虞﹐皆編輯經史﹐各有成書﹐今又得知李先生白也。喬菴﹑兼三﹑賡虞文集﹐門生子弟各爲鏤刻﹐以行於世﹐予皆得附一言論次。惟施君沒最久﹐子姓零落﹐肩鬻其手書而不得一售。今白也諸稿﹐卽尙未能謀刻﹐賴玉鉉抄存﹐不致如施君轉鬻他人﹐玉鉉之功不小。予蓋愛玉鉉髙誼﹐樂爲書後。且以告世之齒汀風者﹐知尙有人在﹐毋徒嘐嘐自是﹐謂鄶以下無譏也。跋

書《繹山碑》跋

﹝宋﹞鄭文寶

故散騎常侍徐公鉉﹐酷耽玉箸﹐垂五十年﹐時無其比。晚節獲《繹山碑》摹本﹐師其筆力﹐自謂得思於天人之際﹐因是廣搜己之舊迹﹐焚擲略盡。文寶受學徐門﹐粗堅企及之志。大平興國五年春﹐再舉進士不中﹐東適齊魯﹐客鄒邑﹐登繹山﹐訪求秦碑﹐邈然無睹。逮於浹旬﹐怊悵榛蕪之下﹐惜其神蹤將墜於世。今以徐所授摹本﹐刻石於長安故都國子學。庶博雅君子見先儒之指歸。淳化四年八月十五日﹐承奉郎﹑守太常博士﹑陜府西諸州水陸計度轉運副使﹑賜緋魚袋鄭文寶記。

禹碑

跋

﹝國朝﹞劉坊

禹碑以岣嶁峯爲初出﹐本「承」﹑「帝」字間有孔如拳。相傳一道人以麈柄擔之﹐置峯仄懸巖上。土人以捶摹之艱﹐乃刻於祝融﹑嶽麓諸處。無善石工﹐遂失古聖微意。戊午夏﹐予至岣嶁﹐躬扳巖絕尋之﹐摹得此本﹐其字較他處闊三分﹐全無斧鑿迹﹐蒼古不啻生成。其石如屏﹐規方可二丈餘。於是﹐以意縮小之﹐攜之行篋﹐而志鄙見於後。按《吳越春秋》謂﹐禹治水功成﹐勒碑衡山以紀功。然世無傳其文者。至唐昌黎文公詩始云﹐道士嘗一見之﹐文公求其處而不可得。所謂「千搜萬索何處有」者也。宋嘉定中﹐何致子遊南嶽﹐樵者或云其處﹐致子乃用歷本反摹之﹐凡七十七字。明楊用修得其本﹐乃以意爲解釋﹐獨謂不識「南瀆衍亨」四字﹐夢黃魚首人告之﹐其妄可知。後沈濫者﹐復以意爲攺易一二字﹐亦云夢神授以金環古缾﹐下有龍蛇﹑艸木之書﹐又妄之妄矣。楊時喬者﹐亦以意爲穿鑿﹐而求肖於形象之間﹐其文鄙僿可笑﹐更甚於二子。今讀典﹑謨﹑禹貢諸書﹐其文明白正大﹐與此碑無萬一合﹐不應大禹卽爲楊子雲開山也。又圖經載﹐廬山紫霄峯有石室﹐昔大禹治水﹐常登紫霄﹐以眺六合﹐望水湍﹐因刻石於石室中。酈道元亦謂﹐上霄之南﹐大禹刻石﹐志其里數丈尺﹐今猶得刻石之號焉。《一統志》云﹐紫霄石室深險﹐人不可至﹐有好事者縋而下﹐得百餘字﹐奇古不可辧﹐惟洪荒樣。予乃攆六字可識。《輿地誌》亦謂摹得七十餘字﹐似與今所傳合。然去古已遠﹐漢﹑唐間人無譯之者﹐其口吻形畫﹐歷代沿攺﹐已失其眞。存此以備三代法物﹐若爲彊解釋附會﹐非愚則誣矣。

《晚笑堂詩》跋

蘇珥

長汀上官竹莊先生﹐以沖淡閒遠之性﹐徧尋九州邱壑﹐屢至粵土。甲寅﹐余在羊城﹐始接芝眉。是年﹐先生已七十矣﹐余方三十有六。先生一見如舊好﹐引爲忘年交。未幾﹐余以事歸裏﹐先生亦返閩﹐衷曲一縷﹐未能盡罄。今歲夏﹐先生復來粵。余過寓齋﹐談話竟日﹐離情頓慰﹐且喜其矍鑠不減昔時。相見時﹐省中人士與他國遊客﹐皆踵門乞翰墨﹐先生不告倦。有謂其詩中畫﹑畫中詩﹐並通厥妙﹐酷類王右丞。余以爲右丞才𨿽佳﹐然識者不爲滿意。崑山顧亭林謂其以文辭欺人﹐卽從祿山一事﹐譏杜甫稱爲髙人之妄。余然其說﹐且考右丞應舉時﹐入貴戚之家﹐自同於伶人以奏伎﹐鄙躁亦甚。今先生乃眞髙人﹐生平不求聞達﹐亦不於貴介稍屈。余友炳園謂﹐當事爭相延致﹐先生皆淡然遇之。炳園與先生交久﹐日爲悉﹐而能道其眞。余賦詩以贈﹐中有云「才似右丞還自愛﹐平生不奏郁輪袍」﹐蓋亦與炳園言有合也。《晚笑堂集》刻成來示﹐嘆夫淸迥之致﹐宛似其爲人。炳園已跋﹐余又作貂續云。

墓志

明工部侍郎張顯宗墓志

﹝明﹞楊溥

公諱顯宗﹐字名遠﹐姓張氏﹐爲閩著姓。曾大父五三郎﹐大父勝卿﹐父壽隆﹐母黃氏。公六歲而孤﹐母夫人貞守教之。公英毅日發﹐每出語﹐人輒奇之。洪武中﹐以明經貢南宮﹐明年﹐以鄕舉會試上第﹐廷試賜進士及第第�人﹐擢翰林院編修﹐轉太常寺寺丞﹐國子監祭酒。今天子嗣登大寶﹐以交趾遠在荒服﹐擢公爲右布政使﹐以疾卒於官。遠近聞者﹐莫不哀悼。初﹐公拜祭酒時﹐以風教久獘﹐欲更其故習﹐手疏所宜行數十事﹐上悉可其奏。公亦夙夜以身率諸生﹐五鼓卽升堂講讀﹐課試俱有程式。以宣聖廟隘﹐撤而新之﹔以橋門道隘﹐鑿而通之。視師儒之賢者禮之﹐邪不檢者汰之。由是﹐太學風裁一新﹐而諸士子亦爭自磨濯﹐日就準繩規矩﹐凡出公門下者﹐率爲聞人。其教育之法﹐至今四方傳誦之﹐其有功於斯道者多矣。其在交趾也﹐當遠人款附之初﹐兵﹑農以數百萬紀﹐號令所及﹐民庶歡呼。又以見公之學﹐固不專以文事而已。公天性至孝﹐而家素儉約﹐旣得祿﹐卽迎母夫人就養。公退﹐輒率諸子娛侍其側﹐或語及先府君﹐則感泣不能自已。君子謂﹐公有終身之喪。娶黃氏﹐子男二人﹐克舉﹑克寬。公生癸卯年十一月二十一日子時﹐卒於戊子年十二月初十日﹐享壽四十六歲。卜以明年十一月二十七日葬邑之張家坪。先期﹐克舉以狀來徵銘。予奉狀悲惋﹐誼弗獲辭﹐爲之銘曰﹕惟公之教﹐有繩有矩。百川滄溟﹐羣物時雨。惟公之政﹐仁摩義撫。遠人來歸﹐如就父母。曰政曰教﹐中孝而推。仰瞻斯言﹐卓乎嵬嵬。

寧化縣知縣徐公墓志銘

﹝明﹞李世熊

嗚呼﹐明之不祀也﹐以大盜擾腹心﹐而撫叛者速其禍也。大盜由小盜之積﹐而小盜由守﹑令之玩也﹐觀於寧化之事益信。寧化於閩爲僻陜﹐崇禎寅﹑卯間﹐閩波未沸﹐遂有悍民李流名﹑黃畱民等黨爲剽掠者。流名始與石城溫氏爭市利相仇﹐殺十許人。溫氏急﹐則分控撫﹑按﹐禦史﹐檄郡邑捕流名甚急。流名亦控禦史﹐相銜持﹐實無赴理意。邑令以發難自鄰﹐又頗納流名賄﹐任其逸柙﹐不爲慮。

崇禎十三年﹐而楚鄖西徐公始知寧化縣﹐所奉上官文檄﹐半皆嚴緝流名者。初﹐循故事勾攝之﹐流名久狎前令﹐以爲易與也﹐意甚悖慢。公乃不謀上官﹐大發民壯往捕之。流名遽稱戈相向。郡守金公聞之﹐不善也﹐遣司理宋公按視寧。宋單騎詣流名之巢﹐誘說百端﹐誓保無他﹐挾之入郡自理。郡守庭鞫之﹐果從末減﹐解送嶺北道陳公士奇。陳公嘉司理能定變﹐竟亦長系流名﹐而其弟李簡及黃畱民等皆釋不問。公聞而拊膺曰「寧化禍自此始矣。」旣而﹐李簡等果集黨責餉於諸鄕﹐恣剽僇。四鄕苦掠者﹐控縣無虛日﹐公乃曰「吾今知所以緝賊矣。」遂重懸賞格﹐以疑搆簡黨。令曰「鄕民能擒一賊者﹐官給賞錢若干﹐仍與罪人貲產。賊黨能自擒一賊者﹐釋其罪﹐賞如格。」不數日﹐簡等所見親戚族黨﹐皆猜若圖己爲利者﹐前後狼顧﹐左右潰離。公所捐賞不四百金﹐而李簡及諸鄕之首亂者皆縛致庭下。公皆以沈命法治之﹐寧民歡聲殷地。是時﹐城中鼠盜縱橫﹐夜十數發﹐卽重垣峻柵﹐復壁窔房﹐無得免者。中產之家﹐張燈達曙﹐臥無帖席。公笑曰「此曹與李簡相倡和﹐所謂鐘應銅山也。」乃講習鄕約﹐數進耆老﹐曲訊民間疾苦﹐卽密察所爲盜主者。久之﹐得主名﹐搜捕巨窩二三輩﹐贓物狼藉﹐皆爲籍識。每朔望﹐詣各坊講聖諭畢﹐揖其一行表異者﹐而立眞盜於庭﹐吏披籍數其罪狀﹐以次受掠﹐血肉潰落﹐觀者咋舌汗下。因朝邑人而告之曰「邑多狐鼠﹐令盜得主名﹐令不欲窮治﹐風告不攺﹐乃收捕致法﹐如扣囊底耳。」坊巷相傳﹐股栗屏息﹐自是髙枕熟寐﹐幾有拾金拂塵之風矣。公又言「寧亂形見﹐而城堞卑圮﹐卽有不虞﹐難爲保障。且廩虛械窳﹐何恃而效守﹖」寧故有壽寧﹑龍門二橋﹐壽寧以通外城之咽﹐龍門爲筦東流之鑰。舊費不貲﹐適又皆毀。公因進耆老而問之曰「吾欲增舊城﹑復二橋﹐爲寧百年計﹐公等能爲令分此勞乎﹖」眾欣呼如沸曰「此寧民身家事﹐敢以煩使君﹖」於是贏者舉財﹐詘者輸力﹐三役並興﹐而民不告病﹐不逾年而工悉竣。人以爲神。蓋公之佚道使民﹐而眾志傾服如此。三年﹐邑大治。崇禎壬午﹐當奏績﹐竟以不善事上官﹐考功議降調。寧民恫戀之﹐如失怙恃也。

公旣去﹐而黃畱民始歸省墓﹐鷹眼梟聲﹐猶雄視其族。族人拉殺之﹐有司不爲竟其獄。畱民之子通始倡亂﹐以較正斗斛﹑裒益貧富爲名﹐薄民翕然歸之﹔乃連絡數十鄕爲長關﹐僉其豪者曰千總﹐總各爲部。通有急則傳千總﹐千總傳所部﹐不一日而千百人集矣。事關有司者﹐皆取斷於通﹐令擁孤城而已。舊時豆谷薪炭之輸城者﹐通悉遏之。大戶田谷之在鄕者﹐通悉截輸之﹐不如額。邑民之貿食四鄕者﹐通故困苦之。城鄕仇搆不可解。至丙戌六月﹐通遂襲破邑城﹐殺族衿﹑掠巨室以萬萬計。時金壇於華玉﹐以少司馬鎭漳南﹐提兵來撫。通乘其懈﹐縛華玉而歸﹔裸辱署縣朱墀而縱之。士民晝夜膺城守﹐莫不咨嗟太息曰「徐公在此﹐鼠子能爾乎﹖」蓋有泣下者。公向謂寧化禍始於此﹐至是言乃驗。

時公避江楚之亂﹐僑居閩中﹐當事以公治寧有舊績﹐乃加公職方﹐再調知寧化。甫一月而隆武駕陷﹐汀州悉平﹐公遂謝事居民間﹐以詩酒自廢﹐而黃通猶負嵎。大淸方分兵略地﹐仍以撫局縻通﹐而通桀驁如初也。嗚呼﹐國家律令嚴備﹐本以防寃濫﹐故賊必據贓伏法。而贓入捕胥手﹐𨿽眞盜化爲烏有。不肖有司往往借律縱盜﹐卽廉能者僅能羈畱使長系而已。廉能有司不多見﹐而巨盜多爲耳目者﹐必醵小偸爲接濟﹐至釋獄﹐滋蔓無已﹐遂至聚刃晝剽﹐出沒谿峒﹐役不能制。不得已﹐動兵徵餉﹐移文申請﹐遷延歲月﹐兵之害又甚於賊。涓涓不絕﹐遂成江河。其法莫如使鄕民自除盜﹐族治其族﹐黨治其黨﹐族﹑黨共治其鄕﹐以輿論爲贓據﹐以父子兄弟爲捕胥﹐不肖有司無所借以濫出﹐而亦無長系申駁﹑接濟養姦之獘。徐公以此法鼓用鄕人﹐家自爲戰﹐迹其出沒而薙�之﹐較官兵迅速﹐利害相去百倍。當事智不及遠﹐反以公違上官節制下其考。迨賊隳巖邑﹐俘大吏﹐延及革代﹐再撫再剿﹐至借兵江贛僅乃勝之﹐而無辜耄倪糜爛溝壑﹐已不忍言矣。嗚呼﹗元之亡也以招安﹐明之速亡也以撫叛。卽寧化李流名﹑黃通一事觀之﹐天下亂亡之機﹐銓曹陟黜之謬﹐可爲永鑑矣。吾於徐公重有感也。

公諱日隆﹐字泊如﹐號蒲水﹐世爲江右金谿人﹐故太子太保禮部尙書徐東谷之族。族世有顯人﹐而學憲徐龍崗於公服屬尢近。父雲谷公﹐客遊楚之鄖西﹐因家焉。母顧孺人﹐舉二子﹐公其仲也。公少有大志﹐以聖賢自命﹐不爲科舉得失形喜慍於色。崇禎攺元﹐始以明經應詔﹐而顧孺人與雲谷先後卒﹐公痛毀逾禮﹐初無宦意。旣鄖西衷寇﹐流徙失所﹐乃謁選就寧令﹐非其志也。公內明外坦﹐文弱如處子﹐而見義必爲﹐則勇逾賁﹑育﹐嚴气嶄然﹐不爲譏譽所搖撼﹐卒以此躓於宦。好接引文士﹐分若塤箎而語不及私﹔卽雅甘淡泊﹐然亦無忍以私幹者。先時﹐捐俸購盜三百餘兩﹐寧民爭醵金爲償。公麾之不得﹐乃申明上官﹐以供楚餉﹐佐剿師徵行費。間有贖鍰﹐卽市硝黃﹑積倉谷。迨鼎革之後﹐寧數用兵﹐猶賴其用焉。退廢家居﹐蕭然不能給饘粥﹐內人刺繡文﹑制果蔬﹐貿升斗爲供。蓋公之居官廉苦﹐益信而有徵矣。己丑六月疾革﹐謂子之騊曰「寧民念我﹐是亦吾之桐鄕也。吾魂魄安此﹐不復思鄖矣。」遂卒﹐享年僅五十有二。沒後﹐寧民爲置墓田﹐以奉公烝嘗。某年某月﹐崇其冡於某山﹐成公之志也。元配鐘孺人﹐生一子﹐卽之騊。好學能文﹐寧令何采公爲之卜居授室﹐撫卹勤至。騊遂安爲寧人﹐蓋賢令之風義幽感﹐無間於存沒如此。女子四人﹐二適楚鄖之某某﹐二適寧化諸生某某。公沒之十年﹐之騊始以公事狀示世熊曰「先人於子﹐有一日之知﹐子之志先人也﹐卽不事狀﹐猶信也。其無辭。」予傷往昔獘吏之無法﹐致循良淹抑﹐而蜂蜇餘毒傳染﹐遂將二十年也。故詳公治盜一事﹐以告後之牧民者﹐非獨志公已也。銘曰﹕養虎災身﹐馴梟逆親。兩葉憚除﹐柯斧是尋。撫賊求治﹐覆元喪明。天下畫疆﹐犁若田場。民則嘉谷﹐盜乃稗稂。官如田叟﹐蕓穢扶良。嘉種化莠﹐畇原化荒。田叟則咎﹐匪天是殃。惟公治寧﹐非種力鋤。仁不育虺﹐威不披株。黨靖其黨﹐都治其都。以刑以兵﹐匪棘匪舒。嗟彼肉食﹐驕子豢賊。始則觸乳﹐終爲彊敵。墮城僇吏﹐咨悔何及﹖追念我公﹐孺悲耄泣。庚桑畏壘﹐朱邑桐鄕。口碑崇冢﹐載烝載嘗。我銘斯石﹐千秋永章。墓

表

雲南永昌府通判劉公廷標墓表

﹝明﹞李世熊

崇禎九年丙子﹐烏程相公當國﹐易盧總理以熊文燦﹐攺三秦洪總督以督薊﹑遼。是歲﹐寇益劇﹐闖賊入西川。天子慨然﹐念吏治利獘﹐人材委頓﹐亟開辟召之科。於是﹐劉君奉詔至闕下﹐有司不深惟天子求材至意﹐以舉主賕賂爲上下。劉君方雅自負﹐無爲奧援者﹐就試竟得縣丞﹐升雲南永昌府通判。旋值燕京陷﹐乙酉﹑丙戌南都覆﹑浙閩敗﹐諸大臣擁立永曆於肇慶﹐撫有粵西﹑云﹑貴﹑川﹑湖地。丁亥﹐東粵不守。公知國事無濟﹐自縊永昌糧署。臨絕﹐題幅布自序曰「後死罪臣劉廷標﹐閩之上杭人﹐早孤﹐赤貧。服先嚴遺訓﹐守孀母懿言﹐餼於二十人中﹐九舉秋闈﹐三副鄕榜。崇禎庚辰﹐由徵辟﹐試永嘉丞。用三院特薦﹐轉判永昌。甲申秋﹐署府篆。是臘﹐接皇帝哀詔﹐已分一死﹐猶謂尙有社稷﹑人民﹐勉爲守土﹐庶犬馬殘喘猶存﹐或精衛泥丸堪效。不虞天未厭亂﹐覆亡可需。赤社將傾﹐難面父老於隆中﹔素練自裁﹐敬從先帝於地下。諒無當於晚節﹐聊不昧其初心云爾。」復爲詩四章﹐有「三載偸生慚後死﹐今亡猶是大明臣」之句。嗚呼﹐公可謂不辱身﹑不辱國﹑不辱師與友矣。當賊寇交訌﹐委城屈節之吏﹐所在見告。荊﹑襄之陷﹐持斧之使夾侍而先馬。此非當世所重爲科甲者耶﹖卽先帝所特簡者﹐釋褐四年﹐驟而相﹔守郡九載﹐拔而相﹔甚有降席執手﹑灑翰賜觴倚爲方召者。值甲申之變﹐囚首賊庭﹐輸鍰乞命﹐幾倖須臾之生。後此則反噬倒戈﹐蒙面仇王者﹐簡不勝書矣。而公以邊遠孤臣﹐四郊未壘﹐倘視蔭怡堂﹐或邀容福﹔卽投閒引退﹐不失見幾。乃聞腥若浼﹐寶躬如璧。心奉大明二字﹐上還祖宗。視彼平時以丞爲訾嗸﹐臨難卽辱爲奴隸無愧者﹐相去豈但霄壤哉﹗先是﹐淮督朱公未孩與贛州兵使章公岵梅﹐文章舉公﹐公嘆曰「觀聽望深﹐毀謗布流﹐昔之責處士者備矣。忍如伯況王良爲勝友所唾絕乎﹖吾其辭矣。」旣而﹐吏持詔書到門﹐促迫上道曰「明旨不得玩也﹐已試得一縣佐。」公笑曰「皇皇明詔﹐豈爲天下闕一丞﹐故仿古玄纁備禮乎﹖士何足慢﹐惜慢朝廷耳﹗」因拂衣歸。朱公未孩遺書曰「當路以賢士戲﹐是以人國戲也。君胡不破崖岸爲之就﹐塵中轉輪﹐垤上旋馬﹐使知天下有不可戲之士乎﹖」於是公乃就選﹐得浙江永嘉丞。永嘉故潤邑﹐書役以丞爲窟穴者﹐至四十餘輩。公絕不問隸人市井事﹐蕭然文史自娛﹐庭中虛無人。惟郡邑碑版及條上利獘之文咸以煩公而已。永嘉有四十七八都者﹐民殷而梗﹐逋國課至巨萬。令之嚴急者﹐或親徵之﹐至則挈家東西避﹐退則梗逋如初。公奉牒﹐襆被入鄕﹐與四民狎處﹐逢士則與論經史﹐逢農則與占雨晴﹐逢賈則與商什一﹐逢童稚則與習磬折﹑說章句﹐卽瑣屑常談﹐關極理致﹐迂回開發﹐必歸於忠上﹑奉法﹑安親﹑保身而已。於是﹐鄕之人傾心悅服﹐以爲慈母良師﹐誰忍相負也﹖不逾月而輸積逋六千金﹐自治永嘉者所未見也。三院以公廉而能﹐故未期而薦遷永昌判。抵任﹐剔革糧獘殆盡﹐旋署永昌府事。及先帝哀詔至﹐一痛幾絕。哭臨已﹐密以腰絰縊龍亭側門。役覺之﹐急呼公長子之謙救釋﹐自是不坐公堂﹐不受民詞﹐錢糧悉委郡屬。或奉上牒當鞫者﹐一以溫語辟陳利害﹐血誠動物﹐兩造至涕泣而去﹐未嘗擬一鍰贖。如是四年﹐合郡稱爲老佛。丁亥秋﹐永曆播遷至再﹐公環觀文武無能支拄半壁者﹐每拊心自矢一死﹐猶慮其子之謙之哀阻也﹐則好謂之曰「南北道斷﹐與若終爲滇人矣﹐盍往騰陽納婦爲嗣續計乎﹖」之謙乃奉命行﹐行後公遂死﹐時丁亥九月三日也。郡人悲思之﹐爲立祀城中﹐數著靈響云。

公字霞起﹐別號玉存。天性至孝﹐事母楊孺人﹐以舌耕佐養﹐視聽形聲﹐備極怡婉。少宗姚江之學﹐晚乃極稱管登之先生語曰「心宗不印合於應世之儀象者﹐皆狂儒﹔門不究極於出世之因果者﹐皆僞公。」諷咀其言﹐以爲儒﹑釋合諦無精於此。故消融名相﹐破除貪執﹐渾然如未孩之嬰﹐其見幾洞決﹐了無凝滯。蓋宿學所至﹐非臨時取辦也。公應務精誠﹐初無聲色﹐旣而絲分理解﹐確愜機宜。尢長於論事﹐援古證今﹐端末井然。每述當代畸人異績及長徳細行﹐則引伸霏娓﹐累如貫珠﹐歷歷可數。要其點綴敲提﹐必以忠孝仁義爲究竟﹐故其所成就如此。公旣就義﹐有司列公死狀﹐疏請恩卹。永曆詔授公子之謙保山學正﹐以獎忠嗣﹐之謙以制辭。己丑冬﹐授謙趙州學正﹐三遷戶部主事。己亥三月﹐大師破雲南﹐之謙就死﹐距公死十有三年。翟湯嘆卞壺父子曰「忠孝之道﹐萃於一門。」斯之謂歟﹖先時﹐大師渡江﹐勢如破竹﹐一矢不遺。惟朱公未孩守金華﹐頓刃兩月。金華破﹐朱公闔門自燼﹐嬰亦無遺。合觀劉公父子﹐舉主﹑門生﹑賢父﹑肖子﹐把臂地下﹐正可軒眉一嘯也。嗚呼﹐先帝亦尙有臣哉﹗

前徵君泉上李先生墓表

﹝國朝﹞黎士弘

嗚呼﹐天生才顧不難哉﹗世際昇平﹐措置無關輕重。至於流離喪亂﹐天若一一有以相之。賢者殉社稷﹐力者角疆場﹐而必畱三數逋民遺老於殘山剩水之間。此數人不必盡皆通顯﹐又往往爲當世所指目。卒之﹐刀鋸鼎鑊無所加﹐使其老且壽﹐徘徊歲月得正而終﹐而一代興亡之局始畢﹐如今泉上先生其一也。先生李姓﹐名世熊﹐字元仲﹐世居寧化泉上裏﹐晚號愧庵﹐所築之室曰檀河﹑曰但月。天下習其初字﹐咸稱元仲先生也。先生少籍諸生﹐年二十應辛酉鄕舉。興化李官佘公昌祚爲同考﹐奇先生文﹐與主司爭元再三﹐弗合。佘負气﹐竟袖捲而退﹐曰「安知此生來科不第一耶﹖」先生遂不第﹐歷九試皆冠諸生。凡來典閩試者﹐莫不欲場中一物色李生爲重﹐而先生亦竟不得。乙酉﹑弘光建號﹐制下﹐畿﹑省﹑郡﹑縣各貢選一人。時督學爲揭陽郭公之奇。郭公固雅重先生﹐視一貢如攜取。忽試前三日﹐郭公掛飛章注籍。值後學使素不習先生﹐特置先生弗錄。其遭逢遇合危得而數奇若此。繼遷延變亂﹐先生亦已遂厭棄諸生。隆武稱制閩中﹐大學士黃公道周﹑都禦史何公楷﹑禮部侍郎曹公學佺﹐各尉薦先生尙志博學﹐徵拜翰林博士﹐先生固辭不赴。丙戌﹐王師下汀州﹐有先生於鎭將者﹐謂先生懷二心﹐勢洶洶不測﹐親知咸交勸﹐謂止詣庭一謝﹐事可立解。先生爲書答所知曰「甲申以來﹐名𨿽掛諸生﹐儒巾儒衫久歸敗蠹。今日解韜釋縛﹐正如鹿返長林。若復伏謁彊顏﹐其戕性刳心何殊殺戮﹖古之處士含鴆飲刃者﹐史冊相望。僕年已四十八矣﹐去諸葛瘁躬之日﹐僅少一年﹔視文山盡節之辰已多一載。請爲婉謝當途﹐若蒙假借﹐冥報爲期。」詞倨而理直﹐鎭將終懾先生名髙﹐無能有所挫抑。自是住泉上四十餘年﹐足絕州﹑府﹐未嘗一出裏門﹐中間惟一詣西江﹐泛彭蠡﹐登廬山絕頂而已。所著《寒支初集》八卷﹑《錢神志》二十卷﹑《史感》《物感》各一卷﹑《狗馬史記》若干捲﹑《寧化縣誌》八卷﹑《本行錄》三卷﹑《經正錄》三卷。先生文奇傑悽麗﹐長於推測情變﹐層見疊出。𨿽百家無不窺﹐少獨好韓非﹑屈原﹑韓愈之書﹐故其造就咸有根柢。昔楚中馮公之圖﹐謂先生得秦文气多﹐漢文气少。先生每誦爲知言。先生之生爲明萬曆壬寅九月二十日﹐歿於大淸丙寅九月二十八日。父恬庵公﹐母邱氏。先生娶於邱﹐生子日堯﹑日唐﹐邱與日堯皆先卒。側室賴﹐生向旻﹐孫﹑曾十四人。先生困頓諸生者三十年﹐進退出處﹐輒若有物陰爲裁量。及徵書屢下﹐先生復審奪時勢﹐不妄爲附緣。使早得通顯﹐上爲侍從文學﹔卽不然﹐乘亭守障﹐一遇險阻﹐先生又豈肯偸生求活者。丙﹑丁之際禍亂多門﹐而卒不能死。先生必至八十五年﹐然後歸全正命而死﹐則余所謂天必畱三數人於殘山剩水之間﹐以爲逋民遺老﹐完一代興亡之局﹐豈曰阿所好哉﹖先生葬本裏白沙坳﹐寧都魏和公禮志其墓。和公爲先生晚年交﹐先生又篤好其文﹐故向旻奉遺命以請。而弟子長汀黎士弘不揣而爲之表。和公云﹐稱徵君恐非先生志。余援陶淵明有晉徵士書法﹐後之讀其碑者﹐其有所觀感乎﹖

貤贈文林郎翰林院庶常雷公愼庵墓表

﹝國朝﹞任啟運

皇帝卽位之初﹐詔徵翰林庶吉士雷鋐入京。鋐故蔡文勤公髙第弟子﹐端重有學問。時方以假省歸﹐值王母張太君喪﹐猶家居。皇帝素知其行詣﹐特召至﹐與啟運同侍皇子講讀。而江陰楊文定公﹐以宗伯兼祭酒﹐亦入直。蓋以養正是賴﹐故重其選也。鋐奉其父狀﹐以王父﹑王母合葬墓志屬楊公﹐以墓表屬運。運徳業文章不足擬楊公萬一﹐顧與鋐舉於鄕﹐歲同﹔成進士﹐歲又同﹔今職業又同﹔於講讀暇﹐道兩家先人事﹐貧苦患難﹐志節略同﹔輒相與感愴雪涕﹐用敢題其墓石﹖拜言曰﹕公閩之寧化人﹐諱世﹐字衛天﹐號愼庵﹐以覃恩貤贈文林郎翰林院庶吉士﹔張太君亦以覃恩貤贈孺人。公生有大志﹐好讀書﹐凡天文﹑地利﹑兵陣﹑律數以及百家﹑技術家言﹐靡不究悉﹔然一以孔﹑孟﹑程﹑朱爲歸。由學得其正﹐則百家皆吾用﹔不然﹐非道而行小慧﹐祗足殺吾身。當是時﹐吳逆倡亂﹐五嶺外多和之。其以閩叛者爲精忠﹐布僞札誘致羣不逞。或告公曰「君幸受其札﹐可庇族。且君夙負兵陣略﹐或藉就功名﹐何爲棲棲挈父母走嶺崖間﹑取危困﹖」公叱曰「爾敢爲賊作說客耶﹖彼瘈犬狂噬﹐且人醢耳。吾無兵陣才﹐吾才將爲國用﹐寧爲賊用﹖」告者急走遁。迨耿逆平﹐而公尊人以他事爲人所誣﹐公代訊﹐晝夜走二百里﹐嘔血數升﹐庭鞫詞﹐慷慨理直。事大白而室則已懸磬矣。乃屈首爲童子塾師﹐訓諸弟子以邪正義利辧日嚴。嗟乎﹐士君子不患貧而患不能安其貧﹐不憂難而憂不能正其難。貧與難﹐自外至也﹐安之正之﹐自我立也。當國之初﹐正貞元之交﹑剝復之運﹐一切故家大族﹐與時中熸﹐不安義命﹐妄負才能﹐思藉羣不逞以自張﹐一折而入於亂賊﹐比比也。碩果旣亡﹐安所得復﹖龍蛇不蟄﹐安所存身﹖若公之負奇傑才而能審所處﹑不苟用﹐斯可貴耳。孟子曰「人有不爲也﹐而後可以有爲。」公𨿽終無所爲﹐然以此信公之大有爲也。有爲者之所蓄﹐不於其身﹐則於其後。今鋐方彊仕﹐受聖天子特達之知﹐且素學於蔡文勤公﹐他日不負所學﹐其大有爲者﹐庸非卽公之有爲乎﹖祖孫一气﹐翕張一機﹐固可以公卜之也。公孝友孚於家﹐睦於族。修宗廟﹐續譜牒﹐訪遠祖墓﹐求族父骸﹐表無後之抔土﹔與太君之所以收親黨﹐卹鄰里。其爲政於家者﹐事詳家乘﹐不具載。載大者表其所阡﹐使人知君子之必有後﹐而後人所以光昭玄徳﹐尢在辧邪正﹑析義利﹐以不辱其身﹑不隕其名﹐有不爲而後可以有爲。學

規

龍山書院學規

﹝國朝﹞黃惠

學之有規﹐非古也。古者教士於學﹐曰徳﹑曰行﹑曰藝﹐其端各六。羣而聚之﹐使之相師成徳﹐相觀成性﹐相勵成學。優之遊之﹐使自得之。而又有縞收﹑端哻﹑綦偪之飾﹐以肅其容。有璜﹑琮﹑琚﹑瑀﹑夏齊和鸞之節﹐以養其心。有天地陰陽之運﹐道徳性命之精﹐天官﹑地誌﹑兵機﹑律曆之詳且備﹐以聚其精神﹐深其歲月﹐磨礪游泳﹐優入聖域﹐而未嘗有條教束縛之苦。自聖學廢而士無所師資﹐知者立異﹐愚者懵焉﹔彊者爭奇﹐弱者畫焉﹔或睢嚨詼詭以飾俗﹐或絺章繪句以干名。而一二主持名教﹑有心世道之賢﹐不得已而設之禁約﹐限以章程﹐庶幾潔修自好之士有所範而不敢逾其閒﹐有所繩而不敢軼乎矩﹐此規之所由設也。子朱子亦謂﹐後世學必有規﹐其待學者爲甚淺。故白鹿洞條約及滄洲精舍之諭﹐一洗俗師之陋﹐而務期於立身﹑爲己﹑明體﹑達用之學。後之作者不易斯言。至於由淺及深﹐由粗及精﹐則又自有秩然之條緒﹐所爲循循然﹐莫不有規矩也。今擇其尢要者爲目有十﹐用以自勗﹐且以相勉云爾。

一﹑端志向。士自束髮受書﹐便當自期遠大。我旣爲聖賢之徒﹐則盛徳大業﹐非異人任﹐識見不可弇鄙﹐志气不可萎苶。一言一事不如古人﹐卽深引以爲恥。昔王沂公志不在溫飽﹐範文正爲諸生時便以天下爲己任﹐遂皆卓然爲一代偉人。若夫博弋聲名﹐貪襲利祿﹐志斯下矣﹐又何取焉﹖一﹑惇本務。子臣弟友﹐夫子謂之庸徳。子貢問士﹐而子告以宗族稱孝﹐鄕黨稱弟。苟大本一失﹐其餘皆無足觀﹐生平所讀何書﹖讀書何事﹖倫常之地﹐豈可苟安﹔淸夜捫心﹐最宜警省。一﹑愼言行。士君子守口如瓶﹐守身如城﹐出話之間﹐跬步之頃﹐動關樞機之大。子曰「言寡尢﹐行寡悔。」又曰「言忠信﹐行篤敬。」有物有恆﹐夫而後坊表立﹑馨懿翔也。若以詼誕爲工﹐以跅弛爲異﹐甚且詭躁鄕曲﹐苞苴公門﹐筆墨而兵戎﹐衣冠而訟獄﹐以視子衿城闕之譏﹐殆又過焉。不可玉成﹐甘自瓦裂﹐亟當鳴鼓﹐勿玷宮墻。一﹑變气質。昔明道使人如坐春風﹐豫章不言而飲人以和。與人共立而使人化﹐粹然道徳之容﹐斯爲上矣。而髙明柔克﹐沈潛剛克﹐惟在矯其陰陽之毗﹐以歸於正。至於朋友一道﹐尢所宜篤。夫旣與我晨夕相聚對矣﹐矢以車笠﹐盟之金石。其中學有淺深﹐才有髙下﹐更當樂羣敬業﹐以底於成。卽臭味偶有差池﹐不妨過從落落﹐彼寥寥餘子之言﹐卿當第一之語﹐非屬標榜﹐卽系輕狂﹐不特大雅所譏﹐亦非令終之器。一﹑勤課業。千箱萬軸﹐充棟連云﹐固博雅者所不遺。然先後緩急﹐亦自有序。古人謂﹐經史如菽粟布帛﹐諸子百家如別業園林﹐誠確論也。今仿程子分年讀書之法而變通之﹐寅而起﹐讀經若干﹔午後閱史若干﹔周秦以下子﹑集﹐則焚膏以繼之﹐乙夜乃止。夫不殖將落﹐君子所戒。諸生俱屬成材﹐各知奮勉﹐不煩呵譴之及﹐是所深望也。一﹑詳講論。《易》曰「君子以朋友講習。」又曰「學以聚之﹐問以辧之。」古人一義未釋﹐往復辧論﹐不憚再三。蓋讀書原以明理﹐非徒尋行數墨﹑占畢章句已也。今定爲章程﹐每逢三八之期﹐肅集講堂﹐共相辧難。夫靑出於藍而靑於藍﹐冰生於水而寒於水。發蒙博諭﹐實自愧於明經﹔賞奇析疑﹐願共期乎集益。一﹑正文體。魏文帝曰「文章經國之大業﹐不朽之盛事。」宗工哲匠﹐世有傳人。況制藝代聖賢立言﹐爲獻納之羔雁﹐尢非雕虫者比。但根不深者末不茂﹐實不大者聲不宏﹐必貫穿乎經史而薈萃其菁華。鴻文積笥﹐皆有關至極之言﹐足以傳矣﹐何患不售﹖今定於每月逢五之期﹐拈題會課﹐務宜殫精竭慮﹐各抒所長。至於抄襲雷同﹐尢當切戒。彼子元纂向秀之書﹐延淸攘希夷之句﹐事同挾盜﹐非止卑污﹐有志之彥﹐豈宜有此﹗一﹑習古學。六經無文字﹐至《左》《國》乃漸以文著﹐其後屈﹑宋﹑馬﹑班之徒疊興接踵﹐各自斐然。或拔地而倚天﹐或含今而茹古。詩則「柏梁」七字﹐蘇﹑李五言﹐下逮六朝﹑唐﹑宋﹐無不探珠驪項﹐增價雞林。今功令𨿽不以此取士﹐而扶大雅之輪﹐成千秋之業﹐卓犖自命﹐豈可讓人﹗一﹑端書法。柳公權曰「心正則筆正。」郝臨川亦云「心正則气定﹐气定則腕法。」筆端墨注﹐無意而皆意﹐不法而皆法。士子誦習之餘﹐明窗淨幾﹐臨摹古帖﹐不特精於六文八體﹐亦可以收攝身心﹐檢束筋力。一﹑裕經濟。古人讀書﹐原期實用。凡安上治民之道﹐如禮制﹑樂律﹑刑名﹑錢谷以及籌邊﹑防海諸事宜﹐創置施爲﹐皆由講之有素﹐豈臨時所能猝辧﹖夫學問﹑事業非出兩途﹐士有上下千古之識﹐超越百代之才﹐一旦出身加民﹐乃能上不負國﹐下不負學。史遷有云「素所樹立」﹐然也。可不勉哉﹗

卷之四十四藝文六

賦

玉虛洞天賦﹝明﹞陳喆

蓋在昔混辟氏剖南嶽之盤﹐爲武彜之嵲﹐而有三十六峯。逶迆上游玉虛之洞﹐乃孕厥窿嵸。溯龜山而邛聳﹐帶獅巖而嵂嵏。裔冠嶺﹐懸崖綴谾。窈窈屼屼﹐冥冥濛濛。幾折斯升﹐委蛇而通。仙源之洞﹐敞若穹窿。瑤漿璚液﹐涓涓滴滴﹐倒瀉於垂蓮石隙之中。厥甘如醴﹐淸脾沁胸。鼉梁橫架﹐宛若垂虹。鵲巖隱伏﹐亦似呼風。至夫天柱並撐﹐擎空欲墜。月臺孤聳﹐畱蟾不寐。鐘﹑呂仙隱﹐飄飄遊戲。蜂窠如斗﹐孰生厥蒂﹖野人削之﹐蠲煩釋滯。睠仙源之洞側﹐左辟洞乎桃華。分石門而下入﹐寂羣遊而不嘩。夏火雲而炎減﹐冬雪蕊而溫加。洞門造化﹐安知其他﹖俄而桃浪排空﹐層層洶湧。若從上下﹐觀之心恐。簾曰水晶﹐何以名之。仙籟綴�﹐仿佛因而。太極之窩﹐孰手一丸。彼仙人者﹐弄而閒閒。亦有躍鯉﹐詎像厥物。噓气淩騰﹐窅窅忽忽。祥雲之石﹐五色璀然。若隱若現﹐掩映何年﹗丹黃赤綠﹐紫黝相鮮。須臾之間﹐逢逢嘒嘒。耳不能辧﹐意不及會。仙籟之鐘鼓笙竽﹐飄飄然於洞門之內外。爰有怪石﹐崎嶬嶫岌﹔突乎如猿之將墮﹐昂乎如鷹之欲擊。向佛像而皈依﹐亦垂頭而斂翼。更有鴻濛﹐窅窔幽影。日中而未甚辧色﹐若人居之有宮寢。肅而挺立﹐亦壯亦嚴。實維伊何﹐冕石巍然﹖四壁懸譎﹐千崖簇異。其崿崿枚枚者﹐洵不可以數計。洞左而下﹐蜿蜒而右。石磴嵯峨﹐如龍翔首。矯矯行空﹐馮虛禦風。寒風襲人﹐是爲飛龍。巉仄幽邃﹐不炬不矚。卸冠而入﹐陰颸弗弗。委蛇屈首﹐無慮有二十餘曲。似有停煙﹐丹竈混元。九還千煉﹐羨門偓佺。躍馬之石﹐狀儼騰驤。昂首蹲趾﹐厓足之旁。宛彼鸚鵡﹐亦聳而立。𨿽不能言﹐默畱厥迹。石壁側布﹐厥有仙牀。齒齒石闌﹐平廣而長。須臾半壁﹐突出其上。儼如手擎﹐仙人之掌。若彼仙靴﹐倒插於地。瑟琶筆架﹐危懸橫置。一綫之天﹐微光可覷。朦朦熲熲﹐周山巓而覓之﹐則不見其處。中有澗澑﹐潎洌水窟。旣寒旣凜﹐淪肌浹髓。伏地而流﹐潛逾十餘里之外﹐而滚滚渤渤。幽洞深窅﹐下垂若磬。訇訇鏗鏗﹐仙籟互應。奧乎瀏瀏﹐黝乎幽幽。洵仙人之所棲﹐分三島而玆畱。抔烏石﹐塊虛邱﹐躧天姥﹐肩羅浮。足不及歷﹐眸不及收。耳不盡接﹐心不及謀。攢奇聚怪﹐洞府仙洲。洵河南之異地﹐豈羨吞吐云夢者八九﹐而遠覓島外之麟洲。龜

山賦

﹝明﹞陳喆

龍湖之陰﹐有層崖千疊﹐崢嶸乎如彌天之陵者﹐曰天上岡。襟萬壑而逶迆﹐帶千林而彷徨。禰蓮峯而顧復﹐孫鐵嶺而磅硠。連阿霧擁﹐疊嶂云翔。爰有一阜﹐若蹲若聳﹐或低或昂。我儀圖之﹐儼一靈龜突踞於大山之旁。苔襲褶以爲衣﹐卉層被以爲裳。石嶙峋以爲甲﹐樹縱橫以爲章。於嗟活兮﹐其儀不忒。𨿽非六眸﹐靈蠵是忒。伭衣蜿蜿﹐。就而睨之﹐頭昂足踞。是云龜山。一田叟策杖而來﹐曰「此山也﹐是宋儒產於斯﹐因取以爲號者也。」粵自麟吐玉書﹐泰山巍巍。濂﹑洛﹑關﹑閩﹐岱宗衍支。吾道南矣﹗嵯而矗而。賢人之生﹐千幾百年﹐突兀於斯。嗚呼﹗名山三百﹐支山三千。彼龜山者﹐遞而蜿蜒。李﹑羅﹑朱﹑蔡﹑胡﹑劉之倫﹐往往融結而爲山川。維昔楊﹑遊同立﹐雪深三尺。豈伊及門﹐亦旣入室。髙山萬仞﹐咫尺宮墻。嶻嶻嶪嶪﹐龜山之鄕。睇靈蔡而羨異﹐幸無怪測蠡之與亡羊。於是徘徊未去﹐目逞神畱。念鴻儒於碩學﹐遡顏朋於冉儔。或因裔以遡統﹐或探原而叩流。慨髙山而仰止﹐悵古今之遺丘。幸萬古之不夜﹐辟堂搆於南陬。昔金人且有問曰「先生其在否﹖」豈生長於東南﹐不責沈以何尢﹖於是歌曰﹕龍湖湯湯﹐瀏泓潺灂。龜峯層翠﹐如蓮吐萼。海濱而鄒魯﹐非玆而孰啟爾宇﹗鄒魯而海濱﹐非玆而孰覓厥津﹖扶風絳帳﹐西蜀玄亭。曷如堂廡﹐春秋薦馨﹗歲五百之前兮﹐爾挺嶙峋﹔歲五百之後兮﹐孰紹門闉﹗靈洞石賦林寶樹

靈洞之山﹐山重水復。小洞二十八﹐大洞三十六。千峯列錦繡之屏﹐萬壑鳴佩環之玉。搜奇伐奧﹐難罄其幽遐﹔望遠窺髙﹐莫窮其起伏。觀表洞玄﹐院名天竺。風生而松杉沸濤﹐雨過而蓮英飄馥。犬嗥旭影之桑﹐鶯囀春陰之竹。然而板橋九渡﹐遊客迷蹤﹔磴道層攀﹐山僧繭足。其中奇險多石﹐可得而悉錄焉。一仙人升車石也﹕丹梯玉級﹐弭節應繩。鶴駕淩而輕舉﹐鸞驂躡而上騰。禦气之輪﹐行𨿽不蹍﹔乘雲之轍﹐迹尙可憑。一仙人棋枰石也﹕古洞長春﹐花源淸宴。拋金簡以夷猶﹐寄手談而消遣。子聲旣寂﹐遙同漢魏無徵﹔棋局猶存﹐不與滄桑俱變。一元龜石也﹕盤廻溪岸﹐蹲踞洞門。不任稽疑之用﹐偶同神物之形。驗厭邑之露珠﹐圖書有象﹔綜參差之蘿葉﹐卦畫成文。綠樹陰森﹐知千歲靈遊荷蓋之下﹔碧流浩渺﹐恍當年瑞獻洛河之濱。一燕巖石也﹕竅穴玲瓏﹐千門萬戶。繡幕低垂﹐玄禽集處。春風初暖﹐芳林曳汝紅裾﹔秋露漸零﹐丹壁戢其翠羽。髙棲非同大廈﹐陰雨無虞﹔周壘不必新泥﹐綢繆自固。最可流連者﹐丹井三石也﹐上曰杏桃﹕恐是瑤池之畔﹐疑爲渤海之洲。西王母騁心宴樂﹐東方生姿意遨遊。歷數千年﹐寧無花實之可采﹔經億萬刼﹐惟抱潺湲以長流。中曰海螺﹕爾乃滿貯香泉﹐長縈翠荇。殊鸚鵡之霞杯﹐異滄溟之美產。豈是白銀盤裏浮靑黛﹐擁一堆於君山﹔何如紅粉隊中斗綠蛾﹐供五斛於隋院。下曰龍湫﹕內若江淵之突廣﹐外如罍爵之圓勻。鬼斧神工﹐類刻雕所制﹔天施地設﹐非陶鑄而成。波濤噴雪﹐吞吐爭鳴。迷尋珠之罔象﹐若掣電之雷霆。或曰﹕其中蓋有龍蟠焉。方潛未躍﹐吸露興雲。日麗而金鱗煥耀﹐霞飛而五采繽紛。石之瑰瑋﹐紀於前聞者如此。其餘若牛峯巍石幹霄﹐曲澗之亂石如浪。莫不屹然嵚崟﹐巋然偃仰。擅天地之雄奇﹐增山川之郁壯。所以葛孝先望紫气而停騑﹐碧沼之丹源如故﹔李忠定披煙霞而結契﹐蒼巖之書室依然。肆仙侶修眞之紫府﹐亦宰臣寄迹之東山。何必岱嶽之霖雨崇朝﹐金華之白羊成隊﹐殆爲福地洞天者歟﹗

九龍灘賦﹝國朝﹞吳士宏

維牛﹑女之分野﹐據形勝之上游。割版圖而置邑﹐地實隸乎沙﹑尢﹔其山則崇岡復嶺﹐突兀崒崷﹔其水則蚓結虫鏤﹐衡縮蟉糅。垂危傾注﹐亂石綢繆。其激如矢﹐其旋如毬。厥有九龍之灘﹐實界淸流之壤。懸崖怪石﹐飄忽震蕩。日月蔽虧﹐乾坤沆漭。髙迥接乎雲霄﹐深不測乎尋丈。其挽舟而上﹐則峭壁倚空﹐望若垂幌。攀藤緣蘿﹐神智昏恍。其放舟而下﹐則編竹篛楫﹐以蔽怒浪。篙師尺寸﹐隨勢俯仰。山嶽爲之動搖﹐百靈倏其來往。徵夫顧而徬徨﹐壯士增其慨慷。其狀則角浪四峭﹐上壯下殺﹔直鼻圓鬛﹐鱗爪如畫。其聲則伐鼓鳴鐘﹐鞠旅誓戒﹔萬馬奔騰﹐洶湧澎湃。傳呼班玄濟之官﹐夜縋入陰平之界。其數則江津七門﹐歸州三叱﹔辰州百曳﹐桐廬七里﹔皆不足乎大觀﹐獨用九而自擬。彼夫或號呂公﹐或名佛子。瞿塘﹑灩澦﹐涪陵﹑銅柱﹐亦安能仿佛其崔嵬﹐窺瞷其涯涘﹗其在春夏之際﹐則巨漲奔號﹐關門偪仄﹔雲樹蒼茫﹐水天一色。其在秋冬之交﹐則岪郁盤紆﹐林木翳黑﹔飛瀑怒濤﹐行旅蕭瑟。道鮮五丁之開﹐人立蠶叢之側。將鼓棹而神傷﹐恨奮飛之無翼。吾聞東海之勇士﹐呂梁之丈夫﹐斬蛟浮淵﹐探驪取珠。誠能輕千仞之險﹐捐七尺之軀﹐使其覩地形之阻隘﹐觀水勢之嵚嶇。亦何能不呼僕夫而返駛﹐招舟子以邛須﹖亂曰﹕王道蕩平兮﹐不競不絿。出險就夷兮﹐式廓皇猷。嶽修貢兮川效珍﹐寶鼎見兮景云浮。海晏河淸兮﹐又何況夫一隅之水不循軌而安流﹗五馬朝天賦鐘文傑

壬子之秋﹐例明年朝會之期﹐分符策命﹐守鎭藩維。萬雉貴專城之牧﹐九州賴方伯之司。左據函谷之險﹐右阻太華之面﹔南極占城之臂﹐北枕居庸之眉。執玉帛者萬國﹐莫不於是時而肅朝儀。若乃邦君﹐特出人表﹐摘髭頷以舒懷﹐步云衢於周道﹔驚風雨於陣余﹐驅海濤於筆杪。越英俊於三千﹐俯雲煙而獨掃﹔慶堯天於世泰﹐跳禹浪於春早。是以腰閃金章﹐瑰瑋煥爛﹔文翁遇而短吁﹐黃霸見而長嘆。駭曠世於未聞﹐幸今時之罕見。繄昔下車起瘼﹐拔瘁理亂﹐絲續墜緒。集流亡﹐撫黎庶。噓離火而燦天休﹐鼓巽風而扇嫗煦。艸木變以生輝﹐山川靈而增瑞。由是﹐貪婪之胎骨旣換﹐癢屙之肌膚亦蘇。政馺沓以屹立﹐事偃蹇以撐扶。恁繽紛而刊落﹐從轇轕以分疏。至若介有展禽﹐淸無楊密﹔愼於伏潛﹐勤於運甓。菁莪盛而譽髦﹐聲教行而煥奕﹔歲月富而弦歌﹐犁鋤閒而襏襫﹔幣帛足而桑麻﹐機杼實而絍績。爾乃當時﹐攬轡一方。翻雲吐霧﹐續紀綴綱。繡衣春明﹐白簡飛霜。颯蕭蓼以颼飅﹐紛辟易而倉皇。功偉政成﹐從容覲闕﹐拱斾環旌﹐西城迓別。突瀲灩兮鵝黃淸﹐瀝颯拉兮碼碯凸。謙光而盤桓﹐聊容與而周折。維時天地朗﹐日月昭。艸色委﹐秋風光﹔潭鏡澄﹐山花遙。竹馬夾道﹐童稚歡謠。幹旄飄揚﹐邦君入朝。舉額恨懇畱之無力﹐攀轅覬恩我之有要。想其優哉﹐至止帝京。衣冠盛會﹐車馬候迎。調和鸞之節奏﹐勒鞗革之鞶纓。整偪芾以拜瞻﹐望金闕於平明。目紫禁之開張﹐耳龍銅之鏗鍧。振玉珮之瑯瑯﹐響璜珩之錚錚。曳珠履之趨蹌﹐飭豸冠之晶熒。捨雞舌之馨香﹐面龍樓之崢嶸。傴僂昂思﹐龍顏咫尺。疊足儼容﹐報政述職。惟帝曰兪哉﹐爾政卓異。三年有成﹐古人何愧。必詔以爵﹐藩臬之位。必表以章﹐公卿之配。顧吾人可得借寇一年﹐俾衮衣繡裳少畱於東山之外。於是擊節而歌曰「邦君未來兮政叢挫﹐邦君至止兮民相賀。陰陽調兮野無餓﹐法律明兮人無過。男女各有事於農桑兮業無墮。勿以朝天報政兮畱我王佐。」歌竟﹐拜手綢繆﹐眾懷錯落。五馬遙入於長安之都﹐乃獨悵望於汀城之郭。蛟

湖賦

伊元復

河山曠渺﹐林澗萋迷。翠微處士﹐流連久之。慶陽春之艷冶﹐睇艸木之芳菲。攜酒與客﹐訪古探奇。翠華山之北也﹐蛟湖在焉。天辟靈源﹐人傳修褉。往而觀湖﹐湖在平地。一窪淸注﹐騰瀾海嶠之墟﹔數畝寒塘﹐汎影溫泉之气。遠絕溪流﹐深無涯際。金堤浴景﹐浚靈脈於天潢﹔玉鑑凝華﹐渙淸瀾於地肺。爾乃神姿淵湛﹐妙道淸津。毓彲龍之異類﹐蘊珠貝之奇珍。松篁繞徑﹐蘭芷橫汀。旣流甘而布濩﹐疑汎玉而沈晶。當其霧雨淒涼﹐關河寂寞﹔沬起濤廻﹐魚沈雁落。望赤松而不來﹐笑興公之駭愕。迨夫天淸地寧﹐煙澄日麗。荇藻參差﹐鷗鷺遊憇。士女藉艸而穿花﹐父老提壺而禱歲。吾想其畱靑絕壑﹐凝碧遙山。綠綺泓澄﹐暗洩瑤池之液﹔蒼波澹蕩﹐潛廻泗水之瀾。邀來寶月﹐蕩碎朱珊。顆顆明珠散出﹐溶溶雪谷吹殘。秋雨蜚空﹐冷浸懸厓之島﹔春花照岸﹐香浮曲澗之灣。嗟夫﹐煙波無極﹐風景蕭條。探驪珠兮何處﹐望鱗鬣兮飄颻。鯤乘雲而變化﹐鵬擊浪而扶搖。弔匡廬之頳鯉﹐想洞庭之碧簫。滄溟變而漸淺﹐河漢隱而絕遙。惟荒陬之一勺﹐注天壤之靈膏。彼其明潔無濾﹐渟涵莫測。持盈引滿﹐斂萬頃之波濤﹔而運廣懷卑﹐漑三秋之稼穡。環巖谷以棲遲﹐抱漣渏而晏息。風恬浪靜﹐仍浴日而浮天﹔雨霽虹消﹐亦耀金而沈璧。鶩飛霞落﹐依稀彭蠡之湄﹔洞邃花深﹐彷佛武陵之迹。豈功徳之分支﹐抑蓬﹑瀛之餘瀝耶﹖繄彼蛟湖﹐太陰之毖﹐巨浸之都。灩灩珠光﹐瑞絢龍池之色﹔盈盈錦浪﹐禎分鳳沼之符。奉浮河之金檢﹐溯駕海之丹書。幸觀光於嬀渚﹐願陪景於華胥。豸山書院賦﹝和朱子白鹿洞賦原韻﹞﹝國朝﹞秦士望邑令

學烹鮮於文水﹐守閩海之巖疆。覽蓮峯之聳秀﹐愛芬壑之精良。尋幽蘭於南谷﹐蔭垂柳於北山之塘。旣歷遊以屬目﹐得蹲伏之奇岡。𨿽松柏之蔚茂﹐柰丰艸之頹荒﹗慨形勝之久淹﹐未經賞識而埋芳。語良友曰玆土﹐可作塾而爲庠。友聞言以首肯﹐情歡忭而洋洋。嗟哲士之遐升﹐豈天閉乎文運﹖鮮合志以同修﹐任芻蕘而來混。念勝地之難逢﹐恐終遺乎肥遁。幸諸生之殷勤﹐乘公餘而來問。因慷慨以倡建﹐實嘉予乎後進。分戔俸以鳩工﹐慮力綿而或倦。因質諸垂紳委佩之士﹐誰不欲造就乎子孫﹖願集腋以成裘﹐曾盈絀之奚論。夫旣許我以劻勷﹐羣投我以柬書。謂玆正學之宜興﹐洵資多士之楷模。亦旣吻乎予心﹐更無煩於咨諏。竭終歲之締造﹐釋工役之奔趨。樹濂溪之道範﹐繪太極之妙圖。繼以洛水之風規﹐復誦西銘於橫渠。維紫陽之遺訓﹐兼妥靈爽於庭除。是皆接心源於洙泗﹐允異代而同符。築睪望之層軒﹐浚雲液而堪集。探月珠之光圓﹐邃齊惺惺而可入。采天香於蟾窟﹐有仙梯之能給。惟嘆遺經之精微﹐非余固陋者所可緝。行將延乎鴻儒﹐庶有裨於傳習。覬明善以復初﹐幸大道之卓立。獲敬義之純修﹐擇中庸而固執。縱來眼底之浮雲﹐亦可以無心於俛拾。亂曰﹕石迸淸泉﹐音鳴璆兮。亭立丹嶂﹐虯枝樛兮。春弦夏誦﹐優且遊兮。窮源濂﹑洛﹐澤長流兮。馳心徵逐﹐徒爲憂兮。所好可從﹐其將何求兮﹗

蓮峯山賦﹝略節﹞童日鼎﹝我梅﹞

咨大塊之鼓冶兮﹐融大川而結名山。秉惇艮之厚徳兮﹐挺正气於崢潺。幹靑霄而秀出兮﹐亭亭玉立。通帝座而笑語兮﹐信天近之可攀。爾其外直而介﹐內虛以平。包羅萬象﹐莫之與京。望匡廬之瀑布﹐遠連天目﹔步玉霄之蓋竹﹐近帶赤城。以東田之昔號﹐攺蓮峯爲今名。爰有亭翼翼﹐冠立崇阿。其峭峙於云半兮﹐恍紫莖之擎翠蓋﹔並建剎於中天兮﹐疑綠房之聚黃螺。石花淸芬而滴乳兮﹐殆菡萏之吐馥﹔琪樹璀璨而垂珠兮﹐乃芙蓉之猗儺。若其山披氅鶴﹐谷堆粉蝶。戴鼇首而崚嶒﹐飛龍光而踕蹼。玉娥峯頂﹐藕大一船﹔太液池中﹐花開千葉。對瑤嶂兮岑岑﹐望瓊巒兮獵獵。方赤爛兮晚霞﹐亦微明兮新月。麻姑壇遠﹐紅變碧兮參差﹔姊妹峯齊﹐窈復窕兮若接。於是二八女郎﹐三五類聚﹔懷春踏靑﹐九回一顧﹔同仙子之淩波﹐儼潘妃之嬌步。亦有繡虎才髙﹐雕龍學博﹔七步詩成﹐八叉賦作﹔固謝五之初發﹐亦景行之入幕。彼其一缽一瓶﹐淸規瀟灑﹔木魚玉麈﹐松林蘭若。笑淵明之去來﹐羨遠公之立社。乃若境中集鳳﹐車邊畫熊﹔登髙夜宴﹐燭影搖紅。蘇學士之金炬﹐魏鄭公之碧筒。彼夫卉雜枝格﹐長條交茹。葉動猿來﹐花驚鳥去。起公子之殊賞﹐發王孫之遠慮。向山水兮尋幽﹐憇風雲兮得路。又有蘭牕洞辟﹐芝閣斜臨。玉積峽而虎踞﹐金湧泉而龍吟。月吐山巓﹐煙生戶欞。或據梧而策杖﹐或披裘而負薪。芰衣薜帶﹐羽扇綸巾。出蘭谷而訪友﹐入桃源而問津。誠無山之可齊﹐爲九邑之地靈。然而何地無山﹐何山不深﹗惟未經乎品題﹐固有待乎偉人。幸采風於太史﹐奏下裏之巴音。謝公樓賦﹝國朝﹞馬繁禧教諭

緬我汀之郡治﹐考勝事於在昔。系開元﹑天寶之間﹐紀臨汀而置驛。考厥村名﹐是爲白石。於時李唐繼世﹐愛有謝公。愛風流兮蘊藉﹐亦秀外兮惠中。講風雅﹐記遊蹤﹔羨奧區﹐辟鴻濛。南離之正位﹐气蕭爽而勢穹窿。剪荊伐棘﹐選木鳩工。作樓於上﹐以展舒其志﹔气神呼吸﹐而與帝座相通。峙其右者﹐石筍嶙峋﹐若拱若揖。煙霞繚繞﹐萬象咸輯。維傑閣之淩虛﹐號云驤而崨岋。侍其左者﹐巖洞奧穾﹐石磴盤折。斧劈蠶叢﹐秋蛇綰結。交薜荔兮蔦蘿﹐莽林樹兮淸樾。積陰翳兮深綠天﹐消炎歊兮飛瀑雪。羌畏壘而可愛﹐峙朝鬥於天闕。爾其開簾正望﹐俯檻憑軒。則有層岡疊翠﹐遠岫蜿蜒。條分縷析﹐夭矯開天。蟠蚪與屓贔﹐矗鱗鬛而巑岏。此九龍之飛躍也﹐兀踕蹼而來前。及夫一望平沙﹐中流迢遞。銀浦流云﹐從天落地。潢漢中分﹐飛濤湓濞。旣轉運乎通津﹐泊畫舡之翡翠。由鄞江而南趨﹐轉灣灣於丁位。此汀水之滔滔﹐走萬年之形勢。若乃臘後春前﹐油油春艸。生意勃然﹐靑蔥入抱。候轉朱明﹐荔懸栲栳。浮綠蟻兮擘紅泥﹐斟玉盌兮吹銀縞。覺逸興之遄飛﹐盡玉山之羣倒。是以曲江選勝﹐醇酒矢音﹔賓尹探奇﹐香荔長吟。日遲遲兮遠眺﹐風習習兮披襟。止吏人兮橋外﹐懷彼美兮遐心。望蒹葭於水岸﹐韻杜若而調琴。迨彼境易事殊﹐年更代革。訪舊址以奚存﹐悵志乘之難核。述往事於無徵﹐傳姓氏而猶赫。譬彼東山之寶樹﹐剪伐無餘﹔亦懷召伯之甘棠﹐憇廬黯色﹐是伊誰之責歟﹖還當問彼天荒而地默。然而地靈人傑﹐賢哲挺生。襄文章之盛治﹐藉潤色乎太平。繹思芳軌﹐如接徽型。有懷好古﹐風雨淒淸。尙亦奠鰲柱﹐建鸞瓴﹐恢繡闥﹐拓琱楹。復崔巍之古製﹐與甲觀而齊京乎﹐則後之覽斯樓者﹐庶幾哉更上一層﹐而播千秋之令名也夫﹗

詩

五言

古

題霹靂巖﹝明﹞沈應奎

混沌一靈谷﹐天削何其奇。霹靂無斧痕﹐嶙峋如立陴。聞有幽人馭﹐玄棲鑄嬰兒。紫气函關來﹐微茫那可追。吾儕是介石﹐辟地提天維。不錯終南徑﹐皇路遵九逵。蕭蕭秣五馬﹐攬輿歌漣漪。汀水非貪泉﹐酌之人不饑。秋旻倍開霽﹐對月朗須眉。樹杪寒飈生﹐气候猶熙熙。聞說稻粱好﹐勝會佳景宜。泠泠臭味香﹐千里良不欺。人生合離易﹐世局方崄巇。歸休乎吾廬﹐何年寄所思。漁

滄亭

﹝明﹞曹學佺

我來患睽隔﹐惟子爲好仇。雜事期云愆﹐於玆亦可修。危樓俯溪上﹐溪水傍城流。白沙映如玉﹐綠艸披若油。濯纓垢旣逝﹐行觴數亦週。漁父不可見﹐垂釣空滄州。

石砦

峯黃欽傑

村落綴佳麗﹐郊原抱浮湍。靈峭起天末﹐攀躋思羽翰。徑險詎可測﹐崖懸況未安。孤頂忽斜豎﹐繁花亦髙攢。異物時變見﹐古剎徒空壇。我行避野燒﹐奇趣非盡觀。側路暝夕集﹐山月彈虛丸。嗟我亦遊子﹐而何獲承歡。劉

瑯

斗室裹蒼螺﹐當面劈太古。不知百代後﹐尙遺五丁斧。絕壁攪虯蚺﹐煙嵐競吞吐。關關出谷禽﹐簌簌林中雨。澗石走飛湍﹐茶香汰塵腑。平生愛奇綠﹐登臨發哀楚。巖嶺扼獅拳﹐懸巖豁鰲目。嵚崎出鳥道﹐碐磳駕天屋。喬木嵌云根﹐古篆引苔綠。龍气勃寒潮﹐坐久怵肥甪。似有鬼神伺﹐更無魈魅伏。好風時一過﹐林花芬可掬。爲問空生氏﹐此意良在夙。

官坊

洞葉宮桃

古洞傍溪頭﹐突兀眞奇迹。門前蘿薜深﹐陰陰入路窄。白晝飛晴雨﹐滴瀝瀉山液。空響撼轟雷﹐坐磴潤蒼璧。四壁煙雲象﹐玲瓏如刻畫。再從深處尋﹐晞微光照隙。寒生流水聲﹐聽久淸魂魄。未審荒村中﹐靈祕自誰辟。勝境不知名﹐沈晦良可惜。吁嗟乎人生遁迹亦同然﹐世間淪落何獨石﹗

登蓮峯山劉玉成

眷玆蓮峯山﹐端居負遐想。廿載今始遊﹐歷歷皆心賞。初發自丹梯﹐整衣聊直上。尋彼桃花源﹐飛泉半空響。冠豸何嵯峨﹐足令寒魍魎。左折禮玄眞﹐右指白雲敞。雙峯矗層霄﹐依稀混沌壤。煉補豈不工﹐中遺一綫廣。躡磴俯崢嶸﹐回首殊豁爽。努力陟其巓﹐忽忽超意象。羣岫合形森﹐蒼翠不盈掌。憶昔寇警時﹐憑險避搶攘。一夫當關立﹐披靡萬賊黨。劍气猶崆峒﹐城寨已艸莽。嗟哉誰敺之﹐對此徒慨慷。有道守四鄰﹐據山非扼吭。往事難具陳﹐觴歌謝羈鞅。顧我二三子﹐相期長偃仰。南堤煙雨趙良生

長堤何倭遲﹐一道亙平楚。春樹綠初成﹐濃陰相媚嫵。朝來微雨晴﹐輕煙互吞吐。漑我原上田﹐庶以慰農圃。辛苦荷鋤翁﹐輟耕聽桑扈。榕壇春翠趙良生

髙榕郁參天﹐樛枝長拂地。古壇春雨餘﹐芳艸綠無際。生煙淡冥濛﹐斜陽遠迢遞。載酒可尋香﹐題詩繼修褉。何須召伯棠﹐於焉足遊憇。巽峯迎旭趙良生

步上城東門﹐曠懷騁遐矚。遙望釣魚峯﹐晴霞映朝旭。天宇何澄鮮﹐山容淨如沐。村樹碧參差﹐徑花紅朴樕。此中倘結廬﹐期來課耕讀。紫

金山

李世熊

山圍窮鳥路﹐孤筇迷出入。樹石放奇情﹐分壇勢相逼。石或化爲樹﹐樹或化爲石。石池澄寒波﹐落落松陰植。冥茫息峯頂﹐崎嶇憇幽室。耳目及心神﹐喪之而後得。山深庵宇尊﹐諸佛現眞魄。梵聲肅以放﹐物理自來格。我心山灼見﹐山性我微獲。玉

虛洞

黃徳燝

造工希巧匠﹐鏤此巑岏石。截斷碧雲根﹐匯成煙水宅。雷風殷空洞﹐珠瀑奔流湱。黿渡石梁橫﹐鯨鳴鼉鼓拍。谷音有衲迎﹐坐久聞仙奕。巖頂瀉銀河﹐渴虹恣吸嗌。星臨雪影寒﹐日照練光白。松籟間龍唫﹐雨花散野霢。誰云不作霖﹐潤物細無迹。佛供貯香瀣﹐俗腸飽天液。午陰起遠岫﹐回首風生腋。焉得一菴居﹐相與共晨夕。

通濟

巖﹝國朝﹞黎士弘

登臨原不易﹐神明先兆端。山色故空靄﹐以夢增幽寒。入道疲應接﹐心目奔赴難。遙見瀑布下﹐曲折無遽安。深林避霜露﹐木秋猶未殘。列坐流水上﹐選石如據鞍。吾心如秋蒂﹐剝落與雲閒。竹莊秋月﹝國朝﹞上官周

三秋初見月﹐飄然有所思。金風聲冽冽﹐楓葉何離披。圖畫宛然似﹐頗類元大癡。微云蕩池沼﹐細浪吹紋漪。路犬吠行人﹐樹鳥鳴髙枝。情景殊可悅﹐得非行樂時﹖空懷謝公酒﹐徐吟髙士詩。士髙難以見﹐托心聊自嗤。書龍山講堂壁示同學諸子三十韻﹝國朝﹞熊爲霖

大雅邈不作﹐虞業荒鼖鏞。蛙蚋起羣噪﹐雜噭吹心蓬。卓哉紫陽子﹐疾呼當長風。道統乃攸敍﹐斯文繩正宗。鹿洞遠淸閟﹐講鐸開天蒙。經經緯眾史﹐規約先禔躬。六館大雲集﹐問業來景從。黃﹑陳洎李﹑蔡﹐一一譚雍容。日月紀黃道﹐繁星麗天中。石鼓﹑嶽麓會﹐心印將毋同﹖吾輩竊私淑﹐遺義參鍼鋒。昌明且博大﹐幸際時熙隆。羽籥亦備舉﹐俎豆咸尊崇。鴻章繪物采﹐萬匯爲昭融。祥麟在郊棷﹐葳鳳棲梧桐。於時慶有爲﹐事半倍厥功。幹旌逮彼姝﹐何告欣遭逢。明牕拂淨幾﹐授粲潔以丰。假弗愛明徳﹐其毋誤乃公。愼惟懷永圖﹐相與趨磨礱。禮耕而學耨﹐菑畝勤三農。如賈五都市﹐握瑾操璜琮。修藝好密飭﹐器識先虛盅。鯨鰲浴海水﹐濤落靑三峯。白命特達才﹐漫伍鈔書傭。八閩富山水﹐佳气殊蔥蔥。武夷結精舍﹐瓣香瞻巃嵷。心性本自具﹐麗澤歡得朋。勉旃朋盍簮﹐振響弘南邦。古調如可賡﹐堂上何邛顒﹗霹

靂巖

﹝國朝﹞熊爲霖

憇我山水綠﹐不盡結玄賞。巖觀已淸佳﹐復託飛崖想。何年靑玉林﹐雷堆混榛莽﹗問若胡爲來﹐欲言窮我象。錚錚霹靂斧﹐斗立斫天響。墜地轉輪囷﹐筍角破春壤。且捫且摩挲﹐陟降勞俯仰。或是補天余﹐遺此八柱磉。我有米顚癖﹐芒鞋徧幽訪。取徑曲復曲﹐曠然遂髙朗。艸色寒葳蕤﹐藉坐平如掌。前疇蔭桑麻﹐一水隔篠簜。池泉注山下﹐白雲老山上。叢雜栽云根﹐危樓頗軒敞。鼯鼠走松楸﹐古鐸掛蛛网。敗瓦難支持﹐黯然暗書榥。太息意遲遲﹐髙譚發慨慷。拜石性所怡﹐聊用以自廣。林風吹我襟﹐相與息塵鞅。返照入空壑﹐悠然妙遐往。隘嶺道中﹝國朝﹞熊爲霖

絕嶺當雄關﹐扼險乃居隘。控制總八閩﹐南贛劃天界。鎭此咽喉司﹐泥垣洞華蓋。摩空劍戟寒﹐懸河走飛帶。風雨奧靈區﹐神力所盤會。元气混沌余﹐雷霆轉其內。我聞啼鷓鴣﹐林樾動天籟。石棧歷九折﹐驅車苦竹邁。屯云翳積莽﹐雜沓作光怪。山凹峽勢尊﹐碉堡結嚴砦。未雨綢繆深﹐經畫統全槪。太平日和晏﹐亭長枕淸瀨。茫茫天地寬﹐遐掔頗云快。託憇生幽心﹐寄我煙霞外。登臥龍山偶吟﹝國朝﹞丁濰

云在靑山外﹐山在白雲內。雲山暗蚪﹐鱗角宛修憇。風雨生靈光﹐星河落平地。千峯萬峯云﹐呼吸通全气。松蘿陰翳中﹐欲具結廬勢。眼界空淸虛﹐面面滴寒翠。緬彼山之人﹐林香吹薜荔。誰爲諸葛君﹐慷慨隆中對﹖云驤閣寫眺﹝國朝﹞丁濰

暇日希勝遊﹐登髙託遙賦。虛廓開胸襟﹐流云雜煙樹。天際秋風涼﹐簾光薄回互。循欄周四隅﹐聞見得淸悟。好山入我懷﹐一一識平素。澄潭當我窗﹐龍光馺淘。我欲采芙蓉﹐淩風想江墅。妙領不可言﹐長歌倚欄柱。朝

斗巖

﹝國朝﹞張祖城

駕言出南浦﹐攜手登崇山。地險亭復髙﹐崎嶇巉巖間。所念開創勞﹐寧憚跋涉艱。淸陰滿芳徑﹐數轉見塵闤。千峯影蜿蜒﹐拱抱如秦關。薰風入我懷﹐目曠心亦閒。俯視測羣動﹐豈不欲躋攀。丰年苦饑饉﹐安得破天慳。此會莫辭醉﹐薄暮相與還。秋日登玉華洞十韻﹝國朝﹞胡學成

遙山萃森翠﹐曠覽無畱棼。況逢秋雨過﹐未及西日曛。沈煙夕爲起﹐寒瀑靜逾聞。巖花一披拂﹐潭洞何氤氳。積石水同碧﹐密竹映松紋。川原積佳气﹐香象都如雲。怡目識物趣﹐齋心謝人氛。流連紫芝曲﹐歷探丹霞文。洪崖肩可拍﹐浮丘與作羣。悠悠嶺嶠異﹐願言持寄君。題烏石村別業五十韻﹝國朝﹞胡學成

龍山壯崢嶸﹐佳气郁騰上。寶珠峙其南﹐崒然聳碧嶂。下有鄞水流﹐漭沆浩奔放。玆中多沃土﹐靑疇開平曠。淸泉甘且肥﹐禾黍盈眸望。我自歸田後﹐卜築於此間。茅檐四五曲﹐隱隱傍南山。激泉成小沼﹐厥流何潺湲。古樹蓊濛列﹐河水繞如環。柴扉風爲掩﹐無事竟日閒。有時佳興發﹐覽物適蒼顏。春至正淸和﹐生意滿郊牧。幽蘭揚其芳﹐菲菲來空谷。云生棟宇間﹐雨綠西窻竹。子規枝上鳴﹐蝴蝶桑間宿。古寺散神鴉﹐平田驅犍犢。入夏炎風赫﹐遊鱗戲淥波。唼喋葦荇裏。淪漣皺薄羅。朝來疏雨滴﹐珠翻玉池荷。丁鶴翔庭際﹐淸沼浴王鵝。火雲𨿽四舉﹐淑景佳且和。春鉏羽似雪﹐芳樹聽鸝歌。大辰云西流﹐皎皎秋月白。三尺寒潭淸﹐澄鮮映趙璧。芙蓉江上生﹐紅蓼披水宅。霧霑蛛网明﹐露浸苔錢碧。黃菊當階翻﹐飛鴻振六翮。桐凋絡緯啼﹐艸螢點幽石。千家砧杵聲﹐田歌起四陌。嚴冬羣動蟄﹐古柏挺虯枝。蔥蒨質益茂﹐霜雪無如之。登樓一遐眺﹐遠山白雲垂。葉干行鹿響﹐小鷖守冰池。蟋蟀懷唐俗﹐豚酒會神祠。景物隨時更﹐睇眄誠足怡。眷言步小園﹐珍品洵非一。梬棗若橊生﹐穰橙及鄧橘。蘭蕙與芎藭﹐芳菲胡充溢。復有臨河圃﹐佳蔬植孔臧。苾苾招搖桂﹐芬芬陽朴姜。張膾陸蒪美﹐葵藿舒朝陽。假日聊消憂﹐汲古探墳索。左覽老﹑莊文﹐右披「卿云」作。山海有奇經﹐言之令人愕。箴銘逮風騷﹐淵源何落莫。上下千古間﹐典籍恣所掠。閒情寄俯仰﹐悠然全吾天。淸風起庭樹﹐明月鏡長川。豈藉綠野勝﹐邱壑妙自然。佳哉烏石障﹐徜徉樂忘年﹗龍山講堂對月賦塵鶴嶠太史﹝國朝﹞許殿輔

有月恰宜飲﹐花影如主人。雜坐二三子﹐隨語皆天眞。桂露洗懷抱﹐欲擬難具陳。且復傾我巵﹐弗事譚周秦。七里橋山家卽事許殿輔

白雲不下山﹐流水到平地。茅屋三兩間﹐以山爲進退。桑麻在屋旁﹐畫影託幽翳。無懷葛天民﹐相與安其醉。七

言古

南安

巖﹝宋﹞郭祥正

汀﹑梅之間山萬里﹐南安巖竇何玲瓏﹗靑蔥屹立敞四壁﹐巧匠縮手難爲工。嗟予俗縛未能往﹐願得結艸與巖松。遂登彼岸達正覺﹐月落巖下松生風。碧

云洞

﹝宋﹞鄧肅

石壁巉巖驚電劃﹐異艸幽花鎖春色。羣山迆邐不能髙﹐突兀獨摩霄漢碧。芒鞋千尺上崔巍﹐手摘星辰腳底雷。撥破煙雲得洞戶﹐醉眼恐是天門開。入門嵯峨森碧玉﹐冷香吹面天香馥。箕踞胡牀揮麈尾﹐萬指未充空洞腹。我因避地訪名山﹐扁舟夜度沙溪寒。辛勤傳此一笑喜﹐太平遊立水雲間。猛將今無三角虎﹐狐猩晝號鰍鱔舞。靈巖知有老龍潛﹐挽出人間作霖雨。九

龍行

﹝明﹞賴世隆

九龍之險無與比﹐江淮河海風波耳。豈知此水怪石多﹐朝夕無風波自起。天開地辟幾春秋﹐何人作俑先泛舟。畏途一開不可塞﹐至今來往行人愁。憶昨乘查秋潦竭﹐淸流挽至龍頭歇。朝來減載覓擔夫﹐舟中無物輕如葉。舵頭夾起護波篷﹐左右絆索俱新棕。舵師不敢自放去﹐又尋本土人稱龍。宰牲酌酒龍王廟﹐拜禱龍王求好筶。祭罷潛身急上船﹐相戒舟人勿言笑。一篙撐入碧潭心﹐中流喝采呼神明。遙觀龍下浪花滚﹐喧天萬壑春雷鳴。靑山兩岸開圖畫﹐銀河一道當中瀉。槎牙古木遮雲霄﹐天日無光晝如夜。峽中初過第一龍﹐禹門三汲髙更雄。船從天上跌落地﹐回頭白雲翻晴空。第二龍中長且大﹐狂瀾駭浪奔澎湃。艄呼舵應疾若飛﹐生死須臾不停待。三龍才過四龍迎﹐滿船浪入舟人驚。欲求小路逃性命﹐倚天石壁難飛騰。五龍曲折憂回舵﹐六龍峻瀨防危禍。亂濤勢合如山來﹐船行水底鑽將過。嶺下擔夫已過磯﹐息肩沙上待多時。行近溪村日將昃﹐停橈裝載具午炊。暫時蘇息難久駐﹐龍上艄公別我去。急流數里至七龍﹐俗傳壓怪畱神蹤。莫言此龍易與爾﹐前後覆溺在眼中。八龍崎嶇尢可畏﹐浪髙石大難回避。九龍出峽到安沙﹐船內人人皆賀喜。維舟上岸扣溪鄰﹐典衣沽酒如更生。斜陽無事同暢飲﹐夢魂半夜猶頻驚。起來篷上觀山色﹐龍裏月沈風气黑。所經歷歷皆可陳﹐悔奉親軀臨不測。九龍之險甲九州﹐瞿塘灩澦如安流。自笑好奇窮覽涉﹐詩成只恐鬼神愁。水

西渡

﹝明﹞郝鳳升

日日渡西船一隻﹐艄人把篙船尾立。船下流水船上人﹐爭渡恰如流水急。車馳馬走萬里程﹐徒杠輿梁何時成﹖預恐春深老蛟怒﹐漫溪水漲船空橫。漁

滄廟

﹝明﹞伍晏

漁滄之下潭水流﹐漁滄之上云悠悠。行雲流水自今古﹐荒城故壘行人愁。龍爲蛇兮鼠爲虎﹐腥毛臭骨皆塵土。遊魂寂魄無所歸﹐時傍寒蛩泣秋雨。東

山寺

顏獻忠

東山山下煙濛濛﹐低枝鷹鶴呼秋風。東山山顚少人迹﹐怪石巉巖倚空碧。老僧臥起寒雲間﹐短筇扶瘦出松關。埽石小坐花叢裏﹐賞心未必空如此。據鞍吐气天宇淸﹐千丈紅霓萬山紫。玉

華洞

唐世涵

何常拜石但揖之﹐昔日朝中笑米癡。朝中拜人不拜石﹐獨向山林稱傲客。鄞江太守一事無﹐生來況有看山癖。玉華丈人天際峯﹐石牀丹竈畱仙蹤。洞門深深秉燭入﹐窈窕直與玄都通。桃花流水迷津路﹐幾度尋春春不暮。松聲半夜沸飛濤﹐嵐气終朝噴成霧。臥龍岡下夢相牽﹐盤礡應知夙有緣。披榛小勒新亭額﹐走筆先題玉版箋。人間袍笏難醫俗﹐白雲處處靑山曲。安用傴僂長事人﹐得似漁樵吾欲足。題石門巖吳月巖

我生足迹半天下﹐獨愛幽巖迥瀟灑。巉巖峭石上龍宮﹐金壁輝煌生彩畫。峯回路轉雙翠屏﹐石橋流水聲泠泠。遠林鐘動白雲起﹐蕭蕭兩耳松風淸。翩然腳踏鯨鰲背﹐逸興不羈湖海外。讀書人迹隔蓬萊﹐姓名千古山長在。象

洞趙良生

新羅辟地自晉始﹐窟穴舊是南蠻居。九十九洞最遼闊﹐砑崷崒皆山樗。傳聞羣象此中聚﹐何必刻舟知其數。彩布緾腰女騎﹐紅藤束背猺童坐。焚山烈澤年復年﹐深巖邃壑還依然。如山突兀不可見﹐秋風古寨牛羊眠。彤墀自昔朝儀壯﹐對峙端門列仙仗。氍毹纓絡寶瓶鞍﹐庭燎光中立相向。當時勅取向滇云﹐六詔徵求奉至尊。頻年卻貢多寬政﹐柔遠常邀厚往恩。太平有象垂衣久﹐飽食嘉禾釀美酒。願同父老祝丰登﹐莫向要荒問奇獸。天

影山

李世熊

道人赤腳騰江漢﹐截流拋筏閒到岸。尻輪偶爾駐荒山﹐豹兔鏟迹鼪鼯竄。神除壇址鬼輸材﹐淨剪薈翳金碧煥。此山幻得天影名﹐畱取廉纖作公案。道人開口呼蒼天﹐蒼天形影誰能判。廿年休影遁天山﹐離婁魍魎皆止觀。塵塵法法逾河沙﹐屯代虛空原一貫。若將文采印虛空﹐定捏虛空爲梗段。吾聞鬼工射影亦傷人﹐灸影神工除病患。果然影亦不離天﹐仰面茫茫誰是伴﹖是影非影又非天﹐試往報恩咨決斷。

嘲九

龍李世熊

崖郁確兮水激詭﹐奔雷舞蛟奚爲爾﹖爾奚不浩汗洞洪洗日喚月生﹐奚不澹天圮地淘汰星河澄萬滓﹖奚爲嘈嘈嗃嗃如勃豀﹐棘語譫喉軒厥齒﹖傾珠輦雪壘崢嶸﹐侮怖賈庸謔舟子。或者察其狂鳴怒號﹐郁噫不平有類廓落阨奇之士﹐我心汪漭殊不爾似。五湖亦在中﹐五嶽亦在裏。回腸乾端移﹐倒臆坤軸徙。倘然物遘等煙銷﹐萬有還初鬼神理。安能兀處窮荒隈﹐妄豎肩臂妄尊侈﹗附巉石之威﹐神龍僭自擬。束涓流﹐則作勢生風﹔赴巨浸﹐卽垂首帖耳﹐十數里喧濤穴中哄猛蟻﹐惜乎未觀海浪得名而已。黃

楊巖

﹝明﹞楊澤

燕溪北來九十里﹐麟峯突兀淩霄起。天公地母萃精靈﹐鬼斧神刀破渣滓。雕琢三洞眞絕奇﹐琪樹瑤花生紫芝。仙宮佛窟在人世﹐瀛洲閬苑徒言詩。第一洞中寬十丈﹐髙頂團圓覆金樣。觀音羅漢由淳熙﹐金容玉骨千年相。洞門小閣與云齊﹐俯視髙山頭盡低。八窗洞達坐天上﹐靈氛日映成虹霓。捫蘿緣磴尋二洞﹐古怪崚嶒妙難詠。當門兩石如磬懸﹐杯節粘連欲搖動。倒垂數筍形嵖牙﹐定光睡影浮素沙。龍井深藏瑩明鏡﹐祛妖愈疾同胡麻。第三小洞近佛殿﹐推窗撫檻對人面。古碑一道尢可觀﹐談經說法靈通現。顧玆三洞湖海稀﹐洪鑪鼓鑄疇能知。我因溫賊肆猖獗﹐夾攻掃蕩思旋師。姜於廷儀宰歸化﹐奕葉聯姻遠相迓。觀風便道經巖前﹐駕鶴乘驄登泰華。時維八月寰宇淸﹐飄飄兩袖涼飈輕。載拜嵩呼爲堯祝﹐萬年寶籙傳皇明。

熊茂松使君讀書堂李世熊

巨靈咆哮破蒼封﹐六丁驅石走崆峒。平地仙掌摩靑空﹐金精削出玉芙蓉。上有浮圖千尺幹穹窿﹐下有松風捲海云茙茙。晚日倒射赤玲瓏﹐石壁欲摧驚棲鴻。吁嗟﹐九鯉湖在南﹐武夷山在東。神仙窟宅渺何許﹐白玉仙人何爲於此巢雲松。中有洞門深且崇﹐恍惚似與紫煙通。石壇丹竈今塵封﹐吹笙一去入無窮。華陽別館誰房櫳﹐當時倡和徐與宗。二子詞華稱巨工﹐昔日亭臺艸茸茸。使君攜酒坐客從﹐就中有客气如虹。睥睨直上排冥濛﹐手捫摩崖字半蒙。古人陳迹空豪雄﹐胡爲乎萬事如轉蓬﹐碧海風塵徒匆匆﹖與君盡美酒﹐澆此磊塊胸。安得華陽洞中覓仙迹﹐手把赤珠騎白龍﹗蒼

玉洞

﹝國朝﹞丁濰

古蘿瘦月窺寒原﹐錚錚鬼斧琱秋魂。瑯玕滿地拾不得﹐凝煙一澑通玄門。門中嵌剝泉心曲﹐圭竇斜開倒晴旭。漁人不解來問津﹐桃花落盡蒼苔綠。朝斗巖題壁﹝國朝﹞丁濰

層巒壁立摩瓊霄﹐嵌空結構開蘭寮。松聲澗聲洗鐘磬﹐天腰一綫吹虹橋。懸崖無路通飛鳥﹐夜抱璇璣向珠斗。天風搖動石幢幡﹐吹下梅林破春曉。和雷翠庭銀臺九龍歌﹝國朝﹞黃愼

噫吁戲﹐古有閩海之危巓。其下九龍兮﹐險如黃河水決崑侖之東川。一龍長鯨勢莫比﹐磨牙吞舟噴沬涎。馬龍浪激雪山直走三門下﹐鍼穿隙竅擊深淵。篙師逆折劍峯敵﹐巴子成之字鉤連。髙岑寸碧黏天上﹐跌踢還疑坐鐵船。貙獌猰深藏影﹐山魈魑魅不敢前。大長波衝恍然紫貝燃犀角﹐纜解黃龍騰踔飛竹箭。沛舟瞬息五霸天地皆昏黑﹐六龍雷鼓瘦蛟爭。聲聞悽愴格鬥死﹐石迸秋雨破天驚。宛轉射潮三千弩﹐勇當三萬七千五百之洗兵。頃刻鴻門峽外峯磨天﹐小長龍過憶詩仙。想君鳳池淸夢裏﹐讀君欵乃猶唱滄浪前。履險心夷神已恬﹐報君香龍安龍意豁然。登龍山北極樓放歌卽書畱壁﹝國朝﹞熊爲霖

巍巍獨立當天中﹐飄輪斡運開溟濛。混然元气結樞紐﹐風雨不動蟠臥龍。龍頭囷蠢蟠初起﹐屹屹神威五雲裏。萬山叢雜一山尊﹐北極樓名洞元始。飛欄繡柱摩諸天﹐巖巒面面紛盤旋。參差拱抱揖且跪﹐二十八宿齊森然。根角羅縷誰紀詳﹐姑爲約擬譚天章。近象太微遠天市﹐鉤陳華蓋擎硠砊。樓頭直枕瑤光臥﹐嘑吸曾通天帝座。秉圭植璧五諸侯﹐峨峨嶫嶫羣趨賀。環峯夾水開天勢﹐一綫天河落平地。黃姑﹑織女河西東﹐轉向南流作「之」字。天舡積水排云泡﹐車上建天旗髙。雷堆貫索結不解﹐囚鎖輿鬼拏鯨鰲。羽林壁壘整軍竈﹐天駟奔屯聳黃道。天弧天角團牙兵﹐夜夜松濤肅嚴號。或如天廟張球圖﹐或如文昌司天書。雞彜玉檢共鋪設﹐或如九子摶流珠。匏瓜歷落大尊伍﹐南極老人頗傴僂。大者天廩小天倉﹐坦者天牀突天杵。孰爲琱鑄窮天巧﹐有象無名眼中飽。甘石之經狹所云﹐山靜無言默天老。我爲四望轟豪吟﹐天風爲我吹衣衿。夐然邈與人境隔﹐藤蘿古木攢繁陰。揩抹星躔拂天紙﹐看破煙嵐生腳底。桑麻萬井岑蜂房﹐下界嘈嘈哄虫豸。閩汀山水古奇絕﹐北望龍光仰龍闕。坐擁屏藩峻極天﹐總爲神京壯旌節。

九龍峽歌﹝國朝﹞黎良徳

夾岸巉巖驅白日﹐石激沙奔爭迸出。林巒幽暗鬼火靑﹐光通一綫乾坤失。蓬島何年擘巨靈﹐攢峯戍削盡伶俜。千盤石磴危欲墮﹐烈士那得摩崖銘。曾扶竹杖彊延竚﹐但見啼猿掛崖樹。下窺潭水涎澑腥﹐深疑閉蟄龍爲府。雷聲震動禹門開﹐萬里波濤一日回。中流砥柱大如屋﹐更訝山靈隱禍胎。浪撼三山地維裂﹐銀河起立飛晴雪。大蟒長蝤敢作鄰﹐河伯土公避乃穴。羣龍出沒各揚旗﹐馮夷擊鼓聚蛟螭。騰空漠漠凝氛霧﹐左盤右蹴相護持。气軋雄風惡如虎﹐稍觸其威旋起舞。奮甲摩鱗銛劍鋒﹐乘風噴沫摶樓櫓。土人長嘆向我云﹐昔年曾此沒官軍。骨畱沙窟生冤艸﹐魂入秋空作怨云。馬峽如刀更黲黷﹐尺寸稍失隨傾覆。流到盤渦片板無﹐多少行人葬魚腹﹗安得秦鞭去險巇﹐掀翻彭蠡逐鯨鯢﹔沿途獸散無風雨﹐永使篙師不復悲﹗五

言律

初到汀州﹝唐﹞釋靈澈

初放到滄州﹐前心詎解愁﹖舊交容不拜﹐臨老學梳頭。禪室白雲去﹐故山明月秋。幾年猶在此﹐北戶水南流。侍

郎巖

﹝宋﹞羅從彥

濟具遊丹洞﹐穿林惹翠云。邇來多野趣﹐殊覺少塵紛。笑日花迎客﹐臨崖鳥喚羣。眞機皆自得﹐此道與誰聞﹖

抵寧化縣﹝元﹞盧琦

觸熱來寧化﹐居人已賣瓜。田園憂五色﹐市井僅千家。孤塔淩空聳﹐靑山對縣斜。蕭條兵火後﹐撫景重咨嗟。宿紫金菴﹝明﹞萬廷言

石罅逢僧侶﹐相看俱好懷。坐來休問訊﹐吾亦是同儕。日出東南曙﹐春回艸木佳。孤筇方有意﹐車騎莫頻催。題玉華洞﹝明﹞裴汝甲

西峯一壑地﹐參錯見紆廻。人入煙宜合﹐源窮路復開。巉巉畱石舞﹐片片帶云來。隱有殘碑字﹐重封自古苔。

香鑪

峯﹝明﹞裴應章

露積和煙濕﹐雲飛拂曙流。髙淩霄漢迥﹐遠眺海天浮。光見五更日﹐寒生六月秋。登臨遊興爽﹐八極彷神遊。惠

烈祠

﹝明﹞葉元玉

豹虎縱橫日﹐孤城勢已危。殺身當此日﹐報國是何時。正气乾坤塞﹐精神艸木知。憑誰收國史﹐灑淚一題詩。跨

鰲閣

﹝明﹞賴道守

昔年登此閣﹐風物恰相宜。僧共西巖米﹐人攜謝脁詩。雨餘漁入浦﹐葉落鳥移枝。今日重來聽﹐嗚嗚戍角悲。普

光巖

﹝明﹞劉漢儒

巖壑眞堪戀﹐頻來願未慳。路迷蘿薜合﹐壁破桂松關。語鳥開僧定﹐香林導客還。遙知今夜夢﹐面面是靑山。訊

天峯

﹝明﹞黃文中

窮年虫臂桎﹐形愫到山移。潄竹秋暉白﹐諛春鳥舌脂。怪峯胎日月﹐古樹化蛟螭。抱此煙霞老﹐誰知猿鶴悲。丰山嶺上卽事﹝明﹞裴應章

倚杖危峯上﹐煙霞障幾重。逶迆盤古道﹐絕勝引仙蹤。露滴晴天雨﹐雲低半嶺松。蓬壺何處是﹐天際一聲鐘。西崖隱居﹝明﹞童士輝

石髮披霜黑﹐苔衣引露淸。涼飆分樹杪﹐秋雨沓蛩聲。懷抱疏今古﹐隱居知晦明。髙軒惟寂寂﹐靜息治生平。三君子堂﹝明﹞童可久

松徑蒼無際﹐明嵐雜紫煙。虫聲秋雨外﹐牧笛夕陽邊。怪石隨髙下﹐幽人自往還。三君如可作﹐拾履我欣然。

石

巢﹝明﹞李世熊

故面還幽壑﹐被蘿謁大云。泉言砭耳痼﹐風發濯林氛。不拾煙霞粕﹐重刪冰雪文。探奇如味酒﹐气調別馨氳。遊冠豸山五首﹝國朝﹞熊中泰

舊說淩雲勝﹐今來冠豸遊。捨車沿窄磴﹐陟岫傍髙楸。山斷天光迥﹐亭虛暑气秋。偕朋聊小憇﹐煙景望中收。

尋幽穿玉峽﹐濟險仗丹梯。不到層霄上﹐寧知曲徑低。飛泉晴帶雨﹐古木夾成蹊。息息荷香近﹐東田路不迷。

最愛書堂好﹐軒庭逐境髙。雞山開罨畫﹐文水靜波濤。樹古龍鱗老﹐書空鳥迹牢。興來謾回首﹐隨意拂霜毫。

過澗情何極﹐中通別有天。捫蘿觀古篆﹐藉艸啜淸泉。無復畱人迹﹐空聞響杜鵑。山靈笑鹵莽﹐辟徑想前賢。

竟日窮遊賞﹐行廚更極歡。香風飄客座﹐微雨潤騷壇。翠影侵樓直﹐云陰覆竹寒。爲耽淸勝處﹐欲去且盤桓。梁

野山

﹝國朝﹞王琳

禪榻梁山上﹐肩輿路幾程。殘花四五樹﹐啼鳥兩三聲。云向山腰起﹐人從樹頂行。老僧如有約﹐兩兩路傍迎。

盈科

橋﹝國朝﹞王廷臣

海國春初到﹐樵亭雨亦登。湖光濃不掃﹐嵐靄濕如蒸。客捨悲王粲﹐仙舟羨李膺。延津何處是﹐雙劍气淩淩。聽松閣次韻﹝國朝﹞黎士毅

好庭當木末﹐秋色更輕微。澗響依空發﹐鐘聲帶遠歸。自知虯欲語﹐得共鶴分飛。坐對山煙瞑﹐生人解道機。畱別杭川諸生二首﹝國朝﹞周亮工

兵戈猶未息﹐窮士滿菇蘆。僻地迂聞見﹐山城古步趨。但能學閉戶﹐不敢厭爲儒。慚愧烽煙內﹐誰憐饑所驅。

好山看不厭﹐獨客倦思歸。朴俗情多近﹐髙文世所譏。爲予閒載酒﹐退卽掩荊扉。小艇難輕發﹐汀南雁不飛。遊玉屏山﹝國朝﹞李長日

樹聲圍古剎﹐門逕背林斜。白日松浮靄﹐小春園自花。千峯靈運屐﹐半偈趙州茶。萬象今零落﹐幽尋感物華。阻舟汀水呈黎愧曾﹝二首﹞﹝國朝﹞劉坊

百戰風塵裏﹐歸來尙有身。獨憐吾喪我﹐遂與化爲人。迹苦終成怪﹐名佳總是賓。吾家世寒士﹐不爲亂離貧。

廿年滇海士﹐今始作閩儾。親友同行道﹐聲音總異鄕。地寥風問遠﹐世變羽書荒。爲語南流水﹐憑君識上杭。

寧化訪李元仲奉贈﹝二首﹞﹝國朝﹞劉坊

天下號咷久﹐先生尙闇然。文章畱大雅﹐著述寓微權。暮雨西山蕨﹐薰風五柳絃。千秋如可作﹐應共續麟編。

訪舊都非昔﹐開來尙在今。世情多冷暖﹐吾道自髙深。久見金蘭契﹐寒知松柏心。悠悠天下士﹐徒作艸虫吟。避暑圓通寺﹝三首﹞﹝國朝﹞劉坊

山容當晚潔﹐羣木意蕭條。鳥去隨天闊﹐雲歸隔嶺遙。詩成池上艸﹐愁減月中潮。向夕寒煙起﹐斜陽入斷橋。

莊嚴貞帝座﹐殿閣逼三臺。窗啟羣峯入﹐天空孤月來。暮蟬依古木﹐暗露濕蒼苔。欲寄無生偈﹐松濤冷噴雷。

荷香淸可潄﹐松韻冷澆眸。紅落海棠晚﹐靑齊芳艸秋。野蘋豪伏鹿﹐山木穩啼鳩。慰寂頻髙臥﹐懷人獨倚樓。

紫金山頂摘星臺小酌﹝國朝﹞劉坊

夕陽下雙艇﹐泛泛若浮鳶。我意天俱闊﹐山寒酒力綿。松猶存晚節﹐石不記何年。痛飲非吾事﹐微吟已欲仙。淸流道中卽目﹝國朝﹞劉坊

人家雜芳樹﹐髙下置其間。野水忽平地﹐孤城捲亂山。云生東華迥﹐月過北溪閒。萬古樊公廟﹐淫祠未可刪。上大姑灘﹝國朝﹞黎良徳

十里奔騰水﹐離奇怪石浮。斜陽依遠岸﹐逆浪泊行舟。酒少寒侵夜﹐山深風易秋。蕭蕭蘆荻外﹐慘淡使人愁。

朝斗

巖﹝國朝﹞吳華孫

巖踞汀城南隅﹐林壑幽異。巖上舊有堂曰「澄心」。明神宗丙戌﹐先髙祖司徒公﹐初成進士﹐爲汀理刑。暇日輒偕郡人講學其地﹐載郡誌。今堂久廢﹐古寺之右有亭翼然﹐臨下碧溪﹐雲煙萬狀﹐或曰是卽「澄心」故址也。乾隆癸亥﹑甲子﹐華孫持節一再至﹐眺覽山川﹐徘徊久之﹐敬志數語﹐並成短律一章﹐勒諸石。

丹竈何年事﹐層霄一艸亭。亂雲低古樹﹐飛雨渡遙汀。寺冷誰題筆﹐堂髙舊講經。峴碑千載在﹐吟對此山靑。東莊探梅﹝國朝﹞丁濰

寒香吹不盡﹐並作一林春。託我淸翛夢﹐遲君冷僻身。花魂能瘦雪﹐畫影卻宜人。何遜今將老﹐扶節破綠塵。

西嶺聽松濤作﹝國朝﹞丁濰

爲訪松濤壑﹐松花滿地陰。洗淸箏笛耳﹐韻入薜蘿心。樹杪泉聲落﹐天空澗水深。何當拂石幾﹐吹我坐彈琴。秋日登跨鰲閣﹝二首﹞﹝國朝﹞黎瑨

傑閣延新爽﹐登臨接素秋。乾坤雙眼淨﹐風月一簾收。去住云招客﹐髙低樹帶樓。淸谿斜照裏﹐漫漫古今流。

地占西偏勝﹐山鄰北更幽。到城紅葉老﹐入水白雲畱。塔迥雙峯矗﹐煙寒萬戶稠。跨鰲原有意﹐時擬向滄洲。夜過篁竹嶺﹝二首﹞﹝國朝﹞上官周

老識蠶叢險﹐今從夜色過。千盤餘夢境﹐仰立近星河。白髮等閒事﹐靑山柰老何。孫登余有嘯﹐竹杖帶云拖。

履險空山夜﹐驚魂不易招。月明云泛泛﹐風勁樹蕭蕭。暗石蹲如虎﹐昏煙望似橋。未聆深谷意﹐誰信有簫韶。題霹靂巖﹝國朝﹞邱振芳

巖劈自何代﹐年年度白雲。幾人曾選勝﹐有鳥自求羣。跣足淩仙觀﹐呼杯到夕曛。山靈畱一諾﹐丹鼎欲從君。鄞江邸次訪上官老人文佐﹝國朝﹞熊爲霖

未識徐髙士﹐長懷鄭子眞。松深鱗自老﹐鶴瘦骨通神。大筆吹元气﹐心交託古人。想來云臥晚﹐獨酌醉花茵。

霹靂

巖﹝國朝﹞羅槃任

鬼斧開靑壑﹐翛然一徑幽。寒花纏石罅﹐瀑水浸山樓。天奧疑風雨﹐巖深失夏秋。有顚能拜石﹐不負此靈邱。

夏日登北極樓﹝國朝﹞李淩雲

避暑髙玄攬﹐言登北極樓。峯嵐拖畫影﹐蘿薜蔭泉流。下界人煙渺﹐天心景物幽。已忘塵暍甚﹐三島共神遊。

送汀州元使君﹝唐﹞張籍

曾成趙北歸朝計﹐因拜王門最好官。爲郡暫辭雙鳳闕﹐全家遠過九龍灘。山鄕只有輸蕉戶﹐水鎭應多養鴨欄。地僻尋常來客少﹐刺桐花發共誰看。汀州道中﹝元﹞盧琦

七閩窮處古汀州﹐萬壑千巖艸木稠。嵐气滿林晴亦雨﹐溪聲近鐸夜如秋。雲中僧捨時聞犬﹐兵後人家盡賣牛。但得龔黃爲太守﹐邊方從此永無憂。

徵漳寇經永定道中王守仁

將略平生非所長﹐也提戎馬入汀漳。數峯斜日旌旗遠﹐一道春風鼓角揚。莫倚貳師能出塞﹐極知充國善平羌。瘡痍到處曾無補﹐翻憶鐘山舊艸堂。龍潭夜坐﹝明﹞王守仁

何處花香入夜淸﹐石林茅屋隔溪聲。幽人月出每孤往﹐棲鳥山空時一鳴。艸露不辭芒屨濕﹐松風偏與葛衣輕。臨流欲寫猗蘭意﹐江北江南無限情。巖前剿寇班師紀事﹝明﹞王守仁

吹角峯頭曉散軍﹐春回萬馬下氤氳。前旌已帶洗兵雨﹐飛鳥猶驚捲陣云。南畝稍欣農事動﹐東山休作凱歌聞。正思鋒鏑堪揮淚﹐一戰功成未足云。

上杭喜雨﹝二首﹞﹝明﹞王守仁

卽看一雨洗兵戈﹐便覺光風轉石蘿。順水飛檣來賈舶﹐絕江喧浪集漁簑。片雲東望憐梁國﹐五月南徵想伏波。長擬歸耕猶未得﹐鹿門初伴漸無多。

轅門春晝猶多事﹐竹院空閒未得過。特放小舟尋急浪﹐始聞幽磬出層蘿。山田旱久俄逢雨﹐野老歡騰且縱歌。莫謂可塘終擬險﹐地形原不勝人和。

上杭南泉菴﹝明﹞王守仁

山城經月駐旌戈﹐亦復幽尋到薜蘿。南國已看廻甲馬﹐東山初喜出農簑。溪云曉渡千家雨﹐江漲春深兩岸波。暮倚七星瞻北極﹐絕憐蒼翠晚來多。

秋日同宗子相遊朝斗巖﹝明﹞徐中行

仙掌蒼蒼倚寂寥﹐羣峯髙擁萬靈朝。泉飛南斗靑天濕﹐地拔中原紫气驕。秋到白雲畱作賦﹐客來明月坐吹簫。相逢已在崆峒上﹐何用緱山問子喬。

題霹靂巖﹝明﹞徐中行

仙臺髙與碧雲平﹐風馭泠然落太淸。石室晝開丹竈色﹐天門秋度紫簫聲。題詩此日鴻濛坼﹐把酒千山海月生。況有同心堪坐嘯﹐風流誰似謝宣城。題霹靂巖﹝明﹞宗子相

洞口垂楊系紫驑﹐碧雲亭閣枕江流。天門晝宿雙松雨﹐石磴寒生一笛秋。瑤艸深山誰可贈﹐客衣南斗夜相畱。酒闌共臥千峯月﹐未信華陽是舊遊。

題朝斗巖﹝明﹞宗子相

百尺髙巖插斗寒﹐鄞江江上長瑯玕。泉聲曉破千峯碧﹐樹色晴吹萬木丹。傲吏珮環云外見﹐中原風雨醉邊看。十年各有冥鴻語﹐何地相逢始掛冠。

題道署閱古堂﹝明﹞範輅

兩經除夕客天涯﹐海徼山陬聽暮笳。短燭虛堂搖劍影﹐冷香疎影伴梅花。寒侵病骨霜侵鬢﹐身在孤城夢在家。百計無過歸去好﹐那能愁裏度年華。

村

居﹝明﹞胡時

豆種南山秫種田﹐醒時獨酌醉時眠。溪頭水漲夜來雨﹐門外山連曉起煙。村鼓數聲春社日﹐牧童一曲夕陽天。東鄰老叟時相問﹐桑柘陰中話有年。

和韻題南泉菴有感﹝明﹞邱道隆

南徵將士欲投戈﹐尋樂旌旗映薜蘿。酒熟田家親賽社﹐晚晴魚捨亂堆簑。半簾風月吟中趣﹐一劍功名水上波。指點當年陳迹在﹐幾人襟袖淚痕多。弔陳平章故址﹝明﹞陳甡

鐵戟金戈戰未休﹐猶餘浩气在峯頭。千羣鼓角空殘壘﹐一望山河只故邱。落日悲風聞勒馬﹐荒原野燹憶焚牛。可憐勝國孤臣淚﹐灑向明溪作水流。道

山樓

﹝明﹞張鳳來

飛樓縹緲淩虛立﹐遠樹蒼茫逐望低。二水淨涵天上下﹐萬峯遙接蜀東西。人宜髙會情偏豁﹐景逼深春鳥亂啼。更上危樓望京國﹐紫霄淸切五云迷。鄧於蘇使君讀書堂﹝明﹞張鳳來

陡壁垂蘿秋可憐﹐靑楓隔水掛蒼煙。倚云亭古苔花合﹐落月池淸樹影懸。石室霞封金母冊﹐書臺風揭子云玄。使君藻思誰能並﹐試讀幽林白石鐫。玉

虛洞

﹝明﹞鄭汝璧

赤城霞色接天臺﹐琪樹春深護石苔。混沌巧從中帝鑿﹐崔巍雄自巨靈開。蓮花晴滴諸天雨﹐石鼓風生萬壑雷。吹罷洞簫黃鶴舞﹐不知身世已蓬萊。

東華

山﹝明﹞裴汝甲

萬壑濤生白晝寒﹐巖松擁翠拂林端。山迎秋色門前滿﹐寺去鐘聲雨外殘。卽事參禪成頓悟。聽泉畱客足淸歡。從僧少借蒲團坐﹐遙看雲飛落雪湍。漁

滄廟

﹝明﹞徐渤

誓死寧辭抗賊功﹐登壇百戰气如虹。鴟夷忽見浮江出﹐鳥革還看立廟崇。爵任銀靑標往日﹐兵嘶鐵騎肅陰風。英靈不異平原守﹐千古還思祭祀同。

松山

菴﹝明﹞賴道寄

敗壁頺垣亦翠微﹐白雲封處識荊扉。荒邨犬吠客初至﹐古殿燈明僧始歸。溪渡夜寒龍入缽﹐祗園煙淨鹿禦衣。短籬之外香飈吹﹐何處腰鐮糯秫肥。艸倉遺迹﹝明﹞黃槐開

丞相祠堂寄艸倉﹐壁間畱句照斜陽。一麾出守三持節﹐千載行人幾斷腸。蟬咽暮云悲舊國﹐馬嘶寒雨泣空廊。采蘋薦罷重回首﹐山鳥無聲水滿塘。

雪峯營壘﹝明﹞陳喆

百折崔巍是雪峯﹐臨髙遙望瞑霞重。千山翠色林中剎﹐萬壑寒聲石底松。烽燧當年愁過鳥﹐旌旗何處捲飛龍。英雄一散空陳壘﹐疎木蕭蕭起暮鐘。

寧橋夜月﹝明﹞彭士望

水屋連窗似舫居﹐出闉通市路還餘。扶欄野夕平煙曖﹐植棹溪明動影虛。寒鏡射光翻宿鳥﹐新鉤沈曲逝遊魚。誰家一笛關山遠﹐人迹霜濃十月初。

東山古渡﹝明﹞黃槐開

溪流遠抱邑之東﹐溪上猶存舊紺宮。僧出曉船常載月﹐樵歸晚渡遞分風。障泥屢惜嘶驕馬﹐遺迹都忘散落鴻。因憶故人從此去﹐魚書珍重碧波通。眞

武樓

﹝明﹞彭士望

數仞飛樓指北杓﹐一聲淸磬出岧峣。欲呼天地聾俱醒﹐似接云雷手可招。破暗雞催千古曙﹐忘憂酒到五更消。殷牀怳蕩東隅色﹐臥起心魂盡泬寥。金

山塔

﹝明﹞彭士望

上指蒼穹下碧蕪﹐隨陽歸雁日邊孤。標顚直破云懷出﹐磴道盤疑鬼力無。星漢河流聲蕩潏﹐曜靈華木影扶疎。髙天有耳應還近﹐欲問鴻濛據稿梧。丞

相祠

﹝明﹞彭士望

七十日畱參政事﹐三千里送謫歸人。悽惶汴洛無生路﹐辜負燕云未死身。鵑血空啼號望帝﹐石工欣羨託安民。詩成列宿元精在﹐字字風霜泣鬼神。翠華春曉﹝明﹞彭士望

北邙松竹古煙雨﹐乍雨晨開艸細毿。起索梅花循一杖﹐往聽鸝語佐雙柑。晴郊霧斂遊絲緩﹐曙陌香吹乳燕憨。隨藉落英眠坐軟﹐靑天斜數雁羣南。南嶺秋淸﹝明﹞黃槐開

南嶺秋風日夜淸﹐芙蓉卓秀對孤城。山深霧豹文將變﹐天淨霜鷹眼倍明。萬里京華勤北望﹐千家禾黍樂西成。憑髙謾笑蜩鳩輩﹐躑躅蓬蒿過一生。

巖石

砦﹝明﹞黃宣六

帶得煙雲屐下飛﹐漫漫野馬與塵吹。蒼茫失卻千峯影﹐寥泬都來萬籟噫。無處商量天可問﹐此時浩蕩物眞齊。何勞海翮南溟息﹐始信神尻是日梯。

聖水

泉﹝明﹞彭士望

東望蒼蒼祗樹林﹐一泓鮮冽紺云沈。長年不食徒多惻﹐有客同寒可用斟。酒釀淵明成苦勁﹐茶邀鴻漸恣酣淫。貪泉若勸仍相飲﹐未腐夷齊冷鐵心。丰山化身巖﹝明﹞伍宣之

壺天小小碧巖居﹐得就丹砂幾歲餘。一似鶴歸空色相﹐隨將蟬蛻寄丘墟。由來幻裏身仍在﹐坐到人間世漸疎。視我形骸原土木﹐半生灰劫未曾除。

灞湧

巖﹝明﹞葉元玉

金蓮山寺萬松陰﹐流水花開自古今。幾發靑螺撐佛頂﹐半巖秋月印禪心。滿天風雨龍歸洞﹐入座笙歌鳥隔林。駿馬神鷹無覓處﹐一聲雞犬在云深。秋日登雄鎭樓﹝明﹞王喬桂

樓上輕陰散遠暉﹐樓前落木正霏微。明霞暎樹遙開錦﹐白鳥翻波細振衣。絕徼風淸嚴部曲﹐寒林煙漠鎖苔磯。層霄一望關河迥﹐極目溟鴻向北飛。銅

井﹝明﹞趙良生

一勺淵然浸蔚藍﹐轆轤淸響應澄潭。須知綆短難爲汲﹐久信藏機未忍探。涉世淺深交取淡﹐置身廉遜飲能甘。夜來寶气尋常識﹐縱是金銀也不貪。瑞

華巖

﹝明﹞李世熊

流煙鎖洞翠霏霏﹐捫到瑯扣石扉。瑤艸未芽丹竈圯﹐紫囷長閉道風微。壁稜汰日澄秋魄﹐綠液淘山煉冷暉。最是前溪添澹蕩﹐朝昏推送白雲飛。寒

知堂

﹝明﹞李世熊

瞥眼煙雲拂棟生﹐靑山披戶訂幽盟。情荒槐蟻皆連戚﹐裒至鯷魚解弄兵。遂有馬軒驕二室﹐肯將羊肆易三旌。世間盡是棲苕者﹐誰信枯條拄廈傾。

不將伸屈擬蛇龍﹐隱兀吟梧笑禦風。柏影藻川寧滯月﹐爪痕映雪豈畱鴻。避寒應向冰城去﹐斷熱須遊沸鼎中。獨與前山話疇昔﹐孤懷還許岫云同。

乾坤無處贅吾廬﹐吪寢牛車席有餘。鷃起楡枋同運海﹐蟭乘蚊翼等憑虛。幻樓須得元黽鰲砥﹐空閣堪停日月車。天半罡風淸冷甚﹐化人宮宇竟何如。

圃珖

巖﹝明﹞李世熊

拔宅諸仙棄舊窩﹐擲拋瓊玉似星羅。墮云偃蹇眠秋壑﹐崩浪崔巍蹙怒鼉。奇鬼森來如欲搏﹐璧人雙峙恨無多。幽篁獨立思公子﹐自采蘭蘅帶女蘿。謝

烈婦

﹝明﹞李世熊

寥落河山得女師﹐由來聶姊擬要離。明明瞭月魂無夜﹐皜皜飛霜夏可移。應笑衣冠頭似杵﹐何能怒裂眼如箕。靑楓嶺上流丹石﹐未許通人例勒詩。美

女峯

﹝明﹞李世熊

寒倚靑霄玉數枝﹐媥姍卻立望來遲。云衣霞佩風將謔﹐黛笑嵐啼雨可期。翠袖蕭條依艸木﹐褰裳深淺娣蓬池。前山幸爾爲騎驛﹐致語江郎婚媾宜。

欲將諸女伴江郎﹐女岸郎崖頗頡頏。萬里煙霞通縞紵﹐兩山孤峭擬鴻光。前身癡築多情壘﹐浩劫難灰小字香。爲笑漢家貪絕麗﹐不知投老此柔鄕。云

臺﹝明﹞鄭維凱

明水城東峻極山﹐山椒突兀更躋攀。千尋鷲嶺通僧捨﹐一派雞林夾佛關。塔影朝淩紅日際﹐鐘聲夜振碧霄間。談經無數天花墜﹐幽鳥啣飛出世寰。覺林梵地﹝明﹞陳喆

祗林深辟倚山阿﹐開士幽居景若何。磬定孤云畱石壁﹐鐘殘片月掛松蘿。望來地僻曇花墜﹐坐入天空法雨多。何處白蓮堪結社﹐此中殊似虎溪過。白沙夜月﹝明﹞陳喆

十里寒濤擁白沙﹐一川晴雪灑蒹葭。圮頭黃石誰遺履﹐岸上靑苔或浣紗。題柱當年成感慨﹐吹簫明月想豪華。魚龍寂寞漁磯冷﹐好擬西風泛遠槎。夜登杭川城樓有感﹝國朝﹞周亮工

秋老滄溟夜舞鯨﹐依然刁鬥舊時聲。艱虞剩有囊書坐﹐饑餓慚看負楯耕。象洞云廻迷鳥道﹐龍巖雨過認獠城。郊坰半是槃籃簍﹐十載汀南未罷徵。相

公墓

﹝國朝﹞黎士弘

莫論剛腸是雪霜﹐宋家丞相見尋常。冬靑幾樹傷心插﹐社飯明年墮淚嘗。一慟自關朝野意﹐千春不忍蕙蘭香。可憐鳳輦歸無地﹐臣骨猶多說首陽。佛祖峯山寺坐月﹝國朝﹞黎士弘

錯繡諸峯夜色安﹐煙光樹气積髙寒。蒼茫星漢容人立﹐喧寂林巒共佛看。涼月有懷成獨笑﹐淸宵無累況登山。紙屏細坐幽如夢﹐何處吹香滿一欄。三閭廟詩﹝國朝﹞黎士弘

生前已自嘆無徒﹐旣死何能賦卜居。醒眼排場猶旦暮﹐荒郵存祀寄屠沽。兩行濁酒澆春社﹐一束芻靈薦鬼車。我亦有懷天夢夢﹐只當呵壁問三閭。

漑本堂落成﹝國朝﹞黎士弘

先生杖履到隨時﹐移榻攤書小稱宜。滿乞桃栽花徑種﹐不邀錄事艸堂貲。意緣疎快貪臨水﹐老倦登躋準下帷。雙鶴待收橋待補﹐漫將池水擬分司。東山亭子看月﹝國朝﹞李長日

鐘聲鄰寺依空寂﹐好月深宵意外來。幾夜光搖峯頂雪﹐三更風冷水邊梅。霜憐孤影迷寒樹﹐鳥畏淸陰叫曲隈。冒凍穿林僧已睡﹐敲門乘興一登臺。

東華翠嶂﹝國朝﹞王廷掄

層巒聳翠气蕭森﹐蠟屐梯云曲徑深。峭壁遠供靑玉案﹐平臺髙傍白楡林。松間古剎無人畫﹐竹裏新泉何處琴。堞雉下觀眞似斗﹐淸溪一綫抱城陰。詠

筆山

﹝國朝﹞王廷掄

脫穎三峯插碧天﹐毛錐卓處弄雲煙。秋來雁字書霞錦﹐春入江花絢綵椽。曾向梁園題朔雪﹐還從漢殿賦甘泉。一枝長對天人策﹐咨爾英才各勉旃。梯

月樓

﹝國朝﹞秦士望

月窟髙懸未易探﹐故將層級立云端。望中彷彿識門徑﹐入處依稀生羽翰。五夜淸光飛畫棟﹐四時霽色映朱欄。置身堪許淩霄漢﹐莫作元龍百尺看。謁五賢書院﹝國朝﹞李龍官

精廬髙結白雲岑﹐脈脈誰能識素心。鳳羽馬圖空入夢﹐松風竹月自長吟。但教花徑芳洲在﹐不畏幽巖古洞深。襟袖恍疑淩泰岱﹐莫誇萬壑似山陰。

遊冠豸謁五賢書院﹝國朝﹞徐尙忠

駕月標霞面面新﹐當年化雨灑三春。峽開蒼玉浮靑蘚﹐井沁金泉漾紫蒓。階下聰明原有樹﹐窗前花鳥自爲鄰。慚予屐齒尋蘭谷﹐又向文翁作後塵。登雅歌樓晚眺﹝國朝﹞曾曰瑛

樓頭四望綠桑麻﹐晚眺登樓興更賒。萬朵芙蓉初過雨﹐一汀楊柳又歸鴉。煙銷瘴海天無礙﹐露淨銀河月欲華。劇愛投壺歌大雅﹐滿城弦管度窗紗。謝公樓懷古﹝國朝﹞曾曰瑛

爲憐髙處少塵囂﹐膽映冰壺暑气消。地下星辰回井絡﹐天邊睥睨接虹橋。元睴舊唱驚人句﹐鄞水微痕隔岸潮。莫倚南樓說開府﹐山林城市更淸翛。遊南山憇文殊古剎﹝國朝﹞丁濰

癭瓢藤杖破云巓﹐愛與名山結靜緣。汀水南流開覺岸﹐蓮花上品印諸天。乘風埽出層巒翠﹐喚鶴吹殘下界煙。客到蒲團依佛火﹐心香卻沁乳珠泉。望寶珠峯﹝國朝﹞丁濰

南離拱照燭星臺﹐面面圓瑩璧月胎。山翠浮筠霞錯落﹐珠光蔟蕊鳳銜來。半江汀水鮫宮影﹐一粒摩尼佛頂開。柱立中流淸海國﹐人間應有探驪才。霹靂巖懷古﹝國朝﹞丁濰

魁壘積鐵混茫茫﹐靑玉林開气老蒼。聞有雷車翻轂轆﹐坐宜天籟隱松篁。芒鞋竹杖新詩境﹐蘚壑危樓古道場。我亦欲投丹竈下﹐一鐺明月煮餘糧。云驤閣懷古﹝國朝﹞王覲光

橫空面面碧嶙峋﹐俯瞰龍淵靜有神。捲卻珠簾天外嘯﹐吹開畫影鏡中春。星辰夜動鱗初老﹐風雨南來气不馴。十載飄零須鬢攺﹐樓西柳色正愁人。蒼

玉洞

﹝國朝﹞王覲光

瑯玕削出薜蘿梢﹐峽勢雙開鬼斧拋。夜月半龕秋水夢﹐春風一徑古云坳。松花帶雨凝仙掌﹐石燕盤空踞鶴巢。欲結幽棲還未得﹐丹經聊與解山嘲。重過黎愧曾先生漑本堂有懷寧先太史﹝國朝﹞上官周

漑本堂中水碧沈﹐淸聲雛鳳接髙林。鼎彜色老文章在﹐幾杖光寒道气深。把盞靜邀江漢月﹐揮毫寫得洞庭心。春來爛漫桃花放﹐天上人間有玉音。雅歌樓懷古﹝國朝﹞許殿輔

空明樓上渺銀河﹐緬想熙丰聽雅歌。十里亭臺睜老眼﹐幾村煙樹暗平莎。春晴鼓瑟天風細﹐月午投壺玉暈和。蝶夢欲尋前代事﹐隔汀楊柳正婀娜。遊朝斗巖﹝二律﹞﹝國朝﹞胡學成

寶珠天削金芙蓉﹐誰掛茅亭半碧峯。隱隱笛聲迷遠塔﹐淒淒泉響咽疎鐘。寒潭深映三秋月﹐幽壁孤懸百尺松。日晚僧歸隔澗語﹐此中時有白雲封。

一曲禪房帶翠微﹐捫蘿攀葛玩芳輝。遙看隔岸丹楓淨﹐極目平疇白鷺飛。閣上千山迷曉雨﹐雲中萬樹拂斜暉。猿啼鶴唳風前急﹐扶杖歸來月滿衣。霹靂丹竈﹝國朝﹞王紫紳

丹成遺竈點塵埃﹐落月華陽次第開。鶴駕逍遙千樹外﹐燼餘光燄五云堆。巉巖欲拜亭前石﹐曲步畱痕徑裏苔。爲問眞仙何處是﹐淸風拂拂嶺頭來。宿朝斗巖﹝國朝﹞黎良徳

磴懸松杪接危樓﹐昏黑躋攀到上頭。徹夜星光渾似曉﹐半巖嵐气宛如秋。髙臨北斗千山拱﹐遠下東方一水流。太守風流曾有句﹐徘徊只爲白雲畱。九

裏嶺

﹝國朝﹞熊爲霖

巍巍獨踞竟盤空﹐坐壓閩關老气雄。萬里飛龍騫嶽勢﹐南天總幹劈雲中。鑾鈴棧道開三峽﹐雞犬神仙想八公。長眺解衣還磅礡﹐不愁猿嘯動西風。汀州謁謝忠愛公祠﹝國朝﹞熊爲霖

書生韜略祕心傳﹐保障全汀鐵甕堅。撫汝瘡痍存赤子﹐掃余烽火露靑天。渡河淚盡呼宗澤﹐仗節年輕想謝玄。酹酒祠堂深再拜﹐靈旗風雨欲淒然。

梓裏名卿嶽降神﹐甘棠滿地報明禋。虛櫚鼯鼠松楸老﹐半壁山河玉馬新。不分塗泥涴軒冕﹐可憐俎豆黯風塵。幾時掃卻靑苔篆﹐靜鎖幽壇閟九眞。登髙嘯庵﹝國朝﹞周宗濂

仙境塵封不計年﹐五丁新劈焰摩天。危樓翠聳重云畫。絕嶂幽通一指禪。地下龍蛇虛宿莽﹐人間村落碎靑煙。一聲長嘯蓬萊頂﹐拂石應鐫覽古篇。朝

斗巖

﹝國朝﹞黃衝天

一汀勝景倩盤桓﹐劇愛幽巖辟大觀。一綫靑天開鐵壁﹐半空列宿拂珠冠。仙逢鶴語千年事﹐石潤松陰六月寒。五四可亭還有可﹐可人身在畫中看。蒼

玉洞

﹝國朝﹞黃衝天

玉筍何年斧劈開﹐分飛小鳥下蓬萊。天敲玉磬沈魚躍﹐露濕蒼苔弄月回。秋水芙蓉花外舫﹐春風楊柳畫中臺。尋幽已許身無礙﹐愧乏鐫云作賦才。蒼

玉洞

﹝國朝﹞曾嘉楷

靈壁飛來下太荒﹐玲瓏月戶坦天牀。一灣溪浸魚鱗白﹐半碣苔痕鳥迹蒼。風雨何年臺榭影﹐薜蘿今日水雲鄕。摩挲靑玉開雙峽﹐柳色灘聲近夕陽。通

濟巖

﹝國朝﹞陳期佩

半壁枯亭一徑幽﹐巖開通濟與天遊。瀑流當戶云根動﹐雨注橫渠玉液秋。鬼斧何年鐫混沌﹐漁槎有客臥汀州。山川圖畫畱詩稿﹐莫笑煙嵐一壑收。登雲峯巖﹝國朝﹞李淩雲

獨踞靑巖第一峯﹐霄鈐洞啟破洪濛。橫開圖畫重雲裏﹐細縷山河指掌中。不爲枯禪勞杖履﹐且余長嘯寫英雄。層巒頗解詩人意﹐羅列兒孫拜下風。遊

冠豸

﹝國朝﹞羅槃任

揮麈長懷獬豸冠﹐芒鞋今日破層巒。危峯削鐵排靑笏﹐絕磴梯云倚碧欄。玉箸碑殘苔自老﹐蓮花漏滴月猶寒。香淸鳥語斜暉外﹐八面河山畫裏看。無

題

壬申春﹐郡公芝田先生輯郡乘旣成﹐取次開雕﹐設局於寧之環岫別墅﹐命董撿挍事。自愧匪材﹐感賦呈紀。

﹝國朝﹞陳禹寧

名香一瓣拜南丰﹐大筆如椽貫紫虹。八路甘棠吹五馬﹐三年玉版鏤華虫。山河瑰異歸陶鑄﹐歌管淸和入雅風。敗鼓余材趨藥籠﹐悠悠汀水頌文翁。五

言絕

蒼玉

洞﹝宋﹞蔣之奇

蒼玉門徑闊﹐白雲庭院深。鄞江一丈水﹐淸可照人心。蒼

玉洞

﹝宋﹞郭祥正

片片冰崖裂﹐淙淙雪浪深。舉頭看白鷺﹐相伴洗塵心。

送趙將軍﹝元﹞陳有定

縱橫薄海內﹐不慘別離顏。幾載飄零意﹐秋風一劍寒。題通濟瀑泉﹝明﹞胡祖熹

誰將一片玉﹐掛壁鳴淸琴。看山此得意﹐流水是知音。題蒼玉洞﹝明﹞胡祖熹

古洞玉璘瓏﹐嵯峨如漬墨。此境原天造﹐蒼蒼其正色。題云驤閣﹝明﹞胡祖熹

風月誰爲主﹐江山此勝場。泠然輕兩腋﹐會欲與云驤。仙

泉﹝明﹞曾異撰

凡夫貪道液﹐挈瓢守胯下。仙子臥不醒﹐遺溲出石罅。五

老峯

﹝明﹞童季

我來五老峯﹐縹緲立天表﹐白雲滿衣裳﹐一覽羣山小。

大觀

堂﹝明﹞周徳輝

披襟緲無際﹐一笑碧雲頭。千里當眉睫﹐何須更上樓。

松風

亭﹝明﹞趙良生

七樹懷鄭薰﹐千尺羨晉嶠。弘景招不來﹐俯仰但長嘯。

一綫

天﹝明﹞趙良生

蘭谷那許尋﹐桃源差可擬。莫作一綫看﹐放眼九萬里。

小崆

峒﹝明﹞趙良生

崑崙本非大﹐崆峒何以小。風穴多虛聲﹐吹萬忘昏曉。小

丰山

﹝明﹞趙良生

山气轉森森﹐怪石多於木。日出萬峯廻﹐仙人看奔鹿。題水西樓家塾﹝二首﹞﹝國朝﹞胡功成

樓髙吞海月﹐夜寂重淒然。坐玩風光冷﹐三星已在天。

秋風木葉下﹐嫋嫋洞庭波。來去了無迹﹐淪漣空自過。七

言絕

題南

樓﹝宋﹞郭祥正

樓外靑山似故人﹐雨餘山色淨無塵。靑山依舊人還老﹐一片離愁掛晚春。蒼

玉洞

﹝宋﹞陳軒

截斷蒼天百尺崖﹐崢嶸相倚洞門開。天生只隔紅塵路﹐不礙浮雲自往來。題寧化縣顯應廟﹝宋﹞李綱

不愁芒履長南謫﹐滿願靈旗助北徵。酧徹一杯揩淚眼﹐煙雲何處是三京。

靈洞

山﹝宋﹞李綱

靈洞山前曲曲開﹐白雲深鎖少人來。我今欲覓山中景﹐洞口無塵多碧苔。

讀書

堂﹝宋﹞李綱

靈洞水淸仙可訪﹐南巖木古佛同居。公餘問佛尋仙了﹐贏得工夫剩讀書。

莘氏夫人廟畱題﹝宋﹞文天祥

百萬貔貅掃彗芒﹐家山萬里受封疆。男兒不展撐天手﹐慚愧明溪聖七娘。鷲

峯﹝宋﹞臧日常

望窮山下疑無路﹐行到壺中別有天。花落春巖朝帶雨﹐月涵秋水夜聞泉。

題蒼玉洞﹝宋﹞蔡雋

向來曾醉呼猿洞﹐亂石穿雲擁坐隅。誰料七閩煙瘴底﹐半巖風雨似西湖。和宗子相石牛驛聞笛見懷之作﹝明﹞徐中行

醉時明月滿山城﹐別後秋云萬里生。獨夜髙樓自吹笛﹐誰知淚濕楚臣纓。

蒼玉

洞﹝明﹞周冕

劈破貞瑉闔兩巖﹐此中眞境隔仙凡。煙霞鎖斷紅塵路﹐一徑穠陰入翠衫。玉

虛洞

﹝明﹞張文耀

靈巖幽絕倚巑岏﹐洞口蒼龍赤日寒。丹竈藥成雞犬去﹐煙霞獨自繞仙壇。朝

斗巖

﹝明﹞周烜

朝斗靈峯不可攀﹐淡煙濃抹晝生寒。半腰春色糢糊盡﹐如在元暉畫裏看。

謁紫雲臺羅仲素先生祠﹝明﹞賴永忠

芙蓉萬疊紫雲峯﹐中有先生一廟宮。香火儼然當日像﹐子孫千古挹儒風。

謝公

樓﹝明﹞湯寶尹

東南風气好追遊﹐臘後春前艸似油。更道故園官路近﹐府中亦有謝公樓。

傳來荔子勝雙柑﹐鬥酒黃鸝盡日耽。珍重官人南去好﹐請看汀水獨流南。

玉華

洞﹝明﹞何喬新

洞前奇樹倚云栽﹐洞裏桃花映雪開。一自飛仙遊碧落﹐月明空見鶴歸來。冠

豸峯

﹝明﹞吳檖

碧血千年化作山﹐嵯峨猶帶諫時冠。至今抗直廻天日﹐不與諸峯列一班。天

馬山

﹝明﹞吳檖

靑雲時壓錦鞍低﹐千里馳從大宛西。一自南來栽苜蓿﹐酸風苦雨夜頻嘶。石

門巖

﹝明﹞周景辰

西崖壁立自天開﹐一境中通般若臺。幾度山空秋月白﹐猿聲時逐暮鐘來。冠豸紀遊四首﹝明﹞黃徳燝玉

女盆

取將瀣露沁心涼﹐晞發巖阿對月妝。綰就雲鬟跨鳳去﹐空餘玉乳至今香。

仙鶴

巖

月明緱嶺夜吹簫﹐吹是仙家羽蓋遙。閬苑觴前曾訂否﹐雲中拍手笑相招。

照天

燭

驪燭西銜不夜天﹐空山古剎一燈燃。女媧煉罷存餘照﹐獨峙峯前萬仞巓。

一綫

天

何年神斧鑿霄梯﹐縹緲峯髙望欲迷。采茗僧歸云尙濕﹐層崖石上爾應題。靈

洞山

﹝明﹞熊茂松

燕巖千仞半浮空﹐舊隱仙人是葛公。畱得石棋殘局在﹐世間幾度決雌雄。夜宿丰稔寺畱題﹝明﹞陳渤

玉童雙引入僧房﹐樹隱簾櫳近夕陽。欲鎭山門無玉帶﹐也應花笑紫薇郎。

石泉堂觀亨砦﹝明﹞李世熊

依砦爲家已八年﹐一登一降此畱連。仙人竟是停驂主﹐泉作延賓沈釀川。

豺虎年年飛噬人﹐窮猿曾此越長林。如今痛定能忘報﹐絲繡仙人更鑄金。閩

酒曲

﹝國朝﹞黎士弘

板橋官柳拂波流﹐也夠春朝半月遊。數盡紅衫分隊隊﹐賫錢齊上謝公樓。

長槍江米接鄰香﹐冬至先教辦壓房。燈子才光新月好﹐傳箋珍重喚人嘗。

社前宿雨暗荊門﹐接手東鄰隔短垣﹐直待韓婆風力軟﹐一巵陽鳥各寒溫。

新泉短水拍香浮﹐十斛梨香載桂舟。獨讓吳兒專價值﹐編蒲泥印冒蘇州。

閒分飲郡酒如潮﹐三合東坡滿一蕉。讓卻燈壇銀海子﹐久安中戶注風消。

曾酌當壚細埔中﹐髙簾短柳逆糟風。近無人乞雙頭賣﹐幾戶朱牌掛半紅。

誰爲狡獪試丹砂﹐卻令紅娘字酒家。怪得女郎新解事﹐隨心亂插兩三花。過九龍舟泊淸流城下﹝國朝﹞胡功成

獨上江樓思悄然﹐短篷漁火隔窗眠。誰家笳吹因風急﹐一夜淒淸動碧川。

芙蓉洲外泊輕舟﹐一片閒雲萬里愁。明月有情光不散﹐淸江無意水空流。寅湖晚眺二絕句﹝國朝﹞許殿輔

秋淨湖光浸碧紈﹐靑螺小影鏡中看。晚風吹得垂陽瘦﹐人似襄陽怯薄寒。

人家樹影半扶疏﹐堤上秋風老碧梧。小艇無人拋桂槳﹐不將煙雨畫東湖。王嘉樵上捨招遊朝斗巖五絕句﹝國朝﹞熊爲霖

石磴迂盤一徑深﹐山坳處隱重林。危樓十二天樞近﹐云抱龍光拱北心。

女貞花影拂欄桿﹐縹緲天風分外寒。上界淸虛盤鸛鶴﹐兒孫拜跪簇峯巒。

切云冠蓋逼三臺﹐看破乾坤特地開。一水倒從天上落﹐好山招向畫中來。

斧劈崖頭刮鐵靑﹐松風澗水玉泠泠。懸空直下曾無地﹐獨立空中但有亭。

酌酒憑軒事事幽﹐斜陽遠浦下漁舟。素心人共佳山水﹐消受炎歊一段秋。侍鶴嶠師遊朝斗巖卽和元倡﹝國朝﹞馬在觀

懸空卍字細闌干﹐俯瞰雲山玉骨寒。江上微波泛漁艇﹐一聲欸乃響層巒。

巍巍髙聳接星臺﹐絕壁危亭畫境開。下界茫茫煙景好﹐輕風吹過柳陰來。

萬樹梅林一徑幽﹐灘頭歸興問扁舟。泉聲猶作松濤韻﹐山影斜陽一幅秋。卷之四十五雜

記

六經言兵革﹑紀祥異者﹐獨《春秋》爲詳﹐蓋天人相與之際﹐甚可畏也。後世《齊諧》《諾臯》諸書﹐其語多不經﹐故君子弗道。若夫災變寇亂﹐有關四境之安危﹐閭閻之休戚﹐顧可得而略乎﹖至於典籍之所紀載﹐父老之所流傳﹐說非荒唐﹐藉廣見聞﹐豈徒騁逸情﹑供談柄已耶﹖作雜記。祥

異

宋治平四年六月﹐進桐木板二﹐有文曰「天下太平」。

元祐五年﹐嘉禾生三十六穗。

紹興十七年﹐州羊無角。是年﹐盜妨農﹐詔令郡縣賑粟貸種。二十二年六月﹐蓮同蒂異萼者十有二。

淳熙十一年四月﹐不雨至於八月。是年﹐亡禾﹐詔賑卹。十四年三月辛未﹐水漂民居百餘家﹑軍壘六十餘區。十六年﹐大水漂民居千五百餘家﹐溺死三千餘人。

紹熙二年三月﹐寧化大水漂田廬﹐人多溺死。

嘉泰二年七月﹐水害苗稼﹐上杭縣水圯田廬﹐民多溺死。

淳祐十一年八月甲辰﹐山水暴至﹐漂人家。

元後至元五年六月﹐長汀蛟出﹐大雨驟至﹐平地水深三丈餘﹐沒民廬八百餘家﹑民田二百餘頃﹐溺死者八千餘人。戶賑鈔半錠﹐死者一錠。

至正四年夏﹐大疫。十四年﹐大饑﹐人相食。

明景泰元年﹐上杭大饑。

正統六年﹐寧化大饑。

成化二年夏﹐霪雨﹐山水驟溢﹐長﹑寧﹑淸﹑歸﹑連﹑上﹑永七縣田廬蕩析﹐人畜溺死無算﹝按省誌﹑縣誌﹐俱作二十一年﹞。二十三年七月戊午夜﹐疾風迅雷﹐震預備倉﹐火繼發﹐燔米七百餘石。

弘治二年夏﹐大旱。

正徳四年﹐連城火。九年﹐上杭水。十三年四月﹐上杭地震。十五年四月﹐上杭﹑武平地震﹐有聲﹝是日﹐折鎭龍菴﹞。十六年﹐寧化大饑疫。

嘉靖二年五月﹐淸流獵得白兔。三年十月﹐甘露降。四年﹐淫雨﹐山水暴漲﹐館前驛沿河田地推壞八百餘畝﹐房物無算。六年三月﹐甘露降。九年﹐歸化縣災﹐毀官民房屋數百間。九月﹐隕霜殺禾稼。十三年十一月﹐寧化地震。十四年四月﹐地震﹐歸陽靑巖山崩﹐壞民田數百畝﹐壓死居民數十戶。十六年﹐淸流大雨災。十七年四月﹐寧化會同裏山崩﹐壞民田數百畝﹐壓死居民數十戶。夜星隕如雨。十八年五月十三﹐夜星隕如雨。二十一年﹐歸化縣火毀千有餘家。二十三年秋﹐寧化縣大疫。二十六年二月﹐大雨雹。二十九年正月﹐地震。六月﹐大風雨拔木。三十二年﹐黃竹花實如米﹐居民取食之。三十六年四月﹐大水漂沒田宅﹑人畜無數。三十七年八月﹐武平產靈芝七本﹐奉上文取之。是年七月初五日﹐晝晦大雨﹐山崩溪漲﹐人多溺死。知縣徐甫宰申請賑卹。三十九年春﹐歸化大雨雹﹐田鼠食禾殆盡。是年﹐廣賊劫掠﹐男婦遠遁。三十九年﹐黃竹花。四十二年秋﹐歸化縣署災﹐延毀西南民居無算。四十二年﹐黑眚見。四十三年﹐歸化大水﹐南北關俱圮。

隆慶元年至六年﹐大有年﹐禾麻被野﹐米石銀三錢。

萬曆二年三月﹐霹靂巖前地陷十二丈﹑深二尺﹐所居房屋盡圯。七月﹐連城大水壞田廬。六月二十六夜﹐永定大雨﹐頃刻水髙數丈﹐壞民田二百餘畝﹐漂沒一十六家﹐溺死五百餘人。詔賑卹。五年﹐有星彗於西南﹐越三月沒。七年﹐量田。是年大旱。九年立夏日﹐連城縣三晨霜降﹐虎爲害﹐城西南火。十四年﹐長汀﹑寧化﹑上杭﹑永定大水﹐壞田廬。十六年﹐府譙樓﹑頒條樓﹑旌善﹑申明亭災。十九年十月﹐日重暈。二十年﹐連城饑。姑田裏竹生米﹐數萬解民賴以生﹝邑志作二十二年﹞。二十四年四月﹐桐木鄕樹開桃花。二十八年八月二十三日﹐地震。二十一年冬﹐木冰。三十三年十一月﹐地震﹐有聲。三十四年秋﹐大旱。三月二十三日﹐歸化縣署災﹐毀民居千有餘家。三十五年七月﹐雨雹﹐壞牛馬。三十六年八月﹐大旱。三十八年四月﹐寧化大水﹐壽寧橋圮。三十九年﹐虎入黌宮。四月﹐寧化大水﹐龍門橋圮。四十一年冬﹐府署產靈芝九本﹝時郡守沈應奎﹞。四十二年﹐淸流城西南火。四十五年﹐寧化賴家巷火毀一百八十家。

天啟元年﹐上杭大水漂田廬﹐人多溺死。七年﹐淸流大水﹐龍津橋﹑鳳翔橋崩。

崇禎三年十月﹐武平磜坑髙家鍋地出血。四年﹐流寇大作﹐將士死殆盡。督撫熊文燦會剿﹐直搗其穴。四月二十七日﹐歸化星隕於田中﹐化爲石。五年二月﹐木冰﹝。木冰一曰樹介﹐一曰木稼﹐皆主兵﹞。三月二十一日﹐寧化地震。二十二日﹐大水﹐南城基圮﹐壽寧橋崩。是月﹐流寇犯上杭。七年﹐荒雞鳴。八年四月﹐寧化譙樓災﹐旌善﹑申明亭﹑聚星樓﹑南門樓﹑畿省飛黃坊﹑連山行宮俱燼﹐民居毀者三百餘家。五月﹐淸流饑。十二月﹐地震﹐有聲。九年正月﹐大雨雹﹐擊殺牛馬。四月﹐大饑﹝郡守唐世涵﹑司理唐錫蕃發谷五千石以賑﹞。十二年五月﹐上杭地震﹐有聲自南而北。十三年七月十五﹐地震。十四年四月二十四日﹐兩日摩蕩﹐如是者三日。十七年六月十六夜﹐上杭勝運裏雷電震閃﹐不雨而水﹐從石山出﹐頃刻平地丈餘到處皆有火光﹐溺死者五六千人﹐田廬畜產無算。七月﹐淸流明倫堂災。

國朝順治元年三月﹐虎入寧化北門。二年六月二十八日﹐寧化﹑淸流地震。四年四月﹐大水﹐平地深丈餘﹐舟從城上入。六月﹐大饑。六年三月﹐大疫。五月五日﹐寧化﹑淸流霜降。六月﹐饑。七年四月﹐寧化淸流大水﹐城內深一丈﹐城垣崩陷﹐人畜田舍湮沒無算。十二年﹐歸化大旱。是年饑﹐斗米六錢﹐多虎患。十三年正月大雪﹐秋大有年。十四年五月﹐大水﹐舟系於樹杪。十六年三月﹐寧化雨麥﹐拾者呼爲鐵米。

康熙三年七月﹐彗星見。五月﹐淸流署倉庫﹑五通廟﹑察院各司災。是年﹐大旱。四年十一月十二夜﹐連城有大奔星﹐天狗由西南抵西北﹐長競天﹐聲如雷響。七年至九年﹐歲大稔﹐石米三錢。八年﹐淸流大水﹐浸沒橋梁田屋無算。六月﹐虎入武平縣城。九年七月﹐大雨雹。九年至十年﹐上杭﹑武平大有年﹐石米四錢。十年四月﹐上杭地震。五月﹐淸流大水。十二年七月﹐上杭大風﹐圯漳南署前石坊。九月十八日﹐淸流有火流於東方﹐聲響如雷。十六年六月﹐谷星見於上杭﹐次年大熟。十八年﹐歸化縣城隍廟火。十九年十一月﹐彗星見。二十五年﹐蠲免二十六年﹑二十七年地丁錢糧之半。四十五年五月﹐大水﹐郡城內深丈餘。郡守方伸以汀州府扁投之﹐水乃退。四十七年﹐府署池蓮花上生花。五十年﹐淸流縣公廨災。

雍正八年﹐淸流縣西門坊災﹐至南門坊止。十三年五月﹐淸流縣龍見。六月﹐慶雲見。

乾隆二年﹐歸化雨雹﹐大風繼作。五年﹐永定大水﹐壞田廬。八年正月﹐寧化大風圮石坊二﹐斷安寧橋石﹐居民屋瓦盡飄。十二月﹐彗星見。九年正月﹐淸流進賢坊災。四月﹐東門﹑法海二坊災。十四年八月﹐淸流鐵石磯災﹐毀巡檢署。十五年三月﹐長汀等邑大水。八月﹐寧化等邑大水。兵

戎

唐光啟元年﹐江淮賊起﹐王緒陷汀州。王潮及其弟審知﹐執緒以降﹝王緒﹐壽州人﹐攻光州固始縣﹐得邑人王潮與弟審知以爲軍正。後陷汀漳﹐緒因道險﹐令軍中以老弱隨者斬。潮奉母以從﹐緒怒欲斬其母﹐潮以身爭﹐乃捨之。先是望气者謂軍中有王气﹐凡諸將有气度魁岸者﹐悉斬之﹐眾皆自危。至南安﹐潮伏將士於篁竹間﹐擒緒以降﹞。

宋紹興間﹐贛﹑梅﹑虔州寇李惇仁等屢犯汀州﹐朝命統領將翟臯平之。

徳祐二年十月﹐文天祥帥師次汀州。景炎二年﹐元兵破汀關﹝初元兵至﹐天祥欲據城拒敵。汀守黃去疾聞駕航海﹐有異志。正月﹐天祥移屯漳州。去疾﹑吳浚以城降於元。後至漳州說天祥降﹐天祥責以大義﹐斬之﹞。天祥與元兵戰於雩都﹐克之。時汀州賊黃從﹐麾下斬其首送行﹐府兵勢復振。

元至元十七年﹐汀漳寇廖得勝等作亂。十八年﹐汀漳寇陳弔眼作亂﹐俱伏誅。十九年﹐命徵蠻元帥完者都等收捕弔眼餘黨。

延祐二年八月﹐贛寇蔡五九陷寧化﹐僭稱王。詔遣江浙行省平章張驢討之﹐九月眾潰﹐五九伏誅﹐餘黨悉平。

至正六年六月﹐連城寇羅天麟﹑陳積萬陷長汀。福建元帥府經歷貞寶﹑萬戶廉和尙等平之﹝天麟﹐連城軍士﹐以罪拒捕﹐遂與陳積萬陷縣﹐乘勝劫掠﹐六縣皆爲殘破。江浙行省右丞總都不花﹐合江西行省右丞禿魯﹐統兵三路同討﹐九月克復汀州﹐其黨羅徳用殺天麟﹑積萬以降﹐余悉平﹞。十二年﹐寧化賊曹柳順作亂﹐陳有定擒之。事聞﹐授有定明溪巡檢。諸寇之據堡砦者﹐悉以次平。復陞延平路總管。二十一年﹐陳友諒陷汀﹑漳﹑延平等路﹐總管陳有定討復之﹐以功授行省參政﹐復遷福建行省平章左丞﹝舊志﹕十八年﹐紅巾寇亂﹐陳有定平之。按元史﹐劉福通奉韓山童起兵﹐及徐壽輝據蘄州﹐皆以紅巾賊爲號。紅巾寇汀﹐舊志並不詳其名與事﹐而各縣誌又無考﹐且有定本傳﹐未嘗載平紅巾事﹐而年次亦與各縣誌不同。寧﹑淸二縣誌載曹柳順事﹐俱作二十二年﹐則復汀漳不宜在二十一年矣﹐今依陳有定本傳﹞。

明洪武元年﹐湯和平福建。汀州路總管陳國珍以城降。

正統十四年﹐沙﹑尢寇鄧茂七作亂﹐遣賊黨陳正景圍汀州。推官王得仁破之﹐尋將兵至寧化﹐卒於軍。

天順六年﹐上杭賊李宗政反。都禦史伍驥討平之﹝溪南李宗政憤邑豪侵奪﹐聚眾攻縣﹐縱兵刼掠。監軍曁三司官駐兵汀州﹐恃城自保。伍驥巡按福建至浦城﹐聞事急徑馳汀州﹐檄三司進兵﹐眾猶豫。驥獨攜數百兵抵上杭﹐諭以禍福﹐賊聞而降者數萬人﹐宗政亦欲降。會有議紿其降而誅之者﹐諜知﹐遂復反。驥逼賊巢﹐而營賊悉力來拒。驥命都指揮丁泉領奇兵出賊後﹐焚其寨﹐戒以勿深入。泉乘勝搗賊營。伏發﹐力戰死之。驥督戰益急﹐宗政等皆就擒﹐遂平賊。乃奏設上杭守禦千戶所﹐回京卒。上杭民聞之﹐皆哭﹐乃塑驥與丁泉像於邑城樓﹐賜額褒忠﹐命有司致祀﹞。

成化十四年﹐上杭寇鐘三等亂。右僉都禦史髙明討平之﹝擒賊後立永定縣﹞。二十三年﹐上杭寇劉昂﹑溫畱生﹐武平寇劉鐸﹑邱隆等﹐攻掠江西﹑廣東等處。三省奏聞﹐添設汀漳兵備道。伍希閔鎭駐上杭﹐討平之﹝希閔﹐伍驥子﹐擒溫畱生於勝運﹐執劉昂於來蘇﹐縛邱隆於篛萊﹐餘黨以次擒平。事聞﹐賞希閔及指揮劉廣綵緞。復添篛萊﹑鼓樓岡二巡檢司﹐並守備都指揮專駐武平守禦﹞。

弘治八年﹐上杭寇劉廷用﹑張敏﹑陳宗壽等攻掠江西﹑廣東等處。都禦史金澤討平之。具奏每縣添設巡捕主簿一員。十年﹐復薦僉事伍希閔備兵汀﹑漳等處﹝時希閔服闋﹐已補任廣東僉事﹐遂自廣東來汀。賊皆就擒﹞。

正徳二年﹐程鄕賊李四子等作亂。七年﹐三省官兵會剿平之。十二年﹐巖前寇劉隆等作亂﹐都禦史王守仁平之﹝守仁駐上杭﹐遣老人劉本義等往各地方﹐曉以禍福﹐許其自新。於是劉隆等歸義納降﹐餘黨悉解﹞。十六年﹐廣寇林任孜犯上杭﹐鄕民張士亨殲之。

嘉靖二十四年﹐溪南盜張文政亂﹐伏誅﹝二十二年﹐張文政﹑朱子猴﹑張日洪﹑葛徳旺等寇贛﹐殺指揮靳邦爵﹑軍門虞守愚﹑兵備鄭炯﹑守備兪大猷授義民練弘﹑邱遠崑﹑賴榮祖領兵襲搗其穴。榮祖弟榮昌﹑榮徳亦從賊﹐榮祖殺之﹐次以漸平﹞。三十二年﹐溪南盜葛用貴亂﹐伏誅。三十七年﹐溪南盜起﹝時三圖張四滿等猖獗﹐兵備王時槐擒之﹐立撫民館﹞。上饒梁寧入寇﹐卒長張璧秀等死之﹝璧秀在城里人﹐以募兵禦於黃舖死之。兵備道爲建義勇祠。周效良亦不屈裂屍﹐從死凡數人﹞。四十二年二月﹐山背賊李占春作亂。兵備金淛撫之。六月﹐上饒陳紹祿入寇﹐鐘氏婦邱細姑死之﹐官爲葬﹐表其廬﹝李占春因歲饑﹐率其黨羅秀廷﹑李乃瑄﹑卜廷詔﹑張節﹑張憲等﹐以平谷爲名﹐刼永定﹑連城署。永定縣令黃震昌遣義民賴一鳳等招之。兵備道金淛督三縣進兵﹐永定兵自湯湖鼓樓岡進﹐上杭兵自安鄕半逕進﹐連城兵繞賊後。戰未決﹐杭兵怯賊﹐眾衝之﹐死半逕者數百。賊乘勝追奔﹐直抵城下南塔岡﹐兵爭先渡河﹐溺死不可勝計﹐被殺者數千人。一鳳等死於壘。四月﹐淛乃令武平知縣徐甫宰﹑生員李琛詣壘招之﹐占春𨿽降而淫暴益甚﹐旋復叛。勝運裏民李嘉言往撫﹐賊脇之﹐罵而死﹞。四十二年六月﹐程鄕盜入寇上杭。四十三年﹐饒平賊羅袍入寇﹐被殺者七百餘人﹐以積雨溪漲﹐城乃得解。

崇禎元年正月﹐廣寇龔一﹑蘇阿婆等攻上杭。指揮劉震﹑百戶李中秀等死之。三月﹐賊攻武平縣弗克﹐轉攻武平所。署守備千戶徐必登﹑鎭撫陳應龍﹑哨官徐治﹑陶志學﹑段元望﹑丁顯閩死之﹝必登蒞任才兩日﹐聞縣有急﹐與陳應龍等統所軍兵來援﹐所軍不前﹐必登麾親軍及家僮﹐策馬至麻姑墩遇賊﹐親軍竄走﹐必登遇害。家僮抱屍而哭﹐賊磔之。陳應龍等死亂賊中﹞。四月﹐把總韓應琦等領兵進剿殺賊。龔二賊火攻溫家樓﹐殺戮甚眾。兵備道董象恆與知縣吳南灝大敗賊於桐盤嶺。五月﹐董象恆督兵搗巢﹝直抵寒婆﹐賊眾衝灝兵營﹐張承祚﹑韓應琦先出接兵﹐吳南灝亟同甘蓮都司勒馬督戰﹐賊奔沒蛇徑﹐自相踏死﹐不可勝數﹞。六月﹐百戶曹經等戰死﹝賊衝會昌﹐曹經與賊遇﹐戰於東流坑﹐被賊搤殺。哨官羅應時﹑馬萬宗﹑把總朱球及兵卒死者數十人﹞。七月﹐賊攻武平城。知縣巢之梁會上杭縣知縣吳南灝﹐擒斬甚眾。十月﹐賊攻象洞﹐中軍李鐸死之﹝吳南灝督兵至象洞﹐李鐸兵已先到﹐賊從小路潛來﹐官兵驚潰﹐擁南灝歸。李鐸步戰﹐殺數人而死。哨官周以弼﹑洪萬﹑餘日者﹑馬逸山皆遇害﹞。十一月﹐賊圍上杭﹐巡道曾櫻與知縣吳南灝誘殲之﹝賊自佛子臯來屯較場前﹐百姓盡忿﹐願各殺賊。賴思養招兵千人﹐賴君遷﹑邱汝華﹑李朝育各招數百人﹐溫子魁率眾不下千人求戰﹐許之﹐直攻賊營。許勝﹑劉漢廷﹑葛起龍等各殺賊城上﹐吶喊如雷﹐賊敗走﹐兵追至雷公寨﹐賊死不可勝數﹞。十二月﹐巡道曾櫻搗賊巢﹐凡巖前﹑象洞﹑米坑﹑篛諸鄕悉戮之。蘇阿婆有眾五百人﹐平遠金知縣誘殲之。四年二月﹐賊掠永平寨。千戶祝禧﹑百戶邱泰﹑守備吳奇勛﹑把總羅器死之。旋札黃峯隘﹐知府林聯綬調兵禦之。指揮嚴明被執﹐千戶劉堯﹑百戶張機不屈死。三月﹐賊掠髙吳﹐總兵謝弘儀統兵禦之。千總林應龍﹑指揮王應官﹑張大倫﹑把總賴思養﹑賴君遷﹑曹緯﹑王國佐咸敗死。巡道顧元鏡復遣指揮韋某﹑百戶張耀接援﹐韋聞敗先竄﹐張戰死。九月﹐督撫熊文燦提兵入汀會勦﹝時賊捨杭﹑武﹐徑出廣東﹐襲始興縣破之﹐羽書告急。朝旨諭文燦同贛﹑廣兩院會勦﹐乃率鄭芝龍親兵駐上杭﹞。十月﹐參將鄭芝龍師駐三河壩﹐督官兵搗賊巢﹐遇賊於丙村﹐斬馘三百餘人。次日﹐賊迎戰﹐又斬賊三百餘級。陳二總乞降﹐不許﹐並斬之﹐焚其巢而還。五年﹐鄭芝龍追賊至石窯都﹐鐘淩秀受撫。二月鐘淩秀弟復秀叛﹐招餘黨三百餘人焚掠藍屋驛﹐復由綠水潭至回龍岡﹐刼毀甚酷。百戶賴其勛等禦之﹐戰死﹝初﹐當道議以復秀之黨屬芝龍居海上。復秀疑畏﹐惟願安插故處。於是當道以此輩叵測﹐遂執淩秀﹐斷其右臂﹐禁獄﹐發兵圍復秀。復秀潰圍而出。時文燦已撤兵還閩。九月﹐巡道顧元鏡同總兵陳廷對各搜勦銅鼓墇﹑蓮子山﹑松源﹑藍坊等處﹐乃罷兵﹞。四月﹐巡道顧元鏡自上杭督率千總劉良機﹑材官郭之英﹑陳望正﹑把總黃基昌﹑蔡聯芳等﹐往雩都﹑興國﹐會鄭芝龍兵大勦。八月﹐巡道顧元鏡同總兵陳廷對﹐同知黃色中屯程鄕﹐搗賊巢。十年正月﹐流寇陳缺嘴從南靖入永定。署道潘融春﹑知府唐世涵﹑知縣徐承烈﹑巡簡倪思震戮力勦賊﹐四月乃撤兵。

國朝順治元年﹐興﹑泉賊熾﹐督撫張肯堂提師捕之﹝粵寇蕭聲﹑陳丹等率兵數千﹐號閻羅總﹐剽掠虔州部境﹐漸逼汀州﹐郡邑告急。肯堂遣兵五百援汀。時賊已札汀之古城鎭﹐焚戮備慘。十月十八日﹐援兵至汀﹐徑趣古城﹐次觀音舖﹐不知地利﹐墮伏中。賊首尾擊之﹐殲者三百餘人﹐把總林深﹑鄭雄死之﹐傅玉麟逸免。賊退瑞金屬境。是時鐘淩秀之餘黨張恩選者﹐號豬婆龍﹐聚數百人﹐與閻羅總遇﹐欲與之合。而粵寇狼戾甚於張﹐彼此藉爲聲勢而已﹐終不能合也。而杭﹑永﹑瑞金諸村落﹐蕭然無雞犬矣﹞。二年正月﹐張肯堂師駐上杭。閻寇間道至汀﹐火攻麗春門弗克﹝是年五月﹐南京破。七月二十八日﹐建昌永寧王起兵於興國縣。是歲除夜﹐永寧敗死﹞。八月﹐有粵寇不知主名攻歸化不克﹐復攻淸流不克。十月﹐粵寇復抵歸化城下﹐大治攻具。知縣華廷憲告急﹐巡道於華玉提兵禦之。三年六月﹐長關黃通率田兵數千襲寧化城﹐其黨黃吉亦率田卒千人襲淸流城。八月十八日﹐我師入閩關。唐藩自福州來奔﹐大兵追及之﹐殪百戶閔時﹐殺忠誠伯周之藩﹐執唐藩於趙家塘﹐縶曾妃﹑沈嬪﹑陳嬪及內官﹐死者十餘人。冬十一月﹐殺明學士傅冠。四年六月﹐知府李友蘭﹑總鎭於永綬提兵往寧化﹐招撫長關賊黃通餘黨﹐復往淸流﹐余燦受撫。八月﹐永寧王妃彭氏據九龍砦﹐寇歸化﹐敗奔洋源。十二月﹐寇陷連城。五年正月﹐大兵復連城﹐執李士藻等磔之。二月﹐彭妃復率範繼宸﹑廖必明等數十人出歸化雷澗。參將王夢煜邀擊之﹐執彭妃﹐旋奉旨絞於汀州靈龜廟﹝妃死日﹐責數郡邑官﹐詞義慷慨﹐毫無懼色云﹞。四月﹐寧化賊鄒華率邱選合大禾尙等攻其邑﹐副總髙守貴卻之。五月﹐流寇乘江西金聲桓變﹐聚眾十數萬逼郡城。總兵於永綬﹑副將髙守貴力禦之。八年二月﹐寧化寧文龍殺其副將魯雲龍﹐總兵王之綱發兵勦之﹐無功而返。

康熙十三年三月﹐耿精忠反。二十九日﹐僞檄至郡﹐叛將劉應麟據城以應。十四年﹐叛將劉應麟索民助餉。十五年五月二十日﹐叛將劉應麟結海寇陷汀州。十二月二十三日﹐大師至﹐應麟自焚其居而遁。

叢談﹝附﹞

新羅城﹐一云在龍巖。《漳志》云在汀州境。《一統志》云﹐開元末於新羅故城東﹐置長汀爲汀州府治。《寰宇記》﹕開元末﹐新羅令孫奉先﹐晝假寐於廳事﹐見神曰「吾新羅山之神﹐從府主﹐求一牛食。」按此則新羅乃山名﹐當在長汀之西﹐晉唐因之以名縣﹐非今之龍巖城。卽古之新羅城也。﹝舊志﹞

唐時開福﹑撫二州山洞﹐置汀州。今考﹕州南境﹐舊爲新羅縣﹐隸泉州。北與石城﹑南丰﹑將樂﹑建寧﹑泰寧爲鄰。南丰隸撫州﹐而建﹑邵猶未郡﹐諸縣所隸﹐非撫卽福。時閩中只福﹑建﹑泉三郡爾。故以二州言﹐而四山崇峻﹐盤互交鎖﹐其民獰獷﹐郡盜屢作﹐當時謂之山洞固宜。﹝唐志﹞

歸化明溪鄕﹐有莘七娘墓。七娘五代時人﹐從夫徵討﹐夫沒於明溪鄕﹐七娘葬之﹐卽居明溪。溪有驛﹐宋時有客假館驛中﹐夜聞吟詩聲甚悲苦﹐客使反之﹐再誦瑯瑯然﹐其詞曰「妾身本是良家女﹐幼習女工及書史。笄年父母嘗愛憐﹐諧得良人作鴛侶。五季亂離多寇賊﹐良人被命事徵討。提攜奔逐道途間﹐忽染山嵐命喪夭。軍令嚴肅行緊急﹐良人命歿難收拾。獨將骸骨葬明溪﹐數尺孤墳空寂寂。屈指經今二百年﹐四時絕祀長蕭然。未能超脫紅塵路﹐妾心積憾生雲煙。」達旦﹐客以語人﹐書其事壁間而去。鄕人因構室墓前祀之﹐禱祈顯應。紹興﹑淳熙﹑端平間﹐累著靈異平寇賊﹐勅封惠利夫人﹐加福順。文天祥提師過廟﹐詩云「百萬貔貅掃虎狼﹐家山萬里受封疆。男兒若不平妖亂﹐死愧明溪莘七娘。」﹝閩書﹞

《上杭志》宋皇祐間﹐貢金百六十七兩。按史﹐太平興國初﹐天下產金六州﹐閩惟汀有之。至是中書備對﹐其數可考若此﹐今則亡矣。山川所產﹐何常之有。﹝舊志﹞

宋嘉祐中﹐蔡襄守泉州﹐有布衣投刺上謁﹐自稱寧化九龍道士。襄不知其爲神也﹐延之入﹐忽不見﹐取刺而觀﹐得詩云「遠遠靑靑疊疊峯﹐峯前眞宰讀書翁。半巖冷落髙宗雨﹐一洞淒涼吉甫風。溪隱豹眠寒露落﹐井凋鳳宿舊梧桐。九龍山下英雄气﹐盡屬君王宇宙中。」明年﹐襄過九龍謁廟﹐亦答以詩。﹝閩大紀﹞

鄭文寶過緱氏山﹐有詩云「秋陰淡淡秋雲輕﹐緱氏山頭月正明。帝子西飛仙馭遠﹐不知何處夜吹笙。」後晏殊守洛﹐過而見之﹐取樂天語書其後曰「此書在在處處﹐有神物護持。」又題綠野堂詩﹕「水暖鳧鷖行哺子﹐溪深桃李臥開花。」歐陽修謂不減王摩詰﹑杜少陵。惜其全集不傳﹐膾炙諸公談藪者﹐僅存此爾。﹝黃仲昭省誌﹞

吳簡言經巫山神女廟﹐題絕句云「惆悵巫娥事不平﹐當年一夢是虛成。只因宋玉閒唇吻﹐流盡巴江洗不淸。」是夜夢神女來見曰「君詩雅正﹐當以順風爲謝。」明日解纜﹐一瞬數十里。﹝黃仲昭省誌﹞

郡人林氏﹐其先嘗爲郡守﹐罷任家居。一日天忽雨錢﹐庭院充積。林乃整衣冠仰天謝曰「非常之事﹐必將爲禍﹐速止於此﹐林氏福也。」應聲而止。所收已鉅萬矣﹐﹝閩書﹞

景徳四年丁未﹐汀州黔卒王捷﹐自言於南康遇異人姓趙氏﹐授以小環神劍﹐蓋司命眞君也。宦者劉承珪以聞﹐賜捷名中正。是年五月十三日﹐言眞君降於其家之新堂﹐是爲聖祖。而祥符之事起矣。﹝綱鑑﹞

王世貞曰﹕陳有定被執死﹐竟不辱身而易志。彼其起農賈﹐奪所業而興﹐非有父兄服體之素也﹔從市人子弟約束烏合﹐非有吏士之守也﹔竿旗而刃﹐非有武庫之利也。一旦委質﹐雷蒸龍變閩粵﹐中立兵革之間﹐越山海而委輸﹐彼其反掌瞠視﹐爲陳張所爲﹐豈不易易哉。卒至驅妻子駢首東市﹐乃其諭於節﹐明矣。吁有定亦人傑哉。

定光伏虎禪師﹐勅命二道﹐文皆番字﹐內夾譯文一紙﹐爲至正二十六年。考元世祖及順帝﹐俱以至正紀號﹐未詳何屬。但外國番文﹐左書橫讀。今二勅寫從左邊起﹐而讀卻從直﹐豈元受命之日﹐參夷夏而用之耶﹝按元史載﹐世祖在位一十六年﹐此云二十六年﹐則其爲順帝時無疑矣。舊志訛﹞。

汀猺人與虔﹑漳﹑潮﹑循接壤錯處﹐以盤藍雷爲姓﹐三姓交婚。女不笄飾﹐裹髻以布﹐男結髻﹐不巾不帽。隨山種插﹐去瘠就腴。多於深山中編荻架茅爲居。善射獵﹐以毒藥敷弩矢﹐中獸立斃。其人入城貿易﹐多竹器﹑蜂蜜及野獸﹑山禽之類﹐不輸官差﹐自食其力﹐了山主稅賃爾。《桂海虞衡志》﹕猺本盤瓠之後。範曄《後漢書》盤瓠帝黌之畜狗﹐負少女入南山﹐止石穴中﹐生六男六女﹐自相匹配﹐織績木皮﹐染以木實﹐以爲服飾。楚粵爲盛。閩中髙深山溪之處﹐間有之。槃﹑藍﹑雷其種類也﹐汀人呼爲畬客。﹝舊志﹞

《唐書》﹕宦官楊思勗﹐羅州人。田令孜﹐蜀人。而宋陳石堂普皆以爲閩人。按﹕唐時諸道進私白﹐閩中爲盛﹐坐是閩多閹。私白者﹐閹兒也。然則思勗﹑令孜﹐大抵然矣。汀之先代不可考﹐其在明﹐歸﹑永間有之。歸化則有蕭通﹝東廠﹞﹑蕭忠﹝司禮監﹞﹑楊昌﹝東廠﹞﹑張昇﹝景泰甲戌內臺﹐習天文﹐掌進奉禦左少監﹞﹑蕭興﹝禦用﹑監﹞﹑連通﹑陳廣﹑鄧忠﹑阮澄﹑黃永法﹑楊明﹝司禮監秉筆﹞﹐共十一人。永定則有廖堂﹝差鎭中州﹑河田等處﹞﹑廖廣﹝尙衣監﹞﹑廖宣﹝禦馬監﹞﹑廖鑾﹝司禮監﹞﹑廖輝﹝內官監﹞﹑廖忠﹝禦用監﹞﹑廖祥﹝都知監﹞﹑遊孜﹝禦馬監﹞﹑遊泗﹝司禮監﹞﹑羅成﹝鎭守孝陵衙﹞﹑張祐﹝內官監﹞﹑張旭﹝尙膳監﹞﹑賴升﹝酒醋局大監﹞﹑溫祥﹝內隸監﹞﹐共十四人。至天啟間﹐有司禮魏良卿﹐原籍連城﹐而不附魏璫之焰﹐亦宦寺中之錚錚者矣。

明潮陽林大欽﹐及第假歸﹐道經杭邑﹐舊有偶句云「白水磜頭﹐白屋白雞啼白晝。」未有對者。大欽隨地詢名﹐去縣五里許﹐得句云「黃泥壠口﹐黃家黃犬吠黃昏。」人稱其工麗。蓋白水磜﹑黃坭壠﹐悉縣轄也。﹝上杭縣誌﹞

賴子俊﹑廖髙滿﹐皆上杭人翁婿也。子俊傳其婦翁張徳之術﹐於每年端午﹐探取百毒虫﹐封貯瓦礶﹐自相殘食﹐逾年起視﹐獨存一虫﹐形如蠶色。用金三四片﹐茶葉楓香養之﹐擇日占斷﹐一年當用幾次﹐依占取出虫糞﹐祕置飲食中﹐使人腹痛﹐死後魂魄爲之力作﹐坐是致富。翁婿遞相承受﹐逢朔望日﹐夫婦赤身拜祝云「金蠶公﹐金蠶娘﹐我家夫婦沒衣裳」等語。萬曆三十一年﹐本鄕曾蓮峯﹐廖永祥等﹐連遭斃命。事發﹐到官驗屍﹐黑虫羣飛﹐搜其室金蠶在礶﹐用炭火燒絕﹐二惡並服上刑。大凡蓄蠱之家﹐久必爲禍﹐須以銀物伴送親密﹐或置道傍﹐謂之嫁金蠶。萬曆四十六年﹐歸化人楊興﹑嚴孝孫﹑馮崑山﹑溫三九﹑鄧苟先等﹐互相傳授。鄕民羅守仁﹑羅瑞等﹐遭之慘斃﹐臨葬﹐棺內如水動﹐及開視﹐屍皆成血水﹐骨節皆有虫眼。事發﹐供吐請神咒語﹐稱「茅山一郎﹑茅山二郎﹑金花小姐﹑梅香小娘﹐早到鑪前﹐存畱形迹」等語。其被害魂魄﹐或午後﹐或夜間﹐有冷風一陣﹐卽能見形﹐令其耕田插稻﹐無往不可。解法用茶子殼煎湯飲﹐瀉毒盡愈。﹝舊志﹞

崇禎五年九月﹐汀兵自雩都回﹐帶有鐵粟﹐云「天雨者。」狀如小麥﹐三角﹐外有衣包﹐色黑味甘﹐煮而食之﹐能飽一日。﹝舊志﹞

汀俗﹕四月八日﹐僧爲烏金飯﹐卽靑精飯也。杜詩﹕「豈無靑精飯﹐使我顏色好。」一名南天燭﹐又曰「黑飯艸」﹐以其可染黑飯也。道家謂之靑精飯。故仙經云「服艸木之正气﹐與神通。食靑燭之津﹐命不復隕。」蓋謂此也。﹝舊志﹞

崇禎八年﹐武平西門人鐘七滿﹐見里長鐘鳳翔﹐領金花千餘金解省﹐詭言欲看親考貢﹐相約同行。先至石牛驛﹐呼店家置酒﹐自言預熬涼藥解暑。鳳翔等六七人﹐隨歡然卸擔而入。同伴銀匠劉日章﹐輿夫張甲穩﹑謝十滿大嚼﹐卽刻跳躍而死。鳳翔至三盃﹐頭重牙閉﹐忙呼水解。七滿更以沸湯進﹐鳳翔別呼豆水﹑菜水﹑桐子水﹐稍解漸甦﹐卽以徧救諸人﹐約保僉集。擒七滿發其囊﹐得斷腸艸二包﹐解府置辟。﹝舊志﹞

國朝順治丁酉春﹐上杭梅山洞章姓者﹐爲虎所銜﹐越五十里﹐至一寺門﹐虎委章於地﹐章急呼僧求救﹐僧於門隙中見虎﹐反鍵其門﹐虎又銜章置之於家。計二日﹐往返將百里﹐肌膚無稊米傷。章遂披剃學佛以終。﹝《仁恕堂筆記》﹞

寧化伊宅侍女﹐自幼蔬食﹐勤禮佛。年十七﹐與一老婦同行﹐自操香燭﹐至慈恩塔下禱拜巳﹐告老婦曰「吾上塔頂一遊。」語未竟﹐卽捫搭而上﹐如躡梯然﹐頃刻至頂﹐一邑駭哄。明日申縣﹐乃拘匠搭架數層﹐有兩壯士﹐由架踰頂﹐適雷鳴一聲﹐乃繩縛女子縋下。詢之﹐云﹕登塔時有導引之者﹐足所踐履﹐悉如田畛﹐不知爲塔也。至塔頂俯視茫然﹐如在天際﹐自謂與人世長辭﹐不覺放聲大哭爾。塔上亦有送飯食者﹐但飽不思。嘗夜間洶洶﹐人語悉聞﹐目才一合﹐便天明云。﹝《寧化縣誌》﹞。

順治丁亥﹐淸流有賴姓者﹐釀酒彌月﹐啟篛視之﹐爛然成花﹐花形如茉莉而差小﹐瓣有五﹐外色丹而內瑩然如玉。邑人李於堅作酒花詩十六首﹐有句云「瓊漿瓊蘂交成質﹐金粟金波互化身。」「郭氏灌云渟石乳﹐漢宮承露注金盤。」「淺酌百華歸黨帳﹐遠饟千里寄郫筒。」「漫掠落英歸燕壘﹐好憐釀蜜到蜂房。」「彫殘玉楮攤酥酪﹐碎揉珊瑚入轆轤。」「上苑報春催曉夜﹐中山沈臥幾華年。」「釀王自爾分妃嬪﹐瓶史依然品聖狂。」「漢苑梁園零落盡﹐猶能不作黍離離。」皆名雋可味。

寧化僧如是﹐字聞芳﹐有雁字詩﹐盡上下平韻﹐今摘其可誦者﹕「界去晴雲箋素裂﹐曳來暮靄墨花濃。」「蠅頭點點兼星見﹐燕尾雙雙逐帛飛。」「忽訝艸玄云潑墨﹐還驚曳白雪侵行。」「楡林舊是橫戈地﹐荻渚翻爲退筆場。」「長空月白閒書練﹐淺水沙明偶畫錐。」「逗浦寒聲金擲地﹐翻空妙舞劍如神。」「莫訝斷行編屢絕﹐書空還笑是空函。」「雲裏乍開方朔櫝﹐空中誰插鄴侯簽。」皆警句也。

上古之民多壽﹐後世則鮮﹐故百歲者﹐謂之人瑞。國朝得數人焉﹕寧化縣民張公恆一百歲﹔舉人伊見知母張氏一百一歲﹐伊應辰妻雷氏一百歲﹐黃允暢妻楊氏一百歲﹐武平縣民李朝策妻賴氏一百歲﹐上杭縣民王庸甫妻劉氏一百歲﹐永定縣民熊捨麟一百二歲﹐蘇廷儒一百歲。詩曰「俾爾壽而臧。」若爾人者﹐可謂沐太和之翔洽﹐作盛世之休徵者也。﹝寧化志﹞

上杭令陳公名正中﹐上海人﹐爲人刻意廉苦。予爲兒時﹐猶及見之﹐通眉細瘦﹐唾咳矜持﹐孤行一往﹐爲大吏所嚴憚﹐坐是亦不得遷轉。耐饑寒﹐勤民事。卽咯血垂殆﹐猶治簿書。死之日﹐有市民曉起出戶﹐見陳公儀仗整肅﹐乘輿入城隍廟﹐不解何故﹐至縣探之﹐則陳公以平明屬纊矣。庚午﹐公分校閩闈﹐門下士有張君世堪﹑林君愼者。張君亦早卒。林君一子龍哥﹐病死兩日﹐復甦﹐云至陰間見世堪執簿籍﹐若人間判司。其子固素識世堪﹐求蔭庇﹐世堪曰「有定數﹐予安能生爾。」檢簿閱之﹐謂「尙有一年活﹐明歲此時當來也」。又指堂上衣冠巍坐者﹐示其子曰「此吾與若父房師陳公也」。後林氏子果活一年而卒。語曰「淸刻者入神鬼趣。」陳公爲神自不謬。然旣已城隍之矣﹐而復爲冥司長﹐豈陰中亦復有升除耶。榮顯吝於生前﹐而遷擢速於死後﹐盈縮之理﹐固如是乎。上杭人多能言之。﹝《仁恕堂筆記》﹞

於公名永綬﹐關東人﹐順治丁亥﹑戊子間鎭汀州。時金聲桓變於江西﹐贛州圍急。汀固與贛鄰﹐逆使逆書﹐一日三四至。公焚書斬使﹐意气益淩厲。又四鄕羣盜蜂起﹐十里外不能通往來﹐斗米數金﹐城中蓋藏俱盡。公樽俎優遊﹐若行無事﹐東西關時報賊警﹐公從席間指授將士﹐笑撫其背曰「肯爲老子一行乎。」協將髙公守貴﹐亦敢勇善戰﹐隨意馳數騎出﹐匕箸未停﹐而賊級累累系馬首還矣。手巵酒慰勞﹐絕不張皇。汀免於難﹐而七邑不致從風靡者﹐於公之力也。公素彊壯﹐一日偶示微疾﹐索衣冠﹐坐堂皇﹐瞑目而逝。功徳所被﹐汀人固不敢忘﹐屍祝生死之際﹐來去翛然﹐更爲希有。

吾邑兄弟俱顯者﹐惟鐘公文俊﹑文傑最著﹐兩公皆進士髙第﹐同官於朝﹐俊爲文選郎﹐傑署武選郎。假歸裏﹐俊公和气下人﹐卽簿尉手板亦卻﹔傑公頗崖岸﹐𨿽至戚大弁不少假顏色。久之﹐俊公攺大參。傑公領郡東粵﹐部內有老孝廉﹐公甚易之﹐繼孝廉及第﹐不無他語。而公怏怏﹐竟卒於任。俊公壽考﹐有孫登鄕書﹐且後嗣多賢者。偶記如此者二事﹐前輩言伯敬鐘公﹐舟泊吳門﹐座上皆名下士。而文公湛持以「老孝廉肅」剌往謁﹐公亦易之。後文公及第﹐而鐘公不怡者數時。又薛生﹐福淸人﹐爲予言﹕乃祖剌吳淞﹐一孝廉以文呈閱﹐置之案上﹐批其牘曰「醋醋」﹐蓋以其酸甚也。是孝廉明年亦及第﹐作詩寄之曰「寄語松江賢太守﹐於今二醋已酸牙。」乃祖隨投劾以去。嗟夫﹐齒歲升沈﹐豈能意度。尊前往日﹐隨地排場。玉堂脆薄之嘲﹐渴睡殘燈之戲。一時惡語﹐結怨終身。巳自古而然矣。﹝俱《仁恕堂筆記》﹞。

汀郡城西之五里﹐土名曰祭旗山﹐有地方圓不二丈﹐艸根產珠﹐大如粟米﹐視之儼然珠也﹐手揉之則成粉﹐理最不可解。俗云楊文廣徵西過此﹐珍珠傘爲風所破﹐故畱迹至今。裏語不經可笑。元亮周公《閩小記》﹐又易之爲聖七娘。總之﹐委巷傳聞﹐原無確載﹐姑妄言之﹐亦姑妄聽之耳。

同邑林公有麒﹐號笏山﹐極博羣書﹐有知人之鑑。後以明經仕爲學官﹐有詠懷一絕云「綠楊千樹水繽紛﹐黃鳥一聲山寂寞。試叩柴扉訪故人﹐此身便是遼東鶴。」髙致絕可想見﹐每欲於諸孫抄其全稿未得。﹝俱《仁恕堂筆記》﹞

同邑康公誥﹐以乙榜入太學。江陵張文忠公延之西席。鼎甲兩翰林﹐其門生也。後謁選得和州守﹐年滿乞歸。兩翰林請於文忠﹐欲爲其師地。文忠曰「康先生和州三載﹐宦囊滿船矣。」康公負气人﹐入仕籍後﹐從不一字入政府﹐且性沖淡。致政歸﹐產尙不及中人。以炙手可熱之時﹐而恬退如此。前輩髙風﹐豈易及哉﹗其子時亦舉於鄕﹐淸文勝气﹐名噪一時。

弘聞於先王母張淑人云﹕先曾祖左泉公﹐修頎方面﹐中年謝家政﹐惟從里巷二三老友﹐杯酒結歡。時時口中詠「兒孫自有兒孫福﹐莫爲兒孫作馬牛」﹐卽解衣就寢﹐猶誦數百十徧不止。予偶舉以示兒輩﹐長兒文遠起對曰「此正祖宗極念子孫處﹐一刻不忘﹐故時誦舊語﹐自爲排遣耳。」弘極然其說﹐爲之悚然起立。﹝俱《仁恕堂筆記》﹞

吾汀與豫章接壤﹐凡見迂闊拘牽者﹐率名之曰牛毛先生。及余令永新﹐方知爲劉發先生﹐而外郡稱傳之誤也。先生卽永新文安公定之之父﹐所傳授室之日﹐舉燭告天曰「爲祖宗求嗣」﹐途中遇雨﹐愈緩步安行曰「寧可濕衣﹐不可亂步」。問之邑人﹐皆其實錄。

嘉隆間﹐徐公子與爲汀州太守。宗公子相督學閩中按部臨汀日﹐與徐公選勝賦詩。邑諸生黃君公甫﹐字心湖﹐文章雅士﹐能爲大書。兩公載之與俱﹐杯酒笑言無間日。今朝斗﹑霹靂諸巖﹐兩公詩版累累﹐皆心湖筆也。一日試案揭﹐心湖僅列平等。宗公爲一拱手曰「未曾髙拔」。心湖固不肯私幹﹐而宗公亦不私爲去取。前輩髙致如此。

永定縣一少婦夜行﹐爲彊暴所匿﹐其家緝之急。彊暴知不能隱﹐遂轉而置之盧生日新讀書之外舍。少婦抱愧自經﹐官司收其婢拷之﹐遂厚誣盧生。生年少能文﹐當事咸欲直之﹐無能也。適有一少年卹刑閱案﹐泚筆大書其牘曰「女子宵行﹐豈無桑間之約﹐書生夜遇﹐難免柳下之懷。」承問者益不敢翻成案﹐盧生坐犴狴幾二十年。後有司理李公心疑是獄﹐令聽審於城隍廟﹐先系盧生與婢兩犯於神座下﹐傳令不許一役得近﹐而李公先已隱人於神帳中聽所語。盧一見婢﹐極罵曰「我與若何仇﹐致我死地。」婢曰「不得已也。前已招承﹐今何敢攺。」李公得其情﹐一鞫而白。問官乘興一時批牘之詞﹐遂使無辜滯二十年之冤獄﹐可不愼哉﹐可不愼哉。盧生晚猶得貢﹐出仕爲教官。﹝俱《仁恕堂筆記》﹞

余叔振三先生孝弟人也﹐事王母不敢違色笑﹐事先大人甚恭。先大人病﹐割臂露禱祈代死。早歲文名噪甚﹐公卿爭求識面。吳中張天麟﹐及陳蝶菴曰「閩中榜開﹐卽明白塡黎振三榜上﹐亦不爲私。」其爲四方推重如此。性急功名﹐愛朋友﹐凡以空乏請者﹐卽典鬻應之﹐無倦色。歲戊辰﹐山賊暴起將犯郡城﹐先生破產募兵﹐得二百人﹐朝夕巡守郡城﹐示以無恐。時贛制府洪公瞻祖﹐折節禮之。而太守笪公繼良﹐過敝廬﹐商略機宜。無虛日﹐門祚衰薄﹐先生遂卒於壬申歲﹐年僅念八耳。今公卿旣不輕下白屋之士﹐而士亦不復自愛重。誰謂雁門太守﹐不如一縫掖耶﹖

先大夫每言解元張考吾先生父稱長者﹐曾除夕夜﹐有盜入其家﹐匿於戶後。公固已目之﹐乃令童僕具米若干﹐錢若干﹐酒肉若干﹐云「欲饋一客也。」舉置庭中﹐叱童僕退。從戶後揖盜者出﹐慰之曰「知子家寒﹐無以度歲﹐慊慊之意﹐幸不見薄﹐更無令一人知也。」盜慚愧拜受而去。公卒不以盜之姓名告人﹐此與梁上君子事何異。公有孫錞﹐中辛未進士。今其家子弟﹐皆守禮能文﹐豈非盛徳之報乎。﹝俱《仁恕堂筆記》﹞後

敍

歲在元黓涒灘﹐我憲公芝田先生蒞汀凡五年矣。提綱挈領﹐百廢俱興。空犴狴以明刑﹐丰館粲以課士﹐懲大憝以禁姦﹐急平糶以紓患。一切澤喣鯤鮞﹐仁被槎蘗﹐籍籍口碑載道﹐莫可縷述爾。復摭文稽獻﹐爲汀郡宏式﹐典雅修輯﹐郡誌以成。緯史經經﹐穿穴夾漈。濰等管窺蠡測﹐曷足以語髙深。況櫨之材﹐不堪任重。𨿽分膺下邑民社﹐待罪不遑﹐朝夕震悚。幸託憲慈噓植﹐如趨侍父師﹐耳提面命﹐感且不朽﹐乃竟以鈍質爲可淬礪﹐令得披讀是編﹐如入海藏。覺木難﹑火齊與琭﹑珊瑚相雜糅﹐璘璘珣珣﹐但欽其寶者﹐莫名其數。於戲﹗可謂遭逢之盛矣。夫志何昉乎﹖說者謂肇自班固漢書﹐而實祖於禹貢。禹貢文字簡古﹐才尺幅耳﹐括九州﹐凡髙山大川﹑土田物產﹑貢賦條理悉備。漢書八志皆推類而廣之。今我憲公鴻裁藻麗﹐不屑屑數孟堅行墨﹐而掇其精華﹐練其玄要﹐博大而嚴﹐貴弗漏弗枝﹐光賁竹冊。濰等何知﹐尙能贊一詞乎﹖然不敢不仿序傳之遺意﹐以申釋大義與汀人士共暢之。萬物本夫天﹐汀亦在此燾耳。志星野第一﹐天能統地﹐畛域分焉﹐故建置﹑山川﹑疆域﹑城池次之。三才旣分﹐民爲貴﹐風俗次之﹐紀歲事敬授人時也。有人此有土﹐古蹟次之。有土此有財﹐有財此有用﹐物產﹑田賦﹑戶役次之。理財正民﹐安上全下莫善乎禮﹐典禮次之。禮莫先乎教化﹐學校次之。三王四代惟其師﹐立國之訓也﹐國之大事﹐惟祀與戎﹐祠祀﹑兵制次之。兵以捍牧圍位﹐以司牧民﹐公署次之。職官﹑名宦次之。俊民用章﹐拔十者得五﹐選舉﹑人物次之。人人親其親﹑長其長﹐而天下平﹐堯舜之道在是耳﹐孝義次之。次鄕行者﹐吾觀於鄕而知王道之易易也。行著爲文﹐惠中者秀外﹐文苑次之。隱則焉文﹖鴻漸於逵﹐其羽可用爲儀吉﹐隱逸﹑流寓次之。隱而賢﹐寓亦道﹐𨿽方外可也﹐亦次之。淸淑之气不盡須眉﹐巾幗中多烈丈夫矣﹐列女次之。人事錯綜﹐紀在不聿﹐結繩難復也﹐藝文次之。文整則必散﹐奇正相生﹐理不一轍﹐故合祥異﹑兵變﹑叢談﹐以雜記終之。於戲﹗志之大觀備是矣。而文章之奧衍﹐篇什之函蓋﹐大書特書之鄭重﹐上爲聖天子述職﹐下爲億萬民立命﹐髙詞讜論﹐仍在約略想象中﹐究於管窺蠡測者﹐未解也。我公遠乎哉﹗謹序。時乾隆十有七年﹐歲在壬申復月之上浣

屬吏長汀縣知縣丁濰﹑署寧化縣福寧通判馮拭褒﹑淸流縣知縣宋瑋﹑署歸化縣知縣嵇璇﹑連城縣知縣瞿緝曾﹑上杭縣知縣趙成﹑署武平縣南安縣丞黃履同﹑永定縣知縣伍煒同頓首拜撰跋

不佞修郡誌旣成書﹐喟然曰「都人士亦知不佞之苦心乎﹖」昔柳州責昌黎不作史﹐不任褒貶是非﹐將來不敢爲禦史大夫。生殺予奪更有甚於此者﹐則並不敢爲宰相。」不佞謂褒貶予奪﹐不獨禦史﹑宰相也﹐卽守令亦然。今夫一郡之勢﹐與天下異。一郡之志﹐與國史異。而千百年官師人物之善者進之﹐不肖者退之﹐尢賢者表章之﹐其大姦憝及爲人臣子不忠孝者﹐名則除之﹐而籍則削之。卽招尢府怨有所不辭﹐職在故也。不佞客歲按部八邑﹐奉法不敢少阿。竊以承天子命﹐出守全汀﹐且當爲諸憲公效指臂力。民之淳漓﹐責在太守﹐𨿽不敢竊比於搴帷問俗﹑露冕行春﹔而軒之采﹐亦可約略其大凡。則今日之志﹐其又何辭焉。志𨿽文獻之徵乎﹐實人心風俗之原也。是編於天文﹑地理﹑物產﹑賦役﹑文章﹑政事﹐無不至詳且備。而不佞之意﹐則不專在乎此。適勷我不逮者文五王君﹑成迪黃君﹐屢以陳壽乞米﹐陶範挾刃之嫌﹐力辭。故不佞於風俗﹑官師﹑人物三者﹐亦遂無所貸力﹐屏喜怒﹐絕幹托﹑補遺去濫﹐以昭直道之公。蓋欲觀者有所感發興起﹐以上副聖天子一道同風之盛。不佞之苦心如是而已。是舉也﹐膏火之費﹐楮墨之供﹐黎棗之資﹐則不佞捐俸先之﹐而八邑大夫士樂輸以成之者也。因鋟其名於簡末﹐以爲好義者勸焉。乾隆十七年十月南昌曾曰瑛跋重刊樂助紳士姓名

林振髙汀州府學教授﹐助銀叄兩玖錢叄分。

黃謀燕前汀州府學訓導﹐助銀叄兩陸錢捌分。

郭柏薌汀州府學訓導﹐助銀貳兩捌錢。

髙慶揚長汀縣學教諭﹐助銀柒兩。

髙會鞀長汀縣學訓導﹐助銀伍兩肆錢。

周之駿寧化縣學訓導﹐助銀捌兩貳錢柒分。

林蜚英淸流縣學訓導﹐助銀貳兩肆錢玖分。

柯壽亨歸化縣學教諭﹐助銀貳兩捌錢。

鄭錫庸歸化縣學訓導﹐助銀貳兩捌錢。

李淸熙連城縣學教諭﹐助銀伍兩陸錢。

邱煒

連城縣學訓導﹐助銀伍兩陸錢。

陳昌年上杭縣學教諭﹐助銀伍兩伍錢零伍釐。

王忠貞上杭縣學訓導﹐助銀伍兩伍錢零伍釐。

謝政元永定縣學訓導﹐助銀柒兩。

賴史直候選道﹐原任湖南嶽州府知府。

官謙

原任甘肅靈州通判。

許爲崇縣丞。

胡學成原任漢陽知府﹐助銀貳百兩。

劉英

原任文安營遊擊﹐助銀貳拾兩。

葉三楨監生﹐助銀貳拾兩。

羅承瑤監生﹐助銀貳拾兩。

巫秀上助銀貳拾兩。

李兆明監生﹐助銀壹拾伍兩。

黃士鰲監生﹐助銀壹拾伍兩。

羅倫敍生員﹐助銀壹拾貳兩。

羅遴任貢生﹐助銀壹拾貳兩。

馬繁祚原任巴州州判﹐助銀壹拾兩。

李模

貢生﹐助銀壹拾兩。

李楹

助銀壹拾兩。

兪

生員﹐助銀壹拾兩。

兪行仁助銀壹拾兩。

戴家基監生﹐助銀壹拾兩。

戴家聲生員﹐助銀壹拾兩。

黃霏

候選州同﹐助銀壹拾兩。

吳日炎候選州同﹐助銀壹拾兩。

吳鏞

貢生﹐助銀壹拾兩。

吳銓

監生﹐助銀壹拾兩。

吳光宇貢生﹐助銀壹拾兩。

劉聖培監生﹐助銀壹拾兩。

巫殿劻貢生﹐助銀壹拾兩。

巫上厚生員﹐助銀壹拾兩。

劉權

候選州同﹐助銀壹拾兩。

劉懋

貢生﹐助銀壹拾兩。

鄭紹僑監生﹐助銀壹拾兩。

曹文龍監生﹐助銀壹拾兩。

曾應優宣講﹐助銀壹拾兩。

蕭萱

監生﹐助銀壹拾兩。

彭欽紳貢生﹐助銀壹拾兩。

蕭溎

生員﹐舉優充監生﹐助銀壹拾兩。

戴祖發監生﹐助銀壹拾兩。

邱觀陽貢生﹐助銀壹拾兩。

湯秉瑞監生﹐助銀壹拾兩。

曾秉禮生員﹐助銀壹拾兩。

王化淳貢生﹐助銀壹拾兩。

曹學良武舉﹐助銀壹拾兩。

羅乾任監生﹐助銀壹拾兩。

陳鎭

監生﹐助銀壹拾兩。

李永慶候選州同﹐助銀壹拾兩。

張光鋐監生﹐助銀壹拾兩。

廖云翰貢生﹐助銀壹拾兩。寧

化縣

伊牧

原任陽谷知縣﹐助銀貳拾兩。

伍士宣議敍卽用主簿﹐助銀貳拾兩。

賈文兆監生﹐助銀貳拾兩。

黃允經監生﹐助銀貳拾兩。

陳奇猷貢生﹐助銀壹拾伍兩。

王曰仁職監﹐助銀壹拾伍兩。

羅登俊生員﹐助銀壹拾兩。

黃象禹貢生﹐助銀壹拾兩。

賴厚琳生員﹐介賓﹐助銀壹拾兩。

黃維良貢生﹐助銀壹拾兩。

練福崇州同。

徐夢經生員。

鐘盛榮監生。

李庚

連江教諭。

鐘緝熙

鐘煥章連江教諭。

藍夢賚武生。

鐘承開

林孝經

王綍

監生。

王啟隆縣丞貤封奉直大夫。

危漑

舉人。

朱香遠監生。

鐘在廷守禦所千總。

﹝以上武平各捐洋銀貳兩捌錢﹞

陳之駒舉人﹐原任安徽望江縣知縣。

賴麟亭貢生﹐誥贈中議大夫。

黃傑亭誥授朝議大夫。

蘇伯什郎

黃育南貤封奉直大夫。

黃翥南貤封中議大夫。

黃拱南誥封中議大夫。

陳鈞亭誥授奉政大夫。

盧應秋生員。

﹝以上永定﹐各捐洋銀貳兩捌錢。﹞

李如圭長汀增生﹐捐銀貳兩捌錢。

石輝

武平鄕飲介賓﹐捐銀貳兩捌錢。

張炯暉上杭監生﹐例封儒林郎﹐捐銀貳兩捌錢。

張衡商上杭廩生﹐捐銀貳兩捌錢。

劉觀海武平監生﹐捐銀貳兩捌錢。

聶陞

武平貢生﹐捐銀貳兩捌錢。

林騰飛武平生員﹐捐銀貳兩捌錢。

曹祚福長汀監生﹐捐銀貳兩捌錢。

劉見春長汀州同銜﹐捐銀貳兩捌錢。

周鳳棲監生。

周鈞

守禦所千總。

周必賚

周天進

周兆輝

郭麗明監生﹐誥贈修職佐郎。

郭如春附貢﹐候選訓導。

邱楚楷候選都司。

郭璧輝州同銜。

郭和春監生。

林盛榮監生。

陳文斌

陳世香州同銜。

陳聖玉

徐枚

增生。

邱遐齡監生。

藍君耀

藍大霖監生。

藍長庚監生。

藍鼐堂

包紹徵

邱琳玉都司銜﹐前代理汀鎭中營守備。

邱百五郎

李肖岡

李萬成監生。

李元春

李棠

李鵬

李余

賴十八郎

曾禮

江時夫

江鰲

袁從龍社

袁純吾

袁正中州同銜。

袁福基生員。

劉萬一郎

林九才州同銜。

﹝以上上杭﹐各捐銀貳兩捌錢正。﹞

揭士映長汀﹐捐銀貳兩捌錢。

鐘思華助銀壹拾兩。

修九思助銀壹拾兩。

鐘掄秀助銀壹拾兩。

鐘純

助銀壹拾兩。

鐘麟

助銀壹拾兩。

鐘淑賢助銀壹拾兩。

羅縉

助銀壹拾兩。

鐘儒瞻助銀壹拾兩。

李浦

生員助銀壹拾兩。

李夢烈助銀壹拾兩。

修道

助銀壹拾兩。

鐘川靈助銀壹拾兩。

李岡齡助銀壹拾兩。

謝聖史助銀壹拾兩。

練世熊助銀壹拾兩。

王思敬候補兵馬司﹐助銀壹拾兩。

永定縣各紳士樂助姓名

江風淸教諭﹐助銀貳拾兩。

賴先裔助銀銀貳拾兩。

長汀縣候選州同陳禹寧督理捐修志板全部八邑樂助紳士姓名﹝並小序﹞

肩重任鉅﹐義取邪許。蓋眾擎者﹐易爲舉也。僕蒞汀日﹐首以興建書院﹑課士爲己責。次則以郡乘久缺輯理﹐文獻無徵﹐因與郡士大夫商榷之﹐謀所以佽助者。而郡之士大夫亦欣然慕義﹐爭先解囊﹐約八邑通醵銀五千兩零﹐內以三千兩撥建龍山書院﹐存汀埠生息﹐爲諸生膏火資﹐所以廣聖天子作人之化﹐令下邑巖疆﹐亦被菁莪雨露。又以其半修演武場﹐爲國家訓練卒伍﹐興修武備﹐亦甚盛典也。盡其餘以輯理郡乘楮墨之需﹐廩旣之供﹐梨棗之費﹐胥仰是焉。諸君子汲汲助貲﹐法當垂勒芳名﹐以旌雅懷﹐且勸來者﹐但八邑人數頗稠﹐其自一金至數金者﹐若悉爲備紀﹐於事太煩﹐兼亦近褻。今酌自十金以上注名於左。僕非敢故爲軒輊﹐亦聊以存大體耳﹐汀人士其諒之。

長汀縣

鄭紹宗監生。

黃仰瑞監生。

馬景武監生。

官謀

生員。

劉紀云恩貢。

林樹滋生員。

鄭昉

貢生。

李春翹翰林院待詔。

吳昌同從九品。

傅家麟監生。

傅念龍武生。

劉月宗從九品。

黃有進監生。

官修家翰林院待詔。

周濱

曹開吉州同。

傅新授監生。

曹云

監生。

李潤

候選按照磨。

李湻

監生。

李垣

武生。

鄭汝丰貢生。

陳緯

江西補用府經縣丞。

湯希堯武生。

蔡天開監生。

吳昌啟監生。

吳昌風監生。

劉光福增生。

李羽儀貢生。

﹝以上長汀﹐各捐洋銀貳兩捌錢。﹞

曹守先候選訓導﹐助銀貳兩柒錢柒分。

羅湘楫廩生﹐助銀貳兩捌錢。

劉金釗生員﹐助銀貳兩捌錢。

黃啟燕監生﹐助銀貳兩陸錢肆分。

雷必雄監生﹐助銀貳兩陸錢肆分。

雷必榮監生﹐助銀貳兩伍錢陸分。

馬維新廩生﹐助銀貳兩柒錢伍分。

伊椿

生員﹐助銀貳兩柒錢捌分。

張正茂例貢﹐助銀貳兩陸錢捌分。

溫勛

監生﹐助銀貳兩陸錢捌分。

﹝以上寧化縣﹞

李芳

淸流生員﹐助銀貳兩捌錢。

陳仁山從九品﹐勅贈儒林郎﹐助銀貳兩捌錢。

孔全興助銀貳兩捌錢。

張玉良

吳師言縣丞。

溫四八郎

邱立光監生。

鐘志揚衛千總。

鐘岑

監生。

邱隆明衛千總。

黃五七郎

﹝以上上杭﹐各捐洋銀貳兩捌錢﹞

王啟文舉人﹐貤贈朝議大夫。

王啟圖進士﹐吏部主事。

李韶鳳誥封奉直大夫。

王聘

福淸教諭。

黎廷任監生﹐助銀壹拾兩。

淸流縣

馬鐔龍貢生﹐助銀貳拾兩。

馬孔麒貢生﹐助銀壹拾兩。歸化縣

陳汝生員﹐助銀肆拾兩。

李儒

貢生﹐助銀叄拾兩。

李達中監生﹐助銀叄拾兩。

孫文週生員﹐助銀貳拾肆兩。

曾爾嵋監生﹐助銀貳拾肆兩。

曾華生員﹐助銀貳拾兩。

黃軒元貢生﹐助銀貳拾兩。

葉國材監生﹐助銀貳拾兩。

謝輔英生員﹐助銀壹拾陸兩。

陳鐘偉生員﹐助銀壹拾伍兩。

程培仁貢生﹐助銀壹拾兩。

周紹斌貢生﹐助銀壹拾兩。

張問達生員﹐助銀壹拾兩。

曾奎

生員﹐助銀壹拾兩。

連城縣

楊升嶷貢生﹐助銀捌拾兩。

楊升槐貢生﹐助銀伍拾兩。

羅尙徳貢生﹐助銀伍拾兩。

蔣廷秀監生﹐助銀叄拾兩。

羅定遠生員﹐助銀貳拾伍兩。

羅定域監生﹐助銀貳拾伍兩。

謝恩慶候選縣丞﹐助銀貳拾伍兩。

謝占熊候選州同﹐助銀貳拾伍兩。

項應磻候選州同﹐助銀貳拾兩。

李身守監生﹐助銀貳拾兩。

羅尙格貢生﹐助銀貳拾兩。

余大勛監生﹐助銀壹拾貳兩。

羅尙美職監﹐助銀壹拾兩。

沈上瑾貢生﹐助銀壹拾兩。

張元輔生員﹐助銀壹拾兩。

張奮侯助銀壹拾兩。上杭縣

趙成

上杭知縣﹐助銀壹百貳拾兩。

李飛渭上杭埠﹐助銀伍拾兩。

林徳

助銀貳拾兩。

黃瑞

助銀貳拾兩。

郭憲

助銀貳拾兩。

邱銘

助銀貳拾兩。

葛翹

舉人﹐助銀貳拾兩。

藍正春進士﹐助銀壹拾兩。

方南灂峯市縣丞﹐助銀壹拾兩。

郭際云助銀壹拾兩。

方世榮助銀壹拾兩。

郭揚

助銀壹拾兩。

武平縣

熊嘉選登州府同知﹐助銀伍拾兩。

蕭元勛直隸州同﹐助銀叄拾兩。

鐘紫幃杞縣縣丞﹐助銀貳拾兩。

曾暄

舉人﹐助銀壹拾兩。

鐘秀異武舉﹐助銀肆拾兩。

李崙

貢生﹐助銀壹百兩。

王國華助銀貳拾兩。

李暘

助銀壹拾兩。

王瑗

助銀壹拾兩。

林光福助銀貳拾兩。

王至剛助銀壹拾兩。

饒煜

助銀壹拾兩。

劉大經助銀壹拾貳兩。

王江

職監﹐助銀肆拾兩。

鐘夢龍助銀壹拾兩。

謝聖典助銀叄拾兩。

鐘佩

助銀壹拾兩。

謝聖謨助銀肆拾兩。

王灝

助銀壹拾兩。

吳揆

助銀貳拾兩。

鐘靑雲職員﹐助銀壹拾兩。

鐘允熊監生﹐助銀壹拾兩。

郭鳴

上杭監生﹐誥贈昭武都尉﹐捐銀貳兩捌錢。

王菁春長汀貢生﹐捐銀貳兩捌錢。

鄧致昌長汀﹐誥封昭武都尉﹐捐銀貳兩捌錢。

