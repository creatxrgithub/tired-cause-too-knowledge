西藏方輿﹝淸﹞呂調陽撰

西藏之東與川打箭鱸之南連界﹝由打箭鑪出南成直向南行﹞西藏之南江卡與雲南鶴慶州連界西藏之西陽布城與廓爾喀連界﹝廓爾喀系回回國又名泥婆羅﹞西藏之北與陜西西寧連界﹝西寧設有辦事大臣﹞西藏之東北與四川連界﹝卽川打箭鑪﹞西藏之西南靖西關與英國印度連界﹝靖西關設有同知遊擊歸川藏會放﹞西藏之西北與俄羅斯連界縱南北七千餘里橫東西一千有零前藏有達賴喇嘛﹝卽活佛﹞後藏有班禪額爾徳尼﹝卽小佛爺﹞自打箭鑪起沿途設有呼圖克圖﹝卽小佛爺﹞前藏漢番居住不上五千戶欽差大臣到藏接篆後卽謁聖行禮畢卽拜會達賴喇嘛相贈喇打達賴喇嘛接後另以交哈打交哈中朝布倫轉贈﹝哈打卽白綾手中哈布倫卽活佛辦事之人如中國首相﹞前後藏系印度之西接俾路芝阿富汗雪山橫亙其北雪山之後爲前後藏西藏雪山在西藏印度之間共有五峯首峯二千四百七十五丈合四十里有奇次峯二十四百二丈三﹤上山下夅﹥二百九十六丈四峯二千二百八十九丈五峯二千二百七十八丈西藏雅魯布江四千五百餘里三藏之地與印度密邇爲鄰中隔大山數重綿亙數千里峻嶺危峯道途險阻一至八月以後則有大雪封山往來絕迹西藏江孜南行三站至帕克踰嶺卽布魯特克巴境又三程至塔西蘇登轉西南三程至大吉嶺約計五百餘里爲往來孔道大吉嶺土酋降服於英吉利地勢髙印度富商多築別墅以避暑英設領事官一員其統兵副帥亦駐於此修建碉堡數座由大吉嶺乘車一日至夕力克裏卽登火車一夜可達孟加拉計鐵路三百邁約當華路一千里之程現在日加修治不之卽可直抵大吉嶺竊觀此間別無通都大邑商貨薈萃之所乃英人不惜重款開通道路此其注意於通商藏地非一朝一夕之故此無怪與藏約耳大英知藏地爲中朝所屬不敢輕開邊釁但詭計百端用重賂要結布魯克己哲孟雄及諸番入其罕籠不卜別有包藏禍心否英知布魯克孟雄皆孱弱不能相抗惟廓爾喀一部較彊地形勢險要民志勁勇足爲西藏之保障故與藏密約耳從前濟嚨聶拉木絨轄喀達四隘口皆所以防廓夷其他鄰部未嘗滋事故疏於設備今時勢異殊彼爲輕而此爲重似宜於江孜定日帕克裏等處頓防務以杜履霜之漸孟加拉之東英人新辟一地曰亞山一名阿賽密長一千餘里廣三四百里考西人地圖亞山東北境距江卡巴塘不過直徑二度約五百里英人嘗言欲從亞山開路直抵滇蜀兩省按西藏之地縱橫連屬者南界雲南怒江北界西寧河源西極後藏業爾欽之沙漠東直達於四川打箭鑪以近界而論東止於寧靜山界碑明著特故其祖賦各有喇嘛髙管斷自洛隆宗爲分限也自康熙十八年安設塘站以鑪爲始總計袒塘巴塘乍了昌都洛隆宗索板多拉裏抵西藏北官兵倉儲地共計八十七站惟彼昌都原稱之前藏兩河環繞雙僑髙架實爲西藏之門戶嘉玉一橋最爲緊要若拉裏玉樹堪系其咽喉工布長江堪爲保障再則彙五齊姜黨之橋與唐家姑蘇之鐵索嚌皆須設防者又如哈拉烏蘇界北西寧皮船爲渡與彭多宗鐵索嬌非拒守不可者再現正北之要皆通準噶之要路他如通後藏之聲息克裏野噶藏胡又松根阿腳等處可稱握要更兼普羅鼐重鎭復有朱兒嗎徹登鎭守西南接連諸番以控西北再於田爾撒鐵索橋而固守之所謂得地利以順天時安邊塞矣按自前藏經曲水過巴則江孜共十日行抵後藏由札什布倫走岡堅寺彭錯嶺拉孜羅羅協噶爾過定日通拉大山共計十一日至聶拉木又由達爾結嶺西轉經過伯孜艸地鞏塘拉大山瓊噶爾寺南轉出宗喀東北行十日還至拉孜入東山一旦至薩迦溝廟北行二日一出山仍走岡堅還至札什倫布緣札什倫布西南左有薩迦溝廟內之曲多江鞏右有彭錯嶺峭壁連岡是爲後藏咽喉實天然要隘也藏之西北一隅與俄國藩部髙加索所接其利耳挖那格什爲俄所占論喇嘛與英國密約自來講信修睦結好鄰封伊古來有國者宜如是也立約之事豈但英藏始然哉客是以問予曰喇嘛以西藏及印度一帶爲佛教所興漢唐以來布滿天下可謂盛矣無何回教起自天方漸染蔥嶺左右迄今印度之民皆捨牟尼而拜派罕鷲嶺雞奉河山依舊捨衛鹿苑遺迹蕩然良可慨已其紅黃教行於三藏及內外蒙古滿洲者爲釋氏之別派此外惟逞羅越南緬甸尙遵佛教不久歸俄亞今復益之以天主耶蘇教力攻二氏佛教之勢遂若冰炭所以與英密約此見及於前事者後事之師也誰謂不然予固應之曰然又以暹法旣已聯和從此可以息干戈而暹國君臣又可於巢幕之上偸旦夕之安矣且歐洲彊國時首推英法英法之交合則俄人有所顧忌不敢肆志於西封其伐土耳也捲甲長驅勢如玻竹而英人獨聯和諸國哭起而乘其勢調集兵艦以懾以聲威俄𨿽有戰勝之勢究有所顧忌憚而卒不敢逞卒聽英人之一言受盟而退土之得以不亡者英人之力也今與英密此見及於前車者後車之鑑也孰曰不可予亦應之曰可然予將有以問客曰三藏之地固與英印度密邇爲鄰而西北一隅與俄羅斯髙加索相接二國之於三藏早有虎視鯨吞之意其所以瞻顧徘徊而不遽動者一則恐啟他國之乘其後也再則恐如鷸蚌相持漁人得利也由此觀之三藏之於英俄譬諸滕國之間於齊楚事齊乎事楚乎況英俄勢若齊楚兩雄並峙龍爭虎門日尋干戈俄攻土魯其則英扼之英徵阿富汗則俄尼之喇嘛旣知與英密亦當與俄密約密約一英而英喜不若再密約一俄而俄兼喜不但予以爲可予以爲然旁觀者孰曰不可孰曰不然乃與英密約而俄不與英固喜出望外倘俄知之不免幹俄之怒俄怒之而承隙啟釁英未必保全無虞俄卽不然陰與英聯和勾連結黨內引外援安知三藏之地土不爲英俄之瓜分乎是喇嘛不密約一英而可得旦夕之安獨密約一英反滋他族之忌客以爲可可乎不可客以爲然其然不然況和約之事乃大公至正之端不名之曰公而名之曰密隱晦也非顯明也英國之譫售其姦喇嘛之暗受其計矣非然者英何難以命中及遠之炮攻素無武備之城池運籌決策一戰而得其要隘再戰而覆其援兵三戰而舉其國都而今者與喇嘛聯和通商何故夫泰西彊大之國並吞弱小每用陰謀詭計使人不及覺察所以英人不惜重賂以要結克魯克已哲孟雄諸番入其牢復於江孜南行之大吉嶺之外不惜巨款開通道路日加修治此其注意於藏地已非一朝一夕之故名則通商而實則據其要隘撒其屏藩自予思之幸有布魯廓爾喀布魯克巴爲西藏之屏蔽𨿽蕞爾彈丸然地形險要民性勇悍喇嘛與其與英密約致外患之來不如與廓爾喀結好以堅內附之忱乃喇嘛與英密約譬而不知害譬諸肝受病則目不能視賢受病則耳不能聽脾受病則口不能食心受病則舌不能言受病於人之所不見則其病必發於人之所見英詭誘喇嘛相與密約譬諸爲鉤餌以誘魚爲陷阱以誘獸視喇嘛之冥頑不靈魚耳獸耳豈有見鉤餌而不吞過陷阱而不投者哉予管見謬論客以爲何如客乃勃然變色應之曰唯唯職員作比論因昔年在父任所古匡州署次與英國通司巴利澤力辦後而成槁焉

