四鎭略迹﹝淸﹞馬幼良纂老吳市吳市﹐在縣之東鄕﹐距城六十餘里。相傳吳姓居此﹐因以得名。煙戶三百餘家﹐人丁一千四百口。街道街道﹐東至西橫街一條。北至南直街兩條﹐一名東北街﹐一名西北街。河道金涇塘﹐北自金涇廟起﹐由白茆塘達海口﹐南通市河﹐接貴涇塘。乾隆十九年築土城之後﹐遂與海潮不通。髙浦塘﹐西北通海口﹐東南接貴涇塘。前本不通市河﹐後因吳姓開通﹐直接市河﹐又名新開河。光緒十八年又浚髙浦﹐由是髙浦塘之潮水直達市河。橋梁永濟橋﹐在市梢﹐跨金涇塘。南興隆橋﹐在市心﹐跨金涇塘。北興隆橋﹐在西北街﹐跨金涇塘。以上三條俱石。金涇塘橋﹐在北市梢﹐跨金涇塘。大安橋﹐在西市梢﹐跨髙浦塘。楊家弄石橋﹐在西南市梢﹐﹝跨﹞髙浦塘。神廟武帝廟﹐在北街。吳姓捐地募建﹐有碑可考。文昌宮﹐在北街﹐附武帝廟左。城隍廟﹐在西街﹐於嘉慶初年建造。佛寺淸涼禪寺﹐在北街﹐主神觀音。婁東沈姓捐建﹐助田三十餘畝。康熙五十二年僧慧修重修﹐有碑可考。西來庵﹐在西街﹐主神聖帝﹑地藏。由來已久。光緒十一年僧權智募緣重建。祟福庵﹐在鎭北里許。年久失修。光緒二十五年里人蔣國榮領緣修建山門及廂屋﹐以供佛像。萬壽庵﹐在市南﹐主神觀音。乾隆初年唐姓捐建。嘉慶二十四年僧香林勸募重修。祟孝庵﹐在市西半里許﹐相傳朱吳兩姓同建。謝橋廟﹐在市西南二里許﹐主神觀音﹐廟田八畝。牌坊王節婦坊﹐在西街。雍正六年爲王承吉妻繆氏立。楊節婦坊﹐在北街。嘉慶二十三年爲楊壽﹤釒寧﹥妻嚴氏立。曾節婦坊﹐在西北市梢。光緒二十一年爲曾鐘華妻髙氏建。曾節婦坊﹐在西北市梢。光緒二十一年爲曾邦任妻髙氏建。祠堂曾氏家祠﹐在西北市梢﹐光緒十八年造。公所衙署﹐雍正二年﹐分縣昭文﹐添設白茆巡廳。乾隆間﹐巡檢陳濤將吳市公地建造衙署。有碑可考。嗣於咸豐十一年﹐被粵匪焚毀無存。迨光緒十五年﹐廬江倪錫慶來任斯職﹐有興復之志﹐捐廉集資﹐經始於十七年十二月﹐閱五月告成。凡爲大門﹑大堂﹑左右廊廡共成十有五楹﹐實用洋一千五百五十二枚有奇。有鄭仁植碑記可考。孚善堂﹐在西市梢﹐創於光緒十一年。曾唐兩姓經勸建造堂屋三進﹐共十餘間﹐募田一百四十餘畝﹐議辦收埋暴露﹑施衣施藥諸善舉。後因經費不敷﹐緩至二十一年稟請開辦。義冢﹐在西市梢西來庵側。一在四五圖答字號﹐計田七畝。系巡檢倪錫慶募建。董浜鎭迹董浜﹐在縣之東鄕﹐距城三十餘里。相傳明季徐尙書名栻﹐自老徐市遷居於此故又名董浜新市。人丁六百八十五口。舊屬思政鄕蹈義裏。街道街道﹐統直一條﹐東至藥師堂橋﹐西至迎芝橋﹐約計一里之長﹐煙戶百餘家。河道長亳塘﹐東市梢坍橋起﹐由雪溝通貴涇塘﹐西市梢長亳廟橋﹐直達淸墩塘。鹽鐵塘﹐在西市梢迎芝橋下﹐南通芝川﹐北直接海洋涇。橋梁藥師堂橋﹐石橋﹐在東市梢十四圖﹐跨市河。太平橋﹐石環洞﹐在東市梢十四圖﹐跨市河。永安橋﹐木橋﹐在大市中﹐跨市河長亳塘。中橋﹐木橋﹐在大市中﹐跨市河長亳塘。黃家橋﹐石橋﹐在二十一圖﹐跨市河。迎芝橋﹐石橋﹐在西市梢﹐跨鹽鐵塘﹐十四圖。長亳廟橋﹐石環洞﹐在西市梢﹐跨長亳塘﹐二十四圖。施家橋﹐木橋﹐在二十四圖﹐跨長亳塘﹐距市約三里。觀止橋﹐石橋﹐在二十四圖﹐跨長亳塘﹐距市約四里。天主堂橋﹐木橋﹐在二十四圖﹐跨長亳塘﹐距市約五里﹐有天主堂﹐故名。村莊李家壩。觀止裏。天主堂。以上三村均在廿四圖﹐距市約四五里。神廟武帝廟﹐一間﹐在東街﹐天心閣﹐在北市梢﹐廟共八間﹐主神斗姥。火帝廟﹐一進﹐附天心閣內。總管廟﹐在西市梢。三開間兩進﹐屋共九間﹐主神金總管﹐明季所建﹐曾爲尙書棲隱庵。大殿後銀杏一株﹐約有六抱余。安樂王行宮﹐附總管廟西首﹐三開間兩進﹐有戲臺一座。佛寺藥師堂﹐在東市梢﹐樓房一進﹐共十四間﹐主神藥王。吳家觀音堂﹐在西市梢﹐五開間三進。後有仙橋一座﹐七夕進香者頗極熱鬧。主神觀音。坊表鄭節婦坊﹐鄭門蔡氏﹐在中市十四圖。吳節婦坊﹐吳門戈氏﹐在東市梢十四圖。秦節婦坊﹐秦門朱氏﹐在中市十四圖。公所興善堂﹐在北市梢天心閣﹐王粲霄創建﹐辦施棺﹑衣﹑藥諸善舉。承志善堂﹐在東街。何大洲奉遺命創建﹐立花田一百七十八畝八分三釐﹑稻田一百二十八畝七分三釐﹐辦施棺﹑衣﹑藥﹐收埋路斃等善事。育嬰堂﹐附承志善堂內。義莊何氏義莊﹐莊名「餘慶」﹐在東街十四圖﹐何大洲同侄鴻鋆奉故父象山名如琳遺命建﹐立花田三百四十畝四分﹐額租錢五百四十五千六百餘文﹔稻田三百四畝九分﹐額租米三百零四石九斗﹐分贍象山公支派下貧族。於光緒十九年題準給旌。歸市古迹街道一條﹐東自長生庵﹐西至周神廟﹐約里許﹐舊名白茆浦。自明歸椿獨浚白茆浦﹐在閘辟田數千畝﹐始稱歸家市。舊屬思政鄕昭徳裏﹐距縣城約四十里。煙戶一百念五戶﹐人丁六百六十二口。長生庵至木行橋十七圖﹐本行橋至周神廟南一圖。歸市橋梁長壽橋﹐在東街﹐借呼東石橋﹐跨市河。木行橋﹐在中市﹐跨市河。髙家橋﹐在東北弄﹐跨市河。環龍橋﹐在西南街﹐跨橫浦塘。北渡橋﹐在市東半里許﹐跨白茆塘。神廟周神廟﹐在西市梢﹐屋兩進﹐有樓房﹐共十一間﹐主神周孝子。光緒十四年重建﹐有潘欲仁碑記可考。履誠道院﹐屋間數同上。眞武祠﹐在西市梢﹐屋存一間﹐嘉靖時重建﹐有文徵明碑記可考。北港廟﹐距市西北二里許﹐建年無考﹐主神斗姥。觀善書屋﹐附在北港廟內。光緒初年﹐管髙福等募田建立。佛寺長生庵﹐在東市梢﹐屋共兩進十一間﹐主神觀音﹐附金總管。坊表董孝子坊﹐在市南。道光十八年﹐爲太學生董徳榮立。顧節婦坊﹐在西街。光緒十二年﹐爲五品封太學生金鰲妻曹氏建。義莊董氏義莊﹐在歸市西街。九品銜廷棟創設﹐子如恆﹑如升襄建。立米田二百五十畝﹑花田七百五十八畝﹐額租米二百二十五石﹑錢一千零六十千有奇﹐分贍徳榮公支派下貧族。於道光十八年呈準題旌。顧氏義莊﹐在歸市西街。五品銜布理問培遵故父五品封金鰲遺訓創設﹐花田五百二畝有奇﹐每年租資約七百二畝有奇﹐分贍佩源公支派下貧族。於光緒十一﹝年﹞呈準﹐十二年題旌。義塾董氏義塾﹐附董義莊內﹐捐田二百六畝爲經費﹐以課貧家子弟。延師一位﹐學額十二名。顧氏義塾﹐附顧義莊內﹐五品銜顧培刨設﹐捐田二百畝爲經費﹐以課本族子弟。延師一位﹐學額六名。河道白茆塘﹐在市東北﹐離鎭里許。橫浦塘﹐在市西南﹐通市河﹐達徐市貴涇塘。黃家涇﹐在市南﹐通市河﹐由李墓塘入白茆。南港塘﹐在市南﹐距鎭半里﹐本通白茆塘﹐現口淤塞。北港塘﹐在市北﹐距鎭一里﹐前通白茆﹐現口不通。蘇家尖鎭蘇家尖﹐東至董浜九里﹐南至念魚口五里﹐西至罟裏村三里﹐北至珍門廟三里﹐距城十五里。街道南岸半街一條﹐北岸半街一條﹐西岸半街一條。東趙莊庵至南半街﹐二十七都四圖。西半街至琵琶涇﹐二十六都二十三圖。北半街至尖場﹐二十六都十六圖。煙戶一百八十餘家﹐人丁六百十餘口。河道東市河由﹝長﹞亳塘直接董浜﹐西市河由賽馬江達淸墩塘﹐南市河由念魚口入白茆塘﹐北市河通珍門涇。橋梁萬安橋﹐石﹐在東市梢四圖﹐跨長亳塘。萬丰橋﹐石﹐在西市梢二十三圖﹐跨賽馬江。混堂橋﹐木﹐跨東市河。泰安橋﹐木﹐跨西市河。賢莊橋﹐木﹐跨珍門涇。神廟城隍廟﹐在市南軍登村。嶽廟﹐在市南念魚口。佛寺趙莊庵﹐在東市梢﹐主佛如來。忠善庵﹐在西市梢﹐主佛如來﹐周神。觀音堂﹐在市北橫涇。員通庵﹐在市南﹐距鎭里許。村莊天主堂﹐在市東﹐離鎭約二里。軍登村﹐在市南﹐離鎭約三里。珍門涇﹐在市北﹐離鎭約三里。大祿涇﹐在市西﹐離鎭約三里。全補涇﹐在市東南﹐距鎭約一里。葑涇﹐在市北﹐離鎭約一里。鶴嘴﹐在市東﹐距鎭約四里。

