寧古塔山水記

序古今之所慨於遇不遇者﹐豈獨人事然哉﹗山水之在域中者﹐圖以載之﹐經以著之﹐而且瘞玉鏤碑以志其盛﹐飛觴賦詠以道其奇﹐何其幸也。其在域外者﹐荒江空谷﹐莫之或知﹐又何悲也。嗟乎﹗自古豈知有寧古塔之山水乎﹗間嘗考諸方輿﹐稽諸傳記﹐槪謂此窮荒僻遠之區﹐又寧問有林泉溪壑﹐足供人之盤桓而嘯傲哉﹗淸興﹐始通文軌﹐建爲雄邊﹐而乃有司空張公至焉。公生平憂樂﹐在乎斯民﹐旣至塞外﹐於外事泊然無所接﹐獨以山水爲樂﹐支頤觴詠﹐如對故人。旣而曰「我終日好之而莫爲之記﹐使丹崖碧流﹐百世之下﹐且指爲窮僻之鄕﹐謂非人所居者﹐不重負此山水耶﹗」乃匯集爲《寧古塔山水記》。嗟乎﹗開辟迄今﹐髙山流水猶是也﹐遊而處者﹐不知其幾億萬人矣。其山水之利足以及億萬人﹐而億萬人之心力﹐曾不能畱山水之名於一日﹐則信乎遇之難也。且遇之者﹐非獨遇文章之士之難﹐有文章而又有徳業器量超乎文章者之難也。試觀蔡邕徙朔方﹐李白流夜郎﹐昌黎﹑夢得之謫嶺外﹐皆怨懟感憤﹐未肯以其文章﹐表揚其山川云物。柳子厚至目爲囚山﹑愚溪。讀其文辭﹐戚戚嘆怨﹐趯然有遠去之思﹐豈非處困之難哉�惟公坦然以處之﹐十餘年來﹐無幾微怨尢﹐故能网羅幽異﹐以使人可傳而可述也如此。《易》曰「安土惇仁。」其安土也﹐能惇仁也。讀公之文﹐亦可以知公也。後學錢威頓首拜撰。寧古塔山水記序天下之名山大川﹐在中域者﹐嶽瀆而外﹐其一丘一壑之�﹐莫不皆見於歌詠﹑傳記﹐獨在四裔者無聞焉﹐則山水固以人傳也。吾聞山水之勝者﹐輒有神靈﹐類能福民﹐主休咎﹐且篤生賢人﹑君子。《詩》曰「維嶽降神﹐生甫及申。」諺曰「魯以泰山生孔子﹐鄒以東山生孟子。」且川谷之峻者其民秀﹐頑者其民淳﹐若是乎﹐山水之系於人民也如此﹐然非有賢人君子表彰之﹐則所爲名勝亦不傳。單閼之歲﹐余坐竄營州之東又千餘里﹐曰寧古塔。其地皆深山窮谷﹐人迹罕到之地﹐自結繩來﹐幾千歲﹐不通於上國﹐惟宋末完顏氏辟居此地﹐建東京云。迄今三﹑四百年﹐而東京旋爲榛曠﹐近乃以爲遷斥錮人之所。其山連綿而紆郁﹐四望如屏如障﹐雲興霧湧﹐煙霞萬態﹐其泉淸而駛﹐狹處若瞿唐峽口﹐瞬息百里﹐廣處澄潭霽潔﹐波轂縈回﹐遊魚可數。有奇峯突磧﹐下臨不測之溪﹐奔流有聲﹐風驅電薄於沙石之上者。有林木數十里﹐不見日月﹐千尋百圍之材﹐不可勝數者。其佳處宜無讓匡廬﹑雁蕩﹐特以僻陋荒服﹐不見稱於士君子也。若北荒之渠搜﹑析支﹑燕然﹑瀚海等﹐非有衛﹑霍諸人窮極沙漠﹐亦安知中土之外更有此乎�司空張菉居先生以直道忤時﹐先余至寧古數載。所至輒探奇搜奧﹐觴詠自得﹐登覽之暇﹐著《寧古塔山水記》一編﹐封表土俗﹐皆可考見。公生於中州﹐無亦中嶽英靈所鐘﹐今寧古山水﹐假公之來而獲傳於天下後世﹐使山水有靈﹐當卽復我公於嵩少﹑河洛之間。不然﹐久假不歸﹐吾恐嵩少﹑河洛之神之靈﹐其或瞋膽怒魄而移檄﹐且旦暮至矣。康熙甲辰孟春﹐吳興後學錢志熙﹐拜手稽首謹序。序

山河自而名也。華之形華﹐故華之﹐嵩之形髙﹐故嵩之﹐恆之形亙而長﹐故恆之﹐衡以其上應璣衡也﹐泰以其長眾山而獨大也。昔人肖其象﹐取其義而名之。若生山之初﹐洪荒始判﹐造物者未必果爾云云也。嗚呼﹗倉頡不制文字﹐大禹不鑿山導河﹐黃帝不封不禪﹐卽宇內各山皆嵯岈歷落於混濁之中﹐名之爲山爲嶽﹐夫豈山之性也哉�歐陽修曰「羅浮﹑天臺﹐廬阜﹑三峽﹐皆在下都小邑僻陋之鄕﹐此幽人困阨放逐之臣之所樂也。」夫旣處僻陋﹐位於下都小邑﹐而猶不免爲人所稱。嗚呼﹗此亦山之不幸也。予竄身萬里﹐自遼沈出陰溝關﹐道經十八道嶺﹑十八道河﹐詢之土人﹐皆不能名。予以爲驟遇之﹐不能知也﹐及再歷百餘山﹑百餘河﹐亦迄無能名者。迨至今所已二﹝�﹞年﹐環堵皆山﹐卽予亦終不能指其一峯一壑也。乃知域外之觀﹐非耳目之可及﹐心思之可測﹐名字之可類﹐意天固畱之﹐以待幽人放逐之臣﹐有如是哉﹗予嘗出東郊﹐登寧古臺﹐又嘗適西郊彭氏之屯﹐登虎山。土人又言「東北泥漿之屯有山﹐似閩之武夷者。」同諸友往觀之﹐以日暮阻河不能至。翌日再往﹐得一洞而休焉。靑壁千仞﹐髙巖逼人﹐亦可得其大槪矣。南至沙嶺﹐遊覽東京﹐𨿽榛葦蕪沒中﹐猶見霸气。及偃臥石河﹐官給一廛﹐在東北隅﹐其幽深處未可量也。然登髙遙睇﹐回顧茫然﹐雲煙飄渺﹐靑在天際。土人言到處有髙峯絕巘﹐以人迹遠﹐多虎狼﹐不能至矣。嗚呼﹗窮鄕僻壤﹐耳目有窮﹐意興無極﹐又烏可以已乎�乃與吳江錢徳維﹑吳漢槎謀再搜索﹐撰爲山記。山無名﹐姑以其地﹑以其裏﹑以其所居之人姓氏名之﹐亦曰由其山性﹐與幽逐之人見棄於世者﹐同歸之無名焉爾。柳宗元作愚溪記﹑囚山賦﹐於困阨放逐之怨﹐不絕於心﹐故彊爲之名如此。予文詞不逮宗元﹐困阨放逐﹐固自宜也﹐亦曰願爲泰豆﹑無懷之民﹐�﹝以﹞相渾於無何有之鄕﹐廣漠﹝莫﹞之野﹐豈敢以浮名貽誚於羅浮﹑天臺﹑廬阜﹐三峽也哉﹗時康熙七年﹐歲在戊申﹐長至前一日﹐外方子張縉彥坦公氏題。寧古塔山水記筏諭道人張縉彥坦公著石城城方二里﹐壘石成垣﹐城內居民﹐寥寥數家﹐東西各一門﹐以通往來﹐大帥公署在焉。凡錢糧聽斷﹐皆出於其中﹐朝廷有詔旨及軍令﹐皆於是宣讀﹐府部公移調發工匠及遣發遷謫者﹐皆於是稽察﹐解進參貂﹐或遠夷朝貢﹐並於是奏報。官自梅勒以下皆治兵﹐並理民事﹐不設令丞﹐凡朝賀拜牌﹐間用朝禮﹐大槪從朴野而省繁文。春秋於城南大閱騎射﹐元日懸弓矢於門以警備。其產宜菽﹑麥﹑黍﹑稷﹑豆﹑粱﹐稊﹑稗﹐麻﹑葦﹐其畜宜馬﹑牛﹐犬﹑豕﹑雞﹑鵝。多虎﹑狼﹐獐﹑鹿﹐狐﹑鼠﹑雉﹑兔。其艸卉則有芍藥﹑玫瑰﹐芰荷﹑菖蒲﹑慈姑﹑百合﹑萱艸﹑石竹﹑水蓼﹑山丹﹑茭白之屬。其疏菜則有蔥﹑蒜﹑韭﹑芥﹑苣﹑蕨﹑扁豆﹑白菜﹑黃芽﹑萊菔﹑茄子之屬。山中則有木耳﹑蘑菇﹑黃花﹐土菌﹑羊肚之屬。其果品甚少﹐祇山梨﹑山杏﹐山查﹑松榛﹑郁李﹐葡萄數種﹐然皆出於遠山。而藥苗則人參﹑黃精﹑野艾﹑沙參﹑防風﹑桔梗﹑蒼術﹑白附﹑稀薟﹑益母﹑蒼耳﹐其類甚繁。而材木則松﹑檜﹑樺﹑椴﹐楡﹑郁諸樹﹐在烏雞者﹐千尋之材﹐不可名數。其風俗以耕牧爲本﹐地廣而民稀﹐開荒任地則獲殖且倍﹐數年後地力已盡﹐則棄之﹐不以糞。婚禮以牛馬爲聘﹐或以豕酒。夜戶不閉﹐亦無盜﹐行人不賫糧。結茅爲屋﹐屋皆東南向﹐雜處如蟻聚。布帛﹑鐵器皆以粟易之。鞠牛豕皮爲履﹐名曰渥臘。織葦爲席﹐編麻爲布。天气嚴凍﹐多北風雨雪。其婦女著麻布﹐履層冰汲水以爲常。秋冬坐臥火炕﹐不越跬步。有時出獵﹐則冒雪淩山﹐捕鹿雉以爲食。其形勢﹐三面皆山﹐北面阻河﹐河多異石﹐水勢急而奔駛﹐其流有聲﹐源出長白山。混同江支派三四﹐環城而東﹐趨寧古塔而下﹐復合。又數折而入海﹐土音每﹝�﹞郎必喇﹐華言柳河是也。此地去沈陽一千五百里﹐去髙麗六百里﹐去烏雞﹐魚皮﹑黑觔等夷﹐或數百里﹐或千餘里。其來互市也﹐則貂皮﹑鹿角﹑人參﹑黃狐﹑白兔等﹐居民以沈陽之布予之﹐往往有微息。近日逐末者益多﹐當事者�城址﹐加���﹐方四五里﹐開四門﹐立集場﹐教民貿易。又稍稍重文學﹐風气亦漸攺觀矣﹐按此地系古肅愼地﹐後爲金地﹐故東南五十里有金烏祿故都﹐石臺舊址﹐依稀可睹﹐其爲��舊地無疑也。《松漠紀聞》亦載﹐女貞國﹐野多白芍藥﹐土人和面�之﹐其味脆�。今人尙以白芍藥爲蔬﹐尢爲可據。土人掘地﹐每得石礎瓦片﹐熙寧﹑崇寧﹑正�舊錢﹐其爲金元之遺﹐又可知也。永樂間﹐野人頭目﹐悉境歸附。其俗極寒﹐穴居衣皮﹐時口�以﹞爲榮﹐卽此地也。又聞之老人云�自灰泊而遷。或言城在寧古塔﹐後移此地﹐然圖籍無可考矣。嘗稽地理誌言﹐寧公塔頗有華風。�方氏九邊圖內﹐則有石塔髙峙﹐今亦湮沒無存﹐豈�﹝陵﹞谷有變遷歟﹗然登髙而望﹐山川向背﹐艸木翳翳﹐云物�﹝變﹞幻﹐尙有雄風霸气焉。嗚呼﹗昔日之丰都大聚﹐今化爲石�﹝磧﹞荒煙﹐然市廛新立﹐僧寺祠廡﹐東西繼作﹐今日之後�﹝磧﹞荒煙﹐安知不復爲丰都大聚乎�新城石城北面瀕河﹐秋水時至﹐百川交集﹐澎湃湧激之勢﹐環堵崩頹﹐去門祗尺有咫。西則野潦千頃﹐漂沒民捨無算﹐居民乘桴出入﹐甚苦之。主帥以聞﹐乃移�交羅屯迆南五里�﹐環松花而東北﹐紆回至交羅之北﹐如襟帶然。其地髙亢﹐無����之患。東有白石崖﹐松檜蔥鬱﹐山腳有洞窈杳﹐河水蕩激﹐與水波上下。西出郭﹐長埠如蛇盤山﹐下有洞。西出靈泉﹐入冬不涸。�﹝﹤辶堯﹥﹞河而南��﹐疊翠三十里﹐則烏雞林也。自丙午夏四月﹐主帥與二副統﹐身先士卒﹐支毳帳﹐考工程﹐於是��蟻聚﹐伐木結茅﹐不數月而比屋可數。城方八九里﹐辟四門﹐東西南北通衢道﹐自主帥﹑副統而下﹐八旗佐�﹝領﹞﹐以至軍伍﹑工匠﹐各分地有差。漢人則區劃東郊﹐自爲一城。主帥請建磚城﹐內部以木﹐�﹝後﹞錢不�﹝繼﹞﹐�以木易之﹐尙未竣事。此地以避水患﹐故土脈磚確多�而少陰。鑿地三丈而後得泉﹐初稍苦之﹐久習則相安也。山髙而野�﹝曠﹞﹐樵采芻牧皆便之﹐是以萬家之邑﹐越丁未﹑戊申﹐甫三易星霜﹐而屋樹木器﹐充牣其中。又移廟祠於東郊﹐佛剎於泉左﹐悉如舊城。蓋天地生育﹐人力勤�﹐不借內帑﹐故奏功如此也。若關以內京畿各省﹐修一城﹐建一堡﹐當費縣官錢巨萬﹐竭閭閻之力﹐罄千家之產矣。新城去石城不過六十里﹐練兵屯種﹐風俗物產﹐皆似舊時﹐故不復具載。﹝布置閒雅﹐一結閎壯﹐豈非傑作�錢威﹞東京由沙嶺而東十數里﹐有古城石壘﹐周匝約三十里﹐或言系朝鮮舊國﹐或言是金元分封處。考烏祿初封﹐建國臨涅﹐其爲金主故地﹐頗爲近之。又五國城﹐去遼東北一千里﹐自此以東﹐遠夷五國居之﹐此地東接烏雞﹑魚皮﹑黑觔等部落﹐稽其地裏﹐亦頗可疑。然大漠迷茫﹐不必求其事以實之。若東京之名﹐則土人相傳久矣。道中遠望﹐雲气變幻﹐如樓閣旌旗﹐遠近山城﹐皆似茂林丰屋﹐屯聚廬舍﹐卽而視之﹐則不見﹐不知此何气也�東面城址﹐土墉髙丈餘﹐以石爲基﹐城門石路﹐車轍宛然。大河繞城而東﹐其古渡尙有壞橋亂石﹐橫亙水中。其宮殿三重﹐在前者規模頗宏﹐臺址三尺﹐柱礎如盤者計一十有六﹐後二重稍遜焉。殿東西二門﹐正中無甬道﹐階墀陛�﹝墄﹞﹐紛錯可識﹐敗瓦斷磚﹐𨿽野燒之餘﹐尙有存者。且丹綠琉璃﹐間有夷漢字號﹐土人�取爲玩。其別館回廊周環者不可細辧。前有五臺﹐石壘疊起﹐髙可二丈﹐似五鳳樓制度﹐內有小城﹐頗仿皇城焉。在右有石井二﹐首石甃八角﹐雨水渟泓﹐尙可牛飲。�﹝明﹞堂以外﹐九陌三衢﹐依稀可睹。旁石壘似部落軍伍所捨﹐或爲列肆貿易之所。城以南有古浮屠﹐髙丈六﹐佛面𨿽有風雨侵蝕﹐過之者尙稽首焉。前有石塔﹐八面玲瓏﹐莊嚴精巧﹐尢非塞外所有。此地平曠數十里﹐似爲都會之地。其西七八里許﹐有石磧數區﹐各圍方三四里﹐其爲屯操芻牧之處無疑矣。又有古墳石﹐方丈者數阪﹐土人掘地﹐得石獸﹐其白如玉﹐必輦而至者﹐非此中物也。西南十餘里有長溪﹐芰菱﹑茅葦﹑芙蓉生焉。夏秋之交﹐荷花紅敷數十里﹐燦若云錦﹐土人探蓮者﹐蕩小舟入之﹐浮游如畫﹐眞東京美景也。寧古勝槪﹐此爲第一。﹝金有東京﹐而史云以遼陽爲東京。遼陽至此蓋千餘里矣。土人掘地得斷碑﹐剝蝕不可讀﹐雜古錢﹐皆宋徽宗及金海陵世宗年號﹐又似爲金時無疑。篇中敍次周悉﹐不遺毫髮﹐蓋沈浸於《左》《史》﹐而得其�者錢威﹞寧古臺寧古塔者﹐名其地也。其山則曰臺﹐塔與臺音相近也。或以山形如臺﹐故名。老人言「百年前居民不過數家﹐依山而處﹐後移此城﹐故至今仍之。』理或�﹝然﹞耳﹑�其山甚小﹐半方半園﹐�二里由東北而�﹐路稍夷可騎﹐而至其東﹐亦可步陟。其南上有丘﹐下有塹﹐磽確阻絕﹐不可上。西北瀕河﹐石壁磊落﹐突者爲埠﹑罅者爲坎﹐奇勢怪狀﹐有如鼻﹑如�﹑如耳﹐如枒﹑如人﹑如鳥之形。無大艸木﹐�冬不凋﹐蓋山气濤聲窅冥相接﹐故艸木受之﹐冷而堅也。河支自混同江由城北柳河合西北三溪而匯之﹐寬廣數十丈﹐其勢洶湧﹐至於臺下﹐細沫交絡﹐忽分爲五﹐又爲七﹐逆遏回互﹐激石成聲﹐俯之可聽﹐所謂河身﹐幾不見矣。又里許﹐復合爲一﹐澎湃汪洋﹐迅浪急�﹝濤﹞﹐不辧牛馬﹐似一經休息而蓄其力﹐勃然泄之﹐故滂沛如是。水多大急﹐土人沈巨网﹐其鮮可舉。塞外之山﹐皆捲連不斷﹐此山絕水獨倚﹐四面空曠﹐不與眾山爲伍﹐去郭四五里﹐故登臨爲近。𨿽無峻險奇勝﹐得溪水以助秀气﹐景色可挹也。牧山山與城最逼﹐城中民捨窗牖間﹐無不見山。登山以望﹐城中茅茨歷歷﹐如蜂房。其地乎衍多茂艸﹐居民春夏牧牛馬﹐每在山下﹐爲軍旂牧馬之地﹐馬場在焉﹐故曰牧山。山無峻峯﹐壘壘皆土埠﹐幽花異藥﹐荒榛惡艸﹐皆雜生其間。無大石老樹﹐故少蒼翠之色。土產紅藥﹑紫蕨﹐采之者可以捆載而去。又有異卉﹐葉如芋而小﹐花白如豆粒﹐气比蘭蕙﹐移至盆中﹐可充淸賞。其野花野蔓﹐不能名數者甚多。山形捲連﹐可數十里﹐漸入漸深﹐堪輿家以爲龍脈蟠聚﹐近日卜葬者多穴其處﹐火化之風亦少矣。長老言「數十年前﹐柳河水漲﹐民屋漂溺﹐皆避居山上﹐支帳房寢處。」今此山去河稍遠﹐水勢不及﹐蓋滄桑之變如此。岸山山半入水﹐石勢層起﹐懸塹百尺﹐如河之岸﹐故曰岸山。山之秀不在山﹐在山之石﹐石之秀不在石﹐在乎水石之間。水與石相蕩﹐均窪昂砥﹐綠蘚蒙薈﹐似山之崩石﹐沈於水中﹐不可推挽而出﹐怪狀縱橫﹐形如虎蹲﹑如鷹厲﹑如熊起﹑如猿攀﹐如牛馬之飲於流溪。攜酒漿果核詣之﹐可以坐﹐可以臥﹐可以二三人肘足相摩﹐可以侍杖﹐獨立臨風。陟之﹐淸气自至。山上有峯﹐髙數十仞。�﹝淸﹞翠洗濯﹐緣徑而登﹐耳目甚曠。山長五六里﹐與寧古臺甚近﹐一溪間之﹐山之陽爲阪﹐耒耜之所﹐刺雉虎之�﹝所﹞。遊春時﹐雜卉布地﹐芍藥﹑萱花﹑山丹﹐尢爲爛漫。﹝楮墨之間﹐淸景相逼﹐讀者目不能瞬。錢威﹞官道山由石城西南五六里﹐有山﹐在官道之南﹐故曰官道山。自城中望之﹐園如乳頭﹐卽視之﹐則蜿蜒如長蛇﹐抱官道而西向。山之陰石壁嵯岈﹐髙數十仞﹐有大石突立﹐如人攀捧而上﹐可以著氍毹。遠眺山腳斜拖﹐如臥牛然。石盤平鋪﹐席艸而坐﹐可容數人飲啖。旁有溪水﹐皆秋潦所匯﹐冬夏不涸﹐可釣可汲。山多映山紅﹐冬葉不凋﹐春花如燦﹐及芍藥雜卉﹐不可名數。其木多榛槲﹐有似楡﹑似槐﹑似楝者﹐驗其花葉﹐又不甚類﹐豈地气使然歟�土皆黑壤﹐雨水過之亦皆黑。有幽谷﹐陰森寒逼﹐長可裏余。兩岸碧靑﹐中多大鳥迹﹐捲類石蒲﹐雨水薄蝕﹐如黛如染。其山之陽﹐土埠旁�﹐�﹝白﹞艸黃茅﹐殊少秀色﹐然以近郭﹐攜杖可至﹐遊履往來﹐亦爲勝迹。虎山虎山者﹐在彭諫議屯中﹐土音蹋��﹐華言虎穴。是山虎匿穴中﹐每入屯﹐多傷人畜﹐樵采者避之﹐故𨿽在近郊﹐而林木獨存﹐蓊蔚窈窅﹐與他山不類。其綿亙數里﹐髙可百仞﹐遠望三峯﹐似雉堞重疊。若有山�倀鬼﹐往來其間。西北一嶺﹐突兀如人立﹐大石盤薄﹐可�幾席﹐遊人偃息其上﹐臥而眺遠﹐云物艸樹﹐皆在肘腋之下。山陰多捲梧﹐石蒲﹑映山紅﹑白楊﹑綠柳﹐與椴樺和雜。更有異木��﹐方而有�﹝稜﹞﹐葉似映山紅﹐或地气使然﹐或系別種﹐則���也。山之陽﹐土�聯綿﹐野卉荒榛﹐與山上下。山腳半里﹐亂石嶙峋﹐如星列﹐如棋壘﹐地皆污萊﹐秋潦浸漬﹐明水溪毛﹐能助山之秀色。𨿽無瀑布﹐流泉亦不覺少。此山去官道山不遠﹐風風雨雨﹐山气離合﹐景物絕勝。石河山石河有二。一曰上石河﹐一曰下石河。上石河﹐山曠而聯﹐非信信宿宿﹐不能窮其勝。其山隔河二三里﹐河淺小如山澗﹐文漪美石﹐蕩激有聲﹐土人編柳爲梁﹐絕流取魚﹐魴鯉鯽鰻之小者﹐日集於筐。瀕河而南爲民屯﹐居者數十家。崗之上有大石如臺﹐長二丈餘﹐其闊半之﹐其髙約五尺。石靑如黛﹐中凹而外凸﹐一似斧鑿而成﹐雨水涵濡﹐積塵方寸﹐生異卉﹐花白﹐香气如蘭﹐無雜艸木。住人�������﹐意必�星之臺也。河之北﹐有小山者﹐������而�﹝方﹞址。石壁嵯峨﹐其一﹐似石堤拖於平沙之外。其樹多樺﹑椴﹐槲﹑柳。春時﹐萱花﹐山丹﹐紅藥﹑紫蕨﹐徧滿山谷間。再入則三越流溪﹐中有小淵﹐兩溪繞之﹐洲中艸樹叢薈﹐撥茅而入﹐異花芬馥﹐且多木本﹐然不能悉名也。又生野繭﹐抽之成絲。�東之河﹐淳水爲洲﹐深長﹝�﹞余﹐中有大蚌﹐土人沒水取之﹐云有珠﹐然未之見也。道上有石如筆架﹐三稜並峙﹐形如刀削﹐然視其下﹐土形漸墜。或古人瘞骨處﹐不然﹐豈遺物者於平壤之中﹐爲此奇幻耶�過此﹐則大山四圍﹐古木連捲﹐虎羆獐鹿﹐充斥於中﹐行人絕少﹐去烏雞亦近矣。其下石河﹐山小而峻﹐遏水兀突。河卽柳河下流﹐源自混同江者也。山之靑秀﹐有峯有崖﹐有砰有壑﹐倚伏髙下﹐在道之側﹐過者無不徘徊久之﹐可一覽而得其槪。故山遊者欲急擷其秀﹐莫如下石河。若瞻眺周遊﹐倘徉物外﹐莫如上石河。﹝點綴敍次﹐略無遺漏﹐水色山光﹐毫端隱現。錢威﹞洞山泥漿去臺十二里﹐峯巒髙峙﹐望之如靑屏者﹐洞山也。坐臥其下﹐森肅逼人﹐聳如太華﹐衍如太行﹐在諸山中﹐獨雄而大。然處絕塞﹐不見於圖經﹐是以得隱潛於灌莽之中。初入山﹐有河環其北﹐其中有洲﹐水分爲二。洲中樹木薈蔚﹐非芟除叢刺﹐不可入﹐野蔓繚繞﹐多葡萄﹑山查﹑郁李諸種。河勢所趨﹐忽成渠﹑成澗﹑成洲﹐分合斷聯﹐蓋禹迹所不經﹐疏導不施﹐故任水力之所至﹐其勢然也。山之脊﹐髙數�����嶸。雪雨浸漬﹐碧流如洗﹐東綿二三里。其�����間屋﹐中�而外密。洞門古樹三五﹐如人立洞上。有巒﹐登髙以望﹐山溪匯入﹐洪洞無涯﹐雲气掩蔽﹐如仙島龍窟﹐出沒其中﹐蓋山之靈者多有洞。此洞冬時﹐每有熊羆伏匿﹐遇人而颺去﹐亦山精物怪﹐感靈气而至耳。名曰洞山﹐志其幽也。噫嘻﹗塞外靈奇﹐乃不列於洞天福地﹐遊屐亦不及也。此山與泥漿﹐止隔一河。泥漿﹐馮侍禦爲餘言之﹐始獲遊焉。﹝癸卯秋﹐獲從先生遊此﹐今六七年不復至。讀此記﹐巖洞之勝﹐如在幾席間也。錢威﹞臥佛山山之靈奇者必有洞。寧古之山有洞者二﹐一洞山﹐一臥佛。臥佛之洞亦有二﹐小者如牖﹐大者如屋。如屋者內方而外坦﹐廣可丈餘﹐下有石穴﹐窈不見底。洞在山半﹐洞上古木森蔚﹐如復盂然﹐兩旁皆土丘�艸樹﹐洞之腳﹐亦有雜木枝榦﹐結爲山麓。淸翠時來此山﹐連衍不斷﹐六七里至夭羅而大﹐又二十里至交羅而更大﹐气脈龐厚﹐兩地皆成屯聚﹐蓋臥佛之�爲首﹐而夭羅﹑交羅之山爲����。臥佛之名﹐以洞中有佛偃臥如涅槃者﹐及�����也。土人云﹐臥佛﹐土音乃山之臭咀也﹐以屯在山口故云。而夭羅﹑交羅皆土人姓名初住此地者﹐遂以名山耳。三山皆土埠石腳﹐樹木叢雜﹐樵牧粉耘﹐地沃而產丰﹐然臥佛獨以洞著稱靈奇焉。牡丹屯紅山女直故地﹐以芍藥爲蔬菜﹐塡山掩谷﹐皆芍藥也。東南一屯﹐名牡丹﹐問其物產﹐則姚黃魏紫﹐從不見之。蓋土音牡丹﹐乃一日可以往還﹐計其程途以爲名也。人煙輻輳﹐艸舍相望﹐城東南大屯聚也。去石城四十里﹐山分兩翼繞於後﹐水橫一帶亙於前﹐西望沙嶺﹐東望交羅﹐乃東京臂指聯絡之勢﹐城堡基址瓦礫猶存。其山名紅山﹐以石骨之紅也。山勢綿長數十里。紅山咀有石洞﹐容十餘�����﹐岫嶂盤�﹐人所不見﹐靈奇之气﹐從臥佛�����重﹐他山無有也。然地多磽確﹐其爲畮亢而祐﹐時常苦旱﹐收獲薄﹐人多貿易城中﹐販雞豚粟布以爲食。城中居民﹐以其地近而人眾﹐亦往往至屯中互易﹐商農便之。呼郎山土音呼郎者﹐煙洞也。山大而深﹐多古木﹐空其中﹐人取以爲煙洞﹐通竈火﹐故名。或以其山壁峭矗﹐似煙洞形﹐理或然也。柳河逼山南而下﹐地多污萊﹐溝渠縱橫﹐遇秋潦漲溢﹐大木枯椽﹐塞河而下﹐甚至沒岸頹城。城中居民徙山坡﹐支毳帳避之。蓋地近烏棘﹐故灌莽難測如是。產多榛﹑橡﹐郁李﹑山梨﹑葡萄﹐采取者騎橐交路。眾部落聚居﹐漢人鮮至﹐故莫知其地界。但聞白日﹐每有隱隱雷聲﹐土人以爲髙山崩石也。每將雨﹐望見西山雲气蘊霳﹝�﹞﹐�雷掣電﹐隨從而起﹐故�﹝知﹞此山神靈﹐爲風雨之所會。然西北一帶山屯﹐總號呼郎﹐近者十里﹑二十里﹐遠者五﹑七十里﹐其大小各殊。�言此山與長白相連﹐爲混同江發源之地也。白石崖郭東四五里有山曰白石崖﹐土人所云上陽哈達也。隔河望之﹐若白堊畫墁﹐其嵯岈欹折﹐殊少秀色﹐遊人每每阻水不至﹐憩沙岸上。岸多柳株雜樹﹐夏秋靑蔭可愛﹐涼風拂拂﹐河下多魚鱉﹐釣者垂竿舉网﹐日集其下。至冬水腹堅﹐褰裳可渡﹐層雪平鋪﹐恍如在玉砌上行。以木結架﹐謂之冰車﹐人牛可引。抵崖逼視之﹐則斷岸千尺﹐怪石嶙峋﹐前所見如白堊畫墁者﹐皆山之�空處﹐艸木不長﹐千百年風雨所剝蝕﹐濯濯然也。杳冥深郁﹐亂石相撐。攀藤棘﹐取徑而上﹐及半有大石三﹐方如矩﹐平如砥﹐可坐三五人﹐在北二石﹐相去尺有咫﹐南一石約五步外。時僕人具酒食﹐二三同遊﹐各據一石﹐僕人撥藤刺傳盞﹐心意曠然﹐不知其塵凡間也。仰視山巓﹐靑茸如蒿者﹐長不徑尺﹐歷歷可指數。有客猱升而上﹐乃老檜百十株﹐傴僂古怪﹐見其杪不見其本﹐本人﹝�﹞石窟中﹐勾曲隱伏﹐樵人過而不顧﹐以無所容趾處﹐是以全其天年。�根有洞﹐深丈許﹐廣可容七八人﹐夏秋波濤汨沒﹐�魚�窟穴﹐冬月水涸如見。河流衝激﹐石气冷凍﹐故熊虎雉����������耳。此山去城甚近﹐然近�������一水之隔。桃源路杳﹐幽人孤客所宜�杖����。﹝刻畫山水﹐具有化工﹐����之書﹐殆爲近之。錢威﹞沙嶺沙嶺地廣民稀﹐其壤肥美﹐其俗醇朴而近古﹐其生畜蕃庶﹐種植者收獲倍於他處﹐故爲寧古樂土焉。屯臨大河﹐源自長白﹐流爲混同江。混同江分流經五龍口而下﹐河�狹急﹐水激而怒﹐裂石崩崖﹐衝嚙益甚。至抄嶺﹐諸溪匯會﹐河道漫衍﹐方二三里﹐卽古之松花江也。其水多魚﹐土人耕種之暇﹐以网罟爲生﹐往往赴寧古市賣得利。河之西南﹐有長溪數十里﹐產荷花﹑菱芰。七八月荷花紅敷﹐一望十里﹐與杭之西湖無異。土人初不識藕爲何物﹐漢人教之﹐乃取藕入城轉市﹐得谷布﹐甚喜。兩溪之岸多石壘﹐如臺如砌如房址﹐是必古人臺榭池閣﹑遊閒覽勝之地﹐今不可考矣。山中有石寨數百﹐乃古人所居﹐竈煙如在大野中﹐石塊縱橫成圍﹐似陣圖壁壘之形。蓋以地近東京﹐兵甲屯種所處﹐其雄風霸气﹐可想見也。河下有壘﹐橫亙中流﹐北自紅山咀﹐南接河岸﹐歷歷如九峯砥柱焉。水聲如雷﹐舟不能渡﹐蓋必古人防海屯兵其上﹐至今稱爲天險云。初至沙嶺十里外﹐遙望山坡﹐似有室廬雞犬﹐村落依稀﹐及至則漠漠空山也。大野之气﹐成其郭﹐蓋地气之盛﹐有如此夫�馬流河松花江上流﹐自五龍江而下﹐散爲澗溪﹐至此復合﹐廣闊三五里﹐水勢平衍﹐中流多大石森列﹐遙望如馬牛飲河。其產魚鱉菱荷。北岸崇崗﹐綿亙數十里﹐直至水海。入深山﹐樹木蒼郁﹐多有不能名者。夏時花開﹐有海棠﹐木犀之香艷﹐不知是何花也。地皆沃壤﹐種殖者倍獲其息﹐近置官屯四處﹐遂爲西南大聚。耨於原﹐稼可登﹐獵於山﹐鮮可食﹐釣子淵﹐麟可舉﹐是以居人侈稱焉。沙兒滸水之渚曰滸﹐散言滸者必有水也。一名沙柳河。此河繞石城而東﹐經石河直趨﹐至此淳泓﹐多大魚﹐土人名打不垓者是也。魚𨿽多種﹐而此魚獨著﹐漁者得之﹐入城市往往得值。河數擠入烏龍江﹐注之海。西北十餘里有山﹐其峯突兀﹐遙望如雲气。東南地平廣﹐宜屯種﹐居民百餘家。北有山畈﹐畈中有城址髙墉﹐下有濠塹﹐尙餘敗瓦灰迹﹐又有似廟址者﹐意必前人屯牧之處﹐今名躐蹋街。或言舊有市場﹐地頗髙﹐土人避水居之。欲考其遺事﹐而故老無存者。潑雪泉山水記﹐記山也﹐水無可記。記水者﹐皆江河所經﹐山勢迫之﹐便爲奇勝。若水簾噴玉﹐懸流飛瀑﹐塞外絕少。新城迆西﹐離郭才數武﹐山下出泉﹐淸湛可鑑毛髮。土人冬月飲馬得之﹐都統命緇流建剎山上。石路委折﹐以疊石爲級﹐如下垂然。泉在山之趾﹐山平衍﹐無可取。由山上入﹐卽遼沈大道﹐輪蹄囂雜。由山下入﹐則水石幽�﹐仄徑繁蔭﹐眼界一開。蓋河山夾道﹐闊不過半里﹐人獸罕至﹐亂石相交﹐大者如立﹐踞者如蹲﹐伏者如眠﹐昂者如鶱﹐峻者如攫。且有如舂﹑如幾﹑如枅﹑如蒲團之形﹐遊人坐臥憩息甚適焉。山半有洞﹐二三人可坐而飲。有小溪三﹐其二亦自爲一泉﹐然細而易涸﹐冬則結凍。此泉方不過三四尺﹐深可容膝﹐自山坎旁出﹐�靑�碧﹐與越之龍井相似﹐但無小鱗數尾﹐出沒其中��異讓之。崖岸多杏花﹑�桃﹑��﹐琪花如石竹﹐蛾眉﹐�山所不生者。蓋水泉冬燠﹐土气所蒸﹐故能淩冰破雪﹐涓涓之流﹐直達長河﹐名之曰潑雪泉﹐蓋不誣云。余嘗覽山之髙大者如岱嶽﹑太華﹐其蓮花﹑玉女諸泉﹐皆在山頂﹐爲湫池﹐而鄒嶧之萊終南﹝此句疑有誤﹞﹐山勢次之﹐其泉皆在半山﹐爲瀑布﹐而泉之在山下者﹐率皆平岡小阜。天地之气﹐地靈各異。余聞長白山最大﹐上有池﹐方數百里﹐惜未及見﹐而山下出泉﹐塞外絕少。荒山燥土﹐舉目黃沙﹐故潑雪一泉﹐亦北地之蓮花﹑玉女﹐南方之惠泉﹑龍井也﹐有心者不可不日涉以成趣。﹝體裁閎闊﹐知大乘人﹐終不作小乘語。錢威﹞河灣幅員之內﹐幽賞必借乎山水﹐𨿽捲石勺水﹐往往以�榭花木綴之﹐爲尋勝地。塞外磽確鹵莽﹐得平原��﹐林泉疏蔚﹐如空谷足音﹐見似人者而喜矣。故東邊一區﹐惟河灣爲最勝。河灣者﹐土音通哩也。其地三面瀕河﹐河由南而東注﹐又折而北入交羅屯。其岔出支流﹐則自通哩趨北﹐又斜折而東﹐故此地中央臨水者�﹝幾﹞徧四方矣。惟正北一方﹐車騎可達﹐由城而往﹐沿溪�東行﹐道旁多柳株﹑海棠﹑山楂﹑芍藥之類﹐色色迎日﹐抵水盡處﹐又回旋而南﹐則河灣也。地皆������﹐可見其爲�髙而亢﹐蓋前人已墾之﹐土人攺爲�地﹐就水艸也。驅馬牛而入﹐恃水拒之﹐不得逸。然其地方二十里﹐樹木成榦﹐丰枝密葉﹐其楡柳皆髙蔭淸涼﹐暑日坐臥其下﹐有如棚樾。南阻河﹐西北阻溪﹐臨河者舉网得巨魚﹐臨溪者垂綸得小鮮。��而藻荇交加﹐菱實充牣﹐乘木槽而取﹐可以卻車而載。伐薪者每聞丁丁之聲﹐采蔬者婦女﹐魚貫而進﹐日暮始返。蓋其地宜耕﹑宜牧﹑宜漁﹑宜樵﹐宜嬉遊﹐且又近郭﹐可以褰裳至也。西南隅有古址一區﹐人呼爲城子。西南二面﹐以水爲限﹐東北皆有深壕﹐方丈餘﹐絕人獸往來。東有徑﹐則疊土爲梁﹐僅可容人行﹐壕邊皆怪石重壘﹐非本地之所有﹐必輦而至者。此地或以爲古人寨堡﹐又或別墅園囿﹐不則貴官陵墓﹐然無碑版及石闕﹑翁仲可考。今荒煙蔓艸﹐一望淒涼﹐撫景憑弔﹐睹天地之悠悠﹐能不愴然而涕下乎�且雜花奇木﹐異香艷色﹐羅置壕側﹐不可名狀﹐有似茉莉﹑木犀﹑繡球者﹐細察之皆非也﹐所爲神農競不知者﹐洵非誣與。蓋塞外之地﹐絕無幅員風物﹐似此水石林木﹐皆近江南﹐詢爲奇勝。﹝子厚山水記﹐獨自成家。先生下筆﹐絕不蹈襲子厚﹐而雄深閎雅﹐殆爲過之。錢威﹞兀喇寧古塔西南八百里﹐有大鎭﹐曰兀喇。其先與灰泊﹑�賴海﹐同爲兄弟之國﹐互相雄長。淸太祖初起﹐以正月朔日﹐用奇兵襲擊﹐下之﹐故至今元日﹐騎士比戶皆懸弓刀﹐示警備也。其地在吉陵江畔﹐�城七十里﹐四面阻山﹐盤紆郁積﹐綿亙數千里﹐江流出其中。其產參﹑貂﹐胡珠﹐嘗爲內地珍。近立驛傳通往來﹐百貨鱗集﹐江直北通烏龍﹑黑水﹐東接大海。殊方異國之姦﹐出沒不常﹐�������������治巨艦﹐練水師﹐因利乘便﹐於是立船廠﹐鳩匠作﹐設庫房﹐制器物﹐踵至者以六百戶計﹐其免役者﹐出粟餉之﹐乃移兵官率健卒﹐以治厥事﹐遂爲西南雄區云。鎭東有一喇哈達者﹐古松連云﹐峭壁插水﹐稱爲絕奇。山半有城址﹐上有二池﹐石砌﹐寬百丈﹐生倒鱗之魚﹐不知何代故墟也。聞之長老言「數十年前﹐秋夜月明﹐稠人坐語﹐忽風起西北﹐大聲轟然﹐如萬馬奔馳﹐劍戟相撞﹐土人戰粟閉戶﹐終夜不敢成寐﹐比曉則一無所見。「是必前代戰場殺气雄風猶在耳。近以老羌入犯﹐議移我魚皮部落﹐尙未行也。交羅寧古村落之大者﹐莫過牡丹﹑交羅。牡丹當遼沈大道﹐交羅則倚山帶河以爲固。交羅﹐滿音趙姓也﹐蓋因族氏以爲屯。或言國姓上世有居此者﹐後遷去﹐不可考耳。東南枕河﹐河東北流﹐抵山而旋﹐輒西流三里許﹐又北流五里許﹐又抵一山﹐再轉東流﹐過大山﹐近烏棘矣。東北西三方皆山﹐翠色遠映﹐一面阻河﹐覽其形勝﹐甲於寧古。先是議營城其地﹐卒不果。環村皆平壤髙腴之田﹐五穀咸宜﹐每多獲﹐倍於他處。近屯多園圃﹐蔬菜肥美﹐每於城市中貿易﹐足食於民矣。河中多魚﹐居人下長鉤﹐舉巨网﹐亦得水利焉。迆南有水澱茂艸﹐畜牧者便之。西北則石河﹑腰羅等屯﹐聯絡棋布﹐洵新城肩背也。二年前﹐屯北平地溢泉數十跑矣﹝此二字疑有誤﹞﹐尺許﹐澎湃有聲﹐數日成池﹐遠近觀者如市﹐月餘而涸。以事屬異聞﹐亦爲附記。雜記烏棘﹐土語大樹林也。南去寧古百餘里﹐東西去寧古數十里﹐縱橫不知盡處。其中多山神野鬼﹐過者掛巾帶衣物紙錢於樹枝上﹐以乞神佑﹐見者莫敢取﹐或褻嫚戲謔﹐往往得大病不起。夏日常雨﹐冬日常雪﹐四時晦冥﹐出林則睛明如故。杉松合抱﹐大材不可勝用﹐居人梁棟槽桶﹐皆於此取足﹐甚便之。虎﹐夏伏冬出﹐陰類也。出則近村捨﹐食人犬豕。噬人則受命於山神﹐不當食﹐𨿽相遇﹐不害。噬一人則耳爲一缺。攫人不過三躍﹐遂力盡﹐土人刺虎者﹐避其躍﹐輒掩取之。有神樹﹐以爪抓樹皮﹐系其祭神處﹐人若砍其樹﹐虎必殺之﹐𨿽遠匿不能避。人被虎逐﹐臥地﹐首向北則捨之。獸首向北者﹐亦不食。所食獸余肉﹐人不敢取食﹐食則必尋其人噬之﹐若以其餘肉飼貓﹐虎更恨之﹐必食其人﹐𨿽一二年﹐千百里﹐亦必報之。鹿﹐凡山皆有﹐若千百成羣﹐三二年乃一至﹐不知從何來。一羣之中﹐必有一大鹿長角者在前﹐搖尾引之。因羣鹿俱隨﹐兵土圍獵﹐每一日卽可得數百﹐所謂��是也。烏棘有駝鹿﹐土人名曰康達裏﹐其角堅自如玉﹐中有黑�﹐射者用以貫指﹐甚貴重。熊有二種﹐一緣木﹐一山棲。緣木者﹐冬蜇枯木中﹐山棲者入石穴。其雄有力者﹐敢與虎鬥。其威在掌中﹐熊心下有白如鏡面﹐捕之者﹐槍箭必中其白﹐乃斃。其傷人以掌﹐人爲所困﹐則以舌舐之﹐骨肉俱爛。黑筋部落有狗﹐能駕車行冰上﹐名爲扒犁﹐日行五百里。車上以鐵筍貫之﹐欲止則插入冰中﹐車不能�﹐不然﹐狗性佻急﹐不能止也。蒙古之地有雕狗。雕孕三卵﹐則有一狗。���﹝時﹞﹐蒙古人竊而視之﹐若有三卵﹐計其將出﹐守之﹐出則�其狗�之﹐不然﹐則雕食之矣。狗長成﹐逐獸如飛﹐一狗值數百金﹐其狗孳種﹐皆值數十金。蒙古之北百里﹐有大獸﹐如象如駝﹐頭有一角﹐人不能捕。其來十數爲羣﹐土人名爲薄荷木爾�﹐不知何獸也。蒙古�﹝極﹞北之地﹐有部落﹐名爲無頭國。其口耳鼻﹐皆在胸前。其地極冷﹐能蜇不饑﹐口中有冰球﹐若爲人取去便死﹐候春時球消﹐乃起行。魚有折羅﹐其大數十斤。又有打不害﹐肉最美﹐魚子大如梧桐子。螻蛄影﹝�﹞如兩蟹相連﹐後尾如蝦頭﹐亦相類。味美可食。鳥有�﹝飛﹞�﹝籠﹞﹐大如鴿﹐自朔至望﹐其飛漸髙﹐自望至晦﹐其飛漸低﹐二十八﹑九﹐乘騎可逐得之。今以祭。魚皮部落﹐食魚爲生﹐不種五穀﹐以魚皮爲衣﹐暖如牛皮。�入寧古﹐歲給布廩﹐其苦之﹐多有逃去者。亦畏法﹐自相拘捕。東北有部落﹐以雕翎苫房﹐可避風雨。柳河多怪石﹐質堅黑如點漆﹐上起花文﹐如雕刻狀﹐置盆水中﹐足爲淸玩。貂鼠出烏棘山中﹐穴居。取之者﹐雪地看其蹤迹﹐跟尋得其巢穴﹐或用弓弩﹐或用木夾﹐潛置行處﹐以火燻之﹐中機而�。冬皮毛長而蒼﹐秋皮毛短而軟﹐其黑色者﹐�沈陽貨者﹐多用燻染而價倍烏棘。魚皮﹑黑觔等部落往來交市甚多。烏棘等不用銀錢﹐易之者以布帑﹑�﹝鐵﹞器﹑羊皮等物。人參出寧古及烏喇遠山中﹐生松樹之下﹐紅紫花﹐一層五葉﹐層多爲老參﹐略似人形者有神。采之者不言而取﹐一叢可得數十枝﹐若喧言有參﹐則握之不見。極大者一根重可七﹑八兩﹐其價值無算﹐服之長年。烏喇出參膏﹐乃苗葉所熬成﹐非參蘆也。邏車一種﹐近爲邊患。其國與西洋相鄰﹐碧眼黃髮﹐善用火槍﹐酣戰不用衣甲﹐去此二三萬里。其來也由海船﹐入黑筋﹐魚皮部落﹐掠其貂皮﹐夷人苦之﹐然不敢與抗﹐聞其至則懸貂樹上潛避﹐以待其取。然每每受其擄掠。近日寧古練水師﹐深入海上﹐乃殺其黨﹐得其乘舟及哆羅羢畫像﹑鳥槍﹑羅經﹑定南鍼之類﹐種種機巧﹐大約出自西洋﹐非中國所有。每冬杪﹐官遣髙麗馱鹽一次。京差通事二人﹐寧古章京領之同往。官給米料﹐行有程限﹐鹽有斤兩﹐夾帶私貨則髙麗紙﹑細麻布﹑銅﹑鐵﹐鍋﹑斧﹑牛﹐馬之類。海物有比目魚﹐大烏魚﹑海帶。烏喇去寧古六百里﹐江中造戰船﹐練水兵﹐盡選寧古之健兒充之。每一人幫丁一名﹐多至七八百名。人煙湊聚﹐去沈陽稍近﹐商貨流通﹐近攺驛道﹐移滿漢章京各二人鎭守﹐遂爲寧古重地。有大烏喇者﹐每遇陰雨﹐多聞鬼哭﹐若鐵冶造作﹐則中夜狂沸﹐鐵馬金戈之聲﹐如萬騎奔騰﹐蓋舊系滅國古戰場也。胡珠﹐寧古及烏喇各河蚌中俱有之﹐但多在深淵﹐非沒入水中﹐不能取﹐且千百中﹐乃一得。其蚌不論大小﹐色潤而澤﹐卽小如卵者﹐亦藏之。其水亦必秀媚﹐異於常水。楛矢﹐周時肅愼所貢﹐系千年楡椴木沈江底者所化﹐今江河中尙有之﹐烏喇人名杌烏﹝�﹞黑﹐取以爲磨刀石﹐一半是石﹐一半是木﹐堅如金鋼﹐用爲箭鏃﹐極利。俗尙鬼。有疾必跳神祈禳﹐名曰插馬﹐頭戴鐵馬﹐衣彩衣﹐腰圍鈴鐺﹐手搖扇鼓﹐跳躍轉折﹐神來則�吞火﹐胸穿箭﹐足履刀刃﹐全不畏怯﹐疾亦每每得愈。烏喇插馬﹐虎頭熊皮﹐其形更怪。又家中頂神﹐以綢帛細條﹐紮如佛手狀﹐名曰祖宗﹐凡歲時薦新﹐必跳神祭之﹐有好事則還願。所用豬鵝粘膏﹐任來往者啖食﹐但不許帶出。又﹐蒙古人祭星禳災﹐燃燈念咒。�一風俗﹝下面不知是否缺字�﹞殉葬﹐主人死﹐有妻妾願從者﹐關白宮府﹐爲給衣衾。親戚涕泣﹐具酒餌相別。至期投繯自縊﹐並無難色﹐死則同棺火化。山蒜﹐比胡蒜更大﹐根如雞卵﹐葉闊寸餘﹐出於烏棘林中﹐味比胡蒜甘而辛﹐食品之佳者。有香艸﹐气如薄荷﹐葉稍小而尖﹐可生食﹐可作調料。白蛉﹐狀如飛塵﹐夏月﹐黎明則出﹐人逢之﹐面腫發癢﹐日出則隱伏不見﹐至晚復出。耕田及行人﹐甚苦之。畏煙火﹐故城中﹑屯中無之。土人以蒼耳飼豬﹐以野瞿飼鵝﹐甚肥壯。水上有小白鵝。秋後乃出﹐出十八日則霜落﹐土人晚田畏霜﹐每指此爲驗﹐不爽。雕有水雕﹑沙雕二種。其翎以水雕爲勝。多棲在山中髙樹﹐數十成羣。取之者徧結繩﹐套於樹上﹐待其棲定﹐驚之使亂飛﹐系其足則取之﹐非從射而得也。捕魚以石﹐橫截水中﹐畱水口﹐以柳條織如斗樣﹐下急湍中﹐名曰亮子。魚來流入其中﹐不能回轉﹐盡取之。若捕大魚﹐則在水坑中﹐用网數面四圍﹐盡絕其流﹐滿載而歸。若网止一面﹐則用牛骨系繩上﹐沈水﹐二人牽之﹐遠遠而來﹔至网則舉网。魚畏白骨﹐盡竄入网矣。鐵角山﹐雀之最小者﹐紅頂黃嘴﹐聲甚嬌好﹐冬來春去﹐來則千百成羣。結滚籠如輪轉﹐系谷穗於上﹐以一雀誘之﹐則墮入籠中﹐日得百十。燒炙以食﹐味甚美脆。

