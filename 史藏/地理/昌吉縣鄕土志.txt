昌吉縣鄕土志歷史謹按本境自三代以及漢初均爲西匈奴遊牧之地﹐漢武帝平定西域始通中國﹐卽漢時三十六國中之移支國也。然漢𨿽設西域都護﹐屯田車師西北﹐時地未列版圖。厥後回紇﹑突厥諸部叛服不常﹐故建置均不可考。我朝平定準﹑回兩部﹐始設寧邊城。巡檢築城一座三里五分﹐髙一丈五尺。四門東曰文同﹐西曰武定﹑南曰諧邇﹐北曰燮遐。乾隆四十二年攺設昌吉縣。知縣一員﹐訓導一員﹐典史一員﹐隸迪化直隸州管轄。移寧邊城巡檢﹐分駐呼圖壁城﹐並設左營遊擊﹑守備﹑千把等官﹐駐兵六百以資屯防。復於城西三十里蘆艸溝巢堡一座﹐設防禦千總一員﹐就近徵收屯糧﹐今堡廢官裁﹐而遺址尙在焉。政績錄王哲﹑江蘇人。乾隆間兩任昌邑。廉明果敢﹐世無巨細必躬親之。到任後適戶民因水爭訟﹐積年不息。該員親赴河幹查明情形﹐嚴定章程﹐由下而上按時按戶輪流澆灌﹐不準土豪把持﹐積年宿畢一淸。又於城西四十里開玉堂河一道﹐至今民賴其利。至親身赴鄕捕賊﹐損廉創建義學﹐善政居多﹐不能盡述。昌人思慕﹐至今猶能言之。李淩漢﹐湖南人。光緒十八年到任。剛正淸廉﹐積明果敢﹐兩任昌邑﹐門無私謁。凡遇紳民爭訟﹐秉公剖斷﹐不稍租護﹐下車之日﹐查徵糧冊﹐有戶民舊欠額糧五百餘石﹐比年追比﹐實系無力還繳。該員於秋後損廉采糧﹐代民賠邀。造報人前任因本境地多糧少﹐按戶科派驟加二百餘戶。戶民無力還糧﹐歷年逃亡。該員查明一律報罷。耆舊錄李延舉﹐邑之援貢也。道光﹑咸豐間﹐歷任陜西扶風訓導。善書工詩﹐兼精醫理﹐秉性剛正﹐言語不苟﹐生平以忠孝誠敬教人。事母至孝﹐母歿廬墓三年﹐水漿不入口者數日。同治三年罵賊﹐不屈被害。今其子成章已武舉於鄕﹐亦剛正有文風雲。趙中合﹐本境耆老也。生平忠厚和平﹐待人以寬。幼失父母﹐撫養諸弟﹐備細勞苦﹐亂後歸裏﹐合族以居﹐凡族中貧窮不能自存者﹐量力賜助。無論賢愚親疏﹐必使成人自立而後已。人能由近及遠之﹐左右數十里無窮苦逃亡者﹐皆其周濟所致也。其歿也﹐遠近赴弔者幾於人云。人類本境戶口惟漢﹑回﹑纏三者而已。漢民貿易耕種者計九百五十一戶﹐尙安本分。回民在城耕種貿易者五百四十四戶﹐其在大軍戶河州工一帶承戶耕種者二百餘家。俗奉天方教﹐其性彊悍狡詐﹐慣作盜賊者頗多。惟勤儉耐勞不嗜煙酒。邇來習气漸移﹐亦日甚一日矣。纏民在城廂內外貿易安家者亦一百五戶﹐其教與回相似﹐惟性柔膽小﹐爲非者少﹐亦能耐勞苦﹐只以捨夫謀小之故﹐富少貧多耳。輿地本境在省治西九十里﹐東界迪化﹐西界呼圖壁﹐南抵南山﹐北通科布多﹑阿爾泰山等處﹐轄境約五百餘里。其城內文武衙署倉廒兵房俱全。西有城隍廟﹐北有娘娘廟﹐東則舊有萬壽宮﹐現已攺建行臺矣。南關外有武廟﹑火神廟。去二里許有大校場﹐均系兵燹後創修。所有纏回漢商貿易悉聚城南關。東西北三門外邊城均系莊田。其四鄕莊田向分元﹑亨﹑利﹑貞四大莊﹐每莊又分上元。下元﹐南亨﹑北亨﹐東利﹐西利﹐各小莊﹐民房四鄕裏星散向﹐無大堡耳。道路本境東達省治﹐西通綏來。出城東行十里至頭屯河﹐闊里許﹐冬春水小冰結﹐夏秋亦水淺可涉﹐盛暑雪消河水暴漲。再三十五里名小地窩堡﹐有戶民十餘家﹐過此卽迪化界。又頭屯河折東北有小道經迪化之安寧渠﹑梧桐窩﹐直達阜康﹐沿路偏系民地﹐樹本稀疏﹐此東北之道也。出城西行未遠爲兵湖渠﹐有橋。又五里至三屯河。亦水淺可涉﹐濱河創建龍王廟。過此三十里卽蘆艸溝﹐舊有土堡﹐設防禦千總一員﹐現裁撤。再行十五里卽楡樹溝﹐有戶民十餘家﹐此乃昌﹑呼交界所也。沿路亦系片田﹐惟近城三十里林本蔚然。其南經北﹐近則民地﹐遠則戈壁﹐渺無人煙﹐隨處可通﹐惟無大道耳。山

本境東西北三面無山﹐惟正南八十餘里有山產煤。漸進三十餘里有小山俗呼掃虎達阪。又二十餘里有土山名土圈子。又二百餘里一峯聳出﹐春冬積雪﹐卽大雪山也﹐人迹罕到﹐鳥獸不至。過此復行二百餘里﹐又一大山虎踞﹐名天格達阪﹐云雪空橫﹐惟通鳥道﹐蒙古獵戶亦有梯躡之者。逾此則屬喀喇沙爾蒙古境矣。此山西接呼圖壁之石梯子山﹐東達迪化之南山﹐卽天山之一脈雲。水

本境有河二道﹐源均出南山大雪山之下。此山春冬積雪﹐值盛夏炎熱﹐雲際雪消﹐溶溶四注﹐又有源泉飛瀑匯而南流﹐里許折北﹐分而爲二﹕一名頭屯河﹐由城東十里而過﹐一名三屯河﹐由城西五里而過。全境戶民沿河決口析爲夫渠﹐導灌莊地﹐所以流漸而小。頭屯河北流二百里至新渠﹐漫入蔡家湖﹐三屯河北流三百餘里折西北至呼圖壁之芳艸湖﹐綏來之北沙山一帶﹐浸入沙中矣。物產本境物產頗饒。城南八十餘里有山產煤﹐山口有煤窯兩處﹐俗所雲頭屯煤窯也。若動物則馬﹑牛六畜外﹐野有鹿﹑虎﹑狐﹑兔﹐山雞。植物則稻﹑麥五穀外﹐別產松樹﹑楡樹﹑葡萄﹑雜果及各項藥材﹐小民亦間或采取耳。故動物惟牛羊皮﹑鹿茸稍足取用﹐植物惟髙梁酒﹑葫麻油﹑扁頭粉﹑﹤廣﹢米﹥谷糖頗知制造﹐然亦只足以供一境之用焉。貨運本境物產𨿽雜﹐可以轉運出境者究少。惟大米﹑小麥﹑豌豆運售省垣﹐每歲不過數千石。煤炭車馱運往東而各處﹐每歲約數百萬斤。此四者實爲本境一大利源。至各色雜種﹐曁洋藥﹑梨果﹑煙葉𨿽各鄕皆產﹐除供本境外所餘無幾。邇來纏商始以牛羊運赴伊﹑塔等處﹐每歲約五六千張﹐其獲利如此而已。若夫入境之貨﹐則布棉﹑茶葉﹐每歲約需萬金之譜。其零星雜貨𨿽日用所必需﹐然民人無多銷路少﹐商務之未興﹐職是故耳。

