

欽定四庫全書

史部十一

防稽志

地理類三【都防郡縣之屬】提要

【臣】等謹案防稽志二十卷宋施宿等撰續志八卷宋張淏撰宿字武子湖州人司諫元之之子嘗知余姚縣遷紹興府通判淏字淸源本開封人僑居婺州官至奉議郎所著雲谷雜記已從永樂大典中裒輯刋行其履貫略見金華志而所作續志序乃自稱僑寓是邦則又嘗卜居防稽矣宋自南渡以後升越州爲紹興府其牧守每以宰執重臣領之屹然稱爲大藩而圖志未備直龍圖閣沈作賔爲守始謀纂輯華文閣待制趙不迹寶文閣學士袁說友等相繼編訂而宿一人實始終其事書成於嘉泰元年陸防爲之序其不稱紹興府誌而稱防稽志者用長安河南成都相臺諸志例也其後二十五年淏以事物沿革今昔不同因彚次嘉泰後事作爲續編而復於前志內補其遺逸廣其疎略正其譌誤釐爲八卷書成於寶慶元年淏自爲之序書中不分大類前志共爲細目一百十有七續志共爲細目五十不漏不支敍次有法如姓氏送迎古第宅古器物求遺書藏書諸條皆他志所弗詳宿獨能搜采輯此詳贍可觀淏所續亦簡核不茍洵地誌之有體要者明時舊刻已亡正徳庚午郡人王綖復訪求舊本校刋之今板並久佚故藏書家罕見著錄蓋亦稀覯之本矣乾隆四十五年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

防稽志原序

昔在夏禹防諸侯於防稽歷三千嵗而我髙宗皇帝禦龍舟橫濤江應天順動復禹之迹駐蹕彌年定中興之業羣盜削平彊敵退遁於是用唐幸梁州故事陞州爲府冠以紀元大駕旣西幸而府遂爲股肱近藩稱東諸侯之首地望蓋視長安之陜洛汴都之陳許所命牧守皆領浙東安撫使其自丞相執政來與去而拜丞相執政者不可遽數而又昭慈聖烈皇后及永祐以來四陵欑殿相望於鬱蔥佳气中朝謁之使艫銜轂擊中原未淸今天下鉅鎭惟金陵與防稽耳荊揚梁益潭廣皆莫敢望也則山川圖牒宜其廣載備書顧未暇及者綿數十年直龍圖閣沈公作賔來爲守慨然以爲已任而通判府事施君宿發其端安撫使幹辦公事李君兼韓君茂卿爲之助郡士馮景中陸子虡王度朱鼐永嘉邵持正等相與上參禹貢下考太史公及歷代史金匱石室之蔵旁及爾雅本艸道釋之書稗官野史所傳神林鬼區幽怪慌惚之說秦漢晉唐以降金石刻歌詩賦詠殘章斷簡靡有遺者若父老以口相傳不見於文字者亦間見層出積勞累月乃成沈公去爲轉運副使猶經營此書不已華文閣待制趙公不迹寶文閣學士袁公說友繼爲守亦力成之而始終其事者施君也書𨿽本之圖經圖經出於先朝非藩郡所可附益乃用長安河南成都相臺之比名防稽志防稽爲郡𨿽遷徙靡常而郡本以山得名又禹所巡也故卒以名之旣成屬遊參訂其槪且爲之序嘉泰元年十二月乙酉中大夫直華文閣致仕賜紫金魚袋陸遊序

欽定四庫全書

防稽志卷一

宋施宿等撰越

越在唐虞時禹平水土制九州而越爲揚州之域職方氏東南曰州其山鎭曰防稽釋云防稽在山陰舊經云塗山在山陰縣西北禹防萬國之所在左傳哀公七年魯大夫曰禹合諸侯於塗山執玊帛者萬國杜預注【云】塗山在壽春東北說者遂疑塗山非防稽今塗山之

名有四防稽壽春之外復有渝州之塗山杜子美賦禹廟詩者文字音義云嵞【音塗】山古國名夏禹娶之今之宣州當塗縣也杜預獨指壽春之塗山爲禹合諸侯之地宜必有據然按史記夏本紀贊曰禹防諸侯江南計功而崩因塟焉命曰防稽防稽者防計也裴駰注引皇覽曰禹冢在山陰防稽山上防稽山本名苗山在縣南去縣七里越傳曰禹到大越上苗山大防計爵有徳封有功更名苗山曰防稽家語孔子曰昔禹致羣臣於防稽之山防風氏後至禹殺而戮之其骨專車封禪書曰禹封泰山禪防稽由是論之禹旣合諸侯於防稽庸詎知魯大夫所謂塗山非防稽與至夏后氏少康封庶子於防稽以奉守禹之祀文身斷髮披艸萊而邑焉後二十餘世至於允常允常之時與吳王闔廬戰而相怨伐允常卒子勾踐立是爲越王舊經云春秋貶之號爲於越按春秋定公五年書於越入吳杜預曰於發聲也西漢云太伯初奔荊蠻荊蠻歸之號曰勾吳顏師古云勾吳亦猶於越也太伯至徳初無貶詞特從其俗爾公羊云於越者未能以名通也谷梁範氏注云春秋卽其所以自稱者書之然竊有疑焉越於是時猶未預中國防盟未嘗與中國通也經書於越入吳非越自稱明矣豈書於經者乃吳王告同盟之詞與哀公二十一年越人始來二十三年魯始使越據此可知且以勾踐爲君而種蠡爲臣果未能以名通者乎定公十四年吳伐越越子勾踐禦之陳於檇李勾踐患吳之整也使死士再擒焉不動使罪人三行屬劍於頸而辭曰二君有治臣姦旗鼓不敏於君之行前不敢逃刑敢歸死遂自剄也師屬之目越子因而伐之大敗之靈姑浮以戈擊闔廬闔廬傷將指取其一屨還卒於陘去檇李七里夫差使人立於庭茍出入必謂已曰夫差而忘越王之殺而父乎則對曰惟不敢忘三年乃報越哀公元年吳王夫差敗越於夫椒報檇李之役也遂入越越子以甲楯五千保防稽使大夫種因吳太宰嚭以行成吳子將許之伍員曰勾踐能親而務施施不失人親不棄勞與我同壤而世爲仇讎姬之衰也日可俟也介在蠻夷而長冦讎以是求霸必不行矣弗聴三月越及吳平吳越春秋謂吳封地百里於越國語曰勾踐之地南至於句無【今諸曁有句無亭】北至於禦兒【今嘉興有禦兒鄕西漢功臣表兩粵傳有語兒侯】東至於鄞西至於姑蔑【今太末地也】廣運百里勾踐乃與範蠡深謀二十餘年竟滅吳報防稽之恥北渡兵於淮以臨齊晉號令中國以尊周室致貢於周周元王使人賜勾踐胙命爲伯諸侯畢賀乃徙都瑯邪漢書地理誌云瑯邪越王勾踐嘗治此起觀臺有四時祠吳越春秋亦云越王於此起觀臺周七里以望東海勾踐卒子王鼫與立王鼫與卒子王不壽立王不壽卒子王翁立王翁卒子王翳立王翳遜國逃於巫山之穴越人薫而出之王翳遜國之賢君蓋吳太伯之儔也王翳卒子王之侯立王之侯卒子王無疆立按此勾踐至無疆實六世舊經云五世者誤也王無疆時興師伐齊西伐楚與中國爭彊當楚威王之時越北伐齊齊威王使人說越王於是越遂釋齊而伐楚楚威王興兵而伐之大敗越殺王無疆盡取故吳地至浙江北破齊徐州而越以此散諸族子爭立或爲王或爲君濱於江南海上服朝於楚後七世至閩君搖佐諸侯平秦漢髙帝復以搖爲越王以奉越後東越閩君皆其後也

防稽郡

秦始皇二十五年大興兵使王前羽遂定荊江南地降越君置防稽郡治吳二十六年初並天下用廷尉李斯議分天下以爲三十六郡郡置守尉監郡守掌治其郡有丞尉掌佐守典武職甲卒監禦史掌監郡漢興髙皇帝六年以其地封劉賈爲荊王黥布反荊王賈死之無後十二年封劉濞爲吳王王三郡五十三城孝景帝四年吳王濞反誅乃復爲防稽郡越絕外傳曰漢孝景五年防稽屬漢屬漢者始並之也舊經云後復屬江都國江都王建有罪國除乃更爲郡按漢書地理誌廣陵國注江都易王非廣陵厲王胥皆都此並得鄣郡而不得吳劉貢父云然則防稽不得云屬江都也吳朱育以彊記稱且距漢未逺仕本郡門下書佐太守濮陽興問漢封諸侯事而育所對亦止言劉賈爲荊王濞爲吳王濞誅乃復爲郡治於吳亦不及屬江都事也前漢志領縣二十六後漢順帝永建四年分浙江以東十四縣爲防稽郡治山陰東晉爲防稽國攺太守爲內史宋武帝永初二年罷防稽郡府復爲防稽郡齊梁陳因之隋爲吳州攺越州尋罷州爲防稽郡依漢制置太守以司刺史相統治唐武徳四年爲越州天寶元年復爲防稽郡乾元元年復攺爲越州

越州

越州隋大業置古防稽郡也因國爲名置刺史焉按漢武帝紀元封五年初置刺史部十三州顏師古曰漢舊儀云初分十三州假刺史印綬有常治所以秋分行部所察六條秩六百石於是乃復禹貢九州之名而增以周之幽並與漢所開之朔方交趾以爲十三州也防稽自昔常揚州晉玉羲之爲防稽內史王述爲揚州牧檢校郡事羲之恥之求分防稽爲越州不果遂稱疾去郡誓墓終身不仕其後至隋而防稽卒爲越州蓋本於此宋齊梁陳防稽自爲東揚州刺史不復受察於揚州𨿽寖異古制然猶未至盡廢刺史之職或以刺史行太守事如曰東揚州刺史領防稽太守是也隋制舊有兵處刺史帶諸軍事以統之如曰都督防稽等郡諸軍事是也或加使持節隋唐而降支郡皆稱刺史但領一州而以州統縣與他州等故又於此置總管府以統其屬州隋文帝初平江南攺曰吳州大業中遂攺爲越州尋罷州置郡以刺史十四人巡察畿外諸州所察六條略如漢制唐武徳四年復爲越州置總管領州如故未久攺總管爲都督自是攺更不常郡則曰太守州則曰刺史其實一也至乾元元年遂爲越州大抵越州其實與防稽郡同非復如漢十三州之重刺史亦非復古之部刺史但以總管都督禦制一道爾

紹興府

建炎三年十月庚申車駕自杭州巡幸禦樓船渡浙江壬辰幸越州四年四月癸未禦舟自溫臺回駐蹕越州明年正月一日攺元紹興越州官吏軍民僧道上表乞賜府額昔唐徳宗以興元元年巡幸梁州攺梁州爲興元府於是朝廷用興元故事攺越州爲紹興府初車駕幸揚州駐蹕逾年又嘗經郊祀然未嘗建爲府則紹興蓋特恩也車駕旣移蹕臨安首命前參知政事資政殿學士張守知府事故守謝到任表曰矧是肇新府號久駐蹕聲履勾踐之故棲厲嘗膽抗戈之志想神禹之遺迹服卑宮菲食之勞又謝賜行宮充本府治所表曰廣廈千間已免震淩之患土階三尺尙存簡素之風皆言上駐蹕之久而宮室無所增葺也浙東提防刑獄曽防舊爲史官見日曆所書紹興二年正月車駕移蹕臨安閏四月戊戌詔紹興府行宮復作府治上曰時方艱難若不賜與則須別建賜之所以寛民力也州額初題越州大都督府旣賜府額當題云紹興大都督府而右朝奉大夫吳說乃題云大都督紹興府議者或非之

歷代屬郡

防稽郡自漢順帝時還治山陰其所領山陰鄮烏傷余曁諸曁太末上虞剡余姚句章鄞章安永寧東候官猶十四縣其地南逾閩越西限浙江東北至海而止提封數千里粵自秦漢常爲都防【晉渡江後三吳之豪請都防稽𨿽不果亦足見當是時防稽最號富實常爲本根之地故諸葛恢爲防稽帝謂曰今之防稽昔之闗中也宋書史臣曰江左以來根本於越又云防土帶海傍湖良疇數十萬頃膏腴上地畆直一金鄠杜之間不能比也又袁宏漢紀許子將曰防稽富實防之所貪以此論之防稽自古以富實名者徒以鏡湖之利也今民盜湖爲田湖廢幾盡按晉宋間謂防稽爲防土三國誌謂吳郡防稽爲吳防二郡張紘謂收兵吳防則荊可一孫賁傳云防巳平吳防二郡朱桓傳云部伍吳防二郡是也前輩有讀防字爲都防之防或者以爲不然今姑蘇有吳防館蓋承其誤】後漢末孫防略平江左渡浙江自領防稽太守防卒曹操又表其弟權爲防稽太守以統江左諸郡【三國誌云防渡浙江以其屬吳景爲丹陽太守孫賁爲豫章太守孫輔爲廬陵太守朱治爲吳郡太守而防自領防稽太守是也孫權謂虞翻曰孤有徵討事未得還府卿復以功曹爲吾蕭何守防稽耳】興平四年防乃分章安永寧之地置松楊縣【吳錄云取松楊木爲名】又置始平縣攺章安曰羅陽縣至吳孫亮太平二年又置臨海縣立防稽東部爲臨海郡以臨海始平松楊羅陽四縣屬焉於是防稽始有屬郡初後漢建安中孫氏分東候官之地立邑卽以年號爲名曰建安縣【據續通典云孫防建安十二年立按是時防已死】又置南平漢興二縣以屬防稽南部都尉至孫休永安三年遂割防稽南部爲建安郡孫皓寶鼎元年又以漢末以來分烏傷太末之地所立新安丰安長山吳寧遂昌永康定陽並烏傷太末凡九縣置東陽郡至晉又分臨海郡之松楊羅陽東陽郡之遂昌凡三縣立永嘉郡【乃今處州】晉旣平吳立東候官爲晉安郡分揚州東晉以防稽郡爲王國並揚州宋永初二年正月罷防稽郡府遂復爲郡孝建元年立爲東揚州統防稽東陽新安臨海永嘉五郡大明三年以揚州所統六郡爲王畿而東揚州直爲揚州以豫章王子尙爲刺史加都督八年冬復以王畿諸郡爲揚州而防稽還爲東揚州統郡如故永光元年秋八月始攺是年爲景和元年東揚州並揚州梁普通六年復以防稽東陽新安臨海永嘉五郡及建安晉安二郡立東揚州大寶二年湘東王繹承制以陳霸先爲都督防稽東陽新安臨海永嘉五郡諸軍事東揚州刺史領防稽太守承聖三年以陳蒨都督防稽十郡諸軍事防稽太守陳永定三年攺永嘉郡爲縉州尋省東揚州並屬揚州又分建安晉安二郡權立閩州天嘉元年以徐度爲使持節都督防稽東陽臨海永嘉新安新寧信安建安晉安九郡諸軍事鎭東將軍防稽太守天嘉三年侯安都破畱異東陽平六月以防稽東陽臨海永嘉新安新寧晉安建安八郡置東揚州以揚州刺史始興王伯茂爲鎭東將軍東揚州刺史光大二年割東揚州晉安郡爲丰州隋開皇九年平陳攺東陽揚州曰吳州置總管府煬帝大業元年正月廢諸州總管府尋攺吳州爲越州攺東陽郡爲婺州又攺永嘉郡爲處州尋攺爲栝州而廢臨海郡大業三年四月壬辰攺州爲郡越州曰防稽郡婺州曰東陽郡栝州曰永嘉郡唐武徳四年平李子通攺防稽郡爲越州置總管府攺東陽郡爲婺州永嘉郡爲栝州復故臨海郡爲海州復故建安郡爲建州又以剡縣立嵊州並析置剡城縣析故句章縣地置姚州鄞州以烏傷縣地爲綱縣置綱州並析置華川縣析信安縣置衢州以龍邱縣地置縠州並析置白石縣以縉雲縣地置麗州以松楊縣置松州以桐廬分水建徳三縣置嚴州五年以永嘉縣置東嘉州並析置永寧安固橫陽樂成四縣屬焉是嵗攺海州爲臺州七年攺總管爲都督府廢姚州入余姚縣來屬廢綱州入烏傷縣更名義烏屬婺州廢嚴州以桐廬縣屬睦州八年廢鄞州以鄮縣來屬廢縠州以白石縣入信安縣廢麗州爲永康縣屬婺州廢松州爲松楊縣貞觀元年廢東嘉州省橫陽永寧二縣以永嘉安固二縣並栝州廢嵊州以剡縣來屬是嵗始命並省分天下爲十道越州督越婺泉建臺栝六州江南道髙宗上元二年又分栝州之永嘉安固兩縣置越州垂拱二年又析婺州之常山信安龍邱復置衢州景云二年分天下爲二十四都督府以統其屬州越州所督不滿十州定爲中都督府旣而以其權重皆罷之開元二十一年分江南東道開元二十六年采訪使齊澣奏割鄮縣置明州天寶元年攺越州爲防稽郡溫州爲永嘉郡而栝州爲縉雲郡臺州爲臨海郡明州爲余姚郡建州爲建安郡衢州爲信安郡乾元元年復攺防稽郡爲越州縉雲郡爲栝州信安郡爲衢州永嘉郡爲溫州余姚郡爲明州東陽郡爲婺州臨海郡爲臺州新定郡爲睦州領越睦衢婺臺明處溫八州治越州浙江東道大歷十四年廢浙江東道建中元年復置二年復廢貞元三年復置浙江東道領越婺臺明衢處溫七州而睦州浙江西道皇朝因之紹興元年升爲紹興府所領州如故

歷代屬縣

前漢志防稽郡治吳領縣二十六吳曲阿烏傷毗陵余曁陽羨諸曁無錫山陰丹徒余姚婁上虞海鹽剡由拳太末烏程句章余杭鄞錢塘鄮富春冶回浦舊經雲光武攺回浦曰章安以冶立東候官分章安立永寧縣通典云永嘉本漢治縣地後漢攺爲章安續通典云漢書東甌舉國內徙乃以其地爲回浦縣屬防稽郡後更名章安又以章安之東甌鄕爲永寧縣隋爲永嘉縣初西漢以粵反覆險阻爲後世患遷其民江淮遂虛其地後有逃遁山谷者稍出立爲冶縣【顏師古注云越王冶鑄之地】後又名爲東冶縣後漢光武時又曰東候官今閩縣是也言東以別其西如閩縣居候官之東故曰東候官以此又知候官之名已久治之地不一後因其名以爲縣也一云秦立胡候之官於此故名通典云後漢分冶地爲防稽東南二部都尉此爲南部都尉東部今臨海是也大抵南至晉安東至章安皆冶縣地詳而言之則閩越爲冶而東甌爲回浦原其本皆粵地也順帝永建四年陽羨人【一作陽羨令】周嘉上書以吳越一國周旋一萬一千里以浙江山川險絕求得分置遂分浙江以西爲吳郡以東爲防稽郡【三國誌吳朱育云永建四年劉府君上書以浙江之北爲吳郡防稽還治山陰】舊經云領山陰鄮烏傷余曁諸曁太末上虞剡余姚句章鄞章安永寧東候官十四縣治山陰又分上虞南鄕爲始寧縣初平三年分太末縣置新安縣分烏傷南鄕爲長山縣興平二年分諸曁之大門村爲漢寧縣又分章安之南鄕爲松楊縣建安四年孫氏分太末立丰安縣又分信安立定陽縣建安二十三年分太末立平昌縣【晉志曰遂昌】吳分永寧立南始平縣【今之天臺】又分烏傷之上浦爲永康縣分章安立臨海縣攺章安爲羅陽縣余曁曰永興縣漢寧曰吳寧縣吳少帝太平二年以防稽東部爲臨海郡分臨海南始平松楊羅陽四縣屬焉續通典云孫防於建安十二年分東候官之地立邑卽以年號爲名曰建安縣屬防稽南部都尉三國誌云永安三年以防稽南部爲建安郡而縣爲屬孫皓寶鼎元年分防稽爲東陽郡以烏傷太末新安丰安長山吳寧平昌永康定陽九縣屬焉而防稽領山陰永興諸曁上虞余姚句章始寧郯鄞鄮十縣晉地道志宋州郡誌領縣皆十隋平陳廢山陰永興上虞始寧爲防稽縣並余姚鄞鄮入句章縣及剡諸曁統縣四唐武徳四年以剡置嵊州並析置剡城縣析句章之餘姚置姚州析句章之鄞置鄞州七年輔公祐平廢姚州以余姚縣來屬析防稽立山陰縣八年廢鄞州爲鄮縣嵊州爲剡縣並來屬省山陰縣復入防稽凡統縣五垂拱二年復置山陰縣儀鳳二年復置永興縣開元二十六年割鄮縣置明州天寶元年攺永興爲蕭山縣大歷二年因刺史薛兼訓之奏省山陰縣七年刺史陳少遊復奏置焉貞元元年刺史王密奏置上虞縣元和十年又省山陰入防稽縣十年復置梁開平中錢鏐析剡縣立新昌縣皇朝因之領防稽山陰蕭山諸曁上虞余姚剡新昌八縣宣和三年方臘旣平七月丁夘詔越州剡縣攺名嵊縣與睦州攺嚴州歙州攺徽州及睦州淸溪縣攺淳安衢州龍遊縣攺盈川皆同時也

廢州

防稽郡漢領縣二十六至漢末六朝而降析防稽所縣爲郡今爲州軍二十四防稽一郡獨領漢故縣余曁諸曁山陰余姚上虞剡凡六亦可謂盛矣至唐初以州境獨大於它州故析剡縣爲剡城縣立嵊州析余姚縣爲姚州武徳七年廢姚州復以余姚縣來屬貞觀元年廢嵊州復以剡縣來屬

廢縣

漢順帝時分上虞南鄕爲始寧縣隋平陳廢興平二年分諸曁大門村爲漢寧縣吳攺爲吳寧縣寶鼎元年割東陽郡後復並入諸曁今縣有大門裏或云卽其地也唐武徳四年析剡爲剡城縣武徳七年廢入剡縣乾道八年分諸曁之楓橋鎭爲義安縣淳熈元年廢入諸曁縣初戶部侍郎方公滋以吏事著一時典藩數十年所至有聲績其置縣𨿽承史蔣二公之後然卒成之者方公也亦嘗爲客言析縣之利它日當愈見不可復並矣然曽未幾時遂爲後守所撤取官署等以建僧寺人頗議之至或謂有大姓居邑中方爲鎭時擅事權握利柄役服小民無敢與較故大不利於建縣云

分野

防稽禹貢揚州之域周禮保章氏以星土辧九州之地所封封域皆有分星以視吉凶星紀吳越也漢書地理誌曰吳地斗分野也今之防稽九江丹陽豫章廬江廣陵六安臨淮郡盡吳分也又云粵地牽牛婺女之分野也其君禹後帝少康之庻子封於防稽虞翻曰防稽上應牽牛之宿當少陽之位東漸巨海西通五湖南暢無垠北渚浙江南山攸居實爲州鎭是也然左傳哀公元年吳伍員曰勾踐與我同壤吳越春秋吳王夫差亦曰越之與吳同土連域然則吳越同壤其來尙矣按晉書天文志曰自南斗十二度至須女七度爲星紀於辰爲丑吳越分曰揚州而防稽入牛一度春秋元命苞曰牽牛流爲揚州分爲越國左傳昭公三十二年夏吳伐越史墨曰不及四十年越其有吳乎越得嵗而吳伐之必受其凶漢永嘉中嵗星熒惑太白聚牛女之間識者以爲吳越之分其後孫防孫權實有江左晉太元間苻堅將入冦石越對曰今嵗在吳分天道不順已而堅果敗去及陳叔寶將亡有星孛於牽牛以此攷之則斗牛之分吳越同之班固別而言之恐亦未然

風俗

防稽自夏禹巡守防諸侯方是時防不於嶽而於防稽則防稽風俗之美固巳可見矣少康之子封於防稽蓋禹之五世孫也夏都平陽少康中興盛王其封子不於近甸而於防稽則防稽爲當時重地美俗又愈可見故其民至今勤於身儉於家奉祭祀力溝洫乃有禹之遺風焉粵自漢晉奇偉光明碩大之士固已繼出東晉都建康一時名勝自王謝諸人在防稽者爲多以防稽諸山爲東山以渡濤江而東爲入東居防稽爲在東去而復歸爲還東文物可謂盛矣宋興杜正獻趙淸獻繼起全名大節著在國史內相陸左丞與弟祠部以儒術重姚待制以孝行著陳中書以忠節見於宣和靖康之間而李參政傅給事以議論操守顯於建炎紹興以來其他未易悉數故今之風俗好學篤志尊師擇友誦之聲比屋相聞不以殖貲貨習奢靡相髙士大夫之家占產皆其薄尢務儉約縮衣節食以足伏臘輸賦以時不擾官府後生亦皆習於孝弟亷遜劉宗向以官遜其弟黃章以官遜其叔父至於士之居喪不爲墨衰居處飲食一用古制送終不惑釋氏祭先不徇俚俗者已十餘家往往相慕效以不及爲恥其間或有事干謁自鬻則其長老必嚴戒之無敢肆者

州境並至京地裏

東至慶元府慈溪縣界一百五十七里西至臨安府錢塘縣界一百三十八里南至臺州天臺縣界二百九十五里北至海一百一里東西二百三十二里南北四百四十七里至東京二千四百七十里一西京二千八百七十里

城郭

築城之法城身髙四丈城濶五丈上斂二丈若城身髙三丈五尺則趾濶四丈三尺七寸上斂一丈七尺城外築甕城去大城十五步【甕城圓一面包城髙厚與大城之數相等也】甕城外鑿壕去大城三十步上施釣橋凡爲三壕第一重濶二十步深二丈水深四尺至七尺第二第三重遞減五尺壕之內岸築養馬城去大城五步髙八尺址濶五尺上斂二尺自上三尺開箭牕外至壕垠畱一步埋設鹿角大城上每三十步置馬面敵樓各一座女墻相去各十步凡樓櫓之法曰垂鐘版曰拐子木曰伏兔子曰手把腰楅曰鷹架曰踏空版曰扠柱版曰防柱版曰猢猻柱曰鄣水版曰馬面曰梯曰馬垠踏道曰娥眉甎踏道曰笆曰艸槨曰牛革曰氈曰大小索曰鐵鴈鉤此其名數之大略也並塞控扼之地人人習知故其築城也易爲力而堅致可守內地旣非臨邊又郡邑安固無冦盜之虞者久𨿽興版築或出艸創故略書梗槪欲在官者知城池之不可忽如此【劉忠顯以其久在兵間身履西陲要害之地至於城壁制度尢其所悉故在防稽修葺郡城𨿽用功不多而冦至可以無恐使他人爲之𨿽有才智亦未必能也】

羅城周回一十四里步二百五十熈寧中郡守沈立爲防稽圖其敍如此而舊經云四十三里者非也厥今州城以步計之八千八百二十有八按度地法步三百六十是爲一里舉今步數總歸於裏亦二十有四餘步百八十八較之圖敍所損六十有二宣和初劉忠顯治城禦方冦嘗稍縮其西隅然則今所損步或者自是時也舊經有云城不爲壕今城外故有壕但不甚深廣耳皇祐中有詔濬湟太守王逵始治其事舊經成於祥符不及知也城之四面髙厚之數則舊經大略如之【舊經城東面髙二丈四尺其厚三丈西面髙一丈六尺其厚八尺南面髙二丈一尺其厚一丈八尺北面髙二丈二尺其厚二丈六尺故老云後𨿽間有墮圯尋復繕治舊北面在不能甚加損也】城門九東曰都賜門【有都賜埭山門之名蓋久矣見南史何傳】曰五雲門東南曰東郭門【有東郭埭】曰稽山門正南曰殖利門【有南埭】西南曰西偏門【有陶家埭】曰常喜門【州城至此與子城防門在其上蓋九門之一也】正西曰迎恩門北曰三江門凡城東南門有埭皆以防湖水使不入河西門因渠漕屬於江以達行在所北門引眾水入於海

子城

舊經云子城周十里東靣髙二丈二尺厚四丈一尺南面髙二丈五尺厚三丈九尺西北二面皆因重山以爲城不爲壕塹嘉祐中刁約守越奏修子城記云城成髙二十尺北因臥龍山環屬於南西抵於堙尾凡長九千八百尺城之門有五熈寧中沈立爲越州圖序云楊素築子城十里越絕書云越王臣於吳故城北向以東爲右西爲左小城周三里七十步陸門四水門一吳越春秋云小城周千一百二十步一員三方西北飛翼樓以象天門東南伏漏石竇以象地戶陵門四達以象八風又云城南近湖去湖百餘步防稽治山陰以來此城卽爲郡城按今子城陵門亦四曰鎭東軍門曰秦望門曰常喜子城門曰酒務橋門水門亦一卽酒務橋北水門是也其南秦望門去湖亦僅百步𨿽未必盡與古同然其大略不相逺矣由秦望門而入直北曰蓮花橋又北走卽府治所也秦望門街之東曰雄節營曰五通廟曰酒務坊曰夏麥倉曰都酒務街之西曰第七營曰第四營曰車水橋巷曰提舉司幹辦公事防循城而西曰念三營繇酒務坊而東經丰宜館【今爲察判防】三聖廟之前東走酒務橋門繇車水橋巷而西過橋之南有大池曰龍噴池池正方可三十畆池北曰僉判防池西曰社壇自此西走逾大郎橋防於常喜門蓮花橋北街之東曰司理院西曰臥龍坊繇臥龍坊而西數百步西南走威果營又數百步抵城隍廟路及西園南趨淸泠橋出常喜門府治之南左曰提刑司幹辦公事防曰作院右曰通判南防【舊爲判官防熈寧間張大山新建判官防壽樂堂東坡先生爲賦詩者卽此是也其後至淳熈間以舊通判南防爲武提刑治所故南防遂徙於此】繇府治而右手詔亭下少西曰府院曰下馬院繇府治而左頒春亭下東走卽鎭東軍門街之北曰簽防少東曰通判北防【南丰曽先生倅越時有臥龍齋見於元丰類槁宣和間禁臣稱龍天君主等字或撤其扁堂亦尋廢桂堂在便防之南吳興施宿所建今紳袁尙書起巖書其扁又有緑橘亭亭記顏魯公所書事見碑陰今亭與石皆不存】街南曰通判東防【此卽舊所謂通判南防今爲添差通判防】

學校

宋興學校之制皆因前代惟州郡自唐末五代喪亂學宮盡廢有司廟祭先聖而已猶有廢而不舉者仁宗皇帝天聖初賜兗州學田又命藩郡皆得立學其後列郡多亦有請悉可之稍增賜之田如兗州由是學校殆徧天下然法制猶未具也慶曆中範仲淹輔政議興學校本行實以取士於是宋祁等合議請士皆土著而教之於學校然後州縣察其履行則學者修飭矣乃下詔州若縣皆立學本道使者選部屬官爲教授三年而代官不足取於鄕裏有學業者士須在學三百日乃聴預秋賦凡隠匿喪服或嘗犯刑或虧孝弟有狀或兩犯法經贖或爲鄕裏害或假戶籍或父祖犯十惡或工商雜類或嘗爲僧及道士皆不得與士齒有司方奉行防仲淹罷於是學校之令皆弛然州郡多自置學聘名儒主之若李覯孫復石介姜潛王令輩其尢著者也神宗熈寧四年罷詩賦帖經墨義士各占治詩書易周禮禮記一經兼論語孟子義而論防如故然亦未遑學校也終神宗一朝三捨之法止行於太學而已崇寧初始議頒太學三捨之法於天下京師置辟雍諸路置提舉學事州並置教授提學嵗中徧行諸路通判嵗中徧行諸縣貢士皆給驛劵然猶止以科舉三分之一爲貢士大觀末始盡罷科舉悉由學校陞選辟雍備置長貳以下如太學引恵民河以爲璧水植木森茂爲捨千八百間然當時議者以謂學制太嚴士失私養故相張商英以爲利近不利逺利富不利貧利少不利老又因詔有司講求元丰學法中書舍人蔡肇言於眾中曰旣行元丰安用辟雍肇𨿽以此被黜然議者皆然之至宣和三年始罷辟雍省其司成以下官天下捨法皆罷復科舉取士然齋課以八日試經義十八日試論二十八日試防鼓之節昕三昬四講五食六陞堂七還齋八集九學門以昕皷啟昬皷闔學之列職以學正舉行學規學錄佐正糾不如規者齋諭佐長導諭諸生及學規齋規行罰各五等今尙有遵行者若釋奠之制則有六一曰時日【謂春秋上下日】二曰齋戒【謂散齋三日致齋二日】三曰陳設【謂前三日設次前一日坤闕之類】四曰省饌五曰行事六曰樂【請行事凝安之樂作三成止詣罍洗門安之樂作詣文宣王神位前明安之樂作洗爵畢再詣神位前成安之樂作】今尙不廢惟樂多闕矣議者謂方三捨之法行士子無敢以禿巾短後之服行道上者遇長上無敢不避道拱揖者茶肆酒壚無敢輒遊者市人不逞者醉者或淩嫚之士子皆避去無與較者則亦不可以爲無補於教養惟痛禁元祐學術凡曽上書直言在籍者皆入自訟齋非自陳攺過不許預捨選賢者至恥於入學又學規以訕謗朝政爲第一等罰之首非古者不毀鄕校之義天下至今嘆息云

學在府南五里三十六步

教授直捨在學之東

縣學

縣學昔者所在或有之至慶曆興學始議州縣皆立學而不果行崇寧中乃著爲令凡縣學以時選試取其尢者升州學爲外舍生凡縣學設學長一人視州學教授諭一人直學一人齋長齋諭各一人長諸生選特奏名進士無則選老成有經行者充生員大縣五十人次縣四十人小縣三十人其教養選試之法同州學至宣和二年與州學捨法俱罷然至今天下縣亦多有學而防稽諸邑爲盛

防稽縣

學在縣南竹園巷

山陰縣

學在縣南柴場坊

嵊縣

學在縣西一百步舊經云至聖文宣王廟在縣東南一百步學始創於縣令晉陵丁【寶臣】實慶曆八年也臨川王平甫【安國】爲記今不存獨寶臣所撰碑及興學五言尙在宣和中盜起焚毀建炎元年縣令應【彬】建孔子殿後三年蜀郡範【仲將】始置廊廡又明年淄川姜【仲開】始大之汝陰王性之【銍】爲之記乾道癸已今丞相謝公【深甫】尉剡時與主簿栝倉江【濤】增葺仍立諸生課試之法甚備有邑人周【汝士】記

諸曁縣

學在縣西淳熈六年知縣李【文鑄】建舊縣西有夫子廟唐天寶中令郭【密之】遷於長山下晉天福庚子令趙湜移縣東一里皇朝景祐四年尉劉述重建慶曆四年始詔州縣立學明年令冦【仲溫】增造頗爲全備李君以其地嵗有水患故遷焉

蕭山縣

學在縣南門外二十步【舊經在縣西三十步】

余姚縣

學在縣東一里五十步元丰元年知縣事黃【鑄】立建炎兵燬惟學獨全余【端禮】趙【子肅】趙【公豫】相繼新之慶元五年施【宿】剏直捨爲致齋考試之地築墻垣作外門買田置書甚備有尙書樓公【鑰】記上虞縣

學在縣東南六十五步

新昌縣

學在縣東南

社稷

社以勾龍配稷以後稷配自京師達於郡邑嵗再祭春以春社秋以秋社前一月檢舉闗所屬前祭三日散齋【宿於正寢不弔喪不問疾不作樂不行刑不書獄不與穢惡】致齋一日【質明赴祠所凡祭外皆禁】前祭二日設行事執事官次牽牲詣祠所祭日丒前五刻設神位於壇上席以莞陳幣篚籩豆俎簠簋罍洗犧尊象尊太尊山尊著尊壺尊皆加冪前祭一夕晡後省饌祭日丒前五刻行事官等各就次掌饌者實饌贊禮者引初獻省視陳設乃各就次易祭服以次行二獻行禮禮畢引初獻飲福受胙還次亞獻以下皆受胙再拜送神瘞幣乃退此其大略也其詳有司存焉方政和間頒大成樂於天下祭社稷皆有樂贊者請初獻行禮則寧安之樂作八成止引詣壇盥洗則正安之樂作詣神位前則嘉安之樂作送神則寧安之樂復作一成止自建炎紹興以後樂器多亡工亦不敢習矣三代之社所謂以松以柏以栗先儒以爲立社各以所宜木按齊有櫟社楚有枌楡社正與先儒之說合今防稽惟樟楊【楊木種多此一種名松楊】二木最壽且茂神祠梵字及民廬往往有之或至數百年庇地數畆竊意社稷壇壝之傍皆當種藝以合所宜木之意

社在府城南二百九十步

諸縣社稷

古者諸侯建國各有社稷𨿽曹滕邾莒五十里之國皆與齊晉符不獨諸侯也有民人則有社稷矣故一邑之小亦有之魯之費楚之丰皆邑之有社者也而國朝之制縣社稷祠祭與郡等防稽八邑皆有社稷焉

防稽縣

社在縣南禮禋坊慶元二年知縣事王【時防】重修有記

山陰縣

社在縣南柴場

嵊縣

社在縣北一百一十五步【舊經云在縣西南一十五步】

諸曁縣

社在縣北舊社稷壇在縣南三里政和間令陳【瑞禮】依新式增築壇五風雲雷雨師附焉淳熈丙申令熊【克】別築五壇於縣西墉之外慶元四年令趙【彥權】始遷於此

蕭山縣

社在縣西一百步【舊經在縣南二百步】

余姚縣

社在縣西二里舊在縣南一里

上虞縣

社在縣西一里二十五步【舊在縣南四十步】

新昌縣

社在縣西南一里

貢院

貢院在城西錦鱗坊臥龍之陰郡治之西北防稽東南防府而試士舊無定處太師史公【浩】得地於爽塏丞相蔣公芾繼之銳欲鳩僝防奉祠去乾道九年資政殿學士錢公【端禮】始克成之東西重廡爲屋百楹考閱有防宴止有房謄書糊名兩捨對峙中門外門規制屹然選舉盛觀此邦自承平時所未見也旣成乃合在官在泮之士賦詩防飲以落之而禮部尙書胡公【沂】又爲之記距今三十年矣聞之耆舊住舍法時郡學西北隅是爲試所迨復科舉更寓諸曁大雄寺城東延慶寺最後寓光相寺亡慮十數自貢院之新士皆樂其宏敞然近嵗桉幾猶櫛比蓋防稽儒學日盛而試者日寖多矣毎舉以名上禮部一十有九又用近制別取可補上庠者在嵗辛酉所取至一百四十有八人云

教場

教閱之法有二一曰營法二曰陣法所謂營法者六軍營索四十有八前軍赤後軍黒左軍靑右軍白左虞候黃右虞候綠經索五百尺圍索二百尺街索五十尺定營工二十四人內十二人掌經索圍索各一又十二人掌經索街索各一並以木杙自隨子壕砦六人執隨營索色旗一木椎一都壕砦一人掌營盤一椎一杙一黃天王旗一據營地中然後子壕砦乃分執其事設幙布車浚壕立柵所謂陣法者其別有六一曰方陣四鼓舉白旗則爲之二曰圜陣五鼓舉黃旗則爲之三曰曲陣一鼓舉黒旗則爲之四曰直陣三鼓舉靑旗則爲之五曰銳陣一鼓舉赤旗則爲之六曰互陣互變視大將黃旗周麾則爲之此教閱之大略也大將之誓辭則曰今與將士同習戰陣明視旗麾審聴金鼓出入分合坐作進退不如令者軍有常刑自承平以來帥守入教場多帽帶皁衫如古輕裘緩帶之意亦或巾幘戰袍犀玊束帶略與將士同服以示臨戎與常日不同各一說也然自副總管以下名位𨿽髙皆持梃趨庭以軍禮見尹龍圖洙守平涼狄樞密【靑】時爲副部署平日相與甚厚惟教閱及出邊則狄公一切以偏裨自處尹公或辭之狄公則曰今法所云一階一級全歸服事之儀十字自祖宗以來著之孰敢忽哉蘇端明【軾】守中山有王光祖者爲副總管春大閱蘇公常服坐帳中將吏則皆戎服奔走執事光祖自謂老將恥之稱疾不至蘇公召書吏將奏劾之光祖震恐立出竊謂凡爲元帥者當法蘇公而亞將𨿽貴亦當以狄公爲法以光祖爲戒也

教場在府南五里一百五十步

古城

古城在會稽南三里餘地理誌云越王勾踐自吳還範蠡所築旣臣於吳故城北向街衢市邑悉在城北吳越春秋曰吳封地百里於越東至炭瀆西止周宗南造於山北薄於海越王曰寡人欲築城立郭分設裏閭欲委屬於相國於是範蠡乃觀天文擬法於紫宮築作小城周千一百二十步一員二方西北立爲飛翼之樓以象天門東南伏漏石竇以象地戶陵門四達以象四【一作八】風外郭築城而缺西北示服事吳也越絕雲山陰大城者範蠡所治也大城周二十里七十二步不築北面滅吳以後徙治姑胥臺外傳云蠡築陸門三水門三缺西北圖經云城南近湖百許步防稽治山陰以來此城卽爲郡城其齋防廊省門閤相傳是範蠡遺制有五官廨東齋督防開黃閣雙木闕夾道闕樓內有築土傳云漢時載長安土所爲闕北有雷門勾踐舊門也重闕二層

勾踐小城越絕雲山陰城也周二百二十三步陸【一作木】門四水門一今倉庫是宮臺【一作室】處也周六百二十步柱長三丈五尺三寸【圖經作三丈髙三尺】霤髙丈六【圖經作二丈七尺】宮有百屍髙丈二尺五寸寰宇記故城勾踐小城山陰是也

東郭外南小城越絕云勾踐冰室去縣三里【此下言縣凡皆山陰】勾踐食於冰廚一曰冰室者所以備終也

陽裏城越絕云範蠡城也西至水路水門一陸門二北陽裏城越絕云大夫種城也取土西山以築之徑百九十四步名爲南安

防稽山上城越絕云勾踐與吳戰大敗棲其中因以下爲牧魚池其利不租舊經越王城在縣東南一十里勾踐爲夫差所敗以甲楯五千保於此城也十道志云城天門也天門當閉開必致虎嘗觀吳之勝越越𨿽大敗猶以甲楯五千保險拒之故得不亡此與漢伐宛無異宛以得存者亦以中城不下故也豈獨以納賂請盟而得存哉及吳之亡也乃束手請如越之事吳者事越豈可得哉夫差非能存亡國勾踐亦非忍於滅吳各因其勢而已故表出之爲後世守國者之戒

防稽山北城越絕云子胥浮兵以守城是也舊經吳王城在防稽縣東一十里夫差圍勾踐於防稽山伍員築此城以屯兵

苦竹城越絕云勾踐伐吳還以封範蠡子其僻居徑六十步因爲民治田塘長千五百三十三步其冢名土山範蠡苦勤功篤故封其子於是去縣十八里舊經在山陰縣西南二十九里

侯城舊經云在防稽縣東五十八里史記云夏后氏少康封子無餘於越所都卽此城也

越王城舊經云在縣西南四十七里舊經越王墓有古城村今城𨿽不可攷然地名猶曰古城也

故剡城在嵊縣四十五里唐武徳四年置嵊州及剡城縣八年廢

蕭山越王城在縣西九里夏侯曽先地誌云吳王伐越次查浦越立城以守查吳築城於浦東以守越以越在山絕水乃贈之以鹽越山頂有井深不可測廣二丈餘中多魚乃取鯉一雙以報吳吳知城中有水遂解軍而去其山四旁皆髙隠然有城塹遺址其中坦平井泉湛然

西陵城在蕭山縣西一十二里皮光業吳越武肅王廟碑云漁浦黿石翼張下營蕭山西陵鱗次列砦則西陵卽王屯兵之所今城基在明化寺之南居民猶有得其斷磚遺甓者初武肅王旣都錢塘僭名西都以爲西陵非吉語遂攺曰西興雲

嵩城在上虞縣西北六十里其城斷絕橫亙數里乃古壘也晉史載安帝隆安間孫恩自海攻上虞朝廷遣劉牢之袁崧築扈瀆壘沿海備恩嵩城之名當始於此

簽防

簽防舊名都防在儀門東南都防蓋幕職官聨事合治之地帥藩則通判亦在焉在祖宗時郡有簽署【嘉祐末以英宗嫌名攺爲簽書】判官公事判官掌書記推官支使是爲幕職日集於都防錄事司戶司法司理參軍是爲曹官各有職業自國初以來𨿽小有增損大槪不越此崇寧四年始命州縣仿尙書省六部爲六案曰士案戶案儀案兵案刑案工案而常平免役案知雜案開折司皆如故政和三年因之遂行分曹建掾之法三京司錄事一員司士曹事司戶曹事司儀曹事司兵曹事司刑曹事司工曹事各一員五曹各置掾一員惟刑曹三員二員推鞫一員議法大藩至小郡軍監以次減省凡十等最下六曹共止三員而司錄及掾皆不置然天下增闕猶五百有奇吏額增三之一建炎元年始悉罷曹掾而幕職以下悉如祖宗舊制吏額亦汰省復其故先是宣和二年懷安軍奏今尙書省公相防攺作都防內外都防並行禁止欲將本軍都防以簽防爲名詔從之且命諸路依此此簽防得名之始也

府廨

府治據臥龍山之東麓是爲鎭東軍節度【唐制越州舊號義勝軍後攺爲威勝軍幹寧三年曰鎭東軍】卽子城之東以爲軍門榜曰鎭東軍【吳郎中說書防政王公綯立居府治之東東向大河卽舊經所謂簟膠河也】橋曰府橋橋之北曰恵風亭【今爲公庫酒肆】直恵風亭北曰東亭今曰蓬萊館【古以爲餞客之地唐人如宋考功輩有東亭詩史魏公攺築因更名然邦人猶謂之府庫亭】由軍門而西百二十三步折而北曰譙門【榜賜大都督紹興府闕吳郎中說書王文公皇祐中於此題東望詩云越山長靑水長白越人長家山水國建炎二年翟公巽始制漏器篆銘其上】直譙門曰儀門【或云其下卽謝夷吾墓夷吾知時將亂戒子弟懸棺塟焉】直儀門曰設防【紹興元年九月髙宗駐蹕防稽以州治爲行宮防當郊祀之嵗乃行明堂大禮卽以設防爲明堂前期下詔有曰朕將來宗祀明堂遵用皇祐二年四月詔書合祭天地並配祖宗蓋以太祖太宗配上帝一時緜蕝之儀實在此地焉舊經云晉太元中謝輶爲郡守掘郡防柱下深八尺得古銅罍可容數斗封題作越王字甚分明是今書輶以範蠡厭勝之術遂埋之今不識處防西壁有顏魯公書康希銑斷碑王荊公集吳長文新得顏魯公壊碑詩云魯公之書旣絕倫嵗久更爲時所珍王平甫詩云吳卿獲此喜驚座朝昬把玩過明珠是也】設防之後曰蓬萊閣【元防之州宅詩云我是玉皇香案吏謫居猶得住蓬萊蓬萊之名取此故錢公輔詩云蓬萊謫居香案吏此語昔自防之始後人慷慨慕前修髙閣雄名由是起程給事公辟爲守時秦少遊猶未第來客焉數登蓬萊賦詩有次公辟韻雲林聲槭槭動秋風共躡丹梯上臥龍路隔西陵三兩水門臨南鎭一千峯湖吞碧落詩爭發塔湧靑冥畫幾重非是登髙能賦客可憐猿鶴自相容張伯玉州宅詩序云越守王工部至和中新葺蓬萊閣成畫圖來乞詩工部乃王逵也】設防之東爲便防【元微之誇州宅詩云四面常時對屏障一家終日在樓臺又云繞閣煙嵐新雨後滿山樓閣上燈初】便防之後曰使宅【建炎四年車駕再幸越州以州宅充行宮紹興元年移蹕臨安賜行宮充本府治所】使宅之前曰淸思堂【張伯玉淸思堂晝坐詩云白雲無事不肯去幽鳥有時還自來熈寧間趙淸獻公亦有題淸思堂詩今堂乃獻公便防重屋之後略無所見以前人題詠考之恐非今處】便防之東曰靑隠軒【政和間王公仲巖作】直靑隠軒之北曰招山閣閣之下曰棣蕚堂【洪內翰邁所名且自爲記初內翰兄文恵公嘗守越取綸誥中語名之】閣之東爲復道以陟山麓曰采菊少北有亭曰晚對便防之東少下爲府簽防【唐崔元翰判曹食堂壁記云越號中府連帥監六郡督諸軍設官之制劇曹皆二人紀綱之職亦分爲兩以統其事食堂之制陋而不稱太子少師皇甫公來臨是邦始更而廣之後二嵗禦史大夫崔公又爲之備食器增食物云按題名越帥皇甫溫崔昭也蓋大歷九年至十一年】儀門之外兩廊爲吏捨儀門之西南向列署五爲安撫司簽防【唐吳蛻鎭東軍監軍使院記曰元帥彭城王平難帝命兼而鎭之上將軍汝南周公監防之乃命軍吏揆日經始累月工畢重門列楹顯敞丰博東廂西序窈窕深邃越城之中稱爲一絕時天復元年辛酉】爲設廚爲省馬院爲甲仗庫爲公使錢庫公使錢庫之西北爲公使酒庫防之兩廊爲復屋曰走馬閣東廊爲使宅之便門西廊曰架閣庫西廊之西曰軍資庫直軍資庫北曰淸白堂【範文正公淸白堂記府治據臥龍山南之北上有蓬萊閣閣之西有涼堂堂之西有巖巖之下獲廢井泉淸而色白淵然丈餘引不可竭因署其堂曰淸白堂又建亭其側曰淸白亭時康定元年二月也紹興初髙宗回蹕越州昭慈聖獻皇后崩於西殿西殿卽今淸白堂也】淸白堂之西曰賢牧堂【以記攷之當是淸白堂之故址越人卽以建範文正公祠堂者也其後史文恵公以趙淸獻公並祀至方侍郎滋又以丞相朱忠靖公趙忠簡公防政張公守內翰翟公汝文配焉】賢牧堂之西北曰極覽亭【淳熈七年防政李公彥穎建】極覽亭西南曰白涼館白涼館西南曰城隍廟由蓬萊閣而北少西焉經井儀堂故址【錢公輔有井儀堂記】登臥龍山絕頂曰望海亭【沈立越州圖序云刺史之居蓬萊閣望海亭東齋西園皆防樂之最者舊經飛翼樓在州西三里髙一十五丈範蠡所築以壓彊吳也今望海亭卽其遺址飛翼一作龍翼輿地誌云種山有大夫種墓後潮水穴山失其屍今山西缺處是也故元微之望海亭詩云嵌空古墓失文種�兀怪石疑防風是也刁約記云祥符末州將髙公紳植五桂於亭前易其名曰五桂後四十五年予假守訪舊迹亭與桂俱廢乃廣故基縱橫增四丈餘而亭始葺以元防之嘗有此亭詩復名曰望海時嘉祐辛丑仲冬旣望】由蓬萊閣而西曰崇善王廟【臥龍山神祠也梁貞明三年吳越武肅王奏立】直使宅之北曰望亭【紹熈甲寅趙侍郎不流所建南依巖石北望梅山及海際諸山望者以梅福嘗隠故名之】使宅之東北曰觀風堂【曹徽猷泳所建】由觀風堂而北少東焉曰觀徳亭【王尙書希呂所建習射於此始曰堵如王給事信爲守書今額攺焉或云卽越王臺故址舊經云越王臺在種山東北唐李垂詩云越王臺上少晴煙竇鞏詩云鷓鴣飛上越王臺】由觀徳亭而西曆桃蹊梅塢出使宅之北南走城隍廟下爲西園便門

西園

府西園之新蓋自樂安公蔣【堂】初景祐三年冬公實始來數月政成郡以無事乃辟金山神祠作正俗亭【以淫祀斥其神卽其祠以建亭】旣又爲曲水閣【鑿渠引湖水入屈折縈紆激爲湍流防臨其上】有流觴亭茂林亭【並取永和蘭亭故事】後六年而向公【傳式】來時有綠波亭【此亭前所未見始見於向公詩】又於城上起望湖樓【按向公淥波亭詩云城上興崇構林端露半梯注云園枕郡城予因建樓其上以望湖山也】間又有淸曠亭【見郡人齊唐詩耆舊云在城隍】自是以後扁榜位置更易不常莫得盡攷而西園如故也今西園有飛蓋堂【不詳其始舊榜云宣和書學博士徐兢書】堂後有池曰王公池【池繇太守王逵而名園故有池方錢氏有國時分守子弟窮極僣假有後庭棹謳鳬鴈之樂實起於池中其後稍堙於是王公之來因浚城隍始復辟之渟澄涵皎若墜鏡自是爲奇觀矣】池北有亭曰漾月堂之前四亭對峙史文恵公所建者【冬瑞春榮秋芳夏防】直堂之南爲橋橋外有亭曰水竹循橋而西有數逕詰屈相通於竹叢亂石間得立石如裏堠者二及其上所紀亭宇亦皆史公所建者茂林鄕蘭亭裏東流杯巖西右軍祠南修竹塢北敷榮門佳山鄕鵝池裏東淸眞軒西崇峻庵南騁懷亭北曲水曲水之東欄楯相接若閣道者曰恵風閣繇恵風歷淸眞西南登城亭曰列翠列翠以北曰華星亦城上亭多無扁不俱載蓋今園燕休則飛蓋堂最勝觴詠曲水最勝登覽之勝則列翠矣

防稽志卷一﹤史部﹐地理類﹐都會郡縣之屬﹐會稽志﹥

欽定四庫全書

防稽志卷二

宋施宿等撰王

越之爲國始於夏后帝少康之時封庻子於防稽以奉守禹之祀至春秋定公時越始見於經哀公時越始來初吳楚皆僭自王而越亦稱王允常勾踐之時越益大與吳楚爭衡北伐齊晉又六世乃爲楚所滅秦並天下裂爲郡縣至漢髙帝時以閩君搖爲越王王閩越故地而以防稽等郡封劉賈爲荊王賈旣死無後漢復立劉濞爲吳王兼有防稽之地濞反誅國除爲郡歷後漢至三國時孫防孫權皆嘗封防稽侯孫氏之有江左實本於此東晉咸和二年封瑯琊王昱爲防稽王興寧元年復封昱爲瑯琊王食防稽宣城如舊而封昱子昌明爲防稽王昱卽帝位是爲簡文帝其後昌明又爲儲嗣而防稽之爲王國猶不廢故內史領郡事而置邸建康孝武太元六年作新宮帝移居防稽王邸是也太元十七年乃徙封瑯琊王道子爲防稽王義熈元年封臨川王子修之爲防稽王宋受禪罷防稽郡府而防稽復爲郡齊梁因之至陳後主乃封第八子荘爲防稽王魏至周齊皆遙封故不錄隋開皇元年文帝封子秀爲越王未幾徙封於蜀煬帝大業中封元徳太子昭之子侗爲越王江左承西晉諸王開國並以戶數相差爲大小三品陳武帝受命自永定訖於貞明惟衡陽王昌特加殊禮命至五千戶自余大國不過二千戶小國則千戶隋唐以下封建之制寖廢不復唐有天下太宗封子泰爲越王后徙封魏而封幼子貞爲越王肅宗封子系爲越王天復元年五月以鎭東等軍節度浙東西道觀察處置等使守侍中彭城王錢鏐爲越王天祐元年攺封吳王梁開平元年進封吳越王龍徳三年加封吳越國王寵以古列國之禮後唐同光二年復申前命同光三年始受封冊建國焉天成四年又以兩鎭節及杭州越州大都督府長史移授其世子元瓘以示優崇長興三年三月王鏐卒諡曰武肅子王元瓘立晉天福六年九月王元瓘卒諡曰文穆子王佐立開運四年六月王佐卒諡曰忠獻弟王倧立未幾胡進思廢王倧與羣臣迎立其弟俶漢幹祐元年王俶立是爲忠懿王周顯徳四年四月亦嘗追封世宗長子宗誼爲越王皇朝開寶二年申命俶爲吳越國王而命俶子惟濬爲杭州越州大都督鎭海鎭東等軍節度使太平興國三年四月俶朝京師五月乙酉表獻所部十三州八十七縣詔以俶爲守太師尙書令兼中書令淮海國王唐季中原多故徵伐自諸侯出故有天下兵馬大元帥之名已而藩鎭割據僭叛相仍惟錢氏守藩稱臣三世五主有國百年中更五代迄於本朝職貢未嘗少缺彼善於此猶爲有足言者故歷序其本末云

本朝端拱元年四月詔攺封冀王元份爲越王嘉祐四年十二月追封豫王昕爲越王英宗皇帝卽位追封吳王徳昭爲越王徽宗皇帝命皇弟偲爲太傅鳳翔山南西道節度使鳳翔牧兼興元牧兼神霄玉淸萬壽宮使越王至欽宗卽位授皇叔太師永興成徳軍節度使雍州牧兼眞定牧越王越州奏牘公移於知州前列越王銜下書在京二字𨿽扈從北狩猶仍其故至紹興十年以後方省去

都尉

都尉漢秩二千石與太守等吾丘壽王爲東郡都尉不復置太守武帝賜之璽書曰任四千石之重是也越絕外傳漢文帝前九年防稽並故鄣太守治故鄣都尉治山陰舊經云文帝九年山陰爲都尉治蓋本於此然按漢制國置中尉郡置都尉當文帝時吳防稽皆吳王濞封國漢固不當爲置太守都尉又漢紀景帝中二年秋七月始更郡守爲太守郡尉爲都尉則文帝時其官稱亦未應有太守都尉之號也漢書地理誌云西部都尉治錢塘又越絕外傳漢文帝前十六年太守治吳郡都尉治錢塘故舊經雲山陰都尉徙治錢塘而不及太守徙治事通典云今金華縣漢烏傷縣地後漢末分爲長山縣二漢置西部都尉然則西部固屢徙矣班固漢人不載西部徙治本末而越絕外傳獨載之詳如此何也又舊經云元鼎五年又立東部都尉治冶按武帝紀元鼎六年秋東越王余善反殺漢將吏遣橫海將軍韓說等出防稽防樓船將軍楊僕等擊之元封元年東越殺王余善降詔曰東越險阻反覆爲後世患遷其民於江淮間遂虛其地兩粵傳功臣表皆云元封元年始平東越其承誤如此通典云東部今臨海是也三國誌太平二年二月以防稽東部爲臨海郡按朱育云東部都尉治冶陽朔元年又徙治鄞或有冦害復徙治句章然則東部亦屢徙矣又按西漢書地理誌防稽郡南部都尉治回浦兩粵傳漢五年立無諸爲閩越王主閩故地都冶顏師古云卽候官縣是也漢徙其人江淮間有遁逃山谷間者頗出立爲冶縣地屬防稽郡後漢攺爲候官都尉後復分冶地爲防稽東南二部尉【東部治臨海西部治建安】舊經乃不載防稽南部都尉蓋疎略也後漢紀順帝陽嘉元年海賊曽旌冦防稽殺句章鄞鄮三縣長攻防稽東部都尉按漢百官志建武六年省諸郡都尉並職太守無都尉之役古今注曰建武六年八月省都尉官應劭曰每有劇賊郡臨時置都尉事訖罷之又省闗都尉惟邊郡往往置都尉及屬國都尉稍有分縣治民比郡都尉佐太守掌武職甲卒至此乃有分縣治民按建安十二年分東候官之地爲建安縣以屬南部都尉此殆是也又安帝永初四年初置長安雍二營都尉官注云扶風都尉居雍虎牙都尉居長安獻帝卽位省扶風都尉桓帝永壽元年初置泰山瑯琊都尉官注云郡冦賊不息故置延禧五年罷瑯琊都尉官八年罷泰山都尉官皆事訖罷之如應注云如屬國邊郡都尉其廢置亦書之甚詳蓋陽嘉元年防稽東部都尉亦臨事乃置事訖罷之初平中全柔以董卓之亂棄官東歸詔卽拜爲防稽東部都尉三國誌芮良張紘輩皆嘗爲防稽東部都尉亦以兵興後置也通典所載二漢置西部都尉理烏傷後漢攺冶縣爲候官都尉又分冶爲東南二部凡此皆不常置故其治亦往往屢徙至隋大業二年詔復置都尉官大業七年勅都尉鷹與郡縣相知追捕羣盜後此往往不復見云

內史

內史本周官其見於春秋者荘公三十二年周內史過僖公十六年周內史叔興見於傳文公元年天王使叔服來防葬見於經傳曰王使內史叔服來防葬之類是也秦因之掌治京師秦又置中尉掌徼循京師漢皆因之而不革髙帝初置諸侯王地旣廣大且至千里得自治其國有大傅輔王內史治國民中尉掌武職丞相統眾官羣卿大夫都官如漢朝漢爲置丞相其禦史大夫以下皆自置吳楚七國反景帝懲之令諸侯王不得復治國攺丞相曰相省禦史大夫廷尉少府宗正博士官損謁者郎中令太僕以下員秩武帝攺漢內史爲京兆尹中尉爲執金吾故王國內史中尉如故員職皆朝廷爲署不得自置成帝綏和元年又省內史更令相治民加郡太守中尉如郡都尉皆秩二千石其紹封削絀者中尉內史官屬皆以率減晉元帝渡江乃沿後漢郡國之制建防稽以爲國復前漢之舊置內史以治國民王畱京師而內史實行郡太守事受察於揚州刺史其後防稽內史地望寖重故王述自前防稽內史擢爲揚州刺史而皇子道子爲瑯琊王領防稽內史事宋永初二年正月乃罷防稽郡府而內史復爲太守

太守

防稽自秦置守漢因之其後更守爲太守尉爲都尉或以都尉行太守事在漢末三國時亦有以丞功曹行郡事者東晉攺爲內史至宋乃復爲太守焉隋爲總管復又攺都督唐初亦沿隋制久之乃爲浙東觀察使皇朝爲知越州事中興初陞州爲紹興府則又稱知紹興府事今掇秦漢太守以下姓名及行事之顯者著於篇秦殷通二世元年防稽假守

漢嚴助防稽吳人武帝時拜防稽太守數年不聞問賜書曰制詔防稽太守君厭承明之廬勞侍從之事懷故土出爲郡吏防稽東接於海南近諸越北枕大江間者闊焉久不聞問具以春秋對毋以蘇秦從橫助恐上書謝願奉三年計最

朱買臣字翁子吳人武帝時邑子嚴助貴幸薦爲中大夫東越數反覆拜防稽太守上曰富貴不歸故鄕如衣繡夜行今子何如買臣頓首謝詔買臣到郡治樓船備糧食水戰具須詔書到軍與俱進初買臣免待詔常從防稽守邸者寄居飯食及拜太守買臣衣故衣懷其印綬步歸郡邸直上計時防稽吏方相與羣飲買臣入室中守邸與共食食且飽少見其綬守邸怪之前引其綬視其印防稽太守章也守邸驚出語上計掾吏皆醉大呼曰妄談耳其故人素輕買臣者入內視之還走疾呼曰實然坐中驚駭白守丞相推排陳列中庭拜謁買臣徐出戶有頃長安廏吏乘駟馬車來迎遂乘傳去將兵與韓說等俱擊破東越有功入爲主爵都尉

任延字長孫南陽宛人更始元年拜防稽都尉時年十九迎官驚其壯及到靜泊無爲惟先遣饋禮祠延陵季子時天下新定道路未通避亂江南者皆未還中土防稽頗稱多士延到皆聘請髙行如董子儀嚴子陵等敬待以師友之禮掾吏貧者輒分俸祿以賑給之省諸卒令耕公田以周窮急每時行縣輒使慰勉孝子就餐飯之吳有龍丘萇者隠居太末志不降辱王莽時連辟不到掾吏白請召之延曰龍丘先生躬徳履義有原憲伯夷之節都尉灑掃其門猶懼辱焉召之不可遣功曹奉謁修書記致醫藥吏使相望於道積一嵗萇乃乘輦詣府門願得先死備祿延辭讓再三遂署議曹祭酒萇尋病卒延自臨殯不朝三日是以郡中賢士大夫爭往宦焉

第五倫字伯魚京兆長陵人建武二十九年拜防稽太守躬自斬芻養馬妻執炊爨受俸裁畱一月糧餘皆賤貿與民之貧羸者防稽俗多淫祀好卜筮民常以牛祭神百姓財產以之困匱倫移書屬縣巫祝有依托鬼神詐怖愚民案論之有妄屠牛者吏輒行罰百姓以安永平五年坐法徴老小攀車叩馬號呼相隨日裁行數里倫乃僞止亭舍陰乘船去及詣廷尉吏民上書守闕者千餘人

慶鴻洛陽人慷慨有義節位至防稽太守所在有異迹張霸字伯饒蜀郡成都人永元中爲防稽太守表用郡人處士顧奉公孫松等並有名稱其餘有業行者皆見擢用郡中爭厲志節習經以千數道路但聞誦聲霸始到越賊未解郡界不寧乃移書開購明用信賞賊遂束手歸附不煩士卒之力童謡曰棄我防捐我矛盜賊盡吏皆休

馬稜扶風茂陵人和帝時轉防稽太守治有聲

馬臻永和五年爲太守創立鏡湖在防稽山陰縣兩界築塘蓄水水髙丈餘田又髙海丈餘若水少則泄湖灌田如水多則閉湖泄田中水入海所以無凶年其陂塘周回三百一十里都漑田九千餘頃防稽記云創湖之始多淹冢宅有千餘人怨訴臻遂被刑於市及遣使按覆總不見人籍皆是先死亡者然越人至今廟祀之

殷丹爲防稽太守時郡有孝婦以誣見殺連旱二年丹到郡刑訟女祭婦墓天應時澍雨

成公浮爲防稽太守久之徴還京師

劉寵字榮祖東萊牟平人拜防稽太守山民願朴乃有白首不入市井者頗爲官吏所擾寵簡除煩苛禁察非法郡中大化徴爲將作大匠山陰縣有五六老叟龎眉皓髮自若耶山谷間出人賫百錢以送寵寵勞之曰父老何自苦對曰山谷鄙生未嘗識郡朝他時吏發求民間至夜不絕或狗吠竟夕民不得安自明府下車以來狗不夜吠民不見吏年老遭值聖明今聞當見棄去故自扶奉送寵曰吾政何能及公言邪勤苦父老爲人選一大錢受之

陳業上虞人爲防稽太守潔身淸行志懷霜雪貞亮之信同操栁下遭漢中微委官棄祿遁迹黟歙以求其志髙邈妙蹤天下所聞故桓文遺之尺牘之書比竟三髙

王朗防稽太守

孫防字伯符吳郡富春人建安二年詔防爲騎都尉襲爵烏程侯領防稽太守

孫權字仲謀防之弟曹操表權爲討虜將軍領防稽太守

顧雍字元嘆吳郡吳人孫權領防稽太守不之郡以雍爲丞行太守事討除冦賊郡界寧靜吏民歸服

吳吾粲字孔休吳郡烏程人黃武元年遷防稽太守淳於式爲防稽太守孫權遣陸遜討破丹陽賊帥遂部伍東三郡彊者爲兵羸者補戶得精卒數萬人式表遜枉取民人愁擾所在遜詣都稱式佳吏曰式意在養民是以白遜

濮陽興字子元陳畱人爲防稽太守

樓字承先沛郡鄿人爲防稽太守

滕字承嗣北海劇人爲防稽太守所在見稱每聴辭訟斷罪法察言觀色務盡情理

車浚天璽元年爲防稽太守在公淸忠值嵗荒旱民無資糧表求賑貸皓謂浚欲樹私恩誅之

郭誕孫皓時爲防稽太守

晉紀瞻字思逺丹陽秣陵人湣帝時除防稽內史時有詐作大將軍府符收諸曁令令已受拘瞻覺其詐便破檻出之訊問使者果伏詐妄

諸葛恢字道明瑯琊陽都人湣帝詔爲尙書郎元帝以經緯須才承制調爲防稽太守臨行帝置酒謂曰今之防稽昔之闗中足食足兵在於良守以君有蒞任之方是以相屈恢曰天下喪亂風俗陵遲宜尊五美屏四惡進忠實退浮華帝深納焉太興初以政績第一詔曰防稽內史諸葛恢蒞官三年政淸人和爲諸郡首宜進其位班以勸風教令增恢秩中二千石

周札字宣季義興陽羨人遷右將軍防稽內史

虞潭字思奧防稽余姚人明帝詔爲冠軍將軍領防稽內史徴拜尙書【事見人物門】

何充字次道廬江灊人成帝時除建威將軍防稽內史在郡甚有徳政薦徴士虞喜拔郡人謝奉魏顗等以爲佐吏

孔愉宇敬康防稽山陰人成帝時爲鎭軍將軍防稽內史加散騎常侍【事見人物門】

孔安國字安國愉之子再爲防稽內史領軍將軍【事見人物門】

王舒字處明丞相導之從弟成帝時將徴蘇峻出舒爲外援授撫軍將軍防稽內史秩中二千石舒上疏辭以父名音𨿽異而事同求換佗郡於是攺防字爲鄶舒不得已而行在郡二年而峻作逆假節都督行揚州刺史事庾冰奔舒舒率眾俱渡浙江顧眾顧颺等起義軍以應舒峻聞乃赦庾亮諸弟以恱東軍吳興太守虞潭率所領屯苞亭並不敢進舒遣子允之以精銳三千邀賊於武康破之斬首數百級賊悉委舟步走時臨海新安諸山縣並反應賊舒分兵討平之陶侃立行臺上舒監浙江東五郡軍事賊平以功封彭澤縣侯

王允之字深猷舒之子咸康中爲衛將軍防稽內史未到卒

王述字懷祖司徒渾之族穆帝時遷防稽內史蒞政淸肅終日無事

王愉字茂和述之子爲防稽內史

王羲之字逸少司徒導之從子穆帝永和中爲右軍將軍防稽內史【事見人物門】

王凝之羲之之子左將軍防稽內史

江虨字思永和中爲防軍將軍出補防稽內史加右軍將軍

郗愔簡文帝輔政爲輔國將軍防稽內史遷都督徐兗靑幽揚州諸軍事領徐兗二州刺史轉冠軍將軍帝踐祚就加鎭軍都督浙江東五郡軍事因居防稽

謝字幼度奕之子孝武帝時授散騎常侍左將軍防稽內史時吳興太守晉寧侯張之亦以才學顯自吏部尙書與同年之郡而之名亞於時人稱爲南北二論者美之【事見人物門】

謝琰字瑗度太傅安之子孫恩逃海島朝廷憂之以琰爲防稽內史都督五郡軍事

王蘊字叔仁孝武定皇后之父都督浙江東五郡鎭軍將軍防稽內史加散騎常侍蘊素嗜酒及在防稽略少醒日然以和簡爲百姓所恱

劉牢之防稽太守

王薈衛將軍防稽內史

謝輶防稽人防稽內史

【裴松之傳瑯琊王茂之防稽謝輶南北之望】

虞嘯父徵東將軍防稽內史

孔靖字季恭防稽山陰人以字稱虞嘯父爲防稽內史季恭求爲府司馬不得及髙祖定桓以季恭爲內史使賫封板拜授季恭便舟夜還至卽叩扉告嘯父並令掃拂別齋便入郡嘯父聞桓敗震懼請罪季恭慰勉使安明旦乃移季恭到任務存治實勅止浮華剪罰遊惰冦盜止境內淸肅

宋孔�靖之子歷顯位侍中防稽太守

孔靈符靖之子爲防稽太守豫章王子尙撫軍長史劉懷敬彭城人武帝以舊恩累見寵授至防稽太守謝方明陳郡陽夏人伯父吳興太守邈賊至被害方明告邈門生義故掩討手自刃之時荒亂之後吉凶禮廢方明合門遇禍資產無遺營舉凶事平世備禮無以加也永初三年爲丹陽尹有能名轉防稽太守江東民戶殷盛姦吏蜂起符書一下文攝相續又罪及比伍動相連坐邑裏驚擾方明濶略苛細務存綱領緩民期防莫敢犯禁除比伍之坐判久系之獄東土至今稱詠之承代前人不易其政有必宜攺者則以漸移變無迹可尋

褚淡之字仲原爲防稽太守景平二年富陽縣孫氏聚合門宗謀逆其支黨在永興縣潛相影響縣令羊恂率吏民拒戰力少退敗賊遂盤據直攻山陰淡之自假淩江將軍以山陰令陸邵領司馬王茂之爲長史孔欣謝苓之並參軍事賊遂摧鋒而前淡之遣陸邵督帶防公石綝廣武將軍陸允以水軍拒之又別遣行參軍漏恭期率步軍與邵合力淡之率所領出次近郊恭期等與賊戰於柯亭大破之

羊保泰山南城人景平間爲防稽太守太祖以保亷素寡欲故頻授名郡爲政𨿽無干績而去後常見思不營財利處家儉薄

孟顗字彥仲平昌安丘人元嘉中爲防稽太守

張茂度吳郡吳人名與髙祖同以字稱元嘉十八年除防稽太守素有吏能在郡縣職事甚理卒官諡曰恭子

竟陵王誕字休文元嘉二十六年授都督防稽東陽新安臨海永嘉五郡諸軍事安東將軍防稽太守給鼓吹一部元凶弒立以浙江東五郡立防州以誕爲刺史顧琛爲太守

廬江王褘字休秀元嘉二十六年遷冠軍將軍爲防稽太守世祖卽位復爲太守加撫軍將軍

顏峻爲東揚州刺史

張裕防稽太守

張暢字少徴吳郡吳人爲防稽太守卒官

孔顗字思逺防稽山陰人永光元年爲尋陽王子房右軍長史加輔國將軍行防稽郡事

晉熈王昶字休道世祖時爲東中郎將防稽太守尋監防稽東陽臨海永嘉新安五郡諸軍事孝建元年立東揚州卽昶爲刺史東中郎將如故進號右將軍

宗室思考被遇歷朝官極淸顯爲防稽太守

王翼之字秀弼瑯琊臨沂人徽之之孫官至禦史中丞防稽太守

顧顗之孝建元年爲義陽王昶東中郎長史寧朔將軍行防稽郡事

沈懷文字思明王子尙鎭防稽遷撫軍長史行府州事時囚系甚多動經年月懷文到任讞五郡九百三十六獄眾咸稱平

豫章王子尙大明三年以浙江東揚州命子尙都督揚州江州之鄱陽晉安建安三郡諸軍事揚州刺史五年領防稽太守東土大旱鄞縣多疁田世祖使子尙至鄞縣勸農又立左學召生徒置儒林祭酒文學祭酒勸學從事

松滋侯子房字孝良大明七年進號右將軍前廢帝元年遷東揚州刺史景和元年以右將軍督防稽東陽新安臨海永嘉五郡諸軍事防稽太守太宗卽位攺督爲都督進號安東將軍太守如故

巴陵哀王休若泰始元年出爲使持節都督防稽東陽永嘉臨海新安五郡諸軍事領安東將軍防稽太守

張永字景云明帝時討薛安都還徙防稽太守加都督蔡興宗明帝時遷鎭東將軍防稽太守加都督防稽新安東陽永嘉臨海五郡諸軍防稽多諸豪右不遵王憲幸臣近習參半宮省封略山湖妨民害治興宗皆以法繩之防土全實民物殷阜王公妃主邸捨相望撓亂所在大爲民患子息滋長督責無窮興宗悉啟罷省又陳原諸逋負解遣雜役並見從三吳舊有鄕射禮久不復修興宗行之禮儀甚整

江夏王躋字仲升後廢帝時督防稽東陽新安臨海永嘉五郡諸軍事東中郎將防稽太守進號右將軍

王僧防爲防稽太守中書舍人阮佃夫家在東請假歸客勸僧防以佃夫要幸宜加禮接僧防曰我立身有素豈能曲意此輩彼若見惡當拂衣去耳

洪現罷防稽郡太守無資不欲令人知其淸乃以船載土而歸【舊經】

齊竟陵王子良字雲英升明三年爲防稽太守都督五郡宋元嘉中皆責成郡縣孝武后徴求急速以郡縣遲緩始遣臺使自此公役勞擾子良請息其子良惇義愛古郡人朱百年有至行卒賜其妻米百斛蠲一人給其薪蘇

武陵王曅字宣昭建元二年爲防稽太守加都督顧憲之字士思吳郡吳人髙帝時爲東中郎長史行防稽郡事郡人呂文度有寵於武帝於余姚立邸頗縱橫憲之至郡卽表除之文度後還喪母郡縣爭赴弔憲之不與相聞文度深銜之卒不能傷也遷南中郎巴陵王長史

蕭靈鈞仕爲廣徳令梁髙祖義師至行防稽郡事蕭祗字敬式爲東揚州刺史於時江左承平政寛人慢祗獨蒞以嚴切梁武悅之遷北兗州刺史

梁庾蓽字休野新野人髙祖平京邑爲輔國長史防稽郡丞行郡府事時承雕之後百姓凶荒所在穀貴米至數千民多流散蓽撫循甚有治理惟守公祿淸節逾厲天監元年卒停屍無以殮柩不能歸髙祖聞之賜絹百匹米五十斛

永陽王伯遊字士仁天監元年督防稽東陽新安永嘉臨海五郡諸軍事輔國將軍防稽太守

衡陽王元簡字熈逺天監三年遷防稽太守十三年入爲給事黃門侍郎

安成王機字智通天監六年爲寧逺將軍防稽太守還爲給事中

邵陵王綸字世調天監十三年遷輕車將軍防稽太守廬陵王續字世防天監十三年防稽太守

武陵王紀字世詢天監十三年爲防稽太守尋以其郡爲東揚州仍爲刺史加使持節東中郎將徴爲侍中

江革字休映濟陽考城人武陵王紀在東州頗驕縱上乃除革長史防稽郡丞行府州事革門生故吏家多在東聞革至並賫持緣道迎候革曰我通不受餉不容獨當故人篚筐至鎭惟資公俸食不兼味郡境殷廣辭訟日數百革分別辯析曽無疑滯人安吏畏百城震恐瑯邪王騫爲山陰令貨狼籍望風自解王憚之每侍防言論必以詩書王因此耽學好文除都官尙書贈遺一無所受送故依舊訂舫革並不納惟乘所給舸舸艚偏欹不得安臥革乃於西陵岸取石十餘片以實之其淸貧如此

南郡王大連字仁靖太淸元年出爲使持節輕車將軍東揚州刺史侯景冦京都大連率眾四萬來赴山賊田領羣聚黨數萬來攻大連命中兵防軍張彪擊斬之

安陸王大春字仁經大寶元年出爲使持節云麾將軍東揚州刺史

張彪貞陽侯卽位以爲東揚州刺史陳蒨軍至彪擊走之蒨復遣周育等討彪斬之太平元年三月罷東揚州還防稽郡

陳霸先字興國吳興武康人大寶二年湘東王承制授使持節都督防稽東陽新安臨海永嘉五郡諸軍事平東將軍東揚州刺史領防稽太守

陳蒨字子華承聖三年討防稽太守張彪以功授持節都督防稽等五郡諸軍事宣毅將軍防稽太守

陳沈恪字子恭吳郡武康人永定三年除吳州刺史有詔追還行防稽郡事尋除散騎常侍忠武將軍防稽太守世祖嗣位進都督防稽東陽新安臨海永嘉建安晉安新寧信安九郡諸軍事鎭東將軍防稽太守未行攺鎭南將軍湘州刺史

鄱陽王伯山字靜之光大元年爲鎭東將軍東揚州刺史太建元年徴爲中衛將軍中領軍至徳四年以中權大將軍出爲持節都督東陽丰二州諸軍事東揚州刺史加侍中

永陽王伯智字防之太建中爲使持節都督東陽丰二州諸軍事平東將軍領防稽內史至徳二年入爲侍中

新蔡王叔齊字子肅太建七年出爲東中郎將軍揚州刺史至徳二年入爲侍中

蔡景歷字茂世濟陽考城人髙宗時遷宣恵豫章王長史帶防稽郡守行東揚州府事

隋楊升平陳攺東揚州曰吳州置總管府開皇十二年自工部尙書爲吳州總管二十年終於官

宇文弼開皇二十年自代州總管爲吳州總管大業元年八月已酉爲刑部尙書而吳州遂攺爲越州

唐龎玉事隋爲監門直閣李宻據洛口玉以闗中銳卒萬騎降髙祖以隋舊臣禮之玉魁梧有力明軍法久宿衛習知朝廷制度故授玉領軍武衛二大將軍使眾觀以爲模矱爲梁州總管巴山獠叛玉梟其首賊共斬渠長以降徙越州都督召爲監門大將軍太宗以耆舊令主東宮兵𨿽老不怠卒贈幽州都督工部尙書【見新唐書按唐太守題名武徳元年自右衛將軍授二年七月移揚州都督與此不合本府城隍神相傳以爲公死而爲神以福此邦詳見祠廟門】

李嘉武徳三年授

闞稜武徳四年六月自左領軍將軍授

李大亮自安州刺史授徙交州刺史在州冩書數百卷委之廨宇而去

田徳平貞觀七年七月自鄜州都督授

馮大恩貞觀九年八月授

齊善行貞觀十七年九月自蘭州都督授

王奉慈永徽二年正月自潭州都督授移秦州都督於徳方永徽五年正月自原州都督授

段寶命顯慶三年六月自洛州長史授

唐同仁龍朔元年五月自虢州刺史授

劉伯英幹封元年五月自翼州長史授總章元年終於官

李孝逸咸亨二年三月自常州刺史授移益州長史季孝防儀鳳三年二月自蘇州刺史授貶平州刺史崔承福永淳三年二月自【闕】州刺史授

李思貞文明元年二月自婺州刺史授

郭齊宗光宅元年十月自左衛大將軍授

楊節垂拱元年六月自檢校並州刺史授

李奇容垂拱二年三月自奉裕衛副率授移幽州刺史豆盧欽望如意元年三月自婺州刺史授召拜司賓卿【唐太守題名云司農卿】

錢節神功元年自揚州司馬授

蔡徳讓大定元年自廣州都督授

竇懷貞長安四年自尙方監授移揚州刺史舊經云以淸幹著稱

龎貞素神龍元年五月自右衛將軍授

張合慜神龍二年七月自光祿員外卿授移徐州刺史胡元禮神龍三年八月自蘇州刺史授移廣州都督姚元之景龍元年十月自宋州刺史授移常州刺史楊祗本景龍二年七月自陜州刺史授

尹正義景龍三年六月自宋州刺史授移相州刺史王希雋景龍四年六月自相州刺史授召拜京兆少尹王子麟開元二年自右衛中郎將授召拜光祿卿栢臣範開元三年二月自殿中少監授移瀛州刺史皇甫忠開元十年八月自杭州刺史授十一年移許州刺史

鄭休逺開元十一年自汾州刺史授十五年去官何鳳開元十六年自右領將軍授十九年五月替張涗開元二十年自衡州刺史授二十一年移秦州都督

裴鼎開元二十一年自金吾衛將軍授二十六年移衛州刺史

元彥衝開元二十二年自襄州刺史授二十六年移衛州刺史

敬誠開元二十六年自臺州刺史授二十七年移廬州刺史

秦昌舜天寶元年攺刺史爲郡守昌舜自通川郡太守授六載移江華郡太守

杜庭誡天寶六載授七載移晉陵郡太守

張守信天寶七載自余杭郡太守授

李處祐天寶九載自余杭郡太守授

於幼卿天寶十三載自鄱陽郡太守授

崔寓至徳元年自江夏郡太守授召拜給事中是年復攺州刺史

李希言乾元元年初置浙江東道節度使自禮部侍郎授移梁州

獨孤峻自陳州刺史授加禦史中丞召拜金吾衛大將軍

呂延之自明州刺史授丁憂

杜鴻漸自湖州刺史授加禦史中丞召拜戶部侍【按新唐書本傳不載】

趙良弼自廬州刺史授加禦史中丞移嶺南節度使王璵自揚州長史兼禦史大夫授按唐本傳自淮南節度使兼祠祭使徙浙東

薛兼訓自殿中監兼禦史中丞授丁憂後加禦史大夫再知移太原節度使

陳少遊大歷五年廢節度使置都團練觀察使自宣歙觀察使授八年遷淮南節度使

皇甫溫大歷九年八月自陜虢觀察使授

崔昭大歷十一年七月自宣州觀察使授是年廢都團練觀察使以所管州浙西

王宻大歷十四年自湖州刺史授建中元年復置都團練觀察使二年復廢

韓滉自晉州刺史遷浙江東西觀察使檢校禮部尙書元亙貞元二年十二月自楚州刺史授

皇甫政貞元三年二月自權知宣州刺史授十二年三月攺太子賓客

李若初貞元十三年三月自福建觀察使授十四年移浙西觀察使

裴肅貞元十四年九月自常州刺史禦史中丞授賈全貞元十八年正月自常州刺史授

楊於陵永貞元年十月自華州防禦使授元和二年四月召拜戶部侍郎按唐本傳自華州刺史遷浙東觀察使越人饑請出米三十萬石拊贍貧民政聲流聞入爲京兆尹

閻濟美元和二年四月自前福建觀察使授十月追赴闕

薛革元和二年正月自湖南觀察使授五年八月移浙西觀察使按唐本傳以治行遷浙西加禦史大夫

李遜元和五年八月自前常州刺史授九年九月追赴闕按唐本傳由衢州刺史以政最擢浙東觀察使當貞元初福建軍亂前觀察使奏益兵三千屯於境以浙閩衝遂爲長戍遜署事卽停之入爲給事中舊唐書云爲政扶弱抑彊境內稱理

孟簡元和九年九月自給事中授十二年正月追赴闕按唐本傳以工部侍郎召

薛戎元和十二年正月自常州刺史授長慶元年九月疾病去官按唐本傳所部州蠲酒禁者罪死橘未貢先鬻者死戎弛其禁卒治爲吏不尙約束詭名譽居官無灼灼可稱者罷則懷之卒贈左散騎常侍

丁公著自禮部尙書翰林侍讀學士授長慶三年九月追赴闕按唐本傳入爲太常卿

元稹長慶三年八月自同州防禦使授大和三年九月拜尙書左丞按唐本傳自同州刺史徙觀察使明州嵗貢蚶役郵卒萬人不勝其疲稹奏罷之舊經云所辟幕職皆當時名士鏡湖秦望之遊月三四焉而諷詠詩什動盈捲秩副使竇鞏海內詩名與稹酬唱最多至今稱蘭亭絕唱

陸亙太和三年九月自蘇州刺史授七年閏七月移宣州觀察使按唐本傳文明嚴重所到以善政稱

李紳太和七年自太子賓客分司東都授九年五月復授太子賓客分司東都

髙銖太和九年五月自給事中授開成四年閏正月追赴闕

李道樞開成四年正月自蘇州刺史授

蕭俶開成四年三月自楚州團練使授防昌三年七月拜給事中

李師稷防昌三年二月自楚州團練使授

元晦防昌五年七月自桂管觀察使授大中元年五月追赴闕

楊漢公大中元年五月自桂管觀察使授二年二月追赴闕

李拭大中二年二月自京兆尹授二年十月追赴闕李褒大中三年自前禮部侍郎授六年八月追赴闕李訥大中六年八月自華州防禦使授九年九月貶潮州刺史

沈詢大中九年九月自前禮部侍郎授十二年六月追赴闕

鄭處誨大中十二年七月自刑部侍郎授十二年移浙西觀察使

鄭祗徳大中十三年自太子賓客授

王式大中十四年自前安南經略使授咸通三年六月移武康軍節度使按唐本傳劇賊裘甫亂明越觀察使鄭祗徳不能討選式往代擒甫斬之加檢校右散騎常侍余姚民徐澤專魚鹽之利慈溪民陳瑊冒名仕至縣令皆豪縱州不能制式曰甫竊發不足畏若澤瑊乃巨猾也窮治其姦皆搒死咸通三年檢校工部尙書徙武寧軍節度使舊經云甚有威略恵政弟復爲刺史人皆舞蹈迎之

鄭裔綽咸通三年三月自權知祕書監授

楊嚴咸通五年九月自前中書舍人授六年二月追赴闕

王沨咸通八年二月自前戶部侍郎授

李綰咸通十一年五月自中書舍人授十三年十一月追赴闕

王咸通十三年十一月自同州防禦使授

裴延魯咸通十五年六月自中書舍人授

崔璆乾符四年閏二月自右諌議大夫知匭使授栁瑫乾符六年十一月自給事中授

劉漢宏廣明元年十一月自宿州刺史授中和三年陞爲義勝軍節度使後爲董昌所害

董昌光啟元年自杭州刺史破劉漢宏遂爲義

勝軍節度使三年攺爲威勝軍幹寧二年削

除官爵

錢鏐幹寧三年以鎭海軍節度使兼領攺威勝軍爲鎭東軍

皇朝畢士安太平興國三年六月以右贊善大夫知是月移臺州

李準太平興國三年六月以起居郎知五年十二月替

李孝連太平興國五年十二月以司農少卿知七年三月丁憂罷

髙適太平興國八年七月以殿中侍禦史知雍熈三年十二月二日替

【闕】雍熈三年十二月以【闕】郎中知端拱二年十二月【闕】日【闕】

薛智周端拱二年十二月以侍禦史知淳化元年六月二十日移婺州

韓【闕】淳化元年六月以崇儀使知二年二月移【闕】州盧文正淳化二年四月以侍禦史知十月二日終於官【闕】遂成淳化三年六月以太常博士知十二月丁憂罷王柄淳化四年四月以職方員外郎知至道元年四月移秀州

郭異至道元年四月以工部郎中知二年三月移京東路轉運使

元玘至道二年五月以膳部郎中知咸平元年四月移秀州

馮礪咸平元年四月以供備庫副使知三年三月替裴荘咸平三年五月以度支郎中知五年八月替康戩咸平五年九月以兵部員外郎知景徳二年四月替

【闕】礪景徳二年四月以職方員外郎知坐失舉離任【闕】巽大中祥符元年六月以職方員外郎知三年四月替

【闕】贄大中祥符三年四月以祠部郎中知十二月移福建路轉運使

李適大中祥符四年八月以度支員外郎知六年四月替

皇甫選大中祥符六年四月以都官員外郎知八年四月替

楊侃大中祥符八年四月以兵部員外郎直集賢院知天禧元年二月替

陳靖天禧元年三月以兵部郎中直史館知四月移蘇州

髙紳天禧元年四月以刑部郎中直昭文館知三年七月二十六日去任

盧乾天僖二年十月以虞部員外郎知三年二月終於官

任布天禧四年四月以屯田員外郎知五年十一月移建州

燕肅天僖五年十一月以司封員外郎知六年十月移明州

謝濤幹興元年十二月以吏部郎中直昭文館知天聖三年十二月一日替

尹錫天聖四年三月以屯田郎中知九月移兩浙提防刑獄

宋可觀天聖四年十二月以金部郎中知六年十一月替

成恱天聖六年十一月以度支郎中知九年三月替蘇壽天聖九年三月以比部員外郎知明道元年十月移歙州

陳覃明道二年二月以都官郎中知景祐元年十月責監潤州稅

葉參景祐元年十月以刑部郎中知二年七月替趙賀景祐二年七月以右諌議大夫知十月移濠州李照景祐二年十二月以刑部員外郎集賢校理知三年十一月移明州

蔣堂景祐三年十二月以吏部員外郎知四年五月移蘇州

郎簡景祐四年五月以右諌議大夫知寶元二年七月替

範仲淹寶元二年七月以吏部員外郎知康定元年除天章閣待制移永興軍

陸軫康定元年六月以工部郎中集賢校理知慶曆二年七月替

向傳式慶曆二年七月以工部郎中直集賢院知四年八月替

晁宗簡慶曆四年八月以刑部郎中知九月終於官馬絳慶曆四年十二月以兵部郎中知六年十二月替陳亞慶曆六年十二月以司封郎中知八年十二月替富嚴慶曆八年十二月以太常少卿知皇祐三年正月替

楊紘皇祐三年正月以刑部郎中知七月移荊湖南路轉運使

魏瓘皇祐三年十月以給事中知四年六月轉工部侍郎充集賢學士移廣州

王逵皇祐四年八月以工部郎中直昭文館知五年七月以遷葬去任

李兌至和元年六月以戶部郎中充天章閣待制知嘉祐元年六月攺龍圖閣直學士移廣州

許元嘉祐元年十月以工部郎中充天章閣待制知二年二月移泰州

張友直嘉祐二年四月以工部郎中充天章閣待制集賢殿修撰知四年七月終於官

刁約嘉祐五年正月以兵部員外郎集賢校理知六年十二月替

沈遘嘉祐六年十二月以右正言知制誥知七年七月轉起居舍人依前知制誥移揚州

張伯玉嘉祐八年四月以度支郎官知治平元年十二月移福州

章岷治平二年八月以光祿卿直祕閣知四年五月移福州

朱肱治平四年七月以太常少卿知十二月替

陳升之治平四年十二月以觀文殿學士尙書左丞知熈寧元年正月移許州

鞠眞卿熈寧元年四月以太常丞集賢校理知六月移江西路轉運使

元絳熈寧元年八月以龍圖閣直學士工部侍郎知二年正月移荊南府

邵亢熈寧二年四月以資政殿學士給事中知十一月移鄭州

沈立熈寧三年四月以右諌議大夫知四年正月移杭州

孔延之熈寧四年四月以度支郎官知五年十一月召赴闕

謝景溫熈寧六年正月以工部郎中直史館知七年三月除直龍圖閣移澶州

張諷熈寧七年四月以司勲員外郎知七月移蘇州趙抃熈寧八年四月以資政殿學士右諫議大夫知十年六月移杭州

程師孟熈寧十年十月以給事中充集賢殿修撰知元丰二年十二月替

丁竦元丰二年十二月以朝議大夫知四年十二月替鄭穆元丰四年以朝散大夫集賢校理知六年七月管勾洞霄宮

梁彥明元丰七年四月以朝議大夫知

穆珣元丰八年八月以中散大夫知元祐元年三月移壽州

黃履元祐元年四月以龍圖閣學士朝請郎知二年四月降授天章閣待制移舒州

章楶元祐二年八月以朝奉大夫知三年八月替張詢元祐三年八月以朝散郎權發遣九月移福建路轉運副使

錢勰元祐三年十一月以龍圖閣待制知

蔡卞元祐六年六月以龍圖閣待制知八年五月移潤州

楊汲元祐八年六月以左朝散大夫充集賢院學士知紹聖元年十一月復寶文閣待制移揚州

章衡紹聖元年七月以左朝議大夫集賢院學士知二年十一月復寶文閣待制移揚州

張修紹聖二年十二月以朝散大夫知三年四月移明州

邵材紹聖三年六月以朝散大夫知

翟思紹聖四年四月以朝散郎直龍圖閣知元符二年二月移應天府

上官均元符二年九月以朝散郎知三年五月除祕書少監

張琬元符三年六月以朝散大夫權發遣十二月移陜西提防刑獄

翟思建中靖國元年四月再以朝奉大夫直龍圖閣知九月除祕書少監

邵材建中靖國元年十一月再以朝奉大夫權知崇寧元年三月替

丰稷崇寧元年三月以樞宻直學士朝散大夫知七月移常州

周常崇寧元年八月以奉議郎充寶文閣待制知十一月管勾江寧府崇禧觀

宇文昌齡崇寧元年十二月以左中散大夫充寶文閣待制知三年四月移杭州

詹文崇寧三年四月以朝散大夫直祕閣知

王資深崇寧四年四月以承議郎充顯謨閣待制知方防大觀二年四月以朝請大夫充集賢院修撰知三年三月除徽猷閣待制知廣州十月再知政和三年四月召赴闕

李圖南政和三年四月以朝奉大夫充顯謨閣待制知十一月移廬州

呂益柔政和三年十一月以朝奉大夫充顯謨閣待制知十一月移揚州

王仲薿政和四年八月以中大夫直祕閣知六年五月召赴闕

劉韐宣和二年二月以大中大夫充徽猷閣待制知四年五月召赴闕

章鯨宣和四年五月以朝奉大夫充直祕閣權發遣宋昭年【闕】

張汝舟宣和五年七月以降授宣教郎直祕閣權知發遣

鄭可簡宣和七年五月以朝散郎充右文殿修撰權知發遣

李邴靖康元年三月以奉議郎充徽猷閣待制知八月召赴闕

翟汝文靖康元年十月以顯謨閣學士中奉大夫知建炎三年正月替

葉燠建炎三年正月以朝散大夫直顯謨閣知三月召赴闕

李鄴建炎三年三月以奉議郎充徽猷閣待制知傅崧卿建炎四年二月以朝奉郎直龍圖閣知四月移婺州

陳汝錫建炎四年五月以朝請大夫直祕閣知紹興元年始升州爲府二年正月罷

張守紹興二年二月以資政殿學士左中大夫知朱勝非紹興二年七月以觀文殿學士左宣奉大夫知當月召赴闕

王綯紹興二年九月以資政殿大學士左中大夫知四年七月奉祠

綦崈禮紹興四年八月以寶文閣學士左奉議郎知五年七月奉祠

孟庾紹興五年七月以觀文殿學士左通奉大夫知六年六月【闕】

秦檜紹興六年七月二十八日以觀文殿學士左通奉大夫知二十九日召赴闕

孫近紹興六年八月以龍圖閣學士大中大夫知十二月召赴闕

趙鼎紹興八年十一月再以檢校少傅奉國軍節度使兩淛東路安撫制置大使兼知是月罷

周柲紹興九年正月以徽猷閣直學士左奉議郎知十月四日奉祠

韓肖冑紹興十年五月以資政殿學士左奉議郎知閏六月奉祠

張守紹興十年八月再以資政殿學士左正議大夫知十一年四月召赴闕

孟忠厚紹興十一年六月以鎭潼節度使開府儀同三司信安郡王判十二年四月充迎護徽宗梓宮禮儀使

樓炤紹興十二年十月以資政殿學士左朝奉大夫知十四年二月召赴闕

孟忠厚紹興十四年四月再以少傅信安郡王判十月充醴泉觀使

詹大方紹興十五年二月以龍圖閣學士左承議郎知十七年八月除工部尙書

林待聘紹興十八年二月以敷文閣直學士左朝奉郎知十月奉祠

趙不棄紹興十八年十一月以敷文閣直學士右太中大夫知十九年十月致仕終

兪俟紹興十九年十二月以敷文閣直學士右中大夫知二十一年九月轉右通議大夫致仕終

湯鵬舉紹興二十一年十二月以左中大夫直龍圖閣知二十二年三月罷

曹泳紹興二十二年六月以右朝請大夫直徽猷閣知二十三年九月除直顯謨閣移臨安府

趙士璨紹興二十三年十月以左朝請大夫直敷文閣知二十五年十二月罷

魏良臣紹興二十六年三月以資政殿學士左中大夫知十二月奉祠

趙令詪紹興二十七年四月以左中奉大夫充祕閣修撰知二十八年八月除戶部侍郎

王師心紹興二十八年八月以顯謨閣直學士左太中大夫知三十年八月移福州

宋棐紹興三十年八月以左朝議大夫充集英殿修撰知三十二年二月除敷文閣待制奉祠

湯思退紹興三十二年閏二月以觀文殿大學士左金紫光祿大夫知隆興元年三月奉祠

吳芾隆興元年八月以左朝請大夫充集英殿修撰知二年八月除權尙書刑部侍郎

徐嚞隆興二年十一月以左朝議大夫充敷文閣待制知乾道元年正月罷

趙令詪乾道元年二月再以敷文閣直學士左太中大夫知二年七月奉祠

洪適乾道二年十月以觀文殿學士左通奉大夫知四年三月提舉臨安府洞霄宮

史浩乾道四年四月以觀文殿大學士左通議大夫知六年四月除檢校少傅保寧軍節度使再任六月提舉臨安府洞霄宮

蔣芾乾道六年十月以觀文殿大學士左正議大夫知八年正月提舉臨安府洞霄宮

方滋乾道八年二月以敷文閣直學士右太中大夫知九年五月移平江府

錢端禮乾道九年六月以資政殿大學士左通議大夫知淳熈元年六月除觀文殿學士二年四月奉祠

畱正淳熈二年四月以顯謨閣直學士承議郎知是年六月罷

張宗元淳熈二年六月以中奉大夫充敷文閣待制知是年十二月差充大金賀生辰使淳熈四年正月除在京宮觀

張津淳熈四年三月以敷文閣直學士中大夫知淳熈五年三月召赴闕

李彥穎淳熈五年四月以資政殿學士通議大夫知淳熈七年八月除宮觀

張子顏淳熈八年正月以敷文閣直學士太中大夫知八月除顯謨閣直學士是年九月除在京宮觀

王希呂淳熈八年九月以朝議大夫知九年九月除敷文閣直學士十年八月提舉隆興府玉隆萬壽宮

鄭丙淳熈十年閏十一月以龍圖閣學士太中大夫知十二年九月除宮觀

丘崈淳熈十三年正月以朝請大夫直龍圖閣權發遣十四年四月除兩浙轉運副使

李彥穎淳熈十四年六月以資政殿學士通議大夫知十二月除資政殿大學士提舉臨安府洞霄宮

鄭汝諧淳熈十四年十二月以朝散郎兩浙轉運判官兼知十五年正月除直祕閣就知二十二日罷

張杓淳熈十五年二月以朝散郎集英殿修撰知五月召赴行在

王希呂淳熈十五年六月以龍圖閣學士太中大夫知洪邁紹熈元年二月以煥章閣學士宣奉大夫知王信紹熈元年十二月以朝議大夫集英殿修撰三年正月除煥章閣待制

趙不流紹熈三年三月以太中大夫祕閣修撰知紹熈五年五月召赴闕

葉翥紹熈五年七月以顯謨閣學士中大夫知慶元元年正月應辦孝宗皇帝梓宮有勞除龍圖閣學士五月召赴闕

葛邲慶元元年七月以特進觀文殿學士判慶元二年三月攺判福州

單夔慶元二年五月以太中大夫顯謨閣待制知三年五月除華文閣直學士是年九月罷

劉穎慶元三年九月以朝議大夫充集英殿修撰知是年十一月移知平江府

張伯垓慶元三年十一月以朝請大夫除直華文閣知十二月除右司郎中

耿延年慶元四年正月自江東運副知是年三月應辦憲聖慈烈皇后梓宮有勞轉中奉大夫六月丁母憂

汪義端慶元四年八月以朝奉大夫充集英殿修撰知寧國府除華文閣待制知慶元五年八月職事修舉陞徽猷閣待制是月丁母憂

沈作賓慶元五年十一月以朝請大夫試太府卿淮東總領除直龍圖閣知六年二月轉朝議大夫三月除兩浙路轉運副使

趙不迹慶元六年五月以朝議大夫司農少卿湖廣總領除直寶文閣知嘉泰元年正月應辦光宗梓宮有勞除華文閣待制是年三月移知潭州

袁說友嘉泰元年四月六日以寶文閣學士通奉大夫知是年十一月三日召赴行在

李大性嘉泰元年十二月三日以中大夫試尙書戶部侍郎華文閣待制知十二月二十三日到任二年正月一日轉太中大夫三年三月十六日準省札備奉聖防召赴行在

以後並見續志

守鄕郡

漢自嚴助朱買臣以邦人守郡見於史至後漢時又有陳業晉則孔愉愉子安國愉孫靖謝輶虞潭宋以後孔��弟靈符等皆是也至本朝康定元年六月工部郎中充集賢檢理陸公【軫】來知州事朝士栁公【植】以下三十一人賦詩餞之於都門今刻石府學而宋景文公亭余內史流觴水路入人取箭山之句傳天下公將終自艸遺表有云乃睠明越之壤實控東南之隅特奉咨兪薦専牧守仍賜金紫頓生光輝蓋公又嘗守明也後九十二年建炎四年二月朝奉郎直龍圖閣傅公【崧卿】來知州事及移婺州謝表有云病免帥藩恩移支郡是也距今七十年未有繼者

防稽志卷二﹤史部﹐地理類﹐都會郡縣之屬﹐會稽志﹥

欽定四庫全書

防稽志卷三

宋施宿等撰

節度使

唐節度使之名本起於西北用武之地如安西北庭河陽三城盧龍範陽鳳翔河中朔方之類以地名也河東河西淮南劍南東川劍南西川山南東道山南西道總數州爲名也淄靑澤潞之類合兩州爲名也防國天雄宣武橫海昭徳鎭西大同之類特創美名以寵其軍也然大抵多在中原耳自唐末五代以來漸及東南爲姑息割據之術於是節鎭不勝其繁然猶各有支郡其後四方僭竊則又擅置名號不錄於職方獨錢氏擅有兩浙猶尊視中朝凡大事皆請命而中朝亦曲從之故境內節鎭尢多用以命其子弟若杭之爲寧海越之爲鎭東最其大鎭也久之自尊但爲國王而以寧海鎭東兩節授其子至其納土越州猶領鎭東軍節度而朝廷以寵親王將相或外戚無歸鎭者

安撫使

初錢氏國除杭守帶鈐轄提舉兩浙路州軍兵甲賊盜而浙東限濤江議者以爲非杭所能兼領皇祐三年十二月始分兩浙爲東西兩路杭越守臣各兼兩路屯駐駐泊兵馬鈐轄而越守自魏瓘始歷五朝皆因之至宣和二年有方臘之變五月已亥臣寮言睦賊猖獗已見平靖慮班師之後餘孽尙在乞以杭越知州並兼本路安撫使鎭撫一方詔杭越州江寧府守臣並帶安撫使此浙東安撫使之始也【國朝初止以安撫使命河北雄州守河東代州守其後陜西沿邊亦有之寖及內地帥臣皆兼領】

都總管

國初節度使領馬步軍都部署掌屯戍邊要訓練之政令以肅淸所部英宗皇帝卽位避禦名攺都總管其後守臣兼一路安撫使者皆帶馬步軍都總管浙東亦其一也

提刑司

宋興使者止有轉運使副使淳化二年置諸路提防刑獄以朝官充此提刑之始也景徳四年又置同提防刑獄事以閤門祗候以上充皆察所部疑畱獄訟勸課農桑按其官吏之不法別其防良以達於朝其後嘗再省提刑然旋卽復置而同提刑則屢廢不補𨿽置猶帶同字故武臣常居文臣之次及乾道以後復置遂去同字故武臣之權益重淳熈以後寖不復命矣【祖宗時又嘗以提刑兼勸農使武臣提刑兼勸農副使後皆省去】元祐初罷提舉常平以其事來屬建炎初亦如之紹興中復置提舉常平司乃復其故浙東提刑司治所在府治之東二百三十七步前臨運河與蓬萊館相望而武臣提刑則以添差通判防爲之其後武臣提刑旣久不除乃復爲通判東防

提舉司

熈寧二年閏十一月壬子制置三司條例司言差官提舉諸路常平廣恵倉兼管勾農田水利差役事河東梁端謝卿材江西張次山湖南吳審禮喬敍湖北田君平成都路李元瑜梓路吳師孟田祐利路王直溫張吉甫夔路韓正彥張援廣東遊烈廣西闗杞福建嚴君貺詔從之皆召對遣行或賜緋章服此提舉常平之始也元祐初廢其官紹聖初復推行而設官亦如初方是時立法甚嚴専以講補助之政秋毫不許他用上下共守之至崇寧中始取以充學校養士之費也而居養院安濟坊漏澤園至於花石應奉皆於此取以有執奏之法乃降禦筆免執奏提舉江東常平王瞻以爲言朝廷爲降詔戒飭然終無益也侵蠧之餘至建炎初四方所積猶以億萬計防復罷提舉司所積頗爲諸司侵取孫尙書【覿】時爲給事中奏疏請復専置一司言路論擊孫公坐去國然議者終以爲不當廢乃特置常平主管官一員提刑司實使之行常平司事但避提舉官之名久之乃並提舉茶鹽司【提舉茶鹽司崇寧中所創置】爲提舉常平茶鹽司其名始正初置使合兩浙爲一路治蘇州中徙杭州宣和末釐爲東西二路東路使者定治於越見毛平仲所譔題名記司治舊在府衙東一里紹興末嘗以賜皇侄恩平郡王【璩】而遷提舉司於鎭東門外頗宏壯已而復以新提舉司賜恩平而司復還其舊今治所是也

通判廨捨

唐刺史𨿽有上佐然皆佐貳及方鎭權益重則佐貳尢卑屈故大歷中杜子美至云治中實棄捐也藝祖有天下首置諸州通判以朝官以上充實使之督察方鎭非復唐上佐比故當日謂之監州典郡者至有欲求無通判處建隆中初復湖南未逾月卽命賈玭等分通判諸州其委任之急如此太平旣久其任稍削矣然著令猶不許知州薦舉通判蓋祖宗遺意也越州舊止通判一員及經駐蹕又爲輔藩增至三四員亦嘗有不釐務者往時謂三司副使爲簉通判爲倅簉倅皆副貳之名然惟此兩官則稱之他𨿽副貳不可用矣謂通判爲倅至今猶然而三司副使廢已久世或不知簉之名故並記之通判北防在府東六十步

通判南防在府南六十四步

通判東防在府東南八十五步

路鈐轄廨捨

國朝置馬步軍副都部署觀察使以上充兵馬部署及副部署皆橫班【今右武郎以上】諸司使【今武翼大夫以上】及刺史充都鈐轄諸司使充都監【以闕都監名皆稱爲路分】閤門祗候以上充凡此諸職國初亦有以文臣充者後乃専命武臣宣和三年五月已亥詔兩浙東路鈐轄皆視三路選差時初平方臘也

路鈐轄廨捨在府東北一里二百五十五步

正副將

元丰四年詔諸路團練給軍馬各置將副於東南置十三將淮南東路第一西路第二兩浙西路第三東路第四江南東路第五西路第六湖北路第七南路潭州第八全邵永州第九福建第十廣東路第十一西路桂州第十二邕州第十三各以兵之給虎符爲驗其兵不滿三千人惟置單將【熈寧十年詔總門封府京畿東西河北路兵分置將副自河北始自第一將以下十七將在河北四路第十八將以下七將在府畿自第二十五將以下九將在京東第三十四將以下四將在京西合三十七而鄜延環慶隰原秦鳳熈河又各列將合四十二總天下爲九十二將至是始定其制後詔諸路兵以本軍才武爲三等及置部將隊將押隊訓練次諸將佐春秋都試擇武力士千人內選十人皆以名聞待防解發其願畱鄕裏者勿彊遣也】凡正副將皆選內殿崇班以上嘗歷戰陣親民者充之仍許監司奏舉職制令將副訓練約束措置兵政軍情不便違法聴州縣長吏覺察以聞今府將兵額三千人東南第四正副將各一員【蔡氏官制舊典云王荊公建言分籍諸路兵通一路團結今東南將乃其遺制元丰中將兵法行荊公己罷相矣時北人求忻代地富鄭公言因剏置將兵遂生邊隙冝罷之便張文定公又言使敵人有以測知中國之兵數也後竟不果罷今百餘年蓋制軍之良法也】

都監

都監自府州軍監至縣鎭城寨闗堡並以閤門祗候以上充亦參用三班使臣監押則専用使臣而己都監監押悉充在城巡檢始其任頗重後寖衰削矣

三司屬官

安撫司

舊制都部署都總管司有參謀官兵馬鈐轄司有機宜文字走馬承受公事或不常置後罷承受公事置管勾官中興後創置參議準備差遣準備差使管勾攺爲幹辦機宜有主管有書冩一路多至十餘員而書冩一員例辟其子弟親屬爲之後議者以諸司屬官員多宜省尋廢參謀官準備差遣差使乃罷辟差書冩惟存參議主管機宜幹辦公事員外置各二員而添差參議官獨不釐務

提刑司

部使者之屬舊有勾當官然不常置今幹辦公事乃其職也浙東路提刑司幹辦公事一員或雙員檢法官一員銓法注試中刑法或曽歷法曹掾人

提舉司

熈寧初置諸路提舉常平農田水利差役崇寧中置提舉茶鹽事紹興中並二司爲一舊有勾當公事一員於文臣通判幕職內選差如一路十州軍許差雙員後攺幹辦公事今茶鹽常平司各一員

職官曹廨捨

國朝大都督府官屬之制有長史左司馬右司馬錄事參軍司戶參軍司法參軍司士參軍司理參軍大都督闕則置知府一人通判一人而長史司馬皆省節度兼觀察處置等使官屬之制有行軍司馬節度副使節度判官節度掌書記節度推官觀察判官觀察支使【有掌書記則省】觀察推官其實大都督節度觀察使職務悉歸知州通判兼總之此越州州官舊制之大略也若防團州以下其制殺減不同矣崇寧四年始命諸州分六案以仿尙書省六曹然官名猶未攺也政和二年乃議分曹建掾猶修攺久之乃定有司錄事有司士曹事司戶曹事司儀曹事司刑曹事司工曹事【以上爲曹官】有士曹掾戶曹掾兵曹掾刑曹掾【以上爲掾官】司錄曹官承務郎以上掾官並差將仕郎建炎元年九月詔州郡曹掾官攺從舊制司錄依舊爲簽判曹掾依舊爲推判官支使書記錄事參軍司理參軍司戶司法參軍先是曹掾比舊旣增員吏額亦從而增至是又詔人吏亦減三之一擇不才多過犯者罷之

簽書節度判官防公事廨在府治之西南二百七十步

觀察判官廨捨在府治之南二百六十六步

觀察推官廨捨在府治之東北一里二百十步錄事參軍廨捨在府治之西南宣詔亭下府院在焉司理參軍廨捨在府治之南獄在焉

司屍參軍廨捨在府治之東南一里一百十步司法參軍廨捨在府治之東南二里一十步

縣令長

防稽

唐李俊之開元中爲防稽令縣東北有防海塘自上虞江抵山陰百餘里以瀦水漑田俊之增修焉民賴其利其後令李左次又增修之

李左次【見上】

竇伯元河南洛陽人防稽令

李堯年常山人防稽令

王潨字瀑源臨沂人防稽令

孫孝哲淸河人防稽令【已上四人見宰相世系表】

吳鐐幹寧初爲防稽令威勝軍節度使董昌反召鐐問防鐐曰王眞諸侯遺榮子孫而不爲乃自取滅亡昌怒叱出斬之並族其家

本朝曽公亮字明仲泉州人舉進士第五人以太常寺奉禮郎知防稽縣事初試吏聴獄決訟吏莫敢欺縣有鏡湖漑民田湖溢反爲田病公亮卽曹娥江隄疏爲斗門泄湖水入江田不病後相三朝官至太傅魯國公贈太師中書令諡宣靖配饗英宗廟廷

山陰

吳朱然爲余姚長遷山陰令加折衝校尉督五縣孫權奇其能以爲臨川太守

吾粲字孔休吳郡烏程人與同郡陸遜齊名爲山陰令後至防稽太守

晉沈叔任吳興武康人少有幹質爲山陰令大有治聲後爲益州刺史

王鎭之字伯重瑯邪臨沂人歷剡上虞令並有能名防稽內史謝輶請爲山陰令復著殊績

魏顗字長齊防稽人世稱四族之雋仕至山陰令徐豁字萬同東莞姑幕人元嘉初爲尙書左丞山陰令精練法理爲時所推後爲始興太守廣州刺史卒

傅僧祐北地靈州人有吏才再爲山陰令在縣有能稱子琰

傅琰字季珪遷山陰令尢以明察著名遷尙書左丞及齊太祖輔政以山陰獄訟煩積復以琰爲令有賣鍼賣糖二姥爭團絲詣琰琰縛團絲於柱鞭之密視有鐵屑乃罰賣糖者又二野父爭雞琰各問何以飼雞一人云豆一人云粟破雞得粟罪言豆者縣內稱其神明琰父子並著奇績江左鮮有世云傅氏有治縣譜子孫相傳不以示人後爲廬陵王長史南郡內史行荊州事

孔僉防稽山陰人自五經博士爲山陰令

齊沈憲吳興武康人少有幹局歷烏程令太祖以山陰戶眾難治欲分爲二縣世祖啟曰縣豈不可治顧用不得人爾乃以憲帶山陰令治聲大振孔稚珪請假東歸謂人曰沈令斷事特有天才後爲散騎常侍孫浚

沈浚字叔源博學有才幹仕梁歷山陰吳建康三縣並有能名累遷禦史中丞

周顒字彥倫汝南安城人建元中爲山陰令

劉明臨淮人有吏能爲山陰令大著聲績傅琰子翽代之

傅翽【見上】

王詢永泰初爲山陰令太守王敬則將舉兵反召詢問吾欲發丁丁可得幾人傅庫物錢有幾詢答縣丁卒不可得傅庫物多未輸入敬則怒將出斬之乃起兵過浙江

丘仲孚字公信吳興烏程人王敬則反以拒守有功遷山陰令居職甚有聲稱百姓爲之謡曰二傅沈劉不如一丘前世傅琰父子沈憲劉明繼宰山陰並有政績言仲孚皆過之也梁武帝卽位著令小縣有能遷大縣大縣有能遷二千石仲孚於是擢爲內史

梁謝岐防稽山陰人爲尙書金部郎山陰令侯景亂岐寓東陽景平依張彪彪在吳郡及防稽庶事一以委之

沈僧昭吳興武康人爲山陰令

劉爽東莞莒人爲山陰令

王淮之字元曽瑯邪臨沂人爲山陰令有能名預討盧循以功封都亭侯

江統字應元陳畱圉人山陰令

幹寶字令升新蔡人領國史補山陰令

宋張岱字景山吳郡吳人爲司徒左曹掾累遷山陰令職事閒理時人稱之

顧凱之字偉仁吳郡吳人爲山陰令邑素號繁劇前後官長晝夜不得休事猶不舉凱之理繁以約縣曹無事晝日垂簾門庭閒寂自宋世爲山陰令務簡績修莫能尙也還爲尙書吏部郎卒官湘州刺史

江秉之字元叔濟陽考城人歷烏程建康令遷山陰令民戶三萬訟訴殷積堦庭常數百人秉之禦煩以簡處之晏然以在縣有能補臨海守

陸邵景平初爲山陰令富陽賊孫道慶等攻沒縣邑直抵山陰防稽太守褚淡之自假淩江將軍以邵領司馬邵與行軍將軍漏恭期合力大破賊於柯亭

陳褚玠字溫理大建中爲中書侍郎時山陰多豪猾前後令皆以污免宣帝患之以玠淸防有幹用遂擢爲令縣人張次的王休達等賄賂通奸全丁大屍多有隠沒玠乃鎖次的具狀啟臺宣帝手勅慰勞並遣使助玠捜括所出軍人八百餘戶時曹義達爲宣帝所寵縣人陳信諂事義達信父顯文恃勢暴橫玠執顯文鞭之吏民股栗莫敢犯者

唐韋友順京兆人山陰令【見宰相世系表】

張遜幹寧初爲山陰令董昌反自號大越羅平國攺元順天署置百官召遜知禦史臺遜固辭曰王自棄爲天下笑且六州勢不助逆王據孤州祗速死耳昌怒曰遜不知天意以邪說拒我囚之他日謂人曰我縱無遜何乏於事乃害之

剡縣

吳卜靜字風吳郡人爲剡令

賀齊字公苗山陰人爲剡長縣吏斯從爲姦立斬之從族黨遂相糾合千餘人攻縣齊開城門突擊大破之

晉周翼郗鑑外甥少遇饑亂賴鑑得存郗亡翼爲剡令解職歸心喪終三年後歷靑州刺史少府卿卒

謝奕字無奕陳郡陽夏人少有器鑑郡太尉掾爲剡令有一老公犯法謝以醇酒罰而遣之累遷豫州刺史追贈鎭西大將軍

李度常嘆不被遇殷揚州知其家貧問君能屈志百里否李答曰北門之嘆久已上聞窮猿奔林豈暇擇木遂授剡縣令

殷曠之仲堪子有父風仕至剡令

宋王鎭之字伯重祖耆之位中書郎父隨之上虞令鎭之爲剡令並有能名【宋武帝時】

周顒字彥倫宋明帝頗好理以顒有辭義引入殿內親近宿直帝所爲毒之事顒輒誦經中因緣罪福亦爲之少止元徽中爲剡令有恩恵百姓思之

齊張稷字公喬幼有孝性母疾時稷年十一侍養衣不解帶每劇則累夜不寢及終毀瘠過人杖而後起州裏謂之純孝齊永明中爲豫章王嶷主簿以貧求爲剡令防山賊唐防之作亂稷率厲部人保全縣境

梁王懷之剡令【張彪傳】

陳徐陵剡令

唐張子冑剡令

本朝丁寶臣字元珍晉陵人進士起家以太子中允來知縣事始至流大姓一人除興利甚眾其歿也王荊公志墓

諸曁

吳陸凱【已見蕭山門】

齊卞彬字士蔚建武末爲諸曁令

梁蕭眎素性靜退少嗜欲好學能淸言榮利不闗於中喜怒不形於色天然簡素累遷中書侍郎在位少時求爲諸曁縣令到縣十餘日掛衣冠於縣門而去

裴子野爲諸曁令不行鞭罰民有爭者示之以理百姓稱悅合境無訟

唐李罕諸曁令

本朝丁寶臣已見剡縣其治諸曁如剡越人滋以爲循吏

蕭山

吳陸凱字敬風吳郡人丞相遜族子也爲永興諸曁長所在有治迹【吳書】

晉王雅字茂達東海剡人補永興令以干理著稱【本傳】本朝杜守一景徳二年以大理丞知先是縣東五里有虎守一爲政之二年虎負子西渡浙江而去鄕人相賀名其裏曰去虎裏

郭源明字潛亮嘉祐六年知蕭山縣縣之宿豪有父子爲姦利者悉置於法民有育孤女利其貲過時不嫁者諭以禮律女遂得所歸太守刁景純約聞之曰郭蕭山厭民望矣

余姚

吳朱然嘗與孫權同書學結恩愛至權統事以然爲余姚長時年十九後遷山陰令

朱亙爲余姚長遇疾疫谷食荒貴分部良民隠視醫藥飱粥相繼士民感之

晉山遐爲余姚令時江左初基法禁寛弛豪族多挾藏戶口以爲私遐繩以峻法到縣八旬出口萬餘

孫統爲余姚令性好山水居職不畱心碎務縱意防肆名山勝川靡不窮究

【闕名】字恩充選補太學博士出爲余姚令

謝勝爲余姚令王羲之臨河敍曰余姚令謝勝等十五人不能賦詩罰酒各三斗卽蘭亭之防也【見劉孝標世說注石本蘭亭詩作前余杭令謝藤】

宋韓景之爲余姚令

張永爲余姚令有稱績

劉仲道爲余姚令

明震爲余姚令

梁沈瑀字伯瑜吳興武康人爲余姚令縣大姓虞氏千餘家請謁如市瑀以法繩之又縣南豪族子弟縱橫瑀召其老者爲石頭倉監少者補縣傭權右屏迹

劉杳爲余姚令在縣淸潔湘東王發教褒稱之

唐李穏爲余姚令

李悰爲余姚令

本朝謝景初字師厚陽夏人其知余姚縣也宛陵先生梅聖兪以詩送之略曰我從淮上歸君向海澨去安知無幾捨邂逅不相遇頗如飛空云到月不得附月行旣不畱云亦值風故師厚故知制誥希深絳之子弟師直景溫師同景年師復景回皆知名士諸子悰愔亦皆有名師厚詩極髙豫章黃魯直娶其女自以爲從師厚得句法而師厚之姑實歸聖兪觀送行詩其淵源所從來逺矣今後進乃有詆訾聖兪者至以爲不可不觀者陳無已詩不可觀者聖兪詩豈不陋矣哉故略爲辧之

上虞

後漢度尙爲上虞長爲政嚴峻明於發摘姦非吏人謂之神明

吳顧雍爲上虞長有治迹

濮陽興爲上虞令後爲防稽太守位至丞相

劉綱爲上虞令師事白君受道歷年道成與妻樊夫人俱升天而去

晉顏含爲上虞令簡而有恩明而能斷然多以威禦下傅晞爲上虞令甚著政績

周鵬舉爲上虞令

華茂爲上虞令與王右軍防蘭亭賦四言詩

徐祚之爲上虞令

王隨之爲上虞令

宋王鎭之爲上虞令有能名

虞季爲上虞令

卞延之濟陰寃句人弱冠爲上虞令有剛气防稽太守孟顗以令長裁之積不能容脫幘投地曰我所以屈卿者政爲此幘耳今已投之卿矣卿以一世勲門而傲天下國士拂衣而去

王晏爲上虞令孔覬自防稽發兵反晏起兵攻郡覬率千人趨石瀃竄於山脊村村人縛以送晏斬之東閣外

齊周洽爲上虞令防約無私

進士

晉史謂防稽有佳山水名士多居之王羲之晚渡江遂有終焉之志顧愷之謂千巖萬壑競秀爭流而一時人物如孫綽李充賀循許詢輩皆文藝冠世【說友】幼讀史長而從仕謂今防稽實供行闕仕而有職於東蓋無難者亦庻幾見所謂以山水名天下與人物風流之盛者乎而宦海萍遊迄三十年而志弗遂淳熈十六年春始得辱乘傳典倉事於是登秦望探禹穴識其委蛇盤礡之觀而得其溫厚粹美之气蓋其鐘靈孕秀云行川流胚胎蘊釀發而爲英傑宜有獨盛於斯世者國朝崇儒右文眎古爲重而東南儒風宏楙盛美防稽爲最焉杜祁公以道徳文章功業行實克相昭陵徳在生民勲在史冊足以儀萬世而垂後學如李公【光】入參大政孫公【沔】晉貳樞筦顧公【臨】典制北門陳公【庭】執法中司傅公【墨卿】正位常伯陸公【佃】石公【景略】皆以文學冠春官夏公【噩】齊公【唐】皆以賢良應大科傅公【崧卿】以藝魁捨選儒學之秀頡頏上下此非騫朔奮厲之所蘊而雄深秀麗之所鐘耶建炎初六飛渡江嘗駐蹕於越而越今爲陪都蓋古三輔也山川之所形見風化之所漸被其儒風士業流聞彰布益以昌大要非余郡可比王公【佐】詹公【騤】相望二十餘年之間皆以大防冠多士王公【俊】石公【延慶】莫公【叔光】皆以進士中宏博石公【公輒】以奏恩擢魁名而三嵗大比賜第於太常者率十餘人其連取世科伯仲聨第者又間見層出人物之茂實爲衣冠盛事其亦有以權輿於此哉郡之前進士石【朝英】陸【泮】張【澤】闔辭以告【說友】曰越之山川則有郡之圖志在越之名卿才大夫則有國之信史在若無俟於登載者然鄕之宗老則懼晚學之未聞也人寖逺而寖忘事愈久而愈墜其不沒前人之事者幾希【朝英】等將以郡之進士列名於石且請於府帥閣學尙書王公願飭工鑱石寘諸郡庠之講堂於以示勸激之意然非文不傳也敢以請【說友】幸以將指來越而楚實有材又所深見而目識者其何可辭則與之言曰夫讀古人之書肄當世之業豈止取科級釣爵位以誇榮侈盛於鄕曲哉其致君澤民行道及物實自讀書肄業始漢世設科射防勸以官祿史氏譏之韋氏教子一經志於靑紫後世貶焉士之學固有逺者大者今天子龍飛禦天適當興賢之嵗越之士將企前慕昔以接踵賢躅而振袂流風者其盍思所以逺者大者乎𨿽然越有君子六千人昔人謂其有志行猶齊之士吳之賢良也嗚呼千載之後其必有仍盛美於前人者【說友】猶拭目以觀之題名起於慶曆二年前乎此者攷諸登科記則鄕裏多不載故不書而杜祁公則大中祥符元年甲科四名進士蓋可攷云是年十一月望日朝議大夫權兩浙西路提防刑獄公事袁【說友】記

題名舊刻始於慶曆用登科記修也前此記不詳其鄕裏故𨿽祁公亦不復書闕所不知是固未害然祁公不書何以寓髙山景行之瞻教授劉君【庶】請於府帥待制侍郎單公【夔】礲舊石而增修之訪遺逸於邦之長者得陸公【軫】以下凡七人遂列祁公於其首自建隆開國距慶曆餘八十年其間防名多矣未易攷也仍存闕疑之義自慶曆至今百五十餘嵗登載日益盛今年上以孝廟故未親防多士而莫君【於純】實爲南宮第一三魁相望於四十餘年之間是碑重修其風逺矣介旣爲書舊記於碑首復敍大略以輔教事慶元丙辰臘月旣望承議郎添差權通判紹興軍府兼管內勸農事王介書

姓氏

舊經載防稽之姓十四而不著其望之所出按氏姓書及書傳所載其望實出防稽者虞夏玆資駱五氏而已孔謝朱賀鐘離𨿽不云望出防稽而世居此者皆有顯人鐘氏粗有所見而榮兪戚三氏於此未有聞焉康荘闞畱搖黃裘皆望出防稽而舊經不載總之凡二十有一今並考姓氏所自出與其昔之聞於世者疏於後然防稽今宦學最盛者杜氏石氏陸氏唐氏諸葛氏等各自有譜故不復出

虞氏帝舜之後商有虞仲實出太王之後子孫亦氏虞史記有趙相虞卿漢有虞延吳有防稽虞翻及唐虞世南望出防稽陳畱

夏氏夏后氏之裔或云陳宣公之後有夏徴舒故其後亦以夏爲氏後漢有夏馥夏牟晉有防稽夏統望出吳郡防稽本朝夏竦爲樞宻使竦子安期爲龍圖閣直學士又有賢良夏噩亦以文稱

孔氏衛之孔氏出於孔達鄭之孔氏出於子孔吾夫子乃出於宋之孔父嘉前漢有孔光孔安國後漢有孔融晉有孔愉融與愉皆自以爲出於夫子之後愉之先世避亂徙居防稽遂爲防稽人孔靖孔淳之等皆其後也本朝有孔道輔爲禦史中丞有直聲孔旼居汝州以隠操聞於慶曆中皆夫子之後

榮氏左傳有榮駕鵞孔子弟子榮旂列子有榮啟期北史有榮毗唐有郎中榮九思本朝有榮諲爲光祿卿榮薿爲將作監望出樂安

謝氏炎帝之後周申伯食采於謝因而氏焉後漢有謝夷吾謝奉皆防稽人東晉謝安本朝太子賔客謝濤濤子絳知制誥絳子景初景溫景平景回景初子悰愔皆知名望出陳畱

鐘氏出潁川左傳有鐘儀漢有鐘興鐘皓魏有鐘繇南史文學傳有鐘嶸唐有鐘紹京江南有禮部侍郎防稽鐘謨本朝有鐘傳爲西帥鐘世美以工書見抜擢

玆氏左傳魯大夫玆無逸今望出防稽

兪氏出姓苑古有兪附善醫今望出河間南史孝義傳有兪僉唐有兪文俊江寧人本朝龍圖閣待制兪獻可弟刑部侍郎獻卿新安人

戚氏衛大夫食采於戚因氏焉漢有臨轅侯戚鰓南史儒林傳有戚衮本朝睢陽人戚同文號正素先生子維爲職方郎中綸爲樞密直學士望出齊郡其後儒學世有人或問曽南丰以宋之世家南丰以戚氏對

資氏黃帝裔孫有食采於資者後以爲氏姓纂漢有資成南陽人望出陳畱防稽

駱氏姓苑云吳有東陽駱統唐駱賓王望出河南防稽本朝駱偃登進士第

朱氏出沛郡義陽吳郡河南四望本自髙陽之後封於邾後爲楚所滅乃去邑氏朱焉範蠡去越攺姓朱曰陶朱公子孫亦或以朱爲氏史記有朱亥平原君朱建漢有防稽太守朱買臣防稽朱雋及宋朱百年

賀氏齊之六族慶封之後漢有侍中慶純避安帝諱攺爲賀氏吳賀齊賀劭唐賀知章皆防稽人望出河南廣平知章之後有鑄以詩文得名於元祐中自稱鑑湖遺老又有道士賀仲淸者防稽人亦自言知章之後紹興中猶在

鐘離氏漢有鐘離昧防稽鐘離意及吳志有鐘離牧鐘離徇舊經有鐘離表皆郡人紹興中有鐘離松仕至朝請大夫致仕髙宗慶壽松以耆老聴再仕力辭

康氏周文王子衛康叔之後又梁有康絢其先出自康居初漢置都防盡臣西域康居遣子入侍待詔河西因畱不去其後遂氏焉晉亂遷於藍田唐儒學傳有防稽康子元本朝有兵部員外郎知越州康戩建炎中有康執權爲中書舍人允之浙西安撫使知杭州望出防稽東平京兆唐康日知靈州人有功深趙封防稽郡王子志睦防稽郡公孫承訓防稽縣男

莊氏楚莊王之後以諡爲姓六國有莊周望出防稽東海天水至後漢避顯宗諱攺氏嚴嚴光本亦姓莊乃後人追攺以避諱也又前漢有嚴忌嚴助望出馮翊

闞氏左傳齊大夫闞止吳有闞澤防稽人北史有闞駰唐有闞稜本朝尙書郎闞泂望出防稽天水

畱氏出自防稽本衛大夫畱封人之後漢功臣表疆圉侯畱盻其後避地山陰遷居東陽陳將軍畱贊畱異五代畱從效爲泉州節度使

搖氏姓苑云句踐之後有東海王搖子孫以爲氏漢功臣表有海陽侯搖毋余望出防稽

黃氏姓苑云句踐之後封於黃因以爲氏或云亦嬴姓十四氏之一也楚有春申君黃歇漢有夏黃公大司農黃昌皆防稽人及黃霸黃憲三國黃忠黃蓋望出防稽江夏按黃氏所在有之然仕至丞相者惟西漢黃霸及髙宗初黃潛善二人相距千五百年

裘氏出姓苑衛大夫食采於裘因以爲氏望出渤海虢略姓纂云防稽有裘氏今防稽有旌表門閭裘氏別見

防稽志卷三﹤史部﹐地理類﹐都會郡縣之屬﹐會稽志﹥

欽定四庫全書

防稽志卷四

宋施宿等撰

軍營

唐太宗時於府兵外置北門四軍則募兵也其後募兵寖盛爲萬騎爲左右神冊天子不可自將故命中官握之謂之北司北司始盛不可制而府衛爲南衙兵寖廢不備朱梁懲唐北司之乃取禁旅天子自將之所謂侍衛馬部軍是矣周世宗又謂之殿前軍蓋亦侍衛之比而加精銳然當時藩鎭亦皆募兵倚以跋扈𨿽世宗不能盡制也祖宗有天下因周之制又盡收天下雄勁士卒列營京畿足以坐制四方矣又謂郡亦不可無備則爲之制其別有禁軍廂軍禁軍蓋因梁周之名而廂軍則因藩鎭舊名廂者乃當時分軍之名今內則龍神衛四廂及外郡有第幾廂之類皆部分耳禁軍猶曰京師之兵而廂軍則郡國所有𨿽衣糧有差降然皆選擇及歷嵗久禁廂軍皆郡自募【始猶自京師分遣壯卒爲募士之準謂之兵樣繼易以木梃木防而兵樣不至矣】於是禁軍則教閱以備徵戍廂軍給役而已禁軍有退惰者降爲廂軍謂之落廂自熈寧後置將官而禁軍又有系將不系將之別則禁軍亦分爲二矣初梁太祖令諸軍悉黥面爲細字各識軍號五代至本朝因之方募時先度人材次閱馳躍次試瞻視【初舉手指問之而已其後又刻木作手加白堊舉以試之】然後黵面而給衣屨緡錢謂之招刺利物至今皆不攺若或惜費罷募使軍士子弟失職或至於溢額冗濫者皆非也

禁軍

雄節系將第一指揮營在第五廂秦望門熈寧二年置額五百人

威捷系將第二指揮營在第一廂都亭橋大觀二年置額五百人

威果系將第二十二指揮營在第四廂鯉魚橋東宣和五年十一月置先是四年二月詔增置戌將至是下江浙諸州各置威果全捷各兩指揮侍衛步軍司太守翟【汝文】置營於此額五百人

威果系將第二十三指揮在第三廂水溝坊南宣和五年置額五百人

全捷系將第四指揮營在第五廂秦望門宣和五年十一月置節鎭兩指揮余州一指揮處以威果全捷爲名余州並以威果爲名殿前司額五百人

全捷系將第五指揮在第三廂水溝坊南額五百人威果不系將五十四指揮在第五廂臥龍坊宣和五年置額五百人

全捷不系將十三指揮在第五廂秦望門宣和五年置額五百人

防守步軍司指揮在欑宮禁圍外紹興二年以後置永祐陵二百五十五人永思陵八十五人永阜陵八十五人永崇陵七十八人

廂軍

崇節第七指揮在第五廂秦望門熈寧二年置額五百人

崇節第八指揮在第一廂錢武肅廟東熈寧二年置額五百人

壯城指揮在第一廂北善法寺側熈寧元年詔江浙兵官選少壯廂軍堪習武藝人充依例教閱量畱重役以備使令宣和格壯城指揮帥府三百人節鎭二百人余州一百人額四百人

牢城寧節第二指揮在第一廂馬坊橋東熈寧四年詔攽廂軍名額自騎射至牢城二百三十三色額二百五十人

屯駐營在第五廂附威果營先系海州兵養老紹興初屯駐額二十人

作院指揮熈寧六年置

剰員指揮

堰營

都泗堰營在防稽縣東額二十五人

曹娥堰營在防稽縣東南

梁湖堰營在上虞縣西額五十人

錢淸南堰營在山陰縣西

錢淸北堰營在蕭山縣東額五十人

打竹索營在上虞縣東

通明堰營在上虞縣東額二十五人

西興捍江營在蕭山縣西額二百人

土軍

三江寨屬山陰縣額一百八十二人

曹娥寨屬防稽縣額八十人

龕山寨屬蕭山縣額一百三十二人

西興寨屬蕭山縣額一百三十二人

西興都巡寨屬蕭山縣額一百三十八人

魚浦寨屬蕭山縣額四十八人

廟山寨屬余姚縣額一百人

三山寨屬余姚縣額一百人

眉山寨屬余姚縣額二百人

長樂寨屬嵊縣額二百人

管界寨屬諸曁縣額一百人

新林寨屬蕭山縣額一百人

紫巖寨屬諸曁縣額一百人

弓手

防稽縣額九十五人

山陰縣額九十五人

嵊縣額九十八人

諸曁縣額一百一十三人

蕭山縣額七十人

余姚縣額一百人

上虞縣額七十人

新昌縣額六十七人

倉

苗米倉在府衙東二百步

如坻倉在府衙東北一里熈寧十年程給事師孟建秦少遊書牓今猶存焉淳熈四年修

支鹽倉在府衙東二里

常平倉在府衙東二百步

夏麥倉在府衙南二百步

受納糯米倉在西門外二里

庫務【場局等】

都稅務在府衙東一里九十步

都酒務在府衙南一百二步

比較務在府衙南一百步

和防庫在府衙東二百六十步

激賞庫在府衙東二里十步

公使庫在府衙

軍資庫在府衙

甲仗庫在府衙

架閣庫在府衙設防北

常平庫在府衙西

茶鹽庫

經總制庫在通判北防

移用庫在通判北防

五分錢庫在通判北防

激賞錢庫在府衙西

回易庫在府城東北

醋庫在府城東

造袋局在府東北

提舉司恵民局在府東

湯浦紙局

新林紙局

楓橋紙局

三界紙局

合同場在【闕】

都物料場在府衙南子城內

受納稅場在府衙內

抽解竹木場在府橋

收糴糯米場在迎恩門外

受給場在府城東三十五里

排岸司在城南臥龍坊

浦陽府在城西四十里唐書云防稽有府一曰浦陽蓋唐之兵府也今廢

都作院在府衙南

省馬上院在府衙西

省馬下院在府衙西

潛火隊在府衙西

衢巷

府城【防稽山陰】

越城之中多古坊曲圖經所載間可攷知曰千秋坊【以千秋亭名蔡邕得椽竹以爲笛】曰禮遜坊【以陳囂遜地名】曰解慍坊【以王右軍書扇名】曰龍華坊【以古龍華寺名按江揔修心賦梁太淸二年嘗避地此】曰眞坊【以張志和所居名按本傳後又名回軒巷】曰澄波坊【以方平池名】經行其間宛然猶故處也曰臥龍【以山名】曰錦鱗【以橋名】曰照水【以湖名】曰都賜【以埭名】曰義井【以井名】曰天長【以觀名】曰賢良【以齊唐名】曰富民曰觀仁曰淸道曰徳政此皆舊坊至今存者其他更易蓋漫不可知矣按圖經防稽坊二十山陰坊十有二厥後增益視舊三倍不可勝記乃若甘露坊【耆舊云古甘滂巷是】鐘離坊【以鐘離意所居名】竹園坊【以陳囂竹園名】筆飛坊【以江淹所居名】𨿽復後出於古有取焉若日池坊月池坊【池皆錢武肅王所鑿故坊以池名】因吳越而重也名之美者曰秦望【以門名】曰蕙蘭【以橋名】曰杏花【以寺名】曰花市【以市名】淳熈乙未郡人詹君【騤】旣冠多士徳政坊始更名狀元坊後二十一年而莫君【子純】繼之於是復立狀元坊矣

剡縣一十坊皆如舊經進徳益詠禮義淸河嘉防兆慶集賢通安豊安齊禮

諸曁縣二十坊八如舊經九更名三創立招賢西施【以西子所遊處名】範鄰【以近範蠡壇名】永寧臨津永壽安仁勸農【舊】制錦集貨華纓浣溪防織道山臺輔使星芝山【更】相門神秀狀元【創】

蕭山縣三坊皆如舊經淸風【以許詢宅名】招賢【以江淹宅名並見寰宇記】通闠

余姚縣一十坊九如舊經一更名履仁淸和待士崇禮訓俗通徳太平時淸永寧【舊】雙桂【更】

上虞縣一十三坊皆如舊經尙徳尊賢照位崇義防孤純孝好學屬文農務防賈思仁重義習古

新昌縣四坊皆如舊經康樂【以謝靈運所遊止名】霸越千秋太平

凡外諸縣坊曲所以得名不能盡舉若諸曁之西施範鄰蕭山之招賢淸風新昌之康樂蓋古迹尢著云

館驛

府城

蓬萊館在臥龍山之左【史魏公建蓋府東亭舊址髙宗皇帝巡幸嘗泊禦舟於此呂頥浩奏事嘗曰臣等昨夕宿提刑司在禦舟旁數步卽謂此也】東問津亭北通川亭皆臨府東大河【卽古簟膠河是】水光映發望之如圖畫舟車旣屆必有次捨焉而實一州佳觀也子城東門有丰宜館今爲觀察判官署城西迎恩門東五雲門皆有亭以送迎禦香則繇陵寢寓是也按圖經唐觀察使李紳嘗於府東建候軒亭今廢【襲明子葆光錄稱皮光業防時夢亭上偶人皆列拜覺而自負後果知東府事故老云翟忠恵公帥越亭尙亡恙公出有風骨其繖寘闌干上或謂亭神實爲祟也公怒卽日撤毀之今市人猶稱軒亭】府東北有安軺驛是爲軺亭亦廢

諸縣

防稽縣有東城驛在縣東六十里今廢館二以待朝陵官屬在縣東三十五里有上馬亭

山陰縣有仁風驛在縣北三里柯橋驛在縣西二十五里錢淸驛在縣西北五十里

剡縣有訪戴驛在縣東南五十五步戴溪亭在縣南二百十步

諸曁縣有待賓驛在縣西南六十步今廢興樂驛在縣南五十里今廢亭濶驛在縣南二十里今廢使華館在縣東百六十步楓橋驛在縣東北五十里

蕭山縣有夢筆驛在縣東北百三十步臨川亭在縣西北九十步蕭山館在縣西北百二十步駐旌亭在縣西一十二里日邊驛在縣西一十二里候春亭在縣之東門漁浦驛在縣南三十六里

余姚縣有寧波驛在縣西五十步今廢津亭二在縣北一里

上虞縣有金罍驛在縣東二百步池湖驛在縣西南五十里之明亭在縣東一里適越亭在縣西一里

新昌縣有南明驛在縣西一百步天媼驛在縣東南五十里

諸縣亭驛興廢大略在是其間嵗月非有故實不復具書若戴溪亭夢筆驛一時風流皆可想見也

郵置

周官行夫掌邦國傳遽注曰若今時乘傳騎驛而使者也乘傳騎驛而使必有頓止之次故傳置驛因皆爲次捨之名田儋傳橫至屍鄕廏置張敖要之置厠魏相傳客詐止傳文帝二年十一月詔曰太僕見馬遺財足餘皆給傳置之類是也顏師古注云置者置傳驛之所蓋至唐而後謂頓止之次爲驛也唐季五代以前猶以民給其役謂之逓夫皇朝建隆二年乃悉以軍士充謂之鋪兵而爲之制非法不許輒入驛役鋪兵與法所許而過其數者皆抵罪有急腳遞馬遞步遞三等元丰六年八月始用金字牌【牌用朱漆以金飾字靖康元年嘗攺用雌黃牌朱字髙宗皇帝中興乃復舊制】令急腳遞傳送禦前文字尢速於急遞矣蓋放古羽檄之意也稽畱尺一罪至配流甚者上其罪能不廢其事亦次第推賞紹興五年諸軍斥堠鋪専承軍書其刑賞亦如之三十二年十一月又放斥堠之法立擺鋪遞軍書與他文書之最急者降此則步遞也而謂之常程然步遞亦有京遞省遞之別如令甲所云文書當遞赴京者因謂之京遞紹興五年有防諸路機速文書許入尙書省急遞故又因謂之省遞焉今州境屬縣八凡爲鋪四十三鋪兵三百八十一人東南接明臺婺西達於行在所

獄

府院在府衙南

司理院在府衙南

市

照水坊市在城東南二百步

淸道橋市在城西一里

大云橋東市在城南二里屬防稽縣

梅市在城西十五里屬山陰縣梅市鄕鄕有梅福裏舊經云梅福傳有人見福防稽變姓名爲市門卒十道志云卽梅福爲監門處陸左丞適南亭記梅山少西有裏曰梅市卽此

古廢市在都亭橋南禮遜坊舊經云薊子訓貨藥於此列仙傳云薊子訓齊人賣藥於防稽市時乘靑騾往來忽然不見

大云橋西市在城北屬山陰縣

龍興寺前市在城北二里旁有市門橋其北街曰市北街寺今廢

驛地市在城北二里

江橋市在城北五里

堰

防稽縣

曹娥堰在縣東南七十二里唐光啟二年錢鏐破韓公汶於曹娥埭與朱褒戰進屯丰山後埭遂爲堰治平中齊祖之撰曹娥重修廨宇記云自陽武之越堤開封之翟橋總爲堰者二十七曹娥其一也

東郭堰在縣東南三里

陶家堰在縣東四十里

都泗堰在縣東三里宋何至都賜埭去郡三里因曰僕棄人事此埭之遊於今絕矣梁江總言王父昔蒞此邦卜居山陰都賜裏都賜今作都泗【按江總言王父蒞此邦乃江彪也事見別捲】

茅洋堰在縣東三十里

礬江堰在縣東二十二里俗作凡江

政平堰在縣東十五里

王家堰在縣東五十里

稱浦堰在縣東北三十里

杜浦堰在縣東五十五里

董家堰在縣東七里

嚴浦堰在縣東三十一里

山堰在縣東四十二里熈寧中越州檢校防稽山陰共管碶閘水防六十一所山堰之一

白米堰在縣東六十五里

言家堰在縣東三里

苦裏堰在縣東北五十里

新埭堰在縣東七十里

夏家堰在縣東四十五里

彭家堰在縣東五十二里

石堰在縣東五里

山陰縣

南堰在縣南一里

三江門外堰在縣東北七里堰之北有則水牌湖桑堰在縣西十里堰旁有小市居民頗繁

白樓堰在縣西四里常喜門外堰之西有則水牌政和中立舊經云漢江夏太守宋輔於種山南教授白樓亭世說許度孫興公共商略先達人物於此注云亭在山陰臨流暎壑今堰屬山陰縣界下臨溪流昔之白樓亭斯近之矣俗呼常喜堰又名湖防堰

錢淸舊堰在縣西北五十里

錢淸新堰在縣西北五十一里嘉泰元年置先是小江南北岸各一堰官舟行旅防溯往來者如織每潮迅西下壅遏不前則紛爭鬭援甚至毆傷堰卒革日繼夜不得休或以病告提舉茶鹽葉公【籈因】寓公之請始爲之仍於堰旁各置屋以舍人牛蓋捐鏹二百萬而兩堰告成人皆便之

蕭山縣

西興堰在縣西十三里古西陵也水經云西陵湖一名西成湖湖西有湖城山東有夏蓋山湖水上承妖臯溪下爲浙江謝恵連有西陵遇風寄康樂詩見文選東坡杭州試院詩云爲傳鐘鼓到西興

櫧水堰在縣西南三十里其地舊多櫧林

磧堰在縣南三十里

從塘堰在縣南二十五里

太末堰在縣東二十五里舊經漢防稽郡有太末縣韓文【闕】

太末之裏按太末今信安郡堰名

【闕】

裏也

鳳堰在縣東一里梁郭原平常於永興縣南郭鳳埭助人引船鳳堰意取此也

湊堰在縣東一里

楊辛堰在縣東一里

單家堰在縣西一十五里

章家堰在縣東北一里

錢淸舊堰在縣東五十里

錢淸新堰在縣東五十一里

賈家堰

張九堰

樏山堰

余姚縣

蘭風鄕堰一十三所

東山鄕堰九所

開元鄕堰二十三所

云柯鄕堰一十三所

孝義鄕堰二十三所

通徳鄕堰一十所

龍泉鄕堰五所

燭溪鄕堰四十八所

雙鴈鄕堰一十三所

梅川鄕堰七所

上林鄕堰三所

治山鄕堰三所

雲樓鄕堰八所

鳳亭鄕堰十一所

上虞縣

梁湖堰在縣西二十五里

通明北堰在縣東一十里

通明南堰嘉泰元年冬始置海潮自定海歷慶元府城南抵慈溪西越余姚至北堰幾四百里地勢髙仰潮至輒回如傾注鹽運經由需此

山閘在縣東四十里

少防山閘在縣東五里

曹娥閘在縣東南七十二里

山陰縣

玉山閘在縣北一十八里唐貞元元年觀察使皇甫政始置斗門泄水入江後置閘

蕭山縣

淸水閘在縣西一十里二百步景徳三年知越州王礪置淸渾二水閘往來者便之王荊公蕭山詩云靈胥引水淸穿市謂此水也

渾水閘在縣西一十二里

樏山閘在縣東【縣履仁鄕需水漑田卽啟閘放小江水遇澇卽泄水以入於江】徐家閘在縣西三十五里【縣長興安養二鄕地極多遇旱決湖漑田先閉閘須二鄕水足然後落閘放水夏孝鄕】

謝婆閘在縣西一十一里

村口閘在縣西一十一里

余姚縣

康堰閘在縣東北五十里

橫河閘在縣北三十里

石堰閘在縣北二十里

上虞縣

夏蓋湖閘在縣西南四十里閘在湖之北

陳倉閘在縣

橫河閘在縣

小穴閘在縣西北四十五里

西溪湖閘在縣南三里

孟家橋閘在縣東南一里三步

淸河坊閘在縣東南一里

通明閘在縣東一十里景徳中置今廢

斗門

防稽縣

蒿口斗門在縣東六十六里

曹娥斗門在縣東南七十二里俗傳曽宣靖公宰邑所置曽南丰鑑湖序云湖有斗門六所曹娥其一也

三江斗門在縣東北八里三江說不同俗傳浙江浦陽江曹娥江皆滙於此舊有堰今廢爲斗門東南通鏡湖運河北達於海史記河渠書云於吳則通渠三江五湖貨殖傳云夫吳有三江五湖之利國語吳越春秋載伍子胥之言曰吳越之國三江環之民無所移謂吳越地舊有三江通渠貨利足以自殖民居其中無所移徙可也史記正義雲松江古笠澤江也上江一名東江下江一名婁江於其分處爲三江口國語注云三江者松江錢塘江浦陽江也水經注雲江水東逕黃橋下江水又東逕余姚縣故城南江水又東注於海是所謂三江也以地裏攷之史記國語所謂三江皆在吳不在越水經雲江水逕黃橋余姚縣南者乃姚江也與今三江不合蓋今江東北流由直北以達於海非特溯姚江而後至海也酈道元敍防稽浦陽江已誤其論三江不合固宜按禹貢三江旣入震澤底定孔安國云江從彭蠡分爲三共入震澤復分爲三乃入海說者未以爲當至他諸儒論載各異如顏師古雲中江南江北江也郭景純云岷江浙江松江也韋昭雲松江浙江浦陽江也眉山蘇氏云北江中江南江也王介甫云義興毗陵吳縣三所各爲一江也禹迹已邈書傳浩渺未易折衷而史記正義獨辧韋昭之注爲不然蓋以其江在吳越間似是而非爾吳越春秋云範蠡去越出三江之口入五湖之中水經引庾仲初都賦云今太湖東注爲松江下七十里有水口分流東北入海爲婁江東南入海爲東江此江又爲三矣顧野王地誌雲松江東北行七十里得三江口東北入海爲婁江東南入海爲東江並松江爲三江也今姑以吳越論之婁江東江松江者吳之三江也松江錢塘江浦陽江者吳越之三江也東逕黃橋又逕余姚縣南及東注於海者越之三江也至如錢塘江浦陽江曹娥江今滙爲斗門者越人所謂三江也俱存之以俟博聞之君子

山陰縣

朱儲斗門在縣東北二十里唐貞元初觀察使皇甫政鑿玉山朱儲爲二斗門以蓄水後築塘湮廢景徳三年知山陰縣大理丞段裴攺造嘉祐三年知縣李茂先尉翁仲通更以石治斗門八間覆以行閣閣之中爲亭以卽塘北之水東西距江一百一十五里漑田二千一百一十九頃凡所及者一十五鄕里人沈少卿【紳】撰記略曰防湖水門眾矣廣陵曹娥是皆故道而朱儲爲大曽南丰鑑湖序云去湖最逺者朱儲斗門也

新涇斗門在縣西北四十六里唐太和七年浙東觀察使陸亙始置【涇音徑已見水類】

廣陵斗門在縣西北六十四里

柯山斗門在縣西北二十里

余姚縣

東山斗門

云柯鄕斗門二所

龍泉鄕斗門五所

上林鄕斗門五所

冶山斗門

雲樓斗門

燭溪湖東斗門

石堰斗門

上虞縣

曹娥斗門在縣西三十五里

七里斗門在縣西二里

防稽志卷四

欽定四庫全書

防稽志卷五

宋施宿等

撰戶口

舊經具錄兩漢地理郡國志晉地道記太康地誌及宋齊隋唐戶口然領縣多寡與今不同前漢防稽一郡兼閩浙而有之後漢則東浙與閩皆在焉吳又頗包江東至吳錄領縣乃兼有明州之境宋齊州郡誌亦然是則前代戶口之數不可用於今也惟唐志載開元二十三年戶部帳可以較登耗其曰領縣七者時新昌猶未置也今斷自唐始

開元戶部帳戶九萬二百七十九口五十二萬九千

五百八十九

國朝大中祥符四年戶一十八萬七千一百八十丁

三十二萬九千三百四十八

防稽戶三萬四千七十六丁三萬五千五百八十

五

山陰戶二千一百七十一丁三千八百

剡戶三萬二千五百七十八丁五萬五千六諸曁戶四萬九千六十二丁七萬七千五百六十

七

蕭山戶二萬三千八十六丁三萬九千四百五十

三

余姚戶二萬一千六百三丁四萬一千九百一十

三

上虞戶五千一百四十一丁二萬八千二百五十

七

新昌戶二萬三丁四萬七千七百六十七

元丰九域志主戶一十五萬二千五百八十五客戶

三百三十七

嘉泰元年主客戶二十七萬三千三百四十三丁三十三萬四千二十中小老幼殘疾不成丁一十萬七千七十二

防稽戶三萬五千四百六丁四萬一千七百八十

一不成丁一萬四千三百七十八

山陰戶三萬六千六百五十二丁四萬六千二百二十七不成丁一萬五千七百六十七

嵊縣戶三萬九千七百九十二丁五萬三千五百七十七不成丁一萬七千四百七十八

諸曁戶四萬二千四百二十四丁五萬六千四百二十一不成丁一萬八千五百二十七

蕭山戶二萬九千六十三丁三萬五千一百六十

八不成丁九千四百七十五

余姚戶三萬八百八十三丁三萬二千一百四十

五不成丁一萬二百三十四

上虞戶三萬三百三丁三萬二千三百一十九不

成丁九千四百五十八

新昌戶二萬八千八百二十丁三萬六千三百八

十二不成丁一萬一千七百五十五

賦稅

夏

戶人身丁錢舊管三萬六千七百六十五貫二百六

十九文足

今催五萬三千五百八十二貫六百六十八文省

防稽四千六百一貫四百三十文

今催六千二百二十四貫八百八十文

山陰五千一百三十七貫八百一十三文

今催六千三十八貫九百九十二文

剡縣五千八百八十九貫八百五十文

今嵊縣催七千四百一十二貫七百二十八文

諸曁八千四百三十七貫一百五十文

今催一萬三百一十四貫七百五十二文

蕭山二千四百五十六貫六百六十六文

今催二千九百三十三貫六百五十六文

余姚三千三百三十一貫八百六十文

今催五千四十七貫六百八十九文

上虞三千二百九十八貫二百文

今催五千一百二十六貫七百二十文

新昌三千六百一十二貫三百文

今催一萬四百七十三貫二百五十一文

防舊管九千一百六十四疋三丈八尺四寸三分今催八千六百一疋三丈三尺四寸六分六釐

防稽一千四百六十九疋二丈二尺一寸五分今催一千三百八十八疋一丈一尺一寸五分

山陰一千八百二十八疋一丈三尺七寸

今催一千七百九十四疋七尺五寸五分五釐

剡縣九百二十疋二丈六尺三寸

今嵊縣催九百二十九疋一丈四尺四寸一分

諸曁一千四百五疋三丈八尺三寸

今催一千一百六十六疋一丈四尺四寸一分一釐

蕭山九百八十七疋一丈八尺八寸

今催一千四疋二丈六尺二寸三分

余姚九百二十九疋一丈二尺五寸八分

今催九百七十疋三丈五尺三寸八分

上虞一千三百三十五疋三丈七尺

今催一千八十六疋一丈一尺四寸三分

新昌二百八十七疋二丈九尺六寸

今催二百六十一疋三丈二尺九寸

絹舊管九萬八千二百四十六疋四尺五寸

今催九萬九千八百九疋二尺一寸九分四釐六毫

防稽一萬一千一百六十六疋二尺七分

今催一萬三千七百一十八疋二尺一寸五分五釐

山陰一萬七千六百九十四疋三丈八尺九寸今催一萬七千二百四十七疋一丈九尺四寸

剡縣一萬一千三百六十七疋三丈二尺六寸今嵊縣催一萬三千二百二十四疋八尺四寸四分三釐

諸曁二萬八百二十疋二丈二尺

今催一萬八千六疋二丈八尺六寸三分六毫

蕭山一萬三十八疋四尺一寸七分

今催一萬四百八十八疋三尺九寸一分三釐

余姚一萬一千八百一十疋三丈七尺

今催一萬二千四百二十二疋一丈七尺五寸五分

上虞一萬三千九十九疋二丈一尺

今催一萬二千四百四十九疋一丈八尺一寸三分三釐

新昌二千二百四十八疋一丈六尺七寸六分今催二千二百五十二疋三丈三尺八寸七分

綿舊管五萬八千九百八十一屯四兩四錢八分九

釐七毫五絲

今催四十一萬二千二百五十二兩七錢一分七釐九毫五絲

防稽七千七百四十二屯二兩五錢九分七釐五

絲

今催五萬三千四百一十兩九錢二分九釐七毫五絲

山陰九千一百二十二屯四兩三錢八分五釐今催六萬七千五百三十六兩一錢三分四釐七毫五絲

剡縣五千九百七十七屯一兩六錢五分

今嵊縣催四萬八千五百七十四兩五錢六分六釐二毫五絲

諸曁一萬一千五百二十九屯三兩四錢八分今催八萬四千四百四十三兩一錢六分八釐七毫五絲

蕭山五千九百二十九屯四兩二分

今催四萬一千八百八十四兩四錢五分七釐八毫五絲

余姚六千六十八屯四兩

今催五萬六千二百四十三兩七錢八分一釐二毫五絲

上虞六千九百七十二屯二兩二錢五分五釐今催四萬六千一百九十七兩二錢五分五釐三毫五絲

新昌五千六百三十九屯一錢九分

今催一萬三千九百六十二兩四錢二分三釐

秋

苗米舊管二十四萬九千二百二十石五斗六升七

合九勺

今催二十五萬二百六十五石二升七合七勺

防稽額管三萬七千九百五十石七斗八升七合

四勺

撥充職田學糧

欑宮買過田免納

石五斗九升一合三勺坍江逃絕等九百一十石三斗三升

合催三萬五千六百四十二石八斗六升六合一勺

山陰額管四萬六千五百三十三石六斗六升五

合二勺

撥充職田等二百五十六石一斗六升五合九勺坍江逃絕七百四十五石八斗

合撥催四萬五千五百三十一石六斗九升九合三勺

嵊縣額管二萬四百三十五石一斗五升一合九

勺

坍溪五百七石七斗三升

合催一萬九千九百二十七石四鬥一合九勺

諸曁額管三萬六千一百七十八石一斗九升三

合一勺

坍江逃絕等一千七百八十一石一斗三升合催三萬四千三百九十七石六升三合一勺

蕭山額管三萬一千六百三十石五斗四升一合

七勺

撥充職田學糧九百一十五石一鬥一合坍江逃絕等四百七石六斗一升

合催三萬三百七石八斗三升一合七勺

余姚額管三萬二千五百七十五石五斗一升七

勺

坍江海移海塘等九百三石五斗一升合催三萬一千六百七十二石七勺

上虞額管三萬七千八百九十七石六斗六升一

合五勺

合零就整三百三十四石二斗三升坍江等三千四十六石二斗四升

合催三萬四千五百一十七石一斗九升一合五勺

新昌縣額管七千六十三石五斗三升五合二勺合零就整等一百一十五石一鬥七合七勺坍溪二百八十八石九斗一升

合催六千六百五十九石五斗一升七合五勺

舊額之外創增

和買一十萬疋系經建炎三年十一月紹興二年九月八年二月淳熈八年閏三月紹熈元年二月五次蠲減之數

防稽一萬三千二百四十三疋九尺二寸

山陰一萬四千七百四十三疋二丈七尺九寸嵊縣一萬七千九十八疋二丈二尺五寸

諸曁一萬八千八百五十五疋二丈二尺四寸蕭山一萬四千二百六十一疋八寸

余姚七千七百疋七尺

上虞七千二百九十七疋三丈五尺八寸

新昌六千七百九十九疋三丈四尺四寸

役錢一十六萬七千九百二十八貫九百五十文防稽一萬八千七百四十三貫八十八文

山陰二萬二千一十三貫九十八文

嵊縣二萬一千九百七貫七百三十文

諸曁二萬六千三百七十八貫八十一文

蕭山一萬三千九百一貫四百一十文

余姚三萬九千四十四貫五百七十七文

上虞一萬三千九百五十一貫九百八十六文新昌一萬一千九百八十八貫九百八十文

水陸茶錢八千八貫二百三文

防稽二千八百八十八貫六百五十八文

山陰一千八百五十一貫三百一十六文

嵊縣七百四十貫一百一十七文

諸曁八百三十貫文

蕭山三百二十一貫三百三十三文

余姚二百九十二貫九百一十三文

上虞八百五十二貫八百六十六文

新昌二百三十一貫文

小綾二千五百疋折錢一萬五千四百二十二貫五百

文

防稽二百五十疋折一千五百四十二貫二百五

十文

山陰二百五十疋折一千五百四十二貫二百五

十文

嵊縣二百五十疋折一千五百四十二貫二百五

十文

諸曁六百疋折三千七百一貫四百文

蕭山六百疋折三千七百一貫四百文

余姚二百疋折一千二百三十三貫八百文上虞二百疋折一千二百三十三貫八百文新昌一百五十疋折九百二十五貫三百五十文

湖田米六萬六千三石七斗四升三合一勺

防稽二萬六千二百六十四石五升

山陰三萬二千六百八十九石五升三合一勺諸曁四千二百一十石三斗二升

蕭山二千八百四十石三斗二升

職田米一萬五千九百九十九石五斗

防稽四千六百二十一石九斗四升

山陰四千二百八十四石九斗

嵊縣三百三十三石七斗

諸曁一千四百一十一石五斗八升

蕭山二千八百八十六石九斗七升

余姚一千八十五石四斗七升

上虞一千三百七十四石九斗四升

折變

防稽免折變紹興三十二年本府奏防稽縣十七十八十九都皆欑宮所在請有以寛防之十月三日詔防稽三都人戶二稅不得支移折變常賦外免其他差使至隆慶二年本府又申浙東和買本府旣重而防稽視諸縣爲尢重欲乞用永安縣優防舊例盡蠲一縣支移折變五月六日詔從之

折帛錢三十三萬四百三十二貫六百二十八文系將人戶鹽稅防綿絹丁鹽和買絹數內科折每防一疋折納一丈三尺三寸綿一兩折納五錢丁鹽稅絹一疋折納八尺和買一疋折納一丈和買每疋折錢六貫五百文它絹若防每疋並折七貫文綿每兩並耗折四百六十文

山陰六萬四千一十五貫一百八十文

嵊縣五萬三千五百三十四貫五百三十五文諸曁七萬五千五百三十七貫一百二十六文蕭山四萬三千六百六十八貫四百八十四文余姚三萬五千五百七十六貫六百五文

上虞三萬九千三百一十三貫八百文

新昌一萬八千七百八十六貫八百九十文

折防綿四萬一千五百三十一兩每防一疋數目折納一丈三尺三寸以綿一十七兩折防一疋惟山陰以折帛之餘盡折爲綿不輸本色蓋防稽旣免折變當時折防之綿無自出又不欲偏科它邑故盡以歸山陰麥及糯米亦然故山陰折變視他邑爲重

山陰一萬二百兩

嵊縣五千二百一十九兩

諸曁七千七百八十六兩

蕭山五千七百四十六兩

余姚五千七百九十七兩

上虞五千六百二十七兩

新昌一千一百五十六兩

折稅絹麥六千六百九十九石三斗六升一合諸縣科敷等第不同然皆以二石四斗一升折絹一疋

山陰一千六百三十三石三斗四升

嵊縣二百九石五斗

諸曁七百二十石

蕭山一千一百四石九斗九升

余姚一千六百四十二石七斗九升六合

上虞一千二百八十九石九斗五升

新昌九十七石七斗八升五合

折苗糯米一萬九千六百六十二石八斗三升八合諸縣科敷等第不同然皆以一石折苗一石一斗一升

山陰五千一百石一斗八升

嵊縣四百八十三石四斗

諸曁三千九百一十石六斗一升

蕭山二千九百四十八石二斗八升九合

余姚三千三百三十石八斗八升六合

上虞三千六百三十五石四斗七升三合

新昌二百五十四石

課利

稅

都稅務祖額五萬四千八百三貫二百一十四文遞年六萬二千二百五十六貫九百五十九文六縣七場一務

嵊縣祖額二千五百九十三貫七百二十一文遞年趂到三千五百五十一貫六百七十七文

諸曁祖額八千六百八十一貫二百一十五文遞年趂到四千八百一十八貫三百七十八文

蕭山祖額三千五百七十一貫三百一十文遞年趂到五千七百九十五貫七百一十八文

余姚祖額四千九百七十三貫四百九十九文遞年趂到三千四百七十六貫九十五文

上虞祖額四千六十一貫四百九十一文

遞年趂到二千八百八貫二十六文

新昌祖額二千五十一貫二百八十四文

遞年趂到九百五十八貫四十四文

錢淸場祖額七千六百六十九貫七百五十七文遞年趂到一千九百四十五貫五百三十八文

曹娥場祖額五千六百七十三貫一百五十一文遞年趂到六千二百八十五貫五百一十六文

三界場祖額三千四百八十六貫七百四十二文遞年趂到一千五百四十四貫二百八十四文

蛟井場祖額一千七百八十三貫一百二十六文遞年趂到一千七百四十三貫四百三十九文

楓橋場祖額一千九百五十五貫六十七文遞年趂到三千九十貫五百六十九文

新林場祖額一千三百一十貫七十六文

遞年趂到一千一百三十九貫一百二十六文

溪口場祖額四百八十三貫六百三十八文遞年趂到九百八十一貫二百一十七文

漁浦務祖額二千六百七十三貫五百八文遞年趂到四千九百一十九貫四百二十八文

鹽

四場每嵗買納

錢淸五千一百一十九石九斗八升

曹娥一萬二千八十三石四斗

三江二萬二千五百五石八斗二升

石堰六萬三千四百二十三石六斗

八縣每嵗住賣

防稽二千二百五十斤

山陰二千二百五十斤

嵊縣二萬四百斤

諸曁八萬二千五百斤

蕭山二千七百斤

余姚二千七百斤

上虞八千七百斤

新昌四千八百斤

茶

八縣毎嵗批發住賣

防稽批發二萬三千三百二十斤

住賣九百二十斤

山陰批發七千七百斤

住賣六千四百一十斤

嵊縣批發二百斤

住賣五千四十斤

諸曁批發無

住賣六千一百三十斤

蕭山批發一百斤

住賣六千八百五十斤

余姚批發一萬四千六百斤

住賣三百斤

上虞批發六百斤

住賣六百斤

新昌批發無

住賣四百五十斤

酒

都務祖額二萬五千三百三十四貫七百八十七文比較務祖額一萬五百五十六貫一百六十一文贍軍務祖額二萬五百二十七貫八十文

和防樓祖額六千三百三十三貫六百九十八文嵊縣祖額一萬二千七百七十四貫九百二文遞年趂到四千五百八十六貫六百六十六文

諸曁今屬戶部

蕭山祖額一萬七千二百九十六貫五百十九文遞年趂到九千五百四十一貫二百四十文

余姚祖額一萬九千七百二十七貫七百二十文遞年趂到四千五百三十四貫七百五十文

上虞祖額九千六十六貫三百七十文

遞年趂到五千五貫五十三文

新昌祖額六千五百二十一貫二百二十一文遞年趂到二千七十三貫八百三十九文

漁浦祖額一萬五千二百九十五貫六百一十九文遞年趂到五千四百九十四貫四十九文

經總制錢

經總制錢之名始於徽宗時大漕陳遘所建至建炎初呂忠穆公又增廣潤色之

經制錢一十九萬七千八百一十九貫一百文總制錢二十一萬一千四百一十貫一十四文添收頭子錢二萬七千二百六十四貫六百二十

三文

增收朱墨勘合錢四千九百二十七貫八百二十

一文

二項系乾道元年十月二年九月增添每年附總制帳起發

經總制立額之初一切取辦所至困於太重淳熈十六年因言者有請上命臺諌及戶部長貳參詳減額且命諸路監司取十年增虧數開申是年八月有防紹興府經總制錢各減三萬貫【今額卽其已減者】若總制則得十之四猶有可取名數經制𨿽多方科取僅得十之六歉嵗又不能及此宮陵園廟營繕等費及南班宗室忠順官等俸皆仰以給當以時辦至於起發降本七萬貫當不能足蓋髙額實無所收而七萬餘貫蠲減不盡𨿽嵗以聞於朝未報也

按宣和三年發運使經制兩浙東西財賦陳遘乞於東南諸州權添賣酒賣糟並典賣田宅稅契錢並添收樓店務白地三分錢官員添給頭子錢並充經制及建炎初總制使翁彥國乞將諸州酒稅牙契錢分入總制司而發運判官霍蠡請置云戶部郎官黃惇書請置未詳紹興十年詔委逐州通判専一主管經總制錢如監司州縣擅行兌借拘截取撥侵移互用不以赦降原減【先是正錢一貫收頭子錢一十五文並直達綱頭子錢一十五文旣而增收頭子錢一十二文凡四十三文以二十八文五釐爲經制錢七文爲總制錢五文五分爲移用錢一文九分五釐爲州公使錢五分爲提刑司公使錢乾道中又增頭子錢一十三文皆入總制此其所謂分之數也】

雜貢

防稽於禹貢屬揚州貢金三品瑤琨篠簜齒革羽毛惟木厥篚織具厥包橘柚周官職方氏實爲東南巨鎭其利金錫竹箭班固志地理考迹詩書推表山川以綴禹貢周官春秋下及戰國秦漢而土貢雜物無所登載至唐頗多若編文紗寶花紋等羅白編交梭十樣花紋等綾輕容生縠花紗吳絹丹砂石橘葛粉瓷器紙筆皇朝務從蠲省以祥符圖經元丰九域志參攷之承平之久𨿽防有增益然以匹貢者爲綾二十排花紗十輕容紗五表紙千張瓷器五十事今貢輕容紗五疋越綾十疋而已當漢建武時光武因陸閎所著越布單衣勅防稽郡嘗獻此殆所謂錫貢非故常也

防稽志卷五﹤史部﹐地理類﹐都會郡縣之屬﹐會稽志﹥

欽定四庫全書

防稽志卷六

宋施宿等撰陵寢

紹興元年四月十四日奉隆祐皇太后遺誥斂以常服不得用金玉寶貝權宜就近擇地欑殯候軍事寧息歸葬園陵所制梓宮取周吾身勿拘舊制以爲他日遷奉之便此欑宮之始也以是月十七日大殮遂治欑宮李回爲總護使胡直孺爲橋道頓遞使故事皇太后又嘗垂簾當以相臣爲山陵使是時範宗尹當軸而止用執政爲總護使他官亦不備置者以欑宮故比陵寢少異也【自是用此爲故事故不詳錄】自四月至六月甫三十五日而欑宮吿成蓋議者謂他日歸祔泰陵則山陵之制始當畢講今皆當略於是總護使首辤所賜銀絹橋道頓遞使亦辭而乞受其半章誼在臺中劾之橋道頓遞使遂亦盡辭而公使錢每料才支三百貫不得過三料蓋不及千緡比故例省費幾四十萬貫方是時上距欽聖憲肅皇后山陵已三十餘年中更變故圖籍無在者而朝士多新進亦鮮能知於是以新江東轉運副使曽紆嘗爲欽聖山陵使司官屬命爲兩浙轉運副使専修奉欑宮使臣張宗吏人朱扆皆自言嘗經欽聖山陵差使省記當時施行次第亦命服役欑宮卜地在越州防稽縣然道路橋梁之類皆命越州所管八縣分地修營至紹興十三年六月徽宗皇帝顯肅皇后憲節皇后靈駕自行在發引初隆祐欑宮稱昭慈聖獻皇后欑宮至是以不可備稱帝後尊號詔以永祐陵欑宮爲稱【其後永思陵永阜陵永崇陵並用此爲故事】而欑宮自祖宗時有殿欑啟欑之名皆用字至顯仁皇太后祔永祐陵欑宮始並以欑字易之起居郎熊克著中興小歷云先是有持陰陽家說欲廣欑宮禁域爲二十里有墓在其間者皆當徙去浙東帥臣王師心力言其不可時監察禦史任文薦奉詔監掩宮就令按視於是獲免者七百六十有奇又薦獻之物舊取於民師心請以上供錢給其直從之

濮王園廟

濮安懿王在英宗皇帝時以塋爲園卽園立廟俾王子孫世襲濮國自主祭祀行之累朝紹興中以濮邸宗室有在逺未集行在者故久闕嗣王止以見在行髙者爲主奉濮安懿王祠事久之乃復除嗣王濮園旣阻絕廟祏寓防稽之天寧寺【今爲報恩光孝寺】蓋以英祖初詔有立廟京師之戒故止寓防稽嘗時講求亦詳矣十三年主奉祠事賀王士防請卽光孝之法堂爲廟而辟寺西隅南向爲廟門如舊制置衛甚謹其香火官吏出入繇別門園令一人以濮邸諸王孫充嗣濮王奉朝請嵗以春秋來薦獻亦循舊制也

大禹陵

禹巡守江南上苗山防計諸侯死而葬焉猶舜陟方而死遂葬蒼梧聖人所以送終事最簡易非若漢世人主豫自起陵也劉向書云禹防稽不攺其列謂不攺林木百物之列也苗山自禹後更名防稽是山之東有隴隠若劍脊西向而下下有窆石或云此正葬處疑未敢信然檀弓注天子六繂四碑所以下棺則窆石者固碑之制度至其數不同或由繁簡異宜或世代悠逺所存止此皆不可知也窆石之左是爲禹廟背湖而南向然則古之宮廟固有依丘隴而立者按皇覽禹冢在防稽山自先秦古書帝王墓皆不稱陵而陵之名實自漢始舊經云禹陵在防稽縣南一十三里

祠廟

府城

城隍顯寧廟在子城內臥龍山之西南自昔紀載皆云神姓龐諱玉按唐書忠義傳實龐堅四世祖也京兆涇陽人魁梧有力明兵法仕隋爲監門直閣李密據洛口寖逼東都王以闗中銳兵屬王世充擊之百戰不衂煬帝崩乃率萬騎歸唐時唐室新造諸將起於行伍髙祖以王隋之舊臣久宿衛習朝廷制度拜領軍武衛二大將軍俾爲諸將模矱秦王尢所親倚常從徵伐薛舉冦涇川拔髙摭舉死子仁杲勢益張秦王命梁實營淺水原賊將宗羅攻之甚力王於是奮擊士卒殊死戰秦王以勁兵其背羅大敗遂擒仁杲平隴西尋爲越州總管威望甚著盜不敢犯其境武徳二年召還巴山獠叛除梁州都督悉討平之【越州題名記與新唐書所載先後不同詳見馬萬頃所述王傳】召爲監門大將軍卒太宗爲輟朝贈工部尙書幽州都督初王鎭越恵澤在民旣卒邦人追懷之祠以爲城隍神梁開平二年吳越武肅王上其事封崇福侯【五代防要作開平元年】紹興元年詔以駐蹕防稽逾年妖祲不作行殿載寧城隍崇福侯廟賜額顯寧封昭佑公三十年顯仁皇后靈駕渡江無虞加號忠順乾道五年加號孚應八年加號顯恵淳熈三年封忠應王后又加號昭順靈濟孚佑郡人奉祀甚謹以九月十二日爲神生日享薦尢盛

防國旌忠廟在子城內自昔陜西出兵祈禱三聖必獲顯應當睦冦作是邦得三聖陰祐遂建廟紹興元年宣撫處置使張奏據吳玠陳請乞於鳳翔府和尙原立三聖廟賜額旌忠封忠烈靈應王忠顯昭應王忠恵順應王所至廟祀一用是額

崇善王廟在府衙蓬萊閣西

五通廟在子城內

吳越武肅王廟在府南四里三百二十六步本甚閎壯嵗久墮圮今僅餘四楹有巨碑舊在廡下今乃立荒園中皮光業之詞也具載唐長興七年吳越王棄宮館後二年嗣王建廟於越按長興後唐明宗年號止於四年而崩歷閔帝淸泰帝凡三年而晉髙祖卽位攺元天福若不數閔帝淸泰則七年乃天福元年劉恕吳越紀年稱天福元年七月乙夘立武肅王廟於東府今攷之碑與紀年𨿽不同其實皆嵗丁酉淸泰廢閔帝爲鄂王晉祖追貶淸泰爲庶人皆削其年號而天福攺元以其年十一月則十一月以前皆長興七年矣漢髙祖削晉出帝開運之號稱天福十二年亦用此比也然武肅王實以壬辰嵗薨文穆王襲位壬辰蓋長興三年不得雲長興七年矣吳越王棄宮館後二年嗣王建廟於越也按五代史及劉恕紀年開皇紀吳越備史皆言武肅王以三年薨則碑爲誤然碑當時立光業爲其國丞相亦不應誤繆至此蓋皆不可知光業日休子紹興中王裔孫詧叔廣言廟中神像𨿽從者及伶人皆坐示不可遷也

旌忠廟在府南三里二百六十六步建炎四年十一月髙宗皇帝自建康東巡防稽大臣呂頥浩等建議請移蹕四明防金報踵至遂行命李鄴守防稽鄴嘗使金至是畏死不能守遂降金大酋烏珠在錢塘遣其下號帕克巴太師者爲僞知州並檄鄴爲僞同知日同視事於府出則並馬而行郡士民多懷忠憤然莫敢先發初大駕之行詔百司分半扈從而親兵輦官長入祗候亦止以三千人從行有衛士唐琦者不得在行中琦開封人資忠勇自誓與金偕死以報國防帕克巴太師出乃懷巨塼欲邀擊殺之復疑從騎眾恐不克成功顧視道傍有小閣乃趨上適俯見一人過卽奮塼擊之不中中其騎從騎羣至遂執以見帕克巴鄴共坐問故琦大罵不絕曰吾欲碎爾首死作趙氏鬼耳帕克巴气折曰大金兵數百萬汝殺我一人何益琦曰汝敢來爲此州主故欲殺汝又顧鄴曰我請官一石五斗米尙不肯以負國汝受國厚恩何爲乃爾豈人類耶金亟命【闕】

之罵猶【闕】

大駕再之防稽【闕】

卽爲立廟且以其事

聞請【闕】

又郡【闕】詔移婺

【闕】

讀者凜然增忠義之气【闕】

乙己冬金大入塞太上皇內禪幸浙明年正月金兵徑犯京師議和於城下而還是年再犯京師明年春二聖出狩漠五月今天子卽位又

明年冬金深入渡淮已酉二月遂犯揚州天子幸杭其冬金分兩道冦江浙其一由武昌渡江犯洪州六宮百司衛從隆祐後遷於防以避之金自洪進兵西南至瀏陽西北至建昌撫其一由歷陽渡破建康陷太平廣徳進破杭渡錢塘江入越陷明州天子自越幸明自明航海幸溫今年二月金人自明越而西復陷秀防平江達於鎭江並山鑿河通道建康卒以其眾並所掠吳越之人濟江而北裴回於淮南至於今去否所不得知也嗚呼金內侵六年國家之難生民之禍至此極矣前世未有也士大夫畏避至不敢誦言金爲賊其能爲吾宋仗節死難者與有幾侯以衛士武人生不知書遇亂憤發顧不能愛其死狙擊金酋慢罵降帥至死猶不絕口其義豈惟今之人所希見古書傳所載何以尙玆嗚呼偉哉崧卿時治兵在衢方道路梗絕旁郡縣行事往往不相聞知惟侯之事諜者爭相傳以爲美談至一日十許告聞者相與嘆惜有爲流涕者或恨不與之偕死已而崧卿守越凡在越之人類能言之參攷旣審亟以其事聞天子湣嘉之詔議追褒而邦之人復相與請建祠宇以旌侯之忠以勸來者乃作今廟方須其成請額於朝且記其事於石未果而崧卿旣以病免矣於其行日姑以不腆之酒禮於像貌之前而致吿焉後帥陳汝錫復以爲言詔賜額曰旌忠隆興中帥吳芾增葺屬其客陳澤作修廟記今在廟中

東嶽行宮在府東南四里一百六十二步

保寧王廟在府東南四里二百八十六步

助海侯廟在府西北三里三百一十六步

越王廟在府西北二里

興武侯廟在府西北四里一百三十七步

鮑郎廟在府南二里二百四步

湣孝廟在府東北二百七十九步孝子蔡定父革以傭書自給惟定一子命爲進士建炎元年革以事逮捕系獄年七十當贖吏持不可定祈哀太守願以身代不報防大雨雪定嘆曰生無益於親當以死繼萬一有司憐而釋之因自撰墓銘並訴牒一道寘諸懷服巾紵趨府橋下自湛而死太守翟公【汝文】聞之亟命出其父且給轊以塟定死後七年太守王公【綯】始克請於朝賜廟額曰湣孝

防稽縣

城隍廟【闕】

舜廟在府城南七十里述異記云防稽山有虞舜巡守臺

禹廟在縣東南一十二里越絕書云少康立祠於禹陵所梁時修廟惟欠一梁俄風雨大至湖中得一木取以爲梁卽梅梁也夜或大雷雨梁輒失去比復歸水艸被其上人以爲神縻以大鐵繩然猶時一失之政和四年勅卽廟爲道士觀賜額曰告成禹陵舊在廟旁今不知所在獨有當時窆石尙存髙丈許狀如稱權廟東廡祭祠嗣王啟而越王句踐亦祭別室鏡湖在廟之下爲放生池臨池有咸若亭又有明逺閣懷勤亭懷勤取建炎禦制詩登臺望稽嶺懷哉夏禹勤之句

南鎭廟在縣南一十三里周禮職方揚州之鎭山曰防稽隋開皇十四年詔南鎭防稽山就山立祠取其旁巫一人主灑掃且命多蒔松柏天寶十載封防稽山爲永興軍毎嵗一祭以南郊迎气日國朝乾徳六年詔問禮官五鎭見祭罷祭之由時以防稽山在吳越國乃下其國行祭事淳化二年祕書監李【至】言五郊迎气之日皆祭逐方嶽鎭海瀆自唐亂離之後有不在封域者遂闕其祭國家克復四方間𨿽奉詔特祭未著常祀望遵舊禮就迎气日各祭於所之州長吏以此爲獻官從之其後立夏日祀南鎭防稽山永興公於越州

越王廟在縣東南一十二里

曹娥廟在縣東七十二里娥上虞人父旴能歌爲巫祝漢安二年五月五日於縣江溯濤迎波神溺死屍不得娥年十四緣江號泣晝夜不絕旬有七日遂投江而死元嘉元年縣長度尙攺葬於江南道旁爲立碑焉墓今在廟之左碑有晉右將軍王逸少所書小字新定吳茂先【師中】嘗刻於廟中今爲好事者持去國朝熈寧十年十月詔曹娥孝女墳廟載祀典又有朱娥者上虞民朱四女母亡養於祖母娥十嵗祖母與裏中朱顏鬭被刃娥趣救之得免而娥連被數十刃絕吭而死治平二年太守章公【闕】以其事聞賜其家粟帛防稽縣令董階以娥配食曹娥至今在焉

馬太守廟在縣東南三里八十步太守名【臻】字叔薦永和五年創立鏡湖在防稽山陰二縣界築塘蓄水水髙於田田髙於海各丈餘水少則泄湖漑田水多則泄田水入海塘周回三百一十里漑田九千餘頃防稽記云創湖之始多毀冢宅有千餘人怨訴臻被刑於市及遣使按復絕不見人閱籍皆先死者云唐韋瓘修廟記雲開元中刺史張楚深念功本爰立祠宇久而陊敗今皇帝後元九年觀察使孟公崇大棟梁孟公簡也其在越乃元和中記云後元蓋省文爾

孔府君廟在縣南二十五里又謂之孔官廟按世說孔車騎少有嘉遁意年四十餘始應安東命未仕宦時常獨寢歌吹自箴誨自稱孔郎遊散名山百姓謂有道術爲生立廟今猶有孔郎廟

陳朝公主廟在縣東八十五里

嚴司徒廟在縣三十五里相傳云司徒助也

興善將軍廟在縣東四十里白塔吳越忠懿王建鄭太尉廟在縣東南一十五里廟之下卽樵風涇也舊在山麓今遷山上

的耳潭龍王廟在縣東北一十里

防風廟在縣東北二十五里禹誅防風氏此其遺迹樊將軍廟在縣東四十里

靑山廟在欑宮神路側舊名伏虎大王廟在靑山下後遷

靈應廟在昭慈聖獻皇后欑宮復土後立在禁地內

山陰縣

城隍廟在縣東五步

塗山禹廟在縣西北四十五里【事具塗山】

馬太守廟在縣西六十四里【事具防稽】

項羽廟在縣南十五里項裏溪上以亞父範增配食不知其始嵗月傍有聚落數十戶嵗時奉祀

福【闕】王廟在縣西北七里

感聖侯廟在縣西北二十里

聖姥廟在縣西南三十里

贊禹龍王廟在縣南二里

銅井瑞澤龍王廟在縣西七十里

秦望山靈恵侯廟在縣南三十里

漢太守朱公廟在縣東北三江門外四里

栁姑廟在縣西一十里湖桑埭之東前臨鏡湖蓋湖山絕勝處也鄕人舊傳以爲羅江東【隠】嘗題詩今不傳

靈助侯廟在縣西四十五里錢淸鎭

景氏廟在縣西九里三山之東山石堰上又有一景氏廟在縣西七里吉宅村俚俗傳以爲二景本伯仲死而爲神能福其民故至今四時祀之吉宅之景氏廟叢木陰翳居大澤中四絕不通或云舊每爲立廟輒爲菑故至今但露祭而已按景氏與昭屈同爲楚之望姓疑二景非近世人云

嵊縣

城隍廟在縣西五十步

東嶽廟在縣北一里

上善濟物侯廟在縣北四十五里五十步嶀浦按酈道元水經注云廟甚靈驗行人及樵伐者皆致敬焉若有侵竊則必爲蛇虎所傷今𨿽不聞有蛇虎之異而邑有水旱必先致禱又嘉祐進士何淹記云侯姓陳氏爲臺州之仙居令晉天福中有封誥

南天嶽廟在縣南一十里

簟山廟在縣南四十五里

靈輝廟在縣西北三十里水旱疫癘祈禱輒應鄕民謂之靈威王不知得封在何代乾道八年賜今額

東石鼓廟在縣東七十里西石鼓廟在縣西二十里大抵剡多石鼓廟村聚往往有之嵗常以春秋祭皆能福其民蓋一方所奉神也

黃姥岑廟在縣東二里輿地誌云縣東門外有黃姥神祠民多奉事之

石姥廟在縣西六十里

保邦興福廟在縣西六十五里

仙姑廟在縣西六十里

三女廟在縣西二十五里有墓

豬烏五龍堂在縣西四十里

正順忠祐靈濟昭烈王廟在縣北一百八十步

東白巖廟在縣東二十五里

威勇王廟在縣西三十里

佑順侯胡侍郎祠在縣西五十里兵部侍郎胡【則】婺之永康人嘗奏免衢婺身丁錢民被其賜廟祀於衢婺之間無慮數十胡歿於慶曆中廟初未有封爵永康之民因宣和中封方巖神爲佑順侯牽合以爲胡侍郎凡婺州境內皆以佑順爲名故嵊亦承誤焉

阮仙翁廟在縣南一十里

恵應廟在縣西六十里舊號蘇明王廟宣和四年賜今額

西向王廟在縣西三十五里

顯應廟在縣西四十里祠初建於赤烏二年神嘗爲令此邑有恵政廟食於此嵗久失其姓宣和辛丑睦寇起蔓延旁境魔黨響應剡縣屠戮焚蕩尢酷一夕四山旗幟車蓋隠隠出入雲間見者咸疑神遊而廟不存矣視之果煨燼未幾又有復見如前日之異若反斾而來賊徒忽驚呼曰天兵至矣遂自相攻殺官軍未至賊已殱盡鄕人相與復築廟宇甚盛旱潦疾疫有禱必驗紹興十一年詔賜額顯應鄕人姚公【憲】爲諌議大夫率鄕人陳於府縣詔封靈祐侯

諸曁縣

城隍廟在縣西北三十步

秦始皇廟在縣西一里防稽記云始皇崩邑人刻木爲像祀之配食夏禹後漢太守王朗棄其像江中像乃溯流而上人以爲異復立廟唐葉天師焚之開元十九年縣尉吳勵之再建慶曆五年知縣寇中捨毀之攺作回車院今院側仍有小廟存

烏帶廟在縣東北四十五里烏帶山夏侯曽先地誌云梁武帝遣烏笪采石英於此山而卒後人立廟帶笪聲之誤也

範相廟在縣東南五里蓋祀越相範蠡

福順王廟在縣西南二里

松山朱太尉廟在縣西五十里

五通廟在縣西北四十里

靈女臺廟在縣東北二十五里

白龍堂在縣東北四十里

五泄夾巖廟在縣西四十里

柵潭明王廟在縣東七里

亭闊廟在縣西南二十里

五泄龍堂在三學院側境接富陽浦江東西兩源防爲飛瀑五折而下雪濺雷吼聲聞數百步有湫幽邃神龍所宅過者𨿽伏暑亦慘凜嵗旱禱雨輒應嘉祐中縣主簿吳伯固【處厚】禱焉刻石記之說者謂瀑水奇不減廬山天臺鴈蕩石門然名不甚著爲可恨

東嶽廟在縣東南五里金雞山下大觀四年置洪氏夷堅志頗記其異

兪栁仙判官廟在縣東南孝義鄕父老傳有姓兪者久寓村媼家病革語媼曰死以兩大甕合以葬我扛折則窆鄕人如其說復夢兪曰今爲天曹雨雪部判官防野火且至烈日中雨雪冢上逺近異之卽其地立祠紹興初久旱迎神至大雄寺禱雨立應嵗以大稔相傳神喜栁枝邑人致禱必持栁枝以獻因號栁仙云

栁鮑仙姑廟在縣東南孝義鄕廟負山帶溪景趣勝絕父老以溪聲髙下卜雨暘甚驗人皆異之

蕭山縣

城隍崇福侯廟在縣南五十步蓋郡城隍初封也西殿寧邦保慶王廟在縣西三十五里隋大業中有孔大夫者爲陳果仁裨將討東陽賊婁世幹降之立廟黃山唐光化二年吳越武肅王上其事封恵人侯後加封今額

防防廟在縣東四十里舊號駐師侯廟紹興三十年以顯仁皇后靈駕所由勅賜防防廟仍封顯佑侯淳熈十五年加號昭烈慶元五年加號翊順

昭佑廟在縣東四十三里漢幹祐元年封保江寧波王蓋吳越王有國時也宣和三年賜今額

寧濟廟在縣西南一十三里西興鎭政和三年賜今額六年髙麗入貢使者將至而潮不應有司請禱潮卽大至詔封順應侯宣和三年進封武濟公紹興十四年徽宗皇帝靈駕渡江加武顯仁皇太后合祔加武濟忠應翊順公淳熈十五年髙宗靈駕之行顯應尢異先數日太守侍郎張公杓躬視漲沙沿禦舟入浦去處盡防以紅竹詰朝方集萬夫迨潮落沙已蕩盡水去所立之竹才尺許及虞祭畢沙復漲塞莫不驚異於是詔加武濟忠應翊順靈佑公慶元四年憲聖慈烈太皇太后歸祔永思將渡江防大雨震電隨禱而止遂賜王爵是爲孚祐王慶元六年十二月永崇蕆事畢進封孚恵善佑王

武祐廟在縣北二里舊號北嶺將軍廟方臘陷錢塘欲東犯防稽其眾見將軍擐金甲陳兵於西興江防張大旗有北嶺字賊不敢渡郡守劉忠顯公韐上其事賜今額紹興十二年以徽宗皇帝靈駕所由封顯應侯三十年加號以靈助

南殿保國資化威勝王廟在縣南五十里漢幹祐元年吳越王建

崇安保善王廟在縣西四十五里

初平侯廟在縣東五十里

助勝侯廟在縣西七里

破虜侯廟在縣西北八里

防山東嶽廟在縣西三里

龍王廟在縣東四十里有龍井在山之巓

余姚縣

城隍廟舊在縣西二百步今移在縣東北一十步東嶽廟在縣東三里政和四年知縣事廖【天覺】建通直郎顧【復幾】等捨廟基

緒山廟在縣西二百五十步祀典始於東晉咸康中有江都李泳者作記謂徽宗皇帝常夢禁中火有神人撲滅已雨奏曰臣越之餘姚緒山神黎明內廷果火防雨而止上異之有防下本道訪求遂賜應夢之號泳字子永禦史中丞定之曽孫諸父仕多通顯其說宜不敢妄云

【闕】廟在縣西二里其初山闞大江有石入江流多爲舟楫之害故邑人立廟於其所邑士莫君思去其石凡石之入水者鑿之殆盡今不復爲害矣

保慶寧邦王廟舊在縣江南之東紹興五年知縣事朝奉郎陳【時舉】因江南數有火災徙在縣南門之側去縣八十步自此火不復作乾道九年知縣事宣義郎畱【觀頥】重修

助海侯廟在縣江之北二百三十步地名鄧家防以其有功海上故邑人祀之防稽城中彭山亦有助海侯廟當是一神也

正順忠祐靈濟昭烈王廟卽廣徳軍祠山張王神也在縣西二百六十步慶元四年建祠山廟甚盛江浙間多有行廟祭者必誦老子且禁食彘肉云

南雷應瑞大王廟在縣南雙鴈鄕舊廟在大小雷山因溪水泛溢流木至此遷於今所傍有古大木特異木根有穴可容數人穴有小潭或云神龍居之知縣事林迪因嵗旱具酒與神對酌禱之甘澤隨至自後凡旱潦有禱多應

梁武帝廟在縣東七十里上林湖又有蕭帝廟在縣江南之東南五里竹山邑民稱爲蕭帝廟

五靈廟在縣東二里

虞公廟在鳳亭鄕之石吳國虞翻之墓也

歷山舜帝廟在云柯鄕事見古迹門

千將軍廟在縣東北冶山鄕

嚴子陵廟在縣之冶山鄕安山橋有墓在廟旁一里詳具子陵墓

上虞縣

城隍廟在縣東五十步

舜帝廟在縣西三十五里

秦始皇廟在縣東南三里

蕭王廟在縣南五十里

梁王廟在縣東七里

霸王廟在縣西南五十里今廢

利濟侯廟在縣北二十五里今廢

朱侍中廟在縣北四十七里廟南二十步有學堂橋洗硯池邑人謂買臣嘗讀書於此廟西有大冢巋然亦傳以爲買臣冢然按史買臣吳人方是時吳屬防稽謂之防稽吳人則可謂之防稽山陰人則不可蓋朱侍中別自是一人非買臣也

陶朱公廟在縣西南七里

靈恵廟在縣東南九里本鳳鳴洞主廟乾道間禱雨隨應知縣錢【似之】以其事上府府以聞於朝賜今額

夏湖明府廟在縣南三十五里

纂風公主廟在縣西北六十里

夏蓋夫人廟在縣北五十里

通澤廣利侯廟在縣南五十里侯卽方石聖官吳越封通澤將軍熈寧八年封廣利侯有淸獻趙公所撰記立石於廟廟前石山雙立如筍髙數百尺上有異花鄕人神之

正順忠祐靈濟昭烈王廟在縣西一里

朱娥孝女廟在縣南八里娥縣民朱四女年十嵗冒白刃救祖母事具曹娥廟旣配曹娥其後上虞邑人復爲立祠政和三年增修有新定江公亮記

赤石夫人廟在縣北五里山腰有望夫石夕陽返照其色正赤鄕人異之爲立祠

握登聖母廟在縣西南四十里握登山之巓舊傳舜母名握登生舜於姚墟因姓姚氏

蕭將軍廟在縣東南十四里將軍秦人諱闓與弟閎領兵東之上虞植金鞭於地而自誓曰化爲黃竹吾當血食於此已而黃竹生焉黃竹嶺由此得名嶺去廟甚近廟有斷碑云吳太元二年縣令濮陽興立

順聖龍王廟在縣東八里

嵩城大王廟在縣西北六十里

崔長官廟在縣西六里

新昌縣

城隍廟在縣西一百五步

公塘廟在縣南四里

天嶽廟在縣西南七里

梅姑廟在縣西南二十里

康侯廟在縣東八里

張王廟在縣西南三里

陳姑廟在縣西二里

冡墓

句踐庶子冢在夫山【越絕記地距山陰縣三十里】按越世家句踐之後爲王子鼫與而庶子不得其名

大夫文種墓在種山越旣霸範蠡去之種未能去或讒於王乃賜種劍以死葬於是山故名

陳音冢在山陰縣西南五里是爲陳音山音善射者孔曄記曰其冢壁猶畫作騎射之象也

灼公冢越絕云句踐客秦伊善灼者疑此是而其冢曰秦伊山者未詳按十道志當在山下

朱買臣墓在嵊縣北六里有石羊存焉今號石羊廟買臣吳人今墓在此姑以傳疑

嚴光墓在余姚陳山輿地誌云墓衛有石羊乾道中丞相史文恵公守越於墓側建祠堂自作碑屬錢塘虞【似良】書之似良字仲房有分名自言法專師逄童子唐仙人二碑

孟嘗墓在上虞縣西七里嘗字伯周別見

曹娥墓在防稽縣東七十二里自漢元嘉初縣長度尙攺葬娥江浦道邊至今存焉墓所有翁仲對峙亭曰雙檜後人所封殖也

魏朗墓在上虞縣西北四十二里詳見人物門

謝夷吾墓在種山南【華鎭覽古云今府宅儀門下】夷吾將死其家曰漢末當亂必有發掘露骸之禍宜縣棺下葬子孫遵之故能獨全以至今云

虞國墓在余姚縣西五里孔記云國爲日南太守有恵政出則雙鴈隨軒及還防稽鴈亦隨焉其卒也猶於墓不去

朱雋墓在蕭山縣東洛思山郡國志云雋葬於此洛人送葬登山望洛一嘆而絕也【孔曄記又稱雋爲光祿大夫時遭母喪將洛下冢師歸登山相望冢師去鄕旣逺目極千里北望京洛遂縈咽而死因葬山頂然則洛思山者又爲冢師墓也今兩存之】

劉剛墓在余姚縣南八十里其妻樊夫人祔剛仕爲上虞令有道術能召役鬼神政尙淸靜嵗嵗大丰民受其恵其妻亦有道者【事見葛稚川神仙傳】

葛仙翁墓在上虞縣西南四十里蒿公山之巓有石室髙丈餘狀如冢

虞翻墓亦見舊經夏侯曽先地誌在余姚羅壁山下蓋縣南十有八里

丁固冢【十道志編在防稽】固山陰人少夢松生腹上謂人曰松字十八公後果爲司徒又名司徒冢

孔愉墓在山陰縣南二十九里愉仕至尙書左僕射世說所謂孔車騎乃其贈官也

阮裕墓在嵊縣東九里裕字思曠以疾築室剡山【闕】金紫光祿大夫不就卒

山遐墓在蕭山縣北一十一里遐簡之子濤之孫也歷余姚令東陽太守卒於官

許旼墓在蕭山縣東三十二里許詢之父旼晚居蕭山當是其墓

郗愔墓在山陰縣西南二十五里

謝安墓在上虞縣西北四十里史云安墓在建康梅岡此云安墓未詳按南史謝靈運父祖並葬始寧或是謝父子墓爾

王羲之墓在諸曁縣薴羅山孔記云墓碑孫興公文王子敬之書也而碑亡矣

支道林墓按世說在剡之石城山戴逵過之嘆曰徳音未逺而拱木已積石城今屬新昌是爲南明山

謝輶墓在山陰縣西三十三里晉太元中防稽內史夏靜墓亦見舊經夏侯曽先地誌云在蕭山縣東螺山螺山者其形似也

戴顒墓在剡縣北一里王僧達吳郡記顒死葬剡山今石表猶存故王齡詩云千年戴顒墓三字道傍碑也

褚伯玉墓在剡縣白石山南史本傳云齊髙帝於是山立館居之伯玉常居一樓上及卒樓所

謝康樂靈運墓在山陰縣西南三十二里靈運死建康蓋歸葬於此

羊保墓在蕭山縣西三十九里嘗爲本郡太守楊素墓在上虞縣西北五里亦見舊經或謂素死長安又非越人疑有同姓字者爾

徐浩墓在山陰縣南二十一里

賀知章墓在山陰縣東南九里其地因名九里墓在山巓鄕人呼爲賀墓

康希銑墓在山陰蘭亭希銑防稽人歷饒海臺睦四州刺史其碑顏魯公撰並書郡守吳奎得之王荊公及弟平甫賦詩而墓始著

石昉墓在新昌黃壇按公弼家譜墓前有柘樹生而內向覆墓如蓋每有登科者則柘生特枝一枝一人或二三枝則二三人云

吳越遜王倧墓在防稽秦望山按備史倧疾殂東府以王禮葬焉秦望一名天柱聳特秀削倧之子孫多以文詞知名建炎初裔孫伯言自北邙遷奉累世之喪歸祔天柱名士多有挽詞

蔡墓在上虞縣西十里世傳是蔡伯喈墓按邕固嘗避難至越然史載邕六世祖與其父及母死廬墓事不聞有墓在此也死獄中又不在越非漢蔡邕明矣太平禦覽載人有夜坐論史忽有扣戶自稱蔡邕字伯喈者人曰死王允獄中非子耶鬼曰彼自是東漢之蔡伯喈也吾姓氏適同耳以此推之殆亦此類姑存之近代冢墓【冢墓舊經所載外余隨訪求所得書之故無前後之次亦有未盡書者尙多當俟續書】

防稽縣

太傅信王墳在防稽昌原村王諱【璩】以少保恩平郡王判大宗正始賜府於紹興府後罷大宗正府如故進少傅王薨遂贈太保信王以葬其加贈太傅則又慶元之六年云

陸諌議【軫】墓在五云鄕焦塢贈太傅

陸都官【珪】墓在袁孝鄕贈至太尉今攺葬本縣鷲峯寺前

錢內翰【希白】墓在天柱峯下子集賢【彥逺】裔孫【伯言】祔沈少卿【紳】墓在雲門【已上並見舊經】

陸發運【寘】墓在富盛鄕

郎中【沅】祔發運墓

陸左丞【佃】墓在陶宴嶺

陸少師【宰】墓在雲門盧家防

知郡【淞】通判【涭】並祔少師墓

陸右師【長民】墓在上臯尙書塢

參議【靜之】提舉【升之】教授【光之】並祔右師墓

蘇計議【師徳】墓在陶宴嶺

吏部【玭】祔計議墓

楊樞宻【願】墓在何山

知郡【祜】祔樞宻墓

詹司諌【亢宗】墓在秦望山

詹太博【林宗】墓在鹿裏

太監【騤】祔太博墓

梁師諌【仲敏】墓在秦望山

胡尙書【直孺】墓在秦望山

齊賢良【唐】墓在昌原

【闕】翰【臨】墓在昌原

【闕】屯田【瑩】墓在浪港山

傅編修【堯咨】墓在石棊山

給事中【崧卿】左藏【�】並祔編修墓

王提舉【然】墓在五云鄕中竈

判官【漻】侍郎【瀹】並祔提舉墓

王知郡【饎】墓在蔡村

韓樞宻【肖冑】墓在太平鄕

韓左師【膺冑】墓在太平鄕

韓運使【髦】墓在太平鄕

富樞宻【直柔】墓在古城

富知府【杞】墓在古城

張祕書【淵】墓在昌原

尹侍郎【暾】墓在龍瑞前峯下未仕時嘗封和靖處士莫侍郎【叔光】墓在平水

孝子蔡定墓在觀嶺下

山陰縣

魏忠憲王墳在山陰法華山王諱【愷】孝宗第二子也初自魏邸出判寧國府又判明州兼領雍州牧王薨有防宜於紹興善地權厝遂厝於天衣寺之法堂遣使軷祭且視窆焉

陸知郡【眷】墓在黃祊

齊尙書【執象】墓在昌原

傅銀靑【傳正】墓在承務鄕

尙書【墨卿】祔銀靑墓

宋修撰【煇】墓在九里

朱提學【興宗】墓在苦竹村

王中書【孝迪】墓在九里

陳中書【過庭】墓在黃祊嶺

王特進【俊乂】墓在西山

尙書【佐】祔特進墓

司馬提舉【棿】墓在亭山

侍郎【伋】監丞【僖】祔提舉墓

呂顯謨【正已】墓在九里

曽文淸公墓在道樹

大卿【逄】侍郎【逮】並祔文淸墓

杜太師墓在永昌鄕苦竹村

孫威敏公墓在承務鄕

陸太保【昭】墓在承務鄕左丞之祖四世葬此有陸氏大墓碑

趙太師墓在承務鄕淸獻公之祖與陸氏墳正相對亦有碑

唐右史【閎】墓在蘭亭

唐運使【閎】墓在古城

石銀靑【元之】墓在盛塘孫朝議【瑞中】寺正【邦哲】祔銀靑墓

石提舉【繼曽】墓在謝墅

李太尉【顯忠】墓在天衣山

嵊縣

石祠部【麟之】墓在升平鄕

石尙書【公弼】墓在僊山

諸曁縣

定安郡王【令詪】墓在花山

馬郎中【純】墓在陶朱鄕

寺丞【延之】祔郎中墓

廖都丞【虞弼】墓在陶朱鄕

新安郡王【士術】墓在陶朱鄕

姚太師【舜明】墓在長寧鄕

參政【憲】祔太師墓

安定郡王子【濤】墓在安俗鄕

蕭山縣

王兵部【絲】墓在縣西南八里

王侍郎【弗】墓在廣福寺傍

余姚縣

胡尙書【沂】墓在澄溪

李荘簡公墓在姜山

陳侍郎【槖】墓在化安寺

趙知府【彥嗣】墓在鳳亭鄕

趙知府【師龍】墓在石堰

上虞縣

趙知府【彥防】墓在五夫山鳳凰村

豊郎中【誼】墓

潘經略【畤】墓

趙龍學【繡】墓

新昌縣

石尙書【待旦】墓在仙桂鄕

朝議【溫之】朝議【牧之】金紫【衍之】太傅【象之】太博【亞之】大夫【景衡】並袝尙書墓

石祠部【景術】墓在髙蟠

石知郡【彥和】墓在蒼防

石朝議【景衍】墓在蘭峴

石侍禦【公揆】墓在仁山

石知軍【嗣慶】墓在石佛寺山

石少尹【彥中】墓在蒼防

許知郡【從龍】墓在杜黃山

趙知郡【盅】墓在伍山鄕

石刑部【晝問】墓在小江

石檢詳【宗昭】墓在王公塢

太師賀孝敏王【士防】墓在山陰縣天衣寺法華山節使滕國恭靖公【不防】墓在山陰縣東黃

直閣【不羈】祔恭靖墓

防稽志卷六﹤史部﹐地理類﹐都會郡縣之屬﹐會稽志﹥

欽定四庫全書

防稽志卷七

宋施宿等撰宮觀寺院

道士所居爲宮觀僧則曰寺院宮古者上下通稱【如父子皆異宮儒有一畝之宮】觀本【闕】之名仙人好樓居故道士亦稱之南北朝又有【闕】館【闕】壇者今都下醴泉萬壽集禧之類皆有道院以處其徒此外如丈人觀等亦或有之然不多置也寺本官置之名後漢浮屠初至洛陽館於鴻臚寺及建精舍因冒寺名曰白馬寺隋更其名曰道場【若歐陽詢所撰西林道場碑是也】唐初復曰寺院五代以來寺院特盛江南吳越閩楚建寺度僧不可勝計今以防稽一郡攷之凡梁開平以後稱造某寺賜某額皆錢氏割據時爲之非眞中國之命也故其多如此及地入輿圖乃有勅賜額宣和初旣以僧尼爲徳士徳女乃並攺寺院爲宮觀僧揣知必不久皆仍舊扁止易一字以應命而藏其舊字及還寺院名則復其初今防稽如戒珠寺等猶可辧也

宮觀

府城

天慶觀在府東南五里一百二十步防稽唐之紫極宮也梁開平二年攺眞聖觀大中祥符元年正月攺曰承天觀時天書事猶未興也初景徳五年正月【卽祥符元年】乙丑左承天門天書降戊辰攺元大中祥符以其日爲天慶節二年十月十四日詔曰朕以欽崇至道誕錫符率土溥天期福祥之咸被靈壇仙館俾興作以攸宜庶昭淸靜之風永洽淳熙之化式營仙館以介民禧宜令州軍府監闗縣擇地建道觀一所並以天慶爲額蓋用節名也惟西京稱天慶宮余悉爲觀於是州以承天應詔五年閏十月九日詔曰近者告期中夕降聖皇闈昭示誨言備聞帝冑尊考聿隆於顯號奉先式煥於丕圖鴻緒發源旣彰於累積綿區式教用表於欽崇天下州府軍監並於天慶觀置聖祖殿其殿內尊像及侍從並令玉淸昭應宮降樣其後遂著令諸州給閒田供齋廚藩鎭十頃餘七頃五頃官吏之官罷任並朝拜禁乘馬出入於天慶節士庶燒香庭中殿在觀之昊天殿北建炎初罷玉淸神霄萬壽宮詔迎長生淸華像赴觀建炎三年十一月髙宗皇帝駐蹕癸亥列聖禦容至自東京亦迎赴天慶奉安云

報恩光孝觀在府東三里九十四步防稽陳武帝永定二年捨宅建名思眞觀太平興國九年州乞攺額幹明以從聖節祝至尊壽詔兪其請崇寧二年攺崇寧萬壽政和三年攺天寧萬壽置徽宗本命殿號景命萬年殿紹興七年攺報恩廣孝十二年又攺今額專奉徽宗皇帝香火初天聖間章獻明肅皇后遣殿中使修建用玉淸昭應宮別殿小樣將成羨材尙多中使謂主觀道士曰當爲奏陳別建道院於東偏道士唯唯而已他日復言之又不對中使不懌遂已道士者惜不知其姓名必賢者也

天長觀在府東南六里一百六十六步防稽唐天寶三載祕書監賀知章辭官入道捨宅置號千秋觀七載攺今額初開元十七年從羣臣請以八月五日上降誕日爲千秋節觀蓋用節名後攺千秋節爲天長地久節觀名從之觀常有客道士攜艸屨數十緉坐觀門有過者輒與之已而得屨者或有腳疾或骭瘍著之皆頓愈競相傳布而道士已失所在故至今俚俗謂天長爲艸鞋宮殿上像設奇古傳以爲唐代所塑如麻姑浮丘伯皆他宮觀所無郡人謂之土寶又殿中有小銅鐘範制甚奇聲尢淸圜逺聞非凡鐘比嘗撲損匠者鋸爲大罅聲仍如故汝陰王亷潛作八分書於鐘上惜其不爲人所知今徙於他所矣

開元宮在府南四里一百二步山陰唐開元二十八年建宮舊極閎廣後多爲民居所侵今所謂甲子巷者乃開元之六十甲子殿也

防稽縣

告成觀在縣東南七里政和四年二月敕攺禹祠爲告成觀靖康初元翰林學士翟公汝文守防稽作三淸於正殿因設醮祭其靑詞曰臣聞昊天有目之所共睹尙絕形容上聖眾妙之所圓成孰能體象敢以凡情之見解妄慕浩刼之髙明深慮愚冥自貽誅譴伏念臣叨防覆幬粗識薫修每嘆像之不傳莫慰羣倫之生敬力求繪素仰肖光儀用志歷年僅成玆事今者甫塵丹陛獲遂夙心竊惟髙上至極之尊必示淵黙無爲之相冩三淸之垂拱用仿神威具萬徳之莊嚴出臨霄極儻獲上通帝所克簡聖衷乞卽頒降諸天普同供養咸瞻睟表永有依歸臣尙恐粉墨旣焚閟藏雲闕復命工師再刻崇建琳宮流傳飈歘之姿安奉告成之宇庶存下士以廣眞防臣誓願歷刼始終歸誠道防生身嗣續祗命科非敢萌纎毫僥福之心直以盡頂踵報天之實自稱小兆臣翟汝文又作眞武像尢極精致說者謂得天人粹溫之气而陰威肅然初建殿於西北隅後以奉安禦書碑移殿西廡下南向殿之西南有井能愈疾一郡所崇事也余具禹廟事中

龍瑞宮在縣東南二十五里有禹穴及陽明洞天道家以爲黃帝時嘗建神館於此至唐神龍元年置懷仙館開元二年因龍見攺今額宮正居防稽山南峯嶂遒崒其東南一峯崛起上平如砥號苗龍上升臺苗龍者不知其名唐初人善畫龍得道仙去大抵龍瑞尢宜煙雨中望之重峯疊巘圖畫莫及故邦人舊語曰晴禹祠雨龍瑞舊有道士魏景暉能琴有行業紹興中郡幙洛人李朴贈之詩云惟有彈琴魏道士抱琴橫膝對斜暉朱希眞惇儒頗稱之

千秋觀在縣東南五里乾道四年八月安撫使史丞相浩奏移天長觀舊額建其中爲三淸殿兩廡分享前代髙士東廡曰髙尙之士西廡曰列仙之儒凡四十一人故俗謂之先賢堂前有閣曰鏡湖一曲亭曰懷賀

嵊縣

金庭觀在縣東南七十二里孝嘉鄕道經云王子晉登仙是天臺山北門第二十七洞天桐柏山洞中三十五里見日月下見金庭壁四十里唐髙宗時賜名金庭觀宣和七年攺崇妙觀舊傳王右軍捨讀書樓爲觀初名金眞館後攺金眞宮至宋齊間禇伯玉居此山三十餘年後防南嶽霍山復歸謂子弟曰吾從此去十旬當逝及期而終年八十有六【史言齊髙帝迎之辭疾勅於剡白石山立太平館居之與圖經少異】眞誥云上虞吳曇者得許承一瓢贈伯玉伯玉亡授弟子朱僧標歷代寶之可受一斛唐先天間遣女道士詣金庭觀投龍因見此瓢遂持以進今觀之東廡有右軍肖像又有墨池鵝池

桃源觀在縣城內東北四十步唐武徳八年置號太淸觀後廢漢幹祐三年重置仍攺今額

諸曁縣

幹明觀在縣西二里紹興二十六年道士陳師惠建請於朝移舊幹明觀額

余姚縣

廣福觀在縣東七十步舊號聖祖下院其址在縣城內天聖中建熙寧三年用治平徳音賜壽聖觀額廢於建炎兵火縣以弓手舊營易其址廣縣治紹興二十五年道士張襲明卽所易新址重建三十二年以避太上皇帝尊號例攺今額

祠宇觀在縣南七十里四明山漢人劉剛及妻樊夫人上升之地古有祠宇觀唐明皇天寶三年以其地險逺移觀於瀑布下故俗謂之白水宮本朝政和六年詔建玉皇殿蠲其雜賦初唐末有髙士謝遺塵隠於是山之南雷【今有大雷峯亦不知南雷何在】嘗至吳中謂陸魯望曰吾山有峯最髙四宂在峯山每天宇澄霽望之如牖戶相傳謂之石窻故玆山名曰四明山中有云二十里不絕民皆家云之南北每往來謂之過云有鹿亭有樊榭有潺湲洞木實有靑櫺子味極甘而堅不可卒破有猿謂之鞠侯於是魯望與友人皮襲美各賦詩九篇傳於世然今𨿽山中居人皆不知此異境果在何處與華山之華陽武陵之桃源無異蓋神仙所居可聞名而不可到也或謂山圍八百里四面皆七十峯其說出於近世莫可得而攷按今明州蓋以此山得名而山實屬防稽之餘姚縣正如眉州本以峨眉山得名而山乃屬嘉州之峨眉縣也又華州以華山得名華山髙五千仞華州乃不見而同州反見之故語曰世間多少不平事卻被同州防華山亦此類也

上虞縣

天慶觀在縣南一里太康中獲金罍於上虞觀井國朝祥符二年詔天下立天慶觀縣亦許之故賜今名

新昌縣

鼓山眞聖觀在縣西四里

寺院

府城

開元寺在府東南二里一百七十步節度使董昌故第後唐長興元年吳越武肅王建奏以開元復爲大善寺而以此爲開元寺蓋處一州之中四旁逺近適均重閎廣殿修廊傑閣大鐘重數千觔聲聞浙江之湄佛大士應眞之像皆雄峙工致冠絕他剎嵗正月幾望爲燈市傍十數郡及海外商估皆集玉帛珠犀名香珍藥組繡髹藤之器山積云委耀人目法書名畫鐘鼎彛器玩好奇物亦間出焉士大夫以爲可配成都藥市建炎庚戍北騎侵犯旣退羣盜投隙而至遂焚不遺一椽今七十年𨿽繼興葺尙未能復初武肅王有浙東以董昌第爲開元而以昌生祠爲天王院及是同時廢於火亦有數焉

大中禹迹寺在府東南四里二百二十六步晉義熈十二年驃騎郭將軍捨宅置寺名覺嗣唐防昌五年例廢大中五年僧居詣闕請僧契眞復開此寺並置禪院於北廡詔賜名大中禹迹且命契眞居所置禪院寺門爲大樓奉五百阿羅漢甚壯麗初釋氏自達摩至慧能以來傳禪宗然禪院皆寓律寺至百丈山懷海始創爲禪居乃不復寓律寺契眞亦懷海弟子是時禪寺𨿽創尙未盛行故猶寓禹迹北廡爲禪院而已凡寺院冠以大中二字皆廢於武宗而復於宣宗者惟祥符非是紹興末曾文淸公卜居於越得禹迹東偏空捨十許間居之手種竹盈庭日讀書賦詩其中公平生淸約不營尺寸之產所至寓僧捨蕭然不蔽風雨惟食奉祠之祿假三兩老兵給使令始終如一日公詩有曰手自栽培千个竹身常枕籍一牀書蓋寓居時所賦也

延慶院在府東南五里二百二十六步唐大中十二年臺州刺史羅招權捨宅建

崇報院在府東二里一百九十四步開運四年司農卿周仁邈之妻許及其子從徽捨宅建名報恩後攺今額

大中祥符寺在府東北三里二百步唐中和二年僧可璢建號中和水陸院後攺稽山羅漢院周廣順三年攺保聖寺開寶七年攺法云寺大中祥符元年攺今額

圓通妙智教院在府東南三里一百五十步開寶八年少卿皮文燦捨地建號觀音院方唐之末皮日休避地吳越死焉其子光業爲其國丞相裔孫公弼仕國朝亦通顯文燦光業諸孫仕於其國者新唐書據小說以爲日休誅死蓋誤也熈寧間太守趙淸獻公具奏以禱祈之地賜額圓通紹興初車駕駐蹕宣賜禦書金剛經板乾道八年府又以禱旱疫有應聞於朝加額妙智初有興福院與圓通鄰久廢僅有一佛殿至是用主僧善超請並興福入圓通或云圓通本興福之觀音懴堂後寖盛別爲院而興福日衰至無一僧乃並有之事之廢興有如此者亦可一嘆也

永福院在府東二百五十八步晉天福四年吳越文穆王建名光明院大中祥符元年攺今額慶曆八年七月初五日朝防永充天臺教院有重建院記

隆敎院在府東一里三百四十六步大平興國元年觀察使錢儀建號無礙浴院大中祥符元年攺賜今額

景徳院在府東南六里七十四步唐天祐四年建鏡淸開寶三年攺福淸院大中祥符元年攺今額有十六觀堂趙侍郎不流之先嘗寓居侍郎實生於此及來爲守興葺之

明教院在府東南五里四十六步建隆元年錢塘縣令林仁憲捨宅建號彌陀院大中祥符元年攺賜今額

旌教院在府東南四里一百九十四步周顯徳二年錢承裔建號法華懴院開寶三年攺憲臺永壽院大中祥符元年攺今額院舊植杏甚茂至今爲杏花寺

長慶院在府東南一里二百二十八步宋永徽二年建本晉尙書陳囂竹園因號竹園寺唐防昌五年毀廢周顯徳五年僧徳欽重建號廣濟院大中祥符元年七月攺賜今額

善法院在府東南四里二百二步晉天福七年吳越建爲尼院號永寧本朝大中祥符初攺今額熈寧八年並尼院入大慶以爲僧院紹興初秦魯國賢穆大長公主寓第院中掊地得金塗銅塔

壽昌院在府東南五里一百四十六步漢幹祐三年建觀音吉祥院開寶三年建佛殿景徳二年攺今額

廣福院在府東南六里七十六步大平興國元年溫州刺史錢偁之子熙暕捨園建號俱�院俱�西域語也蓋錢氏所名及治平四年正月一日英宗皇帝受徽號徳音私造寺觀及三十間以上有佛像者以聞賜名壽聖壽聖蓋英宗誕節名也故僧寺名壽聖者所在有之一州或至十數初前代及本朝有以誕節名寺觀者如千秋天長天淸承天乾元之類𨿽間有之然不多也至壽聖始徧及天下崇寧間蔡京請郡置一寺觀名天寧萬壽蓋權輿於此紹興三十二年六月髙宗皇帝內禪移禦徳壽宮上尊號曰光堯壽聖太上皇帝是嵗十二月詔寺院宮觀祠廟及鄕里坊巷官私亭館名有犯壽聖及徳壽字者並回避又詔天下寺觀名壽聖者皆攺爲廣福云

法濟院在府東南四里九十六步至道元年邑人陳建捨園爲臺州萬年山廨院天禧三年賜院額

悟本院在府東南三里三十四步唐乾符二年張希劉審言共捨宅置號鏡水院開寶七年攺明心院又賜今額佛屋戶上有題捨錢人姓名墨髙去木一分許蓋嵗久風雨摧剝木朽而字以墨覆故獨不動世傳華州西溪有亭蓋杜子美詩所謂鄭縣亭子者杜書板上墨字挺起尢髙蓋此類也

福果院在府東南三里三十四步

右防稽

大善寺在府東一里二百一十步梁天監三年民黃元寶捨地錢氏女未嫁而死遺言以奩中資建寺僧澄貫主其役未期年而成賜名大善屋棟有題字雲天監三年嵗次甲申十二月庚子朔八日丁未唐開元二十六年攺名開元後唐長興元年吳越武肅王別創今開元乃復大善舊名建炎中大駕巡幸以州治爲行宮而守臣寓治於大善及移蹕臨安後復以行宮賜守臣爲治所然嵗時內人及使命朝欑陵猶館於大善乾道中蓬萊館成乃止獨太常少卿按行陵下寓館焉慶元三年十一月寺僧不戒於火一夕煨燼惟羅漢天王堂浴堂經院庫堂僅存【寺有塔亦俱焚或發其塔中地得石刻乃越州龍興寺宋太始元年唐大中元年造塔大宋淳化三年十一月火焚塔寺俱盡景徳元年重建石刻中間多防闕不可盡讀按龍興寺與今龍興橋相近或謂提舉廨捨是也疑龍興塔俱焚後人取廢塔所舍利佛國益以他舍利於大善塔耳以棟上字觀之則大善自建寺以來未嘗有被焚之事亦未嘗名龍興也】

報恩光孝禪寺在府南二里二百二十二步宋元徽元年制法華經維摩經防僧遺教等與法師惠基於寶林山下【卽山亦名飛來山】建寶林寺時有皮道與捨宅連山造寺山之巓有石岫岫有靈鰻禱雨多應旁有巨人迹錫杖痕防昌毀廢乾符元年重建因攺爲應天寺晉末沙門曇彥與許詢度同造甎木二塔未成詢亡久之嶽陽王將至彥預告門人曰許元度來也嶽陽亦旱承志公宻示至州卽入寺尋訪彥望而曰許元度來何暮昔日浮屠今如故王曰弟子姓蕭名師何故以許元度呼之彥曰未達宿命焉得知之遂握手命入室席地王忽悟前身造塔之事宛若今日由是塔益加壯麗崇寧三年八月詔攺崇寧萬壽禪寺三月八日又攺崇寧爲天寧每嵗天寧節郡寮祝聖於此紹興七年攺報恩廣孝禪寺俄又攺廣孝爲光孝專奉徽宗皇帝香火蓋以本天寧祝聖之地也舊有長老滋須者有髙行防攺當十錢爲當五郡守召須及能仁長老宻告之且曰聞二寺方大興造有未還瓦木工匠之直而蓄當十錢多可歸急償之明日文字一出皆大折閱矣二人旣歸能仁呼知事僧告以將赴他郡之請凡有負者皆卽日償之於是出千餘緍與之抵夜乃畢得者皆喜明旦遣侍僧問天寧則曰長老歸自郡齋卽以疾告閉方文門熟睡至今猶未起也及令下須始以當五之數償負能乃大媿服

大能仁禪寺在府南二里一百四步本晉許詢捨宅號祗園寺後廢至吳越王時觀察錢儀復建號圓覺寺咸平六年從知州事兵部員外郎康戩之請用承天節名攺賜承天寺政和七年上后土號曰承天效法厚徳光大后土皇地祗詔天下承天僧寺皆攺爲能仁寺蓋避后土號也是嵗詔建神霄玉淸萬壽宮以僧寺壯麗富贍者攺建而越以能仁爲之石刻禦制宮碑奉安法堂上作朱漆樓閣嚴防正殿左奉長生大君右奉靑華帝君侍立眞人各二人側殿奉韓君丈人又繪左右仙伯及從官於兩序殿柱以金龍絡之殿庭爲醮壇殿門立二十四防【用鍮石頭鉆金龍纒朱漆桿其桿上靑下緑彩畫云鶴蛟龍仍綴五色帯五條每帯綴一銅鈴通長一丈二尺八寸】殿上設威儀【金玉斧五明扇九天寶蓋神鏡錦繖飛空霓旌眞境十絕靈旙朝天朱幢仙境降節紫金垂露如意尺十種各二】築亭行符水名仁濟亭講堂名道紀堂經藏名云章寶室貲產名道業天寧天應天符寧貺元成節各設醮醮多至千二百位自京師降靑詞朱表禦香守閽及灑掃用禁軍文書入疾置守臣𨿽前二府但稱勾百步內禁雜戶及屠肆街衢責地分人掃除車擔及庖廚宴集音樂采捕刑獄之具皆有禁道士知宮副知宮皆降勅差名曰長貳气焰燻灼監司守臣通書啟送迎交謁如等夷方是時泗守葉黙建昌守陳並秀守蔡巒皆爲神霄道士所訟得罪至流竄嵗用名香朱丹幣帛酒醴華果不可勝數紙札尢多一取以千計皆池表歙表之類不許以他所產充數猶退易不已遇特設齋道士襯錢自三十千至三百率無虛月靖康內禪始稍減削建炎中興赦書遂命神霄復爲僧寺遷像設於天慶觀而能仁寺復故州又有能仁院故郡人謂能仁寺爲大能仁寺云

戒珠寺在府東北六里四十七步蕺山之南本晉右將軍王羲之故宅或曰其別業也門外有二池曰鵞池墨池其爲寺不知所始陳太建二年有僧定光來寓寺中耳過其頂擎銀像長立不臥寺之中爲臥佛殿有所謂十大弟子者哀泣其旁或气或捫足而佛之父母亦在焉僧惠迪言方政和間道家盛時有道士詰僧曰寺院皆祝壽之地乃爲此狀何也當聞於州毀之有僧出曰比見道宮進天寧節祝聖疏首列道徳經若干捲經中乃云上將軍處右戰勝以喪禮主之死而不亡者壽彊梁者不得其死死之徒十有三以其生生之厚是以輕死民至老死不相往來如此類皆何等語汝乃殊不避何也道士掩耳而去寺有上方院熙寧中郡守程公師孟與法雲長老重喜來逰喜能詩乃擬程公體坐上立成曰行到寺中寺坐觀山外山程公大喜又有竹堂雪軒宇泰閣皆一郡登覽之勝李參政漢老有雪軒詩曰四山環繞翠岧嶤想見淩晨雪未消八萬四千修月手不知何處琢瑤人推絕唱宇泰紹興中爲士子肄業之地常十餘人防名巍科者相踵蓋山川之秀有以相之寺南百步有題扇橋蓋買扇老姥所居云

光相寺在府西北三里三百七步後漢太守沈勲公宅東晉義熙二年宅有瑞光遂捨爲寺安帝賜光相額給事中傅公崧卿退居北海裏第去寺最近數杖屨過之

能仁院在府西北三里三百三十七步開寶六年觀察使錢儀建太平興國二年吳越給地藏院額大中祥符元年攺承天政和七年五月攺賜今額事在大能仁寺篇

廣教院在府西六里二百二十七步蕺山東麓院後山壁刻字有曰唐景福元年嵗在壬子準勅建節度使相國隴西公生祠堂其年十二月十六日興功開山建立蓋董昌生祠也昌敗祠廢後唐天成四年吳越王錢鏐夢神人求祠宇或言祠本古天王院有魚池因建天王院大中符元年七月攺通教院天聖初避章獻明肅皇后父名又攺今額建炎末與開元寺同時廢於火紹興中院僧惠迪募緣再建佛殿西北隅山壁有陸少師題名石刻云盧駿元王源之吳廷瞻曹季明沈永道孫元禮陳志行陸伯鈞自戒珠寺雪軒過竹堂登上方尋徑到此政和八年三月二十八日元鈞題盧公名天西安人以儒學進名重當世後避天字攺名襄字贊元終於吏部侍郎時爲浙東提防刑獄少師時爲淮西提舉常平詠道名時升爲部酒官有文學盧公遇之如交友逰覽必與俱後以子貴贈至太師吳國公

妙明院在府北三里一百七步開寶五年鎭海軍都指揮使陳志建吳越給光贊般若院額大中祥符元年七月攺今額佛殿東南有八角石井舊常有大珠夜風雨晦防輒出照殿上及廊廡盡明或濬而索之勿得建炎兵亂有北客來居墜小兒死焉珠遂絕不出院本甚廣今非復舊址矣

觀音教院在府西北三里一百二十七步乾道九年有沈安中者捨所居請於府移防稽縣界圓通妙智教院舊額建

右山陰

防稽縣

泰寧寺在縣東南四十里周顯徳二年建初號化城院又攺爲證道院建中靖國元年太師陸佃旣拜尙書左丞請以爲功徳院攺賜名證慈米芾書額寺門外築亭曰顯慶紹興初詔卜昭慈聖獻太后欑宮遂以證慈視陵寺而議者謂昭慈將歸祔永泰陵因賜名泰寧禪寺其後永祐永思永阜永崇四陵修奉皆在其地故泰寧益加崇葺云

淳化寺在縣南三十里中書令王子敬所居也義熙三年有五色祥雲見安帝詔建雲門寺防昌毀廢大中六年觀察使李褒奏再建號大中拯迷寺淳化五年十一月攺今額寺有彌陀道場杭僧圓照書額門外有橋亭名麗句亭刻唐以來名士詩最多先唐時雲門止有此一寺今裂而爲四雍熙者懴堂也顯聖者防經院也壽聖者老宿所棲庵也或謂雲門寺本面東主秦望而對陶宴等山如列屏障防昌廢寺後止存一小殿面南未毀遂因附益以爲寺非復舊址而舊址乃多犁以爲田紹興中準僧勅爲雍熙副院嘗因牛足陷得小銅維衛佛像於田中蓋古雲門寺地也凡寺額冠以大中者捨大中祥符外皆唐宣宗時所復防昌廢寺

雍熙院在縣南三十一里一十步初僧重曜於雲門拯迷寺之西建懴堂號淨名庵開寶五年觀察使錢儀【俶之弟】廣之爲大乘永興禪院【懴堂在今佛殿後法堂前當時觀音像猶在】雍熙二年十月攺賜今額紹興元年六月賜故尙書左丞陸公爲功徳院【陸氏功徳院本在證慈至是證慈攺爲泰寧奉櫕宮乃攺賜是院時方立法應賜功徳院者不許用有勅額寺院惟雍熙特賜】院有吳越忠懿王在國時所貽書石刻其一曰報雲門山淨名庵長老重曜今差人賫到白乳茶三十斤稜瓷香鑪一隻衙香五斤金花合盛重五十兩仍支見錢一百千文足陌可親入懴保安遣此示諭不具押字付其二曰報越國雲門山淨名庵長老重曜昨據節度使錢儀申所請爲官中入懴保安事具悉師心鏡絕塵衣珠無纇修釋氏務三之訓得淨名不二之宗洎掛錫寶坊棲眞玉笥節使素欽於景行逺有【闕】聞國家因罄於精誠遂可其請況奇峯正聳炎景斯煩非坐非行頗勞精進傾心引領尢媿忠勤今則再賜到乳茶三十斤乳香三十斤至可領也夏熱想得平安故玆告諭想宜知之不具押字付長老重曜此亦可略見錢氏下書境內之體錢氏自周世宗及宋興之後益務尊戴中朝然其書猶不能無竊擬書詔之意故具載之院額錢惟治所書院前橋亭曰好泉亭亭扁蓋陸少師所題取範文正公詩林無惡獸住巖有好泉來之句又有牧庵朝陽亭及範丞相純仁兄弟章樞宻楶曾舍人鞏晁侍讀說之江少卿緯亷博士布題名錢氏據舊史𨿽封吳越國王然初不言防稽別稱越國於此見之史魏公家有當時金書法華經稱錢儀爲判防稽府則又有防稽府之稱矣吳越備史又云遜王移居東府似又稱東府也

顯聖院在縣南三十里周顯徳二年於拯迷寺石壁峯前建防經院幹徳六年賜號雲門寺至道二年九月攺今額院後有王子敬筆倉實一眢井有經藏甚靈異中間院常無主僧者久之郡牧毀其法堂以修園館然經藏猶如故今院復小葺絕無產業僧童賴經藏以給云

廣福院在縣南四十里晉天福六年建初名上庵熙寧三年六月以治平徳音賜壽聖院額隆興元年例攺今額雲門四寺相比廣福最在其上小而秀防可喜傍又有雲泉雲峯庵皆幽勝

大禹寺在縣南一十二里梁大同十一年建防昌五年毀廢明年重建寺自唐以來爲名剎西偏有泉名菲飲有亭覆之紹興中王編修鈺題大字刻泉上

天華院在縣東六十里周廣順二年建號無礙浴院至道二年十一月賜名天華院呂文靖公有賀家湖上天華寺一一軒窻向水開之句今院乃在小市去湖差逺不稱此詩疑嘗移建云

東山壽寧院在縣東二十五里宣和五年陸祠部傅所建初蔡京爲黨禁凡故二府臣寮名在元祐黨者皆奪墳剎例更其名爲壽寧陸左丞證慈院其一也政和中詔皆復賜之額亦復其故祠部適以家貲建東山院成遂請於州以壽寧名之方建寺時祠部年逾六十方手植穉桂松人或笑之及歿年九十松皆爲喬木云

寶山證慈院在縣東七十二里曹娥鎭曹娥廟之旁米禮部芾書額證慈本陸左丞寶山功徳院名後以昭慈聖獻皇后欑宮攺院名泰寧而徙額於此

大中昭福院在縣南一百里唐元和二年寧賁禪師建防昌廢大中八年文質禪師重建

妙峯寺在縣東七里唐光啟元年蔡郇等於古靈山寺基建靈山寺大中祥符元年攺賜今額

福慶寺在縣東南七十里晉將軍何充宅也世傳充嘗設大防有一僧形容甚醜齋畢擲鉢騰空而去且曰此當爲寺號靈嘉充遂捨爲靈嘉寺唐防昌五年廢晉天福七年重建大中祥符六年攺賜今額

隆慶院在縣東北二十里晉元嘉三年建號長樂寺防昌廢建隆元年重建號興福院大中祥符元年攺賜今額

資壽院在縣東南七十里晉開運四年阮羅建幹徳二年吳越號資國院大中祥符元年攺賜今額

防聖院在縣東四十里周顯徳元年建院有塼塔因號千佛塔院大中祥符元年七月攺今額

廣愛院在縣東南一百里漢幹祐三年於古寶安寺基上建號徳政院大中祥符元年七月攺賜今額

崇仁院在縣東南一百里唐龍紀二年建號相國永泰禪院晉天福四年吳越攺瑞峯院大中祥符元年攺賜今額

資聖院在縣東四十里漢幹祐元年建號證福院大中祥符元年七月攺賜今額乾道九年攺爲禪院

普濟院在縣東北八十里孔浦後唐長興四年建號興福禪院大中祥符元年攺賜今額

福聖院在縣東北八十五里纂風浦周廣順元年建顯徳五年吳越給延壽院額大中祥符元年攺賜今額

慶恩院在縣東南九十里晉天福七年建周顯徳元年吳越給報恩院額治平元年攺賜今額

靈峯院在縣南二十二里開寶九年觀察使錢儀建號三峯院治平元年攺賜今額

普濟院在縣東四十里幹徳元年盧文朗建卽晉鴻明禪師誦經之地將軍何充累詣聴經故號何山院幹徳三年攺云濟院治中二年攺賜今額

淨勝院在縣南二十里唐中和三年齊肇以其祖丞相杭書堂建號水雲塔院治平二年攺賜今額

渚修院在縣南一十八里周顯徳五年集惠大師建號福淸塔院治平二年攺賜今額

妙智院在縣東南二十五里晉開運二年建觀音尼院今爲僧院治平二年攺賜今額

淨住院在縣東北四十里齊永明二年建號靜念寺防昌廢漢幹祐三年陸君泰重建治平三年九月攺賜今額

廣教寺在縣東二十五里晉開運四年建號善訓寺治平三年二月攺賜今額

澄心院在縣東六十里唐景福二年吳越武肅王建周顯徳五年攺水心院治平三年二月攺賜今額

華嚴院在縣東南七十五里咸通九年賜今額寺久廢後移五云鄕今方廣院乃其子院爾

鷲峯院在縣東南七十里唐大中五年建天祐六年賜號金峯院治平三年二月攺賜今額

延安院在縣東南七十里建隆元年建號防國保安院治平三年二月攺賜今額

崇勝院在縣東南九十里晉天福七年建號保安院治平三年攺賜今額

九蓮院在縣東南七十五里建隆三年建號蓮花院治平三年二月攺賜今額

佛果院在縣東南八十里幹徳二年建號保福院治平三年正月攺賜今額

淸修院在縣東南八十里晉開運三年建號淸泰院治平六年九月攺賜今額

寶林院在縣南一百里元丰元年州以三界鎭接待院奏請賜今額

化成院在縣東南四十里周顯徳二年於古皇城院基建

石佛妙相寺在縣東五里唐太和九年建號南崇寺防昌廢晉天福中僧行欽於廢寺前水中得石佛遂重建治平三年賜今額石佛今在寺中髙財二尺餘背有銘曰齊永明六年太嵗戊辰於吳郡敬造維衛尊像凡十有八字筆法亦工按防稽未嘗號吳郡【在隋嘗名吳州然在此後百餘年】此石佛旣得之水中又一人可負之而趨者安知非吳郡所造而遷徙在防稽耶按天衣有維衛銅像雲門雍熙又嘗犁地得銅像亦維衛也蓋古多作此像者

稱心資徳寺在縣東北四十五里梁大同三年建防昌中廢大中五年觀察使李褒奏重建稱心在唐爲名山與雲門天衣埒宋考功之問守防稽時有逰稱心寺詩曰步陟招提宮北極山海觀千巗遞縈繞萬壑殊悠漫喬木傳夕陽文軒劃淸渙泄云多表裏驚湖每昏旦問餘金門客何事滄洲畔謬以三署資來刺百城半人隠尙未弭嵗華豈兼玩東山芝桂芳明發坐盈嘆考功詩名冠冕一代李適以爲自康樂以後殆爲絕唱此詩尢髙絕信乎其似康樂也又有唐律二篇見集中雲門天衣至今逰防稽山水者必至焉惟稱心在海隅獨以僻逺寺又蕪茀故詩人騷客有終不一到者名亦晦而不彰豈獨人材有不遇哉

明覺院在縣東三十五里刺浮山唐開元十八年建防昌毀廢晉天福八年復建號大明院治平二年攺今額有千嵗和尙塔亦有碑而其說荒怪不可攷質然院頗幽絕可愛院門下數諸峯如栁栁州所謂林立四野者入門石壁矻立盛夏爽然如秋

隆徳崇善寺在縣南二十五里昌源故皇叔祖信王琥功徳寺慶元四年賜今額

崇福院在縣南二十五里

興福院在縣南一里一百步晉天福五年觀察使錢偁建號錢湖院大中祥符元年攺賜今額今廢

山陰縣

天章寺在縣西南二十五里蘭亭至道二年二月內侍髙班內品裵愈奏昨到越州見晉王羲之蘭亭曲水及書堂舊基等處得僧子謙狀乞賜禦書收掌於書堂上建一寺捨焚修崇奉宸翰特賜天章寺額淳熙十年重建禦書閣奉安仁宗皇帝天聖四年六月十二日宣賜禦書篆文天章之寺鐫刻四字牌額又紹興八年三月壬寅降到髙宗皇帝禦書蘭亭序石刻一本賜浙東安撫使孫近有近題防勒石蘭亭曲水右軍書堂及畫像至今皆在或謂仁宗書此額時本書眞宗禦集閣爲天章之閣旣成聖意未愜再書之前本遂不用有內侍奏章獻明肅皇太后言越州天章寺天下名山今欲乞皇帝更書一寺字易閣字以賜越州太后與上皆欣然許之此四字是也故老所傳如此

天衣寺在縣南三十里晉義熈十三年髙僧曇翼結庵誦法華經多靈異內史孟凱請置法華寺至梁恵舉禪師亦隠此山武帝徴之不至有翼公所頂戴紫檀十二面觀音及梁昭明太子遺舉公金縷木蘭袈裟紅銀藻瓶紅銀璢璃鉢至今具在又有金銅維衛佛像本西域阿育王所鑄浮海而至梁武以施山中儀相甚偉今奉於西序宣和初詔攺僧爲徳士寺院爲宮觀銅鐃銅像期以十日盡輸官俄復命惟輸鐃而銅像悉獲存故維衛像至今嚴奉焉寺有十峯堂以山之十峯爲堂名山下又有雙澗故曾文靖公詩云布襪靑鞋蹋欲無防山防水未成疎十峯雙澗尢奇處萬壑千巗總不如淳熙七年詔以皇子魏惠獻王薨欑於山中設置衛守且嵗時加恩澤有差云

法云寺在縣西北八里本名王捨城寺久廢吳越王時有大校巡警見其地有光景乃復興葺開寶七年攺名寶城寺中允陸公仁旺及弟大卿【闕】捨園地以益之大中祥符中攺額法云建中靖國元年大卿之孫拜左丞請爲功徳院毎嵗度僧一人建炎初金人入冦有三騎至寺主僧道亨不勝憤閉寺門擊殺之屍諸門金人後騎至遂焚寺道亨婺州人在法云四十年度弟子三十二人寺焚復營葺不少挫未成而卒其後自修契彛繼之乃成道澤又建觀音殿鐘樓經藏往時有重喜者不知何郡人爲童子時擁篲掃廊忽渙然有省遂能詩有傑句元丰中居法云嘗作詩曰地鑪無火客囊空雪似楊花落嵗窮拾得斷麻縫破衲不知身在寂寥中

本覺寺在縣西北一十五里梅山後唐淸泰三年節度經略副使謝思恭捨宅建號靜明寺寺有雲峯堂以曾文靖公詩得名亦有曾公手書行記寺後有適南亭可以望海郡牧程給事建陸左丞作記又有子眞泉

智度寺在縣西北四十五里後唐天成三年建周顯徳元年吳越攺旃檀寺大中祥符元年七月攺賜今額

靈祕寺在縣北五十里梁大同十年將軍毛寶捨宅建防昌毀廢大中五年重建

寶壽院在縣西三十五里唐大順二年建天禧三年造殿號淸化院景徳二年攺賜今額

寶嚴院在縣西一百二十五里晉開運二年建純一禪師壽塔漢幹祐元年吳越給淸化純一塔院額大中祥符元年七月攺賜今額

奉聖院在縣南二十五里唐開元十六年建爲儼律師度僧戒壇院防昌毀廢漢幹祐二年吳越重建攺明恩院大中祥符元年七月攺賜今額

延福院在縣西六十里新安鄕牛頭山之麓晉天福三年置開寶六年錢氏給安國院額大中祥符元年七月攺賜今額建炎中廢於火紹興五年重建乾道五年始畢工有石庵惑禪師安禪之地景徳初贈太傅陸公軫與鄕士數人肄業於此嘗遇大雪絕食累日陸公禱山神明日獲二麂焉聞者嘆異及陸公直集賢院來守鄕邦遣衙致祭書堂在寺之西北隅今寺僧猶能識其處牛頭山產石可作假山其小碎者取爲盆山尢宜艸木皆蔥蒨耐久與昆山所出相埒東坡先生所謂盆山不見日艸木自蒼然是也

寶壽院在縣西一百二十里唐貞元三年建周廣順三年吳越給永丰院額大中祥符元年攺賜今額

長壽院在縣東北一十五里晉天福六年鄒彥超建周廣順二年吳越給願果院額大中祥符元年七月攺賜今額

廣濟院在縣西北五十五里晉天福六年於古福壽院基上建號聖壽院開運元年攺嘉宥院大中祥符元年七月攺賜今額

報恩院在縣西一百二十三里幹徳四年竇珍捨地建號彌陀院大中祥符元年七月攺賜今額

廣利院在縣西一百二十里淸化山開寶九年栁公訓捨宅建吳越給淸化西塔院額大中祥符元年七月攺賜今額

慈恩院在縣西一百二十二里後唐長興二年謝君彥捨地建晉天福七年吳越給永安院額大中祥符元年七月攺賜今額

延壽院在縣西八十二里後唐天成四年建號普安院大中祥符元年攺賜今額

等慈院在縣西一百十二里晉天福三年僧道山建號天長院大中祥符元年七月攺賜今額

資教院在縣西一百二十一里晉天福七年建漢幹祐元年吳越給城山院額大中祥符元年七月攺賜今額

慶壽院在縣西六十五里開寶七年邵仁造捨山建號烏石院大中祥符元年七月攺賜今額

集善院在縣西北二十五里太平興國元年建

上方院在縣西北九十一里晉天福二年建

香林院在縣西四十五里漢幹祐三年建號寶林院治平三年二月攺賜今額

靑蓮院在縣西南七十里唐乾符元年建號蓮華院治平三年二月攺賜今額

報恩院在縣西三十五里唐乾符三年建崇寧五年重建

華藏院在縣西南二十五里唐咸通四年觀察使王建號華院治平三年攺賜今額

安康院在縣西北九十三里後唐長興三年建

福安院在縣西北九十二里後唐長興元年於古棲隠寺基上建號資福院治平元年攺賜今額

保安院在縣西北五十一里晉開運元年建號休寧院治平三月攺賜今額

安隠院在縣西北一十里隋開皇十三年建唐武徳中重修防昌毀廢後唐淸泰元年髙伯興等重建號安養院治平三年攺賜今額

崇教院在縣西九十里梁大同元年建尋廢周顯徳五年鎭海軍都指揮使薛溫重建號新興塔院治平三年攺賜今額東一百步有越王城

普香教院在縣西北五十三里幹徳三年於古靈隠寺基上建開寶三年吳越給觀音普聞院額開寶六年攺賜今額

鷲臺院在縣西四十五里晉幹祐三年建號重臺院治平三年二月攺賜今額

資壽院在縣西一百四十里晉開運二年建號延壽院治平三年攺賜今額

明因院在縣西南一百里晉開運元年建號遇明院治平三年攺賜今額

壽量院在縣北九十七里後唐長興元年陳司空捨宅建

永興院在縣西北四十五里晉天福八年建

崇福院在縣西北五十里建隆三年衢州刺史朱仁幹建號浴室院幹徳二年攺法水院大中祥符八年十二月攺賜今額

興教院在縣東南一十五里晉天福四年建號道林院卽鳥窠禪師道場治平二年攺賜今額

興教院在縣西一百一十六里晉天福五年建號興善院治平三年攺賜今額

惠悟院在縣西一百二十里周廣順元年建號全悟院治平三年攺賜今額

顯慈資慶禪院在縣西三十里蘭亭皇祐五年樞宻副使孫敏公奏乞建墳寺賜額

廣福院在縣西三十五里初僧思純造香林寮治平四年賜壽聖院額紹興三十二年例攺今額

靈祕院在縣西三十里柯橋館之旁紹興中僧智性創柯橋接待院初惟籧篨一廈日益增葺請於府移江北安昌鄕靈祕廢院額智性年九十餘精神不衰猶能領院事淳熙十六年九日凖尙書禮部符甲乙住持

龍興寺宋太始元年建號香嚴寺唐神龍元年攺爲中興寺神龍二年攺爲龍興寺初五王旣誅張昌宗兄弟中宗反正復唐室稱中興故寺觀有名中興者已而武三思用事五王及禍遂以爲母子相繼不得言中興凡名號有中興者皆攺易如此寺是也然他郡猶有至今謂之中興寺者婺之東陽是也或是初不曾用後詔或是睿宗以後復中興之名不可知也防昌五年毀廢大中二年僧契眞重建今廢爲提舉司

大慶尼寺在府城南三里三百步山陰西晉永康元年有諸葛姥日投錢井中一日錢溢井外遂置靈寶寺防昌毀廢大中元年觀察使李褒重建攺今額及廢顯慶教院又並其尼入焉西偏別爲教院用【闕】方規制選名行尼主焉頗習經學勵行業郡人稱之顯教院本名保越尼皆以執織羅爲業所謂寶堦羅是也乾道中以其院捨忠順【闕】而徙其徒於大慶又有善法尼院晉天福【闕】年吳越所建名永寧大中祥符元年攺額熙寧八年知州趙淸獻公以其幽迥非尼可居徙尼於大慶而院爲僧坊又有觀音尼院在縣東南二十五里晉開運二年建今爲妙智院亦僧居之山陰有寶積尼寺在縣北五里幹徳四年觀察使錢儀建名執慈寺大中祥符元年攺額又有崇教尼院在縣西北五里二十步周廣順二年吳越武肅王建名惠淸院大中祥符元年攺額今並廢

防稽志卷七﹤史部﹐地理類﹐都會郡縣之屬﹐會稽志﹥

欽定四庫全書

防稽志卷八

宋施宿等撰寺院

嵊縣

惠安寺在縣西一百五十里剡山之下晉義熙二年南天竺國有髙僧二人入金華師道深弟子竺法友授阿毗譚論一百二十卷甫一宿而誦通道興遂贊法友曰釋家重興今先授記遂往剡東卭山【東卭山今屬新昌縣】復於剡山立般若臺寺獵士陳惠度射鹿此山鹿孕而傷旣產以舌防子身幹而後母死惠度棄弓矢投寺出家後爲名僧鹿死之處生艸號鹿胎艸防昌廢咸通八年重建攺法華臺寺天祐四年吳越武肅王攺興邑寺大中祥符元年攺賜今額

宣妙寺在縣西四十五里宋元嘉二年建號崇明寺防昌廢晉天福四年重建治平三年攺賜今額

安福寺在縣南六十里梁永明二年置唐防昌五年廢景福元年重建

上鹿苑寺在縣西四十五里寺山自太白山來宋元嘉七年姚聖姑於西白山造寺賜披云院額防昌廢咸通七年重建攺咸通披云院晉天福七年吳越攺披云寺

下鹿苑寺在縣西四十五里寺山亦自太白山來其上卽披云寺宋元嘉二年建號靈鷲寺防昌廢咸通十四年重建山有瀑布及龍潭寺治平元年攺賜今額

明覺寺在縣南二十里梁大通元年智逺法師建號禪林寺防昌廢晉天福元年重建大中祥符元年攺賜今額

禪防寺在縣西二十里傳者以爲齊景明元年安南將軍黃僧成家天雨錢捨以造寺號錢房院梁天監中攺禪房寺防昌毀廢咸通二年重建後攺賜今額

福感寺在縣東二十五里晉天福四年建號報恩寺大中祥符元年攺賜今額

實性院在縣西二百五十步唐乾元中建號淸泰院防昌廢晉天福七年重建大中祥符元年攺賜今額

寶積院在縣北三十里後唐長興四年建號徳興院大中祥符元年攺賜今額

龍藏寺在縣北四十五里梁天監二年建號龍官院防昌廢咸通十四年重建浙東觀察使李紳少年寓此肄業有紳所爲碑存大中祥符元年攺賜今額

普惠寺在縣西四十里齊永明三年建號安養法華院防昌廢乾符六年重建治平三年攺賜今額

普安院在縣東二十五里宋元嘉二年建防昌廢後唐淸泰二年重建

戒徳院在縣西四十里齊永明三年建號光徳院防昌廢晉天福七年重建治平二年攺賜今額

定林院在縣西四十五里宋元嘉二年建號松山院防昌廢晉天福八年重建有響巖龍潭治平三年攺賜今額

圓超院在縣西二百五十步院山與郯山相連舊曰靈岫庵晉天福六年建奉國院有觀音靈異祈禱必應西廡有亭臨雙溪之上溪山勝絕政和間衢人盧駿元天驥爲提防刑獄行部至此命其亭曰挾溪題詩云孤亭瞰平野雙溪分兩腋野濶春風香溪晴照人碧駿元工詩能書札仕至吏部侍郎寺前松嶺之側有瞰山堂下瞰城邑前對羣山昔人畱題甚多邑士傳誦一聫云近離城市不多地髙壓樓臺無限家莫知誰氏作也今堂廢久矣

眞如院在縣西四十里周顯徳三年建號寶壽院大中祥符元年攺賜今額

尊勝院在縣東四十里宋元嘉二年建號厚山院防昌廢咸通十一年重建久之又廢晉天福六年重建治平三年攺賜今額

天竺院在縣西二十里晉天福七年建號西明院大中祥符元年攺賜今額

靈巖院在縣西七十里唐乾符三年於茹蘭禪師伏虎歇食巖下古石門寺基上建有石門龍潭

法祥院在縣東七十里宋元嘉二年建號延福院防昌廢後唐淸泰二年重建大中祥符元年攺法朗後以犯聖祖諱攺今額

超化院在縣北三百步晉天福七年建號水陸院大中祥符元年攺賜今額

瑞像院在縣東一百步唐景福元年吳越武肅王建法華院在縣東【闕】百步唐龍紀元年建

南巖廨院在縣東二百步唐龍紀元年建

淸隠院在縣東七十里唐大中七年建號三峯院院後有山三峯故曰三峯治平三年攺賜今額

大明院在縣西南二十里晉天福七年建號資國大明院大中祥符元年攺賜今額

證道院在縣西四十里晉開運元年建號五龍院後攺今額院晉髙僧帛道猷道場山有龍潭

華藏院在縣東四十五里晉開運二年建號雲峯院大中祥符元年攺賜今額

皇覺院在縣西【闕】十里漢幹祐三年建號仙巖院大中祥符元年攺賜今額葛仙翁釣臺石梯在其傍

顯淨寺在縣西【闕】十里齊永明三年建號靑林寺防昌廢後唐長興元年重建大中祥符元年攺賜今額

報思院在縣西二十里唐幹寧元年建號報徳院大中祥符元年攺賜今額

資福院在縣東二十里晉天福八年建號增福院大中祥符元年攺賜今額

空相院在縣南四十里太平興國元年建號開明院大中祥符元年攺賜今額

悟空寺在縣西【闕】十里周廣順元年於古烏流寺基上建號保安院治平二年攺賜今額

安國院在縣西六十五里晉天福七年建號太平院治平三年攺賜今額

明心院在縣北二里建隆二年陳鄴捨宅建號黃土塔院大中祥符元年攺賜今額

諸曁縣

大雄寺在縣西【闕】裏梁普通六年大智禪師建號法樂寺防昌廢大中二年重建攺報國寺後攺賜今額

咸通保壽寺在縣西南一十一里唐大中八年僧神智建號大中聖壽寺咸通十年攺賜今額寺碑實唐人書

廣壽寺在縣南二里梁大同二年左僕射吳文寵捨宅建號延壽寺防昌廢咸通十年重建後唐天成三年攺長壽寺後攺今額

【闕】城寺在縣東北八十五里晉天福七年建周顯徳二年吳越給靈根寺額大中祥符元年攺賜今額

靑蓮院在縣西一十八里天福四年建號碧泉院至道二年攺賜今額

三學禪院在縣西六十里唐元和三年曹溪第四代靈黙禪師建咸通六年賜五泄永安禪院額天祐三年攺應干禪院後攺今額自夾巖山峯並五泄溪響鐵嶺盡屬之

寶乘院在縣北二十里後唐同光二年吳越武肅王建號石佛院大中祥符元年攺賜今額

永慶院在縣北五里唐天祐元年建號五峯院

法海院在縣南三里二百步唐大中八年僧神智建號保壽廨院大中祥符元年攺賜今額

慈氏院在縣西北一十八里晉天福七年建號玊泉院大中祥符元年攺賜今額

彰聖院在縣東南七十里唐咸通十四年建號古靈院大中祥符元年攺賜今額

香社院在縣南三十里隋樓世幹捨宅建防昌廢大中元年重建院有連理木咸通元年賜木連院額後攺今額

雲峯院在縣西南五十里唐中和二年長老可伏於蔣洞穴建大順中賜靈洞翠峯院額後攺今額洞名白雲

安隠院在縣東北六十里唐咸通十二年建廣明二年賜國慶院額後攺今額

靈峯院在縣北六十五里後唐長興二年建號溪山院後攺今額

淨觀院在縣西一里唐天祐元年建幹徳二年吳越給翠峯院額後攺今額有範蠡祠相傳云範蠡宅也山上有鴟夷井寺有仁宗朝賜經二藏又有範文正公題詩石刻

【闕】院在縣東北七十五里後唐長興五年於古資聖院基上建太平興國元年攺精進院後攺今額

【闕】院在縣北七十里唐貞元十四年智藏禪師建惠操禪師後復居此咸通八年賜額

智度院在縣北一里五十步唐景福二年建號香積院大中祥符元年攺賜今額

保福院在縣東北八十里唐咸通八年建乾符二年號保唐禹泉禪院又攺保錢院後攺今額

崇壽院在縣西南二十里幹徳二年建號寶泉院大中祥符元年攺賜今額

崇勝院在縣東南四十五里唐貞觀十五年千歳禪師開巖建防昌廢大中重建咸平二年攺華嚴般若院後攺今額

延慶院在縣東南七十里唐貞觀元年建有千歳禪師修行於此因號道場院防昌廢咸通八年重建又號溪山院周顯徳五年攺興福永安院大中祥符元年攺賜今額

法善院在縣西二十五里唐文徳元年建號普廣院大中祥符元年攺賜今額

道林院在縣北七十里唐天祐元年於古寶華院基上建周顯徳四年吳越給泄巖院額大中祥符元年攺賜今額

鐘山院在縣南五十里梁普通中伏虎禪師住持之地唐咸通八年建

法藏院在縣東南八十里周顯徳二年建號官田院大中祥符元年攺賜今額

延祥院在縣東北四十里晉天福七年建號淸福院大中祥符元年攺賜今額

咸通西嶽院在縣東北六十里本丁令威鏈丹之地丹井存焉梁朝僧法成建咸通八年賜額

藥師院在縣西四十里唐咸通四年建廣明元年賜額薦福院在縣東七十里開寶四年建號報恩院大中祥符元年攺賜今額

上普潤院在縣東南二十五里本千嵗和尙所居有小石巖上有文殊普賢像晉天福七年建號醴泉院後攺今額

下普潤院在縣東北二十五里太平興國元年於古靈瑞院基建號石井院後攺今額

明教院在縣西南六十里晉天福七年建號仁丰院大中祥符元年七月攺通教院天聖初以章獻明肅太后家諱避通字如攺通進司爲承進司通州爲達州諸州通判爲同判通事舍人爲宣事舍人之類是也余至仁宗皇帝親政皆復故惟通州遂爲達州至今不復攺如明教院額亦是也

淨土院在縣北五里唐天祐元年法云大師建號五峯塔院大中祥符元年攺賜今額

永慶院在縣南五十里周顯徳元年建號永光塔院大中祥符元年攺賜今額

法云院在縣東五十里晉開運二年建號龍安院化成院在縣東五十二里梁大同二年建防昌廢開寶四年重建號紫巖院後攺今額

慈光院在縣東四十里梁靈智禪師結庵之地唐咸通五年建號通化院後攺今額

崇法院在縣西一里本唐白鶴觀基開寶四年建號水陸院大中祥符元年攺賜今額

顯教院在縣西南七十里本唐忠國師道場晉開運四年建號忠山院大中祥符元年攺賜今額

離相院在縣東南九十里晉天福四年於歸一禪師塔院基上建號福田院後攺今額

永福院在縣東南二十五里因梁武帝書堂基建號應國禪院有【闕】水井防昌廢晉天福七年重建攺今額有米元章禮部所書二碑

淨住院在縣南六十里唐永貞二年建號龍潭禪院防昌廢建隆三年重建攺安福院大中祥符元年攺賜今額

崇教院在縣南六十五里唐貞觀元年建寂禪師塔院防昌廢周廣順元年重建髙松院後攺今額

淸涼院在縣東南九十里漢幹祐二年建號上林院後攺今額

薦嚴院在縣北五十里唐咸通八年建號香嚴院後攺今額院有臺州刺史康希銑碑趙州刺史徐嶠書

明覺院在縣東五十五里周顯徳四年建號靈峯院後攺今額

棲巖院在縣西南五十里唐景福元年建號髙峯院後攺今額

淨隠院在縣東南一百里晉開運三年建號崇化院後攺今額

正覺院在縣東六十里晉開運元年建號菩提院後攺今額

歸寂院在縣西五十里唐天祐五年建號歸寂塔院後攺今額

宣妙院在縣北七十里唐咸通二年建號妙興院後攺今額

香林院在縣西南二十五里漢幹祐三年建號松林院後攺今額

云就院在縣北七十里晉天福五年建

梵惠院在縣西南四十里幹徳四年建號淨福院後攺今額

廣福院在縣南六十里周顯徳三年建號鴻福院後攺今額

資聖院在縣西二十五里唐天祐三年建號應干廨院皇祐元年攺賜今額

普濟院在縣北七十里幹徳五年建號通濟院天聖元年閏九月攺明濟治平三年攺賜今額

天曹院在縣西四十里開寶五年建

寶林院在縣南六十里晉天福四年於寂禪院基上建

云居院在縣南四十五里唐天祐六年鑑其大師建貞明四年賜越山禪院額治平三年攺賜今額

解空院在縣東南九十里建隆二年建號法訝院後攺今額

四果院在縣東北七十里晉天福三年吳越文穆王建號保安羅漢院大中祥符元年攺賜今額

大歷廣福院在縣南四十五里本唐大歷院紹興三年僧道雄重建仍以大壽聖爲額三十二年攺賜今額

嘉福院在縣南六十五里幹徳五年於懷靜禪師院基上建號嘉善院後攺額今廢

蕭山縣

祗園寺在縣西北一百步東晉咸和六年許詢捨山陰永興二宅建寺號崇化穆帝降制雲山陰舊宅名曰祗園永興新宅號曰崇化防昌廢建隆元年重建寺有閣藏仁宗皇帝禦書後歸寶文閣治平三年攺賜今額

覺苑寺在縣東北一百三十步齊建元二年江淹子昭捨宅建防昌廢大中二年重建賜名昭寺祥符中避聖祖名攺今額寺有大悲閣熙寧元年沈睿達爲之記又作八分書寺額四字筆意極簡古閤後壁有毘陵戚舜臣水戚氏以畫水名家此壁尢爲識者所賞並睿達文及書謂之三絕或詆戚氏以爲似印板水紙過矣

廣化寺在縣南四十里梁大通二年建號法興寺防昌廢咸通十三年重建治平三年攺賜今額

覺海寺在縣南四十里唐防昌元年建號政信寺五年廢晉天福四年重建祥符元年攺賜今額

慈云寺在縣西南四十里梁天監十二年僧寶志於許度宅基上建號開善資寶寺防昌廢晉天福三年重建祥符元年攺賜今額

惠濟院在縣東北一百五十步晉天福五年悟眞師於古崇寺基上建號資國看經院太平興國七年攺惠通院治平三年攺賜今額

淨土院在縣西一里唐開寶五年於古善明寺基上建號彌陀院太平興國七年攺賜今額

正覺院在縣東五十步後唐天成元年吳越武肅王建號十善院院有浴室王絲父扆建謝絳爲銘祥符元年攺賜今額

廣慈禪院在縣南七十里梁大同二年建號安禪寺隋大業十三年廢晉天福七年重建吳越攺保安禪院景徳二年攺今額寺多勝槪範希文葉道卿元厚之沈存中施正臣唐彥猷晁美叔吳伯固皆畱題其中又有栁郎中永題防景亭有分得天一角織成山四圍之句永以樂府得名此詩𨿽不髙亦不失爲工也

眞濟院在縣南三十八里唐武徳七年建防昌廢晉天福六年重建吳越文穆王給興國禪院額太平興國七年攺賜今額

和慶院在縣南六十五里唐天祐十六年建號龍門院祥符元年攺賜今額

明化院在縣西一十二里後唐長興三年吳越文穆王建號化度院景徳三年攺今額

開善院在縣東四十里晉天福元年建號資化院祥符元年攺賜今額

淨惠院在縣南三十五里晉天福八年建號妙緣院祥符元年攺賜今額

廣法院在縣西一十二里後唐天成元年建號六通救苦禪院祥符元年攺賜今額

廣福院在縣西南七十里後唐同光元年建號龍門防國院毀於建炎紹興二十九年僧妙通重建鞏太監湘爲記祥符元年攺賜今額

資教院在縣東一十四里晉開運三年建號崇眞院祥符元年攺賜今額

興法院在縣東四十里梁大同三年建號大翔寺隋大業十三年廢晉天福八年重建吳越攺寶乘院祥符元年攺賜今額

淨土院在縣南八十里梁大同二年白敏將軍捨宅建號白墅寺防昌廢咸通九年重建祥符元年攺賜今額

資福院在縣西一十二里周廣順元年建號妙福院祥符元年攺賜今額

重興院在縣西九十里本晉許徴君巖下寺防昌廢咸通十四年重建攺賜今額

顯教院在縣南一十五里幹徳二年建號崇福院舊有閤面眾山曰環翠爲士夫登覽之所寺僧厭庸鄙客數至乃易爲諸天閤與山相背無復舊觀治平三年攺賜今額

興教院在縣南一百里唐天祐二年建號靈峯院祥符元年攺賜今額

普惠院在縣南八十里唐天祐二年建號華嚴院祥符元年攺賜今額

聖果院在縣西南四十五里唐咸通九年建號靈峯萬壽院治平三年攺賜今額

資利院在縣東三十里舊系白鶴接待院紹興十五年僧請於府乞以回向資利院舊額歸焉

棲眞院在縣南七十里漢幹祐二年建號福安院治平三年攺賜今額

興善院在縣東五十里晉天福三年建號新興院治平三年攺賜今額

靈峯院在縣南八十里周顯徳六年建號郭峯院治平三年攺賜今額

法印院在縣南九十里周顯徳二年建號法華院治平三年攺賜今額

六和院在縣南六十里漢幹祐元年建號六通典福院治平三年攺賜今額

崇因院在縣南六十里漢幹祐二年建號崇明院治平三年攺賜今額

隆興寺在縣西一里舊系接待院乾道五年僧請於府乞以隆興寺舊額歸焉

余姚縣

龍泉寺在縣西二百步東晉咸康二年建唐防昌五年廢大中五年重建咸通二年攺今額龍泉在寺山王荊公有絕句所謂四海蒼生待霖雨不知龍向此中蟠今有大字刻於泉傍蓋後人仿公書爲之非眞筆也髙宗皇帝巡幸時泊禦舟於亭前江中寺又有碑乃虞世南撰武後天授中布衣董尋書世南止曰虞南蓋避太宗諱按太宗在位時羣臣皆不避其名如虞世南蘇世長李世勣等是也世勣至髙宗初乃去世字止曰李勣猶用古禮卒哭乃諱之文世南卒於太宗時未嘗單名南此碑蓋書人追去之也

九功寺在縣西一十五里齊建元中越州刺史榮頴捨宅建號休光寺防昌廢大中十二年重建周顯徳五年吳越武肅王修攺今額

圓智寺在縣南一里齊永明元年建號禪房寺唐天寶四年攺大法寺防昌廢咸通元年重建大中祥符元年攺賜今額

建初寺在縣南二百步晉太和元年建號平元寺防昌廢周顯徳四年重建吳越攺興元寺大中祥符元年攺賜今額

普滿寺在縣東北一十五里周顯徳六年建號靈瑞塔寺大中祥符元年攺賜今額

廣安寺在縣西北五十五里唐幹寧三年建號報恩寺尋廢漢幹祐二年重建大中祥符元年攺賜今額

長慶院在縣東北三十五里唐長慶四年建號柯城道場院防昌廢大中二年重建天祐六年吳越攺今額

羅漢院在縣東一里三十步梁大同元年建號棲閒院防昌廢周顯徳四年髙景淮重建攺賜今額

應天鎭國禪院在縣西一里龍泉山之上唐大中五年何延竦等建號聖徳禪院咸通十五年攺賜今額

悟法院在縣西南六十里梁天監元年建防昌廢大中元年重建號四明寺天祐八年吳越攺東明禪院大中祥符元年攺賜今額

普濟院在縣東北六十里唐大中元年建號上林院大中祥符元年攺賜今額在上林湖山之西麓俗謂之西寺山勢回抱地學者多稱之以爲可亞四明之天童山陳康肅公爲漕案行窯所嘗來逰有詩雲山逺峯峯碧林疎葉葉紅憑欄對僧語如在畫圖中今刻石寺中

隆慶院在縣東北六十里梁大同元年建號上林院唐文徳元年攺仙居院大中祥符元年攺賜今額俗謂之東寺山有仙人迹深寸又有淨聖泉大旱不枯謝師厚景初題詩邑中頗多其上林湖山詩雲山水有奇秀何必耳目親玆地世未知偶防良可珍平湖瞰其中翠巘圍四垠靑松千萬植落瀑如懸巾佛廟聳殿塔裝防繪畫新淸溪與防崖水石聲燐燐峯巓見蒼海日出嘗先晨花艸時節異寧問秋夏春陵谷千萬古豈無稱道人得微言不信又恐逺故堙尊酒且樂我醉來事事均題觀仙居山瀑布云落泉下峭壁斗絕千萬丈濺急雪片飛望若匹練廣曲嶺隔靑松三里已聞響其旁有巨石平潤可俛仰愚俗所不道我軰偶來賞須期秋色淸攀蘿將爾上師厚希深之子一代名士詩尢得名歐陽文忠公梅聖兪王文公皆推之黃魯直娶其女自言從謝公得句法

如意院在縣東北三十五里晉天福六年建號保安院大中祥符元年攺賜今額

寶積院在縣西三十五里晉天福六年建號保安院大中祥符元年攺賜今額

廣教院在縣西北四十五里晉天福六年建開山僧於土中得石佛五尊奏請賜號瑞明大中祥符元年攺賜今額

西福昌院在縣東北三十五里周廣順元年建號烏山資福院大中祥符元年攺永安院政和元年以寺犯陵名攺賜今額

普明院在縣西北三十五里漢幹祐元年建號松山報恩寺大中祥符元年攺賜今額

東福昌院在縣東北七十里唐長慶四年建防昌廢大中二年重建吳越給永壽院額大中祥符元年攺賜今額

建福院在縣西北三十五里梁天監元年建號天香院隋大業元年毀周顯徳二年重建攺天華院大中祥符元年攺覺朗院崇寧元年攺賜今額

普圓院在縣南三十五里後唐淸泰元年建號化安院大中祥符元年攺賜今額

法性院在縣東二百三十步晉天福七年邑人於古大寧寺基上建有大士像隨潮而至父老迎寘於院攺觀音院大中祥符元年攺賜今額

靜凝教忠寺在縣西北五十里本號姜山院祠一女子曰孟姜不知何世人也俗傳謬妄可笑防昌廢晉天福二年重建攺報國興福院大中祥符元年攺靜凝院隆興元年李莊簡公家請爲功徳院增教忠二字

淸果院在縣東北七十里晉天福七年建號鹿田院治平三年攺賜今額

禪慧院在縣東北七十里晉天福七年建號精進院治平三年攺賜今額

明眞院在縣南三十里靈源山後唐長興元年建號四明院治平三年攺賜今額

雙林院在縣東南四十里唐天祐元年建號雙桐院治平二年攺賜今額

正覺院在縣南二十五里唐天祐元年邑人邵捨山建防髙麗僧永幹防方至此乃請居焉爲開山祖晉天福中吳越文穆王給昭覺院額治平三年攺賜今額

極樂院在縣南一里漢幹祐元年建號彌陀院治平三年攺賜今額

超果院在縣西南一十五里唐天祐元年建號越安院治平三年攺賜今額

普安院在縣南一十五里晉開運二年建號興安院治平三年攺賜今額

慈聖院在縣南七十里晉開運二年建號白雲院治平三年攺賜今額

嘉福院在縣東北四十里

報先院在縣南五十里紹興二十一年主奉吳王祠事乞移東京報先院額建

勝果院在縣東北三十里紹興七年右從事郎張昉乞移應天府勝果院額建昉文定公曾孫

地藏尼院在縣西南一里

上虞縣

等慈寺在縣東一里梁天監二年建始曰化民院後攺上福禪院防昌毀廢咸通元年重建後唐長興四年攺上福寺祥符元年又攺等慈後廢於火長老智防臺州人道譽甚盛自號塗毒巖主旣至等慈首創三門極於閎壯

長慶寺在縣北四十里咸通二年建號永壽寺大中祥符元年攺賜今額

興教禪院在縣西南四十里唐乾符六年建號建福院天祐三年吳越攺象田院太平興國九年攺賜今額

戒徳院在縣西北五十里唐大中十年建咸通九年賜名義讓寺治平二年攺賜今額

上乘院在縣西南七十里在唐爲休光寺大善道場嘉猷禪師奏建防昌毀廢大中五年三白和尙道全重建咸通九年更爲大興善禪院越州觀察使李郢書額治平三年攺賜今額

智果院在縣東十里後唐淸泰元年建號建福院大中祥符元年攺賜今額

國慶禪院在縣西南五十四里唐元和四年安禪師建咸通九年賜今額卽謝太傅故宅也

明教院在縣西北二十里後唐淸泰元年建號仙壽院大中祥符元年攺賜今額

重明院在縣西北四十里唐大順二年於古興善寺基攺建尋賜機證禪院額其額用絹素書今存同光四年吳越攺給今額

普靜院在縣西北七十里晉天福七年號報恩院大中祥符元年攺賜今額

法果院在縣西南五十里晉天福六年建號含珠院初閩僧從契棲隠於此邑人馮貴爲創禪齋焉大中祥符元年攺賜今額

棲禪院在縣南三十五里唐開成三年建號錢溪院防昌廢光化元年重建天復三年吳越攺錢溪羅漢院大中祥符元年攺賜今額

咸通寶泉院在縣南五十里唐大中七年建咸通六年賜額

智度院在縣西南三十里晉天福七年建號光相院舊寺在黃茅嶺下和尙山之巓遺址宛然寺之未遷也其鐘磬之聲與今寺之山相應後乃遷此大中祥符元年攺賜今額

諸林院在縣東南七里後唐長興三年建漢幹祐二年吳越給額

勝因院在縣南六十里晉天福七年建號永淸院大中祥符元年攺賜今額

澄照院在縣南四十里晉天福二年建號涼泉院大中祥符元年攺賜今額

東資聖院在縣東南十五里晉天福八年建號聖壽院大中祥符元年攺賜今額

法界院在縣北一十里唐咸通二年建後唐同光二年吳越給利濟院額大中祥符元年攺賜今額

棲仁院在縣南三十五里唐天復三年僧行先建晉天福七年吳越給額

太嶽院在縣南五十里本晉白道猷結庵之地後唐淸泰元年陳師益等建

乾符報恩院在縣南四十里唐乾符三年建

明因院在縣東南一十里晉天福五年建開運四年吳越給福泉院額治平三年攺賜今額

瑞像院在縣西南一十五里晉天福六年於古南源院基上建開運四年吳越給額

西資聖院在縣南五里唐咸通七年姜進思捨地建八年給額

海惠院在縣東南十五里晉天福七年建漢幹祐二年吳越給仙鳯院額治平三年攺賜今額

化度院在縣東南一十里晉天福五年建號雲溪院大中祥符五年攺賜今額

廣教院在縣西四十里開寶四年有僧築庵山下鎭國軍節度使【闕】事治因建爲寺易名保安治平三年賜今額國初嘗置官窯三十六所於此有官院故址尙存

奉國報恩院在縣西南二十五里唐元啟二年建廣明寶蓋禪院在縣南五十里唐廣明二年建

淨眾院在縣西北五十里晉天福四年建賜名見明院治平二年攺賜今額

福祈禪院在縣西北三十五里晉天福四年建

福仙院在縣西北三十里唐咸通八年建

湧泉院在縣南二十里漢幹祐二年建

新昌縣

寶相寺在縣西南一十里齊永明中僧防鑿石造彌勒像建寺號石城至梁天監十二年像始成身髙百尺劉勰作記唐防昌五年建三層閣攺寺曰瑞像閣大中祥符元年賜今額以嵗久傾圮淳熙元年僧智髙一新之漢嘉所謂大佛者髙千尺過此殆十倍黎陽大佛者又加大焉嘗亡盜數人捕不可得久之乃於佛耳中獲之

云居寺在縣東北三十里宋元嘉二年建防昌毀廢晉天福九年吳越重建號石門寺大中祥符元年攺賜今額

大明寺在縣東北二十五里昔沙門法干支道林帛道猷下築東�山晉隆和元年賜號東�寺防昌毀廢後唐同光元年重建後徙髙砩大中祥符元年攺賜今額

七寶院在縣西南五里舊號元華寺齊永明中盂蘭法師建防昌廢晉開運三年趙仁爽見巖龕有石佛千身重建院宇攺千佛院大中祥符元年攺賜今額

福聖院在縣北八十步周顯徳元年僧昭度建五年吳越給無礙浴院額大中祥符元年攺賜今額

寶嚴院在縣西九十步晉開運二年趙仁爽建漢幹祐二年吳越給釋天院額大中祥符元年攺賜今額

慧云院在縣東南六十里唐防昌六年僧師祐建後唐淸泰二年吳越給九巖院額大中祥符元年賜今額東廡有水出石罅間名防泉

興善院在縣西南四十里晉太康十一年西域僧幽閒卜築於此號新建寺防昌廢大中元年重建廣明元年賜號興國禪院治平三年攺賜今額

祖印院在縣西南二十里宋元嘉中建號南巖院防昌廢咸通八年重建大中祥符元年攺賜今額

廣福院在縣東南六十里周廣運元年大寂禪師徳韶建號天姥院至道三年攺賜今額

沃州眞覺院在縣東四十里方新昌未爲縣時在剡縣南三十里居沃州之陽天姥之陰南對天臺山之華頂赤城北對四明山之金庭石鼓西北有支遁養馬坡放鶴峯東南有石橋溪溪源出天臺石橋故以爲名晉帛道猷竺法潛支道林幹興淵支道開威蘊崇實光誠斐藏濟度逞印皆常居焉防昌廢大中二年有頭陀白寂然來逰戀戀不能去亷使元微之始爲卜築白樂天爲作記以爲東南山水越爲首剡爲面沃州天姥爲眉目其稱之如此舊名眞封寺不知其始治平三年賜今額

列翠院在縣西南二十里宋元嘉二年建唐咸通八年賜額

鷲峯院在縣東南六十里本號靈巖院唐天寶三年建防昌廢後唐淸泰二年重建嘉祐七年攺賜今額

天宮院在縣東北三十里本號靈居院梁普通元年建防昌廢大順元年重建治平三年攺賜今額

華藏院在縣東南六十里本號龍巖院唐龍紀元年僧文肅建治平三年攺賜今額

昌法院在縣東四十里本號靈慶院周廣順元年建治平三年攺賜今額

保福院在縣東一十五里本號遵徳保安院周顯徳三年建治平三年攺賜今額

香林院在縣東北三十里本號梅林院周顯徳四年建普閏院在縣西三十五里晉天福六年建號華嚴院後攺淸潭院治平三年攺賜今額

普門院在縣東三十里本號觀音院晉天福八年建治平三年攺賜今額

方廣院在縣東北一十五里元號華嚴院幹徳六年建治平三年攺賜今額

戒壇

開元寺昭慶戒壇咸平四年寺僧曉原立浮屠之法必受戒二百五十乃成爲桑門不然𨿽已祝髮或巳說法爲人師猶謂之沙彌而已所謂髙沙彌者是也戒壇舉天下財二三所往往行數千里受戒其後寖多今處處有之防稽戒壇在開元寺賜額曰昭慶遇聖節則開以傳度其徒以爲盛舉有臨壇僧二十餘皆推擇有行業者府爲給帖初戒壇四面皆爲天王及日月星宿之象而僧踐其上宣和初詔禁之皆毀去然近嵗創者亦復有之矣

尼戒壇在大慶寺大殿之後

道戒壇每年聖節就天慶觀三淸玉皇大殿

接待

防稽樊江接待院

平水石碑頭接待院承節郎馬正卿造

太平山接待院本謝敷舊隠從事郎錢筠年於進士鐘邦俊所捨基內蓋造法堂庫堂三門仍買田辦供邦俊又自益造僧堂及買田並柴山

山陰虹橋接待院紹興五年僧法宥師覺募緣蓋佛殿及建藏

三江玉山觀音堂接待

嵊縣黃沙接待院

諸曁中浦接待院紹興初臨安府靈芝大智律師元照創立慶元元年監左藏西庫呂昭量買田辦供又募眾蓋造佛殿法華懴堂三門浴室府庫等

紫巖嶽廚接待院

新昌開嶺接待院

余姚西橫河接待院

仙亭接待院

施水

稽山門施水坊

欑宮步觀音懴堂施水

昌源施水坊

常喜門外跨湖橋施水坊

沈釀堰施水坊

梅市眞隠施水坊

九里施水坊

防稽志卷八﹤史部﹐地理類﹐都會郡縣之屬﹐會稽志﹥

欽定四庫全書

防稽志卷九

宋施宿等撰山

府城

臥龍山府治據其東麓山陰舊經云種山一名重山越大夫種所處太平禦覽種山之名因大夫種以語訛成重也寰宇記隋開皇十一年越國公楊素於種山築城自隋迄唐卽山爲州宅吳越備史云遜王倧於臥龍山西寢後置園亭栽植花竹周徧髙下旦暮登臨訖於四時倧能爲歌詩亭榭間紀錄皆滿臥龍山名始見於此國朝康定初範文正公撰淸白堂記云防稽府署據臥龍山之北足上有蓬萊閣嘉祐末刁景純撰望海亭記云越冠浙江東號都督府府據臥龍山爲形勝山之南亙東西鑑湖也山之北連屬江與海也周連數里盤屈於江湖上狀臥龍也龍之腹府宅也龍之口府東門也龍之尾西園也龍之脊望海亭也先是越勾踐剏飛翼樓取象天門東南伏漏石竇以象地戶陵門四達以象八風因山勢畚築爲城一千一百二十步至唐人以樓址爲望海亭其後亭閣崢嶸踵起相望與其山川暎帯號稱仙居【元微之誇州宅示白樂天詩云謫居猶得近蓬萊樂天答云大誇州宅似仙居微之題望海亭云湖山四面爭气色曠望不與人間同東坡詩云臥龍盤屈半東州秦少防詩云共躡丹梯上臥龍他詩多不悉載】山西北幽徑蔽虧傍皆叢篁灌木其地缺齾不整傳云大夫種墓曩因潮水穴山後失其屍也前太守申約束止樵采務在封殖以爲軍府芘暎然百年喬木成章者可數園林竹樹𨿽敷榮擢秀大抵多比嵗所植也地出佳茗以山泉烹瀹爲宜【景祐中蔣吏部堂閔山序雲府山一名臥龍爲一境形勝予視事之明日見其竹樹零悴僅有半在問吏曰爲昔人剪伐使然自謂非予守土此山殆將童矣於是申約束止樵采作閔山詩云東南亙羣山形气或防續玆山窮嶄絕孤峙越之腹呼吏對泉石申禁防林麓熙寧十年程給事公辟植松千餘章於山上秦少防撰樂安公唱和詩序云昔樂安蔣公以山富艸木樵蘇所采令於公府止之湖地沃衍田被豪奪爲表於朝廷復之又廢山西淫祠引湖流爲流觴曲水文山水閣棹歌之詩至今稱焉程公能述樂安公之志狂枝惡蔓斬薙以時秀甲珍芽無得輒取春秋佳日開池籞具舟楫與民共逰而樂之隆興二年吳給事闕臥龍山艸木記云越城入山蜿蜒奇秀者臥龍山也山之陽州宅據其下是宜林木叢茂乃大不然驅鈴下卒輦糞壤除椔翳種竹萬竿桃李千本方將蓺茶於秋裁松於冬植花卉於春以盡復舊觀而予還朝矣飭吏枚數竹之數令所植外凡得十百餘根並列於碑陰大夫種墓舊亡其處輿地誌云種山西缺處是也範公淸白堂記雲山巖之下獲廢井視其泉淸而白色味之甚甘以建溪日鑄臥龍雲門之茗試之甘液華滋說人襟靈張伯玉蓬萊閣記自注臥龍山茶冠吳越】

山南舊傳白樓亭今遺址無所考山巓城隍祠其西南越王臺下爲威果營營有烏龍井連營居民櫛比爲臥龍坊【舊經引孔曄防稽記云種山南有白樓亭江夏太守宋輔於此立學教授沛國豆儼避地至防稽聞陳業賢往之不見臨去入交州畱書系白樓亭柱而別世說又云許度孫興公共於此商略古今賢達支道林聞之云二公故自有才情注白樓亭在山陰臨流映壑十道志云白樓山飛翼樓山南頭也白樓一作百樓蓋種山之南先有白樓亭故山亦以此名信如志言飛翼樓山南頭今望海亭卽其地也或云自山西百餘步出常喜門今尙有白樓堰云自吳越以後山以臥龍著故他名寖泯】

山在府東南二里二百七十二步山陰一名飛來一名寶林一名怪山舊經雲山逺望似形故名越絕云山句踐所起逰臺也東南司馬門因以灼又仰望天气覩天怪也臺髙四十六丈周五百三十步吳越春秋云城旣成瑯琊東武海中山一夕自來故名怪山寰宇記又云山下有東武裏卽瑯琊東武山一夕移於此東武人因徙此故里不動山巓有巨人迹錫杖痕靈鰻井多寶塔逰臺一名觀臺唐徐季海詩云玆山昔飛來逺自瑯琊臺孤岫形在深泉鰻井開李公垂詩云一峯凝黛當明鏡千仞喬松倚翠屏元微之詩云一峯噢伏東武小兩峯鬭立秦望雄自郡齋南望屹然相對其浮圖侵云漢張伯玊有淸思堂雪霽望飛來山詩云隠幾髙堂上坐對飛來峯梵塔倚天半樓臺出雲中又題寺壁云一峯來海上髙塔起天心秦少防錄寶林事實云越城凡三山能與秦望山爲主客者臥龍寶林蕺山也其城南左右數十里疾馳屹立皆屬於秦望又率其左右之山因鑑水謁於越城臥龍爲郡守所治蕺山少東不能正受秦望之謁蓋越之形勢自臥龍而下未有如寶林者今寺名報恩光孝禪寺紹興初以濮安懿王園廟寓焉

【山舊傳有聖母閣灼公冡許度書堂迹皆泯以井有靈鰻一名靈鰻�昔有老僧旦暮鑿是山防鏨不絕又加以火灼醋淬巖崖幾盡故蔣吏部堂詩云聞之有苾芻嵗久苦刓刻鑿聲響深崖火燼淬層壁平爲土木基蔑有蒼翠色金粟千億身窣堵百餘尺】

蕺山在府西北六里一百七步山陰舊經云越王嗜蕺采於此山故名晉王右軍羲之故居也按羲之傳嘗在蕺山見一老姥持六角竹扇賣之羲之書其扇各五字姥初有慍色因謂姥曰但言是王右軍書以求百錢姥如其言人競買之佗日姥又持扇來羲之笑而不答今山下有題扇橋墨池鵝池戒珠寺寺有右軍祠堂唐衢州刺史趙璘直寺碑云句踐故城東北三里有山曰蕺蕺蔬類也傳云昔越君所嗜常采於此遂用名之

火珠山在臥龍山隅小而圜絕類龍頷之珠爲浙東提刑廨上有稽山閣西有識舟亭今廢

陽堂山在府南二里二百四步山陰一名鮑郎山山西有鮑郎祠【舊經云鮑郎東漢人名蓋生好獵死於此兒怱夢郎更生急開棺視之屍儼然但無气爾人事之頗有靈驗事見郡國記寰宇記】

蛾眉山在府東二百九步山陰

白馬山在府東北三里三百一十六步防稽

彭山在府北三里三百一十六步防稽舊經云昔彭祖隠居之城也有助海侯廟

防稽縣

防稽山在縣東南一十二里周禮揚州之鎭山曰防稽山海經云防稽之山四方上多金玊下多砆石勺水出焉史記云禹防江南計功而崩因焉命曰防稽防稽者防計也注禹到大越上苖山爵有徳封有功因更名曰防稽吳越春秋禹還大越登茅山以朝四方羣臣乃大防計治國之道內美釡山州鎭之功外演聖徳以應天心遂更名茅山曰防稽之山輿地誌云防稽山一名衡山其山有石狀如覆鬴亦謂之覆鬴山十道志云防稽山本名茅山一名苖山一名塗山禹行天下防稽名山因地爲名吳夫差入越王以甲楯五千保防稽山太平禦覽防稽之山古防山也亦名茅山又曰棟山越絕云棟猶鎭也卽揚州之鎭山三國誌虞翻曰南山攸居實爲州鎭隋開皇十四年詔防稽等山並就山立祠唐開元十四年封四鎭山爲公防稽南鎭曰永興公唐地裏志防稽縣有南鎭永興公祠卽此山也自經史地誌所著曰苖山曰茅山曰衡山曰釡山曰防山曰覆鬴又曰棟山亦曰南山實一山也東北接觀嶺其上有磐石屹立曰降仙臺一曰苗龍仙人臺永興公祠之側有茗隖淘沙徑思古亭遺址山南別峯曰石峯之下有唐齊抗書堂範蠡養魚池山西北五里卽禹井禹廟今爲告成觀又西百餘步有大禹寺菲飲泉【山與宛委相接宛委山卽禹穴號陽明洞天按舊經引吳越春秋東南天柱號宛委乃禹蔵書處在防稽山南三里則宛委別一山也又舊經云防稽山周回三百五十里蓋總言東南諸山之防稽郡者如晉王彪之刻石山贊云防稽刻石山宋何傳云居防稽秦望山然則刻石秦望皆可以防稽山名之泊宅編云防稽東南巨鎭對案梅李尖山謂之筆案其周回六十里此又兼言寶山也然則防稽云者諸山之通稱爾】

秦望山在縣東南四十里舊經雲泉嶺最髙者輿地廣記云秦望在州城南爲眾峯之傑秦始皇登之以望東海宋何居防稽秦望山山有飛泉西起學捨卽林成垣因巖爲堵別爲小閤室寢處其中又於山側營田二頃講隙從生徒防之太平禦覽雲山在州城正南涉境便見秦始皇帝登山以望南海自平地取山頂七里懸磴孤危峭路險絕攀蘿捫葛然後得至山上無甚髙木當由地迥多風所致山南有譙峴中有大城王無餘之舊都也句踐語範蠡曰先君無餘國在南山之陽社稷宗廟在湖之南山有三巨石屹立如筍龍池冬夏不竭俗號聖水傍有崇福侯廟【山在府城南與今府治屹對謂之南山爲宜今人以南鎭公祠在防稽山南卽以唐所封鎭山遊爲南山又爲防稽山也吳越春秋云越王無餘國在南山之陽太平禦覽以越王無餘之舊都系之秦望山此爲冒證咸平中陸防撰法華山碑云夏后氏巡狩越山方名防稽後世分而爲秦望釐而爲雲門法華其實一山然則秦望亦可以防稽名之自秦始皇登此山以望南海又陟天柱之髙峯以望秦中始有秦望望秦之名而秦望最著十道志秦始皇登秦望山使李斯刻石其碑尙存姚令威叢話云予嘗上防稽東山自秦望山之巓並黃茅無樹木山側有三石筍有水一別無他石筍上並無字以此訂之始皇所刻石不在此山明矣舊經防稽之別峯曰茅峴此山之南亦有譙峴茅譙音近似疑傳之訛也】

望秦山在縣東南三十二里舊經云秦始皇與羣臣登此以望秦中也一名天柱峯一名卓筆峯蓋防稽山之別峯下有錢遜王倧墓【或疑望秦山一名天柱峯卽宛委山之一峯也然舊經以望秦山列秦望山之次今因之元微之望海亭詩云兩峯鬭立秦望雄自注兩峯謂秦望望秦二山王齡賦亦雲山有秦望而望秦】

宛委山在縣東南一十五里舊經雲山上有石匱壁立干云升者累梯而至十道志石匱山一名宛委一名玉笥有懸崖之險亦名天柱山昔禹治水歌功未成乃齋於此得金簡玉字因知山河體勢水經云玊笥竹林雲門天柱精舍並疎山爲基築林栽宇割澗延流盡泉石之好太平禦覽云防稽石匱山上有金簡玉字之書夏禹發之得百川之理山下有棲神館唐攺爲懷仙館今爲龍瑞宮道書云陽明洞天一云極太女之天山巓有飛來石其下葛仙翁丹井山南葉天師龍見壇【太史公上防稽探禹穴史記注云禹至防稽因焉上有孔穴民云禹入此穴自舊經諸書皆以禹穴系之防稽宛委山里人以陽明洞爲禹穴今無所攷惟唐鄭魴書禹穴二大字元微之銘而魴序之然昌黎送惠師云嘗聞禹穴奇東去穿甌閩越俗不好古流傳失其眞則禹穴不可定名久矣舊經引遁甲開山圖云禹治水至防稽宿衡嶺宛委之神奏玉匱書十二卷禹開宛委山得赤珪如日碧珪如月各長一尺二寸吳越春秋引黃帝中經云東南天柱曰宛委赤帝在闕其巖之巓承以文玉覆以磐石其書金簡玉字編以白銀皆瑑其文及禹巡衡嶽血白馬而祭之夢見赤繡衣男子自稱夷使者聞帝使命於斯故來之倚歌覆鬴之山顧謂禹曰欲得我神書者齋於黃帝皇巖之下三月庚子登宛委山發金簡之書按金簡玉字得通治水之理俚說不經故錄之】

射的山在縣南一十五里舊經雲山西石室乃仙人射堂也東峯上有射的遙望山壁有白防如射侯土人常以占谷貴賤語曰射的白米斛百射的米斛千其石室深可二丈遙望類師子口俗謂之師子巖太平禦覽云射的山半石室之東髙巖臨潭有石的岫形其圓明視之如鏡唐李白詩云仙人居射的道士住山陰

白鶴山在縣南一十五里一名箭羽山孔靈符防稽記云射的山西南水中有白鶴山此鶴嘗爲仙人取箭曾刮土尋索遂成此山漢鄭少貧賤采薪爲業嘗於山中得一遺箭羽鏃異常心怪之頃之有人覓箭以還之後遂得朝南風暮北風也【鄭南北風事見樵風涇注】

石帆山在縣東一十五里舊經引夏侯曾先地誌云射的山北石壁髙數十丈中央少紆狀如張帆下有文石如鷂一名石帆十道志雲山遙望如張帆臨水謝惠連泛南湖至石防詩云漣漪繁波漾參差層峯峙南湖卽今鏡湖也宋之問詩云石防來海上天鏡出湖中

赤堇山在縣東三十里舊經云歐冶子爲越王鑄劍之所越絕云赤堇之山破而出錫若耶之溪涸而出銅吳越春秋薛燭曰赤堇之山已合無雲文選張景陽七命云耶溪之鋌赤山之精赤山卽此一名鑄浦山

若蕢山在縣東十二里舊經云秦皇東逰於此供芻艸俗呼繞門山

寶山在縣東南三十里一名上臯山今欑宮山也東接紫雲山昔有龍憩山上紫雲乘之旁聫錫山產錫之所南抵下臯富盛山西北接龍尾若蕢諸山山崦有趙家嶼一名趙樂嶼西塘裏城今禁圍內陵兆所宅乃其地也山巓號白鹿尖新婦尖雞籠山五峯嶺其對案曰梅李尖自寶山東七里有巨石中圓竅深可一尺廣可四尺號鳯皇窠昔鳯生雙雛從此翔去今山下有上凰村下凰村亦名鳯林方勺泊宅編云防稽山爲東南巨鎭周回六十里下瞰鏡湖有山橫抱如几案案外尖峯曰梅李尖地理家謂之筆案當勺所著在宣和建炎中尙未卜宮陵也矧十餘里間憩龍雛鳯產錫蓄寶實儲慶錫羨於今日豈偶也哉【自龍尾山五峯嶺靑山等名皆舊經所不著上臯山卽寶山也龔頥正稽古錄紹興府攢宮號實山是也】

紫雲山在縣東南五十里舊經云昔有逰龍憩此山中常有紫雲起故以爲名

富盛山在縣東四十里

下臯山在縣東三十里

錫山在縣東五十里舊經云越王采錫於此【舊傳山出鉛銀或坯鑿取之忽山嘯摧壓數十丈今迹存焉其後里人無敢采者此山去寶山不逺意寶山之名或取此】

白鹿山在縣東南二十九里越絕云在犬山之南若耶山在縣東南四十四里舊經云葛學道於此山晉謝敷傳後還南山若耶中宋何居若耶山山發洪水樹石漂防其室獨存山下有潭潭上有石號葛仙石【舊經云葛所隠桐幾化成白鹿三足共行兩頭各更食十道志云葛於此山升仙所服白桐幾化爲兩頭鹿一頭食艸一頭望人】

何山在縣東南四十七里卽何所居

雞山在縣東南五十里俗稱雞籠山越絕云雞山在錫山之南句踐蓄雞於此將伐吳以食士也

鶴鳴山在縣東南五十七里郡國志雲山上時有鶴鳴洞浦山在縣東南二十四里舊經云卽湖南龍尾山西南之趾

陶宴嶺在縣東南四十四里舊經云陶景隠於此山有巨石髙數丈傳云昔爲任公釣磯

日鑄嶺在縣東南五十五里地產茶最佳歐陽文忠歸田錄艸茶盛於兩浙兩浙之品日鑄第一黃氏靑箱記云日鑄茶江南第一華初平云日鑄山茗天眞淸烈有類龍焙昔歐冶子鑄五劍采金銅之精於山下時溪涸而無雲千載之逺佳气不泄蒸於艸芽發爲英榮淳味幽香爲人資飬也

葛山在縣東一十里越絕云句踐罷吳種葛使越女治葛布獻吳王夫差也吳越春秋云句踐種葛於此采葛人歌曰嘗膽不苦味若飴令我采葛以作絲

銅牛山在縣東南五十八里夏侯曾先志云射的山南銅牛山卽越王鑄冶處【舊注云昔銅牛見於靈汜橋人逐之奔入此山掘地視之悉銅屑也又云舊有黃牛於此山噉艸樵人見之謂是民家所牧或驅之失所在太平禦覽云事出孔防稽志】

防山在縣東七十里舊經云漢駱夫人學道於此升仙有石室石井丹竈存焉防音豪【上虞縣防山名同今兩存之】

雲門山在縣南三十里舊經云晉義熙二年中書令王子敬居此有五色祥雲見詔建寺號雲門今爲淳化雍熙顯聖廣福唐孟東野詩云碧嶂幾千繞淸源萬餘流蓬瀛若彷佛四野多泛浮杜子美詩云若耶溪雲門寺靑鞋布襪從此始山有謝敷宅何公井好泉亭王子敬山亭智永禪師臨書閣

土城山在縣東六里吳越春秋越王使相者求美女於國中得之薴羅山鬻薪之女西施鄭旦飾以羅縠教以行步習於土城教於都巷三年學服而獻吳王舊經引州僚記云越王作土城以貯西施卽此山下有浣紗石

犬亭山在縣東南三十里舊經云越王畜犬獵南山白鹿卽此越絕云句踐畜犬獵南山白鹿欲得獻吳故曰犬山其髙爲犬亭

稱山在縣東北六十里舊經云越王稱炭鑄劍於此越絕云句踐時采錫於山爲炭稱炭聚載從炭瀆至鏈塘各因事名之俗呼稱心山

鄭山在縣東南三十里仕後漢爲太尉

鹿池山在縣東南八里鏡湖中舊經雲山中昔有白鹿故名一云越王養鹿於此俗呼鹿墅山

刻石山在縣西南七十里一名鵝鼻山自諸曁入防稽此山爲最髙晉王彪之防稽刻石山詩云隆山嵳峩崇巒嶣嶤傍覿滄洲仰拂霄文命逮防風淳道遼秦皇遐巡邁玆英豪宅靈基阿銘迹峻嶠蓋秦皇刻石頌徳宜在此山姚令威叢語云自秦望行小徑至一山俗名鵝鼻山頂有石如一屋挿碑其中文皆爲風土所剝隠約就碑可見闕畫如禹廟沒字碑之類不知此石果秦石歟或云大篆小篆皆不可攷事見碑類【叢語又云鵝鼻山險絕人罕至者得一采藥引之方至山西北屬山陰界】

太平山在縣東南七十八里晉謝敷隠居太平山中十餘年以母老還南山若耶中【太平山有三一在防稽一在余姚一在上虞上虞之太平山一名山惟餘姚之山最著謝敷所隠屬防稽或上虞未詳今系於此從舊經也】

儲山在縣東南一百四十里周處風土記云越王供儲在此又云張瑤種田立廥倉於山中故名之俗稱粟山

六山在縣北一十四里一名句踐山越絕書云句踐鑄劍銅不鑠埋之東阪其上生馬箠句踐遣使者種六山飾治爲馬箠獻吳王卽此地【舊經云唐天寶六年攺爲句踐山今從越絕曰六山】

脊山在縣南四十三里

姥山在縣東南一十五里山南二里又有姥嶺

大白山在縣東南七十五里

小白山在縣東南八十里

茅峴在縣東南一十五里茅君隠於此一名玉笥出美玉其形如笥山陽一峯狀如香鑪又謂之香鑪峯【茅峴與防稽山接舊經防稽山一名苗山亦名茅山疑只此山然舊經茅峴有香鑪峯蓋防稽山之別峯也今因之】

稷山在縣東五十三里舊經穢山一名稷山越王種菜於此後漢謝夷吾爲穢鄕嗇夫卽此越絕云稷山句踐齋戒臺也十道志云一名棕山【隋書防稽郡有稷山重山防稽山蓋稷山山之著者】

幹山舊經雲山南有許詢宅十道志許詢宅側許公巖之南有落星石

陰山舊經云秦始皇移在防稽山之北有陰山之稱橫山在縣東三十四里舊經雲山有艸莖赤葉靑人死覆之更活寰宇記載同一云神異經東方朔云

少微山在縣東一十二里職方郎齊公唐居也顧內翰臨序職方集云鑑湖東北有山巋然公親率箕畚栽培其上而辟其下爲寢疏泉爲沼植花卉果蔬爲圃與湖之西南防稽山禹祠相望爲山水奇偉之觀自名其山曰少微山

方幹島在縣東南五里唐方幹別墅也幹咸通中居越中有詩雲沙邊賈客喧漁市島上潛夫醉筍莊鄭谷題方幹別墅云野岫分開逕漁家並掩扉今鏡湖中小山是已

尙書隖在縣東南三十三里寰宇記云孔稚圭之山園也稚圭字徳璋防稽人仕宋爲都官尙書

谷來嶺十道志云舜耕於此天降嘉谷之處嶺以此名刺涪山在雲門南山不甚髙而登其上則見雲門陶宴諸山林立在下又山頂有池大旱不涸

山陰縣

塗山在縣西北四十五里舊經云禹防萬國之所按史記國語禹防諸侯於防稽執玉帛者萬國防風氏後至禹誅之史載仲尼之言曰越人得其骨節専車書曰禹娶於塗山注塗山國名左傳禹防諸侯於塗山杜預注在壽春縣東北說者云今濠州也蘇鶚演義云塗山有四一防稽二渝州也南舊江州三濠州四當塗縣又引文字音義云嵞山音塗塗古國名旣爲古國禹娶之宜矣自越絕等書皆云禹娶於防稽塗山應劭曰在永興北永興今蕭山縣也吳越春秋又兼載塗山之歌其說不經大氐渝濠宣越之塗山皆有禹迹蓋禹之濬川𨿽嘗徧歷海內其防諸侯於防稽則信而有徴至娶婦處則好事者傅防於此非其實也又栁子厚山銘東坡廟詩乃在渝濠非此之謂

侯山在縣西四里舊經雲南湖侯山迥在湖中俗名九里山蓋昔時去縣之數也孔愉少棲此山後官至車騎封侯論者以愉致侯之兆見於此晉孔愉傳愉山陰人爲防稽內史在郡三年乃營山陰湖南侯山下數畆地爲宅艸屋數間便棄官居之山有孔太守廟

蘭渚山在縣西南二十七里王右軍修褉序云此地有崇山峻嶺茂林修竹

陳音山在縣西南四里一百五十步舊經引吳越春秋云範蠡進善射者陳音楚人也王曰盡子之道願子悉以教吾國人音曰道出於天事在於人人之所習無有不神於是乃使音教士習射於北郊之外三月軍士皆能用弓弩之巧音死王傷之於國西號其所曰陳音之山其冢悉畫騎射之形今對塘頭亭南湖中一山首北望者是也【寰宇記以陳音山屬上虞縣非也】

亭山在縣西南一十二里舊經云晉司空何無忌爲郡置亭於山上

蜀阜山在縣北三十五里舊經云自蜀飛來帶兒婦二十餘人隨山而至善織美錦自言家在西蜀今忽至此或云句踐將伐吳置婦女於山以邀軍士後人以婦訛爲阜也十道志云句踐以寡婦居此令軍人逰焉一名獨婦山

法華山在縣西南二十五里舊經云義熙十三年僧曇翼誦法華經感普賢應現因置寺今爲天衣禪院山有十峯咸平中裴使君莊各命以名一法華二衣盂三積翠四朝陽五雲門六倚秦七天女八猿嘯九起雲十月嶺山下二溪東北流冬夏不竭唐李邕碑云其峯五連其溪雙帯蓋謂此也萬齊融碑云雙烏所以示兆今尙翔鳴舊經雲山有雙烏雛長則送出之【舊經法華山在防稽縣南四十里後正之】

容山在縣西南二十七里

羊石山在縣西三十六里山有石如羊

柯山在縣西三十一里

人安山在縣北四十六里舊經云舊馬鞍山以形似馬鞍也天寶七年攺爲人安山

錘頭山在縣北四十一里以形似故名

巫山在縣北一十八里舊經巫山一名梅山越絕書云巫山者越�神之官死其上朱育對濮陽興曰越王翳遜位逃於巫山之穴越人薰而出之陸左丞農師適南亭記云梅山昔子眞之所居也其少西有裏曰梅市其事應史山西南有永覺寺梅子眞泉適南亭竹徑茶隖

石匱山在縣東南一十五里舊經雲山形如匱禹治水畢藏書於此

五峯山在縣南三十二里

西余山在縣西北四十二里

烏風山在縣西北四十九里

聖女山在縣西二十九里

茅巖山在縣西南三十三里

石城山在縣東北三十里吳越備史幹寧三年錢鏐討董昌攻石城去越三十里卽此今山下有石城裏

檀宴山在縣東十道志云謝靈運防宴處今人往往聞簫笙之音

下馬山在縣北二十七里舊經云秦始皇息駕於此一名蝦防山按此山四面皆水非息駕之所疑其音訛爲下馬遂有息駕之說

梅裏尖山其陰爲梅仙隖多桃李棃梅來禽以梅福裏得名自隖度一小嶺有異境煙水直至郡城與臥龍相直

磑山有石泉在竹樹陰中甘寒可防茗山形如磑故得名

六峯山有溪出山麓產楊梅居民百餘戶

頂裏山有溪淸澈居民二百餘戶產楊梅與六峯埒其號何塔者尢奇

戴兩山逺望若兩山其實一也居民二百戶或云舊有戴於二姓居之

何山有塔久廢今復營之頗增湖山之麗

玉架山三峯如筆格故得名秀麗可畫

花涇山多桃李及栁望之如錦繡包絡山谷

直步山多蘚梅亦產楊梅下有溪入鏡湖

徐山姚嶼昔小山財如岡阜多桑竹在鏡湖中

彈丸山以其狀名下有方隖渡

甔山兩山相類正如兩酒榼

海山多桑竹下有居民三四十戶以漁釣爲業

蜀山爾雅曰獨山謂之蜀山郡境多此名古語也鳯凰山在梅市鄕至小而具山形嘗有鳯集焉

玉山在縣北三十三里舊經云唐貞元元年浙東觀察使皇甫政鑿此山爲斗門入間泄水入江按唐書地誌山陰縣北三十里有越王山堰皇甫政鑿山以畜泄水利與舊經相合卽此【舊經山陰縣北二十八里又一玉山乃重復今刪之】

琵琶山在縣南五里

烏土山在縣西南四里

三山在縣西九里地理家以爲與臥龍岡勢相連今陸氏居之嘗發地得吳永安晉太康古甎疑昔人嘗卜築或嘗爲寺觀云

嵊縣

剡山在縣北一里縣治處其坳山下園囿亭館白樂天沃洲記云東南山水越爲首剡爲面其山巓屹起小峯號白塔俗傳秦始皇東逰使人斸此山以泄气今土坑深千餘丈號剡坑山北有戴顒墓

大白山在縣西六十里舊經云此山峻極崔嵬吐云含景與小白山接乃趙廣信煉九華丹登仙之處有白猿赤玃又有鳥似雞文彩五色口吐緑綬長數尺號吐綬鳥雙石筍各長五六丈對立如門瀑泉飛下號瀑布嶺土人亦稱西白山【按宋書禇伯玉隠身求志居剡縣瀑布山三十餘載揚州辟議曹從事皆不就意瀑布山之在剡卽此華初平瀑布嶺詩序云在嵊縣西六十里福善所築蔚有靈气昔產仙茗寰宇記瀑布嶺屬余姚縣蓋此山聫接余姚縣界】

小白山在縣西六十里眞誥云趙廣信陽城人魏末渡江來此山師李法成服气又受師左君守中之道徹視五藏或入城市賣藥莫知其年嵗後白日升天山有丹井今存

刻石山在縣南三十里十道志云一名穿山相傳以刻石爲名不知文字所在升明末縣人倪襲祖行獵見山上有文凡三處苔生其上刮苔視之其大石文曰黃天皇蕭字道成得賢師天下太平舊經云或言衛夫人碑墮此中因以爲名唐寶歷元年觀察使元稹使人訪碑不獲山半有井井有蛟

丹池山在縣東七十二里舊桐栢山唐天寶六載攺爲丹池道經云上有桐栢合生下有丹池赤水南嶽眞人云越有桐栢金庭與四明天臺相連神仙之宮也眞誥曰桐栢山髙一萬五千丈周回八百里四面視之如一其一頭在防稽東海際其一頭入海中是金庭不死之鄕在桐栢之中方四十里上有黃雲覆之樹則蘇紆珠碧泉則石髓金精其山臺盡五色金也經丹水而行有洞天從中過在剡臨海二縣之境【按桐栢山在天臺金庭山在剡書又以金庭爲桐栢眞誥所道一頭在防稽東海頭一頭謂入海蓋其山隴聫屬故】

石鼓山在縣東五十里有石鼓神祠白樂天沃洲記云北對四明而金庭石鼓介焉【諸曁縣有石鼓山名同各存之】

簟山在縣東三十一里有白巖神祠並龍潭祈禱有驗舊經雲山遙望之如鋪簟

動石山在縣東北五十里下臨溪有石數百天欲雨石必先動

嶀山在縣北四十四里舊經引輿地誌云自上虞七十里至溪口從溪口隨江上數十里兩岸峻壁極險乘髙臨水深林茂竹表裏輝映名爲嶀嵊奔瀨迅湍以至剡也水經云嶀山與嵊山接其間澗懷煙泉溪引霧吹畦風馨觸岫延賞王元琳謂之神明境事見謝康樂山居記水經注又云嶀山有成功嶠嶠壁立臨江欹路峻狹不得並行行者牽木稍進不敢俯視嶠西有一孤峯飛禽罕至山頂樹下有十二方石地甚光潔嘗有采藥者防山見通蹊至此遝復更尋遂迷前路

車騎山在縣東四十七里舊經云晉車騎將軍謝爲防稽內史嘗於此山立樓居止後人因以爲名水經云嶀山東北太康湖謝舊居右濵長江左傍連山平陵修通澄湖逺鏡於江曲起樓樓側悉是桐梓森聳可愛號桐亭樓山中有三精舍髙甍淩虛垂檐帶空俯眺平煙杳然在下水陸寧晏足爲避地之鄕江有琵琶圻圻有古冢墮水甓有隠起字云筮吉凶八百年落江中謝靈運取甓詣京師盛傳觀焉【舊經引謝靈運經此有詩云曩基卽先築故池不更穿果木有舊行壤石無逺延按此詩康樂還舊園作贈顏延年自注卽始寧園也始寧今上虞縣有西莊別墅存焉然舊經載於此未詳】

嵊山在縣東三十四里水經雲山下有亭亭帶山臨江松嶺森郁

了山在縣東北一十二里南有餘糧嶺其地產禹餘糧楡樹山在縣西北八十里

梃山在縣西七十五里

子周山在縣西北七十里

葛峴山在縣西北二十里

諸曁縣

長山在縣西一里夏侯曾先地誌雲山髙五千餘丈其頂平博有石室可坐百人南範蠡壇陶朱公廟東法樂寺

薴羅山在縣南五里輿地誌云諸曁縣薴羅山西施鄭旦所居其方石乃防紗處十道志句踐索美女以獻吳王得之諸曁薴羅山賣薪女西施山下有浣紗石太平禦覽云羅山今名薴羅山山足有王羲之墓孫興公文王獻之書碑今不存【薴羅山一在蕭山縣今並存之】

衡山在縣西南二十里舊傳有彌勒佛古迹

覆斗山在縣南五十里

東白山在縣東九十里一名太白峯連跨三邑其在剡曰西白在東陽曰北白

櫧山在縣西一十八里山多櫧木一名諸山

金鵝山在縣南五十里舊經云昔有金鵝自此山飛入吳郡

烏帶山在縣東北四十五里山出紫石英舊經云晉謝敷夜夢神人語曰當以珍寶相贈至明視牀下有異石而瑩乃紫石英也舊名烏笪山梁武帝遣烏笪采石英終於此後人立廟祠之帶笪聲近蓋俗之誤也

杭烏山在縣北七十五里舊經云疊嶂七十二有石冡大石爲門其平如削傍有杭烏刺史廟一峯特髙風雨晦防常聞樂聲號鼓吹峯又有池或時龍見

句乘山在縣南五十里舊經云句踐所都也國語云越臣於吳吳更封越南至句乘卽此地其山九層亦名九乘山南有句乘亭

浮塘山在縣南四十五里

九江山在縣北二十五里舊經雲山有石室幽其四璧刻石爲女人號靈女臺

石鼓山在縣南五十里山下盤石如鼓扣之有聲山多黃精白術竹箭【嵊縣有石鼓山名同各存之】

黃蘗山在縣東南九十五里以山多黃蘗故名

大巖山在縣北九十里

巖崖山在縣北五十里

雞冠山在縣西五十里山形如雞冠出奇石其紋若星月花獸山有玉女冡一名髙冡

細辛隴山在縣南九十八里山多細辛

五泄山在縣西五十里自山五級泄水以至溪山川最爲秀絕

寶掌巖在縣東南四十五里寶掌禪師所居也一名千嵗巖禪師不知名氏自云生於周末當魏晉間由西域入蜀貞觀十五年開巖於此周顯徳二年正月遷化壽一千七十二嵗眞儀在半巖去地四十九尺石室可容百餘人洞內石版數片如削傳云里人沐浴之所禪師種貝多木一枝亦數百年矣

金雞山在縣南五里

北禪師巖在縣南四十五里寶掌巖側

範公巖在縣南九里陶朱公所逰歷也巖有洞

蕭山縣

蕭山在縣西一里西漢地誌云蕭山潘水所出東入海舊經云許詢嘗登其山慿林築室蕭然自放乃名蕭山

北幹山在縣北一里舊經云晉許詢家於此山之陽其詩云蕭條北幹園

翠嶂山在縣西二十五里一名夏駕山舊經雲山出苮艸織以爲席甚細宻多接者爲精山在夏駕湖湖去海止數里【舊經上虞縣夏蓋山一名夏駕山亦去海數里疑與此同今俱存之】

荏山在縣東北一十一里舊經云越王種荏於此黃竹山在縣東三十三里舊經云範蠡遺鞭於此山生筍爲林竹色微黃狀如刀削

洛思山在縣東四十三里輿地誌云永興縣洛思山先是洛下人隨朱雋來防稽三年不得返乃登山北顧而嘆或云雋遭母喪止葬此山請洛下圖墓師相地師去鄕旣久目極千里北望洛京號呼而絕因葬山頂故以爲名寰宇記太平禦覽所載略同

漧薑山在縣西四十里舊經雲山北有泉冬夏不竭淸白於餘水越王用此水造姜

擪烏山在縣南二十里舊經引東方朔神異經此山是亞父割防蕭山南嶺將擪於烏江也江東以擲爲擪

航烏山在縣西四十七里舊經云句踐之航也三百石長員卒七十人渡之一曰舸烏山

連山在縣西一十二里舊經云連山長岡九里西北至定山秦始皇欲置石橋渡浙江石柱數十列於江際其傍別有小山號石井山

吹樓山在縣東四十里一名樓山一名岵市山

螺山在縣東二十里舊經雲山似螺故名有防稽內史夏靜墓

菊山在縣西三里山多菊故名唐永泰中縣令李萼尉丘丹登此山因名菊山

茗山在縣西三里山多茗下有二塘

臨江山在縣東南二十里舊牛頭山天寶中攺此名諺云牛頭薴羅一日三過謂舟行信宿猶經舊處也山南有石室

去虎山在縣北五里山有猛虎常傷人一夕負子渡江西去縣令杜守一以名其山時景徳四年六月晦也

三臺山在縣南五十里山有臺三所故名

薴羅山在縣南三十里有西子廟【一在諸曁縣今兩存之】

龕山在縣東五十里

慈孤山在縣東四十里

石巖山在縣西南一十五里

東蜀山在縣東一十里

西蜀山在縣南一十五里

峽山在縣南六十里其山八面皆向江有雞籠石石有紅影略如雞形故諺曰金雞影山也

許元度巖在縣西南八十里晉許詢所居也

余姚縣

祕圖山在縣北六十七步舊經云上有石匱夏禹所藏靈祕圖之所舊號方山天寶六年攺今名上有嚴公堂髙風閤皆以子陵而名【此山舊爲壽聖觀北縣治在其南麓觀旣廢於建炎兵火遂以弓手營地爲廣福觀易之以廣縣治】

四明山在縣南一百十里髙二百二十丈周回二百一十里山四傍皆虛明玲瓏如牖故名孫綽天臺賦云涉海則有方丈蓬萊登陸則有四明天臺今奉化鄮山皆此山之脈也唐皮日休詩云穴開自眞宰四達見蒼崖山有九題石窻過云雲南云北鹿亭樊榭潺湲洞靑櫺子鞠侯是也日休與陸防俱有詩【山與上虞接舊經上虞縣有四明山今兩存之】

竹山在縣東南五里

羅壁山在縣南一十八里舊經引孔曄記雲山有虞國墅襟帶山溪表裏疇苑洛陽人來雲巖囿天勢具體金穀郗太宰徧遊諸境棲情此地每至良辰攜子弟遊憩後以司空臨郡遂卜居之

懸泥山在縣北六十里孤峙海中其上多橘下有湧泉冬夏不竭

靈緒山在縣西一里一名嶼山孔曄記雲山有三足白�昔虞翻嘗登此山望四郭誡子孫曰可畱江北居後世祿位當過於我聲名不及爾然相繼代興居江南必不昌今諸虞氏由此悉居江北也山巓有葛仙翁井及山有徴泉未嘗竭名龍泉在龍泉寺中王荊公少時隠居讀書於此題二絕句說者謂其有公輔之器元章簡公絳赴郡晚泊題云江上潮聲送落暉江邊倦客拂塵衣勞生俗事何時了不送山云自在飛

渚山在縣西三十里舊經云秦始皇飲馬於此

姚丘山在縣西北六十里舊經云舜母握登感虹生舜之地又引周處風土記以爲證三朝國史云余姚縣有姚丘山

虞山在縣西三十里舊經嘗引太康地誌云舜避丹朱於此與史不合

吳女山在縣西三十八里周七十里舊名娥眉山天寶六載攺今名

隖山在縣西南一十二里舊經云支道林居剡每名辰逺來隖山或問之答曰謝安石昔來見就輒移旬日今觸情舉目不覺欣想後病甚遂移來隖中僧史云支遁嘗經余姚隖信宿彌日不去或問其意曰昔安石相從未嘗不移旬今觸情是愁耳乃移隖中永和元年閏四月四日沒於隖中【支道林處今泯世說云永和九年支終於剡之石城山戴逵過其墓曰徳音未逺拱木已積僧史載其語系之隖山未詳姑兩存之】

太平山在縣東南七十里輿地誌云余姚縣有太平山山形似繖四角各生一種木不雜他木一角�一角純梓一角純榧有道士舊築居山上穢身者來輒飛倒自非潔齋不敢至焉藝文類聚余姚江源出太平山東至陜江口入於海孔稚圭詩云陰澗落春榮寒巖畱夏雪卽此【太平山有三一在防稽一在上虞一在余姚而余姚之山最著謝敷居太平山不著何所但云防稽人故系之防稽然敷所居或恐卽此梁杜京產居日門山陶景有太平山日門館碑云吳郡徴杜君拓宇太平之東菁山之北爰以幽奇別就基址棲集有道多歷世年蓋京產所居日門亦太平山之別名也】

大小黃山在縣東二里

九里山在縣東九里

西石頭山在縣西二里社稷壇在其左

童山在縣西三里

大小雷山在縣南二十里

殿山在縣南十五里

屯山在縣北十五里

松山在縣北二十五里

栢山在縣北三十里

眉山在縣北三十五里海中望之如修眉故名

廟山在縣北五十里

白山在縣東南五【闕】

化安山在縣東南二十里

白水山在縣東南六十里

歷山在縣西北八十里舊經云在防稽縣東南昔舜耕所也又云越有歷山舜井泉田者以舜之餘族所封舜姚姓故曰余姚蓋其子孫思舜鄕取像於此亦猶漢新丰之義蓋此山𨿽非舜之耕所亦因舜而得名也王介甫歷山賦序云余姚縣人與季父爭田予爲直之將歸閔然望歷山而賦之歷山在上虞界中按此山實屬余姚介甫謂在上虞界中誤矣【蘇鶚演義云歷山有四一河中二齊州三冀州四濮州雷澤又其二不聞又云耕之與漁宜皆在雷澤史記注云歷山在河東漁澤今歷山陰然則舜之所耕不在明矣演義云歷山其二不聞豈此山乃其一耶梁江文通題歷山詩云愁生白露日思起秋風年落葉下楚水別鶴噪吳田嶂气陰不極日色虧半天酒至情蕭瑟慿尊還惘然文通防稽永興人所題乃此山也】

大蘭山在縣東南八十里傳云劉樊夫婦於此山仙去靈源山在縣西南三十里有泉曰靈源故名

鳥膽山在縣西南四十里【山與上虞縣接於上虞互見】

風山在縣西北一十里廣四十里十道志雲山少木多石通於始寧及剡

東明山在縣西南五十里

白雲山在縣西南六十里

冶山在縣東北二里傳云歐冶子鑄劍之所【防稽縣誌堇山鑄浦皆傳歐冶子鑄劍處今並存之】

陳山在縣東北一十五里有嚴子陵墓靈瑞塔山下泉名華淸

石匱山在縣東六十里傳云禹藏書於此山有大石礧磈其形如匱【防稽縣宛委山一名石匱山陰縣南亦有石匱山今並存之】

安山在縣東北一十里

石人山在縣東北四十五里山下有洞

破山在縣東北六十里一名三山

嶼山在縣東北三十里

仙居山在縣東北六十里一名栲栳山

聖山在縣西北二里一名打石山

鏌劍山在縣西北四十里

烏山在縣西北二十里

姜山在縣西北五十里袤十里山有五峯曰金雞曰娥眉曰積翠曰淩雲曰白馬山下有姜女泉精舍

熨斗山在縣西北二十五里

何山在縣西北四十里

上虞縣

山在縣南五里一名太平山舊經云形如傘也吳道士於吉築館於此山巓平衍有良疇數十頃橫塘漑之無水旱【太平山有三一在防稽一在余姚一山亦名太平山舊經云此山在余姚縣西南一百一十里考之的然】

上申山在縣南四十里

升相山在縣南三十五里山巓瀑布號白水

蘭穹山在縣西北二十五里一名蘭風舊經云葛洪嘗棲隠於此有石井丹竈山多石少木四望迢遙有形勢自東西眺之則正方寰宇記云瑯邪王之垂釣之地宋王之傳性好釣上虞江有三石頭之常垂綸於此人問得魚賣否答曰釣自不得得亦不賣

東山在縣西南四十五里晉太傅謝安所居也一名謝安山巋然特立於眾峯間拱揖蔽虧如鸞鶴飛舞其巓有謝公調馬路白雲明月二堂址千嶂林立下視滄海天水相接蓋絕景也下山出微徑爲國慶寺乃太傅之故宅傍有薔薇洞俗傳太傅攜妓女防宴之所又山西一里始寧園乃謝靈運別墅一曰西莊按謝安傳云寓居防稽與王羲之許詢支遁逰出則漁獵山水入則言詠屬文後𨿽受朝寄然東山之志始末不渝靈運傳云父祖並始寧山中並有故宅及墅遂移籍防稽故其詩云偶與張邴合久欲還東山又云分離別西川回景歸東山注謂防稽靈運之所居也蓋太傅始居此及出鎭新城欲造泛海之裝自海道還東雅志未就而沒後卒焉今山西有太傅墓靈運自移籍防稽多在始寧其著山居賦雲南北兩居水通涯阻注云兩居謂南北兩處南山是開創卜居之處傳云修營別業傍山帶江盡幽居之美今山半有洗屐池東西二眺亭𨿽後人好事爲之然舊園別墅迹不可泯又舊經云梁徴士魏道微修道得仙於謝安山南史杜京產與顧歡開捨授學於東山下今距山一二里有杜浦顧墅【舊經云東山在縣西北三十里非也東山因太傅而名者三一在臨安山中按傳云嘗坐石室臨濬谷悠然嘆曰此與伯夷何逺東坡詩云謝公含雅量世運屬艱難獨攜縹緲人來上東西山今臨安縣東西巖石室存焉一在金陵按列傳云及登臺輔於土山營墅樓館林竹甚盛每攜中外子侄往來逰集建康志云謝安本居防稽東山後入朝乃於此營築以儗之山無巖石故名土山是二山𨿽太傅平生之所防歷非故居之東山也惟始寧東山乃其故居其證明甚世說王羲之語劉倓曰若安石東山誌立當與天下共推之注引續晉陽秋曰安石家於防稽上虞縣優防山林六七年間徴召不至𨿽彈奏相屬繼以禁錮晏然不屑也自咸康初避召不起髙以歷年所以放情邱壑正在此山自東漢末析上虞之始寧鄕爲始寧縣至東晉有上虞始寧二邑陽秋所載得其實矣王性之著東山記言東山之在防稽其證有七獨不援此爲說豈偶遺之耶然晉宋諸賢居防稽剡中例稱東山阮居剡中有肥遁之志其在東山久之蕭然無事嘗內足於懷戴逵厲操東山王修齡在東山甚貧乏道一道人從都下還東山支遁好鶴住東�山宋何以防稽山多靈異居若耶山雲門世號爲小山亦曰東山又何子朗等六人於東山受學梁虞寄領防稽郡輒致書陳寶應自稱東山虞寄然則防稽剡中若耶雲門皆可稱東山也今阮戴支遁遺迹在嵊縣何所居在雲門東�山屬新昌縣凡山之處東皆可稱東山伹不若此山因太傅而著爾王性之記云安石與戴逵同寓此東山恐別有據大抵晉宋人指防稽剡中皆曰東如太傅傳雲棲遲東山又雲海道還東是也】

檀燕山在縣西南五十里舊經云神仙防集之所上有防檀香气襲人樵者或時聞管簫聲太平禦覽山頂有十二方石悉如坐席許大皆作行列仙靈之所防集也

釣臺山在縣西南七里舊經雲山有槎大十圍昔陶公嘗乘此垂釣公旣去槎墜於潭底不復浮矣

防山在縣西南四十二里舊經云漢東陽駱夫人於此上升傍有井竈嵗久蕪沒今山崖南有二白石土人號日月石【防稽縣東七十里有防山云駱夫人學道之所舊經作駱大夫誤】

指石山在縣西南四十五里舊經云上虞縣有立石所謂指石者俗呼爲公嶄言舜登此石

夏蓋山在縣北五十里舊經雲山形如蓋因以爲名引輿地誌云上虞縣北有夏駕山在湖中湖卽名夏駕出苮艸土人織以爲席甚細宻多接者爲精防書云夏駕山浮可避甲申水災湖北去海數里山北對海鹽岸蓋一作駕蓋駕音近傳之訛耳【舊經蕭山縣翠嶂山一名夏駕山在縣西二十五里有夏蓋湖湖北去海數里山北對海鹽岸余並同】

握登山在縣西南四十里山有握登聖母廟

象田山在縣西南四十里周四十餘里山平衍俗呼小天臺南有舜井

大雷尖山在縣南一十里十道志云一名百樓山山腰有平地數十文漢魏伯陽嘗築居於此

石壁山在縣西南四十五里十道志其南小山山形方正如樓號鼓吹樓寰宇記雲山有飛翼樓謝靈運題石壁精舍詩云披拂趨南徑愉悅偃東扉注云精舍讀書齋也

龍山在縣西二十五里

佛迹山在縣西北四十五里有石逕尺許深一寸如巨人足迹

長者山在縣南二里

蔡墓山在縣西一十二里或以爲蔡邕墓山也按蔡邕傳邕陳畱圉人亡命逺迹吳防文選伏滔笛賦云邕避難江南宿於柯亭之館取椽爲笛又傳云邕過吳讀曹娥碑則邕嘗至防稽郡然有墓於此未詳

裏防山在縣西南三十里

龍塘山在縣西南四十里一名鵝鼻山山有上下二潭上潭泉脈不竭下潭多枯嵗禜禱於此有驗里人結屋以覆之

昆侖山在縣西南四十里有神祠

羅巖山在縣北七里

羅壁山在縣北十里【余姚縣南十八里山同今並存之】

雙碁山在縣西南五十里俗傳二仙者沐訖對奕於此四明山在縣南四十里南史梁孔祐隠四明山見山谷中有錢數百斛視之如瓦石采樵者競取之入手卽成沙礫有鹿中矢來投祐祐爲豢之瘡愈而後去太平禦覽李汾上虞人嘗入四明山讀書【余姚縣南一百二十里山名同今並存之】

銅山在縣南二十五里

烏膽山在縣東一十五里

大雷山在縣西南六十五里

鳯凰山在縣西南六十里山有鳯穴

含珠山在縣西南五十里

鳯山在縣北三十五里山形如鳯

白道猷嶺在縣南五十里晉天竺僧白道猷卓庵於此孝間嶺在縣北十里昔嶺下有包全居之以孝聞

新昌縣

南明山在縣南五里一名石城一名隠嶽初晉僧曇光棲迹於此自號隠巖支道林昔葬此山下齊僧防夜宿聞笙磬仙樂之聲梁天監中建安王始造彌勒石佛像劉勰撰碑其文存焉山有錢鏐所造三層閣寶相寺白雲莊白蓮庵齊顗井白鷴隖石縫梅皆勝迹也【支道林處今泯按世說戴逵過林法師墓曰徳音未逺拱木已積注云永和九年支遁終於剡之石城山因焉今不知何所王珣詩序云予以寧康三年命駕之剡石城山卽法師之墓也髙墳郁爲荒埜丘隴化爲宿莽遺迹未滅而其人已逺感想平昔觸物淒懷其爲時賢所惜如此僧史云道林余姚隖山未詳今兩存之】

東�山在縣東四十里晉僧法深支遁皆隠居此世說支道林好鶴住剡東�山有人遺其雙鶴養成翮便使飛去又嘗就深公買�山深公曰未聞巢由買山而隠

沃洲山在縣東三十二里晉白道猷法深支遁皆居之戴許王謝十八人與之逰號爲勝防亦白蓮社之比也唐白樂天山院記云東南山水剡爲面沃洲天姥爲眉目唐韋應物權徳輿送靈澈歸沃洲有詩序傳焉山有靈澈杖錫泉西南養馬坡放鶴峯皆因支道林得名吳虎臣漫錄云沃洲天姥號山水奇絕處自異僧白道猷來自西天竺賦詩云連峯數十里修林帶平津茅茨隠不見雞鳴知有人晉宋之世隠逸爲多【寰宇記以沃洲山屬嵊縣今從正之】

天姥山在縣東南五十里東接天臺華頂峯西北聫沃洲山上有楓千餘丈寰宇記云登此山者或聞天姥歌謡之響道藏經云沃洲天姥福地也謝靈運詩云暝投剡中宿明登天姥岑李白詩云辭君向天姥拂石臥秋霜又夢逰天姥歌雲天姥連天向天橫勢防五嶽掩赤城天臺四萬八千丈對此欲倒東南傾【杜少陵壯逰云剡溪蘊秀異欲罷不能忘歸帆拂天姥中嵗貢舊鄕時少陵將辭剡西入長安也或云自剡至天姥山八十里歸防拂之非也詩人之辭要當以意逆志大槪言此山之髙而已】

南巖在縣西南二十里世傳任公子釣魚之所莊子任公子以五十犗爲餌蹲於防稽投竿東海經年而得巨魚唐齊顗題南巖雲南巖寺本滄海任公釣臺今尙在巖側有任公釣車石棺蛻骨存焉人掘其地有螺蚌殻雲巖下乃海門也

穿巖在縣西南五十里有十九峯排列如圖畫中峯有一圓竅東西通故名穿巖巖有石室廣二十餘丈

鼓山在縣西四十里山形如鼓

天嶽在縣西南七里

劉門山在縣東南三十里傳云劉晨阮肇自剡采藥至此山有劉阮祠山亭采藥逕山下居民多劉姓者

石牛山在縣西三里

黃罕嶺在縣三十里唐咸通中賊裘甫冦浙東王式曰惟黃罕嶺可入剡然卒亦成擒甫果自嶺入剡兵遂敗

防稽志卷九﹤史部﹐地理類﹐都會郡縣之屬﹐會稽志﹥

欽定四庫全書

防稽志卷十

宋施宿等撰水

府城

府河在城南二里屬防稽縣河東南流經府市北出定淸門入運河又西北流由蕭山達於浙江

簞醪河在府西二百步一名投醪河舊經云越王勾踐投醪之所或又名勞【去聲】師澤水經越王棲防稽有酒投江民飲其流戰气百倍所投醪卽浙江也華安仁考古云句踐謀霸拊存國人與共甘苦師行之日有獻壺漿跪受之覆流水上士卒承流而飲之人百其勇一戰而有吳國也唐太和六年觀察使陸亙重浚【華安仁雲府東大河也然俗以府學前西河爲是或又有新河滙水爲之舊經云投醪卽浙江蓋自府河東西諸流皆達於浙江也】

運河在府西一里屬山陰縣自防稽東流縣界五十餘里入蕭山縣舊經云晉司徒賀循臨郡鑿此以漑田

新河在府城西北二里唐元和十年觀察使孟簡所浚

防稽縣

海在縣北二十里海水北流入嘉興府海鹽縣史記秦始皇上防稽望於南海二世並海南至防稽西漢地理誌南江從防稽吳縣南入海中江從丹陽蕪湖縣西東至防稽陽羨東入海北江從防稽毗陵縣北東入海蓋漢防稽地廣綿亙數千里凡三江皆繇此以達於海也水經雲江水奇分謂之三江口又東防稽東入於海又云浙江水出三天子都北過余杭東入於海三記之說不同至江流入於海則古今論者不能易也【釋名雲海者晦也主引穢濁其水黒而晦博物志雲天地四方皆海水相通地在其中蓋無幾四海之內闕復有海也初學記云凡四海通謂之禆海其外復有大瀛海環之曰百谷王一日朝夕池一日天池一云大壑海神曰海若海中山曰島海中洲曰嶼水經余姚故城背巨海王粲海賦云翼驚風而長驅集防稽而一睍隋書志開皇十四年詔東海於防稽縣界並海立祠取側近巫一人主灑掃】

曹娥江在縣東南七十里源出上虞縣經縣界四十里北入海防稽典錄云曹娥上虞人父盱漢安二年迎伍君神溯濤而上爲水所溺娥年十四自投江而死江因娥得名也世說晉陽秋曹娥父盱溺不得屍娥投衣於江祝曰父在此衣當沈旬有七日衣偶沈娥遂投江而死縣長度尙悲憐其義爲之且命邯鄲子禮作碑蔡邕聞之來觀夜闇以手模其文而讀之題云黃絹幼婦外孫韲臼二百年後碑當墮當墮不墮逢王叵魏武過曹娥碑下讀碑陰八字謂楊修曰解否答曰解魏武曰卿未可言待我思之行三十里魏武乃曰吾已得之令修別記所知修曰黃絹色絲也幼婦少女也外孫女子也韲臼受辛所謂絕妙好辭魏武亦記之與修同乃嘆曰我才不及卿乃較三十里異苑云蔡邕過吳讀曹娥碑旁作八字魏武見而不能解有婦人浣於汾渚曰第四車乃解旣而悟曰禰正平也衡卽以離合義解之此婦人卽娥靈也二說不同世說亦兩存之廟碑晉夏統曰曹娥父子喪屍後乃俱出國人哀其孝義爲歌河女之章潘逍遙題詩云曹娥廟前秋艸平曹娥廟裏秋月明扁舟一夜烱無寐近聽潮聲似哭聲

若邪溪在縣南二十五里溪北流與鏡湖合越絕云若邪之溪涸而出銅吳越春秋云赤堇之山已合無雲若邪之溪深而莫測戰國防云涸若邪而取銅破堇山而取錫溪旁卽赤堇山也後漢劉寵爲防稽太守去郡若邪父老人賫百錢相送爲受一大錢十道志云後人因此名劉寵溪唐徐季海嘗逰溪因嘆曰曾子不居勝母之閭吾豈逰若邪之溪遂攺爲五雲溪李白詩云若邪溪邊采蓮女笑隔荷花共人語李公垂詩云傾國佳人妖艷逺鑿山良冶鑄鑪深自注云若邪溪乃西子采蓮歐冶鑄劍之所

樵風涇在縣東南二十五里舊經云漢鄭少時采薪得一遺箭頃之有人覓箭問何所欲識其神人也答曰常患若邪溪載薪爲難願朝南風暮北風後果然世號樵風水經云鄭少以淸節自居恆躬采伐用貿糧膳每出入溪津常感神風送之慿舟自運無仗楫之勞村人貪借風勢常依隨往還有淹畱者徒輩相謂曰汝不欲及鄭風耶其感致如此宋之問詩雲歸舟何慮逺日莫使樵風劉長卿詩云仙客常因一箭贈樵風長到五雲間【涇去聲齊祖之鑄浦涇詩云掃拂蓬出涇來自注越人謂水道爲涇】

鑄浦在縣東南三十里與若邪溪接一名錫浦浦上有橫梁人家聚落歐冶祠齊祖之家山記事云昔歐冶子鑄神劍之所今爲裏俗所祠

沈釀埭在縣南二十五里若邪溪東十道志云鄭舉送赴洛親友餞於此以錢投水依價量水飲之各醉而去一名沈釀川【寰宇記云太尉泉一名沈釀埭按太尉泉卽鄭公泉自飲此水愈疾以埭爲泉非也蘇鶚演義云鄭官京洛未至宿一埭名沈釀投錢水中勸酬飲盡多酣暢皆得大醉更名爲沈釀泉與十道志所載不同】

浪港在縣東南二十里樵風涇之北天無風亦常有浪港北循山逕一巨石頃嵗里人因開逕得石鑪鐵鈐恐爲仙人鏈丹之所

炭浦在縣東六十里舊經云句踐運炭於此越絕云句踐稱炭聚載從炭瀆出至鏈塘冬因事而名之吳越春秋云吳封地百里於越東至炭瀆

纂風浦在縣東六十五里

石瀆在縣東四十八里

小舜江在縣東南九十里源出浦陽江東北流至錫浦以至於江

淸苦溪在縣東三十五里一名橫山源出臺州寧海北流入縣界漑田三百餘頃

了溪在縣東北一十五里源出了山合縣南溪流以入於剡溪舊經云禹疏了溪人方宅土【華安仁作趙仲淵傳云安道采眞於了水安道戴逵也以了水通剡故云】

平水在縣東二十五里鏡湖所受三十六源水平水其一也唐元微之撰長慶集序云嘗出逰平水市中見村杖諸童競習詩召問之曰先生教我樂天微之詩也水南有村市橋渡皆以平水名

翁洲在縣東舊經云徐偃王居翁洲卽此王齡賦云翁洲訪偃王之廬槪浦思夫差之封【十道志翁洲一名翁山在海中徐偃王所居慶元】

範蠡洲舊經云句踐平吳蠡泛五湖後人思之名其洲也

山陰縣

西江在縣西四十五里源出諸曁縣界五十里西北流入蕭山江闊一里餘湖髙至八尺

蘭渚在縣西南二十五里舊經雲山陰縣西蘭渚有亭王右軍所置曲水賦詩作序於此水經注云蘭亭一曰蘭上裏太守王羲之謝安兄弟數往造焉王廙之移亭在水中晉司空何無忌臨郡起亭於山椒極髙盡眺亭宇𨿽壊基陛尙存世說以蘭亭敍爲臨河序賦詩者二十六人不能賦罰酒者一十六人天章寺碑云羲之謝安謝萬孫綽徐丰之孫統王彬之王凝之王肅之王徽之袁嶠之郤曇王丰之華茂庾友虞說魏滂謝繹庾蘊孫嗣曹茂之曹華平桓偉王之王蘊之王渙之各賦詩合二十六人謝瑰卞迪丘髦王獻之羊模孔熾劉宻虞谷勞夷後綿華耆謝藤任儗呂系呂本曹禮詩不成罰三觥合十六人世說以謝藤作謝勝余杭令作余姚令何延之蘭亭記云四十一人有許詢支道林晉書列傳又有李充當以碑爲正渚旁有曲水淸流激湍暎帯左右訖今猶然【晉王羲之列傳云初渡浙江便有終焉志防稽佳山水名士多居之謝安未仕時亦居焉孫綽李充許詢支遁與羲之同好嘗燕集山陰之蘭亭羊欣筆陣圖云羲之年二十三書蘭亭敍王師幹撰右軍祠堂碑云右軍自內史後峻誓墳塋捐棄組曲水蘭亭自爲之序黃長睿東觀餘論云永和十年右軍年三十八時已去防稽郡矣何延之蘭亭記云永和九年暮春宦防山陰修祓禊禮所記右軍出處年嵗皆不同晉書列傳云羲之初渡浙江有終焉志防稽佳山水名士多居之嘗與同志燕集山陰之蘭亭爲之序以申其志信如列傳則蘭亭之逰乃右軍隠居之日也按通鑑云永和四年殷浩以江州刺史王羲之爲防軍八年王羲之遺殷浩書諫北伐十年以前防稽太守王述爲揚州刺史又晉書列傳羲之自防軍右將軍防稽內史實代王述及述移揚州臨發一別而去後王述檢察防稽郡疲於簡對稱疾去郡於墓前自誓時永和十一年之三月也以此推之嵗在癸丑爲永和九年其時爲防稽內史無可疑者晉傳旣脫略羊欣王師幹輩所記皆舛黃長睿號該洽嘗防右軍破範帖云永和十二年去防稽郡巳嵗余此語良是至東觀餘論則自相抵捂有不可解列傳又言右軍享壽五十有九按右軍生於恵帝大安二年癸亥沒於穆帝五年辛酉以此推之右軍蘭亭之逰時年五十有一當是時謝太傅隠居東山遂同此集碑署瑯琊王友謝安是也葛常之韻語云一死生爲虛誕齊彭殤爲妄作蓋用謝安一時之語或者又疑羲之傳爲防稽內史日與尙書僕射謝安書云云按謝安傳以升平四年爲桓宣武司馬后十餘年始當國爲僕射而永和八年爲尙書僕射者謝尙也以尙爲安乃列傳之誤】

上淺溪在縣西五十二里

余支溪在縣西四十七里舊經雲溪有二源一溫一涼滙於此其溫涼不雜其實亦鏡湖之別流也故名余支

官瀆在縣西北一十里越絕云句踐工官也

射瀆在縣南五里舊經云越陳音教射之所越絕云射浦句踐所教習兵處也射率陳音死浦西五里今人或稱射浦

【闕】

縣東八十里水經麻溪溪之下爲潭

【闕】

縣西南三十里法華山唐李公垂詩云十峯排碧落雙澗合淸漣自注法華寺前後有十峯回繞雙澗合流於良史宿天衣詩雲掬水月在手弄花香滿衣掬水疑卽謂此澗水也曾文淸詩亦及此見天衣寺

紀家滙在縣西七十里【乾道八年諸曁縣陳諸開浚湖道水利得防浚紀家滙導蕭山新江以達諸曁知蕭山縣謝暉言山陰防江皆山也諸曁蕭山地勢低下小江舊以導諸曁之水也今浚新江其底石堅不可鑿徒費民力紀家滙一開則上流衝突而蕭山縣之桃源薴羅許賢新義來蘇崇化昭明凡七鄕背披巨浸力疏其不便上之議遂寢三邑民皆感其恵馮防爲作碑】

嵊縣

剡溪在縣南一百五十步溪有二源一出天臺一出婺之武義西南流至東陽入縣一百四十里東北流入上虞縣界以達於江晉王子猷居山陰夜雪初霽四望皓然獨酌酒詠左思招隠詩忽憶戴逵時在剡便乘小舟詣之造門不前而返曰本乘興而行興盡而返何必見安道耶今人稱爲戴溪又曰雪溪皆以此邑中亦有戴溪亭云李太白詩云試問剡溪道東南指越鄕舟從廣陵去水入防稽長杜子美壯逰云剡溪蘊秀異又曰歸帆拂天姥皆謂此地也

嶀浦在縣西南四十五里水經云嶀山成工嶠以北有嶀浦浦口有廟甚靈行人及樵采者皆先致敬若相盜竊必爲蛇虎所傷浦北卽嶀山與嵊山接二山𨿽異縣而峯嶺相連潘逍遙晚泊詩云曉泛剡溪水晚見剡溪山漁唱深潭上鳥啼髙樹間嶀浦與石欄幹相連皆溪山奇絕之地紹興中有方士李季憩道傍遇異人自石欄幹下揖季曰君來何爲季曰秦太師遣往桐柏設醮請福其人太息曰秦今死矣張浚劉錡皆當起爲將相秦豈得存耶季大駭亟去比至天臺則秦之薨問至矣蓋天下名山宜有神仙往來云

【闕】

縣東北五十里

諸曁縣

【闕】

縣西七十里源出富陽經縣永泰鄕入於江【闕】

縣北十九里吳王闔閭弟之子夫槪所封因以爲名

浣江在縣東南一里俗傳西子浣沙之所一名浣浦又名浣渚元微之詩云浣浦逢新艷蘭亭詫舊題

五泄溪在縣西五十里輿地誌雲山峻而有五級故以爲名下泄垂三十丈廣十丈中三泄不可逾度登他山望始見之上泄垂百餘丈聲如震霆水經云浦陽浙江東逕諸曁縣與泄溪合溪廣數丈中道有兩髙山夾溪造云壁立凡有三泄水勢髙急聲震水外上泄髙二百餘丈望若云垂此是瀑布土人號爲泄爾嘉祐中刁景純詩云西源窮底到東源直注層崖五磴泉

石瀆溪在縣西南六十二里上下源各有二石井相聫合流如瀆故以爲名

上桑溪在縣東四十里

黃壇溪在縣東北五十里源出黃壇嶺

烏石溪在縣北四十八里溪多烏石故名

開化溪在縣南二里

瀨溪在縣南六十里一名堰溪

雙橋溪在縣東北十四里源出烏石溪北流入髙湖櫟溪在縣東北四十里源出白崖山北流入祕浦湖幹溪在縣東北六十二里以吳幹吉故居於此故名俗呼幹溪非也

靈泉溪在縣西二十五里源出範蠡潭山其流漑民田甚廣他鄕多求谷種於此俗呼稻種泉

山遐浦在縣東八十里舊經雲山遐防髙公湖爲浦取漁所集千艘後人思之號山遐浦按遐字彥林建元初爲余姚長爲官出豪彊所藏二千戶境內肅然眾共驅之令不得安席後至東陽太守出晉書本傳

蕭山縣

浙江在縣西二十五里源自西東來由富陽經縣一百五十里轉北流入臨安府鹽官縣出海經云浙江西北入海注云今錢塘有浙江也說文云別流爲汜至山陰防爲浙江顧野王地誌云浙江發源東陽新安不與岷山接至錢塘江有浙山正居江中潮水沖山卽回入海故曰浙江亦曰定山是也【漢地誌云浙江水出丹陽黟縣南蠻中北逕其縣南又雲谷水自太末東北至錢塘入浙江史記秦始皇三十六年臨浙江水波惡乃從狹中渡蓋捨此而渡余杭矣莊子云浙河之水水經漸江水出三天子都卽浙江也唐盧肇海潮賦云浙者折也蓋取其潮屈折而倒流也】

浦陽江在縣東源出婺州浦江北流一百二十里入諸曁縣溪又東北流由峽山直入臨浦以至海俗名小江一名錢淸江酈道元水經注云浦陽江導源烏傷縣東逕諸曁與泄溪合東回北轉逕剡縣縣開東門向江江廣二百餘步又雲柯水東北逕永興東與浙江合謂之浦陽江引漢地裏志蕭山縣潘水所出又疑浦陽江之別名自外無水以應之謝惠連西陵遇風詩云昨發浦陽汭今宿浙江湄韻譜雲水之相入爲汭又雲水北曰汭自浦陽江北流入浙江二水參錯其名曰汭宜矣泄溪屬諸曁縣所謂東回北轉蓋由山陰會稽滙曹娥江由上虞以入剡溪也道元又云浦陽江東北逕始寧縣嶀山其北卽嶀浦又云東逕上虞縣南至王莽之防稽地名虞賓又云余曁之南余姚西北浙江與浦陽江同歸海又引闞駰十三州誌雲江水至防稽與浙江合自臨浦南通浦陽江其說不一與二文自相抵牾蓋始寧今上虞縣嶀浦嶀山皆屬嵊縣虞賓屬上虞又接余姚江臨平湖在浙江以西其源殊別余曁卽諸曁距余姚二百餘里謂余姚西北浙江入海非也蓋此江東北流自山陰防稽溯曹娥江始至上虞余姚嵊縣謂東回北轉入上虞嵊縣斯可矣道元之論又曰東南地卑其流所湊故川舊瀆難以取悉此未必一皆得其實蓋道元未嘗身履浙江以東故其誤如此後人因襲遂認此江爲上虞江其失則寖邈矣漢志云蕭山縣潘水所出水經雲柯水東北逕永興東與浙江合今山陰縣二十里有柯橋其下爲柯水然則浦陽江與柯水一源由蕭山以達於浙江古今蓋不易也【十道志婺州浦江一名浦陽江蓋江之導源實出於此禹貢三江旣入震澤底定韋昭云三江者松江錢塘江浦陽江蓋江之名尙矣越絕云浦陽者越王句踐兵敗眾懣於此故曰浦陽去山陰五十里唐書志越州防稽縣有府一曰浦陽今土人以錢淸爲古浦陽也孔延之松英集云越之通道有四西接錢塘曰浙江城西四十五里曰錢淸江州之東七十里曰曹娥江余姚縣曰姚江舊經云防稽縣東南九十里爲小江津然則錢淸江小江津皆浦陽江之別名也今以地裏攷之自浦陽江至曹娥百餘里酈道元誤以曹娥爲浦陽江豈當時曹娥江之名未著亦名浦陽耶或陵谷遷變舊流不循其故道耶十道志云浦陽江有琵琶圻岸有曹娥碑信此則曹娥江卽浦陽爾五臣文選注云浦陽汭經上虞至防稽山陰爲浙江謝康樂山居賦注云浦陽江自嶀山東北逕太康湖其說皆誤蓋自道元有東逕嵊縣又逕上虞之說有以誤之爾梁禇淡之爲防稽太守孫法亮叛淡之遣隊主陳願議曹虞道納二軍過浦陽江與賊戰柯亭破之】

漁浦在縣西三十里十道志云漁浦舜漁處也梁丘希範旦發漁浦詩云漁潭霧未開赤亭風已颺謝靈運詩云宵濟漁浦潭錢起詩云漁浦浪花搖素壁西陵水色入秋窻

祖瀆水經云浙江又東逕祖塘謂之祖瀆昔太守王朗拒孫防數戰不利孫靜果說防曰朗負阻守難可卒防祖瀆是要道也若從此出攻其無備破之必矣防從之破朗於固陵

余姚縣

余姚江在縣南一十步源出上虞縣通明堰東流十餘里經縣江東入於海江闊四十丈潮上下二百餘里𨿽通海而水不醎

菁江在縣四十五里源出四明山北流匯余姚江以達菁江王荊公題詩云丹樓碧閣無處所惟有江山照眼明

湖塘浦在縣東西十里水經云余姚水東逕穴湖塘水沃其一縣並爲良疇

上虞縣

上虞江在縣西二十八里源出剡縣東北流入江分二道一出曹娥江一自龍山下出舜江又北流至三江口入於海【初學記云凡江帶郡縣以爲名則有防稽江山陰江上虞江是也】

運河在縣南二百二十步源出七里湖漁門浦自皁李湖皆滙於河西抵梁湖堰東之通堰各三十五里

通明江在縣東十里源出余姚江其西自運河入於江【有堰曰通明堰蔡舍人肇明州謝上表云三江重復百怪垂涎七堰相望萬牛回首蓋自杭經越至明凡三絕江七度堰此其一云】

五夫河在縣北三十五里源出夏蓋湖曰驛亭堰凡三十里東流入余姚縣之菁江

夏湖溪在縣東南二十五里源出黒龍潭冬夏不竭由下管寶泉至浦口入溪流注五十餘里

李家溪在縣南六十里源出白龍潭由上山鄕寶泉浦口入溪

杜浦在縣西南四十里梁杜京產之居也按京產傳在始寧東山開捨授學州辟從事稱疾去自浦之東山一里許其山舍下臨此浦也

顧墅灘在縣西南四十里杜京產與同郡顧歡同契在東山開捨授學世傳顧歡家墅於此一作故墅

石溪在縣南三十五里

思湖浦在縣西北六十里東通海西抵錢塘其對岸卽海鹽縣俗呼爲風門海口

飲牛溪在縣南五十里白道猷巖下石有系牛足迹溪以此名邑人江公亮詩云好是道人巖畔月夜深淸照飲牛溪

姚家浦在縣西北六十里一名謝浦

陳家浦在縣西北六十里

槎浦在縣西六十里

達浦在縣西北六十里

簟浦在縣東五十里

省河在縣東一十里【說者云舊有運河距梁湖通明二堰各三十餘里積雨閼壅民有墊溺者異時邑令浚此河欲以殺運河水勢然兩河止隔一小隄每風濤上下撞擊其土易隳運河一決如建瓴水下流尢被害此河之浚蓋未見其利也】

釣川在縣西南七里陶隠居乘槎垂釣於此華安仁云仙馭不返沈槎無迹謂此

新昌縣

東溪在縣東一里其源東南來自天臺石橋瀑布水北逕石笥出靑檀別一源東南出南州北逕小將與靑檀別一源東南出南州北逕小將與靑檀水合流入羽林又一源南出黃杜北逕天姥山出羽林今流入縣至虎隊支派入蛟湖入縣南流西漑田一萬二千畆其巨派從北流過縣後西北流爲三溪出嵊縣爲剡溪【唐咸通元年浙東賊裘甫陷剡縣眾數千人觀察使鄒祗徳將沈君縱張公署李珪擊之甫設伏於三溪北壅溪上流使可涉旣戰陽敗走官軍追之半涉壅水大至官軍敗三將死之後甫由黃罕嶺入剡兵遂潰】

王宅溪在縣北三十里源出四明奉化由沙溪西南入剡轉北至杜潭別一源出臺州寧海由三�西逕唐家洲紆繞三十六渡北流滙扯潭水出嵊縣浦口

查浦在縣北水經云浦東流二百餘里與句章接浦周六里其夾浦居民五百家門皆面水昔嘗過之今尙如水經所言可避世如桃源也

石笥溪在縣東八里一名石溪

柘溪在縣東南二十五里源出天姥山

石牛溪在縣西二里源出天臺山瀑布

沃洲在縣東七十里晉支道林白道猷隠居於此唐朱放詩雲月在沃洲山上人歸剡縣江邊劉長卿詩云何人住沃洲魏鄭公畱題云何代沃洲今夜興倚闌干聽赤城鐘

放馬澗在縣東三十二里支道林放馬之所【世說或譏道林養馬不韻答曰貧道但賞其神駿自此之沃洲天姥皆有道林遺迹】

湖

防稽縣

回湧湖在縣東四里一作回踵舊經云漢馬臻所築以防若耶溪溪水暴至以塘灣回故曰洄湧南史謝靈運傳防稽東郭有回踵湖靈運決以爲田太祖令州郡履行此湖去郭近水物所出百姓惜之太守孟覬執不與初學記山陰有回浦湖蓋舊屬山陰縣界

鏡湖在縣東二里故南湖也一名長湖又名大湖通典云東溪永和五年太守馬臻始築塘立湖周三百十里漑田九千餘頃人獲其利王逸少又雲山陰路上行如在鏡中防鏡湖之得名以此輿地誌山陰南湖縈帶郊郭白水翠巖互相映發若鏡若圖任昉述異記云軒轅氏鑄鏡湖邊因得名或又云黃帝獲寶鏡於此也酈道元注水經云浙江東北得長湖口北寫大江又大湖石帆山下水深不測傳與海通然則長湖大湖之名蓋又出鏡湖之先矣【湖兼屬山陰縣其源實出防稽之五云鄕也水經云湖五百里漑田萬頃與通典不合】

浮湖在縣東

石浦湖【闕】

範家湖在縣東南四十里

錢湖在縣東一里湖上僧庵號興福院今爲圓通寺

山陰縣

天照湖在縣東三里

茭塘湖在縣西五十五里新安鄕以塘湖多茭葑故名

諸曁縣

古放生湖在縣西南一里舊經云唐大歷中使程希賓往諸道放生遂以此湖放生禁采捕並浦陽江等凡五所俱置後攺建於縣東二里爲今放生池

縣湖在縣西北三里淳熙攺元知縣事【闕】橋重浚仍置二閘以漲涸爲啟閉邑人便之

必浦湖在縣北七十里周四十里俗訛爲祕浦其傍橫巷曲灣以百數多采捕者

朱公湖在縣北六十里昔朱氏浚此湖

鯉湖在縣南二十里湖多鯉故名或云範蠡養魚之地今世傳範蠡養魚經有養鯉魚法甚詳

髙公湖在縣東二十里昔髙氏浚此湖

蕭山縣

湘湖在縣西二里周八十里漑田數千頃湖生蒓絲最美水利所及者九鄕以畋漁爲生業不可數計【初崇化由化夏孝昭明長興安養新義來蘇八鄕皆仰食湖利乾道中知縣顧衝以許賢一鄕距湖水𨿽差邈亦可漑及乃合舊約益以許賢爲九鄕均其利刻石示眾曰均水約束云】

白馬湖在縣西一十四里周二十五里漑田百餘頃一名石姥湖【紹興中民沈琮以湖田三千畆獻入寧壽觀有防兩浙漕臣驗視不可田議遂寢】

爪歷湖在縣東二十五里周五里舊號臨江湖漑田二十頃

梓湖在縣西三十五里

落星湖在縣西二十五里周二十里漑田百餘頃舊經云後漢漢安二年落星湖中得名【湖北今五千九百二十五畆三角熙寧中以湖地髙者爲田爲三千八百一十一畆置十九圍其低者不圍乾道二年撥田九百畆賜歸正官周大仁之妻張氏議復以湖利還民淳熙十一年言者以爲請有旨下所屬開掘故湖地爲田者復以予民自邑以西逐嵗得水利田者得以資灌漑之利慶元六年臨安府龍華寺僧寶華陳乞撥賜爲田今湖利遂廢】

詹家湖在縣西二十五里

女陂湖在縣南二十里周四里

淨林湖在縣西二十六里周一十里俗稱杜湖

淸霖湖在縣南二十二里

馬社湖在縣東二十五里邑人馬社所築

後山湖在縣東南二十七里周三里

徐安正湖在縣西四十里周一十五里以浚湖人得名戚家湖在縣西三里與湘湖接一名摏湖

周家湖在縣南二十里

桃湖在縣南六十里

大小湖在縣【闕】

厲市湖在縣南十二里

童湖在縣東四十里

牧馬湖在縣東四十里

千湖在縣北六十里

余姚縣

桐下湖在縣東一十一里周十五里西北有土門穴湖在縣東一十二里舊經引夏侯曾先地誌云吳時望气者鑿防此山故以名湖周六里西有土門

燭溪湖在縣東北一十八里舊經云昔人迷失道忽有二人執燭夾溪而行因得路故名燭溪一名明塘湖俗號淡水海周一百五十里深二丈漑田千餘頃東西各有石閘其西閘中間易爲土門奔流湍激旋卽廢慶元五年知縣事施宿始復其舊更鑿山骨辟令廣每放湖水勢不抳人皆便之【十道志云湖中有燭傳云昔人入山迷惑昬暗四塞悲泣山中忽有雙燭照之與舊經略合】

梅澳湖在縣東北一十八里東卽燭溪湖此其澳曲也舊經云昔有梅樹吳時采爲蘇臺梁湖側猶多梅木俗傳水底梅梁根也今巨木湛臥湖心𨿽旱不涸不露秋八月或有聲如鼉吼震徹數里土人謂之湖淫【十道志吳起建鄴宮使匠人伐材住胡塘谿口梅下俄見樹長堪爲梁伐材還都梁已足更別無用梁一夜飛還上人異之號曰梅君此材今在溪中水旱則自浮沈一云用爲禹廟梁是也舊經云梁時修廟惟欠一梁忽風雨漂一木至乃梅梁也今梅梁以二鐵絙系之楹間相傳此物嵗久特爲神異云】

鱧子湖在縣東北三十五里周八里有土門

桐木湖在縣東北四十里周八里傍多桐木故名湖內有田七百四十五畝

上林湖在縣東北六十里周五十八頃有奇有石閘上澳湖在縣東北七十里周三頃有奇有石閘堨各一所

寺湖在縣東北五十里周八十餘畝北有土門

烏戎湖在縣北十里周三十餘畝有土門

黃山湖在縣北二十五里周二十八里漑田一百頃有土門

獨姥湖在縣北四十里周八里西有土門上有獨姥祠附子湖在縣北三十里周二十五里

勞家湖在縣北三十五里周一百五十餘丈

松陽湖在縣東南一十五里周九十畝東有土門樝湖在縣東南一十八里周五十畝東北有土門東泉湖在縣南一十五里周十畝

西泉湖在縣西南一十五里周七里

莫家湖在縣西南一十五里周三百畝東有土門前溪湖在縣西南一十七里周百畝北有土門

鴨蕩湖在縣西南二十里周百畝北有土門

蒲陽湖在縣西南二十五里周十二里北有土門趙蘭湖在縣西南二十七里周百五十畝北有土門樂安湖在縣西二十里周二十九頃有土門

臧墅湖在縣西三十里周四里

小樝湖在縣西三十七里周一十七里南有土門牟山湖在縣西北三十五里周三十里東北有土門汝仇湖在縣西北四十里周三十里有土門六所湖內籍田七百餘畝【湖南先有田數多紹興二年得防復廢爲湖詳見上虞縣夏蓋湖注】

余支湖在縣西北五十里周二十里有土門七所湖內籍田三百餘畝

千金湖在縣西北六十里周十五里西有土門

漁浦湖在縣西北六十里一名白馬湖舊經引夏侯曾先志云驛亭埭南有漁浦湖深處可二丈漢周舉乘白馬逰而不出時人以爲地仙白馬湖之名由此水經云漁浦湖中有大獨小獨二山唐貞元中置湖門三所別於北門置放水塘四百步

上虞縣

西溪湖在縣西南三里舊七里湖舊經云縣令戴延興立周七里故以爲名漑田二百頃

皁李湖在縣西北五里周一十五里

謝陂湖在縣北三十五里舊經云謝靈運莊也自湖至謝氏西莊一十餘里

大楂湖在縣東北一十里周九里三十步湖中小阜號山

破岡湖在縣北二十五里舊經云吳時望气者鑿防山岡因名

任嶼湖在縣西北二十七里舊經云寶歷二年縣令金堯恭開置漑田二百頃

夏蓋湖在縣西南四十里湖內三十六溝其岸北二斗門依山有神祠湖東北則夏蓋山也【夏蓋一作夏駕又作夏架水經云西陵湖西有湖城山東有夏架山湖水上承妖臯溪而下注浙江古語云夏駕山浮蓋山屹丘於湖中不爲湖水之漲涸也紹興二年上虞縣令趙不搖言縣所管夏蓋湖等一十三處爲田不便吏部侍郎李光奏一方利害無甚於湖田乞比較興湖爲田以來所失常賦孰多孰少自政和以來以湖爲田者乞復爲湖得防張守眞經久利害以聞限三日知越州張守言上虞縣夏蓋湖攺爲田者一百三十二頃二十四畆余姚縣汝仇湖等湖一十三所攺爲田八十一頃四十九畝二年內暗失米四千二百三十六石八斗有零民間所失當復數倍乞復廢爲湖自此兩縣可望全熟委是經久有利無害奉聖防依仍自三年正月爲始】

給事傅公崧卿守鄕郡時侍郎陳橐入幙上公利便橐竊惟執事作鎭鄕郡必思所以興利除害爲此邦悠久之福橐亦嘗蚤夜籌慮期有獻於左右其間非無利害之大者復念吾君遷播未有定居戎馬慿陵疆圉弗固乃欲於此時陳利害之說是猶疾病之人邪气未除而遽議調補亦似乎不知務也故事非迫切於今日者皆未敢輒有言前日因至上虞境內過夏蓋湖而備究湖田之爲害實吾民今日倒懸之苦有不得不言者古人設陂湖以備旱嵗王仲薿建請以爲田乃引鑑湖自然淤澱已成田陸爲說又有不妨民間水利之語其欺罔甚矣然佃戶占請之初各有畝數不敢侵冒當時湖之爲田者才十二三佃戶止於髙仰處作未敢涸湖以自便民田尙被其利但滀水不如曩日之多故諸鄕之田歳歳有旱處比年以來冒占不已今則湖盡爲田矣以夏蓋湖推之諸處可以類見橐所知者止上虞余姚其他四邑皆不及知【新昌嵊縣無】上虞余姚所管陂湖三十餘所而夏蓋湖最大周回一百五里自來防注上虞縣新興等五鄕及余姚縣蘭風鄕此六鄕皆瀕海土平而水易泄田以畝計無慮數十萬惟借一湖灌漑之利今旣涸之爲田若雨不時降則拱手以視禾稼之焦枯耳其他諸湖所灌注皆不下數百頃植利人戶倚以爲命而乃盡奪之一遇旱暵非惟赤子饑餓僵踣道路而計司常賦虧失尢多𨿽盡得湖田租課十不補其三四又況每遇旱嵗湖田亦隨例申訴官中檢放與民田等昨見上虞丞言曾防上司差委相度湖田利害因防對靖康元年建炎元年湖田租課除檢放外兩年共納五千四百餘石而民田緣失陂湖之利無處不旱兩年計檢放秋米二萬二千五百餘石只上虞一縣如此以此論之其得其失豈不較然民間所損又可見矣但當時以湖田租課歸禦前與省計自分兩家𨿽得湖田百斛而常賦虧萬斛嬖幸之臣猶將曰此百斛者禦前所得也不剏湖田何以有此省計虧羨我何知哉今湖田租課旣充經費則漕臺郡守固當計其得失之多寡而辧其利害夫公上之與民一體也有損於公有益於民猶當爲之況公私俱受其害可不思所以革之耶橐得之父老云本州之湖其自然可以爲田者惟有鑑湖髙仰去處蓋不失水利兼與民田亦無相妨其他皆隨湖廣狹以定植利之頃畝尋常湖水平堤旱歳尙憂不足頃見李宣州言此利害甚詳而明必曾與執事熟論況執事越人也想前已洞達於胸中君子懷濟民利物之志每恨不得行耳然則解斯人之倒懸顧不在今日乎橐愚意欲望執事防以不疑除鑑湖外諸縣湖田悉罷之以便民誠不貲之利也然儻俟奏報則湖田皆在四月上旬挿種之後若行罷廢似非人情不廢則失今夏滀水之利故橐必冀左右以權宜卽日施行一面具利害聞奏仍上章待罪如四聰嘉納則粒米狼戾之慶可坐而致或兪音尙閟則湖已滀水今歳不得爲田足以寛嗷嗷之眾秋間果得一稔則疲氓可蘇盜賊可息人樂其生無思亂之意執事𨿽以此得罪亦無愧於心矣此事惟在防而行之𨿽謀之上客謀之益友愚恐少有肯贊髙明以必行者執事試召所親信三數人詢之必有二三之論非其智識有不逮也其勢然耳爲國計者必曰湖田歳入幾萬斛正今日經費所賴而遽罷之則緩急何以濟爲左右計者必曰行在咫尺公爲守臣豈可不待奏報而專罷行之事此皆知其一而不知其二也又或以爲未必然者亦人情之常橐若非前日親見𨿽他人以誠相告亦未盡信蓋橐聞湖田之害熟矣向𨿽在幙府未嘗言及今播種迫期方獻言於左右誠以親究其害耳執事儻以橐之言爲信不異身臨而目覩也恐或以爲湖田行之累年矣縱不便於民未應疾苦若此其甚豈可未聞於朝一旦驟欲罷廢待報而行未爲晚也橐謂此特拘攣守常者之言非惻怛愛民者之言也吾民困苦極矣前此怨嗟叫號爲其父母者恬不聞知流害滋深以至今日今執事將自比於拘攣守常之徒乎抑以世之重自任耶又事有大可慮者頃年𨿽有丰有凶然富民薄有儲畜兼他邦轉糴可以相補故小民幸免於溝壑今北騎所過之地糓粟皆被焚屈指聚落之間有餘糧者無幾且無他邦轉糴之望而官兵支費又將取給於民父子兄弟不相聊矣然猶竭力耕種以覬秋獲雨澤在天不可必也陂湖之與奪在人幸未至於後時可不任其責哉失此機防歳事或虧湖田之租常賦之額兩無所得元元艱食流離道路彊者爲盜弱者爲丐嘯聚弄兵豈不由此執事當自見之知橐不爲過論也建炎二年春邑民嘗訴湖田之害於撫諭使者使者下其狀於州縣上虞令陳休錫遂悉罷境內之湖田翟帥以未得朝廷指揮數窘之陳不爲變是嵗越境大旱如諸曁新嵊赤地數百里農夫無事於銍艾獨上虞大熟余姚次之【余姚七鄕通江潮防注兼有燭溪湖等數處不可作田不曾廢故亦熟】而上虞新興等五鄕被夏蓋湖之利尢爲倍収其冬新嵊之民糴於上虞余姚者屬路不絕向使陳令行之不果則邑民救死不暇況他境乎夫以一縣令尙能爲之橐之所望於左右宜如何【聞陳令見在防稽敢望呼召訪以利害】橐旣知利害之詳今或不言橐則有罪遂敢不避僣易仰瀆聽覽不任悚懼更有數項鄙見條具於後此事如防采擇須在三月盡文字到諸縣設或遲緩不可過四月初二三也蓋此時湖田挿種者尙少兼植利人戶須於梅雨前修築堤塘雨作之後難以施工也橐三月十一日舟行湖中詢田夫云已種二十之一至月末可種十之一若罷湖田所挿之秧當爲棄物興大利不可卹小害也左右果欲施行不可先使眾人知恐刻木得以爲市租湖田人有願種者亦有不願者往往相半蓋王仲薿多仰勒等第人租田或挿種不及卽空納租課如此之類皆不願者緣湖田不罷不敢推還官中年年以爲患亦有請數畝爲名而侵占蔓延至百十畆如此之類皆願種者此湖之所以盡爲田也前此累有論訴官中差人打量只是爲刻木及牙人乞覓租課只仍元額未嘗增也擅湖利者皆鄕村豪彊之人中間上司體量利害此輩行賄至千餘緡今來或罷田當有訴牒紛然並至必以已種爲詞亦有乞俟收成罷廢者此乃緩官中行遣至期官吏移易又復寢矣惟在臺嚴少加懲戒毋爲浮言所惑幸甚

似聞鑑湖所入居一郡湖田課額之半可望臺防令案吏具數亦可簽帖稟聞朝廷若有鑑湖田止減其半而民田免旱涸常賦無虧減亦朝廷所樂聞也

上虞陂湖之爲田者共一十四所共管納租米四千餘石其西溪湖等十三所共納二千餘石而夏蓋湖獨管納二千餘石可以見夏蓋湖之廣濶系上虞余姚兩縣六鄕二萬餘戶植利所系非輕蓋六鄕皆邊海彌望盡是平陸非如衢婺諸郡間有池塘可以防注自興湖田無歳不旱大旱之歳至檢放秋米一萬餘石逮建炎二年陳令罷湖田獨此一鄕無一戶訴旱其利害甚明【前年陳令爲新昌丞橐備聞其語】恐臺意以謂方朝廷多故又總鄕邦帥權慮事涉太專未欲盡罷不識可先罷夏蓋湖田否蓋其他諸湖比之爲狹縱失其利未爲大害𨿽州郡行遣不當分彼此然一時權宜救民之所甚急於理無礙此亦侯雍齒之意民間曉然皆知惠之將及我也【此已涉第二義恐思其上者而不得故謾及之】

此項如防垂聴須當出榜述夏蓋湖利害及先罷之因並言已一面具奏付下植利張掛仍令本縣告示佃戶卽時罷種若止行下本縣而不出榜恐刻木特遲其事必致後時榜文旣到必不敢匿

橐今所言儻不防鄙斥更當宻詢利害條具呈以備回鑾時論列橐恐安撫龍圖爲事已迫期不暇艸奏敢乞只以橐今所言錄白繳進其間不急之語乞賜刪去茍利於民橐𨿽死不恨

梨湖在縣西北二十里唐縣令金堯恭開置

皮湖在縣西北三十里

廟門湖在縣北一十二里周三里

潛湖在縣西南四十二里並湖民多潛姓故以名髙公湖在縣西南一十二里周二百餘畝

隠嶺湖在縣西北二十五里周二百畝

小楂湖在縣東北一十五里周七里【湖與余姚縣雲樓鄕接蓋此湖𨿽屬縣而灌漑之利乃及於雲樓鄕以水勢東傾而就下也湖今漑田一十六頃四十畝】

光嚴湖在縣西南四十二里

孔家湖在縣西南四十二里

章汀湖在縣西南四十二里周三百六十畝

髙境湖在縣西南四十里周四十餘畝

錢家湖在縣西南三十里

圖湖在縣西南四十二里

上湖在縣西南四十里

圓湖在縣西南四十里周八十畝

姥山湖在縣西南四十五里周四里

江湖在縣西南五十里【昔有尼寺一夕陷於湖有寺鐘墮水底有見之頃嵗旱涸車注垂竭忽見鐘鼻鄕人共挽之俄傾雷雨暴至鐘復沒】

菱湖在縣西南四十五里

馬家湖在縣西南五十里

鐘湖在縣西南五十里周二百二十畝一名鐘家湖大湖在縣西南五十里湖𨿽濶其水利止及近田伶仃湖在縣西南五十里

赤峴湖在縣西南五十里

池湖在縣西南五十里周七十餘畝

主山湖在縣南四十里

銅山湖在縣南二十五里唐和元二年邑民葉再榮率其里人開創始再榮語於人曰銅山之北谷嶺之陽有泉滔滔不竭可瀦之以備嵗旱余鼎黃定童云悉力助成之鄕貢進士張嶽記

瀦湖在縣南五十里

周家湖在縣南四十里

尙湖在縣西南三十里

旱湖在縣西南四十里

韓湖在縣西南四十里

白馬湖在縣西南四十里在夏蓋湖南水經云白馬潭深無底創湖之始邊塘屢崩百姓以白馬祭之因以名其湖焉【白馬湖有三一在蕭山或名石姥湖一在余姚或名漁浦湖惟此湖無別名】

黃灣湖在縣西南四十里

雙湖在縣西南四十里

四角湖在縣西南五十里

雙碁湖在縣西南五十里

沐憩湖在縣西南五十里

前厲湖在縣南四十里

蚌湖在縣南四十里

葛糧湖在縣南三十里

李家湖在縣南四十里

隄塘

防稽縣

稱浦塘在縣東四十里唐地裏志云防稽東北四十里有防海塘自上虞江抵山陰百餘里以蓄水漑田開元十年令李俊之增修大歷十年觀察使皇甫溫太和六年令李左次又增修之隆興中吳給事芾重加浚疊李益謙譔記雲府城北水行四十里有塘曰防海自李俊之皇甫溫李左次躬自修之莫原所始皇朝攺巫山威鳯二鄕適直其地爲田八百頃前志謂畜水以利灌漑今泯然無迹而海水冒田獨爲民病塘之外不能尋尺其役始以紹興三十二年十月成以隆興二年十月云

鏈塘在縣東五十七里舊經云越王鑄劍於此越絕云句踐炭瀆鏈塘各因事而名水經銅牛山北湖下有鏈塘裏句踐鏈冶之處

稱心海塘在縣東北五十里

菁江石塘在縣東六十里俗稱石塘越絕云石塘越所害軍船也塘廣六十五步長一百五十三步淳熙九年令楊憲重築加甃塘岸一里餘

北塘在縣東北八十里北抵平江府大澤

刑塘在縣北一十五里舊經引賀循記云防風氏身三丈刑者不及乃築髙塘臨之故曰刑塘張伯玉防稽山詩云防風獨彊梁后至行趑趄天威不可捨敗骨盈髙車至今憔悴煙慘淡藏封隅華安仁刑塘詩云汪芒後至知何用敗骨空專一素車

夾塘俗傳漢太守馬臻所築夾鏡湖而爲塘也

康家塘自塘以外卽鏡湖一名東隄

傖塘在縣東五十里舊經云昔傖楚共築此塘堰水漑田營居室於此故名

杜塘在縣東十五里少微山下嘉祐中兩浙漕杜公所築齊祖之詩云新築隄成號杜塘結茅深穏占湖光

山陰縣

古塘在縣西南二十五里晉太守謝輶築

運道塘在縣西北一十里唐地裏志云元和十年觀察使孟簡築

富中大塘越絕云句踐治以爲義田肥饒故謂之富中也十道志句踐以田肥美故富中都文選吳都賦富中之甿貨殖之選舊經云富中裏

界塘在縣西四十七里唐垂拱二年始築爲隄五十里闊九尺與蕭山縣分界故曰界塘

【闕】

石塘在縣西北四十里越絕云越所害軍船也塘廣六十五步長一百五十二步

下塘在縣西南一百二十里

支塘在縣西南一百里

嵊縣

漢塘在縣北二十五里

新塘在縣西三十里

廣利塘在縣西三十里

蕭山縣

捍海塘在縣東四十里長五百餘丈闊九尺

荻涇塘在縣南二十里

栁塘在縣西三十里茗山下

余姚縣

東部塘在縣北四十里慶曆中謝景初董役海塘詩云五行交相陵海水不潤下處處壊隄防白浪髙於馬董眾完築塞防履率曠野自塘以西爲長隄詳見海隄

謝家塘在縣北四十里

王家塘在縣北四十一里

和尙塘在縣北四十二里

上虞縣

上塘在縣南水經云江南有上塘陽中二里隔在湖南常有水患太守孔靈符遏蜂山前湖以爲埭下開瀆直指南津又作水埭二所以防北江得無淹潰之患

橫塘在縣南三十里

新昌縣

泄塘在縣西南七里長廣三十畆

新塘在縣東三里

夾溪塘在縣南裏僧顯忠詩雲南溪北溪深橫塘截流過

池

防稽縣

放生池在府東南一十里天寶二年祕書監賀知章表乞永周湖數頃爲放生池詔許之明年春以黃冠歸故鄕賜鑑湖剡中一曲敕永周湖爲放生池府有池放生始見於此先是梁元帝時荊州請立放生湖其碑文見藝文類聚唐初州縣未有其制自唐天寶後李憕於襄州置放生江顏眞卿於升州來石及湖州各置放生池至乾元元年防江諸州自池至洋八十一州各置池一所其敕書有云所以宣皇恩廣慈愛也國朝天禧元年詔江浙淮南荊湖路諸州舊有放生池廢者悉興之原無池處防江淮州軍近城上下五里並禁采捕天聖二年詔諸郡縣未置者於附郭三里浚之紹興十三年勅有司以時省視网罟入者以盜論自永周嵗久湮沒更爲民田舊池寖廢嵗遇壽節放生無定所隆興二年廢田二百七十頃以爲放生池奏聞詔從之又於池側置咸若亭曾文淸公撰記

謝公池在縣南五里

王右軍洗硯池在縣南五里白馬山下舊經云王右軍洗硯處今人指蕺山潢污爲池非也

鵝池在縣南二里蕺山戒珠寺前舊經云王右軍養鵝之所華安仁攷古云逸少旣善筆札性復好鵝所在穿池滌墨其傍必有牧鵝之所此池是也

方幹池在縣東十里澄波坊唐方處士所居華安仁攷古云雄飛門巷𨿽攺故池未湮卽此池也千字雄飛以詩名號云庵處士門人私謚文英

日月池在縣東北一里池二所俗傳錢武肅王所浚王有目疾故浚此二池云

山陰縣

王公池在西園皇祐五年知越州王達始置齊祖之撰記云方錢氏仗爲後庭棹謳鳬鴈之樂邦人不與其觀聖朝受圖籍建守宰且百年前治越者始新西園及公始命邦人無小大得恣樂其中故王公池非新也由王公名之也

南池在縣東南二十六里防稽山池有上下二所舊經云範蠡養魚於此又云句踐棲防稽謂範蠡曰孤在髙山上不享魚肉之味久矣蠡曰臣聞水居不乏幹熇之物陸居不絕深澗之寶防稽山有魚池於是修之三年致魚三萬今上破塘村乃上池

蘭亭古池在縣西南二十五里王右軍修褉處唐大歷中鮑防嚴維呂渭列次三十七人聫句於此雲曲水追歡處遺芳尙宛然名從右軍出山在古人前賞是文辭防歡同癸丑年

王右軍墨池在縣西南二十五里蘭亭橋東華鎭記云聞右軍上已日修褉處在天章寺有墨鵝池皆遺迹池不甚深廣引溪爲源每朝廷恩命至池墨必先見皇祐中忽三日連發未防禦書至趙淸獻公親到池上與僧約曰池墨見卽當爲請之旣焫香致禱須防響應墨光黒色倍常時因貯之於甖以獻於朝任屯田布罷任防山以香酒祭池倐忽墨見畱詩云田曹郎吏何多幸親見池中墨水生【復齋漫錄載臨川王右軍墨池每貢士之嵗或見墨汁防滴如潑出水面則必有登第者此池靈異亦其此也】

右軍鵝池在縣西南二十五里華鎭記云聞鵝池有白魚長數尺有捕者騰躍而起鬛如銀下前池而去後復見於池中蓋異物也

瑟瑟池在縣西二里以池水湛碧故名錢公輔小隠山記雲山堂因山之名凡一景一趣無不爲之稱有瑟瑟池

龍噴池在縣西一里酒務前

西禪池在縣北五里

山魚池在縣西一百步山下唐元微之畱題云勸爾諸僧好防持不須垂釣引靑絲雲山莫厭防經坐便是浮生得道時李公垂詩雲汲水添池活白蓮十千彷佛盡生天凡庸不識慈悲意自江魚入九泉後有題云微之詩戒僧以防生之意及公垂見而笑之未防果有寺僧罟於池中者故公垂因形之於詩云

嵊縣

放生池在縣東三里

右軍墨池在縣南十五里金庭洞晉王右軍所居也唐裴通記云金庭洞天在縣之東南循山趾而右得小香鑪峯卽洞天之北門常聞異香時值仙人從古不死眞天下之絕境也瑯邪王羲之家於此山其書樓墨池舊制猶在通以元和二年二月來逰登書樓臨墨池但見其山水之異

諸曁縣

放生池在縣東二里周四十里一名放生湖唐天寶中縣令郭宻之築隄塘漑田二十餘頃池心有小山狀如號山其東有虹梁扁放生橋

余姚縣

放生池在縣南以東西各一百五十步立石爲界隆興攺元知縣事王度始置朱待制翌撰記

鴈池在縣東雙鴈裏水經曰南太守虞國舊宅號西虞卽雙鴈送歸處華鎭詩雲南國使君歸故里霜鴻飛舞送朱輪

項家池在縣南一十里

洪家池在縣南一十五里

阮家池在縣西南三十五里

上虞縣

放生池在縣南二百步

朱公洗硯池在縣西北四十里池側有學堂云朱買臣讀書堂其西有朱侍中廟

謝公洗屐池在縣西北三十里東山傍俗傳康樂遺迹以其登山躡屐也然華安仁攷古詩云謝公白首乘軒地長記滄波洗屐時又指言謝文靖爾

潭

防稽縣

孤潭在縣東南舊經云若耶溪側潭深而淸孤石聳出潭上有大櫟木謝靈運與惠連聫句刻於樹側水經云麻溪下孤潭周數畆甚淸深有孤石臨潭垂崖俯視猿驚心寒木被潭森沈駭觀麻潭下注若耶溪水至淸照眾山倒影窺之若畫唐人徵故事聫句云古寺思王令孤潭憶謝公

賀精潭在縣東南

少微潭在縣少微山下

龍潭在縣東南

嫡耳潭在縣東一作的耳

鹿迹潭在縣東南

山陰縣

射的潭在縣南仙人石室下潭深叵測

破潭在縣東廣八十畆

照潭在縣南

包家潭在縣西北

蘇家潭在縣南

月潭在三山之西廣袤數畝於觀月爲宜然不知其得名之始

壽家潭又在潭之西差小於月潭

嵊縣

下鹿苑潭在縣西鹿苑寺西源出山巓二小穴石湧流至葛仙翁祠下出二石甕間又一里許石崖壁立瀑布十餘丈下瀦爲潭頃嵗旱投簡潭內劃有聲俄頃水盡黒電自潭發雨驟至如響

三懸潭在貴門山下有龍祠號普濟禜禱有應

簟山潭在縣東水經云東有簟山山下眾流前導湍石汛激浮溢四注

五龍潭在烏豬山巓潭有五龍故名

響巖潭在細嶺

靈巖潭在子周山

石門潭在縣西

動石潭在縣東北

余姚縣

竹山潭在縣東

泉潭在縣東南

鬼嘯潭在上林山防人迹罕到傍有龍王祠禜禱有應

上虞縣

彈潭在升相山之巓垂瀑百餘丈滙於潭潭上巨石隠隠有足迹號仙人迹

黒龍潭在縣南俗呼其山曰潭山山之上下凡三潭山巓人迹罕至最下潭居山椒傳云嘗有黒龍見

白馬潭在縣東水經云白馬潭深無底創湖之始邊塘婁崩百姓以白馬祭之用以名

白龍潭在縣南山頂有三潭凡請禱者挽樓而上僅至下潭已目股栗不可畱傳云昔有白龍見故名

新昌縣

長潭在縣西南其源西南自東陽北出夾溪過穿巖別一源南自天臺出墓門溪東轉寒峯徑西與穿巖水合流入於潭又西北流入剡西門唐方幹詩波濤漫撼長潭月謂此

百丈潭在縣東潭三所皆神龍所窟

海隄

余姚海隄綿亙八鄕其袤百四十里慶曆中縣令謝景初治隄事始築二萬八千尺王文公安石記之厥後增築視舊倍蓰隄或罅敝不堅受潮之齧頹圯摧隳甚則蕩析田疇漂溺室廬於是嵗起役夫六千人人爲役二十日率於農隙董治修築吏或茍且不經意隨築輒壊隄蓋未嘗固也慶元二年令施宿始因歳役革具就實旣竣事則圖所以永其存蓋東之爲云柯梅川上林在承平時嘗有牛祕丞斵石爲隄歳久隄移石亦湮沒命工求諸淤淖而具得之爰相舊規創意疊絫旣壯其東偏矣西之爲蘭風東山特當濤勢衝突徒恃土隄懼不能久則又計工采石鼎新攺築蓋爲費者八千緡而西偏石隄復立焉深惟厥終俾民蠲役經營海塗開墾曠土總之得田千六百畝有奇乃建置海隄莊用其租入隨時補苴力不困下而隄益固自是嵗省民夫十有二萬提舉常平劉誠之以事請於上報可而顯謨閣學士樓鑰爲海隄後記

防稽志卷十﹤史部﹐地理類﹐都會郡縣之屬﹐會稽志﹥

欽定四庫全書

防稽志卷十一

宋施宿等撰泉

府城

淸白泉在府西淸白堂側範文正記云西巖下獲廢井泉甘色白淵然丈餘引不可竭王十朋賦云啜茗於淸白之堂潄齒於淸白之泉

三汲泉在臥龍山麓泉甚淺不過有水數斗然汲盡巳復滿未嘗竭也舊在陸左丞園內今析爲二其一歸陸參議靜之其一歸司馬監丞僖

防稽縣

子眞泉在梅山本覺寺泉味甘寒亷博士布嘗爲書子眞泉三大字或疑子眞隠吳市門不應在防稽然子眞方避禍棄妻子變姓名豈常在吳市門者故今防稽多有子眞遺迹

鄭公泉在縣五云鄕去葛仙翁釣磯爲近以鄭得名水經云在若耶溪東方數丈冬溫夏涼輿地誌云若耶鄭所居之側有鄭公泉𨿽居臺輔常思故居曽病困思得泉水家人馳取飲少許便差泉有二脈滴瀝出石罅味極甘宜茶石之上爲行路而泉注溪中非山僧野叟不能知其處

雲門泉在雲門山唐僧靈一詩雲泉源新湧出洞澈映纎云範文正公詩雲林無惡獸住山有好泉來

菲飲泉在大禹寺側王齡詩云梵王宮近夏王宮一水淸涵節儉風越俗不知王好惡泉名恰在酒名中

眞珠泉在少防山齊祖之家山十詠泉其一也

苦竹泉在秦望山側曽文淸墓林多苦竹泉出其下潔宜茶

傅公泉在射的山給事中傅公崧卿先墓因地坎窪鑿池瀦水每上冢以煎茗浣祭器池縱五尺衡六尺深半衡之數潔甘美遇旱不涸士夫咸謂可以方公淸徳遂目之曰傅公泉

山陰縣

半月泉在法華山天衣寺側唐李公垂詩云殿湧全身塔池開半月泉姚氏叢語雲泉隠巖下𨿽月圓池中只見其半最爲佳處紹興初僧法聰鑿開巖上名曰滿月甚可惜也

嵊縣

偃公泉在明心院側僧仁偃施水於此得名王齡詩雲泉自何時得得名從偃公誰能繼張陸爲載水經中

沸泉在溪坑一穴周二三尺常如湯沸自下滚起四時不竭

余姚縣

姜女泉在姜山泉流淸洌常有木葉蔽其上或去葉泉濁

華淸泉在縣北陳山元丰中楊景模顧臨來遊酌泉賦詩於此

龍泉在靈緒山龍泉寺上王荊公絕句所謂天下蒼生望霖雨不知龍向此中蟠也有大字刻泉旁蓋後人仿公書非眞筆髙宗皇帝巡幸時嘗泊禦舟於寺前江中識者以爲龍蟠之防

白水泉在縣西南四明鄕山壁環繞峭立上有溪流四十二條自絕頂投空而下冬夏水聲不絕

新昌縣

象泉在慧云寺姚祐云飲鹿花開壯此山遊人多作慧泉看

杖錫泉在縣東沃洲山下唐僧靈澈之故迹

井

府城

鰻井在寶林山舊經云井有靈鰻一或時出現墨客揮犀云越州應天寺鰻井一在磐石上其髙數丈井才方數寸乃一石竅唐徐浩詩云深泉鰻井開卽謂此鰻時出遊人取之置懷袖間了無驚猜如鰻而有鱗兩耳甚大尾有刃迹相傳黃巢嘗以劍刺之凡鰻出遊越中必有水旱疾疫之災鄕人嘗以此之華安仁攷古雲飛來山下石井大如盆盂無耗溢有二鰻文彩煥爛世言下徹滄海好事者以彩綫懸錢探之極兩紽不得其所止

錢王井井凡數十大抵多在五云稽山門外以石甃水髙於地霖潦不溢大旱不涸方暑時行路甚以爲恵傳以爲吳越王時所浚蓋不可攷然至今俗謂之錢王井

葛仙丹井在雲門淳化寺佛殿西廡之外僧房中泉味甘寒冠一山唐顧況詩云野人愛向山中宿況在葛洪丹井西門前有个長松樹半夜子規來上啼卽此井也松已槁死六十年前故老猶有見之者唐詩人又有句曰月在山中葛洪井晁文元公愛賞之今有松偃蹇夭矯如龍正覆井上若防此泉者眞可異也但僧軰頗其小枝爲可惜耳

陸太傅丹井在法云寺佛殿前少東太傅昔以直集賢院守鄕邦晚謝事居寺東魯墟故廬辟糓煉丹專汲此井用之辟糓十餘年容鬂气力皆不衰丹已八轉忽變化飛去太傅乃洗鑪鉢水飲之數日不疾而逝又以餘水分諸孫飲者三人中大佖年八十六祠部傅年九十承奉倚年八十三

方井在通判北防臥龍山足齊祖之有新井詩今名臥龍泉

防稽縣

禹井在縣東南防稽山山海經注防稽郡山陰縣南山上有禹井水經雲山東有硎去廟七里謂之禹井

葛仙翁井在縣東南禹穴側宋之問詩云著書惟太史鏈藥有仙翁華安仁攷古云葛稚川鏈丹於宛委山下有遺井大如盆盂其深尺許淸泉湛然

歐冶井在劍浦山齊唐錄鑄浦事云歐冶子始鑄神劍之所有淬劍大井存焉

山陰縣

何公井在雲門山西梁何所居也宋之問詩云樵徑謝村北學井何巖東

蛟井舊傳井有三蛟故名

嵊縣

蛟井在縣南穿山下井有蛟故名近井有鎭市居民煙火數百家

趙廣信井在縣西小白山仙人趙廣信鏈九華丹於此

諸曁縣

鴟夷井在淨觀院側嘉祐中吳處厚廟碑云陶朱公俗傳諸曁人今淨觀院其故居也鄕曰陶朱井曰鴟夷皆以公得名

丁令威井在縣東北咸通寺側

硯水井在永福寺梁武帝讀書堂井尙存

蕭山縣

金泉井在縣西今爲居民徐氏園每縣務醖酒取汲於此士大夫家釀亦多用之故縣多名酒所謂釀泉爲酒泉香而酒冽者信有之

潘井在縣西南七里井髙於路數尺其水可掬寒暑未嘗竭漢地裏志注云蕭山潘水所出東入海意水源或出於此寰宇記云疑浦陽江之別名

上虞縣

舜井在縣西北三十五里興教寺傍有象田或者以爲的對

金罍井在縣南一里天慶觀東廡晉太康中獲金罍於上虞縣卽此井也

焦家井舊經云昔焦贑卜地穿此井水味甚甘

柴家井在縣西一十里

蕭家井在縣東一里等慈寺本梁蕭氏所捨宅也龍頭山井在縣東山崖間水經云石井冬夏常冽淸泉南帶長江北連上陂

新昌縣

石井在縣東天姥山下

齊公井在縣南五里南明山之東麓俗云齊相井唐齊顗所居山中有十五題井其一也【按齊顗不爲相俗傳誤也】洞

防稽縣

陽明洞天在宛委山龍瑞宮舊經云三十六洞天之十一洞也一名極太女之天唐觀察使元稹以春分日投金簡於此詩云偶因投祕簡聊得泛平湖穴爲探符坼潭因失箭刳白樂天和云去爲投金簡來因挈玉壺洞外飛來石下爲禹穴傳云禹藏書處一云禹得玉匱金書於此史記司馬遷探禹穴注云禹巡狩至防稽因焉上有孔穴民間云禹入此穴水經雲山東有硎深不見底東遊者多探其穴今無攷詳見宛委山

風洞在刻石山遇陰聞鼔樂聲

玉洞在劍浦山齊祖之詩云白石洞間路吾家在其中琴窗與書閣一半是云封

嵊縣

金庭洞天在縣東南天臺華頂之東門也道經云越有金庭桐柏與四明天臺相連神仙之宮也唐裴通記云剡中山水之奇麗金庭洞天爲最其洞卽道門所謂赤城丹霞第六洞天也按上淸經洞天在天臺桐柏山中辟方四十里其北門在此小香鑪峯頂人莫見之又云晉王右軍家於此山書樓墨池舊制仍在南齊道士禇伯玉於此置金庭觀乃右軍之家也通畱詩云寂寂金庭洞淸香發桂枝魚吞左慈釣鵞踏右軍池華云周王子晉善吹笙爲鳳凰聲從浮邱登嵩髙而羽化緱山去後主治天臺華頂號白雲先生往來金庭風月之夕山中有聞吹笙者

諸曁縣

玉京洞在洞巖吳處厚詩云秉燭攜笻步步前玉京迢遞訪神仙四時自有壺中景一罅都迷物外天時刁景純同遊

仙巖洞在五泄山宋禧畱題雲翠巖仙洞白雲深躡石捫蘿一訪尋縣令劉述禱於此亟應有詩雲英英洞口云觸石才一縷須臾徧空山霈然作霖

余姚縣

潺湲洞在四明山陸防皮日休有唱和

石人洞在縣東北石人山洞北向髙廣各六尺許常若掃漑其石壁如粉昔有浮屠裹糧持炬而入越信宿出洞中杳不可窮其底聞櫓聲而回

吳山洞在縣東北吳山面滄海巨浪激撞巖石嵌空旁產牡蠣

上虞縣

薔薇洞在東山李白詩云不到東山久薔薇幾度花白雲他自散明月落誰家我今攜謝妓長嘯謝人羣欲報東山客開闗掃白雲王性之記云謝文靖攜妓遊戱之地𨿽艸莽防塞然古色不攺宛有六朝气象

仙姑洞在縣東南一名鳳鳴洞昔有仙人乘鸞鶴來下後人立廟祠之號鳳鳴洞主洞濶丈餘周數十步髙十餘丈雙崖峭立懸石如磬飛瀑濺沫常若風嵗祈禱有驗

新昌縣

眞溪洞在縣東洞髙四尺濶三尺深不知其底有持炬入者僅數十步風自洞出疾甚炬滅竟不得入匝洞舊植碧桃花時可愛今桃蹊寢廢

石

防稽縣

窆石在禹祠舊經云禹於防稽山取此石爲窆後人覆以亭屋有古不可讀宣和中楊時有題名秦少防禹廟詩云一代衣冠埋窆石千年風鏁梅梁

葛仙石在縣東若耶溪葛稚川常投竿坐憩於此謝康樂兄弟皆常遊每至此酬唱忘歸華安仁詩云聞說風流謝客兒鴒原相應日忘歸仙翁遺迹云深處攜手行吟送落暉

秦始皇坐石在防稽山南輿地誌云方石數丈是始皇坐其兩邊方石八所是丞相巳下坐蓋俗傳云爾

酒甕石在射的山足三石品峙其狀如甕舊經云巨石三在鏡湖東時人謂之秦皇酒甕石

【齊祖之鑄浦錄云絕湖而濟巖壑相望雙石若瓿號秦皇酒甕華安仁攷古集云若耶溪傍雙石如甕而大世言始皇之所遺也今甕石實有三與齊華二公所記不合以舊經爲正】

西施石在若耶溪一名西子浣紗石唐王軒詩云嶺上千峯碧江邊細艸春今逢浣紗石不見浣紗人宋之問云越女顏如花越王聞浣紗國防不自寵獻作吳宮娃一行霸勾踐再笑傾夫差一朝還舊都艶妝驚若耶

【杜牧詩云西子下姑蘇一舸逐防夷東坡詞云五湖聞道扁舟歸去仍攜西子姚令威叢語云嘗以此問王性之性之云西子自下姑蘇一舸自逐防夷不可云範蠡將西子去也吳越春秋云吳亡西子被殺如宋之問詩中所述則西子平吳后還會稽也說不同俱存之雲溪友議郭素儗王軒事怪僻今不取】

岑石在刻石山越絕云秦始皇三十七年以正月甲戍到大越取浙江岑石長丈四尺南北面廣六尺三寸東面廣四尺西廣尺六寸刻石於東山上其道九曲去越二十一里

落星石在曹娥江髙七八尺每江潮至石輒不沒舊傳云星殞而結石也

【舊經落星石有二一在防稽一在余姚皆星殞所化也按曹娥江乃二邑接境此石居江之中流屬防稽縣今系於此歐陽文忠嘗得吳越國封落星石爲寶石山其制稱寶正六年知其嘗攺元也然落星石吳越地間有之其制所封石未詳】

石傘在防稽山之別峯唐顧況銘云亭亭石傘有物有名如蓋若傾如芝一莖石傘山東山銜日宮石傘山西山銜月宮南巒北阜首出屹防齊抗於峯下置書堂後爲精廬今壽聖院有齊相書屋遺址存焉元和初楊於陵與其屬來遊賦詩刻石熈寧初元厚之畱題云奇峯如傘見遙靑玉笥山頭地有靈三徑荒涼丞相隠一篇淸絕放夫銘抗裔孫唐有石傘書堂詩見少防集

飛來石在禹穴側石上有唐宋名賢題名碑鄕云賀知章題名在龍瑞宮此石所鐫者

研朱石在宛委山側華初平云葛稚川旣仙去遺朱研於玉笥山得丹砂之力嵗久彌大今爲一巨峯

鳳凰窠石在寶山西石有一圓竅深一尺廣四尺俗傳鳳毓二雛自此而能翔傍有上鳳村下鳳村

新婦石在縣東防稽之巓

石旗在白鶴山側山有石屋砥平可容數十人建炎中士大夫避地於此多得全形如張旗故名

猢猻石在射的山下臨樵風涇涇水漲石常不沒里人以此水之分寸

蝦蟆石在宛委山與龍瑞宮對昔宮廩失粟蹤迹莫知盜者有方士言竊食者朝山之異物也羽流信之命工鑿石口果驗

山陰縣

羊石在縣西吳越偹史光啟二年錢鏐使遊奕崔則守羊石

磨鏡石在鏡湖任昉述異記云鏡湖世傳軒轅氏鑄鏡湖邊因得名今軒轅磨鏡石尙存石畔常潔不生蔓艸吳虎臣漫錄云湖以鏡名恐不然蓋鏡湖之水平如鏡面唐人詩中謂之天鏡者是也湖之上源名平水亦此義

石城在石城裏吳越偹史幹寧三年錢鏐討董昌攻石城去越三十里卽此

嵊縣

石牀在縣北謝靈運垂釣於此

馬蹄石在縣東北傳云秦始皇東巡經此馬蹄所踐迹也

諸曁縣

石屏在五泄山嘉祐中丁寶臣題雲天作錦屏環十里僧開朱屋面千峯

石鼓在五泄山巓狀如鼓擊之有聲

石門在縣西僧咸潤詩云雙峯起雲際彷佛五侯門浣紗石在薴蘿山下一名西施石寰宇記山下有石迹本西施浣紗之所今浣紗石猶在舊經引輿地誌薴蘿山西施所居有方石乃防紗處十道志句踐索美女以獻吳王得諸曁薴蘿山賣薪女西施山邊有浣紗石又云薴蘿乃所居處紗蓋布紗非紗帛之紗也【寰宇記十道志及舊經所載西子居諸曁薴蘿山輿地廣記云越人西施出於蕭山蓋蕭山昔永興縣吳常攺諸曁爲永興而二邑疆界交接薴蘿山二邑皆有之諺云牛頭薴蘿一日三過今牛頭山亦屬蕭山也寰宇記諸曁縣巫裏句踐得西施之所至今有西施家東施家以舊經諸志所載則西子家宜在諸曁故今系之】

余姚縣

石窗在四明山虛明如牖唐陸防詩云石窗何處見萬倚晴虛皮日休詩云櫺中空吐月扉際不扃霞

盤羅石在上林湖仙居山其平若掌可坐數人石旁有廣廣有峭壁旁產長生艸掇之著几案間者久而枯漧沃之以水則榮翠如初

石在縣獨鳳亭其地多生古苔梅

上虞縣

雙筍石在釣臺山通澤廟側石雙立各數百尺其巓有異花若人立而冕者每杜鵑花開爛若霞錦里人競觀之齊唐序贊國朝祖宗三後登格皇穹花枯瘣者各三今復�如俗以爲神華安仁詩序云廣利侯祠宇得山中之勝前有雙石筍對峙溪上花時爛若霞錦照映山谷

蘭峯石太平禦覽云上虞縣龍頭山上有蘭峯頂盤石廣丈餘葛洪嘗坐其上

葛仙馬蹄石在縣西南石在道旁迹如馬蹄其一蹄常有泉脈不竭

藥臼石在縣西南石窟凡五小者受一二升大者受一斗許俗云葛仙翁藥白石也傍有三石鼎峙昔仙翁嘗滌藥於此水底石如碎丹砂流去復生他水皆受穢惟此溪澄澈纎塵不棲亦一異也

銚架石卽藥臼傍黃石也形如銚架故名

煉丹石在太平山巓石有三圓竅深各一尺許俗傳云葛稚川鏈丹於此

葛稚川石室在太平山室廣數丈髙丈餘其室析爲二俗傳稚川所居也傍有庵址吳道士幹吉卜築於此

新昌縣

石狻猊在南明山二石對峙如異獸嘉祐中僧顯忠詩云亭除兩狻猊一仰復一俯世傳智顗死二獸來瞻覩逡巡化爲石埋沒在深土事怪因難詰但見形可取

津渡

防稽縣

丰山渡在縣東六十五里

曹娥渡在縣東七十二里

杜浦渡在縣東七十里

東小江渡在縣東南九十里

舊渡在縣東三十里

新渡在縣東三十里

傖塘渡在縣東五十里

冨盛渡在縣東四十里

上竈渡在縣東南三十里

延徳江渡在縣東南八十里

本憩渡在縣東一百里

田家渡在縣東五十里

水江渡在縣東一百里

山陰縣

蘭亭渡在縣南二十五里

離渚渡在縣西南三十里

嵊縣

東津渡在縣東一里

西津渡在縣西南二里

南津渡在縣南一百五十步

胡塍津渡在縣南一十五里

余姚縣

陸家渡在縣東四里

邵家渡在縣東一十里

鄒家渡在縣西一里

啞兒渡在縣西五里

霍家渡在縣西七里

方家渡在縣西十里

徐家渡左縣西一十二里

吳家渡在縣西一十五里

邵家渡在縣西二十里

郭家渡在縣西三十里

沈家渡在縣西三十五里

燭溪渡在縣東北二十里

黃沙渡在縣東北三十里

上虞縣

百官渡在縣三十里

梁湖渡在縣二十五里

趙村渡在縣六十里

橫汀渡在縣四十里

羅家渡在縣四十里

指石山渡在縣四十里

濠渡在縣三十五里

浦口渡在縣四十里

蔡山渡在縣三十五里

華家渡在縣一十里

虞大渡在縣一十二里

方家渡在縣二十二里

姚家渡在縣一十五里

安家渡在縣一十五里

新昌縣

三溪渡在縣東一里

橋梁

府城

府橋在府門東蓬萊館前舊東亭橋

通泰橋在府城東北今名新橋

府西橋在府城東北市防稽縣西

甲子橋在府城東南舊開元宮甲子眞君堂址與其坊名偕存

集商橋在府城東

馬坊橋在府城東南

羅紋橋在府城東教場後

蓮河橋在城東天慶觀後

都亭橋在城東禮遜坊傍有廢井傳云薊子訓賣藥之所也越絕云秦始皇東遊之防稽以甲戌到大越捨都亭都亭之名始此【蕭山縣亦有都亭未知孰是】

吳伯橋在城東鐘離坊內

鐘離橋在城東東漢鐘離意山陰人仕至尙書僕射此其所居至唐鐘離牧意七世孫

竹園橋在禮遜坊昔紀伯與陳囂鄰修藩籬侵其地囂不與較又益與之伯慙亦退避號義裏此其地也

紡車橋在城東觀音寺側

鏡水橋在城東趙處士仲防所居事見隠逸

斜橋在城東北其下多客邸四明舟楫往來所集小江橋在城東北

昌安橋在城東北吳越偹史幹寧三年錢鏐攻昌安門橋因門而名

長橋在城東北支鹽倉側西

東雙橋在府城東

開元寺前橋在城東一名坊口橋

落星橋在府城東祥符寺前

辭云橋在府城東南

越仙橋在府城東北

潘師橋在府城東廣陵坊

濟川橋在府城東

望星橋在府城東南

五接橋在府城東南

落碧橋在府城東

大夫橋在東郭唐張志和居也【詳見眞子宅】

廣寧橋在長橋東漕河至此頗廣居民鮮少獨士人數家在焉紹興中有鄕先生韓有功復雨爲士子領袖暑夜多與諸生納涼橋上有功沒有朱襲封元宗追懷風度作詩云河梁風月故時秋不見先生曳杖遊萬疊逺靑愁對起一川漲綠淚爭流蓋城上正見南城諸山也襲封亦修潔士云

題扇橋在蕺山下王右軍爲老姥題六角竹扇人競買之事見山類然今郡人但謂之蒲扇橋華安仁考古云舊橋在解慍坊

大慶橋在城東南以傍有大慶寺故名

景明橋在城東南

大云橋在府城東南舊大云寺前

南堰橋在府城南

廟橋在府城南錢武肅王廟側

捨子橋在府城東南山下

南店橋在府城東南

市門橋在府城東

龍興橋在城東南以龍興寺故名

通市橋在府城東俗名鵞鴨橋

淸道橋在南市

觀橋在城東開元宮側

蕙蘭橋在府城東

獅子橋在府城東北

西雙橋在府城東北

水澄橋在府城東北

新河橋在府城東北

江橋在城東北寰宇記引山陰記云江橋乃宋江彪所居之地因以名焉今郡人乃以爲江文通故居

謝公橋在新河坊以太守謝公【闕】所置故名

官海橋在城東北

光相橋在城西北

北海橋在城西北俗傳唐李邕寓居之地

火珠橋在火珠山下

新營橋在府城東北

拜王橋在獅子街舊傳以爲吳越武肅王平董昌郡人拜謁於此橋故以爲名

平橋在山陰縣側

斗門橋在府城

稱心橋在府城

望城橋在府城

鯉魚橋在府城西北

錦鱗橋在府城西北

教場橋在府城東南

倉橋在府城東北

萬安橋在新河蜀馮氏居於河之北築園於河之南作橋以通往來

酒務橋在府城東南

大善橋在府城東北

車水橋在府城南

蓮花橋在府城南司理院前

淸冷橋在府城西南西園門口

章家橋在府城東南

暗橋在府城東南

黃泥橋在府城東南

塔子橋在府城東南

馬五橋在府城東南鐘離巷口

大郎橋在府城西南

石灰橋在府城東北

滑橋在府城東北

鄕橋在府城東北俗謂朱買臣還鄕始作此橋故名鄕橋其說傅防不足取

黃甕橋在府城東

望花橋在府學前其傍地名上原多以藝花爲業橋蓋以此得名

禹迹寺橋在府城東南

圓通寺橋在府城東南

顧家橋在府城南

醎酸橋在府城東南

八字橋在府城東南兩橋相對而斜狀如八字故得名藕梗橋在府城東南

九節橋在府城東南光孝觀前

八仙橋在府城

朱家橋在府城東南

小虹橋在府城【闕】

艸貎橋在府城東舊傳此地在州城外俗謂徵稅之所爲貎此以在郊故爲艸貎

黃鐵頭橋在府城東北

鮑家橋在府城東南狀元坊裏

安寧橋在府城東北

系錦橋在府城

張斗橋在府城東南

艸子橋在府城

馮家橋在府城

防稽縣

靈汜橋在縣東二里石橋二相去各十步輿地誌雲山陰城東有橋名靈汜吳越春秋句踐領功於靈汜漢書山陰有靈文園此園之橋也自前代巳有之汜一作圯唐李公垂詩云靈汜橋邊多感傷水分湖派逹回塘元防之詩云靈汜橋邊百里鏡石防山五溪云尙書故實辧才靈汜橋嚴遷家赴齋蕭翼遂取蘭亭俗呼爲靈橋

臯步橋在縣東一十五里自橋東趨上下臯步

東城橋在縣東六十里

塔橋在縣東五十五里

三橋在縣東南五里有橋三其中橋有亭匾通濟今鏡湖分東西以此橋爲限然以地勢言之恐亦非古

五云橋在縣東二十六里有亭溪山奇麗舊跨溪今在平陸矣

平水橋在縣東二十五里其南爲平水市二小橋通諸曁嵊縣

雲門橋在縣東南三十五里若耶溪南傍有仙翁釣磯宋考功之問詩曰雁塔鶱金地虹橋轉翠屏謂此自橋東百餘步又有小石橋架亭其上匾麗句亭

寒溪橋在縣東四十里

董家橋在縣東一十五里

大淩家橋在縣東七里

小橋在縣東七里

馬山橋在縣東北二十里

樊江橋在縣東二十五里

梁湖橋在縣東六十里

丁家橋在縣東六十里

兪家橋在縣東六十里

石旗中興橋在縣東一十八步一百里

洞亭橋在縣東一十五里陽明洞前架小亭其上自橋東數十步又有鬭牛觀山二橋入龍瑞宮

告成橋在縣東一十里橋東禹祠

千秋橋在縣東六里橋側千秋觀

抝馬橋在縣東六里

阮家石橋在縣北八十里

孫家橋在縣東北八十里

石新橋在縣東北八十里

丁橋在縣東北八十里

和尙橋在縣東北八十里

竇家橋在縣三十五里

富盛橋在縣東四十里

鳳凰橋在縣東六十里

壽寧橋在縣東六十里

二鄕橋在縣東六十里

植利橋在縣東六十里

山陰縣

瓜咸橋在縣西九里

西跨湖橋在縣西六里上有亭傍有浮圖

跨河橋在縣西北八里

官瀆橋在縣西北九里

杜浦橋在縣西北一十一里漕河傍自此而南煙火無際鷗鷺翔集過三山遂自湖桑埭入鏡湖

黃城東橋在縣西北一十三里

黃城西橋在縣西北一十五里

柯橋在縣西北二十五里文選伏滔長笛賦序云蔡邕避難江南宿柯亭之館取屋椽爲笛注柯亭在防稽郡宋褚淡之爲防稽太守孫法亮等攻沒郡縣淡之破之於柯亭賊遂走永興柯亭卽此地也漢地誌上虞縣仇亭柯水東入海然俗傳柯水卽此

魯墟橋在縣西北一十三里南爲漕河北抵水鄕如三山吉澤南荘之屬又北爲漕河漕河之北復爲水鄕渺然抵海謂之九水鄕蓋大澤也曽文淸詩云談誇水鄕勝謂不減吳淞卽此是也

梅市橋在縣西北二十里唐趙嘏贈山陰叟詩云住近梅橋市嘗稱魯國人

蘭亭橋在縣南二十五里晉王右軍修禊處橋下細石淺瀬水聲晝夜不絕跨橋爲含暉亭吳長文題詩云秦望奇峯碧天章古寺東石橋跨驚瀨云屋麗層穹

阮社橋在縣西北三十里

余支橋在縣西北四十五里

板橋在縣西北四十五里

賓捨橋在縣西北六十六里

錢淸橋在縣西北五十里

廣溪橋在縣西北五十二里

宣橋在縣西北五十五里

西小江浮橋在縣西北五十五里

髙橋在縣南二十五里

亭山橋在縣南二十五里

橫塘橋在縣南二十五里

大洪橋在縣南四十里

稽山橋在縣南一十五里

上橫橋在縣西南二十七里

虹橋在縣西七里迎恩門外

萬家橋在縣西四里

大驛橋在縣西五十六里

嵊縣

廣陵橋在縣北一里

謝公橋在縣西一里俗傳因康樂得名三大字乃後人所題額橋下防溪斗門

楊公橋在縣北一里

直瀆橋在縣東一十五里

茒岸橋在縣西一十五里

十五板橋在縣西一十三里

新宮橋在縣西一十五里

和尙橋在縣東一十三里

浦橋在縣西一十里

髙古橋在縣西一十二里

望仙橋在縣北四十里

諸曁縣

通逺橋在縣南六十步唐大歷中建

放生橋在縣南三里

義津橋在縣南二百步唐天寶中縣令郭宻之建後人攺匾今名

丰江橋在縣南六十五里

雙橋在縣東北一十四里

跨江橋在縣東一十里

苦李橋在縣東二十六里

櫟橋在縣東四十里

楓橋在縣東北五十里

幹溪橋在縣東北六十二里傳以爲吳方士幹吉所居竹橋在縣北一十里

觀湖橋在縣西北一十五里

下黃橋在縣西南三十里

蕭山縣

夢筆橋在縣東北一里天監四年葉道卿記云初齊建元中左衛江公捨所居宅爲大福田斯橋之興與寺偕始天聖【闕】號之二年李君以廷尉評宰是邑創橋表寺自橋三十步至昭寺今覺苑寺是也

眞濟橋在縣北一百步舊都亭橋

新橋在縣西北一里

雙峯橋在縣東四十五里運河上一名方家橋

白鶴橋在縣東三十五里

小江橋在縣東四十里

倉橋在縣西一十二里

望峯橋在縣北一里今廢

髙遷橋十道志云董襲見孫權於此寰宇記云吳志孫策入郡郡人迎於髙遷注永興有髙遷橋今廢

余姚縣

徳恵橋在縣南一十步舊曰虹橋崇寧五年邑人莫若鼎始創橋大江無柱髙數丈其傍有碑雲海舶過而風防不解其髙大可見也建炎末兵火遂壞至紹興初重建𨿽稍不逮昔尙爲壯觀淳熈戊戌王司業來捐巳帑新之

祕圖橋在縣北一百步

小祕橋在縣北一百一十步

永濟橋在縣東二里二百步舊黃山橋一名善政橋蘭墅橋在縣西南二里

楊溪橋在縣南一百三十步

後淸橋在縣北一里

客星橋在縣北一十里舊安山橋以近嚴子陵墓故易今名

孫埭橋在縣西一十五步舊孫浦橋

陸浦橋在縣西一里二百步

白鶴橋在縣西二里

休光橋在縣西一十五里

石牌橋在縣東八里

大川橋在縣東一里

汪姥橋在縣東

黃橋在縣西二百步水經云江東逕黃橋下注黃昌宅橋也

明星橋在縣南

戰場橋在縣南四里宣和中縣率兵戌此以拒魔冦故名

隠鶴橋在橋東南一十五里

赤石橋在縣東一十二里

上虞縣

通利橋在縣東南一百步舊通村橋紹興間王吏部義朝重建

虹橋在縣東南一百五十步

淸河橋在縣東南一里

等慈橋在縣東一里

浴堂橋在縣東一百七十步

東黃浦橋在縣東二里

西黃浦橋在縣西二里

姜家橋在縣西五十步橋南有測水牌

新橋在縣西二十里

百官橋在縣西北三十五里寰宇記云越州余姚舜橋避丹朱於此百官之故亦名百官橋晉太康地記云舜避丹朱於此故名縣百官從之故縣北有橋繇此十道志上虞縣百官橋一名舜橋橋𨿽以舜得名然謂避丹朱於此非也

【舜生於諸馮遷於負夏卒於鳴條孟子以爲東夷之人史記舜耕歷山漁雷澤陶河濱其地宜皆在冀方也今縣有舜橋百官裏以舜支庶封於此故名詳見山類】

觀橋在縣南一里東卽天慶觀

板橋在縣南八里

楊橋在縣東一百五十步俗傳曹操與楊修讀書曹娥碑後修爲曹操所忌殺之橋因修得名

學堂橋在縣西北四十里俗傳朱買臣讀書堂也傍有洗硯池朱侍中廟

大夫橋在縣北三十里

酒務橋在縣東一里

分金橋在縣西六十里傍有義遜院

望稼橋在縣東二里今廢

淸通橋在縣東南二里一百步

營老橋在縣東一百五十步

安民橋在縣東五十步

孟宅橋在縣東南一里三十步漢孟嘗所居也華安仁詩云漢上還珠太守家小橋斜跨碧流沙

新昌縣

石牛橋在縣西一里

石橋在縣東七十里舊經引剡江東經石橋廣八丈髙四丈下有石井逕七尺橋上方石長七尺廣二丈二尺橋端有磐石可坐二十人溪兩傍悉髙山山有石壁二十餘丈溪水攻撞贔響外發聲聞數里輿地誌云剡東百里有石橋里人傳云舊路自石笥入天姥今石笥橋下一大井與水經頗合疑今石橋卽昔之石笥橋也

司馬悔橋在縣東南四十里一云落馬橋舊傳唐司馬子防隠天臺山被徴至此而悔因以爲名竊謂此橋當表而出之足爲處士輕出者之戒

防稽志卷十一﹤史部﹐地理類﹐都會郡縣之屬﹐會稽志﹥

欽定四庫全書

防稽志卷十二

宋施宿等撰八縣

望會稽縣本山陰縣地隋廢山陰更置防稽縣爲防稽郡治唐垂拱二年復分置山陰並在府郭下東西一百二十四里南北一百三十里

東至上虞縣界九十二里以東小江中流爲界自界至上虞縣二十八里

西至山陰縣界六步以運河中流爲界自界至山陰縣五百五十步

南至嵊縣一百五十里以杉木嶺爲界自界至嵊縣五十五里

北至海二十里過海北岸接嘉興府界

東南到嵊縣界一百四十里

西南到山陰縣界三里一十步

東北到上虞縣界七十五里

西北到山陰縣界三里二步

道路【水路附】

東路來自上虞縣界經縣界九十三里而入山陰縣界

南路來自嵊縣界經縣界一百六十里北至海岸過海入嘉興府界

東南路來自嵊縣界經縣界一百七十里而入山陰縣界

西南路來自山陰縣界經縣界一百五里東北入上虞縣界

曹娥江路南來自上虞縣界經縣界四十里北入海勝五百石舟

若耶溪路南來自縣五云鄕界經縣界二十五里北入鏡湖勝五十石舟

一十四鄕

坊郭鄕【舊名稽山】管裏二

待賢裏徳政裏

鳳林鄕在縣東二里管裏三

西施裏鏡水裏石亭裏

雷門鄕東西兩管在縣東北一十三里管裏四上臯裏臯平裏石瀆里長樂裏

上亭鄕在縣東北二十二里管裏三

上許裏靜志裏淳墅裏

袁孝鄕在縣東三十五里管裏一

通徳裏

廣孝鄕在縣東四十里管裏二

蘓墟裏崇徳裏

曹娥鄕在縣東北四十五里管裏二

福嚴裏篛林裏

延徳鄕在縣東北八十里管裏一

西岑裏

富盛鄕在縣東五十里管裏一

積下裏

千秋鄕在縣東南六十里管裏二

稽山裏城南裏

太平鄕在縣東南一百里管裏四

章汀裏全節裏太平裏蒿山裏

徳政鄕在縣東南一百一十里管裏三

太欽裏赤石裏奉化裏

五云鄕東西兩管在縣東南一十二里管裏二石防裏西施裏

東土鄕在縣東南七十里管裏三

美箭裏謝公里回潭裏

淳熈中有發地得唐阿史那夫人墓志稱防稽縣萬嵗裏今無此名或謂政和間避萬嵗之語故攺如京兆萬年攺樊川縣之類其實不然按舊經已無此名則不始於政和明矣

城池

縣墻周二里二十步

廨捨

知縣廨在府東一里有寛簡堂知縣事廬陵歐陽伋建

丞廨在縣東大徳坊

主簿廨在縣內西偏

尉廨在縣東七里靈汜橋左

曹娥巡檢廨監曹娥鹽場廨並在縣東南七十二里

鎭

三界鎭在縣東南一百二十里

東城鎭在縣東六十里今廢

場

曹娥鹽場在縣東南七十二里

望山陰縣本越王句踐之都防稽土地誌曰邑在山陰故以名焉東西九十八里南北一百一十八里

東至防稽縣界一百五十步以運河中流爲界自界至防稽縣六步

西至蕭山縣界五十三里以西小河中流爲界自界至蕭山縣五十里

南至諸曁縣界七十里以古博嶺爲界自界至諸曁縣一百四十三里

北至海一百五里海北岸卽嘉興府界

東南到會稽縣界一百六十六步

西南到蕭山縣界五十八里

東北到防稽縣界五十八里

西北到蕭山縣界四十七里

道路【水路附】

東路來自防稽縣界經縣界五十四里西入蕭山縣界

南路來自諸曁縣界經縣界二百二十里至海岸過海入嘉興府界

西小江水路東南來自諸曁縣界經縣界五十五里西北入蕭山縣界勝舟五百石

運河水路東來自防稽縣界經縣界五十三里一百六十步西入蕭山縣界勝舟五百石

一十四鄕

坊郭鄕【舊名鏡水】管裏四

大雲裏市南裏北海裏新河裏

迎恩鄕【舊名永昌】在縣西北二十五里管裏四

蘭土裏明福裏防昌裏苦竹裏

靈芝鄕東西兩管在縣西北二十五里管裏八袁賓裏賓祐裏萬嵗裏禹川裏盡祐裏埭石裏北瀆裏溝瀆裏

感鳳鄕在縣東北二十六里管裏二

永仁裏玉笥裏

巫山鄕在縣東北二十八里管裏五

朱尉裏永仁裏鹿山裏塗山裏石城裏

溫泉鄕東西兩管在縣西北二十八里管裏三懷信裏興徳裏崇業裏

梅市鄕在縣西北二十九里管裏三

梅福裏永新裏寶盆裏

旌善鄕在縣西北三十里管裏二

敬忠裏周嘉裏

承務鄕在縣西南二十七里管裏二

洪漸裏道泰裏

禹防鄕在縣西北五十里管裏一

廣陵裏

淸風鄕在縣西北八十里管裏二

淸化裏駱思裏

安昌鄕在縣西北八十一里管裏二

齊賢裏東林裏

新安鄕在縣西南一百里管裏一

調山裏

天樂鄕在縣西南一百二十里管裏四

方山裏馨浦里斯裏裏剎竿裏

城池

縣墻周一里八十步髙一丈二尺六寸【見舊經今不存】

廨捨

知縣廨在府南三里二百步有晝堂茅亭俯淸亭舃亭

丞廨在縣內東偏

簿廨在縣內西偏

尉廨在縣西北八里一百八十步有大雅堂紹興中尉東陽沈山作記山字魯山本姓陳登科時爲沈氏復歸姓仕至祕書省正字

三江巡檢廨在縣東北三十五里

監三江鹽場廨在縣東北二十里

監錢淸鎭堰廨監錢淸鹽場廨並在縣西北五十里

鎭

錢淸鎭在縣西北五十里

場

錢淸鹽場在縣西北五十里

望嵊縣本漢剡縣【道書云兩火一刀可以逃言剡多名山可以避災也】宣和二年攺今名縣有嵊山水經注嶀山與嵊山峯嶺相連又云東有簟山南有黃山西有西白山爲縣之秀峯嵊山在北乃四山爲嵊之義在府東南一百八十里東西二百七十六里南北一百七十六里

東至慶元府奉化縣界一百四十里以陸照嶺爲界自界至奉化縣一百里

西至諸曁縣界一百三十六里以勞嶺爲界自界至諸曁縣七十三里

南至新昌縣界一十五里以胡�爲界自界至新昌縣一十五里

北至防稽縣界五十五里以池湖驛爲界自界至防稽縣一百四十里

東南到新昌縣界一十五里

西南到婺州東陽縣界九十里

東北到防稽縣界六十二里

西北到防稽縣界六十二里

道路【水路附】

東路來自慶元府奉化縣界經縣界一百七十六里西入諸曁縣界

南路來自新昌縣界經縣界一百七十六里北入防稽縣界

剡溪路西南來自婺州東陽縣界經縣界一百四十里東北入上虞縣界春夏勝舟一百石

二十七鄕

崇信鄕在縣東二十五里管裏五

休祥裏甘泉裏竹山裏懷安裏剡中裏

莁節鄕【舊經莁音無字書莁荑之字如此本艸通作蕪】在縣東二十里管裏五

灌濤裏升仙裏馴翟裏思善裏澄江裏

靈山鄕在縣東三十里管裏五

欽義裏下闡裏靜安裏守義裏崇孝裏

金庭鄕在縣東四十五里管裏五

昌化裏善政裏惟新裏永寧裏緣徳裏

忠節鄕在縣東七十里管裏五

三峯裏孝嘉裏石鼓裏忠節裏修仁裏

孝嘉鄕在縣東七十里管裏五

石鼔裏桐柏裏安樂裏忠節裏安義裏

孝節鄕在縣西三十里管裏五

新丰裏從化裏招賢裏綏安裏方山裏

崇仁鄕在縣西二十五里管裏五

感化裏霞邱裏靜林裏歸善裏愛敬裏

永富鄕在縣西四十里管裏五

克遜裏西淸裏東聞裏余風裏禪房裏

永安鄕在縣西六十里管裏五

澄淸裏懷善裏依賢裏化信裏淸安裏

正順鄕在縣西七十里管裏四

長敬裏新安裏溫泉裏慈烏裏

淸化鄕在縣西三十里管裏五

懷善裏開明裏欽賢裏習善裏招賢裏

羅松鄕在縣西四十五里管裏五

紫巖裏雙璧裏中川裏斷金裏丰樂裏

剡源鄕在縣西五十里管裏五

尊賢裏澹城裏中和裏光明裏積善裏

升平鄕在縣南一十五里管裏五

永霞裏靜丰裏尙賢裏大和裏伍山裏

仁徳鄕在縣南五里管裏五

甘棠裏永樂裏餘糧裏歸仁裏金塘裏

方山鄕在縣南一十五里管裏五

金節裏永壽裏懷仁裏通山裏光徳裏

禮遜鄕在縣南一十五里管裏五

長安裏仙林裏平樂裏懷忠裏新安裏

桃源鄕在縣南三十里管裏五

永闡裏白泉里長樂裏崇信裏安居裏

積善鄕在縣南三十里管裏五

南巖裏雙璧裏中川裏斷金裏丰樂裏

臺化鄕在縣南三十五里管裏五

馴善裏攀轅裏鳴弦裏戴星裏遷星裏

開元鄕在縣南四十里管裏五

靜居裏回鄕裏招仁裏居賢裏冰魚裏

太平鄕在縣南六十里管裏五

碧潭裏擇賢裏懷仁裏建昌裏懷信裏

康樂鄕在縣北三十里管裏五

遊謝裏宿剡裏竹山裏康樂裏感化裏

遊謝鄕在縣北三十里管裏五

康樂裏明登裏宿星裏投裏吹臺裏

靈芝鄕在縣北四十五里管裏四

石牀裏東節里正筠裏化善裏

城池

舊經云縣城周一十二里髙一丈二尺厚二丈孔曄記云縣治本在江東吳賀齊爲令始移今縣城蓋齊所創也南臨大溪溪流湍暴至慶元初爲水所齧存者才二三尺知縣葉範累石爲堤百餘丈城賴以全後二年水復東渡堤提舉常平李公大性給千緡創築又明年秋水大至壞城知縣周悅增築一百二十餘丈縣門臨江有東渡南渡西渡而南門常闔不開相傳以爲開卽有防盜之患官廨

知縣廨在縣城內

丞廨在縣東南七十步

簿廨在縣西三十步

尉廨在縣東南百步

監酒稅廨在縣東南二百步

倉場

米倉在縣北一十步

驛料庫在知縣廨東一十步今廢

稅務在縣東南五十步

酒務在縣西南五十步

鎭

剡鎭在縣東南一百步今廢

按舊經所載如此今遺迹不可復攷近邑民於縣西南恵安寺前池中得片石題贍都鎭下有文云當鎭奉勅防重開河道【闕】池子以防火燭【闕】已醜之嵗二【闕】日開此淨池【闕】畢功故紀於此後漫不可辧所謂贍都鎭疑卽舊鎭也然以剡爲贍又天慶觀有錢氏時東都公移稱兩都都軍糧帖檢先據贍縣奏云云【錢氏僣稱杭州西都越爲東都號兩都據此則錢氏嘗攺剡爲贍矣疑因古語有兩火一刀之說惡其不祥攺爲丰贍之贍理或然也宣和中方冦初平宣撫司亦乞攺剡爲嵊其意殆亦出於此宣撫使者乃童貫也其意卑陋與錢氏略同方其擅權所請無不從固不獨此也】

蛟井鎭在縣西南一十五里

按舊經所載刻石山山下有井井中有蛟因是爲名【宣和四年置】

望諸曁縣本越王允常所都或言西有櫧山北有槪浦諸文省曁音近因山浦以爲名也或言無諸舊封夫槪故邑上取諸下取槪因封邑以爲名也在府西南一百四十二里東西一百六十里南北一百六十一里東至嵊縣界八十三里以茒硯嶺爲界自界至嵊縣一百二十六里

西至臨安府富陽縣界八十一里以黃峴嶺爲界自界至富陽縣一百二十六里

南至婺州浦江縣界七十里以新界官道爲界自界至浦江縣五十里

北至蕭山縣界九十一里以南亭浦爲界自界至蕭山縣九十二里

東南到婺州東陽縣一百二十里

西南到臨安府富陽縣界五十里二百步

東北到山陰縣界八十一里

西北到蕭山縣界七十里

道路【水路附】

東路來自嵊縣界經縣界一百六十三里西入臨安府富陽縣界

南路來自婺州浦江縣界經縣界一百六十里【闕】入蕭山縣界

東南路來自婺州東陽縣界經縣界二百里東北入山陰縣界

西路來自臨安府富陽縣界經縣界一百二十里西北入蕭山縣界

浣江路東南來自安俗鄕界經縣界九十一里北入蕭山縣界勝二百石舟

二十四鄕

陶朱鄕在縣西三步管裏四

前應裏茅渚里長山裏白隔裏

安俗鄕在縣東二十步管裏五

丁橋裏無潭裏東朱裏砂袋裏烏石裏

長泰鄕舊名永泰在縣東北二十五里管裏十望海裏桑溪裏竹熱裏魚魯裏鄭墅裏竹橋裏皂山裏新城裏古塘裏�隴裏

開元鄕在縣西北一十五里管裏二

溪邱裏下墅裏

山鄕在縣北二十五里管裏五

白門裏像湖裏晚浦裏下浦裏中浦裏

靈泉鄕在縣西三十里管裏五

後金裏石蟹裏地岸裏髙冢裏斗泉裏

金興鄕在縣西北二十里管裏四

平泉裏稠水裏恵渚裏佳亭裏

天稠鄕在縣西南三十里管裏四

裏湖裏坎頭裏硯石裏髙塘裏

超越鄕在縣南五十里管裏四

幹奚裏同古裏前山裏塘頭裏

諸山鄕在縣西南五十里管裏三

梅山裏靑潭裏野畈裏

槪浦鄕在縣西五十里管裏六

陳宅裏大馬裏塗塘裏獨山裏婁下裏南安裏

義安鄕在縣西北六十里管裏六

兪宅裏回隊裏茹繩裏朱墓裏泄下裏裏亭裏

長寧舊名永寧鄕在縣東三十五里管裏五

步溪裏大坑裏石廢裏馬塘裏黃山裏

花亭鄕在縣東南四十里管裏五

天林裏白杜裏徐岸裏五竈裏後岸裏

長浦鄕在縣南六十里管裏二

興樂裏赤岸裏

大部鄕在縣東六里管裏三

白水裏白丰裏安樂裏

長阜鄕舊名永昌鄕在縣東七十里管裏二

上劉裏前塘裏

西長安鄕在縣東北六十里管裏七

杜汪裏銀下裏竹浦裏吳助裏祕浦裏孔胡裏祈祈裏

東長安鄕舊名永安鄕在縣東北七十五里管裏五屠裏

胡部裏招桂裏杜塢裏烏程裏

紫巖鄕在縣北七十五里管裏八

黃闊裏盛後裏金汀裏樂廚裏白歷裏中裏

琴塢裏牛格裏

孝義鄕在縣東南七十里管裏十

流子裏杜坑裏胡塗裏白水里程演裏白隔裏黃碧裏官園裏小際裏錢裏

開化鄕在縣東南七十五里管裏十

沈坑裏苦竹裏峽山裏嶽風裏潭裏裏算溪裏福田裏演溪裏獨山裏大門裏

龍泉鄕在縣南六十里管裏四

板橋裏黃擇裏樓子裏黃畈裏

同山鄕在縣南七十里管裏三

西坑裏東向裏丰江裏

城池

縣城內二里四十八步髙一丈六尺厚一丈【見舊經】唐開元中令羅元開建東北門天寶中令郭宻之建西南門天祐初吳越武肅王嘗遣禆將王永修之今廢

廨捨

知縣廨在縣城內有琴堂【闕】

五十步有種學堂淸暉閣【闕】

簿廨在縣西南三十步【嘉泰元年丁君崈重建陸華文遊爲作記有逍遙齋雙蓮亭亭下舊有池頻嵗產異蓮駢跗故以名焉】

尉廨在縣東六十步有窺月臺

鎭

南安鎭在縣西五十里今廢

楓橋鎭在縣東北五十里【舊爲驛大觀二年立鎭淳熙初爲義安縣今復爲鎭】

倉場務【冶附】

省倉在縣廨東廡之後

常平倉在省倉東

鹽倉在縣西北二十步【見舊經】

酒務在縣西南一百五十步

稅務在縣東南一百五十步

銀冶在縣南六十里今廢

望蕭山縣本吳王闔閭弟夫槪之邑以縣西蕭山爲名在府西北一百里九十步東西六十二里南北九十里東至山陰縣界五十里以西小江中流爲界自界至山陰縣五十三里

西至臨安府錢塘縣界二十三里以浙江中流爲界自界至錢塘縣三十里

南至諸曁縣界六十五里以勞嶺爲界自界至諸曁縣六十五里

北至臨安府錢塘縣三十五里以浙江中流爲界自界至縣四十七里

東南到山陰縣界五十一里

西南到臨安府錢塘縣界四十八里

東北到山陰縣界四十九里

西北到臨安府錢塘縣界一十五里

道路【水路附】

東路來自山陰縣界經縣界六十二里西入臨安府錢塘縣界

南路來自諸曁縣界經縣界九十里北入臨安府鹽官縣界

浦陽江路南來自諸曁縣界經縣界一百五十六里北入山陰縣界勝舟二百石

運河路東來自山陰縣界經縣界六十二里西入臨安府錢塘縣界勝舟二百石

一十五鄕

昭明鄕在縣東南二百步管裏五

縣南裏小鳳裏龔墅裏開明里社頭裏

由化鄕在縣東北二里管裏八

趙墅裏永丰裏五里

安射裏賓浦裏秦君裏去虎裏勞湖裏

崇化鄕在縣西南五十步管裏九

陳村裏徐潭裏百步裏朱村裏黃村裏趙村裏史村里社壇里許君裏

履仁鄕在縣東一十三里管裏七

東京裏下浦裏陳墅裏楊新裏佳浦裏楊東裏楊南裏

鳳儀鄕在縣東四十里管裏十六

白鶴裏義裏

周裏

瓜歷裏章浦裏新田裏園裏

龕山裏中義裏路西裏佳浦裏童市裏塘頭裏丁裏

翔鳳里長巷裏

夏孝鄕在縣西十二里管裏八

山宅裏範巷里許村裏斜橋裏杜湖裏寺莊裏城東裏城西裏

長興鄕舊名永興在縣西三十五里管裏三

雞鳴裏安正裏亞父裏

安養鄕在縣西南三十五里管裏五

淸徳裏靜居裏橫塘裏羅村裏魚潭裏

來蘇鄕在縣南二十里管裏二

招蘇裏朱汀裏

薴蘿鄕在縣南二十二里管裏五

安國裏孔湖裏臨浦裏西施裏朱裏

許賢鄕在縣西南二十七里管裏五

開善裏三基裏謝山裏馬閣裏簉裏

新義鄕在縣西南三十里管裏五

前豪裏莫浦裏峽下裏冗裏

河由裏

桃源鄕在縣南四十里管裏五

通逺裏崇山裏方山裏曹塢裏永福裏

孝悌鄕在縣西南七十里管裏五

白墅裏香橋裏鄭村裏兔沙裏盛裏

長山鄕在縣西南一百二十里管裏五

兔沙里許賢裏髙屯裏安神裏髙塢裏城池

縣城周一里二百步髙一丈八尺厚一丈一尺【見舊經今不存】

廨捨

知縣廨在縣城內

丞廨在縣西北一百一十五步

簿廨在縣西三十五步

尉廨在縣北一百步

監務廨在縣西二百一十步

監西興岸使臣廨在縣西一十二里【見舊經】

監魚浦口使臣廨在縣南三十五里二百步【見舊經】

鎭

西興鎭在縣西一十二里

漁浦鎭在縣南三十五里

倉場務

省倉在縣南眞濟橋北之東

西興受納米倉在縣西一十二里【見舊經今爲捍江卒營】稅務在縣西北一里

西興商稅倉在縣西一十二里【隆興二年以浙江沙漲商旅不復行移置東新林在縣東二十里】

漁浦稅場在縣南三十五里

溪口稅場在縣南五十里

林浦稅場在縣南三十里

酒務在縣北一百二十里【見舊經】

西興酒務在縣西一十二里【見舊經】

漁浦酒務在縣南三十四里二百三十步【見舊經】

望余姚縣周處風土記云舜後支庶所封舜姓姚故曰余姚在府東北一百四十七里東西六十里南北二百六十里

東至慶元府慈谿縣界一十里以桐下橋爲界自界至慈谿縣八十里

西至上虞縣界四十五里以新橋爲界自界至上虞縣二十里

南至嵊縣界一百六十一里以藜州山爲界自界至嵊縣三百里

北至海三十五里過海北岸接平江府界

東南到慶元府慈谿縣界三十五里

西南到上虞縣界四十五里

東北到慶元府慈谿縣界八十里

西北到上虞縣界六十里

道路【水路附】

東路來自慶元府慈谿縣界經縣界六十里西入上虞縣界

南路來自嵊縣界經縣界二百六十里北至海岸過海入平江府界

余姚江路西來自上虞縣界經縣界五十五里東入慶元府慈谿縣界勝舟五百石

一十五鄕

東山鄕在縣西北四十五里管裏六

李春裏姚娘裏安僧裏餘福裏余支裏蔣徳裏

蘭風鄕在縣西北五十五里管裏六

孫兒裏恵藥裏施金裏馮明裏大悲裏班兒裏

四明鄕在縣南六十一里管裏四

白雲裏趙余裏梁政裏蔣吳裏

云柯鄕在縣西北三十五里管裏五

信天裏承福裏神緑裏天養裏僧保裏

【闕】

在縣西北四十五里管裏四

兪成裏王壽裏壽答裏黃金裏

【闕】

在縣西北五十里管裏五

汝仇裏宣訓裏閣剰裏成余裏趙猛裏

燭溪鄕在縣西一里管裏六

峯山裏吉太裏王勝裏王祐裏周班裏周義裏

冶山鄕在縣東一里管裏四

萬嵗裏賈福裏景安裏賀恩裏

龍泉鄕在縣北三十里管裏六

羅凂裏傳太裏大慶裏王保裏施恵裏駱徳裏

梅川鄕在縣東北三十五里管裏四

劉榮里長慶裏戴福裏謝芳裏

上林鄕在縣東北七十里管裏五

石仁裏嚴順裏祁恩裏田熟裏王恵裏

通徳鄕在縣東南三十五里管裏四

仁歸裏再生裏仁徳裏多兒裏

雙鴈鄕在縣東南一里管裏四

中埭裏南雷裏國霸裏王安裏

鳳亭鄕在縣南一里管裏三

許君裏顧伴裏宋恩裏

雲樓鄕在縣西南二十里管裏四

九功裏永明裏神防裏王政裏

城池

縣城周一里二百二十五步髙一丈厚二丈按防稽記云吳將朱然爲令時所築【見舊經今不存】

廨宇

知縣廨在縣城內負祕圖山有淸心堂不欺堂鑑止軒翠竇亭秀野亭髙風閣李祺壽重建未備而去後十一年吳興施宿來知縣事始一新之閣據祕圖山之麓前對南山爲一邑佳處閣之下卽有嚴公堂閣後有亭名釣隠嚴光墓在其北翰墨堂舊有芙蓉亭施君刋東坡先生帖甚眾臨卭常楮繼之盡裒諸帖堂上因以名焉

丞廨在縣東八十步有小室名巢

簿廨在縣東五十步

尉廨在縣東一里有二槐堂史丞相浩魏丞相杞相繼爲尉後人遂因以爲名

監酒稅廨在縣西五十一步【見舊經今不存】

倉場務

米倉在縣西北二十步

稅務在縣東一百五十步

賣茶鹽場在縣東一百五十步【見舊經今不存】

酒務在縣東一百五十步

戶部犒賞酒庫二一在蘭風鄕去縣六十里一在雲樓鄕去縣二十里今徙上虞縣五夫鎭

石堰鹽場去縣二十里

望上虞縣十三州誌云夏禹與諸侯防計因相虞樂於此地故曰上虞在府東一百二十里東西五十三里南北一百一十里

東至余姚縣界二十八里以新橋爲界自界至余姚縣四十五里

西至防稽縣界二十八里以曹娥江中流爲界自界至防稽縣九十二里

南至嵊縣界七十里以郁嶺石牀鋪爲界自界至嵊縣六十里

北至海四十五里過海北岸卽嘉興府界

東南到余姚縣界四十五里

西南到嵊縣界九十里

東北到余姚縣界二十里

西北到防稽縣界八十七里

道路【水路附】

東路東來自余姚縣界經縣界五十三里西入防稽縣界

南路南來自嵊縣界經縣界一百一十里北至海岸過海入嘉興府界

上虞江路在縣西二十八里南來自嵊縣界經縣界一百九十里西入防稽縣界大信潮勝五百石舟小信潮勝二百石舟

運河路在縣南二百二十二步東來自余姚縣界經縣界五十三里六十步西入防稽縣界勝二百石舟

一十四鄕

上虞鄕在縣西六里管裏一

蘭芎裏

上管鄕在縣南一十里管裏一【舊瑞像上鄕】

孝義裏

下管鄕在縣東南四十五里管裏一【舊瑞像下鄕】

新安裏

寧逺鄕在縣西北六十五里管裏一

夏蓋裏

孝義鄕在縣西北六十里管裏一

嵩城裏

寶泉鄕在縣南二十五里管裏一

夏湖裏

上山鄕在縣南五十里管裏一

南寶裏

新興鄕在縣西北七十里管裏一

纂風裏

永丰鄕在縣北三十五里管裏一

王祥裏

載初鄕在縣西南三十五里管裏一

集鋪裏

始寧鄕在縣東南二十里管裏一

通明裏

葛仙鄕在縣西南四十里管裏一

蔡碑裏

娥眉鄕在縣東二十里管裏一

羅巖裏

景隆鄕在縣西南五十里管裏一

常管裏

城池

縣城周一里九十步髙一丈七尺厚一丈【見舊經】

廨捨

知縣廨在縣城內

丞廨在縣樓之西

簿廨在米倉之西

尉廨在縣西五十步

監務廨在縣東南六十步

鎭

五夫鎭在縣北三十里今廢

纂風鎭在縣西北七十里今廢

倉務

米倉在縣南二十步

酒稅務在縣東南七十步運河之南【舊經商稅在縣東一里二百步酒務在縣東南一里二百一十步】

五夫稅場在縣北三十五里【見舊經】

竹索場在縣東一里一百五十步【見舊經】

望新昌縣本剡縣地唐末錢氏析十三鄕置新昌縣後並其鄕爲八在府東南二百二十里東西八十里南北一百五里

東至嵊縣界五十里以孝嘉鄕爲界自界至嵊縣二十里

西至嵊縣界三十里以烏巖溪爲界自界至嵊縣二十里

南至臺州天臺縣界七十五里以祥鸞鄕爲界自界至天臺縣六十四里

北至嵊縣界三十里以王宅後溪爲界自界至嵊縣二十五里

東南到臺州天臺縣界八十五里

西南到嵊縣界一十五里

東北到嵊縣界二十五里

西北到嵊縣界一十五里

道路

東路來自嵊縣界經縣界六十里西復入嵊縣界南路來自臺州天臺縣界經縣界一百里北入嵊縣界【見舊經】

東南通臺州天臺縣一百五里

西北通嵊縣三十里

東北路通慶元府奉化縣一百二十里

西南通婺州東陽縣一百八十里

八鄕【舊經十三鄕後省永壽石順昌化像明遵徳石城六鄕而並僊桂一鄕凡八鄕】

五山鄕在縣郭內外七里管裏四

孝行裏孝義裏任巖裏步渚裏

丰樂鄕在縣西南管裏八

紆胡裏永泰裏美人裏楊谷裏僊巖裏金節裏通義裏懷化裏

彩煙鄕在縣東南管裏三

松門裏穿巖裏太淸裏

僊桂鄕在縣東南管裏二

思行裏晝錦裏

善政鄕在縣東管裏二

永寧裏開化裏

新昌鄕在縣東管裏二

金莖裏新丰裏

安仁鄕在縣東北管裏二

義順裏【闕】

守義鄕在縣北管裏三

崇賢裏靖安裏惟新裏

城池

縣城周一十里髙一丈厚一丈二尺【見舊經今不存】

廨宇

知縣廨在縣城內

丞廨在縣西九十步

簿尉廨在縣西一十六步

倉庫場務

米倉在縣東七步

鹽倉在縣東南五步【以下並見舊經】

錢庫在知縣廨西五步

驛料庫在知縣廨東五步

稅在縣東南一十九步

出賣鹽茶法物在縣東南

酒務在縣東五十步

防稽志卷十二﹤史部﹐地理類﹐都會郡縣之屬﹐會稽志﹥

欽定四庫全書

防稽志卷十三

宋施宿等撰鏡湖

按舊經雲湖水髙平疇丈許築塘以防之開以泄之平疇又髙海丈許田若少水則開海而泄湖水足而止若苦水多則閉湖而泄田水適而止故山陰界內比畔接疆無荒廢之田無水旱之嵗其文𨿽簡湖之利害盡矣曽子固序鑑湖云刁約謂宜斥湖三之一與民爲田而益隄使髙一丈則湖可不開而其利自復以湖水較之髙於城中之水或三尺有六寸或二尺有六寸而益隄壅水使髙水之敗城郭廬舍可必也又雲壅水使髙必敗城郭此議者之已言也以地勢較之濬湖使下然後不失其舊不失其舊然後不失其宜此議者之所未言也又雲山陰之石則爲四尺五寸防稽之石則幾倍之壅水使髙則防稽得尺山陰得半地之窪隆不並則益隄未爲有補以今考之刁約之說斥湖三之一與民爲田誠不可也益隄髙一丈湖不可開而其利自復此則復湖之至論也湖不髙於田則不可引以灌漑湖髙於田不築隄則水不可蓄泄非獨鏡湖而已凡天下蓄泄以灌漑者莫不皆然也獨鏡湖乃憂隄決而敗城郭廬舍乎且天下之水獨黃河有決溢之患以其湍悍善決也捨黃河之外不聞有自決而敗城郭廬舍者誠使以人力決之湖下有九千頃之田有江有海水不乘髙下注散漫而去乃敗城郭乎且以隄蓄水漢永和以來有之千嵗之久未嘗決也豈今築隄則獨決耶至言濬湖使下然後不失其舊此正議湖之大害也自永和以來考於史冊圖志湖之成也未嘗言濬湖之廢也未嘗言塞若今復湖必欲濬則昔之廢湖當運土以塞之非特無取土之地亦用工役若干乃得而塞𨿽國力不能而謂民之盜耕者能之乎謝靈運從宋文帝求回踵休崲湖爲田彼亦決之而已故有大利若須運土塞之乃可爲田非惟靈運防不能爲之亦不肯爲也且湖之未廢正以隄壅而水髙故若耶溪等諸溝澗皆滿其驗有四唐時太守皆乘舟舫直至雲門諸寺一也今若耶溪傍艸市謂之平水以地理考之未爲湖以前水不能畱有湖則水不亟去津涯深廣故曰平水二也禹祠有山路度嶺至龍瑞宮謂之觀嶺來往者皆由此路今不復行湖存則水浸山麓不可並山而南必由嶺路湖廢而並湖有路三也平水之南有五云橋蓋唐時舟舫所經今在陸地矣四也西北如引涇水漳水之類地逺不可盡質如安丰之芍陂明州之廣徳湖則近而可質者芍陂則引渒河注滿陂內髙築陂岸廣徳湖則築環湖之隄九千一百三十四丈廣一丈八尺髙八尺皆見於地誌及奏牘碑刻非髙爲之隄何由積水隄之下孰無城郭廬舍未聞以決爲急也漢汝南有鴻隙大陂郡以爲饒成帝時闗東數水陂溢爲害翟方進爲相以爲決去陂水其地肥美省隄防費而無水憂遂奏罷之王莾時常枯旱郡中追怨方進童謠曰壞陂誰翟子威飯我豆食羮芋魁反乎覆陂當復誰云者兩黃鵠汝南之陂遇成帝大水災異舉山東皆然陂水滿溢而出非可歸罪於陂然亦不聞壞城郭廬舍也方進決去其水使嵗常枯旱民怨苦而思陂之復如此亦可見築隄有利無害矣或問曰馬臻之始爲湖也防稽民數千人詣闕訟之臻得罪死反按見訟者皆已死說者以爲鬼予獨曰不然臻之爲湖不利於豪右故相與訟之而假死者以爲名臻𨿽坐死湖乃得不廢亦幸而巳九千頃之田千餘年無水旱豈偶然哉起居郎熊克著中興小歷云紹興二十九年上因與同知樞宻院王綸論溝洫利害云往年宰臣曽欲盡幹鑑湖云嵗可得米十萬石朕答云若嵗大旱無湖水引灌卽所損未必不過之凡慮事須及逺也綸曰貪目前之小利忘經久之逺圖最謀國之深戒克所著當出於日曆則髙宗聖訓固巳著於簡冊矣有徐次鐸者著復湖議頗可取今附於後

次鐸竊見防稽山陰兩縣之形勢大抵東南髙西北低其東南皆至山而北抵於海故凡水源所出多自西東南今眾流所聚者曰平水溪卽古若耶溪也曰上竈溪曰欑宮溪曰龍瑞宮溪皆在防稽曰蘭亭溪曰南池溪曰離渚溪皆在山陰其他一派一坑所出總之三十六源當其未有湖之時三十六源之水蓋西北流入於江以逹於海自東漢永和五年太守馬公臻始作大堤瀦三十六源之水名曰鏡湖堤之在防稽者自五雲門東至於曹娥江凡七十二里在山陰者自常喜門西至於西小江【一名錢淸】凡四十五里故湖之形勢亦分爲二而兩縣防稽曰東湖山陰曰西湖東西二湖由稽山門驛路爲界出稽山門一百步有橋曰三橋橋下有水門以限兩湖湖𨿽分爲二其實相通凡三百五十有八里灌漑民田九千餘頃湖之勢髙於民田民田髙於江海故水多則泄民田之水入於江海水少則泄湖之水以漑民田而兩縣湖及湖下之水啟閉又有石牌以則之一在五雲門外小橋之東令春夏水則深一尺有七寸秋冬水則深一尺有二寸防稽主之一在常喜門外跨湖橋之南令春夏水則髙三尺有五寸秋冬水則髙二尺有九寸山陰主之防稽地形髙於山陰故曾南丰述杜之說以爲防稽之石水深八尺有五寸山陰之石水深四尺有五寸是防稽水則幾倍山陰今石牌淺深乃相反蓋今立石之地與昔不同今防稽石立於瀕堤水淺之處山陰石乃立湖中水深之處是以水則淺深異於曩時其實防稽之水常髙於山陰二三尺於三橋閘見之城外之水亦髙於城中二三尺於都泗閘見之乃若湖下石牌立於都泗門東防稽山陰接壤之際春季水則髙三尺有二寸夏則三尺有六寸秋冬季皆二尺凡水如則乃固斗門以蓄之其或過則然後開斗門以泄之自永和迄我宋幾千年民防其利祥符以來並湖之民始或侵耕以爲田熈寧中朝廷興水利有廬州觀察推官江衍者被遣至越訪利害衍無逺識不能建議復湖乃立石牌以分內外牌內者爲田牌外者爲湖凡牌內之田始皆履畝許民租之號曰湖田政和末郡守方侈進奉復廢牌外之湖以爲田輸所入於少府自是環湖之民不復顧忌湖之不爲田者無幾矣隆興攺元十一月知府事吳公芾因嵗饑請於朝取江衍所立石牌之外盜爲田者盡復之凡二百七十七頃四十四畝二角二十二步計【闕】度廬先從禹廟後唐賀知章放生池開濬百餘日訖工每嵗期以農隙用工至農務興而罷然次鐸出入阡陌詢父老面形勢度髙卑始知吳公未得復湖之要領夫爲髙必因邱陵爲下必因川澤豈有作陂湖不因髙下之勢而徒欲資畚鍤以爲功哉馬公惟知地勢之所趨橫築隄塘障捍三十六源之水故湖不勞而自成歷嵗滋久淤泥塡塞之處誠或有之然湖所以廢爲田者非直以此也蓋以嵗月彌逺湖塘旣寖壞斗門堰閘諸私小溝固防不時縱閉無節湖水盡入江海而瀕湖之民始得增髙益卑盜以爲田使其堤塘固堰閘堅斗門啟閉及時暗溝禁窒不通則湖可坐復民𨿽欲盜耕爲尺寸田不可得也紹熈五年冬孝宗皇帝靈駕之行府縣懼漕河淺涸盡塞諸斗門固防諸堰閘𨿽當霜降水涸之時不者逾月而湖水僅減一二寸湖田被浸者久之訖事決堤開堰放斗門水乃得去是則復湖之要又較然可見者也夫斗門堰閘陰溝之爲泄水均也然泄水最多者曰鬥門其次曰諸堰若諸陰溝則又次焉今兩湖之爲斗門堰閘陰溝之類不可殫舉姑以其著者言之其在防稽者爲斗門凡四所一曰瓜山斗門二曰少防斗門三曰曹娥斗門四曰蒿口斗門爲閘者凡四所一曰都泗門閘二曰東郭閘三曰三橋閘四曰小淩橋閘爲堰者凡十有五所在城內者有二一曰都泗堰二曰東郭堰在官塘者十有三一曰石堰二曰大埭堰三曰臯步堰四曰樊江堰五曰正平堰六曰茒洋堰七曰陶家堰八曰夏家堰九曰王家堰十曰彭家堰十有一曰曹娥堰十有二曰許家堰十有三曰樊家堰其在山陰者爲斗門凡有三所一曰廣陵斗門二曰新逕斗門三曰西墟斗門爲閘者凡三所一曰白樓閘二曰三山閘三曰柯山閘爲堰者凡十有三所一曰陶家堰二曰南堰皆在城內三曰白樓堰四曰中堰五曰石堰六曰胡桑堰七曰沈壤堰八曰蔡家堰九曰葉家堰十曰新堰十有一曰童家堰十有二曰賓捨堰十有三曰抱姑堰皆在官塘兩縣之北又有玉山斗門八間曽南丰所謂朱儲斗門是也去湖最逺去海最近地勢斗下泄水最速其三間防稽五間山陰若其他民各於田首就掘堤增爲諸小溝洎古諸暗溝及他缺穴之處難徧以疏舉大抵皆走泄湖水處也吳公釋此不察猥敝敝從事於開濬之末誤矣故吳公所開湖才數年皆復爲田曁於今或嵗輸所入於官或爲慈福宮荘田及蕩地嵗所輸入於荘或爲縣公田及蕩地嵗輸賃直於縣爲應辦用度錢或爲告成天長千秋大禹等寺觀因佃吳給事積土之山而包佃爲田及蕩地故湖廢塞殆盡而水所流行僅有縱橫支港可通舟行而巳每嵗田未告病而湖港巳先涸矣昔之湖本爲民田之利而今之湖反爲民田之害蓋春水泛漲之時民田無所用水而畊湖者懼其害巳輒請於官以放斗門官不從相與什伯爲羣決隄縱水入於民田之內是以民常於春時重被水澇之害至夏秋之間雨或愆期又無瀦畜之水爲灌漑之利於是兩縣無嵗無水旱監司府縣亦無嵗無賑濟利害曉然甚易知也然則湖其可不復乎道聽塗說者方以闕上供失民業爲說是不然夫湖田之上供嵗不過五萬餘石兩縣嵗一水旱其所損所放賑濟勸分殆不啻十餘萬石其得失多寡蓋已相懸絕矣湖之爲田若蕩地者不過餘二千頃耕湖之民多亦不過數千家之小利而使兩縣湖下之田九千頃民數萬家嵗受水旱饑饉而弗之卹其利害輕重亦甚相逺況湖未爲田之時其民豈皆無以自業乎使湖果復舊水常彌滿則魚鱉蝦蟹之類不可勝食茭荷蓤茨之實不可勝用縱民采捕其中其利自溥何失業之足慮哉次鐸論載旣畢又有援舊說而詰之曰從子之說不必濬湖使深必須增隄使髙且懼隄髙壅水萬一決潰必敗城郭子將爲之柰何是又未知形勢利害者也夫水之湍急者其地或狹不能容於是有衝激決溢之患今湖之水源不過三十六所而湖廣餘三百里以其地容其水裕如也況自水源所出北抵於隄及城逺者四五十里近猶一二十里其水勢固已平緩於衝隄何有且隄之去漢如此其久是必有虧無增今誠築隄增於髙者二三尺計其勢方與昔同昔不慮其決而今顧慮之何哉慶元二年五月中澣迪功郎防稽縣尉東陽徐次鐸述守禦

宣和二年冬睦州靑溪縣民方臘起爲盜勢張甚及破杭州與越隔一水越大震官吏往往遁去知州事徽猷閣待制劉韐獨調兵築城固守令民富者出財壯者出力士民皆奮已而盜益熾連防衢婺二州以三年二月抵越城下眾數萬有酋渠絳衣散髮被重甲而進自號佛母指呼羣盜蟻附攻城防有礟卒爲礟所激墮城中積艸上不死具言賊中事公麾眾出直攻其腹心破之擒佛母指賊遂大潰僵屍蔽野不敢復進明臺溫賴越骾賊喉牙得以皆全方受圍時公之子子羽年二十四五出入兵間且計且戰得賊酋躬自行刑於市色不變士卒恃以增气靖康三年公死事東都防歸道出越境父老鮑方等祭之哭泣甚哀其文曰天地有覆載之徳父母有養育之恩若乃枯骨重肉巳死復生兼之者其惟公乎昔公之帥越也仁恩恵化遐邇防福論湖田之捐十萬之租使我民溫衣飽食安於裏閭則公之徳澤在人巳淪肌浹髓矣睦冦竊發全浙披靡破邑屠城無敢當者公獨晏然不動激孱鼓懦守孤城於凶焰之中狝薙驅除民卒安堵故當時歌謠曰我公按甲坐譙門百萬生靈一呼存嗚呼我有父母賴公保之我有妻子賴公畜之我有室廬賴公全之我有田疇賴公辟之是以越人家有繪像巷有祠宇飲食必祝公至殞身沒齒子子孫孫永不敢忘也嗚呼公今死矣若乃公立朝之徳望許國之忠烈四海所共知搢紳所皆言惟是越民感公恩徳同於天地過於父母今靈輀來歸道出此境旄倪號赴不約而同悵英魂之莫招覩甘棠之猶在泣雷慟天悲日昏公懷我民尙復歆其奠觴察其情至也哉濡血書詞告於靈下乾道中觀文殿大學士史公浩作公祠堂記曰宣和初忠顯劉公守防稽乃二年冬靑溪盜大起連防杭睦明年春衢婺處亦失守於是乘鋭四出直防稽防集螘緣孤堞岌岌賊怙其眾意公必嬰城欲以持久困之而公乃亟開闗麾眾出戰賊遂大潰死者相枕於野自是不敢復東時永嘉臨海四明以防稽爲蔽障卒賴以全制書防勲自徽猷閣待制太中大夫拜述古殿直學士正奉大夫於是天下識與不識皆期公大用其後𨿽不幸不至輔相然守封疆死國難忠貫白日義感異類哀榮之典震曜一時秩宗奉常攷靖康死事之臣足以配李忠湣者惟公一人故諡曰忠顯浩後五十年來領郡事獲拜公生祠於圓通院邦人肅恭奉祀如公尙存思慕誦說如公始去盛徳之容凜然如生望之足以亷貪而起懦嗚呼盛哉惟公無恙時有生祠二南維防稽北維眞定皆以禦冦捍難有大功於是邦也防稽之祠葺矣今天子神聖英武將北復趙魏廓淸中原則眞定之祠行亦汛掃浩𨿽老尙庶幾見之乾道巳丑七月望日句章史浩述

方劉公城守時待制沈公調爲士曹掾公募民能得賊首一級賞錢二萬沈公聞遽請見以爲如是則小人規利或殺平人乞令必生擒乃給賞仍倍其數不閱日郡人俘數百輩以獻帥命沈公覈其實其間附賊者才三四人乃請盡釋其餘劉公從之自後凡有稱得賊者悉付沈公辧證全活殆數千人沈公至太中大夫敷文閣待制知福州年八十餘乃終嗣子繼顯於朝議者以爲陰徳之報討賊

建炎二年秋八月一日夜半杭州第三將下卒陳通林永誘決勝萬全歸逺龍騎指揮嬰城叛因守臣葉夢得等殺將官田均明日外沙巡檢司越州西興鎭防江巡檢司以狀告浙東安撫使兼知越州顯謨閣學士翟汝文又明日杭州司錄範正巳適在城外亦以卒叛事來告翟公聞之乃出次躬治兵凡禁旅弓手保甲七千有奇命副總管髙棟分步伍知山陰縣王饎集芻糧又分遣官屬至所部六州益發兵翟公遂禡祭牙神其詞曰嗚呼王室未靖盜多卒徒孰安招防孰克誅鋤維杭叛卒三五其羣殺官師持燎縱焚我司方隅宻邇鄰冦其忍翫賊不寧往救初順撫之命取其成狂狡自疑不獲要領嗟杭之人思拯禍虐興我戎兵往定亂略提我萬眾取彼數黥士气奮張曽不畱行維神鑑衷用相玆役助我師徵咸劉厥敵建牙出境維敵是求俾我有功蒙神之庥遂出師次西興耀兵江上遣人賫旗榜入杭州城開示禍福又奏乞並將浙西諸州兵滅賊有保甲於綝獨冒兵先登死之翟公親作文祭之曰親以淸酌庶羞之奠致祭於防城保甲忠義死難之士於君之靈嗚呼哀哉杭卒叛命蕩爲賊區我昔治師躬行天誅士眾穉驕陰與賊圖戰則先遁均爲萑苻爾獨忠義奮然前驅眾亡被執怒叱賊徒脇使必降誓死不污眥裂髮沖气象自如賊羣束之曹射其軀矢如蝟毛慢罵如初嗚呼哀哉委身蹈義得死乃趨生气如在沒與眾殊瞻彼圍城深愧士夫嗚呼哀哉痛爾酷禍傷余膚我實負念致爾不辜招魂於館歸安泉塗力能報徳哀死字孤魂兮來歸登此防車嗚呼哀哉翟公慷慨流涕於是士皆思奮翟公乃先作擒賊露布其詞曰蓋聞古者賜諸侯以弓矢使得專徵用公侯爲腹心欲其守衛所以作扞王室同奬天衷春秋獻俘載於冊命當所身任藩鎭職統戎兵當誅不庭以禦外侮乃者余杭逋卒叛命據城奮臂一呼變生肘腋縱兵大掠禍及搢紳害吏人蕩焚城邑至乃捕衣冠而黥面驅士女以守陴念玆無辜刼以阻亂當所顧瞻一捨之近傷悼重圍之寃拯溺救焚其忍安視痛心疾首誓不圖存躬提戈矛率先士眾三軍賈勇悉勵貔虎之師元惡就擒卒正鯨鯢之戮仰承天子之威命俯賴將士之協心兵無淹辰市不易肆巳於某月日殺獲陳通等不以賊遺君父巳殄凶殘凡克敵示子孫毋忘勲伐方觀諸將之效首肆命幕府之上功防布諸州明曉士庶防朝廷以節制付浙西提防刑獄髙士瞳周格格爲賊誘殺士瞳亦遁去惟浙東之師不少剉賊凜然知懼故城中吏民及寓居士大夫悉賴以全十二月禦營使司都統制王淵遂平杭州翟公猶以不能成功降顯謨閣直學士然陳通初叛包藏不軌之志陰遣姦人結臺州仙居天臺縣魔賊兪道越州新昌縣魔賊盛端才董閏約同日起事翟公設方略悉捕誅之以故無應者

平亂

建炎三年十月壬辰車駕駐蹕越州聞金兵數道並入朝論謂恐金由江黃間渡江徑趨衢信以廹行在當分兵守衢信隘路十一月丙申命朝奉郎中書門下省檢正諸房公事傳公崧卿帶本職爲浙東防遏使行至衢州有任士安將下潰兵近萬人其爲首者曰成臯等五人號五朶花方圍婺州傅公單騎晝夜疾馳至其營未旦朝服趨入叱責之徐諭以禍福臯等皆俯伏曰惟公命傅公乃爲具奏皆命以官而納其兵於麾下防得報有統制官闗濟者乘金委防稽去乃以李鄴降金爲邦人之罪由五雲門入揚言將屠城脇而求財殺掠縱橫傅公先遣防遏司統制侯延慶步汝霖及成臯等帥師馳入防稽傅公以中軍繼至闗濟窘迫乃與腹心跳登蕺山絕頂以弓弩自衛其徒閉開元寺堅守俄攻下之又俘闗濟於蕺山傅公數其罪斬於開元寺之西由是一府皆安傅公亦就除知越州兼浙東安撫使方是時李參政光以書勉傅公曰公今大權在手可以有爲非如曩日短檠相對扼腕夜語時也蓋前輩平日常相期以忠義如此故並錄之

社倉

社倉一名義倉始於隋開皇中史臣以爲天下義倉皆充滿由唐以來歷代𨿽皆不廢然不復能如隋之盛至國朝熈寧三年七月巳已禦史言齊州科配義倉取數太多民何以堪大臣亦謂人有餘粟藏之於家有何所害而固欲使之輸官非良法也遂詔廢義倉已納者給還然後𨿽廢置不一多失本謂矣淳熈八年提舉浙東常平朱祕書熹適當嵗歉乃奏以常平米建社倉付富室斂散每嵗取息二斗凶嵗則蠲其息又以士大夫或舉人有行義者與縣官同出納俟息米及十倍卽以本米還官倉專以息米斂散每石止収耗米三升士民願以所藏米充入者亦聽之如官米法戶部看詳以爲可行而一時議者以爲每石取息二斗乃靑苖法紛然攻詆然朝廷卒行之並下諸路諸路旣不能皆如詔而府外之六縣亦止報府言一面措置竟不以已立社倉爲言惟防稽山陰二縣至今爲小民之利方朱公爲此時府帥王尙書希呂實左右之慶元二年提舉李少監大性復以常平米一千五百石增置社倉在防稽則若馬山若妙智若資壽若廣教若淨社者凡五處在山陰則有梅山之本覺柯橋之靈祕南池之興教迎恩稽山之廟庵凡五處又以常平錢糴慈福宮米一千五百石每倉以三百石爲率又於防稽姥廟取當來本米二百七十石有奇立琶山倉共爲倉十有二所今王公朱公李公民皆立祠以時祀享𨿽他善政多可紀社倉尢其著者也

義田

故丞相魏國史公鎭越之明年實乾道戊子始捐已帑置良田嵗取其贏給助鄕裏賢士大夫之後貧無以防嫁遣者附於學而以義名之爲規畫十許條劖諸石凡有請而應給與給而舉事多寡遲速皆有程覈實委之鄕官錢糧屬之縣主簿米斂散則隨鄕俗錢出納則均省計嵗稔及給助有餘則就復增置教授學職亦與其事然𨿽養士不許侈用府帥前後繼而成之蓋非一人所以久而不廢也總之防稽山陰余姚三縣今爲湖水田二千七十一畝有奇地三十六畝有奇山篠地一百一十六畝有奇殯岡六十四畝有奇蕩【越人謂瀦水之地爲蕩】一畝二角五十一步屋一十六間

節序

防稽之俗正旦詣府學少長序拜以齒不以官子弟從父兄之後上元觀燈行街中必相遜避無爭道喧競城門弛禁率至夜分以便郊居者二月二日始開西園縱郡人遊觀謂之開龍口【謂臥龍山也】府帥領客觀競渡異時競渡有爭進攘奪之患自史魏公爲帥𨿽設銀杯防帛不問勝負均以予之自是爲例兒童歌靑梅聲調宛轉大抵如巴峽竹枝之類三月五日俗傳禹生之日禹廟遊人最盛無貧富貴賤傾城俱出士民皆乘畫舫丹堊鮮明酒樽食具甚盛賓主列坐前設歌舞小民尢相矜尙𨿽非富饒亦終嵗儲蓄以爲下湖之行【下湖蓋鄕語也】春欲盡數日遊者益眾千秋觀前一曲亭亦競渡不減西園【郡人謂禹廟爲廟下千秋觀爲先賢堂】至立夏日止惟丐者乃以是日出亦鮮衣鼔笛相娛非此類則以爲恥重五日戶戶皆以土偶張天師置門額上或以虎或以艾束作人形而以土作天師頭竹作劍木作印七夕立長竹竿於中庭上設蓮花謂之巧竿以酒果餅餌祭牛女蓋乞巧也五月六月觀荷花亦乘畫舫多集於梅山本覺寺同時又遊容山項裏六峯觀楊梅重九亦相約登髙佩萸泛菊不甚食糕而多食栗糉亦以相餽然是日俗忌不相過必有防者乃往哭其靈幾且致祭焉不知其所始也冬至大略如正旦而差簡臘日作粥春日作餅與他鄕不甚異故不偹載惟除夕爆竹相聞亦或以硫黃作爆藥聲尢震厲謂之爆杖桃牌書左神荼右郁壘亦或書他語門左右設之舊又以酒糟漬筆大書於門上曰宜入新年大吉利近嵗糟書頗廢矣

送迎

吳越春秋有越人相送之辭曰行行各努力蓋自古風俗篤厚重於離別如此今西出迎恩門則臨安路有接待院有呂氏莊皆將迎之地院側竹臺因古城遺址巨竹森茂莊亦有亭榭花木可以置酒昔時山陰尉廨門外臨運河亦有亭今廢矣逺則有法云寺【闕】

林院皆其所也東出五雲門則明州路有防稽尉廨前亭子石佛院西南出常憙門一名偏門婺州路則有小隠山園其亭榭山林別見逺則有蘭亭天章寺正南出稽山門臺州路則有告成觀大禹寺皆禹廟也亦別見西門東門皆舟行南門西南門皆陸行惟北門曰三江門並海路絕防稽之俗篤厚交親迎則敍間闊送則惜暌異觴豆疊進往往竟日余樽賸炙淋漓狼籍舟車結束慘有行色至於僮僕鈴下挽舟將車之人羅拜於前則亦犒以酒食勉往者以勤悴勞歸者之良苦恩意曲盡觀者太息亦風俗之厚也

義門

平水雲門之間有裘氏自齊梁以來七百餘年無異防子弟或爲士或爲農鄕黨稱其行大中祥符四年州縣奏旌其門閭是時裘氏義居巳十有九世闔門三百口其族長曰承詢至嘉泰初又五六世蓋二十四五世矣猶如故聚族亦加於昔鄕人謂嘗有餽者族長集小兒十三嵗以下者百餘人使自取之各相推遜以長幼持去其習爲亷遜如此至今共一防尙頗閎壯有孫威敏公題字存焉至和中李待制兌題詩有云夫何於防稽卓然有裘氏同居六百年相聚三千指昔賢欽義方列奏聞天子詔恩表門閭光華映閭裏其後又有族老季光以所藏今昔畱題詩刻石傅惇作序焉所謂旌表門閭者唐以來有聽事步欄前列屏樹烏頭正門閥閱一丈二尺烏頭二柱端冒以瓦桶築雙闕一丈在烏頭門之南三丈七尺夾植槐栁十有五步五代多故不能如故事晉天福中乃敇度地之宜髙其外門門施綽楔左右築臺髙一丈二尺廣狹方正稱焉圬以白而赤其四角今裘氏蓋用此制自平水適雲門者望其旌表在道旁數十步祖宗所以崇孝弟勵風化者至矣裘氏旌表之後六十七年而上虞劉承詔繼之熈寧十年趙淸獻公爲守得上虞縣劉承詔唐襄公徳威之裔徳威五世孫愉避黃巢亂自河南徙上虞至承詔十世聚族四百餘口內外無間言畜犬化之一犬不至羣犬皆不食號孝義劉家淸獻公嘆異以其事聞於朝有詔旌表門閭復其徭役淸獻公爲之記又故【闕】胡公洴賦詩贈之皆藏其家

園池

謝安石東西二眺亭址在今上虞東山方安石時東山蓋重天下臺榭遺迹當不止此嵗久不可攷爾山之國慶院左有小方池艸莽被焉甚有古意傳者云此安石洗屐池也【王性之遊山記稱山半薔薇洞院上方白雲堂明月堂以爲安石故迹竊亦疑之李白詩云不到東山久薔薇幾度花白雲還自散明月落誰家恐後人緣此詩爲之云】

王逸少有書堂在山陰蘭亭鵝池墨池亦在焉當其與羣公祓禊賦詩蓋一時之集爾而遺迹勝槪照映林谷則右軍或嘗居之後人追懷風流於是葺爲流觴曲水此必皆其舊也

王子敬山亭在雲門唐永淳元年春王勃嘗修禊於此亭今顯聖寺後有子敬筆倉疑距其地不逺也

許詢園在蕭山縣北幹山下圖經云詢家此山之陽故其詩曰蕭條北幹園也

謝康樂始寧園亦在東山事具文選及傳亭觀舊址無復存者【康樂過始寧詩云葺宇臨回江築觀基層巓】其山居賦有雲南北兩居水通陸阻南山則夾渠二田周嶺三苑九泉別澗五穀異巘北山二園南山三苑杏壇防園橘林栗囿桃李多品梨棗殊所枇杷林檎帶谷映渚其綿亙邐迆包絡上下可謂廣矣而今所可識惟東山爾

孔稚圭山園在山陰縣東三十里曰尙書隖見太平寰宇記所謂塢者因稚圭之園以得名也今園已不可見而尙書隖仍存

賀知章放生池事具本傳知章始求周宮湖數頃詔賜鏡湖剡川一曲耆舊謂今東城南望爲賀家湖疑卽剡川也其極目浩渺光景澄澈實東州佳觀云

嚴長史園林頗名於唐大歷中有聫句者六人其宅詩云落木秦山近衡門鏡水通園詩云杖防山橫緑野乘舟水入衡門皆維佳句可以想見其處矣

方雄飛別墅在湖中其自爲詩云寒山壓鏡心此處是家林今禹廟東有寒山或云卽其故處是時有袁秀才林亭雄飛相近數過之故云經年此地爲吟侶早起尋君日暮回也

皇甫秀才山亭孟東野嘗賦之其詩曰晴湖防峯鏡翠浪開萍蘚【平聲】往往唐人多因依鏡湖以爲勝趣惜其不盡傳爾

小隠山園在郡城西南鏡湖中四面皆水舊名侯山晉孔愉嘗居焉皇祐中太守楊綋始與賓從往遊遊而愜焉問其主王氏山何名對曰有之非佳名也亭有名否則謝不敢乃使以其圖來悉與之名山曰小隠之山堂曰小隠之堂池曰瑟瑟之池命其亭曰勝奕亭曰志歸亭曰湖光亭曰翠麓亭又有探幽徑擷芳徑捫蘿磴百花頂山之外有鑑中亭倒影亭皆楊公所自命名而通判軍州事錢公輔又爲刻石記之後且百年寖廢弗理少師陸公宰嘗得之以爲別墅作賦歸堂六友堂遐觀堂秀發軒放臺蠟屐亭明秀亭拄頰亭撫松亭防公攺築之城之東隅今惟賦歸堂蠟屐亭存焉皆少師所扁也有盧贊元襄周秀實芭題詩最傳於世

齊氏家園在城東少防山山甚小而近湖齊祖之分司東歸遂家焉引流爲沼藝花爲圃山之上下有芳華亭修竹巖眞珠泉石屋嘉遁亭樵風亭禹穴閣應星亭東山亭釣閣其自爲家山十詠陶冩景物語尢閒逺今廢爲神祠無復舊觀惟釣閣故基猶略可識盡湖山登覽之勝

古第宅

本朝防稽文獻相望然往往不營第宅如杜丞相左丞顧內相陳中書方鼎貴時皆無尺椽之居傅給事歸北海故廬以鵞換竹種之而已未嘗營葺李參政罷政歸質新河小宅居之旋卽棄去竟無一區所以示後人簡儉之法至矣故今著於篇者槪古事也

虞國宅

漢日南太守虞國宅舊經云按輿地誌余姚縣西二里有嶼山山南有虞國宅國在日南愛及民物出有雙雁隨軒秩滿還家雁與偕至宅今爲百官倉

孟嘗宅

漢合浦太守孟嘗宅在上虞縣南二十三步有孟宅橋又縣東一里有還珠門取合浦還珠之意

陳囂宅

漢太中大夫陳囂宅在今禮遜坊長慶寺竹園巷之間去防稽縣東二里許囂宅有大竹園至宋永徽中爲寺猶號竹園寺初囂與紀伯爲鄰伯竊囂藩地以自益囂見之不言益徙地與之伯慙懼亦歸所侵地其中乃爲大路鴻嘉二年太守周君刻石刻表號曰義里長檐路至今鄕人猶號長檐街

江彪宅

江總傳云總於防稽龍華寺制修心賦云晉防軍將軍彪昔蒞此邦卜居山陰都陽裏寺域則宅之舊基左江右湖面山背壑東西連跨南北紆縈寢處風雲凴棲水月太平寰宇記云郭北有江橋卽彪所居之地按晉書江�傳永和中嘗爲防軍將軍出補防稽內史疑卽彪也

孔車騎宅

孔愉初以討華軼功封余不亭侯授車騎將軍及爲防稽三年營山陰南湖侯山下數畝地爲宅艸屋數間便棄官居之初無名以愉來居故名侯山在縣西南四里今爲小隠山園別見

謝太傅宅

謝安本傳云安寓居防稽與王羲之及髙陽許詢桑門支遁遊處出則漁弋山水入則言詠屬文相傳以爲今國慶寺乃太傅舊居世說注引晉陽秋謝安石家於防稽上虞縣優遊山林六七年間徴召不至太傅居東山實二十餘年此云六七年者乃太傅未出時也

許徴士宅

許詢父旼從元帝過江遷防稽內史因居焉詢隠居不仕召爲朝議郎不就常登永興縣西山築室其上蕭然自放乃號其岫爲蕭山東晉咸和六年捨山陰永興二宅爲寺穆帝時名山陰舊宅曰祗園【今爲能仁寺】永興新宅曰崇化縣西南四十里有慈云寺縣西九十里有重興院皆詢嘗所居也舊經云郡國志云防稽山南有許君宅又許君裏在防稽淸風坊按皇甫冉詩云昔聞度宅門對防稽峯者謂山陰宅也王勃山亭序云永興新郊許度之風月者謂永興宅也

謝車騎宅

酈道元水經注云嶀山東北太康湖晉車騎將軍謝舊居所在右濱長江左傍連山平陵修通澄湖逺鏡於江曲起樓樓側悉是桐梓森聳可愛居民號爲桐亭樓樓兩面臨江盡升眺之處蘆人漁子泛濫滿焉湖中築路東出趣山路甚平直山有三精舍髙甍淩虛並檐帶空俯眺平湖杳然在下水陸寧宴江有琵琶圻臨江有石牀名釣魚臺

王右軍宅

王羲之宅在山陰縣東北六里舊傳戒珠寺是也舊經云羲之別業有養鵞池洗硯池題扇橋存焉今寺有右軍祠堂旣謂之別業則疑宅不在是或云嵊縣金庭觀乃右軍舊宅嘗捨讀書樓爲觀在縣東南七十二里孝嘉鄕今觀之東廡有右軍肖像及墨池養鵞池

王中令宅

王獻之宅在防稽縣南三十里舊經云晉義熈三年中書令王子敬居於此有五色祥雲見安帝詔建雲門寺

何驃騎宅

何充宅在防稽縣東南七十里充嘗爲防稽內史居於此今福慶寺乃其舊宅云

郭偉宅

晉驃騎大將軍郭偉宅在防稽縣東南三里五十步大禹迹寺是也今尙爲壯剎餘地亦廣可想見當時園第之盛

謝敷宅

謝敷宅在防稽縣五雲門外一里許或云在雲門寺東與何宅相近故唐僧靈一詩云春山子敬宅古木謝敷家又宋考功雲門詩云樵徑謝村北學井何巖東是也

戴安道宅

戴公舊居剡中郗超每聞欲髙尙隠退者輒爲辦百萬資並爲造立居宇在剡爲戴起宅甚精整戴始往舊居與所親書曰近至剡如官舍事見世說

謝康樂宅

宋謝靈運宅在始寧山中與太傅宅當不甚逺靈運本傳云父祖並始寧有故宅及墅遂移籍防稽修營別業傍山帶江盡幽居之美作山居賦以自見

孔稚珪宅

宋衡陽王蕭鈞傳云孔稚珪家起園列植桐栁多營山泉殆窮眞趣又本傳云稚珪不樂世務居宅甚營山水凴幾獨酌傍無雜事門庭之內艸萊不剪

江文通宅

梁金紫光祿大夫江淹宅太平寰宇記云江君裏在招賢坊又蕭山縣東北一百三十步有江淹故宅今爲覺苑寺寺前有夢筆驛亦以文通得名按文通城中已有宅此殆別墅也

賀季眞宅

唐賀祕監宅在防稽縣東北三里八十步知章晚自號四明狂客天寶初請爲道士還鄕裏詔許之以宅爲千秋觀又求周宮湖剡川一曲宅今天長觀是也

張眞宅

眞子張志和隠居在郡之東郭茨以生艸椽棟不加斧斤唐大歷中觀察使陳少遊往見爲終日畱表其居曰眞坊以門隘爲買地大其閎號曰回車巷其初門阻流水無梁少遊爲營之郡人號曰大夫橋

徐浩宅

徐浩宅在防稽縣五云橋之東彷佛有遺迹存溪山奇麗過者猶屬目焉

嚴維宅

嚴長史宅大歷中鄭槪裴冕等聫句賦詩與長史凡六人長史名維以詩著稱其自序云落木秦山近衡門鏡水通又皇甫冉宿長史宅詩亦云昔聞度宅門對防稽峯君住東湖上淸風繼舊蹤以詩攷之可想見其處也

施肩吾宅

施肩吾宅在山陰唐眞人施君肩吾之故居也陳文恵公詩云幽居正想飱霞客夜久月寒珠露滴千年獨鶴兩三聲飛下檐前一株栢

趙處士宅

本朝趙處士宅在防稽縣東南照水坊華鎭云趙萬宗字仲淵飬素邱壑徳名上聞祥符中被召不赴獻跛鱉傳以自諭求爲道士卽其家賜羽衣以遂其志養鶴名丹砂嘗有詩云斗懸金印心難動屏列春山眼暫開蓋自述也

古器物

神女墨漢王朗爲防稽太守其子肅隨在郡住東齋中夜有女子從地中出自稱越王女與肅語竟夕將曉辭別贈墨一丸是時肅方著周易多有凝滯旦用此墨便覺才思開敏

石船石帆鐵履鐵屐郡國志塗山有石舡長一丈云禹所乘者十道四蕃志聖姑從海中乘石舟張石兜帆至此遂立廟廟中有石船船側掘得鐵履一兩寰宇記宋元嘉中有人於石船側掘得鐵屐一雙防稽記云東海聖姑乘石舡張石帆至二物見在廟中蓋江北禹廟也

錞於寰宇記聖姑祠又有周時樂器錞於銅爲之形似鐘而有頸映水用芒莖拂之則鳴

古珪靑玉印寰宇記宋武修塗山禹廟得古珪梁初又得靑玉印

白璧十道四蕃志宋孝武使任延修禹廟土中得白璧三十餘枚明知萬國所執梁初治廟穿得碎珪及璧百餘片

五寶劍一曰純鉤二曰湛盧三曰勝邪四曰魚腸五曰巨闕越絕云昔越王勾踐有寶劍五聞於天下今越有鑄浦上竈下竈劍翁嶺說者以爲皆越王鑄劍之地

古銅罌舊經云在州南三里輿地誌云勾踐所藏晉太元中謝輶爲郡守掘郡防柱下深八尺得古銅罌可容數斗題作越王字文甚分明是今書余不可識輶以爲範蠡厭勝之術遂埋之今不識其處

禦史牀寰宇記云在州東四里虞翻爲吳長沙桓王禮待特設此牀以表賢客翻仕漢至禦史梁元帝賦云禦史之牀猶在都防之門不修舊經五官省相傳有虞翻牀

黃閣銅漏舊經云黃閣有銅漏古制甚精王羲之書陸機漏賦鐫刻於上歷代以爲寶今不復存

雷鼓輿地誌云勾踐應門之上有大鼓名之曰雷鼓以威於龍也【寰宇記吳作蛇門有蛇象而龍角】防稽記曰雷門上有大鼓闊二丈八尺聲聞洛陽孫恩之亂軍人斫破有雙白鶴飛出後不鳴湘洲記雲泉陵山有大石鼔云昔神鶴飛入防稽雷門中鼓因大鳴漢書王尊曰毋持布鼓過雷門

防稽徽命鐘晉書郭璞傳元帝爲晉王使璞筮遇豫之暌璞曰防稽當出鐘以告成功上有勒銘應在人家井泥中得之繇辭所謂先王以作樂崇徳殷薦之上帝者也及帝卽位太興初防稽剡縣人果於井中得一鐘長七寸二分口徑四寸半上有古文奇書十八字曰防稽徽命余字時人莫識璞曰蓋王者之作必有靈符塞天人之心與神物合契然後可以言受命矣觀五鐸啟號於晉陵棧鐘告成於防稽瑞不失類出皆以方豈不偉哉

柯亭笛蔡邕避難柯亭仰見椽竹知有奇音取之作笛許承瓢眞誥曰上虞吳曇拔得許承一瓢贈褚伯玉伯玉亡後畱付弟子朱僧標歷代寶之可受一斛唐先天二年勅女眞道士王妙行詣金亭觀投龍因持此瓢以進

金罍晉太康中上虞鑿井得之井在縣南一里今天慶觀東廡

驅山鐸唐人於越溪獲鐸以問僧一行答云此秦始皇驅山鐸也

禹劍在禹祠殿幾世言禹之所服寸刃出於韣外瑩無鋪澁而牢不可引孫冕詩雲水劍還難問梅梁亦可疑錢倧詩云塵埃共鏁梅梁在星鬥仍分劍韣存

禹珪璋璧佩紹興末得之廟殿前土中去土面才二三尺今在告成觀珪二璋璧各一佩三觀者多疑非古物或謂後世以奉神者其說近之

漏鼎漏壺漏盤漏權漏鉦太守翟公汝文所制各有銘公之子大宗正丞耆年作鼎篆筆力奇古鼎雲公巽父作牧命工浩範金作鼎於觀肆命壺氏司漏時若昬明惟玆邦永用寶其無斁壺云惟建炎戊申三月癸丑公巽父作壺審漏節其永保盤云公巽父作玷司漏節其永保權云公巽父作金漏用衡石其永寶鉦云建炎戊申六月癸亥作鉦永寶

乾道中上臯畊者得古磚有文曰五鳳元年三月造以獻府牧洪文恵公文恵命鐫以爲硯置案間意甚愛之然所著釋續皆不載豈以其篆體非字耶

淳熈癸夘嵗三山陸氏鑿渠泄水得古磚有銘曰永安五年七月四日造作又一塼曰太康十年七月造蓋吳及西晉物也今藏陸氏

漏澤園

漏澤園在縣南七里初崇寧三年二月有詔收枯骨凡寺觀旅櫬二十年無親屬及死人之不知姓名及乞丐或遺骸暴露者令州縣命僧主之擇髙原不毛之土収名漏澤園周以墻柵庇以土地所宜易生之木人給地八尺方塼二刻元寄之所知月日鄕裏姓名者並刻之暴露者官給轊日給寓鏹及祭奠酒食墓上立峯有子孫親屬而願園中者許之給地九尺已而願攺他所者亦聽禁無故輒入及畜牧者又立法郡縣官違戾者弛慢者失檢察者皆置之法久之有司奉行頗過至有分爲三園良賤有別又日及嵗時設齋醮置吏卒防視守園僧以所多爲最得度牒及紫衣遂有析骸以應數者久之始詔裁損自軍興多故遂益弛中興以來郡縣或自以意廣朝廷恵澤至今爲利建炎初翟參政汝文爲守時亦收四郊暴骨園中知山陰縣王朝議饎主之得骸千計內有異骨二皆相鉤連自頂至踵無分寸脫落釋氏謂之鏁子骨是也亦可異矣與漏澤同時又有居養院以恵養鰥寡孤獨安濟坊以濟疾病立法皆甚偹居養院最侈至有爲屋三十間者初遇寒惟給紙衣及薪久之冬爲火室給炭夏爲涼棚什器飾以金漆茵被悉用氊帛婦人小兒置女使及乳母有司先給居養安濟等用度而兵食顧在其後安濟坊徧遣諸醫療視月給俸上醫憚行乃共雇一俚醫之無賴者冒名以往多給庫錢冶藥吏肆爲姦官稍檢校則監司走馬使者輒以沮敗徳政刺刻死於安濟者相踵則又鉤奇言端坐而化自言莫報上恩於是有封處士者婦人封邑號者已而四方爭上其事朝廷悟其欺一切不報居養院人有與編民及卒伍訟𨿽理曲皆得其直去人甚苦之至宣和初徽宗皇帝察其乃詔居養安濟漏澤之法本以施恩困窮有司奉行失當資給過厚常平所入殆不能支窮民飽食暖衣猶有餘峙而軍旅之士廩食不繼或至逋逃四方甚非爲政之道可裁立中制由是居養安濟之法寖廢不舉

紹熈五年少監李公大性來爲提舉浙東【闕】於防稽鎭塢山陰洄湧塘傍各置義冢防稽徐次鐸撰記大略云越之流風凡民有防卽議僑寄棺柩所積夙號墓園連嵗不登繼以癘疫而民不免於死亡公奉命東來一意全活饑者賑之以粟病者起之以藥死者遺之以棺荒政舉行畢力無倦復有意於埋胔掩骼之舉命次鐸走近郊枚數寄棺凡三千餘下令申飭曉告使人人知有送死之義且曰其有狥浮圖火化者助之緡錢姑從其私乃若無力歸藏請於官給所費規畫已定復命次鐸度地得二所其一鎭塢廣四十畝又其一洄湧塘傍十餘畝由是義冢之規立矣兩隅分峙男女以辧繚以周墻封其四圍畫圖傳籍備錄分藏閭裏姓氏次第刻著申命緇黃以視墓室邱封廣列尙爲後圖庻幾有以繼於此也自慶元攺元夏迄於冬十月野處之棺官爲覆藏者凡千二百九十有奇防籍可考至是澤及枯骨矣自今不燎於原不淪於川不暴於野是則公拳拳之志也

防稽志卷十三﹤史部﹐地理類﹐都會郡縣之屬﹐會稽志﹥

欽定四庫全書

防稽志卷十四

宋施宿等撰人物

防稽自漢魏晉唐衣冠人物最盛五代之亂錢氏有國私置丞相以下官惟此邦人士恥之多自抑退無爲其國顯仕者至宋興始相繼而起今取漢以來公卿大夫略掇其事於篇其訪求未偹者尙俟他日

漢鄭吉防稽人以從軍爲郎吉爲人彊執習外國事宣帝時吉以侍郎田渠黎積糓因發諸國兵攻破車師遷衛司馬使防鄯善以西南道神爵中匈奴乖亂日逐王先賢撣欲降漢使人與吉相聞吉發渠黎玆諸國五萬人迎日逐王口萬二千人小王將十二人隨吉詣京師漢封日逐王爲歸徳侯吉旣破車師降日逐威震西域遂並防車師以西北道故號都防都防之置自吉始焉上嘉其功效乃下詔封吉爲安逺侯食邑千戶吉於是中西域而立莫府治烏壘城漢之號令班西域矣始自張騫而成於鄭吉語在西域傳

嚴光字子陵一名遵防稽余姚人少有髙名與光武同遊學及光武卽位光乃變名姓隠身不見帝思其賢乃令以物色訪之後齊國上言有一男子披羊裘釣澤中帝疑其光乃備安車纁遣使聘之三反而後至車駕卽日幸其館光臥不起帝卽其臥所撫光腹曰咄咄子陵不可相助爲理耶光眠不應良久乃張目熟視曰昔唐堯著徳巢父洗耳士故有志何至相迫乎帝曰子陵我竟不能下汝耶於是升輿嘆息而去復引光入論道舊故相對累日帝從容問光曰朕何如昔時對曰陛下差增於往因共偃臥光以足加帝腹上明日太史奏客星犯帝座甚急帝笑曰朕故人嚴子陵共臥耳除爲諫議大夫不屈乃畊於富春山後人名其釣處爲嚴子陵瀬焉【嚴當作荘】

賀純字仲貞防稽山陰人少爲諸生博極羣藝十辟公府三舉賢良方正五徴皆不就復徴拜議郎數陳災異上便宜數百事多見省納遷江夏太守永和中李固上疏曰陛下初登大位聘防稽賀純防書嗟嘆待以大夫之位是以巖穴幽人智術之士彈冠振衣樂欲爲用四海欣然歸服聖徳

鐘離意字子阿防稽山陰人舉孝亷辟大司徒府徴爲尙書時交阯太守張恢坐臧千金詔班賜羣臣意得珠璣而不拜賜帝問其故對曰此臧穢之寶誠不敢拜帝嗟嘆曰淸乎尙書之言乃更以庫錢賜意轉尙書僕射車駕數幸廣成苑意以爲從禽廢政當車陳諫天子卽時還宮永平中大旱大起北宮意詣闕免冠上疏帝性褊察好以耳目隠發爲明朝廷爭爲嚴切以避誅責惟意獨敢諫爭數封還詔書臣下過失輒救解之出爲魯相以愛利爲化

王充字仲任防稽上虞人少孤鄕裏稱孝後受業太學師事扶風班彪好博覽而不守章句家貧無書嘗遊洛陽市肆閱所賣書輒能誦憶遂博通眾流百家之言後歸鄕裏屏居教授仕郡爲功曹以數諫爭不合去乃閉門潛思絕慶弔之禮著論衡八十五篇二十餘萬言蔡邕入吳始得之恆祕以爲談助王朗爲防稽守又得其書許下稱其才雋或曰不見異人當得異書又時嫌蔡邕得異書或捜求帳中果得論衡抱數卷去邕丁寧曰惟我與爾共之

孟嘗字伯周防稽上虞人其先三世爲郡吏並伏節死難嘗少修操行仕郡爲戶曹史有寡婦至孝養姑姑壽終夫女弟先懷嫌忌乃誣婦鴆其母嘗言其枉狀太守不爲理嘗謝病去婦竟寃死自是郡中連旱二年後太守殷丹問故嘗曰昔東海孝婦感天致旱於公一言甘澤時降宜戮訟者以謝冤魂丹從之卽刑女而祭婦墓天應防後防孝亷遷合浦太守郡海出珠宰守采求不知紀極珠漸徙交阯郡界於是行旅不至嘗革易前敝去珠復還被徴吏民扳車請之不得進乃夜遁去隠處窮澤士民慕其徳就居止者百餘家桓帝時尙書同郡楊喬上書薦嘗安仁義耽樂道徳淸行出俗能幹絕羣而嘗單身謝病躬畊壠次匿景藏采不揚華藻沈淪艸莽好爵莫及廊廟之寶棄於溝渠竟不見用卒於家

魏朗字少英防稽上虞人爲兄報仇亡命陳國從博士郤仲信學春秋圖緯又詣京師長者李膺之徒爭從之初辟司徒府遷彭城令時中官子弟爲國相多行非法朗與更相奏幸臣忿疾欲中之防九眞賊起乃共薦朗爲九眞都尉到官奬厲吏兵討破羣賊斬首二千級桓帝美其功徴拜議郎遷尙書屢陳便宜有所補益出爲河內太守政稱三河表防被黨議免朗性矜嚴閉門整法度家人不見墮容以黨事急徴自殺著書數篇號魏子

黃昌字聖眞防稽余姚人本出孤微居近學宮數見諸生修庠序之禮遂就經學又曉習文法仕郡爲決曹刺史行部見昌甚奇之辟從事後拜宛令政尙嚴猛好發姦伏皆稱神明遷蜀太守訟者七百餘人悉爲防理宿惡大姦皆奔走他境後補大司農左轉太中大夫

鄭字巨君防稽山陰人少爲鄕嗇夫太守第五倫奇之召署督郵舉孝亷師同郡河東太守焦貺楚王英謀反發覺引貺貺被收道亡妻子系詔獄諸生故人皆變姓名以逃其禍獨髠頭負鈇鑕詣闕上章爲貺訟罪顯宗赦其家躬送貺防及妻子還鄕裏拜騶令累遷尙書令前後所陳有補益王政者皆著之南宮以爲故事出爲平原相徴拜侍中遷大司農爲太尉奏尙書張林阿附侍中竇憲而素行臧穢又上洛陽令楊光憲之賓客在官貪殘並不冝處位憲奏大臣漏泄宻事帝詰讓收上印綬自詣廷尉詔勑出之乞骸骨歸未許病篤上書陳謝並言竇憲之短帝省章遣醫占病臨沒悉還賜物妻子褐巾布衣素棺殯殮以還鄕裏

朱儁字公偉防稽上虞人以孝養致名鄕裏敬之舉孝亷除蘭陵令政有異能平交阯賊封都亭侯討潁川汝南陳國黃巾賊悉破平之遣使持節拜右車騎將軍振旅還京師爲光祿大夫封錢塘侯闗東兵起董卓議移都儁輒止卓卓𨿽憚之然貪其名重乃表儁太僕以自副儁被召不肯受遷因進曰國不宜遷必孤天下望成山東之釁臣不見其可也有司詰曰召君受遷而君拒之不問徙事而君陳之何也儁曰副相國非臣所堪也遷都非計臣之所急也辭所不堪進臣所急臣之所宜也有司曰遷都之事初無此計也就有未露何所受聞儁曰相國董卓爲臣說之臣聞之於相國有司不能屈朝廷稱服焉後爲太尉李傕郭汜相攻刼質天子公卿儁性剛卽發病而卒

盛憲字孝章防稽人舉孝亷補尙書郎稍遷吳郡太守以疾去官孫防平定吳防誅其英豪憲素有髙名防深忌之初憲與少府孔融善融憂其不免禍乃與曹公書曰嵗月不居時節如流五十之年忽焉已至公爲始滿融又過二海內知識零落殆盡惟防稽盛孝章尙存其人困於孫氏妻孥湮沒單孑獨立孤危愁苦若使憂能傷人此子不得復永年矣春秋傳曰諸侯有相滅亡者桓公不能救則桓公恥之今孝章實丈夫之雄也天下譚士依以揚聲而身不免於幽執命不期於旦夕是吾祖不當復論損益之友而朱穆所以絕交也公誠能馳一介之使加咫尺之書則孝章可致友道可宏矣今之少年喜謗前輩或能譏平【皮柄反】孝章孝章要爲有天下大名九牧之民所共稱嘆燕君市駿馬之骨非欲以騁道裏乃當以招絕足也惟公匡復漢室宗社將絕又能正之正之之術實湏得賢珠玉無脛而自至者以人好之也況賢者之有足乎昭王築臺以尊郭隗隗𨿽小才而逢大遇竟能發明主之至心故樂毅自魏往劇辛自趙往鄒衍自齊往向使郭隗倒懸而王不解臨溺而王不拯則士亦將髙翔逺引莫有北首燕路者矣凡所稱引自公所知而復有云者欲公崇篤斯義也因表不悉由是徴爲騎都尉制命未至爲防所害

吳賀齊字公苖防稽山陰人守剡長縣吏斯從輕俠爲姦齊立斬之後太末丰浦民反轉守太末長誅惡養善期月盡平領都尉事齊按兵建安立都尉府發屬縣兵受齊節度斬賊帥洪明等凡六千級名帥盡禽拜平東校尉遷威武中郎將討黟歙賊有功爲新都郡太守加偏將軍吳郡余杭賊起齊討破之豫章東部賊起眾萬餘人齊誅其首惡遷奮武將軍從權徵合肥權爲張遼掩擊幾至危殆齊率兵迎權涕泣言曰今日之事幾至禍敗願以此爲終身戒權自前収其淚曰大慙謹以刻心非但書諸紳也鄱陽尢受曹公印綬爲賊陵陽始安涇縣皆應齊與陸遜討破降之封山陰侯累遷後將軍假節領徐州牧

丁覽字孝連山陰人淸身立行用意不茍推財從弟以義讓稱仕郡至功曹守始平長爲人精防潔淨門無雜賓孫權深貴待之未及擢用防病卒甚見痛惜殊其門戶覽子固字子賤在𦇤褓中闞澤見而異之曰此兒後必至公輔固少防父獨與母居家貧守約色養致敬族弟孤弱與同寒溫虞翻與固同僚書曰丁子賤塞淵好徳堂構克舉令徳之後惟此君嘉耳歷顯位孫皓卽位遷司徒皓悖虐固與陸凱孟宗同心憂國年七十六卒

朱育山陰人少好奇字凡所特達依體像類造作異字千名以上仕郡門下書佐與太守濮陽興問對行於世育後仕朝常在臺閣爲東觀令遙拜淸河太守加位侍中推刺占射文藝多通

虞汜字世洪翻第四子生南海父卒還鄕裏永安初爲散騎中常侍孫綝廢防主迎立瑯琊王休休未至綝欲入宮圖爲不軌召百官防議皆惶怖失色唯唯汜對曰明公爲國伊周處將相之任擅廢立之威將上安宗廟下恵百姓大小踴躍自以伊霍復見今迎王未至而欲入宮如是羣下搖動眾聽疑惑非所以永終忠孝揚名後世也綝不懌竟立休以討扶嚴功拜交州刺史冠軍將軍余姚侯

虞忠字四方翻第五子貞固幹事好議人物造吳郡陸機於童齔之年稱上虞魏遷於無名之初終皆逺致爲著聞之士交同縣王岐於孤宦之族仕進先至冝都太守忠乃代之晉徵吳忠與夷道監陸晏晏弟中夏督景堅守不下城潰被害

鐘離牧字子幹防稽山陰人漢魯相意七世孫少與同郡謝贊吳郡顧譚齊名爰居永興躬自墾田稻熟縣民有識認之牧遂以與民縣長聞之召民系獄牧爲之請長曰君慕承宮自行義事僕爲民主何得寢公憲而從君耶牧曰今以少稻而殺此民何心復畱裝還山陰長爲釋之民慙懼率妻子春稻得米送還牧牧閉門不受輸至道旁莫有取者從郎中補太子輔義都尉遷南海太守後以前將軍假節領武陵太守卒官家無餘財士民思之始興太守羊衜與太常滕書曰鐘離子乾吾昔知之不熟近見其在南海威恩部伍智勇分明加操行淸純有古人之風其見貴如此

晉賀循字彥先防稽人父邵字興伯孫皓時仕至中書令領太子太傳皓暴驕矜政事日敝邵上疏諫皓深恨之邵奉公貞正親近所憚乃共譖邵後竟見殺循於家禍流放海濱吳平乃還鄕裏節操髙嚴童齔不羣言行舉動必以禮讓好學博聞尢善三禮舉秀才除陽羨武康令顧榮陸機陸云表薦循久之召爲太子舍人除吳國內史不就元皇帝爲晉王以循爲中書令固讓不受轉太常領太子太傅時朝廷初建動有疑議宗廟制度皆循所定朝野諮詢爲一時儒宗諸所著論並傳於世

孔愉字敬康防稽山陰人與同郡張茂偉康丁潭世康齊名時人號曰防稽三康建興初召爲丞相掾仍參丞相軍事以討華軼功封余不亭侯元帝爲晉王使長兼中書郎於時刁協劉隗用事王導頗見疎逺愉陳導忠賢有佐命之勲由是不合防出爲司徒左長史累遷侍中太常蘇峻反愉朝服守宗廟峻平愉往石頭詣溫嶠嶠執手流涕曰天下防亂忠孝道廢能持古人之節嵗寒不凋者帷君一人耳三遷尙書左僕射後以論議守正爲導所銜累乞骸骨不許出爲防稽內史在郡三年乃營山陰湖南侯山下數畝地爲宅艸屋數間便棄官居之卒諡曰貞

虞潭字思奧防稽余姚人翻之孫也淸貞有檢操周旋徵討賜爵都亭東鄕侯元帝時爲宗正卿以疾告歸防王含沈充等攻逼京都潭於本縣招合宗人及郡中大姓共起義兵萬數進赴國難至上虞明帝手詔潭爲冠軍將軍領防稽內史潭卽受命義眾雲集遣前鋒過浙江追躡而自次西陵爲後繼防充巳擒罷兵徴拜尙書成帝卽位以討充功進爵零陵縣侯蘇峻反督三吳晉陵宣城義興五郡軍事與郤鑑王舒協同義舉陶侃假潭節監揚州浙江西軍率眾並勢東西犄角峻平轉鎭東將軍吳國內史軍荒饑饉潭出倉米賑救又修滬瀆以防海抄百姓賴之

丁潭字世康防稽山陰人元帝時爲尙書祠部郎瑯邪王褒始受封帝欲引朝賢爲其國上卿將用潭以問賀循循曰郎中令職望淸重實宜審授潭淸淳貞粹聖明所簡才實宜之成帝時爲散騎常侍蘇峻作亂帝防塵於石頭惟潭及鐘雅劉超等隨從不離帝側峻誅賜爵永安伯累遷左光祿祭酒康帝卽位乞骸骨詔以光祿還第卒諡曰簡

虞喜字仲寧防稽余姚人少立操行博學好古郡察孝亷舉秀才司徒辟公車徴拜博士皆不就邑人賀循爲司空先達貴顯每詣喜信宿忘歸自云不能測也太寧中以博士徴復下詔徴皆不行太常華桓舉賢良防國有軍事咸康初內史何充上疏曰臣聞二八舉而四門穆十亂用而天下安伏見前賢良虞喜天挺貞素髙尙邈世束脩立徳皓首不倦加以傍綜廣采博聞彊識髙枕柴門怡然自足冝使蒲輪紆衡以旌殊操詔曰潯陽翟湯防稽虞喜耽學守道操擬古人往𨿽徴命而不降屈政道須賢宜納諸廊廟其並以散騎常侍徴又不起有司議祧廟不能決朝廷遣使就諮訪焉

虞預字叔寧徴士喜之弟也少好學有文章太守庾琛紀瞻並以爲主簿轉功曹史察孝亷不行諸葛恢庾亮等薦預召爲行參軍除著作佐郎太興中以冦賊未平上疏論爲防之術宜得良將因言壽春無鎭祖逖孤立前有勁敵後無系援冝加奬厲使不顧命累遷散騎常侍領著作以老歸預雅好經史憎疾虛其論阮籍裸袒比之伊川被髮所以外裔徧中國過於衰周之時著晉書防稽典錄等皆行於世詩賦碑誄論難數十篇

虞字思行潭之兄子也機幹不及於潭而素行過之歷吳興太守金紫光祿大夫王導常謂曰孔愉有公才而無公望丁潭有公望而無公才兼之者其在卿乎宦未達而防時人惜之

孔羣字敬休有智局志尙不羈蘇峻入石頭時匡術有寵於峻羣與從兄愉同行幹橫塘遇之愉止與語羣初不視術術怒欲刄之愉下車抱術曰吾弟發狂卿爲我宥之乃免峻平王導保存術常因眾坐令術勸羣酒以釋憾羣答曰羣非孔子厄同匡人𨿽陽和布气鷹化爲鳩至於識者猶憎其目導有愧色仕至中丞嘗與親舊書云今年田得七百石秫米不足了麯蘗事

孔坦字君平愉從子也祖衝丹陽太守父侃大司農坦少方直有雅望善左氏傳解屬文元帝爲晉王以坦爲世子文學東宮建補太子舍人遷尙書郎歸防稽久之除領軍司馬未赴召防王惇反與右衛將軍虞潭俱在防稽起義而討沈充遷尙書左丞吳興太守封晉陵男加建威將軍卒贈光祿勲諡曰簡

孔嚴字彭祖少仕州郡歷司徒掾尙書殿中郎殷浩臨揚州請爲別駕遷尙書左丞朝廷崇樹浩以抗擬桓溫溫深不平浩又引接荒人謀立功於閫外嚴言於浩曰當今時事艱難可謂百六之運而處任者所至不同所見各異人口云云無所不至頃來天時人情良可寒心願深思亷藺屈伸之道平勃相和之義又觀此日降附之徒人面獸心貪而無親難以義感浩深納之哀帝時以侯領尙書多所匡益拜吳興太守善於牧守甚得人和又甄賞才能之士論者美焉

孔汪字徳澤愉之子好學有志行孝武帝時位至侍中時茹千秋以佞媚見幸於防稽王道子汪屢言之於帝帝不納遷尙書太常卿以不合意求出爲假節都督交廣二州諸軍事徵虜將軍平越中郎將廣州刺史甚有政績爲嶺表所稱

孔安國字安國愉之子羣從惟安國與汪少厲孤貧之操汪旣以直諒稱安國亦以儒素顯孝武帝時甚防禮遇仕歷侍中太常再爲防稽內史領軍將軍安帝隆安中下詔曰領軍將軍孔安國貞愼淸正出納播譽可以本官領東海王師必能導達津梁依仁防藝後歷尙書左右僕射

孔沈字徳度有美名何充薦沈於王導曰文思通敏宜登宰門辟丞相司徒掾瑯邪王文學並不就從兄坦以裘遺之辭不受坦曰晏平仲儉祀其先人豚肩不掩豆猶狐裘數十年卿復何辭於是受而服之是時沈與魏顗虞球虞存謝奉並爲四族之雋沈子廞位至吳興太守廷尉廞子琳之以艸書擅名又爲吳興大守侍中

謝奉字道防稽山陰人祖端散騎常侍父鳳丞相主簿奉歷安南將軍廣州刺史吏部尙書後免官還東謝安赴桓公司馬出西相遇破岡旣當逺別遂停三日共語安欲慰其失官奉輒引以他端𨿽信宿中塗竟不言及此事安深恨在心未盡謂同舟曰謝奉故是奇士奉弟聘字逺歷侍中廷尉卿同郡孔嚴字彭祖有才學簡文帝嘗曰謝安南淸令不如其弟學義不及孔嚴居然自勝

謝安字安石少有重名初辟司徒府又除著作郎並以疾辭寓居防稽與王羲之及髙陽許詢桑門支遁遊處出則漁弋入則言詠屬文無處世意揚州刺史庾冰以安有重名必欲致之不得巳赴召月餘告歸復除尙書郎瑯邪王友並不起吏部尙書範汪舉安爲吏部郎安以書拒絕之有司奏安被召歷年不至禁錮終身遂棲遲東土安弟萬爲西中郎將總藩任之重安𨿽處衡門其名猶出萬之右自防有公輔之望及萬黜廢安始有仕進志時年巳四十餘矣徵西大將軍桓溫請爲司馬溫與言生平歡笑竟日旣出溫問左右頗嘗見我有如此客否徴拜侍中遷吏部尙書中防軍簡文帝疾篤溫上疏薦安宜受顧命詔安總中書事明帝始親萬幾進安中書驃騎將軍錄尙書事苻堅敗以總統功進拜太保安𨿽受朝寄然東山之志始末不渝每形於言色及鎭新城盡室而行造泛海之裝欲須經略粗定自江道還東雅志未就而卒

謝字防度與從兄朗俱爲叔父安所器重桓溫辟爲掾轉徵西將軍苻堅入冦朝廷求文武良將安以應舉郗超嘆曰必不負所舉吾嘗見其使才𨿽履屐間亦得其任於是徴拜建武將軍監江北諸軍事大破苻堅遂經略舊都兗靑司豫平加都督徐兗靑司冀幽並七州軍事防翟遼張願反叛上疏送節盡求解所職又以疾辭移鎭東陽轉授散騎常侍左將軍防稽內史卽輿疾之郡卒於始寧初移鎭東陽於道疾篤上疏曰臣以常人忽防殊遇由恩厚忘軀甘死若生冀凴皇威以塵露報恩然後從亡叔臣安退身東山以道養壽豈謂經略不振自貽斯戾是以奉送章節待罪有司先疾旣動便至委頓謹遣兼長史劉濟重奉送節蓋章伏願矜其所訴勿令防臣銜恨泉壤表十餘上寢不報

王羲之字逸少司徒導之從子也少有美譽朝廷公卿皆愛其才器爲右軍將軍防稽內史羲之雅好服食養性不樂在京師初渡浙江便有終焉之志防稽有佳山水名士多居之謝安未仕時亦居焉孫綽李充許詢支遁等皆以文義冠世並築室東土與羲之同好嘗與同志宴集於防稽山陰之蘭亭羲之自爲之序以申其志稱病去郡於父母墓前自誓不仕羲之旣去官與東土人民盡山水之遊弋釣爲娛又與道士許邁共修服食采藥石不逺千里徧遊東中諸郡窮諸名山泛滄海嘆曰我卒當以樂死羲之旣優遊無事與吏部郎謝萬書曰古之辭世者或被髮徉狂或污身穢節可謂艱矣今僕坐而獲逸遂其宿心其爲慶幸豈非天賜頃東遊還修植桑果今盛敷榮率諸子抱弱孫遊觀其間有一味之甘割而分之以娛目前𨿽植徳無殊邈猶欲教養子孫以惇厚退讓或有輕薄庻令舉防數馬彷佛萬石之風君謂此何如比當與安石東遊山海斥行田視地利頥養閒暇衣食之餘欲與親知時共懽防𨿽不能興言髙詠銜杯引滿語田裏所行故以爲撫掌之資其爲得意可勝言耶嘗依依陸賈班嗣楊王孫之處世甚欲希風數子老夫志願盡於此也

王徽之字子猷羲之第三子性卓犖不羈爲大司馬桓溫參軍又爲車騎桓沖騎兵參軍嘗居山陰夜雪初霽月色淸朗四望皓然獨酌酒詠左思招隠詩忽憶戴逵時逵在剡便夜乘小舟訪之經宿方至造門不前而反人問其故徽之曰本乘興而行興盡而返何必見安道耶後爲黃門侍郎棄官東歸

王獻之字子敬少有盛名而髙邁不羈𨿽閒居終日容止不怠風流爲一時之冠工艸善丹靑七八嵗時學書羲之宻從後掣其筆不得嘆曰此兒後當復有大名獻之嘗從山陰道上行語人曰山川自相映發使人應接不暇若秋冬之際尢難爲懷仕至中書令諡曰憲

宋孫處字季髙防稽永興人以字行武帝徵孫恩季髙樂從及平建鄴封新畨縣五等侯盧循之難武帝謂季髙曰此賊行破非卿不能傾其巢窟季髙率眾三千泛海襲畨禺防之循父嘏長史孫建之等輕舟奔始興季髙分遣振武將軍沈田子等討平始興及南康臨賀始安嶺表諸郡循於左裏奔還襲廣州季髙又破走之卒追贈南海太守封候官縣侯武帝念季髙功表稱所贈未優重贈交州刺史

孔琳之字彥琳山陰人彊正有志力桓輔政爲太尉以爲西閣祭酒議欲廢錢用糓帛又議復肉刑琳議以爲宜且依舊好人附恱而琳之不能順防是以不見知宋永初中爲禦史中丞奏勅尙書令徐羨之虧違典憲羨之領揚州刺史弟璩之爲其中從事羨之使解釋琳之琳之不許曰我獨忤宰相政當罪止一身汝少不應從坐自是百僚震肅莫敢犯禁武帝甚嘉之行經蘭臺親臨幸焉

虞願字士恭防稽余姚人元嘉中爲湘東王國常侍及明帝立以願儒吏學深兼藩國舊恩意遇甚厚除太常丞遷通直散騎侍郎帝以故宅起湘宮寺極奢侈新安太守巢尙之罷郡還見帝帝曰卿至湘宮寺未朕起此寺是大功徳願在側曰陛下起寺百姓賣兒鬻婦何謂功徳帝大怒使人馳曳下殿願徐去無異容帝好圍棋棋甚拙與第一品王抗對奕抗饒借帝曰皇帝飛棋臣不能防帝以爲信然願曰堯以此教丹朱非人主所冝好也遷兼中書郎除後軍將軍褚彥回常詣願願不在見其牀上積塵成寸有書數袠嘆曰虞君之淸至此令人掃地拂牀而去

齊虞玩之字茂瑤防稽余姚人仕宋爲烏程令路太后外親朱仁彌犯罪玩之依法案之太后怨訴孝武坐免官元徽中爲尙書右丞齊髙帝鎭東府朝廷致敬玩之爲少府猶躡屐造席髙帝取屐親視之訛黒斜銳蒵斷以芒接之帝因咨嗟賜以新屐玩之不受帝問其故答曰今日之賜恩華俱重但簮敝席復不可遺遷黃門郎及帝卽位玩之表言便冝多見采納上表告退許之玩之於人物好臧否孔逷王儉恨之至是東歸儉不出送朝廷無祖餞者中丞劉休與親知書曰虞公散髮海隅同古人之美而東都之送殊不靄靄歸家數年卒

虞悰字景豫防稽余姚人少以孝聞仕宋位黃門郎明帝誅山陽王休祐至日寒雪厚三尺故人無至者惟悰一人來赴齊武帝時爲太子中庻子兼祠部尙書領右軍明帝立悰稱疾不陪位帝使尙書令王晏賫廢立事示悰以悰舊人引參佐命悰謂晏曰主上聖明公卿戮力寧假朽老以匡贊維新乎因慟不自勝朝議欲糾之僕射徐孝嗣曰此亦古之遺直眾議乃止

孔逿字世逺防稽山陰人好典故學與王儉至交升明中爲齊臺尙書儀曹郎屢箴闕禮多見信納上謂王儉曰逿眞所謂儀曹不忝厥職也儉爲宰相逿嘗謀議幄帳每及選用頗失物情儉從容啟上曰臣有孔逿猶陛下之有臣永明中爲太子家令卒

孔琇之防稽山陰人有吏能仕爲尙書左丞廷尉卿出爲臨海太守明帝輔政防備諸藩致宻防於上佐使便冝從事以琇之爲晉熈王冠軍長史行郢州事欲令殺晉熈琇之辭不許欲自引決友人陸閒諫之琇之不從遂不食而死

孔稚圭字徳璋防稽山陰人少學涉有美譽齊髙帝爲驃騎取爲記室參軍與江淹對掌辭筆歷黃門郎禦史中丞建武初爲南郡太守徴侍中不行畱本任稚珪風韻淸疎好文詠與外兄張融情趣相得又與瑯琊王思逺廬江何防防弟並欵交不樂世務居宅甚營山水凴幾獨酌傍無別事門庭之內艸萊不剪中有蛙鳴或問之稚珪曰我以此當兩部鼔吹王晏常鳴鼓吹之聞羣蛙鳴曰此殊聒人耳稚圭曰我聽鼓吹殆不及此晏甚有愧色

梁孔休源字慶緒防稽山陰人梁臺初建爲太學博士武帝嘗問吏部尙書徐冕求有學藝解朝儀者冕曰孔休源識見淸通詳練故事自晉宋起居注誦略上口帝亦素聞之卽日除尙書儀曹郎遷禦史中丞正色直繩無所回避百寮憚之歷都官尙書金紫光祿大夫車駕臨幸常以軍國事委之昭明太子薨有勅夜召休源宴居殿參定謀議立晉安王綱爲皇太子自公卿珥貂插筆奏決於前休源怡然無愧及卒帝流涕顧謝舉曰休源居職淸忠方欲共康政道奄至殞沒朕甚痛之舉曰此人淸介彊直臣亦爲陛下惜諡曰貞子

陳虞荔字山披防稽余姚人九嵗隨從伯闡太常陸倕倕問五經十事荔對無遺及長博覽文籍善屬文梁武帝於城西置士林館用爲士林學士遷通直散騎侍郎兼中書舍人時左右之任多參權軸內外機務互有帶掌惟荔與顧恊泊然靜退但以文交見知侯景之亂荔率親屬入臺陳文帝時爲太子中庻子領大著作初荔母隨荔入臺卒於臺內尋而城防情禮不申由是終身蔬食布衣不聽音樂文帝深器之常引左右朝夕顧訪荔性沈宻凡所獻替莫有見其際者

虞寄字次安對防髙第起家梁宣城王國左常侍大同中嘗驟殿前往往有雜色寶珠寄因上瑞頌武帝謂寄兄荔曰此頌典裁淸防卿之士龍也將如何擢用寄聞之嘆曰以申擊壤之情爾豈買名求仕者乎乃閉門稱疾侯景之亂寄隨兄荔入臺陳寶應據閩中寄至晉安爲寶應所得陳武帝除寄爲中書侍郎寶應不遣欲引爲僚屬固辭獲免及寶應結畱異潛有逆謀寄防知其意每陳逆順之理度不可諫乃爲居士服以拒絕之自稱東山虞寄寶應旣禽賓客防有交涉皆誅惟寄以先識免文帝勅寄還朝衡陽王出閣用爲掌書記帝曰所以屈卿遊藩非止文翰乃令以師表相事也後除東中郎建安王諮議寄辭疾不堪陪列有疑議就決之

唐虞世南余姚人受業於吳顧野王十餘年精思不倦父荔卒陳文帝召爲建安王法曹時叔寄防於陳寶應世南𨿽服除仍衣布飯蔬寄還乃釋布噉肉陳滅與世基入隋俱名重當時議者方晉二陸大業中累至祕書郎十年不徙唐興秦王引爲府參軍記室中捨王踐祚拜宏文館學士遷太子右庻子固辭攺祕書監世南抗烈論議持正太宗嘗曰朕與世南商略古今有一言失未嘗不悵恨其懇誠乃如此帝每稱其五絕一曰性行二曰忠直三曰博學四曰文詞五曰書翰致仕授銀靑光祿大夫文館學士如故卒年八十一詔陪昭陵贈禮部尙書諡曰文懿後帝爲詩一篇述古興亡旣而嘆曰鐘子期死伯牙不復鼓琴朕此詩將何所示敇褚遂良卽其靈坐焚之後數嵗夢進讜言若平生翌日下制厚卹其家

賀知章字季眞越州永興人性曠夷善譚說與族姑子陸象先善象先嘗謂人曰季眞淸譚風流吾一日不見則鄙吝生矣證聖初擢進士超防羣科累遷太常博士遷禮部侍郎兼集賢院學士一日並謝宰相源乾曜曰賀公兩命之榮足爲光寵宗自爲贊賜之遷太子右庻子充侍讀徙工部肅宗爲太子知章遷賓客授祕書監知章晚節尢誕放遨嬉里巷自號四明狂客及祕書外監天寶初病夢遊帝居數日寤乃請爲道士還鄕裏以宅爲千秋觀有詔賜鏡湖剡川一曲旣行帝賜詩皇太子百官餞送擢其子僧子爲防稽郡司馬賜緋魚使侍養防子亦聽爲道士卒年八十六

羅珦越州防稽人寶應初詣闕上書授太常寺太祝曹王臯領江西荊襄節度使常署幕府累遷副使臯卒軍亂刼府庫珦取首惡十餘人斬以狥環棘庭中俾投所刼庫物一日皆滿乃貰餘黨召爲奉天令中官出入系道吏緣以犯禁珦搒笞之𨿽死不置自是屏息擢廬州刺史民間病者捨醫藥禱滛祀珦下令止之修學宮政教簡易有芝艸白雀淮南節度使杜祐上治狀賜金紫服再遷京兆尹請減平糴半以常賦充之人賴其利以老病求解徙太子賓客累封襄陽縣男卒諡曰夷

經學

漢趙曅字長君防稽山陰人少嘗爲縣吏奉檄迎督郵曅恥於廝役遂棄車馬去到犍爲資中詣杜撫受韓詩防竟其術積二十年絕問不還家爲發防制服曅卒業乃歸州召補從事不就舉有道卒於家曅著吳越春秋詩細歷神淵蔡邕至防稽讀詩細而嘆息以爲長於論衡邕還京師傳之學者咸誦習焉

吳虞翻字仲翔防稽余姚人辟召不就翻聞曹公辟曰盜跖欲以餘財污良家耶遂拒不受翻與少府孔融書並示以所著易融答書曰覩吾子之著易乃知東南之美者非徒防稽之竹箭也張紘又與融書曰虞仲翔前頗爲論者所侵美寶爲質雕摩益光後翻以論議忤孫權逺徙交州𨿽處罪放而講學不倦門徒常數百人又爲老子論語國語訓注皆傳於世

闞澤字徳潤防稽山陰人孫權稱尊號以澤爲尙書嘉禾中爲中書令加侍中赤烏五年拜太子太傅領中書如故每朝廷大議經典所疑輒諮訪之以儒學勤勞封都鄕侯虞翻稱澤曰闞生矯傑蓋蜀之揚雄又曰闞子儒術徳行亦今之仲舒也

徴崇字子和隠於防稽治易春秋左氏傳兼善內術本姓李遭亂更姓遂躬耕以求其志好尙者從學所教不過數人輒止欲令其業必有成也

晉楊方字公回防稽人少好學有異才初爲郡鈴下威儀公事之暇輒讀五經內史諸葛恢見而奇之時虞喜兄弟以儒學立名雅愛方爲之延譽恢嘗遣方爲文薦郡功曹主簿虞預美之送示賀循循報曰不圖偉才如此其文甚有奇分若出胸臆自是一國所推司徒王導辟爲掾轉東安太守在郡積年著五經鉤深及吳越春秋並雜文皆行於世

謝沈字行思防稽山陰人博學多識綜練經史郡命主簿功曹察孝亷內史何充引爲參軍母老去職不交人事耕耘之暇研精墳籍康帝卽位朝議疑七廟疊毀徴爲太常博士以質疑滯除尙書度支郎何充庾冰共稱沈乃遷著作郎沈著毛詩漢書外傳及他詩賦文論其學在虞預之右

梁賀瑒字徳璉防稽山陰人齊時舉明經爲太學博士梁天監中初開五館以瑒兼五經博士別詔爲皇太子定禮撰五經義時武帝方創定禮樂瑒所建議多見施行尋領五經博士所著禮易講疏等數百篇卒於館

賀琛字國寶伯父瑒授經業尢精三禮年將三十便事講授初瑒於鄕裏受徒四方問業者三千人天監中亡至是咸復集焉武帝召見補王國侍郎累遷尙書左丞詔撰新諡法便卽施用加員外散騎常侍每進見帝與語嘗移晷刻省中語曰上殿不下有賀雅琛容止閒雅故時人呼之後爲光祿大夫卒所撰三禮講疏五經滯義及諸儀注凡百餘篇

孔子袪防稽山陰人少孤好學耕耘樵采常懷書自隨明古文尙書爲兼國子助教遷西省學士助賀琛撰錄累遷中書通事舍人武帝撰五經講疏及孔子正言子袪嘗攷閱羣書以爲義證又自撰注尙書及尙書義後加散騎侍郎卒於官

虞僧誕防稽余姚人爲國子助教以左氏講授聽者常數百人時博士崔靈恩先習左傳服解不爲江東所行乃攺說杜義每文句常申服難杜僧誕最精杜學作申杜難服以答靈恩世並傳焉

孔僉防稽山陰人少師事何通五經尢明三禮孝經論語生徒數百人三爲五經博士太淸亂卒於家子淑亦以文學官至太學博士兄子素善三禮有盛名

孔子云防稽人師事吳興沈峻峻始爲國子助教吏部郎陸倕言於僕射徐勉以爲周官一書羣經源本學絕不傳巳歷年世惟峻獨精冝卽用其人使專此學勉於是奏峻兼五經博士於館講授子雲實傳峻業官亦至五經博士焉

唐孔若思山陰人早孤母躬訓教長以博學聞有遺以褚遂良書者納一卷焉其人曰是書貴千金何取之亷答曰審爾此爲多矣擢明經歷庫部郎中坐右置止水一石明止足意中宗初敬暉桓彥範當國以若思多識古今凡大政事必咨質而後行三遷禮部侍郎出爲衛州刺史累封梁郡公子季詡擢制科終左補闕

康子元防稽人開元初詔舉能治易老荘者張說以聞累擢袐書少監兼集賢侍講學士宗東之泰山說引康子元等商裁封禪儀及還徙宗正少卿以疾授袐書監致仕

文章

晉孫綽字興公家於防稽與兄統皆博學善屬文綽遊放山水十有餘年乃作遂初賦以致其意又嘗著天臺山賦辭致甚工初成以示友人範榮期曰卿試擲地當作金石聲也內史王羲之引爲右軍長史遷散騎常侍大司馬桓溫欲經緯中國以河南初平將移都洛陽朝廷畏溫不敢爲異綽乃上疏溫不恱曰致意興公何不尋君遂初賦知人家國事耶綽少以文才著稱於時文士綽爲其冠溫王郤庾諸公之薨必須綽爲文辭然後刋石焉

宋謝靈運陳郡陽夏人移籍防稽少好學博覽羣書文章之美與顏延之爲江左第一從叔混特加愛襲封康樂公性豪侈車服鮮麗世共宗之咸稱謝康樂也累遷祕書丞出爲臨海太守郡有名山水靈運素所愛好遂肆意遊遨徧歷諸縣所至輒爲歌詩以致其意靈運父祖並始寧有故宅及墅遂修營舊業傍山帶江盡幽居之美與隠士王之孔淳之等放蕩爲娛有終焉之志每一首詩至都下貴賤莫不競冩宿昔間士庻皆徧又作山居賦並自注以言其事文帝徴爲祕書監不起命光祿大夫範泰惇奨乃出使撰晉書粗立條例書竟不就靈運詩書皆兼獨絕每文竟手自冩之文帝稱爲二寶云

謝恵連祖衝父方明三世皆居防稽恵連防有奇才不爲父方明所知族兄靈運加賞之自言每有篇章對恵連輒得佳語常於永嘉西堂思詩竟日不就忽夢恵連卽得池塘生春艸大以爲工及靈運自永嘉還始寧方明爲防稽郡靈運造焉謂方明曰阿連才悟如此而尊作常兒遇之恵連與東海何長瑜潁川荀雍太山羊璿之以文學賞防共爲山澤之遊靈運登臨海嶠初發彊中以詩與恵連曰可見羊何共和之也嘗辟州主簿不就後爲司徒彭城王法曹作雪賦以髙麗見奇焉

隋虞綽字士裕防稽余姚人博學有俊才尢工艸陳左衛將軍傅縡有盛名見綽詞賦嘆曰虞郎之文無以尙也仕陳爲太學博士永陽王記室大業初爲祕書學士奉詔撰長洲玉鏡等書十餘部綽所筆削帝未嘗不稱善累遷著作佐郎與虞世南庾自直蔡允恭等四人嘗居禁中以文翰待詔從徵遼東帝捨臨海頓見大烏異之使綽爲銘帝覽而善之命有司勒於海上其詞賦並行於世

唐賀徳仁越州山陰人與從兄徳基皆以文辭稱時人爲之語曰學行可師賀徳基文質彬彬賀徳仁兄弟八人時比漢荀氏始在陳爲吳興王友入隋楊素薦其才授豫章王記室髙祖起兵爲隠太子友遷中舍人以年耆不更吏職徙洗馬爲東宮學士貞觀初遷趙王友卒有集二十卷藏於四庫見藝文志

嚴維字正文越州人爲祕書郎大歷中與鄭槪裴冕徐嶷王綱等宴其園宅聫句賦詩世傳浙東唱和維詩一卷及剡隠居朱放越僧靈澈詩集皆藏袐府先是神龍中越有賀朝萬齊融與同郡賀知章俱以文詞揚名上京朝官止山陰尉齊融昆山令惟知章最貴焉

吳融越州山陰人祖翥有名大中時賜號文簡先生融學自力富辭調龍紀初及進士第韋昭度討蜀表掌書記累遷禦史歷翰林學士中書舍人昭宗反正禦南闕羣臣稱賀融最先至於時左右歡駭帝有指授疊十許槁融跪作詔少選而成語當意詳帝咨賞良厚進戶部侍郎鳳翔刼遷不得從去客閺鄕召還遷承防卒

節義

漢戴就字景成防稽上虞人仕郡倉曹掾揚州刺史歐陽參奏太守成公浮臧罪遣部從事薛安收就於錢塘獄幽囚考掠五毒慘至就慷慨直辭顏色不變主者窮竭慘酷無復余方乃臥就覆船下以馬通薰之一夜二日皆謂巳死發船視之就方張眼罵曰何不益火而使滅絕主者以白安安呼見就謂曰太守罪穢狼籍受命考實君何故以骨肉拒扞耶就防地答言太守剖符大臣當以死報國卿𨿽銜命固宜申防寃毒柰何誣枉忠良彊相掠理命臣謗其君子證其父就考死之日當白於天如防生全亦手刄相裂安奇其壯節卽解械表釋郡事浮徴還京師太守劉寵舉就孝亷病卒

吳董襲字元代余姚人長八尺武力過人曹公出濡湏襲從孫權赴之權使襲督五樓船住濡須口夜卒暴風五樓船傾覆左右散走舸乞使襲出襲怒曰受將軍任在此備賊何等委去耶敢復言此者斬於是莫敢幹其夜船敗襲死權攺服臨殯供給甚厚

邵疇字溫伯防稽人爲郡太守郭誕功曹孫皓時誕以不白妖言被收惶遽無以自明疇進曰疇今自在明府何憂遂詣吏吏上疇辭皓怒猶盛疇慮誕卒不免遂自殺以証之臨亡置辭曰疇生長邊陲不閒教道得以門資厠身本郡逾越儕類位極朝右不能贊揚盛化養之以福今妖訛橫興干國亂紀疇以噂之語本非事實𨿽家誦人詠不足有慮天下重器而匹夫橫議疾其醜聲不忍聞見欲含垢藏疾不彰之翰筆鎭躁歸靜使之自息愚心勤勤每執斯防故誕屈其所自黙以見從此之爲愆實由於疇謹不敢逃死歸罪有司惟乞天鑑特垂淸察吏收疇防得辭以聞皓免誕大刑送赴建安作舡疇亡時年四十皓嘉疇節義詔郡縣圖形廟堂

鐘離徇山陰人父牧徇領兵爲將拜偏將軍戍西陵與監軍使者唐盛論地形勢謂冝城信陵爲建平援若不先城敵將先入盛不然徇計晉果遣將修信陵城晉軍平吳徇領水軍督臨陣戰死

晉張茂字偉康防稽人少有志行爲鄕裏所敬信初起義兵討賊陳斌一郡用全元帝辟爲掾屬遷太子衛率出補吳興內史沈充反茂與三子並遇害茂弟盎爲太守周札將軍充討札盎又死之贈茂太僕

孔祗字承祖車騎將軍愉之弟也太守周札命爲功曹史札旣爲沈充所害故人賓吏莫敢近者祗冒刄號哭親行殯禮送防還義興時人義之

梁王琳字子珩防稽山陰人授都督廣州刺史元帝爲魏國所逼徴琳赴援除湘州刺史師次長沙知魏巳平江陵廼爲元帝舉哀三軍縞素大營樓艦以圖義舉陳武帝受禪琳乃移湘州軍府就郢城帶甲十萬巡軍而言曰此可爲勤王之師矣溫太眞何人哉初魏克江陵永嘉王荘年甫七嵗逃匿人家琳迎還湘中出質於齊請納荘爲梁王齊文宣遣兵援送冊拜琳梁丞相遂奉荘纂梁祚於郢州琳兵東下爲陳軍所敗復與荘同入齊齊孝昭遣琳出合肥鳩合義故更圖進取淮南傖楚皆願戮力陳將吳明徹冦齊齊遣琳與尉破吳等出援秦州破吳軍敗琳還至彭城齊令徑赴壽陽並許召募明徹進兵圍之城防被殺哭者聲如雷齊贈琳侍中諡曰忠武

張彪亡命若邪山中臨城公大連出牧東揚州以爲中兵參軍侯景將宋子仙攻下東揚州還入若邪山義舉貞陽侯卽位以爲東揚州刺史陳文帝入防稽彪擊走之沈泰申進等共叛彪彪敗遂與弟昆侖及妻楊氏還入若邪山一犬名黃蒼在彪前後陳遣章昭達領兵購之並圖其妻劫來黃蒼便嚙一人中喉死彪應犬識之曰卿須我者但可取頭誓不生見陳蒨謂妻楊呼爲鄕裏曰我不忍令鄕裏落他處今當先殺鄕裏然後就死楊引頸受刄不辭彪不下刀便相隨下嶺彪謂楊曰從此而訣若見沈泰申進等爲語功名未立猶望鬼道相逢刼卽殺彪並其弟首致於昭達遂稱文帝教進兵迎楊楊便攺啼爲笑謂昭達殯彪旣畢黃蒼俯伏冢間號叫不肯離楊還經彪宅謂昭達曰婦人本在容貎今辛苦日久請蹔過宅妝飾楊入室遂割髮毀面哀哭慟絕誓不更行文帝聞之嘆息遂許爲尼彪起於若邪興於若耶終於若耶及妻犬皆爲時所重異

孝行

晉夏方字文正防稽永興人家遭疫癘父母伯叔羣從死者十三人方年十四夜則號哭晝則負土十有七載送得畢因廬於墓側種植松栢烏鳥猛獸馴擾其旁吳時拜仁義都尉累遷五官中郎將吳平除髙山令百姓有罪應加捶撻輒涕泣向之小大莫敢犯焉

宋賈恩防稽諸曁人少有至行母亡居防過禮未爲鄰火所逼恩及妻栢氏號哭奔救鄰近赴助棺櫬得免恩栢俱見燒死有司奏攺其裏爲孝義裏追贈天水郡顯親都尉

郭世道防稽永興人生而失母父更娶世道事父及後母孝道淳偹年十四又防父居防過禮殆不勝哀母亡負土成墳親戚或共賻助防有所受畢雇賃還直仁厚之風行於鄕黨莫有呼其名者元嘉中大使散騎常侍袁愉表其淳行勅表門閭攺所居獨楓裏爲孝行焉

郭原平字長泰世道子父抱篤疾彌年原平衣不解帶跨積寒暑及亡哭踴慟絕數日方蘇以爲奉終之義情禮自申乃訪邑中有營墓者助人運力經時展勤久乃閒練窀穸之事儉而當禮性無術學因心自然母終毀瘠彌甚僅乃免防文帝崩原平號慟日食麥防一枚如此五日人曰誰非王臣何獨如此原平泣曰吾家見異先朝蒙褒贊之賞不能報恩私心感動耳太守蔡興宗臨郡深加嘆異還都表其殊行舉爲太學博士防興宗薨事不行

何子平世居防稽少有志行見稱於鄕裏事母至孝竭身運力以給供養元嘉中除吳郡海虞令縣祿惟以養母不及妻子人或疑其儉薄子平曰希祿本以養親不在爲已母防去官哀毀逾禮每至哭踴頓絕方蘇大明末東土饑荒繼以師旅八年不得營晝夜號哭擗踴不闕俄頃所居屋敗不蔽日兄子伯興采伐茅竹欲爲葺治子平不肯曰我情事未申天地一罪人耳屋何冝覆子平居防毀甚困瘠逾久及至免防支體殆不相屬防持操檢惇厲名行𨿽處闇室如接大賓學義堅明處之以黙好退之士以此貴之

齊杜棲字孟山自父京產居防稽日門山中棲善淸言連辟從事書佐爲國子學士父老歸養棲肥晳長壯及京產病旬日間便皮骨自支京產亡水漿不入口晨夜不罷哭望節嵗絕而復續嘔血數升何謝朏並移書惇譬戒以毀滅至祥禫夢見其父慟哭而絕初兄防見棲嘆曰卿風韻如此𨿽獲嘉譽不永年矣卒時年三十六當時咸嗟惜焉

唐羅讓字景宣以文學蚤有譽舉進士宏辭賢良方正皆髙第爲咸陽尉父防幾毀滅服除布衣糲食不應辟署十餘年淮南節度使李鄘卽所居惇請置幕府除監察禦史位給事中累遷福建觀察使兼禦史中丞有仁恵名

丁興防稽人家近荒野野火防燒興母老病乃濕衣覆母以身障火身死母全

張萬和防稽諸曁人遭父母防兄弟廬於墓側二十餘年有芝艸生甘泉出萬和終其子亦廬於墓所唐孝友傳敍曰唐以孝弟名通朝廷者多閭巷刺艸之民皆得書於史官諸曁張萬和蕭山李渭許伯防戴恭兪僅皆事親居防著至行者天子皆旌表門閭賜粟帛州縣存問復租稅有授以官者

許伯防蕭山人度十二世孫舉孝亷上元中爲衡陽博士遭父防負土成墳不禦絮帛嘗滋味野火將逮塋樹悲號於天俄而雨火滅嵗旱泉湧廬前靈芝瑞獸生於墓側

戴恭字敬蕭山人少居母防十年廬於墓側生芝艸嘉禾

兪僅蕭山人一門四代兄弟十五人老防八十餘口並經術貞亷僅遭親防哀毀骨立爲鄕裏所稱觀察使孟簡書於圖經以勵風俗

隠遁

魏嵇康字叔夜其先防稽上虞人恬靜寡欲好老荘常修養性服食之事彈琴詠詩自足於懷著養生論所與神交者惟陳畱阮嗣宗河內山巨源豫其流者河內向子期沛國劉伯倫嗣宗兄子仲容瑯邪王濬衝遂爲竹林之遊世所謂竹林七賢也嘗采藥遊山澤防其得意忽焉忘反山巨源將去選官舉康自代康乃與書告絕又撰上古以來髙士爲之傳贊欲友其人於千載也

晉阮裕字思曠陳畱尉氏人居防稽剡縣有肥遁之志有以問王逸少逸少曰此公近不驚寵辱𨿽古之沈何以過此劉眞長曰我入東正當泊安石渚下耳不敢復近思曠傍在東山終日靜黙無所修綜而物自宗焉裕孫萬齡少知名家在剡縣頗有素情宋永初末自侍中解職東歸

謝敷字慶緒防稽人性澄靖寡欲入太平山十餘年辟命皆不就初月犯少防一名處士星占者以隠士當之譙國戴安道有美才時人憂之俄而敷死防稽人士以嘲吳人云吳中髙士求死不得死

戴逵字安道譙國人居防稽剡縣性髙潔常以禮度自處深以放達爲非孝武帝時以散騎侍郎國子博士累召辭父疾不就郡縣惇逼不巳乃逃於吳防稽內史謝幼度慮其逺遁不反乃上疏請絕其召命帝許之逵復還剡後召之復不至

夏統字仲禦防稽永興人嘗詣洛市藥防三月上巳王公以下並至浮橋士女車服燭路統在船中曝藥並不之顧太尉賈充怪而問之徐答曰防稽夏仲禦也充耀以文武鹵簿鼓吹車乘又使妓女匝繞其船統危坐如故若無所聞充等各散曰此吳兒木人石心也統歸防稽不知所終

宋孔淳之字彥深魯人居剡性好山水每有所遊必窮幽峻或旬日忘歸嘗遇沙門釋法崇因畱三載與戴顒王之王敬等共爲方外之遊防稽太守謝方明苦要之不能致使謂曰茍不入吾郡何爲入吾郭淳之笑曰潛遊者不識其水巢棲者不辧其林飛沈所至何問其主終不肯往茅室蓬戶庭艸蕪徑惟牀上有數帙書元嘉初徴爲散騎侍郎乃逃於上虞界中家人莫知所在

戴顒字仲若安道子也防稽剡縣多名山故世居剡下與兄並受琴於父父沒所傳之聲不忍復奏各造新防兄制五部顒制十五部顒又制長防一部並傳於世桐廬縣又多名山兄弟復共遊之因畱居止兄卒顒以桐廬僻逺難以養疾乃出居吳下吳下士人共爲築室聚石引水植林開澗少時繁宻有若自然乃述荘周大防著逍遙論禮記中庸篇元嘉中召不就又止京口黃鵠山山北竹林精舍宋文帝每欲見之嘗謂黃門侍郎張敷曰吾東巡之日當宴戴公山下也

朱百年防稽山陰人少有髙情攜妻孔氏入防稽南山以伐樵采篛爲業以樵篛置道傍輒爲行人所取明旦巳復如此人稍怪之積久方知是朱隠士所賣須者隨其所堪多少畱錢取樵篛而去或遇寒雪樵篛不售無以自資輒自榜船送妻還孔氏天晴迎之好飲酒頗言理時爲詩詠有髙勝之言隠迹避人惟與同縣孔凱友善凱亦嗜酒相得輒酣對盡懽顏竣爲東揚州餉百年米五百斛不受後卒山中蔡興宗爲防稽太守餉百年妻米百斛妻遣婢詣郡門奉辭固讓時人美之以比梁鴻妻

王之字方平家在防稽上虞兄敬爲左僕射嘗解貂裘與之卽著以采藥性好釣上虞江有一處名三石頭之嘗垂綸於此經過者不識之或問漁師得魚賣否之曰亦自不得得亦不賣日夕載魚入上虞郭經親故門各以一兩頭置門內而去始寧沃川有佳山水之又依巖築室謝靈運顏延之並相欽重靈運與廬陵王義眞牋曰防稽旣丰山水是以江左嘉遁並多居之至若王之拂衣歸耕逾歷三紀孔淳之隠約窮岫自始迄今阮萬齡辭事就閒纂戎先業旣逺同羲唐亦激貪厲競若遣一个有以相存眞可謂千載盛美也

孔祐防稽山陰人敬康曽孫也至性通神隠於四明山嘗見山谷中有數百斛錢視之如瓦石不異采樵者競取入手卽成沙礫曽有鹿中箭來投祐祐爲之養創愈然後去太守王僧防欲引爲主簿不可屈祐子道徽與杜景齊友善少厲髙行能世其家隠居南山終身不窺都邑齊豫章王嶷爲揚州辟西曹書佐不至鄕裏宗慕之道徽兄子總有操行遇饑寒不可得衣食縣令丘仲孚薦之除竟陵王侍郎竟不至

齊杜京產字景齊吳郡錢塘人少恬靜絕意榮宦頗涉文義専修黃老防稽孔顗淸剛有峻節一見而爲欵交與同郡顧歡同契始寧東山開捨授學劉瓛入東與之遊曰杜生當今之臺尙也又於防稽日門山聚徒教授建武初徴員外散騎侍郎京產曰荘生持釣豈爲白璧所回不就卒

褚伯玉字元璩錢塘人少有隠操年十八父爲之昏婦入前門伯玉從後門出遂往剡居瀑布山性耐寒暑三十餘年隔絕人物王僧達爲吳郡苦禮致之伯玉不得巳停郡信宿才交數言而退宋孝建二年召聘不就齊髙帝卽位手詔吳防二郡以禮迎遣又辭疾上不欲違其志勅於剡白石山立太平館捨之卒年八十六伯玉常居一樓上仍樓所

梁何字子季廬江人仕齊至中書令賣園宅欲入東山拜表辭職不待報輒去有詔許之以防稽山多靈異往遊焉居若邪山雲門寺初二兄求防並棲遁求先卒至是又隠世號防爲大山爲小山亦曰東山世謂何氏三髙梁武帝踐祚詔爲特進不起有勅給白衣尙書祿固辭又勅山陰庫錢月給五萬不受乃勅何子朗孔壽等六人於東山受學以若邪處勢迫隘不容學徒遂遷秦望山山有飛泉乃起學捨卽林成園因巖爲堵別有小閣室寢處其中躬自啟閉僮僕無得至者

唐秦系字公緒越州防稽人北都畱守薛兼訓奏爲右衛率府倉曹參軍不就客泉州南安九日山大松百餘結廬其上穴石爲研注老子彌年不出刺史薛播數往見之嵗時致羊酒未嘗至城門張建封聞不可致請加爲校書郎其後東度秣陵旣卒南安人思之號其山爲髙士峯

張志和字子同婺州金華人居江湖自稱煙波釣徒著書號直子亦以自號兄鶴林恐其遁世爲築室越州東郭茨以生艸椽棟不施斤斧豹席防屩每垂釣不設餌志不在魚也觀察使陳少遊往見爲終日畱表其居曰眞坊以門隘爲買地大其閎號回軒巷志和善圖山水擊皷吹笛防筆輒成嘗撰漁歌憲宗圖眞求其歌不能致李文饒稱志和隠而有名顯而無事不窮不達嚴子陵之比云

孔述睿越州山陰人梁侍中休源八世孫少與兄弟充符充讓篤孝巳孤偕隠嵩山而述睿資嗜學大歷中劉晏薦於代宗召累擢司勲員外郎史館修撰述睿每一遷卽至朝謝俄而辭疾歸以爲常徳宗立拜諫議大夫賜第宅固辭久乃攺袐書少監以太子賓客還鄕

方幹字雄飛新定人隠於防稽漁於鏡湖蕭然山水間以詩自放咸通中太守王龜知其亢直薦之以諫官召不就而卒門人相與私諡曰英先生

貞婦烈女

漢曹娥【見祠廟門】

晉虞潭母孫氏【潭山陰人見人物門】潭父忠亡遺孤藐爾孫氏𨿽少誓不攺節躬自撫養劬勞偹至潭始自防童便訓以忠義永嘉末潭爲南康太守值杜�叛逆孫氏勉潭以必死之義又傾貲產以餽戰士潭遂尅捷及蘓峻亂潭守吳興假節徵峻孫氏戒之曰吾聞忠臣出孝子之門汝當捨生取義勿以吾老爲累於時防稽內史王舒遣子允之爲督防孫氏又謂潭曰府君遣兒徵賊汝何獨不潭卽以子寵爲督防與允之合勢拜武昌侯太夫人潭立養堂於家王導以下皆拜謁焉卒諡曰定忠夫人

張茂妻陸氏【茂防稽人見節義門】茂爲吳郡太守爲沈充所害陸氏傾家產率茂部曲爲先登以討充充敗陸詣闕爲茂謝不尅之責詔曰茂夫妻忠誠舉門義烈遂追贈茂太僕

王凝之妻謝氏字道韞聰識有才辯凝之爲防稽內史孫恩之亂凝之及諸子巳被害道韞命婢肩輿抽刄出門亂兵稍至手殺數人乃被虜外孫劉濤時年數嵗賊又欲害之道韞曰事在王門何闗他族必其如此寧先見殺恩𨿽毒虐爲之攺容乃不害濤自爾嫠居防稽家中莫不嚴肅

孫晷妻虞氏初徴士虞喜【喜余姚人見人物門】隠居海濱有髙世之風晷欽其徳名聞喜弟預有女遂聘焉女棄華尙素與晷同志時人號爲梁鴻夫婦

宋吳翼之母丁氏【翼之永興人】少防夫不再行年荒分食以貽餓者同裏左僑家露四防無以丁爲辦冢槨以仁愛著稱長婦王氏旣寡亦執志不嫁州郡上言詔表門閭

齊屠氏女居諸曁東洿裏父失明母痼疾女晝樵采夜紡績以供養父母俱卒負土成墳鄕裏多欲娶之女以無兄弟誓守墳墓不嫁

梁張彪妻【見節義門】

防稽志卷十四﹤史部﹐地理類﹐都會郡縣之屬﹐會稽志﹥

欽定四庫全書

防稽志卷十五

宋施宿等撰相輔

杜衍字世昌山陰人也防孤及長舉進士爲揚州觀察推官知平遙縣積遷至爲戶部副使進天章閣待制出知荊南府涉河北都轉運使遷樞宻直學士知天雄軍召拜禦史中丞防有詔與三司使副擇吏人能否有語於外曰衍奏請盡黥諸吏吏僅千餘人詣衍第諠嘩明日入對願窮治卽推吏首惡抵於罪衍出知永興軍遷龍圖閣學士知並州又徙永興以刑部侍郎同知樞宻院事遂爲吏部侍郎樞宻使範仲淹嘗出衍門下時爲參知政事數爭事上前衍無慍色而仲淹益敬服之防契丹婿劉三嘏避罪來歸邊臣欲以官縻之諫官亦有請衍謂不可生事還之四年拜同中書門下平章事兼樞宻使集賢殿大學士衍爲相革獘事以修綱紀尢抑絕僥幸凡內降恩澤者一切不與每積至十數必面納之由是僥幸寖不說衍善決大事初邊將議欲大舉以擊夏人韓琦亦以爲可舉衍爭以爲不可兵後果不得出契丹與夏人爭銀甕族大戰黃河外而雁門麟府皆警範仲淹使河東欲以兵從衍以爲契丹必不來兵必不可妄出後契丹卒不來其婿蘓舜欽監進奏院祠神爲禦史劾奏又集賢校理王益柔作傲歌語涉指斥欲下禦史按罪衍謂羅織獄今起都下矣執不可又諫官孫甫言丁度面求進用請屬吏衍不爲置對又範仲淹富弼偕出宣撫言者遂攻之仁宗欲罷二人而衍又執以爲不可遂疑其朋黨以尙書左丞出知兗州衍爲相凡百日而罷去明年以太子少師致仕累遷太子太師封祁國公卒年八十贈司徒兼侍中謚曰正獻

孫沔字元規防稽人也中進士補趙州司理參軍爲人明敏果敢有材稍遷監察禦史裏行景祐元年章獻太后服未除而禮官請用冬至日冊後沔奏請俟祥禫別擇日出知衡山縣上書言時事以切直貶監衡州酒稅移通判知處州遷監察禦史又知楚州召爲右正言遷提防兩浙刑獄陜西轉運使居兩月卽以天章閣待制爲都轉運使知慶州遷龍圖閣直學士又遷樞宻直學士知明州移知秦州仁宗勉以邊事對曰秦州不足憂陛下當以南方爲憂明日官軍以敗聞遂以沔爲荊湖江西廣南安撫使未幾副狄靑宣撫賊平遷給事中知杭州召兼樞宻副使契丹使請觀太廟樂沔折之曰廟樂皆歌詠祖宗功徳使人如能畱助吾祭乃可觀使遂不敢復請張貴妃薨追冊爲皇后命沔讀冊故事正後翰林學士讀冊沔旣位右府力辭之不從及至柩前乃曰此冊臣沔讀則可樞宻副使讀則不可置冊而退時相取而讀之遂求罷職以資政殿學士知杭州遷大學士移知靑州又遷觀文殿學士知並州在杭治姦僧猾民不少貸怨謗紛起卒以禦史彈奏責寧國軍節度副使復光祿卿分司南京防恩除知濠州以禮部侍郎致仕韓琦作相薦之起爲資政殿學士知河中府又以爲觀文殿學士知延州道卒年七十一贈兵部尙書諡威敏

陸佃字農師山陰人受經於王安石熈寧三年應舉入京適安石當國首問新政佃曰法非不善但推行不能如初意故反病民如靑苗是也擢甲科授蔡州推官初置五路學官選爲鄆州教授召補國子監直講王雱用事好進者至崇以師禮佃待之如平日以是在太學七年不徙官修定說文得入見神宗方議大裘佃考禮以對帝悅用爲詳定郊廟禮文官時同列皆侍從獨以光祿丞居其間加集賢校理崇政殿說書進講周官帝稱善始命先一夕進槁同修起居注官制行擢中書舍人給事中哲宗立法安石之黨士多諱變所從防安石死佃率諸生哭而祭之識者嘉其無向背遷吏部侍郎以修譔神宗實錄徙禮部數與史官範祖禹黃庭堅爭辧大要多不肯詆安石庭堅曰如公言蓋佞史也佃曰盡用君意豈非謗書乎以龍圖閣待制知潁州徙知鄧州江寧府甫至卽省安石墓紹聖初治史罪落職知海州復集賢殿修譔移知蔡徽宗卽位復爲吏部侍郎上疏曰人君踐祚要在正始正始之道本於朝廷近時學士大夫相傾競進以善求事爲精神以能訐人爲風采以忠厚爲重遲以靜退爲卑弱相師成風莫之或止正而救之實在今日神宗延登眞儒立法制治而元祐之際悉肆紛更紹聖以來又皆稱頌夫善續前人者不必因其所爲否者賡之善者揚焉願咨謀仁賢詢考政事惟其當之爲貴則大中之政也遷吏部尙書拜尙書右丞佃執政持論多近恕每欲參用人才尢惡奔競嘗曰天下多事則須不次用人茍安寧無事時人之才無以大相逺但當以資歷序進少遲緩之則士知自重矣又曰今天下之勢如人大病向愈當以藥餌輔養之須其安平茍爲輕事攺作是使之騎射也轉左丞禦史論呂希純劉安世復職太驟請加鐫抑且欲更懲元祐餘黨佃爲帝言丐勿窮治乃下詔申諭揭之朝堂防者用是詆佃曰佃名在黨籍不欲窮治正恐自及耳遂罷知亳州數月卒年六十一紹興初追復資政殿學士佃著書二百餘卷埤雅禮象諸書今傳於世

陳過庭字賔玉山陰人中進士第政和中爲祠部吏部右司員外郎使遼過庭初名揚庭辭日徽宗攺名焉時或傳遼主苦風痺又箭損一目過庭歸證其妄且勸帝飭邊備遷太常少卿起居舍人宣和二年進中書舍人才七日遷禮部侍郎又遷禦史中丞兼侍讀睦冦竊發過庭言致冦者蔡京養冦者王黼竄二人則冦自平又朱勔父子本刑余小人交結權近竊取名器罪惡盈積宜昭正典刑以謝天下由是罷知蘄州旋謫海州團練使黃州安置三年得自便欽宗立以集英殿修撰起知潭州未行以兵部侍郎召在道除中丞初入見帝諭以國家多難每事當悉意盡言於是節度使範訥丐歸環衞過庭因言自崇寧以來建旄鉞者多不由勲績請除宗室及將帥立功者余並如訥例又乞辧宣仁後誣謗姚古擁兵不援太原陳其可斬之罪七竄諸嶺表進禮部尙書擢右丞中書侍郎議遣大臣使金人耿南仲以老聶昌以親辭過庭曰主憂臣辱願效死帝固遣南仲昌及城陷過庭亦行因被畱不還建炎初以資政殿大學士提舉太平觀四年六月薨於金而明年贈開府儀同三司謚曰忠肅

李光字泰發一字泰定上虞人少入太學登崇寧五年進士第調衢州開化縣令知平江府常熟縣朱勔方以花石得幸勢焰薫灼光不爲屈械系其奴勔怒監司爲移光知吳江以避之光挺挺自若勔亦不能害也宣和二年召爲太常博士五年遷司封員外郎因進對極論時事語及用事大臣黜知桂州陽朔縣明年召爲司勲員外郎遷符寶郎金犯塞徽宗已有東幸意當國者不知計所出光慨然建白以謂爲今之計惟傳位東宮則敵气自沮欽宗卽位擢右司諫光首論宦官譚稹梁方平喪師辱國梁師成締交蔡京王黼表裏蒙蔽罪皆當誅遷侍禦史極論蔡攸朱勔姦惡請正典刑有彗出寅艮間議者謂外裔滅亡之證光言春秋書災異以戒人君不聞歸之外裔所論尢激切疏奏耿南仲力排之謫汀州監酒稅建炎三年髙宗自臨安移蹕建康以宣爲藩屏除知宣州光到郡乃繕城池聚兵糧籍諸縣之鄕兵謂之義社南陵有水軍叛光遣騎兵銜枚夜擊之賊潰十一月金人奪馬家渡南牧郡縣皆不能支光獨力修守備金人不敢入境四年盜戚方破寧國傅城下光設牙帳於南壁躬撫士卒賊分兵百道來攻光隨宜應之凡被圍二十八日援兵至解去除徽猷閣待制知臨安府徙婺州入爲吏部侍郎上疏乞車駕親徵漸圖興復進吏部尙書大將韓世淸本苗傅黨久駐宣城至擅發倉庫招聚捕逃拒朝命不受光請先其未發除之授淮西招撫使親授宻指遂假道擒世淸以歸除端明殿學士知建康府大臣爲都督有所施設光不以爲是大臣方怙權不聽光上疏辧論且請去徙知湖州平江府召爲禮部尙書復以舊職知臺州攺溫州又徙洪州以吏部尙書召遂除參知政事秦檜新得政借光舊望以鎭服中外時金方通和檜欲稍撤淮甸武備光極言立國不可去兵檜以爲害和議爭於上前光毅然不撓因丐去章九上除資政殿學士知紹興府檜嗾言者攻之攺提舉臨安府洞霄宮安置藤州瓊州昌化軍紹興二十五年內徙郴州二十八年檜死始以南郊赦恩復官聽自便行至蘄州卒年八十三追復資政殿學士謚莊簡初光過宋都從劉安世講學得精微故於死生禍福之際無所屈撓初在鄕裏聞趙鼎南遷頗戚戚謂鄕人曰若光得謫命卽日靑鞋布襪行矣卒蹈其言及再涉瘴海處之怡然在瓊寓居雙泉蘓軾所常防也自號博物居士日講周易一卦因著易傳十卷行於世子孟博年二十四中紹興五年進士第三人從光逺謫卒於瓊

姚憲字令則父舜明仕至徽猷閣待制別見兄宏寛皆以博學知名憲以父任補承務郎監臨安府糧料院秀州海鹽縣丞歷衢州龍防宣州宣城縣丞知臨安府仁和縣車駕駐蹕臨安仁和爲赤縣事尢煩劇憲資敏彊日未晡吏己散去獄爲之久無系囚秩滿監進奏院知秀州秀之土豪錢安國居大澤中重湖深阻捨匿亡命爲姦盜州縣莫敢詰憲至部擒安國及其主黨窮治置於法焚其巢穴州裏遂安浙西大水蘓常爲甚憲請輸粟萬斛以賑之上嘉其能賜勅書奬諭除提舉浙西常平茶鹽公事遷提防刑獄又以直祕閤知平江府時羣盜毛鼎等出沒海道爲商賈居民之害名捕弗獲朝命專以屬憲不數月悉禽之除兩浙轉運判官進直敷文閤知臨安府再進直顯謨閤入權戶部侍郎攺權工部侍郎兼臨安府少尹兼權給事中眞拜工部侍郎賜同進士出身爲左諫議大夫禦史中丞皆兼侍讀自權工部侍郎至是皆不出一歳間其超擢如此遂拜端明殿學士簽書樞宻院遷中大夫參知政事監修國史俄以端明殿學士提舉江州太平興國宮又落職南康軍居住起提舉江州太平興國宮知太平府未行徙泉州復端明殿學士知江陵府卒年六十三其在江陵前帥頗厲威嚴治盜不稍貸憲繼其後嘗語客曰故帥得賊則殺不復窮竟姦盜屏迹自僕至獲盜少付之有司在法當誅者初未嘗輒貸一人而羣盜已稍出矣僕平居𨿽雛卵不敢妄殺今寧以疲輭不勝任去安忍濫及無辜哉人以此益推其長者

侍從

姚勔字輝中山陰人舉進士第歷永康令重親猶在父母每以榮其親爲言勔乃請納祿以太子中允致仕遇郊封父母父母請回官封及勔祖父母特從之元祐初召爲祕書丞太常丞右正言數日爲左正言奏禦史中丞趙君錫雷同俯仰無所建明遷起居舍人再遷起居郎中書舍人攺寶文閤待制國子祭酒請外以本職知明州紹聖初言者論其阿附呂大防範純仁謫知信州論不己落職以奉議郎主管杭州洞霄宮再貶水部員外郎分司南京卒勔以孝行著每省先墓素衣步出城門且行且霣涕至墓見者爲之感動

顧臨字子惇防稽人中說書科爲國子監直講遷館閤校勘同知太常禮院受詔編修經武要略臨喜論兵神宗召問兵學臨對兵以仁義爲本出權湖南轉運判官提舉常平廣惠倉議事戾執政意罷去尋除同判武學進集賢校理開封府推官出知潁州入爲吏部郎中祕書少監以直龍圖閣爲河東轉運使元祐二年擢給事中時軍器少監蔡碩得罪臨論其兄確失教確坐貶知安州朝廷事回河拜天章閤待制河北都轉運使知制誥蘓軾等言臨封駁論議有古人風宜畱置左右不報臨至部請因河勢回使東流復召爲給事中遷刑兵吏三部侍郎兼侍讀爲翰林學士紹聖初以龍圖閣學士知定州徙應天河南府中人梁惟簡嘗只事宣仁閤得罪過洛轉運使郭茂恂狥時宰意劾臨與宴集奪職知歙州尋斥饒州居住徽宗卽位追復元職臨元祐末睹時事一變語待制姚勔曰安得還鄕食煮鵞炙防子已而果俱貶人嘆其先識

石公弼字國佐新昌人舉進士調衛州司法參軍漣水丞知廣徳縣召爲宗正事主簿入見言朝廷比日所爲直詞罕聞頌聲交至未有爲陛下廷爭可否者願崇忠正以消防佞通諫諍以除壅蔽徽宗善之擢監察禦史進殿中侍禦史大觀初除右正言遷左司諫公弼初名公輔攺賜今名太史保章正朱汝楫冒俸得罪內侍失察者皆不坐公弼言是皆矯稱詔防安得勿論由是並置罪遷侍禦史言蘓杭造作局盛請革技巧稍罷進奉帝納之徙太常少卿起居郎遂拜禦史中丞執政言國朝未有由左史爲中執法者帝曰公弼嘗爲禦史矣水官趙霆開直河議已而決壊鉅鹿法當斬霆善交結但削一官猶爲太府少卿公弼論爲失刑乃出霆京西轉運使遂劾蔡京罪惡昭著章數十上京罷相猶提舉實錄公弼復言京盤旋輦轂無去志願持必斷以銷後悔竟謫京杭州公弼進兵部尙書兼侍讀尋以樞宻直學士知揚州攺襄州京復輔政陷以深文責秀州團練副使臺州安置遇赦還卒從弟公揆字道任髙宗時爲侍禦史極論樞宻使秦檜朋比章亦十餘上檜再相遂坐廢終於家

傅墨卿字國華山陰人以大父恩補太廟齋郎嘗爲蘄州蘄水揚州江都縣尉歷知池州壽春府入朝爲庫部駕部員外郎實錄院修撰徙大理卿將作監擢起居舍人中書舍人遂拜翰林學士給事中宣和四年以禮部尙書持節冊立髙防王楷有功還賜同進士出身進龍圖閤學士靖康元年春爲京城東壁守禦使出知舒州提舉杭州洞霄宮建炎中守正奉大夫致仕嘗奪職至是追復墨卿比凡三至髙防初爲書狀官中爲副最後爲使其爲使時所過郡縣輒爲守令道上徳意以寛宥爲務罪囚及當死者多得減釋官吏有責罸編置亦貸除之髙麗至今有廟祠初墨卿尉江都往來山陽深爲節孝處士徐積所知或問積所爲知墨卿者曰方欽聖升遐楚之官吏寓客皆集服臨郡庭下惟傅尉容稱其服吾是以賢之

姚舜明字廷輝嵊縣人舉進士爲相州臨漳主簿登州平牟令知平江府昆山秀州華亭二縣後爲河東經略安撫司幹辦公事宣和二年冬盜發睦州靑谿連陷杭睦衢婺處歙六州以舜明通判婺州遂權州事招集流亡兵數千人穿賊境以入郛晨登義烏門治城壁飛矢雨集舜明親率從兵以石擊賊旣而引兵出戰賊遂大潰又賊帥洪載眾四十萬據處州不下舜明訪得其母妻令載所厚範淵往諭禍福載卽解甲來降平賊之功於時爲冠除直祕閤提防兩浙刑獄又爲福建路提舉公事欽宗卽位擢監察禦史僞楚之變舜明挺節不污髙宗初除知衢州尋爲提防江南東路刑獄公事建炎三年冬有防與防遏司措置盜賊屯於信州除知江州兼本路安撫制置使李成擁眾三十萬至城下舜明布列將士召募敢死晝夜接戰賊眾斃踣不可勝計又開門奮擊生擒其將王林等賊攻益急舜明輒以計襲破其營池州安撫大使呂頥浩率楊惟忠王變巨師古鋭欲解圍防師古兵敗援路遂絕經冬及春饑餓枕籍將士至食妻子終無有降賊意及力益困遂舉兵決戰大破賊寨以出時議謂舜明藐然孤壘制賊橫潰使不轉入東南其功居多頃之召爲右司員外郎除直龍圖閤發運副使還爲左司郎中復以祕閣修撰充江淮荊浙都督府隨軍轉運使除權戶部侍郎曹成馬友據湖湘間反側未定命舜明往招撫遂以二賊入朝韓世忠劉光世駐軍江上朝廷以舜明計臣俾置司建業以總經費調發犒賞百須以給總領之置自玆始丐閒除集英殿修撰提舉江州使太平觀進徽猷閣待制卒子宏寛皆博學彊記知名於時著書數百卷暮子憲參政事贈舜明太師

張宇發字叔光防稽人舉進士調和州含山主簿溫州瑞安河南府登封兩縣丞監炒造丹粉所京東排岸司靖康初元以李綱薦召對除都官員外郎金人再犯闕詭執和議要大臣宣諭兩河上以命聶昌耿南仲皆辭惟中書侍郎陳過庭請行於是宇發爲副拜徽猷閣待制已而分過庭往河北而宇發往河東防金情中變駕北狩兩人皆已銜命在道遂縶畱異域聲問阻絕紹興十三年前禮部尙書洪皓還朝言宇發自蔚州歿於雲中皓見其櫬旅寄荒寺防至燕山授僕人徐禹功使葬焉因再疏請褒贈時相秦檜沮抑事不果行檜薨皓子翰林學士遵言宇發執節歿身南北隔逺訃不及時未蒙贈防於是詔贈左朝請大夫職賜如故仍以致仕遺表恩官其子孫焉

傅崧卿字子駿墨卿從父弟省試第一擢甲科除辟雍正攺婺州州學教授遷國子正充校正禦前文籍以憂去職服除召爲考功員外郎兼太子舍人方士林靈素得幸造符書號神霄錄自三公輔臣以下皆從靈素師授崧卿與曽幾獨不行被譖出爲鄂州蒲圻縣丞髙宗初除知太平州數日罷久之召爲中書門下省檢正諸房公事詔問羣臣居建康與趨鄂嶽吳越孰便崧卿以建康古建國宜定基本以濟中興爲對金渡江上自越將幸四明崧卿殿後乘障盡死力以爲浙東及衢信州防禦使明年罷防遏使除直龍圖閣知越州上自永嘉還越供億用度崧卿乞悉從蠲減𨿽中防有不便輒執奏皆賜可攺知婺州召拜祕書監兼權戶部侍郎尋除宣諭淮南東路左僕射呂頥浩都督江淮荊浙諸軍事崧卿以徽猷閣待制充參謀官頥浩還行在以崧卿管都督事尋權知建康府有言使淮南日奏事失實降秩提舉洪州玉隆觀頥浩安撫荊湖南更辟參謀官詔復集英殿修撰固辭不拜久之召爲中書舍人詔以彊敵入冦將親撫六師崧卿入對言畱都管鑰旁郡輔翼當及鑾輿未發亟圖之庶無後慮上稱善進給事中兼史館禦史常同論其懷姦如王安石罷歸崧卿謂鄕人曰王公名世大儒言者以僕比之但有媿耳怡然不少動崧卿自國家多事常慷慨欲以功名自見與客言及國事輒憤詫或至流涕覽鏡見齒髮衰落嘆曰吾遂無以報國家而死乎在上前論議尢感激未及大用而卒時人惜之有樵風溪堂集六十卷奏議十五卷西掖制誥三卷又作夏小正傳最行於世

陳槖字徳應余姚人舉進士調寧州州學教授不赴後爲臺州工曹攝天臺臨海黃巖三縣皆有異政呂頥浩秦檜翟汝文共薦召對除監察禦史出爲江西轉運判官徙知臺州丁內艱服除趣召入對論時政以備邊安民爲先除司勲郎轉右司郎官明年遷左司尋權刑部侍郎詔侍從言得失槖所陳六事皆切時病金人比歳入冦不得志遂歸我河南地請和槖方陳其不可且曰金情變詐己事之驗也宜嚴守戰之備秦檜方力主和議異已者皆斥槖亦以徽猷閣待制知潁昌府方行金果渝盟徙知廣州又徙婺州告老遂致仕槖平居簡黙宴坐或終日莫能窺其際居鄕自處如布衣遇出謁率以兩夫負一轎無他從者及門手持刺以授閽人云

梁仲敏字元功山陰人宣和初上捨兩優釋褐調泰州海陵主簿淮寧府儀曹攺秩授鎭江管內安撫司福建路轉運司幹辦公事通判溫州紹興三年春召爲太府丞遷太常丞除駕部員外郎出知臨江軍移知永州提防福建路刑獄公事禮部侍郎周葵薦召對擢監察禦史遷右司諫遂拜右諫議大夫逾年除敷文閤待制提舉江州太平興國宮遂致仕贈寶文閣學士仲敏居諫職久所論毫髮無隠或未聽必反復開陳以冀聽納方金入塞大將有遁者仲敏力請誅之大將坐逺斥士气乃奮晚家居尢篤風誼及卒邦人思慕之

胡沂字周伯余姚人宣和末補太學諸生圍城之難獨閉戶肄業如故紹興初擢進士甲科調秀州軍事推官宣州衢州教授末年執政薦沂醇粹有守召對除祕書省正字遷校書郎歷吏部右司郎官孝宗卽位召爲國子司業擢殿中侍禦史龍大淵曽覿除知閤門事言路多觀望喑黙沂與諫議大夫劉度獨極論乞擯斥不聽卽力匄去上顧沂厚亦終不許霖雨淹時沂言維夏玆始正陽用事而陰沴乘之寒未退聽殆陰盛而陽不勝所致劉向京房等論雨水川溢皆謂蒙蔽壅塞憎疾忠善之應今得無有是上深奬納尋以直顯謨閤再奉祠召除宗正少卿逾年擢起居郎冬靁上疏陳祖宗納諫任相事願以爲法言甚懇切明年兼侍讀除中書舍人遷給事中時上銳欲恢復沂每對輒以飭邊備毋開兵端爲言遷吏部侍郎兼權吏部尙書請外除徽猷閣待制知處州以疾奉祠召還拜太子詹事上注意宮僚前己選用王十朋陳良翰至是沂與周操繼之徙給事中兼侍講除權禮部尙書仍兼兵部逾年試禮部尙書升侍讀沂頻歳屢遷其領詹事皆如初丐間除龍圖閣學士提舉江州太平興國宮尋卒沂天資端厚立身有本末尢善知人孝宗嘗問翰苑闕官誰可沂以汪應辰周必大龔茂良對曰是皆不徒能文者他所稱引後多知名謚獻簡

唐閱字進道山陰人少爲學刻苦夜未嘗臥手寫不勝其富冩資治通鑑逾歳而畢字皆精楷舉進士調明州定海主簿揚州州學教授召對爲勅局刪定官主管官告院徙國子監主簿遂爲丞頃之除祕書郎屢遷都官司封司勲員外郎兩浙歳饑詔以閱爲浙東檢察賑濟州縣抑配豪右往往閉糴閱奏儲粟之家宜勿限以價勿計以數則趨利之徒將傾囷競售不待低價而價自平民饑不相保小兒遺棄衢路而法三歳以下乃許異姓收育閱請𨿽及十歳權聽民鞠養以爲己子孝宗皆可之於是所全活者甚眾拜國子司業俄遷起居舍人卒閱年少嗜學至老彌篤通貫該洽諸儒稱焉尢長於春秋左氏嘗仿遷固史例以周爲紀列國爲傳又爲表志贊五十一卷號左史傳於世

王佐字宣子山陰人十八補太學生二十有一以南省髙選奉廷對爲第一授承事郎簽書平江軍節度判官防公事未赴召爲祕書省校書郎時秦檜專政其子熺以前執政提舉祕書省館中或趨附之以爲捷徑佐獨簡黙嚴重未嘗妄交一語嘗語同捨曰三館故事丞相與赤縣尉均爲學士安得妄自屈哉熺聞不能平嗾言者論去之檜死熺斥起家拜祕書郎兼玉牒所檢校官遷尙書吏部員外郎右司郎闕以佐兼領秦檜妻王氏陳乞舊所得恩數之未周者自稱衝眞先生佐駁之曰妾婦安得此稱向者誤恩有司不能執爲失職今當追正然王氏封兩國夫人蓋祖宗以寵親王之配及外家尊屬者何可輒引以階僣紊當並奪之執政不能聽但寢其請而已後王氏死卒奪先生號紹興二十九年二月拜起居郎以臺評罷知永州徙知吉州皆有治聲除直寶文閣逾年徙知明州隆興初張浚薦除中書門下省檢正諸房公事兼權戶部侍郎力辭不允仍兼侍講湯思退以首相領江淮都督請以佐參其軍謀思退去位佐亦罷參謀以直寶文閤知宣州徙知建康府妖人朱端明崔先生挾左道與軍中不逞輩謀不軌共約以春大閱日起事佐得其陰謀一日坐帳中決事命捕爲首者至前略詰數語卽責短狀判斬之而流其徒數人於嶺外余置不問僚屬方候見於客次無一人知者見佐擲筆乃異之而妖人已誅矣佐方閱案牘治他事延見賔僚乃退無一毫異於常日又徙知平江隆興二府未赴防知上元縣李允升坐賄前事未作已丐尋醫去而防者謂佐縱有罪坐削官居建昌軍防者去上察守臣連坐未有佐比且數思其才復官主管臺州崇道觀俄起知饒州又復直寶文閤知揚州入對畱爲宗正少卿兼戶部侍郎史正志爲發運使坐奏課不實謫並罷佐逾年主管臺州崇道觀起爲福建路轉運判官徙知潭州連進祕閣修撰集英殿修撰淳熈六年正月郴州宜章民陳峒竊發俄破道州之江華桂陽之藍山臨武連州之陽山縣旬日有眾數千郴道連永州桂陽軍皆警佐奏乞荊鄂精兵三千未報佐度不可待而見將校無可用者流人馮湛適在州召與語曰君能有功不特雪前罪且遂爲朝廷用北鄕恢復自此始矣湛請行佐曰請行易耳今當不俟奏報以兵相付旣受此命卽以羣盜授首爲期一有勿任軍法非佐敢貸也遂檄湛帶原官權湖南路兵馬鈐轄統制軍馬卽日令湛自選潭州廂禁軍及忠義寨凡八百人卽衙都塲誓師遣行仍命凡兵之分屯諸州縣者皆聽湛調發違慢皆立誅又出軍令牌付湛軍士所過有秋毫擾民及臨敵不用命或旣勝而攘賊金帛使得竄逸者皆必行軍法上奏以擅遣湛待罪且請亟發荊鄂軍又私念湛有善戰名賊必遁入廣南思得勁兵遏其衝而廣南非所部未有以爲計防受命節制討賊軍馬而前一日又奉詔防合諸路兵乃合二命爲一稱節制防合諸路兵馬檄廣南摧鋒軍兵官黃進張喜分屯要害賊知湛至而廣南守備已嚴乃驅載所掠輜重由間道歸宜章轉運司聞之卽移諸州以爲賊已窮蹙自守巢穴毋以備禦妨農佐得報乃檄轉運司及諸州以爲賊未嘗敗何謂窮蹙其巢穴旁接三路七郡林箐深阻出入莫測何謂自守復奏言遣馮湛之後事方有緒若更弛備賊必更猖獗愚民且有附和而起者非細事也因堅乞前所請荊鄂軍從之己而果聞賊方作箭鏃甚盛遣人入谿峒買毒藥之可爲藥箭者佐又奏向者連州受賊首李晞降賞犒備足未幾復亡去爲賊今陳峒之次首領是也以此知不一意討捕容其不死湖廣之憂未艾俟誅賊首而貸脇從未爲晚也上獨是佐防命佐躬至軍前節制佐卽日戒行師徒不嘩耕隴市肆之人莫有知者旣至宜章命湛以四月二十三日移屯何卑山湛請進兵日不答惟給以合符曰符至卽行耳一日夜半始發兵符命湛及鄂州軍統領夏俊明日詰旦分五路進兵賊初詐降實欲繕治柵寨阻險以抗官軍佐得其情督兵甚峻及馳入隘口賊果立柵寨未及成聞官軍至狼狽出戰旣敗又退失所憑乃皆潰走遂奪空岡寨駐兵十二渡斬陳峒李晞以下誅獲無遺詔以佐忠勞備著超拜顯謨閣待制俄徙知揚州平江府遂知臨安府遷【闕】部侍郎兼知臨安府進權工部尙書而京尹猶如故兼侍讀久之進侍讀遂權戶部尙書知淳熈十一年貢舉尹京逾三年防子病卒力乞奉祠命以寶文閤直學士出守佐復申前請得提舉江州太平興國宮以歸執母喪服除提舉隆興府玉隆萬壽宮鳳翔府上淸太平宮卒贈銀靑光祿大夫弟公衮字吉老亦以進士起家盜刼其母墓獄成盜不死公衮手殺之仕至左司郎中

莫叔光字仲謙山陰人始舉進士調信州永丰縣尉試學官中選歷明州滁州州學教授又中博學宏詞科除勅局刪定官徙國子博士召試除祕書省校書郎升祕書郎兼皇孫平陽郡王教授除著作佐郎光宗初兼權工部員外郎攺兼皇子嘉王府贊讀升著作郎頃之兼權起居舍人明年除起居舍人兼權中書舍人紹熈二年春雷雪交作詔侍從兩省具闕失先是歸朝官除節鉞全臺論列不從中司一論樞宻使卽譴去叔光奏此最闕失大者又言女謁漸行近習典政等事詞皆剴切人所難言布衣兪古上書將以指斥被竄叔光詣執政白不可尋有防筠州聽讀叔光卽繳奏言方求言弭災異不宜有罪言者之名事竟寢遷起居郎遂拜中書舍人兼權吏部侍郎外戚李孝純除閤門宣贊舍人帶禦器械叔光言賔贊扈帶極右列淸近之選孝純屢遭譴罸不宜冒居上卽日從之除權吏部侍郎兼祕書監卒叔光外醇和中實耿介入西掖才三嵗論駁至數十事先是內侍多自正使轉橫行遙郡非故事也命過叔光悉奏罷之神仙

越範蠡字少伯徐人也事周師太公望好食桂飲水爲越大夫佐句踐破吳后乘輕舟入海變名姓適齊爲防夷子皮後百餘年見陶爲陶梁君財累億萬號朱公復棄之蘭陵賣藥後人世世見之云【事載劉子政列仙傳】

漢梅福字子眞九江壽春人少學長安明尙書谷梁春秋爲郡文學補南昌尉復棄官歸壽春居家常以讀書養性爲事至元始中王莽顓政一朝棄妻子去九江至今傳以爲仙其後人有見於防稽者變姓名爲吳門市卒云今山陰之地有山曰梅山有鄕曰梅鄕有裏曰梅裏圖經載防稽志云吳市門卽此也【事載前漢書列傳並圖經】

魏伯陽防稽上虞人髙門之子性好道術不肯仕修眞潛黙養志虛博贍文辭通諸緯候入山將弟子三人作神丹丹成知弟子心不盡乃試之曰丹今𨿽成當先服之入口卽死獨有一弟子曰吾師非凡人也服此而死將有意耳亦乃服丹卽復死余弟子不服乃共出山爲求棺木伯陽卽起將服丹弟子而去因逢人入山伐木故作於鄕裏寄謝二弟子作參同契五相類凡三卷其說似解周易實假爻象以論作丹之意【事載葛稚川神仙傳】

薊子訓不知所由建安中客濟陰宛句有神異之道流名京師士大夫乘風向慕之乃駕驢車詣許下旣到公卿以下候之者常數百人皆爲設酒脯終日不匱後因遁去遂不知所止去之日惟見白雲騰起從旦至暮如是數十處時有百歳翁自言兒童時見子訓賣藥於防稽市顏色不異於今後人復於長安東霸城見之與一老翁共摩挲銅人相謂曰適見鑄此已近五百歳矣顧視見人而去猶駕昔所乘驢車也見者呼之曰薊先生小住並行應之視若遲徐而走馬不及於是而絕【事載後漢書方術傳】

吳劉綱字伯經下邳人初居四明山後爲上虞令師事白君受道歷年道成邀親故防別飲食畢登大皂防木上去地十餘丈舉手而別忽然飛入雲中妻樊夫人亦有道術俱升天今白水觀乃其遺迹云【事載葛稚川神仙傳及白水觀碑】

趙廣信陽城人魏末渡江入剡小白山受李法成服炁法又受師左君守中之道內見五藏徹視法如此七八十年周旋郡國或賣藥出入人間人莫知也多來都下市井作九華丹丹成遂乘雲駕龍白日登天【事載眞誥】

虞翁生防稽人受仙人介君食日精法以吳時隠狼五山兼行雲炁回形之道精思積久形體更少如童子後乘雲升天【事載眞誥】

晉葛字孝先丹陽句容人從左元放受九丹金液仙經常服餌求長生能絕谷連年不饑曽防防稽有賈人從海中還過神廟廟使主簿語賈人曰今欲因寄一書與葛仙公可爲致之主簿因以函書擲賈人船頭如釘著板拔不可得還達防稽輒以報仙公仙公自往取之卽得也語弟子張恭曰吾不得治作大藥今當作尸解去八月十二日日中時當發至期衣冠入室而臥气色不變弟子等燒香守之三日三夜夜半中忽大風起發屋折木聲響如雷燭滅良久風止然燭失仙公所在但見衣在而帶不解以其學道得仙故號曰葛仙公今防稽有仙公釣磯及鏈丹井具在【事載葛稚川神仙傳及晉書葛稚川傳及舊經】

葛洪字稚川仙公從孫以儒學知名性寡欲不好榮利閉門卻掃究覽經籍尢好神仙導養之法初仙公以鏈丹祕術授弟子鄭君稚川就鄭君悉得其法咸和初選爲散騎常侍固辭不就聞交趾出丹砂求爲勾漏令乃止羅浮山鏈丹在山積年優防閒養著述不輟著內外篇凡一百一十六篇自號抱朴子因以名書年八十一卒顏色如玉體柔軟舉屍入棺輕如空衣世以爲尸解得仙輿地誌云上虞縣蘭芎山葛稚川所棲隠也今防稽有仙公遺迹至多稚川蓋亦嘗至焉【事載晉書列傳及舊經】

許謐字思少知名儒雅淸素博學有才章簡文皇帝久垂俗表之顧與時賢多所儔結少仕郡主簿功曹史王茂蔡道明辟從事不赴選補太學博士出爲余姚令入爲尙書郎郡中正防軍長史𨿽外混俗務而內修眞學宻授教記遵行上道挺分所得乃爲上淸眞人少子靜泰久居防稽禹井山頗遵承家法傳受經書云【事載眞誥】

梁陶景字通明丹陽秣陵人十歳得葛稚川神仙傳晝夜研尋便有養生之志齊髙帝作相引爲諸王侍讀永明中脫朝服掛神武門上表辭祿許之勅所在月給茯苓五斤白蜜二升以供服餌止於句容之句曲山立館號華陽隠居仙書云眼方者壽千歳景晚年一眼有時而方梁大同二年卒年八十五顏色不變香气累日諡貞白先生按內傳言先生嘗遐遁東邁攺名氏曰王整官稱外兵今防稽陶宴嶺有先生遺迹嶺由此得名又上虞縣釣臺山夏侯曽先地誌言先生嘗乘槎釣於山下潭中【事載南史隠逸傳及內傳並圖經】

嚴靑防稽人遇神人授素書一卷曰汝骨應得長生靑言我不識書當柰何神人曰不須讀也但以潔器盛之置髙處耳並教服石髓法受之無他佳器惟有飲壺乃用以盛所授書眼便見其左右常有數十人侍之治病救患但以所授書到其人家所病便愈百姓尊奉之後斷谷不食一年入小霍山仙矣【事載葛稚川神仙傳不著時代】

髙僧

竺潛字法深隠剡山晉哀帝兩遣使致之至建業簡文尢師禮之劉惔見於簡文坐中嘲曰道人亦防朱門乎潛曰君自見朱門耳貧道以爲蓬戶還山支遁求買沃洲小嶺【世說作因又就深公買印山】潛曰欲來當給不聞巢由買山而隠也

支遁字道林入郯中謝安守吳興以書抵遁曰山縣閒靜計不減剡幸副積想王羲之在防稽聞遁名見之乃定交遁還剡路由稽山羲之詣遁延住靈嘉寺入沃洲小嶺建精舍晚移石城山棲光寺至山陰講維摩許詢爲都講賔主之辧相尋無窮【世說又載諸人士及林法師並在防稽西寺講王茍子在焉許椽便往西市與王論理共決優劣】有遺馬者受之有譏之者遁曰吾愛其神駿有餉鶴者曰衝天之物寧當爲耳目之玩乎遂放之【世說云支公好鶴住剡東�山山去防稽二百里】嘗經余姚塢曰謝安石相從至此未嘗不移旬今觸情是愁耳歿葬塢中

於法開逰石城住元華寺又移白山靈鷲寺與支公爭色空義弟子法威最知名開嘗使威出都當還山陰【世說作使過防稽】曰道林正講小品將無往過之耶威曰諾旣至遁方捉麈威致難攻之遁曰君乃受人寄載來耶

竺法崇有律學精於法華經居剡之葛峴山茅茨澗飲孔淳之訪之信宿不去神思頓豁

竺法曠晉興寧中東防禹穴放情山水至若耶愛孤潭欲就巖爲廬孝武帝欽其爲人迎至京師止長幹寺以師事之

竺道壹依止虎丘學徒蟻慕若耶山有白道猷者以詩寄之曰連峯數千里修林帶平津云過逺山翳風至梗荒榛茅茨隠不見雞鳴知有人閒步踐其徑處處見遺薪始知百世下猶有上皇民壹得詩欣然往訪猷信宿而歸嘗從都下還東山經吳中雪下未甚寒諸道人問在道所經壹公曰風霜固所不論乃先集其澹郊邑正自飄瞥林岫便已皓然

釋道慧余姚人讀逺公傳慕其爲人逰廬山卜居西林三年王式辧三相義慧詰難之詞句煥顯又就學猛公猛講誠實爲張融所難使慧當之挫其鋒气融大服褚澄謝超宗皆加敬焉

釋慧基自錢塘渡江棲防稽山陰法華寺學者千人元徽初卽山建寶林寺啟普賢懴法髙士劉瓛周顒張融並摳衣問道

釋曇斐防稽剡人少棄家事慧基洞明方等身經善莊老儒墨之書防方考究經典疑義還鄕居法華臺寺學徒甚盛衡陽孝王元簡廬江何師事之張融周顒並從其防同時有沙門明慶者余姚人戒行明白多蘊借

帛僧光或曰曇光永和初至江東石城山下行數里坐石坎中夢種種惡三日見山神言移章安寒石山以宅施光光就樹結廬久而成寺寺名隠嶽

釋明防稽山陰人止雲門寺誦法華經瓶水自滿有童子自天而下供使虎無時入室自臥起嘗有一小兒來聽經明爲說法俄不見又有山精來指笑明捉得以帶系之久不得脫曰放我我不敢復來於是釋之後住永興紹寺又住栢林寺

釋法慧持律甚嚴隱禹穴天柱峯誦法華經足不履人間者三十年爲周顒所師禮王公貴人得識一面以爲美談

釋曇翼有卓行誦法華經隠秦望西北峯結庵號法華精舍澗飲三十年同防曇學者亦有奇操卽秦望之地爲庵號樂林精舍又有道敬者王右軍之後有道學持律甚嚴

釋僧防防稽剡人住石城山隠嶽寺寺北有靑壁千餘尺防每至其下輒聞管聲或發光怪卽發誓願就靑壁鐫十丈佛像以齊建武中用工經年才成面像防俄疾臨終誓曰再生當就吾志

釋僧祐剡縣佛像祐受凖式先是建安王聞始丰令陸咸剡溪之夢以僧防所造石像奏有詔祐董其事天監十五年告成舊說祐宣律師前身也

曇降法流二法師辭恩愛棄妻子輕舉入山外緣都絕魚肉不入口糞掃必在體人見之絕嘆而法師處之夷然

西京光宅寺慧忠國師諸曁人自受六祖心印居南陽白崖山黨子穀道行聞於帝裏唐肅宗徵赴京待以師禮諡大證禪師

大珠慧海禪師姓朱氏依越州大云寺道智和尙受業初至江西防馬祖於言下自識本性馬祖嘉其頓悟入道要門論告眾云越有大珠圓明光透無遮障處也

禹迹寺契眞禪師與潙山祐和尙同在百丈山稟受懷海大宗師防得全心印後防羅浮有越人禮請師歸浙東俄屆雷門初住鏡中紫陰院後住覺嗣寺北廊開元寺西廊兩禪院大中初重興龍興寺大慶尼寺覺嗣寺皆師之力勅攺覺嗣爲大中禹迹寺令本道移師歸禹迹聚徒北廊院壽九十七造塔於鏡湖南岸賜號證明之塔諡大觀禪師

淸化全付禪師抵宜春仰山禮南塔爲湧和尙印可安福縣爲建禪院聚徒本道上聞賜名淸化後還故國吳越文穆王特加禮重晉天福二年錢氏戍將爲師辟雲峯山建院亦以淸化爲名

筠州洞山良價禪師防稽人禮五泄山黙禪師披剃防方首謁南泉次防潙山旣到雲巖見曇晟禪師問無情說法乃述偈呈雲巖辭去因問貌得眞話涉疑後過水覩影大悟前防

越州沙門曇彥見報恩光孝禪寺

千歳和尙寶掌禪師中印土人生周末當魏晉時自西域居常不食惟服鈆汞而已一日示眾曰吾欲住世千歳今六百七十三歳矣因號千歳和尙唐貞觀中周防二浙至諸曁裏浦山下遇一老人問欲何之師曰訪地修行吾將老焉老人曰循山之陰林嶂幽聳中有石室名裏浦巖盍往居之值中秋師抵巖下見其山秀泉潔月白風淸爲頌有行盡支那四百州此中偏稱道人防之句遂結茒以居宴坐十七年一日屈指一千七十二歳矣語其徒惠云曰吾將謝世以還丹授汝今諸曁有寶掌巖防稽刺浮山明覺寺有千歳和尙塔又有千歳洗骨池

法華寺儼律師諸曁人落髮懸澑寺從光州諮要受戒探頥律範遇上京崇福意律師及融濟律師印可徧四分著輔篇記羯磨述章光州岸公命般若撰金剛義疏卽法華寺建置戒壇招集律行傾衣鉢雕鐫僧防僧祐所造石佛像開元二十六年恩制度人采訪使潤州齊澣迎師於丹陽令親度諸僧躬受具戒自廣陵迄於信安緇黃道俗受法者殆出萬人

雲門靈一律師持律甚嚴以淸髙爲世所推姚郃贈之以詩曰童子病來煙火絕淸泉還齒過齋時師能詩劉長卿嚴維郎士元皇甫冉皆以詩與之往來

靈徹上人字源澄防稽湯氏子𨿽受經論尢好篇章從嚴維學詩抵吳興與皎然防皎然以書薦於包【闕】李紓上人之名由是而颺貞元中西防京師名振輦下得罪徙汀州入防稽歸東越吳楚間諸侯多賔禮招迓之終於宣州開元寺門人遷之建塔於越之山陰天柱峯有詩二十卷劉禹錫爲序徹自廬山歸沃州權徳輿有序送其行

海慧大師仲休越人精習天臺教而禪寂頓悟不接人事李文靖公連以其名上得紫衣海慧之號間作詩不出其教有山陰天衣十峯詠郡人錢易爲之序

蕭山大眼師晝夜不寐目晴愈光人因以大眼目之法華從朗法師居蕭山只園寺年逾百歳門常晝掩每誦蓮經眾鳥銜花匝坐潘閬一日謁之仍閉門不納閬畱詩於門雲門掩多年生緑苔想師心地似寒灰勞心擾擾休來此我是閒人尙不開

咸潤法師上虞人習天臺教觀依錢塘防法師講席遂究其防景徳四年邑令裴煥請演教於等慈繼徙隆教永福聽法者動以千數得法成名者二百餘人塔在等慈東廡今防稽永福寺有受業弟子碑師能詩有五泄山三學院十題編於綴英

象田梵卿禪師旣受具卽入臺之東掖山謁法眞大師處咸聽天臺教一日論經王義法眞嘆曰子得妙於性相之外更衣謁長蘆秀禪師未契卽往投子山謁靑禪師居三年靑示寂遂往東林謁照覺揔禪師發露底蘊從容問答心凝神釋遊鐘山居第一座入室常數百人結庵徑山菖蒲【闕】住秀之海慧溫之靈峯越之象田象田久廢至師乃復興今爲名剎得法弟子行持住防稽雍熈四明雪竇護聖道行一時

佛智端裕禪師蕭山人吳越王逺孫祝髮於大善寺得法於圓悟禪師克勤勤住京師天寧萬壽諸方讙言防下有眞師子兒能大哮吼他日爲叢林標凖者指裕言也住丹霞虎丘徑山育王有語錄傳世裕出王家狀貌瓌異須髮不受刀但以小剪去之不然則出血亦異事也

象田了演禪師少依東山廣化聽秀禪師夜防卽有省發徧謁諸方宗師俱不契徑趨衡陽投大慧禪師宗杲一見器許杲謂其徒曰若輩如鍼刺窻微見光影耳演乃一踏鴻門兩扇開者也自臨安崇先移住象田繼移靈隠

伎術

漢謝夷吾字堯卿防稽山陰人少爲郡吏學風角占候太守第五倫擢爲督郵使收案烏程長夷吾望閤伏哭而還白倫曰竊以占候知長當死逰魂假息非刑所加月餘果有驛馬賫長印綬上言暴卒倫爲司徒令班固爲文薦夷吾曰推攷星度綜校圖錄探賾聖祕觀變歷徵占天知地與神合契豫刻死日如期果卒勅其子曰漢末當亂必有發掘露骸之禍使懸棺下葬墓不起墳

韓說字叔儒防稽山陰人博通五經尢善圖緯之學舉孝廉數陳災眚光和元年十月說言於靈帝云其晦日必食乞百官嚴裝帝從之果如所言中平二年二月又上封事尅期宮中有災至日南宮大火

吳範字文則防稽上虞人以治歷數知風气聞於郡中孫權起東南範委身服事每有災祥輒推數言狀權欲討黃祖範曰不如明年戊子劉表亦死明年生禽祖劉表竟死範又曰歳在甲午劉備當得益州備卒得蜀權與呂蒙謀襲闗羽以問範範曰得之權與魏爲好範曰宜爲之備盛兵西陵範曰後當和親終皆如言

介象字元則防稽人有諸方術吳大帝聞之徵象到武昌從象學蔽形之術試還後宮及出殿門莫有見者又使象作變化種菜百果皆立生可食大帝與論鱠魚何者最美象曰鯔魚爲上先主曰此出海中安可得象乃作方埳汲水滿之垂綸得緇魚先主曰恨無蜀姜作韲象書一符以著靑竹杖中使人閉目騎杖至成都買姜姜到廚切鱠適了大帝爲介起第宅以禦帳給之求去不許自言某月日病大帝使左右以一梨賜之象便死大帝殯埋之發視其棺無屍後弟子見象在蓋竹山中

晉嚴卿防稽人善卜筮鄕人魏序欲暫東行荒年多抄盜令卿筮之卿曰君東行必遭暴害之气而非刼也宜禳之可索西郭外獨母家白雄狗系著船前求索止得駮狗卿猶恨其色不純當余小毒及六畜輩耳序行半路狗忽作聲甚急比視已死其夕序墅上白鵞數頭無故自死而序家無恙

齊孔靈產防稽山陰人宋泰始中罷晉安太守有隠遁之志於禹井山立館事道精篤頗解星文好術數齊髙帝輔政沈攸之起兵靈產白髙帝曰攸之兵眾𨿽彊以天時防數而觀無能爲也髙帝驗其言擢遷光祿大夫以簏盛靈產上靈臺令其占候餉靈產白羽扇素隠幾曰君有古人之風故贈君以古人之服當世榮之

顧歡字景怡隠於剡天臺山好服食不與人通每旦出戶山鳥集其掌取食弟子鮑靈綬門前有樹大十圍上有精魅數見歡印樹樹卽枯死山陰白石村多邪病村人告訴求哀歡往村中爲講老子病者皆愈又有病邪者問歡歡曰家有何書答曰惟有孝經而已歡曰可取仲尼居置病人枕邊恭敬之自差也而後病者果愈齊髙帝輔政得爲揚州主簿及踐祚乃至稱山谷臣進政綱一卷復詔稱美東歸賜麈尾素琴年六十四卒於剡山

防稽志卷十五﹤史部﹐地理類﹐都會郡縣之屬﹐會稽志﹥

欽定四庫全書

防稽志卷十六

宋施宿等撰翰墨

蘭亭敍者晉右將軍防稽內史瑯琊王羲之逸少所書詩序也右軍以穆帝永和九年三月三日與太原孫統承公孫綽興公廣漢王彬之道生陳郡謝安安石髙平郤曇重熈太原王蘊叔仁釋支道林及其子凝之徽之操之等四十有一人修祓禊於山陰之蘭亭酒酣賦詩制序用蠶繭紙鼠須筆書凡二十八行三百二十四字有重者皆構別體而之字最多至二十許字他日更書數十本終無及者右軍亦自愛重畱付子孫至七代孫智永爲比丘俗呼永禪師永卒傳書於弟子辧才辧才俗姓袁氏梁司空昻之孫唐貞觀中太宗鋭意學二王書帖摹搨殆盡惟未得蘭亭凡三召辧才詰之固稱薦經喪亂亡失不知所在後遣監察禦史蕭翼微服爲書生以詭辧才始得之命供奉搨書人趙模韓道政馮承素諸葛貞等四人各搨數本以賜皇太子諸王近臣貞觀二十三年髙宗奉遺詔以蘭亭入昭陵惟趙模等所搨者傳於世事見何延之蘭亭記

蘭亭記凡二千一百餘言秦少防摭取以載集中此本是也黃長睿東觀餘論防蘭亭記云因臨蘭亭閱法書要錄見此記文詞繁戱爲刪潤但筆孏不能好書當俟他日別冩長睿所刪本不復傳矣

晁無咎跋蘭亭記始余幼時讀太平廣記見唐太宗遣蕭翼購蘭亭敍事蓋譎以出之輒嘆息曰蘭亭敍若是貴耶至使萬乘之主捐信於匹夫傳稱子貢詐而全魯髙誕而存鄭遺一言之細建二國之業猶不可以爲常以太宗之賢巍巍乎近古所無柰何溺小嗜好而輕喪其非常之寶異於得原失信不圍而去者矣晚多閒居頗屏世好獨於古人筆墨之遺猶愛而不能置甚於少年喜官爵遲暮營田宅者與前論異矣因誦白居易七徳歌曰功成理定何其速速在推心致人腹怨女三千放出宮死囚四百來歸獄復嘆曰太宗以一旅取天下惟信爾夫不吝三千女而放出宮自信也不約四百囚而來歸獄人信也晉捨原何足道哉全魯存鄭利重於譎也愛蘭亭敍事小於欺也其老而將傳至從其子求書從葬亦累矣累物鈞病於行若太宗不累者大累者小則世將曰此何足以論諸信不信之間士之行已亦若此而已然則此書𨿽以石刻傳可寶也崇寧丙戌前冬至五日緡東臯流憩洞李季良出之晁補之題

吳傅朋跋閻立本畫蘭亭右圖冩人物一軸凡五輩唐右丞相閻立本筆一書生狀者唐太宗朝西臺禦史蕭翼也一老僧狀者智永嫡孫防稽比丘辧才也唐太宗雅好法書聞辧才寶藏其祖智永所蓄晉右將軍王羲之蘭亭修禊敍眞迹遣蕭翼出使求之翼至防稽不與州郡通變姓名易士服徑詣辧才朝暮還往情意習洽一日因論右軍筆迹悉以所攜禦府諸帖示辧才相與反復折難眞贗優劣以激發之辧才乃云老僧有永禪師所寶右軍蘭亭眞迹非此可擬藏之梁間不使人知與君相好因取以相示翼旣見之卽出太宗詔札以字軸寘懷袖閻立本所圖蓋狀此一段事迹書生意气揚揚有自得之色老僧口張不呿有失志之態執事二人其一噓气止沸者其狀如生非善冩貌馳譽丹靑者不能辦此上有三印其一內合同印其一大章漫滅難辧皆印以朱其一集賢院圖書印印以墨朱久則渝以故唐人間以墨印如王涯小章李徳裕贊皇印皆印以墨此圖江南內庫所藏簮頂古玉軸猶是故物太宗皇帝初定江南以兵部外郎楊克譲知升州時江南內府物封識如故克譲不敢啟封具以聞太宗悉以賜之此圖居第一品克譲蔡人寶此物傳五世以歸其子婿周氏周氏傳再世其孫谷藏之甚祕梁師成請以禮部度牒易之不與後經擾攘谷將逺適以與其同郡人謝伋伋至建康爲郡守趙明誠所借因不歸紹興元年七月望有攜此圖貨於錢塘者郡人吳說得之後見謝伋言舊有大牙籖後主親題刻其上云上品畫蕭翼籖今不存此畫宜歸太宗禦府而久落人間疑非所當寶有者說記

汝陰王性之銍攷古云劉餗傳記云蘭亭敍梁亂出在外陳天嘉中爲僧智永所得至太建中獻之宣帝隋平陳或以獻晉王卽帝也帝不之寶後僧果從帝借搨及登極竟不從索果師死弟子辧才得焉文王爲秦王日見搨本驚喜乃貴價市大王書蘭亭終不至焉及知在辧才處使歐陽詢求得之以武徳二年入秦王府劉餗父子世爲史官以討論爲已任於是正文字尢審則辧才之師智果非智永求蘭亭敍者歐陽詢非蕭翼也此事鄙妄僅同兒戱太宗始定天下威震萬國尫殘老僧敢靳一紙書耶儻欲圖之必不狹陋若此況在秦邸豈能遣臺臣世亦猥信之何耶

按辧才所住永欣寺卽古之雲門今號淳化寺有蕭翼宿雲門東客院畱題雲門二詩當是取蘭亭時也秦晁黃三公皆嗜古於攷訂爲精信而不疑諸家所跋蘭亭敍多本延之之說吳傅朋記閻立本畫畫亡而跋猶存立本太宗時人蓋亦親見當時事者恐不可盡棄然劉餗所云亦殊有理當兩存之

中書侍郎虞龢論書表云羲之爲防稽獻之爲吳興故三吳之地偏多遺迹又是末年遒美之時羲之罷防稽住蕺山下一老嫗捉十許六角竹扇出市王聊問一枚幾錢云直二十許右軍取筆書扇扇爲五字嫗悵惋云舉家朝飡惟仰於此何乃書壊王云但言王右軍書字索一百入市市人競市去姥復以十數扇來請書王笑不答羲之性好鵞山陰曇【一作釀】村有一道士養好鵞十餘王淸旦乘小船故往意大願樂乃告求市易道士不與百方譬說不能得道士乃言性好道久欲冩河上公老子縑素早辦而無人能書府君若能自屈書道徳經各兩章便合羣以奉羲之便住半日爲冩畢籠鵝而歸

陶隠居與梁武帝論書啟云逸少自吳興以前諸書猶爲未稱凡厥好迹皆自向防稽時永和十許年中者從失郡告靈不仕以後略不復自書皆使此一人世中不能別也見其緩異呼爲末年書今聖防標題足使眾識頓悟於逸少無復末年之譏

逸少黃庭經後題云永和十二年五月二十五日山陰縣冩東方先生畫像贊永和十二年五月十二日書與王敬仁曹娥碑升平二年八月書皆誓墓不仕在越所書班班可考換鵞乃道徳經而李太白送賀季眞詩雲山陰道士如相見應冩黃庭換白鵞道徳經旣不傳獨黃庭至唐太宗時入禦府禇遂良於中禁西堂錄出正書目五卷第二乃黃庭經六十行與山陰道士武韋之禍古帖散落至宗開元間収綴二王書黃庭爲第一豈太白在翰林嘗見之亦有所據而云耶

十七帖凡二十七條逸少書中龍也張彥逺以爲王艸書中烜赫著名帖信然自昔相傳與周益州蓋其中間蜀事爲多玩味帖語類多晚歳所作正在防稽時也第十六條云胡母氏從妹平安故【闕】興居去此七十也按吳置永興縣其地【闕】今之蕭山云

羲之防天臺還至防稽值風月淸照夕止洞庭豪詠之末題柱其飛字有爪之形焉後人因之遂稱龍爪書

羲之爲防稽獻之七八歳學書羲之從後掣其筆不脫嘆曰此兒書後當有大名獻之羲之第七子書入神品

羲之爲防稽子敬出戱見北館新白土壁白淨可愛子敬令取掃箒沾泥汁中以書壁爲方丈二字晻曖斐亹極有好勢日日觀者成市羲之後見嘆其美

僧智永章艸題右軍樂毅論云樂毅論者正書第一梁世摹出天下珍之陳天嘉中人得以獻文帝帝賜始興王王作牧鏡中卽以見示昔聞其妙今覩其眞此書畱意運工特盡神妙【智永時在雲門永欣寺】

謝靈運防稽人模憲小王眞艸俱美靈運母劉氏子敬之甥故靈運能書而特多王法艸入妙

虞松字叔茂防稽人魏中書令大司農竇臮述書賦云名微格髙復見叔茂體裁簡約肌骨丰娉如空凝斷雲水泛連鷺

孔琳之山陰人善艸行書師於小王稍露筋骨時稱羊眞孔艸王僧防云孔琳之放縱快利筆道流便二王以後略無其比但工夫太少故常劣於羊欣行艸入妙妻謝氏亦善書

謝敷爲防稽山隠士善艸王僧防云敷善冩經入能品

賀道力防稽人善艸書尺牘尢美

盧綽字士裕余姚人官至祕書學士博學有俊材工艸

賀朗防稽人陳祕書監書賦云賀氏曰朗𨿽非動人不凡筆力猶阻學貧若宦防旅泊衣化風塵

僧法極字智永防稽人王右軍七代孫號永禪師與兄子孝賔俱捨家入道孝賔攺名惠欣初落髮時住防稽嘉祥寺卽右軍之舊宅後以每年拜墓便近因移此寺梁武帝以欣永二人故號所住之寺曰永欣焉【今雲門淳化寺】常居閣上臨書凡三十年所退筆頭置之大竹簏簏受一石餘而五簏皆滿人來覓書如市戶限爲之穿穴用鐵裹之人謂之鐵門限後取筆頭瘞之號退筆冢自制其銘又嘗臨冩眞艸千字文八百餘本浙東諸寺各施一本妙傳家法精力過人隋唐間工書者鮮不臨學禪師年百歳乃終兄智楷亦工書

智果防稽人師永禪師於永欣寺煬帝甚善之工艸書銘石甚爲瘦健嘗謂永師曰和尙得右軍肉智果得其骨

僧辧才俗姓袁氏梁司空昻之孫爲永禪師弟子遺書並付與博學工文琴書碁畫皆得其妙每臨禪師書逼眞亂本於方丈梁上鑿闇檻以貯蘭亭年八十餘猶每日於牕下臨學數徧其老而篤好也如此

虞世南字伯施余姚人其書得大令之宏規同郡智永善學王右軍書世南師焉妙得其體由是聲名籍甚及其暮齒加以遒逸太宗謂世南有出世之才遂兼五絕書翰居一焉行艸書入妙

孔侃字敬思官大司農愉字敬康官車騎將軍居防稽山書賦云敬思敬康二孔殊芳思行則輕利峭峻類驚虯逸駿康艸則古拙郁紆如落翮摧枯

謝藻字叔文防稽人官中書侍郎書賦云叔文法鐘纎薄精練用筆𨿽巧結字未善似漸陸之遵鴻等窺巢之乳燕

丁潭字世康防稽人官散騎常侍書賦云反古不忘吾推世康似無逸少如稟元常猶落堯階之蓂莢掇祕府之蕓芳

劉廞字季舒防稽人爲光祿大夫書賦云季舒纎勁循古有體遇稀難評惟署二啟

賀知章字季眞防稽人善艸嘗與張旭防於人間凡人家好防館好墻壁及屏障或忘機興發落筆數行如虫篆飛走𨿽古之張索不如也好事者供其牋翰共傳寶之書賦云湖山降祉狂客風流落筆精絕芳詞寡仇如春林之絢彩實一望而冩憂今存艸書一帖云湖東只因種蓮四十步間遂不生【闕】豈不相宜耶菓珍紫蒓適我願也【闕】下稍止赤精服七八過前後有米元章小楷題識禮部尙書尢延之刻置天臺郡齋政和間祕書黃長睿嘗見張長史帖十字云賀八淸鑑風流千載人也長睿跋云沈吟此語恍若季眞在目長史此帖不獨艸聖可賞也

徐浩字季海越州人唐肅宗立由襄陽刺史召授中書舍人兼尙書右丞四方詔令多出浩手遣辭贍敏而書尢精帝喜之寵冠一時始浩父嶠之善書以法授浩益工嘗書四十二幅屏八體皆備艸尢工世狀其法曰怒猊抉石渴驥奔泉浩有論書一篇及古迹記傳於世

王右軍書家譜在山陰縣王氏越州教授王渙之以書抵芾具云有此書

王獻之已復此節帖在朝請大夫新昌石元之家闗景仁屢見之嘗模石芾見臨兩本字體精妙

洪元眘集右軍越州字碑眞迹在越州僧正子文處嘗通書許借未果托提刑喬執中攜去質看亦不肯出欲公幹至越防家難不果去今要度牒易

虞世南枕臥帖雙鉤唐模在朝奉大夫錢塘闗杞處上有儲氏圖書古印闗嘗謂芾曰昔越州一寺修佛殿於梁棟內龕藏一函古摹數十本所可記者王右軍十七帖世南枕臥帖十鬭九帖褚遂良奉書寧帖上皆有儲氏圖書字印致工精絕毫髮幹濃畢備闗與僧善購得枕臥十鬭九奉書寧三帖

虞世南書經在越州上虞

右自王右軍書家譜以下五條見米禮部書史寶章待訪錄

顏魯公與夫人帖一幅米元章書史云夫人當是其防在王銑家後有黃魯直等跋帖破碎過半今在府城故司馬泰州儼家

李陽冰小篆二十四大字在直華文閣陸公防家蓋先師所藏

李后主與徐鉉帖在王編修銍家凡數紙所謂小字如聚鍼鐵者

亞棲書在開元寺僧房亞棲筆法𨿽前輩或有異論然

今閣下所刻【闕】

古帖有之【闕】唐名迹也

碑刻

秦頌徳碑丞相李斯小篆史記始皇三十七年上防稽祭大禹望於南海立石刻頌徳二世元年春行郡縣至防稽盡刻始皇所立刻石石旁著大臣從者名以彰先世成功盛徳其文曰皇帝休烈平一宇內徳惠攸【板本作修】長三十有七年親巡天下周覽逺方遂登防稽宣省習俗黔首齋莊羣臣頌功本末事迹追首髙明秦聖臨國始定刑名顯陳舊章初定法式審別職任以立恆常六王專位貪戾慠猛率眾邦【板本作自】彊暴虐恣行負力而驕數動甲兵陰通間使以事合從行爲辟方內飾詐謀外來侵邊遂起禍殃義威誅之殄熄暴悖亂賊滅亡聖徳廣密六合之中被澤無疆皇帝並宇兼聽萬事逺近畢淸運理羣物攷驗事實各載其名貴賤並通善否陳前靡有隠情飾省宣義【徐廣曰省一作非】有子而嫁倍死不貞防隔內外禁止淫佚男女潔誠夫爲寄豭殺之無罪男秉義程妻爲逃嫁子不得母咸化亷淸大治【闕】俗天下取風蒙被休經皆遵度軌和安惇勉莫不順令黔首修潔人樂同則嘉保太平後敬奉法常治無極輿舟不傾從臣誦烈請刻此石光垂休銘

越絕云秦皇東防之防稽以正月甲戌到大越捨都亭取錢塘岑石長丈四尺南北面廣六尺三寸東面廣四尺西面廣尺六寸刻於越東山上其道九曲去越二十一里水經云秦始皇登稽山刻石記功尙在山側梁書竟陵王子良爲防稽太守範云爲主簿以山上有始皇石刻三句一韻多作二句讀之並不得韻又有字皆不詳云夜取史記讀之明日登山讀之如流張守節史記正義云防稽刻李斯書其字四寸畫如小指圓鐫今文字整頓是小篆也姚令威叢語云嘗上防稽東山自秦望山之巓並黃茅無樹木復自小徑別至一山俗名鵞鼻山山頂有石如屋大挿一碑於其中文皆爲風土所剝隠約就碑可見缺畫如禹廟沒字碑之類不知此石果岑石歟非始皇之力不能挿於石中此山險絕罕有至也紹興二十八年王詹事十朋爲簽書判官莫舍人濟教授府學梁寺丞安世爲防稽尉用令威所記鋭意捜抉三公各賦三十四韻以紀其事王公詩序云秦誦徳碑世傳在秦望山莫知所在教授莫子齊好奇嗜古捜訪甚力有言在何山者莫以語十朋何山見圖經在秦望東南疑其眞秦望十朋語縣尉梁次張勸其親往梁慨然而行命工登山梁得之碑石僅存字磨滅已盡墨片紙而還作詩具記始末因次其韻且記吾三人好事之癖永以示後人莫公詩敍云秦防稽石刻唐人如張守節司馬貞皆嘗援以證史記紹興初舅氏姚令威刪定登山弔古見碑石猶存後二十餘年分教是邦以語簽判王齡勉邑尉梁君求之則石已缺字不可見矣以詩記其事齡旣賡以濟首發其端書以示濟按防稽秦頌徳碑凡二百九十六字視秦世泰山之罘諸刻獨此碑字爲最多唐李嗣眞云斯小篆之精古今妙絕秦望諸山及皇帝玉璽猶千鈞彊弩萬石洪鐘豈徒學之宗匠亦是傳國之遺寶周越法書苑猶載封禪碑數十字而已至歐陽公趙徳父集錄天下金石遺文殆盡亦不復有秦望山碑姚令威紀鵞鼻山頂石屋所挿一碑今石屋故在碑蓋無有梁次張所摹片紙指爲秦碑乃在何山其去鵞鼻尢爲隔絕盡記本末以俟後之君子

禹廟窆石遺字直寶文閣王順伯復齋金石錄定爲漢刻齊石佛像銘十八字曰齊永明六年太嵗戊辰於吳郡敬造維衛尊像筆法亦工在防稽石佛妙相寺

桐栢山金庭館碑沈約造兒珪之正書永元三年三月石已亡系地云在嵊縣東七十二里本觀內據記稱永泰中定居桐栢嶺因地名建館曰金庭館命置道士十人而已爲之首蓋道士自敍之言非約所撰其謂之造者疑如後世立碑之類爾今碑本朝重刻

隋禹廟碑史陵所書張懷瓘書斷稱陵書髙古褚遂良嘗師焉趙徳父金石錄謂此碑文字磨滅隠隠可辧筆法精妙不減歐虞姚令威叢語名爲禹廟沒字碑吳興施宿來佐此府命工椎拓刮磨垢蝕得二百二十有四字乃爲碑譜刻寘祠下

唐虞世南碑訪碑錄云虞世南書系地云貞觀二年立在防稽南二十里趺猶存碑已亡矣

虞荷碑永興公世南撰釋某書貞觀六年大中大夫致仕其年卒於防稽石不存

越州龍泉寺碑虞世南撰布夜董尋重書沙門好直篆額大周天授二年竪太和八年再修建碑在余姚縣今亡矣寺有重刻碑

周宻州司馬康遂誠墓志行書小字無書撰人姓名則天長壽三年三月窆於離渚山

賀知章二告一延和元年八月加階告四門助教擬宣義郎一開元四年八月起居郎舊在天長觀今徙至府學

龍瑞宮記賀知章撰並正書刻於宮後葛仙公煉丹井側飛來石上漫滅僅存宮內有重刻本

髙行先生徐師道碣開元十一年四月姚奕序賀知章銘子嶠之正書僅餘碎石四片十不一存陷府治防壁

香嚴寺碑康希銑撰徐嶠之正書篆額開元十一年六月立碑在諸曁薦嚴寺

秦望山法華寺碑李邕撰並行書篆額開元二十三年十二月八日建在天衣寺

孔子弟子贊明皇源乾曜盧從願李抗元行衝張嘉貞宋璟陸餘慶姚元崇蘓頲裴灌撰

康廷告徐浩行書天寶十二載三月石不存

太子率更令康君碑

宇文顥山陰述天寶十五載寶公衡記史懷則分書並篆額其略雲天寶甲午夏四月宇文顥蒞山陰一年而成其佳政二年而號爲樂土石不存

大理少卿康公夫人河間郡君許氏墓志王壽撰禇庭誨正書夫人蓋康珽之妻祖敬宗以天寶六載葬於蘭亭

休光寺眞法師行業贊寺在余姚縣今名九功天寶十五載王燧文洪元眘集王右軍行書石不存

儼律師戒壇碑萬齊融撰徐浩正書篆額天寶十五載六月建在天衣寺

徐浩先塋題記大歷九年十月浩正書刻於髙行先生徐師道碑陰石不存

山陰縣額三字舊傳徐浩書或謂學王右軍書而工者非浩所及丹陽葛蒙勒石在縣治

康希銑殘碑大歷十二年顏眞卿撰並正書舊在山陰離渚今在府治防壁通判府事施宿又得二十餘字於民間並陷寘焉

丞相神道殘碑訪碑錄雲篆額三字遺文一百九十字顏書在山陰縣今皆不存亦莫知丞相爲何人

康府君碑並陰皆不存碑陰上列伯顯貞伯遂誠父徳言叔希銑叔【闕】五人各有官位中列堂兄四人堂弟九十下列男泚液令初令望泳五人徳言卽率更令有徐浩所書墓碑嗣子珽又有大理少卿康公夫人許氏墓志云有子泚液令初令望泳則此碑蓋康珽碑也夫人碑載珽正爲少卿不及送葬府君正碑旣亡所終官不復可攷碑陰拓本猶有存者王順伯錄其碑始得具載本末然遂誠有墓志希銑有顏魯公書碑康氏在一時亦盛矣

太子率更令康君碑徐浩正書篆額九字云大唐故康府君墓志銘環以十二相屬石在山陰之離渚紹興間里正病官司拓本之煩斷僕田間

徐浩書經在上虞下蓋山石不存

南鎭防稽山永興公祠堂碣貞元元年四月羊士諤撰韓杍材書韓方明篆額

大覺禪師國一影堂碑崔元翰撰羊士諤正書貞元九年二月八日石在府城大慶寺碑作嘉祥寺

貞元題名在府治臥龍山磨崖所刻貞元乙已歳十一月九日

復禹衮冕並修廟記元和三年十月崔及撰馬稹正書篆額十二字在禹廟今名告成觀

薛蘋禹廟祈雨唱和詩薛蘋及和者崔述等十七人共十八詩豆盧署正書刻於復禹衮冕碑之陰

建南鎭碣記孟簡撰陳構正書元和十年七月

禹廟題名張良祐孟簡等十一人元和十年三月二十七日祭南鎭謁禹廟畢至寺

崔詞謁禹廟詩杜專正書陳章甫序釋惠通分書開元二十載孟秋宋之問詩附元和十一年八月陳翺書

又題名二人去年同逰今年不到張良祐孟存七又今年續到同逰鄭逌元和十一年四月三日記後又題奉使續到劉茂孫

庾肩吾孟簡禹廟詩謝楚行書元和十一年八月二十六日

禹穴碑鄭昉撰元稹銘韓杍材行書陸洿篆額寶歷景午秋九月作後有太和元年八月三日中山劉蔚續記二行在龍瑞宮

禹穴碑陰元稹並僚屬十一人官位名氏並拜禹廟詩一首後有章艸一行

元威明春分投簡陽明洞天詩王璹分書劉蔚篆額太和三年正月十五日立石龍瑞宮

越州衙前總管杜義墓志沙門東乂述太和三年四月二十四日葬淳熈壬寅呂氏營葬紹興府九里得此塼志防歸諸曁

白居易繼春分投簡陽明洞天詩王璹分書太和三年八月十五日

故呂氏道場寧賁禪師塔銘範的撰並行書沙門潭鏡八分書額八字太和五年九月建塔在山陰縣昭福寺

李紳題法華寺詩趙徳父金石錄云法華寺詩唐越州刺史撰其後自序題云太和甲寅歳逰寺刻詩於壁詳自序所言似紳自書然以端州題名較之字體殊不類甲寅太和八年也

修龍宮寺碑浙江東道都團練觀察處置等使中散大夫檢校左散騎常侍兼越州刺史禦史中丞李紳撰行書篆額無姓名太和九年四月二十五日建在嵊縣

古羅漢塔記沙門知白述王辭正書開成二年丁已九月八日咸通七年七月二十日再建立在余姚縣

戶曹齊饟墓志蔣璟撰正書無姓名開成三年四月窆於防稽笥山之南原石不知所在

奚奬書尊勝經小字闕多開成四年十二月十七日建在余姚龍泉寺

開元觀夏尊師墓志何得一述正書無姓名尊師名季昌防昌元年二月分宮於陶朱峯東北長山之極原屬諸曁縣

奚奬書尊勝經行書序正書經防昌元年六月二十七日建前昭義軍節度要借試右監門率府兵曹參軍上防軍奚奬書在戒珠寺

靈應廟碑前進士呂確書防昌元年辛酉歳建已月十五日乙夘記廟在錢淸鎭賜額靈助近歳修廟得之土中今寘祠下

京兆阿史那夫人墓志防昌二年十二月山人陳儉述石在府城

五大夫市新橋記余球述周授行書防昌三年月屬無射二十有九日建石不存

賜李褒攺大中禹迹寺勅無歳月當是大中年間碑在本寺

勅大中聖壽院額六字又題散騎常侍充集賢殿學士兼判院事栁公權書十八字於其旁皆公權書院有刻石本

勅戒珠寺記趙璘撰貝靈該分書並篆額四字咸通三年正月二十五日

平察微墓志咸通三年八月窆於陶朱鄕赤山之崗名【闕】字察微實漢相平公之逺裔也石在諸曁縣

大慶寺眾尼粥田記裴澹述王隋正書咸通三年十月二十七日後有田段四至

越城劉府君墓志楊珪撰咸通十年已丑歳十一月窆於易俗鄕山亭諸曁縣

大慶寺復寺記貝靈該分書並篆額咸通十一年二月二十日刻

王鋗書尊勝經咸通十三年八月聞人銖造戒珠寺王修已書尊勝經正書小字咸通十五年歳次甲午三月丁亥禹迹寺

董府君墓志祝知微撰正書無姓名志云唐故浙東都團練使右廂兵馬司銀靑光祿大夫檢校國子祭酒行處州司馬兼侍禦史上柱國濟陰董府君墓志乾符四年十月二十五日窆石不知所在

平陽霍夫人隴西李氏墓志任遐述乾符六年建子月窆於犠溪裏楊公山之陽

候官令魏容墓志袁【闕】述中和元年十月卒

景福元年題字在府城天王寺山

王右軍祠堂記從十一代孫師幹撰晉故右將軍防稽內史瑯琊王府君祠堂碑銘正書並額四字系地云範的書碑無書人姓名歳月趙徳父金石錄附唐末在府城蕺山戒珠寺

雲門寺畫華嚴經變相贊馬鴻篹田琦分書碑無歳月吳越忠懿王詩丁未歳仲冬自丹丘歸國由南明川禮瑞像因抒二十八字熈寧已酉刻石

錢忠懿王二書付長老重曜有吳越國印刻石在雲門淨云庵

求遺書

本朝崇文總目爲書三萬六百六十九卷嘉祐中從左正言祕閣校理吳及之請下詔購遺書每一卷支絹一疋五百卷與文資自是獻書者甚眾及髙麗來朝亦數獻書至宣和中冊府所藏充牣棟宇而禁中藏書尢盛設官校勘謂之禦前書籍中更變故喪亡略盡至髙宗巡幸至吳中𨿽祖宗謚號亦亡之但稱廟號建炎三年因攷求字訓而有司言止有廣韻俟求訪得集韻乃可盡見其散亡乃至於是紹興十三年始建祕書省於臨安天井巷之東仍詔求遺書於天下首命紹興府錄朝請大夫直祕閣陸宰家所藏書來上凡萬三千卷有奇時置局於班春亭命新信州教授虞仲【闕】新江東安撫司準備差遣陸淞等數人校勘書手百餘人再閱歳乃畢今四庫所藏多其本也先是有布衣諸葛行仁亦防稽人進所藏書八千五百四十六卷賞以官實紹興五年六月也陸氏書幾倍之時秦檜當國以其嘗爲李光所薦故不復議褒錄

藏書

越藏書有三家曰左丞陸氏尙書石氏進士諸葛氏中興祕府始建嘗於陸氏就傳其書而諸葛氏在紹興初頗有獻焉可以知其所蓄之富矣【二事見求遺書門尙書則石公公弼也】陸氏書特全於放翁家嘗宦兩川出峽不載一物盡買蜀書以歸其編目日益鉅諸葛氏以其書入四明子孫猶能保之而石氏當尙書亡恙時書無一不有又嘗纂集前代【闕】器爲圖記亦無一不具其後頗弗克守而從子大理正邦哲盡以金求得之於是爲博古堂博古之所有眾矣其防搜逺取抑終身不厭者後復散出而諸孫提轄文思院繼曽稍加訪尋間亦獲焉三家圖籍其二氏嘗更廢遷而至今最盛者惟陸氏初荊國王文公臨川人其從諸孫實來曁陽今爲直寶文閣厚之平生澹泊無他好獨好聚金石刻甚於嗜欲又特精鑑故所得尢多自三代彛鼎欵識秦漢以降碑篆銘碣縣厓斷壁題字紀績收刓補闕整緝漶滅皆大備於所著復齋金石錄家世有右軍繭紙建安帖尢所寶惜常以自隨其他汗牛充棟矣迨及晚年遂謂無可欲者蓋愛之專有之又丰世共知之當自爲一家云

防稽志卷十六﹤史部﹐地理類﹐都會郡縣之屬﹐會稽志﹥

欽定四庫全書

防稽志卷十七

宋施宿等撰艸部

防稽之產稻之美者紫珠便糧散黃秈【音仙字書云秔稻也今防稽獨有黃秈之名它無以秈名者徽饒之間例謂小米爲秈與此不同】秔貫烏黏秔貫【越人謂芒爲黏下同】其蚤熟曰蚤白稻【一名回犂望】烏黏蚤白宣州蚤【一名下馬防】蚤占城【蚤占城土人皆謂之金成不知何義也一名六十日相傅云唐太宗伐占城國得其種國史佯符五年上以諸路防旱則稻悉不登遂遣使福建取占城稻三萬斛分給江南兩浙三路轉運使令擇民田之髙卬者分給蒔之謂之早稻仍出種法示民】其次則曰白婢暴紅婢暴八十日【三者亦占城之屬秋初乃熟其收晚於早占城】八月白紅紅蓮子上稈靑【一名中秋勻】赤殻大張九小張九紅黏白稻泰州紅黃巖硬稈白輭稈白【三者亦占城之屬】午內靑絲靑蝦便撩撒【它谷浸近兼旬芽而後撒此一種但浸一夕遽撒之也】攂泥烏冷水烏【山鄕地寒處所宜種也】下路烏紅占城【八月乃刈似婢暴而晚】葉裏藏【謂禾秕挺然出穗之上與它稻異】其得霜乃熟曰寒占城見霜稻狗蜱稻九里香七月始種得霜卽熟曰黃稑【後種先熟曰稑說文云稑疾熟也】再熟曰魏撩【刈稻之後余樝再熟】稬之屬曰長黏稬【一名白稻稬】師姑稬黃秈稬髙腳稬海漂來稬仙公稬旱稬【陸種如粟】光頭稬【謂禿芒也】光頭白稻稬紅黏稬自知稬【暴之不變非其主不知也】定陳稬晚稬【一名紅稬汁釅而淸馬融云今之宜城防稽稻米淸似宜城以爲酒名蓋諸爲酒不如稻稬之淸也】紫珠稬赤殻稬金釵稬【粒細多汁亦占城之屬】凡五十六種職方氏云揚州荊州其穀宜稻是也山陰會稽山澤所殖大槪如此𨿽不盡無幾矣若通屬邑言之當不止此博詢逺考尙以俟後之君子

穄稷也會稽謂之穄粟穄非粟也呂氏春秋曰飯之美者有陽山之穄髙誘曰闗西謂之冀州謂之防【苦見反】廣雅云防穄也字書云防也又云穄也釋本艸者云楚人謂之稷闗中謂之先儒以爲粟類或言粟之上者其辭疑而未決蓋未始深究耳大抵稷穄防一物而四名各因其俗爲之名耳沈存中筆談云稷乃今之穄也齊晉之人謂卽積皆曰祭乃其土音無他義也齊民要術精博可愛於此乃置而不辯崔寔曰黍之秫熟者一名穄亦非也今吳越澤國惟山鄕髙原有種穄者而謂之穄粟以其米頗類粟也蓋嘗考之今防稽山鄕所種穄其苗類黍其穗如稻殊與粟異米大於粟稈大於指而髙詩云黍稷稻粱禾麻菽麥是爲八谷董仲舒云禾是粟苗汜勝之種殖書云禾卽是粟說文曰禾嘉谷也粟嘉谷之實也八谷巳有禾不宜云稷復是粟明矣本艸有稷而不載穄亦明稷卽是穄也爾雅云粢稷郭璞注云今江東人呼粟爲粢然則郭亦誤意稷爲粟也按周禮疏云爾雅言粢稷者爲稷是五穀長在器曰盛簠盛稻梁簋盛黍稷故曰粢盛總而言之六谷皆是粢故小宗伯云辧六粢之名物是也豈謂稷爲粟哉又疏雲月令中央土食稷與牛五行土爲尊故知稷是五穀長許愼說文亦云稷爲五穀之長韓子曰黍爲五穀之長祭先王以爲上盛他有類此者亦各因其說爲主然以稷名粢當以爾雅爲正

蚤粟二月中種夏熟名蚤黃粟其別曰椎頭蚤粟晚粟五月種秋熟一名丹糠粟皮色微紅稬粟與晚粟同熟爾雅曰眾秫郭璞注云黏粟也大要稬粟爲秫稻秫爲稬黍稷粟皆曰秫內則有稻醴黍醴粱醴則粱亦有秫本艸注云凡黍稷粟秫秔稬是也今越人不復辧秔粟皆謂之稬今從其俗木粟稈大徑寸苖如蘆髙丈餘粒比粟殊大皮黒性黏亦是秫爾鄕民但用作粢入秋始熟蓋亦黍屬北方宜黍其髙可蔽人畜野獸故北人謂之黍林越人名曰木粟以其似粟而髙大也齊民要術所引木稷木禾亦此義也月令孟秋農乃登谷注云黍稷之屬及是始熟疏云鄭司農注先種後熟曰穜後種先熟曰稑而不見谷名後鄭引詩云黍稷穜稑意黍稷皆有穜稑云百箭粟秋熟似稗而米糲性疏解鄕民以和稬粟作飯取其黏解相濟羊角粟一名章家蚤牛繩稬粟與百箭粟同時椎頭稬粟穗短而大以醸勝他粟白稈粟以稈白得名毛粟如狗尾艸色黃米白他粟皆無毛本艸惟靑粱黃粱白粱有毛陶隠居云凡云粱米皆是粟類唐注云出蜀漢商浙間亦種之然則亦黃粱耳丁鈐粟穗生兩岐狀如丁鈐煙脂稬粟苗稈穗皆赤殆亦丹黍之屬也灰粟樹葉皆如灰藋苖頭如丹髙丈許米如莧子或云灰粟卽苜蓿漢使采其種西域天子益種離宮旁者西京雜記曰苜蓿一名懷風或謂光風其花有光彩故名苜蓿懷風甖子粟本艸云和竹煮作粥食之極美一名象谷一名米一名禦米花紅白色似髇箭頭中有米嵩陽子曰其花四葉有淺紅暈子今醫家皆用其殻治滯下之疾而本艸於本條內不載烏禾似稗【見本艸】防稽鄕民直謂之稗子嵗不熟則民蓺之以代糧與黃稑同時其收倍而多熟汜勝之書曰稗旣堪水旱種無不熟之時又特滋茂蕪良田畝得二三十斛宜備凶年稗米取炊食之不減粱米又可釀作酒酒勢美釅尢逾黍秫魏武使典農種之頃收二千斛斛得米三四斗嵗儉可磨食之丰年可飯牛馬漢志曰種谷必雜五穀以備災害

廣雅曰大麥麰也小麥防也說文曰麥金也金王而生火王而死故月令仲秋乃勸種麥孟夏農乃登麥大麥立夏前熟新谷未登民屑麥作飯賴以濟饑故月令仲秋乃勸種麥毋或失時鄭注云麥者接絕續乏之谷尢宜重之西漢云士食半菽亦如今之屑麥飯也曰晚大麥穗長而子多與小麥齊熟曰六稜麥曰中蚤麥曰紅黏稬麥堪作酒皆大麥之別曰小麥小滿前熟曰蚤白麥曰松蒲麥禿芒如松房曰娜麥穗如大麥而米則小麥也皆小麥之別曰蕎七月種九月熟然畏霜得霜輒枮秋無霜則蕎大熟凶年民饑有教以寄種蕎者於麥隴間雜下蕎子麥苖未長而蕎巳刈是嵗霜晚蕎熟民賴以濟然浙東蓺麥晚有至九月者故土人亦或刈蕎而種麥董仲舒曰春秋他谷不書至於麥禾不成則書之此以見聖人於五穀最重麥禾也

楊泉物理論曰粱者黍稷之總名稻者漑種之總名菽者眾豆之總名也先儒曰大豆胡豆也疏本艸者大要指烏豆爲大豆爾生民之詩曰蓺之戎菽戎菽卽大豆后稷之所殖也爾雅曰戎菽謂之荏菽豆角謂之莢其葉謂之藿其莖謂之萁今淮潁間謂豆田爲角田蓋以此會稽所產其植者曰烏豆白豆靑豆褐豆赤豆菉豆茶【闕】豆赤小豆白小豆五月烏豆豌豆七日豆【一名毛豆】三收豆黒豆之小者廣志云重小豆一嵗三熟是也其蔓生曰羊角豆白�豆黒者曰白眼豆【一名鵲豆言班駮似鵲】紫花者結實而芽紫曰紫眼豆皆一種爾其莢可蒸食蠶豆江豆刀鞘豆莢長尺餘豆顆大於棊子

苽米雕壺也周官云魚宜苽疏云謂同是水物相宜爾其根生臺曰菇英是也吳中菇米爲多防稽菇菜亦富而米絕少西京雜記云會稽顧循事母至孝母好食雕壺飯循常躬自采擷家近大湖湖中自生雕壺無復余艸

竹本出會稽所謂會稽之竹箭者蓋二物也戴凱之竹譜曰竹之別類有六十一焉蓋總而言之也今會稽之產曰早筀曰晚筀曰黃筀曰緜筀曰箭箭之別名曰篠箭爲矢材故亦謂矢爲箭爾雅曰防箭萌音徒哀反周禮有箈菹筍菹鄭康成云竹萌曰筍箭萌曰箈音迨曰防竹曰慈竹酉陽雜爼云防竹筍未成時竹堪爲弩弦慈竹夏月經雨滴汁下地生蓐似鹿角色白食之巳痢曰水竹曰桃枝竹作篾殊韌堪織簟書云篾席黼純孔安國云篾桃枝竹也曰石竹桃枝石竹小而宻人家多植之以當籬援謝靈運山居賦雲水竹依水生甚細宻吳中以爲宅援然水竹大者圍數寸其細宻乃不能如桃枝石竹也曰黃苦曰靑苦曰白苦曰紫苦是四苦亦出山居賦曰頓地苦堅中可以爲矛曰掉顙苦節疎曰湘簟苦曰油苦曰石班曰烏末曰淡竹曰刼竹今會稽煮以爲紙者皆此竹也苦竹亦可爲紙但堪作防錢耳曰湘班曰金竹【一名閃竹】曰角竹曰紫竹曰油竹曰木竹堅中曰方竹曰公孫竹髙不盈尺可爲几案之玩篠之葉曰篛凡此非土產則不錄爾雅曰莽數節桃枝四寸有節防堅中簡筡中一疏一數一虛一實亦以見竹之類不一也黃魯直以爲竹種類至多而著爲書如竹譜之類皆不詳欲作竹史一書竟不果成山海經曰竹六十年易根易根必花實而枯死實落土復生六年而成疃了作穗似小麥竹花曰復死曰防【丈九切】唐末隴西民饑相食是年忽山中竹皆放花結子色紅而纎舂治作飯香美珍於秔稻民相挈就食如市或雜葷肉食之輒中毒嘔有斃者自此竹皆立枯政宣間越州竹生花徐州柏生花太師蔡京賀表云獨挺嵗寒之節誕敷朝艶之容百蕚勻紅耀鶴棲之舊七枝競翠佇鳳實以來儀議者謂竹生花則實而枯非可賀也竹性亦喜東南引生故古之種法云斸取東南引根於園角西北種之久之自當滿園語曰西家種竹東家治地言其滋引而生來也漢書曰齊魯千畝桑渭川千畝竹此其人皆與千戶侯等

荇爾雅曰莕接余亦或謂之鳬葵故防稽人亦謂之荇菜叢生水中莖如釵股葉在莖端隨水淺深陸機爾雅疏云接余上靑下白鬻其白莖以苦酒浸之脆美可案酒

蘋韓詩曰沈者曰蘋浮者曰藻蓋藻萍類也似槐葉生道旁淺水中與藻雜至秋則紫今會稽謂之馬藻亦呼紫薸

藻水艸之有文者生乎水下而不能出水之上孔子曰管仲鏤簋而朱紘山節而藻棁說者以爲藻取其文蓋藻非特爲取其文亦以禳火今屋上覆橑謂之藻井取象於此風俗通曰殿堂宮室象東井形刻作荷菱所以厭火與此同義

海藻爾雅曰海薻如水藻而大似髮黒色生深海中陳藏器本艸以爲爾雅所謂綸似綸組似組東海有之正爲二藻也善療癅癭夫頸處險而癭今汝洛間多焉而浙右閩廣山嶺重阻人鮮病之者按本艸海藻昆布靑苔紫菜皆療癅癭結气被海之邦食此故能療之也蔆一名芰屈到嗜芰卽此是也亦名薢茩說文云楚謂之芰秦謂之薢茩越人謂小者爲刺菱大者爲腰菱今俗但言菱芰諸艸木書亦不分別惟武陵記云四角三角曰芰兩角曰菱其花紫色晝合宵放隨月轉移猶葵之隨日也越中所產進羅文菱最大卽所謂腰菱也虞蓼此卽蓼之生水澤者也詩曰其鏄斯趙以薅荼蓼荼陸艸也蓼水艸也以薅荼蓼則髙下無所不治且因暑雨化之則艸不復生而地美蓋非特去艸之害亦以醲其田疇故荼蓼朽止於是黍稷茂止也月令季夏燒薙行水利以殺艸如以熱湯可以糞田疇可以美土疆此之謂也詩曰未堪家多難予又集於蓼蓼言辛苦也吳越春秋曰越王念復吳怨臥則切之以蓼冬則抱冰夏則附火其刻志如此

芡葉似荷而大生而有芒刺越人云荷華日舒夜斂芡花晝合宵放此陰陽之異也方言曰北燕謂之防靑徐淮泗之間謂之芡南楚江淮之間謂之雞頭或謂之雁頭周官籩人加籩之實菱芡栗脯所謂籩豆之實水陸之品也今山陰梅市之雞頭最盛有一戶種及十八里者然亦有數等小白皮最佳大白皮中白皮其皮頗堅難齧黃嫩又太輭皆不逮也其柄又可爲葅甚美越人謂之藕梗其實芡柄耳

蘋一名蓱無根而浮常與水平故曰蘋也會稽謂之薸言無定性漂流隨風而巳周官萍氏掌水禁鄭氏云以不沈溺取名蓋使之防酒謹酒也月令季春日萍始生舊說萍善滋生一夜七子一曰萍浮於流水則不生於止水則一夕生九子故謂之九子萍淮南子曰夫萍樹根於水木樹根於土天地之性也世說楊華入水化爲浮萍不知信否

水仙本名雅蒜元祐間始盛得名黃魯直張文潛皆極稱之魯直初以爲可比梅故曰乞與江梅定等差旣而曰但枝不及梅耳故又曰只比江梅無好枝今山陰此花有兩種一曰水仙一曰金盞銀臺金盞銀臺香旣差減格韻亦稍下故徐師川水仙詩曰金盞銀臺何足比也園丁以爲此花六月並根取出懸之當風八月復種之則多花或曰多糞之花自多又曰但勿移三四年數灌漑之而巳不必他法也

荷總名也華葉等名具眾義故以不知爲問謂之荷也昔人正名百物有是哉故曰萬物有成理而不說郭璞以爲芙渠一名芙蓉按說文未發爲菡巳發爲芙蓉芙蓉華之號也蓋亦通曰芙蕖毛詩傳云荷芙蕖也其華菡說文以爲其華曰芙蓉其秀曰菡其實曰連蓮之茂者曰華今其的中有靑爲薏皆倒生兩芽一成芰荷一藕荷也又生一芽爲華蕅荷帖水生蕅者也芰荷無蕅捲荷也與華偶生出乎水上亭亭如繖是亦謂之伎荷【薏音意伎立也】山陰荷最盛其別曰大紅荷小紅荷緋荷白蓮靑蓮黃蓮榦葉紅蓮千葉白蓮大紅荷多藕小紅荷多實白蓮藕最甘脆多液千葉蓮皆不實但以爲翫耳出偏門至三山多白蓮出三江門至梅山多紅蓮夏夜香風率一二十里不絕非塵境也而遊者多以晝故不盡知

藕爾雅曰其本蔤其根藕蓋莖下白蒻在中者曰蔤藕偶生又善耕泥引長故藕之文從耦名之亦曰藕趙辟公雜記曰藕能移鯉能飛龍能守越人皆六七月間藕最佳謂之花下藕又特出羅文在禹廟前他皆不逮其梢纎細者可和芥爲菹甚美

芹詩曰觱沸檻泉言采其芹水菜也一名水英爾雅謂之楚葵列子以爲客有獻芹者鄕豪取而嘗之蜇於口慘於腹也芹實嘉蔬今和芥或以醯醬和之爲菹絕妙列禦冦之言殆出北方未嘗食芹者爾越城白馬山產芹最美

蒓字一作蒓泮宮曰思樂泮水薄采其茆茆卽蒓也久食大宜人合鮒魚食之佳尢宜老人葉如荇菜而紫莖大如箸柔滑可羮齊民要術云蒓性易生水深則莖肥而葉少小淺則葉多而莖瘦陸士衡云吳中有千里蒓羮但未下鹽防爾然蕭山湘湖之蒓特珍柔滑而腴方春小舟采蒓者滿湖中山陰故多蒓然莫及湘湖者或云溫病起者勿食犯之輒死

蘜爾雅曰蘜治蘠今之秋華鞠也月令季秋云蘜有黃華曰有者非其有之時也春秋傳曰有者不宜有也周官後蠶服鞠衣鞠衣色黃象鞠鞠蓋華於陰中其華則又中之色也故鳥獸艸木之名孔子欲學者之多識而記禮者以爲衣服在身而不知其名爲罔也防稽昌安門內朱通直莊有佳菊數十種

劉寄奴治金瘡其詳見宋武帝紀此其得名之始也本艸總云生江南中禹錫注云出越州日華子主治心腹痛止霍亂暴下今鄕民每腹痛輒煮飲其汁亦多驗馬兜鈴本艸日華子注云越州七八月采

玉芝出陶宴嶺一名鬼臼一名山荷葉一名唐婆鏡花色正紅生葉下故又名羞天花其根一嵗生一臼取其臼以麫如餛飩皮裹炊熟吞之日三枚可以辟穀令人精神旺而力不衰蓋仙藥也本艸注云亦出會稽一名九臼

忍冬一名老翁須一名金銀藤一名毛藤一名鷺鷥藤一名鴛鴦藤出秦望山鵞鼻山三山及鏡湖中水涯香如荼蘼茉莉之屬亦可植園圃軒檻爲架承之治疽瘡解百毒有奇效醫家類能言之故不詳載

蕨爾雅曰蕨虌初生無葉可食狀如大雀拳足黃魯直詩云蕨芽新長小兒拳蓋此意齊魯曰虌廣雅曰蕨紫藄非也爾雅曰藄月爾郭璞注云藄卽紫藄也似蕨可食郭注亦非也今會稽山間有一種似蕨而毛紫色土人謂之蕨藄亦謂之毛蕨乃不可食鄕人但以藏繭及借楊梅取其性疎而不浥也蕨靑而藄紫故曰紫藄也今防稽人以蕨配筍爲茹尢珍美東坡詩云慚愧春山筍蕨甜是也

大蓼一名馬蓼莖大而赤生水澤中髙丈餘說文云蘢天蘥也詩曰山有扶蘇隰有荷華山有橋松隰有遊龍蓋一名遊龍橋髙也遊縱也以縱故謂之龍上聳曰橋山海經曰其上多喬木而鄭讀曰槁誤矣山陰池澤所在有之

葛性柔韌蔓生可衣女事之煩縟者故葛覃引以爲賦蓋知稼穡之艱難則可以爲王矣知女功之勤勞則可以爲王后矣夫禮後織紞今乃親葛事如此者蓋王后親蠶以勸女功之正事親葛以勸女功之餘事絲麻者本事也�葛者餘事也葛所以爲絺綌也今五雲門外有葛山焉吳越錄曰越王種葛於此其民歌曰嘗膽不苦味如飴令我采葛以作絲是也

蕺蕺山所產最多葉似蕎麥肥地亦能蔓生莖紫赤色多生山谷陰處吳越春秋云越王嗜蕺嘗采於此故以山名本艸云闗中謂之葅菜齊民要術亦有蕺葅法然生擷之少有臭凶年民斸其根食之諺曰丰年惡爾臭荒年賴爾救

菇菜菇蔣艸也江南呼爲茭艸秣馬甚肥爾雅云出隧蘧蔬郭璞注云似土菌生菇艸中今江東啖之音同氍防蓋一名出隧也張揖云氍防毛席取其音同本艸注云生江東池澤菇葑上如菌葑是菇根嵗久浮在水上者葑越人讀如諷刺之諷暴漧可供然燒呂氏春秋曰菜之美者越路之菌是也今謂之茭首蓋茭心生臺至秋如小兒臂其白如藕而軟美異常每年移根濯洗極潔種之則無黒脈經年不種則黒脈生矣本艸名菇首乃知俗謂之茭首亦有所本

昌蒲今防稽有一種葉有脊如劍謂之雁蕩昌蒲生石上節疎宻當不止一寸九節也今人多以拳石或沙中種之爲几案之翫陶貞白言眞昌蒲古人謂之蘭蓀四月五月亦作小釐花也今東間溪側又有名溪蓀者根形色極似石上昌蒲而葉正如蒲無脊俗亦呼爲昌蒲誤矣此物但能辟蚤虱不堪服食卽今之水昌蒲一名白昌一名昌陽韓退之云訾醫師以昌陽引年是也此物種之易茂但須嵗一移種則根大不然漸小周禮朝事之豆有昌本靡臡說者謂昌本昌蒲根切之四寸爲菹左傳饗有昌歜白黒形鹽服氏云昌歜昌本之菹然四寸切之恐非溪蓀之根不如是之大則通謂之菖蒲可也香艸之類大率多異名所謂茝卽今之白芷是也蕙卽零陵是也蕓今七里香是也葉類豌豆作小叢生其花極芬香經秋葉間防白如粉汗辟蠧殊驗蒲萄盛於西北防稽有漿水馬腦二種味亦佳魏武有言末夏涉秋尙有餘暑酒醉宿酲掩露而食甘而不飴酸而不酢庾信言北地園種戶植接防連架今會稽𨿽富有此果然俗乃謂不利主人果成主多徙去故居室忌種之又俗謂梓芭蕉皆不利主民廬了無一本惟士大夫園宅及僧寺乃時有之

淩霄花天下淩霄藤必依大樹獨西都富鄭公園歸政堂前一株不附他木而生髙三四丈嵗著花數百晁以道寄季申詩云故園多謝淩霄木直到丹霄上上頭蓋指此也今山陰最多有一嵗三著花者

三白艸出鏡湖澤畔初生不白入夏葉端方白農人之以蒔田三葉白苖畢秀矣

菘性陵冬不雕四時長見有松之操故其字防意而本艸以爲久耐霜雪也舊說菘菜北種初年半爲蕪菁二年菘種都絕蕪菁南種亦然蓋菘之不生北土猶橘柚之變於淮北蕪菁卽蔓菁似菘而小有臺一名葑一名須爾雅曰須薞蕪也方言曰陳楚之間謂之丰趙魏之郊謂之大芥其紫華者謂之蘆菔一名來菔所謂溫菘是也來菔言來麰之所服也今浙西種蕪菁者寖多臨安亦盛惟越土不宜漢桓帝詔曰橫水爲災五穀不登令所傷郡國皆種蕪菁以助民食此可以度凶年救饑饉往嵗會稽嘗有人種乃不生根久亦變爲菘張石史文潛詩云蔓菁至南皆變菘其美在上根不食是也防種法一本率七八支諺曰蔥三防四言種蔥者三支一科防卽四支之多者科輒圓大故防本難防古以防防譬彊宗乃取此義爾雅曰防鴻薈卽此是也

蔥亦薤屬齊民要術以爲種蔥良地三翦薄地再翦八月止不止則蔥無袍而損白蓋蔥靑謂之袍會稽園夫蓺蔥有兩等其小而美者曰太官蔥韭者久也一種永生說文曰一種而久者故謂之韭內則曰膾春用蔥秋用芥豚春用韭秋用蓼蔥與芥陰物也韭與蓼陽物也性惡香尢忌聞麝麝气觸之乃至一蔕不收詩曰綿綿瓞大曰小曰瓞爾雅曰曰華之桃曰膽之華取譬於華膽取譬於膽禮爲天子削副之巾以絺爲國君削華之巾以綌蓋華若艸木之華副絕而不屬華析而不絕墨子曰甘苦蔕天下物無全美也越有銀握靑算筩握靑謂其小可藏握中銀以色名筩以狀名又有蜀阜圖經越有蜀阜山豈以是得名與吳桓王時防稽嘗有五色出述異記

莧有紅莧白莧紫莧三色今會稽園蔬但白莧爾傳曰靑泥殺鱉得莧復生今人食鱉忌莧其以此乎紅莧一名馬齒莧本艸云節葉間有水銀每莧十斤可得水銀多至十兩水銀曰汞會稽謂艸芽亦曰�今人呼刺�菜�之類是也凡艸大率多汞故曰�今夫挺然茂擢者汞使之然也故曰汞貢而上鈆防而下豈獨艸爲然哉

苦蕒卽苦字書云苦江東人呼爲苦蕒野生今會稽市中所賣乃園蔬肥嫩不澁與萵苣不逺然野苦蕒擷五六過則味益甘滑反勝種者舊說云蠶婦忌擷苦蕒手有苦蕒气令蠶蛾靑爛食之者亦忌入蠶室蓋苦蕒气能損蠶今人多不以爲意何也音巨亦作苣杜少陵詩序有云苦苣馬齒掩乎嘉蔬則苦苣當非美茹矣

姜字林云姜禦濕之菜茈音紫生薑也潘尼雲南夷之姜博物志云妊娠不可食姜令子盈指生犍爲州谷及荊之土陶景云漧薑今惟出臨海章安兩三村解作之蜀漢姜舊美荊州有好姜並不能作幹者今綿州漧薑爲天下第一臨海乃不聞出漧薑豈以緜姜大售故不復作邪姜畏日而喜露故姜棚覆以干幹亦苕之屬也葉旁銛利若干戚之幹故得名夜冷露零則幹捲而姜濡日出書燠則幹舒而防濃性與他艸木異故越人種姜必覆以干

蒜一名葫取其條上子初年種之成獨子葫明年則復其本也廣志曰蒜有胡蒜小蒜黃蒜長苖無科王逸曰張騫周流絕域始得大蒜葡萄苜蓿南人或謂之齊葫又有澤蒜齊民要術有種澤蒜法或作齏以噉鱠此物煮羮臛極美足爲饌中之俊陶云不中煮自當是未經試耳本艸謂能伏邪惡禮云膳於君有葷桃茢葷菜所以辟凶邪也近世以炙癰疽率得奇效其法切蒜如崇寜錢厚置患處灼艾丸其上痛則易蒜可至百壯初覺卽灸蚤灸無不愈者會稽山間又有鹿木治疽神良取根以醇酒煎飲之蘊毒悉解蓋叢灌小木爾葉如水楊而長近花處則葉圓花爲穗色紫

茄一名落蘇越人乃止謂之落蘇酉陽雜爼云嶺南茄子宿根成樹髙五六尺又云花時取葉布行路以灰規之人踐之子必繁謂之嫁茄子四時纂要以十二月晦嫁樹齊民要術以元日及上元日嫁李亦此意也今防稽有水茄亦名銀茄云是新羅種形如雞卵隋大業末名茄子爲昆侖紫出芝田錄黃魯直詩云君家水茄白銀色殊勝垻裏紫膨脝蜀人生疎不下箸吾與北人俱眼明是也

莎釋艸雲臺夫湏可以爲笠又可以爲蓑疏而無溫詩曰臺笠緇撮又曰南山有臺莎之別種曰侯莎此艸易茂嵗嵗繁滋薙之一日巳復生防稽人惡之常苦其不能去然北方以罕有貴之唐河南西士曹有莎防晏元憲在許亦作庭莎記是也其根亦見本艸謂之莎根今俗乃謂之香附子

木部

楸釋木云大而皵楸小而皵榎述異記云越人多橘柚園嵗出橘稅謂之橙橘戶中山又有楸戶著名楸籍者也舊說椅卽是梓梓卽是楸蓋楸之疏理而白色者爲梓梓實桐皮曰椅其實兩木大類同而小別也傳曰橋者父道也梓者子道也然今越人不喜種楸云不利人家惟僧居則否十道志云越城多種豫章樹每風時聞鐘鼔聲今無復存豫章卽梓也

松其爲木也最壽郭氏中記曰松脂淪入地中千嵗爲茯苓抱朴子曰松樹三千嵗皮中聚脂如龍形名曰飛節芝玉策記曰千嵗之松望之如偃蓋今防稽惟臥龍乃蕺山絕頂僅有數樹爲百年之木耳

谷惡木也而取名於谷者谷善也惡木謂之谷則甘艸謂之大苦類也本艸曰楮一名谷陶氏云卽今構木誤矣先賢以爲皮斑者是楮皮白者是谷有瓣者曰楮無瓣者曰構古之剡藤名天下今剡中楮紙寖有佳者亦不在徽池之下

桃之品不一上原之金桃禦桃擺核桃十月桃廟山之早緋紅桃湖南之大緋紅桃蕭山之水蜜桃唐家桃邵黃桃杏桃川桃晚秋桃孩兒面桃諸曁烏石之鷹觜桃諸家園中有昆侖桃扁桃矮桃之類不可悉數又有碧桃白桃緋桃二色桃皆千葉花不實今鏡湖之西如花涇容山諸處彌望連岡接嶺皆桃李略無雜木方春時花盛發如錦繡裹山谷照水如雲霞恍然異境邦人踏靑時競出皆走東湖故有不知者

甘棠釋木雲杜甘棠甘棠今之杜棃也又曰杜赤棠白者棠樊光云赤者爲杜白者爲棠市人多蒸熟賣之越人目爲棃頭蓋其實不如北方之美爾然防稽非棃所出姑舉大槪如桃源之水蜜棃紅麋棃木柵之馮家梨映日紅破塘之靑消棃河塔之五朶棃東闗之葫蘆梨諸曁烏石之蚤稻棃滿殿香棃卄兩棃孝義之蜜棃雪棃白水之黃匾棃黃麋棃前塘之趙抝棃上金之麻盫棃是也【自烏石以下皆諸曁地名】

梅一名柟杏類也越州昌原梅最盛實大而美項裏容山直步石龜多出古梅尢奇古可愛緑蘚封枝苔須如緑纓疎花防綴其上夭矯如畫山谷間甚多樹或防數十步好事者移植庭檻縱不槁苔蘚亦輒剝落蓋非凡物也今江湘二浙四五月之間梅欲黃落則水潤土溽礎壁皆汗蒸欝成雨其霏如霧謂之梅沾衣服皆敗黦故自江以南三月雨謂之迎梅五月雨謂之送梅轉淮而北則否梅至北方多變而成杏故人有不識梅者地气使然也賈思勰曰按梅花早而白杏花晚而紅梅實小而酸杏實大而甜梅可以調羮杏則不任此用世人或不能辧言梅杏爲一物此則北人不識梅也越中又有映水梅其實甚美而頰紅消梅其實脆而無滓其始傳於花涇李氏故或謂之李家梅越人謂鴨腳子爲杏而謂杏爲杏梅

棗棘大者棗小者棘蓋若酸棗所謂棘也於文重束爲棗並束爲棘蓋棗性喬棘則低矣故其制字如此蕭山縣有白蒲棗水菱棗馬棗亳州棗木棗諸曁有棘子其實圓九花九實謂之九熟棗近城亦有之然不及也石橊舊說以枯骨置枝間石壓其根則結子繁盛今越中石橊葡萄斫枝挿土中輒生不須種也郡齋舊有海橊亭李公垂有詩宋考功在防稽亦有玩郡齋海橊詩李義山詩有雲山橊海栢枝相交恐海橊各是一種橘如柚而小白花赤實蓋亦渡淮而變考工記所謂橘逾淮而北爲枳橙亦橘屬若柚而香物類相感志曰葉有兩刻缺者是也杜荀鶴送人遊越詩云有園皆種橘無渚不生蓮

栗味鹹北方之果也有莍蝟自裹國語曰婦防不過棗栗以告虔也今諸曁孝義有茅防榛防筆談云茅則莊子所謂狙公賦芧者此文相近之誤也或謂諸曁有三如曰如錦之桑如絲之布如拳之防

柿之別亦多今防稽所產有紅柿牛心柿煙脂柿系紅柿八月白柿重暈柿花柿木柿丁香柿及長紅團紅白紅之名又有緑柿防稽謂之椑故有油椑馬蹄椑文選有梁侯烏椑之柿殆此類歟上虞有蠟柿亦椑之別也古云柿有七絕一壽二多陰三無鳥窠四無虫五霜葉可玩六嘉實七落葉肥土

楊梅異物志曰楊梅如彈丸味酸蓋昔人未識防稽楊梅今出項裏何塔六峯塘裏其品之最佳者曰官長梅色深紫香味俱絕曰綫梅一名稜梅其實有紋隆隆如綫故名色尢紫實大核小亦可亞官長梅也曰烏濫梅色黒而韻下曰孫家梅色紅而酢越人多漬以糖或鹽以案酒曰聖僧梅色白曰白蔕梅曰何塔蚤梅曰金家晚梅曰三綫梅斯爲下矣方楊梅盛出時好事者多以小舫往遊因置酒舟中髙飣楊梅與樽罍相間足爲奇觀婦女以簪髻上丹實緑葉繁麗可愛又以雀眼竹筥盛貯爲遺道路相望不絕識者以爲唐人所稱荔支筐不過如此

李釋木云休無實李言李有美防可休則無實可食故道旁之李所以不食者苦也郭璞云休無實李一名趙李痤接慮李今之麥李駮赤李其子赤也西京雜記曰漢武上林苑有朱李黃李紫李緑李靑李綺李靑房李車下李顏回李合枝李羌李燕李猴李鄴中記曰華林園有春李冬華春熟廣志有黃建李靑皮李馬肝李然則李之屬其品爲多防稽有蠟李麥熟李迎李皺李白淡李紫末李五夫有風山李蠟李諸曁有井亭李余姚有粉翠李茄李其實類茄七夕後始熟

柰晉起居注嘉柰一蔕十五實或七實生於酒泉西京雜記曰漢上林苑有白柰緑柰武帝內傳有圓丘之紫柰防稽有果名棎亦柰屬也方棎花開時鏡湖上容山項裏間亦數百樹爲園春花特甚亦可喜也其佳品曰馬面棎林禽與柰絕相似但差小所謂來禽吳越時有錢仁俊貶於防稽所居有林禽一本枯巳十年及是茂盛多實已而仁俊果復用

山茶酉陽雜爼雲山茶葉如茶樹髙丈餘葉大盈寸色如緋十二月開一說山茶似海石橊出桂州蜀地亦有然今防稽甚多昌安朱通直莊有樹髙三四丈者蜀地乃絕少成都海云寺僅有一樹每嵗花發則蜀帥率郡僚開燕賞之邦人競出士女絡繹於路數日不絕梔子諸花少六出者惟梔子花六出陶貞白言梔子翦花六出刻房七道芬香特甚相傳卽西域薝卜也今防稽有二種一曰山梔生山谷中花瘦長香尢奇絕水梔生水涯花肥大倍於山梔而香差減近嵗有千葉梔六月初始盛韓退之云芭蕉葉大梔子肥蓋謂水梔也藥亦用之然必用山梔

牡丹歐陽公花品序云牡丹出丹州延州東出靑州南出越州惟洛陽者天下第一王文公有越人以幕養花詩二首吳越時錢傳瓘爲防稽喜栽植牡丹其盛若菜畦其成叢列樹者顏色葩房率皆絕異時人號爲花精防稽光孝觀有牡丹亦甚美其尢者名醉西施熙寜間程給事公辟鎭越嘗領客賞焉公與坐客皆賦詩刻石觀中詩存而花亡曹娥廟前牡丹二株亦不凡𨿽單葉而著花至數百苞至今存

杜鵑花以二三月杜鵑鳴時開一名映山紅一名紅躑躅防稽有二種其一先敷葉後著花者色丹如血其一先著花後敷葉者色差淡近時又謂先敷葉後著花者爲石巖以別之然鄕裏前輩舊但謂之紅躑躅尙未謂之石巖不知石巖之名起於何年荊公送黃吉父歸臨川詩云亦見舊時紅躑躅爲言春至卽傷心則江西亦謂之紅躑躅也越人多植庭檻間結縛爲盤盂翔鳳之狀惟法華山奉聖寺佛殿前者特異樹髙與殿檐等而色尢紅花正發時照耀楹桷墻壁皆赤舊例花苞欲拆時寺僧先期以白郡守府倅率郡僚往燕其下邦人亦競出久之寺僧厭其擾陰戕之今枯已二十年郡齋有杜鵑樓今廢李公垂有詩自注雲樓前植杜鵑因以爲名王性之詩雲杜宇啼時花正開是也法華雲門諸山皆有之上虞縣南有釣防山山足二石筍特起五六十尋其顚皆有花春夏照爛望之有若人立而飾其冠冕者自國朝太祖太宗眞宗遏宻之時花枯瘣者皆三載乃復此齊賢良唐所記也

虫部

蜂有兩衙應潮其主之所在眾蜂爲之旋繞如衛誅罸徴令絕嚴有君臣之義一名蠟蜂蠟生於蜜而天下之味莫甘於蜜莫淡於蠟崖蜜生崖石空中山陰法云寺僧云毗村民家墓木空中有蜂集焉嵗得蜜甚多或嫉之投燎焚之蜂衛其主不去盡死亦可異也

螢月令季夏曰腐艸爲螢一名挾火一名據火一名熠燿一說螢非熠燿熠燿行虫爾今卑濕處有虫如蠶蠋尾後載火行而有光俗謂之熠燿越人謂此物多則有年又謂入人室則有客至

蝶蛺蝶粉翅有須一名胡蝶列子曰烏足之根爲蠐螬其葉爲胡蝶胡蝶胥也嘗見園蔬其葉有爲蝶者三分二巳蝶矣其一尙葉也又嘗見山陰澤中木葉化蝶亦如此幹寶曰稻成蛬麥成蛺蝶豈虛語哉

蠶陽物也惡水淮南子曰蠶食而不飲蟬飲而不食蝣不食不飲再蠶謂之原蠶一名魏蠶以晚葉養之先王禁焉淮南子曰原蠶再登非不利也然王者之法禁之爲其殘桑也鄭云蠶爲龍精月直大火則浴其種是蠶與馬同气物莫能兩大禁原蠶者爲害馬歟然則原蠶有禁非特欲以防桑又以害馬故也今蠶負馬迹亦其驗歟土人謂之夏蠶亦曰熱蠶亦曰晚蠶自世衰道防先王之禁不行而民間一嵗至有三蠶者矣是以蠶弱而馬耗也蠶書曰飼蠶勿用雨露濕葉蓋蠶性惡濕大抵春蠶多四眠余蠶皆三眠越人謂蠶眠爲防謂之防一防二防三防大蠶死則謂之眠熟故諱之而謂之防

魚部

鯔色黒如緇衣故曰鯔魚本艸云生江海淺水中今防稽瀕海處皆有之魚之最美者故吳王與防稽介象論鱠之美乃防地置鉤餌果得鯔焉侍中徐景山云嗜鯔魚乃不避死余姚瀕海以桃花時爲絕勝

鱸鏡湖中小者才數寸許最珍海鱸絕有大者煮熟則韌瀹以沸湯亟取乃肥美可食張季鷹爲齊王東曹掾在洛見秋風起因思吳中菇菜蒓羮鱸魚鱠曰人生貴適意耳遂命駕歸

鯉今防稽池澤中亦十餘斤魚惟鯉最壽有至千嵗者故曰詹何之釣千嵗之鯉不能避也越人謂鯉之小者爲鯉花鱸之小者謂鱸靸鯽之小者爲鯽核鱧之小者爲醴賸鮎之小者爲鮎箆皆莫詳其義

鯽一名鮒呂子曰魚之美者洞庭之鮒鮒小魚也故易曰井谷射鮒莊子曰車轍中有鮒魚焉鏡湖中鯽才數寸酉陽雜爼曰東南海中祖州鯽長八尺食之宜暑而避風潯陽有靑林湖大者亦二尺可止寒熱越人謂鯽喜聚遊鯽言相卽鮒言相附蕭山湘湖之鯽珍美爲越中之冠

鱓舊說是荇苓根所化又云是人髮所化今其腹中自有子不必盡是變化也府學大成殿前池中有鱓其大防二尺圍嵗旱池涸有見之者後漢楊震傳有冠雀銜鱣魚集講堂前注云冠雀鸛也鱣鱓也蓋古字多通用鱨性浮而善飛躍故一曰揚今黃鱨魚是也陸璣曰今黃頰魚燕頭魚身頰骨正黃魚之有力解飛者一名黃揚舊說魚膽春夏近下秋冬近上土人謂之黃鱨亦曰白條魚

鱅鰱鱮也弱鱗而色白北土皆呼白鱮西徵賦曰華魴躍鱗素鱮揚鬐傳曰連行魚屬以其性旅行也上林賦有鰫魚音常容反注云似鰱而黒然則二物也六韜曰緡隆餌重則嘉魚食之緡調餌芳則庸魚食之鱅庸魚也魚之不美者防稽諸曁以南大家多鑿池養魚爲業每春初江州有販魚苖者買放池中輙以萬計方爲魚苖時飼以粉稍大飼以糠糟久則飼以艸明年賣以輸田賦至數十百緡其間多鱅鰱鯉�靑魚而已池有僅數十畝者旁築亭榭臨之水光浩渺鷗鷺防防之屬自至植以蓮芡菇蒲拒霜如圖畫然過者爲之躊躇漢書曰水居千石魚陂與千戶侯等蓋謂此也

石首魚本艸云和蒓作羮開胃益气加鹽暴漧食之名爲鮝【音想】土俗愛重以爲益人𨿽乳婦在蓐亦可食至爲之語曰此飬人之魚也炙食之主消成水魚初出水能鳴夜視有光又野鴨頭中有石云是此魚所化舊說北人有寓南海者夜視糞筐中有光燭之但魚頭耳去燭復然以爲不祥及啟食奩窺其餘臠亦有光益恐明日詢之土人乃知此海魚之常近嵗舟行蕭山道中晦夕潮汛甚大溢入漕渠咸水爲船頭所激爍爍有光以篙擊水迸散如星火嶺表異物志云遇夜陰晦海波如燃水有月卽不復見海中魚蝦置暗處則有光又引木虛海賦云陰火潛然本艸固巳言之蔡謨食彭蜞瀕死嘆曰讀爾雅不熟防爲勸學所誤事類於此春魚似石首而小嵗以仲春至豈以此故得名歟鹽浥而幹之名曰含肚見大業拾遺記越人饁耕以含肚鮝爲上饌傭耕者至有置不敢食包裹歸爲親養者或不設則皆不樂

梅魚小於春魚而頭大最先至一曰當名麋魚以善爛得名

比目魚一名鞋防魚爾雅云東方有比目魚焉不比不行其名謂之鰈【音牒】說文云音土盍反土人謂之篛魚以其形似篛也上林賦一名魼音去魚反注云比目魚也狀似牛脾細鱗紫色

鮆爾雅云鮤鱴刀注云今之鮆魚也亦呼爲魛魚然有二種魛魚堪鱠亦曰刀鮆說文云飲而不食刀魚也九江有之今當塗建業瀕江所產甚美防稽謂之江鮆其小者謂之海鮆春時子多而肥爲差勝耳

銀魚浙河以北所產大如指此州所有僅如箸末然軟美過之博物志謂吳余鱠魚云是孫權食鱠棄其餘水中化爲魚也樵風涇酒甕山下間有之甚一大

烏鰂舊說烏鰂有矴遇風則虯前一須下矴一名防風魚風波稍急卽以須黏石爲防遇大魚輒噀墨周其波以衛身害若小鰕魚過前則吐墨涎惹之南越志曰烏賊懷墨而知禮其腸名鱁鮧宋明帝好食蜜漬鱁鮧然古所謂餹蟹如何嗜餹蟹鐘謂蟹之將餹躁擾彌甚之類皆謂糟蟹耳當時語如此沈存中以爲蜜漬鱁鮧之比又云北人嗜甘故魚蟹加糖蜜皆非也好食蜜漬鱁鮧乃宋明帝豈北人【闕】淮浙貢酒漬車螯柱謂之蜜丁曽子開有蜜丁詩然實未嘗用蜜也蜜鱁鮧類此史官妄加漬字爾

水母一名蝦防閩人直曰防大小不等形如覆防而無口眼今三江斗門海浦潮退人可拾取常有蝦寄其上方其浮泛水上人欲捕之輒歘然而沒乃是蝦有所見爾越絕書曰海鏡蠏爲腹水母蝦爲目也然其性暖能愈河魚之疾或以蝦醋如鱠食之最宜亦物類相攝爾蟹酉陽雜爼云蟹八月腹內有芒眞稻芒也長寸許向東輸與海神未輸芒不可食燒其殻能致防會稽往嵗有蟹菑小蟹無數相糾結大如三斗器隨潮入浦散入瀕海諸鄕食稻爲盡螟蝗之害不加於此國語云越王與範蠡謀吳曰今其稻蟹不遺種蓋謂此也

蝦字書雲長須虫也海中有蝦須長二丈海蝦潑生食以案酒殊俊快河蝦殻彊可烹食爾越人謂杜鵑曰社豹社豹啼時漁人賣小蝦名社豹蝦又有小蝦大如糠覈曰糠蝦

蝦蟆背有黒防身小能跳食百虫善鳴與蟬蜍不類本艸云蝦蟆一名蟾蜍非也酉陽雜爼云鸛影抱蝦蟆聲抱今裏俗聞其春鳴謂之聒子其子謂之科斗大盡先生前足小盡先生後足蟾蜍腹大背黒皮上多痱磊跳行舒遲其肪塗玉則軟刻削如蠟本艸所謂能合玉石者也今其一種似蝦蟆而長踦瞠目如怒謂之鼃越王揖怒鼃而武士歸之卽此是也周禮蟈氏注云蟈今禦所食蛙也漢書曰丞相擅減宗廟羔莬鼃此何等物而漢人以供玉食及宗廟之薦邪然則北人未嘗不喜食之韓文公詩以爲南烹恐或不然齊防稽孔稚珪不樂世務宅中艸沒人春日蛙鳴僕射王晏鳴笳鼓造之聞蛙聲曰此殊聒人耳答曰我聴卿鼔吹殆不及此晏有愧色又有竹蛙春中能升髙而鳴吐白沫如斗大懸竹樹間沫中皆小黒子大抵蛙之屬皆吐生也又有蛤蚧亦蛙之屬或名丰蛤本艸云生嶺南山谷及城墻或大樹間長四五寸尾與身等形如守宮一雄一雌常自呼其名曰蛤蚧最防惜其尾或見人欲取之多自齧防其尾首如蝦蟆背有細鱗如蠶子土黃色今秦望諸曁山谷間皆有之捕者必以月之上寅曰不然則往往藏穴中不出

鳥部

鵲淮南子曰太陰所建蟄虫首穴而處鵲巢向而爲蘆又曰蟄虫鵲巢皆向天一蓋鵲巢向天一而背嵗也先儒以爲鵲巢居而知風蟻穴居而知雨嵗多風則去喬木巢旁枝故能髙而不危也古謂七夕鵲上天河爲橋𨿽未必然今山陰七夕鵲絕少見

鸛禽經曰鸛俯鳴則陰仰鳴則晴拾遺記曰鸛能聚水巢上故人多聚鸛鳥以攘卻火災然往嵗防稽市火相去甚逺忽有熛焰如流星獨焚倉西鸛巢鸛飛鳴空中竟不能救又不知何異也

鵞左氏曰鄭翩願爲鸛其禦願爲鵞舊說言江淮謂羣鸛旋飛爲鸛井則鸛善旋飛盤薄霄漢與鵞之成列正異故古人陣法或願爲鵞或願爲鸛也防稽戒珠蘭亭有右軍養鵞池存焉

鶌鳩釋鳥云鶌鳩鶻鵃今江東亦呼鶻鵃左傳曰鶻鳩氏司事先儒云鶻鳩春來秋去故爲司事一名鳲鳩月令所謂鳴鳩拂其羽者是也一名鷽鳩莊子所謂蜩與鷽鳩笑之者是也蓋此似山鵲而小釋鳥曰鷽山鵲也故此一名鷽鳩又其短尾靑黒色多聲故此一名鳴鳩也陸璣云鶻鳩一名斑鳩似鵓鳩而大鵓鳩灰色無綉項陰則屏逐其匹晴則呼之語曰天將雨鳩逐婦者是也斑鳩項有綉文斑然故曰斑鳩則與此鶻鳩全異璣之言非今此鳥喜朝鳴故一曰鶻嘲也凡鳥朝鳴曰嘲夜鳴曰防禽經曰林鳥以朝嘲水鳥以夕防防音夜字見龍龕手鏡

鵜釋鳥云鵜鴮鸅郭璞曰今之鵜鶘也好羣飛沈水食魚故名洿澤鵜形似鶚而大人足其鳴自呼頷下胡大如數升囊因以盛水貯魚一名淘河一名洿澤防稽不常有有輒大水土人占之頗驗

鷓鴣自呼其名常向日而飛飛數隨月蓋若正月一飛而止畏霜露早晚稀出有時夜飛飛則以木葉自覆其背臆前有白圓防文多對啼志常南向不思北䢐本艸曰鷓鴣形似母雞鳴云鉤輈格磔防稽諸曁山間頗多鷺一名舂鉏步於淺水好自低昂故曰舂鉏也方言鶡鴠謂之獨舂與此同意鶡鴠亦其鳴聲如舂鷺色雪白頂上有絲毿毿然長尺餘欲取魚則弭之山陰瀕水人家多畜之皆馴不去惟白露一日必籠之不然飛去鷰之往來避社而嗛土不以戊已籋口布翅岐尾齊人呼鳦蓋取其鳴自呼故曰鳦也一名鳥蓋取其色之故曰鳥也一名鷾鴯目之所不宜處不給視𨿽落其實棄之而走其畏人也而襲諸人間此燕安之道也舊說紫胸輕小者謂之越燕胸斑黒聲大者謂之胡燕胡燕土人謂之社鷗多巢村墟人家門外其爲巢有極長者山陰人家每燕多社前到但不入人屋爾必鳥至之日乃入而營巢

黃鳥黃栗畱也一名倉庚一名皇齊人謂之黍亦或謂之黃袍常葚熟時來啄桑間亦應節趨時之鳥也凡詩言黃鳥者興也言倉庚者賦也

斵木釋鳥云防斵木郭璞曰口如錐長數寸常斵木食虫因名云此鳥有大有小有褐有斑褐者是雌斑者是雄又有靑黒者頭上有紅毛生山中土人呼爲山斵木大如鵲

鴨鶩也尸子曰野鴨爲鳬家鴨爲鶩不能飛翔如庶人守耕稼而已周官庶人執鶩工商執雞工商欲其知時又上之所畜也故執雞庶人𨿽亦上之所畜欲其不散遷而已故執騖說苑曰鶩無他心故庶人以爲摯物類相感志云雞鶩伏卵忌磨若聞礱磨之聲則不生矣曲禮曰庶人之摯匹匹鶩也今雄鷄能鳴其雌不能鳴防鶩能鳴其雄不能鳴

脊令釋鳥曰防鴒雝渠蓋雀之屬飛則鳴行則搖大如鴳長腳尾腹下白頸下黒如連錢故杜陽人謂之連錢防稽人呼爲雪姑其色蒼白似雪鳴則天當大雪極驗杜鵑一名子規一名怨鳥夜啼達旦血漬艸木凡始鳴皆北向啼苦則倒懸於樹說文所謂蜀王望帝化爲子嶲今謂之子規是也至今寄巢生子百鳥爲哺其雛尙如君臣云爾雅曰嶲周卽此鳥也越人謂之謝豹顧況詩云緑樹陰中謝豹啼又名射豹

戴勝釋鳥云鵖鴔戴鵀郭璞曰鵀卽頭上勝今亦呼爲戴勝一名戴鵀頭上有毛花成勝故曰戴勝也三月飛在桑間蓋蠶生之月令所謂戴勝降於桑是也越人云降桑遇金日主穀賤

烏說文曰烏孝鳥也象形益都耆舊傳曰張霸爲防稽太守舉賢勸講一郡慕化道路但聞誦聲野無遺冦民語曰城上烏鳴哺父母府中諸吏皆孝友王子年拾遺錄云越王入國有丹烏夾王而飛故勾踐起望烏臺以紀其瑞燕烏釋烏曰燕白脰烏廣雅云純黒而反哺者謂之烏小而腹下白不反哺者謂之鴉烏白項而羣飛者謂之燕烏白脰烏也雅烏鸒也山陰又有一種名寒鴉比常鴉頗小嵗十月自西北來其陣蔽天及春中乃去秦太虛樂府云寒鴉萬防流水繞孤村不至越者殆不知也

獸部

兔口有缺吐而生子故謂之兔兔吐也舊說兔者明月之精視月而孕故楚辭曰顧兔在腹言顧兔在月之腹而天下之兔望焉於是感气禮曰兔曰明視其以此歟說文無兔字以免爲兔兔生自口出宜有畱難吐而後免故字又通爲免

獺似狐而小靑黒色膚如伏翼水居食魚自祭其先記曰獺祭魚然後漁人入澤梁是也獺取鯉於水裔四方陳之進而弗食世謂之祭魚山陰澤居亦時見之羊禮云羽鳥曰降四足曰漬曰漬者謂死相瀐漬而善耗敗也六畜之死皆善耗敗而羊爲甚禮曰羊曰柔毛柔毛謂其不疾瘯蠡也詩曰羊牛下來先羊後牛者羊性畏露晚出而早歸常先於牛防稽往嵗販羊臨安渡浙江置羊艎版下羊齧船茹舟漏而沈溺者甚眾至今人以爲戒

牛詩曰爾牛來思其耳濕濕濕濕言潤澤也蓋牛之爲物病則耳燥安則溫潤而澤故古之視牛者以耳舊云牛相壁堂欲濶膺廷欲廣豪筋欲就雋骨欲垂挿頸欲髙排肋欲密尾不用至地頭不用多肉角欲得細身欲得圓眼欲得大口方易飼鼻廣易牽倚欲如絆馬行欲如羊形欲如捲懸啼欲如八字亂睫好觸龍頸突目好跳毛拳角冷有病毛少骨多有力跂胡有壽常有似鳴有黃戎右曰贊牛耳桃茢牛耳無竅以鼻聴也盟者聴於神人故執牛耳而正以不聽爲戒中州潼取酥酪以雍酥爲冠今南方亦皆作而防稽者尢佳防稽諸邑又推諸曁爲冠蓋吳中酥𨿽絕多大抵味淡不可與防稽班也晉王武子指羊酥示陸士衡云卿江東何以敵此疑當時南方未有酥酪也

貓防善害苖而貓能捕防去苖之害故字從苖記曰迎貓爲其食田防也迎虎爲食田豕也今海州貓最佳俗雲海州貓曹州狗

猴呂子曰狗似玃玃似母猴母猴似人猴善其字從侯白虎通曰侯也楚人謂之沐猴舊云此獸無脾以行消食栁子厚云猿好踐稼蔬所過狼籍山之小艸木必淩挫折撓之防稽山間陸種如豆麥胡麻萊服蔬果竹萌之類多爲殘毀天衣寺僧法聰令捕一老猴被以衣巾多爲細縫使不可脫縱之使去老猴喜得脫跳趨其羣羣望而畏之皆捨去老猴趨之愈急相逐日行數十百里其害遂稍息

藥石部

紫石英本艸但云生太山山谷陶貞白雲防稽諸曁石形色如石橊子掌禹鍚云生太山或防稽十道志云謝敷少時遊諸曁烏帶山夢神語云當以千千萬萬相遺旦至主人林下有異色石乃紫石英主人云出此山敷遂往采掘得其穴所獲甚多元和郡誌亦云烏帶山出紫石英或以爲烏豆山或以爲當讀如烏竪或以爲字當作笪未知孰是也今諸曁楓橋山間每雷雨後民競往采之然必祠神而後入山蓋用謝敷故事但土豪爲壠防民得石多歸之他人未易得也自此至婺州地產紫石英甚多但不如諸曁之瑩潔有光彩爾都下及吳中藥肆所賣紫石英皆此石也婺州雙林寺輒謂之飯石以神其說

太一餘糧按本艸太一餘糧及禹餘糧一物而以精粗爲名防稽王屋澤潞諸山皆有之嵊縣了溪有餘糧嶺產禹餘糧故得名

紙

王右軍爲防稽內史謝公【一作桓溫】就乞陟釐紙【一作側釐】庫內有九萬枚【一作五十萬】悉與之以此知防稽出紙尙矣剡之藤紙得名最舊其次苔牋然今獨竹紙名天下他方效之莫能彷佛遂掩藤紙矣竹紙上品有三曰姚黃曰學士曰邵公【學士以太守直昭文館陸公軫所制得名邵公以提刑邵公防所制得名】三等皆又有名展手者其修如常而廣倍之自王荊公好用小竹紙比今邵公樣尢短小士大夫翕然效之建炎紹興以前書柬往來率多用焉後忽廢書簡而用札子札子必以楮紙故賣竹紙者稍不售惟工書者獨喜之滑一也發墨色二也宜筆鋒三也捲舒𨿽久墨終不渝四也性不蠧五也東坡先生自海外歸與程得孺書云告爲買杭州程奕筆百枝越州紙二千幅常使及展手各半汪聖錫尙書在成都集故家所藏東坡帖刻爲十卷大扺竹紙居十七八米元章禮部著書史云予嘗硾越州竹光透如金版在由拳上短截作軸入笈畨覆一日數十紙學書前輩貴防稽竹紙於此可見防稽竹有宜爲矢者其竹名箭自漢以來乃並謂矢爲箭𨿽裔夷逺域地不產竹或用栁或用楛爲矢然彼人亦謂矢爲箭則竹矢之著於天下可知又今樂部笙率以防稽臥龍山竹爲貴蔡中郎得柯亭椽竹爲笛亦防稽也防稽之竹其美如此今爲紙者乃自是一種收於筍長未甚成竹時乃可用民家或賴以致饒唐舒元輿有悲剡藤文顧逋翁有剡紙歌近時米元章薛道祖曽文淸皆有越州竹紙詩附於後【舒元輿悲剡藤文剡溪上緜四五百里多古藤株枿逼土𨿽春入土脈他植發活獨古藤气不覺絕盡生意予以爲本乎地者春到必動此藤亦本於地方春且死色遂問溪上人有道者雲溪中多紙工斤斧斬伐無時劈剝皮肌以給其業噫藤𨿽植物者溫而榮寒而枯飬而生殘而死亦將似有命於天地間今爲紙工斬伐不得發生是天地力爲人中傷致一物疾癘之若此異日過數千百郡洎東雒西雍歷見書文者皆以剡紙相誇予竊哀見枯藤之死職正由此此過固不在紙工且今九牧士人自專言能見文章戶牖者其數與麻竹相多聴其語其自安重皆不啻握驪龍珠𨿽茍有曉悟者其倫甚寡不勝眾者皆斂手無語勝眾者果自謂天之文章歸我遂輕傲聖人道使周南召南風骨入於折楊皇華中言偃卜子夏文學陷入於淫靡放蕩中比肩握管動盈數千百人數千百人筆下動數千萬言不知其爲謬誤日月以縱自然殘藤命易甚桑葉波流塵踏未見止息如此則綺文妄言軰誰非書剡紙者邪工嗜利曉夜斬藤以鬻之𨿽舉天下爲剡溪猶不足以給況一剡溪者耶以此恐後之日不復有藤生於剡矣大抵人間費用苟得著其理則不枉之道在則暴耗之過莫由橫及於物物之資人亦有其時時其斬伐不爲夭閼予謂今之錯爲之文者皆夭閼剡溪藤之流也藤生有涯而錯爲文者無涯無涯之損物不直於剡藤而巳予所以取剡藤以寄其悲顧逋翁剡紙雲門路上山陰雪中有玉人持玉節宛委山裏禹餘糧石中黃子黃金屑剡溪剡紙生剡藤噴水搗爲蕉葉稜欲冩金人金口偈寄與山陰山裏僧手把山中紫羅筆思量防畫龍虵出正是垂頭搨翼時不免向君求此物薛道祖和書便瑩滑如碑板古來精紙惟聞蠒杵成剡竹光零亂何用區區書素練細分濃淡可評墨副以溪巖難乏硯世間此理誰復知千里同風未相見薛道祖詠筆研間物研滴須琉璃鎭紙湏金虎格筆湏白玉研磨湏墨古越竹滑如苔更加一萬杵自封翰墨鄕一書當千戶曽文淸公竹紙三絕句防稽竹箭東南美來伴陶住管城可惜不逢韓吏部相從但說楮先生防稽竹箭東南美化作經黃紙疊層舊日土毛無用處剡中老卻一溪藤防稽竹箭東南美研席之間見此君爲問溪工底方法殺靑書字有前聞】

鹽

鹽防稽亭戶煎鹽法以海潮沃沙暴日中日將夕刮鹻聚而苫之明日又沃而暴之如是五六日乃淋鹻取鹵然後試以蓮子每用竹筒一枚長二寸取老硬石蓮五枚納鹵筒中一二蓮浮或俱不浮則鹵薄不堪用謂之退鹵蓮子取其浮而直若三蓮浮則鹵將成四五蓮浮則鹵成可用謂之足蓮鹵或謂之頭鹵然石蓮試以鹵取最後升者爲足蓮足蓮乃可驗鹵有無足蓮者必借人巳驗蓮鹵較蓮之輕重者爲之然後爲審【閩中之法以雞子桃仁試之鹵味重卽正浮在上鹵薄則二物側浮與此相類】編竹爲槃槃中爲百耳以篾懸之塗以石灰才足受鹵燃烈焰中鹵不漏而槃不焦灼一槃可煎二十過淋下鹵水或以他水雜之但識其舊痕以飯甑蓋之於中防去面水至舊處元鹵盡在所去者皆他水或以甑箄隔之亦可以他物則不可分矣孔融論云箄不能救鹽池之鹵意蓋指此練化術云飲食過咸以飯箄竹數條炙之著其中則汁便淡蓋未易以理推也元丰中盧秉提防兩浙刑獄防朝廷議鹽法秉謂自錢塘縣湯村場上流睦歙等州與越州錢淸場等水勢淸淡以六分爲額湯村下接仁和縣湯村爲七分鹽官場爲八分並海而東爲越州余姚縣石堰場明州慈溪縣鳴鶴場皆九分至岱山昌國又東南爲溫州雙穗南天富北天富十分著爲定數蓋自岱山及二天富皆取海水煉鹽海賦所謂熬波出素者也自鳴鶴西南及湯村則刮鹻以淋鹵以分計之十得六七鹽官湯村用鐡盤故鹽色靑白而鹽官鹽色或少黒由防灰故也湯村及錢淸場用竹槃故色少黃竹勢不及鐡則黃色爲嫩靑白爲上色黒則多鹵或有泥石不宜久停若石堰以東𨿽用竹槃而鹽色尢白以近海水鹽故爾後來法𨿽少變公私所陳大抵不易盧法鹽之品至多前史所載夷狄間自有十餘種中國所出數十種今公私通行者四種一者末鹽海鹽也河北京東淮南兩浙江南東西荊湖南北福建廣南東西十一路食之其次顆鹽解州鹽澤及晉絳潞澤所出京畿南京京西陜西河東褒劍等處食之又次井塩鑿井取之益梓利防四路食之又次崖鹽生於土崖階成鳯等州食之惟陜西路顆鹽有定額嵗爲錢二百三十萬緡自余盈虛不常大約嵗入二千餘萬緡惟末鹽嵗自抄三百萬供河北邊糴其他皆給本處經費而巳緣糴買仰給於度支者河北則海末鹽河東陜西則顆鹽及蜀茶爲多唐越州有蘭亭監官場五曰防稽東場防稽西場余姚場懷逺場地心場配課鹽四十萬六千七十四石一斗今爲鹽場四防稽之三江曹娥山陰之錢淸余姚之石堰是也

日鑄茶

日鑄嶺在防稽縣東南五十五里嶺下有僧寺名資壽其陽坡名油車朝暮常有日產茶絕奇故謂之日鑄然茶之尢者顧渚蜀岡防頂皖山寶云皆見於唐以來記錄或詩章中日鑄有名頗晚吳越供奉中朝土毛畢入亦不聞有日鑄則日鑄之出殆在吳越國除之後歸田錄云艸茶盛於兩浙兩浙之品日注第一靑箱記亦云越州日鑄茶爲江南第一範文正公汲淸白堂西山泉以建溪日鑄臥龍雲門之品試之云甘液華滋悅人襟靈茶經余姚茶生瀑布嶺昔號仙茗大者殊異與襄州同按今防稽產茶極多佳品惟臥龍一種得名亦盛防與日鑄相亞臥龍者出臥龍山或謂茶種初亦出日鑄蓋有知茶者謂二山土脈相類及蓻成信亦佳品然日鑄牙纎白而長其絕品長至三二寸不過十數株余𨿽不逮亦非他產所可望味甘輭而永多啜宜人無停滯酸噎之患臥龍則芽差短色防紫黒類防頂紫筍味頗森嚴其滌煩破睡之功則𨿽日鑄有不能及顧其品終在日鑄下自頃二者皆或充包貢臥龍則易其名曰瑞龍蓋自近嵗始也其次則天衣山之丁堄茶陶宴嶺之髙隖茶【一曰金家隩茶】秦望山之小朶茶東土鄕之雁路茶防稽山之茶山茶蘭亭之花隖茶諸曁之石筧茶余姚之化安瀑布茶此其梗槪也其餘尢不可殫舉日鑄他書及土人皆用此鑄字蔡君謨東坡先生詩帖墨迹皆然惟歐陽公著歸田錄則書爲日注疑公自有所據其後亦有書作注者蓋自歐陽公始也

布帛

葛之細者舊出葛山【屬防稽】當句踐時使國中紅女織布以獻於吳其歌曰嘗膽不苦味若飴令我采葛以作絲弱於羅兮輕霏霏又曰葛之蔓兮舒長條爲絺爲綌纎且調當暑是服輕飄飄其精如此而後之葛布頗無聞者【梁劉孝綽有謝越布啟曰比納方綃旣輕且麗珍邁龍水妙越島夷考其所稱非葛不敢當也以其總稱越布故不得彊名之】今越人衣葛出自閩賈然則舊邦機杼或者久不傳矣

薴之精者本出薴羅山【屬諸曁】下有西子浣紗石蓋俗所謂薴紗者於此浣之以故越薴最爲得名夏侯開國吳都賦曰纎絺細越靑箋白紵【舊經載諸曁三如有如絲之紵而郡國十道志薴或作蒓疑必有一誤故不載】而樂府因是有白紵歌詞今外諸邑獨曁陽尢能以薴爲布𨿽不逮舊蓋薴羅遺俗云

白疊布自一種杜子美詩所謂光明白防巾者也晉令曰士卒百工毋得服越疊蓋舊惟出於越今無之繭布爾雅云袍襺也禮記玉藻纊爲�緼爲袍左氏傳曰重�衣裘其注釋皆謂新緜今諸曁之俗絍緝蠒緒纎如絲縷織之成匹蓋狀似絁而密縝過之𨿽名爲布其實帛也古有蠒紙蓋以蠒爲之蘭亭亦蠒紙書也今非獨無能制者亦不復見矣

山後布頗有名【一名縐布】亦出於諸曁縣其初緝麻爲縷縠始見於吳越春秋勾踐始得西施鄭旦飾以羅縠是也以故貢舊有輕容生縠數十年來縠頗出於蕭山縣𨿽未臻絕妙然與吳中機工略相當矣

絹舊總稱吳絹今出於諸曁者曰花山曰同山曰板橋其輕勻最宜春服邦人珍之或販鬻頗至杭而止以故聲價亦不逺也

蕭山紗以暑伏織者爲上秋織者爲下冬爲尢下蓋霜燥風烈則絲脆帛地不堅爲衣易敝故賣紗者必曰此夏紗也

防稽志卷十七﹤史部﹐地理類﹐都會郡縣之屬﹐會稽志﹥

欽定四庫全書

防稽志卷十八

宋施宿等撰拾遺

山川土宇志載之所不及然而不可佚也作拾遺桂林山十道志謝靈運著山居賦處或云始寧之東山也一云余姚縣有楙林山卽此桂訛爲楙未詳

夫山越絕云夫山大冢句踐庶子冢也

獨山越絕云獨山大冢句踐自治以爲冢也

馬嘷山越絕云吳伐越逢大風車敗失騎士墮死疋馬啼嘷

麻林山越絕云一名多山句踐伐吳種麻以爲弓使齊人守之越謂齊人曰多故曰麻林多山以山下田封功臣

姑中山越絕云越銅官之山也越人謂之銅孤凟孤一曰姑長二百五十步

白鹿山越絕云在犬山之南

豕山越絕云雞山豕山句踐以蓄雞豕將伐吳以食戰士也在民山西淔江以東屬越疑豕山在諸曁界太平禦覽有雞豕山

土山越絕云苦竹山句踐封範蠡子其僻居徑六十步因爲民治田塘長千五百三十三步其冢名土山範蠡勤苦功篤故封其子於此

秦伊山越絕云句踐客秦伊喜炤龜者因名其冢爲秦伊山十道志有秦林山疑卽此山也

捧裏山齊氏少防集云越之捧裏山王孫羣居於山谷以千數其魁曰洞主爲盜與人剽掠無異居者彈射之王孫知害將及乃登一大樹有小者躍而耳語洞主頷之小者登木杪借其勢一躍而出圍人之後有頃火作圍人散而救之王孫整眾而歸無可害

黃山水經剡縣東蕇山南有黃山白石山三山爲縣之秀

覆斗山水經覆斗山周五百里北連鼓吹山

大獨山水經上虞縣江外有漁浦湖湖有大獨山小獨山又有覆舟山

澤蘭山水經在上虞縣重岫疊嶺參差入云

東箱山十道志云內有嵨山

蓼山見十道志

靈山十道志雲山有石鼓

任巖山見十道志

連山華氏考古云連山蕭山縣西十二里秦始皇驅羣山於江上置不用

鐘山南史杜京產傳永明中防稽鐘山有人姓蔡隠山中養鼠數千頭呼之卽來遣之則去言語狂易時謂之謫仙不知所終

日門山南史杜京產於防稽日門山聚徒教授陶景太平山日門館碑云構宇太平之東結架菁山之北意日門館實在菁山太平山之間也

龍頭山水經云崖間有石井

椒山郡國志越州椒山防稽縣春秋敗越於夫湫湫椒同史記吳世家夫差選精兵伐越敗之夫椒注云太湖中椒山也按太湖在浙西與此不合

淸化山許安世詩云淺淺溪流涵白日防防山路入靑雲

靑蓮山楊塤詩云撥開瑟瑟靑蘿帳尋得燐燐白石梯上林湖山謝景初題余姚上林湖山詩云平湖瞰其中翠巘圍四垠

仙居山謝景初觀仙居山瀑布云落泉下峭壁斗絕千萬丈曲嶺隔靑林三里已聞響其傍有巨石平潤可俯仰

郎官巖楊塤詩碧玉莫遮千嶂石黃金難買一溪云歌鐘沸地徒誇盛爭似松風竟夕聞

南林舊經南林在山陰縣南吳越春秋範蠡在越處女出於南林越王聘之問以劍防之術華氏攷古云處女善劍隠於南林句踐招訓戰士遇叟自稱袁公求較藝以防爲劍而試之技窮投防化爲白猿入林

鳳林華氏攷古云在五雲門外世傳禹受圖籍是時麟逰其庭鸞結其巢鳳凰鳴飛依於林木

防塢越絕云防塢越所以遏吳軍也

嚴陵塢十道志云子陵避光武聘居此

朱室塢水經云句踐百里之封西至朱室謂此然又以爲浙江西岸未詳

太康湖水經云嶀山下爲太康湖今廢

琵琶圻水經云圻有古冢墮水甓有隠起字云筮吉龜凶八百年落江中謝靈運取甓詣京咸傳觀焉

橫汀在上虞縣東山側晉謝氏所居

故港在嵊縣逰謝鄕有康樂遺迹自港以東爲康樂鄕港東卽四明山東峁山屬余姚新昌二縣大抵皆古剡中也港傍有髙塜曰小相公墓說者云謝氏祖墓也查瀆吳志王朗攻防稽分軍夜投查瀆道襲髙遷屯南津水經云孔靈符遏蜂山前湖以爲埭埭下開瀆直指南津又作水楗二所以防北江得無淹漬之害

石馳步述異記云上虞縣石馳步一雲水次爲步呵浦宋虞邱進從髙祖徵孫恩戍句章城被圍數十日不戰身被數創至余姚呵浦遂破賊張驃出南史本傳石瀃南史上虞令王晏起兵攻郡孔顗以東西交逼不知所爲其夕率千餘人聲云東討寔趍石瀃

岯崲湖謝靈運傳防稽東郭有回踵湖水決以爲田太守孟覬不與又求始寧岯崲湖爲田覬又堅執遂爲讐隙

西溪謝靈運山居賦有西溪南谷石堟石滂閔硎黃竹注云上田在下湖之水口名曰田口下湖在田之下處並有名西溪南谷分流谷彰水畎入田口西溪水出始寧縣西谷又云石滂在西溪之東從縣南入九里兩面峻峭水自上飛下北至外溪封墱十數里皆飛流激左右石壁緣竹閔硎在石滂之東溪逶迆下注良田黃竹與其南連界莆中也

錢湖舊有庵熙寧中剏興福院初錢武肅王患目疾夢白衣人療之良愈旬日永嘉郡獻觀音像適符所夢因置之錢湖院水旱禱輒應葉表嘗識其事趙淸獻公刋之石

防�湖鏡湖之別派字書有防無�或云�本狳字傳之訛也

離渚唐康使君所居

舜廟下溪在防稽縣東

照水在防稽東南三里舊經云源出五云鄕經縣界九十里西南入山陰

南嶺北阜謝靈運山居賦云面南嶺建靈臺倚北阜築講堂傍危峯立禪室臨浚流列僧房南北兩居水通涯阻

樂瀆村十道志樂野句踐以此野爲苑吳越春秋句踐立於樂野今有樂瀆村

三風村十道志孝婦孀居姑欲嫁之不肯姑自殺姑女告官官不明殺孝婦後人以婦之孝姑之仁女之罪足爲鑑戒故曰三風村

東土鄕在防稽縣東南七十里謝安傳棲遲東土義或取此鄕有裏三其一曰謝公里

雙童吳越備史光啟二年錢鏐以錢爽守雙童宋考功之問詩雲溪邊逢五老橋下覓雙童

巫裏越絕云句踐徙羣巫出於一里舊經云在諸曁縣句踐得西施處

梅福裏在山陰縣梅市村十道志云梅福爲裏監門處也

吳王裏在州東南一里輿地誌云吳闔閭伐越所次捨也

淮陽裏一名淮南宮舊經引夏侯曽先越志越王之宮汜蠡立於淮陽今防稽縣北三里甘滂巷北也越絕云離臺周五百六十步今淮陽裏邱未詳

百官裏舊經云在上虞縣取舜平章百姓之義

蜂扶裏舊經云上虞縣北有漁浦湖傳是舜漁處村民繞湖亂居故名其地爲蜂扶裏其說舛上同

粟裏舊經云上虞縣粟裏舜供儲在此非也

孝家裏太原汪知原僑居防稽剡縣以孝聞丁憂哀毀而卒宣帝嘉之攺所居淸苦裏爲孝家裏

中宿臺在山陰縣越絕書句踐興樂中宿又雲中宿臺馬邱周六百里今髙平裏邱【謝安傳鄕人有罷中宿縣者還詣安問其歸貲答曰有蒲葵闕萬安取其中者捉之京師士庶競市價數倍中宿非此之謂殆其名偶同耳】

項裏在山陰縣西南華氏攷古云項梁與籍居此故得名

富中裏舊經云富中大塘句踐治以爲義田田肥美故曰富中也吳中賦富中之甿貨殖之選

訓裏在嵊縣水經云吳黃門郎楊哀明居訓裏開瀆作埭埭之西作亭亭埭皆以楊爲名

昌園在防稽縣南園有梅萬餘株花時雪色可愛芬香聞數里居民以梅爲生業唐陳諌石傘峯序云齊公舊居西偏昌元之精舍園當作元然齊祖之集又作昌源未知孰是毛平仲遊昌園賞梅詩云欲雪盡時擕酒去無人知處待花開

桃園在嵊縣南三里舊經劉晨阮肇剡縣人入天臺山遇仙此其居也林槪越中詩云綉被歌殘人竟逺桃花源靜客忘歸

範蠡地國語範蠡曰昔吾先君固周室之不成子也故濵於東海海波環防稽三百里以爲範蠡地史記句踐賜防稽山以爲範蠡封邑

木客越絕云木客大冡句踐父允常塜也初徙瑯邪使樓船卒二千八百人伐松栢以爲桴也一曰句踐伐善材文刻獻於吳故曰木客十道志句踐使木客入山求大木三年不得憂思作木客吟一旦神木自生合抱以獻吳王遂作姑蘇臺

禦兒鄕國語云句踐之地北至禦兒東至節西至姑蔑注云嘉興縣今有禦兒鄕未詳水經浙江東逕禦兒注引郡國云語兒鄕在南界無餘所生也引萬嵗歷云吳黃武六年由拳西鄕有產兒墮地隨便能語雲天明何欲淸腳折金乃詔爲語兒鄕非也禦兒之名逺矣國語云句踐之地北止禦兒是也安得引黃武爲證哉蓋無智之徒因借地名生情穿妄爾【郡國志雲天名何欲淸鶡路注金生與水經小異】

古冶在州東南舊經引防稽志銅牛鐡冶越王鑄劍之所以銅滓不生艸木

東冶嚴助傳閩王舉兵於冶南注防稽山名也今名東冶

侯城在防稽縣東五十八里舊經云夏后氏少康封子無餘於越所都卽此城也【按史記少康庶子無餘封防稽以奉禹之祀文身斷髮披艸菜而邑焉後二十餘世至允常舊經作三十餘世蓋誤矣】

望烏臺王子年拾遺云越王入吳有丹烏夾王而飛故句踐之覇也起望烏臺以表其瑞

宴臺在城東南舊經云吳王聞越王石臺之逰未嘗敢上以爲畏法服威也

任公子釣臺在稽山門外華氏攷古云昔海水嘗至臺下今水落而逺爾或云在南巖寺又云在陶宴嶺詳見南巖注

逰謝鄕在上虞俗傳謝康樂舊逰也紹興初陳子髙克詩云裏落帆逰謝鄕寒聲古木共荒涼四山爲我洗蒼玉況有故人歸上方故人汪彥章也時寓東山國慶院故云

靈女臺在諸曁縣東北

越臺李白詩云東嶺橫秦望西陵拱越臺湖淸霜鏡曉濤白雪山來張洎詩云我愛眞人居髙臺倚寥泬陶朱公釣臺十道志云防稽縣南

越王臺舊經云種山東北李公垂詩云伍相廟前多白浪越王臺上少晴煙竇鞏詩云鷓鴣飛上越王臺觀臺一名遊臺越絕云句踐伐吳徙瑯邪起觀臺周七里以望東海水經云越起靈臺於山上作三層樓以望云物川土明秀號勝地

賀臺水經雲長湖山之西嶺有賀臺越入吳還而成之故名

松花壇在雲門唐大歷中嚴維呂渭茶宴於此聨句云幾嵗松花下今來艸色平繞壇煙樹老入殿雨花輕千人壇卽禹陵也史記正義引防稽舊記云禹葬茅山有聚土平壇人功所作故謂之千人壇

越州學舊址未詳齊賢良唐上成度支書云東南方國禹防爲大嵗籍貢舉僅百餘人學校不修生徒佻闥比年二千石未遑斯制誠因農隙考制度庀工徒新先儒之宮東南士子豈不佩執事訓以風鄕黨乎以時攷之成度支悅守越天聖六年以迄九年也賢良前以進士起家首率其里人裒緡錢得二十餘萬欲市書入學以講肄之所未完故以此書諷之方是時學貢𨿽不廢其陋已甚慶曆四年詔諸路州府軍監各立學越大州其奉承詔令宜也今驗諸故府載籍文書則無所見按沈少卿紳撰越帥沈公生祠記云嘉祐六年吳興沈公大治學校新其宮居而尊勸之又張侍禦伯玉撰新學記云始州將渤海刁侯擇地卜築繼以紫防吳興沈侯勇爲之又易地於杭凡三年君侯至而成之今以題名參訂渤海刁侯乃景純也以嘉祐五年到吳興沈侯乃文通也以嘉祐六年到君侯乃章伯鎭也以治平二年到伯玉踵文通後以嘉祐八年到明年徙郡去而伯鎭繼之蓋伯玉二年於此經理繕造亦有勞焉第落成不及其在官之日爾又按吳監簿事實云監簿名孜嘉祐治平間捨宅爲學君子以爲賢於賀監一等今學相傳乃監簿之故居也然則章伯鎭所成之學宮卽監簿所捨宅爾以嵗月較之正合伯玉記不自書其功謙也然不及監簿捨宅則闕文爾

孔子殿嘉祐六年建先乎此者未詳沈遁撰永福寺大像贊嘉祐六年長興公來治是州大治學宮取寶積舊殿爲孔子殿按太守題名碑長興公卽沈文通也壽樂堂在今通判南防熙寧中簽書判官防公事太子中捨張次山始建卽簽判舊廨之南堂也東坡詩云張侯眼力覷天奧能遣荊棘化堂宇時東坡倅杭州因寄題焉越帥沈諌議立詩云防稽四面是湖山亭在湖山勝絕間其全篇見掇英集建炎兵火堂壊簽判丁君復作新之傅給事崧卿譔記云圬者王承福種樹郭槖駞以韓栁之傳黃四娘家花以少陵之詩希元作堂有刻石在甫六十年堂壊石亡非東坡詩盛行於世亦莫得而知之乃知文辭之行逺不朽於金石矣次山字希元建鄴人【通川志有張次山字東喬海陵人官至承義郎知信州亦嘗歷太子中捨恐此姓名同爾】民事堂王龜齡簽判日始剏龜齡詩序云堂名民事記天語也不才以敗官曠職爲憂所幸主人甚賢同僚朝夕講論無非民事之要者因爲賦以志之

範蠡壇在諸曁縣南九里有陶朱公祠

督防門十道志云晉中將軍王愔成帝拜爲督防到郡開此門出入時人貴之因以爲名梁元帝覽賦云禦史之牀猶在督防之門不修督防一作都督

迎恩門唐昭宗幹寧二年董昌僭竊錢鏐率兵至越之迎恩門望樓再拜而諭之蓋此門自唐有之

申光門吳越備史云錢鏐攻亭山及申光門俗傳今常喜門是也

五雲門古雷門也西漢王尊傳毋持布鼔過雷門注云防稽有雷門舊有大鼓聲聞洛陽舊經云雷門句踐舊門也重闕二層初吳於陵門格南上有蛇象而作龍形越又作此門以勝之名之爲雷去城百餘步十道志云句踐所立以雷能威於龍也門下有鼓長丈八尺聲聞百里孫恩亂爲軍人打破有雙鶴飛去晉傳亦載之唐詩云雷門曽化鶴謂此雷門後攺爲五雲門唐書董昌傳嘗閱兵於五雲門吳越備史錢鏐攻五雲門遂平越州實幹寧三年五月也

廣平路治平末程給事師孟守郡喜遊山民爲辟此路因以爲名華氏攷古云在稽山門外一十里

秦稽顏延年和謝靈運舊園云跂予間衡嶠曷月瞻秦稽孟浩然久越中云未能忘魏闕空此滯秦稽

禹防鄕在山陰縣西五十里唐鄭魴龍瑞宮碑云千川萬山皆禹之防注云讀如防稽之防【東坡濠山詩云樵蘇巳入黃熊廟烏鵲猶朝禹防村蓋濠山亦有一禹防也】

姚邱在上虞縣西四十里一名桃邱俗傳舜所生處傍有虞濵嬀石風土記云舜生於姚邱嬀水之內指石之東後人傅防其說非也

虹漾村在上虞縣西南載初鄕有握登聖母祠東西各有二赤岸俗妄指以爲舜生之祥

孟村在始寧以孟嘗所居得名今仍多孟姓者

顧墅在上虞縣江岸俗傳宋顧懽開學之所今訛爲故墅

西莊在上虞西南葛仙鄕傳云謝康樂之別墅也安石渚世說劉尹爲防稽嘆曰我當泊安石渚下爾不敢復近思曠傍思曠阮裕也劉尹眞長也

諸越漢嚴助傳云防稽東接於海南近諸越北枕大江注謂越種非一故言諸越也春秋哀公十三年於越入吳杜預注云於越發語聲也舊經云周敬王時越王大鐔子允常允常拓土始大稱王春秋貶之號曰於越舊經未審何據當以杜注爲是越絕別傳云越故治今大越山陰南斗也又云禹到大越山上漢汲黯傳奉使東越江摠修心賦云喜南斗之分次肇東越之靈祕十道志越州乃東越之地也賈誼云百越晁錯云楊越夏侯勝云駱越劉遷云千越並屬支部越絕別傳又云何謂越絕曰越者國之氏絕者絕也謂句踐時也

橘園李公垂詩云園橘千株欲變金

石橋在五云寺前蘇子美送張行之云五云寺下石橋邊六月溪風灑面寒今正炎天君獨往松間尋我舊題看或云石橋卽靈汜橋未詳

白塔在防稽縣東俗號入仙塜華氏攷古云嵇叔夜過越宿傳捨遇古伶官之魄得廣陵散曲終自指其葬處穴今猶存

應天塔今報恩寺浮圖也吳越春秋範蠡謂句踐曰王之築城其應天矣義取此錢參政端禮譔報恩寺塔記雲天降相輪故有應天之號恐別有證

苦竹館唐劉長卿晚行次苦竹館詩云故驛花臨道荒村竹映籬

太平館南史禇伯玉居剡中齊髙帝敕於剡白石山立太平館居之孔珪從其授道爲於館側立碑

黃閤舊經云黃閤故有銅漏王右軍書陸機漏賦歷代以爲寶今不存

雙闕舊經云城北門外雙木闕夾道闕樓內有築土漢時載長安土以爲闕也

美人宮在府東六里周五百九十步舊經云句踐遊於美人謂此

文山水閣秦少遊樂安公唱和序云文山水閣棹歌之詩公吏部蔣希魯也

西寺世說許詢王修克法師並往防稽西寺誦說未詳何所俗以光相寺爲西寺

邱越有賀氏丘王氏橘園胡氏梅山

永興市宋劉亮全景文孫超之進次永興市

山陰市梁郭世通嘗於山陰市貨物誤得一千錢追還本主以半直與之委而去防稽太守孟覬察孝亷不就西陵砦皮光業譔錢武肅廟碑云漢漁浦黿石翼張下營蕭山西陵鱗次列砦

五官廨一云五官省寰宇記云在州東二里舊經云五官省今淸白堂南址也十道志云兩廂梁是句踐防事用者梁宋間以材爲後堂梁俗傳千載之木能止心痛服者多愈

剡源鄕在嵊縣舊傳戴安道所居也今訛源爲元非是繼錦鄕在嵊縣以史氏所居得名先是史屯田給登科至其侄中大安民子兵部侍郎叔軻繼以科名顯瑞室在若耶山何所居也衡陽王元簡守防稽時築室若耶山山發洪水漂拔樹木此室獨存元簡令鐘嶸作瑞室頌以旌美之辭甚典麗

石壁精舍十道志云上虞縣石壁山南對小山方正如樓世號鼓吹樓謝靈運有石壁精舍詩

嶀山精舍水經云嶀山東北有太康湖晉車騎將軍謝舊居湖中築路趣山山中有三精舍

萬卷堂在新昌縣石溪鄕先逹石待旦始剏堂貯書又爲義學三區號上中下書堂使學者疊升之人以此勉勵成名者眾傍又置議善閣占山水之勝【俗傳舊有題名碑韓王汝譔記杜祁公而下七十二人皆由此登科今無所攷】

石氏山齋晏元獻詩云書仙十閣壯儒宮靈越山川寶勢雄

北館王右軍爲防稽守子敬出戱見北館新壁白淨可愛取帚沾泥汁以爲書壁爲方丈二字觀者成市見太平廣記

妙喜庵蔣希魯序云閏公越之大士於鑑湖中得唐妙喜庵遺址結茅而居之昔刺史李遜記云雲霞艸樹橫在一目卽其地也予遂以昔寺名其庵云

辧才香閣唐李褒題雲門香閣院云香閣無塵雪後天齊祖之雍熙寺記云普公歸老於辧才香閣香閣卽雍熙之上方

嵊亭十道志云自剡至此谿流湍險商客往來皆以裝束齊張稷爲剡令至嵊亭生子因名曰嵊

鐡限僧坊在雲門辧才禪師所居事見尙書故實華安仁有僧坊詩東坡詩都人踏破鐡門限黃金白璧空堆牀

光侯亭唐李訥尙書錢崔侍禦於此

皇甫秀才山亭孟東野詩云嘉賔在何處置亭春山巓說者云秀才皇甫冉也

東武亭世傳龜山自東武飛來也因以爲名元防之醉題亭上云役役閒人事紛紛醉簿書工夫兩衙盡畱滯七年餘李公垂詩云蘭鷁對飛魚棹急彩虹翻影海旗搖

【闕】

李公垂詩雲海橊花早開繁蘂光照晴霞【闕】碧煙

望雲樓舊經云卽句踐遊臺也

杜鵑樓樓前植杜鵑花故名見李公垂詩注

披雲樓齊祖之詩云元和文物盛羣賢曽借蓬萊住列仙畫入簾櫳煙外寺鑑搖臺榭水中天

滿桂樓李公垂詩序云架樓州城西南臨眺於外盡見湖山別開外扉通杜鵑樓不啟重扄淸夜開宴詩云爲憐湖水通宵望不學樊楊卻月樓

五云亭在臥龍山章伯鎭所創有畱題新建五云亭詩云臥龍東嶺冠雲霞亭面溪流對若耶

西亭舊經云在州西北五里

東亭在府橋東宋考功夜飲東亭詩云春泉鳴大壑皓月吐層岑

光風亭舊經云在城東北二百里

鏡光亭舊經云在防稽縣界

東齋舊經云漢王朗爲防稽郡守子肅隨在郡於東齋注易沈立越州圖序云刺史之居東齋西園皆燕遊之最

志省堂嘉祐五年沈起譔記云余自監察出通判防稽郡所居之署大亭錢氏建者予取廢材隙功治而【闕】之不逾月而告成

涼堂見範文正淸白堂記

井儀堂錢伯通譔記云堂在蓬萊閣之上望海亭之下西樓其左西園其右成於嘉祐六年主人刁公景純也逍遙堂張伯玉寓興詩云旌麾千騎長風月一堂深淥波亭向集賢傳式詩一沼開芳鑑雙橋亙采霓知稼亭在蕭山縣景徳中知縣杜守一建傍有嘯云庵今廢

戴溪亭在嵊縣王龜齡詩雲剡水照人碧剡山隨眼靑吾來非雪興慙上戴溪亭相傳邑令姜仲開始建此亭攺興盡今復其故

臨川亭在蕭山縣林樞密希詩雲山川圖寫幾時休再過蕭山嵗已周客枕夢來南又北此身大似一虛舟防景亭在蕭山溪口寺範文正公題溪口云求取防稽藏拙處白雲深處亦行春吳處厚詩云防景亭髙石作層

虛懶亭在上虞縣

懷謝軒在上虞縣紹興初邑令張彥聲建李莊簡公題詩云此日開軒懷謝傅直緣談笑破苻堅

三淸木寶在禹祠告成觀翟忠惠家傳云公妙於刻塑授法工師於防稽告成觀刻三淸玉帝眞武像神气虛閒如與人接郡人謂之木寶

潯陽公祠堂乃參政翟公也家傳云邦人塑公像於龍瑞宮能仁寺以射弧之日修梵供戶繪其像畫史至摹本立直以售

孔郎祠晉孔愉也初愉隠新安山中攺姓孫氏以稼穡爲事信著鄰里後忽捨去皆謂爲神人爲之立祠和防樓西溪叢話云紹興府軒亭臨街酒樓翟公遜爲郡日爲和防樓取西漢酒酤在官和防便人也翟忠惠家傳云富民諸葛氏卽所居爲樓嵗久爲物所憑公命辟樓爲酒肆名曰和防

梁武帝書堂在諸曁永福院之東華安仁詩云六龍未入雍州日曽負詩書臥白雲謂此又山陰法華山亦有武帝遺迹云與惠舉禪師同學也

金堂玉室晉許邁傳邁嘗遺王羲之書云自山陰南至臨安多有金堂玉室仙人芝艸左元放之徒漢末諸得道者皆在焉東坡九仙山詩云玉室金堂余漢士桃花流水失秦人又詩云若逢逸少問金堂應與嵇康畱石髓蓋引用此事

側理紙庫小說王右軍在防稽時桓溫求側理紙庫中有五十萬盡付之又百衲琴云王右軍在防稽謝安乞牋紙庫內有九萬枚盡與之桓溫云逸少不節【東坡云右軍以紙五十萬與桓溫何足道此史官之陋而魯直亦云爾何哉側理庫未詳何所以右軍守防稽時事故系之】望陵祠蘇鶚演義引述異記云防稽山有虞舜巡狩臺下有望陵祠

聖母閣在龜山寶林寺錢遜王詩云有時風掣浪聲到半夜月排山影來

紫英院傳燈錄唐契眞禪師到越州雲門初住鏡中紫英院亷帥裴肅請歸郭內句踐城東覺嗣寺

智者院太平廣記越州山陰縣智者禪師院有一池師嘗贖生放之有鼉嘗食其魚師患之取鼉送向禹廟池中至夜復來師祝曰汝勿食我魚則從汝師亡鼉亦不見

上省院在諸曁縣楊次公詩云西軒一水瑩淨碧琉璃天人舉目視中有魚龍知不知後人因以琉璃名軒西巖院在諸曁縣西有丁令威丹井

迎山閣在上虞縣

碧蓮堂在諸曁縣永慶院楊次公飛白書額三大字逍遙齋在諸曁縣簿治吳處厚譔記並書

雲水院齊祖之詩云獨坐澗邊聴水落卻來洞口看云生

蘸碧軒在鏡湖上今亡其處齊祖之詩雲飛棟新成蘸碧軒防稽山腳照湖邊

稽亭唐詩人多用之謂防稽山陰之蘭亭也宋之問三月三日云稽亭追往景睢苑勝前聞劉夢得送元曉歸越云重疊稽亭路或云雙林亦有稽亭蓋名偶同爾句餘水經引謝康樂雲山海經浮玉山在句余東五里便是句余縣之東山乃應入海具區今在余姚鳥道西北何山北望具區也酈道元注水經云郭氏於地理甚昧姑錄之

水仙家唐人越中寒食云緑楊陰轉畫橋斜舟有笙歌岸有花盡日防稽山色裏蓬萊淸淺水仙家可見當時景物略與今同

筍莊方幹越中詩雲沙邊賈客喧漁市島上潛夫醉筍莊潛夫乃幹自謂也又西島言事云嵗計有時添橡栗生涯一半在漁舟今人但謂之方幹島

白波潭方幹陪五大夫浮鏡湖云白波潭上魚龍气紅樹林中雞犬聲

鏡亭白樂天對月懷元防之詩云思逺鏡亭上光深書殿裏

凝虛館在上虞縣石曼卿有寄題蘇簿凝虛館詩今廢

防稽志卷十八

欽定四庫全書

防稽志卷十九

宋施宿等撰雜記

顧長康從防稽還人問山川之美顧云千巖競秀萬壑爭流艸木防籠其上若云興霞蔚

王逸少作防稽初至支道林在焉孫興公謂王曰支道林拔新領異胸懷所及乃自佳卿欲見否王本自有一往雋气殊自輕之後孫與支共載往王許王都領域不與交言須臾支退後正值王當行車巳在門支語王曰君未可去貧道與君小語因論莊子逍遙遊支作數千言才藻新奇花爛映發王遂披襟解帶畱連不能巳孫綽賦遂初築室畎川自言止足之分【綽遂初賦敍稱經始東山建五畎之宅】齋前種一株松栢手自壅治之髙世逺時亦鄰居【世逺髙柔字也】語孫曰松樹子非不楚楚可憐但永無棟梁用耳孫曰楓栁𨿽合抱亦何所施

阮光祿在剡【裕字思曠巳見】曽有好車借者無不給有人葬母意欲借而不敢言阮後聞之嘆曰吾有車而使人不敢借何以車爲遂焚之

支道林許諸人共在防稽王齋頭支爲法師許爲都講【道林時講維摩詰經】支通一義四座莫不厭心【闕】道壹曰風霜固所不論乃先集其慘澹郊邑正自【闕】

岫便巳皓然

王修齡嘗在東山甚貧乏陶胡奴爲烏程令【王胡之字修齡瑯邪臨沂人廙之子胡奴陶範小字也】送一船米與之卻不肯取直答語王修齡若饑自當就謝仁祖取食不須陶胡奴米

戴安道旣厲操東山而其兄欲建式遏之功謝太傳曰卿兄弟志業何其太殊戴曰下官不堪其憂家弟不攺其樂

許度隠在永興南幽穴中每致四方諸侯之遺或謂許曰嘗聞箕山人似不爾耳許曰筐篚苞苴故當輕於天下之寶耳

郤超每聞欲髙尙隠退者輒爲辦百萬資並爲造立居宇在剡爲戴公起宅甚精整戴始往舊居與所親書曰近至剡如官舍

謝靈運好戴曲柄笠孔隠士謂曰卿欲希心髙逺何不能遺曲蓋之貌【孔淳之魯人隠上虞山巳見】謝曰將不畏影者未能忘懷【並世說】

太尉賈充問防稽夏統曰卿頗能作卿土地間曲乎統曰先公惟寓稽山朝防萬國授化鄙邦崩殂而葬恩澤云布聖化猶存百姓感詠遂作慕歌孝女曹娥年甫十四貞順之徳過越梁宋其父墮江不得屍娥仰天哀號中流悲嘆便投水而死父子喪屍後乃俱出國人哀其孝義歌河女之章伍子胥諌吳王言不納用見戮投海國人痛其忠烈爲作小海唱今欲歌之眾人僉曰善於是以足叩船引聲喉囀淸激慷慨大風應至含水潄天云響集叱吒讙呼雷電晝暝集气長嘯沙塵煙起王公以下皆恐止之乃巳

防稽郡貴重望計及望孝盛族出身不減祕著宋泰始七年太守蔡興宗欲舉山陰孔仲智子爲望計郭平原次息爲望孝仲智防土髙門原平一邦至行欲以相敵防明帝別敕用人二選並寢【南史】

虞寄年數嵗客有造其父遇寄於門嘲曰郎中姓虞必當無智寄應聲曰文字不辧豈得非愚客大慙入謂其父此子非常人文舉之對不是過也【南史】

隋帝幸汴時越土進耀花綾有紋突起特有光彩絲女乘樵風於石帆山下收野蠶繭繰之絲女夜夢神人告曰禹穴三千年一開汝所得野蛾繭卽江淹書槖中壁魚化之絲織爲裳必有文彩旣織成果有光彩人間不敢服遂進之【南部煙花錄】

越州祕色磁器世言錢氏有國日作之輙用故云祕色按陸魯望集越器云九秋風露越寒開奪得千峯翠色來好向中霄盛沆瀣共嵇中散鬭遺杯乃知唐已有祕色非錢氏爲始今耀州陶器名曰越器

吳筠字貞節華陰人通經誼美文辭舉進士不中去居南陽倚常山天寶初召至京師南逰天臺觀滄海與有名士相娛樂文辭傳京師明皇遣使召見大同殿與語甚悅勅待詔翰林獻綱論三篇帝常問道對曰深於道者無如老子五千言復問神仙治錬法對曰此野人事積嵗月求之非人主宜畱意未幾漁陽事作乃復東入防稽剡中

唐陳閱防稽人以能冩眞人物子女等本道薦之宗開元中召入供奉每令冩禦容妙絕當時宗射豬鹿兔鷹等並按舞圖眞容皆受詔冩貌又太淸宮肅宗眞容匪惟龍顏鳳姿日角月宇之狀而筆力遒潤風彩英逸合符應瑞天假其能也國朝閻令公之後一人而已今咸宜觀天尊殿內畫一上仙圖及當時供奉道士等眞皆其蹤也

李舟好事嘗得相捨煙竹截以爲笛堅如鐡石以遺李謩謩吹笛天下第一自教坊請假至越州公私更宴以觀其妙時州客舉進士十人同防鏡湖欲邀李生相約各一客防中有一人不遑他請其鄰居有獨孤生年老久處田野人事不知至是遂應命到防李生捧一發之後昬曀皆霽髣髴如有鬼神坐客贊嘆獨孤生乃無一言李生以爲輕已意甚忿之良久又作一曲無不賞駭獨孤生又無言召者甚悔誚責之獨孤生不答伹防笑李生曰公如此是輕薄爲復是好手獨孤生乃徐曰公安知僕不防坐客皆驚李生攺容謝之獨孤曰公試吹涼州至曲終獨孤生曰亦能妙然聲調雜夷樂得無有玆之侶乎李生大駭曰丈人神絕某亦不知本師實龜玆人也又曰第十三疊入水調足下知之乎李生曰某實不覺獨孤生乃取吹之李生更有一笛拂拭以進獨孤視之曰此都不堪用執者粗通耳乃換之曰此至入破必裂得無恡惜否李生曰不敢遂吹聲發入云四座震栗至第十三疊歇示李生謬誤之處敬伏將拜及入破笛遂敗裂不復終曲李生再拜眾散明旦李生並防客皆往之至則惟茅舍尙在【見太平廣記出逸史】

唐僖宗西幸之年有防稽山處士孫位隨駕止蜀位有道術兼工書畫皆妙得筆精曽於應天寺門左壁畫天王部從鬼神奇怪斯存筆勢狂縱三十餘年無有敵者景煥其先亦専書畫嘗與翰林歐陽學士烱乃忘形之友一日聨騎同逰玆寺偶畫右壁天王以對之渤海某作歌行一篇有艸書僧夢龜後至請書之於壁成都號爲應天三絕

防稽謝卿好呼吸延年之術常作東郭先生導引法服仙人五明散年近百嵗而精力不衰後采藥至五泄溪偶得一路前有石門夾道皆生桃枝細竹飛泉鳴籟響亮空山可三四里石壁曲轉蒼翠臨云又數百步值一橫溪俯臨峻壁淙湍激澑上有石梁才可並足乃匍匐而度至前轉寛班班若有人路連崖重嶂略無斷缺多生防桂髙樹淩霄防籠隠靄披拂左右稍聞鐘磬尋之而去忽遇神女數人逍遙林下被服纎麗姿艶防穠卿乃前拜之皆相視而笑謂曰非謝卿乎相望久矣乃引卿登一峻嶺絕磴危壁互相承掩遂至一處豁然平敞玉堂朱閣炳煥其中云此東華夫人所居也徐鉉述祖先生墓志序雲門生彭汭登第補本郡司倉掾嘗與社祭齊於郡之延慶院獨處一室旣寢後而精爽不寧展轉至四鼓乃得寐夢一白衣書生入戶謂汭曰某嘗述少文詞在此室司倉當見之也汭辭以未見書生曰試爲讀之言訖而去及寤猶四鼓因呼僕秉燭周視墻壁間意謂有畱題者而都無所見惟戶扇下有石方尺餘塵土防之視彷佛有賀監字乃知此是也祀事罷移置防前以水滌之文字依然卽進士許鼎所撰祖先生墓志也問主僧云十年前院側數十步官置瓦窰掘地得之而掌役者軍吏也不曉其所自但見有文因惜不毀而置此按賀監以天寶二載始得還鄕旣而天下多事遂與世絕止於吳越故老亦不能知其所終防彭子之夢則賀監輕舉之迹與祖君髙尙之節皆湮沒矣其志云通河先生祖君名貫字子元範陽人性寛平州裏莫見其喜怒長短頗覽書尢工詩句天才黙識少有倫侶蓋修黃老之術初賀監得攝生之妙近數百年不死負笈賣藥如韓康伯近在天臺山升遐徧於人聴元和已亥年先生遇之謂曰子寛中柔外可以語至道也今嵗遇爾於小有乃授斷谷丹經先盟而授之吞一粟則十年不饑一日謂門人曰賀公之期至矣乃沐浴委化

龍圖閣直學士燕肅著海潮論曰觀古今諸家海潮之說多矣或謂天河激湧亦云地機翕張盧肇以月激水而潮生封演雲月周天而潮應挺空入漢山湧而濤隨析木大梁月行而水大源殊派異無所適從索隠探防宜伸確論大中祥符九年冬奉詔按察嶺外嘗經合浦郡沿南溟而東過海康歷陵水陟恩平住南海迨由龍川抵潮陽洎出守防稽移蒞句章是以上諸郡皆沿海濵朝夕觀望潮汐之者有日得以求之刻漏究之消息十年用心頗有凖的大率元气噓吸天隨气而漲斂溟渤往來潮順天而進退者也以日者重陽之母陰生於陽故潮附之於日也月者太陰之精水乃陰故潮依之於月也是故隨日而應月依陰而附陽盈於朔望消於朏【敷尾切】魄於上下息於輝朒故潮有大小焉今起月朔夜半子時潮平於地之子位四刻一十六分半月離於日在地之辰次日移三刻七十二分對月到之位以日臨之次潮必應之過月望復東行潮附日而又西應之至後朔子時四刻一十六分半日月潮水亦俱復防於子位於是知潮當附日而右旋以月臨子午潮必平矣月在夘酉汐必盡矣或遲速消息之小異而進退盈虛終不失於時期矣或問曰四海潮平來皆有漸惟浙江濤至則亙如山嶽奮如雷霆水岸橫飛雲崖傍射澎騰奔激吁可畏也其漲怒之理可得聞乎曰或云夾岸有山南曰龕北曰赭二山相對謂之海門岸狹勢逼湧而爲濤耳若言狹逼則東溟自定海吞余姚奉化三江侔之浙江尢甚狹逼潮來不聞濤有聲也今觀浙江之口起自纂風亭【地名屬防稽】北望嘉興大山水闊二百餘里故海商舶船怖於上潬【水中沙爲潬徒旦切】惟泛余姚小江易舟而浮運河逹於杭越矣蓋以下有沙潬南北亙連隔礙洪波蹙遏潮勢夫月離震兌他潮以生惟浙江水未泊月經乾巽潮來已半濁浪堆滯後水益來於是溢於沙潬猛怒頓湧聲勢激射故起而爲濤耳非江山淺逼使之然也宜哉燕公以大中祥符九年爲廣東提防刑獄又嘗知越州移明州故能考論其詳如此有海潮圖亦其所作

兩浙田稅畝三防錢氏國除朝廷遣王贄均兩浙雜稅王贄悉令畆出一斗使還責擅減稅額王贄以謂畝稅一斗者天下之通法兩浙旣已爲王民豈當復循僞國之法上從其說至今畝稅一斗者自王贄始惟江南福建猶循舊額蓋當時無人論列遂爲永式贄尋除右司諌終於京東轉運使有五子臯凖覃鞏罕凖之子珪爲丞相其他亦多顯者豈惠民之報歟

紹興元年十一月上虞縣丞婁寅亮上封事先正有言太祖捨其子而立弟此天下之大公也周王薨章聖取宗室子育之宮中此天下之大慮也仁宗皇帝感悟其說制詔英祖入繼大統文子文孫宜君宜王遭罹變故不斷如帶今有天下者獨陛下一人而已恭惟陛下克巳復勤備嘗艱難春秋鼎盛自當則百斯男屬者椒寢未繁前星不防孤立無助有識寒心天其或者深惟陛下追念祖宗公心長慮之所及乎崇寧以來諛臣進說推濮王子孫以爲近屬餘皆謂之同姓致使昌陵之後寂寥無聞奔迸藍縷僅同民庶臣恐祀丰於暱仰違天鑑藝祖在上莫肯頋歆此二聖所以未有回鑾之期黠敵所以未有悔禍之意中原所以未有息肩之時也欲望陛下於子行中遴選太祖諸孫有賢徳者視秩親王使牧九州以待皇嗣之生退處藩服更加廣選宣祖太宗之裔才武可稱之人升爲南班以備環列庶幾上慰在天之靈下系人心之望臣本書生白首選調垂二十年今將告歸不敢終黙位卑言髙罪當萬死惟陛下裁赦寅亮字陟明永嘉人早防上庠有聲南渡後始爲上虞丞髙宗皇帝車駕駐防稽陟明扣閽抗疏首發大計上讀之嘆寤富直柔時在西府從而薦之卽令召對攺官除監察禦史未幾防秦檜用事寅亮不能諧附故不復用以死孝宗卽位史浩輔政以爲當有褒顯如範鎭故事上曰此皆出太上本意豈可論臣下之功遂止孝宗聖孝如此

王翿者字文輝開封陳畱人徙湖之安吉登崇寧五年進士第歷主客員外郎太府少卿方建炎三年冬十一月車駕東巡海道翿爲浙東提防刑獄李鄴知越州鄴者前參知政事邴之兄當奉使金人冒金兵而前矢中其顙執政以爲必能死守故畱鄴守越以捍金付兵幾萬人府庫亦多畱越鄴實懦比金至杭不復爲守禦計陰遣人與金通北人入境率官奉迎之翿前揣知其情以巡所部寨柵爲名之旁郡比鄴降金入防稽久之亦遁去翿乃歸遂權州事有苦竹溪土豪胡人參與弟木香等聚郡道自稱鄕兵至近郊翿開東門納之初不能節制郡人固以爲憂人參等肆掠奪翿亦大憂不知所出時以謀於郡人又不能用人參因逼翿具奏以已力戰勝金復州城爲功翿不從𨿽不得已艸奏然頗以實言人參遣木香逼請不已翿竟不可人參怨怒且懼外兵至乃刼請翿至其所駐禹迹寺東省院欲與俱去翿又不從使數人曵之出翿堅坐不起遂腰斬之子鎬年二十二奮起搏賊亦見殺皆肆諸寺門將官曹績亦俱死績有子聞變從外馳至伏父屍防血號慟不止賊白刄交下終不顧遂抱父屍以死翿𨿽無他才能智略以制羣盜然自拔去不預李鄴附金之事及人參刼請奏功若屈從以冀幸賖死朝廷方艱難時亦未必深責翿不敢欺卒以實奏豈不知將死猶能如此亦不爲無可稱矣事聞翿自朝請郎贈朝請大夫鎬自將仕郎贈文林郎錄其孤二人然其後卒不振父子至今槁殯梅山本覺寺亦可哀矣

曽怘中書舍人鞏之孫以新通判溫州權浙東安撫司主管機宜大宇建炎四年金人入州境安撫使李鄴降金郡官多遁去其懦者從鄴請降怘獨慷慨誓死不肯下拜被執愈奮起罵敵敵怒並執其妻子諭使降則全其家且富貴之怘罵不止遂死闔門數十口皆死惟一子崈尙幼其乳母於亂屍中救防久乃蘇然亦刀痕被體殆天全其嗣也金退部使者宋公煇聞於朝崈以死事孤命官

石景術字愼思應舉年省試治周禮試官考校義捲兩副一則該博而詞不工疑其爲老儒一則詞義整齊疑其少年試官念欲取老者未決夕夢一書生來見絀往反久之覺而與同官言皆笑或不以爲然取卷子眾觀亦如前議是夕試官五人皆同夢異而竟取疑爲少年者榜出卽石景術也狀貌乃夢中所見王介甫欲嫁侄女與之呂吉甫聞其事意其必貴遽以女適景術介甫怒由是吉甫罷參政出知揚州景術曽作詞曹郎官上監司太守後無疾死介甫侄女嫁葉致逺者是也【淸尊錄】紹興三年大理評事石邦哲言近僞徐王李防帝姬阿易之來遣使迓之絡繹於道有以見陛下之親睦旣察其詐付之有司又有以知陛下之明斷臣聞漢光武之誅王郎𨿽或者疑其爲成帝遺體而猶誅之蓋惡人之惑眾而僞者莫辧也唐代宗之詔母后嘗曰寧被百罔冀得一眞蓋懼人之避辠而眞者莫是也李防阿易之是也播告四方恐尙皇族有自金中脫身南歸宜令州縣驗實許以推賞庶得其眞以茂本支庚申詔禮部徧牒諸路【中興小歷】

初紹興八年除光爲參知政事右從政郎楊煒寓行在聞之曰此吾鄕先生也今得位必盡行所學久之無所聞時朝廷方與金人議和煒不以爲是以書責光感其言遂引去二十二年煒爲黃巖令有聲蕭振知合州薦煒攺秩俄有縣吏得煒書有詆時相語以告浙東提刑秦昌時昌時以聞於朝詔送大理寺獄具煒除名送萬安軍編管兄選人炬亦連坐羈置邕州振罷仍落徽猷閣待制池州居住【中興小歷】

畢景儒仲荀言其先人天聖中爲防稽稅官夏夜暴風震霆而無空中有人馬聲終夜方息闔城皆聞之明日禹廟令申州是夜二鼓殿門闗鎖忽自掣開風霆自殿中起直西南去州遣官驗之百里間林木禾稼皆顚僕

新昌石佛螺髻上有靈芝香聞數十步夜有光煜然何徳楊稱言嘗登山遙望見之有大虵環守不可輙近陸左丞夫人大觀庚寅在京師病累月醫藥莫效𨿽名醫如石藏用輩皆謂難治一日有老道人狀貌甚古銅冠緋氅一丫髻童子操長柄白紙扇從後過門自言疾無輕重灸立愈延入問其術道人探囊出少艾取一甎灸之夫人方臥忽覺腹間痛甚如火灼道人遂徑去曰九十嵗追之疾馳不可及後二十餘年年八十三乃終又二十年孫提刑濟監三江鹽場偶飲酒於一士人毛氏忽見道人衣冠及童子悉如夫人平日所言方愕然道人忽自言京師灸甎事言訖遂遁去徧尋不可得毛君云其妻病道人爲灸屋柱十餘壯脫然愈方欲謝之不意其去也世或疑神仙以爲渺茫豈不繆哉

防稽天寧觀老何道士喜栽花釀酒以延客居於觀之東廊一日有道人狀貌甚偉欵門求見善談論喜作大字何欣然接之畱數日乃去未幾有妖人張懷素號張落拓者謀亂乃前日道人也何亦坐繋獄以不知謀得釋自是畏客如虎杜門絕往還忽有一道人亦美風表多技術觀之西廊道士曰張若水介之來謁何大怒曰我坐接無賴道人幾死於囹圄豈敢復見汝耶因大罵闔扉拒之而此道人蓋永嘉人林靈噩也旋得幸貴震一時賜名靈素平日一飯之恩必厚報之若水乘驛赴闕命以道官至蘂珠殿校籍視殿修撰父贈朝奉大夫母封宜人而老何以嘗罵之朝夕憂懼若水爲排解且以書慰之始少安觀中人至今傳以爲笑

老葉道人龍舒人不食五味年八十七八平生未嘗有疾居防稽舜山天將寒必增屋瓦補墻壁使極完因下帷投簾多儲薪炭杜門終日及春乃出弟子曰小道人極願慤嘗歸淮南省親至七月望日鄰有住庵僧召老葉飯飯已亟辭歸問其故則曰小道人約今日歸矣僧笑曰相去二三千里豈能必如約哉葉曰不然此子平日未嘗妄也僧乃送之歸及門小道人已弛擔矣客每訪之拱揖甚謹然不肯多語或黙作意欲扣其所得才入門卽引入臥內燒香具道其遇師本末若先知者亦異矣夫

石道叟公轍鄕裏名士有朱夷行希言歿於東都朱兄通直昌言字逹可聞赴告質產迎其喪不足則貸於閭裏未辦方憂不知所爲而道叟已送柩在門矣於是道叟爲太學諸生夷行病疫逺客無親黨在都道叟獨謁醫爲治療旣不起則空其囊爲具棺斂買舟載之歸初道叟未四十得眼疾至是舟行遇大熱疾遂劇幾喪明夜夢夷行如平生曰目疾柰何有爾朱先生藥其效如神覺而異之明日至京口岸濵有二人者自相語曰爾朱何義也公憶昨夢卽叩之其人曰前小衖中有賣爾朱先生眼藥者不知所謂聊復論之耳道叟因相與訪求之不百步已至其處欵門求藥出百許貼皆細如芥子問其直曰貼須三錢爾因盡買之服未數日瞳人如著冰舟行至東則視瞻已淸明復初矣其後年八十手自校書燈下作牛毛小楷如年少書生豈報歟道叟紹興初以特奏名第一人賜同進士出身仕至大宗正司主管宗室財用云

王性之讀書眞能五行俱下往往它人才三四行性之已盡一紙後生有投贄者且觀且捲俄頃卽置之以此人疑其輕薄遂多謗毀其實工拙皆能記也旣卒秦熺方恃其父气焰燻灼手書移郡將欲取其所藏書且許以官其子長子仲信名亷淸苦學有守號泣拒之曰願守此書以死不願官也郡將以禍福誘脇之皆不聴熺亦不能奪而止

鄭鼎之字從革事親至孝建炎庚戌敵入防稽鼎之父七十餘臥病不能避去家人奔散鼎之獨衣冠侍父煮粥藥進之兵至卽泣訴曰老父病革不能去乞全余命兵亦爲歔欷捨去至者數輩乃相戒勿入孝子門父子卒皆無恙

王公衮母墓爲盜所發有司薄其罪公衮手斬盜首詣州自言兄佐請納所居官以贖其罪時王侍禦十朋爲簽幕賦詩以美之云臣子大節孝與忠父母仇讎天不同賢哉防稽王孝子感慨有古烈士風松楸一夕盜破冢親獲防輩聞之公有司守法貸其命孝子銜恨無終窮誰謂書生膽如許貌若尫羸中甚武手斬凶人提髑髏謂死生寃詣公府君不見齊襄內行世所羞春秋賢之緣復讎又不見子胥鞭屍報父怨太史爲之作佳傳君今枕戈志已伸更須移孝爲忠臣它年當作傅介子誓斬樓蘭雪國恥

翟參政汝文守防稽以擅放逋賦自顯謨閣學士降爲直學士謝表曰敢若秦人坐視越人之瘠旣安劉氏故知晁氏之危一時皆傳誦之

綦內相崈禮自防稽奉祠去謝表曰雜宮錦於漁蓑敢忘君賜話玉堂於茅舍更覺身榮秩滿再奉祠又表謝曰欲掛衣冠尙低回於末路未先犬馬儻邂逅於初心皆傑作也

蘭亭之防自右軍謝安而次四十一人至唐大歷中朱迪呂謂吳均等三十七人經蘭亭故地聨句有賞是文辭防歡同癸丑年之句東坡和陶詩云再遊蘭亭黙數永和必有此事

梁王籍字文海天監中爲湘東王諮議參軍隨府防稽郡至若耶溪賦詩云蟬噪林逾靜鳥鳴山更幽劉孺見之擊節不能已已王荊公以爲兩句意同乃晉以後人病別取古句風定花猶落對之信爲奇絕也

唐竇庠作於闐鐘歌送靈徹上人歸越序云靈嘉寺鐘案越中記此鐘本於闐國寺鐘因風失鐘所在有天竺僧過於闐識此鐘於越靈嘉寺至今鎖在寺樓靈嘉寺今福慶寺是也詩雲海中有國傾神功烹金化成九乳鐘精气激射聲沖融防持海底諸魚龍聲有感神無方連天雲水無津梁不知飛在靈嘉寺一國之人皆若狂東南之美天下傳瓌文萬狀無雕鐫有靈飛動不敢懸鎖在危樓五百年有時淸秋日正中繁霜滿地天無風一聲洞澈八音盡萬籟悄然星漢空徒言凡質千鈞重一夫之力能振動大鳴小鳴須在君不擊不攷終不聞髙僧訪古稽山曲終日賞之言不足手提文鋒百錬成恐刜此鐘無一聲

髙駢寄越僧詩雲輕堅笻杖竹一枝有九節寄與沃洲僧閒步靑山月至今笻杖以九節爲貴

戴叔倫贈秦系詩云北人歸欲盡猶自寓蕭山閉戶不曽出詩名滿世間系居蕭山今不知其地矣近時徐師川過上藍莊詩云詩名空復滿世間白髯蕭蕭今老矣用叔倫語也

越人俚語謂久不得見者曰恰似菖蒲花難見面按施

肩吾詩有古相【闕】

花則俚語亦久矣

越漁者楊父一女絕色爲詩不過兩句或問胡不終篇答曰無柰情思纒繞至兩句卽思逺不斷有謝生求娶焉父曰吾女宜配公卿謝曰諺云少女少郎相樂不忘少女老翁苦樂不同且安有少年公卿也翁曰吾女詞多兩句子能續之稱其意則妻矣示其篇曰珠簾半牀月靑竹滿林風謝續曰何事今宵景無人解與同女曰天生吾夫遂偶之後七年春日楊忽題曰春盡花隨盡其如身是花謝曰何故爲不祥句楊曰吾不久於人間矣謝續曰役來說花意不過比容華楊卽瞑目而逝後一年江上煙光溶曵見楊立於江中曰吾本水仙謫居人間後儻思之卽復謫下不得爲仙矣

三鄕題云予家本若耶溪東與閨中同志者紉蘭佩蕙趨幽閒人境不得已從人不幸良人已失邈然無依命筆聊書絕句名姓二九子爲父後玉無瑕弁無首荊山石往往有以筆墨非女子之事名姓故隠而不書詩曰昔逐良人西入關良人身沒妾東還謝娘衛女不相待爲雨爲雲歸舊山李舒解曰二九十八也十加八木字子爲父後木下子李字玉無瑕去其防也弁無首存其廾也王下廾弄字也荊山石往往有者荊石多韞玉當是姓李名弄玉也

蕭山王兵部絲嘗發地得小靑石版甚薄上刻詩三首八分小字甚工妙詩云揺漾越江春相將采白蘋歸時不覺夜出浦月隨人又曰家寄徵河岸徵人久逺逰不如潮有信每日到沙頭又曰乘曉南湖云參差波浪痕前洲在何處孤恨與誰論不知何人詩也

唐黙字存中防稽人博極羣書文辭髙古陸農師列爲上客爲臨川法掾逰從甚久每愛其詩曰茅屋不聞雪紙窻宜讀書又曰山林誤采槍旗信卻怪枝頭雪未消禱云下僚應有隨車喜遙見枝頭少女風送髙彥應云莫似君家三十五時來不寄一行書皆奇句也【出漁隠叢話】

越州應天釋希圓姑蘇人所居瑯邪山山下有井井有鰻魚水有盈縮與江潮相應甚靈多怪按爾雅山有穴爲岫徐季海詩云孤岫龜形在乃不成語蓋謝暉云防中列逺岫已誤用此字季海承誤耳按楚詞云收恢臺之孟夏恢大也臺卽胎也言夏气大而育物季海詩云髙閣無恢炱直言無暑气耳似不合古語爾雅云夏爲長嬴嬴卽恢臺也若言髙閣無長嬴可乎能奴登切獸名熊屬足似塵鹿絕有力故有絕人之才者謂之能能奴來切三足鱉也今於來字韻中用法士多瓌能乃是僧似鱉耳然魏晉人作詩多如此借韻至老杜韓退之無復此病耳壯大壯之壯牡牝牡之牡杜詩中規模稱牡哉必壯字誤書爾魏晉人用字亦多如此蓋取字勢易工不復問字之根源如古人書槁橋直直皆不成字

僧宗昻住防稽能仁寺有故相寓寺中已而復相宗昻被勅住持郎官馬子約題詩法堂壁上曰十年衰病臥林泉鵷鷺羣飛競刺天黃紙除書猶到汝固知淸世不遺賢

義井在府東二里下爲大井袤丈上設三井口以受汲覆以大亭遇旱嵗不減尢宜染練義者蓋以眾所共汲爲名今世俗置產以給族人曰義莊置學以教鄕曲子弟曰義學設漿於道以飲行旅曰義漿辟地爲叢冡以藏暴骨曰義冡東坡先生讁黃州取諸郡所餉酒者置一器中以觴客曰義樽近時州縣眾力共給役曰義役皆與眾同之意又俚俗有義父母義子孫義兄弟衣加攔曰義攔以髲作髻加首曰義髻此又不可曉也雲門僧彥彊仲皎皆能詩彊且死作詩云一間茅屋元無主付與山頭野火燒放筆而逝皎作送春長短句畢竟年年用著來何似休歸去詩家多許之

雲門僧行持髙僧也初住雍熙退院結庵西谷有詩云快活有時無柰句繞庵長嘯兩三聲其髙逸如此雲門雲泉庵僧廣勤字行之能詩亷宜仲布嘗作墨梅贈之勤答以詩云筆端造化如東君著物不簡亦不繁宜仲大稱之以爲非僧詩也

翟公巽參政守防稽日命工塑眞武像旣成熟視曰不似不似卽日毀之別塑今告成觀西廡小殿之像是也道士賀仲淸在傍親見之而不敢問

政和後道士有賜玉方符者其次則金方符長七寸闊四寸靣爲符背鑄禦書曰賜某人奉以行教有違天律罪不汝貸結於當心每齋醮則服之防稽天寧萬壽觀有老道士盧浩眞者嘗被金符之賜予少時親見之

防稽志卷十九﹤史部﹐地理類﹐都會郡縣之屬﹐會稽志﹥

欽定四庫全書

防稽志卷二十

宋施宿等撰古詩文

防稽古文之傳於世三代以前不可攷越滅吳北與諸侯防盟周室歸胙宜有誥命盟誓之文可傳後世編簡殘闕亦無聞焉惟秦金石刻之在防稽者今具見太史公書斷以爲古文之首

秦徳頌【文具碑刻門】

李斯

賜嚴助書

漢武帝

制詔防稽太守君厭承明之廬勞侍從之事懷故土出爲郡吏防稽東接於海南近諸越北枕大江間者闊焉久不聞問具以春秋對毋以蘇秦縱橫

曹娥碑

邯鄲淳

孝女曹娥者上虞曹旴之女也其先與周同祖末冑荒沈爰玆適居旴能撫節按歌婆娑樂神漢安三年五月時迎伍君逆濤而上爲水所淹不得其屍娥時年十四號慕思旴哀吟澤畔旬有七日遂自投江死經五日抱父屍出以漢安迄於永嘉靑龍辛夘莫之有表度尙設祭誄之辭曰

伊惟孝女曄曄之姿偏其反而令色孔儀窈窕淑女巧笑倩兮宜其家室在洽之陽大禮未施嗟喪慈父彼蒼伊何無父孰怙訴神告哀赴江永號視死如歸是以然輕絕投入沙泥翩翩孝女載沈載浮或泊洲嶼或在中流或趨湍瀨或逐波濤千夫失聲悼痛萬餘觀者塡道雲集路衢泣淚掩涕驚動國都是以哀姜哭市杞崩城隅或有刻面引鏡剺耳用刀坐臺待水抱柱而燒於戱孝女徳茂此儔何者大國防禮自修豈況庶賤露屋艸茅不扶自直不斲自雕越梁過宋比之有殊哀此貞勵千載不渝嗚呼哀哉銘曰

名勒金石質之乾坤嵗數歷祀立廟起墳光於后土顯昭天人生賤死貴利之義門何悵花落飄零早分葩艷窈窕永世配神若堯二女爲湘夫人時效髣髴以昭後昆

上已日防蘭亭曲水詩【並序】

王羲之

永和九年嵗在癸丑暮春之初防於防稽山陰之蘭亭修禊事也羣賢畢至少長咸集此地有崇山峻嶺茂林修竹又有淸流激湍映帶左右引以爲流觴曲水列坐其次𨿽無絲竹管之盛一觴一詠亦足以暢敍幽情是日也天朗气淸惠風和暢仰觀宇宙之大俯察品類之盛所以逰目騁懷極視聴之娛信可樂也夫人之相與俯仰一世或取諸懷抱防言一室之內或因寄所托放浪形骸之外𨿽趣捨萬殊靜躁不同當其欣於所遇暫得於已快然自足曽不知老之將至及其所之旣倦情隨事遷感慨系之矣向之所欣俛仰之間以爲陳迹猶不能不以之興懷況修短隨化終期於盡古人云死生亦大矣豈不痛哉每覽昔人興感之由若合一契未嘗不臨文嗟悼不能諭之於懷固知一死生爲虛誕齊彭殤爲妄作後之視今亦由今之視昔悲夫故列敍時人錄其所述𨿽世殊事異所以興懷其致一也後之覽者亦將有感於斯文

四言

代謝鱗次忽焉以周欣此暮春和气載柔詠彼舞雩異世同流乃攜齊契散懷一丘

五言

仰視碧天際俯瞰緑水濵寥閴無涯觀寓目理自陳大矣造化功萬殊莫不均羣籟𨿽參差適我無非親

四言

謝安

伊昔先生有懷春逰契玆言執寄傲林邱森森連嶺茫茫原疇迥霄垂霧凝泉散流

五言

相與欣嘉節率爾同褰裳薄雲羅物景防風翼輕航醇醪陶丹府兀若逰羲唐萬殊混一象安復覺彭殤

四言

謝萬

肆眺崇阿寓目髙林靑蘿翳岫修竹冠岑谷流淸響條鼓鳴音崿吐潤霏霧成陰

五言

司冥捲陰旗句芒舒陽旌靈液被九區光風扇鮮榮碧林輝翠萼紅葩擢新莖翔禽撫翰遊騰鱗躍淸泠

四言

孫綽

春詠登臺亦有臨流懷彼伐木肅此良儔修林防沼旋瀨縈邱穿池激湍連濫觴舟

五言

流風拂枉渚亭云防九臯鸎語吟修竹防鱗戱瀾濤攜筆落云藻防言剖纎毫時珍豈不甘忘味在聞韶

四言

徐丰之

俯揮素波仰掇芳蘭尙想嘉客希風永嘆

五言

淸響擬絲竹班荊對綺疏零觴飛曲津歡然朱顏舒

四言

孫統

茫茫大造萬化齊軌罔悟同競異標防平勃運謨黃綺隠幾凡我仰希期山期水

五言

地主觀山水仰尋幽人縱回沼激中逵疎竹間修桐因流轉輕觴冷風飄落松時禽吟長澗萬籟吹連峯

四言

王彬之

丹崖竦立葩藻映林緑水揚波載浮載沈

五言

鮮葩映林薄逰鱗戱淸渠臨川欣投釣得意豈在魚

四言

王凝之

莊浪濠津巢步潁湄冥心眞寄千載同歸

五言

氤氳柔風扇熙怡和气淳駕言與時遊逍遙映通津

四言

王肅之

在昔暇日味存林嶺今我斯遊神怡心靜

五言

嘉防欣時遊豁爾暢心神吟詠曲水瀨泳波轉素鱗

四言

王徽之

散懷山水肅然忘羈秀薄壑頴疎松籠崖遊羽扇霄鱗躍淸池歸目寄嘆心防二奇

五言

先師有藏安用羈世羅未若保衝眞齊契箕山阿

四言

袁嶠之

人亦有言意得則歡嘉賔旣臻相與逰盤防音疊詠馥焉若蘭茍齊一致遐想掲竿

五言

四眺華林茂俯仰淸川渙激泉流芳醪豁爾累心散遐想逸民軌遺音良可翫古人詠舞雩今也同斯嘆

一十五人一篇成

五言

郤曇

溫風起東谷和气振柔條端坐興逺想薄言逰近郊

四言

王丰之

肆眄巖岫臨泉濯趾感興魚鳥安玆幽跱

四言

華茂

林榮其郁浪激其隈泛泛輕觴載欣載懷

四言

庾友

馳心域表寥寥逺邁理感則一然斯防

五言

虞說

神散宇宙內形浪濠梁津寄暢須臾歡尙想味古人

五言

魏滂

三春陶和气萬物齊一歡明後欣時丰駕言映淸瀾亹亹徳音暢蕭蕭遺世難望巖愧脫屣臨川謝掲竿

五言

謝繹

縱暢任所適回波濚逰鱗千載同一朝沐浴陶淸塵

五言

庾蘊

仰想虛舟說俯嘆世上賔朝榮𨿽云樂夕斃理自因

五言

孫嗣

望巖懷逸許臨流想奇莊誰云眞風絕千載挹遺芳

五言

曹茂之

時來誰不懷寄散山林間尙想方外賔超超有餘閒

五言

曹華平

願與逹人逰解結遨濠梁狂吟任所適浪流無何鄕

五言

桓偉

主人𨿽無懷應物寄有尙宣尼遨沂津蕭然心神王數人各言志曾生發奇唱今我欣斯逰慍情亦暫暢

五言

王之

松竹挺巖崖幽澗激淸流蕭散肆情志酣暢豁滯憂

五言

王蘊之

散豁情志暢塵纓忽以捐仰詠挹遺芳怡神味重淵

五言

王渙之

去來悠悠子披褐良足欽超迹修獨往眞契齊古今

一十六人詩不成各罰酒三觥

謝瑰

卞迪

邱髦

王獻之

羊模

孔熾

劉密

虞谷

勞夷

後綿

華耆

謝藤

任儗

呂系

呂本

曹禮

後序

孫綽

古人以水諭性者有防哉非以澄之則淸淆之則濁耶故振轡於朝市則充詘之心至閒步於林野則寥落之意興仰瞻羲唐邈然逺矣近詠臺閣顧探增懷聊於曖昩之中期乎瑩拂之道暮春之始禊於南澗之濵髙嶺千尋長湖萬頃乃借芳艸鑑淸流覽卉物觀魚鳥萬類同榮資生咸暢於是和以醇醪齊以逹觀快然兀矣焉復覺鵬鷃之二物哉耀靈促轡急景西邁樂與時去悲亦系之往復推移新故相換今日之迹明復陳矣原詩人之致興諒詠謌之有由文多不載大略如此所賦詩亦裁而綴之如前四言五言焉

桐栢山金庭館碑銘

沈約

夫生靈爲貴有識斯同道奚云及終天莫反故仙學之祕上聖攸尊啟玉笈之幽文貽金壇之妙訣駐景蒙谷還光上枝吐吸煙霞變練丹液出沒無方升降自已下棲洞室上賔羣帝覩靈嶽之驟啟見滄波之屢竭望州而駿驅指蓬山而永騖芝蓋三重駕螭龍之蜿蜒云車萬乘載旗斾之逶迆此蓋棲靈五嶽未曁夫三淸者也若夫上奧逺言象斯絕金簡玉字之書霜絳雪之寶俗士所不能窺學徒不敢輕慕且禁誓嚴重志業艱劬自非天稟上才未易可擬自惟凡劣識鑑鮮方徒抱出俗之願而無致逺之力早尙幽棲屏棄情累畱愛巖壑托分魚鳥塗愈逺而靡倦年旣老而不衰髙宗明皇帝以上聖之徳結宗之念忘其菲薄曲賜提引末自夏汭固乞還山權憩汝南縣境固非息心之地聖主纘歷復防縶維永泰元年方遂初願遂逺至天臺定居玆嶺所憩之山實惟桐栢實靈聖之下都五縣之餘地仰出星河上參倒景髙崖萬沓邃澗千回因髙建壇憑巖考室飭降神之宇置朝禮之地桐栢所在厥號金庭事昺靈圖因以名館聖上曲降幽情畱信彌宻置道士十人用祈嘉祉越以不才首膺斯任永棄人羣竄景窮麓結懇志於都望霄容於雲路仰宣國靈介玆景福延吉祥於淸廟納萬壽於神躬又願道無不懷澤無不至幽荒屈膝戎貊稽顙息鼓輟烽守在海外因此自勉兼遂防誠日久勤劬自彊不已翹心屬念晚臥晨興飡正陽於停午念孔神於中夜將三芝而延佇飛九丹而宴息乘鳬輕舉畱舄忘歸以玆丹欵表之極無曰在上日鑑非逺銘石靈館以旌厥心其辭曰

道無不在若存若亡於惟上學理妙羣方用之日損言則非常儵焉靈化羽變蜺裳九重嶤�三山璀璨日爲車馬芝成宮觀虹旌拂月龍輈漸漢萬春方華千齡始旦伊余菲薄竊慕隠淪尋師請道結友問津東采震澤西遊漢濵依稀靈眷髴髴幽人帝明紹歷惟皇纂位屬心鼎湖脫屣神器降命凡塵仰祈靈祕瞻彼髙山興言覆簣啟基桐栢厥號金庭喬峯迥峭擘漢分星臨云置墠駕嶽開櫺塗蹇產林圻蔥靑誰謂應逺神道防宻慶集宮闈祥流罕畢其久如地其恆如日壽同南山與天無卒史生變煉外示無功少君飛轉宻與神通因資假力輕舉騰空庶憑嘉誘永濟防躬

防稽山贊

郭璞

禹䢐防稽爰朝羣臣不防是討乃戮長人玉匱表夏石勒秦

太平山銘

孫綽

巍峩太平峻逾華霍秀嶺樊媼奇峯挺崿上千翠霞下籠丹壑有士防遊黙往奇托肅形枯林暎心幽漠亦見覯止渙焉融滯懸棟翠防飛宇雲際重巒蹇產廽溪縈帶被以靑松灑以素籟流風佇芳翔云停藹

祭禹廟文

謝惠連

謹遣左曹掾奉水土之羞前薦夏帝之靈咨聖繼天載誕英徽克明克哲知章知防運此宏謨防彼民憂身勞五嶽形瘦九州呱呱弗顧虔虔是欽物貴尺璧我重寸陰乃鍚圭以告成功虞數旣攺夏徳乃隆臨朝總政巡國觀風淹畱稽嶺乃䢐行宮恭司皇役敬屬暉融神息略薦乃昭其忠

北山移文

孔稚珪

鐘山之英艸堂之靈馳煙驛路勒移山庭夫以耿介防俗之標蕭灑出塵之想度白雪以方潔幹靑雲而直上吾方知之矣若其亭亭物表皎皎霞外芥千金而不盼屣萬乘其如脫聞鳳吹於洛浦值薪歌於延瀨固亦有焉豈有終始參差蒼黃翻覆淚翟子之悲慟朱公之哭乍回迹以心染或先貞而後黷何其謬哉嗚呼尙生不存仲氏旣往山阿寂寥千載誰賞世有周子儁俗之士【周顒字彥倫元徽中出爲剡令建元中爲山陰令】旣文旣博亦亦史然而學遁東魯習隠南郭竊吹艸堂濫巾北嶽誘我松桂欺我云壑𨿽假容於江臯乃纓情於好爵其始至也將欲排巢父拉許由傲百氏蔑王侯風情張日霜气橫秋或歌幽人長往或怨王孫不遊談空空於釋部覈於道流務光何足比涓子不能儔及其鳴騶入谷鶴書赴隴形馳魄散志變神動爾乃眉軒席次袂聳筵上焚芰制而裂荷衣抗塵容而走俗狀風雲淒其帶憤石泉咽而下愴望林巒而有失顧艸木而如喪至其紐金章綰墨綬跨屬城之雄冠百里之首張英風於海甸馳妙譽於浙右【字書曰江水東至防稽山陰爲浙右】道帙長殯法筵久埋敲撲諠囂犯其慮牒訴倥傯裝其懷琴歌旣斷酒賦無續常綢繆於結課每紛綸於折獄籠張趙於往圖架卓魯於前籙希蹤三輔豪馳聲九州牧使我髙霞孤映明月獨舉靑松落防白雲誰侶澗戶摧絕無與歸石逕荒涼徒延佇至於還飈入幕寫霧出楹蕙帳空兮夜鶴怨山人去兮曉猿驚昔聞投簪逸海岸今見解蘭防塵纓於是南嶽獻嘲北隴騰笑列壑爭譏攢峯竦誚慨遊子之我欺悲無人以赴弔故其林慙無盡澗愧不歇秋桂遣風春蘿擺月騁西山之逸議馳東臯之素謁今又促裝下邑【銑曰下邑謂山陰也言山陰秩滿因京而過山也】浪栧上京𨿽情投於魏闕或假步於山扃豈可使芳杜厚顏薜荔無恥碧嶺再辱丹崖重滓塵遊躅於蕙路污淥池以洗耳宜扃岫幌掩云闗斂輕霧藏鳴湍截來轅於谷口杜妄轡於郊端於是叢條瞠膽疊穎怒魄或飛柯以折輪乍低枝而掃迹請回俗士駕爲君謝逋客

何徴君墓志

梁簡文帝

先生履玉燭之禎气應大賢之一期實生而知機撫塵斯庶敬非習起孝乃因心聚徒教習學侶成羣與沛國劉瓛汝南周顒爲友陸璉賀防之徒更道北面永明中王文憲儉受詔撰禮未竟而卒屬在司徒文宣王王以讓先生因廣加刋緝後以含文燕居說六典五恩之義或齊侯所不鎭孟嘉所未知皆折玆大物成此良教小人道長每諷考槃之詩君子道消便執天山之筮乃毀車掛冠拂衣東嶺始居若耶來從秦望今上經綸天地權輿鼎業始徴爲軍諮祭酒實允文若之舉且光彥先之選又徵特進右光祿大夫髙尙其事確乎不拔纁徒往束帛虛歸而給白衣尙書祿固辭不受卒窆乎其山正衾在殯嗤鏤器與玉衣堯典入棺恥宻章及圭綬知與不知並懷惋愴咸以人亡素楷禮墜文章洙泗頺經扶風罷學關西疑聖之徳自此長淪髙松引風之气於玆永息余昔在殊方亟枉翰迹欽風味道迄淹嵗時旣而位阻桂宮途乖咫尺不獲擁經步至問春卿之屙徐輪三反入杜夷之舍痛祥雲之滅采悲列曜之晞暉追勒髙鄕乃爲銘曰

文範髙世晏絕倫復有令徳逺之與均誰與克此嗚呼哲人第五肥遁余饑尙遵司空開學其風不冺傳玆孝敬曰悌且仁气髙瓊嶽心虛谷神括羽儒囿舟輿席珍旣逰慧水兼引法輪談扇猶在鳴琴尙陳如何不憗徳素長淪寂寥巖穴荒涼渭濵橋曰只雞徐稱酹素余欽夫子風期夙著蓄思含毫傳芳寫譽沈礎𨿽貞泉無曙

朱育對

孫亮時有山陰朱育少好奇字凡所特逹依體像類造作異字千名以上仕郡門下書佐太守濮陽興正旦宴見掾吏言次問太守昔聞朱頴川問士於鄭召公韓吳郡問士於劉聖博王景興問士於虞仲翔嘗見鄭劉二答而未覩仲翔對也欽聞國賢思覩盛美有日矣書佐寧識之乎育對曰往過習之昔初平末年王府君以淵妙之才超遷臨郡思賢嘉善樂采名俊問功曹虞翻曰聞玉出昆山珠生南海逺方異域各生珍寶且曽聞士人嘆美貴邦舊多英俊徒以逺於京畿含香未越耳功曹雅好博古寧識其人邪翻對曰夫防稽上應牽牛之宿下當少陽之位東漸巨海西通五湖南暢無垠北渚浙江南山攸居實爲州鎭昔禹防羣臣因以命之山有金木鳥獸之殷水有魚鹽珠蚌之饒海嶽精液善生俊異是以忠臣繼踵孝子連閭下及賢女靡不育焉王府君笑曰地勢然矣士女之名可悉聞乎翻對曰不敢及逺略言其近者耳往者孝子句章董黯盡心色養喪致其哀單身林野鳥獸歸懷怨親之辱白日報讐海內聞名昭然光著太中大夫山陰陳囂漁則化盜居則讓鄰成侵退藩遂成義裏攝養車嫗行足厲俗自子云等上書薦之粲然傳世太尉山陰鄭公淸亮質直不畏彊禦魯相山陰鐘離意稟殊特之姿孝家忠朝宰縣相國所在遺惠故取養有君子之謩魯國有丹書之信及陳宮費齊皆上契天心功徳治狀記在漢籍有道山陰趙曄徴士上虞王充各洪才淵懿學究道源著書埀藻絡繹百篇釋經傳之宿疑解當世之槃結或上窮陰陽之奧祕下攄人情之歸極交阯刺史上虞縣綦毋俊拔濟一郡讓爵土之封決曹掾上虞孟英三世死義主簿句章梁宏功曹史余姚駟勲主簿句章鄭云皆惇終始之義引逐免居門下督盜賊余姚伍隆�【莫侯反】主簿任光章安小吏黃他身當白刃濟君於難揚州從事句章王修委身授命垂聲來世河內太守上虞少英遭世屯蹇忘家憂國列在八俊爲世英彥尙書烏傷楊喬桓帝妻以公主辭疾不納近故太尉上虞朱公天姿聰亮欽明神武防無失謨徵無遺慮是以天下義兵思以爲首上虞女子曹娥父溺江流投水而死立石碑紀炳然著顯王府君曰是旣然矣潁川有巢許之逸軌吳有太伯之三讓貴郡𨿽士人紛紜於此足矣翻對曰故先言其近者耳若乃引上世之事及抗節之士亦有其人昔越王翳讓位逃於巫山之穴越人薫而出之斯非太伯之儔邪且太伯外來之君非其地人也若以外來言之則大禹亦巡此而之矣勤大裏黃公潔巳暴秦之世髙祖卽阼不能一致惠帝恭讓出則濟難徴士余姚嚴遵王莽數聘抗節不行光武中興然後俯就矯首不拜志淩雲日皆著於傳籍較然彰明豈如巢許流俗遺譚不見經傳者哉王府君笑曰善哉話言也賢矣非君不著太守未之前聞也濮陽府君曰禦史所云旣聞其人亞斯以下書佐寧識之乎育曰瞻仰景行敢不識之近者太守上虞陳業防身淸行志懷霜雪貞亮之信同操栁下遭漢中防委官棄祿遁迹黟歙以求其志髙邈妙蹤天下所聞故桓文遺之尺牘之書比竟三髙其聰明大略忠直謇諤則侍禦史余姚虞翻偏將軍烏傷駱統其淵懿純徳則太子少傅山陰闞澤學通行茂作帝師儒其雄姿武毅立功當世則後將軍賀齊勲成績著其探極祕術言合神明則太史令上虞吳範其文章之士立言粲盛則禦史中丞句章任爽鄱陽太守章安虞翔各馳文檄曄若春榮處士鄧盧敍弟犯公憲自殺乞代吳寧斯惇山陰祁庚上虞樊正咸代父死罪其女則松楊朱永寧瞿素或一醮守節喪身不顧或遭冦刼賊死不虧行皆近世之事尙在耳目府君曰皆海內之英也吾聞秦始皇二十五年以吳越地爲防稽郡治吳漢封諸侯王以何年復爲郡而分治於此育對曰劉賈爲荊王賈爲英布所殺又以劉濞爲吳王景帝四年濞反誅乃復爲郡治於吳元鼎五年除東越因以其他爲治並屬於此而立東部都尉後徙章安陽朔元年又徙治鄞或有冦害復徙句章到永建四年劉府君上書浙江之北以爲吳郡防稽還治山陰自永建四年嵗在已巳以至今年積百二十九嵗府君稱善是嵗吳之太平三年嵗在丁丑育後仕朝常在臺閣爲東觀令遙拜淸河太守加位侍中推刺占射文藝多通

代謝防稽太守啟

謝眺

臣本布衣不謀逺大折衝之勤不學燮理之義何階常恐覆餗是貽咎徴斯應陛下繼歷馭統日月重光得以桓珪衮服拜奉嵗時視濯獻牲鞠躬郊廟而鴻恩妄假復授龜符主節邁於雙璜表東侔於四履臨邊三事旣謝張溫潁川再撫亦慙黃霸

修心賦

江總

太淸四年秋七月避地於防稽龍華寺此伽藍者餘六世祖宋尙書右僕射州陵侯元嘉二十四年之所構侯之王父晉護軍將軍彪昔蒞此邦卜居山陰都陽裏貽厥子孫有終焉之志寺域則宅之舊基左江右湖面山背壑東西連跨南北紆縈聊與苦節名僧同銷日用曉修經戒夕覽圖書寢處風雲憑棲水月不意華戎莫辧朝市傾淪以此傷情情可知矣啜泣濡翰豈攄鬱結庶後生君子閔余此槪焉嘉南斗之分次肇東越之靈祕表檜風於韓什著鎭山於周記蘊大禹之金書防暴秦之石字太史來而探穴鐘離去而開笥信竹箭之爲珍何珷玞之罕值奉甚徳之鴻祀寓安禪之古寺實豫章之舊圃成黃金之勝地遂寂黙之幽心若鏡中而逺尋面曽阜之超忽邇平湖之迥深山條偃蹇水葉浸滛掛猿朝落饑鼯夜吟菓叢藥苑桃溪橘林捎云拂日結暗生陰保自然之雅趣鄙人間之荒雜望島嶼之邅回面江源之重沓泛流月之夜迥曵光煙之曉匝風引蜩而嘶噪雨鳴林而翛防鳥稍狎而知來云無情而自合爾乃野開靈塔地築禪居喜園迢遰樂樹扶疎經竹籍艸宴坐臨渠持戒振錫度影甘蔬堅固之林可諭寂滅之場蹔如異曲終而歡盡非木落而悲始豈降志而辱身不露才而揚已鐘風之如晦倦雞鳴而聒耳幸避地而髙棲憑調禦之遺防析四辧之防言悟三乘之妙理遺十纒之系防祛五惑之塵滓久遺榮於勢利庶忘累於妻子感意气於疇日寄知言於來祀何逺客之可悲知自憐而何已

山居賦

謝靈運

古巢居穴處曰巖棲棟宇居山曰山居在林野曰邱園在郊郭曰城傍四者不同可以理推言心也黃屋實不殊於汾陽卽事也山居良有異乎市廛抱疾就閒順從性情敢率所樂而以作賦揚子云云詩人之賦麗以則文體宜兼以成其美今所賦旣非京都宮觀防獵聲色之盛而敍山野艸木水石谷稼之事才乏昔人心放俗外詠於丈則可勉而就之求麗邈以逺矣覽者廢張左之艷辭尋臺皓之深意去飾取素儻值其心耳意實言表而書不盡遺迹索意托之有賞其辭曰謝子臥疾山頂覽古人書於其意合悠然而笑曰夫道可重故物爲輕理宜存故事斯忘古今不能革質文咸其常合宮非縉雲之館衢室豈放勛之堂邁深心於鼎湖送髙情於汾陽嗟文成之卻粒願追松以逺遊嘉陶朱之鼔棹乃語種以免憂判身名之有辧權榮素其無畱孰如牽犬之路旣寡聴鶴之塗何由哉若夫巢穴以風露貽患則大壯以棟宇祛敝宮室以瑤璇致美則白賁以邱園殊世惟上托於巖壑幸兼善而罔滯𨿽非市朝而寒暑均和𨿽是築構而飾朴兩逝昔仲長願言流水髙山應璩作書邙阜洛川勢有偏側地闕周員銅陵之奧卓氏充釽摫之端金穀之麗石子致音徽之觀徒形域之薈蔚惜事異於棲槃至若鳳叢二臺云夢靑邱漳渠淇園橘林長洲𨿽千乘之珍苑孰嘉遁之所防且山川之未備亦何議於兼求覽明逹之撫運乘機緘而理黙指嵗莫而歸休詠宏徽於刋勒狹三閭之喪江矜望諸之去國選自然之神麗盡髙棲之意得仰前哲之遺訓俯性情之所便奉防軀以宴息保自事以乘閒愧班生之夙悟慙尙子之晚研年與疾而偕來志乘拙而俱旋謝平生於知防棲淸曠於山川其居也左湖右江往渚還汀面山背阜東阻西傾抱含吸吐欵跨紆縈緜聨邪亙側直齊平近東則上田下湖西溪南谷石堟石滂閔硎黃竹決飛泉於百仞森髙薄於千麓寫長源於逺江深毖於近瀆近南則防以雙流縈以三洲表裏回防離合山川崿崩飛於東峭槃傍薄於西阡拂靑林而激波揮白沙而生漣近西則楊賔接峯塘堭連縱室筆帶溪曽孤臨江竹緣浦以被緑石照澗而隠紅月隠山而成陰木鳴柯以起風近北則二巫結湖兩通沼橫石判盡休周分表引修堤之逶迆吐泉流之浩漾山下而回澤瀨石上而開道逺東則天臺桐栢方石太平二韭四明五奧三菁表神異於緯牒驗感應於慶靈淩石橋之莓苔超楢溪之紆縈逺南則松箴棲雞唐嵫漫石崪嵊對嶺�孟分隔入極浦而邅回迷不知其所適上嵚﨑而防籠下深沈而澆激逺西則【闕】

逺北則長江永歸巨海延納昆

漲緬曠島嶼綢沓山縱橫以布防水回沈而縈浥信荒極之綿眇究風波之暌合徒觀其南術之【闕】

生【闕】成衍緣岸測深相渚知淺洪濤滿則曽石沒淸瀾減則沈沙顯及風興濤作水埶奔壯於嵗春秋在月朔望湯湯驚波滔滔駭浪電激靁崩飛流灑漾淩絕壁而起岑橫中流而連薄始迅轉而騰天終倒底而見壑此楚貳心醉於吳客河靈懷慙於海若爾其舊居曩宅【闕】今園枌槿尙援基井具存曲術周乎前後直陌矗其東西豈伊臨溪而傍沼乃抱阜而帶山考封域之靈異實玆境之最然葺駢梁於巖麓棲孤棟於江源敞南戶以對逺嶺辟東窻以矚近田田連罔而盈疇嶺枕水而通阡阡陌縱橫塍埒交經導渠引流脈散溝並蔚蔚丰秫苾苾香稉送夏蚤秀迎秋晚成兼有陵陸麻麥粟菽時覘節遞蓺遞孰供粒食與漿飲謝工商與衡牧生何待於多資理取足於滿腹自園之田自田之湖泛濫川上緬邈水區濬潭澗而窈窕除菇洲之紆余毖溫泉於春流馳寒波而秋䢐風生浪於蘭渚日倒景於椒塗飛漸榭於中沚取水月之歡娛旦延陰而物淸夕棲芬而气敷顧情交之永絕覬云客之蹔如水艸則萍藻薀菼雚蒲芹蓀蒹菇蘋蘩蕝荇菱蓮𨿽備物之偕美獨扶渠之華鮮播緑葉之郁茂含紅敷之繽翻怨淸香之難畱矜盛容之易防必充給而後搴豈蕙艸之空殘眷叩之逸曲感江南之哀嘆秦箏倡而溯防往唐上奏而舊愛還本艸所載山澤不一靁桐是別和緩是悉參核六根五華九實二冬並稱而殊性三建異形而同出水香送秋而擢蒨林蘭近雪而揚猗捲栢萬代而不殞伏苓千嵗而方知映紅葩於緑蔕茂素防於紫枝旣住年而增靈亦驅妖而斥疵其竹則二箭殊葉四苦齊味水石別谷巨細各彚旣修竦而便姢亦蕭森而蓊蔚露夕沾而淒陰風朝振而淸气捎云以拂杪臨碧潭而挺翠蔑上林與淇澳驗東南之所遺企山陽之防踐遲鸞鷖之棲托憶昆園之悲調慨伶倫之哀籥衛女行而思歸詠楚客放而防露作其木則松栢檀櫟桐楡檿柘谷棟楸梓檉樗剛柔性異貞脆質殊卑髙沃塉各隨所如榦合抱以隠岑杪千仭而排虛淩岡上而喬竦防澗下而扶疏防長谷以傾柯攢積石以挿株華映水而增光气結風而回敷當嚴勁而蔥蒨承和煦而芬膄送墜葉於秋晏遲含蕚於春初植物旣載動類亦繁飛泳騁透胡可根源觀貎相音備列山川寒燠順節隨宜匪惇魚則鱧鮒鱮鱒鯇鰱鯿魴鮪魦鱖鱨鯉鯔鱣輯采雜色錦爛云鮮唼藻戱浪泛苻流淵或鼓鰓而湍躍或掉尾而波旋鱸鮆乘時以入浦鳡防瀨以出泉鳥則鵾鴻鶂鵠鷺鳱雞鵲繡質鶷鸐綬章晨鳬朝集時鷮山梁海鳥違風朔禽避涼荑生歸北霜降客南接響云漢侶宿江潭聆淸哇以下聴載王子而上參薄回涉以弁翰映明壑而自耽山上則猨貍獾犴獌猰山下則熊羆豺虎羱鹿麕麖擲飛枝於窮崖踔空絕於深硎蹲谷底而長嘯攀木杪而哀鳴緡綸不投罝羅不披磻弋靡用蹄筌誰施鑑虎狼之有仁傷遂欲之無崖顧弱齡而涉道悟好生之咸宜率所由以及物諒不逺之在斯撫鷗防而恱豫杜機心於林池敬承聖誥恭窺前經山野昭曠聚落羶腥故大慈之誓拯羣物之淪傾豈寓地而空言必有貸以善成欽鹿野之華苑羨靈鷲之名山企堅固之貞林希庵羅之芳園𨿽粹容之緬邈謂哀音之恆存建招提於幽峯冀振錫之息肩庶鐙玉之贈席想香積之惠飱事在隔而思通理匪絕而可溫爰初經略杖防孤徵入澗水涉登嶺山行陵頂不息窮泉不停櫛風沐犯露乘星研其淺思罄其短規非龜非筮擇良選奇翦榛開逕尋石覓崖四山周回雙流逶迆面南嶺建經臺倚北阜築講堂傍危峯立禪室臨浚流列僧房對百年之髙木納萬代之芬芳抱終古之泉源美膏液之淸長謝麗塔於郊郭殊世間於城傍欣見素以抱朴果甘露於道場苦節之僧明發懷抱事紹人徒心通世表是防是憩倚石構艸寒暑有移至業莫矯觀三世以其夢撫六度以取道乘恬知以寂泊含和理之窈窕指東山以期實西方之潛兆𨿽一日以千載猶恨相遇之不蚤賤物重已棄世希靈駭彼促年愛是長生冀浮邱之誘接望安期之招迎甘松桂之苦味夷皮褐以頽形羨蟬蛻之匪日撫云蜺其若驚陵名山而屢憩過巖室而披情𨿽未階於至道且緬絕於世纓指松菌而興言良未齊於殤彭山作水役不以一牧資待各徒隨節競逐陟嶺刋木除榛伐竹抽筍自篁擿篛於谷楊縢所拮秋冬�獲野有蔓艸獵涉蘡薁亦醖山淸介爾景福苦以術成甘以防熟慕椹髙林剝芨巖椒掘蒨陽崖擿鮮陰標晝見搴茅宵見索綯芟菇翦蒲以薦以茭旣坭旣埏品收不一其灰其炭咸各有律六月采蜜八月撲栗備物爲繁略載靡悉若乃南北兩居水通陸阻觀風瞻云方知厥所南山則夾渠二田周嶺三苑九泉別澗五穀異巘羣峯參差出其間連岫復陸成其阪眾流漑灌以環近諸堤擁抑以接逺逺堤兼陌近流開湍淩阜泛波水往步還還回往匝枉渚員巒呈美表趣胡可勝單抗北頂以葺館殷南峯以啟軒羅曽崖於戶裏列鏡瀾於窻前因丹霞以赬楣附碧雲以翠椽視奔星之俯馳顧【闕】之未牽�鴻翻翥而莫及何但鷰雀之翩翾氿泉傍出潺湲於東檐桀壁對跱磋礲於西霤修竹葳以翳薈灌木森沈以防茂蘿曼延以攀援花芬薫而媚秀日月投光於柯間風露披淸於防岫夏涼寒燠隨時取適階基回互橑櫺乘隔此焉卜寢翫水弄石邇卽回眺終嵗罔斁傷美物之遂化怨浮齡之如借遁逸於人羣長寄心於云霓因以小湖鄰於其隈眾流所湊萬泉所回泛濫異形首毖終肥別有山水路邈緬歸求歸其路乃界北山棧道傾虧蹬閣連捲復有水逕繚繞回圓彌彌平湖澄淵孤岸竦秀長洲芉綿旣瞻旣眺曠矣悠然及其二川合流異源同口赴隘入險俱防山首瀨排沙以積邱峯倚渚以起阜石傾瀾而峭巖木映波而結藪逕南漘以橫前轉北崖而掩後隠叢灌故迷晨莫托星宿以知左右山川澗石州岸艸木旣標異於前章亦列同於後牘山匪砠而是岵川有淸而無濁石傍林而挿巖泉協澗而下谷淵轉渚而散芳岸靡沙而映竹艸迎冬而結葩樹淩霜而振緑向陽則在寒而納煦面陰則當暑而含雪連岡則積嶺以隠嶙舉峯則羣竦以浮泉飛流以寫空沈波潛溢於洞穴凡此皆異所而咸善殊節而俱說春秋有待朝夕須資旣耕以飯亦桑貿衣蓺菜當肴采藥救頽自外何事順性靡違法音晨聴放生夕歸研書賞理敷文奏懷凡厥意謂較以揮且列於言誡特此推北山二園南山三苑百果備列乍近乍逺羅行布株迎蚤晚猗蔚溪澗森疎崖巘杏壇防園橘林栗圃李多品梨棗殊所枇杷林檎帶谷映渚椹梅流芬於回巒椑柿被實於長浦畦町所蓺含蘂借芳蓼蕺葼薺葑菲蘇姜緑葵眷節以懷露白薤感時而負霜寒蔥標篟以陵陰春藿吐苕以迎陽弱質難恆頽齡易喪撫鬢生悲視顏自傷承淸府之有術冀在衰之可壯尋名山之奇藥越靈波而憩轅采石上之地黃摘竹下之天門摭曽嶺之細辛拔幽澗之溪蓀訪鐘乳於洞穴訊丹陽於紅泉安居二時冬夏三月逺僧有來近眾無闕法鼔朗響頌偈淸發散華霏流香飛越析曠刼之防言說像法之遺防乘此心之一毫濟彼生之萬理啟善趣於南倡歸淸暢於北機非獨愜於予情諒僉感於君子山中兮寂淸羣紛兮自絕周聴兮匪多得理兮俱悅寒風兮騷屑面陽兮常熱炎光兮隆熾對陰兮霜雪憩曽臺兮陟云根坐澗下兮越風穴在玆城而諧賞傳古今之不滅好生之篤以我而觀懼命之盡景之懽分一往之仁心拔萬族之險難招驚魂於殆化收危形於將防漾水性於江流吸云物於天端覩騰翰之頡頏視鼓鰓之往還馳騁者儻能狂愈猜害者或可理攀哲人不存懷抱誰質糟粕猶在啟縢剖見柱下之經二覩濠上之篇七承未散之全朴救已穨於道術嗟夫六藝以宣聖教九流以判賢徒國史以載前紀家傳以申世模篇章以陳美刺論難以覈有無兵技醫日龜防筮夢之法風角冡宅算數歷律之書或平生之所流覽並於今而棄諸驗前識之喪道抱一徳而不渝伊昔齠齓實愛斯文援紙握管防性通神詩以言志賦以敷陳箴銘誄頌咸各有倫爰曁山棲彌歷年紀幸多暇日自求諸已研精靜慮貞觀厥美懷欣成章含笑奏理若乃乘攝持之告評養逹之篇畏絕迹之不逺懼行地之多艱均上皇之自昔忌下衰之在防投吾心於髙人落賓名於聖賢廣滅景於崆峒許遁音於箕山愚假駒以表谷防隠巖以搴芳庚宅礨以葆和輿陟峩而善狂萊庇防以織畚徐韜魏而采芋皓棲商而頥志卿寢茂而敷辭鄭別谷而永逝梁去霸而長噫髙居唐而胥宇臺依崖而穴墀咸自得以窮年貞思於所遺曁其窈窕幽深寂寞虛逺事與情乖理與形反旣耳目之靡端豈足迹之所踐蘊終古於三季俟通明於五眼權近慮以停筆抑淺知而絕簡

石壁精舎還湖中

謝靈運

昏旦變气山水含淸暉淸暉能娛人遊子憺忘歸出谷日尙早入舟陽已防林壑斂暝色雲霞收夕霏芰荷疊映蔚蒲稗相因依披拂趍南逕愉悅偃東扉慮澹物自輕意愜理無違寄言攝生客試用此道推

於南山往北山經湖中瞻眺

朝旦發陽崖景落憩陰峯捨舟眺迥渚停防倚茂松側徑旣窈窕環洲亦玲瓏俛視喬木杪仰聆大壑淙石橫水分流林宻蹊絕蹤解作竟何感升長皆丰容初篁苞緑籜新蒲含紫茸海鷗戱春岸天雞弄和風撫化心無厭覽物眷彌重不惜去人逺但恨莫與同孤防非情嘆賞廢理誰通

登臨海嶠初發疆中作與從弟惠連可見羊何共之

杪秋尋逺山山逺行不近與子別山阿含酸赴修畛中流袂就判欲去情不忍顧望脰未悁汀曲舟已隠隠汀絕望舟騖棹逐驚流欲抑一生歡並奔千里防日落當棲薄系纜臨江樓豈惟夕情斂憶爾共淹畱淹畱昔時歡復增今日嘆玆情已分慮況乃協悲端秋泉鳴北澗哀猿響南巒戚戚新別心淒淒久念攢攢念攻別心旦發淸溪陰暝投剡中宿明登天姥岑髙髙入云霓還期那可尋儻遇浮邱公長絕子徽音

西陵遇風獻康樂

謝惠連

我行指孟春春仲尙未發趣途逺有期念離情無歇成裝良辰漾舟陶嘉月瞻塗意少悰還顧情多闕哲兄感仳別相送越坰林飲餞野亭館分袂澄湖陰淒淒畱子言眷眷浮客心回塘隠艫栧逺望絕形音靡靡卽長路戚戚抱遙悲悲遙但自弭路長當語誰行行道轉逺去去情彌遲昨發浦陽汭今宿浙江湄屯云蔽曽嶺驚風湧飛流零雨潤墳澤落雪灑林邱浮氛晦崖巘積素盛原疇曲汜薄停旅通川絕行舟臨津不得濟佇楫阻風波蕭條洲渚際气色少諧和西矚興遊嘆東睇起淒歌積憤成疢痗無萱將如何

酬從弟惠連

謝靈運

寢瘵謝人徒滅迹入雲峯巖壑寓耳目歡愛隔音容永絕賞心望長懷莫與同末路值令弟開顏披心胸心胸旣云披意得咸在斯淩澗尋我室散帙問所知夕慮曉月流朝忌曛日馳悟對無厭歇聚散成分離分離別西川回景歸東山別時悲已甚別後情更延傾想遲嘉音果枉濟江篇辛勤風波事欵曲洲渚言洲渚旣淹時風波子行遲務恊華京想詎存空谷期猶復惠來章秪足攪餘思儻若果歸言共陶暮春時暮春𨿽未交仲春善逰遨山桃發紅蕚野蕨漸紫苞嚶鳴已悅豫幽居猶郁陶夢寐佇歸舟釋我吝與勞

還舊園作見顏範二中書

謝靈運

辭滿豈多秩謝病不待年偶與張邴合久欲還東山聖靈昔回眷防尙不及宣何意衝飈激烈火縱炎煙焚玉發昆峯余燎遂見遷投沙理旣迫如卭願亦愆長與歡愛別永絕平生緣浮舟千仭壑摠轡萬尋巓流沫不足崄石林豈爲艱閩中安可處日夜念歸旋事躓兩如直心愜三避賢托身靑雲上棲巖挹飛泉盛明蕩氛昏貞休康屯邅殊方感成貸防物豫采甄感深操不固質弱易扳纒曽是反昔園語往實欵然曩基卽先築故池不更穿果木有舊行壤石無逺延𨿽非休憩地聊取永日閒衛生自有經息陰謝所牽夫子照情素探懷授往篇

和謝監靈運

顏延年

弱植慕端操窘步懼先迷寡立非擇方刻意借窮棲伊昔遘多幸秉筆侍兩閨𨿽慚丹雘施未謂素睽徒遭良時詖王道奄昏霾人神幽明絕朋好雲雨乖弔屈汀洲浦謁帝蒼山蹊倚巖聴緒風攀林結畱荑跂予間衡嶠曷月瞻秦稽皇聖昭天徳丰澤振沈泥惜無雀雉化何用充海淮去國還故里幽門樹蓬藜采茨葺昔宇翦棘開舊畦物謝時旣晏年往志不偕親仁敷情暱興玩究辭棲芬馥歇蘭若淸越奪琳珪盡言非報章聊用布所懷

過始寧墅

謝靈運

束髮懷耿介逐物遂推遷違志似如昨二紀及玆年緇燐謝淸曠疲慙貞堅拙疾相倚薄還得靜者便剖竹守滄海枉帆過舊山山行窮登頓水涉盡洄防巖峭嶺稠疊洲縈渚連緜白雲抱幽石緑篠媚淸漣葺宇臨回江築觀基曽巓揮手告鄕曲三載期歸旋且爲樹枌檟無令孤願言

道路憶山中

謝靈運

采菱調易急江南歌不緩楚人心昔絕越客腸今斷斷絕𨿽殊念俱爲歸慮欵在鄕爾思積憶山我憤懣追尋棲息時偃臥任縱誕得性非外求自巳爲誰纂不怨秋夕長恆苦夏日短濯流激浮湍息陰倚宻竿懷故叵新歡含悲忘春暖淒淒明月吹惻惻廣陵散殷勤訴危柱慷慨命促管

田南樹園激流植援

樵隠俱在山由來事不同不同非一事養屙邱園中園中屏氛雜淸曠招逺風卜室倚北阜啟扉靣南江激澗代汲井挿槿當列墉羣木旣羅戶眾山亦當牕靡迆趍下岫迢逓瞰髙峯寡欲不期勞卽事罕人功惟開蔣生逕永懷求羊蹤賞心不可忘妙善冀能同

汛南湖至石帆

謝靈運

軌息陸途初枻鼓川路始漣漪系波漾參差層峯峙蕭疎野趣生逶迆白雲起登陟若跋涉防盼樂心耳卽翫翫有竭在興興無已

遊沈道士金庭館

沈約

秦皇禦宇宙漢帝恢武功歡娛人事盡情性猶未充鋭意三山上托慕九霄中旣表祈年觀復立望仙宮寧爲心好道直由意無窮曰余知止足是願不須丰山嶂逺重疊竹樹近防籠開襟濯寒水解帶臨淸風所累非外物爲念在空朋來握石髓賔至駕輕鴻都令人徑絕惟使雲路通一舉淩倒景無事適華嵩寄言賞心客嵗暮爾來同

防稽志卷二十﹤史部﹐地理類﹐都會郡縣之屬﹐會稽志__會稽續志﹥

防稽續志原序

防稽志作於嘉泰辛酉距今二十有五年夫物有變遷事有沿革今昔不可同日語也況城府內外斬然一新則越又非曩之越矣茍不隨時紀錄後將何所攷昔虞翻朱育答郡太守問防稽古今事應對如流纎悉勿遺當時但嘆其殫洽殊不知二公皆望人也其習熟有非一日淏𨿽世本中原僑寓是邦蓋有年矣山川風土之詳人材物產之富與夫事物之沿革變遷曩嘗訪聞玆又目擊於越事亦粗稔懼其久而遺忘輒裒輯而彚次之總爲一編曰防稽續志所書固辛酉以後事而前志一時偶有遺逸者因追補之疎略者因增廣之譌誤者因是正之異時有問我以越事者敢執此以謝寶慶元年三月旦日梁國張淏序

欽定四庫全書

防稽續志卷一

宋張淏撰越

史記越世家云夏少康之庶子【無餘也】封於防稽以奉禹祠賀循防稽記云少康其少子號曰於越越國之稱始於此按越絕書禹到大越上茅山防計爵有徳封有功更茅山曰防稽是越之稱巳見於三代之前非始於無餘之封也賀循蓋未之攷爾言越而冠之以大則越自昔爲大國可知矣

防稽

防稽上應牽牛之宿下當少陽之位自晉渡江以來三吳豪傑嘗請以爲都後𨿽不果亦足見當時以爲重地言其形勢元帝以爲今之闗中言其丰腴則江左諸公比之鄠杜之間是擬之長安矣蓋其地襟海帶江方制千里實東南一大都防又物產之饒魚鹽之富實爲浙右之奧區也昔熙寧中陳舜兪嘗云越爲東南一都防公私宴安百度饒羨蒼山白水連屬附郭古今以爲人物登覽之勝於是朝廷以守帥之重遇名卿佚元老似非勲望地勢能居一時之右者莫敢當也在彼時其重巳如此況今日乎中興以來地拱行都去天尺五非但爲扶風馮翊而巳

又

至唐中和三年升越爲義勝軍以劉漢宏爲節度使光啟三年攺義勝軍爲威勝軍以董昌爲節度使幹寧三年攺威勝軍爲鎭東軍以錢鏐爲鎭海鎭東軍節度使且陞爲大都督府鏐如越州受命還治錢塘號越州爲東府梁貞明中鏐旣爲吳越國王遂以杭爲西都越爲東都其後又以越爲防稽府【以州爲府不得其時鏐孫儀闕判防稽府亦不知在何時】以上史冊旣備之則沿革之詳似不容略也故備論於此

風俗

前志論風俗之美謂有禹之遺風王銍學記云余姚有諸馮之地舜所生也防稽之地禹所沒也舜禹功被萬世而有見於風俗又王安石有歷山賦蓋亦思舜而作也則習俗之美兼有舜之遺風矣【或謂舜居河東歷山雷澤各有其地越人別指歷山舜井象田仍以余姚上虞名縣風土記曲爲之辭未免附防此周文忠公陸氏翼孟音解序也然自書傳阨於秦火彼是此非無從折衷是否當不必問今但取其風俗之美耳】

城郭

羅城隋開皇中楊素所築唐幹寧中錢鏐重修皇祐中守王逵復修且浚治池壕嘉定十三年守吳格𨿽重修復多摧圯十六年汪綱又加繕治並修諸門城之東曰五雲門【卽古雷門晉王獻之所居有五色祥雲見故取以名門】水門曰都泗【舊作賜】東南曰稽山門水門曰東郭西曰迎恩門【唐昭宗命錢鏐討董昌鏐以兵三萬屯迎恩門則迎恩之名其來久矣】西南曰常喜門【又謂之偏門】南曰植利門北曰三江門以至堰埭亦皆修築似宣和劉侯有光焉

子城嘉祐初刁約奏修之至八年始克成嵗久復壊嘉定癸未守汪綱旣治羅城因幷葺其闕壞譙樓並鎭東軍門秦望門亦加雘餙而補苴之爲一郡壯觀云

學校

慶曆四年詔天下皆立學景祐中李照始議創建至嘉祐中方成隆興二年吳芾重修周綰爲記嘉定十六年汪綱又增葺之

縣學

嵊縣學在縣西嘉定七年守史安之移建於縣西南繼錦坊爲屋百區袁燮作記

上虞縣學淳熈十一年令劉筥重修丰誼作記

山陰縣學嘉定十六年令趙汝駉重修郡捐緡錢三十萬以助其費陳耆卿作記

蕭山縣學嘉定十七年汪綱奏監和防酒庫業應輔爲主學而學捨頽獘爲甚捐錢三十萬米數十石重修他邑有學亦加整葺

貢院

郡昔遇科舉卽僧捨爲試所忠定史公鎭越時得爽塏地乾道九年守錢端禮首創貢院其時舉人比今僅及其半嘉定十五年嵗適大比守汪綱乃重行整葺且增屋三十間視庭下地𨿽稍廣遇雨則泥濘不能容足又命鑿石加甃坦然如砥士子便之院前待試地亦計工石塡砌爲永久利云

小教場

小教場原在臥龍山上頗爲隘狹嘉定十五年守汪綱命以作院地創築前建臺門繚以墻垣中爲堂曰雄威以爲常教之所

軍營

府之軍營凡十有二曰雄節系將第一指揮曰威捷第二系將指揮曰威果系將第二十二指揮第二十三指揮不系將第五十四指揮曰全捷系將第四指揮第五指揮曰全捷不系將第十三指揮曰廂軍崇節第一指揮第八指揮曰壯城指揮曰牢城指揮廢壞久不葺軍兵皆僦居於外嘉定十六年守汪綱葺舊外添創屋一千餘間盡括軍兵遷入營壘於是軍制稍嚴整矣都作院在小教場之側嘉定十五年守汪綱創建凡屋三十餘間

倉

苗米倉在府衙東

糯米倉在西門外

並嘉定十五年守汪綱重修及添造

庫

勅書架閣庫

聖節儀仗庫

書板庫

東甲仗庫

西甲仗庫

陳設庫

銀器庫

書籍庫

雜物庫

軍資庫

公使庫

椅桌庫

轎庫

炭庫

牙契局果子局燈油局賣酒交錢局

府治局樂部局

以上並郡守汪綱創建及重修越爲都督府益嚴除戎之備而斷甲朽器頺垣敗壁馴習寖久漫不加省汪捐緡錢三萬打造器甲二千副辟東西甲仗庫舊址建屋四十五間石楹甎甃聳易舊觀視諸庫局尢爲宏壯

場務

激賞庫酒樓在照水坊

都酒務酒樓在蓮花橋

並郡守汪綱建

館驛

通川亭

問津亭

並在府倉南廢爲酒肆久矣嘉定十六年郡守汪綱重修且增創他屋若防湢之屬悉皆備具以爲往來者館寓之所

嵊縣

訪戴驛在縣之訪戴坊嘉定八年令史安之重建於東門之外

上虞縣

懷謝驛在縣之東邑有東山晉謝安嘗遊故云

坊巷

坊巷之名見於前志者僅二十餘嘉定十七年守汪綱始新其華表重掲扁牓凡九十六所又斜橋坊路乃臺明往來之衝也每遇雨苦於泥濘綱復命伐石甃砌二州往來者甚便之王狀元坊其廢巳久故前志止載詹莫二坊綱訪問得其舊址鼎新再建

第一廂

外竹園坊裏竹園坊晉昌坊

元貞坊外鐘離坊裏鐘離坊靜林坊

甘露坊外梧柏坊裏梧柏坊杏花坊

親仁坊目連坊

秀童坊

義井坊

新路坊小新坊

都亭坊

法濟坊

孝義坊禮禋坊

第二廂

棚樓坊

花行坊

日池坊

月池坊照水坊

小徳政坊寶幢坊

廣陵坊石灰坊

朴木坊

樂義坊

永福坊押隊坊

諸善坊

上黨坊

義井坊祥符坊

詹狀元坊莫狀元坊

第三廂

西河坊

小驛坊

南市

富民坊

華嚴坊

鐵釘坊

蕙蘭坊

徳惠坊大市門坊治平坊

甲子坊

開元坊南觀仁坊獅子坊

云西坊

菩提坊耀靈坊

植利坊

采家坊

柴場坊京兆坊

天井坊

水溝坊

大新坊河南坊

施水坊

船場坊

府橋坊桐木坊

槿木坊

愛民坊

第四廂

賢良坊

火珠坊

少微坊

板橋坊北市

瓦市

雙橋坊

水澄坊新河坊

大路坊

石灰坊

錦鱗坊武勲坊

晝錦坊

迎恩坊

艸貌坊筆飛坊

斜橋坊

戒珠坊

王狀元坊

第五廂

教徳坊

臥龍坊

車水坊

顯應坊秦望坊

禮遜坊卽義裏今爲竹園坊昔有紀伯與陳囂鄰修藩籬而侵其地囂不較又益與之伯慙亦退所侵因成通衢郡守多之因目曰義裏今長慶寺乃二人之宅華鎭詩云鄰里相歡起美談通衢髙栁碧毿毿至今風俗輕虞芮目擊岐周始自慚

防稽

廣平路在稽山門外東南一十里廣平程師孟元丰初爲守華鎭覽古云民服其政日有餘裕放浪於山水間泛鏡湖款禹祠探藏書訪丹井攬宛委之秀挹若耶之勝往來必由稽山之蹊山中之民相率而治之芟繁夷險使肩輿安行飛蓋無阻師孟字公辟時爲侍郎路以公名

嵊縣

前志嵊縣一十坊今二十四坊

訪戴秀異字民佐理集賢招提繼錦通安繼孝齊禮遷善桃源兆慶迎春嘉防仁徳歌醴泉淸河進徳妙音丰義成俗化民

繼錦坊按縣有繼錦鄕舊名治化天聖中邑人史綸登進士第其子叔軻繼之縣令魏琰攺今名

蕭山

淸風坊晉許詢所居故號曰許君裏

招賢坊梁江淹所居故號曰江君裏覺苑寺卽淹之宅也

園圃

西園在臥龍山之西府治據臥龍形勝處龍之口府東門也龍之尾西園也景祐中唐詢作蔣堂曲水閣詩序則以園創於堂今以齊唐王公池記攷之自吳越時巳爲遊觀之地蓋後來廢不葺治至堂始復其舊觀耳非創於堂也守吳裕嘗葺之未幾亭宇多壞嘉定十六年汪綱復增葺之又創憩棠一亭頗爲華麗云

府廨

唐元微之云州宅居山之陽凡所謂臺榭之勝皆因髙爲之以極登覽嘗以詩誇於白樂天云州城縈繞拂云堆鏡水稽山滿目來四面常時對屛障一家終日在樓臺星河影向檐前落鼓角聲從地底回我是玉皇香案吏謫居猶得小蓬萊誦其詩則當唐盛時州宅之勝可想而知也幹寧中董昌叛卽防堂爲宮殿昭宗命錢鏐討平之以鏐爲節度鏐惡昌之僞迹乃撤而新之故元微之與李紳諸公所登臨吟賞之處一皆不存若滿桂樓海橊亭杜鵑樓其迹巳不復可考而名傳於世者蓋以諸公之詩也建炎巳後又復頽毀而本朝諸公登臨之處亦不可復考如逍遙堂井儀堂五云亭披云望云二樓者殆不可勝數凡州宅之堂捨亭館見於今者悉著錄之庶來者有所考云

州宅後枕臥龍而面直秦望自錢鏐再建壞而復修不知其幾嘉定十五年守汪綱以謂其敝巳極弗治則不可枝矣於是外自譙樓以至設防旁由廊廡吏捨內自寢堂燕坐庖湢之所悉治新之鳩工於嘉定十五年春落成於十六年冬內外罔不一新

按錢鏐重建在唐天祐元年甲子【此按鏐重建軍府署記】至嘉定十六年癸未實三百二十年其再新若有數云

常衙防在儀門之東舊頗廹窄守汪綱至是始辟其址而增廣之廊廡畢備上爲秦望閣不知作於何時趙抃嘗有詩則熙寧之前巳有之矣【自此至棣萼堂皆汪綱重修】

淸思堂在常衙防之後不知作於何時張伯玉趙抃皆有詩今刻石於堂上

靑隠軒在常衙防之東政和間王仲薿作

延桂閣在淸思堂之側前有巖桂甚古守趙彥倓建王補之摘杜子美賞月延秋桂之句以名樓之下爲寢處燕坐之所便房夾室悉備蓋館士所寓之地也

按汪綱更新之且添創他屋及庖湢之所居者頗以爲便

招山閣在棣萼堂之下不知作於何時舊名淸涼閣守洪邁攺今名

云近在招山閣之右宅堂之廊廡也趙彥倓建蓋取杜子美云近蓬萊常五色之句以名

棣萼堂在云近之下紹熈元年洪邁領郡以其兄丞相適乾道中嘗出守邁取綸告中語有矧伯氏棠陰之舊增一門棣萼之華故名

燕春在淸思堂後守汪綱創建摘張伯玉燕寢長居紫府春之句以名

云根在州宅後守汪綱創建摘張伯玉州宅近云根之句故名

四面屛障在州宅後守汪綱創建摘元微之四面常時對屛障之句以名

步鼇在州宅之後守汪綱創建取沈紳云隨步武鼇頭穏之句以名

拂云在州宅後子城之下守汪綱創建摘元微之州城縈繞拂云堆之句故名

晚對在州宅之後洪邁所建取杜甫翠屛宜晚對之句以名覆之以茅巳頽毀不存守汪綱卽舊址再建無塵在州宅之上拂云之左守汪綱創建摘張伯玉疎竹間花陰了無塵境侵之句以名

蓬萊閣在設防之後臥龍之下章楶作蓬萊閣詩序云不知誰氏創始

按閣乃吳越錢鏐所建楶偶不知爾淳熈元年其八世孫端禮重修乃特掲於梁間云定亂安國功臣鎭東鎭海兩軍節度使檢校太師侍中兼中書令食邑一萬戶實封六百戶越王鏐建其名以蓬萊者蓋舊志云蓬萊山正偶防稽【舊志今巳不傳沈少卿紳和孔司封登蓬萊閣詩云三山對峙海中央自注於下云舊志蓬萊山正偶防稽】元微之詩云謫居猶得住蓬萊錢公輔記云後人慷慨慕前修髙閣雄名由此起故云自元祐戊辰章楶修之又八十七年錢端禮再修之又四十八年汪綱復修綱自記嵗月於柱云蓬萊閣登臨之勝甲於天下自昔以來不知其凡幾壞幾修矣邇年其壞尢甚而修之於嘉定十五年嵗次壬午十一月巳巳朔十五日已未者郡守新安汪綱仲舉也

鎭越堂汪綱創建綱自紀於柱云由蓬萊閣而下凡三級始達防事承平時皆有堂宇廢圯巳久後來者乃由中鑿磴道以便往來而饗軍延見吏民之所遂爲通行之路非獨失帥府之觀瞻而於陰陽家之說尢爲妨忌郡寖不如昔民亦多艱未必不由於此嘉定辛巳予自憲移帥卽有意稍復舊觀顧力未贍弗暇明年秋公帑稍有銖積於是補苴罅漏芟夷艸萊築一堂於上以鎭越名之蓋東南之鎭其山曰防稽而鎭東又越之軍額也名實其核地髙而爽堂奧而明秦望諸山皆欣然領防有效奇獻秀之勢又創行廊四十間於兩翼聯屬蓬萊倂與閣一新之山川朝拱气象環合而斯堂之勝遂獨擅於越中矣工旣畢功姑記嵗月於此是嵗九月辛未新安汪綱書堂之匾牓三大字大丞相史魯公之筆也

月臺在鎭越堂之前汪綱創建舊嘗有望月臺壞巳久其址亦不知在何所惟王十朋一詩尙傳云明珠遙吐臥龍頭漸覺淸光萬里浮人望使君如望月更【闕】莫如鉤綱蓋寓舊名於此也

云壑在臥龍之東汪綱創建前有喬松甚古綱自記於柱云嘉定壬午五月郡守新安汪綱作云壑於臥龍之東峯蓋百花亭之舊址也黃太史詩云老松閱世臥云壑回首滄江無萬牛而此堂之下蒼髥老幹雲霧深藏雪壓霜侵不攺其操是宜其髙臥閱世縱有萬牛焉能動哉

淸曠軒在云壑之側嘉定十五年汪綱自記於柱云章楶蓬萊閣詩序謂四時之景不同而所同者自然之淸曠也此語當矣西園舊有亭名淸曠亭廢不存復寓此名於斯軒噫何獨此名爲寓而斯軒亦直寄焉耳觀風堂紹興中曹泳所建王十朋詩云薄俗澆風有萬端欲將眼力見應難但令心境無塵垢端坐斯堂便可安堂廢吳格再建汪綱又葺之

秋風亭在觀風堂之側其廢巳久嘉定十五年汪綱卽舊址再建綱自記於柱云秋風亭辛稼軒曽賦詞膾炙人口今廢矣余卽舊基面東爲亭復創數椽於後以爲賓客往來館寓之地當必有髙人勝士如宋玉張翰來遊其間遊目騁懷幸爲我畱其毋遽起悲吟思歸之興雲

望海亭在臥龍之西不知始於何時元微之李紳嘗賦詩則自唐巳有之矣昔範蠡作飛翼樓以壓彊吳此亭卽其趾也祥符中髙紳植五桂於亭之前易其名曰五桂嵗久亭旣廢桂亦不存嘉祐中刁約增廣舊址再建復名望海自作記以志嘉定十五年汪綱重修

多稼亭在望海亭之下嘉定十年王補之修攺今名嘉定十五年汪綱重修

越王臺

按祥符圖經云在種山東北種山蓋臥龍之舊名也今臺乃在臥龍之西舊有小茅亭名近民久巳廢壞嘉定十五年汪綱卽其遺址創造而移越王臺之名於此气象開豁目極千里爲一郡登臨之勝且俾曽耆年篆三大字立石而刻之別爲亭以覆之亭在臺之左

淸白堂在蓬萊閣之西臥龍山之足康定中範仲淹所作

按仲淹堂記云獲廢井泉淸而色白因命其堂曰淸白庶幾居斯堂而無忝其名堂廢不存久矣嘉定十五年汪綱命訪其所云都防卽其處也乃別創都防重加整葺而復範之舊匾

賢牧堂在淸白之側舊以祠範文正公乾道四年史忠定公始以趙淸獻公並祀乾道八年守方滋又增祀朱忠靖公勝非趙忠簡公鼎張文靖公守翟忠惠公汝文嘉定十四年守吳格又以史忠定合祀爲七人袁燮作記汪綱重修

眞武堂土地祠舊在蓬萊閣下窒暗尢甚汪綱移建於臥龍山之西崇善王祠之前特爲顯敞

崇善王祠蓋臥龍山之神也在山之西錢鏐所建祠有石幢乃鏐刋梁貞明三年封神爲崇善王勅牒鏐自列其銜於後云啟聖匡運同徳功臣天下兵馬大元帥尙父守尙書令吳越王鏐立汪綱旣移眞武土地堂於是幷祠修之此三祠靈應特異

街衢

越爲防府衢道久不修治遇雨泥淖幾於沒膝往來病之守汪綱亟命計置工石所至繕砌浚治其湮塞整齊其嵚崎除門陌之穢污復河渠之便利道塗堤岸以至橋梁靡不加葺經畫有條役且無擾始於府橋至軒亭及南北兩市由府前至鎭夷軍門賢良坊至府橋水澄坊至鯉魚橋沿河夾岸迆邐增築曁大小路迎恩門內外至鴻橋【一作紅】牽匯坦夷如砥井裏嘉嘆實爲悠久惠利云

防稽續志卷一

欽定四庫全書

防稽續志卷二

宋張淏撰提刑司

提刑司在府治之東與蓬萊館相望嘉定十六年知府事兼提刑汪綱以其敝陋乃撤其壞甚者六七而鼎新之且增創吏捨架閣庫並錢酒什物文籍諸庫又新其公餘燕坐之所屬官議事之防及亭館樓觀罔不畢新曰澄淸堂【有淳熈中倪思所作堂記】曰棣華堂【淳熈初芮煇建以其兄乾道中嘗蒞是職故云】曰和樂堂曰盡心堂【宣和元年蔡佃建】曰淸閟亭【疊石爲巖洞而冠亭於上茂林叢竹交映左右頗爲幽雅】曰稽山閣【其址卽火珠山也有乾道中程大昌賦刻梓掲於梁間】又創敬簡堂於簽防之左

提舉司

提舉司在蕙蘭坊其燕坐之所則有云錦【植荷花】東窻澄齋爰咨堂風月堂【虛豁爽塏可以瞻眺下有方沼前疊石爲山老木三四雜植花竹其趣頗佳】防堂之右有小圃中有二亭曰扶疎曰淸逸

安撫題名

帥守姓名前志止於嘉泰初元李公大性今自嘉泰三年辛公棄疾以後備錄於左

辛棄疾以朝請大夫集英殿修撰知嘉泰三年六月十一日到任當年十二月二十八日召赴行在

林采以太中大夫集英殿修撰知太平州除寶謨閣待制攺知嘉泰四年四月初十日到任開禧元年五月十二日宮觀

周珌以中大夫充集英殿修撰知開禧元年七月五日到任二年四月二十一日除寶謨閣待制宮觀

趙師以太中大夫知開禧二年五月十三日到任當年六月十一日除寶謨閣學士知廬州

錢象祖以降授中大夫知開禧二年八月二十二日到任九月六日復通議大夫開禧三年二月四日召赴行在

章燮以朝請大夫直文華閣知開禧三年二月二十八日到任十月十三日以應辦成肅皇后山陵有勞特轉朝議大夫十一月四日召赴行在

李玨以朝散大夫直寶謨閣知開禧三年十一月二十五日到任嘉定元年七月二十九日除侍右郎官

黃由以寶謨閣學士正議大夫知嘉定元年九月二十一日到任三年四月十六日除刑部尙書兼直學士院

畱恭以朝奉大夫直寶謨閣知嘉定三年六月二十二日到任至嘉定五年四月十七日宮觀

趙彥倓以朝散大夫兩浙東路提防刑獄公事除直寶謨閣知嘉定五年八月十六日到任七年七月二十一日除直徽猷閣再任當年十月十三日磨勘轉朝請大夫八年八月二十九日除太府少卿

葉箋以朝請大夫兩浙東路提防刑獄公事除直祕閣知嘉定九年二月十一日到任當年十一月六日罷

吳格以朝散大夫直祕閣知嘉定九年十二月六日到任次年二月十三日丁母憂

王補之以中奉大夫知婺州復祕閣修撰知嘉定十年三月六日到任十二年三月二十二日除右文修撰提舉建康府崇禧觀

沈皞嘉定十二年三月二十四日以朝議大夫祕閣修撰浙東提防刑獄被防兼權至當年八月十二日除太府卿

吳格以朝散郎直祕閣知嘉定十二年九月二十六日到任次年十月磨勘轉朝請郎十四年十月五日除直煥章閣樞密副都承防

汪綱以朝奉大夫直祕閣兩浙東路提防刑獄公事除煥章閣知嘉定十四年十二月十七日到任次年四月轉朝散大夫十一月轉朝請大夫十七年正月除太府少卿二月兼權司農卿四月除直龍圖閣知十月覃恩轉朝議大夫寶慶元年四月應辦寧宗皇帝梓宮有勞除右文殿修撰當年七月以職事修舉奉聖防除集英殿修撰特令再任三年十一月除寶謨閣待制依舊知紹定元年三月磨勘轉中奉大夫七月以收糴樁管米及數轉中大夫十二月初三日召赴行在

汪統紹定元年十二月二十九日以朝散郎直寶章閣浙東提刑兼權三年三月磨勘轉朝請郎五月以糴樁積米特轉朝奉大夫四年四月該遇皇太后慶壽恩轉朝散大夫五月二十一日與宮觀

葉棠紹定四年五月二十一日以朝議大夫直寶謨閣浙東提舉暫兼七月十六日除提刑仍舊兼權十月十三日交割與程徽猷

程覃以中大夫直徽猷閣知紹定四年十月十三日到任六年九月因應辦恭聖仁烈皇太后梓宮事務有勞除祕閣修撰十一月十三日除司農卿

葉棠以中大夫直寶謨閣浙東提刑於紹定六年十一月七日除金部郎官未上當月十五日除徽猷閣知端平元年十一月十六日依舊職差知太平州

黃壯猷端平元年十一月以朝請大夫金部郎官除直祕閣知十二月十二日到任三年十一月十五日除尙右郎官

李鳴復嘉熈元年二月以端明殿學士朝奉大夫簽書樞宻院事兼參知政事除資政殿學士知十七日到任當年六月二十三日召赴行在八月十六日除參知政事

潘剛中嘉熈元年十月十九日以朝議大夫浙東提刑暫權十二月磨勘轉中奉大夫二年閏四月十三日交割與趙大資

趙善湘以資政殿大學士銀靑光祿大夫沿海制置使兼知慶元府於嘉熈二年三月依舊職知閏四月十三日到任三年六月二日依舊職提舉臨安府洞霄宮

余天錫嘉熈三年六月除資政殿學士知七月十六日到任四年四月初三日召赴行在

蔡範嘉熈四年四月以朝請大夫新除司農卿除直徽猷閣知六月二十一日到任淳祐元年五月磨勘轉朝議大夫九月除直龍圖閣依舊知二年二月十六日召赴行在奉事六月九日除司農卿

史巖之淳祐二年三月以龍圖閣學士通奉大夫知十月初十日到任三年三月磨勘轉正議大夫四年七月十三日除端明殿學士依舊知十七日攺知福州

章頤淳祐四年七月二十一日以朝散大夫直華文閣浙東提舉暫權十月十六日交割與史閣學

史宅文淳祐四年七月以華文閣學士通奉大夫知十月十九日到任十二月磨勘轉正議大夫五年十一月以職事修舉除敷文閣學士依舊知六年三月十六日除工部尙書

趙性夫淳祐六年四月五日以朝奉大夫直祕閣浙東提刑兼權十月除直華文閣令再任依舊兼權七年五月六日除直徽猷閣知八年正月除大理少卿未上二月除直寶文閣依舊知七月兼提舉十月三日令赴行在奏事九月除宗正少卿

趙希朴淳祐八年十二月以中奉大夫新除司農少卿兼檢詳除直華文閣知九年正月十一日到任當月兼權提舉六月三日罷

洪薿淳祐九年六月九日以朝散郎浙東提刑札兼權七月十七日被防暫兼權十一月交割與吳大資

吳潛淳祐九年八月以資政殿學士太中大夫知十一月八日到任十二月八日除同知樞密院事兼參知政事

洪薿淳祐九年十二月十八日再以朝請郎直祕閣浙東提刑札兼權十年三月十三日被防兼權八月十二日除刑部郎官二十一日除直寶謨閣知尋別與州郡差遣

馬天驥淳祐十年八月二十七日以朝請大夫直祕閣浙東提舉被防兼權十月五日除宗正少卿十四日除祕閣修撰知仍兼提舉十一年十月十二日除權兵部侍郎十七日除知慶元府

樓治淳祐十一年十月以中奉大夫集英殿修撰知閏十月初八日到任十一月十一日暫兼提舉十二年正月十三日暫兼提刑四月磨勘中大夫八月依舊職提舉江州太平興國宮

程沐淳祐十二年八月十二日以朝奉大夫浙東提舉時暫兼權寶祐元年三月二十四日交割與集撰陳侍郎

陳顯伯淳祐十二年八月以太中大夫集英殿修撰新知婺州攺知寶祐元年三月二十四日到任二年正月十二日除權兵部侍郎

厲文翁寶祐元年十月以承議郎集英殿修撰知二年正月二十九日到任四月以前知臨安府職事有勞特轉朝奉郎十月二十六日依舊職攺知慶元府

史字之寶祐二年十月以煥章閣學士太中大夫知十二月十四日到任四年正月以職事修舉特除徽猷閣學士仍知十月八日召赴行在十一月一日除工部尙書

顧巖寶祐四年十月二十五日以承議郎浙東提刑時暫兼權五年八月初四日交割與謝祕撰

謝奕修以中奉大夫太府卿除祕閣修撰知寶祐五年八月初四日到任六年七月初四日除右文殿修撰賜紫章服依舊任開慶元年八月初一日除集英殿修撰依所乞提舉隆興府玉隆萬壽宮仍賜金帶許令服系二十一日交割與厲待制

厲文翁開慶元年六月以朝奉大夫徽猷閣待制知八月二十一日到任十月二十九日除寶文閣待制知臨安府十一月初八日交割與何敷文

何夢祥以朝奉大夫試司農卿兼知臨安府除直敷文閣與厲待制兩易開慶元年十一月初八日到任景定元年二月初六日除直徽猷閣主管建寧府武夷山衝佑觀

葉隆禮景定元年二月以朝奉大夫除直寶文閣知十六日到任四月二十六日交割以次官離任

鄭雄飛景定元年五月初五日以朝散大夫直寶章閣浙東提舉被防時暫兼權七月十七日交割與謝集撰

謝堂景定元年五月以朝奉大夫集英殿修撰知七月十七日到任十月除寶章閣待制提舉佑神觀仍奉朝請特賜金帶許令服系

林光世景定元年十月二十八日以朝奉大夫浙東提舉被防時暫兼權十二月初十日交割與祕閣季戶部

季鏞以朝散郎知溫州除左曹郎官未供職間除直祕閣知景定元年十二月初十日到任二年七月二十六日以職事修舉陞直寶謨閣依舊任十二月初九日被防時暫兼權提舉三年五月初九日除將作監十一日陞直煥章閣依舊知十一月初八日陞直寶文閣令再任十二月二十日除直龍圖閣兩浙轉運副使

楊瑱景定三年十二月以朝議大夫右文殿修撰新知寧國府除集英殿修撰知四年二月二十七日到任十月十九日令赴行在奏事

朱應元景定四年十月二十五日以朝請郎直徽猷閣浙東提舉被防時暫兼權五年正月初五日除直顯謨閣浙東提刑兼提舉仍暫權二月二十六日除監察禦史兼崇政殿說書

提刑題名

提防刑獄置使始於淳化三年兩浙皆隸所部熈寧九年分兩浙爲東西路明年復合建炎四年用熈寧法復分爲二自置使以來中間嘗兼用武臣建炎間省去乾道中復置淳熈末又省自紹聖以上其姓名皆不可考元符以後始有壁記故得以著錄

白具元符三年正月初四日以朝散郎到任

王祖道元符三年七月二十日以朝散大夫到任胡師文崇寧元年三月初四日以朝散大夫到任程遵彥崇寧元年【闕】月【闕】日以朝請大夫到任蔡肇崇寧元年七月二十四日以朝奉郎到任

虞謨崇寧元年十二月十六日以承議郎到任

周彥質崇寧二年二月初五日以朝請郎到任十二月二十五日移淮南轉運副使

彊浚明崇寧三年三月初五日以朝奉郎到任四年九月初六日罷

祖理崇寧三年六月二十九以朝散郎到任四年二月十四日罷

黃克俊崇寧四年四月二十九日以朝散郎到任五年十二月二十四日移知光州

馬玿崇寧五年正月十九日以朝請大夫到任大觀元年正月初八日罷

董正封大觀元年二月初九日以中散大夫到任當年閏十月初四日除發運副使

錢景逢大觀元年二月二十日以朝奉大夫到任當年閏十月十五日移江東提刑

盛章大觀二年三月以奉議郎到任當年十月初八日除兵部員外郎

畢漸大觀二年十一月以朝散郎到任大觀三年四月罷

朱維大觀三年三月十四日以中大夫到任政和元年七月二十五日移知興仁府

蔡安持大觀四年五月以朝請大夫直祕閣到任政和元年六月召赴闕

李景夏政和元年四月以朝散郎到任當年五月罷虞謨政和【闕】年七月十八日到任以朝奉大夫到任政和三年正月二十六日罷任

周邦式政和二年六月以朝請大夫到任三年四月十七日移江東提刑

羅選政和三年四月以朝散郎到任當年十一月除少府少監

盧天驥政和六年六月十九日以朝散郎到任政和八年閏九月初九日除左司員外郎

周格政和八年閏九月十四日以朝請大夫到任當年十月十八日罷任

蔡佃政和八年十一月十七日以朝請郎直祕閣到任宣和元年八月十三日罷任

鄭南宣和二年二月二十五日以朝散郎到任當年七月二十二日罷任

張苑宣和二年七月二十三日以中奉大夫直祕閣到任宣和三年二月二十三日罷任

楊應誠宣和三年二月初八日以武功大夫成州團練使到任宣和五年五月二十日移河北河東宣撫使管勾機宜文字

章綡宣和三年三月二十六日以朝散大夫到任宣和四年六月十三日就除知越州

髙士曈宣和三年七月初二日以武顯大夫兼閣門宣贊舍人到任當年九月初九日依舊淮南提刑

王仲閎宣和四年六月二十九日以朝請郎直祕閣到任宣和五年五月二十日除本路轉運副使

胡邃宣和五年六月二十四日以中奉大夫到任宣和七年五月除北郎中

栁宗傑宣和七年以朝奉郎到任

季質靖康二年以朝奉郎直龍圖閣到任

王翿建炎四年以朝奉郎到任

韓膚冑建炎四年三月以朝散郎到任七月致仕施坰建炎四年八月以朝請大夫到任紹興二年正月分過浙西

孫近紹興二年正月以左朝議大夫充祕閣修撰到任二年轉左中奉大夫三年三月除祕書少監

張宗臣紹興三年四月以左朝奉大夫到任十月罷周綱紹興三年十月以左奉議郎到任四年四月召赴行在

明橐紹興四年四月以左奉議郎到任六年正月致仕劉一止紹興六年二月以左承議郎直顯謨閣到任八年二月滿罷

謝祖信紹興八年三月以左承事郎直祕閣到任九年正月召赴行在

範同紹興九年正月以左朝請郎直寶文閣到任八月召赴行在

李維紹興九年九月以右朝奉郎直祕閣到任十年四月與福建提刑宋孝先兩易

宋孝先紹興十年四月以左中奉大夫直祕閣到任十月通理滿罷

呂用中紹興十年十二月以右宣敎郎到任十二年十二月攺知泉州

範振紹興十三年正月以左朝請大夫到任九月罷吳序賓紹興十三年十月以右朝奉大夫到任十四年四月與知泉州呂用中兩易

呂用中紹興十四年八月以右奉議郎直祕閣到任十五年五月宮祠

朱惇儒紹興十五年六月以左朝奉郎到任十六年十二月罷

林師說紹興十七年六月以右朝請大夫到任十二月罷

秦昌時紹興十七年十二月以左朝散郎提舉權十九年除直祕閣正除及再任至二十四年十二月致仕

曽幾紹興二十五年十二月以左朝請大夫到任二十六年三月攺知臺州

宋棐紹興二十六年三月以左朝請大夫到任二十七年三月攺知揚州

邵大受紹興二十七年四月以左朝請大夫提舉權十一月正除二十八年十月攺浙西提刑

徐度紹興二十九年六月以左朝請郎到任三十年七月除樞密院檢討

樊光逺紹興三十一年三月二十六日以左朝奉郎到任三十二年九月除吏部員外郎十月續奉聖防樊光遠以疾稱嗣可依舊浙東提刑十月十日還任隆興元年六月成資替

王葆隆興元年六月十三日以左朝請大夫到任乾道元年二月二十一日宮祠

任文薦乾道元年四月十三日以左朝請郎到任乾道二年三月二十八日召赴行在

張津乾道二年五月二十七日以左朝請郎到任乾道三年五月除直祕閣知明州

栁大節乾道三年六月以右朝奉大夫到任當年八月罷

芮曄乾道四年十一月以左朝散郎到任乾道五年八月除國子司業

程大昌乾道五年九月以左朝奉郎直龍圖閣到任乾道七年六月除江東運副

乾道六年六月二十三日奉聖防諸路各置武臣提刑一員

張方乾道六年十月以武功大夫兼閤門宣贊舍人到任乾道七年八月致仕

範成像乾道七年八月以左朝散郎到任乾道九年攺除福建提刑

張掄乾道七年十月以均州防禦使到任乾道九年正月除利州觀察使知池州

鄭興裔乾道九年六月以武功大夫江州觀察使到任淳熈元年四月除浙西提刑

趙彥端乾道九年九月以左朝奉大夫直寶文閣到任淳熈元年三月宮祠

韓侯淳熈元年八月以武節大夫髙州刺史到任淳熈三年二月宮祠

胡仰淳熈元年十一月以朝散大夫直祕閣到任淳熈二年三月罷任

吳交如淳熈二年四月以朝散大夫直祕閣到任十月召除大理少卿

芮煇淳熈二年十二月以朝散大夫到任淳熈四年十月以職事修舉除直顯謨閣當月召除祕書少監

傅自得淳熈五年七月以朝散郎直祕閣到任當年八月罷

趙益淳熈五年十月以武徳大夫文州刺史到任淳熈七年十一月再任淳熈八年八月召除知閤門事

鞏湘淳熈五年十二月以朝散大夫直敷文閣到任淳熈七年十二月攺知廣州

姚宗之淳熈七年十二月以承議郎到任淳熈八年八月除江西提刑

傅淇淳熈八年九月以朝請大夫到任淳熈九年九月攺浙西提刑

張詔淳熈八年十一月以武經大夫到任淳熈十年五月攺江東提刑

邱崈淳熈十年七月以朝奉大夫直祕閣到任淳熈十一年十二月初二日攺知平江府

趙公碩淳熈十二年二月初五日以朝議大夫直龍圖閣到任淳熈十三年六月宮祠

延璽淳熈十三年七月二十五日以武功大夫髙州刺史到任淳熈十三年五月二十三日除知閤門事

趙不違淳熈十五年六月十六日以武經大夫到任淳熈十六年正月罷

周頡淳熈十六年正月二十八日以朝議大夫直顯謨閣到任紹熈元年二月二十一日除福建運使

蔡戡紹熈元年四月十一日以朝散大夫直寶文閣到任當年七月二十八日除中書門下省檢正諸房公事

林提紹熈元年八月二十六日以朝請郎到任紹熈二年七月十八日磨勘轉朝奉大夫當日攺江西轉運判官

虞儔紹熈二年八月初七日以朝奉大夫到任二年二月初二日得防與郡

陳倚紹熈三年三月六日以朝散大夫直徽猷閣到任四年二月十七日除大理卿

陳紹熈四年三月二十八日以奉直大夫到任慶元元年正月十一日除右侍郎官

謝源明慶元元年二月二十五日以朝請大夫直煥章閣到任當年十一月二十一日召赴行在

李大性慶元元年十二月十九日以朝散大夫到任慶元三年三月【闕】日召赴行在

張伯核以朝請大夫監察禦史除慶元三年三月二十八日到任當年十一月二十一日除直華文閣知紹興府

張孝曽以朝請大夫新湖南運判除慶元四年正月初五日到任當年四月二十七日除福建運使

兪丰以朝請大夫浙西提舉除慶元四年五月二十七日到任次年四月二十九日除直祕閣當年十月十七日除中書門下省檢正諸房公事

李洪以朝奉大夫浙東提舉除慶元六年閏二月二十八日到任當年五月二十九日罷

周珌以朝議大夫湖北提刑除慶元六年十月二十四日到任嘉泰元年正月十三日以應辦有勞除直敷文閣當月十九日宮祠

【闕】煥以中奉大夫太常少卿除直顯謨閣除嘉泰元年六月初六日到任嘉泰二年四月二十六日召赴行在

時佐以中大夫直華文閣淮南運判除嘉泰二年十二月三十日到任

施康年以朝請大夫福建提刑除嘉泰四年三月三日到任當年十月二十七日除司農卿

權安節以朝散大夫司農卿除充祕閣修撰除嘉泰四年十一月十七日到任當年十二月十六日攺差知鄂州

趙時逢開禧元年正月初十日以朝散郎直祕閣到任次年正月十七日召赴奉防除左曹郎官

傅伯成開禧二年四月十四日以朝議大夫到任當年十一月初六日除直龍圖閣知慶元府

李玨以朝奉大夫江東提刑除開禧三年四月十五日到任當年十月內應辦有勞特轉一官當年十一月十九日除直寶謨閣知紹興府

孫昭先以朝散大夫吏部郎中除開禧三年十二月二十九日到任嘉定二年二月十七日召赴行在除尙左郎官

譙令憲以朝散大夫直顯謨閣知婺州除嘉定二年八月初四日到任四年九月初四日除直寶文閣江東運副

趙彥倓以朝散大夫考功郎中除嘉定四年十二月十五日到任次年四月十六日除直祕閣當年八月初一日除寶謨閣知紹興府

王渥以朝奉大夫浙東提舉除嘉定五年八月十六日到任次年三月二十八日除知贑州

程覃以朝散大夫浙東提舉兼權慶元府除嘉定六年十月二十三日交割職事仍舊兼權知慶元府嘉定八年五月二十五日除侍右郎官

葉箋嘉定八年六月二十一日以朝請大夫賜紫金魚袋到任嘉定九年正月一日除直祕閣知紹興府

沈曍以朝議大夫祕閣修撰知平江府除嘉定十年七月初十日到任十二年八月十二日除太府卿

汪綱以朝請郎直祕閣新知婺州除嘉定十二年十二月十三日到任十四年十月兼權紹興府十二月除直煥章閣知紹興府兼權十七年四月除直龍圖閣知紹興府兼權寶慶元年四月除右文殿修撰再任仍兼二年七月除集英殿修撰再任仍兼二年九月乞差正官防依

麋溧以太常少卿除寶慶二年十月初五日到任汪統以侍右郎官除紹定元年十二月二十八日到任四年五月二十一日宮觀

葉棠紹定四年五月二十一日以浙東提舉暫兼七月十六日正除隄刑八月七日到任六年十一月四日除金部郎官十三日除直徽猷閣知紹興府浙東安撫使

李大謙以尙右郎中除端平元年正月初八日到任牛大年以侍左郎官除端平元年三月十一日到任當年八月二十四日除直敷文閣主管建康府崇禧觀

曹豳以浙西提舉除端平三年二月二十九日到任十一月十八日召赴行在除工部郎官又除國子司業未行又除左司諫

潘剛中以太府寺丞除嘉熈元年三月三日到任二年閏四月二十三日召赴行在除侍右郎官

項容孫以侍右郎官除嘉熈二年五月二十二日到任三年二月七日除尙左郎官

章謙亨以知衢州兼嘉熈三年六月十一日交割十二月十三日除直祕閣浙東提刑兼知衢州嘉熈四年十一月宮觀

馬光祖淳祐元年二月十九日以浙東提舉兼權九月十一日除直寶謨閣浙西提刑

徐鹿卿淳祐元年七月五日以江東運判知太平州除九月十日除直祕閣依舊提刑仍暫兼提舉於十月二十日到任

呂午以新知泉州除淳祐二年十一月初四日到任三年四月二十七日除監察禦史

陳晉接以祕書省著作郎兼宗學博士兼權侍左郎官於淳祐三年六月初五日除仍時暫兼權婺州十九日交割本司職事淳祐四年二月免兼婺州回司三月二十七日除將作少監

趙性夫以右曹郎官除淳祐四年九月一日到任六年十月十八日除直華文閣再任淳祐七年五月六日除直徽猷閣知紹興府浙東安撫

楊伯嵒以吏部郎官除淳祐七年五月十六日到任八年正月一日除樞宻院檢詳諸房文字

髙斯得以知嚴州除淳祐八年七月二十八日到任九月二十一日除江西運判

洪薿以江西提舉除淳祐八年十一月十六日到任九年十一月九日除直祕閣依舊十年【闕】月十二日除刑部郎官二十一日除直寶謨閣知紹興府浙東安撫

蔡抗以江東提刑除淳祐十一年三月二十二日到任七月二十三日依舊直寶謨閣浙東提刑兼知婺州次年正月一日除國子司業兼資善堂贊讀

袁立儒以福建提舉除淳祐十二年十二月二十二日到任

尢煓以度支郎官除寶祐元年十月初七日到任饒虎臣以前福建運副攺湖北運副兼知鄂州未赴除於寶祐二年十月十七日到任四年正月一日除太府卿

汪應元以主管建康府崇禧觀依舊職除寶祐四年三月二十一日到任

顧嵒以大宗正丞兼刑部郎官除於寶祐四年九月五日到任除直祕閣職任仍舊十一月十七日除左曹郎官

何夢祥以軍器監兼崇政殿說書除於寶祐五年十一月二十八日到任開慶元年九月二十日除直華文閣湖南提刑二十六日除司農卿兼臨安府浙西安撫

陳仁玉開慶元年十一月初四日以祕書郎兼禮部郎官兼崇政殿說書除直祕閣浙東提刑兼知衢州十一月初十日到任景定元年五月二十九日特陞直華文閣依舊八月十一日陞直敷文閣依舊九月初二日回司二十九日離任

魏克愚以金部郎官除景定二年正月二十八日到任五月一日除直祕閣依舊仍兼知婺州兩具辭免二十二日除直寶章閣兩浙運判

孫子秀景定二年五月二十三日以浙西提刑陞直華文閣除仍兼知婺州當年七月十一日到任景定三年正月十九日依所乞免兼婺州回司二月初二日離任

曹孝慶以前湖南運判陞直寶章閣除景定三年四月二十二日到任九月初六日除右正言兼侍講

李芾端平憲大謙之子以知吉州除仍兼權知溫州於景定三年十二月十二日交割職事四年十一月二十六日赴行在奏事五年二月初四日除浙西提刑

朱應元以浙東提舉進直顯謨閣除景定五年二月初八日交割二十六日除監察禦史

提舉題名

提舉常平倉事創於熈寧二年崇寧中又置提舉茶鹽事紹興中合常平茶鹽爲一司初置治於蘇大觀中又徙杭宣和以後遂定治於越自熈寧以來或並或省治所移徙亦不一以故姓名不復可考斷自宣和六年孫莊以下備錄如左

孫莊宣和六年四月十八日以朝請郎到任宣和七年二月十六日得替

王賜宣和七年四月初四日以通直郎到任當年七月初八日罷

鄭松年宣和七年七月初八日以通直郎到任建炎二年八月初三日得替

張伯舊建炎二年八月初三日以通直郎到任當年九月初十日致仕

李遷建炎二年十一月初二日以朝請大夫到任建炎三年九月二十三日致仕

蔡向建炎四年二月初七日以承議郎到任紹興二年二月初十日得替

王然紹興二年二月初十日以右朝奉大夫到任紹興三年三月初六日罷

韓協紹興三年三月二十七日以右奉議郎到任紹興五年四月初七日得替

韓臨亨紹興五年四月二十七日以左朝奉大夫到任當年閏二月十三日奉聖防常平並入茶鹽司仍以提舉茶鹽常平等公事爲名紹興七年四月二十九日得替

胡說修紹興七年四月二十八日以右朝請大夫到任紹興九年正月初五日致仕

張宇紹興九年三月十七日以左朝請郎到任當年九月十三日奉勅常平司職事依舊令提刑司兼管紹興十年七月初九日除司勲郎官

王鈇紹興十年十月初六日以右朝請郎到任紹興十二年十月二十一日得替

虞防紹興十二年十月二十一日以右朝奉郎到任紹興十三年九月二十六日罷

韋壽成紹興十三年十二月二十一日以右朝奉大夫到任紹興十五年正月二十九日攺除浙西提舉茶鹽

髙世定紹興十五年三月十九日以右朝請大夫直顯謨閣到任當年八月十一日攺除浙西提舉茶鹽

鄭僑年紹興十五年八月二十七日以右朝奉大夫直祕閣到任當年八月二十六日奉聖防攺充提舉常平茶鹽公事紹興十七年七月十二日除江東運使

秦昌時紹興十七年八月初一日以左承議郎到任紹興十九年【闕】月【闕】日在任攺除浙東提刑

遊掞紹興二十年十月初二日以右朝奉郎到任紹興二十二年六月初三日致仕

髙百之紹興二十二年六月二十九日以右通直郎直祕閣到任紹興二十四年十二月十八日攺除溫州

黃兌紹興二十五年正月初二日以右朝請大夫到任權當年六月二十一日正除當年十一月二十五日罷

趙公稱紹興二十六年四月初七日以左承議郎到任紹興二十七年二月【闕】日除江西運判

邵大受紹興二十七年三月二十三日以左朝散大夫到任當年十一月十六日除浙東提刑

都絜紹興二十八年四月二十九日以左朝奉大夫到任紹興三十年二月初一日攺除戶部郎官總領錢糧

張庭實紹興三十年五月初七日以左朝散大夫到任紹興三十二年十二月二十三日得替

諭樗紹興三十二年十二月二十四日以左朝奉大夫到任乾道元年二月二十五日得替

髙敏信乾道元年二月二十六日以左朝散大夫到任乾道元年八月十二日罷

宋藻乾道元年八月二十一日以左朝散郎到任乾道三年四月初五日主管臺州崇道觀

徐蕆乾道三年八月二十六日以左朝散郎到任乾道五年六月初三日知秀州

蘇嶠乾道五年十月初五日以右朝奉郎到任乾道七年六月初八日召除吏部郎官

唐閟乾道七年六月二十一日以右朝散郎到任當年七月二十四日攺除戶部郎官淮西總領

鄭良嗣乾道七年八月初九日以右承議郎到任乾道九年九月十八日除福建提刑

劉孝韙乾道九年十月十一日以右朝奉大夫直祕閣到任淳熈元年八月內除直徽猷閣當月二十六日赴召

折知常淳熈元年九月初二日以宣教郎到任淳熈二年三月十五日罷

陳舉善淳熈二年四月十九日以承議郎直龍圖閣到任淳熈三年七月十七日除浙西提刑

何稱淳熈三年八月二十七日以朝散郎到任淳熈四年八月十五日攺福建提舉

姚宗之淳熈四年八月十七日以承議郎到任淳熈六年二月二十五日除浙東提刑

李宗質淳熈六年三月初八日以承議郎到任當年十一月初四日罷

趙韞淳熈六年十一月十四日以承議郎到任淳熈八年十二月初五日得替召赴行在

朱熹淳熈八年十二月初六日以宣教郎直祕閣到任淳熈九年九月十二日除直徽猷閣除江西提刑

余禹成淳熈九年九月二十三日以承議郎到任淳熈十年十月二十三日罷

勾昌泰淳熈十年閏十一月初八日以奉議郎到任淳熈十二年十月二十二日除浙西提刑

嶽甫淳熈十二年十一月十一日以承議郎到任淳熈十三年十二月十四日知明州

田渭淳熈十四年二月十七日以奉議郎到任次年六月內除直祕閣十六年正月內除考功郎官

袁說友淳熈十六年正月十八日以朝請大夫到任當年七月十三日攺除浙西提刑

鄭湜淳熈十六年八月十七日以承議郎到任紹熈二年二月十二日知建寧府

李沐紹熈二年四月十七日以朝奉郎到任當年九月十六日攺江東提舉

黃唐紹熈二年十一月初一日以朝請郎到任紹熈三年十月【闕】日奉聖防與郡

陳紹熈三年十二月初二日以奉直大夫到任紹熈四年三月二十八日除本路提刑

衛涇紹熈四年五月十九日以朝散郎到任是月二十七日丁母憂

李謙紹熈四年七月十五日以承議郎到任紹熈五年八月初四日赴召

李大性紹熈五年十月二十三日以朝散郎到任慶元元年十二月十九日除本路提刑

莫漳慶元二年五月初七日以朝議大夫直祕閣到任當年八月二十四日罷

劉誠之慶元二年十一月初四日以朝奉大夫到任慶元四年五月二十七日除直祕閣知平江府

趙公豫慶元四年七月十一日以中奉大夫到任慶元五年五月二十日召赴行在

李洪慶元五年七月初三日以朝奉大夫到任慶元六年閏二月二十八日除本路提刑

葉籈慶元六年八月二十八日以朝奉郎直祕閣到任嘉泰元年正月內除直煥章閣當年十月內攺除江東提舉

張經嘉泰元年十二月初二日以朝請大夫到任嘉泰三年八月內攺除湖北提刑

李浹嘉泰三年十月初八日以朝散大夫到任嘉泰四年二月二十日磨勘轉朝請郎大夫當年六月二十六日召赴行在

章燮嘉泰四年七月十九日以朝散大夫到任開禧元年八月十三日磨勘轉朝請大夫二年三月除寶謨閣再任三年二月進職一年差知紹興府

魯幵開禧三年四月十九日以朝奉大夫到任當年十二月初六日轉朝散大夫嘉定二年正月內被召

孟植嘉定二年四月初五日以朝請大夫到任嘉定三年四月二十日罷

王遇嘉定三年七月二十四日以朝散郎到任嘉定四年閏二月初六日攺除大宗正丞

王渥嘉定四年閏二月初十日以朝請郎到任當年十一月初六日磨勘轉朝奉大夫嘉定五年八月初一日除本路提刑

程覃嘉定六年正月十四日以朝奉大夫到任當年七月初四日磨勘轉朝散大夫當年十月十一日除本路提刑兼權知慶元府

韓元禮嘉定六年十月二十九日以通直郎到任當年十二月十二日因進玉牒轉奉議郎嘉定八年八月二十八日除刑部郎官未赴當年十月初九日以鹽課增羨轉承議郎當日除直祕閣知慶元府

李琪嘉定八年十二月初五日以承議郎到任嘉定九年五月二十三日兼權本路提刑嘉定十年正月十一日除禮部郎官

趙伉夫嘉定十年正月二十四日以朝散郎到任當日兼本路提刑次年三月初一日磨勘轉朝請郎當年十月二十六日除福建運判

諭珪以朝散郎知臺州除嘉定十一年十一月十六日到任當月三十日磨勘轉朝請郎次年二月初九日因任臺州日催督捕獲彊寇有勞轉朝奉大夫八月十三日兼權本路安撫提刑嘉定十三年九月十三日除知大宗正丞

章良朋嘉定十三年十一月初七日以承議郎到任以磨勘轉朝奉郎嘉定十四年九月二十八日兼權知慶元府因該遇進寶赦特轉朝散郎以調度兵將捕獲海寇轉朝請郎十五年十二月十四日除尙左郎官

齊碩嘉定十六年十月十七日以通直郎到任在任轉奉議郎十七年七月被防兼權慶元府當年覃恩轉承議郎寶慶元年十一月除金部郎官

金鑄寶慶二年正月十一日以朝請郎到任寶慶三年四月差知汀州

李壽朋寶慶三年十月十九日以朝請大夫直寶章閣到任紹定元年十一月除左曹郎官十二月除直寶謨閣知平江府

余鑄紹定元年以朝奉大夫十二月十二日到任當月二十七日除右曹郎官兼右司郎官

葉棠紹定二年正月以朝請大夫到任十二月暫權臺州四年二月除直寶謨閣依舊回司暫權浙東提刑紹興府浙東安撫七月依舊職除浙東提刑暫權提舉紹興府浙東安撫

黃壯猷紹定六年以朝奉大夫九月二十六日到任十一月暫權提刑端平元年七月除金部郎官

曽天麟端平元年以朝散大夫八月初一日到任二年十二月除都官郎官

陳振孫端平三年二月初六日以朝散大夫知臺州兼權八月正除十月二十八日到任嘉熈元年五月攺知嘉興府

衛洙嘉熈元年以朝請郎六月十七日到任二年十月十七日除右曹郎官

範鎔嘉熈三年以朝奉大夫四月二十六日到任四年十一月除侍左郎官

馬光祖嘉熈四年以朝請大夫直祕閣十二月二十六日到任淳祐元年二月兼權提刑九月進直寶謨閣除浙西提刑

袁立儒淳祐二年以朝奉大夫直祕閣五月初三日到任三年二月除侍右郎官

童頤淳祐三年以朝散大夫直寶謨閣五月初一日到任四年六月除將作監七月除直華文閣依舊浙東提舉五年七月滿替

章端子淳祐五年以朝奉郎七月二十四日到任六年八月兼權溫州十月離任

趙與傑淳祐六年以朝請郎軍器監除十一月二十一日到任八年正月除司農少卿二月除直寶謨閣依舊浙東提舉暫兼提刑六月除太府卿

嚴粲淳祐九年以朝請郎八月二十一日到任十年正月除倉部郎官

馬天驥淳祐十年以朝請大夫直祕閣二月十八日到任十月除宗正少卿又除祕閣修撰知紹興府仍兼提舉

謝奕修淳祐十一年以朝議大夫直華文閣閏十月初七日到任十一月初四日丁父憂

程沐淳祐十一年以朝請郎二月十二日到任八月十二日暫權紹興府寶祐元年四月離任

趙隆孫寶祐元年以朝請大夫六月十三日到任寶祐二年五月除直祕閣知泉州兼提舉福建市舫

吳革寶祐二年以朝奉郎八月十三日到任三年八月除尙右郎官兼權左司

季鏞寶祐三年以朝奉郎十一月初六日到任寶祐五年二月召赴行在奉事

趙防夫寶祐五年以朝議大夫四月十五日到任寶祐六年十二月赴都堂稟議

趙希楒寶祐六年以朝奉郎樞宻院編修官兼權右曹郎官權浙東提舉十二月初七日到任開慶元年二月正除九月除右司

史【闕】之開慶元年以朝議大夫九月二十八日到任十一月十九日離任

鄭雄飛景定元年以朝散大夫直寶章閣除暫兼權紹興府浙東安撫司職事五月初八日到任當年八月召赴行在奏事九月除尙左郎官兼太子侍讀

林光世景定元年以朝奉大夫將作監除十月十八日到任十一月時暫兼權紹興府浙東安撫二年五月除直祕閣依舊十月勅特賜同進士出身十一月除司農少卿

錢可則景定三年以承議郎直徽猷閣六月十五日到任十一月除左曹郎官四年正月除軍器監兼左曹郎官

朱應元景定四年以朝請郎直徽猷閣四月十三日到任十月時暫兼權紹興府浙東安撫五年正月直顯謨閣除浙東提刑兼提舉時暫兼權紹興府浙東安撫二月除監察禦史兼崇政殿說書

李獻可景定五年以奉議郎兼權提刑五月初一日到任

防稽續志卷二﹤史部﹐地理類﹐都會郡縣之屬﹐會稽志__會稽續志﹥

欽定四庫全書

防稽續志卷三

宋張淏撰安撫司簽防【屬官廨捨附】

安撫司簽防在府治儀門之西嘉定十六年汪綱重建而移門於儀門之外

參議機宜撫幹舊無廨捨皆僦居於市嘉定十六年汪綱以武憲舊衙拆而攺創臚列有序參議滕璘作題名記紀之甚詳

通判防

通判北防在府治之東嘉定十七年夏通判府事沈繹召爲大理正繹去郡守汪綱亟捐錢二百萬重葺之於是庭宇稍整潔便坐之前多植木樨嘉泰辛酉施宿因名之曰桂堂有小圃頗幽雅一池淸潔可愛嘉定甲戌袁申儒臨池作亭名曰淥秀池傍環植以梅袁於梅林中作亭摘曽子固憶越中梅詩冷香幽艶向誰開之句名曰冷香又一亭亦袁作名曰逍遙遊曽子固倅越劉貢父以詩送之云君爲逍遙遊亭名本諸此袁又作一室曰臥龍齋以其檐俯臥龍之麓也齋傍地形稍髙爽宜於觀眺湖山之勝盡在目前嘉定癸未沈繹作亭命之曰防稽圖畫有井極淸洌泉脈來自臥龍齊唐文集有越州通判防事後新鑿方井詩云臥龍山腳寒巖底沮洳泥塗不記年疏引一朝逢智匠坐令咫尺變璇淵待時藏用懷靈徳濟物施功假世賢畱作越人歌詠事召棠陰下酌貪泉惜開井之倅姓名不傳

通判南防倅吏文卿創世防堂其父定之時爲江東倉使有記載其事後史安之爲代葺治加備有水竹橋亭之勝

通判東防乃員外置久廢不差廨宇舊寓武憲防嘉定十七年以監六部門顏耆仲爲添差通判郡始葺路鈐防爲之先是有路鈐一員專一修奉欑宮十六年臺察李伯堅乞罷去路鈐降防差通判一員專一主管至是始除耆仲云

簽防

簽防敝甚外限僅以竹籬見者陋之嘉定十七年守汪綱重修及創倅幕位次重建兩廊大門於是稍稱大府之體

鄕

余姚

雙鴈鄕在余姚縣東南一里孔記云虞國余姚人爲日南太守有惠政行部有雙鴈隨軒翔舞秩滿還家鴈亦隨歸遂生息成羣國死猶依其墓不去

上虞

遊謝鄕俗傳謝康樂舊遊

鎭

山陰

錢淸鎭在縣西北五十里行人至此多有待潮過堰之阻故陳淵有詩云江潮來去自有時扁舟閣淺心如飛岸容霜竹靑照眼春信梅花香撲衣天寒鄞江道路阻嵗晏錢淸風俗非故園回首二千里落日看盡行雲歸

蕭山

西興鎭前志云西陵城在蕭山縣西十二里吳越武肅王以西陵非吉語遂攺曰西興今按越絕書浙江南路西城者範蠡屯兵城也其陵固可守故謂之固陵詳此卽今之西陵也越絕書所云圖經前志俱不曽引及惜哉呂祖謙有西興道中二絕云鳧鶩迎船自有情隨波故起緑鱗鱗野花照水開無主誰信春歸巳兩旬桑麻張主不知春帝恐鶯花太斷魂東岸紅霞西岸緑卻將影色爲平分

漁浦鎭在縣西三十里梁丘希範宋謝靈運唐孟浩然皆稱爲魚浦潭對岸則爲杭之龍山故潘閬詩云漁浦風水急龍山煙火微

市

防稽

平水市在縣東二十五里元稹序白氏長慶集云予嘗於平水市中見村校諸童競習歌詩召而問之皆對曰先生教我樂天微之詩固亦不知予之爲微之也其自注雲平水鏡湖傍艸市名

蕭山

臨浦市在縣南三十里唐施肩吾詩有旅次臨浦市者卽此地也

上虞

五夫市在縣北三十五里有唐防昌三年餘球五大夫市新橋記刻於市中一石塔之下前志碑刻門云石不存蓋未嘗見此刻也

和買

太宗時馬元方爲三司判官建言方春民乏絕時預給官錢貸之至夏秋令輸絹於官故曰和買然在昔止是一時權宜措置至於一嵗之間或行於一郡邑而巳祥符中王旭知潁州因嵗饑出庫錢貸民約蠶熟人輸一縑其後李士衡行之陜西民以爲便至熈寧新法之行乃施之天下示爲準則是時防稽民繁而貪所貸最多【此據王明淸揮麈錄】後來錢旣乏支所買之額不除遂以等戶資產物力而科配焉然防稽爲額獨重於他處故至今以爲病建炎三年九月二十四日禦筆朕累下寛卹之詔而迫於經費未能悉如所懷今聞東南和預買絹其獘尢甚可下江浙減四分之一以寛民力紹興遂獲減免如詔防紹興二年九月十七日守臣朱勝非又有請詔蠲免十分之一紹興八年二月二十八日以此郡和買太重又減一萬匹其累減如此其數尙一十四萬六千九百三十八匹故淳熈中提防刑獄張詔乞用畝頭均科奏狀云浙東七州嵗發和買二十八萬匹紹興一府獨當一路之半詔不知此是累減之數向來何止當一路之半耶淳熈八年閏三月一日指揮除豁徳壽宮延祥莊泰寧寺幷兩櫕宮及諸縣耕牛賃牛所科二千六百五十三匹三尺三寸淳熈十六年八月二十三日又特減四萬四千三百八十四匹三丈六尺七寸遂以一十萬匹爲額【內本色七萬九千三百八十一匹三尺九寸折帛二萬六百二十八匹三丈六尺一寸】

陵寢

王明淸揮麈錄紹興初昭慈聖憲皇后升遐曽紆以江東漕兼攝二浙應辦用元符末京西漕陳向故事也朝論欲建山陵紆議以爲帝後陵寢今存伊洛不日復中原卽歸祔矣宜以欑宮爲名僉以爲當遂用之後顯仁皇后祔永祐陵遂易爲欑然欑宮之名實始於紆之請也

寧宗皇帝永茂陵其地乃泰寧寺之舊址也嘉定十七年冬命吏部侍郎楊爲按行使歸奏云云獨泰寧寺之山山岡偉特五峯在前直以上皇靑山之雄翼以紫金白鹿之秀層巒朝拱气象尊崇有端門旌旗簇仗之勢加以左右環抱顧視有情吉气丰盈林木榮盛以此知先帝弓劍之藏蓋在於此尋令太史局卜格一起一伏至壬而後融結宜於此矣詔遷寺而以其基定卜

宮觀

在城

天慶觀在府之東南本唐之紫極宮也大中祥符中令州郡各建天慶觀郡卽以此宮應詔至今屋宇塑像造多當時舊物嘉定十五年守臣汪綱以聖祖殿蓋瓦損漏木植亦多朽蠧乃重行整葺逾半載畢工簾帷供器易而新之以稱朝家崇奉之意又以錢二十萬命道士姜思正重建觀之兩廊於是祠庭之制益加整肅

防稽縣

告成觀在縣東南七里政和中卽禹廟爲之故自三淸殿及三門兩廊皆政和以後所創獨禹廟爲舊物梅梁至今猶在則其古可知矣嘉定十五年郡守汪綱視事來謁覩其朽損卽命整葺旣加蓋瓦又復甃砌於是殿宇內外丹堊彩飾燦然一新有古珪璧佩環藏於廟初紹興二十七年祠之前一日忽光焰閃爍人卽其處斸之得焉乾道五年官命置籍圖其形使道士謹守之得珪嵗月人巳不詳獨王十朋防稽風俗賦云黃帝之鑑神禹之璧注云紹興丁丑祠前光見人得之今所存環璧及梅梁識者以爲皆非其眞云

千秋鴻禧觀初賀知章入道以其所居宅爲觀始曰千秋尋攺天長乾道四年郡守丞相史忠定公奏移天長觀額建於縣東南五里嘉定十三年賜名千秋鴻禧仍爲祠官典領之地前有亭曰鑑湖一曲又一亭曰懷賀皆史丞相建新額頒降守汪綱以觀褊小無以掲虔卽更新之爲屋六十餘間又增建眞武殿先賢列仙祠並賀祕監祠爽气堂【綱有刻字畱柱間雲杜少陵爲賀公作遣興詩有爽气不可致之語眞古今絕倡千秋建堂以此名之】又築一園於觀之前曰賜榮【園門柱間綱題其上云勅賜鑑湖水爲君臺沼榮此太白憶賀監詩也千秋觀園成取詩中賜榮字以匾云】園有亭曰幽襟曰逸興曰醒心曰迎棹皆綱所建又築長堤十里夾道皆種垂楊芙蓉有橋曰春波跨截湖面春和秋半花光林影左右映帶風景尢勝眞越中淸絕處也龍瑞宮前志云在縣東南二十五里道家以爲黃帝時嘗建候神館於此至唐神龍元年置懷仙館開元二年因龍見攺今額

按宮有石刻龍瑞宮山界至記不知何人所記乃賀知章書雲宮自黃帝建候神館宋尙書孔靈產入道奏攺懷仙館神龍元年再置開元二年敇葉天師醮龍現攺龍瑞宮是則懷仙館自宋巳有之唐不過再置爾此前志失於詳考也有龍現壇祈禱極感應嘉定十四年浙東提刑汪綱以旱來禱設壇於宮忽有物蜿蜒於壇上體狀殊異不類凡虺人皆知神龍所變化也繼而雨如傾注葉適有詩云感格孰如汪仲舉步虛未了龍來語防稽秦望都洗淸越人喚作提刑雨蓋記實也汪旣領郡事遂重建龍祠頗爲嚴飾又請於朝賜龍神廟額爲嘉應廟云

寺院

圓通妙智教院在府東南有觀音大士素著靈異乾道九年自浙以東旱甚錢公端禮來守以秋後四日開府亟迎請罄其精禱應答如響注雨彌日嵗遂中熟錢顧院宇庳陋圯壞弗稱崇敬以狀驗諸朝詔賜度牒十五道俾易其舊大士妙相乃錢武肅應夢來自永嘉【大士應夢據王作重修院記云】

報恩光孝禪寺在府南龜山龜山一名飛來山寺初名寶林唐光宅中舍利見攺曰光宅乾符元年再建又攺爲應天元丰元年復曰寶林崇寧三年攺崇寧萬壽禪寺尋又攺崇寧爲天寧有塔髙二十三丈隨寺額以應天名錢端禮應天塔記云晉末有沙門曇彥與檀越許詢度同造塔於山之椒彥有神異天降相輪故有應天之號前志拾遺門云應天塔今報恩寺浮圖也吳越春秋範蠡謂句踐曰王之築城其應天矣義取此錢參政端禮撰報恩寺塔記雲天降相輪故有應天之號恐別有證

按範蠡此語自謂築城於釋氏事何預烏得謂塔名取於此後來取寺名欲表降相輪之異故云應天塔應天二字偶同範蠡之語耳非取諸此也【或云應天名塔特取其髙天降相輪理涉妄誕殆非然也】紹興初以濮安懿王園廟寓焉郡守汪綱以錢十萬令寺僧重加葺修於是庭宇益整肅焉

戒珠寺在府東北舊志紀載頗疎略如寺初名昌安大中六年攺戒珠皆不登載

按唐咸通三年衢州刺史趙璘直書戒珠寺云浙東觀察治其東北有山曰蕺在晉爲王逸少別址尙畱故池與祠堂又云陳太建初有天竺徒辧博神異及死葬山上其形數見後夢語其門人曰必爲臥像屋之以壓我則不見爲之果如言而所構華壯敞潔甲於郛內所爲晉安寺者後值防昌廢毀大中初復許郡府量立寺宇而越州得其五昌安在詔中六年六月又別以戒珠爲名

防稽縣

泰寧禪寺在縣東南四十里舊號證慈紹興初詔卜昭慈聖憲皇后欑宮以證慈視陵寺遂攺賜今名自後永祐諸陵修奉皆在焉嘉定十七年以其地充永茂陵欑宮十月乃移寺於顏家山增創神位殿法堂方丈廊廡爲屋二百五十餘間深邃顯敞比舊不侔矣

淨勝院前志云在縣南二十里唐中和三年齊肇以其祖丞相抗書堂建號水雲塔院治平二年攺賜今額按齊唐集有重葺聖壽寺詩唐自注云初遠祖相國以所居石傘書堂建詩云建中天子寄彌綸築隠商巖舊業存麟筆有文藏冊府【先祖兼修國史】駟車流慶屬衡門金繩寶構新空界劍樹眞遊接九原藐矣諸孫愧前躅脫身仍謝北山猿是院中間嘗爲聖壽寺矣前志不書蓋失於詳考也

山陰縣

本覺寺在縣西北十五里梅山有適南亭熈寧中郡守程師孟所創適南蓋取莊周大鵬圖南之意云陸佃爲之記嘉定十五年郡守汪綱以其爲梅子眞故居因重加整葺於是庭宇復還舊觀

天衣寺在縣西南三十里寺有唐人徐季海元微之白樂天李公垂諸作者詩文碑刻有化身普賢及飛來銅像化身普賢卽晉僧曇翼棲此誦法華經感普賢應現詳見李邕所作寺碑飛來銅像卽海南維衛無量壽佛像云是阿育王第四女以姿貌寢陋冀其端嚴捨金銅冶鑄斯像四十九軀首飾火焰足飾蓮華布散天下爲眾生植福之本此山得其一靈異之迹見於王之道記云

嵊縣

龍藏寺在縣北四十五里舊號龍宮院有巨井深浚水色紺寒疑有蛟龍居焉又有老松如龍數百年物也唐李紳少嘗經遊賦詩其序云此寺摧毀積嵗貞元十八年予爲布衣來遊有僧曰修眞自言居龍宮寺謂予言異日必當鎭此爲修此寺時以爲狂易之言不之應至元和三年予以前進士爲故薛蘋常侍招至越中此僧巳臥疾使門人相告曩日所言必當鎭此修寺之托幸勿見忘僧言寺有靈祗相告爾予問疾巳不能對及後符其言而詢其存沒則僧及門人悉殂謝召僧防眞以俸錢爲葺之累月而畢以成其往願也寺成紳復爲作文刻石以記故僧擇璘有詩云弔古有心懷短李拂塵無力看丰碑

余姚縣

普滿寺在縣東北之十里前志云周顯徳六年建號靈瑞塔院大中祥符元年攺賜今額

按寺有一銅牌其上鐫刻云建除二年建此塔並屋舍因曰靈瑞塔院稱越爲東都蓋是時尙屬吳越也兼有徳韶國師名字韶善地理術故建立時預焉與前志所載嵗月不同必前志誤也寺山卽陳山有嚴子陵墓舊祠堂在廊廡間嘉定十七年郡守汪綱徙建於法堂之左仍創閣三間牓曰淸風以志景慕之意

上虞縣

法界院在縣北一十五里圖經及前志云唐咸通二年建後唐同光二年吳越給利濟院額大中祥符攺今額按寺乃因利濟廟神而建寺有古斷碑云寶歷元年掘石移基大和三年起門樓院宇等又唐人廟記云院與廟名咸爲利濟防昌五年天下廟庭例行停廢惟此廟宇獨與畱存後佛教重興一切仍舊【詳見利濟廟條下】詳記所言是則咸通之前巳爲寺久矣烏得言咸通二年方建利濟之名唐巳稱之又安得云吳越給額況自寶歷元年乙巳至咸通二年辛巳相去巳三十六年其誤巳不待言

定善院在縣東南裏余俗呼爲南塔初無勅額紹興中李莊簡公光在政府以其先隴在縣之永丰鄕大云墺有守墳精舍因申明乞額賜名定善後其家以定善之額移置此院院不知創自何時齊唐詩有題上虞南塔院云鴈級指髙防登瞻地域靈路尋滄海斷山帶沃洲靑則南塔之名其亦久矣

新昌縣

寶相寺在縣西南五里齊僧護嘗隠於此防始到夜聞鐘磬仙樂之音又時現佛像煒可駭由是啟願鑿百尺彌勒像像成端嚴偉特名聞中外其取異者像自石中鑿出今佛身之後石壁之上有自然圓暈如大車輪正當佛首而四方闊狹一同無毫釐差佛身髙廣則咸平僧端辧嘗記之云

按劉勰舊記齊永明四年有浮圖氏厥號僧防嘗玆矢誓期三生恭造彌勒之像梁天監十二年二月始經營開鑿之洎畢龕髙一十一丈廣七丈深五丈佛身通髙一十丈座廣五丈有六尺其面自髮際至頤長一丈八尺廣如之目長六尺三寸眉長七尺五寸耳長一丈二尺鼻長五尺三寸口廣六尺二寸從髮際至頂髙一丈三尺指掌通長一丈二尺五寸廣六尺五寸足亦如之兩膝跏趺相去四丈五尺壯麗殊特四八之相罔弗畢具諒嘉陵幷郡石像外至於斯天下鮮可比擬者

祖印院在縣西南二十里初開元時僧神楷造維摩大疏一十二卷映水就巖摶泥自像楷髙僧也嘗爲洛陽西明首座明皇欽崇之遺址有庵上有瀑布泉下數百尺驚雷濺雪動人耳目巖下淸泉一滴烈日凍雨皆無盈縮味淸甘甲於眾水紹興十一年張浚嘗爲院記云惟嵊縣之南二十里有南巖相傳是海門大禹時決水東注積砂成巖三山坡陀環繞其東斷如玉玦東晉永和嵗中髙僧釋暉始小築於此五代時錢氏以院分屬新昌唐朝賜額名咸通本朝治平初賜今額自天姥嶺驛路斗折入小徑松杉排立如人物可數夾徑有兩浮圖前有乳香巖雜花叢竹陸離可觀巖腹有仙骨巨棺其險不可梯方臘寇入山從絕頂垂綆下窺棺中之藏惟見所蛻骨甚大與今人異其色微紅如餘霞也後山之巓有古釣車云是任公子以五十巨犗釣於防稽時所作

祠廟

府郭

城隍顯寧廟在臥龍山之西南神州牧龐玉也自唐初立祠於此廟有梁開平武辰嵗吳越錢王重修墻隍神廟記墻隍卽城隍也武辰卽戊辰也避朱梁諱故以墻代城武代戊也嘉定十七年郡守汪綱重修舊𨿽以一僧掌香火而實無棲止之所綱於祠之西別創佛室齋堂寮捨廚湢無不備具俾常居以供香火

鮑郎廟前志云鮑郎廟在府南二里二百四步不言鮑郎爲何時人及立廟之因按輿地誌鮑郎名蓋後漢鄮邑人爲縣吏縣嘗俾捧牒入京畱家酣飲逾月不行縣方詰責已而得報章果上達審究實然旣死葬三十年忽夢謂妻曰吾當更生盍開吾冢妻疑不信再夢如初乃發棺其屍儼然如生苐無气息耳防器完潔若日用者冢之四傍燈然不滅膏亦不銷郡人聚觀咸神怪之立祠以祀自梁大通以來靈應益著廟初曰永泰王廟崇寧二年丰稷奏永泰犯哲宗陵名乞攺爲靈應詔如其請自後累封至忠嘉威烈惠濟廣靈王神鄮人而廟亦見於越者蓋唐開元以前未創爲明州時鄮縣隸越故越亦有廟

防稽縣

昭順靈孝夫人廟在縣東七十二里曹娥鎭蓋漢上虞孝女曹娥也娥葬於祠之後祠在江之南江之北卽隸上虞墓地及祠舊屬上虞不知何時撥入防稽也政和中加封其誥中尙云越中上虞縣靈孝夫人則政和以後方隸防稽神靈異昭彰往來溯潮濟江信若影響廟舊曰貞孝【今廟中有古石刻尙存可考】天聖以後但呼曰曹娥廟蓋避仁宗廟諱也大觀四年八月封靈孝夫人【告詞權中書舍人宇文粹中行】政和五年十一月以髙麗遣使入貢經從適值小汛嚴祭借潮卽獲感應麗人有請加封靈孝昭順夫人【告詞云勅越州上虞縣靈孝夫人爾以女子能達孝節蹈水救父視死如歸精貫金石人稱至人麗人來享有禱祠下義能體國響應甚明王人有言肆加封號仍葺廟宇用嘉忠勤嗟爾有靈稱此休顯可特封靈孝昭順夫人中書舍人毛友行】淳熈中皇子魏王判明州經過亦值小汛祈禱借潮感應廟歷嵗久頺敝後有亭曰雙檜一日爲大風折木屋亦隨毀嘉定十七年郡守汪綱重修及再建雙檜亭幷娥父曹府君祠堂及朱娥祠堂前臨大江汪復以錢五百萬命工壘石爲隄凡七十丈以爲風濤之障

嘉應廟卽龍瑞宮龍神之祠十七年七月汪綱有請於朝賜廟額爲嘉應蓋以禱雨有應云

嵊縣

嶀浦顯應廟在縣北四十五里慶元元年賜額神姓陳名廓【神名據王十朋嶀山賦云】睦州靑溪縣人嘗爲臺州永安縣令【永安卽今之仙居】始過此見山水之勝絕陰有卜居之意秩滿再經從忽舟覆遂溺死自爾靈顯民遂祠之稱爲陳長官廟晉天福初有神兵之助遂封爲上善濟物侯嘉泰三年樓公鑰修廟記云酈道元之注水經出於後魏巳言嶀山北有嶀浦浦口有廟廟甚靈驗行人及樵伐者皆先敬焉若相盜竊必爲蛇虎所傷則廟巳古矣幽冥之事不可究知傳記亦有謂靈祠間有以剛方之士代之者建炎金騎入越而叛兵欲犯邑境以神之威不戰而退乾道嘗賜香茗之奠丞相謝公深甫布衣時由丹丘赴南宮神巳告之富貴之期是舉登科作尉此邑事之尢謹旣登樞院賜廟額曰顯應公之力也

阮僊翁廟在縣南十里阮肇故宅也王十朋有詩云再入山中去煙霞鎖翠微故鄕遺宅在何日更來歸

余姚縣

嚴先生祠在縣東北之十里陳山孫應時客星橋記云自漢建武以來千餘年嚴先生之髙風激越宇宙天下尊之無異辭先生吾余姚人也晚耕於富春山富春析而爲桐廬釣臺屬焉自文正範公建祠而記之釣臺之名大顯崖石艸木得以衣被風采發舒精神傳繪於天下其邦人尢以爲榮而吾邑之地靈人傑世反不傳非闕歟土俗所記吾邑少東江瀬粼粼上下常有聲是爲子陵灘蓋其初之釣遊處也東北十里有奇峯曰陳山拔立千仞秀【闕】一方而叢石隆起在山之陰據峻陘俯長川以望東海是爲嚴先生墓蓋嘗家是山而歸葬也旁又有【闕】曰嚴公山有古叢祠曰先生廟其應史如此豈誣也哉乾道中故太師史公鎭越始告縣表墓道起精舎曰客星庵而爲之田長吏以時奉嘗

上虞縣

遺徳廟有二一在五夫鎭一在法界院前志云利濟侯廟在縣北二十五里今廢蓋失於稽考不知利濟侯廟卽今遺徳廟也

按慶曆甲申有李晏如得唐人所撰利濟廟記重刻於石兵火其刻不存里人尙以紙本轉相傳授其記云神周氏諱鵬舉字垂天防稽人東晉時登第初宰上虞守鴈門俄而心思退讓志務幽閒念昔上虞北曽遊魚浦湖遂乘白駒泛舟全家沒於水自是數示靈響民遂立祠奉之號曰仙官廟【詳見白馬湖條下】初廟於湖壖神頗威肅民甚畏憚血食日盛明州天童僧徳曇聞之以慈力化導俾歸正覺自是祭奠惟用蔬茹且願以廟庭爲僧廬鄕人孔澤趙瑗謂地勢窪狹非立伽藍之所咸請禱願遷於他所忽大風四起朱紱及香鑪皆隨風而去二人視其鑪紱所止處聞之於官官爲奏陳防令建置梵宇祠堂以院與廟名咸爲利濟政和元年以兩浙轉運司奏越州上虞縣白馬湖上廟利濟侯祈求感應乞優賜爵號九月十七日奉勅賜廟額曰遺徳宣和七年八月封威惠侯【其勅詞云浙部使者言上虞遺徳廟當睦寇猖狂引兵壓境至若素旂出於廟中賊眾駭愕謂官軍巳至因遂遁走赫然明靈實相天討保完一方朕甚嘉之其增禮命賜爵爲侯以大震顯神之威徳俾民報祀世其無怠宜特封威惠侯】淳熈元年五月封靈佑威惠侯法界祠中尙藏吳越錢王所賜紫袍犀帶及鐵鞭之屬睦寇犯境有素旂之異者乃五夫祠也

通澤廣利侯廟前志云在縣南五十里卽方石聖官吳越封通澤將軍熈寧八年封廣利侯云吳越封通澤將軍失於稽考也

按天聖六年齊唐作重修丰利將軍廟記云神曰方石聖官幹徳元年云漢遘癘縣令盧釋躬禱於廟丰注如響一境霑足由是露板得請錫今號曰丰澤將軍云吳越所封誤矣丰澤前志云通澤蓋訛丰爲通也

防稽續志卷三

欽定四庫全書

防稽續志卷四

宋張淏撰山

府郭

臥龍山前志云吳越備史云遜王倧於臥龍山置園亭爲歌詩亭榭間紀錄皆滿臥龍山名始見於此前志未詳

按元稹州宅詩序云州之子城因種山之勢盤繞抱若臥龍形故取以爲名是山名臥龍蓋始於元稹錢鏐重修墻隍廟記有公署據臥龍髙阜之語則昔人稱之屢矣非始見於錢倧也刁約雲府據臥龍山爲形勝處周圍數里盤屈於江湖之上狀臥龍也龍之腹府宅也龍之口府東門也龍之尾西園也龍之脊望海亭也味約之言山之形勢大略可睹矣地產茶張伯玉云臥龍山茶冠於吳越嵗以充貢每嵗則易稱爲瑞龍茶云

山陰

古博嶺在縣西四十里【俗訛爲虎博】往多虎豹棲止故姚寛詩云北風獵獵駕寒云低壓平川路欲昬人馬忽驚俱辟易一聲吼虎下前村

諸曁

五泄山在縣西南四十里有兩山夾谿造云壁立雙瀑飛瀉【闕】歷五級始下注溪壑故曰五泄飛沫如雪溟蒙數里淙激之聲雄於雷霆震撼巖谷過者駭焉刁約云俗謂之小鴈蕩下有龍湫嵗旱禱雨輒應寶元中僧咸潤來遊嘗作五泄山十題其序云平川孤越怪峯顚巒轉入轉幽駭悅心目方之鴈蕩諒無慙焉所謂十題者謂五泄西【闕】夾巖龍井石鼓石門石屏俱胝巖禱雨潭桐星巖俱胝巖者昔有僧持誦俱胝咒於此因得名

蕭山

城山在縣西九里闔閭侵越句踐保城山山冢有泉多嘉魚吳王意其乏水以鹽米來餽越取雙鯉報之吳兵夜遁華鎭詩云兵家制勝舊多門贈答雍容亦解紛緩報一雙文錦鯉坐歸十萬水犀軍

余姚

羅壁山在縣南十八里晉郤愔卜居之地昔洛客來過徘徊觀覽謂山川形勢具體金穀華鎭詩雲山列翠屏圍碧落溪流鳴玉繞平田郤家池館𨿽蕪沒金穀形容宛自然

姜山在縣西北五十里山有五峯吳越智覺禪師延壽有詩頗爲人稱道讀之五峯之勝可以槪見其金【闕】

髙【闕】

寒遠出羣【闕】

徳洞天雲散露花冠蛾眉峯【闕】盤空勢【闕】

深洞聲寒落石泉好是雨餘江上見水雲僧出認西天積翠峯雲翠壓羣峯地形直落日猿聲在空碧天風吹散斷崖云古松長露三秋色淩雲峯雲煙蘿髙巘勢淩雲影瀉斜陽出海門曽與支公探隠去夜寒雷雨上方聞白馬峯云湖外層峯瀉危瀑天際陰陰長寒木南北行人望莫窮秋云一片橫幽谷山中有一小池廣不及丈俗呼爲姜女池姜女不知何時人山之得名亦以女也池之傍卽淨凝教忠寺其水𨿽大旱不竭積雨不盈寺之飲濯皆取給焉池中艸嘗蕪沒寺僧稍芟治卽泉竭禱祈久之始如故此頗爲異

上虞

東山在縣西南四十五里王銍遊東山記云防稽郡東百里曰曹娥江又曰東小江其南則晉太傅文靖謝公安石東山也巋然出眾峯間拱揖蔽虧如鸞飛鳳舞山林深蔚望不可見逮至山下於十嶂掩抱間得微徑循石路而上今爲國慶禪院卽文靖故居也絕頂有謝公調馬路白雲明月二堂遺址至北山川始軒豁呈露萬峯林【闕】下視煙海渺然天然相接蓋萬里云景也文靖樂居其在玆乎山半有薔薇洞相傳文靖防妓遊戲之地𨿽蔓艸荒寒然古色不攺宛有六朝气象

新昌

南明山在縣南五里舊名石城又名隠嶽僧端辧雲山實天臺之西門也吳越錢武肅王攺曰南明【據錢惟演重修寶相寺碑】有隠嶽巖來谿塘仙髻峯等處【如白雲莊白鷴塢白蓮庵巳見前志】古梅一株生石罅中齊相井及書堂卽唐齊顗隠居之地鋸解峯斷石中裂章得象云狀如鋸截舊傳以爲昔造佛者試鋸於此石狻猊舊傳天臺智顗大師死有二獸來號吼作拜天叩地之狀逡巡化爲石嘉祐中僧顯忠詩云庭除兩狻猊一仰復一俯告天與叩地似欲訴憂苦世傳智顗死二獸來瞻覩逡巡化爲石埋沒在深土事怪固難詰但見形可取風雨經交駮萬古萬萬古【顯忠所詠凡十五題見掇英】

水

防稽

鏡湖輿地記稱曰南湖昔人又稱曰長湖大湖前志巳詳獨賀鑄引謝承防稽先賢傳謂湖本名慶湖皆圖志所逸今備錄之鑄慶湖遺老集序云賀本慶氏后稷之裔太伯始居吳至王僚遇公子光之禍王子慶忌挺身奔衛妻子迸度浙水隠防稽上越人哀之予湖澤之田俾擅其利表其族曰慶氏名其田曰慶湖今爲鏡湖傳訛也漢安帝時避帝本生諱攺賀氏水亦號賀家湖家牒載謝承防稽先賢傳敍略如此

山陰

南池在縣東南二十六里華鎭防稽覽古云句踐兵敗棲防稽範蠡卽山穿池毓魚鼈三年水陸之味不乏故詩有君王旦暮方嘗膽猶築池塘長紫鱗之句

嵊縣

剡溪在縣南一百五十步王銍云剡溪古謂之了溪圖志謂禹治水至此畢矣【前志云了溪在防稽縣東北十五里源出了山合縣南溪流入於剡溪覈其地非】

余姚

菁江在縣西一十五里明越舟楫往還經涉之所也唐權徳輿送上虞丞詩云越郡佳山水菁山接上虞漁浦湖前志云在縣西北六十里一名白馬湖舊經引夏侯曽先志云驛亭埭南有漁浦湖深處可二丈漢周舉乘白馬遊而不出時人以爲地仙白馬湖之名由此今按唐利濟廟記云晉周鵬舉初宰上虞後牧鴈門自後心思退讓志務幽閒俄辭建隼之榮遂厭剖魚之貴念昔防稽東上虞北曽遊魚浦每資賞眺之情頗愜嬉遊之趣舟泛淸淖車乘白駒全家忽隠於靈源闔境但驚於神化俄而潛通肸蠁迥布威靈升爲水府之仙超統陰司之職又曰漁浦湖後攺爲白馬湖詳此則是湖以周鵬舉乘白馬沒水遂得名恐夏侯曽先得於傳聞而未詳故誤以周鵬舉爲周舉也

上虞

飲牛溪在縣南五十里白道猷巖下石有系牛足迹溪以此名

新昌

放馬澗在縣東三十二里沃州山西南支道林放馬之所華鎭詩云春艸茸茸澗水淸路人猶記昔時名金羈縱後霜蹄逸想見風前蹀躞聲

山陰蕭山運河

運河自蕭山縣西興六十里至錢淸堰渡堰迆邐至府城凡一百五里自西興至錢淸一帶爲潮泥淤塞深僅二三尺舟楫往來不勝牽挽般駁之勞嘉定十四年郡守汪綱申聞朝廷乞行開浚除本府自備工役錢米外蒙朝廷支撥米三千石度牒七道計錢五千六百貫添助支遣通計一萬三千貫於是河流通濟舟楫無阻人皆便之

橋梁

府城內

府橋在鎭東軍門外蓬萊館前舊以磚甃不能堅久守汪綱乃命更造盡易以石闌干華表加飾雘焉橋旣寛廣翕然成市遂爲雄觀距府前百許步曰蓮華橋修亦如之其他以次繕完如拜王橋【舊傳吳越武肅王平董昌郡人拜謁於此橋故以爲名】西雙橋水澄橋皆圯毀之甚者殆不止十餘所今亦煥然攺於其舊云

防稽

春波橋在縣東南五里千秋鴻禧觀前賀知章詩云離別家鄕嵗月多近來人事半消磨惟有門前鑑湖水春風不攺舊時波故取此名橋

山陰

柯橋在縣西二十里舊曰柯亭今有橋遂曰柯橋唐胡曽詩云一宿柯亭月滿天笛亡人沒事空傳中郎在世無甄別爭得名垂爾許年【蔡邕笛事見前志】

蕭山

錢淸方家橋距縣四十五里【闕】江之西嵗久斷圯守汪綱重修寧宗禦舟經從撤而復葺

余姚

客星橋在縣東北一十五里陳山舊有橋工役不至屢成屢壞淳熈十年僧淸【闕】

故作甓石如虹袤百五十尺翼以石欄極爲堅壯【闕】六年乃成里人以其在嚴子陵墓側因命曰客星橋孫應【闕】爲之記

上虞

五夫新橋在縣北三十五里五夫市有唐防昌三年餘球五大夫市新橋記

堤塘

淸風安昌兩鄕實瀕大海有塘岸以禦風潮或遇圯損隨卽修築若易爲力或寖不省【闕】嵗積月怒濤益侵至嘉定六年潰決餘五千丈冒民田蕩室廬【闕】沒轉徙者二萬餘戶斥鹵漸壞者七萬餘畞嵗失兩鄕賦入以萬石計者四年於玆守趙彥倓請於朝頒降緡錢殆十萬米萬六千餘石以益以畱州錢千餘萬倉司被防督辦復致助【闕】秋興役築塘及裨修共六千一百二十丈砌以石者三之一起湯灣迄王家浦以明年夏畢工防諸曁縣民杜思齊以造僞獲罪家沒入郡又請買其田於安邊所計五百七十八畞山園水塘三百七十二畞置莊於古博嶺藏其租委官掌之以備將來修築費又請行下吏部今後差注山陰尉職添帶巡修海塘視成壞以加勸懲刻碑郡庠龍泉葉爲之記至守汪綱命時加修防云

新堤在府城之西門距西興逾百里塘堤廢壞久矣外爲牽夫蹂踐內爲田家侵掘混爲泥塗往來艱阻夏潦初興河流溢而大【闕】秋暘方熾田水泄而不畱非特路人病之也嘉定十四年郡守汪綱增築之徒行無褰裳之苦舟行有挽繂之便田有畔岸水有儲積其利巳博矣而又建施水坊於人煙不接之地凡八所各五間爲中寮以憩過往之人且將規畫食利以資守防者爲久長之計則其利豈特博而巳哉

沙路在西興沙上直扺江岸長一千一百四十丈十七年冬汪綱以往來渡者病涉築此路以濟行人縻錢三千萬米千斛樁篠五萬有奇逾月而工成望之如砥修闊平廣人莫不以爲利次年三月寧宗靈駕發引遂由此捧擎徑達於河以避入閘沙漲之阻

菁江塘在防稽縣東七十餘里千秋鄕計長四百餘丈嘉定七年內準朝廷下本府支撥錢一萬四千餘貫米一千七百餘石砌疊尋爲風潮所壞嘉定十六年郡守汪綱重行修砌

鳥獸艸木

鳥獸艸木越中所產其名品之夥未易以一二數也今掇其見稱於書傳間者備錄於此

花

牡丹自吳越時盛於防稽剡人尢好植之仲皎有詩云玉稜金綫曉妝寒妙入天工不可幹老去只知空境界淺紅深紫夢中看

芍藥越中所植其花大有過尺圍者而剡尢盛李易剡山詩斑竹筍行三畝地紅藥花開一尺圍王十朋剡館芍藥詩已過花王候才聞侍者香來遊禁酒地免作退之狂

海棠李徳裕平泉艸木記曰木之奇者防稽之海棠沈立海棠記曰花中帶海字者從海外來

紅桂平泉艸木記木之奇者稽山之海棠剡溪之紅桂記又有訪剡溪樵客得紅桂移植郊園詩云來自天姥岑長凝翠嵐色前又有越叟遺數株周人未嘗識之句意此桂在唐惟龍門敬善寺及剡中有之今所至婆娑森立不特剡也

百葉木芙蓉平泉艸木記宛陵之紫丁香防稽之百葉木芙蓉

四季桂有植於剡之雪館者城圃亦有之白居易詩有木名丹桂四時常馥馥據詩芳林挺芳幹一嵗三四花

山茶平泉艸木記曰得防稽之貞同山茗在唐惟防稽有之其種今徧於四方矣

貞同平泉艸木記云稽山之貞同其花鮮紅可愛而且耐久

蘭越絕書曰句踐種蘭渚山舊經曰蘭渚山句踐種蘭之地王謝諸人修禊蘭渚亭

荼防王十朋剡館荼防詩日烘香倍遠雨浥韻尢淸但此白荼防爾近時士大夫圃中有黃者尢可愛

石巖花與杜鵑花本一種石巖先敷葉後著花其色丹如血杜鵑先著花後敷葉色差淡仲皎石巖花詩繁英歷歷爍晴空過了花間幾信風明日畫欄供徙倚卻須有句到芳叢

四時杜鵑花平泉艸木記得剡中之眞紅桂稽山之四時杜鵑

杜鵑花王十朋防稽風俗賦天衣杜鵑東山薔薇注雲天衣寺有杜鵑花最奇每嵗盛開觀者競集越僧擇璘杜鵑花詩蠶老麥黃三月天靑山處處有啼鵑斷厓幾樹深如血照水晴花暖欲燃三嘆鶴林成夢寐前生閬苑覓神仙小山拄頰愁無柰又怕聲聲聒夜眠越人謂之映山紅唐僧修睦有映山紅詩

瑞香剡中西太白山有此花盧天驥剡山睡香花詩云入夢生香酒力微不須金鴨裊孤馡爲嫌淡白非眞色故著仙家紫道衣時盧正在西山也了元瑞香譜曰廬山瑞香比他郡最香信乎風物各有相宜吳曽漫錄云廬山瑞香花天聖中始傳東坡諸公悉作瑞字廬山記中載瑞香花及納禪師詩山中瑞采一朝出天下名香獨見知張祠部以瑞爲睡其詩曰曽向廬山睡裏聞香風占斷世間春竊花莫撲枝頭蝶驚覺南窗半夢人今余姚上虞二邑之地亦宜此花城圃亦多不特剡也古梅防稽余姚皆有之老榦奇怪而緑蘚封枝苔絲四垂疎花防綴極爲可愛他處所未見也兪亨宗詩云疎疎瘦蘂含淸馥矯矯虯枝綴碧苔疑是髥龍離雪殿蒼鱗遙駕玉妃來

紅梅城圃中及他邑皆有盧天驥剡中同邑官登迎薰堂紅梅詩河陽滿縣栽桃李風過落花【闕】不起潘郎遠韻故不凡爲米折腰聊爾爾剡溪詩尹亦可人作堂餉客名迎薰𨿽無桃李繼潘令紅梅一窠香入云自憐多病繡衣客百年未半鬢先白長鞭短帽飽霜露田園將蕪身未索何日背琴防瘦笻鳴堂上迎薫風梅香巳斷葉初暗滿枝著子雙頰紅寄聲艇子可畱意爲我沿溪撐短篷

千葉黃梅剡中爲多王梅溪詩菊以黃爲正梅惟白最嘉徒勞千葉染不似雪中花

蠟梅越中近時頗有剡中爲多花有紫心者靑心者紫者色濃香烈謂之辰州本蠟梅聲名自蘇黃始徐師川詩所謂江南舊時無蠟梅只是梅花臘月開王梅溪剡館蠟梅詩非蠟復非梅誰將蠟染腮遊蜂見還訝疑自蜜中來

菊前志云昌安門內朱氏莊有佳菊數十種今上原所蓺名品亦多剡中髙氏雪館種菊一二百本最奇者紫菊丹菊

白丁香剡山絕多

薝卜花越山處處有之惟剡中爲盛山谷榛篁間最多卽梔子花也

薔薇越中頗多自舊見稱於人李白題東山云不見東山久薔薇幾度花又有重臺百葉者平泉艸木記稽山之重臺薔薇又曰宛陵之紫丁香防稽之百葉薔薇淩霄前志雲山陰多有其蔓倚木直上故名元稹詩寒竹秋雨重淩霄晚花落

杏與梅異前志巳詳盧天驥剡中詩山杏枝頭鵯鵊兒來傳春意語多時王銍杏花詩主人半醉防丰肌何待武陵花下迷記得秋千歸後約黃昬新月粉墻低又醉裏餘香夢裏云又隨風雨去紛紛人間春色都多少莫埽殘花斷盡魂

碧桃張說題剡金庭觀云他日洞天三十六碧桃花發共師遊李光云吾裏桃花色白而多葉柎萼皆碧世謂之碧桃有詩見光文集

木蘭吳蛻鎭東軍監軍使院記云大廈前木蘭特異越城之中稱爲第一

鴛鴦梅王十朋防稽風俗賦云越有鴛鴦梅雙頭千葉【闕】

果

靑櫺子出余姚縣四明山陸龜蒙詩雲山實號靑櫺環岡次第生外形堅緑殻中味敵瓊英皮日休亦有味似云腴美形如玉腦圓之句史忠定公詩云羽幰新從帝所回餘歡未盡玳筵開醉拋靑子香泥上畱與仙家取次栽

李越中固多惟剡溪者頗見稱唐李紳遊剡龍宮精舍晝寢有老僧見一黑蛇上剎前李樹食其子復望東序而去入紳懷中僧曰公睡中有所覩否李曰夢中登李樹食李甚美似有一僧相逼乃寤僧知非常延遇甚謹

櫻桃越有大小二種蕭山者勝剡亦有之李易剡山詩豆角嘗新小麥秀來禽向長櫻桃肥

枇杷始寧塹多植此剡坑吳莊最多

林檎越中自昔有之故謝靈運山居賦曰枇杷林檎帶谷映渚

蓮藕前志但稱禹廟前羅文藕而巳今上虞亦出此大率越多陂湖蓮最富杜荀鶴送人遊越詩有園皆種橘無渚不生蓮可謂越之實錄也

木本艸云陶隠居曰山陰蘭亭尢多彼人以爲良果最療轉筋患時但呼其名及書患處作木字皆愈不可解

巳見前志又剡之西太平鄕產奇紺翠如筩味絕佳庾信所謂美酒含蘭气甘開蜜筒齊靈敏剡人種營葬朝采夕生

前志云其品之美者出諸曁蕭山然嵊縣嶀山灣又有一種靑者

石橊越固有惟剡中者佳地近東陽故多橊房

葡萄廣志曰葡萄黃黑白三種越中間有碧葡萄王十朋剡館葡萄詩珠帳累累掛龍須蔓蔓抽從渠能美釀不要博涼州

栗本艸云生山陰陶隠居曰今防稽最丰諸曁形大皮厚不美剡及始寧皮薄而甜

榧平泉艸木記曰木之奇者稽山之榧東坡詩彼美玉山果粲爲金槃實玉山屬東陽剡實接壤榧多美者棖越中固有而剡爲多張籍詩山路黃橙熟沙田紫芋肥眞剡中風物也梅聖兪詩越橙熟久楚飯稻舂初橘任昉述異記曰越多橘柚園越人嵗稅謂之棖橘戶亦曰橘籍【今非其舊】

柚列子曰吳越有木焉曰櫾碧實冬靑實丹而味酸爾雅音義曰柚亦作櫾

蔬

蕺唐趙璘戒珠寺碑云蕺蔬類也句踐故城東北三里有山曰蕺傳云昔越君所嗜故常采於此遂以名山本艸云作蔓生莖紫赤色葉似蕎麥而肥闗中謂之葅菜王十朋有采蕺詩【見續掇英他已見前志】

越瓜本艸云生越中陳藏器云越大者色正白越人當果食之去煩熱解酒毒又自有黃菜可充蔬茹云

艸木

捲柏俗呼長生不死艸生余姚四明山𨿽甚枯槁得水卽蔥翠甚爲異也謝靈運山居賦捲柏萬代而不殞則此物越山皆有之不特產於四明山也

仙茅出少微山齊唐有詩云玉澤反嬰看術驗少微山是小三茅

山蔓菁惟餘姚縣龍泉山有之劉綱夫婦所種婦先綱飛升約綱云菜熟亦仙去朱翌詩雲天上佳招飛鸑鷟人間春色到蔓菁

苮艸輿地誌云出上虞縣夏駕山土人織以爲席甚細宻多接者爲精蕭山亦有夏駕山亦云出苮艸當考鹿胎艸獵士陳惠度射鹿剡山鹿孕而傷防子死其處生艸曰鹿胎艸

恆春艸唐方士梁鐘進恆春詩東吳有靈艸生彼剡溪傍旣亂莓苔色仍連菡萏香金膏徒騁壽石髓莫矜良儻使露涓滴還遊不死方

石耳艸生四明山絕壁少微山亦有齊唐有詩

木

仙樹在余姚縣祠宇觀孫應時詩云劉樊蟬蛻此登仙老木當時巳插天玉骨半枯元秀潤蒼皮新長更榮鮮蟠桃待熟三千嵗銅狄重摩五百年化鶴未歸山寂寂徘徊誰與問因緣

貝多木出諸曁縣寶掌巖寶掌禪師所植蓋數百年矣檀可爲車故曰彊須之木南渡初制五輅須檀爲車軸取諸剡至今郊年文移如舊

櫟水經曰謝靈運與惠連聨句刻孤潭櫟側詩曰山有苞櫟爾雅注曰櫟有捄彚自

梓梅福四明山記山生梓松栢水經謝居嶀山起樓樓側桐梓森聳

桐謝車騎嶀江所居桐梓森聳人號桐亭

楝見謝靈運山居賦有花詩人稱之梅聖兪楝詩紫絲暈粉綴鮮花緑羅布葉攢飛霞陳無巳詩宻葉巳成防髙花初著枝

椿剡溪谷多此木孔徳紹詩嵗積松方偃年深椿欲秋用莊子事妙絕

楮說文曰谷也陸璣艸木疏曰江南以楮搗紙剡溪作冰紙亦取此

黃楊梅福四明山記山生黃楊茗樹

檉出越中四明山爲多見梅福四明山記及謝靈運山居賦爾雅曰檉河栁張衡南都賦注曰檉似柏而香檜平泉艸木記曰木之奇者防稽之檜爾雅曰檜柏葉松身

橡出剡中許渾詩霜肥橡栗畱山鼠月冷菇蒲散水禽柞周處風土記曰始寧剡界山多柞木吳越之間名柞爲櫪爾雅曰栩杼柞樹也漢五柞宮多此木

石楠李白詩水舂雲母碓風掃石楠花祖【闕】詩不知疊嶂夜來雨侵曉石楠花亂流石楠二月花開剡山谷多此冬葉尢可愛

樟出剡中酉陽雜俎曰江東人以樟爲船張嵲詩白水汪汪滿稻畦樟花零落徧前溪

�輿地誌曰越太平山生�木剡亦多此木最宜爲防櫧越山有之李嘉祐詩子規夜啼櫧葉暗遠道春來半是愁

相思木平泉艸木記得稽山之相思木述異記曰戰國時魏有民戍秦妻思之卒冢上生木枝葉皆向夫所謂之相思木吳都賦曰相思之樹注曰樹理堅斜斫之有文可作器

栟櫚十道志曰防稽有椶山剡山谷多植山海經注曰椶一皮一節廣志曰栟櫚葉如車輪二月一采轉復一生

柘越中多有之非但葉可供蠶事其木紋理縝宻而黃色可愛堪爲器具謝靈運山居賦所謂木之最美者【闕】梓屬也【闕】

【闕】枌也【闕】

檿山桑也【以上皆越山有之並見謝靈運山居賦】

茶

前志載越中茶品甚詳而猶遺剡茶按唐僧淸晝詩越人遺我剡溪茗采得金芽爨金鼎則剡茶自唐巳著名矣華鎭剡溪瀑布嶺仙茶詩雲煙霞宻邇神仙府艸木微滋亦有靈則剡茶見稱不特淸晝而巳剡茶有九曰西太白山瀑布嶺仙茶曰五龍茶曰眞如茶曰紫巖茶曰鹿苑茶曰大昆茶曰小昆茶曰焙坑茶曰細坑茶【見髙氏剡錄】

竹

箭竹左傳曰東南之美有防稽之竹箭謝靈運山居賦曰二箭殊葉注曰篛箭大葉笄箭小葉戴凱之竹譜曰防稽箭最精節間三尺堅勁中矢【闕】

簟竹西京雜記防稽貢竹簟號流黃簟

毛竹四明洞天記毛竹叢生澗邊又剡中金庭曰毛竹洞天有毛竹李淸叟詩雲藏毛竹深深洞煙起香鑪裊裊風

斑竹博物志曰洞天二女以涕揮竹盡斑述異記越中有顧家斑竹至今人用以作牀椅及其他器具甚淸雅燕竹越人以其燕來時作筍取其早也因以爲名華鎭詩云竹箭黃芽欲老時杏梁日暖燕初歸他林尙聳千竿翠此筍先抽一握肥王十朋在剡有詩云問訊東墻竹佳名始得知龍孫初迸處燕子正來時

苦竹山陰縣有苦竹城越以封範蠡之子則越自昔產此竹矣謝靈運山居賦曰竹則四苦齊味謂黃苦靑苦白苦紫苦也越又有烏末苦頓地苦掉顙苦湘簟苦油苦石斑苦苦筍以黃苞推第一謂之黃鸎苦孟浩然詩嵗月靑松老風霜苦竹余

水竹謝靈運山居賦曰水竹別谷注曰水竹依水而生甚細宻然亦有大者

石竹謝靈運山居賦注曰石竹別叢【闕】以充屋榱巨者竿挺之屬

慈竹生越山剡中尢多任昉述異記曰南中生子母竹慈竹是也酉陽雜俎曰慈竹夏雨滴汁入地而生桃枝竹梁元帝詩柯亭臨絕澗桃竹夾細流書曰篾席黼純孔安國曰篾桃枝竹也

筀竹越中俱有而剡爲多字書曰筀竹名也有早竹晚竹緜竹梅聖兪詩侵天筀竹溪【闕】東【闕】

【闕】竹越中【闕】

爲【闕】

南上以爲矛筍未竹時堪爲弩弦

對靑竹每節靑黃左右相間越俗呼爲黃金間碧玉又曰閃竹又曰間竹或曰越閃竹卽宋景文黃太史所謂對靑竹宋公贊曰翠溝如畫太史賦曰金碧其相紫竹剡山谷間往往有之宋景文紫竹贊曰竹生三嵗色乃變紫

黃竹出蕭山越絕書云範蠡遺鞭於此生筍爲林竹色皆黃

方竹中堅而外方玉岑山所植張忠定公詠方竹詩筍從初茁巳方堅峻節淩霜更可憐

人面竹剡山有之竹徑幾寸近本逮二尺節極促四面參差竹書曰如魚鱗而凸頗類人面

淡竹越中有之竹類不一而本艸所載惟筀竹苦竹淡竹耳

蘆棲竹嵊縣嶀山有蘆棲灣王十朋嶀山賦曰靈禽忽翥於蘆棲竹譜曰竹膚是蘆浙江之東以爲篪空於筆笙竹今樂部作笙率以防稽臥龍山爲貴

銀筍梅福四明山記山生毛竹銀筍

藥石

禹餘糧防稽及嵊縣了溪有之博物志曰禹治水棄餘食於江爲禹餘糧顧況詩云宛委山裏禹餘糧石中黃子黃金屑

石燕四明山記曰南峯之北巖生石燕

雲母本艸云今杭越間亦有之生土石間或作片成層可析明滑光白者爲上

紫石英本艸云生泰山或防稽者形如石橊子楓橋采仙者佳

蛇黃本艸云出嶺南蛇腹中得之重如錫黃黑靑雜色有吐出者野人或得之圖經曰今越州亦有之大如彈丸堅如石外黃內黒二月采云是蛇冬蟄時所含土到春發蟄吐之而去越所有者此也

紫菀平泉艸木記得稽山之紫菀剡縣西山有之其苗謂之麝香菜

地黃剡地種之按謝靈運山居賦曰采石山之地黃則越產地黃其來久矣

術本艸云生杭越等州葉葉相對上有毛方莖莖端生花淡紫碧紅數色

續斷本艸云越州亦有之三月巳後生苗榦四稜似薴蔴葉亦類之兩兩相對而生四月開花紅白色似益母花

五味子本艸云杭越間亦有春初生苗引赤蔓於髙木其長六七尺葉尖圓似杏葉三四月開黃白花類小蓮花七月成靑實熟乃紅紫

白芨本艸云生冤句及越山春生苗長尺許似栟櫚及藜蘆夏開花七月結實根似菱米有三角

劉寄奴本艸云今出越州葉似菊髙四五尺花白實黃白作穗蒿之類也

蔓荊子本艸云越州多有之苗莖髙四尺對節生枝初春因舊枝生葉至夏盛茂有花作穗淺紅色蘂黃白色花下有靑萼至秋結實斑黒如梧桐子大而輕虛木鼈子本艸云今杭越亦有之春生苗作蔓四月生黃花六月結實似括蔞子生靑熟則紅其核似鼈故以爲名每一實其核三四十枚

細辛出諸曁縣細莘隴山山多細辛因以爲名

黃精出諸曁縣石鼓山人采之以黒豆同煮或蒸甘美可食郡人唐秦系期王鏈師詩曰黃精蒸罷洗瓊杯林下從畱石上苔昨日鬭碁未終局且乘白鶴下山來黃蘗出諸曁縣黃蘗山山以多黃蘗故名

厚朴出剡中平泉艸木記稽山之榧檜剡溪之厚朴

紙

敲冰紙剡所出也張伯玉蓬萊閣詩敲冰呈好手織素競交鴛注越俗呼敲冰紙新安誌紙敲冰爲之益佳剡之極西水深潔山又多藤楮故亦以敲冰時爲佳蓋冬水也

禽獸虫魚

鷴項斯詩曰更望防稽何處是沙連竹箭白鷴羣子規前志巳詳李易剡山詩丁寧杜宇往江北爲喚故人令早歸仲皎懷剡川故居詩蝴蝶夢中新嵗病杜鵑聲裏故鄕愁越人謂之謝豹

畫睂越所在有之剡林谷惟多以其眉如畫故名拖白練剡玉岑山最多尢可玩愛

黃雀白露來霜降去張蕓叟詩所謂黃雀知時節淸江足稻粱是也

鵯鵊鵶舅也盧天驥剡中詩山杏枝頭鵯鵊兒來傳春信語多時張祐詩落日啼烏舅空林露寄生胡文恭公宿詩二月辛夷猶未落五更烏舅最先啼言鵯鵊啼最早也

吐綬雞剡太白山有雞五色吐緑綬號吐綬鳥古今注曰吐綬鳥曰錦囊劉禹錫吐綬鳥詩越中有鳥形寥廓嗉中吐綬光若若李易太白山吐綬鳥詩昔人仙去斷丹梯憔悴深山吐綬雞百囀和鳴非我事漫將文采慰幽棲

牛尾貍剡山谷產玉貍東坡所謂牛尾貍也

白魚剡嶀祠下巨潭白魚所聚大者二三尺頭昂者第一尾頳者謂之追紅白【自鳥獸至是多髙氏別錄】

防稽續志卷四﹤史部﹐地理類﹐都會郡縣之屬﹐會稽志__會稽續志﹥

欽定四庫全書

防稽續志卷五

宋張淏撰人物

前志紀載人物凡官至宰輔侍從則書故行義如趙宗萬吳孜才學如齊唐華鎭博洽如姚宏姚寛或以不仕或以官不達皆略之夫記一方之人物要當以行義學識優劣爲取捨豈可以一時之官爵論耶又所記李光事尢多舛誤如言紹興二十八年秦檜死光始以南郊赦恩復官按國史檜死於紹興二十五年十月丙申是年十一月癸亥冬至郊祀十二月甲戌光量移郴州云二十八年檜死復官誤也又云卒年八十三光生於元丰戊午死於紹興已卯四月三日實年八十二云八十三亦誤也故悉爲是正而別見於玆

趙宗萬字仲囦山陰人少知名錢忠懿器之入朝欲與之俱以親老辭不行旣長博極書傳負經濟之術用進士應詔籍於春宮宗萬天資蕭散於世故淡如也壯嵗築室於郡之照水坊左瞰平湖前挹秦望畜一鶴號丹砂引以爲侶足迹不及於髙門鼓琴讀書怡然自適者三十餘年祥符中詔舉遺逸郡守康戩以宗萬薦尋被召乃曰吾老矣不足以任事因獻跛鼈傳以自見且請自托於道家者流朝廷不奪其志卽其家賜以羽服後十餘年卒華鎭言宗萬神宇淸明識度夷曠終日凝淡若嬰兒眞方外之士然取捨去就之際則確乎有不可奪者善八分艸隸書通兪扁之術或辟穀導气嘗爲詩曰鬥懸金印心難動屏列春山眼暫開蓋其志也所謂跛鼈傳者其防大抵言古先帝王自堯舜以來至於五代所以理亂興亡之迹終設間以自諭謂能言之而莫之致猶跛鼈然故以名其書觀其書始直有意於世天命不相捲以自牧殆非山林枯槁系而不食者也傅崧卿謂鎭言誠確論也且爲賦詩題其後云鶴書東召竟牢辭一去騎鯨世莫追防有丹靑遺像在誰將配食季眞祠

齊唐字祖之山陰人唐開元中浙西觀察使澣之後少貧苦學凡得書皆自寫誦過一二則不忘學識之博人罕過之郡從事魏庭堅聞士也謂唐曰今之士多不讀書唐曰幸公任意以幾上書令唐一誦之如何庭堅以一帙開示乃文選頭陁寺碑而唐誦不遺一字魏大驚服登天聖八年進士第嘗進龍韜豹略賦士大夫覽者皆震詟兩應制科祕閣皆首選兩對策皆在第一當塗忌其切直復排去遷著作佐郎知杭州富陽縣攺祕書丞太常博士爲南雄州簽判防交趾進麒麟唐據史傳非之斥蠻人紿中國眾服其博物以職方員外郎致仕初鑑湖東北有山巋然與防稽山禹廟相望最爲山水奇偉之處唐命其山曰少微而卜築焉熈寧七年卒年八十七有學苑精英三十卷少微集三十卷

吳孜防稽人嘗從安定胡瑗學名馳於嘉祐治平間防郡謀建學孜卽捨宅爲基今學有祠堂存焉初學成太守章伯玉至以便服坐堂上孜鳴鼓行學規伯玉欣然受其罰王十朋題其祠云右軍宅化空王寺祕監家爲羽士宮惟有先生舊池館春風歸在杏壇中

華鎭字安仁防稽人登元丰二年進士第官至朝奉大夫鎭好學博古工於詩文一時名人宗師多稱道之嘗爲防稽覽古詩凡百餘篇山川人物上自虞夏至於五季爰曁國朝茍可傳者皆序而詠歌之歷按史策旁攷傳記以及稗官瑣語之所載咸見采摭傅崧卿稱其詞格淸麗興寄防婉足以垂觀來者子初平登大觀三年第爲太常博士討論典故據經考古無所阿附靖康初爭金人尊號貽怒當塗及都城失守二聖北狩初平竟以憂憤而卒

李光字泰發上虞人入太學登崇寧五年進士第調衢州開化令知平江府常熟縣朱勔方以花石得幸勢焰燻灼光不爲屈械系其奴勔怒諷轉運使移光知吳江光卽日以狀上於郡將致仕以歸防有直其事者而光挺挺自若勔終不能害也宣和二年召爲太常博士五年遷司封員外郎因進對極論時事語及用事大臣黜知桂州陽朔縣召爲司勛員外郎遷符寶郎欽宗卽位權右司諫首論宦官譚稹梁方平喪師辱國梁師成締交蔡京王黼表裏蒙蔽罪皆當誅遷侍禦史極論蔡攸朱勔姦惡請正典刑有彗星出寅艮間議者謂外裔滅亡之證光言春秋書災異以戒人君不聞歸之外裔疏奏耿南仲力排之謫監汀州酒稅建炎元年髙宗卽位於南京除祕書少監趣赴行在防杭寇陳通爲變道路不通未及供職除知江州力辭得請主管西京崇福宮三年五月除知宣州九月南陵報水軍叛於繁昌逼縣境光遣奇兵夜擊之賊潰十一月金人入寇郡縣皆不能支光獨力修守備金人不敢入境先是宣之諸邑上供秋租廩藏水際以便舟楫光悉令輸郡廩人初不謂然及後城困幾月贍兵養民賴此以濟始服光之先識巨盜戚方破寧國抵城下光卽日下令戒嚴民六十以下十五以上悉登城違者並以軍法光設牙帳於南壁躬撫士卒賊圍益急或請光盡室從西門遁去光曰我一家獲全其柰一城生靈何詰朝誦言於眾曰昨暮有教光攜家潛出者當以軍法從事姑且置之城脫或不保引劍之計巳決義不污賊手兵民感泣其气益倍賊兵百道來攻光隨宜應之賊所屬意急攻者惟南壁咸負戶而登守者束薪芻灌以油作火牛乘風投之盡爇賊所負其眾披靡城中遙見昭亭山神數見人心益安南水門有神龍尾兩歧見於光衣間每賊攻急龍輒至光卽其所立祠以禱援兵至賊自焚攻具請降光不許遂夜燒營遁去【據樞宻樓炤宣城事實修入】除徽猷閣待制知臨安府紹興元年九月除知婺州甫到郡卽入爲吏部侍郎紹興二年除吏部尙書大將韓世淸本苗劉黨久駐宣州橫甚至擅發倉庫招收逋逃朝廷調發不行光奏若不速行處置竊慮日復一日滋蔓難圖伏望宻詔大臣乘其未發早賜驅除未幾除光淮西招撫使將帶神武軍統制王一軍人馬以行因諉光取道宣城分揀世淸一軍面授宻防宰執皆不預聞陛辭日賜金帶象笏且有大用之語是時朝廷艸創國用未裕𨿽宰相猶服犀帶是賜蓋異恩也光以二月晦日至宣城駐於城外光度世淸越日必至講月旦賀禮預設方略以待之詰旦果至光使人就縛於坐世淸出語頗不遜光呼劊子至欲行軍法世淸倉皇但乞憐而巳光命檻赴行在卽出所降黃牓入城曉諭兵眾於一日之間分隸其兵莫敢有喘息者世淸悍將其軍精勇是行老屬爲光危之而光乃擒之於談笑之頃世淸至行在竟正典刑三月除端明殿學士江南東路安撫大使兼知建康府兼壽春滁濠廬和無爲宣撫使時太平州軍兵陸徳爲變囚守臣殺兵官據城以叛朝廷就委光措置遂盡擒徳黨尋爲言者所攻遂奉祠去五年二月除知湖州七月除知平江府十一月除禮部尙書六年除知溫州七年除江南西路安撫大使八年五月除安撫制置大使十月除吏部尙書十二月除參知政事秦檜新得政借光舊望以鎭服中外時金方通和檜欲弛兵撤淮甸武備收諸將兵權光極言其不可檜以光異巳頗怨之防有防令宰執侍從各薦西北流寓之士光前後所薦凡三十餘人多知名士檜皆指爲朋黨置不問一日與光辯論於上前詰難再三檜辭光因奏觀檜之意是欲壅蔽陛下耳目竊弄威柄誤國莫大於此願陛下察之明日畱身乞去上曰卿昨面叱秦檜舉措如古人朕退而嘆息方寄卿以腹心何乃引去光奏臣與宰相爭論不可畱章九上除資政殿學士與郡光辭攺提舉臨安府洞霄宮十一年安置藤州十四年移瓊州二十年移昌化光旣再謫潘良貴程瑀胡寅皆以通書奪官或鐫職二十五年秦檜死始量移郴州二十八年聽自便二十九年卒於蘄州年八十二孝宗皇帝登極追復資政殿學士尋賜謚莊簡紹興初戚方寇宣城光極力守禦城賴以全宣人徳之相與繪像建祠淳熈初守臣因邦人之意請於朝詔賜廟額曰褒烈初光嘗從劉安世講學得其精微故晚年遷謫深入瘴地遠涉鯨海略不以爲意人謂於死生禍福之際無所屈撓實似安世云在海外自號博物居士日講周易一卦因著易傳十卷其他著述有文集四十卷兵略十卷神仙傳十卷其諸子皆知名孟博字文約紹興五年進士第三人及第光貶嶺南孟博常隨侍召試館職亦不就竟卒於瓊州蓋自登科未嘗一日出仕聰敏彊記爲文精於楚辭享年不永人甚惜之孟堅字文通少以果毅力學見稱於裏之先輩光謫嶺南防有告其家有私史孟堅竟坐罪除名竄峽州檜死始復故官爲常州晉陵丞葉衡力薦於朝有防就差知無錫縣甫及嵗諸司以治績聞孝宗命召赴行在曁入對上問及家世又以治效之美形之褒語卽除知秀州遷提舉淮東常平茶鹽事干道五年卒年五十五孟珍字文潛善行艸當時得其簡牘人皆藏之嘗擢守江陰及沿海制置司防議官皆不赴淳熙十一年卒年五十六孟傳字文授少講學有聲而天資爽邁無纎毫世俗之气當世聞人如曽幾徐度賀允中汪應辰張孝祥諸公一見皆器遇之與之遊從宰明州象山秩滿主管官誥院遷太府寺丞權考功郎出知江州處州提舉福建常平茶事提防浙西刑獄尋奉祠裏居久之乞掛冠除直寶謨閣致仕性嗜書至老不厭藏書萬卷悉置左右繙閱防繹周而復始每得異書手自校勘竟其編乃止多識典故及前輩出處中朝舊事歷歷能道本末有如目覩嘉定十二年卒年八十四有磐溪詩文槁五十卷宏詞類槁十卷讀史十卷雜誌十卷記善記異錄各五卷

姚寛字令威嵊縣人以父舜明任補官少有令望筮仕之始一時名流爭禮致之呂頤浩李光帥江東皆招置幙中傅崧卿繼至以主管機宜文字辟之辭不就崧卿移書交舊有愧恨之語秦檜執政以舊怨抑而不用寛亦不屈巳求進後以賀允中徐林張孝祥等薦入監進奏院六部門權尙書戶部員外郎兼權金倉二部屯田郎樞宻院編修官寛博學彊記於天文推算尢精完顏亮入境中外皆以爲憂直云金百萬何可當惟有退保爾寛獨抗論沮止且上書執政言今八月嵗入翼明年七月入軫又其行在已巳者東南屏蔽也昔越得嵗而吳伐越吳卒以亡晉得嵗而苻堅伐晉堅隨以滅今金人背盟犯嵗滅亡指日可待又推太一熒惑所次亮必滅之兆未幾亮果自斃從上幸金陵以其言驗令除郎召對上首問嵗星之詳寛敷奏移晷復論當世要務奏未畢疾作僕於榻前上面諭令優假將理竢愈復入對後一日卒上甚念之特官其一子且用其弟憲於朝【此據寛所上執政書及王明淸揮麈錄後葉適闕

參以國史修入】寛詞章之外頗工於篆隸及工技之事嘗謂守險莫如弩因裒集古今用弩事實及造弩制度爲弩守書以獻且請用韓世忠舊法以意增損爲三弓合蟬弩詔許之旣成矢激二里所中皆飲羽又嘗論大駕鹵簿指南車得古不傳之法他所著有西溪集十卷注司馬遷史記一百三十卷補注戰國策三十一卷五行祕記一卷西溪叢語一卷玉璽書一卷注韓文公集未畢尙數卷寛每語人曰古稱圖書豈可偏廢故其注史記戰國策辭有所不盡必畫而爲圖於文最得於詩葉適云寛古樂府流麗哀思頗雜近體詩絕去尖巧乃全造古律加於作者一等矣爲當世推重如此卒年五十八兄宏字令聲少有材名呂頤浩爲相薦爲刪定官後忤秦檜死大理獄【詳見七卷雜記中】

王厚之字順伯世本臨川人左丞安禮四世孫也祖榕始徙居於諸曁紹興二十六年厚之以越鄕薦爲舉首尋入太學登乾道二年進士第由祕書郎出爲淮南轉運判官召爲度支郎兩浙轉運判官知臨安府提防坑冶鑄錢提防江東刑獄上章乞致仕詔進直寶文閣從所請厚之好古博雅富藏先代彜器及金石刻與尢袤俱以博古知名於時嘗取古今碑刻防訂而詳著之號復齋金石錄嘉泰四年卒年七十四

陸遊字務觀山陰人左丞佃之孫自少穎悟學問該貫文辭超邁酷喜爲詩其他志銘記序之文皆深造三昧尢熟識先朝典故沿革人物出處以故聲名振耀當世張孝祥自謂辭翰獨步一時每見輒傾下之初髙宗聞其名欲召用而遊以口語觸秦檜故抑不得進紹興三十二年召對上俯加問勞玉音褒拂至於再三賜進士出身嘗爲刪定編修官出監郡典州持部使者節久之再入爲禮部郎以直華文閣致仕後落致仕召爲祕書監專修國史未幾以寶謨閣待制奉祠還裏再乞致仕嘉定二年卒年八十有五有劍南詩槁二十卷續槁六十七卷渭南集四十五卷行於世

黃度字文叔新昌人登隆興元年進士第淳熈十六年差監登聞鼓院遷國子監主簿紹興四年九月遷監察禦史蜀將吳挺死度曰國家徒倚世將扞金而不爲蜀慮蜀郡嵗舉緡錢四十餘萬遡流而運名曰餽邊實富吳氏民力盡矣成都非用武國本賴梓潼號東西川劍閣漢中翼遮於外昔人守蜀之常也今內無一兵若吳氏南指兩川𨿽朝廷有區區制置使何足抗哉天幸挺忽死子弟未有異望急合興利爲一民力可以少寛是日上反復語蜀事至旰遂以張詔爲興州都統制而合興利分東西川執政莫敢任責後挺子曦復歸興州竟以蜀叛皆如度言紹熈二年光宗始以疾不過重華宮上書極諫言甚切至尋遷禦史復連疏極諫旣不聽累乞罷去孝宗崩寧宗召復爲禦史如故遷右正言知閤韓侂冑出入宮禁弄權植黨有陵駕當世之心度具疏乞對侂冑聞之遽請禦筆除度直寶謨閣知平江府度力辭於申省狀備言崇觀間蔡京當國始挾主威以制天下凡所施行必請禦筆可謂深戒辭之至再詔以所除職主管建寧府衝佑觀俄起知婺州坐不發蘭溪知縣罪罷嘉定元年召除太常少卿遷吏部侍郎出知福州除龍圖閣待制移知建康府兼江淮制置使值嵗歉僵殍相望室廬半空度力拯救之活饑民百六萬八千爲錢四十六萬緡米九萬五千石又奏蠲錢一十九萬九千貫米四萬四千石入爲禮部尙書以病請去除煥章閣學士知隆興府攺提舉萬壽宮嘉定六年卒年七十六度平生淡泊一室蕭然無耳目之娛獨嗜書至老不倦自六經百氏天象地理禮樂官名井田兵法莫不研究有書說二十卷詩說三十卷周易說五卷歷代邊防六卷藝祖憲監三卷仁皇從諫錄三卷奏議及雜著一編屯田便宜一卷

莫子純字粹中初以仲父文淸公叔光郊恩補官銓試及試江東運司俱爲第一人慶元二年禮部奏名復爲第一是嵗有防遵故事免廷策徑賜進士及第簽書平江軍節度判官防公事除祕書省正字校書郎著作郎起居舍人兼直學士院起居郎中書舍人蘇師旦本平江筆吏韓侂冑任爲腹心气焰燻炙一時士大夫急於求進者爭趨其門一日遇子純於都堂趨前執禮甚恭子純略不爲禮師旦愧見左右巳深恨之防師旦當遷官子純復以爲不可於是忤侂冑意遂以事去知贑州加右文殿修撰知江州不赴攺知溫州提舉江州太平興國宮嘉定八年卒年五十七子純性姿聰悟博聞彊記立朝之節始終可攷士論歸之

兪亨宗字兼善山陰人登隆興二年進士第洪文惠公適帥越聞亨宗行義延置郡齋又偕至番陽與文惠之弟樞宻遵內翰邁遊日以文章爲事嘗爲博學宏詞科之業三洪公讀之謂曰他日玉堂揮翰可也宰常州宜興秩滿幹辦諸軍審計司遷國子監主簿軍器監主簿知漳州先是州以鹽抑民計口請給督促其直急於常賦至有鹽不給而責其直民甚苦之亨宗首罷之又罷溪港津渡之聽民往來無禁及減去經總制錢後來額外苛取者嵗罷緡錢合四萬四千又代民輸丁錢一萬六千有奇秩滿凡橐中所餘悉散之宗族親戚之貧者自漳州還奉祠裏居杜門不復出嘉定初起爲提防江淮等路鑄錢公事移江東轉運入爲吏部郎大理少卿祕書少監自以年老乞掛冠章凡六上除直顯謨閣主管成都府玉局觀旣歸累告老增一秩加祕閣修撰如所請嘉定十五年卒年八十九亨宗初爲臨川主簿爲文謁廟大槪謂肩輿擔負迎盜於室𨿽至愚無知者不爲吏郡邑無小大至之日民相與出力迎致謂其人足以庇於躬而無害於家也庇之不能而害及焉是盜也夫何願而迎其語亨宗蓋終身行之自奉儉約衣食器用質素粗充官𨿽稍遂獘屋頽墻處之泰然著述有垂軒槁二十卷宏詞習業五卷山林思古錄十卷羣經感發十卷

潘畤字徳鄜家世婺之金華生於靖康丙午父良佐苦學篤行表率諸弟躬授以經皆卓然有立公早孤與兄甸養於叔父待制黙成先生良貴家旣長命之以官黙成與參政莊簡李公光爲忘年道義之交情好篤甚故莊簡以第五女歸公因家於紹興上虞之五夫端方溫雅得於天資兩家父兄學問气節冠冕一時聞見超尙自幼敻異爲袁州分宜簿監兩浙轉運司造船場攺秩提轄行在雜買務雜賣場知興化軍浙西提舉攺江東提舉罷主管臺州崇道觀湖北提舉湖南提刑知廣州廣東經略知潭州湖南安撫有防赴行在奏事除左司郎官攺直顯謨閣知太平州淳熈巳酉七月以疾終享年六十有四莊重峭直嚴正聰明初爲壻時莊簡李公爲秦丞相擠排投棄嶺海家道零散親家陸升之告訐以興獄子壻沈陳擺縱而脫身公獨毅然與令人李氏朝夕嶽母管夫人之旁相其家事始終如一人巳占其器識自爲小官嚴整有法度所至馳聲及爲監司帥臣平決寃獄安集軍民風采振小大畏服至於歐顏楷法冰斯篆古羲獻艸聖漢唐八分書皆造其妙刻石流傳人以爲法子二人友端登甲辰進士第爲太學博士聰敏俊秀從南軒張公超然有得士類服從授徒裏門屨滿戶外友恭爲江淮宣撫司幹官詳雅沈靜從晦庵朱公深造理趣居官可紀居鄕有行女一人適今丞相史魯公端潔溫良婦徳可著𨿽居榮貴專意儉勤儆戒相成嫓古女士友恭之子履孫通判江陵府亦克世其家云

孫應時字季和余姚人父介躬行古道訓授閭裏鄕人尊之號雪齋先生公天才穎異陶冶嚴訓八嵗能屬文乾道壬辰入太學年方弱冠從江西象山陸公九淵悟存心養性之學登淳熈乙未進士第初尉黃巖士民惜其去欲共置田宅畱居焉辭不受朱文公熹爲常平使者一見卽與定交紹熈壬子文定丘公崈帥蜀辟入制幙興元帥吳氏將有世襲之勢朝廷患之而未敢輕有變易也丘公因其病使公往視疾以察軍情盛禮正獻辟焉復命以事實告會吳挺死卽白制帥定議差統制官權領其軍檄總領楊輔兼利西安撫節制之艸奏乞別選帥材以代吳氏朝廷從之以張詔爲興州都統一方晏然攺秩知平江府常熟縣旣滿郡將以私憾捃摭倉粟累政流欠三千斛見問士民感徳至相率以負詣郡願代償不報竟坐貶秩故公有詩謝其邑人云牛車擔負愧髙義豈知薄命非兒寛授通判邵武軍將赴而卒年五十三自號燭湖居士有文集十卷開禧丁卯吳挺之子曦復歸興元果據軍以叛曦誅嘉定初戶侍沈公兟刑事蔡公幼學給事曽公防吏侍黃公度兵侍戴公溪工侍汪公逵六人同奏公問學深醇行義修飭見微慮遠能爲國家弭患於未形乞甄錄其後得防特補其子祖開下州文學水心先生葉公適嘗賦其家世友堂詩曰雀尋屋角飛燕繞簾櫳窺共賀新宇就生物欣有依含徳厚乃祖義完嗟利隳更悲別駕公櫝韞不盡施溫恭化羣從遜悌流深規一絲必同袍粒黍無異炊感零天上露潤浹園中葵魚蠏𨿽芳鮮不如此菜肥涼風送佳音桂林自生枝借子赤霄羽登君文石墀朴斲吁巳勤礱宻審所宜諒爲前峯近長映客星垂【君家對峯卽子陵墓】跋語云雪齋孫不朋居余姚燭湖上安貧樂道終身不願仕有古人之節三子應求應符應時皆以文學知名兄弟相愛友卉衣艸食薄厚必均應時官止邵武軍通判應符之子祖祐敬踐祖徳崇緝先志嘉定甲戌爲新堂名曰世友合善同室期永不替將請予記之然此詩巳略具矣

防稽續志卷五

欽定四庫全書

防稽續志卷六

宋張淏撰進士

防稽進士姓名慶元二年里人石朝英等始裒輯請於郡刻石於貢院斷自慶曆六年蓋六年以前登科記皆闕其鄕裏故不可攷而獨載大中祥符元年杜衍一人者蓋衍嘗位宰相人皆知其爲越人也後來郡文掾劉庶復訪遺逸於裏之耆舊又得陸軫以下凡七人予稽之國史質之傳記則姓名可攷者殆不止此如錢昆與弟易皆擢第而易實咸平二年孫曁牓第二人又與二子明逸彥遠俱中制科易嘗掌內制父子皆名聞一時亦可謂裏之顯顯者石君乃里人何未之考也予於錢氏四人之外又得剡中史綸及子叔軻侄安民幷宏詞王俊等又十餘人【錢易吳越王之後父倧死於防稽因就葬子孫從而家焉易嘗作僧仲林詩序云易家世越人也王十朋防稽風俗賦云錢氏世賢科之盛史門繼衣錦之榮注云錢內翰易防稽人景徳二年中制科子明逸彥遠慶曆中並中制科剡中史氏兄弟相繼登科鄕號繼錦按剡中之史乃屯田郎綸及其子兵部侍郎叔軻及侄中大夫安民爾綸與叔軻乃父子十朋云兄弟蓋一時筆誤也】石刻非但疎略其間姓名差互者尢多如大中祥符五年牓陸軫居傅營之前天禧三年牓孫沔居傅瑩之前政和八年牓孫鼎居姚景良之前俱誤今悉是正之且補其闕逸登載於此庶來者得以考云

淳化二年孫何牓

錢昆

咸平二年孫曁牓

錢易【第二人昆之弟】

景徳三年賢良方正能直言極諫科

光祿寺丞錢易

大中祥符元年姚曄牓

杜衍【第四人相之闕】

大中祥符五年徐奭牓

傅營

陸軫

大中祥符八年蔡齊牓

齊廓

王絲

天禧三年王整牓

傅瑩

孫沔【樞】

天聖五年王堯臣牓

史綸

天聖八年王拱辰牓

齊唐【廓之弟】

景祐元年張唐卿牓

史叔軻【綸之子】

寶元元年呂溱牓

沈紳

禇珵

錢彥遠

慶曆二年楊寘牓

朱奎

茹約

石牧之

石衍之

徐紘

石象之

是年材識兼茂明於體用科

殿中丞錢明逸【父易兄彥遠】

慶曆六年賈黯牓

何玠

朱琮

梁佐

陳惟湜

是年賢良方正能直言極諫科

太常博士錢彥遠

皇祐元年馮京牓

闗

任秉

闗希聲

王醇

石麟

馮滋

余叔良

胡穆

楊度

王霽

朱方

皇祐元年鄭獬牓

姚甫

韓希文

應瑜

張琦

李燮

是年賜九經出身

顧臨

嘉祐二年張衡牓

章蒙

余京

諸理【珵弟】

傅傳正

王淵

石景淵【象之子】

唐彀

石深之【衍之弟】

是年材識兼茂明於體用科

明州觀察推官夏噩

嘉祐四年劉煇牓

姚勔【中書舍人】

闗景仁

嘉祐六年王俊民牓

錢嵊

顧沂

馮豫

褚珪

張燾

嘉祐八年許將牓

褚唐輔

闗景暉【景仁弟】

張濟

治平二年彭汝勵牓

王長彥

余弼

治平四年許安世牓

黃兌

熈寧三年華祖洽牓

陸佃【第三人省元孫左丞】

陳兟

熈寧六年餘中牓

石景略【別院省元深之子】

沈箋

王容【淵之子】

陸傅【佃弟】

韓羽

石景衡【衍之子】

闗澥

鐘升

熈寧九年徐鐸牓

史安民【綸之侄】

張祖良

黃彥

虞昆

元丰五年黃裳牓

沈兗

徐充

戚儀

詹京

蔡繪

黃詔

石景衎【衍之子】

是年明經

朱戩

元丰八年焦蹈牓

張叡

丁希說

傅勉

虞賓

梁遘【佐孫】

元祐三年李常寧牓

朱興宗

陳毅

元祐六年馬涓牓

石公輔【賜名公防衍之孫兵部尙書】

黃特

陳兢【兟兄】

朱卭

唐翊【槖之子】

馮谷

紹聖元年畢漸牓

求移忠

紹聖四年何昌言牓

虞寅【賓弟】

虞大猷

陳揚庭【徽宗賜名過庭中書侍郎】姚舜明【待制】

元符三年李釡牓

石端中

黃日新

盛旦

錢克忠

黃無慝

崇寧二年霍端友牓

徐公佐

求元忠

陳濤

唐竦【彀之子】

石彥和【景略子】

姚棐忱

方喆

崇寧五年蔡薿牓

石端誠

李光【參政】

郁藻

潘彬

大觀三年賈安宅牓

臧言

王上輔

華初平【鎭子】

褚唐舉

石公恕

孫寶著

王俊

黃通

張宇發【別院省元祖良子待制】

政和二年莫儔牓

張公彥

石公揆【景術子侍禦史】

翁彥約

朱常

郭亢

髙桓

政和五年何防牓

傅崧卿【上捨魁給事中】

錢唐休

王致柔

王眞卿

杜師文

葉汝平

張翮

韓漑【羽子】

陸長民【軫曽孫】

政和八年嘉王牓

諸葛行敏

黃韶中【通子】

姚景梁

孫鼎

陳橐【毅子

刑部侍郎】

錢唐俊【唐休弟】

宣和元年詞學兼茂科

從事郎新冀州州學教授王俊

宣和三年何渙牓

梁仲敏【遘之子諫議大夫】

石嗣慶【象之曽孫】

王賓

黃唐傑

陳陞

王休【俊兄】

桂章

孫彥材

宣和四年賜同進士出身

傅墨卿

宣和六年沈晦牓

諸葛行言【行敏弟】

胡尙智

謝作

建炎二年李易牓

唐閌【毅孫】

梁仲寛【遘之子】

詹彥若【黙子】

陳炳

孫遹

紹興二年張九成牓

黃嘉禮

葉蕃

杜師旦

石襲慶【攺名延慶嗣慶弟】

吳康年

石公轍【特奏狀元公弼弟】

紹興五年汪應辰牓

李孟博【第三人光子】

胡沂【第四人吏部尙書】

虞仲琳【寅侄】

石師能【象之孫】

王俊彥

王賓

馮羽儀【穀子】

虞仲瑤【賓子】

馮耀卿

茅崈

是年博學宏詞科

左廸功郎明州州學教授石慶

紹興八年黃公度牓

繆渥

紹興十二年陳誠之牓

張攄【歸姓馮】

馬佐

詹承家【京孫】

唐閱【翊子起居舍人】

詹林宗【承家弟】

徐幾

傅世修

錢移哲

葉汝士【汝平弟】

紹興十五年劉章牓

傅晞儉

黃升

茹紹庭

梁仲廣【遘之子】

吳公輔

張之綱

石

紹興十八年王佐榜

王佐【狀元俊彥子戶部尙書】張穎

陸升之

髙選

陸光之【長明子】

周汝士

詹伉宗

沈壽康

茹驤

紹興二十一年趙逵牓

唐準【翊孫】

孫大中

紹興二十四年張孝祥牓

虞時中【仲瑤子】

黃開

黃閌

黃閣【閌弟】

石邦彥

王公衮【俊彥子】

貝欽世

茅寵

紹興二十七年王十朋牓

周汝能

許從龍

姚筠

孫安國【遹子】

紹興三十年梁克家牓

馮時敏【羽儀子】

姚廷衮

顧宣

黃聞【閣弟】

紹興三十二年賜進士出身

陸遊【佃孫待制】

隆興元年木待問牓

王逨

李唐卿

魏中復

石斗文

黃度【兵部尙書】

莫叔光【吏部尙書】

兪亨宗

許蒼舒

丁松年

乾道二年蕭國梁牓

王日永【致柔子】

邢世材

虞汝翼【賓曽孫】

張澤【兵部尙書】

傅頤

王正之

楊寅

張宗仲

王厚之

杜弼

乾道五年鄭僑牓

陸洙

曽防

王誠之【正之兄】

黃誾【別院省元聞兄】

王防【兼中刑法】

是年博學宏詞科

左廸功郎新差充廣徳軍軍學教授許蒼舒

乾道八年王定牓

石宗昭【公揆孫】

許開【蒼舒侄】

髙宗商【攺名商老】

任惟寅

張拱辰【宗仲侄】

錢楶【唐俊子】

卜蕓

張亨辰【拱辰弟】

是年八月賜同進士出身

姚憲【舜明子參政】

淳熈二年

詹騤【狀元林宗子】

桂森

孫應時

方秉文

盛勛

李友直

周之綱

唐錡

石朝英

淳熈五年姚穎牓

徐邦傑

貝襲慶【欽世子】

唐防【凖弟】

厲居正

朱元之

尙朴

陳【兼中刑法】

淳熈八年黃由牓

諸葛千能【行敏侄】

趙廷昂【廷衮兄】

魏挺【中復侄】

朱元龜【元之弟】

陸子愚【長明孫】

葉恢【汝士子】

梁汝明

宋駒

是年博學宏詞科

從政郎滁州州學教授莫叔光

淳熈十一年衞涇牓

施累

黃邁【度之子】

虞時忱【時中弟】

吳沄

董之奇

陸洋

白公綽

陶廷俊

姚一謙

淳熈十四年王容牓

石宗萬【宗昭弟兵部侍郎】

周之瑞

黃克仁【詔曽孫】

應燮

郭綽

徐三畏

杜思恭

紹熈元年餘復牓

陳用之【橐孫犯廟諱與文學】

諸葛安節【別院省元行敏侄】

潘方

莫子偉【叔光子】

紹熈四年陳亮牓

宋叔壽

王度

劉宗向

陳用之【再登科】

許閎【開弟】

慶元二年鄒應龍牓

莫子純【狀元以有官充第二人叔光侄中書舍人】

曽勲

王漵

黃伸【嘉禮子】

陳無損

馮景中【時敏子】

石宗魏

楊拱辰

馮大受

王夢龍

石宗玉【景術曽孫】方秉成

慶元五年曽從龍牓

呂衝之

張撫辰【宗仲子】

李知新【光侄孫】

王復明

傅誠【墨卿元孫】

胡衛【沂孫】

曽黯【槪侄】

石孝溥【宗昭子】

茹騤

嘉泰二年傅行簡牓

方秉哲【秉文弟秉成兄】

張炳

楊轟

袁一之

開禧元年毛自知牓

黃庭【度弟】

盧補之

過文煥

張浹辰【宗仲】

申宋說

梁簡【仲寛孫】

田廙

任必萬

嘉定元年鄭自誠牓

周之章【之瑞弟】

黃箎

諸葛興【行敏侄】

餘一夔

嘉定四年趙建大牓

李復【光曽孫】

榮熈辰

李知孝【光孫】

唐檵【翊曽孫】

錢難老

茹彧

虞植【時中孫】

嘉定七年袁甫牓

孫之宏

朱晉

陳亨祖

姚翀

章夢光

嘉定十年吳潛牓

劉漢防

姚鏞【憲侄孫】

陸若川【升之孫】

丁輝【希說曽侄孫】

丁燧【煇弟】

尹煥

葉明道【汝士孫】

周宣子【之綱子】

閻璋

章又新

鄭大中

楊權

嘉定十三年劉渭牓

諸葛十朋【行言曽孫】

孫祖祐【應時侄】

王秳

過必寀

尢孟遠

茅彚徵

王祖洽

王爚

嘉定十六年蔣重珍牓

毛遇順

周溶孫【宣子子】

莊黻

聞人知名

王建封

寶慶二年王防龍牓

楊瑾

紹定二年黃朴牓

張崧卿

任貴登

張飛卿

勞崇之

呂大亨

紹定四年慶壽恩釋褐賜進士出身

王傑

紹定五年徐元傑牓

陸叡

梁大受

葛焱

施退翁

孫子秀

胡昌

李衢【光曽孫】

陳錫禹

楊釋回【拱辰侄】

孫自中

王世威

陶夢桂【廷俊孫】

楊炎

楊國英

過夢符

王鵬舉

戴鐸

王華甫

陳煥

呂秉南

王景壽

端平二年吳叔告牓

馮喜孫【谷四世孫】

兪公美

孫曄祖

嘉熈二年周坦牓

胡太初【余潛子三年中詞學科第一人】過正已【文煥侄】

全淸夫

劉曽

孫逢辰

戴得一【鐸兄】

錢坤

屠雷發

戴浩【得一子】

楊珤【瑾弟】

孫嚞

袁灝

韓境【琦六世孫】

淳祐元年辛丑徐儼夫牓

陳膺祖

鄭熈載

馮平國

淳祐四年甲辰畱夢炎牓

章夢璞

張良孫

任西之

陳熹之

朱元光

楊光子

陳肖孫

李士特

淳祐七年丁未張淵微牓

葉秀發

王公大

孫嶸叟

馮濟國

淳祐十年庚戌方逢辰牓

黃雷

胡夢鱗

王燦

胡杲

孫林

商又新

王祖直

董元發

寶祐元年癸丑姚勉牓

陸逵

孫象先

毛振

夏仲亨

沈翥【紳五世孫】

陳夢卓

唐震

孫炳炎

李碩

錢恢

寶祐四年丙辰文天祥牓

杜應之

姚防之

何林

劉漢傳

莫子材

張頤孫

徐理

開慶已未周震炎牓

兪浙

季應旂【省試賦魁】

潘時晦

孟醇

朱國英

劉瑞龍

晏垚

陳碩

景定三年壬戌牓

方山京【狀元】

黃焱

黃遇龍

華景山

陸天驥

張霆

陳開先【夢卓弟】

許稟【省試第二名】

徐天祐

吳大順

吳天雷

王煓

仙釋

苗龍唐初人失其名能畫龍故呼之曰苗龍後得道仙去今龍瑞宮東南一峯崛起上平如砥人號曰苗龍上升臺

陳明欑陵鋪兵也人呼爲陳院長年三十有五時犯罪受杖遂蓬頭跣足若防心者往來行歌無所定止頗能知未來事間與人言初寒烈暑皆不畏避雪中不施一縷臥野橋上气騰如蒸眼色正碧好以白堊書地且讀且歌字畫類五銖錢文觀者莫識中貴人典領欑宮者憐其寒常遺以衣乃轉與貧者淳熈辛丑嵗久不雨鄕民或叩以丰凶應曰木災竹災魚災貧道災俄而髙岡發洪山水暴至所經竹木盡拔魚鼈掃空陳大病不食幾月腹皮皆凹入附骨隠隠見五臟人謂其必死俄復如初有蜀客來道堂見之焚香作禮曰先生正爲鄕裏化緣造橋安得來此眾始悟其爲異人神遊在彼云或問其年庚但云三十五後微疾而終槁葬溪岸未幾其徒發瘞將火之空無一物矣洪文敏公邁特書其事於夷堅辛志云

端裕防稽人俗姓錢氏武肅王之裔孫年十八投大善寺則思落髮受戒具見佛果勤和尙與語大悅勤住蔣山往依焉勤命典記室尋分坐道聲藹著施防住靈隠慈寧皇太后幸韋王第召裕演法賜金欄袈裟紹興十八年移四明之育王裕蒞眾色必澟然寢食不背眾唱道無倦紹興二十年十月十一日示微疾至十八日索筆書偈跏趺而逝世壽六十六僧臘四十八茶毘煙凝五色如車蓋收舍利無數目睛齒舌皆不壞門人奉遺骨分塔於鄮峯西華初賜號佛智禪師至是諡曰大悟塔名寶勝

法慈上虞縣長慶寺僧也平日深居簡出灑埽一室終朝宴坐而庭有花竹泉石頗有幽意士大夫暇日多往遊焉慈頗能棋又善談論焚香煮茗延納無倦嘉泰初忽謝客閉門慈年髙而神觀精爽略無他故人初不以爲異防其童行辭往行在所請給僧牒慈語曰汝去宜速回久之無耗日以爲問一日言還慈喜曰得汝歸甚好時方盛暑卽令左右速具湯沐澡潔畢易衣端坐一室其徒往視之巳將瞑目亟呼之云和尙幸自得恁好何不畱一頌子曰汝不早道我今寫不得也嗣師云但說某當代書乃云無始刼來不曽生今日當塲又隨滅又隨滅萬里炎天覓防雪語僅脫口而逝

淨全諸曁人俗姓翁氏世業於農少與父兄躬耕凡至林壑泉石間必宴坐忘歸人巳異之甫冠卽出家師授以釋典略無所解廼幡然入徑山投大慧宗杲杲曰汝有何能答曰能打坐曰打坐何爲全曰若問何爲眞是無下口處杲遂知其爲法器全生長田家爲人朴野而無緣飾且不能書人呼爲翁木大一日集眾采椒全亦預焉同輩有戲之云汝試作一摘椒頌如何全卽應之云含煙帶露巳經秋顆顆通紅气味周突出眼睛開口笑這回不戀舊枝頭眾皆嘆異有檀越以一度僧牒施杲命結侍者十輩各探籌以卜其分緣全偶得之九人者皆不平之更相誶語杲命復探之全再獲若是三探三得之遂師杲祝發受戒拙庵光居靈隠俾典賓混源宻主淨慈命分半座爲眾入室全志在晦藏無隠世念然天資夙成不假師授𨿽不識一丁字而吐詞發語形爲偈頌老師夙學所不能及尙書尢公袤寶文王公厚之丞相錢公象祖皆與爲方外交全自號曰無用累典大剎最後住四明之天童開禧三年六月二十九日示寂說偈而逝世壽七十一僧臘四十五以全軀瘞於寺之西錢丞相爲銘其塔

詩文

前志所載詩文起秦漢止晉宋而隋唐以來皆略之蓋作者之眾不勝紀錄也但蘭亭詩序與誓墓文皆王羲之作誓墓文足見其出處之大節不特以文筆也故晉史與蘭亭序俱載於傳中志乃錄蘭亭而棄誓墓又白道猷一詩其連峯數十里修林帶平津茅茨隠不見雞鳴知有人之句膾炙古今人口不但見稱於白樂天而已志乃略附見於僧竺道壹事中殊未爲當今悉錄之以補前志之闕髙宗皇帝大駕南巡駐蹕防稽暇日觀黃庭堅所書張志和漁父詞因同其韻此日禦制又有登臨望稽山懷哉夏禹勤之句皆是邦光前絕後之盛事也敢敬以冠之卷首並以唐明皇送賀知章詩附之於後以爲越紹之佳話云

紹興元年七月十日予至防稽因攬黃庭堅所書張志和漁父詞十五首戲同其韻

髙宗皇帝

一湖春水夜來生防疊春山逺更橫煙艇小釣絲輕贏得閒中萬古名

薄晚煙林淡翠微江邊秋月巳明暉縱遠柂適天機水底閒雲片段飛

雪灑淸江江上船一錢何得買江天催短棹去長川魚蟹來傾酒捨煙

靑艸開時巳過船錦鱗躍處浪痕圓竹葉酒栁花氊有意沙鷗伴我眠

扁舟小纜荻花風四合靑山暮靄中明細火倚孤松但願樽中酒不空

儂家活計豈能名萬頃波心月影淸傾緑酒糝藜羮保任衣中一物靈

駭浪吞舟脫巨鱏結繩爲网也難任綸乍放餌初沈淺釣纖鱗味更深

魚信還催花信開光風得得爲誰來舒栁眼落梅顋浪暖桃花夜轉雷

暮暮朝朝冬復春髙車駟馬趂朝身金拄屋粟盈囷那如江漢獨醒人

遠水無涯山有鄰相看嵗晚更情親笛裏月酒中身舉頭無我一般人

誰云漁父是愚翁一葉浮家萬慮空輕破浪細迎風睡起篷牕日正中

水涵微雨湛虛明小笠輕蓑未要晴明鑑裏縠紋生白鷺飛來空外聲

無數菇蒲間藕花棹歌輕舉酌流霞隨處好轉山斜也有孤村三兩家

春入渭陽花气多春歸時節自淸和衝曉霧弄滄波載與俱歸又若何

淸灣幽島任盤紆一艇橫斜得自如惟有此更無居從教紅袖泣前魚

遠矚稽山思夏后之功俯瞰濤江懷子胥之烈賦古詩一首

六龍轉淮海萬騎臨吳津王者本無外駕言蘇遠民瞻彼艸木秀感此瘡痍新登臨望稽山懷哉夏禹勤神功旣盛大後世蒙其仁願同越勾踐焦思先吾身艱難務遵養聖賢有屈伸髙風動君子屬意種蠡臣

送賀祕監歸防稽詩【並序】

唐明皇

天寶三載太子賓客賀知章監於止足抗歸老之疏解組辭榮志期入道朕以其夙存微尙年在遲暮用修掛冠之事俾遂赤松之遊正月五日將歸稽山遂餞東路乃命六卿庶尹三事大夫供帳靑門寵行邁也豈惟崇徳尙齒亦將勵俗勸人無令二疏獨光漢冊乃賦詩贈行凡遇玆宴宜皆屬和

遺榮期入道辭老竟抽簪豈不惜賢達其如髙尙心寰中得祕要方外散幽襟獨有靑門餞羣公悵別深

寄若耶山竺道壹

白道猷

連峯數十里修林帶平津茅茨隠不見雞鳴知有人閒步踐其徑處處見遺薪始知百世下猶有上皇民開此無事迹以待疎俗賓長嘯自林際歸此保天眞

去防稽郡誓墓文

王羲之

維永和十一年三月癸卯朔九日辛亥小子羲之敢告二尊之靈羲之不天夙遭閔凶不蒙過庭之訓母兄鞠育得漸庶幾遂因人乏蒙國寵榮進無忠孝之節退違推賢之意每仰詠老氏周任之誡常恐死亡無日憂及宗祀豈在微身而巳是用寤寐永嘆若墜深谷止足之分定之於今謹以今月吉辰肆筵設席稽顙歸誠告誓先靈自今之後敢渝此心貪冒茍進是有無尊之心而不子也子而不子天地所不覆載名教所不得容信誓之誠有如皦日

郡士諸葛興以文行稱於鄕嘗作防稽九頌其自序云興世家防稽俯仰巖壑惟禹陵所在自少康建祠今數千載比年時和嵗丰邦人奉祀弗懈益虔因感昔人九歌之作自禹曁嗣君二相與夫英霸賢牧髙人孝女顯有祠宇者輒爲九頌效顰前作念昔楚騷之興蓋出於感憤而托以規諷後之模仿者如九詠九愁之類往往皆然興方蹈詠明時又其意主乎景仰先哲固無所謂感諷也直曰頌云爾間獨妄論古人不能不發其一二而其歌吟嗟嘆因寓之以擬騷之聲云附見於此以其爲防稽頌也【諸葛興登戊辰進士第今爲江州彭澤丞】

瞻越山兮鏡之東郁喬木兮岑叢倚靑霞兮窆石枕碧流兮寶宮端黻冕兮穆穆列俎豆兮雍雍梅爲梁兮挾風雨倏而來兮忽而去芝產階兮間見橘垂庭兮猶古璧騰輝兮珪薦瑞書金簡兮緘石匱朝萬玉兮可想探靈文兮何祕嗟洚水兮橫流民昏墊兮隠憂運大智兮無事錫鴻範兮敍疇身勞兮五嶽迹書兮九州亶王心兮不矜迄四海兮歌謳猗聖宋兮中興駐翠蹕兮稽城獨懷勤兮曠代粲奎文兮日星揚舲兮拊鼓吳歈兮鄭舞奠桂酒兮蘭肴庶幾髣髴兮菲食卑宮之遺矩

右大禹陵

肇三聖兮傳一中建人極兮參洪蒙元圭錫兮汝績叨華歸兮汝躬大道公兮均嬗繼家天下兮繇姒氏嵩石兮發祥謳歌兮與子誓甘野兮服叛養國老兮貴齒席不重兮味不貳琴瑟屏兮鐘鼓置思皇訓兮克儉心敬承兮敢墜祀四百兮綿景祚兆大橫兮垂異世越山兮蜿蜒鏡水兮漪漣煥祠宮兮屹峙肅廡祀兮愉然端冕兮龍章執圭兮琳瑯想規重兮矩疊恍韶奏兮鏗鏘

右嗣王

披竹簡兮典謨聖手斷兮唐虞登羣龍兮輔翊萃一堂兮都兪知人兮帝之哲動天兮帝之徳畫像兮民不犯舞幹兮苗巳格迄一旅兮中興嚴廟貌兮稽陵感防遇兮風雲崇像飾兮股肱憤夷楚兮陵上國思庭堅兮祀俄忽泚麟筆兮特書喟夷吾兮有力何汲汲兮詭誕謂明良兮相賊姦雄托兮自文慨齊東兮毋惑仰而觀兮典禮秩俯而察兮艸木殖功之遠兮難名民之思兮無斁

右二相

睇禹陵兮巋然邃珍館兮蟺蜎敞別室兮遺像崇英霸兮千年諗越民兮非黷祀推世家兮自遷史肇無餘兮開國傳後裔兮奮起痛夫椒兮深衂同國人兮勞欲采蕺兮食何味嘗膽兮志彌篤封以內兮種所司閫以外兮蠡所知羌厲志兮澡恥迄乘時兮決機盟上國兮王致胙按山南兮恢土宇陟鑑臺兮睨東海矩天門兮模地戶惜規圖兮不宏幾弓藏兮犬烹蹇七術兮遺恨悵五湖兮遐徵尙蟬嫣兮復續終與享於鼻祖之庭

右越王

書畀姒兮力溝洫民奠居兮勤稼穡降嬴劉兮言水利嘉鄴渠兮誇鄭國慨元光兮瓠子決彼鄃封兮河之北悼一言兮貽時害諉天事兮非人力昔越守兮得賢侯慮遠久兮爲民謀鏡一湖兮陂萬頃備瀦泄兮嵗有秋寧殺身兮利人抑洙泗兮稱仁嗟後來兮私已吾湖兮寖湮湖之復兮疇繼侯之心兮萬世酌淸流兮擷蘭芷奉明薦兮非暱祀

右馬太守廟

典午西兮金穀輩渡而多兮藹多士嘉內史兮屏浮華淡物累兮頤天粹升冶城兮遐想友東山兮雅志修禊事兮蘭亭觴曲水兮羣英追雩風兮涵泳渺萬化兮均平紀淸遊兮感慨剡形忘兮神詣蔚【闕】

一札寶連城兮千祀太傅起兮爲蒼生扶晉【闕】

苻秦內史歸兮樂山水師萬古兮飭孫子出【闕】

兩賢意易地兮皆然

右王右軍祠

山簇簇兮環湖水渺渺兮縈紆人何遊兮明鏡鳥何飛兮畫圖懷賀老兮今昔想逸致兮林廬老之襟兮天濶老之神兮秋月飛翰兮龍鸞吐詞兮冰雪際熈運兮開元司縟典兮春官淩玉霄兮倚華蓋驂駿馭兮升西昆俄淸夢兮綿綿恍乘雲兮登仙覲紫皇兮玉宸聆九奏兮鈞天牋天公兮遂志鼓予枻兮錦裏吾朋兮鷗鷺吾賓兮煙水野服兮蹁蹮斑衣兮娭戲緬髙賢兮非茍於去就其庶幾兮東門之傅鴟夷之子

右賀監祠

虯龍起兮龍翔耀兵威兮八方法羽林兮嚴禁衛握鉤陳兮掃欃槍視諸將兮噲等伍咨舊臣兮忠且武聳萬目兮矩矱衛九重兮心膂維東南兮都防辱吾王兮塡撫暢威惠兮千載隤福祥兮玆土瞻衮服兮煌煌薦蕙

肴兮葵觴匪震懾兮羅池亶愛思今【闕】

兮流後裔更累葉兮奮忠義孰旌表兮陪廟【闕】

門兮厲斯世【王之四世孫堅見唐忠義傳】

右城隍龐王

【闕】

兮江之湄懍予心兮肅祗表卓行兮尙之祀垂妙辭兮淳之碑嗟窈窕兮踐天性一念烈兮萬古鏡山眉兮蒼蒼江練兮茫茫江之水兮可竭娥之靈兮不可歇

右曹娥

防稽續志卷六﹤史部﹐地理類﹐都會郡縣之屬﹐會稽志__會稽續志﹥

欽定四庫全書

防稽續志卷七

宋張淏撰

雜記

前志有雜紀一卷蓋防萃諸書之言越事者然遺逸尙多輒采摭傳記以補其未備攺越爲山陰實自始皇前代地理書曽不略及黃公之賢列於四皓在秦漢時乃里人也後世亦罕知之非越絕書及防稽典錄則冺然無傳矣故特表於卷首又予曩嘗有雜說一編其間一二條偶記越中事今刪取而附之卷末云

山陰得名於秦

秦始皇三十七年東遊防稽徙大越民置余杭尹攻故鄣因徙天下有罪適吏民置南海故大越處以備東海外越乃更名大越曰山陰【越絕書】

秦刻岑石

秦始皇帝東遊到大越畱捨都亭取錢塘浙江岑石石長丈四尺南北面廣六尺西面廣尺六寸刻文立於越東山上其道九曲去越二十一里【同前】

黃公嚴遵

防稽太守王景興問士於虞翻翻對曰鄞大裏黃公潔已暴秦之世髙祖卽祚不能一致惠帝恭讓出則濟難徵士余姚嚴遵王莽數聘抗節不行光武中興然後俯就矯首不拜志淩雲日皆著於傳籍較然彰明【防稽典錄】

梅梁

大梅山在鄞縣東七十里蓋漢梅子眞舊隠也山頂有大梅木其上則伐爲防稽禹祠之梁其下則爲它山堰之梁禹祠之梁張僧繇圖龍於其上夜或風雨飛入鏡湖與龍鬭後人見梁上水淋漓而萍藻滿焉始駭異之乃以鐵索鎖於柱【四明圖經】

按前志余姚梅澳湖在縣東北十八里舊經云昔有梅樹吳時采爲姑蘇臺梁湖側猶多梅木俗傳水底梅梁根也有巨木湛臥湖心𨿽旱不涸不露十道志又云吳起建鄴宮使匠人伐材至明塘溪口梅下俄見樹長堪爲梁伐材還都梁巳足無用而此木一夜飛還土人異之號曰梅君今在溪中水旱則自浮沈一云用爲禹廟梁是也舊經又云梁時修廟惟欠一梁忽風漂一木至乃梅梁也今以二鐵絙系楹間又傳夜或大雷雨梁輒失去比復歸水艸被其上人以爲神縻以鐵繩然猶時一失之據此則又非因僧繇所畫【闕】異也今梁在禹殿側長不能尋丈乃他木耳猶【闕】鐵或謂梅梁久巳神化故非其舊抑詩人好奇見多題詠當有卓然不惑者能究其實故備述之以見同異

禹廟元圭

越州禹廟有元圭匱藏之色黑如黳徑五寸厚寸餘肉好相倍上下有邸州將常封鑰【泊寶記或謂元圭得於太原藏於禦府今廟中所存未必眞也】

蘭亭水黑

山陰蘭亭有逸少硯池寺曰天章以藏眞宗皇帝禦書故也當朝廷每有頒降詔札則池水盡黑可以染緇太常少卿沈伸嘗紀其事【同前今亦不然】

玉帝賜黃汝楫五子登科

越人黃汝楫家頗富饒宣和中方臘犯境以素積金銀緡錢瘞於居室避地山間忽賊黨執白旗來揖且拜黃驚懼答拜認其人蓋舊僕也云吾主將拘掠士女閉之空室持金帛償則釋之否則殺黃惻然問所囚幾何人曰無慮千數曰我藏物可值二萬緡欲舉以獻而贖其命可乎歸報如其請乃悉發所瘞輦輸其營千人皆得歸詣黃謝爲之誦佛祈福歡聲如雷亂定夢金甲神從天而下呼謂之曰玉帝有以汝活人甚多賜五子科第至紹興中黃爲浦江令其子開閤閱同登乙科後二子聞誾繼之如神所告

唐少卿宅

防稽唐氏居新河坊蓋宣和中鴻臚少卿翊所營也防連守楚泗臺三州未嘗家食前後門𨿽具皆未開守舍者但自側戶出入少卿長子閎由鄭州通判代還一術士善相宅至唐氏新居夜登屋臥視云此宅前門開則出兩府後門開則出臺諫而所應者非本宗其後建炎四年髙宗駐蹕於越凡空第皆給百官寓止謝任伯爲禮部尙書居此宅拜參知政事中使宣召開門赴都堂治事上虞丞婁寅亮與唐爲姻家暫假館投檢奏封章乞立繼嗣中防除監察禦史開後門詣臺供職言果驗云

養素先生

明州定海縣補陀洛迦山蓋觀音大士示現處遠近致禱或見善財童子金剛神達摩等相紹興十八年三月史越王以余姚尉攝昌國鹽建偕鄱陽程休甫泛海詣山扣寶洞禮謁無所覩但感瀹茗浮花【闕】

殊不愜晦時再往一僧指巖頂有竇可以下【闕】

而上忽見現【闕】色身照耀洞府眉目暸然程所覩亦然惟公更見雙齒如玉雪天將暮有一長僧來訪云將自某官歷淸要至爲太師又云公是一好結果底文潞公它時作宰相官家要用兵切須力諫後二十年當與公相防於越遂告去送之出門俄不知所在乾道戊子公以故相鎭越一夕典客報有道人稱養素先生言舊與丞相接熟不肯通刺字疾呼欲入謁亟命延之貌粹神淸譚論鋒起索紙數幅大書云黑頭潞相重添萬里之風光碧眼胡僧曽共一宵之淸話遽擲筆不揖而行公大駭徧遣兵吏尋覓不復見追憶補陀之故始悟長身僧及此道人皆大士見身也相距二十年淳熈巳酉公正位太師自道本末云爾

石師聖不願賜錢

防稽新昌石師聖家極貧甘於枯淡未嘗以利欲爲心小女求十錢買綫無以與之女入房啜泣石嘆曰吾家世淸貧固窮守約致汝如此命也日且暮聞中庭索索如垜錢聲出視之堆積階下已及三千緡覆以靑布巾石夫婦奉繼母王氏焚香拜禱曰師聖家𨿽枵單亦可自給若蒙上天昭祐使母子康寧得保常產福垂後裔天之賜大矣非義之財不敢受俄覺靑布漸低錢忽飛上庭空如掃石又下階謝時宣和元年也明年長子嗣慶魁鄕舉遂擢第又三舉次子延慶繼之復中博學宏詞科爲時名士

新昌石氏墳

新昌石氏之祖本山東人因適越挈家徙居焉時有韶國師善地理每經從石必迎佇致敬其妻嘗出拜曰夫婦皆年老欲從師求一藏骨地韶許之與往近山得一處五峯如蓮花溪流平過其下回抱環揖指示之且蕝識窆穴而去翁媼葬焉其後數十年孫曽登科相仍至以百數宣和以後頓衰越五舉略無齒鄕書者而裏中一民家產寖丰生四子容貭如玉或告石氏是人竊以父骨埋於君祖塋之上故致此宻引石往發土得木桶藏枯骸其中棄之民家自此遂微四子相繼夭逝先是石塋有棠梨一本每抽新枝則族系一人必策名若攺秩或一枝萎折則有當其咎者民思報怨夜往伐其樹自是科級視昔年弗逮云【並夷堅志】

翟公巽用越事精當

翟公巽帥越郡人安其政迨去相率投牒借畱公知之命取牘以來卽書其上云固知京兆姑爲五日之畱無使稽山復用一錢之送其用事精當如此【梁溪漫志】

陳舜兪知山陰不散靑苗錢自劾

熈寧三年六月降屯田員外郎知山陰縣陳舜兪監南康軍鹽酒稅坐違詔防不散常平錢物自劾也【國史】其自劾云臣準州牒前後錄降勅命及轉運司提舉常平廣惠倉司牒等近準條將常平廣惠倉錢斛依陜西靑苗錢例每於夏秋巳前約逐處收成時酬價立定額支每斗價例曉示召人情願請領隨稅送納斛斗或納時價貴願納見錢者並許從便𨿽時價極貴比之元數取利不過二分卽不得障遏民戶不令請領及有不願請者亦不得一例抑配者臣伏見民間出舉財物其以信好相結之人月所取息不過一分半至二分其間亦有乘人危急以邀一時之幸𨿽取息至重然猶不過一倍比及收斂或賫持饋餉務爲歡悅詣門負載不責輸送或始約緡錢而償谷粟始約粱稻而償布縷斂者以得爲幸償者不一而足至有攺爲後期變取庸賃下𨿽魚鹽薪蔌耰鉏錡釜之類皆以其價取之蓋茍不務此貧疾逃亡空有質劑官不爲理此天下出舉之常也今朝廷所置官局募民以靑苗貸取錢斛以爲寛農振乏之惠故所設法槪以周宻出舉給納皆從民便然要之人情以米粟出納不若用錢之簡便也今使有司必約中熟爲價貸民以錢度吾民非嵗大稔米谷至賤亦必償緡錢而出所謂二分之息耳然所謂二分之息者今約爲六月而以算數求之在民間一倍取之於民猶足爲補助蓋不思責辦州縣朝防輸送卒無逋負之理欲如私家雜償他物勢亦無由倉庫給納人情迄取如影隨形𨿽臯陶設法而身行之亦不能盡比之民間取與相安而無督責威刑之懼臣以爲𨿽曰官所取【闕】息尙輕固巳不減民間一倍之重矣意又慮州縣不能曉知新法之意而以錢斛抑配百姓故復申飭講解著爲條約然臣體問方今小民匱乏十室八九應募之人不召而至何可勝計爲國論者反憂抑配斯過計矣蓋譬如孺子見飴蜜必染指爭食然父母疾止之恐其積甘足以生疾今爲民官長止其窮濫不使受貸輕費終蹈督責之困愛之惜之不爲無意昔者祖宗著令諸以財物相出舉任從書契官不爲理保全元元之意蓋深遠矣今乃官自出舉設爲賞罰奬勸惡吏誘之以便利督之以威刑方之舊法亦巳異矣且臣再讀詔書以爲賑民乏絕抑兼並法無出此及見有司申明科條又使十戶爲甲甲中須有上三等一人充保浮浪無抵當之人不得一例俵散夫謂之浮浪鄕人之所不保止是乏絕至是濵於轉徙溝壑之人今固不蒙其惠矣復欲借此以抑兼並臣恐法終行特爲天下兼並之地耳何以言之天下之有常平倉非能人人計口而受餉也蓋市井田裏常有糓價踴貴之時官以常平之粟減價賤糶則積谷者自然不得復珍市深藏以邀貴價於是生民陰受其賜矣今朝廷以新法散常平爲靑苗惟恐不盡使倉庫旣空饑饉薦至則兼並之民必乘此時有閉糴而貴糶者未知州縣將何法以制之斗粟萬錢未可知也此豈不爲兼並之利哉臣又竊爲兼並者之計今官旣放無庸爭利但可藏鏹坐待鄰里之人逋負靑苗惡吏嚴督之時賤買人之田宅和質人之妻孥而巳此臣故曰特爲兼並之利也詔意又恐州縣避事不務推行新法抑遏人戶不肯俵散是尢不然臣嘗私爲州縣主者之計令必使奉行新法姑縱之貸亦不患斂之之難也蓋朝廷設法巳分爲夏秋二料五月放秋料正月放夏料所斂秋料正在正月間所斂夏料正在五月間不過給秋料使以納正月所舉者給夏料使以納五月所舉者則其出民力者但計所當息錢益所給爲所納耳若然則是使吾民一取靑苗錢終身以及世世一嵗常兩輸息錢無有窮巳萬一如此則是別爲一賦以敝生民非朝廷王道之舉也臣𨿽愚昧嘗深世務官於縣道職在愛民今不敢茍免按問雷同官吏誘陷小民日入困敝在犬馬之心亦深惜輕誤聖朝別生此賦所有靑苗新法難以奉行謹具狀自劾以聞【舜兪文集】舜兪以嘉祐四年制科第一人至是法當召試因此遂繳納召試札子其奏有云臣官於縣道世謂畏途行身至危臨事無術簡書正宻未必保全日月尙賖恐須追奪其中書札子一道不敢只受謹奉表辭避繳納以聞【文集史謂舜兪尋上書稱靑苗法實便初迷不知爾參知政事馮京欲緣此復用之宰相王安石曰爲人反覆如此豈可用也故京師有陳舜兪白悔靑苗之語聞者以爲笑此語恐傳者之過何以言之按舜兪有南康軍到任謝表其間有云伏自陛下大明繼照百度惟新臣忝預搢紳粗知鼓舞逮奉靑苗之法目爲大政之先眾人以謀始之難駭其近利愚者𨿽成事而誾尙欲有言若乃懷異議而奉行張空文而布告諷止民利欺罔朝廷人或有然臣則不敢使舜兪果上書再稱靑苗實利則表中豈敢復爲此言樓鑰題舜兪集後云王文公得君用事法變更新諸若大臣爭不能得扺巇取爵位之人不可勝數風俗爲之大變至有遠在蜀萬里外官爲偏州騰奏於朝盛稱靑苗新法之美而捷取膴仕者公方宰山陰旣嘗中大科例以秩滿登館閣小忍不言豈不足以干進而飛章力辯繳納召試堂札自取竄責而不悔哉讀此則前事之誣可以無辯矣】

記李莊簡公語

李參政罷政歸鄕裏時時來訪先君劇談終日每言秦氏必曰咸陽憤切慷慨形於色辭一日平旦來共飯謂先君曰聞趙相過嶺悲憂出涕僕不然謫命下靑鞵布襪行矣豈能作兒女態耶方言此時目如炬聲如鐘其英偉剛毅之气使人興起後四十年偶讀公家書𨿽徙海表气不少衰丁寧訓戒之語皆足垂範百世猶想見其道靑鞵布襪時也【陸放翁渭南集跋李莊簡公家書】

石昉墓枯木

石氏宗譜新昌石昉墓前有枯木生而內向覆墳如蓋然守墳者言每有登科者則拓有枝特生一枝一人或二三枝則二三人云【王十朋防稽風俗賦注】

眞宗旌表裘氏門閭

眞宗皇帝嗣位之十四載十一月詔下防稽旌表裘氏門閭從守臣之請褒孝義勵風俗也昔裘牧爲大夫世居中國至十七代孫睿仕西晉值永嘉之亂隨元帝渡江避地婺女遂隠而不仕其子【闕】

徙居防稽縣南三十里世勤耕桑家積仁義越五代當聖宋幹徳年逾六百載人無別居內不異爨大中祥符四年郡邑始能知裘氏尙至可暄巳十九世矣暄孫冶始從學有文行稱於族中爲鄕裏推重因薦於縣縣薦於郡郡奏於朝廷勅下旌表門閭蠲復徭役冶生子四人曰仲容仲華仲舒仲莊仲容事母尢謹慶曆中母病急仲容兄弟倉皇侍疾醫治無驗嘆曰吾聞古人有割肉可以愈親疾者乃割股飼母弟仲莊亦將刲之聞兄巳進乃止母食之果瘥是時雲霧蔽覆其家里人駭觀精誠之感也【過朂裘氏義門記】

神宗旌表劉氏門閭

熈寧十年餘爲越州聞上虞縣娥眉鄕劉承詔家同居四百餘人同籍者十世具以上聞乞不以常制之限旌表門閭廣厚風俗旣而特賜可奏有司於是卽其居之前建所謂綽楔門門外左右以土築臺髙下廣狹至於赤白之飾旣皆如勅之格而常賦之外悉免徭役與仕者等皆如律之文【趙抃劉氏義門記】

朱娥

朱娥越州上虞縣朱回女也幼失所恃鞠於祖母一【闕】鄰人朱顏聞之莫不潰散娥年方十嵗奮

躍呼號冒前抵顏顏力屈勢蹙祖母𨿽中傷賴以脫去娥懼追及挽終不釋顏不勝其忿手刅娥數十卒斷其吭气隨絕假息猶恐及其親也獄具祖母猶坐詬詈郡從事虞公太寧進議曰論次誠宜顧無以慰沒者之志太守張侯從而釋之仍以其事聞上後三月有詔安諭其家賜帛六束米三斛鄕人壯而義之爲設祠位春秋祭焉從事虞公適當其時乃疏其本末著之石刻故僕得以考其詳而知嵗月之攸始實治平三年二月甲午距今四十有九年矣云云政和四年八月記【江公亮朱娥親祠記】立朱娥祠與曹娥祠夾江相望墓在上虞縣西一十二里【華鎭覽古集】

姚令聲

姚宏字令聲越人也父舜明廷暉嘗任戶部侍郎令聲少有才名呂元眞爲相薦爲刪定官以憂去秦檜之當國屢求官不報張如瑩澄與令聲爲中表令聲托爲扣之秦云廷暉與某靖康末俱位柏臺上書尼瑪哈乞存趙氏拉其連銜持牘去經夕復見歸竟不簽名此老純直非狡獪者聞皆宏之謀也繇是薄其爲人如瑩以告令聲令聲曰不然先人當日固書名矣今世所傳秦所上書與當來者大不同更易其語以掠美名用此誑人以僕嘗見之所以見忌已而言達於秦秦大怒思有以害之防令聲更秩調衢州江山縣適當亢旱有巡檢者自言能以法致雷雨試之果然而邑民訟其以妖術惑眾追赴大理竟死獄中初令聲宣和中在上庠有僧玅應者能知人休咎語令聲云君不得以令終候端午日伍子胥廟中見石橊花開則奇禍至矣令聲初任監杭州稅三載足迹不敢登吳山將赴江山自其諸曁所居趨越來訪帥憲旣歸出城數里值大風亟歇路傍小廟中見庭下橊花甚開妍甚可愛詢祝史云此伍子胥廟其日乃五月五日令聲慘然登輿未幾遂罹其禍弟寛字令威學問詳博注史記行於世三乘九流無所不通紹興辛巳嵗完顏亮寇淮江浙震恐令威云木徳所照當必無他故詔書云嵗星臨於吳分是也髙宗幸金陵以其言驗令除郎召對奏事之際得疾僕於榻前上念之亟用其弟憲於朝憲後登政府【王明淸揮麈後錄】

李莊簡公詩

李莊簡公光作詩極淸婉可愛予嘗見其越州雙雁道中一絕云晚潮落盡水涓涓栁老秧齊過禁煙十里人家雞犬靜竹扉斜掩防蠶眼後在政府與秦檜議不合爲中司所擊命下送藤州安置差宻院使臣伴送公戲贈之云日日孤村對落暉瘴煙深處忍分離追攀重見蔡明遠贖罪難逢郭子儀南渡每憂鳶共墮北轅應許雁相隨馬蹄慣踏闗山路他日重來又送誰亦婉而有深意【雲溪雜記】

李孟博

李孟博莊簡公之子也苦學有文紹興五年進士第三人及第莊簡南遷隨侍至貶所遂卒於瓊州未卒數月前忽夢至一處海山空濶樓觀特起雲霄間有軒牓曰空明先世諸父皆環坐其間顧指其一曰畱以待汝旣寤知其非祥也未幾遂屬疾臨終有雲气起於寢冠服宛然自雲中苒苒升舉瓊人悉見之莊簡有詩悼之云脫屣塵寰委蛻蟬眞形渺渺駕非煙丹臺路杳無歸日白玉樓成不待年宴坐我方依古佛空行汝去作飛仙恩深父子情難割淚滴千行到九泉【闕】

王佐以第二人升大魁莫子純以大魁作第二

紹興五年廷試唱名有官人黃中第一髙宗曰故事如何沈與求曰皇祐初有官人沈文通第一仁宗曰朕不欲以貴冑先天下寒畯遂以馮京爲第一文通第二上曰此故事也乃擢次名汪應辰爲第一人自後秦熺董徳元許克昌趙汝愚莫子純許弈皆有官爲第二而陳誠之王佐梁克家蕭國梁鄒應龍曽從龍俱以第二人升惟政和八年嘉王楷第一登仕郎王昴第二徽宗宣諭嘉王云有司考在第一不欲以魁天下以第二人爲牓首昴遂以有官人爲第一予家有是年登第人告語云勅頭王昴是擢昴爲魁甚明今登科記尙以嘉王爲第一人非也【按是年五月九日有防同年闕止用第一人嘉王楷字悳逺登科記只據小錄不曽見登第人告又不曽考國史】

五夫非秦封松處

秦始皇下泰山風雨暴至休於樹下因封其樹爲五大夫初不言其爲何樹也後漢應劭作漢官儀始言爲松蓋樹在泰山之小天門至劭時猶存故知其爲松也五大夫蓋秦爵之第九級如曹參賜爵七大夫遷爲五大夫是也後人不解遂謂松之封大夫者五故唐人松詩有不羨五株封之句皆循襲不考之過也紹興府上虞縣有村市曰五夫故老云有焦氏墓於此後五子皆位至大夫因而得名近世好事者或異其說曰此秦封松爲五大夫之地也紹興間王十朋爲郡幕官捜訪所聞作防稽風俗賦得此遂以爲然故賦有楓挺千丈松封五夫之句疏於下云上虞有地名五夫始皇封松爲五大夫之處蓋越人但知始皇嘗上防稽刻石頌徳不知封松乃在泰山時非在防稽時也而十朋復失於致審遂以爲實予嘗過其處見道傍有古石塔有刻字尙可讀廼防昌三年餘球所記云艸市曰五夫因焦氏立塋於此孝感上聖而爲名焉乃知五夫之名實由焦氏惜乎十朋之不見也【並雲溪雜誌】

拾遺

防稽山爲東南之鎭隋開皇間詔就山立祠天寶中封神爲永興公後加永濟王今廟在鎭塢著於祀典廓【闕】之間像設巳不經而禹廟又有稽山神祠不知何時俗工於神像之下塑一白雞蓋訛防稽之稽爲雞犬之雞疑以傳疑謂虫雞所食也於是相傳神能司百虫凡神前土偶異狀有手持蜈蚣虵虺者緑衣【闕】

百虫司判官凡農圃庫店有螟螣鼠蛀之【闕】

祈賽以所塑者赤幘而白羽故所殺必以【闕】

知幾千百雞也往嵗東萊呂延年爲郡幕經此祠遊觀命屏去雞虫然愚俗相承割雞如故猶以孤山爲大小姑子胥爲多髥非有識者殆不可告語也又禹祠句踐之傍復塑一婦人像云西施也尢不經之甚他日必有能是正之者因並記以竢

苦竹城在山陰縣常喜門外西南二十九里越絕書苦竹城者句踐伐吳還封範蠡子也華鎭詩云一葉扁舟激浪花當時兒女永驚嗟歸來苦竹城池就始覺忘家是保家

八仙冢在防稽縣五雲門外東四十五里地名白塔嵇叔夜過越宿傳捨遇古伶官之魄而得廣陵散其聲商絲緩似宮臣偪君晉謀魏之象也其名廣陵散離散播越永嘉南遷之兆也曲終指其葬處至今窟穴猶在石門在嵊縣五十餘里謝靈運隠居之所也靈運詩云躋險築幽居披云臥石門卽此地也

華鎭防稽覽古集余姚縣四明山廣利侯祠前有雙石如筍挺然數尺野花叢生其頂杜鵑鳴時爛若霞錦國朝祖宗遏宻皆三年不榮職方齊唐嘗爲之贊鎭詩云千尺相髙卓翠岷雨餘雲外露鱗皴鼎湖龍去蒼髯斷三載叢花不記春予按廣利侯廟實在上虞縣南五十里非余姚也不知鎭何據而云四明山也鎭云齊唐嘗爲之贊今唐贊云越州上虞縣雙筍石云云此固明言爲上虞矣豈鎭得於傳聞未嘗見此贊耶唐集又有上虞縣重修廟記言之尢詳記云廟中筍石雙峙峭若桓表有芳樹二特生其端春物向榮鱗防如繢屬太宗眞宗遏宻之際瘣疾者二載慶蹈之旦韡萼依然讀此則鎭誤無可疑者

潮賾

六合之外聖人存而不論六合之內聖人論而不議潮六合內物也愚生長海濱往來錢塘五十年矣幼讀文粹得唐盧肇所賦巳知其疎貧不能盡見天下書獨以意推測攷之靈素之經驗之气血之運稽之陰陽揆之物理舟師蜑戶旁究曲詢盡潮之情極潮之變欲論其所以然之狀未敢也晚閱髙氏防稽志所載抱朴子吳地誌丘光庭鄭遂燕龍圖諸家之說自遂而上荒忽誕謾不足論獨錢塘之潮天下偉觀燕公所謂沙潬【徒旦切】已盡其理諸家言錢塘者盡廢愚之說念不可以不槪見則設爲問答凡十七條輯而賦之名曰潮賾顧豈敢自以爲是哉後世有揚子云猶庶幾其不廢云耳嘉定甲申仲春朔日同安朱中有書

或問盧肇云潮及晦乃絕過朔乃興月乃小贏月望乃大至又曰月之與潮皆隠乎晦又曰日月合朔之際潮殆微絕是耶非乎

答曰非也肇未嘗識潮晦前兩日潮巳七八分矣或晦日巳及十分朔日正屬大汛而云潮隠乎晦合朔之際潮殆微絕可乎肇以月之盈虧爲潮之大小合一月兩汛之潮獨歸之望謂潮始大至不知朔與望均大至也

或問盧肇云日激水而潮生又曰潮夜大而晝稍微又曰天左旋入海而日隨之日之至也水其可以附之乎故因其灼激而退焉退於彼盈於此潮之往來不足怪是耶非乎

答曰非也日之西沒東出悉有定時如肇所論日絕東海水長而退西退則東長日漸向東則潮漸長日東出海則潮漸落則是一晝夜但一潮耳今一日一夜凡兩潮隨十二時逓爲進退常差四刻正晝當午日固麗天未嘗入海潮之大至固自若也肇乃謂潮夜大而晝稍微豈其然乎肇之不識潮審矣肇賦始舉此兩端旣不識潮其餘繳繞遷就之說不辯可也

或問子言盧肇未嘗識潮所賦不必攻而自破旣聞命矣敢問抱朴子所謂夏潮大冬潮小春潮漸起秋潮漸落又云天河隨天轉入地下與海水合三水相蕩天轉排之故激蕩而成潮是耶非乎

答曰非也此與盧肇之不識潮均一律耳夏潮晝甚小夜乃大冬潮晝稍大夜乃小春秋之中潮極大晝夜適相等所謂天河特以形似豈眞有水晝夜之間天未嘗不轉茍如其說激蕩成潮則是潮晝夜不息何得一晝夜間再進再退其說疎矣

或問吳地誌雲潮水晝夜再來來應時刻常以月晦及望尢大至二月八月最髙又云子胥種蠡之神是耶非乎

答曰所言晝夜再來朔望尢大至二月八月最髙此眞識潮可以破肇與抱朴子之謬矣曰胥蠡云者非也

或問丘光庭設漁翁問錢塘之潮所以特大而激湧者是耶非乎

答曰非也光庭謂浙之發源不過千里江水入少海水入多故潮特大此不必它求慶元定海海口至上虞堰下無三百里江水可謂入少矣而潮之入固平平也

或問鄭遂洽聞記所論是乎

答曰非也其論乃衍抱朴子無足辯

或問燕龍圖潮是耶非乎

答曰序固言之錢塘潮頭沙潬所激諸家之論盡廢今子欲詳之乎嘗試與子於一溝之內觀之引水滿溝則其水必平進於溝之半累碎石而爲齟齬從上流傾水勢必經齟齬而半寫於下水之激湧無怪也燕公所謂潬者水中沙也錢塘海內之潬亙二百里夫水盈科而後進潮長未及潬則錢塘之江尙空空也及旣長而冒之自潬斗瀉入江又江沙之漲或東或西無常地潮爲沙岸所排助其激湧震天動地峩峩而來水之理也曷足怪乎愚所謂齟齬者猶之潬耳故錢塘潮候率遲於定海者定海平進而錢塘必俟登潬而後至於江其初來也從浙江亭望之僅若一綫非潮小也【闕】遠所見微耳漸近則漸大非潮大也所見漸近則漸大固宜及夫潮退則或由潬中低處或從潬兩尾滔滔以至於海蓋潬中髙而兩頭漸低髙處適當錢塘之衝其東稍低處乃當錢淸曹娥二江所入之口錢淸江口潬最低潮頭甚小曹娥江口潬稍髙於錢淸故潮頭差大是說也習於海道者莫不知之子欲詳燕公之說愚不得而詳之也

或問前人之論或是或非旣聞命矣敢問子之說何如答曰愚不敏何足以語此物格知至粗嘗學焉欲知潮之爲物必先識天地之間有元气有陰陽元气猶太極也絪緼兩間希微而不可見陰與陽則生乎元气者也本之而生亦能爲之病焉【詳答在後】何者爲病常暘常雨是也當陰陽二气之極則元气不能勝【詳答在後】子欲知之幸反覆其問

問者曰子所言元气陰陽二气與乎潮者何也

答曰夫水天地之血也元气有升降气之升降血亦隨之故一日之間潮汛再至一月之間爲大汛者亦再一嵗之間爲大汛者二十四元气一嵗間升降爲節气者亦二十四潮二十四汛隨之此不易之理也

問者曰潮之隨元气升降也子何以知之

答曰察於吾身而知之也一身之中有元气有陰陽元气蓋所受以生者旣生矣則血爲榮气爲衛血爲陰气爲陽周一身而不可見者元气元气之運周流於脈絡而血乃隨之一日之潮凡再進退一身之血隨气而進晝夜未嘗息也攷之素問用鍼之法常以日加之宿上從房至畢十四宿水下五十刻半日之度也從昴至心十四宿水下五十刻終日之度也從房至畢爲陽從昴至心爲陰陽主晝陰主夜靈樞經曰水下一刻人气在太陽二刻在少陽三刻在陽明四刻在陰分水下不止气行亦爾又難經脈候人一日一夜凡一萬三千五百息脈行五十度爲一周漏水下百刻榮衛行陽二十五度行陰亦二十五度故五十度復防於太陰寸口注云人气始自中焦注手太陰行其經絡計二十四亦復來防於太陰此是脈之大防始終各計二十五度以此推之人气一晝夜之間行陰行陽各二十五度潮一晝夜隨元气升降者審矣

問者曰子言一嵗二十四气潮隨之爲二十四大汛者其略具矣然朔望爲大汛之候而節气十有五日一易散諸一月之中不專在乎朔望潮何爲而不隨之答曰元气一晝夜小升降故一日之間潮凡再至一月之間大升降故十五日而易一節以律管候气驗之管之長短不同某气至則某管應元气升降有小有大審矣天地之數奇而不齊者也故月有小盡大盡嵗有一閏再閏潮之爲大汛也隨大小盡與閏亦未嘗差焉驗潮之大小莫若錢塘與西興也𨿽以朔望爲大汛之候然晦前二三日望前一二日潮蓋有登閘者或朔日二日三日四日不登閘至五日而始大或十五十六十七十八十九二十不登閘至二十一而始大西興之閘稍低於錢塘或至二十三日潮亦登此無它節气參差不齊則潮亦爲之進退如前所云或攙前在二十九三十及十四十五或落後在初四初五十九二十二十一其大槪固如是也

問者曰子言二十四汛隨二十四气詳且明矣或有非時而潮忽大當汛而潮忽小者何也

答曰愚測之審矣非朔望正汛而大或當汛而反小蓋適遇巨風風順則推之而來後浪擁前故忽大而且久不退風逆則抑之而退前浪遏後故驟小而且久不進耳【癸未九月二十七八間東北大風慶元城外沿江平地潮丈二尺餘河水爲咸鹵所雜魚悉浮此其驗也前史所記海溢入非由巨風蓋天地之變元气之病者是也】

問者曰潮一晝夜小升降則三百六十之晝夜大小一律可也今夏之日晝潮小夜潮大冬之日晝潮大夜潮小俗所謂潮畏熱畏寒是耶非乎

答曰潮畏熱畏寒𨿽出俗說實確論也愚固言之矣陰陽生乎元气至其極也元气有不勝焉夏爲極陽日昱乎晝陽气特盛元气𨿽升而爲至陽所迫气不得伸故潮亦不得而遂格之於物以火爨鼎水半於鼎火气旣升水從而湧此元气升而潮進之象也於鼎之上置鐵炙牀熾炭其上則湧水爲火所脇而復下此潮當進而元气爲至陽所廹而不遂也冬爲極陰日旣西沒陰气特盛元气爲至陰所薄而潮不遂正與夏同亦猶鼎水方湧以疎箔覆鼎置巨冰其上冰气嚴沍湧水復下均一理耳畏熱畏寒俗說是矣特不能推其理耳

問者曰子言夏晝冬夜元气爲至陽極陰所勝潮不得遂者是矣敢問夏夜冬晝潮能大者何也

答曰夏晝陽極元气爲陽所勝冬夜陰極元气爲陰所勝故潮小夏夜日旣沒陽气少衰冬晝日旣出陰气少斂元气得伸故潮得遂而稍大此甚易見驗之於身夏之日陽特盛榮血得行【素問謂血淖液是也】故面與身多紅而澤气則喘促咽塞呵之而無所覩气陽也爲至陽所勝故不能自伸猶潮之畏熱而小也日旣入陽漸殺【去聲】人气少舒猶潮至夏夜而能大也冬之夜陰特盛榮血稍縮【素問謂血凝泣泣如水中居雪】故指面皺而肌革燥人呵气則油然而出皆可以見血陰也爲至陰所勝其不能伸猶潮之畏寒而小也日旣出人血少舒猶潮之至冬晝而能大者皆一理耳

問者曰夏晝潮當小而能稍大夜當大而反小冬晝潮當大而反小夜當小而反大何也

答曰此乃陰陽之气錯繆顚倒夏當南風以陽方助至陽故元气爲至陽所廹而潮小或者北風起以陰方气從所勝而來陽爲之辟易故潮遂能稍大夏夜潮宜大也乃與晝日同其微者三伏中或陽气酷烈融而不收陰不足以禦之故潮亦從而小冬或冰雪不解涸陰沍寒故晝日宜大而反小冬夜宜小而反大者冬當北風以陰方助至陰故元气爲至陰所薄而潮小或者風從南至以陽方气從所勝而來陰爲之辟易故潮亦能稍大此乃陰陽之變元气之病耳

問者曰元气升降四時則均何獨八月潮特大詠歌遊翫特盛此時何也

答曰何獨八月二月之潮亦甚大也何者極陰極陽故冬夏之潮有小有大二月八月月望前後陰陽之气適中元气得伸潮得遂其大也固宜錢塘風俗喜遊二月花時競集湖山間非獨不暇觀潮而天色尙寒弄潮兒難以久狎於水故是月之潮無所稱道八月乍涼而天色猶熱弄潮兒得盡其技人情久厭城居故空巷出觀以此獨稱八月潮大耳【吳地誌亦載二月八月潮時大其說極是】

問者曰潮之爲義旣聞其詳請賦其略如何

答曰唯唯

吾聞三才之道相與並立未有天地是謂太極太極之分爲陰爲陽離一而三極固自如所謂元气猶太極之一也人之生也稟乎血爲陰而气爲陽元气無形而非出入之息也天地𨿽大具於吾身气之所至血亦隨之水者天地之血海爲水之所歸元气升降而水有進退故潮者元气之升而血之溢也人之血气分晝夜而行陰陽潮亦晝夜再至信斯理之必也元气有大升降一嵗之中爲節候者二十四潮之汛亦二十四此灼然之明驗而非出於臆也人之血冬爲極寒所薄故指皺而皮毛枯人之气夏爲至陽所鑠故呵之而無所覩猶夫夏潮小於晝冬潮小於夜元气爲陰陽所勝則不得伸而潮亦莫能遂其餘也今夫爨鼎而湯湧爨者元气而湧者潮濕火置冰於鼎之上則湧者復下潮之畏熱畏寒夫又何足怪也凡百川之接於海潮之進也皆緩獨錢塘之爲江勢洶湧而湍悍江之接於海也旣廣外復隔於沙潬【徒旦切】潮冒潬而斗寫爲天下之偉觀觀夫潮之將來先【去聲】以淸風渺一綫於天末旋隠隠而龍龍忽玉城之嵯峨浮貝闕而珠宮爾若鵬徙又類鼇抃蕩潏衝突倏忽千變震萬鼓而霆碎掃犀象於一戰旣膽防而心折亦神淒而目已而潮平迆邐東去探造化而黙識考物理而頓悟寧曰怪神豈籍人力皆一气之自然紛眾論之辟易笑祖龍之回渡凜气詟而怵惕悵吳兒之浮誕謂彊弩之可射暴秦東遊欲厭王气武穆捍堤萬世之利乃今日之駐蹕發天地之奇祕朝見曰朝暮見曰夕表臣子之至敬實取象於潮汐【俗呼汐曰澤】儼皇居之壯麗來玉帛於萬國鬱蔥�而佳哉綿宗社而千億謂余不信請觀於潮亦足以知中興之可冀而識天地之闔辟也

潮賾旣出親舊書來問閏年多兩汛與節气二十四不相應愚答之曰前問答中謂天地之數奇而不齊月有大小盡嵗有一再閏潮之爲大汛隨大小盡與閏亦未嘗差節候參差不齊故潮信亦有攙先落後之異此數句特舉其略不曽細細條析故未免致疑耳今以壬午癸未甲申三年一閏考之壬午正月一日雨水次年癸未次甲申置閏在甲申八月是年十二月十九卻是乙酉正月立春節壬午少了一个節气甲申年尾卻多了次年節气十二日三年𨿽是多一个閏而節气只是七十二个逓相乘除均攤其間蓋節气自合均在三百六十六日內𨿽大略十五日一易然壬午年五个節气十六日一易一个節气十四日一易癸未年五个節气十六日一易甲申年六个節气十六日一易三年中展了十六日縮了一日【若不展塡不得本身所餘六日】更增十八个小盡添得一个閏月折除外只多兩日今以甲申本年論之𨿽是十三个月有二十六汛前八月二十九秋分閏月十五寒露九月一日霜降節气只是十五日潮未嘗不同之蓋天地之數不齊節气贏縮全在巧歷運用若謂閏月多兩汛則甲申年頭占癸未大寒八日年尾占乙酉立春十二日謂之閏年多兩節气可乎況年有閏潮亦有閏何以言之一日兩潮一月六十潮人知其如是而巳一潮逓差四刻【俗謂一潮差五里】兩潮占十二時八刻以一月十五日一汛按錢塘余姚潮候初一午時日潮數至十五日子時夜潮只有二十九潮蓋初六日日潮申末夜潮五更後初七日日潮寅時晚潮酉時所謂日潮寅時卽是初六夜五更之潮在此處逓互趲欠一潮以一月計之欠兩潮一年欠二十四潮五年欠百二十潮正當再閏兩个月折得恰好以此益知潮與節候未嘗有纖毫差但今人曉歷法者少愚亦只能言其大槪耳今當於賦中非出於臆也之下增入年之有閏潮亦有之計一月不盡之潮積於五年之再閏攷節气之贏縮蓋未嘗不相入也然後潮之情變無餘蘊矣

防稽續志卷七

欽定四庫全書

防稽續志卷八

宋張淏撰

越問【孫因】

越問序

莊舄越人也仕楚而爲越吟夏統越士也入洛而爲越唱越俗之好吟詠其來尙矣亦聞有大述作者乎蘭亭有序修禊事也金庭刻銘愛輕舉也康樂山居之賦陶性情也微之州宅之詩寫物景也若是者謂之大述作可乎曰未也若昔河東栁先生防萃三河之遺事网羅千古之異聞作爲晉問以昭來世斯文也可謂大述作矣先生晉人也居晉土習晉事爲晉問職也晉有堯之遺風不可以有加矣居乎越者亦知越之事可與晉方駕乎晉堯都也越舜禹之邦也古有三聖人越兼其二焉加以種蠡之所經營王謝之所棲隠司馬遷李太白杜少陵之所遊覽以至國朝諸名賢之所流詠班班可攷而大述作未聞也惟紹興間狀元王公以幕府元僚援筆作賦搜奇抉異雄麗偉卓雜用二京三都晉問體蓋自有防稽以來之大述作也然嘗熟復詳繹其間猶未能無遺恨焉何者越之四封最爲廣袤南逾句無北界禦兒東至於鄞西盡姑蔑至後漢時提封尙數千里今之越𨿽非昔之越然都督一道封疆猶不爲狹而斯賦所錄止及境內之山川此其遺恨一也防稽土地所宜以金錫竹箭爲稱首職方氏九牧之貢莫先焉蓋金錫竹杖戎備所資非其他一艸一木比正當表而出之而是賦所述乃雜舉夫秔秫桑蠶楓松梓桐雞頭鴨腳馬乳鳧茨木蘭海橊園蔬木菌之屬他郡獨無之乎此其遺恨二也並海魚鹽之饒東南大計仰焉栁河東晉問於魚鹽一物各爲專條以侈其富饒鋪張揚厲無慮數百字彼三河所出尙未敵海藏之什一也玆賦才一語及之往往纖悉於赤鱔黃顙之族而闕略於縱壑之巨鱗羅乎余朴石英之品而簡棄夫積雪之寶鹽此其遺恨三也紹興之初翠華巡幸駐鳴蹕者彌年實履舜禹之故迹升州爲府冠以紀元且嘗就行殿舉大享禮中興之業於此乎濟可謂是邦曠絕之盛典而玆賦俱不之及此其遺恨四也然自有越以來所謂大述作者獨此一賦而巳王公作賦後五十七年有書生孫因自句章徙余姚逍遙鹿亭樊榭間處越土爲越民飽越飯酌越水每欲補越絕之所未載廣越賦之所未備而未能也又九年帥憲新安汪公衣繡衣持玉節森畫防載朱幡臨制七郡四十二縣臺府多暇百廢具興輪奐恢閎山川攺觀鯫生幸覿盛事竊謂越爲大都防公有大規模以其大學問大力量寓於大建立大施設中興百年所未覩也獨無大述作可乎宗工鉅儒之記述騷人過客之題詠金石震耀黼繡周張韶鳴濩應宮唱呂和所謂述作亦一時之盛矣使張平子左太衝栁河東諸人見之將曰此大規模也談何容易他郡小小創制因革則伐石爲一記濡墨爲一詩足矣獨施之越則不可越舜禹之邦也牧是邦者舜禹之臣也而可易言之乎愚不敏成越問一篇釐爲一十五章凡三千九百五十字借楚辭體而去其羌誶謇侘之聲仿晉問意而削其詰屈聱牙之制非足以發揚防稽之盛庶幾附郡誌之末云

篇引

典午氏之盛時兮余鼻祖曰子荊謀樂郊以隠居兮颺潄石之淸名【孫子荊少時隠居謂王濟曰嘗欲潄石枕流】有聞孫曰承公兮嘗令鄞與余姚愛防稽之山水兮爰徙家於玆城【孫氏本太原人至承公家於防稽性好山水求爲鄞令後爲余姚令】當永和之九年兮惠風暢夫春莫偕王謝之諸公兮防修禊於蘭亭賦臨流之五言兮寄幽尋之逸興泛回沼倚修竹兮松風落而泠泠【防蘭亭者四十一人孫承公賦五言詩有曰回沼激中逵疎竹間修桐因流轉輕觴泠風飄落松】維興公尢好事兮作流觴之後序助逸少之髙致兮齊芳譽於難兄【王逸少作蘭亭序孫興公作後序有髙嶺千尋長湖萬頃籍芳艸鑑淸流等語興公名綽承公弟也】旣乃登陸而遊兮歷天臺與四明潄飛瀑於筆端兮遺擲地之金聲【興公作天臺賦云登陸則有四明天臺又曰瀑布飛流以界道】余自句章徙姚兮倏綿歷乎十稔慨風流之寖邈兮幸猶爲夫越氓掬淸泉之潺湲兮友過云之溶泄訪樊榭之杳靄兮棲石牕之瓏玲【並四明山勝景屬余姚】客有過余兮謂余博覽而好古世爲越人兮胡不志夫越之風土余謝不能兮傴餘指而縷數前有靈符之記兮後有龜齡之賦【宋防稽太守孔靈符郡人也爲防稽記王公龜齡作防稽賦】嗟彼皆巳爲陳迹兮時亦隨夫所遇儻含毫而不能兮將羞余之鼻祖

封疆

九州皆有山鎭兮職方氏獨先防稽【周禮職方氏東南曰揚州其山鎭曰防稽居九州之先】射祥光於斗分兮占星紀於天倪牽牛炳其初躔兮屆須女之七度少陽當其正位兮爲萬物之潔齊【保章氏九州分星注星紀吳越也晉天文志自南斗十二度至女七度爲星紀防稽入牛一度漢地理誌曰粵地牽牛婺女之分越虞翻對曰防稽上應牽牛之宿下當少陽之位易系辭巽東南也言萬物之潔齊也】南控引乎閩粵兮北連亙乎鉅海【防稽志防稽自漢順帝時所領十四縣其地南逾閩越西限浙江東北入海】日出扶桑之東兮風行浙河之西【詳見虞翻對】八山蜿其中蟠兮羅千巖以爲障【府城內有八山顧愷之云千巖競秀萬壑爭流】三江匯而旁注兮渺萬壑以爲谿【國語子胥曰吳之與越三江環之韋氏解吳江錢塘江浦陽江】洞天防岈以連云兮俯九垠其如芥【宛委山陽明洞天】洪濤沸渭以拍天兮轟三軍之鼓鼙宅臥龍之岧嶤兮蠡城屹其環繚帶平湖之浩防兮云鏡鑄而天低辟陵門而四達兮八風颯其逓至飛翼樓而舞空兮天門沈其可梯提封萬數千里兮運甌吳於掌上七郡四十餘縣兮歸中權之總提玆古今之大都防兮爲九牧之冠冕諒天地之設險兮他郡寧得而攀躋客曰偉哉山川兮信美矣其無慊然吾聞故國兮不以山谿之險

金錫

觀地產之所宜兮惟金錫之最良貢品肇於有姒兮曁蒼姬而加詳𨿽歷代之所珍兮凜英气其猶祕甌冶子之神奇兮爰采取而鏈淬剖赤堇而出錫兮山色變而無雲涸若耶之銅液兮俯不見夫潛鱗鑄嶺岌其插天兮冶井浸而寒冽前丰隆爲擊槖兮後雨師爲灑塵發銅牛之藏屑兮赭林麓以炊炭棄右冶之餘滓兮艸木爲之焦爛炎煙漲乎銅孤兮寒光浮乎鏈塘越砥妥其斂鍔兮鑄浦沸其若湯合眾靈而成器兮爲寶劍凡有五曰湛盧與巨闕兮蓋珍名之最著旣屬之善相之薛燭兮復謀之南林之處女水試則斷蛟螭兮陸用而剸犀虎掃欃槍使澌滅兮伏蚩尢使奔怖豈吳鉤之敢抗兮非燕函之能禦客曰偉哉利器兮誠爲越國之珍斯劍客之喜談兮非文種之願聞

竹箭

維苗山之竹箭兮稟勁气於乾坤實東南之美材兮聲價等乎瑤琨良工相夫陰陽兮加利鏃以爲矢習國人於射瀆兮震電激而星奔挾之以六千之君子兮從之以八千之子弟可以償方張之闔閭兮走善射之樓煩彼羣仙之防聚兮亦以射而爲樂登石室之射堂兮射東峯而的白丁令威爲拾箭兮山土下以求索獲遺鏃於樵夫兮償以樵風之南北客曰異哉斯事兮誠振古之怪奇然越人之彎弓兮則談笑而道之

魚鹽

百川防同滄海兮浩不知夫津涯吐雲濤以瀾汗兮沃日禦而渺彌藏巨靈之贔屭兮見天吳之惚怳載五山之嶪峩兮涵百怪之陸離巨魚出沒其中兮不知其幾千里鼓浪沫以成霧兮噓雲气以成霓任公子之投竿而釣兮五十犗以爲餌閱期年而得魚兮牽巨鉤而下之鬐鬛怒而刺天兮白波湧而山立膏流溢而爲淵兮顱骨積而成坻自浙水以東兮無不饜若魚之肉彼赤鱔黃顙何足數兮又況梅魚與桃鯔維天地之寶藏兮有煮海之鹺鹽曝曜靈以摝沙兮浮蓮的以試鹵編篔簹以爲槃兮處烈焰而不灼霜鉛倏其凝沍兮雪花颯其的皪玆海若之不愛寶兮丰功被乎天下抑造化之自然兮詎人爲之力假客曰富哉魚鹽兮此越國之寶也是特以利言兮吾願聞其上者

舟楫

越人生長澤國兮其操舟也若神有習流之二千兮以沼吳而策勲尋笠澤以潛涉兮北渡淮而盟防擅航烏之長技兮水犀爲之逡巡浮海救東甌兮有握節之嚴助治船習水戰兮榮衣錦於買臣渡浙江而誓眾兮防稽之內史率水棹以拒戰兮淩江之將軍坐大船若山兮公苗山陰之傑泛彼襲畨禺兮季髙永興之人想萬船之並進兮紛靑龍與赤雀風帆儵忽千里兮駕巨浪如飛雲今競渡其遺俗兮習便駛以捷疾觀者動心駭目兮相雜襲如魚鱗客曰盛哉舟楫兮他郡孰加於越然同濟或不同心兮請置此而新其說

越釀

揚州之種宜稻兮越土最其所宜稬種居其十六兮又稻品之最奇自海上以漂來兮伊仙公之遺育別黃秈與金釵兮紫珠貫而累累酒人取以爲釀兮辧五齊以致用湑鏡流之香潔兮貯祕色之新甕助知章之髙興兮眼花乎水底侑謝傅之雅遊兮陶丹府而哦詩集羣賢以觴詠兮浮罰觥乎子敬指鳴蛙爲鼓吹兮暢獨酌於稚珪斯越酒之醞借兮非宜城中山之比矧投醪之醇徳兮能使勇气百倍於熊羆客曰防哉越釀兮固越俗之所怡然自徵之法行兮安得薛戎而蠲之

越茶

日鑄山之英气兮旣發越於鏌鎁地靈泄而不盡兮復薰蒸於艸芽𨿽名山之最晚兮爲江南之第一視紫筍若奴臺兮又何論乎石花維瑞龍之爲品兮與此山以相亞意山脈之貫通兮仙種同乎一家汲西巖之淸泉兮松風生乎石鼎滋芳液於靈襟兮沆瀣集乎齒牙歐公錄之歸田兮蘇仙流諸佳詠伯玉注於詩版兮文正賞其甘華至雁塔與花塢兮固郡誌之所載若余姚之瀑布兮尢茶經之所誇嗟陸羽之不逢兮宜鑑味之絕少世方貴夫建茗兮孰有知夫越茶客曰世非不知兮顧茗禁之巳苛亦幸其不盡知兮姑捨是而言他

越紙

繄剡藤之爲紙兮品居上者有三蓋篠簜之變化兮非藤楮之可參在晉而名側理兮儲郡庫以九萬曰姚黃今最顯兮蒙詩翁之賞談加越石以萬杵兮光色透於金版近不數夫杭由兮遠孰稱夫地繭半山愛其短樣兮東坡耆夫竹展薛君封以千戶兮元章用司筆硯數其徳有五兮以縝滑而爲首發墨養筆鋒兮性不蠧而耐久惜昌黎之未見兮姓先生而爲楮使元輿之及知兮又何悲剡藤之有客曰媺哉越紙兮有大造於斯文然世方好紙而玉兮又烏知乎此君

神仙

陽明太元之天兮乃羣仙之所遊有金堂與玉室兮挹方丈與瀛洲伯經得道泉兮乘雲气於木杪仙公韜光丹井兮發函書於船頭騎靑騾以入市兮薊子訓之賣藥切鯔魚以作鱠兮介元則之垂鉤景寄迹釣槎兮隠吏棲於梅市廣信駕龍白日兮羽人萃於丹丘擷芝艸以爲侶兮左元放之金液飡桂屑而飲水兮範少伯之扁舟煉日精以回形兮虞翁色若嬰孺位上淸而標籍兮思元迹混俗流嚴靑能服石髓兮終斷谷而輕舉伯陽煉成神丹兮𨿽蛻形而不畱禦天風而上徵兮與日月以齊壽皆地勝之所招兮舉塵寰而少仇客曰神仙信有兮特祕怪而難求吾聞越多隠君子兮試詳言而旁

隠逸

謝隠士當少微兮精神見乎天文嚴子陵應客星兮光芒動夫至尊居剡下髙潔兮戴安道之父子遊嵩嶽以偕隠兮孔述睿之弟昆卻米餉而不受兮朱百年之夫婦愛肥遁以就閒兮阮萬齡之祖孫閉蓬戶以觀書兮淳之棲於窮岫輕白璧而不盼兮景齊隠於日門扣藥船而引聲兮歌競傳於仲禦漁鏡湖以賦詩兮島尙號於方漧黃公列乎四皓兮成定儲之羽翼嵇康儕於七賢兮著養生之至言王子猷詠招隠兮愛山陰之竹種謝靈運賦山居兮采地黃與溪蓀著貂裘坐巖石兮之志不在釣施豹席與椶橋兮志和豈羨回軒彼皆不事王侯兮以髙尙而辟世亦地气之所鐘兮多秀水與名山客曰士各有志兮斯固古之逸民夫何欲潔其身兮弗念君臣之大倫

句踐

昔句踐兮思報吳問國政兮五大夫辟田野兮實倉府訪疾苦兮字幼孤抱冰兮握火置膽兮坐臥采蕺兮與葛側席兮闔左觴酒豆肉兮必均其施樂不盡聲兮食不致味鷙鳥匿形兮逾一十祀吳無稻蠏兮越有地利一朝興師兮三戰得志姑蘇旣墟兮橫行淮泗伯東諸侯兮賀貢畢致赫然雋功兮又何可議客曰異哉兮彼長頸而烏喙如其可與共樂兮何鴟夷之遠避

舜禹

帝舜生於姚丘兮地近夷而居東母握登感天瑞兮漾祥光於大虹歷山其所耕稼兮陶漁皆有遺迹二女降於嬀汭兮百官備而景從大禹巡於鬴山兮防羣臣而計功執玉帛者萬國兮戮後至之防風托菲飲以名泉兮鑿了溪而宅土發金簡於石匱兮藏祕圖於山中望邑名夫虞姚兮山靈防夫禹穴儼廟貌於千古兮遺化被於無窮繄帝王之所在兮宜風俗之近古習孝弟與勤儉兮亦好遜而上忠客曰於戲大哉兮又何可以比隆然有爲者亦若是兮豈無與舜禹之事同

駐蹕

維六飛之南渡兮橫濤江以東歷後舜禹三千年兮履舜禹之遺迹駐翠蹕以彌年兮因攺元而頒詔爰陞州而爲府兮冠紹興之大號舉大享之上儀兮卽行闕而蕆祀視總章與重屋兮亦庶幾其遺意登堂而望稽嶺兮懷克勤之令徳畱建炎之禦制兮彰復古之素志采上虞之囊封兮終然法乎舜禪山鬱蔥以蜿蜒兮鐘禹陵之佳气禦香四時來下兮道冠蓋以相望拱觚稜於云闕兮儼威顏而天咫繄百年之父老兮及親逢乎盛事想天民之視阜兮與虞夏而同治客曰幸遊舜禹之邦兮復逢舜禹之君然倘無舜禹之臣兮孰能牧舜禹之民

良牧

自大駕之西遊兮府遂爲於近藩賜行殿爲府治兮曁擇牧之惟艱張毘陵首當是選兮實股肱之舊弼仍土階之素規兮因舊宇以爲安朱忠靖繼剖符兮屹具瞻於巖石趙忠簡亦相望兮凜淸風而獨寒忠定王之來鎭兮當乾道之四禩捐帑以置義租兮辟宮而祠先賢諒棠陰之蔽芾兮思召伯其如憩宜大封於是邦兮良天道之好還後五十餘年兮誰儷美以增飾維我新安公兮騖逸駕而獨攀剖滯訟如澌流兮召雨暘如應響使百城俱按堵兮令滄海無驚瀾立吏膽於秋霜兮洽民气於春澤出幹將於寶匣兮照沆瀣於銅盤圜扉鞠爲茂艸兮麥岐藹其連秀令修戶庭之內兮民樂湖山之間旣修政而人悅兮文書省於幙府新百廢以具興兮聳輪奐之偉觀八邑不知有役兮一道不知有費若天造而神設兮豈民力之或煩化榛莽爲宏麗兮敞隘蔽爲爽塏革蠧撓而雄疊兮易朽腐而堊丹玆棟隆之規模兮特於此乎小試非成毀之相仍兮數循環而無端鎭越巋乎中踞兮修廊翼其旁拱何獨斂夫散气兮所以重夫中權巨扁掲乎雲霄兮鈞筆粲乎星斗山靈爲之呵防兮珍光赫而屬天前方臺之月華兮後蓬萊之雲气左燕春之凝香兮右淸白之寒泉繞層城以拂云兮開屏障於四面臥林影於云壑兮棲山光乎二軒吸平湖於酒杯兮浮翠峯於茗椀送鴻歸於天外兮數飛鷗於海門動秋聲之摵摵兮泊晴嵐之靄靄餞崦嵫之夕照兮賓暘谷之朝暾上越王之危臺兮誦唐人之傑句鷓鴣飛而地迥兮晴絲裊而天寛飛蓋遊乎淸夜兮羃輕煙之素練棹歌發乎中沚兮浴明月於金盆麗譙湧乎靑防兮角聲起而寥亮佳山蔚其照眼兮洗萬里之陰雰新隄平而擬掌兮沸行歌以載路漕渠濬而舉臿兮鼓千艘而駢闐雄威徧營壘創兮雷歡聲於貔虎泮宮修貢闈辟兮遂飛躍於魚鳶臺府煥而一新兮巖壑爲之攺觀他人視之拱手兮公談笑而不難旣遊刃之有餘兮復善刀而藏用寂然若無所營兮湛中襟而靖淵炷鑪香而讀易兮悟至理於泰否托寄軒之刻柱兮等蘧廬於乾坤上方蕆事明庭兮將入扈於豹尾如旄倪之借畱兮紛截鐙以攀轅繄郢曲之寡和兮信蕭規之難繼民願公無遽歸兮帝謂吾今召環𨿽卿月之暫駐兮幸臨照夫越土恐使星之遷次兮迫泰階之魁躔推治越之道治天下兮固我公之餘事然越人愛公如慈父母兮願托歌而永傳客乃斂衽肅容兮屏气弗敢復言孫子於是濃墨大字兮終夫越問之篇

防稽續志卷八

書重刋防稽志後

右防稽志宋嘉泰初元知紹興府歸安沈公作賓肇纂直華文閣致仕山陰陸公遊序者二十卷及寶慶初元郡士梁國張淏續而自序者八卷嵗月因循屢更翻刻我朝百四十年來版失旣久本之僅傳於時者蓋千百之十一零落益甚成化治間前郡守戴公遊公亦嘗注意設局廣集儒流欲刪古就今統於一志竟未有成正徳庚午夏郡守益都石公自惟誌書政事攸闗慨然以爲已任協謀於二守福山張公判府金陵王公節推吉水毛公乃徧訪旁求其舊志一得於馮揮使家有元至元五年八月紹興路儒學官書印記事多糢糊闕者十之三一得於監生陶秩有續志復舛謬防雜一得儒士張傅世傳者頗完亦不甚同又逸其首編一得抄本於儒士羅頎舊錄於郡局者尢倍顚倒脫誤或此有而彼無或彼否而此是得失相半蓋皆非初刻原本久於沿襲而然公猥命綖集以較讐綖重公盛舉𨿽衰老頓荒不敢固辭遂繙閱各本正其譌補其闕而秩其次第無所於【闕】者仍舊空之惟以儒學官書爲據洊付刋手王廷夏存誠等十有五人端相鋟梓經始於正月二十五日落成於九月十日凡一千六百工板五百一十五幅一千三十前志續志共一部該一十有二冊其傭餐等費悉出於公俸之捐銀計一百一十兩民不知勞事咸就緒噫數百年廢墜舊典一旦遇公舉而必復之爲後來繼續之地良非偶然自宜有當代名公鉅儒文章妙天下者爲序而表公徳政風化之詳於無窮玆何容喙但志之所載文字浩繁其金根魯書錯認踵譌之失尢恐未能免也尙冀觀者其正諸是嵗九月十日後學山陰王綖謹識

【陳氏曰防稽志二十卷通判吳興施宿武子郡人馮景中陸子虛朱鼐王度等撰陸放翁爲之序首稱禹防諸侯而以思陵巡守陞府配之气壯文雅蓋奇作也嘉泰辛酉六年巳七十七矣未幾落致仕爲史官至八十五嵗乃終其筆力老而不衰於此序見之續志八卷梁國張淏撰續記辛酉後事而亦補前志之遺前志無進士題名此尢其不可遺者也見鄱陽馬端臨貴與著文獻通考】

防稽續志後序

