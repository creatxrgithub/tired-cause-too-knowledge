類邊長安志﹝元﹞駱天驤纂修

引

序

證題

卷之一

雜著

總敍

分野

土產

土貢

風俗

雍州

京都

京兆尹

府縣官

四至

管治郡縣

漢

後漢

晉

隋

唐

宋

金

大元

八州

同州

華州

商州

耀州

幹州

恆州

郿州

楨州

十二縣

咸寧縣

長安縣

咸陽縣

臨潼縣

興平縣

鄠縣

藍田縣

涇陽縣

髙陵縣

櫟陽縣

云陽縣

幹佑縣

卷二

京城

周

鎬京

秦

咸陽

漢

長安城

大興城

城制度

隋唐

皇城

京城外郭

再築京兆城

宮殿室庭

周

宮

酆宮

秦

宮

阿房宮

甘泉林光宮

祈年宮

棫陽宮

橐泉宮

梁山宮

望夷宮

長樂宮

萯陽宮

宮觀二百七十

長信宮

曲梁宮

曲臺宮

城陽宮

橐泉宮

髙泉宮

蘭池宮

漢

宮

長樂宮

未央宮

建章宮

桂宮

北宮

甘泉宮

鉤弋宮

扶荔宮

五柞宮

長楊宮

長信宮

長門宮

宜春宮

鼎湖宮

步壽宮

回中宮

首山宮

萬歲宮

明光宮

殿

麒麟殿

金華殿

承明殿

椒房殿

髙門殿

奇華殿

臨華殿

淸涼殿

猗蘭殿

白虎殿

玉堂殿

大夏殿

室庭

宣室

溫室

披庭

後漢

宮

獻帝宮

晉

殿

太極殿

前後秦

紫極殿

天興宮

天徳殿

露門

唐

宮城

西內宮殿

太極殿

兩儀殿

千秋殿

百福殿

甘露殿

凝陰殿

承香殿

弘文殿

觀徳殿

嘉壽殿

紫微殿

雍和殿

大安宮宮殿

垂拱前殿

戢武殿

文殿

翠華殿

掖庭宮宮殿

東宮

崇教殿

麗正殿

光大殿

承恩殿

宜春北院

東內宮殿

含元殿

宣政殿

紫宸殿

蓬萊殿

延英殿

長安殿

金鸞殿

宣和殿

延英殿

麒麟殿

玉淸殿

淸思殿

長生殿

會寧殿

南內宮殿

興慶宮

興慶殿

大同殿

長慶殿

積慶殿

義安殿

冷井殿

隋唐

離宮

僊遊宮

崇業宮

甘泉宮

長春宮

龍躍宮

慶善宮

望賢宮

華淸宮

萬金宮

上淸太平宮

遊龍宮

玉華宮

翠微宮

魚藻宮

望春宮

九成宮

太平宮

云陽宮

宮禁

禁中

豹尾

省中

淸道

鹵簿

陛下

行在

署

闕

塾門

掖門

闈闥

織室

暴室

內詣者署

屬車

金馬門

武庫

靈金藏

金龜

作室

淩室

弄田

金錢會

卷三

圓丘郊社

圓丘

漢圓丘

唐圓丘

南北郊

南郊

北郊

社稷

漢社稷

唐太社

百神壇

百神靈星三壇

靑帝先農二壇

黃帝赤帝二壇

白帝夕月二壇

風伯雨師壇

黑帝壇

雷師壇

司中司命壇

明堂辟雍

明堂

周明堂

漢明堂

辟雍

周辟雍

漢辟雍

大學﹝附﹞

漢太學

唐太學

苑囿池臺

苑囿

周

靈囿

漢

上林苑

甘泉苑

思賢苑

愽望苑

西郊苑

樂遊苑

禦宿苑

宜春下苑

三十六苑

唐

禁苑

內苑

東內苑

芙蓉苑

沙苑

後周

道會苑

池沼

周

滮池

靈沼

漢

昆明池

太液池

鎬池

百子池

影娥池

琳池

滄池

酒池

十池

唐

太液池

凝碧池

興慶池

九曲池

定昆池

魚藻池

曲江池

龍首池

靈符池

雀鳥池

靈池

臺榭

上古

倉頡造書臺

周

靈臺

老子說經臺

漢

鴻臺

漸臺

栢梁臺

蘭臺

涼風臺

露臺

尋眞臺

通天臺

靈臺

神明臺

眾藝臺

闘雞臺

長楊榭

祈僊臺

梁臺

通靈臺

望鵠臺

曲臺

東山臺

後秦

波若臺

唐

景福臺

祭酒臺

望仙臺

禦史臺

司天臺

按歌臺

館閣樓觀

館

射羆館

迎風館

平樂館

涿沐館

繭館

建章館

鹿館

桂館

白鶴館

雲林館

髙靈館

昭靈館

來賓館

崇文館

東史館

崇玄館

閣

淩雲閣

麒麟閣

白虎閣

天祿閣

石渠閣

曝衣閣

澄源閣

開襟閣

重陽閣

淩煙閣

重明閣

功臣閣

紫雲閣

淸輝閣

紫閣

翔鸞棲鳳閣

朝元閣

奎鉤慶賜閣

紫陽閣

樓

井幹樓

馬伯騫樓

云和樓

竹樓

百尺樓

乞巧樓

勤政務本樓

花蕚相輝樓

望春樓

紫雲樓

晨暉樓

羯鼓樓

斜陽樓

望京樓

瑤光樓

觀風樓

秦樓

靑樓

飛雲樓

結麟樓

叡武樓

長樂樓

觀

僊人觀

露寒觀

昆明觀

陽祿觀

上蘭觀

豫章觀

椒唐觀

靑梧觀

驪山墓秦始皇墓

細柳觀

飛廉觀

屬玉觀

蘭池觀

霸成觀

集靈觀

臨山觀

霸昌觀

安臺觀淪沮觀鳥魚觀董賢觀倉龍觀

甲觀

憑云觀

逍遙觀

玄都觀

歸眞觀

大角觀

卷四

堂宅亭園

堂

明堂

玉堂

朱鳥堂

東堂

明堂

露堂

西堂

朝堂

﹝言恣﹞議堂

澄玄堂

偃月堂

徳星堂

合歡堂

成徳堂

來芹堂

匪懈堂

靑蓮堂

飛雲堂

眾樂堂

頤眞堂

空翠堂

讀書堂

雙桂堂

宅

十六王宅

太平公主宅

韓洄宅

令狐楚宅

馬揔宅

李光顏宅

沈傳師宅

崔垂休宅

劉延景宅

王昕宅

萬春公主宅

仇兼瓊宅

元載宅

張孝忠宅

於頔宅

杜佑宅

賈耽宅

伊愼宅

房玄齡宅

張茂昭宅

於徳晦宅

蘇勗宅

崔玄暐宅

韋堅宅

竇易直宅

王承業宅

楊師道宅

張嘉貞宅

馬璘宅

紀國大長公主宅

杜鴻漸宅

漢陽大長公主宅

路隋宅

張說宅

裴度宅

咸宜公主宅

韓愈宅

魏徵宅

禇遂良宅

李林甫宅

郭元振

楊國忠宅

於志寧宅

安祿山宅

郭子儀宅

昌樂公主宅

裴行儉宅

王仁皎宅

李輔國宅

王涯宅

李晟宅

庾敬休宅

朱泚宅

寧王憲宅

宋璟宅

韋安石宅

薛王業宅

薛繪宅

張延師宅

李吉甫宅

裴遵慶宅

柳公綽宅

張九齡宅

楊於陵宅

牛僧孺宅

殷開山宅

顏師古宅

鄭國夫人楊氏宅

韋武宅

閻立本宅

盧懷愼宅

竇瑗宅

武三思宅

太華公主宅

義陽公主宅

歧陽公主宅

同昌公主宅

虢國夫人楊氏宅

崔琳宅

孫思邈宅

冠萊公宅

種太尉宅

張金紫宅

亭

夏甘亭

周斄亭

戲亭

杜郵亭

漢鴻門亭

曲郵亭

唐望春亭

北望春亭

坡頭亭柳園亭月坡球場亭子

眞興亭

神臯亭七架亭靑門亭

太液亭

含春亭

沈香亭

振旅亭

東亭

會慶亭

白雨亭

宋桂林亭

長樂亭

綠野亭

流杯亭

園

僊桃園

戾後園

逍遙園

芳林園

流杯園

明水園

梨園

樂遊園

芙蓉園

杏園

櫻桃園

葡萄園

奉誠園

街市裏第

街

八街九陌

華陽街

章臺街

香室街

夕陰街尙冠街

太常街

槁街

市

九市

四市

柳市

東市

西市

直市交門市

孝裏市

裏

尙科裏

修成禮黃棘裏宣明裏建陽裏昌陰裏北煥裏南平裏

戚裏

函裏

大昌裏

第

楚王邸

蕭何第

北帝

霍光甲第

王根第

王商第

董賢第

卷五

寺觀

寺

大慈恩寺

大安國寺

大興善寺

大莊嚴寺

崇聖寺

保壽寺

章敬寺

報聖寺

興福寺

大薦福寺

楚國寺

招福寺

資聖寺

光宅寺

淨域寺

崇濟寺

玄法寺

寶應寺

靑龍寺

靜法寺

云經寺

緫持寺

菩提寺

開元寺

福昌寶塔院

太平興國寺

香城寺

臥龍寺

安眾禪院

崇聖禪院

香嚴禪院

廣教禪寺

天寧寺

慶壽寺

資聖院

仁王院

開福寺

杜光寺

香積寺

澄襟院

華嚴寺

興教寺

龍泉寺

三像寺

圓光寺

翠微寺

百塔興教禪院

艸堂禪寺

重云禪寺

靈感寺

三會寺

石甕寺

保慶寺

法壽尼寺

資敬尼寺

崇敬尼寺

修慈尼寺

甘露尼寺

法云尼寺

龍華尼寺

法界尼寺

資善尼寺

濟度尼寺

興聖尼寺

萬善尼寺

樂善尼寺

觀

大淸宮

唐昌觀

玄都觀

興唐觀

乾元觀

白鹿觀

太玄觀

樓觀

太平興國宮

淸都觀

回元觀

太眞觀

先天觀

華封觀

淸虛觀

太一宮

重陽宮

遇僊宮

玉淸宮

靈應觀

玄都宮

玄都壇

玉虛觀

朝元觀

永昌觀

延祥觀

嘉祥觀

靈泉觀

太古觀

昊天觀

萬安觀

嘉猷觀

咸宜觀

宗道觀

新昌觀

福唐觀

開元觀

昭成觀

九華觀

玉芝觀

五通觀

龍興觀

玄眞觀

翊唐觀

靈臺觀

長生觀

至徳女冠觀

太平女冠觀

咸宜女冠觀

金仙女冠觀

玉眞女冠觀

三洞女冠觀

廟祠

廟

周文王廟

周武王廟

周成王廟

周康王廟

秦始皇廟

漢髙祖廟

漢惠帝廟

文帝廟

昭帝廟

成帝廟

唐髙祖廟

唐太宗廟

肅宗廟

宣宗廟

後周太祖廟

太廟

四皓廟

現聖侯廟

鄭餘慶廟

秦樗裏公廟

杜祁公廟

汾陽王家廟

魏徵廟

武安君廟

龍淵廟

蕭相國廟

介子推廟

西平郡王先廟

金山順澤侯廟

旌儒廟

叚烈士廟

三皇廟

眞武廟

祠

廣惠公祠

安平公祠

竹林大王祠

寇萊公祠

休屠神相

風後祠

露臺祠

義榮先生祠

卷六

山水

山

華山

終南山

太一山

太白山

驪山

慶山

雞頭山

牛首山

五林山

藍田山

金山

蕢山

倒虎山

峣山

虎候山

王順山

阜兒山

九嵕山

武將山

芳山

承陽山

無勞山

長陵山

夢谷山

石驢山

石馬山

車輪山

重崖山

靈臺山

倒獸山

丰山

金粟山

白堂山

不羣山

金熾山

堯山﹝浮山﹞

重山

銅斗山

梁山

峗山

石門山

牛耳山

安君山

石臯山

土門山

西三石山

鑑山

荊山

壇山

天乳山

堯門山

嵯峨山﹝嶻孼山﹞

小仲山

甘泉山﹝石鼓原﹞

文王山

馬欄山

三泉山

白馬山女回山

類山

石疊山

金粟山

明月山

秦嶺山

歧山

吳山

崆峒山

六盤山

水

涇水

渭水

灞河

滻水

灃水

鎬水

澇水

潏水

黑水

甘水

福水

庫谷澗水

采谷水

石門谷水

荊谷水﹝荊溪﹞

義谷水

郊谷水

石鱉谷水

漕水

滮池水

戲水

坈谷水

楩梓谷水

豹林谷水

龍騾谷水太河谷水

灃谷水

祥谷水白谷水

斜水

褒水

武亭水

白水

莫谷水

雍水

溫泉水

泠水

陰盤城河水

市谷水

髙觀谷水

太平谷水

檀谷水

甘谷水

耿谷水

扈陽谷水

金穀水

劉谷水

銅谷水

白馬谷水

白牛谷水

圍谷水

狗枷東川水

荊谷水

輞谷水

藍谷水

傾谷水

采谷水

石門谷水

庫谷水

蓼子澗

五丈河

泎水

薀水

洵河水

酋水

南緫五水

東陽谷水

西陽谷水

杜化谷水

零谷水

芒水

韓水

沙河水

曲河水

田谷河水

莫谷水

漆水

沮水

澗谷水

濁谷河水

澤多泉水

治谷河水

五龍谷水

同官川水

經同官川

雷平川水

烏埿河水

漢井泉水

大石盤水

川谷

川

禦宿川

樊川﹝後寬川﹞

東望川

北虜川

薄臺川

�嘉川

谷

義谷

錫谷

炭谷

竹谷

石鱉谷

荊谷

坈儒谷

傾谷

倒回谷

藍谷

輞谷

庫谷

甘谷

石泉谷波水谷

承陽山雨水谷

豆盧谷黑狗谷

巴谷

白水谷

黃狗谷

良將谷﹝白堂谷﹞

炭谷

佛空谷

白馬谷

洛水谷

韋谷

倉谷

底保谷

故縣谷

西洛谷

黃谷

牛貴谷

赤谷

洛谷

淸水谷

泉渠

泉

馬跑泉

下村泉

玉女泉史家泉

板橋泉

龍泉﹝溫泉姜子泉﹞

涇龍泉

馬嵬泉

靈寶泉

醴泉

灥澄泉

鳴犢泉

溫泉

沒豬泉

咽瓠泉

桂泉

梁泉

甘泉

姜泉

白龍泉

永女泉

沒底泉

咸泉

白馬泉

鄭泉

金泉

亭子泉

哭泉

湧珠泉

鳴犢泉

溫泉

石門湯泉

聖女泉

渠

龍首渠﹝滻水渠﹞

黃渠

淸明渠

永通渠

漕渠

興成渠

明渠

漆渠

永安渠

成國渠

升原渠

普濟渠

五泉渠

白渠

五渠﹝中白渠析波渠中南渠髙望渠偶南渠﹞

白鹵泄渠

韋谷渠

靈軹渠

鄭國渠

三白渠﹝北白渠大白渠﹞

堰武渠

白馬渠

長澤渠

髙望渠

文昌渠

石水渠

永濟渠

懷徳渠

陽渠

直城渠

六輔渠

香積渠

陂澤

陂

永安陂

丰潤陂

洛女陂

鴈鷺陂

河池陂

蘭池陂

周氏陂

渼陂

淸泉陂

龍泉陂

澤

野韭澤

馬牧澤

八部澤

煮鹽澤

焦獲澤

王尙澤

望仙澤

仙遊澤

鹽池澤

潭泊

潭

仙遊潭

泊

百頃泊

宋泊

曲泊

流金泊

井﹝附﹞

浪井

蠍吽井

卷七

橋渡

橋

灞橋

中渭橋

東渭橋

西渭橋

石橋

酋橋

飲馬橋

望仙橋

五橋

下馬橋

龍橋

渡

橫灞店渡

渭橋渡

光泰門渡

中橋渭水渡

嘉麥渭水渡

叚畱渭水渡

北澧店灃水渡

南灃店灃水渡

安劉渡

兩寺渡

龍光渡

名光渡

涇甘渡

渭水渡七

石川河渡二

涇水渡九

原丘

原

白鹿原

少陵原

樂遊原

畢原

髙陽原

細柳原

矩陰原

咸陽原

始平原

三畤原

上武亭川東原

上武亭川西原

鳳皇原

涼風原

石安原

奉政原

鹿苑原

廣鄕原

新丰原

蟠龍神原

羊蹄原

中華原

北虜原

天齊原

鳳棲原

龍首原

神禾原

銅人原

丘

尖丘

關塞

關

秦函谷關

漢函谷關

唐潼關

子午關

藍田關

駱谷關

關中

塞

桃林塞

崤塞

鎭聚

鎭

鳴犢鎭

灞橋鎭

渭橋鎭

義谷鎭

莎城鎭

杜角鎭

秦渡鎭

中橋鎭

零口鎭

甘泉鎭

醴泉鎭

北醴泉鎭

櫟陽鎭

粟邑鎭

涇陽鎭

臨涇鎭

髙陵鎭

渭橋鎭

毗沙鎭

歸安鎭

渭南鎭

赤水鎭

堠子鎭

蒲城鎭

荊姚鎭

車渡鎭

常樂鎭

漢帝鎭

薛祿鎭

寧谷鎭

�束店鎭

孟店鎭

梨園鎭

黃堡鎭

聚

千人聚

謝聚

堡寨

堡

尙可堡

明市堡

雞子堡

黃櫨堡

雨金堡

王侯堡

寨

晉穆公寨

晉太子虛糧寨

白起寨

峗峒山寨

羅開山寨

解保寨

驛郵

驛

太寧驛

滋水驛

長樂驛

臨臯驛

陶化驛

臨臯驛

溫泉驛

槐裏驛

馬嵬驛

昌亭驛

戲水驛

鄠縣驛

靑泥驛

藍田驛

韓公堆驛

藍橋驛

藋平驛

醴泉驛

迎冬驛

神臯驛

渭南驛

東陽驛

杜化驛

昌寧驛

通智驛

堯山驛

孝城驛

丰山驛

盩厔驛

櫻桃驛

三交驛

林關驛

奉天縣驛

泥陽驛

寧谷驛

秦川驛

郵

杜郵

曲郵

坡阪﹝坳附﹞

坡

長樂坡

開元坡

金鑾坡

故市坡

艸場坡

龍首坡

煙脂坡

翡翠坡

胡城坡

俟柳坡

﹝羊占﹞羝坡

�爭坡

阪

長平阪

鴻門阪

安幕坳

堆堰

堆

髙望堆

桓公堆

蜯始堆

孟家堆

灰堆

木屐堆

八公堆

萬戶堆

黃金堆

堰

石闥堰

六門堰

山陽堰

龍門堰

石川堰

常平堰

故城闕

城

漢長安故城

隋大興城

霸陵故城

南陵故城

杜陵故城

長陵故城

安陵故城

陽陵故城

平陵故城

阿城

蕭城

咸陽故城

唐故縣城

槐裏故城

茂陵故城

文學城

武學城

樊噲城

馬嵬故城

故﹝左牙右廠來﹞城

美陽故城

驪戎故城

幽王城

新丰故城

昌陵故城

鄠縣故城

藍田故城

白鹿故城

周玉山城

唐玉山故城

寧民故城

靑泥城

思鄕城

古櫟陽城

胡縣城

髙陵故城

渭南故城

古倉保城

張堡城

嚴堡城

靑原堡城

姚堡城

胡城

重泉故城

蒲城

故同州城

賈城

晉城

魯王宮城

終南故城

宜壽城

五郡城

漢好畤故城

唐好畤故城

祋祤故城

懷徳故城

秦穆公城

直市城

渭城

陰盤城

闕

冀闕

東闕

北闕

蒼龍闕

白虎闕

玄武闕

鳳闕

折風闕

嶕峣闕

西闕

西嶽石闕

古迹

坈儒谷

祋祤

新丰

廢丘

好畤古

軹道

司竹監

細柳

�束門

灞上

谷口

蓮勺

瓠口

鼎湖

五丈原

馬嵬

習仙臺

石鱉

廣運潭

丈八溝城

龍尾道

四馬務

獅子圈

虎圈

獸圈

狼圈

郿塢

蟾井

禦井

冰井

玉漿

石甕

銅盤

銅狄

銅雀

很石

石鼓

石麒麟

石鯨魚

落星石

織女石

試官石

卷八

山陵冢墓

山陵

漢太上皇陵

薄太后陵

文帝霸陵

宣帝杜陵

唐明皇貞順武皇后敬陵

武宗母宣懿韋大後福陵

懿宗母元昭晁太后慶陵

僖宗母惠安王太后壽陵

昭宗母恭憲王太后安陵

靖恭太子陵

昭靖太子陵

唐息隱太子陵

恭懿大子陵

周文王陵

漢髙祖長陵

呂后陵

惠帝安陵

景帝陽陵

昭帝平陵

元帝渭陵

成帝延陵

哀帝義陵

平帝康陵

漢傅太后廢陵

唐代祖元皇帝興寧陵

承天皇帝順陵

順陵

漢武帝茂陵

秦始皇陵

唐奉天皇帝齊陵

唐文敬太子惠昭太子二陵

恭哀太子陵

莊恪太子莊恪陵

古華胥氏陵

唐太宗昭陵

漢太上皇陵

後魏孝武帝孝陵

唐睿宗橋陵

玄宗泰陵

憲宗景陵

穆宗光陵

讓皇帝惠陵

唐髙宗幹陵

僖宗靖陵

西魏文帝陵

後周文帝成陵

唐中宗定陵

代宗元陵

順宗丰陵

文宗章陵

懿宗簡陵

景皇帝永康陵

髙祖獻陵

敬宗莊陵

武帝端陵

漢昭帝趙太后云陵

唐徳宗崇陵

宣宗貞陵

肅宗建陵

周幽王陵

漢許後小陵

秦莊襄王壽陵

隋文帝秦陵

宇文陵

吳妃陵

冡

賈大夫冡

荊軻冡

燕子冡

賀若婦冡

馬冡

墓

邴吉墓

蕭望之墓

唐杜如晦墓

顏師古墓

王君奐墓

渾瑊墓

樗裏子墓

周太公墓

周公墓

漢蕭何墓

曹參墓

張良墓

楊雄墓

李夫人墓

霍去病墓

衛靑墓

蘇武墓

秦始皇太子扶蘇墓

後漢馮衍墓

唐贈太尉叚秀實墓

僧一行葬塔

漢陳平墓

後秦二主墓

唐西平王李晟墓

周柱下史老子墓

商妲己墓

王翦墓

唐李光弼墓

秦相範睢墓

漢周勃墓

漢樊噲墓

韓信墓

撥川王墓

唐郭敬之墓

李抱玉墓

紀異

梓樹

忖畱神

山鬼

石雞

哭泉

禦衣舞

藻簾

積憂

磨刀劍

刼灰

報珠

忍寒暑

天狗星

椽化龍鳳

蜚簾銅馬

屍香

授五行

茅狗

斄亭

鸞歌舞

銅龍吐酒

屐長七尺

長樂宮鬼

慶山

玉魚

僊方

魚龍飛動

黑气

舞馬

澄水帛

相汗

鳥鼠同穴

鬼市

龍行成山

社樹

幹湫

蟠龍石

飛魚

仙蛻骨

僊蛻石

辧惑

蝦蟇陵

韓信冡

司馬冡

陽甲城大

十姨廟

小兒原

武底倉

百家神

炭谷

尖角裏

畱手足

飲渭水

石鯨鳴吼

﹝虫葛﹞燭

鴈塔影

日月精

布漆

灰中經

音聲樹

蠒耳羊

數目故事

三朝

三輔

三秦

三館

三軍

三川

三小川

四關

五陵

五府

六爻

六軍

左右六軍

八街九陌

八水

八百里

九市

九府

十一里

十二門

十二廏

二十四獄

百二山河

卷九

勝遊

三川

樊川

�商水

下杜城

何將軍山林

韋曲

韓莊

鄭莊

龍堂

杏花平龍泉

牛頭寺

華嚴寺

杜家灣韋曲

範公王居

澄衿院

元莊

淸閣

毿家庵

王駙馬林泉

白氏莊

杜曲

姜保

興教寺

玉峯軒

龍泉寺

三像院

蓮花洞

道安洞

胡相別墅

廉相泉園

趙氏別墅

歸潛洞

趙公泉

李氏牡丹園

禦宿川

南五臺圓光寺

百塔

翠微宮

艸堂

重云寺

紫閣山

羅漢山寺

丰徳禪寺

云感寺

廣惠公祠

石鱉谷

太一谷

子午谷

蒙溪

幹湫

�嘉川

鳴犢鎭

員莊

湧珠泉

龍首堰

神谷

華淸宮

老君殿

七聖殿

長生殿

明珠殿

四聖殿

玉女殿

飛霜殿

功徳院

禦湯九龍殿

筍殿

朝元閣

重明合

集靈臺

望京樓

瑤光樓

觀風樓

闘雞殿

按歌臺

舞焉臺

羯鼓樓

斜陽樓

烽火樓

老母殿

王母祠

丹霞泉

飲鹿槽

荔枝園

梨園

金沙洞

連理木

雙皂角

輦道

牡丹溝

芝蘭谷

玻瓈碑

雜題

渭城朝雨

樊川晚浦

曲江春早

興慶夜月

鴈塔題名

杏園錫宴

紫閣丹靑

輞川疊嶂

玉案行雲

太白山

髙觀潭

磻溪

柳塘

卷十

石刻

周石鼓文

秦武王羽陽宮瓦銘

秦祀大沈久湫文

秦繹山碑

漢西嶽石闕銘

漢大尉楊振碑隸書

漢沛相楊君碑

漢髙陽令楊君碑

漢繁陽令楊公碑

魏大饗記殘碑

石經

石經音釋

孝經臺唐明皇八分書

孔子廟堂碑

顏氏家廟碑

大達法師玄祕塔銘

大智禪師碑

唐三藏聖教序

遺教經

金剛經碑

金剛經碑唐武敏之正書碑

道因法師碑

西京千福寺多寶塔感應碑

唐三藏和尙不空碑

唐千福寺楚金禪師碑

唐李氏遷先塋記

唐李氏三墳記

唐贈大保郭敬之廟碑

禦史臺精舍碑

禦史臺精舍碑

唐太保昭武公李抱玉碑

唐左神策紀聖徳碑

唐右神策軍碑

唐三藏聖教序

唐九成宮醴泉銘

唐從幸九成宮

唐昭陵刻石文

唐昭陵六馬贊歐陽詢八分書

唐西平郡王李晟神道碑

唐贈太尉叚秀實神道碑

唐贈左散騎常侍楊﹝王易﹞先廟碑

唐西平郡王李晟先廟碑

唐贈太傳歧國公杜佑家廟碑

唐令狐楚先廟碑

唐柳州剌史柳宗元碑

唐贈司空杜如晦碑

唐贈吏部尙書蕭灌碑

唐誠節馮昭泰碑

唐請立馮公碑表

唐贈太保郭敬之碑

唐貞順皇后武氏碑

唐咸宜公主碑

唐旌儒廟碑

唐尙書省郎官廳石記

唐張旭艸書千文

祭伯父豪州剌史文

唐薦福寺

唐花萼樓火余碑

秦相樗裏子墓碣

唐升玄劉先生碑

唐玄度十體書

唐顏魯公坐位帖

唐阿彌陀經暢整書

唐一行禪師塔碑

張說題玄宗禦書記

後魏溫泉銘

唐溫泉碑

隋智永禪師眞艸千文碑

唐懷素律師聖母帖

唐臧氏紏宗碑

唐贈工部尙書臧懷恪碑

貞節東莞人官至右武衛大將軍贈工部尙書碑

唐羽林大將軍臧懷亮碑

唐左武衛中郎將臧希忱碑

唐贈楊州都督臧希晏碑

唐贈榮州剌史臧公碑

唐果毅都尉臧崇碑

唐報本寺碑

唐牛頭山七祖徧照禪師碑

隋眞寂寺碑

唐淨住寺釋迦文賢刼千佛像記

唐信行禪師碑

唐圭峯定慧禪師碑

唐大淸宮道藏經目錄碑

唐華山石闕題名

唐顏魯公題名

唐修漢未央宮碑

晉王羲之筆陣圖新說

晉謝靈運艸書帖

唐張長史肚痛帖

唐邠國公修功徳銘

唐金蘭帖

唐華淸宮津陽門詩碑

唐幵府君神道碑

唐韋皇后碑

唐華淸宮三十韻詩

唐昌黎五箴

唐順陵碑

唐三藏法師玄奘塔碑

宋新修秦始皇帝廟碑銘

宋新修漢文帝廟碑

宋大觀聖作碑

宋賜辟雍詔

宋幸學禦筆手詔

宋重修文宣王廟記

宋京兆府移文

宋建學勑

宋府學移石經碑記

宋永興軍創修府學記

宋永興軍府學開泮水記

宋教興頌

京兆府小學規

宋三體陰符經

宋興慶池禊宴詩碑

宋十八體篆額

宋武功遊師雄墓志

宋鳳翔八觀

杜甫漫興九首

宋綠野亭記

慈恩鴈塔

唐人登科燕集

金重修府學碑

金京兆

半宮登科記

金修府學教養碑

金府學創建題名記

金京兆府重修府學記

大元京兆府重修文宣王廟記

皇子安西王盛徳之碑

皇子安西王文廟釋奠記

大元創建甘河遇仙宮記

大元京兆玄都萬壽宮記

大元重修終南山重陽萬壽宮記

大元陜西創建三皇廟碑

大元重修磻溪成道宮記

大元京兆咸寧縣南坊重修大古觀記

大元中書丞相胡公神道碑

大元嘉議大夫提典司天臺張公神道碑

金朝列大夫武騎尉賜紫金魚袋文儒武君墓碑

大元中順大夫西蜀四川道提刑按察副使宋鑑山先生神道碑

大元故資政大夫中書左丞贈光祿大夫中書右丞忠宣公神道碑

大元修郭令公廟碑並第十九代孫奉訓大夫故知寧海州郭侃碑

類邊長安志

﹝元﹞駱天驤纂修

引雍之長安其來久矣乃古之鄕聚名在丰鎬間周秦時已有之李善西都賦注漢髙帝都關中築宮城擇嘉名可長安於子孫故曰長安城可長樂於宮室曰長樂宮長安之名自此始著宮室記曰秦之咸陽北至九山

南至南山東至河西至汧離宮別館相望聯屬木衣梯繡土被朱紫宮人犬馬不移樂不攺懸窮年忘歸猶不能徧至漢武廣開上林苑中有三十六宮二十二觀秦之故宮莫不增葺秦迄今寥寥千五百載兵火相焚蕩宮闕古迹十亡其九僅有存者荒臺廢苑壞址頹垣禾黍離離難以詰問故老相傳名皆訛舛如秦莊襄王陵爲韓信冢漢長安城爲陽甲城隋太極殿基爲走馬樓董仲舒墓爲蝦蟇陵漢武太一谷爲炭谷唐興慶宮爲九龍池𨿽有舊記各紀一時之事其

公革玄換之名各不同宋敏求編長安志自周秦至唐宋唐京兆府管二十三縣宋永興軍領十三縣華耀幹三州鳳翔一府闕商同二州華止有渭南蒲城兩縣祋祤一名今爲三縣漆沮二水同爲一河漆出耀州俗號石州河至櫟陽南交口合渭沮出同州號洛河三合口合渭相去百餘里爲漆沮一河其故事散布州縣難以檢閱僕家本長安幼從鄕先生遊兵後關中前進士碩儒故老猶存百人爲士林義契耆年文會講道之暇遠遊樊州韋杜近則鴈塔龍池其周秦漢唐遺址無不登覽或談故事或誦詩文僕每從行故得耳聞目覩每有闕疑再三請問聖元皇子安西王胙土關中至元癸酉創建王府選長安之勝地王相兼營司大使趙以僕長安舊人相從徧訪周秦漢唐故宮廢苑遺蹤故迹自丰鎬阿房未央長樂太極含元興慶魚藻靡不登歷是以長安事迹足履目見之熟從心之際每患舊志散漫乃剪去繁蕪撮其樞要自漢晉隋唐宋金迄皇元更攺府郡州縣引用諸書檢討百家傳記門分類聚並秦中古今碑刻名賢詩文長安景題及鴻儒故老傳授增添數百餘事裒爲一集析爲十卷目之目曰類編長安志覽之者不勞登涉長安事迹如在目前豈不快歟然老眼昏花中間多所脫略訛錯更竢好古愽雅君子攺而正之元貞丙申中元日藏齋遺老駱天驤引

序長安古都會也自周秦漢魏已降有國者多建邦於此所以山川之形勝宮室之佳勝第宅之淸勝丘陵之名勝爲天下冣以其歷代

公革之不同玄換之或異有好事者爲書以志之如三輔黃圖三輔決錄西京雜記關中記景龍文館記等書或失之於繁或失之於簡莫如長安志之詳且盡也然或問一山一水一臺一榭茫然莫之能對良由卷軸之多分布散亂未能詳涉而徧窺也學者病之藏齋先生駱公飛卿辭聲利而遠市朝老於翰墨者也讀書樂道之餘取長安舊志前後二十卷十餘萬言門分而類別之使水能會涇渭灞滻之名山能萃太華終南之秀凡都邑宮觀丘陵墳衍沿革興廢之名賢豪居處之迹士夫經行之地儁乂題品之文又注於下棊布星分若网在綱有條而不紊書成或病其碎愚曰世之類書多矣如儀禮則指某事而必其窮源通典指某事必盡其要通鑑事總韓柳文類皆此意也儻人物混則孰能辧夷夏之殊五榖雜則孰能辧菽麥之異且志曰方以類聚物以羣分不如是則不能成治道而贊化育也物且如是書何不然若鋟木以行使遊秦者不勞登涉而知地理之詳未至秦者得觀此書目下長安宛在目前矣又不可謂秦無人焉大徳戊戌淸明後二日安西路儒學教授鹿溪賈有彧文裕序九丘有書九州島有貢地理有志寰宇有記皆四海之學也或有山崩川移陵遷谷變歷代

公革隨時廢興所以不能必其主名儻非識究堪輿學探今古至有皓首弗克致其知者方輿𨿽未徧覽而所居鄕國懵然未知可乎哉京兆教授駱飛卿長安故家也嘗集先儒舊志並古人詩文從遊前輩周訪鄕老其所得者具載無遺目曰類編長安志而廢殿荒陵離宮別館城郭之損益州郡之變更脫遺者增補訛舛者訂定駱公自序已詳之矣玆不必云較之舊志一完書爾長安古都會也是編一出或平居暇日披翫於幾硯之間其周秦漢唐遺蹤故實弗符諮訪一一可知足迹未及如在目前使居是邦者胸中了然問無不知亦士君子之一快也駱公用心仁矣大徳戊戌夏四月中澣日前翰林直學士太中大夫安西路總管兼府尹諸軍奧魯管內勸農事山木老人王利用序

類編長安志證題引用諸書尙書毛詩毛萇注周禮春秋左氏傳春秋公羊傳春秋呂氏傳春秋元命苞春秋說題辭禮記秦始皇本紀史記西漢書東漢書漢志續漢書漢百官志續漢書郡國志漢宮儀漢武帝故事漢武帝內傳漢書五行志漢書訓纂漢宮殿疏漢官解詁後漢杜篤論魏志晉書南史北史隋書隋志史傳隋唐嘉話唐書唐實錄貞觀正要唐余錄唐逸史唐雜記唐會要唐六典天寶遺事明皇雜錄唐史拾遺開元實錄祿山故事羯皷錄太眞外傳五代史資治通鑑元和郡縣圖周地圖開山圖二禮圖舊圖儀周舊圖經舊圖經元和郡縣圖志長安圖三輔黃圖班孟堅西都賦張平子西都賦潘嶽西徵賦三國誌魏王秦括地誌陸長源辧疑志郊祀志長安志十道志郡國志溝洫志地理誌九域志宋敏求長安志羽獵賦李肇翰林誌戴延之西徵記太平寰宇記皇甫謐帝王世記輦下歲時記王褒云陽宮記兩京道裏記郡國縣道記景龍文館記太康地裏記裴秀雍州記西京雜記東觀奏記禦史臺記大業拾遺記三秦記秦中記方輿記關中記長安記兩京記風土記廟記陵記京城記洞冥記英雄記太平廣記咸陽記通靈記城南記王嬰古今通論桓譚雜論皇甫謐髙士傳洪範五行傳叔孫通傳穆天子傳劉屈牙

廠毛傳匈奴傳王莽傳鄒陽傳烈士傳霍光傳賈誼傳列仙傳外戚傳馬周傳孔光傳袁盎傳東城父老傳尹先生內傳封演見聞錄三輔決錄春明退朝錄阿房宮錄松牎雜錄劇談錄譚賓錄雍錄幽明錄異聞錄鑑誡錄敍聞錄盧氏雜說東方朔說婁敬說田肯說張良說蘇秦說駱氏新說後魏地形志上杜賦含元殿賦杜工部詩劉禹錫詩白居易詩杜牧之詩歷代諸公詩顏師古注臣瓚注應劭注蘇林注孟康注鄭玄注晉灼注張栺注皇覽注張晏注李奇注杜預注李巡注水經注李善文選注地裏叢編杜陽編十六國春秋竹書紀年李肇國史補酈元水經注三輔故事酉陽雜俎禮閣新儀三輔會要譙周法訓五經要義許愼說文虞喜志林鄴都故事朝野僉載唐畫斷漢舊儀百官表白虎通風俗通山海經援神契通典摭遺淮南子六臣文選園苑疏類編長安志證題

類編長安志卷之一京兆路儒學教授駱天驤纂編開成路儒學教授薛延年校正

雜著

總敍長安【古鄕聚名】厥壤肥饒四面儉固被山帶河外有洪河之險西有漢中巴蜀北有代馬之利所謂天府陸海之地也乃尙書禹貢雍州之域堯封后稷於﹝左牙右廠來﹞【者邰今武功縣】舜置十二牧雍其一也又公劉居豳今邠州大王徙郊【今鳳翔府】及文王作豊【今鄠縣豊邑鄕】武王治鎬【顏師古曰昆明池北鎬池是】雍州爲王畿平王東遷以岐豊之地賜秦襄公至孝公始都咸陽始皇並天下置內史以領關中項籍殺子嬰分其地爲三封章邯爲雍王都廢丘【今興平縣】司馬欣爲塞王都櫟陽【今櫟陽縣】董翳爲翟王都髙奴【今延州鄜城縣】謂之三秦漢髙祖元年更雍州爲渭南郡五年髙祖在洛陽從婁敬說始都之九年罷渭南郡復爲內史景帝分置左右內史此爲右內史武帝太初元年攺內史爲京兆尹以渭城以西屬右扶風長安以東屬京兆尹長陵以北屬左馮翊以輔京師謂之三輔又置三輔中輔理華陰左輔理髙陵右輔理郿兼三都尉亦曰六輔王莽纂漢分長安城旁六卿置帥各一人分三輔爲六尉郡更始元年三輔各復其舊光武都洛陽以關中地復置雍州尋復置司隸校尉統三輔如舊獻帝以董卓遂徙都魏文帝攺京兆尹爲太守馮翊扶風各除左右仍以三輔屬司隸晉省司隸爲長安置雍州統七郡【京兆馮翊扶風安定始平北地新平】州治京兆郡惠帝永安元年張方刼帝幸長安光照元年六月還洛陽湣帝之後劉聰劉曜石勒【符健】堅姚萇相繼竊取之復置雍州健置司隸校尉堅分司隸爲雍州分京兆爲咸陽郡【萇攺長安曰常安】萇孫泓爲劉裕所滅東晉復置雍州及京兆郡尋爲赫連勃勃所破遣子璝鎭長安號曰南臺後魏大武始光元年破赫連昌以其地置秦雍南秦三州雍治京兆秦治天水南秦治伏羗雍州領京兆馮翊扶風咸陽北地等五郡三十一縣京兆郡領縣八【長安杜城鄠山北新豊覇城陰盤藍田】孝武永熙三年自洛遷都長安號西魏復置京兆尹後周與隋因之開皇三年自漢長安故城東南移二十一里遷都龍首川攺京兆尹爲雍州大業三年攺州爲京兆郡統縣二十二唐武徳元年復爲雍州以古雍州之地分爲關右隴石二道後攺爲關內道三年分武功好畤盩厔扶風四縣置稷州分溫秀石門二縣置泉州貞觀元年廢稷州以武功好畤盩厔來屬十七年廢宜州以華原同官二縣來屬天授元年攺雍州爲京兆郡其年復爲雍州二年分始平武功奉天盩厔好畤等縣復置稷州分云陽涇陽醴泉三原富平美原等縣置宜州大足元年廢鴻宜鼎稷四州以始平等一十七縣來屬開元元年攺雍州爲京兆府天寶元年以京城爲西京京兆府領縣二十三二年置十五道采訪爲京畿道至徳二載曰中京元年建五月停京名尋曰上都天佑元年昭宗東遷於洛降爲估國軍黃巢寇長安焚毀宮室逮盡許公韓建棄舊城去郭城因子城築今京兆府梁開平元年攺府曰大安二年攺軍曰永平後唐同光元年復爲西京府曰京兆晉天福元年攺軍曰晉昌漢幹佑元年攺軍曰永興其府名皆仍舊宋亦曰京兆永興軍金初分陜西爲五路京兆爲陜西東路初管五州十二縣貞佑管八州十二縣聖朝初仍舊至元十四年降三州爲縣又並四縣攺京兆爲安西府管五州十一縣自周秦歷漢晉西魏後周隋唐爲帝都以爲奧區神皐之地信乎

分野禮保章氏以星辧九州島之地所封之域皆有星分在天官書東井與鬼爲雍州之分兼得趙魏之交漢書地裏志曰自東井十六度至柳八度爲鶉首於辰在未秦之分也廣雅曰北斗樞爲雍州尙書禹貢黑水西河惟雍州【西據黑水東距西河】弱水旣西涇屬渭汭漆沮旣從酆水攸同【言三水同】荊歧旣旅【旅謂可祭也】終南惇物至於鳥鼠【謂終南惇物二山西物出至於鳥鼠山也】原隰厎績至於豬野【言原隰皆可致功今武威郡始減縣卽豬野】三危旣宅三苗丕敍【三危山名言可居也三苗卽有苗氏爲亂徙長沙間皆大得其次序】厥土黃壤厥田惟上上浮於積石至於龍門會於渭汭周禮職方正西日雍州其山鎭曰嶽山藪曰弦蒲川曰涇汭浸曰渭洛其利玉石兼得禹貢梁州之地周自武王克商都酆鎬則雍州爲王畿及秦孝公作爲咸陽築冀闕徙都之故謂之秦川亦曰關中按三輔黃圖曰始皇表河以爲秦東門表汧以爲秦西門故賈誼過秦云踐華以爲城又班孟堅西都賦曰左據函谷二崤之阻表以太華終南之山右界褒斜隴首之險帶以洪河涇渭之川張平子西京賦曰廣衍沃野厥田上上寔爲地之奧區神皐

土產周禮職方氏雍州其利玉石其人三男二女畜宜牛馬榖宜黍稷漢書地理誌曰雍州有鄠杜竹林南山檀柘號稱陸海爲九州島膏腴【師古曰言其地髙陸而饒物產如海之無所不出故云陸海腹之下肥曰腴故取論云】班孟堅西都賦曰陸海珍藏藍田美玉竹林果園芳艸甘木郊野之富號爲近蜀【盩厔產芎藭白芷烏頭澤瀉三稜華原芍藥赤石脂甆器華原石】

土貢禹貢雍州厥貢球琳瑯玕唐十道圖貢隔紗鞾氈粲艸席酸棗仁地骨皮藕粉葛粉櫻桃紫稈粟大小麥麵晉天福中並停今止貢酸棗仁地骨皮克正旦庭實其外歲貢興平酥咸陽梨不列方物貨殖傳曰關中由汧雍以東至河華膏壤沃野千里自虞夏之貢以爲上田

風俗漢志曰秦有四塞之固昔后稷封﹝左牙右廠來﹞公劉處豳大王徙郊文王作酆武王治鎬其民有先王遺風好稼穡務本業故豳詩言農桑衣食之本甚備始皇之初鄭國穿渠引涇水漑田沃野千里民以富饒漢興立都長安徙齊諸田楚昭屈景及諸功臣於長陵後世世徙吏二千石髙訾富人及豪桀並兼之家於諸陵蓋亦以彊幹弱支非獨爲奉山園也是故五方雜錯風俗不純其世家則好禮文富人則商賈爲利閭裏豪傑則遊俠通奸瀕南山近夏陽多阻險輕薄易爲盜賊常爲天下劇又郡國輻

奏浮食者多民去本就末列侯貴人車服僣上眾庶放效羞不相及嫁娶尢崇侈美送死過度故漢時京輔稱爲難理又隋書地理誌曰京兆王都所在俗具五方人物混淆華戎雜錯去農從商爭朝夕之利遊手爲事競錐刀之末貴者崇侈靡賤者薄仁義豪彊者縱橫貧窶者窘蹙桴皷屢驚盜賦不禁此乃古今之所同風也春秋說題辭曰秦金精堅故秦俗亦堅詩捨神霧曰秦地處仲秋之位男儒弱女髙暸【暸明也落消反】白色身音中商其言舌舉而仰聲淸而揚

雍州尙書禹貢曰黑水西河惟雍州厥貢惟球琳瑯玕浮於積石至於龍門西河○爾雅曰河西曰雝州注自西河至黑水疏李巡曰河西其气蔽壅厥性急凶故曰雍雍壅也兼得梁州之地西北之位陽所不及陰壅也【晉太康地記曰以其四山之地故以雍名焉亦謂西北之位陽所不及陰气壅閉也】○春秋元命苞曰東井鬼星散爲雍州分爲秦國東距殽阪西有漢中南含髙山北阻居庸雍壅也得東井動深之萌其气險也○春秋文耀鉤田華岐以北龍門積石南至三危之野雍州也屬魁星○釋名曰雝州在四山之內雝翳也應劭注漢書曰四面積髙曰雍【郊祀志自古以雍州積髙神明之襖故立畤郊上帝】○呂氏春秋曰西方爲壅州○晉摯虞雍州詩曰於皇先王經啟九有有州惟雍居京之右土載奧區山苞神藪嘉生惟繁庶類伊阜悠悠州域有華有戎外接皮服內捨歧豊周餘旣沒夷徳未終莫不慕義易俗移風○漢楊雄雍州箴曰黑水西河橫截昆侖邪指閶闔晝爲雍垠上侵積石下礙龍門蓋安不忘危盛不諱襄牧臣司雍敢告綴衣

京都春秋公羊傳曰京師者天子之居也京者大也師者眾也天子之居必以眾大之辭言之○釋名云都者國君所居人所都會也邑猶俋聚會之稱也○尙書大傳曰十邑爲都○周禮曰四縣爲都又曰距國五百里爲都○春秋左氏傳曰邑有先君宗廟之主曰都○白虎通曰京都者何謂也千里之邑號也明什倍諸侯法日月之俓千里或曰夏邑殷爲商邑周爲京都○譙周法訓曰王者居中國何也順天之和而同四方之統也○帝王世紀曰古公亶父是爲大王以修徳爲百姓所附止於岐山之陽邑於周地始攺國曰周築城郭立宗廟設官司卽詩所謂乃召司空乃召司徒俾立室家其繩則直作廟翼翼築之登登削屢馮馮者也周道之端蓋自此始史記婁敬說髙祖曰秦地被山帶河四塞以爲固卒然有急百萬之眾可具也因秦之故資甚美膏腴之地此所謂天府者也陛下入關而都之山東𨿽亂秦之故地可全而有也夫與人鬭不搤其骯【張晏曰脫喉嚨也】拊其背未能全其勝也今陛下入關而都接秦之故地此亦搤天下之骯而拊其背也髙帝問羣臣羣臣皆山東人爭言周王數百年秦二世卽亡不如都周上疑未能決及畱侯言之上卽日車駕西都關中賜敬姓劉氏拜卽中號奉春君漢書張良說髙祖曰雒陽𨿽固其中小不過數百里地薄四面受敵此非用武之國夫關中左殽函右隴蜀沃野千里南有巴蜀之饒北有胡苑之利阻三面而固守獨一面東制諸侯安定河渭漕挽天下西給京師諸侯有變順流而下足以委輸此所謂金城千里天府之國劉敬說是也於是上卽日駕西都關中後漢杜篤論都賦夫大漢之盛代藉雍土之饒得禦外理內之術孰能致功若斯創業於髙祖嗣傳於孝惠徳隆於太宗財衍於孝景威盛於聖武政行於宣元侈極於成哀祚缺於孝平傳代十一歷載三百徳襄而復盈道微而復彰皆莫能遷於雍州而背於咸陽宮室寢廟山陵相望髙顯弘麗可思可榮羲農已來無玆著明天雍州本帝皇所以育業覇王所以衍功戰士角難之場也

京兆尹春秋傳曰周公相王室以尹天下【尹正也】通典曰周官有內史秦因之掌治京師漢景帝二年分置左右內史武帝太初元年更名京兆尹【張晏曰地絕髙曰京左傳曰莫之與京十億曰兆尹者正也大眾所聚故曰京兆】秩二千石銀印靑綬進賢兩梁冠絳朝服佩水蒼玉與左馮翊右扶風是爲三輔理長安城中後漢都洛陽置河南尹以三輔陵廟所在不攺其號但減其秩與太守同漢書曰趙廣漢字子都涿郡人爲京兆尹以和顏接士其尉薦待遇吏殷勤甚備事推功善歸之於下曰某掾卿所爲非二千石所及行之發於至誠吏見者皆書寫心腹無所隱匿咸願爲用僵僕無所避又曰廣漢爲人彊力天性精於吏職見吏民或夜不寢至旦尢善爲鉤距以得事情【蘇林曰鉤得其情使不得去晉灼曰鉤致也距閉也使對者無疑若不問而自知眾莫覺所由以閒其術爲距也師古曰晉說是也】鉤距者設如欲知馬價則先問狗次問羊又問牛然後乃馬參伍其價以類相準則知馬之貴賤不失實矣郡中盜賊閭裏輕俠其根株窟穴所在及吏受取請求銖兩之姧皆知之長安少年數人會窮裏空捨謀共刼人坐語未訖廣漢使吏捕治具服廣漢爲京兆尹廉明威制豪彊小民得職百姓追思歌之至今又曰張敞字子髙守京兆尹自趙廣漢誅後比更府尹皆不稱職京師寢廢長安市偸盜尢多百賈苦之敞旣視事求問長安父老偸盜酋長數人居皆溫厚出從童騎閭裏以爲長者敞皆召見責問因貫其罪把其宿負【師古曰貫緩也把執持也音布馬反】令致諸偸以自贖偸長曰今一旦召詣府恐諸偸驚駭願一切受署【師古曰自言願權補吏職也】敞皆以爲吏遣歸休置酒小偸皆來賀飲醉偸長陰以赭污其衣裾【師古曰赭赤土也】吏坐門問赭污者輒取之一日捕得數百人由是抱皷希鳴市無偸盜又曰敞爲京兆朝廷每有大議引古今處便宜公卿皆服敞無威儀時罷朝會過走馬章臺街【孟康曰在長安中臣贊曰在章臺下待】使禦吏駈自以便面【師古曰便面所以障面蓋扇之美也】拊馬又爲婦畫眉長安中傳張京兆眉憮【應劭曰憮大也孟康曰憮音詡北方人謂媚好爲詡畜】有司以奏上問之對曰臣聞閨房之內夫婦之私有過於畫眉者上愛其能弗備責也然終不得大位爲京兆尹九年與楊惲厚坐惲大逆誅又曰王駿爲京兆尹成帝欲大用之故試以政事先是京兆有趙廣漢張敞王尊王章至駿皆有能名京師稱曰前有趙張后有三王后漢書曰延篤字叔固及邊鳳皆爲京兆尹並有能名語曰前有張趙后有邊延張趙卽趙廣漢及張敞也魏志曰鄭渾字文公爲京兆尹渾以百姓新集爲制移居之法使兼復者與單輕者相伍溫信與孤老爲比動稼穡明禁令以發姦者由是民安於農而盜賊息李爕別傳曰爕字徳公京兆人拜京兆尹吏民愛敬乃作歌曰我府君道教舉恩如春威如虎愛如母訓如父後周陸遙爲京兆尹都界有承生數子經句而死其家又有豶遂乳養之諸豚賴之以活時論以逞仁政所致唐源乾曜爲京兆尹政存寬簡黎幹爲京兆尹嚴肅爲治人頗便之李勉大歷二年拜京兆尹政尙簡肅時宦官魚朝恩爲觀軍容使仍知國子監事前尹黎干求媚於朝恩每候其將至監則盛設酒饌爲數百人之餼傾府之吏以辦之及勉蒞職旬月朝恩入監府吏莫至先置者請於勉勉曰軍容使判國子監勉候於太學軍容固宜具主禮勉官忝京尹軍容儻惠顧至府豈不敢飭蔬饌乎朝恩深禦之自是不復至太學矣吳湊貞元十四年爲京兆尹是夏旱榖賁人多流亡京兆尹韓皐以政事不理黜之上召湊自右金吾衛大將軍面拜尹卽日令視事經宿方下制逾月湊論奏掌閒廏瀇騎飛龍內園芙蓉園及禁軍諸司等使雜供手力資課大多量宜減省從之湊孜孜爲治以勤儉爲務人樂其政庶務咸舉奏罷宮市等人頗便之甞於官街樹槐及湊卒民指樹而懷之許孟容元和四年爲京兆尹有左神策軍吏李昱假長安富人錢八千貫三歲不償孟容遣吏收捕械系克日命還之且曰不及期當死自興元以後禁軍中有功軍士益橫府縣不能制孟容剛正不懼以法治之一軍盡驚冤訴於上立命中使宣旨令送本軍孟容系之不遣中使再至乃執奏云臣誠知不奉詔當誅然臣職司輦轂合爲陛下彈抑豪彊錢未盡輸昱不可得上嘉其意乃許之自此權右斂迹孔戢爲京兆尹時旱禱於曲江是夕大雨韓愈長慶三年四月爲京兆尹兼禦史大夫勑特放臺參以後不得爲例崔珙開成二年爲京兆尹時京畿旱奏滻水入內者十分請減九分以賜貧民漑田從之薛元賞會昌中爲京兆尹武宗謂宰相曰元賞威風甚嚴惟屬軍者卽令守取勑文李徳裕奏京尹若非陛下假借與之作主則無由爲得帝曰灼然柳仲郢歷京兆河南尹以寬理周郊人或謂與西府之政有異爲疑仲郢曰輦轂之下彈壓爲先他郡皆宜以惠養爲本韋澳大中十年爲京兆尹故事京兆尹在私第但奇日入府偶日入

虎院至是賜度支錢二萬貫令造廨宅始命尹不得離府澳公正方嚴吏不敢欺委長安尉李信主其事營創府捨極一時壯麗復進羨緡澳連書信兩上下考

府縣官唐肅宗元年建寅月勑京兆府縣官多被諸使奏請避難就易殊非奉公自今後諸使諸司諸州攺官充判官支使隨身駈使等準舊勑不得放去廣徳二年三月勑中書門下及兩省五品以上尙書省四品已上諸司正員三品已上諸王駙馬中周已上親及女壻不得任京兆府判司畿令赤縣丞簿尉長慶二年閏十月中書門下奏伏以所立堤防止緣權要今一槪防閒事誠太過今後請應宰臣左右僕射禦史大夫中丞給事舍人左右丞諸司尙書侍郎度支鹽鐵使在城者並諸王駙馬周已上親並女壻外甥請準前後勑不得任京兆府判司次赤畿令簿尉其餘官不在此限從之大中元年九月中書門下奏京兆府判司及兩縣簿尉帶諸司職事伏以列官分職各有司存苟或侵踰則乖彜憲近府判司及兩縣簿尉多系諸司職掌遂使額外假攝一人兼判數曹易爲因循難以責辦臣等商量自今以後諸司職掌攺除集賢史館弘文館外並不得帶府判司及兩縣簿尉仍每館不得過一員其見在諸司克職者諸勒歸司從之

四至東至南京一千二百七十里

東至西京八百五十里東至華州一百八十里

東南至商州二百六十五里南取庫谷路至金州六百八十里

西南至洋州六百四十里正西微北至鳳翔府三百一十里

西北至邠州三百里北至坊州三百五十里

正東微北至同州二百五十里北至耀州一百八十里

管治郡縣

漢【攺內史爲京兆尹】京兆尹領十二縣

戶一十九萬五千七百二十長安新丰船司空藍田華陰鄭湖下邽南陵奉明霸陵杜陵左馮翊領二十四縣

戶二十三萬五千一百一十髙陵櫟陽翟道池陽夏陽衙

粟邑谷口蓮勺【音輦酌】鄜

頻陽臨晉重泉合陽祋祤武城沈陽襄徳徵

云陵萬年長陵陽陵云陽右扶風領二十一縣

戶二十一萬六千三百七十七渭城槐裏鄠

盩厔

牙廠來

郁夷美陽郿

雍漆

栒邑隃麋陳倉杜陽汧

好畤虢

安陵茂陵平陵武功

後漢京兆尹治十城

戶五萬三千三百九十長安霸陵杜陵鄭

新丰藍田長陵商

上洛陽陵左馮翊治一十三城

戶三萬七千九十髙陵池陽云陽祋祤頻陽萬年蓮勺重泉臨晉合陽夏陽衙

粟邑右扶風治十五城

戶一萬七千三百五十二槐裏安陵平陵茂陵鄠

郿武功陳倉汧

渝麋雍

栒邑美陽漆

杜陽

晉京兆郡統九縣

戶九萬九千五百長安杜陵霸城藍田髙陵萬年新丰陰般鄭

馮翊郡統八縣

戶八萬七千七百臨晉下邽重泉頻陽粟邑蓮勺合陽夏陽扶風郡統六縣

戶二萬三千池陽郿

雍

汧

陳倉美陽安定郡統七縣

五千三百戶臨涇朝那烏氏都盧鶉觚陰密西川北地郡統二縣

戶二萬二千六百泥陽富平始平郡統五縣

戶一萬八千戶二千七百漆

汾邑鄠

朋

城

隋京兆郡統二十二縣

戶三十萬八千四百九十九大興長安始平武功盩厔醴泉上宜鄠

籃田新丰華原宜君同官鄭

渭南萬年髙陵三原涇陽云陽富平華陰

唐【開元元年爲府】京兆府管二十三縣

戶三十六萬二千九百二十一萬年長安咸陽興平云陽涇陽三原渭南昭應髙陵同官富平藍田鄠

奉天櫟陽好畤武功醴泉奉先華原盩厔美原

宋京兆府治十三縣

戶五萬二千七百二十萬年長安鄠

藍田咸陽醴泉涇陽櫟陽髙陵興平臨潼【唐昭應縣大中祥符八年攺】武功幹佑耀州治七縣

戶一萬九千八百二華原富平三原云陽同官美原淳化【梨園鎭淳化四年升爲縣】幹州治三縣

戶九千三百七十一

奉天好畤永壽【古豳國之地唐縣】華州治二縣渭南【戶五千六十三】蒲城【戶二萬九百八】鳳翔府盩厔戶五千四百五十三

金【新添】新說曰金初分陜西爲五路京兆爲陜西東路鳳翔爲陜西西路延安爲鄜延路慶陽爲環慶路臨洮爲熙河路京兆先管商華同耀幹五州十二縣貞佑元年分鳳翔郿縣盩厔來屬又攺韓城縣爲貞州郿縣爲郿州盩厔縣爲恆州始爲八州十二縣又置鎭防猛安千戶五十四寨以鎭西川五十四州京兆府尹兼統軍宣權元帥左都監爲軍民都總管縣令兼軍民鎭撫都彈壓陜西東路京兆都總管府管八州十二縣八州同州定國軍節度使管五縣華州金安軍節度使管五縣商州秦藍軍防禦使管四縣耀州感徳軍太守管五縣幹州威勝軍太守管五縣恆州太守管二縣

貞州太守管一縣郿州太守管二縣十二縣咸寧長安藍田臨潼櫟陽髙陵云陽涇陽咸陽興平鄠

幹佑【幹佑在山不立攺淸平鎭爲終南縣】

大元新說曰已下八州十二縣系聖朝

初管京兆路州縣至元十四年攺京兆府爲安西路總管府又降恆州復爲盩厔縣郿州爲郿縣禎州爲韓城縣並櫟陽入臨潼縣云陽入涇陽縣下邽爲渭南縣美原入富平縣好畤入醴泉縣今安西府見管五州一十一縣下列舊名取其易考【有並者下細注之】安西路總管府管八州十二縣

八州

同州同州按地理叢編戰國時屬秦項羽分屬塞國漢髙帝置河上郡景帝分爲左內史武帝攺爲左馮翊東漢因之魏除左字怛爲馮翊郡晉及元魏皆因之西魏攺曰同州天寶元年爲馮翊郡梁曰忠武軍宋太平興國七年升爲定國軍金爲定國軍節度使新說曰唐韻字注馮翊南有九泉同爲於一流故曰同州州境東至河中府七十里西至下邽縣一百里南至華州九十里

北至中部縣二百里管五縣馮翊朝邑白水澄城合陽

華州華州按地理叢編春秋屬晉戰國屬秦漢屬京兆尹弘農郡晉因之元魏置華山郡西魏攺華州隋初郡廢大業州廢屬馮翊郡唐武徳元年攺華州天寶元年攺華陰郡幹寧四年升徳興府梁爲感化軍後唐攺鎭國軍宋皇佑五年攺鎭潼軍金攺金安軍節度使州境東至潼關一百一十里西至臨潼縣界九十里南至秦嶺界八十里

北至白水縣界一百七十里管五縣鄭縣渭南蒲城華陰下邽【今入渭南】

商州商州按地理叢編春秋屬晉戰國屬秦西漢屬弘農郡東漢屬京兆尹晉爲京兆南郡後置上洛郡元魏因之西魏兼置洛州後周攺爲商州宋因之金攺商州爲秦藍軍防禦使州境東至內鄕縣界二百七十里西至藍田縣界一百二十里南至鶻嶺關一百八十里

北至華州界一百八十里管四縣上洛洛南丰陽上津

耀州耀州按長安舊志華原縣本漢祋祤縣景佑二年置屬左馮翊唐武徳三年立宜州大足元年廢州復爲華原縣隸京兆府天佑二年李茂貞僣行墨制攺耀州建義軍節度梁正明元年攺崇州後唐同光元年復爲耀州宋開寶五年升感義軍節度太平興國二年攺爲感徳軍金攺感徳軍太守新說曰華原東有明月山鑑山其光似鏡攺華原爲耀州州境東至蒲城縣界一百二十里西至淳化界八十里南至髙陵界八十里

北至坊州界九十里管五縣華原富平三原同官美原【今並入富平】

幹州幹州奉天縣本漢池陽縣晉屬扶風郡後魏爲咸陽郡唐髙宗幹陵所在置奉天縣興元元年徳宗出幸爲次赤幹寧三年置乾州梁乾化中升爲威勝軍後唐同光二年罷軍名復爲幹州隸鳳翔宋熙寧三年隸京兆永興軍金攺威勝軍太守州境東至興平界九十里西至邠州一百一十里南至盩厔七十四里北至淳化界一百二十里管五縣奉天武功醴泉永壽好畤【今並入醴泉】

恆州恆州盩厔縣漢舊縣也武帝置屬右扶風山曲曰盩水曲曰厔因以名之後魏太平眞君七年並入武功縣後周天和二年徒縣今鄠縣西北三十五里析雍州之終南郡於此置恆州建徳二年徙縣於今治天寶元年攺爲宜壽縣至徳二載復爲盩厔縣天福元年隸鳳翔府新說曰金貞佑元年隸京兆府攺爲恆州太守今爲盩厔縣州境東西七十一里

南北一百六十里餘一百步舊管一十七鄕三百二十五社今管二縣盩厔終南【今並入盩厔縣】

郿州郿州按地理圖經郿縣本漢之舊縣武帝置屬右扶風董卓之郿塢也本屬鳳翔府金貞佑元年隸屬京兆府升爲郿州太守我大元爲郿縣州境東西七十里南北五十里舊管五鄕一百八村管二縣郿縣柿林【今並郿縣】

楨州楨州按地理叢編本春秋時韓國戰國時屬秦西漢屬左馮翊宋屬定國軍今屬同州新說曰金貞佑元年攺升楨州太守今爲縣州境東西七十里

南北五十里管一縣韓城

十二縣

咸寧縣咸寧縣按舊長志本漢萬年縣三輔黃圖漢太上皇葬櫟陽北原起萬年陵因置萬年縣隋開皇年徙都大興城取萬年縣以配長安縣天寶七年攺萬年爲咸寧縣縣境東西五十七里

南北一百七十里七鄕管二百七十六村二里洪固鄕在縣南一十五里管村四十八貴冑裏龍首鄕在縣東一十五里管村三十五神鹿裏少陵鄕在縣南四十里管村四十八白鹿鄕在縣東南四十五里管村五十薄陵鄕在縣東三十五里管村三十六東陵鄕在縣東北三十五里管村四十苑東鄕在縣北二十里管村三十九

長安縣長安縣按漢書郡國志長安古鄕聚名史記秦始皇本紀王弟長安君成蟜將兵擊趙盧綰封長安侯髙帝爲長安城隋開皇三年遷都大興城取萬年配長安爲縣梁開平元年攺爲大安縣後唐同光三年復爲長安縣縣境東西四十里南北一百五十二里六鄕義陽鄕在縣西南二里管布政裏善政鄕在縣西北一十五里管安化裏同樂鄕在縣西南四十里管安寧裏丰邑鄕在縣西二十里管龍臺裏苑西鄕在縣北三里管崇徵裏華林鄕在縣南一十五里管居安裏

咸陽縣咸陽縣按周舊圖經咸陽本周王季所都孝公十三年於渭北城咸陽自汧隴徙都焉三秦記曰咸陽秦所都在九嵕山南渭水北俱陽之地故曰咸陽秦自孝公惠文悼武昭襄莊襄始皇胡亥並都之項羽屠咸陽焚宮室火不滅者三月今縣東二十里渭城卽故城武帝元封年移西二十里趍茂陵修便橋修咸陽關卽今之縣也縣境東西七十五里南北四十八里五鄕管五里河南鄕在縣南管資川裏平原鄕在縣北管平城裏安業鄕在縣北管介公里奉賢鄕在縣東北管奉城裏龍首鄕在縣西北管慶雲裏

臨潼縣臨潼縣按周地圖本驪戎國春秋晉獻公伐驪戎其後秦滅之爲驪邑漢書髙帝七年置新丰縣垂拱七年有山踴出攺慶山縣神龍元年復爲新丰縣開元二年玄宗每歲十月幸溫泉歲盡而歸以縣去湯遠天寶四載析新丰萬年於溫泉宮置會昌縣七載大中祥符八年避玉淸昭應官名攺爲縣境東西五十五里南北四十里三鄕管一百四十六村【唐十八鄕】旌儒鄕在縣西南管村三十九會徳鄕在縣東南管村三十六潤渭鄕在縣東北管村四十一

興平縣興平縣按周舊圖本周大丘之地帝王世記曰周懿王二年王室大衰自鎬徙都大丘秦名廢丘項羽封章邯爲雍王都廢丘髙帝七年攺爲槐裏景龍四年金城公主降土蕃中宗送至此縣攺爲金城徙馬嵬故城至徳初置興平軍二載攺爲興平縣縣境東西五十里南北六十里六鄕管二百二村被化鄕在郭下管四十村耿祠鄕在縣西三里管村四十零保鄕在縣東三里管村四十文渭鄕在縣南五里管村四十六保安鄕在縣北五里管村三十六崇節鄕在縣東北管村二十八縣城周七里餘二百步崇二丈

鄠縣鄠縣按周地圖鄠本夏之扈國也尙書啟與有扈戰於甘之野杜預曰始平鄠縣有扈鄕帝王世記扈至秦攺鄠屬右扶風晉屬始平郡魏太平眞君七年屬京兆郡自漢至隋皆爲鄠城置縣卽今縣北二里故城是大業十年徙今治縣境東西五十二里南北一百里五鄕管五里宜善鄕連城郭管陳平裏扈亭鄕在縣西北一十二里管甘泉裏太平鄕在縣東北一十五里管仁讓裏萯陽鄕在縣西一十三里管王萯裏珍藏鄕在縣北一十二里管貨泉裏縣城周二里二十四步

藍田縣藍田縣按長安志藍田秦舊縣也竹書紀年曰梁惠王命太子向爲藍田君其山出美玉周禮曰玉之美者球其次藍三秦記蓋以縣出美玉故曰藍田後周閔帝二年置玉山白鹿以三縣置藍田郡武帝建徳二年省郡廢玉山白鹿入藍田以隸京兆自縣西三十里故縣徙峣柳城今縣是也唐武徳二年祈置白鹿縣三年攺曰寧民又析藍田置玉山縣貞觀二年復爲藍田縣縣境東西八十里南北一百里四鄕管四里奉道鄕連縣郭管安仁裏玉山鄕在縣東一十里管嚴朱裏白鹿鄕在縣西南二十里管安仁裏盧珍鄕在縣西北一十里管康和裏縣城本峣柳城南魏置靑泥軍俗謂靑泥城

涇陽縣涇陽縣本秦舊縣史記秦昭五弟封涇陽君漢屬安定郡惠帝七年攺池陽縣在今縣西北二里符堅於今縣東南二十八里置涇陽縣後魏置咸陽郡隋開皇三年罷成陽郡徙縣隸雍州卽今縣也縣境東西七十里南北二十三里六鄕管六里瑞寧鄕在縣北管神狐裏永順鄕在縣東管耦南裏會僊鄕在縣東管仙同裏廣吉鄕在縣東管張良裏河池鄕在縣南管養生裏宜善鄕在縣外管輔政裏洪池監在縣西北五十里管三白渠

髙陵縣髙陵縣本秦舊縣史記秦昭王弟封髙陵君魏黃初元年攺爲髙陵縣隸京兆郡隋大業三年復爲髙陵唐武徳元年析爲鹿苑縣貞觀元年省天授二年隸鴻州大足元年還雍州縣境東西二十八里南北三十二里五鄕管一百一十九村仁義鄕在縣西七里管村二十奉君鄕在縣北八里管村一十五修眞鄕在縣東一里管村二十五上原鄕在縣西南一十五里管村二十八潤國鄕在縣南一十八里管村二十一縣城周二里餘一百二十步大業七年築

櫟陽縣櫟陽縣本秦舊縣項羽封司馬欣爲塞王郡櫟陽髙帝入關都櫟陽七年徙都長安髙帝旣葬太上皇於萬年陵遂分櫟陽置萬年縣以爲陵邑隸馮翊郡隋開皇三年徙都大興取萬年以配長安復爲櫟陽縣天授二年隸鴻州大足元年復還雍州今並入臨潼縣縣境東西五十二里南北三十一里四鄕管四里五陵鄕在縣東管平定裏淸川鄕在縣西北管奉尊裏永豊鄕在縣東北管芬芳裏寧遠鄕在縣西南管髙唐裏縣城周三里

云陽縣云陽縣本漢縣昭帝置古有云陽宮因以爲名亦匈奴祭天之所也天授二年以云陽置鼎州領云陽三原涇陽醴泉四縣大足元年州廢復爲云陽縣今並入涇陽縣縣境東西七十里南北一百二十里五鄕管七十四村流金鄕在縣東南管村十二嵯峨鄕在縣北管村一十八萬金鄕在縣東管村一十三武康鄕在縣西管村一十八靑龍鄕在縣南管村一十四

幹佑縣幹佑縣本漢洵陽縣乾元元年攺乾元縣元啟二年經蔡賊焚蕩漢幹佑二年攺幹佑縣隸京兆府在山不立縣境東西三百二十五里南北二百五十里五鄕管一十五里幹佑鄕在縣西管五里小和鄕在縣西管三里大和鄕在縣東北管三里左綿鄕在縣西北管三里平定鄕在縣東北管歸安裏

類編長安志卷之二京兆路儒學教授駱天驤纂編開成路儒學教授薛延年校正

京城

周

鎬京鎬京毛詩曰考卜維王宅是鎬京維龜正之武王成之武王烝哉武王卜居是鎬京之地龜則正之謂得吉兆武王遂居之修三後之徳以伐紂定天下成龜兆之占功莫大於此帝王世紀曰武王自豊居鎬諸侯宗之是爲宗周今豊水之東長安之南三十里去酆二十五里鎬池卽其故都也括地誌曰武王宮卽鎬京後號西都以落陽爲東都至幽王爲犬戎所殺平王東遷鎬京淪陷至漢武穿昆明池於鎬京之西南水泛濫鎬京遂爲鎬池

秦

咸陽咸陽按周舊圖經在九山

山之南渭水之北謂之咸陽漢書曰周平王東遷以豊鎬之地賜襄公至孝公始作咸陽築冀闕徙都之始皇並天下徙髙貲富豪十二萬於咸陽每破諸侯遷其宮室作之咸陽北阪上南臨渭已東殿屋復道相屬所得諸侯美人鐘鼓以充之所幸有言其處者罪死史記曰始皇二十七年作長信宮於渭南通驪山築咸陽端門四達引渭水貫郡以象天漢橫橋南渡以法牽牛橋廣六丈南北二百八十步六十八間八百五十柱二百一十二梁以渭水爲長池東西二百里南北三十里築爲蓬萊山刻石爲鯨魚長二百尺亦曰蘭池廟記曰咸陽北至九嵕甘泉南至長楊五柞東至河西至汧離宮別館三百餘後宮美人萬餘婦人之气上衝於天

漢

長安城長安城漢書髙帝七年修長安長樂宮自櫟陽徙都之本秦之離宮初狹小惠帝元年增築之正月發近長安六百里男女一十四萬六千人三十日罷六月發徙隸二萬人常役又五年復發十四萬五千人三十日罷城髙三丈五尺闊一丈五尺上闊九尺雉髙三板周回六十五里漢舊儀曰長安城中經緯各長三十二里一十八步地方九百九十三頃八街九陌三宮九府三廟十二門九市十六橋其地本黑壤今赤如火父老傳云鑿龍首山土爲城城下有池周繞廣三丈深二丈城開門一十二曰東霸城門淸明門【亦曰靑門】宣平門

南覆盎門鼎門

便門

西章城門

直城門雍門

北洛門

廚城門

橫門漢城門皆有候門主候門謹啟閉三轉決錄曰長安城面三門四面一十二門也皆通達九逵以相經緯衢路平直可並列車軌往來行者升降有上下之別西都賦云披三條之廣路立十二之通門

大興城大興城按通鑑隋文帝厭嫌長安故城制度狹小又官內多妖異約言蘇威勸帝遷都帝以初受命難之夜與威及髙熲共議明旦通直散騎庾李才奏曰臣仰觀玄象俯察圖記必有遷都之事且漢營此城將八百歲水皆咸鹵不甚宜人願陛下恊天人之心爲遷都之計帝愕然謂熲威曰是何神也太師李穆亦上表請遷都帝省表曰天道髙明已有應徵太師人望復抗此請乃詔髙熲等創建新都於龍首山以太子左庶子字文愷有巧思領營新都副監將作大匠劉龍工部尙書巨鹿郡公賀婁子幹太府少卿髙龍又並充使營造左僕射髙熲總領其事其地在漢故城之東南屬杜縣周之京兆郡萬年縣界南值終南山子午谷北據渭水東臨灞滻此枕龍首原創築京城曰大興城自開皇二年六月十八日始詔規建制度三年正月十五日又詔用其月十八日移入新邑所司依式先築宮城次築皇城亦曰子城次築外郭城

城制度隋城制度精密隋氏設都𨿽不能盡循先王之法然畦分棊布閭巷皆中繩墨坊有墉墉有門逋已姦僞無所容足而朝廷官寺民居市區不復相參亦一代之精制也唐人蒙之以爲治更數百年間有能增大別宮觀之美者矣至其規模之正則不能有攺其功亦豈小哉噫隋文之有天下才二十二年而已其剗除不廷者非一國興利後世者非一事大趣皆以惠民爲本躳決庶務未甞逸豫𨿽古聖人夙興待旦殆無以過此惜其不學無術故不能追三代之盛予因考正長安故圖愛其制度之密而勇於敢爲且傷唐人冒疾史氏沒其實聊記於後元丰三年五月五日龍圖閣待制知永興軍府事呂大防題

隋唐

皇城皇城俗呼爲子城在宮城之南東西五里一百五十步南北三里一百四十步南面三門正南曰朱雀東曰安上西曰含光東面二門南曰景風北曰延喜西面二門南曰順義北曰安福自兩漢之後宮闕之間並有人家隋文帝以爲不便於事皇城之內惟列府寺不使雜人居止公司有辦風俗齊肅蓋隋文帝之新意也皇城內南北七街東西五街並列臺省寺衛如左尙書省殿中省內侍省祕書省中書外省

門下外省

東宮朝堂

詹事府左淸道率府左衛率府

左監門率府

左內率府右淸道率府右衛率府

右監門率府

右內率府左驍衛衛

左武衛

左司禦衛

左衛右驍衛衛

右武衛

右司禦衛

右衛左千牛衛

左春坊

左領軍衛

左監門衛右千牛衛

右春坊

右領軍衛

右監門衛左威衛

吏部選院

東將作監

尙捨局右威衛

禮部南院

西將作監

尙輦局光祿寺

太僕寺

太府寺

少府寺司農寺

大理寺

宗正寺

家令寺鴻臚寺

東宮僕寺

率更寺

大府監少府監

都水監

司天監

太廟署中宗廟

太廟

元獻皇后廟

郊社署禦史臺

禦史推事院太社

廢古臺司農寺艸坊鴻臚客館

驊驑馬坊

京城亦曰外郭城京城外郭本隋之大興府唐攺曰長安城京城記曰外郭城東西一十八里南北一十五里一百七十五步周六十七里其崇髙一丈八尺隋文帝開皇二年創築唐永徽四年率天下口稅一餞更增築之南面三門正中曰明徳南抵石鱉谷八十里東曰啟夏西曰安化東面三門北曰通化中曰春明南曰延興西面三門北曰開遠中曰金光南曰延平北面二門皇城東北曰芳林皇城西北曰光化郭中南北十四街其間列諸坊煬帝攺坊爲裏司官從九品京兆府萬年長安所治寺觀邸第編戶雜居焉皇城南面朱雀門有南北大街朱雀門街東西廣百步朱雀門至南外郭明徳門九里一百七十五步萬年長安以此街爲界城外郭朱雀門街東至明徳門五十五坊萬縣治之其名曰興道坊開化坊光福坊靜善坊蘭陵坊開明坊安義坊務本坊崇義坊長興坊靖安坊安善坊大業坊昌樂坊安徳坊永興坊崇仁坊平康坊宣陽坊親仁坊永平坊永崇坊昭國坊進昌坊通善坊通濟坊安興坊勝業坊安邑坊宣平坊升平坊修業坊修政坊靑龍坊道政坊常樂坊靖恭坊新昌坊升道坊廣徳坊新寧坊常和坊教化坊修徳坊立政坊客戶坊永昌坊光宅坊翊善坊來庭坊長樂坊大寧坊永嘉坊興寧坊安仁坊外郭朱雀門門街西明徳門五十五坊長安縣治之其坊名曰善和坊通化坊丰樂坊安業坊安喜坊永達坊道徳坊光行坊延祚坊太平坊通義坊興化坊崇徳坊懷眞坊宣義坊丰安坊昌明坊安樂坊大安坊大通坊惇義坊永安坊延福坊崇賢坊延康坊光徳坊延壽坊布政坊頒政坊輔興坊善政坊安定坊休祥坊金城坊醴泉坊懷遠坊長壽坊嘉會坊永平坊通執坊歸義坊昭行坊永陽坊常安坊和平坊淳化坊待賢坊丰邑坊崇化坊懷徳坊羣賢坊居徳坊義寧坊普寧坊修眞坊

再築京兆城新說曰隋文帝開皇二年嫌漢長安城水鹹苦宮殿摧倒有妖魅遂遷都於龍首山南詔宇文愷創建大興城先修宮城以安帝居次築子城以安百官置臺省寺衛不與民同居又築外郭京城一百一十坊兩市以處百姓唐髙祖入關都隋太極殿至永徽四年率天下口稅一錢再增築之攺爲唐長安城以舊漢長安城攺爲楊廣城今俗呼爲楊家城至髙宗百官獻貲以建大明宮含元殿爲東內以太極殿爲西內至玄宗修興慶宮爲南內祿山陷長安又遭巢寇宮殿焚毀殆盡唐帝東遷城郭蕭條許公韓建去宮城又去外郭城重修子城城外古迹移於內南閉朱雀門又閉北安喜門安福門北開眞武門爲今之安西府也

宮殿室庭宮城內宮禁雜錄附

周

宮

酆宮酆宮文王宮也文王伐崇乃遷都於酆詩云旣伐於崇作邑於酆鄭氏云酆邑左酆水之西春秋左氏傳康王有酆宮之朝其宮在鄠縣酆亭今俗呼豊城堡三里之城也春秋左氏傳夏有觀扈杜預注曰始平郡有虖

縣扈鄕甘亭殷爲崇國乃此也

秦

宮

阿房宮史記曰始皇二十五年以爲咸陽人多先王之宮庭小吾聞周文王都豊武王都鎬豊鎬之間帝王之舊都乃營作朝宮於渭南上林苑中先作阿房前殿東西五百步南北五十丈上可以坐萬人下可以建五丈旗周馳爲合道自殿下直抵南山之顚以爲闕爲復道自阿房渡渭屬之咸陽以象天極以玆石石爲門鐵甲入者及之不得過爲阿房北闕門也三輔黃圖曰阿房前殿木蘭爲梁庭中可受十萬人車行酒騎行炙千人唱萬人和鑄金人十二史記曰始皇大收天下兵器聚之咸陽銷爲鐘﹝金處﹞鑄金人十二重二十萬斤坐髙三丈其銘曰皇帝二十六年初兼天下攺諸侯爲郡縣一法律同度量大人來見臨洮其長五丈足迹六尺銘李斯篆董卓後悉椎破以爲小錢英雄記曰昔大人見臨洮而銅人鑄臨洮生卓而銅人毀天下大亂卓身滅抑有以也餘二人魏明帝欲徙洛陽至霸城重不可去今在灞橋東銅人原薊子訓摩挲銅鍉曰見鑄此今五百年矣

甘泉林光宮史記秦始皇二十七年作甘泉宮及前殿築甬道自咸陽屬之漢宮殿疏曰甘泉林完宮秦二代造

祈年宮史記曰始皇初居之宮漢書祈年宮惠公起

棫陽宮秦穆王作在岐州扶風縣東北三十里

橐泉宮皇覽曰秦穆公家在橐泉宮下

梁山宮三秦記梁山宮城皆文石名織錦城在好畤縣

望夷宮史記胡亥三年夢白虎嚙其左驂卜涇水爲祟乃齋於望夷宮欲祠涇水趙髙使閻樂殺二世於望夷宮在涇水上

長樂宮闕中記長樂宮有魚池臺酒池臺秦始皇造

萯陽宮秦文王祈起在鄠縣西南二十三里

宮觀二百七十史記云盧生說始皇曰人主爲微行所居而人知之則害於神願上居毋令人知則不死之藥殆可得也乃令咸陽之旁二百里內宮觀二百七十復道甬道相連帷帳鐘皷美人充之所幸有言其處者罪死

長信宮史記始皇二十七年作長信宮於渭南通驪山

曲梁宮在三原縣

曲臺宮鄒陽傳秦倚曲臺之宮懸行魚天下畫地而不犯兵加胡越應劯曰始皇帝所治處也若漢未央宮

城陽宮始皇母遷於城陽宮

橐泉宮秦武王起在東倉又曰孝公起見長安志

髙泉宮宣太后起在美陽城

蘭池宮秦始皇爲微行咸陽與武士四人俱夜出逢盜蘭池宮見窘使武士擊殺盜關中大索二十日地裏志渭城縣有蘭池宮三秦記曰始皇引渭水爲長池東西二百里南北三十里築爲蓬萊山刻石爲鯨魚長二百丈亦曰蘭池陂

漢

宮

長樂宮本秦之興樂宮也髙帝始居櫟陽七年長樂宮成始居之漢宮殿疏曰興樂宮秦始皇造漢重修周回二十里前殿東西四十九丈七尺兩杼中三十五丈深一十二丈髙帝居此宮後太后常居之五鳳二年驚鳳集長樂宮東闕樹上王莽攺長樂宮爲常樂宮

未央宮漢書髙帝七年蕭何治未央宮立東闕北闕前殿武庫大倉上見其壯麗甚怒謂何曰天下匈匈苦戰數歲成敗未可知是何治宮室乃度也何曰天下方未定故可因以就宮室且夫天子以四海爲家非今壯麗亡以重威且無令後世有以加也上說潘嶽關中記曰未央宮周旋二十三里街道十七里有臺三十二池一十二土山四宮殿門八十一掖門十四又曰未央宮殿及臺皆疏龍首山土以作之殿基出長安城上非築也又取山土以爲城山之餘尾今在城西南數里乃盡也其前殿東西五十丈深十五丈髙三十五丈以木蘭爲棼橑文杏爲梁柱金鋪玉戶華榱璧璫雕楹玉磶重軒鏤檻靑瑣丹墀左墄石平黃金爲壁帶間以和氏珍玉風至其聲玲瓏也未央宮有宣室麒麟金華承明武臺鉤弋等殿肴殿閣三十二又有壽城萬歲廣明永壽玉堂通光白虎宮殿疏曰未央宮有麒麟閣天祿閣金馬門靑瑣門玄武蒼龍二闕三輔奮事武帝於未央宮起髙門神明王莽攺未央宮壽成室按舊圖漸臺織室淩室弄田皆在未央宮

建章宮漢書曰武帝大初元年十一月栢梁臺災二月起建章宮文穎曰越至名勇謂帝曰越國有火災卽復大起宮室以厭勝之故帝作建章宮度爲千門萬戶在未央宮西今長安故城西俗所呼貞女樓者卽建章宮之闕也跨池作飛閣適建章輦道以上下宮之正門曰閶闔髙二十五丈亦曰壁門左鳳闕髙二十五丈右神明臺門內北起別風闕髙五十丈對峙並幹樓髙五十丈輦道相屬馬連闕皆有罘罳前殿下視未央其西則廣中殿受萬人三輔舊事云建章宮周回三十里東起別風闕乘髙以望遠又於宮門北起圓闕髙二十五丈上有銅鳳凰赤眉賊壞之西京賦云圓闕聳以造天若碣之相望是也廟記云建章宮北門髙二十五丈北闕門也又有鳳皇闕髙七十丈繁欽建章序云秦漢規模廓然泯毀惟建章鳳闕聳然獨存𨿽非象魏之制亦一代之巨觀古歌雲長安城西有雙闕上有雙銅雀一鳴五榖生再鳴五榖熟漢書又云建章宮南有玉堂壁門三層臺髙三十丈玉堂內殿十二門階陛盡玉爲之鑄銅鳳髙五尺篩黃金上有轉樞向風若翔椽首薄以壁玉因曰壁門又有神明堂疏圃嗚鑾奇華銅柱函徳二十六殿

桂宮漢武帝造周回十餘里漢書云桂宮有紫房復道通未央宮關輔記曰桂宮在未央宮北中有光明殿土山復道從宮中西上城至建章神明臺蓬萊山三秦記未央宮漸臺西有桂宮中有光明殿皆金玉珠璣爲簾箔處處明月珠金戺玉階晝夜光明西京雜記武帝爲七寶林雜寶按廁寶屏風列寶帳設於桂宮時人謂之四寶宮

北宮在長安城中近桂宮俱在未央宮北周回十里髙帝制度艸創孝文增修中有前殿廣五十步珠簾玉戶如桂宮

甘泉宮一曰云陽宮史記曰秦始皇二十六年作甘泉宮及前殿築甬道自咸陽屬之關輔記曰林光宮前殿秦所造一曰甘泉宮因其甘泉山名宮周回十餘罡武帝建元中增廣之周十九里去長安三百里望見長安城黃帝以來圓丘祭天處武帝造闕於南更置前殿始造宮室有芝生甘泉殿房中芝有九莖金色綠葉朱實夜有光乃作芝房之歌帝又起紫殿雕文刻鏤以玉飾之成帝永始四年幸甘泉郊泰畤神光降於紫殿甘泉又有髙光林光長定竹宮等宮又有通天臺迎風館山後有露寒儲胥二館西起彷徨觀後築甘泉苑建元中作石闕封巒鳷鵲觀於苑內南有棠梨宮漢未央長樂甘泉四面皆有公交車司馬門凡言司馬者宮垣之內兵衛所在司馬主武事故宮之外門爲司馬門按漢宮衛令諸出入殿門公交車司馬門者皆下不如令罰金四兩王莽攺公交車司馬門曰王路四門分命諫大夫四人受章疏以通下情

鉤弋宮三輔黃圖曰在城外漢武故事曰在直門南也列僊傳曰鉤弋夫人姓趙河間人少好酒臥病六年右手鉤拳飲食少望气者云東北有貴人推而得之見召姿色佳麗武帝反其手得玉鉤面手尋辰有寵生昭帝姙娠十四月上曰聞者堯十四月而生鉤弋亦然乃命所生門曰堯母門所居宮曰鉤弋宮自夫人加婕妤及得罪掖庭獄死及殯屍香一月昭帝卽位追尊皇太后更葬之發六十二萬人葬云陵其棺觀但有彩履王褒云陽記鉤弋夫人從至甘泉卒屍香聞十里葬云陽起雲陵

扶荔宮在上林苑中漢武帝元鼎六年破南越起扶荔宮以植所得奇艸異木菖蒲百本山姜十本甘蕉十二本畱求子十本桂百本密香指甲花百本龍眼荔枝檳榔橄欖千歲子甘橘皆百本土木南北異宜歲時多枯瘁荔枝自交趾移植百株於庭無生者連年猶移植不息後數歲偶三二株稍茂終無華實帝亦珍惜之一旦萎死守吏坐誅者數十人遂不復蒔矣其實則歲貢郵傳者疲斃於道極爲生民之患至漢安帝時交趾郡守特陳其獘遂罷貢

五柞宮漢之離宮也在扶風盩厔宮中有五柞樹皆連抱上覆蔭數畝因以爲名

長楊宮泰之宮也在上林苑中漢書云盩厔縣宣帝幸長楊宮屬玉觀成帝元延二年幸長楊宮有長楊千株以爲名

長信宮漢太后常居之按通靈記太后成帝母也後宮在西秋之象也秋主信故宮皆以長信長秋爲名

長門宮離宮在長安城孝武陳皇后得寵頗妬居長門宮

宜春宮本秦之離宮在長安東南社縣近下杜城

鼎湖宮在湖城縣界昔黃帝采首陽山銅以鑄鼎其鼎成有龍下迎帝仙去小臣攀龍髯而上者七十二人漢武帝於此建鼎湖宮

步壽宮秦亦有步壽宮漢步壽宮在祋祤縣宣帝神爵三年鳳皇集處得王寶乃起步壽宮

回中宮史記秦始皇二十九年巡隴西過回中漢書武帝十四年幸回中建王母祠

首山宮漢武帝元封元年封禪後夢髙祖坐明堂朝羣臣於是祀髙祖於明堂以配天還作首山宮

萬歲宮武帝造元康四年幸萬歲宮有神爵集以神爵紀元

明光宮漢武帝求仙起明光宮發燕趙美女二千人充之率取二十以下十五以上年滿三十者出嫁之掖庭令總其籍時有死出者隨補之

殿

麒麟殿在未央宮漢書帝燕董賢父子於麒麟殿哀帝視賢曰吾欲法堯禪舜如何王﹝外門內尢﹞曰天下乃髙皇帝天下非陛下之天下陛下奉承宗廟當傳之無窮安可妄有所授帝業至重天子無戲言上默然不悅

金華殿在未央宮漢書曰成帝初方向學鄭寬中張禹朝夕入說尙書論語於金華殿中

承明殿在未央宮中承明殿著述之所也西都賦序云內有承明著作之庭漢書謂帝謂嚴﹝耳力﹞曰君厭承明之廬成帝鴻嘉二年有雉集承明殿

椒房殿在未央宮中以椒和埿塗壁取其溫而芬芳武帝時後宮八區有昭陽飛翔增成合歡蘭林披香鳳皇鴛鴦成帝趙皇后居昭陽號飛燕班婕妤居增成

髙門殿漢書汲黯請見於髙明哀帝時鮑宣諫曰陛下擢臣巖穴誠冀有益毫毛豈欲臣美食太官重髙門之地在未央宮中

奇華殿在建章宮旁漢書六四海夷狄器服珍寶火浣布切玉刀巨象獅子宮馬充塞其中

臨華殿在長樂宮中前殿後武帝造漢書成帝永始四年長樂宮臨華殿災

淸涼殿在未央宮中夏居之淸涼亦曰延淸室漢書淸室則中夏捨霜卽此也董偃常臥延淸之室以晝石爲牀以紫玉爲盤如屈龍皆用雜實飾之侍者於外扇偃偃曰玉石豈湏扇而後涼邪又以水晶爲盤貯冰於膝前王晶與冰同絜侍者謂冰無盤必融濕席乃拂玉盤墜冰玉俱碎玉晶千塗國所貢也武帝賜偃惜哉

猗蘭殿在未央宮中漢武帝故事曰王美人七月七日旦生武帝於猗蘭殿洞冥記武帝未生之時景帝夢一赤彘從雲中直下崇芳閣帝覺而坐於閣果見赤气如林木蔽戶牖望閣上有丹霞蓊郁旣而遂攺崇芳閣爲猗蘭殿

白虎殿在未央宮中漢書曰河平四年單於來朝引見白虎殿丞相商坐未央庭中單於前拜謁商又杜欽詣白虎殿對策成帝時趙思王衍來朝供張白虎殿

玉堂殿在未央宮中漢書楊雄歷金門上玉堂晉灼曰三輔黃圖有大玉堂小玉堂殿李尋曰久污玉堂

大夏殿三輔故事秦作銅人立在阿房殿前漢徙於長樂官大夏殿前飛羽殿敬法殿曲臺殿宴暱殿長年殿神仙殿飛翔殿合歡殿蘭林殿披香殿鳳皇殿鴛鸞殿含章殿朱雀殿安處殿常寧殿茝若殿發越殿蕙艸殿壽成殿萬歲殿廣明殿永延殿壽安殿宣徳殿東明殿通光殿髙明殿四車殿朱鳥殿延年殿龍興殿已上殿俱在未央宮中

室庭

宣室未央宮前殿正室也淮南子曰武王殺紂於室漢取舊名也漢書文帝受﹝牙釐﹞宣室夜半前席門賈生鬼神之事卽此也又王莽地皇四年少年子弟張魯等燒宮莽避宣室前殿火隨之

溫室武帝建在未央宮冬處之溫暖也西京雜記曰溫室以椒塗壁被之文繡香桂爲柱設火齊屏風鴻羽帳規地以罽賓氍毹孔光爲尙書令歸休與兄弟妻子燕語朝省政事或問溫室省中樹何木光不應

披庭漢宮儀曰婕妤以下皆居掖庭西京雜記漢掖庭有雲光殿九華殿開襟閣月景臺雜記曰漢彩女常以七月七日夜穿七孔鍼皆繁華窈窕之所棲宿又有鳴鸞殿開襟閣

後漢

宮

獻帝宮在長安故城中本京兆府捨也帝王世記曰獻帝時開中兵起相國董卓欲遷西都遂至長安幸未央宮初長安遭赤眉之亂宮室燒盡惟有髙廟及京兆府廨故中尉所治也

晉

殿

太極殿周地圖記曰太極殿晉湣帝之宮太極殿之南門乃姚興所建

前後秦

紫極殿武成二年正月癸丑朔明帝大會羣臣於紫極殿周地圖記曰幹安殿周攺曰紫極殿

天興宮大象元年十二月詔金入南斗木犯軒轅宣帝將避正寢齋居克念於是舍仗衛往天興宮百官表勸復寢膳許之

天徳殿大象二年五月宣帝崩於天徳殿

露門北史曰元年春正月孝閔帝卽位柴燎告天朝百官於露門建徳三年正月武帝朝羣臣於露門

唐

宮城宮城東西四里南北二里二百七十步周十三里一百八十步其崇三丈五尺南抵皇城北抵苑東卽東宮西有掖庭宮

西內宮殿西內宮城南面六門當正殿南曰承天門隋開皇二年作唐武徳元年攺順天門承天門東曰長樂門次曰廣運門次東重明門次東永春門承天門西曰永安門若元正冬至大陳設宴會赦過宥罪萬國之朝貢四夷之賓客則禦承天門以聽政東面一門曰鳳皇門西面二門南曰通明門北曰嘉猷門北面三門正北曰玄武門次東曰安禮門東宮北門曰玄徳門當承天門內其北曰太極門本隋大興門唐攺爲大極門

太極殿西內正殿也乃隋之大興殿唐武徳元年攺爲太極殿朔望則坐而視朝焉東有東上閣西有西上閣蓋古之中朝也太極門正南承天門左延明東南門下省右延明門西南中書省弘文館在門下省東史館在門下省北貞觀三年置祕書內省以修國史

兩儀殿在太極殿後隋之中華殿貞觀五年攺爲兩儀殿常日聽政而視事蓋古之內朝也

千秋殿在兩儀殿西獻春門在兩儀殿之左宜秋門在兩儀殿右百福門在宜春門之右

百福殿宣宗時神策軍奏百福殿成賜名曰雍和殿會諸王子孫百福殿承慶門內

甘露殿在兩儀殿北門外有東西永巷東出有東橫門又東有日華門西出有西橫門又西有月華門殿院北有東西千步廊捨東至宮城西至掖庭宮明皇自蜀回還居西內甘露殿東有武徳殿延恩殿萬春殿千秋殿承恩殿立政殿大吉殿

凝陰殿在紫雲閣西異聞集曰天寶七載秦中旱明皇於此令葉法善祠鏡龍遂得甘雨

承香殿在延嘉殿北西有昭慶殿長樂殿景福殿神龍殿安仁殿淑景殿延嘉殿咸池殿鶴羽殿

弘文殿貞觀初於弘文殿收貯圖籍二十餘萬卷虞世南選充直殿

觀徳殿在玄武北門外侯君集平髙昌國俘其君臣獻於觀徳殿

嘉壽殿太宗宴突厥賀魯於嘉壽殿

紫微殿貞觀末阿史那社爾平龜玆獻俘於紫微殿又有興仁宣猷崇道惠訓昭徳正禮宣光通福光昭華光暉儀壽安綏福等門內又燻風就日翔風臨照望仙乘龍等殿

雍和殿懿宗幸雍和殿飛龍殿驥徳殿又於興徳殿以會諸王及王子王孫等賜宴

大安宮宮殿大安宮太宗初居承幹殿武徳五年髙祖以秦王有克定天下之功特降殊禮別建此宮以居之號弘義宮八年帝臨幸朕以秦王有大功故於宮中立山林勝景雅好之至貞觀三年徙居之在宮城之西馬周傳伏覩大安宮【在宮城】之西其墻宮闕之制尙爲卑小東宮皇太子之宅猶處城中大安宮至尊所居更在城外臣願營築雉堞修起門樓務從髙顯以稱萬方之望

垂拱前殿髙祖崩於大安宮垂拱前殿

戢武殿太宗與公卿謁髙祖於戢武殿

文殿貞觀七年四月宴王公親屬於文殿酒闌徙翠華殿

翠華殿在大安宮東北垣上遺址尙存俗云祭酒臺

掖庭宮宮殿掖庭宮在宮城東西四里卽皇城北抵苑西卽掖庭宮西京記及六典皇城東西五里百一十五步今除宮城四里外卽是掖庭宮東西廣一里一百一十五步大安宮東西里數同掖庭西門貞觀二年左丞戴冑於掖庭房西門簡宮人出之今皇城內亦有掖庭街

東宮東宮正殿曰明徳殿本名嘉徳殿東內廊左嘉善門西內廊有右嘉善門按髙祖傳位太宗卽位於明徳殿

崇教殿在明徳殿北宮內殿也本名弘教長安二年攺爲崇教殿

麗正殿在崇教殿之北髙宗降誕此殿開元初詔此繕寫古今圖籍統記開元中攺爲集僊殿

光大殿在麗正殿北明皇始詔沙門一行禪師於光大殿撰大衍歷後徙就麗正殿

承恩殿在光大殿院內明皇居春宮造開元八年勑一行禪師於院內注易

宜春北院譚賓錄天寶中玄宗命宮女數百又爲梨園第子皆居宜春北院

東內宮殿東內大明宮在禁苑之東南接京城之北面西接宮城之東北偶貞觀八年置永安宮九年曰大明宮以備太上皇淸署百官獻貲以助役龍朔二年大加興葺曰蓬萊宮咸亨元年曰含元宮長安元年復曰大明宮初髙宗染風痺以宮內湫濕屋宇擁蔽乃此置宮司農少卿梁孝仁充使制造北據髙原南望爽塏每淸天霽景視終南山如指掌宮城坊市俯而窺焉其宮南北五里東西三里南面五門正南曰丹鳳門東曰望仙門次東曰延政門丹鳳門西曰建福門門外百官待漏院次西曰興安門東面一門曰太和南面一門曰日營北面一門曰玄武

含元殿丹鳳門內當中正殿階髙於平地四十餘尺南至丹鳳門四百餘步中無間隔左右寬平東西廣五百步東南有翔鸞閣西南有棲鳳閣與殿飛廊相接又有鐘樓皷樓殿左右有砌道盤上謂之龍尾道夾道東有通幹門西有觀象門閣下卽朝堂肺石一如承天之制又有金吾左右仗院

宣政殿東有東上閣門西有西上閣門卽正衙殿也殿前東廊曰日華門殿前西廊曰月華門

紫宸殿在宣政殿北紫宸門內卽內衙之正殿也肅宗乃崩於紫宸殿

蓬萊殿在紫宸北敬宗時蓬萊殿會沙門道士四百餘人賜食給茶絹

延英殿肅宗時梁上生玉芝一莖三葉苗晉卿相代宗時年老蹇甚乞間日入政事堂帝憂之聽入閣不趍後攺靈芝殿

長安殿在金鸞殿之西南肅宗收京師作新九廟主於長安殿安置至徳二載收復京城宮省門有安字者攺之爲長樂殿

金鸞殿在金鸞門裏順宗召學士鄭絪至金鸞殿立憲宗爲皇子

宣和殿敬宗宴三日於宣和殿又寶歷二年禦宣和殿對內人親屬一千五百人賜宴仍各賜錦彩

延英殿相對有思政殿含涼殿綾綺殿珠鏡殿還周殿承歡殿仙居殿

麒麟殿在仙居殿之西北東南西南皆有殿閣東西皆有樓相連各有障日閣內宴多於此殿又有大福殿拾翠殿三淸殿含冰殿凝霜殿紫蘭殿玄武殿明義殿承云殿修文等殿又有碧羽紫簫承云修文等閣又有翰林門內有翰林院至徳以後軍國務繁其入直者以文詞共掌詔勑自此翰林院始無學士之名其後置東翰林院於金鸞殿之西隨上所在而遷取其便

玉淸殿徳宗義章公主薨於大明宮玉淸殿

淸思殿穆宗崩於大明宮淸思殿

長生殿肅宗崩於大明宮長生殿

會寧殿徳宗崩於大明宮會寧殿

南內宮殿

興慶宮南內興慶宮距外郭城東垣武后大足元年睿宗在藩賜五王子宅明皇始居之宅臨木池望气者云此池有天子气故數宴遊上已泛舟以厭之南街東出春明門開元二十二年置宮因本坊爲名十四年又取永嘉坊勝業坊之半增廣之謂之南內宮之正門西向曰興慶門南曰通陽門北曰躍龍門西南隅曰勤政務本樓南向開元八年每歲中秋節酺飲於樓前其西曰花蕚相輝樓寧王憲申三撝歧王範薛王業邸第相望環於宮側明皇因題花蕚相輝之名帝時登樓聞諸王音樂咸召升樓同榻宴謔

興慶殿在通陽門北卽正衙殿也其後曰文泰殿天寶十年作前有瀛洲門內有南燻殿北有龍池在躍龍門南本是平地自垂拱後因雨水流潦成小池後又引龍首渠水支分漑之日以滋廣至景龍中彌亙數頃澄澹皎潔深至數丈常有雲气或有黃龍出其中本以坊名池俗亦呼爲五王子池置宮後謂之龍池拾遺蔡孚作龍池篇以贊其事公卿多和之後爲景龍池今俗語訛呼爲九龍池

大同殿在勤政樓北大同門內殿前左右有鐘樓皷樓天寶七載大同殿柱產玉芝有神光殿太和三年修宮殿疏曰大同殿十三間

長慶殿在通陽門東明義門內唐雜說曰明皇爲太上皇居興慶宮每置酒長慶樓南俯大道裴回觀覽

積慶殿唐雜記蕭太后徙居興慶宮積慶殿中書門下奏準義安殿太后故事號積慶皇太后

義安殿敬宗母王太后居義安殿

冷井殿懿安郭太后崩於是殿又有新射飛僊同光榮光等殿其內有龍堂五龍壇沈香亭金花落在池東

隋唐

離宮

僊遊宮在盩厔縣南三十五里舊圖經曰隋文帝於此避暑

崇業宮在渭南縣東一十五里隋煬帝大業三年置

甘泉宮長安志隋甘泉宮在鄠縣西南甘谷口

長春宮三輔會要長春宮在朝邑縣梁原上寶定年宇文護所築隋文帝增修殿宇煬帝大業十三年唐髙祖起義兵自太原赴京師於此休養士卒西定長安

龍躍宮在髙陵縣西十四里唐神堯舊宅武徳六年以奉義宮建龍躍宮徳宗攺爲修眞觀內有神堯眞容禦井﹝靈栢﹞

慶善宮在武功縣南一十八里神堯舊第也太宗降誕之所南臨渭水武徳元年建武功宮六年攺慶善宮貞觀六年太宗臨幸燕羣臣賦詩後廢爲慈徳寺有詩曰昔時髙祖宅今日梵王宮塔聳白雲外僧行綠樹中眞容唐列聖墨迹宋坡公半日休心處烹茶話祖風

望賢宮在咸陽東數里唐明皇自蜀還京肅宗至望賢宮迎明皇上馬帝親攏馬行數十步執鞭弭道引明皇入開遠門

華淸宮在臨潼縣南貞觀十八年太宗詔左屯衛大將軍姜行本將作少匠閻立徳營造殿禦湯名湯泉宮太宗因幸制碑咸亨二年名溫泉宮天寶六載攺華淸宮驪山上下益治陽井池臺殿環列山谷明皇歲幸焉又築會昌羅城卽於司所置百司及公卿邸第祿山亂後天子

幹復遊幸唐末﹝土已﹞廢晉天福中攺靈泉觀賜道士居之

萬金宮在藍田縣東四十五里開耀二年詔新造涼宮爲萬金宮髙宗遺詔萬金芳桂奉天等宮並停廢武后詔奉天宮置道士觀芳桂萬金置僧寺以舊宮爲名

上淸太平宮在盩厔縣東三十里淸平鎭宋建隆元年置太平興國二年重修

遊龍宮在渭南縣西一十一里兩京道裏記唐皇元二十五年勑兩京行宮遠近不等宜令將作大匠康﹝上鞏下言﹞與州縣均融修葺取黑龍飲渭名之有遺址

玉華宮貞觀二十一年於宜君縣鳳凰谷置玉華宮永徽三年縣廢宮亦廢今隸坊州西四十里有故基爲佛寺杜詩雲溪回松風長蒼鼠竄古尾不知何王殿遺構絕壁下陰房鬼火靑壞道哀湍瀉萬籟眞笙竽秋色正蕭灑美人爲黃土況乃粉黛假當時侍金輿故物獨石馬憂來藉艸坐浩歌淚盈把冉冉徵途間誰是長年者

翠微宮唐余曰貞觀二十年營大和宮於終南山上攺翠微宮北門曰雲霞門朝殿曰翠微寢殿曰含風太宗崩於含風殿廢爲翠微寺詩雲翠微寺本翠微宮樓閣亭臺幾十重天子不來僧又去樵夫時倒一株松

魚藻宮會要曰魚藻宮去宮城十三里在禁苑神策軍後宮中有九曲山池貞元十三年詔魚藻池先深一丈更淘四尺穆宗初又發神策六軍二千人浚之又觀競渡王建宮詞曰魚藻宮中鎖翠娥先皇幸處不曾過而今水底休鋪錦菱角雞頭積漸多

望春宮長安志望春宮去京城東北一十二里在唐禁苑內髙原之上東臨滻水西岸道裏記曰隋文帝初置望春亭攺爲望春宮煬帝攺爲長樂宮大業初煬帝夜見太子勇領十餘人各持兵器問楊廣何在帝懼之走長樂宮文武宿衛不知乘輿所在比明方移仗此宮煬帝去洛陽終大業不敢都長安

九成宮唐會要曰九成宮在鳳翔麟遊山卽隋之仁壽宮也貞觀年攺九成宮中有醴泉銘碑

太平宮長安志隋太平宮在鄠縣東南三十里對南山太平谷

云陽宮封禪書所謂谷口是也其山出鐵有冶鑄之利因以爲名入谷便洪潦沸騰飛泉激射兩峯皆峭壁孤豎橫盤坈谷凜然凝冴常如八九月朱明盛暑當晝暫暄涼秋晚候縕袍不暖所謂寒門者也又曰入冶谷二十里有百里槐樹樹北有泉名金泉谷中有毛盤監

宮禁

禁中漢宮殿疏云漢宮中謂之禁中謂宮中門門有禁非侍衛通籍之臣不得妄入通籍謂出入禁門籍者爲二尺竹牒記其年紀名字物色懸宮門按相應乃得入

豹尾中宮殿疏謂天子出行道中則有儀衛豹尾亦曰禁中

省中漢孝元皇后父名禁避之攺曰省中出入宮中當省察也

淸道舊漢儀謂天子將出苑令道路拚灑淸淨出入警蹕

鹵簿禮閣新儀鹵簿天子出車駕次第謂之鹵簿有大駕有法駕有小駕大駕則公卿奉引大將軍參乘太僕卿屬車八十一乘作三行尙書禦史乘之備千乘萬騎

陛下陛由陛堂也天子必有近臣執兵階陛以戒不虞臣下與天子言不敢指斥天子故呼在殿陛下以告之曰陛下

行在天子四海爲家不以言師居處爲常當乘車輿以仁天下車駕所至奏事皆曰行在

署虎威章溝皆署名漢有長水中壘屯騎虎賁越騎射鍪胡騎八營宿衛王宮周廬直處

闕周置兩觀以表宮門其上可居登之人臣將朝至此思其所闕

塾門外舍也臣來朝至門外就捨則熟詳應對塾言熟也

掖門在兩傍如人之臂掖也

闈闥宮中小門也

織室未央宮後有織室織作文繡郊廟之服有令丞主之

暴室主掖庭染練之署取日煞爲名

內詣者署漢宮儀曰內詣者署在未央宮屬少府漢書云掌宮中步張褻物丁孚漢官云令秩千石

屬車屬者言相聯屬而不絕也

金馬門史記曰武帝時相馬者作銅馬法獻之立馬於魯般門外更名魯般門爲金馬門公孫弘待詔於金馬門

武庫漢書曰武庫以藏禁兵

靈金藏漢太上皇佩刀長三尺上有銘字難識傳殷髙宗伐鬼方所作也上皇遊豊沛山中窮谷有人冶鑄何器工者對曰爲天子鑄劍愼勿言曰得公佩刀雜而冶之卽成神器可定天下昴星爲輔佐木衰火盛此爲異兆上皇解匕首投鑪中劍成殺三牲以釁祭之工卽以劍授上皇上皇以賜髙祖斬白蛇是也及定天下藏於寶庫守者見白气如雲若龍蛇呂后靈金藏惠帝貯兵器名曰靈金內府

金龜唐實錄武后時崔神慶上疏曰五品以上佩魚後攺爲龜恐有詐妄故內出龜合然後應命

作室尙方工作之所

淩室在未央宮周官淩人藏冰供祭祀飲食

弄田遊戲始元元年耕於鉤盾弄田

金錢會開元天寶遺事內庭嬪妃春時禁中結伴擲金錢爲戲開元別記明皇與妃子在花蕚樓下擲金錢以遠近爲限賽其元擲於地者以金觥爲賞今里巷猶效之

類編長安志卷之三京兆路儒學教授駱天驤纂集開成路儒學教授薛延年校正

圓丘郊社壇附

圓丘

漢圓丘按三輔黃圖在昆明故渠南有遺址猶髙二丈周四百二十步

唐圓丘按長安志唐長安明徳門東南一里有更衣殿基又東南一里有圓丘髙一百二十尺周回三百六十步分三級十二分野俗呼爲壇冢拜郊臺

南北郊

南郊在長城南謂天郊圓丘以象天歲時以奉祭祀成帝始奉祀上帝於長安城南

北郊在長安城北謂北郊方丘以象地歲時以奉祭祀成帝始祀后土於長安城北

社稷

漢社稷祭祀志漢除舊社稷立漢社稷其後又立官社以配夏禹而不立官稷平帝元始三年始立官稷於官社之後

唐太社長安志云在捨元門街西南其門額隋平陳時東晉王右軍所題隋代重之以粉墨摸之金朝移社壇在薦福寺北聖容院前

百神壇

百神靈星三壇長安志云在明徳門外南郊左右古迹猶在

靑帝先農二壇俱在皇城景風門東二里

黃帝赤帝二壇在明徳門外東南圓丘左右

白帝夕月二壇在城西開遠門外

風伯雨師壇在城西金光門南

黑帝壇在城北太倉畔

雷師壇在城北玄武門外

司中司命壇在城西北開遠門外

明堂辟雍太學附

明堂

周明堂援神契曰明堂所以正四時出教化天子布政之宮也黃帝曰合宮堯曰衢室舜曰緫章夏后曰世室殷人曰陽館周人曰明堂先儒舊說其制不同或曰明堂在國之陽大戴禮云九室室有四戶八牗凡三十六戶七十二牗以茅蓋屋上圓下方八窻四牗考工記云明堂五室稱九室者取象陽數也八牗者陰數也取象八風三十六牗取六甲之爻六六三十六也上圓象天下方象地八牎卽牗也四闥者象四時四方也五室者象五行也皆無明文先儒以意釋之耳禮記明堂位曰朝諸侯於明堂之位天子負斧依南卿而立明堂也者明諸侯之尊卑也制禮作樂頒度量而天下服知明堂是布政之宮也孝經云宗祀文王於明堂以配上帝則周有明堂者明矣

漢明堂三輔黃圖云在長安西南七里漢書武帝初卽位向儒術以文學爲本議立明堂於城南以朝諸侯應劭云漢帝造明堂王莽修飾令大武帝元年議立明堂遣使者安車蒲輪束帛加璧徵魯申公欲治明堂以奉髙帝

辟雍

周辟雍三輔會要云在長安西北四十里澧河岸上璧廱如璧之圓雍之以水象教化流行也詩云於論鼓鐘於樂辟雍毛萇注云論思也水旋丘如璧廱以卽觀者鄭玄注云文王立靈臺而知人之歸附作靈沼靈囿而知鳥獸之得其所以爲音聲之道與政通故合樂以詳之

漢辟雍在長安西七里河間獻王來朝獻雅樂武帝對之三雍宮卽此禮樂志成帝時犍爲郡水濱得古磬一十六枚劉向說帝宜興辟雍焉

大學﹝附﹞

漢太學漢書云在長安西北七里王莽作宰衡時作太學弟子捨萬區起市郭上林苑中其門東出修仁之門南出興禮之門西出守義之門董仲舒策曰太學賢士之關教化之本原也關中記曰漢太學明堂皆在城南安門之東杜門之西

唐太學按長安志唐太學國子監貞觀四年立在務本坊領國子太學四門書律算六學監內有孔子廟巢寇亂皆爲灰燼獨國子監石經存焉許公韓建移遷石經於府城今府學中有焉

苑囿池臺﹝榭附﹞

苑囿

周

靈囿周文王囿也在長安西四十五里澧水西詩云王在靈囿麀鹿攸伏麀鹿濯濯白鳥翯翯毛萇注囿所以域飬禽獸天子百里諸侯四十里靈者言文王有靈徳也靈囿言徳行於苑囿也孟子曰文王之囿方七十里芻蕘者往焉雉兔者往焉與民同其利民以爲小也

漢

上林苑漢書武帝建元三年開上林苑本秦之離宮舊苑也東至藍田宜春鼎湖禦宿昆吾旁南山而西長陽五柞北繞黃山瀕渭而東周袤三百里離宮七十所皆容千乘萬騎漢宮殿疏云方三百四十里漢舊儀云上林苑方三百里苑中飬百獸天子秋冬射獵取之帝初修上林苑羣臣遠方各獻名果異卉三千餘種植其中亦有制爲美名以標奇異關中記曰上林苑門十二中有苑三十六宮十二觀二十五長楊宮昭臺儲元葡萄犬臺承光捲陽望庭宣曲鼎湖步髙存神等宮有昆明觀平樂遠望燕升觀象便門白鹿三爵陽祿陰徳鼎郊樛木椒唐魚鳥元華繭觀柘觀上蘭卽池當路豫章明光走狗愽望象觀舊儀曰上林苑有令有尉禽獸簿記其名數上林苑中禽獸宮館之事屬水衡苑中有六池市郭宮殿魚臺犬臺獸圈又有射熊館平樂館啄木館建章館當路館鹿館又有東陂池西陂池郎池牛首池蒯池當路池麋池積艸池又有龍臺觀細柳觀飛廉觀屬玉觀白鶴觀霸城觀雲林觀集靈觀臨山

甘泉苑漢書武帝置因甘泉山名在云陽去長安三百里凡周回五百一十里苑中起宮殿臺閣百餘所有仙人觀鳷鵲觀石闕觀封巒觀通仙觀通天臺臺上望見﹝長安﹞

思賢苑漢文帝爲太子立思賢苑以招賓客苑中有堂室六所甚館皆廣廡髙軒屏風幃祳甚麗

愽望苑漢武帝立子據爲太子開愽望苑以通賓客漢書武帝年二十九乃得太子甚喜太子冠爲立愽望苑以通賓客從其所好博望苑在長安城南五里

西郊苑漢書西郊苑有苑囿林麓藪澤連亙繚以周垣四百餘里餘宮別館三百餘所

樂遊苑宣帝神爵三年春起在長安東南杜陵之西北本秦之宜春苑也宣帝起樂遊廟因苑爲名在唐京城內髙處已正月晦日上已重九京城士女咸以此登賞祓禊任氏鄭生相遇之地也

禦宿苑武帝置離宮別館禁禦人不得入往來遊觀上宿其中故曰禦宿苑在長安城南禦宿川

宜春下苑孟康注曰宮名也在杜陵縣師古曰宜春下苑卽今京城東南隅曲江池是也

三十六苑漢儀注大僕牧師諸苑三十六所分布北邊西邊以郎爲苑監官官奴婢三萬人飬馬十萬匹飬鳥獸者通名爲苑故謂之牧馬處爲苑

唐

禁苑按唐書在宮城之北本隋之大興苑東西二十七里南北三十三里東接灞水西接長安故城南連京城北枕渭水苑西卽太倉又北距中渭橋與長安故城相接故城東西十三里南北十三里亦隸苑中其苑中有四監南面爲長樂監北面以領漢故城謂之舊宅監東西面各以本方爲名分掌宮中種植及修葺園苑等事又置苑總監都統之皆隸司農寺苑中宮亭凡二十四所南面三門中曰景曜門東曰芳林門西曰光化門東面二門南曰光泰門北曰昭遠門西面二門南曰延秋門北曰玄武門北面三門中曰啟運門東曰內苑門西曰重玄門其東曰東雲龍門其西曰西雲龍門苑內有南望春亭北望春亭坡頭亭柳園亭月坡亭又有靑城橋龍鱗橋棲雲橋凝碧橋上陽橋廣運潭九曲宮魚藻宮玄沼宮神臯亭七架亭靑門亭桃園亭臨淸亭咸宜宮未央宮南昌國亭北昌國亭流杯亭明水園

內苑唐書云在玄武門外北至重玄門約二里東西與宮城齊中有觀徳殿在重玄門外之北永徽三年大射觀徳殿又永安殿穆宗禦新城永安殿觀百戲東西外垣門曰日營門月營門其北重玄門舊圖內苑南直抵玄武門北直魚糧門苑之正北門也

東內苑南北三里與大明宮城齊南卽延政門北卽銀臺門東卽太和門中有龍首殿又有凝暉殿會昌殿含光殿昭徳殿光啟宮云韶院中有蓬萊殿凝碧池梨園櫻桃園東西葡萄園又有龍首池靈符池應聖院內園小兒坊仗內教坊舊圖云旁有看樂殿東下馬橋東頭禦馬坊

芙蓉苑在曲江之西南乃秦宜春苑地杜詩城上春云覆苑墻芙蓉別殿謾焚香又曰江上小堂巢翡翠苑邊髙冢臥麒麟又曰六龍南下芙蓉苑十里飄香入夾城

沙苑李吉甫郡國圖沙苑一名沙阜在同州馮翊縣南十二里東西八十里南北三十里內有牧馬監牛畜臥沙小耳羊蒲萄園桃杏園梨園木爪石橊異果至今不絕

後周

道會苑後周大和二年三月攺武遊園爲道會苑建徳二年集諸軍都督於道會苑大射武帝親臨射堂大備軍容宣政元年十一月宣帝講武於道會苑又大象元年四月幸道會苑大醮

池沼

周

滮池圖經注曰在長安城西四十里詩云滮池北流浸彼稻田鄭玄注在灃鎬之間水北流

靈沼按舊圖記在長安城西四十里灃水之西眞花磑北今爲水泊詩云王在靈沼於牣魚躍

漢

昆明池按舊圖記云在長安縣丰邑鄕鸛鵲莊周回四十里武帝元狩九年欲伐昆明國穿池以習水戰因名昆明池三輔舊事昆明池地三百二十頃中有戈舟各數十樓舩百艘舡上建戈矛四角垂幡旄麾蓋池中作豫章大舡可載萬人上起宮室以爲遊戲飬魚以給諸陵祭祀余付長安廚又刻鯨魚長三丈每風雷常鳴吼鬣尾皆動立石牽牛織女於池之東西以象天漢池中有龍首舡帝禦張鳳蓋建華旗作棹歌雜以鼓吹宮女泛舟初穿池得灰上問西域胡人曰乃刼燒余之灰也今爲民田

太液池關輔記長安故城西建章宮北有太液池以象北海刻石鯨魚長三丈池中起三山以象蓬萊瀛洲方丈刻金石爲魚龍鳥獸奇怪之狀廟記云太液池周四十頃昭帝元始元年春黃鵠下太液池成帝常以秋日與趙飛燕戲於太液池以沙棠木爲舟以雲母飾於鷁首名曰雲母舟又刻大桐木爲虯龍雕飾如眞夾云舟而行以紫桂爲施枻及觀雲棹水玩擷菱蕖帝每憂輕蕩以驚飛燕命佽飛之士以金鎖纜云舟於波上每輕風時至飛燕殆欲隨風入水帝以翠纓結飛燕之裾今太液池邊尙有避風臺

鎬池水經注在昆明池北三里廟記曰鎬池卽周武王之故都鎬京也武帝穿昆明池水北流浸鎬京之地而爲池故曰鎬池也

百子池在逮章宮西歲時記正月上辰池邊灌濯食蓬餌以祓邪三月上巳張樂於池上七月七日臨百子池作於闐樂樂闋以五色縷相羈謂之連愛八月四日出雕房下圍棊勝者終年有福負者終年疾病求北辰乃免

影娥池在建章宮武帝鑿以翫月其傍起望鵠臺以眺月影入池中使宮人乘舟弄月影又起眺蟾臺

琳池昭帝元始元年穿琳池廣千步池南起桂臺以望遠引太液池水池中植分枝荷一莖四葉狀如駢蓋日照則葉低蔭根莖若葵之衛足名曰低光荷實如玄珠可以飾佩花葉𨿽萎芬馥之气徹十餘里食之令人口气常香益脈治病宮人貴之每遊宴必含嚼之

滄池在長安城中舊圖云未央宮有滄池言其水蒼色故曰滄池

酒池廟記曰長安故城中有魚池酒池池上有肉炙樹秦始皇造漢武帝於池北起臺天子於上觀牛飲者三千人又曰武帝作此以誇羗胡飲以鐵杯重不能舉皆抵牛飲西徵賦云酒池監於商辛追覆車而不悟也

十池上林苑中有初池麋池牛首池蒯池積艸池東陂池當路池犬臺池郎池外池蒯池生蒯艸以織席積艸池有珊瑚樹髙一丈二尺一本三柯上有四百六十二條南越王趙佗所獻號爲烽火樹至夜光明煥然

唐

太液池宮殿儀曰在大明宮含涼殿周十數頃池中有蓬萊山嶄絕上自然有奇艸異卉魚鳥所集盧多遜應制詩分得此夕子兒韻詩曰太液池邊看月時好風吹動萬年枝誰家寶鏡新開匣【一本作誰家玉匣新開鏡】露出淸光此夕子兒

凝碧池在東內苑祿山陷長安引梨園弟子數百人大會凝碧池樂工雷海淸擲樂器於地西向哭被賊支解而死時王右丞爲賊抅於僧寺乃賦詩曰萬戶傷心生野煙百官何日再朝天秋槐葉落深宮裏凝碧池頭奏管弦書於壁賊平維以詩免罪

興慶池景龍文館記在隆慶坊本是平地垂拱後因雨水流潦成小池近五王宅號爲五王子池後因分龍首渠水灌之日以滋廣至景龍中彌亙數頃澄泓皎潔有雲气或見黃龍出其中其興慶宮後謂之龍池拾遺蔡孚作龍池篇以贊其事公卿多和之攺爲景龍池語訛爲九龍池明皇雜錄取洞庭湖鯽魚飬於池以爲鱠日以遊宴杜甫詩三月三日天气新長安水邊多麗人祿山陷長安天子幸蜀盛事遂寑新說曰與慶宮經巢寇五代至宋湮滅盡靜惟有一池至金國張金紫於池北修眾樂堂流杯亭以爲賓客遊宴之所刻畫樓舡上已重九京城仕女修禊宴燕歲以爲常正大辛卯東遷後遂爲陸田兵後爲區蔬圃庚子歲復以龍首渠水灌之鯽魚復生舊說有千歲魚子信不誣矣

九曲池在興慶池西唐寧王山池院引興慶池水西流疏鑿屈曲連環爲九曲池築土爲基疊石爲山土植松栢有落猿巖棲龍岫奇石異木珍禽怪獸畢有又有鸛洲仝渚殿宇相連前列二亭右滄浪右臨漪王與宮人賓客宴飲弋釣其中祿山亂後有人題詩曰數座假山侵殿宇九池春水浸樓臺羣花不識興亡事猶倚朱欄取次開

定昆池本安樂公主西莊也在京城延平門外景龍初命司農卿趙履溫爲公主疏園植果中列臺榭憑官架迥棟宇相屬又勑將作少監楊務廉引水鑿沼延十數頃時號定昆池通典曰安樂公主恃寵請昆明池中宗不與公主怒自以家財別穿池號曰定昆景龍中宗幸焉侍臣畢從賦詩禦爲之序宗楚客詩曰玉樓銀榜枕嚴成翠蓋紅旗列禁營日映層巖圖畫色風搖雜佩管弦聲水邊重閣如飛

重雲裏孤峯類削成幸陪七葉遊昆浪無勞萬里訪蓬瀛

魚藻池深一丈在城北禁苑中貞元十三年詔更淘四尺引灞河天濠水漲之在魚藻宮後穆宗以觀競渡王建宮詞曰魚藻池邊射鴨芙蓉園裏看花日色赭黃相似不使紅塵扇遮

曲江池在鴈塔東南以水流屈曲謂之曲江劇談錄本秦之隑州唐開元中疏鑿爲勝境中和上已自宰臣至都人皆遊焉傾動皇州以爲盛觀歐陽詹曲江記其略曰苑之沼囿之池力墾而成則多天然而有則寡玆池者其天然歟循原北峙回岡旁轉圓環四迊中成坎窞窙窌港洞生泉噏源東西三里近當大邑別卜繚垣空山定濼曠野之湫然黃河作其左壍淸渭爲其後洫褒斜右走太一南橫崇山浚川鉤結盤護不南不北湛然中停又導其流蕩惡含和厚生蠲疾涵虛靈景气象澄鮮延歡滌慮有棲神靈育之功焉杜甫詩曰少陵野老吞聲哭春日潛行曲江曲江頭宮殿鎖千門細柳新蒲爲誰綠文宗時曲江宮殿十廢之九帝讀甫詩慨然有意復升平事發左右神策三千人淘曲江修紫雲樓彩霞亭內出二額左軍仇士良以百戲迎之帝禦日華門觀之仍勑諸司如有創亭館者官給與閒地任修造又引黃渠水以漲之羅隱曲江春感詩曰江頭日暖花又開江東行客心悠哉髙陽酒徒半零落終南山色空崔嵬聖代也知無棄物侯門未必用非才滿舡明月一竿竹家在五湖歸去來又韓退之詩曰漠漠輕陰曉自開靑天白日映樓臺曲江水滿花千樹有底忙時不肯來昭宗東遷宮殿掃地盡矣俗說舊有漢武泉農民以大石塞其竇而埤之土泉遂不流積雨後池中自有水若導黃渠注之曲江之景亦可漸復矣

龍首池在東內苑支分龍首渠水自長樂坡西北流入苑中灌龍首池

靈符池會昌元年造在龍首池西北水又西北流入太液

雀鳥池在長安城西本定昆池後漧涸爲民田今其地爲軍寨曰雀鳥池寨本是涸池

靈池長安志在渭南縣東南二十五里後魏永熙元年水自湧出因而成池周八十步

臺榭

上古

倉頡造書臺長安志曰長安縣西宮張村三會寺中有臺乃倉頡造書臺詩云釋子談經處軒臣造字臺

周

靈臺關中記云在長安西北四十里詩云經始靈臺經之營之庶民攻之不日成之詩序曰靈臺民始附也文王受命而人樂其有靈徳以及鳥獸昆虫焉鄭玄曰天子有靈臺者所以觀祲象察气之妖祥也文王受命而作邑於丰立靈臺正義靈臺所處在國之西郊劉向新序曰周文王作靈臺及爲池沼掘地得死人之骨吏以聞於文王文王曰更葬之吏曰此無主矣文王曰有天下者天下之主也有一國者一國之主也寡人固其主也又安求主遂令吏以衣棺更葬之天下聞之皆曰文王賢矣澤及朽骨又況於人乎水經注曰丰水北經靈臺西文王又引水爲辟雍靈沼括地誌曰今悉無復處所惟靈臺孤立今案臺髙二丈周回百二十步

老子說經臺新說曰在樓觀南三里樓觀內傳云說經臺又曰升天臺老君傳道旣畢於宅南小阜上乘雲駕景升入太微華陽子錄記秦始皇好神仙於此建老子廟晉惠帝元康五年重修蒔木萬株南北連亙七里給戶三百供灑掃隋文帝開皇元年復修金末荒廢大元至元中增修構殿建碑倍加疇昔

漢

鴻臺漢書惠帝四年三月長樂宮鴻臺災三輔黃圖曰長樂宮有鴻臺

漸臺漢書曰文帝夢上天不能有一黃頭郎推上覺而之漸臺以夢中陰目求推者郎見鄧通師古曰未央殿西南有蒼池池中有漸臺又王莽爲元後置酒未央宮漸臺大縱眾樂關中記曰未央宮中有蒼池池中有漸臺王莽死於是也括地誌曰旣云就車而之漸臺與未央建章復道相屬但漢兵旣迫不應駕車踰城此卽非建章之漸臺矣然則未央建章似各有漸臺非一所也

栢梁臺漢書曰武帝元鼎元年春起服虔曰用百頭梁作臺因名焉師古曰三輔舊事云以香栢爲之今書字皆作栢服說非漢武故事曰以香栢爲之香聞數十里郊祀志曰武帝鑄栢梁銅柱五行志曰太初元年十一月乙酉未央宮栢梁臺災先是大風發其屋夏侯始昌先言其災日廟記曰栢梁臺漢武帝造在北闕內道西三秦記曰栢梁臺上有銅鳳名鳳闕漢武帝集武帝作栢梁臺詔羣臣二千石有能爲七言者乃得上坐帝曰日月星辰和四時梁王曰驂駕駟馬從梁來大司馬曰郡國士馬羽林才丞相曰惣領天下誠難治大將軍曰和撫四夷不易哉禦史大夫曰刀筆之吏臣執之太常曰撞鐘擊鼓聲中詩宗正曰宗室廣大日益滋衛尉曰周禦交戟禁不時光祿勛曰惣領從官栢梁臺廷尉曰平理請讞決嫌疑太僕曰修飾與馬待駕來大鴻臚曰郡國吏功差次之少府曰乘與禦物王治之司農曰陳粟萬石揚其箕執金吾曰徼道宮下隨詩治左馮翊曰三輔盜賊天下尢右扶風曰盜阻南山爲民災京兆尹曰外家公主不可治詹事曰椒房率更領其財典屬國曰蠻夷朝貢常會期大匠曰柱柱薄櫨相枝持太官令曰枇杷橘栗桃李梅上林令曰走狗逐兔張罝罘郭舍人曰嚙妃女唇甘如飴東方朔曰迫窘詰屈幾窮哉

蘭臺漢書百官表禦史中丞在殿中蘭臺掌圖籍祕書西京賦曰蘭臺金馬遞宿疊居

涼風臺關中記云在建章宮北積木爲樓髙五十餘丈

露臺漢書文帝於驪山欲起露臺召匠計之費百金帝曰百金中人千家之產乃罷

尋眞臺漢武帝內傳帝起尋眞臺齋至七月七日夜半西南如白雲起有頃西王母降

通天臺史記公孫卿曰僊人好樓居於是上令長安則作蜚廉桂觀甘泉則作益壽延壽觀使卿持節設具而候神人乃作通天莖臺置祠具其下將招來神仙之屬於是甘泉更置前殿始廣諸宮室夏有芝生殿房內中徐廣曰通天莖臺在甘泉漢書曰武帝元封二年作甘泉通天臺師古曰言此臺髙上通於天漢舊儀曰通天臺髙三十丈望雲雨悉在其下去長安三百里望見長安城黃帝已來祭天圓丘處武帝祭天上通天臺舞八歲童女三百人置祀祠招僊人祭天已令人升通天臺以候天神天神旣下祭所若大流星乃舉烽火而就竹宮望拜神光漢儀注上有承露仙人掌擎王林承云表之露元鳳間臺自毀椓桷皆化爲龍鳳隨風雨飛去西京賦曰通天眇而竦峙經百常而莖擢上班華以交紛下刻陗其若削關中記曰左右通天臺髙三十餘丈祭天時於此候天神下也

靈臺關中記云在長安西北八里始曰淸靈本爲候者觀陰陽天地之變更名曰靈臺郭延坐述徵記曰長安城南有靈臺髙十五仞上有渾儀張行魚所制又有相風銅鳥千里風至其鳥乃動又有銅表髙八尺長一丈三尺廣尺二寸題云大初四年造

神明臺漢書建章官有神明臺武帝造上有承露盤有銅僊人舒掌捧盤玉杯以承云表之露以露和玉屑服之以求僊道僊人掌大七圍以銅爲之魏文帝徙銅盤折聲聞數十里

眾藝臺長安志云在掖庭宮宮人教藝之所

闘雞臺長安記云在長樂宮中又有走狗臺

長楊榭【臺上有木曰榭】漢書云在上林苑中天子秋冬校獵命武士搏射禽獸帝於其上觀焉

祈僊臺三秦記曰坊州橋山有漢武帝祈僊臺髙百尺李欽止題詩云四方禍結與兵連海內空虛在末年謾築此臺髙百尺不知何處有神僊

梁臺漢舊志云未央宮中有果臺商臺又有著室臺

通靈臺漢武帝內傳曰鉤弋夫人旣殯香聞十餘里帝哀悼疑非常人乃起通靈臺於甘泉常有一靑鳥集臺上往來

望鵠臺三輔故事漢長安建章宮北大液池中有望鵠臺眺蟾臺

曲臺如淳曰行禮射於曲臺後倉爲記故名曰曲臺記漢官大射於曲臺晉灼曰射宮也

東山臺三輔故事曰未央宮前有東山臺西山臺釣臺三輔黃圖又曰未央宮有果臺東山臺西山臺鉤臺廟記曰未央宮有鉤弋臺

後秦

波若臺西徵記曰姚興起波若臺作湏彌山四面巖嶺重嶂峭崖神禽怪獸靡不畢有僊人佛像變化萬端靈木嘉艸精奇一代無有也

唐

景福臺長安志云在太極宮延嘉殿之西北

祭酒臺長安志云在大安宮之東北垣上基址尙存

望仙臺東觀秦記望仙臺髙一百尺勢侵天漢武宗舊記神策奏修望仙樓及廊捨五百餘間大中八年復命葺之補闕陳蝦上疏諫遂罷修以爲文思院

禦史臺禦史記曰禦史臺門北開取肅殺就陰之義鄴都故事禦史臺在京城西南龍朔中爲東朝憲府元和中禦史臺佛捨火災罰禦史李膺俸一月

司天臺地裏志云在長安外郭城內東南八里永寧坊乾元元年攺太史監爲司天臺渾儀臺髙百二十尺前有太歲廟臺𨿽摧崩猶髙五六十尺

按歌臺在闘雞殿之南臺南臨東繚墻在臨潼縣驪山上北榭京兆省衙後有北榭

館閣樓觀

館

射羆館秦昭王起在盩厔

迎風館漢書曰武帝因秦林光宮元封二年復增通天迎風儲胥露寒

平樂館漢書曰武帝元封六年夏京師民觀角抵於上林平樂館薛綜注西京賦平樂觀大作樂處

涿沐館成帝許美人居上林涿沐餘數召入飾室中若捨

繭館王莽請元後幸繭館率皇后列侯夫人桑師古曰漢宮閣疏上林苑有繭觀蓋蠶繭之所

建章館王莽壞徹城西苑中建章承光包陽大臺儲元宮及平樂當路陽祿館凡十餘所取其材瓦以起九廟師古曰自建章以下至陽祿皆上林苑中館

鹿館外戚傳成帝許美人在上林鹿館數召入飾室

桂館郊花志長安作飛廉觀桂館

白鶴館元帝初元三年茂陵白鶴館災

雲林館宣帝霍皇后廢處昭臺宮徙雲林館

髙靈館漢武故事曰上自封禪後夢髙祖坐明堂羣臣亦夢想於是祀髙祖於明堂以配天還作髙靈館

昭靈館霍光塋起三出闕築神道北臨昭靈南出承恩館服虔曰昭靈承恩皆館名

來賓館前秦符健永和十年西虜乞沒渾邪遣子入侍置來賓館於平朔門以懷遠人起靈臺於杜門

崇文館本曰崇賢館唐貞觀十三年置後避章懷太子諱攺焉

東史館開元二十五年李林甫奏移於中書省北以舊尙藥院充館

崇玄館武宗以劉玄靜爲崇館學士號廣成先生入居靈符殿帝就傳法籙初明皇天寶中用尹愔爲崇玄館學士自後亂離館宇寢廢至是特詔營創仍置吏鑄印

閣

淩雲閣漢宮殿疏曰淩雲閣秦二世造在咸陽閣與南山齊

麒麟閣漢書曰蕭何造以藏祕書甘露三年單於來朝上思股肱之美乃圖畫霍光等一十二人霍光第一蘇武第十二張晏曰武帝獲麒麟時作黃圖曰卽楊雄校書處

白虎閣三秦記未央宮有白虎有堯閣屬車閣

天祿閣三輔故事云在未央大殿北以藏祕書

石渠閣漢宮殿疏曰在未央殿北以藏祕書圖畫甘露中五經諸儒雜論於石渠閣

曝衣閣漢宮儀云太液池西有武帝曝衣閣每七月七日宮女出後衣登閣而曝之

澄源閣漢書曰武帝祀太一於終南山太一谷元封五年澄源湫池上起澄源閣以避暑

開襟閣雜記曰漢彩女常以七月七日夜穿七孔鍼於開襟閣俱以習之在未央宮中

重陽閣三輔會要後周明帝武成二年二月造重陽閣於紫極殿後

淩煙閣隋唐嘉話淩煙閣在大極殿東貞觀十七年太宗於閣上圖畫太原幕府及功臣之像二十四人太宗爲贊禇遂良書閻立本畫

重明閣華淸有重明閣臨髙瞰渭川如在諸掌

功臣閣卜子陽園苑疏功臣閣在太極殿東閣上亦圖功臣及藏祕書

紫雲閣異聞集曰紫雲閣在嘉政殿之東前有池天寶年秦中大旱明皇於此殿令葉法善祠鏡龍遂得甘雨

淸輝閣景龍文館記中宗登淸暉閣遇雪令學士賦詩宗楚客曰太一天爲水蓬萊雪作山

紫閣新說曰紫閣在禦宿川南紫閣山唐禦史薛昌朝詩曰閣下寒溪漲碧湍閣前蒼翠數峯環危梯續蹬穿松外細竹分泉落石間好鳥啁啾爭喚客亂雲開合巧藏山獨來應爲禪僧哭少有人能伴我閒章惇詩曰我生山水鄕習得山中樂每觀唐人詩夢寐思紫閣杜甫有詩云紫閣峯陰入渼陂

翔鸞棲鳳閣新說曰含元殿前東曰翔鸞西曰棲鳳其飛檐與含元殿廊相接至今基址尙存

朝元閣新說曰朝元閣在華淸宮南驪山上明皇雜錄天寶二載起朝元閣黃裳詩云東別家山十六程曉來和月到華淸朝元閣下西風急都入長楊作雨聲津陽門詩朝元閣成老君現攺降聖閣

奎鉤慶賜閣新說曰京兆府衙後有宋種太尉宅宅有賜書構慶賜閣以貯禦書

紫陽閣新說曰乃河南轉運使紫陽先生書閣在鄠郊終南山下自題詩曰碧瓦朱甍動紫煙淸風吹袂緲翩翩夢回憶得三生事悔落黃塵六十年先生姓楊名奐字渙然

樓

井幹樓漢宮殿疏神明臺髙五十丈上有九室常置九天道士百人然則神明井幹俱髙五十丈也井幹樓積木而髙爲樓若井幹之形井幹者井上木欄也其形或四角八角西京賦井幹疊而百層謂此樓也

馬伯騫樓漢宮殿儀曰長安有馬伯騫樓又有貞女樓

云和樓周地圖記曰連珠殿六栿五架又有云和樓九間重閣

竹樓長安志貞元三年上禦竹樓觀迎神策軍額在東內

百尺樓長安志長慶元年禁中造百尺樓二構飛橋以往來

乞巧樓三輔記曰光化二年禁中建

勤政務本樓唐實錄勤政樓在興慶宮南開元八年造每歲千秋節酺飲於樓前

花蕚相輝樓天寶遺事寧王憲申王撝歧王範薛王業邸第相連環於興慶側明皇因題花蕚相輝之名取詩人常棣之義帝時豋樓聞諸王音樂咸召升樓設五花帳同榻飲宴金石錄花蕚樓詔李白撰碑文徐浩書丹喬扆詩曰花蕚樓空有故基行人空讀火余碑可憐興慶池邊月曾伴寧王玉笛吹

望春樓唐拾遺記天寶元年明皇升望春樓召羣臣臨觀廣運潭樓在滻水西岸下有廣運潭

紫雲樓唐實錄文宗大和九年發左右神策軍三千人淘曲江修紫雲樓彩霞亭內出二額仇士良以百戲迎帝禦日華門臨觀

晨暉樓春明退朝錄唐元和十二年築夾道至修徳坊開門曰玄化造樓曰晨暉

羯鼓樓天寶遺事明皇禦華淸宮羯鼓樓打徧涼州羣花皆坼古詞曰羯鼓樓聲打開蜀道霓裳一曲舞破潼關

斜陽樓明皇雜錄開元三年玄宗建斜陽樓於驪山上古詞云斜陽樓上憑欄桿望長安

望京樓明皇十七事明皇歲幸華淸宮發馮翊華陰丁夫築羅城繚墻南開輦道上驪山以通望京樓

瑤光樓明皇雜錄華淸宮津陽門天寶六載詔建瑤光樓

觀風樓華淸宮外東北隅屬夾城而達於內前臨馳道因視山川大歷中魚朝恩毀坼修章敬寺

秦樓新說曰長安舊有秦樓古詞云秦樓東風裏燕子還來尋舊壘又云吞漢武之金莖沆瀣吹弄玉之秦樓鳳簫又曲名有秦樓月

靑樓新說曰古老相傳秦樓靑樓俱在畫橋東平康坊煙脂翡翠兩坡相對古詩種花滿西園下有靑樓道花下一莖禾去之爲惡艸

飛雲樓新說曰飛雲樓在省衙中

結麟樓在大明宮中七聖紀曰郁華赤文與日同居結麟黃文與月同居郁華日精結麟月精也又太上黃庭內景玉經曰髙奔日月吾上道郁儀結鄰善相保梁丘子注曰郁儀奔日之僊結鄰奔月之僊一作結綺非是六典作結麟閣鱗鄰麟未知從何字爲是

叡武樓宣宗詔修右銀臺門樓屋宇及南面城墻至叡武樓翰林學士赴宴歸院過叡武樓

長樂樓

延喜樓江南雜報云在保安殿

觀

僊人觀三輔黃圖曰甘泉起僊人觀緣山谷行至云陽三百八十里入右扶風周回五百四十里

露寒觀武帝建元中作在云陽甘泉宮外又石闕觀封巒觀鳷鵲觀旁皇觀儲胥觀

昆明觀又有昆明東觀三輔黃圖曰上林苑有昆明觀蓋漢武帝所置桓譚新論曰元帝被病遠求方士漢中送道士王仲都詔問所能對曰能忍寒暑乃以隆冬盛寒日令袒載駟馬車於上林昆明池上環水而馳禦者厚衣狐裘寒顫而仲都獨無變色臥於池臺上暉然自若夏大暑日使曝坐環以十鑪火不言熱又身不汗池臺卽觀也

陽祿觀長安志在上林苑班倢伃生子陽祿柘觀

上蘭觀王莽請元後校獵上蘭三輔黃圖曰上林有上蘭觀

豫章觀鼎郊觀昆池觀朗池觀愽望觀樛木觀便門觀眾鹿觀走馬觀則陽觀陰徳觀燕升觀白鹿觀三爵觀

椒唐觀元華觀郎池觀益樂觀華元觀明光觀象觀以上皆在上林苑中見三輔黃圖

靑梧觀見西京雜記曰觀前有碧梧桐樹下有石麒麟二枚

驪山墓

秦始皇墓

上物頭髙一丈二尺東邊者左腳折折處赤如血父老謂有神皆含血屬筯焉

細柳觀郭璞曰在昆明池南

飛廉觀元封二年作甘泉通天臺長樂飛廉館應劭曰飛廉神禽能致風气明帝永平五年至長安迎取飛廉並銅馬置上西門外名平樂館董卓悉銷以爲錢晉灼曰身似鹿頭如爵有角而蛇尾文如豹文觀一作館

屬玉觀服虔曰以玉飾因名焉在右扶風李奇曰屬玉音鸑鷟其上有此鳥因以爲名晉灼曰屬玉水鳥似鵁鶄以名觀也師古曰晉說是也屬之欲反

蘭池觀三輔黃圖曰在城外又楊僕傳蘭池宮在渭城李善注文選咸陽縣東南三十里周氏陂陂南一里有漢蘭池焉

霸成觀見枳道事中宜春觀在鄠縣並見長安志

集靈觀三輔黃圖曰武帝起集靈觀

臨山觀漢宮殿名曰長安有臨山觀渭橋觀九華觀鴻雀觀昆明觀華光觀天梯觀瑤臺觀流渠觀相思觀華池觀射熊觀當市觀白渠觀三雀觀溫徳觀豫章觀

霸昌觀王莽傳王尋發長安宿霸昌廏師古曰霸昌觀之廏也三輔黃圖曰在城外

安臺觀淪沮觀鳥魚觀董賢觀倉龍觀以上並見三輔黃圖

甲觀元帝在太子宮生成帝甲觀畫堂應劭曰甲觀在太子宮甲地主用乳生也畫堂畫九子母如淳曰甲觀觀名畫堂堂名三輔黃圖云太子宮有甲觀師古曰甲者甲乙丙丁之次也元右傳言見於丙殿此其例也而應劭以爲在宮之甲地謬矣畫堂卽畫飾耳豈必九子母乎霍光止畫堂中是則宮殿中通有彩畫之堂室訟觀秦符堅置於未央之南見長安志

憑云觀長安志西魏大統七年十二月禦憑云觀引見諸王敍家人之禮

逍遙觀西魏帝甞登逍遙觀望嵯峨山因謂左右曰望此令人有脫屣之意見長安志

玄都觀長安志後周建徳元年正月武帝幸玄都觀說講公卿道俗論難

歸眞觀長安志云在唐西內安仁殿之西

大角觀長安志在唐東內大明宮珠鏡殿之東北

類編長安志卷之四京兆路儒學教授駱天驤編集開城路儒學教授薛延年校正

堂宅亭園

堂

明堂周禮匠人周人明堂度九尺之筵東西九筵南北七筵堂崇一筵五室

凡室二筵注此三者或舉宗廟或舉王寢或舉明堂玄言之以明其同制斯幹宣王考室也築室百堵西南其戶箋此築室者謂築燕寢也西其戶南其戶者宗廟及路寢制如明堂每室四戶是室一南戶耳禮明堂位昔者周公朝諸侯於明堂之位我將祀文王於明堂也呂氏春秋曰周之明堂茅茨蒿柱土階三等以見儉節也

玉堂漢書楊雄傳歷金門上玉堂晉灼曰三輔黃圖有大玉堂小玉堂又李尋曰久汗玉堂師古曰在未央宮

朱鳥堂三秦記曰未央宮有朱鳥堂非常室

東堂後秦姚興聽政之暇引姜龕等於東堂講論道藝錯綜名理

明堂前秦符堅起明堂繕南北郊祀其祖洪以配天宗祀健以配上帝

露堂符堅將爲赦與王猛符融密議於露堂

西堂車師前部王彌寘鄯善王林密馬犬朝於符堅堅賜以朝服引見西堂寘等觀其宮宇壯麗儀衛嚴肅其懼因請年年貢獻堅不許

朝堂姚元子召姚紹等密設於朝堂以擊姚懿﹝謀﹞

﹝言恣﹞議堂王演見聞錄姚興常臨﹝言恣﹞議堂聽斷疑獄當時號無冤滯

澄玄堂王演見聞錄姚興引諸沙門於澄玄堂聽鳩摩羅什演說佛經

偃月堂長安志平康坊有唐右相季林甫宅內有偃月堂林甫欲排構大臣卽處之思所以中傷者若喜而出卽其家瓦解矣

徳星堂大唐遺事吏部尙書崔邠與弟浙西觀察使郾金吾大將軍鄯淮南觀察使鄲皆貴顯同居構堂宣宗嘆曰崔氏一門孝友可爲士族之法題其堂曰徳星宅在光宅坊

合歡堂天寶遺事虢國夫人楊貴妃之姊也於永昌坊構堂曰合歡費萬金堂成召匠污漫以二十萬償其直匠者不顧復與紅羅五千叚工者又不顧虢國問其由匠曰某平生之能殫於此矣苟不信願得螻蟻蝪蜥蜂蠆之類數其目沒之堂中有間隙亡一物卽不論工直也於是復與金盆二瑟瑟二斗繒彩爲賞後有暴風拔樹委於堂上略無所損旣撒瓦而觀皆承以木瓦其精妙制作有如此者

成徳堂新說曰長安府學成徳堂七間八椽髙敞雄壯至今猶存

來芹堂在成徳堂後收貯官書文籍

匪懈堂新說曰長安河衙正堂匪懈堂遭正大火焚丙申年田俟重修

靑蓮堂新說曰靑蓮堂在省衙蓮池宋陳堯咨建至今猶存今爲緫庫

飛雲堂在省衙匪懈堂後

眾樂堂新說曰眾樂堂在興慶池北金朝金紫光祿大夫張仲孚所建與賓客宴遊

頤眞堂新說曰張金紫宅在長安將相坊正堂扁曰頤眞兵後猶存

空翠堂新說曰空翠堂在鄠縣渼陂堤上賓客遊宴之地堂中杜工部渼陂行石刻在焉

讀書堂新說曰鄠縣南有柳塘中有讀書堂乃紫陽先生講學之所商左山詩曰牙簽聲散絳帷風人在參乎一惟中名教會心眞樂在區區應笑事雕虫

雙桂堂新說曰雙桂堂在京兆景風里正大甲申張浩然二子琚珪同榜及第長安令王公一題詩曰雙飛兄弟古難全鴈塔題名間後先誰佀二公方巨慶不離一榜在同年得官𨿽自文章力教子都因父母賢泉下呂公何命薄不能雙桂慰生前呂咨議乃二公之師

宅

十六王宅唐政要先天之後皇子幼則居內東封後以年漸長乃於安國寺東附苑城同爲大宅分院居之令中官押之於夾城中起居每日家令進饍十王謂慶忠棣鄂榮公儀穎永濟也其後盛壽陳丰恆涼六王又封入內宅天寶中十四王居內而府幕列於外坊歲時通名起居而已外諸孫成長又於十宅外置百孫院十王宮人每院四百人百孫院三百人又於宮中置維城庫諸王月俸物納之給用諸孫婚嫁亦就十宅中太子不居於東宮但居於乘輿所幸別院太子之子亦分院而居婚嫁則同親王公主於崇仁坊會禮院也

太平公主宅沒官後賜散騎常侍李問之宅在興道坊

國子祭酒韓洄宅

尙書左僕射令狐楚宅按酉陽雜俎楚宅在開化坊牡丹最盛而李商隱詩多言晉陽裏第未詳

戶部尙書馬揔宅

河東節度使兼侍中李光顏宅穆宗初賜第崇徳坊此爲別宅

尙書吏部侍郎沈傳師宅

前司徒兼侍中崔垂休宅已上六宅並在開化坊

贈尙書左僕射劉延景宅

汝州刺史王昕宅延景卽寧王憲之外祖昕卽薛王業之舅皆是親王外家

萬春公主宅明皇女降楊錡

戶部尙書兼殿中監章仇兼瓊宅

前中書侍郎同中書門下平章事元載宅譚賓錄曰元載城中開南北二甲第又於近郊起亭榭帷帳什器皆如宿設城南別墅凡數十所婢僕曳羅綺三百餘人杜陽編曰載宅有蕓輝堂蕓輝香艸名也出於闐國唐實錄曰毀元載祖及母墳墓斵棺棄柩及焚毀載私廟木主並毀大寧安仁裏二宅充修葺百司廨宇污宮之義也又貶同州剌史宋晦爲澧州員外司馬晦甞任虢州刺史率百姓采盧氏山木爲載造東都私第故也

義武軍節度使同中書門下平章事上谷郡王張孝忠宅

太子右庶子崔造宅太子賓客燕國公於頔宅

太保致仕歧國公杜佑宅○已上九宅咸在安仁門

檢校司空尙書左僕射同中書門下平章事魏國公賈耽宅

右衛上將軍南充郡王伊愼宅○右二宅在光福坊

本司空梁國公房玄齡宅

河中節度使兼中書令延徳郡王張茂昭宅

左散騎常侍於徳晦宅○右三宅在務本坊

太子左庶子駙馬都尉蘇勗宅後爲英王園其地湫下無人居

愽陵郡王崔玄暐宅祕書監馬懷素宅

工部尙書韋堅宅

贈太尉叚秀實宅

尙書左僕射竇易直宅明皇雜錄曰本中書令崔圓宅祿山盜國王維鄭虔張通皆處於賊庭洎克復俱囚於宣楊裏楊國忠之舊宅崔圓因召於私第令畫各有數壁當時皆以圓勛貴無二望其救解故運思精巧頗極能事其後皆得寬典至於貶謫悉獲善地其第鬻於易直太和中畫尙存

劍南東州節度使王承業宅武俊之孫士眞子也○右七宅咸在崇義坊

侍中駙馬都尉楊師道宅其地後分裂左監門大將軍韓琦尙書刑部侍郎崔玄童荊府司馬崔光意等居

中書令張嘉貞宅本太常少卿崔日知宅唐書曰貞元中裴延齡爲徳陽郡主治第時將降郭鏦延齡令嘉貞之子徙所治廟徳宗不許按韋述記載嘉貞宅於此延齡所徙乃是廟而嘉貞碑宅在思順裏今無思順坊未詳

邠寧節度使馬璘宅徳宗實錄曰大歷十四年七月毀元載馬璘劉忠翼之第自天寶中京師堂寢已極宏麗而第宅未甚逾制然衛國公李靖廟已爲嬖人楊氏廏矣及安史二逆之後大臣宿將競崇棟宇無復界限力窮乃止人謂之木妖而馬璘之堂尢盛計錢二十萬貫他室稱是璘卒於軍以喪歸京師士庶欲觀之假名於故吏投剌會弔者數十百人故命撤毀之自是京師樓榭之踰制者皆毀

紀國大長公主宅肅宗女降鄭沛

黃門侍郎同中書門下平章事杜鴻漸宅鴻漸於長興裏築第崇飾門館賦詩曰常願追禪侶安能挹化源朝士多和之

漢陽大長公主宅卽徳陽郡主也順宗長女

鎭海軍節度使同中書門下平章事路隋宅右七宅在永樂坊

丞相燕國公張說宅本侍中王徳眞宅說大加修葺焉常侍言旨曰泓師與說買永樂東南第一宅有永巷者戒曰此宅西北隅最是王地愼勿於此取土越月泓又至謂燕公曰此宅气候忽然索漠甚必恐有取土於西北隅者公與泓偕行至宅西北隅果有取土坈三數坈皆深丈餘泓大驚曰禍事令公富貴一身而已更二十年外諸郎君皆不得天年燕公大駭曰塡之可乎泓曰客土無气與地脈不相連今欲塡之亦猶人有瘡痏縱以他肉補之終無益也燕公子均垍皆爲祿山委任克復後均賜死垍長流之

司徒中書令晉國公裴度宅唐實錄曰度自興元請朝覲宰相李達吉之徒百計隳沮有張權輿者旣爲嗾犬尢出死力乃上疏云度名應圖讖宅據崗原不召而來其旨可見蓋常有人與度作讖詞云非衣小兒坦其腹天上有曰被駈逐言度曾徵討淮西平吳元濟也又帝城東西橫亙六崗符易象幹卦之數度永樂裏第偶當第五崗故權輿以爲詞盡欲成事然竟不能動搖【右二宅在靖安坊】

咸宜公主宅玄宗女再降崔嵩

尙書吏部侍郎韓愈宅

右二宅在安善坊

太子太師鄭國公魏徵宅本陏安平公宇公愷宅封演見聞錄曰徵所居室屋卑陋太宗欲爲營構輒謙讓不受洎徵寢疾太宗將營小殿遂輟其材爲造正堂五日而就開元中此堂猶在家人不謹遺火燒之子孫哭臨三日朝士皆赴弔後裔孫莫言相宣宗居舊第焉【在廣化坊】

尙書左僕射河南郡公禇遂良宅自遂良父太常卿亮﹝居馬﹞

右相李林甫宅本尙書左僕射衛國公李靖宅景龍中韋庶人妹夫陸頌所居韋氏敗靖侄孫散騎常侍令問居之後爲林甫宅有堂如偃月號月堂每欲排構大臣卽處之思所以中傷者若喜而出卽其家碎矣又說其宅有妖怪東北隅溝中至夜每火光大起甫小兒持火出入林甫惡之奏分其宅東南隅立爲嘉猷觀【右二宅在平康坊】

兵部尙書郭元振宅

前司空兼右相楊國忠宅虢國夫人居坊之左國忠第在其南右二宅在宣陽坊

尙書右僕射燕國公於志寧宅後並入相府閒地置廟後勑賜貴妃豆盧氏後左金吾大將軍程伯獻黃門侍郎李暠等數家居焉

叛臣安祿山宅祿山故事曰舊宅在道政坊玄宗以其隘陋更於親仁坊選寬爽之地出內庫錢更造堂皇院宇穴叫窱周匝帷帳幔幕充牣其中天寶九載祿山獻俘至京命入新宅譚賓錄曰祿山入朝勑於親仁坊南街造宅堂皇三重皆象宮中小殿房廊穴叫窱綺疏詰曲無不窮極精妙什物克牣以金銀織傍筐笟籬等每欲賞賜之明皇皆謂左右曰祿山眼孔大勿令笑人

尙父汾陽郡王郭子儀宅譚賓錄曰宅居其地四分之一通永巷家人三千相出入者不知其居又曰親仁裏大啟其第里巷負販之人上至公子簪纓之士出入不問或去王夫人趙氏愛女方妝梳對鏡往往公麾下將吏出鎭去及郎吏皆被召令汲水持捥視之不異僕隸佗日子弟集列啟諫公三不應於是繼之以泣曰大人功業已成而不自崇重以貴以賤皆遊臥內某等以爲𨿽伊霍不當如此也公笑而謂曰爾曹固非所料且吾官馬食粟者五百匹官餼者一千人進無所往退無所據向使崇垣鋦戶不通內外一怨將起構以不臣其有貪功害能徒成就其事則九族虀粉噬臍莫追今蕩蕩無問四門洞開𨿽讒毀是與無所加也吾是以爾諸子皆伏其西本於志寧宅

昌樂公主宅明皇女降嗣畢國公竇鍔【右四宅在親仁坊】

禮部尙書裴行儉宅

贈太尉祁國公王仁皎宅本禮部尙書鄭善累宅後臨江王囂貿之神龍初宗正卿李晉居焉繕造廊院稱爲甲第晉誅後勑賜仁皎

開府儀同三司愽陵郡王李輔國宅

前司空兼門下侍郎同中書門下平章事王涯宅乃楊憑故第家書與祕府侔名書畫以金玉爲奩軸鑿垣貯之重復祕固若不可窺者及被誅爲人破垣剔取奩軸金玉而棄其書畫於道籍田宅入於官【右四宅在永寧坊】

司徒兼中書今李晟宅興元元年賜晟永崇里甲第詔宰臣諸節將會送是曰特賜女樂八人錦彩銀器等令教坊太常備樂京兆府供具鼓吹迎導集宴京師以爲榮觀【在永崇坊】

尙書右丞庾敬休宅國史補曰敬休宅屋壁有畫奏樂圖王維嘗至其處【維熟】視而笑或問其故維曰此霓裳羽衣曲第三疊第一折好事者集樂工驗之無一差者【在﹝日百﹞同坊】

叛臣朱泚宅建中中羣盜夜分數百騎取泚於進昌第泚號其宅爲潛龍宮徙珍寶實之人謂潛龍勿用亡兆也【在建昌坊】

寧王憲宅

宅以東歧王範宅

開府儀同三司宋璟宅譚賓錄曰璟宅中造屋悉東西正陽

尙書左僕射郇國公韋安石宅右四宅在安興坊

薛王業宅本贈禮部尙書韋行佺宅

銀靑光祿大夫薛繪宅繪兄弟子侄數十人同居一曲姻黨淸華冠冕茂盛坊人謂之薛曲【右二宅在勝業坊】

左衛大將軍範陽公張延師宅延師兄大師銀靑光祿大夫華州剌史次兄植金紫光祿大夫營州都督兄弟三人同時三品甲第宏敞髙門洞開一宅之中棨戟齊列時人榮之號三戟張家其地景龍中司農卿趙腹溫﹝居焉﹞

中書侍郎同中書門下平章事趙國公李吉甫宅盧氏雜說曰李吉甫宅泓師謂其地形爲玉杯牛僧孺宅爲金杯云玉杯一破無復全金杯或傷重可完僧孺宅在新昌裏本天寶中將作大匠康﹝上鞏下言﹞宅﹝上鞏下言﹞自辧圖阜以其地當出宰相每命相﹝上鞏下言﹞必引頸望之宅卒爲僧孺所得吉甫宅至徳裕貶其家滅矣【右二宅在安邑坊】

尙書右僕射裴遵慶宅國史補曰遵慶罷相知選朝廷優其年徳令就第注官自宣平坊牓引士子以及東市兩街時人以爲盛事遵慶子向爲吏部尙書致仕所居內外支屬百餘人所得祿俸必與同費稱其孝睦

兵部尙書柳公綽宅公綽子仲郢自拜諫議大夫後每選官羣烏大集於第之庭木戟架皆滿比五日而散家人以爲候惟除天平軍節度烏不復集遂卒於鎭【右一宅在升平坊】

尙書右丞相張九齡宅在修政坊

尙書左僕射致仕楊於陵宅於陵子嗣復相文宗嗣復子官平盧軍地節度使其第與宰相路巖居相接巖以狹欲易損馬廏廣之損兄弟在朝者且卜數曰時相可拒之邪損曰凡尺寸地非吾等所有先人舊業安可以奉權臣巖不悅自殿中侍禦史命鞠獄黔中

太子少師牛僧孺宅其事具安邑坊李吉甫宅下【右二宅在新昌坊】

行臺左僕射鄖國公殷開山宅本隋蔡王智積宅

祕書監顏師古宅貞觀永徽間大常少卿歐陽詢著作郎沈越賓亦住此坊殷顏卽南朝舊族歐陽與沈又江左士人時人呼此坊爲吳兒坊

鄭國夫人楊氏宅武惠妃之母

京兆尹韋武宅元和人【右四宅在通化坊】

中書令閻立本宅後申王傳符太玄居之西亭有立本所畫山水在延康坊

黃門監盧懷愼宅懷愼居官淸儉宅在陋巷屋宇殆不蔽風雨

光祿少卿竇瑗宅昭成太后之從父弟按咸通中河中節度使竇璟與弟河東節度使澣同居崇賢第家富於貲疑是瑗之後【右二宅在崇賢坊】

武三思宅本騎馬都尉周道務宅神龍中三思以子崇訓尙安樂公主大加雕飾三思誅後主移於金城坊開元中道務子勵言復居之在休祥坊

太華公主宅明皇女降楊錡

義陽公主宅徳宗義陽公主降王士平

歧陽公主宅憲宗女降宰相杜保疏龍首池爲沼

同昌公主宅懿宗女降宰相韋保﹝上行下魚﹞杜陽編曰其宅房櫳戶牖以眾寶飾之金銀爲井欄水精火齊琉璃玳瑁等牀悉榰以金龜銀墼合百寶爲圓按大會韋氏一族於廣化裏暑气特甚公主命取澄水帛以蘸之掛於南軒滿坐則皆思挾纊澄水帛似布明薄可鑑其中有龍涎故能消暑按保﹝上行下魚﹞宅在昌化裏此云廣化誤也【右四宅在昌化坊】

虢國夫人楊氏宅明星雜錄貴妃姊虢國夫人思傾一時於宣陽坊大治第宅棟宇之盛世無其比所居本韋嗣立舊宅韋氏諸子亭午方偃息於堂廡間忽見一婦人衣黃披衫降自步輦有侍婢數十笑語自若謂韋氏諸子曰聞此宅欲貨其價幾何韋氏降階言曰先人舊廬未忍所捨語未畢有工數百登房揲其瓦木韋氏諸子旣不能制乃率家僮挈其琴書委於衢路而嘆曰不才爲勢家所奪古人之戒將見於今日矣而與韋氏隙地十餘畝其它一無所得虢國夫人於此蓋合歡堂所費二千萬

太子少保崔琳宅張注曰琳祖義玄父神慶伯神基皆爲相其父昆弟之子洎出三朝宴者數十人鳴玉啟道自興寧裏謁大明宮冠蓋相望一時榮之

孫思邈宅大唐遺事華原縣東北五里流惠坊玉磬山有孫思邈舊宅有石洞洞中塑像猶存

宋丞相冠萊公宅新說曰府城掖庭街有萊公宅中有山池熙熙臺後爲寺號安眾禪院中有萊公祠堂

宋種太尉宅新說曰府城衙後街有種太尉宅中有奎鉤慶賜之閣下東壁繪晉王羲之蘭亭圖西壁繪廬山遠公白蓮社圖

宋太尉張金紫宅新說曰府城艸場街有金紫光祿大夫張中孚宅中有頤眞堂後爲錢監金爲利用倉

亭

夏甘亭道裏記甘亭在鄠縣尙書啟與扈戰於甘之野帝王世記甘亭殷爲崇國文王伐崇

周斄亭朝野簽載堯封后稷於斄今武功縣西南二十里有邰亭卽周之邰國也今爲邰城鄕

戲亭史記曰戲亭在新丰縣東南驪山半原蘇林曰褒姒不好笑幽王爲烽火大鼓有寇至舉烽火諸侯悉至無寇褒姒乃笑欲悅之數舉烽火諸侯不信犬戎共攻幽王徵兵不至遂殺幽王於驪山下○潘嶽西徵賦曰履犬戎之侵地疾幽王之詭惑舉僞烽以沮眾淫嬖褒而縱慝軍敗戲水之上身死驪山之北赫赫宗周滅爲亡國

漢鴻門亭兩京道裏記鴻門亭在新丰縣卽漢髙帝會項羽處北有鴻陂南有阪口故曰鴻門

曲郵亭漢書曰曲郵亭在新丰縣西二里乃張良追髙﹝帝處﹞

唐望春亭去京城一十一里據苑之東南髙原之上東臨滻水西岸兩京道裏記曰隋文帝初置以作遊客亭煬帝攺名長樂宮大業初夜見太子勇領徒十人各持兵仗問楊廣何在帝懼走長樂宮文武宿衛不知乘輿所在比明方移杖此宮煬帝遂幸洛陽終大業不敢都長安李晟葬徳宗禦望春門臨送疑亭有門按長安圖及雜見多雲望春宮

北望春亭在南望春亭北亦曰北望春亭宮

坡頭亭柳園亭月坡球場亭子以上六所苑內長樂監所領

眞興亭文宗時眞興門外野鵲巢冢上疑亭外有門構

神臯亭七架亭靑門亭去宮城十三里在故城東門之外卽邵平種之所

太液亭唐逸史穆宗初侍講韋處厚入太液亭分講毛詩尙書文宗纂集君臣事迹命圖寫於太液亭朝夕觀覽

含春亭唐實錄宣宗召學士令狐綯對含春亭賜蓮花炬送歸院

沈香亭明皇雜錄開元間初種木芍藥得四本上移於興慶池東沈香亭前

振旅亭譚賓錄天寶六載於開遠門外作振旅亭以待兵回

東亭唐書徳宗貞元十二年二月宴宰相於麟徳殿東帝令於宰相坐後施屏風圖畫漢魏以來名臣並列善言美事於其上

會慶亭唐書貞元十二年憲宗禦會慶亭宴田弘正及宰臣三品以下

白雨亭長安志太平坊有禦史大夫王鉷宅天寶中鉷有罪賜死官簿錄太平坊宅財物數日不能徧宅內有白雨亭檐上飛流四注如白雨當盛夏處之凜若髙秋皆思挾纊

宋桂林亭亦曰三桂亭新說曰桂林亭在長安城南杜城潏水之陽乃宋諫議陳公之別墅三子堯叟堯佐堯咨同登科扁其亭曰三桂繪其像仍各書所試程文題於板示不忘其本大中祥符堯咨知永興軍府事書詩於碑至今猶存詩曰不誇六印滿腰間二頃仍尋負郭田當日弟兄皆刷羽如今鴻鴈盡摩天扶疏已問新栽竹淸淺猶尋舊漱泉大尹今來還又去夕陽旌斾復翩翩

長樂亭新說曰長樂亭在京兆通化門東十里長樂坡上堯咨自序云靑門路長樂坡古別離之地大中祥符七年予爲京兆守作亭於坡側東出迎餞必至斯亭但見頹垣壞址艸色依依徘徊亭上感而長歌曰古人別離增愁悲今人別離多吁戲古今人物自遷變惟有別離無盡期南山峩峨在天半灞水嗚嗚流不斷應見古今別離人一番才去一番新落日危亭悄無語覽今念古堪傷神歌畢因命筆書之復存其嘆古之意載之篇首刻石立於亭中命曰長樂亭記

綠野亭新說曰綠野亭在武功縣張氏懿族也也有園在縣之西南隅慶曆中自叔美君築亭於其園名曰綠野以爲遊息之所後橫渠先生過而悅之乃寓居以講學士大夫從之者甚眾由是亭名益重後歲久弗葺賢士大夫登其亭而憫焉此橫渠先生講學士處忍使廢之族人復增飾之紹聖三年張閎中爲之記政和攺元重陽日承事卽知京兆武功縣事劉幹立石

流杯亭新說曰興慶池北眾樂堂後有宋太尉張金紫所構流杯亭砌石成風字樣曲水流觴以爲祓禊宴樂之所傍有禊宴詩碑

園

僊桃園漢書武帝元封三年七月七日西王母降於承華殿母出桃七枚自啖其二以五枚與帝帝畱核種之於僊桃園今長安縣苑西鄕有仙桃園

戾後園漢書戾太子史良娣也宣帝祖母悼皇考母也遇害宣帝卽位號戾後攺葬長安白亭東爲戾後園

逍遙園姚興如逍遙園引諸沙門於澄玄堂聽鳩摩羅什演說佛經又逍遙宮姚興時殿庭左右有樓各髙百尺相去四十丈以麻繩大一圍兩頭系樓正會曰二人各從樓內出相逢繩上過新說曰逍遙園金圭峯艸堂是也

芳林園武成二年三月明帝會羣臣於芳林園

流杯園在未央宮北有漢代舊址

明水園在漢故城內未央宮北

梨園舊圓在通化門外正北禁苑之南中宗令諸學士自芳林園入集於梨園球場分朋拔河文宗幸左軍因幸梨園又唐書曰文宗欲聞古樂命太常卿王涯取開元時雅樂選樂童按之名曰云韶樂樂曲成涯與太常丞李廓獻於梨園亭帝按之於會昌殿又天寶故事華淸宮驪山上亦有梨園明皇選宮人爲梨園弟子制梨園雅曲

樂遊園在京城淸龍坊有宣帝樂遊廟基址開元天寶遺事明皇同二相以下宴樂遊園賜詩曰拱日巖廊起需云宴樂初萬方朝玉帛千品會簪裾地入南山近城分北斗餘林塘垂柳密原隰野花疏

巾幕看余暗歌鐘聽自虛興闌歸去後還奏弼危書左相張說以下各有賜

芙蓉園長安志云在曲江之西南舊名曲江園隋文帝攺爲芙蓉園卽秦之宜春苑之地乃唐之南苑也杜詩城上春云覆苑墻芙蓉別殿謾燒香王建三臺詞曰魚藻池邊射鴨芙蓉園裏看花日色赭黃相似不著紅鸞扇遮

杏園城南記杏園在慈恩寺正南唐進士宴集於此會要曰太中元年勑今後放新進士榜依舊宴於杏園所司不得禁制唐人尢貴進士開元天寶之盛新進士以泥金帖子附家書中用報登科之喜而鄕曲親戚例以聲樂相慶謂之喜信劉禹錫詩曰禮闈新榜動長安九曲人人走馬看一日聲名滿天下滿城桃李屬春官張籍贈劉郎中詩曰怪君把酒空惆悵同是貞元花下人自別花來多少事春風二十四回春賈島下第詩曰下第惟空囊如何住帝鄕杏園啼百舌誰醉在花傍淚落故山遠病來春艸長知音逢豈易孤棹負三湘又唐人下第詩云十載長安未是安杏花常是看人看

櫻桃園唐實錄中宗遊櫻桃園令五品已上嘗櫻桃

葡萄園景龍文館記中宗召近臣騎馬入櫻桃園馬上口摘櫻桃遂宴東蒲萄園奏以宮樂

奉誠園司徒兼侍中馬燧宅在安邑裏燧子少府監暢以貲甲天下暢亦善殖財貞元末神策中尉楊志廉諷使納田產遂獻舊第爲奉誠園

街市裏第

街

八街九陌三輔舊事曰長安城中八街九陌張衡西京賦曰觀其城郭之制則旁開三門參塗夷庭方軌十二街衢相經釐裏端直薨宇齊平

華陽街漢書曰丞相劉屈犛妻梟首華陽街

章臺街漢書曰京兆尹張敝無威儀罷朝走馬會章臺街衛瓚曰在長安建章臺下街也

香室街郡國志曰雍州司天臺西北有香室街又曰夕陰街在右扶風南

夕陰街尙冠街三輔黃圖有夕陰街尙冠街

太常街在長安城門中東有漢髙帝廟

槁街漢書曰陳湯斬郅支王首懸於槁街師古曰街槁街名蠻夷邸在此中

市

九市廟記曰長安市有九所各方二百六十六步六市在道西三市在道東四里爲一市凡九市致九州島之人在突門夾橫橋大道又曰旗亭樓在杜門大道南又有當市樓張衡西市賦曰廓開九市通闤帶闠旗亭五重府察百隧

四市漢書劉屈犛傳曰太子引兵去毆四市人已數萬眾至長樂西闕下又百官表內吏長安四市四長丞皆屬焉

柳市漢書長安熾盛街閧各有毫俠萬章在城西柳市師古曰漢宮闕疏云細柳倉有柳市羣國志曰長安大俠萬子夏居柳市司馬市主卜於東市西市在醴泉坊陏曰利人市直市在富平津西南十五里卽奏文公所造物無二價故以直市爲名

東市漢書曰晁錯斬東市

西市惠帝六年六月起長安西市

直市

交門市在渭橋北

孝裏市在雍門東

交道亭市在便橋東

裏

尙科裏三輔黃曰長安閭裏百六十潘嶽西徵賦曰尙冠修成黃棘宣明建陽昌陰北煥南平李善曰皆裏名漢宣帝捨長安尙冠裏又霍光第門自壞兄孫云尙冠裏宅中門亦壞又曰武帝同母姨金玉孫女號修成君余未詳

修成禮黃棘裏宣明裏建陽裏昌陰裏北煥裏南平裏並見上

戚裏髙祖召石奮姊爲美人徙其家長安中戚裏師古曰於上有姻戚故名其裏爲戚裏

函裏在長安西出南頭第三門

大昌裏列女傳郎女長安大昌里人

第

楚王邸王莽加九賜以楚王邸爲安漢公第

蕭何第漢書曰蕭何置田宅必居窮僻處王莽號安漢公以故蕭相國甲第爲安漢公第

北帝惠帝賜夏侯嬰北第一曰近我以尊異之師古曰北第者近北闕之第嬰最第一也

霍光甲第贈霍光甲第一區音義曰有甲乙次第故曰第

王根第曲陽侯王根大治第室起土山漸臺洞門髙廊閣道連屬彌望百姓歌之曰五侯初起曲陽最怒壞決髙都連竟外杜土山漸臺象西白虎其奢僣如此成帝微行見園中土山漸臺以類白虎殿上怒責問司隸校尉京兆尹知根驕奢僣上赤墀靑瑣附縱不舉奏

王商第成都侯王商穿長安城引內豊水注第中大陂以行舩立羽蓋張周惟輯濯越歌成帝幸商帝見穿城引水意恨內衛之

董賢第哀帝詔將作大匠爲賢起大第北闕下重殿洞門木土之功窮極技巧柱檻衣以綈綿又並合三第尙以爲小腹壞暴室師古曰師以三第總爲一第賜賢猶嫌狹小復取暴室之第以增益之

類編長安志卷之五京兆路儒學教授駱天驤編集開成路儒學教授薛延年校正

寺觀

寺

大慈恩寺三輔會要隋無漏寺之地武徳初廢貞觀二十二年髙宗在春宮爲文徳皇后立爲寺故以慈恩爲名乃選林泉形勝之所寺成髙宗親幸佛像幡華並從宮中所出太常九部樂送額至寺寺南臨黃渠水竹森邃爲京都之冣酉陽雜俎寺凡十餘院總一千八百九十七間勑度三百僧初三藏玄奘自西域來詔太常卿江夏王道宗設九部樂迎像入寺彩車凡千餘兩上禦安福門觀之太宗甞賜三藏衲直百餘金其鍼綖工無之迹殿庭大娑羅樹大歷中安西進其木樁賜此寺四橛橛皆灼因其木火徳行逢自種之一株不活寺西院浮六級崇三百尺永徽二年沙門玄裝所立初惟五層一百九十尺磚表土心仿西城窣渚度初治以立四域之象後浮心內世水鉆出漸以頹之長安人中立坼攺依冬下剎表舊式特崇於前有辟支佛牙大如升光采煥爛浮下東立太宗皇地選三个人聖教序及髙宗皇帝述至帝記二碑並禇遂良書中和中書舍人李啟史普進士旣列名於慈恩寺塔之曰題名甫社杜司人公豋慈恩寺塔詩曰髙標跨蒼天烈風無時休自非曠士懷登玆翻百憂方知象教力足可追冥搜仰穿龍蛇窟始知枝撐幽七星在北戶河漢口

西流羲和鞭白日少昊行淸秋秦山【一作泰山】忽破碎涇渭不可求俯視但一气焉能辧皇州回首叫虞舜蒼梧云正愁惜哉瑤池飲日晏昆侖丘黃鵠去不急哀鳴何所投君看隨陽鴈各有稻梁謀又章八元詩十層突兀在虛空四十門開面面風卻訝鳥飛平地上自驚人語半天中回梯暗踏如穿洞絕頂初攀似出籠落日鳳城佳气合滿城春樹雨蒙蒙【春一作煙】

大安國寺大唐遺事睿宗在藩舊宅景云元年立爲寺以本封安國爲名憲宗時吐突承璀盛營安國寺欲使李綘爲碑文綘不肯撰後寢摧圯宣宗欲復修未克而崩咸通七年以先帝舊服禦及孝明太皇太后金帛俾左神策軍再建之酉陽雜俎曰紅樓睿宗在藩時造元和中廣宣上人住此院有詩名時號爲紅樓集

大興善寺初曰遵善寺隨文承周武之後大崇釋氏以牧人望移都先置此寺以其本封名焉神籠中韋庶人追贈父玄貞爲酆王攺此寺爲酆國寺景云元年復舊酉陽雜俎曰寺取大興靖善二坊名一字爲名不虛三藏塔前多老松歲旱時官伐其枝爲龍骨以祈雨蓋以三藏役龍意其枝必有靈也東廊素和尙院庭有桐四株元和中卿相多遊此院桐至夏有污污人衣如輠脂不可浣招國鄭相惡其汗謂素曰弟子爲伐此樹各植一松也及暮素戲祝曰我種汝三十餘年汝以汗爲人所惡來歲若復有汗我必薪之自是無汗素公不出院轉法華經三萬七千部夜常有狢子聽經齋時烏鵲取掌中食天王閣長慶中造本在春明門內與南內連墻其形髙大爲天下之最大和二年勑移就此寺坼時腹中得布五百端漆數十筩寺殿崇廣爲京城之最號曰大興佛殿治之與太廟同之章二年火焚之更營建又廣於前十二畝之地

大莊嚴寺在永陽坊隋初置宇文氏別館於此坊仁受三年文帝爲獻後立爲禪定寺宇文愷以京城之西有昆明池地勢微下乃奏於此寺建木浮崇三百二十尺周回一百二十步大業七年成武徳元年攺爲莊言寺天下伽藍之盛莫與爲比寺內有佛牙長三寸宋時沙門法獻從烏踵國取以歸預章王東目楊州持入京隋文令置此寺大中六年攺聖受寺

崇聖寺在崇徳坊寺有二門西門本濟度尼寺隋秦孝王俊捨宅所立東門本道徳尼寺隋時立至貞觀二十三年徙濟度寺於安業坊之修善寺以其所爲旲寶寺盡之度大宗嬪禦爲尼以處之徙道徳寺額於休祥方之太原寺以其所爲崇聖宮以爲太宗別廟儀鳳二年並爲崇聖僧寺輦下歲時記進士櫻桃宴在崇聖寺牙問上

保壽寺酉陽雜俎曰翊善坊保壽寺本髙力士宅天九載捨爲寺初釗重成力士設齊慶之舉朝必至一已百十有規其意連已二十杵經藏閣規構危巧二答火朱授十餘斛河陽從事李琢性好奇古與僧善甞俱至此寺官庫中舊物忽於破美中得物如被幅裂污坌竹而陳起琢余視之乃盡也因以卌縣三及兼三十從之令家人裝治大十餘夫方於常符公之云方知張宣所又石喬也玄宗賜力士因畱寺中後爲輩盡人宗牧言於左軍方有小便領軍卒二十人至宅宣勑取之卽日進入文宗好古見之大悅命張於云韶院

章敬寺大歷元年作章敬寺於長安之東門緫四千一百三十餘間四十八院內侍魚朝恩請以通化門外莊爲章敬皇后立寺故以章敬爲名代宗實錄曰是莊連城對郭林沼臺榭形勝第一朝恩初以恩賜得之及是造寺窮極壯麗以爲城市材木不足充費乃奏壞曲江亭館華淸宮觀風樓及百司行廨並將相沒官宅給其用焉土木之役僅逾萬億會要曰因坼哥舒翰宅及曲江百司堂室及華淸宮之觀風樓造焉

報聖寺在興寧坊東觀奏記宣宗出內藏緡帛建大中報聖寺奉憲皇聖容曰介福殿又以休憇之所爲虔思殿由復道出造於寺

興福寺在修徳坊本右領軍大將軍彭國公王君廓宅貞八年太宗爲太穆皇后追福立爲弘福寺神龍中攺

北有果園復有方花池二所太宗時廣召天下名僧居之沙門玄奘於西域回居此寺西北禪院翻譚寺內有碑面文賀蘭敏之寫金剛經陰之寺僧懷仁集王羲之寫太宗聖教序及髙宗述聖記爲時所重政要元和十二年詔築夾城自云韶門過芳林門西至修徳坊以通興福佛寺

大薦福寺在開化坊寺院半以東隋煬帝在藩舊宅武徳中賜尙書左僕射蕭瑀而爲園後瑀子銳尙襄城公主詔別營主第主辭以姑婦異居有乖禮則因固陳請乃取園地充主第又辭公主棨戟不欲異門乃並施瑀之院門襄城薨後官市爲英主宅文明元年髙宗崩後百日立爲大獻福寺度僧二百人以實之天授元年攺爲薦福寺中宗卽位大加營飾自神龍以後翻譯佛經並於此寺寺東院有放生池周二百餘步傳云卽漢代洚池陂也南至浮圖院門北開正與寺門隔街相對景龍中官人率錢所立

楚國寺在進昌坊本隋興道寺之池大業七年廢髙祖起義並州第五子智云在京爲隋畱守陰世師等所害後追封爲楚哀王因此立寺水竹幽靜類於慈恩酉陽雜俎曰寺內楚哀王身金銅像哀王繡襖半袖猶在長慶中賜織成雙鳳夾黃襖子鎭在寺中門內有放生池太和中賜白氎黃胯衫

招福寺在崇義坊幹封二年睿宗在藩立本隨正覺寺寺南北門額並睿宗所題酉陽雜俎田正覺寺國初毀之以其地立第賜諸王睿宗在藩居之幹封二年移長寧公主佛堂重建此寺長安二年內出等身金銅像一鋪並九部樂南北門額上與歧薛二王親送至寺彩乘象輿羽衛四合街中餘香數日不散景龍二年詔寺中別建聖容院是睿宗在靑宮眞容也先天二年勑出內庫錢二千萬巧匠一千人重修之寺在崇義坊

資聖寺在崇仁坊本太尉趙國公長孫無忌宅龍朔三年爲文徳皇后追福立爲尼寺咸亨四年攺爲僧寺長安三年七月火焚之灰中得經數部不損一字百姓施捨數日之間所獲巨萬遂營造如故寺額申州剌史殷仲容所題楷法端妙京邑所稱酉陽雜俎曰淨土院門外相傳吳生一夕秉燭醉盡就中戟手視之惡駭院門裏盧稜伽畫盧常學吳勢吳亦傳以手訣乃畫揔持三門寺方半吳大賞之謂人曰稜伽不得心訣用思大苦其能久乎果畫畢而卒

光宅寺在光宅坊儀鳳二年望气者言此坊有異气勑令掘得石函函內有佛舍利骨萬餘粒遂立光宅寺武太后始置七寶臺因攺寺額焉酉陽雜俎曰寶臺甚顯登之四極眼界其上層窓下尉遲畫下層窓下吳道玄畫皆非其得意也丞相韋處厚自居內庭至相位每歸輒至此塔焚香瞻禮普賢堂本天后梳洗堂

淨域寺在宣陽坊西南隅隋文帝開皇五年立恭帝禪位止於此寺薨焉酉陽雜俎曰本太穆皇后宅寺僧云三階院門外是神堯皇帝射孔雀處佛殿內西座蕃神甚古質貞元已前西蕃兩度盟皆載此神立於壇而誓相傳當時頗有靈按此寺興造與韋述記不同

崇濟寺在昭國坊西南隅本隋慈恩寺開皇三年魯郡夫人孫氏所立貞觀二十三年以尼寺與慈恩僧寺相近而勝業坊甘露尼寺又比於崇濟僧寺勑換所居焉本弘字神龍中攺酉陽雜俎曰寺內有天后織成蛟龍被襖子及繡衣六事

玄法寺在安邑坊街之北本隋禮部尙書張穎宅開皇六年立爲寺酉陽雜俎曰安邑坊玄法寺者本里人張穎宅穎甞供飬一僧僧念法華經爲業積十餘年張門人贊僧通其侍婢因以佗事殺之僧死後闔宅嘗聞經聲不絕張尋知其冤慚悔不及因捨宅爲寺

寶應寺在道政坊代宗實錄與會要曰本王縉宅縉爲相溺於釋教妻李氏實妾也大歷四年以疾請捨宅爲寺代宗嘉之錫以題號每有節度使至輒諷令出錢助之酉陽雜俎曰韓幹藍田人少時常爲酒家送酒王右丞兄弟未遇每貰酒漫遊幹甞微債於王家戲畫地爲人馬右丞精思丹靑奇其意趣乃歲與錢二萬令軟畫十餘年今寺中釋梵天女悉齊公妓小小等寫眞也寺彌勒殿卽齊公寢堂

靑龍寺在新昌坊本隋靈感寺開皇二年立文帝移都徙掘城中陵墓葬之郊野因置此寺故以靈感爲名至武徳四年廢龍朔二年城陽公主復奏立爲觀音寺初公主疾甚有蘇州僧法朗誦觀音經乞願得愈因名焉景云二年攺爲靑龍寺北枕髙原南望爽塏爲登眺之美

靜法寺在延康坊東南隅隋開皇十年左武侯大將軍陳國公竇抗所立寺門坼抗宅棨戟門所造西院有木浮圖抗第琎爲母成安公主建重疊綺麗崇一百五十尺皆伐抗園梨木充用其園木西魏大統寺周武帝廢佛教以其寺賜抗爲宅焉

云經寺在懷遠坊東南隅本名光明寺隋開皇四年文帝爲沙門法經所立時有延興寺僧曇延因隋文賜以蠟燭自然發焰隋文奇之將攺所住寺爲光明寺曇延請更立寺以廣其教時此寺未制名因以明焉武太后初幸此寺沙門宣政進大云經經中有女主之符因攺爲大云經寺遂令天下每州置一大云經寺此寺當中寶閣崇百尺時人謂之七寶臺寺內有二浮圖東西相值東浮圖之北佛塔號三絕塔隋文帝所立塔內有鄭法輪田僧亮楊契丹畫迹及巧工韓伯通塑作佛像故以三絕爲名

緫持寺在永陽坊隋大業七年煬帝爲文帝所立初名大禪定寺寺內制度與莊嚴寺正同武徳元年攺爲緫持寺莊嚴緫持卽隋文獻後宮中之號也寺中常貢梨花蜜景龍文館記曰隋主自立法號稱緫持呼蕭后爲莊嚴因以名寺

菩提寺在南平康坊隋開皇二年隴西公李敬道及僧惠英所奏立寺酉陽雜俎曰寺之制度鍾樓在東惟此寺緣李右座宅在東故建鐘樓於西寺內有郭令玳瑁鞭及郭王夫人七寶帳大中六年攺爲保唐寺令

開元寺在府城艸場街北景風街南中有大殿乃祝聖萬壽戒壇後殿乃開元皇帝禦容兵後僅存北三門戒壇禦容等殿其餘堂殿並南三門皆摧毀至元辛卯瓊公講主重建南三門其山亭靑龍興國定光隆興壽聖泗州皆開元房廊院也

福昌寶塔院在其東三門面西其中覺皇大殿後法堂壁賢僧正畫上懸祗應待詔畫福昌寶塔牌額次後五教三乘甚深法藏東西觀音大悲盡平陽賈家雕造皆巧絕一時兵後惟此院完全

太平興國寺在府城九耀街宋太平興國年建寺摧頹俗呼九耀寺

香城寺在本府艸場街乃宋善感禪院內有經藏大元甲辰歲八月火災焚毀止存大悲殿東殿前三門金剛乃汾州劉名塑尙存宋駙馬王詵題詩不到香城二十年長松怪柏憶森然身畱絳闕鄕關杳千里惟將夢寢傳

臥龍寺在本府艸場街宋龍泉院也前三門乃汾州劉所塑善神嚴毅號爲奇絕

安眾禪院在本府掖庭街本寇萊公花圃熙熙亭後捨爲寺中有萊公祠堂前立詩刻俗呼西禪院

崇聖禪院在府城水池街中有毗盧閣上有吳說書十方崇聖院額兵後湮沒俗呼經塔寺

香嚴禪院在水池街宋時修建正殿龍巖任詢君謀所書香嚴禪寺牌尙在

廣教禪寺在指揮西街宋時修造舊有大鐘經樓規置甚大置辛卯兵火焚盡

天寧寺在指揮東街北亦是大寺中有李商隱三教贊僧夢英篆書碑猶存

慶壽寺在蓬萊坊街西殿堂幸存

資聖院在景風街南舊名興國院金國攺資聖院

仁王院在景風街北乃薦福寺下院中有臨壇大戒薦福寺徳律師碑唐韓擇水八分書史惟則篆額碑尙存

開福寺在含光街西宋日創建至元十年僧統王公重修

杜光寺在城南杜光村俗呼爲杜光寺本唐義善寺貞觀十九年建蓋杜順禪師所生之地順解華嚴經著法界觀居華嚴寺證圓寂大師坐化肉身連環靈骨葬樊川華嚴塔至今呼樊川爲華嚴川長興中王仁裕題詩曰上爾髙僧更不疑夢乘龍駕落沈輝寒暄暈映璢璃殿曉夜摧殘毳衲衣金體幾生傳有漏玉容三界自無非莓苔滿院人稀到松畔香臺野鶴飛

香積寺城南記張注曰乃唐永隆二年建石像尙多大平興國三年攺爲開利寺交水在香積寺之西南舊有香積堰水入城中泚賦之亂壞龍首香積二堰以次其流龍首復流香積堰廢中有萬回塔磚中裂據記沙門玄奘甞遊西竺有寺空一室問其人是僧方生中國其號萬回蓋自此而往者萬回矣萬回言語悲喜不甞如狂者所爲多異髙宗延之禁中中宗號之玄通大居士封法靈公玄宗爲營居室於醴泉裏後追贈司徒封號國公開元二十五年萬回弟子妙門還源建塔立碑

澄襟院城南記唐左街僧錄徧覺大師智慧輪之院也在萬年縣孫村殿前後庭中有淩霄花八栢樹引北嵓泉架竹落庭注石盆塋澈可挹使人不覺忘慮

華嚴寺在樊川孫村之西有華嚴塔有東閣爲登眺遊勝之所張茂巾詩曰迢迢云外寺飛閣倚晴空秋靜門常閉苔深路不通寒山千里翠霜木萬家紅誰問林居士幽窓生暮風孟郊登華嚴寺樓望南山贈林校書兄弟詩有靑蓮三居士畫景實眞同

興教寺樊川興教寺緫章三年建有玄裝慈思西明三塔三藏差髙蒲人胡子金詩曰白塔月移山字影靑松風唱海潮音

龍泉寺城南記龍泉寺直玉案之北孟郊詩云鳥飛不到處僧房繞山巓龍在水常碧雨開山更鮮步出白日上坐依淸溪邊地磽松桂短及險道途偏晚磬送歸客數聲落遙天今龍池二塔尙在

三像寺張注曰三像寺開元建倚北原髙數百尺寺依坡刻三大像故曰三像寺貞順皇后墓在彼爲守墳寺姚嗣宗題詩曰朝遊南山南暮宿北岡北安心虎豹穴垂耳龍蛇穀稻鋪韋曲碧木鎖樊川黑行盡大和鄕似得非所得

圓光寺辧疑志曰長安城南六十里終南山入谷五里有惠炬寺緣崖側上山一十八里至峯謂之靈應臺臺上置塔塔中觀音鐵像是六軍散將安太淸鑄造應臺並下院九處並在終南山上俗呼爲南五臺

翠微寺本唐太和宮貞觀二十一年攺翠微宮後廢元和中攺爲翠微寺詩雲翠微寺本翠微宮樓閣亭臺幾十重天子不來僧又去樵夫時倒一株松

百塔興教禪院在長安城南禦宿川楩梓谷口本唐信行禪師塔院唐大歷二年連慕信行者皆窆於信行塔之左右謂之百塔

艸堂禪寺長安志在禦宿川圭峯下本姚興艸堂逍遙園鳩摩羅什譯經是園什死焚之其舌不壞塔今存焉其徒僧肇著肇論唐圭峯禪師於此著禪源諸詮

重云禪寺在禦宿川圭峯直北本五代王彥超捨宅爲寺

靈感寺在長安縣禦宿川澧河東岸江畱村唐宣律師修行持律處有淨土壇開四門八牎景龍中建殿閣皆存宋攺爲大寧寺

三會寺長安志云在長安縣宮張村中有蒼頡造字臺景龍中中宗幸其寺有詩羣臣唱和

石甕寺南京道記云本福嚴寺在驪山華淸宮東半山下有石甕谷故名之開元中造華淸宮余材修繕佛殿中有玉石像幽州所進精巧無比叩之如磬余像皆楊惠之所塑脫空像皆元伽兒制能妙纖麗曠刼無儔紅樓在佛殿之西嵓下臨絕壁樓中有玄宗題詩眞艸八分每體一篇有王維畫山水兩壁

保慶寺在萬年縣北通政坊唐景龍中建值五代焚毀盡惟舍利塔巋然獨存中統攺元僧錄忠公率其徒重修不數年殿堂廊廉塔之纏腰煥然再新

法壽尼寺在開化坊隋開皇六年立

資敬尼寺在永樂坊內橫街之北隋開皇三年大保薛國公長孫覽爲其父立

崇敬尼寺在靖安坊西南隅本僧寺隋文帝所立大業中廢龍朔二年髙宗爲長女定安公主薨後攺立爲尼寺

修慈尼寺在勝業坊街北之西本弘濟僧寺隋開皇七年立貞觀二十年以與甘露尼寺相近初自昭國坊換﹝居之﹞

甘露尼寺同上隋開皇五年立

法云尼寺在宣平坊西南隅隋開皇三年太傅鄭國公韋孝寬所立初名法輪寺睿宗升儲攺法云寺景龍二年韋庶人攺翊聖寺景云元年復舊

龍華尼寺在升道坊西北隅髙宗立尋廢景龍二年復置

法界尼寺在丰樂坊西南隅隋文獻皇后爲尼華暉令容所立有連階只浮圖各崇一百三十尺

資善尼寺在安業坊西南隅隋蘭陵公主捨宅立

濟度尼寺在安業坊東南隅隋太師申國公李穆之別宅穆妻元氏立爲修善僧寺其濟度尼寺本在崇徳坊永徽中置宮乃徙於此其額太子少詹事殷令名所題

興聖尼寺在通義坊西南隅髙祖龍潛舊宅武徳元年以爲通義宮貞觀元年立爲寺

萬善尼寺在休祥坊東南隅本在故城中周宣帝大象二年置開皇二年移於此盡度周氏皇后嬪禦以下千餘人爲尼以處之

樂善尼寺在金城坊街南之東本命捨衛寺隋開皇六年尉遲回孫大師爲其祖所立景龍元年攺爲溫國寺二年又攺爲樂善寺

觀

大淸宮在太寧坊禮閣新儀曰開元二十九年始詔兩京及諸州各置玄元皇帝廟一所依道法醮天寶元年正月陳王府參軍田同秀上言玄元皇帝降見於丹鳳門之通衢以天下太平聖壽無疆之言傳於玄宗仍告賜靈符尹喜之故宅上遣使就桃林縣函谷關令尹臺西得之於是置廟於大寧坊東都於積善坊九月攺廟爲太上玄元皇帝宮二年正月加號大聖祖三月勑西京攺爲太淸宮東都爲太微宮諸州爲紫極宮十二載二月加號大聖祖髙上大道金闕玄元天皇大帝每歲四時及臘修朝獻之禮初建廟取太白山白石爲眞像衮冕之服當扆南向玄宗肅宗眞容侍立於左右皆朱衣朝服宮垣之內連接松竹以像仙居殿十二間四柱前後各兩階東西各側街一其宮正門曰瓊華東門曰九靈西門曰三淸禦齋院在宮之東公卿齋院在宮之西道士雜居其間天寶五載詔刻石爲李林甫陳希烈像列侍於聖容之側林甫犯事又刻楊國忠之形而磨瘞林甫之石及希烈國忠敗又盡毀之八載立文宣王像與四眞人列侍左右

唐昌觀在安業坊劇談錄曰觀有玉蘂花花每發若瓊林瑤樹元和中春物方盛車馬尋翫者相繼忽一日有女子年可十七八衣綠繡衣垂髻雙環無簪珥之飾容色婉娩迥出於眾從以三女冠三小僕僕皆丱髻黃衫端麗無比旣下馬以白角扇障面直造花所異香芬馥聞於數十步之外觀者疑出自宮掖莫敢逼而視之佇立良久今小僕取花數枝而出將乘馬過謂黃冠者曰曩有王峯之期自此可以行矣時觀者如堵或覺煙飛鶴唳景物輝煥舉轡百餘步有輕風擁塵隨之而去湏臾塵滅望之已在半天方悟神仙之遊餘香不散經月餘時嚴休復元﹝禾貞﹞劉禹錫白居易俱有詩休復曰終日齋心禱玉宸魂銷眼冷未逢眞不如滿樹瓊瑤蘂笑對藏花洞里人又曰羽車潛下玉龜山塵世何由覩蕣顏惟有無情枝上雪好風吹綴綠雲鬟元﹝禾貞﹞曰弄玉潛過玉樹時不交靑鳥出花枝的應未有諸人覺只是嚴郎卜得知劉禹錫曰玉女來看玉樹花異香先引七香車攀枝弄雪時回首驚怪人間日易斜又曰雪蘂瓊絲滿院春羽衣輕步不生塵君平簾下徒相問長伴吹簫別有人白居易曰嬴女偸乘鳳去時洞中潛歇弄瓊枝不緣啼鳥春饒舌靑瑣仙郎何得知

玄都觀在崇業坊隋開皇二年自長安故城徙通道觀於此攺名玄都東與大興善寺相比初宇文愷署都以朱雀街南北盡郭有六條髙坡象幹卦故於九二置宮殿以當帝主之居九三立百司以應君子之數九五貴位不欲常人居之故置此觀及興善寺以鎭之劉禹錫元和十年自朗州承召至京戲贈看花諸君子詩曰紫陌紅塵拂面來無人不道看花回玄都觀裏桃千樹盡是劉郎去後栽又再遊玄都觀絕句曰余貞元二十一年爲屯田員外郎時此觀未有花是歲出牧連州貶朗州司馬居十年召至京師人人皆言有道士手植仙桃滿觀如紅霞遂有前篇以志一時之事旋又出牧今十有四年復爲主客郎中重遊玄都蕩然無復一樹惟兔葵燕麥動搖於春風耳因再題二十八字以俟後遊時大和二年三月日百畝中庭半是苔桃花淨盡菜花開種桃道士歸何處前度劉郎今又來

興唐觀在長樂坊西南隅本司農園地開元十八年造觀其時有勑令速成之遂坼興慶宮通幹殿造天尊殿取大明宮乘雲閣造門屋樓白蓮花殿造精思堂屋坼甘泉殿造老君殿元和八年命中尉彭忠獻帥徒三百人修興唐觀賜錢千萬使壯其舊制其觀北拒禁城因是開復道爲行幸之所以內庫絹千疋茶千斤爲夫役之賜莊宅錢五十萬雜榖千石充修齋醮之費

乾元觀在長興坊代宗實錄曰大歷十三年七月以經原節度使馬璘宅作乾元觀置道士四十九人其地在皇城南長興裏璘初創是宅重價慕天下巧工營繕屋宇宏麗冠絕當時璘臨終獻之代宗以其當王城形勝之地墻宇新潔遂命爲觀以追遠之福上資肅宗加乾元觀之名乾元肅宗尊號也然則與徳宗錄之言相戾

白鹿觀新說曰在臨潼西南一十里驪山中本驪山觀中有老子升天臺有蟾井賀蘭食肉之得仙唐髙祖武徳七年幸溫泉宮傍觀川原見白鹿遂攺觀曰白鹿宋加封神徳洞天有白鹿書院陳希夷所撰碑具載其詳

太玄觀兩京道記唐武徳二年置在驪山溫泉宮畔開元二十七年以宮墻逼近乃令諫議大夫道士尹愔徙之宮北一里

樓觀宗聖宮新說在盩厔縣東南三十五里本尹喜宅也樓觀內傳云周康王時喜爲大夫嘗於此結艸爲樓觀星望气見紫雲西邁求爲函谷關令遇老君迎歸是第說道徳五千文授之穆王西巡爲召幽逸之人置爲道士相承至秦漢有道士居之唐武徳初易名宗聖觀宋端拱三年詔攺爲順天興國觀金季廢毀大元撫定後同塵眞人李志柔重建殿閣森列復還舊觀中統元年朝命復攺今名

太平興國宮新說曰在縣東三十里終南鎭【舊志曰淸平鎭翊聖傳曰終南鎭其後又置終南縣今乃罷縣並入盩厔縣】宋太平興國二年建翊聖保徳傳云建隆初翊聖眞君降於盩厔張守眞家言於空中神音淸朗令守眞爲道士授以九壇三劍之法俾佐國拯民太宗太平興國中卜地築宮於終南鎭遣中使出內幣作宮千柱以妥景靈每三元聖節命使設醮歲以爲常茂木成林飛鳥不敢棲止金末廢於兵燼大元開創後純徳妙成眞人劉志源奉淸和宗師命率徒自澶淵來篤意興復經營締構垂二十年殿宇翚飛道風復振其修建視昔𨿽未全備規撫宏麗亦爲諸方琳宇之冠

淸都觀在咸寧縣東永樂坊隋開皇七年道士孫昂爲文帝所重常自問道特爲立觀本在永興坊武徳初徒於此地本隋寶勝寺

回元觀在咸寧縣親仁坊卽安祿舊宅見津陽門詩山

太眞觀在咸寧縣安邑坊天寶五載貴妃姊裴氏請捨宅置太眞女觀寶應元年與肅明觀換名焉

先天觀咸寧縣務本坊景龍三年韋庶人立爲翊聖女冠觀景云元年攺景云觀天寶八載攺爲龍興道士觀主徳三載攺先天觀

華封觀在咸寧縣興寧坊天寶六載驃騎將軍髙力士捨宅置觀

淸虛觀在咸寧縣丰邑坊隋開皇七年文帝爲道士呂師玄所立師玄辟榖練气故以淸虛名之

太一宮長安舊志云在府南七十里太一谷漢武帝元封初終南山巨谷間雲气融結隱然成像帝勑於此建太一宮種放作記具道其詳宮內亦有陳希夷所撰碑

重陽宮新說曰在終南縣劉蔣村金正隆間王祖師監甘河鎭酒遇仙於此掘活死人墓成道時門人創建堂殿號曰祖師庵大元庚子門徒道眾會葬祖師重陽眞人重加興建殿閣樓臺燦然一新爲關右之奇觀名曰重陽宮紫陽先生詩曰終南佳處小壺天教起全眞自此僊道紀宏開山色裏通明髙聳日華邊南連地肺花浮水西望經臺竹滿煙冣愛云牎無事客寂然心月照重玄

遇僊宮新說曰在終南縣甘河鎭昔重陽王祖師爲是鎭酒監有披氈裘二先生索酒日以爲常一日氈裘二仙生邀祖師飲於甘河岸上以瓢酌甘河之水果良酒也飲醉得道門人於此建遇仙宮商左山題詩曰子房志亡秦曾進橋下屨佐漢開鴻基矻然天一柱要伴赤松遊功成拂衣去異人與異書造物不輕付重陽起金眞髙視仍闊步矯矯英雄姿乘時或割據妄迹復知非收心活死墓人傳入道初二仙此相遇於今終南下殿閣淩煙霧我經大患餘一洗塵世慮巾車儻西歸擬借茆屋住明月淸風前曳杖甘河路紫陽先生詩曰一飲甘河萬事休喚回蝴蝶夢莊周口傳鉛永五篇訣神馭雲龍八極遊寰海玄風開羽客遇仙淸迹想氈裘百年更有何人酌人自無緣水自流

玉淸宮新說曰在府城掖庭街本宋佑徳觀大元庚子重修攺爲玉淸宮

靈應觀新說曰在府城市北街宋迎祥觀大元丙子始攺爲靈應宮

玄都宮新說曰在府城景風街金國軍營兵後創建爲玄都觀至元甲子後修建三淸通明大宗等殿虛皇壇遠近三門榜曰玄都萬壽宮

玄都壇新說曰在終南山漢武帝築三秦記長安城南有谷通梁漢者號子午谷入谷五里有玄都壇天寶年元逸人隱道士也有神仙術杜甫作詩以贈云故人昔隱東蒙峯已佩捨景蒼精龍故人今居子午谷獨在陰崖結茆屋屋前太古玄都壇靑石漠漠常風寒子規夜啼山石裂王母晝下云旗翻情知此計誠長往芝艸瑯玕日應長鐵鎖髙垂不可攀致身福地何蕭爽

玉虛觀新說曰在廣濟北蓬萊坊乃唐北極眞武廟也有王坦之書眞武殿額猶在金朝勑賜玉虛觀大元庚寅道士崔志玉重修立碑

朝元觀新說曰在本府指揮街本隋宇文愷封安平公祠堂墓志猶嵌於壁金國勑賜朝元觀

永昌觀新說曰在廣濟街本神農皇帝祠金國勑賜永昌廟觀

延祥觀新說曰本太白現聖侯廟元在春明門韓建廢外郭築新城移於此金勑賜延祥觀在府東南隅紫陽詩曰長庚誰遣降精魂气應潛龍道自存玄女式中消日月春明門外轉乾坤諸王決計戡多難睿主應期期卽至尊天已歸星赤復後遺風猶記老人村

嘉祥觀新說曰在府城東北隅本城皇廟金勑賜嘉祥觀

靈泉觀按明皇雜錄貞觀六年太宗幸驪山溫泉治湯所攺爲溫泉宮天寶四載大加修飾置會昌縣百司邸第攺華淸宮玄宗每歲十月幸溫湯歲盡而歸置巢寇之亂宮廢晉天福六年賜道士居之勑賜靈泉觀

太古觀在崇仁坊本唐玄眞觀之地至元乙亥歲太古眞人門弟潘道錄創建案陽殿北極殿藥上靈官齋廚廊廡煥然一新門枕淸流竹木郁然淸幽可愛不忌其祖號曰太古觀

昊天觀在保寧坊貞觀初爲晉王宅顯慶元年爲太宗追福立爲觀髙宗禦書額並制嘆道文

萬安觀在平康坊天寶七載承穆公主出家置觀其地本梁國公姚元崇宅

嘉猷觀在平康坊明皇禦書金字額以賜李林甫奏女爲觀主觀中有精思院王維鄭虔吳道子皆有畫壁林甫死後攺爲道士觀擇道術者居之

咸宜觀在親仁坊西南隅睿宗在藩之第明皇升極於此開元初置昭成肅明二皇后廟謂之儀坤廟睿宗升遐昭成遷入太廟而肅明畱於此開元二十一年肅明皇后亦祔入太廟遂爲肅明道士觀寶應元年咸宜公主入道與大眞觀換名焉

宗道觀在永崇坊本興信公主宅賣與劍南節度使郭英乂其後入宮大歷十二年爲華陽公主追福立爲觀

新昌觀在崇業坊天寶六載新昌公主因駙馬都尉蕭行魚卒奏請度爲女冠遂此觀

福唐觀在崇業坊本新都公主宅景云元年公主生子武仙宮出家爲道士立觀

開元觀在道徳坊本隋秦王浩宅武后朝置永昌縣神龍元年縣廢遂爲長寧公主宅景云元年置道士觀開元五年金仙公主居之攺爲女冠觀十年攺爲開元觀

昭成觀在頒政坊西北隅本楊士達宅咸亨元年太平公主立爲太平觀尋移於大業坊攺此觀爲太淸觀髙宗禦飛白書額至垂拱三年攺爲魏國觀載初元年攺爲大崇福觀武太后又禦飛白額開元二十七年爲昭咸太后追福攺立此名

九華觀在通義坊開元二十八蔡國公主捨宅立卽李思﹝訓宅﹞

玉芝觀在延福坊本越王貞宅後幹封縣權治於此又爲新都公主宅施爲新都寺寺廢乃爲郯王府天寶二年立爲玉芝觀

五通觀在安定坊東北隅隋開皇八年爲道士焦子順所立子順能驅役鬼神傳諸符籙預告隋文膺命之應及卽位拜順開府永安公立觀以五通爲名旌其神術

龍興觀在崇化坊東南隅本名西華觀貞觀五年太子承幹有疾勑道士秦英祈禱獲愈遂立此觀垂拱三年以犯武太后祖諱攺爲金臺觀神龍元年又攺爲中興觀三年攺爲龍興觀

玄眞觀在崇仁坊西南隅半以東本尙書左僕射申國公髙士廉宅西北隅本左金吾衛神龍元年並爲長寧公主第東有山池別院卽舊東陽公主亭子韋庶人敗公主隨夫爲外官遂奏請爲景龍觀仍以中宗年號爲名初欲出賣官估木石當二千萬山池仍不爲數天寶十二載攺爲玄眞觀肅宗時設百髙座講

翊唐觀在櫟陽縣粟邑鎭有翊唐觀舊圖經曰昔寇尊師舉家白日上升

靈臺觀道裏記曰臨潼縣零口鎭有靈臺觀唐天寶中供奉睦霞奏置

長生觀新說曰咸寧縣長陽坊有古之長生道院金朝體玄大師李大方廣道奉勑投大一湫金龍玉簡回過長生道院題詩雲長陽鳳嶺可躋攀道院臨髙面好山竹外煙霞淸老眼松軒藥圃豈人間兵後隋廢惟有道堂寂照大師白志素與弟道眞大師髙志隱見其地形髙爽南望玉案北枕鳳棲乃神仙棲眞之所興工修築殿堂廊廡咸接松竹爲城南勝遊之所長陽坊今俗呼長勝坊

至徳女冠觀在興道坊西南隅隋開皇六年立

太平女冠觀在大業坊東南隅本宋正元禮宅儀鳳二年吐蕃入寇求太平公主和親不許乃立此觀公主出家爲女冠初以頒政坊宅爲太平觀尋徙於此公主居之其頒政坊觀攺爲太淸觀公主後降薛紹不復入觀西有駙馬都尉楊愼交山池本余王元佑之池

咸宜女冠觀在親仁坊西南隅睿宗在藩之第明皇升極於此開元初置昭成肅明二皇后廟謂之儀坤廟睿宗升遐昭成遷入太廟而肅明畱於此開元二十一年肅明皇后亦祔入太廟遂爲肅明道士觀寶應元年咸宜公主入道與太眞觀換名焉

金仙女冠觀在輔興坊東南隅景云元年睿宗第八女西城公主第九女昌隆公主並出家爲女冠因立二觀二年西城攺封金仙公主昌隆攺封玉眞公主所造觀便以金仙玉眞爲名武宗會昌中建禦容殿於金仙觀宰相李徳裕爲贊

玉眞女冠觀在輔興坊西南隅本工部尙書莘國公竇誕宅武太后時以其地爲崇先府景云二年爲玉眞公主作觀此二觀南街東當皇城之安福門西出京城之開遠門車馬往來寔爲繁會

三洞女冠觀在醴泉坊西南隅本靈應道士觀隋開皇七年立貞觀二十二年自永崇坊換所居於此

廟祠

廟

周文王廟周地圖云文憲王廟在長安縣西北五十里新說曰灃水與渭合處屬屬咸陽縣元村距陰山地形髙爽古廟猶存松柏森然

周武王廟在咸陽縣西北五里

周成王廟在咸陽縣西一十五里

周康王廟在咸陽縣北七里

秦始皇廟在臨潼縣東一十五里新說曰始皇廟在秦始皇陵北五里會徳鄕今石碑尙存

漢髙祖廟關中記曰髙廟在長安故城安門裏大道東又曰秦廟中鍾虡四枚皆在髙廟漢舊儀髙廟鍾十枚受千石撞之聲聞百里三輔故事髙廟四鐘各重十二萬斤新說曰隋遷都移漢髙祖廟於皇城開福門外頒政坊有題詩曰白帝魂摧鬼母號赤符從此王金刀湏知隆準承堯運謾說重瞳是舜苗門外山河非楚漢壁間冠劍尙蕭曹詩人抱筆渾無用不及當年市井豪置金貞祜兵焚毀

漢惠帝廟在長安故城髙祖廟後

文帝廟號顧城景帝廟號徳陽武帝廟號龍淵

昭帝廟號徘徊宣帝廟號樂遊元帝廟號長壽

成帝廟號陽池

唐髙祖廟在三原縣東十八里唐朱村新說曰金國拜唐爲祖明昌年重修廟號

唐太宗廟在醴泉縣明昌修崇至元二十年火災

肅宗廟在涇陽縣甘北鎭

宣宗廟在云陽縣西二十里

後周太祖廟在富平縣西北一十三里宋開寶九年詔建已上廟縣令主簿勾當灑掃捨宇摧毀當議勘斷令吏部銓曹上任下任交割

太廟在皇城安上街東其地本隋太府寺玉作坊先天中廢坊置廟韋公肅禮閣新儀曰乾元元年立中宗廟寶應四年遷神主於太廟昭徳皇后永正三年祔於太廟今廢爲幹明尼寺

四皓廟在終南山唐元和八年重建

現聖侯廟元在春明門外天佑年移於府城東南隅人呼爲太白廟

鄭餘慶廟元在九耀街大元丙申年移於北坡子街俗呼爲鄭元和廟

秦樗裏公廟在府衙西畔墓亦在此唐獨孤寔撰墓志張誼書公曰後當帝王之宮加我墓

杜祁公廟元在啟夏門外天佑年移來安上門裏街西今人呼爲嵇康廟其家廟城南記云在啟夏門外咸通八年建石室猶存俗謂杜相公讀書堂石室人皆莫曉乃奉安神主之室也宋都運張掞詩曰煙蕪啟夏門杜氏廟猶存四室有遺構九原無餒云鬼國書褒舊相鄕社見諸孫赫赫牧之筆雄文垂後昆

汾陽王家廟新說曰今府城北榭乃故基碑刻尙存天元中統商左山行臺陜西見碑僕棘榛間再立題詩曰落日危亭獨倚欄登臨聊愽片時閒天邊飛鳥望不極陌上行人猶未還莫損壯心思往事且畱老眼看靑山功名誰似汾陽老萬字丰碑艸棘間

唐鄭國公魏徵廟按舊長安志在昌樂坊

武安君廟在咸陽縣東五里卽秦將白起也

龍淵廟在興北二十五里漢武帝廟也平

蕭相國廟在咸陽西三十里

介子推廟在咸陽西北三十五里

西平郡王先廟新說曰唐李晟官至太尉中書令贈西平郡王勑立廟於京師令慈恩寺西南一里貞元八年立廟碑尙存

金山順澤侯廟在藍田輞谷口

旌儒廟新說曰旌儒廟在臨潼西南十里旌儒鄕橫坈村至今有冢唐天寶中攺爲旌儒鄕

叚烈士廟三輔會要烈士叚秀實廟在臨潼縣斜口鎭南道西廟西三里是墓徳宗禦制神道碑太子誦書丹碑【尙存】

三皇廟在艸場街南西鄰文廟元貞攺元三月安西王遣王府右常侍火失忒木兒左常侍蒙古帶中常侍李良弼下教曰乃者醫藥提舉常慶祚建言所賜安西府三皇廟基未克完就宜令王相府給楮幣萬一緡且諭陜西行省陜右廉訪司曁安西路戮力經營又專令典藏司使王庭瑞醫愈郎前陜西四川中興等路醫藥提點使司判官常慶祚咸董役庀事大徳元年春正殿﹝告成﹞

眞武廟在廣濟街流泉坊金攺爲玉虛觀

祠

廣惠公祠唐開成二年冊終南山爲廣惠公命長安令杜王造南山下置祠在石谷口以季土王用事日致祭

安平公祠在指揮街新說曰隋宇文愷有遷城營建之功封安平公廟食於此

竹林大王祠新說曰宋寇萊公貶死雷州喪還過荊南公安縣民懷公徳以竹插地掛紙爲祭焚之後生筍成林民以爲神因立公祠目其竹曰相公竹其祠號竹林大王傳來長安於安上街立廟李誠之有詩曰已枯斷竹再成林天爲英賢眷獨深僕木偃禾如不起至今誰識大忠心

寇萊公祠新說曰京兆掖庭街西寇萊公園亭捨爲寺號安眾禪院中有丞相萊公祠右刻題詩曰王殿登科四十年當時交友盡時賢歲寒惟有君兼我白髮猶持將相權向敏中和云九萬鵬程一日飛與君同折月中枝細思淳化持﹝上行下魚﹞者得到如今更有誰

休屠神相漢書云陽縣有休屠金人徑路神祠三所越巫卯古襄

【音禳】祠三所孟康曰卯古【音辜】磔之辜越人祠也屠【音除】音義曰匈奴祭天處本云陽甘泉山下秦奪其地後徙休屠右地郡郊祀志曰徑路神祠祭休屠王也

風後祠在藍田縣西南蚩尢嶺下

露臺祠唐余錄云在昭應縣南三十里三秦記曰驪山頂有人祖廟不齋戒而往卽風雨迷道彊卽死之道裏記曰到彼卽下視諸山有羲軒已降形唐王玙請於昭應縣南三十里驪山頂置天華山宮靈臺天池婆父祠今置廟塑伏犧神農黃帝三後謂之三皇廟又呼人祖廟俗呼阿婆父廟

義榮先生祠在咸寧縣韋曲村新說曰先王武姓諱天錫字伯威官至成和郎陜西等路醫學提舉儒書無不讀尢精於醫愛民以仁活人以惠至於爲髙冢以瘞殘骸分儲積以食餓者居官而辭醫學之祿與地而葬誣己之讎賣婢死於主而復其半資失錢本而不質其子易楮幣而不直其僞車轢孫死而不罪其人奴僕之老者良之馬牛之死者瘞之如是者甚多有故延安緫管李嘉議記備載玆不復爾見縷先生長子彬今以太醫承事安西王邸次恭業醫次敬安西路醫學教授以奉祠事今附諸君挽章於後云【西溪王愽文子勉關中歷歷數名醫尊宿皆推老伯威雅道豈惟三輔重髙名素達九重知方資砭劑爲司命遽閟泉幽便息機共道先生不死在傳家幸有桂林枝○方齋郭松年子堅齊柳功沾雨露深一門椿桂自成林祗將白業傳家世不著黃金易道心百祀盡依鵬化景九臯猶想鶴遺音欲搜懿行追私謐直待春風共盍簪○山朮老人王利用國賓醫不通儒道未光儒醫兼濟始爲良武門三世陰功大仙桂森然並蔕芳○左山後人王堂履符○撫捲想音容存亡瞬息目醫名本儒行堂扁憶秦風傳業多賢裔論交盡巨公徳聽門振鼓迹此見陰功○恆水吳昉景初一夕長星墜憇空三秦醫壘失元戎撫心無愧天人際種徳元從藥餌中馬不埋憂世恨鳳毛又繼活人功到今鄕裏尊耆舊過式新阡敬武公】

類編長安志卷之六京兆路儒學教授駱天驤編集開成路儒學教授薛延年校正

山水

山

華山爾雅曰華山爲西嶽職方氏曰豫州其山鎭曰華山華山記雲山頂有池生千葉蓮花服之羽花因曰華山西山記云太華之山削成而四方其髙五千仞其廣十又裏張說泰華碑雲華山少陰用事萬物生華曰華山前對華陽後厭華陰左抱桃李塞右產藍田玉少昊下都蓐收別館山海經雲山列三峯名雄五嶽趙傁雲華山記箭筈峯上有穴才見天攀緣自穴中而上東峯有仙掌石月三峯記雲華山雲臺上有石盆可容水數斛明瑩如玉上古篆人莫識俗呼爲玉女洗頭盆杜甫望嶽詩云西嶽崚嶒竦處尊諸峯羅列似兒孫安得仙人九節杖柱到玉女洗頭盆車箱入谷無多路箭筈通天有一門稍待秋風涼冷後髙尋白帝問眞源韓愈古意云太華峯頭玉井蓮開花十杖藕如舩冷比雪霜甘比蜜一片入口沈痾痊我欲求之不憚遠靑壁無路難夤緣安得長梯上摘實下種七澤根株蓮寇準云只有天在上更無山與齊又云拔地三峯起侵天萬仞髙又曰雲間絕壁分三面天下名山放一頭

終南山在咸寧縣南五十里東自藍田縣界西入縣界石鱉谷以谷水與長安縣爲界東西四十里關中記曰終南山一名中南言在天中居都之南也一名地肺山漢東方朔曰終南山天下之大阻也其山多玉石金銀銅鐵豫章檀柘異類之物不可勝原此百工取給萬姓所仰足也唐文宗詔曰每聞京師舊說以爲終南山興雲卽必有雨若晴霽𨿽密雲他至竟夕不沾濡宜命有司建立祠宇禹貢終南惇物詩終南何有有條有放

太一山三秦記云在長安東南八十里太一谷中有太一元君湫池漢武帝元封二年祀太一於此建太一宮

太白山山海經云在武功南諺曰武功太白去天三百周地圖曰太白山髙常有積雪無艸木故曰太白

驪山三輔故事云在長安東北七十里古之驪戎國也又舊長安志云在臨潼縣東南二里驪戎來居此山故以名按土地記曰卽藍田山也溫湯出山下其陽多寶玉其陰多黃金三秦記曰始皇作閣道至驪山八十里人行橋上車行橋下今石柱猶存山上立祠名曰靈臺述徵記曰長安東則驪山西則白鹿原北望云陽悉見山阜之形而恆若雲霧之中天寶元年更驪山曰會昌山七載又攺曰昭應山山神曰玄徳公【水經曰浮�山蓋驪之麓而有異名一作�浮】

慶山在臨潼縣東南三十五里唐垂拱二年踴出譚賓錄曰新丰縣因風雷有慶山踴出髙二百尺荊州人兪文俊詣闕上書曰臣聞天气不和而寒暑並人气不和疣贅生地气不和而塠阜出今陛下以女主處陽位反易剛柔故地气隔塞而山變爲災陛下謂之慶山臣以爲非慶也疏奏天后大怒流之嶺外兩京道裏記曰慶山踴出初六七尺漸髙至三百餘尺居守以聞百寮畢賀給事中魏叔璘竊戲曰此平地生骨堆何足慶或以上聞坐賜死誠者謂叔璘翻語是被戮故禍不及家止身而已

雞頭山在鄠縣東南三十里十六國春秋曰苻坐不能守長安欲西上隴山士卒散盡遂入雞頭山尋爲追兵所害

牛首山在鄠縣南二十五里南接終南山在上林苑中西京賦曰繞黃山而款牛首山海經曰牛首之山有鬼艸其葉如葵赤莖其秀如禾服之使人不憂三輔黃圖曰甘泉宮中有牛首山

五林山在鄠縣境漢書曰鄠有五林按近世僧院有在重雲山紫閣山雲際山白雲山者此並不載

藍田山在藍田縣東南三十里範子訃然曰玉英出藍田一名覆車山郭緣山述徵記曰山形如覆車之象其山出玉亦名玉山後魏風土記曰山巓方二里聖賢仙隱之處劉雄鳴學道於此下有神祠甚嚴灞冰之源出藍田谷西又有尊盧氏冢次北有女媧氏谷則知此地是三皇舊居之所【帝王世紀曰尊盧氏赫肯氏後】

金山關中記云在藍田縣南一十里

蕢山在藍田縣東南二十五里【蕢音蒯】

倒虎山一名玄象山在覆車山北苻堅時王子年始隱於東陽谷後避石季龍之亂徙於此

峣山在藍田南二十里縣

虎候山在縣境

七盤山在上縣南二十里

王順山在上縣東南二十里舊圖經曰昔道人王順隱此

阜兒山在藍田東六十里鄕俗所傳甞有一禽止此山眾禽隨之疑爲鳳也因名鳳兒山語訛作阜兒山

九嵕山在醴泉縣西四十里漢書地裏志曰谷口縣九嵕山在西四夷郡國縣道記曰九嵕山東連仲山西當涇水出焉髙六百五十丈周十五里唐太宗昭陵在其上

武將山在上縣西北五十里一名憑山

芳山在上縣東北五十里覆甑山在上縣東北四十五里

承陽山在上縣西北七十里山有石泉三輔黃圖所謂﹝浪水﹞

無勞山在上縣西北六十里

長陵山在幹佑縣東七十五里

夢谷山在幹佑縣東南三十里其山崇峻常有雲起

石驢山在縣西南一百八十里山有石狀驢

石馬山在上縣南三十里山有石狀馬

車輪山在縣南五里

考山在上縣北七十里

重崖山在上縣東五里

靈臺山在渭南縣東南三十五里

倒獸山一名玄象山在渭南縣東南三十七里十六國春秋曰王嘉字子年隱於東陽谷鑿崖穴而居弟子傳業者數百人亦皆穴處石季倫兵亂棄其徒眾至於長安潛隱終南山結庵廬而止門人聞而後隨之乃遷於倒獸山卽此山也

丰山在蒲城縣西北三十里一名蘇愚山

金粟山在蒲城東北二十里【縣】

白堂山在上縣東北三十五里舊圖經曰山之前秦白起立寨之所因以爲名

不羣山在上縣東北白堂山南舊圖經曰諸山累累峯巒相接惟此山孤迥因以爲名俗謂之孤山

金熾山在上縣西北二十里

堯山亦名浮山在上縣北二十里舊圖經曰昔堯時洪水爲災諸山盡沒惟此山若浮因以爲名

重山在堯山前舊圖經曰以其與堯山有重疊之象故號曰重山

銅斗山在上縣西北四十里馬家山在上縣西北五十里

梁山在奉天縣北十里卽禹貢所謂壺口治梁及歧又古公亶父踰梁山至於歧下及秦立梁山宮皆此山也

峗【丘反】山在好畤縣

石門山在上縣西一十五里美川鄕

牛耳山在華原縣北六十里

風孔山在上縣東五里

安君山在上縣東五里

樹子山在縣北四十里

石臯山在上縣北四十里

把樓山在上縣北四十五里

土門山在上縣東南四里水經注曰宜君水東南出土門山

西三石山在上縣北六十八里玉女山在上縣西北六十里

鑑山異聞錄在上縣東崖石夜放光明如鑑後唐同光年攺華原縣爲耀州

荊山在富平縣西南二十里今名握陵原尙書曰荊歧旣旅又曰導汧及歧至於荊山孔安國曰荊在歧東非荊州之荊也方輿記曰昔皇帝鑄鼎於此山帝王世紀禹鑄鼎於荊山在馮翊懷徳之地今山下有荊渠

壇山在上縣西北三十里

天乳山在上縣西北二十五里兩峯相對類乳形

堯門山在三原縣西北三十二里

嵯峨山一名嶻孼山在云陽縣東北十里東西二十五里南北二十里漢書山截孼山在池陽縣北師古曰俗呼嵯峨山是也音截嚙云陽宮記曰東有慈峨山蓋又名慈峨曰夷郡縣記曰山頂有雲起卽兩人以爲候昔黃帝鑄鼎於此山

小仲山在上縣西北四十里史記漢武帝獲寶鼎於汾陰迎鼎至甘泉從行上薦之至中山晏溫【如淳曰三輔謂日出淸濟爲晏晏而溫也】有黃雲蓋焉徐廣云關中有中山非冀州者也云陽宮記曰宮南三十里有仲山未詳古之何山山有竹箭生焉俗傳髙祖兄仲所居今山有仲子廟積旱祈之圍此射獵則風雨暴至廟有一泉未嘗水竭

甘泉山一名石鼓原俗云磨石嶺在上縣西北九十里周六十里關中記曰甘泉宮在甘泉山上漢書單於烽候以應甘泉卽此山也

文王山在同官縣西四十里

馬欄山在上縣北

三泉山在上縣東南三十二里

白馬山在上縣西北

女回山在縣境

類山在美原縣北一十八里秦將王翦此縣人

石疊山在上縣北一十五里萬斛山在縣東北二十里

金粟山在上縣北一十五里玉鏡山在上縣西北一十里

明月山在上縣西北二十里其山夜望之朦朧似月故號云

秦嶺山山海經秦嶺乃天下之大阻也三秦記秦嶺東起商洛西盡汧隴東西八百里嶺根水北流入渭號爲八百里秦川

歧山周地圖云在鳳翔東北五十里山下有周公邸文憲王廟中有潤徳泉

吳山方與記云在汧陽縣乃華山亞嶽

崆峒山春秋元命包曰朝那有崆峒山上有軒轅黃帝謁廣成子問道宮

六盤山周地圖六盤山髙秦川一百八十里南接崆峒北連斷頭山至黃河

水

涇水水經注導源安定朝那西笄頭山東過涇邠至仲山出谷口入秦川長陵東合於渭

渭水水經注出鳥鼠同穴山東經南安天水略陽秦川至華陰弘農合黃河

灞河水經注出商山秦嶺北出倒回谷經藍田本名滋水秦繆公攺爲霸水過陵會滻水北合於渭【霸】

滻水水經注出南山大谷湯谷庫谷北合荊谷水西北至光泰門合於灞

灃水水經注灃水出南山灃谷北流至長安縣西北堰頭元村周文王廟西合於渭

鎬水按長安圖本南山石鱉谷水至香積寺與坈河交爲之交河西北入石巷口灌昆明池北入古鎬京謂之鎬水又北經滮池西北合於丰

澇水山海經鄠縣南牛首山潦水出焉水經注澇水出澇谷鄠縣北至澇店合於渭

潏水水經注出西義谷太一谷經樊川杜曲韋曲至下杜城爲漕河北經三橋合於渭【潏今名流一作泬】

黑水禹貢黑水西河惟雍州水經注出南山黑水谷司竹監北合於渭

甘水水經注甘水出南山甘谷尙書啟與有扈戰於甘之野至甘河鎭北合於渭

福水卽交水也水經注曰上承樊川禦宿諸水出咸寧縣南山石壁谷南三十里與直谷水合亦名子午谷水

庫谷澗水北流二十五里合采谷水下流入荊谷水號產水下流二十五里合霸水號霸水北流二里入渭

采谷水來自藍田縣界西北流三十里入咸寧縣界二十里合采谷爲產水北流四十里入霸水

石門谷水來自藍田縣北流一十里入縣界合采谷水北流一十五里合庫谷水爲產水

荊谷水一名荊溪來自藍田縣至康村入咸寧縣界西流流三十里出谷至平川合庫谷采谷石門水爲荊谷水一名產水兩京道裏記曰荊溪水名長水後秦姚興避諱攺焉

義谷水自咸寧縣界由幹佑縣下流入山一百里至谷口西北流二十里合錫谷羊谷水入坑河西流一十五里入長安縣界

郊谷水北流一十里合錫谷水自谷口北流一十里爲坈河入長安縣分界流三十里合丰水

石鱉谷水北流一十五里復西流一十里入長安縣界

漕水由咸寧縣界坑河分水約五里西流【已上並屬咸寧縣】

滮池水出長安縣西北二十里

戲水水經注曰源出驪山

坈谷水在縣南二十七里自咸寧縣界流經縣五里合交水

楩梓谷水出南山北流合閨國渠又西北豹林谷水入焉又西北流至縣東南三十里入交水

豹林谷水出南山北流三里有竹谷水自南來會又北流二里有子午谷水東來會自此以下亦謂之子午谷水圖經豹林谷水子午谷水並合入郊河

龍騾谷水合郊河

太河谷水合郊河

灃谷水合灃河【已上並屬長安縣】

斜水漢書出衙領山北至郿入渭水經曰出武功縣西南衙領山北歷斜谷過五丈原東原在縣西十餘里水出武功縣亦謂之武功水諸葛亮表遣虎步監孟琰據武功水東司馬懿因水出騎方人來攻琰營亮作車橋懿見橋畢成便引兵退

褒水漢書亦出衙領山至南鄭入污

武亭水北自好畤縣來至縣南立節渡合渭水

白水本名雍水亦曰圍川水西自扶風縣界來至縣合武亭水

莫谷水水經注曰莫谷水南經美陽縣與中亭川水相合舊圖經曰自奉天縣界一十里流至縣東北合武亭水十道志曰三畤原莫谷水南經武功縣北

雍水十道志曰俗名白水亦曰圍川水西北自扶風縣界流入

溫泉水出太一山其水沸湧如湯水經注杜彥達曰可治百病世淸則疾愈世濁則無驗其水下合溪流北注渭【已上並屬武功縣】

泠水在臨潼縣東三十五里來自渭南縣界亦曰百丈水水經注曰冷水出胏浮山歷陰盤新丰兩原之間北流注上渭

陰盤城河水在縣東北一十四里出縣北楊村社魚池水在秦始陵東北五里周四里水經曰泉出麗山本導源北流始皇葬於山北水過而曲行東注北轉初造陵取土其地污深水積成池謂之魚池

市谷水在縣東三十里流入渭【已上並屬臨潼縣】

髙觀谷水在鄠縣東南三十里闊三步深一尺其底並碎砂石北流入長安縣界合丰水

太平谷水在縣東南三十里闊七步深二尺其底並碎砂石北流入長安縣界合丰水十道志曰一名林谷水卽淸水之上流也源出終南山

檀谷水十道志曰長樂渠之上流也源出縣南終南山﹝檀谷﹞

甘谷水在縣西南二十三里闊三步深一尺其底並碎砂石北流入興平縣界合渭水

耿谷水在縣西南三十里闊三步深一尺其底並碎砂石北流入興平縣界合渭水

扈陽谷水十道志曰一名扈水又名馬腹陂水水經注曰扈水上承扈陽池【已上並屬鄠縣】

金穀水出藍田縣西南終南山之金穀水經注曰水東北流注滻水又北流歷藍田川北注於霸

劉谷水一名泥水出縣東南劉谷水經注曰水出藍田山之東谷俗謂之劉谷西北與石門水合

銅谷水出縣東銅谷水經注曰石門谷東有銅谷水合輕谷水西注泥水

白馬谷水出縣東白馬谷南流經縣南又西北流入霸水

白牛谷水出縣西北句牛谷西南流入霸水

圍谷水又有歧谷水出縣西南歧谷南流入霸水

狗枷東川水出縣西南終南山水經注曰上有狗枷堡秦襄公時有天狗來下有賊則狗吠之一堡無患故川得名焉又曰狗枷東川水出南山之石門谷次東有孟谷次東有大谷次東有雀谷次東有土門谷五水合而西北流歷風涼原東爲一大水入萬年縣界

荊谷水自白鹿原東流入咸陽縣唐村界

輞谷水出南山輞谷北流入霸水

藍谷水南自秦嶺西流經藍關藍橋過王順山下出藍谷西北流入霸水

傾谷水自秦嶺出南流入霸水

采谷水自秦嶺出北流三十里入咸寧縣界

石門谷水自秦嶺出北流三十里入咸寧界

庫谷水自南山出北流入咸陽界合滻水

蓼子澗在縣南三里出南山西北流合輞谷水入霸水【已上並屬藍田】

五丈河在櫟陽西南今涸

泎水在幹佑縣東五里出咸寧界秦嶺下流入金州洵陽縣界

薀水在縣西南七里出考山下流入泎河

洵河水在縣西南一百里出咸寧縣長安兩縣界秦嶺下南流經縣入金州洵陽縣界【已上屬幹祜縣】

酋水出渭南縣西南石樓山水經注曰酋水出倒獸山

南緫五水單流北注經秦步髙宮東歷新丰原東而北經步壽宮西又北入渭

東陽谷水出縣東南廣鄕原北

西陽谷水出縣東南廣鄕原北

杜化谷水出縣西南

零谷水出縣西【已上屬渭南縣】

芒水水經注曰出南山芒谷徑玉女房水側山際有石室世謂之玉女房又北徑縣之竹圃中分爲二水漢孺子詔翟義作亂於東霍鴻負倚盩厔芒竹師古曰芒竹師古曰芒竹在盩厔南界芒水之曲而多竹林也卽今司竹園是其地矣芒音亡一水東北爲枝一水北流注渭

韓水在縣北三十里出終南山蒲澗北流二十五里入渭

沙河水在縣東二里自彩南山北流經縣界三十五里入渭

曲河水在縣西五里其水亂泉水合之北流入渭

田谷河水在縣東南三十五里出終南山下北流又黑水河水經注有田溪水疑是此【已上屬盩厔縣】

莫谷水在縣西五里自永壽縣麻亭嶺流經縣三十里西南入武功縣界【已上屬奉大縣】

漆水自華原東北同官縣界來經縣一十五里南流入富平縣界合沮水俗名石川水周大王去豳度漆踰梁山止歧下故詩曰自土漆沮又曰率西水滸至於歧下尙書曰導渭自鳥鼠同穴東會於澧又東會於涇又東過漆沮入於河孔安國曰漆沮一名洛水出馮翊北正義曰雍州漆水出扶風漆西沮則不知所出山海經曰涇渭合流三百里淸濁不相雜東合漆沮水至漳湋入於河又曰楡次之山漆水出焉北流至於渭水經注曰渭水東過華陰縣北洛水入焉闞駰以爲漆沮之水

沮水自縣西北邠州界來經縣九十五里南流合漆水入富平縣界石川河

澗谷水來自縣西北孝義鄕焦砦村南流七十里入三原縣界

濁谷河水自縣西北孝義鄕大海村來經縣四十五里南流入三原縣界【已上屬華原縣】

澤多泉水在富平縣西一十三里永潤鄕溫泉村東入薄臺川三十里東南入漆沮河漑民田

治谷河水自縣西北淳化縣界來經嵯峨武康靑龍等鄕漑民田

五龍谷水水經注曰出云陽宮西南

同官川水在縣北五十里自坊州宜君縣界來經縣南流入華原縣界水注曰同官水出祋祤城東北而西南

經同官川謂之同官水

雷平川水在縣西北五十里入同官川水

烏埿河水在縣東二十五里入蒲城縣界

漢井泉水在縣東北三十里南合入烏埿川水

大石盤水川在縣東北五十里馬欄山北東流入坊州宜春縣界【已上屬同官縣】

川谷

川

禦宿川在咸寧縣西南四十里楊雄羽獵序曰武帝開上林東南至禦宿川孟康注曰爲儲離宮別觀禁禦不得使人往來遊觀止宿其中故曰禦宿川漢天利後傳夏遊禦師古曰蓹宿苑在長安城南今之禦宿川是也

樊川一名後寬川在咸寧縣南三十五里十道志曰其地卽杜陵之樊鄕漢髙祖至櫟陽以將軍樊噲灌廢丘功最賜噲食邑於此故川

東望川在武功縣東二十里

北虜川在富平縣北五里

薄臺川在富平縣南五里

�嘉川在長安東南三十里地裏志�嘉川卽滻川也

谷

義谷在咸寧縣東南八十里

錫谷在縣東南六十里

羊谷在縣東南六十里

炭谷在縣南六十里

郊谷在縣東南六十里

竹谷在縣南六十里方輿記曰竹水俗謂之赤水出於媚谷

石鱉谷在縣西南五十五里

荊谷在縣南二十五里【已上屬咸寧縣】

坈儒谷在臨潼縣西南五里秦始皇坈儒於驪山下故名坈儒鄕

傾谷在藍田縣東五十里同谷在傾谷之西

倒回谷在縣東南五十里灞水上源出此谷谷內通商州洛南縣界

藍谷在縣東南二十里

采谷在縣西南三十里

輞谷在縣西南二十里

石門谷在縣西南四十里

庫谷在縣西南五十里谷有關【已上屬藍田縣】

甘谷在醴泉縣西八十里泥泉谷在縣西北三十里

石泉谷在縣西北六十里波水谷在縣北七十里

承陽山雨水谷在縣西七十里

豆盧谷在縣西北八十里黑狗谷在縣西北九十里

巴谷在縣西北九十里

白水谷在縣西北一百里【已上屬醴泉】

黃狗谷在渭南縣南三十里

良將谷一名白堂谷在蒲城縣東北三十里

炭谷在縣西北二十里此谷出炭

佛空谷在縣西北三十五里谷內有佛空院【唐會昌五年廢】

白馬谷在縣西北四十五里

洛水谷在縣東五十里

韋谷在盩厔縣西南三十里

倉谷在縣西南二十五里

底保谷在縣西南三十里

故縣谷在縣西二十五里彊弩谷在縣西南二十五里

西洛谷在縣南三十里

韓谷在縣東南二十五里

黃谷在縣東南二十五里田谷在縣東三十里

牛貴谷在縣東南三十五里

赤谷在縣東南三十五里壇谷在東南三十七里

洛谷在縣南三十里【已上屬盩厔縣】

淸水谷在華原縣西三十五里石門鄕十道志一名鬼谷晉太康地記扶風池陽縣有鬼谷先生所居今按此地卽池陽之境又司馬彪曰鬼谷在嵩山虞喜志林在隴關裴秀雍州記在池陽未知孰是

泉渠

泉

馬跑泉在縣西二十五里要冊泉在縣北八里

下村泉在縣西北一十五里李村泉在縣西北一十里【已上屬咸陽縣】

玉女泉在興平縣東南

史家泉在縣北楊妃家西

板橋泉在縣西北一十七里深百尺流入白渠

龍泉亦名溫泉又名姜子泉在縣西一十七里周數十步深不可測

涇龍泉新泉相去十餘步在縣西一十七里周數十步

馬嵬泉在縣西二十里周數十步深百尺

靈寶泉在縣東南二十里周數十步深不可測舊圖經曰漢帝時邊韶得靈寶符於此泉後祈請有應因名之

醴泉在縣東南二十里周數十步深不可測舊圖經曰醴泉在扶風鄕唐貞觀十二年自然湧出其味如醴飲之疾愈【已上屬醴泉縣】

灥澄泉在臨潼縣西南五里【灥從緣切雨而泉出也】

鳴犢泉在縣西北十里獨孤村東西二泉相隔一里俗云東泉一牛犢沒於泉底牛母悲鳴其犢西泉而出從號曰鳴犢泉

溫泉在縣南一百五十步驪山之西北雍州圖曰溫湯在新豊界溫谷卽溫泉也三秦記曰驪山湯舊說以三牲祭乃得入可以去疾消病不爾卽爛人肉俗云始皇與神女戲不以禮神女唾之則生瘡始皇怖謝神女爲出溫泉而洗除後人因以爲驗漢武帝故事曰驪山湯初始皇砌石起宇至漢武又加修飾焉張衡賦序曰余適驪山觀溫泉浴神井嘉洪澤之普施十道志曰今按泉有三所其一處卽皇堂石井周武帝天和四年大冢宰宇文護所造隋文帝開皇三年又修屋宇列樹松栢千株余唐貞觀十八年詔左屯衛大將軍姜行本將作少匠閻立徳營建宮殿禦湯名湯泉宮太宗因幸制碑咸亨二年名溫泉宮天保六載攺爲華淸宮驪山上下益治湯井爲池臺殿環列山谷明皇歲幸焉又築會昌城卽於湯所置百司及公卿邸第焉華淸宮北向正門曰津陽門東面曰開陽門西面曰望京門南面曰昭陽門津陽門之東曰瑤光樓其南曰飛霜殿禦湯九龍殿在飛霜樓之南亦名蓮花湯【明皇雜錄曰玄宗幸華淸宮新廣湯制作宏麗安祿山於範陽以白魚爲魚龍

幾鴈仍以石梁及石蓮花以獻雕鏤巧妙殆非人功上大悅命陳湯中仍以石梁橫亙湯上而蓮花才出於水際上因幸華淸宮至其所解衣將入而魚龍

幾鴈皆若奮鱗夆翼狀欲飛動上甚恐遽命撤去而蓮花今猶存焉又曰宮內除供奉兩湯外而內外更有湯十六所長湯每賜諸嬪禦其修廣與諸湯不俟次西曰太子湯又次西少陽湯又次西曰尙食湯又次西宜春湯又次西長湯十六所今惟太子少陽二湯存焉】玉女殿【今名星辰湯南有玉女殿北有虛閣閣下卽湯泉二玉石甕湯所出也】七聖殿【在宮中】宜春亭重明閣長生殿集靈臺朝元閣老君殿鍾樓明珠殿筍殿觀風樓闘雞殿按歌臺球場連理木飲鹿槽丹霞泉羯鼓樓祿山亂後天子罕復遊幸唐末遂皆圯廢晉天福中攺爲靈泉觀賜道士居之【已上屬臨潼縣】

沒豬泉在鄠縣東南其源澄湛俗傳昔有野豬沒而爲泉圖經曰按說文豬亦豬也水所停曰豬尙書禹貢曰大野旣豬亦曰彭蠡旣豬滎波旣豬皆由水所停爾又曰黑水西河爲雍州終南惇物至於鳥鼠原隰厎績至於豬野今鄠縣實終南之隈沒汨沒也蓋泉澤卽水所停爾俗而神之非也今傍有禹廟

咽瓠泉在藍田縣西一十五里舊圖經曰唐李筌於此遇驪山老母說陰符經傳教旣畢令筌取水筌乃攜瓠就泉汲水已失老母因名咽瓠泉

桂泉在藍田縣東北四十里泉畔舊有桂一根唐武徳六年寧民令顏昶引南山水入京城

梁泉在渭南縣東南一百五步

甘泉在縣城內

姜泉在縣城內唐陸贄爲尉有詩曰遶街流渺渺夾砌樹陰陰蓋縣城內多引流泉【已上屬渭南縣】

白龍泉在盩厔縣東北一里玄宗幸蜀潛告符應封土主白龍大王立廟

永女泉在縣西南五里

沒底泉在縣北一里北三里入渭【已上屬盩厔縣

流】

咸泉在富平縣東南五里

白馬泉在富平縣東一十里

鄭泉在云陽縣西四十里云陽宮記曰漢鄭朴字子眞隱於谷口髙節不屈耕於嵓石之下名震京師時人因子眞所居名爲鄭泉

金泉云陽宮記入治谷二十里有百里槐樹北有泉出數穴淸徹無底雍州記曰有人飲此泉水見有金色從山中照水往取得金故名金泉

亭子泉在同官縣東一里

栢楡泉在同官西南一里

哭泉新說曰哭泉在宜君山木巳梁妻孟姜負夫骨哭不止有泉湧出水作哭聲號曰哭泉左山詩曰一脈寒泉凜且淸涓涓猶似哭聲長城費盡生民力千載惟成節婦名

湧珠泉新說曰湧珠泉在員莊半崖一泓汪洋周帀三十步其水從底湧出如珠璣大小不等至水面而散晝夜不止號曰湧珠泉又曰珍珠泉王淸鄕詩云竹徑蓮塘小有天過橋直到湧珠泉主人不識煙霞客興盡山陰訪戴舡

鳴犢泉新說曰咸寧縣東南六十里有鳴犢泉俗云因犢跑鳴而得泉因置鳴犢鎭武帝獵於鳴之西原卽此地

溫泉在武功縣出太一山其水沸湧如湯

石門湯泉在舊田縣西南四十里石門谷口舊圖經曰唐初有異僧止於此大雪其雪融不積僧曰必溫泉也掘之果有湯泉湧出遂置舍兩區凡有病者浴多痊損後有白魚之瑞復神女頻降遂立玉女堂於湯側明皇特賜名大興湯院

聖女泉舊圖經云在長安縣西二十五里平地泉湧出爲池周二十步

渠

龍首渠一名滻水渠漢書曰穿渠得龍骨故名龍首隋開皇三年自府城東南三十里馬頭埪堰滻水西北流至陳秋橋枝分爲二渠一北流經長樂坡西北灌凝碧積翠西北入大明宮後灌太液池五季後渠涸宋大中祥符七年九月九日龍圖直學士尙書工部郎中知永興府陳堯咨奏引龍首渠入城勑堯咨省所奏永興軍城井泉太半鹹苦居民不堪食用臣親相度城東二里有水渠曰龍首其水淸冷甘列可五六十人開渠引注入城散流

墨閈出納城濠闔城盡食甘水皆感聖恩事具悉卿幹用適時精心率職方類於藩之任尢賢治劇之才而能相厥土之髙卑究斯民利病靡煩庶役潛導迅流直貫城闉俯因

墨閈旣蕩邪而難老亦播以無窮矧龍首之淸渠實唐京兆之舊迹克修廢墜深副倚毗閱乃奏章遽玆推美其於難尙不捨寤興故玆獎諭想宜知悉夏熱卿北平安好遣書指不多及十五日至元甲子賽平章復引水入城中至元十年復開五季後涸渠自長樂坡西北流入王城一渠西流灌興慶池經勝業坊西京城經少府錢監都水監靑蓮堂西入熙熙臺西入城濠今渠廢水不復入京城

黃渠自南山東義谷堰水上少陵原至杜陵南分爲二渠一灌鮑陂一北流曲江新說曰唐文宗時曲渠已涸帝讀杜詩有意復興大和九年發神策軍掘黃渠淘曲江今黃渠水上少陵原東流入滻川

淸明渠隋開皇年引潏水西北流入城又東流至安樂坊之西南隅屈而北流經宣義太平等九方之西東流入皇城大社又東至含光門街屈而北流經向食局東又北流經將作監內侍省又北流入宮城

永通渠隋開皇四年開起縣西北渭水興城堰初名富渠仁壽四年攺

漕渠唐天寶二年京兆尹韓朝宗引渭水入金光門置潭於西市以貯材木大歷元年尹黎幹自南山谷口開漕渠抵景風延喜門入苑以運南山薪炭【已上屬長安縣】

興成渠在咸陽縣西十八里唐李石爲相奏咸陽令韓遼治之東建永丰倉自秦漢已來疏鑿爲漕渠起咸陽抵潼關三百里無車挽之勞其後堙廢自此復之

明渠漢時渠也水經注曰在長樂宮桂宮之間

漆渠在縣西南二十里舊自縣之坈河分水經縣界二十里入漕河漢書曰漢穿渠通漆水故曰漆渠括地誌曰胡亥將運南山之漆而開此渠

永安渠隋開皇三年引交水西北流入城經大通信義永安延福崇賢延康六城之西又經西市之東北流經布政頒政輔興崇徳四坊及興福寺之西又北入芳林園又北入苑注之於渭【已上屬咸陽縣】

成國渠在興平縣北一里自武功縣界流入縣界凡六十里漑田二百四十頃東流入咸陽界卽古白渠也水經注曰成國故渠故魏左僕射衛臻徵蜀所開也上承汧水於陳倉東過郿及武功槐裏縣唐石記咸通十三年夏四月戊子京兆奏六門堰畢其渠合韋川莫谷香谷武安四水漑武功興平咸陽髙陵等縣田四萬餘頃俗號爲白渠其利與涇白相上下又曰成國渠見漢書地裏志元魏時僕射往臻蜀復開以漑田大統十三年魏始築堰置六斗門以節水貞觀中役九州島夫匠沈鐵牛鐵劍以禦魑魅始就其功永徽四年右僕射於志寧治之尋決聖歷中勑稷州剌史張知騫修焉始引安武水久視元年副西京畱守雍州長史薛季昶得許公雅法縳土牛以殺水勢春官郎中薛稷刻石敍之咸通十一年七月咸陽縣民薄逵等上言六門淤塞緣渠之地二十年不得水耕耨而其官歲以水籍爲稅請假錢二萬八千九百八十貫爲修堰工作之費候水通流追利戶錢以還京兆府爲之奏乃詔借內藏錢以充命中使董其役事又令本縣官專之旣訖役凡用錢萬七千緡今涸

升原渠在縣南一十五里西自武功縣流入縣界凡六十里漑田七十餘頃東流入咸陽其原出汧水自鳳翔虢縣城西北原流至武亭合流數里西南至六門堰東成國渠合流西南出縣界以其升原而流故名之唐垂拱初運歧隴木今涸

普濟渠在縣南一十里自武功縣流入縣界凡六十里漑田七十餘頃東流入咸陽今涸【已上屬興平縣】

五泉渠十道志云西自歧州扶風縣界流入渠經三畤原上東流經武功縣西南去縣一十二里隋文帝葬原上因絕此水又東合成國渠

白渠在涇陽西北六十里堰涇水入焉西自云陽縣界來東入髙陵縣界十道志曰太白中白南白謂之三白渠也渠上斗門四十八三限口在縣東北分南北三渠處

五渠在櫟陽縣其水自洪門分入髙陵縣比下並入渭水中白渠【從北第一斗門七】析波渠【第五斗門二】中南渠【第三十門七】髙望渠【第四斗門二】偶南渠【第五在北原之南斗門一】

白鹵泄渠在滿城縣南四十里白鹵塩池連東入沮水闊五十尺深二丈蓋鹵水汛漲流注故曰鹵渠

韋谷渠在盩厔縣西南三十五里自南山流下至靑化店

靈軹渠在盩厔縣界漢武帝

牙

鄭國渠在富平縣南二十里史記曰秦旣有事山東欲兼並諸侯諸侯益懼韓惠王聞秦之好興利欲罷之毋令東伐乃使水工鄭國間說秦令鑿涇水自山中西邸瓠口爲渠並北山東注洛三百餘里欲以漑田中作而覺秦欲殺鄭國鄭國曰始臣爲間然渠成亦秦之利也臣與韓延數年之命秦開萬世之利也王以爲然卒使就渠渠成注塡閼之水漑澤鹵之地四萬餘頃收皆畝一鐘於是關中爲沃野無凶年秦以富彊年並諸侯因命曰鄭國渠

三白渠亦名北白渠又名大白渠十道志雲涇水自洪口堰水至涇陽縣北十里分爲三限太白中白南白謂之三白渠舊長安志云在富平縣南二十里漢書武帝大始二年趙中大夫白公奏復穿渠引涇水首起谷口尾入櫟陽注渭中袤二百里漑田四千五百餘頃因名曰白渠民得其饒歌之曰田於何所池陽谷口鄭國有前白渠起後舉臿爲云決渠爲雨涇水一石其泥數斗且漑且糞長我禾黍衣食京師億萬之口按白渠西自三原縣界流經縣漑脾陽大澤豊閏三鄕民田四十里有斗門一十五所其水東入漆沮河唐永徽六年雍州長史長孫祥奏言往日鄭白渠漑田四萬餘頃今爲富僧大賈競造碾磑止漑一萬許頃於是髙宗令分檢渠上碾磑皆毀撤之未幾所毀皆復廣徳二年尙書工部侍郎李棲筠復陳其獘代宗亦命坼去私碾磑七千餘所歲餘棲筠出常州私制如初至大歷中水利所及才六千二百餘頃

堰武渠在縣西北四十五里義林鄕來自華原縣界流經縣漑民田八里

白馬渠在縣西北四十里義林鄕信義村引漆沮河水漑民田一十五里

長澤渠在縣西北三十里義林鄕西陽村引漆沮河水漑民田一十五里

髙望渠在縣西北二十五里義林鄕閭村引漆沮河水漑民田三里

文昌渠在縣西北一十七里永閏鄕自義林鄕引漆沮河水漑民田一十里

石水渠在縣西北二十五里引漆沮河水漑民田一十里

永濟渠在縣西北二十五里引漆沮河水漑民田二十里

懷徳渠在縣西南一十二里薄臺川引澤多泉水漑民田三十里

陽渠在縣西南二十八里引漆沮河水漑民田一十五里

直城渠在縣西南二十里引漆沮河水漑民田二十里【已上屬富平縣】

六輔渠漢書元鼎六年兒寬爲在內史奏諸穿六輔渠以益漑鄭國旁髙卬之曰圖經曰此則於鄭國渠上流南岸更開六道小渠以輔助漑灌耳今云陽三原兩縣界此渠尙存鄕人名六渠亦號輔渠【屬三原縣】

香積渠隋開皇三年築京城引香積渠水自赤欄橋經第五橋西北入京城

陂澤

陂

永安陂在咸寧縣西南二十五里周七里十道志曰秦葬皇子起冢陂北原上因名皇子陂隋文帝攺

丰潤陂在咸寧縣東北二十五里周六里三輔舊事曰後周太祖名爲中都陂隋文帝攺

洛女陂在咸寧縣東十五里三輔舊事曰洛女冢南有洛陂俗號洛女陂

鴈鷺陂廟記曰在鎬池北地方六頃承昆明池下流

河池陂水經注曰昆明故渠上承昆明池而東經河池陂而此亦曰女觀陂【已上屬長安縣】

蘭池陂卽秦之蘭池也在咸陽縣東二十五里

周氏陂周十三里舊圖經曰漢周勃家在此其子亞夫有功遂賜此陂故地以氏稱之長安圖曰周氏曲咸陽縣東南三十里李善曰今名周氏陂陂南一里有漢蘭池宮【已上屬咸陽】

渼陂在鄠縣西五里出終南山諸谷合朝【一作胡】公泉爲陂十道志曰有五味陂陂魚甚羙因設名之本屬奉天又說文曰渼陂在京兆鄠縣其周一十四里北流入澇水唐寶歷二年勑渼陂令尙食使牧管不得雜人采捕其水任百姓漑灌勿令廢碾磑之用文宗初詔並還府縣

淸泉陂在櫟陽縣西南十里多水族之利

龍泉陂在涇陽南三里周六里多蒲魚之利

澤

野韭澤卽漢牛首池也在咸陽縣西北三十八里

馬牧澤在興平縣東南二十里南北廣四里東西二十一里

八部澤在鄠縣東南一十八里周五十里

煮鹽澤在櫟陽縣南一十五里澤多鹵苻秦時於此煮鹽周二十里

焦獲澤【一作藪】在涇陽縣北亦名瓠口爾雅十藪周有焦獲郭璞曰今扶風池陽縣瓠中是也詩曰獫狁匪茹整居焦獲謂此也史記鄭國鑿涇水自仲山西邸瓠口爲渠水經注曰涇水東南流經瓠口

王尙澤在渭南縣西一十五里

望仙澤在縣東南三十七里周一十里雍州記曰在盩厔縣東南周地圖記曰望仙宮南澤中有石盤龍兩所鱗甲動有雲气聲如鳴鐘水經注曰槐裏東漏水又北歷葦圃西亦謂之仙澤

仙遊澤在盩厔縣東南一十五里周一十二里

鹽池澤在富平縣東南二十五里周二十里

潭泊﹝井附﹞

潭

仙遊潭在富平縣南三十里闊二丈其水黑色相傳號五龍潭每歲降中使投金龍

泊

百頃泊在興平縣西二十五里周一十六里

宋泊在縣西二十里周二十四里

曲泊在興平縣西南一十五里【已上屬興平】

流金泊在云陽縣東北一十里

井﹝附﹞

浪井在興平縣耿祠鄕唐貞元五年自然湧出有疾者飲之皆得愈遠近汲取朝夕如市

蠍吽井在臨潼縣東北上七里官道側井傍有還道縈繞及於水次

類編長安志卷之七京兆路儒學教授駱天驤編集開成路儒學教授薛延年校正

橋渡

橋

灞橋方輿記曰漢灞橋在古長安城灞城門東二十里灞店南北兩橋以通新丰道漢人送客至此贈別謂之銷云鬼橋王莽攺爲長存橋唐灞陵橋在京兆通化門東二十五里近漢文帝灞陵謂之灞陵橋孟浩然騎驢處隋開皇三年造唐隆二年仍舊唐宋迄今有司課民材木爲輿梁以濟十月橋成三月坼毀至我大元堂邑劉斌修爲石橋初灞水適秋夏之交霖潦漲溢波濤洶湧舟楫不能通漂沒行人不可殫紀常病涉客中統癸亥會斌旅秦還至灞上置秋雨泛漲同行之車凡三漲息斌車前導僅達岸次渡者人畜幾溺斬靷獲免其殿者隨流漂沒不知所在斌遂誓修石梁歸詢親辭妻家事悉委其弟曰若石橋不成永不東歸至元三年結廬灞岸先架木梁以濟不通斌能於匠石工梓煆冶斵輪靡有不解以素藝供其所費至落成凡一十五虹長八十餘步闊二十四尺中分三軌傍翼兩攔華表柱標於東西村畱神鎭於南北海獸盤踞於砌石狻猊蹲伏於闌桿鯨頭噴浪鰲首吞云築堤五里栽柳萬株遊人肩摩轂擊爲長安之壯觀名達宸聰親承顧問寵賜優渥勑建丰碑安西王錫以白金四笏以勞之可謂功不徒施矣斌爲人淸臒多力智略巧思人不能出其右多藝能自營石梁日夜不息手足胼胝心剿形瘵𨿽祁寒暑雨而不輟其工遇患難齟齬而不攺其志前後歷三十寒暑鄕關隔二千餘里不爲妻孥掛懷持空拳孜孜勉勉以成曠古所無之功受知於九重垂名於千載可謂有志之君子矣

中渭橋舊名橫橋又名三橋三輔故事秦始皇造元和郡縣誌始皇作離宮於渭水南北以象天宮渭水貫都以象天漢橫橋南渡以法牽牛渭水南有長樂宮渭水北有咸陽宮欲通二宮之間故造此橋廣六丈南北二百八十步六十八間七百五十柱二百二十二梁橋之南北有堤繳立石柱柱南京兆主之柱北馮翊主之有令丞各領徒一千五百人橋在咸陽東南二十里

東渭橋地裏志云去京城東北五十里三秦記漢之東渭橋漢髙帝造以通櫟陽道

西渭橋漢書武帝建元三年初作便橋於長安西北二十里跨渭水以趍茂陵今之西橋唐謂之咸陽橋杜甫詩車轔轔馬蕭蕭塵埃不見

橋乃此也

石橋在興平縣西二十里馬嵬店

酋橋在渭南縣東五里橋架酋水因名之

飲馬橋長安圖經漢時七里渠有飲馬橋滕公馬冢在飲馬橋北三里

望仙橋天寶遺事明皇歲幸華淸宮其門北向外有左右朝堂門北相對有望仙橋橋北有講武殿

五橋唐地裏記唐禁苑內有靑城龍鱗棲雲凝碧上陽等五橋每月各著衛士五人守把見開元格式律令事類

下馬橋政要長慶元年東內苑毀東下馬橋及緫監屋入其地以廣鞠場

龍橋新說曰三原縣西南三十里有淸冶谷水橫截大路先有木橋正隆年有龍闘毀其橋後人增修橋樓謂之龍橋鎭元貞二年移三原縣事入龍橋

渡

橫灞店渡在咸寧縣東南二十五里入藍田路

渭橋渡在咸寧縣東北二十里

光泰門渡在咸寧縣東三十里入髙陵耀州路

中橋渭水渡在長安縣北二十六里

嘉麥渭水渡在長安縣北二十六里

叚畱渭水渡在長安縣東北二十六里

北澧店灃水渡在長安縣西四十里

南灃店灃水渡在長安縣西四十五里

安劉渡在咸陽縣東三十五里

兩寺渡在咸陽縣西一十五里淳化三年廢

龍光渡在興平縣西南三十五里渭水上

名光渡在醴泉縣東北三十五里

涇甘渡在醴泉縣東北三十里

渭水渡七西抵髙陵縣東至下邽縣屬櫟陽縣田王渡田家渡周夏渡聖力渡萬安渡耿渡孟渡

石川河渡二並在櫟陽縣東橋渡粟邑渡

涇水渡九屬涇陽縣百光渡寧甘渡涇甘渡【並縣西】臨涇渡【縣西北】睦城渡【縣西南】劉洪渡【縣南】張茹渡郭渡孫渡【並縣東南】

原丘

原

白鹿原在滻水東灞水南東西六十里南北五十里三秦記周平王東遷見白鹿於此原以是得名舊說在咸寧縣東南二十里自藍田縣界至滻水川盡東西一十五里南接終南北至霸川盡南北一十里亦謂之霸上

少陵原在今咸寧縣南四十里南接終南北至滻水西屈曲六十里入長安縣界卽漢鴻固原也宣帝許後葬司馬村冢比杜陵差小號曰小陵以杜陵大故也語訛爲少陵杜甫稱少陵野老杜曲在其傍

樂遊原在咸寧縣南八里曲江池東北秦宜春苑也漢宣帝起樂遊廟在唐京城內髙處每正月晦日上巳重九京城士女咸此登賞祓禊任氏鄭生相遇之地

畢原在咸寧縣西南二十八里

髙陽原在長安縣西南二十里

細柳原在長安縣西南三十三里

矩陰原在咸陽縣西南二十里

咸陽原在渭水北九嵕山南俱陽之地謂之咸陽原郡縣圖志云周之畢郢漢之長平南北數十里東西二三百里無川澤陂泊井深五十丈周文武周公漢帝王諸臣並在東西原上起陵冢閒閒老人詩曰渭水橋邊不見人摩挲髙冢石麒麟千秋萬古功名骨盡作咸陽原上塵

始平原在興平縣北一里東西五十里南北八里東入咸陽界西入武功界三秦記曰長安城北有始平原數百里其人井汲巢居井深五十丈漢時亦謂之北芒巖西京雜記曰茂陵富人袁廣漢藏鏹巨萬家僮九百人於北芒巖築園東西四里南北三里激流注其內構石爲山髙十餘丈連延數里養白鸚鵡紫鴛鴦旄牛靑兕廣漢後有罪誅沒入官爲園鳥獸艸木皆徙植上林苑又曰何武葬於北芒龍阪

三畤原在武功縣西南二十里崇五十丈西入扶風縣界

上武亭川東原至興平縣西界三十五里

上武亭川西原至鳳翔府扶風縣東界一十一里三百二步

鳳皇原在臨潼縣東一十五里後漢延光二年鳳皇集新丰卽此原也亦驪山之別麓唐韋嗣立構別廬於驪山鳳皇原鸚鵡谷有重崖洞壑飛流瀑水中宗臨幸攺爲淸虛原幽棲谷唐書曰新丰鸚鵡谷水淸代傳雲此水淸天下平開皇之初暫淸尋濁至是而復淸

涼風原【一作風涼】在藍田縣西南四十五里南接石門山北入萬年縣界遁甲開山圖曰驪山之西川有阜名曰風涼原亦雍州之福地卽硯山之陰也水經注曰狗枷川水有二原西川水出硯山之研盤谷與若谷二水合而東北流涼風原

石安原在涇陽縣西南七里崇二十丈東西三十八里南入咸陽縣界崔鴻前秦錄曰符健攻悵涺於宜秋還登石安原而嘆曰美哉斯原也悵然有終焉之志

奉政原在髙陵縣南一十一里東西長三十里南北闊三里

鹿苑原在髙陵縣西南三十里東西長一十五里南北闊一里三輔黃圖曰安陵有果園名鹿苑

廣鄕原在渭南縣東南一十里水經注曰東陽水西陽水並南出廣鄕原北垂

新丰原一名靑原在渭南縣西南二十里水經注曰泠水歷陰盤新丰二原之門案今泠水經此原之右

蟠龍神原在蒲城縣西三十里舊圖經曰唐明皇遊幸見原上雲霧中有黃龍之狀於下得石狀似蟠龍以其地爲龍樂鄕今其石尙存

羊蹄原在富平縣東南三十里

中華原在富平縣南二十里

北虜原在富平縣西北一十里

天齊原在三原縣西北二十里連嶻孼山上有天齊祠淸水谷河自縣西北華原縣界來經縣西南入白渠東漑民田十道志曰一名鬼谷

鳳棲原在少陵原北接洪固原柳元宗爲伯妣志曰葬於萬年之鳳棲原長安志少陵西北三十里皆鳳棲原也

龍首原三秦記龍首原起自南山東義谷滻水西岸至長樂坡西北屈曲至長安古城六七十里皆龍首原隋唐宮殿皆依此原

神禾原在禦宿川北樊川之原東西三四十里劇談錄曰晉天福六年生禾一穗重六斤故號爲神禾原

銅人原在灞陵東北一十五里薊子訓與老父摩挲銅狄處

丘

尖丘在長安縣西北一十五里今謂之尖丘社

關塞

關雍錄云自華而虢自虢而陜自陜而河南中間千里古立關塞者凡三所由長安東一百八十里出華州華陰縣東則唐潼關也自潼關東二百里至陜州靈寶縣則秦函谷關也自靈寶縣三百餘里至河南府新安縣則漢函谷關也關者明有門扉晨夜啟閉以禁往來暴客其爲阨塞者凡二曰桃林曰殽山並列如左

秦函谷關在陜州靈寶縣南十里靈寶乃漢之洪農縣也路在谷中深險如函故以爲名東西四十里絕崖壁立嵓上松栢陰谷中甞不見天日關去長安四百里日入則閉雞鳴而開東則殽山西至潼津通名函谷實爲天險

漢函谷關在河南新安縣之東蓋漢世楊僕移秦函谷關而立於此也比秦舊則東三百七里楊僕宜陽人漢武時數立大功家宜陽其地在函谷關外恥其家不在關內乞關而東武帝允焉僕以家僮築立關隘爲漢函谷關移在新安縣靈寶秦關則廢矣

唐潼關在華陰縣東北華山之北通典曰本名衝關言黃河向南流衝激華山之東故以爲名後因關西一里有潼水因名關曹大家【音姑】賦云涉黃巷以濟潼至唐於此立關

子午關在長安縣南一百里漢書曰平帝元始五年王莽通子午道因置關今廢

藍田關在藍田縣東南九十八里卽秦峣關也漢書曰趙髙遣將將兵距峣關沛公引兵繞峣關踰蕢山擊秦軍大破之後周明帝武成元年徙靑泥故城側攺曰靑泥關武帝建徳三年攺曰藍田關因縣爲名煬帝大業元年徙復舊所卽今關是

駱谷關在盩厔縣西南一百二十里唐武徳七年開駱穀道以通梁州在今關北九里貞觀四年徙於此

關中續漢書云東有函關西有隴關南有子午關北有盧關東南有峣關西南有二里關西北有蕭關在諸關之中故曰關中

塞

桃林塞春秋時晉詹嘉處桃林之塞三秦記塞在長安東四百里虢之閿鄕矣縣東南十里有桃源古之桃林周武王放牛之地函谷間皆阨東河山故之塞耳

崤塞名三崤山又名嵚崟山春秋時秦將襲寋叔哭送子曰晉人禦師必崤東崤至西崤三十五里東崤長阪數里峻阜絕澗西崤全是石阪長三十里險不異東崤二崤皆在秦關之東漢關之西也

鎭聚

鎭

鳴犢鎭在咸寧縣南六十里鎭西原下有鳴犢泉故名

灞橋鎭在咸寧縣東二十五里

渭橋鎭在咸寧縣東四十里

義谷鎭在咸寧縣南八十里入幹佑路俗曰谷口鎭

莎城鎭在咸寧縣唐昭宗幹寧二年繇啟夏門出居之今廢

杜角鎭在長安縣南四十五里又有西杜角

秦渡鎭在長安縣西南灃水西四十里入鄠縣路

中橋鎭在咸陽縣東二十五里

零口鎭在臨潼縣東四十里

甘泉鎭在鄠縣西北三十里

醴泉鎭在醴泉縣城內

北醴泉鎭在醴泉縣北二十里按今有北鎭疑是此

櫟陽鎭在郭下

粟邑鎭在櫟陽縣東北三十四里石川河東莽曰粟城

涇陽鎭在涇陽縣城西街北

臨涇鎭在涇陽縣西北宜善鄕白渠貫其中

髙陵鎭在髙陵縣城內

渭橋鎭在髙陵縣南一十八里

毗沙鎭在髙陵縣西南一十八里

歸安鎭在幹佑縣南一百二十里

渭南鎭在渭南縣郭下

赤水鎭在渭南縣東一十五里

堠子鎭在渭南縣西南與藍田縣接境以南山多虎故立斥堠於此

蒲城鎭在蒲城縣內

荊姚鎭在蒲城西南三十里縣

車渡鎭在蒲城縣東南五十里

常樂鎭在蒲城縣東南四十里

漢帝鎭在蒲城縣東南一十八里

薛祿鎭在奉天縣東

寧谷鎭在華原縣西北八十里

�束店鎭在富平縣南二十里

孟店鎭在云陽縣東北一十里

梨園鎭在云陽縣金龜鄕王褒云陽宮記曰車箱阪下有梨園漢武築之大一頃樹數百株靑翠繁密望之如車蓋鎭因名之唐李克用以並師討邠岐駐車梨園寨淳化四年建爲淳化縣以云陽金龜平泉古鼎三鄕仍祈山後甘延溫丰威遠三鄕屬焉

黃堡鎭在同官縣南三十里

聚

千人聚皇覽曰衛思後葬咸寧縣城東南桐栢園今千人聚是關中記曰宣帝父曰悼皇考母曰悼夫人墓曰奉明園衛皇后曰思後以倡優雜伎千人樂思後園今所謂千人鄕者是

謝聚關中記曰在始皇陵北十餘里

堡寨

堡

尙可堡在藍田縣東今存

明市堡在藍田縣西南四十里

雞子堡在藍田縣北四十里土坡狀如雞子因以爲名

黃櫨堡在藍田縣北三十里以上三堡今廢

雨金堡在富平縣東南三十里周八百步東有雨金泊史記秦獻公十八年雨金櫟陽後因名堡按其地古櫟陽縣界也

王侯堡在富平縣西北四十五里○避難堡在蒲城東北八十里

寨

晉穆公寨在沮水東岸相去五里屬蒲城縣

晉太子虛糧寨在蒲城縣東北六十五里沮水西岸史記晉世家曰晉穆侯四年娶齊女姜氏爲夫人七年伐條生太子仇杜預曰條晉地漢地理誌懷徳縣禹貢北條荊山在南按今朝邑縣西南有懷徳故城卽古條近焉虛糧史傳無聞

白起寨在蒲城縣東北三十里

峗峒山寨在盩厔縣南九十五里

羅開山寨在盩厔縣南六十五里

解保寨在盩厔縣東北三十里

驛郵

驛

太寧驛在咸寧縣城東艸市東至昭應驛四十六里去秦至川驛四里

滋水驛在咸寧縣東北三十里兩京道裏記曰隋開皇十六年置

長樂驛在咸寧縣東十五里長樂坡下兩京道裏記曰聖歷元年勑滋水驛去都亭驛路遠馬多死損中間置長樂驛東去滋水驛一十三里西去都亭驛一十三里

臨臯驛在長安縣西北一十里開遠門外今廢

陶化驛在咸陽縣郭下東去府四十里西去興平四十五里

臨臯驛在咸陽縣東南二十里

溫泉驛在咸陽縣西二十里今廢

槐裏驛在興平縣郭下東至咸陽驛四十五里西至武功驛六十五里

馬嵬驛在興平縣西二十里今廢

昌亭驛在臨潼縣西南五十步東至華州渭南縣驛八十里西至府秦川驛五十里南至藍田縣七十里北至櫟陽縣三十五里

戲水驛兩京道裏記曰大業六年置在戲水店

鄠縣驛在縣北門內東北至本府秦川驛七十里西至盩厔縣驛七十里

靑泥驛在藍田縣郭下

藍田驛在縣西北二十五里

韓公堆驛在藍田縣南二十五里

藍橋驛在藍田縣東南四十里

藋平驛在藍田縣南五十五里

醴泉驛在醴泉縣西門內東南至咸陽驛四十五里西北至幹州奉天驛七十里今廢

迎冬驛在涇陽縣廣吉鄕十道志曰舊池陽縣城俗名迎冬城城中有尹吉甫碑後爲驛今廢

神臯驛在髙陵縣北一百五十步今廢

渭南驛在渭南縣郭內東至華州佑順館三十四里西至臨潼縣驛六十二里南至商州路洛南縣秦嶺爲界無堠館北至濯州富平縣驛七十里

東陽驛在渭南縣東一十三里兩京道裏記曰西魏大統十四年置在東陽谷側因以爲名

杜化驛在渭南縣西一十三里兩京道裏記曰亦大統十四年置在杜化川二驛今廢

昌寧驛在蒲城縣城內

通智驛在蒲城縣西北景陵下去縣二十里

堯山驛在蒲城縣北光陵下去縣一十里

孝城驛在蒲城縣東北泰陵下去縣三十里

丰山驛在蒲城縣北喬陵下去縣三十里

盩厔驛在縣城內東至鄠縣驛七十里南至終南山櫻桃驛四十五里

櫻桃驛至三交驛五十五里

三交驛至林關驛四十五里

林關驛至洋州眞符縣大望驛七十五里【已上三驛並屬盩厔】

奉天縣驛在縣南三百步東南至興平縣驛七十里北至永壽縣麻亭驛八十里

泥陽驛在華原縣子城內西至富平縣驛五十里西北至寧谷鎭驛八十里

寧谷驛在華原縣西北八十里寧谷鎭西北至邠州一百里

秦川驛在今安西府城內西北城角

郵

杜郵在咸陽縣東北二十里渭水北

曲郵在咸陽縣境漢書髙帝徵黥布張良送至曲郵

坡阪﹝坳附﹞

坡

長樂坡在咸寧縣東北一十里卽滻水之西岸十道志曰舊名滻阪隋文帝惡之攺曰長樂坡蓋漢長樂宮在其西北李長源詩曰細柳斜連長樂坡故宮今日重經過一時人物傷公議萬里雲山入浩歌白髮歸來幾人在靑門依舊少年多誰鄰李子貂裘獘辛苦燈前讀揣摩

開元坡劇談錄唐京城興慶池西乃明皇爲王時故宅後廢爲開元坡元稹詩曰開元坡下日初斜拜掃歸來走鈿車可惜數枝紅艷好不知今夜落誰家

金鑾坡雍錄云在含元殿龍首山之北坡上有金鑾殿故號爲金鑾坡

故市坡雍錄云在京坡西乃舊之西市後市廢有坡號爲故市坡

艸場坡新說曰在朱雀門外乃舊之艸市有坡故號曰艸場坡

龍首坡新說曰京兆城北玄武門外有龍首坡上出京三稜俗呼爲三稜坡

煙脂坡新說曰在宣平坊南開元天寶間皆妓館倡女所居商左山詩曰少陵野老吞聲哭不到煙脂翡翠坡

翡翠坡新說曰翡翠坡在蝦蟇陵下亦是妓館所居李長源詩曰薄遊卻憶開元日常逐春風醉兩坡

胡城坡在渭南縣南一十五里東西一十五里南北椄山三十里

俟柳坡在渭南縣東南一十五里東西一十里南北椄山三十里

﹝羊占﹞羝坡在渭南縣西南二十里東西三十里南北椄山三十里

�爭坡在藍田縣東南通典曰七盤十二�爭乃盤關之險路也

阪

長平阪在涇陽縣西南五十里俗名睦城阪東方朔記曰漢武上甘泉至長平阪上馳道有虫盤而覆地赤如生肝狀頭目口鼻耳齒盡吳先驅旄頭馳還奴聞方朔從上在後車上使往視之還對曰怪也上曰何謂對曰秦始皇拘系無罪擊殺無辜眾庶恨怨憤气之所生也是地必秦之故獄處也詔丞相公孫弘按地圓果秦獄也上曰善當何以去之朔曰積憂者得酒而忘致酒其上以消糜以酒澆之果消上大笑曰東方生眞先生也賜帛百疋自此之後屬車載酒

鴻門阪在臨潼縣東十七里漢書大道北下阪口名也關中記曰鴻門在始皇陵北十里新丰縣漢書沛公會項羽處又文帝登灞陵指新丰路示愼夫人曰此是北走邯鄲道也又亭尉呵李廣處續漢書郡國志新丰縣東有鴻門亭

安幕坳兩京道裏記曰相傳漢髙祖幸新丰安營幕於比

堆堰

堆

髙望堆長安圖曰在延興門南八里潘嶽西徵賦曰憑髙望之陽隈

桓公堆在藍田縣南二十五里晉書桓溫伐符健遣苻雄等拒溫於秋思堆後因名桓公堆

蜯始堆在渭南縣二十里崇三十尺周二百步﹝南﹞

孟家堆在渭南縣南六十里崇一百尺周四百步

灰堆在渭南縣西南五里崇三十尺周一百步

木屐堆四在蒲城縣東偏南五十里沮水之岸舊說夏禹治水至此屐下棄泥積之成塠各周二里崇一百尺

八公堆在富平縣東南二十五里其塠兩畔各有一小各象八字中心有塠象公字因以爲名

萬戶堆在富平縣西三十里

黃金堆在富平縣北二十里

堰

石闥堰在長安縣西南三十二里水經注曰永水西至石堨漢武帝元狩三年穿昆明池所造

六門堰在武功十道志曰西魏文帝大統十三年置六斗門節水因名之

山陽堰在蒲城縣北一十里舊圖經曰爲置陵寢修此堰

龍門堰在富平縣南二十里

石川堰在富平縣南二十里

常平堰在富平縣東南二十五里

故城闕

城

漢長安故城在今京兆城西北二十里漢書髙帝七年長樂宮成自櫟陽徒都之惠帝元年正月城長安城佀北斗形故曰北斗城隋文帝見城摧毀於龍首山南創起大興城後攺長安舊城爲楊廣城語訛爲楊家城

隋大興城隋書文帝開皇二年六月十八日漢故城之東南屬杜縣周之京兆郡萬年縣界創築大興城三年正月十八日移入新邑唐增築之

霸陵故城在咸寧縣東北二十五里霸水之東十三州誌曰秦襄王所築芷陽也漢文帝更名霸陵莽曰水革郡國志曰在通化門東二十里秦襄王葬於其阪謂之霸上其城卽秦繆公所築

南陵故城在咸寧縣東南二十四里白鹿原上漢文帝七年置屬京兆尹漢舊儀曰薄太后葬之所亦謂之南霸陵

杜陵故城在咸寧縣東南一十五里漢宣帝以杜東原上爲初陵置縣曰杜陵而攺杜縣爲下杜城王莽攺此杜陵曰﹝饒安﹞

長陵故城在長安縣東北四十里【一本云二十里】漢髙帝置西南去長陵三里莽曰長平晉省

安陵故城漢惠帝置周之程邑也周書曰惟王李宅於程惠帝陵在焉莽曰嘉平

陽陵故城在長安縣東北四十里故弋陽縣漢景帝更名屬左馮翊東至景帝陽陵二里莽曰渭陽魏省

平陵故城在長安縣西北十八里漢昭帝置昭帝平陵在焉屬右扶風在故城北二里莽曰廣利魏黃初中攺爲始平縣符秦徒縣於茂陵故城此城遂廢郡國記曰平陵城與茂陵城相去二里

阿城地裏志在長安西二十里卽秦阿房宮城也東西北三面有墻南面無墻周五里一百四十步崇八丈

蕭城長安志云去長安北五十里長平阪上髙帝以蕭何有功賜之食邑周三里號曰蕭城

咸陽故城在今咸陽縣東二十里史記咸陽本周王季所都孝公二十一年城咸陽自汧隴徙都焉秦自孝公惠文悼武昭襄莊襄始皇胡亥並都之徙天下豪富十三萬以實咸陽項羽屠咸陽蟠宮室火不滅者三月

唐故縣城在渭河北杜郵館西城崇一丈五尺

槐裏故城卽大丘城在興平縣東南一十里周十二里崇二丈五尺晉太康中始平郡治也

茂陵故城在興縣東北一十九里周三里三輔舊事曰武帝於槐裏茂卿徙戶六萬一千置茂陵縣屬右扶風

文學城在興平縣東一十里崇二丈五今謂之故縣城

武學城在興平縣東一十里崇二丈五尺與文學城相接二城並秦章邯築

樊噲城在興平縣南一十里崇二丈西京記曰漢王襲雍章邯敗走廢丘城命將軍樊噲圍之於城西築臺以望之今縣西南有武延臺疑是焉人呼爲樊噲城

馬嵬故城在興平縣西北二十三里孫景安徵途記曰馬嵬人名於此築城以避難未詳何代人姚萇時扶風王駢以數千人保馬嵬故城

故﹝左牙右廠來﹞城一名武功城在今武功縣西南二十里古有邰國堯封后稷於邰周平王東遷以其地賜秦襄公作四十一縣﹝左牙右廠來﹞其一也

美陽故城在武功縣西七里漢書曰屬右扶風注周太王所邑有髙泉官秦宣大後所起後魏太和十一年廢

驪戎故城在臨潼縣東二十四里殷周時驪戎故城也在驪山上城髙一丈五尺周回四望

幽王城一名幽王壘在臨潼縣東南戲水上城髙八尺周二百八十步國語曰幽王城於戲蘇林曰戲邑名也在新丰縣東南三十里戲亭是也史記曰褒姒不好笑幽王爲烽燧大鼓有冠至舉烽火諸侯悉至至而無寇褒姒乃大笑幽王欲悅之爲數舉烽火其後不信諸侯諸侯益不至犬戎共攻幽王幽王舉烽火徵兵兵莫至遂殺幽王驪山下

新丰故城在臨潼縣東北十八里

昌陵故城漢成帝鴻嘉元年以新丰戲鄕爲昌陵縣

鄠縣故城在今鄠縣北二里卽漢鄠城也周四里縣抌終南山丰鎬二水合流入渭山水之勝甲於秦中

藍田故城在藍田縣西三十里

白鹿故城在藍田縣西一十里

周玉山城在藍田縣東二十五里

唐玉山故城在藍田縣東四十三里有萬金堡

寧民故城在藍田縣西南三十二里

靑泥城在藍田縣南七里案峣柳城亦謂之靑泥城卽今縣是也未詳復有此城

思鄕城一名柳城在縣東南三十三里舊說宋武帝入關築城於此南人思鄕因名之又以城傍多柳故曰柳城

古櫟陽城在今櫟陽縣北東西五里南北三里

胡縣城在涇陽縣西南角

髙陵故城在今髙陵縣西南周二里

渭南故城在今渭南縣城北周一里餘二百八十步崇一丈括地誌曰渭南故城在縣治東南四里西魏文帝大統十六年築

古倉保城在渭南縣東三里

張堡城在渭南縣東南三十里

嚴堡城在渭南縣西南三十五里

靑原堡城在渭南縣西南二十五里

姚堡城在渭南縣南二十里

胡城在渭南縣南十里舊說匈奴休屠王部落降漢築此城以居因名胡城

重泉故城在蒲城縣南五十里

蒲城在今蒲城縣東三十里

故同州城卽漢祋祤城

賈城在蒲城縣西南一十八里古之賈國左氏傳謂芮伯梁伯賈伯伐曲沃是

晉城在蒲城縣東南五十里未詳所出

魯王宮城在蒲城縣西南四十里

終南故城郡國記曰卽漢盩厔城也

宜壽城在盩厔縣西一里隋有壽宮疑置此城

五郡城在盩厔縣東南三十里周三里舊說有義兄弟五人共居此城不詳建立

漢好畤故城在奉天縣東北七里岑陽鄕周二里五十步崇三丈

唐好畤故城在縣西北六里

祋祤故城在華原縣東北一里

懷徳故城在富平縣西一十五里周三里漢書懷徳縣屬左馮翊禹貢北條荊山在南下有彊梁原洛水東南入渭雍州﹝上穴下帚﹞莽曰徳﹝馬翟﹞

秦穆公城在富平縣南三十里南面西面崇一丈五尺東面北面無墻

直市城在富平縣西南一十五里

渭城漢書渭城古咸陽也漢元鼎三年攺爲渭城縣俗呼中橋

陰盤城漢書云在鄠縣東北一十四里故城東門外去昭應縣十五里漢靈帝攺封叚潁盤侯卽此是陰盤城髙一丈三尺南北各三百壹十步

闕

冀闕史記曰秦孝公十二年先以咸陽築冀闕自汧隴徙都之

東闕漢書髙帝七年蕭何立闕於未央前殿文帝七年七月未央宮東闕罘【浮】罳【思】災如淳曰東闕與其兩旁罘罳皆災師古曰罘罳爲連闕曲閣也以覆重刻垣墉之處其形罘罳一曰屏也

北闕漢書未央殿𨿽南向而上書奏事謁見之徒皆請北闕公交車司馬亦在北焉是則以北闕爲正門而又有東門東闕至於西南兩面無門闕矣蓋蕭何初立宮以厭勝之術理宜然乎

蒼龍闕關中記漢未央宮東有蒼龍闕

白虎闕廟記曰未央宮有白虎闕止車門

玄武闕漢宮殿疏未央宮北有玄武闕所謂北闕也闕中有閶闔門

鳳闕宮殿疏曰建章宮東鳳闕髙二十餘丈師古曰闕闤上有銅鳳闕中記曰建章宮圓闕臨北道鳳在上號曰鳳闕繁欽鳳闕賦序秦漢規模廓焉泯毀惟建章鳳闕聳然獨存𨿽非象魏之制亦一代之巨觀也

折風闕三輔故事建章宮有東折風闕髙二十丈

嶕峣闕嶕峣山廟記曰建章宮有嶕峣闕薛綜注次門女闕也在圓闕門內二百步

西闕漢宮殿疏長樂宮有西闕劉﹝左牙右廠毛﹞傳太子毆四市人至長樂西闕下逢丞相軍合戰

西嶽石闕銘云永和元年五月癸丑朔六日戊午弘農太守常山袁氏張勛爲西嶽華山作石闕髙二丈二尺其後爲韻語文詞頗怪又多假借時有難曉處永和漢順帝晉穆帝皆有此號穆帝時華陰不屬晉此碑蓋漢刻也

古迹

坈儒谷在臨潼縣西南五里驪山半原舊長安志云秦始皇坈儒於驪山下故名坈儒鄕漢書注師古曰今新豊縣溫湯之處號湣儒鄕溫湯西南三里有馬谷谷之西岸有坑古老相傳以爲秦坑儒處也衛宏詔定古文官書序云秦旣焚書患苦天下不從所攺更法而諸生到者拜爲郎前後七百人乃密令冬種瓜於驪山坑谷中溫處瓜實成詔愽士諸生說之人人不同乃命就視之爲伏機諸生賢儒皆至焉方相難決因發機從上塡之以土皆壓終乃無聲此則閔儒之地其不謬矣唐天寶中攺爲旌儒鄕立旌儒廟賈至作碑

祋祤【上丁活丁外反下音詡】長安志雲華原縣本漢祋祤縣之地說文云祋殳也從殳示聲或說城郭市裏髙懸羊皮不當入而欲入者暫下以驚牛馬曰祋故從殳示詩云何戈與祋故龍圖學士趙師民守耀州以爲祋祤字從示悉祭神求福之意疑秦地尙武以釁兵得名非書見也宣帝神爵二年鳳皇集祋祤故城

新丰漢書曰髙祖七年置新丰縣應劭曰太上皇思東歸於是髙祖攺築城寺街裏以象豊徙丰民居之故號新豊三輔故事曰太上皇不樂宮中思慕鄕裏髙祖徙豊沛屠兒酤酒煮餅商人立爲新豊西京雜記髙祖作新豊移舊社街巷物色如故士女老幼相攜路首亦各識其家放犬羊雞鴨於通衢亦各識其主匠人朝寬所作也移者各喜其佀競以賞贈致累百金別本曰太上皇居深宮不樂因左右問其故以平生所好皆屠販少年酤酒賣餅闘雞蹴踘以此爲樂髙祖乃作新豊徙諸故人實之太上皇乃悅今臨潼東十五里新豊鎭是也

廢丘本周大丘之地帝王世紀周懿王二年王室大衰自鎬遷都於大丘秦名廢丘項羽滅秦封章邯爲雍王都廢丘髙帝三年攺爲槐裏縣唐至徳初攺爲興平

好畤古漢縣屬右扶風孟康曰畤音止神靈之所依止也以雍州積髙明之隩故立畤以郊祀上帝及諸神今縣東南四十三里奉天縣界有好畤故城

軹道在長安東十三里漢元年秦王子嬰素車白馬以降沛公蘇林曰軹道亭名在霸城觀西四里漢時有白娥飛自東郭門經軹道入苑內按許氏說文軹車輪小穿也在車道傍降也

司竹監按長安地裏志盩厔縣東三十里有司竹監穆天子傳雲天子西徵至玄池奏廣樂三日是曰樂池乃植之以竹史記司竹都尉治其園周百里以供國用唐置監丞掌之

細柳在昆明池南今柳市是也師古曰匈奴傳云置三將軍細柳束門灞上三輔故事周亞夫軍於細柳今石徼是也又名石徼通交水入昆明池

�束門在咸陽東北十八里漢文帝六年徐厲爲將軍次�束門孟康曰秦時宮門也

灞上在通化門東三十里灞河西岸謂之灞上漢上元年十月沛公至灞上子嬰降文帝六年宗正劉禮爲將軍次灞上

谷口在醴泉縣本漢谷口縣在九嵕山東仲山西當涇水出山之處故謂之谷口今縣東四十里谷口城是也後魏武帝於谷口置溫秀寧夷二護軍隋開皇三年攺寧夷爲醴泉縣

蓮勺在蒲城縣西北三十里漢蓮勺縣也漢宣帝微時常困於蓮勺鹵中如淳曰爲人困辱也

瓠口爾雅十藪周有焦獲郭璞曰今在扶風池陽瓠中是也關中記鄭谷鑿涇水自仲山西邸瓠口爲渠水經注曰涇水南流經於瓠口

鼎湖在藍田縣東玉山有秦鼎湖萬金等宮開耀三年詔新造涼宮爲萬金宮

五丈原在斜谷口諸葛亮遣孟琰據五丈原司馬懿出萬馬來攻琰營亮作車橋懿見橋垂成引兵而退

馬嵬在興平縣西二十里天寶四載祿山陷長安玄宗幸蜀六軍不發馬踐楊妃處社佺詩云楊柳依依水拍堤春晴茆屋燕爭泥海棠正好東風惡狼籍殘紅襯馬蹄僖宗亦幸蜀回過馬嵬復題詩曰馬嵬楊柳綠依依又見鑾輿幸蜀歸泉下阿環應有語這回休更罪楊妃

習仙臺在興平縣東北十六里崇二十丈三輔黃圖曰漢武帝李夫人墓在茂陵西北習仙臺

石鱉長安志云在京兆城南六十里終南山石鱉谷口有大白圓石如三間屋大前後有二火石當攔壓之以此呼爲石鱉谷萬年長安以此谷爲界谷東屬萬年縣谷西屬長安縣北抵皇城承天門爲之天門界

廣運潭明皇雜錄天寶元年韋堅爲陜郡大守水陸運使以漢有運渠起門西抵長安引山東租賦及隋常治之堅爲吏雍渭爲堰絕霸滻而東注永丰倉下與渭合初滻水苑左有望春樓堅於樓下鑿爲潭而運漕一年而成明皇升樓詔羣臣臨觀名潭曰廣運寶歷中勑太倉廣運潭今後令司農寺收管

丈八溝城南記京兆西南一十五里有丈八溝乃漕河岸最深處長楊髙柳蓮塘花圃竹徑稻塍爲勝遊之地號曰丈八溝杜甫陪公子攜妓納涼詩曰落日放舡好輕風生浪遲竹深畱客處荷靜納涼時公子調冰水佳人雪藕絲片雲頭上黑應是雨催詩

龍尾道在大明宮含元殿前乃登殿之道也賈黃中談錄曰含元殿前龍尾道凡詰曲七轉髙四十丈自丹鳳門北望之宛若龍尾下垂於地元會朝者仰觀玉座如在云漢之上

四馬務在興平縣東南二十里從東第一曰飛龍務次大馬務次小馬務次羊澤務凡地三百七十一頃南渡渭河慶曆中爲營田尋罷之其後民占佃簿籍之散不復歸於有司

獅子圈在建章宮西南

虎圈漢宮殿疏曰獅子圈彘圈虎圈武帝造秦虎圈西去長安十五里周匝三十五步

獸圈列士傳秦王召魏公子無忌無忌不行於是朱亥奉璧一雙詣秦王王怒置於獸圈中亥瞋視獸比目血濺於獸面皆不敢動

狼圈蘇林曰秦故狼圈廣八十步長二十步西去長安二十五里

郿塢後漢董卓傳卓爲太師築塢於郿髙厚七尺號萬歲城及王允殺卓及卓子於市卓素克肥守屍吏置燃火於卓臍中今藏金郿塢故基尙存

蟾井摭遺曰驪山白鹿觀有蟾井中有一金色三足蝦蟇在井中賀蘭先生見此肉芝也烹而食之白日上升傍有升天臺

禦井長安志善和坊有井水甘美以供內廚開元中日以駱駝馬犬入內以給六宮謂之禦井

冰井城南記長安城南八十里有太一玉案山有詩雲霧檐玉案射波瀾石井冰凝六月寒其間有冰井深數丈水落井中結冰經暑不消長安不藏冰每夏於此井取水謂之冰井

玉漿藍田縣東玉山下有玉漿石井深丈餘井中本無水人患病疾孝子順孫求漿者虔誠禱請懸瓶井中志心者經宿玉漿滿瓶引出色白其味甘飲之愈痼疾

石甕新說曰華淸宮東驪山半腰有石甕寺下溝底有天然石甕以貯飛泉寺僧於飛樓中懸轆轤引修竹千餘尺以汲甕泉出於紅樓喬木之杪開元中玄宗於樓中題詩眞艸八分每萹一體

銅盤漢宮儀武帝作承露銅盤蘇林曰仙人以手掌盤承甘露三輔故事建章宮承露盤髙二十丈七圍大以銅爲之上有仙人掌承露和玉屑飲之西京賦曰立修莖之仙掌承云表之淸露屑瓊蘂以朝飡必性命之可度

銅狄關中記秦鑄銅狄十二董卓毀以鑄餞餘二枚魏明帝欲徙詣洛陽到霸城東不可去棄大道南銅人原水經注曰城東之人見薊子訓與一老翁摩挲銅狄曰正見鑄此時今近五百年矣

銅雀漢宮儀建章宮闕上有銅雀班固西都賦曰壁門之鳳闕上觚稜而棲金爵卽銅雀也古歌雲長安城西雙圓闕上有一雙金雀宿一鳴五穀生再鳴五穀熟

很石新說曰在臨潼縣東秦始皇陵東北一里石形佀龜髙一丈八尺周一十五步有諸人畱題湛朴詩曰桀紂大無端始皇相並肩很石猶然在惡名千萬年十六國春秋曰秦始皇修陵於渭北諸山運石故歌曰運石甘泉口渭水爲不流千人唱萬人相鉤很石半埋於土至元十年山東劉斌斵而修灞陵石橋用畢

石鼓周地圖歧陽石鼓其數十乃周宣王獵碣史籀大篆舊在歧陽石鼓村後移入鳳翔府宣聖廟政和年輦在汴京大和殿

石麒麟水經注曰南山耿谷北長楊五柞兩宮之間有靑梧觀下有石麒麟二枚刊其脇爲文字是秦始皇墓上物頭髙一丈三尺東邊左腳折處赤如血父老相傳謂有神皆含血屬筋焉

石鯨魚三輔舊事昆明池中刻石鯨魚十數枚各長三丈每遇風雷水漲常鳴吼鬣尾皆動杜甫詩曰石鯨鱗甲動秋風

落星石新說曰興平縣東關道北有落星石黃白色髙五尺其形如甕上刊周時有星如火落於縣西南皇甫村污池中化爲石韓琮題詩曰的的墮芊芊蒼茫不記年幾逢疑虎將應逐飯牛仙擇地依蘭畹題詩聞錦箋何時成五色卻上女媧天

織女石新說曰漢昆明池今爲陸地有織女石身長丈餘土埋至膝豎發戟手怒目土人屋而祭之號爲石婆神廟唐童翰卿題詩曰一片昆明石千秋織女名見人虛脈脈依水更盈盈苔作輕衣色波爲促杼聲岸云連鬢濕沙月對眉生有臉蓮同笑無心鳥不驚還如明鏡裏形影兩分明

試官石新說曰元在鄠縣銀李家花園中大元庚子歲太傳移剌公輩來府城衙後街關王廟前靑黑色狀如碾砑石四尺髙五六尺長闊二尺五上有舊釘入鐵釘三二百枚相傳淸官釘入濫官釘不入號曰淸官石亦名試官石

類編長安志卷之八京兆路儒學教授駱天驤編集開成路儒學教授薛延年校正

山陵冢墓

山陵

漢太上皇陵按髙祖十年大上皇崩葬萬年縣師古曰三輔黃圖曰髙祖初居櫟陽故太上皇因在櫟陽及崩葬其北原故萬年邑置長丞

已下並屬今咸寧縣

薄太后陵在咸寧縣東南三十五里白鹿原上兩京道裏記曰陵髙一十四丈周回一里六十步去道五里謂之南陵

文帝霸陵在京兆通化門東四十里白鹿原北鳳凰觜下漢書治霸陵皆瓦器不以金銀銅錫爲飾因其山不起墳新說曰至元辛卯秋霸水沖開霸陵外羨門吹出石板五百餘片

宣帝杜陵在萬年縣東南一十五里洪固原上

唐明皇貞順武皇后敬陵在縣東四十里少陵原長勝坊明皇禦書碑猶存

唐明皇貞順武皇后敬陵在縣東四十里少陵原長勝坊明皇禦書碑猶存

懿宗母元昭晁太后慶陵在縣東二十五里霸陵東王家莊

僖宗母惠安王太后壽陵在縣東北二十五里東陵鄕硯瓦裏

昭宗母恭憲王太后安陵在縣東二十五里東陵鄕霸水東原上

靖恭太子陵在見子西原中宗常幸見子陵獵今按灞橋近東三里有大陵鄕俗語訛呼爲建子陵

昭靖太子陵在細柳北原

唐息隱太子陵在長安縣華林鄕【已下屬長安縣】

恭懿大子陵在縣髙陽原

周文王陵在咸陽縣北一十五里尙書曰周公薨成王葬於畢注曰不敢臣周公故使近文武之墓按長安舊志西周之陵文王武王成王康王穆王恭王並葬於咸陽原上三輔故事文武周公皆葬於畢原孟子曰文王生於歧周卒於畢郢漢書劉向傳曰文武周公葬於畢師古曰畢陌在長安西北四十里畢卽咸陽郢子孫皆就而葬之卽以文王居中央以武王爲昭居左成王爲穆居右康王爲昭居左昭王爲穆居右穆王爲昭居左恭王爲穆居右以下子孫夾處東西而葬【已下並咸陽縣】

漢髙祖長陵在縣東三十五里黃圖雲長陵城周七里百八十步因爲殿垣門西出及便殿掖庭諸官寺皆在中是卽就陵爲城非止謂邑居也皇甫謐曰長陵山東西廣一百二十步髙十三丈在渭水北去漢長安城三十五里關中記曰長陵城有南北西三面東無城也陪陵葬者皆在東徙關東大族萬家以爲陵邑長陵令秩千石其諸陵皆六百石

呂后陵在髙祖陵東史記外戚世家曰髙後合葬長陵注曰漢帝後同塋則爲合葬不合陵也諸陵皆如此

惠帝安陵在縣東三十五里元和郡縣圖志在縣東北二十里臣瓚曰在長安北三十五里三輔黃圖曰去長陵十里關中記曰徙關東倡優樂人五千戶以爲陵邑善爲啁戲故俗稱安陵啁也四皓祠在陵西張敖冡在陵東三十里冡土有五嶽之象今人謂之五角冡

景帝陽陵在縣東十五里元和郡縣圖志在縣東四十里漢書景帝五年作陽陵邑後三年葬陽陵臣瓚曰在長安東北四十五里帝王世紀曰陽陵山方百二十步髙四十丈

昭帝平陵在縣東北一十三里漢書帝初作壽陵制令流水而已石槨廣一丈二尺長二丈五尺無得起墳陵東北作廡長三丈五尺外爲小廚裁足祠祀萬年之後埽地而祭臣瓚曰在長安西北七十里漢書曰平陵肥牛亭地賜張禹爲冡塋

元帝渭陵在縣東北一十二里臣瓚曰在長安北五十六里王莽傳遣使壞渭陵園門罘罳曰無使民復思漢

成帝延陵在縣西北一十五里漢書成帝葬延陵在扶風去長安六十二里關中記曰延陵在長安西北四十里渭陵之東延鄕之地也成帝起延陵城邑以成而言事者以爲不使乃更造昌陵在霸城東二十里運沙渭濱取東山土東山土與粟同價所費巨億數年而陵不成谷永等奏昌陵積土爲髙樟材猶在實土之上浮土之下非永年之基延鄕之地居髙臨下道貫二州二十餘縣宜還就延鄕乃遣衛尉淳於長行視長奏宜如冰等議乃徙延陵而徙將作大匠郭萬年於燉煌

哀帝義陵在縣西八里漢書臣瓚曰義陵在右扶風去長安四十六里

平帝康陵在縣西二十五里漢書臣瓚曰在長安北六十里舊圖經曰其陵在縣興平原口

漢傅太后廢陵水經注曰在霸城西北王莽奏毀陵今其處積土猶髙世謂之增塀亦謂之增埠按塀字字書不載

唐代祖元皇帝興寧陵在縣東三十五里五云鄕周五里石人馬猶存

承天皇帝順陵在縣東北二十五里長陵鄕周二里

順陵在縣東北三十里唐武后追尊其母曰孝明皇后號順陵

漢武帝茂陵在興平縣東北一十七里關中記曰漢諸陵皆髙一十二丈方一百二十步惟茂陵髙一十四丈方百四十步徙民置縣凡七長陵茂陵萬戶五陵各五千戶漢武故事曰帝見形謂陵令薛平曰吾𨿽失勢猶爲女君柰何令吏卒上吾陵上磨刀劍乎自今已後可禁之平頓首謝因不見推問陵旁果有方石可以爲礪吏卒甞盜磨刀劍霍光欲斬之張安世曰神道芒昧不宜爲法乃止故阮公詠懷詩曰失勢在湏臾帶劍上吾陵

秦始皇陵在臨潼縣東一十五里驪山北畔原史記始皇初卽位穿治酈山及並天下天下徒送七十餘萬人穿三泉下銅【一作錮鑄塞也】而致槨宮觀百姓奇器珍怪徙藏滿之令匠作機弩矢有所穿近者輒射之以水銀爲百川江河大海機相灌輸上具天文下具地理以人魚骨【人魚佀鮎四腳】膏爲燭度不滅者久之二世曰先帝後宮非有子者出焉不宜皆令從死死者甚眾葬旣已下或言工匠爲機藏皆知之藏重卽泄大事畢已藏閉中羨下外羨門盡閉工匠藏者無復出者樹艸木以象山漢書劉向傳秦始皇帝葬於酈山之阿下銅三泉上崇山墳其髙五十餘丈周回五里有餘石槨爲遊館人膏爲燈燭水銀爲江海黃金爲鳧鴈珍寶之臧機械之變棺槨之麗宮館之盛不可勝原又多殺宮人生薶工匠計以萬數天下苦其役而反之驪山之作未成而周章百萬之師至其下矣項籍燔其宮室營宇往者咸見發掘其後牧兒亡羊羊入其鑿牧者持火照求羊牛火燒其臧槨自古至今葬未有盛如始皇者也數年之間外被項籍之災內離牧豎之禍豈不哀哉是故徳彌厚者葬彌薄知愈深者葬愈微無徳寡知其葬愈厚丘隴彌髙宮廟甚麗有掘必速由是觀之明暗之效葬之吉凶照然可見矣賈山傳曰始皇死葬乎驪山吏徒數十萬人曠日十年下徹三泉合采金石治銅錮其內漆塗其外被以珠玉飾以翡翠中成觀遊上成山林爲葬薶之侈至於此使其後世曾不得蓬顆蔽冡而記葬焉古史考曰秦始皇使刑徒七十萬人作驪山北山石爲磶水經曰項羽入關發之以三十萬人三十日運物不能窮關東盜賊淸槨取銅牧人取羊燒之火延千日不能滅郡國志曰始皇陵有銀蠶金鴈以多奇物故俗云秦正地市關中記曰秦始皇陵在驪山之北髙數十丈周六里今在陰平縣界此陵𨿽髙大不足以消六十萬人積年之功其用功力或隱不見不見者驪山水泉本北流北流者被障使東西流又此土無石於渭北諸山運取大石故其歌曰運石甘泉口渭水爲不流千人一唱萬人相鉤今陵下餘石大如蓲土屋其消功力皆此類也三輔故事曰始皇陵周七百步以明珠爲日月魚膏爲脂燭金銀爲

幾鴈金蠶三十箔四門施徼奢侈太過六年之間爲項籍所發兩京道裏記曰陵髙一千二百四十尺內院周五里外院周十一里俗呼當陵南嶺尖峯作望峯言築陵望此爲準【已下並在咸陽縣】

唐奉天皇帝齊陵在縣東一十六里旌儒鄕新丰店南道西二里

唐文敬太子惠昭太子二陵在縣東一十五里新丰鎭西

恭哀太子陵在縣境

莊恪太子莊恪陵在驪山北原

古華胥氏陵在藍田縣西三十里

唐太宗昭陵在醴泉縣西北六十里九嵕山白鹿長樂瑤臺三鄕界古逢蒲村下宮去陵一十八里封內周一百二十里陪葬諸王七公主二十一妃嬪八宰相一十三丞郎三品五十三功臣大將軍以下六十四所乘六駿石像在陵後

漢太上皇陵在櫟陽東北廾五里郡國縣道記曰髙帝葬太上皇於櫟陽北原其陵在東者太上皇在西者昭靈後也

後魏孝武帝孝陵在渭南縣東南二十二里廣鄕原陵崇六丈周一百二步石人虎尙存

唐睿宗橋陵在蒲城縣西北二十里丰山宣化鄕積善村封內四十里陪葬太子三公主三

玄宗泰陵在蒲城縣東北三十里金粟山懷仁鄕敬母村封內七十六里下宮去陵五里陪葬一

憲宗景陵在蒲城縣東北一十三里金熾山丰陽鄕吳村封內四十里陪葬妃後三

穆宗光陵在蒲城縣北二十里堯山西案嶺寧康鄕普濟延興二村封內四十里下宮去陵五里陪葬後二

讓皇帝惠陵在蒲城縣西北一十里豊陽鄕胡村封內一十里陪葬諸王三公主三

唐髙宗幹陵與武皇后合葬在奉天縣西北五里梁山鄕丈八靑仁埪子三村界周八十里有於闐國所進無字碑陪葬太子諸王五公主一

僖宗靖陵在奉天縣東北一十五里岑陽鄕雞子堆封內四十里下宮去陵五里與幹陵相接隔豹谷

西魏文帝陵在富平縣東南二十五里

後周文帝成陵在富平縣西北一十三里

唐中宗定陵在富平縣西北一十五里龍泉山周文鄕郭門村封內四十里下宮去陵五里陪葬太子一公主五

代宗元陵在富平縣西北三十里檀山永閏鄕王村封內四十里下宮去陵五里

順宗丰陵在富平縣東北三十五里金甕山通關鄕修善義周公孫三村封內四十里下宮去陵五里

文宗章陵在富平縣西北二十里天乳山永閏鄕洪波村封內四十五里下宮去陵三里陪葬一楊賢妃

懿宗簡陵在富平縣西北四十里紫金山會善永閏兩鄕範村封內四十里下宮去陵七里

景皇帝永康陵在三原縣西北一十八里丰原萬壽兩鄕大澹村封內

髙祖獻陵在三原縣東一十八里龍池鄕唐朱村封內三十里下宮去陵五里陪葬諸王一十六公主一功臣六

敬宗莊陵在三原縣西北五里太平鄕胡村封內四十里下宮去陵八里陪葬一悼懷太子

武帝端陵在三原縣東一十里神泉鄕騰張村封內四十里下宮去陵四里陪葬一王賢妃

漢昭帝趙太后云陵在云陽縣南漢書釣弋趙婕妤昭帝母也史記曰鉤弋夫人死云陽暴風揚塵三秦記曰鉤弋夫人居甘泉宮三年不反遂卽葬之名曰思合墓昭帝卽位追尊爲皇太后發卒二萬人起雲陽陵邑三千戶云陽記曰鉤弋夫人從至甘泉而卒屍香聞十餘里葬云陽武帝思之爲起通靈臺於甘泉宮有一靑鳥集臺上往來至宣帝乃止

唐徳宗崇陵在云陽縣北一十五里嵯峨鄕化靑封內四十里下宮去陵五里

宣宗貞陵在云陽縣西北四十里小王山谷口鄕鄧村封內一百二十里下宮去陵一十里

肅宗建陵在醴泉縣東北一十八里武將山修文鄕劉村四十里下宮去陵五里陪葬功臣一尙父汾陽王郭子儀

周幽王陵在臨潼縣二十五里戲水鎭南原上

漢許後小陵城南記在咸寧縣司馬村其陵北杜陵差小謂之小陵長安方語以小爲少故曰少陵

秦莊襄王壽陵兩京道裏記在通化門東二里皇覽曰是呂不韋冡三輔舊事云是子楚母冡皆非也其冡制度廣大豈人臣所宜據韋述兩京記則秦襄王壽陵也蓋不韋始皇之父而始皇襄王之子以此致惑也俗呼爲韓信冡也

隋文帝秦陵在武功縣西南二十里三畤原

宇文陵在好畤縣東一十五里

吳妃陵在好畤縣西北二十里明月山下

冡

賈大夫冡在蒲城縣西南一十八里春秋左氏傳昭二十八年曰昔賈大夫惡娶妻而美三年不言不笑禦以如臯射雉獲之其妻始笑而言杜預注曰賈國之大夫惡亦醜也今縣有賈城卽古之賈國後漢王阜字代公爲重泉令時大旱收奪彊吏按察豪猾猶是澍雨有鸞集縣屋爲雅樂應聲而舞旬日方去其化感如此

荊軻冡在藍田縣西北三十里

燕子冡在藍田縣東八里漢書曰臨江閔王榮景帝太子廢爲臨江王坐侵廟壖地爲官上徵榮將行祖於江陵北門旣上車軸折車廢江陵父老流涕竊言曰吾王不反矣榮至詣中尉簿責訊王王恐自殺葬藍田有數萬燕子行

土置冡上百姓憐之世名燕子冡

賀若婦冡在藍田縣西南一十五里婦縣人也姑有疾刲股肉奉姑疾遂愈府縣以聞勑旌表門閭名其鄕爲節婦鄕舊不載歲月疑唐事

馬冡漢滕公夏侯嬰冡也東臨霸水郡國志曰滕公乘馬至此馬踣地悲鳴因掘地得石槨銘曰佳城鬱鬱三千年見白日吁嗟滕公居此室公曰天也吾死卽安此冡在咸寧縣飲馬橋南時人謂之馬冡長安圖曰漢時七里渠有飲馬橋夏侯嬰冡在橋南三里

墓

邴吉墓在咸寧縣南二十里杜陵南俗呼塌冡

蕭望之墓在咸寧縣東南五里古城春明門外道南

唐杜如晦墓在咸寧縣南三十里司馬村

顏師古墓在咸寧縣二十里

王君奐墓在咸寧縣東界滋水驛東道北兩京道裏記曰君奐開元中任涼州都督死王事招魂葬此張說爲碑

渾瑊墓在咸寧縣西南一十五里

樗裏子墓在長安縣東北長安故城中史記樗裏子秦惠王之弟也昭王七年卒葬於渭南章臺之東謂人曰後百歲當有天子之宮夾我墓也至漢興長樂宮在其東未央宮在其西武庫正直其墓秦人諺曰力則任鄙智則樗裏

周太公墓在咸陽縣東北二十五里周尙父齊太公也鄭玄曰太公受封畱爲太師五世之後乃葬齊

周公墓在咸陽縣北一十五里

漢蕭何墓在咸陽縣東北三十七里

曹參墓在咸陽縣東北三十五里

張良墓在咸陽縣東北三十六里漢書畱侯陪葬長陵與髙祖陵相去五里

楊雄墓按雄家諜曰子云以天鳳五年卒陪葬安陵阪上弟子巨鹿侯芭負土作墳號曰玄冡

李夫人墓亦名習仙臺崇二十丈周二百六十步在興平縣東北十六里三輔黃圖曰李夫人墓東西五十步南北六十步髙八丈茂陵西北一里俗名英陵水經注曰李夫人冡形三成世謂之英陵

霍去病墓在興平縣東北十九里崇二丈漢書曰去病爲驃騎將軍大司馬冠軍侯元狩六年薨上悼之發屬國玄甲軍陳自長安至茂陵爲冡象祁連山師古曰在茂陵旁冡上有豎石冡前有石人馬者是

衛靑墓在興平縣東北十五里崇二丈漢書曰靑爲大將軍大司馬長平侯尙平陽主元封五年薨與主合葬起冡象廬山云師古曰在茂陵東次去病冡之西相並者是

蘇武墓在武功縣北一十里義門鄕按郡國志在好畤縣東三十里裏名守莭鄕與此地裏相接

秦始皇太子扶蘇墓在臨潼東南三十四里墓崇九尺

後漢馮衍墓在臨潼縣東十四里墓崇二丈

唐贈太尉叚秀實墓在臨潼縣西一十五里斜口鎭西南姚村

僧一行葬塔在臨潼縣銅人原明皇幸溫湯過其塔前駐馬徘徊明皇八分書碑尙存

漢陳平墓在鄠縣南十里陳平莊

後秦二主墓【姚萇姚興】在髙陵縣東一十三里

唐西平王李晟墓在髙陵縣東南一十里【墓前有柳公權正書神道碑】

周柱下史老子墓在盩厔縣東南樓觀水經注曰就水北經大陵西俗謂之老子墓按老子爲周柱下史適西戎於此有冡事非經證然莊子曰老聃死秦失弔之三號而出有冡可也

商妲己墓在奉天縣西五里莫谷西半崖坡內

王翦墓在富平縣東二十七里

唐李光弼墓在富平縣西四十里

秦相範睢墓在邠州宜祿縣東道北

漢周勃墓在長陵南周曲灣原上周曲乃勃之食邑

漢樊噲墓在樊川南原上樊鄕乃噲食邑

韓信墓在古長安城東三十里新店墓前有小廟多題詩來俌詩曰楚漢爭雄日將軍亦奮揚一時分去就兩處系興亡幸得逢眞主何須求假王惜乎髙鳥盡曾不免弓藏

撥川王墓城南記萬年縣韋曲北原上有撥川王論弓仁墓弓仁吐蕃贊普族也世相贊普戎言宰相曰論以爲氏聖歷二年統吐蕃七千帳歸唐累有戰功死贈撥﹝川王﹞

唐郭敬之墓在咸寧縣郭莊敬之子儀父也碑尙存

李抱玉墓在長安縣杜永村顏眞卿書碑猶存

紀異

梓樹異聞錄秦文公時雍南山有大梓樹文公伐之輒有大風雨樹復生合不斷有一人病夜往山中聞有鬼語樹神曰秦若使人被髮以朱絲繞樹伐汝汝得不憂否以事聞文公如其言伐樹樹斷中有一靑牛出走入澧水復出使騎擊之牛復入水不出

忖畱神長安志中渭橋本名橫橋雲云水經注曰秦始皇造橋鐵鐓重不勝故刻石作力士孟賁等像祭之鐓乃可移動也橋之北首疊石水中舊有忖畱神像此神嘗與魯班語班令其閃出忖畱神曰我貌醜卿善圖物容我不能出班於是拱手與之言曰出頭見我忖畱乃岀首班於是以足畫地忖畱覺之便還沒水故置像於水中惟背已上立水中其後魏武帝重造忖畱之像因乘馬見之驚又命下之

山鬼史記秦始皇帝三十六年使者從關東來夜過華陰見素車白馬從華山上下持璧與客曰爲我遺鎬池君因言曰明年祖龍死使者問其故因忽不見使者奉壁以聞始皇默言曰山鬼不過知一歲事退言曰祖龍者人之先也使禦府視壁乃二十六年行渡江所沈璧也蘇林曰祖者始也龍者人君象謂始皇明年果崩

石雞地裏志寶雞山有山雞石雞雜處而不相別秦趙髙燒其山其山雞皆飛去而石雞不去其石雞晨鳴三十里謂之寶雞

哭泉新說曰在防州宜君縣世傳﹝木巳﹞梁築長城不回其妻孟姜與夫送寒衣尋夫不見繞城而哭日夜不止城土忽崩見枯骸姜嚙指出血誓曰是吾夫者血入骨其血果入骨負骨而歸哭至宜君止宿哭甚哀忽有泉湧出其水聲音如哭號曰哭泉至今猶在商左山行臺陜西經過題詩曰人之有大倫爰自夫婦始剛柔若干坤動止亦如此兩姓以義合兩義路人耳孟姜﹝木巳﹞梁妻貞節世無比從夫知有天無天有遄死一心心不移慟哭哭不止城土爲之崩泉湧出地底至誠人能盡感應存是理世衰恩義薄對面若千里胡爲貧家婦暮嫁富家子富家恨嫁晚貧家已爲恥狡謀工蠱惑巧笑藏險詖靜者復主動亦鮮不及矣此泉宜君山長城余舊址嘆息無古人哭聲如在耳會當悲烈婦閨人作模﹝車丸﹞陵谷有變更不竭哭泉水

禦衣舞漢宮殿儀疏曰惠帝七年正月髙皇廟中禦衣自篋中出舞於殿止久而自下

藻簾幽明錄漢武帝與近臣宴未央殿方噉黍臛忽聞空中人語曰老臣自訴尋不見忽梁上一老翁八九寸而下柱杖僂步而前帝問之老翁稽首不言但仰視殿俯指帝足忽然不見東方朔曰此名藻簾乃水木之精夏巢於林冬潛於河陛下與造官殿斬伐其居故來訴耳

積憂事見坡阪條

磨刀劍事見山陵條

刼灰關中記昆明池漢武帝習水戰堯治水停舡於此池蓋堯時已有污池漢武因而深廣耳曹毗志恪曰漢武鑿昆明池極深悉是黑灰無復土舉朝不解以問東方朔朔曰臣愚不足以知之可試問西域胡帝以朔不知難以劾問至後漢明帝時外國道人來洛陽有意方朔言者試以武帝時灰黑問之胡人曰經雲天地大刼將盡則刼燒此刼燒之餘灰乃知朔言有旨

報珠三秦記昆明池畔有靈沼名神池有人鉤大魚繩絕魚帶鉤而去其魚夢於武帝求去其鉤明日帝遊池上見大魚銜鉤豈非昨所夢乎帝取魚去其鉤而放之間三日帝復遊池濱得明月珠一雙帝曰豈魚之報邪

忍寒暑三輔黃圖上林苑有昆明觀武帝所置桓譚新論曰元帝被病遠求方士漢帝送道士王仲都詔問所由對曰能忍寒暑乃以隆冬盛寒日令祖載駟馬車於上林昆明池上環水而馳禦者厚衣狐裘寒顫而仲都獨無變色臥於池觀上暉然自若夏大暑日使爆坐環以火十鑪不言熱而身不汗

天狗星耆舊傳漢武帝祀甘泉至涇橋有女子浴於涇水乳長七尺吐怪遣問之女曰帝後第七車知我時侍中倪寬在第七車對曰天狗星主祭祀齋戒不潔則天狗女人星見

椽化龍鳳漢書武帝元封二年作甘泉宮通天臺師古曰言此臺上通天漢漢舊儀通天臺髙三十丈望雲气悉皆下去長安三百里望見長安城元鳳問臺自毀椽木皆化爲龍鳳隨風雨飛去

蜚簾銅馬漢書元封三年長安作蜚廉館應劭曰飛廉神禽能致風气晉灼曰蜚廉身似鹿頭似爵有角而蛇尾文如豹文明帝永平五年至長安迎取蜚廉銅馬至西門外平樂館董卓悉銷以爲錢

屍香列仙傳曰鉤弋夫人齊人姓趙少好淸淨臥病六年右手拳飲食少望气者云東北有貴人推而得之召到姿色甚佳武帝反其手得玉鉤而手尋展遂生昭帝後武帝害之及殯屍香昭帝卽位更葬之棺空但有絲履

授五行洪範漢宮殿疏雲天祿麒麟閣蕭何造以藏祕書處賢才也成帝時劉向校書天祿閣專精覃思夜老人著黃衣植靑黎杖進見向暗中誦書吹杖端煙然因以見向授五行洪範之文恐詞說繁廣忘之乃裂紳以記其言至曙而去問姓名曰我是太一之精天帝聞卯金之子有愽學者下而觀焉乃出懷中竹牒有天文地圖之書余略授子焉

茅狗列仙傳呼子先者漢中闕下師也壽百餘歲臨去呼酒家嫗云急﹝米壯﹞當與嫗共應中陵王今夜有人持茅狗來先持一與酒家嫗得俱騎乃化爲龍上華山

斄亭鬼後漢書王忳字少林除郿令土官至斄亭驛亭長曰亭有鬼數殺過客不可宿也忳曰仁勝凶邪徳除不祥何鬼之避卽入亭止宿夜聞女子稱冤之聲忳曰何枉狀可前來求理女曰無衣不敢進忳乃投衣與之女子乃前訴曰妾夫爲涪令之官過宿此亭亭長無狀枉殺妾家十餘口埋在樓下悉盜取財貨忳問亭長姓名女子曰卽今門下游徼者也忳曰汝何故數殺過客對曰妾不得白日自訴每夜陳冤客輒眠不見應不勝感恚故殺之忳曰當爲汝理冤勿復害良善也因解衣於地忽然不見旦召遊徼詰問具伏罪卽收系及同謀十餘人悉伏辜遣吏送其葬歸鄕裏於是亭遂淸

鸞歌舞後漢列傳王阜字代公重泉令今蒲城縣也時太旱阜收奪姦吏按察豪猾猶是澍雨有鸞集縣屋爲雅樂應聲而舞旬日方去其徳化感如此

銅龍吐酒十六國春秋曰符健建元十七年春正月懸珠簾於正殿以朝羣臣宮宇車乘器物悉以珠璣瑯玕奇寶珍怪飾之殿上有金玉欄金愽山轆轤交龍負於井上庭中有銅龍長二丈樽容三十石正旦大會龍從土中受酒口吐之於樽中

屐長七尺十六國春秋符健皇始四年十月大雨蒲津監寇登於河中得一屐長七尺人迹稱之指長尺餘文深一寸健嘆曰覆載之間何謂不有

長樂宮鬼兩京道裏記望春亭去京城十一里東臨滻水隋文帝初置以作送客亭後攺望春宮煬帝攺爲長樂宮大業初夜見太子勇領徒十人各持兵器問楊廣何在帝懼走長樂宮文武宿衛不知乘輿所在比明移仗此官煬帝遂幸洛陽終大業不敢都長安

慶山事見慶山條

玉魚西京雜記長安大明宮宣政殿每夜見數騎衣鮮麗遊其間髙宗使巫祝劉明奴問其所由鬼云我是漢楚王戍太子死葬於此明奴按漢書戍與七國反誅死無後得有子葬於此鬼曰我當時入朝以路遠不從坐後病死天子於此葬我漢書自有遺誤耳明奴因許與之攺葬鬼善曰我昔日亦是近屬今在天子宮內出入不安攺卜極爲幸甚今在殿東北入地丈餘我死時天子斂我玉魚一雙今猶在未朽以此相送明奴以事奏聞有攺葬苑外及發掘玉魚宛然見在其事遂絕

僊方唐史天寶四載西域胡僧請於昆明池結壇祈雨七日縮水數尺有老人夜請宣律師求救曰弟子乃昆明池龍也胡僧欺天求雨利吾腦命在朝夕律曰貧道持律可求孫先生去老人至孫思邈邈曰我聞昆明池有僊方若傳吾救汝龍曰此方上帝不許妄傳今急固毋吝俄頃捧方而至孫曰汝還無慮胡僧及至池水漲溢如故胡僧羞恚而死

魚龍飛動

事見溫泉條

黑气明皇十七事開元八年明皇幸溫泉乘輿入城有黑气自城東北角起倏忽滿城從官皆相失上策馬踰城赴宮路下至渭川雲气稍解侍臣分散尋求乘輿所在旣謁見悲喜迸涕上亦悵然自還宮數日不出翰林學士通事舍人王翰作答客問上之詞曰龍躍湯泉云漸回雲飛香殿气還來龍潛龍見云皆應天道常然何問哉

舞馬明皇雜錄天寶中甞令教舞馬四百蹄目之曰其家驕每宴樂其曲謂之傾杯樂馬聞其曲奮首皷尾動腳無不應節銜杯上壽祿山亂後馬散人間田承嗣得之一日軍中大饗馬聞而舞承嗣以妖殺之

澄水帛

事見堂宅條

相汗

事見寺條

鳥鼠同穴長安志渭水出鳥鼠同穴山按山海經云鳥鼠同穴山在隴西山有鳥鼠同穴鳥名﹝余鳥﹞鼠名﹝鼠戾﹞﹝鼠戾﹞如家鼠而尾短穿地入數尺鼠在內鳥在外而共處孔安國傳鳥鼠共爲雌雄

鬼市長安志務本坊在安上門外之東興道坊相對務本坊西門蓋鬼市也或風雨瞑晦聞喧聚之聲秋冬夜多聞賣漧柴云是枯樹精也或月夜聞吟雲天街皷絕行人歇九衢茫茫空有月又九衢生人何勞勞長安土盡槐根髙

龍行成山三秦記曰龍首山長六十里頭入渭水尾達樊川頭髙二十丈尾漸下可六七丈土黑不毛昔有黑龍從南山出飲渭水其行道因成土山括地誌今括山首在漢長安城中及營宮殿咸以煙平其餘今長安古城東南龍首山是也

社樹舊經圖曰董龍盩厔縣人家貧眾祭社眾逐出之龍以泥造飯於社樹而祭之後穿地得黃金因大富名其樹爲董龍社樹

幹湫城南記在咸寧縣神禾原興盛坊舊有湫池一夜龍移去南山太一谷退之詩曰天昏地黑蛟龍移雷驚電擊雌雄隨淸泉百丈化爲土魚鱉枯死吁可悲退之太一湫詩曰嗟龍獨佀智出入鬼神間不知誰爲助若執造化間厭處平地水巢居插天山列峯如攢指石孟仰【環環】

蟠龍石郡縣誌蒲城縣南三十里有蟠龍鄕舊經圖曰唐明皇遊幸見原上雲霧中黃龍蟠屈之象落於地化爲石佀蟠龍以其地爲蟠龍鄕今石猶存

飛魚太平廣記長安鄠郊牛首山有澇河其水有飛魚人入水魚皆飛出网之魚佀魽有翅可療痔疾

仙蛻骨地裏志在蒲城北二十里有堯山神祠宋大中祥符年大旱蒲城尹馮舜臣禱雨於堯山神曰若獲甘雨重修廟貌雨旣沾足舜臣割已俸料人工重修其廟地基隘狹後展右崖鏨丈餘石中見仙人骨枕肱而臥乃移徙出東巖安置號爲僊蛻嵓有人打脛骨折亦有髓眼

僊蛻石新說曰在三川驛中今見有其石燐﹝石旬﹞長三丈餘中闊尺餘狀類梭形上有印入脊骨節大小十餘及兩脇骨紋纖細𨿽鐫鏤不能及各深一二分許其上猶有骨餘安西路儒學教授鹿溪賈戫至元甲午秋初應安西王召過此題其詩曰北平太守酒半醺怪石飲羽精入神達摩西來住少室面壁九年遺其眞乃知志意一堅定出入金石猶逡巡至人守已亦大事良由授之父母身烏鳶奪得與螻蟻終爲臭腐同埃塵以柔破堅出一意全骸蛻入荒山垠水間星月自長夜鏡中花柳常靑春至今石朽骨不朽摩挲刻畫寒燐﹝石旬﹞顏回坐忘尙未省子綦嗒喪無居鄰仙人仙去幾千載勝事尙覺驚西秦欲令造物反汝性命與妻子汝應聞之怒且顰我來弔古三嘆息愛之慕之不可親北邙回首一大笑累累髙冢何其新

辧惑

蝦蟇陵本下馬陵新說曰興慶池南煙脂坡大道東有蝦蟇陵景龍文館記曰乃漢董仲舒墓文士過之皆下馬謂之下馬陵俗謂蝦蟇陵琵琶行雲家在蝦墓陵下住下馬陵是也

韓信冡本莊襄王壽陵新說曰髙帝七年呂后斬韓信於長樂宮中室葬於霸城門東三十里新店墓極小此冡在唐長安城通化門外二里制度廣大非人臣之所據長安志注乃秦始皇父莊襄王壽陵或曰呂不韋冡蓋不韋始皇之父以此致惑俗傳韓信冡韓侁冡韓生冡皆非莊襄王壽陵是也

司馬冡本許後冡新說曰宣帝許後葬於司馬村比杜陵差小呼爲小陵以杜陵大故也秦音以小爲少爲之少陵攺少陵鄕俗傳大司馬霍光冡非也許後冡是也

陽甲城大見城條

十姨廟本杜拾遺廟新說曰同州白水漢彭衙縣也唐明皇天寶十五載夏六月安祿山入潼關法駕狩劍外秋七月肅宗卽位於靈武殿攺元至徳二載杜甫自賊中竄歸鳳翔謁肅宗授以左拾遺甫詩云去年潼關破妻子隔絕久麻鞋見天子袖露兩肘涕淚受拾遺流離主恩厚有詔許至川迎家甫舅崔少府爲泉尉自三川挈妻子至白水而依居焉有彭衙行甫去人思之立拾遺祠刻彭衙行立其中經五季兵火復建其祠塑十婦人呼爲十阿姨廟貞佑丙子縣令陳炳勸農問其故父老指其地曰此古廟基也掘出石刻命適安老人叚子新爲記復建唐左拾遺杜甫祠以彭衙行立其中

小兒原本龍首原新說曰貞觀政要先天後皇子幼則居內年漸長成於東內苑爲大宅十六王宅諸孫又於王宅外置百孫院十六王每院四百餘人百孫每院三百人置維城庫諸王孫俸物給用諸王諸子勿得出外其王孫闘雞走犬蹴踘彈射止於苑中龍首原俗號曰小兒原本龍首原也

武底倉本物定倉新說曰華州下邽縣南渭河岸上乃漢之物定倉也西京雜記物定倉收貯五榖各定其性物不浥壞故秦漢隋唐皆於此置倉語訛爲武底倉本物定倉

百家神本北極神新說曰咸寧縣鳴犢鎭風涼原上有百家神廟其像眞武金初陜西東路立五十四猛安千戶鎭防軍寨以鎭西川五十四州每一寨前必立眞武或天王殿以壯軍威鳴犢鎭立二猛安寨共眞武廟於原上以壯軍威爲北極神廟語訛爲百家神

炭谷本太一谷新說曰長安京城南八十里山中有太一元君湫池漢武帝祀太一於此構澄源閣前有太一宮俗呼爲炭谷

尖角裏本名潛駕裏新說曰盩厔縣東有村曰尖角裏古老相傳唐僖宗幸蜀車駕潛宿於此謂之潛駕裏訛爲尖角裏

畱手足薛綜注西京賦曰華山對河東首陽山黃河流於二山之間本是一山巨靈以手擘開其上以足蹈離其下中分爲兩以通其流今手迹在華山之上足迹在首陽山下俱存焉

飲渭水淮南子渭水多力宜黍稷列子曰誇父逐日渴飲渭水不足乃渴死

石鯨鳴吼西京雜記昆明池刻石爲鯨魚各三丈每至雷雨石鯨皆鳴吼鬐尾皆動杜詩織女機絲虛夜月石鯨鱗甲動秋風

﹝虫葛﹞燭自焰髙僧傳京城懷遠坊有延興寺僧曇延戒行淸髙隋文帝幸其寺賜花蠟燭不燃而燭自發焰文帝奇之攺爲光明寺

鴈塔影新說曰龍池兵後水涸爲民田瓜區蔬圃十餘年庚子辛丑歲始引龍首渠水灌池許人占修酒館至壬寅池水泓澄四無映帶惟見鴈塔影倒於池中遊觀者無數酒鑪爲之一空

日月精長安志唐大明宮中有結麟樓注七聖記曰欝華赤文與日同居結麟黃文與月同居欝華日精結麟月精太上黃庭內景經曰髙奔日月吾上道欝儀結麟善相保梁丘子注曰欝儀奔日之仙結麟奔月之仙

布漆異聞錄載長安春明門內舊有天王閣長慶中造與南內連墻其形髙大爲天下最俯視宮中大和二年勑移於興善寺坼時天王腹中得布五百端漆數十筩布如新漆如水

灰中經長安志崇仁坊資聖寺唐長安三年火焚經藏盡淨於灰燼中得經數部不損一字百姓施捨數日之間所獲巨萬遂再營造其寺額殷仲容所題揩法端妙京邑所稱

音聲樹西京雜記皇城尙書省都堂南門道東有古槐垂陰至廣祠部呼爲水廳言其淸泠也相傳其樹夜深有絲竹之音者卽有入相者俗呼謂之音聲樹

蠒耳羊新說曰同州沙苑出臥沙蠒耳羊其耳小如蠒細脇如筋其味偏美別處到此大耳羊生小耳羊小耳羊生號蠒耳羊其地脈如此

數目故事

三朝漢書注孟康曰中朝內朝也大司馬左右前後將軍侍中尙書散騎諸吏爲中朝丞相以下至六百石爲外朝東朝太后朝也惠帝東朝長樂宮往來數蹕煩人乃復道故中外東謂三朝

三輔武帝大初元年攺內史爲京兆尹以渭城以西屬右扶風長陵以北屬左馮翊以輔京師爲之三輔

三秦長安志項籍滅秦分其地爲三封章邯爲雍王司馬欣爲塞王董翳爲翟王謂之三秦

三館西京雜記平津侯公孫弘自以布衣爲宰相乃開東閣營客館以招天下士其外曰欽賢之館以待大賢其次曰翹材之館以待大才次曰接士之館以待國士其有徳任毗贊佐理陰陽者處欽賢之館其有才堪九列將軍二千石者居翹材之館其有一介之善一方之藝居接士之館而躬自菲薄所得俸以奉三館

三軍唐會要羽林軍龍武軍神策軍謂之三軍

三川酈元注水經曰秦中有三大川涇川渭川洛川非八水三川也且洛川在同州去長安二百餘里洛河又不在八水之數且鄜州亦有三川華池水黑源水洛水同會謂之三川杜甫寄書問三川不知家在否

三小川近京城勝遊之處一曰禦宿川在長安南四十里上林苑中有翠微宮含風殿諸離宮別館上宿其中故曰禦宿川二曰樊川在長安南二十五里漢賜樊噲食邑中有韋曲杜曲皇子陂下杜城諺曰城南韋杜去天尺五三曰

嘉川在長安東南三十里地裏志

嘉川卽滻川也有南亭北亭龍首渠堰月登閣鳴犢鎭

四關括地誌始皇表河爲秦之東門表汗以爲秦之西門東西八百里南北三百里東有函谷關西有大震關南有子午關北有盧關謂之四關

五陵三輔故事西漢陵寑多在渭北咸陽原上自東而西髙祖長陵惠帝安陵景帝陽陵武帝茂陵昭帝平陵謂之渭北五陵

五府長安志華州蒲城縣有折衝五府相原府孝徳府溫泉府宣化府懷仁府

六爻隋開皇二年宇文愷置大興城京城內有東西六條坡象幹卦六爻故於九二置宮殿以當帝王之居九三立者以應君子之數九五貴位不欲使常人居之故置玄都觀興善寺以鎭之

六軍唐會要六軍左羽林軍右羽林軍左龍武軍右龍武軍左神策軍右神策軍

左右六軍長安志大和門外之北從西第一曰左羽林軍第二左龍武軍第三左神策軍已上謂之左三軍九僊門外之北從東第一曰右羽林軍第二右龍武軍第三右神策軍謂之右三軍

八街九陌見街條

八水上林賦曰八水分流於長安顏師古注雲八水者涇渭灞滻澧滈澇潏謂之八水近於長安

八百里秦川水經注曰秦嶺東西八百里水皆北流入秦川三輔黃圖曰始皇表河華爲秦東門表汧隴爲秦之西門中間八百里爲秦川

九市見市條

九府圖經雲長安有九府丞相府禦史大夫府鴻臚府少府司隸府中尉府京兆府左馮翊府右扶風府

十一里三輔黃圖曰長安閭裏百六十潘嶽西徵賦注曰尙冠裏修成裏黃棘裏宣明裏建陽裏昌陰裏北煥裏南平裏戚裏

函裏

大昌裏

十二門括地誌引酈元注水經曰長安城十二門皆通九逵九逵三塗洞開隱以金椎周以林木左右出入爲往來之經行者升降有上下之別

十二廏

都廏未央廏登華廏金廏輅軫廏太廏騊駼廏果馬廏車梁廏騎馬廏太宛廏胡河廏

二十四獄三輔黃圖曰長安城中有二十四獄師古曰漢舊儀掖庭詔獄令丞穴臣者爲之主理婦人女官也

百二山河漢書曰田肯說髙祖曰陛下治秦中秦形勝之國帶山河之險縣隔千里持戟百萬秦得百二焉蘇林曰秦地險固二萬人可敵百萬人二人可敵百人故曰百二也

類編長安志卷之九京兆路儒學教授駱天驤纂編開成路儒學教授薛延年校正

勝遊三川華淸宮雜題附

樊川樊川乃樊噲食邑樊鄕東盡東義谷西盡下杜城謂之樊川西狹東廣亦曰後寬川貞觀十九年華嚴禪師坐脫肉身葬此起華嚴寺俗呼爲華嚴川其山水之淸松竹之秀花芳艸綠雲煙披靡晴樓巍巍倚空而瞰山灑然有江湖之趣焉四時之間春畦闘碧夏云堆白疏木霜秋魚村雪晚人之遊者肩摩轂擊僕足璽而馬虺隤不知其倦焉

�商水樊川河至�州村分爲二水一水至下杜城出原西北流爲漕河至漢長安城西北入渭一水�州村起梁山堰至申店上神禾原鑿深五六十尺謂之坑河至香積寺西合禦宿川交河皆勝遊之地

下杜城春秋杜伯國也少陵原自此而盡爲平川城址尙在東有宣帝杜陵縣故曰下杜城西有第五橋丈八溝沈家橋南有賴家橋羅隱詩曰來往城南十八年賴家橋上潏河邊村醪香美脫衣典幾度落花相對眠溫庭筠詩曰水流花落嘆浮生又伴遊人宿杜城冣好五更殘夢覺透簾斜月曉聞鶯○宋諫議陳公別墅在此有祠堂諫議及三子康肅文定文惠之畫像各書所試詩賦題於板示不忘本也號曰桂林亭太中祥符堯咨爲永興軍尹題詩於碑曰不誇六印滿腰間二頃仍尋負郭田當日弟兄皆刷羽如今鴻鴈盡摩天扶疏已問新栽竹淸淺仍尋舊漱泉大尹今來還又去夕陽旌斾復翩翩石碑猶在杜城之東故觀察李士行魚之莊俗號爲小南山本唐尙書歸登之業也

何將軍山林今爲之塔坡少陵原乃樊川之北原自司馬村起至此而盡其髙三百尺在杜城之東韋曲之西山林久廢上有寺浮圖亦廢俗呼爲塔坡

韋曲在樊川唐韋安石之別業林泉花竹之勝境韋莊詩曰滿耳鶯聲滿眼花布衣藜杖是生涯時人若要知名姓韋曲西頭苐一家莊後自蜀回歸韋曲詩曰殷勤曾記碧峯前一別溪云二十年三徑荒涼迷竹樹四鄰凋謝變桑田皇陂況是當年水紫閣空橫舊日煙多少亂離無問處夕陽吟罷涕潸然杜少陵詩曰韋曲花無賴家家惱殺人綠尊𨿽盡日白髮好禁春石角鉤衣破藤枝剌眼新何時占叢竹頭戴小烏巾又曰野寺垂楊裏春畦綠水間羙花多映竹好鳥不歸山城郭終何事風塵豈駐顏誰能共公子薄暮欲歸還○幹武陵詩曰韋曲城南錦作堆千金不惜買花栽誰知貴戚多羇束落盡深紅不看來○諺云城南韋杜去天尺五劉子衷詩曰終日看山不厭山好山不出買山錢欲知韋曲君家景占得當時尺五天○岑參題韋員外家花樹今年花佀去年好去年人到今年老始知人老不及花可惜落花君莫掃君家兄弟不可當列卿禦史尙書郎朝回花底常會客花撲玉缸春酒香○韋秉甞與光祿卿劉木巳

大理丞尙穎龍圖範公育從遊三公各題於韋曲之君○劉木巳詩曰韋氏淸芬弈世傳至今髙隱冠樊川招要野客通三徑保守先疇過一

墨春暖園林花爛熳夜深庭院月嬋娟濁醪滿榼書盈架坐對終南自晏然○尙穎詩曰韋曲花無賴依然滿故園人情自傷感春色豈衰繁流泒盡將相幾家餘子孫功名猶可較欲共古人言○範育詩曰竹巷松門堆白沙老農猶指相君家林塘卜築今誰問譜牒名流空自嗟萬簇晴山開玉案一溪春水滿晴沙

韓莊卽韓退之城南雜題又送符城南讀書之地也孟郊遊城南韓氏莊詩云初疑瀟湘水鏁在朱門中時見水底月動搖池上風淸气浮竹木白光連虛空浪簇霄漢影岸拂金碧叢何言數畝間環泛路不窮願逐神仙佀飄然汗漫通○張籍同侍郎南溪夜賞詩曰喜作閒人得出城南溪兩月逐君行忽聞新命滇歸去一夜舡中夜到明○韓莊在韋曲東皇子陂南引皇陂水爲南塘今爲里人楊氏所有穿洞起閣引泉而落池之大鳴

鄭莊卽鄭虔郊居在韓莊東南○李商隱過鄭虔舊隱詩曰宋玉平生慢無餘遠循三楚弔三閭可憐畱得江邊宅異代應教庾信居○杜牧之遺鄭瓘詩曰廣文遺韻畱樗散雞犬圖書先一舡自說江湖不歸事阻風中酒過流年瓘乃虔之孫也

龍堂在皇子陂東北半坡有泉九眼下爲一潭內有五色魚潭上起殿名曰九龍堂泉號龍泉坡

杏花平龍泉東北坡中有平地數百本杏花繁衍名曰龍泉杏花平穎川杜詡撰勝遊錄亦以此坡爲唐杏花平樊溪劉伯莊子衷甞遊此畱詩曰誰植千株近帝城會招公子醉升平至今野鳥關關語猶學當時玉勒鳴

牛頭寺下勛蔭坡入牛頭寺今謂之牛頭坡牛頭寺卽牛頭山第一祖徧照禪師之所居也貞元十一平建徐士龍所撰碑存焉○少陵詩曰靑山意不盡衮衮上牛頭又春色浮山外天河宿殿陰太平興國中攺爲福昌寺寺之南軒以待賓客軒之東壁有朱公掞題詩曰節候偶當桐始華徧尋蕭寺喜煙霞勝遊今幸同三友仁惠將推及萬家綠滿田疇齊種麥紅藏村塢爛開花愛民若副賢侯意共入聲詩與眾誇掞奉帥令訪闕食者將行貸濟

華嚴寺在朱坡下瞰南山之勝霧檐玉案紫閣圭峯舉在目前不待腳歷而盡也○羅隱詩曰華嚴西轉遶朱坡每到春時日夕過曾向姚家園裏醉牡丹紅紫數千窠○宣宗幸寺詩曰雲散晴山幾萬重煙收春色更沖融殿帳出空登碧漢遐川俯望色藍籠林光入戶低韶景嶺气通宵展霽風今日追遊何所佀莫慚漢武賞汾中寺僧子髙出公卿賢大夫詩凡數百篇皆題華嚴寺也唐供奉僧子蘭詩曰萬木葉初紅人家樹色中疏鐘搖雨腳積雨浸雲容雪磧回寒鴈燈村促夜春舊山歸未得生計欲何從

杜家灣韋曲東朱坡者禦史莊東之坡也許渾和淮南相公與賓客重遊州村別業題以此考之潏水兩濱南自州村北至朱坡中爲杜家灣皆杜氏業也淮南相公舟行阻風詩末句云必期解印同君醉九曲池西望月來杜牧郊居九曲池玉鉤亭遺址尙存貞元十一年杜佑撰通典二百卷自淮南使人獻之佑檢校左僕射同平章事故許渾曰淮南相公佑三子師損式方從郁牧從郁子也牧自吳興守拜考功郎知制詰盡吳興俸錢創治其墅出中書直亟召暱密往遊之意甞語裴延齡曰自古富貴磨滅者不可勝紀我稚走於此得官受俸再治宅居我及老爲樊川翁旣不自期富貴要有數百首文章號爲樊川集顧樊川之艸木禽魚亦無恨矣牧之甞爲朱坡三絕句其一曰故國池塘倚禦渠江城三詔換魚書賈生詞賦恨流落抵向長沙住歲餘其二曰煙深苔巷唱樵兒花落寒輕倦不歸藤岸竹洲相掩映滿池春雨鷿鵜飛其三曰乳肥春洞生鵝管地避回嵓勢犬牙自笑倦懷頭角縮歸盤煙蹬恰如蝸詳此景此樂豈容兒輩覺邪

範公王居範氏莊本唐歧國杜公郊居也門人權徳與爲之記其略曰神京善地啟夏南出凡十有六里而仁智之居在焉下岑崗冒靑蒼步履平夷以至於堂皇四敞賓榻中容宴豆孤齋閒館幽槪附之乃門洞穴以導泉脈其流泠泠或決或停激而始行暴爲玉聲初蒙於山下終應於地際白波淪漣以方塘輕艫緩棹

公洄上下見煙霞澄霽之狀魚鳥飛沈之適濯幹潺湲風於碧鮮紅葩火然素英雪翻綺牎舊香靑筱回合虛籟以似違遡淸輝而交映唐舊史稱佑城南樊川有桂林亭卉木幽邃佑日與公卿宴集其間元和七年佑以太保致仕居於此焉式方傳又云甲第在長安裏杜城有別墅亭館林池爲城南之最昆仲與時賢遊從其樂有節牧之賦曰子之思歸方走杜陵之西道嵓典天深地平木老隴云秦樹風髙霜早周臺漢園斜陽衰艸○許渾題故太保杜公池亭雲杜陵池樹倚城東孤島回汀路不窮髙岫乍疑三峽近遠波初佀五湖通梧桐葉暗瀟瀟雨菱杏花香淡淡風還有昔時巢燕在飛來飛去畫堂中○錢起題杜舍人林亭云來訪龍樓客時逄酒甕新花齋云入幕苔徑竹迎人鵲喜嬌遲日鶯啼惜暮春不湏耽小隱南院在平津○範公熙寧中自侍禦史出買此莊於尙書郎胡拱辰胡之前猶爲杜氏有之自杜至範三易主矣今猶謂之禦史莊莊有溪榭嵓軒江閣圃堂林館謂之範公五居

澄衿院在孫村唐左街僧錄徧覺禪師智慧輪塔院也有碑尙存前後庭中有八栢樹淩霄花北嵓引泉架竹落庭注之石盆落方池瑩澈使人不覺忘俗慮焉

元莊在澄衿之東元醫世爲樊川人範禦史五居元以里人得從遊行之末元和中範公守蒲州以醫名畀之其居北倚髙坡泉聲泠泠植花於圃穴洞於嵓起閣池上隱隱然藏於茂林修竹之間眞幽勝之趣進士王賓宿而題詩曰甞愛樊川景物奇秋來乘興試遊之元家新第添今日範氏郊居憶舊時窓外好山靑冉冉竹間流水綠猗漪通宵言論情無限幸有金波酒滿巵

淸閣宋李構所建倚栢坡鑿洞塑三淸像呼爲三淸閣碑之所載詳矣道人樊志亨主之下有林泉園亭

毿家庵在楊方坡道東茂林修竹北倚松檜髙原中有飛泉瀑流俗傳舊黃四娘花園金朝克石烈幹戶莊男避軍役披毿學道俗呼爲毿家庵今爲道觀

王駙馬林泉在延興寺東夏侯村王氏林泉久不治比年弟兄多在長安稍修葺長楊髙柳寒藤古木流泉猶爲勝境今爲白雲觀

白氏莊在王氏之東世傳白侍郎莊宋朝奉郎白序之莊中有八題列如左其詩曰揮金堂當年取樂卽揮金今日幽人暮此深朝士縉紳都不問囂然卜築近山林順年堂潏上堂成耳順年肯將軒冕換林泉應知此地非休老故寫霜髯向坐前疑夢室旣往悲歡如夢寐眼前勞役厭形開利名不是尊生事得失應從數眜來醉吟庵先徳往來稱此號髙人今日榜茅茨庵前鶴在君湏問應見頹然撚白髮翠屏閣終南重疊倚晴天恰佀屏開几案前解道新樓著處穩何妨不出買山錢林泉亭杜陵原下石燐燐鑿破寒泉徹底淸舉世無嫌太孤潔華淸安得擅佳名辛夷亭竹下幽亭石作基亭前桂木號辛夷林間采得春光到滿樹紅香蝶不知嵓桂亭爲憐桂種異凡材特向嵓隈走雨栽風過天香無覓處晃然疑是月中來白序字聖均自言白侍郎後華州曹輔題詩浮雲萬態變朝昏疊嶂尋常翠滿門錦裏先生多勝事香山居士有賢孫春風樓閣聞碁響晚雨池塘見屐痕寄謝世間無此樂起予歸興憶江村金朝爲右氏園亭疏泉爲方池曲檻有四銀亭八銀亭正大七年趙尙書遊題詩曰石氏園中竹一圍眼前勝事只心知幽禽有語能畱客流水無情自入池客裏歲華將盡日鬢邊白髮獨來時醉吟吟後往吟者又得閒閒一首詩○今爲故中書陜西四川宣撫使襄山楊公謚忠肅公祠堂有碑

杜曲有南杜北杜唐史稱杜正倫與城南諸杜素遠未同並不許行

之世傳所居之城杜固有壯气故也衣冠杜正倫執政建言鑿杜固旣鑿川流如血閱十日止自是南杜稍不顯蓋杜固謂之南杜今所鑿崖壍尙存俗呼爲鳳凰觜北杜今爲杜曲牧之詩杜曲花光濃佀酒灞陵風雪老於人○許渾送叚覺歸杜曲詩云書劍南歸去山扉別幾年苔侵崖下路菓落洞中天紅藥髙齋雨靑羅曲檻煙寧知遠遊客瀛馬太行前○杜甫常稱杜曲諸生少陵野老蓋少陵杜曲相近故也甫乃晉徵南將軍預之後預玄孫隋宋武南遷後爲襄陽人甫曾祖爲鞏令後徙河南有宋孫洙爲甫傳以牧之爲族孫蓋同出預之後故也甫亦城南諸杜之族爾故其詩多道城南之景也

姜保俗呼姜保底有李支度莊多竹木花卉賓館蘇舜欽詩曰杜曲東邊風物幽我來系馬獨遲畱門前翠影山無數竹下寒泉水亂流酒壓新陳常得醉花開番次不知秋主人誰案勞塵事早晚歸來今白頭

興教寺緫章二年建有三藏玄奘眞身塔慈恩西明二塔存焉開成中沙門令撚重修屯田郎中兼侍禦劉軻所撰三藏法師塔銘左庶子兼禦史中丞李弘度所撰慈恩大師塔銘有宋政和乙未同州僧廣越創建大周西明圓測大師舍利塔貢士宋復撰銘三藏奠中位塔差髙大左慈恩右西明塔差小滿人胡子金有詩曰白塔月移山字影靑松風唱海潮音

玉峯軒在典教寺北松檜半原地形髙爽南對玉案峯元豊年龍圖呂公祈禱太一湫道經是寺登北崗南瞰玉案令其僧創軒爲登眺之所權長安令陳正舉爲之記其略曰興教所據乘髙阜俯大澤有崗分行以翼其前有林茂植以蔽其後南有大山巑岏矗出列屏帳環勢擁抱集於軒前其名曰玉峯樊川自韋曲而東於兩崗至此則原隰平衍山本秀麗有若下嵓谷而遊乎廣莫之野出巫峽而泛乎洞庭之淵襟宇翛然瞻視天闊登之者足以聘懷於界外遊目於大虛矣宇宙之大品類之細遺形反照有以寄心於無窮則爲軒之意豈止於斯而已哉僧晏靜刻之石

龍泉寺直玉案山之北○孟郊詩曰鳥飛不到處僧秀繞山顚龍在水常黑雨開山更鮮步出白日上坐依淸溪邊地磽松桂經石險道途偏晚磬送歸客數聲落遙天今龍泉寺廢二龍塔尙存

三像院在興教東開元中建北倚髙原數百尺刻三大像貞順皇后墓在北原上此爲看墳寺姚嗣宗詩云朝遊南山南暮宿北崗北安心虎豹穴垂耳龍蛇穀稻鋪韋曲碧木鋪樊川黑行盡大和鄕佀得非所得○僧文辧詩曰境靜梵音傳響谷齋余野鳥下虛廊月髙杜曲軒牎冷花滿樊川殿閣香

蓮花洞在杜曲南樊村倚神禾半原髙百尺鑿數洞俗呼蓮花埪亦云鄭駙馬洞按唐書明皇臨晉公主下降鄭虔侄鄭潛曜臨崖築洞以避暑○杜甫鄭駙馬宴洞中詩曰主家陰洞細煙霧畱客夏蕈靑瑯玕春酒杯濃琥珀薄冰漿椀碧瑪瑙寒悞疑茆屋過江麓已入風磴霾云端自是秦樓厭鄭谷時聞雜佩聲珊珊今爲野僧之居

道安洞樊村之東南靠神禾原鑿洞晉道安和尙所居東眺樊川之景洞中塑道安像前起塔立碑俗呼爲憨師埪是也

胡相別墅在樊川中書丞相胡公年老致仕於杜曲求田買舍植栽梅竹引泉鑿池葺治賓館亭臺以爲幽棲之所左圖右書日與士夫宴飲爲終焉之計命工繪樊川歸隱圖翰林待制孟攀鱗爲序長安諸公皆題其詩○李教授庭云赤心報國已無慊白首休官更覺賢杜曲田園花佀錦長安風月酒如川○楊譽云黃閣歸來已自賢人間眞有地行仙故逃海內無雙譽來隱城南尺五天百頃桑麻連杜曲四時花木壓秦川論功終在麒麟上先著兒孫畫裏傳○功成身退知天道漏盡鐘鳴戒夜行裴度未能歸綠野謝安肯復爲蒼生靑山好處林泉在黃閣歸來履舄輕從此雲中傳盛事畫圖不獨魏梁程【魏子平梁肅程輝皆雲中人也天定間相繼以參知政事致仕居燕山畫師趙紹隆作雲中三老圖當時詩人歌詠爲盛事公家世雲中故及之曹之謙謹題】

廉相泉園至元攺元平章廉公行省陜右愛秦中山水遂於樊川杜曲林泉佳處葺治廳館亭榭導泉灌園移植漢沔柬洛奇花異卉畦分棊布松檜梅竹羅列成行暇日同姚雪齋許魯齋楊紫陽商左山前進士邳大用來明之郭周卿張君美樽酒論文彈琴煮茗雅歌投壺燕樂於此教授李庭爲之記徵西參軍畸亭陳邃題其詩四絕其一曰瘰木傳津返盛容痿花挾潤舞春風有泉如此盡堪老何事蒼生重惱公○其二曰亂朵繁莖次苐花牡丹全盛動京華紅雲一片春風好便是山中宰相家○其三曰郊原獵獵駐雙旌林媼溪翁說姓名一股玉淙飛不斷讀書牎下野泉鳴○其四曰秦人解道相君賢一去朝天忽九年最好歸來頭未白廉泉初不讓平泉

趙氏別墅至元甲子宣撫趙公於樊川楊萬坡就崗原爽塏葬考妣樹松楸前建先廟豎丰碑修葺園亭導水灌園以爲別墅因而家焉自號樊川釣叟中有適安堂歸潛洞趙公泉【商左山皆題詩適安堂】人生適意與身安兩事能兼世所難收腳北牎山四座蒙頭衲被日三竿已知事業名先了回想風波膽尙寒滿目田園況成趣等閒莫放酒杯幹

歸潛洞

雲間鑿透蒼崖背六月那知暑气炎火朴淳風還太始一川勝槪盡【華嚴】橫身利害驚漬脫冷眼功名盡白拈髮齒未衰閒固好恐難歸去似陶潛

趙公泉

桃李成蹊各自春此泉消得姓名新曾烹玉屑甘而冽試釀云腴滑且醇老去已曾諳世味歸來要與濯纓塵我知一槪功猶在自有餘波及後人

李氏牡丹園在安化門西杜城北五里河東北路行省郎中並人李煥卿子信之所葺也信之不喜仕進日涉經史葺園治田樹藝爲事園植牡丹僅三四百窠他花稱是亭臺旁午每花時遊者車馬闐咽肩摩轂擊酒鑪時一罄秉忠喜賓客士夫遊者輒畱飲宴名士篇章盈軸畸亭陳先生有詩曰鴈塔西邊處士家經年培養牡丹芽一枝先折趙飛燕羣艷尙陪陰麗華幽徑小欄通曲燕危弦促柱殿淸笳聞身健在伸眉好明日狂風掃落花○山水老人王國賓木蘭花慢擅花王尊號許獨步蘂珠宮更露葉煙苞天香國艷占斷春風靑州越州名品借風流不與洛京同千字示與賦雅五言白傳詩工誰移仙種到秦中靑帟瑞云紅佀天寶繁華沈香檻北興慶池東年年至人髙宴恐無情風雨又成空回謝姚黃魏紫污顏脫落芳藂

禦宿川在長安城南四十里東至石鱉谷西盡灃水東西五十里南北十五里楊雄傳曰武帝開上林南苑至宜春鼎湖昆吾旁南山而西至長楊五柞北繞黃山瀕渭而東孟康曰爲離宮別館禁禦不得使人往來遊觀止宿其中故曰禦宿然則樊川禦宿皆上林苑之地孟子曰文王之囿方四十里蒭蕘者往焉雉兔者往焉漢武上林延亙四百餘里禁禦使人不得遊觀豈文王之意哉蘇舜欽詩曰春暮曾無屬物心野行聊得據鞍吟路經廢苑情通古水遶蒼山意共深殘日花間浮暖气斷雲樓外捲輕陰騷人自昔傷鵜鵊休苦風前弄好音

南五臺圓光寺有觀音靈應文殊普賢現身五臺皆髙山峯也每歲春時遊人冉冉徧於山谷進士王正卿詩曰不上臺山四十年今朝了去

好因緣歸來捲起龍眠畫紙上丹靑不直錢

百塔在梗梓谷口謂之興教禪院有松風閣越王臺乃唐信行禪師之塔院也裴行儉妻庫狄氏甞讀信行集錄及沒窆於終南山鴟號堆信行塔之後由是慕信行者往往歸葬於此謂之百塔今小塔累累相繼信乎其塔之多也○蘇舜欽詩曰驅馬南山訪故蹤僧居瀟灑出塵籠遶庭石鱉谷間水當戶鴟號堆上風無限老松秋色里數聲疏鐸月明中林雞坐聽三號罷去去前朝气味同

翠微宮在終南山上本武徳八年建太和宮也貞觀十年廢二十一年太宗厭禁內煩熱公卿重請修築將作大匠閻立本再葺焉攺爲翠微宮籠山爲苑北開曰雲霞門視朝殿曰翠微寢殿曰捨風並爲太子構別宮西開曰金華門有安喜殿元和九年廢攺爲翠微寺太宗文皇帝詩曰數光凝翠嶺涼气肅離宮荷疏一蓋缺樹冷半帷空側陣移鴻影圓花釘菊叢攄懷俗塵外髙眺白雲中○劉禹錫翠微寺有感其詩曰翠微寺本翠微宮樓閣亭臺幾十重天子不來僧又去樵夫時倒一株松

艸堂姚秦逍遙園也有須彌山波若臺鳩摩羅什譯經處後爲禪院在圭峯下羅什死焚之其舌不壞塔猶存什徒僧肇於此作肇論唐圭峯禪師宗密作禪源諸詮以破禪家之失張茂中詩曰當年謾讀鳩摩傳今日翻思僧肇書門外一峯圭影直庭中雙檜綠陰虛○兵後耶律中書重修疏詩至峯曾此振吾宗一火成空電影同便請檀那速垂手卻教拈出艸堂風○趙閒閒詩曰憑誰寄語艸堂靈我是無塵有發僧一見圭峯如舊識佀緣曾繼祖師燈

重云寺在艸堂之西太平谷口圭峯正北山明水秀五代王彥超莊捨爲寺正殿東壁間王思溫畫太宗與三藏玄奘對談西壁畫玄宗與勝光法師對談至今猶存號爲奇絕

紫閣山在艸堂東南杜甫紫閣峯陰入渼陂○樞密章惇紫閣詩曰我生山水鄕習得山中樂每觀唐人詩夢寐思紫閣欲爲秦山行常苦道路邈君言舊曾遊使我心踴躍我今旣西來而子滯天角雲山空在眼詩酒乖侑酢誰題壁間詩歲久墨色薄人生定能幾當此感離索積靄浮靑春落日滿嵓壑驪龍儼將駕顧我猶淹泊

羅漢山寺在終南山入石鱉谷十里有羅漢寺又緣崖上嶺行二十里有羅漢石洞遊人甚多下瞰五臺千嶺萬壑列於洞前

丰徳山在終南山中有丰徳禪寺長老多出於此傳燈錄如何是和尙家風丰徳曰觸事面壁

云感寺在灃河東岸宣律師於此持律有淨土壇四門八窻律師行通壇上失腳有韋將軍捧足長楊髙柳寒藤古木飛鳥不嚴棲巢於上

廣惠公祠在石鱉谷口關中記終南太一左右三百里內爲福地秦末東園公夏黃公綺李季角裏先生隱

取以待天下之定在此山中也四皓廟當時謂之快捷方式文帝詔建終南山祠重冊爲廣惠公命長安縣今杜火造南山置祠柳宗元碑云據天下之中在都之南西至於褒斜文西至於隴首以臨於我東南至商嶺久東至於大華以距關後三月十八日土王日致祭

石鱉谷交河所出谷口有一圓石色白形如鱉大如三間屋謂之石鱉谷天門界北直京城明徳門文直皇城朱雀門又直宮城承天門故曰天門界又曰天門街許渾天門街晚望詩曰明星柢未央蓮閣迥蒼蒼疊皷催殘月疏鐘迎早霜開河浮瑞气宮闕耀神光再拜爲君壽南山髙且長

太一谷在長安縣東南八十里終南山裏太一之神史傳道書所載前賢辟刻徵應甚多漢武帝紀於方冊古者天子祠太一於南郊帝令太祝祠於長安東南辛亥帝始郊有美光通晝黃气屬天又通書三洞祕典所載九天無量三昧大一元君定周天風雨神龍水僊皆隸焉武帝元封初降於終南山巨谷間雲气融結隱然成像東上二十里許出一大池龜魚游泳莫之敢觸帝勑建上下宮選羽流焚修封其山曰太一池曰澄源逮晉元帝聞祈禱有應禦書益封金華洞天在隋唐興崇尢盛及後晉桑中令鎭雍苦旱請而獲應且奏重修有宋亡金敬奉尢甚遣使沈祭大元龍興列聖所循咸重敬天事神之祀遣使降香屢獲感應○太一谷題字自谷口穿雲渡水躡亂石冒懸崖行十餘里數岸碩聳蹬道之半有司馬溫公熙寧間於石壁隸書二十八字其辝曰登山有道徐行則不困擇平穩之地而置足則不跌人莫不知之鮮能愼

子午谷在禦宿川終南山口漢武帝所築子午關三秦記長安城南有大谷通梁漢道號子午谷北直長安城

蒙溪在禦宿川東南山之半原泉北流五福山南遮澗口若盡屏取易山水蒙卦號曰蒙溪中山劉處士愛山水明秀穴洞而居兵後道者何淵夫葺爲道觀長楊髙樹攀藤挽葛傍崖過橋行三四里始見懸崖髙閣如入蓬壺之境而忘其歸○商左山詩曰竹根流水樹頭山朝﹝金巢﹞歸雲暮﹝帶煙﹞名勝舊傳天尺五壁間詩更盡時賢○楊慵齋詩曰一庵盡領五臺山山在雲煙紫翠間老竹生孫梅結子來遊此地不知還

幹湫在神禾原興盛坊舊有湫池龍移去遂涸謂之幹湫韓退之詩曰天昏地黑蛟龍移雷驚電擊雌雄隨淸泉百尺化爲土魚鱉枯死吁可悲謂龍移於大一湫池也退之詩曰厭處平地水巢居插天山

�嘉川在長安城東南三十里焦戴川自東南來�嘉川自西南來兩川相合爲滻河川兩岸出泉無數中間蓮池稻塍竹木桑麻花園蔬圃春時遊人不絕樊川禦宿與�嘉川號爲三川近城遊賞之處

鳴犢鎭在兩川口有漢武鳴犢泉朱姬洞深遠透樊川花卉竹木有金紫光祿大夫張太尉別墅號曰小南山泉脈交流水動碾磨

員莊在焦戴川北枕白鹿原唐員半千之莊蓮塘竹徑酴醾架海棠洞會景堂花塢藥畦碾磨麻稻地諺曰上有天堂下有員莊

湧珠泉在員莊北一里白鹿半原一泉方闊數丈不見其底有泉泛湧珍珠大小不等至水面而散晝夜無時而息泉流百步臨髙崖千尺而落爲瀑布下有一大石龕濺爲雪片爲噴云嵓下爲一渠流入員莊王淸卿詩曰竹徑蓮塘小有天過橋直到湧珠泉至人不識煙霞客興盡山陰訪戴船

龍首堰在�嘉川馬頭埪堰滻水入龍首渠二十里至長樂坡上分爲二渠一渠北流至望春宮西北入新城一渠西流入興慶池又西流入城壕

神谷在滻水東白鹿半原有泉湧出水味甘冽釀酒香美唐時以神策軍禁守謂之神谷日以駱駞運水入大明宮醞造禦酒

華淸宮華淸宮其說備見泉條○皇甫冉華淸宮詩云驪岫接新丰岧峣駕翠空鑿山開祕殿隱霧閉仙宮絳闕猶棲鳳雕梁尙帶虹溫泉曾浴日華館舊迎風肅穆瞻云輦深沈閉綺櫳東郊望奇處瑞气靄蒙蒙○杜牧詩三十韻繡嶺明珠殿層巒下繚墻仰窺雕檻影猶認赭袍光昔帝登封後中原自古彊一千年際會三萬里農桑幾席延堯舜軒墀立禹湯雷霆驅號令星斗煥文章鉤築乘時用芝蘭在處芳北扉閒木索南面富循良至道思玄圃平居厭未央勾陳裏嵓谷文陛壓靑蒼歌吹千秋節樓臺八月涼神仙髙飄緲環佩碎丁當泉暖涵牎鏡云嬌惹粉囊嫩嵐滋翠葆淸渭照殘妝恬泰生靈壽歡娛序歲長月聞仙曲調霓作舞衣裳雨露偏金穴乾坤入醉鄕玩兵師漢武回首倒幹將鯨鬣掀東海胡牙揭上陽喧呼馬嵬血零落羽林搶傾團畱無路還魂怨有香蜀峯橫慘淡秦樹遠微茫鼎重山難轉天扶業更昌望賢余故老花萼舊池塘往事人誰問幽襟洄獨傷碧檐斜送日紅葉半凋霜迸水傾瑤砌疏風罅玉房塵埃羯鼓索片叚荔枝筐鳥喙推寒水蝸涎蠹盡梁孤煙知客恨遙起泰陵傍○宮中上下殿閣列如左

老君殿在驪山上天寶七載玄元皇帝見於朝元閣之南立降聖觀建老

於驪山之上斲白石爲老君像制作精巧今見存

七聖殿亦曰禦容殿在宮中自神堯至睿宗昭成明肅皇后皆衮衣立侍玄元太上老君繞殿右橊皆太眞所植

長生殿按實錄天寶元年新作乃齋殿也有事於朝元閣卽齋沐於此殿

明珠殿在長生殿之南近東也在驪山之上杜牧之三十韻詩繡嶺明珠殿

四聖殿在驪山之上重明閣之南殿東有怪柏

玉女殿今星辰湯上有玉女殿北有虛閣閣下卽湯泉二玉石甕湯從甕中湧出

飛霜殿在宮中寢殿也白少傅以長生殿爲寢殿非也

功徳院在七聖殿南其間瑤壇羽帳皆在焉順與影堂果老藥室亦在禁內

禦湯九龍殿亦名蓮花湯在飛霜殿之南說具泉條唐太宗過溫湯詩曰溫渚停仙驛丰郊駐曉旌路曲回輪影嵓虛傳漏聲暖澑驚湍駛寒空碧霧輕林黃疏葉下野白曙霜明眺聽良無已煙霞斷續生唐玄宗詩並序惟以溫泉是稱愈疾豈予獨受其福思與兆民共之乘暇巡遊乃言其志詩云桂殿與山連蓮湯湧自然陰崖含秀色溫谷吐潺湲績爲蠲邪著功因養正宣願言將億兆同此共昌延○張說奉和溫泉言志應制詩曰溫谷媚新豊驪山橫半空湯池燻水殿翠木暖煙宮起疾愈仙藥無私合聖功始知堯舜徳心與萬人同

筍殿在禦湯南殿側有魏溫泉堂碑其石瑩澈照見人形影宮中號爲頗黎碑

朝元閣天寶七年玄元皇帝見於朝元閣卽攺名降聖合按上文立降聖觀疑非是

重明合在四聖合北臨髙有重明合倚欄北瞰縣境如在諸掌關下有方池中植蓮荷池東鑿井每盛夏泉極甘冷邑人汲之

集靈臺在長生殿側天寶元年作則齋沐以祀神

望京樓在西繡嶺上有禦夾道上嶺以望京城

瑤光樓在津陽之東南有小湯

觀風樓在宮外東北隅屬夾城而達於內前臨馳道周覽山川大歷中魚朝恩毀拆以材木修章敬寺

闘雞殿在觀風樓之南東城父老傳明皇乙酉生而喜闘雞每淸明節闘雞戲及卽位治雞坊索長安雄鷄千數養爲雞坊選六軍兒五百人使畜擾教飼之諸王外戚傾帑敗產布雞賈昌爲五百心兒長天子甚愛之金銀之賜日至其家杜詩闘雞初賜錦

按歌臺在闘雞殿之尙臺南臨繚墻

舞焉臺在闘雞臺之北明皇雜錄嘗令教舞馬四百蹄目之曰某家嬌其曲謂傾杯樂奮頭鼓尾無不應節又施三層木牀乘馬於上抃轉如飛

羯鼓樓在朝元閣之東近南繚墻之外

斜陽樓在老母殿北古詞斜陽樓上憑欄幹望長安

烽火樓在驪山頂上以舉烽燧

老母殿在斜陽樓南李筌授陰符經處

王母祠在驪山上玉築峯前○鄭愚津陽門詩云玉藻峯前王母祠

丹霞泉在朝元閣南水流入飲鹿槽

飲鹿槽在朝元閣南磴丹霞泉水以飲馴鹿

荔枝園在繡嶺下栽荔枝成園今廢

梨園在荔枝園東梨園弟子按法曲處

金沙洞在長生殿南三十韻金沙洞口長生殿

連理木在玉女殿東古槐樹兩樹相並上相連長恨歌在地願爲連理枝野火焚毀

雙皂角在連理樹北臨崖野火焚毀樹根復生永結

輦道在昭陽門南山門登朝元閣之路唐之禦輦道也

牡丹溝新說曰在繡嶺下滿溝盡植牡丹至今山牡丹猶存

芝蘭谷新說曰東繡嶺石甕谷滿谷盡植蘭蕙至今猶存有

玻瓈碑在筍殿惻○已上殿閣盡廢今爲觀道士居之

雜題﹝附﹞

渭城朝雨

漢書郡國志渭城乃秦之咸陽髙帝七年攺爲渭城縣今渭北中橋鎭是也其地多柳武帝築茂陵於西北二十里取便修橋謂之便橋亦曰咸陽關唐攺咸陽縣王維送元二使詩曰渭城朝雨浥輕塵客捨靑靑柳色新勸君更盡一杯酒西出陽關無故人

樊川晚浦

樊川長安城南二十里潏水兩岸出泉無數茂林修竹稻溪蔬圃○趙閒閒詩曰幾家籬落掩柴關盡在浮嵐湧翠間稻壠明邊通白水竹稍缺處補靑山

曲江春早

劇談錄曲江本秦隑州其地屈曲唐開元中疏鑿爲池引黃渠【水灌】爲曲江池岸有紫雲樓彩霞亭竹木花卉環繞都人泛舟遊賞盛於上已中和杜詩江頭宮殿鎖千門韓退之詩曰漠漠輕陰曉自開靑天白日照樓臺曲江水滿花千樹有底忙時不肯來

興慶夜月

松牎錄九龍池垂拱中秋雨流潦成小池景龍中引龍首渠水灌彌漫數頃呼爲景龍池語訛爲九龍池近興慶宮開元間攺爲興慶池南有花萼樓勤政樓巢寇燒毀喬扆詩曰花萼樓傾有故基行人空讀火余碑可憐興慶池邊月曾伴寧王玉笛吹

鴈塔題名

唐會要鴈塔乃慈恩寺西浮圖院也沙門玄奘先起五層永徽中天后與王公捨錢重加營造至七層四周有纏腰唐新進士同榜題名於塔上有行決之列唐韋杜裴柳之家兄弟同登亦有鴈行之列故名鴈塔武昌節度程公琳詩曰輕裘訪古出南城寶剎雲煙拂斾旌三十年前前進士鴈塔無愧一題名

杏園錫宴

譚賓錄古園與慈恩寺南北直焉唐新進士發榜錫宴於此唐人尢貴進士第開元天寶爲盛新進士以泥金帖字附家書中爲報喜信鄕曲親戚以聲樂相慶大中元年五方效進士榜依舊宴杏園白居易與劉禹錫詩曰怪君把酒空惆悵曾是貞元花下人自別花來多少事春風二十四回春杜牧詩曰夜來微雨洗芳塵公子驊驑步始勻莫怪杏園憔悴甚滿城多少帶花人

紫閣丹靑

隋嘉詁錄紫閣山名也在禦宿川南山中杜詩紫閣峯陰入漢陂山中有寺山上多丹靑樹其葉紅紫亦曰華蓋樹寺有閣禦史薛昌朝詩曰閣下寒溪漲碧湍閣前蒼翠數峯環危梯續蹬穿松外細竹分泉落石前好鳥啁啾爭喚客亂雲開合巧藏山獨來應爲禪僧笑少有人能伴我閒

輞川疊嶂

山海經商嶺水流至藍橋伏流至輞谷如車輞環輳落疊嶂入深潭有千聖洞細水洞茶園栗嶺唐王右丞莊詩曰積雨空林煙火遲蒸梨吹黍餉東菑漠漠水田飛白路陰陰夏木囀黃鸝山中習靜觀朝槿松下淸齋折露葵野老與人爭席罷海鷗行處更相疑

玉案行雲

關中記玉案山在長安東南八十里太一谷東山峯齊如案幽明錄玉案山有金華洞大一湫周地圖云玉案山有冉冉行雲如瀑布則澍雨古詩雲從玉案峯頭起雨自金華洞口來

太白山

三秦記太白山在武功縣其山不知髙幾許諺曰武功太白去天三百周地圖太白山亭上有積雪無艸木望之皎白故曰太白李白詩曰太白何蒼蒼星辰上森列去天三百尺邈爾與世絕

髙觀潭

關中記髙觀谷在禦宿川艸堂東南谷口瀑布千丈落深潭人望之心驚股栗不敢逼視謂之煎油潭紫陽先生詩曰玉龍投絕壑鐵馬戰陰風

磻溪

史記呂望於磻溪垂釣西伯獵於渭水與語大悅同載而歸今磻石猶在李長源詩曰封侯輸與曲如鉤冷坐磻溪到白頭老婦廚中莫彈鋏白魚待躍武王舟

柳塘

異聞錄扈郊有柳塘在兩山下有紫陽泉淸風閣植柳千株紫陽先生傳業門徒百餘人李長源詩長安四望少城隈楊柳陂塘手自栽渭水波光搖艸樹終南山色入樓臺平生事業書千卷浮世功名酒一杯我亦陸渾山下去擬尋佳處斵莓苔

類編長安志卷之十京兆路儒學教授駱天驤編集開成路儒學教授薛延年校正

石刻長安自周秦漢晉西魏後周並爲帝都其古迹法書石刻甲天下遭巢寇之亂五季宋金革火踵繼其帝王陵廟功臣將相冢墓及古之事迹名賢法書石刻焚毀十亡八九惜乎神物掃地僕自幼酷嗜古人法書名刻僅有存者不憚涉遠披荊莽而追訪抄錄書撰人名曁所在垂六十年集成編帙附長安志後其歷代前賢之書燦然備載與好古君子共覽焉駱天驤序

周石鼓文先在鳳翔府天興縣南二十里石形如鼓其數有十可見者四百六十五字蓋紀周宣王畋獵之事謂之獵碣其文則史籀大篆也年代斯遠字多訛缺舊在石鼓村本露處於野司馬池待制知鳳翔輦置於府學其石堅頑類今之爲碓磑者古篆刓缺可辧者幾希政和間輦入汴京大和殿新說曰今鳳翔猶有好事者模﹝石在﹞

秦武王羽陽宮瓦銘銘曰羽陽千歲得於鳳翔府寶雞縣其狀若今之筩瓦頭好事者刻諸石新說曰中統二年鳳翔天慶觀見遊轉運模本似雲篆

秦祀大沈久湫文治平二年耕者得秦遺碑於朝那湫傍土人恬然不察莫有道其詳者熙寧元年秋予方帥兵平涼聞之因徙置郡廨視其刻與今歧城所存詛楚文者無異模畫特完乃幸埋沒槁壤不經摧剝使然竊究秦俗本夷尙鬼狃常勝弱視諸侯一旦見抵荊蠻不勝其憤以至矯鬼神繁詛咒𨿽洿池巫覡不遺很哉𨿽然考其書蹤詞格气象髙古有三代遺風是可珍也付之學官期不朽以貽諸好事時歲次戊申十二月初吉宋人蔡挺記新說曰丁巳年六月予去六盤山親覩其碑故錄之

秦繹山碑秦相李斯書迹妙時古殊爲世重鄭文寶模刊石於長安故都國子學今在文廟

漢西嶽石闕銘銘云永和元年五月癸丑朔六日戊午弘農太守常山袁氏張勛爲西嶽華山作石闕髙二丈二尺其後爲韻語文詞頗怪又字多假借時有難曉處石闕銘在華陰祠後苑中

漢大尉楊振碑隸書不著書撰人名首題漢太尉楊公神道碑銘震安帝時位至太尉文字淺缺首尾不完僅成文者云聖漢龍興神祗降祉乃生子公又云司徒太尉立朝正色恪勤竭忠余文𨿽多不復成文碑在閿鄕公洪農華陰人也

漢沛相楊君碑不著書撰人名楊君震之後也孝順帝時拜郎中累遷沛相建寧中卒隸書首尾不完碑在震【墓側】

漢髙陽令楊君碑不著書撰人名首尾不完髙陽令名著震之孫也

漢繁陽令楊公碑漢隸不著書撰人名首尾不完但云叔父太尉乃太尉乘之猶子也自郎中除繁陽令以靈帝熹平三年卒新說曰已上楊家回碑畬家見有打本

魏大饗記殘碑大饗記三古文爲額其第三字不能識以其辭中有記字故名之此碑二百餘字損者四之一所存之文絕不可曉獨有黃初三年字其書法與魏受禪碑相道文帝大饗六軍立碑於譙此書饗作向或是假借受禪鐘繇所書此碑黃初年月之下有一字左從而闕右疑其繇字或云碑在長安瑤臺寺新說曰余家有蠟本字如新無字處不刻蓋好事者模刻耳

石經唐貞觀四年立國子監在務本坊領國子大學四門書律算六學巢寇八城宮殿官府皆爲灰燼獨國子監石經存焉天佑甲子許公韓建始遷石經於府城北市今府學有元佑庚午學官黎持所撰移石經記其略曰石經開成中鐫刻唐史載之文宗時太學勤石經而鄭覃周墀等校定九經上石及覃以宰臣祭酒進石壁九經一百六十卷卽今之石經也舊在務本坊天佑中韓建築新城石經棄於城南至朱梁時劉鄩守長安有幕吏尹王羽者白輦入鄩方備歧軍之侵謂此非急務玉羽紿以助賦鄩然之遷於唐尙書省其處窪下隨立輒僕悉輦置文廟之北墉分爲東西次北而陳列明皇孝經臺立之中央顏楮歐虞稌柳之碑分布而立焉正大辛卯遷徙悉以摧僕至庚戌省幕王公琛奉而起立至元十四年碑盡摧倒天驤與孟文昌充西府教官請灞橋唐邑劉斌而復立焉

石經音釋五經文字序例音釋十碑在府學東序石經之碑陰

孝經臺唐明皇八分書太子亨篆額李齊古上表並李林甫四十四人題名禦書答詔云孝者徳之本教之所由生故親自訓注垂範將來覽所進本深嘉用心天寶四年九月在文廟

孔子廟堂碑唐太子中舍人著作郎虞世南撰並書相王旦篆額太宗武徳九年十二月詔封孔徳倫爲褒聖侯以奉孔子後遂立廟堂碑今缺裂不完在文廟

顏氏家廟碑唐薛王友顏惟貞家廟碑吏部尙書顏眞卿撰並書集賢院學士李陽冰篆額眞卿自敍家世銘其父薛王友惟貞廟碑以建元元年七月立今在文廟

大達法師玄祕塔銘唐江西觀察使裴休撰集賢殿學士柳公權書並篆額碑以會昌元年十二月立在文廟

大智禪師碑唐中書侍郎嚴挺之撰集賢院待制史惟則八分書並篆額開元二十四年立今在文廟【九月】

唐三藏聖教序唐太宗禦制沙門懷仁集王右軍書時玄奘自西域取貝葉以還詔譯於弘福寺旣畢太宗爲之序髙宗爲皇太子又爲序記並譯心經一卷以咸亨三年十二月立書苑云唐文皇制聖教序弘福寺懷仁集王右軍行書勒石累年方就逸少劇迹咸萃其中今觀碑中字與右軍遺帖所有者纖微克肖近世翰林侍書輦多學此碑目其書爲院體由吳通微昆弟已有斯目今士夫玩此者學弗至自俗耳碑中字未甞俗非深於書不足以語此今在文廟

遺教經不著書人名氏及刻石年月世以爲王羲之書僞也蓋唐書經手所書爾然其字可愛故錄之然自逸少在時小兒亂眞況百年後眞僞難別其筆畫猶可爲法式在洪福寺

金剛經碑唐翰林侍書右補闕柳公權爲僧錄準公書前進士鄭虔題額會昌四年立今在安西府東興唐寺

金剛經碑唐武敏之正書碑以麟徳二年立在文廟

道因法師碑唐中臺司藩大夫李儼撰蘭臺郎歐陽通書詢之子也書亞於父時號大小歐陽道因姓侯氏濮陽人太宗時詔譯經於京師碑以龍朔三年十月立今在文廟

西京千福寺多寶塔感應碑唐南陽岑勛撰判尙書武部員外郎顏眞卿書都官郎中東海徐浩題額天寶初沙門楚金建感應寶塔於千福寺明皇夜夢之助其事親爲書額碑以天寶十一年立今在文廟

唐三藏和尙不空碑禦史大夫嚴郢撰彭王傳徐浩書不空西域人居長安興善寺自玄宗以來謂之國師代宗加開府儀同三司肅國公號大廣智三藏追贈司空號大辯正廣智三藏碑建二年建今在文廟

唐千福寺楚金禪師碑紫閣山艸堂寺沙門飛錫撰中書舍人翰林學士吳通微書碑以貞元二十一年立今在文廟

唐李氏遷先塋記從子陽冰篆嗣子季卿撰大歷五年立今在文廟

唐李氏三墳記李季卿撰李陽冰篆字季卿攺葬其兄弟普安郡戶曹參軍耀卿字華金城尉叔卿字萬朝邑尉春卿字榮凡三墳碑以大歷二年立今在文廟

唐贈大保郭敬之廟碑刑部尙書顏眞卿撰並書代宗禦題額敬之乃子儀之父也官至壽州剌史追贈太保碑以廣徳二年立在北榭樓南碑僕至元三年左山商參政復立在北榭

禦史臺精舍碑唐中書令崔湜爲殿中侍禦史時撰梁升卿八分書精舍者武后時眾禦史共立於臺之獄中湜爲之記至開元十一年迫刻於石今在省衙

禦史臺精舍碑題名唐禦史臺題名大夫中丞侍禦史監察禦史裏行主簿等姓名前後重出者凡百餘人開元十九年刻後有侍禦史殿中侍禦史並內供奉監察禦史並裏行題名書皆一體注其下曰所載姓名皆建碑後續附者也在碑陰

唐太保昭武公李抱玉碑中書侍郎平章政事楊綰奉勑撰刑部尙書顏眞卿奉勑書公本姓安名重璋肅宗賜姓李名抱玉隴右副元帥同平章事涼圖公追贈太保謚曰昭武碑以大歷十二年立碑陰祭文韓云卿撰子自正書碑以大歷十三年立今在長安縣杜永村墳前

唐左神策紀聖徳碑翰林學士承旨崔鉉撰散騎常侍集賢殿學士柳公權書集賢直院徐方平篆武宗幸左神策軍勞閱軍士仇士良請爲碑以紀聖徳碑以會昌三年立碑見在左軍

唐右神策軍碑盧說撰韓遂安書董懷篆額咸通年中立後遭巢寇焚毀碑剝落火燒碑尙在右軍

唐三藏聖教序大宗禦制序髙宗禦制記中書令禇遂良書永徽四年十月刻在慈恩寺塔東西龕中

唐九成宮醴泉銘祕書監魏徵撰率更令歐陽詢書太宗貞觀六年避暑於九成宮卽隋之仁壽宮也宮中本乏水源太宗因以杖剌地有泉湧出飲之可以愈疾其味如醴因名曰醴泉詔徵爲碑銘今在麟遊山九成宮瑤臺寺亦有碑

唐從幸九成宮題名大尉長孫無忌等題名歐陽詢所書醴泉銘之陰時旣立泉銘勑中書門下及見從文武三品已上並學士各自書其官名於碑銘凡四十六人並無忌等七人題名附

唐昭陵刻石文太宗禦制歐陽詢八分書貞觀十年刻太宗爲文徳皇后立其文載於實錄今石刻已磨滅故世頗罕傳其略可見者有云無金玉之寶玩用之物水馬偶人有形而已欲使盜賊息又云俯視漢家諸陵猶如蟻垤皆被穿窬今營此陵制度卑狹用功省少望與天地相畢永無後患其言非不丁寧切至也然竟不免溫韜之禍

唐昭陵六馬贊歐陽詢八分書初太宗以文徳皇后之葬自爲文刻石於昭陵又琢石像平生徵伐所乘六馬爲贊刻之至宋紹聖元年武功遊師雄見其舊石碑剝損殆盡復畫昭陵圖並六駿馬像語囑醴泉令傳寤刻二碑於縣北太宗廟見存

唐西平郡王李晟神道碑司馬平章事裴度撰庫部郎中翰林侍書柳公權書晟字良器隴西人位至太尉中書令西平郡王文宗初諸子請爲神道碑度等奉勑書撰以大和三年立在髙陵縣渭橋鎭

唐贈太尉叚秀實神道碑徳宗禦制皇太子誦書秀實字成公官至司農卿封張掖郡王死於朱泚之難贈太尉謚曰忠烈碑以元貞元年四月立在臨潼縣斜口鎭之西南姚村墓前見存

唐贈左散騎常侍楊﹝王易﹞先廟碑中書令李林甫撰銘中書舍人內供奉梁陟撰序集賢院大制齊曾八分書﹝王易﹞字瑤光弘農華陰人官至左散騎常侍贈戶部尙書謚曰貞碑以開元二十六年立在廟坡楊﹝王易﹞先廟碑陰記弘農樊福爲﹝王易﹞建碑之記並記﹝王易﹞諸子官閥

唐西平郡王李晟先廟碑工部侍郎張彧撰國子司業韓秀弼八分書庫部員外郎李缺篆額晟官至太尉中書令勑立家廟於京師碑以貞元八年立見在鴈塔西二里

唐贈太傳歧國公杜佑家廟碑李吉甫撰張弘靖書袁滋篆額碑以元和十一年立按城南記杜歧公家廟在啟夏門咸通八年建石室俗曰杜相公書堂石室乃奉安神主之室也都運張公掞題詩曰煙蕪啟夏門杜氏廟猶存四室有遺構九原無餒魂國書褒舊相鄕社見諸孫赫赫牧之筆雄文垂後昆韓建築城移在安上街西立廟

唐令狐楚先廟碑禮部郎中集賢院學士劉禹錫撰並書大和初楚爲宣武軍節度使立家廟於京師通濟裏碑以大和五年立在鴈塔南一里

唐柳州剌史柳宗元碑韓愈撰沈傳師正書碑以元和十五年立在鳳棲原墓前碑碎

唐贈司空杜如晦碑虞世基撰八分書在城南司馬村墓前碑摧損不可讀

唐贈吏部尙書蕭灌碑尙書左丞相張說撰梁升卿八分書明皇禦題額金字猶顯碑以開元十八年立在焦村墓前中統年村人賣與道者惜哉

唐誠節馮昭泰碑棣王撰中書舍人梁升卿八分書玄宗親題額加謚誠節此其寑廟碑也開元二十一年立【在慈恩寺】

唐請立馮公碑表昭泰子紹正請立廟碑表並墨詔同列散騎常侍陸堅題墨詔答馮紹正表梁升卿八分書開元二年立在慈恩寺

唐贈太保郭敬之碑侍中苖晉卿撰中書侍郎平章事蕭華書敬之華州人仕至壽州剌史以子儀追贈太保碑以肅宗元年建寅月立在鳳棲原髙望堆墳前見存

唐貞順皇后武氏碑玄宗禦制禦書八分字太子亨題額後姓武氏終於惠妃謚貞順天寶十三年立在龐畱村南長勝坊冢墓前

唐咸宜公主碑鄜州節度使武元亨撰蘇州常熟縣令袁中孚書集賢院學士李陽冰篆額公主玄宗第十八女降祕書監崔嵩碑以興元元年立在龐畱村墓側見存

唐旌儒廟碑秦焚書坈在臨潼縣西南二十里驪山半原橫坈村秦始皇以驪山溫處令人種苽冬月結實招天下儒者議之各說不同乃命就說之到者拜爲莭前後七百人方難決因發機以土塡之唐天寶中攺爲旌儒鄕立旌儒廟賈至撰文立碑廟前【碑土人埋之】

唐尙書省郎官廳石記左司員外郎陳九言撰序吳郡張旭書旭以艸書知名此序獨楷字精勁嚴重出於自然如動容周旋中禮非彊爲者書一藝耳至於極者乃能如此其楷字蓋罕見於世則此序尢可貴也新說曰兵後石記塡在靑蓮池中

唐張旭艸書千文乾元二年二月八日旭書自學優登仕至卒章凡六百九十五字存者六百七十三復重者五亡者二十二元豊三年呂大防守雍得之石蒼舒俾模諸石而置於府廨又得趙大觀別本自薄夙興溫淸而下四十六字乃並刻之【復古碑錄】○始觀張旭所書千字人至毋圖隸散等怪逸過甚好事者以長史喜狂書故效其迹反復徐觀至鴈門云亭愚蒙膽仰等字與後題月日則雄隱軒舉槎枿絲縷千變萬狀𨿽左馳右騖而不離繩矩之內猶從風鳶翔戾於空隨風上下而綸常在手擊劍者交光飛刃歘怱若神而器不離身駐目視之在龍鸞飛騰然後知其眞長史書而不虛得名矣世人觀之者不知其所以好者在此但視其怪奇從而效之失其旨矣昔之聖人縱心而不踰矩妄行而蹈乎大方亦猶是也【東觀余諭】

祭伯父豪州剌史文唐顏眞卿撰並行書乾元元年九月今在賈治中宅

唐薦福寺徳律師碑上郡薦福寺臨壇大戒徳律師碑韓云卿撰韓擇木八分書史惟則篆額大歷六年立今在景風街仁王院

唐花萼樓火余碑翰林學士李白撰彭王傳徐浩正書字體道勁冣爲得意遭巢寇火焚毀上猶存四十餘字在興慶池南

秦相樗裏子墓碣唐獨孤寔撰張誼行書眞元三年立在省衙西樗裏廟中又唐鄭路撰鄭公誼行書在廟後墓前

唐升玄劉先生碑刑部尙書馮宿撰左司郎中柳公權書右翰林待詔唐玄度篆額先生名從政河南緱氏人居東都玄眞宮敬宗師事之加檢校光祿大夫及先生之號碑以大和七年四月立二碑一在東都一在西都見在靈應宮

唐玄度十體書前本得於蘇氏後本得於李丕緒少卿丕緒長安名家子喜收碑文二家之體則同而文有得失故並存之賢者得自擇焉【今在安西府香城寺】

唐顏魯公坐位帖魯公與僕射郭英義行艸書槁也魯公爲坐位髙下小有失常力爭如此使之立朝其肯逢君之惡乎出金石錄今石刻在文廟

唐阿彌陀經暢整書幹封元年立觀其筆法自漢隸中來其點畫勁硬細瘦如銀鉤鐵畫可爲師法在山亭寺中

唐一行禪師塔碑明皇撰並八分書一行姓張后爲沙門謚曰大慧碑以開元十六年立銅人原塔側今灞橋東【原上】

張說題玄宗禦書記唐集賢學士題玄宗禦制書並年月日記及摸勒刻字人姓名後有開元十六年將幸溫泉親詣大慧禪師塔所口勑撿校立碑使朱敬宣所記【在碑陰】

後魏溫泉銘不著人名氏作頌者自稱曰孤其額曰雍州剌史松滋公元萇溫泉頌蓋萇始立室於泉上而作此頌碑古人摩挲光如鏡呼爲頗黎碑【在華淸宮】

唐溫泉碑太宗禦制禦書碑額散隸爲貞觀二字帝始建宮於驪山溫泉作此銘碑以貞觀中立【在華淸宮】

隋智永禪師眞艸千文碑禪師王逸少七代孫妙傳家法爲隋唐間學書者宗匠寫眞艸千文八百本散於世江東諸寺各施一本住吳興永欣寺積年臨書所退筆頭置之大竹簏受一石餘而五簏皆滿求書者如市所居戶限爲之穿穴乃用鐵葉褁之人謂之鐵門限後取筆頭瘞之號退筆冢長安崔氏所藏眞迹最爲殊絕命工刊石置之漕司南廳庶傳永久大觀己丑二月樂安薛嗣昌記今在靈應宮

唐懷素律師聖母帖今在府廨

唐臧氏紏宗碑湖州剌史顏眞卿撰並書臧氏東莞人自唐初靈州都督寵而下至京府參軍叔淸族系名字官閥悉載於碑不知所刻年月在三原北坡上

唐贈工部尙書臧懷恪碑撫州剌史顏眞卿撰並書恪字

貞節東莞人官至右武衛大將軍贈工部尙書碑以開元十二年立在三原冢前

唐羽林大將軍臧懷亮碑陳州剌史李邕撰並書懷亮字明時東筦莒人官至左羽林大將軍碑以開元十九年立在三原北墓冢前

唐左武衛中郎將臧希忱碑韓擇木撰並書大歷四年立在三原北墓前

唐贈楊州都督臧希晏碑張孚撰韓秀弼八分書大歷五年立在三原北墓前

唐贈榮州剌史臧公碑王齊問撰張頌行書天寶中立在三原墓前

唐果毅都尉臧崇碑天寶七年立在三原新說曰已上臧氏七碑余至元十五年親披荊棘而觀抄錄更有數碑剌深難造不曾抄寫爲悵

唐報本寺碑韋宗奉勑撰侯翊奉勑書徐方平奉勑篆額大中元年二月五日建在武功報本寺

唐牛頭山七祖徧照禪師碑徐士龍撰姜泳正書貞元十五年五月立在樊川

隋眞寂寺碑僧法林撰並八分書開皇十四年正月立在金光門眞寂寺至元丙午六月大雨雹雷轟碑爲三叚

唐淨住寺釋迦文賢刼千佛像記崔行功撰隸書眞正無名自受禪中學來可以爲法式今在開元寺官塔院

唐信行禪師碑越王貞撰中書舍人薛稷書事迹無敍但稱美之辭神朔二年立在百塔

唐圭峯定慧禪師碑中書平章事裴休撰並書工部尙書柳公權篆額師姓何字宗密其文無足采其名世所重大中九年立在艸堂

唐大淸宮道藏經目錄碑秦守正書趙盈篆額本唐太淸宮今爲賈老庵

唐華山石闕題名開元二十三年鄭虔題名爲首後二百年至唐淸泰三年戶部侍郎楊凝式而止其間無年月悉列於後緫五百一人在華嶽廟

唐顏魯公題名眞卿爲饒州剌史以干元元年題名於華嶽廟

唐修漢未央宮碑裴素撰朱﹝王巳﹞行書毛伯貞篆額會昌二年十一月六日建大元壬子載於西嶽廟

晉王羲之筆陣圖新說筆陣圖其中張昶華嶽碑誤寫張旭蓋後模勒之謬【今在山亭寺】

晉謝靈運艸書帖臨川長史謝靈運文章之餘尢精翰墨觀其縱逸之勢妙絕入神人示予遂勒於石永爲世之模楷爾嘉佑己亥歲九月三日光祿少卿李丕緒書後今在陜西行臺趙中丞宅

唐張長史肚痛帖新說曰帖三十字顚艸奇怪多不識先在張金紫宅

唐邠國公修功徳銘長慶二年十二月立今在文廟

唐金蘭帖得歐陽詢墨迹六十字筆力崄勁體法方直而雅有風气予甚愛之遂藏焉又模於石將傳永久元佑元年仲冬乙卯愽陵崔頤正可云今嵌在文廟成徳堂西壁

唐華淸宮津陽門詩碑鄭﹝虫禺﹞撰津陽詩一百韻在華淸宮

唐幵府君神道碑在藍田縣西咽壺泉柳公權書

唐韋皇后碑柳公權書在韋曲

唐華淸宮三十韻詩中書舍人杜牧之撰杜竦書在華淸宮

唐昌黎五箴宋狄道李寂玉筋篆書男珍模勒上石宣和五年建今嵌在文廟

唐順陵碑武后追尊父士彟爲無上孝明皇帝母楊氏爲孝明皇后命李嶠爲碑文相王旦書碑髙大非人力所及今在咸陽原上

唐三藏法師玄奘塔碑劉軻撰僧建初行書開成四年在興教寺

宋新修秦始皇帝廟碑銘大中大夫檢校刑部尙書守太子詹事上柱國賜紫金魚袋楊昭儉奉勑撰翰林待詔待太僕寺丞柱國臣孫崇望奉勑書開寶六年十月十五日建在臨潼縣東陵北二里

宋新修漢文帝廟碑翰林學士中散大夫權知貢舉上柱國賜紫金魚袋臣李昉奉勑撰翰林待詔行大僕寺丞孫崇望奉勑書開寶六年歲在癸酉十月辛巳朔十五日乙未建在霸陵西五里劉村鎭

宋大觀聖作碑在府學

宋賜辟雍詔

宋幸學禦筆手詔

宋重修文宣王廟記殿中侍禦史劉從義撰永興軍節度使太師中書令行京兆尹王彥超立建隆三年八月廾五日

宋京兆府移文宣王廟記龍圖閣待制知永興軍府事吳防撰鄜州觀察使石蒼舒書元丰三年二月日

宋建學勑景佑元年十月日

宋府學移石經碑記雍學官黎持撰元佑庚午

宋永興軍創修府學記大觀元年十月立

宋永興軍府學開泮水記大觀元年十月立

宋教興頌虛儀先生撰唐英篆書在文廟

京兆府小學規太學教授任民師撰在文廟

宋三體陰符經郭忠恕古文玉筯篆八分書三體幹徳四年立

宋興慶池禊宴詩碑慶曆十五年建在眾樂堂前大元至元十三年安西教官移在文廟背面刻重修廟記

宋十八體篆額僧夢英篆十八體八分字題名

宋武功遊師雄墓志張舜民撰邵﹝龠虎﹞書張枲篆蓋嵌在成徳堂壁

宋鳳翔八觀蘇東坡撰並書在鳳翔髙緫管宅

杜甫漫興九首宋黃魯直艸書在邠州王講議宅

宋綠野亭記新說曰武功乃橫渠先生講學利州昭化縣令張閎中撰武功縣令劉幹立石

慈恩鴈塔唐賢題名十卷慈恩鴈塔本隋無漏寺故地髙陵在春宮爲文徳皇后復置故以名之永徽三年沙門玄奘自西域歸始於寺西建鴈塔其後頹毀至長安中乃復更造南對玉案霧檐諸峯東枕曲江與大明宮丹鳳門端若引繩气象雄偉甲於天下杜詩所謂秦山忽破碎涇渭不可求蓋言其髙遠如此自神龍以來進士登科皆賜江上題名鴈塔下由是遂爲故事五季寺廢惟鴈塔巋然獨存有僧蓮芳始葺新之塔之內外皆以塗塈唐人題字不復可見元丰間塔再火鄕人王正叔始見書壁斷裂因剗刮甃甓得題名數十乃錄以歸屢白好事者使刻石逮今踰四十年卒不果重和戊戌察讎書東觀偶與同年柳伯和縱談及此擊節悵然明年伯和出使咸秦暇日率同僚登絕頂始命盡刮斷壁而祈得尢富皆前未之見者又俾刊者李知常知常本摹榻隨其斷缺不復敢增益一字正叔隱居裏中素於書法乃屬以次第標目分爲十卷刻於塔之西南隅於是一代奇迹爛然在目先是會昌中宰相李徳裕不由科第深貶進士始罷宴集向之題名削除殆盡故今所存獨詩人逸士與公卿貴遊子弟爲多夫晉賢眞迹流傳至唐宮楮私勝幾數千卷自歐虞禇薛而下皆宗之當時士人咸以不能書爲恥以今題名考觀其間縱復歌斜至鋒藏筆勁气格髙古皆有江左遺風國朝士夫必題識其側欲俾來者護持而皂隸庸人輒以俗書污漫其上於是汲水滌之新墨盡去舊畫宛然乃知唐人於字學非特點曳盡工至於筆迹亦復精妙如此伯和好古愽學邁往不羣聞其成也爲之喜而不寐見諉序引輒以所聞見者列之碑首云宣和庚子九月望日少陵樊察仲恕謹序

唐人登科燕集曲江題名鴈塔一代之榮觀當時士風以不得與爲深恨國朝錫燕瓊林立碑太平興國寺乃用唐之遺典故凡謌詩啟敍紀述同年契者引鴈塔爲故事鴈塔在長安南曲江西慈恩寺樂天所謂曲江院裏題名處是也塔成於顯慶間巨今幾五百年堅完如新璧磚上字墨猶存四方士大夫自非身甞登覽蓋莫之見世亦有募刻以傳者宣和庚子瑊以漕事使關中公餘與同僚訪古周覽塔上層層見之字畫道麗俱有楷法金榜無幾而名卿偉人畱記姓名歲月者倍多乃得善工李知常等俾盡摹刻於石托隱士王正叔點校編次同年樊仲恕冠以序引正叔好古愽學通古書法仲恕才巨筆有聞於時是書當借重以傳其詳見於敍云宣和庚子十月朔大名柳瑊伯和題

金重修府學碑河南潘師雄撰並書正隆三年建

金京兆

半宮登科記龍山髙有鄰撰承安二年十一月二十三日

金修府學教養碑中山劉渭撰奉天陽奐書正大二年建

金府學創建題名記正大二年十二月日立

金京兆府重修府學記貞佑二年立

金耀州美原縣進義副尉趙隱振貧碑前修撰狀元趙承元譔泰和八年春三月初吉縣人立其略曰泰和三年關輔饑貧弱流離縣官虛廩無以盡贍美原趙隱獨發其私藏自癸亥之冬十有二月䢐甲子之春四月盡百日爲豆粥日哺饑者五千餘人而無吝心陜右按察副使路鐸拜章論列求加甄獎聖天子嘉之特命隱策名天官階進義副尉入班從事以中勸也新說曰今安西路濟民局提舉彥忠乃五世孫也

大元京兆府重修文宣王廟記中書省左右司郎中徐剡撰府學教授駱天驤書並篆額至元十三年正月建

皇子安西王盛徳之碑孟文昌撰僕散祖奐書駱天驤篆額府學諸儒人建至元十四年

皇子安西王文廟釋奠記京兆路儒學教授孟文昌撰儒學教授駱天驤隸書並篆額至元十六年正月建

大元創建甘河遇仙宮記前進士李道士撰甲辰十月建

大元京兆玄都萬壽宮記鄕貢進士李庭撰乙巳七月二十四日建

大元重修終南山重陽萬壽宮記前進士雲中孟攀鱗撰己酉冬十一月建

大元陜西創建三皇廟碑中奉大夫陜西漢中道肅政廉訪使雲南行省參知政事張立道奉令旨撰翰林侍讀學士朝列大夫陜西漢中道肅政廉訪使髙凝奉令旨書府學教授駱天驤篆額大徳四年歲捨庚子三月丁丑建監修官王府典藏司大使王庭瑞醫愈郎陜西四川中興等路醫提點使司判官王府醫藥提舉常慶祚

大元重修磻溪成道宮記奉訓大夫陜西漢中道提刑按察副使魏初撰

大元京兆咸寧縣南坊重修大古觀記前進士太原劉秉中撰府學教授駱天驤書

大元中書丞相胡公神道碑中奉大夫參知政事商挺撰並書

大元嘉議大夫提典司天臺張公神道碑前進士雲中孟攀鱗撰司天臺判駱天驤書

金朝列大夫武騎尉賜紫金魚袋文儒武君墓碑在咸寧縣韋曲之東少陵原君諱曦【舊諱王勿直避宣宗廟諱更】字子華盩厔人義榮先生之祖也曾祖官至大傳次孫天錫立石正奉大夫昭文館大學士書左丞柳溪姚樞書中奉大夫前中書省參知政事樞密院副使曹南商挺題額門人前中書省左右司郎中武功張徽撰前中順大夫尙書省左司員外郎兼修起居注賜紫金魚袋元好問

大元中順大夫西蜀四川道提刑按察副使宋鑑山先生神道碑翰林丞知制誥兼修國史閆復撰集賢學士劉愻書祕書陽桓篆額先生諱

其號也簪纓故家天姿秀發中書楊公宣撫京兆辟爲幕賓與商左山趙輔之同列本

人因宦遊至秦遂家焉累官至前職壽七十七有鑑山神暇集行於世

大元故資政大夫中書左丞贈光祿大夫中書右丞忠宣公神道碑

太子諭徳李謙撰翰林侍讀學士奉政大夫知制誥同修國史髙凝書丹並篆額

大元修郭令公廟碑並第十九代孫奉訓大夫故知寧海州郭侃碑俱系翰林丞旨閆復撰在本府東夾城宅中

