風土記

晉周處

越俗﹐飲宴卽鼓盤以爲樂。取太素圓盤廣尺六者﹐抱以著腹﹐以左手五指更彈之﹐以爲節﹐舞者應節而舞。陽羨縣東有太湖﹐中有包山﹐山下有洞穴﹐潛行地中﹐云無所不通﹐謂之洞庭地脈。

魏時人或問董勛云「七月七曰爲良曰﹐飲食不同於古﹐何也﹖」勛云「七月黍熟﹐七曰爲陽數﹐故以糜爲珍。今此曰惟設湯餅﹐無復有糜矣。」

九月九曰﹐律中無射而數九﹐俗尙此曰﹐折茱萸房以插頭﹐言辟除惡气而禦初寒。

蜀之風俗﹐晚歲相與饋問﹐謂之饋歲。酒食相邀爲別歲。至除夕﹐達旦不眠﹐謂之守歲。

七月七曰﹐其夜灑掃於庭﹐露施幾筵﹐設酒脯時果﹐散香粉於河鼓﹑織女﹐言此二星神當會。守夜者咸懷私願﹐或云﹕見天漢中有奕拊積白气﹐有耀五色﹐以此爲徵應﹐見者便拜而願﹐乞富乞壽﹐無子乞子﹐惟得乞一﹐不得兼求﹐三年乃得言之﹐頗有受其祚者。

