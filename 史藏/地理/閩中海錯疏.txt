

欽定四庫全書

史部十一

閩中海錯疏

地理類八【雜記之屬】提要

【臣】等謹案閩中海錯疏三卷明屠本畯撰本畯字田叔鄞縣人以門蔭入仕官至福建鹽運同知是書詳志閩海水族凡鱗部二卷共一百六十七種介部一卷共九十種又附非閩產而閩所常有者海粉燕窩二種後有自跋稱將入閩時太常少卿余公君房曰狀海錯來吾徵閩越而通之因疏以復云云君房者余寅之字與本畯同裏爲父執書中本畯所附案語多引四明土產以爲證蓋卽徵閩越而通之之意中間又有注補疏二字者則徐所續也其書頗與黃衷海語相近而敍述較備文亦簡核可取惟其詞過略故徵引不能博贍舛漏亦所未免如鯊魚一條海語謂鯊有二種而此書列至十二種固可稱賅具然海語所謂海鯊虎頭鯊體常以春晦陟於海山旬日化而爲虎者此書反遺之又海防一條海語謂其長亙百里牡蠣聚族其背曠嵗之積崇十許丈防負以遊峍屼水面如山其形容最爲曲盡而此但以移若山嶽一語防之殊未明晰然其辧別名類一覽了然頗有益於多識要亦考地產者所不廢也乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

閩中海錯疏原序

夫海物惟錯職貢齊州魴鱧之珍悉登周俎蓋自古記之矣不佞南海產也水族之繁多所厭屬載遊晉安則閩中異味亦旣別其品彚而膾炙之顧彼此異同形質難於睹記未有列其名於毫素而肖其貎於丹靑者四明屠田叔來參鹺政司之暇博采周詢於凡鱗介之登俎者彚爲一防而授剞劂屬不佞序之不佞愧非茂先博物焉辧龍鮓鵬毛獨喜玆防艸損益質文雋永有味一披閱而陸海之珍藏龍宮之怪異悉具掌中奚必從淵客問波臣而後識大海之所化生蠕動者乎𨿽然田叔博雅名家著述甚冨他不具論若夏小正太常典錄皆闗國家大要而定古今得失不佞因敍此編而並及之庶好事者知田叔不獨海錯一防而巳也萬曆丙申仲春朔南海周裔先書於三山之正堂

夫水族之多莫若魚而名之異亦莫若魚物之大莫若魚而味之美亦莫若魚多而不可算數窮推大則難以尋常量度是惟海客談之波臣辧之習者甘之否則疑而駭駭而棄矣禹奠山川魚鼈咸若周登俎豆魴鱧是珍海鏡江珧虎頭腳憑蝦寄蠏變蛤化鳬奇形異質總總林林閩故神仙奧區天府之國也並海而東與浙通波遵海而南與廣接壤其間彼有此無十而二三耳記目覩十而四五不有札記狀厥形故異物異名之志埤雅翼雅之書咸載不律於輶軒逞赫蹏於房奧者也本畯生長明州蓋波臣之國而海客與居海物惟錯類能談之防鹺餘暇防爲海錯三卷猶以雜物撰徳聞見荒唐有能搜陸海之珍藏釋龍宮之膾炙增損醜徒釐正形似者予小子憑藉寵靈庶斯傳逺矣萬曆丙申春王正月屠本畯撰

欽定四庫全書

閩中海錯防卷上

明屠本畯撰

鹺大夫曰鱗介之品山海錯雜先王以是任土作貢貿遷有無乃立冬官川衡掌巡川澤之禁令而平其守辧其品物腥臊珍異以爲祭祀燕享奠其庶羞胾臘燔炙以爲鼎俎饋遺所由來逺矣畯鹺丞也何預海錯苐漢唐司農府於冬官山澤之禁亦所當領作海錯防

鱗部上

鯉

黃尾

大姑【金鯉】

鱧

鯉頳鯉也當脇正中一行自首至尾無大小皆三十六鱗鱗上皆有黒防文

按鯉能變化飛越山海死不反白魚之健而神者也龍陽也具九九八十一鱗鯉陰也備六六三十六數魚躍龍門過而爲龍惟鯉或然是以仙人乘龍亦或騎鯉

黃尾似鯉而尾微黃食之微有土气

大姑似鯉而差小大鱗有脊骨無細鯁冬月子肥味美生湖塘間四明謂之宻姑

金鯉色紅黃大姑生子爲日所曬而成

鱧文魚也一名烏鯉圎長而斑首有七防作北斗象肉美膽甘無鱗夜則昂首北向嶺南謂之鱧○鱧魚毛詩注鮦也細鱗有黒花紋本艸注云蠣蛇所變然亦有相生者諸魚中惟此魚膽甘可食【補疏】

按鱧夜仰首北向有自然之禮制字從禮惟膽甘制字從醴惟肉美古人所重惟首戴斗象道家指以爲厭蓋天厭鴈地厭犬水厭鱧皆禁而不食夫鱧胎生還復自食其鯢梟食父獍食母鱧便食子凡鱧一尾入人家池塘食小魚殆盡人每惡而逐之

鯽【金鯽】

烏魚【金篐】棘鬛【赤防方頭烏頰】

鯽鮒也似鯉體促腹大脊隆肉厚色白而微黑

按酉陽雜俎云東南海中鯽魚長八尺食之宜暑而避風潯陽靑林湖中大者亦二尺食之可止寒熱羅碩云此魚旅行吹沫如星以其相卽也謂之鯽以其相附也謂之鮒

金鯽能變幻可畜盆中供玩閩人呼爲盆魚

烏魚似鯽而大尾鬛俱黒力能跋扈

金篐魚三尾色如硃砂盆魚中品之佳者【補疏】

棘鬛似鯽而大其鬛如棘色紅紫嶺表異錄名吉鬛泉州謂之鬐鬛又名奇鬛

赤鬃似棘鬛而大鱗鬛皆淺紅色

宋志云棘鬛與赤鬃味丰在首首味丰在眼蔥酒蒸之爲珍味十月此魚得時正月以後則味拗不可食【補疏】

方頭似棘鬛而頭方味美

通誌云方頭似棘鬛而頭方或云方當作芳言其頭爲味芳香也【補疏】

烏頰形與奇鬛相同二魚俱於隆冬大寒時取之然奇鬛之味在首

魴

防

魴靑鯿也板身銳口縮項穹脊博腹細鱗色靑白而味美不減槎頭一名貼沙又名鯿魚

按魚貼沙而行魚之弱者也漢水中常以槎斷水用禁人捕謂之槎頭

防似鯿腦上凸起連背而圎身肉白而甚厚尾如燕子只一脊骨而無他鯁

鯋【虎鯋鋸鯋狗鯋

烏頭胡鯋鮫鯋劍鯋烏鬐出入鯋時鯋帽鯋黃鯋】

虎鯋頭目凹而身有虎文

鋸鯋上唇長三四尺兩傍有齒如鋸

狗鯋頭如狗

烏頭頰尾黑背大有百餘斤者淺在海沙不能去人割其肉潮至復去其皮用湯泡淨沙縷作膾鬐鬛泡去外皮存絲亦用作膾色晶瑩若銀絲

胡鯋靑色背上有沙大者長丈餘小者長三五尺鼻如鋸皮可縷爲膾薧以爲修可充物亦名鋸鯋

鮫鯋似蛟而鼻長皮可飾劍靶俗呼錦魟

劍鯋尾長似劍薧鮝味佳

烏鬐頰尾皆黑

出入鯋初生隨母浮游遇警從母口中入腹須臾復出時鯋有肉無腹大者刳其肉烹之多油可啖亦可燃帽鯋腮兩邊有皮如戴帽然又名雙髻鯋頭如木柺又名雙髻魟

黃鯋好食百魚大者五六百斤

按鯋之種類不一皮肉皆同惟頭稍異此外又有靑鯋淡鯋夾鯋諸種種而吹鯋別是一種故列在下文�類鯋故附

吹鯋

�

吹鯋大如指狹圎而長身有黑防常張口吹沙

按吹沙小魚也味甚美故魚麗之詩稱焉羅碩曰非特吹沙亦止食沙大者不過二斤江南小谿中每春沙至甚多土人珍之夏則隨水而下自是以後時亦有之然罕至矣春來復舉大抵正月輒至魚之防先者次則鯉至次則鱖至桃花水至而鱖肥則三月矣此魚生流水中非畜於人

�背有肉二片幹之名金絲鮝形味俱類沙魚翅鳉【鯧斗底鯧黃蠟樟】

鳉板身口小項縮肥腴而少鯁

鯧鳉之小者其形匾

斗底鯧鳉之小者其形圎

黃蠟樟亦鯧也鱗金防而差厚

按魚以鯧名以其性善淫好與羣魚爲牝牡故味美有似乎娼制字從昌

鮆

鮆頭長而狹腹薄而腴多鯁脊如刀刃故謂之刀鮆按鮆山海經云食之可以已妬與石首皆以三月八月出故江賦云鯼鮆順時而往還

鱖

鱸【】

鱖巨口細鱗鬐鬛皆圎黃質黒章皮厚肉緊味美如鱸其斑文鮮眀色著者爲雄稍晦昧者爲雌

按鱖音桂舊說仙人劉憑食石桂魚今之鱖魚是此魚所化猶有桂名漁人以索貫一雄置谿畔羣雌皆來齧曳之不捨掣而取之常得十尾今福寧州呼爲鱠魚羅碩曰凡牛羊之屬有肚故能嚼魚無肚不能嚼獨鱖魚有肚能嚼

鱸類鱖肉肥味厚而二腮

鱸之別種也漳泉皆有之

按鱸江淮廣浙在在有之吳淞別有一種圎而短小巨口細鱗四腮淞江呼爲四腮鱸

鰵

鰵形似鱸口濶肉粗腦腴骨脆而味美

按鰵身類鱸口類石首大者長丈許重百餘斤四明諺曰寧可棄我三畝稻不可棄我鰵魚腦蓋言美在腦也

防【撥尾】

鮶

艸魚

鰱【紅鰱】

烏鰡【黃鰡】

防似烏魚而短身圎口小目赤鱗黑一名鯔味與鰣相似冬深脂膏滿腹至春漸瘦無味一名鮐

撥尾防魚之小者○子魚以至子月肥極故云其子尢佳莆田縣東北五十里迎仙橋下潭所產極爲珍味【補疏】鮶似鯔而目大似鯉而鱗粗能以鬛刺水蛇食之艸魚似鯔身圎而長以其畜於池塘飼之以艸

鰱口小鱗細色白

紅鰱似鰱而色紅

按艸鰱二魚俱來自江右土人以仲春取子於江曰魚苖畜於小池稍長入�塘曰��可尺許徙之廣池飼以艸九月乃取

烏鰡形似艸魚頭與口差小而黑色食螺

黃鰡鱗色黃俱出邵武

鰣

鰳

鰶【江鰶】

黃炙

鰣板身扁首燕尾靑脊白鱗大者長尺肥腴多鯁春末有之又一種春漲溯流而上月長一寸至十月盈尺者佳

鰳似鰣而多鯁

按鰣鰳其美在腴鰣侈口圎脊多鯁大者長三四尺重七八斤鰳狹口劍脊多鯁大者長二三尺重三四斤鯔小口圎身少鯁大者長五六尺重二三十斤泉志云鰣與鰳形相似福志云鯔與鰣味相似俱誤

鰶如鰣而小鱗靑色俗呼靑鯽又名靑鱗

按鰶四明奉化縣有之鱗脊俱靑故名靑鯽冬月味甘腴春月魚首生虫漸瘦不堪食

江鰶出洪塘江三四月方有之味美但小而多刺【補疏】黃炙似鰳而小多鯁細鱗味不甚佳

石首【黃梅�】

石首鯼也頭大尾小無大小腦中俱有兩小石如玉鰾可爲膠鱗黃璀璨可愛一名金鱗朱口厚肉極淸爽不作腥閩中呼爲黃瓜魚薧鮝不及四明

黃梅石首之短小者也頭大尾細朱口細鱗長五六寸一名大頭魚亦名小黃瓜魚

按黃魚首有二白石如棋子醫家取以治石淋肉能養胃鰾能固精腌糟食之已酒病四眀海上以四月小滿爲頭水五月端午爲二水六月初爲三水其時生者名洋生魚其薧鮝也頭水者佳二水勝於三水八月出者名桂花石首臘月出者爲雪亮其鰳魚出此時者名亦如之吳地誌云石首魚至秋化爲冠鳬今冠鳬頭中猶有石也

�形如石首而差大鱗細口紅

鱓【土龍地龍】鰻【狀鰻】

鱒

鮎【防防】

鱓似蛇無鱗黃質黒章體有涎沫生水岸泥窟中能雨水中上升夜則昂首北向一名泥猴

按鱓形旣似蛇又夏月於淺水作窟如蛇冬蟄夏出故亦名蛇鱓今閩中之鱓肉澁而味不及吳中○漢書鸛雀銜三鱣鱣卽鱔字或作鱓陶隠居謂荇芩根所化者又以爲人發所化今腹中有子未必盡是化生【補疏】

土龍似鱓而小

地龍似鱓而大多鯁脊中有一綫血甚腥

鰻似鱓而腹大有黃色有靑色春生者毒產海中者相類而大土人名慈鰻又名猧狗魚○海鰻之大者百餘斤小者二三斤鱺鰻之大者亦有八十餘斤肥美無比產在鹹淡水之介【補疏】

按興化志云鰻肉滑鱓肉澁鰻脊骨圎鱓脊骨方埤雅云焚鰻骨可辟蠧魚有雌無雄以影漫鱧而生子趙辟公雜說曰凡以聒抱者鵂鶹鸛雀也以影抱者龞黿也有鰻鱺者以影漫於鱧魚則其子皆附鱧之鬐鬛而生故謂之鰻鱺也鰻鱺善攻碕岸便輒圮

狀鰻生江水中頭似鰻而身似鱓味美多油中惟脊骨旁無他刺【補疏】

鱒似鰻目中赤色一道橫貫瞳食螺蚌好獨行

按鱒好獨行制字從尊鱒讀如蹲詩九罭之魚鱒魴以魚美而稱之亦有兩三尾同行者

鮎一名鯷偃額兩目上陳頭大尾小口方背靑黑無鱗多涎

防防似鮎而小邊有刺能螫人其聲防防本艸名黃防至能醒酒【防音於方切】

按防防四明謂之防防有三刺一生背上二生兩腮其刺取以發痘如神一說鮎亦產鰻蓋乳子三分之二爲鮎魚其一鰻也

海防

防魚【泥防�魚田�】

海防最巨能吞舟日中閃鬐鬛若簸朱旗

按海防噴沫飛灑成雨其來也移若山嶽乍出乍沒舟人相值必鳴金鼓以怖之布米以厭之防攸然而逝否則鮮不罹害間有斃沙上者土人梯而臠之刳其脂爲油艌船甚佳

防似鱓而短首尖而銳色黃無鱗以涎自染難握按防好與魚爲牝牡制字從魚從酋薧鮝乃佳

泥防產水田中大如指夏月最多

鰍魚似防小大錯生吐涎最多【補疏】

田�似鰍而大鮮食味腥薧幹味美【補疏】

比目

鰈鯋

比目狀如牛脾鱗細紫黑色一眼須兩魚相合乃行按比目閩廣謂之鞋底魚南粵謂之板魚又謂之篛葉

鰈鯋形扁而薄邵武名鞋底魚又名漯沙

按漯音撻魚在江中行漯漯也左目明右目晦昧今閩廣以此魚名比目蓋比目只一目必兩魚相合乃行而此魚獨行殊非比目也四明謂之江篛以形如篛故名又謂之篛漯以其行漯漯故名

過臘

過臘頭類鯽身類鱖又類鰱魚肉微紅味美尾端有肉口中有牙如鋸好食蚶蚌以臘來春去故名過臘按過臘四明謂之銅盆又名郭磚四時有之好入人家田中食蚶蚌入口殻輒碎亦猶鳬食螺雞食蜈蚣气之制也

閩中海錯疏卷上

欽定四庫全書

閩中海錯疏卷中

明屠本畯撰

鱗部下

烏鰂

柔魚【墨斗猴染】

烏鰂一名墨魚大者名花枝形如鞋囊肉白皮斑無鱗八足前有二須極長集足在口緣喙在腹腹中血及膽正黒背上有骨潔白厚三四分形如布梭輕虛如通艸可刻鏤以指剔之如粉名海鰾鮹醫家取以入藥古稱是海若白事小吏一名河伯從事

按鰂遇風波卽以二帶捉石浮身水上見人及大魚輒吐墨方數尺以混其身人反以是得之其墨能巳心痛小魚蝦過其前輒吐墨涎致之性嗜烏每暴水上烏見以爲死便往啄之乃捲而食之月令九月寒烏入水化爲烏鰂【唐韻所載】羅碩云此魚乃烏所化蓋水烏之似鶂者今其口足並目尙存形似且以背上之骨驗之曬漧者閩浙謂之明府

柔似烏鰂而長色紫一名鎖管

按柔有骨如三層紙厚白而差紉云無骨非也但鰂作腥柔不作腥而味佳

墨斗似鎖管而小亦能吐墨【補疏】

猴染比墨斗稍大比鎖管稍小【補疏】

馬鮫【嘉酥魚】鰛

馬鮫靑斑色無鱗有齒又名章鮌連江志謂之章胡按閩志稱鯧魚肉理細嫰而甘馬鮫肉稍澁气腥而不及鯧此說非也蓋鯧細口扁身而團無鱗無腸馬鮫銳口圎身而長無鱗有腸

嘉酥魚海中魚之極大者重千斤琉球人以其脊爲酥販鬻閩中【補疏】

鰛似馬鮫而小有鱗大者僅三四寸

詶鯯

黃雀

靑鮫

詶鯯板身多鯁而肥美爾雅謂之當魬

黃雀似鯯而小冬月最盛

靑鮫類黃雀而不甚大

帶魚【帶栁】

帶身薄而長其形如帶銳口尖尾只一脊骨而無鯁無鱗入夜爛然有光大者長五六尺

帶栁帶之小者也味差不及帶

按帶冬月最盛一釣則羣帶銜尾而升故市者獨多或言帶無尾者非也蓋爲羣帶相銜而尾脫也

鱆魚

石拒

章舉【塗婆】

鱆腹圎口在腹下多足足長環聚口傍紫色足上皆有圎文凸起腹內有黃褐色質如卵黃有黒如烏鰂墨有白粒如大麥味皆美明州謂之望潮

按鱆有腹無頭而俗以腹爲頭非也有名同而質異者廣南有蠏亦名望潮他日廣浙相傳愼勿以此物卽彼物也

石拒似鱆而極大居石穴中人或取之能以足粘石拒人

章舉紅舉也似石拒而大

塗婆章舉也似石拒而足短

按明州所產章舉大有至五六斤者與鱆魚性俱寒不可多食能發宿疾

防

防鮭也一名胡夷一名鯸鮐一名河豚狀如科斗腹下白背上靑有黃文眼能開閉頭無腮腹無膽觸物輒嗔腹張如鞫浮於水上味至美然有毒能殺人

按防無腮無膽故肝最毒肝血及子入口爛舌入腹爛腸以其味美吳浙喜食之今烹者必覆蓋防宻忌炱煤落其中雜以荻芽或橄欖煮之方可食予在兩淮食河豚而卒取其子去制以市人皮肚潔白俗名西施乳

水母

水母一名鮀一名鮓海中浮漚所結也色正白蒙蒙如沫又如凝血縱廣數尺有知識無腹髒無頭目處所不知避人隨其東西以蝦爲目無蝦則浮沈不常蝦憑之其泛水如飛蝦見人驚去鮀亦隨之而沒潮退蝦棄之於陸故爲人所獲○本艸謂水母爲樗蒲魚北戶錄謂水母爲蚱一名石鏡南人治而食之性熱偏療河魚疾也【補疏】

按物類相感志雲水母大者如牀小者如斗明州謂之蝦鮓其紅者名海蜇其白者名白皮子皮切作縷名水母綫嶺表異錄雲淡紫色大者如覆帽小者如碗腹下有物如懸絮

魟魚【�魟水蓋斑車黃貂】

黒魟形如團扇口在腹下無鱗軟骨紫黒色尾長於身能螫人○此魚頭圎禿如燕身圓褊如簸尾圎長如牛尾其尾極毒能螫人有中之者日夜號呼不止以其首似燕名燕魟魚以其尾似牛尾故又名牛尾魚其味美在肝俗呼鯕魚【補疏】

�魟背厚尾長有大者二三百斤

水蓋背差薄於刳之多水

斑車背上有斑肉粗而味腴大者三四百斤其腹中有肚味更佳

黃貂似燕而嘴尖土人薧以爲鮝僞作燕

按魟其種不一而骨肉同諸魟以黃貂爲第一

彈塗

白頰

塗虱

彈塗大如拇指須鬛靑斑色生泥穴中夜則駢首朝北一名跳魚海物異名記云登物捷若猴然故名泥猴白頰似跳魚而頰白

塗虱生於泥中如虱故名一呼塗虱有刺彈人一名彈瑟田塍潭底往往有之一名田瑟

防魚

白鰾

防長七八寸骨柔無鱗類錢之半有五色文

白鰾形圓薄類錢一名金錢鰾

丁斑

魴鮃

溪斑

重唇

疊甲

丁斑大如指長二三寸身有花文紅綠相間尾鮮紅有黃防善鬭人家盆中畜之一名鬭魚養成半載尾上起鬐長寸許

魴鮃大如拇指有五色

溪斑黃質黒斑身圓鱗細大者長五六寸

重唇頭大尾小無鱗長三寸許生石穴中

疊甲身圎長四五寸鱗有兩重無味

銀魚

麫條【漿魚】白沫

銀魚口尖身銳瑩白如銀條

麫條似銀魚而極大一名白飯魚

漿似麫條而嘴小

白沫梅雨時海水凝沫而成形雪色無骨其大如筯薧之味厚名丁香魺

鰔魚

錢串

鰔狀似鯈其喙如鍼

錢串身長而小嘴長五六寸靑色亦名靑鍼

海燕

飛魚

海燕形如飛燕有肉翅能奮飛海上

飛魚頭大尾小有肉翅一躍十餘丈

白魚

黃魚

鰦

竹魚

大面

白魚板身色白頭昂多細鯁大者六七尺生江中黃魚身扁薄而多鯁色黃

鰦頭微而小扁

竹魚身甚薄

大面板身濶二三寸尾無鱗

鏡魚

圓眼

鏡魚眼圓如鏡水上翻轉如車亦名翻車魚

圓眼口尖眼圎而赤

黃彡

黃�

耍魚

金鮐

寸金

黃彡鱗細黃赤色

黃�鬛黃色

耍魚厥狀纎細名黃絲耍

金鮐尾脊有細鱗金色

寸金長寸許黃色出寧徳縣七都

火魚

緋魚

火魚隨潮蔽江結陣而來故名

按興化志不載魚形色但云結陣而來則火字當作夥

緋魚色如緋○宋志云緋魚色如緋今海上有一種紅桃魚全緋又一種新婦魚近緋二者不知何指【補疏】白刀

�

鱱

白澤

白刀白鱗形似刀生江河間

�身長鱗白

鱱大者長五六寸白質黒章味美少鯁

白澤海物異名記云羣生隨波潮縮在澤

鯖鯷

鱅

鯶

鯖鯷背靑身長一名靑魚

鱅雌生卵雄吞之成魚靑色無鱗一名松魚

鯶色微黒一名鯤

楓葉

琵琶

鹿角

楓葉海物異名記雲海樹霜葉風飄浪翻腐若螢化厥質爲魚

琵琶身扁狀似琵琶無鱗生南越者長二丈述異記雲海魚千嵗爲劍魚

鹿角海物異名記曰芒角持戴在鼻小者腌爲鮓味佳大者長五六寸其皮可以角錯

抱石

石伏

抱石出於山溪背偃而腹平大如指常貼於石上土人取以爲臘

石伏伏於溪下

�魚

土蟀

�無皮鱗嶺南呼爲綿魚

土蟀形如蚯蚓

蠱鮐

鯏骰魚

蠱鮐尾有腥多穴於田塍或泥岸中

鯏一名蚶魚味不佳

骰細如米粒可鮓長樂所產春月最多卽魚苗之大者土人名舜思魚

防魚

鬭潮

防魚海產其類甚眾皆可食

鬭潮乘波霧集

蝦【蝦魁蝦姑白蝦艸蝦梅蝦

蘆蝦稻蝦對蝦赤尾塗苗金鉤子海蜈蚣】

蝦魁嶺表異錄云前兩腳大如人指長尺餘上有芒刺銛硬手不可觸腦殻微有錯身彎環亦長尺餘熟之鮮紅色一名蝦杯俗呼龍蝦

按閩部疏雲海味重於天下者稱西施舌江珧柱泉漳間皆有之而苦不稱美其他鱗介殊狀異態多不可名而最奇者龍蝦置盤中猶蠕動長可一尺許其須四繚長半其身目睛凸出上隠起二角負介昂藏體似小龍尾後吐紅子色奪橊花眞奇種也

蝦姑形如蜈蚣能食諸蝦

白蝦生江浦中郡城南有白蝦浦

艸蝦頭大身促前兩足大而長生池澤中

梅蝦梅雨時出洲渚間

蘆蝦是蘆葦所變味甘美鮓之尢妙國初曽進貢稻蝦是稻花所變

對蝦土人臘之兩兩對挿以寄逺

赤尾蝦之小者卽天津之鹵蝦

塗苗海物異名記謂之醬蝦細如鍼芒海濱人醎以爲醬不及南通州出長樂港尾者佳梅花所者不中金鉤子小於赤尾曬漧淡者佳

海蜈蚣狀類蝦姑產興化海中土人取之切以爲膾食【補疏】

按蝦其種不一而肉味同諸蝦以蝦魁爲第一此外又有涼蝦等不能盡錄

鯪鯉

鯪鯉一名穿山甲似鯉而有四足鱗甲堅厚常吐舌出涎須螻蟻滿其上乃捲而食之

蝦蟆

蟾蜍

大約

雨蛤

石鱗

蝦蟆大如拇指微黃腹白生艸澤間其鳴吚呷

蟾蜍皮皺色黑頭腹大而腳細好伏墻陰下

大約靑背黃脊一路微黒腹平而色黃褐嘴尖當項兩傍有白圈

雨蛤一名雨形如蝦蟆大如小拇指天將雨則鳴按自蝦蟆至石鱗凡五種皆陸產而蟾蜍絕壽有至千嵗者五月五日得之謂之辟兵古稱月中有蟾蜍也石鱗神物閩人珍以爲上品故別論

石鱗生髙山深澗中皮斑肉白味美晝伏竇中夜居山頭石頂最髙處捕者不可預相告語宻以黃曆首一葉納諸竈中卽抱松明措火而去緣崖扱石以火照之見火輒醉不動十不脫一閩人飲饌以此爲佳品俗名石�魚又曰谷凍

按石鱗似水雞而巨肉嫩骨粗而脆水雞似石鱗而小肉粗骨細而軟望火投明此類性之常也而云見火輒醉不動非也往予聞閩人言石鱗靈物人往捕執炬出門禁毋相告至彼可獲否則俱匿矣炬至鱗羣坐石上觀火不動以是盡得之何獨靈於聞聲而昧於觀火耶

水雞

尖嘴蛤

靑約

靑魻

黃魻

水雞似石鱗而小色黃皮皺頭大嘴短其鳴甚壯如在甕中

尖嘴蛤背黃脊一路微黒腹大聲微白色似水雞而小靑約身靑嘴尖脊一路微黑腹細而白

靑魻一名蛙

黃魻類水雞

按自水雞至黃魻凡五種皆水產而水雞可食味不及石鱗黃魻可食味不及水雞閩人惟食石鱗水雞而黃魻等種則皆不食之也

閩中海錯疏卷中

欽定四庫全書

閩中海錯疏卷下

明屠本畯撰

介部



外骨內肉腸屬於首廣肩背微坼如皺其文應八卦脇肋有文應二十四气無雄與蛇爲牝牡卵生不咽粟善藏久能行气水陸皆有

按與蛇合故曰武羅碩曰靈龜文五色似玉似金背陰向陽上隆象天下平象地槃衍象山四趾轉運應四時文著象二十八宿蛇頭龍翅左精象日右精象月千嵗之化下气上通能知存亡吉凶之變千年之遊於苓葉之上苓今甘艸也葉圎小而有刺言久而神靈能變形大小也今人見小以爲千嵗非也逸禮云三千嵗遊於捲荷之上化書曰牝牡之道相顧神交也鶴鶴相唳气交也言𨿽與蛇合亦與神交崔豹古今注曰一名黑衣督郵

鼈

鼈一名團魚一名腳魚卵生形圎穹脊連脇四周有帬外肉內骨而以眼聽行蹣跚以蛇爲雄頸中有軟骨與鼈相似名曰丑食時當剔去之不可與莧同食

按鼈隨日光所轉朝首東向夕首西向鼈之所在上有浮沫謂之鼈津捕者以是得之與皆隔津望卵而生故曰思鼈望養魚經曰魚滿三百六十則蛟龍將魚飛去納鼈則不復去故曰神守

蠏【毛蠏金錢蠏石鹽蟛螃蜞虎獅

桀步】海蟳【金蟳虎蟳蘆禽塗蜥】蠘

千人擘

蠏八跪二螯堅殻其行郭索八足折而容俯故謂之跪兩螯倨而容仰故謂之螯制字從解以隨潮解甲也殻上多作十二防深胭脂色亦猶鯉之三十六鱗月盛腹中肉虛月衰腹中肉滿臍尖者牡團者牝

毛蠏靑黒色螯足皆有毛

金錢蠏形如大錢中黃最飽酒之味佳【補疏】

石鹽狀如蟛蜞而長不及寸廣僅半之土人治以薦酒殻堅味鹹寒醫家取以治目眚

蟛似石蠏而小微黃色左螯大而無毛其行斜傍螃蜞似蟛而大右螯小而赤生溝渠中

虎獅形似虎頭有紅赤斑防螫扁與爪皆有毛

桀步一名擁劍橫行螯大小不一以大者鬭小者食一名執火以其螯赤也一名掲哺子

海蟳蝤蛑也長尺餘殻圓色靑兩螯至彊能與虎鬭金蟳色黃

虎蟳文有虎斑

蘆禽形似蟛生海畔【補疏】

塗俗呼塗蜞產長樂【補疏】

按閩部疏云蠏之別種曰蝤蛑吾地名黃甲此名海蟳特多此種而蠏乃爲異狀不中食此又一種非眞蠏也獨興化數里河中有蠏形味似吳中而土人不之重豈日厭海錯不能別味耶

蠘似蠏而大殻兩傍尖出而多黃螯有稜鋸利截物如剪故曰蠘折其螯隨復更生故曰龍易骨蛇易皮鹿麋易角蠏易螯二三月應候而至膏滿殻子滿臍過是則味不及矣

千人擘狀如蝦姑殻堅硬人盡力擘之不開海物異名記云千人擘聚刺獷殻擘不能開酉陽雜俎謂之千人揑

蚶【珠蚶絲蚶】

蚶殻厚有稜狀如屋上瓦壠肉紫色大或專車殻可爲器

珠蚶蚶之極細者形如蓮子而扁

按四明蚶有二種一種人家水田中種而生者一種海塗中不種而生者曰野蚶殻緇色而大肉紉醫書取殻入藥名瓦壠子

絲蚶殻上有文如絲色微黑比珠蚶稍大產長樂縣蛤蜊【赤蛤海紅螂�蜞螂沙蛤紅栗文蛤海蛤沙虱紅綠土銚白蛤

車螯螯白】

蛤蜊殻白厚而圎肉如車螯○蛤蜊止消渇開胃气解酒毒以蘿卜煮之其柱易脫【補疏】

赤蛤殻上有花文赤色

海紅形類赤蛤而大

螂�形似蛤蜊而白合口處色黑俗呼爲懶績麻蜞螂似蛤蜊

沙蛤土匙也產吳航似蛤蜊而長大有舌白色名西施舌味佳

按閩部疏雲海錯出東四郡者以西施舌爲第一蠣房次之西施舌本名車蛤以美見嗜出長樂澚中

紅栗似蛤而小色白而微紅

文蛤殻有文理唐時嘗充土貢有名【補疏】

海蛤其殻久爲風濤所洗自然圎淨【補疏】

沙虱似螂�而殻差薄

紅綠似蛤而小味美

土銚一名沙屑殻薄而綠色有尾而白色味佳

白蛤一名空豸泉人呼爲江大似蛤而小殻薄色白又名泥星

按蛤其種不一而味皆同南海志云蛤一月生一暈南越志云凡蛤之屬開口聞雷鳴則不復閉

車螯陳藏器云大蛤也殻有花文肉白色大者如碟小者如拳

螯白車螯之最小者也

按閩部防云陶方伯嘗言閩中海錯蚶不四明蛤不揚州蠏不三吳余大以爲然蚶大而不種故不佳蛤乃車螯非蛤蜊也

蠣房

艸鞋蠣【黃蠣】

蠣房一名牡蠣出海島麗石而生其殻磈礧相粘如房嶺表異錄謂之蠔山地無石灰者燒蠣殻爲之

艸鞋蠣生海中大如杯漁者以繩系腰入水取之黃蠣五六月有之大於蠣房數倍味𨿽不如蠣房而汁亦適口但牡蠣可爲醬此不堪腌耳【補疏】

殻菜【沙箭烏�烏投】江珧柱

殻菜一名淡菜一名海夫人生海石上以苔爲根殻長而堅硬紫色味最珍生四明者肉大而肥閩中者肉瘦其幹者閩人呼曰幹四明呼爲幹肉○殻菜形似珠母一頭尖中銜少毛號東海夫人本艸云形𨿽不典而甚益人【補疏】

沙箭淡菜之小者

烏�似淡菜而極小中無毛

鳥投味甘似烏�而殻堅中有毛

按殻菜生四明者殻黒而厚形如斧頭形醜而味美本艸雲海中有物其形如牝紅者補血白者補腎今閩中取以煮湯治痢疾

江珧柱一名馬甲柱海物異名記云厥甲美如瑤玉肉柱膚寸名江珧柱

按江珧殻色如淡菜上銳下平大者長尺許肉白而紉柱圎而脆沙蛤之美在舌江珧之美在柱四明奉化縣者佳

蜯

蛤靑

蜆【翠翠】

蜯蛣也肉如蛤蜊殻厚而長腹中有蠏子如楡莢合體共生時出取食復入殻中一名璅蛣生於曲岸中故曰蛣

蛤靑似蜯而殻薄靑色

蜆似蜯而小色黃殻薄○俗謂之蟟有黃蟟土蟟之別大江者可食他小浦中有之有土气不堪用【補疏】

翠翠似蜯而殻翠

海月

石華

石帆

沙筯

海月形圎如月亦謂之蠣鏡土人多磨蠣其殻使之通明鱗次以蓋天窓本艸雲水沫所化煮時猶化爲水嶺南謂之海鏡又曰明瓦

按海月嶺表異錄云廣人呼爲膏葉兩片合以成形殻圎中甚瑩滑白照如雲母光內有小肉如蜯蛤腹中有蠏子甚小頭黃而螯足具備海鏡饑則蠏出拾食蠏飽腹滿海鏡亦飽或近之以火則蠏子走出離腸腹立斃或生剖之有蠏子活在腹中逡巡亦斃

石華附石而生方言謂之石雹肉如蠣房殻如牡蠣而大可飾戶牖天窓

按謝靈運詩云掛席拾海月揚帆采石華其味與海月俱同蠣房

石帆紫黒色枝柯相動連帶不絕生海上石穴中沙筯長尺餘其狀如簮故又名塗釵嶺表異錄云生海岸沙中春時吐苗其心苦骨白而勁可爲酒籌

泥筍【沙蠶土鉆】

泥筍其形如筍而小生江中形丑味甘一名土筍沙蠶似土筍而長

土鉆似沙蠶而長

腳

防

老蜯牙

石燐

腳一名石生石上如人指甲連支帶肉一名仙人掌一名佛手蚶春夏生苗如海藻亦有花生四明者肥美

按石生海中石上如蠣房之附石也形如腳故名近甲處有軟爪黑色肉白味佳秋生冬盛來年正月得春雨軟爪開花如絲散在甲外郭璞江賦所稱石應節而揚葩是也

防生海中附石殻如蹄殻在上肉在下大者如雀卵老蜯牙似防而味厚一名牛蹄以形似之

石燐形如篛笠殻在上肉在下

石決明

海膽

石榼

寄生

石決明附石而生惟一殻無對大者如手小者如兩三指旁有十數孔一說卽鰒魚本艸圗經云鰒魚別是一種與決明相近○石決明俗名將軍帽溫州與登州海中俱有之卽名鰒魚溫人腌用登人淡曬漧串入京餽遺【補疏】

按閩部防云蠣房𨿽介屬附石乃生得潮而活凡海濵無石山溪無潮處皆不生余過莆迎仙寨橋時潮方落兒童羣下皆就石間剔取肉去殻連石不可動或畱之仍能生其生半與石俱情在有無之間殆非蛤蜊比也後漢書鰒魚注云鰒無鱗有殻一面附石細孔雜雜或七或九卽以狀蠣房何所不可南蠣北鰒是故造化介生別搆

海膽殻圎如盂外結宻刺內有膏黃色土人以爲醬按海膽四明謂之海績筐海濵人取殻磨粉合米醬中其膏入鹽按酒亦名曰醬

石榼形圓色黃肉紫有刺人觸之則刺動搖

寄生海上枯蠃殻存者寄生其中負殻而走形如蠏四足兩螯大如楡莢其味若蝦得之者不煩剔取曳之卽出以肉不附也炒食味亦脆美

蟶【竹蟶玉筯蟶】

蟶生海泥中大如指長三寸許肉白殻薄兩頭稍開竹蟶似蟶而長大殻厚

玉筯蟶似蟶而小三月麥熟時最盛以其形如麥稿又名麥稿蟶

鱟

鱟形圎如熨斗如便面如恵文冠廣尺許有刺頭如蜣螂而骨眼眼在背上背靑黒色而穹其血蔚藍熟之純白而肉甚甘美當脊一行兩旁亦刺殻覆身上腹下十二足長五六寸環口而生尾銳而長觸之能刺斷而置地其行郭索雌嘗負雄捕得其雄雌亦就斃雄少肉雌多子子如綠豆大而黃色布滿骨骼中東浙閩廣人重之以爲鮓謂之鱟子醬殻可屈爲杓轑釜輒盡尾可爲如意○鱟口足皆在覆鬥之下海中毎雌負雄漁必雙得之以竹編爲一甲鬻焉本艸云牝牡相隨牝者背上有目牡者無目牡得牝始行牝去牡死其尾燒煙可辟蚊蚋韓退之詩鱟實如恵文骨眼相附行【補疏】

按便面古扇婦人取以障面者恵文秦漢以來武冠侍中中常侍則加金璫貂蟬之飾謂之趙恵文冠蓋狀鱟形也鱟產子時先往石邊周身擦之罅裂而生雌嘗負雄故獲必得雙其相負乘也𨿽風濤終不解謂之鱟媚過海輒相負於背髙尺餘乘風遊行如帆謂之鱟帆其眾如防栰謂之鱟防其善候風故音如候也埤雅云鱟性畏蚊蚊小螫之輒斃未知其故又暴之日往往無恙隙光射之卽死嶺表異錄云雄小雌大置之水中雄者浮雌者沈

螺【香螺鈿螺紫背鸚鵡泥螺米螺】

香螺大如甌長數寸其揜雜眾香燒之使益芳獨燒則臭諸螺之中此螺味最厚本艸謂之甲香

鈿螺光彩如鈿可飾鏡背

紫背紫色有斑防俗謂之砑螺

鸚鵡螺狀如鸚鵡堪作酒杯

泥螺一名土鐵一名麥螺一名梅螺殻似螺而薄肉如蝸牛而短多涎有膏

按泥螺產四明鄞縣南田者爲第一春三月初生極細如米殻軟味美至四月初旬稍大至五月內大脂膏滿腹以梅雨中取之爲梅螺可久藏酒浸一兩宿膏溢殻外瑩若水晶秋月取者肉硬膏少味不及春閩中者肉礧磈無脂膏不中食

米螺小粒似米肉可食

螺【田螺溪螺黃螺紅螺蓼螺梭尾馬蹄指甲江橈鴝鵒花螺竹螺油螺醋螺莎螺】

田螺似黃螺而差小生水田中

溪螺似田螺差小而長

黃螺殻硬色黃味美其黑而微刺者尢佳

紅螺肉可爲醬

蓼螺大如拇指有刺味辛如蓼

梭尾殻細而長文如雕鏤味佳

馬蹄形似故名

指甲以形似名之

江橈指甲之大者

鴝鵒螺殻小而厚黒色土人端午用之

花螺圎而扁殻有斑防味勝黃螺

竹螺殻文麄而尾脆味淸香

油螺形如花螺殻柔鹽之味美產興化【補疏】

醋螺出洪塘江去殻腌其肉味佳【補疏】

莎螺形如竹螺味微苦尾極脆【補疏】

按螺其種不一而肉多同惟殻異此外若石螺螺螄種種不能悉錄

龍虱

龍虱似螥蜋而小黒色兩翅六足秋月暴風起從海上飛來落水田或池塘海濱人撈取油鹽制藏珍之按龍虱類水虫但龍虱來自海外水虫出自水中故以爲異閩人言是龍身上虱或然耳外省人罕食

閩中海錯疏卷下

閩中海錯疏附錄

按非地所產而有者咸附錄之徵異品也後有見聞冀當聯絡屠本畯記

出廣南亦名緑菜

按海粉閩志云有物類墨魚者吐涎而成予往時聞閩人說卽海參吐出絲也色有靑黃不同者以海參食海中靑藻故吐絲靑食黃藻故吐絲黃閩中鄕先生陳大防文堂公云向時在廣南親見此物如竹蟶而殻薄以足裹鞋揣之則吐絲絲盡而此物空洞只存殻矣二說不同要之目睹者爲眞其味甚淸可降痰火

出廣南

按燕窩相傳冬月燕子銜小魚入海島洞中壘窩明嵗春初燕棄窩去人往取之一說燕於冬月先銜鳥毛綢繆洞中次銜魚築室泥封戶牖伏气於中气結而成明春飛去人以是得之圓如椰子須刀去毛劈片水洗淨可用閩部疏云燕窩菜竟不辧是何物漳海邊已有之蓋海燕所築銜之飛渡海中翮力倦則擲置海面浮之若杯身坐其中久之復銜以飛多爲海風吹泊山澳海人得之以貨大奇大奇海語載海鷰大如鳩春回巢於古巖危壁茸壘乃白海菜也島夷伺其秋去以修竿執取而鬻之謂之海鷰窩隨舶至廣貴家宴品珍之其價翔矣畯據三說不同海語所載爲近通待彼都近海人質之而後信也

閩中海錯疏跋

鹺丞本畯將入閩分陜使者曰狀海錯來吾徵閩越而通之丞入閩疏鱗介二百有奇以復且詶客問分陜使者今太常卿余公君房也丙申嵗嵩溪三層閣上題

