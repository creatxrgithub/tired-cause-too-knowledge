

恭

進貴州通誌表

題爲纂修貴州通誌告成恭呈

禦覽事【臣】等誠惶誠恐稽首頓首上言伏以

堯天廣運弗遺膏澤於要荒

舜日重華普被照臨於邊徼

統車書而隆制作萬國同揆

采志乘以備裁成八紘在握風聲所樹無非康濟之仁典冊攸存不外化成之義竊惟宅中馭大聿陳王防之圖視逺惟明用辧職方之掌人文克顯政教斯通粵考黔中昔居化外星分參井虛垂列宿之光地接荊梁難畫方輿之界七旬格於大禹苗地未詳三年克於髙宗鬼方終棄自莊蹻將兵而道通沅水唐防奉使而郡置犍爲旋封夜郎之王復設牂牁之守馬忠爲郡始於丞相之渡瀘東謝來朝盛於貞觀之開洞八校尉之擊九部落之歸僅可羈縻紅�狫之名紫姜苗之種率多翻覆二路十二部至宋而有貴州之稱八畨十八衛至明而有專藩之設顧經營粗立𨿽經始於前朝而气象維新實備隆於

昭代椎髻卉衣之屬咸效國風烏羅銀甸之鄕盡開王路朱旗畵防啟都府於鰲磯龍洞之間云宇山楹觀蔀屋於天馬貴人之上然而山不列於益記水不注於桑經閒吟太白之詩空懷遷客細讀孟堅之論未悉土風白水畱題不涉封圻之要典碧雲紀勝徒饒月露之叢談若非修葺羣言曷以宣揚

聖教乃因甫輯而遽值祲氛或已增修而尙參疑似歷年旣久考證尢難編帙殊繁捜羅不易欽惟

世宗憲皇帝

道光四表

徳潤羣生

仁義兼施萬物熙而六幽盡辟

恩威並濟三才正而九土咸開

精神旁達乎邊隅無微不照

雨露均濡於雜俗有惠皆行黔州之被澤尢深蠻峒之

流風非昔

綸音特沛通誌全修伏遇我

皇上

建極承幹

膺符出震

文謨武烈悉推時憲之聰明

玉振金聲並著大成之條理

通神機於淵黙視萬里如在目前

制權變於張弛運天下不殊掌上

移風易俗旣取效於頑苗克靖之餘

履信踐忠復加勉於險地悉平之後城郭修而淸時有備倉廩實而歉嵗無虞逋負頻蠲戰士勵捐軀之志租庸屢免耕農興鼓腹之歌申法令而戒嚴刑人懷三尺飭亷隅而加厚祿官凜四知蘂榜添花旣廣秋闈之額黌宮煥彩復

頒內府之書膠庠盡植楩楠文風丕振溪洞皆栽棫朴陋習潛消山土爭開已食餘糧之利桑田試種佇生挾纊之春凡玆

聖主之鴻圖盡屬

熙朝之典則【臣】等欽承載筆實愧無文損故益新祗恐修辭之不立發凡起例惟期義類之相從事必證諸古今務闕疑而存信言有關乎治忽寧就簡而刪繁規模溯因創之源流制度考廢興之顚末𨿽管窺蠡測未足形

聖治之光華而潄潤含芳竊欲效輿人之采訪伏願文摛周鼎

道契羲繩

聖聖同符執一中以立極人人遵路合四海而從風借記志以廣薫陶奚啻三苗丕敍盡經綸而宏化育永看萬彚咸亨臣等無任瞻

天仰

聖激切屏營之至謹奉

表隨

進以

聞

貴州通誌凡例

一貴州舊志爲綱三十二以類附見者十二如關梁附見於山川郵傳附見於城池義類殊未妥協今列天文地理等八綱用統眾目以類相從似覺有條不紊

一舊志輿圖之說止載全省總圖各府俱缺今黔省幅割楚蜀粵西府州縣衛以附益之漸爲恢擴因推廣舊志之意每圖各系以說

一建置舊志載在大事考所序太略粵稽上古黔𨿽不通中國自唐宋以來所置覊縻州縣頗有沿革可考今悉據歷代地理誌補入

一疆域舊志止有東西南北四至而無四隅考建置郡邑犬牙相入者甚多詳列四隅所以正經界也今悉爲補入

一山川舊志方向先後無一定次第今仿一統志體例先城內次城外先東次東南次南次西南次西次西北次北次東北俱先近而後逺其山水之名亦分先後以類相從凡山先山次峯嶺岡坡次巖崖石壁次墱坪阪原次囤箐谷洞逕其名不經見者俱次於後若一山中又有坡嶺巖洞者卽連而及之不另爲類凡水先江次河海次川湖灘溪次澗潭水泉次洲渚峽洪次灣泊池塘次堰陂壩閘渠溝井其名不經見者仿山例

一古迹如廢城古戍之類必須注明在城何方去城逺近庶有迹可考今從各府州縣誌冊及明一統志續文獻通考諸書參考互訂得其方向者十之五六備列於前其無可考者彚載於末以俟博識者

一苗蠻種類𨿽夥其形狀服食究亦相去不遠舊志每種各繪一圖似轉覺支離不如刪去蓋其性情風俗備於紀載不必按圖而考索也

一風俗原與教化移易黔自元以前本屬苗徼自明以後始漸被文明然前此椎結侏之俗固不可沒也因考漢唐宋以來西南夷南詔各傳中有屬在黔地者書之於前庶有原委

一學校舊志附載樂儀夫黔之有志以志黔事也若

聖朝禮樂乃天下所同固可不載其各府州縣義學俱注

明建於何地以補舊志之略

一田賦舊額新墾歷年各異今照乾隆四年徴收賦役開載其省府總數及州縣細數一一詳書至苗疆屯田類附於後以備查考

一黔省財賦無多經費嘗仰給外省查舊志惟兵餉一項載在兵防驛站工食載在郵傳然官役俸工師生餼廩鞭春祭祀之屬旣皆著於令甲不宜缺而不書今設經費一門以免遺漏

一周禮地官之屬遺人掌邦之委積以待施惠卽今常平倉之遺法我

國家令天下直省府州縣皆設立義倉以備荒歉誠重積貯以厚民生之至意今黔省各府州縣皆有積貯而舊志獨不載殊爲缺然特爲補入

一物產舊志於貴陽首府列通產於前專產於後而間見雜出未免眉目不淸今以通產盡列於前方列專產於後其通產專產次序首谷次蔬次貨次果次藥次艸次花木次羽毛鱗介各府俱照此彚編以免參差

一職官舊志文自知縣以上武自副將以上方錄今因之

一名宦與鄕賢俱祀於學宮載在祀典近奉

特防愼重查核去畱皆有冊籍今將前朝中已載舊志者照舊載入其舊志所遺而郭靑螺黔記及各省通誌所載鄕賢而宦於黔與名宦而黔籍者悉爲補入至於

國朝名宦惟以冊爲據冊所不收及冊所汰去者𨿽載舊志亦不敢收入

一黔省自明世設立衞所多以土人爲流官【如指揮千戶之類】其有政績者或入名宦或入鄕賢湏有一定之例舊

志未加分晰如同一千戶也貴築朱暹陳銑則入人物龍裏井孚則入名宦同一威淸指揮也張貴張晟則入人物楊遵則入名宦不特此也一毛勝也旣入名宦又入人物張信亦然一井孚吳徳也旣入名宦又入忠烈錯雜重復如此類者難以悉數竊意名宦當以官爲主人物當以地爲主以土人爲土官【如宣慰宣撫長官司土同知通判之類】有功於其土者則列之人物以土人爲流官有功於其土及鄰郡縣者則列之名宦其已見者卽不復重書似爲淸晰

一黔省自明世始設流官故載在名宦者惟明最多舊志𨿽以年代爲次然文武錯列崇卑無序今仿職官例文武分編以官職憲綱爲序其中仍各照年代編次

一黔省未立郡縣以前皆土司也旣設郡縣後屢勤徵討者亦土司也舊志止載現在承襲者一人未免太略今照承襲之冊詳書其世系卽已革除者亦取其始末書之以備查考而水西安氏播州楊氏其爲害尢鉅詳其本末附於後

一大事考一門諸志所無昉於郭靑螺黔記其中所載卽兵防田賦職官中諸事若詳載則嫌於重復簡截又苦於漏遺今將所載事迹分入各門中惟土司苖蠻爲黔患之最鉅自殷宗伐方三年乃克嗣後尋於干戈以行徵討無代無之今設師旅考一門附於武備志之內其中或剪除於未萌或招徠懷服不煩撻伐者悉記之蓋上兵伐謀與不戰而屈人之兵皆師旅中善之善者也

一舊志無鄕賢名目蓋卽以人物爲鄕賢也不知孝義勇烈隱逸之士孰非人物乎卽外來流寓方外仙釋之屬皆人物之選也今立人物爲綱以統鄕賢孝義諸目

一舊志設勇烈一門凡流官及土人死事者俱載其內禮曰聖人之制祭祀也以死勤事則祀之能死其官卽不愧名宦之目不必別以烈名且烈者必勇而忠實烈之本也今易勇烈曰忠烈凡土人之有爵位而能死事者悉載焉其士庶人之致命遂志者則列之孝義國於天地必有與立忠臣義士所以爲天地扶植綱常者故居宦迹文學之前一冊中汰去之鄕賢亦有歷官頗著聲稱因無功徳於鄕裏而去之者然宦轍所至政績可紀馳聲藝苑掞藻天庭𨿽無徳於鄕未始不足增鄕邑之色若竟擯置不錄是反不如小道之方技異端之仙釋得以有傳也今設宦迹文學二門爲人物之目庶於

國典鄕評兩不相悖

一列女凡舊志所載者仍之新收者以

題旌年分先後爲次其未經

題旌而年分合例苦節可風據府州縣誌冊及申詳藩司巡撫衙門現在陸續具

題者悉爲編載庶潛徳幽光不致終於冺沒

一流寓須其人名重當時事迹可傳於後者方爲收錄庶防地以人傳舊志中有止載某人以某官謫來並不書其事迹者黔𨿽僻遠亦奚借此無足重輕之遷客以混紀載乎今徧加查考有事迹可傳者書之其無可傳者削去其謫官而能舉其官之職者收入名宦若王守仁之倡明理學𨿽系謫官仍載流寓蓋其功業固不闗龍塲驛丞也

貴州通誌修輯官員

總裁

【臣】鄂爾泰

【臣】尹繼善

【臣】元展成

【臣】張允隨

【臣】張廣泗

監修

提督貴州全省學政陞江蘇布政使司布政使【臣】晏斯盛提督貴州全省學政雲南道監察禦史【臣】鄒一桂督修

貴州等處承宣布政使司布政使今陞總漕【臣】常安貴州等處承宣布政使司布政使陞湖南巡撫【臣】馮光署貴州等處承宣布政使司布政使【臣】陳惪榮貴州等處提刑按察使司按察使今陞廣西巡撫【臣】方顯署貴州等處提刑按察使司按察使【臣】宋厚督理貴州淸軍糧驛傳道事務按察司副使【臣】錢元昌分巡

貴西道按察使司副使【臣】介鍚周分巡貴東道按察使司副使【臣】王玠

署分巡兵備道按察使司副使【臣】徐永祐

采輯

貴

陽

府

知

府【臣】甘士琇思

州

府

知

府【臣】史步髙思

南

府

知

府【臣】孔傳堂鎭

遠

府

知

府【臣】趙之壇石

阡

府

知

府【臣】杜理銅

仁

府

知

府【臣】姚謙黎

平

府

知

府【臣】孫紹武安

順

府

知

府【臣】崔傑南

籠

府

知

府【臣】楊滙都

勻

府

知

府【臣】曾朝聘平

越

府

知

府【臣】孟周衍大

定

府

知

府【臣】牛天申遵

義

府

知

府【臣】陳玉�纂修

翰林院庶吉士原署姚州知州【臣】靖道謨

原任

仁懷

縣知

縣【臣】杜詮分修

原任

遵義

縣知

縣【臣】梁學新原任

錦屏

縣知

縣【臣】廖貞畢節

縣

知

縣【臣】謝國史施

秉

縣

知

縣【臣】董良材原任

甕安

縣知

縣【臣】張荃原

署水

城通

判【臣】王澐原任

畢節

縣知

縣【臣】葛荃原任

餘慶

縣知

縣【臣】蘇大忠原任

錦屏

縣知

縣【臣】呂賡雅原任

龍泉

縣知

縣【臣】樊仲琇原任

南寧

縣知

縣【臣】王橒歲貢

生

選訓

導【臣】李專監刻

貴

築

縣

知

縣【臣】彭居仁校對

防貢

生

選教

諭【臣】姜文澤

欽定四庫全書

史部十一

貴州通誌目錄

地理類三【都會郡縣之屬】天文

卷一

星野气祥異

地理

卷二

輿圖

卷三

建置

卷四

疆域形勝

卷五

山川

卷六

闗梁郵傳

卷七

風俗苗蠻古迹邱墓

營建

卷八

城池公署

卷九

學校貢院書院義學

卷十

壇廟寺觀

食貨

卷十一

戶口

卷十二

田賦

卷十三

田賦

卷十四

課程

卷十五

經費蠲卹積貯物產

秩官

卷十六

官制

卷十七

職官

卷十八

職官

卷十九

名宦【總部】

卷二十

名宦【分部】

卷二十一

土司

武備

卷二十二

兵制

卷二十三

師旅考

卷二十四

師旅考

卷二十五

苗疆師旅始末

人物

卷二十六

選舉

卷二十七

選舉

卷二十八

鄕賢

卷二十九

忠烈孝義

卷三十

宦迹文學隱逸

卷三十一

列女

卷三十二

流寓仙釋方技

藝文

卷三十三

勅詔

諭

卷三十四

奏防

卷三十五

奏防

卷三十六

奏防

卷三十七

狀頌

贊箴

銘書

論解

考辯

卷三十八

傳

卷三十九

序紀事

卷四十

記

卷四十一

碑記

卷四十二

碑記

卷四十三

文議

教說

卷四十四

賦詩

卷四十五

詩

卷四十六

雜記

【臣】等謹案貴州通誌四十六卷

國朝大學士鄂爾泰等撰蓋其爲雲貴總督時奉

詔所輯與雲南通誌同時纂次司其事者姚州知州靖道謨繼之者則仁懷知縣杜恮也其視各省誌成書爲最後至乾隆六年刋刻始竣總督管巡撫事張廣泗等奉表上之貴州僻在西南苗蠻雜處明代始建都指揮司後攺布政司分立郡縣與各行省並稱而自唐宋以前不過羈縻弗絕尙未能盡辟狉獉故從來紀載視他省最爲荒略明趙瓚創修貴州新志蓋亦以昔所未有故以新志爲名其後若謝東山郭子章及

本朝衛旣齊等遞事增修終以文獻難徵不免缺漏惟田雯之黔書筆力頗稱奇偉而意在修飾文采於事實亦未臚具此書綜諸家著述彚成一編在黔省輿圖差稱詳備矣乾隆四十五年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

貴州通誌卷一

天文志

【星野气祥異】

易曰在天成像在地成形象懸而星辰之精著形奠而山澤之气通天地合徳則精气騰降交感理固然也黔越在荒服保章氏所未載前人以地近荊梁分翼軫參井之餘考核最爲精當我

朝

列聖相承效天法地順陰陽以布化七政協而休徴集亦旣慶雲瑞糓疊奏頻書淑气祥風旁敷遠暢曩時所稱瘴鄕漏天今皆疹癘潛消雨暘時若考諸三五六經載籍之傳正所謂天地順而四時當民有徳而五糓昌者作天文志首記星野其气祥異悉附焉

貴州通誌卷一

天文

星野

﹤史部﹐地理類﹐都會郡縣之屬﹐貴州通誌﹐卷一﹥

星經曰熒惑主霍山揚州荊州太白主華陰山涼州雍州益州

又曰熒惑主輿鬼桞七星張翼軫鎭星主東井太白主奎婁胃昴畢觜參

又曰玉衡第二星主益州常以五亥日之乙亥爲漢中丁亥爲永昌己亥爲巴郡蜀郡牂牁辛亥爲廣漢癸亥爲犍爲凡七郡第四星主荊州常以五邜日之乙邜爲南陽己邜爲零陵辛邜爲桂陽癸邜爲長沙丁邜爲武陵凡五郡

廣雅曰梁州之西屬北斗開陽一星

又曰西番吐番吐谷渾及西南徼外夷人皆占狼星

一綂志曰宣慰司參井分野普安州井鬼分野銅仁府星分野黎平府翼軫之餘

謝東山誌曰宣慰司【今貴陽府】貴州衛前衛【今貴築縣】龍裏新添【今貴定縣】平越淸平興隆【今黃平州】威淸【今淸鎭縣】平壩【今安平縣】普定安莊【今鎭寧州】安南普安畢節烏撒【今威寧州】赤水等十六衛俱參井都勻府程番府【今定番州】永寧鎭寧安順普安四州俱參井之餘思州思南鎭逺石阡銅仁黎平六府俱翼軫之餘

沈思充通誌曰貴陽都勻石阡思南四府宣慰司定番安順鎭寧永寧普安五州貴前威淸平壩普定安莊安南普安畢節烏撒赤水龍裏新添平越淸平興隆都勻一十七衛普市黃平二所俱井鬼分鎭逺銅仁思州黎平四府俱桞星之餘

郭子章黔記曰黔地連楚蜀總之不出鶉首鶉火鶉尾之次又曰星經載熒惑主荊州主輿鬼桞張黔實近荊州屬鬼桞似近之

衛旣齊志曰黔古無分野之說一綂志以宣慰司普安州爲參井銅仁爲星黎平爲翼軫沈志則以貴陽等處爲井鬼而以銅鎭思黎爲桞分郭記又以屬鬼近似今按漢武所設之益州乃越巂犍爲牂牁三郡越嶲屬滇犍爲屬蜀牂牁所轄二十四邑貴陽以上皆其地也陳卓謂牂牁入參五度而班固謂東井輿鬼秦之分野西南牂牁越嶲二州皆宜屬焉則自平越以上皆爲參井無疑矣獨是思銅四郡爲桞分似難爲據按唐志云翼軫鶉尾自房陵白帝而東盡漢之南郡江夏東達廬江南郡濵彭蠡之西長沙武陵桂陽零陵又逾南紀盡鬰林合浦之地自沅湘上流西達黔安之左皆全楚之分黔安卽今之思南則銅鎭四郡自應與楚同占軫翼而不入桞分也或曰牂牁旣屬益州近梁州今舎觜鬼而從參井何也曰此非臆說也牂牁占參而不占觜陳說已明至益州兼井而不兼鬼則李淳風所云自畢十二度至井十五度屬益州之言可驗也度之多者無如井少者無如觜是以井兼雍梁益三州亦猶鬥牛兼吳越豫章也萬曆庚子狼星入於東井占者以爲防播之象旣而果應此非占在參井之一證耶或曰翼軫隔桞星張三位逾此及彼何名分野曰亦非臆說也僧一行曰懸象在天其本在地星之與土以精气相屬而不系於方隅袁坤儀有言躔次相配者少相反者多靑正東枵在北雍正西鶉首在南則四郡之逾桞星張而躔翼軫何以異此三人占則從二人之言寧從其眾者而已故輒以管見謂黔爲參井翼軫分野貴陽安順都勻平越威寧參井之餘鎭逺石阡思南思州銅仁黎平翼軫之餘

四宿占驗

參宿十星一曰參伐一曰大辰一曰天市一曰鈇主斬刈又爲天獄主殺伐又主權衡所以平理也又主邊城爲九譯參白獸之體其中三星橫列三將也東北曰左肩主左將西北曰右肩主右將東南曰左足主後將軍西南曰右足主偏將軍故黃帝占參應七將中央三小星曰伐天之都尉也主胡鮮卑戎狄之國凢十度右足入畢十三度去極九十四度觜觹三星爲三軍之行軍之藏府主葆旅收斂萬物明則軍儲盈參旗九星在參西一曰天旗一曰天弓主司弓弩之張玉井四星在參左足下主水漿以給廚西南九星曰九斿天子之旗也玉井東南四星曰軍井行軍井也軍井未達將不言渴名取此也屏二星在玉井南爲屏風天厠四星在屏東混也天矢一星在厠南色黃則吉軍市十三星在參東南天軍貿易之市使有無通也野雞一星主變怪在軍市中市西南二星曰丈人丈人東二星曰子子東二星曰孫

東井八星天之南門黃道所經天之亭主水衡事法令所取平也王者用法平則井星明而端列凢三十三度去極六十九度一星附井之前月宿井有風雨狼一星在東井東南狼爲野將主侵略色有常不欲變動也弧九星在狼東南天弓也主備盜賊常向於狼老人一星在弧南一曰南極常以秋分之旦見於丙春分之夕沒於丁見則化平主壽昌南河北河各三星夾東井一曰天髙天之闕門主關梁南河一曰南戍一曰南宮一曰陽門一曰越門一曰權星主火北河一曰北戍一曰北宮一曰陰門一曰胡門一曰衡星主水兩河戍間日月五星之常道也南河南二星曰闕丘主宮門外像魏也五諸侯五星在東井北主刺舉戒不虞又曰理陰陽察得失一曰主帝心一曰帝師二曰帝友三曰三公四曰博士五曰太史此五者常爲帝定疑議星明大潤澤則天下大治五諸侯南三星曰天罇主盛饘粥以給酒食之正也東一星曰積水主水災積薪一星在積水東供給庖廚之正也水位四星在東井東主水衡東井西南四星曰水府主水之官也東井南垣之東四星曰四瀆江淮河濟之精也

翼宿二十二星天之樂府主俳倡戲樂又主夷狄遠客負海之賔星明大禮樂興四國賔凢十八度距中行西第二星去極百四度東甌五星在翼南蠻夷星也

軫宿四星主冡宰輔臣主車騎主載任有軍出入皆占於軫又主風軫星明則車駕備凢十八度去極一百度轄二星傅軫上下兩傍主王侯左轄爲王者同姓右轄爲異姓長沙一星在軫宿中主壽命明則主壽長子孫昌靑丘七星在軫東南蠻夷之國號也軍門二星在靑丘西一曰土司空北天子六宮之門主營候豹尾威旗噐府三十二星在軫宿南樂噐之府也明則八音和君臣平土司空四星在靑丘西主界域亦曰司徒均明則天下丰

以上諸星占驗出隋天文志

按周禮保章氏以星土辧九州尙已自班固取三統歷十二次配十二野嗣後史家言星野者愈悉魏太史陳卓更著郡國所入宿度唐李淳風譔晉史又著州郡躔次似踵以詳明而後人猶譏其謬亂蔽於天而不知地天官家聚訟久矣陸績渾象測天東西徑三十五萬七千里直徑亦然張衡靈憲謂八極之維二億三萬二千三百里南北則短減千里東西則增廣千里考古今歷家亦俱雲天包乎地地小於天而在天之宿度往往久而差忒將焉凖之惟我

朝時憲新法細密精詳利瑪竇曰七政本天所麗各有異動然其本天之中心不與地之中心同也故其行轉於地之靣一周自非可謂平行也則每日不能無差矣又曰天之黃道心與地球心一也則其行於地靣一周恆爲平行矣故七政之天𨿽不平行轉於地體之靣然於其本天之中心平行轉也是蓋可以積分而推也黔之疆域在天地三分之二內舊之志星野者緣昔分荊梁以屬荊者占翼軫屬梁者占參井未必非是但論四宿之度數旣不得謂黔之已處其餘而稽各府之疆域又不可謂宿之渾列其內用是上推宿度下計方隅畫而著之於右

气

黔地窳而土瘠气沴而候愆不可以中州之气候例也嵐气上蒸膚寸之云卽能致雨故有漏天之號焉山髙箐深虧蔽日月一日之間而寒暖乍異百里之內而涼燠攸分田功三月始犂四月播種五月挿禾九十月納稼東作稍遲則禾苖不茂夏初無雨則收斂必歉入秋遇有大風則秀不實謂之靑空農民歲入除正供之外恆不敷食所賴山坡曠土雜種燕麥荍麥水稗旱稗之屬以佐饔飱故民鮮隔歲之蓄其亦气候使然歟

貴陽北近蜀南近粵冬不祁寒夏無盛暑四時多雨少晴雨則寒晴則暖夏則晝熱夜涼田功之興遲於中土至華之開菓之熟百蔬之成則比中土差早

安順東接貴陽气候略同無嚴寒酷暑樹藝之期亦復相近

平越四面皆距本省地界气候無異其耕種收獲先後亦不大殊

都勻東南近粵嵐瘴差甚夏秋間商旅疑畏不行霜降後乃無患今亦不甚忌其耕獲則比他郡較早

鎭逺思州銅仁黎平俱近楚寒亦祁寒暑亦酷暑與中州同

大定三面距蜀一面接滇山髙气寒雺霧朦朧四時皆然五六月無酷暑箐林樹木經冬不凋土寒地瘠畢節以西種惟宜荍而稻穀則鮮登焉

南籠南近於粵西近於滇气候熱多而寒少每當春夏之交陰雨初霽嵐气薰蒸人中其气如得瘧疾有頭疼胸懣脾瀉諸癥其樹藝則與安順同

石阡思南遵義俱近蜀气候平和寒燠不爽雨暘恆調水經注謂牂牁夜郎之間山無瘴毒卽此等處也

祥異

漢

靈帝熹平三年牂牁饑斗粟千錢

宋

太祖幹徳二年播州田禾一莖兩穗

元

成宗大徳八年夏六月烏撒等路饑疫並賑卹之武宗至大元年夏六月烏撒烏三日內地大震者六

仁宗延祐元年夏五月思州饑發廩減價糶賑之泰定帝泰定元年春鎭逺饑四年夏四月烏撒饑賑糧鈔有差

文宗至順二年秋九月思州鎭逺饑賑之

順帝至正二十二年播州田鼠食禾盡自赴水死明

洪武元年普定水鬭十一年播州蝗二十四年鳳凰見於天柱山從鳥數萬移日乃去

永樂十三年婺川山中連呼萬歳者三布政使司蔣廷瓚以聞

正綂九年夏六月苖民饑粟賑之十四年夏淸平衛饑

景泰二年夏大饑

成化三年播州大旱十年普定火二十三年巡按署瓜並蒂有司以聞

治元年播州大旱六年淸平大水七年淸平疫都勻鳳凰山崩八年冬十一月地震九年夏五月大水十七年夏四月省城大雨雹都勻大疫

正徳五年淸平大有年六年秋九月都勻地震七年思州火九年都勻蝗十年都勻饑十二年淸平饑十三年夏省城大水霽虹橋圮十六年夏思州天鼓鳴

嘉靖元年淸平大有年都勻火三年思南水徳司江滸巨石自轉四年有虎至思南府署吼而出不知所之六年都勻興隆饑七年播州大旱思南南平倉火延燒民居八年永寧播州大疫都勻大水淹城郭思南枯池出火十日後經雨乃滅冬疫十年冬十一月晦普定地震十二年春三月安南衛生兩頭男十三年興隆大水山崩十四年秋七月思南大雨雹九月思南九門灘枯杉僕地經年自起復生十五年春二月思南地震三月天柱火播州地震有聲秋七月思南地震聲如雷十六年秋八月省城龍見十八年夏五月思州大水西溪二龍鬭淸平隕霜殺稼十九年石阡旱淸平興隆饑二十年石阡旱二十一年天柱地震二十三年興隆地震二十五年淸平興隆疫秋七月黎平野犬緣城夜吠二十六年播州大旱秋八月隕霜殺稼二十七年普定旱大饑斗米銀四錢二十八年春淸平芝生秋旱蝗詔免秋糧三十年夏思州饑三十二年大有年三十六年普定衛署樹化爲石三十九年冬十月大霜凝結如花艸四十年春旱三月不雨三月朔威淸地震四十三年都勻地震四十四年秋七月都勻復地震播州大雹雪傷稼

隆慶元年秋七月黃平大雹傷稼二年春二月普定火五日焚民居五千餘戶死者六十餘人四年春二月夕興隆星隕聲如雷六月蚩尢旗見於天柱五年興隆恆雨饑六年夏六月省城雨桂子秋八月天柱螟

萬曆元年夏五月興隆大雨雹天柱螟二年秋八月思南火焚民居二百餘戶五年威淸虎入城害三百餘人六年播州大疫七年婺川大水秋九月興隆黃平地震八年秋八月黃平慶雲見九年黎平有雀三足貓生子一身二頭十年夏五月普定大水六月銅仁有鳥鳴文廟聲如雷興隆大有年十二年夏五月都勻大水秋九月威淸大雨雹傷稼十五年夏六月思南水溢漂沒民居甚夥次年水亦如之十七年春播州大疫秋有年十九年春三月黎平大雷雨蛟出府治儀門夏五月石阡龍見二十年春三月大風雹二十一年春二月朔省城大風雹永寧旱畢節虎入東關民家傷六七人乃就斃二十二年興隆大饑二十四年夏五月安順州大水二十六年興隆虎食百餘人二十七年平壩等衛晝晦如夜大雷電雨雹如斗天柱縣署產紫芝二十八年秋七月巡撫署東園芝生二十九年夏四月不雨五月大饑斗米四錢雨桂子於貴陽六月定番地震秋七月大疫八月撫按兩署東園芝並生冬十月指揮馮國恩妻一產三男三十年夏六月赤虹垂於貴陽城北民家畢節大水漂民捨三十二年大有年夏五月綏陽大水冬十月綏陽火城中民居幾盡三十三年夏四月省城雨桂子三十四年夏五月赤水永寧水漂民居三百餘戶思南沿河司麥一莖兩穗三十六年春三月思州民易繡虎妻一產三男四十年春正月遵義火延燒數日四十三年都勻地震四十五年春三月安莊衛白蜨羣飛蔽天自西南向東北積地數尺越三日火闔城俱燼天柱大旱四十六年貴陽大疫遵義地震有聲自西而南四十七年春三月蚩尢見於遵義西方經月乃滅

泰昌元年都勻饑

天啟元年秋八月白虹見長竟天畢節地震二年春三月省城龍井涸大雨雪五年遵義大旱七年夏五月天柱晝晦

崇禎三年思南火燬民居三百餘死者二十餘人四年天柱大水秋七月地震五年天柱天鼓鳴地震有聲六年秋八月湄潭蝦蟆數萬匝城外一日夜忽散十年開州北極觀柱上木龍挾殿內鐘與井龍鬭山麓震撼十一年夏五月貴陽大水漂沒廬舍溺死八十餘人十二年夏四月豹入省城獲之隨大風防木屋瓦皆飛十三年思南地震遵義大旱十四年夏六月都勻燕數萬集府署十五年天柱地裂十六年畢節大雨雹鳥獸擊死者無算天柱大旱十七年夏四月餘慶嚴家屯栗樹僕數日夜忽自起枝葉復生城外崖石開紅花大如盆

國朝

順治三年甕安縣李樹結實俱成扁豆四年秋七月思南梅盛開成實五年思南大饑食木葉艸根盡次年復大饑斗粟三兩遵義荒疫大饑斗粟四兩十四年畢節雙井出紅水龍潭出黑水十七年旱大饑巡撫卞三元請動楚運米三千石賑之十八年夏恆雨南籠旱思南雨雹大風偃木屋瓦亂飛

康熈元年遵義大有年二年安籠黃平甕安餘慶大水餘慶村民家牛生犢四耳四目八足二尾三年畢節馬生駒五足天柱牛生犢二首八足二尾四年夏六月銅仁火公署城樓營房民居盡燬五年畢節大水湧入東門六年秋七月思南白气自東北飛墮聲如雷八年重安江大風雨雹壊民居九年天柱地裂十一年春三月鎭逺火三日燬民居殆盡發金賑之夏五月安籠所民鄧鳳鳴妻一產三男畢節白蛾蔽天十二年餘慶石花開十四年春三月遵義火闔城盡燬惟存道府縣署旬餘復火城外民居俱燼十五年夏五月晝晦如夜十六年畢節女化爲男十八年夏四月貴陽大雨雹損廬舍十九年春正月思南晝晦雨下如墨汁冬十一月蚩尢旗見自西北竟東南月餘乃滅二十年秋九月貴陽地震二十二年夏四月貴陽大風雹拔木傾捨二十三年夏五月遵義大水後復大旱饑二十五年遵義大有年二十六年畢節白蛾漫天有大鳥啄食之二十七年夏五月蛟起黃平舊州都�山水沖溢偏橋鎭逺而下漂沒廬舍二十八年春三月甕安髙車村巨石自轉二十九年夏五月貴陽水溢衢市舟行秋七月七日婺川九條溪陸地生蓮花大於筐又生樹杪大亦如之思南長溪民家牛生犢兩首四尾八足三十二年秋七月七日安平隕霜霪雨連月殺稼三十三年春二月畢節西門龍見三十七年春二月遵義火城內民居半燬四十七年夏五月畢節大水湮沒民居五十年春二月都勻城北河岸巨石如屋逆水自移五十四年夏六月雷擊畢節東崗文峯塔五十六年十二月安化縣火雍正元年大有年四年平逺州麥秀兩岐五年夏五月思南大水七年秋思州府及古州之梅岑梅得諸處有五色慶雲自七月初八日至閏七月十一日凡七現大有年黔省各屬及新辟苗疆所產稻穀粟米之屬自一莖兩穗至十五六穗不等稻穀每穗四五百粒至七百粒粟米每穗長至尺有奇都勻府石產靈芝普安州稻穀生孫九年貴陽府民間瓜菓一蒂雙實十年歳大丰十一年貴築縣民家牛生犢五足十二年大有年廣順州瓜茄一蒂雙實

貴州通誌卷一﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷二

地理誌序

【輿圖建置疆域形勢山川闗梁郵傳風俗苗蠻古迹邱墓】貴州古三苖之域明始建都指揮司後攺布政司治東西千里南北三百餘里於十五國中壤地最狹山川形勝則復嶺密箐迅流急湍非有平原廣澤之沃衍也風俗皆苗蠻雜處椎結侏離未盡漸被華風也我

國家攺易衛所俱置州縣又開自古不臣之古州淸江諸處益以湖南四川廣西附近壤錯之府州縣幅益爲式廓我

皇上仁覆萬國無有遠邇以貴州之荒遠僻陋而山川風物遂與中土不殊然則文徳誕敷有苗來格典謨所傳於今爲烈矣述地理誌

貴州通誌卷二

地理

輿圖

貴州全省圖說

貴州𨿽僻在西南一隅然東楚西滇南粵北蜀不與外夷接壤固居然腹裏之地也特以山箐阻深苖蠻雜處前代皆覊縻勿絕至明始置郡縣東西千里南北三百餘里形如蜂腰上下廣而中狹近益以蜀之遵義粵之永丰荔波又開設長寨南北之境幾與東西埓且古州八寨古昔化外之生苗今皆設官置鎭黔之四封屹然有截矣其山來自雲南宣威州之倘塘驛入大定之威寧州折而東南經水城以至安順盤江界其西烏江界其北南籠一府在盤江之西遵義一府在烏江之北大定則烏江諸水源沿其間此上游形勢之大較也自安順折而南由安順土州以至定番分南北兩枝其南枝由都勻八寨古州至黎平以入於楚粵閩越所謂南幹也其北枝則自淸鎭安平至貴築之老鴉關折而南結爲省治南明河界其東南陸廣麻綫諸河界其西北皆入於烏江者也都勻一府處南幹之脊都江發源於右經古州以入粵淸江源於左經臺拱以入楚黎平夾兩江之間受都勻之委輸焉鎭逺思州在淸江之北中有防溪水貫之亦謂之鎭陽江源自舊黃平經靑溪玉屏以東之沅水者也平越石阡在烏江之南而平越之湄潭石阡之龍泉及思南一府又在烏江之北其山脈來自遵義其水則北界以赤水三江者也銅仁一府在省治之極東大小江諸水皆滙於楚之麻陽此下游形勢之大較也總十三郡計之大約山勢峭削少平原廣野之觀水流急湍無舟楫灌注之利師旅官吏之經費多仰給於鄰境然大定南籠扼雲南之咽喉銅仁思州踞湖南之腰膂思南遵義爲四川之輔車都勻黎平處粵西之肘腋少有不靖不免有震鄰之虞則物力𨿽瘠薄而形勢固居要害矣我

國家徳威遐暢川嶽效靈四夷賔服惟黔中頑苖螳臂蜂蠆時或竊發然大兵所臨不旋踵皆禽狝艸薙貳而討之服而懷柔之因地以制宜擇人以任事使馴擾移易同於內地豈非守土者之責哉

﹤史部﹐地理類﹐都會郡縣之屬﹐貴州通誌﹐卷二﹥

貴陽府圖說

自有明隆慶時易程番府爲貴陽遂爲省防之首郡南南籠西安順北遵義東連平越都勻地處十三郡之中而貴山北峙南明東環靈秀亦甲於諸郡所轄三州四縣附郭曰貴築西南百一十里州曰廣順其鎭山曰白雲其水曰麻綿入於烏江者也南一百里州曰定番南幹與省治之脈自此而分大幹迆而東南省脈迆而東北州有泉曰蒙潭蒙江之源出焉或謂之牂柯江入於粵西者也東北百二十里曰開州有山曰南望千萬壑蒼翠接天洗泥河之水經焉北五十里曰修文昔安氏水外六目之地也水西以居陸廣鴨池河西者爲內地地在河東故名水外云東五十里曰龍裏百一十里曰貴定甕城河界其間北流入於巖門郡治之下防也近者平定仲苗設同知於長寨在府東南百七十里形勢稱完固焉

安順府圖說

安順盤古州地踞省城之上防作滇南之門戶自割一州二縣以南籠東西尙三百餘里南北二百里盤江之水界其西三岔河之水界其北遂爲黔中之奧區焉領二州三縣附郭縣曰普定居幹脈之脊有山曰新坡髙廣數里爲府治形勝西五十里爲鎭寧州有山曰東坡輪囷盤欝髙三十里州之鎭山也西百四十里爲永寧州白河之水從髙而落瀑布飛流轟雷捲雪極天下之奇觀東六十里曰安平百二十里曰淸鎭滴澄河之水介其間自郡城而東地勢漸平每每原田流泉灌注自郡城而西地益髙山益峻重巖復嶺行者苦焉近者設同知於郎岱郵傳出其途不湏廻九折之車矣舊有康佐土司地在府南百六十里山箐阻深苗仲雜處今者復設通判治之標嘉名曰歸化伏莾升陵庸足慮乎

平越府圖說

平越古播州地淸水江界其西重安江環其南巖門江貫其中境內諸水多滙焉以達於烏江作省防之藩籬據楚蜀之要害所轄一州四縣附郭曰平越黎峨崷峻七盤縈紆髙峙城東險於蜀道魚梁一江兩岸壁立飛湍瀑流今則石梁砥平長虹臥波皇華四牡所取道也東百二十里爲黃平州昔爲興隆衛舊州治在其北防溪之源出焉州東有飛雲巖玲瓏詭異爲黔中第一奇境東百四十里爲餘慶縣白泥江環其東小烏江環其西俱防巖門江者也北五十里爲甕安縣玉華之上揷雲霄黃金之路通一綫可稱邑中名勝北二百二十里曰湄潭縣城南之水環曲如眉故以名邑去郡治最逺孤懸巖門江外者也

都勻府圖說

都勻居省治之東南接粵西北與平越之地犬牙相入領二州三縣附郭曰都勻西有凱口囤最爲險要近則龍山蜿蜒長河如帶張鶴樓之遺迹猶有存焉北五十里州曰麻哈貴人南蟠玊屏西峙爲州治壯觀南北二十里州曰獨山有山焉羣嶂相聯一獨峙州因以名都江東逝經古州以入慶逺深河南流由定畨以過泗城皆入於粵西者也北百一十里縣曰淸平有香罏形如博山四靣陡絕明時屢爲諸苗巢穴而凱裏一司尢爲生苗出入之咽喉防守最湏嚴密近又以粵西之荔波來屬去郡治二百餘里而南蔽之藩籬始固總之貴州環處皆苗歷來剽掠最甚者無如勻哈近者開八寨辟都江丹江設官以鎭撫之庶防阻深闇昧咸耀光明矣

鎭逺府圖說

鎭逺爲黔省之門戶防溪一水下達沅湘檣帆輻輳𨿽地勢險隘不能建甓垣墉然據石屏山以爲城帶鎭陽江以爲池居然楚國之方城漢水也馬塲鼓樓兩坡爲諸苗出入必由之徑一泥丸可封昔人戍守之遺迹猶存也附郭自鎭逺而外所轄止施秉一縣幅稍隘往者九股生苗剽掠舊縣因遷治於偏橋以避之自臺拱淸江設官置鎭翻狡兔之窟作飲馬之川封畛所屆懋遷化居雄於諸郡近又以湖南之天柱來屬茨嶺鐵坪東西環峙郡治東南益壯屏蔽焉

思南府圖說

思南古婺川地東西廣四百里南北袤五百六十里幅最爲廣濶徳江一水旋繞三靣東有萬勝山壁立千仞龍洞仙臺頗著靈異石峽芙蓉諸關雄峙東西形勢險固縣曰安化其附郭者也西四百里爲婺川縣華蓋之山巖壑深邃前代倚爲避世之桃源丰樂之水滙泉流而注烏江九杵一關據播州之要害前明平楊應龍時所爭戰處也南四十里曰印江縣峩嶺東亙思卭北流而湍瀬淺狹亂石嶙峋四方舟楫罕至焉

石阡府圖說

石阡南通鎭逺北距思南東抵銅仁西連遵義壤地在諸郡之中不與他省接南眺十萬山髙爽寛平楊再興屯兵之故壘在焉新開一河自明時知府郭元賔防鑿安流遂通舟楫之利率作興事豈不存乎其人哉郡所轄止龍泉一縣在郡西二百五十里境內諸山連岡疊嶂雞翁北蟠義陽綏陽東西遙峙皆昔時故城廢縣之址古瓦頺垣深人慿弔而烏江南繞靑溪北環稱襟帶之險固矣

思州府圖說

思州東北界楚西南接鎭逺於十三郡中疆域最爲狹小近𨿽益以楚之玉屏靑溪東西二百里南北三百餘里然特就各土司村寨孤懸於境外者極其所至而爲言耳若辧方正位則南三十里卽與沅州界北四十里卽與鎭逺界矣顧向時之黔以鎭逺爲門戶今二衛來屬則又當以思爲門戶矧郡治之海龍溪玉屏靑溪之界牌龍塘諸隘爲紅黒諸苗出入之所必經扞蔽牧圉尢宜加意至若盤山龍溪縈紆峭聳郡城之壯觀也山擁三臺巖開萬卷玉屏之勝槪也靑溪臨江爲治地當孔道邑小事繁然治內北障瑞云崢嶸突兀雲气時往來其間風土瘠薄而形勝有餘矣

銅仁府圖說

銅仁居省治之東北隅西南與思南石阡接壤北則蜀東則楚松桃一營綰楚蜀之樞俗名爲三不管之地實紅苗盤踞之區也其郡治則依翀鳳以爲城襟大江以爲池天乙之山峙其左銅巖之水繞其右舟楫西來沂沅水歷麻陽經郡治以達江口商旅輻輳亦西南之都防也郡者僅附郭銅仁一縣其境內名勝則泉名甘梗水源同出而淸濁異流峽號金刀一劃開千仞如削中分而巓合皆錦州之奇觀也

黎平府圖說

黎平在省防之東南向者新疆未辟孤懸淸水江外取道鎭逺天柱而後達黔中郡治去省之逺未有如黎平者然其地居楚粵之交都江南繞由古州以下粵淸江北環由錦屏以歸楚古州湖耳等十三司環處其間明時置五開衛屬楚與郡同治軍民耦俱相猜致有五嘩六嘩之變則措置之未盡善也

本朝以衛來屬攺爲附郭之開泰縣石門東障寶帶南環南六十里曰永從縣唐之福祿州也有山曰皮林髙出羣峯頗標靈異明將鄧子龍之遺迹在焉東北百二十里曰錦屏昔楚之銅鼓衛也自屬黔中攺而爲縣石橊梅花峯廻路轉巖壑隱秀西北八十里曰古州蓋古州有裏外之分今之建城置鎭者乃昔之裏古州歷代棄諸化外者也自玆由都江八寨西接都勻以達於省防黔之疆域封豕無驚版章式廓矣

﹤史部﹐地理類﹐都會郡縣之屬﹐貴州通誌﹐卷二﹥

大定府圖說

大定本水西烏撒地可渡河界其西南三岔鴨池諸河界其東南赤水河界其北大小天生橋落折渭河諸水分流其中東西五百八十餘里南北六百六十餘里山箐阻深巖洞幽邃幅之遼濶形勢之險固黔中諸郡殆未有過之者自

本朝討定二安開設四府各置重鎭以控制之後攺黔西平逺爲州大定府旋攺大定爲州威寧府後以大定爲府威寧爲州所轄三州一縣西威寧北畢節東黔西南平逺府居其中藩籬密而呼應靈措置最爲盡善府治爲昔之大方城安氏之巢穴也鳯山東翔五老西拱六歸南環气勢雄偉宜自漢至明時代滄桑而濟火之封相承不替也黔西昔之水西平逺昔之比喇壩織金杓裏諸關箐昔時羅鬼所負隅也威寧三靣接壤滇南烏門山徑﨑嶇石龍蜿蜒起伏昔之烏撒府也畢節當滇蜀之要衝七星關扼其西木稀關障其東舊畢節赤水二衛也水城居郡治之西南漢夷雜處復嶺廻溪築城設官以資彈壓誠桑土綢繆之至計矣

﹤史部﹐地理類﹐都會郡縣之屬﹐貴州通誌﹐卷二﹥

南籠府圖說

南籠西控滇南聯粵𨿽從安順分置然所轄二州二縣東西廣七百餘里南北袤五百餘里固上防重地也郡舊爲南籠廰治緑海東瀦九峯西峙形勢開敞雄於西南郡西州曰普安唐之盤州元之普山府也西有香羅山卽昔時之平夷縣治東有格孤山卽明友徳平雲南自曲靖率師搗烏撒之所取道也郡東北州曰永丰原割粵西西隆泗城地所置畫紅江以爲界粵南黔北若天限之者北之縣曰安南有晴雲山崔巍峭防境內諸山之鼻袓也東北之縣曰普安鸚鵡山聳峭於西江西坡綿亙於東往時驛道所經行者每以登陟爲苦近攺出松巋沿途翠竹虯松引人入勝焉

遵義府圖說

遵義昔附川東距省千餘里僻在一隅無關扼塞今者割入黔疆而北藩之形勢始壯其封域南鄰貴陽東接思南西連大定北至重慶之綦江縣其山自永寧之雪山關蜿蜒而來過仁懷之關門轉折盤曲特起崇巒則郡城之鎭山碧雲峯也旋而左者爲遵邑之海龍居萬山之顚四靣陡絕昔播賊楊應龍倚爲巢穴又左爲桐梓之婁山關旋而右者爲綏陽之桑木關鎭安州之龍硐關皆髙出云表一夫守之千人坐廢所謂天險殆不過是水則烏江界其南迆而東北過思南入四川之彭水縣其西則赤水河限之黔蜀畫疆以此爲界據山臨江廣袤二千餘里田賦關稅抵全黔之半豈非雄郡哉

貴州通誌卷二﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷三

地理

建置

貴州布政使司

貴州在唐虞時爲夏書禹貢梁州之南裔荊州之西鄙殷因於夏無所損益周武王克殷以巴濮楚鄧爲南土屬巴濮之地成王合梁於雍又爲雍州之南裔春秋時楚莊旣霸遂服於楚爲巫黔中地楚威王遣將莊蹻從沅水伐夜郎滅之遂至滇池【後漢書作楚頃襄王遣將莊豪按楚威王於周顕王三十年立至四十年薨在位十年後歷顕王八年愼靚王五年至赧王三十五年秦取楚巫黔中地相距四十八年如遣莊蹻爲威王時事則莊蹻在滇五十餘年何以淹久不歸再考楚頃襄王立於赧王十六年距秦取地十九年其間莊蹻奉使至滇欲歸楚道不通其說近是至史記作荘蹻前漢書仍之後漢書乃作荘豪查通鑑荘豹注荘姓宋戴武莊之族有出於楚者莊蹻是也亦作蹻在後漢書攺訂史漢似必冇據但太史公去周秦未逺其所記威王及荘蹻亦不應冇誤今從史記作威王荘蹻附載頃襄王荘豪備考】秦昭王二十七年爲周赧王之三十五年取楚巫黔中地置黔中郡蹻欲歸楚道不通遂畱王滇而夜郎仍自立爲侯國旁邑且蘭之屬君長以十數獨夜郎最大西距卭莋東接交趾漢髙帝四年攺黔中郡爲武陵郡建元六年遣唐防通夜郎元鼎六年平且蘭遂平南夷置牂柯郡後置益州以牂柯屬焉【牂柯各地理誌字形不同前漢作防牱後漢作牂牁隋作牂柯史記西南夷及晉宋志俱作牂柯從其多者】始元二年分天下爲十三部武陵屬荊州部牂柯屬益州部後漢州郡因之建安十三年魏武盡得荊州之地及敗於赤壁吳興蜀漢分荊州江夏諸郡屬吳武陵諸郡屬蜀漢先主歿後復屬吳爲荊州十五郡之一而牂柯屬蜀漢之益州晉平吳荊州郡縣屢有分析而武陵郡常屬荊州泰始七年分益州置寧州統郡八牂柯屬焉州後廢大安二年復置永嘉二年分牂柯立平夷夜郎二郡咸康四年置安州分牂柯夜郎屬焉八年仍罷安州以所屬郡並入寧州然自太安後李氏據蜀益州郡縣悉爲所防江左仍遙置之永和三年桓溫平蜀始爲晉有咸安後再沒於苻氏太元八年復爲晉有劉宋時武陵領於郢州刺史牂柯平夷夜郎仍屬寧州平夷後避桓溫父彛之諱攺爲平蠻蕭齊時州所領郡俱仍之梁承聖元年益州入於西魏平蠻諸郡多沒於防蠻三年荊州入於西魏自後州郡沿革多無可考隋開皇初置牂柯郡廢武陵爲朗州大業初復置唐武徳二年以巴蜀徼外蠻夷地置義州三年以牂柯首領謝龍羽地置牂州四年置黔州及戎州都督府以故興古郡置西平州以隋巴東郡之務川扶陽置務州以思州之寜夷縣置夷州五年攺義州曰智州貞觀元年廢夷州三年以南謝蠻首領謝疆地置南壽州四年更名莊州復以黔州之都上縣開南夷置夷州【今石阡府】又開南蠻置費州【今思南府】攺務州爲思州八年以辰州之龍標縣置巫州更西平州爲盤州【今南籠府】九年以隋牂柯郡之牂柯縣置播州【今遵義府】十一年罷黔州都督府置莊州都督攺智州爲牢州十二年開夷獠置古州十六年廢牢州開山洞置溱州【今桐梓縣】又置珍州【今正安州】垂拱二年以辰州麻陽縣地及開山洞置錦州【今銅仁府】天授二年更巫州曰沅州長安四年以沅州之夜郎渭溪置舞州景龍四年廢莊州都督府置播州都督先天元年廢播州都督府復置於黔州開元十三年更舞州爲鶴州復以沅州爲巫州二十年攺鶴州爲業州二十一年分天下爲十五道設黔中道置黔中采訪使治黔州大歷五年攺巫州曰敍州【今黎平府】攺業州曰奬州【今鎭逺府】元和二年廢珍州入溱州思夷費播溱錦敍奨八州皆隸黔中采訪使古州隸嶺南采訪使盤牂則覊縻州也隸戎州及黔州都督府咸通十一年南詔防播州幹寧三年黔南觀察使王肇以其地降於王建牂柯諸州不通中國蠻酋分據其地自置爲刺史五代後唐同光三年蜀王衍防得黔渝等六十四州天成二年牂柯淸州刺史宋化朝等一百五十人來朝及孟知祥據西川復不通朝貢五代晉天福五年都云酋長尹懷昌率其昆明等十二部牂柯張萬濬率其夷播等七州皆附於馬希範宋幹徳元年平湖南三年平蜀諸溪洞蠻酋相繼歸附七月珍州刺史田景遷內附開寶元年攺珍州爲髙州九年奨州刺史田處達來貢太平興國三年夷州蠻任朗政等來貢八年錦敍諸蠻相率詣辰州言願比內郡輸租稅詔不許錦州刺史田漢希願與懿州【今沅州】刺史田漢瓊兩易其地詔許之又以知敍州舒徳芬爲刺史咸平二年古州刺史向通展來貢詔有司鑄印以賜通展皆覊縻州也崇寧以後始務開拓疆土置州郡比於內地四年三月王江古州蠻納土置懷逺軍尋攺爲平州又尋廢平州於中古州置格州五年攺爲從州大觀二年播州楊文貴獻地置播州樂源郡及遵義軍大駱觧上下族帥獻地置珍州夷州酋獻地置承州又置溱州政和元年廢從州七年番部田祐恭內附置思州宣和三年廢承州攺播州爲播川縣隸南平軍攺遵義軍爲遵義砦隸珍州四年廢思州紹興元年復置端平三年復以白綿堡爲播州咸淳末以珍州屬焉皆隸四川防州路錦敍諸州則隸於荊湖北路之安撫使而唐時之牂盤諸州在宋則爲羅甸於矢普裏諸部及南詔之東鄙元憲宗時平雲南招降於矢部置普安路普裏部歸附置普定路尋攺爲府至元十三年烏撒部來附置烏撒路十四年思州田景賢播州楊邦憲來附俱授安撫司十五年羅氏鬼國主阿搾西南番昌盛內附詔搾及昌盛各爲其地安撫使十六年招降西南諸番各授以安撫使十七年攺羅氏鬼國爲順元路置宣慰司二十年討平九溪十八洞定其地之可以設官者大處爲州小處爲縣並立總管府聴順元路宣慰司節制置貴州等處長官司領於順元安撫司此貴州之名所自始也二十一年攺烏撒爲軍民宣撫司攺思播二州順元路二十四年陞烏撒宣撫司爲烏撒烏防宣慰司二十六年以八番羅甸四川省尋攺湖廣省攺金竹寨爲金竹府攺播州爲播南路二十八年攺八番羅甸四川省尋復湖廣立黃平府攺播州安撫司爲宣撫司直四川行省立蠻葛軍民安撫司招古州等洞酋長詣闕貢獻招附光蘭州洞蠻置定逺府二十九年正月以普定路雲南省二月以思播等州湖廣省以羅甸雲南省大徳七年攺普定府爲路至治二年置八番軍民安撫司攺長官司二十有八爲州縣其置鎭逺府都云軍民府年分無考至正二十五年明太祖平漢略地湖南思南田仁智歸附授思南宣慰司未防思州田仁厚來獻地授思州宣慰司洪武四年順元宣慰司靄翠歸附攺授貴州宣撫司置貴州衞五年播州宣慰司楊鏗歸附仍授宣慰使司六年陞貴州宣撫司爲宣慰使司九年置永寧衛攺黃平府重安長官司及都云金竹二府俱爲安撫司攺八番諸安撫司爲長官司廢定逺府降鎭逺府爲州十四年攺普定路爲普定府置普定衞攺烏撒宣慰司爲烏撒府置平越衞十五年置烏撒衞設貴州都指揮使司十六年攺普安路爲普安軍民府攺都雲府爲都勻安撫司置畢節衞十八年廢普定府二十二年置赤水興隆安莊三衞攺普安府爲衞二十三年攺蠻葛安撫司爲新添衞都勻安撫司爲都勻衞兼置龍裏淸平威淸平壩安南五衞及安籠諸所二十六年置貴州前衞惟思南思州二宣慰司隸湖廣普安衞隸雲南余俱隸四川布政使司永樂元年置普安安撫司十一年廢思南思州兩宣慰司設兩府又設鎭逺及銅仁石阡黎平烏羅新化六府設貴州等處承宣布政使司於貴州宣慰司治所領之攺所隸四川雲南諸府州及宣慰宣撫安撫諸司俱隸焉十三年攺普安安撫司爲州十八年設貴州等處提刑按察使司省烏羅入銅仁府省新化入黎平府正統三年省鎭逺州入府成化十年設程番府於程番長官司治六年卽都勻衞城增置都勻府隆慶二年攺程番府爲貴陽府移治布政司治所萬曆十九年攺貴築長官司爲新貴縣附郭二十年陞安順州爲安順軍民府二十八年滅播以播地設平越及遵義二府而以遵義隸四川攺湖廣平溪淸狼偏橋鎭逺四衛隸貴州而以黎平府隸湖廣三十一年復以四衞隸湖廣黎平仍隸貴州崇禎三年以水西地設開州及敷勇鎭西二衞計府十衞二十州九縣十四

國朝因之順治十八年平馬乃設普安縣安順府康熙三年平水西烏撒設平逺大定黔西威寧四府十一年攺龍裏平越淸平都勻普定五衞爲縣省安莊衞入鎭寧州二十二年割湖廣鎭逺偏橋二衞貴州省鎭逺衞入鎭逺縣二十三年攺黔西平逺爲州二十六年攺貴州貴前二衞爲貴築縣攺敷勇衞爲修文縣省新添衞入貴定縣俱貴陽府攺威淸鎭西二衞爲淸鎭縣攺平壩衞爲安平縣攺安南衞爲安南縣省普安衞入普安州攺安籠所爲南籠防俱安順府省烏撒衞入威寧府攺大定府爲州攺永寧畢節二衛爲縣省赤水衞入畢節縣俱威寧府省興隆衞入黃平州平越府省偏橋衞入施秉縣鎭逺府裁各府軍民字三十四年省新貴入貴築縣雍正三年攺湖廣五開銅皷二衞黎平府四年平長寨仲苗移貴陽同知分駐其地仍貴陽府五年攺南籠防爲府分普安州普安縣安南縣幷新設永丰州焉攺銅皷衞爲錦屏縣五開衞爲開泰縣俱領於黎平府又割湖廣之平溪衞爲玉屏縣淸浪衞爲淸溪縣俱領於思州府天柱縣領於黎平府割四川遵義府並所轄遵義正安綏陽桐梓仁懷五州縣貴州攺永寧縣四川八年復以大定州爲府攺威寧府爲州同黔西平逺畢節三州縣府是年新開辟苗疆設同知三駐八寨者都勻府駐淸江者鎭逺府駐古州者黎平府通判三駐都江丹江者俱都勻府駐歸化者安順府九年討平松桃紅苖移正大營同知駐其地銅仁府設同知於郎岱安順府十年割廣西之荔波縣都勻府十一年攺天柱縣鎭逺府移大定府通判分駐水城仍大定府移淸水江同知駐臺拱設通判駐淸水江俱鎭逺府其領府十三州十四縣三十四分防同知六通判五貴陽府

禹貢梁州南境荒服之地漢以前爲西南夷元鼎六年平南夷置牂柯郡唐爲牂柯國武徳三年首領謝龍羽遣使來朝以其地爲牂州四年更爲柯州後復名牂州爲下州開元中降爲覊縻州五代時楚王馬殷遣八姓帥率邕管栁州兵討兩江溪洞至此畱軍戍之遂各分據其地號八番宋幹徳五年知南寧州蕃落使龍彥瑫等來貢詔授彥瑫州刺史仍爲覊縻州累世入貢開寶間置大萬谷樂總管府元至元十六年設順元路宣慰司潭州行省遣兩淮招討司經歷劉繼昌招防西南諸番俱授安撫司曰大龍番曰小龍番曰臥龍番曰洪番曰程番曰石番曰盧番曰番謂之八番二十六年攺金竹寨爲金竹府置乖西軍民府貴陽等處長官司俱聴宣慰司節制明洪武四年夷長密定等舉土內附置金竹長官司五年順元宣慰司靄翠與同知宋古歹歸附置貴州宣慰司及宣慰同知又置貴州衞設都指揮使司八番諸蠻長內附俱授爲長官司十四年密定首獻馬五百匹特陞爲安撫司宣慰司領長官司二十三安撫司領長官司四俱四川布政使司二十六年置貴州前衞龍裏衞新添衞俱都指揮使司永樂十一年攺宣慰諸司貴州布政司成化十年設程番府於程番長官司以宣慰司所領之八番及小程番方番羅番上馬橋與安撫司所領之木瓜麻向大華盧山四司俱屬焉隆慶二年移程番府治於布政司治城攺名貴陽府其宣慰司所領惟貴築龍裏水東中曹白納底寨乖西養龍虎墜靑山札佐十一司而已萬曆十四年設定番州於舊程番府仍領原府屬之十六司十九年以貴築長官司置新貴縣附郭二十九年以貴陽爲軍民府三十九年以金竹安撫司置廣順州崇禎三年削宣慰司安氏水外六日地置敷勇衞及修文濯靈息烽於襄四所四年以副宣慰宋氏乖西之地置開州領州三縣一

國朝因之康熙三年平水西宣慰司所領長官司皆歸府轄十一年攺龍裏衞爲縣二十六年攺貴州衞貴州前衞爲貴築縣攺敷勇衞及修文四所爲修文縣領底寨司攺平越府之貴定縣來屬府裁軍民字三十四年省新貴入貴築縣雍正四年討平定番廣順仲苗移貴陽同知分駐長寨以兩州新辟地屬之仍府雍正七年革中曹副司八年革虎墜司其靑山札佐龍裏水東四司革自明時年代無可考共領州三縣四分防同知一正長官司三副長官司一

貴陽府建置表

總部郡

州縣【衞所附】

唐虞梁州南境

殷

周

秦

漢

牂柯郡

唐

牂州

五代

八番

宋大萬谷樂總管府

南寧州

元

金竹府

【貴州長官司】

乖西軍民府

眀貴州布政司

貴陽軍民府【新貴縣定番州廣順州開州

貴州衞貴前衞

龍裏衛敷勇衛息烽所於襄所修文所濯靈所】

國朝貴州布政司

貴陽府

【貴築縣定番州廣順州開州

龍裏縣貴定縣

修文縣中曹司白納司白納副司飬龍】

貴陽府屬州縣建置

貴築縣【附郭】

元【貴州等處長官司】

眀【洪武四年設貴州衞四川行都司十四年攺隸貴州都司二十八年又設貴州前衛萬曆二十九年以貴築長官司置新貴縣】

國朝因之【康熙二十六年以貴州貴前二衞攺貴築縣三十四年省新貴縣入焉】定番州

元【爲程番長官司】

眀【成化十年設程番府後移府於布政司治城萬曆十四年設州領長官司十七】

國朝因之【康熙五十年革盧山司五十七年革大華司雍正七年革洪番司】領長官司十四【程番司番司盧畨司臥龍番司大龍番司小龍番司金石番司上馬橋司小程番司羅番司麻向司方番司木瓜正司木瓜副司】

廣順州

元【爲金竹府】

眀【洪武四年攺金竹安撫司萬曆三十九年攺土歸流置州】

國朝因之

開州

元【爲乖西軍民府】

眀【爲副宣慰宋氏地天啟二年宋嗣殷叛討平之崇禎四年置州】

國朝因之領長官司二【乖西正司乖西副司】

龍裏縣

元【置龍甲州大徳元年攺置平伐等處蠻夷長官司亦奚不薛千戶所】

眀【洪武二十三年攺龍裏衛領長官司五後革除龍裏水東二司領長官司三】

國朝因之【康熙十一年攺衞設縣雍正八年革小谷龍司】領長官司二【大谷龍司羊司】

貴定縣

宋【置白馬安撫司】

元【置新添葛蠻安撫司】

明【洪武間置新添千戶所貴州衞尋陞爲新添衞領新添小平伐把平丹平丹行五長官司又攺龍裏衞之平伐大平伐二長官司屬焉萬曆三十三年於平伐司地置縣平越府】

國朝因之【順治十八年革丹平司康熙二十六年省衞入縣移縣治於衞攺屬貴陽府領新添平伐把平大平伐小平伐五司以丹行司攺都勻雍正五年革把平司】領長官司四【平伐司新添司大平伐司小平伐司】

修文縣

宋【名幹壩龍】

元【爲水西安氏地】

明【崇禎三年安氏獻地贖罪設敷勇衞及修文四所】

國朝因之【康熙二十六年攺衞爲縣省修文濯靈息烽於襄四所入縣】領長官司二【防寨正司底寨副司】

長寨同知

元

明【俱爲化外狆苗】

國朝雍正四年討平叛苖設同知駐其地

安順府

禹貢梁州外境周以前俱爲荒服秦屬夜郎地漢屬牂柯郡唐爲戎州都督府盤州及羅甸國地宋爲普裏部元初內附置普定府又置習安鎭寧永寧三州後又置羅甸宣慰司尋廢【初烏魯斯呂國瑞入賄丞相僧格及約蘇穆爾等請創羅甸宣慰司至元二十九年招到羅甸國札哇並龍家宋家犵狫苗人諸種蠻夷四萬六千六百戶阿卜阿牙者來朝爲曲靖路宣慰同知脫因及普安路官所阻防雲南行省言羅甸卽普裏也歸附後攺普定府印信俱存雲南省三十餘年賦役如期今所創羅甸宣慰安撫司湖南省烏魯斯等擅以兵脇降普定土官矣資男札哇希古等勒令同其入覲邀功希賞乞罷之仍以其地雲南制曰可】大徳七年攺普定府爲路洪武十四年復攺路爲府築城於今城東二十里州仍舊四川布政使尋置普定衞四川都司十六年攺習安州爲安順州十八年府廢以三州屬衞二十三年置普安威淸平壩安南四衞置樂民平夷安南安籠四所及新興所屬普安衞又置安莊衞於鎭寧州二十五年以闗嶺雞背二堡設闗索嶺守禦所屬安莊衛俱四川都司永樂十三年攺普安安撫司爲州貴州布政司正統三年攺安順鎭寧永寧三州俱貴州布政使攺普定衞貴州都司成化中移安順州於普定衞城萬曆二十年陞州爲軍民府領鎭寧永寧普安三州崇禎三年削宣慰安氏水外地置鎭西衞定南赫聲柔逺威武四所

國朝因之順治十八年平馬乃以其地置普安縣府裁平夷樂民安南闗嶺四所康熙五年郎岱土司隴安藩叛討平之十一年攺普定衞爲縣附郭省定南所入縣二十二年省新興所移普安縣治於所二十六年攺威淸鎭西二衞爲淸鎭縣省赫聲威武二所入縣攺平壩衞爲安平縣省柔逺所入縣攺安南衞爲安南縣省安莊衞入鎭寧州省普安衛入普安州移貴陽通判駐安籠所攺爲南籠防俱府府裁軍民字雍正五年攺南籠防爲府分普安州普安安南二縣焉八年設通判駐歸化九年設同知駐郎岱俱府共領州二縣三分駐通判同知各一

安順府建置表

總部郡

州縣【衞所附】

唐虞梁州外境

周荒服

漢

牂柯郡

唐戎州都督府盤州【羅甸國】

宋

普裏部

元

普定路【習安州鎭寧州永寧州】明貴州布政司

安順軍民府【鎭寧州永寧州普安州普安衞安南衞安莊衞

普定衛平壩衞威淸衞鎭西衞赫聲所定南所

樂民所平夷所安南所威武所新興所安籠所

闗嶺所柔逺所】

國朝貴州布政司

安順府

【普定縣鎭寧州永寧州安平縣淸鎭縣郎岱同知

歸化通判】

安順府屬州縣建置

普定縣【附郭】

唐【羅甸國地】

宋【普裏部】

元【普定路】

明【普定衞領長官司三】

國朝因之【康熙十一年攺衞爲縣省定南所入縣革西堡正司寧谷司】領長官司一【西堡副司】

鎭寧州

唐

宋【俱羅甸國地】

元【鎭寧州】

明【因之領長官司三】

國朝因之【康熙二十三年革十二營司雍正五年革康佐正司十年以康佐副司及革康佐正司之地威逺通判】

永寧州

唐

宋【俱羅甸國地】

元【永寧州】

明【因之領長官司三巡檢一】

國朝因之領長官及巡檢司四【募役司沙營司頂營司盤江土巡檢】安平縣

元【爲金竹府地】

明【平壩衞】

國朝因之【康熙二十六年攺衞爲縣並省柔逺所入焉】

淸鎭縣

元【爲八番羅甸宣慰司地】

明【威淸衞鎭西衞】

國朝因之【康熙二十六年攺威淸衞爲淸鎭縣省鎭西衞及赫聲威武二所入焉】郎岱同知

明【爲土司隴氏地】

國朝康熙五年叛平之雍正九年設同知駐其地歸化通判

元【康佐寨】

明【康佐正副二長官司地又爲府轄之洛河駝魯諸地及貴陽府定番州之新化廣順州之板當諸寨山箐阻深狆苗雜處】

國朝雍正十年設通判駐其地領長官司一【康佐副司】平越府

禹貢梁州南境秦爲且蘭地漢爲牂柯郡地隋爲牂柯郡之牂柯縣唐貞觀元年以隋牂柯縣置朗州並析置恭水髙山貢山邪施柯盈釋鷰六縣十一年州廢縣亦廢十三年復置州更名曰播亦復置縣攺恭水曰羅防髙山曰舎月貢山曰湖江柯盈曰帶水邪施曰羅爲釋鷰曰胡刀十六年更羅防曰遵義以廢牢州之芙蓉琊川來屬顯慶五年省捨月湖江羅爲開元二十六年省胡刀琊川入芙蓉【胡刀琊川二廢縣在今鎭逺府施�縣江外俗名偏刀水地今遵義府所轄州縣多唐時珍州溱州地所得播州地自遵義一縣外恐多在平越府界內觀胡刀琊川二廢縣可見但苦無載籍可據耳】唐末沒於南詔太原人楊端以兵復其地世爲州刺史宋嘉泰初土官宋永髙克服麥新等寨內附號黎峨裏等寨大觀二年置播州樂源郡宣和三年廢元至元十四年播州安撫使楊邦憲言本族自唐世守此土將五百年昨奉防許令仍舊乞降璽書從之仍授安撫使領黃平府及白泥等處長官司順元宣慰使二十八年攺爲軍民宣撫司直四川行省尋置平月長官司管番民總管後俱攺湖廣行省至正末攺白泥餘慶二長官司爲州明洪武五年播州楊鏗歸附置播州宣慰司八年攺黃平府爲安撫司置黃平守禦所十四年置平越衞軍民指揮使司十七年攺白泥餘慶二州仍爲長官司攺艸塘長官司爲安撫司二十三年置新添衞興隆衛俱四川布政司尋攺貴州都司萬曆二十八年平播州宣慰司楊應龍就平越衞設平越軍民府以黃平安撫司置黃平州以艸塘雍水二司置甕安縣以餘慶白泥二司置餘慶縣以苦竹壩三里七牌置湄潭縣皆宣慰司地也又於平伐司置貴定縣俱府府領州一縣四兼領黃平所楊義長官司

國朝因之康熙十一年攺平越衞爲縣附郭省黃平所入州二十六年徙貴定縣治於新添衞因省衞入縣攺屬貴陽府徙黃平州治於興隆衞因省衞入州府裁軍民字共領州一縣四長官司一平越府建置表

總部郡

州縣【衞所附】

唐虞梁州南境

秦

且蘭

漢

牂柯郡

唐朗州

播州郡

宋

播州樂源郡黎峨裏等寨元順元宣慰司

黃平府【白泥州餘慶州平越等處長官司】眀貴州布政司

平越軍民府【黃平州甕安縣餘慶縣湄潭縣貴定縣平越衞

新添衛興隆衛黃平所楊義司】

國朝

貴州布政司

平越府

【平越縣黃平州甕安縣

餘慶縣湄潭縣楊義長官司】

平越府屬州縣建置

平越縣【附郭】

元【平月長官司】

明【平越衞軍民指揮使司】

國朝因之【康熙十一年攺爲縣】

黃平州

宋【爲狼洞地】

元【黃平府】

明【洪武八年攺黃平府重安長官司俱爲安撫司置黃平所二十二年平狼洞苗以其地建興隆衞貴州都司萬曆二十八年平播就黃平所設黃平州府領長官司二土吏日二】

國朝因之【康熙十一年省黃平所入州二十六年移黃平州治於興隆衛並省衞入州雍正五年革朗城長官司及土吏目】領長官司一土吏目一【巖門長官司重安土吏目】

甕安縣

唐

宋【俱播州地】

元【甕城艸塘等處】

明【洪武十七年設艸塘安撫司甕水長官司播州萬曆二十八年平播以二司地設甕安縣府攺二司爲土縣丞】

國朝因之領土縣丞二【艸塘甕水】

餘慶縣

唐【乾符三年以白泥餘慶兩土官爲校尉播州】

宋【因之】

元【攺爲白泥餘慶二長官司播州至正末攺二司爲州】

明【初因之後攺州仍爲司屬播州宣慰司萬曆間平播以二司地設餘慶縣府攺餘慶司爲土縣丞白泥司爲上主簿屬縣】

國朝因之領土縣丞一土主簿一【餘慶白泥】

湄潭縣

宋

元【俱播州地】

明【萬曆二十八年平播後以苦竹壩三里七牌地設湄潭縣府】

國朝因之

都勻府

禹貢荊梁二州南境唐以前俱爲蠻夷不通中國五代晉天福五年都云酋長尹懷昌始率其十二部附於楚馬希範【舊志云宋爲合江陳防二州宋史地理誌未載不知何據考元史止有陳防長官司明一統志合江州陳爛土長官司注止云元置合江州及陳防軍民長官司續文獻通考於廣西思明路內載二州名云元置明洪武十六年攺爲長官司並存之以備考】元初置都云軍民府屬管番民總管又有都云麻峽二縣屬定逺府湖廣行省明洪武十六年省定逺攺都雲府爲都勻安撫司廢縣爲長官司易麻峽爲麻哈四川布政使司二十三年攺安撫司爲都勻衞攺淸平堡爲淸平衞領都勻等長官司十二永樂十七年攺貴州都司割所領長官司布政司尋復屬衞治六年卽衞城增置都勻府以衞屬長官司之又增平定樂平二長官司八年攺麻哈長官司爲麻哈州九名九姓獨山長官司爲獨山州淸平長官司爲淸平縣府正徳間以四川播州之安寧安撫司攺爲凱裏來屬淸平縣

國朝因之尋分長官司二麻哈州三獨山州康熙七年省淸平縣入麻哈州十一年攺都勻衞爲都勻縣附郭復置淸平縣省淸平衞入縣以新添之舟行長官司來屬十二年以府屬長官司並屬都勻縣雍正八年開八寨丹江都江各苗疆設同知一員通判二員分駐其地俱府十年又以廣西慶逺府之荔波縣來屬共領州二縣三分防同知一通判二

都勻府建置表

總部郡

州縣【分轄同知通判曁衞所附】唐虞荊梁南境

五代

都云蠻

元思明路

都云軍民府

定逺府

【都云縣麻峽縣】

明貴州布政司

都勻府

【麻哈州獨山州淸平縣都勻衞淸平衞】

國朝貴州布政司

都勻府

【都勻縣麻哈州獨山州淸平縣荔波縣八寨同知】

【丹江通判都江通判】

都勻府屬州縣建置

都勻縣【附郭】

元【爲都云縣】

明【都勻衞】

國朝因之【康熙十一年攺爲縣以府屬六長官司及新添衞屬之丹行司屬縣五十二年革丹行司五十五年革平州司五十九年革夭壩司雍正五年革平浪司】領長官司三【都勻正司都勻副司邦水司】

麻哈州

元【麻峽縣】

明【麻哈州】

國朝因之領長官司二【平定司樂平司】

獨山州

元【獨山長官司】

明【獨山州】

國朝因之領土同知一長官司三【獨山土同知爛土司丰寧上司丰寧下司】

淸平縣

元【麻峽縣地】

明【洪武初置淸平堡二十三年攺爲衞治八年增置淸平縣與衞同城正徳間以凱裏安撫司屬焉】

國朝因之【康熙七年省縣入麻哈州十一年復置縣省淸平衞入縣康熙四十一年革凱裏安撫司並入縣】

荔波縣

宋【覊縻荔波州】

元【屬南丹安撫司】

明【洪武元年並入思恩縣十七年析置荔波縣廣西慶逺府明末割貴州都司】

國朝【順治十六年仍屬廣西雍正十年攺府】

八寨同知

明【爲夭壩土司地後生苗將土司戕害遂成化外】

國朝雍正六年討平之設同知駐其地

丹江通判

明【以前皆化外生苗】

國朝雍正六年討平之設通判駐其地

都江通判

明【以前皆化外生苗】

國朝雍正九年討平之設通判駐其地

鎭逺府

禹貢荊梁二州南境周屬楚爲巫黔中地秦屬黔中郡漢屬武陵郡無陽縣地晉爲舞陽縣唐長安四年以沅州之夜郎渭溪二縣置舞州開元十三年以舞武聲相近更名鶴州二十年更名業州天寶元年更夜郎爲峩山大歷五年攺爲奨州又爲思播二州之地【思州之思卭思王播州之胡刀琊川諸廢縣皆在府境內】唐末沒於蠻石晉時附於楚馬希範宋開寶九年奨州刺史田處達來貢元初田氏歸附置鎭逺沿邊溪洞招討使後攺爲鎭逺府屬思州軍民宣撫司明洪武五年攺爲鎭逺州湖廣布政司二十二年設鎭逺衛永樂十一年廢思州思南兩宣慰司析置鎭逺府貴州布政司正統三年省州並府九年置施秉縣治十一年置鎭逺縣俱府

國朝因之康熙二十二年攺湖廣鎭逺偏橋二衛來屬省鎭逺衛入鎭逺縣二十六年省偏橋衛入施秉縣雍正八年開淸江苗疆設同知駐其地十一年平臺拱移淸江同知駐焉設通判駐淸江俱府以黎平府之天柱縣來屬共領縣三分防同知一通判一

鎭逺府建置表

總部郡

州縣

唐虞荊梁南境

周楚國

巫黔中地

秦

黔中郡

漢

武陵郡【無陽縣】

晉

武陵郡【舞陽縣】

唐

奨州【峩山縣】

思州【思王縣思卭縣】

播州【胡刀縣琊川縣】

宋

奨州

元湖廣行省

思州軍民宣撫司

鎭逺府

明貴州布政司

鎭逺府

【鎭逺縣施秉縣】

國朝貴州布政司

鎭逺府

【鎭逺縣

施秉縣天柱縣臺拱同知淸江通判】

鎭逺府屬縣建置

鎭逺縣【附郭】

漢【無陽縣】

晉【舞陽縣】

唐【奨州地】

宋【竪眼大田溪洞】

元【攺鎭安縣至正元年攺安夷縣尋攺鎭逺溪洞金容金達楊溪公俄等處兩蠻夷軍民長官司】眀【洪武五年攺爲鎭逺金容金逹蠻夷長官司治十一年攺設鎭逺縣】

國朝因之【康熙二十二年以湖廣鎭逺衛屬府省入縣雍正十二年以府屬卭水正副二長官司來屬】領長官司二【卭水正司卭水副司】

施秉縣

唐【琊川縣地屬播州】

宋【竪眼大田溪洞地】

元【至正二年置施秉前江等處軍民長官司】

眀【洪武五年攺設蠻夷長官司正統九年攺設施秉縣】

國朝因之【康熙二十六年省偏橋衛入縣】

天柱縣

宋【屬城州】

明【洪武二十四年置天柱所萬曆二十五年攺縣屬湖廣靖州】

國朝因之【雍正五年攺黎平府十一年自黎平來屬】

臺拱同知

明【以前俱爲九股化外生苗】

國朝雍正十一年討平之設同知駐其地

淸江通判

明【以前俱爲化外生苗】

國朝雍正八年討平之設通判駐其地

思南府

禹貢荊梁二州之裔土周屬楚巫黔中地秦屬黔中郡漢屬武陵郡隋以其地置務川縣屬巴東郡唐武徳四年以隋巴東郡之務川及扶陽縣置務州析務川置涪川縣貞觀元年以廢夷州之寧夷伏逺思義明陽髙富丹川及廢思州之丹陽城樂感化多田思王來屬尋省思義明陽丹川丹陽四年更務州爲思州以涪川扶陽兼開南蠻置費州八年省感化以多田城樂費州以髙富黔州十一年省思州之伏逺開元四年開生獠置思邛縣思州【今扶陽多田城樂諸廢縣皆在思南境內由是言之唐時費州今之思南也】唐末沒於蠻宋政和中蕃部長田祐恭內附始建思州領務川邛水安夷三縣宣和四年廢州及務川縣爲務川城邛水安夷二縣皆爲堡紹興元年復爲思州仍領務川等三縣防州路元至元十四年置思州軍民安撫司尋攺爲宣撫司治龍泉坪領婺川縣及思邛江水特姜等處長官司十八年攺宣撫司爲宣慰司兼管內安撫司二十一年攺順元路二十九年攺湖廣行省至正二十五年明太祖旣平陳友諒宣慰司田仁智遣其都事楊琛來歸附仍授爲思南道宣慰司湖廣布政司【思南府誌云元至正間其族屬鎭逺州知州田茂安始分據其地以獻明玉珍設都元帥府徙今治宣慰田琛徙都坪而思州分爲二今治謂龍泉坪都坪今思州府也考明外史土司傳元至正二十五年明太祖旣平陳友諒思南宣慰司田仁智思州宣撫司田仁厚皆歸附洪武十二年仁智死子大雅襲永樂八年大雅死子宗鼎襲洪武二年仁厚死子洪正襲二十年洪正死子琛襲琛爲仁厚之孫是思州之分爲二不自琛始也元時二田有宣慰宣撫之分至明始並爲宣慰是田氏之有兩宣慰亦不自琛始也府誌之言恐不可爲據存之以備參考】洪武二十三年徙宣慰司治於水徳江永樂十一年仁智孫宗鼎以不法廢攺設思南府貴州布政司以婺川縣府正統四年以廢烏羅府置朗溪正副長官司府治六年攺印江等處長官司爲印江縣萬曆三十四年攺水徳江長官司爲安化縣俱府領縣三長官司六

國朝因之雍正七年革沿溪正長官司領縣三長官司五

思南府建置表

總部郡

州縣

唐虞荊梁南境

周楚國

秦

黔中郡

漢

武陵郡

隋

巴東郡【務川縣】

唐黔中采訪使

費州涪川郡【涪川縣扶陽縣多田縣城樂縣】思州寧夷郡【務川縣思卭縣】

宋防州路

思州【務川縣安夷縣邛水縣】

元湖廣行省

思州安撫司【婺川縣

水特姜長官司思卬江等處長官】

明貴州布政司

思南府

【司安化

縣婺川

縣印江縣蠻夷正司蠻夷副司沿河正】

【司沿河副司朗溪正司朗溪副】

國朝貴州布政司

思南府

【司安化

縣婺川

縣印江縣蠻夷正司蠻夷副司沿河副】

【司朗溪正司朗溪副】

思南府屬縣建置

安化縣【附郭】

隋【務川縣地】

唐

宋【俱因之】

元【置水特姜長官司思州宣撫司】

明【初攺水徳江長官司思南宣慰司永樂十一年府萬曆三十年正長官張瑢無嗣族人爭襲十餘年不決攺爲安化縣設縣治府南門外仍以正長官攺授上縣丞副長官攺授土主簿及原設土巡檢一俱領於縣】

國朝因之領土縣丞主簿巡檢各一

印江縣

唐【思邛縣地】

宋【廢】

元【攺爲思邛江長官司思州宣慰司】

明【初攺爲印江長官司思南宣慰司永樂間府治六年攺爲印江縣其長官司攺授土縣丞】

國朝因之領土縣丞一

婺川縣

隋【開皇末年置務川縣巴東郡】

唐

宋【俱因之】

元【因婺星飛流化石攺務爲婺】

明【初思南宣慰司永樂十一年攺府十二年始立土知縣尋易流官】

國朝因之

石阡府

禹貢荊梁南裔周屬楚秦爲黔中地漢爲牂柯郡地晉分牂柯置夜郎郡爲夜郎郡地宋齊因之隋屬明陽郡唐初爲思黔二州地武徳二年以信安義泉綏陽三縣置義州【在龍泉縣義陽山下】並置都牢洋川二縣尋攺信安爲信寧四年以思州之寧夷縣置夷州析置夜郎神泉丰樂綏養雞翁伏逺明陽髙富思義丹川宣慈慈嶽十二縣五年更義州曰智州六年省夷州之雞翁貞觀元年廢夷州省夜郎神泉丰樂以寧夷伏逺明陽髙富思義丹川務州宣慈慈嶽涪州綏養智州四年復以黔州之都上縣開南蠻置夷州省智州之都牢五年以廢州之樂安宜林芙蓉琊川四縣屬智州六年置雞翁縣屬夷州十年以髙富屬黔州十一年攺屬夷州攺智州曰牢州徙治義泉領縣九信陽義泉綏陽洋川綏養樂安宜林芙蓉琊川十六年廢牢州省綏養樂安宜林以信寧黔州以芙蓉琊川播州以綏陽義泉洋川夷州徙夷州治於綏陽永徽後省雞翁髙富開元二十五年復以思州之寧夷來屬領縣五都上綏陽義泉洋川寜夷【廢綏陽縣在今龍泉縣西北廢洋川縣在今府屬苗民司南今之石阡蓋唐貞觀四年所置夷州地也】唐末復陷爲蠻夷宋初爲羈縻夷州大觀二年酋長獻其地建爲承州所領五縣與唐夷州之縣名同宣和三年廢承州及都上諸縣以綏陽珍州元置石阡等處軍民長官司思州宣撫司明攺石阡長官司思南宣慰司永樂十一年置石阡府領長官司五龍泉葛彰苗民石阡正石阡副萬曆二十九年攺龍泉長官司爲龍泉縣府

國朝因之康熙二年革葛彰司五十年革苗民司雍正八年革石阡正司領縣一長官司一

石阡府建置表

總部郡

州縣

唐虞荊梁南境

周楚國

巫黔中地

秦

黔中郡

漢

牂柯郡

晉

夜郎郡

隋

明陽郡

唐

夷州【綏陽縣都上縣義泉縣洋川縣寕夷縣】

宋

珍州【綏陽縣】

元思州宣撫司

【石阡等處長官司】明貴州布政司

石阡府【龍泉縣石阡正長官司石阡副長官司葛彰長官司苗民長官司】

國朝貴州布政司

石阡府

【龍泉縣石阡副長官司】

石阡府屬縣建置

龍泉縣

唐【爲牢州治】

宋【爲珍州地】

元【龍泉坪爲思州安撫司治所】

明【洪武初屬思南宣慰司永樂十一年攺龍泉坪長官司石阡府萬曆二十年播賊冦龍泉土官安民志死之三十二年攺龍泉長官司爲龍泉縣府】

國朝因之

思州府

禹貢荊州之裔土周屬楚巫黔中地秦屬黔中郡漢屬武陵郡酉陽縣地唐爲廢思州之丹陽及廢夷州之丹川二縣地【唐地理誌有兩思州兩夷州前夷州武徳四年置貞觀元年廢後夷州貞觀四年置前思州誌不載所置之年亦貞觀元年廢後思州本務州貞觀四年更名貞觀元年廢二州時二縣俱務州尋省丹陽二年省丹川故仍以二縣系之思夷二廢州】黔中采訪使宋爲思州安夷縣地防州路元世祖至元十二年思州田氏降置沿江安撫司思州軍民宣撫司宣撫司原治龍泉坪後因龍泉火徙治都坪十七年詔復還舊治而都坪遂爲安撫司治所卽今思州也二十九年攺安撫司爲宣撫司湖廣行省至正二十五年明太祖平漢宣撫司田仁厚遣其都事林憲等來獻鎭逺古州軍民二府婺川等十縣於是命攺宣撫爲宣慰使司以仁厚爲宣慰使湖廣布政司永樂十一年仁厚孫田琛與思南宣慰田宗鼎有隙弄兵坐廢遂攺思州宣慰司爲思州府貴州布政司隆慶二年遷思州府治於平溪衞萬曆五年還舊治領長官司四

國朝因之雍正五年割湖廣平溪淸浪二衞來屬攺爲玉屛靑溪二縣領縣二長官司四

思州府建置表

總部郡

州縣

唐虞荊梁南境

周楚國

巫黔中地

秦

黔中郡

漢

武陵郡【酉陽縣】

唐

思州【丹陽縣】

夷州【丹川縣】

宋防州路

思州【安夷縣】

元湖廣行省

思州宣撫司

明貴州布政司

思州府

【都坪長官司黃道長官司都素長官司施溪長官司】

國朝貴州布政司

思州府【玉屏縣

靑溪縣

都坪長官司黃道長官司都素長官司施溪長官司】

思州府屬縣建置

玉屛縣

古【爲雄溪地】

漢【馬援略地五溪此其一也】

唐

宋【俱酉陽縣地】

元【平溪蠻夷司】

明【洪武初設平溪堡二十三年置平溪衞湖廣都司】

國朝因之【後裁都司辰州府雍正五年來屬攺衞設玉屏縣府】

靑溪縣

元【大坪村蠻地】

明【洪武時始建淸浪衞湖廣都司】

國朝因之【後裁都司辰州府雍正五年來屬攺衛設靑溪縣府】

銅仁府

禹貢荊州南境周屬楚漢爲武陵郡隋爲沅陵郡唐初爲辰州境垂拱二年分辰州麻陽縣地及開山洞置錦州盧陽郡領縣四盧陽招諭渭陽萬安長安四年以溪州之洛浦來屬天寶元年更萬安曰常丰唐末沒於蠻宋太平興國八年有錦州刺史田漢希與懿州刺史田漢瓊上言願兩易其地詔許之懿州今沅州也熙寧間置錦州砦後倂入沅州麻陽縣元置銅仁大小江等處長官司思州軍民安撫司明洪武初攺銅仁長官司思州宣慰司永樂十一年置銅仁府貴州布政司領長官司四省溪提溪銅仁大萬山正統四年又以廢烏羅府之烏羅平頭四長官司屬焉萬曆二十六年革銅仁司置銅仁縣後又革大萬山司

國朝因之康熙四十三年平紅苗設正大營以同知駐其地雍正八年平松桃紅苗移同知駐焉仍府共領縣一正副長官司八

銅仁府建置表

總部郡

州縣

唐虞荊州南境

周楚國

巫黔中地

秦

黔中郡

漢

武陵郡

隋

沅陵郡

唐

錦州盧陽郡

宋

沅州

錦州砦

元

思州安撫司【銅仁長官司】明貴州布政司

銅仁府【銅仁縣

省溪正司

省溪副司提溪正司提溪副司烏羅正司

烏羅副司平頭正司平頭副司】

國朝貴州布政司

銅仁府【銅仁縣

松桃同知省溪正司省溪副司提溪正司提溪副司

烏羅正司烏羅副司平頭正司平頭副司】

銅仁府屬縣建置

銅仁縣【附郭】

明【初爲銅仁長官司萬曆二十六年攺縣府】

國朝因之編戶八里

松桃同知

明【以前俱爲紅苗巢穴接連黔楚蜀三省謂之三不管地】

國朝雍正八年平紅苗移正大營同知駐其地黎平府

禹貢荊梁之裔周屬楚秦爲黔中郡地漢爲武陵郡地梁置龍檦縣隋屬沅陵郡唐武徳七年置龍標縣貞觀八年置巫州析龍標置夜郎朗溪思微三縣屬州九年省思微十三年李節開夷獠置古州樂興郡總章二年智州刺史謝法成招慰生獠以故唐林州地置福祿州天授二年攺巫州曰沅州析夜郎置渭溪縣長安四年分夜郎渭溪置舞州先天元年析龍標置潭陽縣開元十三年復攺沅州爲巫州大歷五年攺巫州爲敍州黔中采訪使古州福祿州俱嶺南采訪使唐末皆沒於蠻宋太平興國八年以知敍州舒徳郛爲刺史爲羈縻州崇寧四年王江古州蠻納土於王口砦置平州政和元年廢元至元中設古州八萬軍民總管府尋攺爲長官司又設上裏坪及中古州樂惇洞長官司屬思州安撫司湖廣行省明洪武三年辰州衞指揮劉宣武率兵招降湖耳潭溪諸洞於是諸洞長官皆來朝命皆仍其原官置蠻夷長官司十四思州宣慰司永樂十一年廢宣慰司設府以古州曹滴潭溪八舟洪州西山福祿永從七長官司置黎平府以湖耳亮砦歐陽新化龍裏中林赤溪七長官司置新化府並貴州布政司宣徳十年省新化府入黎平治八年廢福祿永從司置永從縣萬曆二十八年攺湖廣三十一年復貴州

國朝因之順治十七年革曹滴司康熙二十三年革赤溪湳洞司二十五年革西山司雍正三年以湖南之銅鼓五開二衛來屬五年攺銅鼓爲錦屏縣攺五開爲開泰縣又以湖南靖州之天柱縣來屬七年開辟苖疆設同知駐古州十一年以天柱縣屬鎭逺府府領縣三正副長官司十四

黎平府建置表

總部郡

州縣

唐虞三苗

周楚國

秦

黔中郡

漢

武陵郡

梁

【龍檦縣】

隋

沅陵郡【龍檦縣】

唐黔中采訪使敍州潭陽郡【龍標縣朗溪縣】嶺南采訪使古州樂興郡【福祿州】

宋廣南西路

覊縻敍州

元湖廣行省

思州軍民安撫司【上裏坪長官司

古州八萬洞長官司】明貴州布政司

黎平軍民府【永從縣曹滴司

赤溪湳防司西山司龍裏司

中林司

新化司歐陽正司歐陽副司亮砦司湖耳正司湖耳副司

洪州正司洪州副司潭溪正司潭溪副司古州司

八舟司】

國朝貴州布政司

黎平府

【開奉縣

永從縣錦屏縣古州同知龍裏司中林司

新化司歐陽正司歐陽副司亮砦司湖耳正司湖耳副司

洪州正司洪州副司潭溪正司潭溪副司古州司

八舟司】

黎平府屬縣建置

開泰縣【附郭】

唐【屬五溪】

宋【爲潭溪砦】

元【置潭溪長官司至元中設軍民總】

明【管府洪武十八年始立五開衛設內外十六】

國朝因之【所湖廣雍正三年來屬攺衛】

永從縣

唐【置溪洞福祿州】

五代【楊氏據其地】

宋【太平興國始置福祿永從長官司】

元【因之思州安撫司】

明【正統間長官李英死族人爭襲攺爲永從縣府】

國朝因之【康熈二十五年廢西山司地入縣】

錦屏縣

宋【爲銅鼓砦】

元【名五腦砦蠻地】

明【洪武三年妖人林小廝叛兵剿之設銅鼓衛湖廣靖州】

國朝因之【雍正三年來屬五年攺爲錦屏縣】

古州同知

明【古州有裏外之分自宋至元明建砦設州設長官司皆外古州也而裏古州歷代俱爲化外生苗】

國朝雍正七年討平之設同知駐其地

大定府

禹貢梁州荒裔漢屬牂柯西南境蜀諸葛亮南徵蠻長濟濟火佐擒孟獲有功封羅甸國王唐元和六年羅羅鬼主上表請盡歸牂柯故地開成元年鬼主阿佩內附防昌中封其別帥爲羅甸國王世襲爵宋開寶中普貴納土【本志一名宇貴考宋史二名皆逸】封襲如故元至元十五年羅氏鬼國主阿搾內附詔授安撫使十七年復叛左丞李徳輝諭降其酋長阿察奏攺鬼國爲順元路以阿察爲順元路宣撫司後攺爲宣慰司明洪武四年靄翠歸附授貴州宣慰使永寧宣撫司內附置永寧衛后靄翠死都指揮馬將以兵盡驅諸羅爲郡縣諸羅欲反靄翠妻奢香見太祖願效力開西鄙世保境以乞除太祖許之賜姓安氏香歸乃率諸羅開赤水烏撒道以通烏防且立龍塲九驛自是子孫世襲宣慰使十五年於烏撒軍民府地置烏撒衛又置烏防衛十六年徙烏衛於畢節攺置畢節衛二十二年增置赤水衛又置普市摩泥阿落宻白撒四守禦所衛天啟二年安邦彥叛崇禎元年討平之後頭目臥這化沙等爭襲各獻地請設流因建大方城置副將鎭守旋廢

國朝順治十五年大兵取滇宣慰使安坤爲向導滇平仍授水西宣慰使司準世襲十八年裁摩泥白撒阿落宻三所康熈三年安坤與烏撒土知府安重聖謀叛討平之以水西十一則溪地設三府以大方城爲大定府水胯火著架勒化各四則溪屬之以水西城爲黔西府則窩以著雄所三則溪屬之以比喇壩爲平逺府的獨朶你要架隴胯四則溪屬之則溪羅鬼語猶華言唐之州宋之軍也攺烏撒爲威寧府二十三年攺黔西平逺二府爲州大定府二十六年攺大定府爲州攺永寧衛爲縣省普市所入縣攺畢節衛爲縣省赤水衛入縣省烏撒衛俱威寧府雍正八年割永寧縣屬四川復大定爲府攺威寧爲州與黔西平逺畢節俱府十一年移通判分駐水城仍府共領州三縣一分防通判一

大定府建置表

總部郡

州縣

唐虞梁州荒裔

周

秦

夜郎國

漢

牂柯郡

唐

羅甸國

宋

羅施鬼國烏撒部

元湖廣行省

順元路宣慰司

雲南行省

烏撒烏防宣慰司

明貴州布政司貴州宣慰司

四川布政司烏撒軍民府

國朝貴州布政司

大定府

【平逺州黔西州威寧州畢節縣水城通判】

大定府屬州縣建置

平逺州

漢【西南夷牂柯郡地】

唐【羅甸國】

宋【羅施鬼國】

元【順元宣慰使地】

明【洪武爲水西宣慰比喇壩地】

國朝【康熈三年設平逺府二十三年攺爲州大定府後又屬威寧府雍正七年仍屬大定府】黔西州

漢【西南夷牂柯郡地】

唐【羅甸國】

宋【羅施鬼國】

元【順元宣慰使】

明【洪武四年罷爲宣撫使六年陞爲宣慰使】

國朝【康熈三年設黔西府二十二年攺爲州屬大定府後大定攺州屬威寧府雍正七年仍屬大定府】

威寧州

古【名巴凡兀姑後又攺名巴的甸】

唐【烏些】

宋【蠻夷烏撒部】

元【至元十年始附立烏撒路尋爲軍民總管府又攺爲軍民宣撫司二十四年陞爲烏撒烏宣慰司】

明【洪武十四年攺烏撒軍民府四川爲土知府世襲十五年增置烏撒衛雲南都司永樂十二年攺貴州都司】

國朝【康熈三年置威寧府二十六年以黔西平逺大定三州畢節永寧三縣屬之雍正七年攺爲州府】

畢節縣

元【爲八番順元等處宣慰司地】

明【洪武初歸附十五年置烏防衛於烏防府境十六年罷烏防衛因畢節驛攺設畢節衛二十二年又增置赤水衛俱貴州都司】

國朝因之【康熈二十六年攺衛爲縣省赤水衛入縣府】

水城通判

明【以前俱爲水西安氏地】

國朝平水西屬大定府雍正十一年設通判駐其地南籠府

禹貢梁州南境秦以前爲夜郎地漢爲牂柯郡地蜀漢爲興古郡地唐爲盤州地戎州都督府氏叛唐其地爲南詔東鄙東防烏蠻七部落居之其後防酋阿宋逐諸部據其地號於矢部元至元十三年攺屬普安路雲南行省明初爲櫺鉢寨陵元堡洪武二十三年設安籠守禦所治十一年普安夷婦米魯叛廣西安隆土官岑軾助兵討平之割安籠所三十六寨之阿能等十八寨以賞其功廣西萬曆四十三年阿能土目三狼殺安隆土官岑峯其子光裕請貴州兵討誅三狼仍以賞功之十八寨歸貴州

國朝因之康熈二十五年攺安籠所爲南籠防移安順通判駐其地雍正元年攺防爲府以安順府之普安州及普安安南二縣來屬又以廣西泗城府西隆州所屬紅江以北之地設永丰州府共領州二縣二

南籠府建置表

總部郡

州縣

唐虞梁州南境

周

秦

夜郎地

漢

牂柯郡

蜀漢

興古郡

唐戎州都督府盤州

宋

於矢部

元雲南行省

普安路

明貴州布政司安順府【安籠所】

國朝貴州布政司

南籠府

【永丰州普安州普安縣安南縣】

南籠府屬州縣建置

永丰州

周【百粵地】

漢【屬交趾郡地】

宋

元【俱爲泗城州地】

明【屬泗城州及西隆州廣西】

國朝【雍正五年割泗城土府所屬紅江北之上江長壩等十六甲西隆州所屬江北之羅斛冊亨等四甲置州府】

普安州

唐【置西平州貞觀中攺爲盤州】

宋【爲於矢部地】

元【延祐中置於矢部萬戶府尋攺爲普山府至元間攺置普安路】

明【洪武十六年置普安軍民府以土府適恭爲知府二十二年罷府置普安衛軍民指揮使司雲南尋攺貴州永樂元年置普安安撫司以土蠻慈長爲安撫司十三年慈長叛攺爲州領羅羅民十二部屬安順府】

國朝因之【康熈二十六年省普安衛入州雍正五年攺府】

普安縣

明【爲馬乃夷地】

國朝【順治十八年馬乃叛討平之以其地設普安縣安順府康熈二十二年徙縣治於新興所雍正五年攺屬府】

安南縣

元【爲普安路地】

明【洪武十七年置尾灑驛二十三年攺設安南衛】

國朝因之【康熈二十六年攺爲縣屬安順府雍正五年攺府】

遵義府

禹貢梁州之域古蠻夷地周秦時爲夜郎且蘭地漢元鼎中且蘭君反兵討平之置縣屬牂柯郡晉隋因之唐貞觀元年以牂柯北界地置朗州並置恭水等六縣十一年州廢縣亦廢十三年復置州更名曰播亦復置縣十四年更恭水曰羅防十六年更羅防曰遵義【六縣沿革詳見平越府建置論】又開山洞置珍州領麗臯夜郎樂源三縣置溱州領榮懿扶歡樂來三縣咸亨元年省樂來元和二年廢珍州以所領縣屬溱州大中十三年南詔僭號防陷播州咸通元年安南都防李鄠復取之尋仍爲所陷乾符初太原人楊端應募領兵復之世爲州刺史自後王建孟知祥相繼據其地宋幹徳三年珍州刺史田景遷內附開寶元年景遷上言本州連年災沴乞攺爲髙州從之大觀二年大駱解上下族帥駱世華駱文貴獻其地復置珍州南平夷人楊文貴等獻其地置播州樂源郡領播川瑯川帶水三縣又置遵義軍遵義縣宣和三年廢播州爲播川縣廢瑯川帶水二縣南平軍廢遵義軍爲砦珍州又以廢承州之綏陽縣來屬開禧三年陞遵義砦爲軍嘉定十一年復爲砦端平三年復以白綿堡爲播州嘉熙三年設播州安撫司領樂源縣咸淳末以珍州來屬元至元十四年播州安撫使楊邦憲歸附仍授安撫司十五年從邦憲請以鼎山縣播州十六年攺鼎山爲播川二十一年以播州順元宣撫司二十六年攺播州爲播南路二十八年播南楊漢英上言所管地於四川行省爲近乞攺爲軍民宣撫司直四川行省從之以漢英爲紹慶珍州南平等處沿邊宣慰使行播州軍民宣撫使播州等處管軍萬戶凡珍州思寧等處長官司俱屬焉後攺播州湖廣行省至正末攺珍州曰眞州明洪武五年播州宣慰楊鏗歸附仍授宣慰使司十七年攺眞州爲長官司萬曆二十九年宣慰司楊應龍叛討平之設遵義軍民府及眞安遵義桐梓綏陽仁懷五州縣四川布政司

國朝因之康熈二十六年府裁軍民字雍正五年攺貴州布政司領州一縣四

遵義府建置表

總部郡

州縣

唐虞梁州南境

秦

夜郎國

漢

牂柯郡

隋

牂柯郡【夜郎縣】

唐黔中采訪使播州【遵義縣芙蓉縣帶水縣】

溱州【榮懿縣扶歡縣夜郎縣麗臯縣樂源縣】

宋

播州【樂源縣遵義縣綏陽縣】

珍州

元湖廣行省

播州安撫司【播川縣】

明四川布政司

遵義軍民府【遵義縣正安州桐梓縣綏陽縣仁懷縣】

國朝貴州布政司

遵義府

【遵義縣正安州桐梓縣綏陽縣仁懷縣】

遵義府屬州縣建置

遵義縣

漢【古夜郎且蘭地後爲縣】

隋【夜郎縣】

唐【播州遵義縣】

宋【爲播州安撫司】

元【因之】

明【播州宣慰使司萬曆二十九年攺遵義縣屬四川】

國朝因之【雍正五年攺貴州】

正安州

漢【夜郎縣地】

魏

晉【俱因之】

唐【珍州】

宋【攺西髙州】

元【初爲珍州後攺眞州】

明【洪武十七年攺眞州爲長官司萬曆二十九年攺眞安州府屬四川】

國朝因之【雍正二年攺正安州五年攺屬貴州按明一統志古迹中載廢珍州唐貞觀中置長安中攺舞州開元初又攺鶴州後復爲珍州考唐地理誌唐貞觀十六年開山洞置珍州並置夜郎麗臯樂源三縣元和二年州廢縣皆屬溱州珍州未嘗復置也且並無攺舞州鶴州之說考貞觀八年以辰州之龍標縣置巫州因析置夜郎朗溪思微三縣天授二年又析夜郎置渭溪縣攺巫州曰沅州長安四年以沅州之夜郎渭溪二縣置舞州開元十三年以舞武聲相近更名鶴州二十年曰業州大歷五年始更名奬州是舞州鶴州乃沅州之夜郎所置非珍州之夜所置也蓋州郡之更攺無常山水之名稱常在舞州當因舞溪而得名在今鎭逺府之域夜析自龍標在今黎平沅州之間與鎭逺近與珍州逺一統志因夜之名而誤載耳】

桐梓縣

秦【夜地】

唐【溱州】

宋【播川縣】

元【初爲鼎山縣後仍攺播川】

明【洪武六年以其地析置播川松坎桐梓三驛萬曆二十九年置桐梓縣府屬四川】

國朝因之【雍正五年攺屬貴州】

綏陽縣

漢【屬牂柯郡地】

唐【綏陽縣】

宋【置遵義軍後攺播川縣】

元【屬播州】

明【萬曆二十九年攺綏陽縣府屬四川】

國朝因之【雍正五年攺屬貴州】

仁懷縣

漢【且蘭地屬牂柯郡】

唐【屬播州】

宋

元【俱因之】

明【萬曆二十九年攺仁懷縣府屬四川】

國朝因之【雍正五年攺屬貴州】

貴州通誌卷三

欽定四庫全書

貴州通誌卷四

地理

疆域

貴州布政使司

貴州疆域居天下之西南省城東至湖廣辰州府界五百四十里西至雲南曲靖府界五百五十里南至廣西南丹州界二百二十里北至四川重慶府界五百五十里東南至廣西西隆州界三百五十里西南至雲南曲靖府界五百三十里東北至湖南辰州府界五百二十里西北至雲南東川府界五百六十里東西廣一千九十里南北袤七百七十里由省城七千六百四十里逹於

京師

貴陽府

卽省城東至都勻府麻哈州界一百二十里西至安順府淸鎭縣界三十里南至南籠府永丰州界二百二十里北至遵義府遵義縣界一百五十里東南至麻哈州界一百二十里西南至永丰州界一百二十里東北至遵義縣界二百一十里西北至淸鎭縣界六十里東西廣一百五十里南北袤三百七十里由府治七千六百四十里逹於

京師

貴築縣附郭【東至龍裏縣界四十里西至安順府淸鎭縣界三十里南至龍裏縣界六十里北至淸鎭縣界六十里東南至龍裏縣界八十里西南至定番州界五十里東北至開州界八十里西北至修文縣界七十里】府南一百里爲定番州【東至龍裏縣界八十里西至安順府鎭寧州界一百三十里南至南籠府永丰州羅斛界五十里北至廣順州界十五里東南至貴築縣界九十里西南至廣順州與羅斛界一百二十里東北至貴築縣界五十里西北至羅斛界八十里】府西南一百一十里爲廣順州【東至貴定縣界一百八十里西至安順府界十五里南至定番州界五十里北至安順府安平縣界二十里東南至定番州界六十五里西南至安順府界二十里東北至貴築縣界五十里西北至安順府鎭寧州界十二里】府東一百二十里爲開州【東至貴築縣界八十里西至修文縣界三十里南至貴築縣界四十里北至遵義府遵義縣界五十里東南至平越府界九十里西南至貴築縣界四十里東北至平越府湄潭縣界七十五里西北至修文縣界四十五里】府東五十里爲龍裏縣【東至貴定縣界三十里西至貴築縣界二十五里南至定番州界五十里北至本府屬界五十里東南至本府屬毛箕堡界四十里西南至本府屬中曹司界三十里東北至貴定縣界二十里西北至本府屬羊塲司界三十里】府東一百一十里爲貴定縣【東至平越府界十八里西至龍裏縣界三十里南至定番州界一百二十里北至平越府界五十里東南至都勻府麻哈州界二十里西南至龍裏縣界五十里東北至平越府平越縣界四十里西北至開州界五十里】府北五十里爲修文縣【東至開州界六十里西至大定府黔西州界五十里南至貴築縣界二十里北至黔西州界八十里東南至貴築縣界六十里西南至安順府淸鎭縣界五十里東北至遵義府界一百二十里西北至黔西州界五十里】府西南一百七十里爲長寨同知所轄【東至廣順州革猛界三十里西至安順府歸化通判翁靑寨界四十里南至定番州大華司界七十里北至廣順州克細寨界三十里東南至廣順州威逺汛界三十里西南至歸化通判打挷寨界七十里東北至廣順州擺塘寨界三十里西北至廣順州擺所寨界三十里】

安順府

在省城西一百八十里東至貴陽府貴築縣界一百四十里西至南籠府安南縣界一百七十里南至南籠府永丰州界一百里北至大定府平逺州界六十里東南至貴陽府廣順州與永丰界四百里西南至南籠府安南縣界四百五十里東北至大定府黔西州界四百里西北至大定府界三百六十里東西廣三百一十里南北袤一百六十里由府治七千八百二十里逹於

京師

普定縣附郭【東至安平縣界六十里西至鎭寧州界六十里南至歸化營界八十里北至大定府平逺州界五十里東南至本府屬界五十里西南至鎭寧州界四十里東北至鎭寧州界五十里西北至本府屬界四十里】府西五十五里爲鎭寧州【東至貴陽府廣順州界一百二十里西至普定縣界三十里南至永寧州界二十里北至安平縣界一百七十五里東南至普定縣界三十五里西南至本府界三十里東北至貴陽府貴築縣界二百二十里西北至大定府黔西州界一百二十里】府西一百四十里爲永寧州【東至鎭寧州界七十里西至南籠府安南縣界三十里南至南籠府永丰州界一百五十里北至本府屬灑志界四十里東南至永丰州界二百二十里西南至安南縣界八十里東北至本府屬以王寨界八十里西北至本府屬毛口河界八十里】府東六十里爲安平縣【東至淸鎭縣界二十里西至普定縣界三十里南至貴陽府廣順州界四十里北至淸鎭縣界二十里東南至廣順州界三十里西南至普定縣界三十里東北至鎭寧州界三十里西北至大定府平逺州界四十里】府東一百二十里爲淸鎭縣【東至貴陽府貴築縣界二十里西至大定府平逺州界七十里南至鎭寧州界二十里北至貴陽府修文縣界五十里東南至貴築縣界十里西南至安平縣界二十里東北至貴築縣界三十里西北至大定府黔西州界九十里】府西一百六十里爲郎岱同知所轄【東至大定府平逺州界一百二十里西至永寧州界六十里南至南籠府安南縣界五十里北至鎭寧州界六十里東南至平逺州界五十里西南至永寧州界五十里東北至普定縣界一百二十里西北至本府界六十里】府南一百六十里爲歸化通判所轄【東至貴陽府廣順州界一百一十里西至永寧州界一百三十里南至南籠府永丰州界二十里北至本府界一百二十里東南至貴陽府定番州與南籠府羅斛界一百六十里西南至永丰州界二百四十里東北至廣順州界一百一十里西北至鎭寧州界八十里】

平越府

在省城東一百七十里東至鎭逺府施秉縣界一百五十里西至貴陽府開州界一百六十里南至都勻府都勻縣界六十里北至思南府婺川縣界三百六十里東南至都勻府淸平縣界六十里西南至貴陽府貴定縣界五十里東北至遵義府遵義縣界二百五十里西北至開州界一百八十里東西廣三百一十里南北袤四百二十里由府治七千五百里逹於

京師

平越縣附郭【東至都勻府淸平縣界五十里西至府屬楊義司界十里南至都勻府麻哈州界三十里北至甕安縣界四十里東南至麻哈州界四十里西南至貴陽府貴定縣界五十里東北至楊義司界七十里西北至甕安縣界五十里】府東一百二十里爲黃平州【東至鎭逺府施秉縣界二十五里西至甕安縣界六十里南至都勻府淸平縣界四十里北至餘慶縣界四十里東南至鎭逺府臺拱界一百四十里西南至淸平縣界七十里東北至鎭逺府界五十里西北至本府界六十里】府北六十里爲甕安縣【東至黃平州界六十里西至貴陽府開州界三十里南至本府界三十里北至黃平州界三十里東南至府屬楊義司界四十里西南至開州界十里東北至黃平州界三十里西北至湄潭縣界七十里】府東一百四十里爲餘慶縣【東至石阡府界三十里西至甕安縣界五十里南至黃平州界二十五里北至湄潭縣界一百八十里東南至鎭逺府施秉縣界三十里西南至黃平州界四十一里東北至石阡府界五十五里西北至甕安縣界五十五里】府北二百二十里爲湄潭縣【東至石阡府界四十里西至遵義府遵義縣界四十里南至甕安縣界一百三十五里北至石阡府龍泉縣界五十里東南至餘慶縣界二十五里西南至貴陽府開州界一百九十五里東北至石阡府與思南府界四十五里西北至遵義府綏陽縣界八十五里】都勻府

在省城東南三百里東至黎平府古州界一百里西至貴陽府貴定縣界一百二十里南至廣西南丹州界三百五十里北至平越府平越縣界一百里東南至古州界二百五十里西南至貴陽府定番州界一百八十里東北至麻哈州界九十里西北至麻哈州界七十里東西廣二百二十里南北袤四百五十里由府治七千五百六十里達於

京師

都勻縣附郭【東至本府屬王家司界三十五里西至本府屬邦水司界十五里南至獨山州界七十里北至平越府界二十里東南至獨山州界一百里西南至本府屬平浪司界九十里東北至邦水司界三十里西北至獨山州界六十五里】府北五十里爲麻哈州【東至本府屬太平營界一百里西至貴陽府貴定縣界七十里南至都勻縣界五十五里北至平越府平越縣界三十里東南至本府屬王家司界四十里西南至都勻縣界四十里東北至淸平縣界五十里西北至平越府界六十里】府西南一百二十里爲獨山州【東至本府屬吳家司界六十里西至本府屬平州司界四十里南至荔波縣界八十里北至本府屬平浪司界五十里東南至八寨同知界二百里西南至廣西南丹州界一百六十里東北至都勻縣界五十里西北至本府屬平州司界五十里】府東北一百一十里爲淸平縣【東至丹江同知界一百二十里西至平越府屬楊義司界十五里南至平越府界二十里北至平越府黃平州界二十五里東南至麻哈州界三十里西南至楊義司界十五里東北至黃平州界三十里西北至楊義司界三十里】府西南二百里爲荔波縣【東至廣西思恩府界一百九十里西至獨山州丰寧下司界七十里南至廣西南丹州界一百四十里北至獨山州爛土司界八十里東南至黎平府古州同知界一百四十里西南至獨山州界八十里東北至都江通判界一百二十里西北至獨山州界七十里】府東九十里爲八寨同知所轄【東至黎平府古州楊條寨界一百一十里西至都勻縣太平汛界三十里南至獨山州三角屯界六十里北至丹江通判黃土寨界一百二十里東南至都江通判底甕寨界八十里西南至都勻縣普安司界五十五里東北至丹江黨浪寨界一百一十里西北至麻哈州隆裏界一百里】府東南二百四十里爲都江通判所轄【東至黎平府古州同知通倒寨界一百九十里西至獨山州三角界一百一十里南至荔波縣山洞寨界七十五里北至八寨同知也都寨界一百零五里東南至古州同知了隴寨界五十里西南至荔波縣坎牛坡界一百一十里東北至古州同知喬史寨界一百二十五里西北至八寨同知方勝寨界九十八里】府東一百六十里爲丹江通判所轄【東至鎭逺府臺拱同知交牙寨界九十里西至麻哈州滕鋪寨界七十五里南至八寨同知也都寨界一百三十里北至臺拱同知臺盤寨界一百零五里東南至古州同知林培寨界一百五十五里西南至八寨同知番甕寨界一百三十五里東北至臺拱同知大臺雄寨界一百里西北至淸平縣凱裏汛界七十五里】

鎭逺府

在省城東三百八十里東至思州府靑溪縣界三十里西至平越府黃平州界九十五里南至黎平府屬界一百二十五里北至石阡府界八十里東南至湖南靖州界二百六十里西南至平越府黃平州界七十里東北至思州府界四十里西北至石阡府界八十里東西廣一百二十五里南北袤二百五里由府治七千二百六十里逹於

京師

鎭逺縣附郭【東至思州府靑溪縣界三十里西至施秉縣界三十里南至本府屬包金界五十里北至石阡府界八十里東南至本府屬卭水司界三十里西南至施秉縣界三十里東北至思州府界六十里西北至思南府界一百五十里】府西南六十里爲施秉縣【東至本府屬洞坪琵凹界一百里西至本府屬偏橋司界三里南至平越府黃平州界三十五里北至鎭逺縣界四十五里東南至黃平州界五十里西南至黃平州界四十里東北至鎭逺縣界四十里西北至本府屬偏橋司界三里】府東南一百八十里爲天柱縣【東至湖南防同縣界八十里西至黎平府屬湳洞司界六十里南至湳洞司界八十里北至湖南沅州界一百里東南至湖南靖州界一百里西南至湳洞司界一百里東北至湖南防同縣界九十里西北至鎭逺縣界八十里】府西南一百三十九里爲臺拱同知所轄【東至淸江烏澑寨界六十里西至平越府黃平州巖門司界一百一十里南至都勻府丹江通判差提寨界一百五十里北至施秉縣勝秉汛界六十里東南至淸江帶賴寨界一百三十里西南至鎭逺縣鉛廠界六十五里東北至淸江鬼撒寨界九十里西北至黃平州塞膽寨界一百零五里】府西南一百九十里爲淸江通判所轄【東至黎平府髙洞寨界一百二十五里西至臺拱同知交汪寨界七十里南至黎平府古州同知朗洞寨界一百一十五里北至鎭逺縣苖度寨界一百零五里東南至黎平府錦屛縣苖光寨界一百三十里西南至都勻府丹江通判昻刀寨界一百一十五里東北至鎭逺縣圳洞寨界一百二十五里西北至鎭逺縣異寨界一百一十五里】

思南府

在省城東北六百里東至銅仁府界一百里西至遵義府界三百里南至石阡府界六十里北至四川彭水縣界五百里東南至銅仁府界一百八十里西南至鎭逺府界五十五里東北至四川平茶司界三百七十里西北至鎭逺縣界二百一十五里東西廣四百里南北袤五百六十里由府治七千三百九十五里逹於

京師

安化縣附郭【東至印江縣界四十里西至石阡府龍泉縣界一百四十里南至銅仁府界一百四十里北至婺川縣界一百一十里東南至四川酉陽司界一百五十里西南至石阡府界六十里東北至銅仁府界一百三十里西北至四川彭水縣界二百五十里】府西四百里爲婺川縣【東至安化縣界五十五里西至石阡府龍泉縣界二十里南至安化縣界六十五里北至遵義府正安州界九十五里東南至四川酉陽司界一百五十里西南至龍泉縣界五十里東北至四川彭水縣界一百二十五里西北至正安州界七十里】府南四十里爲印江縣【東至本府屬朗溪司界十五里西至安化縣界四十五里南至銅仁府界一百二十里北至本府屬沿河司界二百二十里東南至銅仁府界四十里西南至安化縣界六十里東北至四川重慶府平茶司界八十一里西北至本府屬蠻夷司界七十六里】

石阡府

在省城東北四百八十里東至銅仁府界八十里西至遵義府界三百六十里南至鎭逺府界十五里北至思南府界五十里東南至思州府界六十里西南至平越府餘慶縣界六十里東北至思南府印江縣界一百七十里西北至平越府湄潭縣界十里東西廣四百四十里南北袤六十五里由府治七千三百八十里達於

京師

府西二百五十里爲龍泉縣【東至思南府安化縣界三十里西至平越府湄潭縣界三十里南至平越府餘慶縣界五十里北至思南府婺川縣界五十里東南至名阡府界一百二十里西南至遵義府遵義縣界一百一十里東北至思南府印江縣界五十里西北至遵義府正安州界一百里】

思州府

在省城東五百一十里東至湖南沅州界九十里西至鎭逺府界一百里南至湖南沅州界一百一十里北至湖南麻陽縣界一百五十里東南至沅州界一百里西南至鎭逺府鎭逺縣界二十里東北至銅仁府界一百一十里西北至銅仁縣界一百二十里東西廣一百九十里南北袤二百六十里由府治七千三百八十里達於

京師

府南一百里爲玉屏縣【東至湖南沅州界三十里西至靑溪縣界三十里南至沅州界一里北至沅州界一里東南至沅州界十里西南至沅州界五里東北至沅州界五里西北至思南府界四十里】府南三十里爲靑溪縣【東至本府屬羊坪界二十五里西至鎭逺府鎭逺縣界五十里南至鎭逺府界五十里北至本府屬錢家寨界二十里東南至湖南沅州界五十里西南至鎭逺府界二十里東北至本府屬天塘界二十五里西北至鎭逺縣界二十五里】

銅仁府

在省城東六百六十里東至湖南沅州界六十里西至思南府安化縣界一百一十里南至思州府界七十里北至四川彭水縣界二百里東南至思州府界二十五里西南至思州府界一百三十里東北至湖南辰州府界一百六十里西北至安化縣界七十里東西廣一百七十里南北袤二百七十里由府治七千二百里達於

京師

銅仁縣附郭【東至思南府界二十里西至本府屬省溪司界七十里南至思州府界七十里北至本府屬平頭司界三十里東南至省溪司界二十里西南至省溪司界一百里東北至湖南沅州五寨司界四十里西北至思南府安化縣界七十里】府西南一百里爲松桃同知所轄【東至湖南亭子關界一百八十里西至四川邑梅司界一百里南至本府城一百三十里北至湖廣葫蘆汛界九十里東南至湖南黃蠟關六十里西南至本府城一百三十里東北至湖南池河營界一百三十五里西北至四川酉陽司界九十里】

黎平府

在省城東南一千里東至湖南靖州界一百八十里西至都勻府獨山州界二百九十里南至廣西懷遠縣界一百六十里北至鎭逺府天柱縣界二百八十里東南至靖州通道縣界一百六十里西南至都勻府荔波縣界二百三十里東北至靖州防通縣界九十里西北至鎭逺府屬卭水司界八十里東西廣四百七十里南北袤四百三十里由府治七千里達於

京師

開泰縣附郭【東至湖南靖州界九十五里西至本府屬潭溪司界十五里南至永從縣界五十里北至本府屬龍裏司界七十里東南至湖南通�縣界一百二十里西南至潭溪司界五十里東北至錦屏縣界九十里西北至本府屬曹滴司界五里】府南六十里爲永從縣【東至本府屬洪州司界二十五里西至本府屬八舟司界二十八里南至廣西懷逺府界八十九里北至洪州司界六里東南至本府屬龍額寨界一百里西南至本府屬潭溪司界一百五十里東北至開泰縣界六里西北至本府屬髙搆寨界二十里】府東北一百二十里爲錦屏縣【東至湖南靖州界一百八十八里西至本府屬永安司界三十五里南至開泰縣界二十五里北至鎭逺府天柱縣界十里東南至本府屬亮寨司界三十里西南至本府屬湖耳司界十七里東北至靖州界五十八里西北至湖耳司界三十里】府西一百八十里爲古州同知所轄【東至本府屬九朝寨界九十五里西至都勻府都江通判擺料寨界一百五十里南至廣西栁州府羅城縣髙告寨界一百九十五里北至鎭逺府淸江通判宰磨寨界一百一十里東南至永從縣大洞寨界一百三十五里西南至都勻府荔波縣黒苖巢界二百八十里東北至本府轄八舟司界一百二十里西北至都勻府丹江通判皆屯寨界一百七十里】

大定府

在省西北三百三十里東至貴陽府修文縣界二百三十里西至雲南東川府界五百二十五里南至安順府鎭寧州界二百六十里北至四川永寧縣界二百五十里東南至遵義府界一百里西南至南籠府普安州界三百八十里東北至遵義府遵義縣界二百五十里西北至雲南昭通府界五百四十里東西廣五百八十五里南北袤六百六十里由府治七千九百二十里達於

京師

府城南八十里爲平逺州【東至貴陽府貴築縣界九十里西至雲南宣威州界三百六十里南至安順府鎭寧州界六十五里北至本府界五十里東南至鎭寧州界七十里西南至南籠府普安州界二百里東北至黔西州界四十五里西北至本府界六十里】府東南一百四十里爲黔西州【東至貴陽府修文縣界九十里西至本府界四十里南至平逺州界六十里北至遵義府界一百五十里東南至安順府淸鎭縣界五十里西南至本府界四十里東北至修文縣界一百二十里西北至遵義府界一百二十里】府西二百九十里爲威寧州【東至黔西州界三百三十里西至雲南東川府界五百一十五里南至平逺州界三百七十里北至畢節縣界九十五里東南至本府界一百九十里西南至雲南宣威州界一百里東北至雲南鎭雄州界二百六十里西北至雲南昭通府界二百四十里】府北六十里爲畢節縣【東至四川永寧縣界一百七十五里西至威寧州界一百里南至本府界二十五里北至雲南鎭雄州界一百里東南至四川敍永防界二百六十里西南至本府界八十五里東北至鎭雄州界九十里西北至威寧州界七十里】府西南三百二十里爲水城通判所轄【東至平逺州比歹界五十里西至威寧州木東河界六十五里南至平逺州把界四十五里北至大定府者猓箐界七十里東南至平逺州趙家衝界五十里西南至平逺州格穹界五十里東北至大定府歸宗界五十里西北至威寧州法臥界三十五里】

南籠府

在省城西北五百八十里東至廣西泗城府界五百里西至雲南羅平州界二百四十里南至廣西西隆州界一百二十五里北至安順府永寧州界二百八十里東南至西隆州界二百四十里西南至羅平州界二百四十里東北至永寧州界六百一十里西北至大定府平逺州界三百六十里東西廣七百四十五里南北袤五百五里由府治八千二百二十里達於

京師

府西三百五里爲普安州【東至本府屬磨寨界二百四十五里西至雲南霑益州界八十四里南至雲南平夷縣界一百里北至安順府界一百七十二里東南至雲南羅平州界二百七十里西南至雲南平夷縣界八十六里東北至普安縣界五十七里西北至雲南霑益州界六十里】府東北九十里爲永丰州【東至廣西南丹州界四百五十里西至普安州界二百二十里南至廣西泗城府界二百二十里北至永寧州界一百里東南至泗城府界三百五十里西南至廣西西隆州界四百八十里東北至永寧州界五百二十里西北至永寧州界三百五十里】府北一百九十里爲安南縣【東至普安州界三十里西至普安縣界三十里南至普安州界七十里北至普安縣界四十里東南至永丰州界一百五十里西南至普安縣界八十里東北至安順府永寧州界三十里西北至普安州界五十里】府東南二百四十里爲普安縣【東至普安州界一百七十里西至大定府平逺州界一百二十八里南至普安州界五里北至安南縣界三十五里東南至普安州界一百零五里西南至普安州界三十五里東北至平逺州界一百二十里西北至普安州界一百二十五里】遵義府

在省城東北二百五十里東至平越府潭縣界一百五十里西至四川敍永防界六百四十里南至貴陽府修文縣界一百二十里北至四川綦江縣界二百四十里東南至思南府婺川縣界一百五十里西南至大定府黔西州界一百五十里東北至四川南川縣界五百四十里西北至四川合江縣界五百四十里東西廣七百九十里南北袤三百六十里由府治七千九百一十里達於

京師

遵義縣附郭【東至綏陽縣界八十里西至仁懷縣界一百五十里南至貴陽府開州界一百里北至桐梓縣界九十里東南至貴陽府修文縣界一百四十里西南至大定府黔西州界一百五十里東北至綏陽縣界九十里西北至仁懷縣界一百六十里】府東二百六十里爲正安州【東至思南府婺川縣界二百里西至綏陽縣界一百里南至婺川縣界一百四十里北至四川南川縣界三百里東南至婺川縣界三百里西南至婺川縣界二百四十里東北至南川縣界五百里西北至南川縣界四百里】府北一百二十里爲桐梓縣【東至綏陽縣界五十五里西至仁懷縣界七十五里南至遵義縣界三十里北至四川綦江縣界二百六十里東南至遵義縣界三十五里西南至仁懷縣界三十里東北至正安州界三百一十里西北至綦江縣界一百四十里】府東一百里爲綏陽縣【東至平越府湄潭縣界八十里西至遵義縣界四十里南至遵義縣界三十里北至桐梓縣界三百里東南至潭縣界四十里西南至遵義縣界五十里東北至正安州界一百五十里西北至桐梓縣界一百五十里】府西北一百八十里爲仁懷縣【東至桐梓縣界四十里西至四川永寧縣界三十里南至遵義縣界四十里北至四川合江縣界四百五十里東南至遵義縣界四十里西南至大定府黔西州界七十里東北至四川綦江縣界四百二十里西北至合江縣界四百五十里】

形勝

貴州布政司

居天下之西南東阻五溪西控六詔南連百粵北距三巴【舊志】上則盤江旋繞下則防溪順流【沈思充志】闗雄虎踞路繞羊腸【衛旣齊志】窮地之險極天之峻一人荷防萬夫趦趄【周廷用記】坤位雄都邊陲扼塞滇楚鎖鑰蜀粵藩屏遙拱

神京實

國家之保障也

貴陽府

富水繞前貴山擁後復嶺環列四塞崇岡雄峙兩闗【舊志】據荊楚之上防爲滇南之門戶【一統志】

貴築縣【附郭】定番州【四澗交流八番拱衛】廣順州【山連普裏壤接永丰尢溪瀑布飛流蜃峒峯巖險阻】開州【南望山峙其南洗泥河繞其東髙崖絕壑夙號巖區】龍裏縣【負山環水巖邑衝衢東蔽省城西連平播】貴定縣【四山排防一水拖藍玉杵甕城雄關虎踞】修文縣【溪流如帶峯列似屏烏江深阻木閣連云】長寨同知【處省防之西南爲定廣之甌脫山箐深宻苖蠻雜居】

安順府

西南衝劇夷漢襟喉【舊志】土厚水深川瀠峯列【一統志】輻輳逶迆扼塞彊固邊鄙都防滇黔要區【舊志】普定縣【附郭】鎭寧州【泉稱旣濟洞號巢云河流貫城山峯挿漢】永寧州【盤江襟帶關嶺崢嶸金城獨鎭百蠻天塹足雄諸部】安平縣【山擁村墟水環郊郭平原沃壤地當衝要】淸鎭縣【北蟠鑪嶺西扼滴澄爲省防之藩蔽當滇路之咽喉】岱同知【東接水西西連闗嶺昔爲苖窟今作坦途】歸化通判【云連北壁翠積南山東倚板當西慿康佐】平越府

邊方衝要之地苖蠻叢聚之墟【一統志】北距三百澇東枕七盤坡馬鬃嶺扼其要害羊塲河帶其阻深【舊志】江畫麻哈千尋絕壁闗雄武勝五尺巉巖遙援防城近扼蠻落

平越縣【附郭】黃平州【重岡疊擁二水環流東峙飛雲西雄鼔角】甕安縣【九峯疊起三江防流黃金峭壁倚云震天洞驚濤拍岸】餘慶縣【髙山如環平河若帶扼艸塘偏橋之吭撫鎭逺黃平之背】潭縣【湄溪前環玉屛後列黔蜀要路龍婺輔車】

都勻府

控扼要荒壤僻而險【一統志】據桂象之喉引川播之腋橫岡虎伏小澗龍回四面環苖孤城自衛粵以西之唇齒黔以南之藩籬【舊志】

都勻縣【附郭】麻哈州【峯巒突兀谿壑縱橫平定溪通荊楚之挽輸馬蹄洞號蠻苖之窟穴】獨山州【四際曠平孤峯屹立左引沅水右連郁林】淸平縣【秀峯列防曠野平疇香鑪山地勢陡絕老君洞天然靈異】荔波縣【山郭孤懸苖夷錯處帶溪東注龍江方林北連爛土】八寨同知【甲些坡峻得祿闗雄當苖疆之咽喉爲都勻之要隘】丹江通判【宻邇八寨錯接古州囊猛爲綰轂之區雞講實伏莾之穴】都江通判【據古州之上游處粵西之北鄙江流廻環山勢嶻嵲】

鎭逺府

溪河旋繞山巖森列【一統志】白崖東枕碧峯西峙【舊志】崇岡復嶺城堡羅環長江大河舟楫通利辰沅上游滇黔門戶【衛旣齊志】屛山爲城防水爲池西通諸葛洞南達淸水江黔楚水陸之衝物貨富饒之地鎭逺縣【附郭】施秉縣【塗起羊腸地鄰苗穴山水淸曠郡西喉】天柱縣【控茨嶺臨鑑江山川險阻地勢縈紆】臺拱同知【處丹淸二江之中間爲上下九股之巢穴蓮花險峭入雲臺雄山巉崖似削】淸江通判【以上下九股爲門戶以丹江八寨爲藩籬淸江灊瀑濆其隈公鵝屼崪據其阻】

思南府

牂柯要路【唐書】山川險阻【文獻通考】上接烏江下通蜀楚舟楫往來商賈鱗集【本志】嶺嶠綿亙溪澗瀠紆【田秋記】二江襟帶於左右重岡起伏於四隅誠控夷咽喉之墟【舊志】

安化縣【附郭】婺川縣【江城固比金城丰樂險如天塹蜀楚交防牂柯要衝】印江縣【聖登聳北筆架揖西南水繞村東岡疊秀】

石阡府

負山枕江黔中要地【廣輿記】林巒環抱水石淸幽【舊志】南通鎭逺北距思南【一統志】與黔思犬牙相錯【方輿勝覧】龍泉縣【山號將軍關稱虎踞東蔽郡城北連遵義】

思州府

重巒疊抱兩溪交流【舊志】東連沅靖西抵涪渝扼槃瓠之襟喉作湖湘之犄角【舊志】在昔壤接荊南素通商旅於今歸衛爲縣更偉幹城

玉屏縣【岡巒秀防水勢瀠環龍塘當卭水湳洞之衢南巖振銅仁施溪之要】淸溪縣【背水面山險阨足恃靑溪瀠繞北嶂嵯峨】

銅仁府

九龍分秀三江滙流天馬雙貴峙其陽翀鳯半月亙其陰形勝完美風气防萃【府誌】山接蠶叢江通云夢【舊志】東聨錦水西接牂柯控扼苖蠻黔中要郡【一統志】

銅仁縣【附郭】松桃同知【西接酉陽東連黃蠟處萬山之阻扼羣苗之吭】黎平府

五龍蜒蜿二澗盤紆藏百蠻之窟穴通一綫之羊腸襟帶靖沅屏障楚粵【一統志】山谿險峻黔東奧區【廣輿志】

開泰縣【附郭】永從縣【蒼嶺峙前赤溪繞後屹立一城控扼諸洞】錦屏縣【山祖粵西之脈左枕玉屏右肩旗鼔】古州同知【危峯障曰大江環城在龍標爲委輸之區於粵西有建瓴之勢】

大定府

東連巴蜀西接滇云九里箐繞其左落浙河環其右萬嶺巍峩洪流激湍扼塞險阻百二雄關平逺州【地處偏壤山列巖岡一綫羊腸水西門戶】黔西州【河繞鴨池山盤鬼箐水西要害貴築屏藩】威寧州【前臨可渡後倚烏防𨿽在西隅實當衝要】畢節縣【木稀東峙七星西蟠滇蜀通衢黔中要地】水城通判【四山嶄削一水縈環爲羅甸之奧區本水西之巢穴】

南籠府

滇南門戶古竹藩籬扼馬乃之要衢接思田之右臂

永丰州【東連粵壤南距紅江四面環山安籠近輔】普安州【據險立城外控六詔內制諸蠻】安南縣【盤江劃地峻嶺刺天】普安縣【河據魯溝險山擁磨盤髙復嶺重關號稱巖邑】

遵義府

西連僰道南極牂柯【舊志】土地曠逺跨接溪洞【圖經】崇山復嶺陡澗深林【元史陳天祥】千里幅員五城繡錯昔歸蜀郡止南界之邊裔今屬黔疆實北門之鎖鑰遵義縣【附郭】正安州【脈祖防仙河流乘鳯山谷阻深幅員遼闊】桐梓縣【前襟溱水後枕虎峯千巖競峙萬壑爭流】綏陽縣【水繞提封山環保障蜀東門戶黔地咽喉】仁懷縣【云幬山雄赤川水曲處郡城西北之隅爲蜀境錯接之壤】

貴州通誌卷四﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷五

地理

山川

貴陽府

貴築縣【附郭】

翠屏山【在布政司署後】東山【在城東一里翠巘崔嵬琳宮縹緲溪山闤闠一覽可盡郡人楊大賔讀書其上題君山讀書處五字於石壁巓左有振衣亭】銅鼓山【在城東二里】棲霞山【在城東五里山腹有洞曰霞山仙洞明王守仁郭子章俱有詩】石門山【在城東六十里兩山對峙如門】唐帽山【在城東南一里以形似名土人常避兵於此】文筆山【在城南一里孤峯如筆卓立云表】斗巖山【在城南里許俗名倒巖山】髙連山【在城南二里諸山髙而連絡有天馬貴人諸峯唐史謂防柯境內有髙連石門二山卽此】飛鳳山【在城南五里形如飛鳳】臥牛山【在城南二十五里山南有長丰堰漑田甚廣】簸箕山【在城南五十里山下有羊虎二四方軍民貿易於此】板橋山【在城南六十里髙與云齊登之數百里內外皆見晴日常生雲气上有石椑傳曽有仙人對奕】風洞山【在城南百里白納司之西山腹有洞每風貫其中有聲如雷】金貓捕防山【在城西南五里山以形名宛如貍奴蹲踞溪邊昻首傲睨旁有羣石隱伏如防】五虎山【在城西二里山形類虎者五諺傳五虎三獅一鳳凰云】獅子山【有三俱在城西二里明潁川侯傅友徳嘗駐兵於此】坎馬山【在城西二里俗名坎馬衝天】玉冠山【在城西百餘里巍然聳拔如羽士星冠】黔靈山【在城西北三里眾山環抱石徑險仄一綫盤旋而上建有祠宇爲往來遊觀之所】木閣箐山【在城西北四十里延袤百里橫亙修文境內林木蓊蔚中有道可通黔西山上有一潭深不可測】白巖山【在城北二里兔大道經其下】貴山【在城北五里一名貴人峯郡之得名以此】金鰲山【在城北五里羣山如奔濤疊浪中湧一峯宛如鰲首躍波而起】驪珠山【在城北五里許】鴉關山【與驪珠山接】云錦山【在城北二十里舊爲宣慰宋氏別業舒屏列嶂俯瞰平田煙雲繚繞下有流觴曲水諸勝】石人山【在城北三十里山頂巨石林立逺望如人】相寶山【在城東北一里俗名照壁山排云列嶂儼若翠屏與東山對峙上有梵宇頗稱名勝】崆巃山【在城東北五里山腹谾豅可通人行】石洞山【在城東北八里山有石洞可以容眾】梯嶺【在城南三里石級如梯中曹司路經其上】髙坡【在城南五十里岡巒繚繞如帶如圍石巖摩霄煙嵐夾澗暑月猶寒地產茶郡人嘗避兵其上】靑巖【在城南五十里巖下有河通定番州】三僊洞【在城東四十里地名翁若堡中有泉石之勝】朝陽洞【在城南六里軒豁爽塏可供遊賞】雲巖洞【在城西北三里舊名唐山洞甚幽邃】白龍洞【在城西北十五里巖石玲瓏備極靈異入數十丈漸幽暗非秉燭不得前中有潭水駕竹而度石筍數莖扣之鏗然若鐘聲】魯納洞【在城西北百餘里三洞並列可容千人土人於此避兵】瀉玉洞【在城北四十里有山綿亙而下峯圍水拱中有石阜雄峙豁開一洞中石有如人立者獸蹲者筍茁者花綻者石牀丹竈等扣之有聲戞然石竅淸泉外噴幾於匡廬瀑布】水落洞【在城北百里爲眾水所歸松風古剎卽之泠然】船石【在城東二里牛渡河邊長數丈宛然孤舟野泊】石譜【在城南百里白納司平地突起羣石欹整橫斜千態萬狀下有淸泉隆冬不涸竹樹陰森遊之忘暑】犀牛石【在城西一里昻首田中如犀牛狀】三水江【在城北三十里府西境之水派流而下至此合流爲一又東入於淸水河】貫城河【自崆巃山發源貫入城中流防南明河明大學士席書有記巡撫楊鶴題曰玉帶國朝總督甘文焜巡撫佟鳳彩因居民屢火濬之以禦火災康熙四十八年水溢淹城中居民巡撫陳詵復加開鑿】南明河【在城南門外源出廣順州界東北流經郡城至下流爲牛渡河至巴香北流合烏江通思南府入蜀涪州界合岷江】龍洞河【在城南十里下流入於南明河】四方河【在城西南五里源出廣順州滙於南明河】濟番河【在城西南三十里俗名花犵狫河八番路所經明成化初宣慰使宋昻疊石爲橋其下流合南明河】淸水河【在城東北百二十里與貴定縣分界卽南明河之下流水甚淸冽兩岸峯巖壁立﨑嶇難行乖西巴香諸部苗狫倚此爲險明景泰三年南和伯方英將兵渡此平兩岸爲坦途苗獠奪气又東北入於烏江】擇溪【在城北源出髑髏山流合貫城河】墨特川【在城西北元大徳五年宋隆濟蛇節作亂攻貴州元將劉國傑討之大破隆濟等於此】富水【在城南源出八里屯流入南明河】涵碧潭【在城南門外武侯祠下南明河之所滙碧流瑩澈巖木薈蔚舊多題詠】鰲頭磯【在城南門外南明河中明萬曆十五年巡撫江東之巡按應朝卿架石築堤建甲秀樓於上以培風脈】芳杜洲【在南明河中甲秀樓下廣可百步春來芳艸晴沙足供遊詠】漁磯灣【在南明河左岸漁人鼔枻往來有瀟湘之致】靈泉【在城內大興寺泉極澄澈舊傳月出沒時𨿽偏在東西泉中皆見影】溫泉【在城東九十里地名楊郎壩初出地熱甚可熟生物稍逺方可浴】聖泉【在城西八里黔靈山後一名百盈一名漏勺自山麓湧出晝夜百盈百竭應刻漏之數似有槖籥莫測其端明鎭逺侯顧成甃石爲池覆以亭池中立一石以驗消長亭今廢】九十九泉【在城西二十里地名髙寨泉出山頂凡九十九穴】珠泉【在城西三十里泉分六七道而出累累如貫珠】神應泉【在城北一百二十里地名巴香出於兩石之間水不恆注汲者至擊石數聲則涓涓流出隨器而滿足則復止】玉池【在城內東南隅丰濟倉前明巡撫趙釴題曰玉池勝地池北有堂曰鳳嬉池中有亭曰浮光皆有記本朝巡撫羅繪錦命工疏治植蓮其中】夢艸池【在按察司署中一淸淺經冬不涸舊爲邑人吳子騏別墅岸植芙蓉楡柳蕭疏掩映中植蓮甚茂】龍井【在城內龍王廟前水出石隙味甚淸冽安賊圍城井忽涸有人探入見一穴深窅莫可窮極】金井【在城內小十字街心井已塡塞榦石尙存俗呼金井玉欄】普惠井【在城北門外一名四方井】海螺井【在城南百里白納司地形如螺甲每日三潮若吞吐然】定番州

琴山【在城東一里形如琴】麒麟山【在城東五里】屏風山【在城東上馬橋司前又前有卓筆山】連雲山【在城東通州裏寨南髙聳連云】松岐山【在城東南克渡寨】筆架山【在城南五里稍前爲掛榜山】三寶山【在城南七里三峯鼎峙視諸山若蟻垤州人祈其上輒應】連珠山【在城南八里五山圓秀如珠】九龍山【在城南十五里山前平徑紆回長松夾道九嶺蜿蜒如龍後突起一峯深林逺映遙望如畫幽秀迥異他山】三臺山【在城南金石司南又司西有天堂山小龍山】龍山【在城南程番司西又司南有山】天馬山【在城西南木瓜司西旁有蓮花洞又司南有獨鯉山司東有鳳凰山】翠松山【在城西南大華寺前又司北有播答山又司南有牛角山】百蓮山【在城西南麻向司北又司治後有盤龍山】沿臺山【在城西南木官寨西三里又寨北五里有木栗山】交椅山【在城西五里又西一里有旗山皆以形似名】三疊山【在城西洪番司南峯巒綿亙曲折三疊又司北有伏蛟山】印山【在城西韋番司西山形如印】執笏山【在城西大龍番司南又司西有栗木山】月坡山【在城西臥龍司南又南有文峯山】錦屏山【在城西北方番司相近有將臺旗峯二山】驪龍玩珠山【在城北二里以山勢盤曲而名】盧山【在城北盧山司南極髙峻旁有三石峽如門盤旋而上平廣可容千人有泉有池田土可耕又南有茶山產茶又司南有五門山司西有寶墖山峯巒尖削如墖司北有紗帽山】象山【在盧番司前又前有獅子山】牛眠嶺【在城南小龍番司南其旁有文秀峯】翁松嶺【在盧山司南又司北有松明嶺】桐木岡【在大龍番司南又盧山司北有臥牛岡】營盤坡【在城南二里又有楊梅坡產楊梅】伏龍坡【在城南小程番司南西通上馬橋東達盧番司】滴水巖【在城東南十里水出巖中四時不絕行者資以濟渴巖前有平地名三墓常有賊出沒於此向置哨兵戍守】長巖【在盧番司南十五里】嘉禾箐【在小程番司南又前有江渡箐】天生洞【在金石司東又盧番司有龍王洞】僊人洞【在臥龍司東又東南有白象洞洞中有石如象】蒙江【在城南源出蒙潭防州境諸水至破蠶入廣西泗城州界或以爲卽唐防下番禺之處故俗亦呼爲防柯江】漣江【在小程番司南流入蒙江】回龍江【在金石司東南又羅番司南有環帶江俱合流而入蒙江】九曲江【在城西二十里】奔龍江【在大龍司東下流入於蒙江】繞翠江【在臥龍司南流入蒙江】上馬橋河【在上馬橋司東北下流入於南明河】羅番河【在城南羅番司北又司東有小水河二水合流環帶江而入蒙江】冷水河【在小程番司南流合漣江而入蒙江】大韋河【在韋番司南上通程番下接臥龍亦入蒙江】大龍河【在大龍司治後合奔龍江而入蒙江】小河【在麻響司】底方河【在方番司又有小番河雲溪水皆合於蒙江】玉帶河【在城北下流入於蒙江】擺遊河【在盧山司西流入蒙江】洗馬河【在盧番司東流入蒙江】小溪【在洪番司南溪流淸激東入蒙江】雙峽水【在小龍司南入蒙江】雲溪水【在方番司北山嵐返照水气云騰】滚水泉【在韋番司西】蓮花池【在州署前向植芰荷於中暑月最爲勝賞】淸水塘【在城南五里水淸不涸可漑田數百畝】幹堰塘【在程番司北水或盈或縮可驗丰歉】龍塘【在大華司西】淸水溝【在大華司西居民資以灌漑】

廣順州

螺擁山【在城東二十里上有深淵四時不涸色碧如藍】白雲山【在城東四十里層峯疊嶂如奔馬渇虹至此而止兩水界其左右山頂白雲常覆陰晴皆見相傳明建文帝常遁迹於此上有羅永庵前有杉二株長數十尺其一經帝手所摩至杪絕無附枝】天臺山【在城南五十里傳有黒白二鹿往來其上舊有方廣寺久圮】雲臺山【在城西南二十里峯髙頂平孤卓如臺】麤石坡【在城北十里】蜃洞【在城東從仁裏天生橋下石如蜂房蠏筐多奇異】一宿河【在從仁裏相傳明建文帝入白雲山時宿此】麻綫河【在城北二十里】尢愛溪【在從仁裏水出山腹中東折復入山腹瀉爲瀑布注於濟番河】聖水【在城西五里人汲則湧不汲則止】

開州

南望山【在城西南三十里峯壑綿亙數十里林木蒼翠接天上有梵剎爲州名勝】陰陽山【在城西南乖西司治旁土人以雲气占晴故名】魯郎山【在乖西司元時有魯姓者讀書於此又名書案山旁有洗馬潭相傳諸葛武侯南徵時洗馬於此】三昧巖【在城北五十里懸巖百仞聳峙云表】白石阬【在城南四十里山甚髙峻岡阜連亙昔時常產硃砂】僊人洞【在城南三十里一山摩霄隱日洞居山半其中石液凝成鳥獸狀洞南羣石儼若列仙坐者立者跪及拜者各具生態左有聨珠塘水淸可鑑毛髮右有天生橋橫臥碧澗上】白馬洞【在城西南四十里舊出水銀有廠課】洗泥河【在城東南四十里流入烏江】溫泉【在城北三十里】

龍裏縣

紫虛山【在城東門內疊石崚嶒頂結平臺上建紫虛閣】龍駕山【在城南一里爲縣鎭山】回龍山【在城西南一里】馬鞍山【在城西一里】長衝山【在城西四十里昔爲苗蠻出沒之所明成化間置哨堡守之今漸馴服】雲臺山【在城北二十里髙五里許磅礡蜿蜒頂有普賢寺】畱云洞【在城南里許洞中懸二石乳扣之如鐘鼔聲左有一石臺雲龍變幻明巡撫郭子章題曰雕云黔記稱此洞有雲溪之朗而奇石怪壁非雲溪所有有天然之巧而髙明洞矚非天然可侔雲溪天然淸平縣二洞名也】鯉魚石【在城西五里官道旁有揚鬐鼔鬛煙雨欲飛之狀】加牙河【在城東源出縣東南之谷者巖流入大平伐司之甕首河】簸箕河【在城北流入貴定縣合淸水江】原溪【在城西南五里流合簸箕河上有廣濟橋爲往來官道】呼應泉【在城南五十里相傳人呼之水恆應聲湧出】

貴定縣

文筆山【在城南六里】天馬山【在城南十里又名三臺】松牌山【在城南十五里色翠如黛】白馬山【在城南四十里峻石巉巖相傳有白馬見於山下一黃冠咒之馬上山化爲石上有大池深不可測人迹罕至至則風雨晦防】連珠山【在城南七十里上有坪可容萬人中起峯十二一水旋繞四山羅列稱勝境焉】擺籠山【在城南把平司又有翁黃山】谷峽山【在城西南大平伐司連峯峭壁一徑中通爲平伐司分界處】雲霧山【在大平伐司上有九池曰九龍池池邊有石椅石榻位置天然】冗刀山【在城西南平伐司西峯巒髙聳狀如列防宋末有保郎者立砦此山集諸苗以拒防古故址猶存】水口山【在平伐司穹嶐髙峻水自峭壁瀉下直貫洞中如銀河】金星山【在城西一里端正圓秀迥異諸峯】銀盤山【與金星山相屬形圓色白】谷阻山【在城西小平伐司】象鼻山【在城北里許儼如象鼻】谷定山【在城北十里懸巖絕壁瀑布分流其景最勝】陽寶山【在城北十里山脈自西北來甚逺由北而南而東而西結峙於玆諸峯環向逺者如拱如赴近者如俯如揖左右者如侍如衛登山半諸峯皆若在幾席及頂則培塿矣山有祠明萬曆中僧白雲再創叢林於山後絕頂夜時有光起殿中若長虹亙天因山髙風烈陶瓦飄捲乃易以鐵山產茶可供啜】西華山【在陽寶山後】蔡苗山【在城東北十里上有泉懸巖飛下宛如玉虹名曰飛泉】老人峯【在城東五里一石直立儼似人形】梅花峯【在城西五里其形如五出梅花】香奩巖【在城南六十里嵌空玲瓏石如白玉上有香艸少年歌曲祝之風動艸墜襲人衣裾】蓮花【在平伐司司有七此爲最大諸峯聳翠髙矗云表淸流環繞上一坪土人常避兵焉】崆峒洞【在城東十五里由洞口曲折下丈許寛可坐數百人巖隙透光奇詭畢露內隱隱有聲如潮】牟珠洞【在城東二十里大道旁俗名母豬洞明太史丘禾實易名憑虛本朝鎭逺知府陳受漣復易名牟珠又山左有雷鳴洞】龍山洞【在城南五十里舊縣前髙百餘丈明敞危峭有丹鑪石幾巨人足迹相傳有道者修煉其中】烏龍洞【在城南百里烏龍潭上大水出其中深難窮中分爲二澄潭內蓄急湍外流靈物之所宅也】天靈洞【在平伐司治後殊髙敞疊石如雲又名垂云洞洞前古木陰翳怪石防岈有土官建樓於上名曰洞天樓】西華洞【在城西三里巖石峭峻下臨深澗明崇禎初有僧號北京和尙隱其中洞始知名】海馬洞【在城西五里相傳洞中有物如馬鱗甲光怪或出與牝馬交卽產名駒猶府治養龍司之柳阬云】白衣洞【在城西四十里洞門髙數十丈一徑上達穿巖而入凡三層極曲折土人藍桂修徑並建庵其中】三門洞【在城北十里洞中可容萬人東西南有三門儼若城郭】石龍【在城南四里髙家巖下澗旁有石形如雙龍角爪鱗甲皆具毎雷則勢若生動】倒影石【在大平伐司山巓巖洞內一石壁立如懸鑑逺照數里田壠泉樹皆倒映於上本朝邑令陳以明命其山曰天目峯刻石以紀之】鳳凰石【在城西十里頭尾儼若鳳凰古大道在其下明丘禾實攺路於憑虛洞前而此石對峙焉】獨木江【在城北十五里兩防峭石壁立昔以一木作橋江外卽貴陽界】八字河【在城東二里兩水合流有石中分如八字築堰灌田民攸利焉】南壩河【在城南四里築堰灌田數百畆】翁樹河【在城南四十里】翁黃河【在把平司翁黃山下又司治南有羅鴨溪合流入甕城河】甕首河【在大平伐司下流合淸水河】幹溪【在城西十里流合甕城河】甕城河【在城西二十里自平伐發源視諸水差大有橋爲黔楚大道下流合淸水河】三岔河【在小平伐司三水滙流合於甕城河】淸水河【在城西北三十里上自南明河流滙府境諸水至巴香合甕城河又東北經開州界至巖門入烏江】麥新溪【在城西流合八字河】川崖溪【在城北三十里地名喇啞水穿巖而過】十萬溪【在城北四十里山峯特立如羣筆揷天下皆深溪狆苗毎恃險作叛相傳總兵石邦憲率師十萬圍之不克因有是名】飛雪溪【在城北四十餘里髙巖壁立急湍飛瀑如雪花亂墜毎入夏魚迎瀑逆飛而上土人置竹籠於巖畔俟魚落籠中取之俗名曰跳籠邑令陳以明更是名巖下石有足迹長尺許深一寸五指宛然】洛白龍潭【在城北十里深澄莫測相傳毎年有气上騰在水則丰在山則歉】蓮花池【在城南猴毎夏荷香數里相傳與省城玉池荷花互爲盛衰】蝦蟇塘【在城北二十里旱禱多應】沙井【在城內大街味極淸甘遇旱不竭】

修文縣

屏山【在城內縣署後翠屏髙列登臨俯眺城郭山水田疇如圖畫】木閣箐山【在城東南二十五里林木蓊郁山石巑岏】三足山【在城西南六里許三山攢立如鼎足】寶峯山【在城西二十五里形如覆鐘虯松古栢蓊蔚淸幽石徑盤旋上有梵剎】西望山【在城西北六十里盤亙百餘里與南望山對峙山巓有池曰鳳凰澗可里許前有三峯曰翠屏曰目遊曰莫若皆壁立萬仞蒼松虯結而目遊更奇峭不可登有疊石如浮屠又石筍數株髙揷天際有盤陀石上平下削約髙二丈許可坐百人相去數百武有小峯曰模羅石甚險峻遊人捫蘿而上有小澗落懸巖間如飛練澗左有雙石如柱髙可數百尺曰天門誠西南巨觀也】鳳凰山【在城北五里二山並峙儼如比翼】將軍山【在城北五里美珠寨後縣鎭山也孤峯挿漢雲气常蒸一名淸峯又名三臺】南望山【在城北二十里峯壑綿亙數十里抵開州界林木蒼翠接天與西望山對峙俗傳爲雌雄山】龍岡【在城東南二里明王守仁構何陋軒君子亭處】吳公坡【在城西二十里明王守仁瘞旅骸處】紅巖【在城北七十里】白巖【與紅巖相連有廠署】陽明洞【在龍岡山半巖下髙敞深廣各二三丈頂石如鑿舊名東洞明王守仁謫居龍遊息其中更名陽明小洞天書於石嵌洞中洞上有僧捨二左巓有文昌閣甚峻麗】石天洞【在城西北八十里石峯聳峭如削中通一竅躡級而登髙敞可逺眺明王輔建庵三楹覆以木皮謂之木皮庵】烏江【在城西五十里卽陸廣河之下流湍激洶悍爲貴陽遵義二府之界】陸廣河【在城西三十里源出威寧七星關受大定黔西諸水上流爲鴨池河下流爲烏江舊系水西驛道明吳國倫有人家半倚蛟龍窟驛署孤懸虎豹營之句】白馬潭【在城北門外溪流至此渟滀澄澈傳有神物居之】三潮水【在城北五里水日盈縮者三湧則奔騰怒號竭則聲響俱寂】觀音泉【在城西北百五十里黃沙渡邊泉出髙巖下夏冷冬溫結庵以憇行者】夜明塘【在城北七十里兩山間深不可測夜明如燈】楊老井【在城東一里溪水滙於巖下一井如方塘深不可測漑田千畆𨿽旱不竭】

長寨同知

羊城【在城東南半里】羊角【在城南十里】小河【在城西南三十里源出定番州屬麻響司流經長寨屬之擺儀羊雍二寨入廣順州界】

安順府

普定縣【附郭】

墖山【在城內南隅元泰定二年建墖於上常有白光自墖頂出山多樹木四時靑蔥爲郡中勝境】東勝山【在城東一里】飛虹山【在城東五里懸巖怪樹相傳明建文帝往來滇黔常遊其上】巖孔山【在城東十五里山髙峻腹有穴平廣可容萬人】旗山【在城東南五里峻拔如幟】馬首山【在城東南四十里】屏風山【在城南二里】西秀山【在城西一里與東勝山對峙】伐木山【在城西西堡司南山髙箐深中多林木】新坡山【在城西北三里其嶺長廣五里府治以爲形勝】舊坡山【在城西北二里又名馬頭山兩峯相峙中有石關爲郡治之要隘】石笏峯【在城東五里羣山惟此最髙】搏翠峯【在城東北五里】紅土坡【在城西南三里土色如硃又西南十里有黒土坡土色如墨】白石巖【在西堡司西南山甚險峻一徑攀援而上有泉四時不竭苗人依此爲寨】淸涼洞【在城東二十里又名糧倉洞天開一竅前後通明相傳孟獲曾屯糧於此】龍潭洞【在城東北五里洞極寛廣中有潭水气慴人不可近上有天生石橋爲嵗旱禱之所】楚田洞【在西堡司東南山髙萬仞起伏迆邐三百餘里洞在山畔又司東南有老鴉洞】碧波橋河【在城東二里又城南十里有寧谷橋河】九溪河【在城東南四十里九溪匯而成河】三岔河【在城北三十里舊稱水內水外者此也】谷龍河【在城西五十里西堡司前流合烏江】山京海【在城南五十里眾水所匯周圍二十五里許中峙一山上建殿閣頗稱勝槪常有龍見於內】幹海子【在城南寧谷司東南水泛成湖若雲南旱此水必泛溢雲南潦此水必涸相傳地脈相通故互爲盈縮】龍泉【在城東五里澄淸澈底大旱不涸】啞泉【在龍泉右飲之則啞有禁碑】雙眼泉【在城內東北隅左井色紅右井色白甘鹹亦異】胭脂井【在城內北隅水自石隙出漬米炊飯色如胭脂】

鎭寧州

東坡山【在城東三里逶迆盤郁髙三十里亙十餘里州之鎭山也相連有筆架山】靑龍山【在城東南三里疊巘逶迆如龍下有嘉樂池其對峙者曰白虎山】玉京山【在城南二里】龜山【在城西南五里以形似名】白巖山【在城西三里山勢起伏聨絡自水西至普定歡喜嶺老虎關馬塲鋪龍井鋪等處綿亙百里至此而止】慈母山【在城西三里其形如母負子俗名背兒巖】螺山【在城西三十里下有河俗傳毎風作毒蛇猛獸卽出因建飛雲閣鎭之】環翠山【在城北一里】貓兒山【在城北十二營司西北】火烘坡【在城東南五十里一名和宏舊州治也地多瘴癘故徙於今治相傳用火器驚之則散】九十九隴【在城北百餘里周圍一百餘里兩水界其左右外開重關七八所內藏九十九隴大小不等彎環如帶分門別戶道通一綫中平衍可耕四面奇峯插漢最髙者曰髙峯山俗傳羅弄兵於此至今營壘遺址尙存】擺山洞【在城東南康佐司東廣七丈深不可測旁有擺山寨】雙明洞【在城西五里又名紫雲軒豁髙朗東西相通如城闕中流水匯成潭有橋可渡深入更奇邃】巢云洞【在城北三十里石臺寛廣水繞其下寒气襲人】烏泥江【在城南百里南流入廣西田州】楊吉河【在城西南十五里下流注於白水河】公具河【在十二營司東北旁有公具寨灌漑田畆民利賴之】阿破河【在十二營司旁有阿破寨土人以索爲橋渡之】海子【在城北中九枝髙官堡舊系糧田有龍潭明成化時忽變成海周圍約廣二十里其水冬夏不涸】賀家溪【在城東源出石岡貫城中毎嵗冬則涸春二三月間忽如潮水驟至俄頃卽退如是者三則嵗丰稔】石溪【在城南四十里流入慕役司界注於白水河】龍潭【在十二營司北水色常黒大旱不竭】丰泉【在城西二里白巖山下四時不涸可資灌漑】淸泉【在城西三里林木陰森一潭淸瀉中產異蟹或赤或紫色極鮮姸】石泉【在城西三里出石竇中引流灌田】旣濟泉【在城東北二里許其地極熱而此水獨涼】荻蘆池【在城北六十里周環八里中有小島居人資以灌漑】

永寧州

頂箐山【在城內舊多山樝樹故又謂州爲樝城今雜植蕉竹桃柳建艸亭其巓顏曰屢遷】二龍山【在城東五里一名霧露山山半有雙洞二水分流】雞公背山【在城東四十里舊爲滇黔大道山如雞背險峻難登相傳山畔昔有石雞嘗鳴後被竊去其迹尙存】髙宗觀山【在城南一里四面懸巖上有石洞流泉不竭建有眞武殿】肇普山【在城西一里】安籠箐山【在城西慕役司北山巒相接林木蓊密周四十里舊入滇路經其中險阻難行秋冬多霧昏曉不辧又有香樹坡小箐口坡白口東坡胡樹凹打罕坡行者苦之】靛山【在慕役司水回山轉其中深箐可種藍嵗必異地以植】紅巖山【在城西北八十里壁立萬仞巖側有洞深廣數十丈或時聞洞中有銅鼓聲恍見巖上紅花如雨則其年必有瘴癘夷人或一年或三年用烏牛白馬祭之以祈嵗稔世傳武侯南徵曽駐兵於此】云亮山【在城北一里】箭眉山【在城北頂營司山勢極髙大周四十餘里河流瀠紆其下】象鼻嶺【在城東七里入滇舊路左右皆巖箐萬仞中有道如梁】關嶺【在城西三十里山勢陡峻曲折而上凡四十三盤方至頂上有關索廟舊志索蜀漢漢壽亭侯子從武侯南徵有功土人祀之山半有馬跑井相傳索統兵至此渇甚馬踣地出泉故名又有啞泉飲之能令人啞立石以戒行者】水簾洞【在城東八十里地名那大關四面懸巖大山洞內可容萬人大水泛漲不能淹及】聚僊洞【在城南五里門徑委折傴僂始入渡一小橋漸髙敞頂有竅光明下注石牀石鐘儼然】畱節洞【在城西南十餘里石乳凝結狀若盤龍鱗鬛生動上有字如蝌蚪不可辧識更進益幽邃中一石墖左右曲房天然不假椎鑿昔有劉烈婦避兵其中遇賊不屈死因以爲名】蜂洞【在城西南沙營舊司山巓洞深曲有水上爲懸巖有蜜蜂房大如車輪毎春夏則來霜降前後則去可卜一歲之丰儉如霜降十日五日前早去則一嵗全荒僅先後一半日則半熟或後十日五日去則大稔苗人取蜜從懸巖上秋千而下以擊其房如猿猱然】觀音洞【在城西北三十里從關嶺北行歷落數峯靑翠欲滴洞中軒辟若城垣危磴疊梯而上數十武有石平廣可羅拜祀大士於巓折而右儼若長廊大廈懸幔流蘇靡不畢具有白石若龜龍鱗甲生動乃積澑所成昔人勒字曰神龜玉液寂坐良久覺暗泉細雨從空中石竅生】伯牙洞【在城北從北極觀遡流而上可五里至洞洞口低窄傴僂而進數丈徐中始平廣有水出洞間】盤江【在城西三十里源出烏撒可渡河流入廣西泗城州界武侯平南中戰於是水之南水經注雲水廣百餘步甚有瘴气朱褒之反李恢追至盤江卽此】落葉河【在城東澄水多遊魚相傳潭內有潛龍人不敢漁】北口河【在城東二十里水歸盤江】灞陵河【左城東三十五里】郎公河【在慕役司東南三十望湍流急疾不能爲橋設舟以濟往來】者馬河【在城西北六十里卽普安州之者卜河自安南縣流入境下流注於盤江河】白水河【在城東北四十餘里大路旁色白異於他水從髙飛落直下數十丈白練千條轟雷雪注入綠潭𨿽天气晴朗而激湍噴濺如行大霧中澎湃之聲逺聞數里外其飛落處內有洞曰水簾昔孫可望至此見水中有神物欲涸水以索之而潭水絕深戽數日不可竭乃止洞中有碑刻雪浪穿霞四字】

淸鎭縣

筆山【在城東郭外峯巒尖聳如筆】馬鞍山【在城南一里】銅鼓山【在城西四十五里相傳武侯南徵於此獲銅鼔】桂華山【在城西北五十里昔有僧名廣逺卓錫結茅其上手植桂子於巖阿至今桂樹猶存髙數丈花時香聞數里】雲歸山【在城北二里雲起山巓人以其聚散卜晴雨】羊耳山【在城北五里明天啟初副將張彥方敗水西賊於此又西北五里有蜜蜂山】聳翠峯【在城北相傳明建文帝曽寄宿於此】香鑪嶺【在城西山峯陡峻形如古鼎】曹木洞【在城南一里明敞如堂】雲龍洞【在城西南十里一名華蓋洞又名涼傘洞可容數十人其上有气氛氳望之如雲變幻萬狀相對有扁洞洞口扁窄而中寛】天柱洞【在城西北六十里懸巖千仞一徑盤回洞極宏敞中有大石柱孤撐洞頂後有河水聲吼如雷土人常避兵於此】滴澄河【在城西入陸廣河】甲池河【在城西北九十里俗名鴨池河與黔西接界卽陸廣河之上流】汲波塘【在城西南二十里滙諸溪澗漑田甚廣】

安平縣

金鰲山【在城東三里諸峯奔赴浪湧波翻獨此山髙聳插云儼若金鰲特峙】髙峯山【在城東二十里昔有僧自然棲息於此手植栢樹千株飄然而去】龍鼓山【在城東南七里萬山攢疊忽展云坪曲徑盤旋半山石壁下有門如砌稍入數步宏敞若堂門左一穴湫水注焉碧灔隱深莫可底極相傳有靈物居內春時嘗有聲如鼉鼓或聞八音具奏乍響乍沈亦逺亦近數年始得一聞五七日方止】馬頭山【在城東南二十五里羣山聨絡髙聳淩雲狀如馬首】圓帽山【在城南一里又南八里有蹲獅山又南三里有筆山】龍鳳山【在城南五里峯廻四合秀水雙灣僧自然登巓覽勝拂一袈裟於地謂可爲眾僧禪定之所後因建寺焉】鹿角山【在城南十里石峯峙立形如鹿角】天臺山【在城南二十里亂雲斷石中特起孤峯儼若百丈金莖石壁嶄截危嶝接云絕頂樓閣莊巖乃白雲僧所開多有詩詞紀其勝】天馬山【在城西】梵剎奇巖【在城內西南隅山半石屛鋪云掛月浮圖精舍上下參差面枕淸流涵光影翠四時松栢蒙茸鳥語溪聲與梵音相和】藏甲巖【在城東五里一名金銀山崇山峻嶺石壁嶙峋一戶雙扄限閾儼然相傳昔人藏甲於此下有廢壘】爆石巖【在城東二十里巉巖髙峻山半泉出石竇中流注深潭禱雨輒應】袈裟巖【在城南五里削壁千仞如展袈裟相接有包玉巖】洛陽洞【在城東十五里下有洛陽河】南僊洞【在城東南十五里石壁髙十丈入洞二十餘步地勢平廣可容千人西有深潭】蚺蛇洞【在城西三里半山閒洞左右二門中有碧潭深邃莫測昔大路經其下相傳有蚺蛇在內時出傷人因攺路穿城而走】玉龍洞【在城東十里界首鋪羣峯峭壁中一洞玲瓏奇巧內有一石平坦如牀上蟠石龍鱗爪生動相傳明建文帝曽憇息其中經旬始去】穿空石【在城東三里山若畫屏中有一孔直穿山背晶光四射】驚蟄魚石【在城南十里普濟橋邊碧漪翠浪中白石齒齒毎年驚蟄前後數日魚叢聚石邊土人网之以爲樂因名】蝦蟇石【在城西十五里溪水環帶兩峯對峙上有大石屹然狀類蝦蟇】洛陽河【在城東十里溪流中有兩穴方圍十數丈欄楯若井甃然魚從楯躍出土人伺取爲利】車頭河【在城南十里水勢百折漁舟往來其間又南十里有麻綫河匯流入於鴨池河】東溪【在城東源出東北石洞中流灌田畆人賴其利】文筆水【在文廟前迆而來自防轉兌逆折回旋一澄如鑑術者云此邑文盛玆水之靈】龍洞泉【在城南二十五里龍洞堡側亦有灌漑之利】聖泉【在城西門外百步平岡之下泉從石罅中流出淙淙有聲一時之內再盈再縮曾不少輟春時詞人遊女或置香花或插簪珥再拜祈請泉卽淜湃魚蝦並出前匯一大池淸可濯纓】噴珠泉【在城西沙作鋪路旁深數尺寛廣如之泉色淸澈微碧客至諠嘩鼓掌則數千百珠迸逗而出明參政焦希程勒石紀勝名曰喜客泉本朝總督甘文焜更名噴珠泉】龍井【在城東南十五里水極淸甘上嘗有煙霧居民遇旱磔狗厭之則風雨隨至】

郎岱同知

毛口河【在城西三十二里源出永寧州盤江之上流今新路渡口也水勢洶湧雨水暴漲髙輒數丈】

平越府

平越縣【附郭】

福泉山【在城內明張三丰修僊處山形靈秀上有髙眞觀禮斗亭前有浴僊池夏不盈冬不竭旁有古桂一株久枯忽有丐者來浴於池山僧穢之丐曰無傷也吾能活此樹乃掬水沃其根掛巾於樹而去是年桂復榮人以爲三丰再來也桂至今猶茂池水雲可療病四方汲者不絕亭有三丰手書聨名人題詠碑刻頗多】防峩山【在城東一里一名莪萬山山勢崇嶐爲郡鎭山乃防峩寨故址】石關口山【在城東南二里舊時官路經其中】疊翠山【在城東南十里大小百峯峻秀揷天中峯名老人或云近此居者多壽九十九峯在江外一峯獨在江內名將軍峯三江防其下獨砥中流平越絕景】月山【在城南半里山形如半月下有月山古剎】文筆山【在城南三里髙聳卓立】獬豸山【在城南十里蒼翠突兀儼如豸冠】大水山【在城南三十里上有古寺雄壯可觀】百里山【在城南四十里谿深箐大爲苗人窟穴】楊山【在城西十里楊義司旁有玉笏峯前爲凝眞觀】雲霧山【在城西四十里明崇禎間總兵胡從儀徵苗屯兵於此營址尙存】杉木箐山【在城西六十里峯巒髙峻苗倚爲險】滃霾山【在城北六十里山髙林深霾霧滃郁】玉屏峯【在城西南五里】玉笏峯【在城西十里端拱如卓笏】七盤坡【在城東三里】倒馬坡【在城西南五里】白螺洞【在福泉山後】犀牛洞【在城南其上卽髙眞觀洞中有物若牛明正徳間觀僧夜聞洞外鬭聲如雷起撞鐘失鐘所在有頃聞鐘聲一路震響而來及旦視之鐘上有水艸始悟夜所聞聲乃鐘與牛鬭後釁之乃止明隆平侯張信父葬於洞內相傳爲張三丰所授】僊人洞【在城西南五里洞數層曲折幽深明崇禎間太守陳紹英建迎僊閣於洞外】新開洞【在城西門外西山下康熙元年三月大雷山石崩中開一洞深莫能竟】燕子洞【在城西三里毎冬來燕子千百蟄其中】百人洞【在城西十里一名川洞淸泉湧出可容百人】麻哈江【在城東五里兩巖壁立舟渡甚艱明萬曆間郡人葛鏡始建橋詳載關梁】魚梁江【在城東十五里】蘆坪江【在城東三十里】三江口【在城東南七里馬塲羊塲麻哈三水防合波流瀠洄爲郡之勝】諸梁江【在城南三里】馬塲江【在城南四里與羊塲江通其水湍急而深中流如沸合流於麻哈江】羊塲江【在城南二十五里】皮隴江【在城西二十里】羊河【在城東二十里】楊老河【在城東三十里】龍潭河【在城東南三里】南河【在城南門外】武勝河【在城南五里】淸水河【在城西四十里其上流來自貴陽貴定源逺流廣雄吞諸溪北經乖西巴香諸苗界而入烏江】隆河【在城北三十五里】白水河【在城北三十里】地松河【在城東北十五里其地名松屯南流入麻哈江】冷溪【在城西南四十五里】廣濟泉【在城內東隅其源分自防峨山下明治間參將趙勝因城中乏水鑿陰渠引水入城爲井】福泉【在福泉山上】月山泉【在城南月山寺】翰墨池【在城南潮音閣下】海螺井【在疊翠山之南地名樂岡有石穴形如螺殻水自中湧出】黃平州

梅花山【在城東郭俗呼鼓角梅花】獅山【在城東五里其形如獅】架梁山【在城東四十里卽嶺山孤峯挿天一望千里】鼓臺山【在城南五里頂平如鼓四周塹削鑿梯挽鐵絙乃可上】銅釘山【與鼔臺相雄長尖峯髙聳雄峙東南】宜娘山【與銅釘山相近山頂平衍可容萬人上有壘址相傳宋時有宜娘屯兵於此故名】香罏山【在城西南十五里峭拔髙竦與淸平接】金星山【在城西三里正臨兌方下有蟠桃洞】斗巖山【在城西五里亦曰西巖山有洞髙五尺濶一丈左側有虛巖泉涓涓下流】都凹山【在城西北三十里】龍巖山【在城北一里下爲龍洞又名狼洞山勢巉巖水色深碧傳有龍潛其中能出雲雨相近有掲榜山石壁峻峭又有北辰山】五星山【在城北如五星環列】太翁山【在城北二十里雄特出諸山之上】馬鞍山【與太翁山對峙巖石甚勝】岑舟山【在城北三十里山形雄傑一名太陽山】石林山【在城北八十里山麓有長松庵相近有髙嵐山】中華山【在城北九十里上有太平寺】九龍山【在城北九十里上有九龍庵相近有百花山】岑東峯【在城西十里爲州治賔山】馬鬃嶺【在城東四十里大路所經接鎭逺石阡二府界嶺陽有馬蹄井】飛雲巖【在城東二十里大路旁巖倚山麓勢如垂天之雲巖下頗軒敞中有小洞深黒不可究極左有瀑布淙淙作佩玉聲前一小峯特起上構聖果亭有明王守仁碑記又有古栢十數株千餘年遺植也又有月潭古寺爲黔中第一奇境天下名勝記載具有圖】梯子巖【在城南五里蜿蜒曲折髙揷云表州屬奇觀也】七里谷【在城東五里俗名七里衝兩山壁立中通一路楊應龍叛時屯兵二十七營於此以窺黃平】梅子洞【在城東三里中多梅樹】截洞【在城南十里明景泰初苗賊韋同烈糾眾數萬屯聚截洞官軍擊敗之遂退據香罏山洞蓋與香罏山接】白巖洞【在城西十餘里洞口敞朗內極深邃】燕子洞【在城西十五里紫燕千百爲羣潛藏於此】葛浪洞【在城北二十里一山綿亙中多洞穴昔人於此避兵】重安江【在城東三十里發源麻哈合淸江入楚】兩岔江【在城西南十五里水有二源一出上堂一出大原合而爲一流入府界卽麻哈江也】冷水河【在城東三里水白而寒三伏不可涉流入兩岔江又城東南有苗裏水下流入鎭陽江】西門河【在城東三十里舊城西卽鎭陽江之上流可行舟直達楚沅江因有施秉諸葛洞之險艱於上下故開而復塞順治十六年疏灘鑿石以通楚運挽舟銜尾而上集於城下】處洞河【在城西十里源出苗境東流合北門河入鎭陽江】北門河【在城北】北攸河【在城北三十里原名都凹水卽防江之源水經注雲沅水出防柯且蘭縣爲旁溝水山海經所謂出象郡鐔城西是也】秀水溪【在城東三十里東坡堡下】髙溪【在城西北旁有髙溪屯下流合秀水入重安江】紙房潭【在城北里許中有沙洲毎夕鷺鷥千百集於上】翁播潭【在城北十里兩巖壁立潭在其下深莫能測大旱不竭每遇嵗旱土人於此禱輒應】王井【在城南明洪武間岷王封於滇經此鑿井得泉味甚甘美因名】

甕安縣

旗山【在城東南五里山頂有洞一名穿巖】花竹山【在城南二十里山頂有九泉天旱邑人常禱雨於此】太和山【在城南五十里】北斗山【在城西南五里】雲霧山【在城西南六十里上建大佛寺】僊橋山【在城西十里山髙千丈頂有石中空如橋上建眞武殿】白樂山【在城西三十里地名飛練明楊應龍反敗官兵於飛練卽此鳥道盤旋而上山頂寛平幽邃山麓有祖師殿】百果山【在城北十五里】伏龍山【在城北舊艸塘司山麓有報恩寺】萬丈山【在舊艸塘司東南二十里巖壁髙峻矗立萬丈】岑口山【在舊艸塘司東南四十里初爲苗蠻窟穴平播后土官宋世孝鑿山通道立哨防守】九峯山【在城東北十五里地名鼠壩九峯疊起延亙數里】玉華峯【在城北六十里上揷雲霄下臨流水頂頗平曠山有池瑩徹如月明嘉靖間平越指揮王之臣建梵剎數重飛閣翔空梵唄之聲遙閒數里】雙箭峯【在舊艸塘司東雙峯並峙尖削如箭下有石名晴明石天久雨將晴其色如玉久晴將兩其色如墨】石筍峯【在舊艸塘司西石峯直立山巓又司北有後巖沿巖曲折而上兩旁石壁環列如雉堞】靑龍【在城南五六里昔人呼爲狀元旗其下有鼠通平越】黃金【在城南與靑龍相近可容萬人四壁懸陡路通一綫爲甕水第一險境】龍馬【在城東北猴場壩明隆慶間恆有天馬見於艸間故名】龍洞【在城北三里洞有潭奫淪莫測上橫跨石梁寛平可步中有神魚土人不敢取取亦不得】震天洞【在城北四十里江界河上流兩旁峭壁百仞中亙石坎三級水勢傾瀉湍急舟不可近】太和洞【在舊艸塘司南洞在山腰水從下出其聲如雷】殷家洞【在舊艸塘司南地名擦耳巖洞髙十餘丈巖壁陡峻非攀援不可上明時道人殷均陽開】水落洞【在舊艸塘司西凡艸塘諸水皆防於此出江界河】老鷹洞【在城東北紅頭堡洞有二容六七千人可以避兵】甕安江【在城南水自髙坪司由幹溪裏至縣流入江界河】烏江【在城西北五十里縣境諸山溪之水皆流合焉】白巖河【在城南二十里滙眾溪經劉家堡入甕安江】三河口【在城南老寨窰廠王公橋三河之水同滙於此故名】城西河【在城西中有阜垤曲折可觀】蛇子河【在城北三十里】江界河【在城北五十里入烏江通四川】長灘水【在城南十里】靑坑水【在城西六里山麓巃嵸一池瑩澈每卯酉二時水潮湧沸之弗爽土人相傳嘗見一老叟須眉皓然扶杖徑行水畔疑以爲神凡旱澇輒禱於此】

餘慶縣

官山【在城東三里廣袤數十里】古佛山【在城東七里四面陡絕止一徑可上兩溪環繞上有精舍】紫霄山【在城東舊白泥司東山勢危聳上淩霄漢】翠蘿山【在城東南三里突起一峯上多古樹四時蒼翠後抱一嶺如蘿附木故名】太平山【在城南卽縣治之主山俗呼太平囤】中華山【在城南十里髙接云表登山逺望黃平施秉等處皆若指掌】拱辰山【在城南一百五十里以山勢向北而名】僊峯山【在城西南二十里俗名楊僊峯相傳昔有楊僊居此】九龍山【在城西三十五里危峯排列惟中峯最髙聳下有龍泉產魚巨口細鱗甚美】獅子山【在城西四十五里又五里有畫筆山】玉屏山【在城西九十里鰲溪之南爲縣治鎭山下有大石特立如人旁有數石列侍稍卑亦如人形】招隱山【在鰲溪南山不甚髙而奇峯怪石特爲幽秀】立鐘山【在鰲溪左圓正而中空又有艾門山兩山壁立如門其西有洞名曰停畱洞】他山【在城西一百六十里地名蒲村山多奇石下有柳湖及仙奕洞可遊可隱】天臺山【在城西北十里最髙險頂有古剎】雷坡山【在城西北十五里懸巖峭壁時有風聲如雷其相近有鬼洞山】夢峩山【在城北五里髙峯特聳懸巖壁立相傳昔有異人修煉於上】佛頂山【在城北麻子壩山髙二十餘里懸巖峭壁陟者心懼】九龍金鳳山【在城北大溪山形如鳳下有九泉蜿蜒如龍故名】崆峒山【在城北杉溪其山空虛多洞穴故名淸音洞畱云洞俱在其陽】五雲山【在城北餘慶司一名江家山橫跨余湄兩邑最爲奇險上有云深寺其西有白露山西北又有筆架山】翠屏山【在城東北二里列幃如屏靑翠可觀】牛塘山【在城東北二十里髙數十里巓有犀牛塘廣數畆水四時不涸上構石殿古木陰森夏猶積雪爲邑之勝】僊人墩【亦曰三里墩在城西北八十里烏江渡有三大石髙丈餘方圓四五丈橫立江中土人傳有僊人欲於此造梁故名】慶雲洞【在城東十里兩水交會洞前洞內可容百人洞口有古栢二株左右森挺蒼虯屈曲天色晴明常有五色云結其上土人遇旱禱雨於中】玉虛洞【在城西七里明巡撫郭子章建凖提庵於洞口】鵞水洞【在鰲溪南一里髙可丈許中出泉旱澇如一土人賴以灌漑】慈云洞【在城東北二十五里內有天生石大士像洞前石筍髙數十丈一水繞前左右怪石林立毎云封洞門則澍立至明知縣韓任甫因題曰慈云】白泥江【在城南卽牛渡河源甕安流合烏江由思南而入於岷江】小烏江【在城西三十里】巖門江【在城西北八十里卽烏江之下流】新村河【在城東源出響水繞翠蘿山由冷水小城寨入白泥江】新街河【在城東源出官山下至縣治前流入白泥江】鰲溪【在城西九十里發源魚鼓洞流入巖門江】杉溪【在城北源出佛頂山其水淸泠特異】小溪【在城西發源立鐘山流入鰲溪】船溪【在城北中產大魚深不可測】柳湖【在城西他山之下大可百畆中有十九泉旁生大柳數百株明都禦史錢邦芑避亂結廬居此湖上有堤曰桃源堤有橋曰宛轉橋】甕鐘水【卽金竹水在鰲溪東三十里每月明之夜見泉中有鐘影故名】三潮水【在他山之西潭水毎日漲溢三次不爽時刻】龍塘【在鰲溪西旁有小山上立一石形如鳳頭名鳳冠石】

湄潭縣

回龍山【在城內一名東山自縣脈左旋綿亙逆轉陡峙東南城築於山腰有回龍顧祖之象】玉屏山【在城內山如列屏縣署在其址】鳳凰山【在城東十五里山形翔舞如鳳故名】佛頂山【在城南十里甚髙聳頂有平田淸泉明邑人李少巖建僧剎鐘梵聲出雲際】象山【在城南二十里形如象鼻】牛星山【在城南二十里極髙峻登其巓𨿽陰暝亦見星斗】馬頭山【在城西南十五里山下有淸泉幽谷奇花異木極林壑之勝】覺僊山【在城西南四十里髙十餘里延廣倍之林茂箐深上有鐵瓦寺山頂有雲輒雨邑人以占陰晴】朝陽山【在城西一里下臨流水懸巖峭壁日初出時頂有彩色暉映於上下有朝陽洞】瑪瑙山【在城西十五里三面石壁多五色後日初光彩尢麗】獅子山【在城北三里山勢雄昻縣城北障】金條山【在城西北二十餘里山勢雄偉中有閒道從葛藤箐徑達遵義府】平靈臺【在城北四十里馬蝗箐中四面懸巖多茂林其竹可爲紙名平靈紙頂上方廣十里有茶樹千叢】湄溪【在城南彎環如眉因名】大洞溪【在城南流入湄溪】花水溪【在城北二十里水中浮蔓生花如蘭蕙四時不凋】三江水【在城西南容山司有三源俱出苗界東流入烏江】

都勻府

都勻縣【附郭】

東山【在城內建鼔樓於上四望極逺】鳳凰山【在城東南都勻司】六洞山【在城西南平州司山險峻上有大六洞寨】隴黃山【在城西南舊丹平司南】擺鋪山【在丹平司東二十里】藤茶山【在城西南舊丹行司西】覩虎山【在丹行司西十里】洞得山【在丹行司東北三十五里】龍山【在城西二里逶迆若龍有圃可畦有泉可汲有洞可棲俯臨劍河天將雨則雲生一縷漸繞峯巒郡人以此卜陰晴初名蟒山明遷客張翀易今名】觀音坐山【在城西有洞與龍山洞相望號鴛鴦洞又西里許曰筓山】小孤山【在城西三里】凱陽山【在城西平浪司上有凱口周十餘里髙四十丈四壁陡絕獨一徑僅尺許盤旋始登有天池𨿽旱不竭明時部苗阿向阿凹皆據此爲亂後討平之攺爲滅苗鎭添兵守禦】雞冠山【在城西邦水司】箐口山【在邦水司髙險多箐】筆架山【在城西北一里三峯髙聳並列】養牛山【在城西北十里其上有寨】龍戲珠山【在城西北五十里二山環抱中有圓山狀若珠】夢遇山【在城北一里俯臨劍河眾水匯流波光浩渺有碑識曰僊人張三丰觀瀾處】七星山【在城北七里拱列如七星內有洞梯石而下如聞風聲初甚紆暗行數武便得平地極寛中有潭風急濤駭寒气逼人隱有一船隨波往來人不能近】黃土坡【在城南都勻司】雨花巖【在城內巉巖曲磴萬木叢陰春時桃李盛開落英繽紛宛若雨花】都勻洞【在城東十里前門北向髙廣俱一丈五尺後門南向髙廣四五尺洞中亂石類狀象鼻雜艸叢生】九龍洞【在城西九十里洞有石鱗鬛宛然或懸或伏若遊若飛變態多端蓋不止九】觀音洞【在城西懸巖峭壁下臨深潭上建飛閣】雄黃洞【在平浪司西北】魚王石【在城北河中毎春夏水漲魚皆溯流朝之逐亦不去】便河【卽城濠明正徳間副使李麟因苗警自北門歷西南一帶環濬爲河引水繞城下守者賴之萬曆間副使袁應文重濬日久堙塞國朝知府王鐘珣復疏通】長河【在城西南一曰劍河卽淸江之上流有二源俱出山澗至城東合流出湖廣之黔陽縣向多怪石不通舟楫雍正七年知府王鐘珣詳請總督鄂爾泰巡撫張廣泗開鑿自城起歷三百餘里達施秉入黔陽界】麥衝河【在城西南相傳內有巨魚二不輕出出則羣魚隨之其年必有兵屢驗後魚爲暴雷震死】藤茶河【在丹行司西南】平州河【在平州司】邦水河【在城西自邦水司發源下經獨山州東流爲都江過古州合車江溶江南流出廣西懷逺縣界】甲港溪【在丹行司東十五里流入甕城河】胡公堰【在城北二里明指揮胡綱築引水灌城西諸田歷久而圮雍正七年知府王鐘珣復築】龍潭【在城南一里深滙不可測嵗旱禱有應】

麻哈州

皮隴山【在城東十里又東有天臺山】貴人山【在城南二里髙聳獨立又南有天馬山】玉屏山【在城西三里端方竦立如屏又西有百里山】銅鼓山【在城西五里山麓有水毎日凡三溢】馬場山【在城西樂平司東北與牧馬場相連】楊古山【在城西北平定司又司南三十里有平孔山】龍頭山【在城北五里自下而上約五里上有古寺淸泉頗堪眺望】鳳凰山【在城北二十里昔時建城於此】龍洞【在城東二里有內外二洞中界碧潭有石如牀如碁局遊者若過碧潭以探內洞則風起火炬皆滅無能進者世傳有龍蟄在內】馬蹄洞【在城東二十里又名天焦洞昔日悍苗毎恃此爲窟穴】麻哈江【在城南五里其上源爲兩岔江又爲算水下流入於淸江】擺遞河【在城南三里】平定河【在城東平定司源發於郡河通淸平縣之凱裏司向多怪石梗塞不通舟楫雍正七年知州杜理疏濬】舟溪【在平定司東】樂平溪【在樂平司南下流合於麻哈江有紫姜苗夾溪而居】獨山州

文筆山【在城南二十里】鎭夷山【在城南三十里山髙頂平土人結寨其上以鎭苗蠻】羊角山【在城西南六里兩峯斜出如羊角】獨山【在城西南二十五里羣山相連一峯獨峙州以此名】行郎山【在城西八十里山峻路險用梯以登苗蠻所居上有泉水】髙巖山【在城北十里矗立千仞山半有泉噴出】丙王山【在城東北爛土司髙數百丈】三角【在城南二百里都江水所經爲由粵西抵黔赴滇更換夫馬舟楫之要衝今設州同駐其地】梅花洞【在城南五里巖水噴瀉白石齒齒作梅花狀】都江【在城東南卽獨山江之下流一曰紫泉一曰遁水一曰防柯山海經所謂泿水水經注所謂南至郁林東至蒼梧又東至髙要由番禺入海者也漢武帝伐南越發夜郎精兵下防柯江同防番禺疑卽此】獨山江【在城南源出都勻邦水河下流爲都江經古州諸苗寨入廣西懷逺縣界】深河【在城北】龍興泉【在州署東】官井【在州署西】城隍井【在城內城隍廟前】

淸平縣

碁盤山【在城東三里又名東山三峯髙鋭頂有平石如碁盤可坐數十人又東二里有馬鞍山】天榜山【在城東二十里壁立如張榜相近有筆架小華望城諸山】甕壩山【在城東南十五里山徑險巇竹木叢密明時苗賊依之遺有營壘】香鑪山【在城東南四十里四面陡絕三疊而上有田有井有潭可容萬眾明時苗據爲亂正統間總督王驥勦之不能盡天順間巡撫鄒文盛參議蔡潮等平之置防兵建倉貯糧於上後裁】木案山【在城東南凱裏司明一統志載茂林修竹靑翠如屏障今已無】水箐山【在城南十五里兩山夾峙中通一徑徑旁有古桂一株花時香聞數里】盔山【在城西二里形如覆釜】葛貢山【在城西五里】石僊山【在城北上有三石屹立如人對語】雙乳山【在城北六里兩山並峙如乳又數里有羅仲山】雙童侍講山【在城北二十里中爲玉屏山旁兩山突起分峙左右如人】王家坡【在城東一里又城北二十里有觀音坡】龍王坡【在城南四里上有龍王廟禱雨輒應今圮】木級坡【在城南五里兩木交生如階級苗蠻出沒於此爲戍守要地】老君洞【在城東十五里黃茅山下洞髙十餘丈闊如之中懸一石空其中而出乳洞左循級而上有石室內有石牀又左通一徑有天生橋長十餘丈橋下有泉秉炬至此豁然天開列坐橋上洞中靈異一一可見】天然洞【在城北十五里一名小空洞宏敞幽深石乳倒垂如蓮花萬朶明嘉靖間總兵石邦憲開其左爲太極洞】雲溪洞【在城北二十里一名大風洞卽道書峙蒼洞天也後門在楊老西深二十餘里中有蒼龍白虎石鐘石鼔入里許則寒風刺骨暑月須披裘以遊至半有天穴透日光照見一切】將軍石【有二一在城南三里一在城南三十里龍路旁皆平地突起髙十餘丈】城河【在城內明指揮司勲引溪水入城以備不虞】山江河【在城東五十里源出香鑪山】湧勝溪【在城南九里又城北五里有凱旋溪下流皆合於山江河】濟生池【在城內明正統間苗賊圍城凡十四日軍民賴此以濟】皮井【在城內水淸而味甘】龍井【在城北十里洛登哨山下源深流長廣資灌漑】葛貢連塘【在城西北五里】荔波縣

永長山【在城東七十里】水巖山【在城西五十里下有水從巖中出四時不竭】方林山【在城北三十里】勞村江【在城東南其源二一自黒貓一自爛土司合流而入縣境焉】

八寨同知

得鹿山【在城西千尋壁立據八寨咽喉路通雞賈城今設太平汛】甲些坡【在城西十五里山勢髙聳烏道偪仄苗民向恃以爲險今鑿成孔道直達府城】雞賈河【在城西四十里卽劍河之下流南注爲淸江東入湖廣之黔陽縣】龍塘【在城東北二十里廣可十畆深不可探相傳產異魚能傷人】龍井【在城西十里其水淸潔味甘四時不涸】

丹江通判

九門山【在城西南山勢盤旋中有九洞俱極軒爽】衙門山【在城西羣峯羅列一水環流宛如壘壁】丹江【在城西發源城南髙坡上有泉名大塘溢而下流合諸山之水以成江下流入臺拱之小江】九股河【在城東發源九擺寨山中東北經鳳黨諸寨入於淸江】防裏河【在城東發源城東防裏寨山中西經桃繞寨入丹江】髙坡河【在城南發源城西南囊路寨山中經喬港趲坡諸寨南入都江】烏堯河【在城北發源城東烏堯寨山中流經烏耶關入於淸江】

都江通判

柳疊山【在城西奇峯拔起近置汛其上】都江【在城西發源獨山州之舊爛土司山中六十里至三角江流漸廣可以浮舟又百餘里過城西又南經來牛定旦諸寨至古州城東防車江溶江南流入廣西懷逺縣之容江】

鎭逺府

鎭逺縣【附郭】

石屏山【在府治後髙千仞端立如屏府之鎭山也山半有石竇久竇中有水下瀉如虹則江必溢居民避水以此爲候】中河山【在城東兩水夾流山居其中石壁鑴有楚橋風順四字】香鑪山【在中河山畔巨石水中上丰下削形若香鑪巖上鑴有溯流光三字】觀音山【在城東十里地名觀音塘巖石錯立髙數十丈中有洞廣一丈袤三丈髙如之內涵淸漪連舫可進洞牛有竅如上有石如佛像洞頂色碧石文隱起若龍蛇北岸有觀音小龕】太平山【在城東二十五里其山最髙有積水斗許土人禱雨取以書符輒應】馬首山【在城東卭水司南其山東昻西伏狀如馬首又司東南有岑陵山司西有金潮山】筆岫山【在城東南五里】巴邦山【在城東南四十五里周圍陡絕土人嘗於此避兵】思卭山【在城東南八十里】都波山【在城東南九十里舊思卭縣界東接唐錦州洛浦縣】都來山【在城東南九十里舊思卭縣東唐錦州常丰縣與此接界】五老山【在城南五峯相連山麓卽鎭逺縣治】吉祥山【在城西南隅形如燕窩俯臨江水】天樞山【在城西下有北極宮故名】平昌山【在城西三里雙峯圓聳江水環其前四山回合中有平原可居演武在焉】獅子山【在城西四里自東南望之如獅自北望之如展旗又西十里有雙石柱臨江駢立一大一小髙數十丈】西峽山【在城西十里山勢若樓臺疊起有飛瀑數處掛巖端若輕綃】鐵山【在城東北一里髙峻突兀石色如鐵】石巖山【有大小二山俗呼巖門大巖山在鎭逺縣後苗自卭水由金堡狗洞來者由此小巖山在鎭逺衛后苗自施秉鼓樓坡來者由此昔人於大巖山壘石築門以守之於小巖山建營鼓樓坡以守之】二僊峯【在城西五里文徳關二峯並立如人】馬坡【在城東十五里兩旁皆谷中僅一道如綫苗自卭水白虫入犯者於此遏之所謂丸泥可塞者昔建大勝堡於此】鼓樓坡【在城西南二十五里重岡峭阜望之如譙樓上有雙峯並立毎晴朝掛云輒苗自施秉來者必由之明萬曆中都督陳寅建戍營於此】彈子巖【在城西十五里兩山對峙相去數百步左山頂有一石圓如彈丸右山中虛一竅明透如牖】太和洞【在府治東中河山南廣丈餘袤倍之旁有大洞深黒不可入亦名南洞】東巖洞【在城東北隅較南洞更深廣】淩元洞【在城東五里分水嶺北俗呼七間屋頗有勝致】華巖洞【在城西三十里大路旁洞口宏敞石乳凝結有石大士像左右石羅漢內漸狹而黒更入丈餘復得空曠日光不燭爲水所限不能窮】岑藥洞【在卭水司西崆峒深邃莫測其際】石柱【有二一在城西十里一在偏橋司南十五里山石崛起皆髙數十丈】石廠【在鐵山石屋如廠前俯淸流可濯可遊】鎭陽江【在府治前卽潕溪亦作防爲五溪之一黃平興隆諸水合流至此東入沅水通舟楫】宛溪【在城東十五里】焦溪【在城東四十里爲往來通津】梅溪【在城東五十里舊爲淸浪驛又東六十里有秋溪皆滙於鎭陽江】松溪【在城西南三里可以灌漑】牙溪【在城西五里】小由溪【在城西十里】勇溪【與小由溪相近犵狫所居】白水溪【在城西三十里自盤石奔注入江其色如雪】鐵溪【在城東北三里防巖壑水南流入鎭陽江中產蠏及小魚味佳自宛溪以下所謂鎭逺九溪也】浮石潭【在鐵溪口有長潭潭之北岸爲鐵山南岸石委積爲洞中流入鎭陽江江邊羣石錯立急湍奔瀉其勢若浮又東有石側立名古牛巖郡之名勝也】平寧坡【在城西六十里漑田數千畆四時不竭】卭水【在卭水司南源出苗寨下流入沅江】云根五漏泉【在城西五里文徳關側有石生五竅泉自竅中迸出】云露泉【在城東北一里出山半石竇中循巖婉轉西下達於鐵溪】小瀑布【在城東半里髙二丈許飛瀑如練】大瀑布【在城西六里有瀑布數條自巖巓飛下髙百餘丈爲郡奇觀】龍池【在城北一里地名翁種四面髙山中有池雲气蓊郁白日晦防相傳有神物居之】味井【在府治西味甚甘冽】

施秉縣

飛鳳山【在城內西隅從空倒垂如鳳舒翼報恩諸寺在其麓】僊飛山【在城東南一里又五里有羊子巖】岑麓山【在城東南舊城內岡巒重復四面陡絕】岑鰲山【在舊城北明季設防於此壘址尙存】三臺山【在城南峯巒連峙如畫】雲臺山【在城西北三十里獨立萬山中如臺幾然云停煙結仄徑紆回攀緣而上及巓平衍可數百畆旁有石如列屏羣巒皆拱伏環望無際石壁藤蘿虯龍倒掛誠異境也】巴施山【在城北十五里圓聳揷天狀如卓筆】相見坡【在城東三十里兩坡對立中阻小溪行者相去數里而彼此招呼如在咫尺】癩頭坡【在城北十五里舊時軍民防哨於此】漏日巖【在城北二里髙峯壁立有竅通明】打杵巖【在城東北一里壁立河幹爲水所迫常有棧閣以通行者故曰偏橋今屢經修鑿成坦途矣】諸葛洞【在城東十里一名甕蓬洞飛巖夾岸踞鎭陽江之上流束縣境大小江諸水而出於其間石灘三層縦橫巉防礙難行舟故舟自鎭逺而止明巡撫郭子章鑿通之久復淤塞雍正四年知縣沈遴詳請總督鄂爾泰修鑿復通】鐘鼓洞【在雲臺山前與望元關相對中有石鐘石鼓扣之有聲】前江【在城南上爲重安江下卽淸水江】小江【在城南源出黃平北門河至城東合大江】大江【在城北源出黃平之都凹水過舊州爲西門河入縣境受瓦窰杉木等水至城東合小江謂之兩江口下諸葛洞至鎭逺爲鎭陽江】杉木河【在城北合大江】江凱溪【在城東合大江】秉溪【在城南】別溪【在城南】鳳溪【在城南】鶴溪【在城南】湧珠泉【在城內西隅泉出如貫珠】響泉【在城南泉聲觸石如雷】

天柱縣

涼傘山【在城東十里其形如傘峯巒最秀】鳳山【在城東二十里髙數百丈相傳昔有鳳棲於此】林排山【在城東三十里山勢排列如壁又東十里有岑朗山形如垂翅】茨嶺山【在城東四十里兩山對立峽長數里舊設太平堡爲縣扼要之所今裁】新舟山【在城東五十里山形如舟流水環其下林木參差蔚然可觀又東十里有髙雲山】元正山【在城東六十里林木蒼翠朝煙暮靄儼然圖畫】太靈山【在城東七十里上有佑聖宮】煙墩山【在城南三里爲縣城發脈之山】春花山【在城南三十里山畔有池半畆夜發淸光晦明皆然】黃少山【在城南七十里與茅坪接壤對面有五龍嶺】襆頭山【在城西三十里山形下覆有霧籠罩卽】蓮花山【在城西六十里山如蓮瓣】疊山【在城北五里峯巒層疊迆而南】尖山【在城北五里如浮屠揷天髙不可極】柱石山【在城北十五里山上一峯直峙天際宛如柱石縣之得名以此】急澑山【在城北三十里前後有溪山當急澑之中故名】蓬萊山【在城北八十里三山列峙俗傳如蓬萊三島故名】白雲山【在城東北六十里上有梵剎】小水巖【在城東二十里巖下有洞深不可測投之石響逾時毎有白气上騰則雨立至气斂則止】觀音巖【在城北數百步累級而登傍壁爲閣洞門髙敞可以遊觀】邦洞巖【在城北十五里峭壁臨水鑿石開路】鐵山坪【在城西二十里寛敞可容萬人三面環山一面繞水山隈常積雪如至春不消卽兆丰年】分水凹【在城北七十里沅州界水自凹分一歸沅州一歸鑑江】千佛鐘鼓洞【在城西二里洞中可容數百人進數十步時有微霧恍見千佛隠見懸石有若鐘鼓者擊之皆有聲淸流從洞中出冬溫夏涼明邑令朱梓題於石曰天下第一奇洞】淸水江【在城南六十里發源都勻下流入楚黔陽江歷系生苗盤踞雍正八年貴東道方顯招撫開通舟楫可行】西江【在城西北發源圭拈寨至城北合流入鑑水江】鑑水江【在城北又名北門江發源新溪繞城而下與淸江合】靑龍澗【在城東南又名白水沖郭外之田咸資灌漑明知縣朱梓築堤更今名】古木潭【在城北五里舊傳有一木長三丈餘流至此沈入潭中土人猶時於暮夜見其形云】龍塘【在城東南十五里】白龍井【在城東二十里】仙姑井【在城東五十里】金溪井【在城東南二十里】臺拱同知

臺雄山【在城西南苗民依山而棲結屋如巢乃大小臺雄及臺盤諸苗踞險處山徑峭仄人迹罕至今開辟道路可通行旅往來】平蠻坡【在城東北五里山勢險峻向苗蠻作逆蟻聚於此雍正十年討平之遂以名坡】蓮花【在城西北三十里險峭入雲中有一徑如綫攀援而上諸峯拱向宛若蓮瓣今於其上設番招汛】小江【在城西南發源城南之牛皮箐北流經城南繞城西北入於淸江】

淸江通判

公鵞山【在城南城卽建其上髙峯突兀增壯垣墉】擺尾山【在城西三十里峭拔險峻冠於諸山】柳羅山【在城東北十里聳峙淸水江畔爲羣苗出入之要路水陸之急衝】淸江【在城東北發源都勻之東山經麻哈州之甕城淸平縣之凱裏黃平州之巖門司施秉縣之下秉入境東經柳羅山又東過黎平之黃寨又東至天柱之甕東入於湖南之黔陽合於沅水】思南府

安化縣【附郭】

中和山【在城內山勢紆折上多古栢俯瞰江流爲郡大觀】萬勝山【在城東一里下臨徳江髙數千仞四面陡絕麓有龍洞泉可灌田千畆相傳靈物在內禱雨輒應背有丹臺爲上陽子煉丹處頂有眞源井淸澈一潭旱甚不涸】東勝山【在城東三里孤峯竦峙秀麗如畫】思唐山【在城東四里方輿勝覽作唐山昔人因名郡曰思唐】半月山【在城東五里形如半月】馬鞍山【在城東三十里以形似名】象山【在城東朗溪司山麓形如象鼻】天馬山【在城南二里下有朝陽洞】三臺山【在城南五里左有開仙洞下有風神洞於此禱雨輒應】思王山【在城西南三百里一名門山爲古費州扶陽縣界舊有思王城】萬聖山【在思王山南四面陡絕上平坦可耕】巖門山【在城西二里兩山對峙巖壁險峻左曰大巖門右曰小巖門大道出其中永勝武勝二關依巖而立爲郡之門戶】稽公山【在城西三里一峯特起平地昔有稽道人廬其上仙去因名又西四里有白鹿山】四角山【在城西十五里四峯鋭起相對俗名四个山】石柱山【在城西三十里黒鵞溪側又名石柱坡山巓有石屹立如柱】琴徳山【在城西三十五里林木蒼翠洞壑最勝】金竹山【在城西二百里多產竹】浮禹山【在城西北五十里唐置多田縣於其下】雙峯山【在城北五里兩峯秀麗下臨大河與白鷺洲相對】觀音山【在城北五里相近有紗帽山】磈巖山【在城北二百里髙百丈許延袤二十里接酉陽界】蒲竹山【在城北二百五十里約髙數百丈上產蒲竹】筆架山【在城北二百七十里山挺三峯時有煙雲繚繞其上】石馬山【在城北二百八十里峯巒聳拔獨冠諸山中有燕子洞深闊險峻】騰山【在石馬山東髙數百丈四面陡絕毎壁下有水皆淸冽昔人避兵其上】髙山【在城北沿河司髙二十里崒嵂難登相對有菫竹山髙十里脈自石馬山發】銅鑼峯【在城東十五里水出山峽中聲如雷鳴】峯【在城西南五十里峯甚髙峻上有古寺故址居人嘗掘出銅磬諸物】九老峯【在城北一里羣峯環列者九】髙歇峯【在沿河司壁立云表久雨雲出則晴久晴雲出則雨居人以爲占驗】沙子坡【在沿河司東坡旁湧水極涼又司東有大龍坡】手巾巖【在城南七里巖下黒白相間縷縷如帨】穿巖【在城西一百二十里兩石相對峙人從中間穿出】大桐巖【在城北五里有大桐數珠故名又城西五十里有紅巖又西七十里有日頭巖】碑摸巖【在沿河司髙數十丈上有仙書紅字又有仙巖數處皆有古篆書明嘉靖間酉陽司來侵地界募人鏟去】開先洞【在城南四里明知府舒應龍建亭於上旁植松栢】人洞【在城南三十里因與古迹仙人家相近故名村人厭勝火災塞之國朝知府劉謙吉開治層級而上有寺有亭爲近境勝覽題詠甚眾】石芝洞【在城西四里洞門北向可布數席明副使徐九臯刻有石芝洞天四字】藏春洞【在城西六里洞不甚深廣而壁石奇潤林木喬郁妍花異卉盛產其中思南之勝無有出其右者相近有迎春洞】鐘鼔洞【在城西地名洞子頭洞有二孔乳倒懸而下擊之作鐘鼔聲又西十里有迎仙洞】獅吼洞【在城北三十里有泉下瀉十餘丈聲如獅吼洞中兩石對峙如門又有石壁若魚形俗呼爲鯉魚朝天洞下爲湖底灘商賈在此易舟達川江接荊楚】大墩石【在城東半里形狀瑰偉下臨徳江昔人平其上建淨修閣】四方石【在城北三百里髙闊俱五丈四壁嶄然】徳江【在城西南一里其上爲烏江下流入四川涪水合岷江水經注雲江水東至枳縣西延江從防柯郡北流西屈注之亦曰涪陵水唐史樂城縣西一百五十里有涪陵水方輿勝覽云思州有巴江水卽此秦司馬錯溯舟此水取楚黔中地宋延熙中鄧芝伐徐巨射元猨於此中流亂石林立激水成灘行者苦之有石狀如牛眠爲牛犢灘有石如僧趺跏爲和尙灘又有齊袁九門七星香鑪相公諸灘最險者無如龔灘波濤洶湧震聲如雷長十餘里行舟至者盡虛其中乃得過焉】河由江【在沿河司源出銅仁之烏羅司亂石橫江水勢最險司北五里爲五門灘其下爲湖白灘以水色白故名去湖白十里爲黎灘險峻出諸灘右又有涪塔灘松灘野豬虎口諸灘皆江流所經也】石馬江【在沿河司西下流合於徳江】暮溪【在城東三里其地多雨疑有龍物】昔樂溪【在城東十里流入徳江】仁溪【在朗溪司治前一日三潮又名三潮溪居人引水以漑田中有洲突起土人立川主廟於上】憲溪【在城南五里滙於徳江】掌溪【在城南二十里】靑鸞溪【在城西三十里俗稱黒鵞溪郡人安康序云昔有靑鸞集其地土人不識呼爲黒鵞遂以名溪】鸚鵡溪【在城北三十里產茶甚佳】馬蹄溪【在城北五十里】亭子溪【在沿河司水自龍岡中流出又北七里有後溪自馬鬃嶺流出俱入河由江又司西南七十里有甫南溪又司南九十里有鵞溪又司北十里有桃竹溪】上費溪【在城東北百里舊費州以此名北流入四川黔江縣界曰黔江東北入湖廣施州界曰淸江】石牛潭【在城西南三十里澄淸深廣水際有石如牛臥】白鷺洲【在城東北五里煙水微茫多產文石遊者采之以供淸玩廣輿記雲煙水蕭疏頗似中土】鮎魚峽【在城西徳江內峽長十餘里兩岸之間古木陰森碧潯澄靜最爲幽勝】靈泉【在朗溪司東北其水從石底上升不消不長冬溫夏涼】馬公泉【在城南十二里泉自山麓流出勢如瀑布俗稱白水泉】金盞泉【在城西三里其水淸澈】稽公泉【在稽公山下蓋稽公垂釣處有小魚每以夏四月潛於泉底至明年雷動乃出漁人相聚网之】汲溪泉【在城西北八十里日有消長】黃魚泉【在城北五里產魚皆黃色】珍珠泉【在沿河司南水自石窟湧出若貫珠然又頗溫亦名溫泉】天鵞池【在石馬山之北】綠井【在朗溪司其水綠色嘗有綠鳩羣浴其中】楊柳井【在城北山麓間一泉甚淸中有赤碧色小蛇遇大旱出卽雨】一碗水【在朗溪司東四十里山巓有井方圓止若一碗不盈不涸飲之不竭】印江縣

文筆山【在城東二里山削如筆】峩嶺山【在城東三里逶迆綿亙二十里山勢髙聳自縣治望之疊翠重嵐宛如屏嶂】十種山【在城南三里羣峯疊翠宛如圖畫】河縫山【在城西十里卽觀音巖髙可二三十丈上有石龕下有石洞深不可測去巖里許有石形垂如肺人呼爲金石肺】大聖登山【在城北五里端正聳拔頂平闊三里許昔人建鐡瓦寺於上後廢每冬雪深數尺入夏始解不異峨眉又呼大石墩石可作杯皿名爲黒玉其麓有葉魚洞】石筍山【在城北五里又北一里有交椅山】銅鼓山【在城北地名花巖有山壁立擊之其聲如鼓】白水坡【在城南五里山路夾擁有石壁立髙可二十丈每春水四溢則眾流咸滙於此水自壁中懸瀑里人每以瀑流有無覘嵗時丰歉】滴水洞【在城西五里有細流從石竇中滴下聽之淸越如琴聲】思卭江【在城南源出朗溪司北流入徳江後譌卭爲印遂以名縣】桶溪【在城北二里溪流環抱若桶因名】网陀溪【在城北二十里】中洲【在城南兩水環流而洲處其中平曠一綫長可二里】雙峽【在城西二里】白水泉【在城南三里水自巖出飛流如練】龍津【在城南一里印江不通舟楫河皆淺多石而湍急至此略瀦小津居人每夜汛舟捕魚逺望火光如星】

婺川縣

潛山【在城東二十五里列嶂之上一峯拱北如朝舊產硃砂】大巖山【在城東八十里洞壑深廣爲遊眺之地又城東二里許有山壁立亦名大巖門】泥塘山【在城南五十里產硃砂】華蓋山【在城西十里巖壑深邃爲前代避兵處】無黨山【或云卽華蓋山】臥龍山【在城北五十里】安峯山【在城北相近有筆架山】巖前山【在城東北二十里】長錢山【在城東北五十里地名板】木悠峯【在城東四十里上有水月宮】鳳凰峯【在城東五十里山以形似名】夢子坡【在城北七十里坡頂平廣上有石鑪髙大約數丈】萬卷巖【在城西五里石累萬卷儼如縹緗】山羊巖【在城西五里地名熊林巖形如靑箱文類蝌蚪】金藏巖【在城西五十里地名祥川巖上有鹿井鴉池】雲巖洞【在城東一里中甚寛敞可容百人外有石柱柱上紋迹如霞稍前復有大石方正如玉几然】蟠龍洞【在城南里許山下洞寛水深壁有盤龍化四字】金牛洞【在城南二十里地名牛塘山半洞內有石如牛】倒羊江【在城北五里或作曉羊江其水由山谷溪流所聚至隘溪渡滙丰樂河】丰樂河【在城東五十里其水由龍泉湄潭折入縣境至洪渡入龔灘北滙川江】隘溪【在城東北五里】何只水【在城東十里】羅多水【在城東八十里何只羅多皆獠之姓名其流合於丰樂河】龍泉【在城東二十里其泉一日三潮消則澄淸長則混濁居人資以灌漑】香墨池【在城西三十里其水淸香汲以注硯可發墨光】暖塘【在城北五里水至冬尢暖秋分後魚皆聚此而鯉魚更多又皁池壩有溫泉四季皆溫】來雁塘【在城東北三十里地名江邊昔有三雁來集其上後申祜鄒慶鄒奭一時並舉人以爲三雁之兆】

石阡府

鎭東山【在城東一里爲府治鎭山】知府山【在城東三里其後有侯山】金雞山【在城東十五里髙可百仞翠色如黛】龍山【在城東南一里髙岡懸巖霧聚則雨散則晴】九龍山【在城東南十里本府水源皆從此出】松明山【在城南一里溫泉出其下故又名溫塘山】十萬山【在城南六里昔楊再興屯兵之所其上平衍中有土田】琵琶山【在城南四十里月夜常聞琵琶聲】巖門山【在城西南五里兩山相並如門巖上有洞深廣莫測又西南有掛榜山】駱駝山【在城西三里又西爲飛馬山】云堂山【在城西五里谷深林茂昔爲苗賊潛藏之所】排衙山【在城西五里】萬壽山【在城西二十里地名樂橋山下有洞傳有神羊出入人逐之卽化爲石】金順山【在城西舊葛彰司東山下有石防泉廣一丈深三尺餘夏漲冬消水極淸泠】獅子山【在舊葛彰司東有二山皆髙聳又東有飛鳳朝陽山】隘門山【在舊葛彰司北兩峯相峙險隘如門】馬鞍山【在城西北苗民司山勢昻聳又東有黃楊山上多黃楊樹】香鑪山【在城北十里平地突起一山四面陡絕攀援而上可容數百人】靑山【在城北七十里髙聳多林木又北五里有文筆山】迎仙峯【在城西北五十里下有龍塘泉又苗民司西有大夫峯舊葛彰司西有三尖峯】朝天嶺【在城西三十里俗名紗帽山】長沙嶺【在城西北苗民司東甚髙峻】望江巖【在城西一百六十里下有泉】巖【在苗民司西髙廣方丈如屋】寒林箐【在城西以竹樹陰森而名又西北有杉木箐多杉木】香鑪【在城北十里平地髙二十丈可容五百人避苗寇者倚此以爲險】坪耕箐【在舊葛彰司南又有方竹巖頭葛蔓諸箐皆以巖險陰翳而名又西有山丹綿花諸坪亦險隘之處】太虛洞【在城南五里一名燕子巖中有萬佛巖石大士像及石龍石虎】秋滿洞【在城南梭砦隔岸洞門宏敞後通池塘砦平茫溪有泉長流資以灌漑】龍洞【在城西南三里龍底江上中產奇石大如雞卵有文可觀】風神洞【在城東北十里人不敢深入入則大風飄髮】龍底江【在城西南三里其上源爲包溪流經城東黃茅囤合大溪繞府前入思南界注於烏江】烏江【在城西一百五十里東流合思南江入蜀卽方輿勝覽所載珍州思溪與南平軍朗溪合者此也】樂回江【在舊葛彰司南其源有三至方竹箐合爲一流注深溪而入烏江中有淹龍灘】新開河【在城西二十里中流巨石森列明萬曆間知府郭元賔疏鑿通舟民利賴之】大溪【在城南流合龍底江】深溪【在城西北二十里又西八十里有各容溪皆西流而注於烏江】洋溪【在城北十里其源出銅仁府提溪司山下西南流入界又西經龍泉縣界合桶口河流入烏江】大龍潭【在苗民司北深澄不測有灌漑之利】溫泉【在城南一里大小二泉泉水溫暖淸可鑑髮】望江巖泉【在城西北六十里水頗甘冽四時不涸亦資灌漑】登沙塘【在城南二里民築堤蓄水備旱又南六里有灣塘魚泉春則魚出秋則魚入民張笱以時取之】

龍泉縣

鳳凰山【在城內縣署右形如鳳凰爲縣之鎭山又儒學前有卓筆峯】東山【在城東二十里峯巒秀拔爲一縣之勝又有金雞山與東山並峙錦雞最多】義陽山【在城東二十里唐義州故址】石牛山【在城東五十里上有巨石如牛狀】中華山【在城東九十餘里山巖髙峻上有古剎山麓多古梅】將軍山【在城東南五十里宋紹興間任正隆之變都監安文誓師於此因名】石繖山【在城西三里山上有石髙十餘丈端圖如繖】綏陽山【在城西北三十里唐綏陽縣故址】雞翁山【在城北二十里唐雞翁縣故址】石筍山【在城北五里其峯尖聳如筍】瑪瑙巖【在城東三里髙峻險絕】山羊巖【在城東五十里髙數十丈上有山羊巖三字相傳系唐人書】夜郎巖【在城西十里上刻夜郎古甸四字相傳唐李白經此後人紀焉】洗甲巖【在城北三里上刻天河洗甲四字明帥劉綎平播凱旋經此磨巖勒石】黃蠟箐【在城東又北有隘頭箐又有穿簾谷三跳石義陽江水發源之處】黃楊【在城東三十里巉巖絕壁有大河環繞其上可容數萬人宋時屯兵營塹猶存】靑竹巖【在城東北一名深箐又北有中宗巖】龍穿徑【在城北二十里泥水地方左右皆石峽中通一綫仰窺太空𨿽酷暑亦淸涼可憇】騰雲洞【在城南二十里左右有五石石頂有文類太極圖故又名太極洞】野人洞【在城南邑人於此立便民場】兌溪洞【在城南九十里洞中寛平外壁峻絕非懸梯引綆不能上土人嘗避兵其中洞水可資灌漑】龍泉坪【卽今縣治舊長官司以此名】義陽江【在城東北五十里環抱縣治通思南大江】泥水河【在城東發源東山通義陽江中多鮎鯉】桶口河【在城東一百三十餘里縣屬眾水滙流於此合成大河下流直抵思南入川江】石貫塘河【在城北二里上流由老木橋三跳石二水防成大河下流過淸江溪至泥水山羊等處合桶口河】犵木溪【在城南環繞縣治入於淸江溪】淸江溪【在城北五里許紆回如帶流入桶口河】龍泉【在城內鳳凰山下泉自洞中流出大旱不竭一邑資其灌漑縣之得名以此城外又有小龍泉水甘冽取以烹茶味甚佳】魚子孔泉【在城東四時常盈深不可測常有小魚自石孔中出故名】五眼塘【在城西】暖塘【在城北門外泉水長溫𨿽嚴寒不冰】

思州府

踞勝山【在府治後舊名松園明知府蔡懋昭築踞勝臺於上故名本朝知府陳元遷臺於山麓】巖前山【在城東十五里】龍塘山【在城東六十里舊產鉛鐵】旗頭山【在城東百餘里上有甘泉古栢舊設哨防守】黃巖衝山【在城東黃道司西南山勢險固其中平廣有據險避苗】防燈山【在城南一里峯巒髙聳夜常有光如燈】莪山【在城南三里羣峯聨起】飛山【在城南三里梁刺史楊再思有功徳及民郡人爲立廟於此】聖徳山【在城南九十里爲萬山之尊郡人多祈禱於上】盤山【在城西門外自鎭逺盤曲而來百餘里結爲府治】岑鞏山【在城西二十里峯巒層疊綿亙百里昔爲宣慰田氏牧馬處】住溪山【在城西三十里諸溪之水流經山下瀦而復流】龍坑山【在城西三十里昔產硃砂】橋山【在城西三十里】鰲山【在城西八十里上有古寺人迹罕到】瑰樓山【在城西九十里俗名樓山相近有總山又名隱山】天應山【在城西百里最髙聳土人常禱雨於此謂呼天而可應也爲思州江水發源處】紅巖江【在城北以色名】六農山【在城北二十里洞苗出沒之所】金豹山【在城北五十里】土麻山【在城北都素司又東北三十里有江頭山亦名彈岑山傍有歇路坪土人毎遇節序則相聚笙歌於此】獨峭山【在城東北一里孑然孤峭卓異羣峯】獅口山【在城東北平牙寨洞苗出沒之隘設防於此】漾頭山【在城東北施溪司南三里又司西三十里有火龍山又司北里許有玉屏山又北三十里有蠟傍山產蠟】九曲坡【在城東黃道司山勢險峻路徑盤曲】打寶坡【在城南十里一石兩分中有圓孔相傳昔人於此得寶而去】岑賈坡【在城南百里外接紅江舊時苗嘗出沒爲患設哨防守】楊柳巖【在黃道司西巖峻險多蠟樹】白巖【在城西五里髙峻難登中有洞下臨深潭】白溪巖【在城北三十里銅仁府分界處】獨徑巖【在城東北施溪司路最險仄設隘禦苗】田堧坪【在黃道司北四山圍繞中有廣原沃野】十萬【在城西五十里其地平廣昔田宣慰屯兵於此】天平【在城北都素司之南】泉洞【在城北五十里上有飛瀑下有澄潭】防陽江【在城東南合府境諸水而入於湖廣沅江】磨寨河【在城西十里設舟以渡】鐵山溪【在城東十里昔產鐵】異溪【在城東五十里西通灑溪】田塍巖溪【在城東八十里設渡爲往來要道】黃道溪【在黃道司西南又司北有淘沙溪】灑溪【在城南一里防注溪繞城而東合架溪出兩河口入防溪】架溪【在城南架木溪上以濟往來】注溪【在城西南三十里宣慰田氏子孫世居於此】龍溪【在城西相傳土人擊銅鼓於此而龍出因以成溪又有凹溪東岸有油魚洞西岸有銅魚洞俱流合於淸江】養苗溪【在城西北八十里源出巖洞中有巨石障流土人架木槽引以灌田】海龍溪【在城北六十里都素司境上相近有牛角黃栢水銀三山昔紅苗嘯聚於此明知府胡柟合思南石阡銅仁三府兵勦滅之至今民猶頌徳】馬口溪【在都素司卽灑溪之上源也又司南有左溪西南有冷水溪下流俱入淸江】施溪【在城東北三十里】星石潭【在城東七里產石有金銀星防者可琢爲硯】銅鑼潭【在城北十里相傳有龍穴於此數十年一見】龍泉【在黃道司北其水淸而甘居民賴以灌漑但不可以滌垢滌垢則水不出】

玉屏縣

玉屛山【在縣治後屹立如屏】月屛山【在城東三里俗名龍塘坡山形如屏每望時月從此出因名】三臺山【在城東五里山頂最髙處突起三峯】天馬山【在城東南一里形勢奔逸雄峻】道定山【在城南三里與雙薦峯並峙】界牌山【在城南二十里爲卬水湳洞鬼廬諸苗出入要路明時設有防堡今裁】獅子山【在城西二里雄踞山口】象鼻山【在城西二里與獅子山對峙野雞河之左右有若門戶中通一澗架橋其上爲黔楚要隘】飛鳳山【在城西五里中峯髙聳如鳳首兩翼夾峙上有朝陽觀】七星峯【在城南半里與學宮相對逶迆起伏有七峯如星象】雙薦峯【在城南三里較羣山獨髙每天雨雲霧先於此興】石蓮峯【在城北二里分披如蓮瓣】卓嶺【在城北十里昔設有哨】萬卷書巖【在城東一里壘石如卷帙髙數十丈巖頂有寺】銅鼓巖【在城東五里上有石洞擊之鏗然有聲】掛榜巖【在城東十里】白巖【在城西十里】團巖【在城北三十里上有古剎】蠟巖【在城北六十里通銅仁施溪六洞水銀等山諸苗路最爲險要昔嘗集鄕兵防守】兔兒坪【在城內有明尙書鄭逢元書院】壩坪【在城南六十里南通革溪天塘西通新溪湳洞等處明時立堡駐兵防守】野雞坪【在城西】柴衝洞【在城東南二里邑人於此禱雨輒驗】金銀洞【在城北五里】白水洞【在城東北十里】平江【在城北上流爲鎭陽江至府境滙灑溪異溪諸水下流入沅江卽古雄溪五溪之一也中有顯靈灘水勢最爲險惡】文水河【在城東防諸澗水入平江】易家河【在城東流入平江】野雞河【在城西源自西溪梭溪諸水防合經飛鳳山野雞坪象鼻山入於平江】太平河【在城西三十里】龍塘【在城西二十里太平堡下爲卭水諸苗出沒要路明時苗寇薄城由此】靑溪縣

瑞雲山【在城內嶺多雲气上建瑞雲宮樓閣巍峩登之可望百步外】北障山【在縣治後突兀崢嶸城圍其半爲縣治屛障】東山【在城東三里山勢嵯峩萬峯環抱上有東山寺】竹屏山【在城南三里】靈寶山【在城西一百餘里地名鐵山屯】玉屏山【在城西北二百里地名戎滿屯】寶鑪山【在城北一百五十里相傳昔有異人煉丹於此】竺雲山【在城東北三里】觀音山【在城東北一百一十里地名栗子屯】靑溪江【在城西卽鎭陽江之下流經玉屏縣入沅江】竹坪河【在城南】描龍河【在城南】鐵廠河【在城南】

銅仁府

銅仁縣【附郭】

東山【在城內突兀奇峭俯瞰大江絕壁鑴雲彩江聲四大字明嘉靖中知府李資坤建大觀樓於山頂久毀順治十八年知府梁懋宸復建雙峯閣】石笏山【在城東五里髙拱云端儼然笏立】天乙山【在城東南一里有石屹立山頂每色赤卽有火災明嘉靖中知府魏文相鑿池山麓以厭之】文筆山【在城東南五里髙挿云漢】天馬山【在城南五里又南一里曰曬袍山俱秀聳】玉屛山【在城南三十里】大萬山【在城南二百里舊產硃砂】新坑山【在城南舊大萬山司北五里巖谷幽邃可以避兵】席帽山【在城西二里又一里曰三臺山其相接者半月山皆以形似名】諸葛山【在城西十里形勢突兀俯瞰諸山有如坵垤上有武侯屯營故址】百尺山【在城西一百里層巒疊嶂髙不可攀】層嶂山【在城西一百二十里峻壁間有一石門泉從門出嵗旱禱之每驗】獨巖山【在城西二百里一峯獨峙險不可攀】五雲山【在城西省溪司常出五色云又有江頭山羅江水所從出】磴山【在提溪司東二里山髙險有石磴縈紆而上】濫泥山【在城西提溪司】翀鳳山【在城北三里回峯翥漢勢如鳳飛】將軍山【在城北六十里舊名獅子山】森巖山【在城北平頭司峯巒髙聳林木蓊郁望之如雲】石梁山【在城西北烏羅司東山石橫亙如梁又東有琴閣山又東有木降山】迎虹山【在烏羅司西南髙出羣峯之表朝旭初升山光四映又有云朶山秀麗如雲】梵淨山【在烏羅司北一名月鏡山羣峯聳峙分爲九支中湧一峯周圍僅四丈突兀陡絕其髙千仞中如斧劃隔五六尺許名曰金刀峽峽有飛橋相接左右皆立梵宇廣闊可容數十人寺側有石曰說法臺陟者攀絙上下如蹈空而行寺在極頂風峭不可瓦冶以鐵千里風煙可一覽而盡有拜佛臺香鑪峯綿絮巖鏈丹臺藏經巖有井曰定心水山後有池曰九龍池又相有辟支佛遺迹山下有九十九溪環繞紆折黔中勝槪無逾於此】雙貴峯【在城南十里以兩峯並峙而名】正人峯【在城西三里原名岑嶂又名文筆洞明督學沈思充攺今名有明人倡和詩勒於巖上】木耳坡【在烏羅司治旁官道經其上俯視羣山森列於下蒼翠郁然】銅巖【在城西南隅當兩水合流處壁立千仞明正徳間參議蔡潮建跨鰲亭於巖上毀於兵康熙八年知縣趙景福重建相傳元時有漁人沒江底得三銅人挽而出之郡之得名以此】岑桃巖【在城西百二十里巖中有泉常出云禱每應】萬勝磴【在烏羅司西南上有洞可容百人】觀音囤【在烏羅司西巖壁峭峻卓然天險上有三洞可容五百人】黃蠟洞【在城東五里又城北四十里有川江洞皆深邃】仙女洞【在省溪司北】銅仁江【在城西南發源四川酉陽司防府境諸水流至湖廣麻陽縣入沅江】宙羅江【在省溪司北源出江頭山】乜江【在烏羅司南上納烏羅溪羊溪二水下合銅仁江】小江【在城西北源出甕濟洞至城東合於大江】前溪【在城南舊大萬山司源出大萬山東北流入銅仁大江】提溪【在城西提溪司源出濫泥山流入銅仁江又府東一里有印江流合提溪】烏羅溪【在烏羅司東】木耳溪【在烏羅司南其流紆曲東抵平南寨有九十九折】云捨泉【在省溪司嵗旱磔犬投之可致雨】甘梗泉【在城北平頭著可司石隙中一源湧出淸濁分流有如涇渭取其淸者釀酒味甚美】飛瀑泉【在城北十八里】

松桃同知

石橊坡【在城南三十里山勢嶙峋樹木蓊郁大路經其上】牛角河【在城南三十里】黎平府

開泰縣【附郭】

五龍山【在城內山有五支二水夾流中爲南龍山卽府治又名騰蛟山】萬福山【在城東二里山多奇石】楚營山【在城東四里有楚王壘明初徵苗時所築】太湖山【在城東五里】石門山【在城東十里上有石如門】天府山【在城東六十里】龍見山【在城東一百里相傳昔有龍見於此】石巖山【在城東洪州司東又司南有都莫山又司西南有特洞山灑洞山】龍洞山【在洪州司下有龍潭潭水淸泠西爲蓮花池】醜家山【在城東南二十里爲苗賊巢穴】太平山【在城東南六十里夜恆有光如燈】石井山【在城東南八十里福祿江之源出此】巴龍山【在城東南九十里】寶帶山【在城南二里】南泉山【在城南五里多古松如虯】大巖山【在城南西山司其西有髙峯嶺西南有西山東有天有山】天井山【在城西南四十里】四寨山【在城西南一百二十里】銅關鐵寨山【在城西南潭溪司西其山髙峻三面俱險惟南可登頂平廣可容千人】磨盤山【在潭溪司西北上有石如磨遇旱擊之以祈雨】天橋山【在潭溪司又名灣寨山】寶唐山【在城西北一百二十里】龍標山【在城西北龍裏司唐王昌齡謫龍標尉卽此】六疊山【在城西北新化司西盤回六疊至頂】銀賴山【在城西北舊三郎司南十里舊有銀賴洞砦】苗沙山【在三郎司西容江之源出焉一名苗沙洞又司南三十里有髙偉山西南七十里有髙鏡山二山俱有溪流入新化江】錦屏山【在城北一里府治後崒嵂如屏旁列二鳳山爲一郡之鎭】石流山【在城北湖耳司東飛泉迸出又東有九牛山】邦寨山【在城北歐陽司西】東茶山【在歐陽司溪水瀠洄其下】羅丹山【在城北亮寨司西相近又有龍池山皆髙勝】程巖山【在亮寨司狀如覆釡】八舟山【在城北八舟司石立如人又名仙人峯】摩天嶺【在城東南九十里一峯揷天髙接云漢】白雲巖【在湖耳司】銅鼓巖【在城東北二十里有洞髙大如屋深里許中有溪水橫流】石巖【在潭溪司東四壁峭絕中容二百人】響水洞【在湖耳司水自洞出聲震林木】羅團洞【在城東北十五里洞門寛廣有石凳如牀可容二百餘人】洪州江【在洪州司】潭洞江【在洪州司東】平茶江【在城東南源出太平山流合洪州江】大巖江【在西山司源出大巖山東南流入於永從縣之福祿江】容江【在城南曹滴司】寶帶江【在城西南源出莊家潭流繞寶帶江】新化江【源出城西其上流爲八舟江下流合於淸水江】淸水江【在城西北源出都勻受平越諸水經新疆苗地至赤溪兩江口合新化江流入沅江】九曲河【在城北】寗溪【在城東源出醜家山北流入斂村溪】斂村溪【在城東】上黃溪【在洪州司東南源出灑洞山】潭溪【在洪州司】朗溪【在湖耳司東源出石流山亦名變溪】東茶溪【在歐陽司東北源出東茶山流入亮寨界】灑洞泉【在洪州司灑洞山下又名神泉】磨刀泉【在城北一里其水甚淸汲飲可以療疾】淸泉【在湖耳司西南兩石相向中有泉穴深不可測於此禱雨每應】神魚井【在城南井有五色魚不恆見】永從縣

祿髙山【在縣治後爲邑之鎭山憑髙逺眺諸峯羅列一水澄澈宛然圖畫】筆架山【在城東五十里三峯屹立如筆架】鹿背山【在城東南二十餘里多佳竹甘泉】大力山【在城南一里許其勢奔騰向縣】蒼山【在城南三里爲縣治朝山】云洞山【在城南五里山上有洞景最幽奇】上皮林山【在城南三十里有皮林洞髙敞寛廣可容數百人又二里有下皮林山一名過化山石壁上有明參將鄧子龍題過化二字寨民相傳嵗用石灰塡之否則多病目者】嘯天龍山【在城西南八里山勢蜿蜒如龍嘯天門】標瑞山【在城西南六十里羣石布列如人奔馬騰狀】龍圖山【在城西南七十里蟠曲奮迅其狀如龍】江頭山【在城西五里】古方山【在城西十五里俗名老荒山深林掩映蓊翳蔽天】貫通巖【在城西南七十里】僊鵞磴【在城南四十里孤峯特越四面石壁如削中開一坪可容數千人】滑石阪【在城南十五里石磴綿延滑不畱足傳昔有仙人飲水於此掌膝之印至今猶存】管團洞【在城西南二十里山勢壁立在半山中多雕鳥春來冬去】灑洞【在城西南四十里洞中冷气逼人寛廣可容百餘人】福祿江【在城南源出石井山至府西境爲古州江東合彩江爲福祿江又東合大巖江爲南江流入廣西柳州界】萬育江【在城南沈口水勢洶湧怪石差參】雙江口【在城南水有二源一出鹿背山一出古方山合流而下】樂民溪【在城東南源出鹿背山流合福祿江】從龍溪【在城西南源出老荒山民田多利賴之流入廣西大溶江】和濟溪【在城西南流合福祿江】沙平溪【在城西溪水常盈大旱不竭一方資其灌漑】石牛潭【在城北五里潭水深澄昔有善水者入潭捕魚見石牛蹲踞巖洞如吞噬狀懼不敢入】荷花塘【在城南二里】三異井【在城東】沖虛井【在城西泉水淸澈】

錦屏縣

雙峯山【在城內兩峯並峙形勢陡絕】楚營山【在城東五里明初楚王楨徵苗札營處】天龍山【在城東三十里禱雨每應】石橊山【在城東南十里山髙林茂气朗則晴陰晦則雨】筆架峯【在城東五里】梅花峯【在城東十里】白雲巖【在城西三里巖石聳秀有溪環抱上有古剎景物淸幽常有白雲封防】白衣洞【在城內東北隅巖穴中有石筍滴乳作琴築聲相傳昔時有白衣巨人立洞口後建觀音寺遂滅迹焉】響水洞【在城西北五里石峽巉巖飛泉噴聲如雷】城東溪【在城東二里發源於苗山經府屬之湖耳司迆達於楚之黔陽縣】馬跑井【在城東三里昔人傳諸葛武侯南徵經此士馬渇甚泉忽開云】城心井【在城中泉水淸冽合邑共汲大旱不竭】桂香井【在學宮旁】三眼井【在城南】雙眼井【在城西】

古州同知

筆架山【在城東六十里三峯聳秀髙下相顧象形以名】俾飛山【在城西南林木蒼翠望之蔚然】擺喇山【在城西南與俾飛山並峙】諸葛洞【在城東都江車江容江合流處洞口可容數百人稍進又一洞緣梯而上廣亦如之中黒闇無光相傳諸葛武侯南徵時斬蠻帥首藏於此】車江【在城北因繞車寨得名】溶江【在城西北合眾小溪以成江至城北與車江防至城東與都江防南流入於粵西】孖女江【在城南苗人謂山之髙者曰岑水之分者曰孖每取以名其寨如車溶兩水將合處形如八字有寨焉卽名曰八孖之類孖女江之水下流合於都江】

大定府

萬松山【在城東一里連山皆松枝駢響接望若羽葆】鳳山【在城東三十里俗名公鷄山髙入雲霄數百里外皆見之山形似鳳距二十里有凰山俗名母雞山對峙亦峻】五老山【在城西三十里五峯低昻拱向】雙山【在城西北二十里大路旁兩峯矗立如天闕】文龍山【在城北一里上有禪林頗稱傑構】比渡坡【在城東南路極隘塞】落趣坡【在城西四十餘里】阿北【在城西北二十餘里上寛濶十里有田土池塘周圍懸巖髙百丈餘鑿石通道一綫羊腸下繞長河抵平逺巴浪界】九里箐【在城東十里大路由其中】簸羅箐【在城東四十里】筩箐【在城西三十里茂林叢棘嶄絕難登】以列箐【在城北五十里自遵義出水西赤水經此】籠幾箐【在城東北四十餘里地勢最爲深阻】隴跨大箐【在城東北五十里與黔西州接界】涼風臺【在城東南一里眾山環列地最髙敞𨿽炎天涼颸襲人】穿洞【在城東南百餘里髙闊三丈餘深三十丈餘】桃源洞【在城西南三里許髙闊數十丈洞口桃樹百株旁有書卷巖落水洞眾水悉注於中泉聲鏗然】紅巖洞【在城西南五十里石色如塗朱】阿作洞【在城西南七十里石徑紆回奇險洞口一潭頗深廣以筏渡入可藏萬人】閣鴉洞【在城西北十五里懸崖絕壁下臨閣鴉江洞中深廣不可測登降以梯又城南有巖底水洞深廣二十餘里】僊洞【在城東北十里淸流直達於外內有石亭相傳爲神仙之宅】角溪洞【在城東北十里最深險又有險水洞阿母遮洞皆苗蠻據守處】白土洞【在城東北六十里髙大險峻可容萬人土人常避兵於內】龜石【在城東南十里石磴﨑嶇怪木叢生一檜大數十圍黛色參天旁一樹離奇夭矯根夾巨石形似龜土人於此祈雨】烏西河【在城東二十里源出仲麥龍潭入六歸河】總已河【在城東南源自七星關過天生橋出以列至木空河同入六歸河】六歸河【在城南五十里斷巖千尺舊爲絙索以渡今易以舟】喇雍河【在城西南三百里源自烏撒入大定常平裏至果尾出安順西堡司界】落折河【在城西北二十里當兩山間夏秋之交尢爲湍疾】隴溪河【在城東北一百五十里發源隴幾箐防安樂河出三重堰合黔西渭河】靈塘【在城北一里丈龍山下有池一區荇藻不生惟產異艸莫識其名葉如蘭隨日影東西爲向背岸旁木脫飄入其中輒爲烏爭啣去】

平逺州

東山【在城東二里髙百仞淩空峭拔有洞逶迆百折上建佛寺傑閣層樓登臨極目城郭林巒宛然如畫】紗帽山【在城東又東一里有玉屏山又東一里有天馬山】懸霧山【在城東五十里四壁懸絕路通一綫山頂平闊百畆有二池泉水澄碧晨夕常多雲霧】火石山【在城東七十里】茶山【在城東南六十里】獅子山【在城南五里】石柱山【在城南二十五里山巓有石雙聳如柱】鳳凰山【在城南三十里髙二十里突起孤峯如鳳首昻霄俯視萬峯每嵗秋冬常有百鳥駢集翔舞一日夜乃去傳有鳳凰巢其上故百鳥集焉】白巖山【在城西十里巖如白壁橫亙數里】碧山【在城西二百里巖石聳崒皎防如玉下有大河深不可測】墨續山【在城北十里一峯聳起水環山半攀蘿捫壁始陟其巓修篁古木怪石珍禽異於凡境】雙峯【在城北三十里】西嶺【在城西十五里逶迆綿亙十餘里若障若屏每遇冬初積雪早見】滴水巖【在城東三里有水從石竇中出防滴歷落如琴聲】牛角【在城東一里山頂寛平四面絕壁】畫眉【在城東九十里近簸朶河大路上可容千餘人】白馬【在城西三百里上可容萬人】馬隴箐【在城東十里入省大路縱橫約三十里內有可容千人卽織金關】比徳箐【在城西一百二十里懸巖鳥道行者卻步】以个箐【在城西三百里接威寧界蓊薈深翳險扼要道】隴峩箐【在城西北十里樹林叢密紆回深阻中頗寛廣昔爲蠻人恃險處】小穿洞【在城東二里洞中一水淸流曲徑﨑嶇內有石臺可坐數十人】大穿洞【在城東三里髙百餘丈形似覆鐘洞口時有雲气𨿽溽暑涼風侵肌】石佛洞【在城東三里洞殊髙闊中有白石似佛髙丈許石鐘石鼓擊之則鳴】果忠洞【在城東六十里巖壁最髙土人避兵之地】補臥洞【在城東一百二十里四壁天險層巖峻峭】白鶴洞【在城南四十五里洞中通明視之影如白鶴】白馬洞【在城南五十里】雙洞【在城西五里兩巖相對如合壁洞在巖下二水分流其聲潺潺似天然音樂】補作洞【在城西三十里從水竇中入中最寛隙光下透眾妙皆見】蓮花洞【在城東北三里洞頂石形似蓮花水從中滴出下有池池中石筍宛若人形】三臺石【在城東磊落天成髙數丈許】織金河【在城東三十里】簸朶河【在城東一百里源出安順下流入六歸河】比古河【在城南五十里】墮極河【在城西北三十里】武著河【在城西北六十里】以墨溪【在城東三十里】平溪【在城東五十里】渡路溪【在城南五里通安順大路水漲難渡】墨溪【在城北十里墨續山下】慕恩溪【在城北五十里】回龍潭【在城內其水與河通二水合流瀠洄曲折】三潭【在城東三潭相連形如鼎足其聲湧沸如雷每晴明則澄淸蕩漾月映波心州人建寺於其上】楊柳井【在城北三里】一碗井【在城北五里水從石隙流出方圓若碗四季不盈不涸】

黔西州

獅子山【在州署後首東尾西形像酷似逺百步有山小而圓名繡毬山】牛飲山【在城內上有石如牛相傳嘗夜飲於河】印山【在城東半里山出平田中形如印】東山【在城東一里毎夕陽在山則金紫萬狀】扣鐘山【在城東三十里】金雞山【在城東八十里山頂有石雞舊入夜常鳴有營葬其下者忽見人馬馳驟逼之則隱因毀其首遂不鳴其石猶存】白墖山【在城西北百里岡麓皆土頂矗一石峯瑩如白墖上有泉極淸涼】轎子山【在城西三十里石壁懸竪下有小溪石橋與西溪相接】將軍巖【在城西北百里巍峩獨峙相傳吼則兆兵革升平寂然】箭筒【在城南三十里下臨大河頂有泉冬夏不竭】十萬溪箐【在城東懸崖絕壁無徑可行四面皆設砦又東北有杓裏箐路近遵義中有平川可容萬人入路極險其西有莫隴法地危峯突峙四面皆絕壁惟後有間道可登】比喇箐【在城西北三十里崇巖茂林四面修阻中平廣可容數萬人】萬家洞【在城南箭筒下洞口一石障若垂洞內石上人迹宛然深防莫測土人傳有白衣者常牽犬出入疑爲仙人所居云】羅圏洞【在城西三十里層巖峭壁險峻獨絕】白玉洞【在城東北十里亦曰黃巖洞極險惡】鴨池河【在城東南五十里卽玀革之下流】玀革河【在城南發源於安順府屬三岔河至平逺爲簸朶河至大定爲六歸河至州境爲玀革河】西門河【在城西上洪下洪二水合而成河其下流爲沙壩河又流爲洛則河入渭河】西溪河【在城西出巖洞小溪合流成河爲大定界其下流入六歸河】六廣河【在城東北九十里卽鴨池之下流由此下爲烏江】黃沙渡河【在城東北百里卽六廣河下流沙溪之水來防於此】雷澗溪【在城西】沙溪【在城北百里入六廣河】龍潭【在城東北泉出山麓滙爲潭潭內晦夕猶有月光】三漲水【在城西永丰裏有異人經之則一日三漲】一碗水【在城東北四十里道旁一石方二丈許中凹如碗有泉不溢不竭挹之甘冷異常】

威寧州

飛鳳山【在城東】大隱山【在城東三里】百級山【在城南二里山勢巍峩翠壁可觀】石龍山【在城南七十里蜒蜿起伏大路經其上】火龍山【在城西半里山上有廟以鎭火災】了髙山【在城北二里一名鳳嶺山勢絕髙可以眺逺】烏門山【在城東北一里石徑嶇﨑兩岸相峙】翠屏山【在城東北二十里山巒秀拔上多杉檜望之蔚然】得勝坡【在城西北十里】普陀巖【在城內】千丈巖【在城西南七十里下臨可渡河】赤囤【在城東北五十里】烏防箐【在城西五十里爲雲南昭通大路山巖陡峻石磴嶙峋林深木茂晴日路亦濘泥】華蓋洞【在城東南百七十里有門可入中容百餘人】淸源洞【在城北】五道河【在城東野馬川性惡不可飲】可渡河【在城東南九十里與雲南宣威州界流入盤江】七渡河【在城西】南海子【在城南門外地廣而平惟夏秋有水開渠瀉流其地可耕或曰州多霧雨暑月猶寒昔人有種植者率皆秀而不實】八海子【在城西南十里列石凡八如人狀】官坊海子【在城西六十里雲南昭通大路】北海子【在城西北三里昔人築二壩引水衛城】桃花溪【在城南八十里兩岸皆植桃又城西南百里有九十九渡水皆流合可渡河】龍潭灣【在城東南八里羣山中其深莫測】龍泉【在城東山下乍淸乍濁相傳有靈物潛焉】湧珠泉【在城北噴沫如珠累累不絕】三潮水【在城北其水一日三潮如鼔樂音】

畢節縣

靑螺山【在城東半里卽東山上建文昌閣登眺城郭原野一覽可盡】崧山【在城東二里明兵備道黃鏌建墖山巓爲學宮文峯】東陵山【在城東三里】木稀山【在城東四十里巉巖陡峻石磴﨑嶇僅容一馬設關以守其險又東二里有東壁山】猿窩山【在城東山勢險阻猿猱窟穴】南霽山【在城南二里有霧卽雨一霽則晴】翠屏山【在城西三里元何士明楊愼俱有詩】天鼔山【在城西二十里】七星山【在城西八十里上有七星關傳爲諸葛武侯祭星處明洪武中潁川侯傅友徳築城於上置兵戍守爲控制要害之地】香鑪山【在城西北百二十里赤水城西】靑龍山【在赤水城東蜿蜒如龍作鎭江口】北鎭山【在城北二里中通一徑上有北鎭關爲雲南鎭雄路要隘】石筍山【在城北五里孤峯特立如筍】脫頴山【在城南三里雙峯脫起】靈峯【在城西五里一名雲峯有霧卽僧建寺曰靈峯寺】石船岡【在城西二十里】白巖【在城北百里石壁如鐵中有白石一片瑩然可愛下有鎭市乃入川要隘】撐天巖【在城北十里周圍削壁明天啟中安邦彥叛軍民三百餘家立柵守之夷兵不敢近】石鼓坪【在城東北八十里】丰樂原【在城西十里平原沃野水秀山明】豬場洞【在城南三十里髙敞寛豁深可五里中又有小洞洞口僅容一人其中髙闊土人避兵於此】鼉音洞【在城南五十里一名響鼓洞中有水滴如鼓樂音】賈姑洞【在城北三里昔有隱者居之】通天洞【在城北十里勢如虹橋有幽蘭十數本名曰蘭壁一水瀠洄旁有聼魚石朝陽洞半仙洞遺珠洞系星石諸勝】永淸河【在城內自響水河流入城注於通津門月城內之惠泉下入東門河】東門河【在城東卽響水之下流】威鎭河【在城東十里】杉木河【在城東一百里】落折河【在城東南八十里】南加河【在城南十里卽頭鋪河】七星河【在城西八十里七星山下烏江之上源也兩岸壁立舊以鐵索系渡康熙三十四年總兵唐希順建木橋覆以樓設汛爲滇蜀通津】赤水河【在城北源出雲南鎭雄由赤水衛城下東流經仁懷縣至四川合江縣入於岷江】響水河【在城東北三里兩山夾岸一水通流中有石梁橫亙作三疊而下水勢迅激聲吼如雷灌漑田畆人賴其利】龍潭【在城東三里有靈物居之禱雨輒應】淸水塘【在城西十五里】惠泉【在城東南通津門月城內明指揮林晟鑿今爲縣中泄水之區】福井【在城東郭內普惠寺今呼爲雙井寺井水淸甘異於他水】澤井【在城東郭內】徳溝【在城東南十里平疇夾岸風景殊佳】

南籠府

龍井山【在城東半里下有珍珠泉卽東龍井】將軍山【在城東一里挺然特立威嚴雄壯故名】興隆山【在城東二十里舊名坡疊山四面巉巖惟鳥道一綫盤旋而上至半山巖下突開一縫闊三四尺人從中過百步始至山頂建有興隆寺】桅桿山【在城南三里聳秀卓立髙出羣峯爲郡文星】九峯山【在城西五里周圍十餘里髙二里上分九峯中有水泉田土昔時爲櫺鉢寨】天榜山【在城西北半里一字平岡髙數十丈峭壁嵯峩上有古剎】萬壽山【在城北半里尖峯特立樹木蒼森上建萬壽宮】玉屏山【在城北一里】籠納山【在城北六十里自普安縣境抵永丰西南綿亙數十里叢林密箐中有一溪源深流長灌田數千畆相傳山中所生瓜果之屬人不可攜去攜卽不得歸路】觀音洞【在城西一里水由洞出極淸泠洞中垂一石筍色白形如手掌俗呼爲觀音手】躍魚洞【在城北門外海邊石長丈餘狀如魚躍頭向城門】紅江【在城南發源廣西黔粵於此分界】都威河【在城西三十八里】阿棒河【在城北五十餘里】綠海【在城東北十里眾水所歸深數丈闊數里】以衝海【在城南深不可測旁有竇水注而入如尾閭】北海子【在城東北環繞瀠回上抵北關下連綠海延袤三十餘里】招公堤【在城東海中國朝遊擊招國遴以水無關鎖捐千金築石堤髙闊各一丈許上建亭臺雜植花柳後圮僅存遺址】珍珠泉【在城東半里上建龍王廟故又名龍井其泉方二丈湧水如珠】蝦蟆井【在城北十五里井上有石仰面向人如蝦蟆狀】

永丰州

六合山【在城東四百里羅斛州判地突聳雙峯其髙揷天】白雲山【在羅斛無分陰晴白雲環擁不散土人號曰白雲窩】者山【在城西南一百五十里冊亨州同地煙嵐幽邃望之如層城疊嶂蒼郁可愛人莫窮其境】小寶山【在冊亨形如鐘月夜望之常有寶光發現】坡鄧山【在冊亨岡巒峻險人不可攀四時陰霧迷漫】南望山【在冊亨諸峯環列聳然森秀】老人峯【在羅斛地舊傳土人男女未配者相約於元旦定婚此峯下取偕老之意故名】文筆峯【在城南三里一峯特出約髙四丈如文筆】雙峯【在城西北十八里峯如二仙拱立】飛鳳嶺【在羅斛】者黨嶺【在城西南二十里】花江巖【在城北九十里】桑郎【在羅斛髙三里許土人祈報旱潦皆於此致禱】瑉球柱【在城西一里山有石筍髙三丈餘似柱】羅炎河【在城東一百二十里卽永寧州盤江河下流入廣西紅江可行小舟】搏防河【在羅斛又西北有克渡索防河水自定番而下二水交流防合入紅江】巴歪河【在羅斛爲本州要津水勢深迅設有渡船猛雨則不能渡】冗渡河【在冊亨流入龍渣河至者迆而歸紅江】樂繁河【在冊亨東北南流爲達嶺河又南爲百樂河南入於紅江】八渡河【在冊亨卽紅江下流通雲南羅平州達粵西界乃黔粵之要津】石匣泉【在城南一名安樂井水淸味甘灌田數十頃】雙龍泉【在冊亨州同署西雙流四時不竭】二泉【在羅斛州判署東漢夷各汲一泉田畆亦資灌漑】淸泉【在羅斛州判署西後山性涼病熱者飲之卽解】

普安州

八部山【在城東三十里諸峯皆石矗然摩空】新盤山【在城東七十里新興站在其上】格孤山【在城東四百五十里山勢雄峻界連滇蜀明傅友徳自曲靖率師循格孤山而搗烏撒卽此】得都山【在城東南四百二十里一名白巖舊產雄黃水銀】丹霞山【在城南三十五里孤峯揷漢霞气常騰】楊那山【在城南一百六十里】和合山【在城西南二里形如雙髻】石象山【在城西南六十里有石形如象】黨壁山【在城西南二百七十里四山環防東南一箐外狹中寛可容數百家夏月土人常遷此避暑故又名躱瘴山】夾牛山【在城西百里舊樂民所在其上】香羅山【在城西二百里古平夷縣舊治】番納牟山【在城西北一里峯巒髙峻爲州之鎭驛道舊由此號雲南坡岡阜連亙往來行石齒中】廣午山【在城北九十里一名八納山髙數十里有七十二小山頂有龍泉九滙爲大池池旁多翠鳥凡樹葉落水中鳥卽銜出之】尾灑山【在城北一百六十里髙出羣山苗言尾灑猶漢言水下也】羅磨墖山【在城北一百八十里四面峭壁上有寨惟一徑可達盤江在其下】捧誥山【在城東北三十里九峯摩霄一泉奔瀉舊州治在其下】斗郎箐【在城東五十里列當驛西山勢崢嶸萬木陰森新開驛路此爲險峻】碧雲洞【在城東里許甚髙敞有小溪水居人雲水自外入則無警自內出則有兵歷驗不爽洞門內有石磬二擊之鏗然有聲稍進有石龍一石蛇一由地而升掛於石壁長十餘丈鱗甲宛然頂上透光一隙下射洞中朗照如日有石如金瓜懸於隙下光閃璀燦旁有石類人者八再進有水人無有竟之者】玉陽洞【在城南三里】天橋洞【在城西百里有石如橋】拖長江【在城東七十里源出沙陀石巖中下通盤江】軟橋河【在城東三十五里又南板橋河在城東八十里上接城南三十餘里之大水塘俱流入盤江】者卜河【在城東南一百八十里入盤江】新石河【在城南】三一溪【在城東七十里其源有三一出沙河莊一出目前山一出雲南坡三流合一故名入於城南水洞】深溪【在城東一百二十里流經黃艸壩入烏泥江】響水【在城南五十里水入石洞聲聞數里】洗心泉【在城內東嶽廟左】普濟泉【在城內味甘人多汲飲】香乳泉【在城東南二十里車塘西半坡水淸味甘】溫泉【有二一在城東南八十里其水如沸一在城西百里樂民所水溫可浴】

普安縣

磨盤山【在城南八十里下有馬別河山髙水深巖間掛瀑者三】鸚鵡山【在城西二十五里俗名鸚哥嘴有鸚鵡寺】九龍山【在城西四十里髙出層霄昔時建城於上今呼爲舊城坡】松巋山【在城西北三十里礶子窰驛虯松翠竹秀色可餐巓有招提樓閣參差爲新路名勝】江西坡【在城東二十里入滇舊路明初爲安南衛治崇禎間參政朱家民建一城曰有嘉今圯】魯溝河【在城東八十里險要足恃】馬別河【在城南八十里磨盤山下爲通滇大道設有塘汛】大橋河【在城北四十里爲滇黔之要津】

安南縣

天馬山【在城內疊嶂回巒面臨大池建學於此】獨秀山【在城東一里聳秀獨立】飛鳳山【在城東二里】盤江山【在城東三十里跨永寧普安界鳥道百折兵民下江汲水甚艱國朝總督髙其倬捐金於數十里外鑿山引水以濟之】玉枕山【在城南一里】斷山【在城南八十里懸巖峭壁一徑中通若斷若續山巓有池四旁皆竹極丘壑之勝昔建梵剎於上今毀】白駒山【在城西南二十餘里一名白基山自鴉關綿亙至西坡河山勢嵯峩旁有峭壁蒼翠如屏相傳上有白駒見則嵗大丰】晴龍山【在城西五里崔巍峭防爲縣治祖脈】龍翔山【在城東北五里一名巍山俗呼歪山山頂有洞洞中有生成石碓石鑪泉水四時不涸禱雨有奇驗】爆石巖【在城東二十里巉巖挺出山半有泉出石竇中流注深潭於此禱雨常應】白石巖【在城西南五里巖壁陡峭有飛泉千仞暑天過之寒气侵肌】朝陽洞【在城東三里石隙流泉極爲澄澈】海馬洞【在城東十二里大路旁洞中可容百人相傳昔有海馬見於此故名】碧玉洞【在城東南三十五里懸巖峭壁上有三小洞若居屋數椽並開三牕者明崇禎間有樵人見牕洞一藤垂下攀援而上得至石屋乃援壁鑿路通焉中有寒泉一四時不竭居人曽避寇於此】淸源洞【在城西三里道旁洞有淸泉巖石奇古行人憇焉】大章河【在城東四十里有舟渡】阿黑河【在城東南十餘里蹊徑幽僻有水一深不可測大樹覆其上葉落水面鳥輒銜去】白麓泉【在城南一里源出晴龍山澗中】淸漣池【在城內縣署前向時池水涸卽有火患守備周士達浚池蓄水以厭之】東門池【在城東門外廣數畆恆蓄魚以供祀事】雙淸井【在城內西北二井相連水極淸甘】遵義府

遵義縣【附郭】

鳳山【在城東一里形如鳳翥】雙薦山【在城東二里府學宮後】湘山【在城東二里上有防國寺】龍鎭山【在城東十里一名髙巖上有川主廟】香風山【在城東二十里上有石洞石幾俱出天成】玉屏山【在城東二十里相近有仙人山又城南四十里亦有玉屏山】聚秀山【在城東四十里一名水園山林壑隠秀望之蔚然山麓有淸水橋】板角山【在城東九十里勢極險峻】錦屏山【在城東南二里形如屏障】南宮山【在城南十五里又旁有三木山又三十里有天臺山】巖孔山【在城西南二百里有石脈湧泉爲烏江發源】放牛山【在城西十五里爲府治鎭山又二十里有馬坎山三十里有天馬山】元寶山【在城西四十里上有溪水瀑布】大水田山【在城西四十里上有池可資灌漑又相近有崆峒山】雷變山【在城西八十里山麓有池寛平數十丈可以灌田】洪關山【在城西八十里山有溫泉】石筍山【在城西百里突出如筍髙揷雲霄】龍山【在城北二里】眠象山【在城北十五里其相近者曰蘭山曰白鹿山】蟠龍山【在城北二十餘里首尾蟠曲如龍】紫霞山【在城北三十里其相近者曰七星山】龍巖山【在城北四十里怪石巉巖其相近者曰金藏山】定軍山【在城北四十里唐宣慰司楊端駐軍於此】永安山【在城北六十里外髙內平有田二千餘畆】巖門山【在城北六十里兩山對峙如門】婁山【在城北九十里俗名大樓山峭壁揷天路通一綫爲入郡第一險要】越寧峯【在城東四十里相近又有十三峯】碧雲峯【在城西十里四峯並峙中一峯迥出色碧如雲】太乙峯【在城北五里又三十里有萬年峯】伴雲峯【在城北四十里又名黃鐘巖一峯插天懸巖如削上有普賢川主各廟】滴水巖【在城東南五十里有石洞可容萬人又西北二十里有列坐巖又西南七十里有老龍】櫃巖【在城北三百里髙百丈廣半之中有一石穴穴前有一石如櫃故名】藏玉丘【在城北十五里前有蓮花月池】海龍【在城北四十里居萬山之巓四圍陡絕上有飛升巖舊爲楊應龍巢穴今建寺於上又十里有芝山】白雲洞【在城東三里】桃源洞【在城東三里石壁防有僊詩】僊女洞【在城東五里】卿云洞【在城北十里相近又有景僊洞】湘江【在城東四里一名穆家川源出龍巖山流經湘山南與桃溪水合紆回五百里入烏江】洪江【在城東四十里源出大樓山合仁江入烏江】仁江【在城東南五十里源出永安驛山澗下流合湘江入烏江】烏江【在城南八十里源出黔西州經縣界與湘洪仁三江合由思南府北流入涪江】芙蓉江【在城北二十里又正安州亦有芙蓉江】龍坪河【在府南四十里】黒水河【在城西七十里出洪關入偏巖】沙溪河【在城西一百里源出巖孔山流入烏江】防川河【在城北五里又名九節灘】鳳凰溪【在城東四十里亦名長灘有石洞】桃溪【在城南十里源出城北六十里上莊山溪水滙流爲羅家河至壩竹水羅防水又數里與湘江合流入烏江】龍馬溪【在城北十五里】金鼓潭【在城西南四十里流合樂閩水入湘江】樂安水【在城東七十里源出綏陽之金竹裏南流爲綠塘河經樂安裏穿出袁門山與烏江合】湄潭水【在城東一百里源出湄潭縣經三渡關外流入烏江】樂閩河【在城西南四十里源出雷變山東流八十里合湘江而入烏江】龍泉【有二一在府治北六十里一在正安州西南六十里俱深沈莫測相傳有龍居其中】易氏井【在城南一里泉水甘美淸防】海風井【在城西南八里井上多風相傳昔有異人指曰此南海風也遵義有此可保永無劫難矣】躍龍井【在城北龍山井有三一在山頂一在山腹一在山麓三井相通冬溫夏涼】

正安州

鳳舉山【在城內學宮後】覆鐘山【在城內州署後】大武山【在城內州署前秀麗如雲錦】東松山【在城東五里】翠屏山【在城東南七十里舊州東一里】豹子山【在舊州北八里多產豹𨿽晴明亦常有霧】聚秀山【在城南一里】龍門山【在城南十里】羅山【在城南六十里唐志有羅防縣卽其地】羅支山【在城西南九十里明嘉靖中平寇於此】云頂山【在城西南百里】雙鳳山【在城西一百七十里】文筆山【在城北五里秀頴甲於羣峯】防山【在城東北二十里州治發脈於此】林溪壩【在城西十里羣峯環拱地勢寛敞】芙蓉江【在城南一百里源出川縣經州境入岷江】三江【在舊城北五十里源出羊毛坡流注四川彭水縣界入岷江】北溪【在舊城北】林溪【在城西南五里】虎溪【在城西南七十里流經州南入三江】貫珠溪【在城西南八十里源出州西杉木門流入州境落水孔】思溪【在城西七十里源出南川縣牛角寨流入三江】卯溪【在城北山後】

桐梓縣

魁巖山【在城東半里山上有池】石女山【在城東十里上有石如女立】九龍山【在城東九十里相近有明月山】牛星山【在城南半里與縣對峙】金馬山【在城南裏】一鼎山【在城南十里踞羣山之巓周圍削壁其形似鼎】金鵞山【在城西一里山下有井井中嘗見二鵞羽色如金故名】玉屏山【在城西二里】虎峯山【在城北半里相近又有蒼龍山】鳳鳴山【在城北二里】天祿山【在城北三里】貓兒山【在城北一百三十里】扶歡山【在城北二百里古扶歡縣以此名】楚米坡【在城東二十里平播時楚人挽米至此故名】陳頭箐【在城南四十里上有古廟】夜郎小箐【在城北三十里】龍罩臺【在城西四十里】桐梓原【在城北十五里】三夜郎壩【在城北七十里有古夜郎城舊址】三元壩【在城北九十里】蟠龍洞【在城西南六十里洞口寛敞中甚幽邃一石一級皆有奇致深壑中有一石龍鱗甲宛然】防渡河【在城北七十里傳漢唐渡此因名】母渡河【在城北一百二十里】坡頭河【在城北一百四十里】溱溪【在城東二里】靑龍溪【在城西半里】黃龍溪【在城西一里】天橋水【在城東五里】南溪水【在城南二十里】淸溪水【在城南二十五里溪中有井每日三潮】葫蘆水【在城西五里溱南二溪水防此】齋郎水【在城西六十里古有苗名齋郎者居此故名流出縣東楚米坡至米糧渡防赤水河入大江】蟠龍水【在城西八十里】趙洋水【在城西九十里】官堂水【在城北十里爲諸水所經】

綏陽縣

望京山【在城東七里又東二里有達摩山】永山【在城東南二里】彭山【在城南三里】冠子山【在城南十二里】拱辰山【在城南一百五十里山勢北向故名】平木山【在城西南五里有宋人冉璡故居】扁桶山【在城西九里又西里許有筆架山】金子山【在城西十五里相近有辰山風坎山】人山【在城西十六里上有石坪遺迹】石牛山【在城西二十里綿亙數里常有積雪不消又西五里有朗山】長幹山【在城西北六里一名白玉山爲縣治來脈又西北四里有西山與長幹山相連】天臺山【在城北二里上有池大可五畆四時不涸】望靄山【在城北十里】何家山【在城北一百五十里山形髙大兩峯揷天昔有何道者棲此居址尙存見仙釋】香鑪巖【在城東十五里】銀子巖【在城西十八里又西二里有朴老巖】蕭家洞【在城西金子壩蕭家溝相傳中有靈物】碧霄洞【在望靄山周廣可四五里中有天生石牀盤盂等相傳昔有仙人棲此故又名神仙洞又相近有燕子洞】小烏江【在城東北六十五里源出椒溪流入正安州經南川界入涪江】淸水河【在城南源出黒澤水流入傘水】合口河【在城北源有二一出黃魚溪一出羊巖】渡頭河【在城北卽合口河下流至此浸大過大灘入正安州】石梁河【在城北源出桶關與渡頭河合】達溪【在城東南源出楊柳水經達摩山西流與朗水合】源溪【在城北十里】黃魚溪【在城北二十里流入正安州】朗水【在城西又名螺水源出朗山】瀼水【在城東五十里】浦浙水【在城東一名大灘源出湄潭山箐中與渡頭河合】傘水【在城東南合達溪朗水諸流出遵義】厚水【在城東南源出趙家裏經長灘入遵義】三朝水【在城北百餘里水自洞出毎日辰午酉刻三至不爽相傳中有靈物】溫泉【在城北旺艸裏】紫蓮池【在城東里許康熙十一年荒田數畆浸而爲池自生紫蓮因名】金子池【在城西金子壩大可百畆】

仁懷縣

翠幬山【在城東十五里形勢起自西南迆回旋由東轉北綿亙百餘里縣治祖山也】夕陽山【在城西里許落照銜峯半規隱樹景致絕佳】端山【在城北半里端秀如垂紳正笏立於玉屏山之下】玉屏山【在城北二里許勢如屏障縣治坐山也】福徳山【在城北四百五十里舊縣城內】紫气山【在舊城東五里卓立髙昻如筍如笏】樓子山【在舊城東五里】紗帽山【在舊城東南二十里】五花山【在舊城東二十里又東有天臺木蓮諸山】雨標山【在舊城東南二十里】冠蓋山【在舊城西八里舊治鎭山髙大雄偉爲諸山之冠】石錠山【在舊城西十里】筆架山【在城東北十五里四時靑蔥爲學宮文筆】關門【在城南二十里峣嶠聳秀平列一十七峯】書畫巖【在城南五里巖石壁立黒白成章】手爬巖【在城北懸巖天險】赤水河【在城西十五里源出畢節縣之舊赤水衛經新城過舊城下合岷江平時舟楫可抵舊城上一百餘里之猿猴灘自猿猴灘以上再加疏鑿可宜抵新城】玉溪河【在城東北一名魚溪河】�溪【在城東數十步兩岸石壁髙峙千仞溪出地底自東注西與赤水河合】福泉【在城南門外湧泉如珠其味淸冽灌田百畆】魚泉【在城南七里其泉有二俱在溪邊每春三月出魚如鯈味甚佳過期卽不復出】溫泉【在城西十五里泉水常溫相傳浴之可愈疾】

貴州通誌卷五﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷六

地理

闗梁

貴陽府

貴築縣【附郭】新添闗【在城東南二里】圖寧闗【在城南五里舊名油搾闗國朝康熙四十年巡撫王燕重修攺今名並修闗帝祠及紀恩可憇二亭】響水闗【在城西北五里】老鴉闗【在城西北五里四川驛道經此】鳯凰闗【在城北十里舊名大鴉闗國朝康熙九年攺今名】玉帶橋【在城內龍井前國朝雍正五年重建】盤橋【在布政司前國朝雍正三年布政使劉師恕攺河道新建】遵徳橋【在盤橋下流又名獅子橋明永樂年建國朝康熙十二年攺建】貫珠橋【在遵徳橋下流國朝雍正九年巡撫張廣泗重建】忠烈橋【在府治左以近南公祠故名明時建國朝康熙三十九年重修上有文昌閣】振武橋【在縣治左縣本都司署故名】月殿虹橋【在縣治前又名六洞橋】普濟橋【在城東二里國朝康熙三十二年建】霽虹橋【在城外南明河上明永樂二年鎭逺侯顧成建】浮玉橋【在城南堤所謂鰲磯浮玉是也】南浦橋【在城南富水上】龍洞橋【在城南十里頭鋪】金鎖橋【在振武門外定廣往來之路】太慈橋【在城西南五里】濟番橋【在城西南三十里入定番州大道】蟾宮橋【在廣濟門外】三星橋【在布徳門外府學前】鎭北橋【在布徳門外一名福橋】普惠橋【在布徳門外國朝雍正八年建】化龍橋【在布徳門外上有大石形肖靈龜】蘇家橋【在水門外舊止一洞國朝雍正五年巡撫何世璂攺爲三洞以殺水勢】通濟橋【在城西北往滇大路有頭橋二橋三橋之名】鴉闗橋【在城北八里大小鴉闗之間】洪濟橋【在城北十五里土人謝鼎建】仙臨橋【在城北二十里上有仙人足迹旁有松梵庵頗幽靜】麥架橋【在城北三十里】○定番州程番橋【在城西二里】○廣順州墨緑橋【在城東五里】天生橋【在城東從仁裏水穿腰腹而成人行其上如臥波長虹】○開州茶山渡【在城東三十里】棉花渡【在城東南五十里】○龍裏縣水橋【在城西五里官道上】○貴定縣馬桑闗【在城西五里】甕城闗【在城西四十里】玉杵闗【在城東北三里】東門橋【在城東有頭橋二橋三橋】珍珠橋【在城東十里國朝康熙十一年建】崖頭鋪橋【在城東十里】翁樹河橋【在城南四十里】西門橋【在城西】甕城橋【在城西二十里】北門橋【在城北一里】同保橋【在城北五里】○修文縣茶山渡【在城西一百四十里】合口渡【在城西一百五十里】烏江渡【在城西北八十里其北岸有烏江門西境恃以爲險】黃沙渡【在城西北一百五十里】陸廣渡【在城東北三十里】曲尺橋【在東門外一里許有三岔河其橋一橫一直如曲尺樣爲入城孔道旁有古碑】平安橋【在北門外小河由白馬潭水流下水中巨石參差犬牙相制不通舟筏】蜈蚣橋【在城北三十里水西安氏建昔爲驛道石工精致上有雨花庵明學士楊某有碑】谷隆闗【在長寨城南十五里通定番路頗稱險隘】

安順府

普定縣【附郭】羅仙闗【在城東十里】楊家闗【在城東三十里】半天闗【在城南五里】牛蹄闗【在城西五里】大屯闗【在城西十里】老虎闗【在城西二十里】打鐵闗【在城西一百二十里新開驛路兩峯夾峙最爲險峻】西林渡【在城西一百八十里卽毛口渡國朝總督鄂爾泰具題攺新路設渡於此】通津橋【在城西北】雙溪橋【在城內東北】○鎭寧州猴兒闗【在城東三十里】土地闗【在城西南四十里新開驛路】鳯凰闗【在城西南五十里新路上】石龍闗【在城西南六十里新路上】巖闗【在城北三里】通濟橋【在城內明時建】白虹橋【在城南三十里跨疊水河明時勅建】○永寧州梅子闗【在城西三十里原建有哨城稽查往來】壩陵橋【在城東三十五里】盤江橋【在城西三十里舊爲滇黔孔道江水洶湧不能舟渡明崇禎間參政朱家民創建鐵鎖橋毀於冦國朝順治十六年經略洪承疇總督趙廷臣巡撫卞三元重修康熈十九年賊又毀二十三年總督蔡毓榮巡撫楊雍建等具題重建極爲壯觀設土巡檢守之今開辟新路驛站俱設在毛口渡】○淸鎭縣鴨池河渡【在城西北九十里通黔西路】滴澄橋【在城西五里】○安平縣銅鼓闗【在城東五里】平壩闗【在城東南十五里】沙子闗【在城南十五里】楊家闗【在城南三十五里】峽山闗【在城西一里】虹橋【在學宮前】紗防橋【在東門外】洛陽橋【在城東十五里明百戶朱表建】葛花橋【在南門外】通南橋【在城南三里通滇大路】廣濟橋【在城西北十五里明百戶朱表建】大水橋【在北門外】諭家橋【在沙作】普濟橋【在闗下堡】雙虹橋【在車頭堡】安濟橋【在羊塲河】

平越府

平越縣【附郭】羊塲闗【在城東二十里】武勝闗【在城南二里前臨江水兩岸壁立一綫通行天設險要】巖闗【在城西南十三里】谷芒闗【在城西四十五里】七星闗【在城北五里許】雞塲闗【在城北二十里】打鐵闗【在城東北五十里】葛公橋【在城東五里跨麻哈江明萬曆間郡人葛鏡建屢爲水決三建乃成縻金巨萬悉罄家資總督張鶴鳴礱碑題葛鏡橋三字記以詩文國朝康熙二年爲水所拆副使徐業重修九年建三元閣於橋北巡撫佟鳯彩復於兩岸修砌腰墻數十丈以衛行者往來便之】通濟橋【在城東十里】羊塲橋【在城東二十里】楊老橋【在城東三十里】湧雪橋【在城南潮音閣下】通逺橋【在城南明永樂間建】太平橋【在城南三里】武勝橋【在城西南五里】酉陽橋【在城西南二十里】黃絲橋【在城西南三十五里】可禹橋【在城西五里郡人劉﨣募建知府蔣應修爲記】西門橋【在城西門外】王公橋【在城北三十里地名牛塲郡人王譏建】樊家橋【在城東北五里郡人樊都建】○黃平州隆橋【在城北二十五里】十里闗【在城東十里】馬宗嶺闗【在城東二十五里】深溝闗【在城北十里】重安江渡【在城南三十里江水深湍當滇黔孔道昔系舟渡往往有覆沒之患國朝康熙十二年布政使潘超先按察使張文徳糧驛參議陳寶鑰捐建石橋往來稱利涉焉今毀仍用舟渡】白悠渡【在城北三十里爲入川大道水勢湍激向無渡船國朝知州李延基進士王橒貢生王栻共捐金置田造船行人利焉】彭家橋【在城東州人彭亨衢建】陳家橋【在城東州人陳於震建】永安橋【在城東十里明洪武間建】通濟橋【在城東二十里】靈泉橋【在城南】防通橋【在城西原名古梁橋國朝康熙二十七年水漲傾壊今重建】百子橋【在城北里許冷水溪無子者架板爲橋輒生子里人求嗣者爭架之因名】滄浪橋【在城北】羅朗橋【在城東北國朝進士王橒捐金重建】○甕安縣頭闗【在城東南十五里】二闗【在城東南二十五里】藍家闗【在城東南四十里】孫家渡【在城北五十里國朝康熙五十九年知縣韓瑛捐造渡船】沙子橋【在城南五里】長灘橋【在城南八里】劉家橋【在城南三十里】西門橋【在城西里許】崖腳橋【在城北五里】萬壽橋【在城北十里】猴塲【在城北三十里】○餘慶縣頭闗【在城南六十里通甕安路】中闗【在城西二十里】餘慶闗【在城西南餘慶司】灰木闗【在餘慶司】牛塲渡【在城東門外】巖門渡【在城西七十里烏江下流爲楚蜀要津每年官給工資修船】新村橋【在城南十里】小烏江橋【在城西北三十里】○湄潭縣錫洛闗【在城東四十里】渡上闗【在城東南六十里】三渡闗【在城西五十五里】板角闗【在城西北八十五里】靑龍闗【在城北一百二十里】袁家渡【在城南爲黔蜀要津】王回渡【在城南與開州接境】北門渡【在城北爲龍婺要路】湄水橋【在城南邑人龔偉建】獺水橋【在城北】

都勻府

都勻縣【附郭】太平闗【在城東六十里】威鎭闗【在城西】石屏闗【在城西】謫仙闗【在城西龍山上明主事張翀建】平定闗【在城北】靖盜闗【在城北】雞賈渡【在城東四十里】木狫橋【在城東十里】頭塘橋【在城南十里】樂英橋【在城西十里】楊道橋【在城南三十里】承先橋【在城南六十里】繼志橋【在城南七十里】迎恩橋【在城北國朝康熙五十年知縣陳士昂建】來逺橋【在城北】平定橋【在城北明末圯國朝康熙三年重建】○麻哈州惠民橋【在城南】必撥橋【在城北】○獨山州雞公闗【在城西南三十里設有塘汛】鴨公闗【在城東北五十里卽靖夷塘與都勻縣連界】小河橋【在城南二十里】龍寨橋【在城南三十里】深河橋【在塘東北二十里生員蔡希端建】○淸平縣羅仲闗【在城北二十里】龍頭渡【在城東六十里爲凱裏要渡】巖頭渡【在城東北三十里】報防橋【在城南門外】勇勝橋【在城南三里明知縣王效建】萬潮橋【在城南十里邑人何起泰建】宗伯橋【在城北門外明尙書孫應鰲建】北門橋【在城北二里】凱旋橋【在城北三里】○荔波縣上防石渡【在城東五里】甲站渡【在城東二十里】縣前渡【在城東南舊系南闗外一里山溪險惡國朝康熙二十一年知縣劉棻捐造渡船二隻】下防石渡【在城南十里】巴灰渡【在城南一百一十里】地鵝橋【在城東三十里巴乃埲】水龍橋【在城東六十里丘賤埲】茅灘橋水慶橋【俱在城東七十五里裏】水圍橋【在城北四十五里韋農埲】

鎭逺府

鎭逺縣【附郭】鎭東闗【在城東明正徳八年建】石門闗【在城東舊名河闗】復古闗【在城東三里兩山對峙】焦溪闗【在城東三十里】澑沙闗【在城東四十里】梅溪闗【在城東六十里】淸浪闗【在城東七十五里】雞鴨闗【在城東八十里】鎭西闗【在城西明正徳八年建】思南坡闗【在城西三里】文徳闗【在城西五里舊名油搾闗】望云闗【在城西三十里相見河東其西爲九曲闗】九曲闗【在相見河西】甕蓬河【在城西五十里】鐵山闗【在城東北一里】焦溪渡【在城東六十里】下坪坡【在城東九十里】水家灣渡【在城西闗內】永安渡【在城西沙灣造船以渡】平冒渡【在城西三里】祝聖橋【在府治前明崇禎間巡按劉士正捐金創建國朝康熙二十七年水溢橋圯總督範承勲巡撫田雯提督馬三奇及司道府公捐重修雍正初年又以水圯重修】迎仙橋【在鎭東闗前】幹溪橋【在城東十里】利涉橋【在城東二十里】松溪橋【在城西南三里】相見橋【在城西二十里有大小二橋】○施秉縣瀾橋闗【在城西二十五里】知政橋【在縣治前】跨虹橋【在城東郭外國朝康熙二十七年水溢橋圯總督範承勲巡撫田雯衞旣齊提督陳奇布政使董安國及司道府公捐重修】普慶橋【在城東十里國朝康熙七年建】○天柱縣鸕鷀渡【在城東四十里】江東渡【在城東五十里】鑑水渡【在城北門外】寶帶橋【在城東五里明知縣朱梓解銀帶以鎭橋故名】社學橋【在城東十里朱公祠前】逺口橋【在城東三十里】紫雲橋【在城北門外】

思南府

安化縣【附郭】太平闗【在城東二里明正徳五年知府寧閱修萬曆十二年知府帥機重修今圯】石峽闗【在城東三十里】得勝闗【在城南二里明知府周舉修帥機重修】崇山闗【在城南三十里】武勝闗【在城西南二里卽小崖門山明知府周舉修帥機重修】芙蓉闗【在城西南三十里】永勝闗【在城西一里卽大崖門山明知府周舉建】日頭闗【在城西三十里】鸚鵡闗【在城西北三十里】麻海闗【在城北二十里】徳江渡【在城西南】塘頭渡【在城西南四十里】掌溪渡【在城南三十里】通濟橋【在城內舊鼔樓街】鄕飲橋【在城隍祠右又名遷善橋】楊家橋【在城內北街里人楊瓊建】李公橋【在城東國朝康熙十二年知府李敷治重修】永興橋【在城東十里裏民謝天爵建】周道橋【在城南門外】思濟橋【在城南郡人安康創建】憲溪橋【在城南三里土司李鉉建】天生橋【在城南五十里兩壁陡峻一石橫亙】芭蕉溪橋【在城南五十里】金盞橋【在城西五里明土司安繼爵建】廻龍橋【在城西一百里】鸚鵡橋【在城西北三十里明郡人晏應魁募建】澄淸橋【在城北明僉事髙任重建】晏家橋【在城北半里】永鎭橋【在城西一百二十里】路瀬橋【在城北一百八十里明崇禎間郡人鄭汝黔建】利涉橋【在城東北五十里】○印江縣峩嶺闗【在城東七里】犵狫闗【在城東七十里】秀寶闗【在城南三十里】

七星橋【在城北一百二十里】樂茂橋【在縣治東明知縣陳汝和建國朝順治十七年知縣劉學瀚重建康熙十一年知縣蔣元防又重建】落木江橋【在城東三十里】雙龍橋【在城東六十里】澄淸橋【在城南門外明知縣顏階建】南門橋【在城南舊城東知縣蔣元防攺建今處】西門橋【在城西】幹溪橋【在城西北二十五里】板溪橋【在城北三十里】安崖鋪橋【在城西四十里】○婺川縣水雲闗【在城東二十里】虎踞闗【在城南五里】靑崗闗【在城西二十里】九杵闗【在城西三十里爲通播要害處】飛鳯闗【在城北】江城闗【在城北五里】芭蕉闗【在城北五里】濯水闗【在城北一百里】倒羊江渡【在城東五里】丰樂渡【在城南四十里】隘溪渡【在城東北五里】蕉巖渡【在城東北十里】觀瀾橋【在城東明知縣蔡嵩建舊名薦橋】萬年橋【在城東明知縣鄭向陽建】通逺橋【在城東明知縣傅洪建】縣前橋【在城南明知縣陳維藩建】平津橋【在城南門外明萬曆間知縣張任教建】鎭南橋【在城南六十里爲黔蜀二省通衢明知縣洪建】聞橋【在城西明知縣鄭向陽建】甕溪橋【在城東北二十五里】龍登橋【在城東北五十里明知縣蔡嵩建】甘腴橋【在城東北六十里明知縣王緯重修】

石阡府

松明闗【在城東】松坎闗【在城南】鎭寧闗【在城西一名馬鬃嶺】武定闗【在城北一名白馬嶺】白巖江渡【在城南十里】洋溪渡【在城北十里】葛閃渡【在城西一百二十里】迎恩橋【在城南】文星橋【在城北明知縣郭元賓建】永濟橋【在城南六十里明嘉靖間僉事周以魯副使華起直同建】○龍泉縣靑龍闗【在城北十五里】虎踞闗【在城北三十里林箐幽深時有盜警明萬曆間設哨兵防禦】桶口渡【在城南一百二十里】趙公橋【在城北明知縣趙譔建】王公橋【在城北二里國朝康熙十年建】

思州府

都哨闗【在城東一里】淸平闗【在城南五里】盤山闗【在城西二里明知府蔡懋昭修】天堂渡【在城東十里】田堘巖渡【在城東八十里】灑溪渡【在城東南里許】羊坪渡【在城南二十里】平溪渡【在城南四十里】磨寨渡【在城北五里】云盤渡【在城北五十里】爛縟河渡【在城北九十里】通濟橋【在城東五里】平壩渡【在城東五里】大石橋【在城東十五里田堧坪明總兵石邦憲建】云封橋【在城南三里】木林橋【在城南十五里】轉水橋【在城北五十里地名虹霓圯於水裏民張應元等募修易名惠濟】○玉屏縣平江三渡【在城西太平哨】平溪渡【在城北門外】黃搾渡【在城東北五里】大屯渡【在城東北三十里】文水橋【在城東】積善橋【在城東二十里明鄭東田募建】鮎魚渡【在城東三十里】天星橋【在城西二里野雞河上有七洞爲邑之勝觀】三家橋【在城西五里舊名單家橋明謝誠謝魁王耀建】通河橋【在城北下河爲泊舟聚貨之所向有小江南之稱】廣嗣橋【在小北門外】○靑溪縣雞鳴闗【在城西五里山巖險隘下俯靑江】橋口渡【在城東門外】仙人橋【在城西二里】

銅仁府

銅仁縣【附郭】龍勢闗石橊闗施溪樣頭闗【俱在城東】倒馬闗淸水塘闗【俱在城北】雙江渡【在城南卽大小二江合流處】西門渡【在城西】壩黃渡【在城西十里】琴抱渡【在城西十五里】龍家渡【在城西百里】吳家渡【在城西北三十里】桃映渡【在城西北六十里】天生橋【在城南二里】廣濟橋【在城北十五里舊橋圯城守副將賀國賢重建】黎平府

開泰縣【附郭】寧溪闗【在城東四十里】鐵鑪闗【在城東五十里連湖廣靖州界先年苖賊伏刼設堡守禦】燕窩闗【在城南接粵西江邊諸路洞苗出入設哨防禦】玉帶橋【在城內明崇禎十三年總兵劉承印建】成徳橋【在城北頗壯麗】○永從縣福祿橋【在城南門外】橋【在城南一里俗名花橋】神龍橋【在城西南】

【六沖寨相有靈物潛藏於此因名】○錦屏縣迎恩橋【在城東通湖廣靖州】玉帶橋【在城東一里橋下之水自石橊山曲折而來廽旋如帶】保泰橋【在城東十里】興隆橋【在城東十五里】龍潭橋【在城南二里】

大定府

羿子闗【在城東八十里】靑龍闗【在城南十里】那集闗【在城南三十里】金魚闗【在城西五里】銅闗【在城西十里】樂聚闗【在城西二十里】楊家闗【在城北二里】大弄闗【在城北十里】柯家闗【在城北十五里】落折渡【在城北二十里】陳恩橋【在城東二十里】烏西橋【在城南三十里】大渡橋【在城南四十里明萬曆間建】金魚橋【在城西三里】下天生橋【在城西八十里巖髙百丈橋洞恍如鑿成上通行人北來之水由總已河洑流五里至橋洞口西來之水由鼠仲河流至橋洞口二水共防入洞出以列地方】上天生橋【在城西一百四十里扒瓦汛界橋濶數丈較下天生橋愈爲險峻上連馬鬃嶺下接扒瓦汛水自橋出入防仲河防下天生橋】柯家橋【在城北十五里】歸化橋【在城北六十里】○平逺州楊家闗【在城東五里】織金闗【在城東十里通省城及安平縣爲本州要隘】簸渡闗【在城南九十里通省城】鳯凰闗【在城南三十里通安順府及鎭寧州】穿洞闗【在城南五十里通安順府】黒跨闗【在城西一百八十里通威寧木東者及大定府髙崖數百丈以木廂爲路僅可一人行下有天生橋如棧道之險】土地闗【在城北十里通黔西州】望城闗【在城北十餘里通大定府及威寧州】簸朶渡【在城東一百里通省城春夏水漲難渡郵每爲覊遲】七伯房渡【在城東九十里通安平大路簸朶渡阻水人往往繞道濟此】三岔渡【在城南九十里通安順府大道接鎭寧州界】六歸渡【在城北八十里通威寧州大道接大定府界】太平橋【在城內橋石上有天然太極圖】月華橋【在城內國朝順治十八年建橋成之日月華普照故名】通濟橋【在城內州人田明仁建】賓興橋【在城東門外】觀音橋【在城東十五里州民馬世龍建】獅子橋【在城東六十里相居民於上元節繡獅爲戱獲銀公修】積善橋【在城東七十里二坡苗民阿讓建】三元橋【在城南六十里州民馬世龍建】比古橋【在城南七十里通安順大道舊爲木橋春夏水漲輒漂去行旅郵每爲阻滯後官士兵民公捐創建石橋】天生橋【在城西百里外有三一在納恩一在黒胯一在隴胯】麟趾橋【在城北門外】髙家橋【在城北三十里創造最久】樂龍橋【在城北七十里大定通衢相建橋之先有二龍逰戱於此】○黔西州化搾闗【在城西六十里】六廣渡【在城東六十里通修文縣路把總防守】鴨池渡【在城東南五十里通遵義入川要路把總駐防】黃沙渡【在城東北七十里通修文縣路把總防守】西溪渡【在城西北五十里通大定府路千總駐防】沙溪渡【在城北五十里通遵義入川要路把總駐防】東門橋【在城東】烏慶水橋【在城東南國朝康熙間原任樂昌令任衡建未幾壊知州鮑尙忠復捐助修之】南門橋【在城南】朶泥橋【在城南】西門橋【在城西】沙壩河橋【在城西】下洪橋【在城西】西溪橋【在城西】新塲橋【在城西北皮工袁成祿創建兩遭水圯袁力竭任衡成之】渭河橋【在城北】○威寧州佗闗【在城東】梅子闗【在城東】可渡闗【在城東南有千丈巖卽桃花溪之東壁】云闗【在城西北倘塘站】通濟橋【在城東南一里】六道橋【在城東南四里】可渡橋【在城東南九十里可渡河上舊爲木橋國朝康熙三十年總督範承勲及滇黔各官攺建石橋有碑記雍正十二年重修】石河橋【在城西四十五里】天生橋【在城西五甸站東峻岸間有石梁懸亙髙十餘丈長里許僅容一人須魚貫而進往來相值則不得前行者每舉煙以示】○畢節縣木稀闗【在城東三十里】七星闗【在城西八十里七星山漢諸葛武侯祀七星處】北鎭闗【在城北二里】永淸橋【在城內】東門橋【在城東闗內】濟川橋【在城東五里】威鎭橋【在城東十里俗名觀音橋】文津橋【在城東三十里】桂香橋【在城南門外】五龍橋【在城南一里修建以鎖水口】聚奎橋【在城南三里】阜安橋【在城南五里】通津橋【在城西五里】丰樂橋【在城西十里】七星橋【在城西八十里總兵官唐希順修】小天生橋【在城西六十里】大天生橋【在城西北八十里】

南籠府

石門闗【在城南二十里通廣西大道有弁兵駐防】天生橋【在城東一里兩巖相連下空丈餘上髙數丈路由橋上過】化龍橋【在城北里許】○永丰州披呈箐闗【在城東十里箐深路狹爲州之阨隘】者黨闗【在城西南二十里山髙路險】花江巖闗【在城北九十里山髙路險】石闗【在城北一百四十里路亦險隘】打拱橋【在城東羅斛州判地】桑郎橋【在羅斛木橋有十八節長十餘丈】髙橋【在城北三十里】者相橋【在城北三十里】○普安州芭蕉闗【在城東八十里】安籠箐闗【在城東南三百四十里】分水嶺闗【在城西一百一十里】深溪河橋【在城東百餘里】南板橋【在城南十里】澄源橋【在城北門外】黃平花橋【在城北四十里】灰窯坡橋【在城北五十里】庚戌橋【在城北六十里兩崖壁立水勢澎湃累石爲橋如履平地國朝雍正八年總督鄂爾泰建有碑記橋以庚戍年成故名】木朗橋【在城北九十里】○普安縣堅固闗【在城西北列當驛新開入滇大道】芭蕉闗【在城北十里】大河橋【在城東北四十里卽江西坡橋】○安南縣海馬闗【在城東十二里兩山之凹廣止尋丈舊有閣跨於其上閣下僅容一騎往來】老鴉闗【在城南里許入滇舊路兩崖之間最爲扼要】鳥鳴闗【在城西二里】阿黒河橋【在城東二十餘里】西坡河橋【在城西南三十里系滇黔要津東西兩岸俱有髙崖爲安南普安兩縣屬之分界】

遵義府

遵義縣【附郭】板角闗【在城東八十里山勢險峻】三渡闗【在城東一百一十里】鎭南闗【在城南八十里】老君闗【在城南八十里】小洪闗【在城南八十里】合口闗【在城南一百二十里】烏江闗【在城西南八十里烏江旁明洪武間建】黒水闗【在城西八十里】大洪闗【在城西八十里】木來闗【在城西一百六十里】崖門闗【在城北一百里】太平闗【在城北一百里】合口渡【在城東八十里】長灘渡【在城東八十里】黃灘渡【在城東八十里】茶山渡【在城南一百里】烏江渡【在城西南一百里】米梁渡【在城北一百八十里】吳公橋【在城東門外舊制橋平水面國朝康熙六年水漲傾圮總兵吳之茂攺修髙數尺】趙公橋【在城東門外國朝知府趙光榮知縣丘紀捐建有碑記】巨濟橋【在城東元大徳中建】通逺橋【在城東三里旁有峭壁髙數仞國朝總兵侯國弼鐫有天子萬年四字】普濟橋【在城東五里】鐵鎖橋【在城東三十里】長灘橋【在城東三十五里】淸水橋【在城東四十里兩岸如削】緑塘橋【在城東六十里】太平橋【在城南二里】觀音橋【在城西北五十里】後川橋【在城北三里亦名髙橋有仙迹】防川橋【在城北五里又名新橋】通濟橋【在城北三十里】大板橋【在城北七十里】小板橋【在城北八十里】○正安州白巖闗【在城西二百八十里】老鷹闗【在城北十五里】靑巖闗【在城北一】

【百二十里】潏源渡【在城東一百里】米糧渡【在城南五里】趙北渡【在城北一百二十里】甘溪橋【在城東八十里】鴻濟橋【在城西門外】永安橋【在城北五里】○桐梓縣婁山闗【在城南二十五里萬峯插天中通一綫與遵義分界】張九闗【在城東北二十里】石壺闗【在城東北三十里】孫公橋【在城東半里明萬曆間知府孫敏政建】天橋【在城東五里魁巖山後髙百餘丈】渡橋【在城北九十里舊卽漢唐防卒治道處爲黔蜀要道昔無橋國朝康熙五十七年知府趙光榮捐俸建石橋因名趙公普渡橋】○綏陽縣九杼闗【在城東三十里】石夘闗【在城東三十五里】苦竹闗【在城東九十里與湄潭縣分界處】板閣闗【在城南七十里】朗山闗【在城西二十五里通郡城桐梓】桑木闗【在城東北二十里通正安州】龍洞闗【在城東北一百里】長灘渡【在城西通郡城國朝康熙間典史詹瑛捐置渡田召募渡夫刻碑署內】渡頭河渡【在城北有官船濟渡】小溪橋【在城南六里通傘水】永濟橋【在城西十五里通遵義】馬桑木橋【在城西螺水中一大木橫水面圍四尺五寸不知其自來水漂亦不動相昔有欲伐之者方舉斧雷電怱作至今斧迹尙存】○仁懷縣葫蘆闗【在舊城南五十里】中箐闗【在舊城西八十里】金沙渡【在舊城北六十里】官渡【在舊城北一百二十里舊城北門外通四川合江縣界】黃葛橋【在舊城北手爬崖側明知縣王用所創建】永安橋【在舊城內西街】鎭江橋【在舊城內】玉泉橋【在新城西鹽津河】

郵

驛【自省城下至玉屏縣共一十二驛自省城上至亦資孔共一十二驛】

按貴州通省各驛於順治十五年原設二十四驛每驛額設官馬五十匹馬夫二十五名一切馬價艸料藥餌腳澁鞍屜馬夫工食及差使供給俱於馬館秋糧內動支康熙二十四年巡撫慕天顏

題將龍裏等驛裁去馬五匹馬夫二名惟皇華驛以在省防仍舊雍正五年增玉屏靑溪二驛原照楚例額馬五十匹馬夫二十五名歸黔後亦照黔例裁減畫一七年總督鄂爾泰巡撫張廣泗

題請開路攺站將上逰舊設之盤江江西坡二驛裁去以闗嶺查城尾灑新興軟橋湘滿六驛攺設爲新路之坡貢郎岱列當礶子窯楊松劉官屯六驛九年又

題攺下防新路裁去黃絲一驛將平越驛移於酉陽塘將黃絲驛之馬匹丞役移於上防新路之毛口河爲腰站仍共二十四驛皇華一驛每季補馬八匹通省各驛每季補馬七匹每匹原定價銀二十九兩五錢五分雍正三年署巡撫石禮哈

題請驛馬照雲南廣西例每匹價銀二十二兩【向例亦於馬價內每匹扣存銀一兩七錢一分五釐一毫作奏銷賫奏等項公費雍正六年經署巡撫祖秉圭】

【題請歸公今每補馬一匹準報銷銀二十兩二錢二分零遇閏按月加增又原設大驛每年有差員供應銀九十六兩六年題請裁去】

皇華驛驛費每年共銀二百三十八兩七錢一分馬夫二十五名銀一百四十四兩食米七十二石馬料谷七百二十石折米三百六十石每年補馬三十二匹共價銀六百四十七兩一錢九分遇閏加增小建扣除龍裏等各驛驛費二百一十六兩四錢七分馬夫二十三名銀一百三十二兩四錢八分食米六十六石二斗四升馬料谷六百四十八石折米三百二十四石每年補馬二十八匹共銀五百六十六兩二錢九分遇閏加增小建扣除乾隆二年總督張廣泗

題請比照雲南省馬數增添貴築首邑馬十匹馬夫五名其餘各驛各增馬五匹馬夫二名每馬一匹日支豆艸銀五分料谷停其支領每馬夫一名日支工食銀四分糧米亦停其支領

站【自省城下至玉屏縣共十站自省城上至亦資孔共十站】

按貴州通省各站明時俱以衞所站軍扛擡

國朝順治十五年用州縣恊夫運送餉鞘康熙八年總督甘文焜

題請禁用恊夫奉

防永行禁止令每站雇募長夫一百名應差每夫日支銀一分五釐米一升每年共支銷銀五百四十兩小盡不扣遇閏加增米三百六十石小盡扣除遇閏增給通行各站勒石垂久十九年因恢復遞運浩繁仍用恊夫二十四年巡撫慕天顏復

題請禁用又奉

防永行禁革每站仍雇長夫一百名應差如前核定每夫日支工食銀一分二釐米八合每年每站開銷銀四百三十二兩米二百八十八石遇閏加增銀三十六兩米二十四石乾隆二年總督張廣泗

題請每站夫一名日給銀四分糧米停其支領鋪

按貴州通省鋪兵共計原額五百零六名専供遞送公文

國朝順治十五年定每名日支食米一升康熙九年巡撫佟鳯彩疏請照他省事例每名日增給銀二分十九年恢復後每名定爲日支米一升銀一分遇閏加增小盡截扣永爲定制雍正五年總督鄂爾泰

題增思州黎平府各屬縣添設鋪兵五十名雍正十二年巡撫元展成

題攺黎平府屬之天柱縣隸鎭逺府鋪兵二十一名亦攺撥雍正七年巡撫張廣泗

題增南籠府鋪兵三十名乾隆三年總督張廣泗題請通省偏僻未設鋪兵之廣順州等各府州縣共添設鋪兵三百一十八名古州等處設立鋪兵三百九十四名通省共一千二百九十八名仍照舊例每名日給銀一分米一升

貴陽府

皇華驛【在省城上至淸鎭四十五里下至龍裏五十里舊設驛丞一員管理後裁以貴州衞守備管理國朝康熙二十六年攺衞設縣以新貴貴築兩縣分半管理三十三年裁新貴縣並貴築縣管理】龍裏驛【在龍裏縣上至省城五十里下至新添六十里本縣知縣管理】新添驛【在貴定縣上至龍裏六十里下至酉陽五十里本縣知縣管理】

皇華站【在省城內貴築縣知縣管理】龍裏站【在龍裏縣本縣知縣管理】新添站【在貴定縣本縣知縣管理】

廣順在城鋪【鋪兵二名】牛丫營鋪【鋪兵二名】朱槽堡鋪【鋪兵二名】楊栁哨鋪【鋪兵二名】四寨河鋪【鋪兵二名】吳超鋪【鋪兵二名】石板哨鋪【鋪兵二名】濫泥溝鋪【鋪兵二名】太子橋鋪【鋪兵二名以上九鋪乾隆三年新設廣順州知州管理】阿江鋪【鋪兵四名】湯粑鋪【鋪兵四名】龍洞鋪【鋪兵二名】畢鋪哨鋪【鋪兵四名】老鴉闗鋪【鋪兵二名】毛栗鋪【鋪兵二名】斑竹薗鋪【鋪兵二名以上七鋪系原設】靑巖鋪【鋪兵二名】楊栁井鋪【鋪兵二名】大水溝鋪【鋪兵二名以上三鋪乾隆三年添設俱屬貴築縣知縣管理】谷腳鋪【鋪兵四名】髙寨鋪【鋪兵四名】龍裏城鋪【鋪兵四名】麻子鋪【鋪兵二名】隴聳鋪【鋪兵四名以上五鋪龍裏縣知縣管理】新添城鋪【鋪兵五名】幹溪鋪【鋪兵四名】甕城鋪【鋪兵四名】新安鋪【鋪兵四名】巖頭鋪【鋪兵四名以上五鋪貴定縣知縣管理】紮佐鋪【鋪兵二名】落邦鋪【鋪兵二名】蘿葡洞鋪【鋪兵二名】熄烽鋪【鋪兵二名】黒神廟鋪【鋪兵二名】三腳山鋪【鋪兵二名以上六鋪乾隆三年新設修文縣知縣管理】

安順府

普利驛【在府城內上至鎭寧五十里下至安平六十里向系安順府管理國朝康熙四十一年巡撫王燕題歸普定縣知縣管理】威淸驛【在淸鎭縣上至安平五十五里下至貴築四十五里本縣知縣管理】平壩驛【在安平縣上至普定六十里下至淸鎭五十五里本縣知縣管理】安莊驛【在鎭寧州上至坡貢五十里下至普利五十里本州知州管理】坡貢驛【在坡貢上至郎岱四十五里下至鎭寧五十里以闗嶺驛驛丞加巡檢銜移駐管理】郎岱驛【在郎岱上至毛口三十二里下至坡貢四十五里郎岱同知管理】毛口驛【在西林渡腰站上至列當三十三里下至郎岱三十二里以黃絲驛驛丞加巡檢銜移駐管理】

普定站【在普定縣本縣知縣管理】威淸站【在淸鎭縣本縣知縣管理】沙作站【在安平縣本縣知縣管理】安莊站【在鎭寧州本州知州管理】坡貢站【在坡貢坡貢驛丞管理】郎岱站【在郎岱郎岱同知管理】

普定在城鋪【鋪兵五名】羅徳鋪【鋪兵四名】阿若鋪【鋪兵四名】楊家橋鋪【鋪兵四名】馬塲鋪【鋪兵四名】龍井鋪【鋪兵四名以上六鋪普定縣知縣管理】淸鎭在城鋪【鋪兵五名】髙樹鋪【鋪兵四名】六寨鋪【鋪兵四名】滴澄鋪【鋪兵四名】狗塲鋪【鋪兵四名】鎭夷鋪【鋪兵四名以上六鋪淸鎭縣知縣管理】安平在城鋪【鋪兵五名】界首鋪【鋪兵四名】沙作鋪【鋪兵四名】龍窩鋪【鋪兵四名】飯隴鋪【鋪兵四名以上五鋪安平縣知縣管理】納吉鋪【鋪兵四名】阿橋鋪【鋪兵四名】白水鋪【鋪兵四名】龍潭鋪【鋪兵四名】翻花鋪【鋪兵四名以上五鋪鎭寧州知州管理】打鐵闗鋪【鋪兵四名】拉邦鋪【鋪兵四名】那當鋪【鋪兵四名以上三鋪郎岱同知管理】坡貢鋪【鋪兵四名】坡頭鋪【鋪兵四名】頂效鋪【鋪兵五名】阿樂鋪【鋪兵四名】郎岱鋪【鋪兵四名以上五鋪系永寧州知州管理】

平越府

酉陽驛【在酉陽卽平越移駐上至貴定五十里下至楊老四十里平越縣知縣管理】楊老驛【在楊老腰站上至酉陽四十里下至淸平三十里初以平越衞經歷管理國朝康熙十二年設驛丞管理】興隆驛【在黃平州上至重安江三十里下至施秉五十里初以興隆衛守備管理後裁衞歸黃平州知州管理】重安江驛【在重安江腰站國朝康熙十年巡撫佟鳯彩題設上至淸平三十里下至興隆三十里初以興隆衞經歷管理康熙十二年設驛丞管理】

酉陽站【在酉陽平越縣知縣管理】興隆站【在黃平州本州知州管理】

城南鋪【鋪兵三名】穀子鋪【鋪兵二名】酉陽鋪【鋪兵四名】黃絲鋪【鋪兵四名】冷溪鋪【鋪兵四名】三郎鋪【鋪兵二名】羊塲鋪【鋪兵二名】楊老鋪【鋪兵四名】黃花鋪【鋪兵二名】淸水鋪【鋪兵二名以上二鋪雍正幹三年抽撥添設】阿里保鋪【鋪兵二名乾隆三年添設以上十一鋪平越縣知縣管理】興隆在城鋪【鋪兵二名】波洞鋪【鋪兵二名】上塘鋪【鋪兵二名】翁埋鋪【鋪兵二名】鐵闗鋪【鋪兵二名】地送鋪【鋪兵二名】小黎鋪【鋪兵二名】龍洞鋪【鋪兵二名】碗水鋪【鋪兵二名】黃平新城鋪【鋪兵四名】黃猴鋪【鋪兵四名】周洞鋪【鋪兵四名】對江鋪【鋪兵四名】羅仲鋪【鋪兵四名】十里鋪【鋪兵四名】東坡鋪【鋪兵四名】長衝鋪【鋪兵四名】大翁鋪【鋪兵二名以上十八鋪黃平州知州管理】牛塲鋪【鋪兵一名】梭羅鋪【鋪兵一名】城南鋪【鋪兵一名】巖丫鋪【鋪兵一名以上四鋪甕安縣知縣管理】餘慶在城鋪【鋪兵二名】新村鋪【鋪兵二名以上二鋪乾隆三年新設餘慶縣知縣管理】湄潭在城鋪【鋪兵二名】髙擡鋪【鋪兵二名】白巖壩鋪【鋪兵二名】袁家渡鋪【鋪兵二名以上四鋪乾隆三年新設湄潭縣知縣管理】

都勻府

淸平驛【在淸平縣城上至楊老三十里下至重安江三十里淸平縣知縣管理】淸平站【在淸平本縣知縣管理】

在城鋪【鋪兵三名】五家鋪【鋪兵二名】大河鋪【鋪兵二名】禪林鋪【鋪兵二名】麥衝鋪【鋪兵二名】黃梁鋪【鋪兵二名】五里鋪【鋪兵二名】橋頭鋪【鋪兵二名】文徳鋪【鋪兵二名】蛇塲鋪【鋪兵二名】髙梘鋪【鋪兵二名以上十一鋪都勻縣知縣管理】淸平在城鋪【鋪兵五名】洛邦鋪【鋪兵四名】蠟梅鋪【鋪兵四名】洛登鋪【鋪兵四名以上四鋪淸平縣知縣管理】縣前鋪【鋪兵二名】喇皆鋪【鋪兵二名】水巖鋪【鋪兵二名】水浪鋪【鋪兵二名】巴灰鋪【鋪兵二名】董界鋪【鋪兵二名以上六鋪荔波縣知縣管理】凱裏在城鋪【鋪兵六名】蘆山鋪【鋪兵四名】老董河鋪【鋪兵四名】木屐卡鋪【鋪兵四名】掛丁鋪【鋪兵四名】開懷鋪【鋪兵四名】牌落河鋪【鋪兵四名以上七鋪乾隆三年設立凱裏縣丞管理】八寨在城鋪【鋪兵六名】羊甲鋪【鋪兵四名】交梨鋪【鋪兵四名】羊芝鋪【鋪兵四名】三腳鋪【鋪兵四名】龍井鋪【鋪兵四名】太平鋪【鋪兵四名】雞賈鋪【鋪兵四名】多結鋪【鋪兵四名】牛角鋪【鋪兵四名】犵狫鋪【鋪兵四名】髙基鋪【鋪兵四名以上十二鋪乾隆三年設立八寨同知管理】都江在城鋪【鋪兵六名】打孟鋪【鋪兵四名】拉攬鋪【鋪兵四名】打略鋪【鋪兵四名】栁疉鋪【鋪兵四名】楊甕鋪【鋪兵四名】隴寨鋪【鋪兵四名】壩皆鋪【鋪兵四名以上八鋪乾隆三年設立都江通判管理】丹江在城鋪【鋪兵四名】黃毛嶺鋪【鋪兵四名】烏疉鋪【鋪兵四名】竹畱鋪【鋪兵四名】雞講鋪【鋪兵四名】控稗鋪【鋪兵四名】牌養鋪【鋪兵四名以上七鋪乾隆三年安設丹江通判管理】鎭逺府

鎭逺驛【在府城內上至施秉五十里下至淸溪五十里原系鎭逺府知府管理國朝康熙四十一年巡撫王燕題歸鎭逺縣知縣管理】偏橋驛【在施秉縣上至黃平五十里下至鎭逺五十里初以偏橋衛守備管理後裁衞入施秉專設驛丞管理國朝康熙五十三年巡撫劉防樞題裁驛丞歸施秉縣知縣管理】

鎭逺站【在府城內鎭逺縣知縣管理】偏橋站【在施秉縣本縣知縣管理】府前鋪【鋪兵五名】碗溪鋪【鋪兵四名】焦溪鋪【鋪兵四名】小溪鋪【鋪兵四名】梅溪鋪【鋪兵四名】白羊鋪【鋪兵四名以上六鋪鎭逺縣知縣管理】司前鋪【鋪兵六名】沿沙鋪【鋪兵五名】幹溪鋪【鋪兵五名】谷定鋪【鋪兵三名以上四鋪施秉縣知縣管理】天柱縣前鋪【鋪兵三名】邦洞鋪【鋪兵二名】執營鋪【鋪兵二名】欵塲鋪【鋪兵二名】魁梅鋪【鋪兵二名】六洞鋪【鋪兵二名】長安鋪【鋪兵二名】八弓鋪【鋪兵二名】歸烏鋪【鋪兵二名】盤山鋪【鋪兵二名以上十鋪天柱縣知縣管理】臺拱在城鋪【鋪兵六名】南市鋪【鋪兵四名】排咱鋪【鋪兵四名】排略鋪【鋪兵四名】稿貢鋪【鋪兵四名】番招鋪【鋪兵四名以上六鋪乾隆三年安設臺拱同知管理】淸江在城鋪【鋪兵六名】烏包鋪【鋪兵四名】者磨鋪【鋪兵四名】那磨鋪【鋪兵四名】梁上鋪【鋪兵四名】東聳鋪【鋪兵四名】烏澑鋪【鋪兵四名】賴受鋪【鋪兵四名】白索鋪【鋪兵四名】九丟鋪【鋪兵四名】反擁鋪【鋪兵四名】栁拉鋪【鋪兵四名】雞寨鋪【鋪兵四名以上十三鋪乾隆三年安設淸江通判管理】

思南府

司前鋪【鋪兵二名】掌溪司鋪【鋪兵二名】地施鋪【鋪兵二名】天井鋪【鋪兵二名以上四鋪思南府知府管理】安化縣前鋪【鋪兵二名】仙人鋪【鋪兵二名】鸚鵡鋪【鋪兵二名】板坪鋪【鋪兵二名】蛇盤鋪【鋪兵二名】松溪鋪【鋪兵二名以上六鋪安化縣知縣管理】印江縣前鋪【鋪兵二名】纒溪鋪【鋪兵一名】涼水鋪【鋪兵一名以上三鋪印江縣知縣管理】婺川縣前鋪【鋪兵二名】牛塘鋪【鋪兵二名】丰樂鋪【鋪兵二名以上三鋪婺川縣知縣管理】

石阡府

鐵廠鋪【鋪兵二名】板橋鋪【鋪兵二名以上二鋪乾隆三年新設石阡府知府管理】龍泉縣前鋪【鋪兵二名】幹溪鋪【鋪兵二名】峯巖鋪【鋪兵二名】長林壩鋪【鋪兵二名】桶口鋪【鋪兵二名】塘頭鋪【鋪兵二名以上六鋪乾隆三年新設龍泉縣知縣管理】

思州府

靑溪驛【在靑溪縣上至鎭逺五十里下至玉屏五十里靑溪縣知縣管理】玉屏驛【在玉屏縣上至靑溪五十里下至楚省晃州驛六十里玉屏縣知縣管理】

靑溪站【在靑溪縣本縣知縣管理】玉屏站【在玉屏縣本縣知縣管理】

府前鋪【鋪兵三名】羊坪鋪【鋪兵五名】橋頭鋪【鋪兵四名】三家橋鋪【鋪兵三名】大魚塘鋪【鋪兵三名】田溪坪鋪【鋪兵二名以上六鋪思州府知府管理】東門鋪【鋪兵三名】永充鋪【鋪兵三名以上二鋪玉屏縣知縣管理】銅仁府

省溪司鋪【鋪兵三名】開添鋪【鋪兵二名】逰魚鋪【鋪兵二名】提溪司鋪【鋪兵二名】苗望鋪【鋪兵二名】烏羅司鋪【鋪兵二名】孟溪鋪【鋪兵二名】平頭司鋪【鋪兵二名以上八鋪銅仁府知府管理】府前鋪【鋪兵四名】壩黃鋪【鋪兵二名】壩盤鋪【鋪兵二名】客寨鋪【鋪兵二名】桃映鋪【鋪兵二名以上五鋪銅仁縣知縣管理】

黎平府

開泰縣前鋪【鋪兵三名】羅團鋪【鋪兵二名】下銅鼓鋪【鋪兵二名】中黃鋪【鋪兵二名】頺寨鋪【鋪兵二名以上五鋪開泰縣知縣管理】錦屏縣前鋪【鋪兵二名】秀洞鋪【鋪兵二名】大腮鋪【鋪兵二名】亮江鋪【鋪兵二名】黃少山鋪【鋪兵二名】醤堡鋪【鋪兵二名以上六鋪錦屏縣知縣管理】永從在城鋪【鋪兵二名】潘老寨鋪【鋪兵二名】上皮林鋪【鋪兵二名】貫洞鋪【鋪兵二名】朝裏寨鋪【鋪兵二名】丙妹鋪【鋪兵二名】溶洞鋪【鋪兵二名】具洞鋪【鋪兵二名】蘇洞鋪【鋪兵二名以上九鋪乾隆三年新設永從縣知縣管理】古州在城鋪【鋪兵六名】日月寨鋪【鋪兵四名】樂鄕鋪【鋪兵四名】塘冷鋪【鋪兵四名】領賈鋪【鋪兵四名】寨蒿鋪【鋪兵四名】髙防鋪【鋪兵四名】髙表鋪【鋪兵四名】色同鋪【鋪兵四名】巨裏鋪【鋪兵四名】郎洞鋪【鋪兵四名】上江平宇鋪【鋪兵四名】俾倍鋪【鋪兵四名】髙舊鋪【鋪兵四名】髙孖鋪【鋪兵四名】髙長鋪【鋪兵四名】定旦鋪【鋪兵四名】革赦鋪【鋪兵四名】寨比鋪【鋪兵四名】八開鋪【鋪兵四名】八舊鋪【鋪兵四名】蠟酉鋪【鋪兵四名】都江鋪【鋪兵四名】孟潘鋪【鋪兵四名】下江蠟亮鋪【鋪兵四名】獨石鋪【鋪兵四名】八級鋪【鋪兵四名】洞鋪【鋪兵四名】停洞鋪【鋪兵四名】冬孖鋪【鋪兵四名】平江鋪【鋪兵四名】孖溫鋪【鋪兵四名】蘇洞鋪【鋪兵四名】蠟鵞鋪【鋪兵四名】扒沙鋪【鋪兵四名】郎洞鋪【鋪兵四名】具洞鋪【鋪兵四名】恰裏鋪【鋪兵四名】寨已鋪【鋪兵四名】溶洞鋪【鋪兵四名】八孖鋪【鋪兵四名以上四十一鋪乾隆三年新設古州同知管理】

大定府

幹堰鋪【鋪兵二名】箥籮箐鋪【鋪兵二名】烏西鋪【鋪兵二名】羊場鋪【鋪兵二名】路穿巖鋪【鋪兵二名】九里箐鋪【鋪兵二名】本城防塘鋪【鋪兵二名】閣鴉鋪【鋪兵二名】落腳河鋪【鋪兵二名】雙山鋪【鋪兵二名】沙子鋪【鋪兵二名】歸化鋪【鋪兵二名】梨樹坪鋪【鋪兵二名】穿心鋪【鋪兵二名】比渡坡鋪【鋪兵二名】靑岡鋪【鋪兵二名】六歸河鋪【鋪兵二名以上十七鋪乾隆三年新設大定府知府管理】頭塘鋪【鋪兵二名】二塘鋪【鋪兵二名】則溪鋪【鋪兵二名】猓龍鋪【鋪兵二名】頭塘鋪【鋪兵二名】古牛口鋪【鋪兵二名】新塘鋪【鋪兵二名】鳯凰山鋪【鋪兵二名】豬塲鋪【鋪兵二名】穿洞鋪【鋪兵二名】熊家塲鋪【鋪兵二名以上十一鋪乾隆三年新設平逺縣知縣管理】鴨池河鋪【鋪兵二名】濫泥溝鋪【鋪兵二名】四方井鋪【鋪兵二名】椌桐樹鋪【鋪兵二名】打鼓寨鋪【鋪兵二名】黔西在城鋪【鋪兵二名】那壩鋪【鋪兵二名】新鋪【鋪兵二名】松樹溝鋪【鋪兵二名】西溪鋪【鋪兵二名以上十鋪乾隆三年新設黔西州知州管理】黒章鋪【鋪兵二名】水塘鋪【鋪兵二名】水漕鋪【鋪兵二名】蓮花鋪【鋪兵二名】靑石鋪【鋪兵二名】四鋪【鋪兵二名】二鋪【鋪兵二名】威寧在城鋪【鋪兵二名】十里鋪【鋪兵二名】腰站鋪【鋪兵二名】箐頭鋪【鋪兵二名】站頂鋪【鋪兵二名以上十二鋪系原設】頭鋪【鋪兵二名】二鋪【鋪兵四名】四鋪【鋪兵四名】靑石鋪【鋪兵二名】水槽鋪【鋪兵二名】冷水溝鋪【鋪兵二名】黒章鋪【鋪兵三名以上七鋪乾隆三年添設威寧州知州管理】黃花鋪【在畢節城內鋪兵二名】頭鋪【鋪兵二名】二鋪【鋪兵二名】觀音鋪【鋪兵二名】迎賓鋪【鋪兵二名】木犀鋪【鋪兵二名】孫家鋪【鋪兵二名】小鋪【鋪兵二名】白巖鋪【鋪兵二名】淸水鋪【鋪兵二名】髙山鋪【鋪兵二名】赤水河鋪【鋪兵二名】丰樂鋪【鋪兵二名】長衝鋪【鋪兵二名】鴉闗鋪【鋪兵二名】髙山鋪【鋪兵二名】撒喇鋪【鋪兵二名】喬坡鋪【鋪兵二名】石虎鋪【鋪兵二名】平山鋪【鋪兵二名】烏防鋪【鋪兵二名以上二十一鋪畢節縣知縣管理】南籠府

列當驛【在列當上至礶子窯三十五里下至毛口三十三里以盤江驛驛丞加巡檢銜移駐管理】礶子窯驛【在礶子窯上至楊松三十三里下至列當三十五里以普安縣典史給以驛丞鈐記移駐管理】楊松驛【在楊松上至劉官屯三十四里下至礶子窯三十三里以江西坡驛丞加巡檢銜移駐管理】劉官屯驛【在普安州北五里上至亦資孔五十里下至楊松三十四里以軟橋驛驛丞加巡檢銜管理】亦資孔驛【在亦資孔上至滇省多羅驛六十里下至劉官屯五十里初以普安衞守備管理國朝康熙二十六年裁衛設驛丞管理】列當站【在列當安南縣知縣管理】礶子窯站【在礶子窯普安縣知縣管理】劉官屯站【在劉官屯普安州知州管理】亦資孔站【在亦資孔普安州知州官理】南籠在城鋪【鋪兵三名】壩防鋪【鋪兵三名】魯溝鋪【鋪兵三名】阿捧鋪【鋪兵三名】羊塲鋪【鋪兵三名】新城鋪【鋪兵三名】髙五鋪【鋪兵三名】排柵鋪【鋪兵三名】阿肩鋪【鋪兵三名】涼水井鋪【鋪兵三名以上十鋪南籠府知府管理】安南在城鋪【鋪兵二名】羊塲鋪【鋪兵四名】芭蕉鋪【鋪兵四名】新興鋪【鋪兵四名】泥納鋪【鋪兵四名】阿肩鋪【鋪兵二名】馬塲鋪【鋪兵二名】大田鋪【鋪兵一名】列當鋪【鋪兵四名】拉貢鋪【鋪兵四名】和塘鋪【鋪兵四名以上系額設】烏鳴鋪【鋪兵二名】蠟茄鋪【鋪兵二名】五黃莊鋪【鋪兵二名以上三鋪乾隆三年新設安南縣知縣管理】板橋鋪【鋪兵四名】革納鋪【鋪兵四名】軟橋鋪【鋪兵四名】撒麻鋪【鋪兵四名】水塘鋪【鋪兵四名】蒿子鋪【鋪兵四名】海子鋪【鋪兵四名】大坡鋪【鋪兵四名】蛾螂鋪【鋪兵四名】亦資孔鋪【鋪兵二名】魯尾鋪【鋪兵四名以上十一鋪普安州知州管理】普安在城鋪【鋪兵二名】梅子溝鋪【鋪兵二名以上二鋪乾隆三年新設普安縣知縣管理】遵義府

遵義底塘鋪【鋪兵二名】土魚井鋪【鋪兵二名】淸溪鋪【鋪兵二名】忠荘鋪【鋪兵二名】半邊街鋪【鋪兵二名】養馬水鋪【鋪兵二名】懶板橙鋪【鋪兵二名】董村鋪【鋪兵二名】新站鋪【鋪兵二名】螺螄堰鋪【鋪兵二名】刀靶水鋪【鋪兵二名】泥溝鋪【鋪兵二名】烏江鋪【鋪兵二名】馬坎闗鋪【鋪兵二名】八里水鋪【鋪兵二名】落民城鋪【鋪兵二名】金刀坑鋪【鋪兵二名】鴨溪口鋪【鋪兵二名】白蠟坎鋪【鋪兵二名】丰盛塲鋪【鋪兵二名】井壩鋪【鋪兵二名】石子鋪【鋪兵二名】子喬鋪【鋪兵二名】排軍鋪【鋪兵二名】雞喉闗鋪【鋪兵二名】四渡站鋪【鋪兵二名】板橋鋪【鋪兵二名】白石口鋪【鋪兵二名以上二十八鋪乾隆三年新設遵義縣知縣管理】牛角巷鋪【鋪兵二名】大坎鋪【鋪兵二名】李子凹鋪【鋪兵二名】蒲桃丫鋪【鋪兵二名】米糧渡鋪【鋪兵二名】川洞鋪【鋪兵二名】牛渡壩鋪【鋪兵二名】紅花鋪【鋪兵二名】水麻溪鋪【鋪兵二名】土坪鋪【鋪兵二名】闗渡河鋪【鋪兵二名以上十一鋪乾隆三年新設正安州知州管理】中堡鋪【鋪兵二名】黃魚硚鋪【鋪兵二名】牛心山鋪【鋪兵二名】永興塲鋪【鋪兵二名】朗山闗鋪【鋪兵二名】金雞荘鋪【鋪兵二名】長灘鋪【鋪兵二名】桑木壩鋪【鋪兵二名】大闗鋪【鋪兵二名】渡頭河鋪【鋪兵二名】旺艸塲鋪【鋪兵二名】石卵闗鋪【鋪兵二名】毛家鋪【鋪兵二名】龍洞闗鋪【鋪兵二名】長磏鋪【鋪兵二名】五里坎鋪【鋪兵二名以上十六鋪乾隆三年新設綏陽縣知縣管理】仁懷在城鋪【鋪兵二名】生界鋪【鋪兵二名】騾子塲鋪【鋪兵二名】大毛坡鋪【鋪兵二名】井壩鋪【鋪兵二名以上五鋪乾隆三年新設仁懷縣知縣管理】

貴州通誌卷六

欽定四庫全書

貴州通誌卷七

地理

風俗【黔開自明世前此皆溪洞苗蠻也故今各府風俗止就明以來志乘中語書之其漢唐宋諸史書中西南夷南詔南蠻諸所載則編於苗蠻之首】

貴陽府

俗尙朴實惇禮教讓士秀而文民知務本【謝東山誌】崇儒術重气節處者恥爲污下之事仕者多著廉潔之稱【沈思充志】風土近剛習尙從儉性情每多質直器用絕少奇滛民務稼穡而鮮貿遷士惇詩書而多彬雅

安順府

種類雜糅習尙異宜【舊志】茹毛飲血日久漸更務學力田頗循漢禮【續志】其俗勤儉尙儒重信【舊志】刻木示信猶存古風務本興行漸洗蠻陋土俗尙存桴鼓流寓漸有華風【一統志】詩書禮樂不減中華【科舉題名記】文教日興人才漸盛民樂輸將不喜健訟平越府

俗尙威武漸知禮義【一統志】附郭舊人遷自中州多讀書尙禮男女有別土夷異俗【舊志】力於稼穡民少爭訟人士秀雅無囂陵之習【全蜀土夷考】人知畏法俗近馴良有秉禮守義之風尙气節亷隅之行都勻府

人重亷恥勇於戰鬭【一統志】苖獠錯處種類不同俗尙亦異聲教所被士知讀書民皆興行土瘠民貧嵗時伏臘賓客燕享不事華靡郡治𨿽偏饒有古風【舊志】男無防手婦勤女工民風謹厚守分安貧

鎭逺府

習尙質野服用儉約【一統志】風气漸開人文丕振遊宦者安之【舊志】思播流裔地狹民貧耕讀織紡多從朴素【本志】水陸衝衢商賈輻輳民多負販經營無浮誇防惰之習

思南府

漢夷雜居言語各異【寰宇記】漸被華風【圖經】漢民尙朴【元志】務本力穡【郡誌】屏異教行四禮黜浮崇實士慕正學駸駸文獻之風【舊志】士子多兼力農婦女恆羞逾閫急於輸將貧不爲盜惟尙巫信陋習未除石阡府

淳龎朴茂不離古習服食婚喪悉效華風【郡誌】土著夷民其俗各異涵濡日久可擬中州【新志】士無佻達之風農盡胼胝之力地非四達鮮有貿遷

思州府

民性剛悍祭弭災【一統志】夷風丕變弦誦洋溢【按察使盧秩記】俗近淳龎人知畏法無大姦頑士類彬彬有文埒於內地【巡按毛在記】俗不喜爭健訟者少民勤而儉頗有餘積

銅仁府

居辰常上游舟楫往來商賈所集頗有楚風【舊志】力本右文士多向學【僉事陰子淑記】苖獠種類不一習俗各殊聲教漸敷爲之丕變【舊志】民性淳和俗尙儉約黎平府

五方雜處人性朴茂尙義重信不樂紛囂【舊志】此邦之人有三不惡時和年丰惟以禮樂詩書爲事【魏華父記】地稱沃壤民習勤儉士惇誦俗少囂陵大定府

習俗鄙陋性格野朴不事商賈惟務農業聲教漸訖向慕儒雅人多勤儉文風武略漸有可觀【舊志】地寒民貧多資牧養爲業俗尙淳龎冠婚喪祭漸能循禮惟漢少夷多信巫尙之風甚於他郡地多土目錯居夷性好爭喜鬭近知畏法亦漸

革心

南籠府

士安誦農樂耰耡地辟民聚化行俗移郡分安順習尙略同新轄永丰夷俗漸革其民任眞率性畏法易使徳教所被風气日開

遵義府

惇龎淳固悉慕華風【圖經】男女多朴質人士悅詩書以射獵伐山爲業信巫好詛盟【宋遵義軍圖經】婚姻

以氈矢爲聘妝燕樂以歌舞爲佳防防聚皆重盛服出入喜佩劍刀【華陽國誌】勤耕鑿重蠶桑士質而文民朴易治冠婚防祭不尙奢華人知向學深山窮谷猶聞誦聲𨿽夜郎舊地當與中土同稱

苖蠻

昔髙辛氏有犬戎之防帝患其侵暴而徵伐不克乃訪募天下有能得犬戎之將吳將軍之頭者購黃金千鎰邑萬家又妻以少女時帝有畜狗其毛五采名曰槃瓠下令之後槃瓠遂銜人頭造闕下羣臣怪而診之乃吳將軍首也帝大喜而計槃瓠不可妻之以女又無封爵之道議欲有報而未知所宜女聞之以爲帝皇下令不可違信因請行帝不得已乃以女配槃瓠槃瓠得女負而走入南山止石室中所處險絕人迹不至於是女解去衣裳爲僕豎之結著獨立之衣帝悲思之遣使尋求輒遇風雨震晦使者不得進經三年生子一十二人六男六女槃瓠死後因自相夫妻織績木皮染以艸實好五色衣服制裁皆有尾形其母后歸以狀白帝於是使迎致諸子衣裳斑斕語言侏好入山壑不樂平曠帝順其意賜以名山廣澤其後滋蔓號曰蠻夷外癡內黠安土重舊以先父有功母帝之女田作賈販無闗梁符租稅之賦有邑君長皆賜印綬冠用獺皮名渠帥曰精夫相呼爲姎徒今長沙武陵蠻是也

夜郎者初有女子浣於遁水有三節大竹流入足間聞其中有號聲剖竹視之得一男兒歸而養之及長有才武自立爲夜郎侯以竹爲姓武帝元鼎六年平南夷爲牂牱郡夜郎侯迎降天子賜其王印綬後遂殺之夷獠咸以竹王非血气所生甚重之求爲立後牂牱太守吳霸以聞天子乃封其三子爲侯死配食其父今夜郎縣有竹王三郎神是也初楚頃襄王時遣將荘豪從沅水伐夜郎軍至且蘭椓舩於岸而步戰旣滅夜郎因畱王滇池以且蘭有防舩牂牱處乃攺其名爲牂牱牂牱地多雨潦俗好巫鬼禁忌寡畜生又無蠶桑故其郡最貧句町縣有桄桹木可以爲麫百姓資之【以上見後漢書】烏蠻與南詔世婚姻其種分七部落一曰阿芉路居曲州靖州故地二曰阿猛三曰防山四曰暴蠻五曰盧鹿蠻二部落分保竹子嶺六曰磨彌斂七日勿鄧土多牛馬無布帛男子髽髻女人被髮皆衣牛羊皮俗尙巫無拜跪之節其語四譯乃與中國通大部落有大主百家則小主

牂牱蠻東距辰州二千四百里其南千五百里卽交州也無城郭土熱多霖雨再熟無徭役戰乃屯聚刻木爲契盜者倍三而償殺人者出牛馬三十俗與東謝同

西防之南有東謝蠻居黔州西三百里南距守宮獠西連夷子地方千里宜五糓爲畬田嵗一易之眾處山巢居汲流以飲無賦稅刻木爲契見貴人執鞭而拜賞有功者以牛馬銅鼓犯小罪則杖大事殺之盜物者倍償婚姻以牛酒爲聘女歸夫家夫慙澁避之旬日乃出防聚擊銅鼓吹角俗椎髻韜以絳垂於後坐必蹲踞常帶刀劍男子服衫襖大口袴以帶斜繚右肩以螺殻虎豹猨狖犬羊皮爲飾有謝氏世爲酋長部落尊畏之其族不育女自以姓髙不可以嫁人貞觀三年其酋元深入朝冠烏熊皮若注旄以金銀絡額被毛皮韋行縢著履中書侍郎顏師古因是上言昔周武王時逺國入朝太史次爲王防篇今蠻夷入朝如元深冠服不同可冩爲王防圖詔可帝以地爲應州卽拜元深刺史黔中都督府又有南謝首領謝疆亦來朝以其地爲荘州授疆刺史建中三年大酋長檢校蠻州長史資陽郡公宋鼎與諸謝朝賀徳宗以其國小不許訴於黔中觀察使王礎以州接牂牱願隨牂牱朝賀礎奏牂蠻二州戶繁力彊爲鄰蕃所憚請許三年一朝詔從之

南平獠東距智州南屬渝州西接南州北涪州戶四千餘多瘴癘山有毒艸沙虱蝮虵人樓居梯而上名爲幹欄婦人橫布二幅穿中貫其首號曰通裙美髮髻垂於後竹筒三寸斜穿其耳貴者飾以珠璫俗女多男少婦人任役婚法女先以貨求男貧者無以嫁則賣爲婢男子左袵露髮徒跣其王姓朱氏號劍荔王貞觀三年遣使內欵其地渝州

自夜郎滇池以西皆荘蹻之裔有稻麥粟豆絲麻薤蒜桃李以十二月爲嵗首布幅廣七寸正月蠶生二月熟男子氊革爲帔女衣絁布裙衫髻盤如髽飯用竹筲而噉之烏杯貯羮如雞彛徒跣有舟無車死則坎地殯捨左屋之三年乃以蠡蚌封棺父母喪斬衰布衣不噪者四五年近者二三年爲人所殺者子以麻括髮墨面衣不緝居喪婚嫁不廢亦弗避同姓婿不親迎富室娶妻納金銀牛羊酒女所賫亦如之有罪者樹一長木擊鼓集眾其下彊盜殺之富者貰死燒屋奪其田盜者倍九而償贜姦滛則彊族輸金銀請和而棄其妻處女嫠婦不坐凢相殺必報力不能則其部助攻之祭祀殺牛馬親聨畢防助以牛酒多至數百人【以上見唐書】

西南諸夷漢牂牱郡地武帝元鼎六年定西南夷置牂牱郡唐置費珍荘琰播郎牂牱牂夷等州其地北距兗州百五十里東距辰州二千四百里南距交州一千五百里西距昆明九百里無城郭散居村落土熱多霖雨稻粟皆再熟無徭役將戰徵乃屯聚刻木爲契其法刼盜者償其主三倍殺人者出牛馬三十頭與其家以贖死疾病無醫藥但擊銅鼓銅沙鑼以祀神風俗與東謝蠻同

至道元年南寧州刺史龍漢遣其使龍光進率西南牂牱諸蠻來貢方物太宗詔見其使詢以地理風俗譯對曰地去宜州陸行四十五日土宜五糓多種秧稻以木弩射麞麂食每三二百戶爲一州州有長殺人者不償死出家財以贖國王居有城郭無壁壘官府惟短垣光進之說與前書所記小異故並敍之上因令作本國歌舞一人吹瓢笙如蚊蚋聲良久數十輩連袂宛轉而舞以足頓地爲節詢其曲則名曰水曲其使數十輩從者千餘人皆蓬髮面目黧黒狀如猿猱使者衣虎皮氈裘以虎尾插首爲飾

黔州涪州徼外有西南夷部漢牂牱郡唐南寧州牂牱昆明東謝南謝西趙兗州諸蠻也其地東北直黔涪西北接嘉敍東連荊楚南出宜桂俗椎髻左袵或編髮隨畜牧遷徙亡常喜險阻善戰鬭部族共一姓𨿽各有君長而風俗略同【以上見宋史】黔省自明始置郡縣元以前皆爲蠻夷今之土司卽昔之酋長今之蠻苖卽昔之夷民則漢唐宋諸史中所載蠻夷之在黔地者自宜列之於前以原所自始今采西南夷南詔西南溪峒蠻諸中所載風俗則冠之苗蠻諸酋長之朝貢授官則冠之土司其討逆伐叛之事則紀諸師旅考庶以類相從云

狆家五代時楚王馬殷自邕管遷來其種有三一曰補籠一曰卡尢一曰靑狆貴陽平越都勻安順南籠各屬皆有之有黃羅班莫栁文龍等姓好樓居衣尙靑以帕束首婦人多纎好以靑布防髻長裙細褶多至二十餘幅拖腰以防布一幅若綬仍以靑布襲之性勤於織以十二月爲嵗首斂牛馬雞犬骨以米糝和之作防至酸臭爲佳稱富積者則曰貯防桶幾世矣婚姻皆以茍合始每嵗孟春跳月用防布編爲小毬謂之花毬視所歡者擲之奔而不禁聘用牛只以姿色定聘資多至牛三五十頭喪則屠牛召戚友以大甕貯酒執牛角灌飲醉或至於相殺主人不食肉止啖魚蝦用棺以傘蓋墓上期年而火之祭用枯魚嵗時擊銅鼓爲歡土人或掘地得鼓卽以爲諸葛所遺富者不吝值爭購每畜蠱毒夜飛而飲於河有金光一道謂之金蠶蠱每以殺人否則反噬其主故𨿽至戚亦必毒之以泄蠱怒又斂毒藥以染箭鏃中人血濡縷立死出入必負彊弩帶利刅睚眥之仇必報以椎埋伐塜綁掠無辜人口謂之捉白放黒以爲嫁禍之媒或聚聚劫掠或禦人於塗明時累費徵勦兵至則散兵去復聚然貴安等處夥居勢熾性多剽悍其散處各屬者頗馴良近皆寧戢悍俗還淳多有讀書識字者按凢苖皆不知正朔無文字刻木爲信魋結侏誅茅搆宇架木爲巢寢處與牲畜俱夜無臥具寒則挖地作鑪柴炙火食惟麥稗野蔬亦有糯稻至婚姻間用媒妁然必抱子乃歸近經禁誡漸循禮法惟病不服藥尙信巫積習難返諸苖大都如此

宋家在貴陽本中國之裔春秋時宋爲楚子所蠶食俘其民而放之南徼遂流爲夷卽宋宣慰之祖也頗通漢語文字男子防而長衿婦人笄而短襟將嫁男家遣人往迎女家則率親戚箠楚之謂之奪親旦則進盥於姑男女則燂湯以沐三日而罷喪飯疏飲水二十一日封而識之若馬鬛男女勤耕織知禮畏法近多讀書入泮者

蔡家卽蔡人亦爲楚子所俘在貴築修文淸平淸鎭威寧大定府平逺州皆有男子制氊爲衣婦人以氊爲髻飾以靑布若牛角狀髙尺許用長簮綰之短衣長裙翁媳不通言居喪三月不食米肉惟飲稗粥猶存古禮殺牛宰牲聚親屬吹笙跳舞名曰做戛夫死將婦殉婦家搶去乃免

龍家其種有四一曰狗耳在廣順州康佐司依深林榛莽之間其近溪者入水捕魚猾若蟂獺男子束髮而不冠婦人辮髮螺結上指若狗耳狀衣斑衣以五色藥珠爲飾貧則以薏苡代之春時立木於野謂之竿男女旋躍而擇配旣奔則女氏之黨以牛馬贖之方通媒妁死以杵擊臼和歌哭舁之幽巖祕而無識在大定者人死三年取其屍刷之凢三次在平逺者殮則焚而瘞之以七月七日祭其先塋一曰馬鐙龍家在寧谷西堡頂營之間多張劉趙三姓夜尙白喪則易之以靑婦人緇布作冠若馬鐙然一曰大頭龍家男子以牛馬尾雜髮而盤之若蓋以尖笠覆之一曰曾竹龍家風俗約略相似

花苖在貴陽大定遵義所屬皆無姓氏衣用敗布緝條以織衣無衿竅而納諸首男以靑布裹頭婦人斂馬尾雜髮爲髲大如斗籠以木梳裳服先用蠟繪花於布而後染之旣染去蠟則花見飾袖以錦故曰花苖每嵗孟春合男女於野謂之跳月擇平壤地爲月塲鮮衣艶妝男吹蘆笙女振響鈴旋躍歌舞謔浪終日暮挈所私而歸比曉乃散聘資視女之妍媸爲盈縮遇喪則屠牛召戚逺近各攜酒肉以賻環哭盡哀塟不用棺斂手足而瘞之卜地以雞子擲之不破者爲吉病不服藥惟禱於宰牲磔雞往往破家終不悔悟以六月爲嵗首其性戅而畏法其俗陋而力勤惟在鎭逺黎平有張陸姚李朱潘楊吳等姓不務本業結連白苖醜類成羣以殺掠爲生自勦撫後始皆歸化

白苖在貴定龍裏黔西州亦有之衣尙白短僅及男子科頭赤足婦人盤髻長簮跳月之習與花苖同祀祖擇大牯牛頭角端正者飼及茁壯卽通各寨有牛者合鬭於野勝卽爲吉鬭後卜日斫牛以祀主祭者服白衣靑套細褶寛腰裙祭後合親族髙歌暢飲其性戅而厲轉徙不恆爲人雇役墾田往往負租逃去

靑苖修文縣鎭寧州黔西州皆有之衣尙靑婦人以靑布一幅著之首男子頂竹笠躡艸履出入必佩刀性彊悍好鬭頗同於猓玀然猶知畏法不敢爲盜其在平逺州者又名箐苖居依山箐遷徙無常不善治田惟種荍麥稗粱衣麻衣皆其自織男子未婚者剪腦後髮娶乃畱之

紅苗在銅仁府者多有吳龍石麻白五姓衣服悉用斑絲女紅以此爲務牲畜不宰皆掊殺以火去毛微煮帶血而食之人死仍用棺將所遺衣服裝像擊鼓歌舞名曰調鼓每嵗五月寅日夫婦各宿不敢言不出戶以避恐致虎傷同類鬭殺以婦人勸方觧凢出劫富者出牛酒以集眾有獲同分遇殺死則出銀以償被掠者必索金贖自勦撫後皆馴服矣

黒苗在都勻之八寨丹江鎭逺之淸江黎平之古州其山居者曰山苖曰髙坡苗近河者曰洞苗中有土司者爲熟苖無管者爲生苖衣服皆尙黒故曰黒苖婦人綰長簮耳垂大環銀項圏衣短以色錦緣袖男女皆跣足陟岡巒躧荊榛防如猿猱勤耕樵女子更勞日則出作夜則紡績食惟糯稻舂甚白炊熟必成團冷食佐食惟野蔬無匙箸皆以手掬艱於鹽用蕨灰浸水所得死犢羔豚雞犬鴟鴉等類連毛髒置之甕中層層按納俟其螂蛆臭腐始告缸成名曰防菜珍爲異味寒無重衣夜無臥具貧富皆然至婚姻喪祭各有不同八寨結婚亦有媒妁遇節跳月笙歌又鄰寨共建空房名曰馬郎房未婚嫁者遇晚聚歌情稔卽以牛只行聘歸三日卽回母家或半年而一返女家父母向婿家索頭錢不與或另嫁有婿女皆死猶向女之子索者名頭錢人死亦有哭泣椎牛敲銅鼓名曰閙屍塟以無底棺納土置屍於內以臘月辰日爲過年每十三年畜牡牛祭天地祖先名曰喫牯髒丹江俗與八寨同但無馬郎房淸江婚嫁姑之女定爲舅媳倘舅無子必重獻於舅謂之外甥錢否則終身不得嫁或召少年往來謂之阿妹居喪與八寨同塟則子女守墳一月死者生前所私男女各挿竹於墳前系以色綫以十月爲嵗首古州男女亦皆以茍合始但寨分大小下戶不敢通上戶洞崽不敢通爺頭偶犯則女家必罄奪其產甚或置之死地人死殮後停於寨傍或至二十年合寨共擇一期百數十棺同塟每寨公建祖祠名曰堂刻男像祼體不令女人入見遇病延師於堂持咒以上皆背禮違法之陋俗至其性剛而戅生苖尢爲最悍輕生嗜殺睚眥之仇𨿽久必報或椎埋伐塜或捉白放黒焚擄劫掠無所忌憚自經勦撫編甲認賦至雍正十三年永行豁免【苖謂上戶曰爺頭下戶曰洞崽】

九股苖在興隆衞凱裏司與偏橋之黒苗同類武侯南徵戮之殆盡僅存九人遂爲九股散處蔓延地廣而族夥其衣服飲食婚姻喪祭槪與八寨丹江等同而性尢剽悍頭頂鐵盔後無遮肩前有防面兩塊卽鑄於盔極重身披鐵鎧上如背搭止及乳下用鐵錬周身形如圏籠綴於上坐則縮而立則伸約重三十觔下以鐵片纒腿健者結束尙能左執木牌右持標桿口銜利刅防走如飛大鎗約重十餘觔鉛子重八九錢不等發至百步外著人立糜洞又有牛尾鎗幾與內地子母炮埒彊弓名曰偏架長六七尺三人共張矢無不貫前明播州之亂爲楊應龍羽翼𨿽調兵十數萬誅滅楊應龍而九股未勦伏莽刼掠時出爲害由地曠而險猝難制伏雍正十年鉤連蠢動合楚粵黔三省兵勦撫兼施捜繳兵甲建城安汛焉

東苖在貴築龍裏淸平有族無姓衣尙淺藍色短不及膝以花巾束髮婦人衣花衣無袖惟兩幅遮前覆後著細折短裙跳月與花苖同以中秋祭先祖及親族逺近之亡故者擇牡牛以毛旋頭角正者爲佳時其水艸以飼至禾熟牛肥釀酒斫牛召集親屬劇飲歌唱延師於頭人之家以木板置酒饌循序而呼之名竟晝夜乃已春獵於山獲禽亦必以祭畏見官長事有不平但聽鄕老決之急公服役比於良民惟在平逺髙堡等寨者多剽悍近皆守法

西苖在平越及淸平所屬有謝馬何羅盧雷等姓衣尙靑男以靑布纒頭白布裹腿婦人挽髮盤頭籠以木梳娶婦分牀異寢必私通孕育後乃同室嵗十月收獲後名曰祭白號以牡牛置於平壤每寨或三五隻不等延善歌祝者各著大氊衣腰折如圍穿皮靴頂大氊防導於前童男女百數十輩靑衣彩帶相隨於後吹笙舞蹈歷三晝夜乃殺牛以賽丰年除夕各置雞酒呼合家老防姓名謂之叫魂其性情質實畏法少爭訟

克孟牯羊苖在廣順州之金築司擇懸崖鑿竅而居不設牀笫構竹梯上下髙者或至百仞耕不挽犁以錢鏄發土耰而不耘男女躧笙而偶生子免乳而歸其聘財親死不哭笑舞浩歌謂之閙屍明年聞杜鵑聲則舉家號泣曰鳥猶嵗至親不復矣夭苗在平越黃平一名夭家多姬姓相以爲周後衣尙靑男女皆左袵婦人工紡織善染以十一月爲嵗首祀祖先必請家長主祭祝贊其性柔順不喜鬭勤儉安貧不爲盜近有讀書應試者其在陳防爛土天壩者緝木葉爲衣著短裙女子年十五六卽構竹樓野外處之人死不以藤蔓束之樹間谷藺苖在定番州男女皆短衣婦人以靑布髻工紡織其布最精宻每遇場期出市人爭購之有谷藺布之名男子性剽悍善擊刺出入必持鎗弩諸苖皆畏之

平伐苖在貴定小平伐司男子被艸衣短裙婦女穿長桶裙婚姻及享賓皆屠狗祭鬼亦用狗人死親戚亦相弔祭則瘞以木槽性喜鬭出入必執長鎗近皆馴服

紫姜苗在都勻丹江淸平與獨山州之九名九姓同類狙詐而饕詖輕生好鬭得仇人輒生啖其肉以十一月朔爲節閉戶把忌七日而啟犯者以爲不祥夫死妻嫁而後曰喪有主矣其在平越黃平者頗通漢語多力善戰間入行伍更有讀書考試者見之不識爲苗也

陽洞羅漢苖在黎平府婦人髮鬂散綰額前挿木梳富者以金銀作連環耳墜養蠶織錦衣短衫系雙帶結於背胸前刺繡一方以銀錢飾之長裩短裙或長裙而無袴加布一幅刺繡垂之曰衣尾數日必淅水以沃發婚姻先外家不則卜他族逺者爲生苖衣短衣佩刀弩小隙輒操戈

犵狫其種不一所在多有男女以幅布圍腰旁無襞積謂之桶裙花布曰花犵狫紅布曰紅犵狫各有族類不通婚姻殮以棺而不置巖穴間或臨大河不施蔽蓋樹木主於側曰家親殿屋宇去地數尺架以巨木上覆杉葉如羊柵謂之羊樓其人皆悍而善奔輕命死黨得片肉巵酒卽捐軀與之剪頭犵狫在貴定男女蓄髮寸許死則積薪焚之又有豬豕犵狫身面經年不滌與犬豖同牢得獸卽咋食如狼在淸平者頗通漢語聽約束石阡之苗民司黎平之八丹司古州之曹滴司皆有之打牙犵狫在平越黔西女人以靑羊毛織爲長桶裙將嫁必先折其二齒恐妨害夫家卽所謂鑿齒之民也又剪前髮而披後髮取齊睂之意其性情皆慓悍好鬭

鍋圈犵狫在平逺州男子多以葛織斜文爲衣女人以靑布束亂髮如鍋圈狀短衣長裙無折病則延鬼師以虎頭一具用五色絨裝飾置簸箕內禱之則側置其屍謂使其不知回歸云其俗多嗜酒惰農業

披袍犵狫亦在平逺州男子衣服朴陋女人以靑綫紥髮披靑布袋綴海巴於上衣長僅尺餘上披以袍袍方而濶洞其中從頭籠下前短後長左右無袖裙以五色羊毛織成亦無折其性情淳謹力耕作多鑄犁口營生

水犵狫在餘慶鎭逺施秉等處一名擾家土民稱湯楊龍者卽其老戶善捕魚𨿽隆冬亦能入淵故名水犵狫性淳謹勤耕作畏官長男子衣服與漢人無異惟婦人服細折裙猶沿苖俗至婚姻喪祭悉與漢同

木老所在多有有王黎金文等姓在貴定黔西者娶婦異寢生育後乃同室祀用五彩旗遇節則歌舞爲歡亦有長防之序在都勻淸平者衣服類漢人同姓不婚異姓不共食犬父母死有喪服而無衰絰長子居家四十九日面不洗濯步不逾戶期滿延巫祝薦名曰放乃出門長子貧不能守必長孫或次子代之其子弟亦延師教訓多有入泮者

犵兜鎭逺施秉黃平皆有之好居髙坡不籬不垣男子衣類土人女子短衣偏髻繡五彩於胸袖間背負海巴蠶繭累累如貫珠人多嗜酒四時佩刀弩入山逐鹿羅雀其藥箭傷人見血立死然無敢爲盜

獚卽楊荒播之遺民也有楊龍張石歐等姓其種最夥都勻石阡施秉龍泉黃平餘慶黎平及龍裏皆有之荊壁不塗門戶不扄出入以泥封之其服飾婚喪與漢人同男子計口而耕婦人度身而織暇則挾戈操笱以漁獵爲事婚喪以犬相遺近則衣冠文物日漸盛矣

八番在定番州衣服與漢人同其俗女勞男逸婦人直頂作髻日出而耕暮入而織獲稻和稭儲之刳木作臼曰椎塘每臨炊始取稻把入臼手舂之以寅午日爲市燕防擊長腰鼓爲樂以十月望日爲嵗首不擇日夜靜出之謂不忍使其親之知云

六額子在大定有黒白二種男子結尖髻婦人長衣不著裙人死亦用棺至年餘卽延親族至墓前以牲酒致祭發塜開棺取枯骨刷洗至白爲度以布裹骨復埋一二年餘仍取洗刷至七次乃止凢家人有病則謂祖先骨不潔云近經嚴禁惡習漸息

僰人在普安州土官各營男女皆披氊衣垢不沐浴凢猓玀狆家犵狫言語不相諳者常以僰人通聲音風俗與南詔略同於六月二十四日祭天過嵗朔望日不乞火性淳而佞佛常持素珠誦梵咒

峒人皆在下防冬采茅花爲絮以禦寒飲食辟鹽醤夫婦出入必偶性多忌喜殺不離鏢弩在石阡司朗溪司者頗類漢人多以苖爲性在永從諸寨者常負固自匿然少爲盜在洪州者地沃多稼而惰於耕惟喜剽刼每持刀弩潛伏陂塘踉蹌篁薄中飄忽殺越不可蹤迹又招致四方亡命窩分擄獲故黎平之盜向以洪州爲多今皆斂戢矣蠻人在新添丹行二司男女衣艸蓑婦人著花短裙喪亦殺牛歌舞以十月朔爲大節祭以丑戍日爲塲期惰耕作喜漁獵性獷悍出入必帶刀弩又石阡沿河司有冉家蠻俗類皆同

楊保乃播州之裔多在遵義龍泉其婚姻祭頗同漢人亦有挽思哀悼之禮但性狡而獷間或緣事官司差役拘提輒抗拒不出

土人所在多有在廣順貴築貴定者與軍民通婚姻嵗時禮節俱有華風男子間貿易婦人力耕作種植時田歌相答淸越可聽嵗首則迎山魈逐村屯以爲儺妝飾如社擊鼓以唱神歌所至之家皆飲食之在施秉者多思播流裔以九月祀五顯神逺近鄰人咸集吹匏笙連袂宛轉頓足歌舞至暮而還在邛水者性剛悍好鬭出入不離刀弩每二年殺一牯牛以祭先祖聚鄰境寨洞男女暢飲盡歡在黎平曹滴司者出入男婦必相隨勤於耕作猓玀本盧鹿而訛爲今稱在大定所屬有黒白二種黒者爲大姓其人皆深目長身黒面白齒鉤鼻薙髭而畱髯又名烏蠻其俗尙故又名羅蜀漢時有濟火者從武侯破孟獲有功封羅甸國王卽安氏逺祖自羅甸東西若自夜郎牂牱則以國名若特磨白衣九道則以道名皆羅羅之種也自濟火以來千有餘年世長其土勒四十八部部之長曰頭目其等有九曰九扯最貴者曰更苴不名不拜賜鏤銀鳩杖凢有大事取決焉次則慕魁勺魁以至黒乍皆有職守亦有文字類防古書男子以靑布纒頭籠髮其中而束於額若角狀短衣大袖系藍裙女人辮髮亦用靑布纒首多帶銀梅花貼額耳戴大環垂至項拖長裙三十餘幅烝報旁通靦不恧也惟不與下姓結婚正妻曰耐徳非耐徳所生不得繼立嗣子防不能主事耐徳卽爲女官其長死則集千人被甲冑馳馬若戰以錦縀氊衣被屍焚於野招魂而其性愚而戀主卽虐之至死不敢貳世奉其子姓自攺土歸流猶奉之如故重約信尙盟誓凢有反側刴牛以諭領片肉卽不敢背善造堅甲利刅標鎗勁弩置毒矢末霑血立死平居畜善馬好馳騁以射獵習擊刺故其兵常爲諸蠻冠諺雲水西羅斷頭掉尾言相應若率然也

白猓玀亦在大定之水西及安順永寧州皆有之又名白蠻與黒猓玀同而爲下姓風俗亦略相似飲食無盤盂以三足釡灼毛齰血無論鼠雀蚳蝝蠕動之物攫而燔之攢食若彘人死以牛馬皮革裹而焚之居普定者爲阿和其俗相同多以販茶爲業

猺人黔省原無自雍正二年有自粵西遷至貴定之平伐居無常處必擇溪邊近水者以大樹皮接續渡水至家不用桶甕出汲男女衣尙靑長不過膝所祀之神曰槃瓠勤耕種暇則入山采藥沿村寨行醫有書名榜簿皆圓印文其義不觧珍爲祕藏俗長厚見遺不拾

防苖在永丰州之羅斛冊亨等處雍正五年自粵西攺隸黔省其俗衣服薙髮俱效漢人婦人短衣長裙首防靑花布手巾猶循苖俗性獷悍嗜殺自攺土歸流漸遵禮法勤耕織地有瘴气多雨少雪近嵗頗得雪

狑狪猺獞六種雜居荔波縣雍正十年自粵西轄於黔之都勻府其俗衣服𨿽有各別語言嗜好不甚相逺嵗首致祭槃瓠雜魚肉酒飯男女成列連袂而舞相悅者負之而去遂婚媾焉皆編入版籍略供賦役

古迹

貴陽府

廢大萬谷落總管府【在府城北一百二十里宋開寶八年置嘉靖間移建城內久廢】廢定逺府【在定番州南一百里元置領柔州等五州朝宗等十一縣久廢】廢乖西軍民府【在開州東六十里元皇慶九年以土官阿馬知府事佩金虎符後爲乖西長官司明廢】廢南寧州【在定番州南二十里宋置久廢】廢大羅州【在府城南二里元置久廢】廢龍裏州【在龍裏縣西元置隸八番久廢】廢中曹縣【在府城南十里元置明廢爲中曹長官司】廢白納縣【在府南五十里元置明廢爲白納長官司】廢小羅縣【在府城西二里元置久廢】廢甕蓬縣【在府城北四十里元置後爲甕蓬堡】廢古築縣【在廣順州南一百里元置隸金築府久廢】廢噥聳古平等處長官司【在龍裏縣東十五里元置隸新添葛蠻安撫司久廢】廢六廣等處長官司【在修文縣北四十里元置後廢】廢甕城都桑長官司【在貴定縣西南二十里元置後廢】貴定縣舊城【今在貴定縣城南五十里明萬曆間置康熙二十六年移縣治於新添衛卽今城】廢宣慰司學【在府城東門內久廢】舊貢院【在府城內南隅今爲貴陽營署】藏甲巖【在府城內南隅永祥寺下俗名王洞漢王志英武過人而貌寢陋軍中呼爲頭從諸葛武侯南徵過此藏盔甲以鎭百蠻】君子亭【明王守仁謫龍塲時建於修文縣之後後人復建於省城今廢】振衣亭【在東山明景迂有詩】甲秀樓【在府城南鰲頭磯上巍然卓立爲中流砥柱明萬曆時巡撫江東之建以培風水後圮康熙二十八年巡撫田雯捐資重修有碑記雍正十年巡撫張廣泗布政使常安增修】避雨巖【在府城北一里許郡人謝三秀曽避雨於此有一嘯空山避雨巖之句因名】防易巖【在府城北里許郡人易貢搆別業於此讀易】銅鼓崖【有二一在府城東二里銅鼓山半有洞一在貴定縣南八十里常有赤蛇蟠其上將大雨輒鳴】三仙洞【在府城東四十里翁若堡中有三石座並列旁有石盆仰盛巖澑相爲仙人洗頭盆】流米洞【在廣順州白雲山羅永庵後巖畔相明建文帝隠此有米自洞流出供朝夕後癡僧嫌其孔小鑿而大之米遂絕】一宿洞【在廣順州東從仁裏明建文入白雲山時經此一宿至今無蚊】石田【在府城南二十二里昔有隠士居於此忽有道士從假牛云欲耕石田種玉隠士與之方耕隠士妻來牽牛道士怒捨之去至今石上耕犁之迹猶存】仙迹石【在府城北四十里牛矢上有人足迹踵趾宛然旁有亭曰仙迹亭今廢】仙人迹【在貴定縣南四十五里石上有足迹長尺餘】觀風防【在府城南里許萬曆間建亭其上以鎭水口】獅峯將臺【在府城西里許明頴國公傅友徳講武於此】讀書臺【在府城北二里白巖山上郡人王訓壘石鑿池旁植花卉爲讀書之所遺迹尙存】忠節岡【在府城南二里郡人徐資戰沒妻劉氏守節旣卒合於此有記】養龍坑【在府北養龍司兩山間乃深池也靈物潛其下舊土人於初夏植栁坑畔擇牝馬系之已而雲霧晦防類有物與交遂產龍駒明洪武四年僞夏明升降獻良馬十其一白者乃得之於此首髙九尺長丈餘不可控馭詔囊沙四百觔壓而調之久漸馴習後行夕月禮於淸涼山乘之如躡雲纎塵弗驚賜名飛越峯且命繪圖藏焉翰林學士宋濂爲贊蜀人楊愼有記郡人徐渭有詩】跪井【在羅永庵前明建文曽隠此山髙無水有龍神爲之湧泉恆雨不溢恆暘不涸時有雙鯉出沒其間出則雨沒則晴其應不爽取水者必跪汲乃可得】仙籬【在府城北八十里髙巖上相傳有黃冠結茅其間籬久不壊】玩易窩【在修文縣南二里石上鐫有陽明玩易窩五字洞口有陽明小洞四字洞中空敞可坐百人】

安順府

普定廢府【在鎭寧州十二營司東南二十里元置後攺爲路明洪武十四年復攺爲府十五年將軍傅友徳遷於今府治十八年廢故址尙存】廢習安州【在府城西南五十里元置明攺安順州後移於普定衛城卽今府治舊志載有平夷石梁羅山三廢縣按平夷漢縣屬牂牱郡蜀漢分建寧牂牱立興古郡晉分興古置平夷郡治味縣卽今曲靖府治唐後沒於蠻今之平夷縣在明爲平夷衛想卽唐平夷縣城舊志云在府南一百二十里恐不可信盤州原爲西平州貞觀八年始更今名元攺爲霑益州領交水石梁羅山三縣石梁在州東五十里羅山在州東南一百二十里廢址尙存滇志所載甚明不容假借又舊志古迹中載盤水羅山二廢縣俱在府西百里香羅山是一山而置二縣及查山川志香羅山載在普安州注云在州西二百里卽古平夷縣治是又一山而置三縣必有錯誤今以山川志爲據載平夷於普安州而石梁羅山不載】廢鎭西衞【在淸鎭縣西北五十里明置康熙三十六年廢】諸葛營【凢三一在府城西十里一在永寧州江崖山一在盤江皆武侯駐兵處】徵西營【在府城北五里許明傅友徳徵西立營於此】趙府判徳政碑【在府城東十五里趙名將士元普定總管府通判興學愛民事載名宦】硯石【在府城內學宮後平坦方正周圍二十餘丈】石佛【在府城東二十里道旁洞中相元時飛來】石龍【在府城南五里屯洞內頭尾鱗甲俱全】觀風臺【在府學後坡形如臺相爲諸葛武侯觀星臺】

平越府

廢白泥州【在餘慶縣東元至正末設州明洪武初廢】廢餘慶州【卽餘慶縣治置廢時代同白泥州】廢三坡地蓬長官司【在府城西三十里地蓬鋪元置明廢】舊黃平州城【在黃平州西北三十里元爲黃平府明洪武八年攺爲安撫司萬曆二十八年置州康熙二十六年移州治於興隆衛雍正十一年設州同分駐舊城】諸葛營【在府城南三十里】胡將軍故壘【在府城北三十里地名土坪明總兵胡從儀徵苗屯兵於此基壘猶存】仙影巖【在府城西五里巖上有仙人張三丰遺影明巡撫郭子章題神畱宇宙四字鐫最髙處】靖黎洞【在黃平城東明巡撫郭子章帥師戡定黎平苗凱旋過此洞適開因名】王囤【在府城西六十里周圍險峻上寛平先年爲賊所據明總兵南黨克之】對奕石【在府城西南福泉山後張三丰與隆平侯張信常對奕於此】墜馬石【在楊老站雞塲西大道旁明巡撫姚啟盛經此憫站夫之苦乘馬而行路滑墜馬土人銘石以志其徳】禮斗亭【在府城內髙眞觀中】浴仙池【在髙眞觀內爲張三丰浴處池畔有古桂樹】都勻府

廢定云軍民府【在府城東一百里元置明廢】廢合江州【在府城東南二百五十里與陳州俱元置隸廣西思明路明攺爲長官司隸都勻安撫司】廢陳防州【在府城東南一百里】廢都云縣【卽今縣治元置明廢】廢麻峽縣【卽今麻哈州治元置明廢】廢都云洞長官司【在府城南元置明攺云爲勻】廢都鎭馬乃等處長官司【在府城北七十里元置後廢舊志作麻乃查元史攺正】蔡家營【在淸平縣城東三十里香鑪峯前明參議蔡潮屯兵處】三丰觀瀾處【在府城北闗外張三丰題石壁聳峭下臨劍水至今石上筆迹如新】石壁墨刻【在府城北明張翀題鐫曰仁智之情動靜之理棲此盤谷飲此泉水】宸翰樓【在府城內明都禦史李佑建】廢都云桑麻獨立等處長官司【凢志古迹必當注明在於何地若不注其地是並無其迹矣似不足存但黔中文獻缺略舊志所載或別有考據姑附於後以俟博識者後仿此其舊志不載所在而他書間有可考者槪爲添入】

鎭逺府

廢思邛縣【在府城東九十里開元四年置後廢】廢思王縣【在府城東南八十里唐武徳三年置二廢縣舊志又載入思南府考思南疆域西北寛而東南狹東至銅仁界一百里南至石阡六十里據注思王在府南三百里思邛在府東南三百九十里是已不在府疆域之內矣應屬之鎭逺爲是故去彼而存此】舊施秉縣【在今施秉縣南一百六十里康熙二十六年裁偏橋衞入縣移縣治於衛城】廢胡刀縣廢琊川縣【俱在施秉江外屯地俗名偏刀水胡刀本名釋鷰唐貞觀元年以牂牱地置十四年更名隸播州琊川原隸廢州不知置自何年唐貞觀四年攺隸智州十六年攺隸播州開元二十六年二縣俱廢】廢洛浦縣【在府東唐天授二年析辰州之六鄕置隸溪州長安四年攺隸錦州後廢】廢安定縣【在府城東八十里卽今邛水司元置後攺邛水縣明攺邛水長官司】廢鎭逺衞【在府城西明置屬湖廣康熙二十二年攺屬府尋省入鎭逺縣】廢金容金達等處蠻夷長官司【卽今府治元初置鎭安縣尋攺安夷縣後攺金容金逹及楊谿公�等處兩蠻夷長官司明攺爲鎭逺縣】廢得民長官司【在卭水司明洪武五年廢卭水縣置羅得民曉隘陂帶卭水五長官司屬思州宣慰司二十九年以四司並入卭水司永樂十二年攺屬鎭逺府】廢曉愛瀘洞赤溪等處長官司【在府城東元置後廢舊志作曉隘查元史攺正】廢元帥府城【在府城東中河山遺址尙存】廢龍塘城【在天柱縣治東五里明置尋廢遺址尙存】廢香鑪巖【在鎭逺香鑪山畔有溯流光三字鐫於巖相漢武侯所題】十萬【在府城西南六里臨江宣慰田氏屯兵之處】廢永安縣【元置後廢】稻香亭【在天柱縣南里許朱梓建】

思南府

廢牂牱郡【一統志云在府治西漢平南夷置】廢思州【元志云去今思州百八十里唐置按唐時田氏始祖克昌涉巴峽卜築思州疑卽婺川縣城子頭是】廢費州【在府城東北百里唐置後廢】廢扶陽縣【在府城西北八十里隋於扶水北置縣屬巴東郡唐武徳四年以婺川扶陽置務州因析婺川爲涪川貞觀四年分涪川扶陽置費州後廢】廢賓化縣【卽今安化縣治隋置屬牂牱郡唐廢明一統志作唐置誤】廢城樂縣【元志云在府城西百五十里唐武徳中招慰生苗置屬思州始築城人樂之故名貞觀中攺屬費州】廢多田縣【在府城西北四十五里唐武徳四年置屬思州後屬費州北有浮禹山】廢思卭江等處長官司【卽今印江縣治元置明攺爲縣】闗索城【在婺川縣城南五十里】石槽闗【在闗索城南五里相爲闗索飼馬處今二石槽猶存】上陽子丹臺【在府城東萬勝山後有道人陳致虛號上陽子自入籠中浮於江遇宣慰拽籠出之煉丹於此鑪錘至今皆存】仙人家【在安化縣南三十里巖上有亭如佛龕不知創自何時歷久如新】仙迹【在府城北龔灘江邊盤石上足迹二長一尺餘相去五六尺】履迹【在婺川縣南五十里俗名燒巖上有巨迹】廢牂州【唐武徳三年以牂牁首領謝龍羽地置四年更名牂牁後復故名】廢莊州【本南壽州唐貞觀三年以南謝蠻首領謝疆地置四年更名爲黔州都督府治】廢安夷縣【宋致和中置宣和四年廢爲堡紹興元年復置隸防州路元廢】濟江亭【在府城南江邊明正徳四年知府寗閱建禦史徐節有記】天泉新館【在沿河司明僉事周以魯建】

石阡府

廢義州【在龍泉縣北二十里義陽山下唐置後攺智州又攺半州尋廢】廢洋川縣【在府西北苗民司南洋溪山下唐武徳二年置隸義州貞觀十六年州廢攺隸夷州宋大觀二年攺夷州爲承州縣隸焉政和三年州廢縣亦廢】廢夜郎縣【唐有三夜郎縣此系武徳四年析寧夷縣所置在府西葛彭司西六十里】廢明陽縣【在龍泉縣西唐置後廢】廢綏陽縣【在龍泉縣西北唐史云縣有綏陽山故名唐置後爲夷州治】廢雞翁縣【在龍泉縣北二十里雞翁山下唐置後廢】

思州府

廢丹川縣【在府東北二百二十里施溪司唐置後廢舊志載有廢都素府在府北七十里不注置於何代查各代地理誌並無都素府之名今府西北七十里乃都素長官司置於明永樂十一年現今承襲未嘗廢也舊志恐有誤宜刪】廢丹陽縣【在府東北一百五十里黃道司唐置後廢】廢臺蓬若洞注溪等處蠻夷軍民長官司【在都平峩異溪司南元置後廢】廢野雞坪等處蠻夷軍民長官司【在黃道司南元置明廢】廢務程龍敖平嶽都坪四長官司【俱在黃道司西元置明廢】廢平溪等處蠻夷軍民長官司【卽今玉屏縣治元置明廢設平溪衛雍正五年攺縣】寶塔【在府城南十里髙三丈許舊志雲天堂寶塔卽此】銅鼓【在玉屏縣城東五里巖有石洞以石敲之鏗如銅鼓相馬伏波略定五溪時駐兵於此】石蓮峯【在玉屏縣城北隔江二里舊張三丰修煉處藥鑪丹竈遺迹彷佛可辧】硃砂坑【在施秉司今廢】望江樓【在府城外明知府李久簡建】南明樓【在玉屏縣城內卽譙樓明初建基址方向俱張三丰所定明末南寧侯張先璧駐兵衞城盡捜寺鐘塡河中造浮梁至斯樓鐘忽自鳴取者懼不敢動】得勝樓【在玉屏城西門上明左都禦史徐翺有記】銅仁府

廢烏羅府【在府西二百里烏羅司明永樂初置正統四年廢】廢常丰縣【在府城西唐置本名萬安天寶元年更名隸錦州宋廢】廢大萬山長官司【在府南二百里明置後廢】廢銅仁大小兩江等處長官司【在府西南元置隸都云定云安撫司後廢】廢勒捨長官司【元置尋廢】廢龍泉葛澤長官司【宋置明廢】廢榕溪梔子坪長官司【元置明廢】跨鰲亭【在府城西南銅巖上明議蔡潮建】大觀樓【在府城東山上明知府李資坤建】

黎平府

廢新化府【在開泰縣屬新化所明置後廢】廢龍標縣【在開泰縣屬隆裏所唐武徳七年置卽王昌齡遷謫處】黃甫營【在開防縣屬新化所相明楚王徵吳奤兒駐兵於此】諸葛寨【在府北一百里亮寨司】五腦寨【卽今錦屏縣治明楚王討服叛蠻置銅鼓衞於其地雍正五年攺爲縣治】馬臺石【在錦屏縣西五里相武侯南徵曺於此石上馬】大觀亭【在胡耳司東二十里宋程惇厚謫渠陽土人作亭以居之】諸葛城【卽今古州城內有方臺名諸葛臺相諸葛南徵屯兵於此苗人不敢入】

大定府

廢赤水衞【在畢節縣西明置今省入縣】廢層防站城【在舊赤水衞東南一百里明置後廢】古勝城【在黔西州東南六十里明末總兵王國正築每至夜輒聞金戈鐡馬聲及安氏旣滅遂不復聞】龍臂城【在黔西州南二十里相明初馬於城下建城基址初立忽坡上連三矢迹之莫知所自遂捨之攺築今城】七星營【在畢節縣城西九十里相傳諸葛武侯禡牙於此基址尙存】平陽侯營【在舊赤水衞北六十里其侯世代名姓無考】闗索鎭【在畢節縣北相傳武侯南徵還畱索鎭此】諸葛糧堆【在威寧州廣化裏】武侯祭星壇【在畢節縣七星闗】察院洞【在平逺州東一里洞口宏敞旁通二洞相傳昔察院胡某與貴陽總鎭範邦雄巡邊至此有土夷謀亂從此洞遁去得免故名】奢香洞【在平逺州東三十里昔奢香駐兵於此】闗索插鎗巖【在威寧州瓦甸站北】石壩【在黔西州北六十里有方石厚濶各又許長二尺上勒天合二字相傳馬蔚所遺默卽起語則多人莫能動】武侯碑【在畢節縣城北一百二十里相傳諸葛武侯所立碑文漶漫不可讀】梁王臺【在畢節縣東二里元封梁王於滇經此因築臺址尙存】水城樓【在畢節通津門外月城上前明嘉靖間兵備道韓士英建】

南籠府

廢普安府【在普安州東北二十里元爲普安路明洪武十六年置府永樂十三年攺爲州今州城乃明普安衞治舊志載廢平夷縣注在府南一百二十里想指普安府非安順府今查州治去雲南平夷縣里數適相當也】廢附唐縣【在普安州城南一百里卽今黃艸壩與盤水俱唐置隸盤州後沒於蠻】廢盤水縣【在普安州東九十里】孔明城【在永丰州北三十里地名者相有土埂髙數尺周二百餘丈相爲孔明創營處】勾漏洞【在永丰州之羅斛東六十里洞在山巓寛敞幽僻人迹罕到相勾漏令葛洪曽煉丹於此】虎石【在普安縣東南石形如虎昔有虎爲害噬民間畜相率捕之乃石虎也因斷其首怪遂滅】欲飛石【在安南縣文廟旁方廣數丈總兵鄧子龍鐫欲飛二字於上畫寛尺許】飲馬池【在安南縣南三里鴉闗下相漢將軍闗索人馬至此渴甚泉忽湧出成池明參政林喬南勒碑池左曰甘泉聖迹】

【固朝總督蔡毓榮甘以飲人四字】斷石龍【在普安縣西有石岡蜒蜿如雙龍昔有繡衣使者按部道經其旁遙聞鼔吹聲迹之乃在石龍上命斷之後乃絕響】莫忙亭【在安南縣南門外明總兵鄧子龍建】

遵義府

廢溱州【在府城北二十五里唐貞觀中置元和間省珍州入焉宋寧熙中復置溱州並置溱溪縣景炎三年廢】廢珍州【在正安州西南四十里唐貞觀中置後廢遺址尙存】廢播州【在府北三百里白綿堡昔楊光榮子孫承襲守此宋端平中置州】舊正安州【在今正安州之東南七十里地名滴水園明萬曆間平楊應龍置城垣尙存】廢南平軍【在桐梓縣北一百里宋熙寧八年置後廢】廢寧夷縣【在府城東唐貞觀初置後廢】廢帶水縣【在府城北三十里唐貞觀元年置柯盈縣十四年更名宋宣和初廢】廢都上縣【在正安州西南二十五里唐武徳元年置隸黔州貞觀四年以縣置夷州宋宣和中廢】廢樂源縣【在正安州西七十里宋嘉熙間置後廢】廢夜郎縣【在桐梓縣北七十里唐貞觀十六年與珍州同置後廢宋大觀二年復設宣和二年廢】廢扶歡縣【在桐梓縣北二百里扶歡山下唐貞觀十六年置屬溱州按扶歡廢縣思南遵義兩府誌俱載皆云在扶歡山下查山川志思南無扶歡山遵義志載在桐梓應以遵義者爲確】廢播川縣【在桐梓縣南三里宋置後廢】廢鼎山縣【在桐梓縣治南十里元置久廢】廢義泉縣【在綏陽縣西南百里置廢時代與石阡府之廢洋川縣同】廢髙富縣【在綏陽縣東北趙家裏唐武徳四年置隸夷州後州廢隸務州貞觀四年仍置夷州縣復隸焉永徽後廢】養馬城【在遵義縣北三十里唐末楊氏建爲牧馬地可容馬數萬匹】樂防城【在遵義縣西四十里明天啟間兵備道盧安世築舊址尙存】竹王城【在桐梓縣北七十里久廢舊址方圓里許今尙存】竹王洞【在桐梓縣夜郎裏】葫蘆洞【在桐梓縣西五里洞門髙聳平濶淸幽深邃里許內分三層次層狀似龍蟠頂石如蓋巖上滴瀝獨潤其餘有如鼓如牀如臼者各極神奇明邑令萬建侯額曰天外賞又大學士王應熊有北顧巖三字俱鐫洞口】廢石城南山寨【在正安州相宋末州人鄭昌孫拒元兵於此】三槐石【在正安州相傳楊六郎曽憇此】李白聼鶯處【在府城外白詩淸浮酒蟻醅初緑暖入鶯簧舌漸調蓋流夜郎時所詠】石壁仙題【在府城北三十里石壁上刋有山齒齒水濔濔白飛霞曽到此十二字下有淸泉一道初白眞人曽於此沐手至今取以療疾頗驗】銅標【在府城東桃源洞勒平播功兵備道傅光宅建今廢】銅佛像【在府城中佛光寺內初楊選見於荒莾中風雷大作不可近有異僧命選齋戒而往遂得徙於本寺】務本堂【在正安州西二十里漢尹珍建今有艸堂三楹】樂道書館【在正安州西七十里漢尹珍建】冉璡冉璞故宅【在府城東十里地名冉家林】李白故宅【在桐梓縣北六十里久廢】尹珍講堂【在綏陽縣東旺艸裏】二冉故居【在綏陽縣西南五里平木山其址尙存】家訓碑【在白綿堡宋忠烈公楊燦以十訓刻石示子孫曰如能順從則世享福壽】防仙亭【在府東桃源洞元大徳年建又名美哉亭】懷白亭【在桃源洞明大學士王應熊建】玉盧亭【在正安州相爲仙人李玨上升處】

丘墓

貴陽府

宋阿重墓【在府城北重有平宋隆濟功諡忠宣】元何宣慰墓【在府城東一里逸其名爲八番順元宣慰使有善政】十義友墓【在府城北元末義士十人合力保境卒於此】明孔文墓【在府新城普定街後文爲至聖裔以知府謫貴州】顧成墓【在府城西門外法云庵後成鎭逺侯】楊亷墓【在府城外三柯林亷宣徳間參議提學吳國倫爲墓碣記】徐節墓【在府城南嘉靖間都禦史諭】劉秉仁墓【在府城東門蓮花塘隆慶間巡按鄖陽都禦史諭】李時華墓【在府城南華太僕寺卿萬曆間諭】潘潤民墓【在府城北崆巄山民雲南左布政使】王尊徳墓【在府城南門外徳兩廣總督尙書】許一徳墓【在府城東社壇壩徳雲南按察使】吳淮墓【在府城南八里淮官郎中】馬文卿父墓【在府城南觀風防側】丘禾實墓【在貴定城東北實春坊庶子】

安順府

明趙侃墓【在府城南岐山之左侃通政使】婁九徳墓【在府城西徳布政使】平越府

明張信母墓【在府城南月山寺右張三丰所卜地】毛勝祖墓【在府城北門外勝南寧伯】黃紱祖墓【在府城東紱防孤家貧祖母拾野蔬自給一日出郊外無疾而逝眾爲具棺殮謀異日之至夜大風雨捲土成墳後紱官至尙書人以爲天與吉壤云】楊遵墓【在府城南二里遵參議】王譏墓【在府城北沙子坡譏年百嵗以子家鼎受封建坊旌表】樊師孔墓【在府城南李旗孔山西兵備道】奚榮先墓【在府城南一里先入鄕賢】解立敬墓【在黃平州城東敬南贑巡撫】

都勻府

明孫應鰲墓【在淸平城西一里鰲萬曆間尙書謚文恭】李佑墓【在府城南十里翁紹寨佑都禦史】石邦憲墓【在淸平城北三里石家坪憲左都督】

思南府

宋田祐恭墓【在婺川歸義鄕恭贈少師思國公】明李渭墓【在河東萬聖山麓楚黃耿定力爲作志銘納壙中康熙二年七月十三夜墓志碑忽自河東移到渭祠前子孫晨起見碑文聞於知府葉蕃推官常時泰同詣墓所墓封如故渭防政崇祀鄕賢】李盤墓【在府城北人同村盤禦鎭筸紅苗亂死於陣勅贈銅平長官】

思州府

元劉貴墓【在府城東桑坪山陽貴明宣慰司副使】明黨宗仁墓【在府城東南五里峩山之陰仁土同知】壽母墓【在玉屏縣南三十里洋坪侯位母夏氏年百嵗諭祭葬】侯位墓【在玉屏縣洋坪位兵部左侍郎】

黎平府

唐王昌齡墓【在開泰縣龍標山齡被謫龍標尉】宋徐知府墓【在新化長官司東南相辰州知府姓徐者因入洞招撫蠻夷被害棄屍河中日逐下流夜復上流人皆驚異乃收而之】

南籠府

明十八先生墓【在府城南明永明王由榔自廣西走貴州孫可望處之安籠所無人臣禮從臣吳貞毓張鐫周允吉楊忠徐極蔣幹昌李元開李頎朱議防鄭允元趙賡禹蔡縯易士佳胡士瑞朱東旦任斗墟及內侍張福祿全爲國等憤甚欲與李定國共圖可望謀泄可望遣人拷訊十八人共聲不屈被害時人哀之收遺骸此】傅天錫墓【在普安州正徳間夷叛錫督兵戰死奏請立碣】薛三貴墓【在安南縣東闗貴有武功】曽異撰墓【在安南縣獨秀山下明末流寇陷城撰殉難土人取其骸此】

遵義府

漢七王墓【在桐梓縣南五里相卽竹王父子之墓】宋二冉墓【在綏陽縣朗水裏冉璡爲合州知州冉璞爲合州通判俱祀鄕賢】

貴州通誌卷七﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷八

營建志序

【城池公署學校貢院書院義學壇廟寺觀】

周禮惟王建國辧方正位城郭溝池之固掌固掌之周知其山林川澤之阻而達其道路司險掌之至於表著之位壇壝之制庠序學校之設領於宗伯載在司徒皆體國經野之洪規也貴州介荒服野處穴居依倚山洞明洪武初始令馬�築貴州城爲都指揮治奢香復開九驛厥後設官置署興文教崇祀典規制漸備非榛狉之舊我

朝聖徳神謨無逺弗屆凡扼塞之處皆建築城垣官署以鎭撫之夷民秀者亦得補學官弟子荒村深箐誦沸聲開辟郎岱坡貢諸驛易羊腸之險爲鴻漸之逵而先農建壇神龍立廟以爲民祈禱迓福尢爲從古未有之曠典煌煌乎光史冊而昭來許矣若夫蠻俗尙信巫浮屠老子之宮所在多有而亭榭樓臺亦古昔望氛祲察災祥之遺意不容略也述營建志

營建

城池

貴陽府

貴陽府城【明洪武十五年都指揮馬�建石城周圍九里七分髙二丈二尺門五東曰昭文南曰迎恩西南曰廣濟西曰振武北曰布徳東北有池西南一帶濵河天啟六年總督張鶴鳴巡撫王瑊於北門外增砌外城六百餘丈設威淸六廣紅邊小東四門國朝順治丁亥年賊毀外城十六年總督趙廷臣巡撫卞三元重修內城增髙三尺康熙十一年總督甘文焜復修外城雍正四年巡撫何世璂十年巡撫張廣泗元展成前後修葺】

貴築縣城【附郭】

定番州城【原爲程番府城明成化十三年知府鄧廷瓚築土城萬曆十四年攺州知州範郴重修砌以石周圍五百一十丈髙一丈五尺門四】

廣順州城【明萬曆二十九年設州無城崇禎二年知州李紹沆議請題建工未竣都司陳謙議攺建新城於北岡上今州治仍舊城而以新城駐防兵】

開州城【明崇禎三年建周圍五百一十丈髙一丈二尺門四東曰布徳西曰永迎南曰貴陽北曰茶山國朝康熙元年知州徐昌重修城樓四】

龍裏縣城【原爲龍裏衛城明洪武二十三年建周圍五百三十八丈髙一丈七尺門四東曰朝陽南曰通化西曰威逺北曰鎭靖萬曆二十一年巡撫郭子章增築二百餘丈】

貴定縣城【原爲新添衛城明洪武二十二年鎭撫王璧建土城正統間指揮孫禮重建萬曆十三年巡撫舒應龍巡按毛在防議王恩民甃以石周圍一千七十丈髙一丈一尺門四東曰熙春西曰延秋南曰武陽北曰肅逺城樓四月城西北二座國朝康熙二十六年裁衛並縣遷治於此】

修文縣城【原爲敷勇衛城明崇禎三年建石城周圍七里三分髙一丈八尺門四東曰祥曦南曰迎恩西曰布徳北曰平安國朝康熙二十六年裁衛攺縣因爲縣城】

長寨城【國朝雍正十一年題建周圍四百八十丈髙一丈】

大塘城【在定番州姑盧國朝乾隆三年題建周圍二百九十八丈城門四城樓四】安順府

安順府城【原普定衛城舊普定府城在今府南四十里元泰定七年創明洪武五年安陸侯吳復建十四年置普定衛始建今城周圍九里三分髙二丈五尺門四東曰朝天西曰懷逺南曰永安北曰鎭夷城樓四水闗三水樓三垜普定府後攺爲安順府成化中移州於衛萬曆二十年陞州爲府遂爲府城明末毀於冦國朝康熙九年知府彭錫纓等捐修完固十一年知府胡宗虞壘石增髙重修四城門傅以鐵】

普定縣城【附郭】

鎭寜州城【舊安莊衛城明洪武二十五年指揮陸秉建周圍四百八十丈門四東曰朝陽西曰鎭夷南曰永淸北曰迎恩嘉靖十二年攺遷州治於此國朝康熙十一年裁衛並州因爲州城】

永寜州城【明時建小城一座名查城墻未及肩圍繞僅半里許建東西二門國朝康熙十二年知州林華皖增築周圍一百八十五丈髙一丈四尺】

安平縣城【原爲平壩衛城明洪武二十三年築周圍九百丈有奇髙一丈寬六尺門四城樓四月樓一水闗一國朝康熙二十六年裁衛攺縣因爲縣城】

淸鎭縣城【原爲威淸衛城明洪武二十六年指揮焦琴築周圍七百九十六丈髙一丈五尺寬一丈城門樓五萬曆十三年副使鄭秉厚重修久圮國朝康熙十一年重修二十六年裁衛攺縣因爲縣城】

歸化城【國朝雍正八年題建石城周圍六百丈髙一丈厚四尺門四】

平越府

平越府城【原爲平越衛城明洪武十四年指揮李福建三十四年攺甃以石周圍一千四百丈髙二丈二尺廣一丈五尺門四月城三城樓四警鋪四十五城內無水正統末苗冦圍城人馬渇死成化間指揮張能建水城於西門外別開一門曰小西門萬曆二十九年設府因爲府城三十一年知府楊可陶指揮奚國柱於水城外築外城五十五丈水經城內汲者便之崇禎間知府陳紹英於城北隅建敵臺名雄鎭樓造望樓十二國朝順治十八年道府徐業諭全昱前後增修】平越縣城【附郭】

黃平州城【原爲興隆衛城明洪武二十六年穎國公傅友徳建指揮張龍築石城周圍五百三十丈髙一丈五尺廣八尺門四東曰丰潤西曰宣威南曰鎭安北曰昭化國朝康熙二十六年裁衛並州移州治於衛城乾隆二年題請修建舊州城同時題修】

甕安縣城【明萬曆三十年巡撫郭子章署府事劉冠南建石城周圍六百九十丈髙二丈廣一丈門四城樓各一座】

餘慶縣城【明萬曆三十年巡撫郭子章署府事劉冠南建石城周圍三百一十七丈髙一丈六尺廣一丈城門三東曰來喜西曰太初北曰南薫城樓三後閉北門止行東西兩門國朝康熙九年知縣陳世任修乾隆二年題請修建】

湄潭縣城【明萬曆三十年巡撫郭子章署府事劉冠南建磚城周圍三百八十八丈髙一丈五尺廣一丈門二南曰久安北曰長治城樓四水洞五月城三今南北二門月城皆廢】都勻府

都勻府城【原爲都勻衛城明洪武二十七年平羌將軍何福築土城後指揮黃鏞砌以石周圍一千七十二丈髙二丈寬一丈城樓五月城轉閣敵樓八門五東西北各一南二成化間副使李麟濬鑿河引水環城爲壕萬曆間副使蘇愚增修國朝順治十八年都淸道僉事姚啟盛新鎭道防議徐業知府龍納銘防將龍略中軍守備李子玉重建尋傾數十丈康熙六年副使吳毓龍知府黎際臯防將龍略衛守備崔基重修】

都勻縣城【附郭】

麻哈州城【原築土墻明嘉靖三十年知州楊敏砌石尋圮萬曆十六年知州胡友祿復砌以石周圍四百丈髙一丈二尺寛七尺門四東西南北各一月城二】

獨山州城【原無城明萬曆五年知州歐陽輝諭令南北二街市民各照界限修築土墻髙一丈厚三尺】

淸平縣城【原爲淸平衛城明洪武二十三年指揮司鐸建土城萬曆間巡撫羅瑤請發帑銀五千三百兩委防將侯之冑等修砌石城周圍六百六十三丈髙一丈門四乾隆二年題請修建縣屬凱裏城同時題建】

荔波縣城【舊城在穹來裏喇軫村明嘉靖間知縣尹東表建萬曆三十五年知縣劉邦徴續修爲三門後圮國朝順治十七年知縣王家正詳請遷於方村莪嶺是爲今城去舊城五十里築土垣周圍一百八十二丈髙五尺厚一尺五寸開西南北三門建有艸樓歳久廢頺康熙二十年知縣劉棻捐資重建南北城樓乾隆二年題請攺建石城於防石裏周圍五百二十二丈城門四城樓四】

八寨城【國朝雍正九年題建土城十一年奏請攺建石城周圍六百四十八丈二尺髙一丈一尺門五東曰安定西曰中孚南曰成化北曰威寜又曰思恩】

丹江城【國朝雍正九年題建土城十一年奏請攺建石城周圍六百二十五丈髙一丈四尺門四東曰布徳西曰宣威南曰撫逺北曰向化】

雞講城【國朝雍正九年題建土城周圍三百四十丈門四】

小丹江城【國朝雍正九年題建土城周圍二百六十丈門四】

上江城【國朝雍正九年題建土城周圍六百三十九丈門四】

鎭遠府

鎭逺府城【明正徳間生苗劫掠知府程防於治西木家灣跨江據崖甃城四十五丈髙一丈五尺直至屏山髙低不一共垜口七十有六城樓一萬曆二十一年苗襲府治掠東西二闗巡按馮奕垣捐贖鍰六百兩檄知府張守讓於木家灣城外築石城一百二十丈治右采樵小徑爲石圈硐門又於治右老虎沖空凹處壘石塞之崇禎十五年知府張宗煒以施秉苗叛又於西門臨闗磯上砌石爲臺髙丈許後東西兩闗門樓傾頺國朝康熙十年重修乾隆二年題請修建除臨河岸毋庸建城外於山上隘口要路分築城闗列建炮臺共四百四十四丈零衛城沿河低處多遭水患今將舊城加寛爲堤堤上建城垣髙七尺又塞兩北門硐另建樓開門可以永防水患】鎭逺縣城【附郭】

施秉縣城【原爲偏橋衛城明洪武二十二年築周圍一千一百二十八丈髙一丈二尺外石內土垜二千二百城樓四西角敵樓一東水闗一萬曆二十七年增建敵樓八國朝康熙二十六年裁衛並縣移縣治於衛城乾隆二年題請修建縣屬舊施秉城同時題建】

天柱縣城【原爲天柱所湖廣明萬曆二十八年攺縣知縣朱梓增築周圍一百八十丈有奇門四東曰迎恩西曰懷逺南曰迎薰北曰拱極崇禎六年遷於縣東五里之龍塘後以苗亂復還舊治國朝雍正五年攺隸黔屬黎平府十二年攺屬鎭逺府】

淸江城【國朝雍正九年題建土城十一年攺建石城周圍七百九十丈髙一丈四尺門四東曰尙徳西曰遵義南曰澄淸北曰肅威】

栁羅城【國朝雍正八年題建土城周圍二百七十丈門二】

稿貢城【國朝雍正八年題建土城周圍二百八十丈門二】

栁霽城【國朝乾隆二年題建石城周圍三百四十丈門三城樓三】

臺拱城【國朝雍正十一年題建石城周圍九百四十二丈髙一丈四尺門四城樓四炮臺十二座水闗二】

思南府

思南府城【明治十四年知府羅璞始築土城正徳間蜀冦至城壊知府寧閱繼修之嘉靖二十八年苗冦印江知府李夢祥重修周圍七百七十丈餘髙一丈五尺寬八尺門五東曰淸州西曰淸溪南曰淸江北曰淸泉東北曰遵化城樓五水門城樓一嘉靖間知府宛嘉祥易以磚石知府趙恆重修明季城壊國朝順治十八年知府葉蕃重修康熙十二年知府陳龍巖修葺】安化縣城【附郭】

印江縣城【明嘉靖二十八年鎭筸紅苗猖獗攻劫縣治知縣徐文伯築土城周圍五百一十二丈有奇門四東曰來儀西曰金馬南曰咸寜北曰康阜崇禎十三年攺建石城後毀於兵國朝康熙十一年知縣蔣元防重修】

婺川縣城【明治二年知縣熊玠築土城四十四年知縣劉敏之重築內外甃以磚萬曆二十二年知縣張仕教以播州兵變增修堅髙周圍五百四十丈門四東曰東平西曰西寜南曰南安北曰北靖城樓四明季兵燹城樓灰燼墻垣頺圯國朝康熙十年知縣雷起龍重修】石阡府

石阡府城【明嘉靖元年知府何邦憲創立土城四十年知府蕭立業甃以石周圍六百六丈髙一丈八尺廣一丈五尺門四東曰對旭西曰澄淸南曰迎恩北曰拱極城樓四水闗四四十二年知府王管議增串樓年久傾圯萬曆間巡撫郭子章補修國朝順治十八年推官陳龍巖重修】龍泉縣城【明萬曆三十二年巡撫郭子章知縣淩秋鵬建石城周圍三百六十一丈七尺髙一丈八尺門四東曰義陽西曰綏陽南曰明陽北曰大保城樓四水闗二】

思州府

思州府城【明永樂十三年知府崔彥俊創築土城隆慶三年知府張子中議遷於平溪衛城萬曆五年復還舊城外砌以石周圍三百二十丈髙一丈五尺門三城樓三十年知府蔡懋昭以後山髙峻俯瞰城中敵至難守乃議築後山石城一百二十丈增築敵臺十二明季毀於兵火國朝康熙八年知府陳龍巖增修十一年復傾塌四十餘丈知府李敷治重修雍正九年知府褚世晫加修】

玉屏縣城【舊爲湖廣平溪衛城明洪武二十三年衛指揮使許升建周圍九里三分髙二丈門五國朝康熙五十年守備吳丕烈修雍正五年黔攺衛爲縣因爲縣城乾隆二年題修】靑溪縣城【舊爲湖廣靑浪衛城明永樂二十年建周圍九里三分髙一丈一尺門三國朝雍正五年黔攺衛爲縣因爲縣城乾隆二年題修】

銅仁府

銅仁府城【明景泰二年知府朱鑑建土城嘉靖二十二年知府李資坤擴大之砌以磚石二十八年思州知府李允簡重修周圍三百六十九丈髙一丈六尺門七東曰景和上南曰來禧南曰文昌下南曰迎薰西曰阜成上西曰賔北曰拱辰節經兵火樓盡燬國朝順治七年知府梁懋辰重修上南正南下南諸城樓】

銅仁縣城【附郭】

松桃城【國朝雍正十三年題建石城周圍五百六丈髙一丈廣一丈門四】黎平府

黎平府城【原與湖廣五開衛同城明洪武十八年創築周圍一千二百二十四丈髙二丈一尺廣一丈五尺門四東曰靑陽西曰永寜南曰迎薰北曰拱辰城樓四角樓五鋪樓三十七串樓一千二百一十九間永樂十二年知府司祥正徳間知府祝壽孫繼魯萬曆間知府袁表崇禎間知府熊建相於元葉先後重修】

開泰縣城【原爲五開衛城湖廣國朝雍正五年歸黔攺縣附郭】

永從縣城【明萬曆二十一年知縣包善始築土城周圍一百五十丈髙七尺寬三尺城東門一知縣李宗周重修明末復圮國朝康熙初知縣嚴一詔重築知縣王克昌王寜長相繼修葺】錦屏縣城【原爲銅鼔衛城湖廣明洪武間築周圍六百二十五丈髙一丈三尺寬一丈二尺門四東曰迎暉西曰鎭靜南曰定邊北曰雄武后傾永樂元年修國朝康熙十一年重修雍正五年攺衛爲縣黔】

古州鎭城【國朝雍正八年題建土城周圍七百九十二丈八尺髙一丈二尺基寛七尺頂寬四尺門四】

朗洞城【國朝乾隆二年題建石城周圍五百三十二丈城門四城樓四】

大定府

大定府城【明崇禎九年總兵方國安建明季毀於賊國朝康熙三年設府卽其故址重修周圍九百三十四丈髙一丈五尺門四東曰朝陽西曰寶成南曰來薰北曰拱宸】

平遠州城【國朝康熙三年水西平設平逺府無城竪木爲柵周圍七百二十六丈髙一丈五尺門四東曰迎旭西曰來爽南曰毓秀北曰永安敵樓四七年知府丘業總兵劉文進築土城髙八尺周圍七百二十六丈城外鑿濠深一丈寛一丈二尺】

黔西州城【原爲水西城明洪武間都督馬�築周圍九里三分髙一丈八尺東西南北各一門後毀於賊知府王命來總兵李如碧重修國朝康熙二十五年知州何縉副將謝英復修今圯僅存其址雍正五年知州鮑尙忠建土垣並東西城樓】

威寜州城【原爲烏撒衛城明洪武十四年建周圍一千八十丈二尺城基寛二尺髙一丈二尺門四城樓四國朝康熙四年增修雍正十年重修】

畢節縣城【原爲畢節衛城明洪武十六年指揮湯昭始建排柵二十年命指揮李興李隆李煥修築砌以磚石周圍六里二分二十三年增拓二里共八里二分髙一丈五尺城基厚一丈五尺門五東曰武安西曰定西南曰鎭南北曰拱北東南曰通津嘉靖七年副使韓士英於通津門建月城引水入內萬曆六年兵備副使黃鏌於月城外砌石隄二百丈以障河泛崇禎十年水西夷目杓佐化沙叛以城大難守截去正西一壁及南北兩角周圍僅得八百二十丈東南有濠國朝康熙二十六年裁衛攺縣遂爲縣城雍正九年重修】

水城城【國朝雍正十年題明建築土城周圍共計三百七十二丈髙一丈寛六尺門凡三】

南籠府

南籠府城【原爲安籠所城安順府明永樂二年建周圍共計二百八十七丈一尺髙一丈八尺門四東曰朝陽西曰柔逺南曰雍熙北曰順天久圯國朝康熙二年重修後復傾圯三十四年裁去所官移安順府通判分駐其地至雍正四年總兵蔡成貴捐修舊城雍正五年設府遂爲府城】

普安州城【原爲普安衛城明洪武二年建周圍四百九十七丈五尺髙一丈八尺寛一丈六尺門四國朝康熙二十六年省衛入州遂爲州城】

永丰州城【國朝雍正五年題明建築土城周圍共計二百五十丈髙七尺厚四尺城門四】

普安縣城【原爲新興所城國朝康熙二十六年裁所移縣治於此知縣羅在廷攺築周圍一里三分髙二丈門四】

安南縣城【原爲安南衛城明洪武二十五年指揮梁海建周圍七百九十七丈髙一丈七尺寛七尺門四城樓四國朝康熙二十六年裁衛攺縣遂爲縣城】

遵義府

遵義府城【明萬曆二十九年平播後築西倚崇山東北臨江周圍九百五十丈有奇髙二丈門四東曰景福西曰懷徳南曰通貴北曰寧永城樓四國朝康熙五十八年知府趙光榮知州丘紀重修】

遵義縣城【附郭】

正安州城【明萬曆間平播州之後卜築於思寧裏潏水園後爲土冦竊據又遷於三江裏至國朝定鼎之後再遷於徳溪裏土坪先後皆未建有城垣嗣後吳逆背叛人民避兵至古鳯地方相沿以爲州治迨雍正九年題攺建城於土坪其後查得土坪水泉不繼今仍議建州城於古鳯】

桐梓縣城【明萬曆間平播州之後築縣城周圍共計三里厚五尺後因河水泛漲及城署縣事合州知州段文郁縮城避水僅及初築之半後攝縣事涪州知州王桂拓增舊基甃以磚石多植栁以固外堤周圍四百三十丈濶倍之門四東曰東陽南曰南薰西曰西成北曰北拱城樓凡四】

綏陽縣城【明萬曆二十九年築周圍四百七十九丈六尺髙二丈三十二年河漲圯百餘丈因疏河流完砌以石國朝康熙元年知縣鄒宗彥重修設門四東曰熙和西曰淸源南曰永定北曰拱極城樓四】

仁懷縣城【明萬曆間平播州之後建築縣城周圍共計四百七十五丈八尺髙一丈四尺外環以濠門凡四至國朝康熙二十年知縣趙洪基重加修葺雍正九年題請移縣治於生界之亭子壩建立新城周圍共計四百六十三丈門四東曰朝陽西曰丰樂南曰文明北曰永安城樓四】

公署【文武彚編】

貴陽府

總督雲貴部院署【在府城內明爲總兵署國朝順治十七年總督趙廷臣攺建康熙四年總督卞三元增建十年總督甘文焜重修因移鎭雲南僅存地址今爲通衢名曰新街】巡撫貴州都察院署【在府城內東北明成化十年巡撫朱欽建治間巡撫鄧廷瓚攺建明末圯國朝順治十八年巡撫卞三元重建康熙四十七年巡撫陳詵修攺大門】提督學政署【在府城南門內國朝順治十七年僉事趙燾建於城南隅康熙二十三年僉事袁時中遷建於糧驛道舊址工未成二十五年僉事畢忠吉續成之雍正六年題請遷今地將舊署攺爲貢院號捨】

貴州承宣布政使司署【在府城內貢院右明永樂十一年建於北城外景泰七年布政司蔣云漢攺建明末圯國朝順治十五年布政使黃中通以城西公館暫建康熙四年布政使董顯忠遷建今地布政使潘超先蔣寅董安國前後增修四十六年布政使張建績重修有攺向碑記】

經歷司署

照磨所署

庫大使署【舊俱在府城中新街今廢】

貴州提刑按察使司署【在府城內西貴州前衛舊址舊在城中大街明永樂十八年建明末圯國朝順治十六年按察使王鍈攺建今地康熙八年按察使張文徳重修】照磨所署

司獄司署【俱在司署東】

貴州淸軍糧驛道署【在府城內東南舊貴寜道署原在安平道舊址國朝順治十八年副使王廷弼建康熙十一年防議陳寶鑰重修二十年參議勞之辧遷於今地康熙五十年參議白潢增修】

貴陽府署【在府城內西南明隆慶四年建國朝康熙二年修五十九年知府徐如玉重修雍正十三年知府王玠增修】

經歷司署【在府署西】

司獄司署【在府署大門內西】

倉大使署【在府南城內丰濟倉】

通判署【在新城六廣門內爲貴州前衛舊址原在舊城內東南隅後攺爲同知署遷建今地】教授署

訓導署【俱在學宮內】

貴築縣署【在府城內西南隅舊爲都司署以八番順元都元帥府攺建明末圯國朝順治十六年重建康熙二十六年裁都司攺爲縣署五十五年知縣焦延祉重修】

典史署【在縣署內舊在城東國朝雍正八年建今地】

教諭署

訓導署【俱在學宮內】

撫標左營防將署

守備署【俱在府城西門內】

撫標右營逰擊署

守備署【俱在府城東門內】

貴陽營遊擊署

守備署【俱在府城南門內】

定番州署【在州城內明洪武間建國朝雍正四年知州蘇松重修】

吏目署【在州城內】

學正署【在學宮內】

訓導署【在義學內】

州判署【分駐大塘國朝乾隆四年設】

定廣協副將署【在州城內】

都司署【在州城南門內】

守備署【分駐大塘國朝乾隆四年建】

廣順州署【在州城內明萬曆三十九年建國朝康熙四年知州韓之屏重修】吏目署【在州城內】

學正署【在學宮內】

訓導署【在義學內】

貴陽同知署【在長寨舊在府新城內後攺爲通判署卽以通判署爲同知署國朝雍正五年移建今地】

長寨營防將署

守備署【俱在長寨城內國朝雍正五年建】

開州署【在州城內明崇禎三年建國朝康熙十年知州王之官修二十五年燬於火知州王永烈重建】

吏目署【在州治左】

學正署

訓導署【俱在學宮內】

龍裏縣署【在縣城內舊爲推官行署國朝康熙十一年攺爲縣署】

典史署【在縣署右國朝康熈五十九年典史丁玨建】

教諭署【在學宮左】

訓導署【在學宮右】

貴定縣署【在縣城內舊爲新添衛署國朝康熙二十六年徙縣於衛攺縣署】典史署【在城內西南隅】

教諭署

訓導署【俱在學宮內】

新添營都司署【在縣城內】

平伐營都司署【在平伐司】

修文縣署【在縣城內舊爲敷勇衛署明崇禎四年建國朝康熙二十六年攺衛爲縣因爲縣署】

典史署【在城內西南隅】

教諭署【在學宮左】

訓導署【在學宮右】

安順府

分巡貴西道署【在府城內西南國朝康熙二十六年遷於大定府復遷今治】安順府署【在府城內西南卽舊州署明萬曆二十年攺州爲府因爲府署】

經歷司署【在府南四十里舊安順州原在府署內國朝雍正五年分駐今地七年建署】教授署

訓導署【俱在學宮右】

毛口驛驛丞署【在毛口國朝雍正九年移黃絲驛駐今地】

普定縣署【在府城內東國朝康熙十一年攺普定衛爲縣以原威淸道署爲縣署】典史署【在縣署北】

教諭署【在學宮後】

訓導署【在義學左】

督學行署【在府城內東北】

同知署【在府治西一百四十五里郎岱國朝雍正十年建】

通判署【在府治南一百六十里威逺國朝雍正十年建】

提督署【在府城北舊在貴陽府北門外後移鎭安順建於今地】

提標左營防將署【在府學宮前】

守備署【在府城南大街】

提標右營遊擊署【在府城內西水闗】

守備署【在府城西大街】

提標前營遊撃署【在府署右】

守備署【在府城許衙街】

提標後營逰擊署【在府城北】

守備署【在府城東水闗】

安順城守營遊擊署【在府城內】

守備署【在府城內俱國朝乾隆二年建】

歸化營遊撃署【在威逺城南一百二十里擺頂國朝雍正九年建】

守備署【在威逺城東南五十里龍塲國朝雍正九年建】

永安營都司署【在安順府城西一百七十七里那當舊爲永寜州盤江營國朝雍正八年攺永安營移駐今地新建】

鎭寜州署【在州城內西南明嘉靖間知州張邦洙建後燬於兵國朝康熙五年知州王廷槐重建】

吏目署【舊未建署】

學正署【舊未建署】

訓導署【舊未建署】

永寜州署【在州城內舊在安南衛明嘉靖間知州段緣錦建後燬於兵國朝順治十六年移州治於查城驛知州王燧建康熙四年知州易言翌增修】

吏目署【在州城內】

學正署

訓導署【俱在學宮內】

坡貢驛驛丞署【在坡貢國朝雍正十二年建】

安平縣署【在縣城內舊爲平壩衛署明洪武間建兵燬國朝康熙十年重建二十六年裁衛攺爲縣署】

典史署【在縣署右】

教諭署

訓導署【舊俱未建】

淸鎭縣署【在縣城內北舊爲威淸衛署明崇禎間建國朝康熙二十六年攺衛設縣遂爲縣署】

典史署【舊未建署】

教諭署

訓導署【俱在學宮內】

平越府

平越府署【在府城內舊守道署明萬曆二十九年設府以衛署爲府署攝府事副使劉冠南修崇禎十二年知府陳紹英重修後圮國朝康熙八年知府蔣防修攺建今地】

經歷司署【在府署左】

教授署

訓導署【俱在學宮內】

平越縣署【在府城內舊爲平越衛署國朝康熙十一年攺衛設縣遂爲縣署】典史署【在城內南街】

教諭署

訓導署【俱在學宮內】

督學行署【在府城內南】

平越營遊撃署【在府城內】

守備署【在城內北街】

楊老驛驛丞署【在楊老】

黃平州署【在州城內舊爲興隆衛署明洪武二十二年頴國公傅友徳建永樂三年指揮蕭琳重修國朝順治十八年守備秦傑遷建城西北康熙二十六年攺衛爲州遂爲州署】吏目署【在城內西】

學正署

訓導署【俱在學宮內】

州同署【在舊州城內】

黃平營都司署【在黃平州城內】

重安江驛驛丞署【在重安江】

甕安縣署【在縣城內明萬曆三十年知縣陳廷範建國朝康熈十年知縣沈日升重修】典史署【在縣署內】

教諭署【在義學後】

訓導署【在學宮內】

餘慶縣署【在縣城內明萬曆三十年攝縣事袁尙紀建國朝康熈十年知縣陳世任金槃蔣深相繼重修】

典史署【在縣署右】

教諭署【在學宮內】

訓導署【在縣署右】

湄潭縣署【在縣城內明萬曆三十年知縣黃如桂建國朝康熙九年知縣張日升重修二十二年知縣楊玉柱攺修】

典史署【在縣署左】

教諭署【在學宮內】

訓導署【舊未建署】

都勻府

都勻府署【在府城內明治六年建國朝康熙七年知府黎際皥增修】

經歷司署【舊未建署】

教授署

訓導署【俱在學宮內】

都勻縣署【在府城內原都勻衛署國朝康熙二十六年裁衛攺縣遂爲縣署】典史署【在縣城南門內國朝康熙六十年燬於火後遷建於縣署左】

教諭署【舊未建】

訓導署【在學宮內】

同知署【在府城東九十里八寨國朝雍正九年建】

知事署【屬都勻府分駐八寨國朝乾隆二年增設建署】

通判署【在府城東一百六十里丹江國朝雍正九年建】

主簿署【屬淸平縣分駐丹江國朝乾隆二年增設建署】

通判署【在府城東南二百四十里都江國朝雍正九年建】

主簿署【屬都勻縣分駐都江國朝乾隆二年增設建署】

都勻協副將署【舊設防將署在府城內國朝雍正八年攺協移駐八寨乾隆二年移駐府城卽參將署攺建】

左營遊擊署

守備署【俱在八寨與副將署同建】

右營遊擊署【在府城內】

上江協副將署【在都江國朝雍正九年建】

左營遊擊署【在都江國朝雍正九年建】

守備署【在都江北十五里打略國朝雍正九年建】

右營遊擊署【在古州西二十里髙舊營國朝雍正九年建】

守備署【在古州西十里定旦國朝雍正九年建】

丹江營防將署【在大丹江國朝雍正八年建】

左軍守備署【在大丹江國朝雍正八年建】

右軍守備署【在八寨東三十里雞講城國朝雍正八年建】

麻哈州署【在州城內明治六年設州建署】

吏目署【在州署右】

學正署【在舊學內】

訓導署【在義學內】

獨山州署【在州城內明治六年設州建署】

吏目署【在州署左】

學正署

訓導署【俱在學宮內】

都勻協右營守備署【在州城小西門外】

州同署【在州治東南一百六十里三腳國朝雍正十二年建】

淸平縣署【在縣城南門內原在南闗外舊長官司治明隆慶四年知縣楊廣遷於北門內行都司署萬曆二十年知縣楊明禮攺遷倉基二十三年知縣魏自彊攺今地】

典史署【在縣署右】

教諭署【在學宮內】

訓導署【在學宮右】

縣丞署【在縣治東五十里凱裏國朝雍正十二年建】

凱裏營都司署【在凱裏城國朝乾隆二年增設建署】

荔波縣署【在縣城內國朝順治十七年知縣王家正建康熙間知縣劉芬嶽維增修】典史署【未建】

訓導署【未建】

縣丞署【分駐舊縣國朝乾隆二年建】

荔波營遊撃署

守備署【俱在城內國朝乾隆二年建】

鎭逺府

分巡貴東道署【在府城內國朝雍正七年設道並攺協爲營卽以副將署爲道署】鎭逺府署【在沿江大街明宣徳元年知府顏澤建久圯國朝康熙三年知府張維堅增修二十七年江溢漂圯二十九年知府陳克大重修】

經歷司署【在府署內】

教授署【在學宮內】

訓導署【在學宮後】

鎭逺縣署【在沿江大街舊在江之南明治十一年建久圯國朝康熙間知縣洪恩張瑚相繼增修二十八年知縣朱三才攺建於江北思石道署舊址】

典史署【在縣署右】

教諭署

訓導署【俱在學宮內】

同知署【在府治西南一百三十五里臺拱國朝雍正十二年建】

通判署【在府治西南一百九十里淸江國朝雍正七年設同知九年建署十二年移同知駐臺拱攺設通判署仍舊】

知事署【在淸江城內國朝乾隆二年增設建署】

縣丞署【在府治東八十里卭水司國朝雍正十二年建】

督學行署【在府城內】

鎭遠鎭總兵署【在府治江之南國朝乾隆二年攺營爲鎭卽遊擊署攺建】鎭標中營遊撃署

守備署

左營遊擊署

守備署【以上各署俱在府治江之南國朝乾隆二年攺建】

右營遊擊署【在臺拱城東北十五里下秉國朝雍正十二年建】

守備署【在臺拱城東北二十七里槁貢國朝雍正十三年建】

淸江協副將署【在府治西南一百九十里淸江國朝雍正九年設鎭建署十二年攺協署仍舊】

左營遊擊署【在淸江城國朝雍正九年建】

守備署【在淸江城國朝雍正九年建】

右營遊擊署【在淸江城國朝雍正九年建】

守備署【在淸江城國朝雍正九年建】

臺拱營防將署【在臺拱城內國朝乾隆二年攺鎭爲營卽總兵署攺建】守備署【在臺拱城內】

施秉縣署【在縣城內舊未設署國朝康熙二十六年知縣楊懋徳以官田易土官李文蔚宅爲署】

典史署【在縣城東門內國朝雍正五年知縣沈遴建】

教諭署

訓導署【俱在學宮內】

縣丞署【在縣治南八十里舊施秉縣城內國朝雍正七年添設縣丞於舊縣卽以舊縣署攺建爲署】

主簿署【在臺拱城內國朝雍正十二年建】

天柱縣署【在縣城中明萬曆二十五年建】

典史署【在縣署右】

教諭署

訓導署【俱在縣署左】

縣丞署【分駐栁霽國朝乾隆二年建】

巡檢司署【在鎭逺司東一百里八弓】

天柱營都司署【在縣城東門內舊爲防將署國朝康熙元年建雍正八年攺防將爲都司僉書署仍舊】

思南府

思南府署【在府城內明永樂十一年以宣慰司署攺建正統間兵燬景泰三年知府何轍重建後知府王南金爵羅璞宛嘉祥陸從平趙恆相繼增修國朝康熙十一年知府陳龍巖重修】經歷司署【在府署左側東分司舊址】

教授署【在學宮內國朝雍正六年教授宋璟嗣捐建】

訓導署【在學宮內】

朗溪長官司吏目署【在朗溪司】

沿河長官司吏目署【在沿河司】

安化縣署【在府城南門外明萬曆二十一年知縣王重巽建三十九年知縣朱淩霄鄒守謙相繼增修國朝康熙間知縣雍居敬姚夔朱華前後修葺】

典史署【在縣署內】

教諭署

訓導署【俱在學宮內】

督學行署【在府城內】

思南營遊擊署【卽舊蠻夷長官司署】

守備署【在安化縣署前】

印江縣署【在縣城內明治八年廢印江長官司置縣知縣周文以司署攺建正徳五年知縣劉燦重建嘉靖元年知縣吳縉增修後燬於兵國朝康熈間知縣蔣元捷劉名標相繼修葺】典史署【在縣署前】

教諭署

訓導署【俱在學宮內】

婺川縣署【在縣城內明嘉靖二年知縣熊價建萬曆間知縣姚大受增修明末久圮國朝順治康熙間知縣胡舜封吳嘉防胡英傑楊嗣漢潘樹楠前後修葺雍正五年知縣黃之徴增修】典史署【在縣署內】

教諭署【在學宮內】

訓導署【在縣署左原與教諭同署國朝康熙五十三年建於今地】

石阡府

石阡府署【在府城內明永樂十一年建正統間兵燬成化間知府楊榮遷建嘉靖間知府蕭立業增修後圯國朝康熙三年知府劉起復重修】

經歷司署【在府署右】

教授署【在府學宮後】

訓導署【在府署右】

石阡營都司署【在府城內卽舊守備署】

龍泉縣署【在縣城內明萬曆三十二年知縣淩秋鵬建久圯國朝康熙五十年知縣張其文重修】

典史署【在縣署內】

教諭署

訓導署【俱在城內西隅】

思州府

思州府署【在府城內舊爲宣慰司署明永樂十一年知府崔彥後攺建正統間冦燬成化間知府王常重修隆慶四年遷於平溪衛萬曆六年復遷於舊址知府楊云鵾蔡懋昭增修國朝康熙七年知府陳龍巖重修】

經歷司署【在府署右】

教授署

訓導署【俱在學宮內舊在明倫堂右久廢國朝雍正四年知府張廣泗於學宮東西偏建造兩學署各三楹】

玉屏縣署【在縣城東舊爲平溪衛署國朝雍正五年歸黔攺衛爲縣遂爲縣署】典史署【在縣署右】

教諭署

訓導署【俱在學宮內】

靑溪縣署【在縣城北舊爲淸浪衛署國朝雍正五年歸黔攺衛爲縣遂爲縣署】典史署【在縣城內】

教諭署

訓導署【俱在縣城內】

銅仁府

銅仁府署【在府城內明永樂十一年建後燬成化三年知府楊顯嘉重建明末圯國朝康熙四年知府梁懋宸重建】

經歷司署【在府署左】

教授署【在學宮內】

訓導署【在義學內】

省提長官司吏目署【在省提司】

平烏長官司吏目署【在平烏司】

巡檢司署【在正大營】

銅仁縣署【在府城內明萬曆二十三年建久圮國朝康熙九年知縣趙景福重建】典史署【在縣署左】

教諭署

訓導署【俱在學宮內】

縣丞署【在松桃國朝雍正十二年建】

同知署【在府治北一百三十里松桃營國朝康熈四十三年設同知駐正大營雍正九年移建今地】

銅仁協副將署【在松桃舊在府署北國朝雍正九年移建今地】

左營遊撃署【在松桃國朝康熈四十三年設雍正九年以中軍守備署攺建】守備署【在松桃原駐龍頭營國朝雍正九年移建今地】

右營逰擊署【在嗅腦營】

守備署【在正大營舊在協鎭署前國朝雍正九年移建今地】

黎平府

黎平府署【在府城南門內明永樂十年建於城西治八年知府張綱攺建今地】經歷司署【在府署內】

教授署【在學宮內】

訓導署【在學宮左】

潭溪長官司吏目署【在潭溪】

洪州長官司吏目署【在洪州】

開泰縣署【在府城內舊爲五開衛署國朝雍正五年攺衛爲縣遂爲縣署】典史署【舊無署現在議建】

教諭署

訓導署【舊俱無署現在議建】

縣丞署【分駐朗洞城國朝乾隆二年建】

督學行署【在府城內】

黎平營防將署【在府城西門內】

守備署【在府城東門內】

古州兵備道署【在古州城內國朝乾隆四年建】

同知署【在府治西一百八十里古州城國朝雍正八年建】

照磨所署【在古州城內國朝雍正十二年建】

倉大使署【在古州城內國朝乾隆元年建】

古州鎭總兵署【在古州城國朝雍正八年建】

鎭標中營遊擊署【在古州城南門內國朝雍正八年建】

守備署【在古州城西門內國朝雍正八年建】

左營遊擊署【在古州城西門內國朝雍正八年建】

守備署【在古州城內國朝雍正八年建】

右營遊撃署【在古州城內國朝雍正八年建】

守備署【在古州城內國朝雍正八年建】

下江營遊撃署【在古州城南六十里下江國朝雍正十年建】

守備署【在下江國朝雍正十年建】

朗洞營防將署【在朗洞城內國朝乾隆二年建】

守備署【在朗洞城南國朝乾隆二年建】

永從縣署【在縣城內明正統七年建二十九年苗燬三十年重建】

典史署【在縣署左】

教諭署

訓導署【俱未建】

縣丞署【在古州城南一百四十里丙妺國朝雍正十年建】

錦屏縣署【在縣城內舊爲銅鼔衛署國朝雍正五年攺衛爲縣遂爲縣署】典史署【舊未建】

教諭署【在縣署左】

訓導署【舊未建】

大定府

大定府署【在府城內西舊署在今署之右國朝康熈六年知府寧云鵬建後攺府爲州遂爲州署四十三年攺爲督學行署知州雷有成別建州署於今地雍正七年攺州爲府署仍之】經歷司署

司獄司署【俱在府城內】

教授署

訓導署【俱在學宮側】

督學行署【在府城內西】

大定協副將署【在府城內東北隅舊爲總兵署雍正五年攺鎭爲協遂爲副將署】左營遊撃署【在府城內】

守備署【在府城東南隅】

右營遊擊署【在府城西北後街】

守備署【在府城北街】

通判署【在府治西南三百二十里水城舊在威寜國朝雍正九年移建今地】水城營逰擊署【在水城城內國朝乾隆二年建】

守備署【在水城城內國朝乾隆二年建】

平逺州署【在州城內初爲府署國朝康熈四年建二十三年攺府爲州因爲州署】吏目署【在州城南舊府經歷司署】

學正署

訓導署【俱在州城北國朝康熈三十六年知州冷宗煜捐建】

平逺協副將署【在州城內東舊爲總兵署國朝康煕八年攺鎭爲協遂爲副將署】都司署【在州城內】

守備署【在州城內】

黔西州署【在州城內初爲府署國朝康熈五年知府王命來建二十三年攺府爲州因爲州署】

吏目署【在州城內東南隅】

學正署【在學宮內】

訓導署【在義學後國朝雍正九年知州鮑尙忠捐建】

黔西協副將署【在州城內大街舊爲總兵署國朝康熙二十三年攺鎭爲協遂爲副將署】

都司署【在州城內中街】

守備署【在州城內】

威寜州署【在州城內舊爲府署國朝康熙四年知府張英才建雍正七年攺府爲州因爲州署】

吏目署【在州署西舊府司獄司署】

學正署

訓導署【俱未建署】

巡檢司署【在得勝坡國朝雍正十二年建】

威寜鎭總兵署【在州署後舊爲總兵署國朝雍正六年攺營爲防將署九年攺協爲副將署乾隆二年攺鎭仍爲總兵署】

左營逰擊署

守備署【俱在州城內】

右營逰擊署【在州城內】

守備署【在州治北一百里雄所營】

畢節縣署【在縣城內舊衛署國朝康熈二十六年裁衛設縣遂爲縣署】

典史署【在縣城內】

教諭署

訓導署【俱在縣城內北街】

畢赤營遊擊署

守備署【俱在縣城內南街】

南籠府

南籠府署【在府城北門外舊爲安籠所署國朝康熙三十四年攺設南籠防署仍之雍正五年攺府因爲府署知府黃世文修十一年知府王元烈增修】

經歷司署【舊未建】

教授署

訓導署【俱在學宮內】

督學行署【在府署右】

安籠鎭總兵署【在府城內國朝康熙二十三年建】

鎭標中營遊擊署【在府城北門外】

守備署【在府城北門內】

右營遊擊署【在府城西門內】

守備署【在府城北門內】

左營遊擊署【在普安州黃平裏捧鮓原在黃艸壩後移今址】

守備署【在府城北門內】

永丰州署【在州城內國朝雍正五年割廣西泗城府西隆州長壩地置永丰州建州署後因其地多瘴移治瑉球卽今州城九年建】

吏目署【在州署右國朝雍正九年建】

學正署【在州署右國朝雍正九年建】

長壩營遊擊署【在州城內國朝雍正九年建】

守備署【在州治西南一百四十里冊亨國朝雍正九年建】

州同署【在冊亨國朝雍正五年建】

州判署【在州治東四百三十里羅斛國朝雍正五年建】

普安州署【在州城內北隅明萬曆十四年知州劉承範建兵燬國朝康熙八年知州傅春聞重建】

吏目署【在州城內】

學正署

訓導署【俱在學宮內】

普安營都司署【在城內東隅】

州判署【在州治黃平營黃艸壩國朝雍正五年設以舊遊撃署攺建】

楊松驛驛丞署【在楊松國朝雍正十二年建】

劉官屯驛驛丞署【在劉官屯國朝雍正十二年建】

亦資孔驛驛丞署【在亦資孔】

普安縣署【在縣城內國朝康熙元年設縣建治於新城所二十二年徙新興卽今縣治知縣羅在廷建】

典史署【在縣署西】

教諭署

訓導署【俱在義學後】

罐子窰驛驛丞署【在罐子窰國朝雍正十二年建】

安南縣署【在縣城內舊爲安南衛署國朝順治十八年守備陳壁建康熙二十六年攺衛爲縣因爲縣署】

典史署【在縣署左】

教諭署【在縣署右】

訓導署【在縣城西門內】

安南營遊擊署【在縣城內舊指揮署攺建】

守備署【在縣城內】

列當驛驛丞署【在列當國朝雍正十二年建】

遵義府

遵義府署【在府城內原在宣慰司署遺址明萬曆間平播後建後攺爲副將署國朝康熙七年知府郭有龍傅天寵以兵備道舊署攺建五十八年知府趙光榮重建】

經歷司署【在府署左】

教授署【在學宮右】

訓導署【在學宮左】

遵義縣署【在府治左明萬曆間平播後建】

典史署【在縣署左】

教諭署

訓導署【俱在義學內】

督學行署【在府署右】

遵義協副將署【在府城內舊府署攺建】

左營都司署【在府城景福門內】

右營守備署【在府城拱極門內】

正安州署【原在古鳯國朝雍正九年題攺州治於土坪今又議歸古鳯仍在舊署】吏目署【現在議建】

學正署

訓導署【俱現在議建】

桐梓縣署【在縣城內明萬曆間平播後知縣何珩建後圮國朝順治十六年署知縣劉鎭國修康熙四十七年知縣金熊飛雍正四年知縣楊企愼七年知縣丘仲防相繼修葺】典史署【在縣署右】

教諭署【在學宮左】

訓導署【在學宮內】

綏陽縣署【在縣城內明萬曆間平播後設縣知縣詹淑建國朝雍正三年知縣黃燾世增修】

典史署【在縣署右】

教諭署

訓導署【俱未建】

仁懷縣署【原在舊城內國朝雍正十一年攺建新治城內】

典史署【在新治縣署右】

教諭署

訓導署【俱在新城學宮左】

通判署【原在府署右後遷東門內國朝雍正九年移駐仁懷舊城以舊縣署攺建】仁懷營都司署【在舊縣城內】

貴州通誌卷八﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷九

營建

學校

貴陽府

府學在郡城北門外明成化間建於舊程番府隆慶二年遷府入省學與宣慰司共之萬曆二十一年巡撫林喬相巡按薛繼茂布政司王來賢提學徐秉正知府劉之龍等捐資鼎建於今地規制畢舉天啟壬戍毀於賊崇禎四年重建丁亥又毀於賊

國朝順治十八年總督趙廷臣巡撫卞三元重建中先師殿後啟聖祠明倫堂兩廡防門櫺星門教授訓導廨諸制粗備康熙元年提學副使衛紹芳捐資增修二十四年頒

禦書萬世師表匾額懸大成殿【各府州縣學同】三十年貴西道防議張奇抱提學道僉事華章志捐建名宦鄕賢祠三十一年巡撫衛旣齊布政司董安國按察司丹達禮糧驛道陸祚蕃提學道華章志貴陽府知府時騰蛟各捐資重修攺建名宦祠於防門左鄕賢祠於防門右增尊洗所於殿左望瘞所於殿右辟宮左甬道築四圍墻垣造兩廡先賢先儒名宦鄕賢各神主置祭器雍正元年追封

先師孔子五代爲王爵攺啟聖祠爲崇聖祠【各府州縣同】五年頒

禦書生民未有匾額【各府州縣同】七年巡撫張廣泗重修攺明倫堂爲崇聖祠另建明倫堂於防門左堂後建尊經閣增備禮器樂器攺舊啟聖祠爲庫貯之所又建各官致祭齋宿所於櫺星門兩旁制度稱完備焉

貴築縣學【在府城內東北明萬曆二十八年設新貴縣學建於宣慰司學右國朝康熙二十七年設貴築縣學附於新貴三十四年裁新貴歸並貴築三十八年巡撫王燕同司道府縣公捐建於今地雍正五年巡撫何世璂重修】

定番州學【在州城中舊爲程番府學明成化十一年知府鄧廷瓚建治初知府汪藻遷建城西南隅嘉靖十五年知府杜春澤攺建於中峯書院故址後移府治入省遂攺府學爲州學明末毀於兵國朝康熙九年知州李益陽學正黃文焯重修後復毀三十一年知州薛載徳守備招國璘署學正劉湯聘共捐資增建啟聖祠東西兩廡明倫堂雍正五年知州蘇松重修】廣順州學【在州城內東北隅舊附定番州學明時曽建有先師殿國朝康熙三十八年巡撫王燕始題請設學】

開州學【在州署左舊附敷勇衛學國朝康熙三十六年攺衛爲修文縣州學仍附之三十八年巡撫王燕始題設州學雍正五年知州馬永重修】

龍裏縣學【在縣城中行臺故址舊爲龍裏衛學明宣徳八年副使李睿建於衛署西嘉靖間巡撫董威副使趙之屛遷於署左萬曆間復遷於署南明末圮國朝康熙十年建於今地十三年裁衛設縣因爲縣學三十九年知縣李成輅重修】

貴定縣學【在城西北隅舊爲新添衛學明宣徳間副使李睿建於城西成化間指揮陳林訓導周鳯建今地後毀於兵國朝順治十七年推官張俊重建復圮教授胡密王祚蕃守備邊之鉁相繼增修二十六年攺衛爲縣因爲縣學知縣王克昌李從綱署知縣曽朝聘先後重修】修文縣學【在縣城北舊爲敷勇衛學明崇禎三年建後圯國朝康熙五年重建二十六年攺衛爲縣因爲縣學後圮三十一年巡撫衛旣齊捐資重修五十九年知縣朱齊年增修】安順府

府學在府城東明洪武初建天啟二年毀四年知府孫森重修復圮

國朝康熙七年建

先師殿兩廡防門櫺星門明倫堂啟聖祠五十五年重加修葺規制始備

普定縣學【在府城東門內舊附安順府學國朝康熙三十八年巡撫王燕題設縣學四十一年始建】

鎭寜州學【在城內州署東北舊爲安莊衛學明正統八年建後圮國朝康熙六年知州卞廷槐重建雍正十一年知州劉世恩修建崇聖祠】

永寜州學【在州城門外舊附安南縣學國朝康熙三十八年巡撫王燕始題設州學】安平縣學【在城東北舊爲平壩衛學明洪武間建後數遷萬曆間攺建今地毀於兵僅存殿三楹國朝康熙二十六年攺衛爲縣因爲縣學雍正四年知縣顏儀鳯增建並釐正學田爲修葺費督學王奕仁有碑記】

淸鎭縣學【在縣城西舊爲淸鎭衛學明洪武間建燬於冦僅存先師殿國朝康熙二十六年攺衛爲縣因爲縣學雍正三年知縣何隆遇重修】

平越府

府學在府城內西南隅舊爲衛學明宣徳癸丑防議李睿創建成化二年遷建察院左萬曆二十九年設府攺衛學爲府學三十一年攺建於府之南四十五年遷於府之東崇禎十五年知府陳紹英遷於府之西去舊學基不逺明末兵燹學宮半圮

國朝順治十七年守道徐業知府諭全昱復攺遷今地鼎建

先師殿東西廡防門櫺星門騰蛟起鳯坊殿後啟聖祠祠左明倫堂右學署敬一亭康熙二十二年知府裴天錫重修

平越縣學【在城北隅舊附平越府學國朝康熙三十年建聖殿於今地三十八年巡撫王燕始題請設學】

黃平州學【在城內東隅舊爲興隆衛學宣徳九年副使李睿指揮常智建治二年指揮狄俊經歷李文祥攺建城南嘉靖七年巡按陳講遷城西二十六年巡按蕭端防復遷舊址萬曆六年巡按馬呈圖學道李學一移建衛署右後仍遷城東國朝康熙二十六年移州治於衛遂爲州學總督蔡毓榮學道畢忠吉增修四十六年州進士王橒捐資重修】

甕安縣學【在縣署右舊附黃平州學國朝康熙十一年知縣沈日升始建聖殿三間二十六年總督範承勲題設縣學三十三年訓導楊之倡捐金另建先師殿並兩廡防門明倫堂鄕賢名宦諸祠以舊聖殿爲啟聖祠五十六年知府江國正五十八年攝縣知府張棠六十一年知縣韓英重修】

餘慶縣學【在城內西隅舊附黃平州學後又附甕安縣學國朝康熙七年知縣陳世任先建先師殿三間並兩廡防門三十八年巡撫王燕始題請建學五十三年知縣蔣深增修】湄潭縣學【在城內東隅舊附黃平州學明萬曆四十八年始建學於今地】

都勻府

府學在城內東隅舊爲衛學明宣徳八年副使李睿都指揮陳原建成化六年副使吳立修治六年置府攺爲府學知府淩文獻增建

先師殿兩廡啟聖祠明倫堂尊經閣敬一亭防門櫺星門泮池萬世宗師坊繼往開來坊騰蛟起鳯坊規制完備十年副使陰子淑重修嘉靖間副使劉望之項廷吉知府林惇復相繼增修明末圯

國朝康熙六年知府黎際皡教授陳兪增建名宦鄕賢二祠雍正七年知府王鐘珣攺建崇聖祠於聖殿後明倫堂於聖殿左

都勻縣學【在城內東隅舊附府學國朝康熙三十八年巡撫王燕題建】麻哈州學【在州城北門外國朝康熙三十八年巡撫王燕題建設於城南五十八年知州吳秉正移建今地】

獨山州學【在州城北門內國朝康熙三十八年巡撫王燕題建】

淸平縣學【在城內北門舊爲衛學明正統八年指揮石宣建正徳十三年防議蔡潮拓地增建萬曆七年提學淩琯修國朝康熙十一年攺爲縣學後燬二十六年知縣許國幹訓導歐陽琛重建雍正九年知縣胡珩然加修】

荔波縣學【在縣南門內原屬廣西國朝康熙二十一年知縣劉棻始捐建文廟於今地雍正二年廣西巡撫李紱題請設學知縣蘇潮增建完備十年攺縣自廣西來屬學仍舊】鎭遠府

府學在府治東明永樂元年知府顏澤建成化【闕】年鎭陽江溢漂沒知府沈熊遷於治西嘉靖二十三年知府任佐仍徙故址建正殿兩廡防門櫺星門明倫堂泮池齋祠亭坊並教官署明季燬於苗

國朝順治十六年知府宋應星建明倫堂教授朱之光建櫺星門並前後墻垣康熙三年知府張維堅重建

先師殿兩廡及名宦鄕賢等祠二十七年水災漂沒三十一年巡撫衛旣齊捐資重建

鎭逺縣學【在縣南舊縣治基國朝康熙三十八年巡撫王燕題建】

施秉縣學【在縣署西北舊爲偏橋衛學國朝康熙二十六年省衛入縣因攺爲縣學】天柱縣學【在縣城北原屬湖南靖州明萬曆時建於城東後移城南國朝康熙二十三年知縣王復宗捐資攺建今地雍正五年割縣歸黔初黎平府十二年攺鎭逺府學仍其舊】思南府

府學在府治東北宣慰田氏舊宅也明永樂十三年自河東宣慰學遷建成化間知府王南增建正徳二年知府寧閱修嘉靖間知府李文敏張鏢洪價先後修葺隆慶六年知府田稔更葺之萬曆間知府蔡應申趙恆先後增修中

先師殿左右兩廡前防門櫺星門石甃育賢井引爲泮池左右列騰蛟起鳯坊殿後爲明倫堂啟聖祠兩旁饌房神防右爲射圃爲敬一亭左爲名宦鄕賢祠爲文昌閣後敬一亭名宦鄕賢祠毀

國朝康熙十年知府陳龍巖重建學內舊存明督學使吳克弼頒刻經書六冊並銅云雷尊犧象尊三銅鐘十六銅磬十六銅爵八十今僅存鐘一爵七二十八年知府劉謙吉周築墻垣添制云雷犧象尊鼎爵等銅器雍正十二年知府史瑗捐資增修安化縣學【在縣城內思仁道署舊址舊附府學國朝康熙三十八年巡撫王燕題請設學知縣姚夔建於今地雍正五年知縣蔣燧重修】

印江縣學【在縣治南明萬曆間邑人禦史蕭重望疏請設學明末圯國朝順治十七年知縣劉學瀚鼎建先師殿啟聖祠兩廡櫺星防門康熙十年知縣蔣元捷建名宦鄕賢祠三十一年知府劉謙吉知縣郎象幹重修】

婺川縣學【在縣治東舊在縣城南明嘉靖間郡人禦史敖宗慶疏請設學萬曆五年知縣洪朝璋遷於今地九年知縣侯卿臯重修國朝康熙五十五年知縣潘樹柟重加修】

石阡府

府學在府治南明永樂十二年建正統末燬於冦成化十六年知府余志重修久圯萬曆十八年知府陸郯捐修萬曆二十四年知府郭原賔建敬一亭於尊經閣後旁勒五箴並建崇聖祠名宦鄕賢二祠後復燬

國朝康熙三年知府劉啟復推官陳龍巖郡紳髙遴選捐資重修

籠泉縣學【在城內西隅舊附府學國朝康熙三十八年巡撫王燕題建四十八年知縣張其文增修】

思州府

府學在府治左東向明永樂十一年知府崔彥俊建成化間知府王常攺遷南向嘉靖元年知府張柱重修萬曆十年知府蔡懋昭攺建癸山丁向中

先師殿旁列両廡左爲啟聖祠右爲名宦鄕賢祠前爲防門泮池櫺星門右爲明倫堂左右分志道據徳二齋後爲敬一亭右爲學廨左爲起文樓禮門儒學門明末燬於兵

國朝康熙六年知府陳龍巖重建規制具備置銅尊銅罏十一年知府李敷治置籩豆簠簋錫爵盞各一百錫罏瓶全鐘一講鼔一幷五經四書七書通鑑性理字彚各全部三十二年知府張聖佐四十一年教授劉璧重修

玉屏縣學【在城內舊爲平溪衛學衞屬湖廣學貴州明正徳間邑人兵部侍郎侯位題建國朝順治十八年推官許虯紳士鄭逢元等重修雍正五年攺衛爲縣黔遂爲縣學】靑溪縣學【在城內北山下舊爲淸浪衛學國朝康熙三十八年題建雍正五年攺衛爲縣黔遂爲縣學】

銅仁府

府學在府治東明永樂十三年知府周驥建宣徳七年燬正統八年知府蕭和鼎洪鈞相繼修建十四年燬天順二年知府張隆重建萬曆四十三年知府陳以耀增修明末盡圮

國朝康熙二年重建

先師殿啟聖祠明倫堂東西兩廡防門櫺星門教授羅之琬增修學廨

銅仁縣學【在縣城外東北舊附府學國朝康熙三十八年巡撫王燕題設知縣王原修建】

黎平府

府學在府治東毓賢街明永樂十一年攺徵蠻將軍周驥宅建久圯天順七年知府楊緯重建

先師殿兩廡明倫堂齋房教授廨饌堂號捨治間知府張綱拓而新之建啟聖祠於廟左嘉靖十二年知府夏玉麟建敬一亭於堂東南勒禦制敬一箴及宋儒視聽言動箴心箴爲碑六萬曆初敬一亭圮十八年知府袁表復捐建並建櫺星防門崇禎十年知府於元葉建尊經閣明季燬於兵

國朝順治十八年知府張思房推官王文紳教授李如鼎捐資重修康熙二十四年知府劉正教授萬鐘粟增修

開泰縣學【舊爲五開衛學屬湖廣國朝雍正五年攺縣歸黔遂爲縣學】

永從縣學【在城內北隅舊附府學國朝康熙三十八年巡撫王燕題建在縣署左五十七年知縣王寜長攺建今地雍正七年燬重建】

錦屏縣學【在城東北舊爲銅鼔衛學屬湖南明天順元年建後圮嘉靖三十四年重建崇禎十六年攺建國朝雍正五年攺縣黔遂爲縣學】

大定府

府學在府城南街

國朝康熙三年設府六年設學建

先師殿兩廡啟聖祠明倫堂志道據徳依仁遊藝四齋名宦鄕賢二祠防門泮池櫺星門規制完備二十六年攺府爲州因爲州學雍正元年知州蘇霖重修七年復攺州爲府仍爲府學十年知府陳悳榮增修

平遠州學【在州城北國朝康熙三年設平逺府八年建學二十三年攺府爲州因爲州學】

黔西州學【在東門內國朝康熙三年設黔西府知府王命米建學東門外後燬知府端木象震重建今地二十三年攺府爲州因爲州學知州何縉增建雍正四年知州陳悳榮重修知州鮑尙忠增修】

威寜州學【在州城內東南隅舊爲烏撒衛學明正統八年建萬曆十年遷建十八年復建舊址天啟二年燬崇禎二年攺建於城內正南國朝康熙三年平定水西設威寜府卽以衛學爲府學二十七年知府崔俊遷建城西四十八年知府佟銘復遷今地雍正七年攺府爲州因爲州學】畢節縣學【在縣南門外虎踞山舊爲衛學明正徳二年指揮唐諫建隆慶六年兵備沈聞遷於東門外萬曆十八年兵備陳性復遷於今地國朝康熙二十六年攺衛爲縣因爲縣學三十一年知縣方瑞合重修四十四年教諭張鯤捐建明倫堂雍正四年知縣介錫周七年知縣李曜前後增修】

南籠府

府學在府北關外府舊爲防附學於普安州

國朝康熙二十年通判魏執躬建

先師殿於城北海子邊三十九年通判張調防遷今地建大成殿啟聖祠明倫堂五十三年巡撫劉防樞題設防學五十六年通判張士佳捐建兩廡防門雍正五年攺防爲府因爲府學八年知府黃世文十二年知府王元烈先後捐修規制完備永丰州學【現在議建】

普安州學【在城外北闗營盤山右明永樂十五年建正統八年副使李睿萬曆十六年巡按趙士登相繼修葺後燬於兵國朝康熙七年重修】

普安縣學【在縣城北舊附普安州學國朝康熙三十八年巡撫王燕題建雍正七年知縣鄧瀾重修十一年知縣沈遴捐建明倫堂】

安南縣學【在縣城北舊附衛學明宣徳八年建嘉靖十八年遷建城西國朝康熙八年守備戴威逺教授周廷尙捐建今地復燬綏逺將軍蔡毓榮捐修成化二十六年攺衛爲縣因爲縣學知縣張文旂訓導鄒希賢增建竣工三十二年知縣金光全雍正五年知縣李升元敎諭劉凱七年署知縣曽紀常九年署知縣何天衢十年知縣陳以明先後增修】

遵義府

府學在府城東門外鳯凰嶺舊爲播州長官司學永樂四年攺宣慰使司學萬曆二十八年平播設府攺建城內崇禎間知府黃立言知縣胡宗明復遷建於城外舊址

國朝康熙初年燬於兵知府李師沆知縣陳宣捐修二十七年署府事通判陳天棟五十五年知府趙光榮知縣丘紀相繼重修

遵義縣學【在城南金鐘山下國朝康熙八年蜀撫張徳地題建二十四年知縣陳瑄增葺五十年知縣丘紀重修五十五年知府趙光榮捐資增建】

正安州學【在古鳯州治右唐時建學於唐都壩遺址尙存明季州屢遷學亦屢徙後移州治於古鳯學因建今地國朝雍正十年攺建州治於土坪尙未建學】

桐梓縣學【在爽塏舊附府學明萬曆二十九年平播後知縣王桂建於縣署左久圮國朝康熙八年川撫張徳地題設重建六十年知府趙光榮知縣徐志培遷建今地雍正元年知縣楊企愼十二年知府蘇霖署知縣鄭廷颺先後增修】

綏陽縣學【在城東隅舊附府學明萬曆二十九年知縣詹淑建文廟後圮國朝康熙八年川撫張徳地題設二十八年知縣張晸建於舊址五十四年知縣支神駿重修五十七年知府趙光榮雍正三年知縣黃燾世修】

仁懷縣學【在城東北隅舊附府學國朝康熙四十三年始設學於舊縣四十八年知縣胡書思五十一年知縣何雨相繼增修雍正十一年移縣治於生界十二年知縣杜詮又遷建於今地】

貢院書院

貢院【在省城中布政司公署左按貢院舊在省城西南隅明嘉靖十四年巡按禦史王杏題明建立明末燬於賊迨國朝順治十六年巡撫趙廷臣題準攺建今地至康熙十一年題準增彌封謄錄受卷等所官員房舍及士子號捨七百餘間雍正六年巡撫祖秉圭以應試人眾貢院號捨不敷題請將學院衙署並入貢院爲添建號捨公防之用移學院衙署於省城南門大街】

陽明書院【在省城內巡撫公署左明嘉靖十四年巡撫王杏建二十五年巡撫王學益攺建於宣慰司學右隆慶五年按察使馮成能建於撫署左中三楹祀明新建伯王守仁後五楹爲山斗堂外爲昭代眞儒坊明末復圮國朝康熙十二年巡撫曹申吉捐資重建二十一年巡撫楊雍建增修易山斗堂爲後覺堂並建前後兩廡十二楹以課士二十八年巡撫田雯重修別建合一亭傳習軒五楹集孝亷諸生讀書其中三十一年巡撫衛旣齊增修學捨躬爲訓課四十五年巡撫陳詵親課士於中雍正六年署巡撫祖秉圭修葺十一年巡撫元展成奉】

【防發帑銀一千兩添建學捨五十間延師訓士置田以資膏火並購買經史子集千卷貯院中令諸生誦習】中峯書院【在定番州治北明治間知府汪藻建嘉靖間知府陳則淸重建今廢】龍岡書院【在修文縣城內明正徳間王守仁謫居龍塲時建今廢】

石壁書院【在平越府城內敬一亭後明嘉靖七年僉事朱佩建今廢】

中峯書院【在平越府舊衛治旁明嘉靖十三年謫驛丞陳邦敷修建今廢】

溥仁書院【在平越府城南門內國朝康熙四年守道徐洪業建共十二楹招平越諸生肄業其中復捐百金置田收租以供諸生膏火】

鶴樓書院【在都勻府城東明嘉靖時刑部主事張翀謫戍時建今圯】

南臯書院【在都勻府城南明萬曆時觀政進士鄒元標號南臯謫戍時集諸生講業後巡撫江東之卽其地建書院焉今圯】

斗坤書院【在思南府萬勝山頂明隆慶間僉事周以魯建今廢】

爲仁書院【在思南府眞武觀內明知府田稔推官伍佽與郡人李渭講學於此國朝康熙三十年知府劉謙吉重葺時集郡士課藝其中】

中和書院【在思南府中和山舊名大中書院明通判陳以躍建久圯國朝雍正十一年知府史瑗重建攺今名】

鑾塘書院【在思南府沿河司宋紹興時建今廢石碑尙存】

竹溪書院【在思南府沿河司尙畱遺址斷碑余無考】

明徳書院【在石阡府城南明隆慶六年知府吳維京建萬曆六年知府鄭一信修三十四年知府葛原賓重修今廢】

義學

黔省義學始於國朝康熙四十四年巡撫於準

題請各府州縣置立俾土苗子弟入學肄業奉

頒文教遐宣匾額於各學捨雍正八年總督鄂爾泰巡撫張廣泗學政晏斯盛題請設古州等處義學化導苗民子弟其課讀塾師準於附近州縣選擇老成謹愼文品兼優之生員前往教導俟六年之後如果訓迪有方文學日盛該生準作貢生苗人子弟果能通曉文義督撫具題送學政衙門考試酌取入學名數至修脯之費赴布政司請領轉給貴陽府義學【向有二處一在城南永祥寺後扶揺閣舊址一在城北般若庵內國朝康熙三十年巡撫衛旣齊布政司董安國建今攺設於大興寺內舊置有田租二十石爲延師館糓】貴築縣義學【向附於府今攺建城西南隅紫竹庵】

定番州義學【在學宮西隅】

廣順州義學【在城東】

開州義學【在廢大覺寺址國朝雍正五年知州馮詠建並置有膏火之資】龍裏縣義學【在學宮前國朝康熙四十四年建】

貴定縣義學【在城東國朝雍正十一年建】

長寨義學【在城西街闗帝廟旁】

修文縣義學【在學宮左國朝康熙四十三年知縣林攀桂建五十九年知縣朱齊年捐置田租以爲館】

安順府義學【在明倫堂右國朝康熙四十五年建】

普定縣義學【在學宮內國朝康熙四十五年建】

鎭寜州義學【在城內東北國朝康熙三十年建】

永寜州義學【在西門外】

安平縣義學【在縣署東】

淸鎭縣義學【在東門內】

擺頂義學【在擺頂國朝雍正八年奉

防設立】

威逺汛義學【在威逺國朝雍正八年奉

防設立】

平越府義學【在舊察院西有學租】

平越縣義學【在北門內】

黃平州義學【有二處一在新城東舊學基一在舊城文廟右國朝雍正六年建知州蕭君柱詳準以狗塲地租銀十二兩小東坡義學田米永作館糓】

湄潭縣義學【在學宮右】

甕安縣義學【在東門內國朝康熙四十四年建有蠟林等寨學田以資膏火】餘慶縣義學【原在縣署右國朝康熙四十四年建五十三年攺建防門右】都勻府義學【有三一在府城一在平浪司一在凱口國朝雍正十年知府王鐘珣建並捐給館糓】

都勻縣義學【在縣署左】

麻哈州義學【在城南舊學宮門外國朝康熙四十四年建】

獨山州義學【在學宮旁知州趙完璧置田二十畝爲館糓之用】

淸平縣義學【在分司舊址國朝康熈四十年建】

荔波縣義學【在城內知縣劉棻捐建訓苗童置義田租銀八十九兩米十石禾六百六十秤布二十件分給生徒】

八寨義學【在八寨國朝雍正八年奉

防設立】

大丹江義學【在大丹江國朝雍正八年奉

防設立】

小丹江義學【在小丹江國朝雍正八年奉

防設立】

都江義學【在都江國朝雍正八年奉

防設立】

鎭逺府義學【在府治右】

鎭遠縣義學【在縣治右】

施秉縣義學【在衛堂東國朝康熙四十四年建】

施秉舊縣義學【在施秉舊縣國朝雍正八年奉

防設立】

天柱縣義學【在東門外】

淸水江義學【在淸水江國朝雍正八年奉

防設立】

臺拱義學【在臺拱國朝雍正八年奉

防設立】

思南府義學【舊有二一在儒學前一在城西隅俱廢國朝雍正五年署知府馮詠攺建於學宮飛來石旁八年知府史瑗重修捐給館谷】

安化縣義學【在城南國朝康熙五十一年建】

印江縣義學【在學宮左側】

婺川縣義學【在文廟西】

石阡府義學【在學宮內國朝康熙三年建】

龍泉縣義學【在學宮右側】

思州府義學【在學宮前國朝康熙四十四年建雍正十一年知府褚世晫重建】玉屏縣義學【在櫺星門側國朝雍正十二年建】

靑溪縣義學【在東門外土主廟內】

銅仁府義學【在府治左】

銅仁縣義學【在城內國朝康熙四十年建今攺爲教諭署】

黎平府義學【在府治前】

開泰縣義學【在縣治右】

永從縣義學【在縣治右】

錦屏縣義學【在縣治前】

古州寨頭藏弩義學【在寨頭藏弩國朝雍正八年奉

防設立】古州口寨月寨義學【在口寨月寨國朝雍正八年奉

防設立】大定府義學【在文廟右】

平逺州義學【在城東北國朝康熙三十一年知州冷宗昱捐建】

黔西州義學【在州治右】

威寜州義學【在州治左】

畢節縣義學【在城內國朝康熙三十五年建】

水城義學【在署東國朝雍正十三年通判孟金章建】

南籠府義學【在學宮內國朝雍正十二年知府王元烈捐建】

永丰州義學【在永丰州國朝雍正八年奉

防設立】

普安州義學【在州治左】

普安縣義學【在文廟左側國朝康熙四十四年建】

安南縣義學【在南門內國朝康熙四十四年知縣王珍捐建久圮雍正十二年知縣陳以明捐修】

冊亨義學【在冊亨國朝雍正八年奉

防設立】

羅斛義學【在羅斛國朝雍正八年奉

防設立】

遵義府義學【在城內國朝康熈五十六年知府趙光榮知縣丘紀建捐置田租】遵義縣義學【在城東南國朝康熙五十四年知縣丘紀建】

正安州義學【在州學右國朝雍正十一年知州張元鈺建】

綏陽縣義學【在崇聖祠後】

桐梓縣義學【在城內國朝康熙二十三年建雍正十二年知府蘇霖知縣鄭廷颺重修】

仁懷縣義學【縣系新遷義學尙未設】

貴州通誌卷九

欽定四庫全書

貴州通誌卷十

營建

壇廟

貴陽府

社稷壇【在府城西一里】

風雲雷雨山川壇【在府城東一里國朝雍正九年巡撫張廣泗布政司常安增建乾隆三年總督張廣泗布政司馮光裕增修廟壇規制宏整】

先農壇【在府城東東山下國朝雍正五年奉

防建有廟宇】

厲壇【在府城外西北隅以上各壇所屬州縣俱如制】

文廟【在府城北門外】

崇聖祠【在文廟後】

名宦祠【在文廟防門左】

鄕賢祠【在防門右】

賢良祠【在府城南門外雍正十年

奉防建】

忠義孝弟祠【在貴築縣學宮左雍正元年奉

防建】

節孝祠【在城南門外雍正元年奉防建各府同以上州縣如制】

城隍廟【在府城內西北隅各州縣俱有】

福黔潤澤龍王廟【在府城內北隅龍井旁雍正五年奉

防建】

旗纛廟【在府城北門外演武塲內】

火神廟【在府新城西明崇禎十四年總督李若星建】

眞武廟【在府城北門月城上明萬曆九年建國朝順治十八年總督趙廷臣重修各府州縣俱有】

東嶽廟【在府城內東北】

文昌閣【在府城東門月城上明萬曆時建國朝康熙八年總督卞三元甘文焜巡撫佟鳯彩重建三十一年巡撫衛旣齊布政司董安國按察司丹達禮防政陸祚蕃知府時騰蛟重修又一在貴定縣城內】

靈官閣【一在府治西一在新城內】

三義廟【在府城西南隅奉蜀漢先主闗帝張桓侯】

關帝祠【在府城中大興寺內各州縣俱有】

武侯祠【在府城外東南隅明萬曆時建祀諸葛武侯明末兵燹祠燬後遷於涵碧潭東北國朝康熙二十八年巡撫田雯增修像傍侍以濟火建亭於後名曰又一艸廬常課士其中雍正七年復建於城南舊址額曰丞相祠堂】

三官廟【在府新城內國朝康熙四年巡撫羅繪錦建】

川主廟【在府新城內祀灌口二郎神明崇禎間蜀人建】

藥王廟【在府城內西南隅國朝康熙六年都司張光煥建舊爲尊經閣地址】旌陽祠【在府城內國朝康熙十九年建祀眞人許遜一在修文縣白巖之下】忠烈廟【在府城中大街俗名黒神廟祀唐南霽云明正統間按察使王憲建題請賜額一在修文縣北門外里許一在舊息烽所城內】

夏國公祠【在府治南明永樂間建祀夏國公顧成後燬】

陽明祠【在撫署東明萬曆間建祀新建伯王守仁國朝康熙十二年巡撫曹申吉重建二十三年巡撫楊雍建重修二十八年巡撫田雯建後覺堂堂前合一亭左習軒課所錄士於中三十一年巡撫衛旣齊復增修兩廊集諸生肄業雍正十一年巡撫元展成鼎新之比舊更宏敞】忠勳祠【在府城東明萬曆三十年建祀監軍僉事楊寅秋及討播陣亡諸將士巡撫郭子章有記】

四先生祠【在府城北明萬曆間建祀新建伯王守仁巡撫郭子章江東之巡按應朝卿後燬卽其地建忠烈祠今並於東嶽廟】

忠烈祠【舊在今東嶽廟垣內明崇禎二年建祀巡撫王三善以從徵殉難副使嶽具仰總兵魯欽鄕官湯師炎田景猷李紹忠並大小文武官一百餘人從祀明季賊燬】

甘公祠【在府城南闗外五里國朝康熙十二年吳逆之變雲貴總督甘文焜殉難防子甘國臣筆帖式何善雅圖俱與焉建祠祀之】

王公祠【在府城南門外國朝康熙十九年建祀殉難定海將軍四川提督王之鼎】田公祠【在府城內祀國朝巡撫田雯】

康太保祠【在貴定縣城北祀宋康保裔甞爲髙陽闗都部署死於軍爲神顯靈禱雨恆應明巡撫郭子章建張鶴鳴重修有記】

郭公祠【在貴定縣城內建祀明巡撫郭子章】

王鎭府祠【在貴定縣城內倉左祀明指揮使王璽以修城功云】

張李二公祠【在貴定縣城北祀明總兵張彥芳推官李若楠俱有殲苗捍禦功】安順府

社稷壇【在府城東北】

風雲雷雨山川壇【在府城東門外】

先農壇【在府城東門外國朝雍正五年奉

防建】

厲壇【在府城北門外以上各州縣如制】

文廟【在府城內】

崇聖祠【在文廟後】

名宦祠【在防門左】

鄕賢祠【在防門右】

忠義孝弟祠

節孝祠【俱在府城內府學宮旁以上各州縣如制】

萬壽宮【在西門大街原系李將軍書院年久傾圮堂宇尙存乾隆二年提督王無黨署知府牛天申知府杜理並五營員弁捐修規模壯麗】

城隍廟【在府城內各州縣如制】

龍王廟【在府城內學宮左】

闗帝廟【在府城內各州縣俱有】

南嶽廟【在永寜州慕役司境內】

闗將軍廟【在永寜州闗嶺祀漢將軍闗索】

東嶽廟【在淸鎭縣城東】

文昌閣【在淸鎭縣西門外】

朱公祠【在淸鎭縣鎭西衛城南祀明布政使朱家民】

平越府

社稷壇【在府城南門外一里】

風雲雷雨山川壇【在府城北門外一里】

先農壇【在府城東門外國朝雍正五年奉

防建】

厲壇【在府城東門外以上各州縣如制】

文廟【在府城內西南】

崇聖祠【在文廟後】

名宦祠

鄕賢祠

忠義孝弟祠

節孝祠【俱在府城內以上各州縣原設如制其黃平餘慶雍正十三年燬於苗現在興修】城隍廟【在府城西州縣俱有】

東嶽廟【在府城外東北】

盤古廟【在府城南十五里祀盤古氏】

紫嶶祠【在府城內東南卽土主廟神姓張明萬曆時封紫薇大帝】

文昌閣【在府城內洪武初建一在黃平州學宮內】

闗聖廟【在府城內一在南闗各州縣俱有】

三郎祠【在府城東十里按三郎竹王之子唐防開牂牁斬竹王土人思之求爲立祠帝許之並封三子爲侯及死配食父廟遂相沿祀之】

二郎廟【在府城內祀灌口二郎神】

胡公祠【在府城內西北明總兵胡從儀威詟諸苗郡民建祠祀之】

陳太守祠【在府城內西北祀明太守陳紹英英修城建學有愛民實政民建祠祀之】黒神廟【在舊黃平州西門外祀唐南霽云】

義烈祠【在黃平州東坡站明巡撫郭子章建祀播叛時殉難諸人並置有祀田】白馬廟【在餘慶縣艸坪祀漢伏波將軍馬援】

都勻府

社稷壇【在府城西門外】

風雲雷雨山川壇【在府城東門外】

先農壇【在府城東門外國朝雍正五年奉

防建】

厲壇【在府城西門外以上各州縣如制】

文廟【在府城內】

崇聖祠【在文廟後】

名宦祠

鄕賢祠

忠義孝弟祠

節孝祠【俱在府城內以上各州縣原設如制其淸平縣雍正十三年燬於苗現在興修】城隍廟【在府城內東北隅州縣俱有】

東嶽廟【在府城外一在獨山州城南】

文昌閣【在府城內東南隅一在麻哈州城南】

闗帝廟【在府城北州縣俱有】

張鄒二公祠【在府城南祀明張翀鄒元標】

蔡公祠【一在府城內一在淸平祀明參議蔡潮雍正十三年苗燬】

孫文恭祠【在淸平縣祀明尙書孫應鰲雍正十三年苗燬】

鎭遠府

社稷壇【在府城西三里】

風雲雷雨山川壇【在府城東門外一里】

先農壇【在府城東門外國朝雍正五年奉

防建】

厲壇【原在城東三里明知府張守讓遷於城西各縣如制】

文廟【在府城內】

崇聖祠【在文廟後】

名宦祠

鄕賢祠

忠義孝弟祠

節孝祠【俱在府城內以上各縣如制】

城隍廟【原在鎭逺縣治左明知府劉叔龍遷府治西各縣俱有】

闗帝廟【在府城東祝聖橋明季圮國朝康熙十二年重修各縣俱有】

武侯祠【在府城內明嘉靖二十九年知府程防建明末燬於苗國朝康熙十一年重建又一在施秉縣諸葛洞】

朱文公祠【在府城東北東山寺洞前明嘉靖九年知府黃希英建並置田若干畆立石碑於洞口曰紫陽書院二十七年知府程防徙於東山書院明季圯國朝康熙十一年重修】忠烈祠【有二一在府城內祀郡人黃如龍一在柴家坪祀副總兵周仕達二人俱隨徵水西陣亡贈都督僉事已燬】

東山祠【在府城東門外祀明知府顏澤劉善周瑛劉武臣程防同知何宣通判楊瑄淸浪防將彭倫】

張公祠【在府東山觀迎仙橋左祀明知府張守讓守讓多惠政郡人爲之立祠】忠果祠【在吉祥寺右國朝總督甘文焜盡節於此諡忠果因以名祠有記】

遺愛祠【在天柱縣明萬曆時建祀地方之有功於民者渠陽儲維有碑記久廢】朱公祠【在天柱縣有四俱祀明知縣朱梓梓爲設縣初賢令一切規畫皆其創立民懷其徳建祠祀之一在城東門內一在城西門外三里鐘鼔樓一在寶帶橋一在社學橋各捐置田並有碑記】

思南府

社稷壇【在府城北門外一里】

風雲雷雨山川壇【在府城南門外二里】

先農壇【在府城東門外國朝雍正五年奉

防建】

厲壇【在遵化門外東北一里以上各縣如制】

文廟【在府城內東北】

崇聖祠【在文廟後】

名宦祠

鄕賢祠【俱在文廟內】

忠義孝弟祠

節孝祠【俱在府城內以上各縣如制】

城隍廟【在府城東遷善橋成化間建各縣俱有】

東嶽廟【舊在江東萬勝山後遷中和山麓國朝康熙二十三年重修一在婺川縣】文昌祠【在府城北郊外印江婺川俱有】

川主廟【在府治南明正統間建祀秦時蜀太守李冰國朝康熙二十五年增修】伏波廟【在府城東祀漢馬援最靈應宋田祐恭母方妊夢神降其宅乃生祐恭祠不復靈及卒人見神躍馬入祠靈如初】

闗帝廟【在遵化門外一在大巖闗明嘉靖九年推官髙俊建各縣俱有】

英祐侯廟【卽水府祠在府治前按搜神記神姓蕭名日軒宋咸平間爲神明洪武初遣官致祭封水府靈通廣濟顯應英祐侯巴蜀濵江所在多廟祀之】

李先生祠【在府治左祀郡人李渭明萬曆二十三年巡按薛繼茂以渭倡明正學建祠祀之後圯】

申公祠【在府城內西隅祀郡人申祐明嘉靖十年巡按郭化以祐殉土木難特題建祠】昭化祠【在婺川縣祀漢牂牁太守陳立以其破夜郎王興及翁指等保固思卭建祠祀之】石阡府

社稷壇【在府城北門外】

風雲雷雨山川壇【在府城南門外】

先農壇【在府城南門外國朝雍正五年奉

防建】

厲壇【在府城北門外以上龍泉縣如制】

文廟【在府城內】

崇聖祠【在文廟後】

名宦祠

鄕賢祠

忠義孝弟祠【俱在府城內】

節孝祠【在府城內以上龍泉縣如制】

城隍廟【在府城內】

水府廟【在府城西明萬曆知府林大經建又水府閣在北門外】

闗帝廟【在府城內龍泉縣俱有】

諸葛祠【在府城南】

太白祠【在府城內唐天寶間李白流夜郎經此後人建祠祀之明末以祠爲推官署國朝康熙六年推官許延邵移署復祠】

遺愛祠【在府城南明萬曆間建祀知府吳維京鄭一信】

郭公祠【在龍泉縣祀明巡撫郭子章】

向公祠【在龍泉縣明兵備道向日升駐龍泉造士撫民戢兵禦苗多有恵政民建祠祀之】思州府

社稷壇【在府城北五里國朝雍正二年知府張廣泗重建】

風雲雷雨山川壇【原在府城南明知府蔡懋昭遷於城東國朝雍正二年知府張廣泗重建】

先農壇【在府城東國朝雍正五年奉

防建】

厲壇【在府城北三里以上各縣如制】

文廟【在府城內】

崇聖祠【在文廟後】

名宦祠

鄕賢祠

忠義孝弟祠【俱在府城學宮內】

節孝祠【在府學署右以上各縣如制】

城隍廟【在府小南門內國朝康熙二十年燬三十年知府張聖佐重建雍正二年知府張廣泗增建牌坊三各縣俱有】

文昌閣【在府城外其靑溪縣雍正十三年燬於苗現在議修】

闗帝廟【在大南門外國朝雍正五年攺建各縣俱有】

八蠟廟【在府城東門對河國朝雍正二年知府張廣泗新建】

李公祠【在府城內祀明死難知府李允簡久廢】

功徳祠【在文昌閣後祀國朝知府陳龍巖】

東嶽廟【在玉屏縣東門外明初建】

五顯廟【在玉屏縣城內中所街明時建】

眞武廟【在玉屏縣西五里飛鳯山上明時建國朝康熙三十年重修】

土主廟【在玉屏縣南門內明嘉靖問建國朝康熙三十年重修】

水府廟【在玉屏縣東闗廂明初建國朝康熙五年重修】

飛山廟【在玉屏縣北門外明時建祀英恵侯楊再思】

銅仁府

社稷壇【在府城北】

風雲雷雨山川壇【在府城西】

先農壇【在府城東五里國朝雍正五年奉

防建】

厲壇【在府城北縣俱附於府】

文廟【在府治東】

崇聖祠【在文廟後】

名宦祠

鄕賢祠【俱在文廟內】

忠義孝弟祠【在府學宮左國朝雍正九年建縣附於府】

節孝祠【在府城內雍正九年建縣附於府】

城隍廟【在府城內國朝康熙四年建】

東嶽廟【在府城東門外國朝康熙十五年建】

闗帝廟【在府城東門外二里國朝康熙六年重建一在盤山上】

武侯祠【在府城內】

石公祠【在府城內祀明總兵石邦憲】

三烈祠【在府城內祀劉氏三烈女兵燬重建】

黎平府

社稷壇【在府城西門外】

風雲雷雨山川壇【在府城南門外】

先農壇【在府城東門外國朝雍正五年奉

防建】

厲壇【在府城北門外以上各縣如制】

文廟【在府城內】

崇聖祠【在文廟後】

名宦祠

鄕賢祠【在學宮內】

忠義孝弟祠【在府城內】

節孝祠【在府城內以上各縣如制】

城隍廟【在府城內各縣俱有】

闗帝廟【在府城內各縣俱有】

二侯祠【在府城內赤龍山祀蜀漢武鄕侯漢壽亭侯】

徐公祠【在府城東新化司宋辰州太守軼其名奉命至小裏爲賊所害投屍於江數日溯流而浮里人異之於江幹建祠以祀】

大定府

社稷壇【在府城南門外】

風雲雷雨山川壇【在府城北門外】

先農壇【在府城南郊外國朝雍正五年奉

防建】

厲壇【在府城西門外以上各州縣如制】

文廟【在府城內】

崇聖祠【在文廟後】

名宦祠

鄕賢祠【俱在文廟內】

忠義孝弟祠【在府城內】

節孝祠【在府城內以上各州縣如制】

城隍廟【在府城南國朝康熙七年知府寧云鵬建州縣俱有】

南嶽廟【在府城南】

闗帝廟【在府城南】

旗纛廟【在府城內威寜州亦有】

川主廟【在府城北門外】

郭公祠【在府城內祀明巡撫郭子章】

文昌閣【一在威寜州城西北隅一在黔西州東門一在畢節縣七星闗】

忠烈祠【在威寜州城東明天啟二年烏酋入冦指揮管良相祖允昌李應期朱運泰千戶蔣邦俊各手刃其妻子相聚焚死勅祀之】

龍王廟【在平逺州城中有樓名得月國朝知州朱粲英吏目戴光祖同建】

太乙祠【在平逺州北闗外聳秀山頂奉文昌眞武國朝知州介錫周副將劉成謨吏目戴光祖同建】

黒神廟【在黔西州西溪】

東嶽廟【在畢節縣東闗】

武侯祠【在畢節縣七星闗明副使毛科建久圮國朝康熙四十九年知府佟銘昌重建】南籠府

社稷壇【在府城西門外】

風雲雷雨山川壇【在府城南門外】

先農壇【在府城東門外國朝雍正五年奉

防建】

厲壇【在府城北門外以上各州縣如制】

文廟【在府城內】

崇聖祠【在文廟後】

名宦祠

鄕賢祠【俱在文廟內】

忠義孝弟祠【在府城內】

節孝祠【在府北門外以上各州縣如制】

城隍廟【在府城南各州縣俱有】

東嶽廟【在府城南門外】

魁星閣【在府城北門外】

文昌閣【在府城西門外】

闗帝廟【在府城北門外各州縣俱有】

晏公廟【在府城北闗外】

諸葛祠【在永丰州羅斛地】

傅公祠【在普安州湘滿驛祀明巡按傅宗籠】

遵義府

社稷壇【在府城西門外】

風雲雷雨山川壇【在府城西門外】

先農壇【在府城東門國朝雍正五年奉

防建】

厲壇【在府城北門外以上各州縣如制】

文廟【在府城東門外】

崇聖祠【在文廟後】

名宦祠

鄕賢祠【俱在文廟內】

忠義孝弟祠【在府城南門外】

節孝祠【在府城東以上各州縣如制】

城隍廟【在府城內各州縣俱有】

東嶽廟【在府城外仁懷縣亦有】

文昌閣【在府治中】

總防廟【在闗外郡人合祀諸廟神祗】

三皇廟【在府治西】

髙巖廟【卽川主廟在府城東二十里】

闗帝廟【在府城東各州縣俱有】

普澤廟【在府城南二里祀唐巴川令兼鎭南軍使趙延之宋慶曆間賜號普澤累封英顯廣利公水旱祈禱輒應】

蕭公廟【在府城東五里祀宋蕭日軒明洪武初封英佑侯】

二公祠【在府城東三里許桃源洞口舊名三公祠祀明平播總督李化龍王象幹按察使李應麒久廢國朝康熙五十五年通判胡期恆重建更今名祀總督李化龍總兵劉綎】王公祠【在府城內祀明遵義知縣王佐聖死土賊郭士琦之亂故祀之】

蔡公祠【在府城大士閣右祀國朝知府蔡毓華】

八蠟祠【在綏陽縣明洪武間建里人春秋祈報於此】

栁公祠【在綏陽縣西十里祀唐栁宗元明萬曆間知縣詹淑建】

寺觀

貴陽府

大興國寺【在府城中元至正間廬陵賈人彭如玉建明洪武二年長沙遊僧南宗重修萬曆三十年寺僧法印赴京請大藏巡撫郭子章建閣貯之南京諭徳黃輝題曰龍輪寶藏】無量壽佛寺【在大興國寺左】

進祿寺【在府城內陽明祠右】

永祥寺【在府城西南隅舊名潮音寺明成化間太監鄭忠重建勅賜金額後燬於兵國朝康熙四年總督卞三元巡撫羅防錦重修三十一年巡撫衛旣齊建義學於寺中】

吉祥寺【在永祥寺後】

東山寺【在府城東東山上明嘉靖間建崇禎二年重修國朝康熙二十四年增修】小魯亭【在府城東山上巡撫田雯建】

般若庵【在新城南京街】

觀音寺【在府城外南明河甲秀樓側有小閣曰拱南登眺山光水色晴雨皆宜爲南郊勝境】又一艸廬【在府城南門外武侯祠國朝巡撫田雯建今廢】

迎恩寺【在府城南闗外里許康熙二年參政徐業建】

雪厓洞【俗名薛家洞在府城西南里許洞上舊建玉皇殿有純陽呂眞人題匾其前爲三官殿左有一亭奉眞人像名來仙亭嵗久傾圮乾隆五年布政使陳悳榮攬其形勢有闗郡城風水盡撤而新之復於洞右累石爲臺建來仙閣又增建靈官閣攺山門東向並設廊廡遂成名勝其中題詠出自仙鸞者甚多】

圓通寺【在新城南京街】

銅佛庵【在新城普定街】

黔靈山寺【在府城北三里石阡府知府陳奕禧鐫有黔靈勝境四字於石壁】照壁山寺【一名象寶山在府城東北照壁山上明崇禎九年巡撫馮晉卿建】云頂山寺【在府城北二十里云錦莊】

東林寺【在府城北二十里養馬苗寨內】

虎山寺【在府城北三十里竇官堡相此山鳴鐘則堡必有火災特禁之】

通化寺【在府城東北洪邊裏翠屏山上】

回龍寺【在府城東北三十里】

大道觀【在府城中元至正間建舊名崇正觀明洪武間重修攺今名】

指月堂【在府城東系古寺】

落灣閣【在府城西二十五里前臨大河後多松竹頗稱名勝】

皇經館【一在府城中巡撫署右一在城外南闗】

九龍山寺【在定番州去城二十里】

萬壽寺【在廣順州城東寺有建文遺像】

龍防寺【在開州城西】

北極觀【在開州治北俗名祖師觀在髙山上下有白沙龍井明崇禎三年龍見居人見有神披髮仗劍降之如祖師狀河防道沈翹楚因建觀於山下國朝康熙間復建】

靈泉寺【在開州乖西司元大徳間安撫司茍彬建】

連華寺【在開州思量仄溪溪水環於山前淸冷潺湲古柏長松上防霄漢可稱一州之勝】龍山寺【在龍裏縣城內】

冠山寺【在龍裏縣東門內上有紫虛閣明守備王明善建又有大士閣闗聖殿國朝康熙間知縣許之升建】

陽寶山寺【在貴定縣北前後兩寺爲一方勝景】

南山寺【在貴定縣明初建】

報恩寺【在貴定縣城北】

興福寺【在貴定縣】

潮水寺【在修文縣城北五里明總兵王國正建崇禎末四川巡按錢邦芑隱居於此更名知非庵】

寶丰山寺【在修文縣城北四十里】

天臺寺【在修文縣舊息烽所南望山上】

安順府

圓通寺【在府城南劚石爲柱長三丈餘後有石塔多古柏】

大願寺【在永寜州盤江橋右】

無量寺

斗姆閣【俱在永寜州城西三十五里闗嶺】

大佛寺【在永寜州慕役司】

列峯寺【在鎭寜州城北明時建】

龍鳯寺【在安平縣城南五里龍鳯山上】

叢林寺【在淸鎭縣城內明永樂初建】

北極殿【在淸鎭縣城北】

三淸觀【在淸鎭縣東城外】

平越府

三教寺【在府城內明洪武間副使趙之屏建崇禎十二年郡人樊師孔捐資請藏經於寺其子都建閣貯之】

護國寺【在府城內明萬曆間建】

壽佛寺【在府城內】

報恩寺【在府城外東南】

月山寺【在府城南門外明洪武間隆平侯張信建】

鎭寜寺【在府城西十里明崇禎初建】

萬壽寺【在府城西北隅明萬曆間郡人王家卿王家鼎倡建僧合奇重修】

髙眞觀【在府城內福泉山明洪武初建張三丰禮斗亭在其後】

凝眞觀【在府城西十里元時建內多古樹】

半山亭【在府城內髙眞觀明洪武初建】

潮音閣【在府城南門外明隆慶間指揮使丘崇堯建天啟六年重修崇禎十四年水圮又修】善化寺【在黃平州南闗外明洪武間建】

月潭寺【在黃平州城東三十里飛雲巖側明正統二年指揮常智建】

萬壽觀【在黃平州城內舊爲水府廟江西客民攺建祀許旌陽】

寶相寺【在黃平舊州城東唐宋古剎元至正間重修明萬曆間燬巡撫郭子章重建】太平寺【在黃平舊州城北明總兵南黨建後移建七星巖】

福智觀【在黃平舊州城南爲元時舊剎】

五云寺【在甕安縣城南三十里元時舊剎明崇禎間重修】

回龍寺【在甕安縣城北二十里明嘉靖間安撫使宋廷章建地名飛練】

髙眞觀【在甕安縣城南三十里幹溪大壩中獨聳危峯髙數十丈觀建於山頂】後巖觀【在甕安縣城北三十里元時建巖有龍洞巖上有爪甲痕怪石嵯峨林木幽異頗稱名勝】

朝賀寺【在湄潭縣城南門外】

釋慈寺【在湄潭縣城北三里相寺有古鐘常不叩自鳴】

大祥寺【在湄潭縣馬鞍山下】

大通寺【在湄潭縣袁家渡】

淸泉寺【在湄潭縣平靈臺】

延壽寺【在餘慶縣城中明洪武年間建】

云深寺【在餘慶縣五雲山】

古峯寺【在餘慶縣苦竹薗】

大錯庵【在餘慶縣他山之陰栁湖上卽明人錢邦芑故居也邦芑自號大錯和尙又有小年庵在蒲村卽其祝髮處】

都勻府

觀音寺【在府城中明洪武間指揮黃鏞建永樂間都指揮陳原增修建藏經樓】髙眞觀【在府城內東山之北殿閣宏邃臺基爽塏眾木扶疎一杉可數抱其髙接天蓋千年物也】

且閒亭【在府城聖壽寺後有古雙柏】

回龍寺【在麻哈州城西】

觀音寺【在麻哈州城西】

玉皇閣【在麻哈州城西】

報國寺【在獨山州城北國朝康熙八年新建】

聖壽寺【在淸平縣城西明天順間都指揮王聚建萬曆間邑人工部尙書孫應鰲倡修】紫霞宮【在淸平縣城北明天順七年指揮石宣建】

廣福觀【又名回龍觀在淸平縣城南】

鎭逺府

中山寺【在府城東東巖上明知府黃希英建工部郎中趙之緒構藏經樓兵燬】吉祥寺【在府治對江明永樂初建成化間修國朝督甘文焜盡節處寺內有古柏二株蒼翠盤曲如虯龍】

鎭江寺【在府治西南明永樂初建嘉靖間圮於水萬曆六年僧宗淳募修燬於兵國朝康熙二年郡人蘇金明募修】

北極觀【在府城西門外明治間知府周瑛建】

迎仙宮【在府城西明萬曆十二年建】

紫皇閣【在府西北石逕盤旋藤蘿掩暎瀑布如練上有小橋登閣而望西南諸山宛如圖畫】朝元閣【在府城內明巡按畢三才建】

報恩寺【在施秉縣城西有碑記】

觀音寺【在施秉縣城西】

平寜寺【在施秉縣城西二里有碑記】

普賢寺【在施秉縣牛塘山】

華巖寺【在施秉縣城東三十里明巡撫郭子章建】

元都觀【在施秉縣城北明洪武二十五年郡人馬康鎭建】

思南府

永寜寺【在府治南前枕徳江明治間建萬曆初知府蔡應申修二十二年燬知府趙恆推官劉養中先後重修】

雪峯寺【在府城南一百二十里】

金華寺【在府城西北四十里】

甕溪寺【在府城西南一百里】

龍泉寺【在府城北一百五十里】

觀音閣【在府治中和山頂明嘉靖間郡人李渭甞於此講學前爲普濟亭後藏經樓巡撫郭子章書額內貯藏經日久殘缺國朝康熈四年經歷陳援世補之左壽福樓右一乘樓前玉皇閣隆慶間建明知府趙恆顏其額曰空中樓閣最稱幽勝】

中天防【在府城東交椅山明萬曆二十一年防政史旌賢建燬於火】

普濟庵【卽舊英祐侯祠地國朝康熙六年城守宋防聖攺建二十八年城守施應龍拓地增建樓坊】

西巖寺【在印江縣城西五里甲山寨下宋時古剎後圮明嘉靖間重建燬於兵國朝康熙十九年復建紆曲而上宏敞髙曠巨石壁立林木蔥蒨下有敲梆巖以石擊之聲如梆然】迎恩寺【在印江縣城南一里】

三淸觀【在印江縣城南四里宋幹徳間建】

東泉寺【在婺川縣城東又名安阜寺】

眞武觀【在婺川縣城南山勢峻聳殿閣隱現於密林中登之可眺一邑】

銅山寺【在婺川縣城南五十里宋時建】

慈化寺【在婺川縣城西五十里其地產茶】

金仙寺【在婺川縣沿河司相明嘉靖十四年播州銅佛寺銅佛七一夜皆失銅仁府得其三思南漁人得其四建寺奉之】

常樂寺【在沿河司北六十里唐爲福常寺宋勅賜中勝院明攺常樂寺久廢惟存一鐘一碣】沿丰寺【在沿河司東二十里宋時建久廢明嘉靖元年重建】

石阡府

回龍寺【在府城南龍底又一在龍泉縣老木橋】

迎恩寺【在府城南門外】

觀音寺【在府城西一在城北俱眀萬曆間建一在龍泉縣綏陽塲】

北塔寺【在府城北明知府曾之可建】

眞武樓【在府城西明永樂初建】

華嚴寺【在龍泉縣北門外】

東林寺【在龍泉縣東山】

玉溪寺【在龍泉縣官壩舊名土溪寺國朝知縣張其文攺爲玉溪寺】

思州府

回龍寺【在府城東門外明嘉靖間建】

鼇山寺【在府西龍鰲裏唐僧通慧建久圮】

後山觀【在府城內西南隅】

眞武觀【在府城東旗頭山明隆慶間建】

北山寺【在靑溪縣治後】

廣佛寺【在靑溪縣近學宮】

東山寺【在靑溪縣城東三里】

梓潼觀【在靑溪縣城內】

東寺【在玉屏縣東門內明時建】

南寺【在玉屏縣城南隅明時建】

眾香寺【在玉屛縣城西南五里飛鳯山舊傳古剎邑人士多讀書其上】

文水寺【在玉屏縣城西系古剎】

瑞雪寺【在玉屏縣城西紫气山明初建國朝康熙四十年僧云石重修正上梁時瑞雪繽紛因名邑人田起虯爲記刻石其山周圍五里許花鳥幽異竹柏薈蔚郁爲叢林】

北極觀【在玉屏縣北門內明初建】

銅仁府

東山寺【在府城東一里明正徳間參議蔡潮建後圯國朝康熙四十四年重建】黎平府

迎恩寺【在府城東北】

北塔寺【在府北一里】

眞武觀【在府城內又一在永從縣俱明萬曆間建】

毘盧閣【在府城南明萬曆間建】

玉皇閣【在府城西明正徳間建嘉靖時重修】

觀音寺【在錦屏縣城東明正徳十三年建】

白雲寺【在錦屏縣城東南二里明永樂八年建嘉靖十四年苗燬天啟二年重建】上帝觀【在錦屏縣城南明萬曆十三年建】

玉虛觀【在錦屏縣西明永樂六年建國朝康熙十四年火燬十八年重建】

北極觀【在錦屏縣城北一里明治五年建萬曆二年重修】

大定府

壽佛寺【在府城內中街黔西州亦有】

大佛寺【在府城南國朝康熙八年知府寧云鵬建黔西平逺俱有】

東山寺【在府城東門外國朝總兵李起建】

萬壽觀【在府城內中街黔西平逺亦有江西人建祀許旌陽以爲防館】

南林寺【在平逺州城南國朝康熙二十八年遊擊王耀麟重修】

東山寺【在平逺州城東國朝康熙八年副將霍維鼐倡建十年逰撃趙印昌增修】開元寺【在黔西州城東門外國朝康熙五年總兵李如碧建】

回龍寺【在黔西州城西門外】

玉皇閣【在黔西州城東門外】

普慧寺【一名雙井寺在畢節縣城東門外】

寶龍寺【在畢節縣赤水白巖】

三元宮【在畢節縣赤水古剎】

南籠府

玉泉寺【在府城東門外】

興隆寺【在府城東二十里披疊山】

圓通寺【在府城西闗洞山上】

壽佛寺【在府城北門外一在安南縣】

海潮寺【在府城北半里萬壽山】

北極觀【在府城西北山防】

三元宮【在府城北門外】

三淸殿【在府城西北髙崗上】

玉皇閣【在府城東門外一在安南縣】

大寺閣【在府城西北髙崗上】

臥佛寺【在普安州城東半里】

大威寺【在普安州城北三里】

普照寺【在普安縣城北】

朝陽寺【在普安州城北三十二里】

水星寺【在普安州城北半里】

碧雲寺【在普安縣城南二十五里碧雲山】

松巋寺【在普安縣北新路罐子窰】

南峯寺【在安南縣南闗外始建極宏敞後遭兵燹重修復燬於火今玉皇閣卽寺後殿】湧泉寺【在安南縣城南里許鴉闗上明沐國公建】

東觀【在安南縣東門外獨秀山明時建】

南觀【一名髙眞觀在安南縣南門外玉枕山明時梁姓指揮倡建後圮國朝康熙三十年僧飛航重修】

遵義府

佛光寺【在府城內初有銅佛像在荒莽中人往觀輒風雷不可近後有異僧命居人齋戒往迎置此寺】

雷音寺【在府城南五十里水中突起一山其下有飛雲庵】

西來寺【在府城西三十里明末僧兩生建】

萬壽寺【在府城北卽龍山寺】

茅衙寺【在府城北十五里茅坪原名仙巖莊初爲楊應龍妻田惜玉所居稱曰茅衙平播後李氏得之攺建爲寺】

海潮寺【在府城北三十里海龍明萬曆間平播後兵備道傅光宅建】

黃鐘寺【在府城北四十里四境皆田中聳一石如螺明治間夜大風雨光怪閃爍居人旦往視之有鐘懸樹間因建寺居之後圮國朝順治十八年里人張時有增修】

天臺寺【在府城北四十里僧烜一建巖洞皆奇】

玉皇觀【在府城內舊有文昌乩筆碑記國朝康熙五十八年知府趙光榮重修】先天觀【在府城北三十里紫霞山明正徳初楊顚仙建今攺名紫霞寺】

大士閣【在府治前明萬曆四十年知府孫敏攺建後燬國朝康熙二十七年副將魏相建】胥覺寺【在正安州古剎也明萬曆九年僧錫牌增修俗名錫牌寺】

本剛寺【在正安州國朝康熙七年知州髙瑆重建】

蟠溪寺【在正安州明萬曆初僧孤舟面壁於此】

甘露寺【在桐梓縣三坡砌石爲徑髙下懸絕行人每苦渇國朝順治間副將陳福平冦至此見軍士覓水弗得爲之惻然因建寺一所斲木爲槽引水巡撫張徳地因以甘露名寺】龍罩寺【在桐梓縣西五十里雄峙山頂勢極巍峩】

蓮池寺【在桐梓縣西七十里平原中攢列數峯形如蓮瓣故名】

三座寺【在桐梓縣北二十里聳岫危巒水環若帶又名三教寺】

辰山寺【在綏陽縣西十五里】

螺水寺【在綏陽縣西十七里舊名三教寺】

回龍寺【在綏陽縣西二十三里本爲蒲象庵元時建後增修攺今名】

親云寺【在綏陽縣西三十里國朝順治間僧了幻建】

天竺寺【在綏陽縣北十五里】

長磏寺【在綏陽縣東北九十里明永樂初張三丰常寓於此】

寶象寺【在仁懷縣舊城內】

祝慶寺【在仁懷縣舊城內】

西禪寺【在仁懷縣二郎裏】

貴州通誌卷十﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷十一

食貨志序

【戶口田賦課程經費蠲卹積貯物產】

貴州物產鮮少生計瘠薄民間無終歲蓄故通十三府計之戶口才二十萬土地磽確惟正之供不敵中土一大縣𨿽山產鉛汞商課稅以少佐軍國然視江淮關津之徵雲南銅鹽之利僅矣而官吏師生軍伍郵傳諸經費且至百萬仰給他省

國家奚利焉顧山川風气有時而開淮海惟揚州在禹貢厥田下下厥賦下上而自唐宋以後財賦遂甲天下豈非人聚則土辟土辟則物丰財賄資用自饒給歟我

朝浩蕩之恩

令天下孳生戶口永不加賦貴州軍伍屯田許民間占

爲永業不取其值

大澤深仁煦育蒸濡民蕃物阜丰亨豫大之道在是矣述

食貨志

食貨

戶口

宋以前無考

元至元十六年七月西南八番羅氏等國來附洞寨凡千六百二十有六戶凡十萬一千一百六十有八二十六年六月西南夷中下爛土等處洞長忽帶等以洞三百寨百一十來歸得戶三千餘閏十月西南生番心�等八族計千六百二十戶內附二十九年正月八番都元帥劉徳祿言新附蠻洞因籍戶懷疑竄匿詔招集之詔曰爰自前宋歸附五十餘年閱實戶數乃有司當知之事諸郡皆然非獨爾播自今以往咸奠厥居流移失所者招諭復業有司常加存卹毋致煩擾重困吾民二月烏魯斯招附桑州生苗羅甸國古州等洞酋長三十一所部民十二萬九千三百二十六戶詣闕貢獻三十一年減八番所設官二百一十六員八番稱新附九十萬戶設官四百二十四員及遣官覈實止十六萬九千餘戶故減之三十八年十二月八番洞官吳金叔等以所部二百五十寨民二萬有奇內附詣闕貢方物

泰定元年八番生蠻韋光正等及黃楊五種人以其戶二萬七千來附請歲輸布二千五百疋置長官司以撫之

順帝至元四年五月詔湖廣行省元領新化洞古州潭溪龍裏洪州諸洞三百餘處洞民六萬餘戶分隸靖州

明

治十五年貴州布政司戶四萬三千三百六十七口二十五萬八千六百九十三

萬曆六年貴州布政司戶四萬三千四百五口二十九萬九百七十二

國朝

貴州布政司

原額戶口一十七萬五千三百三十五戶雍正五年新收四川割歸遵義一府五州縣戶口三萬八百八十四戶又收湖南廣西割歸天柱荔波二縣更名永丰州開泰錦屏玉屏靑溪等縣原無戶口雍正五年割永寧縣隸四川除戶口二千二百四十二戶八年割威寧州屬可渡橋西地隸雲南除戶口八百六十六戶雍正十年又收四川敍永廳赤水河南地方隸畢節縣戶口五十八戶又割畢節縣屬赤水河北地方隸四川無原額戶口又各府新增戶口六萬九千五百十八戶實在戶口二十七萬二千六百八十七戶

原額人丁一十五萬八千二百九十丁內除九萬六千六百九十八丁原不編差並隨田帶泒亦不徵差外實額編差人丁六萬一千五百九十二丁內除節年淸編抵補外尙逃亡人丁四萬二千八百六十三丁七分一釐一毫六絲又康熙三十一年至三十五年編增額外人丁並提督舉報官莊人丁一千二百六十四丁康熙三十五年編審實在徵差人丁一萬九千九百九十二丁二分八釐八毫四絲【是年纂修通誌照編審實數】

原額丁差及隨田帶泒丁銀二萬二千八百五十四兩八錢七分七釐三毫七絲一忽六微四塵八纖六渺內除逃亡無徵銀一萬五千四百五十一兩四錢一分二釐一毫九忽六微一塵四纖四渺康熙三十五年編審實在有徵丁差銀七千六百五十六兩五錢八分一釐九毫四絲七微八渺又三十五年至五十年增徵差人丁一千三百九十六丁康熙五十年編審實額徵差人丁二萬一千三百八十八丁二分八釐八毫四絲實額徵丁差銀八千一百七十四兩四錢八分二釐四毫九絲三忽五微四塵四渺外銅仁府屬遇閏加增銀五兩六錢六分五釐五毫六絲五忽六微五塵四纖八渺無閏之年不加是年欽奉

恩詔以後編審滋生人丁永不加賦雍正五年割永寧一縣隸四川除原額人丁二千三百一十五丁內實在徵差人丁二百五十五丁又除威寧州撥歸雲南人丁一百七十四丁又施秉縣撥歸湖南一十五丁共除徵差人丁四百四十四丁除徵丁差銀六十五兩六錢雍正五年新收湖南割歸天柱縣更名開泰錦屏玉屏靑溪等縣人丁五千八百六十二丁三分四毫四絲六忽三微五塵九渺內除豁免並隨糧帶泒及減除人丁一千四百四十九丁丁銀二兩外實徵差人丁四千四百一十三丁三分四毫四絲六忽三微五塵九渺實徵丁銀二百一十八兩三錢七分八釐四毫六絲二忽二微七塵二纖七渺七漠六茫六沙二漂又新收四川割歸遵義一府五州縣原額隨田起徵人丁一萬二千一百八十二丁七斗六升二合七勺一抄八撮四圭七粒七粟三末內除新墾尙未起徵田人丁三丁六斗七升五勺四圭實徵差人丁一萬二千一百七十九丁九升二合三勺九抄八撮七粒七粟三末實徵丁差銀五千三百一十一兩八錢五分一毫九絲一忽二微七塵七纎六渺雍正九年編審實額徵差人丁二萬五千三百五十七丁五分九釐二毫八絲六忽三微五塵九渺又隨田起徵人丁一萬二千一百七十九丁九升二合三勺九抄八撮七粒三粟三末

實額徵差並隨田帶泒銀一萬三千六百三十九兩一錢一分一釐一毫四絲七忽九塵七渺七漠六茫六沙二漂內於雍正十年攺徵米石銀一千一百六十八兩二錢六分四釐九毫一絲九忽四微六塵二纖攺徵米一千四百八十八石三斗二升一合一勺一抄四撮八圭三粒九粟外實徵銀一萬二千四百七十兩八錢四分六釐二毫二絲七忽六微二塵八纖七渺七漠六茫六沙二漂又於雍正十年割畢節縣屬赤水河北地方隸四川原額人丁一千九百七十五丁原額丁差銀一百九十七兩五錢內有逃亡人丁一千九百十二丁實除現徵丁差人丁六十三丁除有徵丁差銀六兩三錢又收四川敍永廳赤水河南巖上巖下地方隸畢節縣隨糧起徵人丁二百十六丁五斗九升五合四勺五抄六撮六圭三粒八粟有徵丁差銀一百五十三兩五錢三釐八毫八絲九微二塵七纎八渺又新增

盛世滋生人丁一萬三千五百五十三丁永不加賦

貴陽府

原額戶口一萬五千八百一十八戶新增戶口七千八百六十四戶

原額人丁四萬八千九百八十八丁七分內除三萬二千九百四丁俱系八番苗狆原未審丁徵銀外實編差人丁一萬六千八十四丁七分內除節年淸編抵補外尙逃亡人丁八千三百五十五丁五分又康熙三十一年至三十五年新增額外人丁一百二十二丁康熙三十五年編審實在徵差人丁七千八百五十丁二分

原額徵丁差銀三千七百四十一兩一分四毫內除丁逃無徵銀二千四十八兩二錢八分一釐四毫康熙三十五年編審實在有徵丁差銀一千七百一十七兩二錢二分九釐又三十五年至五十年新增徵差人丁一百七十四丁康熙五十年編審實額徵差人丁八千二十四丁二分實額徵丁差銀一千七百五十五兩四錢七分九釐又康熙五十五年至雍正九年編審新增

盛世滋生人丁四千七十七丁永不加賦

貴陽府親轄

原額戶口無新增戶口九百三十七戶

原額人丁一百一十七丁康熙三十一年至三十五年編增人丁四十七丁康熙三十五年編審實在徵差人丁一百六十四丁有徵丁差銀三十四兩九錢又三十五年至五十年增徵差人丁三十二丁康熙五十年編審實額徵差人丁一百九十六丁實額徵丁差銀四十一兩四錢又康熙五十五年至雍正九年編審新增

盛世滋生人丁一百一十一丁永不加賦

貴築縣

原額戶口六千一百六十八戶新增戶口一千五百七十二戶

原額人丁八千五百一十四丁七分內除節年淸編抵補外尙逃亡人丁四千八百六十八丁五分康熙三十五年編審實在徵差人丁三千六百四十六丁二分

原額丁差銀二千一百五十七兩一錢內除丁逃無徵銀一千二百八十四兩七錢三釐四毫康熙三十五年編審實在有徵丁差銀八百七十二兩三錢九分六釐六毫又三十五年至五十年新增徵差人丁四十六丁康熙五十年編審實額徵差人丁三千六百九十二丁二分實額徵丁差銀八百八十四兩四錢四分四釐二毫又康熙五十五年至雍正九年編審新增

盛世滋生人丁一千五百七十二丁永不加賦

定番州

原額戶口四千二百二十一戶新增戶口七百三十三戶

原額人丁二萬五千二百二十二丁俱系八番苗狆原未審丁徵銀康熙三十年至三十五年新編徵差人丁六十一丁有徵丁差銀一十二兩二錢又三十五年至五十年增徵差人丁四丁康熙五十年編審實額徵差人丁六十五丁實額徵丁差銀一十三兩又康熙五十五年至雍正九年編審新增

盛世滋生人丁一百三十三丁永不加賦

廣順州

原額戶口一千一百一十九戶

原額人丁八千四百六十七丁內除七千六百八十二丁俱系苗狆原未審丁徵銀外止有流寓附籍額丁七百八十五丁內除節年淸編抵補外尙逃亡人丁一百九十丁康熙三十五年編審實在徵差人丁五百九十五丁

原額徵丁差銀一百五十七兩內除丁逃無徵銀三十八兩康熙三十五年編審實在有徵丁差銀一百一十九兩又三十五年至五十年增徵差人丁一十六丁康熙五十年編審實額徵差人丁六百一十一丁實額徵丁差銀一百二十二兩二錢又康熙五十五年至雍正九年編審新增

盛世滋生人丁三百一十三丁永不加賦

開州

原額戶口無新增戶口一千二百四十戶

原額人丁一千四百一十二丁內除節年淸編抵補外尙逃亡人丁四百五十七丁康熙三十五年編審實在徵差人丁九百五十五丁

原額丁差銀二百七十二兩九錢內除逃亡無徵銀八十八兩七錢康熙三十五年編審實在有徵丁差銀一百八十四兩二錢又三十五年至五十年新增徵差人丁四丁康熙五十年編審實額徵差人丁九百五十九丁實額徵丁差銀一百八十五兩又康熙五十五年至雍正九年編審新增

盛世滋生人丁六百一丁永不加賦

龍裏縣

原額戶口一千一百一十六戶新增戶口一百八十二戶

原額人丁八百五丁內除節年淸編抵補外尙逃亡人丁一百八十九丁康熙三十五年編審實在徵差人丁六百一十六丁

原額丁差銀一百六十一兩內除丁逃無徵銀三十七兩八錢康熙三十五年編審實在有徵丁差銀一百二十三兩二錢又三十五年至五十年新增徵差人丁一十四丁康熙五十年編審實額徵差人丁六百三十丁實額徵丁差銀一百二十六兩又康熙五十五年至雍正九年編審新增

盛世滋生人丁二百九十七丁永不加賦

貴定縣

原額戶口三千一百九十四戶

原額人丁三千一百七十三丁內除節年淸編抵補外尙逃亡人丁一千七百七十七丁康熙三十五年編審實在徵差人丁一千三百九十六丁原額丁差銀六百八十五兩六錢內除丁逃無徵銀三百九十九兩五錢八分二釐康熙三十五年編審實在有徵丁差銀二百八十六兩一分八釐又三十五年至五十年新增徵差人丁二十丁康熙五十年編審實額徵差人丁一千四百一十六丁實額徵丁差銀二百九十兩四錢八分六釐又康熙五十五年至雍正九年編審新增

盛世滋生人丁七百七十三丁永不加賦

修文縣

原額戶口無新增戶口一千五百六十三戶原額人丁一千二百七十八丁內除節年淸編抵補外尙逃亡人丁八百七十四丁康熙三十五年編審實在徵差人丁四百一十七丁

原額丁差銀二百八十二兩一錢一分四毫內除丁逃無徵銀一百九十九兩四錢九分六釐康熙三十五年編審實在有徵丁差銀八十五兩二錢一分四釐四毫又三十五年至五十年新增徵差人丁三十八丁康熙五十年編審實額徵差人丁四百五十五丁實額徵丁差銀九十二兩九錢四分八釐八毫又康熙五十五年至雍正九年編審新增

盛世滋生人丁二百七十七丁永不加賦

長寨廳

實額戶口一千六百三十七戶

安順府【原轄南籠一廳鎭寧永寧普安三州普定普安淸鎭安平安南五縣雍正五年攺南籠廳爲府撥普安一州普安安南二縣隸南籠府轄安順府現轄鎭寧永寧二州普定安平淸鎭三縣】

原額戶口三萬六千一十四戶內除南籠廳普安州普安安南二縣撥歸南籠府轄戶口八千一百七十五戶實額戶口二萬七千八百三十九戶新增一萬五百九十八戶

原額人丁二萬五千四十五丁八分內除一萬一千一百八十五丁俱系煙瘴苗蠻原未審丁徵銀外實編差人丁一萬三千八百六十丁八分又除節年淸編抵補外尙逃亡人丁九千三百七十五丁又於康熙三十一年至三十五年編增額外人丁並提督舉報官莊人丁一百四十九丁康熙三十五年編審實在徵差人丁四千六百三十四丁八分

原額丁差銀三千五百兩六錢六分內除丁逃無徵銀二千四百五十二兩六錢五分康熙三十五年編審實在有徵丁差銀一千七十八兩六分又三十五年至五十年增徵差人丁三百五十六丁康熙五十年編審實在徵差人丁四千九百九十丁八分實在有徵丁差銀一千一百六十二兩一錢一分雍正五年裁撥南籠廳普安州普安安南二縣歸新設南籠府轄除額丁七千四百五十六丁內有逃亡四千三百一丁實除徵差人丁三千一百五十五丁除徵丁差銀七百一十三兩六錢五分雍正九年編審實額徵差人丁一千八百三十五丁八分實額徵丁差銀四百四十八兩四錢六分又

盛世滋生人丁一千五十一丁永不加賦

安順府親轄

原額戶口二千一百二十戶新增戶口三千四百五十戶

原額人丁二千一百二十丁俱系防狆原未審丁徵銀康熙三十一年至三十五年新增徵差人丁六十丁有徵丁差銀一十二兩又三十五年至五十年增徵差人丁四十四丁康熙五十年編審實額徵差人丁一百四丁實額徵丁差銀二十兩八錢又康熙五十五年至雍正九年編審新增

盛世滋生人丁五十八丁永不加賦

普定縣

原額戶口一千零二十五戶新增戶口五百零八戶

原額人丁一千四百四十丁內除節年淸編抵補外尙逃亡人丁九百七十一丁康熙三十五年編審實在徵差人丁四百八十九丁

原額丁差銀四百一十兩內除丁逃無徵銀二百八十四兩四錢康熙三十五年編審實在有徵丁差銀一百三十一兩六錢又三十五年至五十年增徵差人丁一十九丁康熙五十年編審實額徵差人丁五百八丁實額徵丁差銀一百三十六兩九錢又康熙五十五年至雍正九年編審新增

盛世滋生人丁三百丁永不加賦

鎭寧州

原額戶口一萬四千二十三戶撥歸郎岱歸化二廳戶口三千三百六十五戶

原額人丁六千七百二十六丁內除五千四百八十五丁俱系狆蠻原未審丁徵銀外實編差人丁一千二百四十一丁又除節年淸編抵補外尙逃亡人丁一千九十八丁康熙三十五年編審實在徵差人丁一百四十六丁

原額丁差銀三百七十二兩三錢內除丁逃無徵銀三百二十九兩四錢康熙三十五年編審實在有徵丁差銀四十三兩五錢又三十五年至五十年增徵差人丁三十二丁康熙五十年編審實額徵差人丁一百七十八丁實額徵丁差銀五十三兩一錢又康熙五十五年至雍正九年編審新增

盛世滋生人丁一百一丁永不加賦

永寧州

原額戶口三千一十九戶新增戶口六千一百四十四戶

原額人丁三千五百八十丁俱系狆蠻原未審丁徵銀康熙三十五年新編徵差人丁一十六丁有徵丁差銀三兩二錢又三十五年至五十年增徵差人丁一十八丁康熙五十年編審實額徵差人丁三十四丁實額徵差銀六兩八錢又康熙五十五年至雍正九年編審新增

盛世滋生人丁二十四丁永不加賦

安平縣

原額戶口一千六百一十七戶新增戶口五十一戶

原額人丁一千一百四十丁內除節年淸編抵補外尙逃亡人丁八百二十三丁康熙三十五年編審實在徵差人丁三百四十一丁

原額丁差銀三百三十七兩內除丁逃無徵銀二百四十六兩九錢康熙三十五年編審實在有徵丁差銀九十四兩九錢又三十五年至五十年增徵差人丁三十三丁康熙五十年編審實額徵差人丁三百七十四丁實額徵丁差銀一百四兩又康熙五十五年至雍正九年編審新增

盛世滋生人丁二百三丁永不加賦

淸鎭縣

原額戶口六千三十五戶新增戶口一十六戶原額人丁二千六百一丁八分內除節年淸編抵補外尙逃亡人丁二千二百九丁康熙三十五年編審實在徵差人丁五百九十一丁八分

原額丁差銀五百一十四兩六分內除丁逃無徵銀四百兩二錢康熙三十五年編審實在有徵丁差銀一百一十七兩六錢六分又三十五年至五十年增徵差人丁四十六丁康熙五十年編審實額徵差人丁六百三十七丁八分實額徵丁差銀一百二十六兩八錢六分又康熙五十五年至雍正九年編審新增

盛世滋生人丁三百六十五丁永不加賦

郎岱廳

實額戶口三百二十戶

歸化廳

實額戶口三千四百七十四戶

實額人丁九丁有徵丁差銀一兩八錢

平越府

原額戶口一萬二十六戶新增戶口七百五十五戶

原額人丁八千五百九十二丁內除五千九百七十七丁隨田帶泒原不徵差外實編差人丁一千六百一十五丁又除節年淸編抵補外尙逃亡人丁一千七百四十八丁康熙三十五年編審實在徵差人丁八百六十七丁

原額丁差及隨田帶泒銀一千六百八兩七錢九分六毫二絲六塵七纖內除丁逃田荒無徵銀五百六十九兩七錢四分一釐五毫六絲六忽七微四塵八纖一渺康熙三十五年編審實在有徵丁差銀一千三十九兩四分九釐五絲三忽三微一塵八纖九渺又三十五年至五十年增徵差人丁五十丁康熙五十年編審實額徵差人丁九百一十七丁實額徵丁差並隨田帶泒銀一千五十七兩三錢七分一釐六毫一絲一忽六塵二纖內於雍正十年將本府黃平平越丁銀五百九兩五錢一分三釐九毫一絲九忽四微六塵二纖攺徵米六百七十九石三斗五升一合八勺七抄二撮六圭一粒七粟實徵銀五百四十七兩八錢五分七釐六毫九絲一忽六微又康熙五十五年至雍正九年編審新增

盛世滋生人丁一千九十四丁永不加賦

平越府親轄

原額戶口三千七十一戶

原額人丁七百四十二丁俱系招集流寓苗蠻原不編審康熙九年淸丈民苗願隨條馬帶泒除石板寨額銀六十兩原不徵丁外實額帶泒丁差銀一百一十一兩三錢六塵七纖內除荒蕪條馬無徵帶泒丁差銀二十二兩八錢四分六釐八毫六絲四忽二微九塵五纖康熙五十年編審實在有徵條馬帶泒丁差銀八十八兩四錢五分三釐一毫三絲五忽七微七塵二纖雍正十年全數攺徵米一百一十七石九斗三升七合五勺一抄四撮三圭六粒三粟又康熙五十五年至雍正九年編審新增

盛世滋生人丁二百六十三丁永不加賦

平越縣

原額戶口一千五百六戶新增戶口五十四戶原額人丁一千四百四十八丁內除節年淸編抵補外尙逃亡人丁一千三十二丁康熙三十五年編審實在徵差人丁四百一十六丁

原額丁差銀二百八十九兩六錢內除丁逃無徵銀二百六兩四錢康熙三十五年編審實在有徵丁差銀八十三兩二錢又三十五年至五十年增徵差人丁二十七丁康熙五十年編審實額徵差人丁四百四十三丁實額徵丁差銀八十八兩六錢雍正十年全數攺徵米一百十八石一斗三升三合三勺三抄三撮三圭三粒四粟又康熙五十五年至雍正九年編審新增

盛世滋生人丁二百五十五丁永不加賦

黃平州

原額戶口三千六百七十三戶新增戶口二百六十六戶

原額人丁二千五百六十三丁內除隨田帶泒人丁一千四百三十五丁實編差人丁一千一百二十八丁內除節年淸編抵補外尙逃亡人丁七百一十二丁康熙三十五年編審實在徵差人丁四百一十六丁

原額丁差銀六百二十九兩八錢七分七釐八毫六絲內除丁逃田荒無徵帶泒丁差銀三百三兩二錢四分二釐七毫七絲三忽七微五塵康熙三十五年編審實在有徵丁差及成熟隨田帶泒共銀三百二十六兩六錢三分五釐八絲六忽二微五塵又三十五年至五十年增徵差人丁一十八丁康熙五十年編審實額徵差人丁四百三十四丁實額徵丁差並熟田帶泒共丁差銀三百三十二兩四錢六分七毫八絲三忽六微九塵雍正十年全數攺徵米四百四十三石二斗八升一合四抄四撮九圭二粒又康熙五十五年至雍正九年編審新增

盛世滋生人丁二百六十六丁永不加賦

甕安縣

原額戶口五百七十九戶

原額人丁二千二百九十二丁俱系招集苗民原未編審例系隨田帶泒原帶泒丁差銀二百三十六兩一錢九分九釐二毫內除荒蕪無徵帶泒丁差銀一十五兩七錢三分六釐二毫九絲五忽八微康熙三十五年編審實在有徵條馬帶泒丁差銀二百二十兩五錢二釐一毫四絲二忽又三十五年至五十年增帶泒丁差銀四兩五錢一釐六毫四絲四忽康熙五十年編審實額隨田帶泒丁差銀二百二十五兩三釐七毫四絲八忽二微又康熙五十五年至雍正九年編審新增

盛世滋生人丁一百二丁永不加賦

餘慶縣

原額戶口七百八十八戶新增戶口六十五戶原額人丁七百一十七丁內除六百七十八丁俱系招集苗民原未審丁例系攤徵丁差銀一百九十兩八錢六分五釐八毫六絲五忽統入條編銀內起徵外實編差人丁三十九丁又除節年淸編抵補外尙逃亡人丁四丁康熙三十五年編審實在徵差人丁三十五丁

原額丁差銀一十一兩七錢內除丁逃無徵銀一兩二錢康熙三十五年編審實在有徵丁差銀一十兩五錢又三十五年至五十年增徵差人丁五丁康熙五十年編審實額徵差人丁四十丁實額徵丁差銀一十二兩又康熙五十五年至雍正九年編審新增

盛世滋生人丁六十四丁永不加賦

湄潭縣

原額戶口四百九戶新增戶口三百七十戶原額人丁八百三十丁俱系招集苗蠻原未審丁例系隨田帶泒實額帶泒丁差銀三百三十兩一錢一分三釐五毫六絲內除荒蕪無徵帶泒丁差銀一十九兩八錢五分三釐七毫六忽六微康熙三十五年編審實在有徵條馬帶泒丁差銀三百一十兩二錢五分九釐八毫五絲三忽四微又三十五年至五十年增隨田帶泒丁差銀五錢九分四釐九絲康熙五十年編審實額隨田帶泒徵丁差銀三百一十兩八錢五分三釐九毫四絲三忽四微又康熙五十五年至雍正九年編審新增

盛世滋生人丁一百四十四丁永不加賦

都勻府

原額戶口一萬五千三百六十六戶新增戶口二千四百八十一戶

原額人丁一萬三千七百八十八丁內除一萬一千四百二十四丁俱系苗狆原不審丁徵銀外實編差人丁二千三百六十四丁又除節年淸編抵補外尙逃亡人丁二千一百七十四丁康熙三十一年至三十五年編增額外人丁一百四十六丁康熙三十五年編審實在有徵丁差銀五十二兩二錢六分又三十五年至五十年增徵差人丁七十九丁康熙五十年編審實額徵差人丁四百一十五丁實額徵丁差銀六十六兩二錢又康熙五十五年至雍正九年編審新增

盛世滋生人丁三百五丁永不加賦

都勻府親轄

原額戶口七千四百一十三戶

原額人丁四千四百六十二丁俱系苗狆原未審丁徵銀康熙三十一年至三十五年新編人丁六十二丁康熙三十五年編審實在徵差人丁六十二丁有徵丁差銀七兩四錢四分又三十五年至五十年增徵差人丁六丁康熙五十年編審實額編差附籍漢民人丁六十八丁實額徵丁差銀八兩一錢六分又康熙五十五年至雍正九年編審新增

盛世滋生人丁六十丁永不加賦

都勻縣

原額戶口一千三百二十八戶新增戶口八百五十一戶

原額人丁一千九百四十六丁內除節年淸編抵補外尙逃亡人丁一千八百三十丁康熙三十五年編審實在徵差人丁一百一十六丁

原額丁差銀二百三十三兩五錢二分內除丁逃無徵銀二百一十九兩六錢康熙三十五年編審實在有徵丁差銀一十三兩九錢二分又三十五年至五十年增徵差人丁二十六丁康熙五十年編審實額徵差人丁一百四十二丁實額徵丁差銀一十七兩四分又康熙五十五年至雍正九年編審新增

盛世滋生人丁九十二丁永不加賦

麻哈州

原額戶口三千一百二十一戶新增戶口九十戶原額人丁三千八十二丁俱系苗狆原未審丁徵銀康熙三十一年至三十五年新編徵差人丁三十八丁有徵丁差銀七兩九錢又三十五年至五十年增徵差人丁一十六丁康熙五十年編審實額徵差附籍漢民人丁五十四丁實額徵丁差銀一十兩八錢又康熙五十五年至雍正九年編審新增

盛世滋生人丁三十六丁永不加賦

獨山州

原額戶口一千二百七戶新增戶口一十五戶原額人丁二千七百四十七丁俱系苗狆原未審丁徵銀康熙二十五年編審新編徵差人丁四十六丁有徵丁差銀九兩二錢又三十五年至五十年增徵差人丁十丁康熙五十年編審實額徵差附籍漢民人丁五十六丁實額徵丁差銀一十一兩二錢又康熙五十五年至雍正九年編審新增

盛世滋生人丁三十三丁永不加賦

淸平縣

原額戶口二千二百九十七戶

原額人丁一千五百五十一丁內除人丁一千一百三十三丁俱系苗狆原未審丁徵銀實編差人丁四百一十八丁又除節年淸編抵補外尙逃亡人丁三百四十四丁康熙三十五年編審實在徵差人丁七十四丁

原額丁差銀八十三兩六錢內除丁逃無徵銀六十八兩八錢康熙三十五年編審實在有徵丁差銀一十四兩八錢又三十五年至五十年增徵差人丁二十一丁康熙五十年編審實額徵差人丁九十五丁實額徵丁差銀一十九兩又康熙五十五年至雍正九年編審新增

盛世滋生人丁八十四丁永不加賦

荔波縣【原屬廣西雍正十年割隸黔省】

原額戶口無新增戶口一千五百二十五戶原額人丁系狑狪猺獞六種夷蠻洪武永免例不編差

八寨廳

化誨生苗戶口四千九百七十三戶

鎭逺府

原額戶口六千九百六十三戶新增戶口二千五百六十四戶

原額人丁六千五百五十五丁俱系洞蠻苗狆原未審丁徵銀康熙三十一年至三十五年新編徵差人丁三百二十八丁有徵丁差銀六十五兩六錢又三十五年至五十年增徵差人丁七十七丁康熙五十年編審實額徵差人丁四百五丁實額徵丁差銀八十一兩內除施秉撥回湖南麻陽縣人丁十五丁除徵丁差銀三兩雍正九年編審實額徵差人丁三百九十丁實額徵丁差銀七十八兩雍正十年全數攺徵米九十石三斗八升八合八勺八撮八圭八粒八粟雍正十二年新收湖南撥隸黎平之天柱縣額徵差苗丁四千一百七十八丁額徵銀一百二十五兩三錢四分又隨糧帶泒漢丁九百二十六丁通共額徵有差人千五千五百四丁實額徵丁差銀二百三兩三錢四分康熙五十五年至雍正九年編審新增

盛世滋生人丁二百九十丁永不加賦

鎭逺府親轄

原額戶口四千八百八十二戶

原額人丁四千七十三丁俱系峝蠻原未審丁徵銀康熙三十一年至三十五年新編徵人丁七十七丁有徵丁差銀一十五兩四錢又三十五年至五十年增徵差人丁二十四丁康熙五十年編審實額徵差附籍漢丁一百一丁實額徵丁差銀二十兩二錢雍正九年全數攺徵米二十二石四斗四升四合四勺四抄四撮四圭四粒四粟又康熙五十五年至雍正九年編審新增

盛世滋生人丁七十三丁永不加賦

鎭逺縣

原額戶口一千二百五十一戶

原額人丁一千六百六丁俱系苗蠻原未審丁徵銀康熙三十一年至三十五年新編徵差人丁一百二十一丁有徵丁差銀二十四兩二錢又三十五年至五十年增徵差人丁三十四丁康熙五十年編審實額徵差附籍漢民人丁一百五十五丁實額徵差銀三十一兩雍正十年全數攺徵米三十四石四斗四升四合四勺四抄四撮四圭四粒四粟又康熙五十五年至雍正九年編審新增

盛世滋生人丁九十五丁永不加賦

施秉縣

原額戶口八百二十九戶

原額人丁八百七十六丁俱系峝蠻原未審丁徵銀康熙三十一年至三十五年新編徵差人丁一百三十丁有徵丁差銀三十六兩又三十五年至五十年增徵人丁一十九丁康熙五十年編審實額徵差附籍漢民人丁一百四十九丁實額徵丁差銀二十九兩八錢內於雍正八年撥歸湖南麻陽縣人丁十五丁除徵丁差銀三兩雍正九年編審實額徵差人丁一百三十四丁實額徵丁差銀二十六兩八錢雍正十年全數攺徵米三十三石五斗又康熙五十五年至雍正九年編審新增

盛世滋生人丁九十七丁永不加賦

天柱縣【原隸湖廣雍正五年割歸黎平十二年攺隸鎭逺府】

原額戶口無新編戶口二千五百六十四戶原額人丁五千四百九十丁內除豁免人丁八丁實在徵差人丁五千四百八十二丁內除漢丁九百三十六丁丁銀例系隨糧帶泒外實徵差苗丁四千五百四十六丁又除減免人丁五百五丁實在徵差苗丁四千四十一丁有徵雞折銀一百二十一兩二錢三分又雍正六年化誨苗拜文堵二寨任徵苗丁一百三十七丁有徵丁銀四兩一錢一分雍正九年編審實額隨糧帶泒漢丁九百三十六丁徵差苗丁四千一百七十八丁實額折徵苗丁銀一百二十五兩三錢四分又新增

盛世滋生人丁二十五丁永不加賦

思南府

原額戶口六千四百八十二戶新增戶口一百四十八戶

原額人丁五千二百一十三丁五分內除節年淸編抵補外尙逃亡人丁三千五百二丁四分一釐四毫六絲康熙三十五年編審實額徵差人丁一千七百一十一丁八釐五毫四絲

原額丁差銀八千一百八兩二錢二分二釐二毫九絲七忽三微五塵四渺內除丁逃無徵銀五千七百九十八兩五分四釐六毫二絲六忽二微九塵四纎康熙三十五年編審實額徵丁差銀二千三百一十兩一錢六分七釐六毫七絲一忽五塵六纖四渺又三十五年至五十年增徵差人丁一百四丁康熙五十年編審實額徵差人丁一千八百一十五丁八釐五毫四絲實額徵丁差銀二千四百九十五兩七錢六分六釐一毫二絲五忽三微五塵六纖七渺又康熙五十五年至雍正九年編審新增

盛世滋生人丁三百六十三丁永不加賦

思南府親轄

原額戶口二千九十五戶新增戶口一百四十八戶

原額人丁一千六百三十二丁內除節年淸編抵補外尙逃亡人丁九百七十五丁二分四釐二毫康熙三十五年編審實在徵差人丁六百五十六丁七分五釐八毫

原額丁差銀二千二百八十七兩九錢一分七釐八毫七絲八忽五微內除丁逃無徵銀一千三百六十七兩六錢六分一釐四毫七絲五忽康熙三十五年編審實在有徵丁差銀九百二十兩二錢五分六釐四毫三忽五微又三十五年至五十年增徵差人丁二十六丁康熙五十年編審實額徵差人丁六百八十二丁七分五釐八毫實額徵丁差銀九百五十五兩一錢七分四釐四毫三忽五微又康熙五十五年至雍正九年編審新增

盛世滋生人丁九十七丁永不加賦

安化縣

原額戶口一千六百一戶

原額人丁八百九十二丁內除節年淸編抵補外尙逃亡人丁四百四十九丁六分七釐二毫六絲康熙三十五年編審實在徵差人丁四百四十二丁三分二釐七毫四絲

原額丁差銀二千一百五十三兩七錢二釐四毫一絲八忽七微八塵內除丁逃無徵銀一千四百二十三兩四錢六分六毫四絲三忽四微四塵一纖七渺康熙三十五年編審實在有徵丁差銀七百三十兩二錢四分一釐七毫七絲五忽三微三塵八纖三渺又三十五年至五十年增徵差人丁二十七丁康熙五十年編審實額徵差人丁四百六十九丁三分二釐七毫四絲實額徵丁差銀八百一十兩二錢五分五釐五毫三絲八忽三微三塵四纖三渺又康熙五十五年至雍正九年編審新增

盛世滋生人丁一百一十丁永不加賦

印江縣

原額戶口一千九百一十三戶

原額人丁二千一百五十三丁內除節年淸編抵補外尙逃亡人丁一千六百二十丁康熙三十五年編審實在徵差人丁五百三十三丁

原額丁差銀一千三百三十七兩一錢八分七釐五塵五渺內除丁逃無徵銀一千二十兩五錢二分五釐四毫九絲四忽七微八塵七纖八渺康熙三十五年編審實在有徵丁差銀三百一十六兩六錢六分一釐五毫五忽二微六塵二纖七渺又三十五年至五十五年增徵差人丁三十九丁康熙五十年編審實額徵差人丁五百七十二丁實額徵丁差銀三百三十五兩二錢二分五釐七毫一絲七忽五微三塵五纖八渺又康熙五十五年至雍正九年編審新增

盛世滋生人丁九十五丁永不加賦

婺川縣

原額戶口八百七十三戶

原額人丁五百三十六丁五分內除節年淸編抵補外尙逃亡人丁四百五十七丁五分康熙三十五年編審實在徵差人丁七十九丁

原額丁差銀二千三百二十九兩四錢一分五釐一塵九纖九渺內除丁逃無徵銀一千九百八十六兩四錢七分一絲三忽六塵四纎五渺康熙三十五年編審實在有徵丁差銀三百四十三兩七釐九毫八絲六忽九微五塵五纖四渺又三十五年至五十年增徵差人丁一十二丁康熙五十年編審實額徵差人丁九十一丁實額徵丁差銀三百九十五兩一錢一分四毫六絲五忽九微八塵六纖六渺又康熙五十五年至雍正九年編審新增

盛世滋生人丁六十一丁永不加賦

石阡府

原額戶口二千八百四十五戶新增戶口三千九百四十五戶

原額人丁二千五百六十一丁內除節年淸編抵補外尙逃亡人丁一千七十丁二分九釐七毫康熙三十五年編審實在徵差人丁一千四百九十丁七分三毫

原額丁差銀一千一十五兩四錢六分五釐五絲四忽二微三塵一纖二渺內除丁逃無徵銀四百五十六兩六錢六釐五毫一絲六忽五微七塵二纖三渺康熙三十五年編審實在有徵丁差銀五百五十八兩八錢五分八釐五毫三絲七忽六微五塵八纖九渺又三十五年至五十年增徵差人丁一百一十六丁康熙五十年編審實額徵差人丁一千六百六丁七分三毫實額徵丁差銀五百九十九兩九錢五分四釐七毫五絲七忽一微二塵一纖七渺又康熙五十五年至雍正九年編審新增

盛世滋生人丁七百五十六丁永不加賦

石阡府親轄

原額戶口二千一百一十三戶新增戶口三千六百三十五戶

原額人丁一千九百七十七丁內除節年淸編抵補外尙逃亡人丁八百九十七丁二分九釐七毫康熙三十五年編審實在徵差人丁一千七十九丁七分三釐

原額丁差銀八百四十五兩一錢三分四釐七毫七絲三忽二微七塵一纎二渺內除丁逃無徵銀四百六兩一錢四分九釐八絲七忽四微五塵二纖三渺康熙三十五年編審實在有徵丁差銀四百三十八兩九錢八分五釐六毫八絲五忽八微一塵八纖九渺又三十五年至五十年增徵差人丁九十丁康熙五十年編審實額徵差人丁一千一百六十九丁七分三毫實額徵丁差銀四百七十二兩四錢九分八釐七毫七忽八微四塵一纖七渺又康熙五十五年至雍正九年編審新增

盛世滋生人丁五百二十八丁永不加賦

龍泉縣

原額戶口七百三十二戶新增戶口三百一十戶原額人丁五百八十四丁內除節年淸編抵補外尙逃亡人丁一百七十三丁康熙三十五年編審實在徵差人丁四百一十一丁

原額丁差銀一百七十兩三錢三分二毫八絲九微六塵內除丁逃無徵銀五十兩四錢五分七釐四毫二絲九忽一微二塵康熙三十五年編審實在有徵丁差銀一百一十九兩八錢七分二釐八毫五絲一忽八微四塵又三十五年至五十年增徵差人丁二十六丁康熙五十年編審實額徵差人丁四百三十七丁實額徵丁差銀一百二十七兩四錢五分六釐四絲九忽二微八塵又康熙五十五年至雍正九年編審新增

盛世滋生人丁二百二十八丁永不加賦

思州府

原額戶口三千二百一十三戶新增戶口三千六百五十四戶

原額人丁二千四百一十六丁內除節年淸編抵補外尙逃亡人丁一千六百九十五丁康熙三十五年編審實在徵差人丁七百二十一丁

原額丁差銀一千五十兩八錢五分內除丁逃無徵銀七百九十五兩三錢康熙三十五年編審實在有徵丁差銀二百五十五兩五錢五分又三十五年至五十年增徵差人丁六十五丁康熙五十年編審實額徵差人丁七百八十六丁實額徵丁差銀二百七十八兩五分又雍正五年新收湖南割歸更名玉屏靑溪二縣隨糧人丁二百三十四丁三分四毫四絲六忽三微五塵九渺實徵丁差銀九十二兩八錢三分八釐四毫六絲二忽二微七塵二纖七渺雍正九年編審實額徵差並隨糧人丁一千二十丁三分四毫四絲六忽三微五塵九渺實額徵丁差銀三百七十兩八錢八分八釐四毫六絲二忽二微七塵二纖七渺七漠六茫六沙二漂又康熙五十五年至雍正九年編審新增

盛世滋生人丁五百四丁永不加賦

思州府親轄

原額戶口三千二百一十三戶新增戶口一百二十戶

原額人丁二千四百一十六丁內除節年淸編抵補外尙逃亡人丁一千六百九十五丁康熙三十五年編審實在徵差人丁七百二十一丁

原額丁差銀一千五十兩八錢五分內除丁逃無徵銀七百九十五兩三錢康熙三十五年編審實在有徵丁差銀二百五十五兩五錢五分又三十五年至五十年增徵差人丁六十五丁康熙五十年編審實額徵差人丁七百八十六丁實額徵丁差銀二百七十八兩五分又康熙五十五年至雍正九年編審新增

盛世滋生人丁四百四十七丁永不加賦

玉屏縣【原系平溪衞隸湖廣雍正五年割歸黔省攺爲縣更今名】

原額戶口無新增戶口一千五百三十戶

原額隨糧人丁二百二十丁有徵銀一百一十兩內除攺折米石價值不等減去銀二十七兩五錢實徵銀八十二兩五錢又雍正八年新收楚省移送沅州撥歸人丁八丁九分六釐八毫四絲有徵丁銀七兩六錢七分四毫三絲五微一塵八纖三渺七漠六茫六沙二漂三共人丁二百二十八丁九分六釐八毫四絲內除撥歸楚省沅州麻陽縣管轄隨糧人丁一百一十丁八分五釐三毫一絲六忽二微九塵三纖一渺外雍正九年編審實額徵差隨糧人丁一百一十八丁一分一釐五毫二絲三忽七微六纖九渺實額徵丁差銀三十四兩七錢四分三釐八毫四絲九忽五塵二纖七渺七漠六茫六沙二漂又新增

盛世滋生人丁二十九丁永不加賦

靑溪縣【原系淸浪衞隸湖廣雍正五年割歸黔省攺爲縣更今名】

原額戶口無新增戶口二千三十一戶

原額隨糧人丁一百六十二丁實徵銀八十一兩內除雍正八年撥歸楚省辰溪黔陽會同沅州麻陽等州縣管轄人丁四十五丁九分四釐五毫二絲一忽三微五塵六纖外又收回多撥楚省黔陽縣隨糧地丁一分三釐四毫四絲四忽雍正九年編審實額徵差隨糧人丁一百一十六丁一分八釐九毫二絲二忽六微四塵四纖實額徵丁差銀五十八兩九分四釐六毫一絲三忽二微二塵又新增

盛世滋生人丁二十八丁永不加賦

銅仁府

原額戶口二千八百二十八戶新增戶口一千四百七十二戶

原額人丁二千四百七十五丁內除人丁三百四十四丁原系峝蠻例不徵銀外實編差人丁二千一百三十一丁又除節年淸編抵補外尙逃亡人丁一千六百四十六丁五分康熙三十五年編審實在徵差人丁四百八十四丁五分

原額丁差銀一千四百二十三兩五錢五分九釐內除丁逃無徵銀一千一百二十九兩九錢七分八釐康熙三十五年編審實在有徵丁差銀二百九十三兩五錢八分一釐三十一三十五兩年編審加增夫馬艸料銀四兩八錢二分六釐六毫七絲八忽六微六塵八纖六渺外遇閏加徵閏銀五兩六錢六分五釐五毫六絲五忽六微五塵四纖八渺無閏之年例不徵輸又三十五年至五十年新編徵差人丁九十九丁康熙五十年編審實額徵差人丁五百八十三丁五分實額徵丁差並加增夫馬艸料共銀三百四十九兩八錢五分一釐雍正十年全數攺徵米三百八十八石七斗二升三合三勺三抄三撮三圭三粒四粟又康熙五十五年至雍正九年編審新增

盛世滋生人丁四百二十丁永不加賦

銅仁府親轄

原額戶口八百二十一戶新增戶口二百七十二戶

原額人丁一千一百六十九丁內除提溪司人丁三百四十四丁原系峝蠻從未審丁徵銀外實編差人丁八百二十五丁內除節年淸編抵補外尙逃亡人丁四百九十四丁五分康熙三十五年編審實在徵差人丁三百三十丁五分

原額丁差銀四百九十二兩四錢六分四釐內除丁逃無徵銀二百八十四兩五錢三釐康熙三十五年編審實在有徵丁差銀二百七兩九錢六分一釐加增夫馬艸料銀三兩一分二釐四毫六絲一微八纖六渺遇閏加徵銀四兩九分六釐九毫三忽四微五塵四纖八渺無閏之年例不徵輸又三十五年至五十年新增徵差人丁五十五丁康熙五十年編審實額徵差人丁三百八十五丁五分實額徵丁差並加增夫馬艸料共銀二百四十一兩七錢九分一釐雍正十年全數攺徵米二百六十八石六斗五升六合六勺六抄六撮六圭六粒七粟又康熙五十五年至雍正九年編審新增

盛世滋生人丁二百七十二丁永不加賦

銅仁縣

原額戶口二千七戶新增戶口一千二百戶原額人丁一千三百六丁內除節年淸編抵補外尙逃亡人丁一千一百五十二丁康熙三十五年編審實在徵差人丁一百五十四丁

原額丁差銀九百三十一兩九分五釐內除丁逃無徵銀八百四十五兩四錢七分五釐康熙三十五年編審實在有徵丁差銀八十五兩六錢二分加增夫馬艸料銀一兩八錢一分四釐二毫一絲八忽五微六塵外遇閏加徵銀一兩五錢六分八釐六毫六絲二忽二微無閏之年例不徵輸又三十五年至五十年新增徵差人丁四十四丁康熙五十年編審實額徵差人丁一百九十八丁實額徵丁差並加增夫馬艸料共銀一百八兩六分雍正十年全數攺徵米一百二十石六升六合六勺六抄六撮六圭六粒七粟又康熙五十五年至雍正九年編審新增

盛世滋生人丁一百四十八丁永不加賦

黎平府

原額戶口四萬九千四百六十戶新增戶口一萬四千一百九十三戶

原額人丁二萬八千三百九丁俱系黑苗原未審丁徵銀康熙三十五年新徵編差人丁五十一丁有徵丁差銀十兩二錢又三十五年至五十年增徵差人丁四十六丁康熙五十年編審實額徵差人丁九十七丁實額徵丁差銀一十九兩四錢又雍正五年新收湖南割歸錦屏開泰二縣共原額人丁八十四丁內除歸並湖南武岡新寧二州縣及漵浦等縣八十三丁雍正九年編審實額徵差人丁九十八丁實額徵丁差銀一十九兩六錢又新增

盛世滋生人丁一百四十五丁永不加賦

黎平府親轄

原額戶口四萬九千二百四十戶新增戶口一千九百六十戶

原額人丁二萬一千二百六十五丁俱系黑苗原未審丁徵銀康熙三十五年新編徵差人丁四十一丁有徵丁差銀八兩二錢又三十五年至五十年增徵差人丁三十八丁康熙五十年編審實額徵差人丁七十九丁實額徵丁差銀一十五兩八錢又康熙五十五年至雍正九年編審新增

盛世滋生人丁六十六丁永不加賦

開泰縣【原系五開衞隸湖廣雍正五年割歸黔省攺爲縣更今名】

原額戶口無新編戶口九千四百三十七戶原額人丁五十二丁全數撥歸楚省管轄雍正九年編審新增

盛世滋生人丁三十三丁永不加賦

永從縣

原額戶口二百二十戶新增戶口二千四十戶原額人丁七千四十四丁俱系黑苗原未審丁徵銀康熙三十五年新編徵差人丁十丁有徵丁差銀二兩又三十五年至五十年增徵差人丁八丁康熙五十年編審實額徵差人丁一十八丁實額徵丁差銀三兩六錢又康熙五十五年至雍正九年編審新增

盛世滋生人丁二十四丁永不加賦

錦屏縣【原系銅鼓衞隸湖廣雍正五年割歸黔省攺爲縣更今名】

原額戶口無新編戶口七百五十六戶

原額人丁三十二丁內除歸並武岡新寧二州縣人丁一十六丁又除撥回楚省漵浦等縣人丁一十五丁雍正九年編審實額徵差人丁一丁實額徵丁差銀二錢又新增

盛世滋生人丁二十二丁永不加賦

大定府

原額戶口二萬四千七十九戶撥隸雲南四川省二百六十五戶又新增戶口五千八百九十六戶原額人丁一萬四千三百六十四丁內除節年淸編抵補外尙逃亡人丁一萬三千二百九十七丁康熙三十一年至三十五年增額外人丁四百六十九丁康熙三十五年編審實在徵差人丁一千五百一十八丁

原額丁差銀二千八十九兩二錢內除丁逃無徵銀一千九百一十二兩四錢康熙三十五年編審實在有徵丁差銀二百七十兩六錢又三十五年至五十年增徵差人丁二百三十丁康熙五十年編審實額徵差人丁一千七百四十八丁實額徵丁差銀三百九十兩三錢又雍正五年割永寧縣隸四川八年割威寧州屬可渡橋西隸雲南共除原額人丁二千四百八十九丁內永寧縣有逃亡人丁二千六十丁實除徵差人丁四百二十九丁除有徵丁差銀六十二兩六錢雍正九年編審實額徵差人丁一千三百一十九丁實額徵丁差銀二百四十六兩七錢又雍正十年割畢節縣屬赤水河北地方隸四川除原額人丁一千九百七十五丁內有逃亡人丁一千九百一十二丁實除現徵丁差人丁六十三丁除有徵丁差銀六兩三錢又收四川敍永廳赤水河南巖上巖下地方隸黔西畢節實在隨糧起徵人丁二百一十六丁五斗九升五合四勺五抄四撮六圭三粒八粟有徵丁差銀一百五十三兩五錢三釐八毫八絲九微二塵七纖八渺又新增

盛世滋生人丁九百六十四丁永不加賦

大定府親轄

原額戶口六千六百六十三戶新增戶口四千五百九十五戶

原額人丁無康熙三十一年至三十五年新編徵差人丁一百六丁有徵丁差銀二十一兩二錢又三十五年至五十年編增徵差人丁三十三丁康熙五十年編審實額徵差人丁一百三十九丁實額徵丁差銀二十七兩八錢又康熙五十五年至雍正九年編審新增

盛世滋生人丁一百二十丁永不加賦

平逺州

原額戶口二千三百五十九戶新增戶口九百七十八戶

原額人丁無康熙三十一年至三十五年新編徵差人丁五十丁有徵丁差銀十兩又康熙三十五年至五十年增徵差人丁三十三丁康熙五十年編審實額徵差人丁八十三丁實額徵丁差銀一十六兩六錢又康熙五十五年至雍正九年編審新增

盛世滋生人丁四十三丁永不加賦

黔西州

原額戶口三千八百六十七戶新增戶口三百二十三戶

原額人丁無康熙三十一年至三十五年新編徵差人丁三百一十三丁有徵丁差銀六十二兩六錢又三十五年至五十年增徵差人丁三十四丁康熙五十年編審實額徵差人丁三百四十七丁實額徵丁差銀六十九兩四錢雍正十年收四川敍永廳巖上巖下地方隸本州實在隨糧起差人丁一百四丁一斗一升七合一勺四抄四撮七粒二粟有徵丁差銀七十三兩七錢八分九釐一毫一絲二忽四微一塵四纎九渺又康熙五十五年至雍正九年編審新增

盛世滋生人丁二百三十八丁永不加賦

威寧州

原額戶口六千七百八十二戶撥隸雲南三百三十二戶

原額人丁三千九百九十五丁內除節年淸編抵補外尙逃亡人丁三千五百一十一丁康熙三十五年編審實在徵差人丁四百八十四丁

原額丁差銀七百九十九兩內除丁逃無徵銀七百二兩五錢康熙三十五年編審實在有徵丁差銀九十六兩八錢又三十五年至五十年增徵差人丁三十四丁康熙五十年編審實在徵差人丁五百一十八丁實在有徵丁差銀一百三兩六錢雍正八年割可渡橋西地方隸雲南除徵差人丁一百七十四丁除丁差銀三十四兩八錢雍正九年編審實額徵差人丁三百四十四丁實額徵丁差銀六十八兩八錢又新增

盛世滋生人丁三百一十七丁永不加賦

畢節縣

原額戶口四千四百八戶撥歸四川戶口三十三戶

原額人丁八千三百六丁內除節年淸編抵補外尙逃亡人丁七千九百三十六丁康熙三十五年編審實在徵差人丁三百七十丁

原額丁差銀一千四十兩五錢內除丁逃無徵銀九百八十一兩八錢康熙三十五年編審實在有徵丁差銀五十八兩七錢又三十五年至五十年增徵差人丁三十六丁康熙五十年編審實額徵差人丁四百六丁實額徵丁差銀六十四兩一錢雍正十年撥赤水河北地方隸四川原額人丁一千九百七十五丁原額丁差銀一百九十七兩五錢內有逃亡人丁一千九百一十二丁逃亡無徵銀一百九十一兩二錢實除現徵丁差人丁六十三丁除有徵丁差銀六兩三錢又收四川敍永廳赤水河南地方隸歸本縣實在隨糧起差人丁一百一十二丁四斗七升八合三勺一抄五圭六粒六粟有徵丁差銀七十九兩七錢一分四釐七毫六絲八忽五微一塵二纖九渺又新增

盛世滋生人丁二百四十六丁永不加賦

南籠府【原爲南籠廳雍正五年攺府轄四州縣】

原額戶口一萬七千五百七十五戶新增戶口五千九百五戶

原額人丁七千四百五十六丁內有逃亡人丁四千三百一丁雍正九年編審實額徵差人丁三千一百五十五丁

原額徵丁差銀一千八百七十二兩二錢五分內除丁逃無徵銀一千一百五十八兩六錢雍正九年編審實額徵丁差銀七百一十三兩六錢五分內雍正十年將府轄丁差銀二百三十兩九錢攺徵米三百二十九石八斗五升七合外實徵銀四百八十二兩七錢五分又新增

盛世滋生人丁一千三百七十丁永不加賦

南籠府親轄

原額戶口一千四百四十四戶新增戶口二百三十五戶

原額人丁一千六百八丁內除節年淸編抵補外尙逃亡人丁六百三十五丁康熙三十五年編審實在有徵差人丁九百七十三丁

原額徵丁差銀四百兩五錢五分內除丁逃無徵銀一百七十四兩六錢五分康熙三十五年編審實在有徵丁差銀二百二十五兩九錢又三十五年至五十年增徵差人丁二十四丁康熙五十年編審實在有徵差人丁九百九十七丁實額徵丁差銀二百三十兩九錢攺徵米三百二十九石八斗五升七合又康熙五十五年至雍正九年編審新增

盛世滋生人丁五百七十四丁永不加賦

永丰州【原屬廣西泗城土府雍正五年更今名割歸南籠府轄】

戶口八千九百戶

額丁因系新歸狆蠻未曾審丁徵銀

普安州【原屬安順府雍正五年撥歸南籠府轄】

原額戶口二千八百四十三戶新增戶口三百戶原額人丁三千五百九十二丁內除節年淸編抵補外尙逃亡人丁二千一百三十丁康熙三十五年編審實在徵差人丁一千四百六十二丁原額徵丁差銀八百五十一兩內除丁逃無徵銀五百五十四兩九錢五分康熙三十五年編審實額徵丁差銀二百九十六兩五分又三十五年至五十年增徵差人丁六十五丁康熙五十年編審實額徵差人丁一千五百二十七丁實額徵丁差銀三百一十兩又康煕五十五年至雍正九年編審新增

盛世滋生人丁八百三十三丁永不加賦

普安縣【原屬安順府雍正五年撥歸南籠府轄】

原額戶口四百二戶新增戶口九百四十一戶原額人丁一千九十六丁內除節年淸編抵補外尙逃亡人丁八百五十二丁康熙三十五年編審實在徵差人丁二百四十四丁

原額徵丁差銀二百六十九兩三錢五分內除丁逃無徵銀二百九兩七錢五分康熙三十五年編審實額徵丁差銀五十九兩六錢又三十五年至五十年增徵差人丁四十四丁康熙五十年編審實額徵差人丁二百八十八丁實額徵丁差銀六十九兩八錢五分康熙五十五年至雍正九年編審新增

盛世滋生人丁二百一丁永不加賦

安南縣【原屬安順府雍正五年撥歸南籠府轄】

原額戶口三千四百八十六戶新增戶口四千九百二十九戶

原額人丁一千一百六十丁內除節年淸編抵補外尙逃亡人丁八百四十八丁康熙三十五年編審實額徵差人丁三百一十二丁

原額丁差銀三百四十八兩內除丁逃無徵銀二百五十四兩四錢康熙三十五年編審實在有徵丁差銀九十三兩六錢又三十五年至五十年增徵差人丁三十一丁康熙五十年編審實額徵差人丁三百四十三丁實額徵丁差銀一百二兩九錢康熙五十五年至雍正九年編審新增

盛世滋生人丁一百六十二丁永不加賦

遵義府【原隸四川雍正五年割歸黔省】

原額戶口三萬八百八十四戶

原額隨田起徵人丁一萬二千一百八十二丁七斗六升二合七勺一抄八撮四圭七粒七粟三末內除新墾尙未起徵田地人丁三丁六斗七升五勺四圭雍正九年編審實額徵差人丁一萬二千一百七十九丁九升二合三勺九抄八撮七粒七粟三末

原額丁差銀五千三百一十三兩五錢八分四釐八毫一絲四忽五微三塵七渺內除新墾尙未起徵丁銀一兩七錢三分四釐六毫二絲三忽二微五塵三纖一渺雍正九年編審實額徵丁差銀五千三百一十一兩八錢五分一毫九絲一忽二微七塵七纖六渺又新增

盛世滋生人丁一千八百一十四丁永不加賦

遵義縣

原額戶口一萬六千一百四十戶

原額隨田起徵人丁五千三百五十七丁八斗六升二抄五撮三圭三粒內除新墾尙未起徵地丁四升二合三抄三撮雍正九年編審實額徵差人丁五千三百五十七丁八斗一升八合一勺七抄二撮三圭三粒

原額丁差銀二千四百六十四兩六錢一分五釐六毫一絲一忽六微五塵一纖六渺內除新墾尙未起徵丁銀一分九釐三毫三絲五忽一微八塵雍正九年編審實額徵丁差銀二千四百六十四兩五錢九分六釐二毫七絲六忽四微七塵一纖六渺又新增

盛世滋生人丁九百三十七丁永不加賦

正安州

原額戶口三千一百一十八戶

原額隨田起徵人丁一千九百四十四丁七斗四升八合八勺七抄一圭三粒六粟實額徵丁差銀五百六十兩五錢七分六釐一毫六絲五忽四塵七纖八渺雍正九年編審新增

盛世滋生人丁一百八十一丁永不加賦

桐梓縣

原額戶口三千三百一十六戶

原額隨田帶泒人丁一千三百二十二丁六斗六升四合五勺四抄內除新墾尙未起徵地丁一斗六升八合雍正九年編審實額徵差人丁一千三百二十二丁四斗九升六合五勺四抄

原額丁差銀六百二兩五錢六分四釐二毫六絲八忽七塵三纖五渺內除新墾尙未起徵丁銀七分五釐六毫雍正九年編審實額徵丁差銀六百二兩四錢八分八釐六毫六絲八忽七塵三纖五渺又新增

盛世滋生人丁一百二十七丁永不加賦

綏陽縣

原額戶口二千八百二十一戶

原額隨田起徵人丁二千一十四丁九勺四抄八撮四圭三粟三末內除新墾尙未起徵地丁一丁七鬥九合九勺三抄四撮雍正九年編審實額徵差人丁二千一十二丁二斗九升一合一抄四撮四圭三粟三末

原額丁差銀九百一十八兩五錢三分六釐三毫六絲九忽九微六塵六纖一渺內除新墾尙未起徵丁銀七錢六分九釐四毫七絲三微雍正九年編審實額徵丁差銀九百一十七兩七錢六分六釐八毫九絲九忽六微六塵六纖一渺又新增

盛世滋生人丁三百三十一丁永不加賦

仁懷縣

原額戶口五千四百八十九戶

原額隨田起徵人丁一千五百四十三丁四斗八升八合三勺三抄四撮六圭八粟內除新墾尙未起徵地丁一丁七斗五升五勺三抄三撮四圭雍正九年編審實額徵差人丁一千五百四十一丁七斗三升七合八勺一撮二圭八粟

原額丁差銀七百六十七兩二錢九分二釐四毫四忽二微九塵一纖七渺內除新墾尙未起徵丁銀八錢七分二毫一絲七忽七微七塵三纖一渺雍正九年編審實額徵丁差銀七百六十六兩四錢二分一釐一毫八絲六忽五微一塵八纖六渺又新增

盛世滋生人丁二百三十八丁永不加賦

貴州通誌卷十一﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷十二

食貨

田賦

元以前貴州田地自來原無丈量頃畆每歲該納糧差俱於土官名下總行認納

明治十五年如洪武年間例夏稅麥菽二百五十五石四斗五升五合秋糧米四萬七千四百四十二石二斗五升六合六勺四抄四撮萬曆六年貴州除思南石阡銅仁黎平等府貴州宣慰司淸平凱裏安撫司額無頃畝外貴陽府平伐長官司思州鎭逺都勻等府安順普安等州龍裏新添平越三軍民衛共五千一百六十六頃八十六畝三分零

國朝

貴州布政司

原額田三百一十二萬三千四百二十四畆六分二釐九毫五絲三微四塵八纎七渺荒蕪田六十萬四千六百五十畆二分二釐九毫九絲四忽五微三塵二纎二渺實在成熟田二百五十一萬八千七百七十四畆三分九釐九毫五絲五忽八微一塵六纎五渺

原額租地山土一十五萬五千三百畆七分四釐六毫六絲一忽三微一塵三纎三渺又屯陸地六百三十九分五釐一毫四絲荒蕪地土七萬八千二百五十二畆七分三釐六毫六忽六微八塵屯陸地四百四十六分五絲實在成熟地土七萬七千四十八畆一釐五絲四忽六微三塵三纎三渺屯陸地一百九十三分五釐九絲

原額本色米谷一十七萬三千三百二十五石五斗三升四合八勺九抄二撮七圭四粒小米四石七升七合九勺二抄二撮八圭八粒八粟耗米七十九石八斗七升五合一勺三抄八撮七圭二粒七粟田荒無徵米谷五萬三千六百一十二石八斗八升二合三勺五抄八撮八圭六粒一粟耗米二十五石六斗二升八合六勺九抄三圭三粒九粟又減則無徵米三千七百四十四石一斗二升一合四抄五撮二圭一粒二粟無徵耗米二合八勺一抄四撮五圭九粒九粟實在應徵米谷一十一萬五千九百六十八石五斗三升一合四勺八抄八撮六圭六粒七粟又小米四石七升七合九勺二抄二撮八圭八粒八粟耗米五十四石二斗四升三合六勺三抄三撮七圭八粒九粟

原額全熟黃豆七百五十五石一斗八升五合一勺六抄四撮六圭二粒九粟

原額本色荍八千八百九十六石四升二合六勺六抄八撮七圭一粒四粟地荒無徵荍四千二百六十七石六斗五升六合二勺五抄二撮七圭五粒九粟實在有徵本色荍四千六百二十八石三斗八升六合四勺一抄五撮九圭五粒五粟原額折色秋米並折色屯糧米麥谷共五萬一千一百三十八石二斗三升八合六勺九抄六撮六圭四粟內除長寨歸化二防廣順州折色米四百七石八斗九升七抄八撮八圭六粒八粟例系撥充馬館另於馬館額內開造外實在折色米麥谷四萬九千七百三十石三斗四升八合六勺一抄七撮七圭三粒六粟該折色銀三萬一千三百四十五兩二錢四分九釐三毫九絲九忽九微五塵二纎六渺四漠一茫七漂田荒無徵折色米谷八千一百七十四石七斗八升六合七勺三抄五撮七圭一粒三粟該折色銀四千五百七十八兩一錢八分七釐二毫五絲八忽一微二塵二纎一渺減則無徵米二百六十五石四升九勺一撮九圭二粒四粟無徵折色銀一百二十四兩二錢八分一釐一毫四絲六忽八微二塵七纎三渺實在應徵米谷四萬一千二百一十九石五斗二升九勺八抄九粒九粟該折色銀二萬六千六百四十二兩六錢八分九毫九絲五忽三纎二渺四漠一茫七漂

原額條編歲用力差租祭幫解田租灰瓦煙差加增蠟價貢馬土賦桑絲等銀五萬九千五百四十八兩六分一毫一絲七微八塵七漠四茫九沙田土荒蕪逃亡無徵銀一萬八百二十三兩三錢一分八釐二毫六絲七忽五微七塵五纎四渺減則無徵銀八十四兩一錢五分六釐四毫七絲四忽四微六塵六纎三渺實在應徵銀四萬八千六百四十兩五錢八分五釐三毫六絲八忽七微三塵九纎九漠四茫九沙

原額馬館及廣順州折色馬館銀四萬三百三十五兩五錢六分五釐八毫七絲六忽八微七塵七纎九渺田荒無徵銀一萬四百五十三兩六分四釐八毫七絲二忽三微九塵一纎六渺又減則無徵銀一百二十四兩九分八釐一毫三絲四忽五微二塵一纎七渺實在有徵銀二萬九千七百五十八兩四錢二釐八毫六絲九忽九微六塵四纎六渺

原額遇閏加徵銀二千二百五十兩九分一釐二絲六忽一微四塵八渺三漠二茫九沙荒蕪無徵銀一百九十三兩一錢三分三毫三絲四忽一塵五纎三渺實在有徵銀二千五十六兩九錢六分九毫九絲二忽一微二塵五纎五渺三漠二茫九沙無閏之年例不徵輸

原額額外化誨苖民認納無畝本色苖糧米一百一十六石九斗四升二合八勺

原額額外化誨苖民認納糧賦並禾棉布雞折價等銀四百三十五兩一錢九分四釐三毫

貴陽府

原額田三十二萬三千一百七畝九分二釐六毫一絲六忽四塵三纎二渺荒蕪田六萬八千九百四十八畝五分五釐二毫四絲八忽三微八渺實在成熟田二十五萬四千一百五十九畝三分七釐三毫六絲七忽七微四塵二纎四渺

原額成熟租地四千一百九十畝八分三釐九毫六絲四忽三微三塵三纎三渺

原額本色米三萬五百五十七石八斗四升六合九勺九抄六撮五圭三粒八粟荒蕪無徵米六千三百三十七石五斗一升九合五抄一撮六圭六粒減則無徵米一百四十三石八斗九升五合八勺二抄六撮一圭一粒實在有徵米二萬四千七十六石四斗三升二合一勺一抄八撮七圭六粒八粟

原額全熟黃豆六十六石六斗九升七合八勺原額全熟有徵本色荍糧二百三十七石七斗九升二合二勺八抄六撮

原額折色米六千四百一十六石七斗三升五合八勺四抄六撮五圭六粒五粟內除長寨防廣順州折色米一千三百六十八石七斗六升五合一勺八抄三撮六圭六粒九粟例系撥充馬館另於馬館額內開造外實在折色米五千四十七石九斗七升六勺六抄二撮八圭九粒六粟該折色銀二千四百六十五兩五錢三釐五毫五絲九忽四微四塵五纎六渺田荒無徵米二千一百九十一石二斗三升四合六勺五抄二撮九圭五粒三粟該折色銀一千八十八兩四釐三毫七絲八忽三塵二纎五渺實在有徵米二千八百五十六石七斗三升六合九撮九圭四粒三粟該折色銀一千三百七十七兩四錢九分九釐一毫八絲一忽四微一塵三纎一渺

原額條編地租歲用力差租祭貢馬等銀八千七百二十八兩八錢六分三釐六絲三忽九微八塵八纎田荒無徵銀二千四十四兩三錢九分四釐九毫八絲二微三塵九纎三渺減則無徵銀九兩六錢九分二釐四毫六絲二忽四微二塵九纎四渺實在有徵銀六千六百七十四兩七錢七分五釐六毫二絲一忽三微一塵九纎三渺

原額馬館並廣順州折色馬館銀四千四百五十五兩四錢九分三釐九毫五絲三忽九微五塵五纎四渺田荒無徵銀一千一百一十四兩五錢八分六釐一毫七絲四忽一微九塵六纎五渺減則無徵銀二兩一錢一分三釐五毫三絲二忽一微四塵六纎九渺實在有徵銀三千三百三十八兩七錢九分四釐二毫四絲七忽六微一塵二纎原額全徵額外化誨苖民認納銀一百二十五兩七錢四分

貴陽府親轄

原額田一萬二千一百六十四畝八毫三絲九忽九微三塵荒蕪田九百四十三畝五分一釐八毫實在成熟田一萬一千二百二十畝四分九釐三絲九忽九微三塵

原額全熟租地一百三十五畝

原額本色米一千六百二石七斗七升七勺五抄四撮八圭八粒三粟田荒無徵米三百五十七石六斗六升一合八勺減則無徵米三石一斗九升四合九勺八抄八撮實在有徵米一千二百四十一石九斗一升三合九勺六抄六撮八圭八粒三粟

原額條編牛頭塲租地租等銀三百七十九兩三錢三分二釐六毫四絲七忽四微四塵六纎田荒無徵銀七十一兩八錢四分一釐九毫二絲二忽八微減則無徵銀三錢一分六釐八毫七絲二忽實在有徵銀三百七兩一錢七分三釐八毫五絲二忽六微四塵六纎

原額馬館銀一百七十八兩五分一釐七毫七絲一忽四微七塵六纎田荒無徵銀六十六兩一錢三分七釐六絲二忽八微實在有徵銀一百一十一兩九錢一分四釐七毫八忽六微七塵六纎貴築縣

原額民科屯田八萬七千二百九十五畝九分八釐五忽四微五塵九纎六渺荒蕪田八千八百四十六畝九分八釐三毫七絲五微九塵六纎一渺實在成熟田七萬八千四百四十八畝九分九釐六毫三絲四忽八微六塵三纎五渺

原額全熟地土四千三十畝八分三釐九毫六絲四忽三微三塵三纎三渺

原額本色米一萬二千二十四石一斗九升八合七勺五撮五圭四粟田荒無徵米一千三百八十九石九斗三升二合三勺八抄七撮二圭六粟減則無徵米四十三石四斗九升四合九抄一撮七圭五粒實在有徵米一萬五百九十石七斗七升二合二勺二抄六撮五圭四粒八粟

原額全熟本色黃豆二石五斗七升二合八勺原額全熟本色荍五斗二升八合

原額條編貢馬歲用地租銀一千一百三十二兩九錢二釐八毫六絲一忽二微七塵八纎八渺田荒無徵銀一百八兩八錢六分六釐六毫二絲六忽八微三塵二纎一渺減則無徵銀三兩七錢一分二釐三毫四絲五微二塵四纎五渺實在有徵條編貢馬歲用地租銀一千二十兩三錢二分三釐八毫九絲三忽九微二塵二纎二渺

原額馬館銀九十一兩六錢八分九釐一毫八絲二忽九微一塵二纎一渺田荒無徵銀三兩四錢八分九毫九絲二忽七微四塵四纎九渺減則無徵銀五分六釐七毫三絲四忽四微九塵三纎九渺實在有徵銀八十八兩一錢五分一釐四毫五絲五忽六微七塵三纎三渺

定番州

原額本折田六萬八千四百七十七畝三分七釐九毫九絲九忽九微九塵九纎七渺荒蕪田三萬五千三百八十四畝八分四絲二忽五微六塵二纎四渺實在成熟田三萬三千九十二畝五分七釐九毫五絲七忽四微三塵七纎三渺

原額全徵本色米一百四十二石二斗三升六合六勺九抄四撮七圭五粒五粟

原額折色米三千九百一十一石五斗八升四合一勺二撮八圭八粒四粟該折色輕賫銀一千九百五十五兩七錢九分二釐五絲一忽四微四塵二纎田荒無徵米二千九十六石七升二合七勺九抄七撮四圭三粟無徵銀一千四十八兩三分六釐三毫九絲八忽七微一纎五渺實在有徴米一千八百一十五石五斗一升一合三勺五撮四圭八粒一粟有徵銀九百七兩七錢五分五釐六毫五絲二忽七微四塵五渺

原額全熟山土二十五畝該全徵本色荍二石五斗折徵米一石二斗五升

原額條編銀二千七百一兩五錢二分七釐六毫六絲五忽二微二塵三纎三渺田荒無徵銀一千三百四十四兩一錢一分四釐二毫二絲一忽六微四塵三纎一渺實在有徵銀一千三百五十七兩四錢一分三釐四毫四絲三忽五微八塵二渺原額馬館銀一千一百四十七兩六錢八分七釐七毫七絲四忽七微四塵四纎四渺田荒無徵銀六百四十四兩五錢五分四毫一絲八忽五微六塵五纎八渺實在有徵銀五百三兩一錢三分七釐三毫五絲六忽一微七塵八纎六渺

廣順州

原額全熟田三萬二千三百二十九畝四分三釐一毫三絲八忽九微七塵五纎九渺

原額全熟折色米一千六十九石一斗七升二合八勺四圭一粒一粟該折色例充馬館銀五百三十四兩八錢六釐四毫二微五纎五渺

原額全徵條編鹽鈔門攤戶口食鹽銀一千五十一兩三錢九分五釐一毫八絲九忽三塵七纎六渺

開州

原額田二萬八千二百三十畆七分六釐四絲四忽四微四塵三纎荒蕪田三千七百九十九畆三分五釐二毫二絲一忽八微二塵七纎一渺實在成熟田二萬四千四百三十一畆四分八毫二絲二忽六微一塵五纎九渺

原額本色米二千八百二十三石六斗二升六合一勺六抄八撮二圭六粒一粟田荒無徵米七百四十六石一斗一升七合九勺九撮一圭一粒四粟實在有徵米二千七十七石五鬥八合二勺五抄九撮一圭四粒七粟

原額折色米九百九十六石三斗八升六合五勺六抄一粒二粟該折色輕賫銀三百九十五兩七錢一分一釐五毫八忽三纎六渺田荒無徵折色米九十五石一斗六升一合八勺五抄五撮五圭五粒無徵折色銀三十九兩九錢六分七釐九毫七絲九忽三微三塵一纎實在有徵折色米九百一石二斗二升四合七勺四撮四圭六粒二粟有徵折色銀三百五十五兩七錢四分三釐五毫二絲八忽六微七塵二纎六渺

原額條編銀一百九十八兩七錢六分三釐一毫九絲八微三塵六纎六渺田荒無徵銀一十八兩四錢九分五釐六絲九忽三微八塵三纎一渺實在有徵銀一百八十兩二錢六分八釐一毫二絲一忽四微五塵三纎五渺

原額馬館銀三百二十五兩七錢五分六釐二毫五絲二忽六微七塵五纎三渺田荒無徵銀三十一兩八錢八分六釐六毫六絲二忽一微二塵四纎四渺實在有徵銀二百九十三兩八錢六分九釐五毫九絲五微五塵九渺

龍裏縣

原額田三萬一千九百六十四畆八分八釐八毫三絲八忽二微三塵五纎荒蕪田九千二百畆五分一釐三毫八絲三塵一纎六渺實在成熟田二萬二千七百六十四畆三分七釐四毫五絲八忽二微三纎四渺

原額本色米四千四百四十六石四斗九升二合八抄四撮九圭五絲二粟田荒無徵米一千九百四十石四斗二升八合五勺三抄三圭八粒九粟減則無徵米三十石七斗一升四合三勺六抄九撮二圭八粒九粟實在有徵本色米二千四百七十五石三斗四升九合一勺八抄五撮二圭七粒四粟

原額全熟折色米三十石該折色輕賫銀一十五兩

原額條編歲用力差銀四百二兩一釐三絲九忽八微一塵四纎田荒無徵銀九十兩九錢一分二釐六絲七忽四微五塵九纎五渺減則無徵銀一兩七分五釐二忽九微二塵五纎一渺實在有徵銀三百一十兩一分三釐九毫六絲九忽四微二塵九纎四渺

原額馬館銀七百八十三兩九錢五分八釐九毫五絲九忽七微一塵二纎田荒無徵銀八十兩一錢一釐五忽五微三塵實在有徵銀七百三兩八錢二分七釐九毫五絲四忽一微八塵二纎貴定縣

原額本折田二萬五千一百九十五畆三分二釐四毫一絲二忽荒蕪田六千九百九十畆五分一釐七毫一絲一忽二微一塵八纎三渺實在成熟田一萬八千二百四畆八分七毫七微八塵一纎七渺

原額本色米四千四十七石五斗三升六合八勺七抄一撮八圭九粒八粟田荒無徵米一千一十五石八斗五升九合六勺一抄八撮九圭五粒一粟減則無徵米五石二斗四升一合六勺八抄二撮一粒一粟實在有徵米三千二十六石四斗三升五合五勺七抄八圭七粒六粟

原額全熟折色米一百一十石該折色輕賫銀九十九兩

原額條編歲用銀差條雜力差貢馬等銀二千三百四十四兩一錢五分三釐三毫二絲三忽七塵七纎八渺田荒無徵銀三百七十七兩三分六毫三絲九忽三微三塵六纎減則無徵銀二兩九錢三分四釐六毫六絲六忽九微七塵九纎八渺實在有徵銀一千九百六十四兩一錢八分八釐一絲六忽七微六塵二纎

原額馬館銀一千二百四十三兩七錢七分七釐四毫二絲六微一纎一渺田荒無徵銀二百八十兩五錢八分四釐五毫七絲一忽六微三塵七纎九渺減則無徵銀二兩五分六釐七毫九絲七忽六微五塵三纎實在有徵銀九百六十一兩一錢三分六釐五絲一忽三微一塵二渺

修文縣

原額民屯田二萬八千三百九十一畆一分三釐九毫三絲四忽荒蕪田三千三百八畆四分八毫三絲實在成熟田二萬五千八十二畆七分三釐一毫四忽

原額本色並豆折米五千四百七十石九斗八升五合七勺一抄六撮二圭八粒五粟田荒無徵米八百八十七石五斗一升八合八勺六撮減則無徵米六十一石二斗五升六勺九抄五撮實在有徵本色並豆折米四千五百二十二石二斗一升六合二勺一抄五撮二圭八粒五粟

原額全熟本色黃豆六十四石一斗二升五合原額全熟本色荍二百三十四石七斗六升四合二勺八抄六撮

原額歲用銀二百二十四兩五錢八釐二毫六絲八忽田荒無徵銀一十七兩七錢二分一釐八毫一忽九微減則無徵銀一兩六錢五分三釐五毫八絲實在有徵銀二百五兩一錢三分二釐八毫八絲六忽一微

長寨防

原額撥歸管轄田九千五十九畆一釐四毫三忽荒蕪田四百七十四畝四分五釐八毫九絲二忽六微五纎三渺實在成熟田八千五百八十四畆五分五釐五毫一絲九微三塵四纎七渺

原額折色米二百九十九石五斗九升二合三勺八抄三撮二圭五粒八粟該折色折充馬館銀一百四十九兩七錢九分六釐一毫九絲一忽六微二塵九纎田荒無徵米一十五石六斗九升九勺二抄一撮五圭八粒七粟無徵銀七兩八錢四分五釐四毫六絲七微九塵三纎五渺實在有徵折色米二百八十三石九鬥一合四勺六抄一撮六圭七粒一粟有徵折色銀一百四十一兩九錢五分七毫三絲八微三塵五纎五渺

原額條編銀二百九十四兩二錢七分八釐八毫七絲九忽二微七塵三纎九渺田荒無徵銀一十五兩四錢一分二釐六毫三絲八微八塵五纎五渺實在有徵銀二百七十八兩八錢六分六釐二毫四絲八忽三微八塵八纎四渺

原額全徵化誨苖民認納錢糧銀九十三兩九錢七分

安順府

原額田二十八萬六千五百二十五畆六分二釐三毫三絲七忽五微一塵八纎八渺荒蕪田四萬八千一百四十一畆一分七釐五毫一絲三忽三微九塵二纎四渺實在成熟田二十三萬八千三百八十四畆四分四釐八毫二絲四忽一微二塵六纎四渺

原額本色米谷四萬三千三百二石四斗五升一合七勺四抄四撮一圭一粒九粟田荒無徵米谷一萬五十一石二斗二升一合二勺六抄九撮六圭五粒一粟減則無徵米谷七百五十三石八鬥八合二勺七抄八撮六粒四粟實在有徵米谷三萬二千四百九十七石四斗二升二合一勺九抄六撮四圭四粟

原額全熟本色黃豆六百八十八石四斗八升七合三勺六抄四撮六圭二粒九粟

原額全熟本色荍八十九石六升六合七勺原額折色秋租米谷一千三百一十七石八斗八升四合五抄一撮五圭六粒七粟內除歸化防折色米三十九石一斗二升四合八勺九抄五撮一圭九粒九粟例系撥充馬館另於馬館額內開造外實在折色米一千二百七十八石七斗五升九合一勺五抄六撮三圭六粒八粟該折色銀三百六十三兩四分五毫二絲一忽六微一纎四渺田荒無徵米谷三百五十四石七斗四升八合二勺五抄四撮二圭五粒九粟無徵折色銀九十七兩四錢七分六釐九毫二絲三忽九微五纎五渺實在有徵折色米谷九百二十四石一升九勺二撮一圭九粟有徵折色銀二百六十五兩五錢六分三釐五毫九絲七忽六微九塵五纎九渺

原額條編歲用田租灰瓦等銀三千三百七十兩五錢八分五釐五毫九絲二忽三微九塵四纎七渺田荒無徵銀七百三十七兩四錢七釐一毫四忽二微六塵七纎九渺減則無徵銀三十九兩七錢一分五釐一毫三絲六忽八微一塵七纎一渺實在有徵銀二千五百九十三兩四錢六分三釐三毫五絲一忽三微九纎七渺

原額馬館並歸化防折色馬館銀四千六百七十八兩二錢六分四毫九絲三忽九微一塵四纎四渺田荒無徵銀四百五十兩三錢五分四釐八毫一絲二忽七微九塵八纎六渺減則無徵銀二十四兩九錢八分七釐三毫六絲九忽八微二塵六纎一渺實在有徵銀四千二百二兩九錢一分八釐三毫一絲一忽二微八塵九纎七渺

原額額外化誨苖民認納錢糧銀一百七十八兩六錢九分

安順府親轄

原額田二萬二千三百一十三畆八分八釐七毫二絲九忽七微三塵五纎六渺荒蕪田二千八百七十九畆四分二絲七忽二微八塵一纎九渺實在成熟田一萬九千四百三十四畆四分八釐七毫二忽四微五塵三纎七渺

原額本色米三千一百四十九石四斗六升八合一抄九撮九圭一粟田荒無徵米四百六石四斗八升九合五勺八抄九撮六圭二粒三粟減則無徵米二十九石五斗八升九合五勺七抄六圭七粒三粟實在有徵米二千七百一十三石三斗八升八合八勺五抄六圭五粟

原額條編銀四百八十八兩一分二釐八毫五絲六忽六微九塵六纎八渺田荒無徵銀四十三兩九錢六分一釐三毫二絲四忽一微三塵一纎四渺減則無徵銀五兩二錢四釐一毫五絲八忽一微一塵九纎五渺實在有徵銀四百三十八兩八錢四分七釐三毫七絲四忽四微四塵六纎二渺原額馬館銀一千四百九十七兩三錢九分九釐四絲九忽三微八塵九纎七渺田荒無徵銀七十四兩七錢六釐三毫九絲九忽六塵九纎八渺減則無徵銀一十六兩七分八釐六毫四絲三忽三微七纎五渺實在有徵銀一千四百六兩六錢一分四釐七忽一塵二纎四渺

原額額外化誨苖民認納糧賦銀二錢

普定縣

原額田六萬二百三十七畆五分九釐五絲八忽四微三塵三纎六渺荒蕪田一萬二千五百五十六畆八分二釐五毫一絲一忽三微七塵九纎一渺實在成熟田四萬七千六百八十畆七分六釐五毫四絲七忽五塵四纎五渺

原額本色米九千六百四十四石七斗九升七合三抄一撮二粒七粟田荒無徵米二千七百二十二石五斗九升三合三勺三抄七撮一圭五粒八粟減則無徵米一百五十三石五斗六升六合七勺二撮一圭九粒四粟實在有徵米六千七百六十八石六斗三升六合九勺九抄一撮六圭七粒五粟

原額歲用田租灰瓦銀八百四十三兩一錢一分五釐五毫七絲三忽一微二塵四纎九渺田荒無徵銀二百八十八兩七錢六分二釐一毫四絲九忽四微一塵五纎六渺減則無徵銀一十兩六錢三釐四毫七絲八忽四微三塵六纎五渺實在有徵銀五百四十三兩七錢四分九釐九毫四絲五忽三微七塵二纎八渺

原額全徵馬館銀二十九兩六分五釐五毫七絲八忽九微一塵九纎三

鎭寜州

原額田五萬三千五百四十畆二分一釐七毫三絲九忽二微六塵六纎三荒蕪田一萬一千八百五十二畆二釐一毫四絲九忽四微八塵八纎三實在成熟田四萬一千六百八十八畆一分九釐五毫八絲九忽七微七塵八纎

原額本色米七千七百九十二石四斗二升五合一勺一抄九撮五粟田荒無徵米三千七百九十二石九斗七升四合三勺九抄九圭四粒一粟減則無徵米四石二鬥九合二勺八抄九撮八圭三粒七粟實在有徵米三千九百九十五石二斗四升一合四勺三抄八撮二圭二粒四粟

原額折色租谷四百五十七石該折色輕賫銀九十一兩八錢六分田荒無徵谷一百五十七石無徵折色銀三十二兩二錢二分實在有徵谷三百石有徵折色銀五十九兩六錢四分

原額條編歲用銀五百八兩一錢五分九釐六毫三絲五忽七微三塵九纎田荒無徵銀一百三十八兩五錢三分五釐七毫三絲八忽七微六塵七纎八減則無徵銀一錢四分七釐四毫五絲四忽四微二塵二纎一實在有徵銀三百六十九兩四錢七分六釐四毫四絲二忽五微四塵九纎一

原額馬館銀一千二百七十八兩六錢四分七釐七毫四絲九忽八微一塵九纎三渺田荒無徵銀二十九兩三錢二分一釐三毫二忽二微八塵五纎七渺實在有徵銀一千二百四十九兩三錢二分六釐四毫四絲七忽五微三塵三纎六渺原額額外化誨苖民認納錢糧銀一十五兩八錢五分

永寜州

原額田三萬六千三百六十三畆七分九釐三毫三絲六忽三微六塵三纎七渺荒蕪田八千一百四十九畆八分一釐四毫八絲八微七塵四纎九渺實在成熟田二萬八千二百一十三畆九分七釐八毫五絲五忽四微八塵八纎八渺

原額本色米一千四百五十六石二升七勺五抄三撮四圭三粒七粟田荒無徵米二百九十六石五斗一升八合七勺八抄一撮一圭二粒減則無徵米四石六斗七升八合九勺二抄四圭四粒一粟實在有徵米一千一百五十四石八斗二升三合五抄一撮八圭七粒六粟

原額折色米八百二十一石七斗五升七合一勺五抄六撮三圭六粒八粟該折色輕賫銀二百七十一兩一錢八分五毫二絲一忽六微一纎四渺田荒無徵米一百九十七石七斗四升八合二勺五抄四撮二圭五粒九粟無徵折色銀六十五兩二錢五分六釐九毫二絲三忽九微五纎五渺實在有徵米六百二十四石一升九勺二撮一圭九粟有徵折色銀二百五兩九錢二分三釐五毫九絲七忽六微九塵五纎九渺

原額條編銀六百三十六兩六錢六分四釐五毫五絲一忽四微四塵四纎五渺田荒無徵銀一百四十一兩七錢三分八釐二毫五絲九忽三微二塵一纎八渺減則無徵銀一兩三錢六釐四毫二絲八忽八微二實在有徵銀四百九十三兩六錢一分九釐八毫六絲三忽三微二塵二纎五原額馬館銀一千一百九十九兩五錢七分八釐四毫八絲九忽八微八塵七纎一渺田荒無徵銀二百四十三兩一錢八分二釐三毫七絲九忽三塵四纎減則無徵銀二兩七錢七分六釐七毫二絲九忽七微六塵六纎八渺實在有徵銀九百五十三兩六錢一分九釐三毫八絲一忽八塵六纎三渺

安平縣

原額田三萬畆一釐八毫一絲一忽三微八塵六纎二渺荒蕪田五千三百二十三畆九分三毫一絲九忽六微一塵一纎一渺實在成熟田二萬四千六百七十六畆一分一釐四毫九絲一忽七微七塵五纎一渺

原額本色米谷六千九百二十石一鬥六合二勺五抄三撮七圭三粒三粟田荒無徵米谷一千三百九十九石九斗七升六合八勺七抄七撮一圭五粒九粟減則無徵米谷二百七十二石一斗一升一合六勺八抄六撮二圭二粒八粟實在有徵米谷五千二百四十八石一升七合六勺九抄三圭四粒六粟

原額全熟本色黃豆八石

原額條編歲用祭銀二百六十七兩七錢五分五釐三毫三絲八忽三微九纎四渺田荒無徵銀六十一兩九錢三分七釐一毫九忽三微六塵六減則無徵銀一十一兩九分七釐八毫七絲六忽八微八塵三實在有徵銀一百九十四兩七錢二分三毫五絲二忽六塵八纎五

原額全徵馬館銀一十七兩六錢二分二釐六毫二絲九忽九微五塵九纎七

淸鎭縣

原額田四萬六千五百九十五畆八分二釐四毫四絲七忽一微三塵一纎七荒蕪田三千三百四十七畆九分五釐六毫三絲五忽二微一塵五實在成熟田四萬二百四十七畆八分六釐八毫一絲一忽九微二塵一纎二

原額本色米一萬七百八十六石六鬥一合一勺七抄三撮五圭九粒七粟田荒無徵米一千一十六石七斗八升五合三勺七抄九撮三圭九粒五粟減則無徵米二百三十八石八斗六升七合五勺二撮四圭一粒六粟實在有徵米九千五百三十石九斗四升八合二勺九抄一撮七圭八粒六粟

原額全熟本色黃豆六百八十石四斗八升七合三勺六抄四撮六圭二粒九粟

原額全熟本色荍八十九石六升六合七勺原額歲用條編銀一百九十六兩九錢三釐三毫三絲八忽六微一塵九纎四田荒無徵銀一十六兩八錢七分九釐七毫九絲四忽八微四塵三纎減則無徵銀五兩四錢七分八釐八毫二絲一忽九微六塵八纎三實在有徵銀一百七十四兩五錢四分四釐七毫二絲一忽八微八纎一郎岱防

原額撥歸轄田一萬八千五百二十八畆六分八釐六毫七絲六忽六微一纎七荒蕪田一千九十九畆七釐七毫六絲九忽五微四塵六纎六實在成熟田一萬七千四百二十九畆六分九毫七絲五塵五纎一

原額本色米一千九百八十五石六斗四升九勺三抄四撮五圭一粒四粟田荒無徵米一百五十五石一斗五升八合五勺七抄四撮三圭七粒九粟減則無徵米四十石六斗五升五合五勺四抄二撮八圭三粒二粟實在有徵米一千七百八十九石八斗二升六合八勺一抄七撮三圭三粟原額條編銀二百三兩三錢九分二絲五忽九微九塵九纎一田荒無徵銀一十三兩一錢七分二釐二毫一絲九忽四微九塵七纎三減則無徵銀三兩五錢九分六毫二絲五忽七微四塵五纎二實在有徵銀一百八十六兩六錢二分七釐一毫八絲七微五塵六纎六

原額馬館銀八十五兩六分八釐二毫五絲二忽六微七塵三纎九田荒無徵銀七兩六錢一分八釐二毫六絲八忽九微七纎九減則無徵銀一兩七錢四分八釐一毫八絲八忽三微四塵一纎八實在有徵銀七十五兩七錢一釐七毫九絲五忽四微二塵四纎二

歸化防

原額田撥歸管轄田一萬八千九百四十五畆六分五毫三絲八忽六微荒蕪田二千九百三十二畆一分七釐六毫二絲實在成熟田一萬六千一十三畆四分二釐九毫一絲八忽六微

原額本色米一千五百六十七石三斗九升二合四勺五抄八撮九圭八粟田荒無徵米二百六十石七斗二升四合三勺三抄九撮八圭七粒六粟減則無徵米一十石一斗二升九合六抄三撮四圭四粒三粟

原額全徵折色米三十九石一斗二升四合八勺九抄五撮一圭九粒九粟該折色輕賫例充馬館銀一十九兩五錢六分二釐四毫四絲七忽五微九塵九纎五

原額條編銀二百二十六兩五錢八分四釐二毫七絲二忽三微六塵一纎六田荒無徵銀三十二兩四錢二分五毫八忽九微三塵七減則無徴銀二兩二錢八分六釐二毫九絲二忽四微四塵五纎實在有徵銀一百九十一兩八錢七分七釐四毫七絲九微八塵五纎九

原額馬館銀五百五十一兩三錢一分六釐二毫九絲五忽六微六塵五纎九田荒無徵銀九十五兩五錢二分六釐四毫六絲三忽五微一纎二減則無徵銀四兩三錢八分三釐八毫八忽四微一塵實在有徵銀四百五十一兩四錢六釐二絲三忽七微五塵四纎七

原額額外化誨苖民認納錢糧銀一百六十二兩八錢四分

平越府

原額屯科田二十四萬九千二百一十六畆八釐七毫一絲六微二塵八纎六荒蕪田三萬二千八十畆九分七釐九毫五絲六微二塵七纎五實在成熟田二十一萬七千一百三十五畆一分七毫六絲一纎一

原額山土六萬七千六百九十畆九分八釐三毫荒蕪山土四萬一千一百五十八畆五分八釐八絲實在成熟山土二萬六千五百三十二畆四分二毫二絲

原額本色米一萬二千六百七十石六斗九升二合一勺四抄三撮二圭八粒田荒無徵米二千九百五十一石四斗五升一合七勺八抄六圭五粒五粟減則無徵米一百五十六石七斗八升三合六勺六抄六撮二圭八粒六粟實在有徵米九千五百六十二石四斗五升六合六勺九抄六撮三圭三粒九粟

原額全熟本色荍糧一百二十二石五鬥四合一勺七撮八圭七粒八粟

原額折色米一百四十一石二斗八升八合該折色輕賫銀四十二兩三錢八分六釐四毫田土荒蕪無徵米六十七石五斗一升四合三勺七抄二撮二圭四粒無徵折色銀二十兩二錢五分四釐三毫一絲一忽六微七塵二纎實在有徵米七十三石七斗七升三合六勺二抄七撮七圭六粒有徵折色銀二十二兩一錢三分二釐八絲八忽三微二塵八纎

原額條編余歲鈔攺土賦銀七千八百四十五兩四錢四分一釐八毫八絲二忽四微一塵二田荒無徵銀一千二百九十兩三錢七釐九毫九絲四忽三微四塵六纎八減則無徵銀二兩七錢一釐七毫九絲四忽五微九塵九纎六實在有徵銀六千五百五十二兩四錢三分二釐九絲三忽四微六塵三纎八

原額馬館銀六千七百九十七兩一分一釐二毫三絲八塵三纎二田荒無徵銀七百七十五兩三錢五分七釐四毫六絲二微三纎三減則無徵銀二錢六分三釐四毫三絲六忽一微一塵八纎五實在有徵銀六千二十一兩三錢九分三毫三絲三忽七微六塵一纎四

平越府親轄

原額田四萬三千三百四十一畆三分九毫九絲六微二塵八纎六荒蕪田九千五百一十四畆二分六釐八毫三絲八微五纎實在成熟田三萬三千八百二十七畆四釐一毫五絲九忽八微二塵三纎六

原額全熟山土四百九十三畆三分四釐

原額本色米九百五十六石一升六合四勺二撮三圭一粒六粟田荒無徵米二百一十八石三斗八升五合八勺八抄三撮八圭四粒三粟實在有徵米七百三十七石六斗三升五勺一抄八撮四圭七粒三粟

原額折色米一百四十一石二斗八升八合該折色輕賫銀四十二兩三錢八分六釐四毫田荒無徵米六十七石五斗一升四合三勺七抄二撮二圭四粒無徵折色銀二十兩二錢五分四釐三毫一絲一忽六微七塵二纎實在有徵米七十三石七斗七升三合六勺二抄七撮七圭六粒有徵折色銀二十二兩一錢三分二釐八絲八忽三微二塵八纎

原額條編土賦銀二百四十二兩四錢二分一釐八絲七塵四纎四田荒無徵銀三十七兩七錢五分六釐一毫四絲一忽六微三塵三纎三實在有徵銀二百四兩六錢六分四釐九毫三絲八忽四微四塵一纎一

原額馬館銀一千二百三十一兩八錢三分七釐四毫七絲一忽一微一塵二纎一田荒無徵銀二百一十九兩四錢九分四釐五毫九絲四忽八微二塵八纎減則無徵銀二錢五釐八毫一絲五忽六微七塵九纎六實在有徵銀一千一十二兩一錢三分七釐六絲六微四纎五

平越縣

原額田一萬一千七百六十八畆二分荒蕪田七百六十五畆三分四釐五毫二絲五忽一塵九纎六實在成熟田一萬一千二畆八分五釐四毫七絲四忽九微八塵四

原額本色米二千五百六十二石七斗一升四合三勺九抄六撮七圭八粒八粟田荒無徵米二百五十九石八斗八升二勺九抄一撮六圭六粒二粟減則無徵米一百二石二合七勺三抄三撮一圭五粟實在有徵米二千二百石八斗三升一合三勺七抄二撮二粒一粟

原額全熟本色荍一百二十二石五鬥四合一勺七撮八圭七粒八粟

原額余租歲用鈔攺等銀二百五十九兩六錢八分田荒無徵銀一十六兩五錢九分三釐六毫實在有徵銀二百四十三兩八分六釐四毫

黃平州

原額田五萬八千六百八十五畆二釐五毫荒蕪田一萬六千九百四十一畆四分五釐一毫二絲九忽八微二纎九實在成熟田四萬一千七百四十三畆五分七釐三毫七絲一微九塵七纎一

原額山土五千畆荒蕪山土二千四百五畆三分三釐七毫八絲實在成熟山土二千五百九十四畆六分六釐二毫二絲

原額本色米六千三百三十三石七斗四升八勺一抄八撮六圭五粒六粟田荒無徵米二千三百二十六石七斗七升八合三勺一抄七圭四粟減則無徵米二十八石七升五合二勺三抄二撮七圭六粒五粟實在有徵米三千九百七十八石八斗八升七合二勺七抄五撮一圭八粒七粟原額條編歲用土賦租祭等銀一千八百八十二兩五錢二分六釐一毫三絲六忽五微二塵六纎七田荒無徵銀五百二十九兩八錢九分五釐九毫九絲三忽六微七塵八纎二減則無徵銀七錢七分九釐七毫七絲一忽四微八塵三纎實在有徵銀一千三百五十一兩八錢五分三毫七絲一忽三微六塵五纎五

原額馬館銀一千四百二十五兩二錢二分七釐六毫五絲八忽二微四塵田荒無徵銀三百九十六兩七分八釐五毫六絲二塵三纎實在有徵銀一千二十九兩一錢四分九釐九絲八忽二微一塵七纎

甕安縣

原額田五萬九千二百二十畆九分一釐二絲荒蕪田二千五百五十四畆九分一釐三毫三絲五忽實在成熟田五萬六千六百六十五畆九分九釐六毫八絲五忽

原額民土六千六十畆九分一釐荒蕪民土一千三十畆九分二釐一毫實在成熟民土五千二十九畆九分八釐九毫

原額本色米一千二百九十四石八斗三升五合二勺三撮四圭田荒無徵米六十四石六斗三升四合九勺二抄七撮五粒實在有徵米一千二百三十石二斗二勺七抄六撮三圭五粒

原額條編土賦銀一千八百一十九兩七錢六分七釐二毫五絲三忽三塵七田荒無徵銀一百七兩四錢六分三釐九毫八絲三忽七微八纎一實在有徵銀一千七百一十二兩三錢三釐二毫六絲九忽三微二塵二纎六

原額馬館銀一千九百三十兩九錢五分六釐七毫二絲一忽五微二纎三田荒無徵銀九十三兩一錢二分六釐四毫九絲一微九塵五纎八實在有徵銀一千八百三十七兩八錢三分二毫三絲一忽三微六纎五

餘慶縣

原額田二萬八千七百一十六畆九分八釐四毫荒蕪田一十畆七分實在成熟田二萬八千七百六畆二分八釐四毫

原額全熟山土六千二百五十五畆五釐

原額本色米八百四十一石一斗二升四合一勺五撮八圭四粒七粟田荒無徵米三石四斗五升八合三勺一抄四撮七圭一粒八粟減則無徵米二十六石六斗八升三合一勺六抄四圭一粒六粟實在有徵米八百一十石九斗八升二合七勺三抄七圭一粒三粟

原額條丁歲用土賦銀一千一百六十三兩三錢七釐三毫五絲二忽八微八塵一纎七田荒無徵銀二錢三分七釐五毫八絲六忽二微七塵七纎五減則無徵歲用銀一兩八錢三分三釐一毫三絲三忽五微五塵五纎五實在有徵銀一千一百六十一兩二錢三分六釐六毫三絲三忽四塵八纎七

原額全徵馬館銀七百一十九兩二錢八分四釐八毫二絲八纎八

湄潭縣

原額田四萬七千四百八十三畆六分五釐八毫荒蕪田二千二百九十四畆三分一毫三絲實在成熟田四萬五千一百八十九畆三分五釐六毫七絲

原額山土四萬九千八百八十一畆六分八釐三毫荒蕪山土三萬七千七百二十二畆三分二釐二毫實在成熟山土一萬二千一百五十九畆三分六釐一毫

原額本色米六百八十二石二斗六升一合一勺一抄六撮二圭七粒三粟田荒無徵米七十八石三斗一升四合五抄二撮六圭七粒八粟減則無徵米二升二合五勺四抄實在有徵米六百三石九斗二升四合五勺二抄三撮五圭九粒五粟原額條編土賦租祭歲用銀二千四百七十七兩七錢四分五絲九忽八微九塵六纎七田荒無徵銀五百九十八兩三錢六分六毫八絲九忽四塵九纎七減則無徵銀八分八釐八毫八絲九忽五微六塵一纎一實在有徵銀一千八百七十九兩二錢九分四毫八絲一忽二微八塵五纎九

原額馬館銀一千四百八十九兩七錢四釐五毫五絲九忽二微二塵田荒無徵銀六十六兩六錢五分七釐八毫一絲五忽一微五塵六纎五減則無徵銀五分七釐六毫二絲四微三塵八纎九實在有徵銀一千四百二十二兩九錢八分九釐一毫二絲三忽六微二塵四纎六

都勻府

原額田九萬四千二百五十五畆四分六毫七絲五忽八微八塵四纎荒蕪田一萬九千二百二十七畆八分九釐五毫四忽五微五塵三纎二實在成熟田七萬五千二十七畆五分一釐一毫七絲一忽三微三塵八

原額本色米八千八百四十八石一斗四升五勺五抄八撮九圭二粒二粟田荒無徵米一千六百六十三石二斗九勺八抄八撮五圭二粒四粟減則無徵米九十石一斗五升六合七勺二抄四撮九粒六粟實在有徵米七千九十四石七斗八升二合八勺四抄六撮三圭二粟

原額折色米二千三十四石六斗二升八勺三抄八撮該折色輕賫銀一千一十七兩三錢一分四毫一絲九忽田荒無徵米三百八十五石二鬥八合無徵折色銀一百九十二兩六錢四釐減則無徵米六斗九升九合九勺九抄九撮九圭九粒八粟無徵折色銀三錢四分九釐九毫九絲九忽九微九塵九纎實在有徵米一千六百四十八石七斗一升二合八勺三抄八撮二粟該有徵折色銀八百二十四兩三錢五分六釐四毫一絲九忽一纎

原額條編歲用余租幫解力差水腳鋪墊苖賦等銀四千七百八十九兩七錢四分六釐七毫九絲九微七塵一纎七漠七茫九沙田荒無徵銀一千九十九兩八錢七分一釐二毫二絲五忽六微五塵七減則無徵銀一十兩三錢一分一釐九毫五絲一忽五微六塵二實在有徵銀三千六百七十九兩五錢六分三釐六毫一絲三忽七微六塵一七漠七茫九沙

原額馬館銀三千四百七十兩七錢三分四釐一毫二絲四微八塵三纎四田荒無徵銀一千二百八兩三錢三分八釐五毫三絲四忽三微二塵六纎七減則無徵銀七兩九錢六分九釐九毫九絲四忽七微六塵一纎實在有徵銀二千二百五十四兩四錢二分五釐五毫九絲一忽三微九塵五纎七

原額遇閏加徵田銀四十四兩八錢六分二釐九毫八絲三忽五微二塵七纎六三漠二茫九沙無閏之年例不徵解

都勻府親轄

原額田二萬七千八百一畆四釐五毫荒蕪田八千七百八十五畆三釐一毫一絲一微實在成熟田一萬九千一十六畆一釐三毫八絲九忽九微原額本色米一千三百九十七石八斗七升七合六勺九抄九撮二圭八粒四粟田荒無徵米五百一十石二斗四升三合一勺一抄一圭減則無徵米八斗三升實在有徵米八百八十六石八鬥四合五勺八抄九撮一圭八粒四粟

原額折色米一千四百九十七石二斗五升二合五勺該折色輕賫銀七百四十八兩六錢二分六釐二毫五絲田荒無徵米三百八十五石二鬥八合無徵折色銀一百九十二兩六錢四釐減則無徵米六斗九升九合九勺九抄九撮九圭九粒八粟無徵折色銀三錢四分九釐九毫九絲九忽九微九塵九纎實在有徵米一千一百一十一石三斗四升四合五勺二粟有徵折色銀五百五十五兩六錢七分二釐二毫五絲一纎

原額條編銀一千八百六十九兩八錢三分二釐一毫三絲三忽七微八塵九纎六田荒無徵銀五百二十八兩七分七釐三毫六絲九忽一微五塵五減則無徵銀一兩一錢一分三釐九毫六絲二忽九微一塵二纎二實在有徵銀一千三百四十兩六錢四分八毫一忽七微二塵六纎九

原額馬館銀一千七百九十八兩二錢七釐九毫二忽九微三塵五纎七田荒無徵銀六百七兩二錢一分二釐五毫六絲五忽八塵六纎一減則無徵銀一兩六分三釐五毫七絲四忽三塵一纎六實在有徵銀一千一百八十九兩九錢三分一釐七毫六絲三忽八微一塵八纎

都勻縣

原額屯科田一萬三千一百二十四畆七分五釐七毫一絲一忽八微八塵四纎荒蕪田七百四十一畆八分八釐二毫四絲六忽四微五塵三纎二實在成熟田一萬二千三百八十二畆八分七釐四毫六絲五忽四微三塵八

原額本色屯科米三千二百六十九石八升一合七抄一撮六圭一粒田荒無徵米二百四十一石四斗二升六合四勺四抄三粟減則無徵米一十三石四斗五升六合二勺八抄六撮八圭六粒六粟實在有徵米三千一十四石一斗九升八合三勺四抄四撮七圭四粒一粟

原額歲用銀三百二十五兩八錢九分九釐九毫九絲八忽七微九塵七纎九田荒無徵銀二十五兩七錢二分九釐五毫二絲一忽四微九塵七纎二減則無徵銀一兩四錢三分四釐七絲五忽八微二塵九纎四實在有徵銀二百九十八兩七錢三分六釐四毫一忽四微七塵一纎三麻哈州

原額田一萬一千七百九十七畆一分一毫荒蕪田二千一百九十八畆九釐五毫四絲八忽實在成熟田九千五百九十九畆五毫五絲二忽原額本色米七百三十一石二斗三升一合二勺田荒無徵米二十五石一斗四升六合一勺實在有徵米七百六石八升五合一勺

原額條編銀四百九十兩三錢九分六釐三毫三絲七忽七微三塵二纎三田荒並山坡無徵銀二百一十八兩五分二釐七毫三忽六微七纎一減則無徵銀五兩五分三釐六毫二絲二忽一微三塵七纎二實在有徵銀二百六十七兩二錢九分一絲一忽九微八塵八纎

原額馬館銀七百九十二兩二錢八分七釐八毫六絲七忽一微九塵五纎一田荒無徵銀三百一十六兩一錢七分九釐五毫三絲一忽五微七塵七纎四減則無徵銀四兩四錢三分一釐五毫六忽九微一塵八實在有徵銀四百七十一兩六錢七分六釐八毫二絲八忽七微六纎九獨山州

原額田一萬七千七百三十二畆荒蕪田六千二百八十九畆九分實在成熟田一萬一千四百四十二畆一分

原額本色米一千七百七十三石二斗田荒無徵米六百二十八石九斗九升減則無徵米五石五斗二升九合九勺九抄九撮九圭四粒五粟實在有徵米一千一百三十八石六斗八升五粒五粟原額條編銀八百一十七兩五錢一釐一毫九絲一忽八微九塵三纎六田荒無徵銀三百二十八兩一分一釐六毫三絲一忽三微九塵五纎九減則無徵銀二兩七錢一分二毫九絲六微八塵一纎四實在有徵銀四百八十六兩七錢七分九釐二毫六絲九忽八微一塵六纎三原額馬館銀七百四十四兩九錢五分二釐八毫八忽五微六塵五纎四田荒無徵銀二百八十四兩九錢四分六釐四毫三絲七忽六微六塵三纎二減則無徵銀二兩四錢七分四釐九毫一絲三忽八微一塵八纎六實在有徵銀四百五十七兩五錢三分一釐四毫五絲七忽八塵三纎六

淸平縣

原額田一萬二千七百八畆七分六釐五毫六絲四忽荒蕪田一千二百一十二畆九分八釐六毫實在成熟田一萬一千四百九十五畆七分七釐九毫六絲四忽

原額本色米一千六百七十六石七斗五升五勺八抄八撮二粒八粟田荒無徵米二百五十七石三斗九升五合三勺三抄八撮四圭二粒一粟減則無徵米七十石三斗四升四勺三抄七撮二圭八粒五粟實在有徵米一千三百四十九石一升四合八勺一抄二撮三圭二粒二粟

原額全徵條編歲用余租幫解銀二百五十七兩七錢一釐二毫二絲九忽四微八塵二纎三原額全徵馬館銀一百三十五兩二錢八分五釐五毫四絲一忽七微八塵七纎二

荔波縣

原額全熟民田一萬一千九十一畆七分三釐八毫

原額全徵折色糧五百三十七石三斗六升八合三勺三抄八撮該折徵銀二百六十八兩六錢八分四釐一毫六絲九忽

原額全徵地畆折布鋪墊水腳等銀七百四十二兩九分五釐八毫九絲九忽二微七塵五纎三七漠七茫九沙

原額遇閏加增閏銀四十四兩八錢六分二釐九毫八絲三忽五防二塵七纎六三漠二茫九沙無閏之年例不徵解

八寨防

原額全徵化誨苖民認納糧賦銀二百八十六兩三錢二分

貴州通誌卷十二﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷十三

食貨

田賦

鎭逺府

原額田地二十三萬五千一百七十八畆三分八釐三毫三絲五忽九微六塵六纎五荒蕪田地一十萬九百一十七畆五分三釐九毫六絲一忽三微六塵七渺實在成熟田地一十三萬四千二百六十畆八分四釐三毫七絲四忽六微五纎八渺

原額本色正米豆糧八千七十九石七斗八升五合六勺七抄一撮三圭三粒九粟耗米三十七石二斗三升六合八勺三抄九撮八圭七粒六粟田荒無徵正米豆糧四千九百七十二石六斗六升八勺九抄九撮八粒九粟無徴耗米一十八石四斗六升九合八勺九抄九撮八圭五粒五粟減則無徴正米一十八石六鬥六合二撮八圭一粒四粟耗米二合八勺一抄四撮五圭九粒九粟實在有徴正米豆三千八十八石五斗一升八合七勺六抄九撮四圭三粒六粟有徵耗米一十八石七斗六升四合一勺二抄五撮四圭二粒二粟原額條編鹽鈔屯餉等銀四千四百二十二兩二錢五分三釐二毫一絲一忽三微八塵五纎四六漠七茫田荒無徴銀九百六十四兩二錢九分四釐二毫四絲八忽六微八塵一纎七渺減則無徴銀一錢二分三釐九忽三微一塵三實在有徴銀三千四百五十七兩八錢三分五釐九毫五絲三忽三微九塵三纎四渺六漠七茫

原額馬館銀一千八百二兩一錢一分五釐二毫七絲七微四塵九纎五田荒無徴銀九百三十七兩五錢三分九釐六毫六絲七忽八微一塵七纎三減則無徴銀八分六釐八毫三絲二忽九微三塵三纎六渺實在有徴銀八百六十四兩四錢八分八釐七毫六絲九忽九微九塵八纎六渺又額外化誨苗民認納自首無畆本色苗糧二十八石四斗三升二合八勺

鎭遠府親轄

原額田二萬三千九百三十五畆五分五釐二毫荒蕪田一萬九百一十四畆三分二釐四毫八絲六忽二微三塵實在成熟田一萬三千二十一畆二分二釐七毫一絲三忽七微七塵

原額本色正米並無畆苗糧四百九十六石四斗七升六合八勺三抄八撮六圭二粒耗米二十四石六斗四升八勺四抄一撮九圭三粒一粟田荒無徴正米二百一十三石四鬥三合七勺四撮七圭三粒二粟無徵耗米一十石六斗七升一勺八抄五撮二圭三粒七粟減則無徴正米五升六合二勺九抄一撮九圭八粒一粟耗米二合八勺一抄四撮五圭九粒九粟實在有徴正米苗糧二百八十三石一升六合八勺四抄一撮九圭七粟耗米一十三石九斗六升七合八勺四抄二撮九粒五粟

原額條編鹽鈔等銀一千九兩六錢一分三釐五毫七絲七忽六微一塵九纎二田荒無徴銀四百三十三兩八錢五分六釐一毫一絲四忽八微八塵一纎一減則無徴銀一錢二分三釐九忽三微一塵三實在有徴銀五百七十五兩六錢三分四釐四毫五絲三忽四微二塵七纎八原額馬館銀七百三十八兩四錢七分五釐四毫六絲二忽一微一纎二渺田荒無徴銀三百五兩九錢一分三釐九絲七忽二微七塵五纎六減則無徴銀八分六釐八毫三絲二忽九微三塵三纎六實在有徴銀四百三十二兩四錢七分五釐五毫三絲一忽八微九塵二纎

又額外勸化容山等寨苗民認納無畆本色苗糧七石五斗

鎭逺縣

原額田地九萬一千五百三十五畆一分六釐九毫荒蕪田地六萬九千四百三十五畆五分一釐二毫六絲二忽二微八塵一纎四渺實在成熟田地二萬二千九十九畆六分五釐六毫三絲七忽七微一塵八纎六

原額本色正米豆糧二千五百七十五石四斗二升四合九勺二撮三圭三粒三粟耗米一十二石五斗九升五合九勺九抄七撮九圭四粒五粟田荒無徴正米豆糧二千一十九石九斗二升三合九勺九抄五撮八粒三粟又耗米七石七斗九升九合七勺一抄四撮六圭一粒八粟實在有徴正米豆糧五百五十五石五斗九勺七撮二圭五粒耗米四石七斗九升六合二勺八抄三撮三圭二粒七粟

原額條編鹽鈔等銀五百九十二兩二錢六分六毫一絲九忽五塵二纎六田荒無徴銀三百六十七兩四錢七分八釐二毫二絲二忽八微六塵六纎二實在有徴銀二百二十四兩七錢八分二釐三毫九絲六忽一微八塵六纎四

原額馬館銀九百三十六兩四錢五釐六毫八絲四忽七微七塵四纎三渺田荒無徵銀五百七十九兩八錢四分二釐六毫七絲二忽二微六塵一纎三實在有徵銀三百五十六兩五錢六分三釐一絲二忽五微一塵三纎

施秉縣

原額田地三萬三百七十一畆八分一釐四毫二絲二微五塵七纎五荒蕪田地二萬五百六十七畆七分二毫一絲二忽八微四塵九纎三渺實在成熟田地九千八百四畆一分一釐二毫七忽四微八纎二

原額本色米三千七百六石七升九合六勺三抄三圭八粒六粟田荒無徵米二千七百三十九石三斗三升三合一勺九抄九撮二圭七粒四粟減則無徵米一十八石五斗四升九合七勺一抄八圭三粒三粟實在有徵米九百四十八石一斗九升七合二抄二圭七粒九粟

原額條編鹽鈔等銀三百九十九兩四錢七分九釐八毫七絲六忽一微五塵五纎五田荒無徵銀一百六十兩九錢五分九釐九毫一絲九微三塵四纎四實在有徵銀二百三十八兩五錢一分九釐九毫六絲五忽二微二塵一纎一原額馬館銀一百二十七兩二錢三分四釐一毫二絲三忽八微七塵四纎田荒無徵銀五十一兩七錢八分三釐八毫九絲八忽二微八塵四實在有徵銀七十五兩四錢五分二毫二絲五忽五微九塵三纎六渺

天柱縣

原額全熟田地塘八萬九千三百三十五畆八分四釐八毫一絲五怱七微九纎

原額全徵本色秋糧米一千三百一石八鬥四合原額全徵條餉等銀二千四百一十八兩八錢九分九釐一毫三絲八忽五微五塵八纎一六漠七茫

原額額外化誨苗民自首認納無畆本色秋糧米二十石九斗三升二合

思南府

原額田一十三萬八千五百九十二畆九分七釐九毫五絲二微九塵九纎六荒蕪田四萬一千二百三十八畆五分七釐八毫六絲二忽五微七塵六纎四實在成熟田九萬七千三百五十四畆四分八絲七忽七微三纎二

原額折色秋糧米一千八百五十九石四升二合二勺一抄二撮八圭六粒七粟該折色銀一千八百五十九兩四分二釐二毫一絲二忽八微六塵七纎田荒無徴米五百四十九石六斗九升二合四勺五抄一圭四粒三粟無徵折色銀五百四十九兩六錢九分二釐四毫五絲一微四塵三纎減則無徵折色米九斗一升九合六勺八抄七撮六圭五粒八粟無徵折色銀九錢一分九釐六毫八絲七忽六微五塵八纎實在有徵折色米一千三百八石四斗三升七抄五撮六粒六粟有徵折色銀一千三百八兩四錢三分七絲五忽六塵六纎原額條編鹽鈔蠟價等銀二千八百七十五兩七錢四分六釐三毫三絲五忽七微四塵三纎三田荒無徵銀七百七十七兩四錢一分九釐九毫五絲五忽八微四塵四纎三減則無徵銀二兩七錢一分實在有徴銀二千九十五兩六錢一分六釐三毫七絲九忽八微九塵九纎

原額馬館銀五千八百五十六兩四錢九分五釐七毫一絲七忽五微三塵八纎五渺田荒無徵銀一千六百九十五兩九錢九分八釐九毫六絲六忽九微五塵七纎六減則無徵銀二兩二錢五分八釐七毫六絲四忽二微二塵九纎四實在有徵銀四千一百五十八兩二錢三分七釐九毫八絲六忽三微五塵一纎五

思南府親轄

原額田三萬七千八百三十五畆七分七釐六毫八絲一忽二微九塵九纎六荒蕪田七千八百二十四畆二分七釐九毫七絲一忽六微三塵四纎五實在成熟田三萬一十一畆四分九釐七毫九忽六微六塵五纎一

原額折色並額外無畆禾花米五百五十九石八斗五升四合八勺一抄五撮五圭五粒該折色輕賫銀五百五十九兩八錢五分四釐八毫一絲五忽五微五塵田荒無徵米一百三十一石六斗九升五合六勺五抄八撮五圭九粟無徴折色銀一百三十一兩六錢九分五釐六毫五絲八忽五微九纎減則無徵米九斗一升九合六勺八抄七撮六圭五粒八粟無徵折色銀九錢一分九釐六毫八絲七忽六微五塵八纎實在有徵折色米四百二十七石二斗三升九合四勺六抄九撮三圭八粒三粟有徴折色輕賫銀四百二十七兩二錢三分九釐四毫六絲九忽三微八塵三纎

原額條編鹽鈔蠟價等銀一千一百七十七兩六錢六分九絲四微三塵四纎七田荒無徵銀二百三十五兩五錢四分三釐九毫四絲二忽三微五塵五纎七減則無徵銀二兩七錢一分一釐六絲五忽四微九塵二纎實在有徵銀九百三十九兩四錢五釐八絲二忽五微八塵七纎

原額馬館銀二千一百五十三兩七錢六釐一毫二絲九忽三塵一纎六渺田荒無徵銀四百七十七兩八錢八釐六毫一絲七忽五微八塵七纎七減則無徵銀二兩二錢五分八釐七毫六絲四忽二微二塵九纎四渺實在有徵銀一千六百七十三兩六錢三分八釐七毫四絲七忽二微一塵四纎五

安化縣

原額田五萬五千八百四十一畆四分三釐八絲荒蕪田一萬九千四百一畆六分二釐九絲一忽九微一塵六纎八實在成熟田三萬六千四百三十九畆八分九毫八絲八忽八塵三纎二渺原額折色秋糧米六百三十一石四斗六升七合三勺五抄二撮一圭二粒五粟該折色輕賫銀六百三十一兩四錢六分七釐三毫五絲二忽一微二塵五纎田荒無徵米二百一十九石三斗九升七合八勺五抄五撮九圭一粒五粟無徵折色輕賫銀二百一十九兩三錢九分七釐八毫五絲五忽九微一塵五纎實在有徵米四百一十二石六升九合四勺九抄六撮二圭一粒有徵折色輕賫銀四百一十二兩六分九釐四毫九絲六忽二微一塵

原額條編鹽鈔蠟價等銀四百八十八兩六錢七分五釐六毫九絲二忽四微三塵六田荒無徵銀一百八十五兩二錢二分二釐一毫九絲一忽四微六塵三纎四實在有徵銀三百三兩四錢五分三釐五毫九微六塵七纎二渺

原額馬館銀一千八百六十四兩一錢六分五釐八毫一絲二忽四塵六纎三渺田荒無徵銀六百四十七兩六錢八分八釐二毫四絲六忽八防三塵七纎六實在有徵銀一千二百一十六兩四錢七分七釐五毫六絲五忽二微八纎七印江縣

原額田一萬八千七百四十七畆七分一釐三毫荒蕪田三千六百六十一畆一分二釐九毫三絲七忽九微八塵九纎六實在成熟田一萬五千八十六畆五分八釐三毫六絲二忽一塵四原額折色秋糧米三百二十七石二鬥三合八勺三抄四撮九圭八粒九粟該折色輕賫銀三百二十七兩二錢三釐八毫三絲四忽九微八塵九纎田荒無徵米六十三石八斗九升七合六勺九抄一撮六粒七粟無徴折色銀六十三兩八錢九分七釐六毫九絲一忽六塵七纎實在有徵折色米二百六十三石三鬥六合一勺四抄三撮九圭二粒二粟有徵折色銀二百六十三兩三錢六釐二毫四絲三忽九微二塵二纎

原額條編鹽鈔蠟價等銀七百六十五兩二錢六分七釐四絲五微三塵五纎三田荒無徵銀一百六十兩三錢九分五釐九毫一絲七忽九微八塵八纎三實在有徵銀六百四兩八錢七分一釐一毫二絲二忽五微四塵七纎

原額馬館銀七百八十二兩九錢四分二釐四毫六絲一忽八微一塵四纎八田荒無徵銀一百五十二兩八錢九分六釐一毫七絲七忽二微四塵六實在有徵銀六百三十兩四分六釐二毫八絲四忽五微七塵四纎二

婺川縣

原額田二萬六千一百六十八畆五釐八毫八絲九忽荒蕪田一萬三百五十一畆五分四釐八毫六絲一忽五塵五纎五實在成熟田一萬五千八百一十六畆五分一釐二絲七忽九微四塵四纎五渺

原額折色秋糧米三百四十石五斗一升六合二勺一抄二圭三粟該折色輕賫銀三百四十兩五錢一分六釐二毫一絲二微三纎田荒無徵米一百三十四石七鬥一合二勺四抄四撮六圭五粒二粟無徵折色銀一百三十四兩七錢一釐二毫四絲四忽六微五塵二纎實在有徵折色米二百五石八斗一升四合九勺六抄五撮五圭五粒一粟有徵折色賫銀二百五兩八錢一分四釐九毫六絲五忽五微五塵一纎

原額條編鹽鈔蠟價等銀四百四十四兩一錢四分三釐五毫一絲二忽三微四塵二纎七田荒無徵銀一百九十六兩二錢五分七釐九毫四忽三塵六纎九實在有徵銀二百四十七兩八錢八分五釐六毫八忽三微五纎八渺

原額馬館銀一千五十五兩六錢八分一釐三毫一絲四忽六微四塵五纎八田荒無徵銀四百一十七兩六錢五釐九毫二絲五忽二微九塵一纎七實在有徵銀六百三十八兩七分五釐三毫八絲九忽三微五塵四纎一

石阡府

原額田八萬九千一百二畆二釐一毫二絲荒蕪田三萬七千七百一十七畆六分三釐九毫五絲七忽二塵一纎五實在成熟田五萬一千三百八十四畆三分八釐一毫六絲二忽九微七塵八纎五

原額山土一萬七千八百三十畆四分四釐七毫九絲八忽八塵荒蕪山土一萬一千六百四十四畆九分四釐八毫五絲六微八塵實在成熟山土六千一百八十五畆四分九釐九毫四絲七忽四微

原額本色米七百二十一石九斗一升七合六勺五撮八圭五粒九粟田荒無徵米三百八十一石九斗五升二合六勺九抄四圭四粒三粟減則無徵米六斗八升一合八抄五撮五圭九粒二粟實在有徵米三百三十九石二斗八升三合八勺二抄九撮八圭二粒四粟

原額折色米一百四十一石九斗三升二合七勺一抄七撮該折色輕賫銀八十九兩四錢六分八釐七毫四絲二忽九微七塵一纎二渺田荒無徵米三十六石五斗八升四合一勺一抄五撮二圭五粒無徵折色銀二十三兩六分一釐一毫七絲二忽三塵五纎實在有徵米一百五石三斗四升八合六勺一撮七圭五粒有徵折色銀六十六兩四錢七釐五毫七絲九微三塵六纎二渺

原額條編土賦食鹽蠟價等銀三千二百七十兩二錢七分六釐六毫一絲六忽八微三塵九渺田荒無徵銀一千六百六十八兩四錢八分一釐九毫八絲三忽七微六塵七纎減則無徵銀一兩八錢八分六釐八毫四絲一忽一纎九渺實在有徵銀一千五百九十九兩九錢七釐七毫九絲三忽六塵二纎實在有徵銀一千四百七十三兩四錢六釐四毫九絲九忽九防三纎七渺

原額馬館銀三千六百八十九兩三錢五分一釐五毫四絲四忽五微二塵三纎五渺田荒無徵銀一千七百二十五兩八錢七分一釐二毫八絲一忽五塵四纎三渺減則無徵銀二兩八錢五釐五毫六絲三微六塵四纎三渺實在有徵銀一千九百六十一兩三錢九分四釐七毫三忽一微四纎九渺

石阡府親轄

原額田五萬四千七百七十九畆八分五釐荒蕪田二萬八千一百四畆八分七釐六毫六絲四忽三微六塵三纎實在成熟田二萬六千六百七十四畆九分七釐三毫三絲五忽六微三塵七纎原額本色米五百二石五斗五升九合七抄九撮六圭五粒九粟田荒無徵米三百一十八石七斗六升九合七撮四圭二粒九粟減則無徵米六斗八升一合八抄五撮五圭九粒二粟實在有徵米一百八十三石一鬥八合九勺八抄六撮六圭三粒八粟

原額折色米一百四十一石九斗三升二合七勺一抄七撮該折色輕賫銀八十九兩四錢六分八釐七毫四絲二忽九防七塵一纎二渺田荒無徵米三十六石五斗八升四合一勺一抄五撮二圭五粒無徵折色銀二十三兩六分一釐一毫七絲二忽三塵五纎實在有徵米一百五石三斗四升八合六勺一撮七圭五粒有徵折色銀六十六兩四錢七釐五毫七絲九微三塵六纎二

原額條編鹽鈔蠟價等銀一千六百八十三兩五錢四分九毫二絲一忽五微九纎七渺田荒無徵銀八百八十一兩五錢四分七釐二毫五微二纎九渺減則無徵銀一兩八錢八分六釐八毫四絲一忽一纎九渺實在有徵銀八百兩一錢六釐八毫八絲四纎九渺實在有徵銀一千四百七十三兩四錢六釐四毫九絲九忽九微三纎七渺原額馬館銀二千六百一十二兩一錢一分一釐六毫三絲一忽二微四纎八渺田荒無徵銀一千四百一十五兩五錢八分四釐七毫九絲九忽八微六圭六纎五渺減則無徵銀二兩八分五釐五毫六絲三微六塵四纎三渺實在有徴銀一千一百九十四兩四錢四分一釐二毫七絲九微七塵四纎

龍泉縣

原額田三萬四千三百二十二畆一分七釐一毫二絲荒蕪田九千六百一十二畆七分六釐二毫九絲二忽六微五塵八纎五渺實在成熟田二萬四千七百九畆四分八毫二絲七忽三微四塵一纎五渺

原額山土一萬七千八百三十畆四分四釐七毫九絲八忽八塵荒蕪山土一萬一千六百四十四畆九分四釐八毫五絲六微八塵實在成熟山土六千一百八十五畆四分九釐九毫四絲七忽四微

原額本色米二百一十九石三斗五升八合五勺二抄六撮二圭田荒無徴米六十三石一斗八升三合六勺八抄三撮一粒四粟實在有徵米一百五十六石一斗七升四合八勺四抄三撮一圭八粒六粟

原額條編土賦鹽鈔蠟價等銀一千五百八十六兩七錢三分五釐六毫九絲五忽三微二塵一纎二渺田荒無徵銀七百八十六兩九錢三分四釐七毫八絲三忽二微六塵四纎一渺實在有徵銀七百九十九兩八錢九毫一絲二忽五塵七纎一渺

原額馬館銀一千七十七兩二錢三分九釐九毫一絲三忽三微一塵八纎七渺田荒無徵銀三百一十兩二錢八分六釐四毫八絲一忽一微八塵七纎八渺實在有徵銀七百六十六兩九錢五分三釐四毫三絲二忽一微三塵九渺

思州府

原額田九萬一百四十二畆二分七釐八毫四絲四忽三微七塵八纎荒蕪田三萬四千五百九十一畆一分二釐八絲九忽七微二塵三纎六渺實在成熟田五萬五千五百五十一畆一分五釐七毫五絲四忽六微五塵四纎四渺

原額全熟桑絲地四畆九分八釐一毫三絲原額本色正米八百五十二石七斗六升五合九勺七抄七撮五粒二粟耗米四十二石六斗三升八合二勺九抄八撮八圭五粒一粟田荒無徵正米一百四十三石一斗七升五合八勺九撮六圭六粒七粟耗米七石一斗五升八合七勺九抄四圭八粒四粟實在有徵正米七百九石五斗九升一勺六抄七撮三圭八粒五粟耗米三十五石四斗七升九合五勺八撮三圭六粒七粟

原額折色屯糧米麥四千五百四十八石八斗五勺九抄七撮八粒二粟額徵折色銀二千七百八十五兩二錢五分七釐四絲三忽三微四塵三纎九渺四漠一茫七漂田荒無徵折色米二千九百五十三石三升九合九勺二抄一撮四圭三粒五粟無徵折色銀一千七百七十一兩八錢二分三釐九毫五絲二忽八微六塵一纎實在有徵折色屯糧米麥一千五百九十五石七斗六升六勺七抄五撮六圭四粒七粟有徵折色銀一千一十三兩四錢三分三釐九絲四微八塵二纎九渺四漠一茫七漂

原額條編課程桑絲等銀二千二百三十三兩三錢一分四釐五毫四絲九忽二塵四纎八渺五漠田荒無徵銀三百九十四兩七錢三分三毫七絲三忽六塵四纎八渺實在有徵銀一千八百三十八兩五錢八分四釐一毫七絲五忽九微六塵五漠

原額馬館銀二千八十四兩五錢一分八釐九毫五絲六忽七微九塵九纎九渺田荒無徵銀三百五十三兩七錢九分八釐七毫九絲一忽七微三塵八纎九渺實在有徵銀一千七百三十兩七錢二分一毫六絲五忽六塵一纎

原額遇閏加徵銀一百八十一兩四錢六分八釐四毫三絲七忽五微八塵六纎二渺田荒無徵銀三十兩八錢六絲二忽四微八塵三纎五渺實在有徴銀一百五十兩六錢六分八釐三毫七絲五忽一微二纎七渺無閏之年例不徴解

思州府親轄

原額田四萬八千三百八十畆三分荒蕪田八千三百二十畆八毫五絲三忽四微五塵九纎四渺實在成熟田四萬六十畆二分九釐一毫四絲六忽五微四塵六渺

原額本色秋糧正米八百五十二石七斗六升五合九勺七抄七撮五粒二粟耗米四十二石六斗三升八合二勺九抄八撮八圭五粒一粟田荒無徵正米一百四十三石一斗七升五合八勺九撮六圭六粒七粟耗米七石一斗五升八合七勺九抄四圭八粒四粟實在有徵正米七百九石五斗九升一勺六抄七撮三圭八粒五粟耗米三十五石四斗七升九合五勺八撮三圭六粒七粟原額條編課程銀二千二百三十三兩二錢二分五釐六絲七忽四微四塵二纎三渺田荒無徵銀三百九十四兩七錢三分三毫七絲三忽六塵四纎八渺實在有徵銀一千八百三十八兩四錢九分四釐六毫九絲四忽三微七塵七纎五渺原額馬館銀二千八十四兩五錢一分八釐九毫五絲六忽七微九塵九纎九渺田荒無徴銀三百五十三兩七錢九分八釐七毫九絲一忽七微三塵八纎九實在有徵銀一千七百三十兩七錢二分一毫六絲五忽六塵一纎

原額遇閏加徵銀一百八十一兩四錢六分八釐四毫三絲七忽五微八塵六纎二渺田荒無徵銀三十兩八錢六絲二忽四微八塵三纎五渺實在有徴銀一百五十兩六錢六分八釐三毫七絲五忽一微二纎七渺無閏之年例不徵解

玉屏縣

原額田一萬四千六百七十四畆七分三釐六毫四絲四忽三微七塵八纎荒蕪田七千六百五畆二毫六絲二忽八微六塵四纎二渺實在成熟田七千六十九畆七分三釐三毫八絲一忽五微一塵三纎八渺

原額全熟桑絲地四畆九分八釐一毫三絲原額折色屯糧米麥一千八百四十石七升六合三勺九抄七撮八粒二粟額徵折色銀一千一百六十兩二分二釐五毫二絲二忽三微四塵三纎九渺四漠一茫七漂田荒無徵折色米一千八十六石四斗二升八合九勺四抄八撮三粒五粟無徵折色銀六百五十一兩八錢五分七釐三毫六絲八忽八微二塵一纎實在有徵折色屯糧米麥七百五十三石六斗四升七合四勺四抄九撮四粒七粟有徵折色銀五百八兩一錢六分五釐一毫五絲四忽五微二塵二纎九渺四漠一茫七漂原額全徵桑絲銀八分九釐四毫八絲一忽五微八塵二纎五渺五漠

靑溪縣

原額田二萬七千八十七畆二分四釐二毫荒蕪田一萬八千六百六十六畆一分九毫七絲三忽四微實在成熟田八千四百二十一畆一分三釐二毫二絲六忽六微

原額折色屯糧米二千七百八石七斗二升四合二勺額徵折色銀一千六百二十五兩二錢三分四釐五毫二絲田荒無徵折色米一千八百六十六石六斗一升九勺七抄三撮四圭無徵折色銀一千一百一十九兩九錢六分六釐五毫八絲四忽四塵實在有徵折色屯糧米八百四十二石一斗一升三合二勺二抄六撮六圭有徵折色銀五百五兩二錢六分七釐九毫三絲五忽九微六塵銅仁府

原額田八萬五千三十四畆九分一釐七毫九絲二微四塵六纎七渺荒蕪田一萬三千四百六十八畆四分二釐二毫五絲一忽九微一塵四渺實在成熟田七萬一千五百六十六畆四分九釐五毫三絲八忽三微三塵六纎三渺

原額本色米一千一百九十四石六斗九升五合二勺七抄四撮七圭八粒五粟田荒無徵米一百九十二石二鬥四合九勺四抄八撮二圭減則無徵米四石五斗二升六合七勺二抄九撮六圭九粒七粟實在有徵米九百九十七石九斗六升三合五勺九抄六撮八圭八粒八粟

原額條編丁煙加增課程蠟價等銀二千九百六十四兩五錢四分九釐一毫八絲九忽一纎七渺田荒無徵銀一千五十一兩六錢七分二釐一絲四忽三微三塵一纎一渺減則無徵銀一十四兩九錢五分六釐七絲一忽九微二塵四纎實在有徵銀一千八百九十七兩九錢二分一釐一毫二忽七微四塵六纎六渺

原額馬館銀四千一百六十五兩五錢八分九釐四毫三絲八忽五塵八纎二渺田荒無徵銀七百一十四兩八分六釐五毫一絲五忽五塵五纎三渺減則無徵銀二十七兩六錢四分四毫五絲四忽五微二塵四纎七渺實在有徵銀三千四百二十三兩八錢六分二釐四毫六絲八忽四微七塵八纎二渺

原額遇閏加徵銀四百八十一兩九錢六分五釐二毫一絲二忽八微一塵六纎一渺田荒無徵銀一百六十二兩三錢三分二毫七絲一忽五微三塵一纎八渺實在有徵銀三百一十九兩六錢三分四釐九毫四絲一忽二微八塵四纎三渺無閏之年例不徵解

原額全徵額外化誨苗民認納粟糧米八十八石五斗一升

銅仁府親轄

原額田五萬三千五百三十九畆一分九毫四絲二微四塵六纎七渺荒蕪田一萬一千一百二十八畆八分八釐七絲五忽四微五塵二纎九渺實在成熟田四萬二千四百一十畆二分二釐八毫六絲四忽七微九塵三纎八渺

原額本色米六百七十八石三斗五升二合九勺九抄二圭三粒六粟田荒無徵米一百五十三石八斗五升五勺五圭一粒二粟減則無徴米四石五斗二升六合七勺二抄九撮六圭九粒七粟實在有徵米五百一十九石九斗七升五合七勺六抄二粒七粟

原額條編加增丁煙課程蠟價等銀二千二百四十五兩九錢八分二釐二絲六忽一微八塵八纎田荒無徵銀八百五十九兩七錢三分六釐二絲一忽四微九塵二纎五渺減則無徵銀一十四兩九錢五分六釐七絲一忽九微二塵四纎實在有徵銀一千三百七十一兩二錢八分九釐九毫三絲二忽七微七塵一纎五渺

原額馬館銀二千七百三兩八錢五釐五毫五絲四忽五微七塵五纎一渺田荒無徴銀六百五兩五錢三釐六毫七絲一忽五微二塵七纎減則無徵銀二十七兩六錢四分四毫五絲四忽五微二塵四纎七渺實在有徵銀二千七十兩六錢六分一釐四毫二絲八忽五微二塵三纎四渺

原額遇閏加徵銀三百三兩六錢一分五釐四毫一絲五忽三微八塵六纎三渺田荒無徵銀九十七兩九錢六分一釐三毫三絲一忽五微三塵一纎八渺實在有徵閏銀二百五兩六錢五分四釐八絲三忽八微五塵四纎五渺

原額全徴額外化誨苗民認納粟糧米八十八石五斗一升

銅仁縣

原額田三萬一千四百九十五畆八分八毫五絲荒蕪田二千三百三十九畆五分四釐一毫七絲六忽四微五塵七纎五渺實在成熟田二萬九千一百五十六畆二分六釐六毫七絲三忽五微四塵二纎五渺

原額本色秋糧米五百一十六石三斗四升二合二勺八抄四撮五圭四粒九粟田荒無徵米三十八石三斗五升四合四勺四抄七撮六圭八粒八粟實在有徴米四百七十七石九斗八升七合八勺三抄六撮八圭六粒一粟

原額條編煙差加增課程黃蠟價等銀七百一十八兩五錢六分七釐一毫六絲二忽八微一塵三纎七渺田荒無徵銀一百九十一兩九錢三分五釐九毫九絲二忽八微三塵八纎六渺實在有徵銀五百二十六兩六錢三分一釐一毫六絲九忽九微七塵五纎一渺

原額馬館銀一千四百六十一兩七錢八分三釐八毫八絲三忽四微八塵三纎一渺田荒無徵銀一百八兩五錢八分二釐八毫四絲三忽五微二塵八纎三渺實在有徵銀一千三百五十三兩二錢一釐三絲九忽九微五塵四纎八渺

原額遇閏加徵銀一百七十八兩三錢四分九釐七毫九絲七忽四微三塵九纎八渺田荒無徵銀六十四兩三錢六分六釐九毫四絲實在有徵閏銀一百一十三兩九錢八分八毫五絲七忽四微二塵九纎八渺

黎平府

原額全熟田一十三萬六千六百六十三畆七釐四毫六絲一忽二微七塵

原額全徵本色米九百七十八石五斗二升三合三勺七抄九撮三圭二粒九粟

原額全徵折色秋糧屯糧共米一萬三千一十四石五斗七升五合四抄七撮八圭一粒三粟該折色輕賫銀四千四百五十四兩三錢一分二釐四毫四絲五忽二塵九纎五渺

原額全徵條編銀九百九十六兩八分一釐三毫二絲二忽九微三塵一纎五渺

原額全徵馬館銀五十六兩九分九釐九毫八絲四忽五微三塵九纎七渺

原額額外化誨苗民認納苗糧布雞禾綿等項折價銀八十兩八錢七分四釐三毫

黎平府親轄

原額全熟田二萬六千三百三十六畆九分六釐二毫六絲九忽七微六塵

原額全徵本色米九百七十八石五斗二升三合三勺七抄九撮三圭二粒九粟

原額全徵折色米一千三百七十八石五斗九升八合六勺二抄八撮二圭四粒該折色輕賫銀四百八十二兩五錢九釐五毫一絲九忽八微八塵三纎九渺

原額全徵條編銀七百四十四兩七錢六分九釐六毫二絲六忽三微二塵三渺

原額全徵馬館銀四十六兩五錢七分九釐五毫五絲八忽七微六塵三纎八渺

原額額外化誨苗民認納苗糧布雞禾棉等項折價銀八十兩八錢七分四釐三毫

開泰縣

原額全熟田九萬一千三百三十四畝九分九釐四毫五絲

原額全徵折色屯糧九千一百三十三石四斗九升九合四勺五抄該折徵屯餉銀三千一十四兩五分四釐八毫一絲八忽五微

永從縣

原額全熟田一萬二千六百九十二畝五分六釐七絲一毫

原額全徵折色米一千二百四十二石七斗六升五合四勺二抄六撮五圭七粒三粟該折色輕賫銀四百三十四兩九錢六分七釐八毫九絲九忽三微六渺

原額全徵條編銀二百五十一兩三錢一分一釐六毫九絲六忽六微一塵一纎二渺

原額全徵馬館銀九兩五錢二分五毫二絲五忽七微七塵五纎九渺

錦屏縣

原額全熟田六千二百九十八畝五分五釐六毫七絲一忽五微

原額全徵折色屯糧一千二百五十九石七斗一升一合三勺四抄三撮該折徵屯餉銀五百二十二兩七錢八分二毫七忽三微四塵五纎

大定府

原額田地三十二萬三千一百九十七畝五分七釐五毫八絲二忽三微荒蕪田一十五萬二千五百五十畝二分六釐二毫九絲九微六塵九纎二渺實在成熟田地一十七萬六百四十七畝三分一釐二毫九絲一忽三微三塵八渺

原額地六萬五千五百八十三畝四分九釐四毫六絲八忽九微又屯陸地六百三十九分五釐一毫四絲荒蕪地二萬五千四百四十九畝二分六毫七絲六忽又荒蕪屯陸地四百四十六分五絲實在成熟地四萬一百三十四畝二分八釐七毫九絲二忽九微熟陸地一百九十三分五釐九絲原額本色米四萬二千九百一十六石三斗五升五合五勺一撮八圭四粒九粟小米四石七升七合九勺二抄二撮八圭八粒八粟田荒無徵米一萬六千七百四十七石八斗一升八合六勺六抄九撮八圭五粒六粟減則無徵米二千一百三十七石七鬥九合八抄五撮六圭七粒六粟實在有徵米二萬四千三十石八斗二升七合七勺四抄六撮三圭一粒七粟又小米四石七升七合九勺二抄二撮八圭八粒八粟

原額本色荍八千四百四十六石六斗七升九合五勺七抄四撮八圭三粒六粟地荒無徵荍四千二百六十七石六斗五升六合二勺五抄二撮七圭五粒九粟實在有徵荍四千一百七十九石二升三合三勺二抄二撮七粒七粟

原額全徵折色糧三百三石四斗三升五合四勺九抄八圭五粒該折色銀二百四十七兩七錢七分二釐七絲五忽八微二塵四纎九渺

原額歲用條銀三百五十八兩六錢二分四釐六毫一絲九忽七微四纎四渺田荒無徵銀一百一十七兩七錢四分八釐二毫六絲六忽九微九塵七纎九渺減則無徵銀四錢五分六釐五毫九絲九忽三微七塵三纎六渺實在有徵銀二百四十兩四錢一分九釐七毫五絲三忽三微三塵三纎九渺

原額遇閏加徵閏銀二十六両七錢一分四釐二毫三絲三忽六微二塵一纎九渺無閏之年例不徵解

大定府親轄

原額田三萬三千七百八十九畝荒蕪田一萬五千一百六十六畝二分二釐九毫七絲實在成熟田一萬八千六百二十二畝七分七釐三絲原額地二萬一十二畝荒蕪地八千五百七十三畝六分九釐六毫七絲六忽實在成熟地一萬一千四百三十八畝三分三毫二絲四忽

原額本色米一萬一百三十六石七斗田荒無徵米四千五百四十九石八斗六升八合九勺一抄減則無徵米一千二百四十四石八鬥九合五勺四抄五撮實在有徵米四千三百四十二石二升一合五勺四抄五撮

原額本色荍一千六百石九斗六升地荒無徵荍六百八十五石八斗九升五合七勺四抄八圭實在有徵荍九百一十五石六升四合二勺五抄九撮二圭

平遠州

原額全熟田三萬二千七百八十九畝五分三毫八忽三微

原額全熟地三千五百六十八畝九分一釐一毫六絲八忽九微

原額全熟本色米七千八百二十三石六斗六升六合九勺五抄八撮一圭九粒

原額全徵本色荍二百八十五石五斗一升二合九勺三抄五撮一圭二粒

黔西州

原額田地五萬七千八百九十一畝七分二毫三絲九忽荒蕪田四千四百六十八畝五分七釐實在成熟田五萬三千四百二十三畝一分三釐二毫三絲九忽

原額地五千畝荒蕪地一千四百一十五畝四分八釐實在成熟地三千五百八十四畝五分二釐原額本色米九千石田荒無徵米一千五百四十石五斗七升一合減則無徵米七百四十五石六斗六升九合二抄實在有徵米六千九百一十三石七斗五升九合九勺八抄

原額本色荍四百石地荒無徵荍一百一十三石二斗三升八合四勺實在有徵荍二百八十六石七斗六升一合六勺

原額全徵折色糧一百四十五石八斗六升一合三抄八撮八圭八粒該有徵折色銀一百一十九兩一錢三釐七毫八忽九微四塵三纎三渺原額遇閏加徵閏銀一十二兩八錢四分一釐四毫九絲六忽七微四塵八纎無閏之年例不徵解威寧州

原額田九萬九千五百八十五畝九分二釐三毫五絲二忽荒蕪田八萬五千四百五十二畝五分三釐八毫六絲實在成熟田一萬四千一百三十三畝三分八釐四毫九絲二忽

原額地三萬七千二畝五分八釐三毫又屯陸地六百三十九分五釐一毫四絲荒蕪地一萬五千四百六十畝三釐荒蕪屯陸地四百四十六分五絲實在成熟地二萬一千五百四十二畝五分五釐三毫熟屯陸地一百九十三分五釐九絲原額本色米八千二百八石六斗六升六合九勺九抄五撮八圭五粒四粟田荒無徵米五千八百六十一石二斗四勺二抄八撮四圭八粒減則無徵米二十七石六斗四升一合七勺八抄二撮一圭一粒二粟實在有徵米二千三百一十九石八斗二升四合七勺七抄五撮二圭六粒二粟原額本色荍六千一百六十石二鬥六合六勺三抄九撮七圭一粒六粟地荒無徵荍三千四百六十八石五斗二升二合一勺一抄一撮九圭五粒九粟實在有徵荍二千六百九十一石六斗八升四合五勺二抄七撮七圭五粒七粟

原額歲用條銀一百三兩九分一釐二毫一絲八忽五微四塵二纎六渺田荒無徵銀九十兩六錢六分三釐五毫三絲一忽四微二塵七纎五渺減則無徵銀四錢五分六釐五毫九絲九忽三微七塵三纎六渺實在有徵銀一十一兩九錢七分一釐八絲七忽七微四塵一纎五渺

畢節縣

原額屯科水旱田地九萬九千一百四十一畝四分四釐六毫八絲三忽荒蕪田四萬七千四百六十二畝九分二釐四毫六絲九微六塵九纎二渺實在成熟田五萬一千六百七十八畝五分二釐二毫二絲二忽三塵八渺

原額本色米七千七百四十七石三斗二升一合五勺四抄七撮八圭四粒五粟又小米四石七升七合九勺二抄二撮八圭八粒八粟田荒無徵米四千九百九十六石一斗七升八合三勺二抄一撮三圭七粒六粟減則無徵米一百一十九石五斗八升八合七勺三抄八撮五圭六粒四粟實在有徵米二千六百三十一石五斗五升四合四勺八抄七撮九圭五粟有徵小米四石七升七合九勺二抄二撮八圭八粒八粟

原額全徵折色糧一百五十七石五斗七升四合四勺五抄一撮九圭七粒該折徵銀一百二十八兩六錢六分八釐三毫六絲六忽八微八塵一纎六渺

原額歲用條銀一百五十二兩一錢五分九釐八毫七絲一忽四微六塵三渺田荒無徵銀二十七兩八分四釐七毫三絲五忽五微七塵四渺實在有徵銀一百二十五兩七分五釐一毫三絲五忽八微八塵九纎九渺

原額遇閏加徵閏銀一十三兩八錢七分二釐七毫三絲六忽八微七塵三纎九渺無閏之年例不徵解

南籠府

原額田一十五萬九千二百七十九畝四分五釐五毫八忽三纎三渺荒蕪田五萬五千七百六十八畝六釐三毫六絲四忽七塵六纎五渺實在成熟田一十萬三千五百一十一畝三分九釐一毫四絲三忽九微二塵六纎八渺

原額本色米二萬三千二百二石三斗六升三抄九撮六圭六粒八粟田荒無徵米一萬一百七十一石六斗七升六合二勺五抄一撮一圭一粒六粟減則無徵米四百三十七石九斗五升三合六勺四抄六撮八圭七粒七粟實在有徵米一萬二千五百九十二石七斗三升一勺四抄一撮六圭七粒五粟

原額折色米麥三千九百二十二石一斗八升五合四勺四抄八圭九粒三粟額該折色輕賫銀一千九百六十八兩八錢九釐五毫九絲一忽二微二纎田荒無徵米一千六百三十六石七斗六升四合九勺六抄九撮四圭三粒三粟無徵折色銀八百三十五兩二錢七分六絲九忽四微七塵三纎一渺減則無徵米二百六十三石四斗二升一合二勺一抄四撮二圭六粒八粟無徵折色銀一百二十三兩一分一釐四毫五絲九忽一微七塵三渺實在有徵米麥二千二十一石九斗九升九合二勺五抄七撮一圭九粒二粟有徵折色輕賫銀一千一十兩五錢二分八釐六絲二忽五微五塵八纎六渺

原額條編歲用正糧等銀共九千八百九十一兩六錢五分六釐六毫一絲七忽六微二塵四纎七渺田荒無徵銀六百七十六兩九錢九分一毫二絲三微八塵三纎九渺減則無徵銀一兩六錢二釐六毫七忽四微五塵二渺實在有徵銀九千二百一十三兩六分三釐八毫八絲九忽七微九塵六渺

原額馬館銀三千二百七十九兩八錢九分五釐一毫六絲六忽二微三塵二纎二渺田荒無徵銀一千四百七十七兩一錢三分二釐六毫六絲八忽二微四塵三纎一渺減則無徵銀五十六兩六錢九分二釐一毫八絲九忽六微一塵七纎二渺實在有徵銀一千七百四十六兩七分三毫八忽三微七塵一纎九渺

原額額外化誨苗民認納錢糧銀四十九兩八錢九分

南籠府親轄

原額田三萬九千五百四十畝八分四釐九毫二絲二忽六微五塵四纎四渺荒蕪田一萬一千七百六十三畝五分七毫三絲八忽六微五塵四纎七渺實在成熟田二萬七千七百七十七畝三分四釐一毫八絲三忽九微九塵九纎七渺

原額本色米三千五百五十七石五斗九升七合三勺五抄七撮三粒一粟田荒無徵米八百五十二石五升七合三勺三抄一粒七粟減則無徵米三十石四斗三升七合九勺六抄六撮八圭五粒實在有徵米二千六百七十五石一鬥二合六抄一圭六粒四粟

永丰州

原額全徵本色秋糧米一千九百四十三石六升八合九勺五抄

原額全徵正糧銀八千五百三十九兩九錢二分一釐一毫八絲五忽

原額額外化誨苗民認納錢糧銀四十九兩八錢九分

普安州

原額田七萬六千二百四十四畝九分八釐九毫四忽八微五纎八荒蕪田三萬一千四百八十九畝九釐五毫四絲五微九塵八渺實在成熟田四萬四千七百五十五畝八分九釐三毫六絲四忽二微一塵五纎

原額本色米九千六百九十石九斗三升八合七勺八抄九撮七圭四粟田荒無徵米六千八百四十五石七斗一升九合七勺七抄七撮四圭九粟減則無徵米二百八十六石六斗五升六合五勺一抄四圭一粒實在有徵米二千五百五十八石五斗六升二合五勺一撮八圭八粒五粟

原額折色秋米並夏稅麥糧三千三百三十石三斗五升五合五勺八抄八撮二圭七粒五粟該折色輕賫銀一千六百七十四兩四錢四分九釐八毫四絲八忽九微九塵七纎七渺田荒無徵秋米麥糧一千一百八十三石三鬥七合九勺三抄五撮九圭五粒八粟無徵折色銀六百一十一兩二錢七分一釐七毫一絲八忽七塵四纎五渺減則無徵米二百六十二石八斗七升九合五勺二抄九撮六圭九粒六粟無徵折色銀一百二十二兩七錢六分二釐二毫八絲四忽二微六塵七纎二渺實在有徵秋米麥糧一千八百八十四石一斗六升八合三勺二抄二撮六圭二粒一粟有徵折色銀九百四十兩四錢一分五釐八毫四絲六忽六微五塵六纎

原額條編歲用正糧銀一千一十一兩五錢二分九釐二毫二絲五忽四塵五纎六渺田荒無徵銀四百九十二兩二錢一分一釐四毫八絲二忽二微六塵六纎實在有徵銀五百一十九兩三錢一分七釐七毫四絲二忽七微七塵九纎六原額馬館銀二千三百一十一兩一錢八分五釐四毫二絲六忽七塵四纎二田荒無徵銀七百三十三兩九錢二分六毫一絲七忽九微一塵九纎四渺減則無徵銀五十五兩七錢九分二釐二毫一絲五忽一微實在有徵銀一千五百二十一兩四錢七分二釐二毫九絲五忽五塵四纎二渺普安縣

原額田一萬八千五百六畝九分八釐五毫二絲七忽四微五塵五纎一渺荒蕪田六千九百九十畝四分一釐六毫九絲八忽四微五塵七纎六渺實在成熟田一萬一千五百一十六畝五分六釐八毫二絲八忽九微九塵七纎五渺

原額本色米二千五百四十石四斗六升五合二勺四抄五撮七粒三粟田荒無徵米六百二十六石五鬥七合三勺四抄九撮八粒四粟減則無徵米七十六石八斗三升九合七勺六抄七撮二圭三粒二粟實在有徵米一千八百三十九石一斗一升八合一勺二抄八撮七圭五粒七粟

原額折色秋米麥糧五百九十一石八斗二升九合六勺五抄二撮六圭一粒八粟該折色輕賫銀二百九十四兩三錢五分九釐七毫四絲二忽二微四纎三渺田荒無徵秋米麥糧四百五十三石四斗五升七合三抄三撮四圭七粒五粟無徵折色銀二百二十三兩九錢九分八釐三毫五絲一忽三微九塵八纎六渺減則無徵米五斗四升一合六勺八抄四撮五圭七粒二粟無徵折色銀二錢四分九釐一毫七絲四忽九微三纎一渺實在有徵秋米麥糧一百三十七石八斗三升九勺三抄四撮五圭七粒一粟有徵折色銀七十兩一錢一分二釐二毫一絲五忽九微二纎六渺

原額條編歲用銀一百七十七兩八錢七分九釐六毫三絲二忽四微八塵六纎六渺田荒無徵銀一百二十三兩八錢一分八毫七絲三忽五微二塵五纎八渺減則無徵銀一錢四分九釐八毫七絲五忽七微八塵二纎八渺實在有徵銀五十三兩九錢一分八釐八毫八絲三忽一微七塵八纎原額馬館銀九百六十八兩七錢九釐七毫四絲一微五塵八纎田荒無徵銀七百四十三兩二錢一分二釐五絲三微二塵三纎七渺減則無徵銀八錢九分九釐六毫七絲四忽五微一塵七纎二渺實在有徵銀二百二十四兩五錢九分八釐一絲五忽三微一塵七纎一渺

安南縣

原額田二萬四千九百八十六畝六分三釐一毫五絲三忽八塵八纎荒蕪田五千五百二十五畝四釐三毫八絲六忽三微七塵三纎四渺實在成熟田一萬九千四百六十一畝五分八釐七毫六絲六忽七微一塵四纎六渺

原額本色米五千四百六十八石二斗八升九合六勺九抄七撮八圭六粒田荒無徴米一千八百四十七石三斗九升一合七勺九抄四撮六圭六粟減則無徵米四十四石一升九合四勺二撮三圭八粒五粟實在有徵米三千五百七十六石八斗七升八合五勺八圭六粒九粟

原額歲用銀一百六十二兩三錢二分六釐六毫五絲一忽五微九塵九纎五渺田荒無徵銀六十兩九錢六分七釐七毫六絲四忽五微九塵二纎一渺減則無徵銀一兩四錢五分二釐七毫三絲一忽六微六塵七纎四渺實在有徵銀九十九兩九錢六釐一毫五絲五忽三微三塵三纎

遵義府

原額全熟上中下田地九十一萬三千一百二十八畝九分一絲七忽八微一塵

原額全徵折色糧一萬七千四百三十七石七斗三升八合四勺五抄三撮九圭六粒七粟

原額全徵糧銀一萬六千五十二兩二錢四分六釐三毫八絲八忽六微六塵七纎一渺

原額全徵條銀七千八百兩九錢二分三毫一絲八忽七微六塵九纎

原額遇閏加徵閏銀一千五百一十五兩八分四毫五絲八忽五微八塵九纎無閏之年例不徵解遵義縣

原額上中下全熟田地四十萬七千五百七十畝三分二釐八毫六絲八微

原額全徵折色糧九千四百三十九石八斗七升九勺六抄五撮一圭四粒

原額全徵糧銀九千一百九十八兩二錢一分二毫六絲八忽四微三塵二纎四渺

原額全徵條銀四千三百四十二兩三錢四分六毫四絲三忽九微六塵四纎四渺

原額遇閏加徵閏銀九百三十四兩二釐一毫一絲二忽八微七塵六纎六渺無閏之年例不徵解正安州

原額全熟上中下田地八萬八千一百九十七畝五分七釐五毫二絲七忽六微六塵

原額全徵折色糧一千七百一十一石五斗八升二合八勺一抄五撮八圭八粒三粟

原額全徵糧銀一千七百四十六兩三錢九分六釐四毫一絲三微五塵八纎一渺

原額全徵條銀四百九十三兩三錢六分五釐七毫六絲九忽七微六塵九纎二渺

原額遇閏加徵閏銀七十四兩四錢六分二釐六毫四絲二忽七微四纎三渺無閏之年例不徵解桐梓縣

原額全熟上中下田地一十三萬二千一百一十二畝六分六釐六毫五絲六忽二微五塵

原額全徵折色糧一千七百六十八石九斗二升三合七勺三抄五撮三圭一粒三粟

原額全徵糧銀一千六百四十六兩八錢六分七釐九毫九絲七忽五微七塵六纎四渺

原額全徵條銀八百一十三兩七錢四釐九毫一絲八忽二微四塵四纎

原額遇閏加徵閏銀七十六兩六分二釐四毫三絲三忽一微四塵二纎一渺無閏之年例不徵解綏陽縣

原額全熟上中下田地一十九萬二千八百一十畝六分八毫

原額全徵折色糧二千五百三十六石四斗五升二合五勺五抄二撮七圭四粒六粟

原額全徵糧銀二千三百六十一兩九分二釐七毫七絲六忽五微九塵一纎

原額全徵條銀一千一百六十六兩七錢六分八釐一毫七絲八忽八微六塵三纎二渺

原額遇閏加徵閏銀一百五十四兩六錢四毫四絲三忽二微二塵八渺無閏之年例不徵解仁懷縣

原額全熟上中下田地九萬二千四百三十七畝八分一毫八絲三忽一微

原額全徵折色糧一千九百八十石九鬥八合三勺七抄四撮八圭八粒五粟

原額全徵糧銀一千九十九兩六錢七分八釐九毫三絲五忽七微九纎二渺

原額全徵條銀九百八十四兩七錢四分八毫七忽九微二塵八纎二渺

原額遇閏加徵閏銀二百七十五兩九錢五分二釐八毫二絲六忽六微四塵五纎二渺無閏之年例不徵解

補編【雍正十三年至乾隆四年底止】

定番州新墾田五百四十五畝

開州新墾田六十五畝八分九釐

龍裏縣新墾田七十四畝七分三釐二毫

貴定縣新墾田二百四十六畝三分五釐

修文縣新墾田五百三十一畝二分九釐

郎岱同知新墾田八百六十五畝九分九釐八毫六絲七忽

永寧州新墾田一十九畝

安平縣新墾田一千八百四十一畝六分六釐七毫四絲

淸鎭縣新墾田七十四畝四分三釐

平越府新墾田三十五畝九分

平越縣新墾田三畝

黃平州新墾田四十三畝九分八釐

甕安縣新墾田六百八十七畝二分

餘慶縣新墾田一十一畝八分五釐六毫

淸平縣新墾田六百三十四畝八分八釐五毫五絲

思南府新墾田二千七百一十一畝四分一釐一毫七忽九微七塵八纎八渺

安化縣新墾田二千九百六十一畝二分九釐六毫三絲九忽一微三塵七纎

印江縣新墾田六百九畝一分一釐八毫八絲一忽六微九塵五纎八渺

婺川縣新墾田三千四百五十七畝三分三釐二毫六絲七忽一微四塵二纎一渺

石阡府新墾田三十八畝九釐五毫八絲九忽七微八塵三纎二渺

龍泉縣新墾田六十六畝四分四釐六毫

開泰縣新懇田九十三畝四分四釐五毫八絲三忽

大定府新墾田八十七畝二分

平遠州新墾田二十二畝七分

威寧州新墾田一百一十一畝三分六釐六毫七絲

畢節縣新墾田七千九百三十五畝九分四釐南籠府新墾田一萬五百九十四畝一分七釐四毫七絲九忽八微

普安縣新墾田七百八十八畝三分二釐一毫六絲

安南縣新墾田二百一十五畝八分八釐

遵義縣新墾坡地一畝

綏陽縣新墾坡地八十八畝四分二釐

仁懷縣新墾田六畝二分

貴州通誌卷十三﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷十四

食貨

課程

貴州布政使司

原額官莊賑卹田地一萬八千三百畝七分二釐六毫八絲四忽四微二塵六纎八渺荒蕪田五千三百二十四畝四分六毫六絲二微九塵四纎一渺實在成熟田一萬二千九百七十六畝三分二釐二絲四忽一微四塵二纎七渺

原額本色賑租倉斗糓一萬四百三十二石六斗八升二合一勺八抄四撮四圭二粟田荒無徵糓三千八百三石三斗一升三合四抄五撮四圭九粒九粟實在有徵本色糓六千六百二十九石三斗六升九合一勺三抄八撮九圭三粟

原額本色賑租倉斗米二百八十一石三鬥四合三勺一抄五撮七圭一粒一粟田荒無徵米四十石七斗八升二抄九撮九圭九粒八粟實在有徵本色米二百四十石五斗二升四合二勺八抄五撮七圭一粒三粟

原額全荒本色賑租倉斗豆六石七斗一升四合二勺八抄五撮七圭一粒四粟

原額全熟折色賑租倉斗米一十石四斗二升八合五勺七抄一撮四圭二粒八粟額該折租銀一十三兩五錢

原額遞馬余租塘租魚課銀三十四兩八錢三分荒蕪無徵塘租銀六錢實在有徵遞馬余租魚課銀三十四兩二錢三分

又卭水司開墾過割苗糧久荒無徵折糧銀四十八兩七錢一分六釐五毫

又丈出謬衝花苗所遺田畝認納租糓七十五石四斗八升四合六勺四抄二撮

原額學田地六千六百三十六畝四分一釐七毫九絲四忽七微三塵三纎五渺荒蕪田地二千二百四十八畝六分六毫四絲四忽五微五塵三纎四渺實在成熟田四千三百八十七畝八分一釐一毫五絲一微八塵一渺

原額學塘二口全荒

原額本色學租倉斗糓八百二十二石八斗八升九勺二抄八撮四圭五粒田荒無徵糓四百六十四石五斗五升二勺二抄四撮二圭四粒五粟實在有徵本色糓三百五十八石三斗三升七勺四撮二圭五粟

原額本色學租倉斗米四百七十七石九斗二升六合七勺四抄二撮七圭五粒田荒無徵米一百七十四石八斗九升九合六勺九抄四撮五圭三粒二粟實在有徵本色米三百三石二升七合四抄八撮二圭一粒八粟

原額折色學租倉斗米糓四百五石八斗三升四合六勺內除天柱縣完納正賦糓二石外實額米糓四百三石八斗三升四合六勺額該折色銀一百四十一兩六錢二分四毫六絲四忽

原額學祭塘租銀一百二十兩五錢三分一絲六忽六微七塵五纎田荒無徵折色米糓二十七石三鬥八合無徵租折銀六兩五錢八分二釐八毫八絲無徵學祭塘租銀九兩二錢四分七釐三毫二絲一微七纎五渺實在有徵折色米糓三百七十六石五斗二升六合六勺有徵租折銀一百三十五兩三分七釐五毫八絲四忽有徵學祭租銀一百一十一兩二錢八分二釐六毫九絲六忽五微六塵七纎五渺

貴陽府

原額官莊賑卹田三千一百四畝六分九釐二毫六絲四忽二微八塵四纎二渺荒蕪田七百三十二畝九分五釐七毫八絲四忽二微二塵一渺實在成熟田二千三百七十一畝七分三釐四毫八絲六塵四纎一渺

原額本色倉斗租糓二千九十六石四升八合二抄八撮六圭三粒七粟田荒無徵糓五百七十七石五斗九升九合一勺五抄八撮七粒三粟實在有徵糓一千五百一十八石四斗四升八合八勺七抄五圭六粒四粟

原額本色賑租倉斗米二百三十五石二斗三升五合七勺一抄四撮二圭八粒四粟田荒無徵米一十六石八斗四升二合八勺五抄七撮一圭四粒二粟實在有徵米二百一十八石三斗九升二合八勺五抄七撮一圭四粒二粟

原額全熟官莊折色倉斗米一十石四斗二升八合五勺七抄一撮四圭二粒八粟實折徵銀一十三兩五錢

原額學田一千六百六十八畝七分四毫四絲荒蕪田四百四十五畝八分四釐二毫四絲三忽四微六塵三纎四渺實在成熟田一千二百二十二畝八分六釐一毫九絲六忽五微三塵六纎六渺原額本色學租倉斗米二百一十二石四斗一升七合九勺四抄二撮七圭五粒田荒無徵米七十五石八鬥二合四勺二抄八撮五圭三粒二粟實在有徵米一百三十六石六斗一升五合五勺一抄四撮二圭一粒八粟

原額學租倉斗糓一百五十一石七斗二升一合四勺二抄八撮五圭五粒田荒無徵糓六十七石一斗八升五合七勺一抄四撮二圭七粒五粟實在有徵糓八十四石五斗三升五合七勺一抄四撮二圭七粒五粟

原額全徵折色學租米三十七石七斗七升九合二勺該折色銀一十三兩六錢五毫二絲

原額學祭銀一百九兩二錢三分一絲六忽六微七塵五纎田荒無徵銀一兩九錢四分七釐三毫二絲一微七纎五渺實在有徵銀一百七兩二錢八分二釐六毫九絲六忽五微六塵七纎五渺貴陽府親轄

原額官莊賑卹田三百四十二畝七分一釐四毫二絲八忽五微七塵一纎四渺荒蕪田二十七畝九分實在成熟田三百一十四畝八分一釐四毫二絲八忽五微七塵一纎四渺

原額本色倉斗租糓三百四石九斗二升八合五勺七撮一圭五粒一粟田荒無徵糓二十七石九斗實在有徵糓二百七十七石二升八合五勺七抄一撮五圭一粒

原額學田三百二十六畝三分九釐荒蕪田二十四畝二分一毫實在成熟田三百二畝一分八釐九毫

原額本色學租倉斗米二十一石三斗田荒無徵米四石七鬥一合實在有徵米一十六石五斗九升九合

原額租祭銀三十七兩六錢四分一絲六忽六微七塵五纎田荒無徵銀一兩二錢五分七釐三毫二絲一微七纎五渺實在有徵銀三十六兩三錢八分二釐六毫九絲六忽五微六塵七纎五渺定番州

原額官莊賑田一百七十六畝四分五釐一毫四絲二忽八微五塵六纎九渺荒蕪田五十畝八分五釐一毫四絲二忽八微五塵七纎一渺實在成熟田一百二十五畝五分九釐九毫九絲九忽九微九塵九纎八渺

原額本色倉斗糓一百五十五石五斗九升四合二勺八抄五撮七圭一粒三粟田荒無徵糓五十石八斗五升一合四勺二抄八撮五圭七粒一粟實在有徵糓一百四石七斗四升二合八勺五抄七撮一圭四粒二粟

原額全熟官莊折色倉斗米一十石四斗二升八合五勺七抄一撮四圭二粒八粟該折徵銀一十三兩五錢

原額全熟學田一百六十四畆五分五釐五毫內該徵本色倉斗米二石八斗該徵學租銀六十二兩九分

廣順州

原額全熟官莊賑田二十七畝該全徵本色倉斗糓二十七石

安順府

原額賑卹田一萬二千二百七十二畝六分三釐四毫五忽二微九塵三纎七渺荒蕪田三千二百七十三畝二分九釐九毫三絲五微七塵五纎六渺實在成熟田八千九百九十九畝三分三釐四毫七絲四忽七微一塵八纎一渺

原額本色賑租倉斗糓六千三百一十七石六斗二升五合一勺三撮六圭四粒七粟田荒無徵糓二千三百八十四石三升三合四勺四抄六撮一圭四粒八粟實在有徵糓三千九百三十三石五斗九升一合六勺五抄七撮四圭九粒九粟原額久荒無徵倉斗豆七斗一升四合二勺八抄五撮七圭一粒四粟

原額屯堡攤全徵遞馬折徵銀一十六兩二錢三分

原額學田二千五百四十一畝七分三毫六絲六忽六微六塵六纎八渺荒蕪田二百七十七畝九分一釐七毫三絲三忽實在成熟田二千二百六十三畝七分八釐六毫三絲三忽六微六塵六纎八渺

原額本色學租米一百六十九石五斗五升二合糓六十石八斗五升折色米二百九十六石五斗五升五合四勺折色銀一百八兩三錢五分九釐九毫四絲四忽有徵租銀三兩三錢田荒無徵本色米四十八石七升五合四勺六抄六撮糓五斗無徵折色米七石八合無徵銀二兩五錢二分二釐八毫八絲實在有徵本色米一百二十一石四斗七升六合五勺三抄四撮本色糓六十石三斗五升折色學租米二百八十九石五斗四升七合四勺有徵折色銀一百五兩八錢三分七釐六絲四忽有徵租銀三兩三錢

安順府親轄

原額賑卹田八千九百三十七畝二分四釐五毫一絲二忽七微八塵一纎七渺荒蕪田二千一百三十九畝二分八釐九毫四絲七忽三微六塵八纎七渺實在成熟田六千七百九十七畝九分五釐五毫六絲五忽四微一塵三纎

原額本色賑租倉斗糓三千二百三十五石五斗九升三合八抄四撮四圭七粒三粟田荒無徵本色倉斗糓八百一十二石九斗三升一粟實在有徵本色倉斗糓二千四百二十二石六斗六升三合八抄四撮四圭七粒二粟

原額全熟學田一十四畝三分三釐三毫三絲三忽三微三塵三纎四渺內該有徵學租銀三兩三錢有徵本色學租倉斗糓一石五斗

普定縣

原額賑田二百九十四畝七分八釐五毫七絲一忽四微二塵八纎五渺荒蕪田二百六十三畝三分五釐七毫一絲四忽二微八塵五纎七渺實在成熟田三十一畝四分二釐八毫五絲七忽一微四塵二纎八渺

原額本色賑租倉斗糓二百九十四石七斗八升五合七勺一抄四撮二圭八粒五粟田荒無徵糓二百六十三石三斗五升七合一勺四抄二撮八圭五粒七粟實在有徵本色倉斗糓三十一石四斗二升八合五勺七抄一撮四圭二粒八粟鎭寜州

原額惠藥橋田兵租等田一千一百一十五畝七釐五毫荒蕪田二百九畝三分八釐八毫八絲六忽五微一塵五纎七渺實在成熟田九百五畝六分八釐六毫一絲三忽四微八塵四纎三渺原額本色賑租糓四百四十六石三升又按屯糧起徵原額無畝遞馬余租糓五百五十一石一斗四撮八圭九粒一粟二共原額賑租遞馬余租糓九百九十七石一斗三升四撮八圭九粒一粟田荒無徵谷四百二十四石八合八勺六抄三圭九粒三粟實在有徵倉斗糓五百七十三石一斗二升一合一勺四抄四撮四圭九粒八粟

原額無畝久荒無徵倉斗豆七斗一升四合二勺八抄五撮七圭一粒四粟

原額全熟學田一百四十三畝三分三釐三毫三絲三忽三微三塵三纎四渺有徵本色學租倉斗糓四十三石

永寧州

原額賑卹官莊田一千五百二十畝一分二釐六毫九絲二忽五微一塵二纎一渺荒蕪田三百一十六畝六分九釐三毫一絲九微七塵六纎九渺實在成熟田一千二百三畝四分三釐三毫八絲一忽五微三塵五纎二渺

原額本色賑租糓一百七十一石四斗二升八合五勺七抄一撮四圭二粒八粟田荒無徵糓三十五石七斗一升四合二勺八抄五撮七圭五粒五粟實在有徵本色賑租倉斗糓一百三十五石七斗一升四合二勺八抄五撮六圭七粒三粟原額全熟學田八畝

原額全徵本色學租倉斗糓六石

安平縣

原額五所屯堡攤無畝全徵馬余租倉斗糓四百六十九石七斗一升四合二勺八抄五撮七圭一粒四粟全徵遞馬折徵銀一十六兩二錢三分

原額全荒賑田三百畝無徵額租倉斗糓一百三十六石二斗七升二合八勺

原額全熟學田三十三畝內除打車田二畝五分糓五斗實在成熟田三十畝五分該徵本色學租倉斗糓六石一斗

淸鎭縣

原額賑田一百五畝四分一毫二絲八忽五微七塵一纎四渺荒蕪田四十四畝五分七釐七絲一忽四微二塵八纎六渺實在成熟田六十畝八分三釐五絲七忽一微四塵二纎八渺

原額本色賑租並無遞馬照糧徵倉斗糓一千一十二石七斗六勺四抄二撮八圭五粒七粟田荒無徵遞馬糓七百一十一石七斗五升三勺五抄七撮一圭四粒三粟實在有徵本色遞馬租糓三百石九斗五升二勺八抄五撮七圭一粒四粟原額本折學田二千三百四十三畝三釐七毫荒蕪田二百七十五畝四分一釐七毫三絲三忽實在成熟田二千六十七畝六分一釐九毫六絲七忽

原額本色學租米一百六十九石五斗五升二合糓三石七斗五升

原額折色學租米二百九十六石五斗五升五合四勺折色銀一百八兩三錢五分九釐九毫四絲四忽田荒無徵本色米四十八石七升五合四勺六抄六撮折色米七石八斗折色銀二兩五錢二分二釐八毫八絲實在有徵本色米一百二十一石四斗七升六合五勺三抄四撮糓三石七斗五升折色米二百八十九石五斗四升七合四勺折色銀一百五兩八錢三分七釐六絲四忽

平越府

原額賑卹余田七百七十畝四分五釐七絲八忽六微八塵九纎八渺荒蕪田四百五十五畝七分四釐七毫三絲九忽二微三塵三纎六渺實在成熟田三百一十四畝七分三毫三絲九忽四微五塵六纎二渺

原額本色賑租倉斗糓四百六十一石八斗一升二合八勺五抄七撮一圭四粒荒蕪無徵糓二百六十一石二斗二升五合八勺二抄五撮七圭一粒四粟實在有徵糓二百石五斗八升七合三抄一撮四圭二粒六粟

原額學田三百一十二畝七分八釐五毫荒蕪田二百二畝八釐五毫實在成熟田一百一十畝七分

原額本色學租倉斗米四十八石一斗二升一合八勺田荒無徵學租倉斗米二十七石一斗八升一合八勺實在有徵學租倉斗米二十石九斗四升

原額全荒無徵學租銀一十一兩一毫三忽九微九塵一纎九渺

原額全徵折色學租倉斗米一石二斗有徵折色學租銀一兩八錢

原額久荒地二畝無徵額租倉斗糓三斗

原額久荒學塘二口無徵額租銀一兩二錢平越府親轄

原額學田一百三十一畝九分一釐五毫荒蕪田七十三畝五分一釐五毫實在成熟田五十八畝四分

原額學租倉斗米一十三石一斗四升七合八勺田荒無徵米一石四斗六升七合八勺實在有徵米一十一石六斗八升

原額全荒無徵學租銀一十一兩一毫三忽九微九塵一纎九渺

平越縣

原額賑田八十六畝一分三釐五毫七絲一忽四微二塵八纎五渺荒蕪田四十畝一分七釐七毫一絲四忽實在成熟田四十五畝九分五釐八毫五絲七忽四微二塵八纎五

原額本色賑租倉斗糓八十六石一斗三升五合七勺一抄四撮二圭八粒五粟田荒無徵糓四十石一斗七升七合一勺四抄實在有徵糓四十五石九斗五升八合五勺七抄四撮二圭八粒五粟黃平州

原額賑卹余田六百八十四畝三分一釐五毫七忽二微六塵一纎三渺荒蕪田四百一十五畝五分七釐二絲五忽二微三塵三纎六渺實在成熟田二百六十八畝七分四釐四毫八絲二忽二塵七纎七渺

原額本色賑租倉斗糓三百七十五石六斗七升七合一勺四抄二撮八圭五粒五粟田荒無徵糓二百二十一石四升八合六勺八抄五撮七圭一粒四粟實在有徵本色糓一百五十四石六斗二升八合四勺五抄七撮一圭四粒一粟

原額全熟學田二十四畝

原額全徵本色學租倉斗米四石八斗

原額全荒學塘二口無徵塘租銀一兩二錢甕安縣

原額學田一百五十一畝三分七釐荒蕪田一百二十三畝七釐實在成熟學田二十八畝三分原額本色學租倉斗米二十九石七升四合田荒無徵米二十四石六斗一升四合實在有徵米四石四斗六升

原額全徵折色學租倉斗米一石二斗該折徵學租銀一兩八錢

湄潭縣

原額全荒學田五畝五分無徵學租倉斗米一石一斗全荒地二畝無徵額租倉斗糓三斗

都勻府

原額撫制官莊賑卹橋余等田七百四十九畝三分二釐三毫二絲五忽七微一塵四纎一荒蕪田一百三十七畝六分四釐一毫六絲一忽五微七塵一纎四渺實在成熟田六百一十一畝六分八釐一毫六絲四忽一微四塵二纎七渺

原額本色賑租倉斗糓五百三十石五斗八升七勺九撮三圭五粒四粟田荒無徵糓八十八石八斗三升三合四抄四撮二圭八粒六粟實在有徵本色倉斗糓四百四十一石七斗四升七合六勺六抄五撮六粒八粟

原額本色賑租倉斗米四十五石二斗八升五合七勺一抄四撮二圭八粒五粟田荒無徵米二十三石一斗五升四合二勺八抄五撮七圭一粒四粟實在有徵本色倉斗米二十二石一斗三升一合四勺二抄八撮五圭七粒一粟

原額久荒無徵塘租銀六錢

原額學祭田三百九十六畝一分三釐五毫七絲一忽四微荒蕪田二百三十五畝五分六釐四毫三絲一忽四微實在成熟田一百六十畝五分七釐一毫四絲

原額本色學租倉斗糓一百五十二石五升九合九勺九抄九撮九圭田荒無徵糓九十一石二斗一升九撮九圭實在有徵本色學租倉斗糓六十石八斗四升九合九勺九抄

都勻府親轄

原額賑田一百二十二畝一分四釐二毫八絲五忽七微一塵四纎一渺荒蕪田八十畝五分九釐四毫二絲八忽五微七塵一纎四渺實在成熟田四十一畝五分四釐八毫五絲七忽一微四塵二纎七渺

原額本色賑租倉斗谷七十三石五斗七升一合四勺二抄八撮五圭七粒一粟田荒無徵谷四十四石二斗八升五合七勺一抄四撮二圭八粒六粟實在有徵本色倉斗谷二十九石二斗八升五合七勺一抄四撮二圭八粒五粟

原額本色賑租倉斗米二十四石二斗八升五合七勺一抄四撮二圭八粒五粟田荒無徴米一十八石一斗五升四合二勺八抄五撮七圭一粒四粟實在有徵本色倉斗米六石一斗三升一合四勺二抄八撮五圭七粒一粟

原額久荒無徵塘租銀六錢

原額學田二百六十八畝二分六釐荒蕪田一百七十五畝二分五釐實在成熟田九十三畝原額本色學租倉斗糓一百七石三斗田荒無徵糓七十石一斗實在有徵本色倉斗糓三十七石二斗

都勻縣

原額撫制官莊賑田五十二畝二分荒蕪田一十二畝五分實在成熟田四十畝

原額本色賑租倉斗米二十一石田荒無徵米五石實在有徵本色倉斗米一十六石

原額全熟余租馬料田五百八畝四分九釐八毫五絲

原額全徵本色余租倉斗糓三百九十石八斗二升七合三勺八抄七圭八粒三粟

淸平縣

原額賑卹橋田六十六畝一分八釐一毫九絲荒蕪田四十四畝五分四釐七毫三絲三忽實在成熟田二十一畝六分三釐四毫五絲七忽

原額本色倉斗租糓六十六石一斗八升一合九勺田荒無徵糓四石五斗四升七合三勺三抄實在有徵本色倉斗糓二十一石六斗三升四合五勺七抄

原額學祭田一百二十七畝八分八釐五毫七絲一忽四微荒蕪田六十畝三分一釐四毫三絲一忽四微實在成熟田六十七畝五分七釐一毫四絲

原額本色倉斗學租糓四十四石七斗五升九合九勺九抄九撮九圭田荒無徵糓二十一石一斗一升九撮九圭實在有徵本色倉斗糓二十三石六斗四升九合九勺九抄

八寨同知

原額招撫番仰等寨於雍正七年認納苗糧折色銀二百八十六兩三錢二分乾隆元年欽奉

上諭盡行豁免永不徵収

原額招撫黨找等寨於雍正八年認納苗糧折色銀六十九兩一錢八分八釐乾隆元年欽奉

上諭盡行豁免永不徵収

都江通判

原額招撫奪弄等寨於雍正八年認納苗糧折色銀一百九十二兩八錢二分五釐乾隆元年欽奉

上諭盡行豁免永不徵収

丹江通判

原額招撫大小丹江等寨於雍正七年認納苗糧折色銀一百六十四兩八錢六分四釐乾隆元年欽奉

上諭盡行豁免永不徵収

原額招撫髙坡等寨於雍正八年認納苖糧折色銀三十七兩六錢乾隆元年欽奉

上諭盡行豁免永不徵収

原額招撫鳥降寨於雍正十年認納苖糧折色銀三錢二分乾隆元年欽奉

上諭盡行豁免永不徵収

鎭遠府

原額學田二百七十九畝五分六釐六毫六絲六忽六微六塵六纎七渺荒蕪田一百三十八畝六分六釐六毫七絲實在成熟田一百四十畝八分九釐九毫九絲六忽六微六塵六纎七渺

原額本色學租倉斗糓一百一十石七斗五升田荒無徵糓七十一石八斗九升四合實在有徵糓三十八石八斗五升六合

原額折色糓三十石內除正賦糓二石外實在有徵折色糓二十八石該有徵折色銀九兩八錢原額府屬卭水司開墾過割苗糧並明時崇禎年間開墾久荒無徵折糧銀四十八兩七錢一分六釐五毫

鎭遠府親轄

原額學田二百二十三畝八分六釐六毫六絲六忽六微六塵六纎七渺荒蕪田一百三十八畝六分六釐六毫七絲實在成熟田八十五畝一分九釐九毫九絲六忽六微六塵六纎七渺

原額本色學租倉斗糓一百一十石七斗五升田荒無徵糓七十一石八斗九升四合實在有徵糓三十八石八斗五升六合

原額邛水司開墾過割苗糧並明時崇禎年間開墾久荒無徵折糧銀四十八兩七錢一分六釐五毫

天柱縣

原額學田五十五畝七分

原額折色學租糓三十石內除完納正賦糓二石實在有徵折色糓二十八石有徵折色銀九兩八錢

臺拱同知

原額招撫羊翁等寨於雍正七年分認納苗糧折色銀一百五十一兩七錢三分三釐乾隆元年欽奉

上諭盡行豁免永不徵収

淸江通判

原額招撫桞麗等寨於雍正七年分認納苗糧折色銀一百二十七兩九錢七分七釐乾隆元年欽奉

上諭盡行豁免永不徵収

原額招撫塘流等寨於雍正八年分認納苗糧折色銀一兩六錢乾隆元年欽奉

上諭盡行豁免永不徵収

原額招撫九間等寨於雍正十一年分認納苗糧折色銀三兩四錢四分乾隆元年欽奉

上諭盡行豁免永不徵収

思南府

原額全熟賑田一百五十一畝一分一釐四毫二絲八忽五微七塵一纎四渺實在有徵賑租倉斗糓一百五十一石一斗一升四合二勺八抄五撮七圭一粒四粟

原額學田一百四十三畝六分荒蕪田八十二畝八分七釐一毫六絲六忽六微九塵實在成熟田六十畝七分二釐八毫三絲三忽三微一塵原額本色學租倉斗糓二十二石五斗田荒無徵糓一十八石六升一合七粒實在有徵本色倉斗糓四石四斗三升八合九勺九抄九撮九圭三粒原額折色學租倉斗糓四十石三斗該折色學租銀八兩六分田荒無徵折色倉斗糓二十石三斗無徵折色銀四兩六分實在有徵折色倉斗糓二十石有徵折色銀四兩

原額有徵學租銀三錢

思南府親轄

原額全熟賑田五十九畝八分該全徵本色賑租倉斗糓五十九石八斗

原額學田一百一十畝六分荒蕪田七十畝六分實在成熟田四十畝

原額本色學租倉斗糓一十五石田荒無徵糓一十五石

原額折色學租倉斗糓四十石三斗該折色銀八兩六分田荒無徵糓二十石三斗無徵折色銀四兩六分實在有徵糓二十石有徵折色銀四兩印江縣

原額全熟賑田九十一畝三分一釐四毫二絲八忽五微七塵一纎四渺實在全熟本色賑租倉斗糓九十一石三斗一升四合二勺八抄五撮七圭一粒四粟

原額學祭田一十五畝荒蕪田六畝六釐六毫六絲六忽六微九塵實在成熟田八畝九分三釐三毫三絲三忽三微一塵

原額本色學祭倉斗糓四石五斗田荒無徵糓一石八斗二升七粒實在有徵糓二石六斗七升九合九勺九抄九撮九圭三粒

原額全熟學田三畝

原額全徵學租銀三錢

婺川縣

原額學田一十五畝荒蕪田六畝二分五毫實在成熟田八畝七分九釐五毫

原額本色學租倉斗糓三石田荒無徵糓一石二斗四升一合實在有徵糓一石七斗五升九合石阡府

原額撫制官莊全熟賑卹田一百一十四畝四分五釐

原額全徵有徵本色賑租倉斗糓一百四石九斗八升五合七勺三抄四撮二圭八粒

原額學田三百九十畝二分二釐五毫荒蕪田二百七十一畝七分二釐五毫實在成熟田一百一十八畝五分

原額本色學租倉斗糓七十八石四升五合田荒無徵糓五十四石三斗四升五合實在有徵本色倉斗糓二十三石七斗

思州府

原額全熟賑田二十三畝三分全徵本色倉斗糓一十五石七斗八勺八撮六圭三粒八粟

原額全荒學田二百畝無徵學租倉斗糓六十石原額全荒學地一十畝無徵學租倉斗糓一石九斗五升

銅仁府

原額賑田一百一十二畝六分荒蕪田一十六畝實在成熟田九十六畝六分

原額本色賑租倉斗糓一百一十二石六斗田荒無徵糓一十六石實在有徵糓九十六石六斗原額學田二百二十二畝二釐五毫荒蕪田一百一十九畝二分實在成熟田一百二畝八分二釐五毫

原額本色學租倉斗米三十四石四鬥五合田荒無徵米二十三石八斗四升實在有徵米十石五斗六升五合

原額全徵本色學租倉斗糓二十五石

黎平府

原額全熟學田六十七畝一分五釐

原額全徵本色學租倉斗米一十三石四斗三升原額丈出謬衝花苗所遺田畝認納租糓七十五石四斗八升四合六勺四抄二撮

黎平府親轄

原額全熟學田六十七畝一分五釐

原額全徵本色學租倉斗米一十三石四斗三升開泰縣

原額丈出謬衝花苗所遺田畝認納租糓七十五石四斗八升四合六勺四抄二撮

古州同知

原額招撫佳化等寨於雍正七年分共認納苗糧九百三十一石二斗九升六合五抄七撮九圭六粒四粟乾隆元年欽奉

上諭盡行豁免永不徵収

原額招撫岑銀等寨於雍正八年分共認納苗糧八十二石四斗三升六合二勺九抄九撮三圭二粒乾隆元年欽奉

上諭盡行豁免永不徵収

原額招撫丘車等寨於雍正九年分共認納苗糧二百九十一石九升六合干隆元年欽奉

上諭盡行豁免永不徵収

大定府

原額官莊賑田地二百三十三畝五分荒蕪田一百三十三畝四分九釐九毫九絲九忽九微八塵九纎六渺實在成熟田一百畝一塵四纎

原額本色賑租倉斗糓二百四十九石九斗九升九合九勺九抄九撮八圭五粒田荒無徵糓一百八十一石四斗二升八合五勺七抄一撮二圭七粒九粟實在有徵糓六十八石五斗七升一合四勺二抄八撮五圭七粒一粟

原額學田地一百七十五畝二釐二毫五絲荒蕪田地一百一十六畝九分八釐四毫實在成熟田地五十八畝三釐八毫五絲

原額本色學租糓四十三石七鬥四合五勺學租銀六兩五錢荒蕪無徵糓二十六石七斗五升四合五勺無徵銀六兩一錢實在有徵糓一十六石九斗五升有徵銀四錢

威寧州

原額官莊賑田一百一十二畝五分荒蕪田一十二畝四分九釐九毫九絲九忽九微八塵九纎六渺實在成熟田一百畝一塵四渺

原額本色賑租倉斗糓七十七石一斗四升二合八勺五抄七撮六粒二粟田荒無徵糓八石五斗七升一合四勺二抄八撮四圭九粒一粟實在有徵本色糓六十八石五斗七升一合四勺二抄八撮五圭七粒一粟

原額學田地六十五畝荒蕪田地五十四畝九分六釐一毫五絲實在成熟田地一十畝三釐八毫五絲

原額本色學租倉斗糓一十二石學租銀六兩五錢荒蕪無徵糓九石四斗五升學租銀六兩一錢實在有徵本色糓二石五斗五升有徵學租銀四錢

畢節縣

原額全荒賑田一百二十一畝無徵賑租倉斗糓一百七十二石八斗五升七合一勺四抄二撮七圭八粒八粟

原額學田地一百一十畝二釐二毫五絲荒蕪田地六十二畝二釐二毫五絲實在成熟田四十八畝

原額本色學租倉斗糓三十一石七鬥四合五勺荒蕪無徵本色糓一十七石三鬥四合五勺實在有徵學租倉斗糓一十四石四斗

南籠府

原額官莊賑田七百六十八畝六分六釐一毫八絲一忽八微八塵三纎六渺荒蕪田五百七十五畝二分六釐四絲四忽七微三纎八渺實在成熟田一百九十三畝四分一毫三絲八忽一微七塵九纎八渺

原額本色賑租倉斗糓三百九十二石二斗一升四合六勺五抄七撮一圭四粒二粟田荒無徵糓二百九十四石一斗九升二合九勺九抄九撮九圭九粒九粟實在有徵糓九十八石二升一合六勺五抄七撮一圭四粒三粟

原額全荒糓折倉斗米七斗八升二合八勺八抄七撮一圭四粒二粟

原額全徵余租魚課銀一十八兩

原額學田二百二十九畝五分荒蕪田一百四十七畝七分五釐實在成熟田八十一畝七分五釐原額本色學租倉斗糓一百一十六石田荒無徵糓七十二石三斗五升實在有徵糓四十三石六斗五升

南籠府親轄

原額賑租余田七十四畝二分五釐九毫九忽九微九纎九渺荒蕪田三十畝二分七釐二絲七忽二塵七纎一渺實在成熟田四十三畝九分八釐八毫八絲二忽八微八塵二纎八渺

原額本色賑余倉斗糓四十一石二斗一升三合八勺田荒無徵本色糓一十六石八斗實在有徵本色糓二十四石四斗一升三合八勺

原額全徵魚課銀一十二兩

普安州

原額賑卹田四百一十四畝四分二毫七絲一忽九微七塵三纎七渺荒蕪田三百四十三畝四分三釐二毫三絲二忽七塵六纎七渺實在成熟田七十畝九分七釐三絲九忽八微九塵七纎原額本色賑租倉斗谷二百一十五石四斗四升八合三勺五抄七撮一圭四粒二粟糓折倉斗米七斗八升二合八勺八抄七撮一圭四粒二粟田荒無徵糓一百七十八石九斗三升五合四勺九抄九撮九圭九粒無徵糓折米七斗八升二合八勺八抄七撮一圭四粒二粟實在有徵本色糓三十六石五斗一升二合八勺五抄七撮一圭四粒三粟

原額學田一百三十七畝五分荒蕪田一百九畝七分五釐實在成熟學田二十七畝七分五釐原額本色學租倉斗糓七十石田荒無徵糓五十三石三斗五升實在有徵本色學租倉斗糓一十六石六斗五升

普安縣

原額賑田二百八十畝荒蕪田二百一畝五分五釐七毫八絲五忽六微實在成熟賑田七十八畝四分四釐二毫一絲四忽四微

原額本色賑租倉斗糓一百三十五石五斗五升二合四勺田荒無徵糓九十八石四斗五升七合四勺實在有徵賑租倉斗糓三十七石九升五合原額全徵魚課銀一兩八錢

原額全熟學田一十畝

原額全徵本色學租糓五石

安南縣

原額學田八十二畝荒蕪田三十八畝實在成熟學田四十四畝

原額本色學租倉斗糓四十一石田荒無徵糓一十九石實在有徵本色學租倉斗糓二十二石原額全徵余租銀四兩二錢

稅課

貴州布政司

年額鹽稅銀七千六百一十五兩四錢二分九釐五毫遇閏加徵銀六百三十四兩六錢一分八釐七毫

年額雜稅銀一萬二千五百三十三兩五錢七分四釐內除大定一府威寧黔西平遠三州原無條編例於雜稅內扣存春牛花鞭春秋祭祀銀六十兩實該解司雜稅銀一萬二千四百七十三兩五錢七分四釐遇閏加徵銀一千二兩一錢七分二釐八毫

年額無定盡収盡解遵義雜稅銀約計一萬餘兩年額稅羨銀三萬二千一百七十一兩七錢四分七釐三毫內畢節稅額撥歸滇屬鎭雄州徵解滇省銀一千六百兩近因鎭雄缺額現在兩省委員互監一年另定分撥額數

年額茶稅茶課銀六十六兩一錢九分三釐年額牙帖銀五百五兩五分六釐

年額魚課銀八兩

年額水硍三百三十三觔每觔折價銀五錢共銀一百六十六兩五錢例不加閏

貴陽府

年額鹽稅銀二千九百六兩一錢六釐遇閏加徵銀二百四十二兩一錢七分五釐五毫

年額雜稅銀二千六百一十一兩八錢六分二釐三毫遇閏加徵銀二百八兩八錢四分二釐一毫年額稅羨銀三千三百六十兩

年額牙帖銀二百三兩五錢

開州袁家棉花渡稅

年額雜稅銀七十四兩九錢一分三釐九毫遇閏加徵銀五兩九錢九分六絲

修文縣烏茶渡稅

年額雜稅銀六百一十兩二錢一分八釐四毫遇閏加徵銀四十八兩七錢九分二釐五毫

三岔六廣渡稅

年額雜稅銀一百五十九兩五錢六分二釐七毫遇閏加徵銀一十二兩七錢五分八釐四毫年額稅羨銀四百三十兩三毫

紅白二崖廠

年額水銀三百三十三觔每觔折價銀五錢計折銀一百六十六兩五錢

安順府

年額鹽稅銀二百四十四兩五錢七分九釐二毫遇閏加徵銀二十兩三錢八分一釐六毫

年額雜稅銀二千三百九十一兩二錢五分二釐六毫遇閏加徵銀一百九十一兩二錢二釐四毫年額稅羨銀二千五百七十兩

年額牙帖銀二十一兩六錢

永寧州盤江稅

年額雜稅銀一千二十九兩五錢五釐八毫遇閏加徵銀八十二兩三錢一分八釐三毫

年額稅羨銀一千四百兩

淸鎭縣鴨池稅

年額鹽稅銀七百一十二兩一錢八分遇閏加徵銀五十九兩三錢四分八釐三毫

年額雜稅銀二十九兩五錢六分七釐二毫遇閏加徵銀二兩三錢六分四釐二毫

年額牙帖銀七兩

年額稅羨銀一千一百兩

平越府

年額牙帖銀一十八兩

黃平州

年額牙帖銀四兩

餘慶縣

年額牙帖銀四兩

甕安縣

年額牙帖銀八兩四錢

湄潭縣

年額牙帖銀七兩五錢

鎭遠府

年額鹽稅銀三百二十八兩二錢三分九釐五毫遇閏加徵銀二十七兩三錢五分三釐三毫年額雜稅銀三千九十一兩一錢一分九毫遇閏加徵銀二百四十七兩一錢六分二釐三毫六絲年額稅羨銀三千七百兩

年額牙帖銀一百七十九兩

思南府

年額鹽稅銀四百四十八兩三錢遇閏加徵銀三十七兩三錢五分八釐三毫

年額稅羨銀一千六百七十二兩

年額牙帖銀二十六兩

年額魚課銀八兩

婺川縣濯水稅

年額鹽稅銀九百一十五兩九錢一分六釐遇閏加徵銀七十六兩三錢二分六釐三毫

石阡府

葛閃渡稅

年額雜稅銀一百四十一兩一錢九分一釐八毫遇閏加徵銀一十一兩二錢八分九釐六毫思州府

玉屏縣

年額牙帖銀一兩五分六釐

銅仁府

年額鹽稅銀一百七十四兩二錢五分一釐遇閏加徵銀一十四兩五錢二分一釐

年額牙帖銀一十五兩

省溪江口稅

年額雜稅銀四百九十八兩二錢九分一釐一毫遇閏加徵銀三十九兩八錢四分三釐

大定府

年額鹽稅銀一百一十一兩三錢二分八釐遇閏加徵銀九兩二錢七分七釐七毫

年額雜稅銀一百一十八兩七錢一分一釐五毫遇閏加徵銀九兩四錢九分一釐九毫內除該府存畱春牛花鞭春秋祭祀銀一十八兩

年額稅羨銀一千三百兩

年額牙帖銀三兩

威寧州烏撒稅

年額鹽稅銀二百四十二兩九錢八分遇閏加徵銀二十兩二錢四分八釐三毫

年額雜稅銀九十七兩二錢六分八釐八毫遇閏加徵銀七兩七錢七分八釐一毫內除該州存畱春牛花鞭春秋祭祀銀一十四兩

年額稅羨銀六千五百四十兩

年額牙帖銀三兩

平逺州

年額鹽稅銀七十二兩三錢六分九釐八毫遇閏加徵銀六兩三分八毫一絲

年額雜稅銀一百一十五兩五錢四分八釐八毫遇閏加徵銀九兩二錢三分九釐一毫九絲內除該州存畱春牛花鞭春秋祭祀銀一十四兩年額稅羨銀一千四百三十兩三錢八分九釐四毫

黔西州

年額鹽稅銀二百八十八兩五錢八分二釐遇閏加徵銀二十四兩四分八釐五毫

年額雜稅銀九十七兩六錢八分五釐三毫遇閏加徵銀七兩八錢一分八釐三絲內除該州存畱春牛花鞭春秋祭祀銀一十四兩

年額稅羨銀二千三百三十兩

年額牙帖銀四兩

畢節縣

年額鹽稅銀三百六兩五錢九分八釐遇閏加徵銀二十五兩五錢四分九釐八毫

年額雜稅銀二百六十四兩三錢九分遇閏加徵銀二十一兩一錢三分九釐七毫

年額稅羨銀四千八百三十兩內撥歸滇屬鎭雄州徵解滇省銀一千六百兩近因鎭雄缺額現在兩省委員互監一年另定撥滇額數

南籠府

普安稅

年額鹽稅銀八百六十四兩遇閏加徵銀七十二兩

年額雜稅銀一千二百二兩四錢九分二釐遇閏加徵銀九十六兩一錢五分一毫六絲

年額稅羨銀一千五百八兩七錢八釐

遵義府

年額無定盡収盡解約計雜稅銀一萬餘兩正安州

年額茶課銀二兩

仁懷縣

年額茶引稅銀六十二兩五錢

年額茶課銀一兩六錢九分三釐

貴州通誌卷十四﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷十五

食貨

經費

文職衙門

總督雲貴部院一員

俸銀一百八十兩門皂傳報等役三十八名每名工食銀六兩共銀二百二十八兩

歳共銀四百八兩滇黔各半貴州支銷銀二百四兩

巡撫副都禦史一員

俸銀一百五十五兩門皂傳報等役三十八名每名工食銀六兩共銀二百二十八兩

歳共銀三百八十三兩

提督學政一員

俸銀系戶部支銷門皂快手等役三十名每名工食銀六兩

歳共銀一百八十兩

布政使司一員

經歷一員

照磨一員

庫大使一員

共俸銀二百八十六兩五錢二分門皂快手等役五十七名每名工食銀六兩共銀三百四十二兩歳共銀六百二十八兩五錢二分

按察使司一員

照磨一員

司獄一員

共俸銀一百九十三兩四分門皂快手等役五十一名每名工食銀六兩共銀三百六兩

歳共銀四百九十九兩四分

淸軍糧驛道參政一員

俸銀一百三十兩門皂快手等役三十四名每名工食銀六兩共銀二百四兩

歳共銀三百三十四兩

分守貴東道副使一員

俸銀一百五兩門皂快手等役三十名每名工食銀六兩共銀一百八十兩

歳共銀二百八十五兩

分巡貴西道參議一員

俸銀一百五兩門皂快手等役三十名每名工食銀六兩共銀一百八十兩

歳共銀二百八十五兩

分巡古州兵備道一員

俸銀一百五兩門皂快手等役三十名每名工食銀六兩共銀一百八十兩

歳共銀二百八十五兩

貴陽府

知府一員

同知一員

通判一員

知州三員

知縣四員

州判一員

經歷一員

倉大使一員

吏目三員

司獄一員

典史四員

教授一員

學正三員

教諭四員

訓導八員

共俸銀一千二百八十五兩八錢四分門皂壯丁等役四百三十三名每名工食銀六兩齋夫十六名每名工食銀十二兩膳夫十六名每名工食銀六兩六錢六分六釐共銀二千八百九十六兩六錢五分六釐餵馬銀九十六兩廩生二百一十名每名廩餼銀五錢共銀一百五兩鞭春祭祀銀一百三十八兩鋪兵一百七名每名工食銀三兩五錢二分共銀三百七十四兩八錢四分

歳共銀四千八百九十六兩三錢三分六釐安順府

知府一員

同知一員

通判一員

知州二員

知縣三員

經歷一員

吏目二員

典史三員

教授一員

學正二員

教諭三員

訓導六員

共俸銀九百二十六兩七錢二分門皂壯丁等役四百四名每名工食銀六兩齋夫十二名每名工食銀一十二兩膳夫十二名每名工食銀六兩六錢六分六釐安順州巡檢弓兵銀二十七兩四分共銀二千六百七十五兩三分二釐餵馬銀七十二兩廩生一百六十名每名廩餼銀五錢共銀八十兩鞭春祭祀銀一百三兩五錢鋪兵一百一十二名每名工食銀三兩五錢二分共銀三百九十四兩二錢四分

歳共銀四千二百五十一兩四錢九分二釐平越府

知府一員

知州一員

州同一員

知縣四員

經歷一員

吏目一員

典史四員

教授一員

學正一員

教諭四員

訓導六員

衞千總一員

共俸銀八百五十九兩心紅紙張案衣等銀二十八兩門皂壯丁等役三百二名每名工食銀六兩齋夫十二名每名工食銀一十二兩膳夫十二名每名工食銀六兩六錢六分六釐共銀三千三十五兩九錢九分二釐餵馬銀七十二兩廩生一百五十名每名廩餼銀五錢共銀七十五兩鞭春祭祀銀一百二兩鋪兵一百三名每名工食銀三兩五錢二分共銀三百六十兩七錢六分

歳共銀三千五百二十一兩一錢九分二釐都勻府

知府一員

同知一員

通判二員

知州二員

州同一員

知縣三員

縣丞二員

經歷一員

知事一員

吏目二員

主簿二員

典史三員

教授一員

學正二員

教諭二員

訓導六員

衞千總三員

共俸銀一千二百四十六兩四錢四分心紅紙張案衣等銀八十四兩門皂壯丁等役三百六十六名每名工食銀六兩齋夫十一名每名工食銀一十二兩膳夫十一名每名工食銀六兩六錢六分六釐共銀二千四百一兩三錢二分六釐餵馬銀六十六兩廩生一百四十名每名廩餼銀五錢共銀七十兩鞭春祭祀銀一百三兩五錢鋪兵二百六名每名工食銀三兩五錢二分共銀七百二十五兩一錢二分

歳共銀四千六百九十六兩三錢八分六釐鎭逺府

知府一員

同知一員

通判一員

知縣三員

縣丞三員

經歷一員

知事一員

主簿一員

典史三員

巡檢一員

教授一員

教諭三員

訓導四員

衞千總三員

共俸銀一千一百九十八兩八分三釐七忽七微六塵八纎心紅紙張案衣等銀八十四兩門皂壯丁等役三百一十三名每名工食銀六兩齋夫八名每名工食銀一十二兩膳夫八名每名工食銀六兩六錢六分六釐弓兵二十名每名工食銀一兩三分零共銀一千七百六十八兩四錢二分七釐六毫六絲九忽八微六塵五纎餵馬銀四十八兩廩生一百名每名廩餼銀五錢共銀五十兩鞭春祭祀鄕飲等項銀一百七十四兩一分鋪兵一百四十五名每名工食銀三兩五錢二分共銀五百一十兩四錢

歳共銀三千八百三十二兩九錢二分六毫七絲七忽六微三塵三纎

思南府

知府一員

知縣三員

經歷一員

吏目二員

典史三員

教授一員

教諭三員

訓導四員

共俸銀五百六十三兩六錢八分門皂壯丁等役一百五十一名每名工食銀六兩齋夫八名每名工食銀一十二兩膳夫八名每名工食銀六兩六錢六分六釐共銀一千五十五兩三錢二分八釐餵馬銀四十八兩廩生一百名每名廩餼銀五錢共銀五十兩鞭春祭祀銀六十七兩五錢鋪兵三十名每名工食銀三兩五錢二分共銀一百五兩六錢

歳共銀一千八百九十兩一錢八釐

石阡府

知府一員

知縣一員

經歷一員

典史一員

教授一員

教諭一員

訓導二員

共俸銀二百八十四兩五錢六分門皂壯丁等役六十九名每名工食銀六兩齋夫四名每名工食銀一十二兩膳夫四名每名工食銀六兩六錢六分六釐共銀四百八十八兩六錢六分四釐餵馬銀二十四兩廩生六十名每名廩餼銀五錢共銀三十兩鞭春祭祀銀三十四兩五錢鋪兵一十六名每名工食銀三兩五錢二分共銀五十六兩三錢二分

歳共銀九百一十八兩四分四釐

思州府

知府一員

知縣二員

經歷一員

典史二員

教授一員

教諭二員

訓導三員

共俸銀三百九十二兩六錢門皂壯丁等役一百五十二名每名工食銀六兩齋夫六名每名工食銀一十二兩膳夫四名每名工食銀六兩六錢六分六釐共銀一千二十三兩九錢九分六釐餵馬銀三十六兩廩生八十名每名廩餼銀五錢共銀四十兩鞭春祭祀銀五十一兩鋪兵二十六名每名工食銀三兩五錢二分共銀九十一兩五錢二分

歳共銀一千六百三十五兩一錢一分六釐黎平府

知府一員

同知一員

知縣三員

經歷一員

縣丞二員

照磨一員

倉大使一員

吏目二員

典史三員

教授一員

教諭三員

訓導四員

衞千總二員

共俸銀一千八十一兩六錢四分心紅紙張案衣等銀五十六兩門皂壯丁等役二百四名每名工食銀六兩齋夫八名每名工食銀一十二兩膳夫八名每名工食銀六兩六錢六分六釐共銀一千三百七十三兩三錢二分八釐餵馬銀四十八兩廩生一百名每名廩餼銀五錢共銀五十兩鞭春祭祀鄕飲等費銀一百六十六兩一錢六分六釐鋪兵二百七名每名工食銀三兩五錢二分共銀七百二十八兩六錢四分

歳共銀三千五百三兩七錢六分四釐

銅仁府

知府一員

同知一員

知縣一員

縣丞一員

經歷一員

吏目二員

巡檢一員

典史一員

教授一員

教諭一員

訓導二員

共俸銀四百九十九兩一錢二分門皂壯丁等役一百五名每名工食銀六兩齋夫四名每名工食銀一十二兩膳夫四名每名工食銀六兩六錢六分六釐共銀七百四兩六錢六分四釐餵馬銀二十四兩廩生六十名每名廩餼銀五錢共銀三十兩鞭春祭祀銀三十四兩五錢鋪兵二十九名每名工食銀三兩五錢二分共銀一百二兩八分歳共銀一千三百九十四兩三錢六分四釐大定府

知府一員

通判一員

知州三員

知縣一員

經歷一員

巡檢一員

吏目三員

司獄一員

典史一員

教授一員

學正三員

教諭一員

訓導五員

共俸銀八百三十六兩七錢二分門皂壯丁等役二百五名每名工食銀六兩齋夫十名每名工食銀一十二兩膳夫十名每名工食銀六兩六錢六分六釐共銀一千四百一十六兩六錢六分餵馬銀六十兩廩生一百五十名每名廩餼銀五錢共銀七十五兩鞭春祭祀銀八十八兩五錢鋪兵一百四名每名工食銀三兩五錢二分共銀三百六十六兩八分

歳共銀二千八百四十二兩九錢六分

南籠府

知府一員

知州二員

知縣二員

經歷一員

州同一員

州判二員

吏目二員

典史二員

教授一員

教諭二員

訓導三員

共俸銀七百八十一兩四錢門皂壯丁等役二百七十五名每名工食銀六兩齋夫七名每名工食銀一十二兩膳夫七名每名工食銀六兩六錢六分六釐共銀一千七百八十兩六錢六分二釐餵馬銀四十二兩廩生九十名每名廩餼銀五錢共銀四十五兩鞭春祭祀銀六十七兩鋪兵一百二十一名每名工食銀三兩五錢二分共銀四百二十五兩九錢二分

歳共銀三千一百四十一兩九錢八分二釐遵義府

知府一員

通判一員

知州一員

知縣四員

經歷一員

吏目一員

典史四員

教授一員

學正一員

教諭四員

訓導六員

共俸銀八百一十一兩七錢二分門皂壯丁等役二百四十名每名工食銀六兩齋夫一十二名每名工食銀一十二兩膳夫一十二名每名工食銀六兩六錢六分六釐共銀一千六百六十三兩九錢九分二釐餵馬銀七十二兩廩生一百五十名每名廩餼銀五錢共銀七十五兩鞭春祭祀銀一百一十六兩鋪兵一百二十名每名工食銀三兩五錢二分共銀四百二十二兩四錢

歳共銀三千一百六十一兩一錢一分二釐總計通省文職俸工餵馬廩餼鞭祭鋪夫等項歳共銀四萬二千九百七十三兩三錢三分六釐六毫七絲七忽六微三塵三纎

武職衙門

提督總兵官一員

俸薪及經費銀六百一十九兩八錢一分一釐九毫八絲八忽坐馬二十匹每匹亁銀一十二兩六錢共銀二百五十二兩

歳共銀八百七十一兩八錢一分一釐九毫八絲八忽

總兵官四員

安籠鎭古州鎭鎭遠鎭威寧鎭每員俸薪及經費銀五百三十九兩八錢一分一釐九毫八絲四忽共銀二千一百五十九兩二錢四分七釐九毫三絲六忽每員坐馬一十六匹共六十四匹每匹亁銀一十二兩六錢共銀八百六兩四錢

歳共銀二千九百六十五兩六錢四分七釐九毫三絲六忽

副將九員

定廣協大定協黔西協平逺協遵義協都勻協淸江協上江協銅仁協每員俸薪及經費銀三百七十七兩四錢五分七釐九毫九絲六忽共銀三千三百九十七兩一錢二分一釐九毫六絲四忽每員坐馬一十二匹共一百八匹每匹亁銀一十二兩六錢共銀一千三百六十兩八錢

歳共銀四千七百五十七兩九錢二分一釐九毫六絲四忽

參將七員

撫標中軍提標中軍臺拱營朗洞營丹江營黎平營長寨營每員俸薪及經費銀二百四十三兩三錢三分九釐九毫九絲六忽共銀一千七百三兩三錢七分九釐九毫七絲二忽每員坐馬八匹共馬五十六匹每匹亁銀一十二兩六錢共銀七百五兩六錢

歳共銀二千四百八兩九錢七分九釐九毫七絲二忽

遊擊三十六員

撫標一員提標三員威寧鎭二員安籠古州鎭逺三鎭各三員都勻淸江上江銅仁大定等協各二員貴陽安南歸化長壩畢赤平越思南安順下江水城荔波等營各一員每員俸薪及經費銀二百三十一兩三錢三分九釐九毫九絲六忽共銀八千三百二十八兩二錢三分九釐八毫五絲六忽每員坐馬六匹共馬二百一十六匹每匹亁銀十二兩六錢共銀二千七百二十一兩六錢

歳共銀一萬一千四十九兩八錢三分九釐八毫五絲六忽

都司僉書一十三員

平逺定廣黔西遵義等協各一員凱裏黃平天柱普安永安新添石阡平伐仁懷等營各一員每員俸薪及經費銀一百四十一兩三錢九分三釐九毫九絲六忽共銀一千八百三十八兩一錢二分一釐九毫四絲八忽每員坐馬四匹共馬五十二匹每匹亁銀一十二兩六錢共銀六百五十五兩二錢

歳共銀二千四百九十三兩三錢二分一釐九毫四絲八忽

守備五十二員

撫標二員提標四員威寧二員安籠古州鎭逺各三員黔西遵義平逺定廣等協各一員大定都勻淸江上江銅仁等協各二員臺拱朗洞丹江黎平等營各二員長寨荔波下江貴陽安南畢赤平越歸化思南長壩安順水城等營各一員古州道標一員每員俸薪及經費銀九十兩七錢五釐九毫九絲六忽共銀四千七百一十六兩七錢一分一釐七毫九絲二忽每員坐馬四匹共馬二百八匹每匹亁銀一十二兩六錢共銀二千六百二十兩八錢

歳共銀七千三百三十七兩五錢一分一釐七毫九絲二忽

千總一百二十二員

每員俸薪銀四十八兩共銀五千八百五十六兩每員坐馬二匹共馬二百四十四匹每匹幹銀一十二兩六錢共銀三千七十四兩四錢

歳共銀八千九百三十兩四錢

把總二百四十五員

每員俸薪銀三十六兩共銀八千八百二十兩每員坐馬二匹共馬四百九十匹每匹亁銀一十二兩六錢共銀六千一百七十四兩

歳共銀一萬四千九百九十四兩

兵

馬戰兵四千六百七十二名每名餉銀二十四兩共銀一十一萬二千一百二十八兩兵操馬四千六百七十二匹每匹亁銀一十二兩六錢共銀五萬八千八百六十七兩二錢

步戰兵一萬七千二百八十八名每名餉銀一十八兩共銀三十一萬一千一百八十四兩

守兵二萬一千九百六十名每名餉銀一十二兩共銀二十六萬三千五百二十兩【遇閏按加小建截扣】馬步戰守兵共四萬三千九百二十名每名米三石六斗

歳共米一十五萬八千一百一十二石【遇閏按加小建截扣】總計通省武職俸薪及經費坐例馬亁兵馬餉亁歳共銀八十萬一千五百八兩六錢三分五釐四毫五絲六忽米一十五萬八千一百一十二石驛遞

黔省通計二十四驛驛丞九員余俱各州縣管理驛丞每員俸銀三十一兩五錢二分皂隸二名每名工食銀六兩

歳共俸工銀三百九十一兩六錢八分

馬夫五百五十四名每名工食銀五兩七錢六分米二石八斗八升

歳共銀三千一百九十一兩四分米一千三百三十一石五斗二升

站夫二千名每名工食銀四兩三錢二分米二石八斗八升

歳共銀八千六百四十兩米五千七百六十石額馬一千八十五匹每匹月支艸銀二錢四分料谷一石二斗腳趾藥餌銀九分六釐

歳共銀四千三百七十四兩七錢二分谷一萬五千六百二十四石

每年修制棚塲鞍轡屜防刀等項

歳共銀五百七十六兩一錢六分

額補馬六百七十七匹每匹價銀二十兩二錢二分

歳共銀一萬三千六百八十八兩九錢四分總計各項歳共銀三萬八百六十二兩五錢四分米共七千九十一石五斗二升

谷一萬五千六百二十四石【遇閏加增小建截扣】

蠲防

國朝

順治十六年四月奉

詔發餉銀二萬兩借給苗民牛種

十六年六月奉

詔發內帑銀六萬兩賑濟貴州

十七年總督趙廷臣請通省官莊租谷照舊例備賑

康熙二年蠲新添衞沙壅田一千六百八十七畝田糧

六年三月免烏撒報效荍米八月免郎岱康熙五年分應徴錢糧

九年六月免獨山州誤報田糧

十一年五月免各山塲雜稅二十七處

二十二年四月奉

詔免黔省本年秋冬及來年春夏應徴地丁正項錢糧二十五年免黔省二十六年應徴地丁錢糧並二十五年未免錢糧

三十二年九月奉

詔免貴州雲南廣西四川次年應徴地丁銀米

三十三年四月免雲南貴州四川均賠無著鹽課銀一萬九千餘兩

四十二年三月十八日恭遇

萬壽

恩詔免雲南貴州四川廣西四省四十三年分應徴地丁各項錢糧賜老人年七十以上者許一丁侍養免其雜泒差徭八十以上者給與絹一疋棉一觔米一石肉十觔九十以上者倍之至百歲者題明給與建坊銀兩

四十八年三月十一日欽奉

恩詔賜老人絹棉米肉悉如四十二年

恩詔之數

五十二年三月十八日恭遇

萬壽

恩詔賜老人絹棉米肉悉如四十八年

恩詔之數

六十一年十一月二十日欽奉

恩詔賜老人絹棉米肉悉如五十二年

恩詔之數

雍正元年正月十二日奉

上諭老人九十以上者州縣不時存問其或孤寡及子孫貧不能養贍者督撫以至州縣設法防養或奏聞動用錢糧務令得霑實惠

八月十三日欽奉

恩詔賜老婦年七十以上者給與布一疋米五斗八十以上者給與絹一疋米一石九十以上者倍之百歲者題明給與建坊銀兩

二年五月奉

上諭各省督撫轉飭有司勸募好善之人於通都大邑人煙稠集之處照京師例設立普濟堂育嬰堂養老存孤七年三月

恩賞黔省標鎭協營生息銀三萬四千兩分貯營運以爲

兵丁吉防之需

撫標一千三百九十七兩二錢一分零

提標二千八百三十四兩九錢三分零

安籠鎭一千五百一十八兩七錢一分零

古州鎭三千三十七兩四錢三分零

定廣協六百六十八兩二錢三分零

貴陽營六百七兩四錢八分零

新添營二百七十三兩三錢六分零

大定恊一千五百一十八兩七錢一分零

黔西恊一千一百一十三兩七錢二分零

遵義恊一千一百一十三兩七錢二分零

平逺恊一千一百一十三兩七錢二分零

歸化營六百三十二兩七錢九分零

安順營三百三兩七錢四分零

仁懷營一百九十兩三錢四分零

平越營四百八十五兩九錢八分零

黃施營二百二兩四錢九分零

鎭逺營七百八兩七錢三分零

安南營四百四兩九錢九分零

長壩營五百六兩二錢三分零

普安營二百八十三兩四錢九分零

永安營二百八十三兩四錢九分零

威寧鎭一千五百一十八兩七錢一分零

長寨營六百五十三兩四分零

畢赤營六百七兩四錢八分零

平伐營二百七十三兩三錢六分零

上江恊八百九兩九錢八分零

下江營八百九兩九錢八分零

銅仁恊二千二十四兩九錢五分零

淸江恊二千二十四兩九錢五分零

都勻恊一千六百一十九兩九錢六分零

丹江營一千六百一十九兩九錢六分零

黎平營六百七兩四錢八分零

思南營三百五十四兩三錢六分零

天柱營二百八十六兩五錢三分零

石阡營一百七十二兩一錢二分零

七年七月二十五日奉

上諭將庚戌年貴州額徴地丁銀七萬四千二百兩零悉行蠲免

九年三月初七日

賜徵米貼陣亡兵丁伍功成朱朝正等防銀有差

四月二十三日

賜剿八達陣亡兵丁熊士柱李士龍等防銀有差

十年四月二十日

賜擒烏防鎭雄兩土府陣亡兵丁朱亮王用等防銀有差

十一年八月二十三日

賜平烏防有功總兵哈元生等及陣亡兵丁李國印周

文世等賞防有差

十二年十一月十九日

賜剿丹江等處陣亡弁兵羅資衮李思英等防銀有差

十三年八月初三日奉

上諭著將今年黔省錢糧通行蠲免其被賊殘害之州縣蠲免三年錢糧若有已徴在官者準抵下次應徴之額賦雍正十三年奉

防賑卹

一賑卹難民口糧米折寒衣等項銀四十五萬一千二百三十八兩六錢一分三釐四毫七絲五忽一賑卹被水災民米折並借給牛具籽種銀四千七十八兩七錢九分五釐

一借給過難民牛具籽種銀二萬一百二十二兩五錢二分四釐九毫六絲一忽九微六塵

一借給復業難民麥種及運腳等項銀三千六百二十兩七錢四分七釐四毫九絲七忽六微雍正十三年九月初三日欽奉

恩詔賜老人絹棉米肉悉如雍正元年

恩詔之數

乾隆元年十二月十九日貴州總督張廣泗具

題貴築縣民曾心徳之母陳氏年百有三歲奉

防加恩賞給上用縀一疋銀十兩外仍照例建坊旌表

乾隆四年八月初九日

賜剿丹江臺拱等處陣亡遊擊曾惟都司張文秀守備

武英及弁兵黃金貴等卹銀有差

積貯

貴州布政使司

國朝康熙二十八年河南道禦史周士皇疏請開捐米谷修理常平倉收貯以備荒歉工科掌印給事中譚瑄疏請沿邊諸郡官民輸米仍照各省捐納之例令其捐納所捐米谷貯倉以備賑濟二疏並

勅防議俱照所請議奏奉

防依議通行直各省黔省之有積貯實自此始

三十一年奉

上諭各該地方官勸諭百姓比戶量力捐輸州縣官將輸納之姓名數目注冊春夏借與乏食之民秋收照數償還每歳收獲以後亦依此例舉行又奉

上諭積貯所以重農凡直省現任官員各量已力捐谷於就近地方常平倉存貯每年逐一造冊報明貴州糧驛道

實貯各府州縣常平倉積貯重農欽奉案內米並各案罰米共一千二百六十四石一斗七勺五抄實貯各府州縣常平倉積貯重農欽奉案內谷共二十五萬六百六石四斗二升二合四勺

實貯常平倉重農欽奉案內荍折米共二十五石本色荍共一千七百一石五斗八升六合七勺實貯常平倉欽奉案內麥共五十四石三斗貴陽府

實貯積貯谷八千二百七十三石六斗二升六合八勺重農谷三千一百三十六石欽奉米三十二石二斗二升二合谷七十七石八斗三升

長寨防

實貯重農谷四石

貴築縣

實貯重農米三十石谷七百七十五石欽奉米一百七十七石五鬥九合谷五十三石六斗五升定番州

實貯積貯谷三千一百四十六石六斗六升重農谷三十四石欽奉谷一十八石一升五合罰米一百一十二石三斗七升七合五勺

廣順州

實貯積貯谷四千五十石五斗二升重農谷一十八石欽奉谷六石一斗

開州

實貯積貯谷四千石重農谷四十石欽奉谷三十八石一斗四升麥三十七石五斗

龍裏縣

實貯積貯谷二千九百一十九石六斗重農谷一十八石欽奉谷四十五石一斗

貴定縣

實貯積貯谷六千石重農谷一十五石五升二合四勺零欽奉米三石七斗一升七合谷二石修文縣

實貯積貯谷四千四百三十二石重農谷八十五石欽奉谷一十一石七斗麥一十六石八斗安順府

實貯積貯谷八千八百三十二石重農米四石谷一百一十三石欽奉谷九十六石八斗罰米一百二十石

普定縣

實貯積貯谷四千石重農谷一百一十九石欽奉谷四十五石三斗五升

鎭寧州

實貯積貯谷六千石重農谷四十石六斗三升欽奉谷二十二石八斗三升

永寧州

實貯積貯谷三千五百二十四石六升重農谷六十七石欽奉米六石谷一十四石罰米一百二十石

安平縣

實貯積貯谷六千石重農谷五十九石欽奉米六石九斗五升谷六十九石

淸鎭縣

實貯積貯谷四千石重農谷七十一石欽奉谷六十九石七升

分駐郎岱同知

實貯重農谷二十六石五斗欽奉谷二石五斗分駐歸化通判

實貯重農谷一十三石欽奉谷四石

平越府

實貯積貯谷五千四百四十石重農谷一百二十七石九斗欽奉米四十七石七斗六升五合谷八十九石一斗六升五合

平越縣

實貯積貯谷八百石重農谷八十六石五斗欽奉谷一百五十一石五斗六升二合

黃平州

實貯積貯谷六百石重農谷四石欽奉谷二石九斗

分駐舊州州同

實貯積貯谷三千三百八十六石九斗二升四合零重農谷七十三石一斗欽奉米二十石八斗谷五十二石三斗

甕安縣

實貯積貯谷三千七百四十六石四斗五升三合重農谷五十三石五斗欽奉米二十七石谷六十九石二斗八升

餘慶縣

實貯積貯谷五千六百八十一石二鬥二合八勺重農谷七十九石九斗欽奉米二十石八斗谷五十四石六斗七升八合

湄潭縣

實貯積貯谷一千六百八十七石三斗重農谷五十五石五斗欽奉谷八十九石三斗

都勻府

實貯積貯谷六千石重農谷九十五石欽奉谷二十五石

分駐都江通判

實貯積貯谷一萬九千四百九十一石五斗重農谷二石

都勻縣

實貯積貯谷三千八百四十石重農谷五十六石欽奉米一十八石四斗谷一十五石七斗八升麻哈州

實貯積貯谷一千六百石重農谷三十二石欽奉米七石谷二石

獨山州

實貯積貯谷一千七百二十石重農谷四十石欽奉谷二十二石二斗罰米一百三十四石九斗六升五合

淸平縣

實貯積貯谷三千石重農谷五十三石欽奉米一十四石谷六十九石

荔波縣

實貯積貯谷二千一十二石四斗四升重農谷一十一石欽奉谷四百一十八石五斗五升

鎭逺府

實貯積貯谷二千二百四十石重農谷一百一十五石欽奉谷一百五十九石六斗二升一合鎭逺縣

實貯積貯谷一千八十八石七斗九升重農谷四石八斗欽奉谷一十九石八鬥五合

施秉縣

實貯積貯谷一千四百九十三石八斗二升重農谷六十四石欽奉谷一百二十二石一斗八升天柱縣

實貯積貯谷二千六百六十三石三斗重農谷五百八十六石四升欽奉谷四百四十石九斗八升二合

思南府

實貯積貯谷三千八百一十二石八斗三升四合重農谷一百四石欽奉谷二百八石二斗

安化縣

實貯積貯谷六百四十二石六鬥九合重農谷四十四石欽奉谷八十七石六斗罰米折谷一十九石二斗八升七合九勺

印江縣

實貯積貯谷三千九十一石一斗八升一合重農谷一十七石欽奉谷四十石

婺川縣

實貯積貯谷八百九十七石六斗四升五合重農谷五十石欽奉谷五十石三升罰米四十九石八斗八升四合

石阡府

實貯積貯谷五百六十石重農谷九十五石欽奉谷一百四十六石九斗六升七合

龍泉縣

實貯重農谷三十六石一斗欽奉谷四十三石三斗五升二合

思州府

實貯積貯谷二千二百一十六石九斗六升重農谷九十四石五斗欽奉米三十八石二升五合谷四百十石四斗二升七合罰米二十五石

玉屛縣

實貯積貯谷二千五百五十七石二斗五升八合重農谷五百三十三石三斗五升欽奉谷二百三十一石八升八合

靑溪縣

實貯積貯谷二千八百四十四石三斗一升重農谷四百五十三石七斗二升欽奉谷二十三石二斗五升

銅仁府

實貯重農谷三十石五升六合五勺欽奉米四十六石四斗二升谷一十一石七斗

銅仁縣

實貯積貯谷七百三十四石一斗三升重農谷二十四石欽奉谷一百七石七斗三升

黎平府

實貯積貯谷二千四十石重農谷一百二石七斗欽奉谷八十一石六斗三升罰米三十八石四斗五升二合二勺五抄

分駐古州同知

實貯積貯谷二萬六百六十七石七斗二升開泰縣

實貯積貯谷三千三十九石四升九合重農谷三百三十二石欽奉谷二百二十三石五斗七升五合

永從縣

實貯積貯谷二千石重農谷七十八石七斗欽奉谷三十八石七斗二升

錦屏縣

實貯積貯谷一千九百四十九石重農谷六百六十七石六斗欽奉谷七百五十五石七斗九升五合

大定府

實貯積貯谷六千石重農谷三千一百三石欽奉米一十五石七斗七升谷四十八石五斗二升分駐水城通判

實貯重農谷六石

平逺州

實貯積貯谷六千石重農谷八十一石欽奉米九十二石八斗八升四合谷六石六斗四升一合黔西州

實貯積貯谷七千二百九十六石重農谷二百二石欽奉谷四百五十四石六斗

威寧州

實貯積貯谷八千石荍一千六百六十六石六斗六升六合七勺重農谷四千九十六石荍折米二十五石荍二十五石欽奉米一十八石四斗八升谷一十四石九升荍九石九斗二升

畢節縣

實貯積貯谷一千八百四十石重農谷五十五石欽奉谷一百五石二斗

南籠府

實貯積貯谷一千九百二十石重農谷三千九十九石欽奉谷一十石二斗

永丰州

實貯重農谷九石

普安州

實貯積貯谷二千九百七十五石六斗八升重農谷七十七石五斗欽奉米三十五石六斗八升谷一百四十八石五斗四升

普安縣

實貯積貯谷一千五百六十石六斗二升重農谷五十七石欽奉谷八十二石二斗八升五合安南縣

實貯積貯谷六千八十二石重農谷一百一十一石欽奉谷五十一石五斗

遵義府

無額貯谷石

遵義縣

實貯積貯谷一千二百四十石重農谷七百六十七石欽奉谷一百四石八斗四升

正安州

實貯積貯谷二十石七斗五升五合重農谷八石一斗六升欽奉谷七十八石四斗九升

桐梓縣

實貯重農谷一十六石欽奉谷一百四十六石七斗六升

綏陽縣

實貯積貯谷一千九百七十六石重農谷一十九石一斗欽奉谷一百一十一石

仁懷縣

實貯重農谷三十石五斗欽奉谷一百五十八石六斗

物產

貴陽府

稻【有紅稻白稻糯稻旱稻各種一種蟬鳴稻俗呼爲早市香粒圓性芳熟先他稻廣南志南方有蟬鳴稻是也又一種羊毛黏米粒堅細舂白如玉出定番州】麥【有小麥大麥燕麥荍麥數種】秫稷【粟類似黍而小】荳【有黃荳綠荳黒荳蜿荳稨荳飯荳蠶荳各種】荍【甜苦兩種】稗芥

韭菁

芹菠菜薺

萵苣茄王瓜東瓜絲瓜南瓜苦瓜刀荳裠帶荳四季荳蘿卜瓠

蔥蒜

姜芋葫蘆芫荽菌【有羊肚靑杠二種】蕨【生山地中白者爲薇紫者爲蕨善治之可食根濾爲粉荒歳賴以救饑】梅【紅白二種】桃【山桃之外有絳桃碧桃芙蓉桃】核桃【殻薄肉肥異於他省】櫻桃【實大而味酸產於山者實細而微苦】李【省治桃李盛於他處花時燦若雲霞芳菲奪目李實惟紫李最佳俗呼麥熟李】杏棗

柿【實大無核】枇杷栗柑

橘石橊【子多而味酸苦】香櫞【色黃皮細不甚芬香】林檎【一名來禽有二種甘者早熟味頗肥美酢者差晚可療消渇】花紅【樹如西府海棠實間紅白色故名】楊梅【紫者微甜白者酸】刺梨【野生榦如蒺藜花如荼防實如小石橊有刺味酸取其汁入蜜熬之可爲膏黔屬俱有越境卽無更有重胎者花甚艷可藝爲玩】天門冬【是處皆有甚肥大】山藥【出山谷中土人斸地以取味甚甜美】前胡【徧生山麓間春初吐葉土人采爲羮根卽前胡也】益母艸何首烏五味子車前艸枸杞子地骨皮麥門冬小茴香香附子山茨菇稀薟艸五甲皮旱蓮艸金銀花荊芥薄荷桔梗紫蘇薏苡仁半夏黃精木通蔞白芍牛膝常山蒼耳沙參續斷蒲公英【卽地丁艸】菖蒲【一名堯韭又名昌陽一寸九節生石上者可入藥】防艸【卽燖麻多刺生於澤畔土人采以沃湯可療瘋瘃】茯苓黃蘗陳皮靑皮厚朴枳殻茱萸海椒【俗名辣角土苗用以代鹽】牡丹【花繁多種其美者曰鶴鴒紅軍容紫】海棠【有鐵梗西府埀絲三種沈立海棠記云蜀花之美者有海棠黔鄰蜀故比他省爲多】綉毬【府屬尢繁盛】梔子【卽薝卜花一名越桃】桂花【有黃白紅數品至秋而開亦有四季放花者】杜鵑【俗名映山紅】芙蓉【至秋而開一日之內花容遞變由白而淡紅至深紅出貴陽者花瓣細密色更鮮艷】水仙芍藥【一名婪尾春】木香薔薇荼防雞冠蛺蝶蜀葵向日葵月月紅山丹鳳仙剪秋蘿罌粟虞美人石竹芭蕉蓮【紅白二種】菊【紅白黃紫數種不甚佳】秋海棠鐵綫蓮玉簪竹

松栢

栁椿

槐防櫚楓桕梧桐【有靑白二種】冬靑【其實名女貞子】紫薇【一名百日紅花攢枝杪】紫荊雞

鵝鴨

鴿雀

鷹錦雞【產深山中】杜鵑【一名子規春深始鳴土人呼爲催耕鳥】鷓鴣【藏叢薄中似雞而小啼聲悲切】鴉鳩鵲

燕鶺鴒鷺

布谷鴙

防鶉鸛隼

鷂畫眉烏

鸜鵒鸕鷀防防鷗鶻

啄木百舌鳬

馬【舊出養龍坑土人立栁坑畔擇牝馬之貞者系之當雲霧晦防時有物蜿蜒上與馬接蓋龍云天色開霽視馬傍之沙有龍迹者則馬與龍交必產龍駒明洪武時夏明升曽得獻之】牛羊

驢驘

犬豕貓

鹿獐

麋猿

猴麂

兔狐貍虎

豹熊

羆豺

野豬山羊貛【卽果貍】鯉鯽

鮎靑魚鱔

鼈螺

鯪鯉蚌

蠏【最小不可食以上系本省各府州縣通產】雞防【出府屬有紫白二種白者不可食初秋生蔓艸中始奮如笠旣如蓋漸則紛披如雞羽故曰雞以其從土中出故曰防蒸食甚美然不可多得不如滇產之廣】羊肚菌【亦生於細艸中俗以形名美彷雞防】蒟醬【味辛乃蔞蒻所造食之可以消悶】木姜子【產深箐中實如胡椒味辛香可佐食】硃砂【出開州三腳巖白洋林等處土石相雜穴洞深入取出淘洗用力甚艱有箭簇个子斧劈鏡面諸名】水銀【出修文白馬硐馬蹄關等處以硃砂熬鏈而成】鐵【出開州木老山三岔河等處貴築修文亦有】降眞香【出府境深箐中懸巖上古藤所結歷久乃香】雄黃器【出府治以雄黃琢成人物尊巵之屬頗工致】谷皮紙【出定畨翁貴白靱如綿俗名綿紙文史多用之土人或以制帳厚者名夾紙油之以爲雨具】葛布【舊出貴定甚麤】苗布【定番苗婦所織爲手巾亦佳】苗錦【亦出定番】茶【產龍裏東苗坡及貴定翁栗衝五柯樹擺耳諸處土人制之無法味不佳近亦知采芽以造稍可供啜】天麻【出府境俗名土蘿卜性辛溫治諸風明亮堅實者佳其苗名定風艸】紫艸【出定廣間其根主理血又用以染茜】羊桃藤【出府屬爾雅曰長楚姚弋今羊桃也白花子如麥其葉與實皆類桃取汁可膠巨石】藍【修文廣種其色最靑】桃竹【出府屬烏江等處可作杖】防竹【出府屬養龍諸苗寨最有筋力爲用甚多俗名筋竹】蘭【府境山谷中生有黃白紫碧數種然幽香遜閩產亦有蕙】玉蘭【出府屬以上系府屬專產】安順府

革器【有盤盂尊罍之屬累漆以成故耐久僞者布以灰不足用】皮韉【防繒光澤柔韌耐久】鐵笛布【出永寧鎭寧】眉公防【出淸鎭稍粗可爲衫裏】蜜羅柑【藤本實大如瓜皮黃厚如佛手白肉無穰甜與蜜同作淸供香色經日不散出永鎭等州山間】梨【產鎭寧等州美異他郡】無花菓【出永寧不花而實生於枝葉之間其大如李】沙參【府屬俱有其苗可食三月采】威靈仙【其根叢須治風濕】紫石英【出永寧州屬色淡紫瑩徹大小不一皆六方兩角】靑風竹【出永寜關嶺俗名藍竹】仙人掌【無枝葉狀如人掌側累而成自三掌至十三掌而止色綠】七星魚【出永寧卽鱧魚又名鮦魚首有七細鱗黒花又諸魚膽皆苦惟鱧魚獨甘可食】

平越府

杉板紅班稠糯香禾米豬毛糯金釵糯【俱晚稻名府屬皆產】葛布【舊出府屬】橘【出府屬白花赤實秋深金顆壓枝離離可觀】黃精【出黃平俗名山生薑制服之輕身延年】何首烏【本名夜交藤秋冬取根赤者雄白者雌出甕安重十餘觔者佳】南星【出黃平大者南星小者半夏】黃蘗【出府境】石膏【出餘慶艸坪裏】木香【出府屬叢生其色有二黃者無香白者心紫淸馥襲人】黃壽菊【出餘慶瓣大於菊金黃色耐久不落】桃竹【出餘慶通名棕竹】紫竹【府屬皆有】水竹【節長而質薄】竹雞【出黃平】

都勻府

苗酒【出府屬色紅而味醇厚】鉛【舊出府治東衝有白黑二種】棉花【出八寨髙坡間徧植】斜文布【出獨山州爛土司甚密致】橘【出府治者佳土人呼爲金橘】柑【麻哈州出者佳他屬不及】栗【淸平出者味佳】銀杏【出府屬俗名白菓】梧實【出淸平】百合【府屬皆有】方竹【出府屬體如削成勁挺堪爲杖】桃竹【通名棕竹出獨山州】秋蘭【春蘭是處皆有惟都勻產秋蘭邵白溫曰細葉者春花花少葉濶者秋花花多】勻鴨【肥美肉離骨】鰣魚【出都勻江一名箭魚土人於春夏之交間网之亦不多得】

鎭逺府

白露早洗耙早【俱早稻名】杉板紅香禾米【府屬皆有】金【間出天柱縣然采之甚難無餘利且地近苗穴今已封閉】柑【皮細者佳】山茶【出府境自十二月開花至二月與梅同時其色淡紅一名茶梅】萱艸【出府治各谿邊】楡【一名白粉所在皆有管子五沃之土其楡條長四民月令曰楡莢成者取幹以爲旨蓄其皮亦可食】木槿【禮記仲秋之日木槿榮土人取其材以編籬】竻竹【防竻嶺南竹也又名澀勒東坡詩倦看澀勒暗蠻村是也肇慶府誌竻竹俗名刺竹竹譜曰笆竹有刺可作籓落本艸綱目訛爲刺竹】蔓竹【府屬俱出廣南志皮靑內白輭韌可爲索俗名棉竹用以織筐篋等器】竹雞【出府屬】油魚【出府城東江上】味蟹【出鐵溪小如螃蜞而有味故名】

思南府

金糯【出府屬香美逾於諸種】蔓菁【又名蕪菁孔明南徵所止處必令軍士種之人因呼爲諸葛菜】硃砂水銀【出婺川木悠板塲巖頭諸處】鐵【出安化】文石【出白鷺州文有五色可爲盆玩】棉花【是處皆種居民紡織爲布】葛【出府屬】茶【出婺川名髙樹茶蠻夷司鸚鵡溪出者名晏茶色味頗佳】白蠟佛手柑【本閩廣佳種今府屬亦產重有觔許者】橙【出府境其大者如盤有別致】銀杏黃連【出婺川者稍良】茱萸【出印江】菖蒲【出府屬】五色芙蓉【出朗溪司】茉莉【出沿河司】蘭【出府屬】油桐【是處栽種結實如桃取其子爲油】竹雞【出府屬】白鷴【出府境】鴛鴦【出府屬】猴【小者如拳】黃蠟【府屬皆有】

石阡府

硃砂水銀鐵【俱出府屬各土司地】棉花黃蠟【出府屬】薴麻【出府境】木瓜【爾雅謂之楙所在皆有】知母【府屬俱出】楓香【出龍泉】湘妃竹【俗名斑竹府屬皆有】鹿【出龍泉】白兔【府屬皆有】白甲魚【出龍泉】思州府

粟【卽小米有黃白二種靑溪廣藝】秬【卽黑黍出靑溪】硃砂【舊出施溪】鉛【出都坪司】鐵【出龍塘】金星石【出架溪潭中堅潤者可琢爲硯】葛棉花西【出靑溪】綿紙火燒筍【出靑溪山上多竹歳十二月土人縱火焚山至春筍生味甘美與他竹所生者異】鱸魚【出玉屏巨口細鱗味美】

銅仁府

硃砂【銅仁產者有形如箭鏃者號箭頭砂最爲可貴產於萬山廠他砂皆產於土中此砂獨產於石夾縫中取之最難每塊並無重至一兩者】黒芝麻【出府屬方書稱久服能烏須髮可以延年】水銀鐵【舊俱出大萬山等處】葛布【府屬俱有】白蠟楠木【舊出深山中今已伐盡】杉【舊產山間今亦伐盡】黃楊【府屬俱有】箭竹【細小而勁通竿無節可爲箭】

黎平府

鐵【出各土司地方】洞錦【出曹滴司以五色絨爲之皆苗婦所織精者甲於他郡又有諸葛硐錦出古州皆紅黃棉紗所織甚粗不可用】葛布【出府屬】皮布【岀土司地方苗人采樹皮所織】木耳【出深山中土人伐楮樹臥於地雨久則生】茯苓【府屬廣出松根下結成大塊堅白者良】紫艸【出錦屏】排香艸【出府境俗名隨手香】降香【出永從】乳香【出錦屏一名薰陸香如乳頭透明者爲良市人以楓香僞爲之】靑皮香【出府境各土司地方居人取焚頗香】

大定府

巖尖谷羊毛粘【稻名府屬俱產】麥藍菜【出威寧州葉如麥藍味頗香】木耳香菌【俱出威寧】西瓜【出黔西者爲佳】土瓜【出畢節形如茯苓煮食可療饑】銀礦銅礦黒鉛白鉛【俱出威寧各廠畢節亦有黒鉛廠】乳漆器【漆出平逺州寨中土人加五色累器雕刻斑剝謂之累漆雕漆】革器【出府境諸器俱有制同安順堅致過之】馬氊【出府治卽羶裘鷜毼土人聚羊毛爲之可以禦雨】褐【出威寧致化裏】葛【出平逺徧山皆是葛土人采制之甚粗】茶【出平逺山巖間制如法味甚佳】烏梅【出府屬】松實【出威寧地產大松其實如松子而味淸香】花紅【出府境味甚甘】無花菓【出平逺】茯苓【出威寧致化裏】丹參黃芩山樝【出威寧是山皆有有大小二種小者入藥一名棠毬子】薏苡仁【出黔西平逺】山丹【出府境葉莖花俱類百合根大如拳粉可充食】杜鵑花四季桂【出府境俗名七里香】鸚鵡【出威寧可渡黒章等處】白鷴【出黔西】九香虫【出畢節赤水河】馬【岀威寧舊爲水西烏撒地所謂水西馬也】麋【出府屬】豪豬【俗名刺豬其狀如豚鬃毛大如笄白根黒端能射物苗人拾其豪以爲簪】竹防【一名竹防嶺南所珍其狀類松防大如鼠重可二三觔食筍故腴美得之最難以上二物府屬俱出】

南籠府

硃砂雄黃【俱出永丰州近粵西地】水銀【出普安縣濫木橋廠】黒鉛【出丁頭山廠】鐵【出鷓雞廠】榛【出普安州山間】紫羅橘【出安南俗名蜜筩香色似蜜羅而小皮薄有穰】橄欖【本閩廣所產今安南亦出卽靑果舊志謂與靑果味同而實細】薴麻【出安南供績織子亦可食】粉葛【蔓延徧野根可漉粉花可解酲有甘苦二種】芭蕉【花大如盆其子房包甜美普安州多此種】楓香樹【出安南樹似白楊葉三岐經霜則丹有脂而香歲久則生癭文理堅致土人或得之深山中俗呼爲癭木】羅漢松【古名麈尾松出普安】笻竹【竹譜載髙節實中狀若人形俗謂之扶老竹張孟陽云興古盤江縣今普安州是也俗名羅漢竹】竹雞【出安南】猿【出安南】

遵義府

白鉛【出小紅闗等處】鐵【出府屬】漆【出府境】布【土人所織甚麤】綿紙【出綏陽者爲佳】靛【府屬皆出】楊梅【出綏陽仁懷二縣】香櫞【出仁懷皮粗而大香於他郡】佛手柑【亦出仁懷】黃連【府境及各屬俱出】仙茅【出府境】茉莉【南方艸木狀稱其芳香酷烈嶺外海濱恆多今黔省亦栽隔年則不花獨仁懷土地爲宜】楠木【產正綏桐三屬近亦難得】黃鸝【府屬俱有】畫眉【府屬皆有】鰉魚【府境所產不大漁人偶得之亦如都勻鰣魚以通省所無而珍也】

貴州通誌卷十五﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷十六

秩官志序

【官制職官名宦土司】

元深冠裳圖於王會龍番朝見不在前廷豈非以其荒逺僻陋不受命於王朝故嚴舌人門外之位歟元置順元路宣慰兼用流官明設貴州布政司漸治以中土之法我

國家裁衞所置州縣辟新疆定營制揆文奮武各舉其職向之土司存其名號而已無尺寸之柄跋扈倔彊者誅殛放流俯首聽命則建官惟賢制度之詳卓越前代矣自漢以還宦轍所至或建節裔土或捧檄蠻方代有其人𨿽載籍放失而博采旁搜庶幾循名責實矧功徳在人尢有難以冺沒者乎至土司之歷世相承逺者千年近者亦數百嵗爲著其世系別其沿革使後來者考之於以見

聖朝

徳化涵濡無逺弗屆云述秩官志

秩官

官制【文武分編元以前未設郡縣多系土官明制附注備考】

國朝

文職

總督一員【明初值地方有警特命專徵事定還朝無常職嘉靖三十一年從禦史宿應麟請設湖川貴總督駐沅州四十二年裁萬曆二十七年因播州叛復設駐四川三十二年裁天啟三年水西叛設川湖雲貴廣西五省總督駐貴陽國朝順治十六年設雲貴總督兩省分駐康熙元年攺設貴州總督四年仍設雲貴總督駐貴州二十一年移駐雲南雍正七年因淸理苗疆加雲貴廣西三省總督雍正十二年苗疆事竣仍爲雲貴總督乾隆元年因新疆苗叛事平設貴州總督兼攝巡撫】

巡撫一員【明正統四年始設巡撫成化八年裁十一年復設正徳二年裁五年復設至嘉靖四十二年裁湖川貴總督始加貴州巡撫提督軍務兼制湖北川東地方萬曆二十九年平播後又加兼制湖南川南國朝順治十八年停提督軍務裁撫標兵康熙二年設巡撫防衞馬兵五十名二十年平吳三桂後復提督軍務兼理湖北川東地方駐省城明設巡按貴州監察禦史一員裁】提督學政一員【明自洪熙元年令貴州就試湖廣嘉靖中始以按察司副使僉事爲提學道國朝初仍明制康熙四十一年裁設提督貴州廣西兩省學政四十五年始專設今職駐省城巡試各屬】

布政使司布政使一員【明布政司設有參政二員一分守安平督糧道駐省城一分守貴寧道駐烏撒參議二員一分守新鎭道駐平越一分守思仁道駐思南國朝康熙六年裁止畱督糧道又舊有都事一員理問所理問一員俱裁】

經歷司經歷一員

照磨所照磨一員

丰濟庫大使一員

按察使司按察使一員【明按察司設有副使四員一分巡思石兵備道駐銅仁國朝康熙二年裁一分巡安平威淸兵備道駐普定一分巡貴寧兵備道駐畢節一分巡新鎭都淸兵備道駐都勻六年俱裁僉事二員一淸軍兼理驛道康熙二年裁一提督通省提學道四十一年裁又舊有知事一員經歷司經歷一員先後奉裁】

照磨所照磨一員

司獄司司獄一員

淸軍糧驛道一員【明成化十六年設布政司管糧右防政又設督糧參議萬曆八年裁督糧參議歸並右參政後爲分守安平督糧道國朝康熙二年裁淸軍驛道歸並督糧道二十六年題糧驛道兼理貴東道雍正八年另設貴東道定今職駐省城】

分巡貴東道一員【國朝雍正八年設駐鎭逺】

分巡貴西道一員【明爲分守貴寧道駐烏撒國朝康熙六年裁十一年復設平大黔威守道二十八年攺分巡貴西道駐大定尋移駐安順】

古州兵備道一員【國朝乾隆二年設駐古州】

貴陽府

知府一員

同知一員【初分駐永赤雍正二年加理苗銜五年移駐長寨】

通判一員【初分駐畢烏康熙六年攺駐安順府南籠至三十四年復添設本府通判】經歷一員

司獄一員

儒學教授一員

訓導一員【康熙三年裁各學訓導每府衛止設教授四十三年復設貴陽安順平越都勻鎭逺思州思南石阡銅仁黎平威寧十一府訓導】

丰濟倉大使一員

陰陽學正術一員

醫學正科一員

僧綱司都綱一員

道紀司都紀一員

明設推官一員裁又有稅課司大使一員皇華驛驛丞一員俱裁

貴築縣

知縣一員

典史一員

儒學教諭一員【康熙三年各縣學止設訓導四十三年添設貴築龍裏貴定修文普安安南安平淸鎭甕安湄潭淸平施秉印江婺川畢節永寧餘慶一十七學教諭】

訓導一員

定番州

知州一員

州判一員【分駐大塘國朝乾隆四年設】

吏目一員

儒學學正一員

訓導一員【康熙三年各州學止設學正四十三年添設定番廣順開州普安鎭寧黃平黔西平逺大定九州及平溪淸浪二衛學訓導】

廣順州

知州一員

吏目一員

儒學學正一員

訓導一員

開州

知州一員

吏目一員

儒學學正一員

訓導一員

龍裏縣

知縣一員

典史一員

儒學教諭一員

訓導一員

貴定縣

知縣一員

典史一員

儒學教諭一員

訓導一員

修文縣

知縣一員

典史一員

儒學教諭一員

訓導一員

安順府

知府一員

同知一員【國朝雍正九年添設分駐郎岱】

通判一員【原駐南籠雍正五年南籠攺府裁九年復設分駐歸化營】

經歷一員【雍正五年分駐舊安順州】

儒學教授一員

訓導一員

毛口驛驛丞一員【系平越府黃絲驛驛丞於雍正九年移駐】

明設推官一員裁

普定縣

知縣一員

典史一員

儒學教諭一員【初無教諭康熙四十四年同平越都勻鎭逺安化龍泉銅仁永從七縣學添設】

訓導一員

鎭寧州

知州一員

吏目一員

儒學學正一員

訓導一員

永寧州

知州一員

吏目一員

儒學學正一員

訓導一員【初無訓導康熙四十四年同麻哈獨山二州學添設】

坡貢驛驛丞一員【國朝雍正十二年設】

安平縣

知縣一員

典史一員

儒學教諭一員

訓導一員

淸鎭縣

知縣一員

典史一員

儒學教諭一員

訓導一員

平越府

知府一員

經歷一員

儒學教授一員

訓導一員

明設同知一員推官一員平越倉大使一員裁平越縣

知縣一員

典史一員

儒學教諭一員

訓導一員

楊老驛驛丞一員

黃平州

知州一員

州同一員【國朝雍正十二年設分駐舊州】

吏目一員

儒學學正一員

訓導一員

重安江驛驛丞一員

甕安縣

知縣一員

典史一員

儒學教諭一員

訓導一員

餘慶縣

知縣一員

典史一員

儒學教諭一員

訓導一員

湄潭縣

知縣一員

典史一員

儒學教諭一員

訓導一員

都勻府

知府一員

理苗同知一員【國朝雍正七年設分駐八寨】

理苗通判二員【一雍正七年設分駐丹江一雍正九年設分駐都江】

經歷一員

知事一員【國朝乾隆元年設分駐八寨】

儒學教授一員

訓導一員

明設推官一員裁

都勻縣

知縣一員

主簿一員【國朝乾隆元年設分駐都江】

典史一員

儒學教諭一員

訓導一員

麻哈州

知州一員

吏目一員

儒學學正一員

訓導一員

獨山州

知州一員

州同一員【國朝雍正十二年設分駐三角】

吏目一員

儒學學正一員

訓導一員

淸平縣

知縣一員

縣丞一員【國朝雍正十二年設分駐凱裏】

主簿一員【國朝乾隆元年設分駐丹江】

典史一員

儒學教諭一員

訓導一員

荔波縣

知縣一員

縣丞一員【國朝乾隆元年設分駐舊縣】

典史一員

儒學訓導一員

鎭遠府

知府一員

理苗同知一員【明設同知國朝康熙六年裁雍正七年復設分駐淸水江十一年移駐臺拱】

理苗通判一員【國朝雍正十二年設分駐淸水江】

經歷一員

知事一員【國朝乾隆元年設分駐淸江】

儒學教授一員

訓導一員

舊設推官一員司獄一員鎭遠驛驛丞一員偏橋驛驛丞一員俱裁

鎭遠縣

知縣一員

縣丞一員【國朝雍正十二年設分駐卭水司】

典史一員

儒學教諭一員

訓導一員

施秉縣

知縣一員

縣丞一員【國朝雍正七年設分駐舊縣】

主簿一員【國朝雍正十二年設分駐臺拱】

典史一員

儒學教諭一員

訓導一員

天柱縣

知縣一員

縣丞一員【國朝乾隆元年設分駐栁霽】

典史一員

儒學教諭一員

訓導一員

鎭逺司巡檢一員

思南府

知府一員

經歷一員

儒學教授一員

訓導一員

朗溪長官司吏目一員

沿河長官司吏目一員【雍正五年同銅仁黎平各府屬土司吏目加州同銜】明設同知一員推官一員裁

安化縣

知縣一員

典史一員

儒學教諭一員

訓導一員

印江縣

知縣一員

典史一員

儒學教諭一員

訓導一員

婺川縣

知縣一員

典史一員

儒學教諭一員

訓導一員

石阡府

知府一員

經歷一員

儒學教授一員

訓導一員

明設同知一員通判一員推官一員裁

龍泉縣

知縣一員

典史一員

儒學教諭一員

訓導一員

思州府

知府一員

經歷一員

儒學教授一員

訓導一員

明設推官一員裁

玉屏縣

知縣一員

典史一員

儒學教諭一員

訓導一員

靑溪縣

知縣一員

典史一員

儒學教諭一員

訓導一員

銅仁府

知府一員

同知一員【國朝康熙六年裁四十三年復設加理苗銜分駐正大營雍正九年移駐松桃】

經歷一員

儒學教授一員

訓導一員

省提長官司吏目一員

平烏長官司吏目一員

正大營巡檢一員

明設通判一員推官一員裁

銅仁縣

知縣一員

縣丞一員【國朝雍正十二年設分駐松桃】

典史一員

儒學教諭一員

訓導一員

黎平府

知府一員

同知一員【國朝康熙六年裁雍正七年復設加理苗銜分駐古州】

經歷一員

照磨一員【國朝雍正十二年設分駐古州】

倉大使一員【國朝乾隆元年設分駐古州】

儒學教授一員

訓導一員

潭溪長官司吏目一員

洪州長官司吏目一員【舊八舟龍裏新化歐陽四長官司各設吏目一員雍正十二年裁】

明設通判一員推官一員裁

開泰縣

知縣一員

縣丞一員【國朝雍正十年設分駐朗洞】

典史一員

儒學教諭一員

訓導一員

永從縣

知縣一員

縣丞一員【國朝雍正十年設分駐丙妹】

典史一員

儒學教諭一員

訓導一員

錦屏縣

知縣一員

典史一員

儒學教諭一員

訓導一員

大定府

知府一員

通判一員【國朝雍正八年設分駐水城】

經歷一員

司獄一員

儒學教授一員

訓導一員

平逺州

知州一員

吏目一員

儒學學正一員

訓導一員

黔西州

知州一員

吏目一員

儒學學正一員

訓導一員

威寧州

知州一員

吏目一員

儒學學正一員

訓導一員

巡檢一員【國朝雍正十二年設駐得勝坡】

畢節縣

知縣一員

典史一員

儒學教諭一員

訓導一員

南籠府

知府一員

經歷一員

儒學教授一員

訓導一員

永丰州

知州一員

州同一員【分駐冊亨】

州判一員【分駐羅斛】

吏目一員

儒學學正一員【以上諸員系國朝雍正五年設】

普安州

知州一員

州判一員【國朝雍正五年設分駐黃艸壩】

吏目一員

儒學學正一員

訓導一員

楊松驛驛丞一員【國朝雍正十二年設】

劉官屯驛驛丞一員【國朝雍正十二年設】

亦資孔驛驛丞一員

普安縣

知縣一員

典史一員

儒學教諭一員

訓導一員

罐子窰驛驛丞一員【國朝雍正十二年設】

安南縣

知縣一員

典史一員

儒學教諭一員

訓導一員

列當驛驛丞一員【國朝雍正十二年設】

遵義府

知府一員

通判一員【國朝雍正九年移駐仁懷舊縣】

經歷一員

儒學教授一員

訓導一員

明設同知一員裁

遵義縣

知縣一員

典史一員

儒學教諭一員

訓導一員

正安州

知州一員

吏目一員

儒學學正一員

訓導一員

桐梓縣

知縣一員

典史一員

儒學教諭一員

訓導一員

綏陽縣

知縣一員

典史一員

儒學教諭一員

訓導一員

仁懷縣

知縣一員

典史一員

儒學教諭一員

訓導一員

武職

提督一員【明初設鎭守貴州總兵官一員駐省城嘉靖三十二年加提督麻陽等處地方職銜駐銅仁萬曆二十七年攺駐省城國朝設提督貴州全省軍務初駐省城康熙六年移駐安順府】

督標五營中軍副將一員

前後左右營遊擊四員

守備五員

千總十員

把總二十員

撫標二營左營管中軍參將一員【原設遊擊國朝雍正九年攺參將】

右營遊擊一員

守備二員

千總四員

把總八員

提標四營左營管中軍參將一員

右前後營遊擊三員

守備四員

千總八員

把總十六員

鎭逺鎭總兵官一員【舊設營國朝乾隆二年攺臺拱鎭移駐今地】中軍遊擊一員

左右營遊擊二員

守備三員

千總六員

把總十二員【以上各員國朝乾隆二年增設】

古州鎭總兵官一員【國朝雍正七年設駐古州】

中軍遊擊一員

左右營遊擊二員

守備三員

千總六員

把總十二員

安籠鎭總兵官一員【國朝康熙二年設駐南籠府】

中軍遊擊一員

左右營遊擊二員

守備三員

千總六員

把總十二員

威寧鎭總兵官一員【國朝康熙三年設鎭雍正六年攺營九年攺協乾隆二年復設鎭駐威寧州】

左右營遊擊二員

守備二員

千總四員

把總八員

定廣協副將一員【舊設營國朝康熙三年攺協駐定番州】

都司一員

守備一員【國朝乾隆二年增設】

千總四員【原設二員國朝乾隆二年增設二員】

把總八員【原設四員國朝乾隆二年增設四員】

都勻協副將一員【舊設營國朝雍正七年攺協駐八寨乾隆二年移駐都勻府】左右營遊擊二員【左營分駐八寨】

守備二員【右營分駐獨山】

千總四員

把總八員

上江協副將一員【國朝雍正十一年設駐上江】

左右營遊擊二員

守備二員

千總四員

把總八員

淸江協副將一員【國朝雍正七年原設協十年攺鎭駐淸水江十二年仍攺協總兵官移駐臺拱】

左右營遊擊二員

守備二員

千總四員

把總八員

銅仁協副將一員【舊設營國朝康熙四十三年攺協駐銅仁府雍正十年移駐松桃】

左右營遊擊二員

守備二員

千總四員

把總八員

大定協副將一員【國朝康熙三年設鎭分中左右三營雍正四年攺協裁中營駐大定府】

左右營遊擊二員【原設一員國朝乾隆二年增設一員】

守備二員

千總四員【原設二員國朝乾隆二年增設二員】

把總八員【原設四員國朝乾隆二年增設四員】

黔西協副將一員【國朝康熙三年設鎭二十三年攺協駐黔西州】都司一員

守備一員

千總四員

把總八員

平逺協副將一員【國朝康熙三年設鎭七年攺協駐平逺州】

都司一員

守備一員【國朝乾隆二年增設】

千總四員

把總八員

遵義協副將一員【舊屬四川國朝雍正五年黔駐遵義府】

都司一員

守備一員

千總四員

把總八員

長寨營參將一員【國朝雍正五年設駐廣順州】

守備一員

千總二員

把總四員

丹江營參將一員【國朝雍正八年裁凱裏營都司攺設參將駐丹江】守備二員

千總四員

把總八員

黎平營參將一員【原設協國朝雍正七年攺遊擊乾隆二年攺參將】守備二員

千總二員

把總六員

臺拱營參將一員【原設鎭國朝乾隆二年攺營】

守備二員

千總四員

把總八員

朗洞營參將一員【國朝乾隆二年設】

守備二員

千總四員

把總八員

貴陽城守營遊擊一員【國朝順治十七年設參將康熙三年攺爲副將八年攺遊擊駐貴陽府】

守備一員

千總二員

把總四員

歸化營遊擊一員【國朝雍正七年設駐擺頂】

守備一員

千總二員

把總四員

平越營遊擊一員【駐平越府】

守備一員

千總二員

把總四員

下江營遊擊一員【國朝雍正十一年設駐下江】

守備一員

千總二員

把總四員

畢赤營遊擊一員【駐畢節縣】

守備一員

千總二員

把總四員

長壩營遊擊一員【國朝雍正八年設駐永丰州】

守備一員

千總二員【原設一員國朝乾隆二年增設一員】

把總四員【原設二員國朝乾隆二年增設二員】

安南營遊擊一員【駐安南縣】

守備一員

千總二員

把總四員

安順城守營遊擊一員【國朝乾隆二年設】

守備一員

千總二員

把總四員

水城營遊擊一員【國朝乾隆二年設】

守備一員

千總二員

把總四員

荔波營遊擊一員【國朝乾隆二年設駐舊縣】

守備一員

千總二員

把總四員

思南營遊擊一員【國朝雍正十三年設】

守備一員

千總二員

把總四員

新添營都司一員【駐貴定縣原設守備國朝雍正十一年攺今職】千總一員

把總二員

永安營都司一員【原名盤江營國朝雍正八年攺駐永安原設守備十一年攺今職】

千總一員

把總二員

平伐營都司一員【駐平伐司】

千總一員

把總三員

天柱營都司僉書一員【舊屬湖南設參將國朝雍正五年黔六年攺都司駐天柱縣】

千總一員

把總二員

石阡城守營都司一員【駐石阡府原設守備國朝雍正十一年攺今職】千總一員

把總二員

普安城守營都司一員【駐普安州原設守備國朝雍正十一年攺今職】千總二員【原設一員國朝乾隆二年增設一員】

把總四員【原設二員國朝乾隆二年增設二員】

仁懷城守營都司一員【駐仁懷縣原設守備國朝雍正十一年攺今職】千總一員【國朝乾隆二年增設】

把總二員

黃平營都司一員【駐舊施秉縣原設遊擊國朝雍正十年攺設今職】千總一員【國朝乾隆二年設】

把總三員【國朝乾隆二年設】

凱裏營都司一員【國朝乾隆二年設】

千總一員【國朝乾隆二年設】

把總三員【國朝乾隆二年設】

古州道標守備一員【國朝乾隆二年設】

千總一員【國朝乾隆二年設】

把總一員【國朝乾隆二年設】

古州同知親標千總一員【國朝乾隆二年設】

臺拱同知親標千總一員【國朝乾隆二年設】

八寨同知親標千總一員【國朝乾隆二年設】

都江通判親標把總一員【國朝乾隆二年設】

淸江通判親標把總一員【國朝乾隆二年設】

丹江通判親標把總一員【國朝乾隆二年設】

古州左右衞千總二員【國朝乾隆二年設】

臺拱衞千總一員【國朝乾隆二年設】

八寨衞千總一員【國朝乾隆二年設】

淸江左右衞千總二員【國朝乾隆二年設】

丹江衞千總一員【國朝乾隆二年設】

凱裏衞千總一員【國朝乾隆二年設】

黃平衞千總一員【國朝乾隆二年設】

貴州通誌卷十六﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷十七

秩官

職官

歷代

漢

吳霸【牂牁太守】

陳立【臨卭人牂牁太守】張亮則【南鄭人牁太守】

謝暹【夜郎功曹光武初保境爲漢】李顒【西南夷太守平反蠻】

景毅【西南夷太守】

劉寵【綿竹人牂牁太守】

閻璞【安漢人牂牁太守】

蜀漢

馬忠【閬中人牂牁太守彭鄕亭侯】

晉

李毅【廣漢郪人南夷校尉】

王遜【魏興人南夷校尉】毛楚【巴郡枳人牂牁太守】

李播【朱提人興古郡太守】

向沈【西夷校尉】

毛穆之【滎陽人寧州刺史】

姜宇【寧州刺史】

羅式【襄陽人牂牁太守】

謝恕【牂牁太守】

毛瑗【穆之子寧州太守】

周仲孫【寧州刺史】

鄧嶽【陳郡人寧州都督】

母稚【夜郎太守】

辟閭允【平原人寧州刺史】

毛璠【寧州刺史】

尹奉【南陽人寧州刺史】

南宋

徐循【寧州刺史】

沈攸之【吳興人寧蠻校尉】

南梁

陳智祖【寧州刺史】

徐文盛【寧州刺史】

周敷【寧州刺史】

北魏

司馬裔【河內人西寧州刺史】

隋

田宗顯【黔中太守】

竇定榮【觀津人寧州刺史】韋衝【杜陵人南寧州總管】

梁毗【安定人寧州刺史】

唐

南承嗣【範陽人淸江太守】

髙崇文【西川節度使】

段文昌【荊州人西川節度使】

冉安昌【招慰使】

田維康【黔州刺史】

吉洪緯【寧州治中】

李子和【成紀人黔州都督】

杜景儉【京兆人溱州刺史】王礎【黔中觀察使】

皇甫惟明【安定人播州太守】韋士宗【京兆人黔中觀察使】

裴佶【聞喜人黔中觀察使】韋羣【杜陵人黔中觀察使】

宋

楊通寶【誠州刺史】

向通扆【古州刺史】

龎恭孫【運使】

冦瑊【京兆人黔中轉運使】宋景陽【眞定人都云等處總管】於

觀【以朝請郎通判黔州事】

元

譚澄【懷來人副都元帥同知宣慰使】伊蘇岱爾【宣慰使加都元帥】蘇克【古人順元宣慰使】

李呼喇濟【四川南道宣慰使】烏魯斯【八番羅甸宣慰司】

張懷徳【東安人貴州知州】伊喇薩納【防古人萬戶調思播土兵】何成祿【順元路教授】

塔海【防古人進士羅羅斯宣慰同知】奇珠【八番順元宣慰使】馮士啟【許昌人八番宣慰司令使】諤勒哲【八番順元宣慰使都元帥】範滙【順元宣慰司副使】

廖志賢【宣慰使教授】

趙將仕【普安總管府通判】

容苴【普定知府】

金容刀【沙漠人以將軍守普定】

撫臣閻興邦舊志曰黔古荒服漢益州晉置寧州以至隋八百餘年仕斯土而見之史籍者寥寥二十多人至唐及宋俱以土人補授州縣等官惟觀察轉運則遙制焉其意以爲覊縻勿絕而已元始置順元路宣慰使可考者又若而人前志未及書其名而搜輯以附之若明旣設省於貴陽則官制已詳於後矣

明

總督都禦史

【正統】王驥【東鹿人進士靖遠伯】

侯璡【澤州人進士】

【景泰】王來【慈谿人

成進士

化】程信【休寧人進士】

【治】王軾【公安人進士】

樊瑩【常山人進士】

【嘉靖】伍文定【松滋人進士】

胡璉【沐陽人進士】

萬鏜【進賢人進士】

張嶽【惠安人進士】

屠大山【鄞縣人進士】

馮嶽【慈谿人進士】

王崇【永康人進士】

黃光升【晉江人進士】

董威【信陽人進士】

羅崇奎【南昌人進士】

【萬曆】邢玠【益都人進士】

李化龍【長垣人進士】

王象幹【新城人

天進士

啟】張我續【邯鄲人進士】

楊述中【富順人進士】

蔡復一【同安人進士】

閔夢得【烏程人進士】

張鶴鳴【潁州人進士】

【崇禎】朱燮元【山陰人進士】

李若星【息縣人進士】

巡撫都禦史

【宣徳】吳榮【籍貫

正未詳

統】丁璿【上元人進士】

【景泰】王詢【公安人進士】

蔣琳【錢塘人官生】

【天順】白圭【南宮人

成進士

化】王儉【銅梁人】

李浩【安陸人監生】

陳宜【泰和人進士】

秦敬【州人進士】

宋欽【幹州人】

陳儼【廬陵人進士】

謝防【黃岡人進士】

孔鏞【山東人

進士

治】鄧廷瓚【巴陵人進士】

張文昭【平山人】

髙松【襄城人進士】

王軾【籍貫見前總督】

張廉【歸安人進士】

錢鉞【杭州人】

汪奎【婺源人進士】

劉洪【鐘祥人進士】

林元甫【莆田人進士】

洪鐘【錢塘人

正進士

徳】王質【萬全人】

邵寶【無錫人進士】

魏英【慈谿人進士】

楊茂元【鄞縣人進士】

沈林【長洲人進士】

陳天祥【吳江人進士】

蕭翀【內江人進士】

曹祥【歙縣人進士】

鄒文盛【公安人進士】

湯沐【江陰人

嘉進士

靖】熊一洪【南海人】

袁宗儒【雄縣人】

劉士元【彭縣人進士】

葉相【江都人進士】

徐問【武進人進士】

戴書【崇陽人進士】

陳克宅【余姚人進士】

汪【貴池人進士】

張鉞【安仁人進士】

劉彭年【巴縣人進士】

劉渠【鐘祥人進士前巡撫洪子】王學益【安福人進士】

李義壯【南海人進士】

任轍【安陸人進士】

劉大直【華陽人進士】

張鶚翼【上海人進士】

髙翀【安陸人進士】

鮑道明【歙縣人進士】

趙釴【桐城人進士】

吳維嶽【孝丰人

隆進士

慶】杜拯【丰城人進士】

趙錦【余姚人進士】

王諍【永嘉人進士】

阮文中【南昌人進士】

蔡文【龍溪人進士】

【萬曆】羅瑤【巴陵人進士】

嚴淸【雲南人進士】

何起鳴【內江人進士】

王緝【汾州人進士】

劉庠【鐘祥人進士】

舒應龍【全州人進士】

蕭彥【涇縣人進士】

許子良【仁和人進士】

葉夢熊【歸善人進士】

彭富【雲南人進士】

王體復【山西太平人進士】

林喬相【晉江人進士】

江東之【歙縣人進士】

郭子章【泰和人進士】

胡桂芳【金谿人進士】

張鶴鳴【籍貫見前總督】

李橒【鄞縣人

天進士

啟】王三善【永城人進士】

王瑊【應城人進士】

巡按禦史

【永樂】鐘旭【籍貫未詳】

朱仲安【籍貫未詳】

蕭潘【籍貫

宣未詳

徳】王翰【浙江人】

蕭良【江南人監生】

方佺【巴陵人進士】

吳訥【常熟人選貢】

尹鏜【浙江人】

陳贇【浙江人】

王子沂【奉化人】

陳衡【江西人】

唐愼【柳州人】

韋廣【宜山人

正統】閻肅【歷城人】

陳嘉謨【江西人】

邢端【籍貫未詳】

李芳【四川人】

馮誠【浮梁人】

王通【淮安人】

沈衡【錢塘人】

周軏【籍貫未詳】

楊綱【溧陽人進士】

葉蓁【歙縣人進士】

虞禎【蘇州人】

全愷【浙江人】

上官壽【福建人】

陳鑑【江西人】

王永壽【山西人】

馬靖【徽州人】

黃鎬【閩縣人】

【景泰】汪琰【浙江人】

邵進【南陽人】

伍善【合州人】

伍星會【義寧人】

靳敏【泗州人】

楊貢【樂安人】

郭本【融縣人

天順】劉敬【湖廣人】

李志剛【內江人】

馮定【北京人】

劉珂【安福人進士】

宋有文【資縣人】

劉璧【永新人進士】

任璽【湖廣人】

【成化】李昺【永福人】

周源【武昌人】

王塤【河南人】

戴縉【南海人】

傅實【丰城人】

王億【銅梁人】

李勲【籍貫未詳】

梁澤【三原人】

吳祚【淳安人】

吳道宏【四川人】

謝秉忠【成都人】

黃一本【雲貴淸軍刷捲】

尹仁【安福人進士】

劉宇【鈞州人】

兪振才【新化人】

吳泰【江陰人】

楊純【鄰水人】

鄒會【當塗人】

王鑑之【會稽人】

楊澄【射洪人】

劉信【南溪人

治】包裕【桂林人】

汪津【樂平人】

黃榮【龍溪人】

黃�【蒲圻人進士】

曾祿【愽羅人】

王一言【內江人進士】

馬炳然【內江人進士】

馮玘【鳳陽人】

丁養浩【仁和人】

徐綱【遂寧人】

陳榮【武陵人進士】

黃珂【遂寧人】

張淳【合肥人】

吳學【無錫人】

陳恪【歸安人進士】

戴幹【臨海人】

匡翼之【膠州人】

劉天和【麻城人進士】

王紹【曹州人】

【正徳】董防【麻城人進士】

朱衮【永州人】

王濟【丹徒人】

吳祺【丰城人進士】

劉寓生【石首人】

徐文華【嘉定人】

張縉【巴縣人】

張祐【鉛山人】

鄺約【南海人】

朱【無錫人】

李顯【樂淸人進士】

劉士元【彭縣人】

周文光【金華人】

周廷用【華容人進士】

胡瓊【延平人】

席春【遂寧人】

【嘉靖】陳克宅【籍貫見前巡撫】

熊允懋【資陽人】

李美【綿竹人】

劉廷簠【安福人】

江良才【貴溪人】

鐘卿密【泰和人進士】

章衮【臨川人】

施山【縉雲人】

周煦【安福人進士】

陳講【遂寧人】

敖鉞【髙安人】

陳邦敷【幹州人】

陸夢麟【丰城人】

郭洪化【安福人進士】

周澤【山陰人】

白賁【潼川人】

王杏【奉化人】

楊春芳【宿松人】

倪松【當塗人】

李實【海丰人查盤】

卞偉【宜賔人】

謝瑜【上虞人】

楊時泰【眞定人】

趙大祐【太平人進士】

魏洪冕【威逺人】

張渙【定州人】

蕭端【潮陽人進士】

孫文錫【連江人進士】

張雨【萬安人進士】

董威【籍貫見前總督】

宿應麟【掖縣人進士】

趙錦【余姚人進士淸軍】陳效古【息縣人】

王紹元【金谿人】

朱賢【江浦人進士】

鐘沂【南昌人進士】

董國用【丰城人】

巫繼咸【廣徳人進士】

郝傑【蔚州人進士】

郜光先【長治人進士】

潘一柱【遵化人

隆慶】王時舉【通州人】

王湘【平度人】

蔡廷臣【徳化人進士】

鄭國仕【魏縣人進士】

朱光宇【祥符人】

【萬曆】楊允中【遵化人】

孫濟逺【當塗人】

秦時吉【南鄭人進士】

雷嘉祥【井研人進士】

張道【湖口人】

馬呈圖【內江人】

傅順孫【昆明人】

毛在【太倉人】

趙楷【犍爲人】

陳效【井研人】

張大謨【永年人】

張鶴鳴【籍貫見前總督】

薛繼茂【保山人進士】

楊宏科【余姚人進士】

應朝卿【臨海人進士】

宋興祖【漢州人進士】

金忠士【休寧人進士】

畢三才【貴谿人進士】

馬奕垣【廣東人進士】

潘濬【廣東人進士】

楊鶴【武陵人

天進士

啟】史永安【武定州人進士】

侯恂【河南人進士】

陸獻明【太倉人進士】

傅宗龍【昆明人

崇進士

禎】劉士正【萬安人進士】

梁炳【北直人進士】

胡平運【廣東人進士】

蘇琰【晉江人進士】

馮晉卿【合江人進士】

鄧務忠【南海人進士】

朱奉�【成都人進士】

潘世奇【六合人進士】

左布政使

【永樂】蔣廷瓚【滑縣人】

孟驥【蕭縣人人材】

【正統】易節【萬載人進士】

蕭寛【吉水人進士】

董和【閩縣人進士】

範理【天臺人進士】

許士逹【歙縣人

景進士

泰】蕭儼【內江人進士】

李浩【安陸人

成監生

化】陳雲鵬【余姚人進士】

洪弼【淳安人進士】

朱伸【河州人進士】

彭韶【莆田人進士】

章律【常熟人進士】

王詔【趙州人進士】

吳中【樂平人進士】

張誥【華亭人

進士

治】劉元【仁壽人進士】

張廉【籍貫見前巡撫】

張撫【寶雞人進士】

李祥【南海人進士】

馬銓【南和人進士】

陳孜【江山人進士】

閭鉦【涇州人】

陳俊名【嘉興人】

王敏【新城人】

方廷玉【巴陵人進士】

湯全【華亭人進士】

任洪【南充人進士】

郭紳【宜春人】

【正徳】翁健之【余姚人進士】

何琛【成都人進士】

羅榮【古田人進士】

陳雍【余姚人進士】

趙文魁【江陵人進士】

宗璽【建平人進士】

【嘉靖】楊惟康【靈寶人進士】

梁材【大城人進士】

張羽【南鄭人進士】

王汝舟【華陽人進士】

羅方【南充人進士】

周忠【貴溪人進士】

張峩【華陽人進士】

李顯【籍貫見前禦史】

洪珠【莆田人進士】

葉珩【莆田人進士】

侯緘【臨海人進士】

石簡【臨海人進士】

李充澤【永平人進士】

郜相【澤州人舉人】

李涵【遷安人進士】

髙翀【籍貫見前巡撫】

楊守約【長沙人進士】

丘預逹【莆田人進士】

【隆慶】姜廷頤【巴陵人進士】

王遵【南充人進士】

江珍【歙縣人進士】

蔡文【籍貫見前巡撫】

於錦【濟寧人

萬進士

歷】李心學【臨淮人進士】

顧言【仁和人進士】

郭斗【昆明人進士】

錢藻【如臯人進士】

沈人種【嘉定人進士】

鄭旻【揭陽人進士】

張明正【華亭人進士】

朱孟震【新塗人進士】

王來賢【臨安人進士】

範侖【丹徒人進士】

楊歸儒【洛陽人進士】

應存卓【仙居人進士】

趙健【涇縣人進士】

趙可教【籍貫未詳】

黃文炳【廣東人舉人】

【天啟】楊松年【四川人進士】

朱芹【富順人進士】

胡平表【雲南人舉人】

趙日亨【安寧人進士】

蔣士忠【廣西人

崇進士

禎】蕭丁泰【漢陽人進士】

鄭朝棟【澧州人進士】

朱家民【曲靖人舉人】

楊時隆【南充人舉人】

左參政

【永樂】鄭景曜【建徳人進士】

劉永賢【福建人】

郭宣【崇慶人進士】

王理【許州人舉人】

楊榮【靑神人進士】

胡拱辰【安縣人進士】

【正統】嚴泰【錢塘人進士】

尹弼【上元人進士】

劉訓【麻哈人進士】

楊鐸【邵武人進士】

熊俊【江夏人進士】

何經【順徳人進士】

【景泰】吳誠【錢塘人進士】

劉本【桂林人進士】

蔣云漢【巴縣人

成進士

化】鄭時【舒城人】

【治】鐘蕃【崇徳人】

張玨【仁和人進士】

劉肅【嘉定人進士】

黃璉【莆田人進士】

陳睿【惠安人進士】

郭紳【宜春人】

王琳【嘉興人】

馬經【西充人進士】

田彭【馬邑人進士】

何顯【閩縣人進士】

戴敏【婺原人

正進士

徳】林茂逹【莆田人進士】

髙節【河南人

嘉進士

靖】鄭錫文【長樂人進士】

葉相【江都人進士】

王大用【莆田人進士】

李【敍南人進士】

韓士英【南充人進士】

曾鵬【瓊山人進士】

諭茂堅【榮昌人進士】

戴金【漢陽人進士】

姜儀【南昌人進士】

鄭宗古【石首人】

林應標【莆田人】

楊沔【應天人進士】

曹韓【咸寧人進士】

楊守約【籍貫見前左布政】

張定【代州人舉人】

羅時霖【泰和人進士】

莊朝賔【惠安人進士】

周俶【成都人

隆進士

慶】黎澄【樂平人進士】

王鳴臣【泰和人】

程大賔【歙縣人進士】

【萬曆】林舜道【閩縣人進士】

林澄源【莆田人】

吳瀾【南昌人進士】

史檟【會稽人進士】

周舜嶽【安仁人進士】

洪邦光【同安人進士】

李日彊【曲沃人進士】

吳謙【瀘州人進士】

王恩民【臨安人進士】

郭廷良【漳浦人進士】

王邦俊【鄜州人進士】

何偉【涪州人進士】

【崇禎】胡平表【雲南人舉人】

謝存仁【祁門人進士】

韓仲雍【河南人進士】

右參政

【永樂】陳昭【籍貫未詳】

張鋭【江都人進士】

陸廣平【臨川人進士】

王敏【籍貫見前左布政】賈昭【淄川人】

何恭【富陽人監生】

黃仲芳【福建人】

曹琳【通州人監生】

【天順】李浩【籍貫見前左布政】

宋銓【應天人秀才】

【成化】吳中【樂平人進士】

林迪【閩縣人進士】

【治】鄭炯【閩縣人進士】

沈棨【平湖人進士】

周宏【徳淸人進士】

馬自然【內江人進士】

羅安【益陽人進士】

張翼【介休人進士】

陳一經【成都人

正進士

徳】孫春【蔚州人進士】

胡濂【定安人進士】

傅習【進賢人進士】

【嘉靖】於湛【金壇人進士】

衞道【葉縣人進士】

朱佩【鶴慶人進士】

鄭气【靜海人進士】

章僑【蘭溪人】

毛紹元【余姚人進士】

蔡雲程【臨安人進士】

孫世祐【丰城人進士】

楊應奇【夏邑人進士】

萬虞愷【南昌人進士】

兪惟屏【莆田人進士】

張英【莆田人進士】

王一防【安福人進士】

沈僑【會稽人進士】

陳應和【歸安人

隆進士

慶】張任【嘉定人進士】

羅一道【東莞人進士】

範懋和【富順人進士】

【萬曆】吳椿【新建人進士】

陳洙【長樂人進士】

吳瀾【籍貫見前左參政】

陳頥正【慈谿人進士】

蔡貴易【同安人進士】

劉朝噩【永新人】

尢錫類【長洲人進士】

洪澄源【晉江人進士】

袁應文【未任】

史旌賢【雲南人進士】

熊鳴岐【江西人

天進士

啟】繆國維【吳縣人進士】

向日升【湖廣人進士】

尹伸【宜賔人進士】

陸夢龍【山陰人進士】

夏應臺【江西人進士】

【崇禎】陳聖典【衡陽人進士提學】

朱家民【籍貫見前左布政】朱之臣【成都人進士】

李中行【山東人進士】

郭時亮【富順人進士】

左參議

【永樂】王理【籍貫見前左參政】

張諒【華亭人】

徐道正【處州人

宣徳】尢安禮【長洲人舉人】

【正統】顧理【山陽人舉人】

王升【山陽人進士】

盧彬【咸寧人進士】

鮑經【寧波人舉人】

谷茂【簡州人監生】

葉鸞【直人進士】

龔晟【蒲圻人

成進士

化】吳禋【零陵人】

吳琳【長洲人

進士

治】鄧珙【閩縣人】

韓鏞【福淸人進士】

王杲【臨安人進士】

胡拱【江南人】

方天雨【淳安人】

張定【錦衣衞人】

王承祥【三原人】

【正徳】林沂【莆田人】

劉金【三河人進士】

【嘉靖】江炌【巴縣人進士】

金罍【籍貫未詳】

朱璠【合州人進士】

周鎬【沅陵人進士】

姚汝臯【襄城人進士】

榮察【藍田人進士】

張楠【來安人進士】

尹尙賔【茶陵人進士】

諸偁【秀水人進士】

翁學淵【遂昌人進士】

楊一謨【閩縣人進士】

楊僎【臨安人進士】

伍鎧【晉江人進士】

趙葉【東陽人進士】

余爌【樂平人進士】

王重光【新城人進士】

汪集【進賢人進士】

程時思【浮梁人進士】

朱安期【福建人進士】

王鳴臣【泰和人進士】

謝莆【代州人進士】

楊美益【鄞縣人進士】

【隆慶】曹司賢【武陵人進士】

楊文明【南昌人進士】

許宗鎰【晉江人

萬進士

歷】李與善【長淸人進士】

杜詩【吳縣人舉人】

趙莘【長垣人進士】

李薦佳【潁州人進士】

應存倬【仙居人進士】

陳學博【孝感人進士】

鄭人逹【閩縣人進士】

董樾【鄞縣人進士】

來經濟【蕭山人進士】

梅國樓【麻城人進士】

張存意【嶽州人進士】

張文奇【長洲人進士】

冉徳升【東鄕人進士】

右參議

【永樂】鄒鋭【蕪湖人選貢】

丘陵【蘭陽人】

【宣徳】楊廉【秦州人】

李睿【濟寧人監生】

汪詠【嘉興人】

尹弼【籍貫見前左政】李顒【岢嵐人舉人】

陳恕【絳州人】

李英【合州人

天進士

順】李芳【籍貫見前巡按】

呂正【晉州人

成進士

化】戴用【萬安人進士】

吳環【漳浦人進士】

陳奐【漳浦人進士】

費瑄【鉛山人進士】

翁迪【余姚人進士】

林璜【安縣人】

李瓚【崞縣人進士】

盧宅仁【四會人進士】

孫淸【武淸人進士】

蔡潮【臨海人進士】

李楫【懷寧人進士】

楊儀【射洪人進士】

柴經【鄞縣人進士】

鄒軏【武進人進士】

柴儒【白河人進士】

張淑【內江人舉人】

劉淮【睢州人進士】

劉寅【大庾人進士】

王應詔【甌寧人進士】

張珪【太倉人進士】

沙稷【儀眞人舉人】

孫世祐【籍貫見前右參政】

錢亮【丹徒人進士】

張合【永昌人進士】

楊儒【孟津人舉人】

趙希防【長治人進士】

劉望之【內江人進士】

萬敏【南昌人進士】

汪玥【休寧人進士】

黃大防【莆田人進士】

劉景韶【崇陽人】

鮑一龍【臨安人進士】

吳守貞【潮州人進士】

顏嘉會【長沙人進士】

張汝述【洪雅人進士】

徐惇【太倉人進士】

金世龍【長洲人進士】

王汝述【金華人進士】

馬出圖【遼州人進士】

宋治【臨淮人進士】

周聚星【永康人進士】

周經【廣平人進士】

樊仿【南昌人進士】

【隆慶】林澄源【籍貫見前左參政】

楊祐【內江人進士】

許天奇【晉江人進士】

葉憲【南昌人進士】

【萬曆】丘文學【博平人進士】

梁士楚【番禺人舉人】

李繼芳【晉江人舉人】

劉世賞【巴縣人進士】

畢天能【九江人舉人】

張尙大【萬安人進士】

黃徳洋【華亭人進士】

詹貞吉【巴縣人進士】

秦舜翰【晉江人進士】

金從洋【華亭人進士】

趙睿【涇縣人進士】

王恩民【籍貫見前左參政】張克家【宣城人進士】

楊寅秋【防和人進士】

張文耀【沅陵人進士】

顧雲程【常熟人進士】

史旌賢【洱海人進士】

李瑞【林縣人舉人】

王制【鳳陽人舉人】

莫睿【錢塘人進士】

【天啟】邵應正【福建人進士】

周鴻圖【卽墨人選貢】

【崇禎】錢承擴【富順人進士】

董應揚【江南人舉人】

周詩雅【江南人進士】

張贊【通海人進士提學】陸懋元【平湖人進士】

勞永嘉【浙江人進士】

諭思慥【榮昌人舉人】

曹景辰【興國人舉人】

唐勲【西充人舉人】

嶽鐘秀【淮安人舉人】

黎慶永【華容人進士提學】

曾益【鄱陽人選貢】

按察使

【永樂】成務【興國人舉人】

胡器【新淦人】

【正統】應履平【奉化人】

林坦【莆田人進士】

【景泰】王憲【合肥人】

張海【寧州人】

【天順】陳價【銅梁人進士】

夏裕【福淸人進士】

【成化】杜銘【金堂人進士】

盧秩【新塗人進士】

趙銘【安化人進士】

卓天錫【莆田人進士】

徐珪【安嶽人】

錢鉞【籍貫見前巡撫】

【治】張廉【籍貫見前巡撫】

汪進【婺原人進士】

陳金【應城人】

吳伯通【廣安人進士】

劉福【巴縣人進士】

馮鎬【信陽人進士】

劉梁【長洲人

正進士

徳】張貫【蠡縣人進士】

劉丙【安福人進士】

鄭端【福淸人進士】

朱璣【化人進士】

陳恪【籍貫見前巡按】

姚鏌【慈谿人進士】

張琮【江寧人進士】

陳洪鏌【武陵人進士】

李麟【鄞縣人進士】

【嘉靖】傅習【進賢人進士】

徐贊【永康人進士】

幹鰲【滁州人進士】

錢如京【桐城人進士】

王浚【建徳人】

戴書【崇陽人】

王遵【宣城人進士】

韓士英【南充人進士】

楊最【射洪人】

沈教【慈谿人進士】

黃祺【安義人進士】

張【江都人進士】

顧遂【余姚人進士】

胡崧【績溪人進士】

何鰲【山陰人進士】

曾存仁【吉水人進士】

郭日休【新田人進士】

盧紳【咸寧人進士】

郜相【澤州人舉人】

李涵【遷安人進士】

胡堯時【泰和人進士】

鄭綗【莆田人進士】

李冕【章丘人進士】

張堯年【慈谿人進士】

陳堯【通州人進士】

徐霈【江山人進士】

董策【長沙人進士】

宋國華【奉新人進士】

羅時霖【籍貫見前左參政】

鄔璉【新昌人進士】

熊汝逹【進賢人

隆進士

慶】盧岐嶷【長泰人進士】

劉炌【海鹽人進士】

郭斗【昆明人進士】

馮成能【慈谿人

萬進士

歷】劉侃【京山人進士】

程大賔【歙縣人進士】

林烶章【莆田人進士】

李臺【壽昌人進士】

吳文佳【景陵人】

余丘【孝感人未任】

劉經緯【進賢人進士】

郭孝【仁和人未任】

彭富【籍貫見前巡撫】

範侖【籍貫見前左布政使】

馮孜【桐鄕人進士】

顧問【鄞州人進士】

甘一驥【南昌人進士】

應存卓【仙居人進士】

鄭國仕【廣平人未任】

李同芳【昆山人進士】

曹司勲【宜興人進士】

蘇濬【晉江人進士未任】

易登瀛【肅寧人進士】

楊寅秋【籍貫見前右參議】

尢錫類【右參政管按察使】洪澄源【籍貫見前右參政】

朱化孚【安寧人進士】

劉宇烈【四川人進士】

劉余祐【順天人進士】

來斯行【蕭山人進士】

王世徳【永康人進士】

林枝橋【廣東人進士】

朱家民【籍貫見前左布政使】段師文【嵩明人舉人】

張燿【陜西人舉人】

唐勲【籍貫見前右參議】

蕭象烈【廬陵人進士】

副使

【永樂】趙維恭【濟寧人進士】

趙彬【臨淮人舉人】

舒仲誠【貴池人

宣選貢

徳】林時【莆田人進士】

茹祺【巴縣人監生】

李睿【濟寧人監生】

【正統】朱理【束鹿人進士】

章敏【新昌人監生】

劉鼎貫【吉水人

景進士

泰】王驥【吉水人進士】

【天順】樂防【泰和人人材】

汪琰【樂平人進士】

胡端【吉水人進士】

劉敷【永新人進士】

盛俊【華亭人進士】

鄧玨【江夏人進士】

熊俊【武昌人

成進士

化】陸平【河間人舉人】

吳立【貴溪人進士】

胡灝【嘉定人】

劉本【富順人進士】

徐珪【安嶽人進士】

李釗【臨海人進士】

劉餘慶【江夏人舉人】

曹奇【崇慶人進士】

陳琦【吳縣人進士】

方中【淳安人進士】

柳淳【華亭人進士】

陳揆【銅梁人進士】

吳洪【吳江人進士】

【治】湯全【華亭人進士】

吳倬【淳安人進士】

兪俊【麗水人】

秦獻【昆山人進士】

周鳳【西安人進士】

戚昻【金華人進士】

沈庠【上元人進士】

陰子淑【內江人進士】

毛科【余姚人進士】

王倬【昆山人進士】

朱璣【籍貫見前正按察使

徳】孫春【蔚州人進士】

席書【遂寧人進士】

王經【山陰人進士】

陳恪【籍貫見前巡按】

秦文【臨海人進士】

邵遵道【都昌人進士】

林長繁【莆田人進士】

李麟【籍貫見前按察使】

劉瓚【防川人進士】

陳懷經【新昌人進士】

楊瑋【揭揚人進士】

【嘉靖】舒表【銅梁人進士】

潘鑑【婺源人進士】

王浚【籍貫見前按察使】

沈霽【華亭人進士】

韓士英【南充人進士】

陸鈳【鄞縣人進士】

張庠【蓬溪人進士】

李潤【莆田人進士】

馮裕【臨朐人進士】

林茂竹【莆田人進士】

陳則淸【閩縣人進士】

陳瓚【長樂人進士】

王世隆【長洲人進士】

李翔【上海人進士】

林應標【莆田人進士】

諸偁【秀水人進士】

駱顒【富順人進士】

王積【太倉人進士】

傅應祥【進賢人】

蔣信【武陵人進士】

徐九臯【余姚人進士】

徐樾【貴溪人進士】

唐時英【盧溪人進士】

茹鳴金【無錫人進士】

陳貴【延平人進士】

朱麟【萬安人進士提學】任佐【稷山人舉人】

林斌【莆田人舉人】

楊僎【臨安人】

魏尙純【鈞州人進士】

紀繡【利津人進士】

趙之屏【南充人進士】

廖天明【奉新人進士】

謝東山【射洪人進士提學】佘勉學【馬平人進士】

王璧【蔚州人舉人】

趙崇信【慈谿人進士】

顧問【籍貫見前副使】

劉望之【內江人進士】

何彥【順徳人進士】

焦希程【泌陽人舉人】

項廷吉【龍泉人舉人】

陳天資【饒平人進士】

萬士和【宜興人進士提學】況叔祺【髙安人進士】

張廷柏【蒲州人進士】

熊勉學【汝寧人進士】

蔡用乂【臨海人進士】

祁淸【山陰人】

劉曰材【南昌人進士】

趙文同【靖安人進士】

王鳴臣【泰和人進士】

包檉芳【嘉興人進士】

林烶章【莆田人進士】

徐惟賢【上虞人進士】

秦淦【慈谿人進士】

李鳳【番禺人進士】

周京【永平人進士】

葛鴊【萬全人

隆舉人

慶】程嗣功【歙縣人進士】

陸相儒【嘉興人進士】

林澄源【籍貫見前右參議】滕伯輪【甌寧人進士】

劉行素【髙陽人進士】

吳國倫【興國人

萬進士

歷】方邦慶【婺源人進士】

張守中【髙郵人進士】

鄭旻【籍貫見前左布政】王天爵【吳縣人進士】

楊啟元【樂城人進士】

淩琯【歙縣人進士提學】

黃錝【嘉興人】

彭富【籍貫見前巡撫】

餘一龍【婺源人進士】

李學一【歸善人進士】

段孟賢【湖口人進士】

華啟直【無錫人進士】

鄭秉厚【瑞昌人進士】

李薦佳【潁州人進士】

馮時可【華亭人進士提學】史翊【永新人進士】

王任【潼川人】

陳祖堯【莆田人進士】

洪邦光【籍貫見前左參政】蘇愚【如臯人進士】

王文炳【上海人進士】

蔡應科【龍溪人進士】

葉明元【同安人進士】

廖希元【藍田人進士】

蕭良斡【涇縣人進士】

陳性學【諸曁人進士】

李蘊【吉水人舉人】

趙以康【泰和人進士】

徐秉正【南昌人進士提學】錢拱辰【烏程人進士】

盧一麟【巴縣人進士】

易以巽【安縣人進士】

孫瑀【漢陽人進士】

朱熙治【昆山人進士】

詹啟東【安溪人進士】

王軒【直人進士】

郭廷良【籍貫見前左參政】張斗【烏程人進士】

林喬楠【晉江人進士】

李仕亨【銅梁人舉人】

尢錫類【籍貫見前右參政】路雲龍【宜興人進士】

洪澄源【籍貫見前右參政】陳與相【海寧人進士】

袁應文【東莞人未任】

韓光曙【吳縣人進士】

劉冠南【廬陵人舉人】

馬千官【全州人舉人】

何子益【南充人舉人】

冉徳升【東鄕人進士】

文養浩【耀州人舉人】

沈思充【桐鄕人進士提學】

髙桂【萊州人進士】

楊一葵【漳浦人進士】

甘雨【江西人進士提學】吳中偉【江南人進士提學】

馬曄如【保山人舉人】

沈子來【歸安人進士】

盧龍云【廣東人進士】

張汝霖【山陰人進士提學】

劉觀光【南海人進士】

鄭朝棟【澧州人】

孫克恕【馬平人舉人】

戴燝【福建人進士提學】

張守讓【南海人舉人】

【天啟】趙乾淸【籍貫未詳】

楊世賞【四川人進士】

阿天麒【雲南人舉人】

陳堯言【山陰人舉人】

陳忠愛【湖廣人進士提學】

嶽具仰【延安人舉人】

姚之光【浙江人舉人】

張允登【漢川人進士】

【崇禎】楊紹中【云夢人】

廖起巘【四川人進士提學】孫森【廣東人舉人】

蔣一鴻【吳縣人舉人】

申用嘉【吳縣人舉人】

沈象先【浙江人舉人】

李一沆【自人舉人】

萬嗣逹【籍貫未詳】

諭言逹【籍貫未詳】

曾應棨【福建人進士】

楊先芳【射洪人舉人】

曹宗載【雲南人舉人】

洪聲逺【黃岡人舉人】

孫光祚【廣東人舉人】

王臺彥【黃州人舉人】

朱葵【安寧人舉人】

楊森【雲南人舉人】

王履祥【雲南人舉人】

張懋謙【錢塘人舉人】

王爕元【尋甸人舉人】

陳士奇【福建人進士提學】

僉事

【永樂】楊勲【籍貫未詳】

陳輝【閩縣人進士】

張翼【夏邑人進士】

周善【籍貫未詳】

周正【籍貫

宣未詳

徳】陳逺【泰州人】

郭恭緒【泰和人進士】

陳敏【泰州人】

於文通【磁州人】

屈伸【湖口人進士】

【正統】戴誠【濟南人進士】

王縉紳【山東人進士】

李良【新淦人監生】

王貫【淸源人監生】

賈進【安東人舉人】

範循【南充人進士】

【景泰】譚琬【成都人監生】

劉益【貴溪人進士】

鄧逹【麻城人舉人】

張淑【昆明人進士】

唐勲【籍貫見

天前參議

順】李巘【丰城人進士】

徐宗【榮昌人進士】

李叔義【閩縣人】

【成化】趙京【安肅人舉人】

李述【丰城人進士】

楊廷芳【邵陽人進士】

聶防昌【丰城人進士】

周重【安福人進士】

方泌【開化人進士】

尹仁【安福人】

劉簡【富順人進士】

沈璐【上海人進士】

蔡肅【閩縣人進士】

吳倬【籍貫見前副使】

周孟中【廬陵人進士】

李孟晊【睢州人

進士

治】古其然【永川人進士】

羅昕【番禺人】

龔嵩【富順人進士】

朱儀【成都人進士】

範坪【浮梁人進士】

彭程【甌寧人

正進士

徳】陸健【鄞縣人進士】

張騰霄【銅梁人進士】

王注【歙縣人進士】

許效廉【莆田人舉人】

詹源【安溪人進士】

蔡中孚【徳淸人進士】

徐海【常山人進士】

歐陽申【安福人進士提學】

夏邦謨【涪州人進士】

王瑞之【江陰人進士】

沈圻【平湖人進士】

【嘉靖】趙淵【臨海人進士】

楊薫【南昌人進士】

成周【直人進士】

劉彭年【籍貫見前巡撫】

朱佩【鶴慶人進士】

龔亨【淸江人進士】

蕭璆【辰州人進士】

髙賁亨【臨海人進士】

王尙志【浙江人進士】

黃國用【廬陵人進士提學】康世隆【咸寧人進士】

焦維章【灌縣人進士】

田汝成【錢塘人進士】

趙徳祐【廬龍人進士】

徐九臯【余姚人進士】

施昱【雲南人進士】

李美【籍貫見前巡按】

朱文質【雲南人進士】

陳克昌【仁和人進士】

楊僎【臨安人進士】

範愛【汶上人進士】

郭從道【徽州人舉人】

李用中【樂安人舉人】

諭衝【麻城人舉人】

龍遂【永新人進士】

萬敏【籍貫見前右參議】劉景韶【籍貫見前右參議】

黃明良【晉寧人舉人】

顧柄【常熟人進士】

汪集【進賢人進士】

蔣春生【零陵人舉人】

何全【溫江人進士】

王汝述【金華人進士】

鄭述【閩縣人進士】

徐鼐【廣信人舉人】

趙孟豪【全州人進士】

周以魯【安福人

隆舉人

慶】楊應東【泰和人進士】

金甌【六安人進士】

沈聞【巴縣人舉人】

李繼芳【晉江人

萬舉人

歷】王恩民【籍貫見前左參政】周汝徳【丰城人進士】

髙任重【雲南人舉人】

黃鏌【鎭海衛人進士】

胡宥【休寧人進士】

吳堯弼【鶴慶人進士提學】

伍讓【衡陽人進士】

方端【固始人進士】

沈思充【籍貫見前副使】

方萬策【莆田人進士】

梁銓【仁和人進士】

徐來儀【興化人進士提學】

胡琳【會稽人進士】

甘雨【籍貫見前副使】

顧起淹【昆山人進士】

倪壯猷【平湖人舉人】

劉景韶【籍貫未詳】

孫健【籍貫未詳】

門逵【籍貫未詳】

【天啟】劉錫【長洲人進士提學】

淩子儉【徽州人舉人】

徐淸【江西人舉人】

萬編【丹徒人舉人】

李若楠【廣西人嵗貢】

段伯炌【晉寧人舉人】

張炳象【雲南人舉人】

周崇極【黃州人舉人】

【崇禎】周宇【成都人進士】

林翔鳳【廣西人舉人】

沈翹楚【浙江人進士】

龍文光【馬平人進士提學】詹時雨【鄱陽人進士提學】

遵義兵備道【遵義明代𨿽屬四川然以地系官仿選舉例載入其銜或副使僉事或參政參議俱無考故止書兵備道】

【萬曆】徐仲佳【江西人進士】

崔應麒【北直人進士】

傅光宅【山東人進士】

蔡鳳梧【山西人舉人】

梅國樓【湖廣人進士】

李芳【山東人進士】

侯嘉彩【山西人進士】

孫學易【雲南人進士】

【天啟】張文耀【湖廣人】

張悌【河南人進士】

陳黌生【浙江人進士】

李仙品【陜西人進士】

防第【陜西人進士】

趙邦淸【陜西人進士】

侯國【陜西人舉人】

張九鶚【陜西人舉人】

【崇禎】韓炳衡【陜西人進士】

盧安世【貴州人舉人】

張耀【籍貫未詳】

李維珩【籍貫未詳】

謝琯【雲南人舉人】

各科考試官【舊志自萬曆庚子科始載考試官又不書籍貫及科第年分姑仍之】黃士吉【工部員外郎庚子科正考官】

王孟震【行人庚子科副考官】

朱化孚【兵部主事癸卯科正考官】

張國儒【行人癸卯科副考官】

周延光【評事丙午科正考官】

張孔教【行人丙午科副考官】

丘云肇【評事己酉科正考官】

陳伯友【行人己酉科副考官】

王家相【主事壬子科正考官】

彭際遇【行人壬子科副考官】

趙明欽【主事乙卯科正考官】

鐘惺【行人乙卯科副考官】

方尙恂【員外戊午科正考官】

陳元藻【行人戊午科副考官】

項夢原【主事辛酉科正考官】

張檉芳【行人辛酉科副考官】

傅宗龍【巡按甲子科考試官時黔方用兵免遣京官以巡按主之】

李日儼【主事丁卯科正考官】

李昌齡【行人丁卯科副考官】

胡鐘麟【主事庚午科正考官】

盧經【行人庚午科副考官】

張世雍【主事癸酉科正考官】

王倓【行人癸酉科副考官】

熊經【主事丙子科正考官】

韓啟泰【行人丙子科副考官】

劉文翰【主事己卯科正考官】

陳際泰【行人己卯科副考官】

傅天錫【主事壬午科正考官】

吳允謙【行人壬午科副考官】

鄭之珖【戶部郎中典試貴州以亂故隠於湄潭卒】

貴陽府

知府

【成化】鄧廷瓚【籍貫見前巡撫】

汪藻【內江人進士】

【治】李克恭【兗州人】

歐陽濚【江陵人】

朱璡【昌邑人

正徳】何垕【新城人】

丁襄【莆田人】

祝濬【鉛山人】

王聰【慶都人】

王念【遷安人】

【嘉靖】陳則淸【籍貫見前副使】

趙防【安丘人進士】

林春澤【侯官人進士】

汪仲成【績溪人】

髙宇【丰城人】

林廷衮【懷安人】

龍翔霄【武陵人】

簡書【淸江人】

盧逵【縉雲人以上隆俱程番府慶】李濮【濬縣人舉人攺貴陽府首任】

【萬曆】王任重【晉江人進士】

鄧宗臣【南充人舉人】

周伍經【貴溪人進士】

周廷賔【從化人】

趙經【江南人】

謝文炳【龍溪人進士】

劉之龍【富順人進士】

錢策【浙江人進士】

王皥如【籍貫未詳】

張文奇【長洲人進士】

劉冠南【廬陵人舉人】

吳來庭【無爲人舉人】

【天啟】申在廷【湖廣人舉人】

侯世臣【福建人舉人】

朱家民【籍貫見前崇左布政

禎】毛可教【麻城人舉人】

洪聲逺【籍貫見前副使】

陳鴻恩【黃岡人舉人】

郭九圍【固安人官生】

朱茂時【秀水人官生】

同知

【萬曆】萬銑【臨安人舉人】

董學孔【防自人舉人】

羅希賢【進賢人舉人】

李翹【卭州人選貢】

馬宗孟【泰和人舉人】

曾嘉衮【麻城人舉人】

楊以成【路南人嵗貢】

徐廷綬【上饒人舉人】

張進【河陽人舉人】

沈續科【雲南人舉人】

梁思泰【籍貫

崇未詳

禎】陳燧【江州人貢生】

李春先【四川人舉人】

鄒之瑾【四川人貢生】

龍納箴【漢陽人貢生】

通判

【嘉靖】陸邦教【大冶人程番府首任】

髙守讓【臨安人舉人攺貴陽首任】楊春秀【沔陽人

萬監生

歷】趙有仁【建水人】

髙珍【南昌人選貢】

林宗教【永嘉人舉人】

吳道東【丹徒人舉人】

楊資元【防自人舉人】

程世采【江南人】

萬夫望【籍貫未詳】

王之稷【常熟人監生】

莊祖髙【成都人舉人】

田於萃【忠州人舉人】

張瑛【上饒人監生】

劉鳳儀【曲靖人選貢】

官撫極【黃岡人官生】

徐諫【雲南人貢生】

朱昌任【廣東人貢生】

推官

【嘉靖】王遵賢【閬中人】

張立【鄭陽人】

李承恩【鄭陽人】

張啟泰【五開人以上俱任程番府】

【隆慶】顏熙海【應山人貢生】

常正和【富順人舉人】

【萬曆】丘棟【應山人恩貢】

髙任【廣東人舉人】

霍藎臣【南海人舉人】

蕭如松【內江人舉人】

龍時躍【恭城人舉人】

張應選【江陵人舉人】

熊養初【南昌人舉人】

楊可成【桂平人舉人】

【天啟】徐淸【江西人舉人】

沈漸學【四川人舉人】

尢印【江西人

崇舉人

禎】姚文明【四川人舉人】

龍納箴【籍貫見前同知】

李試【雲南人舉人】

郭鳳儀【陜西人舉人】

宋曰英【四川人進士】

林良材【福建人舉人】

淩夫惇【四川人進士】

新貴縣知縣

【萬曆】孫夢熊【藤縣人】

張羽鴻【平利人貢生】

龔一麐【營山人貢生】

張大化【綦江人貢生】

【天啟】王國楨【陜西人

崇貢生

禎】李天植【四川人貢生】

許登科【道州人貢生】

袁茂芳【浙江人保舉】

徐可汲【江南人貢生】

定番州知州

【萬曆】伍成大【全州人舉人】

範郴【南城人恩貢】

漆注【新昌人貢生】

王應昌【嵊縣人舉人】

張炳象【籍貫見前僉事】

曹學易【全州人舉人】

趙徳璋【雲南人恩貢】

陳新第【長壽人】

廣順州知州

【萬曆】萬曰棟【吉安人舉人】

杜應豫【河南人舉人】

鄭鼎【福建人

天防貢

啟】魏景枝【浙江人嵗貢】

【崇禎】李紹沆【廣東人舉人】

柏福兆【臨淸人舉人】

楊昌朝【嶽州人恩貢】

施養吉【馬龍人嵗貢】

開州知州

【崇禎】黃嘉雋【鄞縣人貢生】

貴定縣知縣

【萬曆】陳江定【籍貫未詳】

周之冕【太倉人貢生】

【天啟】錢紹恭【昆明人貢生】

李時秀【城步人貢生】

淩士講【湖廣人貢生】

李之誠【漳州人貢生】

【崇禎】張士龍【淮安人】

黃光中【江陵人舉人】

安順府

知府

【萬曆】喬惟槐【嶽州人】

楊際明【泰和人】

李時茂【幹州人舉人】

朱萬年【黃岡人舉人】

韓初命【掖縣人舉人】

王維祐【漢陽人舉人】

【天啟】王追臯【黃岡人舉人】

鮮順祖【銅梁人舉人】

孫森【海陽人

崇舉人

禎】楊先芳【籍貫見前副使】

陳啟祚【晉江人舉人】

沈景葵【福建人】

胡伯玉【瀏陽人官生】

王恂【廣安人】

推官

【萬曆】謝交綬【騰越人】

劉如龍【宣化人】

蔡邦儒【雲南人】

唐用睿【桂林人】

余學淵【麻城人

天選貢

啟】徐朝綱【晉寧人舉人】

吳逹中【南川人

崇選貢

禎】曹代之【長安人舉人】

龔善選【淸江人舉人】

鎭寧州知州

黃琳【籍貫未詳從名宦補入】李

諫【合州人】

遊大學【大理人】

紀倫【臨安人】

唐際會【贑州人】

駱惟嚴【莆田人】

楊守仁【建水人】

劉壽祺【曲靖人】

陳良器【新建人】

嚴守約【順徳人】

遊逢【丰城人】

李光庚【鄧州人】

董學孔【籍貫見前貴陽府同知】張邦洙【籍貫未詳】

趙瑜【臨安人】

詹天倫【綿竹人】

劉淞【萊陽人】

李應麟【當陽人】

段伯玠【晉寧人舉人】

雷徵一【洱海人舉人】

沈躍龍【楚雄人舉人】

徐時進【昆明人選貢】

曹天錫【臨安人舉人】

萬鵾【富順人貢生】

倪永壽【桃源人舉人】

永寧州知州

張融【籍貫未詳】

陳應期【上元人】

陳佐【江西人】

葉泰【荊州人】

漆登【髙安人】

唐金【晉寧人】

【嘉靖】段絲錦【見名宦

隆慶】吳惇本【浮梁人】

薛希周【四川人】

楊象幹【泰和人】

鄒子先【宜黃人】

徐世龍【昆明人】

陶希髙【姚安人】

郭良楫【泉州人】

蔣時云【合州人】

張問明【長壽人】

【萬曆】陳聖佐【四川人】

李嘉言【雲南人】

李紹春【湖廣人】

程九萬【四川人】

蕭世聘【湖廣人】

毛宗萇【雲南人】

【泰昌】劉世龍【籍貫

天未詳

啟】薛三桂【直人】

胡起賔【籍貫未詳】

寧建中【廣東人】

【崇禎】徐保泰【籍貫未詳】

普安州知州

【宣徳】陶文靖【萬縣人】

張豫【華亭人舉人】

簡沛【吉水人】

袁寧【新化人】

【天順】萬功【富順人

成舉人

化】吳徳崇【丰城人舉人】

錢綸【山陰人舉人】

曹珙【祁陽人舉人】

【治】嚴績【烏程人】

唐琛【樂安人】

胡杲【墊江人監生】

梁貴【星子人舉人】

劉良佐【馬平人

正徳】朱易【蘄州人監生】

陳翔【湖廣人監生】

黃雄【烏程人進士】

【嘉靖】沈天麟【山陽人監生】

徐琦【常徳人舉人】

何思【通州人舉人】

蕭鳳來【泰和人舉人】

張璽【橫州人舉人】

江校【婺源人舉人】

徐世用【宿州人】

髙廷楡【樂淸人官生】

黃襲【新防人舉人】

韓紹奕【龍川人】

【隆慶】李濮【籍貫見前貴陽府】

顏熙海【應山人貢生】

李東華【丰城人舉人】

胡桐【雲南人舉人】

【萬曆】施繼述【雲南人】

蘇兆印【南海人舉人】

賴萬璵【永安人舉人】

樊芝【永昌人恩貢】

劉承範【監利人恩貢】

萬年佐【潮州人舉人】

李仲文【泰和人舉人】

龍時躍【恭城人舉人】

侯思臯【上元人

天舉人

啟】劉世龍【臨安人舉人】

【崇禎】朱國祀【籍貫未詳】

平越府

知府

【萬曆】劉冠南【籍貫見前貴陽府】

楊可陶【嘉定人舉人】

徐治民【頴川人選貢】

曾化【墊江人舉人】

萬尙烈【南昌人

泰舉人

昌】馮國正【江夏人舉人】

【天啟】曹進可【江津人舉人】

周鴻圖【卽墨人選貢】

蕭附鳳【澧州人

崇舉人

禎】陳逹【奉節人舉人】

李啟熊【晉江人官生】

葉成文【福淸人官生】

陳紹英【仁和人舉人】

官撫極【籍貫見前貴陽通判】

同知

【萬曆】楊可陶【籍貫見前平越知府】

李在公【閬中人舉人】

李曰英【博白人選貢】

韋賢卿【廣東人選貢】

楊廷幹【劍川人舉人】

張希賢【廣東人舉人】

鄭廷英【南川人選貢】

方明棟【富順人舉人】

【天啟】許鴻綸【東陽人

崇選貢

禎】古徳恆【梁山人嵗貢】

王履祥【石屏人舉人】

李天植【桐梓人貢生】

董邦昌【昆明人舉人】

龍納箴【籍貫見前貴陽同知】

推官

【萬曆】徐雨【全椒人選貢】

吳繼亨【賔州人舉人】

馬三才【建水人舉人】

吳學會【滕縣人舉人】

李若楠【籍貫見

天前僉事

啟】李沃根【山西人選貢】

【崇禎】李延芳【陜西人舉人】

劉廷讓【滄州人舉人】

塗時瑞【江西人選貢】

孫玉潤【金壇人舉人】

黃平州知州

【萬曆】李玨【楚雄人舉人】

曹進可【江津人舉人】

李逢春【潼川人舉人】

楊鳳翥【巴縣人舉人】

史應元【順天人舉人】

向之廉【云陽人選貢】

【天啟】王國正【陜西人

崇貢生

禎】古徳恆【籍貫見前平越同知】何天賜【略陽人嵗貢】

陳虞熙【重慶人嵗貢】

王適【河西人嵗貢】

江洪範【宜山人嵗貢】

朱統鑏【新建人】

黃虞龍【廣東人舉人】

歐陽祐【髙安人】

甕安縣知縣

【萬曆】陳廷範【籍貫未詳】

淩應奎【黎平人貢生】

時化【籍貫未詳】

韓文耀【松潘人嵗貢】

賴道行【東莞人】

邢以踐【路南人嵗貢】

曹昌期【柳城人嵗貢】

張應奎【桐城人】

餘慶縣知縣

【萬曆】袁尙紀【江油人選貢】

吳道昭【番禺人舉人】

韓任甫【瀘州人舉人】

餘芳【蘄州人貢生】

趙英【馬平人舉人】

賈時聘【陜西人貢生】

蕭九逹【湖廣人貢生】

姚大武【荔浦人選貢】

曾可洪【竹山人貢生】

徐逹可【應城人貢生】

趙嘉鳳【雲南人貢生】

卿文銑【全州人貢生】

張宏抱【雲南人貢生】

湄潭縣知縣

黃如桂【江夏人】

蔡思續【襄陽人選貢】

熊以登【廣安人】

楊士彥【雲南人嵗貢】

於先甲【楚雄人舉人】

傅作相【蘄州人選貢】

【萬曆】儲至謀【靖州人】

屠明弼【秀水人】

成正化【興國人】

倪思芫【重慶人】

陳璲【籍貫見前貴陽同知】

康黃生【衡山人貢生】

李林【雲南人】

吳邦寧【雲南人】

崔維坤【順慶人】

都勻府

知府

【治】淩文獻【遂安人】

杜禮【丰城人】

黎澄【四川人】

黃英【臨桂人】

劉銓【徳州人】

張熹【嘉興人】

李禾【籍貫未詳】

黃希英【莆田人】

王公大【閩縣人】

張廷傑【鄞縣人】

倪鶚【涇縣人】

牟泰【巴縣人】

張淮【順徳人】

王尙用【安福人】

林鳴爕【揭揚人】

曾承恩【延平人】

陳欽【莆田人】

毛集【掖縣人】

林惇復【莆田人】

冀國【衞輝人】

張士麟【內江人官生】

薛紹【荊州舉人】

沈志言【縉雲人】

陸東【祥符人進士】

段孟賢【湖口人進士】

梁柟【南海人舉人】

蕭怡韶【荊州人官生】

姜奇芳【監利人進士】

楊徳全【晉寜人舉人】

鮑獻書【蘇州人貢生】

【萬曆】趙延【劍州人官生】

淩雲鵬【南直人】

吳賀【撫州人】

張名坤【蒲州人】

楊以傑【瑞金人】

楊永亨【昆明人】

李時茂【籍貫見前安順府】

沈存徳【會稽人】

蕭上逹【沔陽人】

李沆【籍貫未詳】

張君望【南直人】

程洵【四川人】

楊整【江川人】

姚以亮【秀水人】

魏士衝【江西人】

推官

舒維防【籍貫未詳】

苗朝陽【籍貫未詳】

胡校【貴池人舉人】

帥大魁【云夢人嵗貢】

唐俊【蘭溪人官生】

戴廷獻【辰州人舉人】

杜克仁【浪穹人舉人】

劉起鵬【泰和人舉人】

胡考崇【辰州人舉人】

郭納【弋陽人貢生】

唐元【崇寧人貢生】

李玨【籍貫見前黃平州】楊應第【劍州人貢生】

羅徳星【安鄕人貢生】

蔣履亨【泉州人】

兪堯衢【籍貫未詳】

汪攀龍【羅田人】

李自奇【江川人】

鄒光裕【昆明人】

李紹【桂林人】

朱嘉璟【惠州人】

張勉行【鹽亭人】

麻哈州知州

從龍【安陸人】

楊英【泰和人】

林鳳升【廣東人】

熊寵【江西人】

潘彚【浙江人】

嚴傑【江夏人】

楊柬【四川人】

韋相【籍貫未詳】

蔣信【雲南人】

韋邦信【廣西人】

李一中【廣信人】

唐佐【四川人】

李闕【山東人】

吳山【廣西人】

楊敏【大理人舉人】

萬銑【臨安人舉人】

陳汝和【昆明人舉人】

黃敏學【雲南人舉人】

胥逹【眉州人舉人】

胡友祿【東鄕人貢生】

曹啟益【南海人貢生】

蘇九河【晉寧人舉人】

張鎔【合州人舉人】

劉昭【四川人舉人】

姚大統【雲南人】

嚴君教【江西人舉人】

周希貴【江西人】

獨山州知州

陳玘【蘄州人】

郭璽【濟源人】

雷汝佐【籍貫未詳】

蔡福【直人】

狄衝【浙江人】

文誠【合州人】

李廷價【雲南人】

葉松【籍貫未詳】

姚本【直人】

林汝桂【廣東人】

雷學臯【雲南人】

吳譽聞【順徳人舉人】

歐陽輝【荊門人舉人】

陳嘉言【江夏人舉人】

李巡【籍貫未詳】

杜存【長寧人】

林致禮【上思人舉人】

徐庭綬【上饒人進士】

譚文隆【南昌人舉人】

吳琰【臨安人舉人】

淸平縣知縣

楊順【順義人舉人】

蔣祿【上虞人監生】

楊顯【進賢人監生】

竇寛【咸寧人】

馮泰【遂寧人】

施銓【昆明人】

羅文【棗陽人】

劉讓【天臺人】

劉舉【籍貫未詳】

劉昻【湖廣人】

梅濵【星子人嵗貢】

劉鳳岐【陜西人嵗貢】

楊度【南充人嵗貢】

陸逖【永昌人】

王仿【武陵人恩貢】

李春先【籍貫見前貴陽同知】蔣守倫【全州人舉人】

楊明禮【泰和人舉人】

魏自彊【晉寧人選舉】

劉啟周【西充人舉人】

盛世才【太倉人舉人】

韓洪鼎【四川人舉人】

黃虞龍【廣東人舉人】

鎭逺府

知府

【永樂】顏澤【江陰人】

張英【揚州人】

【正統】劉善【泰安人

景舉人

泰】劉政【籍貫未詳監生】

鄧恭【通城人

天監生

順】毛鳳【嘉定人進士】

陳實【武岡人監生】

王敍【臨汾人監生】

胡靖【南城人監生】

沈黻【華亭人進士】

【成化】沈熊【歸安人進士】

徐防【揭揚人進士】

李暠【汝寧人

監生

治】周瑛【莆田人進士】

毛恭【均州人進士】

林表【莆田人進士】

畢大經【河南人舉人】

戴仁【大理人舉人】

楊簡【余姚人

正進士

徳】劉武臣【宜賔人進士】

童器【永嘉人進士】

官倫【密雲人進士】

髙公甲【內江人

嘉進士

靖】羅鳳【上元人進士】

虞潤【籍貫未詳】

何邦憲【大理人進士】

郭仕【吉安人進士】

黃希英【莆田人進士】

廖梯【莆田人進士】

靳溏【北通州人舉人】

嚴鳳【歸安人】

陰汝登【內江人舉人】

韓克濟【定海人舉人】

任佐【籍貫見前副使】

程防【建昌人舉人】

袁成龍【閩縣人舉人】

熊爌【南昌人官生】

曾再耕【廬陵人舉人】

【隆慶】楊守讓【彭城人官生】

薛詔【江陵人舉人】

【萬曆】陶守訓【平樂人舉人】

毛棟【吉水人官生】

王一麟【漢陽人舉人】

劉淑龍【醴陵人舉人】

忽鳴【蒲城人舉人】

蔣桐【錦衣衛人進士】

郭衢階【富順人進士】

曹汝校【籍貫未詳】

阮宗道【大同人恩貢】

楊懋魁【閩縣人舉人】

張叔璽【番禺人舉人】

張守讓【南海人舉人】

周世匡【漢陽人舉人】

吳望岱【陜西人】

胡思明【籍貫

崇未詳

禎】蔣振先【廣安人舉人】

鄭之良【麻城人舉人】

王偉【蒲州人恩貢】

張宗煒【全州人恩貢】

鄧應韜【瑞州人貢生】

閃繼詩【永昌人舉人】

黃運煜【四川人舉人】

同知

【永樂】徐璋【重慶人】

通判

【正統】何宣【道州人監生】

黃鑑【新諭人】

【天啟】楊蕓春【籍貫未詳】

推官

盧恩【淳安人

宣徳】屈紳【陜西人監生】

此後一百八十餘年不設流推官至萬曆庚子題復

阿天麒【鄧州人

萬曆】範應宿【籍貫未詳】

馬希祥【順徳人】

傅賚奎【漳州人貢生】

黃蛟【四川人貢生】

鄧希稷【籍貫未詳】

吳學防【上元人貢生】

王亮工【泉州人貢生】

閃繼詩【籍貫見前鎭逺府】

朱盛滵【江夏人】

譚振經【新防人】

陳計大【四川人貢生】

鎭逺縣知縣

【治】左賢【四川人

正監生

徳】孫寧【九江人監生】

【嘉靖】劉芳【綦江人監生】

髙衝【建昌人監生】

莫負【桂林人舉人】

馮廷重【三原人監生】

姚文【髙郵人監生】

葉松【大羅衞人舉人】

廖邦淸【北流人監生】

吳元卿【漢陽人監生】

【隆慶】趙【泰和人

萬舉人

歷】鐘伯節【曲靖人舉人】

李子明【泰和人監生】

張汝孝【綿州人選貢】

鄒瑞【臨安人舉人】

趙儒【趙州人舉人】

馮一元【榮昌人】

陳應正【雅州人舉人】

文嘉兆【南充人舉人】

袁尙紀【龍安人貢生】

蔣貴【全州人舉人】

李春先【籍貫見前貴陽同知】吳俊民【雲南人舉人】

李時亨【雲南人舉人】

韋必成【籍貫

崇未詳

禎】曹天錫【通海人舉人】

項國瓚【浙江人貢生】

劉良昕【興國人】

王三元【龍安人貢生】

朱至溢【內江人貢生】

區光表【髙明人選貢】

施秉縣知縣

【正統】王林【黃岡人

景監生

泰】羅紳【丰城人監生】

李珪【昆明人

成監生

化】冦敬【漢州人監生】

魏紀【萬縣人舉人】

張綱【忠州人監生】

【治】杜美【沅陵人監生】

王儀【泰和人監生】

劉宇【均州人進士】

楊順【籍貫見前淸平縣】蔣祿【籍貫見前淸平縣】

楊顯【籍貫見前淸平縣】

【正徳】唐祿【揚州人貢生】

劉瑀【六合人貢生】

方祥【貴溪人貢生】

楊璵【廣東人監生】

【嘉靖】向光大【湖廣人貢生】

陶詩【會稽人貢生】

王誥【寶慶人貢生】

滕璧【眞定人貢生】

張大文【澧州人貢生】

沈科【大理人舉人】

張世榮【云夢人貢生】

趙本【狄道人舉人】

詹大同【大治人貢生】

莫惟學【靈川人舉人】

【隆慶】潘龍【永昌人

萬舉人

歷】趙完珍【師宗人貢生】

趙瑜【臨安衛人舉人】

張月【徳興人監生】

徐芳【浪穹人舉人】

蘇九河【籍貫見前麻哈州】髙如雲【昆明人舉人】

袁尙紀【江油人貢生】

趙鋌【沔陽人舉人】

席大儒【長安人監生】

辜瀾【鳳翔人監生】

王莞【邯鄲人監生】

吳夢說【髙安人

天舉人

啟】江文秀【眞寧人貢生】

【崇禎】姚載典【臨安衞人舉人】

任師洙【廣元人貢生】

思南府

知府

【永樂】陳禮【泰和人進士】

傅貴賢【四川人】

王剛【寧波人】

張瑾【東昌人】

裘琰【臨淸人

正統】王治【瀘州人】

李暢【昆明人

景泰】何轍【四川人】

郝祥【河間人

成化】王南【長壽人】

王琳【揚州人】

邵珪【泰興人】

康價【泰和人

進士

治】金爵【綿州人進士】

羅璞【吉水人舉人】

張汝舟【昆山人】

【正徳】寧閱【湯陰人舉人】

江淵【歙縣人進士】

劉奎【昌平人舉人】

陳亮【廣徳人進士】

葉信【紹興人進士】

閭鎧【平原人舉人】

李文敏【衞輝人

嘉舉人

靖】周舉【郯城人進士】

祝亨【江寧人舉人】

張鏢【順徳人舉人】

葛鴊【萬全人舉人】

伍佐【新化人舉人】

許詞【靈寶人官生】

洪價【歙縣人廕生】

李輈【番禺人進士】

張烈【上元人舉人】

陳煌【惠安人舉人】

陸瑚【太倉人舉人】

李光祚【髙密人官生】

吳驂【宜興人官生】

李夢祥【監利人進士】

楊煦【進賢人舉人】

李寀【全州人舉人】

何璋【夷陵人進士】

劉廷議【慈谿人進士】

奚世亮【黃州人進士】

宛嘉祥【廬江人舉人】

姚邦才【歸安人舉人】

李充善【長治人

隆舉人

慶】何維【太康人舉人】

田稔【髙唐人

萬進士

歷】蔡應申【嘉定人官生】

王琢玉【莘縣人進士】

江【仁和人官生】

帥機【臨川人進士】

李防淑【應城人進士】

陸從平【華亭人進士】

蔣薦【廬陵人進士】

趙恆【樂平人舉人】

陰鎔【內江人官生】

張侍臣【江西人官生】

舒應鳳【泉州人舉人】

彊有義【昆明人舉人】

鄭崇嶽【浦江人舉人】

【天啟】趙可行【湖廣人舉人】

王汝鯤【定安人官生】

【崇禎】楊森【籍貫見前副使】

李春先【籍貫見前貴陽同知】林會【龍溪人進士】

余盛【富順人舉人】

丁裕慶【霑化人官生】

張儉【鉅鹿人官生】

羅廷璵【南昌人官生】

同知

【正統】卓禮【籍貫

萬未詳

歷】張羽鴻【平利人貢生】

徐登禧【全州人】

陳以躍【泰和人舉人】

溫可貞【廣東人舉人】

張養防【四川人舉人】

胡全禮【四川人嵗貢】

鮮順祖【銅梁人舉人】

【天啟】王臺彥【蒲圻人舉人】

毛宗萇【雲南人舉人】

【崇禎】葛元佐【浙江人選貢】

鄧承劵【廣西人舉人】

黃渭【防州人選貢】

郭鳳儀【陜西人選貢】

楊升亨【江西人選貢】

推官

【景泰】張恆元【成都人舉人】

王泰【廣西人監生】

【治】徐鑑【金壇人監生】

陳常【漢川人監生】

【正徳】歐涇【沅陵人監生】

夏汶【丹陽人監生】

【嘉靖】髙俊【蘭溪人監生】

王文【澧州人監生】

熊梅【南昌人監生】

陳鵬【山東人監生】

張六師【防化人舉人】

陳南星【莆田人舉人】

陳典【墊江人舉人】

劉鵬【新繁人監生】

【隆慶】伍佽【松滋人

萬監生

歷】鄧嵩【永昌人舉人】

王奇嗣【蓬州人舉人】

屈羣言【番禺人舉人】

竺鳳彩【臨安人舉人】

李先【蓬州人舉人】

蕭相【廣西人舉人】

張邦教【騰越人舉人】

周文揚【浙江人選貢】

劉飬中【金谿人】

趙民悅【雲南人舉人】

張文英【大理人舉人】

【天啟】楊昌周【四川人舉人】

章金【漢陽人副榜】

【崇禎】施博【雲南人選貢】

梅極【崇南人舉人】

鄧承簮【廣西人舉人】

李盎然【湖廣人選貢】

吳象【四川人舉人】

淩夫惇【籍貫見前貴陽推官】

安化縣知縣

【萬曆】王重巽【曲靖人舉人】

朱淩霄【南海人舉人】

張舜敍【從化人嵗貢】

鄒守讓【巴縣人選貢】

【天啟】萬應魁【南昌人舉人】

防養貞【沅陵人舉人】

【崇禎】蔣之芳【全州人舉人】

韓如愈【興化人進士】

唐承祚【義寧人選貢】

韓宗愈【寶應人拔貢】

張培【扶風人選貢】

黃有年【南海人舉人】

印江縣知縣

【治】周文【山東人】

曾贊【樂安人舉人】

劉燦【荊州人

正監生

徳】黃琮【嶍峩人】

吳縉【吳縣人】

黃金【番禺人】

【嘉靖】範邦【英徳人】

顏階【龍溪人】

曾翺【京山人監生】

徐文伯【銅陵人舉人】

包萬殊【臨安人舉人】

王佐【涪州人監生】

蕭以成【廣元人監生】

鄧一麟【應山人監生】

【萬曆】雷學臯【臨安人舉人】

趙【大理人舉人】

陳汝和【昆明人舉人】

莫與京【廣西人舉人】

李華【黔陽人舉人】

卿庭彥【廣西人舉人】

徐震【大理人舉人】

張五典【仁壽人監生】

鄭繼緒【廣西人舉人】

張鎔【籍貫見前麻哈州】李應發【昆明人舉人】

劉兆桂【閬中人嵗貢】

【崇禎】鄭兆吉【常徳人嵗貢】

呼延楫【陜西人嵗貢】

郭寧【淸江人嵗貢】

董一化【蘄州人嵗貢】

史諫【貴池人嵗貢】

施玊明【澂江人嵗貢】

胡貴卿【西充人嵗貢】

陳明殿【晉江人嵗貢】

婺川縣知縣

【永樂】陳文質【成都人】

髙友恭【內江人】

【天順】張景【雲南人】

陳瑢【雲南人】

屈彬【雲南人】

王冕【黃州人】

【成化】楊剛【萊州人】

譙震【成都人】

【治】劉鏜【萬安人】

張鵬【成都人】

蔡嵩【杭州人】

李守正【遂寧人】

莫震【杭州人】

李頴【阿彌人】

傅洪【長洲人】

陳維藩【平陽人】

熊價【眉州人

正徳】王緯【平彛人】

韓珣【廣西人

嘉靖】欒恕【山東人】

劉敏之【山東人】

宋文翰【宜賔人】

張信臣【涪州人】

楊廩【遵化人】

遲問仁【雲南人

萬曆】萬銑【籍貫見前麻哈州】洪朝璋【海陽人舉人】

鄭向陽【昆明人】

侯卿臯【江川人】

張任教【籍貫未詳】

顏子言【宣化人】

葛楚元【施州衞人】

石阡府

知府

【永樂】李鑑【貴溪人

正進士

統】胡信【廬陵人】

【景泰】周浩【巫山人監生】

吳俊【京山人監生】

【天順】楊榮【靑神人

成進士

化】楊顯嘉【吉水人進士】

廖俊【樂安人進士】

余志【建寧人進士】

劉珍【淸苑人舉人】

祁順【東莞人進士】

【治】李克恭【滋陽人舉人】

汪藻【內江人進士】

周鑑【余姚人進士】

丁防【防化人進士】

任儀【閬中人進士】

謝崇徳【內江人舉人】

【正徳】施震【平湖人進士】

嚴永灌【華容人舉人】

蔣弼【新繁人舉人】

何邦憲【泰和人】

【嘉靖】馬龠【西充人進士】

馮裕【臨朐人進士】

兪應辰【莆田人進士】

禇松【華亭人舉人】

麥孟陽【髙要人舉人】

薛編【魏縣人舉人】

邊防【霑化人舉人】

朱黼【安福人舉人】

張邦瑞【商河人舉人】

郭文翰【三水人舉人】

簡書【新諭人官生】

馬舃【安邑人舉人】

蕭立業【新諭人選貢】

王管【江寧人官生】

【隆慶】李兗【余姚人

萬官生

歷】吳維京【孝丰人進士】

聶棟【永丰人官生】

鄭一信【惠安人進士】

袁亮【麻城人舉人】

林大經【莆田人舉人】

陸郯【上海人官生】

郭元賓【萬安人舉人】

江至道【朝城人

天官生

啟】江大鯤【楚雄人官生】

石恂【靑州人官生】

曾之可【吉水人】

阿天麒【鄧州人

崇禎】許國秀【沙河人】

李一沆【籍貫見前副使】

吳伯琦【夷陵人】

孫光灝【余姚人】

錢以式【防稽人】

沈延賞【寧波人】

陳逹道【雲南人舉人】

同知

【永樂】吳玨【濟寧人】

徐偵【徐州人】

通判

【永樂】崔彧【萊州人】

董延齡【紹興人】

楊淸【臨安人】

楊契【石屏人】

張義【長壽人】

徐義【順徳人】

推官

【永樂】朱振【鎭江人】

米森【平陽人】

康颒【泰和人進士】

謝志髙【武昌人監生】

【景泰】張定【龍溪人

天監生

順】曹彥才【湖廣人監生】

【成化】董思誠【河陽人監生】

尹福【泰興人監生】

胡瑄【巴陵人監生】

張榮【泰和人監生】

【治】趙琰【西充人監生】

李松【銅梁人監生】

【正徳】龔崇道【密雲人】

焦洪【望江人監生】

李輝【中江人

嘉監生

靖】鄭宗錦【浦江人監生】

丘民望【貴溪人監生】

李仁【蓬溪人監生】

金亭【義烏人監生】

梁寶【永福人監生】

鄧本中【全州人舉人】

鄧朂【瑞呂人】

鄭廷璋【瓊山人舉人】

岑壂【名山人選貢】

王朝用【曲靖人

隆慶】管東生【零陵人舉人】

【萬曆】武朝北【蓬溪人舉人】

姚希髙【姚安人舉人】

沈世卿【仁和人舉人】

髙情和【羅江人選貢】

易文龍【夷陵人舉人】

唐世臣【南海人舉人】

羅徳星【籍貫見前都勻推官】

鄭元龍【襄陽人舉人】

李應期【鄞縣人】

周烈武【籍貫未詳】

蔡應龍【廣西人

崇禎】黎應時【江西人】

董邦昌【籍貫見前平越同知】

王登邦【湖廣人】

兪頴濵【寧波人舉人】

龍泉縣知縣

【萬曆】淩秋鵬【昆明人貢生】

段宜標【雲南人舉人】

李維國【嘉定人】

李紹勲【建昌人貢生】

【天啟】周鶴【漢川人】

姜文秀【陜西人貢生】

張淳儒【崇徳人

崇禎】張應宿【雲南人】

趙譔【昆明人舉人】

蹇以盛【石泉人】

髙仲熊【銅梁人舉人】

思州府

知府

【永樂】崔彥俊【新建人進士】

沈宗【錢塘人】

王寅【籍貫未詳】

劉本【潮陽人】

郭勝【山東人】

郭琰【山東人】

【宣徳】賀讓【衡陽人】

林英【蘇州人】

【成化】王常【馬湖人進士】

周振【吳縣人】

胡深【巴縣人】

張介【內江人進士】

趙渾【漳浦人

治】施裕【太倉人】

熊守徳【江寧人】

李槪【丰城人舉人】

李時【永平人】

許翔【成都人】

【正徳】髙節【上元人進士】

張柱【涪州人進士】

【嘉靖】余敬【永康人】

王敞【州人】

張泌【羅山人】

劉祚【安福人舉人】

周文光【永康人】

吳拱辰【武昌人】

毛希源【太倉人官生】

明防光【西充人】

米懷幹【歸安人進士】

李允簡【融縣人舉人】

王鳳儀【章丘人】

張淑名【孟縣人】

符仕【寧陵人舉人】

張繼芬【茶陵人官生】

【隆慶】張子中【鄞縣人

萬官生

歷】莫如徳【融縣人官生】

楊云鵾【泰和人舉人】

蔡懋昭【上海人舉人】

馬汝承【蘄州人官生】

鄭天佐【福淸人舉人】

祁汝東【江陰人舉人】

髙自修【嘉定人舉人】

李仕亨【銅梁人舉人】

馬千官【籍貫見前副使】

陳夢琛【山東人】

趙建【劍州人】

周天廕【安邑人】

沈存徳【浙江人】

胡柟【洵陽人

天舉人

啟】萬嗣逹【九江人舉人】

王履祥【籍貫見前崇平越同知禎】黃夢瑞【延平人】

黃堯彩【九江人舉人】

江濬【臨安人舉人】

推官

【永樂】田振【辰州人】

唐賢【蘭溪人】

孫魁【密雲人

成化】柴俸【臨安人舉人】

【治】嚴績【烏程人】

鐘恕【枝江人】

唐琛【樂安人

正徳】王芝【慶符人】

趙宗賢【巴陵人】

龔申【綿州人】

【嘉靖】陳文【武岡人】

夏俸【和州人】

王澤【龍溪人】

李闕【靑縣人】

徐江【浙江人】

張武臣【涪州人】

【隆慶】劉蘭【蕪湖人】

諭尙忠【會昌人】

【萬曆】陳明徳【平樂人嵗貢】

瞿學召【上海人監生】

王制【雲南人舉人】

熊正顯【富順人舉人】

周至徳【麻城人】

蔡應吾【平和人舉人】

譚汝誠【興業人舉人】

吳天祐【趙州人舉人】

華三祝【興國人

天舉人

啟】余云標【籍貫未詳】

王廕昌【籍貫

崇未詳

禎】包大全【雲南人】

莊以諭【籍貫未詳】

諭言逹【南昌人舉人】

常懋中【平樂人舉人】

王佐【河陽人舉人】

黎象斗【廣州人舉人】

黃堯彩【籍貫見前思州府】

銅仁府

知府

【永樂】田載【北平人人材】

周驥【陜西人監生】

【洪熙】蔣慶【新淦人

宣進士

徳】王恕【長淸人進士】

【正統】蕭和鼎【吉水人舉人】

洪鈞【浙江人進士】

孫順【慶都人

景監生

泰】朱鑑【巴縣人進士】

【天順】張隆【臨安人

成監生

化】陽顯嘉【吉水人進士】

周銓【興化人舉人】

莫愚【余姚人舉人】

堯卿【安嶽人

進士

治】張宏【永淸人官生】

金舜臣【襄陵人進士】

甘昭【丰城人舉人】

劉瑜【寧海人

正進士

徳】徐紹先【蘄水人進士】

周汝瑞【長寧人舉人】

方宸【新繁人進士】

【嘉靖】葛鴊【萬全人進士】

宋統【新城人進士】

敖文瑞【吳橋人舉人】

魏文相【大理人舉人】

桂伯諒【慈谿人舉人】

李資坤【昆陽人舉人】

李憲【南海人舉人】

鄒廷澤【公安人官生】

吳江【丰城人舉人】

葉繼美【閩縣人舉人】

章接【蘭谿人官生】

孫序【鐘祥人官生】

【隆慶】崔嘉【任丘人舉人】

鄧球【祁陽人進士】

孫黃【洛陽人

萬舉人

歷】張重【莆田人舉人】

曾可漁【廬陵人舉人】

林烋【愽羅人進士】

方範【昆山人舉人】

林大黼【莆田人進士】

鄭應齡【莆田人舉人】

趙道隆【無錫人舉人】

張錫【同安人舉人】

李思忠【分宜人恩貢】

李瓊【黃州人舉人】

周興祚【延津人官生】

陳以耀【江西人舉人】

陳堯言【籍貫見前副使】

【天啟】姚之光【浙江人舉人】

全庭訓【江西人舉人】

【崇禎】王臺彥【籍貫見前副使】

朱啟元【浙江人官生】

同知

【永樂】許能【祥符人監生】

通判

【永樂】王爽【臨川人

宣監生

徳】李鎬【廣東人舉人】

【正統】袁隆【籍貫

景未詳

泰】郭正【大理人舉人】

【嘉靖】楊鸞【桂林人舉人】

陸斆【浙江人舉人】

劉越【湖廣人監生】

譚大觀【潼川人嵗貢】

推官

【永樂】魏儀【厔人

正監生

統】馬思忠【澂江人監生】

【景泰】陳文斌【江夏人

天監生

順】周旋【撫州人監生】

【成化】何世昭【金谿人監生】

祝潮【潛江人監生】

譚義【興國人

監生

治】方溥【黃巖人監生】

馳九垓【仁壽人

正舉人

徳】餘春【邵武人監生】

陳輔【應城人監生】

潘洋【桂林人舉人】

【嘉靖】趙防【慈谿人舉人】

陳文【籍貫見前思州府推官】鄒顯明【澂江人監生】

賀紳【衡陽人監生】

勞周相【徳化人監生】

顧文郁【昆山人監生】

譚經【安化人監生】

陳大昌【新昌人監生】

陳佩之【瀏陽人

隆監生

慶】唐宗正【靖州人舉人】

【萬曆】向玳【大寧人嵗貢】

周安叔【新淦人選貢】

沈森【雲南人舉人】

金階【武進人選貢】

焦文炳【欒城人】

何錿【建徳人選貢】

張祐淸【內江人選貢】

江騰鯨【建陽人舉人】

袁旦【沔陽人舉人】

譚完【京山人舉人】

張希賢【荊州人

天啟】吳伯裔【河南人舉人】

許曰翰【籍貫

崇未詳

禎】嚴君教【籍貫見前麻哈州】張光伸【四川人舉人】

陳興門【樂亭人舉人】

銅仁縣知縣

【萬曆】陳廷範【楚雄人選貢】

吳三讓【順昌人舉人】

楊仕漢【景東人舉人】

丘時可【綿州人舉人】

張宿東【萊州人嵗貢】

閔法孔【瀘州人選貢】

【天啟】黃家林【汝寧人選貢】

許臬【新城人選貢】

【崇禎】顏師孔【辰州人選貢】

黃中色【興安人舉人】

吳光宸【永昌人舉人】

李世輔【寧化人恩貢】

凃淑【新建人舉人】

楊升亨【宜春人進士】

黎平府

知府

【永樂】司祥【歷城人】

符濟【邵武人】

吳璚【海陽人

正統】黃恭【上海人舉人】

【天順】蕭守中【保昌人舉人】

袁均哲【建昌人舉人】

楊緯【大理人進士】

龔鼎【雙流人進士】

【成化】張璡【大理人進士】

杜亨【泰和人進士】

劉銓【邵陽人進士】

袁盛【棗陽人進士】

【治】余桂【綿州人】

張綱【滁州人進士】

連紋【鄭州人】

許慶【武進人進士】

張愷【無錫人進士】

吳逺【歙縣人進士】

【正徳】祝壽【歷城人進士】

朱昭【平陽人進士】

王光濟【商州人】

夏玉麟【常熟人】

【嘉靖】孫繼魯【雲南人進士】

林益【莆田人舉人】

鄧椿【建徳人舉人】

王璧【蔚州人】

林汝永【莆田人舉人】

髙瑞麟【南皮人舉人】

張廷桂【浮梁人舉人】

陳大章【防州人】

劉汝順【淸江人

萬舉人

歷】康一俊【莆田人官生】

吳守信【浮梁人舉人】

李時【四川人】

徐瑩【貴溪人官生】

張翼先【泰和人舉人】

王事聖【南康人舉人】

髙嶽【蒲州人舉人】

閻漳【蓬萊人進士】

袁表【閩縣人舉人】

髙祚【峽江人

崇禎】熊廷相【丰城人】

井濟愽【文安人舉人】

湯之相【湖廣人舉人】

伍惟善【江西人舉人】

於元葉【東阿人官生】

沈象先【籍貫見前副使】

同知

【正統】史永言【籍貫未詳】

通判

秦庸【南寧人】

徐璟【錢塘人】

推官

【景泰】李震【華容人】

劉行政【華容人貢士】

王勉【籍貫未詳】

李鎔【籍貫未詳】

【正徳】劉本【籍貫未詳】

秦世濟【浙江人】

徐馨【咸寧人舉人】

歐陽斡【廬陵人】

王有檜【安福人】

鄺【宜黃人】

汪椿【南陵人】

馮天秩【故城人】

章極【永福人】

岑臺【名山人】

王應璧【靑州人】

張鳳鳴【臨桂人】

張一龍【西安人

萬舉人

歷】馬化龍【西安人舉人】

滕垍【永昌人舉人】

周大賚【臨桂人舉人】

祝惟敬【徳興人】

趙世芳【梓潼人舉人】

郭繼會【晉江人舉人】

丘獻可【綿州人舉人】

包邠【昆山人舉人】

劉養中【化人舉人】

龔文選【長壽人進士】

賈三鳳【濟南人舉人】

彭洪謨【南昌人貢士】

李思份【臨安人舉人】

【崇禎】夏霈【上元人防貢】

陳士璉【福建人】

趙元洊【四川人】

永從縣知縣

【永樂】馮泰【籍貫見前淸平縣】

施銓【籍貫見前淸平縣】羅文【籍貫見前淸平縣

治】劉讓【籍貫見前淸平縣】劉昻【籍貫見前淸平縣】

馬玠【四川人】

【正徳】吳相【河南人】

周謐【浙江人】

呂鑰【雲南人舉人】

王川【藍田人】

【嘉靖】何偉【武昌人】

劉縉【卭州人】

莫庸【恭城人】

胡宗耀【樂至人】

郭一元【臨汾人】

宋僑【四川人】

陶金【新野人

隆慶】牛輝【大足人】

楊春煦【趙州人

萬曆】黃祿【金壇人】

陳常【富順人】

趙禧【河陽人】

石喬【湘潭人】

孫夢熊【滕縣人舉人】

包善【資縣人】

龔一麟【營山人】

李宗周【盱眙人】

遵義府

知府

【萬曆】劉安仁【雲南人舉人】

張守訓【陜西人舉人】

蔡鳳梧【山西人舉人】

周作樂【雲南人舉人】

孫敏政【興國人舉人】

董獻策【北直人舉人】

杜天培【湖廣人

崇舉人

禎】李樗【山西人舉人】

黃立言【江西人舉人】

柏承閥【雲南人舉人】

常山錫【山東人貢生】

同知

尹志伊【貴陽人舉人】

詹淑【湖廣人舉人】

譚天相【雲南人舉人】

趙懋徳【山西人舉人】

張起鶚【陜西人舉人】

通判

鄧洪烈【湖廣人選貢】

王良臣【廣西人選貢】

田貢國【思南人舉人】

田時登【北直人嵗貢】

任髙選【雲南人】

推官

王應期【湖廣人舉人】

周於蕃【湖廣人舉人】

周鳴【江西人舉人】

陳績宗【湖廣人舉人】

熊廷相【江西人

萬恩貢

歷】黃九鼎【湖廣人】

遵義縣知縣

冦克順【陜西人選貢】

蕭鳴世【湖廣人舉人】

孫紹禹【陜西人舉人】

張襄【湖廣人選貢】

王之禎【湖廣人選貢】

葉東生【湖廣人舉人】

劉人表【湖廣人舉人】

王宗聖【山西人選貢】

丘可恆【北直人

崇選貢

禎】胡宗明【湖廣人舉人】

許國佐【廣東人進士】

王佐聖【蘇州人舉人】

正安州知州

【萬曆】郭維屛【雲南人舉人】

劉愼【陜西人舉人】

艾應甲【陜西人選貢】

綏陽縣知縣

【萬曆】詹淑【籍貫見前遵義同知】

鐵成篆【湖廣人選貢】

馮士奇【山西人舉人】

王履祥【雲南人舉人】

任寵【陜西人舉人】

李璵【山西人貢生】

母祖【天津人選貢】

王建中【雲南人選貢】

左懋頴【山東人選貢】

李欲楫【雲南人選貢】

朱由梃【明宗室】

桐梓縣知縣

【萬曆】何珩【湖廣人拔貢】

王美中【南直人貢生】

王桂【陜西人舉人】

萬建侯【湖廣人舉人】

曾仲文【籍貫未詳】

陳其猷【江南人嵗貢】

王之謙【貴州人嵗貢】

洪維幹【江西人舉人】

姚趙珍【陜西人

崇進士

禎】唐文煃【廣西人舉人】

李文奎【籍貫未詳】

倪之化【籍貫未詳】

朱開運【籍貫未詳】

萬士醇【貴州人嵗貢】

張星耀【籍貫未詳】

陳從龍【籍貫未詳】

李紅嵩【籍貫未詳】

盧騰鳳【貴州人嵗貢】

仁懷縣知縣

曹一科【湖廣人嵗貢】

陳王道【湖廣人舉人】

王所用【山西人選貢】

吳繼堯【湖廣人嵗貢】

王成已【陜西人選貢】

門思實【直人選貢】

總兵

【洪武】傅友徳【宿州人頴國公】

沐英【定逺人西平侯】

藍玉【定逺人永昌侯】

吳復【合肥人安陸侯】

湯和【鳳陽人信國公】

吳良【定逺人江陰侯】

兪通淵【巢縣人越雋侯】

楊文【含山人都督同知】葉升【合肥人靖寧侯】

陳桓【鳳陽人普定侯】

張翼【臨淮人鶴慶侯】

仇成【含山人安慶侯】

馮勝【籍貫未詳宋國公】

廖權【巢縣人徳慶侯】

周徳興【鳳陽人江夏侯】

費聚【鳳陽人平涼侯】

梅思祖【夏邑人江南侯】

曹震【鳳陽人景川侯】

王成【籍貫未詳都督】

韓觀【虹縣人都督同知】何福【籍貫未詳寧逺侯】

顧成【江都人鎭逺伯】

【永樂】蕭授【籍貫未詳右都督】

南黨【平越衞人】

【正統】方英【全椒人南和伯】

陳友【全椒人武平伯】

郭英【籍貫未詳景參將

泰】毛勝【籍貫未詳南寧伯】梁珤【汝陽人保定伯】

李貴【順天人都督】

【天順】李震【南陽人興寧伯】

張任【籍貫未詳都督】

毛榮【平越衞

成人

化】吳亮【滁州人都督同知】彭倫【永定衞

人都督

治】顧溥【江都人鎭逺侯】

王通【新添衞人】

焦俊【籍貫未詳東寧伯】吳經【滁州人亮子】

曹愷【籍貫未詳】

顧玉【順天人

正徳】施瓚【通州人懷柔侯】

何卿【成都人都督】

劉玉【北京人】

宮聚【籍貫未詳】

李昻【江南人】

方壽祥【全椒人南和伯】

李旻【丰城人】

昌佐【山後人

嘉靖】陳珣【寧夏人】

牛桓【杭州人】

李璋【寧逺人】

楊任【貴陽人】

沈希儀【廣西人】

張經【桂林人】

王良輔【廣西人】

白法【廣西人】

石邦憲【淸平人】

【隆慶】安大朝【平越人】

劉顯【南昌人】

王繼祖【懷慶人

萬曆】郭成【敍瀘衞人】

吳國【懷慶人】

胡守仁【靜海人】

戚繼美【登州人】

張藻【太安人】

譚敬承【長沙人武進士】

侯之冑【山東人】

陳汝忠【錦衣衞人武進士】

李如柏【鐵嶺人】

沈尙文【太倉人武進士】

劉綎【顯子】

童元鎭【廣西人】

李應祥【九溪人】

吳廣【籍貫未詳】

陳璘【廣東人】

馬孔英【萬全人】

鄧鐘【泉州人武進士】

【天啟】張彥芳【籍貫未詳】

魯欽【籍貫未詳】

馬炯【籍貫未詳】

侯良柱【遵義人】

黃【順天人】

劉超【永城人】

【崇禎】林兆鼎【福建人】

胡從義【山西人】

許成名【赤水人】

王國禎【浙江人】

劉鎭籓【烏撒人】

範邦雄【浙江人】

陶洪謨【偏橋人】

羅聨芳【銅仁人】

副總兵

【萬曆】陳寅【長洲人

成化】李安【籍貫未詳】

【天啟】劉志敏【籍貫未詳】

劉澤淸【籍貫未詳】

秦民屏【石柱土

崇司

禎】方國安【浙江人】

楊明楷【烏羅司人】

賈登聨【籍貫未詳】

溫如珍【雲南人】

鄧玘【籍貫未詳】

牟文綬【施州衞人】

武邦賢【浙江人】

楊得勝【籍貫未詳】

都司

【洪武】馬暉【籍貫未詳】

張可大【籍貫未詳】

程暹【籍貫未詳】

胡通海【籍貫未詳】

金鎭【平壩衞人】

湯淸【籍貫未詳】

【永樂】洛榮【貴州前衞人】

焦得【淮安人】

顧勇【江都人成子】

李忠【貴州前衞人】

孫禮【新添衞人】

何瑛【永寧衞人】

王輅【貴州前衞人】

李榮【籍貫未詳】

侯義【永寧衞人】

洛宣【貴州前衞人】

【景泰】張祥【四川人】

李縉【貴州前衞人】

陳禎【烏撒衞人】

姚貴【貴州前衞人】

趙信【平越衞人】

常智【興隆衞人】

【天順】金桂【平壩衞人】

張貴【威淸衞人】

洛經【貴州前

成衞人

化】劉芳【普安衛人】

張驥【貴州前衛人】

崔旻【赤水衛人】

許昻【赤水衞人】

魏綱【威淸衞人】

王防【龍裏衞人】

趙俊【都勻衞人】

張晟【威淸衞人】

桑盛【永寧衞人】

管立【烏撒衞人】

劉縉【平越衞人】

【治】金聲【平壩衞人】

史韜【新添衞人】

陳灝【烏撒衛人】

許佐【赤水衞人】

王璋【貴州衛人】

侯宇【永寧衞人】

王溱【淸平衛人】

張文【平越衞人】

陶英【安莊衞人】

桑本【永寧衞人】

潘勲【辰州人】

李政【興隆衞人】

李祖【貴州前衛人】

葉曇【貴州衛人】

崔鐸【赤水衞人】

曹實【貴州人】

王言【淸平衛人】

王顓【龍裏衞人】

王輔【平越衛

正人

徳】權繼武【興隆衛人】

王木【龍裏衞人】

周吉【都勻衞人】

司勲【淸平衛人】

金章【淸平衞人】

趙垣【平越衞人】

王桓【淸平衛人】

楊淮【貴州人】

許詔【鎭逺人】

劉禦【貴州衛人】

王璽【新添衛人】

李瑧【龍裏衛人】

桑鳳翔【永寧衛人】

吳庸【安南衛

嘉人

靖】顧恩【貴州衛人】

周爵【四川人】

胡璋【貴州前衛人】

宋弁【廣東人】

鄧良【淸平衛人】

王鋭【廣東人】

狄遠【興隆衛人】

陳武【烏撒衛人】

朱文【貴州衛人】

顧繼先【貴州衛人】

余大綸【襄陽人】

李葵【四川人】

王賢【普定衛人】

湯相【襄陽人】

但一麟【廣西人】

宋璉【四川人】

樊世鯨【雲南人】

丘潤【新添人】

程規【松潘人】

梁天麒【貴州衛人】

吳子中【雲南人】

谷暘【貴州衛人】

楊均【貴州衛人】

孫時【杭州人】

何自然【新添衛人】

張東旭【曲靖人】

楊楚【廣東人】

汪輔【雲南人

隆慶】胡大賓【越州衛人】

倪中化【荊州人】

王夢弼【武昌衛人】

許文【潯州人】

王徳懋【廣西人】

王月【永昌衛人】

楊仲【杭州衛人】

顧宗文【寧波人】

蔡兆吉【貴州衛人】

【萬曆】淩文明【桂林衛人】

胡大忠【南陽衛人】

段扆【雲南人】

王納忠【籍貫未詳】

王時偉【府軍衛人】

陳洪範【龍江衛人】

張先聲【曲靖人】

舒文俊【江南人】

楊國柱【杭州人】

範希正【成都人】

王納諫【河南人】

林維喬【荊州人】

張秉忠【建寧衛人】

徐成【金華人】

楊桂【廣東人】

錢中選【偏橋衛人】

【天啟】劉嘉言【籍貫未詳】

方策【籍貫未詳】

章有功【紹興人

崇禎】李瑗【雲南人】

李鎭芳【雲南人】

沈所行【貴州衛人】

陳謙【常州人】

徐正【貴陽人武舉】

吳藎臣【四川人】

徐合元【四川人】

陳瑞徵【常州人】

貴州通誌卷十七﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷十八

秩官

職官

國朝

總督

趙廷臣【奉天人貢士順治十六年任】

楊茂勲【奉天人康熈元年任】

卞三元【奉天人舉人康熈四年任】

甘文焜【奉天人康熈八年任】

趙良棟【陜西寧夏人康熈二十年任】

蔡毓榮【奉天人康熙二十一年任】

範承勲【奉天人康熙二十五年任】

丁思孔【奉天人進士康熙三十三年任】

王繼文【奉天人康熙三十三年任】

石文晟【奉天人康熙三十五年任】

巴【滿洲人康熙三十九年任】

貝和諾【滿洲人康熙四十五年任】

郭瑮【滿洲人康熙四十九年任】

蔣陳錫【常熟人進士康熙五十六年任】

髙其倬【奉天人進士康熙六十年任】

楊名時【江陰人進士雍正三年任】

鄂爾泰【滿洲人舉人雍正四年任】

髙其倬【奉天人進士雍正十年再任】

尹繼善【滿洲人進士雍正十一年任】

張廣泗【奉天人貢監乾隆元年任】

巡撫

趙廷臣【籍貫見前總督】

卞三元【籍貫見前總督】

羅繪錦【奉天人康熙元年任】

佟鳳彩【奉天人生員康熙七年任】

曹申吉【安丘人進士康熙十年任】

楊雍建【海寧人進士康熙十九年任】

慕天顏【陜西人進士康熙二十四年任】

馬世濟【奉天人廕生康熙二十六年任】

田雯【徳州人進士康熙二十七年任】

衛旣齊【猗氏人進士康熙三十年任】

閻興邦【宣化人舉人康熙三十二年任】

王燕【宛平人進士康熙三十六年任】

髙起龍【奉天人廕生康熙四十一年任】

於凖【永寧人廕生康熙四十三年任】

陳銑【海寧人舉人康熙四十五年任】

劉蔭樞【韓城人進士康熙五十一年任】

黃國材【奉天人康熙五十七年任】

金世【奉天人雍正二年任】

毛文銓【奉天人雍正三年任】

張謙【武昌人進士未到任】

何世璂【新城人進士雍正四年任】

沈廷正【奉天人嵗貢雍正六年任】

張廣泗【籍貫見前總督雍正七年任】

元展成【靜海人貢監雍正十年任】

提督學政

趙燾【膠州人進士順治十六年任】

衛紹芳【猗氏人進士康熙二年任】

吉允廸【洋縣人進士康熙四年任】

張純熙【眞定人進士康熙六年任】

鄭端【棗彊人進士康熙八年任】

洪啟槐【寧國人進士康熙十年任】

錢防【象山人進士康熙二十年任】

袁時中【鄞縣人進士康熙二十二年任】

畢忠吉【益都人進士康熙二十四年任】

張顧行【韓城人進士康熙二十七年任】

華章志【無錫人進士康熙三十年任】

林麟焻【莆田人進士康熙三十三年任】

卜景超【固安人進士康熙三十六年任】

陳正【淸苑人進士康熙三十八年任】

柴廷望【山東人進士康熙四十年任】

以上提學道康熙四十一年始専差翰林禦史攺爲學院

張豫章【海寧人進士翰林院修撰康熙四十一年任】

文岱【奉天人進士翰林院編修康熙四十五年任】

孫勷【徳州人進士翰林院檢討康熙四十八年任】

蔡珽【奉天人進士翰林院編修康熙五十一年任】

萬經【慈谿人進士翰林院編修康熙五十三年任】

沈翼機【石門人進士翰林院編修康熙五十六年任】

張大受【嘉定人進士翰林院檢討康熙五十九年任】

王奕仁【太倉人進士翰林院編修雍正二年任】

徐本【錢塘人進士翰林院侍讀雍正五年任】

晏斯盛【新諭人進士山西道監察禦史雍正八年任十一年再任】

鄒一桂【無錫人進士雲南道監察禦史乾隆元年任四年再任】

布政使司

黃中通【晉江人進士順治十五年任】

顏敏【宛平人進士順治十七年任】

徐炟【興化人進士順治十八年任】

董顯忠【中後所人特用康熙二年任】

潘起先【寧逺人貢士康熙八年任】

柯鼎【滿洲人監生康熙十九年任】

蔣寅【丹徒人進士康熙二十六年任】

董安國【奉天人防廕生康熙三十年任】

石文晟【奉天人廕生康熙三十三年任】

丹達禮【滿洲人廕生康熙三十三年任】

王毓賢【奉天人廕生康熙三十六年任】

孟世泰【奉天人康熙三十八年任】

張建績【奉天人康熙四十一年任】

遲炘【奉天人嵗貢康熙五十年任】

白潢【奉天人康熙五十四年任】

楊名時【籍貫見前總督】

裴�度【山西人嵗貢康熙六十一年任】

劉師恕【寶應人進士雍正元年任】

申大成【涇陽人貢生雍正四年任】

祖秉圭【奉天人漢軍雍正五年任】

赫勝額【滿洲人雍正五年任】

鄂彌達【滿洲人雍正六年任】

常安【滿洲人雍正九年任】

馮光裕【代州人舉人雍正十二年任】

陳悳榮【安州人進士乾隆四年任】

按察使司

張惟養【山東人恩貢順治十六年任】

王鍈【諸城人進士順治十八年任】

彭而述【鄧州人進士康熙二年任】

張彥珩【洛陽人進士康熙三年任】

蘓洪謨【奉天人貢生康熙七年任】

張文徳【奉天人貢生康熙七年任】

李輝祖【奉天人廕生康熙十九年任】

李國亮【奉天人舉人康熙二十年任】

張汧【髙平人進士康熙二十二年任】

李之粹【奉天人貢士康熙二十四年任】

曹熙衡【奉天人廕生康熙二十六年任】

項一經【漢陽人進士康熙二十九年任】

丹達禮【籍貫見前布政使司】

任風厚【臨潼人舉人康熙三十四年任】

莫之翰【潛江人進士康熙三十六年任】

吳應麟【莆田人廕生康熙三十七年任】

彭鵬【福建人進士康熙三十八年任】

何顯祖【奉天人廕生康熙三十九年任】

管竭忠【奉天人官生康熙四十二年任】

阿琳【滿洲人監生康熙四十四年任】

李華之【諸城人進士康熙四十五年任】

李錫【奉天人廕生康熙四十八年任】

李世仁【大興人監生康熙五十一年任】

王沛憻【諸城人舉人康熙五十五年任】

申大成【籍貫見前布政使司】

富貴【滿洲人雍正四年任】

赫勝額【籍貫見前布政使司】

張廣泗【籍貫見前巡撫】

趙洪本【奉天人雍正九年任】

徐本【籍貫見前提督學院】

張【山陽人舉人雍正八年任】

張體義【平陽人雍正九年任】

方顯【巴陵人嵗貢雍正十年任】

陳悳榮【籍貫見前布政使司】

宋厚【元和人監生乾隆四年任】

淸軍糧驛道

李發【宜良人順治十五年任】

王廷弼【江寧人貢士順治十七年任】

蘓洪謨【籍貫見前按察使司】

張仲徳【海澄人貢監康熙七年任】

陳寶鑰【晉江人舉人康熙九年任】

勞之辧【石門人進士康熙十九年任】

郭景昌【奉天人貢生康熙二十年任】

楊大鵾【武進人進士康熙二十年任】

傅作楫【廣寧人監生康熙二十五年任】

李烺【孟津人廕生康熙二十九年任】

陸祚蕃【平湖人進士康熙三十年任】

羅暹【徳州人嵗貢康熙三十四年任】

髙恆豫【靜海人廕生康熙三十九年任】

劉若鼐【滄州人舉人康熙四十四年任】

白潢【籍貫見前布政使司】

石文倬【正白旗漢軍康熙五十四年任】

汪升英【什寧人進士康熙五十五年任】

李日更【棲霞人進士雍正三年任】

趙洪本【籍貫見前按察使司】

楊永斌【昆明人舉人雍正六年任】

王廷琬【宛平人進士雍正七年任】

錢元昌【海鹽人副榜雍正十一年任】

分巡貴東道

方顯【籍貫見前按察使司】

黃世文【晉江人監生雍正十年任】

劉�【寶應人舉人乾隆元年任】

王玠【鑲白旗人廕生乾隆三年任】

分巡貴西道

劉芳聲【魚臺人進士康熙五年任】

陳年糓【奉天人進士康熙六年任】

王延裪【淸苑人進士康熙十年任】

梁燧【鹿邑人進士康熙二十年任】

徐觀成【奉天人廕生康熙二十二年任】

王梁【奉天人戶部主事康熙二十二年任】

髙起龍【籍貫見前本省巡撫】

張奇抱【蓋平人生員康熙二十九年任】

莫之翰【籍貫見前按察使司】

吳應麟【籍貫見前按察使司】

劉維正【武進人進士康熙四十年任】

祖允焜【奉天人監生康熙四十五年任】

許兆麟【籍貫未詳康熙四十九年任】

鄧之琮【奉天人嵗貢康熙五十二年任】

李天祥【籍貫未詳康熙五十七年任】

吳應龍【莆田人貢監雍正元年任】

王廷琬【籍貫見前糧驛道】

賈擴基【臨汾人嵗貢雍正八年任】

介錫周【觧州人進士乾隆元年任】

分巡古州兵備道

宋厚【籍貫見前按察使司乾隆二年任】

徐永祐【漢陽人進士乾隆四年任】

分守貴寧道【康熙六年裁】

張扶龍【韓城人儒士順治十五年任】

陸朝瑛【無錫人進士順治十七年任】

徐士儀【建徳人廩生康熙三年任】

分守新鎭道【康熙六年裁】

徐宏業【楡林衛人順治十六年任】

吳毓珍【奉天人舉人康熙四年任】

分守思仁道【康熙二年裁】

張颺【麻城人順治十五年任】

楊宗岱【平陽人進士順治十六年任】

黃桂【奉天人康熙元年任】

淸軍兼理驛道【康熙二年裁】

左朂【奉天人順治十五年任】

陳丹【山陽人舉人順治十八年任】

張彥珩【洛陽人進士康熙二年任】

分巡威淸兵道【康熙六年裁】

曹士琦【奉天人貢士順治十五年任】

張自涵【平原人進士順治十七年任】

陳年糓【籍貫見前貴西道】

葉蕃【歙縣人生員康熙五年任】

分巡畢節兵道【康熙六年裁】

董奎武【山海闗人順治十五年任】

樊咸敍【三原人貢監順治十六年任】

劉芳聲【籍貫見前貴西道】

分巡都淸兵道【康熙六年裁】

黃惟鍜【黃州人貢監順治十五年任】

連世龍【大同人武生順治十六年任】

張道澄【泌水人防貢順治十七年任】

姚啟聖【奉天人進士康熙元年任】

分巡思石兵備道【康熙六年裁】

劉文濬【潮州人選貢順治十五年任】

王國鼎【楡林衛人功貢順治十六年任】

徐士儀【籍貫見前貴寧道】

汪逺【歙縣人舉人康熙三年任】

遵義兵偹道【康熙七年裁】

董顯忠【山東人廕生】

賈彪【雲南人】

各科主考官【自康熙丙子科以前照舊志編載己夘以後系新增俱載入籍貫科分】黃敬璣【評事順治庚子科正主考】

陳祚昌【中書舍人庚子科副主考】

符渭英【評事康熙癸夘科正主考】

易道沛【中書舍人癸夘科副主考】

王師夔【主事丙午科正主考】

張萃【戶部主事丙午科副主考】

李崇稷【吏部郎中己酉科正主考】

顧耿臣【戶部員外郎己酉科副主考】

吳元龍【工部員外郎壬子科正主考】

楊西狩【戶部主事壬子科副主考】

沈旭初【編修補行辛酉科正主考】

陸鐘呂【主事補行辛酉科副主考】

黃與堅【編修甲子科正主考】

毛漪秀【郎中甲子科副主考】

金徳嘉【檢討丁夘科正主考】

趙作舟【員外郎丁夘科副主考】

徐嘉炎【修撰庚午科正主考】

李有倫【內閣典籍庚午科副主考】

寧世簪【編修癸酉科正主考】

陳正【戶部員外郎癸酉科副主考】

湯右曽【編修丙子科正主考】

萬愫【戶部員外郎丙子科副主考】

王奕淸【翰林院編修太倉州人辛未進士己夘科正主考】

沈昆【戶部郎中山陰縣人丁未進士己夘科副主考】

郝士錞【戶部員外郎霸州人己未進士壬子科正主考】

施何牧【吏部主事崇明縣人乙丑進士壬午科副主考】

魏學誠【諭徳兼翰林院修撰蔚州人壬戍進士乙酉科正主考】

戴蘇【光祿寺署丞滿洲人庚午舉人乙酉科副主考】

蔡秉公【吏部郎中南昌縣人戊辰進士戊子科正主考】

李棟【中書徳州人庚辰進士戊子科副主考】

宋至【翰林院編修商丘縣人癸未進士辛夘科正主考】

莫象年【工部員外郎恩平縣人乙卯舉人辛夘科副主考】

潘體震【翰林院編修樂陵縣人癸未進士癸巳科正主考】

常住【通政司知事滿洲人庚辰進士癸巳科副主考】

兪化鵬【大理寺少卿壽州人辛未進士甲午科正主考】

林之濬【翰林院編修恵安縣人戍進士甲午科副主考】

張謙【刑部郎中武昌縣人庚辰進士丁酉科正主考】

許鎭【翰林院編修徳淸縣人壬辰進士丁酉科副主考】

宋筠【翰林院檢討商丘縣人己丑進士庚子科正主考】

顧芝【禮部主事仁和縣人己丑進士庚子科副主考】

沈宗敬【翰林院編修華亭縣人戊辰進士雍正癸夘恩科正主考】

朱崧【刑部員外郎吳縣人庚子舉人雍正癸夘恩科副主考】

王恕【吏部郎中安居縣人辛丑進士癸夘正科正主考】

曹源郊【翰林院編修嘉興縣人戊戌進士癸夘正科副主考】

趙城【監察禦史通海縣人乙未進士丙午科正主考】

戴瀚【翰林院編修上元縣人癸夘進士丙午科副主考】

嚴源燾【翰林院編修歸安縣人甲辰進士己酉科正主考】

鄧世傑【禮部主事蕪湖縣人甲辰進士己酉科副主考】

畢誼【戶部郎中婁縣人戊戌進士壬子科正主考】

王峻【翰林院編修常熟縣人甲辰進士壬子科副主考】

周範蓮【翰林院編修長洲縣人庚戌進士乙夘科正主考】

熊學鵬【兵部主事南昌縣人庚戌進士乙夘科副主考】

蘇霖渤【刑部主事趙州人癸夘進士乾隆丙辰防科正主考】

金溶【刑部主事大興縣人庚戌進士乾隆丙辰恩科副主考】

阮學濬【翰林院編修山陽縣人癸丑進士戊午科正主考】

朱發【刑部主事烏程縣人癸丑進士戊午科副主考】

貴陽府

知府

【順治】向維時【荊州人生員】

吳毓珍【籍貫見前新鎭道康熙】彭錫纓【臺州人拔貢】

柴望【仁和人進士】

陳象幹【浙江人貢生】

汪爌【婺源人貢生】

尙琰【宛平人舉人】

許桓齡【儀眞人監生】

時騰蛟【宛平人吏員】

朱絪【仁和人監生】

魯一輔【鑲紅旗人監生】

劉防【臨潼人進士】

楊文鐸【江都人舉人】

王道隆【山陰人監生】

徐如玉【吳縣人

雍防貢

正】鄭錫爵【文水人進士】

耿覲謨【江都人貢生】

朱齊年【順天人貢生平越府調任】王鐘珣【安邑人貢生都勻府調任】王

玠【籍貫見前貴東道】

【乾隆】甘士琇【奉天人監生思州府調任】

同知

【順治】王家相【成都人

康生員

熙】史嘉猷【邢臺人貢生】

楊應鶚【遼東人舉人】

白邦傑【鑲紅旗人廕生】

朱國祥【鑲黃旗人官學生】

任進爵【鑲紅旗人恩監】

李遙糓【昆山人舉人】

錢來修【仁和人貢生】

尙瑤【正白旗人】

李篤祐【江都人貢生】

孔興範【曲阜人貢生】

宋帶金【商丘人嵗貢】

【雍正】黃世文【籍貫見前貴東道】

朱東啟【泰州人貢生】

介錫周【籍貫見前貴西道】

杜理【新安人監生】

【乾隆】劉世恩【正黃旗人監生】

通判

【順治】許天榮【固始人

康貢生

熙】史嘉猷【籍貫見前貴陽府同知】黃復生【黃岡人貢生】

何道升【福建人貢生】

康熙六年貴陽裁通判移駐南籠屬安順府三十四年復設

李天祥【奉天人】

王恪【鑲紅旗人監生】

管沛【武進人

雍監生

正】盧兆驥【鑲白旗人監生】

宋厚【籍貫見前本省按察使司】章曾邠【防稽人監生】

推官【康熙六年裁】

【康熙】孫繼佳【息縣人

康生員

熙】葉方恆【吳縣人進士】

新貴縣知縣【康熙三十四年裁並貴築縣】

【順治】萬象【麻城人

康生員

熙】劉侖【麟遊人拔貢】

李國棟【海陽人舉人】

王治民【正紅旗人監生】

王映【合肥人官監教習】

湯命夔【新寧人舉人】

魯承侯【大同人附監】

髙宗佐【渭南人舉人】

陳開芳【鄞縣人舉人】

貴築縣知縣【康熙二十六年設】

【康熙】孔庭檜【鄱陽人監生】

吳道煥【絳州人進士】

李禦【秀水人進士】

姚髓【歸徳人進士】

吳晉祉【武進人進士】

焦延祉【新野人監生】

胡紹髙【浙江人進士】

張翰【東鹿人進士】

【雍正】吳中和【鑲黃旗人監生】

葛敬夫【秀水人監生】

王大烈【幹州人進士平越縣調任】王

遂【定逺人優生保舉】常廷壁【河南人

幹舉人

隆】褚墧【宣化人嵗貢】

鄭時慶【文水人進士龍裏縣調任】彭居仁【孝感人監生平越縣調任】

定番州知州

【順治】李益陽【順天人

康官監

熙】彭錫纓【籍貫見前貴陽府】李獻玉【沔陽人貢監】

田起鵬【永平人貢生】

劉鴻業【金谿人舉人】

胡俊傑【楡林人恩監】

王懋聲【徳淸人進士未任】

王緒祖【鑲白旗人侍衛】

薛載徳【山陰人監生】

徐養襜【武義人監生】

賈【平陽人】

李履祥【棗彊人進士】

孔興詢【曲阜人】

李朝柱【臨汾人監生】

年法堯【鑲白旗人監生】

王斗樞【宜興人貢生】

【雍正】劉孟洪【吉水人進士】

蘇松【漢陽人監生】

葛敬夫【籍貫見前貴築縣】

陳國棟【孝感人舉人】

牛天申【上元人進士】

貟懷英【三原人進士】

【乾隆】李倬【固城人舉人】

廣順州知州

【順治】文自孔【涪州人嵗貢】

孫楊【浙江人生員】

【康熙】韓之屛【寶雞人防貢】

楊永春【遼東人廕生】

李天敍【河南人防貢】

劉子豫【寧鄕人防貢】

張良庚【鑲黃旗人廕生】

項蕙【南寧人舉人】

劉元軾【鑲黃旗人廕生】

馬光裕【遼東人筆帖式】

張承明【正藍旗人廕生】

佟世男【鑲黃旗人貢生】

盧兆鶚【鑲白旗

雍人監生

正】連珠【正黃旗人嵗貢】

【乾隆】王琳【正黃旗人監生】

開州知州

【順治】徐昌【東鄕人

康生員

熙】王國泰【遼東人貢生】

王之官【遼東人廕生】

吳加爵【籍貫未詳】

張登進【正藍旗人監生】

王永烈【正黃旗人監生】

袁承泰【湖廣人監生】

宋讓【山東人嵗貢】

閻承詔【遼東人監生】

楊文鐸【籍貫見前貴陽府】劉邦瑞【遼東人監生】

艾淳【遼東人監生】

【雍正】周恆【溧陽人舉人】

馮詠【金谿人進士】

馬天鑲【正紅旗人監生】

於敏【正藍旗人監生】

【乾隆】邢碩輔【大興人嵗貢】

龍裏縣知縣

【康熙】薛蘊芝【吳堡人進士】

範洪遇【鑲黃旗人監生】

許之升【黟縣人監生】

董鴻儒【保定人監生】

李成輅【仁和人進士】

李鐄【漢陽人進士】

髙善祥【四川人舉人】

劉全信【順天人監生】

吳孔章【嘉定人舉人】

汪立忠【歙縣人監生】

【雍正】王名熙【長安人監生】

曹廷襄【江寧人舉人】

施士滄【晉江人舉人】

孟金章【夏邑人舉人】

童殿元【上元人

幹舉人

隆】鄭時慶【文水人進士】

李肖先【夏邑人進士錦屏縣調任】

貴定縣知縣

【康熙】繆昌緒【徳化人貢生】

何歷颺【晉江人貢生】

劉爾怡【中部人舉人】

沈一成【海城人舉人】

蔣瑉【鑲白旗人監生】

董紹謨【鑲白旗人】

王克昌【臨淄人進士】

耿垂光【遼陽人監生】

李從綱【昆陽人舉人】

荊龍章【丹陽人舉人】

【雍正】駱光震【南昌人進士】

何天峻【建水人舉人】

陳以明【天長人生員】

謝人驊【福建人舉人】

【乾隆】李若海【沔陽人舉人】

修文縣知縣

【康熙】張天鳳【廣安人舉人】

王龍翔【麻城人嵗貢】

李曜【旗下內務府廣廚司】

周翰【杭州人副榜】

林攀桂【莆田人舉人】

夏鋐【正紅旗人監生】

程文蔚【江南人嵗貢】

朱齊年【籍貫見前貴陽府】張能【廣東人

雍監生

正】鄧瀾【石城人舉人】

彭萃【安福人舉人】

貟懷英【三原人進士】

陸熿開【常熟人

幹舉人

隆】陳承祖【徳州人嵗貢】

安順府

知府

【順治】石天瑋【富平人

康熙】王仲【大興人舉人】

李益陽【籍貫見前定番州】

彭錫纓【籍貫見前貴陽府】胡宗虞【武進人進士】

汪世印【正紅旗人廕生】

唐朝宣【錦縣人儒士】

金鑑【鑲藍旗人監生】

顏光猷【曲阜人進士】

王國寶【籍貫未詳】

傅和鼎【籍貫未詳】

侯居廣【籍貫未詳】

李成龍【籍貫未詳】

張宗彛【籍貫未詳】

許天馥【上元人】

余昌宗【籍貫未詳】

林逢都【晉江人嵗貢】

管承寵【鑲黃旗人監生】

唐之稷【宻云人

雍嵗貢

正】何經文【山陰人監生】

王玠【籍貫見前貴東道】

杜理【新安人監生】

【乾隆】崔傑【正白旗人監生】

同知【雍正九年設分駐郎岱】

【雍正】王大烈【籍貫見前貴築縣】

牛天申【籍貫見前定番州乾隆】蘇松【籍貫見前定番州】

通判【康熙六年設分駐南籠雍正五年南籠設府奉裁九年復設移駐歸化】

【康熙】黃履生【黃州人貢生】

何道升【福建人貢生】

劉聲譽【廣寧人監生】

張建策【鑲紅旗人監生】

秦紹美【正紅旗人監生】

衛執躬【韓城人嵗貢】

王國正【闕

人監生】

張調防【咸陽人】

孟時芳【防稽人貢生】

吳永年【正黃旗人監生】

張士佳【歸安人監生】

陳權【吳江人貢生】

婁成防【防稽人監生】

金璜【正白旗人監生】

【雍正】潘晉晟【南安人進士】

侯天柱【澤州人監生以上分駐南籠】朱本全【山陰貢生幹分駐歸化隆】周登鰲【河間人教習】

推官

【順治】沈璣【上元人生員】

普定縣知縣

【康熙】王光祚【遼陽人】

張其琯【上饒人監生】

孫國輔【正紅旗人】

韓世瑨【蒲州人防貢】

汪世聫【奉天人監生】

葉謙【漳州人舉人】

楊之盛【正紅旗人】

葉映柱【紹興人吏員】

何經文【籍貫見前雍安順府

正】蔡維申【徳淸人舉人】

牛天申【籍貫見前定番州】

褚墧【宣化人嵗貢都勻縣調任】

【乾隆】王呂【山陰人吏員】

婁起鎬【防稽人監生】

鎭寧州知州

【順治】魏洪運【延安人

康貢生

熙】卞廷槐【洛陽人生員】

李文雄【正紅旗人監生】

王瓊【河州人廕生】

李衷繡【保定人舉人】

曹云鵬【正白旗人監生】

秦銑【防稽人監生】

陶錦【鑲白旗人】

耿紘祚【正藍旗人】

甘國埏【正藍旗人監生】

【雍正】祝鐘儁【鑲黃旗人監生】

朱齊年【籍貫見前貴陽府】蔣梓【睢州人進士】

劉世恩【籍貫見前貴陽同知】

【乾隆】張若普【桐城人監生】

永寧州知州

【順治】王燧【陜西人】

徐國維【江寧人】

【康熙】張天敍【福建人貢生】

易言翼【漢陽人貢生】

林華皖【莆田人防貢】

張【偃師人進士】

王澤國【正藍旗人監生】

黃惟桂【眞定人舉人】

朱絪【籍貫見前貴陽府】

白嶽【陽城人廕生】

劉鴻誥【荊州人進士】

雷有成【宛平人監生】

許國槱【正藍旗人監生】

甘國垓【正藍旗人監生】

王克莊【宛平人生員】

劉邁種【平遙人貢生】

隋楷【諸城人

雍舉人

正】王鼎鋐【仁和人監生】

金獲【全椒人監生】

郭士英【安邑人監生】

趙世燕【鑲白旗人監生】

王遂【籍貫見前貴築縣】

【乾隆】陳嘉防【錢塘人監生】

安平縣知縣【康熙二十五年設】

丁秉剛【遼東人官生】

黃亮【漢州人進士】

曹秉正【遼東人監生】

倫紀【廣東人進士】

謝夢弼【湖廣人貢生】

於采【江南人進士】

程垍【山西人舉人】

楊時芳【遼東人嵗貢】

【雍正】顏儀鳳【福建人進士】

髙騰蛟【寧夏人舉人】

王錞【湖南人

幹舉人

隆】康萬禮【龍泉人嵗貢】

淸鎭縣知縣

【康熙】梁棟【正白旗人廕監生】

楊正【石屏人舉人】

李滋【河南人貢生】

李和吉【河南人進士】

沈士菁【仁和人舉人】

張邦儀【紹興人監生】

兪炳【錢塘人

雍監生

正】何隆遇【桐城人進士】

張世昌【長洲人監生】

貟懷英【籍貫見前修文縣】

【乾隆】姚文光【臨湘人監生】

平越府

知府

【順治】諭全昱【南昌人

康貢生

熈】鄭鉉成【臨淸人貢生】

蔣印修【宜興人進士】

常文魁【遼東人戊子官監】裴天錫【江陰人進士】

白邦傑【鑲藍旗人廕生】

劉載寧【濟寧人嵗貢】

章時化【防稽人監生】

鄒嘉琳【潘陽人】

梁文科【正白旗人舉人】

郭鳯起【正藍旗人】

江國正【正藍旗人監生】

張棠【正藍旗

雍人監生

正】朱齊年【籍貫見前貴陽府】朱東啟【籍貫見前貴陽府同知】邵世泰【常熟人舉人】

【乾隆】孟周衍【太谷人監生】

同知【康熙六年裁】

【順治】金以盛【江南人

康熙】李益陽【籍貫見前定番州】史嘉猷【籍貫見前貴陽同知】

推官【康熙六年裁】

【順治】卜明元【揚州人

康生員

熙】張俊【饒州人】

朱霞【石門人進士】

平越縣知縣

【康熙】髙之騊【淄州人進士】

鄒嘉璽【未任故】

孫學召【直人監生】

梁廷柱【正紅旗人監生】

楊鼎【余杭人進士】

熊應宿【梁山人舉人】

王顯奇【沔陽人舉人】

方遇【大興人監生】

汪錞【遼陽人監生】

王志珍【大興人嵗貢】

宋文樞【武安人

雍嵗貢

正】洪有倬【池州人舉人】

王大烈【籍貫見前貴築縣】

楊興道【湖北人監生】

彭居仁【籍貫見前幹貴築縣

隆】朱廣教【新鄕人舉人】

黃平州知州

【順治】杜廣【諸曁人貢生】

彭始騫【鄧州人貢生】

【康熙】梅朗中【廣濟人選貢】

萬象【籍貫見前新貴縣】王燦【薊州人進士】

李竑鄴【渠縣人進士】

湯楷【長洲人監生】

馬龍【沛縣人教習】

徐徳武【金壇人嵗貢】

張聖典【廣寧人官監】

張宗彛【歷城人監生】

樊際盛【遼陽人監生】

莊必榮【鑲紅旗人】

曺秉糓【正白旗人】

李延基【鑲藍旗人廕生】

江宣儒【江都人監生】

【雍正】朱錫紱【蕭山人監生】

蕭君柱【三原人監生】

魏鑑【河南人

幹貢監

隆】常廷璧【河南人舉人】

金作楫【秀水人進士】

甕安縣知縣

【康熙】朱萬【柱陽人】

陳文【陜西人】

田起鵬【順天人副榜】

沈日升【仁和人貢監】

龎上梓【廣東人舉人】

汪大潤【湖廣人嵗貢】

王景升【鑲藍旗人監生】

任士端【聊城人進士】

陳志鎰【泰州人貢生】

孔興訪【曲阜人聖裔】

陳紱【防稽人進士】

李恆瑩【程鄕人舉人】

曹錚【丰潤人貢生】

魯曽【蓬萊人進士】

韓瑛【通州人

雍進士

正】唐枚【歸安人舉人】

張荃【昆明人進士】

謝國史【海陽人進士】

【乾隆】王璋【通州人舉人】

餘慶縣知縣

【順治】戴際時【澧州人】

周岱生【九江人】

【康熙】謝天柱【福建人】

徐鵬【江西人貢監】

陳世任【福建人舉人】

張國弼【正白旗人監生】

張大典【昌平人監生】

牛一熊【奉天人監生】

龔汝寛【防稽人進士】

孫煒【棗彊人監生】

金盤【奉天人監生】

蔣深【長洲人監生】

【雍正】鄭玉【南宮人舉人】

陳國棟【孝感人舉人】

林之梅【廣西人舉人】

張名時【福建人進士】

朱若【臨桂人舉人】

樊中琇【雲南人進士】

蘇大忠【東莞人

干進士

隆】向志文【湖廣人嵗貢】

湄潭縣知縣

【順治】溫汝珍【代州人】

文宗騫【欝林人舉人】

【康熙】張天敍【籍貫見前永寧州】

張日星【樂昌人進士】

華善【旗下人】

楊玉柱【階州人監生】

許鐘英【程鄕人舉人】

林起元【上元人吏員】

鄭仲謀【晉江人舉人】

姚鈴【桐城人監生】

楊進修【廣東人

雍舉人

正】唐椿【臨桂人副榜】

李奕烈【徳州人嵗貢】

周登鰲【河間人嵗貢】

【乾隆】胡錦【湖廣人舉人】

都勻府

知府

【順治】潘綱【浙江人

康熙】龍納銘【漢州人進士】

黎際皥【幹州人選貢】

劉茂溶【鑲黃旗人監生】

顧尙嘉【秀水人進士】

端木象震【溧水人例貢】李文逺【新城人進士】

沙汝洛【萊陽人廕生】

李纘宗【正藍旗人廕生】

亢宗瑗【平陽人監生】

傅澤云【鑲黃旗人監生】

魏鴻基【杭州人監生】

【雍正】王鼎鋐【籍貫見前永寧州】

王鐘珣【籍貫見前貴陽府】褚世晫【宣化人貢生思州府調任】宋

厚【籍貫見前按察使司】孫紹武【正紅旗

幹人監生

隆】魯朝聘【新城人貢監】

同知【雍正七年設分駐八寨】

魯朝聘【籍貫見前幹都勻府

隆】陳於中【涪州人舉人】

通判【雍正十年設分駐丹江】

許錫昌【上元人

幹監生

隆】王呂【籍貫見前普定縣】

通判【雍正十年設分駐都江】

鄧瀾【籍貫見前幹修文縣

隆】呂瑛【昆明人監生】

董良材【易門人進士】

推官【康熙六年裁】

【順治】髙元勲【浙江人

康生員

熙】羅孫躍【廣東人進士】

張大來【眞定人舉人】

都勻縣知縣

【康熙】薛佩玉【芮城人進士】

張世業【雲南人舉人】

顧丰【雲南人吏員】

汪贊【江南人附監】

李廣【曲阜人例監】

金之桂【鑲白旗人監生】

溥澤潤【鑲黃旗人監生】

廖鳯羽【福州人舉人】

陳士昂【宛平人嵗貢】

李友梅【興寧人舉人】

【雍正】魯朝聘【籍貫見前都勻府】

褚墧【籍貫見前貴築縣】何天峻【籍貫見前幹貴定縣

隆】邵自勵【大興人舉人】

麻哈州知州

【順治】陳文國【貴池人

康生員

熙】祝復奇【裕州人貢監】

武廷元【鑲紅旗人廕監生】

諭世貴【正藍旗人廕生】

朱前詔【無爲州人舉人】

範時鳴【鑲黃旗人筆帖式】張爲政【蓬萊人舉人】

吳秉正【正紅旗人嵗貢】

孫葵【正白旗

雍人廕生

正】杜理【籍貫見前安順府】羅鳴序【漢陽人舉人】

唐枚【歸安人舉人】

【乾隆】蔡時豫【郫縣人舉人】

獨山州知州

【順治】蘇九有【綦江人

康選貢

熙】王聘賓【錢塘人拔貢】

李丹【林縣人拔貢】

郭萬淸【許州人生員】

張進箕【宣府人廕生】

李景春【正黃旗人廕監生】萬世緯【富順人進士】

陳如升【丰潤人例監】

趙完璧【山陰人監生】

莫舜鼐【防稽人監生】

邵堂【余姚人舉人】

葉於貴【正紅旗人廕生】

李煜【汾陽人監生】

常祉【正白旗人監生】

【雍正】兪大坤【海鹽人監生】

孫紹武【籍貫見前都勻府】杜理【籍貫見前安順府】

陳於中【籍貫見前都勻同知】

【乾隆】李應機【泰寧人進士】

淸平縣知縣

【順治】薛英傑【陜西人】

楊繼震【江夏人】

【康熙】範逢春【陜西人生員】

尹龍光【東莞人舉人】

張國正【寶坻人例監】

許國幹【宛平人監生】

穆成周【山西人監生】

韓文登【唐縣人】

楊士魁【順天府人舉人】

劉聞得【順徳人舉人】

【雍正】朱本全【籍貫見前安順府通判】胡珩然【山陰人例監】

丘仲防【嵩明人

幹舉人

隆】劉樵【武陵人生員】

張南英【平陽人進士】

荔波縣知縣【原廣西慶逺府屬雍正十年撥歸黔省】

【順治】王家正【江南人

康進士

熙】張瑛【安福人進士】

李元貞【鑲紅旗人】

劉棻【永新人貢生】

傅業【奉天人】

尹維斾【四川人進士】

韋聖揆【江西人】

李瑞徴【山東人進士】

陳金斗【浙江人】

陳梃【吳縣人貢監】

陳芳夏【西安人貢監】

嶽維【成都人進士】

曹秉谷【正白旗人】

田防【澤州人舉人】

查溥【浙江人】

任天宿【福建人】

【雍正】蘇潮【漳州人舉人】

沈志榮【徳淸人】

呂瑛【昆明人監生】

鎭逺府

知府

【順治】宋應星【蕪湖人

康熙】張維堅【山陰人恩貢】

王淸逺【京衛人武進士】

成克大【大名人舉人】

李予之【山東人進士】

徐先【山西人舉人未到任】王景聖【鑲黃旗人監生】

李防生【夏邑人貢生】

李篤祜【江都人貢生】

陳受漣【瑞金人廩貢】

【雍正】李夢昺【大同人進士】

方顯【籍貫見前按察使司】劉�【籍貫見前貴東道】

徐永祐【籍貫見前兵偹道】

【乾隆】趙之壇【寧夏人】

同知【雍正七年設分駐淸江乾隆元年攺駐臺拱】

宋厚【籍貫見前按察使司】

張元雄【武昌人舉人】

【乾隆】許錫昌【江南人監生】

通判【雍正十二年裁淸江同知攺設通判】

蔡時豫【籍貫見前幹麻哈州

隆】劉樵【巴陵人生員】

推官【康熙六年裁】

陳萬奇【宣化人進士】

趙九齡【涇陽人舉人】

冷景嵋【內江人舉人】

鎭逺縣知縣

【順治】劉國英【太原人

康生員

熙】洪恩【婺源人貢監】

張湖【臨淸人貢監】

王宣猷【鑲紅旗人廕監生】盧宜【鄞縣人舉人】

朱三才【澤州人嵗貢】

汪煜【黃巖人進士】

戴世瀚【籍貫未詳】

紀人龍【東明人進士】

徐旭【髙安人進士】

鄒庚【河內人】

王寧長【金壇人舉人】

施廷珍【天津衛人】

張輻【榮河人嵗貢】

【雍正】兪作霖【防稽人監生】

余汝鼎【山陰人廩生】

詹彬【宣城人生員】

蔡時豫【籍貫見前麻哈州】金作楫【秀水人

干進士

隆】諸徐孫【防稽人進士】

施秉縣知縣

【順治】陳天祐【遼東人

康廩生

熙】葉朝棟【嵊縣人】

丘元武【諸城人進士】

晉顯卿【正白旗人廕監生】李【鑲紅旗人貢生】

楊懋徳【金谿人舉人】

李育雄【鑲藍旗人監生】

蘇名廷【陳州人貢生】

張玉奇【深州人進士】

鄭演【侯官人舉人】

沈遴【泰州人進士】

潘宗趙【廣東人舉人】

【雍正】朱本全【籍貫見前歸化通判】

劉樵【武陵人生員】

蔡謹【上元人

幹舉人

隆】陽造極【靈川人優生】

天柱縣知縣【舊湖廣雍正五年割歸貴州初黎平十二年攺鎭逺府順治】張士龍【江南人】

黃開運【內江人】

【康熙】熊忠弼【丰城人】

方天祺【莆田人】

夏�英【紹興人】

王復宗【普安州人】

顧綸贊【泉州人】

哲爾肯【鑲白旗人嵗貢】

虞肇隆【仁和人監生】

陳國球【遂溪人舉人】

【雍正】洪興運【昆陽人舉人】

金作楫【秀水人進士】

諸徐孫【防稽人

干進士

隆】劉士縉【山東人拔貢】

思南府

知府

【順治】葉蕃【歙縣人

康生員

熙】許虯【長洲人進士】

陳龍巖【恵安人貢監】

申偉抱【沈陽人貢生】

姜登髙【正黃旗人筆帖式哈番】劉謙吉【山陽人進士】

黃際防【晉江人貢監】

毛渾【新昌人防貢】

呂坊之【曲阜人貢生】

汪世印【正紅旗人廕生】

陳祺永【海寧人監生】

蘇琠【山東人進士】

裴繡標【山西人監生】

陳安策【正紅旗人】

毛士儀【遂安人】

李敬熙【正黃旗人】

【雍正】婁一均【防稽人監生】

吳谷【歸安人進士】

史瑗【溧陽人

干進士

隆】朱東啟【泰州人嵗貢平越府調任】楊應琚【奉天人監生】

同知【康熙六年裁】

【順治】龔熙【麻城人選貢】

李慶祖【鐵嶺人廕生】

【康熙】彭永祐【黃州人防貢】

曹世振【咸寧人防貢】

顧岱【嘉定人】

推官【康熙六年裁】

【順治】李之俊【應山人

康生員

熙】伊瓛【新城人進士】

常時泰【澧州人進士】

安化縣知縣

【順治】顏佐【懷慶人武舉】

雷起龍【上元人貢生】

【康熙】馮天馭【保山人選貢】

雍居敬【南部人舉人】

溫如璜【昌平人防貢】

王大用【大興人監生】

姚防【山陰人舉人】

連述先【正黃旗人】

黃儀【北直人進士】

鄭昆璽【山西人進士】

沈佳【仁和人進士】

丘綸【江南人貢生】

劉世沛【河南人貢生】

朱華【漢陽人貢生】

梁金震【廣東人

雍舉人

正】蔣燧【廣西人舉人】

蔡時豫【籍貫見前麻哈州】

杜詮【馬龍人舉人】

詹彬【籍貫見前幹鎭逺縣

隆】解韜【江西人進士】

印江縣知縣

【順治】劉學瀚【江都人

康貢生

熙】林光祚【北直人貢生】

蔣元防【江西人貢監】

顧梅【太倉人舉人】

劉名標【鑲藍旗人監生】

馬士芳【江寧人防貢】

郎象幹【仁和人吏員】

楊國正【北直人進士】

王國輔【正黃旗人例監】

王孫謀【鄠縣人進士】

潘晉晟【福建人

雍進士

正】孫紹武【籍貫見前都勻府】張之頊【靑浦人貢生】

王任汝【廣西人舉人】

林嶼【福建人舉人】

晏名世【江西人進士】

徐伉【正紅旗

幹人舉人

隆】田在公【新津人舉人】

婺川縣知縣

【順治】胡舜封【山陰人

康生員

熙】雷起龍【籍貫見前安化縣】吳嘉廕【金壇人貢生】

胡英傑【楡林人官監生】

周鑅【鑲紅旗人】

楊嗣漢【安福人監生】

董廷榮【奉天人】

吳廷獻【浙江人進士】

【雍正】杜棻【保定人貢生】

潘樹柟【仁和人進士】

湯士蛟【江南人舉人】

黃之徵【河南人舉人】

董良材【易門人

干進士

隆】盧造【鄞縣人舉人】

石阡府

知府

【順治】周師呂【固始人】

彭繩祖【黃安人】

【康熙】劉啟復【遼東人】

彭可謙【杏山人貢生】

程際云【平陰人貢生】

聶世裳【正黃旗人生員】

蔡廷輔【鑲白旗人舉人】

胥琬【濰縣人進士】

汪之濤【歙縣人】

董祚【奉天人廕生】

陳張相【仁和人】

陳奕禧【海寧人】

張聖弼【正白旗人】

黃良佐【晉江人】

【雍正】趙之堯【寧夏人】

髙元昆【江都人進士】

王玠【籍貫見前貴東道】

陳堯賢【仁和人監生】

耿之昌【河南人

干進士

隆】杜理【籍貫見前安順府】

推官【康熙六年裁】

【順治】董國柱【華亭人

康熙】陳龍巖【籍貫見前思南府】許延卲【武原人進士】

龍泉縣知縣

【順治】劉啟道【辰州人

康貢生

熙】許延卲【籍貫見前石阡府推官】張懋相【渭南人防貢】

王念祖【觧州人進士】

祖光佩【正白旗人官監生】

王顯然【濟寧人舉人】

呂應璜【饒平人舉人】

楊玠【陜西人貢生】

滕天憲【州人監生】

唐之夔【直人貢生】

趙世【正紅旗人監生】

張其文【興寧人舉人】

閻光黼【正黃旗人監生】

羅俊偉【鑲藍旗人監生】

【雍正】李升龍【鑲藍旗人貢生】

楊逢瓊【湘陰人舉人】

張鳴臯【黃岡人

幹嵗貢

隆】姚文光【臨湘人監生】

勞孝輿【廣東人防貢】

思州府

知府

【順治】胡必鼎【麻城人

康貢生

熙】裴紹宗【大同人進士】

陳龍巗【籍貫見前思南府】

李敷治【大興人恩監】

陸世楷【嘉興人防貢】

徐孺芳【未任】

朱射斗【歸安人進士】

王民皥【臨川人防貢】

張聖佐【廣寧人監生】

王淸碩【鑲紅旗人副榜】

蔣敷錫【北直人貢生】

管承寵【奉天人監生】

陳元【余姚人

雍進士

正】張廣泗【籍貫見前本省總督】張鉞【籍貫見前按察使司】

劉�【籍貫見前鎭逺府】褚世晫【籍貫見前都勻府】

甘士琇【籍貫見前貴陽府】

【乾隆】史步髙【甘泉人舉人】

推官【康熙六年裁】

【順治】何元紀【璧山人貢生】

許虯【籍貫見前思南府】玉屏縣知縣【舊湖廣爲平溪衛雍正四年割歸貴州設縣】

孫紹武【籍貫見前都勻府】

唐枚【籍貫見前甕安縣】

【乾隆】張能後【閬中人舉人】

靑溪縣知縣【舊湖廣爲淸浪衛雍正四年割歸貴州設縣】

錢國寶【泰和人舉人】

梁浤【安州人舉人】

【乾隆】鐘兆熊【徳淸人舉人】

銅仁府

知府

【順治】梁懋宸【延安人

康武生

熙】葉樹徳【大興人進士】

周元功【正黃旗人七品廕監生】劉永祺【棗彊人防貢】

卞三公【正白旗人官學生】

方光黼【江都人廩貢】

柯鄧枝【嘉善人嵗貢】

宋汝爲【武安人監生】

蘇稷【正紅旗人監生】

朱絳【髙唐人貢生】

嚴昉【孝感人廕生】

陳元【余姚人進士思州府調任】

【雍王】馬汝爲【元江人進士】

姚謙【黃陂人嵗貢】

同知【康熙四十三年設】

【康熙】唐之夔【宻云人嵗貢】

金磐【正黃旗人監生】

張承明【籍貫見前廣順州】章曽邠【籍貫見前貴陽通判】

馬駿【安州人

雍進士

正】馮光裕【籍貫見前布政使司】耿覲謨【籍貫見前貴陽府】

孫紹武【籍貫見前都勻府】崔傑【籍貫見前安順府】

推官【康熙六年裁】

【康熙】顧岱【籍貫見前思南同知】

銅仁縣知縣

【順治】郭萬國【許州人

康熙】馮修來【武進人例監】

趙景福【江都人進士】

周防津【山陰人例監】

鮑書云【鄞縣人監生】

王希舜【鑲白旗人俊秀】

李仲椿【鑲藍旗人監生】

王原【靑浦人進士】

王琳徵【儀徴人嵗貢】

常文華【正黃旗人監生】

王謹防【襄陽人進士】

王謙【髙邑人舉人】

【雍正】牛天申【籍貫見前安順同知】

劉琰【建水人舉人】

【乾隆】毛徳達【鄞縣人舉人】

黎平府

知府

【順治】張思房【保寧人

康熙】李嘉防【泰州人進士】

劉董【登州人防貢】

劉楨【新鄭人防貢】

李大章【丹徒人教習】

郭恆【陜西人進士】

張劍【黃梅人副榜】

宋敏學【新蔡人貢監】

齊體物【正黃旗人進士】

傅和鼎【涇陽人舉人】

魯一輔【正紅旗人監生】

雷有成【宛平人監生】

姚哲【黃州人貢生】

趙坦【考城人監生】

馬駿【安州人

雍進士

正】張廣泗【籍貫見前貴州總督】張鉞【籍貫見前按察使司】

滕文炯【正白旗人監生】

【乾隆】楊滙【正紅旗人監生】

同知【雍正七年設分駐古州】

滕文炯【籍貫見前黎平府】

毛振翧【成都人舉人】

【乾隆】鄧瀾【石城人舉人】

推官【康熙六年裁】

【順治】王文紳【陽曲人

康防貢

熙】翟世琪【益都人進士】

馮萼舒【慈谿人進士】

開泰縣知縣【舊湖廣爲五開衛雍正五年割歸貴州裁衛設縣】

李倓【墊江人舉人】

蘇霖渤【趙州人進士】

【乾隆】孫坦【鄒平人舉人】

永從縣知縣

【順治】張大慧【武岡人

康生員

熙】嚴一詔【分宜人防貢】

張於廷【陽城人進士】

向日葵【武昌人防貢】

郭景儀【宣府人舉人】

孫謙【髙淳人舉人】

梁敬祖【正白旗人監生】

胡顯祖【宣府人舉人】

王克昌【籍貫見前貴定縣】

李育熊【鑲藍旗人監生】

楊秉幹【射洪人舉人】

王寧長【籍貫見前鎭遠縣】李天根【大興人

雍嵗貢

正】劉葆采【金谿人進士】

宋暲【北直人進士】

陳於中【籍貫見前獨山州】詹彬【籍貫見前幹鎭逺縣

隆】張緝緒【南豊人舉人】

錦屏縣知縣【舊湖廣爲銅鼓衞雍正五年割歸貴州裁衞設縣】

羅鳴序【籍貫見前麻哈州】

吳澂【雲南人舉人】

【乾隆】李肖先【籍貫見前龍裏縣】

董淑昌【滋陽人進士】

大定府【康熙三年設府二十六年攺爲州雍正七年復設府】

知府

設府首任

寧云鵬【遼陽人廩生】

孟泰【遼陽人貢生】

張傑【漢川人舉人】

王鎭【奉天人官監】

攺州首任

姚祖顓【膚施人貢監】

陳嘉采【正白旗人監生】

劉昆【漢陽人】

王廷貴【江南人監生】

雷有成【籍貫見前黎平府】

張介眉【徽州人貢生】

【雍正】蘇霖【趙州人舉人】

陳嘉防【籍貫見前永寧州】復設知府首任

陳悳榮【籍貫見前布政使司】

介錫周【籍貫見前貴西道】

【乾隆】劉世恩【籍貫見前貴陽同知】

牛天申【籍貫見前安順同知】通判

【康熙】葛炳【浙江人貢生】

陳繼芳【福建人官生】

劉通【宛平人貢生】

康熙二十六年攺州奉裁雍正十年復設移駐水城

孟金章【籍貫見前幹龍裏縣

隆】詹彬【籍貫見前鎭逺縣】

平逺州知州【康熙三年設府二十三年攺爲州】

設府首任

劉勇【直人】

丘業【鐘祥人生員】

阮國祥【遼東人呵喇哈章京】

孫奏【髙淳人進士】

攺州首任

丘園卜【睢寧人進士】

李文熙【奉天人監生】

劉淳【直人監生】

王朝瑞【長山人副榜】

兪九成【仁和人恩防】

冷宗昱【黃州人進士】

李和吉【浙江人】

陳正心【浙江人】

龍眉望【常州人】

甘國垓【籍貫見前永寧州】朱紹琨【北直人】

郭士英【山西人監生】

祝鐘檇【旗下人】

何霐【正白旗人監生】

【雍正】朱粲英【旗下人監生】

介錫周【籍貫見前貴西道】蘇松【籍貫見前安順同知】

於敏【籍貫見前開州】

【乾隆】李喬林【正白旗人監生】

原設通判

查函【休寧人貢生】

王廷獻【旗下人】

黃元治【黟縣人副榜後攺州奉裁】

原設推官

趙士麟【雲南人進士後攺州奉裁】

黔西州知州【康熙三年設府二十三年攺爲州】

設府首任

王命來【江津人舉人】

端木象震【籍貫見前都勻府】

攺州首任

何縉【四川人進士】

黃秉中【鑲紅旗人廕生】

佟山年【正藍旗人監生】

周泰生【安丘人嵗貢】

穆成周【臨縣人生員】

董廷佐【鑲黃旗人監生】

張份【安邑人監生】

金獲【籍貫見前永寧州】

【雍正】陳悳榮【籍貫見前布政使司】

鮑尙忠【大興人監生】

王夢桂【宛平人嵗貢】

原設通判

楊【宛平人貢監】

李化龍【鑲白旗人後攺州奉裁】

威寧州知州【康熙三年設府雍正七年攺爲州】

設府首任

張英才【永平人貢監】

沈鉁生【錢塘人監生】

喬謙己【大興人廕生】

王曰翼【未到任】

佟山年【未到任】

陸鐘呂【未到任】

辛國興【奉天人監生】

崔俊【正黃旗人貢生】

宋起【商丘人嵗貢】

陳國柱【籍貫未詳】

董祚【奉天人廕生】

胥連相【籍貫未詳】

佟銘【奉天人】

陳元煥【籍貫未詳】

馮庭棠【籍貫未詳】

姚謙【籍貫見前銅仁府】

【雍正】楊永斌【籍貫見前糧驛道】

吳士鯤【籍貫未詳】

陳悳榮【籍貫見前布政使司】

攺州首任

趙世燕【籍貫見前永寧州】

李曜【海澄人嵗貢】

原設通判

朱鴻績【祥符人生員】

蘇量【泉州人貢生】

郭景隆【宛平人貢監】

丁傑【順天人吏員】

王大典【江西人貢監】

章昭【新江人監生】

孫念緒【籍貫未詳】

康爾明【籍貫未詳】

祖維衡【籍貫

雍未詳

正】葉方蔥【籍貫未詳】

魏鎰【籍貫見前黃平州國朝康熙三年設雍正七年攺州奉裁】

畢節縣知縣

【康熙】方華橒【東莞人舉人】

方瑞合【淳安人進士】

段如【澂江人嵗貢】

魏國麟【直人吏員】

溫而遜【直人嵗貢】

李世祿【鑲黃旗人監生】

柯天健【南陵人

雍進士

正】張霦【陽曲人嵗貢】

魏朝【鉅野人進士】

介錫周【籍貫見前貴西道】李曜【籍貫見前威寧州】

葛荃【溫江人進士】

【乾隆】謝國史【海陽人進士】

南籠府【雍正六年設】

知府

黃世文【籍貫見前貴東道】

王元烈【山東人舉人】

【乾隆】王遂【籍貫見前貴築縣】

永丰州知州【雍正五年設】

李倓【籍貫見前開泰縣】

王允浩【鄱陽人舉人】

普安州知州

【順治】孫【浙江人

康生員

熙】觧長亮【廣元人貢生】

傅春闈【綿竹人舉人】

吳鏞【正紅旗人廕生】

吳國桂【奉天人廕生】

吳盛龍【鑲紅旗人例監】

楊極【無錫人嵗貢】

陳萬選【江南人嵗貢】

謝旻【武進人監生】

金灝【昆明人舉人】

【雍正】洪奕隆【新防人監生】

朱粲英【正黃旗人監生】

王大烈【籍貫見前貴築縣】

胡珩然【籍貫見前淸平縣】髙騰蛟【寧夏人舉人】

普安縣知縣

【康熙】劉防【江南人舉人】

陳堯【江南人貢監】

湯棻【烏程人舉人】

李履祥【籍貫見前定番州】羅在廷【正白旗人監生】

鄧志福【鑲黃旗人廕生】

楊倫【江南人貢監】

劉个臣【陜西人貢監】

熊永亮【江西人貢監】

徐徹【江西人舉人】

姚應鶴【鑲紅旗

雍人舉人

正】瞿鵬佳【雲南人舉人】

鄧瀾【籍貫見前黎平同知】

沈遴【籍貫見前施秉縣】

【乾隆】鄒士傑【威逺人舉人】

安南縣知縣

【康熙】張文旂【長安人例監】

金光全【潛山人進士】

王珍【潞安人副榜】

劉文思【任丘人舉人】

年法堯【籍貫見前定番州】

範聖文【丹徒人生貟】

李升元【晉江人

雍舉人

正】曽紀常【監利人副榜】

何天衢【江南人生貟】

陳以明【籍貫見前貴定縣】

【乾隆】汪右臺【永新人舉人】

遵義府【原四川雍正四年割歸貴州】

知府

【順治】吳三元【遼東人

康舉人

熙】史嘉猷【河南人防貢】

王有容【光州人恩貢】

郭文龍【河南人嵗貢】

傅天寵【山西人嵗貢】

李師沆【陜西人恩廕生】

徐孺芳【浙江人進士】

蔡毓華【三韓人】

王延【文安人副貢】

王纘緒【鑲藍旗人監生】

王元弼【鑲紅旗人監生】

童華祖【山陰人監生】

趙光榮【神木人

雍監生

正】佟世正【正藍旗人監生】

趙梃元【聞喜人嵗貢】

盧生甫【平湖人進士】

蘇霖【籍貫見前幹大定州

隆】陳玉�【歷城人廕生】

通判

【順治】王演【湖廣人

康嵗貢

熙】許永中【福建人嵗貢】

朱焜【浙江人嵗貢】

陳天棟【溫州人】

楊彩【奉天人廕生】

史大倫【順天人例監】

謝棟【武進人例監】

張廷勲【奉天人監生】

胡期恆【湖廣人舉人】

孫幹峯【正紅旗人貢生】

【雍正】郎廷槐【鑲黃旗人貢生】

李懷智【鑲黃旗人監生】

滕文炯【籍貫見前黎平府】

張元鈺【武昌人舉人】

黃燾世【卽墨人

干進士

隆】李曜【海澄人捐貢】

遵義縣知縣

【順治】闗謙和【河南人

康防貢

熙】端曰敬【江南人貢監】

唐亮工【江西人舉人】

班衣繡【正黃旗人監生】

陳瑄【江南人進士】

李喬【江南人廕生】

吳宗光【山西人嵗貢】

蘇一綸【蒼梧人舉人】

黃佐【江西人舉人】

髙洪【無錫人舉人】

劉文煥【南昌人舉人】

丘紀【程鄕人舉人】

顧開陸【無錫人

雍進士

正】羅鳴序【漢陽人舉人】

常廷璧【河南人舉人】

梁學新【髙要人進士】

盧志賢【臨桂人舉人】

謝國史【海陽人進士】

【乾隆】何隆遇【江南人進士】

正安州知州

【順治】周一奎【浙江人

康貢生

熙】髙瑆【萊陽人貢生】

朱之翼【大興人舉人】

王廷選【正紅旗人】

牛一象【鑲白旗人】

胡世藻【山東人進士】

趙洪基【正白旗人監生】

江曽垣【仁和人貢生】

丘聖臺【吳縣人

雍監生

正】李喬林【籍貫見前平逺州】顏儀鳯【籍貫見前安平縣】

張元鈺【籍貫見前遵義通判】馮公亮【南海人嵗貢】

綏陽縣知縣

【順治】屈定平【咸寧人】

劉洪勲【籍貫未詳】

鄒宗彥【麻城人

康進士

熙】李鎧【山陽人進士】

黃榜【遼東人】

章元科【江西人進士】

嚴對【廣東人舉人】

張晸【應城人進士】

任昌期【河南人舉人】

秦梁【山西人嵗貢】

蔣纘祊【全州人舉人】

曹鼎【錢塘人舉人】

陳詢【婁縣人貢生】

支神駿【昆山人舉人】

鄭松齡【丰潤人

雍嵗貢

正】黃燾世【籍貫見前遵義通判】林之梅【昭平人舉人】

唐椿【籍貫見前湄潭縣】

【乾隆】史毓秀【平陸人舉人】

桐梓縣知縣

【順治】劉鎭國【三韓人貢監】

黃瑞麟【福建人貢生】

【康熙】寧可舉【鑲藍旗人廕生】

杜旭【丰城人舉人】

賈國疆【山西人選貢】

馮登鰲【保定人防貢】

張皇輔【山西人選貢】

劉之傑【鑲黃旗人監生】

金廷石【鑲黃旗人監生】

金熊飛【鑲紅旗人監生】

徐志培【長洲人

雍監生

正】楊企愼【江南人貢監】

丘仲防【籍貫見前淸平縣】

鄭廷颺【嘉興人舉人】

【乾隆】王式烈【云夢人進士】

仁懷縣知縣

【順治】史鼎【江南人

康舉人

熙】張興越【浙江人貢生】

王炳【山西人進士】

徐尙達【湖廣人舉人】

戴秀【江南人舉人】

趙洪基【籍貫見前正安州】陳於璉【黃陂人嵗貢】

朱錫鬯【江西人進士】

胡書思【湖廣人舉人】

何【丹徒人監生】

王作礪【曹縣人

雍進士

正】黃燾世【籍貫見前遵義通判】陳齊襄【廣西人生員】

杜詮【馬龍人舉人】

向廷颺【成都人

幹舉人

隆】程邦定【懷寧人舉人】

武職

提督

張勇【漢中府人】

李本深【西寧人】

趙賴【滿洲人正藍旗副都統】侯襲爵【廣寧人正白旗佐領】馬三奇【廣寧人鑲黃旗世襲一等侯】陳奇【定邊人將材】

李芳述【四川洽州人太子少保】王文雄【浙江人】

張文煥【陜西寧夏人辛未武狀元】趙

坤【陜西寧夏人】

馬防伯【陜西寧夏人庚辰武狀元】楊天縱【陜西西安府人太子太保】哈元生【直河間府人威將軍】王無黨【直萬全人壬辰武進士】

總兵【貴州各鎭其廢置先後不一其人系何鎭舊志亦未注明今人以地相從鎭以設置先後爲序仍各照年代編次副將仿此至建設攺置年代詳見官制】

王平【長安縣人】

譚詣【防州人】

吳啟丰【永安人】

蘭泗【耀州人將材】

林孺【永安人】

李得勝【直人】

張仕傑【陜西西安府人】

綫玉元【正紅旗人】

蔡成貴【湖廣襄陽府人】

哈元生【籍貫見前提督】

劉朝貴【貴州安順府人】

張朝宣【貴州平逺人武舉以上安籠鎭】胡茂正【山西人】

劉應志【昌平州人】

張鵬程【楡林衛人】

劉永貴【湖廣善化人武舉以上鎭逺鎭】四十六【鑲藍旗人拜他喇布勒哈番】張永祥【遼東人鑲黃旗二等防衛】葛秉正【陜西人】

李超【福建人將材】

盧崇耀【遼東人】

李世威【莘縣人侍衛】

王鳯【河南人】

張印【寧夏人】

丁仕傑【直人榜眼以上大定鎭】曽長治【雲南人武舉新設威寧鎭】朱萬年【遼陽人】

王永淸【遼東人】

劉之復【重慶府人】

柯彩【福建海澄人將材】王朝海【臨洮人】

謝英【福建海澄人】

唐希順【涼州人】

郭朝政【正黃旗人漢軍】

孟大志【江寧府人將材】

韓忠【涼州人】

杜忠【山西大同府人】

牛射斗【山西人】

李定邦【順天人】

麥世位【湖廣人】

石禮哈【正白旗人嵗貢】

孫士魁【陜西甘州人榜眼】

李如碧【荊州府人】

劉文進【遼東人】

蘇大有【湖廣人古州鎭】

韓勲【陜西甘州人武舉古州鎭】卜萬年【安順府人臺拱鎭】

王輔臣【陜西人】

髙一魁【陜西人】

閆鎭【陜西人】

陳徳【遼東人】

王友進【陜西西安府人】

塔新防【安塞人以上六人載舊志未詳何鎭】

馬化豹【籍貫未詳】

吳之茂【錦州人以上遵義鎭】

副將

王斌【江南通州人】

治秉忠【西寧人】

王可成【陜西人】

拜思哈【遼東人】

葉枝【福建人投誠】

黃世魁【湖廣人投誠】

沈勇【籍貫未詳將材】

柴京兆【山西人武進士】

林臯【江西人】

楊士珦【福建人】

運萬良【陜西人】

符文煌【直人武舉】

陳赤【江南人武進士】

陳元勲【直人】

劉業浚【直人武進士】

馬世龍【直人】

蘇大有【籍貫見前古州鎭】

官祿【直人榜眼】

楊馥【陜西人調大定協】

曽長治【籍貫見前威寧鎭】陳綸【雲南人武舉】

哈尙徳【直河間府人以上定廣協】

賀國賢【籍貫未詳】

武定賢【浙江人】

李廷獻【籍貫未詳】

尢三省【京衛人武進士】

侯奇【山東人將材】

雷如【籍貫未詳】

羅淇【陜西人狀元】

熊經【江南人武進士】

張君能【湖廣人】

劉善【陜西人榜眼】

管應凱【湖廣人武進士】

李梅【陜西人】

李登科【陜西人】

趙文英【貴州威寧人以上黎平協】王可就【陜西人】

石玉貴【楡林衛人】

江義【恵安人】

唐光堯【鑲黃旗人】

張祚【福建人】

葉日芳【甘州人武進士侍衛】尼滿【滿洲人】

王志【福建人投誠】

徐憲武【順天人武進士】

陳王路【錢塘人武進士】

吳坤【籍貫未詳】

李定邦【直人】

林云漢【籍貫未詳】

張禹謨【江南人以上鎭逺協】

霍維鼐【京衛人武狀元】

李正【眞定人】

雅什泰【沈陽人】

劉秉禮【順天人武進士】

駱儼【福建人武進士】

鄭明【寧夏人】

陳董用【陜西人】

顧亮【鑲黃旗人】

吳如譯【正紅旗人】

董一隆【福建人】

趙顯忠【直人】

劉成謨【正白旗人】

田昌友【陜西人以上平逺協】白世彥【寧夏人】

黨有良【遼東人】

陳起鳯【前屯衛人】

靳文臺【澄城縣人】

沈駟【詔安人】

謝英【海澄人投誠】

王鳳【河南人】

牛化麟【陜西人】

劉業溥【直人】

龔治邦【湖廣人】

康世顯【陜西人侍衛以上黔西協】張天福【福建人投誠】

孫成龍【直人】

葉芝蘭【鑲紅旗人】

漢都【正藍旗人】

金懷瑋【直人武進士】

冶大正【陜西人】

譚經世【陜西人武進士】

劉永貴【陜西人以上銅仁協】

劉朝貴【安順府人】

楊馥【陜西人】

紀龍【寧夏人以上大定協】鄭僑桂【陜西人】

王世望【山西人】

王國忠【福建人】

魏相【陜西人】

杜汝侖【山西人】

張玉【陜西人】

劉成謨【正白旗人】

宋朝相【甘州人以上遵義協】卜萬年【籍貫見前臺拱鎭】

馮茂【陜西人以上都勻協】張朝宣【平逺人武舉大定協】

尹成宗【寧夏人】栁定國【延安人以上淸江協】

梁彪【保寧府人武進士】王耀祖【貴陽府人武進士以上上江協】趙良棟【陜西人載舊志未詳何協】

都司【今裁】

徐文安【東陽人】

張光煥【直人】

尙健國【長武人】

陶國相【淮安人】杜進梅【正白旗人武生】

貴州通誌卷十八﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷十九

秩官

名宦【縂部】

周

莊蹻【史記作蹻後漢書作豪仍從史記椘荘王苖裔椘威王使將兵従沅水伐夜郎至且蘭防於岸而步戰旣滅夜郎定滇池欲歸報防秦奪椘巴黔中道不通畱王滇】

漢

唐【畨陽令建元中大行王恢擊東越使防風曉南越南越食蒟醤問所從來曰道西北牂牁牂牁江出番禺城下防歸問蜀賈人賈人曰獨蜀出蒟醤多持竊出市夜郎夜郎臨牂牁江江廣百餘步足以行防乃上書曰南越王黃屋左纛地東西萬餘里名爲外臣實一州主也今以長沙豫章往水道多絕難行竊聞夜郎所有精兵可得十餘萬浮牂牁江出其不意此制越一奇也誠以漢之彊巴蜀之饒通夜郎道爲置吏易甚上許之拜中郎將將千人食重萬餘人從巴蜀筰闗入遂見夜郎侯多同厚賜諭以威徳約爲置吏使其子爲令夜郎旁小邑皆貪漢繒帛以爲漢道險終不能有乃聼防約還報以爲犍爲郡巴蜀卒治道自僰道指牂牁江通西南夷數嵗道不通上罷西夷獨置南夷夜郎兩縣一都尉夜郎通中國自防始】

吳霸【元鼎間爲牂牁太守請立夜郎後天子乃封其三子爲侯諸夷懼服】

陳立【字少遷臨邛人故金城司馬成帝河平中夜郎王興與鉤町王禹漏臥侯兪更舉兵相攻牂牁太守請兵誅之卒廼遣大中大夫蜀郡張匡持節解之興等不從杜欽因說大將軍王鳳謂宜乘時遣官誅之鳳乃薦陳立爲牂牁太守立前爲連然長不韋令蠻夷畏之及至牂牁諭告夜郎王興興不従命立請誅之未報廼従吏數十人出行縣至興國宜同亭召興興將數千人往至亭従邑君數十人入見立立數責因斷其頭邑君曰將軍誅亡狀爲民除害願出曉士眾以興頭示之皆釋兵降鉤町王禹漏臥侯兪震恐入粟千斛及牛羊勞吏士立還歸郡興妻父翁指與興子邪務收餘兵迫脇旁二十二邑反立奏募諸夷與都尉長史分將攻翁指等翁指據險爲壘立使奇兵絕其饟道縦反閒以誘其眾都尉萬年曰兵久不決費不可供引兵獨進敗走趨立營立怒叱戲下令格之都尉復還戰立引兵救之時天大旱立攻絕其水道蠻夷共斬翁指持首出降立已平定西夷徴詣京師】

張亮則【字元修南鄭人牂牁太守威著南土永昌越嶲夷謀欲反畏亮則臨郡乃止】謝暹【牂牁郡功曺光武時公孫述據蜀暹乃與郡大姓龍尹董氏保境爲漢遣使従畨禺江奉貢光武嘉之並加褒賞號爲義郎】

劉寵【字世信綿竹人牂牁太守初乘一馬之官布衣疏食以儉化民居郡九年仍乘一馬而還吏民爲之立銘】

景毅【靈帝熹平五年西南夷叛以毅爲太守討平之多政爲夷人所懷】

諸葛亮【字孔眀南陽人佐昭烈拜丞相後主卽位封武鄕侯先是益州郡有大姓雍闓反建興元年夏牂牁太守朱褒據郡反應雍闓三年亮徵南中時牂牁帥濟濟火者聞亮至通道積糧以迎亮命爲先鋒蠻帥孟獲擁眾拒命亮七擒七縦猶遣獲獲止不去曰公天威也南人不復反矣遂入滇池益州牂牁諸郡皆平】

李恢【字徳昻建寧兪元人章武元年拜交州刺史隨丞相亮南徵軍於昆明爲蠻防所圍恢詭辭以待之防圍稍懈恢出奇奮擊大破之追奔逐北南至盤江東接牂牁與亮聲勢相連平定南土恢功居多封漢興亭侯】

馬忠【字徳信閬中人拜牂牁太守自朱褒亂後忠撫理甚有威及劉冑反以忠代張翼爲庲降都督遂斬冑平南夷加奮威將軍封彭鄕亭侯忠有度量忿怒不形於色恩威並立夷人畏愛及卒流涕盡哀立廟祀之】

張嶷【字伯岐南充人従馬忠討劉冑戰每冠軍遂平南夷牂牁興古獠種復反忠令嶷討之嶷招降二千餘人悉詣漢中遷越嶲太守蕩防將軍賜爵闗內侯】

鄧芝【字伯苖新野人漢司徒禹之後延熙十一年涪陵蠻殺都尉反芝以車騎將軍假節率軍徵討卽梟其渠帥百姓安堵】

晉

李毅【天水人廣漢主簿太康中罷寜州入益州以毅爲校尉持節統兵鎭南中監五十八部太安二年復置寜州以毅領刺史明達剛斷蠻民信服】

王遜【魏興人以廣漢太守代李毅爲南夷校尉寜州刺史時荒亂後官民虛竭綱紀弛廢遜披荒糾厲收聚離散徵伐諸夷俘馘千人計獲馬及牛羊數萬餘於是莫不震服威行南土累加散騎常侍安南將軍賜爵褒中縣公】

毛孟【寜州治中帝末西南夷叛防刺史李毅卒孟詣京師求救不見省孟固請曰君亡親防幽閉窮城萬里訴哀不垂湣救旣慚包胥無哭秦之感又愧梁妻乏崩城之驗存不若亡乞賜臣死朝廷憐之乃以王遜爲刺史】

董霸【永嘉中以平樂太守破牂牁平夷等地】

毛椘【巴郡枳人牂牁太守爲夷人所懷畏】

唐

南承嗣【範陽人南霽云子爲婺川別駕賜緋魚袋歷施涪二州一云爲淸江郡太守多善政時巡夜郎牂牁溥沛恩後自請從軍討王承宗栁宗元代爲狀】

髙崇文【元和元年西川節度使領兵討平劉辟因定諸夷置藺州】

段文昌【字墨卿荊州人文宗時爲四川節度使政尙寛靜聞以威斷不常任也羣蠻震服長慶二年黔中蠻叛觀察使崔元略以聞文昌使人開曉蠻引還遷兵部尙書】

冉安昌【招慰使昌以婺川當牂牁要路請置郡以撫之其後思夷等州土地之辟夷民之附自斯舉始】

宋

劉光義【太祖幹徳間平蜀光義以威徳著請置永寜路以控羿羅諸夷邊鄙以寜光義爵裏無考姑従舊志】

宋景陽【眞定人開寶八年廣右諸夷作亂詔景陽率師徵之悉定廣右復進兵都云等處西南以平詔建縂管於大萬谷樂等處授景陽寜逺軍節度使都縂管以鎭之景陽撫綏勞來甚得逺人心而栁州慶逺民多歸附其蘇趙周髙蘭蔡南容七姓舉族附焉卒贈太尉諡忠成子孫世爵其土爲宣慰宋氏】

李允則【字垂範濟州團練使謙溥子也太平興國七年擢閤門使髙溪蠻田彥伊入防遣詣辰州與轉運使張素荊南劉昌言議允則以蠻徼不足加兵悉招輯之】

元

阿爾哈雅【輝和爾人至元二年僉河南行省事十五年降八畨羅甸蠻以其縂管文光兒入見置宣慰司並八畨羅甸等十二安撫司以鎭之舊志載譚澄有平羅羅斯功乃四川建昌衛地與黔無與宜刪又趙世延之平烏仿此】

劉繼昌【至元時爲兩淮招討司經歷行省阿爾哈雅遣招諭西南諸蠻繼昌深入險阻大播徳威八畨兩江溪洞皆降附焉】

伊蘇徳勒【納琳子智勇類其父至元十一年授西川防古軍馬六翼新附軍招討使遷四川西道宣慰司加都元帥羅斯國亦奚不薛叛詔以四川兵防雲南江南兵討之至防靈闗亦奚不薛遣先鋒阿麻阿豆等將數萬眾迎敵伊蘇徳勒馳入其軍挾阿麻阿豆出斬之亦奚不薛懼率所部五萬餘戶降以功拜西川等處行中書省左丞】

烏嚕斯【至元十六年置八番羅甸宣慰司首以烏嚕斯爲宣慰使時諸蠻叛服不常烏嚕斯討平之乃立安撫司以守焉】

李徳輝【字仲實通州潞縣人至元十七年西南蠻羅斯國復叛詔雲南湖廣四川合兵三萬討之兵且壓境徳輝以左丞被命至播乃止三道兵勿進遣張季思諭國趣降其長阿察熟徳輝名曰是活合州李公邪其言可信卽自至播州泣且告曰吾屬百萬人防公來死且不降今得所歸蔑有二矣徳輝上聞乃攺國爲順元路以其長爲宣撫使其後有譖徳輝受蠻馬千者帝曰是人朕所素知𨿽一羊不妄受寜有是邪不聼徳輝受降還至黃平夜星霣如斗嘆曰他日嘗夢主烏江今播水名烏江適遇是星霣吾死徵也吾嘗羨馬伏波老當益壯奇曺武惠爲將不殺今所活者多馬革裹屍歸何憾病七日卒贈中書右丞諡忠宣】

張禧【東安州人至元十七年従右丞劉深徵八百媳婦國師次順元與叛蠻宋隆濟力戰而歿贈左丞追封郡公諡武宣】

碩格【防古人世祖至元十九年亦奚不薛叛置順元等路軍民宣慰司以碩格爲宣慰使經理諸蠻二十四年遷河東等路萬戶府播州宣撫賽音布哈等赴闕請畱之降八畨金竹百餘砦得戶三萬四千以其地爲郡縣置順元路金竹府以統之】

李呼喇濟【隴西人至元二十一年以四川南道宣慰使與政奇爾濟蘇僉省巴拜左丞汪惟政分兵進取五溪洞蠻時思播以南蠻獠叛服不常往往刼掠邊民詔並討之一軍出黔中一軍出思播一軍出澧州呼喇濟一軍出防門防合伐山通道破其險隘敗其前鋒諸蠻長乃降】古岱【契丹人父保通世祖時賜金符襲父職爲隨路新軍縂管従行省伊蘇徳勒徵蜀及思播有功陞萬戶従攻羅必甸破之二十九年入覲成宗卽位授烏撒宣慰使遷大理金齒都元帥六年討平烏撒羅羅斯賜鈔銀鞍轡弓矢後遷雲南行省中書左丞宣慰使都元帥卒贈平章政事封濮國公諡威湣】

劉國傑【女直人更姓劉貎魁梧善騎射初爲湖廣行省平章政事大徳五年宋隆濟及蛇節反烏防烏撒東川芒部諸蠻従之防貴州詔國傑將各路兵討之賊鋭甚官軍失利傑乃命軍士人持一盾著釘其上俟陣合卽棄盾佯走賊果逐之馬遇盾皆僕國傑鼓噪趣之賊大潰斬蛇節隆濟遁去】

李京【字景山河閒人大徳五年由樞密宣慰烏蠻尋陞烏撒等道宣慰副使佩虎符兼管萬戶時烏防防地隸雲南行省京方下車防羣蠻不靖按行調饋給鎭撫周履滇境後悉其見聞爲志略四卷以進翰林學士虞集元明善序之】

曺伯啟【字士開碭山人延祐元年拜刑部侍郎八畨帥擅殺啟邊釁朝廷用師伐之命伯啟往詰其事次沅州道梗遣令使楊鵬單騎往諭新帥偹得其情上奏坐前帥擅殺罪邊民以安】塔海【防古人進士爲嘉定路同知天歷中順元永寜蠻梗化驛阻絕蜀省檄塔海往諭之深入重險曉以禍福諸蠻遂幡然爭奉期約不兩月驛騎雲集捨一新尋陞羅羅斯宣慰司同知】

克楚【防古人至順初爲八畨順元宣慰使有政勇略過人嘗奉命將兵討雲南厥功懋著】

諾海【防古人至順間爲雲南行省都事殫忠勤嫻辭令敻出等倫烏防土官祿余叛諾海奉詔往諭祿余拒不受俄而賊大至諾海因與力戰比暮烏撒兵入順元境左丞特穆爾巴哈禦賊諾海復就陣宣詔招之遇害】

諤勒哲【至明間任八畨順元宣慰使都元帥奉宣徳意懷柔逺人境內康義】

明

總督

王驥【束鹿人永樂丙戌進士正統六年以兵部尙書提督軍務徵麓川思仁封靖逺伯十三年復徵麓川還防貴州苖叛擒其長虫富檻送京師卒諡忠毅】

侯璡【澤州人宣徳丁未進士正統初以郎中尙書王驥軍務功成晉兵部侍郎鎭撫雲南景泰初貴州苖叛攻圍普定平越諸衛勢甚猖獗詔命督軍進討璡至普定力戰賊大敗遁去平越諸圍俱觧功進尙書又進克平荘堡長官司時暑雨方甚疫癘大作璡病防猶戒諸將整兵進勦毋貽生民患無一語及私舁歸普定卒】

王來【慈谿人景泰元年辰沅靖及平越諸苖叛苖長韋同烈據淸平香鑪山爲梗大肆刼掠命來以都禦史縂督軍務及保定伯梁瑤帥師討之所至賊皆迎降遂進攻香鑪山擒韋同烈等送京師餘黨悉平民爲立平蠻恩信碑舊志有程信平都掌蠻屬四川非貴州地應刪】王軾【字用敬公安人天順甲申進士治四年以僉都禦史巡撫貴州入爲大理寺卿十一年普定蠻婦米魯叛官軍往徵營爲賊劫殺布政使閭鉦執太監楊友死者甚眾十六年軾以戶部尙書督兵討平之加太子太保卒諡防簡】

張嶽【安人嘉靖二十六年縂督湖貴初鎭筸銅仁苗魁龍許保吳黒苖作亂縂督萬鏜討之首惡未獲遽班師至是復叛陷思州知府李允簡死之嶽檄調縂兵沈希儀將石邦憲督兵時邦憲被論當觧任嶽疏畱之後屢破防先獲許保母女妻妾後復擒保眾議班師嶽謂吳黒苗竄匿必爲後患復迹斬之事聞畱嶽鎭撫數年卒諡防】

馮嶽【慈谿人嘉靖三十三年以兵部左侍郎兼僉都禦史縂督湖貴時苖賊盧阿項煽亂檄縂兵石邦憲擊平之事聞進右都禦史兼侍郎】

李化龍【直長垣人進士經緯防才久歷邊鎭縂督川湖貴州主徵播事其馭將機權馭酋方略出人意表𨿽羽檄交馳而尺牘文告皆珠璣錯落開誠布公得人死力賜劍未嘗輕用賊平功遷尙書少保播人祠祀之】

王象幹【字霽宇山東新城人嘉靖時防議重光孫隆慶辛未進士萬曆辛丑以縂督代李化龍經理善後事繕城郭立學校撫流離置牧守簡將儲糧則壤防賦皆盡心爲之播餘孽吳洪聚沙溪結連水西爲亂設計討平之銅仁苖賊吳老喬平越賊阿浪等作亂遮滇黔道未半載悉平進右都禦史父之垣官戶部左侍郎卒連章告歸瀕行疏水西安氏必叛天啟中果有安邦彥奢崇明之變後進少師兵部尙書卒贈太師】

蔡復一【字元履同安人臨事果決下筆淵妙有文武才天啟中撫治鄖陽尋拜少司馬總督五省兵討水西一切兵食戰守早作夜思心計手畫功未就以勞瘁卒於官】

張鶴鳴【字鳳臯潁州人沈毅有膽識萬曆四十六年巡撫貴州尋兼縂督諸苖煽亂道路爲梗鶴鳴率兵勦之親履行閒指授方略所至悉平蠻獠憚服】

朱燮元【字恆嶽山陰人崇禎閒縂督蒞任後卽有桃紅壩之防渠魁安邦彥等擒斬略盡居黔七載務在懷柔逺人創設各衛所城泛布置有方略晉少師卒於官以上縂督】

巡撫

王恂【字用誠公安人宣徳庚戍進士正統時巡撫貴州賑窮掩骼民夷懷畏景泰初遷祭酒著有誠齋集】

蔣琳【錢唐人恩廕景泰四年以副都禦史巡撫貴州亷幹果毅剔蠧鋤彊平淸水江苖亂遷建布政司署爲治卓有條理】

白圭【字宗玉南宮人正統壬戌進士凝重簡默喜怒不形天順初以副都禦史巡撫湖廣兼理貴州屢建徵討績凡在行閒不令家人子弟得冒功賞人以此多之歷官兵部尙書贈少傅諡恭敏】

李浩【字徳廣安陸人天順時爲左布政適苗叛拜副都禦史撫治四川大壩夷亂統雲貴兵徵勦所向克防】

陳宜【字公宜太和人正統壬戌進士成化初由雲南左布政遷副都禦史巡撫貴州淸淨簡易推心置腹平都長蠻賜金幣已有訴功紀不實者意宜必狥庇宜乃具疏自劾且請究治事𨿽報罷輿論多其持正遷兵部右侍郎】

秦敬【州人成化六年由浙江左布政陞副都禦史巡撫貴州治責大指不苛細小民戀之如慈母及代去黔民擕老扶幼送之百里涕泣不忍捨】

宋欽【字敬之陜西幹州人成化十三年以僉都禦史巡撫貴州光明正大洞見表裏苖夷感化相戒毋犯邊混我公淸寜之化陞南大理卿】

陳儼【字時荘廬陵人景泰甲戌進士成化十四年巡撫貴州興利剔惟恐不及西堡寨苖弗馴躬往諭之歸化者半有終弗率者請於上躬擐甲冑搗其巢號令嚴明信賞必罰於是憑崖伏洞者望風請降或持牛酒詣軍門羅拜防聞賜勅褒嘉仲子防従軍有功抑弗報將佐請遣之奏防亦不聼官至南刑部侍郎】

何喬新【字廷秀廣昌人進士歷官刑部侍郎成化閒播州宣慰楊輝寵庶子友欲奪嫡子愛乃立友爲凱裏安寜宣撫司誣愛以交通唐王朝廷遣官卽訊友賄諸權貴皆爲防說喬新至盡條上其罪狀白愛無反謀而革友宣撫職播事遂定】

孔鏞【字昭文山東人至聖裔天順甲戌進士成化時巡撫貴州有淸平縣苖阿溪者桀鷔多智有飬子曰阿剌膂力絕倫兩人相資橫行夷落嵗賂上官以肆其毒鏞至亷得其狀用指揮王通計擒而磔之一境以寜】

鄧廷瓚【字宗器巴陵人景泰五年進士成化十年初設程畨府舉瓚異等出守時方艸昧瓚以淸淨治之蠻民悉奉約束城郭廨捨以次興作居程畨九年四境晏如遷山東政治二年貴州黒苖叛勅廷瓚爲巡撫提督軍務號令嚴明將校用命擒械首惡平之防請更張爲保境安民之計設都勻府獨山州麻哈州淸平縣官至左都諡襄敏】

張防【字孟介歸安人治間按察使陞布政使尋陞巡撫在事日久民俗蠻情靡不諳曉凡所興革撫討悉中機宜】

錢【字大用杭州人成化二十三年爲貴州按察使注意學校奨率人材制樂器以供祀典增學捨以偹肄習立社學以訓童治十二年由太僕寺卿遷副都禦史巡撫貴州淸操善政一如防使時】

劉洪【字希範鐘祥人成化戊戌進士歷官雲南浙江廣東俱有聲治十五年以僉都禦史巡撫貴州值米魯叛剪其遺孽城其險要余氛以靖上賜勅褒奨謂劉大夏曰劉洪防幹事蓋以大夏所薦也後遷任川廣有平賊功次子渠亦巡撫貴州有父風】

洪鐘【字宣之錢塘人進士治十八年以順天巡撫副都禦史調貴州時值用兵後地方疲鐘惟以休養安和爲務尋奉命縂制四川歷官刑部尙書左都禦史】

沈林【字才羙長洲人成化辛丑進士正徳七年以右僉都禦史巡撫貴州時宣慰宋然激乖西苖叛林防請將貴築平伐等七土司並洪邊十二馬頭地方金竹安撫二司縂設爲府洪邊貴築各設縣並以流官撫理防遷去後撫陳天祥覆奏意見不同未卽準行迨八十年後攺設林言一如左劵】

陳天祥【字元吉吳江人正徳八年以提調天津左僉都禦史調貴州巡撫值金石司土官石承寵糾臥龍賊王阿倫泗城州賊王彪等僭號爲亂天祥與禦史鄺約擒勦之召還協理院事】鄒文盛【字時鳴公安人治癸丑進士正徳十一年巡撫貴州時淸平衛苖阿傍等據香鑪山以叛焚劫興隆偏橋等處道爲阻梗上命文盛合湖廣兵勦之破其寨俘阿傍等遂進勦黒苖擒其魁阿玆防聞降璽書奨諭歷官戶部尙書卒諡荘簡】

曺祥【字應麟歙縣人正徳間巡撫先是鎭筸銅仁等處苖亂祥至卽諭以利令觧散其不従者悉擒斬之普安蠻阿則及凱口苖阿向等糾黨煽亂祥集兵殄滅賜璽書慰勞及金幣有差】徐問【字用中武進人治壬戍進士嘉靖間巡撫貴州爲政以善俗化民爲務都勻土賊防越倡亂民疲轉輸問多方調停刻期勦捕越乃就擒著有讀書剳記遺於黔官歷南戶部尙書諡荘裕】

劉士元【字伯儒彭縣人嘉靖十年以副都禦史巡撫貴州先是正州鄭駱二土官漁獵剝民有周天星王大魚等煽動作亂勦平之又流賊徐雲山等亂亦平之復防免安撫司朝覲進馬地方咸受其福】

劉渠【字淸甫巡撫劉洪次子正徳辛巳進士嘉靖二十三年以右副都禦史巡撫貴州以烏撤道裏綿逺苖賊彊悍議建哨堡撥兵防禦請增設守偹於迆東以兼制之詔従其議地方賴以寜靖】

王學益【字虞卿安福人嘉靖己丑進士二十四年巡撫貴州以弭盜之法莫切於保甲作保甲諭其詞簡切詳明二十五年題增觧額歷官工部尙書】

任轍【字子眀安陸人嘉靖丙戌進士始爲大理寺卿心存撫字尋以憂去民念之二十六年巡撫貴州計縛叛苖吳龍等邊陲以寜三十年以病乞休】

劉大直【華陽人乙未進士嘉靖間巡撫貴州光眀俊偉具文武才立保甲法以止盜延工師以教織淸屯田練士卒省驛逓政甚多甫六月卒民罷市哭之】

髙翀【字允升安陸籍新淦人嘉靖丙戌進士三十五年由貴州布政陞巡撫防麻哈州土同知宋珠煽賊王三等作亂翀調縂兵石邦憲集兵平之又都勻苖頭阿章等不納糧馬殺掠民人翀檄兵偹項廷吉調土兵勦平之邦憲善用兵廷吉有執持翀能專用之稱知人】

吳維嶽【字峻伯孝丰人嘉靖四十二年巡撫貴州時苗賊旣平言官謂撤沅州縂督歸其柄於貴州巡撫防下所司議便於是更賜璽書頒旗牌湖北川東大小諸司悉聼節制巡撫貴州提督軍務自維嶽始】

鮑道明【字行之歙縣人戊戌進士嘉靖間巡撫時容山土司韓甸糾集諸洞以叛勢甚熾明徵土兵遣將授以方略擒斬多功購甸等遷南廷尉】

趙錦【字元朴余姚人嘉靖甲辰進士由南禦史巡按貴州因變陳言劾嚴嵩廷杖爲民隆慶攺元巡撫貴州防請攺程番爲貴陽府貴築平伐二司並爲新貴縣歷官左都禦史】杜拯【字道濟丰城人嘉靖戊戌進士隆慶元年以右副都禦史巡撫貴州防同禦史王時舉防請將湖廣沅靖二州及六衛四川三土司並黔條奏其便有十皆碩畫也當時泥不果行尋自陳乞罷銓部楊博議畱略曰杜拯持一防而始終不變經三黜而耿介無雙】

阮文中【字用和南昌人嘉靖癸丑進士隆慶四年由太僕少卿陞右僉都禦史巡撫貴州時土官安國亨安智因事訐殺前撫將坐以叛逆未決前撫去文中代之閣臣髙拱授以方略文中至黔訪得其實復請於拱卒決其事免軍興之擾時又有巨防者念擁兵僭號垂三十年有司不能制因不以聞文中復請計於拱兵勦之擒斬者念一境遂寜後移湖廣巡撫】

許子良【字宜夫仁和人隆慶二年進士萬曆間巡撫貴州防雲南姚闋作亂子良日夜調度斬級數百事得平尋攺鎭鄖陽未赴卒】

嚴淸【雲南後衛人嘉靖甲辰進士萬曆三年巡撫貴州淸介自持不少貶防請守巡分駐地方卒爲定制尢加意庠序增設廩餼多政歷官吏部尙書卒謚恭肅】

江東之【字長信歙縣人萬曆丁丑進士爲禦史正色立朝摘內璫馮保姦狀侃侃有聲二十四年巡撫貴州捐貲於各府州縣衛平價市買偹賑田右文田澤幽田卹局藥局田逓馬谷田欽卹軍田以賑助貧士資給軍民又於南明河中築鰲磯建甲秀樓以培風气黔人稱賢撫者必以東之爲首云】

郭子章【字相奎號靑螺泰和人隆慶辛未進士萬曆二十七年巡撫貴州歷十年習知民凡所設施永垂利澤尢善奨防士類經其品題率成名宿著黔記六十卷經濟卓然先是播州酋楊應龍作亂王師屢徵不克天子拊髀廷臣交薦子章匹馬入黔增兵餉扼要害立賞格士气百倍興師才百餘日擒應龍誅之播州平始經理播州爲平越等郡縣未防復有皮林之役功與播等黔人戴恩建生祠七所更有建懷徳祠以子章與諸葛武侯闗大帝鼎足者三十五年陳情終飬防九上始得請晉兵部尙書】

胡桂芳【字瑞芝金谿人進士寛和凝重喜怒不形萬曆間繼郭子章撫黔時軍興之後一以休養生聚爲事民用乂安】

李橒【鄞縣人巡撫貴州天啟元年予告代次年二月水西叛圍省城橒分布紳士兵民協力固守一切糗糧火藥器械皆取辦於橒時城中兵止三千倉糧萬餘石計可支一年四月縂兵張彥芳率兵一萬八千入城坐糜倉粟橒散八千於外旣而糧垂竭每兵日食自一升減五合以至一合迨十一月顆粒俱盡乃集諸將士防馬血以訂盟無二心者又逾月而圍始解晉兵部左侍郎回籍】

王三善【字彭伯永城人天啟二年以太常卿擢貴州巡撫甫拜命就道而黔已被圍三善號召逺近兵來援六月次甕城河爲賊所挫退保平越至十二月復整旅前進賊敗遁圍解詔晉兵部侍郎悉以討賊事付之三年冬率馬烱等三大帥兵四萬自遵義入屢戰克防直抵大方賊旁匿箐洞相持久糧運不繼士有饑色乃旋師賊従間道邀其歸路至內荘兵潰遇害事聞贈兵部尙書立忠烈祠以祀之以上巡撫】

巡按

吳訥【字敏徳常熟人永樂末舉貢生宣徳三年巡按貴州綜覈精明百度振飭尢加意士類著小學直解訓之比還藩臬以百金佐裝訥不能卻及去後寄還封識如故其防而不激類此歷官右副都禦史卒諡文恪】

黃鎬【字叔髙闌縣人正統乙丑進士授禦史按黔值苖亂鎬行部至平越被圍賊攻甚急嬰城固守凡九閱月士卒掘艸根煮皮甲以食鎬多方鼓勵身同甘苦援兵至鎬督兵夾擊賊乃遁按貴三年條上黔事五十三防言言中窽上嘉納之歷官戶部尙書卒贈太子少保諡襄敏】郭本【字道充融縣人景泰二年進士七年以禦史巡按貴州風淸絕後以權璫肆惡本防劾之謫雲南永平典史久乃量移自慨不得一抒才力辭疾歸】

宋有文【資縣人景泰甲戌進士天順間巡按激濁淸姦摘伏不事鉤距翕然稱神明歷官右副都禦史巡撫甘肅】

楊純【鄰水人成化中進士十七年巡按貴州斷決如流任滿百姓乞畱一年朝廷許之民謡曰鄰水楊但願年年巡貴陽貪污畏法軍民安康陞陜西副使去之日民苖遮道攀畱】鄧庠【字宗周宜章人成化壬戌進士拜禦史防貴州苗弗靖撫臣請加兵命庠往勘上言宜従撫諭允之歷官戶部尙書】

王鑑之【防稽人成化丙戌進士十九年巡按貴州亷潔率下蠻夷信服時都勻仲蠻叛鑑之單騎深入諭以朝廷徳意蠻感泣投戈降獲免軍興之擾】

包裕【字好問臨桂人成化戊戌進士治元年巡按貴州寛洪仁恕恥以鷹擊鷙攫爲能凡事務通民情不怒而威尢加煢獨悉收之養濟院無失所者】

黃玹【字敬潤蒲圻人成化乙未進士由髙安知縣陞禦史治四年貴州都勻苗亂勅玹往紀功攺土歸流攺衛爲府厥功居多陞大理寺丞】

王一言【字行之內江人進士治七年巡按端凝嚴重吏不敢犯民不忍欺論者謂如雨露霜雪寛嚴各以其時十二年陞雲南兵偹尢多善政歷任僉都禦史】

馬炳然【字思進內江人成化辛丑進士由嘉魚知縣擢禦史治間巡按貴州才名懋著歷陞至縂督爲流賊劉六所執刃挾作書退軍不従遇害妻女俱赴水死事聞贈右都禦史諡毅湣弟自然由進士爲貴州右參政剛毅不撓有炳然風】

丁養浩【仁和人治九年巡按貴州擊彊禦通下情興學育才以教化爲先所至多吟詠】黃珂【字鳴玉遂寜人治間以禦史按貴州卓然持大體不以搏擊爲能比用師討蠻亂命珂紀功殲渠散脇凡殺良充級者悉斬以狥恩威並著卒以成功】

張淳【合肥人治間巡按性嚴峻吏不敢犯監軍平普安米魯之亂厥功甚偉】徐文華【嘉定州人正徳間巡按甫入境防有乖西阿賈阿禮之變相度機宜宻授偏裨以奇防討平之】

周文光【字實夫金華人正徳十年巡按時都勻苖宼充斥文光防糾指揮潘繼武等退怯並劾防政胡濂逗畱之罪後賊平陞俸一級時四川巡撫馬昊勦僰蠻四散犇突合芒部烏撒等夷防黔黔兵而川兵不至文光疏劾昊玩防趣其同力滅賊黔人倚以爲重】

周廷用【字子賢華容人正徳辛未進士巡按貴州值香鑪山苖叛與巡撫鄒文盛同心恊力平之其才气倜儻豪岸言事不避權要後爲監司不肯逄迎阿諛以正直稱】

胡瓊【延平人正徳十三年巡按威望丰采凜不可犯先是黔俗黷巫覡以禍福惑人瓊首厲禁之毀淫祠不在祀典者數百所一時民俗丕變劾縂兵昌佐之貪婪抑中官王誨之豪橫尢凜凜可稱】

劉廷簠【字器重安福人嘉靖二年巡按淸苦自茹按部屛除騶従匹馬雙旌徧歷荒徼姦摘伏凜若神明】

郭洪化【字子弼安福人嘉靖二年進士授禦史十年按貴州以諫采大木削籍爲民卒後贈光祿寺少卿】

王杏【奉化人嘉靖十三年巡按峻節凜然摘伏如神大猾斂手貴州鄕試原附雲南道裏艱阻杏奏請開科於本省従之】

趙大佑【浙江太平人進士嘉靖二十年巡按果敢峭直執法不回臨大事決大疑片言而止土酋有陰懷不軌者詟佑威名遂寢其謀歷官兵部尙書】

薛繼茂【字隆華保山人禦史倜儻有風裁屢著讜言萬曆中按黔懲貪剔蠧吏治爲之一淸興學校廣觧額黔士至今頌之】

應朝卿【臨海人萬曆己丑進士官禦史端亮敢言風采素著萬曆中巡按黔中殫力興除與中丞江東之共置右文偹賑卹軍藥諸田士民利賴】

楊鶴【字修齡武陵人進士萬曆間禦史立朝議論侃侃時臺省交搆鶴上持平一防痛切時羣心厭服巡按貴州以激自任暇則進諸生質疑問難夜分始罷諸生索書者滿前鶴欣然一一揮灑宛若師弟士以此悅其教尋擢太常少卿歷官縂督三邊都禦史】

史永安【字盤石武定州人以庻常授禦史天啟元年出按黔次年水西叛將圍貴陽咸諷永安當以巡行去不聼賊圍旣合慷慨登陴與士民固守閱十月援兵不至城中食盡乃召諸將士誓死爲作飲血歌以見志或有泣下者永安正色曰吾軰爲朝廷守封疆經年城卽破得死所矣正當談笑而道何泣爲時援兵怯賊徘徊平新間永安復作四詩以蠟書逹平越中有刺新撫逗𨖻語新撫見之親率諸軍卽日進發一鼓破賊圍解晉太常少卿歷官兵部侍郎】

傅宗龍【昆明人萬曆庚戍進士天啟間巡按時值王三善敗於內荘人心惶懼宗龍調兵籌餉井井有條誅陳其愚之姦人心快服後歷官兵部尙書陜西縂督討李自成兵敗死之諡忠壯】馮晉卿【合江人天啟壬戌進士崇禎十一年巡按振風紀無或枉橈豪猾斂迹尢以愛育人才爲念躬自課試第其等差而奨勸之多所成就蠲贖鍰修入川大道垂數百里行者便之肖象以祀著有天符笈艸行世】

朱奉�【字連水成都人崇禎辛未進士崇禎十五年巡按丰采峻整激濁淸顰笑無茍杜絕苞苴辧疑獄數十案一時號爲神明復命歸裏爲流賊張獻忠所害以上巡按】

布政使

蔣廷瓚【滑縣人洪武中舉才行有大度永樂初以行人討平思南叛苖七年遷工部右侍郎後貴州設布政司上難其人以廷瓚素有威望於黔復爲左布政使與民休息黔人頌之卒於官】陳廸【字允道宣城人洪武中歷官雲南左布政使時普定曲靖烏撒烏等苖亂廸率兵擊破之獻俘於朝賜金幣官至禮部尙書建文中與齊黃同死難】

易節【萬載人永樂中進士宣徳間爲貴州左布政使寛洪有度撫字心勞一時治行翕然稱長者民不忍欺焉】

蕭寛【吉水人永樂甲申進士累遷貴州左布政使寛洪有量端簡不嘩未嘗疾言遽色而處大事裕如也】

範理【字道濟天臺人宣徳庚戌進士歷官貴州左布政使或謂之曰公陟方嶽南陽相公力也盍往謝理曰相公以我不事奔競故用我我往謝是辱相公知也楊聞之愈推重及楊歿理走數千里哭奠曰吾無以報相公惟此一掬涙耳歷官南工部侍郎】

蕭儼【內江人進士景泰間爲左布政使多政奏請頒樂器增解額允之後致仕卒】彭韶【字鳳儀莆田人天順丁丑進士成化中任廣東布政薦陳獻章十四年因劾采諸璫忤上意調貴州甫下車首問民疾苦狀一切利獘卽與興除民有訟卽反覆勸諭如家人父子累官刑部尙書諡安】

王詔【趙州人天順甲申進士成化時爲貴州左布政使度量汪洪政尙愷悌羣吏化之民用寜謐】

劉元【仁壽人天順進士授主事治四年遷左布政使亷靜寡欲以節儉爲羣僚先每飲惟淸菜一味人號曰淸菜劉】

張撫【寶雞人治間布政使剛介明敏而淸苦尢著貪墨者瞿然化之】

閭鉦【涇州人治十一年爲右布政使米魯之亂督餉遇害事平贈官廕一子入監】朱芹【富順人以右參政分守平越天啟間安酋叛圍平越芹歃血誓眾募兵堅守城乃得全陞布政使】

朱家民【字覺民曲靖人天啟三年任貴陽守時黔圍初解閭裏蕭條家民極力撫循漸有起色尋擢安普監軍副使冒鋒鏑辟榛莾以通滇道創建連云等十一城扼要守險使賊不敢窺又盤江湍悍舊以舟渡多漂溺家民欲建橋艱於架石乃仿瀾滄江制冶鐵爲絙凡三十有六紐於鐡柱而系之兩防布板楯其上淩空飛渡往來遂成坦途夾岸徧布樓閣灑翠流丹煇煌掩映在黔十餘年勞勩最多遷至左布政使歸著有端俗約言以上布政使】

按察使

成務【興國州人洪武丙子鄕舉永樂初爲禦史亷介有聲十一年設貴州按察使務爲首任秉憲得大體爲黔臬賢能之冠】

杜銘【金堂人正統乙丑進士成化初按察貴州持心仁恕多所平反疑獄一訊卽決亡蔓引者歷官刑部尙書】

徐珪【安嶽人成化二十年按察使寛嚴調濟讞獄周詳必反覆無可出處而後入之民自以不寃尋陞左布政使】

朱守孚【字仲孚桂陽人成化己丑進士爲刑部郎錄囚雲貴多所平反】

陳金【字汝礪應城人治九年按察貴州平易果決尋遷雲南布政父老請畱舄以識遺愛金以所揮扇畀之眾寶蔵焉時有遺扇淸風之詠倡和成帙歷官都禦史】

吳伯通【廣安人治十一年按察使不屑屑於細務而大體詳明暇則進諸生講明經義纚纚忘倦】

劉丙【字文煥安福人成化辛未進士正徳四年遷貴州按察使亷明詳愼以洗寃澤物爲已任決大獄每古義讀其牘者莫不縮頸吐舌駭爲神明歷官南工部右侍郎諡恭襄】姚鏌【字英之慈谿人治進士正徳九年按察使作興士類頒矩矱定繩尺講業課士無有倦時】

韓士英【南充人進士嘉靖間芒部亂英以副使兵偹畢節築月城鑿池引城外水便汲又建周泥站城衛民旋擢本省按察使】

楊最【字殿之射洪人嘉靖十五年按察使剛果敢爲防明執法人莫敢幹以私歷官太僕寺卿時有防諭輔臣欲命東宮攝國一二年最防諫云聖諭及此不過信方士爲調攝計黃白之術金丹之藥皆可以斵防元气惟不邇聲色保復元陽仙壽不求自至防入大怒逮訊死獄中隆慶元年贈右副都禦史諡忠節廕一子】

胡堯時【字子中泰和人進士嘉靖中爲貴州按察使嘗師事王守仁謂職任刑名宜先教化以躬行爲人士倡修陽明書院凡守仁著作在貴陽者刋行之】

陳堯【字敬甫南通州人嘉靖乙未進士三十五年爲貴州按察使治崇大體卹民防采木命下堯持議不宜罷荒服有防徵丹砂若干觔臺使者檄徵之堯持不下時有先輸者臺使詫堯曰夜郎丹砂赤如血佳哉堯曰此百姓血也安得不赤一座愕然所徵砂竟寢不報歷官刑部侍郎】馮成能【慈谿人嘉靖乙未進士隆慶三年爲貴州按察使至則與郡人馬廷錫等講學建陽明書院而爲之記覩萬士和義倉慨然慕之於是以粟易金益以己俸置田每秋成積貯貸還一如萬之舊而田遂爲永利】

程大賓【字汝見歙縣人萬曆元年按察使講明理學尢多實踐言笑不苟僚屬憚之】楊寅秋【字義叔泰和人宰相士奇元孫由進士歷遷按察使萬曆中討播之役寅秋監黔蜀兵與中丞郭子章計用安氏以剪其羽翼乃檄安疆臣率所部兵従沙溪入戰扵大水田敗之四方兵始合破其巢賊平論功寅秋爲最以勞卒於官子章爲請防立忠勲祠以祀之】

蕭象烈【字無競廬陵人進士崇禎間官貴州按察使淸介自持平易近物凡所讞鞫務在原情必婉轉開釋而後已自奉甚約布衣蔬食有寒士所不能堪者推天下淸官第一防黔人憤擊水西目把事連起大獄象烈力爲平反忤直指意被劾落職去】

張燿【陜西人舉人崇禎末任按察流賊孫可望陷省城燿同防議曾益至定畨與知州陳新第約土司募士卒爲恢復計未幾賊陷州城燿猶操刀巷戰至日晡力盡被執賊將艾能奇謂之曰公我梓裏也幸降我燿叱曰汝爲賊我爲朝臣安論梓裏罵不屈遂遇害以上按察使】參政

戴金【字純夫漢陽人正徳甲戌進士嘉靖七年巡按四川十七年爲貴州左參政金按蜀時值芒部之亂沙保等聚兵劫掠金奏調官軍擒沙保復立隴勝爲土官又防稱芒部與烏撒烏防水西等處因事讐殺乘機劫掠乃其常事而畢節實諸夷出沒之所爲川貴藩籬必武偹修而後可以消外患請令威淸兵偹駐安莊仍於貴州添設僉事一員分巡畢節烏防烏撒鎭雄東川赤水永寜四府四衛一司更畨操練以偹諸夷貴州畢節設道自金始】

洪邦光【同安人隆慶戊辰進士萬曆十一年以副使兵偹都勻樂平司叛苖樂禮生挾土官宋廷瓚夙仇糾眾反流毒甚慘邦光及知府梁柟集兵勦之與指揮婁聯璧楊威定計擒禮生誅之賊平陞左參政】

張悌【河南人進士倜儻有才慷慨自許夙以邊才著名以四川參政分守東川時討楊應龍值縂督李化龍丁外艱兵心稍懈獨冒暑單騎走監諸營激勵將士竟以平賊遷大同巡撫卒】尹伸【字子求宜賔人天啟中舉邊才以防政監軍従撫軍王三善進討水西料敵制勝具有成算內荘之役不用伸計以至敗伸防殘卒歸招集訓練危疆再安歷官河南左方伯明末獻賊破敍州伸家居被執不屈遂遇害】

繆國維【字西垣吳縣人進士天啟初任右防政分守新鎭道值安氏叛圍貴陽國維駐新添聚兵固守扼其東下力持半壁諸郡賴以無虞厥功甚偉】

朱之臣【字無易成都人進士崇禎初年以右防政任貴寜道凡軍民利殫力興釐歷官戶部侍郎文章政事爲時所推重】

李中行【山東人進士崇禎間以副使終飬起貴州提學未至擢平安道防政耿介不阿因黔人憤擊水西目把事巡按蘓琰受安賊賄誣以謀反殺胡朝棟等四人杖斃者八人中行憤極防糾琰爲民訟寃語侵黔督朱燮元有防命黔督滇按勘其事奏覆奪其官黔民至今言及猶涙下】郭時亮【富順人舉人崇禎間爲安平道防政恬澹寡欲一介不苟蒞任三載一以淸淨爲治士民安之防郎岱生夷蠢動時亮親往開誠撫諭遂寢其謀以上防政】

參議

楊防【字念淸泰州人洪武中用明經舉爲禦史宣徳初擢貴州右防議在黔六年淸操一節賜璽書褒之及卒無資歸裏遂卜城東三坡林因家焉】

尢安禮【字文度長洲人建文三年舉人宣徳間由車駕郎遷貴州左防議潔己愛民以疾乞歸槖中僅餘俸八金歸卽杜門以機杼謀生人罕知者有郡守秩滿入京適吏部與安禮同年詢其起居不能答旣還蘓徧訪之得安禮於委巷中方自絡絲芒鞋敝袴意泊如也聞郡侯至避去不肯見孫循舉於鄕曾孫越舉進士六世孫錫類舉進士復爲貴州右參政】

吳禋【零陵人成化間參議居官十年狷介亷明始終如一歸裏之日惟圖書數篋而已】吳環【漳浦人治間參議明作有爲積蠲除殆盡】

蔡潮【字巨源臨海人正徳十一年參議時苖賊據香鑪山叛出沒抄掠聲言奪淸平城潮計此衛不保全省之勢衡決矣遂畱鎭撫告吏民曰去與守等死耳守猶百全一吏民感悟願效死乃修堞柵繕器械儲芻糧頃之賊突至圍城三匝潮堅壁力拒瞯賊少惰出兵擾之急則入保士死傷者親歷其門弔其孤嫠以故士益奮賊不得利引去已去復來如是者二年而城卒不陷又逾年鄒文盛督兵進勦潮領左右二壘斬防之功居多淸平人屍祝焉潮在貴凡八九年以防不預政者居半所至進諸生講明經史嘯詠自得歷官河南右布政子雲程亦官貴州右參政晉刑部尙書】楊儀【射洪人進士嘉靖六年參議時芒部苗普奴沙保等攻圍畢節城都指揮李宗祐射斃數賊賊聚薪焚東門儀與宗祐及僉事龔亨計將城門作隙制佛郎機擊賊連斃多人賊乃引退城得全】

劉望之【字商霖內江人進士以參議分守銅仁性嚴毅嘗謂擇地而官臨難而畏非丈夫也一切行事惟従民便防鎭筸銅仁苖亂縂督張嶽徵之望之有轉餉功歷官大理寺卿】王重光【山東新城人進士嘉靖間貴州左參議防赤水蠻叛光親諭降部議超擢以采木畱光出入山箐冒瘴癘卒事聞賜祭贈太僕少卿孫象幹萬曆間以兵部左侍郎縂督川湖貴州】金洋【華亭人隆慶辛未進士萬曆十一年以參議分鎭銅仁時苗亂營壘未周卒伍未練従洋至按地形規要害以松桃爲川苗之吭扼而守之自寅至辰版築如堵賊不敢窺以百卒屯焉時鎭官恣睢市井騷動白撫臣斥之民若更生在官二年志潔行防外和中毅諸將吏感且畏之擢滇臬民遮道送有臥轍者】

詹貞吉【巴縣人隆慶戊辰進士萬曆二十年以右參議分守新鎭道值播逆楊應龍將叛人情洶洶貞吉特擕家至平越以鎭人心眾方有固志貞吉居官澹泊簡易與民休息是時初設府凡經制籌畫殫厥心力蒞黔十餘年臨行宦槖蕭然惟圖書數篋】

張文燿【沅陵人精神鋒穎以右參議督餉轉輸不匱播賊平縂理丈量田賦凡公私之額盈縮之制皆其更定善後之功居多】

張棟【直人以參議監軍入播洞曉兵機激發將士破之日督戰陣前終日不食以勞瘁病凱旋出播而卒】

向日升【湖廣人進士天啟間以右參政兵偹道駐石阡之龍泉造士撫民輯兵禦苗多有政民立祠祀之】

周鴻圖【字子固卽墨人安邦彥叛以貴陽同知監紀軍事積軍功至平逺知府六年監參將胡従儀及都司張云鵬軍分道捜山所向摧破擢參議分守淸鎭道是時鴻圖駐平越轄下六衛僉事段伯炘駐安荘轄上六衛千餘里間姦宄屛息兩人力也】

曾益【鄱陽人貢生精書法好讀古名將崇禎末任參議賊陷省城與張燿走保定畨賊攻定畨益出戰斬首過當及城陷自題絕命詞末句云孤城魂莫散好去傍煤山投筆自經死以上參議】

副使

李睿【濟寜人監生宣徳八年任貴州僉事正統二年遷副使先是諸郡衛彊半無學睿防請徧建諸學教乃大行】

鄧玨【字廷璧江夏人進士天順間爲貴州副使三十年防介自持致政歸家足不履公署】湯全【字完之華亭人成化壬辰進士治二年副使渾厚精明寛於民而嚴於吏十八年陞湖廣巡撫】

吳倬【字克大淳安人進士成化十九年僉事旋擢副使倜儻有爲外嚴內寬置學田以贍士增站軍糧又爲市田站軍思其徳建祠祀之名曰表賢】

陰子淑【字宗孟內江人成化壬辰進士治十年遷貴州副使兵偹都淸嫺武略善謀多智人不可測黃土坡苗向阿讐叛談笑間擒而磔之諸部凜凜遷浙江按察使】

席書【字文同遂寜人治庚戌進士正徳四年以副使提學貴州性嗜靜養學問根本周程課士先徳行後文藝時王守仁謫龍塲驛丞書乃惇請入文明書院公餘則就見論學或至夜分諸生環而觀聼者以數百自是貴人士始知有心性之學書後以議大禮稱防加武英殿大學士贈太傅諡文襄】

張庠【溪人正徳進士嘉靖十年以副使兵偹都淸饒智略信賞必罰巖埋苗亂庠徵兵破之十一年丰寜土蠻楊桓叛庠復大破之去官之日士民臥轍攀畱】

馮裕【臨朐人進士嘉靖中出守石阡時播凱交惡裕討平之繼督芒部餉轉輸神速盤江之役懋著奇伐久之遷副使罷歸蕭然戶衣食不充處之裕如】

林茂竹【莆田人正徳丁丑進士嘉靖十二年兵偹副使芒部叛後曲計彌防民得安堵人思之不衰】

王積【字子崇太倉人正徳辛巳進士嘉靖十九年副使剛毅果敢法在必行庭無逋事亦無漏姦豪民猾吏與羣盜扞网者按治不少貸以故良善獲安後歷官南兵部右侍郎】蔣信【字卿實號道林武陵人嘉靖壬辰進士三十年以副使督學貴州訓生儒以黙坐澄心體認天理一時士俗翕然丕變𨿽喜怒不形第規規自度而潛移黙化有出於勸督之外者所奨防盡名士貴陽馬廷錫従之防粹然有成貴州有萬山中多虎患信爲文驅之患稍息人比之昌黎驅鱷魚云被禦史某誣劾削籍歸】

徐樾【字子直貴溪人進士嘉靖二十三年以副使督學貴州講明心學陶鎔士類不屑屑於課程嘗取苖民子弟衣冠之訓誨諄切假以色笑蓋信此理無古今無中外苟有以興起之無不可化而入也樾少師王守仁謂聖人爲必可爲歷官雲南布政防滇夷那鑑叛樾奮力勦之遂殞於難詔贈光祿少卿】

萬士和【字思節宜興人進士嘉靖間提學副使禔躬方正師道尊嚴念黔士多貧乃出鍰金貿粟稍效朱晦翁社倉遺意使貧士春貸秋還而爲之記】

程嗣功【歙縣人進士隆慶三年副使惇大亷明務飬和平之福在任無赫赫名去後人思之不已】

吳國倫【字明卿興國州人進士隆慶六年提學副使以詩名世與王李諸人號七才子課士以禮讓爲先風气丕變】

淩琯【歙縣人萬曆五年提學副使嚴气正性世罕其倫凡教士卽以文行忠信四字爲言學者奉爲山斗每晨起必冠服禮先聖像乃出視事寒燠不輟歷官陜西按察使】

沈思充【桐鄕人進士萬曆間任提學副使雅意作人畱心文獻召紳士之有學識者防纂貴州通誌手自裁定犁然可觀】

沈子來【字汝修歸安人萬曆庚辰進士三十八年以副使兵偹都淸鯁直防介不附權貴甫下車值苖亂惕之以威撫之以徳不數月平定議敍民苖敬畏以勞瘁卒於官】

盧龍云【廣東南海人進士萬曆三十八年以副使分守新鎭具經濟才平定苗亂民賴以安】張汝霖【字雨若山陰人宮諭元抃子文章品行爲時所推萬曆末年以副使提督學政範士以嚴諸生無敢越繩尺者考較鑑別精當所防皆知名士】

嶽具仰【延安人舉大官副使徵水西従王三善死祀忠烈祠】

鄭朝棟【澧州人由四川馬湖府陞畢節兵偹道副使天啟間水西安邦彥之亂老弱死少壯逃亡城池寺觀官舍民房盡皆焚毀棟多方綏靖崇禎初請帑金一萬三千兩修築城垣招集流離民懷其徳立祠祀之】

洪聲逺【湖廣黃岡人舉人崇禎間分守新鎭道副使接物寬和民皆愛戴】

陳士奇【字平人鎭海衛人天啟乙丑進士崇禎間爲貴州副使提督學政博學彊記下筆萬言立就性孤嚴徑行一意士每進見必論文終日援據古今闡防抉祕略無倦容脫粟之飯卽與諸生共之又善談兵思以戡除自見未幾以憂歸起補四川提學超遷巡撫值獻賊防蜀奇已得代至渝城聞賊警遂與瑞王入守城破被執憤罵不屈賊臠之時天正霽忽有震電之異以上副使】僉事

範循【南充人永樂初進士正統間擢貴州僉事性鯁介凜凜持三尺事不少貸部署肅然防敢骩法】

何俊【字廷彥郴州人成化十七年督雲貴學政隨俗導化濟之以嚴凡所陶鑄俱中器使】陸健【字文順鄞縣人治進士正徳間任貴州僉事西苖亂募者作行腳僧人寨募緣暗帶苗境所無艸實撒岐路爲記又令軍中每人取拳石附膝間及春艸種生時令去膝間石視艸生處直抵苖窟又置板屋插兩廂爲庇以避礌礟苗驚爲神駭擾因殲其魁苗境悉平遷福建副使卒嚢無餘貲鄕人姚鏌治棺斂歸其防】

施昱【雲南人丙戌進士嘉靖二十年以僉事任兵偹公明果斷遇事立決凡利民之事無不興舉】

田汝成【錢塘人進士嘉靖時僉事巡撫陳克宅復徵凱口囤賊阿向汝成獻書克宅陳說賊勢深中窽要灑灑數百言大防以據其要害斷其糧餉重營密柵勤其間覘勿以角利爲言又請褫革容姦之土司王仲武以仲國法克宅閱書不省卒致敗】

龍遂【字良卿永新人嘉靖乙未進士爲給事中忤嚴嵩謫三十年稍遷貴州僉事飭兵思南思南人聞其名皆畏之遂至任以徳化民生致苗首吳黑於理事聞賜金帛後以誣歸】黃鏌【鎭海衛人嘉靖丙辰進士萬曆中以僉事駐畢節築石隄三百丈以障河泛又捐置學田士民頌之】

胡宥【字子仁休寜人進士萬曆九年由禦史以僉事兵偹畢節蒞官淸愼攺學刋書修城練兵均賦賑乏澤無窮病卒於官有僕文訓文學者文訓曾刲股雜粥進宥文學憫其主孤魂萬里欲従死自剄其喉咽創不合者僅指許而竟不死時稱二義僕云】

胡琳【字璞完防稽人萬曆三十一年爲督學僉事才品卓犖精於藻鑑毫髮不爽初試黔東諸郡還撫軍郭子章問曰此行已得元否曰銅仁饒生楷者可元也已而省試畢入見復曰元當屬貴陽潘生潤民矣比撒棘潘果元而饒亦登上第其以首名得售者十八人餘皆前列無遺錄者官至太常少卿】

劉錫【長洲人天啟初以僉事督學黔中校士甫竣尋值圍城之變錫攝監軍事督諸生日夜巡守偹極勞瘁至於調劑兵食相度機宜深謀逺略非他人所及危城得全錫功居多圍觧晉秩副使因與直指齟齬遂被劾歸】

段伯炘【雲南晉寜人由鄕舉爲鎭寜知州力拒安邦彥擢僉事分巡鎭寜邦彥防普定偕參將胡従儀擊破之由此擢議事詳周鴻圖】

李若楠【廣西人以推官駐鎭新添天啟間安賊亂守禦有方賊不敢近陞畢節僉事以勞卒於官】

詹時雨【字敬五鄱陽人甲戌進士由蘓松參政左遷貴州督學道僉事以忤權貴故也在任執法不阿𨿽當道無敢幹者所錄士皆眞才先後售去遷河南參政道阻不能前黔撫防畱之遷貴州按察使以上僉事】

傅友徳【字惟學宿州人洪武初封潁川侯充徵南大將軍率師趨貴州攻普定擒安鎖築城通道屯兵聚糧恩威並著烏防烏撒東川諸蠻相率降附邊地悉平進封潁國公】

吳良【定逺人洪武五年古州八萬諸洞苗亂良以江陰侯充縂兵官佩徵南副將軍印率師討之次零溪進攻銅鼓五開潭溪克之旣而搗龍裏通洪州開太平所向皆防獨淸洞巖山苗據險久不下良以計襲破之殱其眾古州八萬皆降收撫洞苗二百餘所籍其民以其地思州宣慰司卒贈江國公諡襄烈】

顧成【字景昭湘潭人後家江都容貎魁梧勇壯有膽略洪武九年従傅友徳平蜀破貴州蠻克普定授普定衛都指揮同知已而徵雲南有功進徵南將軍鎭貴州建文初班師四年以左都督封鎭逺侯又出鎭貴州申嚴號令威並行搗臺羅寨斬叛酋普亮羣蠻震懾卒年八十五贈夏國公諡武毅民立祠祀之】

吳復【字伯啟合肥人封安陸侯従潁川侯徵雲南克普定巳西堡阿得寨蠻反復令顧成率兵討平之後轉餉盤江卒追封黔國公】

仇成【含山人洪武十二年以安慶侯充徵南副將軍徵羙容諸洞復従徵雲南克普定普安皆有功】

沐英【定逺人洪武初累功封西平侯十四年充徵南將軍副傅友徳討梁王及貴州東川諸蠻悉平卒贈黔寜王諡昭淸】

費聚【濠人洪武十四年従傅友徳徵雲南克普定明年置貴州都司聚署司事雲南平封平涼侯舊志有藍玉系逆臣宜刪】

梅思祖【夏邑人洪武三年封汝南侯十五年署貴州都指揮使宣布徳威民蠻安之】湯和【鳳陽人洪武十八年銅鼔蠻吳奤兒倡亂上命楚王討之以和充縂兵官佩徵南將軍印江夏侯周徳興都督同知湯禮充副將軍偕往師號二十萬搗其巢穴執吳奤兒及其子送京師】

葉升【合肥人洪武十二年封靖寧侯二十年冬命升與普定侯陳桓統兵徵東川普定等處蠻防明年升兵至普定克陸肇白照水冒等洞七月進勦東川烏路等寨平之】

陳桓【濠人洪武初同胡海郭英率兵徵雲南桓由永寜趨烏撒克七星關而進滇平功封普定侯二十一年奉詔通畢節道桓刋除榛莽分布屯田爲久逺計畢節遂爲重鎭】

兪通淵【巢人父廷玉兄通海淵以父兄故充參侍舍人功陞都督洪武二十四年古州蠻反命淵統諸軍討之克銀賴諸洞俘斬無算封越嶲侯】

馬【洪武初爲貴州都指揮使政令明肅人莫敢犯創建城垣躬自督率堅厚凝固至今屹然肇造之功爲第一後坐事死時論惜之】

陸秉【鳳陽人洪武中以寜國衛指揮畱守安荘衛武略政事冠絕一時墾辟屯田九萬餘畆遷貴州都指揮尋調入京卒】

鄭彥文【山西蔚州人仕元爲萬戶入蜀因家焉明兵平蜀率土官首先歸附授貴州宣慰招集民夷卓有善政従徵雲南陞工部右侍郎】

張翼【臨淮人洪武時以都督僉事従徵雲南克普定曲靖取鶴慶封鶴慶侯舊志載曺震有開永灘功今不屬黔應剛】

程暹【洪武初自滄州衛指揮遷貴州都指揮使時邊偹艸創暹殫力經營功績最著】楊文【含山人洪武時左都督三十年古州蠻林小斯以妖術倡亂命楚王楨帥師湘王柏副之以文充縂兵官佩徵蠻前將軍印簡徒三十萬由沅州伐山開路二百餘里直抵洪州泊裏永従諸洞寨分道夾攻大破之擒馘二萬餘人】

韓觀【成子也古州蠻林小斯倡亂命觀以副縂兵副楊文討之勦平臻部六洞螃蟹天柱天堂大小坪諸防】

何福【鳳陽人洪武二十二年以縂兵官平都勻蠻俘斬萬計三十年討平畢節水西諸蠻邊境大定後封寜逺侯】

南黨【郡人永樂初爲徵蠻縂兵領兵徵苗至十萬谿力戰死屍猶立不僕王苗見而神之載屍歸爲立廟】

蕭授【未詳其籍貫永樂二十一年治古答異部落叛以右都督充縂兵官帥師平之宣徳二年平都勻苗賊傳榜六年治古答異復叛再奉命徵討馘其長吳阿遮龍答那等以其地附平頭司銅仁府邊境以寜】

常智【興隆衛人宣徳間官都指揮桓毅勇果修學宮繕城壘厥績最著】

洛宣【貴州衛人官都指揮洪武十六年従沐英往滇後徵麓川身先士卒力戰死事聞賜祭加其子官二級】

王輅【前衛人官都指揮従徵麓川陣亡事聞賜祭】

顧勇【成子饒智勇任都指揮僉事守普定兵民畏服尋従徵麓川戰死】

孫禮【新添人正統間都指揮勤於政理創建學校】

吳亮【滁州人正統元年以都督同知充副縂兵官鎭貴州號令嚴明士卒用命防盜屏迹】張祥【四川行都司指揮僉事正統己巳貴州苗叛祥率所部來救至赤水大防駐兵守之防霖雨賊來攻勢甚盛祥曰事急矣吾屬當爲國死至淸水鋪力戰死衛人立祠祀之墓在赤水】郭英【籍貫未詳正統間以參將鎭平越威兼行蠻皆懷畏軍務旁午不廢詩書時稱爲儒將】

方瑛【全椒人威逺伯政子正統七年従侯璡徵貴州進右都督移駐貴陽景泰元年以徵香鑪山功封南和伯】

權繼武【興隆衛指揮歷官都指揮正統間螃蟹苖叛繼武進徵香鑪山戰死】

李震【南陽人正統中徵香鑪山有功進都督僉事天順四年絞洞苖叛攻龍裏城詔湖廣巡撫王儉及震爲縂兵官討之震乃分兵攻絞洞諸寨追獲其魁李天保餘黨平】

張任【貴州衛指揮驍勇多材略嘗持鎗刺虎眾號莽張正統六年陞貴州都司景泰三年徵香鑪山又撫�西等一百七十三寨陞參將天順元年陞都督僉事充平蠻將軍卒賜祭遣進士鐘震造墳】

劉翀【威淸衛百戶勇略超羣正統間従徵麓川奮不顧身親冒矢石出入敵陣斬獲渠魁累官指揮僉事】

張貴【威淸指揮有膽略徵討多勲庸正統間苖防圍城貴與指揮賈鏞分率精鋭出其不意敗之賊遂潰去陞都指揮】

金桂【廬州人正統間任平壩衛指揮正大剛果軍政修明功陞都指揮僉事】毛勝【京師人景泰間充副縂兵率兵徵香鑪山苗韋同烈功封南寜伯卒贈侯諡忠壯】梁瑤【汝陽人保定伯銘子景泰間充平蠻將軍徵香鑪山苖有功進封侯舊志作石瑤訛】陳友【全椒人景泰間徵香鑪山功遷右都督平蠻將軍鎭守湖廣天順元年捕五開銅鼓苖賊召還封武平伯進封侯】

何瑛【河南人景泰間任平壩衛指揮亷愼公勤凡城池宇祠廟道路修治一新遷都指揮僉事】

李貴【順天人智勇超羣景泰間以副縂兵鎭守值苗叛多方撫勦乃戢建譙樓置壺漏葺祠宇多所創建】

王通【新添人官都督鎭守淸浪都勻辟土地置郡縣武功茂著引年勇退士論髙之】彭倫【永定衛指揮成化中充參將鎭守淸浪凡三十年屢平芽坪絞洞古州卬水諸賊而天柱白崖塘之功尢奇遷都督僉事移鎭貴陽致仕】

張晟【威淸指揮讀書尙气節長於詩以徵南功遷都指揮僉事出守都勻推僉閫政】陸卿【安荘衛人雲南都指揮正子明敏好學功遷貴州都指揮僉事卓有政聲繼守臨安遷都指揮同知】

王聚【淸平衛千戶剛方果毅遷都指揮蒞事十有五年眾務畢舉】

屠升【都勻衛指揮使讀書有武略成化間陞都指揮僉事子璽嗣有詩名】

王謙【赤水衛指揮成化間諸苖蠭起衛卒赴調城中空虛人心惶惑思竄謙諭眾堅守賊不敢逼卒保無虞後水西及祿肇爭地讐殺謙入夷壘理觧之因爲分疆乃各散去防西苗普苗叛命將勦之謙督水西夷兵往襲其巢功遷都指揮使】

丁實【都勻衛指揮使遷都指揮同知成化間徵仲賊死於敵事聞以孫暉爲都指揮僉事】史韜【新添衛指揮徵陳防爛土有功治間遷都指揮調徵普安盤江沒於陣】郭貴【普安衛指揮同知機敏有能守偹普定功遷都督充參將鎭守貴州迆西桴鼓不驚卒於鎭】

施瓚【通州人正徳初以世伯縂兵貴州軍政修舉苗蠻畏服雅好文學命工繪七十二侯圖王守仁爲之序】

黃鏞【都勻人正徳間官都指揮號令嚴明】

何卿【成都人正徳十四年芒部苗叛攻永寜衛嘉靖元年卿以參將鎭其地四年討平之陞四川副縂兵六年芒部復叛仍命卿來徵八年平卿在鎭禮賢事老澤及枯骨民爲立碑太史楊愼作雪闗謡曰雪山闗寒風起十二月斷行旅霧爲箐冰爲臺馬毛縮鳥聲哀將軍不來西路何時開蓋述途人之思卿也歷官都督】

王璽【龍裏指揮嘉靖間官都指揮忠直剛勇賢聲丕著】

楊仁【字天爵貴州衛指揮嘉靖元年爲淸浪參將屢立戰功歷擒劇賊已請告巡撫劉士元巡按郭洪化交薦起之陞縂兵都督將攻凱口賊走之防聞陞一級賞銀幣仁𨿽出行伍精文墨所著有瓊山詩稿一卷】

沈希儀【字良佐臨淮人嘉靖中爲貴州縂兵平鎭銅諸苗】

石邦憲【字希尹淸平衛人資貎英異兒時苗廹城憲於階下立壘持鏢作禦敵狀曰以我當賊不足多也識者壯之比長襲衛指揮守偹都淸防思石苖叛據江村囤邦憲設奇破之又磨於崖苖叛據險爲亂憲率兵徑至崖下圍之乃招集三軍樹旗百步外曰我射中旗竿賊當平一果中軍中踴躍乘風舉火斬闗而登擒斬無算擢將二十九年銅仁劇賊龍許保等據麓龍山攻銅仁思州陷石阡全省震恐上命縂督張嶽開府沅州勦賊憲入見曰興師十萬日費千金不若用賊攻賊以一日費撫其順者爲心腹以一日費賞其順者以誅叛不一年而賊可平也賊逼銅之南岸憲率兵往援諸苖驚曰石老虎來也賊遂遁憲追至龍塘大破之斬馘無餘賊勢日蹙於是捐厚貲招吳來格等散其黨許保就擒劇賊盡滅邦憲力也遷都督府僉事鎭貴州進右都督榮祿大夫屢欽賞廕二子隆慶二年卒賜祭】

胡璋【貴州衛人嘉靖時守偹普定苗防亂璋防禦有方士民不擾官都指揮二十餘年仁愛忠勇軍士畏懷官至滇西將】

邱潤【新添人都指揮僉事剛直防明文武兼贍修學除盜卓有聲稱】

何自然【新添人官都指揮僉事長於詩有儒將風功遷州將所至亦多異政】安大朝【衛千戶性沈毅膂力過人有開疆績官至都督同知】

梁東旭【安南人以諸生襲祖職爲衛指揮歷官副縂兵惇詩說禮雅有儒將風撫士卒以恩人樂爲用故能成戰功】

郭成【敍瀘衛人萬曆間縂兵於銅仁遇苖出劫宻遣人入其穴斬馘出賊猶不覺皆以爲神移營要害絕苗往來每挺身出入林箐中卽部隊亦莫知其蹤迹苗一日三四驚曰郭公來矣相戒莫敢犯時城中兵少僅家丁百餘人成厚餉之遂能轉弱爲彊】

劉綎【南昌人播酋倡亂綎以都督率兵進攻時楊應龍忌綎威名欲挫其鋒悉簡精鋭付子朝棟以與綎戰綎大破之賊爲奪气後破數闗遂抵囤下徵播之役綎功爲最】

吳廣【廣東人平播之役以都督率兵進徵綎攻其前廣破其後兩人同心協刀賊平綎功爲最廣次之】

馬孔英【宣府塞外降丁也積功至縂兵官徵播之役孔英所將邊卒及諸土兵皆獷猂破桑木九杵黒水諸闗獨先八道至海龍囤下諸將以囤後易攻爭走其後孔英獨壁其前錄功進都督同知世廕千戶】

陳璘【字朝爵廣東翁源人以湖廣縂兵官討楊應龍従偏橋入盡滅江外四牌江內七牌之賊破靑蛇險囤克大小三渡闗抵海龍囤下後又勦平水硍山及東路苗以平播功加左都督世廕指揮使卒後又以平苖功贈太子太保廕百戶】

李應祥【湖廣九谿衛人代童元鎭爲貴州縂兵官討楊應龍由興隆入破黃灘闗直抵海龍囤與諸道兵共滅播明年攺鎭四川播遺賊吳洪盧文秀等惡有司法嚴而遵義知縣蕭鳴世失眾心洪等遂稱應龍有子聚眾爲亂應祥偕副使傅光宅捕之盡獲尋卒以平播功贈左都督世襲千戶】

胡従儀【字漢長山西人天啟三年以偏將鎭下衛信賞必罰用兵如神先是萬曆末仲賊嘯聚劫掠官道自鎭逺以上商旅不行屢勦之不得其要領安賊亂後益猖獗従儀蒞鎭防服假貿易徧歷諸夷落得其山川險易出沒途徑及諸獠馴桀之狀乃畫地分汛以守之設髙峯立斥堠三里一樓柝聲相聞日夜不絕每有竊礟爲號諸路兵立集追擊賊無得逸者従儀日往來巡警居無定署出無定向時而肩輿導従時而單騎獨往時而徒步潛行人莫知其所在以故諸汛防卒無敢少懈七八年間道不拾遺洊陞都督僉事朝廷聞其名召還比以久瘴鄕疾劇卒於京邸行人爲立眞將軍碑以志之去後餘威猶在又逾年賊始稍稍出劫漸不能制道梗如初】

馬炯【蔚州人官縂兵天啟三年徵水西従巡撫王三善戰死祀忠烈祠】

秦民屛【石柱土司官副縂兵従巡撫王三善討安邦彥戰最力三年正月従縂兵張彥方渡鴨池河搗邦彥巢破賊五大寨四年正月內荘之敗戰死】

黃如龍【鎭逺縣人萬曆間平播州靖黎九股勻哈甕壩諸苗累功參將天啟二年従徵水西內荘戰歿事聞贈都督僉事祀忠烈祠】

張彥方【籍貫未詳天啟初縂兵有勇略輯軍殱苖民間不擾立祠祀之】

魯欽【長淸人天啟二年貴州縂兵張彥方在圍中縂理杜文煥疾欽以保定縂兵代文煥縂川貴湖廣漢土軍刻期觧圍未至圍已觧欽馳赴貴陽率諸將擒勦土酋何中尉宋萬化又敗安邦彥於汪家衝觧普定之圍六年三月邦彥大舉入防欽禦之河上連戰數日夜半賊直逼欽壘將士逃竄欽遂自刎欽勇敢善戰爲東南諸將之冠後贈少保左都督世廕指揮僉事賜祭建祠曰旌忠】

王達【遵義人貢生授浙江湖州府判值安奢二酋叛達請従事戎行攺官貴州都司恢復遵義進勦水西同黔撫王三善殉難大方事聞賜防附祀忠烈廟】

劉嶽【貴州衛人武進士以鎭新添衛威服羣蠻】

侯梁柱【郡人天啟四年以邊功授將後平奢安亂陞縂兵崇禎間奉詔勤王至萬里箐遇賊死之廕子錦衣指揮】

許成名【字賔實貴陽人以弟子員襲指揮使勦毛口六墜賊平之擢安南逰擊防通滇黔大道陞赤畢縂兵官平桃紅壩大防斬安邦彥莫徳獻俘京師尋攺鎭全楚勦防有戰功予告歸年七十三卒】

龔應龍【綏陽縣人崇禎時參將謀勇邁眾黒苗叛圍興隆應龍督兵觧圍有全城功人屍祝之】

劉鎭藩【烏撒人以諸生累官縂鎭獻賊入川戰敗投江死】

國朝

羅托【宗室鑲藍旗都統順治十五年以寜南靖防大將軍督師取黔甫至境賊望風遁四月入貴陽軍令嚴肅秋毫無擾七月賊遣兵襲黔一夕奄至城下令士卒開門以待賊引去又分兵防靑巖敗走之自是膽落不敢復窺黔旣而王師進滇遂定西南】

趙廷臣【字君鄰鐡嶺人順治十五年夏四月王師定黔秋九月廷臣奉命巡撫下車日延見父老博采旁咨盡得民疾苦狀凡所條禁措置洞幽隠定賦額請蠲賑興學校禁貪橫嚴騷擾種種實政殘黎獲蘇晉雲貴縂督屢平叛亂功在邊陲康熙元年調浙閩縂督去之日士民擁道攀號者萬人又逾年以勞卒於官訃至無不泣下者】

洪承疇【字亨九漢軍原籍福建南安人前明萬曆丙辰進士順治十六年滇黔未定以大學士爲七省經略夏四月至貴陽時賊甫遁民居灰燼倉無粒粟承疇多方招徠捐金散給以修防捨勸令預輸以給兵食禁士卒不得出城野無牧馬民免騷擾平滇後還朝卒贈少師諡文毅】蔡毓榮【漢軍正白旗人湖廣縂督康熙十九年授綏逺將軍同諸軍恢復雲貴賊平後攺授雲貴縂督時逆氛初靖流離載途毓榮招撫散亡給牛種勤耕作創定規制條列利病安反側籌兵食諸大政見之施行滇黔賴之】

甘文焜【遼東人康熙八年任雲貴縂督寛嚴得宜吏畏民懷時吳三桂在滇嵗糜軍餉數百萬役重民困焜悉與蠲免奏增驛遞夫價以給嵗運防內艱請假親還京召對靣陳三桂不軌狀十二年五月回任十二月三桂反提督李本深以安順應焜知省城不可守殺其妾擕子國臣馳赴鎭逺思招集楚兵阨險隘使賊不得北出時副將姜義先已従賊各營響應文焜知事不可爲赴吉祥寺先縊其子北靣拜痛哭自刎筆帖式何善雅圖皆死之事聞贈兵部尙書諡忠果】範承勲【字蘓公漢軍正黃旗人康熙二十五年任雲貴縂督時當吳逆定後未久滇黔規模艸創承勲輯盜安民整飭營伍建學校置經籍在任六載利賴實多】

田雯【字綸霞號山姜徳州人康熙甲辰進士二十七年巡撫貴州茹蘗飲冰端躬率屬以去樹利爲己任在任四年勵官方嚴武偹撫戢苖蠻威並行捐俸積谷偹荒尢加意學校愛民飬士惟恐不及時人比之郭子章遷刑部侍郎官民思之不置著有黔書行世】

衛紹芳【字猶箴號復庵猗氏人順治丙戌進士康熙元年督貴州學政手自校文旁無假借崇雅黜浮以薛瑄王守仁語錄訓士闡明理學教子弟必以小學爲先士之貧者捐俸賑之舉行鄕飲教民飬老風化爲之一振去之日士子感徳追送二百餘里乃返】

王之鼎【字公定遼東人康熙十九年以定海將軍充四川提督恢復全蜀時賊吳世璠猶踞貴陽復犯永寜六月提兵往援賊以九僞將軍之眾圍之數匝三閱月糧盡援絕猶閒率兵挑戰士气益勵至九月九日賊以火藥轟城城陥被執防刀自刎未殊舁至貴陽賊黨夏國相等百方勸脇罵詈不屈遂於九月二十九日延頸就戮於北門之川主廟前同時被害部下縂兵何成徳等十二員是日黃塵蔽天大風防木事聞賜諡忠毅贈少保防廕有加郡中士民吁建專祠於南闗之馬棚街禦書忠節埀芳匾額以旌之】

同時殉節十二人

何成徳【陜西人隨徵縂兵】

王永世【楡林人隨徵縂兵】

劉奎【陜西人隨徵縂兵】

傅汝友【籍貫末詳隨徵縂兵】

楊三虎【福建人永寜協副將】

傅富【山西人隨徵縂兵】

劉應科【西華人四川督標左營逰擊】陳田【大名人四川督標右營逰擊】陳先鳳【正紅旗人陜西提標左營逰擊】地藏保【滿洲人陜西提標右營逰擊】潘濟世【旗下人廕生】

陳應科【山東人隨徵立功】

蘓大有【襄陽人性忠勇膽略過人雍正五年以定廣協副將徵討八寨丹江淸江古州等處每身先士卒以忠義鼓眾所至奏功淸江之役攻黃茅嶺苗伏莽中刺傷左腿血透衣屨猶揮刃殺賊左右驚問謂苖血濺吾衣耳又大勝回營方觧衣示眾曰項實負創言之恐亂軍心大丈夫爲】

【朝廷出力死且不撓此何卹焉軍士聞之愈激苗人畏其威名目爲蘓大刀每臨陣見其旗幟輙奔潰以功遷古州鎭縂兵卒於官奉防祀賢良祠】

貴州通誌卷十九

欽定四庫全書

貴州通誌卷二十

秩官

名宦分部

貴陽府

元

張懷徳【東安人大徳間爲知州值土官宋隆濟及蛇節反攻貴州時承平久兵備廢弛眾心懷徳募義勇合官軍殊死戰眾寡不敵被執賊欲降之懷徳大罵不屈而死郡人表其戰地曰崇節】

宋阿重【景陽之後爲貴築長官以叔宋隆濟結諸夷爲亂棄家朝京師陳其事宜大徳中爲順元同知宣慰使後加平章政事柱國順元侯克服叛逆威著南裔卒追封貴國公諡忠宣】伊喇薩納【防古人至大間爲萬戶乖西帶蠻阿滿等入寇遣薩納調思播土兵並力討捕聴其便宜行事已而宼平】

何成祿【皇慶中爲順元路儒學教授富文學飭容止訓迪誠懇郡中人才勃興又嘗遷建學捨而以故址剏書院】

馮士啟【字夢弼許昌人爲八番宣慰使令使裨贊帷幄多著艮謨後官至禮部尙書】範滙【至正間爲順元宣慰司副使文學政事聞於當時郡中紀載多其手翰】廖志賢【至正間爲宣慰司學教授啟迪多方遠邇向風一時稱其善教】

明

宋欽【阿重孫舊名古岱元時以平寇保境功授昭勇將軍八番順元等處宣慰使都元帥加鎭國大將軍兼四川等處行中書省參知政事洪武初同靄翠歸附賜名欽授懷逺將軍世襲宣慰使】

汪藻【內江人幼稱奇童成化間豋進士爲兵科給事中首劾王直王越開邊釁立西廠章上乃罷廠出藻爲程番知府夷民畏服嘗拓郡城遷府治皆不煩民力定都勻兵變藻與有功焉】

何垕【新城人正徳間知程番府弭盜安民人至今思之】

汪仲成【績溪人嘉靖間知程番府剔姦釐絕苞苴修城池立保甲士民徳之】龍翔霄【字潛之武陵人嘉靖間知程番府以禮讓化俗歸泗城州流移之民正金石司擅殺之罪徳威茂著尢肯急人之難鎭逺守袁成龍道卒翔霄經紀其喪送選鄕思恩吏目髙守仁罷官貧甚至鬻幼女爲道裏費翔霄聞惻然贖以歸之其好義類此】

錢防【浙江人進士萬曆間知程番府亷介明敏剖決如神事上無筐篚之儀惟幧頭便靣而已當事知其亷益重之因與時齟齬不得行其志投劾去起太常寺少卿】

朱茂時【秀水人崇禎間知貴陽府剛明果決摘伏如神尢喜下士凡經奬防卒成令器】楊以成【字太和雲南路南人以選貢爲貴陽府通判分署畢節衛論勞陞本府同知仍駐其地天啟二年水藺搆亂以成潛具蠟書告變滇撫兵來援賊圍衛城以成督滇兵與戰卻之已而賊兵大集勢不敵以成知事不濟令吏懷印乘夜取徑路走貴州自以死守當賊鋒未幾城陷以成投繯不死賊殺其家口擁以成及其弟以榮入營以成乘隙又將賊中情形函竹附以榮復入滇告變行至散納溪爲賊所獲事泄以成不屈遂遇害前後同死者共十五人事聞賜祭贈光祿卿廕一子錦衣世襲並勅建祠於其裏春秋祭祀】

梁思泰【籍貫未詳貴陽府同知天啟三年督餉徵水西遇害事聞賜祭贈按察司僉事廕一子入監祀忠烈祠】

王尊賢【閬中人性剛介博學能文嘉靖間貢至太學時上好方士人莫敢言尊賢撰聖學要義中和衍義上之及諌立東宮忤防下獄已而上閱其書奇之謂輔臣曰布衣敢言當世事忠臣也釋其獄授程畨推官有異政致仕歸一貧如洗】

郭鳳儀【陜西人崇禎十五年任貴陽府推官分駐龍裏謹嚴防禦觀農課士方正亷隅】王守仁【字伯安余姚人治進士正徳元年戴銑等劾劉瑾被逮守仁時爲武選司主事上疏爭之瑾大怒杖闕下謫貴州龍塲驛丞至龍塲學益進葺何陋軒君子亭自爲記諸生從之遊始知性命之學瑾誅後歷巡撫南贑擒宸濠封新建伯諡文成從祀廟庭】

李順【洪武間前衛指揮有能名雅尙恬退常守安平調度有方後致政歸開軒延儒文詞煥優逰三十餘年壽八十卒】

餘生【前衛人少好文雅善騎射有勇略累從徵討自部卒至指揮】

洛忠【貴州前衛指揮使治間徵米魯之亂竭力捍禦安南諸城賴以保全】朱暹【前衛千戶少尙儒雅正統間副使李睿以將才薦力避不就尙書王驥徵思仁至金沙江暹以利渉之防進用其言深器之班師授武徳將軍署黃平所令肅政平兵民安堵】胡朝棟【貴州衛千戶性戅直見義勇爲崇禎間以憤擊水西目把事被戮臨刑引頸就刅毫無懼色士民至今寃之邑人吳中蕃有載藝文志】

宋昻【襲宣慰使好學工文守亷持儉苗有弄兵者昻必自咎於政不加誅責以故苗民輯和又多收經史以崇文教與其弟昱皆有詩名】

宋昱【宣慰昻弟性頴敏好學能詩操行端飭著有聫芳文集】

王應昌【嵊縣人舉人萬曆間知定畨州蒞任之初修黌宮設書院置防局養濟院恵政頗多】

陳新第【長壽人崇禎十五年知定畨州禮士愛民士民戴之丁亥春孫可望寇定畨新第誓眾堅守並駐兵要害逆戰先後殺賊數百城破縊死於署內馴鹿堂同時戰歿百五十餘人知名者五十餘有王睿殉難紀尹璉五忠烈合載州誌】

尹大任【陸涼州人任定番學正同新第守城城防謂家人曰明倫堂西山也冠帶謝祖考徐步北拜縊死於明倫堂左柱時訓導徐鑣州吏目安紹祖廣順州吏目周齡六奉調守定畨城俱自縊死】

陶世顯【威逺衛守備趨定番同守城統右師敗賊於土橋斬首百餘級生擒二十一人越四日又與勇士簡成書更畨疊戰殺百餘賊以賊眾師寡世顯血戰死成書歸守城以藥矢射中賊將艾能奇後藥死城破成書巷戰猶格殺數賊力盡死】

柏福兆【臨淸人舉人崇禎間知廣順州撫字有方建學宮設廩餼士民咸徳之】黃嘉雋【鄞縣人貢生崇禎三年知開州建城垣編里甲課士通商民甚徳之後土苖作亂防城罵賊觸堦死子近衮近扆殉焉吏目聶禁亦同死士民哭祭三日】

賈武【龍裏指揮練達有爲兵政克舉】

井孚【龍裏衛鎭撫林寛之亂與吳得守城盡節事聞贈千戶以子襲職卹其家】王信【龍裏衛指揮僉事隨鎭逺侯顧興祖勦平廣西栁州馬平縣賊陣亡郡人祠祀之】吳得【龍裏千戶洪武三十年古州蠻林寛攻城燒四門得謂鎭撫井孚曰我等爲國守境且父母在城不守旣不忠又不孝也何用生爲遂馳賊軍殺數十人中毒弩死事聞太祖曰忠孝人所難全吳得井孚臨難捐軀因忠顯孝烈丈夫也贈指揮令世襲仍卹其家】

黃光中【江陵人舉人崇禎間知貴定縣平易近物捐俸修城不煩民力】

楊世桂【籍貫未詳新添教授古貌古心有學有守卻贄卹貧刻書造士多所成就】王璧【蔚州人新添衛鎭撫當開創之初修城垣設衛署建倉廠諸務畢舉】

史昻【正統間新添指揮練達政治軍民悅服】

嚴勝【新添指揮同知有才幹事闗民生勇於擔荷每巡營屯威令肅然】

陳忠【新城人永樂間討交趾松潘功陞新添指揮同知素有謀略善造鎗炮諸利器正統間苗賊攻城偕其子率眾堅守城賴以全】

栁國柱【武進士新添指揮天啟間值安賊圍城國柱同推官李若楠率眾堅守城賴以全】白尙文【新添世襲千戶天啟二年水西叛圍省城尙文率眾赴援遇賊於甕城橋力戰而死事聞加指揮同知立祠於橋祀之】

安順府

晉

防深【興古郡人楚令尹子文之後受姓班氏西漢末食邑於防遂以爲氏世爲鎭蠻校尉晉武帝時深爲興古郡太守永嘉中與將軍姚嶽同破李雄咸和七年雄遣其弟壽及費黒攻朱提郡太守董炳寧州刺史尹奉檄建寧太守霍彪及深援之壽怒遂攻寧州破之奉彪炳皆降惟深與謝恕始終爲晉九年分寧州置交州以深爲交州刺史】

元

趙將士【普定總管府通判立學安邊政平訟理夷人畏服懷徳立碑祀之】

容苴【大徳中授普定知府時蛇節宋隆濟等作亂苴率眾禦之與其妻適姑宣力戎行遂攺府爲路而以適姑爲總管佩虎符】

益智【普山夷長有謀略善安輯官至懷逺大將軍曲靖宣慰使掌普安路總管府諸蠻服其威信樹徳政碑頌之】

金容刀【沙漠人以將軍守普定明傅友徳克城容刀死之】

明

蕭傑【郡人洪武初爲十二營長官子惠部落境內康乂】

阿窩【郡人洪武初率眾歸附授土通判安輯人民一時稱能】

溫伯壽【普定人洪武初以才幹授西堡副長官招撫夷民咸納欵誠】

孫森【海陽人舉人天啟間知府時值安氏叛後修城建學分甲定賦一切制作皆其經畫亷介不阿爲直指所誣事下督撫爲之申辧乃得白詔復其官竟引歸】

劉肇【萊陽人景泰中知安順州宅心恵愛治事端謹秩滿部民攀送盈道】

李騰芳【知安順州愛人下士政治修舉夷民素�鷔抗賦芳化之乃就約束一如編氓舊志不載籍貫職官中並遺其名又別無可考姑仍之後夏祈等仿此】

夏祈【知安順州鯾介有守處事公平】

彭蠡【洪武間安順州同知創制行政井井有條】

王斌【普定衛指揮亷能公平蒞政三十餘年始終如一】

王銘【普定指揮同知徵麓川戰死賜祭進子泰官一級】

陳忠【普定指揮驍勇過人從徵麓川攻擊舊大硬寨戰歿賜祭】

陶英【普定百戶從徵廣西麓川東苖艸塘四十餘處累加指揮使成化間調徵山都掌蠻出哨遇伏力戰死贈都指揮】

倪永壽【桃源人舉人鎭寧州知州和易淸簡教民力農巡行畆不憚勤勞】

黃琳【鎭寕知州正已率人向化者眾】

蕭顯【山海闗人成化間爲給事中因言事忤防謫鎭寧州同知顯至任政尙寛平暇則與縉紳遊覽吟詠尋遷衢州府同知終副使】

趙貴【洪武間鎭寧州佐因俗成政撫馭有方一切創建多貴之力】

李新【茂州人安莊訓導講明理學以誨諸生捐俸賑貧自甘淡泊九年秩滿諸生畱之遂附籍永寧】

蕭伯辰【淸江人洪武間任安荘衛經歷有經濟才累官兵部侍郎】

李斌【鳯陽人安荘衛指揮僉事簡綀有方屏翰以立在任二十年上下宜之】周節【臨淮人安荘衛指揮僉事持重有爲尢善騎射】

張融【洪武初知永寧州創制之初殫心經晝卓有規模民皆悅服】

葉泰【荊州人宣徳間知永寧州蒞政愷悌苗民咸化】

陳佐【江西人宣徳間知永寧州沈靜端謹長於撫字】

段絲錦【嘉靖間知永寧州亷幹有爲民咸信服】

吳惇本【浮梁人隆慶間知永寧州心存愛民毎有善政】

楊東明【平壩千戶萬曆丁未仲賊刼掠沙作站東明挺身禦敵賊暗伏壕外東明乘勝擊之戰死於壕】

張琳【四川人正統間任威淸衞訓導誨廸有方士沐其教】

車輔【平壩人新興站百戶治十一年徵米賊之亂輔率兵死拒後賊萬餘逼輔歸順輔手刃七賊被箭而死是日天晦提學毛科爲之立】

羅鼎【益陽人治間以貴州宣慰司訓導署威淸學正捐俸修學勤於啟迪弦誦爲之一振】

楊遵【威淸指揮永樂間創城池立堡戍有功於衛洪熙元年卒遣行人呂讓諭祭】楊芳【貴州衛人守備威淸米魯之亂有保障功】

平越府

宋

宋勝【郡人嘉定中授右武大夫沿邊溪洞經略使】

元

宋朝美【勝曽孫父提巴蠻都總管朝美累官新添葛蠻安撫司】

明

範鑛【富順人進士撫黔有政聲解任後避亂於湄潭遂家焉】

劉冠南【廬陵人舉人萬曆間知府修黃湄余甕四州縣城興學字民爲開創良守】楊可陶【嘉定州人舉人萬曆二十九年任府同知性嚴重果於任事時攺設府州縣治修築城堞辟水城建署道橋勞勛最著陞知府】

萬尙烈【南昌人舉人萬曆間知府遷建學宮教習士類人文蔚起】

馮國正【江夏人舉人泰昌元年知府時安酋叛國正與守道朱芹戮力守城間出鋭兵擊賊圍乃觧以亷愛著聲】

陳紹英【仁和人舉人崇禎間知府修城建學有愛民實政民間立祠祀之】

鄭廷英【南川人以府同知署黃平州事值嵗大旱廷英步行泣禱雨立應聴防明決民呼爲神君肖象以祀】

方明棟【富順人舉人平越府同知天啟三年監軍進討水西遇害事聞贈按察僉僉事廕一子入監賜祭】

董邦昌【昆明人舉人崇禎間任平越同知多善政值黒苗叛薄興隆城邦昌多方捍禦賴以保全後陞思恩知府】

王衍【治間平越府訓導修學宮置祭器啟迪有方士論韙之】

王先【洪武間平越衛指揮僉事智勇兼長苗蠻畏服】

奚國柱【平越衛指揮撫士卒以亷恵稱建西門水城以便民汲退隠二十年貧無半廈僦屋以居】

李福【定逺人洪武初爲平越衛指揮同知相形勢創建土城以資捍禦今爲府城】李山【洪武初從軍累著戰功爲宜興衛指揮同知後以事降調平越衛僉事卒於官賜諭祭優卹其家】

奚得【平越衛百戶驍勇無敵正統十四年苖亂圍城得開門直入賊壘斬賊甚多賊觧圍走得率二子宣宏追殺力戰而死幼子尙在𦇤褓尙書王驥訪其家月給米防之】

曹進可【江津人舉人萬曆中任黃平知州當建設初經理規制綱舉目張亷明慈恵不愧父母】

史應元【順天人舉人萬曆二十四年知黃平州秉直不阿卒於官無以爲殮民爭之乃得歸櫬】

黃虞龍【廣東人舉人崇禎末年知淸平縣時值苗亂內撫字而外禦侮備極苦心後擢黃平州牧土賊藍二攻防州城死之】

胡其仁【性純孝任黃平州指揮明崇禎壬午苗叛圍城幾防仁挺身奮力擊傷數人賊眾遂奔城獲保全士卒凋殘與同甘苦民間鬻男女者捐資代贖善政多端】

周興【字隆岡滁州人洪武間興隆衛指揮時初設衛題請賜名上卽其名字取名興隆規制俱擘畫盡善】

胡質【洪武間興隆指揮修城築池屯田撫士頗多勞績】

蕭琳【永樂間興隆指揮以亷推舉掌印事重修衛城民不告勞】

權安【正統間興隆指揮性儉政勤嚴而不苛】

狄儁【成化間興隆指揮持己以亷馭聚以寛修學開田頗著勞績】

余洪烈【興隆衛指揮萬曆辛酉城西狇狫苗叛洪烈率兵勦濫泥溝破塘寨中鎗而死】周鑑【正統間興隆千戶有勇謀遇寇至出粟守城臨陣破賊武功表著】

王榮三【本浙江上虞人膂力過人洪武初從潁川侯傅友徳克取普安曲靖攻大理屢建奇功至鶴慶與敵對壘奮勇陣亡世襲興隆衛百戶】

張朝【如臯人洪武初設黃平所朝自貴州衛千戶攺任黃平軍政修舉境內帖然】袁尙紀【江油人選貢萬曆間播平設餘慶縣以永寧知州攝縣事捐俸建學惇教化以正人心田立上中下三則丁隨田辦邑人感之】

韓任甫【瀘州人舉人萬曆間知餘慶縣政平訟簡才長操潔畱心學校毎暇輒召諸生講論多所明】

儲至謀【靖州人萬曆間知湄潭縣天啟元年藺州奢寅叛土逆王倫從賊攻縣出戰屢敗城垂防遂自焚】

國朝

杜廣【諸曁縣人嵗貢生順治十五年知黃平州當開創初撫字荒殘拮據六載心存仁恕不事敲朴食惟脫粟衣皆布素毎有徵徭集眾共議必悅從而後行藹如父子以勞瘁卒於官黃民爲之罷市殮惟有布衣一襲醵金備棺以其餘作櫬乃得歸】

羅鳴序【漢陽舉人任麻哈牧雍正十三年署州印值逆苗背叛烽煙告警鳴序身率士民捍禦城池至四月二十七日苗賊擁至鳴序知孤城難保預解所佩兩州印令家人潛賫赴省又將庫金千餘擇地之俄而城防鳴序投繯死幕客陳憲素有俠气鳴序勸之去不忍獨生同時俱死事定鳴序贈參議賜祭廕一子入監憲贈國子監學錄賜祭俱祀忠義祠】

都勻府

晉【五代】

尹懷昌【郡人以雄傑爲都勻長天福五年率其屬十二部附於楚】

明

淩文獻【遂安人治七年知府創學立署規制始備】

杜禮【丰城人治中繼文獻爲守興學平叛功在封疆】

趙延【劍州人官生萬曆間知府亷仁最著】

李時茂【幹州人天啟間知府重學校卹軍民值苗仲倡逆圍城與民固守多所斬獲後卒於官】

李廣居【宜賓人都勻教授學問淵博勤於訓誨士多興起】

許衍【吉水人成化間都勻衛訓導學行純茂克盡其職在任十五年致仕】

陳原【定逺人都勻衛指揮偉丰儀饒材略善謀能斷民夷率服正統末苗寇圍城原罄家財以饗士城賴以全】

李紹忠【貴州前衛人萬曆丁未武進士襲千戶官都淸兵備中軍守備奉調徵水西安邦彥力戰死之事聞贈二級襲陞二級後祀忠烈祠】

樊體坤【都勻衛指揮僉事值安邦彥叛調徵大方陣亡題敍曰負英雄之志探虎狼之穴從祀忠烈祠】

從龍【安陸州人知麻哈州時民未知學龍聘名碩士訓之俗爲之變民立祠祀之】張應期【號維屺鎭逺縣人明經淸平衛教授天啟間甕壩諸苗叛應期佐副將胡從儀屢出奇計勦平之攝縣篆愛民課士政皆可紀居鄕方正樂易貧約自甘有君子之稱】

司鐸【河南人淸平指揮洪武二十四年開設衛治創置公署築建城壘卓有能聲】石宣【壽光人洪武二十五年調淸平指揮捐地建學興賢育才讀書好禮亷公有威兵民咸服事嫡母賈生母韋以孝稱】

邵鑑【淸平衛指揮嘉靖初爲迆西守備值芒部土官隴壽被殺隴勝詐稱壽養子求襲蜀撫王輒奏攺流官已題覆旋報罷再設土官蠻猶弗靖鑑乃奏敍瀘大壩爲烏芒密邇芒夷出沒必往永寧乞添設參將一員挑選漢土官軍以資防禦事下本兵行川貴撫巡議覆報可永寜設參將自鑑始時貴州初設科塲鑑爲督理區畫盡善至今賴之】

何振【淸江衛千戶才毅勇果正統間香鑪山苗叛振親至其巢曉諭之】

孟杲【淸平人宋吉國公八世孫也任副千戶忠義自負正統末以先鋒禦寇力戰死】劉邦徴【籍貫未詳萬曆丁未任荔波知縣荔介黔粵極邊內蠻外苗交訌爲患凡之官者皆坐府城不身歷其城徵甫入境曰叱馭九折豈異人任乃視此爲畏途也比至邑推誠撫諭諸蠻凡有徵悉皆聽命請於上官置縣治於喇軫村歷任數年羣蠻帖服百姓思之立祠以祀】鎭逺府

明

顏澤【江陰人永樂十一年初設鎭逺澤爲知府勤政卹民政滿民請畱復任宣徳元年澤遷建府治創署立學政績居多歷官福建參政】

張英【揚州人永樂間以禦史出守鎭逺淸介有守政事修舉宣徳七年卒於官】劉善【泰安州人舉人正統元年知府多恵政才學敏贍政教兼施公餘進諸生講論經史竟日不倦多所造就】

毛鳳【嘉定州人進士授戶部主事天順四年守鎭逺亷介不茍平易近人七年卒於官】王敍【臨汾人監生成化七年知府事神卹民俱有實政】

沈熊【歸安人進士成化十五年知府孳孳爲治嘗遷學宮議建府署未幾憂去徐防繼之一遵其規畫云】

徐防【揭陽人進士成化十六年知府通逹政理遷學建府卓有成績】

李暠【汝寧人監生成化二十年知府奉公持法以忠謹稱】

周瑛【莆田人進士治初知府博學能文勤於政事請建城置堡碩畫鑿鑿歷官四川布政使】

戴仁【大理人舉人治間知府舊有羨稅前守多私之仁至盡裁革亦不暴於當道或勸之上聞仁曰張已形人非吾心也考最晉松茂兵備旋致政歸裏不治第館賓於門設榻於屏自號無懷先生卒之日家無餘財郡守吳晟爲之殯殮】

劉武臣【宜賓人進士正徳二年知府潔己愛民爲政不擾公事之暇親課諸生去後民爲立祠祀之】

羅鳳【上元人進士嘉靖三年知府有善政能詩鳳舊與周瑛善先後出守作懷周堂又建徳禮堂後守程防爲之銘】

黃希英【莆田人進士嘉靖間知府善詩文興行教化建紫陽書院於中和洞自爲記遷長蘆運使未行卒】

廖梯【莆田人進士嘉靖間知府淸苦自持常掃梧葉代薪秩滿致仕】

程防【建昌人舉人嘉靖二十六年知府視官如家視民如子才气揮霍而詩文藻繢足潤色之凡山川崖洞無不經品題者城垣衙署次第修建續修誌書尢詳核衛軍雷文七等欲鎭民幫貼夫價呈楚撫按防具移詳辧議乃得寢至今守爲定制在任九年歸無餘貲居一樓兄子鬻其半作籬自障有詩曰風雨半間樓】

阮宗道【大同人恩貢萬曆十九年知府勤政卹民設立哨卡民賴以安】

張守讓【字懋功南海人舉人萬曆間知府時兵燹之後民苦供億驛馬之累十室九空讓甫下車首爲調停百廢具舉捐俸糴谷贍士賑貧建石橋以利往來備火器以防苗變建坊勵俗飭儉維風善政不可悉舉秩滿擢本省思仁道】

徐璋【重慶人鎭逺府同知永樂十五年建山川社稷郡厲等壇政有遺愛】

黃鑑【新諭人正統間任鎭逺通判才識俱優以禮義率民風俗丕振】

周仕達【鎭逺指揮天啟三年徵水西陣亡贈都督僉事祀忠烈祠】

何瑄【郡人先爲鎭逺土知州後裁州攺授土同知爲人沈毅剛果有逺識熟於事機正統天順間麓川卭水諸苗相繼叛瑄領土兵協勦屢建奇功子矼硟孫馴天衢先後俱登賢書】何騏【土同知成化中克服銅鼓石羊等苗欽賞絹紗】

何魯【土同知治初出方略平諸苗】

楊貽業【土通判居官勤愼嘗率兵應援防省勦堵汪苗皆有功以詩文樂志】

楊薰【土通判居官以淸愼著捐地以廣學宮輸材木以成府治其公爾忘私類如此】楊載春【土推官欽之子也篤志好學治戊午舉人襲推官屢徵有功嘉靖四年加俸二級授正六品職事】

劉以仁【臻洞司人安酋叛以守備督兵援省力戰死之】

陳應正【字國啟雅州人舉人知鎭逺縣淸操自勵觧組歸行李蕭然】

李珪【昆明人監生天順間知施秉縣始遷縣治才識優長多所經理】

劉宇【鈞州人進士成化三年以貴州巡按禦史降施秉縣典史適虎爲民患宇牒城隍明日兩虎相噬死患遂息後起吏部侍郎】

許國柱【偏橋衛指揮天啟三年隨父攀龍徵水西死於戰壘祀忠烈祠】

朱梓【淮安人萬曆十九年任天柱所吏目條議建縣撫綏苗蠻二十五年陞知縣建學校擴城垣淸田賦編里甲立社學安哨堡創市鎭百務具舉爲設縣來賢令之冠】

李紹道【淸江人萬曆三十五年知天柱縣淸靜寧謐不事紛更凡前令所經畫悉遵守勿攺民苗愛戴立祠縣旁屍祝之】

韓可興【長葛人萬曆三十八年知天柱縣居官嚴厲不輕笑語苗人聞風畏服四境無虞去之日民立祠祀之】

王昌【富順人副榜萬曆四十六年知天柱縣政事文章卓然可稱去之日士民肖像以祀】趙海【四川人天啟二年知天柱縣除陋規革公費正斗斛繩吏胥以循良稱】陳朝疏【烏撒人萬曆二十五年天柱教諭時初設縣學中虛無人請於朱令擇童子俊秀者二十九人給衣巾至學肄業又請撥靖州防同兩學諸生三十人附於學以爲表率多方鼓舞邑中人文振興自朱陳二人始】

國朝

卜世儼【上元人康熙甲辰武進士任鎭逺衛守備甫半載吳三桂防貴州總督廿文焜至鎭逺遇害城防儼自經死康熙二十四年巡撫慕天顏請防贈都司僉書廕一子爲衛千總】思南府

宋

田佑恭【思南人字子禮有膽識爲番部長政和間被召入覲拜伏進退不類逺人帝嘉之建炎初劇賊王辟等破歸州將防瞿塘奉調破賊保安蜀境璽書加勞遷通侍大夫知思州軍事勲業最著子孫世其官】

龎孫恭【爲運使築思州婺川城因山控扼建寨堡以備要害】

明

田仁智【思南宣慰使太祖平陳友諒仁智遣其都事楊琛來納元所授宣慰誥太祖以其率先歸附俾仍爲宣慰使以三品銀印給之並授琛爲宣撫使】

陳禮【泰和人進士永樂間知府時削宣慰田氏初設郡治編戶立學諸務具舉開疆著績】何轍【四川人景泰間知府興利除害頌聲洋溢】

王南【長壽人成化間知府才智頴敏不撓於物卹孤教士重葺府署學校民不知擾】金爵【綿州人進士治間知府宅心仁恕祛積革橫徵立五年四空之法以編徭民懷其恵】

羅璞【吉水人舉人治間知府重建府治興學校繕城垣至今人利賴之】

寧閱【湯陰人舉人正徳間知府亷正剛直文武兼資時蜀防逼境民間拏負貲竄入崖穴閱亷知之慨然以死守自誓盡撤渡艇躬自巡警嚴禁逃匿率民兵以禦之深溝重壘賊騎不得闌入值鎭筸兵經過閱借其聲援建畫出奇遂破賊遷運使去民皆扳轅涕泣不能舎】周舉【郯城人進士嘉靖間知府宅心正直剖決如流獄無淹滯尢善作人毎召諸生講論經藝多所明遷雲南副使未任卒】

葛鴊【萬全人舉人嘉靖間爲給事中出守思南剛毅亷愼多積谷以備荒有疑獄禱於神立決遷本省副使】

李夢祥【監利人進士嘉靖中以虞衡郎中出守思南鎭筸苗叛剽掠鄰邑時郡無城垣祥至乃建議創築期月工完遂成保障】

楊煦【進賢人舉人嘉靖間以南工部郎出守思南時鎭筸苗叛煦多方禦之郡賴以全𨿽兵戈中猶與諸生講學不輟後掛吏議去士論惜之】

宛嘉祥【廬江人舉人嘉靖間知府繕城隍修學校建公署提調木務更定馬政調停里甲莫不井井治郡六年稱能吏】

李充善【長治人舉人嘉靖間知府性朗才練淸操可質鬼神修學葺城創養濟院禁私徵淸寃抑定馬牌嚴保甲杜請謁肅吏胥時盛夏不雨善禱輒應郊冇虎患善祝於神遂息以內艱歸士民臥轍以畱】

田稔【髙唐州人進士隆慶間知府心存愷悌剔除姦吏畏民懷立祠祀之】帥機【字惟審臨川人隆慶戊辰進士萬曆九年以南禮部郎知思南古道自持不諧於俗而亷幹有能邃學問善吟詠尢加意學校奬防士類多所成就】

陸從平【華亭人隆慶戊辰進士萬曆十五年知府文學優贍吏事精敏約已化民修舉廢墜懲積猾鋤彊梗新府治立條編貽利無窮士民徳之】

溫可貞【廣東人舉人萬曆間任府同知亷潔有守政多平恕秉公持法人不敢幹】李悅【莆田人成化間思南教授文學宏肆尢精於易以授諸生得其者咸有可觀】趙富【印江人思石營把總戊子張先璧叛將入印富守秀寶闗報城中令居民速徙曰吾以身代羣命矣於是守闗拒賊援兵不繼被執死之】

朱淩霄【南海人舉人萬曆間知安化縣卓有循聲】

萬應奎【南昌人舉人天啟間知安化縣值安賊圍防城監軍進討遇害事聞贈光祿寺少卿廕一子入監賜祭】

周文【山東人治間知印江縣淸介愛人有治劇才始建縣治制度恢宏不任威力吏民悅服】

莫與京【廣西人舉人萬曆間知印江縣公恕慈愛修舉廢墜時稱循良】

張鎔【合州人舉人萬曆間知印江縣淸亷仁恕建學宮定規制卓有政聲邑人歷久猶頌之】

劉兆桂【閬中人萬曆間知印江縣有文名撫民訓士曲盡勤懇】

史諫【貴池人崇禎間知印江縣才敏政寛審編丁糧尢著公平】

熊價【眉州人治間知川縣公亷果斷修縣治築城垣後以誣去輿論惜之】王緯【平彛人正徳間知川縣時土賊行刼逼近縣治士民空城遁緯獨持印坐堂誓與城同存亡眾復歸協力固守賊聞之亦引去】

欒恕【山東人嘉靖間知川縣修建學校有功於郡】

劉敏之【山東人嘉靖間知川縣建學造士築城衛民】

石阡府

明

李鑑【貴溪人進士永樂十一年首任知府創制立法導民變俗九載秩滿遮畱載道】胡信【廬陵人正統十二年知府政舉民和十三年蜀後洞黒苗叛攻破府城信罵賊不絕遇害】

楊榮【靑神人進士天順八年知府律已嚴而待民恕興廢舉墜美政甚多】

余志【建寧人進士成化十五年知府政績昭著傳胡知府王烈女以崇節義作風洞龍洞辧以祛民惑是時陰雨彌月作防霾文以訟之剛直之气凜於冰霜】

祁順【字致和東莞人進士爲名儒陳獻章髙弟成化十九年知府才敏學優多所題詠纂郡誌興學校爲名太守】

丁防【字徳輝防化人進士治間知府建府治儒學及公署倉驛咸新之嚴守衛賑貧乏逃亡復業卒於官有烈風星殞之異囊無餘貲眾之始得歸櫬著有公餘淸詠】

任儀【閬中人進士治十四年知府賦均訟理普安兵變有轉餉功】

施震【平湖人進士正徳間知府寛洪簡重綏戢苗民】

褚松【華亭人舉人嘉靖十五年知府省夫馬抑豪彊課士濟貧以直道不容去部民如失怙恃】

朱黼【安福人舉人嘉靖二十三年知府才幹敏給庭無畱牘濟嚴以寛士民戴之】蕭立業【新諭人選貢嘉靖三十六年知府操守亷靜采大木餘千金不私諸已以建公宇創城甃石薄斂蠲徵稱亷能太守】

王管【江寧人官生嘉靖四十二年知府寛洪簡易練達公平繼蕭守修城加堅固焉】李兗【余姚人隆慶三年知府修葺城垣捍禦有賴均丈民田糧差除減宿一淸修有郡誌今多散失】

吳維京【孝丰人進士萬曆間知府亷明有威振興士類物望甚隆】

鄭一信【恵安人進士萬曆間知府爲政持大體尢加意學校】

陸郯【上海人官生萬曆間知府溫厚和平愛民如子捐俸購古今書籍貯尊經閣以訓士歷久猶頌之】

康颒【字宜淸泰和人進士永樂間任推官多恵政】

鄭廷璋【瓊山人舉人嘉靖三十四年推官持刑明允操守亷潔豪彊屏迹】

李應期【鄞縣人萬曆間推官獄無寃滯囹圄爲之一空修學興文著有異政】

吳衡【揭陽人永樂十三年府教授盡心課士兼富文學有建學記】

楊彬【泰和人舉人正統五年府經歷勤於撫字惠愛及民尋以憂歸民請畱之服闋再任九年】

周冕【南昌人宣徳間府照磨文章政事聲聞一時】

淩秋鵬【昆明人貢生萬曆間知龍泉縣時初設縣一切規制皆其創竪】

段宜標【雲南人舉人萬曆間知龍泉縣甫下車請減浮賦民困立蘇移建縣治規畫有條】李紹勲【建昌人貢生萬曆間知龍泉縣始建學宮士風振起】

趙譔【昆明人舉人崇禎間知龍泉縣政以肅成不避彊禦吏憚民懷擢禦史後闖逆防京城死難最烈】

思州府

元

黃原銘【思州人才智過人民夷親附以薦任沿江安撫司】

明

田仁厚【元思州宣撫使至正二年明太祖時經略荊襄仁厚遣其屬林憲張思溫來獻鎭逺思州軍民二府並十縣三十四司命攺宣撫使爲宣慰司仍守其地子洪正於洪武五年從徵羣蠻授中順大夫思州宣慰使子孫世襲八年復授亞中大夫】

劉貴【思州人宣撫司同知明洪武初贊田氏稱臣入貢五年以忠順授宣慰司同知】黨宗仁【思州人洪武間以才幹任宣慰司僉事】

崔彥俊【新建人進士永樂間知府時方艸創撫綏流亡編定糧差政教維新在任一十八年纂修府誌】

賀讓【衡陽人舉人宣徳初以瀘州守遷思州知府撫馭有方民夷安堵致政歸臨行惟市瀝靑數石爲身後計余無所攜今廟食思州】

王常【馬湖人進士成化元年知府公平勤敏修葺廢墜重建城垣】

張介【內江人進士成化間知府老成諳練修治郡學親爲講究士習一新】

李槪【丰城人舉人正徳間知府行政寛大惟務綏懷時有枯橊復榮之異】

髙節【上元人進士正徳九年知府勞來安輯以經術訓士徵苗寇有功擢參政】張柱【涪州人進士正徳間知府性剛直禁止邪作興士類重建學校士民感徳】毛希源【太倉人官生嘉靖間知府力行化導禁暴止邪民大輯睦嵗余以疾乞歸士庶攀畱歌思不已】

李允簡【融縣人舉人嘉靖間知府時銅仁苗出寇倉卒不及備被執以行投崖而死事聞賜祭贈按察司副使廕一子】

符仕【寧陵人舉人嘉靖間知府性剛果淸介值殘破之後築城垣以衛民恃爲保障】蔡懋昭【字允徳上海人舉人萬曆初知府時攺遷府治城久玘人無固志昭經理修建撫輯安定去後郡人祠祀之】

李仕亨【銅梁人舉人萬曆間知府置田贍士賑卹孤貧恵愛爲多】

趙建【劍州人萬曆間知府撫勦苗賊多著勤勞】

胡柟【洵陽人舉人萬曆間知府修城造士勦苗有成績民建祠祀之二十餘所】萬嗣達【九江人舉人天啟間知府有恵政士民公舉崇祀】

檀凱【永樂間通判洪熙元年秩當滿郡民詣闕請畱宣宗間而嘆曰貴州至北京甚逺民防涉艱難求其復任必撫字有道者遂遣還任予正五品俸以優之】

唐賢【蘭谿人永樂間推官持身整潔刑政修明】

王制【字宗明雲南舉人萬曆初推官勤卹民隠督理均田人稱其平】

鄭泰【平溪衛指揮使景泰時禦苗有功】

銅仁府

明

田載【北平人永樂十一年設府首任府事艸昧之初結廬聽政招集遺氓次第開剏逾年官署學宮規制粗備外馴夷撩內撫瘡痍偹極苦心】

王恕【長淸人進士宣徳六年以編修出知銅仁府時軍興財匱恕請罷礦塲內使巡塲禦史及同知等官後因礦盡課無所出復請罷金銀塲至今無采辦之苦】

張隆【雲南臨安人監生天順間知府雅尙文教日集諸生於庭而訓迪之士始知學自奉甚約俸入所餘悉付外庫以代租稅之不能輸者以勞卒於官貧無以殮】

陽顯嘉【吉水人進士成化三年以工部員外郎擢知府狷介有執持扶奬善類不事搏擊時郡署燬於苗嘉捐俸營建一切公用不以累民】

周銓【興化人舉人成化間知府亷潔寛恕尢加意士類課讀惟謹一時人才多所陶鑄以學宮卑隘勸民輸地拓而新之遂成壯觀】

堯卿【安嶽人進士成化間知府以恬靜爲政事上之禮甚簡嘗曰剝民以求媚吾不爲也民有爭訟出數語直之立觧有刑措之風】

周汝瑞【長寧人舉人治中知府興學撫叛民苗懷服】

徐紹先【蘄水人進士正徳五年知府時鎭筸苗作亂先繕城堡備芻粟治器械募民間勇士數百人教以技擊苗聞而憚之不敢犯境】

李資坤【昆陽人舉人嘉靖間知府有恵政興學造士始終不倦先是舊城狹民多居郭外恆慮苗患坤相城北曠土可城召民入直爲業卽以其直城之拓九百餘丈興大役而民不擾】馳九垓【仁壽人舉人治間推官讞鞫多所平反值洞苗倡亂不避險艱入其巢穴撫馭之卒寢其變嵗饑請賑不待報而或難之曰民旦夕急寧我無官不忍民無食也】

勞周相【徳化人監生嘉靖十六年任推官先徳教而後刑罰夷民有弗率委曲開諭使知向化鮮罹文网者】

唐宗正【靖州人舉人隆慶五年推官剛果明決摘如神嘗奉檄度田躬行阡陌中按畆定則不假手左右賦稅稱平】

趙和【字達道鶴慶人正統間任銅仁訓導以師道自勵丁內艱服闋攺鐸建始上官奏畱之許還復丁外艱去將攺選又乞還如初監司皆稱曰先生後致仕歸諸生遮道泣送】謝寧【蒼谿人嘉靖二十七年銅仁訓導性惇朴寡言笑諸生有過溫諭之不悛峻詞切責靡不愧悔課文考業俱有常程卽寒暑不少輟一時得士彬彬焉】

裴坦鼒【靈山人監生正徳九年銅仁經歷鯁直勤敏事事有條理防郡篆能攝吏胥裁里甲鑿泮池建號捨皆捐俸充之】

楊仕漢【景東人舉人萬曆間知銅仁縣心存撫字卓有聲稱】

黃家林【汝寧人選貢天啟間知銅仁縣愛民訓士誠心感人】

黎平府

梁

楊再思【據誠州稱刺史然有功於民士人屍祝之宋追贈英恵侯】

宋

向通扆【眞宗咸平元年通扆以芙蓉硃砂二器馬十匹水銀千兩入貢詔有司鑄印賜之大中祥符初詔加古州刺史】

明

黃恭【上海人舉人正統中以刑曹郎出守贑州尋調黎平崇尙實政惠治小民時苗亂逼近郡城恭招募丁壯預儲糧糗定計討賊遂平之招集流亡出俸賑饑九年滿去民咸思之】楊緯【大理人進士以戶部郎出知黎平持身亷愼黌宮就圮緯更新之考祀典廣生儒郡中諸務釐然興舉任黎六載治績最著擢山東參政】

袁盛【棗陽人進士成化間知府政平訟息有刑措之風】

張綱【滁州人進士治間以禦史出知黎平時府署猥陋綱攺拓之又市地以增學宮性耿介政期必行然以愛民爲主去之日合郡如失怙恃】

張愷【無錫人進士治間知府躬行化導政務拊循擢兩淮運使】

余桂【綿州人正徳二年知府果毅有爲多所興革未幾調守黃州】

祝壽【歷城人進士正徳中由兩淮運同擢知黎平剛正沈毅禁令整齊編置里甲民皆稱便賢聲上聞遷雲南參政】

孫繼魯【字道夫雲南右衛人進士慷慨有大節嘉靖間守衛輝以忤權璫被逮民攀號載道緹騎捶之不肯去後事白調黎平守治郡三載體察民隠罷里甲省繁苛淸白之名著於海內擢湖廣提學】

劉汝順【淸江人舉人嘉靖間知府居官簡靜奉法循理苗人初不知學汝順請於學使防其秀者爲弟子員以奬勸之五開衛軍糾眾跳梁自以爲別屬不可治汝順密陳其不法狀盡按治之郡中乃平府稱軍民始此】

袁表【晉江人進士以戶部郎出守黎平修學訓士詰戎戢苗邊境乂安】

熊廷相【丰城人舉人崇禎間知府值皮林寇變殫力供億秋毫無擾郡民頌徳不衰】於元葉【東阿人愼行孫崇禎間以刑部郎守黎平值明末武弁縱橫葉駕馭有方無敢或肆】劉行政【華容人景泰初以明經任推官膽智過人正統末苗賊攻刼城堡政毅然提兵出親冒矢石深入巢穴諭以禍福賊不敢加害遂降四郊乃得晏然】

徐馨【咸寧人舉人正徳間推官讞獄平允治績爛然遷臨淸守】

胡宗政【松滋人舉人景泰初由鴻臚序班爲經歷機警有方略時廣西苗人與西山洞猺相讐殺當事者屬吏撫之不聴宗政入洞中爲折曲直猺苗並服事乃息】

趙禧【字景福河陽人以鄕薦知永從縣冇亷惠聲尋以內艱歸遂不仕】

大定府

漢

濟濟火【牂牁帥善撫其眾聞諸葛武侯南徵積糧通道以迎師遂佐武侯平西南夷擒孟獲封羅甸國王已乃攻普裏諸種拓其境土卽安氏逺祖也】

唐

阿佩【開成元年爲羅甸國主率土夷內屬防昌中襲爵爲王】

普露【昆明大鬼主羅甸國王天成二年慕化來歸率其九郡入貢】

宋

普貴【一名宇貴開寶中詔諭西南夷普貴遂納土歸順賜王爵】

元

阿畫【一名阿拂普賁之後至大元年授武略將軍順元等處軍民宣撫使防定間賜名特穆爾】

明

靄翠【阿畫之後仕元爲四川行中書省左丞兼順元等處宣慰使洪武四年與同知宋欽歸附以翠爲貴州宣慰使統四十八部號最彊】

趙顒【烏撒指揮徵麓川戰死賜祭】

管良相李應期【俱烏撒衛指揮天啟壬戌年烏酋入寇圍城九月人民乏食城潰良相與應期閉門舉火合妻子共焚死題旌祠祀】

朱運泰蔣邦俊【俱烏撒衛世襲指揮烏酋入寇城陷運泰與邦俊先自殺其妻女隨自刎死題旌祠祀】

湯明【洪武十四年畢節衛指揮時初設衞治建城池開道路皆其經始功績甚偉】李興【洪武三十年畢節衛指揮與弟隆以磚石甃城畢節險要可據皆其力也】唐諫【畢節指揮才力過人兵政克舉以所居第建學徵麓川戰歿事聞賜祭進子官一級】蔡禮【和州人永樂間貴州前衛指揮調烏撒衛宣布恩威申明禁令繕城修署時稱賢將】薛紹宣【貴州衛人萬曆二十九年守備迆西威懾烏蠻道無剽掠】

李朝陽【黃平州人萬曆三十五年守備迆西威恵兼施蠻人悅服】

步上達【四川人崇禎初守備克復烏撒重建城署大有能聲】

丁祥【赤水指揮正徳間攝衛篆和平練達蒞事五十餘年老稚頌其徳】

李瑞【赤水指揮正統間攝衛篆以亷著寛厚有儒將風】

張佐【赤水指揮夷阻大道領兵開路戰亡土人祀之】

張奇韜張大壯【俱赤水衛指揮使奢寅亂攻城韜督軍堅守城防戰亡】附載明天啟三年從徵水西死事籍裏莫考參遊都守三十五人【舊志載三十六人內有王達見遵義府誌今止列三十五人】

陳濟民

劉應龍

劉仲時

楊鯨

羅袍【五人俱參將徵水西死事聞賜祭贈都督僉事

襲陞三級】

李師沆

張纓

宗延齡

聶應徳

周國臣

陳富

楊通增

王建中【逰擊八人】藍補衮

劉廷舉

馬武

余報國【都司四人】王得勝

田有龍

周國用

龍國正

曹柱

易登洲

覃事君

劉象麒

羅承富

曹思敬

張俸

張懷邦

董兆麟

陳我謀

耿良將

覃天印

羅承寵

黃中和【守偹十八人以上逰擊都司守偹共三十員名徵水西死事聞炤本職贈二級襲陞二級】

國朝

楊馥【陜西西寕人大定協副將整營伍練士卒恆如敵至雍正十年臺拱苗變鎭臣臬司俱防圍中餉道不通檄馥往援時賊聚甘翁嶺築壘扼險以扼我師馥奮勇率土兵二百揮戈先登殺賊甚眾中鎗傷脇血迸出猶負創一矢手刄二苗佯謂我偶被石傷耳汝等當急撃無失言訖而殞事定贈卹有加廕其子恆新爲遊撃】

南籠府

明

陶文靖【萬縣人宣徳間知普安州裁決庶務皆迎刄而解時稱能吏】

袁寧【新化人宣徳間知普安州亷介有爲時諸夷爭地互相攻撃屢年不決寧力解之後以誣去普民惜之】

黃雄【烏程人進士治間知普安州亷潔不茍毎巡行裹糧自給絲毫無取又明察善斷從前積一時盡除】

徐世用【宿州人嘉靖間知普安州剛直不撓民資保障苗夷有不率者以徳懷之遂遵約束不敢貳】

王徽【南錦衣衛人天順間爲給事中以糾權璫牛玉罪中官惡之摘其語以激上逮下獄謫普安州判徽至任克修厥職不以遷謫爲嫌治間起山西參議引年去】

張瀾【任普安州判才優政善雅重儒紳去之日民咸思之】

王威【六安侯志子洪武間承襲後降安南衛指揮調普安衛築城建署有總理才】華升【普安衛指揮使在位三十餘年威徳普著軍民悅服尋陞雲南都司】

王銳【普安指揮徵山都掌蠻陣亡】

魏政【普安百戶徵山都掌蠻陣亡】

栁之文【普安衛人有勇略官守備嘉靖二十七年銅苗弗靖撫按檄文領兵討賊賊卒至眾皆驚潰文仗劍曰彼獨非命何乃畏之敢有先逃者斬後賊大至手刃數賊無援兵竟亡於陣未防賊首龍許保就擒鞫之賊曰石老虎大將軍不要錢栁守備不怕死吾是以就擒耳撫按檄銅仁立祠以祀】

曾異撰【四川舉人先爲永寧州牧崇禎間移轄安南流寇圍城率民堅守城防死難】杜純【南充人安南衛教授學問淵博規模嚴整當道延之書院以教諸士著有三試集】梁海【洪武二十一年領軍開創安南衛遷建衛治城郭公署皆其籌畫勸督有方士卒不知其勞軍民賴之】

姚余【洪武間爲安南衛鎭撫果毅有膂力時安南寇亂余隨西平侯沐英進勦至盤江與賊遇奮勇撃之賊並力攻余因遇害西平侯以聞命有司防其家遣官致祭】

宋鉞【安南衛指揮永樂間從徵交趾陣亡賜祭】

尋治本【安南衛指揮崇禎間統兵徵毛口六墜等寨陣亡】

不帖傑【安南所副千戶驍勇多謀常以計破賊及築安南所城於楊那山民資保障】遵義府

晉

母雅【巴郡臨江人時西南夷彊悍不靖以雅爲夜郎太守殊俗感而化之】

唐

楊端【太原人乾符初南詔防播州端應募復之諭以威徳縻以恩信夷人懷服五代以來世襲宣撫使宋開禧中贈太師】

宋

楊璨【唐贈太師端十三代孫嘉泰初襲播州安撫使開禧初蜀帥吳曦叛璨輸金錢戰馬以助國用卒贈左衛大將軍忠州防禦使追封威毅侯】

楊價【璨子方生時將校冇夢神號蜀將軍者來價生貌如之長以邊功授閣門舍人卒贈英烈侯】

楊文【璨孫寶祐間授承徳郎修學勤政累官播州安撫使卒贈光祿大夫樞宻使】田景遷【幹徳中爲珍州刺史上言自給賜珍州郡名以來連遭大火乞攺州名詔從之攺爲西髙州並鑄五溪都防禦使印以賜之】

鄭昌孫【珍州人嘉祐閒元兵犯蜀擄掠州境昌孫集兵禦之事聞贈州總制】

楊邦憲【玠子端平間蠻人掠境憲領兵拒之擒酋長累贈平章事】

江彥淸【徳祐初爲珍州守元兵至瀘州守梅應春以城降彥淸盡力守禦珍州破巷戰死】元

楊漢英【邦憲子字熙載生五載而父卒母田氏擕至上京見世祖遂襲父職賜名賽音巴哈成宗大徳五年宋隆濟及蛇節等叛詔劉國傑等率兵偕漢英討之師出播境賊騎猝至漢英奮擊先進大兵繼之賊奔潰相繼納欵後賊眾復合戰於墨特川又大破之蛇節乞降斬之並擒斬隆濟西南夷悉平武宗至大四年播南廬崩蠻內侵詔漢英率兵討之卒於軍追贈播國公諡忠宣】楊嘉正【漢英子至正初授播州等處管軍萬戶侍衛親軍都指揮使上防軍討平陽畱總之叛進中書左丞】

李嗣宗【至元末播州千戶守禦勇敢善撫兵眾人咸徳之】

明

楊鏗【嘉正從子洪武四年納土以爲宣慰使後屢隨大軍討平叛寇卒贈懷安將軍子升襲職蒞政勤敏請開學校民知習詩書崇禮義邊境綏寧】

韓志聰【播人洪武間徵普定有功授長官世襲】

羅琛【播人元末明玉珍僭號於蜀太祖創興琛閒道入金陵負版籍以獻朝廷嘉其功仍以琛爲播州宣慰使同知】

孫敏政【興國人舉人以同知協理善後事遷遵義知府絕苞苴禁饋獻嚴搆訟鋤豪猾拯疾苦卹災祲】

髙折枝【固始人進士以重慶推官監紀討播身先行陣鼔勵士卒自播難以迄蕩平厥功最茂】

何恩【遵義人祖大本掛大將軍印奉命徵蠻終於播襲宣慰司總管萬曆庚子恩憤楊應龍肆虐棄職率七姓舊人宋世臣等赴闕上書請討應龍命川黔兩省防勘黔議勦川議撫應龍因以黃白千金行賄至綦江恩遮獲以充軍餉督帥李化龍以爲中軍提調又命其弟慇爲劉綎向導斬箐直入師逼海龍囤播平恩兄弟與有功焉】

王佐聖【明末知遵義縣防土賊郭士琦等倡首鼓眾作亂奪卬不與罵賊死遵人立祠於城南祀之】

胡宗明【湖廣人舉人崇禎丙子任遵義縣歷五載平情折獄禮士興學人稱循卓】郭維屏【雲南人萬曆中舉人以從軍平播有功任正安州牧時攺土設流一切制度皆其所經始州人感徳畏威歷久不替】

鄭瑚【眞州長官司洪武初從徵南將軍友徳破僞夏擒其將江中立冇功績入覲賜印綬】

何珩【湖廣人萬曆時平播設縣以選貢知桐梓縣築城建治創立祠廟招集流亡民得安業】

萬建侯【湖廣人萬曆中舉人知桐梓縣時設縣未久凡田賦差役供億經費及道路橋梁無不悉心規畫】

洪維幹【江西人萬曆中舉人四十七年知桐梓縣天啟元年藺賊奢崇明亂防桐梓維干坐堂上罵賊不屈賊索印曰印在喉下索銀曰銀在喉下顏色甚厲賊不敢辱閱三日詣虎峯崇徳廟作來桐記題詩於壁乃自縊僕從死者數人其詩末云恨乏張巡相拒力願成厲鬼殺崇明賊平聞於朝賜祭廕其子千戶】

唐文煃【廣西人崇禎間舉人知桐梓縣以轉移風俗爲己任每月進諸生課文藝舉鄕飲勤讀法善政悉舉】

詹淑【字士善麻城人萬曆間舉人平播後知綏陽縣建城設學撫字招徠編里甲定賦役葺衙署成志槁大綱畢舉邑人建祠祀之】

母祖【天津人以選貢知綏陽淸亷正直善政宜民去任後邑人建祠以祀】

袁�【仁懷縣人副總兵袁鍪弟也天啟二年奢寅叛與賊相拒於仁懷之竹瓦寨血戰三日夜兵敗被執罵賊而死事聞命於其戰地立忠勇祠祀之廕其子蕙爲參將仍世襲指揮後又命與陳王謨同祀府城忠臣廟】

陳王謨【郡人官副將崇禎十年流寇防蜀謨督兵禦賊血戰死之請於朝祔祀忠臣廟官其弟王政爲千戶】

國朝

劉祺【綏陽人順治四年大兵抵遵祺率眾效順以參將守遵義適湄龍殘寇猖獗祺以孤軍禦賊於菖蒲塘血戰死之】

貴州通誌卷二十﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷二十一

秩官

土司

漢

公孫述時牂牁大姓龍尹董氏與郡功曹謝暹保境爲漢乃遣使從番禺江奉貢光武嘉之並加褒賞

永初元年九眞徼外夜郎蠻夷舉土內屬開境千八百四十里【以上俱見後漢書】

唐

昆明東九百里卽牂牁國也兵數出侵地數千里元和八年上表請盡歸牂牁故地開成元年鬼主阿佩內屬會昌中封其別帥爲羅甸王世襲爵其後又封別帥爲滇王

牂牁蠻首領姓謝氏至龍羽有兵三萬武徳三年遣使者朝以其地爲牂州拜龍羽刺史封夜郎郡公其北百五十里有別部曰兗州蠻勝兵二萬亦來朝貢以其地爲兗州貞觀三年有南謝蠻首領謝疆來朝以其地爲莊州授疆刺史開元中牂牁酋長元齊死孫嘉藝襲官封其後乃以趙氏爲酋長二十五年趙君道來朝其裔有趙國珍天寶中戰有功閤羅鳯叛宰相楊國忠兼劍南節度使以國珍有方略授黔中都督屢敗南詔防五溪十餘年天下方亂其部獨寧終工部尙書建中三年大酋長檢校蠻州長史資陽郡公宋鼎與諸謝朝賀徳宗以其國小不許訴於黔中觀察使王礎以州接牂牁願隨牂牁朝賀礎奏牂蠻二州屍繁力彊爲鄰蕃所憚請許三年一朝詔從之貞元中官其酋長趙主俗亦以褒朝貢不絕至十八年五遣使朝元和二年詔黔南觀察使常以本道將爲押領牂牁昆明等使自是數遣使或朝正月迄開成不絕故事戎夷朝貢將至都中官驛勞於郊旣及館恩禮尢渥【以上俱見唐書】

宋

溪洞諸蠻皆古槃瓠種唐虞爲要服周世其眾彌盛宣王命方叔伐之楚莊旣霸遂服於楚秦昭王使白起伐楚略取蠻夷置黔中郡漢攺爲武陵後漢建武中大爲防鈔遣伏波將軍馬援等至臨淮擊破之渠帥饑困乞降歷晉宋齊梁陳或叛或服隋置辰州唐置錦州溪州巫州敍州皆其地也唐季之亂蠻酋分據其地自置爲刺史晉天福中馬希範承襲父業據有湖南時蠻徭保聚依山阻江殆十餘萬至周行逢時數出防邊逼辰永二州殺掠民畜無寧歲太祖旣下荊湖思得通蠻情習險扼勇智可任者以鎭撫之有辰州徭人秦再雄者長七尺武健多謀在行逢時屢以戰鬭立功蠻黨伏之太祖召至闕下察其可用擢辰州刺史官其子爲殿直賜予甚厚仍使自辟吏屬予一州租賦再雄感恩誓死報效至州日訓練土兵得三千人皆能披甲渡水歷山飛塹防如猿猱又選親校二十人分使諸蠻以傳朝廷懷來之意莫不從風而靡各得降表以聞太祖大嘉復召至闕面加奬激攺辰州團練使又以其門客王允成爲辰州推官再雄盡瘁邊圉五州連袤數千里不增一兵不費帑庾終太祖世邊境無患開寶九年奬州刺史田處逹以丹砂來貢太平興國三年夷州蠻任朗政等來貢淳化三年錦州刺史田保全遣使來貢五年奬敍錦費等州皆來貢咸平元年古州刺史向通展以芙蓉硃砂二器馬十匹水銀千兩來獻詔有司鑄印以賜通展二年髙州刺史田彥伊子承寶等百二十二人來朝賜巾服器幣以承寶爲山河使九溪十洞撫諭都監景徳元年髙州五姓義軍指揮使田文鄯來貢三年髙州新附蠻酋八十九人來貢天禧四年古州向光晉遣使鼎州營僧齋以祝聖壽二年知古州向光晉自言甞創佛寺請名報國歲度僧一人許之

唐末王建據西川牂牁諸蠻由是不通中國後唐天成二年牂牁淸州刺史宋朝化等一百五十人來朝其後孟知祥據西川復不通朝貢幹徳三年平孟昶五年知西南夷南寧州蕃落使龍彥瑫等遂來貢詔授彥瑫歸徳將軍南寧州刺史蕃落使又以順化王武才爲懷化將軍武才弟若啟爲歸徳司階開寶二年武才等一百四十人又來貢以武才爲歸徳將軍又乞賜武才鈿函手詔以舊制所無不許四年其國人詣涪州言南寧州蕃落使龍彥瑫卒歸徳將軍武才及八刺史狀以彥瑫子漢瑭爲嗣詔授漢瑭南寧州刺史兼蕃落使八年三十九部順化王子若發等三百七十七人來貢馬百六十匹丹砂千兩太平興國五年夷王龍瓊琚遣其子羅若從並諸州蠻七百四十四人以方物名馬來貢六年保州刺史董奇死以其子詔重繼之

雍熈二年八月奉化王子以慈等三百五十人以方物來貢夷王龍漢璿自稱權南寧州事兼蕃落使遣牂牁諸州酋長趙文橋率種族百餘人來獻方物名馬並上蜀孟氏所給符印授漢璿歸徳將軍南寧州刺史以文橋等並爲懷化司戈

端拱二年漢璿又貽書五溪都統向通漢約以入貢

淳化元年漢璿遣其弟漢興來朝三年夷王龍漢興及都統龍漢刺史龍光顯龍光盈及順化王雨滯等各貢馬硃砂咸平元年龍漢遣使龍光晪又率牂牁諸蠻千餘人來貢授光晪等百三十人官三年都部署張文黔來貢五年漢又遣牙校率部蠻千六百人馬四百六十匹並藥物布帛等來貢賜冠帶於崇徳殿厚賚遣還六年知全州錢絳請招誘溪洞名豪上以生事寢其奏不報景徳元年詔西南牂牁諸國進奉使親至朝廷者令廣南西路發兵援之勿抑其意先是龍光進等來朝上矜其道遠人馬多斃因詔宜州自今可就賜恩物至是懇請詣闕從之大中祥符八年防州路上言南寧州夷族張聲進遣進奉爲蕃落使龍漢邀奪讐劫不已乞降勑書安撫天聖四年龍光凝康定元年龍光琇景祐三年龍光辧慶曆五年龍以特皇祐二年龍光澈等繼以方物來貢獻與以特俱至者七百十九人是年以安遠將軍知蕃落使龍光辧爲寧遠軍大將軍龍光凝龍異豈並爲安遠大將軍龍異魯爲武寧大將軍至和中龍以烈龍異靜首領張漢陞王子羅以崇等皆入貢命其首領而下九十三人爲大將軍至郎將嘉祐中以烈復至宋初以來有龍蕃方蕃張蕃石蕃羅蕃者號五姓蕃皆常奉職貢受爵命治平四年十二月知靜蠻軍蕃落使守天聖大王龍異閣等入見詔以異閣爲武寧將軍其屬二百四十一人各授將軍及郎將熈寧元年有方異�三年有張漢興各以方物來獻授異�靜蠻軍漢興捍蠻軍並節度使六年龍蕃羅蕃方蕃石蕃八百九十人入覲貢丹砂氊馬賜袍帶錢帛有差其後比歲繼來龍蕃眾至四百人往返萬里神宗憫其勤詔五姓五歲聽一貢人有定數無輙增加及別立首領以息公私之擾命宋敏求編次諸國貢奉錄客省四方館撰儀皆著爲式元丰五年張蕃乞添貢奉人至三百詔故事以七十人爲額不許七年西南程蕃乞貢方物願依五姓蕃例注籍從之元祐二年西南石蕃石以定等賫表自稱西平州武勝軍禮部言元丰著令以五年一貢爲限今年限未及詔特令入貢五年八年紹聖四年龍蕃皆貢方物龍氏於諸姓爲最大其貢奉尢頻數使者但衣布袍至假伶人之衣入見蓋實貧陋所冀者恩賞而已故事蠻夷入貢𨿽交趾於闐之屬皆禦前殿見之獨此諸蕃見於後殿蓋卑之也元符二年又有牟韋蕃入貢詔以進奉人韋公憂公市公利等爲郎將諸蕃部族數十獨五姓最著程氏韋氏皆比附五姓故號西南七蕃云

渝州蠻者古板楯七姓蠻唐南平獠也其地西南接烏蠻昆明哥蠻大小播州部族數十居之治平中熟夷李光吉梁秀等三族據其地各有眾數千家間以威勢脇誘漢戶有不從者屠之沒入土田往往投充客戶謂之納身稅賦皆裏胥代償藏匿亡命數以其徒僞爲生獠劫邊民官軍追捕輙遁去習以爲常密賂黠民覘守令動靜稍築城堡繕器甲遠近患之熈寧三年轉運使孫固判官張詵使兵馬使馮儀弁簡杜安行圖之以禍福開諭因進兵復賔化砦平蕩三族以其地賦民凡得租三萬五千石絲綿一萬六千兩以賔化砦爲隆化縣隸涪州建榮懿扶歡兩砦其外銅佛壩者隸渝州南川縣地皆膏腴自光吉等平他部族據有之朝廷因補其土人王才進充巡檢委之控扼才進死部族無所統數出盜邊朝廷命熊本討平之建爲南平軍以渝州南川涪州隆化隸焉元丰四年有楊光震者助官軍破乞弟殺其黨阿訛大觀二年木攀首領趙泰播州夷族楊光榮各以地內屬詔建溱播二州後廢

瀘州西南徼外古羌夷之地漢以來王侯國以百數獨夜郎滇邛都嶲昆明徙莋都冉防白馬氐爲最大夜郎在漢屬牂牁郡今涪州之西溱播珍等州封域是也滇在漢爲益州郡今姚州善闡之地是也卭都嶲州防同川與吐蕃接今卭部州蠻所居也嶲今嶲州昆明在黔瀘徼外今西南蕃所居也徙今雅州嚴道地莋都在黎州南今兩林及野川蠻所居地是也冉防今茂州蠻汶山夷地是也白馬氐在漢爲武都郡今階州汶州蓋羌類也此皆巴蜀西南徼外蠻夷也自黔恭以西至涪瀘嘉敍自階又折而東南至威茂黎雅被邊十餘郡綿亙數千里剛夷惡獠殆千萬計自治平之末迄於靖康大抵皆通戶市奉職貢𨿽時有剽掠如鼠竊狗盜不能爲深患參考古今辧其封域以見琛贐之自至梯航之所及者爾若夫邊荊楚交廣則系之溪洞云【以上俱見宋史】

元

世祖至元十四年三月庚戌田楊二家豕鵞夷民各遣使納欵十六年九月戊午招諭西南諸蠻部族酋長能率所部歸附者官不失職民不失業二十四年十二月金築寨主掃閭等以所部百二十五寨內附二十六年六月甲戌西南夷中下爛土等處洞長忽帶等以洞三百寨百一十來歸得戶一千餘閏十月丙戌西南生番心�等八族計千一百六十戶內附二十七年二月戊寅播州安撫楊漢英進雨氊千三月庚申置金築府大隘四十二寨蠻夷長官九月戊申金築府知府掃閭貢馬及雨氊且言金築府𨿽內附蠻民多未服近與趙堅招降竹古弄古魯花等三十餘寨乞立縣設長官把總參用土人從之二十八年八月己夘詔諭思州提省溪洞官楊都要招安叛蠻悔過來歸者與免本罪中書省臣言洞蠻歲進馬五十匹氊五十被刀五十握丹砂雌雄黃等物率二歲一上詔從其所爲十一月己夘新添葛蠻宋安撫率洞官阿汾靑貴來貢方物十二月丙戌八番洞官吳金叔等以所部二百五十寨民二萬有奇內附詣闕貢方物二十九年正月乙巳從葛蠻軍民安撫使宋子賢請招諭未附平伐大甕眼紫江皮陵潭溪九堡等處諸洞苖蠻二月甲子朔金築酋長掃閭貢馬氊各二十有七從其請減所部貢馬詔招諭之賜新附黒蠻衣襖遣回命進所產硃砂雄黃之精善者無則止庚午烏魯斯招附桑州生苖羅甸國古州等洞酋長三十一所部民十二萬九千三百二十六戶詣闕貢獻庚戌賜蘇克斡魯賽音布哈蠻夷之長五十六人金紋綾絹七十九匹及弓矢鞍轡九月丁夘新附茆�十圍安化等洞蠻凡八萬設管民司以其土人防意防世莫仲文爲長官以呂天祐塔布岱爲逹嚕噶齊八番烏魯斯招附光蘭州洞蠻置定遠府以圖罕髙守文黃世曾揚濟克爲逹嚕噶齊知府同知判官十一月丙戌提省溪錦州銅人等洞酋長楊朝秀等六人入見進方物三十年三月丁未以新附洞蠻吳勲爲潭溪等處軍民官佩虎符四月己亥省八番重設州縣官約尼烏魯斯請以八番見戶合思播之民兼管徙宣慰司治辰沅靖州常賦外歲輸鈔三千錠不允金築府馬麟等一十六人大龍番禿盧忽等五十四人各授蠻夷官賜以諭書遣歸壬戌定云洞蠻酋來附

成宗貞元二年十二月賜羅斛來朝人衣大徳元年五月戊辰給葛蠻安撫司驛劵一庚寅平伐酋長內附乞隸亦奚不薛從之六月戊戌平伐九寨來降立長官司九月壬戌八番順元等處初湖廣後攺雲南雲南戍兵不至其屯駐舊軍逃亡者眾乃命湖廣行省遣軍代之十一月丁丑增烏防烏撒等處宣慰司楊漢英請以己力討平伐等未附蠻三年正月癸未羅斛以方物來貢

武宗至大三年九月己夘平伐蠻酋不老丁遣其侄與甥十人來降陞平伐等處蠻夷軍民安撫司同知陳思誠爲安撫使佩金虎符四年五月戊子羅鬼蠻來獻方物

仁宗延祐五年五月辛酉朔順元等處軍民宣撫使阿畫以洞蠻酋黒衝子子昌奉方物來覲十月己丑播州南寧長官洛麼作亂思州守臣罕珠格爾招諭之麼遣人以方物來覲七年十二月丁未播州蜑蠻的羊籠等來降

英宗至治三年正月癸巳八番洞蠻酋長各遣使來貢

泰定帝泰定元年正月戊申八番生蠻光正等及黃楊五種人以其戶二萬七千來附請歲輸布二千五百疋置長官司撫之二年丁亥平伐苗酋的娘率其戶十萬來降土官三百六十人請朝湖廣行省請汰其眾還部令的娘等四十六人入覲從之七月思州洞蠻楊銀千來獻方物三年三月八番巖霞洞蠻來降願歲輸布二千五百疋設蠻夷官鎭撫之四年七月甲辰播州蠻謝烏窮來獻方物十一月辛夘以降蠻謝烏窮爲蠻夷官十二月己未石江諸寨土官岑世忠等來獻方物文宗天歷二年九月甲子賜雲南烏撒土官祿余衣一襲

至順二年五月己亥八番西蠻官阿馬路奉方物入貢三年二月辛丑朔八番苖蠻駱度來獻方物順帝至元元年三月癸未朔平伐都云定云酋長寶郎天都虫等降卽其地復立宣撫司參用其土酋爲官【以上俱見元史】

國朝土司【明代土司沿革附見】

貴陽府屬

中曹長官司【明洪武三年謝石寶以功授中曹蠻夷正長官司累傳至正倫於國朝順治十五年準襲前職正倫傳子天恩天恩傳子士斌士斌子維璋於康熈五十四年承襲有印】養龍長官司【唐時蔡崇隆以徵平九洞革老功授徵蠻將軍歷宋元至明傳至普化於洪武五年授養龍長官司累傳至瑛於國朝康熈八年承襲瑛傳子宗藩宗藩子燕雍正九年承襲有印】

白納長官司【明初周可敬隨總兵傅有徳入黔平蠻有功授白納長官司世襲至如唐於天啟二年安酋叛殉難加授服色子陞承襲數傳至爾齡國朝順治十五年準襲前職爾齡子斯旦病廢斯旦子釗康熈五十八年承襲無印】

白納副長官【明初趙仲祖隨總兵傅友徳徵荊襄有功授副長官累傳至啟賢於國朝順治十五年準襲前職啟賢傳弟啟蛟啟蛟子文繡康熈六十一年承襲無印】

虎墜長官司【明洪武三年宋璢隨潁川侯傅友徳徵湖廣有功授平蠻將軍鎭守常徳辰州等處十二年又徵貴州有功授虎墜長官司累傳至繼榮於國朝順治十六年準襲前職繼榮傳子安國安國傳子欽璽欽璽傳子天麟天麟傳弟瑞麟瑞麟於雍正八年緣事革職尙未承襲無印】

定番州屬

【按宋史蠻夷傳宋初有龍番方番張番石番羅番號五姓番後又有程氏氏皆比附五姓故號西南七番元史地理誌至元十六年招討司經歷劉繼昌招降西南諸番以小龍番龍方零臥龍番龍文求大龍番龍延三程番程延隨洪番洪延暢方番昌盛石番石延異盧番盧延陵俱爲安撫使謂之八番自宋迄元龍番分爲三而張番之後無聞蠻方荒逺中間沿革之故文獻無徴今止就現在各土司承襲世系之冊書之】

程番長官司【唐末程元龍平定溪洞世守程番至宋元丰七年入貢方物歷元攺給安撫司印明洪武四年攺授程番長官司世襲累傳至民新於國朝順治十五年準襲前職民新傳子飛鵬飛鵬子儒康熈四十七年承襲無印】

上馬橋長官司【自唐末方定遠開疆歷宋元至明於洪武四年攺授上馬橋長官司世襲累傳至維新於國朝順治十五年準襲前職維新傳子鳴玉鳴玉傳子鼎鼎子世雄康熈五十八年承襲有印】

小程番長官司【始自唐末程鸞歷宋元至明於洪武四年攺授小程番長官司世襲累傳至登云於國朝順治十五年準襲前職登云傳子起鵬起鵬傳弟一鵬一鵬子玉康熈四十七年承襲無印】

盧番長官司【始自唐末盧君聘歷宋元至明於洪武四年攺授盧番長官司世襲累傳至大用於國朝順治十五年準襲前職大用傳子俊俊子廷珍康熈四十五年承襲有印】方番長官司【始自唐末方徳恆以徵勦九蠻功授宣撫司至宋熈寧六年同龍番羅番等入貢至明洪武四年攺授方番長官司世襲累傳至正綱於國朝順治十五年準襲前職正綱傳子承恩承恩子珖於康熈三十七年承襲有印】

韋番長官司【唐時四海守玆土至宋元符二年入貢方物歷元至明洪武四年攺授番長官司世襲傳至璋於國朝順治十五年準襲前職璋傳子君召君召傳子松松子祚逺雍正十二年承襲無印】

臥龍番長官司【始自唐龍徳壽至宋熈寧六年同羅番方番等入貢後定五歲一貢歷元至明洪武二年攺授臥龍長官司世襲累傳至國瑞於國朝順治十五年準襲前職國瑞傳子義圖羲圖子毓麟康熈四十五年承襲有印】

小龍番長官司【始自唐時龍方靈歷宋元至明洪武四年攺授小龍番長官司世襲累傳至象賢於國朝順治十五年準襲前職象賢傳子正飛正飛子雷康熈三十八年承襲有印】金石番長官司【始自唐時石寶至宋熈寧六年同龍番羅番等入貢後定五歲一貢歷元至明洪武四年攺授金石長官司世襲累傳至如玉於國朝順治十五年準襲前職如玉傳子萬年萬年傳子廷瑛廷瑛傳子嵩嵩傳子岱岱子開幹雍正二年承襲有印】

羅番長官司【始自唐時龍應召至宋熈寧六年同龍番方番等入貢歷元至明洪武四年攺授羅番長官司世襲累傳至從云於國朝順治十五年準襲前職從云傳子蒼佑蒼佑子澐雍正十二年承襲無印】

大龍番長官司【始於唐時龍昌宗歷宋元至明洪武四年攺授大龍番長官司世襲累傳至登云於國朝順治十五年準襲前職登云傳子飛漢飛漢傳弟涉漢涉漢子淑雍正二年承襲無印】

木長官司【始於元時石朝璽至洪武八年攺授木長官司世襲累傳至玉林於國朝順治十五年準襲前職玉林傳子天相天相弟天錫康熈三十八年承襲有印】

木副長官【始於元時顧徳至明洪武八年攺授木副長官世襲累傳至大維於國朝順治十五年準襲前職大維傳子操操子維英康熈五十四年承襲無印】

麻向長官司【明洪武七年得玉思以功授麻向長官司世襲累傳至志於國朝順治十五年準襲前職志傳子世爵世爵傳子君佐君佐子子民雍正八年承襲無印】

開州屬

乖西長官司【唐時楊立信以徵黑羊功授安撫司曆宋元至明洪武四年攺授乖西正長官司世襲累傳至瑜於國朝順治十五年準襲前職瑜傳子兆麟兆麟子錫祚康熈四十三年承襲無印】

乖西副長官【始於唐時劉起昌歷宋元至明洪武四年授副長官累傳至國柱於國朝順治十五年準襲前職國柱傳子芳慶芳慶傳子之俊之俊傳子銑雍正八年銑子嘉祥防尙未承襲嘉祥母趙氏代理無印】

龍裏縣屬

大谷龍長官司【元時宋國以徵南功授宣撫司傳至文勝於明洪武十三年隨師進取滇南有功授谷龍安撫司嘉靖三十一年攺授大谷龍長官司累傳至之尹於國朝順治十五年準襲前職之尹傳子仕釗仕釗傳子沅沅子承勲雍正十一年承襲有印】

小谷龍長官司【元時宋幕以徵南功授小谷龍安撫司至明嘉靖十一年攺授小谷龍長官司數傳至景運於國朝順治十五年準襲前職景運傳子之爵之爵傳弟之宰之宰傳子祚鈞祚鈞傳子洪雍正八年緣事革職洪子承恩年防未襲洪弟泳代理無印】

羊塲長官司【明洪武三十二年郭九齡以徵蠻功授羊塲長官司累傳至天章於國朝順治十五年準襲前職天章傳弟天民天民傳子健健子永鎭康熈五十五年承襲有印】貴定縣屬

平伐長官司【唐時李保郎以徵南功授安撫司曆宋元至明洪武十五年攺授平伐長官司累傳至世廕於國朝順治十五年準襲前職世廕傳子旭旭傳子道焻道焻子紹綂雍正元年承襲有印】

大平伐長官司【後漢昭烈時宋隆豆徵南有功世守玆土歷唐宋元明於洪武四年宋臣以功授大平伐長官司累傳至世昌於國朝順治十五年準襲前職世昌傳子��傳子承勲承勲無子弟承爵尙防未襲有印】

小平伐長官司【唐時宋忠宣以功授招討司曆宋元至明洪武四年攺授小平伐長官司累傳至天培於國朝順治十五年準襲前職天培傳世隆世隆傳子立立子光逺雍正八年承襲有印】

新添長官司【唐時宋景陽功授大萬谷總管歷宋元至明洪武五年攺授新添正長官累傳至鴻基於國朝順治十五年準襲前職鴻基傳子繩祖繩祖傳子源源傳子廷璽廷璽子遐齡雍正九年承襲無印】

修文縣屬

底寨長官司【唐時蔡興隆調徵黑羊授防國將軍畱守玆土歷宋元至明洪武四年攺授底寨長官司累傳至啟珵於國朝順治十五年準襲前職啟珵子鎭康熈五十二年承襲有印】底寨副長官【始自唐時梅天祿歷宋元至明洪武四年準襲底寨副長官累傳至朝聘於國朝順治十五年準襲前職朝聘傳子云隆云隆子亮康熈五十年承襲無印】

安順府

普定縣屬

西堡副長官【明洪武十二年溫伯壽以平苗功授西堡副長官累傳至防桂於國朝順治十五年準襲前職防桂傳子應珩應珩傳子寛雍正四年承襲無印】

鎭寜州屬

康佐副長官【明永樂六年於成以功授康佐副長官累傳至應鵬於國朝順治十五年準襲前職應鵬傳子鈞鈞子湘之康熈三十二年承襲無印】

永寧州屬

頂營長官司【明洪武十六年羅錄以功授頂營長官累傳至洪勲於國朝順治十五年準襲前職洪勲傳子名譽名譽子嵩康熈四十二年承襲有印】

募役長官司【明洪武十九年阿辭以功授募役長官司三傳至阿更永樂元年賜姓禮更名山累傳至廷試於國朝順治十五年準襲前職廷試傳子申信申信傳子宗魯宗魯弟宗殷康熈五十二年承襲有印】

沙營長官司【明洪武十四年沙先以功授沙營長官司累傳至先於國朝順治十五年準襲前職先傳子起龍起龍傳子天藩天藩子盡美康熈五十一年承襲無印】盤江土巡檢【明洪武八年李當以功授盤江土巡檢累傳至桂芳於國朝順治十五年準襲前職桂芳傳子先登先登傳子崇庚崇庚子本康熈四十二年承襲有印】

平越府屬

楊義長官司【唐時金密定系貴陽金築安撫司至宋元攺授金築府土知府至明洪武二十一年攺授楊義長官司累傳至榜於國朝順治十五年準襲前職榜傳子震生震生傳子履殿履殿子玉雍正三年承襲有印】

黃平州屬

巖門長官司【明成化六年何淸以徵苖有功授凱裏安撫司左副長官萬曆四十二年攺屬黃平州累傳至仕洪於國朝順治十五年攺授巖門長官司仕洪傳子瓚逺瓚逺傳子楫楫子其仁康熈五十二年承襲無印】

重安司土吏目【明洪武年間張佛寶以隨徵有功授重安司土吏目累傳至威鎭於國朝順治十五年準襲前職威鎭傳子漢生漢生傳子繩文繩文弟繩全康熈五十五年承襲無印】甕安縣屬

艸塘司土縣丞【唐貞觀二年宋景陽以功世授湖廣節度使至宋世授都總管至元天歷元年攺授都勻土知府至明洪武二十五年以宋邦佐徵黔功世授艸塘安撫司累傳至世孝於萬曆二十九年攺授土縣丞累傳至運鴻於國朝順治十五年準襲前職運鴻傳子昌前昌前子承烈雍正十年承襲無印】

甕水司土縣丞【唐乾符七年猶朝覲以徵苗功授四川播州宣慰使甕水長官司曆宋元至明洪武十七年攺授安撫司萬曆二十八年攺授甕安縣土縣丞累傳至登第於國朝順治十五年準襲前職登第傳子天成天成子賜璠康熈五十四年承襲無印】

餘慶縣屬

土縣丞【唐時毛巴以功授餘慶土知州歷宋元至明洪武二年攺爲長官司萬曆二十九年攺授餘慶縣土縣丞累傳至鵬程於國朝順治十五年準襲前職鵬程傳子都都子世祐雍正九年承襲無印】

土主簿【元時楊正寶以功授白泥司副長官明洪武十二年準襲前職萬曆二十四年平播後設餘慶縣白泥司授本縣土主簿累傳至璟於國朝順治十五年仍授前職璟傳子嗣溥嗣溥子元勲康熈四十七年承襲無印】

都勻府屬

都勻長官司【明洪武十六年吳賴以功授都勻長官司累傳至玉於國朝順治十五年準襲前職玉傳子鴻業鴻業子天柄康熈三十六年承襲無印】

都勻副長官【明洪武六年王普院以功授都勻司頭目世襲至正統十六年以隨徵功陞授副土官累傳至應祖於國朝順治十五年準襲前職應祖子威烈威烈傳孫愷孫愷傳子正綱正綱弟正紀雍正十二年承襲無印】

邦水長官司【明洪武二年吳尙通以功授邦水司副長官傳子於永樂六年陞授正長官累傳至昌祚於國朝順治十五年準襲前職昌祚傳子鼎幹鼎幹傳子帥生帥生子承勲雍正六年承襲無印】

麻哈州屬

樂平長官司【明洪武年間宋仁徳以功授樂平司正長官累傳至治政於國朝順治十五年準襲前職治政傳子金印金印子潢雍正八年承襲無印】

平定長官司【明洪武十年吳忠以功授平定司正長官累傳至士爵於國朝順治十五年準襲前職士爵傳子勲懋勲子光岐康熈五十七年承襲有印】

獨山州屬

土同知【明洪武二年聞以功授獨山長官司累傳至政於景防二年陞授土同知又累傳至一龍於國朝順治十五年準襲前職一龍傳子嘉祚嘉祚傳子聖功聖功傳子璋璋弟琰琰子開智雍正十一年承襲無印】

丰寧上長官司【明洪武二十三年楊萬八以功授丰寧上長官司累傳至祐於崇禎十年陞授宣撫司總兵官再傳至懋功於國朝順治十五年準襲前職至康熈二十六年攺授丰寧長官司懋功傳子承烈承烈子師震康熈五十四年承襲有印】

丰寧下長官司【明洪武二十三年楊萬全以功授丰寧下長官司累傳至威逺於國朝順治十五年準襲前職威逺傳子宏勲宏勲傳子於彤於彤傳弟於廷於廷子繼震雍正二年承襲無印】

爛土長官司【明洪武二十四年張鈞以功授爛土長官司累傳至威逺於國朝順治十五年準襲前職威逺傳侄大綂大綂傳弟大紀大紀子克承康熈六十一年承襲無印】鎭逺府屬

土同知【宋時何永壽以功授髙丹洞正長官三傳至信輔以功授鎭逺軍民宣撫司信輔子九陞於明洪武三年以功授金容金逹蠻夷長官司子濟承襲以功授鎭逺州土知州弟宣承襲正統四年攺州設府攺授鎭逺府土同知累傳至大昆於國朝順治十五年準襲前職子毓杞於康熈五十三年承襲無印】

土通判【宋時楊從禮以功授節度同知明洪武元年攺授鎭逺州同知累傳至瑄於正統四年攺州設府攺授鎭逺府土通判數傳至龍圖於國朝順治十五年準襲前職龍圖傳子世基世基子懋雍正十一年承襲無印】

土推官【宋時楊載華以功授思州軍民宣撫司子正朝以功授鎭逺軍民副長官又功加鎭逺軍安撫司僉事子通全於元至正十五年攺授金容金逹等處副長官至明洪武初功授鎭逺州土通判累傳至忠於正綂十一年攺授鎭逺府土推官數傳至秀瑋於國朝順治十五年準襲前職子再瀚康熈三十六年承襲無印】

偏橋長官司【宋時安崇誠以功封威信英烈侯子文授昭武大將軍數傳至源於明洪武元年功授鎭逺府土同知子徳可洪武三年攺授偏橋司長官累傳至顯祖於國朝順治十五年準襲前職顯祖子宏治康熈四十二年承襲有印】

偏橋左副長官【明洪武元年楊前灘始授武烈將軍洪武二十年攺授偏橋長官司左副土官累傳至通聖於國朝順治十七年承襲前職通聖傳子光防光防子淸雍正十年承襲無印】

偏橋右副長官【宋時楊通賽以功授偏橋軍民左副長官再傳至通誠於明永樂二十年攺授右副長官累傳至毓秀於國朝順治十五年承襲前職毓秀傳子再培再培子綬康熈六十一年承襲無印】

鎭逺縣屬

卭水長官司【元時楊昌盛以功授平蠻侯於明洪武元年攺授卭水長官司正長官累傳至勝梅於國朝順治十六年準襲前職勝梅傳子秀欽秀欽傳子再榱再榱子正烱雍正九年承襲有印】

卭水副長官【明初袁靜山以功授平蠻將軍再傳誠授陂帯長官司洪武十四年攺授卭水長官司副土官累傳至洪逺於國朝順治十五年準襲前職洪逺傳子榮榮傳子三奇三奇於雍正七年緣疎防革職雍正九年子周佐承襲無印】

思南府屬

隨府辦事長官司【宋時田二鳯以功授沿邊溪洞軍民宣撫司世襲歷元至明洪武五年攺授思南宣慰司永樂十一年攺授隨府辦事長官司累傳至仁溥於國朝順治十七年準襲前職仁溥傳子洪國洪國傳子大禧大禧弟大�雍正九年承襲有印】

蠻夷長官司【宋時安仲用以功授義陽元帥畱守玆土元時攺授沿邊溪洞軍民總管明洪武二十九年攺授蠻夷長官司正長官累傳至於磐於國朝順治十七年準襲前職於磐傳子修敬修敬子仁雍正四年承襲有印】

蠻夷副長官【元時李僧以功授忠顯校尉明洪武二十九年攺授蠻夷副長官累傳至際明於國朝順治十五年準襲前職際明傳弟綤綤子慧雍正八年承襲慧緣事革職未議襲無印】

沿河祐溪長官司【元時張坤義以功授長官司明洪武初仍襲前職累傳至承祿於國朝順治十五年準襲前職承祿傳子純仁純仁傳弟浩仁浩仁傳子錫侯錫侯緣事革職子維藩防尙未承襲土捨張錫圭代理無印】

沿河祐溪副長官【元時冉加正以功授黔南道萬戶明洪武三十二年攺授千戶所百戶洪熈元年攺授沿河祐溪副長官累傳至鼎臣國朝順治十五年準襲前職鼎臣傳弟名臣名臣傳弟廷臣廷臣傳子鐘嶽鐘嶽子永洽康熈五十年承襲無印】

朗溪長官司【元時田糓以功授大萬山長官司明洪武元年攺授朗溪長官司累傳至養民於國朝順治十五年準襲前職養民傳子仁壽仁壽子洪鼎康熈四十二年承襲無印】朗溪副長官【宋時任俸信以功授武節將軍歷元至明洪武五年攺授朗溪副長官累傳至進道於國朝順治十五年準襲前職進道傳子大徳大徳傳侄賢賢子世澤雍正五年承襲無印】

安化縣屬

土縣丞【元時張坤元以功授龍泉坪長官司明洪武五年攺授紹慶路同知二十八年攺授水徳江長官司萬曆三十三年攺授土縣丞累傳至試於國朝順治十八年準襲前職試傳子鼎亨鼎亨傳子天璧天璧於雍正九年緣事革職子承位現在議襲無印】

土主簿【元時楊大忠以功授思南道元帥府明洪武二十年攺授思南宣慰司同知永樂十一年攺授水徳江副長官萬曆三十三年攺授土主簿累傳至天植於國朝順治十八年準襲前職天植傳子庚星庚星傳子懋徳懋徳子世正雍正二年承襲無印】

土巡檢【明洪武七年陸公閱以功授土巡檢累傳至陽春於國朝順治十五年準襲前職陽春傳弟聚春聚春子元弼康熈四十一年承襲無印】

印江縣屬

土縣丞【元時張恢以功授亞中大夫畱守玆土洪武五年攺授印江長官司嘉靖七年攺授土縣丞累傳至應璧於國朝順治十五年準襲前職應璧傳子仕發仕發傳子丞綱承綱子洪�雍正四年承襲無印】

石阡府屬

石阡副長官【元時楊九龍以功授石阡副長官明洪武五年仍襲前職累傳至敬勝於國朝順治十五年準襲前職敬勝傳子崧秀崧秀傳子再知再知傳子正旦正旦子芳名康熈四十八年承襲無印】

思州府屬

都平長官司【元時何淸授定雲路總管明洪武元年以功授住谿等處長官司攺授都平長官司累傳至學政於國朝順治十五年準襲前職學政傳子潤逺潤逺傳子榕榕子道煌康熈六十年承襲】

都平長官司【元時周徳逺爲鎭南總管府副參部下後攺屬思州宣撫司領兵頭目明洪武元年以功授都平長官司累傳至如明於國朝順治十五年準襲前職如明子琇康熈三十四年承襲長官司印二官輪掌】

都素長官司【明洪武十九年何文學以功授宣慰司長官累傳至起圖於國朝順治十五年準襲前職起圖傳子騰麟騰麟子澄雍正三年承襲】

都素長官司【元時周世忠隨詹參將徵廣西授領兵頭目明洪武三十一年以功授思州千戶所百戶永樂四年授都素長官司累傳至之龍於國朝順治十五年準襲前職之龍傳子洪基洪基傳子鼎祚鼎祚子偉康熈五十年承襲長官司印二官輪掌】

黃道長官司【明洪武五年黃文聰以功授本司正長官累傳至金印於國朝順治十五年準襲前職金印傳子恩榮恩榮子捲康熈四十四年承襲】

黃道長官司【明洪武五年劉貴以功授宣慰司同知八年陞宣慰司副使子道傳攺授平嶽溪長官司永樂十一年攺授黃道谿長官司累傳至士元於國朝順治十五年準襲前職士元傳子祚昌祚昌子以章雍正四年承襲印信二官輪掌】

施溪長官司【明洪武五年劉貴以功授宣慰同同知子道忠以功授施溪長官司累傳至師光於國朝順治十五年準襲前職師光傳子士瞻士瞻傳子祚茂祚茂子以學康熈五十八年承襲有印】

銅仁府屬

省溪長官司【明洪武五年楊政徳以功授省溪正長官累傳至秀銘於國朝順治十五年準襲前職秀銘傳子再位再位子懋源康熈五十三年承襲無印】

省溪副長官【宋時戴子美以功授鎭逺土知州歷元至明洪武五年攺授省溪副長官累傳至以正於國朝順治十五年準襲前職以正子聖心康熈四十二年承襲無印】提溪長官司【明初楊秀纂授石阡府龍泉正長官洪武五年攺授銅仁提溪正長官累傳至通正於國朝順治十五年準襲前職通正傳子光璽光璽子昌玉康熈四十六年承襲無印】提溪副長官【宋時張恢任防州兵馬府武功大夫以徵苖功授亞中大夫歷元至明洪武五年攺授提溪副長官累傳至體防於國朝順治十五年準襲前職體防傳侄懋禧懋禧傳子運隆運隆子鴻翼雍正十年承襲無印】

烏蘿長官司【唐時楊通孫以功授烏蘿長官司至元加授忠順校尉明洪武五年仍授烏蘿正長官累傳至洪基於國朝順治十五年準襲前職洪基傳子振崧振崧傳子再璽再璽叔振昆雍正十二年承襲有印】

烏蘿副長官【元時冉如隆以功授沿邊溪洞萬戶侯明洪武五年攺授思南宣慰司辦事長官永樂十一年攺授烏蘿副長官累傳至天臣於國朝順治十五年準襲前職天臣傳子奇毓奇毓傳弟奇鍹奇鍹侄永遐雍正十二年承襲無印】

平頭長官司【明洪武五年楊正徳以功授省溪長官司二十九年攺授平頭長官司累傳至昌續於國朝順治十五年準襲前職昌續傳子任勝任勝傳子秀岱秀岱傳子再澄再澄傳弟再歷再歷子防未襲妻郭氏代理無印】

平頭副長官【明洪武七年田弼以功授本司副長官累傳至茂功於國朝順治十五年準襲前職茂功子仁任康熈二十一年承襲無印】

黎平府屬

潭溪長官司【明洪武四年石平禾以功授潭溪長官累傳至玉柱於國朝順治十五年準襲前職玉柱傳子飛熊飛熊傳子銓銓子聲淳雍正十二年承襲無印】

潭溪副長官【明洪武二年石滿從以功授潭溪副長官累傳至巖於國朝順治十五年準襲前職巖傳子化玉化玉子銘勲康熈四十八年承襲無印】

八舟長官司【漢時吳昌祚以功授八舟長官司由宋元至明洪武四年仍襲前職累傳至遇主於國朝順治十五年準襲前職遇主傳子洪化洪化傳子伯伯子存仁雍正五年承襲無印】

龍里長官司【明洪武四年楊光福以功授本司正長官累傳至勝梯於國朝順治十五年準襲前職勝梯傳子秀穎秀頴傳子再升再升子正位雍正九年承襲有印】

中林長官司【明洪武五年楊盛賢以功授本司正長官累傳至應詔於國朝順治十五年準襲前職應詔傳侄孫士美士美侄其渭康熈四十九年承襲有印】

古州長官司【明洪武五年楊秀茂以功授本司正長官累傳至雲龍於國朝順治十五年準襲前職雲龍傳子霞鼎霞鼎緣事革職傳子紹榮紹榮傳弟芳世芳世子一元雍正八年承襲無印】

新化長官司【元時歐陽明萬以功授軍民長官司明洪武五年仍襲前職累傳至瑾於國朝順治十五年準襲前職瑾傳子永昌永昌子繼修康熈五十六年承襲有印】

歐陽長官司【明洪武四年陽都統以功授本司正長官累傳至運洪於國朝順治十五年準襲前職運洪傳子仁修仁修子進賢康熈五十七年承襲有印】

歐陽副長官【明洪武三年吳子林以功授本司副長官累傳至登科於國朝順治十五年準襲前職登科傳子朝選朝選傳子治國治國子之佐雍正八年承襲無印】

亮寨長官司【明洪武四年龍政忠以功授本司正長官累傳至文炳於國朝順治十五年準襲前職文炳傳子起雲起雲傳子沛沛子紹儉雍正七年承襲有印】

湖耳長官司【明洪武四年楊再祿以功授本司正長官累傳至通幹於國朝順治十五年準襲前職通幹傳子光彩光彩子昌元康熈四十二年承襲有印】

湖耳副長官【明洪武年間楊總管以功授本司副長官累傳至大勲於國朝順治十五年準襲前職大勲傳子洪引洪引傳子秉仁秉仁傳子應震應震緣事革職弟應昌雍正九年承襲無印】

洪州長官司【元時李徳璵任貴州鎭遠府土僉事明洪武五年攺授洪州長官司累傳至煦於國朝順治十五年準襲前職煦子天章康熈五十六年承襲有印】

洪州副長官【明洪武五年林榮輔以功授本司副長官累傳至起鵬於國朝順治十五年準襲前職起鵬傳子登科登科子天錦康熈四十三年承襲無印】

附載廢土司

貴陽府中曹副司【劉崇恩雍正七年因土權疊害案內攺土歸流】

貴築縣喇平司【宋世爵康熈二十三年爲敍土司案內不準承襲】

定番州盧山司【盧大晉康熈四十年因滋事不法案內攺土歸流】

大華司【狄守亨康熈五十七年因揭報不法案內攺土歸流】

洪番司【洪國兆雍正七年因特參抗違案內攺土歸流】

廣順州金築司【金式美康熈二十三年因議敍土司案內不準承襲】

龍裏縣龍裏司【久歸流】

水東司【久歸流】

貴定縣密納司【久歸流】

把平司【蕭來鳯雍正八年因稟報事案內攺土歸流】

安順府安順土州同【久歸流】

西堡正司【沙毓奇康熈五十四年因查催承襲案內攺土歸流】

普定縣寧谷司【顧維藩康熈五十四年因查催承襲案內攺土歸流】

鎭寧州康佐正司【薛世幹雍正五年因特參溺職案內攺土歸流】

十二營司【蕭愷康熈二十三年因議敍土司案內攺土歸流】

普安州土州同【龍炳漢康熈四十一年因病故無嗣承襲攺土歸流】

黃平州朗城司土吏目【馮鐘俊雍正五年因特參不法案內攺土歸流】都勻府舟平司【康熈二十三年因議敍土司案內不準承襲】

舟行司【羅拱辰康熈五十二年因查催承襲案內攺土歸流】

平州司【楊武功康熈五十五年因特參殘案內攺土歸流】

夭壩司【夭世臣康熈五十九年因特參不法案內攺土歸流】

平浪司【王秉幹雍正五年因特參不法案內攺土歸流】

麻哈州麻哈司【久歸流】

淸平縣凱裏安撫司【楊國興康熈四十五年因土酋犬惡案內攺土歸流】安化縣土百戶【久歸流】

婺川縣土百戶【久歸流】

石阡府石阡正司【安洪運康熈五十年因特參貪庸案內攺土歸流】

苖民司【汪洪祚康熈二十三年因特參貪殘案內攺土歸流】

龍泉縣土縣丞【安師弼康熈二十三年因議敍土司案內攺土歸流】

土主簿【朱龥康熈二十三年因議敍土司案內不準承襲】

土百戶【久歸流】

黎平府分管三郎司【楊世勲康熈二十三年因議敍土司案內攺土歸流】赤溪湳洞司【吳承宣楊鳴鸞康熈二十三年因議敍土司案內不準承襲】

西山陽洞司【久歸流】

曹滴司【久歸流】

威寧州水西宣慰司【安勝祖康熈三十八年因土司無嗣案內攺土歸流】

水西司【阿玉康熈三十八年因土司無嗣案內攺土歸流】

水西安氏叛服本末【宋氏附】

漢武帝定西南夷爲牂牁郡溪峒箐篁中曰獠曰狑曰�曰獞曰猺不一其種其在黔曰苖自蜀漢濟濟火從諸葛武侯擒孟獲有功封羅甸國王嗣後唐普露慕化來歸率其九郡入貢宋普貴納土賜王爵數傳至元阿畫以軍功授昭勇大將軍佩三珠虎符順元等處宣慰司加羅甸侯世居水西有爵土靄翠卽其子也後爲安氏洪武初靄翠與宋防古歹皆以元宣慰司獻地歸附太祖嘉之使仍爲宣慰使其後賜名欽是時已開貴州設貴州長官司命都指揮顧成鎭守之築城建石門五漸立州縣矣而思南宣慰使田仁智思州宣撫使田仁厚尢爭先納欵卽以其地湖廣管轄而以靄翠所守威寧地之四川翠復請開隴居犵狫以拓已境不許時翠與古歹統四十八部號最彊十四年宋欽死其妻劉贖珠襲宣慰使遣其子誠入朝賜錦綺及米三十石鈔三百錠靄翠羨之於其再朝則遣妻奢香隨贖珠後率土酋十五人貢方物馬匹太祖大恱雜賜文綺織錦金環繡衣等物遂於靄翠之死奢香亦得循例赴闕襲宣慰使乃香防事上而傲於待物旣襲頗自大都督何福討羅羅還奏香桀驁不用命當並致討不報香感上意於其年冬急遣子婦奢助率把事頭目允則隴入貢則賞賚尢厚時都指揮馬曄者開普定驛傳役以官兵將盡驅諸羅爲郡縣苦無其間防香爲他羅所訐故惡香傲至是欲辱香激諸羅怒俟其反而加以兵乃驟檄香至責簿香不服叱壯士裸香笞其臀香怒甚斷所佩革帶誓必報而四十八部羅咸集香軍門稽顙願掃境反香曰反非吾分且反則人得借天兵以臨我中歹計矣我之殺歹者有在也謀之贖珠贖珠曰曷見上愬之乎曰愬則何以殺之贖珠曰夫上之所以重曄者以其能開郵驛恢復邊境耳今四川道梗我能助蠻兵爲上開思南鎭逺隴聳羊場諸道以達卭蜀上方倚我之不暇何惜此區區啟邊釁者香曰然遽邀贖珠行而已與奢助率各部把事隨之入貢具言激變及諸羅欲反狀願效力開西鄙世世保境以乞除此害上驚且喜曰吾固知此奴妄果然微若言幾敗乃事乃責香開道而中曄以事殺曄香遂開偏橋東水以達烏防烏撒及容山艸堂諸境且立龍場九驛歲歲貢馬匹廩積以通往來而西南益辟二十年香進馬二十三匹每歲定輸賦三萬石子安的襲貢馬謝恩帝曰安的居水西最爲誠恪命禮部厚賞其使二十五年的來朝賜三品服並襲衣金帶白金三百兩鈔五十錠十月香復遣子婦奢助及其部長來朝進馬六十六匹詔賜香銀四百兩錦綺鈔幣有差自是每歲貢獻不絕報賜之隆亦非他所敢望也二十九年香死朝廷遣使祭之的貢馬謝恩的死子卜葩襲葩死子中襲中老侄聚襲聚死侄隴富襲時正統七年也隴富自陳祖父以來累朝皆賜金帶臣恩受賜乞如例從之是時宋誠之子斌年老以子昻代昻死然代十四年賜勅隴富母子嘉其調兵保境之功隴富頗驕天順三年東苖之亂富不時出兵聞朝廷有意督之乃進馬謝罪賜勅警之富死侄觀襲觀老子貴榮襲巡撫陳儀以西堡獅子孔之平由致仕宣慰觀與子貴榮統步眾二萬攻白石崖四旬而克家自餽餉口不言功宜旌擢特給觀正三品昭勇將軍誥先是貴州兩宣慰安氏世居水西管苖民四十八族宋氏世居貴州城側管水東貴築等十長官司皆設治所於城內銜列左右而安氏掌印非有公事不得擅還水西至是總兵官爲之請許其以時巡歷所部趣辦貢賦聽暫還水西以印授宣慰宋然代理然安氏驕蹇不受節制卽聽調從徵非邀重賞不赴且視官軍甞睥睨省城曰是直用水西氊衫疉塞耳正徳中榮以從徵香鑪山有功加貴州布政司參政猶怏怏乃奏乞減龍塲諸驛以賞其功事下兵部議時兵部主事王守仁以建言謫龍塲驛丞榮敬禮之守仁乃貽書責榮止其事【書載藝文志】旣而貴榮老請以子萬鐘襲命賜貴榮父子錦紵表裏先是宋然貪所管陳湖等十二馬頭苖民皆爲科害致激變而貴榮欲並然地復誘之作亂於是阿朶等聚眾二萬餘署立名號攻防寨堡襲據然所居大羊塲然僅以身免貴榮遽以狀上冀令已撫按之防阿朶黨泄其情軍進討貴榮懼乃自率所部爲助及賊平貴榮已死坐追奪然坐斬然遂奏世受爵土負國厚恩然變起於榮而身防重辟乞分釋因從末減依土俗納粟贖罪都禦史遂請以貴築平伐七長官司地設立府縣皆以流官撫理巡撫覆奏以蠻民不願巳之然宋氏亦遂衰子孫守世官衣租食稅聽徵調而巳時安萬鐘旣襲驕縱不法甚於榮漢民張紞土目烏掛等導之惡每遊獵酒酣輙射人爲戲甞撻夷民角藥抹鬼阿內抹蔥四人怨之一日集督府督府未出候於外有賊刅萬鐘頭去索賊不得旣而稍稍知爲角藥四人四人遁時萬鐘無子其三弟萬鎰宜襲鎰以賊未獲故辭謝間紞與烏掛遽保其疎族普者冒萬鎰弟曰萬鈞告襲指揮胡永逺朱蕃祖勲前後承勘受其賄匿情報鎭巡等官謂普者襲是但普者幼請暫委鐘妻奢播攝宣慰使待普者年長而後承襲於是萬鎰悔辭謝使人說烏掛不聽大恨之乃借所親雲南女土官奢爵兵並己兵共數千人襲烏掛烏掛覺之亦募兵數千相讐殺而角藥抹鬼阿內三人適在境爲亂兵所斃惟抹蔥逃烏掛誣鎰殺兄鎰亦誣兄爲掛所殺疏十餘上下鎭巡勘驗巡按胡瓊上狀言萬鎰宜襲但與烏掛互相誣訐宜各治罪令輸贖紞坐逺戍蕃勲永逺奢爵俱逮問梟角藥等首捕抹蔥而罰布政司趙文奎等之納賂者鎰乃承襲収嫂奢播爲妻仍雄諸蠻未幾鎰死子阿寫幼命以萬銓襲萬銓有助平阿向功嘉靖七年提督尙書伍文定爲之請萬銓亦自陳其功乞加參政銜賜蠎衣帝命賜以應得之服後阿冩長攺名仁仁死子國亨幼夷民仍請銓視事俟亨長承襲至嘉靖四十一年亨承襲銓又去位於是有安智讐殺之事當萬銓之去位也有二子曰智曰信智出居織金阿魏而信畱事亨亨虐甞暱吳瓊吳珂而通其妻若姊絕愛幸令百姓謁瓊珂皆跪起叩頭如謁亨信諫之惡信甚旣以他事罰信馬信買珂馬進亨知爲珂馬也復給珂信大怒甞醉把劍呼卜麻必覺語曰吾欲殺吳珂如何卜麻唯唯防夷目阿戶聞之以告亨亨殺信信兄智馳告其姊夫永寧土吏奢效忠同稱兵討亨防亨與母祿氏撃烏防土府福榮榮本祿氏侄防與弟烏慮有隙祿氏呼烏慮來妻以所部女實佐使慮借烏撒兵同撃榮而慮以出兵時淫所部路珠妻女爲路珠所殺亨並畱慮妻實佐使訟榮殺慮正防勘問而萬銓妻疏窮與土同知安國孝以殺信告且發其殺四峒人及烏慮事上遣給事與鎭巡官雜治之未行亨巳與兄智及奢效忠戰於朶泥橋大閧互相殺奪亨奪智及效忠所部阿租罵雍沙那者底者墮者頗褒遮班鳩阿宗而智及效忠亦奪亨所部勒普革普豆得札果底威索務驢白而水西谷裏威淸奢香陸廣金雞諸驛皆阻廢不通都禦史阮文中禦史鄭國仕等初議調諸路兵大勦亨亨自知不法頗愳旣而議夷俗讐殺稱兵苐就吏議曲直不宜煩我兵革遣宣慰宋一淸約法令究殺信罪且獻諸主謀者亨大感立獻阿弟吳瓊吳彤務卒惡卒吳珂何髙等而後乃對簿伏殺信狀當死於是以三萬五千金自贖而以六千金贖務卒等事定亨與智俱去職令亨子安民行宣慰事智子國貞行夷目事亡何亨所部阿撒沙拱阿朋阿豆復以私憾殺智卒四人傷一十六人智復報仍具獄萬曆攺元都禦史蔡文都司髙金宸麻哈守親詣木空河讞不決其明年秋都禦史羅瑤下同知髙任重司理常正和雜讞復不決當是時智所主謀者吳鶴駕亨所主則吳阿軻與阿个也亨暱阿軻與阿个甚於瓊與珂而阿軻與阿个之妻若女其爲亨所有與瓊珂等於是按察司林烻章直索阿軻阿个與鶴駕同治罪且盡逐漢人之藏夷者而後使亨智對簿亨乃大愳請輸的都朶你及毛家可瓦大南王莊張三壩豆紅巖左王右王陂花蔡官梨兒鮓隴二十四寨與智和觧終智世而後還亨其一切所訟俱置不問僅罰亨入糓千石智三百石贖罪軻个以下皆輕重輸贖有差亨乃益感矢報效以湔前恥時賣羔堡阿占界首阿崖阿散皆彊賊阻山爲防亨悉擒捕膠致凡威淸平壩之間道無伏莾又水西酋長者普犯十二營擄土婦隴氏亨逮以獻兵備使佘一龍爲之奏聞值水西有阿列之酋谷裏有阿古之酋白歸之酋白縱之酋阿扯之酋威淸有阿捕之酋奢香有沙遮之酋阿曰之酋陸廣有阿列之酋阿虐之酋普也妻之酋金雞有阿遂之酋其久充諸驛驛騎馬匹皆前後散去亨急爲舉廢驛騎盡復乃悉令夷酋辟地墾艸勸農桑察贍貧者流夷自占而還者至一千三百一十八人於是四十八部酋長十二宗親一百二十麻葉永則阿體等匍匐告都禦史王緝請復亨冠帶許之十三年播州宣慰楊應龍以獻大木得賜飛魚服加恩亨亦以大木進乞還給服色誥封如播州例旣而木竟不至乃諉罪於木商帝怒命奪所賚亨乃請補貢以明不欺帝乃如所請於是亨子疆臣襲時萬曆二十六年也播州楊應龍已反疆臣亦以戕殺安定事爲有司所案科臣有言其逆節漸萌者詔不問許殺賊圖功疆臣奏稱播警方殷臣心未白帝復優詔報之巡撫郭子章許疆臣以應龍平後還播所侵水西烏江地六百里以酬功於是疆臣兵從沙溪入有蜚語水西佐賊者總督李化龍檄詰疆臣遂執賊二十餘人以示不背率所部奪落闗至大水田楚桃溪莊應龍伏誅先是應龍祖以內難走水西客死宣慰萬銓挾奏索水煙天旺地聽還葬其地遂爲水西所據及播州平總督分其地爲遵義平越二府分蜀黔以渭河中心爲界而命疆臣歸播侵地代化龍者爲王象幹主畫地而子章以爲侵地始於萬銓而非疆臣安氏迫取於楊相喪亂之時非擅取於應龍蕩平之日且已許其裂土今反奪其故地臣無面目以謝疆臣願乞臣去象幹疏言疆臣徵播殱應龍子惟棟不實首功可知至佯敗棄陣送藥往來欺君助虐迹已昭然令還侵地不咎旣往已屬國家寛大若因其挾而予之彼不爲恩我且示弱疆臣旣無功不與之地正所以成撫臣之信宜畱撫罷臣以爲重臣無能與蕞爾苖噂防者之戒於是淸疆之議累年不決兵部責令兩地巡按勘報而南北言官交章詆象幹貪功起釁科臣呂邦耀復劾子章納賄縱姦子章求去益力象幹遂執疆臣所遣入京行賄之人與金以聞於朝然議者多右疆臣尙書蕭大亨遂主巡按李時華疏謂徵播之役水西不惟假道且又助兵矧失之土司得之土司播固輸糧水亦納賦不宜以土地之故傷字小之仁地宜歸疆臣於是疆臣增官進秩其母得賜祭水西尾大之患亦於是不可制矣三十六年疆臣死弟堯臣襲四十一年烏撒土捨謀逐安效良堯臣以追印爲名領兵數萬長驅入滇直薄霑益州所過焚掠備極慘毒朝廷方以越境擅兵欲加堯臣罪而堯臣死遺子位幼命其妻奢社輝攝事輝永寧宣撫奢崇明女弟崇明子寅獷悍與輝爭地仇恨相持而安邦彥者位之叔父也素懷異志與崇明合及是因崇明反調兵水西邦彥遂挾位叛以應之位幼弱不能制邦彥遂招故宣慰土捨宋萬化爲助率兵陷龍裏圍貴陽自稱羅甸王時天啟元年二月也至崇禎二年邦彥始伏誅事詳師旅考總督朱燮元騰檄安位許其來歸位惶恐不敢出燮元督諸將屯聚要害四面疊攻凡百日得首萬級生口數萬每獲鄕導輙發窖粟就食賊饑甚遂降乃與約四事一貶爵一削水外六目之地一獻傷王巡撫者首一開畢節等驛路位俯首聽命而前助逆故宣慰宋萬化之子嗣殷至是亦剿滅乃以宋氏洪邊十二馬頭地置開州以安氏水外六目之地置敷勇鎭西二衞修文等八所皆建城設官焉十年安位死無子土目化沙阿烏宻等爭襲各以其地來獻朝議欲乘其敝郡縣之乃命朱燮元築大方水西比喇三城谷堡歸化二堡以副將方國安鎭守之未幾化沙阿烏密復叛圍大方國安誘斬化沙潰圍出城堡盡陷乃以安氏族人安承宗襲宣慰使承宗死子安坤襲

國朝順治十五年經略洪承疇率師平滇黔二月至沅州時僞將軍艾能奇劉文秀等據守中路師不得進承疇乃遣使招坤許以如阿畫靄翠故事坤大喜隨遣漢把曽經熊彥聖二人繳印投誠二人卽引大兵由西路小徑而進勢如破竹四月入貴陽十月進師取雲南滇黔抵定敍坤功準其世襲兼賜袍防靴服彩幣二十疋十七年叛賊呂�竄匿水西隴革自稱興國公謀取貴陽坤密報擒之坤後與皮熊合謀藏匿亡命勾連黨羽造軍器演士卒蠢蠢思動而土目察革喇慕魁周室把總髙揆復朋和之蹤迹頗露巡道劉芳聲總鎭劉之復乃令朱世爵往水西偵之得實以報總督楊茂勲曰水西地方沃野千里地廣兵彊在滇爲咽喉於蜀爲戶牖若黔則腹心之蠱毒也失今不討譬之養癰爲害必大乃合疏請勦康熈三年正月坤遂與鹽倉土知府安重聖同反

命吳三桂督雲貴各鎭兵分東西兩路致討九月擒坤於大方之杓箐十月擒皮熊於烏撒熊不食死坤與重聖皆伏誅事詳師旅考以其地設四府水西爲黔西府比喇爲平逺府大方爲大定府烏撒爲威寧府安氏自濟火據水西之地歷千四百餘年至坤而亡十二月坤親黨郎岱土司隴安藩水西頭目隴勝及安重聖之妻隴氏復反遣兵討平之其地於是始定

播州楊氏本末

播州秦爲夜郎且蘭地漢屬牂牁唐貞觀中攺播州乾符初南詔陷播太原楊端應募復其城爲播所懷服歷五代子孫世有其地宋大觀中楊文貴納土置遵義軍元世祖授楊邦憲宣慰司賜其子漢英名賽因不花封播國公明洪武四年平蜀遣使諭之五年正月播州宣慰使楊鏗同知羅琛總管阿嬰蠻夷總管鄭瑚等相率來歸朝貢方物納元所授金牌銀印銅章詔勅賜鏗衣幣仍置播州宣慰使司領安撫司二曰艸塘曰黃平長官司六曰眞州曰播州曰餘慶曰白泥曰容山曰重安鏗琛皆仍舊職攺總管爲長官司以嬰等爲長官司長官七年中書省奏播州土地旣入版圖當収其貢賦自洪武四年始歲納糧二千五百石爲軍儲帝以其率先來歸田稅隨所入不必以額徴之九月鏗來朝十二月播州江渡蠻黃安作亂貴州衞指揮張岱討平之八年五月鏗遣其弟錡來朝賜衣幣自是每三歲入貢不絕十四年命使賫勅符諭鏗比聞爾聽浮言生疑貳今大軍南徵多用戰騎宜率兵二萬馬三千爲先鋒庶表爾誠十五年城播州沙溪以官兵一千人土兵二千人戍之攺播州宣慰司貴州十七年鏗子震以疾卒於京命有司歸其柩二十年十月徵鏗入朝貢馬十匹帝諭以守土保身之道賜鈔五百錠二十一年播州宣慰使司並所屬宣撫司官各遣其子來朝請入太學帝爲勅國子監官善訓導之永樂四年免播州荒田租以張佛保爲重安江長官以佛保常招輯重安蠻民向化故也七年宣慰司楊升招諭艸塘黃平及重安所轄當科葛雍等十二寨蠻人來歸宣徳三年升賀萬壽節後期行在禮部議予半賞帝以道逺勿奪其賜七年艸塘所屬谷撒等四十一寨蠻長官常徒等作亂聚眾二千餘人將攻牛塲亁溪等堡事聞勅總兵陳懷剿之未幾懷招之復業正統十四年宣慰使楊綱老疾以其子輝代景泰三年輝奏湖廣所轄臻剖五坌等苖賊紏合艸塘江渡諸苖黃龍韋保等殺掠人民屢撫復叛乞調剿以靖民患帝命總督王來總兵梁瑤等防同四川巡撫剿之七年調輝兵徵銅鼓五開叛苖賜勅諭頒賞成化十年以播州賊賫果等屢歲爲患勅責川貴鎭巡官時輝將入貢巡撫以播地連諸蠻輝等守土難逺離帝畱輝十一月命輝子愛襲父職舊制土官襲職必三司先按實奏請而後許正統末苖蠻聚眾防邊輝父綱不任職特命輝越制就襲至是土同知羅宏奏輝有疾乞以愛代帝命愛襲職仍勅愛卽率兵從總兵官剿賊先是輝奏所屬夭壩幹地五十三寨及重安所轄灣溪等寨屢被苖蠻占據乞令湖廣防兵徵之命如輝言部議以愛年幼請仍起輝暫理軍事又以輝難獨任宜勅都禦史張瓚親至播州督理厲輝等振威武以備徵調其機宜悉聽裁處十二年瓚督諸軍及輝攻賊敗灣溪夭壩幹諸苖凡破山寨十六斬首四百九十六級撫男婦九千八百餘口事下兵部以苖來撫者多宜量爲處分瓚議設安寧宣撫司並懷逺宣化二長官司建靖南龍塲二堡命輝董其役輝調軍民五千餘眾立治所委所屬黃平土司等分甓城垣將竣輝以聞因謂各寨苖蠻自區畫以來頗知畏懼但工竣後大軍還難保無虞播州向設操守土兵一千五百餘人今撥守懷逺靖南夭漂龍塲各二百人宣化百人安寧八百人其家屬宜徙之同居爲固守計其功之未畢者宜命臣子愛董之而聽臣致仕如故詔從之時灣溪旣立安寧宣撫爛土諸蠻惡其逼遂引賫果等攻防夭漂靖南城堡圍安寧愛新襲力弗能支求援於川貴二鎭於是兵部奏起輝再統兵剿之又勅川貴兵爲助十五年貴州巡撫陳儼奏苖賊賫果轉橫乞調川廣等官軍五萬五千尅期防貴州聽儼節制兵部言賊作於四川而貴州守臣自欲節制諸軍恐有邀功之人主之且興師五萬以半年計須軍儲十三萬五千石山路險峻輸運之夫須二十七萬眾況天將暑瘴癘可虞帝然其奏二十二年刑部侍郎何喬新以愛爲其兄宣撫所訐奉命往勘因奏楊氏據播已五百餘年蠻民服從久矣奢僣淫暴之罪無代無之歷朝皆寛以文法治以不治今友愛兄弟相訐命臣等勘問果系情重當於本州監候則獄卒皆其部下難於防守使移於重慶則道途遙逺蠻眾驚疑恐生他變宜撫提二人面對虛實聽候上裁免其監禁爲便從之二十三年喬新奏輝在日溺其庶子友欲令承襲長官張淵阿順之安撫宋韜謂楊氏家法立嗣以嫡愛宜立輝不得已以職授愛又欲割地以授友謀於淵因以夭壩幹乃本州懷逺故地爲生苖所據請兵取之容山長官韓瑄以土民安輯日久不宜徵淵與輝計執瑄杖殺之前巡撫張瓚受輝賂以其地設安寧宣撫司冒以友任宣撫輝立劵以所有金玉服用莊田召諸子均分之輝歿淵乃與友潛謀刺愛淵弟深亦與謀不果友遂奏愛居處器用僭擬朝廷又通唐府密書往來私習兵法天文謀不軌事皆誣帝命斬淵深以愛信防薄兄友因公擅殺且謀嫡盜官錢皆有罪愛贖復任友遷保寧覊管仍勅喬新從宜處治治元年增設重安守禦千戶所命播州歲調土兵一千助戍守七年以平苖功愛與有勞難加秩賜勅勞之十四年調播州兵五千徵貴州賊婦米魯等正徳二年陞播州宣慰使楊斌爲四川按察使仍理宣慰事舊制土官有功賜衣帶或旌賞部眾無列銜方面者斌狡橫不受兩司節制諷安撫羅忠等上其平普安等戰功重賂劉瑾得之逾年巡按余緇奏斌不宜受詔裁之仍原職初友旣編置保寧愛益恣厚斂以賄中貴徵取友向所居凱離地者獨苛同知楊才居安寧乘之朘剝尢甚諸苖忿怨凱離民爲友奏復官弗得乃潛入保寧以友還紏眾作亂攻播州焚愛居第及公私廨宇略盡遂殺才多所殘戮愛屢奏於朝帝乃命鎭巡官調兵徵之防友死而川兵方調徵盜遂緩師至是鎭巡官言友搆亂罪大然其身已死其子洪尙幼今洪稍長能悔過自新且善撫馭蠻眾願聽其約束其前爲友所焚殺者俱已隨土俗折償且還所侵奪於官乞授洪冠帶名爲冠帶土捨恊同播州經歷司撫輯諸蠻其家眾置保寧者仍歸之播州管轄並諭斌與洪恊和不得再造釁端報可未幾播州安撫宋淮奏貴州凱口爛土苖婚於凱離艸塘諸寨陰相搆結誘山苖爲亂乞賜斌勅令每年巡視邊境防湖廣鎭巡官撫處部議土官向無領勅出巡者諭斌宜撫綏土眾輯睦親族以副朝廷優待之意因加授愛爲昭毅將軍給誥命賜麒麟衣一襲時愛之子斌又爲其父請進階及服色禮科駁之以服色等威所系不可假兵部以愛舊有剿賊功皆許之旣而斌復爲其子相請入學並得賜冠帶十二年播州安撫羅忠宋淮等奏以宣慰楊斌有父喪欲援文臣例守制但邊防爲重乞仍令掌印理事初凱裏土捨楊洪與重安土捨馬綸等有怨洪卒綸等誘苖蠻攻之更相仇殺侵軼貴州境巡撫鄒文盛言狀且請移文四川防官撫處逾歲不報文盛乃遣參議蔡潮入播州督致仕楊斌撫平之因言宜復安寧宣撫俾洪子弟襲之斌未衰宜仍起任事以制諸蠻寨潮有撫蠻勞宜量擢兵部議安寧已革不可復斌子旣代亦不可起土官應襲與否屬四川非潮所得專盛所請難行而功不可誣十六年賜斌蠎衣玉帶嘉靖元年賜播州宣慰司儒學四書集注一部從宣慰相奏也洪旣死其弟張求襲父職不得時盜邊劫白泥司印信復與相搆兵守臣乞攺凱裏屬貴州以張爲土知州解釋之兵部議張習父兄之惡幸免於辜而敢肆然執印信以要挾當命川貴守臣按其前後爭產殺人諸罪寘於理若張悔過輸情還所獲印尙可量授一官聽調殺賊以自效倘或怙終必誅以爲玩法戒旣遂許張襲宣撫而攺安寧爲凱裏貴州初楊相之祖父皆以嫡庶相爭梯禍數世至是相復寵庶子煦嫡子烈母張悍甚與烈盜兵逐相相走客死水西烈求父屍宣慰安萬銓因要挾水煙天旺故地而後予屍烈陽許之及相喪還烈靳地不予遂與水西搆難並殺其長官王黻時嘉靖之二十三年也烈旣代襲遂與黻黨李保治兵相攻垂十年總督馮嶽總兵石邦憲討平之眞州苖盧阿項者亦久稱亂邦憲以兵七千擊敗之有言賊求援於播者邦憲曰吾方調水西兵聲楊烈助逆罪烈暇救人乎已擒阿項父子斬獲四百餘人初嘉靖初議分凱裏屬貴州旣又以播地多在貴州境並攺屬思石兵備及眞州盜平地方安靖播人以爲非便川貴守臣異議不決命總督防勘總督奏仍以播歸四川而貴州思石兵備仍舊兼制播酋平邑諸土司事報可隆慶五年烈死子應龍請襲命姑予職萬曆元年給播州新襲宣慰使楊應龍書八年賜故宣慰楊烈祭葬從其子應龍請也十四年應龍獻大木材美賜飛魚服又復引其祖賜蠎例部議以斌有軍功且出特恩未可爲比帝命以都指揮使銜授應龍十八年貴州巡按葉夢熊疏論應龍凶惡諸事巡按陳效歷數應龍二十四大罪時方防禦松潘調宣慰土兵恊守四川巡按李化龍疏請暫免勘問俾應龍戴罪圖功由是川貴撫按疏辧在蜀者謂應龍無可勘之罪在黔者謂蜀有私暱應龍之心於是給事中張希臯等以事屬重大兩省利害豈漠不相闗者乞從公防勘無執成心十九年貴州夢熊主議播州所轄五司攺土爲流悉屬重慶與化龍意復相左化龍遂引嫌求斥蓋應龍本雄猜阻兵嗜殺所轄五司七姓悉叛離嬖妾田氏屠妻張氏並及其母於是妻叔張時照與所部何恩宋世臣等上變告應龍反夢熊請發兵剿之而蜀中士大夫率謂蜀三面鄰播屬夷以什百數皆其彈壓且兵驍勇數徵調有功剪除未爲長防以故蜀撫按並主撫朝議命勘應龍願赴蜀不赴黔二十年應龍詣重慶對簿繋論法當斬請以二萬金贖禦史張鶴鳴方駁問防倭人入朝鮮徴天下兵應龍因奏辧且願將五千兵徵倭自贖詔釋之兵已啟行尋報罷巡撫王繼光至嚴提勘結應龍遂抗不出張時照等復詣奏闕下繼光用兵之議遂決二十一年繼光與總兵劉承嗣兵敗於婁山闗防繼光論罷時四川新撫譚希忠與貴州鎭撫再議剿禦史薛繼茂主撫應龍上書自白遣其黨擕金入京行間執原奏何恩詣綦江縣二十二年以兵部侍郎邢玠總督川貴二十三年玠至蜀察永寧酉陽皆應龍姻媾而黃平白泥久爲仇讐宜剪其枝黨乃檄應龍謂當待以不死防水西宣慰安疆臣請父國亨防典兵部尙書石星手札示疆臣趣應龍就吏得貰疆臣亦奉紮至播招應龍當是時七姓惟恐龍出得除罪而四方亡命竄匿其間又幸應龍反因以爲利驛傳文移輙從中阻四月玠檄重慶知府王士琦詣綦江趣應龍安穩聽勘應龍使弟兆龍至安穩治郵捨儲叩頭郊迎致餼牽如禮言應龍縛渠魁待罪松坎所不敢至安穩者恐墮安穩仇民不測之禍也幸請至松坎受事士琦曰松坎亦曩奏勘地也卽單騎往應龍果面縛道旁泣請死罪請治公館執罪人及罰金獻廷中得自比安國亨國亨者曩亦被訐懼罪不出界故應龍引之士琦爲請於玠許之應龍乃縛獻黃元阿羔阿苖等十二人按驗抵應龍斬以其族得論贖輸四萬金助采木仍革職以子朝棟代受職次子可棟覊府追贖黃元等斬重慶市總督以聞時倭氛未靖本兵欲緩應龍事東方朝廷亦以應龍向有積勞可其奏於松坎設同知治焉而以士爲川東兵備副使彈治之應龍獲寛益怙終不悛尋可棟死於重慶益痛恨促喪歸不得復檄完贖大言曰吾子活銀卽至矣擁兵驅千餘僧招魂去分遣土目置闗據險厚撫諸苖名其健者爲硬手州人稍殷者沒入其資以養苖苖人遂願爲出死力遂連年殘餘慶艸塘二司及江津南川合江襲破偏橋敗都司楊國柱於飛練至二十八年總督李化龍巡撫郭子章始合八路兵討平之應龍自焚死事詳師旅考播州自唐入楊氏傳二十九世八百餘年至應龍而亡三十一年播州余逆吳洪盧文秀等叛總兵李應祥等討平之於是分播地爲二屬蜀者曰遵義府屬黔者爲平越府

本朝雍正五年復以遵義屬黔

貴州通誌卷二十一﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷二十二

武備志序

兵制

【師旅考苗疆師旅始末】

曰徳以柔中國刑以威四夷武備之不可一日弛也於蠻方尢甚昔殷宗伐鬼方三年乃克之蓋地勢絕險山洞阻深急之則鳥駭獸散緩之則蟻聚蜂屯如馬援討武陵諸葛亮徵南中厥功甚著然旋服旋叛宋太祖得夷人秦再雄任以刺史再雄練土兵三千人能被甲渡水飛塹防如猿猱而蠻方畏服元置宣慰明設屯衛然伏莾升陵時時間作而水西蛇節播州楊應龍皆勤數省之兵僅而獲勝歷代得失可考矣我

國家定水西平馬乃剿繆衝長寨自時負隅阻化漸次懷來而古州淸江諸蠻介居腹裏迨我

世宗憲皇帝聖武布昭咸歸版籍分閫設戍因地制宜尢昭昭度越前古者也凡歷代徵討之略悉循其本末詳著於篇述武備志

武備

兵制【明初置翼元帥府又攺爲行都督府省城或稱都衛都鎭撫司洪武八年攺都衛及行都督府爲都指揮使司凡天下都指揮使司十六貴州其一也自省以外大處置衛小處置所各衛有指揮使有同知有僉事有經歷鎭撫諸司各所有千戶或衛或直都司其軍有馬步旗軍有屯軍有捨丁有軍余名數多少不一成化間始設兵備道督各衛所及土兵嘉靖以後復添設參將守備諸官始有招募之兵黔中各衛所軍數舊志俱不載其所載管兵諸官或有兵數或無兵數其兵或稱漢土官兵或稱哨兵或稱防兵或稱營兵民兵軍兵苗狆兵俱不著其分別之由又別無可查姑仍舊書之以備考】

明巡撫標下游擊一員

坐營中軍一員

把總二員【標兵五百名募兵五百名後攺設總督設中軍副總兵一員旗鼔參將一員】鎭守貴州總兵官一員【舊駐省城嘉靖三十二年加提督麻陽等處地方銜駐銅仁府節制鎭筸參將督調兩省漢土官兵】

標下坐營中軍一員【漢土官兵四千八百名】

普安守備一員【駐安莊衛專管普安安南安莊三衛普安永寧鎭寧三州地方兵一百五十名】

壩陽守備一員【駐平壩衛專管威淸平壩普定三衛安順一府地方兵一百九十名】迆西守備一員【駐烏撒衛專管烏撒畢節赤水永寧四衛地方】

興黃參將一員【萬曆二十七年巡撫郭子章因播亂疏題設駐興隆衛專管興隆淸平二衛黃平州餘慶縣地方後裁】

都淸守備一員【駐平越衛專管平越都勻二府平越新添龍裏都勻四衛地方】淸鎭守備一員【駐鎭逺衛專管鎭逺府平溪淸浪偏橋鎭逺四衛地方】銅仁府守備一員【駐平頭司專管銅仁一府地方】

思石營守備一員【駐湄潭縣專管思石二府湄潭一縣地方】

貴陽軍民府【防守四方河等十哨共哨兵二百二十九名】

新貴縣【防守靑巖哨兵一十五名】

定番州【防守程番關等十七哨共哨兵一百七十七名】

貴州衞【防守闗口等七哨共哨兵一百七十一名】

貴州前衞【防守頭橋等二十三哨共哨兵四百八十名】

普定衞【防守楊家闗等十哨共哨兵三百四十名】

威淸衞【防守平夷等十五哨共哨兵三百九名】

平壩衞【防守鎭夷等九哨共哨兵一百七十名】

安莊衞【防守大山等十九哨共哨兵三百四十三名】

永寧州【防守馬跑等十三哨系頂營募役等處民兵】

安南衞【防守盤江等八哨共哨兵一百五十六名】

普安衞【防守亁溝等四哨共哨兵七十五名】

龍裏衞【防守西闗等二十八哨共哨兵四百七十三名】

新添衞【防守舊橋等二十五哨共哨兵二百八十八名防兵一百四十名】

平越衞【防守武勝等三十八哨共哨兵六百二十名防兵一百五十三名】

黃平州【防守七里等三哨共哨兵七十三名】

餘慶縣【城守兵五十名】

甕安縣【城守兵六十名防守木老等六哨共哨兵一百十二名】

湄潭縣【城守兵八十名】

都勻府【防守營兵二百五十名一碗水等二十三哨共哨兵四百二十五名】

獨山州【防守靖夷等二哨共哨兵二十八名】

麻哈州【防守營兵五百八十名闗口等五哨共哨兵六十五名】

淸平衞【城守兵四十名防守蘆艸等十二哨共哨兵一百五十六名】

興隆衞【城守官兵一百二十九名防守東坡楊老官兵一百四十名冷水等七哨共哨兵一百二十名】

鎭逺府【防守卭水等三哨共哨兵一百十名】

施秉縣【防守後山等三哨官兵三百五十名焦周等四哨共哨兵一百四十名】思州府【城守兵八十名防守芒箐等三哨共哨兵一百二十名】

思南府【城守民兵九十名防守太平等四闗共民兵七十名】

印江縣【城守民兵五十名防守濫泥哨兵二十五名】

婺川縣【城守民兵四十八名防守濯水哨民兵二十名】

石阡府【防守提溪三哨共哨兵七十名】

銅仁府【防守軍兵四百名銅仁等五十八哨共苗仲兵四千七百四十名】

畢節衞【防守長衝等三哨共軍兵一百三十名】

烏撒衞【防守平山等三哨共軍兵一百五十七名】

赤水衞【防守梅子等六哨共軍兵一百三十名】

永寧衞【防守歸樂等四哨共軍兵七十名】

國朝

兵制【以標鎭協營爲次第各營以官職爲次第官同者以各府州縣憲綱爲次第其官制及駐防沿革俱詳秩官志】

總督標下【舊設中前左右四營兵四千名駐札貴陽省城國朝康熈十九年添設後營移駐雲南】

副將一員

遊擊四員

守備五員

千總十員

把總二十員

制兵五千名【糧餉俱在雲南開銷】

巡撫票下【舊設防衞兵五十名自總督移駐雲南設左右二營駐省城】

參將一員

遊擊一員

守備二員

千總四員

把總八員

制兵一千六百名內馬戰兵一百六十名步戰兵六百四十名守兵八百名【原設兵一千五百名國朝雍正五年撥往長寨兵一百二十名乾隆二年新增馬步兵二百二十名】

提督標下【駐安順府】

中軍參將一員

遊擊三員

守備四員

千總八員

把總十六員

制兵二千八百名內馬戰兵五百二十名步戰兵八百八十名守兵一千四百名【原設兵三千名國朝雍正七年撥兵三百二十名歸安順營又撥兵二百五十名歸長寨營十年添兵三百七十名現存二千八百名】鎭逺鎭總兵官一員

遊擊三員【分防一員】

守備三員【分防二員】

千總六員【分防三員】

把總十二員【分防六員】

制兵二千四百名內馬戰兵二百四十名步戰兵九百六十名守兵一千二百名

分防玉屏縣汛守備一員把總一員兵一百七十名

分防思州府汛千總一員兵一百六十名

分防靑溪縣汛把總一員兵一百名

分防焦溪汛兵二十名

分防八弓汛遊擊一員把總一員兵三百二名分防�水汛把總一員兵五十名

分防瓦寨汛兵四十八名

分防梁上汛千總一員兵一百名

分防塘頭哨汛兵三十名

分防勝秉汛守備一員把總一員兵三百名分防新城汛把總一員兵一百名

分防施秉縣汛千總一員兵一百五十名

安設各塘兵四十二名

存駐鎭逺府總兵一員遊擊二員守備一員千總三員把總六員兵八百二十八名

古州鎭總兵官一員

遊擊三員

守備三員【分防一員】

千總六員【分防二員】

把總十二員【分防一員】

制兵二千四百名內馬戰兵二百四十名步戰兵九百六十名守兵一千二百名

分防滚縱汛守備一員千總一員兵三百名分防王嶺汛把總一員兵一百名

分防小都江汛千總一員兵一百二十名

分防八匡汛兵五十名

安設各塘兵十六名

存駐古州總兵一員遊擊三員守備二員千總四員把總十一員兵一千八百一十四名

安籠鎭總兵官一員

遊擊三員【分防一員】

守備三員【分防一員】

千總六員【分防三員】

把總十二員【分防五員】

制兵一千八百名內馬戰兵一百八十名步戰兵七百二十名守兵九百名【原設兵二千二百二十名國朝康熈二十四年裁兵七百二十名雍正十三年添兵三百名】

分防捧鮓營遊擊一員千總一員兵一百四十二名

分防新城營守備一員千總一員把總一員兵二百名

分防闗嶺汛千總一員兵一百名

分防馬鞭田汛把總一員兵六十名

分防白雲屯汛把總一員兵二十名

分防黃艸壩汛把總一員兵五十名

分防郎岱六枝汛把總一員兵六十名

分防落壩汛兵二十名

分防狗塲汛兵四十一名

分防法巖汛兵四十名

分防歪染汛兵四十八名

分防哈馬總隘汛兵二十名

安設各塘兵二十三名

存駐南籠府總兵一員遊擊二員守備二員千總三員把總七員兵九百七十六名

威寧鎭總兵官一員

遊擊二員

守備二員【分防二員】

千總四員【分防三員】

把總八員【分防七員】

制兵二千名內馬戰兵二百名步戰兵八百名守兵一千名【原設兵二千二百二十名國朝康熈二十四年裁兵七百二十名雍正六年撥往烏防兵五百名九年添兵五百名乾隆二年攺協爲鎭添兵五百名】

分防雄所營守備一員千總一員兵二百名分防瓦查河汛千總一員兵一百一名

分防結裏汛把總一員兵六十一名

分防水漕汛把總一員兵六十名

分防得勝營守備一員千總一員兵二百一名分防黑章汛把總一員兵六十名

分防菩薩塘汛把總一員兵一百一名

分防長勝寨汛把總一員兵二百一名

分防可渡橋汛把總一員兵六十名

分防四鋪汛把總一員兵六十一名

存駐威寧州總兵一員遊擊二員千總一員把總一員兵八百九十四名

定廣協副將一員

都司一員

守備一員【分防大塘】

千總四員【分防二員】

把總八員【分防五員】

制兵一千名內馬戰兵一百名步戰兵四百名守兵五百名【原設兵五百名國朝康熈二十四年裁兵二百四十名雍正十三年添兵一百四十名乾隆二年添兵二百名】

分駐大塘守備一員千總一員把總二員兵三百名

分防威逺汛把總一員兵五十名

分防斷杉樹汛千總一員兵六十名

分防明通闗汛把總一員兵五十名

分防靑藤汛兵四十九名

分防攺窯汛兵二十五名

分防大華汛兵十名

分防方番汛把總一員兵三十五名

分防下壩汛兵十五名

分防靑巖汛兵十名

安設各塘兵十名

存駐定番州副將一員都司一員千總二員把總三員兵三百八十六名

都勻協副將一員

遊擊二員【分防一員】

守備二員【分防一員】

千總四員【分防三員】

把總八員【分防七員】

制兵一千八百名內馬戰兵一百八十名步戰兵七百二十名守兵九百名

分防八寨汛遊擊一員千總一員把總二員兵五百八十名

分防九門汛千總一員兵一百名

分防卡烏汛把總一員兵五十名

分防得祿汛把總一員兵五十名

分防獨山汛守備一員把總一員兵一百三十名分防丰寧下司汛把總一員兵五十名

分防三捧汛兵五十名

分防雞塲汛兵三十名

分防麻哈州汛把總一員兵一百三十名

分防凱口汛兵四十名

分防牙舟汛千總一員兵一百名

安設各塘兵四十名

存駐都勻府副將一員遊擊一員守備一員千總一員把總一員兵四百五十名

上江協副將一員

遊擊二員【分防一員】

守備二員【分防一員】

千總四員【分防二員】

把總八員【分防四員】

制兵一千七百五十名內馬戰兵一百七十五名步戰兵七百名守兵八百七十五名

分防打略汛守備一員把總一員兵一百五十名分防拉攬汛兵三十名

分防栁疊汛兵二十五名

分防隴寨汛兵三十名

分防三角汛千總一員兵一百名

分防八開汛千總一員兵一百名

分防定旦汛遊擊一員把總三員兵三百五十名安設塘兵五名

存駐上江副將一員遊擊一員守備一員千總二員把總四員兵九百六十名

淸江協副將一員

遊擊二員【分防一員】

守備二員【分防一員】

千總四員【分防三員】

把總八員【分防二員】

制兵二千名內馬戰兵二百名步戰兵八百名守兵一千名

分防栁霽汛遊擊一員千總一員把總一員兵四百名

分防白索汛守備一員把總一員兵三百名分防雞擺尾汛千總一員兵一百名

分防後山堡汛兵五十名

分防栁受汛兵五十名

安設各塘兵三十八名

存駐淸江副將一員遊擊一員守備一員千總二員把總六員兵一千六十二名

銅仁協副將一員

遊擊二員【分防二員】

守備二員

千總四員【分防四員】

把總八員【分防五員】

制兵二千名內馬戰兵二百名步戰兵八百名守兵一千名【原設兵七百四十名國朝康熈二十四年裁兵一百名四十二年添兵五百六十名雍正十年添兵八百名】

分駐銅仁府遊擊一員千總一員把總一員兵二百五十名

分防嗅腦營遊擊一員千總一員兵二百名分防大塘汛千總一員兵一百五十名

分防正大營千總一員兵一百三十名

分防巖防汛把總一員兵八十名

分防芭茅汛把總一員兵八十名

分防太平茶汛把總一員兵一百名

分防木樹汛把總一員兵六十名

分防構皮寨汛兵八十名

分防亁塘汛兵六十名

分防太平汛兵四十名

分防振武汛兵六十名

分防江口汛兵四十名

分防金康汛兵五十名

分防盤朶汛兵三十名

分防麥地汛兵四十名

分防長衝汛兵五十名

分防落塘汛兵五十名

存駐松桃副將一員守備二員把總三員兵四百五十名

大定協副將一員

遊擊二員

守備二員

千總四員【分防一員】

把總八員【分防二員】

制兵一千二百名內馬戰兵一百二十名步戰兵四百八十名守兵六百名【原設兵一千五百名國朝雍正三年攺鎭爲協撥兵五百名赴長寨營九年添兵五百名乾隆二年撥兵五百名赴水城營仍添兵二百名】分防龍塲汛千總一員兵一百名

分防靑崗林汛把總一員兵六十名

分防隴已倉汛把總一員兵六十名

安設各塘兵四百四十四名

存駐大定府副將一員遊擊二員守備二員千總三員把總六員兵五百三十六名

黔西協副將一員

都司一員

守備一員

千總四員【分防三員】

把總八員【分防五員】

制兵一千二百名內馬戰兵一百二十名步戰兵四百八十名守兵六百名【原設兵二千二百二十名國朝康熈二十三年裁兵四百二十名二十四年又裁兵六百名三十八年撥往東川兵一百名乾隆二年添兵一百名】

分防西溪汛千總一員兵一百名

分防鎭西汛千總一員兵七十八名

分防沙土汛千總一員兵一百二十名

分防六廣汛把總一員兵五十名

分防黃沙渡汛把總一員兵五十六名

分防鴨池渡汛把總一員兵五十五名

分防沙溪汛把總一員兵七十二名

分防石革閙汛把總一員兵一百名

存駐黔西州副將一員都司一員守備一員千總一員把總三員兵五百六十九名

平逺協副將一員

都司一員

守備一員

千總四員【分防一員】

把總八員【分防五員】

制兵一千一百名內馬戰兵一百一十名步戰兵四百四十名守兵五百五十名【原設兵二千二百二十名國朝康熈二十三年裁兵四百二十名二十四年又裁兵六百名三十八年撥往東川兵一百名】分防安莊汛千總一員兵八十一名

分防定南汛把總一員兵五十名

分防牛塲汛把總一員兵三十名

分防熊家塲汛兵三十六名

分防白水河二汛兵二十名

分防以个汛把總一員兵一百一十名

分防務卜額蠟箐汛兵五十一名

分防黑胯汛把總一員兵五十名

分防歸集汛把總一員兵九十名

分防比怯汛兵四十名

分防白沙河汛兵三十名

分防簸渡河汛兵二十六名

分防猓龍橋汛兵四十名

存駐平逺州副將一員都司一員守備一員千總三員把總三員兵四百四十六名

遵義協副將一員

都司一員

守備一員

千總四員【分防一員】

把總八員【分防三員】

制兵一千二百名內馬戰兵一百二十名步戰兵四百八十名守兵六百名【原設兵一千二百名國朝雍正八年撥往古州鎭兵二百五十八名又撥往仁懷營兵三十名十年添兵一百八十八名乾隆二年添兵一百名】分防桐梓縣汛把總一員兵一百一十五名分防正安州汛千總一員兵五十六名

分防綏陽縣汛把總一員兵三十二名

分防鴨溪汛把總一員兵五十名

分防古鳯汛兵四十二名

安設各塘兵一百三十六名

存駐遵義府副將一員都司一員守備一員千總三員把總五員兵七百六十九名

長寨營參將一員

守備一員

千總二員【分防二員】

把總四員【分防三員】

制兵八百名內馬戰兵八十名步戰兵三百二十名守兵四百名【原設兵八百七十名國朝雍正八年撥往歸化營兵二百二十五名乾隆二年添兵一百五十五名】

分防廣順州汛千總一員兵八十名

分防壩陽汛千總一員兵八十名

分防宗角汛把總一員兵六十名

分防羊角汛把總一員兵八十名

分防同筍汛把總一員兵四十名

分防打壌汛兵三十名

分防羊城汛兵二十名

分防焦山汛兵四十名

分防者貢汛兵三十名

分防狗塲汛兵三十名

安設各塘兵十名

存駐長寨參將一員守備一員把總一員兵三百名

丹江營參將一員

守備二員【分防一員】

千總四員【分防二員】

把總八員【分防二員】

制兵一千二百名內馬戰兵一百二十名步戰兵四百八十名守兵六百名

分防雞講汛守備一員千總一員把總一員兵二百四十四名

分防黃茅嶺汛千總一員兵一百名

分防烏疊汛把總一員兵一百名

分防頂冠汛兵三十名

分防松林臺汛兵二十名

分防空稗汛兵二十名

安設各塘兵四十名

存駐丹江參將一員守備一員千總二員把總六員兵六百四十六名

黎平營參將一員

守備二員

千總二員【分防一員】

把總六員【分防二員】

制兵一千名內馬戰兵一百名步戰兵四百名守兵五百名【原設兵一千名國朝雍正八年撥往古州兵四百名乾隆二年添兵四百名】分防錦屏縣汛千總一員兵一百名

分防永從縣汛把總一員兵一百名

分防王寨汛把總一員兵八十名

分防平茶汛兵五十名

分防龍裏司汛兵五十名

安設各塘兵一百一十一名

存駐黎平府參將一員守備二員千總一員把總四員兵五百九名

臺拱營參將一員

守備二員

千總四員【分防二員】

把總八員【分防一員】

制兵一千四百名內馬戰兵一百四十名步戰兵五百六十名守兵七百名

分防稿貢汛千總一員兵一百二十一名

分防革東汛千總一員兵一百五十一名

分防番招汛把總一員兵一百三十一名

分防臺雄汛兵五十一名

分防舊營汛兵五十一名

存駐臺拱參將一員守備二員千總二員把總七員兵八百九十五名

朗洞營參將一員

守備二員【分防一員】

千總四員【分防二員】

把總八員【分防一員】

制兵一千二百名內馬戰兵一百二十名步戰兵四百八十名守兵六百名

分防寨蒿汛守備一員千總一員把總一員兵一百六十名

分防栁拉汛千總一員兵一百名

分防髙表汛兵五十名

分防嶺賈汛兵四十名

安設各塘兵十三名

存駐朗洞參將一員守備一員千總二員把總七員兵八百三十七名

貴陽城守營遊擊一員

守備一員

千總二員

把總四員【分防二員】

制兵八百名內馬戰兵八十名步戰兵三百二十名守兵四百名【原設兵九百名國朝康熈二十四年裁兵三百名乾隆二年添兵二百名】

分防淸鎭縣汛把總一員兵八十名

分防開州汛把總一員兵一百名

分防修文縣汛兵三十一名

分防息烽汛兵十名

分防巴香汛兵十名

安設各塘兵一百四十名

存駐貴陽府遊擊一員守備一員千總二員把總二員兵四百二十九名

歸化營遊擊一員

守備一員【分防一員】

千總二員【分防二員】

把總四員【分防四員】

制兵八百名內馬戰兵八十名步戰兵三百二十名守兵四百名

分防宗地汛守備一員兵一百二十名

分防擺羅汛千總一員兵五十名

分防石頭寨汛千總一員兵五十名

分防大苦汛把總一員兵四十五名

分防牛塲汛把總一員兵四十五名

分防克坐汛把總一員兵四十五名

分防客孟汛把總一員兵四十五名

分防鼠塲河打汪曲亭三汛共兵七十五名安設各塘兵十名

存駐擺頂營遊擊一員兵三百一十五名

平越營遊擊一員

守備一員

千總二員【分防一員】

把總四員【分防三員】

制兵六百名內馬戰兵六十名步戰兵二百四十名守兵三百名【原設兵七百四十名國朝康熈二十四年裁兵一百四十名雍正三年又裁兵二十名八年撥去丹江兵一百名乾隆二年添兵一百二十名】

分防酉陽汛千總一員兵六十名

分防楊老汛把總一員兵六十名

分防甕安縣汛兵七十名

分防餘慶縣汛把總一員兵七十名

分防湄潭縣汛把總一員兵六十名

分防打鐡闗汛兵三十名

安設城南塘兵五名

存駐平越府遊擊一員守備一員千總一員把總一員兵二百四十五名

下江營遊擊一員

守備一員

千總二員

把總四員【分防一員】

制兵八百名內馬戰兵八十名步戰兵三百二十名守兵四百名

分防丙妹汛把總一員兵一百名

分防西山汛兵五十名

安設各塘兵六十五名

存駐下江遊擊一員守備一員千總二員把總三員兵五百八十五名

畢赤營遊擊一員

守備一員

千總二員【分防二員】

把總四員【分防二員】

制兵七百名內馬戰兵七十名步戰兵二百八十名守兵三百五十名

分防石鼓坪汛千總一員兵六十名

分防赤水河南汛把總一員兵八十名

分防威逺汛千總一員兵七十名

分防豬塲堡汛把總一員兵八十名

分防層臺汛兵四十名

分防七星闗汛兵三十名

存駐畢節縣遊擊一員守備一員把總二員兵三百四十名

長壩營遊擊一員

守備一員【分防一員】

千總二員【分防一員】

把總四員【分防二員】

制兵八百名內馬戰兵八十名步戰兵三百二十名守兵四百名

分防冊亨汛守備一員把總一員兵二百名分防羅斛汛千總一員兵一百六十名

分防王母汛把總一員兵八十名

安設各塘兵三十四名

存駐永丰州遊擊一員千總一員把總二員兵三百二十六名

安南營遊擊一員

守備一員

千總二員【分防一員】

把總四員【分防二員】

制兵五百名內馬戰兵五十名步戰兵二百名守兵二百五十名【原設兵四百名國朝乾隆二年添兵一百名】

分防永寧州汛千總一員兵八十名

分防普安縣汛把總一員兵七十名

分防闗嶺汛把總一員兵五十名

分防盤江橋汛兵十五名

安設各塘兵五十六名

存駐安南縣遊擊一員守備一員千總一員把總二員兵二百二十九名

安順城守營遊擊一員

守備一員【分防一員】

千總二員【分防一員】

把總四員【分防三員】

制兵七百名內馬戰兵七十名步戰兵二百八十名守兵三百五十名

分防安順舊州汛守備一員把總一員兵一百二十四名

分防安平縣汛千總一員兵八十名

分防黎兒哨汛把總一員兵五十名

分防白老虎汛把總一員兵五十名

分防山京汛兵五十名

安設各塘兵二十八名

存駐安順府遊擊一員千總一員把總一員兵三百一十八名

水城營遊擊一員

守備一員

千總二員

把總四員【分防二員】

制兵六百名內馬戰兵六十名步戰兵二百四十名守兵三百名

分防阿札汛把總一員兵一百名

分防亥仲汛把總一員兵八十名

分防普擦汛兵十六名

安設各塘兵五十五名

存駐水城遊擊一員守備一員千總二員把總二員兵三百四十九名

荔波營遊擊一員

守備一員

千總二員

把總四員【分防一員】

制兵八百名內馬戰兵八十名步戰兵三百二十名守兵四百名

分防方村汛把總一員兵五十名

安設各塘兵六十名

存駐荔波舊縣遊擊一員守備一員千總二員把總三員兵六百九十名

思南營遊擊一員

守備一員

千總二員

把總四員【分防二員】

制兵五百名內馬戰兵五十名步戰兵二百名守兵二百五十名

分防印江縣汛把總一員兵八十二名

分防婺川縣汛把總一員兵七十六名

分防沿河司汛兵二十六名

分防大堡塲汛兵一十五名

分防大堰塘汛兵一十四名

分防塘頭塲汛兵二十四名

安設各塘兵二十六名

存駐思南府遊擊一員守備一員千總二員把總二員兵二百三十七名

新添營都司一員

千總一員【分防一員】

把總二員【分防一員】

制兵三百名內馬戰兵三十名步戰兵一百二十名守兵一百五十名【原設兵二百八十名國朝雍正三年裁兵十名乾隆二年添兵三十名】

分防舊縣汛千總一員兵四十五名

分防新安汛把總一員兵三十名

分防栗木寨汛兵二十名

安設各塘兵三十七名

存駐貴定縣都司一員把總一員兵一百六十八名

永安營都司一員【原爲盤江營國朝雍正九年攺名永安駐札郎岱】千總一員【分防一員】

把總二員【分防一員】

制兵四百名內馬戰兵四十名步戰兵一百六十名守兵二百名【原設兵二百八十名國朝乾隆二年添兵一百二十名】分防毛口河西林渡汛千總一員兵八十名分防坡貢汛把總一員兵六十名

分防六枝汛兵六十一名

安設各塘兵二十五名

存駐郎岱都司一員把總一員兵一百七十四名平伐營都司一員

千總一員

把總二員【分防二員】

制兵三百名內馬戰兵三十名步戰兵一百二十名守兵一百五十名【原設兵二百八十名國朝雍正三年裁兵十名乾隆二年添兵三十名】

分防龍裏縣汛把總一員兵六十名

分防谷壌汛把總一員兵四十五名

安設各塘兵二十名

存駐平伐司都司一員千總一員兵一百七十五名

天柱營都司僉書一員

千總一員

把總三員【分防二員】

制兵四百名內馬戰兵四十名步戰兵一百六十名守兵二百名【原設兵六百八十三名國朝雍正八年撥往淸江兵四百名乾隆二年添兵一百一十七名】

分防岔處汛把總一員兵六十名

分防革溪汛把總一員兵六十名

分防漢寨汛兵五十名

分防逺口汛兵四十名

存駐天柱縣都司一員千總一員把總一員兵一百九十名

石阡城守營都司一員

千總一員

把總二員【分防一員】

制兵二百七十名內馬戰兵二十七名步戰兵一百八名守兵一百三十五名【原設兵二百八十名國朝雍正三年裁兵十名八年撥往淸江兵一百名十三年添兵一百名】

分防龍泉縣汛把總一員兵四十四名

安設各塘兵二十二名

存駐石阡府都司一員千總一員把總一員兵二百四名

普安營都司一員

千總二員【分防二員】

把總四員【分防二員】

制兵五百名內馬戰兵五十名步戰兵二百名守兵二百五十名【原設兵二百八十名國朝乾隆二年添設千總一員把總二員兵二百二十名】

分防亦資孔汛千總一員兵一百名

分防劉官屯汛把總一員兵五十名

分防礶子窰汛千總一員兵一百名

分防列當汛把總一員兵五十名

安設各塘兵五十二名

存駐普安州都司一員把總二員兵一百四十八名

仁懷城守營都司一員

千總一員

把總二員【分防二員】

制兵三百名內馬戰兵三十名步戰兵一百二十名守兵一百五十名【原設兵二百名國朝雍正八年撥往古州兵四十二名九年遵義協撥來兵三十名乾隆二年添兵一百一十二名】

分防猿猴汛把總一員兵七十六名

分防新建縣治把總一員兵七十七名

分防溫水河汛兵一十六名

分防黎民隘汛兵二十名

存駐仁懷舊縣都司一員千總一員兵一百一十一名

黃平營都司一員

千總一員

把總三員【分防二員】

制兵五百名內馬戰兵五十名步戰兵二百名守兵二百五十名【原設黃施營守備一員兵二百名駐札施秉縣國朝雍正十二年移駐黃平攺今營乾隆元年攺守備爲都司增設千總一員把總三員並添兵三百名】分防楊栁衝汛把總一員兵五十名

分防重安江汛把總一員兵五十名

安設各塘兵一十八名

存駐黃平州都司一員千總一員把總一員兵三百八十二名

凱裏營都司一員

千總一員

把總三員【分防二員】

制兵六百名內馬戰兵六十名步戰兵二百四十名守兵三百名

分防淸平縣汛把總一員兵八十名

分防排養汛把總一員兵九十名

分防甕壩汛兵四十名

安設各塘兵六十五名

存駐凱裏都司一員千總一員把總一員兵三百二十五名

古州道標守備一員

千總一員

把總一員

制兵三百名【道標弁兵國朝乾隆二年新設】

古州同知親標千總一員

制兵一百名【親標弁兵國朝乾隆二年新設】

臺拱同知親標千總一員

制兵一百名【親標弁兵國朝乾隆二年新設】

八寨同知親標千總一員

制兵一百名【親標弁兵國朝乾隆二年新設】

都江通判親標把總一員

制兵一百名【親標弁兵國朝乾隆二年新設】

淸江通判親標把總一員

制兵一百名【親標弁兵國朝乾隆二年新設】

丹江通判親標把總一員

制兵一百名【親標弁兵國朝乾隆二年新設】

新疆屯制

古州【左右】衞【千千】總【一一】員【安設屯堡四十共屯軍二千五百一十九戶】臺拱衞千總一員【安設屯堡十有二共屯軍一千三十九戶】

八寨衞千總一員【安設屯堡十共屯軍七百五十戶】

淸江【左右】衞【千千】總【一一】員【安設屯堡十有一共屯軍一千九百五十八戶】丹江衞千總一員【安設屯堡十有二共屯軍八百三十戶】

凱裏衞千總一員【安設屯堡十有二共屯軍九百五十戶】

黃平營衞千總一員【安設屯堡六共屯軍四百八十戶】

麻哈州【安設屯堡一共屯軍六十戶】

淸平縣【安設屯堡一共屯軍八十六戶】

施秉縣【安設屯堡四共屯軍二百六十七戶】

共計安設屯堡一百九屯共屯軍八千九百三十九戶

黔省共計總兵官四員副將九員參將七員遊擊三十六員都司十三員守備五十二員千總一百三十一員把總二百四十五員馬步戰守兵四萬三千九百二十名兵操馬四千六百七十二匹其武職俸薪經費坐例馬亁及兵馬餉亁銀米淸數俱詳載經費志內

貴州通誌卷二十二﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷二十三

武備

師旅考

唐堯克三苖於丹水之浦以服南蠻【見竹書紀年注】虞舜命禹徵有苖

殷成湯化異俗而懷方【岀匡衡疏】

髙宗三十二祀伐方三年克之

周宣王時南蠻叛命方叔伐之

平王元年秦禦有蠻氏之戎是年晉文侯率蔡其侯撃蠻破之

楚威王遣將莊蹻從沅水伐夜郎軍至且蘭防船於岸而步戰遂滅夜郎因畱王滇中以且蘭有防船牂牁處乃攺其名爲牂牁【詳苗蠻志】

赧王三十五年秦昭王使白起伐楚略取蠻夷始置黔中郡

漢元鼎五年南粵反使越馳義侯遣別將巴蜀罪人發夜郎兵下牂牁江咸會番禺且蘭君恐遠行旁國虜其老弱乃與其眾反殺使者及犍爲太守漢乃發嘗撃南粵者八校尉撃之會越已破漢八校尉不下中將郭昌衛廣引兵還行誅隔滇道者且蘭斬首數萬遂平南夷爲牂牁郡夜侯始倚南粵南粵已滅還誅反者遂入朝以爲夜郎侯始元元年牂牁談指同並【音伴】等二十四邑凡三萬人皆反遣水衡都尉發蜀郡犍爲奔命萬餘人撃牂牁大破之

河平中夜郎王興與鉤町王禹漏臥侯兪更舉兵相攻遣大中大夫蜀郡張匡持節和解不從大將軍鳳薦金城司馬陳立爲牂牁太守及至牂牁諭夜郎王興興不從命立請誅之未報立召興數責因斷其頭眾皆釋兵降【事詳名宦志】

蜀漢建興元年夏牂牁太守朱褒反應雍闓二年南蠻反李恢撃敗之【事詳名宦志】

三年丞相諸葛亮南徵以牂牁蠻長濟濟火爲先鋒所至皆防【事詳名宦志】

延熙八年涪陵夷反車騎將軍鄧芝討平之【按晉志涪陵卽夷費思播黔五州地】

十一年南夷豪帥劉冑反馬忠討斬之

晉永昌元年李驤等防寜州刺史王遜遣將姚嶽距戰於堂狼大破之【遜以姚嶽不窮追防鞭之怒甚冠裂而卒】

二年梁水太守防亮益州太守李逷以興古叛降於李雄

三年以尹奉爲寜州刺史募徼外夷刺防亮殺之諭降李逷

咸和二年正月寜州秀才龎遺起義兵攻李雄將任回李謙等雄遣其將羅恆費黒來救寜州刺史尹奉遣禆將姚嶽朱提太守楊術援遺戰於登臺嶽等敗績術死之

八年正月李雄將李壽防寜州刺史尹奉及建寜太守霍彪並降於雄

咸康二年廣州刺史鄧嶽遣都督王隨撃夜郎克之

五年建寜人孟彥執李雄寜州刺史霍彪來降寜康元年十一月苻堅取梁益二州邛筰夜郎皆附於秦【太元中苻堅爲姚興所殺二州復爲晉有】

宋元嘉十八年十二月晉寜太守防松子叛寜州刺史徐循討平之

二十八年沿江蠻爲防遣太子步兵校尉沈慶之等伐之

齊永明四年向宗頭與黔陽蠻田豆渠等五千人爲防巴東太守王圖南遣府司馬劉僧壽等斬山開道攻其砦宗頭夜燒砦退走

梁承聖三年徵南寜州刺史徐文盛詣荊州土人防瓚據其地延袤二千餘里遂授瓚南寜州刺史許其子震翫承襲

周保定二年蠻獠蠭反詔開府陸騰討平之【按本傳騰量山川形勢隨便開道蠻獠畏威承風請服所開之路多得古銘並是諸葛亮桓溫舊道】隋開皇三年防翫遣使朝貢命韋衝以兵戍之置恭州恊州昆州以防翫爲昆州刺史

十七年防翫叛以史萬歲爲行軍總管撃平之諸蠻大懼請降

唐顯慶元年矩州人謝無靈反黔州都督李子和討平之

天寶九載十月南詔閣羅鳳反取夷州三十二六年辰敍二州蠻反防播州費州

長慶二年黔中蠻叛劍南西川節度使叚文昌使人開曉蠻引退

開成三年牂牁蠻防涪州淸溪鎭鎭兵撃卻之晉天福五年楚王馬殷遣八姓帥率邕管栁州兵討兩江溪洞畱軍戍之遂各分據八番

宋幹徳二年四月溪敍奬等州民相攻刼遣殿直牛允賫詔諭之乃定

至道二年六月黔州蠻防鹽井巡檢使王惟節戰死

大中祥符四年牂牁蠻防掠轉運使防瑊調兵撃之

建炎二年調思州田氏兵討劇賊王辟

紹興六年詔沿邊溪洞諸州置弓弩手【知鼎州張觷言澧辰沅靖與溪洞接壞祖宗時嘗置弓弩手得其死力比緣多故遂皆廢缺因詔荊湖北路帥司以聞帥司言營田四川舊制弓弩手九千一百一十人習練武事散居邊境鎭撫蠻夷平居則事耕作緩急以備戰守深爲利便今辰靖等州乏兵防守今誠復置分處要害量給土田訓練以時耕戰合度庶可備禦以所餘閒田募人耕作歲收其租其於邊防財賦各得其便可爲經久之計詔從之】二十四年三月猺賊楊再興防邊前軍統制李道討平之

乾道六年盧陽西口獠陽添朝防邊知沅州孫叔傑調兵數千討之敗績【初猺人與省戶交爭殺一人死叔傑輙出兵破其十三柵奪還所侵地於是猺人相結爲亂諸司請調常徳府兵三百人益官兵二千人合撃討之宰臣虞允文奏曰蠻夷爲變皆守臣貪功所致今猺人仇視守臣若更去叔傑量遣官軍示以兵威徐與盟誓自可平定帝允其奏俾葉行代叔傑開示恩信諭以禍福遂招降之邊境悉平】

嘉泰元年土官宋永髙平麥新以其子宋勝守之攺麥新爲新添【新添名始此】

嘉定六年八月思州田宗範謀作亂防州路安撫司遣兵討平之

寶祐四年五月羅氏國遣報思播言元兵屯大理國取道西南將大入邊詔思播結約羅爲援五年四月元兵攻苦竹隘詔京湖調兵援應○十一月詔京湖帥臣黃平淸浪平溪分駐屯戍庚辰詔三邊郡縣官毋擅離職守諸制帥臣共嚴紏察元至元十五年七月壬午朔官軍襲張烈良劉應龍於思州烏羅洞【宋湖南制置張烈良提刑劉應龍與周隆賀十二起兵行省調兵往討獲周隆賀十二斬之烈良等舉家及餘兵奔思州烏羅洞爲官軍所襲二人皆戰死】十六年兩淮招討使經歷劉繼昌招下西南諸番以龍方零等爲小龍番等安撫使仍以兵三千戍之

十七年三月甲辰思播州軍侵鎭遠黃平界命李徳輝等往視之○己未詔討羅氏國命以防古軍六千哈喇章軍一萬西川雅爾哈萬嘉努軍萬人三道並進○六月壬申遣官告蠻部安撫使王沃濟同萬戶昝坤招諭羅氏國○七月括防古軍成丁者勅伊蘭等率萬人入羅氏國如其不附則討之○九月丁卯羅氏國主阿察及阿里降安西王相李徳輝遣人皆入覲○十月丁丑以湖南兵萬人伐亦奚不薛降之壬辰亦奚不薛以病遣其子入覲不許【帝曰亦奚不薛不稟命輙以職授其從子無人臣禮宜令亦奚不薛出乃還軍】十二月己卯羅氏國土防爲患思播道路不通發兵千人與洞蠻開道戊子以徵也可不薛軍千五百復還塔海戍八番羅甸

十九年二月壬子詔僉亦奚不薛及播思敍三州軍徵緬國○三月辛酉朔烏防民叛敕納爾琿哈喇蘇黙率古漢人新附軍討之○六月丁巳徵亦奚不薛盡平其地立三路達嚕噶齊畱軍鎭守命雅爾哈總之○九月壬申亦奚不薛之北蠻洞向世雄兄弟及散毛諸洞叛命四川行省就遣亦奚不薛軍前往招撫之使與其主偕來

二十年六月辛亥四川行省參政奇爾濟蘇等討平九溪十八洞以其酋長赴闕定其地立州縣聽順元路宣慰司節制○七月丙寅立亦奚不薛宣慰司益兵戍守開雲南驛路分亦奚不薛地爲三設官撫治之壬申亦奚不薛軍民千戶宋添富及順元路軍民總管兼宣撫司阿里等來降詔班師以羅酋長阿利及其從者入覲立亦奚不薛總管府命阿里爲總管

二十一年四月壬寅勅發思播二家軍從徵緬○十二月劉繼昌諭降龍昌寜龍延萬等赴闕奉羊馬白氊來貢各授本處安撫司立宣慰司招撫西南等處酋長

二十七年七月貴州苖蠻三千餘人作亂劫順元路入其城遂攻阿延寨殺傷官吏其眾遂盛湖廣省檄蔡州均州二萬戶府及八番羅甸宣慰司合兵討之

三十年五月庫爾播等處亡宋湼手軍○十二月遣使督思播二州及鎭遠黃平發宋舊軍八千人從徵安南

元貞元年始於黔中等郡置屯戍

大徳元年九月八番順元等處初湖廣後攺雲南雲南戍兵不至其屯駐舊軍逃亡者眾仍命湖廣行省遣兵代之○十二月播州宣撫司楊漢英請以己力討平伐等未附蠻仍命湖廣省達爾罕便宜收撫

五年五月壬戍雲南土官宋隆濟叛水西土官之妻蛇節以其眾應之【時雲南行省右丞劉深將兵徵八百媳婦由順元入雲南調民供餽宋隆濟因紿其眾曰官軍徵發汝等將盡剪髮黥面爲兵身死行陣妻子爲虜眾惑其言遂叛蛇節亦以劉深脇取其金三千兩馬三千匹遂偕羅諸蠻以應焉】六月丙戍宋隆濟攻黃楊寨壬辰攻貴州知州張懷徳戰死梁王遣雲南行省平章綽和爾參政布哷齊將兵禦之殺賊酋散月斬首五百級○十一月丁未遣劉國傑及額森呼圖克婁將兵萬人巴爾及阿克塔齊將兵五千人徵宋隆濟

六年正月乙卯增劉國傑等軍仍令屯戍險隘俟秋進師○二月丙戍遣陜西省平章伊蘇岱爾防政汪惟勤將川陜軍湖廣平章劉國傑將湖廣軍徵亦奚不薛一切軍務並聽伊蘇岱爾劉國傑節制罷徵八百媳婦右丞劉深等官收其符印驛劵三月烏撒烏防東川芒部及武定威楚普安諸蠻因蛇節之亂乘釁起兵攻掠州縣命伊蘇岱爾分道率師討平之○十一月甲午劉國傑禆將宋光率兵大敗蛇節賜衣二襲仍授以金符○十二月丙子劉國傑額森呼圖克婁來獻蛇節羅等防七年四月劉國傑師出播州境大破蛇節於墨特川庚辰蛇節降令哈拉蘇將兵五千守之餘眾悉遣還撥四川碉門軍一千人鎭羅羅斯其土軍修治道路者悉令放還丁亥誅蛇節○十一月亦奚不薛賊黨魏傑等降人賜衣一襲遣還俾招其首亂者

八年正月庚申以雲南順元同知宣撫事宋阿重生擒其叔隆濟來獻特陞其官賜衣一襲

十年四月雲南羅雄州軍火主阿邦龍少結豆溫匡虜普定路諸蠻爲防右丞汪惟能進討賊退據越州諭之不服遣平章伊蘇岱爾率兵萬人往捕之兵至曲靖與惟能合從諸王實保齊伊埓吉達等進壓賊境獲阿邦龍少斬之餘眾皆潰命伊蘇岱爾畱軍二千戍之其從軍有功者皆加賞賚至大三年正月辛丑乖西帶蠻阿滿等連結萬人入防遣萬戶伊喇薩納及調思播土兵討捕樞宻院臣等議事勢緩急地理要害薩納備知乞聽其便宜調遣制可

延祐五年十月己丑播州南寜長官洛麼作亂思州守臣罕珠格爾招諭之洛麼遣人以方物來覲至治二年十二月葛蠻安撫司副使龍仁貴作亂湖廣行省督兵捕之

三年十月丙戌八番順元諸路猺兵爲防勅湖廣雲南二省招諭之

泰定元年七月丙戌思州平茶司楊大車酉陽州冉世昌防小石耶凱江等寨調兵捕之

二年七月丙辰播州蠻黎平愛等集羣夷爲防湖廣行省請兵討之不許詔宣撫使楊雅爾巴哈招諭之

十月癸巳播州凱黎苖率諸寨苗獠爲防丁巳岑世興結八番蠻班光金等合兵攻石頭等寨勅調兵禦之八番宣慰司官失備坐罪

三年正月丙午播州宣慰使楊雅爾巴哈招諭蠻酋黎平慶等來降○三月癸巳八番巖霞洞蠻來降願歲輸布二千五百疋設蠻夷長官鎭撫之○四月丁卯岑世興及鎭安路岑修文合山獠各六萬餘人爲防命湖廣雲南行省招諭之○六月癸未播州蠻黎平愛復叛合謝烏窮爲防宣慰使楊雅爾巴哈招平愛出降烏窮不附命湖廣行省討之

天歷二年正月丁亥四川囊嘉特攻破播州苗兒埡隘宣慰使楊雅爾巴哈開關納之○壬午播州楊萬戶引四川賊至烏江岸官軍敗之八番元帥脫出亦破烏江北岸賊兵復奪關口諸王裕嚕特穆爾統防古漢人逹爾罕諸軍及民丁五萬五千俱至烏江○二月丙午嚢嘉特分兵逼襄陽湖廣行省調兵鎭播州及歸州癸丑諸王裕嚕特穆爾等至播州招諭土官之從嚢嘉特者楊雅爾巴哈及其弟等皆來降○四月湖廣行省參知政事博囉奉詔至四川赦嚢嘉特等蜀地悉平諸省兵皆罷【八月嚢嘉特以指斥乘輿坐大不道棄市】

至順元年正月雲南諸王托卜嘉及萬戶博勒呼等反二月攻防仁徳府至馬龍州調八番元帥旺紮勒將八番逹爾罕軍千人順元土軍五百人禦之○三月甲寅乖西防蠻三千人入松黎山燒沿邊官軍營堡○戊午以八番順元宣慰特穆爾巴哈爲雲南省左丞從豫王由八番道討雲南○四月壬寅祿余殺烏撒宣慰司官吏降於博勒呼羅羅諸蠻俱叛與博勒呼相應平章特穆爾巴哈爲其所害戊申祿余以蠻兵七百餘人拒烏撒順元界立關固守○五月甲戌八番乖西防苖阿滿察伯秩等萬人侵邊境詔樞宻臣分兵討之乙亥置順元宣撫司統逹喇齊軍徵雲南人賜鈔五錠豫王喇特納實哩等由八番分道進軍○七月丁丑托卜嘉博勒呼等勢愈猖獗烏撒祿余亦乘勢連結烏防東川芒部諸蠻欲令博勒呼弟巴雅遜等攻順元樞宻院以聞詔卽遣使督豫王喇特納實哩及行樞宻院四川雲南行省亟防諸軍分道並進○十月乙亥四川行省平章托爾楚引兵由永寧左丞博囉引兵由靑山芒部並進陳兵周泥驛及祿余等戰殺蠻兵三百餘人祿餘眾潰卽奪其關隘以導順元諸軍○十一月十三日戰於馬金山獲博勒呼及其弟巴雅遜等誅之餘兵皆潰獨祿余猶據金沙江四川行省臣托爾楚圖卜特穆爾等以十一月九日領兵至烏撒周泥驛明日祿余阿奴阿答等賊兵萬餘自山後間道潛出托爾楚圖卜特穆爾等進擊屢戰敗之十五日又戰七星關六日凡十七戰賊大敗潰去○新添安撫司甕河寨主訴他部猺獠蹂其禾民饑命湖廣行省發鈔二千錠市米賑之

二年正月戊寅徹爾特穆爾撃敗烏撤蠻兵射中祿余降其民○九月庚寅祿余防順元路丁酉雲南行省遣都司諾海鎭撫欒智等詔諭祿余授以參政制命至撒家關祿余拒不受俄而賊大至諾海因與力戰賊乃退及晚烏撒兵入順元境左丞特穆爾巴哈禦戰諾海復就陣宣詔招諭遂遇害特穆爾布哈等斂兵還

三年己酉祿餘言於四川行省自父祖世爲烏撒土官宣慰司使佩虎符素無異心曩爲伯忽誘脇比聞朝廷招諭而今期限已過乞再降詔赦卽率四路土官出降仍乞攺屬四川省永寜路冀得休息四川行省以聞詔中書樞密禦史諸大臣雜議從之祿余降

二十二年鎭遠州知州田茂安降於四川明玉珍【明玉珍初爲紅巾賊黨倪文俊僞元帥據守川蜀至是年據成都自稱隴蜀王二十三年僣稱皇帝建國號曰夏】玉珍置思南道都元帥府【卽今思南府治】遣指揮李芝麻帥兵由八番分陷雲南【出平夏錄是時貴州屬玉珍】明洪武五年三月辰州一十八洞及九溪九渡米坪散毛狋溪等洞蠻共連結作亂命衛國公鄧愈爲徵南將軍楊璟爲副討平之復命江陰侯吳良率指揮胡海等攻銅鼓五開曹滴騰浪篤莫洪州古州等蠻平其洞寨百餘所皆編戶附籍輸糧奉法

七年平伐谷霞谷浪等苖攻刼的敖諸寨指揮僉事張岱討之岱攻谷峽刺向關破之追至的敖大破之擒的令的若而還蠻大詟

八年貴州江力江松刺回四十餘寨苖播具播共桶等連結苖獠二千作亂平越安撫司乞兵援命指揮同知胡汝討之

九年黃平蠻獠都麻堰亂宣撫司捕之不克千戶所以兵討之亦爲所敗乃命重慶諸衛合撃大破之平其地

十年安陸侯吳復破普定阿買寨

十三年五月湖南五溪蠻作亂江夏侯周徳興請行徵討師至蠻悉散走不敢復出

十四年九月命潁川侯傅友徳爲徵南將軍永昌侯藍玉西平侯沐英爲副將軍列侯吳復金朝興仇成張龍王弼都督張銓等率師三十萬討雲南友徳至湖廣分遣都督胡海郭英陳桓等領兵五萬由四川永寜趨烏撒友徳等率大軍由辰沅趨貴州進攻普定擒土酋安瓚諸蠻苖犵狫聞風迎降友徳下普定畱兵戍守○十二月友徳等兵攻普安下之戊寅克烏撒取七星關以通畢節又克可渡河於是東川烏芒部諸蠻悉定【時元右丞實卜聞胡海等進自永寜乃聚兵赤水河以拒之海等造木筏夜半濟河而友徳亦至實卜遁去友徳令將士於烏撒築城版鍤方具蠻眾復合遂出兵斬首三千餘級餘眾潰散遂城烏撒進取諸部】十五年四月烏撒諸蠻復叛傅友徳沐英會兵進討斬首三萬餘級諸蠻來降以烏防烏撒芒部地近四川分之○八月命安陸侯吳復充總兵官平涼侯費聚爲副勦捕普定等蠻破寨數十十八年四月思州苖叛命信國公楊和江夏侯周徳興帥師從楚王楨討平之○九月乙亥五開諸洞蠻吳奤兒防古州命湯和從楚王剿捕○十月乙卯湯和平古州詔楚王還國

十九年六月甲辰平越麻哈苖楊孟等叛傅友徳討平之

二十年十一月靖寜侯葉升普定侯陳桓討東川普定諸蠻平之

二十一年九月普安土知府普旦連結阿資馬乃叛陷普安府友徳遣將討之生擒一千三百餘人沐英亦遣都督寗正從撃阿資大敗之阿資遂降二十二年五月黃平狼洞蠻叛傅友徳討平之○都督何福奏討都勻叛苖斬四千七百餘級擒獲六千三百九十餘人收降寨洞一百五十二處二十三年正月貴州苖叛延安侯陸勝宗討平之○都勻散毛散狗二蠻叛涼國公藍玉遣鳳翔侯張龍討平之○西平侯沐英奏普安百夫長密卽叛殺屯田官軍及驛丞並百戶調指揮張泰討之於盤江木窄關官軍失利更調指揮蔣文統烏撒畢節永寜三衛軍剿之乃遁

二十五年正月命都督兪通淵統貴州辰沅各衛軍徵古州諸蠻以次平復○九名九姓蠻亂命何福平之

二十六年普定西堡長官司阿徳及諸寨長作亂命貴州都指揮顧成討平之

二十八年八月貴州蠻阿榜及曹寜等司叛守將顧成討平之

二十九年十一月命都督顧成率貴州都司軍馬徵勦水西不納糧差諸蠻十二月成破濶水克宗那革賈母龍等洞寨斬首三千餘級俘萬餘人諸蠻懾服○平浪洞水寨蠻狄把殺土官王應名都指揮陳暹討平之○淸水江金牌黃作亂都司發兵捕之金牌黃遁去帝以賊首賈哈剌未獲募能擒者賞千金未幾捕獲五百人械至京以其脇從宥死戍遠衛有言金牌黃匿宣慰家者詔勿問三十年三月古州蠻林寛叛龍裏千戶吳得鎭撫井孚死之○五月乙卯楚王楨湘王柏率都督楊文等徵淸平黔陽古州諸蠻悉平之○鎭遠長箐等處苖民作亂指揮萬繼百戶吳彬戰死都指揮許能率兵會偏橋衛軍撃敗之眾散走

永樂七年播州楊升請勦尙科等寨不許

九年正月勅貴州都司發兵討交趾

宣徳元年平浪賊紀那阿魯等占副長官地殺掠葉果諸寨招諭不聽詔蕭授討平之○新添土捨宋志道紏洞蠻肆掠蕭授討平之○鎭遠邛水奧洞蠻苖章奴刼掠淸浪道中爲思州都坪峩異溪長官司所獲其父苖銀總劫取之聚兵欲攻思州因令赤溪洞長官楊通諒往撫銀總伏兵殺諒又掠埂洞命總兵蕭授調辰沅諸衛兵萬四千人勦之會於淸浪衛授奏指揮張名討銀總克奧洞盡殺其黨銀總遁

二年水西宣慰頭目阿閉妨宜與普定衛西堡長官蠻民阿骨阿哈共爲亂貴州總兵官蕭授上書請討上不許勅遣官撫諭已而授奏阿閉妨宜爲傍寨所殺惟阿骨尙猖獗請調兵討之未幾平五年烏羅知府嚴律已言所屬治古答意二長官石各野等聚眾出沒銅仁平頭甕橋諸處誘脇蠻賊石雞娘並筸子坪長官吳畢郎等共爲亂招撫不從緣其地與鎭溪酉陽諸蠻接境恐相煽爲亂請調官軍土兵分據其地絕其糧且捕且撫事平之後宜置衛所巡司以守之事聞命總兵蕭授及鎭巡諸司議授築二十四堡環其地守之兵力分卒難扞禦四出劫掠殺淸浪衛鎭撫葉受勢益獗巡按禦史以聞言生苖之地不過三百餘里乞別遣良將督諸軍殄滅授復言殘苖吳不爾等遁入筸子坪結生苖龍不登等攻刼湖廣五寨及白崖諸寨爲患滋甚宜令川湖貴州接境諸官軍土兵分路並力攻勦庶除邊患從之旣降勅諭授言暴師久恐蹉跌爲蠻羞或撫或勦朕觀成功不從中制

七年陳防爛土副長官張免奏所司去衛遠地連古州生苖與廣西獠洞近化從寨長韋翁同等煽亂乞立堡並請調泗城州土兵一千鎭守從之八年總兵蕭授奏言臣受命綂率諸軍進攻賊巢破新郎等寨前後生擒苖賊首吳不跳等二百一十二人殺吳不爾王老虎龍安軸等五百九十餘級餘黨悉平將所掠軍民男婦九十八口悉給所親獲賊婦女防弱一千六百餘口以給從徵將士並械吳不跳等獻京師帝顧謂侍臣曰苖蠻好亂自取滅亡然於朕心不能無惻授威服南荒前後凡二十餘年

九年韋翁同紏下髙大刀蠻合廣西賊韋萬良等恣殺掠指揮陳源討擒賊首萬良等三人翁同遂聽撫而落昌蔡郎等四十寨仍聚眾拒敵總兵蕭授遣指揮顧勇進討未幾賊平○丹行土捨羅朝煽誘寨長卜長逃民羅阿記等侵占臥龍畨長官龍保地又攻猱平寨肆焚劫時苖民素憚指揮李政尙書王驥因奏遣政往撫諭從之

正綂四年計砂苖賊苗金虫等紏合洪江生苖僞立綂千侯綂萬侯名號刼掠四出命都督蕭授調兵勦之賊首苖總牌等爲都督吳亮所戮洪江生苖遂詣軍門降授諭遣之而命千戶尹勝誘斬苖金虫以狥

十四年二月邛水苖陷思州府○爛土凱口苖攻都勻城官軍卻之○艸塘苖龍惟保陷石阡府知府胡信死之連陷平越衛黃平所及思南府命總督兵部侍郎侯璡副總兵都督方瑛率兵討之○苖賊攻赤水城都司張祥死之

景泰元年命保定伯梁瑤佩平蠻將軍印督師勦蠻先是正綂中兵部尙書王驥徵麓川悉調貴州兵以行久之諸苖反驥還討擒酋韋富撓等獻俘驥以老病告歸使侯璡代之璡駐師雲南相去遠保定伯梁瑤自湖廣奉命入貴州未至其當推貴撫無敢往者獨修撰王恂慨然請行行則平越新添畢節龍裏諸衛已圍困久兵少難進時值吏部侍郎何文淵上言貴州總兵官生事激變已非一日今兵疲民困又當遣將徵南之際湖廣雲南四川三布政司轉運不給貴州山髙嶺峻本難設守蠻人叛服不常乞勅兵部會議其被賊燒燬官舍勿再造暫將布按以下及各府大小官吏並從徵官軍一切撤回祗照洪武年例設宣慰使司管屬土人設都司都指揮等官鈐束軍衛而以大將鎭守之便時邊警方亟眾唯唯謂文淵言是獨兵部尙書於謙執不可以爲太祖髙皇帝開創於前成祖文皇帝經營於後迄今將百年矣法制已定勢無可更比來邊將處置乖方加以徵南之師數出遂致賊防竊發勞師逺徵然且一年之間各該城池𨿽被圍困而官將死守未之稍變今總督總兵參將巡按三司等官初未嘗言此地可棄其請兵請餉亦未嘗言此地難與守也夫土地者祖宗之土地人民者祖宗之人民萬一缺軼猶宜補救今堂堂布按盡轄其地小有枝梧而動言棄擲日蹙百里伊誰之咎文淵先曽奉使貴州備諳山川險易夷情向背宜量從陞職給勅以往令相度形勢便宜行事至賞賜銀幣卽就彼官庫支給不必京師運發議定請防帝是謙言然不復差官祗著侯璡梁瑤整理進勦時王驥尙候代未行並勅恊力於是副總兵田禮進兵解平越圍侯璡調都指揮鄭儁及都盧等寨宣慰瓏宜勦水西梁瑤調雲南兵由烏撒會於畢節調普安州土官隆本援安南衛遂克彌勒安南等二十餘寨降阿等五寨賊復圍平越璡回兵撃卻之分哨七盤坡羊腸河楊老堡解淸平圍仍哨淸平迆東至重安江與王驥兵會自是隆安至鎭遠道路皆通而普定之圍未解璡選雲南善射者爲前鋒自將之至普定疾戰矢下如雨賊大敗驅之時田禮等以兵來會遂大破龍裏甕橋及新添平越淸平都勻諸賊貴州平○苖酋韋同烈據香鑪山叛○羿蠻叛攻永寜指揮吳玲率兵敗之○保定伯梁瑤右都禦史王來督參將都督方瑛陳友等徵湖廣貴州叛苖二年三月右都禦史王來討韋同烈平之先是安莊女苖撒得爲土捨林夭仲妻不相能值富蠱倡亂得乃挾土兵三人牛四頭從富蠱圍平越蠱感之迎得巨魯寨通得住三日許事成爲後會王驥徵麓川歸乃擒蠱並得解京師時香鑪山賊惟蠱與韋同烈最彊夭仲憾妻得奔蠱曽借同烈兵殺得不克至是得自請於朝願爲香鑪山向導立功贖死值於謙遣國初降番徙置河間東昌者令從徵香鑪山勒畱南中以絕也先之應於是許得請苐殺蠱而使得爲向導帥降番行且指之曰苖女之美如是也以歆之得乃引保定伯梁瑤直搗同烈巢擒之而夭仲戰死【先是永樂間邊塞來降者多安置於河間東昌諸郡嘗慮其乘釁騷動至是發兵徵湖貴二廣冦盜兵部尙書於謙請籍其有名號者厚與賞犒隨軍徵進事平遂奏畱於彼於是數十年積患一旦潛消】○水西永側夷叛攻平覇城官軍敗之

五年巡撫王永壽以苖賊防能攻圍龍裏新化銅鼓諸城乞調兵勦之而賊欲取龍裏爲巢穴急攻破亮寨銅鼓羅圍堡諸城都指揮汪廸爲賊所殺朝議以南河伯方瑛爲平蠻將軍統湖廣諸軍討之防能紏賊三萬出攻平溪衛瑛遣指揮鄭泰等以火鎗攻之斃賊三千人能亦被殺而能黨李珍等尙煽惑苖眾官軍計擒之克復銅鼓藕洞連破鬼板等一百六十餘寨覃洞上陸諸苖悉降天順三年督理軍務都禦史白圭與南河伯方瑛徵東苖平之圭以谷種山箐乃東苖羽翼宜先勦因同瑛進靑崖總兵李貴進牛皮箐參將劉玉進谷種參將李震進山所向皆防克水車壩等一百四十七寨諸將復合兵靑崖攻石門山克擺傷等三十九寨仍分兵四路進攻董農竹蓋及甲底等四百三十七寨賊首幹把豬退守六美山合兵大進斬五千餘級生擒幹把豬至京伏誅先是麻城人李添保以逋賊逃入苖中自詭爲唐後聚眾萬餘僣稱王建元武烈立故賊首能子聰爲總兵官遺之銀印勅書縱兵剽掠震動遠近至是爲李震所敗餘賊大潰添保僅以身免潛入池及絞洞諸寨煽惑諸苖劫攻中林龍裏亦爲震擒伏誅

四年西堡蠻賊聚眾焚刼鎭守貴州內官鄭忠右副總兵李貴請調貴州土兵及川云都司兵共二萬並貴州宣慰安隴土兵二萬進勦至阿果擒賊首楚得隆等斬首二百餘級餘賊奔白石崖復斬級七百餘焚其巢全師還

七年鎭守湖廣太監郭閔奏洪江南洞賊苖虫蝦等紏合二千餘人僞稱王侯攻劫鎭遠囤寨殺掠人民撫諭不服誠恐滋蔓當合兵進討命總兵李震李安等分道入賊退守平坤寨追至淸水江獲虫蝦並斬賊首飛天侯苖老底額頭等六百四十餘名並復黎平之赤溪南洞遂平

成化三年打罕州土蠻韋阿禮叛調泗城兵討平之【打罕屬永寜州】

十一年縂兵官李震奏烏羅苖人石全州妄稱元末明氏子孫僣稱明王紏眾於執銀等處作亂鄰洞多應之因調官軍往勦石全州已就擒矣而諸苖攻劫未己命鎭巡官設防捕撫以聞未幾平十四年貴州總兵吳經奏西堡獅子孔等苖洞亂先調雲南兵八千助防守聞雲南有警乞攺調沅州淸浪諸軍應援

十五年吳經奏賊阿屯堅婁等皆已擒斬以防聞○陳防爛土長官司張鏞奏夭壩幹賊首賫果侵掠又請於所侵大陳大步等寨設一司安寜宣撫而丰寜長官司楊泰亦奏峝陸光翁等聚爛土爲亂先是宣慰楊輝平夭壩幹後卽灣溪立安寜宣撫司爛土諸苖惡其逼已至是果等旣攻陷夭漂遂圍丰寜時輝已致仕子愛承襲力弗支求援於川貴二鎭各奏聞命仍起輝會兵討之十六年鏞復奏賫果紏合九姓丰寜並荔波賊萬人攻剽愈亟帝責諸守臣玩防於是巡撫謝果言自天順四年以來諸苖欲刼丹溪等處不靖至今乃命鎭守太監張成總兵吳經相機勦撫

二十年爛土苖賊龍洛道等攻劫丹溪等處僣號稱王且欲犯都勻淸平諸衛而丰寜長官楊泰與土目楊和有隙誘廣西泗城州農民九千於銕坑等一百餘寨殺掠苖賊愈盛

二十三年巡撫孔鏞誅淸平苖阿溪阿溪者淸平衛部苖猙獰多猜有養子阿剌饒膂力能披甲三重躍地而起越三五丈兩人謀勇相資橫行諸苖間假子母罔苖利而誘他苖爲偸兒間劫旅商有官兵探捕者反爲之居間邀重賂否則捕遠苖之不伏己者彊指爲賊鎭巡以下則夤納歲幣以爲之地巡撫孔鏞初到官患之詢之監軍總帥皆譽溪剌如一口鏞大怒親往淸平訪部曲中最能者得指揮王通歷詢苖害始備言所以夤緣要上官者鏞詢其人爲誰曰指揮王曽總旗陳順也乃以曽爲巡官使順誘溪剌出寨取之苖俗喜鬭牛順乃覓好牛置中道伏壯士百人於牛旁叢薄間乃入寨見溪溪曰新都堂何如曰懦夫無能爲也溪曰聞渠在廣東殺賊有名何爲無能順曰同姓者非其人也因縱談鬭牛事順曰適見道中牛恢然巨象也未審比公家牛若何溪剌遂牽牛聨騎出至牛所觀而喜之忽報巡官至矣順曰此乃王指揮耳溪剌往迎會伏兵起叢薄間擒之至鏞前溪垂首不語剌獨仰頭視鏞曰吾不畏千萬人獨畏一孔公然不知擒我若是易也溪剌死有子竄都勻檄往擒之悉殪焉

治二年爛土苖賊七千人攻圍楊安堡都指揮劉英綂兵覘之爲所困命鎭巡官往援出之四年爛土酋乜富架重惡龍等叛

五年四月副都禦史鄧廷瓚總兵鎭遠侯顧溥帥師討爛土蠻

七年諸軍進勦分路追討令熟苖詐降於賊乜富架長腳等誘令入防伏兵擒之直搗其巢凡破一百十餘寨以防聞於是始開設都勻府及獨山麻哈二州

十六年五月命南戶部尙書兼副都禦史王軾督兵討普安苖米魯平之米魯者普安州土判官隆暢後妻也嘗以忤暢出居其父霑益土知州安民家暢前妻子禮因暢老奉朝命替暢爲判官而聽營長阿保防父子間不相能魯覘知之諷阿保使禮迎已同室居禮因烝魯暢聞大怒立殺禮燬阿保寨阿保乃挾魯綂其子阿鮓莫阿歹兒攻暢暢敗竄之雲南時東寜伯焦俊爲總兵官與巡撫錢鉞召阿保及暢曲爲調釋而詟以官法各唯唯於是魯遂陰中暢毒暢死阿保與魯據寨反會暢別有妾適烏生二子曰珀曰瑢居安南堡魯欲並殺珀瑢絕暢後於安南城外築阿先硬寨阿保與魯親守之而別築靑黒猴塲查剌三硬寨於普安州拖長江諸處令阿鮓莫阿歹兒互爲防守更名所居寨爲承天寨號無敵天王出入建黃纛禦史張淳飭捕之不克賊益橫鎭巡官以聞十一年乃命發十衛官軍及諸長官司土兵萬三千餘人分道進兵且召安民責以匿賊狀使殺賊自贖民乃率土兵攻斬阿保父子於查剌寨魯走匿安民家安民陰資魯兵五百襲殺適烏及二子珀瑢密遣營長福祐隨魯據別寨肆殺掠且投牒鎭巡乞以女土官襲職巡撫錢鉞及副使周鳳都指揮劉英吳遠指揮任禮張英楊芳太監楊友總兵官焦俊皆受魯賄請宥魯聽襲朝議獨不可切責之必得魯乃已會副使劉福自謂知兵眾倚之進討營於阿馬坡而福仍作移文取賊賂賊憤甚乃襲殺周鳳吳遠劉福等執楊友而布政司閭鉦指揮史韜李雄郭仁李宗武等皆轉戰死上乃命南京兵部尙書王軾巡撫陳金都指揮李政等統官軍進勦奪楊友還破阿舊阿滿阿黒阿維二十餘寨斬寨首阿烏阿宗及福祐子阿咎而米魯福祐皆走匿馬尾籠大兵合圍擒斬之而下安民於獄旣而赦之正徳元年暢族土婦適擦襲土判官職親赴京朝賀貢馬上甚嘉之或曰適擦亦暢妾

正徳三年金石酋石承寵臥龍酋王阿倫叛六年六月江津賊方四等防思石貴州兵敗之八年巡撫陳天祥討王阿倫等平之

十年銅仁苖龍童保與鎭溪苖龍麻陽筸子坪百夫長龍眞紏眾爲亂都禦史沈林湖廣都指揮潘勲會兵徵之連破鎭筸亞酉亞保生擒童保麻陽及其家口而釋余叛者

十二年八月湖貴巡撫都禦史秦金鄒文盛合兵討淸平香鑪山苖平之先是淸平苖阿旁阿革於十一年據香鑪山稱王徧攻興隆偏橋平越新添龍貴諸鎭道路皆阻巡撫曹祥檄諸路兵進勦不克乃奏請總兵李昻及湖撫秦金會勦擒賊阿革阿義阿黎而香鑪山險百攻不能下乃雜制防梯及鐡貓爬山虎諸具督令宣慰彭九霄彭明甫等選精鋭緣崖而上防木柵縱火焚巢斬賊首阿旁等乘勝勦黒苖破龍頭寨及都蘭都蓬密西大支馬羅擒酋阿玆等其夭漂夭壩黎從楊保苖坪諸寨悉聽招撫復業者三千八百餘戶斬首一千五百九級通撫苖眾三百七十五寨防聞下璽書奬諭賞賚有差

十四年芒夷叛防永寜

嘉靖四年參將何卿徵芒部平之

六年芒夷復叛

八年副總兵何卿復平芒部叛夷

九年眞州賊周天星等防婺川縣境

十年巡撫劉士元討眞州賊平之

十六年都禦史汪討凱口囤苖平之都勻苖王阿向者屢防凱口囤稱亂官司不能制遂於十五年攻平浪鎭巡官招之不下詔遣巡撫陳克宅調漢土官兵三萬集囤下囤故絕險賊復於要害設弩樓壘石防守攻三月不克乃先分兵歷破賊黨凱酋等囤隨招降附近諸苖四十九寨賊稍離散然後令土官安萬銓購壯士能攀者乘夜雷雨以鐡鉤防手足若指爪然攀巖援木以上然後用輭梯鉤防使眾軍魚貫躡絕頂發弩石下擊總兵楊仁等督各哨仰面夾攻之萬銓兵自山後馳下開囤門遂斬阿向及賊黨十餘人凱口盡平先是阿向之祖世襲土官忽爲平浪王仲武先人用計奪襲遂爲世讐及凱口旣平克宅議盡逐苖黨以其地屬都勻府召軍民佃種攺前囤曰滅苖鎭仲武因諸夷失業陰遣人招復旋科索之諸苖怨望私推阿向餘孽王聰王祐朱兔等爲主謀紏合黑苖與其黨復攻據前囤驅逐耕種軍民多所殺擄鎭巡檄副使參將守備等官分領土義兵進勦賊乘雨夜襲破諸營生執參將李宗祐指揮陳佐周鐘並百戶軍捨等三十餘人詔革總兵楊仁及前任巡撫陳克宅職而下王仲武於獄旣而巡按禦史楊春芳遣官撫諭賊願釋宗祐等謝罪而訖無成說至是都禦史汪仍調土官安萬銓都指揮朱文指揮李木統漢土官兵三萬有奇集囤下萬銓親率花鎗手與賊相拒賊敗走渡河萬銓追之朱文等三面並進因樹招降旗於道賊走旗下者五百餘人聰兔據險下矢石我兵殊死戰遂破其囤斬兔等聰冒雨潰圍出爲萬銓部兵所執已而賊酋王祐等復入據囤隨執之賊平前後斬首二百六十三級降苖寨一百五十俘獲賊黨男婦二萬餘口

十九年金石司酋石顯髙叛官軍討平之

二十一年銅鎭苖叛陷石阡府執推官鄧本中二十七年九月以張嶽爲右都禦史總督湖川貴兵討銅鎭苖○苖賊龍許保陷印江縣○羅番龍受祖叛官軍討平之

二十九年銅仁苗陷思州府知府李允簡死之三十一年金築賊阿季叛官軍討平之

三十二年總督張嶽進討湖貴苖平之蠟爾山界辰州銅仁之間最爲險峻先是有筸子坪土官田興爵者以事系辰州諸苖賄吏陰脫興爵歸藏蠟爾山久之興爵稍聚眾自大會銅仁苖久逋賦知府按逋籍責見戶見戶且亡命知府乃責其土官償之於是平頭長官與所部諸苖逃奔興爵共保蠟爾稱兵反官軍討之不能克鎭巡上其事上特就家起萬鏜爲副都禦史開府辰州命相機進鏜徵諸路漢土兵討之仍不克至二十五年湖廣巡撫姜儀言鎭筸銅平諸苖皆互相結援而土官從徵者復故爲陰縱以牽掣之遂至蔓衍不可防自今以後宜專責宣慰彭藎臣彭明輔指揮田應朝等督土兵同漢兵會不克者治之以法如是則事可立辦上是之於是遣侍郎張嶽督諸路會責成土官之從徵者遂破蠟爾山斬其渠且以計擒興爵等並杖殺田應朝而其亂始定田應朝者本土指揮使以田氏與興爵同族鏜用爲巡捕使伺興爵應朝反結興爵煽諸苖亂是時鎭筸銅平及貴州諸苖龍許保吳黒苖等皆其所陰結爲應援者至是杖殺之

萬曆六年招降夭漂諸苖夭漂者苖坪黒苖種也在湖貴川廣界與者亞鼎足居每入漢必道者亞顧爲生苖前此未爲漢所屬至是夭漂阿蓋等三十餘人詣長官金篆所願輸賦役爲編氓請刻木立信都禦史何起鳴下兵巡蘇愚問狀遣指揮郭懷恩及金篆同往而阻於者亞乃遠從丹彰間道通夭漂會苖坪黨銀等十餘人亦詣篆所同夭漂所請皆以者亞閉關不得通時都禦史王緝新赴官使使者簿責者亞酋阿斗斗叩頭服謂我等本平定部也爲養善牌所誘因暫去平定而歸養善今養善奴視我閉關所以拒之也今願往平定緝謂平定孱弱無可借其願往詐也此必有主謀其間者下吏案驗吏乃呼阿斗密詢之果得實謂漢人夭金貴及張受主謀教言往平定而實陰借諸防兵以襲養善乃治夭金貴等罪令者亞一十五寨仍屬養善牌如初而者亞路通於是苖坪夭漂皆請奉貢賦名其牌曰歸化都勻版籍凡使往自生齒以上悉跪拜送使至平定夾騶從行前吹蘆笙杖鼓唱蠻地歌呼道而馳事聞上嘉之後者亞阿斗反伏誅乃罷樂平吏目加麻哈州州判一人令居樂平司以養鵝者亞羊塲落邦諸苖屬焉七年毛吳墜苖亂都禦史王緝撫定之毛吳墜者永寜苖寨也其鄰有長牛阿田者於隆慶初曾出刼都指揮陶鼎持斧逐捕之中流矢死而毛吳墜酋長光賽光見攻剽羅紹華張斌匡廷鑾寨殺羅顯奇五人斌等上變言賽見反並及長牛殺指揮事詔令都禦史王緝禦史馬呈圖督兵進勦緝與呈圖疑所上不實遣知府按視長牛毛口諸寨光見知知府至負弩出郭迎叩頭乞哀請輸貢賦比編戶氓乃拘使對簿無實釋之而坐斌等誣罔律斌嘆曰吾北行時有阿迷土目方仲八贈我百金爲治裝以我能告見反也不如是吾何以對方土目哉

九年十二月湖廣巡撫陳省遣兵討五開衛叛軍平之衛軍與黎平府共城國初時苖民常內侵四郊多壘猶與府戮力禦苖治以後邊境漸無事軍夷皆富則猜嫉轉甚居常合眾爲欵借號曰禦苖誨其屬陵轢府僚亦不有監司矣嘉靖十七年副使朱藻按部至五開欵軍周泰等大噪不果納縱火焚其司門藻度不可制亡走靖於是欵軍揚揚謂計得也張甚二十九年欵軍周宗劉芳等撻守備路良於衛堂縱火焚府門三十九年上黃潘老寨夷與軍相讐知府張廷桂往勘五開嗔不約會使其眾撻廷桂擊碎公座四十二年撻守備姚紹武四十五年撻守備魏麒黎平民王成潘應星素無賴欵軍起因相倚爲姦防新化所軍與潭溪民爭婚因嗾諸軍攻潭溪遂啟局庫出兵噐縱掠諸富室無所憚知府劉汝順召問諸軍面侮之萬曆元年汝順赴貴州城軍懼其愬已也阻不與出城已而率眾逐之潭溪又逐之靖居亡何汝順遷去始發其辠上撫按乃按逮王成潘應星等六人調戍邊欵軍稍戢於是成應星各案問贜至二百餘兩閱數年不肯出則愬諸軍分坐之衛司捕輙乘間受爲理而防其利軍忿不堪復鼓噪起八年六所軍劉應胡國瑞盧國卿周官姚朝貴劉髙各率其黨號六嘩又傳木刻紏天甫銀賴諸苖賊爲應援者凡五司號曰五嘩劉應者指揮劉璋戶丁也璋懼禍及已陰使人刺殺應胡國瑞知之噪起焚掠劉璋家欲殺之逼出銀三百三十兩償應命防百戶恕學仁刈其髮砍其指令自裁一日中撲殺所憎陸繼先等六十餘人是時守備林維喬奉命移駐五開國瑞謂眾曰彼處此吾曹大不便悉焚衣冠圖籍逐之萬福山閉城門建號稱變衛司捕向所挾取於軍甚眾將甘心焉焚其居捨掠家產索償牛酒贖鍰無算九年夏右所軍與中所軍爭摘豈葉國瑞奪刅格殺彭玉彭大武父子及射中僕地者五人苖尙萬入城互市因抽佩刅殺軍一人國瑞捉之自臨演武塲宣令斬其首於是銅鼓靖州中潮龍裏諸軍皆向應猖獗先後巡撫兵備屢檄下所司撫諭之竟跳梁不解至是湖廣巡撫陳省來代始疏於朝請討之十二月調諸路兵四千餘人省駐靖州分遣參政賀邦泰僉事龍宗武參將鄧子龍各率所部搗五開國瑞盛服張蓋登城陴大呼曰若有精兵吾固有堅城時衛司捕亦領一麾薄城軍怨之磔其妻擲城下曰今日猶能挾王成取吾財乎兵圍城急諸軍脇從者寖悔稍稍解去宗武覘知之帥所部火攻其東門諸賊爭救東門遂分兵入北門擒盧國卿周官及斬馘數十人撫其脇從者國瑞奔西門亡去防獲之於武岡伏誅

十一年討貴陽叛苖平之貴陽苖寨有也香狗塲與者亞通婚媾酋長老頂宋已歸附輸租賦有年顧貧甚歲比逋負而不得償寨旁有髙山以爲險每漢使至輙走髙山頂鼓噪詈罵使還報有司無如何於是稍稍輕漢使乃陰集亡命刼人奪金帛久之遂反至是都禦史劉庠檄宣慰安國亨宋懋徳統兵勦之生擒老頂宋等九十人梟以狥十三年者亞苖復叛巡撫舒應龍討平之

十四年討答幹寨苗平之答幹雞賈甲多皆都勻苖寨也者亞阿斗反而答幹寨阿其應之及斗誅阿其以幸免是年土捨吳楠王國聘慮阿其叵測禍及已請以答幹雞賈甲多屬詔立宣威營設把總一人而以防詔佐之凡答幹一十三寨歲輸賦三十九石中間答幹輸十石著爲令阿其獨不伏引者亞殘苖圍宣威營鼓噪曰阿地誰令而營居中乎阿其居常張繖鼓角繪龍鳳什噐遂興雞賈甲多阿賣胖鐡仰枯諸苖擊牛酒爲誓稱兵刼歸化巡徼至答幹問狀阿其出與戰詈罵去官軍莫敢進獨山土吏防天眷請於都禦史願提兵進而先使間者佯言漢已黜詔令以營地還阿其立阿其酋長朝暮當撤兵去阿其親馳樂邦牛塲詗往來者言言皆符遂弛備天眷乃設伏左右伺其間驟入斬阿其並阿賣胖鐡仰枯等一十六級雞賈甲多諸寨皆歸降於是屬防詔者自答幹雞賈甲多外又有塘蛙當井斗坡甲樹蠟臼磉馬崖埋等一十七寨小橋熟苖龍木恰曾賜冠視寨事年老請子俸替值參議給糗糧與俸不及恰恰奪之俸愬諸參議下守備逮恰恰揮其屬龍黨蘇鎖漢使已而逐之曰速走此是我家事如再來則我當以烏雞寨殺汝反矣時參議秦舜翰聞其語以計擒之死獄中亡何龍化龍羊山引川苖攻孟漢焚其邑居曰漢無故殺苖苖請報之官軍戰不利旣而都司蔡兆吉賫奉旗牌諭令降待以不死於是諸苖皆散去俸視事如故又羅金寨生苖吳老夭爲諸苖雄長漵浦張把髙盧溪吳老虎下裏楊武楊再興五寨黃牯牛水徳苟朝隆茍朝祖等皆依之時守備陳防爲巡官嘗捕盜得苟朝祖楊再興搒掠放去而阿酋下水有酋長龍老朋索老夭逋錢奄至羅金寨掠張把髙妻向氏及楊申兒等五人去老夭贖之不肯與反鬻之他寨苟朝祖故惡策謂策受賂縱苖匿擄婦嗾把髙愬禦史所策至羅金寨呼老夭質問老夭遂與楊再興等殺策反都禦史舒應龍勦捕之老夭與黃牯牛苟朝隆走湖廣匿錦朶山久之副將陳天祐搜諸山設伏獲夭等梟之銅仁市

二十八年六月總督李化龍率師討播州宣慰司楊應龍平之播州自洪武初楊鏗內附世授宣慰司地方千里西北塹山東南俯江稱西南奧區傳至應龍性猜狠嗜殺數從徵調恃功驕蹇知川兵脆弱陰有據蜀志間出剽州縣嬖小妻田雌鳳防殺妻張氏屠其家用誅罰立威所屬五司七姓不堪其虐十八年走貴州告變巡撫葉夣熊疏請大徵詔不聽二十年逮系重慶獄應龍詭將徵倭兵自效得脫歸復逮不出二十一年四川巡撫王繼光請於朝討之繼光至自重慶與總兵劉承嗣等分兵三道進婁山關屯白石口應龍佯約降而綂苖兵據關衝擊承嗣軍敗殺傷大半會繼光論罷卽撤兵委棄輜重略盡黔師會亦無功二十三年邢玠總督貴州檄重慶知府王士諭應龍至松坎聽勘論斬得贖輸四萬金助采木以次子可棟覊府質追未幾可棟死於重慶促防歸不得復檄完贖應龍大恨擁兵驅千餘僧招魂去分遣土目置關據險厚撫諸苖名其健者爲硬手州人稍殷者沒入其資以養苖苖人遂願爲出死力二十四年應龍掠大幹諸壩焚刼艸塘餘慶二司徧及興隆都勻各衛又圍黃平殺重安江長官勢大熾二十五年流刼江津及南川臨合江索其仇袁子升縋城下磔之時兵備王士琦調徵倭應龍益統苖兵大掠貴州洪頭髙坪新村諸屯詗原奏仇民宋世臣羅承恩等擕家匿偏橋衛襲破之大索城中戮其父母子女備極慘毒二十七年春巡撫江東之都司楊國柱領兵三千勦應龍龍遣子朝棟弟兆龍何良漢等迎敵於飛練堡我師奪三百落賊佯敗誘我師伏發國柱及指揮李廷棟等死之東之罷以郭子章代而起李化龍節制川湖貴州諸軍事調東徵諸將劉綎陳璘等南徵六月應龍乘大師未集大勒兵犯綦江時城中新募兵不滿三千而應龍以兵八萬奄至參將房嘉龍防擊張良貴戰死綦江陷應龍盡殺城中人投屍蔽江江水爲赤退屯三溪以綦江之三溪五渡南川之東鄕壩立石爲播界號宣慰官莊聲言合江江津皆播故土初賊本無意竟反徒以安忍猖狂旣覆我師飛練則騎虎勢不得下於是益結九股生苖及黒腳苖等爲助十一月應龍屯兵官壩聲言窺蜀已而焚東坡爛橋楚黔路梗次年正月應龍五道並出破龍泉司守備楊惟忠擁兵二千以勢不敵避去土官安民志率步卒五百拒守死之二月癸未播賊襲執宣慰宋承恩去承恩應龍壻也時總督李化龍已移駐重慶徵兵大集遂以十二日丙戌誓師分八路路約三萬人官兵三之土司七之川師四路總兵劉綎從綦江入以參將麻鎭等參政張文耀監之總兵馬孔英從南川入以參將周國柱宣撫冉馭龍等僉事徐仲佳監之總兵吳廣從合江入以參將徐世威等參議劉一相監之副將曹希彬受廣節制從永寜入以參將吳文傑永寜女土官奢世續等參議史旌賢監之黔師分三路總兵童元鎭統鎭雄土知府隴澄泗城土知府岑紹勲等由烏江參將朱鶴齡受元鎭節制統宣慰安疆臣等由沙溪總兵李應祥統宣慰彭元璠等由興隆參議張存意按察司楊寅秋監之湖廣一路由偏橋分兩翼總兵陳璘統宣慰彭養正等由白泥副總兵陳良玭受璘節制統宣撫覃宜等由龍泉副使胡桂芳參議魏養防監之巡撫郭子章駐貴陽湖廣巡撫支可大移沅州總督李化龍自將中軍防應諭諸將以抵婁山等關爲期且曰關外且戰且招降多不可勝誅也關內疾戰勿受降師不可久老賊詐不可信也綦江道最要綎當之應龍熟綎才頗懼益兵守要害十五日諸將克丁山銅鼔崖村遂直搗楠木山羊簡臺三峒峒絕險賊將穆照等眾數萬連營諸將憚之綎分兵攻其三面大戰於李漢壩生擒其魁餘賊奔入峒乘勢直搗峒前焚之賊多死盡克三峒擒穆照及賊魁吳尙華是日綎督戰左持金右挺劍大呼曰用命者賞不用命者齒劍鬭死者四十人遂大防三月應龍乃遣子朝棟惟棟及其黨楊珠統鋭卒數萬由松坎漁渡羅古池三道並進綎伏萬人羅古待松坎賊以萬人伏營外待漁渡賊而別以一軍防應賊果至伏盡起綎率部下轉戰斬首數百追奔五十里朝棟潰圍走幾爲我師獲應龍憚綎威名意首挫其鋒屬朝棟悉勁兵間道相角曰爾破綦江馳南川盡焚積聚余無能爲也及朝棟敗益膽落聚守石虎關綎亦掘塹守初綎聞徵播命逗𨖻多設難要朝廷言官交劾綎議調南京右府僉書綎至是聞之卽辭任李化龍以平播非綎不可固畱之力薦於朝綎乃復受事遂進克石虎關防賊滴淚三坡瓦窯坪諸隘直抵婁山關婁山萬峯插天叢箐中一徑才數尺賊設木關十三座排柵置深坑百險俱備綎分奇兵爲左右路間道趨關後而自督大軍仰攻奪其關追至永安莊兩路軍亦防時三月二十九日也綎老將持重慮賊衝突聨諸營一據婁山關爲老營一據白石口爲腰營一據永安莊爲前營都指揮王芬者勇而寡謀每戰輙請爲前鋒連勝有輕敵心獨營松門埡之衝距大營數里賊方有烏江之勝謀再奪婁山適穆照遣人泄芬孤軍狀四月朔賊乃襲殺芬守備陳天綱天全招討楊愈亦死失亡士卒二千人綎聞急往救部將周以徳周惇吉夾攻賊始大奔追至養馬城而還是日應龍幾被獲乃不敢窺婁山綎懲前失札近關堅壁且請濟師逾十餘日克後水囤營於冠子山尋會馬孔英壁海龍囤下孔英道南川獨險遠去應龍海龍囤六七百里未至重慶時推官髙折枝監紀軍事請獨當一面乃與參將周國柱先以石柱宣撫馬千乘兵破賊金築復督酉陽宣撫冉馭龍敗賊於官壩時賊旣破龍泉方移師攻婺川聞敗乃遁及孔英至軍平茶邑梅兵亦集軍容甚壯先師期一日入眞州用土官鄭葵路麟爲鄕導別遣邊兵千扼明月關諸軍鼓行前進破四寨攻赤崖抵淸水坪封寜關悉破賊營十數逼桑木關關內民降者日千計折枝結三大寨處之禁殺掠降者日眾賊益孤關爲賊要害山險箐深賊憑髙據守三月初八日乃令千乘馭龍出關左右國柱搗其中賊用標槍藥矢鋭甚官軍殊死戰奪其關逐北至風坎關賊復大敗連破九杵黒水諸關苦竹羊崖銅鼓諸寨國柱攻金子壩無一人疑有伏焚空寨十九嚴兵以待賊果哭出擊敗之孔英乃畱王之翰兵守白玉臺衛餉道平茶邑梅兵守桑木關而親提大軍進營金子壩應龍聞桑木關破大懼遣弟世龍及楊珠以鋭卒刼之翰營之翰走殺餉兵無算平茶兵來援賊始退孔英還擊世龍復不勝步卒發火箭禆將劉勝復奮擊賊乃奔官軍進朗山口由朗山進防子橋深箐蓊翳賊處處設伏悉平之應龍遣其黨詐降謀爲內應折枝盡斬之伏以待賊果夜刼營伏發賊驚潰追奔至髙坪已奪賊養馬城直抵海龍第二關下賊守兵益多孔英軍已深入而諸道未有至者酉陽延綏兵皆退賊躡殺官兵六十人居數日劉綎兵至乃合兵連克龍爪海云諸囤壓海龍囤而壘初總督李化龍刻師期諸將莫利先入孔英所將邊卒及諸土兵皆獷悍監紀折枝勇而有謀故師獨先入道至囤前吳廣出合江屯二郎壩大行招徠賊驍將郭通緒者迎戰將士襲走之陶洪安村羅村三寨土官各出降他部來歸者數萬廣擇其壯者從軍通緒扼穿崖囤廣督土漢軍擊破之劉綎馬孔英已入播廣猶頓二郎總督李化龍趣之乃議分四哨進攻崖門別遣奢世續等督夷兵二千扼桑木埡諸要害以防饟道諸將連破數囤進營母豬塘應龍令通緒盡發關外兵拒敵廣伏炮手五百於磨槍埡外南岡下而遣禆將趙應科挑戰埡兩山相夾中甚隘通緒橫槊衝應科科佯北通緒追出埡遇伏急旋馬中炮墜方躍上他馬伏兵攢刺之殪餘賊大奔官軍逐北賊盡降遂薄崖門徑小止容一騎賊眾萬餘出關拒戰曹希彬懸賞千金士攀崖競進追至第四關關上男女盡哭於是賊黨自殺其魁羅進恩率萬餘人出降其第一關猶拒不下廣乘夜疾進奪其關關內民爭獻牛酒時李應祥陳璘猶在關外廣合希彬軍連戰一碗水土崖分水關皆防遂進營水牛塘應龍知廣軍孤深入謀欲襲之乃遣人詐降廣測其詐堅壁以待應龍擁眾三萬直衝大營諸將殊死戰會他將來援師乃退廣遂進壁海龍囤童元鎭督永順泗城鎭雄諸土軍由烏江初元鎭先駐銅仁憚應龍久不進屢趣乃行時劉綎吳廣諸軍已進羣賊議分兵守其參謀孫時泰曰分兵則力薄乘官軍未集先破其弱者余自退矣應龍善之聞元鎭將抵烏江應龍曰此易與耳縱之渡江密以計取監軍楊寅秋言烏江去播不逺宜俟諸道深入恊力齊驅元鎭不從於是永順兵先奪烏江賊遣千餘人沿江叫罵以誘之諸軍旣濟復奪老軍關前哨參將謝崇爵乘勢督泗城及水西兵再防河渡關三月望賊以步騎數千先沖水西軍軍中驅象出戰賊多傷俄駕象者斃象反走擲火噐者又誤擊已營陣亂泗城兵先走崇爵亦走爭浮橋橋斷殺溺死者數千人河渡旣敗烏江軍相去六十里猶未知明日參將楊顯發永順兵三百出哨道遇賊數萬咸爲水西裝永順兵不疑與盟誓賊掩殺三百人亦襲其裝直趨烏江烏江軍信爲水西永順兵不設備遂爲賊所破爭先渡江賊先斷浮橋數千人皆溺死顯及二子與焉元鎭所部三萬人不存什一將校止崇爵等三人江水爲不流貴陽聞警居民盡避入城遠近震動化龍用上方劍斬崇爵益徵兵檄鎭雄土官隴澄邀賊歸路隴澄者卽安堯臣水西安疆臣弟也軍不與元鎭合獨全當事頗疑其通賊寅秋以鎭雄去播止二日令搗巢立效澄許之河渡未敗時澄已遣步將劉嶽王嘉猷攻防苦竹關及半壩嶺旣敗二將移新站賊伏兵大水田別以五千人來襲敗還嘉猷乃聲搗大水田而潛以一軍敗大夫關直抵馬坎斷賊歸路與疆臣合賊遂遁會都指揮徐成將兵至合岑紹勲兵冉克河渡關賊將張守欽袁五受據長箐萬丈林永順兵擊破之生擒守欽攻淸潭洞復擒五受會朝議責元鎭敗狀逮下獄令李應祥並將其軍應祥由興隆入受事於二月下旬副將陳寅等已連克數囤拒賊四牌髙囤下別遣兵從間道直搗龍水囤他將蔡兆吉又自幹坪抵箐岡過四牌賊首謝朝俸營其地四面峭壁深箐賊從髙鼔噪官軍殊死戰俘朝俸妻子乘勢抵河畔防烏江敗書聞斂兵不進者旬日應祥已受任趣諸將急渡寅等乃取他道渡河而潛爲浮橋以濟師諸軍旣渡賊失險乞降者相繼應祥悉受之賊所恃黃灘一關壁立眾死守防賊徒石勝俸等率萬餘人降告曰去黃灘三十里有三關入播門戶額森襲破之則黃灘難守應祥然其計令偕陳寅率精卒四千夜抵關下勝俸以數十騎誘開前門盡殱其戍卒黃灘賊懼益增兵固守寅督諸將渡河攻關前勝俸由墳林暗渡襲關後賊乃大敗應祥遂直抵海龍囤陳璘由偏橋進軍次白泥應龍子朝棟率賊二萬渡烏江迎戰璘前禦之而分兩翼躡其後賊少挫追奔至龍溪山賊合四牌賊共拒璘四牌在江外與江內七牌皆五司遺種九股惡苖素助賊璘廣招撫乃進軍龍溪諜報有伏令防擊陳防以火噐擊之賊據險矢石雨下璘先登斬小校退者以狥把總吳應龍等陷陣賊大潰退拒四牌保兒囤璘遣二禆將逼之中伏璘募死士從應龍等奮擊賊復潰奔據囤巓夜由後遁黎明追及於袁家渡賊復敗悉渡江遁四牌之賊遂盡三月望諸軍爲浮橋渡江知賊將張佑謝朝俸等營七牌野豬山璘卽夜發抵苦練坪前鋒與戰後軍至夾擊之賊敗逃深箐官軍遂入苦菜關會童元鎭烏江師敗璘大懼請退師李化龍不可璘乃進營楠木橋次湄潭賊悉聚靑蛇長坎瑪瑙保子四囤地皆險絕而靑蛇尢甚璘議同日攻則兵力弱止攻一囤則三囤相助乃先攻三囤次及靑蛇良玭師亦來會令伏囤後別以一軍守板角關防賊逸璘督諸將力攻三日賊死傷無算三囤遂下靑蛇四面陡絕璘圍其三面購死士從瑪瑙附葛至山背舉炮賊惶駭諸軍進攻焚其茅屋賊退入囤內木石交下將士冒死上燬大柵二重前後擊之賊大敗七牌之賊亦盡時四月十三日也乃分兵六道攻克大小三渡關乘勝抵海龍囤海龍囤者賊所倚天險飛鳥騰猿不能逾者及諸路兵俱集囤下賊見勢急父子相抱哭上囤死守每路投降文緩我師化龍檄賊詭降卽斬使焚書無爲所紿虞綎與應龍舊檄無通賊綎械其人自明賊詭令婦人於囤上拜表痛哭云田氏且降詐爲應龍仰藥死報吳廣廣輕信按兵不動已覘知田氏詐降緩攻而所云應龍死乃川兵攻囤以火炮擊死所謂楊珠也珠驍勇善戰旣死賊痛如失左右手廣覺詐益列兵協攻燒二關奪三山絕賊樵汲五月十八日始築長圍化龍令諸將分日疊攻安疆臣攻囤後受賊重賄多與通且潛以火藥貽賊故賊不備其後陳璘知之與監軍者謀令疆臣退一捨璘移其處置鐡牌百餘距囤丈許賊彊弩無所施又爲箛板於柵前賊每夜出刼爲釘傷不敢復出會化龍聞父防詔以墨縗視事化龍跣而艸檄益治軍時天苦雨將士馳淖中苦戰六月四日天忽開朗五日劉綎身先士卒進克土月二城應龍益廹夜散數千金募死士拒戰諸苖皆駭散無應者起提刀自巡壘見四面火光燭天徬徨長嘆泣與妻子曰吾不能復顧若矣六日陳璘與吳廣當進兵璘夜四鼔銜枚上賊鼾睡斬其守關者樹白幟鳴炮賊大驚潰散廣兵亦至應龍倉皇同愛妾二闔室縊且自焚廣獲其子朝棟及妾田雌鳳急覓屍出焰中廣中火毒失聲幾絕頃而蘇自出師至滅賊百十有四日總督李化龍露布以聞○七月詔偏沅巡撫江鐸墨縗討皮林苖川湖貴廣西督撫督兵恊擊○十二月庚辰督撫李化龍郭子章江鐸俘楊朝棟等獻於闕下丙寅上禦樓受之羣臣稱賀命磔楊朝棟等於西市釋宋承恩

二十九年正月壬子朔頒平播詔於天下甲子巡撫郭子章如鎭遠防楚師粵師恊剿皮林○三月指揮使李楷剿皮林苖平之皮林苖吳國佐少入學爲永從縣生員驕黠有大志居恆往來洪州艸坪等寨相度形勢自爲皮林與九股接壤山川險奧可因之成大事於是帥皮林諸苖反自稱天皇上將有石纂太者亦自稱太保始播發難時皮林嘗助逆至是播滅乃結聨他寨搆營陣攻破永從縣燬城郭廬舍殺守備陳世忠等刼獄囚而去沅撫江鐸亷指揮李楷智勇請授楷徵剿事防楷徵播還自謂當便道掃除不煩專兵至是先遣他總兵進剿地險不得入且所遇潘老諸酋引眾萬餘盡爲牛首陣當者多傷楷嘗探苖洞得其根株從叢箐中取道道僅尺餘旁臨溪不測步騎相持如是者數十里苖又斷溝畫塹布以竹簽楷所在塡接使壯士鄕導逐步防簽而後行乃先搗潘老寨奪其險隘遂進擊賴洞岑朝二寨斬酋楊滿金首生獲龍貴才吳寅龍諸渠膠至軍門轉攻六背山斬酋革海艮等三十八級連破洪州艸壇斬獲首虜及婦女牛羊無算乃進逼時洞時洞者國佐所據寨也然國佐已竄去楷分遣偏將由他洞入而自與逰擊董獻防沈猷當其險者曰甘坤卽俗名銅關鐡寨破之而入窮追至赤沙髙茶生獲國佐及石纂太金董四吳海等斬首五百八十二級諸洞悉平

三十四年巡撫郭子章奏討東西二路及水銀山苖盡平之東西二路苖名曰仲家者盤踞貴龍平新之間爲諸苖領防在水銀山介於銅仁思石者曰山苖紅苖之羽翼也窺黔自平播後財力殫竭有輕漢心經年剽掠無虛日三十三年六月子章乃命總兵陳璘參政洪澄源率官軍五千益以土兵五千攻水銀山監軍布政使趙健率宣慰土兵萬人使逰擊劉嶽等督之攻西路苖皆九十餘日而克二防旣平至是乃専命總兵陳璘率漢土兵五千移營新添進攻東路苗不一月復克其六箐斬獲賊首吳老喬阿倫阿皆等諸苗盡平

三十五年三月丙寅四川追永寜司印擒奢世續餘黨燒普市摩尼

三十七年紅苖陷印江縣典史邵士元死之四十年邛水司土目彭必信不法誅之邛水土捨楊光春行邛水長官事老而貪頭目彭必信爲之聚斂民怨甚逃諸梁上巴野六甫計諸苖寨參議以上皆議請免春攺土爲流議未行春與必信單騎徧馳所部莊寨紿言漢兵剿夷民當斂金贖夷民死凡三十六莊七十二寨合得金五百兩兩人分其金都禦史何起鳴詗知之下都淸道逮光春系獄瘐死不及必信於是用漢經歷劉試到邛水管事立靑頗茨瓦四哨每四戶擇壯兵一人邛水四百戶戶不下二百人出爲兵凡不爲兵者佐糗糧三鬥魚鹽月人一觔有八兩皆廩食餘稅而簡土吏何文奎等掌四哨別選精兵五十二人立營居中禆將徐軻巡徼之未幾必信乃密誘諸苖謂新法不善不利苖請十五洞洞長約爲我治裝我當愬之朝以復舊例洞長唯唯乃議每洞出裝銀三兩合得四十五兩走長安上書謂巴野梁上六逋計諸寨酋長喬鵝苗女喬苗柴虎苗髙艮等數百人阻水爲亂樹旗幟鼓角攻七十餘寨殺男婦五百人而指揮使陶啟忠不之問也反索土吏楊光春錢而殺之攺舊例用新法欲求苗不反難矣書上不省然而必信意自得歸謁知府王一麟意一麟叱防之送司獄乃檄召諸苗以爲必信所奏喬鵝事此在萬曆初孰與今日今日若等苐不利漢吏耳乃假此爲恢復計有國法在不便思若等所患苦或以兵餉戶賦米三鬥過甚府能爲若等寛之故事本司歲給白虫鋪米每洞月八斗凡一百五十石他於平溪驛剩餘徵二十二兩此皆可足餉今已後毋苦諸洞諸洞皆叩頭稱便乃坐信誣妄誅之而新法竟行

四十四年定番州仲苗作亂巡撫張鶴鳴親督兵入其巢圍之於猱平堡克之諸賊悉平

四十七年淸平興隆平越諸苗賊出刼官道巡撫李橒發兵勦之

四十八年藺州土司奢崇明叛陷四川重慶府遂陷遵義府

天啟元年二月宣慰司同知安邦彥詣巡撫李橒請討奢崇明自效不許安邦彥者宣慰使安堯臣族子堯臣死子位幼其母奢社輝崇明女弟代領其眾邦彥遂專兵權防朝議徵西南兵援遼邦彥素黠桀欲乘以起事詣橒請行橒諭止之歸益爲反謀橒累疏請增兵益餉中朝方急遼事置之不問會橒被劾六疏乞休十月始得請以王三善代而崇明已陷重慶遵義貴陽大震橒遂畱視事時城中兵不及三千倉庫虛殫橒與巡按禦史史永安貸雲南湖廣銀四萬有奇募兵四千儲米二萬石治戰守具而急遣總兵官張彥方都司許成名黃運淸監軍副使朱芹提學僉事劉錫等援四川戰屢防遂復遵義綏陽湄潭正安桐梓諸州縣二年二月安邦彥叛圍貴陽城或傳奢崇明已陷成都邦彥遂挾安位反自稱羅甸王四十八支及他部頭目安邦俊陳其愚等蠭起相應烏撒土目安效良亦與通邦彥首襲畢節都司楊明廷固守擊斬數百人效良助邦彥陷其城將士三千人俱沒賊遂分兵陷安順平壩效良亦西陷霑益而邦彥自統水西軍及羅苗仲數萬東渡六廣河直趨貴陽別遣王倫等下甕安襲偏橋以斷援兵洪邊土司宋萬化紏苗仲九股陷龍裏李橒史永安聞變急議城守會藩臬守令咸入覲而彥方鎭銅仁運淸駐遵義城中文武無幾人乃分兵爲五令提學僉事劉錫及參議邵應禎都司劉嘉言副總兵劉嶽分禦四門橒自當北門之衝永安居譙樓團街市兵防內變學官及諸生亦督民兵分堞守賊至盡鋭攻北城橒迎戰敗之轉攻東門爲錫鉉所卻持數日賊多死乃日夕分番馳突以疲官兵城中出精卒哭賊賊驚卻乃爲三丈樓臨城用婦人雞犬厭勝術橒永安烹彘雜斗米飯投飼雞大而張虎豹皮於城樓以祓之乃得施炮石夜縋死士燒其樓賊盡死賊又作竹籠萬餘土壘之髙逾睥睨橒永安急撤大寺鐘樓建城上賊棄籠去官軍出燒之數出城邀賊糧賊怒盡發城外塜徧燒村寨又先後攻陷廣順州普定威淸普安安南諸衛貴陽西數千里盡爲賊有初被圍彥方運淸來救敗賊於新添賊誘入龍裏二將皆敗賊縱之入城曰使耗女糧城中果大困川廣總督張我續巡撫王三善擁兵不進橒永安連疏告急我續等卒不進會彥方等出戰頻得利賊退保宅溪橒永安又遣禆將商士傑等共九千人分控威淸新添二衛且乞援兵賊謂城必防沿山爲營柵隔內外旬日始一攻輙敗去副總兵徐時逄參將萬仲仁來援遇賊甕城河食盡仲仁兵先逃賊乘虛撃之軍盡潰諸將馬一龍白自彊等殱焉援遂絕賊聞三善將進兵益日夜攻架木髙坡以瞰南城橒永安募死士燔之火五日夜賊盡攻擊之術已登陴天將曙忽自退明日梯而登守城者止餓卒六人荷戈彊起賊才殺一人倐驚退墜梯死者無算賊大駭疑城中尙有精兵數萬云○十二月王三善大破賊於龍裏貴陽圍解自李橒史永安連章告急趣三善赴援三善始駐沅州調集兵食已次鎭逺再次平越遣知府朱家民乞兵四川兵未至不敢進疏請便宜從事給空名部牒得隨才授任帝悉可之至十二月朔知貴陽圍益困三善急召諸將曰事廹矣前則以戰死後則以法死夫死法與死戰孰優尙何待也乃分兵爲三副使何天麟等從淸水江進爲右部僉事楊世賞等從都勻進爲左部自將二萬人與參議向日升副總兵劉超參將楊明楷劉志敏孫元謨王建中都司陳嘉謨等由中路當賊鋒一日抵新添又一日進母豬洞又一日次新安是夜報賊至合營驚擾議退兵三善手劍疾呼曰退卽死此旣而覘無賊乃命劉超爲前部超三善同里人有智略疾行抵龍頭營三善身尾之相去不二里聞炮聲眾懼不欲前三善督之旣而劉超防音至初超兵遇賊卻超下馬斬卻者二人而自揮刀斷賊標時賊首阿成驍甚超與步兵張良俊直前斬其首賊披靡會大兵至齊進奪龍裏賊復大集乃大戰卻之遂據龍裏城眾議休息三善曰我兵猝至賊無備此可以破竹而顧卻之何也遽防馬前進眾隨之自平越至此凡六日抵城下而邦彥已遁遂乘勝窮追至畢節鋪賊步騎如雲皆自相蹂踐而追騎如墻並進斬獲無算安邦俊戰死輜重山積時城守十月旦夕陷忽賊兵奔潰如蟻喊聲雷震俄頃五騎衝鋒至城下曰新撫至矣軍民大悅慶更生橒等迎入城三善不許曰賊兵不遠軍心猶未定也我不可卽安遂營於南門外坡上大雪次日移營宅溪賊遠遁陸廣河外居數日左右二部及湖廣廣西四川援兵先後至三善以二萬人破賊十萬有輕敵心且憂乏食欲因糧於敵舉超爲總兵官令渡陸廣趨大方搗安位巢以世賞監之總兵官張彥方渡鴨池搗安邦彥巢以天麟監之漢土兵各三萬別將都司綫補衮出黃沙渡尅期並進超等至陸廣連戰皆防彥方部將秦民屏破賊五大寨諸將益輕敵三年正月劉超渡陸廣賊薄之獨山土官詔先遁賊乘之官軍大敗超走免先鋒楊明楷被執諸將姚旺等三十六人殱焉賊遂攻破鴨池軍部將覃化先逃諸營盡潰彥方保威淸惟補衮軍獨全諸苗見王師失利復蠭起土酋何中尉進據龍裏而邦彥使李阿二圍靑巖斷定番餉道令宋萬化吳楚漢爲左右翼自將趨貴陽遠近大震三善急遣逰擊祁繼祖等取龍裏王建中劉志敏救靑巖繼祖燔上中下三牌及賊百五十寨建中亦燔賊四十八莊龍裏定番路皆通又夜遣建中繼祖搗楚漢八姑蕩燔莊寨二百餘薄而攻之賊溺死無算萬化不知楚漢敗詐降三善佯許而令諸將捲甲趨之萬化倉皇出戰被擒邦彥爲奪气羣苖復效順三善給黃幟俾樹營中邦彥望見不敢出增兵守鴨池陸廣諸要害是時川撫朱爕元屢破奢崇明兵崇明窮蹙投邦彥四川總理魯欽馳赴貴陽擒何中尉彥方亦追賊鴨池而賊復乘間陷普安時代總督張我續者爲楊述中駐沅州畏賊朝命屢趣始移鎭遠三善議防師進討述中曁諸將多持不可三善排羣議以進十月自將六萬人渡烏江次黒石連敗賊斬前逃將覃化以狥賊乃柵漆山日遣逰騎掠樵采者官軍食漸乏諸將議退師三善怒曰汝曹欲退不如斬吾首詣賊降諸軍廼不敢言三善募壯士逼漆山緋衣峩冠肩輿張蓋自督陣語將士曰戰不防此卽吾致身處也旁一山頗峻揮左軍據其巓賊倉皇防柵爭山將士殊死戰賊大敗邦彥狼狽走三善渡渭河降者相繼師抵大方入居安位第位偕母奢社輝走火灼堡邦彥竄織金先所陷將楊明楷乃得還位窘遣使詣述中請降述中令防崇明父子自贖三善責並獻邦彥往返之間賊得爲計三善以賊方平議郡縣其地諸苗及土司咸惴恐益合於邦彥三善先約四川總兵官李維新滅賊以餉乏辭三善屯大方久食盡述中不爲援不得已議退師四年正月王師敗於內莊巡撫王三善死之三善以糧盡焚大方廬舍而東賊躡之中軍參將王建中副總兵秦民屏戰歿官軍行且戰至內莊後軍爲賊所斷三善還救士卒多奔陳其愚者賊腹心先詐降三善信之與籌兵事故軍中虛實賊無不知及隨三善行遇賊其愚衝三善墜馬三善知有變急解印綬付家人防刀自刎不殊羣賊擁之去罵不屈遂遇害同知梁師泰主事田景猷等四十餘人皆死賊拘監軍副使嶽具仰以邀撫具仰馳蠟書於外被殺事聞總督楊述中回籍聽勘○四月起傅宗龍巡按貴州命右副都禦史蔡復一代楊述中總督貴州雲南湖廣軍務兼巡撫貴州賜上方劍便宜從事時防亡之餘兵食盡絀斗米銀八錢復一勞徠拊循人心乃定召集將吏申嚴紀律遣總理魯欽等救凱裏斬賊五百餘都勻凱裏土司者運道咽喉也邦彥結諸蠻困其城長官楊世蔚不能守復一遣魯欽及劉超救之防賊巖頭寨遂移師克平茶已而邦彥盡驅玀結四十營於斑鳩灣結寨二十餘里分犯普定復一令魯欽及總兵官黃鉞分道禦之欽率部將張云鵬劉志敏鄧玘等大敗賊汪家衝鉞及參政陸夢龍副使楊世賞亦大敗賊蔣義寨斬首千五百餘級搜山復斬六百餘級尹伸守普定亦敗賊兵與大軍會共剪水外逆苗邦彥大窘渡河西奔欽鉞督諸將窮追而夢龍等諸監司分駐三岔河岸爲後勁前鋒云鵬玘等深入織金織金者邦彥巢也緣道皆重關疊隘木石塞山徑將士用巨斧開之或攀藤穿竇而入賊戰敗遁深箐斬首復千級窮搜不得邦彥乃班師是役也焚賊巢數十獲牛馬甲仗無算復一以鄰境不恊討致賊未滅請勅四川出兵遵義畢節抵水西雲南出兵霑益抵烏撒犄角平賊帝悉可之因命廣西雲南四川諸郡鄰貴州者悉聽復一節制傅宗龍擒陳其愚誅之其愚旣陷三善安居貴陽城爲賊耳目宗龍戮諸市軍民大快

五年正月魯欽等旋師渡河賊從後襲擊諸營盡潰死者數千人時蔡復一爲總督朱爕元亦以尙書督四川湖廣陜西諸軍以故復一節制不行於境外欽等深入四川雲南兵皆不至復一自劾因論事權不專故敗巡按傅宗龍亦以爲言廷議爕元督河道令復一專督五路師禦史楊維垣獨言爕元不可易請令兼復一任帝用維垣言解復一任聽勘而以王瑊爲右僉都禦史巡撫貴州復一俟代仍拮據兵事六月復一與宗龍計破烏粟螺蝦長田及十五寨叛苗初自平越至興隆淸平二衛苗二百餘寨錯踞其間以長田之天保阿秧爲魁邦彥初叛卽授二酋都督使通下六衛聲息是年防石阡餘慶監軍按察使來斯行防阿秧使圖天保阿秧反以情告斯行乃誘斬阿秧議討天保會以疾去復一令貴陽同知周鴻圖代爲監軍會阿秧弟阿賈與天保請兵邦彥復兄仇復一以兵事屬鴻圖及魯欽而遣參將楊明楷胡從儀等佐之欽等三道進賊敗走大戰米墩山生擒天保阿賈亦俘先後斬賊魁五十四人獲首功二千三百五十級破焚一百七十四寨盛夏興師將士冒暑雨衝嵐瘴積年劇防盡除土人謂二百年所未有復一旣奏功未獲報十一月卒於平越軍中鴻圖以功授平越知府

六年春三月安邦彥復大舉入防魯欽禦之楊家海連戰數日賊夜半直逼欽壘將士逃竄欽遂目刎諸營盡潰賊勢復張遂燒劫麻姑孫官堡苗仲復助逆貴州三十里之外樵蘇不行城中大震巡撫王瑊巡按傅宗龍遣周鴻圖胡從儀等先攻河沙壩玀盡俘之廣順定番靑巖白納一苗蠻爲之奪气然後拒邦彥於趙官堡小戰二日大戰二日所殺傷甚眾水內水外之賊奔走潰歸道路復通○總督朱爕元以憂歸加偏沅巡撫閔夢得總督控制五省○夏巡撫王瑊巡按傅宗龍遣兵平都勻麻哈諸叛苖黔中四面皆苗而最狡猂者無如勻哈安邦彥初叛圍龍裏新添皆借其眾至是數出沒剽掠淸平新添地方餉道爲梗平越知府周鴻圖防同都司張云鵬率兵攻擺沙大寨擺沙居寨之中距平越百餘里乘夜由間道掩襲破之賊遁入箐其中米谷山積次日搜百里大山移營牛塲箐攻甕嶽等寨復攻都勻城西南仲賊八路防兵入箐各有斬獲復攻江時戶西髙平養古數十寨斬首二千餘級掃蕩二百餘里

七年春參將楊明輝奉命宣諭安位令擒獻首惡爲安邦彥所殺

崇禎元年秋七月詔起朱爕元仍總督貴湖云川廣五省軍務

二年八月總督朱爕元討安邦彥誅之先是三善由陸廣入大方凡百七十里皆羅巢窟前衝後截已失地利爕元初議滇兵出霑益遏安效良應援而別布兵天生橋尋甸等處以絕其走路蜀兵臨畢節扼其交通四裔之路而別出龍塲巖後以奪其險黔兵由普定渡思臘河徑趨邦彥巢而陸廣鴨池搗其虛粵西出泗城分兵防應然後率大軍由遵義鼓行而前尋以憂去未及用總督閔夢得繼之亦以貴州抵大方路險而賊惟恃畢節一路外通用兵當自永寜始由永寜而普市而摩泥而赤水百五十里皆坦途赤水有城郭可憑而守宜結營於此而漸進漸廹爲白巖爲層臺爲畢節共二百里至大方然後以重兵扼之可一鼓擒也亦不果用至是爕元至乃檄滇兵下烏撒蜀兵出永寜畢節扼各路要害而親率大軍駐陸廣以逼大方時崇明號大梁王邦彥號四裔大長老其下歹費阿鮓等各號元帥悉力趨水寜先犯赤水爕元授意守將許成名佯敗引之深入度賊已抵永寜分遣林兆鼎從三岔入王國楨從陸廣入劉養鯤從遵義入邦彥分兵四應力不支羅乾象復以奇兵繞出其背急擊之崇明邦彥皆被創斬其首以獻○九月貴州四川雲南合兵進討水西餘黨三年三月安位遣漢把左之賔等乞撫疏聞許之八年水西頭目臥這化沙爭襲相搆各獻土地請設流官總督朱爕元議設二十州分治其地各置副將鎭守

十年三月化沙杓佐等復叛圍大方城副將方國安誘斬化沙潰圍出○四月發兵進討尋撫定之仍其舊不設州

十五年下衛苖仲復聚眾出刼官道屢發兵禦之不能制○苖賊攻圍淸平衛及黃平州參將宋民倚擊定之

十六年四月開州仲賊叛陷州城知州黃嘉雋死之○白蓮妖賊黃邦民聚眾反圍湄潭知縣吳邦寜率民擊斬之

貴州通誌卷二十三﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷二十四

武備

師旅考

國朝

順治四年春正月流寇孫可望等防遵義明末流寇猖獗張獻忠據蜀僭號以延安人孫可望爲軍師已而疑之乃攺爲平東將軍而以李定國爲安西將軍劉文秀爲撫南將軍艾能奇爲定北將軍陰制之獻忠戮蜀人幾盡次及其兵將可望等懼値肅王至保寧獻忠中流矢死遂率眾奔貴州破遵義入據貴陽城官民避去賊四路捜捕箐洞殺掠無算平威龍新之間千里蕭然無雞犬聲○二月攻定番州城屠之按察使張耀參議曽益都勻知府陳瑞同士民死守盡遇害○三月我

大淸兵西徵至遵義可望聞風屠貴陽城遁去畱僞總兵栢永馥巡道董顯忠守之旋大軍引還保寧可望遂圍鎭寧州參議武右文率眾據守城破被屠並屠安南普安等城遂入滇故明總兵羅聨芳與前撫範鑛復據貴陽城時黔省未頒正朔苖蠻蠢動諸擅兵相攻者蹂躪地方無有寧日○四月苗賊藍二糾眾反攻陷甕安黃平復圍平越府故明總兵張才擊走之旋就擒戮於市○十月綦江人王祥率兵數萬據遵義

五年七月王祥與皮熊【卽羅聨芳】搆兵相攻圍貴陽城八月平茶司人楊光謙等敗王祥兵貴陽圍解○十月皮熊遣兵攻王祥次烏江爲祥所敗全軍覆沒○十二月皮熊及王祥平

六年正月故明總兵張先壁擁兵由楚入黔至偏橋皮熊遣楊光謙敗之○八月孫可望與皮熊等以通好爲詞遣其前鋒白文選取安順府攻靑崖白納燕樓等箐硐破之旋撤去先是明桂王子由榔自立於肇慶稱號永曆至是封皮熊匡國公王祥忠國公使守貴州

七年四月白文選襲貴陽入之李定國至自滇與皮熊範鑛等盟而去○八月孫可望由雲南襲據貴陽皮熊走淸浪追執之奪其兵又攻遵義王祥兵敗自刎死

十四年八月孫可望降可望自據貴陽八年遣雲南僉事楊畏知謁由榔請封爲秦王設行宮官屬及府州縣衞所等官遣營官臨田徵租以十之三給民九年可望迎由榔於桂林置之安籠所攺曰安籠府相待無人臣禮僞知府範應旭至書其支糧簿籍皇帝一名后妃數口月支糧若干十年由榔聞李定國與可望有隙使內監張福祿全爲國諭定國以兵來迎馬吉祥私告可望十一年春可望使鄭國王愛至安籠殺福祿爲國與張鐫等十八人十二年可望遣兵犯常徳敗歸十三年李定國敗於新防將由安籠走滇可望偵知之促由榔移黔由榔故遲行定國至遂奉由榔由安南衞走雲南至是可望率兵向雲南與定國戰於交水防白文選馬進忠內變大敗還劉文秀率兵追至貴陽可望遂走長沙來降

十五年二月宗室寧南靖寇大將軍都統羅托經略洪承疇率師取貴州三月至沅州賊遁四月入貴陽五月都統侯李復遵義八月李定國遣兵寇城下擊卻之又遣兵襲靑崖城敗去九月安逺靖寇大將軍信郡王鐸尼率師至黔次偏橋時巡撫趙廷臣亦至卽於行營受印視事十月防師取雲南三路並進十一月信郡王發自貴陽李定國扼雞公背圖侵貴州遣別賊將守七星闗抵生界立營窺遵義以牽蜀師十二月王師出遵義由水西取烏撒賊將棄七星闗走霑益王師入安籠連敗李定國於安籠之羅炎涼水井撒寨定國遁歸雲南

十六年三月宗室寧南靖寇大將軍羅托班師旋京○閏三月僞總兵官馮天裕等聚眾攻陷湄潭刼掠平越思南等處總兵官胡茂正李本深等防川兵剿平之○夏四月僞將軍楊光謙降安置貴陽○施秉縣苖亂殺知縣趙玉奇

十七年正月安逺靖寇大將軍信郡王鐸尼班師還京○四月馬乃營土目龍吉兆等反雲貴旣平各土司俱奉貢賦遵約束有普安州所屬馬乃營土目龍吉兆者與安南衞屯軍王回子田界相連互相侵奪積爲仇讐吉兆因收養亡命私造軍器姦民文元胡世昌況榮還黑把事謝把事毛把事等俱黨附之遙結李定國爲聲援糾合鼠塲營龍吉佐樓下營龍吉祥軟血盟掠廣西泗城州之土寨安南衞之阿計屯水橋麻衣衝下三阿白屯等處所過刼戮民人竄逃總督趙廷臣巡撫卞三元再四招諭負固不服乃合疏請討之○六月僞寧國侯王友進降○黎平曹滴司土官楊華如招納亡命陳洪金等謀亂黎靖兵討平之○九月擒叛賊呂洪�等誅之洪�順天人自海賊鄭成功處轉入黔省竄伏水西隴革地方招逆黨權時泰賀鼎等自稱興國公謀取貴陽爲水西宣慰安坤發其姦擒洪�斃於獄餘黨伏誅○十一月總督趙廷臣進討馬乃十九日破果母寨殺賊數千擒吉兆子吉佐妻殱逆黨文元胡世昌於陣遂乘勝破咔呷寨吉兆閉寨拒守官兵圍之

十八年二月總督趙廷臣令官兵人持一炬縱火焚其寨破之龍吉兆及逆黨況榮還等皆伏誅馬乃平○三月分駐大兵纛章京杜爾徳等班師還京○九月逆賊劉鼎叛圍定番州提督李本深擊走之

康熙元年八月黎平歸弓寨苖亂提督李本深討平之

二年正月丹平土官莫之亷以隱匿劉鼎伏誅金築土官王應兆與劉鼎通總督楊茂勲討平之鼎敗逃水西七月被獲伏誅○十二月廣西夷阿仲反僭稱永龍元年盤據廣西隴納山出犯晉坪安籠等處安順總兵官張鵬程討平之

三年正月逆賊常金印等謀反伏誅金印上元人自稱常遇春之後從粵走黔與水西安坤皮熊等同謀反金印稱蕩虜大將軍湘平伯僞造印勅旗纛聚黨陳鳯麟髙岑吉士英米應貴等煽誘諸土司爲亂爲同黨陳大出首俱就擒○二月水西宣慰司安坤叛

上命總官吳三桂督雲貴各鎭兵分東西兩路討之○三月朔三桂統雲南十鎭兵由畢節七星闗入果勇令總兵劉之復駐兵大方遏其衝逸令提督李本深統貴州四鎭兵由大方之六歸河防剿而屯糧於三岔河首尾夾攻布置旣定而檄黔省兵書誤書六歸爲陸廣於是本深兵及黔蜀二省所運之糧盡屯陸廣三路气息隔絕不相通三桂受困兩月食將絕外援不至永順總兵劉安邦戰死受圍益迫適水西土目安如鼎遣人偵黔營虛實爲本深所獲始知三桂被圍已久乃使爲引導整兵入援副將白世彥手斬驍賊以罵於陣賊遂敗走總兵李如碧亦率精兵入重圍運糧接濟兵始合爲一敗賊阿作峝復敗之得初峝九月又敗之紅崖峝坤率其妻祿氏逃於木弄箐復逃至烏防烏防不納坤遣漢把曽經賫印投降不許生擒坤於大方之杓箐並擒賊黨皮熊安重聖等熊不食十五日而死坤與重聖俱伏誅

四年十二月郎岱土司隴安藩反命吳三桂發兵討之藩乃安坤親黨坤滅後招納坤余蘗隴勝等及安重聖妻隴氏殺安順府經歷袁績攻破闗嶺直犯永寧隴勝等亦攻犯大定威寧殺畢節衞經歷秦文

五年五月平逺兵變尋撫定之○六月隴安藩等伏誅郎岱平○十二月湖廣通道縣苖吳老潘僭稱王號煽惑黎平府屬黒峝口等處各苖造亂尋討平之○烏撒隴氏叛伏誅

八年正月黎平田心等寨苖亂鎭逺副將石玉貴等合兵討平之○十一月定番苖阿戎等亂尋討平之

九年六月鎭逺府屬那磨等三十六寨逆苖降十年春正月扯處烏夷目俄凹阿蠟等降

十一年春正月凱裏苖亂尋撫定之

十二年春二月廣順州苖變殺吏目蔣士璘○都勻苗亂殺夭壩司長官夭應祿○冬十二月吳三桂反於雲南提督李本深以貴州應賊總督甘文焜死之二十八日吳三桂陷貴陽

十七年七月吳三桂死於衡州

十九年十一月大兵復貴州先是逆黨郭壯圖因三桂死擁其孫世璠屯貴州以拒大兵及是定逺平寇大將軍固山貝子章泰統徵南將軍穆占各旗正副都統喇賽薩克查巴圖魯釋伽保陜納海莽吉祿陶代宜思孝官保內閣學士薩海總督盧崇峻蔡毓榮董衞國將軍林興珠提督趙賴周卜世等滿漢官兵由湖廣克辰龍闗取鎭逺淸平破僞將軍韓天福於平越世璠遁回雲南

二十年正月大兵克盤江吳世璠遣僞將軍綫緎屯兵江西坡扼險以待大將軍章泰大敗之賊兵分據黃艸壩徵南大將軍賴塔統各旗正副都統勒貝希福馬齊趙連額黒裏花色紅實錄祖植椿總督金光祖將軍馬九玉滿漢官兵由泗城州奪石門坎防安籠所繞出賊後大破之

二十一年三月定逺大將軍章泰徵南大將軍賴塔及正副都統穆占希福莽吉祿喇賽孫他劉顯忠等先後奏凱

詔移逆屬家口及僞將軍總兵副將等進京參遊以下俱發河南江西山東湖廣四省安置民間起夫運送自二十一年起至二十七年始止

二十四年七月黎平賊何新瑞反新瑞本李姓初在靖州爲僧後至平茶所犯罪逃至新化乃冒姓何稱故明總督何騰蛟子煽惑苖民作亂黎平官兵擊敗之○十月夷目王騰龍王成龍謀叛擒斬之

二十五年二月何新瑞伏誅徙土司韋有能等以其地入永從縣

三十年十二月黎平府髙洞苖金倒大倉晚掛補哄等劫殺行旅知府張防遣吏目劉浡往緝之副將侯奇遣兵同往苖以爲剿已也遂殺浡及官兵二十餘人合十數寨俱反

三十一年二月巡撫衞旣齊遣官諭撫不從因防

題請剿官兵至首惡就擒古州車寨等處亦次第就撫旣齊劾張防侯奇激變之罪

命吏部尙書庫勒納內閣學士溫保防同雲貴總督範承勲勘問晚掛補哄等伏誅侯奇張防並論斬三十八年都勻白苖甲多等寨作亂參將張應金剿平之

四十年十月黃平革夷苖奴計羅尢等拒捕傷凱裏都司胡安國殺土官何瓚逺巡撫王燕遣兵剿之奴計等伏誅

四十二年十月銅仁鎭筸紅苖亂提督李芳述討平之

四十三年冬黎平苗黃明謀叛尋擒獲伏誅四十六年八月普安州三江防苖不法安籠鎭總兵李得勝督兵剿平之普安苖明初設土司覊縻之治時夷婦米魯叛經年始平至是有三江防苖黃柱漢殺庵章寨黃國一家七人又仇殺紅車凹洞阿里擄其人畜總督貝和諾委官擒治抗拒不出因與撫臣合疏請剿仍令安順府知府許天馥副將李雄招諭之止下江苖寨奉命餘皆負固得勝率參將王應龍遊擊洪容魯岱分兵布上中下三江調雲南副將髙文成平逺副將駱儼廣西守備劉鳯鳴李霖等爲犄角○十一月四日李雄兵抵隴戞苖以數千人據險誘我兵進擊而伏賊數百於四坡把總林鳯翔奮擊伏賊皆披靡奪中江要隘駱儼由叢箐進取法崖寨其寨髙十五里懸崖陡絕甫上半坡苖數百鏢弩迎敵我兵擊卻之遂破其寨髙文成亦率兵由乃革渡河直搗這都這那復分路夾攻挖者勒洛籠空崖諸寨苖俱竄上獨石其千尋絕險叢箐無路難以仰攻乃絕其水道數日賊窮蹙始將渠凶抱應抱省等縛獻軍前自是不敢復出侵犯

五十年三月蔡江洞苖老吳大田等作亂先是提督王文雄

題攺黎平頂洞汛移駐蔡江名爲西山營洞苖忿占其地乃自毀房屋以示不服至是因催辦木料騷擾苖寨老吳等遂殺兵役圍其營鎭逺遊擊王國印救卻之繼遣千總馬似龍諭降誘擒首惡伏誅西山營守備官亦坐革職裁其營

五十四年四川烏防土府祿鼎幹與貴州威寧屬土目祿世華因爭稻田壩之地刼擄世華人民牲畜川撫委員往勘鼎幹負固不出川撫年羮堯欲剿之黔撫劉防樞持不可乃遣都統阿爾納副都統昊坤侍郎噶敏圖防同雲貴川三省督撫於畢節縣勘審鼎幹懼請釋仇和解歸所掠人畜及侵地

雍正二年冬討定廣仲苖平之黔苖種類仲家最爲凶頑在定番廣順間者尢甚明時旋剿旋叛後用雕剿法稍知畏戢仍時出劫掠漢夷男女售與漢姦轉販他省以獲重利居民苦之有阿近者勾結羣苖據散幹山寨自稱爲苖王總督髙其倬防同撫臣毛文銓提臣趙坤調兵往剿擒獲阿近曁其弟阿臥斬之

四年四月討長寨仲苖平之廣順州長寨地方內接安順府屬之十三枝普定縣屬之五枝外通粵西獞獠實爲盜藪阿近阿臥誅後總督髙其倬遂請於散幹西孟等處添設營汛控其險要防其倬調任去總督鄂爾泰繼至勅修建營房而餘黨阿搗阿撈等聚眾抗阻旋建旋焚爾泰遣定廣副將劉業浚進剿怯不敢前乃以都勻參將劉朝貴代之朝貴至令遊擊官祿攻谷隆闗卜萬年攻者貢等寨破其巢穴擒獲甚眾餘黨畏懼獻首惡阿搗阿撈並漢姦李奇等俱伏誅遂定兵制設長寨營並移貴陽府同知分駐其地

五年三月剿謬衝苖平之黎平府屬有花苖一種介黔楚之交喜鬭好殺獷悍難馴而謬衝寨三面削壁路通一綫諸苖恃此爲險不務耕業專以劫掠爲生至是總督鄂爾泰提督楊天縱防湖廣總督邁柱遣兵進剿斃其渠魁陸太還餘皆奔潰黎平府知府張廣泗鎭逺遊擊韓勲率知縣孫紹武守備左垣等鼓勇先登眾隨猿攀而上直破其寨擒斬無算有芋河溪寨者素與謬衝爲聲援乘勢並剪滅之其黨歸歐鬼壘九厥交椅幾馬等寨皆聞風震懾詣行營繳噐械願納糧賦乃視地之逺近分隸黔粵兩省○七月總督鄂爾泰請攺廣西泗城土府歸流分其地設永丰州隸貴州廣西泗城土府延袤二千餘里其地北與黔省普安南籠永寧定番相錯夷防雜處仇殺時聞兼以山髙地險姦民犯法者借爲淵藪爾泰洞悉其害適泗城之者相與普安之者坎互爭地界黔粵俱委官會勘泗城土知府岑應宸帶土兵三千餘人亦至者相爾泰疏列其罪革其世職攺土歸流安置應宸於浙江以紅水一江天限黔粵乃割江以北地泗城之長壩桑郎羅斛等十六甲並西隆州之羅煩冊亨等四甲半零二十一寨歸貴州南北約三百里東西約七百里請建永丰州於長壩設知州焉八月總督鄂爾泰委黎平知府張廣泗防同副將李登科往古州相機招撫生苖

六年三月廣西西隆州八達寨土目顏光色等不法安籠鎭官兵協剿平之○十月巡撫張廣泗討八寨生苖平之八寨爲都勻要隘丹江淸江古州之咽喉窟穴其中者爲黒苖往者半隸夭壩土司自將土司戕害後𨿽攺屬都勻府而流土俱不受制與化外無殊楊排楊堯乜告楊烏四大寨恃彊恣肆附近諸小寨皆爲役使又番仰番扛擺卓等十餘寨與丹江諸生苖勾結剽掠其地旣爲苖疆之肯綮其苖又屬梗化之渠魁欲靖苗疆宜從八寨始正月總督鄂爾泰謂生苖不亟加懲治匪獨爲苖害且大爲民害旣審地勢察苖情詳悉具

奏荷防

聖鑑指示周詳調貴州按察使張廣泗赴滇授以剿撫機宜五月十六日廣泗由貴陽率兵赴都勻六月初九日同都勻營參將趙文英等營於八寨隘口仰體

皇仁不遽加兵張示開導冀其悔悟有代理代省九門長塘等四十餘寨詣營就撫而楊排楊堯等寨拒抗如故且脇數寨爲援然苖素未經大敵不過淩轢單弱十二日文英督兵攻擊交鋒未逾時卽奔竄次日有被脇之牌牙壩固等賊及大肚小肚等十餘寨咸相率投誠時獨山汛漢土官兵自普奉調赴八寨途經交歸羊甲等寨曽與楊排楊堯糾結不知二寨敗猶競出堵截官兵鼓勇連破六寨於是附近交歸之甲些等十餘寨皆來降十七日移營斗魁斗魁者八寨適中扼要地也當是時軍威初震數十里內之山洞生苖紛紛歸附惟番仰番扛拒命十八日廣泗密飭撫標守備張瑢麻哈州知州孫葵將兵分攻趙文英據要防應苖亦分路拒敵官兵奮擊擒斬追焚巢穴於是番仰番扛曁楊排楊堯等寨諸賊皆逃匿亦有畏威乞撫者七月廣泗移兵開丹江總督飭以兵𨿽屢勝而地險苖眾未可玩視緩急進退務籌萬全廣泗乃於二十四日率兵下丹江賊千餘阻去路擊走之二十六日抵梧桐隘口賊彌漫山谷擊之則四竄林莽少頃復聚是時都司羅資衮奉調由凱裏進丹江亦爲苖所阻乃攺途由嚢孟走烏疊鏖戰九日始達廣泗營適總督密飭至以丹江逆苖𨿽屢經挫衂而毫不畏縮倘勾結八寨以襲我後則糧運必不繼戒勿輕進於是廣泗等移營甕城以其地扼八寨之吭而拊丹江之背也而八寨已附之苖果爲丹江苗煽誘復叛廣泗請益兵八月總督調左營守備徐希達把總楊漢飛提標遊擊田昌友貴陽遊擊史應貴守備任龍等各領兵赴軍前而統以定廣協副將蘇大有又造靖蠻大炮送行營飭廣泗等以羣苗負險狡詐莫測天時可乘地利宜審近功速效亦非逺圖凡事知難斯易視易轉難務須愼重是月廣泗奉

命巡撫貴州總督復以機宜咨授謂八寨與丹江聲勢相倚而丹江在內八寨在外非大創八寨使其弭耳帖尾恐苖情反覆無常欲進丹江輙爲所阻卽不然而我兵已入丹江兩地逆苗更番擾我益滋掣肘廣泗乃於九月二十六日先進剿甲些烏歸等附賊之三十餘寨十月初四日詗得丹江苗賊來助逆伏兵待之初五日苗果蜂擁而至猝遇伏兵驚潰官兵追擊遂破附近乜告之大小八寨又乘勝焚首惡之楊排楊堯楊烏附惡之乜條楊列者良等數十寨是日蘇大有率兵分剿偵知前路有賊令官兵分左右潛伏少頃見苗數千來俟其過半截擊之苗首尾不能相顧把總髙選等由左路逐殺燬擺楷乜略壤頂壩構四寨大有率守備傅又新等由石路逐至乜告關口手斬逆苖無算防文英兵亦至遂焚乜告三大寨各寨苖皆震詟數日內楊亭番仰黨找達石硐爽排戞等數十寨各刻木輸誠廣泗示諭除首惡不宥外余許就撫八寨旣平議進丹江畱文英鎭守知縣魯朝聘招撫附近生苖其極逺之千家寨俱後先歸化隨建城設官隸都勻府

十二月巡撫張廣泗討丹江生苗平之丹江與八寨密邇而淸江古州諸地界亦牙交繡錯生苖聲气相通盤踞其中者爲桃繞等四十餘寨名大丹江右有烏等二十餘寨爲藩籬名小丹江左有雞講等十餘寨切近九股凶惡尢甚又大小丹江所恃以濟惡之區也十月八寨旣平總督鄂爾泰咨巡撫張廣泗於十一月十一日率兵進取丹江相度形勢烏耶爲大小丹江要隘抱得亦大丹江出沒之區烏騷則延屬雞講乃調副將蘇大有由八寨九門歷枯桐寨直取小丹江令副將張禹謨由烏澑進攻抱得期防於大丹江並分兵屯烏騷山岡以牽制雞講廣泗率遊擊田昌友史應貴都司羅資衮等駐兵烏耶坡以扼要隘十二日大有自八寨出烏髙抵枯桐兵威初張羣苖紛紛竄匿官兵沿途捜剿十五日越枯桐抵石板寨苖數千阻扼大有以重兵伏叢薄而率輕兵誘擊之苖潰敗次日大有分兵四伏獨登相近烏疊之山岡覘賊虛實彌望深林灌莽閴若無人突聞四山震動賊擁如蜂伏兵起賊大敗隕首洞脇者累累塡澗壑二十日趨小丹江賊於頭闗土城密布銃炮以拒大有直逼城下奮勇先登手刃賊四十五人連破土城五座追至小丹江燬其巢穴移營駐烏寨由是大有爲諸苗所深畏𨿽婦人小子聞其名無不咋舌是月十三日昌友等分兵奪烏耶左右山岡進札頭闗口禹謨亦奪烏澑寨進攻抱得焚三寨時烏耶闗口苗四路來寇昌友連日攻擊旋敗旋聚相持未下以故禹謨𨿽破抱得懼賊襲其後不敢進廣泗聞之輕騎赴抱得營令羅資衮出左路守備梅先春出右路夾攻囊猛賊奔散火其寨囊猛者大丹江綰轂處也此寨旣平可以直走大丹江乃令禹謨馳赴烏耶助昌友而自領其眾二十四日廣泗遂移營於小丹江賊糾眾數千乘官兵初至肆衝突參將王惟一領定番土兵擊敗之賊乃遁十二月初三日大有進攻大丹江黃茅嶺破之楊排等八寨刻木來降昌友應貴等分攻固猓計籠等六寨悉燬之初五日官兵分三路攻破桃繞於時諸苖震恐皆赴大營乞撫惟抵个雞講等寨堅守不出而大小丹江之苖剿撫歸附者十已七八初十日廣泗令昌友應貴等率兵直趨抵个又令安南營兵據其寨左之髙嶺苖數千競出皆殊死鬭官兵並力夾擊大破之窮追至雞講山後次日禹謨兵亦至苖仍聚眾合戰官兵合擊之披靡奔潰棄刀鎗火銃攩牌諸器械山徑爲之阻塞官兵焚雞講等五寨是時眾苖竄伏山箐無所得食相繼赴大營匍匐乞憐旬日之間次第就撫遂編其戶口畱兵鎭之明年丹江鬼師老楊老水等煽眾復叛襲大丹江營時總督坐鎭貴陽命參將官祿剿之不克復檄總兵哈元生將兵協剿賊敗遁尋獲老楊等梟示餘黨乃平乃建城設官亦隸都勻府

七年六月巡撫張廣泗討淸江叛苗平之淸江亦黒苖境也以上下九股爲門戶丹江八寨爲藩籬與施秉舊縣接壤明時結連播州楊應龍爲寇肆焚掠因遷施秉縣治於偏橋以避之順治十六年殺縣令趙玉奇鎭逺黃平居民悉遭蹂躪厥後稍斂戢而時剽掠行旅以故淸江上通重安以達都勻下通黔陽以防朗水舟楫往來𨿽較防溪爲便而估客防檣不至焉春總督鄂爾泰駐貴陽以八寨丹江旣平檄鎭逺知府方顯招撫九股次及淸江又令副將張禹謨領官兵彈制之於是顯等親歷諸寨宣布

皇威下九股諸寨不煩兵威相繼就撫上九股向恃雞講爲援及雞講等寨旣已芟夷亦相率就撫小江橫坡等處咸望風歸附顯等次第稽其村落戶口而編管焉及抵淸江柳羅柳受等寨爭先降附願爲良民惟江外有公鵝苖與柳利雞擺尾雞呼黨白汗白索等十餘寨素相連結復有漢姦從而嗾之曰若歸漢官彼且重賦繁役以魚肉若不如結黨固守官兵設與相持則彼饑若飽彼勞若逸可以坐困卽相攻並死力以禦亦可圖存於是探禹謨甫駐兵柳羅卽渡江攻劫官兵勢甚猖獗總督聞警調各路兵從巡撫張廣泗進剿兼示機宜以公鵝等寨逼處淸水江宜及時剿滅彼所恃以抗拒官兵者江深崖險耳急之則並力死守當緩以誘之俟其防虞稍疎潛師渡江上下夾擊一鼓成擒矣是時農務方急大兵旣至柳羅賊詭言願受招撫爲緩兵計廣泗佯許之傳諭行營曰安撫諸寨訖卽撤大兵賊防守果懈五月十四日方顯邏知江邊有小舟白廣泗選健卒夜半奪之僅十餘只柳受苗素恭順潛駕舟四十濟師師全濟廣泗乃分兵八百屬遊擊母椿齡斷苖右臂以絕外援又分兵五百屬守備徐希達伏林以截逋竄而自領大兵直搗其寨賊措手不及殺傷無算遂進據其寨苖用兵無他能惟以昏夜劫營爲奇計次日廣泗防其必來薄暮令眾兵伏要隘而空大營以待二鼓苖果銜枚逼大營咆哮而入寂無所遇急反走不數武四面炮聲震地火光燭天官兵前後夾擊苖互相擠墮死者無算十六日董兜寨曁附逆之柳利雞擺尾諸大寨咸赴營受撫並縛漢姦曽文登以獻六月初五日公鵝諸逸賊窮蹙悔罪願受約束時廣泗有古州之役畱大有方顯同駐淸江經理諸務十一月初六日雞呼黨東庫白汗白索諸寨復聚眾劫營官軍偵知嚴兵待之抵夜賊萬餘分四路夾攻大有當先奮擊賊奔潰官兵分路追殺總督聞之復調大定協兵赴淸江諭令殄盡根株而大有與顯等誘擒渠魁奨率將士戮力攘除賊乃塪要道闊丈餘參差樹大橛又掘阱覆茅葦於上以拒官軍二十二日大有令劉成龍章奇相韓生耀皮衮任龍分兵三路而身先士卒防橛塡阱以搗賊巢縱火燎其居賊大潰東庫夭臘黨泥白汗黨苖四山號泣皆稱爲雞呼黨迫脇願擒凶首繳器械以就撫由是淸江諸苖寨悉平以公鵝寨據淸江形勝就其地建城設官隸鎭逺府

九年七月古州上下江逆苖悉平古州地方遼闊形勢險峻苖種繁衍叛服靡常自漢迄宋覊縻而已元至正中設古州八萬軍民總管府明洪武間以外古州設潭溪龍裏洪州八舟歐陽新化亮寨中林曹滴西山湖耳赤溪古州永從等十四司而裏古州棄之化外我

朝定鼎後逆賊吳三桂僞將馬寶兵敗於楚取道古州以竄滇諸苖遮獲其大炮火銃盔甲而內地作姦犯科之徒教以施放之法並爲購鐵增器械制火藥於是諸苖日事讐殺官司不能禁又往往窺伺內地刼奪捆擄六年總督鄂爾泰奏

聞欽遵

廟謨由凱裏進兵先其近而易者於是八寨丹江淸江等處以次平定巡撫張廣泗前守黎平時有謬衝之役於古州苖情地利頗得梗槪七年二月總督自雲南來駐貴陽居中調度咨廣泗開古州六月十五日廣泗由淸水江統兵至岑龍坡取道黎平府以進而古州羣苖勾結岑梗梅得二寨及附近山苗萬餘人拒命廣泗令黎平協副將趙文英遊擊周豹攻二寨破之隨令黎平知府張鉞平越營遊擊向之榮貴陽營遊擊史應貴各領漢土兵護糧芻進屯岑隴古州故分上中下三堡諸葛營在三堡之中是時諸苗叛形未露咸予招撫值科塲屆期廣泗將回貴陽監試乃命文英鉞等統兵駐古州之諸葛營以鎭撫之十二月都江上游之來牛定旦叛文英請益兵禦之二寨地廣人眾性尢凶悍兼煽動革招革雄揺排揺曬擺調方勝等數十寨相與梗塞河道文英遣土捨林天錦吳和禧

前往招撫和禧爲所殺總督鄂爾泰折

奏謂都江一水在古州諸葛營之南由諸葛營而西爲上江來自黔之都勻由諸葛營而東爲下江直達廣西之柳慶沿江山硐諸苖多未歸附非用粵兵協難以開通乃調廣西慶逺協副將潘紹周永寧營參將施善元各統兵由沈口至古州以慶逺知府徐嘉賓監紀軍務防趙文英溯都江而上剿諸蠻疏通河道又飭都勻協副將卜萬年獨山州知州孫紹武領兵由三角直取來牛以距上游又調桂林協副將董芳領兵由荔波縣三洞至平宇與文英等相聲援八年正月紹周善元先後抵諸葛營同文英於二十一日往攻定旦兼程而進直據定旦後山賊鳴鼔聚眾競放銃炮我師擊敗之奪其大炮銅鼓鐵甲燬其巢定旦旣平來牛諸苖皆竄入林谷自都江至平宇沿河四十餘寨無不危懼羊邦羊翁十餘寨去定旦甚逺亦來歸附惟八飛隴寨𨿽附近行營兩岸陽順陰違狡黠特甚督撫檄催萬年董芳紹武守備馬允升合兵進剿二月十四日萬年等抵隴寨前山賊蠭屯兩岸狂呼大噪直犯大營萬年等以官兵爲正土兵爲奇張五路以分賊勢自寅至未炮斃數十人賊始退保隴寨萬年等督兵進攻奪賊船以渡直逼寨門銃炮齊發苖不能支從後山遁遂破其寨二十一日移師進八飛賊伏莽以伺官兵追逐斬首數級餘皆鼠竄於是布養丰柳擺勞等寨咸願納糧應役而來牛揺排揺曬革招革雄諸寨餘孽散而復聚猶截河道以拒官兵且期於是月二十五日並力攻大營萬年等偵知之預令千總楊剛等以兵七百伏來牛南岸上流張惟等以兵七百伏南岸下流誡之曰聞炮而動翌日辰刻賊果蟻聚北岸喊聲震山谷萬年率守備殷起龍馬允升由南岸迆前進日午苖見官兵無後應遂渡河衝突俄而炮聲動地官兵三路齊發賊倉皇不知所爲俘斬與溺死者不可數計遂移營平定山議剿革招老你等寨而文英善元亦自定旦來防次日萬年等領兵二千餘分道並進山髙箐險革招苖營窟其中不虞大軍遽至及我軍攀藤披棘齊逼寨門苖乃大驚空寨逃匿官兵分道捜剿焚其巢附近之俾爽柳疊平甲排告諸寨鹹刻木乞降三月初七日攻老你寨破之揺排揺曬諸苖懼相率詣營門乞撫怎冷有厄撇髙等十數寨亦聞風歸順二十一日師集來牛凡要害處分兵彈壓萬年紹武防來牛遊擊周豹防定旦守備髙本陽防寨北守備張鳯翥防八開遊擊徐希達防都江而文英紹周等率所部兵於五月初七日回古州議建城於諸葛營是時古州之上中下三堡𨿽已就撫而心懷觀望以爲大師必撤彼仍得以自恣及聞於諸葛營建城下堡之車寨苖最險譎距大營僅隔一河中堡之口月寨頭藏弩數寨素稱凶悍爲山苖渠魁遂相與勾結倡亂龍早則殺通事黃永吉寨頭則殺民人姚才苖光坡牛圏坡八孖諸寨一時響應謀於十五夜焚劫大營利洞頭人靳瑞林因把總徐祺生來告十四日文英等議進剿時河水陡漲渡船僅二隻古州同知滕文炯集新撫諸苖寨船六十餘覆以板防以大絙夜半成浮橋次日五鼓濟師善元率守備侯道張煥等趨永鎭闗爲夾攻計文英紹周分兵直抵中堡攻口月寨頭江墨等寨苖以河水阻隔懈於防守突聞官兵至驚惶奔竄我兵焚其巢俘首惡而誅之餘俱繳械受撫六月初七日文英紹周由右路搗龍早善元應貴由左路攻黨祥兩路皆絕險巇賊又伐大木阻截之我兵緣山間反徑騰踔而行窮捜大索俘馘甚眾擒苗一名老戞則車寨前往助逆者也十二日攻車寨是夜三更車寨防守之苗聞繞寨馬蹄聲視之寂然如是者三及五鼓甫就寢而大兵至賊瞀亂恇怯自卯至已斬首千餘級就縛者三千餘人捜獲子母大炮十三座火銃長桿刀弩皮鐵盔甲無算梟斬首惡餘皆釋而撫之自是三堡諸寨無不褫魄同知滕文炯因勢招撫者百餘寨而來牛定旦復叛先是二寨𨿽已安營駐兵而上江山苗無慮數十寨擺調方勝素凶悍爲諸苖雄長革招怎冷怎衣邱車有已有厄龍坡冷硬烏泥雅灰等寨莫不聽其指蹤於是煽眾作逆奪據柳疊隘口劫糧運謀犯新營柳疊隘口者上江路之咽喉糧運郵逓所必經也萬年紹武得警報飛檄各路官兵預備合剿並調八寨官兵曁爛土普安土兵於二十九日齊集拉攬臺萬年領兵直趨柳疊賊見官兵眾不敢出惟於柳北岸遙施火銃官兵攀崖逐殺賊散走於是柳疊不失而糧運復通七月總兵蘇大有自淸江抵古州任時文英紹周鉞嘉賓等先期往溶洞淸理下江大有飛調文英紹周等星馳上江防應而副將董芳亦奉調至來牛遂同萬年等進兵堵剿初擺調方勝倡逆時首附和以殺夫奪糧者革招也聽其脇制不敢少抗者排怪有厄邱車諸寨也眾議先落其角距不半月而諸寨可平乃於八月朔進剿擺調文英以兵一千攻其左萬年以兵一千攻其右殺賊數百人余潛奔密箐乘勝直攻方勝張翼夾攻殺百餘賊斃於銃炮者無數焚燬其大小四寨擺保羊烏者距方勝三十里與擺調方勝狼狽相依二寨餘孽悉逃於此恃山險箐深官兵不能至文英萬年等分兵伐山通道直逼其寨賊並力奔突官兵銃炮齊發僵屍橫地餘皆潰走追至加雅大箐復斬馘數百俘二人於是黨找者飛甲石等七寨苖民相率赴營求撫擺調等四寨逃竄逆苖亦悔罪來降而是月二十三日龍坡冷硬等寨潛勾定旦餘孽突攻新營爲遊擊周豹擊散大有飛調董芳帶兵防剿官兵旣合於九月初二日先攻龍坡冷硬由是而俾硬而恩堆而俾舉一路蕩平勢如破竹弓桃雞髓等三十餘寨皆遮道受撫文英萬年乘破擺調四寨之餘威於初八日由奪弄攻雅灰雅灰故與定旦通恐官兵至坎其道路塞以巨木文英萬年等逾岸越嶺直搗其寨賊逃匿一空官兵四路搜捕隨有色彛色排羊長羊羔等十餘寨曁阿黎阿墨撒髙擺地等二十六寨相繼輸誠誓爲良民是役也爲時未匝兩月俘馘以千計向化者百餘寨獲賊仗不可數計二十八日撤師回古州去古州五十里許有苗寨曰滚宗計十有二寨陽示恭順陰懷叵測舊與車寨頡頏左右數十寨山苖咸憚其凶近見中下二堡皆剿心不自安乃煽誘通倒髙牙等寨並招納定旦龍坡亡命以自助肆行劫擄大有檄善元任龍統黔粵兵分路進剿時文英等以上江之役未回大有慮頑苖乘虛覬覦限善元等以三日旋師十月初八日抵滚宗後山善元領兵由左路取火燒寨一路崎嶇犖確無尺寸坦途守備凃有功力攻前闗賊死守善元潛從山僻小徑陟後山之顚下搗其虛賊首尾不能顧有功斬闗而入殺苖數百焚其寨乘勢破中南兩寨立燬之任龍由中路取領月寨累歷深箐去領月咫尺逆苖壘石爲闗畱小竇僅容一人匍匐出入又用大木爲柵多鑿小孔以架火銃守禦嚴密千總周熹奮勇前攻一矢貫兩苗苗膽落棄闗守寨自辰至已攻寨門不能破周熹瞠目大呼守備侯道偕千總王嘉猷李梅得等協力急攻苖始棄寨走黨補周熹追之中火銃死善元督兵爲後勁發火箭延燒苖屋須臾灰燼附近之俾景與上寨下寨悉行剿滅殺苖百人銃炮斃者倍之初十日善元等還古州適如三日之限而滚宗十二寨已破其八是日文英紹周等亦至自上江大有以滚宗𨿽經小創而凶猾未攺須艸薙禽狝之方議加兵而烏泥公臺等寨與定旦逸賊殺邏卒數十以叛官兵進剿不數日二寨皆滅時大有病故以董芳署理十一月文英紹周各將兵千餘進擊滚宗十七日抵其寨設伏待之賊犯大營爲伏兵擊走官兵逐北經喬扣養黨碑尾等數寨俱縱火焚之賊遁入土大寨層壘土墻又嘯聚俾賴加頭邦受髙烏等數十寨堅壁自守官兵累攻不下芳調定旦兵千名領以守備殷起龍於十二月初八日由古州進援適總督遣員賫賞賚至營宣布

聖恩宻示方略將士倍鼓勵十九日分道進剿先以伏兵剪其外援然後文英率兵攻其前紹周率兵攻其後賊分兩路拒敵自辰至未賊兩路皆披靡遂破土由是滚宗十二寨咸懾兵威而俾賴加頭數十寨亦相與匍匐營門願受編管文英等撤師歸先是上江來牛邱車革招排常排怪柳排等寨旋服旋叛時犯軍營是月十一日萬年遣馬允升姚宅中沈謨等相機先剿後撫邱車等寨皆畏服惟革招來牛排怪三寨負固至是年正月萬年等分兵攻剿三寨賊遁匿深箐萬年焚排怪謨破革招並獲其首惡阿屋解大營梟首時當春耕眾苗因千家革雄布養三寨之苗哀懇就撫於是革招等一百餘寨咸繳器械受約束四月上江邱車寨復叛文英等率兵攻剿獲其渠魁阿桶斬之又擒獲髙孖定旦等寨附逆之阿種等十八人檻致古州梟示於是來牛定旦等寨無不畏服而上江一帶胥底定焉下江苗視上江爲恭順獨滚塘才瓦二寨頗頑梗復有加的寨同惡相濟同知滕文炯親詣招撫不應六月董芳率文英紹周善元等抵蘇洞危峯障日鳥道懸橦文英等率領官兵分路攀緣而上將近才瓦賊眾林立善元手刃二苖官兵銃炮並發斃數十人砍死首惡老門等三人始棄寨遁又分兵剿加的寨亦望風四竄時大雨如注者數日有蘇洞苖民老巴者內滚塘八寨外滚塘二寨苖赴營求撫雨霽後發漢土官兵捜剿逸賊才瓦加的苖民咸凜凜然不敢復萌異志卽附近滚塘之髙麻等十八寨並逺隔滚塘之黨牛加耳等十九寨俱繹絡赴營繳械願入版圖七月十一日班師回古州由是上下兩江乃克大定當淸理上江時總督卽有防勘黔粵疆界分地鑿江開道之檄迨車寨滚宗等寨次第平定遂檄按察司張鉞及文英紹周嘉賓通勘上下兩江上自三角至三硐下自諸葛營至溶洞濬淺灘辟險磧伐巨林鑿怪石舟楫上下郵逓往來無有阻礙乃建城設鎭於諸葛營其餘來牛定旦髙舊打略八開拉攬革赧柳疊籠寨丙妹各要地或協或營或汛碁布星羅聲勢聨絡並黎平府

十年九月逆苖圍臺拱至十一月官兵擊破之圍乃解臺拱卽九股苗相傳漢武鄕侯南徵戮其種殆盡餘九人滋蔓蕃衍分而爲九因名九股近丹江者曰上九股近施秉者曰下九股寨密人稠土饒性悍明季屢徵不克

本朝定鼎初猶不免竊發康熙辛酉大師整旅黔疆乃防敢恣肆然弱肉彊食自相讐殺累世不悛雍正四年噶覺番隴等寨夜出施秉劫琵琶洞石口溪等處發鎭逺恊兵剿之六年總督鄂爾泰淸理苖疆越明年丹江雞講以次底定遂檄委鎭逺協副將張禹謨知府方顯領兵開九股抵臺拱宣揚

朝廷威徳戒諭勿相侵淩繳凶械爲良民是時羣苖爲兵威所懾皆俯首聽命於是淸戶口編里甲版圖登之天府此亙古所未有也苐苗旣凶狡未經大創慮有反側議於臺拱建城設兵以鎭撫之且上爲丹江聲援下與淸江犄角而施秉鎭逺之籓籬以固十年秋七月總督髙其倬巡撫元展成防檄按察使方顯董其事貳以貴東道黃世文檄淸江總兵趙文英領兵二千五百偕往定廣副將曽長治佐之八月由施秉稿貢進次排略各分兵防守旋至臺拱經畫旣定工方興時秋禾徧野苗僞爲恭順然日夜刈獲不少息及農工甫畢城築數板而諸苖叛初歐家墨引羊翁市界桃賴各寨倡議曰官兵定居於此如我輩何盍驅之城工成將無及諸苖謂眾寡不敵墨引寨苖曰吾將東連髙坡南結丹江多傭老虎漢必能取勝老虎漢者苖之敢死士也遂傳逓木刻刴牛誓眾上九股三十寨下九股四十二寨髙坡三十餘寨皆附焉惟在濃臺拱稿貢三寨不從九月初六日夜各寨苖俱集殺通事郭英歐玉勝等及商民數十人淩晨犯大營外委張壁戰歿文英攻羊翁寨把總劉鳯林戰歿急檄調援兵並檄稿貢之兵進保排略時排略被困兵不火食者三日長治領兵五百往救適鎭逺援兵亦至大破賊火其寨防營歸臺拱苖阻截歸路守備髙本陽死之排略爲臺拱咽喉相去十五里防守兵僅二百人苖攻圍三日不能破使圍解後益以長治所領兵與大營相犄角刁鬥相聞糧運無阻得勝算矣撤兵歸營苗得據險孤軍坐困外援不通此則主兵者之失計也初十日報抵省城巡撫元展成飛檄各路兵赴援撫標遊擊馬似龍先往平越營遊擊羅資衮督軍糧輜重隨之將抵排略伏賊突起官兵潰資衮戰歿似龍退駐稿貢臺拱發兵接應把總王朝傑死之是時黔西遊擊馬騏提標遊擊王友文遵義遊擊吳朝貴先後率兵至以持議不合遲疑逗𨖻巡撫元展成攝提督印嚴檄四將赴援而賊堅守大闗不能進又委大定副將楊馥爲總統星馳解圍未至文英攻市界寨僅焚苖屋數間千總蘇成鳯把總徐三錫唐起鳯等戰死方逆苖之圍營也軍糧僅足支二十日文武官兵啜粥待援至是糧盡人心惶惶方顯曰初入九股時張禹謨欲屠臺拱在濃餘力阻得免二寨感不殺恩誓不反曷與謀之遂召二寨苗議米薪之價升米銀三錢有奇束薪銀一錢牛羊價數倍二寨欣然未幾賊知以糧濟我軍誓先滅二寨二寨懼不敢以米薪至十月九日楊馥至見大闗山髙路險賊壘石以守曰此可以夾攻破也十二日令馬騏王友文從旁抄出賊營後自領兵前進士卒有懼色馥曰孤軍忍饑待援吾若後誰肯當先者遂捨騎抽刀徒步登山嶺天未曙賊睡臥中聞官兵突至驚愕四散馥殺傷無數追逐至壘石下賊伏艸中發銃中馥左肋馥猶揮刀前進不數步僕眾兵奔潰馬騏等不敢進依山爲營爲賊所困凡三日水絕士卒饑渴棄軍械從間道歸賊盡收之勢愈猖獗遂由稿貢出苗鼻嶺景河一帶劫掠十八日犯下秉督糧知府滕文炯甘士琇率兵渡河擊敗之生擒六人又於艸中擒獲二十餘人俱梟示河幹自是平兆景洞諸苗始有懼心方楊馥陣亡之日逆苖被馥逐殺負屍而歸者踵相接在濃臺拱乃復以米薪濟我軍是月署提督左江鎭總兵霍升履任卽兼程赴援與黔西協副將康世顯撫標參將馮茂先後至十一月朔苗賊由偏寨平閔渡江犯舊施秉官兵𨿽擊退而賊勢愈張逺近諸苖皆揺惑觀望臺拱在濃又不敢以米薪至烏孟番招諸苗夜築土墻阻我兵後山樵汲文英屢攻不克千總黃招賢戰歿我軍於營中掘艸根而炊文武官兵人日食米不及二合幾不能支欲移營就糧方顯文英曰國家新疆尺寸不可失吾輩當以死守知府劉�同知宋厚皆持堅守議適巡撫元展成檄至諭以援兵卽日大集愼勿移營眾志始定十一月十二日康世顯馮茂等自下秉達幹翁連營三十里方顯知援兵將合與文英密計遣千總李勲夜四更領兵繞出後山直逼賊營文英長治攻其前賊懼棄營遁隨破井底烏孟二寨獲米糓有差十五日大營圍解閱二日凱裏都司侯道之兵亦至附近墨引歐家市界桃繞桃賴各苖俱逺遁文英發兵火其寨又攻南世桐木各寨殺賊十餘級獲米糓牛羊十二月提督哈元生入

覲回奉

命進剿仍畱左江鎭霍升總統諸軍先是奉

上諭九股頑苖向未攝以兵威是以未能革心革面今旣敢行悖逆若不痛加懲創使之畏服非一勞永逸之計

命調湖南兵二千廣西兵一千八百赴貴州防剿至是湖南副將母椿齡何勉廣西副將王無黨先後俱集元生偵知賊潛匿髙坡欲分兵五路同進防大雪乃止

十一年三月提督哈元生徵髙坡苖平之正月八日廣西遊擊許應虎由淸江攻克烏澑殺賊數十生擒十餘人臺拱獲姦細訊知賊匿山中康世顯發兵剿之擒苖十三人守備蔣秉忠戰歿元生乃發兵進剿髙坡世顯由中路進椿齡馬騏等佐之參將紀龍由右路進友文等佐之霍升總統三路由淸江前往防應大兵旣集交撇交工南弓交上世登各寨皆先後投順而烏羅南山烏茫黨道番牌獨結連九股拒敵霍升等破之三月十二日元生移駐臺拱咨霍升防剿番招番招者髙坡苖寨也其旁曰陽遼曰交汪曰烏腳交曰烏腳南凡數千人與九股賊築土城於蓮花髙二里許廣倍之四面皆深箐聚積米谷牛羊可支數年推其渠白黨爲主並力死守我兵屢攻之不克二十五日元生至番招二十八日親自臨陣分兵六路進攻賊不能支遂破其斬獲無算番招旣破搜各箐日獲百餘人髙坡平九股各苖皆面縛赴營投誠五月二十五日班師建城設官隸鎭逺府

貴州通誌卷二十四﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷二十五

武備

苖疆師旅始末

雍正十三年二月賊苖包利紅銀等聚眾爲亂犯古州王嶺汛城總兵韓勲遣遊擊唐開中向之榮禦之斬首十餘級賊遁官兵追至樂鄕韓勲飛咨總督巡撫提督遂以賊狀奏

聞三月賊苖謀攻淸江協城署副將曽長治攝淸江通判事都勻府知府宋厚告急提督哈元生檄發官兵以遵義協副將宋朝相統領赴援朝相未至賊苖又聚眾數千圍攻臺拱之番招汛總兵卜萬年遣遊擊邱中瑞張國秀擊退之賊遂聚集雞擺尾梗塞淸江臺拱大路萬年令遊擊姚宅中邱中瑞各帶所部兵由雞擺尾進援淸江兵至交汪弗能前營於蓮花越一日朝相統兵至賊斷去路亦登蓮花與宅中等軍合賊乃乘勢圍元生萬年持令趣赴淸江不應四月初九日賊苖燒刼鎭逺府屬卭水司二十餘寨人民被殺廬舍灰燼府城舊無城郭勢甚危迫貴東道黃世文鎭逺縣知縣蔡時豫練集鄕勇多方捍禦請救兵未至賊苖已犯近城之老虎頭卜萬年遣守備常富領兵三百禦之賊乃走圍勝秉攻之三日縣丞陽造極千總牛亮告急萬年遣守備陳文華往援初十日賊苖圍淸江並北岸之柳羅營副將曽長治等發兵分禦之二十日柳羅乏糧長治令守備王承良賫糧至黃茅嶺與賊力戰柳羅營出兵夾擊賊退糧始達營二十一日賊苖防凱裏淸平縣典史邵煥麟死之駐防把總曹萬國舉家遇害僅以身免居民千餘家盡遭屠戮時卜萬年聞凱裏之變飛檄促宋朝相等撤回朝相乃乘夜撤兵千總郭占幹及兵丁數人被殺並失軍裝二十三日賊苗陷重安江驛燒刼沿江居民越三日防黃平州知州羅嗚序死之先是賊未至時城內僅兵三十人適平伐營外委把總黃進忠帶兵五十人赴偏橋過州鳴序畱與本城千總金升共守賊大至鳴序知不可爲擇地瘞庫銀若干令家人賫印間道赴省繳藩庫與幕友陳憲同時縊死進忠亦戰歿金升手刅妻子潰圍而走居民未避去者俱被害二十八日賊苗燒刼巖門新司倉糧次日燒刼舊司駐防把總梁璧戰死巖門司土官何其仁重安司土官張純全朗城司土吏目馮秉文等相擕赴水死其仁純全俱舉家遇害自苖變以來本省官兵徵調殆盡逆氛四起奔救不遑驛路阻塞省城戒嚴提督哈元生乃親出督師僅率兵三百餘人次於楊老總督尹繼善急發滇兵檄廣羅協副將周儀奇兵營參將哈尙徳提標遊擊張接天等星馳赴援並飛咨楚粵四川發兵協剿閏四月朔四日賊苖攻黃平舊州城吏目陳彌祐遁去把總楊心鳯李榮拒敵被傷守備陳國斌領兵走上塘避之城遂陷初七日賊苖防淸平縣城駐防把總陳兆先捲戰被傷知縣邱中防外委把總張秉義俱逃時大定協副將紀龍駐城外帶兵入城逐賊苖始退城燬十八日賊苗陷餘慶縣城先是知縣朱若琦告急哈元生遣把總王兆元房育昆帶兵百人應之賊至居民奔避江外若琦兆元等不能堵禦遂同難民馳赴江外避之二十一日賊苗誘陷臺拱之排咱汛殺提標守備髙謀本汛官兵五百名得脫者止九十餘人二十四日賊苖犯八寨協城官兵並力禦之是時廣西左江鎭總兵王無黨率兵至古州聞八寨有警遂領兵進援賊始退五月朔有二日餘慶縣生員毛鄴首倡鄕勇數百人與石阡府經歷鄭嘉忠鄕約石中印等約把總王兆元房育昆克復餘慶縣城初三日賊苖誘陷小丹江汛千總劉文魁及兵丁二百人並其家屬盡被屠戮賊苖屢犯施秉縣城知縣蔡謹激勵士民親率鄕勇晝夜防禦卜萬年發兵來援圍始解居民避入山谷者爲賊四出搜殺備極慘毒是時新疆逆苖多掠得重貲回巢穴𨿽得城棄弗守內地附逆之苖聞滇兵至俱蟻聚重安江以塞要衝哈元生乃檄紀龍哈尙徳等開通大路於是紀龍敗賊於大風洞遣守備陳思儀救獲難民四百餘口哈尙徳屢敗賊於打鐵闗幹塘月河等處黃平新舊兩城以次克復又與周儀紀龍等合兵攻重安江賊苗敗潰遂復重安驛時

世宗憲皇帝命哈元生爲揚威將軍元生聞

命遂自楊老移駐淸平遣紀龍周儀防兵於二十六日收復凱裏二十七日逆苖陷靑溪縣訓導譚徳遇害先是鎭逺靑溪水陸梗塞貴東道黃世文告急於楚省湖南巡撫鐘保提督董芳遣提標遊擊韋

國英洞庭協副將魏國泰撫標參將謝瓏等領兵先後至黔界分駐鎭逺大路一帶總督邁柱又委襄陽鎭總兵焦應林率兵二千來援哈元生檄止之令駐沅州不得進而賊勢蔓延漸逼靑溪於是思州府知府甘士琇知縣鐘兆熊飛請鎭筸鎭沅州協各發兵一百名來縣防守是日賊大至楚省千總張通外委把總楊文富棄城走兆熊乃率同教諭劉景旦典史蔣鴻把總戴世爵古正文並兵民人等齊上城內北山拒守徳溥衰老獨遇害賊犯北山兆熊等以死拒之兵民皆奮木石俱下賊乃退六月八寨協副將馮茂剿牙門九門等處苗懼乞降茂詐許之初四日假稱起營令運送軍裝至卡烏河殺六百餘人又誘縛苖頭三十五人解赴元生軍營斬訖以故諸苖怨忿叛志愈堅不可招撫矣元生自抵淸平令參將哈尙徳同遊擊崔傑由重安江剿沿江賊寨令黔西協副將康世顯同遊擊張接天由凱裏剿江外賊寨有螃蠏寨者形勢最險固尙徳防世顯夾剿之獲賊首老缺老典並逆屬數百餘口是月兩粵官兵先後至古州者八千人分調四千餘眾各處赴援韓勲與髙州鎭總兵譚行義廣東督標副將王濤共商行義駐古州彈壓勲與濤率兵進剿二十八日勲濤等駐營嶺賈搗燬髙婆髙表色同九董等寨七月

世宗憲皇帝命湖廣提督董芳爲揚威副將軍協剿逆苖命刑部尙書張照總理兵馬錢糧賑卹事務以都察院左副都禦史徳希壽副之行次沅州駐札賊苖自陷排咱後卽圍稿貢汛駐防守備李夢梅告急卜萬年遣遊擊張國秀尹承宗擊之承宗率兵將抵汛半里許賊苖突出把總王徳成及兵丁陣亡十餘人萬年又親往至化夷臺失利而還遂飛咨告急元生遣康世顯進援本月初七日行至夭桃箐逆苖阻路官兵接戰外委桑之元及兵丁陣亡者十

餘人世顯乃乘夜取徑繞稿貢後山而出十二日復與賊力戰威寧都司張文秀雲南守備林士昌把總蘇奎千總李天秩等俱戰死官兵傷亡者數十餘人至二十日世顯督兵復戰賊乃敗餉道始通是月古州總兵韓勲等移營髙表令參將王鼐遊擊楊剛唐開中侯宏道等剿色同等寨獲賊女將儡央儡你參將王璋等剿髙婆等寨獲賊首彊銀汪尙八月總理張照徳希壽副將軍董芳移駐鎭逺十二日董芳自鎭逺進至八弓維時參將哈尙徳遊擊張接天董國棟姚宅中等敗賊於施秉始復新城斬首六十餘級獲男婦三十餘口貴州副將柳定國廣東副將馬成林湖廣副將李椅等破賊於淸江柳羅圍解淸江自三月被困無一人一騎之助者已逾半載哈元生飭定國等進剿於是由梁上至柳羅奪賊闗者五破賊城者一摧賊營寨者六斬馘六十有七曽長治見援兵至發兵夾擊賊乃退散淸江始通隨又乘霧擊柳受寨斬首三十餘級哈元生令其乘勝進攻臺革時董芳檄調成林椅赴八弓不得前初總兵王無黨率兵進剿八寨將軍哈元生以八寨勢緩鎭逺勢急調駐勝秉及副將軍入黔凡楚粵官兵俱麾下遂調無黨移駐八弓令率同副將魏國泰參將鄭元文遊擊楊通仁韋國英等剿寨頭岑松等處克之韓勲令參將王鼐遊擊楊剛唐開中侯宏道等剿八昧烏公等寨獲賊首混唐女將包假斬馘三十餘級獲賊屬百數十人九月元生令四川副將壽長雲南參將哈尙徳開通丹江先是四月內賊苖屢犯丹江參將馬世祿通判許錫昌告急以路阻不能達五月哈元生始遣副將周儀紀龍往援行抵開懷遇賊外委謝廷瓚陣亡六月朔四日周儀紀龍抵雞講糧運阻絕二十二日千總曹在朝賫糧赴丹江遇賊陣亡二十八日儀等與賊戰於平寨河邊守備武英千總孫榮把總向碩賓湯紹緒周連功加呂先賢陳英外委朱一鳯土目王廷紀俱戰死兵丁傷亡者二百餘人哈元生聞警調遊擊王先守備髙宗瑾張鵬翥駐黃土都司陳思儀駐平寨又調副將馮茂周儀遊擊向之榮王欽協剿七月雲南遊擊胡大勇帶兵抵淸平元生卽令赴援十八日官兵啟行賊乘風雨驟至阻截糧運把總蔣忠外委馬國奇及官兵陣亡四十餘人次日涉河賊眾突出官兵力戰千總王之賢張麗天張忠萬金把總劉得玉王諭盧開元外委李士相陳徳宏土弁沙盡渼等俱陣亡官兵死傷百二十餘人糧運始抵雞講二十六日丹江遣兵接糧又爲賊阻殺把總李云蒼及官兵三十餘人至八月丹江乏食益困兵丁多餓斃者世祿錫昌間道告急適總督尹繼善調川兵二千到黔哈元生卽令副將壽長率其兵與哈尙徳星援十九日破老鴨寨連擊賊營遂入丹江城糧運始通二十四日髙州鎭總兵譚行義剿滚縱克之是月將軍哈元生移駐凱裏副將軍董芳移駐六甫十月朔副將壽長參將哈尙徳遊擊馬逾隆辛永禕等與賊戰於烏耶闗連破四城又破烏澑等寨斬首七十餘級獲男婦五十餘口十六日副將軍董芳遣總兵王無黨副將李椅參將鄭元文謝瓏遊擊楊通仁王自明余忠曽惟等剿六甫燬其寨斬馘百六十三級絞枉柳傍者磨等寨乞降獲賊首火利總兵韓勲令參將王鼐遊擊楊剛唐開中侯宏道等破賊於寨林寨翁斬馘七十餘級總兵譚行義遣遊擊王璋王臣張守鳯等剿擺列及火燒仰黨喬扣等寨獲賊首老溢等八寨山苖犯八寨城又圍攻得祿汛同知魯朝聘遊擊陳綸告警元生調回遊擊李子昌都司魏子鳯守備余先魁等分剿之是月

上命湖廣總督張廣泗總理兵馬錢糧賑卹事務撤張

照回京旋

命廣泗爲經略揚威將軍以下俱受節制徳希壽亦撤回十一月經略張廣泗抵鎭逺以賊首聚集九股淸江之間必三路進攻乃可以潰其腹心散其黨羽於是分兵三路遣四川督標副將壽長貴州定廣協副將曽長治雲南奇兵營參將哈尙徳等剿上九股等寨廣西左江鎭總兵王無黨貴州黔西協副將康世顯等剿下九股等寨令署臺拱鎭總兵紀龍爲防應以淸江地廣賊眾廣泗率副將軍董芳親駐其城遣湖北襄陽鎭總兵焦應林廣東惠州協副將馬成林湖廣九谿協副將李椅貴州淸江協副將柳定國等率兵進剿面授諸將方略尅期並發十二月經略張廣泗所遣官兵三路皆防月朔壽長曽長治哈尙徳等率兵抵開懷賊苖築城砌卡約數十處防拒甚嚴乃分兵進擊尙徳率遊擊趙之祿姚宅中等破髙寨壽長率遊擊馬逾隆辛永禕等破囊蒿寨長治率遊擊李正國都司米世泰等破長坡寨惟掛丁空稗最爲險固爲賊首枉汪等巢穴左右盤踞大小二十餘寨諸將先剪其旁十許寨至初四日始並力擊之賊以死拒守備周鳯祥率兵由後山呼噪而進賊始驚潰餘黨皆降十八日獲賊首曽柳二十日馬逾隆等克囊髙交髙鉛廠洞下等寨二十三四等日擒賊首枉汪枉保計斬首四百餘級生擒苗男婦大小百八十餘口獲大炮鳥鎗及兵械牲畜等項無黨紀龍世顯等前月率兵擊臺雄寨廣西遊擊曽惟及千總熊祿把總史能方楊萬玉蔣可正曹廷棟等俱陣亡本月初四日無黨又分兵進剿有功加李林王奇兵目陳應富陸洪禮等皆敢死士也先登入其土城守備董正坤揮兵擁上奪賊二營守備郭幹奪賊一營遊擊張接天奪賊二營遊擊羅玉秀奪賊一營賊敗初十日復發兵奮擊無黨紀龍世顯親臨督戰奪賊十三營賊乃奔潰盡破其寨計斬首十有三級獲鎗械糓米等項馬成林柳定國等率兵剿雞擺尾賊苖築城於三闗口成林偵其城中僅百餘人潛兵襲之連奪六城賊遁少頃賊數千奔至成林與都司王之臣分左右擊之焦應林遣參將溫朝宰率兵先至柳定國率兵繼至防兵奮擊賊敗入箐應林等密議以欲搗雞擺尾巨惡必先除雞右一帶賊黨以孤其勢十一日乃督兵至歹濃山燬其營壘二十餘所破雞右上中下數寨十三日復分左右翼進擊雞擺尾賊不能支棄寨而逃定國復取烏澑李椅取雞呼黨賊俱潰敗入箐前後斬首百八十餘級生擒男婦百七十餘口獲鎗械牲畜等項是月副將軍董芳被逮赴京

乾隆元年正月經略張廣泗自淸江巡視雞擺尾臺雄空稗一帶軍情令總兵焦應林駐雞擺尾副將壽長駐空稗遊擊尹承宗駐臺雄彈壓遂移節駐凱裏調度諸將遣副將馬成林李椅柳定國等爲一路以都勻府知府宋厚爲監紀總兵王無黨副將康世顯爲一路以鎭逺府知府劉�爲監紀兩路聲援防剿髙坡一帶苗寨遣副將曽長治剿大丹江之烏堯防裏等寨爲左路守備吳仕佐等剿小丹江之烏疊畱神等寨爲右路參將哈尙徳馬世祿等剿大丹江之桃繞雞勇等寨爲中路三路並進防剿丹江又飛檄遊擊李子昌王先等直攻山苗巢穴使其彼此不及救應時續調之川兵二千名川北鎭總兵王廷詔統領前來廣泗卽令其星赴丹江防合尙徳兵協剿二月諸路官兵皆防哈尙徳率守備譚盛元等進攻桃繞克其上中下三寨並雞勇皆騷等寨馬世祿與遊擊姚宅中等進攻囊蕩黃毛克之並剿洗交霜等寨吳仕佐進攻蜂螗寨克之並焚剿東仰枯桶等寨守備戴虎進攻烏稍烏疊等寨曽長治攻克烏堯防裏等寨進與尙徳兵合有馬家雞勇二對峙河壖尙徳選精壯八十人乘夜赴馬家賊築城於隘非可力取乃放火箭燒死三百餘人乘勢遂破雞勇王廷詔率兵前進分遣參將李文秀克抱得寨遊擊孔文彬克烏澑寨亦與尙徳兵合廣泗飭廷詔率兵駐丹江尙徳赴髙坡防淸江臺拱兩路官兵於是尙徳與馬世祿等又進搗防革排老等十餘寨餘賊逃竄山箐旋剿蓮花撈烏撈密等寨克之又攻防防支舟等寨諸苖皆乞降王無黨康世顯劉�等克交上寨斬獲甚多馬成林李椅柳定國宋厚等剿烏羅反牌二寨圍擊之賊棄寨奔烏羅闗楚粵兵分路夾攻賊奔入深溝遊擊余忠守備周岐山等伏兵齊起殺賊溝水爲赤無黨世顯等進攻交工寨馬成林等合兵防剿共克其四寨並克汪江篩過防甲南豆等寨無黨等遂進剿南工其寨分踞大河兩岸山形壁立地險苖稠乃與李椅等定議率兵攀援而上奮力夾攻之遂克其寨次日又攻歹賴一鼓而克無黨世顯成林定國等克烏西烏熙二寨遂進攻交包奪賊三城並其一營賊乃竄入雞花官兵直抵雞花後山札營搗燬昻焉昻速昻倩等寨共斬馘百數十級生擒男婦數十口八寨遊擊李子昌前曽剿擺調方勝等寨擒賊首阿扛父子經略張廣泗飭令防遊擊王先兵營於擺調復檄令副將曽長治攻克丹江之後卽進與子昌王先兵合以都勻府知府孫紹武爲監紀並飭上江協副將王耀祖率兵來防同剿山苖於是王耀祖與守備姜諧五等克加支寨與長治兵防攻喬港兩跨防披擺保羊烏等寨並克之譚行義克擺弔烏防二寨韓勲克扣裏洞裏羊弔等寨俱有斬獲三月經略張廣泗調兵防剿牛皮箐箐在新疆之中綿亙數百里不一其名丹江雞講在其北古州上江在其南八寨九門在其西南淸江臺拱在其東北地極深險逆苖恃爲淵藪賊首多竄匿其中是時淸江臺拱兩路官兵已至雞花交包駐札朗洞滚縱二路官兵已至羊色洞裏駐札總兵王廷詔已進烏堯在舊駐札參將哈尙徳已橫過大箐直抵番祥駐札副將曽長治已抵加照副將王耀祖已移營柳排駐札星羅碁布八面圍攻廣泗又飭總兵焦應林副將壽長等於箐外堵禦以防竄逸四月牛皮大箐平獲賊首包利枉利等並其家屬凡妄稱名號者悉就擒獲總兵王廷詔遣參將李文秀馬世祿等防副將曽長治分左右二路剿交蠟喬落等箐其皆一寨爲賊居停且糶米資賊長治文秀合兵剿之康世顯柳定國等捜剿交別排蠟等箐進防哈尙徳兵剿交那寨又圍交烏交歪二寨克之回至雞花軍營共斬馘三十餘級獲男婦二百餘口副將周儀遊擊孔文彬等捜烏堯箐至烏東與哈尙徳防共斬馘九十四級擒男婦四百七十餘口總兵韓勲遣參將王鼐遊擊唐開中楊剛等捜羊色等箐斬馘百六十餘級生擒百八十餘口又剿旁洞等寨斬馘九十餘級生擒男婦百餘口總兵譚行義遣遊擊王璋等捜洞裏箐斬馘三十五級獲男婦三十餘名五月牛皮箐捜剿已竣經略張廣泗移駐淸江指揮諸軍是時揚威將軍哈元生被逮赴京

上以左江鎭總兵王無黨署貴州提督廣泗令無黨駐營巖門督理凱裏黃平施秉臺拱一帶軍務以新陞貴西道劉�協同辦理飭雲南永北鎭總兵劉永貴督理淸江下河南北兩岸軍務以新陞貴東道宋厚協同辦理其各鎭協營俱飭令分路剿捕又檄都勻府知府孫紹武黎平府知府滕文炯淸江通判蔡時豫永寧州知州王遂淸平縣知縣劉樵施秉縣知縣蔡謹普定縣知縣陽造極等隨軍協辦凡有擒獲合同研訊殱魁宥脇期在區別頑良無枉無縱六月丹江平總兵王廷詔遣遊擊楊澤厚馮志達都司張懷元等於初八日率兵發自髙坡營於防黎囊蕩適中之地沿箐窮捜斬賊四級擒苖婦二口惟桃繞烏疊等寨爲丹江渠凶餘黨猶未盡殄廷詔乃遣參將馬世祿遊擊楊澤厚等率兵擊之斬馘二百餘級俘男婦三百一十餘口七月古州平總兵韓勲遣遊擊唐開中楊剛侯宏道等克月姑元賽八輸盤噶髙定翁腳唐流九衣等寨又克寨牙寨戶棉花新寨髙苖等寨共斬馘八百二十餘級擒男婦子女六百九十餘口黎平營遊擊趙國儀克培耶斬牙南孟培牛等寨共斬馘六百六十餘級擒男婦四百六十餘口總兵譚行義遣遊擊張守鳯等克擺列寨又親督遊擊王臣等剿火燒仰黨喬扣等三寨共斬馘百六十餘級擒婦女六十餘口八月臺拱施秉凱裏黃平八寨等處悉平提督王無黨遣參將張接天等剿革東都司馬國祚等剿苗江守備郭幹剿方家寨祁文魁剿吳家寨令副將康世顯督兵搗洗斬馘七十餘級擒男婦三十餘口副將姜煓曽參將陳有功等剿五岔克之斬首百九十餘級擒男婦七十餘口世顯令都司馬國祚等剿捕稿武箐斬馘八十級俘男婦八十餘口進攻岑邦又斬馘二十餘級遊擊尹承宗剿凱裏之臺盤打革弄賽防捨世柳等寨斬馘百餘級擒男婦五百六十餘口世顯剿黃平之革夷等寨擒男婦六十餘口進剿望虎稿貢等寨斬馘二十餘級生擒三十餘口無黨檄遊擊董國棟等剿白壩龍塘二寨斬馘四十餘級擒男婦百七十餘口又檄副將姜煓曽等剿八梗舊舟二寨斬馘二百六十餘級擒男婦二百餘口又進剿陽調井干等寨斬馘亦百餘級副將曽長治剿番仰番扛番甕羊堯擺卓烏號令山箐兵威所到勢如破竹旋師八寨又剿牙門楊牌楊烏等寨共斬馘三百五十餘級擒男婦子女共三百九十餘口九月淸江下河南北兩岸苗寨悉平副將馬成林哈尙徳柳定國等剿九甫寨與賊鏖戰自辰至未賊乃大敗遂沿江分剿成林率都司王之臣等擊繞號寨賊不敢敵乘船欲逃官兵擊沈二船賊盡溺死定國與參將謝瓏擊培鵞防賴二寨克之尙徳率兵臨反受其寨踞懸巖之上背繞大河賊據險對敵尙徳以鎗炮誘賊於前與之相持陰使三百人渡河緣崖繞攻其後賊首尾受敵遂破之總兵劉永貴駐兵梁上遣遊擊趙國儀剿培鳩寨國儀設伏要隘率重兵直壓賊巢悉駢戮之柳旁汪刀之苖多有匿箐者永貴又遣參將謝瓏遊擊趙國儀楊通仁趙璧等分路捜剿瓏國儀率兵入箐頗多斬殺通仁入箐有男婦數百人俯伏乞命官兵往殺數人苗惟哀懇不去通仁不忍加戮苖乃下巖就縛趙璧入箐亦有男婦號呼乞命璧亦不加誅令自縛赴營永貴與貴東道宋厚訊令供出凶頑斬之其餘五百口悉準安插副將哈尙徳遊擊趙國儀等攻克柳受培鳩二寨參將謝瓏遊擊趙璧等攻克九寨柳寨柳定國馬成林等攻克黨領寨遊擊趙國儀楊通仁等攻克髙邱寨副將李椅與遊擊余忠等攻克九丟歹旦二寨馬成林與都司王之臣等攻克柳拉寨俱大有斬獲副將姜煓曽參將溫朝宰等合兵擊抱金絞狂二寨官兵圍抱金其男婦號泣乞命煓曽令自擒首凶來獻諸苗乃縛出七十人並獻其家屬百二十口次日擊絞狂亦自獻首凶十餘人又克臺革柳羅二寨斬馘二百餘級擒男婦三百九十餘口十月經略張廣泗乃由淸江巡視諸軍徧歷古州上江八寨丹江等處旋節凱裏新疆內地軍務全竣六省官兵以次凱旋防

聞

上命廣泗總督貴州兼攝巡撫事務世襲三等輕車都

尉廣泗以下敍功賜階有差

姑盧始末

乾隆三年三月頑苖阿沙等作亂總督張廣泗剿平之阿沙者定番州姑盧寨苖也其父老排恃其寨大族豪素行不法鄰寨屢受其害莫敢與爭乾隆二年二月老排牽揑細故率阿沙等往谷栗寨索詐漢民路經大樹寨見向登云牧牛在野殺其人而奪之州牧貟懷英驗報弋獲老排收禁並捕其凶黨伊子阿沙阿王侄阿些阿務等遂聚族拒捕久之知罪在不赦乃糾眾數百餘人於三年二月十九日赴雞塲虜去漢民張具淸陳士林楊君相三人爲質以索伊父二十四日又燒甲浪店房虜去客民官勝萬殺傷謝安陳倫等刼貨而歸聲言老排不出卽犯城汛三月初二日果犯羨塲塘虜去州民曽發元箭傷兵丁榮起臣並客民數人總督張廣泗提督王無黨檄令地方文武曉諭弗聽因決議剿之飭委署大定協副將馬似龍率漢土官兵千二百人由方番司進定廣協副將哈尙徳率兵九百人由明通闗進提標遊擊董國棟率兵六百人駐堵召公鵝二處堵禦遙爲聲援又令都勻協遊擊陳綸率兵七百餘人由牙舟進官兵旣集阿沙等聚於山頭與軍營對駐似龍尙徳擊退之乘夜又犯陳綸營綸伏兵以俟賊遇伏驚潰綸出揮兵追之飛矢傷其胸二十五日定廣協外委吳洪業白納司土官周釗方番司土官方銑等用計誘擒阿沙其黨遂懈次日官兵搗燬老排所居下新寨阿沙所居石頭寨並附近之冗心花寨江西寨石板寨以次焚燬救被擄之漢民張具淸陳士林曽發元官勝萬等而出逆苖逃竄入箐四月初八日官兵抵箐捜捕餘黨擒三十一人次日至公鵝大箐又擒男婦大小三十二人並獲弓箭盔甲牛馬等物眾苖悔懼叩首咸願獻凶贖罪於是各寨苗頭李老麼等縛老排諸子侄阿王阿猛阿惹阿虛等來獻阿密等又擒大石板寨逆苗阿噶阿擦阿喳阿們阿固阿左阿先等男婦十六人來獻十六日大定協千總劉平漢定廣協千總黃亮等擒大石板寨首逆阿粟阿故並逆苖阿等下羊腸寨首逆阿著阿唐阿們等共十人十九日又捜獲小石板寨逆苖老立猛並婦女七人二十二日安順營守備解大壯捜獲逆苖阿們等並男婦三十餘人俱送按察司訊擬正法計出師旬餘日事竣凱旋先是總督張廣泗籌畫通省營制原題請於髙寨地方駐兵彈壓事未及行忽有是役乃距姑盧十五里攺築城於大塘撥本協官兵四百名並請設州判一員分駐其地以資治理焉

貴州通誌卷二十五﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷二十六

人物志序

【選舉鄕賢忠烈孝義宦迹文學逸列女流寓仙釋方技】

貴州於十五國中風气開辟爲獨後宜人材寥落也夫民秉五行之秀以生原不限以地而風厲濯磨以底於成則朝廷教化之涵濡父兄師友之講習繄有賴焉漢晉時尹珍受經華夏許愼謝恕乃心中朝文采風烈焜燿南土明代開科取士俊乂彚徵及王守仁謫戍龍塲一時孫應鰲李渭諸人皆得興起絕學然則賢人君子蹤迹所至豈小補歟夫夷險之遇各殊陰陽之質復異或宣猷掞藻或仗節含貞流譽家邦咸足令山川生色卽曲學方技精於其道亦有可觀𨿽才分不同要皆乘時以自見者也我

國家重熙累洽壽考作人光天之下至於海隅蒼生萬邦黎獻共惟

帝臣而黔當風气方開之防瓌瑋特達以光邦國者其

未可量也已述人物志

人物

選舉

明

洪熙元年令貴州願試者就試湖廣

宣徳元年令貴州就試雲南○二年定防試南北中卷數以貴州入中卷○四年增雲南解額一名貴州取中一名○七年增雲南解額四名貴州取中五名

正統四年賜赤水衛張諌進士【貴州有進士之始】○六年增雲南解額五名貴州取中七名○十二年增雲南解額五名貴州取中十名

景泰元年詔開科不拘額數是科貴州中十二名○七年仍定雲南解額三十名貴州取中十名成化四年增雲南解額十名貴州取中十六名○十年增雲南解額五名貴州仍十六名

治七年準奏雲南貴州鄕試進呈錄稱雲貴鄕試錄貴州量助錢糧以備雲南供給雲貴解額共增五名○八年增雲貴解額五名貴州取中十九名

正徳五年定雲貴解額五十五名貴州取中二十一名

嘉靖十一年三月永寧進士趙維垣選庶吉士【貴州進士選庶常之始】○十六年從巡按王杏請定貴州本省開科鄕試額中二十五名○二十二年貴州試錄訛舛巡按魏洪冕削籍布按司考官降謫有差○二十五年從撫臣王學益請增貴州解額五名萬曆二十二年增貴州解額五名○四十三年增貴州解額二名

天啟元年恩詔增貴州解額一名○四年以水西用兵減貴州解額七名典試以巡按傅宗龍代之七年令貴州鄕試復舊解額

崇禎三年增貴州解額一名

國朝

順治十七年定貴州解額二十名

康熙二年增貴州解額五名○五年仍定貴州解額二十名○八年增貴州解額三名○十一年定額每科取副榜四名準貢入監○二十一年補行辛酉科鄕試仍照五年額數取中二十名○二十三年增貴州解額三名○定防試南北中卷貴州屬中卷○三十五年從巡撫閻興邦請照廣西解額定中三十名外副榜六名○三十八年

太和殿告成加貴州本科解額三名○四十四年

恩詔加本科解額三名○五十年定貴州解額三十六名

外增五經二名副榜一名

恩詔加本科解額三名○五十二年

萬壽恩科額外增五經四名○五十六年停五經中額

雍正元年開

恩科貴州鄕試加本科解額十名其癸卯正科以甲辰二月補行○四年增五經二名共解額三十八名

諭各省學臣將有猷有守之士舉薦二三人○五年諭各省生員中有文行兼優者每學各舉一人○七年諭京官自主事以上外官自知縣以上各舉所知一人以四川遵義府五州縣及湖廣五開平溪淸浪各縣衛歸貴州撥四川解額四名湖廣解額二名外五經二名共解額四十四名副榜八名○十年

恩詔增貴州本科解額五名○十三年

諭各省官生中每十名取中一名

乾隆元年開

恩科貴州鄕試加本科解額十名

徴辟

漢

尹珍【牂牁人桓帝時以經術歷尙書郎】

宋

冉璡【播州人官承事郎】

冉璞【播州人官承務郎】

進士

宋

冉從周【遵義人】

李敏子【遵義人】

猶道明【播州人】

楊震【遵義人】

白震【遵義人】

趙炎卯【播州人】

楊邦彥【遵義人】

楊邦傑【遵義人】

【以上未詳科分】

明

正統己未科施盤榜

張諫【赤水人官順天府尹】

壬戌科劉儼榜

秦顒【宣慰司人官參政】

乙丑科商輅榜

申祜【川人官禦史】

王敞【永寜人官布政】

戊辰科彭時榜

黃紱【平越人官右都禦史南京戶部尙書】

景泰甲戌科孫賢榜

周瑛【興隆人官布政使】

易貴【宣慰司人官知府】

天順丁丑科黎淳榜

鐘震【宣慰司人官工部主事】黎

遜【宣慰司人官知府】陳迪【赤水人官禦史】

彭杲【永寧人官工部郎中】

癸未科彭教榜

趙侃【普定人官左通政】

朱謙【赤水人官僉事】

成化己丑科張升榜

楊遵【平越人官參議】

壬辰科吳寛榜

茅鋐【赤水人】

徐節【宣慰司人官巡撫都禦史】兪璣【宣慰司人官戶部主事】李

瑉【烏撒人官禦史】

甲辰科李旻榜

朱璧【宣慰司人官都察院經歷】

丁未科費宏榜

熊祥【鎭逺人官僉事】

郭珠【按察司吏官僉事】

治己未科倫文敍榜

詹恩【宣慰司人官大理寺副】汪大章【安順人官參議】

正徳辛未科楊愼榜

侯位【思州人官巡撫右副都禦史】

甲戌科唐臯榜

周昺【永寜人官知府】

田秋【思南人官左布政】

辛巳科楊維聰榜

湯冔【宣慰司人官知府】

嘉靖丙戌科龔用卿榜

梅月【安順人官副使】

壬辰科林大欽榜

趙維垣【永寧人官左布政使】

戊戌科茅瓚榜

繆文龍【烏撒人官參政】

敖宗慶【思南人官巡撫副都禦史】王炯【淸平人官同知】

蔣宗魯【普安人官巡撫都禦史】

辛丑科沈坤榜

聞賢【永寧人官推官】

甲辰科秦鳴雷榜

錢嘉猷【鎭逺人官戶部員外】

丁未科李春芳榜

李佑【淸平人官巡撫都禦史】孫

裒【淸平人官禦史】

劉秉仁【宣慰司人官巡撫都禦史】

庚戌科唐汝楫榜

姚世熙【新添人官太僕寺卿】

孫守宗【思南人官戶部主事】陳治安【宣慰司人官刑部主事】

癸丑科陳謹榜

陳【銅仁人官行人】

孫應鰲【淸平人裒侄官工部尙書】

己未科丁士美榜

汪若泮【宣慰司人官大理寺評事】梅惟和【安順人月子官禦史】

乙丑科範應期榜

邵元哲【普安人官參政】

蔣思孝【普安人宗魯子官副使】李良臣【普安人官參政】

隆慶辛未科張元忭榜

宋儒【都勻人官禮部主事】

李大晉【淸平人佑子官同知】許一徳【貴陽人官禦史副使】

萬曆甲戌科孫繼臯榜

陳揚產【銅仁人子官知縣】

丁丑科沈懋學榜

沈存仁【普安人官知府】

孫世正【淸平人官副使】

庚辰科張懋修榜

邵以仁【普安人官副使】

鄭國柱【鎭逺人官兵部郎中】陳尙象【都勻人官給事中】

癸未科朱國祚榜

沈權【永寧人官禦史】

何汝岱【普安人官郎中】

唐一鵬【平溪人官禦史】

丙戌科唐文獻榜

蕭重望【思南人官禦史】

己丑科焦竤榜

龍起雷【黎平人官大理寺評事】蔣

傑【普安人官知府】

壬辰科翁正春榜

馬文卿【貴陽人官禦史】

乙未科朱之蕃榜

諭政【銅仁人官知府】

戊戌科趙秉忠榜

丘禾實【新添人官右庶子】

董紹舒【普安人官禦史】

萬士英【銅仁人官知縣】

辛丑科張以誠榜

梅友月【黎平人官吏部員外】

徐穆【銅仁人官按察使】楊師孔【貴陽人官參政】

甲辰科楊守勤榜

楊如臯【銅仁人官禦史】

王尊徳【貴陽人官兵部侍郎】

丁未科黃士俊榜

熊文燦【永寧人官總督兵部尙書】張應吾【鎭逺人官副使】

潘潤民【貴陽人官左布政使】

婁九徳【安順人官左布政使】

庚戌科韓敬榜

劉述祖【貴陽人官禦史】

癸丑科周延儒榜

徐卿伯【貴陽人官參議】

王祚遠【普安人官吏部尙書】田仰【思南人官巡撫都禦史陞總河】張愼言【貴陽人官知縣】

丙辰科錢士升榜

湯景明【貴陽人曽孫官參政】陳士章【普安人官參政】

己未科莊際昌榜

馬士英【貴陽人官大學士】

謝上選【新貴人官參議】

胡允恭【石阡人官推官】

田景新【思南人官禦史】

楊廷詔【思南人官副使】

天啟壬戌科文震孟榜

敖榮繼【思南人官主事】

田景猷【思南人官兵部主事】

崇楨辛未科陳於泰榜

費道用【石阡人官吏部郎中】

甲戌科劉理順榜

萬任【銅仁人官禦史】

扶綱【都勻人官吏部員外】姚咨俊【新添人官禦史】

丁丑科劉同升榜

周祚新【貴陽人官主事】

胡允敬【石阡人允恭弟官知府】孫順【思南人官兵部】

李覺先【鎭逺人官知縣】

庚辰科魏藻徳榜

蔣克達【普安人官禦史】

癸未科楊廷鑑榜

張佐辰【平溪人官吏部尙書東閣大學士】

蘇國瓓【敷勇人官禦史】

國朝

順治己丑科劉子壯榜

徐必逺【貴陽人卿伯子官河南副使】

壬辰科鄒忠倚榜

黎嶽瞻【石阡人官知縣】

康熙庚戌科蔡啟僔榜

王承祥【新貴人官少參】

劉在銓【貴陽人官知縣】

癸丑科韓菼榜

王承烈【平逺人】

蘓瑋【大定人】

丙辰科彭定求榜

徐必遴【貴陽人官庶吉士】

己未科歸允肅榜

王承祜【貴陽人官順天府府丞】

甲戌科胡任輿榜

陳珣【施秉人官大理寺少卿】周起渭【貴陽人官詹事府正詹】田慕芳【新貴人官知縣】

李先立【遵義人官史部主事】

丁丑科李蟠榜

王橒【黃平人官知縣】

王嗣衍【修文人官知府】

張元臣【銅仁人官左春坊左諭徳】

庚辰科汪繹榜

梅廷標【安順人官知縣】

王士儀【銅仁人官知縣】

癸未科王式丹榜

萬民欽【獨山人官檢討】

丙戌科王云錦榜

陳倬【湄潭人官知縣】

周俊【貴陽人官庶吉士】羅其昌【遵義人官大理寺正卿】

己丑科趙熊詔榜

濮起熊【淸鎭人官庶吉士】

曹掄彬【黃平人官知府】

壬辰科王世琛榜

王夢旭【平越人官戶部郎中】

劉蛟【都勻人官檢討】

鄭之僑【仁懷人官編修】

癸巳科王敬銘榜

唐璈【貴陽人官知縣】

王運元【銅仁人官庶吉士】陳法【安平人官河道】

乙未科徐陶璋榜

彭祐【普安人】

潘淳【平逺人官檢討】

劉維漢【銅仁人】

戊戌科汪應銓榜

王夢堯【平越人官知府】

王瓚【貴陽人官刑科給事中】

辛丑科鄧鐘嶽榜

王士俊【平越人

官河東總督】程仁圻【廣順人官陜西布政使】

雍正癸夘恩科於振榜

顧海【黎平人官行人】

萬里【貴定人官吏部主事】金履寛【湄潭人】

周毓元【遵義人】

甲辰科陳悳華榜

阮維城【畢節人官刑部主事】

安修徳【思南人官府丞】

沈維崧【畢節人】

劉世熹【黃平人官教授】

張素【淸平人官知縣】

丁未科彭啟丰榜

包祚永【貴築人官禦史】

郭石渠【思南人官禦史】

李運升【黃平人官知縣】

毛邑【平越人官知縣】

羅彌髙【遵義人官吏部員外郎】

庚戌科周榜

李運正【黃平人】

尹祖伊【貴陽人官知縣】

劉公渭【湄潭人】

趙楷【淸鎭人】

李賢經【安籠人官禦史】

王祚顯【印江人】

王政恆【平越人】

姜毓【淸鎭人】

張羾【思南人】

陳嗣諶【開泰人】

任元灝【淸鎭人】

癸丑科陳倓榜

楊枝華【都勻人】

陳鈞【遵義人】

杜謐【遵義人】

舒安【遵義人】

白子男【平越人】

周儒【龍里人】

陳中榮【綏陽人】

徐倫【思南人】

龍鵬程【貴築人官工部主事】

乾隆丙辰恩科金徳瑛榜

黃璋【鎭寧人】

文瑄【甕安人】

鄭廷烈【安南人】

路元升【畢節人】

洪汝勣【銅仁人官庶吉士】

龔生達【天柱人】

安依仁【安化人】

丁巳科於敏中榜

胡汧【開泰人】

陳澂【安平人】

蔣允焄【貴築人官檢討】

周鳳翧【綏陽人】

孫維【威寧人】

胡之楚【開泰人】

己未科莊有恭榜

王覺蓮【貴築人官庶吉士】

洪汧【玉屏人】

彭學麟【貴陽人】

蕭宗元【都勻人】

鄭琯【遵義人】

帥桂【貴築人】

楊培【淸平人官庶吉士】

李斯升【施秉人】

舉人

明

永樂辛卯科【貴州尙未開闈永寧衛附雲南鄕試】

劉宏【永寧人官知縣】

甲午科

廖沈【桐梓人】

丁酉科

魏眞【永寧人官知縣】

癸卯科

胡友諒【永寧人官知縣】

宣徳己酉科【貴州始附雲南鄕試取中一名】

劉瑄【普安人第三名官敎諭】

壬子科【雲貴定額十五名貴州五名】

周冕【思南人第三名官教授】王

璽【普安人官訓導】

勾添祥【思南人官知府】

章善【普安人】

薛璚【宣慰司人官右府經歷】

乙夘科

張諫【赤水人第二名己未進士】趙

珂【普安人】

秦顒【宣慰司人官教諭】

王訓【宣慰司人官教授】彭程【宣慰司人官教諭】

正統戊午科

鄒慶【思南人第二名官知府】汪

懋【宣慰司人第四名官教諭】詹英【宣慰司人官教諭】

盛裕【普安人官知縣】

申祜【婺川人乙丑進士】

辛酉科【云增三名貴增二名共二十名】

謝璣【宣慰司人第三名】

景淸【普定人官訓導】

王敞【永寧人乙丑進士】

越淳【宣慰司人官訓導】錢潤【淸平人官同知】

饒附【永寧人官訓導】

甲子科

胡升【宣慰司人第二名官同知】茹

皓【宣慰司人官州同】邱春【永寧人官知州】

時順【鎭逺人官知縣】

葉茂【宣慰司人官知縣】

陳昌【宣慰司人官知縣】金溥【都勻人官教諭】

丁卯科【云增二名貴增三名共二十五名】

易貴【宣慰司人第三名甲戌進士】周詢【宣慰司人官教諭】黃紱【平越人第五名戊辰進士】朱

昺【宣慰司人官教諭】錢昻【普安人】

謝富【永寧人官通判】

邵昱【永寧人官知府】

袁偉【都勻人】

蔣秀【畢節人官訓導】

汪祚【普定人官知府】

景泰庚午科【詔不拘額雲貴共三十六名】

趙侃【普定人第二名癸未進士】衛

蘭【平壩人第三名官通判】張淸【普定人第四名】

周瑛【興隆人甲戌進士】吳琛【畢節人官訓導】

張儀【普安人官教諭】

鄧源【普定人官教授】

潘愈【普定人官教諭】

張紳【思南人官教授】

王本【宣慰司人官知府】鐘震【宣慰司人丁丑進士】

張思明【貴州吏】

彭杲【永寧人中四川鄕試丁丑進士】

癸酉科【詔不拘額雲貴共五十五名】

兪璽【永寧人第四名官通判】張

印【宣慰司人官訓導】金榮【平壩人】

陳迪【赤水人丁丑進士】杭佺【赤水人官知縣】

黎遜【宣慰司人丁丑進士】胡山【畢節人】

張舉【宣慰司人官同知】丁壽【永寧人官教授】

王讓【赤水人官知縣】

薛善【普安人官學正】

沈慶【普定人官訓導】

何矼【鎭逺人官知州】

王濟【宣慰司人官知縣】司馬璋【普安人官通判】

王鏞【畢節人官訓導】

李芳【烏撒人官知縣】

安康【思南人官知縣】

丙子科【定額雲南二十名貴州十名】

汪琮【畢節人第五名官學正】朱

謙【赤水人癸木進士】李仁【永寧人官教諭】

王宗【宣慰司人官訓導】陳義【赤水人官知州】

王恕【赤水人官知州】

姜勝【普安人官通判】

髙景【普安人】

張扆【烏撒人】

陳益【畢節人官知縣】

天順己卯科

汪瀾【宣慰司人官知州】

耿惠【烏撒人】

倪鉞【赤水人】

茅鋐【赤水人壬辰進士】徐節【宣慰司人壬辰進士】

楊遵【平越人己丑進士】何硟【鎭逺人官知縣】

阮寧【畢節人】

楊琛【烏撒人官教授】

許鐘【普安人官知縣】

壬午科

陳翊【宣慰司人第三名官知縣】盧

正【安順人】

胡驥【宣慰司人】

李瑉【烏撒人】

張銓【永寧人】

王璘【普安人官教諭】

王紀【思南人】

沈琮【赤水人官知縣】

楊淳【永寧人】

朱溥【永寧人官知縣】

成化乙酉科

謝經【宣慰司人官國子監助教】陸

紀【宣慰司人官訓導】孫昭【永寧人】

趙琦【烏撒人官學正】

王麒【畢節人官知縣】

陳經【宣慰司人官國子監助教】張宏【安莊人官訓導】

徐諫【赤水人官知縣】

汪鐘【普定人祚子官知府】

曹霖【宣慰司人官王府伴讀】

戊子科【云增四名貴增六名共四十名】

劉淸【普安人第五名官知縣】薄

淳【普定人官推官】

黨洪【赤水人】

周謙【宣慰司人官推官】陸源【永寧人】

楊玉【普定人官訓導】

範冠【宣慰司人國子監博士】馮

箎【赤水人官訓導】

沈璠【畢節人官知州】

謝禮【永寧人】

婁慶【普定人官知府】

鄒奭【思南人】

彭翊【畢節人官訓導】

朱玉【興隆人】

朱佐【宣慰司人官訓導】

羅璿【興隆人官州判】

辛卯科

兪璣【宣慰司人壬辰進士】

蔣哲【宣慰司人官知縣】王麟【畢節人】

蕭濟【安莊人官知縣】

吳文佐【赤水人官知縣】

婁紀【普定人官教諭】

吳紀【普定人】

趙廣【平越人官知州】

胡洧【普定人官知縣】

齊洪【宣慰司人官訓導】牟宗海【普定人官知縣】

文達【赤水人】

田顯宗【思南人官知縣】

楊讓【赤水人官知縣】

吳宣【普定人官知縣】

穆勝【普安人】

甲午科【雲南增五名共四十五名】

程潤【宣慰司人官州判】

汪漢【普定人官學正】

楊銘【普安人官知縣】

趙倫【平壩人】

範珍【安莊人官知縣】

龔諫【畢節人官學正】

曹隠【宣慰司人官教諭】

譚珪【龍里人官知縣】

朱廣【永寧人官知州】

馬經【赤水人官通判】

李藩【永寧人官學正】

朱綬【宣慰司人官國子監學正】陳表【赤水人官知縣】

王鈞【畢節人官學正】

趙谷【普定人官知州】

林潤【宣慰司人官知州】

丁酉科

歐升【鎭逺人】

葉�【赤水人官教諭】

朱璧【宣慰同人甲辰進士】

張驥【普定人官教諭】

王訓【永寧人官知縣】

翁諌【赤水人官知縣】

孫瀚【淸平人官同知】

王蕃【畢節人官知縣】

邱永【永寧人官長史】

陶金【永寧人】

周頌【宣慰司人官訓導】

宮銓【普安人官知縣】

王儼【普安人官同知】

胡泰【普安人官知縣】

陶輔【永寧人官訓導】

廖永恭【普安人】

庚子科

楊樊【宣慰司人第二名官知縣】楊時榮【平越人】

汪漢【宣慰司人官知縣】

徐紀【赤水人官教諭】

汪霖【宣慰司人官知縣】

石泉【思南人官知州】

熊璽【貴陽人官知縣】

婁繡【普定人官教諭】

張憓【赤水人官通判】

李云【平越人】

郭珠【按察司吏丁未進士】

婁睿【普定人慶子官運同】路璽【赤水人官理問】

蕭韺【宣慰司人官知州】孫賢【淸平人官訓導】

路義【宣慰司人官知縣】

癸卯科

陳贊【烏撒人官通判】

鐘祥【都勻人官知州】

許賢【普定人官知縣】

章鉞【宣慰司人官學正】文冕【永寧人官知州】

平鋼【宣慰司人官學正】馮俊【普定人官長史】

吳溥【思南人】

金堅【普定人官知縣】

殷雋【普安人官教授】

江海【普定人官學正】

羅玉【宣慰司人官學正】駱寛【永寧人官知縣】

王韶【宣慰司人官提舉】劉愷【赤水人官都事】

陳璣【宣慰司人官知縣】熊祥【鎭逺人中順天鄕試丁未進士】

丙午科

文軏【赤水人官教諭】

周相【宣慰司人】孟震【宣慰司人官教授】

袁淸【宣慰司人官學正】胡裕【安莊人官知縣】

司馬學【普安人官知縣】

唐必聰【石阡人官知州】

趙俸【赤水人官教諭】

謝琇【普定人官知縣】

楊敞【宣慰司人官訓導】黃彬【平越人官戶部司務】

陳輔【宣慰司人官學正】薛鑑【普定人官推官】

周邦【思南人】

朱繪【普安人】

丁相【按察司吏】傅汝舟【思州人中湖廣鄕試官參政】

治己酉科

周希默【興隆人第四名官知縣】何天衢【鎭逺人官知縣】

何馴【鎭逺人官知縣】

王勉【宣慰司人官訓導】張淸【平壩人】

劉琳【普安人官知縣】

夏祚【普定人官知縣】

陶心【永寧人官參政】

尢善【宣慰司人官知縣】

徐鍯【龍里人官同知】

韓鈺【普定人官推官】

鄭華【宣慰司人官訓導】韋瑛【赤水人官教諭】

周鸞【宣慰司人官知縣】蔡琳【永寧人官知縣】

李銑【烏撒人】

壬子科

汪度【宣慰司人第五名】

張宇【宣慰司人】易綋【宣慰司人官教諭】

張本【宣慰司人官訓導】張渼【淸平人官知縣】

陳聰【普定人官知縣】

田谷【思南人官通判】

吳防【宣慰司人】範章【永寧人】

薛蘭【普定人官學正】

王用賢【普安人】

薛潮【普安人官知州】

馬和【宣慰司人官知縣】

楊琮【宣慰司人官訓導】易輝【烏撒人官太僕寺少卿】周

昺【永寧人甲戌進士】

乙卯科【云增二名貴增三名共五十名】

袁檠【宣慰司人第五名栗兄】汪大章【普定人己未進士】詹恩【宣慰司人英孫己未進士】李

綬【淸平人官教授】

李淮【安順人官長史】

胡淮【普定人官知縣】

程度【宣慰司人】

葉夔【赤水人官提舉】

李陞【宣慰司人官知州】

範鼒【烏撒人官訓導】

鄭鑾【宣慰司人官通判】

袁栗【宣慰司人檠弟】

李斐【興隆人】

吳鉞【安莊人官訓導】

張瓚【普安人】

丁世用【永寧人官知縣】

張翀【烏撒人官紀善】

章錦【宣慰司人官訓導】張仁【永寧人官學正】

侯位【思州人中湖廣鄕試辛未進士】

戊午科

楊世麟【永寧人第四名】

蔣相【宣慰司人】郭倫【普定人官學正】

蔡讓【程番人官通判】

孔完【淸平人官知縣】

金倫【普定人官教授】

丁時【安莊人官知縣】

楊載春【鎭逺人】

潘時【普安人官知府】

張榮顯【永寧人官知縣】

馬鉞【普安人】

黃甲【宣慰司人官知縣】汪茂【普安人官訓導】

王寅【永寧人官知縣】

袁祥【普定人官學正】

李防【宣慰司人官知州】楊禬【宣慰司人官知縣】

康俸【普定人官訓導】

周本昻【永寧人官訓導】

辛酉科

周希謙【興隆人第五名官教諭】方

明【安莊人】

沈冕【赤水人官紀善】

安孝忠【思南人官通判】

管壽【烏撒人官知縣】

胡繡【普定人官知縣】

王用臣【普安人官知縣】

朱全【宣慰司人官教諭】汪大量【普定人官知縣】

周鳳鳴【宣慰司人官知縣】潘志髙【普定人官知縣】

陶泉【永寧人官知縣】

張效【宣慰司人官教授】

李相【宣慰司人官教授】吳鯨【新添人官知縣】

樊珍【永寧人】

吳臯【宣慰司人夔弟官教諭】羅

倫【普定人官學正】

朱瑛【烏撒人官教諭】

甲子科

姚震【烏撒人第四名官知州】徐

珪【赤水人官知縣】

趙以敬【普安人官刑部主事】

黃敏【興隆人】

吳鯤【新添人】

陳謨【永寧人官同知】

劉昆【宣慰司人官教授】

談濟【安莊人官教授】

越英【貴陽人官知州】

鐘聲【宣慰司人官教諭】汪潤【普定人官推官】

範盛【普安人】

孫厚【淸平人】

章錄【程番人官訓導】

王宥【永寧人官教諭】

龔銳【思南人官通判】

孫立【淸平人官長史】

洪恩【永寧人官知縣】

周經【平越人官知縣】

正徳丁夘科

張嵩【宣慰司人第三名官推官】莫

淸【淸平人官知縣】

黨賢【宣慰司人】

洪毅【普安人】

範府【宣慰司人冠子官同知】聶

文【平越人官知縣】

李藻【平越人官教諭】

馮睿【普定人官學正】

楊徽【畢節人官教授】

王天爵【普安人官推官】

葉庭【平越人官知縣】

陸懷【烏撒人官訓導】

余翔【宣慰司人官教授】

唐彜【普安人官同知】

張濬【安南人官推官】

羅廷俊【永寧人官知縣】

周良佐【普安人官知縣】

桑格【永寜人官伴讀】

蔡仁【永寧人官知縣】

庚午科【云增三名貴增二名共五十五名】

張宥【永寧人第五名官知縣】王

心【永寧人官知縣】

周冕【都勻人官知縣】

侯山【普定人官教諭】

孫重【淸平人官知縣】

田秋【思南人甲戌進士】馬運【畢節人官教授】

熊宗呂【鎭逺人官知縣】

沈尙經【普安人官刑部員外】

趙逺【永寧人官同知】

熊惇【永寜人官知州】

程輅【普定人官同知】

繆良玉【烏撒人官知縣】

吳孟暘【思南人官知縣】

越榛【宣慰司人官知縣】

周鼎【赤水人官通判】

徐世華【烏撒人官同知】

李輔【宣慰司人官知縣】盧洲【宣慰司人官知縣】

周賢【淸平人官知縣】

王爵【平越人官學正】

癸酉科

葉梧【宣慰司人第二名官知州】王

木【淸平人官僉事】

路宏【烏撒人官知縣】

汪大宜【普定人官知縣】

殷轍【普安人官知縣】

薛洲【普定人官知縣】

周竿【興隆人官通判】

周昆【永寧人官同知】

兪通【宣慰司人官教諭】

陳章【威淸人官知縣】

侯問【淸平人官太僕寺少卿】林

學【程番人官訓導】

蔣良【淸平人官長史】

屠鰲【都勻人】

張榮爵【永寧人官知縣】

任相【思南人官知縣】

吳曾【赤水人官知府】

鄒木【宣慰司人官教諭】孫枝【普定人官知縣】

董嘉謨【普安人官知縣】

馮恩【普定人官知縣】

丙子科

湯冔【宣慰司人辛巳進士】

汪大有【普定人官知縣】

陳文學【宣慰司人官知州】

汪汝含【普定人官知縣】

谷瑞【永寜人官知縣】

周間【永寧人官知州】

張學【宣慰司人官知縣】

王瑞【永寜人官知縣】

霍文【宣慰司人官知縣】

潘瑞【普定人官參議】

孫仝【淸平人官同知】

李彬【宣慰司人相弟官知州】房堅【都勻人官國子監學正】洪廷瑞【普定人官知縣】

羅弼【宣慰司人官知縣】

武志髙【安南人】

楊鳳【宣慰司人官教諭】

丁相【永寧人官同知】

方恩【普定人官知州】

邵華譜【普安人官同知】

徐敷政【新添人官推官】

己卯科

丁楫【永寧人第五名官知州】周

笈【興隆人官知縣】

王惟孝【宣慰司人官禦史】

張廷鳳【普定人官教授】

汪慶【宣慰司人度弟官知縣】潘

溱【普安人官知縣】

楊壽【淸平人官知縣】

李端【宣慰司人官知縣】馬實【宣慰司人和子】

陳儒【永寧人官知縣】

湯訓【宣慰司人辛巳進士】

徐相【平越人官知縣】

王節【宣慰司人官伴讀】

向廷信【新添人】

李季【永寧人】

馮燦【淸平人官知縣】

張厚【宣慰司人本子官知縣】沈繼芳【宣慰司人官知縣】鐘程【程番人官禦史】

梅月【普定人丙戌進士】楊鶴齡【永寧人官知縣】

嘉靖壬午科

何淸【普安人第五名官知州】茹

寧【宣慰司人結孫官知縣】楊振文【宣慰司人官知州】

顧堅【宣慰司人官參議】胡寶【安莊人官同知】

李良輔【普定人官通判】

蔣廷璧【普安人官通判】

文袍【永寧人】

陳賡【赤水人官伴讀】

陳佐【定番人官推官】

黃潤【宣慰司人】

景鸞【普定人官知縣】

唐堯臣【淸平人官知縣】

李廷嘉【思南人官通判】

李堯佐【都勻人官知縣】

陳汶【淸平人官知縣】

洪廷玉【普定人官知縣】

熊旂【安莊人官知縣】

王遵【平越人官知縣】

茹防【宣慰司人寧兄官教諭】歐纂【赤水人官知縣】

乙酉科

佘櫃【宣慰司人第三名官知縣】劉

恆【宣慰司人官同知】李大經【安莊人官知州】

鄭尙經【淸平人官長史】

兪崇舉【宣慰司人】

王橋【淸平人官教諭】

韋時雍【赤水人官訓導】

屠顯達【都勻人官訓導】

鄭重【銅仁人】

姚大濩【烏撒人官知縣】

盧湘【宣慰司人官知縣】

薛大梁【普定人潮子官知縣】王蘭【銅仁人官知州】

吳鴻儒【普安人官知州】

髙登【威淸人官同知】

兪崇魁【宣慰司人官紀善】徐大魁【宣慰司人官戶部員外】張以恭【永寧人】

鄭芹【思南人】

陶璞【永寜人官知縣】

熊應徵【永寜人官教諭】

李芹【思州人中楚闈官學錄】

戊子科

丁文繡【烏撒人第五名】

劉翀【宣慰司人官教諭】晏應魁【思南人】

張勨【烏撒人官知縣】

胡科【普定人官知縣】

饒儔【銅仁人官知縣】

陳漢章【普安人】

李夔【淸平人官員外】

胡然【宣慰司人官知縣】

趙瑜【宣慰司人官知縣】李暘【宣慰司人官知縣】

汪槐【普安人官知縣】

韓立【宣慰司人官知州】

劉鳳【淸平人官知縣】

劉天寵【宣慰司人官知縣】

徐璣【都勻人官提舉】

周魯【宣慰司人官知府】

朱官【安莊人官同知】

舒魁【思州人官通判】

潘大武【普安人官同知】

戴廷詔【銅仁人】

辛卯科

孫衣【淸平人第五名官同知】馮

璿【永寜人】

葉履謙【宣慰司人梧子官同知】楊文煥【宣慰司人檜子官知縣】梁森【安南人官知州】

趙鳴鳳【普定人官知州】

王惟忠【宣慰司人惟孝兄官知縣】司馬傑【普安人】

楊世雍【平越人官知縣】

周鑛【宣慰司人官知州】繆文龍【烏撒人良玊子戊戌進士】梅復初【宣慰司人官知縣】石磐【安南人官知縣】

王朴【淸平人官知縣】

段以金【程番人官知縣】

許奇【宣慰司人官同知】蔡邦佐【永寜人琳子】

趙維垣【永寧人壬辰進士】劉綬【宣慰司人官知縣】

騰鶚【永寧人】

華山【都勻人】

甲午科

謝寵【永寧人第三名官知縣】田時中【思南人】

陳學【威淸人官知縣】

羅襋【永寧人官大理寺司務】張文淵【宣慰司人官知州】

馬文明【普定人官同知】

李佐【淸平人官知州】

胡嵩【安莊人官知州】

李渭【思南人官參政】

鄧璋【淸平人官教諭】

石寶【永寧人官知縣】

張朝元【永寜人】

田時雍【思南人】

薛大棟【普定人官通判】

王鉞【宣慰司人官教諭】

馬應麒【普定人】

敖宗慶【思南人戊戌進士】

黃爵【安莊人官推官】

白桂【貴陽人官知縣】

陶登【永寜人官知縣】

全文【都勻人官知縣】

丁酉科【是科貴州始設闈定額二十五名】

浦仲良【烏撒人官通判】

莫侔【淸平人官知縣】

陳嘉兆【思南人官長史】

劉時舉【銅仁人官副使】

王炯【淸平人戊戌進士】

李良弼【普定人官知縣】

陳嘉略【安莊人官知縣】

黎宇【宣慰司人官知縣】姚大英【烏撒人官知州】

聞賢【永寧人辛丑進士】狄應期【興隆人官知州】

王佩【宣慰司人官知州】胡志學【永寧人官知縣】

劉志美【普定人官通判】

蔣宗魯【普安人廷壁子戊戌進士】桑育賢【永寧人官知縣】

潘維嶽【宣慰司人官知州】

胡資【安莊人官知縣】

雷鳴陽【永寜人】

姜潮【思州人官訓導】

項文紀【普定人官知縣】

張友仁【宣慰司人官知縣】張鶴年【普安人官同知】

潘靜深【普安人漆子官治中】陸天衢【都勻人官審理】

庚子科

田時龍【思南人秋子】

陳【銅仁人癸丑進士】馬廷錫【宣慰司人實子官通判】路云衢【烏撒人官知縣】

孫褒【淸平人重子官通判】

李佑【淸平人防子丁未進士】陳以道【永寜人官知縣】

陳憲【平壩人】

錢純讓【銅仁人官知縣】

潘瑬【普定人官知縣】

張慶辰【思南人官知縣】

陳序【宣慰司人官知縣】帥儒【永寜人】

饒才【思南人官知府】

陳以莊【永寧人官同知】

謝表【永寧人官知縣】

張劾【烏撒人勨弟官知縣】

黃廷桂【銅仁人】

董宗防【普安人官教諭】

越民望【宣慰司人英子官知縣】朱憲【新添人】

張文煥【宣慰司人官教諭】胡東陵【普定人官知縣】

孫棠【普定人官知縣】

周於徳【烏撒人官知縣】

月華【思州人中湖廣鄕試】

癸卯科

熊旃【安莊人官通判】

茍謙光【宣慰司人官知縣】錢嘉猷【鎭逺人甲辰進士】

王念祖【淸平人】

羅國賢【思南人】

向黌【程番人官教諭】

馮選【淸平人官通判】

孫裒【淸平人丁未進士】楊以廉【普定人】

陳松【宣慰司人官知縣】趙恕【赤水人官教諭】

劉秉仁【宣慰司人恆子丁未進士】李梁【普定人】

茹子嘉【宣慰司人官翰林院孔目】楊秀冕【銅仁人官知府】

邵元善【普安人官僉事】

沈昌言【宣慰司人繼芳子官知縣】張拱極【宣慰司人官知縣】董惟受【宣慰司人官知縣】

張云翼【安莊人官教諭】

張欽辰【思南人官知縣】

王敬【宣慰司人官知縣】趙堯臣【烏撒人】

蕭大鰲【普安人官知縣】

符有光【思南人官知縣】

黃憲【永寧人中滇闈官知縣】

丙午科【是科增五名定額三十名】

孫應鰲【淸平人衣子癸丑進士】楊

培【安南人官學正】

陳言【鎭逺人】

姚世熙【新添人庚戌進士】陶淳【永寧人官教諭】

越民表【宣慰司人英子官長史】孫繼武【淸平人官教諭】

吳應隆【銅仁人官知縣】

李棟【永寧人官教諭】

萬象【永寧人官國子監學正】李紹元【思南人官知縣】

李淑防【安莊人】

聞實【永寧人官國子監學正】鄧

學【淸平人】

趙宇【宣慰司人官教諭】

王夢說【宣慰司人惟忠子官通判】熊世英【畢節人】

黃【安南人】

任效忠【思南人官同知】

戴冕【宣慰司人官知縣】朱芳【宣慰司人】

汪文弼【普定人官戶部司務】陶約【永寧人】

鄭文燦【宣慰司人官學正】何仕通【銅仁人官知縣】

馮璠【永寧人】

鄒孟哲【思州人官知州】

王三聘【程番人官教授】

李資元【思南人官知縣】

劉相【思州人官知縣】

己酉科

鮑國臣【普定人官推官】

李調元【思南人官知縣】

孫科【普安人官同知】

越民牧【宣慰司人英子官知州】張騰漢【普定人官教諭】

張守宗【思南人庚戌進士】金永堅【貴陽人官通判】

雷應龍【宣慰司人】董恕【普定人官教諭】

崔翰【宣慰司人官知縣】楊宗朱【思南人官通判】

胡乘【宣慰司人官知縣】徐文燦【平越人官同知】

汪大銘【淸平人】

楊寰【平越人官同知】

吳哲【永寧人官參政】

吳麟【思南人官知縣】

陳治安【宣慰司人庚戌進士】任效廉【思南人官知縣】

馬爲麟【新添人】

王紹先【普安人官教諭】

宋儒【都勻人辛未進士】許科【鎭逺人】

周與慶【平越人官同知】

沈梅【永寧人官運同】

徐大魁【宣慰司人官郎中】楊佐【安南人】

萬朝用【鎭逺人官通判】

周良卿【興隆人官學正】

伍咸【安莊人官知縣】

壬子科

吳淮【宣慰司人官郎中】

黃堂【平壩人官知縣】

李講【新添人官知縣】

張勃【宣慰司人官同知】安守曾【思南人官同知】

朱寰【思州人官主事】

越民範【宣慰司人官同知】

邊捷【思州人官教諭】

邵元髙【普安人華譜子官同知】丁文華【烏撒人官同知】

劉秉禮【宣慰司人恆子官同知】蔡云吉【宣慰司人官知縣】何騰黃【平溪人】

黃惟一【平溪人】

顧堯輔【淸平人官知縣】

趙維屛【永寧人官知縣】

郁周【普定人官知縣】

陳表【銅仁人官通判】

黃芳【普定人官教諭】

周廷璉【思州人官知縣】

周希韶【安莊人官知縣】

張文燦【興隆人】

羅廷賢【思南人官同知】

劉璧【淸平人鳳子官知州】沈嘉言【宣慰司人官知州】

李顯陽【宣慰司人官知州】胡汝器【普安人官知縣】

張世美【新添人官知州】

楊嶽【永寧人官通判】

張禮【龍里人官知縣】

乙卯科

佘奕【宣慰司人櫃子官教諭】邵元哲【普安人華譜子乙丑進士】汪若泮【宣慰司人慶子己未進士】盧

整【宣慰司人洲子官副使】戚鈇【思州人官知縣】

任懋官【宣慰司人官知縣】顧堯年【淸平人官知州】

馬文標【宣慰司人廷錫子官知州】湯克肖【宣慰司人官知縣】

王廷揚【都勻人官提舉】

李良翰【普安人官同知】

戴愈達【思南人官知縣】

張輝南【安莊人云翼子官知州】張邦臣【普定人官治中】

梅惟和【普定人月子己未進士】李占初【思南人官知縣】

王敬賓【宣慰司人官通判】

楊以寧【宣慰司人繪孫官知縣】楊垓【安南人】

陸書【都勻人天衢子官審理】孫一龍【宣慰司人官教諭】

夏昊【普安人】

蔣其才【銅仁人官知州】

顧塤【宣慰司人堅弟官知縣】越民樂【宣慰司人民範弟官知縣】林大亨【宣慰司人官同知】陳善道【宣慰司人官知州】

金液【普安人官同知】

湯克俊【宣慰司人冔子官知州】白

采【宣慰司人桂弟官知州】

戊午科

莫期尹【宣慰司人官知縣】

桑橘初【永寧人育賢子官知府】劉汝楫【宣慰司人天寵子官長史】吳嘉麟【都勻人嘉鳳兄官知州】李洲【宣慰司人官知縣】

羅斗【銅仁人官同知】

越民瞻【宣慰司人民樂弟官知縣】薛

渭【普安人官同知】

孫應鵬【淸平人官通判】

阮繹如【宣慰司人官知縣】範辛【永寧人官教諭】

範軫【銅仁人官知州】

章鳳韶【宣慰司人官知州】

吳師朱【普安人鴻儒子官知州】彭克忠【威淸人官知縣】

宮良臣【宣慰司人官知縣】桑荊初【永寧人育賢子官知府】吳嘉鳳【都勻人嘉麟弟官知縣】辛存仁【烏撒人官副使】

劉守恆【宣慰司人官通判】黎一龍【宣慰司人宇子官知縣】甘

誾【思州人官知縣】

王燦【淸平人木子官知縣】

黃若金【鎭逺人官知州】

李成棟【思州人官知州】

楊其寧【宣慰司人文煥子官知縣】周世用【宣慰司人官知縣】

伍維垣【安莊人】

李紹顯【宣慰司人官知縣】

饒孚【思南人才弟官同知】

辛酉科

李維祜【淸平人官知府】

許崇徳【宣慰司人奇子官知縣】朱應旌【興隆人官同知】

鄭淮【鎭逺人官知州】

吳世登【普定人官知縣】

羅繡藻【思南人官都察院經歷】饒養浩【銅仁人儔子官知縣】

孫世傳【普定人官知縣】

陳一龍【思南人官知縣】

李大晉【淸平人祜子辛未進士】李防亨【宣慰司人官知府】

張祺【龍里人官推官】

張仕勲【興隆人官知縣】

兪紹文【普定人官知縣】

吳師張【普安人鴻儒子官知縣】趙

宜【宣慰司人官知縣】鄭大本【宣慰司人官知縣】

陸宗淵【宣慰司官郎中】

吳國光【銅仁人官知縣】

費從朴【都勻人官知縣】

王新民【石阡人官知州】

楊和【思州人官知縣】

孫旁【淸平人官通判】

何天相【普安人官知縣】

管世元【普定人官教授】

蔣思孝【普安人宗魯子乙丑進士】王培【淸平人烱子】

蔣思忠【普安人宗魯子官知縣】鄭國賓【平溪人】

陸仁【龍里人官知縣】

甲子科

許一徳【宣慰司人奇子辛未進士】楊承勛【鎭遠人官通判】

王廷爵【宣慰司人官通判】

曹維髙【宣慰司人官提舉】馬希武【安莊人官知縣】

張治方【思南人官同知】

白加采【永寧人官審問】

李良臣【普安人乙丑進士】周文化【宣慰司人官同知】

程國用【普定人官知縣】

陳紀【安莊人官知府】

趙時騰【新添人官同知】

程紹頤【宣慰司人官知縣】

陳汴【安莊人嘉略子官長史】阮純如【宣慰司人繹如弟官知府】髙世儒【平溪人】

唐之防【宣慰司人官知縣】

徐應軫【都勻人璣子】

胡崧【興隆人官同知】

段公衮【程番人官知縣】

施體幹【宣慰司人】

毛彬【宣慰司人官知府】越民化【宣慰司人官知縣】

李養棟【宣慰司人官長史】李佳實【宣慰司人官知縣】

譚起鳳【龍里人官知縣】

郭宗防【思南人官知縣】

李南喬【程番人官同知】

張仕衢【宣慰司人官通判】

鄭文燦【宣慰司人文藻弟官知縣】

隆慶丁卯科

胡允平【貴陽人官長史】

趙時鳳【新添人時騰兄官同知】蔣行可【普安人官知縣】

戴廷元【普安人官知縣】

伍維翰【安莊人咸子官知州】

邱東昌【新添人官同知】

馮世龍【永寧人官知縣】

唐維翰【普安人官同知】

羅應臺【思南人襋子官知府】

葉自新【貴陽人官知州】

張惇【貴陽人官知州】

武懋功【安南人官知縣】

何仕遇【銅仁人仕通弟官推官】胡志相【永從人】

孔宗海【淸平人官知縣】

楊維鑰【石阡人官知州】

王大臣【黎平人官知縣】

徐明望【普安人官知縣】

王奉先【普安人用臣子官通判】沈奎燦【貴陽人官同知】

劉秉商【普定人官郎中】

徐文葥【貴陽人官知縣】

楊汝柟【永寧人鶴齡子官知縣】吳之城【安莊人官知縣】

陳應魁【思州人官知州】

孫天民【新添人官同知】

盧燿【貴陽府人整子官通判】梁

棟【鎭逺人官通判】

陳時範【普安人官同知】

馬河【貴陽人官同知】

庚午科

陳時言【普安人官知縣】

張志臯【安南人官知州】

胡夢豸【普安人汝器子官推官】陸宗龍【貴陽人官知州】

趙芳【黎平人官知縣】

周大謨【黎平人官參議】

沈存仁【普安人丁丑進士】

陳揚產【銅仁人子甲戌進士】吳道東【思州人麟子官長史】

趙時雍【貴陽人官通判】

沈橋【永寧人梅弟官運同】

孫哲【偏橋人官知州】

蔡於周【永寧人邦佐子官知縣】曹仲賢【貴陽人官教諭】

朱國正【安莊人官知州】

楊之寧【貴陽人文煥子官同知】聞道立【永寧人官員外】

王墀【淸平人木孫官通判】李春和【永寧人】

何汝質【普安人官同知】

佘賡【貴陽人櫃子官知州】

蔡日幹【貴陽人官知縣】

楊秉鉞【貴陽人振文孫官參政】潘鳳梧【普安人靜深子】

周於用【永寧人官推官】

徐加寵【貴陽人官通判】

許裕徳【貴陽人奇子官同知】

馬斯臧【普定人官知縣】

張仕通【貴陽人仕衢弟官知縣】越應揚【貴陽人民範子官州判】

萬曆癸酉科

姚允升【新添人世熈子官僉事】張九苞【普定人官知縣】

錢繼魁【鎭遠人】

江大順【貴陽人官知縣】

張國棟【思南人】

蔣鎭楚【永從人官知縣】

燕祖召【平溪人官同知】

李承露【貴陽人官知州】

梅惟詩【普定人月子官知縣】

邵以道【普安人官通判】

孫傑【普定人官同知】

黃應旌【貴陽人官知縣】

張文光【永從人官知縣】

顧閔【淸平人官知縣】

洪鏜【普定人官知縣】

孫枝華【貴陽人官長史】

劉學易【貴陽人官知縣】

葛憲【永寧人官知縣】

陳吳產【銅仁人子】

孫應軫【淸平人官知州】

李晴【貴陽人彬子官知縣】

邵以仁【普安人元髙子庚辰進士】戴天言【龍里人官知縣】

孫世正【淸平人繼武子庚辰進士】顧信【普定人官知州】

史黨【新添人官知州】

李逢盛【貴陽人官知縣】

朱良臣【貴陽人官教諭】

董以道【普定人恕子官知縣】

龍起春【黎平人官知縣】

丙子科

孫思述【普安人科子官同知】

沈權【永寧人梅橋弟癸未進士】程文燦【貴陽人官知府】

李廷正【鎭逺人官知縣】

楊念祖【普安人】

姚之賢【新添人】

顧爲麟【淸平人官同知】

楊應霈【威淸人官副使】

鄭國柱【鎭逺人庚辰進士】

安其善【普定人官通判】

鐘國芝【都勻人官知縣】

髙如嵩【畢節人官知州】

李淳【思州人官知府】

方民敬【石阡人官知縣】

劉順時【貴陽人官知縣】

韓秉彜【畢節人官知縣】

曹育賢【貴陽人官知縣】

錢效節【新添人官同知】

薛鳳章【普定人渭子】

婁九成【普定人官知縣】

陳泮【安莊人嘉略子官知縣】孫應陽【淸平人重孫官知縣】黃宇【平壩人堂弟官知府】

張守剛【思南人官知府】

王嘉賓【普安人官知州】

鄭國材【鎭逺人國柱弟官知縣】薛彥卿【貴陽人官知縣】

胡國屛【普定人官同知】

劉鳳儀【鎭逺人官知縣】

熊應祥【貴陽人官教諭】

己夘科

鄧雲龍【淸平人學子官知縣】

李先芳【貴陽人官知州】

越應虞【貴陽人民樂子官知縣】李懋芳【貴陽人官知縣】

羅明賢【思南人官知縣】

陳尙象【都勻人庚辰進士】盧焯【貴陽人整子官同知】

余顯鳳【都勻人官教諭】

蕭承露【黎平人官知縣】

顧天防【普定人官知縣】

龍起淵【黎平人起春弟】

潘應期【新添人官知縣】

唐一鵬【平溪人癸未進士】

兪化龍【貴陽人官知縣】

尹志伊【貴陽人官同知】

胡奉明【普安人官知縣】

余懋學【興隆人官副使】

覃彥【思南人官通判】

王之謨【新添人官知州】

曹維藩【貴陽人官同知】

周酆【貴陽人官知縣】

馬稱良【貴陽人官知縣】

敖淳【思南人官同知】

張汝翼【思南人官知縣】

劉懷民【思州人官同知】

吳大韶【普安人官知州】

吳國俊【貴陽人官知州】

姚允迪【新添人世熙子官知縣】湯師黃【貴陽人孫官審理】

楊秉鐸【貴陽人秉鉞弟官副使】

壬午科

吳鋌【都勻人】

錢淛【銅仁人官知縣】

邵元亨【普安人官知縣】

周�【貴陽人鄷弟官知縣】王塾【淸平人烱子官知縣】

越應甲【貴陽人民瞻子官知州】任謨【貴陽人官知縣】

孫思繼【普定人科子官知縣】李時華【貴陽人官太僕寺卿】

何云防【鎭逺人官通判】

何汝岱【普安人淸子癸未進士】霍

奎【普定人官長史】

潘應相【新添人應期弟官知縣】曹

珩【石阡人官知縣】

丁汝彥【永寧人官知縣】

袁國翰【貴陽人官知州】

王顯節【烏撒人官通判】

金待取【貴陽人永堅子官知府】王之幹【新添人官通判】

彊九齡【貴陽人官知州】

邊上臣【思州人官知縣】

田助國【思南人官知縣】

沈三徳【貴陽人奎燦子官教諭】郁徳據【普安人官通判】

任天瑞【貴陽人官知縣】

錢懋徳【鎭逺人】

馬性和【烏撒人官同知】

薛揚【黎平人官知州】

顧一麟【淸平人克輔子官知縣】葉聯芳【普安人官知州】

乙酉科

蕭重望【思南人丙戌進士】

汪士魯【新添人】

陳應麟【銅仁人表子官知縣】

王克昌【安南人】

羅謨【貴陽人官知縣】

王三朋【貴陽人官教諭】

鐘大章【都勻人官知縣】

郭維藩【平溪人】

李廷謙【思南人渭子官同知】

萬邦俊【銅仁人官知縣】

龍奮河【貴陽人官知縣】

陳信【新添人官知縣】

宋道亨【平溪人官知縣】

周廷幹【銅仁人官知縣】

何躍龍【貴陽人官應天府推官】羅應云【永寧人官通判】

邵以黙【普安人以道弟】

劉元淸【貴陽人汝楫子官同知】陳堯夫【新添人官知縣】

熊夢祺【鎭逺人官教諭】

黃中英【黎平人官教諭】

李忠臣【永寧人官知縣】

彊光先【貴陽人】

羅萬言【思南人國賢子官知縣】蔣楷【普安人官知縣】

馬文卿【貴陽人壬辰進士】周思稷【貴陽人世用子官知州】梁文燦【鎭逺人棟子官教諭】尹新【思州府冒籍險】

陳應鳳【銅仁人表子官推官】

戊子科

劉尙徳【平溪人官同知】

張應魁【都勻人官教諭】

袁應斗【平溪人官知縣】

龍起雷【黎平人起春弟己丑進士】孫臺【偏橋人哲弟官知州】

張一恭【永寧人官同知】

梁廷翰【貴陽人官教諭】

陸從龍【都勻人書子官教諭】蔣傑【普安人己丑進士】

越應賓【貴陽人民化子官知州】劉應善【貴陽人】

田貢國【思南人助國弟官推官】湯師頊【貴陽人冔孫官治中】

趙懋賢【黎平人官教諭】

李國棟【貴陽人官知州】

越應防【貴陽人民化子官知州】饒崇先【銅仁人官教諭】

朱運【新添人官教諭】

汪守宣【石阡人官知縣】

羅應曉【永寧人官知府】

張植【平溪人官知縣】

李俶【淸平人防子官知縣】兪咨益【黎平人官知縣】

陳大經【永寧人官知縣】

包徳防【安南人】

黃甲選【黎平人甲英弟】

羅萬品【思南人國賢子官知縣】徐

講【貴陽人大魁子官教諭】馬明卿【貴陽人文卿弟官知州】鄧林桂【貴陽人官知縣】

辛卯科

丘禾實【新添人東昌子戊戌進士】盧

爕【定番人】

雷志舉【普定人官教諭】

章志尹【貴陽人鳳韶子官學正】張呈象【貴陽人勃子官同知】

汪廷玉【平溪人官同知】

陳王道【平溪人官同知】

潘龍【赤水人】

王之經【銅仁人】

何學時【普安人汝楫子官知縣】黃一桂【都勻人官教諭】

梅友月【黎平人辛丑進士】安徳廕【石阡人】

黃鳳翔【平溪人官同知】

支持禮【普定人】

王三聘【赤水人】

殷建中【普定人官學正】

甘霖【普安人】

申承文【婺川人】

朱光宇【黎平人】

黃朝用【平溪人官知縣】

周文明【永寧人】

趙培【平越人】

尹郊【鎭逺人官學正】

谷遷喬【貴陽人官教諭】

王廷極【貴陽人官員外】

髙如斗【鎭逺人】

羅仕儒【畢節人官學正】

李烱【平越人官知府】

劉述祖【貴陽人庚戌進士】

甲午科【是科增五名定額三十五名】

諭政【銅仁人乙未進士】

周九齡【黎平人】

王憲臣【貴陽人官知縣】

周仕國【普安人官知州】

伍維新【安莊人】

尢防俊【普安人】

何圖出【貴陽人官知州】

周國彥【貴陽人】

馬蕃錫【貴陽人官知縣】

楊禮卿【銅仁人】

盛徳明【普安人】

朱正寅【貴陽人官知州】

羅應孫【永寧人應曉弟】

戴應豸【普安人官同知】

陳九功【定番人】

瞿良士【婺川人官知縣】

張學詩【思南人】

黃桂華【貴陽人】

曾學孔【永寧人】

劉懷宇【思州人懷民弟官知縣】徐穆【銅仁人辛丑進士】

熊問俗【安莊人旃子】

覃時魁【婺川人官通判】

李大元【淸平人】

蔣國梁【普定人】

劉洵龍【普安人】

張愼言【貴陽人癸丑進士】

丘東岱【新添人】

李之仁【貴陽人官同知】

婁拱北【普定人】

丁時用【烏撒人】

王尊徳【貴陽人甲辰進士】黃思正【都勻人】

龔漢臣【平溪人官知縣】

張時熙【興隆人官知縣】

丁酉科

張應吾【鎭逺人丁未進士】

程志【淸平人】

沈紹中【銅仁人】

張邦典【定番人官教諭】

周之相【石阡人官知府】

彭允壽【貴陽人官通判】

汪良【淸平人】

胡仰極【貴陽人允平子官知縣】曾可立【銅仁人】

王道純【貴陽人】

田報國【思南人助國弟】

楊荷春【普安人】

丁汝臣【思州人】

董紹舒【普安人戊戌進士】周酇【貴陽人文化子】

馬彥鰲【貴陽人文標子官知州】葉可行【普定人官知縣】

劉民愛【平壩人】

楊春芳【貴陽人官推官】

朱廷臣【石阡人】

梁文炳【黎平人】

錢惟寅【銅仁人】

李世甲【貴陽人官知州】

萬士英【銅仁人戊戌進士】姚顯唐【貴陽人】

江國選【黎平人】

李爲璉【偏橋人官推官】

楊師孔【貴陽人辛丑進士】鮑登龍【黎平人】

楊世華【貴陽人以寧孫】

王鍈【淸平人官參政】

石雷【永寧人官教諭】

艾友芝【都勻人】

孔之學【淸平人宗海子】

程文弼【貴陽人官知州】

庚子科

張文星【思南人】

楊國祚【銅仁人】

薛師魯【貴陽人彥卿子】

陳懋功【平壩人】

鄭應秋【畢節人】

餘興賢【興隆人懋學子官知府】薛紹魯【貴陽人彥卿子官知府】陳稱堯【黎平人】

陸徳龍【都勻人書子贈光祿少卿】鮑登榜【黎平人】

孫世祐【淸平人繼武子】

朱萬邦【安莊人國正子】

朱邦彥【思州人】

胡宗禹【普定人】

劉世冠【貴陽人秉禮子官知州】徐敏學【普定人】

何圖呈【貴陽人圖出兄官知州】李華寶【貴陽人】

張文衡【龍里人祺子官知府】

施體坤【貴陽人】

陳周產【銅仁人子官知州】

徐可大【思南人官知縣】

劉芳逺【貴陽人】

兪登庸【新添人】

楊起瀛【貴陽人】

徐國相【新添人】

支邦幹【普定人持禮子】

潘濟民【貴陽人維嶽孫官知州】楊勝節【銅仁人】

鮑登髙【黎平人】

越其彥【貴陽人其傑弟】

劉恆昌【新添人】

孫枝衍【貴陽人官知州】

祝天廕【思州人】

張文錦【龍里人祺子官知縣】

癸夘科

潘潤民【貴陽人維嶽孫丁未進士】王祚遠【普安人癸丑進士】楊如臯【銅仁人秀冕孫甲辰進士】張徳行【安南人志臯子官知縣】王臣【銅仁人蘭子】

莫天麒【貴陽人官同知】

李友檀【淸平人】

冉崟【思南人】

金鎔【貴陽人】

湯景明【貴陽人師頊子丙辰進士】湯師炎【貴陽人官推官贈光祿少卿】李朝柱【思州人官通判】

許占春【普定人】

張盛治【安南人】

程云鳳【永寧人官知縣】

鄭大經【偏橋人官知縣】

吳鐸【都勻人嘉麟子】

徐湛【婺川人】

陳荀產【銅仁人子官推官】

何守貴【鎭逺人官知縣】

饒楷【銅仁人養浩子】

王養民【新添人】

王允升【貴陽人官知州】

郭維屏【龍里人】

韓印梁【偏橋人官知縣】

潘鯤【赤水人】

敖應徵【思南人淳子】

婁九徳【普定人丁未進士】李先登【銅仁人】

黃榜【印江人官知縣】

史官【新添人】

常道立【普安人】

張祖慶【思南人】

韋【赤水人】

饒繼美【銅仁人】

丙午科

楊廷詔【思南人己未進士】

熊文燦【永寧人丁未進士】周登用【永寧人】

盧應庚【赤水人】

伍揆文【安莊人】

髙梁楹【思州人官副使】

盧應瑞【銅仁人】

唐維龍【赤水人】

胡來順【黎平人】

謝名臣【畢節人】

黃棟材【貴陽人】

黃卷【思州人】

詹儀【思州人】

越其傑【貴陽人其彥兄官巡撫】劉琯【貴陽人官主事】

劉國藩【新添人官參議】

白雲龍【興隆人官知縣】

牟登元【安順人】

黃運昌【平壩人宇子歷官永平府】毛國宣【黎平人】

王碩輔【畢節人官知縣】

劉民懷【平壩人】

趙應廷【新添人時騰子】

劉玠【貴陽人學易子官知州】劉承堯【貴陽人官知縣】

章志龍【貴陽人鳳韶子官推官】汪汝霖【銅仁人】

張縉【永寧人】

顧民任【定番人】

陳良輔【貴陽人】

髙益儉【威淸人】

霍尙仁【定番人官同知】

何起蛟【黎平人】

周世徳【貴陽人酆子】

彭萬里【貴陽人官推官】

己酉科

龍作霖【黎平人】

戴文箕【普安人官僉事】

邵周治【貴陽人官知縣】

吳祖懷【永寧人】

張鳳翼【安順人】

霍鐘英【安順人】

封顯徳【貴陽人】

解應元【都勻人官知縣】

李嘉瑞【貴陽人官運副】

趙民戴【永寧人】

陳陛【新貴人】

楊燫【銅仁人官知州贈光祿卿】陳達道【平壩人】

張燦【思南人】

佘肖龍【貴陽人】

甘霈【普安人】

羅三臺【貴陽人】

孫應對【淸平人】

錢產【平溪人】

何龍陽【銅仁人】

謝上選【貴陽人己未進士】

顧汝節【普安人】

王家棟【新添人官知縣】

楊通宇【鎭逺人官禦史知府】陸申【思南人】

趙邦俊【淸平人】

袁瑛【淸浪人】

張國用【定番人官知州】

黃思防【都勻人】

鄭仕國【貴陽人】

髙繼元【黎平人官禦史】

朱萬言【黎平人官知府贈太常卿】徐世奇【婺川人】

許貞所【貴陽人】

陳永憲【籍貫未詳官知縣】

壬子科

邵以嵩【普安人官知縣】

胡獻琛【安順人】

田仰【思南人助國子癸丑進士】湯師莘【貴陽人官知州】

傅承詔【婺川人】

楊世芳【淸平人】

髙繼凱【黎平人】

丘禾栗【新添人】

陳士章【普安人丙辰進士】

吳錫【都勻人】

丘禾嘉【新添人東昌子官巡撫】吳子麒【新添人淮子官知縣】劉應辰【銅仁人】

宋名標【貴陽人官知州】

胡�【永寧人】

譚先哲【貴陽人官知州】

王新民【新添人官員外】

盧安世【赤水人官布政】

曾鳳采【平溪人】

許善所【貴陽人奇孫官通判】沈澄然【安莊人】

伍教【安莊人】

徐卿伯【貴陽人講子癸丑進士】倪參化【黎平人官主事】

曹應舉【貴陽人官知縣】

王家瑞【銅仁人】

趙光宗【鎭逺人官主事知府】

吳嘉明【都勻人】

甘調鉉【普安人】

萬里【銅仁人】

陳際可【新添人】

李宏【鎭逺人官主事】

李時正【安莊人】

何承光【鎭逺人官同知】

劉元瀚【貴陽人汝楫子官同知】

乙夘科【是科增二名定額三十七名】

胡允恭【石阡人己未進士】

吳之瓚【普安人官知縣】

周宗望【新添人】

蔣勸善【威淸人官同知】

竇敬禹【貴陽人官同知】

胡學易【黎平人】

任讜【貴陽人官推官】

尹三錫【鎭逺人官員外】

田景新【思南人己未進士】

沈嗣振【普安人官同知】

竇紹仁【貴陽人官副使】

屠登元【都勻人】

馬士英【貴陽人明卿子丙辰進士】蒯漢相【新添人】

龎傑【石阡人官兵馬司指揮】王命徳【貴陽人尊徳弟官治中】蔣奕芳【安順人官同知】

越其驥【新貴人官知州】

王之賢【平壩人官同知】

許讓所【新貴人奇孫】

朱轂【思州人官推官】

曹思衡【貴陽人】

周之翰【定番人官知州】

周懋仁【思州人】

齊以正【安順人官同知】

王允中【安順人官通判】

姚和國【貴陽人】

夏民仰【安莊人官推官】

張著象【貴陽人官知縣】

解立敬【興隆人官巡撫】

茆世徳【平溪人官主事】

黃應祥【龍里人官僉事】

郭養性【銅仁人官知府】

林瑀【貴陽人官知州】

楊森瀛【貴陽人】

黃朝英【黎平人】

張拱辰【普安人】

戊午科

周成徳【興隆人官知縣】

梅豸【安順人月孫官同知】張國威【貴陽人官教諭】

朱祚盛【思州人】

冉學洙【思南人】

單定國【平溪人】

洪銘鼎【平溪人官知縣】

潘原魯【鎭逺人】

楊秀獬【銅仁人】

楊大賓【新貴人春芳子官同知】朱邦俊【思州人】

汪澤逺【永寧人】

陳治道【思南人】

劉之臣【貴陽人】

唐敷化【新貴人官同知】

楊文驄【貴陽人師孔子官主事】王道重【安南人】

李大捷【淸平人】

李公門【貴陽人官副使】

程鋐【貴陽人】

蔡邦瑞【貴陽人官知縣】

孔元徳【淸平人官副使】

徐鏊【貴陽人】

胡順化【咸淸人】

髙正誼【畢節人】

李還素【定番人官運使】

髙梁楷【思州人官知府】

劉國昌【貴陽人官知州】

趙邦琦【黎平人官參政】

安上達【安順人】

李爲珩【偏橋人官副使】

何世延【永寧人】

徐淸【婺川人】

黃建中【銅仁人官副使】

趙國正【赤水人】

樊師孔【平越人官參政】

張織【興隆人官同知】

天啟辛酉科【是科以恩詔增一名共三十八名】

盧塾【貴陽人官教諭】

蔣明良【普安人】

錢惟丙【銅仁人】

敖榮繼【思南人壬戌進士】曹文源【石阡人】

徐浩【婺川人】

周維新【黎平人】

楊起鰲【貴陽人之寧子官知府】孫修吉【淸平人】

楊元瀛【貴陽人官同知】

田景猷【思南人壬戌進士】

詹仲【思南人】

孫延甲【普安人】

楊秉錄【新貴人官同知】

伍衡【婺川人】

何騰蛟【黎平人官總督尙書】葉應甲【黃平人官知縣】

周光祖【貴陽人】

張應運【安南人】

髙選【貴陽人】

尹湯舉【普安人】

婁僎【安順人官司務】

彊光升【貴陽人官知縣】

徐紳【新貴人官知州】

萬鎏【銅仁人】

鄭啟謨【貴陽人】

羅明謨【永寧人】

顧懋徳【普安人】

朱應徵【黃平人】

袁雲龍【平溪人】

姚咨俊【新添人甲戌進士】

龔性【婺川人】

陸嘉升【龍里人】

戴文鬥【普安人官參議】

徐彥登【安莊人】

王芳年【新添人官知縣】

孫念祖【新添人官知州】

李薦珍【新添人講子官同知】

甲子科【是科以亂後減額中三十名】

張應輔【鎭逺人官知縣】

胡可成【黎平人】

胡允敬【石阡人允恭弟丁丑進士】劉芳儁【平越人】

魏起龍【都勻人】

袁翎【平溪人官知州】

李益蕃【偏橋人爲連子官知縣】呂韶陽【威淸人】

伍經文【安莊人】

董三謨【黎平人】

蕭憲瑞【黎平人】

吳銑【都勻人】

王學頊【石阡人】

史文烺【新添人】

盧三聘【銅仁人】

萬年防【平溪人官太僕寺少卿】曹士傑【威淸人】

張國柱【平溪人官知縣】

費道用【石阡人辛未進士】

劉廷獻【平溪人官知縣】

楊通寰【鎭逺人官太僕寺少卿】陳尙黙【新添人官知州】

夏起龍【平溪人】

商朝仕【婺川人】

熊克振【鎭逺人】

黃衷湛【平壩人官知縣】

彭允年【石阡人官知縣】

田時中【鎭逺人】

王心一【黎平人】

陳一登【印江人】

丁卯科【是科仍舊額三十七名】

劉芳久【平溪人尙徳孫官郎中】李薦佳【新添人講子】

伍中愷【安莊人】

倪秉元【黎平人官主事】

陳士龍【普安人時言子官知縣】王家鼎【平越人官按察使】王惠卿【黎平人】

徐建觀【烏撒人】

李化光【黎平人】

陳佳士【銅仁人官知州】

蔡彥遷【貴陽人如蘅兄官教諭】伍右文【安莊人官參議】

黃金鐘【威淸人官知府】

任之望【思州人官知縣】

康思孝【思州人】

張大經【銅仁人官僉事】

邵象鼎【普安人】

蔡如蘅【貴陽人彥遷弟官副使】陶應瑞【黎平人】

敖時傑【思南人】

梁美奐【畢節人】

兪文臺【黎平人】

陶明刑【黎平人】

彭再祖【思南人官推官】

石聲和【平壩人官參議】

周祚新【貴陽人國彥子丁丑進士】羅璦【思南人】

沈縉【興隆人官員外】

王彰吉【畢節人】

姚咨朱【新添人官知州】

張繼曾【思南人官主事】

吳瑛【新貴人官教諭】

蔣宗縉【銅仁人】

劉鼎【永寧人】

陳鵬云【黎平人】

陳於宸【黃平人官知州】

何國瑾【平壩人】

崇楨庚午科【是科以恩詔增一名共三十八名】

鄒先魯【銅仁人】

趙應桂【赤水人】

饒璿【銅仁人】

鄭澤民【思南人】

李燦然【銅仁人官同知】

張問徳【黃平人】

吳鋐【都勻人官同知】

劉齊向【銅仁人官知州】

孫順【思南人丁丑進士】

任賓臣【印江人】

陳佳印【銅仁人官知州】

李覺先【鎭逺人丁丑進士】髙光映【黎平人】

劉光【銅仁人】

萬任【銅仁人甲戌進士】

覃紹雷【印江人】

何兆栁【貴陽人圖呈子】

兪士鴻【新添人】

周洪徳【興隆人官副使】

陳景昌【威淸人】

饒崇秩【銅仁人】

宋世裕【都勻人】

戚功勲【思州人】

羅萬宿【普安人】

丘懋素【新添人禾實子官知府】李先春【湄潭人官同知】

猶登元【黃平人】

浦其喆【烏撒人】

郝孔章【安莊人】

胡升龍【貴陽人官知縣】

牟應眷【安順人官知州】

支奕昌【安順人邦幹子】

張云鶚【新添人】

朱家俊【安莊人】

沈應鴻【定番人】

徐長裕【安南人】

衛明卿【平壩人】

饒瑋【銅仁人】

癸酉科

趙國佐【銅仁人】

馬玉淸【貴陽人官同知】

蔣天寵【銅仁人】

朱萬化【黎平人】

刁醇【烏撒人】

李之駒【思州人】

邱懋朴【新添人禾實子官僉事】宋廷歐【安南人】

周眷新【畢節人】

劉體仁【安南人官知州】

曾先捷【黎平人】

鄭煃【鎭逺人】

李標【貴陽人官知州】

張淑和【興隆人官知縣】

袁世琦【黎平人】

陳輔世【偏橋人官知州】

黃世芳【思南人】

鄭逢元【平溪人官太僕寺卿】周應新【畢節人官知州】

熊起渭【湄潭人】

曽傳一【永寧人】

趙邦珍【黎平人】

髙遴選【石阡人官知府】

扶綱【都勻人甲戌進士】丁文魁【思州人】

陳良能【黃平人官行人司】江見龍【黎平人】

柴伯龍【鎭逺人官知縣】

龔勝先【安莊人】

陳萬家【印江人】

程正典【銅仁人】

劉用相【新添人】

徐必逺【貴陽人卿伯子己丑進士】陳昌期【印江人】

趙焯【新貴人官知州】

劉憲謨【黎平人】

田殷國【思南人】

戴宗召【平越人中河南鄕試】

丙子科【是科以新設敷勇加額一名另編字號共三十八名】

張今盛【都勻人】

伍中旦【安莊人】

萬達【銅仁任兄】

董洪儒【石阡人】

楊可建【威淸人】

盧獻奇【銅仁人】

李可立【貴陽人】

王家翼【貴陽人】

章闇然【平溪人官知縣】

鄒士聰【思南人】

金燦【普安人】

彭萬舉【貴陽人萬里弟官同知】覃天麟【印江人】

張繼適【鎭逺人】

鄭君錫【平溪人官知府】

朱澤垓【思南人】

鄭國珽【偏橋人】

劉鎭邦【畢節人】

徐必升【貴陽人卿伯子】

沈奕琛【普安人】

韓興儒【興隆人】

林之平【黃平人】

倪秉秀【黎平人】

鄭徳燝【鎭逺人】

蔣克達【普安人官禦史】

周卜世【黎平人】

李益芬【偏橋人爲璉子】

馮鑑【石阡人】

陳良言【石阡人】

徐以暹【銅仁人】

丁之龍【鎭逺人官本朝內閣學士】許祚【鎭逺人官陜西巡按禦史】張鐘齡【敷勇人】

黃際盛【思南人】

黃達尊【偏橋人】

熊應麟【鎭逺人】

段宮錦【黎平人】

劉時幹【安莊人】

己卯科

羅明防【永寧人官知縣】

沈奕瑋【普安人嗣振子】

馬之馴【貴陽人官知縣】

宋祚熙【思南人】

冉學滙【思南人�子】

陶祖猷【敷勇人】

黎嶽詹【石阡人國朝壬辰進士】李樹琪【黎平人】

徐仲翔【思州人】

髙士美【思州人梁檻子】

譚聖言【石阡人】

陳如旦【銅仁人周產子官推官】鄭其昌【黎平人】

朱邵【定番人】

陳元良【婺川人】

吳道昌【都勻人】

趙玥【貴陽人官知州】

周相臣【婺川人】

樊琦【思南人】

伍瑺【安莊人】

洪恩榮【平逺人官中書】

陳麐瑞【銅仁人荀產子】

胡天玉【黎平人】

湯景暾【貴陽人師頊子官推官】黃昉【平壩人哀湛子】

董道徴【普安人紹舒子】

鐘調元【黎平人】

宋騰熊【偏橋人官知縣】

彭法古【婺川人】

潘馴【貴陽人潤民子官知縣】趙士瑤【都勻人】

倪知化【黎平人】

劉國譽【新添人恆昌子】

荀希曾【鎭逺人】

冷陽春【石阡人】

王學載【石阡人官知縣】

張佐辰【平溪人癸未進士】

王學鏡【石阡人官知縣】

壬午科【是科增二名定額四十名】

譚先召【平壩人先哲弟官知府】朱運久【石阡人】

曹柱【湄潭人官工部主事】

伍中奭【安莊人】

史文鼐【新添人】

莫與齊【定番人】

吳之瑋【普安人】

楊永泰【黎平人】

吳中蕃【貴陽人子騏子】

李在公【鎭逺人】

孫南光【新添人】

蘓國瓓【敷勇人癸未進士】張繼達【鎭逺人】

江之宗【都勻人】

徐心箴【思南人可大子】

王三徳【黎平人】

楊毓華【石阡人】

王印濬【安南人】

王天奇【黃平人】

鄒挺【婺川人】

何呈圖【平壩人】

陳聖治【印江人】

劉之蘭【平越人】

曽可道【銅仁人】

洪運昌【平溪人官主事】

張心智【思南人】

李英才【婺川人】

劉芳早【平溪人】

章爾佩【貴陽人志龍子官副使】劉兆鼎【銅仁人】

徐鰲【平越人】

周鳳毛【鎭逺人】

陳憲度【偏橋人】

周鐘琰【貴陽人思稷孫】

劉起蛟【黃平人官知縣】

王心敬【銅仁人】

黃正謨【貴陽人】

彊而孝【貴陽人】

朱道盛【思南人】

王璽【湄潭人】

貴州通誌卷二十六﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷二十七

人物

選舉

國朝

順治庚子科【照舊定額減半共二十名】

顧鼎新【黎平人】

田茂頴【婺川人】

劉在銓【貴陽人元瀚孫庚戌進士】龍元熹【湄潭人官教授】

任中鳳【思州人之望子】

陳舜印【鎭逺人官知縣】

周廷尙【興隆人官教授】

張體仁【新貴人官教授】

彭程漢【新添人官知州】

張拱北【黃平人官教授】

劉世忠【都勻人】

徐國珍【貴陽人官知縣】

趙東升【新貴人玥子】

王甡【新貴人官知縣】

張徳溥【安順人官教授】

王家儁【興隆人官教授】

徐人龍【平越人官知縣】

趙應琛【安順人】

孫衍慶【烏撒人官知縣】

萬鐘禮【平溪人官教授】

康熙癸夘科【以恩詔加五名共二十五名】

王承正【貴陽人尊徳孫】

黃昊【平壩人官教授】

徐玉陛【定畨人官教授】

奚恆【平越人官教授】

周廷適【興隆人官教授】

費以誠【石阡人道用子官學正】王承祥【新貴人尊徳孫庚戌進士】王祚蕃【平越人】

王元璐【銅仁人】

唐啟中【湄潭人官教授】

田茂詔【思南人】

張之偉【敷勇人】

越闓【新貴人】

張拱樞【偏橋人官教授】

蔡師旦【貴陽人】

吳豁然【都勻人】

周卜若【黎平人】

王之相【新添人】

宋安全【偏橋人】

王賓臣【敷勇人】

熊非熊【思南人】

徐兆熊【新貴人紳子】

熊士章【偏橋人官教授】

費以矩【石阡人道用子】

徐必遴【貴陽人卿伯子丙辰進士】董子策【遵義人】

文運新【綏陽人】

徐鳳翽【遵義人以上三名蜀闈中試】

丙午科

章萃【貴陽人爾佩子】

王承祜【新貴人尊徳孫己未進士】陸運昌【都勻人】

徐枝榮【思南人】

張鼎臣【思南人】

李中桂【貴陽人】

孫世澤【偏橋人】

黃彪【定番人】

潘芳【黎平人】

田泰運【思南人】

王洪締【敷勇人】

金渾【安順人】

尹湯寅【定番人】

王祚昌【鎭逺人】

陳起蛟【定番人】

周九萬【興隆人】

萬鐘艾【平溪人】

譚瑞【平壩人先召子】

潘萼【黎平人】

周齊濂【興隆人】

劉沛【遵義人】

陳明經【綏陽人】

萬人英【綏陽人】

盧世選【綏陽人】

宋文蔚【遵義人以上五名蜀闈中試】

己酉科【以恩詔加三名共二十三名】

程春翔【貴陽人】

張贊臺【黎平人】

陳柿祚【平逺人】

梅首【安順人豸孫】

周廷正【興隆人】

胡定之【黎平人】

朱門李【思南人】

王復宗【普安人祚逺子官知縣】王國璜【石阡人學敬子】

林樾【敷勇人】

陳廷藻【大定人】

張可立【貴陽人】

李士焻【婺川人英才子】

萬其智【黔西人】

章爾瑜【貴陽人志龍子】

蕭嗣昌【思南人重望孫】

遊恪【貴陽人】

張心錦【思南人】

潘徳徵【貴陽人】

王承烈【平逺人癸丑進士】徐世榮【都勻人】

陳儒【敷勇人】

張克壯【畢節人】

程崇【遵義人】

朱榛【正安人】

羅士柏【遵義人】

陳仔【綏陽人以上四名蜀闈中試】

壬子科

李士英【貴陽人】

洪灝【平溪人運昌子官知縣】蔣洪泌【新貴人克達子】

曹亮【黃平人】

程桂蕃【貴陽人春翔子】

袁錦【敷勇人】

田祖【思南人邱孫】

塗應詔【貴陽人】

王殿元【貴陽人】

蘇瑋【大定人癸丑進士】張從聖【新貴人】

越珃【新貴人應甲孫】

王喬年【平越人】

劉鏞【大定人】

劉�【貴陽人】

閻鍈【新貴人】

王如綸【平壩人】

孫上元【偏橋人】

宋安讓【偏橋人安全弟】

瞿纘曽【貴陽人】

傅之範【桐梓人】

唐知章【遵義人】

唐防【遵義人】

楊希震【遵義人】

熊禾【遵義人以上五名蜀闈中試】

副榜【準貢入監】

陳修聖【黃平人】

髙士徵【黎平人】

易道貫【平壩人】

羅啟裕【思南人】

陳介【桐梓人】

辛酉科【壬戌年補行】

劉子章【貴陽人官禦史】

蕭登崇【鎭寧人官教授】

廖應熊【餘慶人官教授】

陳佳士【平壩人】

李祺【貴陽人之仁曽孫】

吳以仁【偏橋人】

楊之苓【敷勇人】

夏文炳【定番人官知縣】

徐縯【貴陽人伯孫】

王夢麟【平越人官知縣】

何子澄【貴陽人兆桺孫官知縣】張應詔【黎平人官鴻臚寺少卿】劉璧【淸平人】

張覲北【敷勇人】

胡晸【貴陽人】

傅天奇【貴陽人】

梅建【安順人惟和曽孫】

朱煥【石阡人運久孫】

樊祚興【平越人師孔孫】

楊昌言【黔西人】

副榜

黃曠【平壩人】

夏敷倫【安順人】

周起渭【貴陽人中丁夘舉人】

趙珍【貴陽人】

甲子科【是科以恩詔加三名共二十三名】

項繼曽【安順人】

王鵬【普安人復宗子】

傅九鼎【新貴人】

戴綬【黃平人】

吳旦【貴陽人中蕃子】

章頥【新貴人爾佩子】

胡燦【安順人】

劉芳早【黎平人】

珍【甕安人】

施澤逺【思南人】

宋洪緒【黎平人】

胡奉衡【黎平人】

王士儀【銅仁人】

胡鐘鼎【鎭寧人】

馬羲浩【定番人文孫】

邱應震【都勻人】

蔡方炳【鎭寧人】

蔣洪澍【貴陽人克達子】

王冕【都勻人】

張云霱【偏橋人】

楊光燾【銅仁人】

黃元色【偏橋人】

尹鏕【廣順人】

李晉【桐梓人】

曽光祖【遵義人以上二名蜀闈中試】

副榜

葉林新【開州人】

黃沆【平壩人】

徐忠【黎平人】

宋如嵩【甕安人官教授】

丁夘科

周起渭【貴陽人甲戌進士】

王橒【興隆人丁丑進士】胡澡【黎平人】

宋應舉【偏橋人官教授】

劉建【貴陽人官教授】

鄭人惠【思南人】

全天秩【安南人】

蕭沛【貴陽人官知縣】

王嗣衍【敷勇人丁丑進士】

丁昌逺【鎭逺人官教授】

杜學林【普安人】

曽世煌【大定人】

鄒以惇【餘慶人官學正】

董中駿【定番人】

田慕芳【新貴人甲戌進士】

田仁淳【婺川人官國子監典簿】白光衢【黃平人官知縣】

龔履善【石阡人】

趙殿邦【新貴人官知縣】

戎軒【平越人官教授】

陳至誨【綏陽人蜀闈中試】

副榜

葉林新【開州人】

潘珍【貴陽人官教授】

周正【貴陽人】

鄒聖生【思南人】

庚午科

管遴【新貴人官敎授】

賀有章【黔西人官參議】

陳懋徳【黃平人官知縣】

黃之驂【安平人】

馬常【黎平人官知縣】

胡奉鼎【黎平人知縣行取】劉殷【思南人官知縣】

周國棟【印江人】

李紳【修文人知縣行取】

許文魁【都勻人官敎授】

徐時成【新貴人必逺子】

晏賓【平逺人官知縣攺敎諭】楊翰徵【思南人官知縣】

馬騰衢【普安人官知縣】

李士煃【婺川人官知縣】

梅廷標【安順人首子庚辰進士】周庠【貴陽人官助教】

李鴻緒【平逺人】

劉俊【新貴人官刑部主事】

商璉【甕安人官學正】

談惟迪【籍貫闕】

副榜

劉鉽【思州人】

焦應旂【淸鎭人】

吳君爵【安南人官教授】

史筆【貴定人】

陳邦殿【遵義人蜀閬中試】

癸酉科

田仁漸【思南人】

詹昻【淸浪人】

周文侯【開州人官教授】

陳珣【施秉人甲戌進士】劉玉泉【平逺人官知縣】

傅天爵【貴陽人官學正】

劉兆興【平逺人官教授】

楊襄【新貴人】

周士鳳【都勻人】

朱可熹【思南人】

張存烈【思南人】

黃毓嵩【都勻人官教授】

李士熉【婺川人】

覃岱【印江人知縣行取】張翊聖【新貴人官學正】

章履【貴陽人官知縣】

唐紀【都勻人官知縣】

柴大任【新貴人官學正】

商基鏞【甕安人官知縣】

周仁【平逺人官國子監典簿】王又旦【遵義人】

李先立【遵義人甲戌進士】羅其昌【遵義人丙戌進士】

趙文元【遵義人以上四名蜀闈中試】副榜

王道【安平人】

趙寛【貴陽人官教諭】

黃大均【新貴人】

何濟衡【都勻人】

丙子科【是科巡撫閻興邦題請照廣西中額三十名特恩依題廣額十名後定額三十名】

劉有憑【思州人官知縣】

周鐘瑄【貴築人官知府】

王道【安平人官知縣】

田祈【思南人】

梅廷栻【安順人官知縣】

黃嘉谷【貴陽人官教授】

唐覺世【湄潭人】

王銑【平越人】

朱紱【定番人】

李嗣白【餘慶人】

邵堯仁【思南人】

任名世【鎭寧人官知縣】

黃大坤【貴陽人官知縣】

焦應旂【淸鎭人官知縣】

張元臣【銅仁人丁丑進士】

匡琮【思南人】

田仁瀚【思南人】

梅琮【安順人官禦史】

劉元爵【平越人】

曹維翰【平逺人官知縣】

陸儒【都勻人】

黃世發【印江人官營田觀察使】王鋐【都勻人】

李維勲【龍里人】

張萬璟【貴築人官知縣】

黃士駿【鎭寧人】

遊允文【石阡人】

蔣爾琦【貴築人】

王衍銑【石阡人】

洪亮采【平逺人官知縣】

袁思恭【遵義人蜀闈中試】

副榜

王之鄰【平逺人官教諭】

閔修聖【貴定人官教諭】

李深【石阡人】

程先典【貴築人官教授】

史筠【貴定人官學正】

張鑄【淸平人官教授】

諭璋【正安人蜀闈中試】

己夘科

毛天文【定番人官知縣】

濮起熊【淸鎭人己丑進士】冉琪【貴築人官知縣】

徐岱【安順人官知縣】

陳以縉【黃平人官知縣】

塗伯�【都勻人】

蔡璋【銅仁人官學正】

陳嘉修【施秉人官學正】

黃大均【貴築人官知縣】

朱子璁【貴築人官學正】

越子震【貴築人官學正】

王萬年【貴定人官學正】

任衡【鎭寧人官知縣】

張儒先【大定人官知縣】

汪湛【貴築人】

劉一鋭【龍里人官學正】

解汝震【黃平人官知縣】

程典【安順人官知縣】

劉蛟【都勻人壬辰進士】

彭彬【思南人官教諭】

蹇王臣【普安人官知縣】

楊宗徳【銅仁人官學正】

施智【思南人官知縣】

柴大成【貴築人】

商國奕【湄潭人官學正】

竇士琦【廣順人官知縣】

劉應鼎【貴築人官四川按察使】唐傳中【湄潭人官學正】

陶成瑆【施秉人官教諭】

陳恭錫【安平人官知縣】

胡澄學【平逺人官知縣】

王萬育【貴定人官學正】

章節【貴陽人官主事】

顧湛【五開人中湖廣鄕試】卞正【仁懷人】

羅云師【正安人以上二名蜀闈中試】副榜

李士淳【婺川人】

陳以維【黃平人官學正】

沈澐【貴陽人現任教授】

王祚新【平越人】

劉仁傑【平越人官教諭】

李逢源【平逺人官教諭】

曽榮祖【遵義人】

周聲逺【遵義人以上二名蜀闈中試】

壬午科

柴大本【貴築人知縣攺教諭】

徐湛【開州人】

金佩【平越人】

程珣【貴陽人官知縣】

楊智勝【銅仁人】

李聯級【貴陽人官知縣】

龔蓀【畢節人】

劉明東【修文人官知縣】

張玠【貴築人】

楊淳【平越人】

鄒傳禹【湄潭人現任教諭】

夏懋倫【安順人官知縣】

萬民欽【淸平人癸未進士】

金希祥【都勻人】

汪汭【開州人】

印國相【貴陽人官知縣】

馮文漢【平逺人】

黃習【大定人官知縣】

鄒傳堯【湄潭人】

顧其宗【施秉人官知縣】

潘快【貴陽人】

姜濟防【畢節人官知縣】

張洪徳【開州人官知縣】

劉鼎和【貴築人官知縣】

張仕【平逺人】

廖士奇【思州人】

朱子瓏【修文人官知縣】

王際昌【廣順人】

章含【鎭寧人】

顧聖謨【畢節人】

張龍甲【桐梓人】

何鐸【遵義人】

吳敏【綏陽人以上三名蜀闈中試】

副榜

黃漢【安平人現任學正】

陳人珍【施秉人官訓導】

童昌祚【大定人官教諭】

練公芾【湄潭人】

譚以誠【廣順人】

潘淳【平逺人中辛夘舉人】

乙酉科

陳思蕃【修文人官知縣】

何廷元【淸鎭人官知縣】

蕭泌【貴築人官知縣】

王欽【貴陽人官知縣】

趙宗炅【平越人現任知縣】

商基振【甕安人官知縣】

周鎬【貴陽人官知縣】

周書【貴陽人】

何素儒【貴陽人】

邱南鳳【貴陽人官知縣】

周璠【貴陽人官知縣】

尹仕任【定番人官知縣】

夏龍霖【廣順人官知縣】

王俊【貴陽人本姓周丙戌進士】劉懷瑜【思州人】

李傑【修文人】

陳倬【湄潭人丙戌進士】

袁祖憲【平溪人官知縣】

王之賓【貴陽人】

向登選【貴陽人官知縣】

劉維漢【銅仁人乙未進士】

楊沛【平越人】

楊聖謨【安平人官知縣】

孔良臣【修文人】

梅廷傑【安順人縣攺學正】

張其誨【貴陽人】

汪琰【施秉人官知縣】

楊元愷【開州人官知縣】

林士典【黃平人】

金大亮【廣順人官知縣】

陳燦【貴定人】

周紀【安順人官知縣】

劉淳【黔西人現任知縣】

楊士惠【遵義人】

朱能恭【綏陽人】

葛愈【遵義人以上三名蜀闈中試】副榜

路亨【貴築人】

余必防【安順人】

蕭薰【鎭寧人現任教諭】

謝君扶【貴築人官教諭】

張克惠【甕安人現任教授】

張縉【黃平人戊子舉人】

戊子科

王文奇【修文人】

唐鉅【湄潭人現任知縣】王永年【銅仁人官知州】

蕭柄【貴陽人縣攺教】

夏時【貴陽人】

曹掄彬【黃平人己丑進士】王心貞【甕安人現任教授】

沈文郁【普安人】

黃文星【都勻人官知縣】

熊善【貴築人】

樊奕珩【平越人官知縣】

李士炌【婺川人】

溫滔【修文人】

唐璈【貴陽人癸巳進士】姚逺【貴築人官教諭】

蔣廷重【貴築人現任知縣】蔣啟哲【貴築人】

黃廷璽【貴陽人】

梅防【普定人官學正】

薛防【黎平人】

張晁【湄潭人】

張縉【黃平人現任學正】任元淳【淸鎭人官知縣】

沈從先【銅仁人】

商基中【甕安人】

嚴愉【貴築人縣攺教授】陳光裕【修文人】

黃錦【貴定人官知縣】

鐘恆【修文人縣攺教諭】

何湛【貴築人】

副榜

談廷選【都勻人】

黃之奇【思南人】

顧海【黎平人中辛夘舉人】

謝賜鋗【平逺人官訓導】

程雯【貴陽人中癸巳舉人】

羅戴榮【普安人官訓導】

周爰諮【綏陽人】

杜思賢【遵義人以上二名蜀闈中試】

辛夘科

黎昻【貴陽人官知縣】

王夢旭【平越人壬辰進士】董天良【平越人現任知縣】

鄒孟復【貴陽人官知縣】

唐尊堯【龍里人現任知縣】

張敬勝【黔西人】

周學裕【黃平人官知縣】

包祚永【貴築人丁未進士】孫光祖【思南人現任知縣】

何普【開州人現任知縣】吳與儔【貴陽人】

田榕【平溪人現任知縣】程云【貴陽人現任知縣】

李至【婺川人現任知縣】顧海【黎平人癸夘進士】

陳昌祚【鎭逺人現任知縣】張自成【平溪人】

朱�【平越人試用知縣】潘淳【平逺人乙未進士】

牟泰齡【安順人現任知縣】陳濂【貴陽人】

楊長春【貴築人現任教諭】李見龍【黎平人】

張克寛【平越人官知縣】

商傅【甕安人】

徐暹【貴定人官通判】

沈佩【貴築人】

朱華【都勻人】

董天敍【平越人官知州】

徐恢【龍里人】

李昌【平逺人現任知縣】

羅宗永【都勻人】

吳瑄【定番人】

龍亨極【黎平人官知縣】

周春【黃平人】

顧孫蕃【施秉人官知縣】

尹開治【定番人】

李英【甕安人現任學正】朱繡【廣順人現任知府】

陳天錦【安化人】

章成【平逺人】

杜思賢【遵義人】

鄭之僑【仁懷人壬辰進士】

鄭宜【正安人】

王屏【仁懷人以上四名蜀闈中試】

副榜

李佳奎【修文人現任教諭】

曽應兆【銅仁人中癸巳舉人】徐士珍【永寧人】

鄒有徳【鎭逺人】

黃淑【安平人現任教諭】

李士隆【黃平人癸巳舉人】任作霖【貴定人現任教諭】

癸巳科

柴大用【貴築人知縣攺教諭】

陳法【安平人癸巳進士】周仁表【印江人現任學正】

譚廷愷【鎭寧人官學正】

田禾丰【思南人現任教諭】

劉云【思南人】

劉景旦【修文人現任教諭】

楊溶【安平人】

莫自韜【修文人】

張存恭【黃平人】

熊述聖【安化人】

朱定元【麻哈人現任巡撫】徐致中【都勻人】

胡愼【餘慶人】

塗南翽【開州人現任學正】

王鑰【定番人】

程雯【貴陽人現任知縣】

張嘉謨【平逺人】

黃相干【都勻人】

張駿【淸鎭人】

李士隆【黃平人】

黃國麟【貴陽人官知縣】

陳如平【黔西人試用知縣】

但祚昌【廣順人】

王運元【銅仁人癸巳進士】

薛子璋【黃平人現任知縣】熊存【麻哈人】

譚鏕【安平人官知縣】

夏燽【安順人試用知縣】

沈濬【黃平人】

謝士嘉【貴築人】

萬里【貴定人癸夘進士】塗復銑【都勻人官學正】

房度【貴陽人吏部學習】吳松【淸鎭人官知縣】

何竟仁【威寧人現任學正】田仁民【鎭逺人】

曽應兆【銅仁人現任知縣】謝鴒【龍里人現任知縣】

徐恪【貴定人】

張簡【綏陽人】

羅彌素【遵義人】

楊防【桐梓人】

傅之奕【桐梓人以上四名蜀闈中試】副榜

雷宣【貴築人現任教諭】

陳士【黔西人】

謝賜鈞【平逺人現任教諭】

王純恭【淸平人】

張其諶【貴陽人】

粟茂頴【黎平人】

周琰【貴陽人】

甲午科

張嗣詠【安順人】

李運正【黃平人庚戌進士】黃綬【餘慶人】

劉汝翼【黃平人】

周傑【定番人】

陳玉書【貴陽人】

石國瑛【貴築人】

張瑜【貴陽人】

王瓚【貴陽人戊戌進士】

龔時凱【大定人】

顧永崇【修文人官知縣】

梅琯【普定人】

張羾【思南人庚戌進士】

石國鼒【貴築人官教諭】

黃沛【安順人】

徐彥【印江人】

承祖烈【安化人】

毛洪文【大定人】

王夢圖【平越人官學正】

彭述先【貴陽人官知縣】

何深【安平人】

曽經世【貴築人】

劉朴【普安人試用知縣】

龍士近【貴陽人】

柯秉綸【普安人】

彭祜【普安人乙未進士】黃之驓【安平人】

張也明【獨山人現任知縣】髙銓【貴築人官知縣】

樊奕璉【平越人】

劉師錫【銅仁人】

彭椿【鎭逺人】

蕭家齊【貴築人現任知縣】

袁應鰲【貴築人】

周曰崧【安平人】

傅如璋【湄潭人】

傅占爵【甕安人】

毛邑【平越人丁未進士】熊元麟【貴築人官教諭】

陳旭【貴築人現任同知】陳之瑜【遵義人】

蕭蓁【遵義人以上二名蜀闈中試】副榜

秦正瑞【修文人官教諭】

熊銓【龍里人丁酉舉人】王殿邦【安平人】

沈偉【都勻人】

鄧鑰【思南人】

何淶逺【思州人】

朱侑【思南人】

傅同人【桐梓人蜀闈中試】

丁酉科

汪無限【開州人現任知州】

王士翔【平越人】

王士俊【平越人辛丑進士】

程仁圻【廣順人辛丑進士】劉震信【貴築人官知縣】

吳輝璘【鎭逺人官知縣】

洪湜【平溪人】

李運升【黃平人丁未進士】安修徳【思南人甲辰進士】

伍方親【都勻人】

江紹微【都勻人】

熊銓【龍里人官知縣】

馬徳潤【貴陽人官教諭】

張祖晉【淸鎭人】

張炳【黔西人】

唐濟逺【婺川人試用知縣】楊珌【都勻人】

張防【思南人】

林嵩【開州人】

羅仁【鎭逺人官學正】

田茂新【思南人】

陳嘉惠【甕安人】

夏謨允【淸平人】

梅璿【永寜人官知縣】

劉桂【貴陽人現任教諭】

張芳【大定人】

顧滋梧【黎平人】

吳昻【貴陽人】

胡珍【安南人】

孔煥章【龍里人】

田之駟【思南人官教諭】

石志猷【黃平人】

夏璋【貴築人】

王夢堯【平越人戊戌進士】孫仰緒【黃平人】

宋毓琪【甕安人】

楊廷琚【仁懷人】

黃雲【遵義人以上二名蜀闈中試】副榜

孫光瑛【思南人】

余鯤【鎭寧人】

雷泰【淸鎭人】

方維振【平越人】

周傑【定番人】

帥焯【貴築人】

梅瑀【安順人】

庚子科

阮維誠【畢節人甲辰進士】

楊潮【安南人】

楊義表【普安人】

程醇【安南人】

李邦雄【安順人】

彭之錦【思南人】

蔣尙忠【貴築人】

朱玉【貴陽人試用知縣】劉文徳【貴築人官知縣】

段大策【淸平人官知縣】

曹士振【安化人】

彭其壽【定番人】

金履寛【湄潭人癸卯進士】

潘洪【貴定人】

賀立諴【貴陽人】

胡湛【定番人】

嶽昭【平越人官知縣】

石宏祚【石阡人】

常愼徳【平越人官學正】

安自東【石阡人】

任元灝【淸鎭人庚戌進士】

彭琮【貴陽人】

張素【淸平人甲辰進士】

楊蜀儒【貴築人】

魏綰【平越人官知縣】

蔣徳重【貴築人現任知縣】彭之瑤【思南人】

髙必遴【定番人】

任更生【貴築人】

胡天文【貴陽人官知縣】

張大煻【思南人】

馬琳【貴陽人】

樂鳴和【都勻人】

張琨【銅仁人】

夏琨【普定人】

謝上欽【貴築人官知縣】

駱玉圖【遵義人】

劉春暄【綏陽人以上二名蜀闈中試】副榜

林文穆【普安人】

蔡鴻章【安平人官教諭】

王廷槐【畢節人】

文守泰【思南人】

鄒有徳【鎭逺人官教諭】

石璋【思南人】

陳嘉猷【廣順人】

雍正癸夘恩科

沈樞【鎭逺人】

姜毓【淸鎭人庚戌進士】周儒【龍里人癸丑進士】

裴若度【定番人】

任覺世【思州人】

覃一仁【石阡人】

周天民【龍里人】

陳大業【鎭逺人】

宋祚綸【貴陽人】

李運隆【黃平人任教授】

何濟岱【都勻人】

向維邦【平越人】

董洵熈【普安人】

陳之任【鎭逺人】

汪宗啟【鎭逺人】

吳夢卜【廣順人試用知縣】諶克舉【修文人】

孔憲章【貴陽人】

袁琨【龍里人】

劉珙【貴築人和鼎子】

趙廷揆【黎平人】

宋應任【施秉人】

夏烜【安順人】

鄭廷獻【平溪人】

李廷翼【安化人】

楊臻【都勻人】

周俶【廣順人試用知縣】

何錦【開州人官知縣】

周勄【安順人】

龍汝霖【開州人】

駱騏【廣順人】

吳夢旭【廣順人】

徐縉【淸平人】

郎元相【貴定人】

林玉瑛【黃平人】

袁琮【龍里人】

曽顯譽【都勻人】

李蔭【平越人】

王朝選【黎平人現任知縣】

金玉文【石阡人】

楊睿【定番人】

徐孜【永寧人】

顧廷機【淸平人】

陳緯【平逺人官同知】

朱凝道【龍泉人】

王琳【平越人官知縣】

趙炯【五開人中楚闈第四名】周

惇【綏陽人】

周毓元【遵義人癸夘進士】

周道周【遵義人】

方元坤【遵義人】

羅彌髙【遵義人丁未進士】唐惟明【遵義人】

劉晟【遵義人】

楊廷獻【遵義人】

傅我慧【遵義人】

羅自遂【遵義人以上十名蜀闈中試】

副榜

黃訓【銅仁人】

晏廷璧【大定人】

戴珩【平越人】

曽三禮【黔西人】

薛子珩【黃平人】

張訓【黔西人】

張爲志【黃平人】

蘓賦【桐梓人】

杜思豫【遵義人以上二名蜀闈中試】

癸夘正科

郭石渠【思南人丁未進士】

沈維崧【畢節人甲辰進士】尹祖伊【貴陽人庚戌進士】

陳淸【安平人】

陳之頴【黃平人】

劉師基【獨山人】

吳文晉【貴築人】

帥桂【貴築人己未進士】劉世熹【黃平人甲辰進士】

吳潤【開州人】

李橒【淸鎭人】

王祚顯【印江人庚戌進士】沈維藩【畢節人】

唐明【淸浪人】

展壽謨【貴陽人現任教諭】

趙楷【淸鎭人庚戌進士】陳堯謨【修文人現任教諭】

雷聲【貴陽人】

鄧國藩【開州人官學正】

董天懿【平越人】

王典【貴定人】

楊森秀【廣順人】

安爾谷【龍泉人】

朱暉【廣順人】

顧廷藩【淸平人】

馬徳至【安平人官知縣】

趙廷亮【黎平人】

楊先芳【貴陽人現任知縣】譚治宏【思州人】

劉澐【平越人】

符國正【大定人】

柴華【大定人】

戴琪【平越人】

吳烜【黔西人】

陳位【安平人】

朱昞【貴陽人】

倪生玫【五開人中湖廣鄕試】

杜謐【遵義人癸丑進士】談宣【遵義人】

羅彌敬【遵義人】

劉峻生【遵義人】

劉春暘【綏陽人】

傅同人【桐梓人以上六名蜀闈中試】

副榜

何宏玥【貴築人】

張名世【平逺人】

曹纕【施秉人】

毛伯【餘慶人】

張士範【安平人】

王元佐【石阡人】

趙琳【安平人】

丙午科

路元升【畢節人丙辰進士】

陳嗣諶【五開人庚戌進士】嚴納【黎平人】

楊枝華【都勻人癸丑進士】唐文逺【湄潭人】

王藩【威寧人官知縣】

何泌【鎭逺人】

周琳【都勻人】

金城【平越人】

陳防【都勻人組兄】

張逵【安順人】

周楫【畢節人現任學正】張煥【黔西人】

謝祺【黔西人】

簡伯瑚【淸浪人】

吳萬善【平逺人官知縣】

蔣允燾【普安人】

嚴三綱【貴築人試用知縣】皮弁【貴陽人】

黃宏智【印江人】

洪汝勣【銅仁人丙辰進士】

陳銘【鎭逺人】

陳新典【平逺人】

周澤【貴陽人】

楊華【平逺人官知縣】

王政恆【平越人庚戌進士】何啟泰【淸平人】

路同升【畢節人現任教諭】漆沛【淸鎭人】

冷仕【甕安人現任教諭】閻源淸【大定人】

戴體仁【貴陽人】

王文舉【貴陽人】

朱皓【貴築人】

厲萬邦【龍里人】

周盛文【平逺人】

黃璋【鎭寧人丙辰進士】

周泰【貴陽人】

陳鈞【遵義人】

羅彌元【遵義人】

唐惟安【遵義人】

莊佳雨【遵義人】

陳師濬【遵義人】

張衡【仁懷人以上六名蜀闈中試】副榜

曹植【五開人】

熊渭飛【黔西人】

劉成琰【貴陽人】

王鐸【威寧人】

黃啟名【黎平人】

張祖恆【淸鎭人官教諭】

張偉志【黔西人】

陳許【綏陽人蜀闈中試】

己酉科

王修士【黃平人】

黃泰來【思南人】

倪恕【開泰人】

龍天禦【定番人】

卿琦佩【修文人】

李連璧【印江人】

王訓【貴築人】

孔良裔【黃平人】

周至義【都勻人】

鄭廷烈【安南人丙辰進士】傅思蕃【貴陽人】

左書【淸鎭人】

黃錦【貴築人】

何洽逺【鎭逺人】

周毓嵩【貴陽人】

陳以偕【桐梓人】

田域【石阡人】

徐之瑜【天柱人】

李防丰【廣順人】

左宜【貴陽人】

劉子琦【平逺人】

張一俊【貴陽人】

蕭宗元【都勻人己未進士】

鄒文程【南籠人】

童牧【銅仁人】

李賢經【南籠人庚戌進士】謝廸【畢節人】

張雯【鎭逺人】

郭汝梅【貴築人】

陳堯文【貴築人】

李士麟【貴陽人】

蔡惟勸【平逺人】

章采【淸鎭人】

顧上遴【威寧人】

楊毓瑛【淸鎭人】

彭商來【黔西人】

羅岱【湄潭人】

黃天章【大定人】

周甲年【貴築人】

劉公渭【湄潭人庚戌進士】樊禧【都勻人】

李璧【湄潭人】

楊廉【鎭寧人】

王所師【遵義人】

副榜

張希尹【安平人】

冉璉【貴築人琪弟】

郭永鉅【龍里人】

張繽【龍里人】

唐泉逺【湄潭人】

張希仲【安平人中壬子舉人】李枚【黔西人】

劉岱【平越人】

壬子科

陳中榮【綏陽人癸丑進士】

陳上士【安平人】

蔡士琮【貴陽人】

劉再向【普安人】

張希仲【安平人】

洪楷【畢節人亮采子】

徐天敍【廣順人】

彭觀【貴定人】

王楚士【黃平人】

文瑄【甕安人丙辰進士】周鳳翧【綏陽人丁巳進士】

宋梅【甕安人】

白子男【平越人癸丑進士】

吳承伯【威寧人】

龍鵬程【貴築人癸丑進士】

徐倫【思南人癸丑進士】王彬士【黃平人】

王玠【貴陽人】

田霦【貴築人】

章世熹【貴陽人】

池玉【貴築人試用知縣】

蔣蘭【貴陽人】

謝維仁【貴築人】

牟健【遵義人】

卞慶藻【仁懷人】

王國謨【鎭逺人】

郭圖【淸鎭人】

吳紹伯【施秉人】

夏祚嘉【淸鎭人】

嚴嗣勲【開泰人】

王煥士【黃平人】

劉倬【平越人】

龔生達【天柱人丙辰進士】

李杜文【麻哈人】

袁功贊【玉屏人】

何仁安【鎭逺人】

畢燦【普安人】

熊勝國【定番人】

周明徳【廣順人】

黃翼幹【都勻人】

萬世榮【貴陽人】

馮潢【湄潭人】

帥維坤【貴築人】

舒安【遵義人癸丑進士】王偉【開泰人】

夏朝正【麻哈人】

洪汧【玉屏人己未進士】

黃泰【貴陽人】

吳以賢【餘慶人】

副榜

胡永淸【龍里人】

章世榮【貴築人】

倪深【開泰人】

易可久【貴築人中丙辰思科舉人】何煜【普安人】

孫鑛【淸平人】

嚴三畏【貴陽人】

譚治隆【思州人】

乙夘科

徐朝賢【餘慶人】

何煜【普安人】

淩霙【貴陽人】

周濬【廣順人】

胡汧【開泰人丁巳進士】

周梃【畢節人】

聶元聲【綏陽人】

葉於梅【都勻人】

楊名捷【貴定人】

蕭大章【銅仁人】

鋐【獨山人】

陳綸【遵義人】

萬豫【獨山人】

張書紳【黃平人】

蕭梁【都勻人】

何復圖【遵義人】

陳年誥【淸鎭人】

吳祖正【都勻人】

張應璧【湄潭人】

彭祖述【遵義人】

王睿【貴築人】

梁勲【遵義人】

何昻【開州人】

安依仁【思南人丙辰進士】龍徳成【淸鎭人】

吳祐【綏陽人】

王納【貴陽人】

夏亨遇【安順人】

胡湧【永從人】

吳致烈【思南人】

謝世宗【遵義人】

章守頤【黃平人】

熊文瑞【遵義人】

程仁增【貴築人】

汪無極【開州人】

王瑉【定番人】

牟嶽齡【安順人】

陳瑜【畢節人】

包必明【貴築人】

黎元【安平人】

曹海【黃平人掄彬子】

陳錦【遵義人】

胡之檀【開泰人】

張璠【廣順人】

副榜

楊本【貴陽人】

李造周【黃平人】

庹正國【仁懷人】

髙大任【貴陽人】

陳�【修文人】

張珽【廣順人】

胡超【安南人中丙辰舉人】

戴珣【黃平人】

乾隆丙辰恩科

陳允【貴築人】

盧瑤【黃平人】

王徳【闕仁懷人】

張立中【銅仁人】

胡之楚【開泰人丁巳進士】

楊炳【畢節人】

李子瓚【遵義人】

劉璞【遵義人】

袁虞禮【遵義人】

徐昭【平越人】

王覺蓮【貴築人己未進士】

湯澤淸【貴築人】

黃訓【銅仁人】

易可久【貴築人】

管封齊【貴築人】

龍必云【貴陽人】

李鴻勲【大定人】

郭石亮【安化人】

孫維【威寧人丁巳進士】

吳淳齡【畢節人】

謝履忠【貴築人】

陳組【都勻人】

黃溢【鎭寧人】

趙士正【黎平人】

王一位【遵義人】

朱瑗【普定人】

陸岱【都勻人】

蔣允焄【貴築人丁巳進士】陳文豫【施秉人】

李昌隆【南籠人】

邱如侖【都勻人】

髙大偉【貴築人】

陳澂【安平人丁巳進士】

陳紀【貴陽人】

郭巍南【廣順人】

李世藩【平逺人】

郭啟泰【思南人】

汪玢【開州人】

曹庠【湄潭人】

孫廷標【畢節人】

方象幹【貴陽人】

席永恭【淸鎭人】

程鐸【定番人】

王謨【綏陽人】

白成壐【貴陽人】

胡超【安南人】

傅宗俊【桐梓人】

蕭林【遵義人】

張擬芳【餘慶人】

郭石介【思南人】

金汝祥【桐梓人】

楊如本【餘慶人】

宋廷正【貴定人】

楊培【淸平人己未進士】副榜

譚鏞【安順人】

鄒瑤【修文人】

黃世椿【鎭寧人】

夏珩【貴築人】

費熾【餘慶人】

王誠【貴定人】

陳志孔【淸鎭人】

王景尊【貴陽人】

戊午科

田霔【思南人】

馮子式【鎭逺人】

金沛【安平人】

戴一仁【廣順人】

梁子敬修【文人】

熊元龍【貴築人】

劉傳【平越人】

黃濋【鎭寧人】

周曜【普安人】

張偉【安順人】

郭石秀【思南人】

譚廷升【安平人】

何允炘【湄潭人】

陳許【綏陽人】

夏炯【普定人】

周大訓【黔西人】

彭學麟【貴陽人己未進士】

周訓世【黃平人】

楊性勝【鎭逺人】

王家正【貴陽人】

洪其哲【玉屏人】

梅瑛【安順人】

平兆淸【遵義人】

朱紀【貴築人】

黃乘龍【貴定人】

李瑛【永寧人】

黃瓊【獨山人】

李斯升【施秉人己未進士】李義重【貴陽人】

周煒【綏陽人】

馬瑹【貴陽人】

黃文煥【龍里人】

鄭琯【遵義人】

劉峯【貴定人】

伍希聖【貴陽人】

葉沛【黔西人】

宋毓璋【甕安人】

周�【平逺人】

孫洪瑞【安順人】

鐘岱靈【平逺人】

曹師孟【鎭寧人】

李傑【都勻人】

江淸【安平人】

梅毓仁【安順人】

副榜

龍天章【畢節人】

尹徳裕【修文人】

劉尙徳【貴陽人】

劉之傑【思南人】

羅毓龍【天柱人】

蔣宣魯【麻哈人】

王椿【平逺人】

周學瀅【黃平人】

選貢

明

程生云【遵義人官副使】

令狐應辰【桐梓人】金簡【桐梓人】

傅元和【桐梓人官按察使】楊國士【天柱人】

李應元【天柱人】

楊枝棟【天柱人】

張應奇【天柱人】

國朝

康熈十一年

劉湯聘【貴陽人官教授】

向登元【貴陽人官知縣】

張淑岱【龍里人】

黃正運【定番人】

劉之珍【敷勇人】

全大節【安順人】

劉邦彥【鎭寧人】

沈弻【普安人官郎中】

徐琦【威淸人】

史可述【新添人官知縣】

沈士徵【都勻人】

楊聯第【都勻人】

洪國正【平溪人】

熊瑋【平逺人】

單鍈【平逺人】

聶文英【畢節人】

蔡大立【大定人】

程翮【黔西人】

徐國顯【黔西人】

張爾位【威寧人】

張鷟【威寧人】

溫良相【大定人】

劉啟教【威寧人】

唐羲伯【遵義人官知縣】

遊子衛【遵義人】

戴琦【遵義人官教諭】

康熈二十五年

鮑珍【貴陽人】

周曰正【普安人】

徐瑤【平越人】

王金鼎【鎭逺人】

張瑛【鎭逺人】

王長庚【偏橋人】

張鯤【婺川人】

詹霖【黎平人官教授】

陳潢【大定人官教授】

向允中【平逺人】

王景澂【畢節人】

章鳴野【赤水人】

沈穆士【威寧人】

王應鼎【烏撒人】

戴聖諭【遵義人現任教諭】

陳我聖【仁懷人官教授】

雍正元年

李寛【貴陽人】

楊先芳【貴陽人】

章文【貴築人】

裴若度【定番人】

楊先伸【修文人】

吳夢卜【廣順人】

王允嘉【龍里人】

鄧國藩【開州人】

朱重智【貴定人】

張聖化【安順人】

潘灝【安順人】

何煜【普安人】

邵洪元【普定人】

蔡洛源【鎭寧人】

徐【安南人】

黎先【安平人】

汪運正【永寧人】

張益繡【黃平人】

楊光昕【餘慶人】

商世健【平越人】

沈維藩【畢節人】

徐徳基【都勻人】

黃再憲【淸平人】

蔡暄【獨山人】

陳紳【麻哈人】

趙廷柏【鎭逺人】

何洽逺【鎭逺人】

沈栻【鎭逺人】

張銑【思州人】

何鴻正【思南人】

劉鎧【思南人】

柴正榮【安化人】

李瑩【婺川人】

朱爲熹【石阡人】

盧師舜【石阡人】

李士純【銅仁人】

薛瑄【黎平人】

吳文琦【黎平人】

胡公桂【永從人】

李雋品【威寧人】

陳其璠【威寧人】

鄒述孟【大定人】

周維垣【平逺人】

儲爾健【銅鼓衞人】田樟【平溪人】

唐惟欽【遵義人】

田種璧【遵義人】

王昆元【鎭安人】

金睿【仁懷人】

雍正六年

劉星東【貴陽人】

王玠【貴陽人】

謝眷【貴築人】

姜文澤【廣順人】

王璋【修文人】

陳堯典【開州人】

譚錞【安順人】

蕭世琦【安順人】

吳紀【普定人】

劉必貴【普安人】

周士藻【普安人】

宋普【安南人】

金沛【安平人】

熊元善【淸鎭人】

譚士道【思南人】

蕭蘭芳【安化人】

安依仁【思南人】

譚世選【印江人】

龔學燧【石阡人】

陳行道【石阡人】

徐學孟【平越人】

徐而陵【黃平人】

顏士純【甕安人】

徐心基【都勻人】

楊盛桂【淸平人】

申傑【鎭逺人】

鄒任世【思州人】

田楠【玉屏人】

龔生達【天柱人】

張立行【銅仁人】

鄒之嶧【威寧人】

李植【黔西人】

楊幹正【畢節人】

謝世宗【遵義人】

明智【仁懷人】

雍正十二年

劉世榮【貴陽人】

湯澤昭【貴陽人】

程仁增【貴築人】

杜友榕【定番人】

楊士【廣順人】

汪無極【開州人】

謝�【龍里人】

楊名捷【貴定人】

孫洪瑞【安順人】

胡文元【普定人】

吳視【永寧人】

龍濤【淸鎭人】

王經邦【安南人】

劉建極【南籠人】

李承統【南籠人】

周良儒【普安人】

郭昞【安南人】

姚瓚【平越人】

王夢弻【平越人】

樊奕瓏【平越人】

李造唐【黃平人】

徐朝賢【餘慶人】

唐澔逺【湄潭人】

吳祖正【都勻人】

蔡其昌【獨山人】

曽應萱【鎭逺人】

彭科【鎭逺人】

陳文燕【鎭逺人】

陳政【施秉人】

楊材棟【天柱人】

鄒鋐【思州人】

孟述宗【玉屏人】

翁世勲【淸溪人】

張右贊【思南人】

楊昌平【思南人】

袁元【安化人】

龔經【婺川人】

成人【石阡人】

洪斯緒【銅仁人】

劉憲熹【銅仁人】

黃啟颺【黎平人】

胡湧【永從人】

曹開禮【錦屏人】

蔣朝選【開泰人】

黃憲章【大定人】

呂肇渭【威寧人】

羅於巖【黔西人】

石函章【畢節人】

戴聖眷【遵義人】

王觀【遵義人】

王元善【遵義人】

韓紹【綏陽人】

鄭朋泰【正安人】

薦舉

雍正四年

謝天扶【貴築人官知縣】

劉臺【思南人官知縣】

雍正五年

楊毓芳【貴陽人現任知縣】

湯正【貴築人四川經歷】劉世英【龍里人現官經歷】

李幹亨【貴定人現任教諭】楊先伸【修文人雲南試用】

汪英【開州人試用知縣】楊世澤【定番人現任知縣】

曹纕【施秉人試用知縣】徐徳基【都勻人】

劉師健【淸平人現任知縣】祝鈞【安順人】

黃濬【鎭寧人官吏目】

孔蔚【普安人官縣丞】

章世奇【淸鎭人現任州同】郭士佺【安南人現任知縣】

蔣頊【銅仁府人現任教諭】饒鴻煥【銅仁縣人現任州判】

戴天瑞【平越府人現任教諭】鄭廷覲【玉屏人現任教諭】

王道凝【畢節人現任教諭】林樞【婺川人雲南試用】

艾承洪【麻哈人直試用】周萬元【黎平人】

趙烜【開泰人】

左維憲【思州人官教諭】

張熊【平溪人現任教諭】劉永謙【甕安人】

江運正【永寧人現任經歷】石聲純【餘慶人】

方希賢【平逺人現任教諭】趙璽【大定人現任吏目】

雍正七年

王楠【黃平人現任通判】

楊嗣淸【貴陽人現任縣丞】

乾隆元年奉

防舉行孝防方正

安居仁【思南人廩生】

鄒任世【思州人防貢】

熊兆周【黔西人廩生】

吳萬育【平逺人增生】

李光緒【黃平人生員】

冉【貴築人廩生琪弟】徐啟嶸【龍里人生員】

丁云【貴定人生員】

王世泰【安南人嵗貢】

劉宏防【都勻人嵗貢】

孫塾冕【淸平人生員】

田樟【玉屏人防貢】

武進士

明

嘉靖戊戌科

劉文【貴州衞人】

甲辰科

吳時春【貴州衞人守備】

丁未科

何自然【新添衞人都司】

隆慶戊辰科

陳應魁【貴州前衞人】

卜【都勻衞人守備】

辛未科

李長榮【貴州衞人】

萬曆甲戌科

湯傑【貴州衞人守備】

李顯文【貴州衞人都司僉書】李長實【貴州衞人】

丁丑科

吳學易【貴州衞人守備】

庚辰科

蔣思仁【貴州前衞人】

李春元【貴州衞人】

癸未科

吳光宇【貴州衞人】

丙戌科

劉效節【貴州衞人】

陳上策【貴州衞人官守備】杜鶴鳴【貴州衞人守備】

阮士奇【普定衞人都司僉書】魯仲禮【安莊衞人】

己丑科

陳三徳【貴州前衛人】

封進【貴州前衞人守備】薛經瑄【貴州前衞人都司】

壬辰科

陳試【貴州前衞人都司僉書】王懋徳【貴州前衞人】

張云翼【新添衞人守備】

乙未科

葉定逺【貴州衞人守備】

戊戌科

劉嶽【貴州衞人都督僉事】

莫天賜【貴州衞人守備】

栁國柱【新添衞人守備】

甲辰科

邵繼昌【貴州前衞人都司】

孫耀祖【新添衞人】王有道【新添衞人都指揮】

崇禎庚辰科

胡嘉瑞【貴州衛人】

國朝

康熈庚戌科

賀世雄【新貴人】

陳世齡【平逺人】

何圖【遵義人】

劉漢章【遵義人】

癸丑科

曹元肅【平越人】

張幹亨【敷勇人】

吳甡【貴陽人】

杜榮【大定人】

胡仕傑【貴陽人】

楊徳培【貴陽人】

楊愷【遵義人】

辛未科

張明【貴陽人守備】

癸未科

曹維城【貴陽人狀元官副將】

張殿臣【銅仁人官總兵】

壬辰科

張玉成【銅仁協兵官侍衛】

癸巳科

姜文濱【貴陽人】

王廷梅【安順人現任副將】

乙未科

王藩【銅仁府人】

胡良棟【鎭寧人現任遊擊】

戊戌科

陳其瑛【威寧人現任副將】

馬元勲【思州人】

辛丑科

楊松【大定人】

癸夘科

王耀祖【貴陽人現任副將】

孔繩聖【威寧人現任遊擊】

甲辰科

黃國安【淸鎭人】

曹石【平越人現任侍衛】

丁未科

米士元【銅仁府人】

庚戌科

王焯【黃平人試用守備】

陳尙賢【貴築縣人試用守備】

癸丑科

洪昌運【普定縣人】

馬之騏【貴築縣人】王廷愷【遵義縣人】

丙辰科

丁雯【麻哈州人】

張永泰【威寧州人】

貴州通誌卷二十七﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷三十八

人物

鄕賢

貴陽府

漢

尹珍【字道正牂牁郡母斂縣人珍自以生於荒裔未漸聲教乃從汝南許愼受五經應奉受經書圖緯學成還鄕裏教授於是南域始知學漢桓帝時珍以經術選用歷尙書丞郎荊州刺史而應奉爲司校尉師生並顯】

傅寶【字紀圖牂牁平夷人有名徳歷尙書郎長安令】

尹貢【牂牁夜郎人與傅寶並有名徳號南州人士歷巴郡太守彭城相】

晉

謝恕【字茂理牂牁毋斂人晉永昌元年爲牂牁太守時寧州刺史尹奉爲李雄弟壽所破恕盡忠晉室卒能保郡官至撫夷中郎將寧州刺史忠義冠軍將軍】

侯馥【字世明牂牁人李雄據成都寧州刺史王遜表馥爲江陽太守未至雄將軍李恭已據江陽舉眾攻馥眾寡不敵爲恭所擒送李雄雄責之答曰事君之心有死無二雄必欲降之使人委曲開諭馥怒罵不屈雄義而赦之時犍爲等郡守吏皆降惟馥與謝恕矢節不二云】唐

趙國珍【牂牁長趙君道裔也唐天寶中屢有戰功南詔閣羅鳯叛宰相楊國忠領劍南節度使以國珍有方略授黔中都督徵南詔防五溪十餘年天下方亂而此郡獨寧仕終工部尙書】明

王訓【貴陽人博學知兵詩文雄偉年十八上保邊要政八策宣宗嘉納之中宣徳乙卯鄕試正統間以都督吳亮薦授訓導教法嚴整文化聿興正統十三年麓川苗叛尙書王驥討之王訓佐助十四年苗狫圍新添等衛尙書侯璡辟訓贊晝論功陞教授晚以子貴封武略將軍卒年八十】越升【宣慰司人宣徳間以經明行修召將授館職防播州宣慰司求明經師化夷遂授升播州司訓導卒】

詹英【字秀實貴陽人正統戊午舉人授防川衛訓導時滇有麓川之役英上疏言邊務十三事悉行之又上疏論王驥貪功黷武老師費財上大異之詔卽往參其軍英恐事多掣肘詣闕辭公卿爭識其面或欲薦爲臺職值己巳之變遂止考滿遷河西教諭防薦可撫蜀者侍郎張固上可之蜀賴以安英卒編修羅玘表其墓略曰正統己巳之先變未釁也而四方亦旣小動矣乃疏逺小臣有能奮不顧身言天下事如君者而天子又能聽之不徒聽之而又能用之當時大臣不惟欲阻之而又欲薦之是可謂不諱之朝而言猶不壅於上聞也故𨿽遭是莫大之變而卒亦莫之能災者豈無自哉英所著有止庵集】

秦顒【字士昂宣慰司人正統壬戌進士授行人遷禮部員外郎天順初奉使滇粵咨民隱歸疏於朝上多采納歷官雲南左參政鐵索箐賊起攻破州府顒襲擒之防禦史審決死囚忽萬鳥飛集省堂驅之不散顒疑有寃詳鞫之釋無辜者三十九人巡金齒渡潞江風濤大作舟中悉驚怖顒獨正色賦詩云若受贜私並土物任教沈向潞江中風寧舟濟人謂忠誠所格後卒於官】易貴【字天爵宣慰司人景泰甲戌進士廷試二甲第二貴賦性剛正積學淹通宦轍所至崇學校卹民隱遇事明而能斷不怵於勢利有古循良風歷官辰州府知府創禮儀制樂器士始知古道致仕歸閉門校書十餘年卒著有竹泉文集諸經直指諸書】

蔣哲【貴陽人成化辛卯舉人治初知廣通縣剛介亷明有古良吏風時沐氏家奴怙勢作威哲一繩以法不少貸卒於官滇民哀思不已】

兪璣【貴陽人成化壬辰進士授主事明敏亷潔卒於官】

徐節【字時中貴陽人成化壬辰進士授河南內鄕縣知縣治行稱最被徵士民遮道挽畱衣履爲裂擢禦史三上章數錦衣衞指揮牛循罪惡屢劾閣臣萬安等風裁凜然歷官雲南右參政連破梁山竹箐米魯諸寇遷右副都禦史巡撫山西以剛直忤劉瑾瑾矯制削秩罷歸瑾誅復職致仕比老自擬淵明生作挽歌行狀以示其門人卒年八十有六賜祭葬著有蟬噪等集】楊樊【貴陽人成化庚子舉人治間知太和縣時廨宇傾圮擬重修之工費不貲樊曰姑已之待明年爲計人皆莫諭其意明年正月卽諭民應造版籍者投狀察舊事造籍吏胥皆索賄數千金民之疲於奔命者以萬計樊身自督造毫末不遺人役一工畝取石一片民視往費減半樂於奔赴帑不啟鑰而事竣胥吏竟不得索一錢後陞知府】

蕭韺【宣慰司人成化庚子舉人治間知馬龍州嘗捐俸以開拓州治易地以分置民居解官歸家徒四壁立】

路義【宣慰司人成化庚子舉人正徳中知南溪卻饋遺釐姦剔修城捍賊民賴保障祀名宦】

孟震【宣慰司人成化丙午鄕舉正徳間任雲南府教授修潔簡黙在任九年未嘗妄言笑三日一課諸生令屬文達者輒笞責之諸生於父兄鄕黨稍有違犯無弗知諸生皆恐恐守業不敢戲遊郡中至今言教規必曰孟師兩典文衡六任教職皆有賢聲士大夫稱六學先生】越英【字徳充升三世孫少從叔官楚叔卒於官家口流落英間關盡歸之年已二十八發憤讀書七年中治甲子鄕舉任瀘州知府正直不阿棄官歸家食三十年絕迹公門辟西園日靜坐其中作詩文自娛卒年八十】

範府【字季修貴陽人正徳丁卯鄕舉授巴陵教諭賊藍鄢起都禦史林俊召致戎幕預參機宜遷遂寧令奬善良鋤彊梗增修石城不擾民而功就擢雅州守平髙繼恩之亂陞重慶府同知致仕歸與鄕人士結溪山詩社朝夕唱和著有唐山詩集其沒也蜀人哀之】

李輔【貴陽人正徳庚午鄕舉嘉靖初知蒼溪縣歲歉民貧盜賊紛起輔捐俸賑貧推誠馭眾盜自解散民亦防寧陞嘉定州知州】

陳文學【字宗魯貴陽人防心理學少事王守仁正徳丙子鄕舉知耀州調簡不赴旋裏杜門不預世事靜對聖賢或臨古帖或與客談詩論文隨意所適恬如也自耀歸日者言歳將不利乃預作五栗先生志五栗其號也後二十餘年始疾客問之對曰別矣善自愛客去危坐而逝所著有耀歸存稿餘生續稿孏簃閒錄】

湯冔【字伯元貴陽人年十四失恃繼母韓性嚴重弟邦鼎皆亡去惟冔事以孝卒致其慈王守仁謫龍塲冔師事之正徳辛巳成進士歷官南戶部郎出守潮州潮劇郡政事裁決如流監稅租不一指染縉紳請托不行有凟者則糊刺堂壁以媿絕之人由此銜冔甫三月攺鞏昌未幾中飛語歸其在任思親有腸斷九回情獨苦仕逾十載養全貧之句傷二弟出亡時時物色得邦於普城求鼎不得終身以爲大戚暮年以詩自娛所著有逸老閒錄續錄卒年八十一子克俊孫師頊師炎師萃師黃曽孫景明景暾先後登科甲】

楊振文【貴陽人嘉靖壬午舉人逹州守政平易不苛值歲旱又多虎祈禱於神雨卽注虎一日而斃者三民徳之終臨江府同知孫秉鉞秉鐸皆顯貴曽孫起瀛元瀛森瀛皆鄕舉】顧堅【字天厚貴陽人嘉靖壬午舉人由弋陽訓導知樂平縣事樂平俗尙頑悍前令悉爲敝政敗堅飲怨任謗不滓於賄縣乃大治擢禦史按甘肅邊境輯寧爲雲南僉事遷山西左參議致仕歸晉人泣送不忍去堅歸甫艾杜門謝事精於醫活人不可勝數旁及陰陽星命鄕人咸賴之卒年八十一】

劉恆【宣慰司人嘉靖乙酉舉人任府同知謙恭正直以母老乞歸部人保畱弗獲立碑以識去思家居四十餘年屢舉賓飲以子秉仁貴封右僉都禦史】

許奇【字文正貴陽人嘉靖辛卯舉人授巨津知州巨津夷地故無署奇寓滇借寇之檄交馳太和昆明鄧川趙姚皆攝其篆以廉幹稱五載憂去補祿勸州四載遷順慶同知奇謹厚有執持時有大寇爲民害者已就擒廣行賄監司欲釋之奇力陳不可遂大忤鹽課無徵者院議均攤於糧奇曰課生於井糧生於田齊民無井而使代鹽課是甲疽而乙之困也又大忤直指免官歸奇初未第時聘易氏女未及娶而女得廢疾其家見奇第不敢言奇曰女已許字我我不娶女安歸卒娶之無纎芥嫌生子一徳舉進士官禦史封奇如其官崇徳裕徳孫善所讓所貞所曽孫世康悉登賢書及明經者數人人以爲盛徳之報云】

潘維嶽【字伯瞻貴陽人嘉靖丁酉舉人知永平縣遷昆陽知洲介節自持所至皆有惠政卒之日家無餘貲至鬻產以葬孫潤民濟民曽孫馴云孫徳徴相繼登科甲】

馬廷錫【字朝寵宣慰司人嘉靖庚子舉人任內江縣洗寃澤物甫二歲卽解組歸師事朗州蔣信講學於桃岡精舍數年歸與淸平孫應鰲等爲性命交於漁磯構棲雲亭靜坐其中三十餘年有悠然自得之趣自警略曰必極靜極淸以至於極定始長覺長明以至於長存徹頭方了道入手莫言貧其勵志如此嘉靖三十六年巡撫王紹元疏薦於朝有篤信好學妙契聖賢之經防黙坐沈心逺宗伊洛之淵源等語四方益仰之督學萬士和延入書院爲諸生師沒祀鄕賢所著有漁磯集警愚錄郭子章謂王文成與龍塲生問答莫著其姓名其聞而私淑者則有馬內江孫淮海李同野讀內江著述眞有朝聞夕可之意可以不媿龍塲矣】

越民表【貴陽人英之子嘉靖丙午舉人知雲南定逺縣淸直慈敏均徭役革積獘扶弱抑彊多惠政陞任去軍民泣送後爲長吏值遼庻人不法直言見忤拂衣歸居家孝友人無間言著閱書評識四卷】

劉秉仁【字子元貴陽人父恆爲國子學錄隨父之京師時方總角林祭酒瀚一見卽以公輔期之嘉靖乙未成進士授徳興令有反風滅火之異遷工部郎歷官僉都禦史撫治鄖陽以終養歸家居二十五年與兩弟奉事父母極盡色養居喪過哀幾以毀滅性】

越民牧【貴陽人英子嘉靖己酉舉人知劍川州以才能稱滇人立祠祀之】

吳淮【字徐川貴陽人舉嘉靖壬子第一授銅陵令六載以淸節聞擢刑部主事轉工部員外戶部郎中歷諸曹多所釐剔以憂歸遂堅臥不起優遊林下三十餘年爲一時月旦所重著有銅江集邊籌集壁經一葦麟經獨斷長嘯集子騏孫中蕃曽孫旦見科目志】

李梅【字元年貴陽人諸生屢試髙等竟不偶客桃源署令父行事梅舍人暮夜進百金爲壽梅叱去絕口不道令廉知大嘆服伯兄官大寧諭卒梅迎櫬歸中流舟覆乃自翼櫬浮水上誓與遺骨俱葬江魚救至得免若有神相者業師家病疫死喪相尋家人咸避去梅曰死生有命在三之義寧恝然也躬醫藥調防之卒亦無恙以子時華貴封推官覃恩贈禦史】

周世用【字念山貴陽人舉嘉靖戊午鄕試隆慶二年授雲南防自縣令淸操愛民始終一節去任時有以二百金贈者用堅卻之抵家之日囊槖蕭然】

楊秉鉞【貴陽人隆慶庚午舉人歷任雲南瀾滄道參政防能著稱致任歸置府庠樂器全部】許一徳【貴陽人隆慶辛未進士官禦史立朝多所建白遷雲南副使乞休歸家居十餘年惇厚謙謹人稱長者】

楊秉鐸【貴陽人萬曆己卯舉人歷官雲南副使政尙樂易所至無赫赫名去後人皆思之居鄕謙和與物無忤年八十餘卒】

李時華【字芳麓貴陽人萬曆壬午鄕舉歷官禦史峭直忠鯁彈劾不避權貴百僚震栗按四川河南廣東漕運多所興除如創蜀闈規條劾粵礦監恣肆士民咸賴擢太僕寺卿告歸天下想望風采】

李國棟【貴陽人萬曆戊子舉人歷任鄧州守歸裏囊槖蕭然閉戶著書老而彌篤三子皆以明經爲縣令】

馬文卿【字瑞符貴陽人萬曆壬辰進士選庻吉士授禦史按東粵以戅直忤時輩被謫遂不赴銓補居鄕數十年杜門卻掃絕迹公庭年八十三卒子羲告康熙甲子舉人官知縣】李之仁【字心谷貴陽人萬曆甲午舉人生平溫恭孝友事繼母待諸弟克敬克愛令大寧積谷賑饑刺騰越修學建城開龍川江新路往來便之有李公路之碑歷官郡丞】

程文弼【貴陽人萬曆丁酉領鄕薦歷官賓州知州爲政愷悌俸給外絲毫無取歸而貧益甚優遊自得好養生家言有出塵之槪年八十七卒】

楊師孔【字泠然貴陽人萬曆辛丑進士性格孤髙丰儀峻整官雲南提學範士以嚴人皆敬憚遷浙江左參政卒夙工詩文尢善眞艸大書凡所題額至今寶之】

潘潤民【字用霖貴陽人舉萬曆癸卯第一丁未成進士讀中祕書歷藩臬以淸節著所至有恩惠士民愛戴每遷擢去輒痛哭挽畱不忍捨壬戌安邦彥圍貴陽時在告家居與當事誓死堅守復捐千金以餉士城賴以全圍解疏薦起用官至雲南左布政生平孝友端慤一言一動皆有法則著有味澹軒集】

湯師炎【貴陽府人萬曆癸卯鄕舉官雲南大理府推官天啟三年監軍勦賊遇害事聞賜祭贈光祿寺少卿廕一子入監讀書】

莫天麒【字瑞明貴陽人萬曆癸卯舉人授壽陽令遷禹州守潮州郡丞皆有惠政父老立祠以祀家居篤孝友兄弟共爨始終無間善屬文頗多吟詠】

王尊徳【貴陽人萬曆甲辰進士初授行人典試雲南授禦史按東粵吏治肅淸壬戌安邦彥圍貴陽十月屢疏請援圍得解遷太僕少卿巡撫廣西總督兩粵有綏靖功卒於官居恆布衣疏食無異寒素卒之日囊無餘貲贈兵部尙書賜祭葬孫承正解元承祐承祥進士咸居淸要】越其傑【字卓凡貴陽人萬曆丙午舉人倜儻好奇工詩文兼善騎射天啟二年任防州司馬值奢酋叛連陷郡邑攻圍成都其率兵援之大破賊陞僉事以齟齬致仕歸崇禎間起霸州兵備再起鳯陽監軍河南巡撫著有薊門白門橫槊屢非諸集】

許善所【貴陽人萬曆壬子舉人授南和令遷嶽州別駕勤於吏事著敏幹才謫補南召令值冦亂克保危城解官歸日與二三同志彈棊放歌與世相防年八十二子孫克世其家】劉元瀚【貴陽人萬曆壬子舉人歷官杭州貳守性和緩雅有晉人風致了公事於湖中家居琴酒自娛不與外事年七十而卒】

徐卿伯【字孟麟貴陽人萬曆癸丑進士官禦史剛直敢言多所論建天啟壬戌安賊圍城至十月不解卿伯上疏劾巡撫王三善逗𨖻奉防促之三善乃賈勇破賊圍始解後爲時所忌擠之於外終四川參議子必逺必遴成進士居淸要必升孫縯時舉於鄕】

竇紹仁【貴陽人萬曆乙卯舉人歷官雲南副使以安靜爲治風度凝然】

湯景明【貴陽人萬曆丙辰進士以河間令擢銓部郎假歸遷荊西道右參政性坦率不飾邊幅與人交藹然可親人或犯之不校也鄕裏服其厚徳】

楊起鰲【字巨卿貴陽人天啟辛酉舉人任歸化令韶州丞皆以循卓最督師輔臣楊嗣昌薦至軍監紀六載行間馳驅罔懈防獻賊陷襄陽官民奔潰起鰲時司餉尙餘數萬金倉卒瘞之賊退分毫不失上嘉之擢鄖陽知府以勞瘁卒】

程聖訓【字心魯貴陽人性謙和泛愛不欺以歲薦知巴縣賊破城聖訓抱印投水流三十里如有物負之得不死歷遵義守潔已愛民人皆呼爲老佛卒於官貧不能殮子春翔舉於鄕春化春躍以明經官縣令孫桂蕃亦舉於鄕】

李司憲【字明允之仁子崇禎癸未歲薦渾朴無僞稽古博學幼失怙事嫡母馬生母牟克盡孝道撫幼弟司祥尢稱友愛授徒以徳行爲先出其門者皆恂恂醇謹任納谿令廉潔愛民不少阿狥未幾卽解組歸士民念之著有省躬錄擬陶集行世子仙根孫祺相繼登賢書】

程春化【聖訓子由明經授四川仁壽令居家孝友仕蜀之日值寇亂城陷整衣冠向闕再拜自經死】

劉英【貴州衞人由貢士崇禎十三年任遂平縣值闖賊肆虐所向無堅城英保聚勤愼條令嚴明城陷被執罵賊不屈而死】

李嘉瑞【新貴人萬曆己酉舉人授崇寧令遷福建運副生平誠慤寡言笑無城府舉動皆有矩矱人敬愛之年七十餘卒】

謝上選【字文若新貴人萬曆己未進士自吏部郎遷廣東參議調易州道以淸惠著居平和易不見喜怒之色挹其襟宇令人鄙吝俱消】

楊大賓【字君山新貴人歷官湖州府丞攝徳淸篆值大旱租賦無徵時功令嚴迫大賓自刎爲民請命幸未殊絕尋以病卒少讀書東山後人慕之題石壁曰君山讀書處】

徐敷政【新添人正徳丙子舉人任成都司李博學粹行砥道勵徳好汲引後進一時知名士多出其門】

文彥鎬【新添人知威逺縣弭盜安民興利剔政聲大著】

朱儼【新添人以貢令伊陽嘉靖初治行爲當時第一】

朱憲【新添人敍州府丞廉能有聲賜金令督皇木遷衢州守未任致仕歸持躬謙退鄕評推重】

姚世熙【新添人嘉靖庚戌進士歷官太僕寺卿屢典藩臬爲政得大體冰蘗之操老而愈篤祀浙江名宦】

丘東昌【新添人隆慶丁卯舉人官郡丞操守廉潔歸休後杜門著述絕迹公門】劉國藩【新添人萬曆丙午舉人天啟間任墊江縣令墊號難治尹玆邑者率被誣訐不得善去國藩蒞任四載民咸愛慕擢南兵部郎】

丘禾嘉【新添人萬曆壬子舉人崇禎間由職方主政超擢遼東巡撫擅經濟才一時倚爲長城因與大帥左攺南太僕寺卿辛於京】

丘懋朴【新添人太史禾實長子登崇禎癸酉鄕試性孝友能文章宦荊南僉事遇難死人士感之備棺安葬】

丘懋素【懋朴弟登崇禎庚午鄕試任南陽守流寇入城罵賊而死屍橫野外烏鵲環繞數日不散土人異之累塜立石以志其烈】

史載澤【新添人以貢任武隆知縣有異政居家孝友】

國朝

諶文學【開州人通經史易象明總兵楊得勝募爲參軍運籌多獲勝康熙元年恩貢吳逆叛彊之仕逃匿得免吳逆平補鄖陽令請老居家卹貧濟困年八十五無疾而逝】

安順府

明

李淮【郡人治乙卯舉人循行孝謹歷官崇府長史文章徳教俱有可傳七疏乞歸士林雅重之】

牟應綬【郡人恩選任連平州守建禦寇功卒於任】

婁九徳【字虞廷郡人萬曆丁未進士以工部郎出知萊州府嵗大饑多方賑救全活者眾遷廣西副使歷雲南左布政淸操素節始終不渝年七十二卒】

趙侃【字至剛普定衞人天順甲申進士爲吏科給事中有優卹邊軍時政人事進退不公等疏皆痛切時獘上皆嘉納行之陞通政司右通政卒於官賜諭葬】

汪鐘【普定衞人成化乙酉舉人歷官郡守申理寃獄弭盜賑荒所至皆有實政】牟宗海【普定人成化辛卯舉人官縣令行誼髙潔重於鄕閭】

薛潮【普定人治壬子舉人歷官知州有聲𨿽燕居正襟危坐不爲權貴所撓】胡淮【普定人治乙卯舉人知嶍峨縣在任愛民造士捐俸築城歸家教子睦族鄕評重之】

潘時【普定人治戊午舉人歷官廣西太平郡守行檢端方居恆常以不愧屋漏四字書於座右】

汪大章【普定人治己未進士幼稱奇童弱冠登第歷官參議聲名借甚以事忤劉瑾遂告歸】

潘瑞【普定人正徳丙子舉人由云陽令擢工部主政督工忤權貴系獄尋釋遷郎中歷官雲南參議嘗推產於諸昆季人謂其克讓】

蔣有【普定人正徳間明經歷鎭南州守靖盜除屢邀旌異及旋裏囊無餘蓄而好施不衰】

梅月【普定人嘉靖丙戌進士歷官川南道副使民間有梅月雙淸之謡生平持躬謙讓人稱長者】

潘大武【普定人嘉靖戊子舉人知江油縣淸白無染城中多火災大武拜而息免去戍卒及金井夫銀民至今便之歷曲靖郡丞告歸讓產睦族號爲篤行】

潘瑬【普定人嘉靖庚子舉人任保山令保民歌思之遷臺州以疾告歸臺人逺送千里】梅豸【普定人萬曆戊午舉人令完縣多所建竪以力幹聞】

陸京【安莊人官雲南都指揮同知剛直才武好學能詩】

陸正【京子有文武略官雲南都指揮同知政令嚴明部伍畏服】

胡裕【安莊人成化丙午舉於鄕任犍爲知縣有禦寇功歸林下澹泊如寒素】陳表【安莊人由明經任資縣主簿剛介持身勤防蒞事以年老致歸】

朱卿【安莊人溫厚和平由明經爲涪州教時稱明師云】

陳嘉略【安莊人嘉靖丁酉舉人知睢寧縣築城平盜有異政乞養歸著書訓子修學建橋嗜義如渴】

伍咸【安莊人嘉靖己酉鄕舉任峽江教諭捐俸修學分膳周貧陞南川令遷泮宮新城郭士民爲之立祠】

朱官【安莊人嘉靖戊午舉人歷官楚雄府同知造祭器置塾田每多義舉祀名宦】韓鈺【永寧州人治己酉舉人正徳間任湖州府推官持身方正防平乞休歸田足迹不履公庭】

衞蘭【平壩人景泰庚午舉人明敏廉潔歷官衢州府通判卓有聲望】

黃宇【號禮門平壩人萬曆丙子舉人歷廣南守好古力行學者稱爲禮門先生】黃運昌【平壩人萬曆丙午舉人歷官永平守溫恭純粹著有黔紀閩紀】

楊鸞【威淸人筮仕云陽縣令未幾卽乞休歸家居四十餘年以舌代耕子孫多顯者】孔元徳【威淸人萬曆戊午舉人崇禎間任姚安府知府姚郡土地廣逺旱澇無時各淜瀦水艱於全濟元徳躬自相視捐俸添築丰樂淜聚水灌漑嵗增谷千餘石陞兵巡安普道民咸徳之滇人謂瀦水之陂塘爲淜】

平越府

明

黃紱【字用章郡人正統丁卯舉人戊辰成進士除行人累官戶部尙書攺左都禦史性廉峻正直爲郎時人呼爲硬黃參政重慶時旋風擁輿不得行齋禱於神若有言州西寺者往圍捕之盡得其寺僧淫殺諸姦慝置之法晉楚右布政防僧繼曉來勢熖薰灼紱度其將遁檄武昌府以計欵之俄事敗檻送伏誅晉副都禦史巡撫綏延偶行部見川中飲馬婦片布遮下體大慙俯首嘆息曰我爲巡撫令健兒家貧至此何靣目臨其上亟令豫出三月餉軍中皆感泣有詔毀庵寺紱汰尼配軍中壯無妻者入掌戶部盡革財賦積獘攺左都天下想望丰采自以戅直慮觸禍請老去未幾卒年七十有一】

楊文【郡人正徳中爲開縣訓導值藍賊亂薄城文與當事率眾力拒城卒獲全擢東鄕尹流寇肆刼文多方籌畫擒其首惡餘黨悉平晉漢川守歷官一十八載囊無餘貲】

李炯【郡人萬曆辛卯舉人踐履謹飭與人和恕歷官至知府生平未嘗以言語忤人】王家鼎【郡人天啟丁卯舉人官按察使居官防明判獄多所全活民利賴之解組歸賑貧濟乏以詩酒終其年】

周瑛【字廷潤興隆人篤志於學從師於蜀之瀘州比再期歸登景泰甲戌進士由部郎出知臨安衡州二郡遷行太僕卿廣西右布政使歷中外卓有聲稱已而引年優遊林泉多吟詠嘗出貲修學所著有興隆志二卷艸亭存稿若干卷子希黙希謙孫竽笈曽孫良卿皆舉於鄕】周武卿【興隆人正徳間任教授造詣髙明踐履篤實鑄學宮祭器讓祖居以睦弟兄親老休歸鄕評推重】

周應【興隆人任澂江府通判有膽略謙恭下士適知府李以衮致仕應署府篆寧州土官祿昌文部目李蒿鵲王尊縱士卒掠東市應命僚屬守城單騎詣之諭以利害詞气嚴正賊眾解去澂賴以安】

余懋學【興隆人萬曆己卯舉人筮仕光化白江岸浮尸之寃邑人神之擢守騰越十載修屯城嚴武備減糴運平暴亂士民徳之知雲南順寧府時郡初設流城池官署學宮祠廟錢糧賦役皆其裁定至今利賴任十八年陞金騰道】

劉之蘭【平越府人中崇禎壬午鄕試任臨安別駕流寇入滇執之蘭授以官蘭不屈罵賊死】

國朝

王賜綬【黃平州人幼嗜學博通經史父仕金谿歿於任扶櫬歸裏孝事繼母日以】

【上諭十六條誨其子侄臨終命捐貲修學宮買田作義冢二子成其志皆睦鄕黨樂施與邑人徳之】

都勻府

明

鐘祥【郡人成化癸卯舉人姚州牧孝友謙防裏稱厚徳】

雷杲【都勻府人明經任浪穹知縣多惠政民愛戴之爲立生祠】

屠巒【都勻府人正徳間知江夏縣防介不阿因忤劉瑾調蘆山省刑均徭善政種種髙繼恩之亂合圍攻城巒守禦有方城賴以全民立祠祀之】

雷轟【都勻府人杲子由監生知四川鹽亭縣勤愼有聲賑荒多所全活陞雲南北勝州牧崇祀名宦】

吳鋌【都勻府人幼孤鞠於伯氏初未知名時鄒元標謫勻見鋌捲擊節曰此黔士第一已而試督學果首防萬曆壬午舉鄕試第一元標時朂以正學鋌默領之鄒去益下帷自勵勻士多從之遊鋌亦毅然以師道自任夜潛坐嘗至雞鳴思及父母早歿淚淫淫下坐是多病上春官不偶卒無以爲殮同年李時華助之歸鄒銘其墓】

陳尙象【字心易都勻府人幼師鄒元標領萬曆己卯鄕薦庚辰成進士由中書舍人遷授戶科給事中值河南饑抗章請蠲帶徴逋糧七十三萬有奇詔可之又請命潞藩之國復疏浙運丁夫之苦獲免其半巡京營宿一淸奏減光祿經費劾錦衣諸不法事金吾爲之斂戢尢好汲引人才己丑分閱禮闈辛丑典蜀鄕試得士最多轉刑科左給事因力言建儲事廷杖削籍歸庚子復原官以母老歸又十三年卒贈光祿卿】

鐘大章【都勻府人萬曆乙酉舉人任鄧州守歷任二十餘年垂槖歸來僅圖書數卷】徐思明【都勻府人任雲南雲龍州牧有爲有守居鄕端謹不愧先民】

華剛【都勻衞人監生正徳間以杭州倅遷彌勒州守明察有爲十八寨夷民桀驁不供賦聞剛至盡輸夙逋期月間禁令大行卒於官父老頌之不衰】

孫瀚【淸平人成化丁酉舉人官郡丞孝友端直鄕裏矜式】

孫重【瀚子字威卿淸平衛人正徳庚午鄕舉令緜竹直道不茍罷繁苛鋤蠧梗不事趨承竟中萋菲攺學博遷雲南左衞經歷歸杖履徜徉賦詩娛老二十年卒都禦史張嶽銘其墓子裒嘉靖丁未進士官禦史】

王木【字子升淸平衞人父漳淸苑令有惠政木生而好學中正徳癸酉鄕試授隨州學正召爲禦史多所糾彈嵗大比近臣主試弗公木劾之勲臣莊戶爲民害者一繩以法貴戚斂手江南旱疏請出公帑以賑海寇董效等倡亂防兵勦平之賜白金文綺嘗謂大學士楊一淸尙書王守仁可大用時服其知人出爲雲南僉事備兵迆西綜覈郡吏奬廉黜貪以鯁直爲時所排遂拂衣歸著東巡集晴溪詩集奏稿藏於家子炯孫培墀墊曽孫鍈先後登科目】

侯問【淸平衞人正徳癸酉舉人嘉靖間任太和縣令通敏愛民縣故附郭供億費倍他縣舊取辦里甲胥吏蠶食其中民爲之困問一切更之民乃得蘓遷工部主事累官行太僕寺卿】孫衣【淸平人嘉靖辛卯舉人知雲南保山縣杜絕賄門寛於民而嚴於吏陞雲南府同知益自勵子應鰲世其家】

王朴【淸平人嘉靖辛卯舉人爲大理通判後知昆陽州有才節持大體除易門逆黨王一新見滇志】

李佑【字吉甫淸平衞人嘉靖丁未進士授南大理評事陞寺正攺工部往董川貴大木深入嵐瘴不辭險阻於商民無擾而大工以濟遷副使備兵南贑時盜猖獗殺汪副使佑視事浹辰單車入岑岡三巢譬曉李文彪諸劇賊各斂束聽命立定南縣控制諸巢未幾廣東賊亂復設巡撫以佑南贑功超僉都往撫其地百務創造無所承借佑綜理精密號令嚴明海賊林道幹山賊張韶南等次第就擒一歲防書十餘上屢賜金幣璽書慰勞以病歸所著有南法寺駁稿撫粵疏稿及詩文等集】

孫應鰲【字山甫淸平人幼穎異日誦千言弱冠登嘉靖丙午鄕試第一癸丑成進士選庻常授戶科給事中出補江西僉事遇流寇有方略九江三百人誤坐賊黨一言出之遷陜西督學實意作人身先爲範士服其教累遷鄖陽巡撫隆慶攺元上勵政親賢十事並劾提督太和宮大璫貪欺狀上皆納之尋乞骸歸萬曆初召起原任首請卹錄建文死事諸臣並復革除年號奏𨿽畱中識者韙之未幾入爲大理卿陞戶部右侍郎攺禮部掌國子監祭酒請嚴監規勤考課命著爲令防駕幸學進講虞書無逸章命坐賜茶復以病予告再起南工部尙書卒諡文防賜祭葬著有教秦緒言易談春秋節要律呂分解四書近語學孔精舍彚稿續稿等書】

李純【淸平人歲貢撫孤贍族有古君子風司鐸保康雅以身立教去任旣久人猶思之崇祀名宦】

鄔昌奇【都勻人官柳州同知擢侍禦從永明王由榔於滇復從入緬甸常勸李定國無失臣禮卒死緬甸之難】

鎭逺府

明

陳三才【鎭逺府人萬曆間任印江訓導抱負淵體裁端雅多士賴之】

張應吾【鎭逺府人萬曆丁酉榜首丁未成進士任兵部郎以邊才擢寧前道副使因建議不合投劾去】

何承光【鎭逺府人萬曆壬子舉人崇禎末任防州府丞獻賊冦防承光率義勇拒之城將陷乃衣冠危坐賊至殺之沈屍於江】

周良翰【號拙存鎭逺縣人天啟二年任貴陽教授值安賊圍城翰與當道晝夜巡守日以忠義勵生儒】

蕭時芳【偏橋人成化間嵗貢官國子監學錄博學多才有詩文行世】

楊通宇【字實先施秉縣人萬曆乙酉鄕薦除湘潭令擢禦史巡按陜西遷黃州守所在有聲與弟友愛睦族賑貧】

孫臺【偏橋人萬曆戊子舉人任曲靖同知大理保賊變監霑益兵卒於行間祀雲南名宦】龔國瑄【天柱人由歲貢任茶陵州學博正巳率士崇禎末流賊破茶陵城國瑄正衣冠從容盡節於學署子盛同殉】

楊上卿【天柱人靖州諸生孝友端方設教天柱所士類景從後攺縣學知縣朱梓檡子弟俊秀者二十九人令上卿教之侏之俗悉知向學後以明經官教授】

國朝

陳憲度【施秉縣人崇禎壬午舉人官石阡府教授孝友性成父逺宦粵東卒於官與仲兄扶柩歸裏廬墓盡哀事繼母朱氏至孝母病篤焚香告天願以身代母病復痊兄弟友愛共爨無間麻陽渠寇莫崇文等肆行擄掠憲度以大義責之賊相戒勿犯全活甚眾著有麟經稿行於世】思南府

明

申祜【字天錫思南人常從父之田父被虎啣祜持杖尾之父得免正統戊午舉於鄕入國學肄業祭酒李時勉以言事忤防下獄祜率諸生伏闕願以身代上爲霽威登乙丑進士拜四川道禦史英廟北徵以身代帝殉難】

安康【字汝錫思南人總角時讀書靑鸞溪焚薪繼晷景泰癸酉舉人如京師從太史商輅遊歷官戶工二部郎治初彗星見康上書請息興作裁冗員詰姦慝以弭天變上嘉納之出守澂江僰眾數萬爲寇康單騎深入示以威徳遂解散澂江民祠之致政歸裝僅衣衾數事放情林壑有靑鸞集行世】

李濬【思南人明經任臨武主簿天順間苗以萬眾入寇濬率眾保舜峯寨率先壯勇以拒賊攻不克而去及冬苗再入寇濬令民煮藥矢以射之中者立斃遂解去八年又合眾大舉連寇城下終不能克轉攻陷桂陽城而臨武卒無恙遷貳蔚州】

安孝忠【思南人弱冠領治辛酉鄕薦性頴敏好學工詩文初授寧國府通判操守淸介遇事迎刃而解值武廟駕幸南京孝忠攝府篆事皆咄嗟立辦民亦安之尋乞歸杜門著書有文集】田秋【字汝力號西麓思南人正徳甲戌進士歷給事中建白最多革內府監局冗食議郊壇遷冢事奏停雲南差鎭內臣淸光祿不經之費裁太常寺冗役酌禦馬監財用盈縮議天地壇合祭之非禮疏請貴州開科建府城垣先是鄕人葬祭俱用浮屠秋遵家禮眾翕然從之建先祠置義田以贍族之不能婚葬者修橋梁治藥餌惠濟無窮著有西麓奏議子時中舉於鄕時龍舉鄕試第一】

符有光【思南人嘉靖辛卯舉人任大理守操行端慤學術淵洪爲士大夫表儀當官沈毅有爲有平滇宼功】

李渭【字湜之號同野思南府人年十五父富以母不敬思無邪朂之渭奉而書諸牖始覺妄念叢起久之漸除於是專求本心嘉靖甲午舉於鄕讀孟子伊尹耕莘章則曰堯舜君民事業自一介不取始由華陽知縣和州知州擢髙州府同知嘗夢三蛇繞身亟揮杖蛇乃走詰朝合浦令以美珠進化州吳川吏以兼金進渭皆叱之笑曰三蛇夢破矣金珠固吾人蛇蠍哉擢應天治中南戶部郎知韶州府時有萑苻之警乃諭寮屬曰夫子告康子不欲二字是千古弭盜根本弭山中盜易弭心中盜難聞者悚息擢廣東副使政體寛平居官淸愼暇則與僚友及諸生講學所居母意軒刻必爲聖人四字懸於中以自勵士人翕然宗之遷滇左參政渭之學基於庭訓切磨於武陵蔣信黃安耿定向至滇與南城羅汝芳同官其學益進嘗曰本體原無間斷學者不可在起滅上做工夫予昔日工夫亦有起滅自得近溪力自是欲罷不能近溪汝芳號也所著先行錄問答三卷毋意篇合大學中庸易問爲一卷簡寄三卷雜著一卷詩文三卷家乘十二卷大儒治規三卷】

敖宗慶【字汝承號梅坡思南府籍嘉靖戊戌進士歷官滇撫天資殊絕讀書目數行下敭中外經濟洪多嘗典鐵冶徒役多困斃宗慶給布帛以禦寒有疾病命醫藥療之全活甚眾分守河南時令民墾田復鑿河導水以灌漑躬課耕耨民得粒食俗尙侈靡以節儉風下民屍祝之晉廣西按察使爭戍卒事三上揭臺使不報宗慶曰殺人媚人吾不爲也持之益力卒出之癸亥晉副都巡撫雲南鐵鎖箐亂指授方略卒奏奇功以閒住歸居林下母董氏年八十朝夕奉侍時爲孺子狀以娛之鄕人多所激勸焉】

羅國賢【思南人嘉靖癸卯舉人任通江令勤於蒞事獘政悉除處林下手不釋卷言笑不茍鄕黨稱之】

饒孚【思南人嘉靖戊午舉人任思明同知有治行】

羅明賢【思南人萬曆己夘舉人謙和謹厚知防自縣卓有聲望】

蕭重望【思南人萬曆乙酉鄕試第一丙戌進士端方嚴正筮仕歷有異政擢禦史凡四奉代巡多所條奏告養歸仍疏安邊五事請設偏沅巡撫雲貴總督思南同知設安化縣建印江縣學輒報可嗣召補都察院僉都禦史卒於官禦賜棺殮馳驛歸葬】

羅萬鵬【思南人萬曆貢生任定邊知縣有政聲居家孝友月旦咸推】

敖榮繼【思南人天啟壬戌進士以縣令遷刑部主事宅心仁恕多所平反】

鄭安民【思南人性孝友居家時父妾見逐已有孕安民潛迎置別室生弟澤民中崇禎庚午鄕試田宅奴婢悉讓之無所取以例貢爲蜀府長史委駐靑州防守流賊小紅郎冦蜀敗之加四品服崇禎十七年賊冦成都安民知事在不救裁書別其家人曰忠孝性生不容勉彊此身將以殉國勿念我矣城陷蜀王赴水死安民趨入府大慟曰今日忍令我王獨死乎亦躍入水抱王屍而死】田谷【安化人成化丙午舉人授新津令淸愼嚴明賑窮鋤姦築城修學陞曲靖府通判尋乞養歸不復仕】

任效忠【安化人嘉靖丙午舉人性孝友惇行誼歷官雲南楚雄同知有防幹稱】鄒孟哲【安化人嘉靖丙午舉人任興國州守官淸愼有實政錄垂後】

楊宗朱【安化人嘉靖己酉舉人任嶽州府通判公餘講學以教士之秀者嚴緝洞庭湖盜往來無虞】

張守宗【安化人嘉靖庚戌進士歷官部郎蒞事以正不徇請托以母老遂乞終養】羅廷賢【安化人嘉靖壬子舉人行己以聖賢爲期飯蔬衣布窮約自甘母疾衣不解帶訓育幼弟卒以成名歷官州牧屢著循聲】

冉宗孔【安化人明經任略陽令操守廉潔歸裏闡正學繼李渭而起】

郭宗廕【安化人嘉靖甲子舉人端方耿介事伯兄以恭敬少讀書一室有婦夜奔正色拒之司鐸卭州虀鹽布素峻卻修贄捐俸以周貧士擢鄰水令倡學愛民掛冠歸益勵淸修敝屋三楹荒田數畆依然寒士之風】

張守剛【守宗弟萬曆丙子舉人歷官雲南守賦性果達剖決如流修城繕學愛民造士咸有懋績】

田仰【安化人萬曆癸丑進士以縣令擢銓部晉太僕寺少卿天啟六年巡撫四川值奢賊叛後綏戢殘疆肅吏愛民人懷其惠】

楊廷詔【安化人萬曆己未進士知龍溪縣擢銓部郎有冰鑑稱遷湖廣驛傳道政聲籍甚】陳一龍【印江人嘉靖辛酉舉人任定逺知縣學有淵源治稱循良】

戴璧【印江人明經嘉靖間任富順主簿禔躬不愧古人常寓燕邸同侶病甚親調藥餌久且不懈】

鄒慶【婺川人正統戊午舉人任鎭南知州陞姚安知府歷任皆有惠政治行稱最】唐瑞【婺川人嘉靖歲貢修建婺學厥功居多著有賢關啟鑰一書】

龔衝霄【川人嘉靖貢生任河州判官徳行攸著倡建婺學鄕人徳之】

石阡府

明

馮旺【石阡人任安寧提舉居官廉愼退歸林下鄕裏化爲長厚】

全文【石阡人嘉靖甲午舉人居家孝友操行無玷任華陽王府教授陞陜西韓城知縣爲政仁明民多頌其徳】

王新民【石阡人嘉靖辛酉舉人知易門縣寛厚愛民以憂歸民歌思之建祠以祀見雲南志】周之相【石阡人萬曆間知河西縣寛徭役弭竊盜至今民頌其徳見雲南志】

曹珩【石阡人萬曆壬午鄕舉任潛江令有廉能聲致仕歸事親交友咸盡其道一鄕矜式】安徳印【石阡人萬曆辛卯舉於鄕任巴州守歸建議修學倡明古禮士風爲之一易】楊國棨【龍泉人萬曆間任長洲縣令淸操不渝歸家閉戶著書以終】

龎傑【龍泉人天啟辛酉舉人任滎澤令有修堤備河功居鄕以謹厚化俗】

冉繼勲【龍泉人天啟間官參將值水西叛奉調防禦屢著戰功辭歸慕義散財澤及鄕閭】歐陽東昌【龍泉人任墊江令獻賊入蜀委守渝州城陷不屈死】

思州府

明

傅汝舟【思州人成化丙午舉人官至參政歷官有聲】

任應科【思州人以明經任思恩府別駕蒞政居鄕皆有譽望】

李淳【思州人萬曆丙子舉人知永州府性倜儻淸愼自持士民懷惠】

任之望【思州人應科子天啟丁卯舉人父爲潼州守之望爲中江令父卒扶櫬歸裏至夔門狂風驟作鄰舟俱覆時之望處別舟躍入父柩舟中撫柩泣禱隨風欹側半身已入水中行六十餘里風始息乃得無恙服關遷職方主政兩舉鄕飲大賓鄕居恭謹淳厚𨿽稚子無侮飲酒竟夕無惰容子中鳯庚子舉人餘四人應明經者三無忝庭訓云】

李之駒【思州人崇禎癸酉舉人官僉事尋卒未竟其施】

胡維弼【淸浪人嵗貢性淡泊寧靜自守崇禎二年任貴州畢節衞教授課士有聲巡按禦史提學道交薦陞吳縣知縣赴任一載告歸鄕裏服其徳】

侯位【字世卿平溪衞人治乙卯舉人正徳辛未進士初援無錫知縣判斷如神日了百餘事民鹹心服邑當水陸之衝往來驛使絡繹位性剛毅不畏彊禦行取兵部主事轉武庫司郎中疏諫武宗遊幸受廷杖直臣之名滿天下後陞江南操江巡撫奏減浮糧淸海防卹士愛民興利除獘轉都禦史母百歲奉防建坊霍韜有文載通誌】

許時【平溪人正徳時由指揮使功授江西操捕都司值宸濠之變抗節殉難宸濠就擒追錄其忠賜祭葬】

唐一鵬【平溪人萬曆己夘舉人癸未進士由行人考選廣東道禦史巡按漕河浙江陜西三處廉直有聲陞太僕寺卿有疏劾李如松事詳明紀】

袁翎【平溪人天啟甲子舉人任來安知縣丁丑七月流賊蟻至城下大呼袁淸官不破你城經三日去縣竟無擾全活男婦數千餘口安撫特疏具薦略云循良大著芳聲流寇不攻孤邑後陞壽州知州】

萬年策【平溪人天啟甲子舉人歷官兵部左侍郎有聲邑人許之獬爲傳】

鄭逢元【字天虞平溪人崇禎癸酉舉人歷官總督禮部右侍郎父歿卜餘慶城南奉母居蒲村孫可望據黔中彊起之逢元辭書有云絕裾請纓溫太眞之後悔何及依劉爲命李令伯之陳情可憐自號天問和尙與吳人錢邦芑爲世外交】

單之賓【平溪人由防貢任四川劍州學正署州篆值流冦破城整冠罵賊以死川撫具題疏略云罵賊有常山之舌臨難無茍免之心後贈國子監學錄】

銅仁府

明

劉時舉【銅仁府人先是時舉父仁倅梧州道卒舟次昭平爲猺賊所刼舉家遇害執時舉入巢中以機智得脫歸謹身力學嘉靖丁酉舉於鄕歷官陜西副使有廉能聲】

陳珊【字鳴仲銅仁府人嘉靖癸丑進士授行人以不附嚴嵩官屢蹶終兗州郡丞嘗銘其座右曰士大夫能以居鄕之心居官天下必無寃民能以居官之心居鄕天下必無請托人以爲名言子產成進士吳產周產孫如旦麐瑞曽孫佳士佳應皆舉於鄕】

諭政【銅仁府人字漳瀾萬曆乙未進士自部郎出守福州府淸修自勵愛民如子稱治才第一尋乞養歸裏謙和坦易鄕人化之】

徐穆【銅仁府人萬曆辛丑進士持己端慤居官廉靜自興化守歷河南參政雲南副使皆有惠澤士民懷慕】

楊如臯【銅仁府人字師虞萬曆甲辰進士授玉田令以循卓擢監察禦史持論得大體不以矯激爲名繡斧所至政尙簡靜吏畏而民懷之】

萬任【銅仁府人崇禎甲戌進士授蘇州嘉定令多惠政去後民思之後官禦史廉明鎭靜吏治肅淸】

楊燫【銅仁府人萬曆乙酉舉人任灤州知州殉難贈光祿寺少卿賜祭廕一子】黎平府

明

周大謨【黎平人隆慶庚午舉人歷官參政以淸介稱】

朱萬年【黎平人萬曆乙酉舉人由定陶令轉部曹出爲萊州知府值流冦亂萬年竭力拒守城陷被執罵賊不屈死士民建亭以旌其忠並立廟祀之後贈光祿寺卿廕子入監有膠州進士張謙宜詳記其死事狀】

龍起雷【黎平人萬曆己丑進士任大理寺評事告歸淡泊自甘無所請屬】

周九齡【黎平人萬曆辛卯舉人歷官鶴慶知府遷山西鹽運使持廉守正所至之處人皆徳之】

梅友月【黎平人萬曆辛丑進士性謙和與人接物如光風霽月歷官吏部郎中乞終養囊無長物】

黃振英【銅鼓衞人隆慶時任州佐二十餘年操守淸平囊無一錢歸裏杜門人罕識面】徐勗【銅鼓衞人學問淹貫萬曆時任達州知州有惠政歸裏著書自娛祀防州名宦】何騰蛟【字雲從五開人天啟辛酉舉人讀書知大義尙气節常自命以身許國由南陽縣令轉部曹歷任監司俱有政績陞湖南巡撫時總兵左良玉有異志興師東下邀騰蛟同舟偕行不可置之別舟令人守之騰蛟乘間躍入江中流十餘里漁舟救之起間道走長沙時李自成斃於九宮山其眾數十萬悉來就騰蛟受撫永明王立授武英殿大學士大兵入湘潭騰蛟不屈而死】董三謨【五開人天啟甲子舉人任山陽知縣遇流寇破城殉難事聞建坊廕子入監】大定府

明

李瑉【字美中烏撒人成化壬辰進士知寧國縣減官租淸兼並公私稱便擢禦史劾中官王臣暴橫及汪直羅織縉紳余尙梁芳引用妖邪稱名禦史又疏奏貴州站鋪軍之苦因得月攴口糧尋遷四川僉事告歸子銑中治己酉鄕試】

易輝【烏撒人治壬子舉人任興府伴讀在藩邸輔導有方歷官太僕寺少卿】繆良玉【烏撒人正徳庚午舉於鄕爲營山知縣有聲居鄕好義樂施郡災所居廬獨存楊愼扁之曰瑞室撫侄文明不啻已出以子文龍貴封侍禦】

姚大英【烏撒人嘉靖丁酉舉人任永昌府司李視府篆幾二年淸介不染毀淫祠淸吏獘人心悅服及遷忠州士民送者載道在忠淸節亦如司李時】

繆文龍【字見甫良玉子嘉靖戊戌進士庚子任湖廣石首令癸卯政成陞南臺禦史臨行出衣物以資貧窘士民後遷雲南副使歷官參政馭撫夷酋並著威惠】

丁文華【烏撒人嘉靖壬子舉人歷官府丞所在皆有祠】

張諫【字孟弼赤水人少有志節以逺大自期嘗從劉仲珩學於蜀時劉忠湣廷振奉使至蜀諫日與講析二公器之宣徳乙卯中雲南鄕試北上受業於忠湣正統己未成進士授行人未幾丁母憂歸哀毀骨立廬墓三年有羣鳥芝艸之異服闋拜禦史督福建銀課時被寇後民物凋敝餘孽閒作諫親率兵捕勦賊遂解竄父辛復廬墓三年芝再產墓側歷官順天府尹以戅直謫萊州守尋召爲太僕卿卒於官賜葬祭大學士商輅銘其墓】

陳迪【赤水人天順丁丑進士歷官禦史正色立朝爲時倚重卒於官】

朱謙【赤水人天順甲戌進士由禦史擢江西僉事正憲肅度人不敢犯歸家益勵名節爲鄕裏範】

王效義【畢節人嘉靖間知富民縣悃愊無華蒞官二載甘心茹蘗不攺其素】

南籠府

明

司馬璋【普安州人景泰癸酉舉人任雲南廣西府通判賦性剛介守已淸儉居官有聲】薄淳【字宗厚普安州人成化戊子舉人任鶴慶府司李居官淸愼與時多忤致政歸】楊銘【普安州人成化甲午舉人任富順知縣淡泊淸雅不尙文飾】

王儼【字望之普安州人成化丁酉舉人歷官南康府丞直諒惇朴爲後進師表】唐彛【字天彛普安州人正徳丁卯舉人歷官郡丞淵才茂學不事表暴居官動循凖則物望歸之】

沈尙經【普安州人正徳庚午舉人歷官廣州府丞才識明敏訟無遁情而淸操尢著禁豪彊均徭役輿論愜服擢刑曹郎】

邵華譜【普安州人正徳丙子舉人任重慶府同知明敏善斷嘗有商人被誣爲盜華譜立雪其寃又有妒婦鴆殺其夫華譜得其情置諸理一郡稱爲神以子元善貴贈參政】

蔣廷璧【字文光普安州人嘉靖壬午舉人初任靑城教諭立教嚴明捐俸以周寒士著璞山教約遷國學出判沅江遂引還孝友防儉寡言笑恥談人過士類景從淑其教化著家訓政訓等書子宗魯孫思忠思孝曽孫明辰俱登科第】

吳鴻儒【字文伯普安州人嘉靖乙酉舉人任烏撒同知告歸居家孝友精於三易以授後學】蔣宗魯【字道父廷璧於嘉靖丁酉雲貴分試宗魯得售放榜之辰黃龍見霄漢間光燭地直指曰此科目之光盛世之瑞也諸生當有應者明年成進士授濬令準田均役無所私縱遷戶部主政備兵臨沅平那鑑之亂轉河南亷使糾伊府之虐且寘於法晉雲南巡撫時有東川土目阿堂弒主自立蔓延三省宗魯至陽調各兵而陰以土兵敗賊於野馬川設奇用伏不數月而平阿堂授首因與嚴嵩忤乃引歸著有治濬欵議齊梁監稅錄吳關奏議牧政事宜並疏艸詩文若干捲】邵元善【普安州人嘉靖癸卯舉人任嶍峨縣令擢民部郎謫通判攺涿州以誣被逮獲釋謫辰州判四十五年冢宰嚴納奏請破資格拔幽滯乃擢元善四川僉事蓋以治行卓異從近例也元善長於詞賦吟詠甚多】

孫科【普安州人嘉靖己酉舉人甘貧孝母久暫不渝巡撫王諍褒之有一介不污之語】葉聯芳【普安州人萬曆壬午舉人知長壽縣有公明亷恕之稱擢刑部郎歸置兵興馬館諸田有功鄕裏】

董紹舒【普安州人萬曆戊戌進士爲禦史立朝侃侃務惇大體特斧多所激】王祚逺【字無近普安州人舉萬曆癸卯鄕試第二癸丑成進士選庻吉士授檢討歷官祭酒禮部右侍郎吏部左侍郎逺少負異才下筆萬言立就凡試牘不起艸旣成而後補之詩文閎肆書法尢工充經筵講官丰儀秀整音吐洪亮熹廟常目送之總銓政進退人才各當其任崇禎初屢與枚卜負重望以請病歸未及大用而卒】

張濬【安南人正徳丁卯舉人沈毅剛直任福州府推官骨鯁平刑民皆頌徳以攺調遂不復仕捐金濟貧絕迹公門】

楊相【安南人嘉靖間鄕貢律己端方初遊成均能以義激臺省歷官丹徒令有循聲歸林下益惇气節鄕評推之】

張志臯【字汝諧安南人隆慶庚午舉人萬曆初知昆明縣才气恢洪鋒稜不露事上愛民聲稱借甚在邑四載去後民咸思之】

遵義府

宋

駱世華【珍州人大觀間與駱文貴等內附授奉訓大夫內殿崇班使忠國愛民久而弗皆聲名最著】

王震生【播州人端平初元兵入蜀震生率兵禦谷口解難安民事聞授從義郎重慶路兵馬鈐轄】

冉璡冉璞【遵義人兄弟俱有文武才辟召皆不赴余玠撫四川築招賢館禮士往謁之玠禮待甚至久而無言使人窺之璡兄弟惟對踞以堊畫地爲山川城池狀復見玠曰辱公禮遇思少裨益今宜徙合州於釣漁山得其人守之賢於十萬師逺矣玠以聞以璡爲承事郎權知合州璞爲承務郎通判州事徙城事悉以任之遂築云居大獲等十餘城屯兵聚糧後果賴之】

明

傅學【闕綏陽人任廣東都司徵猺戰死贈榮祿大夫】

國朝

李篤生【綏陽人邑諸生本姓程大兵平蜀篤生詣京師上書授餘慶令陞江西寧州知州耿逆之亂城破死之賊平恩廕其子】

貴州通誌卷二十八

欽定四庫全書

貴州通誌卷二十九

人物

忠烈

貴陽府

明

徐資【貴州衞戍籍正統時巡按禦史黃鎬聞資有才略辟置左右隨鎬巡邊至羊腸河猝與賊遇資奮挺直前厲聲叱賊曰螻蟻餘孽敢害朝廷憲臣耶我分死之明年此際當殱爾羣醜遂遇害逾年賊果平鄕人名其墓爲忠節岡子節官副都禦史】

李毓陽【貴陽人徵水西遇害祀忠烈祠】

周思稷【貴陽人萬曆乙酉舉人任新防令致政歸天啟初安逆圍城困守經年以食盡自縊同時效忠而死者鄕官李固棟孫枝衍楊之寧胡仰極不能悉紀附記於此】

劉琯【貴陽人萬曆丙午舉人崇禎間任南京戶部主事謝政家居以剛直不諧於俗丁亥流寇入黔與鄕官吳子騏楊元瀛李公門李世甲王孫齊胡修超蔡紹周等同時被執不屈死】吳子騏【字九達貴陽人矜尙气節喜爲人排難解紛萬曆壬子舉於鄕筮仕興寧以才幹聞防安賊叛母劉氏墮圍城中騏聞變倉皇棄官歸崇禎十年夷目阿烏謎復叛陷大方城逐守將稱兵內向人心洶洶總督朱燮元屬騏往詣六廣走書召諸目諭以禍福賊果悅服遣目把白捨等就撫事平督按上其事奉防奬賞丁亥流賊入黔騏與楊元瀛等之威淸率土兵扼賊於滴澄橋敗之賊悉眾攻擊被執不屈死】

顧人龍【定番州人流賊孫可望攻州城人龍率土民與之相持殺賊甚眾力竭城陷與妻李氏對縊子諸生大元抱父母屍哭不去賊並殺之同時殉難者鄕官尹思民賦詩壁間投筆引繩死黎維垣城上督戰死胡允中冠帶坐庭中叱賊受刃死土官龍在田土舍龍起潛龍飛血戰死貢士饒謨大呼率諸生王道中顧從龍黃文芳李一龍夏朝卿李二龍毛一練尹湯傅尹湯卿熊化楊東明唐璉賈翰張新建王仰王基昌土官程民悅韋帝臣土捨韋之福把總許華宇巷戰死舉人毛琛投井死教授艾養中諸生周卜年尹湯賔熊鐘隨鄕約杜凡六赴火死諸生謝賜璠黎應陽江山秀潘達黎應辰投泮池死武舉九錫爲賊將艾能奇逼降不屈中箭死按察司司獄陳玉環自經死】馬士升【郡人禦史文卿子性癖潔喜讀書幼爲諸生旋棄去屏迹山寺一榻蕭然意泊如也日以篇什自娛不與俗人交後寇亂被執憤罵而死】

金鎭貴【開州人原籍江南防水西苗叛輸資助軍需有功歷官總兵致仕崇禎十六年狆苗圍開州鎭貴與知州黃嘉雋協力守城城陷遂遇害】

李科【開州人官副總兵崇禎十六年流寇亂科率兵次茶山渡與賊戰歿於陣】安順府

明

黃運寧【平壩貢生天啟壬戌安邦彥圍省城撫按以蠟書召援運寧傾產募眾援省至太子橋衝突賊營戰死事聞贈光祿寺丞】

黃運逺【平壩人慷慨有勇天啟三年領兵隨王三善進勦大方戰死祀忠烈】

劉安鼎【平壩人天啟壬戌安逆圍貴陽分兵攻刼上游眾皆逃避鼎獨毅然大呼曰生爲天朝人死爲天朝肯披氊椎髻以屈膝於逆猓乎遂閉戶登樓舉火自焚死】

譚先哲【平壩人舉萬曆壬子鄕試歷官戶部郎解組歸閉門養髙流寇犯黔舉家殉難】石聲和【平壩人中天啟丁卯鄕試歷官參政平生以忠信自許流寇入黔舉家死之】蔣勸善【字小範威淸人蚤慧稱奇童弱冠登萬曆乙卯鄕魁主司鐘惺於諸生中尢加賞異屢上春官不第授孟津令淸苦自持一介不茍津民逋賦萬餘金積欠已久勸善力請蠲之民困稍蘇遷河間郡丞以不善逢迎與當道左遂拂衣歸臥林下者二十餘年日討論篇什力追大雅著有秦遊艸莪石齋諸集明末流寇入黔被執不屈遂遇害】

平越府

明

李藻【平越府人正徳丁卯舉人任江油教諭鄢藍賊變調委督餉守髙城親身決戰亡於陣城賴以全】

馮世寵【湄潭人博學性嚴介隱居不仕明亡不食死】

國朝

黃進忠【平伐營外委把總雍正十三年逆苗背叛進忠途次城中目擊危急狀官民公畱貼防毅然協守奮勇戰歿事聞給防銀七十兩賜葬祭並祀忠義祠】

都勻府

明

陸從龍【都勻人萬曆戊子鄕舉任湖廣新化知縣致仕歸值安邦彥叛圍省城從龍罄資募兵督徵陣亡事聞贈光祿寺卿廕一子入監從祀王三善忠烈祠】

楊鳴髙【都勻人任浙江湯溪令安賊叛募兵援省至谷龍司敗績死之】

楊廷烈【鳴髙次子年十八娶吳氏生子甫一歲聞父陣亡棄家募兵援省誓報父讐屢立奇功加參將轉戰至鴨池河死之】

國朝

邵煥麟【山陰人任典史雍正十三年四月逆苗攻陷凱裏肆行焚刼時煥麟在城奮前殺賊手刅數人賊怒環擊之戕其身爲數其死最慘事聞贈主簿賜葬祭祀忠義祠】

鎭逺府

明

楊瑄【上通判貌魁梧有膽略成化三年徵茅坪賊亂同參將吳經進勦至江口卒遇賊力戰死之】

楊昌祚【鎭逺廩生襲土推官安酋叛代父領兵援省至甕城河遇伏死】

思南府

明

李盤【思南副長官宣徳間鎭筸苖叛命大將討之賊匿山中久不出人皆疑怯盤毅然率孤軍深入遇賊數百盤防馬奮擊斬數十餘級賊四集援兵不至遂被執盤素勇敢賊畏而惡之及執賊曰而銅仁李耶思南李耶賊舊爲銅仁轄銅仁李善撫之故雲從卒曰銅仁賊欲釋之盤厲聲曰予思南李何必紿之從弟邦政告急於徳江長官楊潮海潮海至盤已遇害邦政以石置樹間記之久而樹合生夾石夷人夜過樹下聞空中有防兵聲以爲神立祠樹前號爲畱石坡禦史申祜盤侄甥也爲忘年交每論及時事盤大聲曰身蹈白刃之鋒鋩血潤原上之野艸然後不愧舎生取義之道申曰大丈夫當如此卒之申亦死義於土木人咸曰盤祜素志云】

田景猷【思南人天啟壬戌進士值安賊亂上疏曰請招撫水西授以樞部主政深入賊巢爲賊所執幾二載巡撫王三善兵至大方脫身出謁備陳賊中情形後師敗遇害事聞贈太僕寺卿廕一子入監】

石阡府

明

安民志【龍泉司長官龍泉與播鄰無城民志與播賊將朱擎善以好言結之應龍信之不入寇已而播氛日熾民志入省請兵五百捐資築堡墻自衞應龍惡之自率賊寇龍泉民志眾寡不敵死之播平攺龍泉爲縣巡撫郭子章請於朝以民志子世襲土縣丞以旌其忠其祖職仍世爲土主簿】

思州府

國朝

譚徳溥【龍里人歲貢任訓導雍正十三年五月逆苗入城徳溥衣自若爲賊所害事聞贈國子監學錄賜葬祭祀忠義祠】

大定府

明

羅仕儒【赤水人萬曆辛卯舉人官學正致仕歸值水西變自縊死以火焚室】

謝名臣【赤水人萬曆丙午舉人官知縣丁父憂歸適水西變城陷舉火焚其室自縊死】張防升【赤水衞指揮張大壯子城陷督鋭士巷戰短兵相接身被數鎗乃脫身入城隍廟指神而言曰神不予助使予死當以頸血濺之乃自殺擲其頭於神座前賊大駭而去】

王碩輔【赤水人字斗瞻自幼定省不懈人稱其孝萬曆丙午舉於鄕天啟初任四川南溪知縣時奢寅叛碩輔募兵戰守有汪舉人者與賊通伺碩輔出戰舉火內應城陷碩輔整衣冠北面稽首曰臣力竭矣自縊而死事聞贈光祿寺少卿廕子錦衣千戶】

遵義府

明

周鎭【郡人立功任遵化參將崇禎時戰死於邊闔家殉難事聞封墓贈祭】

孝義

貴陽府

明

易楚誠【郡人父病楚誠泣天致禱已而果愈又嘗病痬醫欲得兔髓和藥楚誠求之野有羣鷹攫一擲於地持歸付醫有司欲上其事固辭曰此非吾誠所致偶相遇耳不願以是得名】陳晟【前衞人惇禮尙義正統間蠻入寇公廩不繼晟輸粟助之授七品散官景泰間又輸金以助軍事聞賜勅奬之】

汪勝宗【郡人早孤家貧事母至孝母卒負土成墳廬於墓側晝夜哀號不已】

朱璥【郡人好學能書早喪母事父以孝聞父嘗疾劇璥禱於神願以身代及卒刻木爲像事之如生】

段達【郡人父病攣達侍起居不刻離夜寢榻下聞謦欬轉側卽起扶掖日則負出外庭具飲食邀鄕鄰相與談笑爲歡如是者三十餘年父病卒哀毀逾禮時人稱之】

陸緒【郡人事親至孝親卒廬於墓側守禮盡哀】

馬端【郡人事母至孝母疾思鯉爲膾端徧覓不得忽一老翁持雙鯉到門來售端入室取值酬之比出翁遂不見人以爲孝感所致時有徵苗之役端輸粟數百石以給軍奉敕旌異】周升【郡人父爲耆老奉遣往夷落解爭地事中瘴癘垂絕升甫弱冠亟往視之割股爲羮以進乃蘇夷人見之皆感嘆遂罷爭】

王軾【郡人友愛其弟轍同室七十年始終無間舉族化之】

劉繼宗【郡人早孤事母至孝母卒設主以事如在生禮終身不衰】

陳純【郡人事嫡母孝母病足艱於行純旦夕出入背負備極勞瘁母卒將值久雨純仰天號泣忽晴葬畢復兩人以爲孝感】

湯良弼【貴陽人貢生萬曆間任栢鄕郴州淸平儒學擢廬陵令賢聲屢著以母老乞養歸每問省必帶進見下气怡色旁觀爲之感動又能惇睦族姓周急鄕鄰多隠徳云】

汪瀾【宣慰司人天順己卯鄕舉任嘉定州知州事繼母孝處異弟友族人流落夷方者冒險收之且爲之立業略無吝色】

楊襘【字希祥宣慰司人治戊午舉人性至孝母曹嬰心疾每一發輒顚狂如不欲生襘號泣隨之飲食依曹爲進止露禱於神願以身代母卒哀毀骨立杖而後起三年如一日舉於鄕以父老不忍離左右孝養十餘年父卒始任新寧縣值流賊破殘之餘多方招撫安集士民懷徳解組日無以爲行李年八十餘卒子文炳照磨文煥知縣孫其寧以寧俱通判之寧同知曾孫世華舉人人以爲誠孝之報云】

黃瑾【新貴人與弟瑜共處相敬如賓至老無私蓄】

守棺孝子【新貴人不知姓名天啟壬戌安賊叛將圍省城城外居民爭入城以避孝子居郭外獨守其母棺不去賊至城下義之不加害後餓死於側】

李彬【貴築人性慈煦好急人難嘗謂濟人之術莫善於醫遂精之時郡中大疫彬曰煮藥數斛令子弟分擕赴閭陌療之全活者眾】

龍見【廣順人弟龍起溺於河見赴水救之起得免而見竟溺育司以其事聞】謝體仁【開州人有經濟才萬曆三十三年水銀山苗叛總兵陳璘監軍參政洪澄源率師討之辟體仁爲參軍誘執叛苗賊首餘黨悉平三十五年賊黨仇殺體仁屠其家被難者五十三人】汪澤民【開州人素有志略崇禎十六年苗狆王阿辛等謀刼城澤民聞變密白知州黃嘉雋賊知事泄遣賊黨七人夜抵澤民寢所刃其腹將死命其妻以紙筆納腹中曰死當書賊罪狀訴於神死逾旬七賊各遇澤民追逐墮峻坡肌肉盡裂而死】

張琪【龍里人嘉靖辛酉舉人官河南衞輝府司李有防能聲因丁母艱歸廬墓三年居鄕教訓生徒人材蔚起子文衡文錦並登萬曆庚子賢書】

姚璋【新添人性至孝讀書學古以子貴封副使益自謙抑鄕人稱之】

後廷科【新添站軍不知書事母閔氏極孝母病跪禱城隍祠自暮達旦及母死居喪三年不入私室旣廬墓三月萬曆間巡撫楊宏科題旌其門曰庻人之孝】

國朝

周家正【郡人性孝友年十二種圃養親居喪哀毀幾於滅性兩兄斷手失明悉賴以養兼撫諸侄如子友愛著聞巡撫衞旣齊奬之】

黃維章【開州人性孝母疾割股以療因得痊州守上其事巡撫旌之】

何兆柳【開州人字星如崇禎庚午舉人水西賊化沙杓圍副將方國安於大方城總督朱燮元委兆柳救援兆柳捐資助餉救國安出重圍斬化沙杓流賊至黔兆柳招集義勇捍禦鄕裏爲孫可望所殺籍其家子東鳯鳴鳯並死之幼子人鳯白其寃於經略洪承疇奏聞給還家產】墻焯【開州人康熈辛酉武舉事父曲盡孝道父歿事繼母愈加謹三十年如一日宗族鄕黨無間言】

汪啟徳【貴定民汪逢霖子年十歲有至性霖病篤藥不效刲股以進霖竟歿啟徳哀毀如成人巡撫衛旣齊憐其誠摯優賞之】

朱重義【貴定人廩生事庶母如父在撫幼弟不逾初心巡撫於凖給匾旌奬】

張覲北【修文人性至孝居母喪哀毀骨立後中康熈辛酉鄕試】

安順府

明

梅雪【郡人事親純孝侄惟和疏請立純孝坊】

蔣文蔚【府庠生幼值親病嘗割股萬曆間旌異】

倪勲【普定人弟然烈羔熊五人同爨永不分居勤儉營生竭力事母其妻各守夫訓孝友著聞禦史陳鑑旌之】

張大猷【普定人天啟間安賊叛死義】

牟嘉粢【與大猷同死於義郡紳安上逹爲之合傳】

徐國俊【安平人家貧極孝𨿽菽水必怡顏致敬親病欲絕夜禱割股以進親病遂愈院道旌其門曰榮膺天寵】

譚泮【平壩人明經處已孤介接物無欺輸田以建學捐資以助餉力行義舉教二子皆登賢書】

王瑚【落架兵目安賊叛圍城食盡人心惶惑瑚運糧濟眾賴以生全】

曹一鵬【威淸庠生事二親定省不違禮母沒哀幾絕繼母疾湯藥必親嘗撫按旌其孝】平越府

明

彭文【郡人通州學訓導性至孝母亡廬墓三年具聞旌奬】

楊時椿【郡人歲貢任大足縣訓導在任思母棄官歸養母疾侍藥衣不解帶人稱純孝】李時用【郡人七歲失怙母撫成立爲郡庠生應貢不忍違離棄貢養母母卒哀毀欲絕以孝聞旌表】

周與慶【郡人舉人父歿甫歲餘母葉撫養成立訓徒供母及歷任奉母偕往母疾躬侍湯藥至廢寢食尋棄官歸養孺慕終身】

張顯仁【郡人庠生母戴氏病顯仁密禱於神請以身代刲股和藥以進母病立愈有司上其事奉旌】

王志雄【郡人生平以賑濟貧乏爲事凡稱貸不能償輒焚其劵鄕人異之】

趙【郡人祖仲元病父應壁任金陵延醫侍藥晨昏無倦祖病篤鉉復割股以進乃痊事聞旌表】

徐思卿【郡人事父母至孝奉旌】

徐勝【郡人立身理家俱有典則五世同居治間賜羊酒奬勸】

李學書【郡人初任綦江縣訓導尋解組歸閉戶著書居家孝友值時疫盛行施藥拯救全活者眾】

樊爲霖【郡人孝友謙謹里人化之以子思孔貴封參議】

奚國采【郡人品行眞淳孝親最篤奉旌】

葛鏡【平越衞指揮樂善好義郡城東五里兩山陡峻中亙麻哈江江深不可測行人過渡每遭覆溺萬曆間鏡捐千金建橋後爲水所圯天啟六年鏡復傾家產重建者再亙若長虹堅致牢實至今行人利賴名曰葛鏡橋】

丘本厚【平越府人隆慶間安莊貢生鐘士奇赴京宿本厚店遺金三十兩本厚追士奇還之後士奇選淸平學訓導請於有司匾其門曰義士還金】

張鵬【黃平人父梅疾危鵬年十歲刲股愈之事聞旌奬】

彭必達【黃平人事祖永年極孝鄕黨稱之】

朱芳【興隆人初聘趙晟女尋以痘傷目及納幣欲娶女家辭之芳曰吾不娶若將安歸竟娶之子璣當貢陪貢衰老遂讓之】

李俊【黃平州人事孀母彭氏至孝正徳間題旌】

張也恭【黃平州人母王氏早卒事繼母楊氏竭力承歡曲盡孝養楊夙有气疾每發恭侍湯藥日夜不懈事楊四十餘年如一日恭卒楊疾發嘆曰無長子治藥必不起矣遂歿】

李際時【興隆衞千戶幼失恃事父與庻母極孝父惑於庻母之譖日鞭笞之且逐於外際時自怨自艾父悟召還孝敬有加】

劉宗臣【甕安人事父選繼母趙氏備盡孝道天啟間水西兵變破甕安城邑人盡逃宗臣祖母冷氏年八十病不能行宗臣不忍捨去賊至身被數刃終不離祖母側賊義而釋之崇禎間以事聞特加奬勸勅有司每嵗給糧六石優卹】

宋廷階【甕安人遇歲凶以財物賑貸又不取償人髙其義】

楊再亨【餘慶人六歲失父事母至孝十四歲播逆作亂再亨負母避山箐采藜蕨以供凡遇母有疾必吁天求代至刲股嘗糞事聞建坊旌表】

唐顯瑨【湄潭人萬曆末以邑庠生赴試偏橋道中得遺金一囊畱待之次日二人哭而來云收軍餉銀百二十兩盡遺之今將赴水死瑨啟囊驗其數符遂歸之】

王昆【湄潭裏民王良家僮良夫婦相繼死遺子邦雄與女皆幼值賊亂逼境昆負兩孤匿山箐中身出傭以養之孤賴以生後邦雄爲諸生昆猶拮據給事執僕禮至死不渝】

國朝

冷起鳯【郡人母久病起鳯禱神刲股母病遂愈康熈三年督撫給匾旌賞】

黎阿案黎阿誾【苗民兄弟割股救父巡撫於凖給匾旌奬】

戎祚長【甕安人家貧爲人傭工所得悉奉父母父恚加責怡顏順受及議婚力讓弟先後五年乃娶學使沈翼機給匾旌奬】

都勻府

明

徐惟【郡人素性篤孝偶所居火惟一切不顧獨抱木主冒火而出以孝行奉防旌表】吳裕【郡人號松庵少遊郡庠慕古之爲肥遁者不仕以長厚醇謹聞鄕人宋晉以事貸富人白金二百兩偶遺道上爲裕所拾大書於門晉至還金晉以其半謝堅辭弗受又湖廣指揮奉調來勻寓裕所事竣反楚榻下遺金一囊可百餘兩裕藏以待明日果至亦檢還之郡人稱爲還金公近城水漲屍骨暴野裕募工掩埋後置舟以濟卒年八十有二】

屠總【郡人好學尙禮幼娶徐氏生子方一歲妻卒總不再娶年八十一終治間副使金子淑旌之】

楊愚【郡人性仁厚樂爲善事歲施藥以濟里人人皆徳之】

司朝相沈云翰沈應麟【云翰子】周系逺【俱郡人咸以孝義推重見黔記】

李源【淸平人性至孝父病源嘗糞甘苦以占吉凶父愈人以爲孝感官至都指揮僉事】金章【淸平人少孤善事母母病气絕逾日章呼號吁天請以身代母復蘇】

呂大綜【淸平人性純篤父病危急藥必親嘗衣不解帶夜必焚香祝天服食溺器咸以身親之萬曆二十二年提學沈思克奬之】

孫枝榮【字奕葉淸平人天啟初聞父英死安酋之難日夜號泣气絕復蘇仍擕一僕往尋父骸時賊黨充斥枝榮從僻徑夜行晝伏半月乃得入城尋至一官署中見封一大甕上書淸平衞弁孫英骸骨舉人趙邦俊記乃負之歸生平謹厚端潔言辭不茍家極貧以舌代耕從遊者甚眾】

國朝

胡全忠【郡人康熈九年於狇狫坡上神廟拾遺金一包及遺金者反全忠還之其金一十五兩五錢封識無異】

鎭逺府

明

王儒【鎭逺縣民貧無立錐事親愉悅母劉氏有疾焚香防祝嘗糞告醫母疾遂愈院道奬之】

李廷正【號心存鎭逺縣人以舉人爲蜀雅州知州操持淸潔尋告終養林下三十年事母純孝撫院表其門曰孝節可風】

蔡云祥【鎭逺縣人由歲貢任貴州宣慰司教授以母老不能同赴遂棄官終養侍母凡三十載年八十餘乃卒旌其門曰孺慕維風】

鄭之和【鎭逺縣人母髙氏病篤和九歲刲股調糜以進母病立愈當道旌之】

楊正位【施秉縣人生甫七歲父再翔慕神仙術雲遊十餘載正位朝夕哀思屢欲尋訪其祖母疑翔必客死而正位尙未成立不忍使之逺出惟勵之讀書遊泮後遂齋戒吁天誓必見父徧歷西南將十年果於泗城州之觀音洞迎回未幾翔病親侍湯藥夜不解帶者三月卒於家後正位長子通宇中萬曆己酉鄕試爲禦史孫友楠官都督人以爲孝感云】

陳越【天柱所人九歲喪父事母楊氏至孝母歿廬墓三年嘉靖十五年本所火災延燬殆盡越所居茅屋獨存人以爲孝感所致】

王偉【天柱人好施不倦親族待以舉火者甚眾歲饑出粟賑濟全活無算有貸金不能償者輒焚其劵】

湯克義【天柱人事父母冬溫夏凊刲股嘗糞備極孝養萬曆間知縣詳請旌表見湖廣志】蕭宷【天柱人樂善好施信義孚於逺邇明萬曆間凶苗傅良嘴負固梗化時初議設縣吏目朱梓多方撫諭良嘴必欲得宷爲質然後出宷欣然往謂家人曰若得縣成苗順𨿽死何惜良嘴見宷至始率眾就撫諸苗聞風向化建縣之議始定且捐地以爲縣治地方凡有經畫無不諮之】楊文煒【天柱人崇禎間諸生父病割股療之復活數十年邑令旌其門】

國朝

李蕃【施秉縣爛橋民一日三虎入市其父逐之虎撲父嚙其股父持虎急蕃奮往救之格殺虎父乃得生縣令上其事巡撫田雯旌之】

湯之新【天柱人廩生事親以孝聞父柩在堂值戊子歲苗變破城之新守父柩不去賊殺之鄕人皆爲流涕】

李徳芳【天柱人幼喪父事母王氏最孝崇禎甲申後流寇與苗賊相繼擾亂徳芳奉母避亂轉徙無常得米少許炊粥供母自采野蔬充腹數歳始得歸母病臥數月徳芳晝夜不離親滌帷裳母卒喪葬如禮至老孺慕不衰鄕黨訓其子咸以李孝子爲法】

思南府

明

劉可【郡人母病禱神求以身代親侍湯藥晝夜不離左右母愈事聞旌表】

張翚【水徳司人嘉靖間蜀寇之變翚領土兵破賊備嘗艱險事平不受賞】

陰士膚【府庠生年方弱冠父昊病篤醫不能療士膚禱於天割股以和藥父尋愈】葉其英【郡人早孤年十三母疾甚英皇遽無措割股以進母遂愈】

張大玉【府庠生性至孝母病祈神刲股】

王應甫【郡人嘗割股以療母疾人以孝稱】

曹士銓【府庠生戊子亂奉母避兵大聖登洞中已而賊攻洞擄銓母子以父曹應舉曽爲遂寜縣謂銓宦家子橫索金備極拷掠無所得欲刃其母銓大呼曰寧殺我勿傷母賊怒甚竟刃其母銓以身蔽並殺之兄士望尋母弟屍顏色如生並葬之】

劉達【府庠生事母孝待弟友邑人稱之無間言有司匾其門曰慈孝一派】

申厚【郡庠生事二親最孝父母歿相繼廬墓各三年鄕人欽之】

田景祚【沿河司人父病篤祚甫十二歲焚香告天請減算以延父命復割股救之後三年父復病祚仍欲刲股父覺阻之曰爾廣陰徳教子孫成名卽孝矣何事刲股爲遇凶歲設粥賑濟有病者扶至家養之孫茂穎曽孫仁淳相繼登賢書人以爲報云】

安濂【蠻夷司人年荒出米賑饑民賴以活勅賜旌奬】

陳友儒【印江人嘗積谷數百石賑荒全活甚眾又嘗堤潰傷禾友儒聚眾謀攺堰於上流一切鳩工約數百金悉出己力引水穿城兩壩汪洋民皆食徳參政李渭旌其門曰集義致祥】徐文林【婺川貢生年十二時割股救母事兄恭謹縣令旌其門曰孝友之門】

國朝

孫繼康【府庠生天性篤孝年十四母病日侍湯藥不刻離病轉篤康涕泣祝天刲股進之母果愈】

何文龍【郡人康熈三十年二月父疾篤夜祝於神引刀割股父疾果愈有司以聞】劉司直【郡諸生事母誠孝母病刲股以進遂痊】

丘崇聖丘崇儒【印江人少孤貧竭力事母兄弟同居友愛見閭裏有不孝不友者輒勸以至性語人多化之有司給匾旌奬】

石阡府

明

揚維鑰【郡人隆慶丁卯舉人任通州守親歿廬墓三年鄕裏稱其孝】

朱嘉賓【龍泉人庠生隆慶間苗賊刼掠防其父應干痛加炮烙索取金帛嘉賓奮身直入手刃一賊解父防翼之而出眾賊刃嘉賓死題旌】

思州府

明

田應秋【郡人嘉靖三十年苗賊攻陷府城擄其父母秋與弟應期泣奔苗穴願以身贖父母得歸節奉旌奬】

周紹昌【郡廩生家貧性孝割股以療母疾院道旌其門】

劉惠【郡庠生父患癱醫家以穢不可施藥惠口吮之及卒哀毀骨立葬後廬於墓側一夕鄰家火將延其舎惠心不爲動火尋滅人皆異之事聞撫按旌之】

鄭維正【平溪衞人素喜施與值兵亂收瘞枯骨置萬人冢見在東山之麓以子逢元貴受誥封】

國朝

邊士斌【淸浪衞諸生性純孝甫十嵗父患臂毒斌口吮之晝夜泣禱於神願以身代父病頓愈越三載父卒值兵亂斌負母逃難走沙江江水泛漲幾遭覆溺忽有白气繞身母子已出洪濤登岸矣人皆異之】

夏炳【淸浪衞廩生年十三喪父值丁亥兵亂舉家分散炳獨奉病母以居頃刻不離母卒哀毀骨立葬後廬墓其庻母祝氏及幼弟燨失散已久炳徧覓之至地名落脫始遇迎歸奉養訓弟成名督學屢加旌奬】

黎平府

明

徐洪【銅鼓衞人天性純孝居喪三年不入私室哀痛泣血未嘗見齒】

劉運升【五開衞人事繼母盡孝困苦流離承歡不懈值賊臨城負母入山逃避賊追及母曰汝速逃勿以累汝升曰母不能前兒將安去賊義而釋之】

大定府

明

薛賢【烏撒衞人景泰三年賢與盛福周宣邵瑾張宣鄭暹各出百金義助軍餉賜勅旌奬復其家】

趙啟【烏撒衞指揮使與弟哲友愛甚篤其父年老命啟襲職遜讓與弟鄕人異之】姚之典【烏撒衞庠生父歿於任徒步扶柩歸泛舟溧數里不溺廬墓遇虎不傷人以爲孝感】張伯安【赤水人讀書好義以孝友淸儉爲時所重正統間以子諫貴封禦史】

馬行健【畢節生員與弟行毅隱居好學不幹外事以孝友著聲水西叛城陷弟兄相抱舉宅自焚死】

南籠府

明

盛全【普安戍卒家貧而孝母嘗病齋戒祈禱願以身代又三年母病垂危全乃刳腹出肝刲之死而復蘇和羮進母母病復愈此治己酉事也莆田林廷弼爲之歌】

邵元吉【普安人天性孝友博通經史應嘉靖庚子鄕試第一塲畢聞行路人私語曰重慶邵郡丞病郡丞者元吉父也元吉疾趨問語所由來行人漫應曰得之傳聞未確元吉心怦怦急入旅舎束裝倍道行同試士勸止之不聽至重慶父已歿哀毀骨立匍匐扶櫬歸經播州遇虎同行人令避茅屋中元吉泣下弗忍離父柩虎竟去人以爲孝感所致鄰家火延其廬元吉左手抱父木主右手掖母出再入取圖書曰有先人手澤在取之出火亦旋息後應歲貢入都時仲弟元善謫通州郡丞元吉就通視弟不語不食時時泣數行下弟問故曰我思母卽欲歸不願仕也且有我奉母爾始得安心於仕卽棄牒歸母思子致病見之喜病遂愈元吉以母病故善岐黃弟元善元哲元髙先後登科第悉元吉教之也孫文恭應鰲爲作邵隱君傳】

沈濟【普安州庠生志向髙明養鄕鄰之防獨殯朋友之親喪出粟賑貧置田睦族】洪遇【普安州僰人事祖母孀母極孝𨿽貧寒奔走衣食而奉養必求飽暖菽麥精者奉母粗者自給一菜蔬亦必先進院道俱奬勵之】

支美瓊【普安人諸生古貌古心操守嚴肅孝繼母友愛異母弟無戱言惰行遇鄕族輒以道義勸勉不匿遺金萬曆間督學淩琯以諭義表其門】

國朝

王瓚【安籠人父早喪家甚貧事孀母甘防不缺撫養弟妹善體親心三弟俱入泮有司表其廬】

遵義府

明

楊正東【遵義人萬曆時楊應龍阻兵淫虐正東糾被害者赴京告變適楊應龍贖罪歸仇殺奏已者正東棄家潛逃僅以身免】

劉臣武【遵義人天啟時奢酋亂同兵備道盧安世恢復遵義以功授守備】

鄭規【正安州土長官司僕人嘉靖間賊困土司規語其主珪曰主尙乏嗣若罹於賊鋒如世系何願以身代遂著珪衣誑賊殺之珪間道逃免】

尹知明【正安州人父早喪撫弟知朗知淸成立婚配以自置田業分給之子尙春亦以已產分侄爲之聘娶時稱義門】

李神童【綏陽人生五月能言七嵗通經義不由師授下筆成文性至孝父早喪與母相倚母病貧不能醫典身於鄕人鄕人憐其誠而助之母卒不能葬泣血死時年十一鄕人爲之營葬邑令朱由鋌表其墓立祠以祀之】

傅元勲【桐梓人庠生天啟間因奢賊破城慷慨從戎設計破賊上嘉其功授團營副總兵】張顯光【仁懷人母病醫藥罔效晝夜憂思叩禱於神母病尋愈縣令旌其孝】

國朝

董子策【郡人康熈癸卯舉人事繼母陳氏至孝教異母弟奇策遊泮母喪哀毀盡禮遭吳逆叛不受僞職後數年卒】

唐一元【郡人年十三侍父疾以孝聞平生撫孤助婚施棺槨賑饑寒出金帛爲人贖身義舉甚多子廉孫羲伯相繼登仕籍】

楊長春【郡人幼以孝友聞長立軍功授副將明末退隱山林四世同居百口共爨年逾八十足迹不履城市】

何天章【遵義諸生內江籍避亂遷遵性剛直深明春秋周易事母孝創議建學吳逆之亂僞將擄男婦三百餘人天章挺身營救僞將感其義悉釋之年七十終】

張士偀【字柱石南川縣籍避亂居遵少失怙恃惟兄是依行必隨食必事必請命兄歿諸侄皆教養婚娶友愛之誼化及一鄕】

王奇爵【郡廩生頴悟能文應歲薦辭歸不就生平善事親奇爵歿後數十年其間安視膳之節閭裏猶稱述之子又旦登癸酉鄕薦】

續編

國朝

貴陽府

姜伏幹【貴陽人家貧父病伏幹先意承志竭力供甘防三十年如一日嘗客遊習安於井畔拾遺金百兩止於旅店不去次日有黃姓者號泣而過詢其故乃市產償債者伏幹還之其人願分半爲謝不受居家孝友兄弟五人皆同居無間言子文在文濵登武科甲文澤防貢生能世其家】平越府

張兆舉【黃平州人習儒業喜讀書持身以禮事父母左右就養豫順無忤父縉患痺癥不能動履者六七年兆舉躬自負之刻不相離雍正十三年四月苗叛兆舉請避去縉不許及城破舉家老穉八口同時死難乾隆四年總督張廣泗題旌】

張於昌【黃平州人六歲時得菓不食以啖父母有懷橘之風家赤貧母嘗臥病不能買藥於昌入山燒炭以爲醫藥資母病尋愈雍正十三年苗叛父緘時遘疾垂危於昌率家屬二十餘口侍疾不忍去緘責令擕家避之至以頭觸地於昌乃令諸弟負其母逃以身守父俄而城破父子俱被害乾隆四年總督張廣泗題旌】

思南府

廖天培【印江廩生天性篤孝父鳯文病親嘗湯藥左右牀簟不分晝夜及卒哀毀骨立又值母病甚危天培泣禱於神願以身代是夜夢神授以方次日如方治之卽愈後母壽至八十四歲而終天培亦年周花甲哀毀如少時務從厚不以家貧有缺友愛幼弟飭躬端謹屢舉優行乾隆四年總督張廣泗題旌】

黎平府

朱文縉【開泰縣附生居長春堡兄弟五人文縉最幼乾隆六年粵苗石金元勾結黎屬南江寨苗作亂二月二十八日圍堡文縉母七十餘臥病在牀縉負之逃至丁丁崖賊追及欲殺其母縉拜懇之賊砍其頂心倒地舎其母而去母扶縉起賊回顧知其未死也復來砍其頸深寸許未殊賊退縉逾時而蘇母扶之歸敷藥四日而口合十日而愈人以爲至孝所感云】

貴州通誌卷二十九

欽定四庫全書

貴州通誌卷三十

人物

宦迹

貴陽府

明

王讓【貴陽人成化末知洪雅縣爲政平恕實心愛民去任時囊無一物署後有手植栢人呼爲王侯栢】

平鋼【宣慰司人成化癸卯舉人治間知廣東徐聞縣事性淸介而政尙平恕時縣治以避宼附於海安所軍�甚民不能堪鋼力請遷於原邑正未就而卒子孫因畱家焉祀名宦】張厚【宣慰司人正徳己卯鄕舉任潼川令政多仁愛嘉靖戊子年大荒力請當路得發帑金全活甚眾明年麥秀五岐以得罪監司去官士民泣送至有釋耒耜爭肩其輿而出境者】韓立【宣慰司人嘉靖戊子舉人嘉靖中自仁壽縣調洪雅嚴介有法數年積猾屏迹無敢捍网者】

王夢說【貴陽人嘉靖丙午舉人嘉靖末任四川彭縣令政尙簡靜嘗曰政在去其所害而興其所利耳虛譽不必賈也極意民瘼調停賦役百姓頌之】

王紹先【貴州衞人嘉靖己酉鄕舉知四川中江縣令刻勵苦節一介不取百姓陰受其福以不肯阿時乞休去士民思之】

胡璋【貴州衞人嘉靖時守備普定苗宼亂璋防禦有方士民不擾視衞篆二十餘年仁愛忠勇軍士畏懷官至滇西參將】

龍奮河【貴陽人萬曆乙酉舉人知浙江縉雲縣精明爽朗練逹周詳宿蠧頓淸案無畱牘撫循遺黎尢極盡心】

楊起瀛【貴陽人萬曆庚子舉人任通海縣令有才力建縣城民得安堵】

楊州鴈【貴陽人萬曆間任陜西環縣知縣仁愛節儉歷官九年不貪名利尋陞任致仕歸邑人深慕之】

朱新運【貴州衞人任葉縣訓導崇禎五年大水沖城土賊聚眾作亂新運率鄕勇堅守城賴以全陞知本縣】

王璽【龍裏指揮忠直剛勇】

李鳳朝【貴州人嘉靖戊午由嵗貢任江西信豊主簿時三巢賊賴淸規等屢掠城下鳯朝督兵出戰屢破賊癸亥二月賊入靑邨谷鳯朝攻之賊距山逆戰鳯朝奮力先登爲賊所害數日得其屍顏色不變邑人哀之呼其山爲主簿腦児】

汪夢說【貴州人萬曆中任浙江僊居令時議間架之稅夢說以民貧甚彊項不奉法郡守彊之不能得民賴以免見祈江志】

國朝

章爾佩【字琳友貴陽人崇禎壬午舉人恂恂謹飭孝友無間言順治十六年任澂江知府時兵燹後瘡痍未起輸挽頻繁一切行以寛大不事束濕滇民戴若慈母康熙五年擢金滄道副使以裁缺赴補卒於京師】

王承祐【貴陽人康熈乙未進士官順天府丞康熈三十年監試禮闈榜發見廣西雲貴無一中式者因疏言禮闈中卷久偏請將江南安廬滁和等州郡仍歸南捲其中卷額歸川廣雲貴四省較卷數目不必分經就文錄取遂著爲令】

越闓【貴陽人康熈癸卯舉人歷任山西解州牧勤學殖有知人鑑賞識胥登甲乙爲政安靜不擾先是民間多宿逋檄一嵗並徴闓詳請分年帶徴士民懷之】

劉子章【貴築人字道闇康熈補行辛酉科以第一舉於鄕任鎭逺教授以實行朂士嚴操守擢襄城令賑荒開渠戢兵弭盜多惠政邑有營卒王荊州彊逼孀婦婦不從被殺前任惕於營弁越四年獄不決子章至立逮訊之其黨蜂擁至署不爲動持法益堅又把總孔起揚戲田玉才婦婦不從自殺子章奮筆判其罪申請題旌二婦王與孔皆伏誅報最擢禦史巡視河東鹽政盡革陋裕商便民風紀肅然】

安順府

明

趙鳴鳯【普定人正徳中知四川奉節縣禦下以嚴吏胥不敢舞文尢勤於造士嘗修邑乘文獻有考】

薛大梁【普定衞人嘉靖間爲四川什邡令邑相沿苛政竇百端一切革去淸正嚴明流民聞而復業後陞雲南石屏州牧行李蕭然民歷久思之】

邵昱【永寕州人正統丁卯舉人景泰間知晉寜州亷介有爲九年秩滿耆民赴京奏畱復任三年遷廣西平樂府知府】

趙逺【永寜州人嘉靖庚午舉人任四川敍州府通判署富順篆天性儉約一僕自隨節省財力鼓舞人士邑人爲立遺愛碑】

聞道立【永寜州人隆慶庚午舉人萬曆間知洪雅縣英爽敏練修飭學宮吏畏民服擢戶部主事】

李忠臣【永寜州人萬曆乙酉舉人任雲南順寜知府立政寛大節儉持身而樂施與與前守余懋學嫓羙余亦黔人郡中立余李二公祠祀之】

楊應霑【威淸衞人萬曆丙子舉人知成都縣慈和敏決不激不隨成都令之入覲者自應霑始陞南部主事歷雲南參政】

國朝

梅建【普定人康熈辛酉舉人知山西髙平縣性亷介精於吏治發姦摘伏不爽創宗程書院集雋異授以文義又立義學延師教貧人子弟後解組髙平人建祠祀之】

平越府

明

張信【臨淮人父興爲永寜指揮僉事嗣官以徵紫江艸塘功遷都指揮僉事遂爲平越人常與張三丰遊因授以葬父地建文初大臣薦信有謀勇調北平都司受宻勅令與謝貴張昺往察文皇信懼不知所爲母問之以實告母大驚曰不可汝父每言王气在燕汝無妄舉比至北平三造燕邸文皇辭不見乃乘媍人輿求見文皇召入時文皇詐稱風病不能言信再三頓首稱臣文皇乃與信宻謀遂定計起兵以信從屢見戰功陞都督僉事封隆平侯與世劵文皇每呼信爲恩張】解立敬【字誠齋興隆衛人萬曆乙卯舉人崇禎十一年曆任廣州海防同知性寛厚和簡而天姿英敏剖決如神每讞獄畢卽搦管成爰書徐取律例朗誦一過無不服其神明間有未諭者復曲爲引譬務使兩造曉然乃已時通判推官南番縣官並缺上官儌立敬攝之身綰四符案無畱牘會丁內艱去服闋補惠州同知遷本省副使後擢僉都禦史巡撫江西粵民思之舉祀名宦按解立敬舊志載鄕賢傳甚略今用廣東名宦傳移入】

王宗周【興隆人字公旦崇禎防貢初任直保定府倅攺江西金谿知縣亷明仁恕綜理有方時軍興旁午內保民命外籌兵餉耕市不驚士民徳之】

葉應甲【甕安人號元胎令鐘祥淸愼愛民致仕歸樂善好施鄕人稱之】

都勻府

明

王漳【淸平衛人正徳間以貢授淸苑令有惠政時劉瑾奉使至漳不折節遂棄官歸】孫裒【淸平人字益之嘉靖丁未進士選庶吉士轉禦史巡視南城以風裁自持中貴等悉受約束請托不行奉命淸戎兩粵彈墨吏懲猾胥嘗疏列貴陽敝政如議永寜赴試之字號淸平馬政之苦累糧儲定限之催徴皆切中情實又疏劾云撫鮑某貪黷狀褫職鮑素交通權貴旣斥造飛語中傷謫裒定州州判旋擢汝寜司李時伊藩坐違祖訓聽勘裒一一辯復之歷陞湖廣蘄黃江防僉事蘄黃爲水陸盜藪裒至嚴訓練繕城池造戰艦一日而盜數十凡守令勤惰廉污分別勸懲境內大治會鮑裒復爲飛語所防回籍】

王墀【字允敬淸平人授羅山教諭甫九月擢廣通令才思敏防剖決如流縣故有土主簿叚姓者素骫法上官加以約束則用巫蠱術咒詛之墀廉得實發其巫蠱物械叚送府寘之於法聲譽大起適縣庫被盜謫河南藩司理問父艱起復補閩藩尋擢鶴慶府判先是麓川之役多虛冒陞賞直指屬墀往勘盡得其實尋以疾乞歸墀性嚴急不能容人過然操履淸約囊無餘資先世所遺產悉以譲弟侄有古人風】

孫世正【字興甫淸平人自防篤志立學萬曆癸酉舉於鄕丁丑成進士授桂平縣令時猺獞嘯聚爲亂世正至卽單車撫諭之擒其渠魁餘黨悉平行取南工科給事中萬曆初閹寺多不法世正悉數其罪詞甚激切政府報書曰自巨璫馮保擅權內外章奏不敢一字及中官者十有餘年大疏入心甚憂之昨得防使人釋然云會上取翠屏甚急屛料及雕鏤甚細出窰見風多碎難成督廠內臣嚴刑催逼斃箠楚者多上疏極諌得防報罷出爲韶州知府居六月丁父艱歸哀毀骨立服闋補順慶府府舊有官店太守徴其租悉捐之以店捨爲社學以余租給貧士陞雲南副使備兵瀾滄紆道歸裏省母相聚月餘無何母卒哀痛過甚尋亦卒入仕籍近二十年囊槖蕭然家徒四壁】汪良【淸平人萬曆丁酉舉人任陜西環縣教諭徳性溫厚气度安和每與人言忠孝大義娓娓不倦一時文風丕變】

王鍈【淸平人萬曆丁酉舉人任雲南臨安府知府平訟獄練鄕兵郡人徳之】顧閔【淸平人萬曆間任楚雄縣年尙少性術慈厚見刑非其辜者惻然哀憐之實畆淸賦平徭卹惸尋遷趙州知州】

國朝

丘應宸【都勻甲子舉人官栢鄕知縣性孝友居官亷潔弭盜安民興學校置義田士民徳之】鎭遠府

明

梁棟【鎭遠人隆慶丁卯舉人知雲南亦佐縣有循良績後離任民攀轅畱之】韓應良【施秉人號正寰萬曆癸卯舉人性慈祥耿介任廣西岑溪令謁臺使者問曰與某有親乎意將庇之應曰無使者黙然在任三年不杖一人不受一錢以伉直忤大吏掛冠歸】李維珩【施秉人萬曆戊午舉人通經學善書法令洧川中牟以循卓著聲遷磁州保境息民宼不能擾陞戶部轉四川副使】

陶洪謨【施秉人多智略明季安邦彥叛上書巡撫王三善署爲守備從徵三善敗沒洪謨軍獨全屢徵諸洞蠻陞貴陽總兵】

國朝

陳珣【號特庵施秉人康熈甲戍進士歷知冠雒容天河四縣皆稱亷明轉禮曹擢禦史歷陞大理寺卿持法平允著冇百尺摟家稿五經文集】

思南府

明

周憲章【思南人萬曆間知雲龍州平叚進忠之亂消林養中之變建城立治創廟設學招撫流離淸田畆定里甲裁冗課經畫盡善後遷四川保寜府同知累建軍功息訟寛徭亷介自守人呼周靑天尢精形家言遷學宮科第自玆曰盛崇祀名宦】

田興吳【思南人萬曆二十五年由選貢任湖廣衡陽縣丞居官亷靜惟一子一僕相隨督運不受常例舟至嘉魚遇風他舟多溺興吳舟獨安人謂淸節之報奉檄勘災自擕具以往倦則蔭樹下不入民捨卒之日止一敝笥不滿一金同官爲置棺其請於當路賻櫬以歸】

任賓臣【印江人崇禎庚午舉人官遂州府同知在任淸白平易惇崇學校値獻賊圍城遂與鄕官呂大器招集義勇身先士卒力守城池賊遁邑民賴以保全】

國朝

張繼曾【安化人明天啟丁卯舉人順治五年授戶部主政遷廣西梧州知府練達有爲冰蘗自矢減徭省役修學課士三載卒於官僕從僅有二人囊槖蕭然無長物】

黃世發【印江人字如射事繼母以孝聞康熈丙子舉人任直肅寜縣知縣惠愛在民輿情感念擢營田觀察使勸導農功殫心盡職雍正八年以疾卒於官其任肅寜時有未完欵項銀兩】

【特諭豁免令地方大吏資助路費使其子扶櫬歸】

石阡府

明

彭允年【石阡人字鶴廷天啟甲子舉人知廣東新安縣節儉寛厚與民休息輕徭役蠲鍰贖卹行戶去日行李蕭然邑人思之】

簡國寜【郡人崇禎間知吳堡縣時值兵荒力請輕徭役多方生聚布衣蔬食囊無遺金】思州府

明

周懋仁【思州人太湖知縣蒞政七年撫字有聲陞海州知州丁艱回裏蕭然自守以淸白稱】鄭國賓【平溪衛人舉人隆慶間任雷州府推官姿性敏防兼攝府篆事無巨細迎刃而解疑獄一鞫輒白每按行他部卻常例飭吏胥以嚴明著增設沿海墩臺海警有備民賴以安】劉尙徳【玉屏人萬曆戊子榜首歷任雲南臨安府同知亷潔惠愛有滇南淸官第一之名】龔漢臣【平溪衛人萬曆甲午舉人知廣東瓊山縣時邑當采珠徵黎後財力耗敝漢臣一切省節每從寛厚未幾以艱去士民咸思之】

朱祚盛【淸浪人萬曆戊午舉人任江南安慶府推官陞授思石銅仁勦撫道安慶士民有政協天人評髙月旦之頌】

國朝

夏爔【淸浪人嵗貢康熈八年廷試候補値滇逆不受僞職至二十一年任思南府婺川縣訓導後以淸浪歸楚攺補徳安府應山縣訓導勤愼守職課督不倦在任卒應山人士思慕不置】黎平府

明

王鎡【銅鼔衞人永樂間任巴陵知縣居官勤愼守正不阿】

儲維【銅鼔衞人選貢萬曆時任四川隆昌知縣居官九載淸愼如一日歸之日宦篋蕭條百姓醵金助歸】

國朝

張應詔【字采臣開泰人康熈辛酉舉人爲直肅寜令淸亷愛民任事勤敏陞泰州牧轉部曹出守廣東潮州府時都察院趙申喬以才守兼優保薦之特授兩淮巡鹽禦史任事三年潔己奉公以鴻臚寺少鄕告歸卒】

大定府

明

吳習【赤水衞監生嘉靖間知廣通縣仁恕公廉不畏彊禦不濫科徴凡公署橋梁靡不修葺邑人感之陞順州知州】

盧安世【赤水衞人字環水萬曆壬子舉人天啟中任巴縣學博奢賊掠城邑令死之安世鼓集義勇誘賊渠孟竇山入城斬首持示賊驚潰掩殺無算後以監軍平賊有功陞兵備參議】盧朝棟【赤水人萬曆間任四川江津縣教諭剛方正直不避權貴勤於考課郤寒士餽遺諸生有貧不能婚者捐俸助之有寃不能逹者力爲白之眾論推服】

國朝

蓋世祿【字民標畢節人歷仕至雲南屯田水利道副使所至有熊聲康熙十年見吳逆潛蓄異志卽謝病歸隱終身不履城市】

洪亮采【字揆庵畢節人平遠州籍康熈丙子舉人官江南靑浦令有惠政以父憂解任槖無餘貲浦人醵金贈不受擕書數千卷以歸居鄕杜門卻掃日課子弟植學子楷中雍正壬子亞元】南籠府

明

邵元哲【普安人嘉靖乙丑進士萬曆間知淮安府城東澗河通射陽湖入海爲輸灌咽喉久淤白於上司立疏濬之增築城西長堤堵黃河下流之決建閘壩以通漕艘士民立像祀之】孫思述【普安州人萬曆丙子舉鄕試第一知四川新繁縣慈祥莊雅無峻辭遽色吏民畏愛之嘗計擒大盜屢決疑獄兩稅不違嚴限民自樂輸尋陞大理府同知】

郁徳據【普安州人萬曆壬午舉人知浙江龍遊縣摘發姦猾智在鉤距缿筒之上而出之寛仁轉判東昌府士民泣畱遂以別駕仍攝縣符十載龍丘風和日暖前令南昌佘傑鄒陽唐興俱有賢聲人以據嫓美焉】

邵以仁【普安州人字子任萬曆間任雲南兵備副使寛簡持大體一時幾於刑措永昌立祠祀之】

國朝

沈弼【字長垣普安州人由防貢歷任部曹康熈三十八年出守廣東髙州時屢經兵火地瘠民貧弼加意拊循治尙安靜不求名譽以誠率屬和恊文武禁副倅擅受訟牒除地方供應陋規添防汛以靖盜源設行埠以便行旅權化州篆淸虛糧蘇逋戶減糧額卹徭民實政嘖嘖人口以勞瘁卒士民哀之請祀名宦】

遵義府

明

傅元和【桐梓人萬曆甲子防貢授廣西桂平令教士愛民振興學校賦役均平邑人祠祀歷任雲南按察使司】

傅爾才【桐梓人由嵗貢任湖廣會同令多惠政邑人號曰慈母】

國朝

李先立【字卓庵遵義人康熈甲戌進士筮仕新安令事務求便民擢銓曹主政釐宿疏壅滯仕路一淸直分闈壬午戊子兩試僉稱得人後請假歸居鄕謙和鄕人表之曰淳厚之門】陳明經【字春麓綏陽人康熈丙午舉人性至孝居繼母喪哀毀骨立人品端方不事干謁吳逆逼仕逃入深山抗節不出賊平授陜西咸寜令有惠政以詿誤解任士民遮道詣督撫請畱後陞山東東昌府通判著績河工卒於官】

文學

貴陽府

漢

應世叔【牂牁人以經術辟司校尉】

明

陳銑【前衞千戶儀度修整博覧文翰多積奇書以自娛尢好吟詠有醉鄕詩集】劉汝楫【字濟川貴陽人嘉靖戊午舉人歷官長史長於文學所至山川皆有紀述子元淸元澣登賢書曽孫在銓康熈庚戌進士】

宋【字廷采宣慰昻子嘉靖初人以詩名著有桂軒拙槁】

周文化【字元淑貴陽人防頴敏工古文詞嘉靖甲子舉人授欒城縣令鄧川守有治行以不見知於世作蜉蝣公子問答宦遊所至輒有吟詠歸裏後盡步唐人五七言律韻彚爲四卷又著鄧賧稿紫亭雜稿】

謝三秀【字君采貴陽人天才卓越博覧羣書早有令譽爲諸生時巡撫郭子章副使韓光曙皆深器之晚以明經起家三任教職已乃棄去爲萬里遊歷覽山川與東南大家建詞壇旗鼔有正始遺音天末才子之目著雪鴻堂諸集行於世】

楊文驄【字龍友貴陽人萬曆戊午舉人崇禎時爲兵部郎博學能詩文尢精於書畫𨿽片楮寸幅人爭寶之著有山水移等集舊刻崇禎八大家詩文驄其一也】

邱禾實【新添人萬曆戊戌進士官翰林院編修才髙學博著有經筵進講循陔園等集行於世二子懋朴懋素皆登鄕薦】

傅宗祥【開州嵗貢官興隆衞教授陞四川梓潼令博通天文地理陰陽數學尢精易理】

國朝

潘馴【字士雅貴陽人性端平仁恕孝友過人多學能文弱冠卽以回文詩三十首擅名吳下崇禎己卯舉鄕試爲主司陳際泰所賞識曰國家欲以策論収賢才此其首選也馴以母老不仕國初始補防自縣令在任潔已愛民日與諸生講學論文考績以亷能薦會因土逆李世藩之叛遂詿誤歸壬子修通誌自萬曆丁酉以後六十年事實悉出胸臆無絲毫舛謬其博聞彊識如此卒年七十有三子徳徴登己酉賢書生平所著有瘦竹亭出岫艸行於世】

周起渭【字漁璜貴陽人康熈丁卯解元登甲戍進士選庶常歷官詹事府詹事惇孝友工詩文士林重之】

簡應時【開州人防嗜學工文與同裏盧學新盧應龍盧應鳯盧應奎盧國賢王之林同以制舉業知名於時吳逆叛廹脇應試皆棄諸生服逃匿不出及吳逆平始出就試黔人稱爲開州七賢】安順府

明

汪大有【普定人正徳丙子舉人知金華縣居官亷愼以疾歸纂修衞志著有宋元品藻陶陶亭集】

張繼宗【安莊人由明經任教職倡正學嚴課程歸家教訓子弟成就甚多】

平越府

明

楊遵【郡人成化己丑進士官至參議政事文章所至推重一時知名士爭師事之宦成歸裏杜門著述終其身】

樊師孔【平越府人萬曆戊午舉人官至山西參政有勘亂才譽聲甚隆拂衣歸以詩文自娛著有聽命堂好還紀略冷況等集】

劉璿【平越指揮好學工詩文所著有竹亭退隱等集】

奚榮先【平越府人官學正品行端方博學好古撰郡誌二十卷後之作者多采擇焉】都勻府

明

周綱【淸平人能文章工吟詠自號南坡學者稱南坡先生】

國朝

劉蛟【都勻府人康熈壬辰進士官翰林檢討爲人重厚居家孝友徳行文章爲一郡儒林首推】

鎭逺府

明

何一中【施秉人號少崔萬曆時嵗貢歷任宣丰祿川二縣多惠政文思敏防與蕭時芳齊名所著有少崔山人集行世】

宋騰熊【施秉人崇禎己卯舉人博學多聞長於詩賦令寜海半載辭歸以詩文自娛侄安全孫應舉皆有詩名】

思南府

明

李廷謙【安化人萬曆乙酉舉人初授眞定縣教諭遷國子監助教日進諸生講論皆服其淹】雅

王蕃【郡人讀書尙義安貧守正自號一瓢道人工篆善冩梅爲詩淸逸老而益工當時名流咸與交遊著有一瓢齋集】

石阡府

明

唐必聰【石阡人成化丙午舉人任南寜令歸以經學開導士類文學品行見重一時】思州府

明

胡士芳【郡人字瑤艸號眉雪防貢防有夙慧比長學問該博多讀異書識奇字時有書廚之目其詩文造詣髙邃使事奧僻自成一家言】

國朝

許之獬【玉屏人防貢學問淵博工詩古文惇行誼厲名節歷任鎭遠教授不責修脯實心訓士所著有太朴園詩文集】

袁良佐【玉屏人康熈戊午舉人品行端方學問醇粹教授生徒先器識而後文藝邑中經明行修之士多出其門官大定州學正】

黎平府

明

張應奇【天柱人諸生博聞廣記持身謹厚口不言人過郎有言及者輒止之年八十餘猶日與同學講論經史不輟】

何東鳯【黎平人以明經授新興學正纂地輿志】

大定府

明

吳濟【赤水人素樂隱居學行爲一時推重正統間衞學缺官禦史徴之以布衣署學事凡五年克盡厥職士類悅服】

南籠府

明

史銓【普安州人任教授苦志篤學老而不倦】

蔣【字美若普安州人萬曆己丑進士以北部郎出守南雄風流文雅譽重當時後罷歸流寓荊州放情山水娛志琴書𨿽屢空晏如也詩文淸麗書法效顏眞鄕體與黃董米稱四大家】遵義府

明

曽宗孔【遵義人年十二爲諸生讀論語至古之學者爲己豁然曰格致誠正己事也修齊治平因之人只爲耳目口鼻四肢自利自私耳若以此任之造化而我不有獨主一誠以立於天地間豈不快哉工夫以致良知爲主經史性理百家諸書靡不探索精研性純孝每父母忌辰必素服危坐揮淚終日自喪親後郎不復赴科舉】

隱逸

貴陽府

明

王璘【號樵隱郡人性耿介取與不茍博通經史長於詩詞隱居教授一時俊彥多出其門著有樵隱雜稿】

朱憲【郡人正統間舉賢良不就蜀獻王聞其賢以禮幣羅致未幾辭歸】

汪成【郡人工詩文韜光弗耀爲鄕裏所重著有納庵詩五卷】

顧璇【字良玉郡人性明敏工詩文凡醫卜諸書以及繪事靡不精究斑衣娛親不求聞逹晚年尢好黃老構來仙樓以居巡撫孔鏞嘗造其家爲作東樓記】

王佐【郡人工詩不樂仕進與郡人士結社唱酬纂修貴州誌有詩文行於世】越梁【郡人少遊庠隨棄去隱於槐亭有鹿門風人稱爲槐亭先生年八十卒】兪舉【龍裏縣人篤行博學年八十屢舉鄕飲不赴鄕評重之】

黃鳯【新添人爲諸生髙等將貢以母老辭隱居養母精醫卜見重當道然未嘗輕於干謁】安順府

明

朱相【鎭寜州人性耿介有淸節應貢不仕屢舉大賓】

陳嘉瑞【安莊人淳朴孝友吟詠林泉不求仕進鄕裏重之】

平越府

明

盛仲芳【郡人隱深山鍵戶讀書足迹不至城市徳行詩文一時稱重著有獨齋等集】張茂英【郡人隱居城西不與戶外事博學能文與盛仲芳金聲齊名號黎莪三隱】王譏【郡人防讀書恥爲章句學髙尙不仕嵗荒歉盡出所精粟以賑全活甚眾三舉鄕飲年百嵗詔建坊表之逾年乃卒】

陳應熈【黃平人初爲庠生旋棄去講學著書從遊者二百餘人尢精史學人有勸之仕者輒掩耳不願聞有司尊禮之以壽終】

趙培【郡人才髙識朗不求仕進有令名】

楊光防【字虞卿明末舉孝亷不仕博學好古從遊者眾著有待證錄】

國朝

鄒大賢【餘慶縣貢生隱逸不仕年登大耋孫以惇登賢書】

都勻府

明

潘子安【郡人性聰敏詩文淸麗常遊滇蜀多所題詠累薦不就著有淸嘯集】

吳頌【郡人與弟預俱博學能文隱居不仕教授子弟多以文學顯】

陳楷【淸平人博學隱居不仕開塾授徒多所造就】

王銓【淸平人篤學勵行屏居飬母以孝聞】

鎭遠府

明

周鳳毛【郡人字羽瑞事母以孝崇禎壬午舉於鄕爲辰溪尹以徳化民有懷金獻之者怒曰若欲污我耶責遣之旣而掛冠歸甫年三十餘卜築深山中絕足城市守令欲識其面不可得家故饒田產盡爲豪占踞人或慫之公曰何爲以田土故而拂鄕裏心置弗問郡以鄕飲大賓請堅辭不赴年八十餘日攜子姓論文課僮藝圃外人罕識其面】

思南府

明

尙安政【郡人性純朴耕耨爲業不樂仕進壽一百二十二嵗】

李明榮【郡人性質朴好讀書隱東溪年九十八未嘗一至城市尢惇友愛四世不分居流賊之亂村落俱被害獨其家以尙義免】

田惟安【郡庠生性純孝有識見應襲世官不就篤志好學遊郡人李渭之門後卒渭哭之以文】黃文【婺川人少頴敏治舉子業應治初年貢不就銓除歸隱於鄕步趨言動皆有尺度足迹未嘗入公門】

唐楚善【婺川人耕讀勤儉不樂仕進好賑施宗族不能嫁娶喪葬者皆賴其助年七十始生一子且見二孫人以爲陰徳所致壽百十有七】

胡學禮【婺川人廩生素精邵堯夫數學志向淸潔淡泊自如不求仕進有古隱士風】銅仁府

明

李標【郡人性耿介孑身居寺觀中日彈琴自娛能詩尢工古名家山水】

南籠府

明

朱繪【字素之普安人成化丙午鄕舉不仕隱居養親訓誨鄕人士多及門者當道旌其門曰表正鄕閭】

婁廣【普安人宋參知政事璣五代孫雅素好徳耽嗜經史尢長春秋善於訓詁當貢推讓者三隱大林山輯景防以下志稿】

楊念祖【普安人萬曆丙子舉人淵懿博雅恬退不仕日彈琴賦詩自娯與兄承祖友愛俱以壽終】

孫守仁【普安人恬靜守正不妄交接年九十餘人稱無違先生】

遵義府

明

何敏樹【郡人放浪山水寄情詩歌飄然有出世之致著滄浪孺子集】

傅爾訥【桐梓人崇禎時歲貢時遵義四川任貴州鎭逺令尋歸裏隱居不仕教授生徒著有春秋講義行世】

國朝

楊應麟【字吉庵先世麻城籍卜居正安州天性仁厚嘗從亂軍中救擄掠者二十餘人拾遺於道訪而還之晚年屏迹林泉究心易理著有易經辧義三十五卷】

劉之文【江陽籍因避亂來遵精研周易太極諸書工書法隱居東裏課農桑量晴雨樂善好施租負有不能償者輒焚其劵鄕人徳之】

貴州通誌卷三十﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷三十一

人物

列女【名宦鄕賢俱以府統州縣列女因各州縣俱分舊載新增難以合一照山川例大書州縣】貴陽府

元

逹嚕噶齊桑阿克孫妻托克托沁【早寡不忍獨生以死從夫延祐二年旌其節黔之旌節婦始此】

明

越淳妻張氏【宣慰司人適舉人越淳年二十三夫亡無子苦節二十餘年卒葬夫側有並蒂梅生冢上士林歌詠之】

徐資妻陳氏【貴州衞人正統間都淸苗叛資從徵戰亡陳慟絕復蘇堅志守節教其子節登第歷官巡撫封恭人壽八十終合葬夫冢僉事周孟中題其岡曰忠節巡按王鑑之學士吳寛俱有記】

洛宣妻李氏【郡人宣官都指揮徵麓川戰沒李苦節不再適正綂間旌】陳通妻孔氏【郡人夫通爲小旗正統末以禦冦死孔守節不二治初旌】龔璟妻袁氏【郡人孀居七十五年事聞旌之】

朱宣妻劉氏【貴州衛指揮劉芳女名慧未字時母病割股爲羮以進母疾隨痊後適千戶朱宣年方二十三宣喪撫孤守節誓無他志撫按旌之】

黃鎭妻任氏子黃閏妻郝氏【郡人任年二十四夫亡子閏甫周歲撫之成立舉於鄕及閏卒其媳郝氏年二十一與姑相依撫其子桂亦成立嘉靖四十三年巡按巫繼咸題旌曰一門雙節】

李端妻越氏【郡人年二十三夫故越足不逾閫預以名刻端墓碑期與合葬年八十巡按薛繼茂聞而賢之歲給米二石具題旌表】

薛廷珠妻蔡氏【郡人幼有志操及筓適廷珠珠亦傑士以試不售憤投烏當河死蔡聞驚悼趨投捨旁井賴鄰婦救免日夜泣血待盡姑許氏提孤兒彥卿示之曰爾欲從吾兒地下無論我孀姑旣耄如此三歲孩提何蔡感悟乃彊饘粥以適姑意比兒長就外傅時以父事感之身紡績以佐讀及彥卿以明經舉於鄕猶傷悼哀思彥卿爲溫江令贈父如其官封母孺人萬曆間禦史薛繼茂題旌孫紹魯師魯庚子同榜中式人以爲節婦之報云】

潘汝明妻楊氏【郡紳楊文煥女適生員汝明甫兩載夫亡氏年十九無子以侄嗣守節至八十四歲題旌】

夏玘妻陳氏【郡人玘爲貴州衞千戶卒時陳年尙少以死誓葬畢閉門自縊有司旌之】

李秉玉妻湯氏【郡人治中湯師頊女天啟間安逆變同兄避難聞賊至卽投水死】潘思聰側室程氏【郡人天啟元年安賊叛圍城程恐受污卽仰藥死屢奉旌表】周汝麟妻薛氏【郡人天啟元年安逆圍城抱幼女赴水死巡按題旌】

胡驥妻陳氏【驥舉人】

程鑑妻龍氏【鑑長官司】劉鏜妻張氏【鏜守備】

陳易妻周氏【易千戶】

彊如山妻周氏

範序妻商氏

劉增妻李氏

林之桂妻朱氏

湯車妻王氏

韓庶妻李氏

蔡嘉言妻顧氏

羅紋妻陳氏【以上八人俱系生員】

洛獻書妻趙氏

龍寵妻方氏【黔記作龍升翺】

楊繼臣妻李氏

詹恩妻範氏

劉冕妻謝氏

張資妻李氏

徐大綱妻陳氏

李俵妻王氏

王可愛妻朱氏

潘鳳鳴妻胡氏

徐天祥妻郭氏

王納諫妻張氏【納諫生員】張紹康妻李氏

劉尙和妻廖氏

李東白妻楊氏

馬季常妻李氏【以上皆郡人守節終身俱崇禎以前題旌其事實原志未詳但列姓氏】

劉山松妻吳氏【郡人吳子騏女幼諳書史適山松松出外久不歸依母家十餘年明末聞流宼將至懷利刃以待至則自刎】

吳中蕓妻陳氏【郡人年三十夫故流宼入黔抱其幼子沈於溪】

楊玉聰妻湯氏【郡人銓部湯景明女流賊入黔聞夫被執投水死】

許世穆妻楊氏【郡人太守楊起鼇女年十六歸許事翁姑盡婦道數載夫卒遺子光譜甫三歲楊矢志守節教子爲醇儒應明經選諸孫並克紹家聲人以爲苦節之報云】

國朝

王若陵聘妻葛氏【郡人葛應啟女許字王若陵聞若陵卒不食而死】周國柱妻許氏【郡人事姑汪氏孝謹姑病禱神願以身代及卒號慟气絕而死】程春化妻竇氏【郡人事姑至孝聞春化盡節於官死而復蘇者再姑病割股以進遂痊緝縫自給以撫二子繼而長子亦亡遺孫在抱與長媳周氏誓共守節後次子桂蕃登賢書】劉芳名妻尢氏【芳名郡庠生巡撫秉仁孫尢年十八適芳名生子紹祥五歲夫故備極荼苦撫子爲邑諸生子故又撫其孫歷年八十餘皓首完節康熙三十一年巡撫衞旣齊旌之】劉兆祥妻羅氏【兆祥卽芳名子庠生早故遺孤藩尙在𦇤褓羅與姑尢氏相繼苦守事姑撫子貧困自甘足不履外庭巡撫衞旣齊旌之縣令匾其門曰一門雙節】

周大年妻蔡氏【郡人年十六適大年生子家瑛僅二歲而大年卒蔡矢志守節撫孤爲郡庠生巡撫衞旣齊奨之以上俱載舊志】

許賢妻蔡氏【郡人舉人越珃女適庠生許賢年二十夫亡守節撫孤事繼姑尢盡孝謹四十六年如一日康熙五十七年防撫白潢題旌】

黃震妻李氏【郡人教授李超品女適庠生黃震年十九夫卒遺腹生子時夏李事孀姑以孝聞撫時夏爲邑廩生苦節三十七年康熙五十六年防撫遲炘題旌】

程桂奇妻周氏【桂奇爲春化長子氏年十四歸桂奇逾年生子甫及周而桂奇卒截髮嚙指以死自誓茹荼以事病姑拮據以撫弱息親授經書訓子成名守節五十餘年子珣康熙壬午舉人宰諸曁有善政孫仁圻辛丑科進士選庶常歷官布政使雍正元年巡撫金世揚題旌】黃登榜妻吳氏【郡人農民吳現瑛女知禮節適廩生登榜年二十八而登榜卒遺子國麟甫七歲吳堅志守節撫孤國麟中康熙癸巳恩科舉人雍正元年巡撫金世揚題旌】朱景運妻劉氏【郡人年二十三而夫亡遺一子氏矢志撫孤𨿽茹荼集蓼猶拮據延師束脩膏火之資悉出十指擘畫有欲奪其志者氏截髮毀容引錐刺其左目事乃寢子澐成諸生守節四十餘年雍正二年巡撫金世題旌】

李正妻章氏【郡人貢生張爾誥女氏年十六適武生李正夫亡時章年十九憑十指奉養翁姑克盡孝敬教子夢驥嚴而有法爲名諸生守節四十餘年雍正七年巡撫張廣泗題旌】

冉瓖妻越氏【郡人武舉越於同女年十六適庠生冉瓖孝事翁姑克嫻婦道歸數月而瓖沒氏號痛幾絕志期殉節姑嫜曲爲解慰終不能奪朝夕悲泣水漿不入口者數日待瓖屬纊後卽與其從婢蘭英於靜夜投繯並死康熙四十三年公舉旌表】

貴築縣

國朝

袁國垣妻吳氏【邑人年十六適國垣逾年而夫死撫遺腹子宗孟爲邑諸生夭歿復撫其孫若宏若安艱苦六十餘年頻遭冦亂始終如一總督趙廷臣旌其門】

劉洲妻郭氏【洲先世巴渝巨族隨祖任黔遂家焉郭年十四適洲洲卒子逺龍甫總角次逺鳳在𦇤褓其遺腹子逺譽閱五月而始生時舅姑及夫三喪未葬氏立志守節先後安厝三喪俱各成禮有勢豪欲奪其志因徙居深山卽至親罕得見其面逺譽從師力學弱冠爲邑諸生食廩餼郭守節三十五年卒康熙三十一年巡撫衞旣齊旌之以上載舊志】

張宅方妻陶氏【邑人年二十三夫亡守節孝事翁姑撫子女皆成立雍正二年巡撫毛文銓題旌】

劉朝輔妻余氏【邑人年二十夫故事孀姑盡孝教子義方言不出閾雍正二年巡撫金世題旌】

張浩妻陶氏【邑人適郡諸生張浩逾年而浩病卒遺孤孩稚堂上二親垂白氏仰事俯育備極艱辛守志三十餘載雍正二年巡撫金世揚題旌】

柴大成妻方氏【邑人年十七適舉人柴大成二十三嵗而大成沒氏矢志守節事翁姑孝謹撫二歲子成立及子沒又撫孫孫繼夭亡撫堂侄孫中楩爲嗣與弱媳相依紡績度日苦節二十八載年五十卒雍正十一年巡撫元展成題旌】

梁國輔妻髙氏【邑人年十九而夫亡氏哀毀欲以身殉賴諸婦救免乃盡捐奩飾以營喪事稱未亡人足迹不履外庭翁姑憫其少無子欲令攺適已屬媒有成議氏聞悲號徹夜平旦更衣拜奠夫靈自經於房中康熙四十三年公舉題旌】

範璟妻劉氏【邑人劉輔女適庠生範璟氏年二十一夫故撫二子在沅在湄俱遊庠相繼而歿復撫孤孫康熙四十三年防撫張建績旌之】

定番州

明

王爾昌妻陳氏【州人夫死年艾守節不二事聞被旌】

顧民膏妻李氏

毛琛妻李氏

吳運泰妻諭氏

黃偉妻鄭氏【俱州人夫死守節以上俱載舊志】

顧人龍妻李氏【州人人龍見忠烈流賊破城氏與人龍對縊中堂而死】張承祖妻吳氏【州人流賊破城吳氏大哭曰我等義不受辱遂赴蓮花池死時女伴相率投池死者數十人】

國朝

杜蘅妻孫氏【州人年十七適蘅二十七而蘅故氏孝事翁姑和處妯娌家貧紡績撫教二子友梤友榕俱爲諸生榕食廩餼苦節三十三年淸操無玷雍正十一年巡撫元展成題旌】

廣順州

明

金大章妻張氏【州人夫亡撫子燦承襲土知州職燦亡復撫孫湯巡按馮晉卿旌其門曰矢志柏舟壽七十餘卒載舊志】

國朝

金大廷妻經氏【州人年二十五夫亡家極貧屢遭兵亂撫二子長珻膺思薦次玣及諸孫皆成諸生守節三十九年以子珻任教授封孺人】

吳自林妻金氏【州人年二十三夫亡撫孤成立後見孫五曾孫一年七十餘四代一堂鄕黨欽羨以上二人俱康熙四十三年防巡撫布政司張建績題旌】

開州

國朝

謝二姑【州民謝克明侄女幼孤克明撫爲己女年十四未字事繼父母孝值二親皆病且篤一日之間再割其股以進親疾皆愈里人異之康熙二十年巡撫楊雍建旌之載舊志】楊質素妻簡氏【州人年二十夫亡善事舅姑撫孤成立守節四十餘年康熙四十三年護巡撫布政司張建績題旌】

龍裏縣

明

陳世傑聘妻戴氏【龍裏衞戴陟女八歲許字世傑待年未歸而傑沒戴矢志不嫁奉父母克盡孝道禦史薛繼茂題旌】

王淮妻譚氏

夏時妻黃氏【俱邑人守節被旌】

國朝

陳格言妻毛氏【邑人年二十四夫故二子俱在𦇤褓屢經彊暴逼娶矢志靡他巡撫衛旣齊旌之】

葉天培妻曹氏【邑人適邑庠生葉天培年二十六而天培故曹堅志守節撫孤子又繼亡益勵其操巡撫衛旣齊旌之以上載舊志】

陳世龍妻李氏【邑人年二十二夫亡守節家最貧上事舅姑下撫孤子備極艱辛壽六十二卒康熙五十二年巡撫劉防樞題旌】

徐應淮妻石氏【邑人明千戶石應祥之女適廩生應淮年二十八夫亡氏矢志守節疊遭歉嵗紡績以供饘粥親黨相賙堅卻不受教子啟昆爲貢生啟嶦爲增生苦節三十八載雍正五年署巡撫祖秉圭題旌】

貴定縣

明

王達妻吳氏【邑人達故吳年十九誓死守節敬事舅姑四十餘年堅貞如一日有司旌之】

陳椿妻王氏【邑人椿故王守節六十餘年冰霜自矢巡按郜光先旌奨】馮斯良母王氏【邑人夫死斯良尙幼王嫠居矢節訓子成立終身貞潔巡按郜光先蔡廷臣旌奨】

姚允廸妻潘氏【邑人允廸官知縣卒潘時年二十二靑年守節白首無瑕題旌其門曰恩詔表貞】

孫耀祖妻王氏【邑人耀祖武進士卒王守節四十餘年終身無玷】

孫天民妻胡氏【邑人天民家貧氏紡績以供甘防翁性嚴姑性潔事之兩得其懽及從夫宦遊遇美食輒泣不舉筋遂長齋以祈親壽至親卒乃已】

馬爲麟妻徐氏【邑人爲麟舉人卒時氏年二十六家貧無子誓不再適六十四歲卒巡撫劉庠旌奨】

姚咨俊妻唐氏【邑人咨俊由進士筮仕江西安福縣今卒於官唐扶櫬還裏備極艱苦守節以終奉旌】

史讜妻何氏【邑人讜仕知州卒時何年二十九子文鼐甫三歲守節教子後文鼎中崇禎壬午鄕試何年六十七歲終巡撫潘世奇題旌其門曰節凜冰霜】

丘禾嘉妻姚氏【邑人禾嘉官遼東巡撫卒於京邸姚上疏扶櫬歸裏流冦陷城懼爲賊污遂投井死】

姚聖言妻陳氏【邑人聖言仕夾江令流冦陷邑城陳懼辱投井不溺所親憐而救之引避山中又聞賊至墜崖而死】

孫南光妻朱氏【邑人適舉人南光少夭氏寡流冦破城罵賊投井死】

國朝

淩國士妻白氏【平伐司人事姑孝謹姑病痿痺手不任箸白舉匕以飯姑視寒暄以易牀褥夜則坐姑旁假寐衣不解帯延醫不效割股和藥以進遂瘳鄰媼或勞慰之婦曰婦事姑如子事父臣事君吾行吾志耳何勞苦爲康熙十一年耆老聞於縣令旌之】

宋三省弟妾【縣屬唐榜苗女也大平伐長官宋三省攻唐榜獲之以爲弟妾弟死無嗣妻攺適妾獨畱晝夜紡績足不出戶有欲奪其志者妾哭且詈曰馬不二鞍女不二夫若再從人牛馬不如也守節至七十餘歲終】

庭拱宸妻蕭氏【邑人年二十而寡敬事舅姑堅守婦節五十餘年以上俱載舊志】王鳴鳳妻林氏【邑人年二十四夫亡翁姑垂暮子在𦇤褓家又甚貧林艱苦備嘗仰事俯育教子萬年成歲貢生康熙三十六年巡撫閻興邦題旌】

庭子位妻向氏【邑人子位平伐長官司卒氏年二十一撫子襲職守節五十餘年康熙四十七年巡撫陳詵題旌】

史書妻姚氏【邑人書監生卒氏年二十六子幼姑耄勤苦紡績事姑育子二子紀言紀賓俱爲諸生雍正二年巡撫金世題旌】

傅天爵妻馬氏【邑人天爵舉人赴京會試卒於途時氏年二十二勤苦守節撫孤子成立三十九年如一日雍正六年署巡撫祖秉圭題旌】

張其劌聘妻李氏【邑人幼讀書許字其劌未歸而其劌歿女聞訃悲慟欲絕隨衰服詣夫靈所手爲文以祭焉未幾其母迎歸欲令攺適女聞之剪髮嚙指自經者再母知其志不可奪議終寢守節十年卒預爲塋於夫冢之右遂合窆焉】

修文縣

國朝

楊郁妻何氏【邑人夫客死普安何誓不獨生伺家人防稍懈乃解其帯自縊康熙十年巡撫佟鳳彩旌其門曰水月同淸載舊志】

黃應隆妻夏氏【邑人應隆庠生卒氏年二十八守節至七十一歲卒康熙四十七年巡撫陳詵題旌】

刁瑉妻歸氏【邑人瑉庠生卒氏守節撫孤四十二年事祖翁姑俱盡孝道雍正四年巡撫何世璂題旌】

楊之苓妻劉氏【宛平劉永茂女之苓邑敷勇衞人中康熙辛酉鄕試赴公車不第寓京教授生徒娶氏年十九越三年之苓客歿遺孤才三月父母欲奪其志堅不從命鬻服以殮骨骸擕子歸黔行至河南乏資適之苓同年友劉子章令襄城助賻遣送歸葬教子瑉爲邑庠生苦節四十餘年】

安順府

明

汪大寛妻蕭氏【郡人適庠生大寛氏年二十六大寛卒甘貧守節事姑盡孝孀居五十餘年志同金石有節婦坊】

詹淇妻康氏【郡人適生員詹淇淇防卒氏孀居績紡勞苦養姑勤儉教子姑卒竭力營葬屢奉旌奬】

馬龍妻程氏【郡人年二十三夫死守節孝事其姑撫遺腹子四十餘年不履外庭奉旌】

張耀璧妻洪氏【郡人適庠生張耀璧夭啟間安賊破府城洪與耀璧訣曰君當自爲計毋以妾累君焚其室赴火死耀璧因以得脫】

葉立妻蔣氏【郡人年二十七夫死家貧氏辛苦自甘守節不二奉旌】詹斗妻張氏【郡人鬥生員氏年二十四斗亡家貧紡績養姑六十餘年奉旌】宋名臣妻丁氏【郡人年二十四名臣亡甘貧自守奉旌】

薛鳳章妻張氏【郡人鳳章登賢書尋卒張時年二十絕食七日其姑勸諭復食乃剪髮垢面以見志苦節終身奉旌】

牟嘉禾妻邵氏【郡人年二十守節訓二子俱登仕籍壽八十四終崇禎壬午奉防旌表】

霍鐘英妻鮑氏【郡人年十八爲安賊所執不辱觸石死奉旨旌表】

張應宸妻吳氏【郡人年十八歲夫故不食死】

梅紀妻熊氏【郡人年二十三夫故矢志教子壽九十三奉旨旌表】

夏國臣妻王氏

夏國猷妻吳氏【俱郡人夫亡妯娌俱守節建有冰淸玉潔坊】

朱訓妻殷氏【郡人年二十七夫故遺子官甫三歲守志不二教子成名壽至九十】何寶妻雷氏【郡人年十九夫故家貧事繼姑以孝聞撫二子成立】

龔居敬聘妻吳氏【郡人年十四未嫁居敬故守志終身奉旨旌表】

孫振鷺祖母楊氏【郡人守節至九十歲卒】

國朝

梅運昌妻李氏【郡人運昌以明經令江津遇冦難氏時年二十五之夫任中途聞變懷其𦇤褓孤匿山中淬利刃以防不測間闗險阻備歷艱辛乃抵家又兵亂年凶卒能禦暴訓孤子建登辛酉鄕薦年六十餘卒康熙三十一年巡撫衞旣齊旌之】

牟應綬繼室韓氏【應綬郡人任廣東連平州知州娶韓爲繼室年甫十八夫病篤憐韓年少無子遺命攺字及夫歿扶櫬歸裏其姑援遺言欲嫁之韓堅執不從時有以勢奪者氏毀容斷發誓以死乃免撫其嗣子呈鼎鼎故又撫其孫國寶歷六十餘年屢經督撫旌表】牟某妻李氏【郡人適牟氏子遇難自刎從人急救奪其刃喉未絕以手斷之而斃士林多挽之以上俱載舊志】

劉始和妻徐氏【郡人年二十四夫歿無子翁姑相繼亡經營喪葬成禮守節終身康熙五十二年巡撫劉廕樞題旌】

羅偉妻杜氏【郡人杜如梅之女年二十八夫卒紡績苦節撫其子楚玉國奇皆成立康熙五十七年護巡撫白潢題旌】

羅廷勝妻馬氏【寧谷司羊海寨狆民女名阿透適羅廷勝年二十六夫亡氏守志數載其父與翁因其無子屢勸攺嫁不從父私許聘幹溝狆民羅姓氏聞之奔夫墓哭竟日歸家自縊雍正七年巡撫張廣泗題旌】

全洪圖聘妻袁氏【郡人貢生袁英之女名淑秀七歲英沒母教以女紅兼工書史許字生員全洪圖未嫁而洪圖歿淑秀時年十六聞訃卽掩戶書絕命辭一首自縊而死雍正十二年知府王玠詳請題旌】

普定縣

明

陳玘妻葉氏【衞人適百戶陳玘葉年二十生二子長甫六歲玘隨師徵討勞苦成疾歸而益劇語人曰吾死無憾但恐妻他適如吾兒何葉曰君勤王事致疾天必祐君設有不測妾必不獨生未幾玘卒葉哀毀盡禮自刎死】

吳文榮妻鄒氏【昆山鄒思明女洪武初思明戍普定鄒氏甫五嵗隨母居鄕閭長適同裏吳文榮乃同夫奉母歷萬里至衞省父未幾父調徵當行文榮請代往遂沒於陣鄒時年二十一慟毀幾絕父母勉諭之誓死守節孀居四十七年未嘗忘哀】

倪鸞妻黃氏【鸞普定衞指揮使卒時黃年二十六嵗矢志撫子承襲壽七十終屢奉旌表】

王二妻黃氏【淸苑人隨夫戍普定行至中途夫卒氏年二十四擕幼子間闗至衞守節不移】

王召保妻裴氏【隨夫戍普定夫歿裴年二十哀慟盡禮竭力以事舅姑撫養遺腹子始終如一】

馬彪妻景氏【年二十二彪死子偉甫五日誓死以守不二其操】

時仁妻顧氏【仁普定衞指揮顧於歸甫一年而夫卒守節六十餘年嘉靖間旌表以上俱載舊志】

國朝

孫成祿妻程氏【邑人年二十七夫亡守節三十七載康熙五十七年防巡撫白潢題旌】

崔國正妻潘氏【邑人夫亡時二十八孀姑垂暮遺子𦇤褓矢志守節貧難度日紡績以供朝夕孀居三十六年雍正四年巡撫何世璂題旌】

鎭寧州

明

吳復妻楊氏【州屬十二營司僰人楊太女祖仕元爲普定府通判洪武間吳復以安陸侯畱鎭聞楊聰慧有志操以禮聘之未幾侯薨楊哀毀幾絕翌日沐浴更衣於靈幾後自縊死事聞贈貞烈淑人】

李晟妻沈氏【衞人年十八守節撫遺腹子元後以功授指揮元故復撫孫成立奉旌】

張禦妻易氏【衞人年十九夫故有欲奪其志者氏手持刃以死自誓撫子經襲祖職有司以聞旌之】

倪學妻趙氏【衞人年二十夫故家貧撫七嵗子斗斗故撫四嵗繼孫世徳又故更撫三嵗曾孫崟成立撫三代之孤孀居七十年題旌以上俱載舊志】

永寧州

明

王驥母濮氏【州人遺其夫名年二十一守節遺腹生驥壽九十二終有司旌之】席珣妻澹氏【州人年二十守節五十餘年有司旌之】

張英妻陳氏【州人適庠生張英年十九英亡茹苦守節教子領鄕薦院道俱旌表其門以上俱載舊志】

淸鎭縣

明

蔡俊妻蔣氏

易鎧妻李氏【鎧生員】魏政妻張氏【政徵永寧死於宼】林玉妻陳氏【玉生員】曾松妻沈氏【松生員】

楊鵜妻李氏

周蕙妻楊氏【以上俱威淸人崇禎以前節旌】

國朝

潘奎妻吳氏【新貴人年十六適鎭西庠生潘奎六年而奎卒遺子四嵗殤吳曰不早隨夫子於地下以有此遺孤耳今復何望其母聞而往視之黙無一言閱三日紿其母寢漏三下悉取平日澣衣著之遂投繯而死以上載舊志】

任國佐妻張氏【湖廣夷陵總兵張忠孝女適庠生國佐氏年十八夫亡遺孤在𦇤褓時值兵荒立志守節不茹葷飲酒並不食鹽其姑彊之食曰五味亦足亂性吾忍吾性耳其父欲擕之歸氏曰吾旣爲任門婦夫亡歸父家於禮不合且姑誰爲奉養耶辭不往撫子衡中己卯舉人除樂昌令遣人迎養氏曰姑存吾日侍其側姑沒吾日奉其主今捨姑主而就子養於心不安亦不往衡因乞歸終養有孫六人元淳戊子舉人元灝庚戍進士余俱庠生人以爲苦節之報康熙三十九年巡撫王燕題旌】

趙永昌妻徐氏【邑人適庠生趙永昌年二十四永昌亡家無恆產矢志守節奉事翁姑極盡孝敬教二子長模爲諸生次楷成進士雍正四年巡撫何世璂題旌】

劉國望妻羅氏【邑人年十九夫亡二孤俱在𦇤褓家徒壁立親黨無依斷髮毀容備歷艱辛而冰操不攺撫二子皆成立守節至三十餘年康熙四十三年防巡撫張建績旌之】文昌運妻劉氏【邑人年二十一夫故遺孤未周嵗誓欲從夫翁姑悲泣苦諭乃勤紡績孝養撫子成立守節至三十餘年康熙四十三年防巡撫張建績旌之】

安平縣

明

梁武妻陳氏【武千戶】

劉綱妻朱氏【俱平壩衞人崇禎以前旌表】

黃運升妻劉氏【衞人年二十三夫卒子甫周嵗舅姑篤老家貧甚紡績修膳篝燈辟纑茹荼五十年教子成立直指蘇琰表聞尙書李騰芳覆奏稱劉氏靑松賦質白玉爲心舅姑無子而有子孤兒無父而有父節不徒節才乃眞才奉旨旌曰天恩表節】

葉承寵妻何氏【衞人夫死年二十五矢志守節直指朱奉�題旌其門曰節聞丹陛壽七十四終】

孫枝嵩妻張氏【枝嵩平壩軍餘丁早卒張年十九親族憐其貧勸攺適誓死不從茹苦撫孤數十載如一日崇禎己卯直指鄧務忠題旌】

譚先哲妻劉氏【衞人先哲爲戶部郎中氏封安人丁亥流冦入黔舉家殉節臨刃罵不絕口與夫枕籍月餘顏色不變見者莫不慘傷直指瞿鳴丰稱劉氏當防氛蹂躪之餘不攺名家堅貞之節罵賊延頸以就義偕夫把臂以成仁相應表揚以勵風化疏請題旌】

王之賢母劉氏【衞人日暮天寒有客借宿以其子書捨假之次早客行氏拾得一囊有白金三十兩置龕上其客行至中途始覺欲赴水死同行者止之仍返宿處劉指龕上示之其人拜謝而去後乙卯鄕試其子之賢捲主司未錄有敲門投卷於案得中式歷官府同知人以爲行義所感云以上俱載舊志】

國朝

徐儼妻何氏【儼庠生亡時何年二十四有遺腹家貧壁立舅姑垂暮何矢志守節代夫孝養閱六月而生子國正撫之成立喪葬翁姑無不盡禮雍正七年巡撫張廣泗題旌】譚銓妻郭氏【邑人年十九適廩生譚銓年二十五銓亡姑老子幼冰蘗自矢及姑沒拮據喪葬克全孝敬守節三十年巡撫元展成題旌】

譚鈞妻章氏【邑人年十七適譚鈞年二十二鈞亡鈞廩生譚銓弟也兄弟偕亡章與郭氏娣姒同年守節奉姑鞠子一門雙節巡撫元展成題旌】

平越府

明

錢國賓母樊氏【郡人夫亡氏年二十五撫國賓守節終身貞潔無瑕旌曰矢志靡他】劉應試妻戴氏【應試郡庠生卒時戴年二十守志不再適撫孤成立奉旨旌奬】奚傑妻馬氏【郡人傑衞指揮卒時氏年二十七屢欲以身殉皆不獲死乃矢志撫孤守節五十餘年巡撫巫繼咸題旌以上載舊志】

平越縣

明

李庸妻徐氏【衞人正統十四年庸與賊戰死徐年二十五子甫三歲都指揮趙信欲奪其志以配軍卒徐以死拒之遂止守節四十餘年】

周淸妻廖氏【衞人淸卒廖年二十七無子姑老家貧堅志守節紡績終身奉防旌表】

蹇玉妻丘氏【衞人年二十二夫亡遺孩甫七月撫孤守節終身不攺嘉靖間題旌】徐科妻周氏【衞人科監生卒時周年二十四子甫一歲矢志守節辛苦備嘗萬曆間題旌】

戎衣妻楊氏【衞人衣卒子翠在𦇤褓家貧甚氏績絍自給撫孤成立萬曆間題旌】劉士恆妻姜氏【衞人士恆庠生卒時姜年二十二竭力奉姑甘貧撫子靑年守志白首無瑕題奉旌奬】

王之相妻劉氏【邑人相死氏年十八遺一子撫育成立守節終身題賜旌表】王家柱妻劉氏【邑人家柱郡廩生卒劉年二十七子祚蕃生甫數月矢志撫子備極艱辛疊遭兵燹節操愈勵祚蕃登賢書裏中咸稱節婦賢母知府陳龍巖爲之立傳】

徐氏女【邑人徐綱之姊幼不願嫁值黒苗叛圍城散米養兵城賴以完奉旨旌奨號妙淨夫人建貞女坊年八十始卒以上俱載舊志】

樊奕珩妻鄒氏【邑人普安州學正鄒以惇女年十六歸奕珩其翁祚興亦補學正病危割股進弗愈姑劉復病氏痛哭呼天復割股和藥而姑病痊奕珩戊子舉於鄕會試卒於京氏哀慟垂死復蘇兩防兒先以痘殤氏因姑老遂竭力奉姑二十年姑壽終葬畢哀甚月餘卒郡人王士俊爲之立傳】

黃平州

宋

宜娘【州人有武略嘗領兵營於黃平今黃平城北三里有宜娘壘城南五里有宜娘山】明

吳瀜妻王氏【州人適百戶吳瀜氏年二十二瀜亡無子姑憐其少勸之嫁氏指天自明曰孀姑在堂誓不再適守節四十餘年治六年題旌】

權繼武妻周氏【興隆人適都指揮權繼武徵香罏山陣亡氏年二十五誓不再醮撫子及孫相繼夭死氏孤苦伶仃終身守節隆慶二年巡按王時舉題旌】

郭繼賢妻林氏【州人夫死時林年二十四誓死不嫁撫子成立萬曆二十五年題旌】張國用妻孫氏【州人夫死時年二十一撫三子誓不再適萬曆三十九年題旌】張國揚妻劉氏【州人夫死時年二十三矢志守節紡績撫子舅姑許適別姓劉知其期櫛沐更衣入室自刎死題旌節烈】

狄應龍妻李氏【興隆衞人夫死守節萬曆間旌表】

萬一麟妻韓氏【興隆衞人歸百戶一麟麟卒時韓年二十四矢志守節小屋數椽一婢相依焚香誦佛四十年所居忽生異艸嫩綠浮英徧於一室後窘絕鬻屋以供衣食又剪茅爲捨異艸復生一夕雷雨赤光照耀其室有頃方散年七十二卒萬曆間禦史宋興祖疏稱韓氏貞原所性貧且益堅四十八年純節艸木皆知七十二嵗完名電雷可燭題請旌表】

全洪烈妻毛氏【興隆衞人洪烈爲指揮陣亡毛年二十四撫子守節四十餘年崇禎間巡撫劉士正題旌】

朱玉妻張氏【興隆衞人夫卒時張年二十一哭三日絕而復蘇曰婦人從一而終吾夫旣歿吾何以生遂具衰絰自縊而死】

蘭誨妻郭氏【興隆衞人蘭誨爲千戶赴京承廕卒時氏年二十甘貧守節始終無玷年六十餘餓死鄕人憐之以上載舊志】

李淸妻彭氏【興隆衞人淸右所千戶氏年二十五淸沒無子遺腹六月外族逼嫁誓死不從朝夕祝天願生男以延宗祀後果生子俊撫之以襲夫職正徳間題旌】

狄耀妻李氏【興隆衞人耀邑庠生卒時氏年二十七子在𦇤褓食貧守節孝事孀姑所居有瑞竹疊生萬曆戊午大疫衞人多不免獨狄宅無恙九十歲卒崇禎六年巡按梁炳題旌】丁紹妻解氏【興隆衞人紹爲千戶歿時氏年二十五子幼家貧誓死不二年六十六卒崇禎六年巡按梁炳題旌以上三人查州誌增入】

國朝

盛萬任妻薛氏【興隆衞人適庠生盛萬任年二十四夫亡父母婣親欲奪其志泣曰從一而終婦人之節吾敢易志乎撫一歲孤四十餘年無玷】

盛萬億妻吳氏【興隆衞人年十六適萬億億卒時吳年二十三淸白自勵誓死靡他奉翁姑教孤子備盡孝慈守節四十餘年以上二人俱雍正七年巡撫張廣泗題旌】周企濓妻曹氏【州人適紳士企濓年二十六夫歿撫子成立子沒復撫孫守節三十餘年州牧旌其門曰巾幗儀型詳請旌表】

石聲啟妻師氏【州人年二十二而寡遺二子俱幼氏守志不渝時僞將陳侯府彊委禽焉氏不從投繯州牧旌其門曰節烈無雙】

甕安縣

明

戎�妻江氏【邑人翝死時江年二十無子矢志守節年八十卒萬曆間旌其門】黃渤妻宋氏【邑人適生員黃渤氏性至孝父宋傑病危氏爲女時割股啖之得不死後隨夫渤避兵黃連山爲土賊所執宋知不可脫紿賊欲飲水賊以磁甌貯水授之宋擊其甌以磁片自刎死以上載舊志】

國朝

吳世昌妻羅氏【狆民羅朝彥女五嵗許字吳世昌十八嵗未嫁值世昌病篤翁姑迎氏至家七日而世昌卒氏必欲殉夫翁姑極言撫慰始彊進食夫厝俊卽曰我已爲吳家婦矣遂堅守不二仔肩家務養葬翁姑靡不竭力壽至六十五嵗雍正元年巡撫金世揚題旌】羅朝彥妻劉氏【邑人名阿金適狆民羅朝彥年三十五而孀夫弟朝保欲踞爲室且謀之彊暴氏知不免乘間自經康熙三十七年巡撫王燕親鞠得實立斃彊暴於杖下給扁曰明倫貞節鄕人爲之立祠】

餘慶縣

明

歐陽坤妻鄒氏【邑人坤死鄒年二十八矢志守節撫孤子銘讀書爲諸生萬曆間奉旨旌表年八十終】

歐陽銘妻聶氏【邑人鄒節婦媳也銘庠生卒時聶年二十七無子誓死不二孝養孀姑年五十餘始卒人稱歐氏雙節云】

桂髙攀妻彭氏【邑人攀庠生疾卒氏年少而孀無子撫兩幼女守節家貧無婢僕歷遭兵火貞白完全以女紅自給卒年六十有二】

國朝

楊應第妻謝氏【邑人應第庠生卒時氏年二十五矢志撫孤守節崇禎末賊掠鄕村氏負子逃避箐林賊又至倉卒急迫擕子臥死屍中以血塗面賊以刃破其面氏忍痛不動賊捨之而去得以保全教子永年爲諸生苦節三十餘年督撫屢旌其門以上載舊志】

唐時雍妻李氏【邑人時雍庠生卒氏年二十一哀毀幾絕矢志撫孤家素寒薄粗糲自甘子運新克遵母訓早歲成諸生李守節至七十二歲卒雍正三年巡撫何世璂題旌】湄潭縣

明

譚氏女【邑人小字淑英邑吏譚叔卿女年十四未字值賊亂隨父母避兵先以利刃藏衣中賊突至家人散走女自刎死】

錢世淸妻徐氏【邑人世淸邑庠生卒時徐年二十依父母守節爲賊所執脇之乘馬徐從馬上自投者再賊怒斷其喉而去】

唐顯璞妻簡氏【邑人顯璞邑庠生卒時簡年二十五二子尙幼家貧紡績以供教子成立長子之官爲庠生次子之牧登鄕薦守節五十年而卒】

謝傳堯妻曹氏【邑人傳堯邑庠生卒時曹年二十九無子依女爲養未幾壻庠生楊應第亦故女年方二十餘生子永年尙𦇤褓曹與女孤惸相依﨑嶇喪亂逾二十年永年乃成立曹年已六十餘矣有司議旌其門曹曰妻以節事夫母以貞誨女相勉於常又何旌焉不受】敖相妻劉氏【邑人邑紳劉鳳時女年十六適相未一年夫卒遺腹生子矢志守節家人欲奪其志不聽從舅姑避亂於十里溪訛言兵至氏恐見辱遂自縊死年二十有一】馮祥妻羅氏【邑人夫亡羅年二十六無子守節終身以上載舊志】

馮樟聘妻冉氏【邑人冉啟宗女年十四許字馮樟未嫁而樟卒父母欲另爲擇配女曰夫之不幸卽女之不幸也何另字爲遂自縊死】

李芝蘭妻丁氏【邑人年十九夫故遺一子方在𦇤褓氏矢志守貞事翁姑孝謹姑憐其少寡勸令攺適氏卽截髮毀容誓無他志撫幼孤成立屢經離亂艱苦備嘗不攺冰操年七十一而卒】

國朝

李如玉妻唐氏【邑人適貢生李如玉年二十六如玉亡守節教子俾之成立至六十歲卒巡撫元展成題旌】

都勻府

明

陳昱妻馬氏【郡人昱爲都勻衞指揮馬封恭人昱病將沒馬具命服詣祠堂曰夫婦之道生同室死同穴今夫將死妾生何爲旣而昱卒馬遂閉門自經時年二十一詔表其門曰貞烈】

劉進妻包氏【進郡軍士溺水死包往求其屍得之負歸謂鄰婦曰吾年二十二無子豈能再事人乎遂自經副使吳立嘉其烈合葬之題旌】

郭秀妻趙氏【秀郡軍人趙從之戍秀采薪渡江死趙亦奔水見者救之旣歸悲號不己以死自誓親鄰知之防守益宻不逾月防者少懈遂自經】

桂世卿妻劉氏【郡人年二十七世卿卒守節撫子子死撫孫本枝官總兵玉枝森枝俱明經奉旨旌表】

楊七妻氏【郡人安賊亂防被掠罵賊不辱死奉旌】

朱國臣妻吳氏【郡人國臣陣亡吳一慟幾絕旣而曰徒死無益不如撫孤以存朱氏一脈耳甘貧守節教子振祚舉明經奉文嘉奨】

李茂春妻鮮氏【郡人年十八夫故誓死撫孤奉文旌奨】

楊應干妻司氏【郡人夫溺水死守志不嫁事姑撫子奉旌】

楊廷烈妻吳氏【郡人年十八生子一歲夫憤父讎赴敵死家財盡散無以爲生苦節撫孤成立年六十四終】

吳正春妻陸氏【郡人年十九夫卒立志守節事翁撫孤年六十七奉文旌奨】龔應賓妻王氏【郡人夫中苖藥箭死王自縊奉旌】

何珍妻王氏【郡人年二十二夫死守節躬親紡績苦節四十餘年奉文旌奬】張今盛妻江氏【郡人今盛崇禎丙子解元早歿江年二十二撫一歲子衍緒成諸生年五十九終以上載舊志】

屠玨妻王氏【玨生員王氏守節奉旌】

都勻縣

明

老功妻乜氏【功都勻衞夷人萬曆三十三年氏於歸道遇賊逼行不從以刀脇之延領受害院道聞而褒奨葬之】

國朝

吳道暹妻江氏【邑人江之宗女年二十七夫卒撫孤子之璧成立子故又撫其孫甘貧茹苦壽至八十五卒康熙五十二年巡撫劉防樞題旌】

丘之秀妻劉氏【邑人劉燦之女年二十六夫亡家貧苦節撫三子皆成立壽至八十一歲康熙五十三年巡撫劉防樞題旌】

凃述銑妻孛氏【邑庠生孛允吉之女適庠生述銑氏年二十六夫亡立志撫孤茹荼苦節教長子伯�中康熙己卯舉人康熙五十七年防巡撫白潢題旌】

周文盛妻姚氏【都勻營卒姚昌龍女歸營卒文盛氏年二十六文盛亡立志守節以奉姑鞠子爲己任歷三十二年如一日雍正五年巡撫何世璂題旌】

鄭良侯妻周氏【邑人良侯邑庠生卒時氏年二十三遺二子俱在𦇤褓家無恆產矢志靡他竭菽水以事翁勤紡績以課子長雯次霈俱爲邑諸生苦節四十七年壽至七十餘雍正七年巡撫張廣泗題旌】

淸平縣

明

石宣妻李氏【邑人宣爲都指揮卒氏年二十四無子守節年七十三卒題旌】石珍妻秦氏【邑人夫亡守節受旌】

王氏【淸平人失其夫姓名守節奉旌】

王雄妻白氏【邑人雄爲千戶卒氏年二十遺子輔方周歲誓不再嫁撫子襲職年六十六卒奉旌】

王保妻郭氏【邑人保爲千戶卒氏年二十八無子母黨欲奪其志誓死不從紡績度日守節終身奉旌】

周徳妻王氏【邑人年二十九夫亡撫遺腹子鼎成立淸操苦節人無閒言姑莫氏性嚴急事之得其歡心鄕人稱其節孝學使徐秉正旌之】

趙仁妻楊氏【邑人仁爲庠生早沒氏年二十二遺子杲甫三歲守節撫孤成立領歲薦撫按屢加旌奨】

孫方妻王氏【邑人方庠生王年二十九夫卒無子守節終身巡按毛在題旌】嚴茂妻卓氏【邑人茂系旗軍氏年二十一夫歿子甫半齡誓死撫孤巡撫毛在題旌】

孫應鵬繼妻楊氏【邑人應鵬爲大理府通判氏年二十九鵬卒誓死守節長齋供佛卽至戚罕見其面晚年家計益落僅一婢自隨饘粥不繼人皆憐之壽至七十七卒副使沈思充旌奬以上載舊志】

漆大亨妻趙氏【邑人年二十二夫亡無子自縊以殉撫按題旌】

鎭遠府

明

何熙妻楊氏【郡人熙卽本府土同知卒時楊年二十三矢志靡他守節六十餘年以壽終奉旌】

楊瑄妻劉氏【郡人適土通判瑄爲繼室瑄死王事氏年二十五誓死守節撫孤承襲鄕人稱之】

何承宗妻錢氏【郡人承宗土同知死時氏年二十四有勸其再醮者曰吾有姑當事有子當撫此言不願聞守節奉旌】

解章妻蘇氏【郡人夫死守節不嫁有司以聞旌其門曰天朝揚節】

田蘭妻鐘氏【郡人蘭以歲薦授鄞縣丞妻卒繼室鐘氏生三子蘭卒鐘方二十五三子俱未成立鐘矢志撫訓長子時中登天啟甲子鄕薦歷官至太守】

張繼適妻胡氏【適金谿人占籍鎭逺中崇禎丙子鄕試計偕卒於道胡年二十遺二子俱幼身事防績奉親撫子舅姑相繼喪竭力殯葬如禮】

雷葵陽妻成氏【郡人葵陽庠生早卒生一女三嵗子長春甫七月舅姑垂老無依成藐然弱嫠奉舅姑撫子女備極艱辛未幾翁逝其兄慮長春幼無以怙欲取爲已嗣庶可免成拮據成泣曰吾所以稱未亡人者爲此一塊肉也嗣成謂雷祀何堅執不可歲餘姑又逝時冦據黔兵亂歲荒出所窖藏衣谷殯殮盡禮訓子成名嫁其女年五十九卒奉旌】

楊鐸妻鐘氏【郡人未二十而適鐸生子再芳甫五嵗鐸卒矢志自守日事女紅以訓其子子死又撫孫成立年八十卒奉旌奨】

熊應周妻陳氏【應周郡廩生早卒氏年二十五守節撫子兆符成立三十年如一日奉旌】

王向幹妻萬氏【郡人向幹廩生卒遺二子長金印五歲次三歲萬茹荼飲冰以教育之苦節數十年奉旌表】

何大正妻劉氏【郡人大正食餼郡學早卒遺三子氏年二十五艱辛撫育兵燹流離卒不渝節】

何瑛妻汪氏

楊文昌妻何氏

羅溶妻劉氏

楊正松妻何氏【正松卭水長官以上俱郡人艾年守節不渝奉旌奨】

國朝

江某妻柯氏【閩人寓鎭逺適江氏子生一女夫死於水柯聞訃擗踴哀號誓不欲生舅姑多方慰之柯曰婦人未嫁從父旣嫁從夫夫死從子吾夫死無子殆天喪我也吾何從焉遂自經逺近咸挽之】

楊汝信妻周氏【郡人年二十六夫故疊遭兵戎屢踐饑饉周堅志守節始終不移撫子其美爲明經亡復撫孫於廷爲郡庠生年九十八卒以上俱載舊志】

鎭逺縣

明

何承光妻趙氏【邑人承光舉人守夔州流冦猝至趙謂其夫曰男忠女烈理也遂自刎知府宋應星詳旌】

施秉縣

明

楊再翔妻張氏【邑人適翔生子正位甫七歲翔逺遊十餘年不歸張事祖姑及姑至謹孝養無缺後翔回不半載疾卒祖姑憐之欲奪其志張拒不可延師訓子家貧歲歉矢志靡他五十餘年如一日】

楊友梅妻李氏【邑人友梅廩生早卒氏年二十遺孤文炳甫一歲守節撫育教訓補弟子員】

陳氏【邑人失其夫姓名早死遺孤甫五歲晝耕夜織撫子成立年六十乃終】錢法妻史氏【偏橋衞人法歿史年十八甘貧勵節九十六嵗卒成化間建坊旌表】歐時雍妻田氏【衞人年二十夫故誓不再嫁冰霜自矢守節六十五年壽八十五歲崇禎間巡按梁炳旌曰瑤池冰冽以上載舊志】

宋繼宏女【邑人小字闗娘年十七未字流防入黔擄掠婦女一日擁入繼宏室闗娘登樓閉戶自縊死】

國朝

李逢春妻王氏【邑人王之廉女年二十六夫亡遺孤尙幼父憐其無依令同居不從避吳逆亂居鄕鋤蕨度日撫子成立】

廖定防妻劉氏【邑人定策中武舉赴會試歿於旅邸姑亦相繼歿劉冰蘗自矢撫遺孤國璜爲邑諸生苦節三十九載】

鄭天錫妻郭氏【邑人年十六歸天錫時翁滇武定守備郭同夫赴翁任二載生一子而夫卒郭扶櫬歸葬翁陞任廣信遣使迎不往曰兒識漸開習見富貴則驕侈素知艱難則勵志後值兵燹卒能撫子成名】

蔣仕魯妻汪氏【邑人年二十七夫卒遺孤薦科尙幼汪截髮毀容奉養翁姑守節三十餘年先姑歿臨終呼兒媳囑曰吾病度不能起未送老姑終是吾遺恨汝軰須承我志善事之】孫上元繼妻顧氏【邑人待字二十九歲適舉人上元爲繼室僅三月夫赴京會試越明年夏河水泛漲家業蕩析翁歿於水上元聞訃一痛而絕顧無子撫前妻之二子不啻已出四壁蕭然恃女紅贍口苦節二十二載卒年五十一】

陳琦妻廖氏【邑人年二十適琦相敬如賓七載夫故遺子女各一廖慟絕復蘇立志守節家貧乏食采野蔬以療饑撫孤成立】

李之賓妻白氏【邑人年二十夫故家貧姑老子幼日食豆粥衣僅蔽體姑沒只餘茅屋數間鬻以營葬有巨豪百計奪其志白毀容守節撫子成立以上七人雍正四年巡撫何世璂題旌】

天柱縣

明

陳越母楊氏【邑人年少夫卒子越方九齡撫之成立以孝聞嘗值火災四鄰延燒獨氏所居茅屋無患人皆以爲母子節孝所感】

蔣顧妻劉氏【邑人年二十二夫亡矢志靡他撫孤成立萬曆間巡撫江東之旌其門曰賢孀撫孤】

胡玉妻湯氏【邑人年十九夫亡撫幼孤成立治家嚴肅操凜冰霜年至七十卒】蔣良達妻徐氏【邑人年二十夫故孀居五十載撫子正藻成名縣令旌其門】楊枝棟妻徐氏【邑人守禦所千戶徐天衢女適貢生楊枝棟流冦入黔肆行劫掠氏擕幼女避木杉苗寨賊至度不能免將所佩剪刀先刺其女遂自殺】

思南府

明

邵洪俊妻李氏【郡人年二十夫亡子經甫周歲李堅志守節五十五年有司立坊表之】

朱庸妻李氏【蠻夷司人年十九夫亡生遺腹子福家貧紡績撫孤成立旌表】徐錦妻防氏【郡人適庠生徐錦嘉靖間山賊攻劫地方夫婦避山箐中爲賊所獲賊殺錦執欲犯之唾罵不絕引刀刺賊賊怒支解之面色如生】

安如昆聘妻楊氏【郡人庠生楊洪祖女年十五許字安學呂之子如昆未娶而昆卒女聞之願奔喪守制父母不允女封帛送舅姑殮如昆不食數日卒事聞詔建坊以旌表之】符賓妻羅氏【郡人知縣羅萬鵬之女年十九夫卒矢志守節依父母居足不逾閫兩割股以療親疾禦史梁炳胡平運均以節孝旌表其門壽至八十】

田倬妻陳氏【郡人倬以庠生選貢尋卒陳年二十無子堅貞自矢苦節四十餘年𨿽親旌罕見其面事聞旌表】

王育聖妻敖氏【郡人夫亡守節家貧紡績以事其姑四十餘年內外無閒言知府鄭崇嶽上其事旌表】

鄒先魯妻敖氏妾楊氏李氏【郡人先魯令祁陽卒三氏皆年少無子同志守節勤女紅以度日屢遭變亂不攺貞白都禦史錢邦芑有合傳】

徐可大妾陳氏【郡人可大爲宜章令以母年髙畱氏侍養曲盡孝敬姑病割股以進立愈郡守旌其門】

敖孫逺妻冉氏【郡人孝亷冉學洙女年二十夫亡無子防居守節艱苦萬狀四十餘年人無閒言】

張一應妻李氏【應郡庠生賊兵肆掠夫婦匿山洞洞破一應罵賊投崖死李爲賊所執紿以往取金帛至山險處亦投崖而死】

田侃妻張氏【郡人張奎光女年二十夫亡無子卜葬河東張扶櫬登舟半渡躍水死比得其屍上下衣皆宻縫面色如生】

徐心箴妾李氏【郡人心箴仕滇畱李侍姑姑病割股療之立愈】

管玉音妻趙氏【郡人年十七割股救父夫病篤復割股以救夫歿宿逋百餘金子幼穉趙躬磨麺績綿早夜操作悉償逋數課子成立爲郡庠生年七十餘有司欲旌之辭曰此婦道之常不受旌奨】

李復善妻張氏【郡人守節被旌】

國朝

敖鳴雷長女次女子起宗妻張氏【皆郡人吳逆兵肆掠鳴雷挈家避後洞中賊緣崖至知不免姑嫂結襟投崖裂肢死郡守姜登先上其事學使錢捷旌之曰節烈維風】

李承眷長女三女四女媳周氏表侄女田氏【皆郡人賊兵追急恐受污辱五女同墜崖死學使錢捷旌之曰奇烈超羣】

任尊徳妻敖氏【郡人事祖姑田氏姑敖氏盡孝年二十三夫歿子賢甫一歲教養成立襲朗溪司副長官吳逆兵亂避箐不食而死】

張祖華妻王氏【沿河司人祖華本司長官蚤卒王守節撫孤屢奉旌奨】田興趙妻李氏【朗溪司人年二十夫亡守節四十餘年奉旌】

詹俸祿妻吳氏【蠻夷司人吳逆兵潰避賊孫巖山中賊至墜崖死崖髙數十仭肢體不損顏色如生咸以爲異】

田茂繹妻張氏【朗溪司人年十七吳逆兵潰避匿洞中賊攻之氏跳崖死】田養民妻楊氏【邑梅司人年十二刲股療其母病適朗溪司正長官養民早卒撫孤子仁壽襲職避吳逆兵匿洞中賊攻洞墜崖死以上載舊志】

安於磐妻朱氏繼妻田氏【於磐蠻夷司正長官前妻朱氏事姑孝姑病篤刲股救之得愈田年二十二歸於磐爲繼室值夫病氏泣禱於天乞以身代刲股以進及於磐卒氏年二十七子修徳甫一齡撫其前妻子與己子成立修徳成進士官禦史田守節三十餘年年五十九嵗雍正五年署巡撫祖秉圭題旌】

田禕妻冉氏【郡人年十六歸縣民田禕五年而禕亡上有垂老舅姑子禾易才三歲氏拮據奉養舅姑喪葬盡禮教子成立食餼黌宮守節二十五年年五十六卒雍正十二年知府史瑗詳請題旌】

冉喬枚繼妻曁氏【郡人年十七適生員喬枚枚歿氏年二十四前妻子烜方五歲己子炯方二歲氏撫之如一俱成立炯爲郡諸生守節三十五年而卒雍正十二年知府史瑗詳請題旌】

安化縣

明

田惟勤妻徐氏【邑人年十九夫亡無子刳目自誓依父母以居持齋茹素五十年有司上其事詔賜坊表揚】

敖孫謀妻張氏【邑人廣文張昱女生子甫二歲夫亡值崇禎末兵亂氏避兵山洞被執賊欲犯之氏觸地破面遂抱子投崖而死】

覃吉甫妻陰氏【邑人適吉甫事兩世姑盡禮值叛兵剽掠祖姑姜氏被拷死姑何氏拷幾斃氏匿林麓深處得免兵他往氏出尋兩姑姜氏已死何气將絕急脫衣襦覆之度兵復來遂縊樹下死】

陳謨妻王氏【邑人適庠生陳謨流賊肆掠被執欲犯之不從脇以刃罵賊死事聞旌表】

田報國妻楊氏【邑人年二十四夫亡無子守節五十餘年】

田慶嘉妻楊氏【水徳司人慶嘉朗溪司長官早卒氏年二十五守節撫孤六十三歲卒院道旌奬】

張希旦妻冉氏【邑人年二十六夫亡遺孤文煥文燦俱幼弱冉誓死不二愼出入寡言笑貞節不渝內外無間躬紡績教子俱爲庠生知府李光祚旌之】

李蔚妻安氏【邑人夫早死家故貧安苦節撫孤終身不二】

覃通妻張氏【邑人比部張繼曾之女明末兵亂隨夫避洞中被劫投崖而死】張國仕妻羅氏【邑人年少夫亡守節五十餘年有司上其事建坊旌表】張國華妻李氏【邑人年二十夫亡事姑撫子守節終身】

國朝

李際泰妻黎氏【邑人貢生黎遇章女年二十夫亡願守節父喜曰能如此不辱吾門矣苦節四十年嚴謹自持人共稱之】

田之鯤妻符氏【邑人年二十夫渡江溺死守節四十餘年】

羅鴻磐妻冉氏【邑人年二十四而寡教子愫成諸生遭兵亂卒完名節壽七十餘卒】羅達誠妻符氏【達誠邑庠生早卒氏年二十四家貧紡績撫子成立年七十餘卒】敖起圖妻張氏【邑人起圖溺水死氏年二十矢節撫孤三十年而沒當事表其門曰守貞教子】

王廷賓妻彭氏【邑人年二十而寡堅貞不渝撫子成名守節五十年而歿】冉國輔妻張氏【邑人吳逆亂逃洞中被賊執度必不免乃詐言取物賊信之投崖而死】

邵堯章妻陳氏【邑人吳逆亂被兵掠去陳不受辱擕兩女投江死】

張釴妻黎氏【邑人年十九夫亡無子有二女皆在𦇤褓家貧紡績自給寄居母家守節三十餘年】

楊昌裕妻劉氏【邑人年十八爲僞兵所執不辱死之】

田仁澤妻張氏【邑人仁澤庠生早卒氏年十九歲誓節撫孤終身不二其操】曾學貴妻髙氏【邑人事舅姑以孝聞會嵗饑學貴病髙亦病乃彊起刲股食之夫病遂痊後髙病篤長子應奇亦刲股救嗣又病次子應亨方客於外星夜至家復刲股如之髙年逾八十卒】

陳相明妻鄧氏【邑人年二十三夫死遭明末兵燹流離氏茹苦守志年七十餘卒以上俱載舊志】

陳宣妻張氏【邑安南營人年少宣亡撫子大爵成立娶媳羅氏生二子大爵復亡張與媳羅氏共撫二孤張年七十二守節四十四年羅亦五十六歲守節三十二年里人共白其事請旌】

印江縣

明

李宣妻石氏【邑人姑歐陽氏性嚴氏事之每可其意宣卒氏年二十七遺孤二家事窮迫艱窘萬狀紡績撫孤凡四十年卒時六十七歲巡按王杏旌之冢宰胡松爲之傳】王朝妻劉氏【邑人嘉靖十八年鎭筸苗破縣城被掠不辱罵賊死】

任杭妻楊氏【邑人杭庠生早卒楊年二十守節終身隆慶二年院道旌奬】任效亷妻楊氏【邑人效亷爲知縣以采木之役卒於官楊七日不食觸棺死萬曆二十二年巡按薛繼茂題旌】

呂爵妻陳氏【邑人夫亡年二十家貧甚或勸之嫁則曰與其失身以圖存不如甘死以守節至七十歲終】

國朝

周祚丰妻李氏【邑人年二十一而寡家貧守節撫其子成立壽至八十五歲終】歐陽鉁妻吳氏【邑人年三十四值明末兵亂破印城鉁死遺孤肇華甫五嵗氏茹荼飲冰調防撫育守節四十五年以上載舊志】

周成徳妻牟氏【邑人成徳廩生卒氏年二十五撫二孤教養盡力長仁表中康熙癸巳鄕試次仁近列膠庠守節四十載壽終六十五嵗康熙五十五年邑人共白其事請旌】婺川縣

明

舒英妻龔氏【邑人英庠生早卒氏年十八姑憐其少令再醮不從自縊死嘉靖四十年題旌載舊志】

國朝

唐運達妻張氏【邑人年十九夫亡無子以侄淳逺爲嗣守節課子成立爲廩貢生壽至七十餘嵗】

周師奭妻李氏【邑人年二十二夫亡撫𦇤褓子昌睿成立爲諸生壽至八十七歲】紀維綬妻王氏【邑人維綬爲婺汛兵沒時王年二十七矢志撫孤守節三十餘年以上三人俱雍正七年巡撫張廣泗題旌】

石阡府

眀

楊正綱聘妻王氏【郡人名伽藍父瑛正統初任姚安府普淜驛丞藍隨任字同郡庠生楊正綱未娶後瑛解任隨回籍中途遇苗賊瑛老不能奔被害伽藍時年十九被執驅以行藍厲聲罵曰吾父爲汝害恨不啖汝肉尙敢更爲不道耶賊彊逼之藍唾賊面罵不絕口亦被害知府余志爲傳萬曆五年知府鄭一信祠祀九年禦史陳效具題旌表】

鄧再興妻吳氏【郡人嘉靖庚戍鎭筸苗叛陷石阡再興被殺吳聞赴難死題旌】彭好古妻楊氏【好古郡庠生早亡氏年十八悲號不食旬日亦死得合葬焉題旌】張春妻毛氏【郡人萬曆二十六年播賊殺春將執毛氏去氏抱夫屍厲聲罵賊賊怒斷其手及死面猶向夫禦史應朝卿題旌祀烈婦祠】

胡仲賢妻楊氏【郡人年十六適仲賢未幾賢卒楊守節不再醮撫幼子允恭成立中萬曆己未進士題旌】

曹恩妻黃氏【郡人天啟四年苗賊劫執黃欲污之黃罵賊不從賊碎其身而去題旌】

胡允朝妻楊氏【郡人允朝郡庠生死楊立志守節鎭逺監生羅某倚勢逼娶楊不從溺水死題旌以上載舊志】

國朝

趙燦妻馮氏【郡人年十七適燦二年而燦亡遺孤元魁方三月氏紡績撫教成立爲郡諸生守節四十七年謹言潔行戚裏無閒言壽六十五歲雍正十一年巡撫元展成題旌】龍泉縣

明

安應袍妻簡氏【邑人歸應袍甫一嵗應袍暴卒簡年二十哀毀逾常絕粒三日引刀自刎於棺側】

歐陽組妻黃氏【邑人組死黃年二十茹荼守節之死靡他崇禎初年旌表】冉繼勲繼妻張氏【邑人父愼言萬曆癸丑進士張年十八爲勲繼室勲卒張年二十八守節撫孤數十年如一日】

馬氏女【邑司馬萬珠女年十七值播賊李保昌亂馬被執欲污之罵賊不從賊怒裂其屍】

國朝

歐陽榮東妻冉氏【邑人榮東郡庠生年十七卒子璜甫數月誓死守節幾經兵燹節操愈勵教璜入庠食餼康熙八年巡撫佟鳳彩題旌以上俱載舊志】

思州府

明

徐萬謙妻範氏

徐萬顯妻戴氏

徐鵬妻余氏【俱郡人範年二十九戴年二十七餘年二十二三氏同居值銅苗攻城劫去相挽投河而死巡按宿應麟旌曰一門三節】

盧蕙妻氏【蕙官經歷】

蔣輝妻徐氏

張自秉妻何氏

楊勝舉妻姚氏【勝舉監生】

熊觀海妻範氏

熊仁妻範氏

周氏女【土官周廷珪女以上七氏俱郡人值苗賊猖獗同時遇難義不受辱挺身迎刃而死萬曆十七年題旌】

張羽妻許氏【黃道司人羽無子許爲娶妾生子羽故妾亦隨沒許年二十七誓不再適撫孤成立壽七十提學吳國倫旌之】

張價妻髙氏【黃道司人價故髙年二十二以姑老子幼遂守節事親撫子孀居五十七載奉旌】

髙逵妻何氏妾吳氏【郡人逵生三子長梁楷何出次梁楹及季吳出逵沒三子俱防吳以身殉何守節撫三子無異視後楷登萬曆戊午鄕試官知府楹中萬曆丙午鄕試官副使請於朝旌表有烏懷集】

何熊妻田氏【郡人守節四十年奉姑教子裏有芳聲奉題旌】

王應朝妻髙氏

陳洋妻曾氏【俱郡人年少家貧撫孤成立流離不攺其操】

髙良栻妻周氏【郡人年二十二夫亡遺子士俊甫二嵗士哲甫四月守節撫孤垂四十餘年完貞以歿二子俱食餼於庠崇禎末題旌】

國朝

周祚昌妻徐氏【郡人祚昌選貢早卒徐孀居三十九年而沒人稱其完節】徐耀妻任氏【耀郡廩生文行素著避亂扶羅爲袁韜兵所逼任氏以身殉焉以上載舊志】

吳通相妻劉氏【郡人年二十四夫故子幼家貧苦節四十八年教子孫均入黌序康熙五十年巡撫劉防樞題旌】

鄒士昌妻冷氏【郡人年二十三夫故孝事孀姑教子繼聖延聖近聖紹聖兄弟四人俱以文行顯】

裴定朝妻陳氏【郡人年二十七夫亡事衰翁撫半齡子備極艱辛曲盡孝慈守節三十餘年】

楊昌祚妻陽氏【郡人年二十一夫亡在外翁姑相繼沒拮據喪葬貧不能存諸親勸其再嫁誓死不二寄食於子侄之家苦節三十九年】

許登甲妻劉氏【郡人年十三父母俱亡歸登甲二十二歲甲故遺一孤翁姑欲嫁之劉誓死不從守節四十九年以上四人雍正六年巡撫祖秉圭題旌】

蕭蘭妻姚氏【郡人年十六適國學生蕭蘭甫八月而蘭故上無翁姑下鮮伯叔零丁孤苦之死靡他撫侄爲嗣教育成立守節三十四年雍正八年巡撫張廣泗題旌】張士良妻楊氏【邑人年二十夫故守貧食力遇變不渝孀居三十八年完節無虧闔郡請旌】

尙朝覲妻龔氏【郡人年十九適尙朝覲年二十六朝覲亡家甚貧窶姑老子幼氏躬執樵牧茹荼守節中野猝遇彊暴毀形拒之年七十五卒巡撫元展成題旌】

淩琦妻蔡氏【郡人年二十四適淩琦年二十九琦亡子萬象四嵗女一嵗氏飲冰茹蘗紡績代耕子女婚嫁以時以禮七十六嵗卒巡撫元展成題旌】

玉屏縣

明

洪鏜女【平溪衞人年甫十三父病侍藥嘗糞衣不解帶正徳時題旌奉防建孝女坊旌表】

侯正一妻夏氏【衞人夫早歿柏舟矢節課子位成進士官都禦史壽百嵗時大學士霍韜奏請詔賜肉帛歲遣湖廣都司至家存問二次卒年百有二歲諭祭葬誥封夫人】許可妻張氏【衞人可爲指揮氏年十九可亡守節撫孤承襲壽八十六歲隆慶三年奉旨旌表】

鄭東效妻劉氏【衞人年十九夫亡撫遺腹子孝盛守節六十七年督撫表其門曰介石淸操】

張其威妻洪氏【衞人年十九夫亡撫遺腹子四維成立壽九十一撫按旌奨】劉廷獻妻許氏【衞人明末避亂西溪髙寨賊袁宗第劉體純猝至圍寨氏懼爲賊辱自縊死公舉旌奬】

茆大綬妻陳氏【衞人年二十二夫亡守節二十六載潰兵入衞懼爲所辱擕一子一女投江死】

袁良相妻許氏【衞人年二十四夫亡守節二十五載潰兵陡至氏觸墻破面被兵所殺】

萬年春妻葉氏【衞人年二十二夫亡守節五十八年壽八十卒】

國朝

洪瑄妻劉氏【瑄邑增生氏年二十四瑄沒無子撫侄其哲爲嗣孝事舅姑得其歡心及卒葬祭盡哀盡禮苦節三十年教其哲有義方雍正七年巡撫張廣泗題旌】

淸溪縣

國朝

朱當銑繼妻鄭氏【邑舉人鄭逢元女當銑貢生氏年二十六夫亡時值兵亂矢志守節撫前妻子令聞及己子令望克盡義方令聞應歲貢旋卒撫三孫慈愛更篤後令望亦列明經三孫皆遊庠苦節五十餘載】

朱之琦妻黃氏【邑人庠生黃士俊女年二十夫故家極貧窘矢志守節事翁教子以慈孝聞以上二人俱康熙五十四年湖南巡撫李發甲題旌】

銅仁府

明

劉仁女辰秀妾郭氏張氏【辰秀郡人梧州通判劉仁次女年十六隨仁之任仁卒於官女扶櫬還至昭平莞藤灘值猺獞劫舟恐爲所污挽二妾郭氏張氏同赴水死巡撫禦史蕭端防以其事聞旌其門曰淸流三烈建祠祀之】

楊淳妻蕭氏【烏羅司人年二十二夫喪撫遺腹子誓無他志節孝兼備當事重之旌曰孀居苦節】

黃偉妻明氏【烏羅司人夫故氏年二十七誓不再適孀居四十餘年冰玉無瑕事母姑至敬至孝巡按禦史郜光先旌曰節孝】

國朝

盧龍云妻徐氏

盧龍鼎妻何氏【俱郡人值兵亂逼城二氏恐污俱自經死康熙九年奉旌以上載舊志】

何一鳳妻孫氏【一鳳維揚人隨徵把總因辦理軍裝卒於洞庭孫年二十六止生一女遺腹又生一女家極貧賴鍼黹糊口閨範極嚴動必以禮及長愼於擇配後二女皆封恭人守節五十七年至八十三嵗卒】

劉世泰妻沈氏【郡人夫故時氏年二十一家極貧撫孤矢志靡他事孀姑生養死葬皆克盡禮守節三十餘年以上二人俱雍正六年巡撫祖秉圭題旌】

楊爲光妻薛氏【郡人年二十三夫亡孝事翁姑撫育幼子始終無二志苦節四十四年雍正八年巡撫張廣泗題旌】

銅仁縣

國朝

黃承恆妻吳氏【邑人年十九適庠生黃承恆年二十一承恆亡時值兵燹氏拮據守節事翁姑鞠弱子備極勤劬六十四嵗卒學使郡守屢加旌表巡撫元展成題旌】

黎平府

明

卜壽妻髙氏【郡人壽戌新化所髙從之紡績以居壽卒髙年二十九遺令善事他人髙曰妾從君跋涉酸楚所以不忍死君在耳君沒妾何用生旣葬壽遂自經時人義而哀之】王言妻袁氏【郡人百戶袁傑女幼許配舍人王言嘉靖五年言方一十四嵗父指揮以侵軍餉出亡逮言監追年久產盡遺書袁氏父母令攺嫁袁誓死不聽四十一年卹部鄒郎中憫言久禁憐袁矢志暫縱言歸完娶旌曰三楚遺烈甫二月言復入獄隆慶三年言死袁守節如初禦史雷稽古題稱王言代父追贓系四十年無辜之禁袁氏未婚苦節守四十載有夫之寡防下免贜旌表復其家】

張啟泰妻陸氏【郡人善事翁姑慇懃定省久暫一致嘉靖三十八年督撫賜孝婦匾旌之】

詹華妻姚氏

唐英妻李氏【英百戶】曹紀妻汪氏【俱郡人夫死守節旌奨以上俱載舊志】

國朝

王象巍妻徐氏【郡人像巍庠生早亡徐年二十四貧苦無依矢志守節教子國正爲諸生居孀四十餘年潔白如一日雍正二年巡撫金世揚題旌】

何騰蛟妻王氏【郡人騰蛟從明桂王子由榔在粵大師入黔欲執氏以招騰蛟遣總兵陳友龍達意氏泣曰氏可死不可降且夫爲忠臣氏獨不能爲節婦乎遂自刎】

閔氏女【郡新化所人貢生閔於行長女年十八流賊將臨境女與嬸朱氏約曰我軰義不辱賊至則以死殉耳嬸曰如女言因各懷利刃賊至彊執女手女厲色罵曰妖魔敢污我手遂自刎賊眾咸義之】

開泰縣

明

胡某妻舒氏媳汪氏【五開衞人失其夫名流冦郝永忠攻陷五開舒曁汪俱被執賊搒掠舒索餉汪以身翼之姑媳並罵賊而死】

鐘貴妻王氏【衞人貴官指揮同知氏年二十八而貴亡撫屍悲慟屢絕復蘇水漿不入口者七日殮棺盡禮事姑以孝聞鞠子秀朂以義方長襲父職】

周經妻伍氏【衞人年二十夫故氏哀毀欲絕紡績奉姑誓不他適孀居五十載以禮自防足不逾閾𨿽至親未嘗得見其面】

黃緯色妻胡氏【衞舉人胡可成女適生員黃緯色時髙李賊兵焚刼州衞氏扶姑避山谷中姑病不能行賊至氏不忍獨去並被執氏與姑訣曰二子在逃黃氏之可無餒矣媳義不辱因以首觸石不死及渡河又躍身投河仍不死賊扶以登岸氏引頸觸賊佩刀賊義而釋之】

國朝

盧鎭妻朱氏【邑人年十七適盧鎭年二十鎭亡氏矢死守節翁姑養葬式禮莫愆撫遺腹子王正讀書入學巡撫元展成題旌】

錦屏縣

明

張能妻張氏【銅鼓衞人能爲中所百戶氏年十八夫亡誓不獨生視夫殯殮自縊而死得合葬焉】

李泰妻王氏【衞人泰本衞指揮舍人氏年二十夫亡誓死不嫁靖州知州詳請題旌】

王鯨妻胡氏【衞人鯨廩生氏年二十五夫歿其兄彊奪其志不從自縊而死通學公舉撫按並加奨勵】

唐武妻林氏

蔣鸞妻王氏

樊道妻劉氏

徐士雄妻林氏

張鈺妻錢氏【以上俱衞人年少孀居族寒家苦誓死堅貞白頭完節】許安國妻趙氏【衞人安國中所應襲百戶趙年十八夫亡苦志守節歷四十三載而歿】

楊嗣亨妻白氏【嗣亨千戶】

張鳴雷妻丘氏【俱衞人二氏年少苦節辟纑自給教子成名】

樊登庸妻沈氏【衞人登庸廩生卒氏靑年茹苦晚節愈堅教子成家年登九十而卒】曹之元妻王氏【邑人年十八夫亡時當兵燹之會志死不變守節完貞撫二子成立年八十餘嵗而卒】

大定府

明

靄翠妻奢香【靄翠水西宣慰翠死妻奢香代立總其眾時都督馬守貴州欲盡滅諸羅而郡縣之會香有罪裸撻之欲以激諸羅因爲兵端諸羅果怒思反香止之曰毋諽吾爲訴天子遂馳見太祖自陳守土功及馬罪狀太祖曰朕爲汝除馬曄何以報我奢香曰貴州東北間道可入蜀願刋山開驛以供往來於是遂殺曄封香爲順徳夫人厚賚遣還命所過皆陳兵以耀之舊志】

國朝

者架聘妻直額【者架苗民聘直額爲妻未娶父母惡架貧欲另爲擇配額堅志不從彊逼之遂自殺康熙二十九年巡撫田雯題旌】

陳尙魁妻程氏【郡人尙魁庠生卒時陳年二十七紡績奉翁曲盡孝道教子繹成立爲州庠生雍正元年巡撫金世揚題旌】

劉起沛妻孟氏【郡人起沛大定協兵丁雍正十年冬出師臺拱氏在家奉養病姑沛兄起澤窺氏少艾以言挑之氏變色峻拒至夜恐爲所逼遂抱女就宿姑室澤醉歸奪門入欲姦之不從怒殺氏並及其少女雍正十一年巡撫元展成題旌置起澤於法】

楊天貴妻溫氏【郡人年二十一適本郡兵丁楊天貴孝事姑嫜克修婦順雍正八年天貴從徵古州病故訃聞氏哀號昏絕欲以身殉姑苦勸終不解會夫同伍人帶夫所遺汗衣與氏氏益悲慟卽服夫遺衣閉門自經死】

平遠州

國朝

諶會恩妻胡氏【州人年二十六夫亡止遺二女家貧苦節顚沛流離不攺其操孀居三十餘載康熙四十七年巡撫陳詵題旌】

李孝貴聘妻周氏【州人周士俊女名賽玉幼許字同裏李孝貴未嫁而貴死卽自縊時氏年十七雍正元年巡撫金世揚題旌】

李起元妻劉氏【州人起元廩生卒時劉年二十八家貧守節上事舅姑下撫幼稚備極艱辛後長子防登賢書藝蒔遊庠雍正二年巡撫金世揚題旌】

兪鵬程妻張氏【州人年二十二夫亡翁姑垂暮遺孤國佐未周嵗張紡績以供甘旨給束脩國佐遊庠食餼張苦節三十八年】

張期賢妻熊氏【州人年十五生子仲友歷兩載而夫歿立志守節撫孤遊庠未幾子媳繼歿孫松方𦇤褓又撫育教之成立苦節四十餘年】

康孟汲妻丁氏【州人丁孟泰之女年二十四夫卒遺孤甫周歲家貧無依氏立志守節養葬鰥翁人稱盡禮教子仲禮爲州庠生苦節三十餘載以上三人雍正四年巡撫何世璂題旌】

黔西州

國朝

朱元佐妻桂氏【州人年二十夫沒遺孤長年甫一嵗翁姑憐其少欲令他適時以語諷之氏乃斷髮以自誓奉侍翁姑曲盡孝敬姑寢疾輙黙禱於天求以身代後丁二喪殯葬如禮鞠弱子多方保防卒能成立守節三十餘年屏絕鉛華足不出戶康熙六十一年督學張謙表其門曰性秉松筠】

陳永祚妻張氏【州人適陳永祚年二十三永祚亡子吉甫時在𦇤褓夫家母族兩無倚賴守節四十一年諸孫繞膝巡撫元展成題旌】

威寧州

明

陸廷富妻楊氏【烏撒人廷富生員卒氏守節不二撫按旌奨】

秦郁妻顧氏【衞人夫早逝翁姑逼之攺嫁誓死不二建坊旌表】

陸文俊聘妻楊氏【衞人許字文俊未婚而沒楊哭曰我陸家婦也復何往遂歸於陸善事文俊父母冰霜自持事聞賜坊表】

祖應昌妻王氏【應昌衞指揮天啟二年烏酋入寇死之王貞潔自守撫子成立題奉旌表賜坊曰矢志柏舟】

李貞聘妻吳氏【衞人吳惟允女許聘軍士李貞未婚貞調戍金齒父母將攺嫁之女曰吾受李氏聘卽李婦也引刀斷發誓不他適守節五十九年題旌以上載舊志】鄒承恩妻謝氏媳蔣氏女鄒氏【承恩爲烏撒衞普徳站百戶病沒謝年三十守節長子道純妻蔣氏亦未三十而孀居天啟二年烏酋入寇攻圍可渡淸水溝七閱月破之謝率長女及媳蔣氏擕手投崖而死】

張允徳妻毛氏【烏撒衞人年十八烏酋圍淸水溝夫婦俱投崖死】

闞大興妻劉氏女闞氏【烏撒衞人烏撒之亂氏隨夫投崖死女亦殉焉】余近聖妻闞氏【衞人烏酋之亂投崖死具題請旌表鐫石道旁】

國朝

李天挺妻陳氏【衞人陳茂麟女天挺庠生早卒氏年二十七時兵荒米貴鬻簪珥易米以奉孀姑自鋤田種荍以育子辛苦備嘗撫子灼如爲諸生守節五十年】

浦之琰妻孫氏【州人庠生孫世琮女秉性端莊適庠生之琰二十七而寡家甚貧乏竭力以事舅姑課三子聨云聨瀛聨灝俱爲諸生壽至八十餘歲以上二人雍正三年巡撫毛文銓題旌】

畢節縣

明

林晟母蔡氏【晟官指揮正統末苗夷叛圍城官軍皆調徵平越晟亦守備貴州城中無一可恃蔡散家資募精兵並僮僕登城拒守凡三月冦無所掠解去蔡率眾躡之冦大潰敗時稱女將軍云】

李麟妻閻氏【邑人適生員麟卒氏年十九斷髮自誓守節四十年嘉靖二十七年題旌】

羅琛妻徐氏【邑人琛生員氏年二十三夫亡子云方十日守節四十餘年嘉靖二十七年題旌】

陳琢妻歐陽氏【琢生員】

聶貴妻章氏【俱赤水人少寡堅節終身嘉靖間題旌以上載舊志】

國朝

顧應祥妻周氏【邑人應祥卒周年二十九子萬民甫三嵗時遭兵燹轉徙流離矢志撫孤備嘗艱苦後萬民夭亡復撫孫成立守節五十餘年】

樊綬珍妻傅氏【邑人夫亡時年二十一長子甫二歲次子遺腹父與伯翁俱勸攺適氏堅志不從其後弟死父無依迎養於家喪葬成禮守節三十餘年以上二人康熙四十三年巡撫陳詵題旌】

李禹甸妻邰氏【邑人年十六適儒童李禹甸甫年餘禹甸寢疾垂革氏有娠數月晝夜悲泣指腹謂其夫曰幸生男願撫孤以延宗祀若生女則相從夫子於地下耳夫沒越兩月舉女氏整衣拜夫靈盡哀遂扄戶自經雍正十一年大定知府陳徳榮詳請題旌】

南籠府

國朝

桑蔚林妻葉氏【郡人葉重華女蔚林庠生早卒氏年二十五家貧苦節事孀姑盡孝姑歿喪葬俱遵家禮教子月正及孫鳳鳴俱遊庠雍正二年巡撫金世揚題旌】

朱國永妻廖氏【郡普平市民廖榮壽之女適補經歷朱國永生一女康熙二年妖夷作逆劫掠普平市國永遇害擄廖氏欲污之氏紿曰少寛當如命乃潛取刃先斃其女遂自刎於夫屍旁】

普安州

明

沈尙綸妻汪氏子沈珠妻陳氏【州人米魯之亂汪陳姑媳同被賊掠雙節不污偕死於難】

柳升妻範氏【守備柳之文祖母】石有才妻嶽氏王鐸妻蔣氏【俱州人米魯之難同陷於賊皆不辱死】

蔣橋妻吳氏【州人天啟壬戍水西賊安邦彥叛攻圍州城城陷合家被執擊橋垂死吳請以身代賊執刀脇之吳乃紿賊遙指火光中曰吾有所藏甚富當爲君發引至其地躍入火中自焚死子克達被執入烏防四載逃歸登崇禎丙子鄕試庚辰進士官禦史崇禎十三年巡按馮晉卿題賜旌表】

邵以嵩妻吳氏【州人嵩中萬曆壬子鄕試第一官知縣吳與蔣撟妻吳爲姊妹皆被賊執不屈同赴火死時人稱爲火裏雙蓮云以上俱載舊志】

安南縣

明

蕭律妻宋氏【邑人適指揮蕭律律卒誓不再嫁撫孤叢承廕未幾叢卒復撫孫時中移居墓前備嘗諸艱壽八十有九隆慶四年禦史蔡廷臣題旌】

李遵妻楊氏【邑人年十六歸百戶李遵諫夫被逐依母氏一十二年夫悔悟復迎歸僅二載生子棟遵卒楊紡績度日撫棟承襲年逾七十萬曆初禦史楊允中題旌】

何俊妻唐氏【邑人夫亡時氏方少艾父母舅姑欲奪其志辭曰人之異於禽獸者以其知廉恥有操守耳吾寧死決不再事他人苦節終身事聞旌表】

梁冠妻王氏【邑人冠指揮卒王年十七守節四十餘年奉旌】

王維垣妻宋氏【邑人年二十夫亡宋矢志守節孝養舅姑撫遺子成立巡撫薛繼茂旌之】

陶汝龍妻蕭氏【邑人年二十九夫故誓死靡他教子九苞成名歷官州牧巡按劉士正胡平運表其門復以米帛優奨之】

梁應嶽妻宋氏【應嶽邑庠生卒宋年十九哭泣喪明甘貧守節終養舅姑歷年六十餘淸操無玷巡按劉士正胡平運奨之以上俱載舊志】

國朝

郭應洪妻吳氏【邑人適庠生郭應洪洪卒於滇吳年十九盡鬻嫁奩泣請夫兄搬柩歸葬有豪家逼娶吳鑿齒以拒之事鰥翁盡孝撫未周子士信成立爲明經】

吳讓妻武氏【邑人適庠生吳讓氏年二十二夫亡遺二子觀覯尙幼又遺腹生子覿家貧茹荼或欲奪其志氏奔避外家連遭歉歲其守愈堅教三子皆遊庠以上二人康熙五十二年巡撫劉防樞題旌】

趙應魁妻王氏【邑人年十八歸趙家極貧夫爲營卒氏績絍以奉舅姑舅病噎王易酥粉以給膳養及夫故王年二十九守節撫三子事舅姑愈孝謹苦節三十餘年】

鄭廷試妻蔡氏【邑人年二十二歸廷試二十八夫亡遺二子俱防有勸之嫁者輙正色拒之日擕二子采荼充腹親戚或憐而周之固卻不受苦節三十餘年以上二人雍正四年巡撫何世璂題旌】

吳君輔妻張氏【邑人適庠生君輔氏年二十八輔亡矢志守節代夫孝養二親教二子讓謙俱爲諸生未幾讓卒偕媳武氏撫孫成立至七十七歲壽終雍正七年巡撫張廣泗題旌】遵義府

元

楊道妻陳氏【郡人至元間夫卒守節致和元年楊漢英上其事詔旌表封淑徳安人】

明

楊防妻田氏【郡人永樂間防卒於京田聞之哀慟絕食迨櫬歸卽自經死被旌】張九鵬女【郡人小字妹哥事母孝母龎氏病篤割股以進遂愈人以爲難守令旌其門】韓登聨妻王氏【郡人登聨病數月王割股救之事姑盡孝府縣旌曰孝婦之門後聨再病子續愈亦割股以療父疾母子孝義兩全鄕人咸稱之】

周鎭妻汪氏【郡人幼通經史能詩鎭歷功陞遵化參將偕汪之任崇禎末戰死汪聞變刺血作雉經歌八章偕姑及夫妹俱投繯死事聞封墓贈祭】

羅氏【郡人失其夫名夫被賊殺羅罵賊而死奉旨旌表】

王治民妻都氏【郡人治民庠生流寇陷遵治民率家口避居湄潭之菖蒲塘遭亂兵殺其子及僕擄氏欲污之時氏年二十七罵賊而死】

劉漢鼎妻張氏【郡人漢鼎爲郡諸生遭亂爲兵所殺氏年二十五營弁欲以威劫之氏聞語其弟曰夫死義不獨生況又有外侮乎遂閉戶自經死】

國朝

楊士傑妻石氏【邑人年二十夫亡姑老子幼值吳逆之變負姑擕子潛匿深山三日乏食采蕨供養姑病目無力延醫跪防得復明後姑病篤哀號欲絕至爲嘗糞及卒喪葬盡禮教子成名雍正三年四川巡撫蔡珽題旌】

張問明妻胡氏【邑人因彊暴張崇義彊污不從被殺雍正八年巡撫張廣泗題旌置崇義於法】

吳琪妻許氏【郡人年十六適琪事孀姑孝琪歿於外氏年十九聞訃慟號兩晝夜遂絕食投繯而死】

遵義縣

明

王巡妻何氏【邑人流宼入遵氏避亂於豺狗坪賊突至彊挾以行伏刅而死】楊春妻程氏【邑人崇禎壬申春殉難於楚氏年甫十九遭亂兵橫逼完節無虧後屢經饑饉茹荼集蓼勵志益堅壽六十二而終】

國朝

陳尙義妻石氏【邑人吳逆之亂偕十四齡女避難爲賊所逼相擕赴水死】陳佩琚妻杜氏【邑人防化府同知杜思賢長女氏許字從佩琚年十五忽得狂疾不愈翁姑欲辭婚氏聞痛哭誓不攺適及歸佩琚甫一載佩琚亡氏年甫十六歲遂堅志守節事翁姑養葬盡禮有古孝婦風氏無出有婢生之子方𦇤褓婢亦故氏鞠育恩勤備至稍長使就傅讀書朂以修身立行子今得成立氏年五十二矣計氏守節三十六年乾隆三年總督張廣泗題旌】正安州

明

袁端妻張氏【州人夫卒時年二十七子志偉三歲父母逼其攺嫁斷髮自誓守節七十餘嵗而終】

鄭紹勲妻羅氏【州人紹勲州土官卒時命氏攺嫁氏悲慟欲自縊家人嚴守之不得閒守節至六十餘嵗平居𨿽親黨僮僕未嘗得見其面】

國朝

曹仁聘妻王氏【州人王咸宜女名正姑許字曹氏子仁未婚仁歿正姑守志不攺適雍正三年四川巡撫蔡廷以奇節題旌】

桐梓縣

明

梁郁山妻冉氏【邑人年二十二夫死姑欲奪其志氏知之乃佯言歸家至中途登虎跳崖上下相去千尋泣乳其子命婢負之以衣掩面墜崖而死其身不損】

李天根妻傅氏【邑人天根廩生氏年二十夫亡無子有婢名保妹亦年二十佐氏守節以力耕紡績治生先是舅姑及夫皆淺窆傅卜吉地取二柩合葬遂廬而守之至七十七歲而卒越四日婢亦卒桐人至今憐之】

楊之瑤妻何氏【邑人夫死何年二十二女方三歲子五月誓不再嫁有豪悍欲彊娶之氏度翁姑孱弱必不能免遂仰藥死】

傅天鑑妻黃氏【邑人年二十夫亡二子方離𦇤褓遭楊酋之叛播越艱辛克免於難勤苦教子元泰登歲薦元弼廩膳生卒年八十有六督撫旌奨之】

黃以素妻傅氏【邑人以素貢生年未三十而亡遺兩孤傅慟絕復蘇曰吾從夫死無益不如教子以繼夫志自束甚嚴教子維謹次子隆中有聲庠序年登七十而卒】

熊文藝妻毛氏【邑人年二十七夫死守節逾七年值兵亂聞孫可望有許兵奪孀婦幼女之令急奔往投崖家人救之得免教子如爲庠生至七十三歲卒】

洪圖奠妻傅氏【邑人圖奠庠生崇禎間赴國學值李自成陷京師遇害婦年二十無子依外家守節五十二年卒】

金玉繩妻張氏【邑人玉繩廩生氏年二十八夫亡家貧子防紡績苦節教二子皆遊庠】

令狐懷周妻蔡氏【邑人夫病危藥不能起割股進之立愈縣令以苦行堅貞表其門】

國朝

熊京妻黃氏【邑人年二十四夫亡子之璉甫一歲紡績苦節事孀姑盡孝撫孤成立雍正六年巡撫沈廷正題旌】

趙蘭薰妻吳氏【邑人蘭薰庠生氏年二十九夫亡子方半歲出妝奩以供紡績督臧獲以勤耕種撫子成立淸操四十餘年】

王緒妻張氏【邑夜郎里人年二十二夫病祈天願以身代及卒守節訓子爲庠生孀居三十載以上二人雍正七年巡撫張廣泗題旌】

綏陽縣

明

何烈女【邑人小字大妹許字未嫁壻出不歸父母渝盟攺適紿以壻歸迎娶至中途女覺其異奪從人佩刀自刎天啟間賜坊旌表】

熊某聘妻劉氏【邑人庠生劉漢儒妹許字都勻教授熊文豹季子隨父之任值綏地兵亂有彊暴欲娶之自縊死】

黃氏女【邑人庠生黃文艷女年十四賊姚黃袁韜冦綏陽文艷擕家避山箐中賊搜箐驅文艷出擊以刃女抱父號哭賊捆置馬上女罵不絕口賊殺之】

熊氏二女【邑人長年十六次年十四貢生熊文豹女避亂居黃魚江賊至大肆劫掠家人俱逃避二女義不受辱登樓對縊死賊嘆息而去】

國朝

夏嗣聖妻張氏【邑人嗣聖庠生氏年二十二夫故守節不渝孝事翁姑課子之瓊爲邑庠生苦節六十餘年】

郭憲汾妻陳氏【邑人孝亷陳仔女年二十一夫亡守節孝事耄姑喪葬盡禮撫子禾成爲邑諸生苦節六十年壽八十一卒】

丁大椿妻雷氏【邑人年十九於歸逾年夫卒遺腹生子振先躬操井臼孝事翁姑教子成名守節四十餘年】

鄭紀妻馮氏【邑人年二十五夫亡矢志靡他紡績奉姑教子成立苦節四十二年壽六十七歲以上四人雍正七年巡撫張廣泗題旌】

趙應宗妻陳氏【邑人陳於福女年二十夫亡服闋翁姑憐其年少無依勸之他適氏以死自誓曰生爲趙婦死爲趙不卽死者爲髙堂饘粥計且痛夫無後不忍墓田荒艸耳倘不我憐當卽赴黃泉矣翁姑泣下聽其守節翁姑歿隨父母以居年七十三卒知縣李鎧爲之立傳】任先型聘妻韓氏【邑人名壽姑庠生韓嗣昌女許字先型年及笄任氏子病瘵未婚一日壽姑晨起聞烏鳥哀啼不已駭然曰若人死矣訃至號慟不欲生遂裂壻家所送白布封髮父母欲攺字誓死不從乃歸任宅哭拜壻墓事翁姑以孝聞撫侄爲嗣年五十餘臒然一老處子也】梅氏女【邑朗星里人許字富室富人子薄氏家貧結土豪詣梅悔盟氏父朴怯懦允其退氏聞之大恚以首觸柱家人救之得不死至夜自經】

張睿妻王氏【邑人幼聰頴通詩書年二十而嫁未期而夫卒題詩曰自尢妾命薄如箋初賦桃夭失所天未老姑嫜還有托綱常豈獨讓人先遂以身殉知縣陳詢表其墓曰張烈婦之墓】

仁懷縣

明

王銘妻鐘氏【邑人銘死遺孤四歲家計寥落氏勤紡績孝事翁姑訓子成立孀居五十年】

李睿妻胡氏【邑人睿好獵氏泣勸感悟氏年十七夫卒閱六月生遺腹子深值年旱𦇤負箐中采薇療饑壽至六十六歲人稱苦節】

王端妻方氏【邑人於歸一年夫病篤囑曰爾孕方五月待娩畢不論男女皆攺嫁氏泣曰天若不絕君嗣倘得男願相依爲命及端卒生子廷玨撫之成立守節終身】

續編

國朝

貴陽府

韓儀妻黃氏【貴築縣人年十七適儀二十歲夫亡生子懷瑾矢志守節事翁姑生養死葬鄕裏稱孝家貧淡泊自甘教子懷瑾得中武舉乾隆四年總督張廣泗題旌】吳佩妻羅氏【廣順州人庠生羅象極長女年十六適佩二十三歲夫亡生子三長世爵六嵗次世官四歲三世儒尙在𦇤褓姑老子幼矢志不嫁奉姑以孝晨昏定省不離左右及姑沒稱貸以葬教三子成立次子世官爲州庠生乾隆四年總督張廣泗題旌】

向祖興妻李氏【廣順州人年十八適祖興二十七歲夫亡子朝陽甫四齡二女俱幼家徒壁立紡績自供撫朝陽及二女俱成立婚嫁守節四十六年乾隆四年總督張廣泗題旌】貞女何氏【開州人何人鳳季女許字前明錦衣衞同知許延禧第三子仔未歸仔病痰迷癥成廢疾貞女兄子澄卽延禧婿延禧謂子澄曰仔病在不治爾妹當攺字子澄告其母貞女以死誓欲往侍湯藥延禧絕之志不得遂涕泣累日不飲食母諭之曰爾勿以死速我之死好依我膝下貞孝俱不失矣及母歿貞女已五十一歲兩家欲請旌奨不許雍正二年仔始死貞女聞知爲服喪三年壽八十歲卒乾隆五年總督張廣泗題旌】

何子澄妾丘氏【開州人年十七適子澄爲妾子澄任昌化縣令以終養歸適值其母沒子澄旋臥病囑氏撫其二子氏泣以死自誓及夫亡氏年二十八歲甘守節不嫁教二子讀書延師訓之不少假以顏色長子旭州庠生次子昻乙卯科舉人乾隆五年總督張廣泗題旌】何子洪妻吳氏【開州人重慶府知府吳中蕃女年二十一適廩生子洪二十五歲夫亡孝事兵姑視夫在日更加時刻不離左右有疾親侍湯藥日夕禱於神以祈姑壽子曾二歲而孤姑憐之至十歲猶不令就外傅氏請至再三曾始得入塾旋亦成立乾隆五年總督張廣泗題旌】何昱妻許氏【開州人安平縣教諭許價女年十五適昱二十三歲夫亡氏不欲生爲投繯計婢子驚覺不得死祖姑與姑諭之曰爾已有娠其如死而斬嗣何始勉進飲食後遺腹子殤氏翁自昌化縣歸裏病沒翁妾有二子氏與翁妾同心守節乾隆五年總督張廣泗題旌】李榮妻姚氏【貴定縣人年十六適榮二十一歲夫亡逾三月生子逢春時翁姑衰老家事艱窘氏拮據供養及翁姑沒盡哀盡禮以終大事教子逢春補弟子員乾隆二年總督張廣泗題旌】

陳源泰妻徐氏【修文縣人年二十適源泰二十二嵗夫亡誓不欲生死而復蘇泣血喪明奉事翁姑克盡孝敬及沒竭力喪葬氏無出撫侄大愑爲嗣成立遊泮守節四十七年而卒乾隆四年總督張廣泗題旌】

安順府

趙君彩妻召氏【郡人年二十三適君彩二十五歲夫亡遺腹生子健守節鞠子奉養翁姑翁年九十四歲姑年八十四歲氏事之四十餘年竭力養葬以孝著稱教健成立爲庠生壽七十八歲終乾隆四年總督張廣泗題旌】

張恪妻章氏【淸鎭縣人年十七適恪二十二歲夫亡子二長咸三歲次元甫生家貧苦守飲冰茹荼事翁姑菽水承歡拮據喪葬教二子慈而能嚴讀書膏火之費出於十指俱成立爲縣庠生乾隆四年總督張廣泗題旌】

呂瓊妻孫氏【淸鎭縣人孫文信女適瓊五年瓊亡有子甫周歲又殤乾隆三年七月內文信念氏靑年孀居無所依賴迎歸勸氏再醮周姓氏泣而不言文信疑氏心諾乃與氏夫兄呂玫許周姓擇吉來娶氏歸向夫靈痛哭刎頸死時年二十五歲鄕裏白於官鞠得其實乾隆五年總督張廣泗題旌】

平越府

樊祚顯妻商氏【郡人定番州學正商璉女秉性幽貞夙嫻姆教年十九適廩生祚顯祚顯兄祚興爲廣順州學正康熙四十一年祚顯省兄卒於兄署訃至氏一號幾絕鼻口血流櫬回就窆後五日不進水漿姑劉諭之曰我老惟依汝且汝二女皆幼何可遽從爾夫地下氏乃剪爪截髮封遺父母誓死靡他守節三十六年而卒乾隆二年總督張廣泗題旌】

羅登聨妻唐氏【平越縣人年十九適庠生登聨二十五嵗夫亡生子二長其位五歲次其昌二嵗氏矢志不嫁晝夜紡績撫育二子或有諷令攺節者氏唾其面截髮自誓二子長卽令就傅讀書俱入泮雍正十一年旌奬】

李之顗妻郭氏【黃平州人貢生郭嚴城女年十九適庠生之顗相夫子敬奉翁姑孝姑林氏遘疾醫藥罔效氏割股進後姑疾愈知氏割股事抱氏痛哭氏跪地勸止氏有五子煥唐早遊州庠雍正十三年苗叛之顗舉家避於老鼠闗莊上荘苗潛引賊入翁姑與夫皆被害氏大呼罵賊撞石死其女二姑年十五亦隨母撞死有僮闗保甫十二嵗負其周嵗兒元善逃免煥唐等以出外了賊免乾隆三年總督張廣泗題旌】

陳一徳妻余氏【黃平州人前明指揮余洪烈女年十三適明指揮陳一徳至二十二歲一徳爲流宼孫可望所害二子天錫天寵俱幼氏痛夫慘死誓守冰孽時當兵燹之際姑老且病氏藥必親嘗衣不解帶者累月及歿盡哀盡禮人稱孝婦子天錫本州庠生天寵任貴築縣學訓導乾隆二年總督張廣泗題旌】

吳攀云妻馮氏子士元妻鄭氏【黃平州人年二十適攀云二十二嵗生子士元甫旬有二日夫亡內無期功之親艱苦守節有田三畝不敷饘粥氏紡績自給撫士元長成娶媳鄭氏數年士元又卒遺子顯光覲光俱幼鄭絕水不欲存活馮責之曰昔我遭家不造上無翁姑徒以弱息故不能從夫地下今我在且二防孫呱呱而泣汝何敢然鄭乃進飲食姑媳雙節數十餘年如一日撫顯光覲光俱成立爲州庠生乾隆四年總督張廣泗題旌】

戴綬妻黃氏【黃平州人年二十適康熙甲子科舉人鎭寧州學正戴綬奉翁姑就養署中不逾年姑沒夫亦卒於官是時翁七十餘歲二子俱防穉氏奉翁擕子扶兩櫬歸葬之死靡他竭力供甘旨教二子坐立必端言語必信出則就傅入則燃膏課讀俱列膠庠夫妾張氏生子一歲而張歿氏育之如已出年七十五歲守節四十九年乾隆四年總督張廣泗題旌】胡學純妻田氏【黃平州人年十七適學純家窶甚氏晝親井臼夜事紡績不以爲怨二十三歲夫亡撫棺大慟矢志堅貞初氏姑攺醮他姓未幾復寡衣食不給氏與夫迎回奉養晚年姑病痺手足不仁飲食動履皆氏扶持及歿喪葬盡禮夫故時子本裕甫五嵗稍長教之就學本裕或嬉戲氏卽怒詈涕泗交橫慈教有成得遊州庠族侄尙裕失怙飄零氏憫之撫如已出成立婚娶尙裕物故養其孀媳撫其遺孩尢人所難乾隆四年總督張廣泗題旌】

孟雲龍妻張氏【黃平州人年十六適雲龍相敬如賔雲龍病危氏割股救之得生者一年越明年病歿氏年甫二十有三子長侯安三嵗次侯富二嵗次侯尊一月氏絕粒累日翁姑抱孫泣勸乃誓守節翁姑時七十餘嵗氏事之得其歡心俱逾大耋喪葬如禮居家屏絕鉛華𨿽至戚不相往來惟督僮僕耕鑿躬自紡績終身無笑容教子讀書飲食起居皆有禮法俱入州庠乾隆四年總督張廣泗題旌】

聶正龍妻廖氏【黃平州人年十七適正龍二十二歲夫亡姑言我家貧乏且汝年少子方兩月不如再醮以育爾子氏正色曰無子之婦尙有能守節者矧我有子何出此言不數年姑歿喪葬之事靡不周愼甘貧教讀子成立爲州庠生乾隆四年總督張廣泗題旌】

李維嵩妻文氏【黃平州人年十五適維嵩二十三歲夫亡氏哀慟不欲生親黨以翁姑垂老子方孩提互相勸慰乃剪髮隨葬甘守冰蘗時家貧歲歉憑女工以供甘旨姑患痢久不瘳氏嘗其糞泣曰姑必不生翁姑繼歿竭力喪葬持身謹嚴親戚以喜慶相召者辭不赴長齋終身子玉五嵗而孤撫之成立乾隆四年總督張廣泗題旌】

周廷材妻崔氏【黃平州人年十五適庠生廷材二十三嵗夫亡子學尊六嵗次學經三嵗時家貧嵗歉氏糴米奉姑已茹野菜值姑寢疾不瘳黙禱於神素食三年以祈姑壽及姑歿竭力終喪事教二子讀書以繼夫志膏火之費取辦紡績學尊學經俱入庠食餼乾隆四年總督張廣泗題旌】

陳修聖妻趙氏【黃平州人年十七適庠生修聖二十二歲修聖客死於楚訃至氏哀慟不欲生櫬歸訖矢志柏舟家貧姑老紡績以供饘粥姑歿衣衾棺槨事事周愼教子謹章慈而兼嚴不爲姑息食餼於庠乾隆四年總督張廣泗題旌】

文佑昌妻張氏【黃平州人年十七適佑昌二十三嵗夫亡氏引繩自縊親戚勸以姑老子幼乃不死家貧以女工奉甘旨及歿竭力喪葬翁姑忌晨哀感如初喪時持身嚴正言動不茍𨿽至戚亦不往來撫子祚芳成立爲州庠生乾隆四年總督張廣泗題旌】

蔣天祚妻何氏【黃平州人年十八適天祚二十一歲夫亡氏欲與之偕死以翁姑衰暮遺孤𦇤褓矢志守節奉翁姑孝謹飲食必立翁臥病沈篤醫藥罔效氏焚香祝天乞救次日翁若夢醒霍然而愈翁姑歿變產營葬不足則乞貸親鄰不敢缺禮撫三歲孤兒成立爲州庠生地方有司屢加旌奬乾隆四年總督張廣泗題旌】

王賜紱妻時氏【黃平州人年十九適庠生賜紱家甚貧賜紱偶以衣物出貿易數月未知去向時夫兄賜綬往江西搬其父櫬未歸氏倩人覓夫蹤迹乃知宿於翁丙爲苗賊謀害棄屍箐中氏聞誓報夫仇屢控於官苗賊五人俱伏罪並得夫骸歸葬是時氏甫二十一歲無出母欲奪其志氏乃剪髮用火燒損左面以示靡他乾隆五年總督張廣泗題旌】

髙恆裕妻權氏【黃平州人年十五適恆裕家素貧窶恆裕幾廢儒業氏勸之學願竭十指以資膏火由此食餼於庠後恆裕客死京師訃至幾不欲生翰林曹掄彬送其喪歸氏甘心守節姑年逾六十養葬盡孝秉躬淸苦言動不茍親戚以氏年少欲奪其節卽毀容自誓有子女各一子復早夭乾隆五年總督張廣泗題旌】

張昌妻牟氏【餘慶縣人年二十六適庠生昌越三載生子擬芳尙在𦇤褓夫亡其祖姑及翁姑皆垂白氏事之孝敬兼至姑丘嘗患目疾氏朝夕洗防率以爲常又嘗臥病祝天割股姑病得愈後祖姑與翁姑歿拮據三喪皆能盡禮教子擬芳不以家貧廢學中乾隆丙辰恩科舉人總督張廣泗題旌】

毛鵬東妻李氏【餘慶縣人年二十三適鵬東二十七歲生子鄴周嵗夫亡誓守節以事翁姑育幼子嗣翁姑歿先後喪葬皆能竭誠盡孝鄴八歲遣就外傅夜則課之機旁成誦乃止鄴學成遊泮雍正十三年苗叛城破鄴團練鄕勇逐賊復城經略以鄴奏聞論功得貢乾隆二年總督張廣泗題旌】

鎭遠府

鄧鎧妻夏氏【郡人年二十適庠生鎧二十四歲夫亡矢志守節奉養翁姑備極孝敬翁姑歿竭力喪葬居家嚴謹親黨稱之無間言夫亡之日子甫半嵗後得遊庠爲之婚娶不料又夭與其媳防防孀居年七十七歲卒乾隆四年總督張廣泗題旌】

詹昻妻王氏【郡人年二十適昻二十五嵗夫亡翁姑皆逾七十氏奉二老存歿俱克盡孝有子女各一不幸夭亡氏曰昔子不從夫地下以有此兩塊肉耳今天虐我太酷何以生爲其母慰諭令婢子守視年餘苦節終身乾隆四年總督張廣泗題旌】

楊聖言妻李氏【郡人年二十二適庠生聖言二十九歲夫亡哀慟過甚至於喪明奉翁姑孝敬本於天性其姑因翁歿時送葬折足十二載不能起牀氏左右就養相依爲命有子二長林鵬次林鵑家𨿽貧苦不惜釵釧使就傅讀書俱爲郡庠生年八十一嵗卒乾隆四年總督張廣泗題旌】

石昆山妻王氏【鎭逺縣人年十八適昆山值吳逆之亂舉家避兵其姑失散不知死所氏哭泣不絕覓於深山獲其屍負歸封窆氏夫逺出貿易杳無音信氏憑十指度日後聞夫死異鄕痛哭幾絕於時二十六嵗無所出撫親侄爲子卒年七十七歲乾隆四年總督張廣泗題旌】羅春萬妻劉氏【鎭遠縣人年十七適春萬二十五嵗春萬貿易客死於外聞訃之日絕而復蘇時翁姑垂白養葬多出女工所辦有子一夫故時僅六歲氏鞠之成立乾隆四年總督張廣泗題旌】

趙國瑾妻彰氏【鎭逺縣人年二十一歲適國瑾三十歲夫亡奉事翁姑生養死葬不以貧窶稍缺居恆饔飱不繼志節愈堅有子二撫之俱得成立乾隆四年總督張廣泗題旌】聶淑昌妻鄭氏【鎭逺縣人庠生鄭基祚女年二十一適淑昌相敬如賓夫病三月侍湯藥寢食皆廢夫亡誓不獨生因諸孤幼弱忍死守節翁姑早歿有伯翁同居老而無子忽病癱瘓氏奉之惟謹久而不怠歿則治喪如禮性敏慧通詩書族裏諸女多就學者三子教至成童始入塾親師長光暄嵗貢次光昐光曦皆成立乾隆四年總督張廣泗題旌】

思南府

郭拱璇妻劉氏【郡人貢生劉兆甲女年十八適拱璇拱璇家貧喜讀書不事生產氏亦知書勤紡績以奉舅姑十九歲夫亡勺水不入口者三日母鄭以舅姑在堂慰諭乃誓守節時吳逆兵燹舅姑以氏年少爲憂氏曰新婦上憂翁姑遲暮下憂子女幼弱耳新婦有利刅不足憂也及翁姑歿克終喪事居家勤儉織紝之暇繙閱書史𨿽卑幼不輕一見僅生一女以侄爲嗣晚喜理手書道徳經淡食終身乾隆四年總督張廣泗題旌】

田袚妻朱氏【郡人年十九適袚二十四嵗夫亡子幼堅志守節翁姑老病氏出入扶持數年如一日及歿喪葬盡禮子禾丰康熙癸巳恩科經魁任遵義府教授孫霔乾隆戊午科解元年七十五嵗卒乾隆四年總督張廣泗題旌】

何特簡妻田氏【郡人年十八適特簡二十八歲夫亡有子三人堅貞守志家貧無伯叔兄弟之助饔飱莫繼氏灌園種菜度日冰操彌堅教子讀書修脯出十指之餘三子皆成立長鴻正湄潭縣教諭次楚正三虞正俱列宮墻乾隆四年總督張廣泗題旌】

冉喬枚妻王氏【郡人年十七適喬枚爲繼室二十七歲夫亡悲傷之至聲淚俱絕姑勸乃止奉舅姑篤孝姑目失明左右就養不離頃刻生事盡禮喪事盡哀氏無出撫前妻三歲兒鐘愛如已出慈教有方爲郡庠生乾隆四年總督張廣泗題旌】

史正序妻楊氏【印江縣人年十六適正序二十三歲夫亡翁姑衰老二子幼穉茹荼守節姑先翁逝翁病痰火扶持調防歷年不倦先後喪葬不遺餘力人稱孝婦教子耕讀次子直書爲縣庠生年七十一歲卒乾隆四年總督張廣泗題旌】

石阡府

張炌星妻歐陽氏【龍泉縣人年十八適炌星二十一歲夫亡臨窆之日觸石幾死墨面蒿簪誓死守節時翁尙在堂氏奉之甘旨不缺翁歿殯葬克盡誠孝子堅一歲卽孤撫之慈嚴兼盡爲邑庠生乾隆五年總督張廣泗題旌】

朱祖熹妻何氏【龍泉縣人年十五適祖熹十九歲夫亡常欲引繩自盡家人勸以翁姑與弱息待命於氏柰何至此氏乃斷繩守節及翁姑歿前後喪葬各致其哀居恆敝衣糲食至奉先祭品必出自女工所得而後用之曰非從千鍼萬綫得來不足以盡我心也子爾舟教以儒業恐其不專常啼泣訓誡之學成食餼於庠乾隆五年總督張廣泗題旌】

思州府

夏之騜妻王氏【玉屏縣人年十九夫亡守節養姑甘旨不缺姑歿喪葬盡禮教二子家升家書俱列黌序孀居三十七年持身嚴謹非至戚不越閾相見乾隆二年總督張廣泗題旌】陳世傑妻張氏【玊屛縣人年十三卽喪父母又鮮兄弟十六適世傑孝事舅姑婉娩循禮及舅姑歿貧無立錐與世傑竭力喪葬二十嵗夫亡時長子錦甫二歲次子銘甫五月氏內外無依拮據女紅以育孤孩俱得成立乾隆二年總督張廣泗題旌】

黎平府

左文明妻王氏【郡人年十八適庠生文明二十一歲生子士毅三嵗次子士吉數月文明遘疾氏割股療之不起哀號幾絕誓死守節家素貧仰事俯育惟憑紡績姑有羸病日增劇氏乃置榻姑側晨夕不離姑悲則氏絕食姑喜則氏進餐孝意誠篤教二子就傅脫簪爲贄夜則以松脂代膏火二子皆爲庠生嗣翁姑繼沒喪葬盡禮乾隆二年總督張廣泗題旌】

胡其彥妻鐘氏【郡人庠生鐘良儒女年十七適其彥十九歲生子四閱月夫亡呼天搶地幾致同死乃以姑老子幼矢志守節家素寒儉氏以紡績爲生奉姑甘旨不缺姑沒喪葬以禮訓子成立入泮未幾而夭氏又撫六歲孤孫備嘗艱苦乾隆二年總督張廣泗題旌】汪映星妻王氏【開泰縣人年十六適映星十九歲夫亡遺腹三月得生子矢志守節家貧奉姑備極孝養姑沒內外無所倚賴拮據喪葬克終大事有吳姓生女甫三日氏抱養之卽以爲媳不料晚年喪子止遺一孫其媳亦體姑志不肯再醮姑媳相依爲命以育孤孩艱苦備至人情所難乾隆二年總督張廣泗題旌】

大定府

曹啟茂妻徐氏【黔西州人年二十適啟茂二十九嵗夫亡子五嵗女二嵗矢志守節之死靡他家貧竈常不炊氏勤紡績以撫孤兒成立婚嫁守節四十餘年面無笑容乾隆二年總督張廣泗題旌】

盧朝相妻蕭氏【黔西州人年十七歸朝相事孀姑孝姑病親侍湯藥衣不解帶及歿哀毀終喪二十五歲夫亡以子女皆幼矢志守節家貧無立錐紡績度日撫子永和成立又夭死媳亦繼喪氏又撫其孫年八十九嵗卒乾隆四年總督張廣泗題旌】

熊國美妻趙氏【黔西州人修文縣嵗貢生趙洪女年十七適國美二十三嵗夫亡子飛渭甫三歲姑黃年逾六十倚氏爲命氏晨昏菽水竭力奉養及歿喪葬如禮教子飛渭成立爲國學生孫五人皆在庠次兆周品詣更粹舉孝亷方正恩賜頂戴皆氏之遺教也壽八十七嵗卒乾隆六年署總督張允隨題旌】

羅溍琳妻糜氏【畢節縣人庠生糜士昌女年十四歸庠生溍琳奉翁姑克盡婦道歿則喪葬盡哀二十二歲夫亡茹荼守節以禮自閒非至戚罕見其面教子就學歸則泣課誦讀乾隆四年總督張廣泗題旌】

遵義府

谷中王妻葛氏【遵義縣人年十七適中王二十歲夫亡當夫病篤時氏對夫截髮矢志守節奉姑誠孝畜雞豚以供甘旨身食粗糲教子有方深夜紡績伴子讀書乾隆四年總督張廣泗題旌】

羅立堂妻陳氏【遵義縣人年十六適立堂逾年夫亡引刃幾危夫之祖父泣相謂曰我家三世單傳吾子死今孫又死無出新婦何忍再死以重我悲耶氏姑亦勸之乃曰新婦誠不可死敬聞命矣誓守苦節夫祖父哭子孫喪明氏就養無方祖每嘆曰使我有目其孫婦乎及歿喪葬周愼防防孑立與姑相依爲命乃請於姑以其從堂侄釗爲嗣甫周嵗撫之成立乾隆四年總督張廣泗題旌】

貴州通誌卷三十一

欽定四庫全書

貴州通誌卷三十二

人物

流寓

貴陽府

明

伍建【上虞人洪武初進士慷慨有大志以言事謫貴陽工詩文所著有木庵詩集】孔文【聖裔洪武初以知府戍貴州卒子孫遂家焉按察使馮成能匾其門曰闕裏分潢】楊愼【字用修新都人大學士文忠公廷和子正徳辛未舉進士第一授翰林修撰嘉靖五年以議大禮謫戍永昌嘗往來黔中多所吟詠題曰流寓雜吟嘉靖三十二年貴州通誌成屬愼爲序】

陳邦敷【字自寛幹州人嘉靖九年巡按後以言事謫新添驛丞憫驛遞之勞作養馬謠其詞悲苦】

楊僎【雲南臨安人嘉靖丙戌進士爲給事中曽請錄靖難諸死節臣不報後因事謫貴州布政司理問歷官參議】

劉養直【內江人進士嘉靖間給事中以言事謫貴州布政司照磨】

王學孔【字魯卿安福人嘉靖癸未進士以給事中謫貴州都司經歷後歷官副使】夏爋【刑部郎中萬曆間因問中璫失火罪爲璫所中謫貴陽府通判】

曽文緯【萬曆間刑部主事與謝廷瓚疏請立儲謫貴州布政司照磨】

徐渭【字文長山陰人隨父入黔占籍龍裏後歸山陰詩文字畫妙絕當時公安袁宏道稱其詩爲三百年中一人父鏓龍裏鄕舉兄淮歳貢】

金鎭貴【江南人以木商采辦木料至貴州防水西苗叛鎭貴盡輸商錢助軍需有功歷陞至總兵致仕遂家於開州崇禎十六年狆苗圍城知州黃嘉雋遇害鎭貴手搏賊首被害】錢邦芑【字開少丹徒人由中翰歷都憲拒孫可望僞命隠居餘慶之蒲村辟栁湖與邑人士唱和從學者眾尋至龍塲三潮水祝髮爲僧攺其居爲大錯庵自號大錯和尙後歸衡山終老所著詩文甚富】

李瑞鶴【字雪卿富順人因亂避居貴築孫可望聞其名欲官之薙髮逃去迨逆氛旣平巡撫楊茂勲以禮延爲子師瑞鶴以方外服見嵗時贈遺一無所受其歿也楊遣人防喪歸著有燹餘詩集】

安順府

明

許堪【洪武時舉賢良方正除河南道禦史抗疏不阿謫戍普定馬塲鋪後起用至鎭逺卒】髙巍【山西人事母蕭至孝蕭老而痼疾奉湯藥不懈母亡廬墓蔬食三年洪武十五年應貢入太學十七年以孝行旌授前軍都督府試左防事十八年上疏墾河南山東北平荒田及抑末役愼選舉惜名器數事太祖深嘉納之後因防事不稱防當罪以議賢謫闗嶺仍許以侄代役後還朝建文出亡殉難死】

張伯裕【諸城人洪武間舉賢良方正知潼闗縣以鯁直不阿謫安順州吏目遂家焉】陳迪【華亭人洪武中戍普定曠達不羈尢長於詩】

王觀【字孟賓嘉興人以戍家於普定開塾教授一時才俊多出其門】

馮侃【字本謙嘉定人戍普定能文善書得顏栁諸公之妙士大夫多敬禮之】李端【字表正宜城人進士拜禦史剛毅不撓屢忤權貴汪直憾之逮系詔獄謫永寧經歷遷溫州守】

劉天麒【桂林人正徳初以主事建言謫安莊驛丞博學多才生徒從之者眾】

蕭顯【山海闗人成化間爲給事中因言事忤防謫鎭寜州同顯至任政尙寛平暇則與縉紳遊覽吟詠尋遷衢州府丞終副使】

嚴俊【別號冷水湖廣公安人寓居平壩學貫百家心通諸典以明徳爲本淹雅醇厚人士咸宗之又嘗寓偏橋後竟薙髮而遁】

汪恕【字如心徽州黟縣學生初兄勝祖從徵南方畱戍普定歿檄恕補役時年甫十七惟一姊巳適人恕延至家拜曰弟當行戍母老在堂無他兄弟幸有先人田畆願姊盡力以終母餘年弟幸不死報徳未晚也應役數年告歸養母抵家而母已歿哀痛頓絕久之乃蘇結茅爲廬寢苫枕塊三年鹽酪不入口骨如柴立隆冬盛寒單衰徒跣終身哀慕每言及母輙泣如初喪時人呼爲汪孝子】

平越府

明

金聲【蘇州人成化間僑寓平越以文行稱於時與隠士盛仲芳張懋英遊號黎莪三隠】李文祥【字天瑞麻城人成化丁未進士官職方主事成化末獨進讜言直聲振於時與鄒智丁璣齊名中貴欲招致門下文祥拒之賦雨鳩詩見志有春來風雨尋常事莫把天恩作己恩之句中貴銜之以事中文祥謫興隆經歷立均差法招寨長申塲禁及陳徵南苗兵略巡撫鄧廷瓚奇其才特薦可任憲職尋以朝賀詣京師便道歸省母大雪中行數百里至商河溺死天下惜之所著有檢齋遺稿行於世】

陸燦【蘓州人正徳中以兵科給事中抗疏劾張璁桂萼之姦謫平越驛旣而霍韜以疏薦燦燦曰天下事大壊於僉人之手尙欲以餘波及我耶卒不起】

陳溱【湖廣蒲圻人天順間以戶部主事謫居黃平以詩文開導後進】

司馬星【號賓虞山陰人同弟昌流寓黃平設帳授經從者甚眾死葬東郭每嵗春秋門下士爲展墓】

胡澥【澧州人崇禎間河南提學以忤彊藩謫戍興隆衞】

張同敞【號別山江陵人宰相張居正曽孫以忤彊藩謫戍興隆衞後起用至兵部侍郎死難】都勻府

明

廖駒【字致逺順昌人宣徳中從戍都勻以詩名宣慰司宋斌延教諸子號彊恕先生著有彊恕齋集】

張翀【字子儀栁州人嘉靖癸丑進士授刑部主事疏論嚴嵩專權廷杖謫戍都勻勻士構讀書堂從之遊號鶴樓先生又構龍山道院問月樓著有問月賦隆慶間召爲吏部郎歷官刑部侍郎】

鄒元標【字爾瞻號南臯吉水人萬曆丁丑進士觀政刑部疏論輔臣張居正廷杖謫戍都勻日惟講明王守仁良知之學尋鶴棲舊迹與勻士共相切劘居六年陶然自得絕無幾微怨懟所著有雲中存稿刪後詩龍山誌奏疏補遺等書萬曆癸未召還授吏科給事中未嘗一日忘黔也其門人給諌陳尙象舉人徐顯鳯吳鋌等於其講業處創建書捨中丞江東之題曰南臯書院爲之記】劉宇烈【四川人萬曆丁未進士以兵部右侍郎奉命防剿崇禎七年謫戍都勻】鎭逺府

明

何孟春【字燕眾栁州人治朝進士歷任雲南巡撫轉吏部侍郎髙祖何仁海明初戍偏橋祖義堅積軍功陞偏橋衞指揮孟春因當時衞未設學乃歸應試及貴建坊於偏橋所著有餘冬序錄】

王士昌【禮科給事中萬曆間以建言立儲忤防降鎭逺縣典史】

黃龍光【江西人官少卿以忤魏璫戍偏橋崇禎初召還】

鄧渼【江西人官巡撫爲魏忠賢所惡戍淸浪】

思南府

宋

夏大均【政和間番部長田祐恭被召入覲拜伏進退不類逺人徽宗異之問故對曰臣門客夏大均實教臣上悅厚賜之拜大均爲保州文學】

明

賴嘉謨【江西萬安人父潔選府幕嘉謨隨之聰慧過人嘗從舉人李渭遊好學不倦日夜與同門交相切劘後數年歸成進士歷官四川左參政】

徐雲從【字時際江西人少從羅念庵唐荊川遊聞郡人李同野興學黔中負笈逺從終身不忍歸每與朋友講學多所規益時吐危論同志嘗稱之曰坐無徐子諤諤罔聞其以直諒見重類如此】

郭如星【新安人吏科給事中萬曆間與同官陳維春疏論楚璫郭奉謫印江縣典史】胡平表【號不陂雲南臨安人舉人歷官四川保寧府推官值奢寅叛親冒矢石大小數十戰力保危疆超陞太僕寺少卿管布政司事後致仕歸防子遵寓安化】

國朝

謝國楩【天臺人舉人任石阡推官至思南愛梵淨山畱焉值冦氛徒居印江得黃庭羨門之學與人遊能數日不食詩文小楷皆可名家印江人士多就學焉年九十餘卒】

石阡府

明

劉淸【益都人成化間以刑科給事中謫石阡府經歷文章政事爲時所稱】

思州府

明

余翺【江南人進士官四川道禦史嘉靖間以議大禮謫戍平溪】

熊明遇【進賢人進士官侍郎天啟中忤魏忠賢戍平溪築鴻雪館著書自娛後召還官至兵部尙書】

銅仁府

明

許子偉【瓊州人吏科給事中以論寺人張棟萬曆二十九年謫銅仁府經歷】

陳維春【鄕裏失考刑科給事中以同郭如星論楚璫陳奉謫銅仁縣典史】

黎平府

唐

王昌齡【以江寜丞左遷龍標尉今龍裏司龍標寨乃唐敍州潭陽郡龍標縣也】宋

程惇厚【字子山髙宗朝侍講忤秦檜謫渠陽士人爲築大觀亭居之亭在黎平湖耳司東二十里】

明

全琮【海鹽人洪武間進士官禮部祠祭員外以糾儀忤權貴謫銅鼓衛】

範淸【永嘉人永樂進士福建道禦史以言事謫居銅鼓衛】

陸珠【鄕裏失考正徳中官諌垣以詩觸劉瑾怒折其齒流於黎平日和藥濟病者卒葬東郊外人稱陸滄浪墓巡撫閻興邦弔以詩】

楊天民【籍未詳禮科給事中萬曆間與同官王士昌建言立儲忤防謫永從縣典史】大定府

元

喬堅【籍未詳順慶路判官僑居畢節多所題詠】

明

李仲宣【淇懸人洪武間授禦史不阿權要謫戍烏撒】

章綸【浙江人正徳辛未進士嘉靖五年爲山西僉事治疑獄忤防謫戍烏撒孤介不羣十六年赦還】

陳玠【合州人萬曆丁丑進士官都禦史以邊事謫居赤水謙謹和易士論髙之其詩文流麗典雅卓冠一時】

國朝

李剛玉【陜西人明末由武舉任赤水衞守備致仕後貧不能歸遂僑居畢節老鴉箐自耕而食行年一百一十二嵗步履如飛無病而終】

南籠府

明

孫寧【蘓州人洪武中遣戍普安性衝澹工文詞尢深明性理年七十一終】

楊彛【余姚人少卓犖文章書畫無不精妙尢長於詩洪武間爲長泰主簿子顯被誣死刑部獄孫志編戍普安彛聞棄官詣闕自陳授吏部考功主事二十四年從駕幸華山獻覽勝賦稱防二十五年乞就養普安居東屯四面多松樹開軒其中匾曰萬松自號萬松老人著有鳯臺貴竹東屯南遊諸集古今律選卒年八十】

沈朂【字廷規號懶樵髙郵州人洪武中從父戍普安博通經史雅善詩文築樂矣園懷甓堂與楊主事彛倡和其中著有迂思遺稿普安州誌】

汪溥【字巨淵澧州人性穎悟而剛直博學能文從父戍普安開塾設教出其門者多成偉器】

丁璣【字玉夫丹徒人進士授中書舍人成化時星變求直言璣應召陳十事並劾李孜省及僧繼曉疏入畱中以他事謫璣普安州判後歷官至四川按察使司】

遵義府

唐

李白【字太白蜀人因永王璘事流夜郎今桐梓縣有太白故宅】

元

鄒公敢【江津人博學知天文元末與趙天澤劉伯溫友善每觀天象三人共長嘆及伯溫佐命公敢南歸後易名公瑾居眞州號保全居士晚號知命翁有保全知命二集】

明

馬徳【字叔明鳯翔人萬曆舉人任雲南河陽知縣有惠政尋解組無力還裏遂家綏陽或勸之出乃題其門曰渭水再來羞志士五湖歸去笑英雄】

陳起相【字放庵富順人貢士官河南道禦史明末棄家爲僧居於播之平水裏著有平水集百餘卷諸達官欲致一見卒不可得】

仙釋

貴陽府

明

南宗【長沙沙門棲志禪宗洪武間遊貴陽募建大興寺推演內教感化者多示寂茶毘得舍利子】

徹空【蜀僧正統間來往貴陽潮音寺機鋒警敏詩亦淸俊後復之蜀及寂示偈惟以正宗風爲要】

拜經和尙【名興宗大理人成化間住持永祥寺誦法華經每字一拜一擊板嵗久木爲之穿四十年未嘗他出太監鄭忠爲建寺請額年七十預示寂滅期鳴皷告眾而化】

篛笠僧【不知何許人成化間戴一巨笠至大興寺遇郡人羅玉讀書寺中僧曰子何勤苦如是吾能助汝乃取銅鉛雜置鑪中頃刻化爲銀羅欲傳其術僧不肯曰此不足學只敗爾業遂去】法印【字祖融渝州人七嵗出家於大興寺萬曆間徧參天童密雲蓮池憨山諸尊宿得其宗防後詣京請藏偶遇光祿卿趙健於長安門握手談不覺至大內爲緹騎所執下詔獄慈聖太皇后聞而釋之賜紫衣金佛玉鑪並大興慈聖禪林題額及全藏以歸一日聞汲水聲得悟年八十七乃化】韓野雲【不知何許人萬曆間止大道觀能知人隠善飲不醉旣盡數斗運於周身骨節珊然旋復能飲人或防酒就之每於袖中出殽核以啖客無不徧者恆防一鐵笛飲則吹之響徹云表郡人程文弼楊師時輩咸與遊後不知所往】

白雲【大理人戒行精嚴杖錫幾徧天下萬曆八年至楊寶山探幽采勝直窮藪澤山故多虎主僧止之弗聽裹糧坐澤中凡八日時方大雪僧所止常有鹿臥其地雪亦弗及其虎亦絕主僧異焉誓復來必建叢林去十年果來建千佛閣備極精巧前後樓數十楹飛甍建瓴巍然巨觀爲黔中名剎寺成去之至今遺像猶存推官陳葵匾其門曰白雲常在】

如登【蜀人萬曆二十六年遊黔閱藏於大興寺旣精三乘復諳六書著轉識論】

寂明【白雲弟子戒行不減於師天啟間安賊叛圍新添城徒眾逃散寂明不去賊入寺諭以大義賊眾俯首不敢加害年七十無疾終】

孔海云【未詳其所自來崇禎十二年至貴陽形貌淸古腹貼至背寡言語恆數日不食能知來每以隠語寓意其贈郡人章爾瑜時云萬古靑靑不了山水流東去癸年還世人盡向忙中過洞裏誰知日月間莫解其意後爾瑜於壬子年卒人始服其前知又縉紳吳子騏延至家出諸子相見指其仲子中蕃云乞此郎巾一幅他無所言後舉家遇難獨中蕃無恙】

東華道人【睢州人隠姓名遊黔靑巖諸處蓬頭跣足𨿽隆冬惟衣一衿晝夜危坐不寐不飲不食囊盛烏梅數枚時取嚙之謂之梅子金丹言雜詼諧人問修養術輙云無他奇不必學也懇之則曰爾輩尙未能捨家室何言仙道歳余去之峩山】

夏孟昌【廣順州人素有道行金築司土官金振武赴京遇天師張眞人問曰夏孟昌好否昔晤我於南天門外今有一笏爲我致之】

碎塵【雲遊僧卓錫貴陽靑巖谷精寨觀音寺確守戒律不妄接人詩律古淡有世外風】語松【四川巴縣人少充縣役尋棄家爲僧戒律精嚴至西望山開堂說法遂駐錫焉明季諸紳士咸與之遊後化於浙江天童山徒眾舁櫬歸葬西山之鳯凰池巡撫錢邦芑爲作墖銘學士方於宣序具語錄行世】

安順府

明

墖僧【無名永樂間住安莊白水堡觀音寺言貌謹厚用磚壘墖於寺後坐其中與千戶丁昱等約曰吾入墖卽以磚灰固墖門明年今日聞墖內有聲始啟之丁如約啟墖門僧危坐自如異香馥鬱容貌愉懌眾咸異之後不知所往墖尙存】

悅禪【杭州人雲遊住普定圓通寺有戒行善化誨愚迷人多禮之年九十餘景泰元年五月終四年二月啟龕殯之顏色如生】

曽志堅【楚人有道術天順間以罣誤系京師值大暑上命祈雪以皇城爲限夜半上覺寒開豹房視之飄飄徧地次日命中官出驗城外略無雪迹因免死攺戍平壩衛木石妖幻符至卽除呼霆禱雨刻期必應終歳閉門誦經一日召其徒曰謹守吾法端坐而逝】

一天【字常勝曲靖人住普定圓通寺戒行峻潔人所崇重】

陳借句【一名許人度崇禎六年至安平蓬頭垢面自言瀘州人晝入城遊士大夫家夜宿城外好事者蹤其行止在文廟趺坐兩袖皆書人不得見有問者答云老坊刻每過人齋中題詠不輟有曽將赤手扶元化且著靑袍混野人之句後不知何往】

平越府

明

張三丰【洪武間寓平越髙貞觀自於觀後隙地結茅爲亭晝則閉戶靜坐夜則禮斗與指揮張信善嘗與奕後指城南月山寺右地曰葬此必封侯信因葬其母后果以功封隆平侯永樂間遣官徴聘竟莫知所之嘗有了道歌無根樹詞二十四首四季止一破衲艸履科頭時人呼爲邋遢仙今禮斗亭卽其故址手書亭聨碑詞尙存詳三丰遺迹】

廣能【興隆僧正統間卓錫月潭寺戒行不玷禪誦勤苦嘗晝誦經有虎入寺眾僧驚走能獨不動虎登堂見能遂去苗賊冦興隆欲劫寺眾僧皆逃能獨不去賊至欲殺能能曰幸殺我於外毋污此佛地賊義而釋之寺賴以全】

吳卿【黃平州人世傳先天教鉉卿道行純備家設雷壇凡妖祟幻惑之家求符咒者悉除禱雨甘澍立降逺近奉之年九十五無疾終葬時舉棺甚輕人謂尸解】

張懷陽【四川綿竹人雲遊至黃平黃冠野服有道術未幾入山披剃淨修年餘移居寶珠寺有以病來告者卽知生死可療者與以藥立愈其不可救者百計懇求終不與嘗自捐數百金修寶珠寺未嘗募化蓋精黃白之術人或叩之絕口不道門下從學弟子甚眾或授方脈或傳鍼灸或別傳技藝隨其才授之年八十三將卒前三日謂門弟子曰某日某時吾當逝矣至期談笑而終】都勻府

明

石三泉【三淸觀道士蹤迹詭異獨居無侶嘗有雙鶴來巢久而不去後不知所終】

國朝

別南和尙【郡人自防出家年八十顏色如童一日謂其徒曰我將歸矣可預備柴炭於某月某日俟我上座從下舉火勿悞至期圓寂眾徒舁出郊外舉火火將及脇忽呼曰左脇炭尙少可再添足至火盡白骨不解淸香襲人觀者莫不稱異】

鎭逺府

古

聖婆【不知何許人領五男行至鎭逺卭水司岑樓山渴甚以手拄竹杖卓地祝云我得地水當隨杖出果得水又以竹植地祝云我得地竹當成林果成林時揮涕竹上今霧雨竹有液如涕又土人拾得一裙呼爲聖婆裙一十二幅長五尺二寸每與苗戰卽揭以爲幟苖見幟卽敗去蓋苗畏故敗今岑樓山聖婆井猶存】

明

譚守眞【本衞冠帶總旗幼慕髙眞習先天道驅邪屢驗性甚孤介不屑爲黃白術一日遇跛乞願從服役未幾病且疥臭穢不可近守眞贍養數年略無憎意及死棺斂之葬於衛之西郊是日有遇於偏橋道中者自言姓李且曰爲我致聲主人吾有遺於墓以酬數年之養守眞驚訝啟棺視之則符籙一帖令牌一具始悟其姓知爲鐵拐仙也追悔無及嗣後亢旱禱祈無不立應傳五世皆然當事以道彰天澤旌表】

李道堅【鎭逺縣人棄家訪道得水火升降之術與其侶徐教修煉於中河山南洞郡守周瑛以太和名之】

祖復【號立禪立闗募化供十方僧眾𨿽巨蟒鼠雀咸依時就食後制一龕結跏趺坐住西天寺三載未嘗見其寢息嘗絕粒月餘徒從彊之回滇遂化畱肉身於寶臺山今滇之金光紫谿黔之太平西天等寺皆其創建】

白雲道人【姓徐名貞元偏橋千戶明隆慶間年已四十忽棄家慕長生之道偕同裏周惠登辟雲臺爲勝境雲臺古名爲團倉巖其中多毒蛇異獸徑甚險素無人迹道人入三日達山頂坐古栢樹下振動木魚四山皆響惠登繼之遂結廬焉越數十年道人趺坐畱偈數語遺蛻去至今須髮皤皤指甲長數寸生气宛然後人修亭供之顏曰遺眞】

蕭雲山【天柱人萬曆初得異人授以奇門之術知人世吉防本所千戶徐被苗掠入深山中雲山作法夜行越數寨直抵山中取回雞犬不驚歸始日出苗人駭以爲神後尸解去有人復見其飄然獨行始知爲仙遊也】

白頭羅公【不知其召洪武間隠居興文裏之山中童顏鶴髮行動如飛能識未來禍福厥後不知所終因名其山爲白頭羅公山】

思南府

唐

陳致虛【號觀吾一號紫霄上陽子嘗從緣督眞人趙友卿授金丹妙道徧遊夜郎至思唐與宣慰弟至陽子田琦鏈丹於萬聖山巖壁中後皆仙去編注金丹正理大全數十卷金丹鼎罏竈遺迹尙在山頂】

明

鏡文【郡人幼聰悟長涉經史出家龍華寺旣受具徧參叢林深契內典永樂初赴京防眾僧談宗理推爲首座各爲頌偈而還景泰間歸隠石筍山年八十趺坐而逝】

黃冠道士【郡人徐可大幼讀書觀音閣偶回見道士與父坐談不揖而入道士問此子爲誰父答曰小兒道士曰好个舉人但榜首未生耳時可大年已二十爲郡名士聞言甚怒後數科至四十三嵗中庚子鄕試榜首張文星亦同里人年二十二歳追昔榜首未生之言始信道士爲仙】苗僧【本府受水人初爲張氏僕小時常念一佛字及長願出家久之得悟偈曰本是菩提種打落有苗胎曹溪一派水淸風引出來年九十而寂】

國朝

圓戒【字黙一四川重慶人住持婺川梓潼閣戒行精嚴年逾百嵗齒髮重易如童朝夕誦經不倦後百有五歳而卒】

思州府

唐

通慧【天寶時僧在黃道司鼇山麓建般若招提因上患病久不瘥有道士奏寧夷郡鼈山寺有僧能治奉詔不終朝詣闕上果愈賜金帛不受賜乘馬回山亦不終朝而至後不知所之】明

鹿皮翁【不知何許人椎髻藍褸身披鹿皮與玉屏人鄭維藩善嘗謂藩曰培補心田當生好子約期來賀子生之日果至隨辭不知所往後藩子指揮使逢生子君錫中崇禎丙子舉人官至知府卒如其言】

銅仁府

宋

鬻履道人【開寶間甕蓬洞民楊再從好仙術一日道人假乞者狀防艸履一雙詣再從求售索金五兩再從知有異將買之入商於妻妻不從道人擲履於地化雙鶴飛去旋失所在但見柱上題詩云新打麻鞋巧又牢五兩黃金價不髙楊君不聽妻兒話從我蓬萊走一遭再從大悔其字深入於木久而益顯𨿽洗削不去明洪武中柱方圯】

大定府

元

仙婆【永寜人名滿道篤於戒行善知休咎人多就決焉卒葬於烏降山至今呼爲仙婆墓】明

月溪【江安人宣徳初以罪戍赤水役於陳百戶棲廐中夜輙有光陳異而遣之遇禪宗得正法眼藏至藺州印山見其林麓洞壑別有天地結庵曰永洪居二載憲宗召天下名僧十三人詣闕月溪與焉將別語弟子曰此中徒眾無逾四十逾則不利抵京將召入上密令中使置經於地覆以錦諸僧皆履而入月溪獨伏不前上促之對曰非敢以方外自髙懼籍經爲罪非上所以召臣意上異焉取經入賜以茶不飲而南灑問其故對曰畱都火焚四十八戶用禳之上未信後守臣奏火災如其語久之遣還至畱都遂示寂後人廣其故居以爲寺緇徒僅四十人過五人則一斃三人則一病過一二人則有怪莫能逾其數】

雪軒【趙州人雲遊永寧宣撫司並立夢緣庵坐山十四年戒行誠實後禮部差錦衣衞舍人蕭興訪取赴京不知所終】

賈姑【莫知其自來自謂賈姑終日棲於殷官邨之石洞亦弗見煙火如此十數年一日忽不見有自滇來者云在雞足山後人謂其洞曰賈姑仙洞】

南籠府

明

性良【普安州僧天姿奇秀戒行篤實創興福寺談經釋徒多從之尋有芝產於堂色如靑玉王徽作靈芝賦以紀其異年八十四忽一日沐浴更衣趺坐而逝人見其乘白馬西去云】遵義府

唐

趙練士【綏陽趙家里人幼有仙術讀書綦江之趕水距家二百餘里朝往暮歸有石重千觔能挾之而行歿後屢顯靈異土人立祠祀之祠前遺石猶存】

明

李玨【未詳何許人修黃老金丹之術時久旱先期有夢其至者及至求玨禱雨卽應後至正安州玉虛庵以其術授道人張紫霞羽化而去後紫霞猶見之於靑城山云】

張顚【名道凝生有異質遇異人授洞天法律能役使神居紫霞石室論三教一原之理內則凝神定性以合大道之虛外則明教演法以祛流俗之妄後莫知所終紫霞山有楊廷和碑記】孤舟【不知何許人萬曆初至正安磻溪寺面壁數年一日謂本寺住持曰明日余逝矣寺外二樹將折一樹有聲卽長老一樹無聲卽余也次日二樹果折示偈曰勘破無無世界了然何物心頭自性已歸圓寂淸風明月自由端坐而逝】

錫牌【不知何許人自金陵來常掛一牌號錫牌和尙萬曆九年至正安胥覺寺不言不臥一日別僧眾曰去矣幸置我石巖中數十年後又當再防言訖遂逝越數日視之神色如生眾僧依其言置石巖中】

廣惠【合州人不傳姓氏天啟間寓綏邑之祖師觀以符水藥餌濟人咸稱爲廣惠道人或五六日不食或一食數斗與人戱常於手中作霹靂聲邑令以其妖妄將擊之乃謂其徒曰吾將逝矣遂卒邑人葬之馬鞍山後有丐者名可可言廣惠是其師必不死人咸異之後發棺僅存衣冠可可亦隨遁去不知所往】

兩生【蜀永川人前世本僧名眞從鄰家有丁姓者一日坐堂中僧至直入迹之不見其長子適生一孫未幾聞僧寂滅因名曰兩生寺有櫃牢鎖失鑰兩生四嵗遊寺於壁隙中取鑰開之後讀書頴悟絕倫父命應試逃出爲僧居原剎仍其前名後於遵地建松丘禪院一日上座索筆書偈曰八九功完語不空傳虛空縹緲優曇花鮮遂端坐而逝】

三修【吳人自言三世爲僧因名三修住綏城西川主廟天啟六年十月一日坐化有自成都來綏者於十月二日相遇簡州三修寄語諸防法云我西去矣其猶存廟後】

何道者【不知何許人明末棲綏陽何家山冬夏常衣一葛往來城市能作十里霧病者求療止書一好字於病者手中卽愈遇貧者墮拾地上石與之輙化爲白鏹後不知所往】

張仙【桐梓人爲道士得修煉術結廬山中運精伏气數十年鮮有見者值冦亂遂歸防妻入葫蘆山不出人疑爲尸解後有舉火至山內一洞見男女足迹沙磧間今日平明日又復如前相傳爲張仙夫婦云】

程光祚【字栢亭道號元初重慶江津人防穎悟通經史一日遊峩嵋山遇異人授以五雷祕訣明末之亂避兵來遵時僞國公王祥多行慘殺夜夢一道人龎眉鶴氅揖祥而言曰上帝好生何多殺爲公如不悛禍不旋踵祥驚悟次日防行至郡東橋遇光祚適如夢中所見遂敬禮之後凡官斯土者每值亢旱卽延祈禱無不立應年八十四行步如飛或一月不食晏如也一日作歌端坐而逝】

國朝

紫石【不知何許人康熙三年卓錫於郡之淨土庵數載常持一鉢丐飯若紫石因號紫石一日坐中堂說偈曰三十六年作客淸風無枝無葉了了分明歸去一任東西南北端坐而逝郡人異之鐫其偈於石巖】

方技

明

林春【錢塘人父文中永樂時以道術徴尋坐謫戍貴陽卒春賦性敏悟受業於眞人周思徳盡得其醮水禱祈之法而行之以誠多所感召卒年九十二子宣有才行書法遒勁】劉明徳【貴陽府人少遇異人授以五雷祕法能呼召風雨奔走神凡祈禳驅逐無不驗】張道人【貴陽府人逸其名有道行自幼不娶得祈雨祕術萬曆間旱巡撫郭子章招致之道人築壇於城西縞衣披髮運五雷訣刻次日日中雨至期天無纖雲人皆誕之道人書符於童子掌握之令詣太守請迎雨童子至郡堂開掌忽霹靂一聲眾未至壇而霖雨大注】

趙鶴軒【廣順州人有道術善縮地日行千里呼雷遣將祈雨立應】

錢珍【思南府人道貌純古性至孝得道士李天眞術以符水治癥輙驗有祈晴禱雨退星禳火平癭開啞之異知府寧閱奬曰道成一悟籙闡三元密毘治化潛衛家邦𨿽漢張道陵無以過也】

余中瑞【安化人字靜齋博學能詩尢精於醫能起沈屙年八十有五尙矍鑠行城市中不以鳩杖人稱爲半仙】

國朝

張國鎭【江西人籍思南幼博學書史擅盧扁術貧無資者不吝與劑𨿽頻數無難色全活甚眾且深內理年八十餘秀髮兒齒步履如飛人以方費長房云】

陳道淸【錦屏縣人明天順初遇異人授以符訣能飛劍召鶴呼風雨適境內大疫求符治疫者眾手不及書以符焚之井中任人汲飲皆愈都督李震駐兵渠陽因旱邀請祈禱立應且曰雨潤銅皷遣人驗之果然】

貴州通誌卷三十二﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷三十三

藝文序

【勅詔

諭疏

狀

頌

贊箴

銘

書論解

考傳

序

紀事記

碑記

文

議】【教說

賦詩雜記】

南離爲文明之方夜郎接荊梁之壤周秦以還屈宋流芳湘水馬摘艶錦江獨牂牁古郡徵文考獻零落無傳亦又何也自有明王守仁鄒元標倡明理學何景明吳國倫諸人並播風雅繼以郭子章之纂述黔記搜討故府博采舊聞彬彬質有其文矣我

國家文運開化成天下洎乎滇黔底定誕告萬方

列聖重光徳意旁敷天章炳煥奎文所被炳炳乎荒裔遐阻咸耀於光明下及對所述敷奏所陳皆辭尙體要動中機宜固不特原本山川極命艸木斐然有作卓爾不羣已也至於靈蛇自斷人虎復形

說類虞初事同誌怪列諸雜紀以資博雅云述藝文志

歷代

宋太祖諭普貴勅

予以義正邦華夏蠻貊罔不率服惟爾貴州逺在要荒先王之制要服者來貢荒服者來享不貢有徵伐之兵攻討之典予往年爲扶播南楊氏之弱勞我王師罪人斯得想亦聞之有司因請進兵爾土懲問不貢予曰逺人不服則修文徳以來之窮兵黷武予所不忍防乃班師近得爾父子狀知欲向化乃布玆文告之爾若挈土來庭爵土人民世守如舊故玆制防想宜知悉

明太祖諭湘獻王勅

前令爾兄弟以七月二十徑剿洞蠻今占太白七月三日伏未可行十月二十三日當夕見西方太白出髙入深者勝此用兵所當知者今指揮齊讓已歷蠻境令且出奇設伏嚴爲備禦休息士馬以乘其敝候太白出後並力討之若生擒蠻夷不可輕殺蓋兵以安民非殃民也

明太祖諭楚王同湘王徵古州蠻勅

近蠻夷倡亂爾能與民同憂率防衛軍馬親往徵之豈不稱爲賢王夫尊居王位安享富貴宮室衣服輿馬之奉皆民力所供而不能爲民禦災捍患則鬼神必怒百姓必怨福祿將薄矣若能奮威武除民患山川鬼神亦將助順福祿庻可悠久爾其欽承

明太祖諭築銅鼓城勅

前令爾兄弟帥師徵蠻旣不親臨戰陣建立功勲宜各以防衛軍一萬銅鼓衛軍一萬靖州民夫三萬餘築銅鼓城每靣三里城池宜髙深坊巷宜寛正營房宜齊整期十一月訖工令銅鼓衛指揮千百戶守之其銅鼓軍士除畱一千守衛余從總兵徵進至耕時令還本衛爾兄弟可率築城防衛軍士還國繪圖來奏

明太祖諭西平侯沐英勅

曩因元政不綱豪傑縱橫朕提師旅與之並驅十有二年然後命徵虜大將軍平華夏諸將四徵五年中原是平萬姓寜家紀年已十五年矣惟爾烏撒烏防東川芒部建昌等處抗命弗庭況雲南梁王誘我邊士因是發徵南將軍潁川侯傅友徳副將軍永昌侯藍玉西平侯沐英率三十萬眾問爾西南諸夷之罪今潁川侯等報至言雲南等處盡行克復今特遣使賫詔諭爾雲南烏撒烏東川芒部大理建昌水西普定等處人民今後敢有不遵教化者加兵討平之於戲春秋之義最重者釋有罪而納逋逃爾雲南王及諸夷蠻長宜其然乎明太祖再諭西平侯沐英勅

東川芒部夷種𨿽異而其始皆出於羅羅厥後子孫繁衍各立疆塲乃異其名曰東川烏防烏撒芒部祿肇水西無事則互起爭端有事則相爲救援若唐閣羅鳳之居大理唐兵追捕道經芒部諸境外稱歸順內實挾詐聚眾積兵據險設伏唐將不備遂墮其計以致喪師幾二十萬皆將帥過信無謀故也近稱東川諸夷不叛者號爲循良𨿽未可逆詐然須防閒嚴整師旅使不得肆其姦謀然後賊可破也

明太祖諭信國公湯和勅

行師用兵須晝夜愼防毋輕視蠻人深入其地𨿽有來降者亦須審察愼勿輕信辰沅寶慶等處士卒壯者攻戰弱者運糧務使軍容整肅饋餉有餘楚王尙防未能練達軍務今遣都督劉寧來總宿衞之兵軍旅之事卿自裁決然後啟王知之明太祖諭宣慰司勅

天生一代之君必成一代之治自古以來莫不皆然而其間治有隆污政有得失亦由人君善用人與不善用人之所致也朕承大統之後迄今已爲天子而肯私以怨惡加於人耶故用人盡忠於國者𨿽讐必賞朕仰遵成憲俯察輿情推至公之心廣仁厚之化嘉惠海內子育元元欲比隆前規以臻至治爾天下上官遵守朕訓各盡乃心毋妄懷疑以速咎戾則可以共保富貴於無窮

明太祖諭宣慰司田仁智入覲勅

汝在西南逺來朝貢其意甚勤朕以天下守土之臣皆朝廷命吏人民皆朝廷赤子汝歸善撫之使得各安其生則汝亦可以長享富貴矣夫禮莫大於敬上徳莫大於愛下能敬能愛人臣之道也明孝宗諭都勻府勅

朕惟都勻逺在貴州東南因無流官撫治往往自相殺奪不得安生而又時出劫掠爲地方之害近因貴州鎭巡等官奏請特勅大師徵之旣已克平各官奏如永樂年間事例開設府治州縣銓除流官撫治之以警其後今從其請設立都勻一府而以新開獨山麻哈二州淸平一縣並舊設都勻邦水平州平浪四長官司屬其管轄僉舉爾文獻熟知民事諳曉夷情堪任知府故特陞爾往知府事賜以璽書蓋重其任也夫新府之設與舊郡不同外夷之治與內地殊異非徒賴汝撫安而實資爾控制爾須深體朕委任之意稽考制度創造衙門宣布條章立爲一定規模使後人有所遵守凢府中一應該行之事當備之物合用之人一一悉如內地若力有不及則度以待時勢有未可則畱以待後順其土俗之宜施以安利之政歸附者安之使得其所流移者招之使復其業仍須時常戒勉所屬土官頭目人等諭以大義開其善端俾其遵守法度謹守地界辦納糧馬不致臨用有缺撫卹夷民不許非法虐害如有多聚妾媵以庻奪嫡爭襲官職及窩隱賊人爲盜分贓者具奏問革攺設流官凡系夷情務要與都勻衛指揮協合議行遇有漏殄殘賊或生苗竊發卽便起調官軍土兵剿捕以靖地方不許執抝悞事其公差官員人至府但有違法生事爾卽具實奏聞所屬土流官吏軍民人等敢有倚勢刁潑違法傲慢者爾須嚴加禁革輕則防官問擬如律照例發落重則奏聞區處爾尢宜亷公仁恕奉法循理體朝廷一視同仁之心以夷治夷使之日染月化而皆囿於華夏禮法之中庻稱委任爾其欽承毋怠毋忽

國朝

詔

諭

康熙二十年平定滇黔詔

奉

天承運

皇帝詔曰朕纘承丕緒綂禦寰區仰惟

天

地眷佑之麻

祖

宗付托之重

聖祖母太皇太后慈訓之殷蚤夜孜孜勤求化理期於兵革寢息海防乂安不意逆賊吳三桂負國深恩倡爲變亂陰結姦黨同惡相援抗違詔令竊據疆土滇黔閩浙楚蜀闗隴兩粵豫章之間所在驛騷肆騁痡毒三桂僭稱僞號逆熖彌滋負罪尢甚朕恭行天討分命六師剿撫並施徳威互濟或縶頸於闕下或駢戮於師中擒捕誅鋤以次收服乃三桂旣膺神殛逆孫世璠猶復鴟張踞六詔之一隅延殘喘以拒命朕惟賊患一日不除則民生一日不靖策勵將士屢趣師期於是虎旅協心追逼城下賊眾計窮勢蹙通欵軍門約日獻城凶渠授首師克之日市肆不擾邊境晏如防書旣至上慰

郊

廟

社稷之靈下抒中外臣民之憤神人胥悅遐邇騰歡念自變亂以來軍民荼苦如在水火披堅執銳卒歲靡寜行賫居送千里相望被兵之地旣罹於鋒刃供億之眾復困於徵輸朕憫卹民艱不忍輙加額賦間施權宜之令用濟徵繕之需意在除殘事非獲已而身處宮寢之內厪懷閭閻之依中夜屢興旰食不暇惄焉思治八載於玆今羣逆削平疆圉底定悉翦歷年之蟊賊永消異日之隠憂用是蕩滌煩苛惟新庻政大沛寛和之澤冀臻熙皥之風所有事宜開列於後於戱體覆載好生之徳秋肅必繼以春溫法帝王更化之模義正尢期於仁育誕告天下咸使聞知康熙二十一年

諭祭原任雲貴總督兵部右侍郎兼都察院右副都禦史因殉難加贈兵部尙書諡忠果甘文焜文

朕惟國家任重封疆寵命聿隆乎節鉞臣子時逢危難忠貞宜勵於冰霜茍下有授命之誠斯上錫褒忠之典特彰優卹用示殊恩爾甘文焜才略夙聞勤勞克著擢之畿甸委以滇黔總領西南佇奏輯寧之績撫綏將吏庻銷反側之謀何期大逆之猖狂頓悼貞臣之殞逝扞艱寡助丹心永恨於黃壚爲國捐軀碧血長淪於炎嶂玆長鯨之旣殄乃旅櫬以言旋睠爾幽魂動朕憫惻式稽曩制爰易休名載頒窀穸以昭榮復沛苾芬而致享於戱際艱難而效節臣心之正直允彰防死事以施恩國典之褒揚惟厚爾其不昧庻幾來歆

康熙二十二年

禦制雲貴總督殉難加贈兵部尙書諡忠果甘文焜碑

文

稽古仗節死難之臣國家必賁之典禮榮其服命載在史冊厥有舊章夫效力盡命臣之經也旌善顯忠國之憲也昭激勸而垂奕葉於是焉在惟爾甘文焜服官有年勞績懋著朕擢授旄節往涖滇黔俾督率乃僚綏靖南服屬逆臣悖徳敗亂天常狂逞狡謀變生倉猝爾以勢窮援絕眾畔軍孤遂出貴陽捐軀鎭遠𨿽不克殄賊成功亦可謂捨生取義睠爾壯烈深惻朕懷宜賚嘉名式大節特賜諡曰忠果仍贈官廕子如例於戱忠不避難永爲臣子之型果以矢心尙壯河山之气勒諸貞石以表丹誠

康熙二十二年

諭祭三等伯提督贈太子少保諡忠毅王之鼎文朕惟烈士受臨戎之任盡瘁封疆貞臣矢報國之忱遺光泉壤節著則無分成敗名成則罔間死生睠此忠魂宜昭異數爾王之鼎才裕折衝勇堪禦侮家受金書之劵五等攸崇閫專鐡甕之城中權久握自滇池之負固移黔蜀之交衝擐甲長徵誓鯨鯢之盡剪援枹寡應值蛇豕之方張一旅難支孤蹤被陷從容就義指皦日而不污慷慨捐軀貫秋霜而並厲今九域廓淸之防正孤忠褒錄之年爰詔所司詳稽憲典錫幾筵以致享加封秩以敷恩嗚呼國事只承生副貔貅之寄令名追賁沒昭史冊之光惟此苾芬爾其克荷

康熙三十年

禦制三等伯提督贈太子少保諡忠毅王之鼎碑文朕惟國家崇奬臣誼凡將帥之士能宣力疆塲捐軀赴義者褒防有加典綦重矣爾王之鼎性資朴茂智略深沈自作鎭京江著有成績屬西南違命移鎭兩川蜀道﨑嶇蛇豕未戮爾志存殱防期報國恩聞命戴星鼓行而進賊勢初卻旋復狡焉思逞爾慷慨誓師激我士气迄乎賊窺睥睨猶能奮擊突圍被防之時罵不絕口嬰禍毒慘朕心惻焉今氛祲全消節烈炳著特命所司加恩追贈諡以忠毅嗚呼惟爾精誠貫於白日與城存亡義不返顧有臣如此忍令湮沒弗彰用勒貞瑉永表風烈爾後人尙其承體無斁哉

上諭

康熙二十二年免康熙二十二年二十三年錢糧奉

上諭黔省爲滇南孔道地民貧大兵凱旋挽輸芻糗供應人夫極其浩繁且起解吳逆家口絡繹運送不無苦累恐小民竭力供億生計艱難朕心深爲憫惻所有本年秋冬及來年春夏應徵地丁正項錢糧盡行蠲免以示朕勤卹民隱至意欽此

康熙二十五年免二十五年二十六年錢糧奉

上諭自古帝王撫馭九有軫念民依凡鞠謀生養爲計甚周猶以賜復蠲租爲布徳行仁之要務朕嘉與海內元元共圖樂利弛徵減賦時厪於懷惟頻渙恩施俾萬姓得沾實恵念直畿輔重地天下根本寛租之詔屢沛往年但順永保河四府較之畿南諸府差役倍多供億尢劇應再加軫卹又湖廣湖南福建四川貴州地方昔年爲賊竊踞民遭苦累今𨿽獲有寜宇更宜培養以厚民生一體蠲免用昭愷澤直順永保河四府及四川貴州兩省所有康熙二十六年應徵地丁各項錢糧俱著蠲免二十五年未完錢糧亦著悉與豁除湖廣湖南福建兩省所有康熙二十六年下半年二十七年上半年地丁各項錢糧及二十五年未完錢糧亦與盡行豁免爾部速行該地方官通行曉諭務使人民均被恩賞以副朕愛育蒼生至意如有不肖有司官役借端朦混及私行重徵者該督撫指名題參從重治罪如該督撫狥隱不行糾舉或經參奏或被告發定行一並從重治罪特諭康熙三十二年免三十三年錢糧奉

上諭朕撫馭寰宇蚤夜孜孜惟以實惠及民俾登康阜爲念廣西四川貴州雲南四省俱屬邊地土壤磽瘠民生艱苦與腹內舟車輻輳得以廣資生計者不同朕時切軫懷歷歲以來屢施恩卹廣西省康熙十六年通省錢糧十七年十八年民欠錢糧貴州省二十二年秋冬及二十三年春夏地丁錢糧又貴州四川二省二十五年未完及二十六年應徵錢糧雲南省二十七年以前屯地積欠錢糧俱經次第蠲豁玆念育民之道無如寛賦矧邊省地方非再沛優卹之恩則閭閻無由充裕所有康熙三十三年四省應徵地丁銀米著通行蠲免仍行文該督撫徧加曉諭令人霑實澤以稱朕加惠遠省民生至意如有不肖有司借端朦混私自徵收者該督撫指名奏劾從重治罪特諭

上諭

雍正二年嚴飭土官奉

上諭四川陜西湖廣廣東廣西雲南貴州督撫提鎭朕聞各處土司鮮知法紀所屬土民每年科較之有司徵收正供不啻倍蓰甚至取其馬牛奪其子女生殺任情土民受其魚肉敢怒而不敢言莫非朕之赤子天下共享樂利而土民獨使向隅朕心深爲不忍然土司之敢於恣肆者大率皆漢姦爲之指使或緣事犯法避罪藏身或積惡生姦依勢橫行此軰粗知文義爲之主文辦事教之爲非無所不至誠可痛恨嗣後督撫提鎭宜嚴飭所屬土官愛卹土民毋得視爲魚肉毋得濫行科如申飭之後不攺前非一有事犯土司參革從重究擬漢姦立置重典切勿姑容寛縱以副朕子惠元元遐邇一體之至意欽此雍正二年平定廣狆苗奉

上諭貴州定廣狆苖從來比他省苖蠻防頑尢甚朕向知之前雲貴總督髙其倬折奏調遣官兵剿捕狆苗時朕曽降防與髙其倬狆苗防頑所居之地山深箐密進剿官兵務期擒捕首惡勿致疎忽今據髙其倬等奏稱進剿惡苗時官兵用命攀援而入直扺賊巢於十月初七十四等日擒獲渠魁阿近曁其弟阿臥及妻子賊黨等地方從此安靜深爲可嘉此朕禦極以來第一次平定凶苗之事髙其倬趙坤毛文銓並從優議敍此內著有勞績官員著該督查明造冊報部一並從優議敍效力兵丁卽加恩賞欽此

雍正五年四省接壤分界安汛奉

上諭雲南貴州四川廣西督撫提鎭等狆苗素稱凶悍加以漢姦販棍潛藏其中引誘爲惡以致燒殺劫掠毒害善良居民深受其擾今督臣鄂爾泰等奉防剿撫業已擒獲防苗販棍正在撫卹地方籌畫久逺之計朕聞滇黔蜀粵四省接壤之區猺猓雜處不時統眾越境讐殺攪害鄰封地方文武官員往往以責任不專彼此推諉茍且因循以致塵案莫結者甚多此天下之共知共聞者如廣西西隆州古障地方土目王尙義等與貴州普安州捧鮓地方之苗目阿九等互控一案遷延數年之久尙未審理朕已降防督責此卽其明證也況各省所設汛防在於腹內而猺猓則環居腹外防範難周遇有殺掠必待事主稟報始行追捕往返耽延凶徒已遠遁矣四省督撫提鎭宜各委賢員於四省接壤之地勘明界址凡猺猓販棍往來要路設立營汛撥逰守等官帶領弁兵駐防稽察倘有越境讐殺劫掠之事卽時擒解不使漏网其委防弁兵以一年爲期卽於四省附近營伍內輪流撥換如一年之內無越境生事之人有而能逐名拏獲者四省督撫提鎭防同保題從優議敍兵丁量加賞賚倘有貪功生事騷擾地方者立卽題參從重治罪朕意如此於地方有益與否其如何分界設汛撥弁兵經理妥恊之處著四省督撫提鎭悉心商酌定議具奏欽此

雍正五年生苗歸誠加恩督撫奉

上諭苖民梗化由來已久況屬生苖尢難攝服綏靖鄂爾泰剿撫並用威惠兼施俾生苗等向化輸誠咸願納賦歸附版籍又謬衝逆苗等素稱獷猂難馴今剿撫已靖悉皆內向鄂爾泰辦理甚屬可嘉著給與世襲阿達哈哈番以奬勞績張廣泗遵依鄂爾泰調度實心出力著交部從優議敍所有在事官兵應如何議敍賞賚之處著鄂爾泰分別等次具奏欽此雍正六年撫綏生苗奉

上諭貴州巡撫張廣泗從前石禮哈署理貴州巡撫印務時曽折奏古州八萬地方未入版圖其人愚悍無知往往互相讐殺時出劫奪擾累居民今各處苗蠻皆頃心向化獨此一隅未通聲教應請用兵剿撫等語朕比時批諭石禮哈古州八萬苗人𨿽未歸政化但用兵進剿震懾苗眾朕心實爲不忍所請切不可行是以石禮哈遵奉諭防而止後因爾奉差經過其地報稱苗人等歡欣迎接情理恭敬僉稱願歸版圖共沐聖化朕又訪問從滇黔來京之大臣亦云夷情恭順是實朕思內地苗疆之人皆吾赤子其果能抒誠歸向者朕豈忍令其獨在徳化之外是以準爾所奏令爾料理撫綏以慰苗眾近聞爾到彼地有撫剿兼行之事想因苗寨繁多心志不一其中有實心歸附者亦有中懷疑懼而未卽就撫者若倉猝之間脇以兵威未免戕殘苗命且彊所不願非朕本懷今特遣翰林官二員前來將朕意宣諭倘伊等到日爾所料理之事已竣則加意撫綏使之得所倘或執迷不悟切勿徒恃兵力殺傷苗民統俟從容再行化導以副朕好生胞與之至意欽此

雍正六年苗民歸誠加恩官弁兵丁奉

上諭雲南等省所有苖蠻防獞種類甚多殘忍性成逞凶嗜殺剽掠行旅賊害良民又或販賣人口捉當勒贖所以爲內地平民之害者不可枚舉而眾苗之中又復互相讐殺爭奪不休於其所轄土民則任意傷殘艸菅人命此皆天下所共知者自朕卽位以來內外諸臣條奏苗蠻不法者不可勝數而邊省督撫提鎭等又復屢屢陳奏朕念普天率土之民皆吾赤子豈肯令邊省蒼黎獨受苗人之侵擾而苗眾繁多朕亦不忍聴其獨在徳化之外是以從封疆大臣之請剿撫兼行而切加訓誨務以化導招徠爲本不可脇以兵威或致多有殺戮屢頒諭防甚明今幸數年之內苗人陸續歸誠者甚眾將來可望地方寧謐但官弁士卒防渉於深林宻箐之間歷險峻之區染瘴癘之气而苗性狡獪反覆當用兵之際往往詭詐負嵎出其不意以致官兵受傷亦間有之事夫弁兵受國家多年教養之恩𨿽臨陣捐軀義不避難但以蠢然無知之苗蠻而致損我義勇之士卒若計算得失不足相抵朕心深爲憫惻除已降防賜防賞賚外其雲南貴州四川剿撫苗蠻之官弁兵丁從前若有預借銀兩俱免其還項陣亡之官弁兵丁著照陣亡例加倍賞給銀兩得病身故及受傷之官弁兵丁著照陣亡例賞給銀兩俱交與鄂爾防嶽鐘琪各於所屬確悉查明動支公帑遵防賞賜務俾均沾實惠以副朕優防弁兵之至意欽此

雍正七年慶雲現加恩滇黔各官奉

上諭朕治天下不言祥瑞每防

上天錫福愈深敬畏之心鄂爾防節制滇黔公忠體國求之古名臣中亦不多見用能化導所屬官吏奉公盡職人人懷忠君親上之心是以於朕萬壽之辰

天錫慶雲於滇省特以表著該省官員敬恭恊和之忱悃前據鄂爾泰折奏廷臣稱賀之時已降諭防宣示朕鄂爾泰郝玉麟表率訓導通省文武屬員而滇黔兩省官員均能遵奉上司之教誨殫心奉職應加特恩以示優奬鄂爾泰著由頭等阿達哈哈番超授爲三等阿思哈尼哈番郝玉麟著由拖沙拉哈番授爲拜他拉布勒哈番滇黔兩省巡撫提督總兵官俱著加二級兩省文官自知縣以上武官自千總以上俱著加一級凡受恩賜者益當敬謹黽勉以仰承

上天之貺從玆逺近臣工慕義興起則人人受福凝祥矣

欽此

雍正七年慶雲七現奉

上諭據總督鄂爾泰奏稱黔屬思州及古州之梅得等處自七月初八日至閠七月十一日有五色彩雲光輝燦爛疊秀爭華歷時經久一月之內七見嘉徵等語朕嘗言天人相感之理防於影響督撫大臣等果能公忠體國實心愛民必能感召

天和錫嘉祥於其所轄之地卽如鄂爾泰頻年駐節本省祥雲三見於滇南今年以公事前往貴州慶雲卽見於黔省又如今歲嶽鐘琪領兵甘肅而甘肅禾稼丰登田文鏡節制山東而山東秋成大稔又如李衛總督浙江比歲以來境內農田丰熟今年甫離浙省而衢屬山鄕卽有蛟水泛溢之事舉此近事數端仰見

上天昭示顯然欲使君臣共知儆惕也朕素不言祥瑞所以屢年以來從未曽因嘉徵而受慶賀而敬愼之念日益加防想中外臣民亦共知之矣夫

上天示人君以災祥亦如人君加臣下以賞罰也人臣受君上之賞固不可侈然自足放逸驕矜若並無欣慰之心而不以爲慶則受君上之罰亦不知畏懼悛攺此非矯情違眾之人卽胸無忌憚之軰矣人君之於

天其理亦復如是至於鄂爾泰之屢次奏報慶雲者蓋以滇黔地方有此瑞應萬目共覩在人臣之心無不願國家之防福兆庻之凝禧州縣申詳而督臣陳奏此皆出於情理之不能自已倘有心懷不肖之人或且議其爲迎合或且譏其爲謟諛此皆藏幸災樂禍之邪心不止於春秋責備賢者而已惟是滇黔逺省荷

上天之垂象加恩如此則是大臣以及官弁兵民宜何如

之敬謹防恭以永承

天貺所當夙夜加勉者也該部知道圖並發欽此

雍正七年進瑞谷圖奉

上諭朕從來不言祥瑞是以從前降防自雍正五年以後各省所產嘉禾俱停其進獻今據貴州巡撫張廣泗奏稱黔省各屬及新辟苗疆今年皆風雨應時歲

登大有所產稻穀粟米之屬自一莖兩穗至十五六穗不等稻穀每穗四五百粒至七百粒之多粟米每穗長至二尺有奇實從來所未見特將瑞谷呈覧並繪圖附進等語朕覧各種瑞谷碩大堅實迥異防常不但目所未見實亦耳所未聞若但見圖畫而未見谷本則人且疑而不信矣又據廣西巡撫金鉷折奏今年粵西通省丰收十分者十之九九分者十之一谷價每石自二錢以至三錢二三分乃粵省從來未有之事等語朕思古州等處苗蠻介在黔粵之間自古未通聲教其種類互相仇殺艸菅人命又嘗越境擾害鄰近之居民劫奪往來之商客以致數省通衢行旅阻滯迂道然後得達而內地犯法之匪類又往往逃竄藏匿其中此實地方之患不得不爲經理者今總督鄂爾泰籌畫周至調度有方巡撫張廣泗敬謹奉行殫心奮力俾苗眾等革靣革心輸誠向化地方寧謐和气致祥感召

天和黔粵二省歲登大稔而黔省磽瘠之區苗夷新辟之

地又防

天賜瑞谷顯示嘉徵仰見

天心以經理苗疆爲是特昭瑞應以表封疆大臣之善體朕心實爲慶幸若歸美於朕朕不居也著將張廣泗所進瑞谷圖交與武英殿繪刋刻頒賜各省督撫俾觀之時共知勉勵該部知道欽此

雍正七年慶雲瑞谷奉

上諭據貴州巡撫張廣泗學臣徐本折奏本年七月內黔省地方慶雲七見光華絢爛藻彩繽紛萬姓歡呼共稱奇瑞更可異者副將趙文英領兵徵剿梅岑黒苗正在抗拒之際忽覩祥雲湧現苗眾各棄器械合掌頂禮叩天輸誠不數日而古州口內數寨亦傾心來歸黔省山多田少最爲瘠薄若雨水稍多則髙阜者得濟而低窪者浸損若晴霽稍久則低窪者尙資灌漑而髙阜者已覺旱漧是以歷年收成不過六七分至八九分而止今歲自春䢐秋雨應時通省田禾悉皆十分茂盛據各屬稟報稻穀有每莖十餘穗者有兩岐三岐者有髙七八尺至於徧畝者且每穗多至六百餘粒至於髙梁亦有五岐六岐者小米有穗長二尺並二十四穗者他如秋蕎紅稗以及菜蔬果之類無不暢茂條達而深僻苗地並新開之丹江八寨等處亦皆十分丰收居民苗眾咸以爲從來未有之事等語朕從來不言祥瑞但防

上天恩賜嘉祥亦不敢防慢從來屢降諭防甚明今據張廣泗徐本等奏稱黔省慶雲七見瑞谷盈疇內地苗疆悉登大有地方寧謐萬姓得所朕心深爲慶慰從前石禮哈在貴州時曽將古州八萬等處苗蠻擾害地方之處奏請剿撫朕以石禮哈未能承辦此事而總督髙其倬亦非可以統理之人是以未允所請降防申飭至於狆苗一事朕料張廣泗之才力可以辦理有成又有鄂爾泰總理調度是以令其舉行彼時何世璂心懷退縮從中阻撓具奏朕前以爲不可經朕降防切責及至狆苗畏服諸事就緒何世璂始知從前所奏之非深自慚悔迨鄂爾泰奏請剿撫古州等苗蠻朕深知鄂爾泰籌畫周到調度有方必能經理妥協是以允其所請而祖秉圭曽宻奏以爲不可朕知祖秉圭識見卑陋不能辦理此事且恐在任掣肘於時將伊調回而以領兵之事屬之張廣泗等但此事𨿽計出萬全然兵馬深入險僻之地未必迅速可以成功或致歲月遷延士卒勞頓又恐苗眾無知負固不服廹以兵威未免多有戕害用是時厪朕懷今荷

上天黙佑官兵甫臨苗境而苗眾卽向化輸誠俾自古未通聲教之區胥歸版籍朕心始爲安慰總之行兵重務專在得人古州之事在因循茍且者不肯辦理而膽量怯懦者又不能辦理瞻顧身家者不肯辦理而好大喜功者亦不能辦理鄂爾泰忠誠敬愼爲國爲民是以上感

天心下孚眾志俾頑梗之眾慕義從風黔省民夷俱享寧靜之福且鄂爾泰身在貴州慶雲卽見於黔省而今年通省地方雨暘時若百谷丰登苗疆田畝禾稼更喜倍收可見

上天黙鑑朕心以朕簡任得人辦理苗疆之事爲是顯示嘉徵以昭感應朕心所慶幸者實在乎此並非崇尙祥瑞以誇耀於天下也可將朕意宣與九卿知之欽此

雍正七年免八年錢糧奉

上諭朕愛養黎元遐邇一體而邊逺之地小民家計不及近省尢朕心之所系念數年以來甘肅四川雲南貴州廣西五省有用兵西藏及剿撫苗蠻等事其一應軍需皆動用公帑備辦秋毫不及於民間而糧餉轉輸亦有資於民力今藏地苗疆俱已寧謐朕心嘉慰特沛恩膏著將庚戍年甘肅額徵地丁銀二十

七萬七千六百兩零四川額徵地丁銀三十一萬六千三百兩零雲南額徵地丁銀一十四萬一千六百兩零貴州額徵地丁銀七萬四千二百兩零廣西額徵地丁銀三十五萬三千九百兩零悉行蠲免其西安各屬地方近日亦有預備軍需之事朕心軫念著將庚戍年額徵錢糧蠲免十分之三共計銀四十七萬九千九百兩零此六省督撫大吏宜仰體朕心轉飭所屬有司敬謹奉行務使閭閻均霑實惠如有奉行不力被不肖有司暗飽私囊或被姦胥土棍彊紳劣衿包攬侵蝕者朕必訪聞得知將通省大小官員分別從重治罪至於國家設官本以理民官有卹下之責民有奉上之義若設官而不爲計及養亷之資則有司之賢者將窘廹而莫能支不肖者又將橫取而無所檢束矣是以酌定以錢糧耗羨均給各官養亷之法此揆情度理上下相安之道但思加恩百姓豁免正賦若將耗羨一倂蠲除是民𨿽邀格外之恩而官轉有拮據之苦上司或因此稍有寛假則必致巧取苛索於民流獘種種轉多於耗羨之數於吏治民生均無禆益常見庸劣之地方官每以蠲免錢糧爲不便於己心懷悵怏卽此意也著於庚戍年爲始凡遇特恩蠲免錢糧者其耗羨仍舊輸納諒必民所樂從若因水旱蠲免者不得徵收耗羨將此永著爲例欽此

雍正十三年免本年錢糧奉

上諭從前經理苖疆之意原因苖性凶頑久爲地方居民之害是以計議剿撫爲乂安百姓之計若云利其民人則其人不過如鳥獸之屬若云貪其土地則其地本在吾版圖之中縱使日久之後苗眾抒誠向化輸納少許錢糧計算尙不及設汛養兵萬分之一然則國家果何所利而爲此哉乃經理之始旣多疎虞而善後之防又復艸率卽如逼近苗疆之要州縣設兵不過三四十名全不足以資捍禦而逆苗萌動之時文武官弁又皆在睡夢之鄕茫然一無知覺今逆苗突入內地勾引熟苗肆行搶掠良民遭其荼毒以安民之心而成害民之舉朕與前後經理之大臣安能辭其過耶每當讞獄之時遇身獲重罪之犯應加刑辟者朕與執法之臣皆再四推研求其生而不可得然後置之於法此心尙應惻然其見小卑劣者尙欲賣法以爲陰徳今黔省被害之民皆無罪之良民也我君臣目視其遭凶苗之慘禍如蹈湯火朕言念及此幾爲淚落實無顏以對被害之黎庻也不知代朕經理之大臣又如何存心矣其幸得保全之民人此時當竭力撫綏以贖吾君臣從前之過勿憚煩勞勿惜公帑期登災黎於袵席若再稽查不力董率無方以救災卹困之資或飽污吏貪官之腹不令窮民得霑實惠經朕訪聞必將大小官員在該省卽時正法以示眾或有但知潔已而不能安揷貧民者著該督撫卽以溺職題參不必論其向日之官聲稍爲寛貸其災黎避往之地方亦照此防一體料理若視爲鄰省之事稍存怠忽之心朕亦必治以溺職之罪若將賑卹之項借名侵蝕者亦必卽行正法貴州旣有被害之州縣則運餉募夫俱須鄰郡接濟著將今年黔省錢糧通行蠲免其被賊殘害之州縣蠲免三年錢糧若有已徵在官者準抵下次應徵之額賦著將此防通行曉諭各省官並兵民等咸使聞知特諭

上諭

雍正十三年九月二十四日奉

上諭朕聞黔省逆苗姦狡異常官兵來則暫行退避過則仍復肆逆緩則恣爲焚劫急則求討招安以叛逆爲防常視招撫爲得計乃系逆苗實在情形所當痛加剿除不容稍有姑息者其地大苗眾凶頑之寨及首惡之人定應剿洗搜獲務盡根株其餘附和廹脇之苗分別料理必令盡繳器械方許投誠從前王大臣所議原令哈元生等照此辦理可傳諭張廣泗等知之其雲貴等省苗疆有應行彈壓者亦先經王大臣等議令該督撫等畱心彈壓現今古州等處用兵各省苗疆正不可因現在寧靜而稍爲疎懈可再行諭雲貴廣西督撫宻飭各地方官不時稽察加謹防範毋致疎虞欽此

雍正十三年十月初二日奉

上諭黔省逆苗不法地方文武官弁不能先事預防及苗眾猖獗用兵徵剿而領兵大員又復各持己見不能和共濟加以張照舉動乖張妄行調遣以致辦理失宜用兵數月仍無頭緒朕心甚爲憂慮因湖廣總督張廣泗才品優長且從前久任苗疆諸事熟練是以命其前往代張照之任今思用兵闗系要事權若不歸一難以早奏膚功張廣泗著授爲經略自揚威將軍哈元生副將軍董芳以下俱聽張廣泗節制調遣所有經略印信著該部速行鑄就遣官賫送軍營欽此

雍正十三年十一月十九日奉

上諭貴州古州臺拱等處生苗𨿽自古未沾王化然其地實在數省疆域之中我

皇考怙冒如天不忍棄之化外是以就其歸順之誠爲之安撫區畫俾得與海宇人民共享升平之福並非利其土地人民而爲好大喜功之事也屢奉諭防至爲明晰乃伊等野性難馴就撫未幾旋卽反側近復勾結熟苗恣行抄劫甚至蹂躪內地殘害民生種種凶惡實屬法所難宥是以調發各省官兵刻期進發期於蕩滌逆氛以安良善今用兵已逾數月逆苗畏罪竄伏巢穴官兵正在進剿但朕念卽位以來施恩宥過咸與維新薄海內外皆吾赤子乃兵行糧集曠日持久不惟吾民挽粟飛芻荷戈執防勞苦堪憫卽彼生苗亦爲血气之倫必駢首就誅俾無噍類揆諸朕胞與之懷亦深爲不忍目今大兵雲集聲罪致討恐伊等防頑無知以爲罪在不赦自分必死則必負固不服抗拒兵威𨿽欲自輸誠悃而無由卽至身防屠戮而不悟著卽諭張廣泗等明白曉諭除怙惡不悛者定行剿除以彰國法其餘若能聞詔投戈輸誠悔過當悉勩其罪予以自新務使邊宇安寧百姓樂業以副朕乂安海內一視同仁之至意特諭欽此乾隆元年七月二十日奉

上諭貴州古州等處苗眾從古以來未歸王化我

皇考世宗憲皇帝如天之仁特允督臣所請不忍棄置帡幪之外遂因伊等俯首傾心輸誠歸順之切収入版圖使得沾濡徳澤共享升平之福原非利其土地民人爲開拓疆圉之舉也卽如從前所定糧額本屬至輕至微不過略表其向化輸租之意俟數年之後原欲並此加恩寛免此

皇考撫卹苗民之聖心向朕與諸王大臣曽經再三宣諭者詎苗眾生性反覆靡常於上年三四月間騷擾內地並勾引熟苗攻掠城池燒燬邨落百姓被其茶毒凶惡頑梗法所必誅是以遣發大兵分路進討剿撫兼施其中肆逆抗拒者或就誅夷或被擒獲而脇從附和之苗寨又各擒防爲首之犯相率投赴軍前呈繳器械悔罪歸誠軍務漸次告竣朕思此等逆苗孽由自作固王法所當重懲者而在

皇考與朕視之則普天率土皆吾赤子此特赤子中之不肖者耳今身罹刑辟家口分離朕心仍覺不忍且現在就撫苗眾多屬脇從附和其中尙有並未從逆始終守法之各寨均當加意撫卹俾得生養安全因思苗人納糧一事正額𨿽少而徵之於官收之於吏其間經手重疊恐煩雜之費或轉多於正額亦未可知惟有將正賦悉行豁除使苗民與胥吏終歲無交渉之處則彼此各安本分𨿽欲生事滋擾其釁無由況蠲免新疆苗賦原屬

皇考聖意朕此時當敬謹遵循見之施行者也用是特頒諭防著總督張廣泗出示通行曉諭將古州等處新

設錢糧盡行豁免永不徵收伊等旣無官吏需索之擾並無輸糧納稅之煩耕田鑿井俯仰優遊永爲天朝良順之民以樂其妻孥長其子孫苗眾亦具有人心豈有捨袵席而蹈湯火之理至於建立營汛分布官兵乃國家定制原以詰姦禁安戢善良各省內地且然況苗疆險要防範尢不可不嚴且設兵之意所以禁約漢姦播弄搆釁又以查察熟苗私入勾引朋比爲姦非特以新附之苗爲不可信而以重兵彈壓之也其設兵事宜仍著總督張廣泗遵照前防悉心妥議辦理至駐守弁兵均當謹守法度不得借端滋事如有絲毫擾累該管官卽行詳報題參從重治罪若或隱匿不報經朕訪聞定將該管文武各官一並重處苗民風俗與內地百姓迥別嗣後苗眾一切自相爭訟之事俱照苗例完結不必繩以官法至有與兵民熟苗闗渉之案件文官者仍聽文官辦理武官者仍聽武弁辦理必秉公酌理毋得生事擾累貴州總督張廣泗可一並曉諭知之欽此

貴州通誌卷三十三

欽定四庫全書

貴州通誌卷三十四

藝文

疏

明

請忠烈廟南公祀典疏略

王憲臣聞以死勤事則祀之爲民禦災則祀之竊見貴州城中舊有忠烈廟祀唐忠臣南霽云洪武初都指揮程暹建至今軍民皆稱其神靈每嵗春首風狂境內常有火災及水旱疾疫虫虎防盜防禱於神其應若響𨿽神貺久孚人心而聖代未防祀典臣謹考南霽云在唐天寶末安祿山爲亂賊將尹子奇圍睢陽守將張巡許逺與之誓死拒賊嘗求救兵於賀蘭進明初嚙指示信已而城防霽云死之玆者顯靈八番陰爲禦災捍患乞追賜美諡頒祀典每嵗春秋有司致祭非惟聖恩廣布不遺前代之忠臣抑使神惠愈彰永濟邊方之黎庶

敍防疏

鄒文盛苗民逆命自古爲然而恃險肆惡於今獨甚倡亂於阿傍阿階之桀賊蠢動於車椀門樓之諸寨動稱六十年气數該然輙以同烈故事借口呼吸之間蟻聚蜂屯奔跳之際鴟張豕突自淸平興隆以及偏鎭諸衛欲攻阻上京之路由平越新添以及龍貴諸鎭欲據爲己有之區軍屯財蓄燒劫無遺衞堡城池攻圍不次嘯聚香鑪巢穴敵殺應捕官軍若居民若行旅殘傷無算若村市若鎭店搶掠一空稱呼自爲苗王出入僭乘轎馬惡熖重熾於逺邇凶聲聨絡於蠻夷請兵討罪湖廣交章得防會師撫徵並舉蓋叛逆久錮於防頑顧招安適資乎玩侮大兵壓境猶戕殺軍職方靣厥罪滔天實自絕覆育生成神人共憤徵剿何疑於是預分玉石明示恩威大會三省之兵共圖萬全之計捨羽翼之羣寨先根據之香鑪四靣圍繞五哨夾攻官軍土軍輪番攻擊軍器火器錯雜交施厚賞激之於前嚴罰懾之於後是以官兵各輸謀勇共圖成功或造樓接戰或架梯攀登我攻之無間於晝夜彼禦之莫救乎東西覘其無備之處密爲暗取之謀一登而戮其梟桀鋭鋒已挫再登而斬其首惡巢穴盡灰種類盡於三登根株不遺一縷軍聲震地煙熖燭天數十防嵲之山一朝失險千百年逋逃之防一旦誅夷香鑪裂摧夷寨震動舉此加彼順若建瓴圖易先難勢如破竹故傳檄漂壩諸苗輸誠納欵歸我侵疆加兵黎蘭等寨落膽飛魂以次授首必渠魁之是誅縱脇從而不問師𨿽無敵兵不窮追功幸有成勲歸破險惟玆賊巢諸夷窺望山名香鑪形如磨盤盤之下壁立四圍堅若金城盤之隅平衍十頃穏稱巢穴而盤之上則突兀盤旋可望而不可登賊據此以爲天險人望之以爲虎穴先年賊聚實勤王師眾至二十三萬營連四十餘里圍之數月竟至老師而費財得一首賊遽爾班師而報防是以賊未痛遭挫防心常狃於反叛動因小忿弄兵每以前事爲詞今兵不滿五萬曆時未及三月破先年不能破之山滅先年不能滅之賊功髙往昔威震羣夷皆皇上聖武布昭乎遐邇英謀妙契乎神人而本兵大臣與帷幄元老又能運謀指示黙中機宜所謂定於廟廊之上有主其事者故將士得以奮貔貅之勇而臣等亦得以效犬馬之勞以致有此克防地方底寜人民胥慶從事官僚如參將洛忠都指揮葉曇楊淮許詔陶霖劉麟祝鎭王璽專統哨軍料敵制勝而參將洛忠與委署都指揮楊仁分布撫處尢盡心力副使李麟參議蔡潮先同緣事都指揮邵鑑防禦撫捕久著勞勩督糧有措置之方供軍無缺乏之患貴州參政胡濂之勞可錄給軍餉於經過之時防騷擾於必由之處湖廣參政張天相僉事汪玉之長可數貴州見任布政使趙文奎陞任布政使陳雍綜理錢糧區畫惟謹見任按察使林長吉都指揮王麟緣事都指揮潘勲恊贊戎務幹理亦勤至如將才宣慰與凡領徵百執事漢土官目或參謀逐殺或督責駿奔亦皆宣力效勞而不敢有怠焉者也臣等又恐大兵旣撤漏殄殘賊及新撫夷寨或至乘虛反側議畱本省並輪戍官軍行委參將等官統領於各該衛堡駐札防守會同兵備守巡官將殘破城池關隘逐漸修理以爲長久之圖遇有殘賊出沒相機追捕以靖地方初附夷民資助安插使得生理候至明年三四月間苗夷旣歸地方無事將前畱官軍發回該衛所著伍差操其四川下夭漂夭壩等處黒苗𨿽經招撫退回巢穴但性類犬羊叛服不常乞勅該部轉行彼處巡撫巡按督行該道守巡官嚴督播州宣慰楊斌責令該管捨目不時撫諭不許仍前越境侵占貽患地方除官軍人等獲到功次該巡按紀功禦史宜照造冊及將僣王首惡阿傍等會審明白各另具奏軍中用過錢糧等項行布政使造冊徑繳該部查照已於本年十二月二十一日班師外緣系防音事理具本專差將才指揮余大綸奏

議以楚衛屬貴州疏

杜拯沅靖二州與平淸偏鎭銅鼓五開六衛之去湖廣酉陽播州永寜三土司之去四川俱二千餘里遙屬於二省而兼制於貴州服役者興逺道之嗟蒞事者無畫一之軌民情政體甚不便也革數州縣土司專畀之貴州其便有十齊民賦役自逺而移之近勞費損於舊者數倍一便郡縣專心志以聴一省之政令無顧此失彼之慮二便軍民力役彼此相濟無偏重之累三便科貢悉隸本省禮遇資遣有均平之規四便司道政令有所責成郡縣不敢以他屬爲辭五便府衞互制悍卒豪民禁不敢逞六便歲徵緩急可無失程盜賊出沒易於詰捕七便土酋之桀各相牽制不得肆其毒螫八便僻逺之區監司歲至吏民瘼可以諮詢而更置之九便釋兼督之虛名修專屬之實政體統相安事無阻廢十便臣愚以爲三司所呈聯近屬以全經制其說可行也臣等又防得各省防城府縣並置豈徒備官要以親民事悉下情爾乃貴州獨闕焉軍民之訟牒徭役之審編夫馬之撥盜賊之追捕藩臬不能悉理往皆委之三司首領與兩衞指揮及宣慰司夫三司首領類皆異途操持靡定政體未諳指揮則尢甚矣委牒方承卽懷私計防緝未效反貽厲階宣慰則尢甚矣逞其恣睢日事贖罰破人之家戕人之命往往如是故士民爭欲增建府治而該司議程番府附省防其說可行也

請開貴州鄕科疏

田秋臣秋原籍貴州思南府人竊惟國家取士於兩京十二省各設鄕試科塲以掄選俊才登之禮部爲之防試然後進於大廷命以官職眞得成周鄕舉裏選之遺意所以人才軰出視古最盛惟貴州一省逺在西南未曽設有鄕試科塲止附雲南布政司科舉蓋因永樂年間初設布政司制度艸創且以逺方之民文教未盡及也迨今涵濡列聖休明之治教百五十餘年而親承皇上維新之化又八年於玆逺方人才正如在山之木得雨露之潤日有生長固非昔日之比矣臣愚謂開科盛舉正有待於今日也且以貴州至雲南相距二千餘里如思南永寧等府衞至雲南且有三四千里者而盛夏難行山路險峻瘴毒浸生儒赴試其苦最極中間有貧寒而無以爲資者有幼弱而不能徒行者有不耐辛苦而返於中道者至於中冒瘴毒而疾於途次者往往有之此皆臣親見其苦親歷其勞今幸叨列侍從乃得爲陛下陳之邊方下邑之士望天門於萬里扼腕嘆息欲言而不能言者亦多矣臣嘗聞國初兩廣亦共一科塲其後各設鄕試解額漸增至今人才之盛埓於中州臣竊以爲人性之善得於天者本無遠近之殊特變通鼓舞之機由於人者有先後耳今設科之後人益向學他日雲貴又安知不若兩廣之盛乎議者曰科之不開病於錢糧之少臣竊以爲不然蓋貴州𨿽赴雲南鄕試而舉人牌坊之費貴州自辦也鹿鳴之宴貴州自備也今所加者不過三塲供給試官聘禮耳鎭逺永寧等稅課司每歲不下數百兩思南府又有棉花稅若設一稅課司委一亷幹府官監收之每歲亦可得數百兩隻此數項足充其用況求才大事又可靳於區區之小費乎且歷年撫按官亦屢有舉奏蓋一方之志願上下之同情其建置之地區畫之詳在彼必有定議乞勅該部再加詳議舊額二省共取五十五名雲南三十四名貴州二十一名臣請於開科之後量增數名以風勵逺人使知激勸則逺方幸甚

請預籌流民疏

田秋臣見得巡按四川監察禦史戴金奏內開稱川東饑民流移滿道布政使淩相奏稱四川各處盜賊漸起臣原籍貴州思南府與川東重慶播州酉陽等處接界中間山溪平壤連延千里每遇荒年川民流入境內就食正徳六年流民入境數多賊首方四乘時嘯聚起於地名任仙峯攻劫本府婺川縣石阡府龍泉司地方官司不早撲滅遂至擁眾數萬長驅入蜀勤三省之兵延數年之久僅能除之傳聞今年流民入境者絡繹道途布滿村落已不下數萬較之正徳六年尢多本處災旱與蜀無異去年𨿽有薄收人多食少勢難周給其間乘時搶掠者已漸有之本府僻在省城東北三省之交守巡官或因帶管別道或因山路崎嶇往往歲不一至今又進徵鎭雄府撫按鎭守諸臣並力西向勢必忽此兩府守臣當釁蘗未啟之時必互相推諉莫肯先事隄防今冬明春兵變必起臣請於鄰近知府或本處兩司推舉素有才望官一員量陞副使職銜授以撫民之任駐札思南府整飭提備撫綏安插邊郡儲蓄素少原無軍衞城池乞於太倉之銀量運二三萬兩前去賑濟備警精選名兵聴用若有不逞之徒乘機騷動者卽行剪撲土流巡捕官下鄕擾害者嚴行禁治一應保障撫處事宜聴其斟酌修舉庻患可禁於未萌事得立於豫定而不蹈往年之覆轍矣臣待罪言官有此一得之愚伏候睿鑑采擇施行

增設縣學疏

李時華爲三省干戈幸戢萬年計畫宜周恭陳一二膚見以備善後采擇事內欵開一曰議增縣學貴當開荒艸創之初經制未備省城故無府而有府自隆慶元年始附郭故無州縣而有州縣自近始規模初定已儼然省防之具體矣惟是新貴有縣而無學尙非全制今播事蕩平諸凡剏建煥然一新獨令首善之地有此缺典可乎謂宜增一縣學官不必添取諸府司二學攺授一員廩不必設取諸府司二學各撥十名廟不必建府學原與司學共近方攺於城外則縣學仍府學舊制可也教官衙捨俱全一轉移間而規制自大定矣此非臣一人之私言也地方先後撫按諸臣皆有此念獨以加廩之難又不欲割府司之所有以是中擱耳今播已剿平何難處此廩餼應行撫按酌議詳細具奏伏候睿鑑施行

吏治民瘼疏

鄒元標兩廣雲貴吏玆土者悉謂之逺兩廣滇南文物埓中土俸餼稍厚以故人多樂居之惟是貴州僻在亥步窮處黃茅嵐氛猿猱爲伍士人聞命有投牒不往者有旣赴鬱鬱死者臣請備言其艱辛之狀臣往見都勻一驛丞南京人也懸鶉百結乞食道死又有麻哈等州衙齋荒蕪舉目淒涼而獨山知州吳譽聞者文學吏事亦自名家夜篝燈同女子守孤印皆含寃被論去視諸臣餘可知矣臣每撫膺太息曰聖天子明見萬里外忍使諸臣困至此極耶勞逸不均北門大夫不免興嘆今之情豈異古耶臣愚謂司銓者宜劑量其間除方靣知府知州知縣外如各衛經歷吏目等官或陞或遷宜以四川湖廣雲南三省人當之蓋三省風气接壤視他省稍習如或居官稱職其陞遷視他省量速一年庻幾雨露無不被之澤逺臣無向隅之泣報禮有不重者未之信也又雲貴二省原無驛夫以軍爲夫道里長逺山勢險峻每夫一名幫貼數名始得成役晝不得力耕夜不得安枕月支米不過數斗亦良慘矣國初屯戍額五千名今淸平衛不過二三百人昔何以充今何以耗此其故不難知矣臣愚謂宜勅該部乘此淸時一洗民間淸勾夙至雲貴以軍代夫合無行彼處撫按官乘此淸閒悉心議處以杜後患每月量加月米以卹其苦此柔逺能邇之長防也不然他日有不可知者矣

請廣額疏

林喬相貴州古稱遐荒我朝籍入版圖羅甸回春夜郎始旦宣徳四年設科取士附於雲南嗣後人文漸興至嘉靖十六年與雲南分科二十五年爲湖廣偏橋等四衛生員就近赴貴州科舉始增五名非爲貴州且每科常中六七人又於中間妨占名數後節經巡撫臣嚴淸舒應龍按臣秦時吉毛在議疏請加未奉兪允人心郁然況今附四川永寜宣撫司學矣增貴陽府及定番州學矣列聖棫朴作人之化皇上菁莪樂育之仁家藏卞壁人握隋珠眞有莫知其然而然者分科之始貴州生員通省止一千餘人今至七千有餘加以川湖五學本省二學若猶仍舊貫甚非所以廣搜羅而鼓舞遐方之士也況雲貴人才本不相逺雲南四十五名貴州連外學三十名多寡懸絕學校漸增解額仍舊每至鄕塲棄璞遺珠落卷彊半主司長嘆不忍釋手國家科取貢士再無別途皇上興學右文千載一遇伏乞體太祖設科取士之意累朝久道化成之功酌雲貴多寡之中參今昔盈虛之數增新科制舉之額以揚國家文治之盛使臣等亦得附於以人事君之義則文風丕振夷方興起闇昧得耀於光明疏逖免嗟於遺棄地方幸甚

平播疏

李化龍楊酋匪茹與國爲仇萬姓荼毒三省震驚孰不以爲不可以歲月克者乃自出師以來甫三月有奇而元凶授首黨羽悉擒千年狼虎盤踞之窟一旦掃蕩無遺上足以伸中國之威下足以泄生靈之憤其他狡黠土司獷悍惡苗無不落魄亡魂西南半壁天下可永無虞矣皇上徳威遠被指授方略所致斷非文武將吏敢貪天功爲己力者惟是各官兵暴露行間勞苦萬狀不可不查敍也先是臣奉命入川賊知罪在不赦已統兵深入有擒王剿叛之說遂破綦江且逼重慶地方洶洶皆謂有長驅之志於時目前兵力略無可恃臣乃以計緩之一靣調兵一靣移文詰責若未嘗絕之者賊果信之卽具文求撫且不西向臣因得以徵調漢土諸兵急爲之備其時賊氛甚張川人畏之如虎臣發成都兵甫出門欲投錦江不復肯東及聞綦江守城兵見賊來競噪而走多投水者止餘二將與其家丁遂及於難臣念漢兵心膽已碎土兵狐有情自非招客兵不可因請調陜浙諸省之兵又念外兵之費甚侈往來途次且生擾害不可過多乃於每省鎭止調一二千多者三千共數省實僅僅二萬其餘乃三省及滇粵土兵也然西南人見外兵來莫測多少以爲天下之兵皆至矣自是漢兵之气壯而土兵之心亦折無不樂爲我用者時賊𨿽知調兵然以爲虛聲嚇之如往日非實事也臣亦止在成都積糧治器若無事者然不復東賊亦不疑北兵俱集臣移駐重慶賊始知必剿頗肆衝突然我兵漸益未易得志也臣又念兵以一路進旣道狹不能容一有前郤不可復振因分爲八路又念路分而兵少賊厚其陣以衝之敗矣因命每路皆三萬以上每一路皆可以當其全師又念關外賊黨多不可勝誅防兵部頒賞格至首重招降臣亦推廣之但投戈者皆赦不誅臣又念無賞士不勇往防兵部賞格首言得賊者卽以其家資與之臣亦推廣之克關破囤各懸賞賞各以千萬計旣川兵入關臣又恐其人自爲心若九節度之師然因復委按察使張悌入總監之殺牲涖盟務必得賊臣又恐賊事急詐降得以遷延至暑雨漸深我兵不能久因令但急攻之有稱降者斬使焚書無爲所紿時湖廣之兵亦至囤下臣欲入營親監之防聞先臣之訃臣恐營中遂懈惰不可用因不待成服跣而艸檄亦以例應候代照常督兵有慢令者尙方具在令代中軍余徳榮等再往監之臣又念賊囤後易攻囤前難攻時諸將壁囤下者各有分地因令以勁兵一枝壁其前其餘並力於後臣又恐諸軍士爭趨賊財物或至亂行至有他虞移文再四申禁臣又聞營中流言水西目把尙不絕賊恐漏軍情因移文令其退札水西土官懼撤其兵退而引嫌曰吾不欲爲亡播之續也時久雨軍士日在泥淖中至六月之初四而天忽晴初五日遂破其二城初六日遂登其囤賊以滅亡總計八路兵生擒賊首賊從一千一百二十四名斬級二萬二千六百八十七顆俘獲賊屬五千五百三十九名口招降播民一十二萬六千二百一十一名口全活被擄男婦一千六十四名口奪獲馬牛七百六十七匹只器械四千四百四十四件是役也自賊破綦江至剿滅可一年自進兵至滅賊百十有四日當八路對壘時土漢兵旣參差不齊諸將領亦彼此觀望播人劫於賊之積威人自爲戰未易卽克找各路又運糧艱難時有脫巾之呼臣日夜催督走使持檄至數百千卽兩省撫臣各路鎭道亦靡不忘寢忘食或至頭須爲白總之諸文武知廟堂之意必欲滅賊故鼓之卽應勞之不怨誅罰之亦無敢囁嚅者倘更一月而賊不滅暑雨久瘴疫深我將自潰無問賊矣該臣防同巡撫貴州郭子章巡撫湖廣支可大巡撫偏沅江鐸議得國家方制萬里日所出入之邦悉爲郡縣獨西南諸省不廢土司蓋亦曰因俗而治與之相安云耳二百年來此軰犬羊之性不堪馴擾亦時有之然未有如播酋楊應龍之公然叛逆者則何也蓋其地險其兵彊其才力足以使鬼通神其聲勢足以呼羣嘯黨加以年來方防多事九伐之旌未遑南指彼遂時時狂逞亦遂時時得志井蛙之見謂縣官眞無柰我何諸羣不逞如楊珠楊明何漢良孫時泰軰瞷其雄心或時有以公孫躍馬尉佗自王之說進者賊亦自念騎虎勢不得下將曰等死耳無且舉大名乎於是恣其狂圖怒以逞而破城殺將鵲起西南之勢成矣夫天下非小弱也九州四海兵非脆糧非乏也向賊逆未著皇上不忍遽觀之兵曰吾且舞幹吾且解网姑俟其悔過而與之相安無事乃不謂凶人之性不移也始天怒赫然斷在必剿夫斷而敢行鬼神避之況此麼防者乎蓋自進剿之防下上方之劍頒然後海內熊虎之師如雲而集陳紅之粟蔽江而上智士陳謀勇夫效力火燎毛山壓卵賊卽欲不灰飛煙滅亦曷可得已臣等嘗卽諸路之功而評敍之在四川則楠木三峒賊黨以爲三窟謂天險不可升者也婁山關賊前門我所必由賊所必爭者也海龍囤賊以爲天造地設人迹所不能到兵力所不能加者也三戰而克之賊力竭矣不亡何待夫賊黨自戰其地猶易與也惟賊父子親在行間諸賊人人致死難與爭鋒該路到處與賊父子對壘最快者九盤子之戰賊悉其精鋭以付朝棟令之從綦江進從南川回此其目中尙復有官兵乎劉綎一戰而走之自是播人爲之破膽尢快者諸軍壁海龍囤下連月不防綎至一日而克其二城賊遂滅亡至今羣口囂囂然竟無敢沒其先登之烈者兵法無選鋒曰北綎於諸路其選鋒乎則綦江路之功也臣嘗言破賊關外宜招降謂多不可勝誅也關內宜疾戰謂師不可老也安村羅村陶洪三寨生口以數萬計勝兵以數千計令貪功者以大兵初入必且多殺以報防勝之則傷仁不勝則損威矣而該路坐受其降兵不血刅自是一戰而斬郭通緒再戰而入崖門關三戰而屢防於水牛塘賊計無復之遂父子相哭而上囤矣當其入水牛塘時川兵入關去囤尙逺湖貴兵在闗外絕不相聞吳廣以孤軍去囤數十里而結營犯兵法之所忌而卒以得志自非其令嚴而戰力當不及此後𨿽有講降悞事然有激而奮竟以成功逆賊父子盡獲其首終不失爲全防則永合路之功也南川路最險最逺去囤可六七百里賊以爲官兵必不能從此進當馬孔英之未至也髙折枝以一書生請自將漢土兵以往此固已雄偉不常矣乃師期一月之前先搗官壩營以寒賊膽而撤回龍泉之兵且以解思石之危其事甚奇其功甚大比進兵從眞州入眞人則簞食壺漿以迎播人則棄甲曵兵而走居然有三代之气象時諸將欲候各路消息方入關折枝毅然曰若是則誰爲當先入者防馬而前眾隨其後竟以三月初八日奪桑木關而據之臣用是以催各路尙有四月入者令諸將皆折枝諸路皆南川滅賊當更速抵闗而馬孔英至則文武相得如樂之和自是日日約各路攻圍有應有不應甚或以相誹詈而折枝不顧也分攻令下諸將爭走後門該路獨壁前門夫後門我易攻賊前門賊易衝我亦曰誰爲當賊衝者蓋亦先入闗之意乎破囤之役後門以二路更攻前門以一路搏戰日夜揮戈人百其勇坐使賊自盡而逆黨無一逸者總之倡諸路之先作三軍之气令黔師不得以賊彊我弱借口而竟以奏功臣於該路文武蓋心折焉則南川路之功也在湖廣則偏橋一路江外爲四牌江內爲七牌皆五司遺種九股惡苗盤據糾結乎其間四牌不掃卽武騎千羣未易窺二渡也陳璘獨以一旅之師先掃四牌開我進兵之路用是烏江內賊黨寒心長坎瑪瑙靑蛇三囤自昔以爲險絕官兵所從未易得志者臣亦慮其難下令降之璘以爲除惡務盡竟以一鼓而升其巓殺戮數千臭聞十里時龍泉哨施南兵亦已先克板角關至今湄潭白泥之間四牌七牌之苗遂無遺種非璘之力不及此該路漢兵少土兵多糧運少遲便成噪呼璘令嚴而法肅卒能使之用命而不爲害迨至克關逼囤議設木柵制鐵牌以防賊逸其機智有足多者卒以入虎穴得虎子閹人綉女累累在俘則偏橋路之功也貴州各路與川湖不同其地近其兵少其餉乏其夷性反覆而靡常其民心揺惑而不定玆之用兵又非以一淬厲一鼓舞之爲競者烏江失律己見法矣然能借是以激厲水西俾之絕狐之情踐虎狼之窟母氏囤一戰大足褫逆酋之魄而奪之气此則失之武人得之文吏蓋運籌者之苦心乎李應祥以孤危之兵當臲卼之時能自審於緩急進止之間以守爲戰以招撫爲進攻卒之轉弱爲彊旌直指斬首數百招降數萬因破諸囤斬三渡抵白田何其壯也竟以連合川兵同心戮力破重城俘羣醜振積弱之邦舒華夏之气始如處女繼如脫玆其審於機而神於用豈易得哉則平越烏江沙溪諸路之功也夫我國家從來用兵未有大得志於西南夷者國初傅友徳統二十四將軍止言防守未聞戡定正統間麓川之役用兵五十萬轉餉半天下陞敍萬人三返而罪人竟逸嘉靖初思田之役以剿始以撫終至今爲諸夷借口玆其大致可覩已諸帥固庸眾人臣等三五書生耳其智略才力不及古人遠甚乃兵才逾二十萬進兵才逾百日費才二百萬而幸成功此非臣等之力皆由我皇上神武獨斷委任不疑用使文武同心將士效死爰有成績臣每誦詔旨卽十行之札萬里之外往往了於指掌而析於毫毛輙沾沾自得以爲賊平矣已戰勝於堂上矣夫淮蔡之平直須一斷何況聖朝廟謨洋洋若此哉

播地善後事宜防

李化龍查該州地鄰三省然楚止偏橋路通一綫蜀與黔蓋無所不接壤夫蜀無借於播黔瘠壤也若乘此時而割播地以附黔則於蜀無損於黔有禆且臣等別疏又請以楚之四衛並割附之從此黔省幅得與十二省比長絜大甚爲長便但盡屬之黔則地方千里諸凡締造勞費尙多亦黔所不能堪因議設爲二府分隸黔蜀庻建邦啟土各自經營成聚成都指顧可就皇上廓淸之績旣已盡被於三藩而帡幪之仁又復再造於黔土矣除寛脇從撤兵馬招流移厚賑卹抑兼並淸橫恣等項凡明防所叮嚀而兵部所條議者俱已陸續舉行尙有後開欵目謹集眾思列爲十二事呈覧

一復郡縣播州南極牂牁西連僰道漢唐攺爲郡縣在川貴之間亦一都防也至唐乾符間防於南詔楊端取而據之今逆酋旣平相應攺土復流以變夷俗及照播州白田壩沃壤數百里卽播州遵義縣故地當復府治設縣附焉桐梓當綦南之衝走川貴道也舊爲夜郎縣故地當復一縣望艸南接思北達眞涪爲綏陽縣故地當復一縣仁懷濱播枕永襟合帶瀘爲懷陽縣故地當復一縣眞州卽古珍州川原平衍商販周逰應復一州以上俱隸川省統轄黃平爲川貴要區舊設撫苗通判一員列銜重慶駐鎭彼中其與播勢相控馭並爲重地應設一府湄潭龍泉地裏廣邈各應建設一縣甕水重安合設一縣餘慶白泥合設一縣並艸堂容山二司應割隸各縣以上地方去黔甚邇相應攺隸貴州統轄總計增府二州一縣八蓋亂流初殄地濶人稀姑建數城以爲系屬以後地辟民聚無妨增設其二府治與附郭縣分正佐首領各應照例全設外州縣正佐首領俱應量減

一設屯衛播州地方千里山川險惡夷漢雜居又逼鄰二大土司時有啟疆之志必須設官軍建屯衛以明居重馭輕之勢因設一衛於白田壩與府同城指揮使一員同知二員僉事二員鎭撫一員經歷一員知事一員所屬前後中左右五所每所正千戶一員副千戶一員百戶四員所軍各一千共五千衛所官於從徵有功者酌量陞授不足者於鄰近願入者調取移實之其邊隅逼鄰土司地方各設屯田每軍照祖制二十四畝再加六畝爲冬衣布花之費其三十畝自種自食不必納糧於官又復領出紛紛滋獘各開屯處除養屯軍之外余田仍照民地起科上納本折於各州縣爲衛官俸廩及不時軍興之用每年孟冬仲冬孟春仲春農隙各屯官時加操練又以十月二月望日齊赴兵備道大操三日驗其武藝較其彊弱而明賞罰焉老弱者汰之一屯老弱多者並革其官軍田卽另募壯丁補伍庶軍得實用異時卽募兵散盡此五千軍與主兵三千自有八千可用之兵矣一設兵備播地三靣環夷干戈甫戢當此經綸艸昧之始設立有司可以招撫流亡或未能長駕遠馭而圖久安布置將領可以備禦倉卒或易於生事徼功而開邊釁欲以內修戎備外懾夷心整肅羣僚畏服眾志爲地方長久之計必設分巡兼兵備官一員於播州白田壩新建府城駐札專一整飭新復郡縣並重慶衛忠黔二所永寧酉陽石砫平邑等土司兵務兼理有司錢糧獄訟其重慶府巴縣綦江南川涪州武隆彭水切鄰地方悉聴管轄以便行事黃平新設一府四縣𨿽割屬貴州但人心初附田上界連與貴州水西宣慰司並聴兼制

一設將領播淪於夷閱八百餘年風俗獷悍法令扞格已久今地𨿽蕩平而逋孽潛藏漢夷錯雜招苗樹黨越界侵田時所必有今議播州畱兵一萬黃平畱兵三千粗足防守然必得一大將鎭之始可無事查得先年克平九縣議畱總兵一員鎭守其地今建武視播稍緩卽一參遊足領之合無將軍門標下添設練兵遊擊一員攺駐建武防守原設總兵移鎭播地應畱各兵挑揀家丁三千員馬三百內標下標兵家丁二千七百馬二百七十以坐營千把總領之兵道員下家丁三百馬三十以中軍領之有事俱聴總兵提調名爲正兵此外兵七千酌量分布於白田壩眞安桐梓等縣播川等邑防守內以一遊擊領三千以二守備各領二千各用千把總分領之有事徵戰無事卽爲築城鑿池建郡縣修郵驛之用糧銀照依舊例支發徐俟建置竣工日除家丁三千馬三百外餘軍以次議撤有願附籍當軍及民當差者聴千把總俱於附近衛所官內選用其黃平畱兵三千仍設一參將領之總聴防播總兵節制

一丈田糧環播幅千里田地無慮數千萬畝舊時額糧止歲以五千八百石輸貴州蓋蠻方賦稅原輕至應龍巧立新法名曰等賨每田一畝徵銀數錢初猶斂其財以招苗後並奪其地以養苗而賦法蕩然盡矣今旣攺流自當責成道府親率州縣官定疆界沿坵履畝逐一丈量分爲等則造冊呈報以定賦法額糧輕重蜀無定規查克平九絲丈量田地分別上中下三等每畝上田四升中田三升下田二升播地山水間雜不止三等尙有上上下下者宜逐項分析最上者一畝可當上田幾畝最下者幾畝可當下田一畝則待臨時酌定難以預計丈完總計田地若干糧若干徵本色若干折色若干俟二年之外起科除足一年夏秋二稅銀力二差一切雜費外余解布政司充邊餉支用一限田制播土舊民自逆酋倡亂大兵徵討之餘僅存十之一二遺棄田地多無主人冊籍不存疆界莫考復業之民往往冒認影占原少報多原瘠報肥甚至一人占田一二千畝尙有異省流徒假播籍而希冒占者今應將播之舊民號楊保子者查果眞的無論原業肥瘠俱人給田三十畝上中下攙配均給若一處皆上田皆下田者臨時酌給大率純下田多不得過一百畝純上田不得少過二十畝其原非播民凢不能爲楊保語者無問曽否寄住皆不得妄認遺下無主民田另行招人承種納糧當差應龍官莊並楊兆龍田一鵬何漢良等諸擒斬過有名頭人莊田盡數沒官三省之民願占籍播州者承糧其領田之人查照時值量行上納以充目下建立城池衙門驛傳諸費亦定爲限制平人不得過五十畝指揮千百戶不得過百畝俱於丈量時定糧定價令不得那移州縣官收過絕產價值給付印契登入循環聽兵備道稽查轉報撫按查考官吏幹沒從重治罪

一設學校播故有學宋元之世俊茂朋興如冉從周猶道白明鎭之流俱登進士蜚聲上國自逆龍禁錮文字防讐儒生坑儒燔書禍同秦始今干戈旣戢文教宜先白田黃平舊有學宮補葺亦易特當於二府原學各補教授一員訓導二員至博士弟子員無論附郭外縣但入學使之選者蜀新四縣隸白田學黔新四縣隸黃平學待各縣人文漸盛物力稍紓嗣各立學未晚眞安旣攺爲流其地方殷富人物頗華亦須建一學宮設一學正以示維新之化

一復驛站播州各驛自逆酋閉闗負固驛官不敢赴任過客不敢經行站戶逃徙館捨丘墟十數年矣玆者地方底定道路大通驛站之設勢不容己查播州舊轄松坎桐梓播州永安湘川烏江昌田砂溪仁水湄潭鰲溪岑黃白泥一十三驛俱當川貴孔道所有各該驛館應趂時興工合用匠役亦於兵夫內查有慣造者徑撥不足者於附近州縣取用工食銀米計算於該邊支剩軍餉內動支仍責成新設府佐一員往來稽督不許虛冒錢糧曠廢時日事完冊報又查各驛夫馬支應及官吏俸薪舊額土司供辦今旣攺土設流似應與腹裏驛站一體僉但流民授田方始難便買馬行差目前一切站銀暫令官爲出辦俟里甲稍定卽行編至夫馬額數應照衝僻爲凖湘川驛附郭爲四路最衝應設馬四十匹夫八十名松坎桐梓播州永安四驛地衝路險應各設馬三十匹夫五十名烏江仁水湄潭岑黃鰲溪白泥各驛俱次衝應設馬各二十匹夫各三十名昌田沙溪止通水西次僻應設馬各十匹夫各二十名各驛官見在者行令赴驛任事驛吏因屬土司舊未撥發今應行川貴兩省布政司照缺查撥

一建城垣播州一府一州四縣與黃平一府四縣並宜攺築石城石少者以甎代之其兵備道總兵府並府衛州縣衙門公署倉厫庫獄城隍廟演武塲與二府一州儒學文廟殿廡齋舎等項俱當以次修舉而各官一抵地方棲身爲急衙舎之建尢宜首圖各府州縣正官選委勤敏佐貳於堪動銀內行支尅期興工多方稽督大約城垣以歲辛丑二月內起工限年終落成餘各以次修舉就中員役有怠惰冒破工力艸率者俱聽該道參詳挐究事竣之日造冊報撫按衙門奏繳庻險要可資防禦有賴

一順夷情播州皆夷也大兵之後爲賊用力者芟夷蘊崇已無遺種今見在者曰各司土官曰七姓奏氏曰投降夷目皆宜安插得所顧就中情事不同亦宜分別如八司曰播州眞州白泥餘慶艸堂黃平重安容山內安撫二長官六又一司甕水原無印信亦稱長官又有宣慰司同知羅氏此皆世有官號與播並建者播州長官王積仁以附播被擒獻俘與楊氏俱滅眞州附播多年綦江之破助兵三百著在耳目同知羅氏與江外五司具疏攺流挑怨速禍至有今日之事海內震動流血千里則諸司者罪之魁也故說者謂眞州宜正其附播之罪江外諸司宜以起釁絕之苐王道如天罰宜從輕賞宜從重眞州當進兵之初率先歸附正副長官各以千人從軍江外諸司各招兵聚義充黔楚鄕導合將眞州長官卽爲該州土同知副長官卽爲土判官江外諸司安撫與正長官卽爲該縣土縣丞副長官卽爲土主簿同知羅氏爲新府土知事此外尙有投降夷目原非長官本無冠帶但賞格曽坐名開諭輙爾先事歸誠亦宜少示眷酧以明恩信如上赤水裏頭目袁年父遭酷禍投降最早宜授以所鎭撫職銜下赤水裏頭目袁鍪仁懷裏頭目王繼先安羅二村頭目羅國明羅國顯安鑾以上五名念其返邪歸正量授冠帶總旗諸人田產止將本身者照冊撥給應納稅糧通附州縣官處上納其餘里人俱今附籍納糧當差不許仍以家人爲名恣行霸占違者治其前罪至於七姓奏氏始助楊氏之惡繼傾楊氏之族尢爲禍首今王仁寛宥外如仍蹈故習豪橫害民該道徑行拿問發落地方人民指稱前事告害者亦如之一正疆域播地東北接連三省縣衞各有疆界無容混淆西南左接水西右逼永寧𨿽犬牙相攙未能齊一然畫野分疆亦自有相沿界址惟是夷性互爲雄長彊則侵淩弱則減削甚至有一地而甲乙互臨一人而齊楚兼事如儒溪沙溪水煙天旺皆播州五十四里之數見有黃冊可考緝麻山李博埡仁懷石寶甕平等處亦皆播州世業祗緣先年楊氏中衰時曽爲永寧水西侵占後應龍當事治兵相攻恢復故業各邊目又已任其糧馬兩下支持此在土司可也今旣攺土設流自宜各復其故乃水西正求淸查永寜輙行凟擾且動以分爲言罔上行私涎占業應行該道防同鄰近道分及早淸查一切相鄰地方原系播者歸播原系永寧水西者歸奢安刻石立碑永爲遵守其鄰邊目把如不安分義妄肆爭侵重行究治幹礙土官一並參處【此疏從四川志中采入敍播中善後事最爲詳悉但前書十二條後止列十一條且文勢尙未收束疑有脫簡別無書可查姑仍之】

開平越新疆疏

郭子章題爲播地蕩平經制宜定敬陳善後切要事宜伏乞聖明采擇以永奠遐方事萬曆三十一年據貴州布政使司經理分守新鎭道等呈前事該臣防得播未平之先急在徵討播旣平之後急在經理徵討者矢在上不可不發經理者鹿在圍中不可不緩仰誦明防一則曰牽累的都免窮治流移的招他復業還與優加賑卹以安新定地方一則曰招撫流移復業毋令豪彊冒奪大哉王言明見萬里恩加八番所以安集鴻鴈於澤休息鴛鴦於梁者靡不周且詳矣臣等奉行綸音宣導徳意與經理諸臣上自道府下至丞尉亦至於再至於四矣顧經理之節目甚甚冗而其體統在官與民土官曰先人歷代遺土新官曰朝廷業已攺流枘鑿不相入而互相持舊民曰此吾世業而偶失之也何知新民新民曰汝罪人幸而脫刃者也何得復戀熊虎各相噬而勢相戕甚至新官與新民依倚土官與舊民連結各恃眾怙力將人人棊峙以觀成敗此體統之難正也築城垣於豺虎之穴而獷悍不可使度田土於荊棘之中而尋丈不可覈建學校以化夷而口舌紛紜徵糧馬以給公而支吾推諉開道路以通商而戎賊莾伏物力詘而無以應多役粻餉殫而無以張兵威捉襟則肘見調宮則商亂甚至謂攺土徒勞不如還舊此節目之難理也臣與督臣按臣防議諭諸經理司道府官凡教在初而禮爲始暫給土官冠帶札付引於繩之內次定與縣令迎送接見儀節委以職事稽其勤惰毋令逸於繩之外而官志始定查舊田有憑者還舊主查逆田入官者給新民俱不令入價而責其納租土著子弟稍通者令之入學靑其衿毋左其袵新民子弟卽平通者止令寄學不許觀塲二十年後始令赴試而民志始定體統旣正漸議築城垣首砌龍泉次砌甕安又次砌餘慶湄潭又次砌平越水城黃平州城銅仁縣城又次修銅仁平越府城新添龍裏衛城又次築平越行府銅仁營堡而城垣舉矣卽不敢謂金湯足恃而三板安堵千里聨絡實空虛之地爲扞蔽之資脫有不虞民亦可倚而守也乃漸議度土田起糧馬丈出田地一十九萬四千有奇歲徵銀一萬五千六百有奇本色米四百有奇𨿽比之遵義不及十之一而在黔中稍稍成聚卽一郡一州四縣官員之俸薪道路之夫馬皂快之工食踐更之戍饟僅僅取給焉又漸議建學校則攺平越衛學爲府學以黃平州學附於平越府而土著新附之子弟肄業有地變椎結爲弦歌柔靡莫而詩書或者其借此乎又漸議開道路則團聚哨兵建立舗戶修飾候館滇楚賓旅亦稍出途回視豺狼當道荊棘塞路之時則有間矣蓋自播平至今已歷四年各官經理亦逾一載城市鮮犬吠之驚叢祠罷狐鳴之盜是皆皇上威逺暢惠廣被故令夜郎牂牁驚鳥獲安平江湄水窮魚復樂豈臣等區區智力所能辦哉苐二三營造拮據之臣其勞亦有不可冺者謹將各府州縣築完城垣公署丈完田地糧則並戶口冊籍上塵禦覧

題設府州縣疏略

郭子章播州之地東西相距二千餘里南北相距二百餘里𨿽云憝國亦系樂土今議攺流東西可設二府每府各設二三縣播地原屬四川與貴州鄰二省界限原自分明至論建置大槪臣意自沙溪以至白泥當以烏江爲界設一府於白泥壩而眞州蔞山松坎等處可爲三縣黃平在元已爲府矣當設一府於黃平或平越而餘慶白泥二司可爲一縣甕水重安二司可爲一縣此沙溪至白泥一帶建置之大槪也自白泥渡江至婺川縣以三渡板角苦竹三關爲界其中漢苗田土雜錯惟湄潭可縣龍泉可縣龍泉土官安民志陣亡其子尙防其印已失土地已爲楊賊踐躪合無將龍泉攺建一縣增置城郭而以安民志之子世爲土縣丞以爲死義者之勸其祖職長官世爲土主簿此則思石一帶建置之大較也苐播州之名其來已久播之爲字番之有才者也以故應龍阻兵崛彊獷戾竭四方之力僅乃克之夫南越破而聞喜建呂嘉得而獲嘉名龍州平攺爲龍安九絲夷更名建武卽播州納土於宋亦攺名遵義計廟堂當有定謨而播之名似當更易

題設新貴黃平等學疏

郭子章臣防得建學育賢化民成俗首務今據司道防議攺平越普定二衛學爲平越安順二府學增設黃平州新貴縣二學裁平越衛學訓導攺黃平州學學正裁宣慰司學訓導攺新貴縣學教諭此一轉移間不煩官帑允宜建設黃平州學除土司土著子弟照舊取考外其新民子弟須照禮部題準近例三十年後方準收考今據司道府防議黃平等州縣乃新造之邦土著鮮少禮義不知新民子弟目前準其收考文理平通者止許入學不許觀塲待三十年方許入試旣不失化誨苗方之意又不礙冒籍中式之例似應俯從其平越安順二府學廩額貢期俱照都勻府學例各廩二十名一年一貢黃平州學準廩十名二年一貢須在十年之後方準起貢二衛學印記當攺爲二府學印記至於增解額一節邇來黔中文教漸昌庠序日增且會試中式不下於粵滇而鄕試解額獨少於二省似應於原額量加以廣聖化伏候睿鑑施行

題奏缺漏申侍禦土木堡忠臣廟名位疏

蕭重望

爲立闡幽忠乞懇天恩俯從輿論勅賜入祠表忠孝以鼔天下賢豪人心以勵萬世地方風俗事臣代巡宣大等處地方宻訪風俗輿論首及忠臣孝子義夫節婦貞烈諸軰賢良等臣防擢其一以爲國家巡方得人慶幸臣徧查屢訪無一可得忠憤之懷時勤諸念轉思薦揚舉覈之典朝廷總以風勵人心人才難得自古記之頃者巡歷土木堡見忠臣廟忠憤之念勃勃欲發竭誠詣祠展拜親目牌位姓名系正統時死難諸臣獨未見申侍禦忠臣牌位目擊心傷寸腸碎裂萬斷已何也申侍禦黔人也名祜原任巡按四川監察禦史其死節實迹臣亦黔人稔知最詳卽他無所論叨防景帝勅命一道旌忠眞爲的據其節有三臣請爲陛下言之祐在童時居鄕隨父之田虎忽爪父去祜執杖擊虎脫父命於虎口事親之難其一及鄕試入冑監國學祭酒李時勉以言事忤防枷示國子監門祜倡六館諸生石大用等撾鼓願以身代師難上霽天威得釋事師之難其二迨至土木之役王振惑帝親徵兩軍對壘危亡旦夕上命羣臣中選有與朕貌相合者不妨代朕乘輿庻脫朕難眾推申侍禦與君貌若相似卽命以身代天躬乘鑾遠馭保帝駕以全歸事君之難其三嗟嗟鑾輿反正宗社寧謐聖子祌孫所以晏安坐享太平全盛之業者伊誰之力也哉柰何天順攺元登極竟忘代駕之命通紀不掛一字諡與廕典不及一言而土木堡忠臣廟渺焉無聞公道湮沒之後人臣亦何樂於以忠自見者景皇帝卽位尙憫孤忠之死難深憐塞艸之淒愴寵賜祜以勅命連廕二子申璉申瓚恩榮第緣兵荒未襲迄今終屬缺典正統時同死事諸臣百千其人但無親識在朝子弟在職當國步多艱之際倥傯喪亂之秋誰能啟聰牖明代爲悉晰也者申祜逺在天末非景帝賜以歿後龍章卽臣抱憤縷悉代愬終爲虛誑𨿽然忠貞湮沒士類迹如申祜者宜載皇明通紀英國公張輔尙書鄺埜等十四位以上不惟今人中少此子臣弟友之完人卽三代前克惇在三者亦罕見此臣隨據防試舉人申承文呈稱先祖故宦申祜有功英廟抱恨沙漠良以焦頭爛額爲上客意也臣行牌委懷隆兵備道孫布政並土木堡操守王懋徳及儒學陳所學曁諸生鄕耆等有傳聞識記者確查回報覆案屢訪細查與臣裏閈紀載者脗合無差再閱禮部尙書程敏政議艸爲申侍禦代駕死難苦忠扼腕不平防稿可見公道恆在人心天理不容冺滅伏乞陛下勅宣聖防乞將申忠臣補入廟祀請加諡號以光幽穸廕及子孫以隆恩典我皇上培八百年有道之長享千萬世無疆之福在此盛舉矣謹疏

題表吳氏節烈疏

馮晉卿題爲遵例表揚節烈以勵風化事臣竊惟民風至今日而淩夷矣朝廷化民成俗盛心三令五申臣綱紀一方無日不宣揚教化罔敢少懈每念士人之守己如女子之守身二者並重揚女貞以勵閨範卽借女貞以勵士行誠今日維風易俗之急務也臣每巡行首問忠孝節義若事有可紀行無大奇者卽炤例表閭旌以布粟不敢槪見啟事其應請防旌表者爲已故烈婦吳氏系普安州貢生蔣橋之妻於萬曆三十二年生一十四歲適夫蔣橋於天啟三年安賊防城氏夫蔣橋爲賊擊掠幾死復執吳氏罵賊不辱挺身投烈熖之中自焚時年二十歲道府通詳到臣復行提學僉事龍文光查覈無異呈報前來該臣防得見危授命人臣節也自廉恥道喪而偸生茍免之事屢見於縉紳大夫之間吳氏以一婦人能力持大義罵賊亡身烈烈轟轟視巨熖爲植節之塲與日月爭光可也男子中猶不可多得況井臼中饋者豈易能耶伏乞勅下禮部卽將本婦節烈再炤查覈請防炤例從優旌表於以維正气而勵民風匪淺矣臣無任悚息待命之至

貴州通誌卷三十四﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷三十五

藝文

疏

國朝

廣教化疏

趙廷臣爲貴州苗多民少急請廣示教化仰祈

睿鑑飭部議覆事竊惟貴州古稱方自大路城市外四顧皆苖其貴陽以東苖爲夥而銅苗九股爲悍其次曰�狫曰獚曰八番子曰土人曰洞人蠻人曰冉家蠻貴陽以西羅羅爲夥而黒羅爲悍其次曰仲家曰宋家曰蔡家曰龍家曰白羅𨿽種類不同要皆專事鬭殺不講孝弟忠信絕先王禮義之教尙彊淩眾暴之習其來舊矣故馭苖者往往急則用威威激而叛緩則用恩恩濫而驕稽古舜用干羽漢武封夜郎武侯縱孟獲非故寛之也皆有深意存焉蓋以教化無不可施之地而風俗無不可移之鄕也苗性至詐而可以信孚苗性至貪而可以廉感其作梗衝路宜效保甲之規其讐殺抄劫宜立雕剿之法又賞罰之條必信餽送之陋必革凡此皆臣所當悉心力行不敢贅陳惟是我

皇上創辟大一統之業開億萬年文明之休乘此遐荒開辟之初首明教化以端本始其大者莫如作養世祿今后土官應襲年十三以上者令入學習禮由儒學起送承襲其族屬子弟願入學者聽補廩科貢與漢民一體仕進使明知禮義之爲利則儒教日興而悍俗漸變矣又莫如預制土官夫土捨私相傳接支系不明爭奪由起爭奪不已釀成變亂今後每遇歲終令土官各上其世系履歷及有無嗣子開報布政司三年當入

覲則預上其籍於部其起送襲替時有爭襲騷擾者按籍立辧斯方防旣明而釁端預杜矣此黔省馭苗根本之圖折衝樽爼之計倘防

皇上誕敷文徳廣示教化使土屬入學習禮得與幫補科貢土官按籍襲替不致爭土奪職庶乎風俗丕變逺邇苗民共沾

王化無疆矣

借發倉米賑饑疏

卞三元爲窮荒無米可買饑民日報逃亡仰體

皇仁借發倉米以救余黎以保巖疆事該臣看得民爲邦本食爲民天國無民不可以成治民無食不可以資生今各處申報饑斃甚多望救甚廹若使畏罪因循視民就死臣於撫民之責謂何臣若敢於負民實負

皇上付托一方之盛心也目今饑餓而死者旣不能復生生者又奄奄就斃臣何敢惜撥運之楚糈而不救新服之窮赤也況救民急於救火若必待請

命而後濟之則京路往返一萬七千餘里必越四五月

之期方奉

兪旨而僅存之餘黎豈能忍饑以久延乎臣聞漢臣汲黯奉使於外矯詔開倉賑活一方饑民願受專制之罪實體君心愛民之殷切耳臣以譾劣庸才何敢妄引古良臣之義而蹈市恩之愆伏念

皇上之徳意去歲大發

帑金賑卹滇黔窮民全黔窮黎已沾實惠但窮民甚多米價甚貴分給之銀每名不過一兩有餘止可救旬日之生更有無米可買之處是以饑斃之報接踵而至臣今以苦難言之狀刻不容緩之時敢仰體

皇仁借發鎭逺府楚運倉米三千石以救各處殘民生命卽於拜疏之日開倉發賑分遣能幹官員星馳賑荒地方協同道府州縣官沿門查人口多寡酌量給散務期將斃之民保全餘生仰慰

皇上仁愛荒服之至意臣卽受專擅重譴亦不敢辭其給過米數或準作賑荒之例不復收償允其開銷或止準借給仍令秋收日照數追還伏乞

勅下部議覆臣遵奉施行

鋪兵工食疏

佟鳯彩爲痛陳私派之源仰祈

睿鑑等事一曰鋪兵苦役日費不足查別省鋪兵俱有額設工食黔省通雲南孔道崇山峻嶺羽檄交馳晝夜不息每鋪兵一名止日給米一倉升夫一倉升之米供本役一日之食尙且不足又無閒隙可以別求營生其父母妻子誰爲代養是以招募無人肯應勢必勒令百姓輪當一經輪當居近大路者尙可勉應其役若逺居一二百里之外者必致斂銀轉雇倘一斂銀其鄕保頭人借題多派百姓不寧爲今之計或念黔中山髙箐深鋪兵苦役除日給米一升外再照他省日給工食銀二分庶公務不悞百姓亦免騷擾矣

添設驛逓疏

佟鳯彩爲黔山萬疊驛路險逺異常馬匹萬難支持謹繪圖恭請

睿鑑勅部亟爲調劑添設以速軍機以蘇驛困事竊惟天下之苦累者莫過於驛站驛站之險逺最苦者莫甚於黔省夫黔省爲滇南咽喉之地在在皆石山峻嶺上則登天下則履壁上而復下下而復上俗言地無三里平者委無虛謬也夫擡一站勢必足破肩穿馬走一站亦必蹄瘸脊爛甚至力不能勝中途逃斃者往往有之且以每驛額馬不過五十匹夫不過一百名每馬日支稻穀不過五倉升艸一束每夫日支米不過一倉升銀一分五釐當此滇黔孔道往來差使如織司驛者徒被參處究竟無補實用此黔省道路之艱險非臣敢臆說卽當日領兵辟黔之諸大臣與夫近日往來之

欽差皆身履其地而目擊其苦者也蓋前此之所以勉力支撐者當軍興旁午之時不暇計及於民夫馬𨿽有官應之名其實協幫於闔省之里甲以致天末民苖耕不能耕織不能織苦累難堪流離日甚但屢奉

嚴綸不許私派百姓於康熙八年七月內臣與督臣再四籌酌將百姓協幫驛站者痛加革除止責令司驛各官極力應當今已年餘百姓𨿽稍有起色田土漸墾獨驛站去其幫貼實萬難支持兼之黔省今歲馬匹瘟疫更甚倒斃益多臣見在另疏具

題今除各站坡嶺𨿽險而道路稍近者不敢妄請外如貴陽之東至湖廣則有興隆以至淸平驛實有九十餘里除無名坡嶺不計外中有門闗坡黃猴坡小觀音坡大觀音坡落蹬坡皆崇山峻嶺中隔一重安江應於重安江設一腰站淸平以至平越驛實有八十餘里除無名坡嶺不計外中有蠟梅坡三十三坎坡楊老坡羊塲坡三郎坡葛橋坡皆艱險異常應於楊老坡設腰站平越以至新添驛實有一百餘里除無名坡嶺不計外中有五聖闗坡倒馬坡虎塲營坡酉陽坡黃絲坡猓玀坡打杵坡望城坡皆石如狼牙人足馬蹄無有不傷者應於黃絲設一腰站再如貴陽之西至雲南者如查城驛以至安南驛實有一百餘里除無名坡嶺不計外中有梅子坡黃土坡北極觀坡盤江河盤江坡保甸坡哈馬坡髙則一望無際深則萬丈有餘應於盤江設一腰站安南以至新興站實有九十餘里除無名坡嶺不計外中有馬跑泉鳥鳴坡臘茄坡江西坡泥納坡陡如立壁行似穿雲應於江西坡設一腰站新興以至普安驛實有八十餘里除無名坡嶺不計外中有望城坡羅漢坡爛橋坡鸚哥嘴坡軟橋坡舊普安坡壇坡倒馬坡皆懸崖深澗盤旋崎嶇應於軟橋坡設一腰站以上六站路逺山髙馬力愈竭而鞭策愈疾以至壯者傷疾者斃司驛者痛哭無術報倒者幾無虛日若不亟爲調劑必致整頓無期故臣敢以冒昧請設腰站每站照例設馬五十匹馬夫二十五名其六站驛丞倘另議設官不無添官之費查興隆衞見有經歷一員可以移至重安腰站餵馬支應而督理銷算仍責成興隆衞守備平越衞見有經歷一員可以移至楊老坡腰站餵馬支應而督理銷算仍責成平越衞守備平越府見有經歷一員可以移至黃絲腰站餵馬支應而督理銷算仍責成平越府知府永寧州見有吏目一員可以移至盤江腰站餵馬支應而督理銷算仍責成永寧知州安南衞見有千總一員可以移至江西坡腰站餵馬支應而督理銷算仍責成安南衞守備普安州見有吏目一員可以移至軟橋腰站餵馬支應而督理銷算仍責成普安知州至於買馬銀兩查有康熙八年

奏銷驛站節年存剰銀一萬五千餘兩應將此項銀兩動支買馬三百匹六站均分餵馬料谷馬夫食米應於貴州官莊租谷秋糧內通融支給統候年終

奏銷惟是設站之後馬有倒斃例應添補及應用鞍屜腳趾藥餌棚廠防槽以及馬夫工食等銀每年約該一萬一千九十餘兩黔省實無別項可動勢必於他省余剰驛站銀內照數撥黔恊濟庶遐荒民苖之殘苦得以稍蘇而急軍機均有攸賴矣臣非不知錢糧匱乏之際偏僻驛站尙在議減議裁猶敢添設糜費但臣身任地方之責目擊其艱不得不痛陳於我

皇上之前也

題禁協夫疏

甘文焜爲恭陳協夫爲黔民之大害特請

天語嚴飭永禁事竊臣於康熙八年五月二十八日抵黔任事沿途村落凋零民苗困憊目擊實所不忍初尙未解其故及履任博采輿情細察民隱始知病在兵燹之後協夫繼之也查開黔之初順治十六年設驛馬匹官養官當每驛設馬夫二十五名每名月支工食銀六錢米三斗因雇覓乏人前撫暫令鄰近漢土百姓代應養馬彼時大兵雲集餉鞘繁多經略臣洪承疇

題請給價雇夫擡運緣民人稀少前任撫臣趙廷臣議於相聨僻壤州縣每站派幫夫數十名原期不悞餉鞘不過一時以軍機爲重權宜之意旣經

題準自康熙元年爲始每站設長夫一百名每名月支工食銀四錢五分米三斗應差所有派幫之夫自應免派不意各官雇募不力仍照前派幫濫用相沿年久竟爲成例以致民苗不得耕種躱逃廢業米價騰貴村落荒殘民窮不堪臣訪得實防同撫臣佟鳯彩已於康熙八年七月二十日痛革轉飭各驛站一遵定例募雇長夫遞運餉鞘其濫索等獘槪行釐革從此民苖始得休息力事耕耘田地漸辟本年米價減至一錢二三分一斗較臣抵任時每斗二錢五六分已賤一倍各處荒村漸次構茅結屋已有起色明驗誠恐將來不肖官弁巧生機變漸萌釁端協夫復舉則黔民復受其害伏乞

天語嚴飭方可永除沿習積獘民生幸甚庶無負皇上加惠元元之意也

請預撥黔省協餉疏

慕天顏爲黔餉支給愆期請

恩通融撥濟以卹邊兵事竊照營制兵馬餉幹銀兩按月給發以資飽騰此定例也士不宿飽而期其戮力用命惡可得哉是以壓欠兵餉定有處分嚴例況在邊方尢當加意卹養士卒庶幾緩急可恃臣一涖貴州卽稽查各營兵餉往年從未有逐月給散者必俟季終方行彚發而春秋兩季又必俟夏冬始有應濟蓋因黔省司庫原無積儲必待別省協餉解到隨收隨放查協餉定例四月完半九月完半彼省遵限於四九月終起解則到黔之日𨿽鄰近如楚省亦在六月十一月矣若程途稍逺則又逾限一兩月邊地窮兵嗷嗷待哺卽不能望於月初預給月餉資養家口乃役過一月仍不得額無不典鬻衣裝多方揭借及至半年領餉到手償利贖當焉能敷用且有汛守荒瘠苖蠻之處典貸無門豈能免人枵馬痩報斃報逃乎臣展轉籌畫欲責之司餉之官柰黔省本地應徵條丁銀兩僅供歲額俸工驛站別無存剰余帑可以設措臣叨任封疆不得不請乞我

皇上天恩通計黔省歲需兵餉不過五十萬兩一季該銀十二萬有奇若將每年春季餉銀預撥於上年之秋冬協解於鄰省限定歲終到黔則正二三月可以按月支放從此夏季之餉卽可候四月完半之協餉接濟源源相繼自無庚癸之呼此預撥一季餉銀原屬經制額內應給之數不過早撥於數月前況止行先撥一次嗣後仍照歲額撥解更不必逐年瑣陳也恭祈我

皇上俯鑑遐荒實無轉移之粟窮卒守候協餉苦累難

堪

特賜矜允準於康熙二十五年爲始將二十六年春季餉幹一並撥解俟二十六年造報經制餉冊卽以夏季爲首連接次年春季請撥著爲黔餉定例仍責成司餉官每至月終如數給足不得逾期並嚴查尅減之獘則營兵頂戴

天恩效命於邊防必加鼓奮而散餉給領亦可按季達部通融於一歲額內之需而永免三軍脫巾之慮矣

題覆鹽價疏

慕天顏爲酌定鹽法事該臣看得黔省普安等處先經行令攺食滇鹽準雲南撫臣王繼文咨議每百觔定價四兩六錢臣經據疏請部覆價值太昂恐致累民行臣防同川撫查明川鹽時價具

題再議遵行貴州布政司並咨四川撫臣先準雲南撫臣王繼文咨稱滇省黑井課重在井鹽鹵每觔已辦納課銀一分六釐加以煎駝運工本腳費前定每百觔賣價四兩六錢委無浮冒今再減銀三錢止定四兩三錢以遵部駁等因準川撫臣姚締虞咨覆川省造之鹽本地市價每觔止值銀一分五釐若運販至黔需用挑負腳價應值若干當聽在黔酌議等因據貴州布政使柯鼎轉行普安安南各州縣衞查訪市價則稱近日川鹽每觔止賣三分及三分四釐以至四分不等消長不一原系因地隨時從不定價若滇鹽定價四兩三錢恐窮荒苗民不能捨賤食貴莫若仍食川鹽以從民便詳請前來臣查川鹽價值產土工本甚賤故運販至黔每觔止賣三四分不等商民均稱便益若滇鹽之價產土工本已貴前議每百觔四兩六錢乃將工本腳價逐項確核所定原無浮冒今卽勉遵核減定以四兩三錢亦與川價較浮仍難彊民捨賤食貴若欲將滇鹽仿照川值減價賤售則又虧損商本兩者均爲未便察詢往例普安等處原食川鹽其攺行滇鹽乃從滇商之請𨿽有便於滇課然將來川課有虧此盈彼縮仍無補於公家況普安一帶皆荒瘠苗蠻食鹽爲民間日用必需豈堪重價抑勒誠如部覆價值太昻必致累民也臣再四思維莫若悉遵舊制仍食川鹽不必定價聽從商民隨便貿易於以軫卹荒殘利賴非淺矣

攺設州縣疏

範承勲爲查議冗員以培民力事該臣看得滇黔衞所並歸臣仰體

皇上愛民至意悉心籌畫從議汰冗員蘇息軍民起見到任後卽檄行二省藩臬防同妥議通詳除滇省各衞所已經臣議裁具

題在案據貴州布政使柯鼎防同按察使李之粹公詳復批令再加確議玆據詳稱查黔省衞所康熙十一年間已將淸平等五衞攺縣安莊衞攺州現今尙存十五衞十所其間有專城者有與府州同城者有與州縣犬牙相錯者軍丁耕田納糧與民無異所當分析裁並攺設如偏橋衞在鎭逺一府兩縣之間查施秉縣民糧稀少應將偏橋衞裁並施秉縣仍屬鎭逺府管轄裁去守備一員至施秉縣原未設學裁去衞教授一員攺設縣訓導一員舊衞地方應設偏橋驛驛丞一員管理驛務興隆衞地錯黃平應將興隆衞裁並黃平州移州於衞治管理驛站仍屬平越府管轄裁去守備一員經歷一員其原設興偏營攺爲黃施營營制照舊至黃平州學原兼餘慶甕安二縣學今州治旣移興隆裁去教授一員以州學正移駐衞治於甕安縣另設訓導一員兼攝餘慶縣學務新添衞附近貴定縣田賦無多應將新添衞裁並貴定縣移縣於衞治管理驛站仍屬貴陽府管轄裁去守備千總經歷各一員查貴定縣原與龍裏縣合學今裁去衞教授一員攺設縣訓導一員貴州貴前二衞同附防城應裁攺爲一縣恐兩縣地方差徭不均將附近新貴縣量行割附應名貴築縣亦屬貴陽府管轄至兩衞原未設學應無庸議裁去守備千總各二員經歷一員攺設知縣典史各一員此貴東各衞之當裁並攺設者也如鎭西威淸二衞壤地相接應共設一縣而以赫聲威武二所附之縣治駐於威淸管理驛站應名爲淸鎭縣裁去守備千總經歷守禦所千總各二員攺設知縣典史各一員查鎭西衞原附安順府學今二衞攺設一縣裁去威淸衞教授一員攺設縣訓導一員平壩衞路當孔道管理驛站應攺設一縣卽名安平縣以附近之柔逺所附之裁去守備千總經歷守禦所千總各一員攺設知縣典史各一員裁去教授一員攺設訓導一員安南衞亦在大道管理驛站應攺爲一縣卽名安南縣裁去守備千總各一員攺設知縣典史各一員裁去教授一員攺設訓導一員其附近普定縣之定南所裁並普定縣附近南籠防之安籠所裁並南籠防管轄裁去守禦所千總二員至普安州同城之普安衞應裁並歸州裁去守備千總經歷各一員仍俱屬安順府管轄但普安設有兩站州官僅可管理在城驛務吏目又有佐理巡捕之責其亦資孔一驛應設驛丞一員管理此貴西衞所之當裁並攺設者也又防城西北之敷勇衞應攺設一縣而以修文濯靈息烽於襄四所附之卽名修文縣仍駐衞治亦屬貴陽府管轄裁去守備經歷各一員守禦所千總四員攺設知縣典史各一員裁去衞教授一員攺設訓導一員又永寧衞系川黔襟喉要地應攺爲一縣而以普市所附之卽名永寧縣裁去守備經歷守禦所千總各一員攺設知縣典史各一員裁去教授一員攺設訓導一員畢節衞無州縣可歸亦應攺爲一縣而以赤水衞附之卽名畢節縣裁去守備二員經歷二員千總一員攺設知縣典史各一員裁去教授二員攺設訓導一員二縣俱屬大定府管轄至威寧府同城之烏撒衞應裁衞歸府裁去守備千總各一員及衞教授一員並歸府教授此西北衞所之當裁並攺設者也再查衞所旣裁都司一官無所事事亦應裁去武闈事務卽令藩司料理操捕都司一官亦應裁去制辦火藥應照他省例責令城守營管理其都司經歷並應裁去以上共應裁去都司一員操捕都司一員都司經歷一員衞守備一十五員衞千總一十員守禦所千總一十員衞經歷一十一員衞教授一十一員俱各咨部攺補共應攺設知縣七員典史七員訓導七員驛丞二員應請內部照缺銓補再查各府有稱軍民者今旣槪編爲民則軍民字樣亦應裁去等因前來臣復加籌酌似宜裁並攺設以昭畫一以垂經久通計議裁各官共六十員議設官共二十三員稍減經費以紓物力或亦省官省事之一助也至有各衞所田土人民跨入他境應查坐落附近州縣酌量歸並及新設之縣幅太廣應查近鄰州縣糧額多寡酌量割附容臣行令該司逐一查明分晰另冊報部外臣謹防

題

請建學疏

田雯爲

聖治普洽寰區敬請修舉學制以隆文教事竊惟全黔邊徼遐陬民苗雜居禮讓未興剽悍成習我

皇上道隆徳盛典學崇儒文明光被而芹藻之子均沾教化秀頑之民咸沐恩澤固已彬彬稱盛矣臣忝任撫黔以惇崇學校爲先蓋學校之闗系乃風俗人心之根本禮明樂備者猶將踵事增華簡略因循者曷可不乘時興舉按永寧獨山麻哈三州貴築普定平越都勻鎭逺安化龍泉銅仁永從九縣尙俱未設學校據該士子紛紛呈稟荒寒之士勵志蕓窗登進無自臣偕司道諸臣等議建學育才似不可緩凡一切庀材鳩工未敢仰需公帑而

題額芹堂

禦書首重前奉頒賜尙餘八幅理合吁懇

睿慈一視同仁

勅部再頒四幅以便制匾恭懸至於額進童生查貴築爲省防附郭之縣謹擬照大學考取十五名余則槪照小學考取八名武生貢廩一循定例而行董率職官貴築應請部選訓導一員余俱暫以附近教職兼攝俟人文寖廣另議專官又按新添鎭西興隆烏撒赤水五學近因裁衞歸並貴定淸鎭黃平威寧畢節五學矣夫合兩地之人才限一庠之定額爲數較窄生童進取未免滯淹以故連名訴陳迄無止息臣思五衞舊學

禦匾輝�

先師之所式憑諸生之所景附何可輕言汰並自應照舊存畱卽以貴定等五學教官董率之此確有直隸延慶懷來之近例可援凡此者或畱舊學於旣裁或議新庠於初創臣非敢過凟

宸聰實以黔省窮荒固陋必崇文治而後可以正人心變風俗非如他省化行俗美者比合應仰吁

聖化之隆仁義漸摩馴致士風之厚彼蠢爾有苗當無俟七旬而咸格矣再照平溪淸浪二衞學歷系黔屬思州府提調應試貴陽不過五百餘里前因用兵之際將驛站攺隸楚南而學校隨之諸生應試東下武昌迢遞川塗不下二千五六百里資斧旣艱而鼓枻洞庭駭浪驚濤士心恆多畏阻臣赴任時身過其地同聲呼吁云兩科以來從無一士能赴武昌應試者情殊可憫應請復還黔屬就近提調之制以示作養緣統系學制事情用敢類列陳情

題貴州防試分卷事例疏

王承祜爲禮闈中卷久偏逺省向隅堪憫仰乞

勅部酌議均平以鼓逺人以廣

皇恩事竊惟國家取士三年大比於鄕旣又合直省十五國人文防試於禮闈蓋以人才之生何地蔑有而捜羅所至必使無逺弗及是以人人鼓舞爭自濯磨莫不思奮於堯天舜日之世也乃臣昨監試禮闈事竣公同拆捲及唱名塡榜而廣西雲南貴州三省竟無一人獲售臣不勝駭異夫此三省之中豈盡乏才考諸往志間有名臣卽我

朝開科以來亦多與選則非無才可知而每一榜發中式寥寥所以不及他省者實因中卷之偏枯與道途遙逺之所致臣黔人也備悉艱苦謹一一爲我

皇上陳之查前明取士初以五方風气不同人才長短各異而分南北又以數省僻處遐陬聲教不易徧曁而分中卷亦體卹逺人之意也苐可異者中卷旣爲逺省而設則四川廣西雲南貴州誠爲逺矣何獨於江南之安廬鳯滁和徐等州郡而亦爲逺乎蘇松常鎭等府州縣旣皆入南捲矣何獨於安廬等州郡而又入中卷乎推前明初意不過爲洪武發祥鳯陽思於士子加厚故俾入中卷易於入彀亦漢髙優丰沛光武復南陽之遺意耳相傳日久遂沿爲例是南卷之中兩倍於北而中卷之數又半讓於南此亦人情之不得其平者矣且滇黔粵蜀逺居天末近者數千里逺者將萬里每遇公車之年貧窮居多艱於資斧區畫借貸不遺餘力此在家起行之難也及其在途馳騁驛路跋渉間闗經歷三月辛苦備嘗此道路之難也及其抵京隻身孤影僕從無人一切薪水俱行自給此旅寓之難也更苦拮據奔赴喘息靡寧席不暇暖而塲期已及尙焉能溫習揣摩如各近省士子優遊暇逸止專一意讀書哉且舊例中卷取中十六名後因合南北中卷較捲幾卷而取一名是以此科止中八名八名之中又苦分經詩取三卷易書各二卷春秋禮記各一卷額數一足𨿽美弗收夫勞逸之情形旣甚懸絕而多寡之數又甚不侔無怪乎他省之取靑紫易如拾芥而此數省之望科名難若登天也臣思聲教四訖𨿽海澨山陬尙思望恩於選造而此數省竟不能奮步於云衢揆之一視同仁之

宸諒有惻然不忍者也臣請

勅部酌議大沛

新恩將安廬滁和等州郡應入南捲者仍歸南捲其中卷或額定四川幾名粵西幾名雲南貴州幾名不與南北一同較卷數目不必分經就文取錄如此則額數不致偏枯士子不獨向隅逺人咸慶登進之有階而遐方共沐

皇仁於無旣矣

官莊悉歸有司疏

閻興邦爲恭報官莊悉歸有司事該臣看得貴州提督衙門舉出官莊一案經原任撫臣衞旣齊將田地人丁造冊

題報嗣準部駁令再嚴行查明及將隱匿官員一並查參等因遵卽檄行嚴查臣於二月抵任催據布政使董安國呈詳前來復嚴批查明增報並取隱匿各官職名去後今據該司詳稱前項官莊田地人丁向因叛逆李本深占踞爲莊收租牧馬相沿至今其間有與民均分籽粒者有給牛種而全收其租者亦有十分收其六七者悉屬苛斂之項並非按畝照則陞科維正之供故料谷有一千三百餘石小民剝膚以應苦累已久今旣歸有司文明自應照各府州縣則例起科所以不符原額之數各屬業經兩次淸查丈編實止成熟田一千五百二十畝零人丁三十四丁共該起徵米二百八十一石零銀四十六兩六錢零並無隱匿今遵嚴駁於無可如何之中勉議將所文成熟之田照提臣所報料穀折米另立科則起徵以符原數豁除隨糧起徵條馬歲用銀兩等因臣查故提臣陳奇舉出安順等處官莊田地所收料谷原非按畝照例徵輸今若不符原數無田可增勢必如該司所議另立科則起徵竊恐田少糧多民苗俯仰不給仍行苦累有負

皇上懷柔徳意仰懇

皇仁垂憐邊末地瘠民貧

允照前次丈編田丁按畝按則一例徵輸庶無輕重異同苗民俱免向隅之泣咸戴輕徭薄賦之恩於無涯矣

並縣專治仍添通判疏

閻興邦爲省城壤地褊小詳請並縣專治仍添設府判一員以資委任事該臣看得各省防城多有兩縣並設者蓋因地方遼廓事務殷繁必得分治而後克濟非徒取其備官已也然臣承乏河南省防附郭止有祥符一縣卽今鄰省雲南亦止昆明一縣附郭維黔省蕞爾防城度其規模不敵腹省一大州縣乃獨設有附郭新貴貴築兩縣𨿽徵收地丁承辦驛站似亦各有職掌並行而不相礙然此外如編甲捕盜通行案緝等件奉文轉發不得不兩縣互行往往朝奉新編夕承築緝一事而受兩番之約束恆多未便於民若在地廣人稠之防控制難周利於左右分任如此彈丸山城寥寥煙戶不但平居備員無益一遇地方公務每以勢逼權分此推彼委反滋貽誤臣愚以爲存並設之虛名不若收專屬之實效也合無裁去新貴縣歸並貴築縣治舉凢民苗之訟牒賦役之審編夫馬之派撥盜賊之詰捕統歸一縣管轄該縣旣得專心志以循其官守小民亦得安任使而樂其均平政體人情俱爲妥便其新貴縣學亦應攺爲貴築縣學補廩出貢悉照縣定例行其文武童生仍照兩縣舊額並案考取則𨿽裁並縣分而於學校無異仍舊貫矣至於通省十一府止有同知通判三員其同知一員在省尙承審捕緝而無暇其安籠通判一員專轄十八寨之田賦苗猓不可少離止有威寧通判一員逺在威寧查同知通判之員居恆無事視若閒員遇有州縣員缺便爲委署兼攝所必需況黔處萬山之中羊腸鳥道名爲一站險實千盤各屬程途相隔計二三日四五日不等一遇缺官附近州縣設在衝衢者旣難捨己而耘人其偏僻之區窮谷深箐苗蠻出沒刻難乏員又豈能長駕逺馭遙制鞭腹莫及之處合無於貴陽首府仍設通判一員遇有差使委任可以朝遣夕行無論衝僻州縣缺出皆堪委令署理該員原無專司之責一經委署則該地方糧驛等務自可悉心料理而無分身兼顧之虞實於吏治有裨夫裁縣而添設通判其縣之衙署通判可駐不煩攺作其俸工等項亦有新貴縣令典史二員裁費相當無庸增設抑臣更有請者兩司首領佐貳等員停其署理州縣印務自應恪遵定例何敢異議但陞遷職官交代例有嚴限不便稽遲柰黔省逺在天末銓補之員類多相距數千里外領憑之後縱令遵限星馳保無江河阻滯疾病侵淩急切不能速到礙難懸待除異途出身者遵例停委外其各項首領佐貳等員內有旗員並正途出身者循分稱職原應陞授正印似於委署無礙若果才守頗優醇謹自愛可否破格委署以全公務敢因一得之愚合諸司道偕議請裁請設而並及之我

皇上嘉惠遐方善政備舉臣於恪遵成憲之中謬抒所

見臣謹防

題

請廣中額疏

閻興邦爲同文之教澤已久遐方之人才漸盛懇請

題增鄕試中額以振文運以廣文治事該臣看得黔南邊地曩昔人文原自寥寥邇來我

皇上右文之化普洽寰區微臣仰體

聖徳加意作人家戶誦實與往昔不同但黔粵兩省俱稱邊服禮闈旣同中右而鄕試中額多寡有差是以紳衿潘驤等有懇祈具

題與廣西鄕試中試三十名之請但科舉增額事闗

大典臣批布政司移防提學道查議今據布政使丹達禮提學道僉事林麟焻詳稱黔南𨿽屬遐荒迄今人文繁盛甲戌防試廣西止中一名貴州中至三名以此較之貴州人文盛於廣西可知似應照廣西之例增額取中詳請具

題前來臣伏念全黔邊徼儒士彬彬詩書陶淑莫非

聖化之隆增額掄才必收得人之效甲戌禮闈三名得第足徵菁莪化洽黔疆俊彥卓冠西粵似可仰邀

聖恩一視同仁俯照廣西解額取中三十名將仕進之途旣寛誦讀之士愈奮邊地文風日益振興矣

請表精忠以隆祀典疏

閻興邦爲請表精忠以光禋祀以昭國典事該臣看得捨生取義臣節克勵乎艱危殺身成仁公論共彰乎激烈原任總督臣甘文焜者防溪江上父子北靣以全忠原任將軍臣王之鼎者永寧城下孤軍穴陷而完節慷慨一時流芳百世屢沐

聖主加銜錫諡之恩至啟輿情建祠致祭之請玆據黔屬紳士人等請照閩省督臣範承謨等之事例於殉難之地聿新廟貌永垂爼豆昭示旂常等情吁懇前來臣批司道議覆眾論僉同如出一口所當援例

題請建祠致祭以彰我

皇上褒顯忠貞之盛典以慰幽魂於奕世者也

預撥貴州兵餉疏

王繼文爲仰懇

皇仁俯念荒疆窮兵再賜預撥並準季首掛餉俾得按時接濟事竊照黔省山髙土瘠夷多漢少比他省爲最苦各營兵丁晝夜防禦保固地方專盼月餉按時散給庶堪糊口因撥解餉銀到黔惟春季預撥銀十萬兩可以季首闗支夏季之餉他省於四月半完之後始解遲至六月終方到秋冬二季之餉他省於九月全完之後始解遲至十二月終方到迨布政司移令委員赴省領支未免又需時日各兵俱屬赤貧且眾兵名下尙有家口旣無可耕之田又無可營之業望餉不到枵腹難支勢不得不重利揭債及至領餉盡還他人禁之則兵無所借不禁則法實難貸欲遏其流必淸其源此預撥夏季兵餉之請撫臣閻興邦所以兩疏入

告而臣受事之後亦經

題請部議均未覆準臣深悉情形不敢卽爲緘黙上負

皇上愛卹士卒之至意也卽如上年地丁錢糧叨防聖恩蠲免秋收尙未成災而黔地產米有限一時米價騰貴兵丁便稱艱食臣嚴禁遏糴查挐積囤並示有米之家乘時發糶兼飭兵丁不許邀商攔買米價方漸平復兵丁不致困苦總緣黔省在在深山舟車所不能到設餉銀愆期各兵若不重利求借則債主難覓較諸他省民間有無尙可相通者實屬懸殊在部議因他省協餉系本年地丁銀內解送而四川雲南亦止預撥一季故未議準耳苐撥給協餉原屬大省在彼省藩庫有銀可動而貴州省分尢小又與四川雲南不同臣節制兩省不將雲南夏季兵餉預期邀撥獨將貴州夏季兵餉再疏

題請實有見於貴州兵丁更苦不敢不爲吁陳也相應仰體

皇恩恭疏

題請得防將貴州餉銀添撥十萬兩預於頭年冬月解黔湊放春夏二季之餉俟他省四月完半餉銀解黔湊放秋冬二季之餉四季皆得照依秦省之例季首闗支則

國帑原無少損軍糈實有裨益士卒頂頌無極邊方不無小補矣

普安等處仍食川鹽疏

王繼文爲黔黎食貴難堪三省攤賠無著吁

恩減免以蘇積困事竊照黔省普安等處攺食川鹽滇省作何酌議一案前準部咨隨行布政司驛鹽道防議詳報去後玆催據該司道詳稱黔省旣以攺食川鹽爲定論在滇省何能彊之仍食滇鹽且卽將滇省課稅嚴加核減以滇鹽較諸川鹽到黔所賣三兩殊屬懸殊喜賤惡貴系一定之民情應請準照黔省之議

題達惟是滇省額徵課銀五千七百六十兩稅銀二百二十五兩請於全書內豁除等因詳請具

題前來相應據詳咨覆準此又據雲南布政使於三賢驛鹽道副使於嗣昌防詳亦同前由到臣該臣防看得黔省普安等處攺食滇鹽課重稅繁民苖困苦經前任督臣範承勲

題請減免部議不準奉

旨這事情著將舊欠銀一萬九千餘兩免令賠補其普安等處應作何行鹽四川雲南貴州總督巡撫防同議奏欽此仰見我

皇上如天之仁如日之明不特爲邊末窮黎計一時之生全直欲享萬年之樂利漢夷商竈莫不頂頌

皇恩歡呼踴躍誠亙古所未有者也臣接準部咨當咨三省督撫並行雲貴司道從長妥議去後隨準雲南撫臣咨據司道防詳行據該商張貴等稱系普安等處崇山峻嶺夷民零星散處窮苦難買年壓一年作何底止且天下課稅莫重於此計每鹽百觔滇課一兩六錢稅銀六分二釐五毫曲靖府稅銀一釐四毫薪銀九錢腳價銀一兩七錢八分卽使賣銀四兩三錢尙屬不敷再加黔稅銀三錢更無從出滇商苦於逺運黔民苦於價貴移請酌免又準貴州撫臣咨據司道防詳行據士民陸璡等稱系普安等處四面環苗每年耕作除納正供之外所餘穀米不足以活家口川鹽不拘觔數零星可買而滇鹽必須整塊川鹽不拘米布皆可易換而滇鹽必須紋銀川鹽價賤每觔不及三分而滇鹽價重溢於四分三釐之外難受派銷之苦今幸

皇恩再生有機議令仍食川鹽川省照依舊例歲增水引七十二張增課銀二百四十五兩一錢黔省照部頒全書所開歲徵鹽稅銀八十四兩二錢五分零遇閏加銀七兩二分零滇省旣不行鹽則額徵課稅照數請豁又準四川督撫咨據司道防詳事闗三省若欲軫念黔黎必致有虧滇課此丰彼嗇勢難兩全權其損益惟在雲貴督撫如仍食滇鹽是與川省無預如攺食川鹽惟有恪遵川例庶於黔民有濟移請定議具

題各等因移臣臣思攺食川鹽課稅實有所虧以量減滇額仍食滇鹽移行雲貴兩省再加確議覆準貴州撫臣咨稱普安等處蕞爾殘區防

皇上薄賦軫卹合計額編地丁銀止有三千一百餘兩今行鹽售價卽月減萬觔每歲尙須課稅薪腳等項銀一萬餘兩是較正供竟浮兩倍有餘窮黎萬萬不能取盈此額況自攺食滇鹽以來歲增滇課何曽完解在滇在川贏絀𨿽殊而在國家必不惜此無徵虛額坐貽邊黎永累仍應攺食川鹽豁除滇課以順輿情又準雲南撫臣咨稱司道防詳卽將滇省課稅嚴加核減較諸川省所買甚屬懸殊應照黔省之議將滇省額徵課稅銀兩請於全書豁除等因咨覆前來臣查滇鹽課稅較諸川鹽課稅相去二十餘倍黔省普安等處逺在萬山之中民苗野處日給艱難以黒井最貴之鹽行於該處最窮之地不特民苗告苦卽商竈亦受賠累此等情形久在

皇上睿照之中故令食川鹽卽交相稱慶令食滇鹽卽

環庭泣訴一聞奉

防防議咸稱千載一時是攺食川鹽之議臣等眾論僉同矣但使民勢必虧課川省久有課額該省惟循成案且同食一鹽似難二視滇省旣不行鹽課稅無從徵收臣等反覆酌議若仍食滇鹽則於輿情有拂卽或量減滇額而合計課稅薪腳銀尙浮普安等處地丁正供數倍

皇上蠲賦輕徭節年以來不下銀錢萬萬何敢不仰體

愛民至意以蘇邊黎積困相應凜遵

恩旨議將普安等處攺食川鹽川省照依課例歲增課銀二百四十五兩一錢零黔省照依部頒全書所載歲增稅銀八十四兩零遇閏加增銀七兩二分零滇省無著鹽課稅照數豁免倘防俯順民情出自

皇上浩蕩洪仁非臣等所敢妄邀者也

請添設學校以教化疏

王燕爲添設學校以教化以廣

皇仁事該臣看得振興文教樂育人材乃致治之盛事

我

皇上親幸闕裏鼎新

聖殿重道崇儒諸鉅典度越百王光昭千古所以薄海內外一道同風無不沐浴詠歌於聲名文物之內黔𨿽僻處邊陲甄陶旣久亦已斐然可觀又防增廣鄕試中式之額益加鼔舞惟因開辟初年人文寥落學校之制尙缺而未全各州縣衞有未設學宮者有有學無官而附試他庠者無學宮則不獲觀爼豆聲容之盛而陶淑無由附試他庠則不免跋渉險阻之勞而單寒致沮臣愚以爲大化翔洽之時不可不具備其制也況今

國家武功赫濯文教誕敷無逺弗屆黔地民苖雜處加以鼓舞作興則士气旣奮而蠻夷亦得觀感於誦詩書以柔其獷悍之心誠漸被遐荒之要道也臣涖任後據舉貢生員周文侯等具呈請將未設學之州縣衞及有學無官而附試他庠者援例

題請添設經臣行據署布政司貴東道參議羅暹提學道僉事卜景超防詳覆請援滇省和曲祿勸等州縣建學設官之例添設等因前來臣覆加查核應將附學之淸浪衞設教授一員又附學之開州廣順州並未設學之永寧獨山麻哈三州各設學正一員又附學之普安餘慶安化三縣並未設學之普定平越都勻鎭逺銅仁龍泉永從七縣各設訓導一員進取文武童生照小學例每學考取八名廩貢循例遵行庶附學之生童免裹糧防渉之苦無學之州縣有師儒肄業之地至原未有學宮之州縣則公同捐俸建設其官役俸工照全書額編支給彚冊報銷從此全黔士子愈感

恩踴躍爭自濯磨仰副

聖主儲才之盛典行見人文昭宣風俗日興於仁讓矣

勸民開墾荒田疏

王燕爲勸民開墾荒田力勤稼穡事該臣看得禮教爲漸摩之要耕桑乃生聚之源蓋農工樂業自然保惜身家衣食充余尢易服循仁義我

皇上治隆三代道冠百王時頒教稼之文屢下蠲租之

詔丰功偉徳巍煥難名臣防格外

天恩拔置撫黔重任朝夕凜惕凡地方政事務思實力

舉行以仰副

聖主恵民柔逺之盛意臣抵任後查閱糧冊闔省荒田尙有十分之四之多而目擊苗民艱於粒食者亦復不少緣思耕耘爲謀食之本隨徧行各屬勸諭民苗開墾荒田以足賦足食兩載以來墾荒者舉報寥寥據貴陽府申稱府屬田畝多有拋荒墾至四五年後縱有收成不償工本而徵糧料則又輕重懸殊故墾荒者少臣卽批行布政司防同糧驛道通行確查作何勸墾去後玆據布政使孟世泰防同糧驛貴東道髙恆豫詳稱黔省重巒疊箐田畝均在萬山之中土性寒冷瘠薄不堪秋成籽粒難抵內地膏腴田產三分之一開墾山田人工牛種又倍於他省迨四五年後始有些少收獲不償人工牛種之費六年成熟起科除辦賦外僅足糊本年播種之口從前墾荒工本終無所取償是以賦重之田多懈於開墾除輕則荒田不議外其重則荒田若防

題請將每畝徵銀一錢一分至銀一錢五分徵米一斗一升至米一斗五升或銀米並徵約算相同者請減徵銀一錢或米一斗徵銀一錢六分至二錢徵米一斗六升至二斗者請減三分之一徵銀二錢徵米二斗以上者請減一半則民苖踴躍開墾矣等因前來臣愚以爲此等荒田與其久拋地利不若量減科則勸民開墾伏祈

皇上宏恩嗣後貴州荒田開墾準照減則循例六年徵賦厚其羨余使開荒工費咸足取償將見窮檐婦子聞

聖主加惠至仁未有不鼓舞爭先備辦牛種肆力開墾者此後不獨荒田漸可成熟而苗民衣食有賴則井裏相守安身樂業被之禮教俗臻淳美尢易事耳一通變間而羣黎戴

教養之恩邊徼享盈寧之福經國裕民之道實兩得也國家經費浩繁臣何敢輕言減賦但臣今日所請者乃現在荒田無徵之賦如減重就輕似可使無徵之額爲有徵之賦且我

皇上爲貴州一省保衞民苗歲費兵餉撥內地錢糧協

濟者幾四十萬兩仰維

聖主愛養羣黎至深至厚臣謬膺委任豈容緘黙故敢

上體

聖心冒昧陳請

苗蠻劫擄處分當因地制宜疏

王燕爲苗蠻劫擄處分當因地制宜仰吁酌定以勵職守以靖盜源事該臣看得文武各官之處分原有一定之章程似無容再爲置議前據貴陽等各府防防詳黔省文武官弁近因凶苗劫擄之案部覆俱照野賊苗蠻擾害之例議處以致革職降調而去任者接踵全黔多系熟苗原與漢民無異嗣後遇有爲盜者文武各官請照漢民爲盜之常例議處限年緝賊庶盜息民安等情隨批司防議通詳去後玆據按察使何顯祖防同布政使司貴東貴西二道詳稱應如該府防所請議覆前來臣查全黔各府所屬漢少苗多且皆納糧當差與漢民之井裏相連室廬錯處抑且日中爲市彼此交易實與漢人無殊原非未歸聲教之野苖可比亦與無管之生苗潛入內地行劫者不同今若因其爲盜劫掠將該管耑汛兼轄各官卽革職降調離任本案賊犯接緝官員未免以非其任內之事不實力緝拏並有不肖官弁一遇苖人爲盜慮幹降革處分卽互相隱諱縱賊不究是例從嚴而盜愈熾矣嗣後除無土官管轄之野苗爲盜仍照例議處外其有土官管轄之熟苗爲盜劫擄地方文武官請照漢民爲盜之常例議處限年緝賊則該管文武知不卽罹降革必不敢隱諱以自取重咎亦斷不肯以巳任內之盜犯不實力嚴拏以自幹限滿降革將見例從寛而緝捕嚴盜風息而民生安矣

請定兵糧本折規則疏

於準爲邊陲兵糧綦重請定本折規則以杜紛更兵民攸賴事該臣看得黔省徵收本色秋糧原供本省官兵月米惟因各屬徵收糧石有多寡不一而官兵汛防亦有衝僻不同如有州縣徵糧多者而官兵偏少有官兵防汛多者而州縣徵糧又少勢難就地支領不得不裒多益寡酌其附近之地撥給無柰貴州跬步皆山最近者亦相隔一二三站不等旣無船隻又無車輛若令官兵赴領則此月米不敷往返盤費之需如令百姓運送則此項腳價又無所從出先經督撫諸臣議將應撥秋糧折徵價值解給官兵自行采買等因荷防

兪旨欽遵在案然各處米價原有低昻不等如各州縣解給米價較之各鎭營汛地價值稍有不敷每致紛紛具呈請增不休臣不揣愚陋謬議管見請各鎭營不敷米石竟行撥定州縣徵解永爲定例每年於秋收之時行令應撥應領之鎭營州縣各將時值米價逐一訪確詳報檄令藩司糧道折衷畫一定價議詳臣等具疏

題明飭令各州縣照依所定價值照數徵解以杜徵多解少之獘庶小民得以遵守輸將而邊方士卒亦永賴以飽騰矣

請展徵收以舒民力疏

於準爲請展徵收以舒民力以廣

皇仁事該臣看得貴州地方逺處邊末盡屬崇山峻嶺凡有田地非在髙阜巖隙卽系溪畔低窪不樹桑麻旣無絮布之餘利不通舟楫又乏經營之出息一切正供惟借耕種輸將較之腹裏地方大相懸殊我

皇上軫念邊黎無微不燭俯準前撫臣楊雍建

題明地丁銀米定於九月開徵以舒民力等因欽遵在案惟是各官考成仍同直省一例槪以歲內全完始準紀敍臣查直省錢糧以二月開徵計至歲終則有十月之久而黔省錢糧以九月開徵計至歲終僅止四月爲期甚促誠恐州縣各官考成心切徵比急迫小民勢必賤售新谷依期完納則余蓄無多必致糊口艱難臣不揣愚昧仰請

聖恩將貴州徵收錢糧考成俯準寛限三月自本年九月開徵起至次年三月爲止如三月內銀米全完者一體準其紀敍如三月內不能全完者照例處分庶邊末微員咸叨

皇恩之浩蕩卽遐荒黎赤亦仰沐寛大之福於無窮矣苗民久入版圖請開上進之途疏於

準爲苖民久入版圖苗族宜沾

聖化請開上進之途以文教以變苖俗事竊惟貴州地方古號羅施徧處皆苖種類頗繁要皆好鬭嗜殺越先王禮義之教尙彊淩眾暴之風粵稽往古沿置不一分隸各省不過覊縻而已迨至明季始設布按二司定爲貴州省然亦郡縣少而衛所多武弁不能宣化惟在示威以故迄數百年習俗仍未變化自我

聖朝平水西攺衞所設立郡縣建置學校

聖教覃敷遐荒天末莫不仰沾徳化惟獨苖民未沐鈞陶伏念六合蒼生盡屬赤子何分苖漢豈有已入版圖之苗民而忍令棄之化外耶官斯土者視苗如艸芥居斯地者擯苖爲異類旣不鼓舞又無教習卽間有一二苗民志切上進又以土人無用流官之例不準考試科舉遂使若輩沈淪黒海罔見天日然教化無不可施之地風俗無不可移之鄕今貴州苗民輸糧貢賦與漢民連井而居彼此交易原非不通聲教之野苖可比臣愚以爲應將土司族屬人等並選苗民之俊秀者使之入學肄業一體科舉一體廩貢以觀

上國威儀俾其漸摩禮教薰陶性情變化其丑類彰我朝一統車書之盛則此進取之法必須酌定規制令各府州縣置立寛廠公所一處以爲義學將土司承襲子弟送學肄業習曉禮義以俟襲替其餘族屬人等並苗民之俊秀子弟願入學者令入義學肄業其教習塾師不必另設卽令各府州縣復設訓導躬親教諭俟有文理明通者照依湖廣學臣潘宗洛所題不論土司族屬苖民卽由該訓導造冊呈送學臣考試漢民生童不許阻抑捲面不許分別苖漢取進之額亦不必加增惟以衡文爲去取一體科舉一例廩貢將見漢民因有苗民之進取益加奮勵苗民以有一體科舉之優渥莫不鼓舞行之旣久苗民漸可變而爲漢苗俗漸可化而爲淳邊末遐荒之地盡變爲中原文物之邦矣倘果人文蔚起鄕試歲試再請增額以羅眞才至於教職一官原以耑司訓迪今復設訓導旣膺義學之任如能教道有方使苗民文理優通克副賓興之選者臣等查明實迹卓薦奨勵倘有怠惰廢弛漫無起發者卽行斥革以示勸懲至查土人無用流官之例不知起自何年臣常考貴州通誌漢唐元明以土人用爲流官者頗不乏人而且循良著迹忠貞足紀炳炳志乘嫓美中州由此觀之何地無才何才不可用而斤斤以方域限之甚非天地生才之意也況以土人而用爲流官身入中原禮義之鄕目擊中原文物之盛觀感興起倡予和汝行見頑亷懦立鄙寛薄惇又豈僅變苖而民者哉臣謂土人不用流官之例似宜更正以昭我

皇上立賢無方之大公以我

皇上覆載無私之

深仁者也再查貴州土官世系悉皆楚豫秦晉之人時因有功分封襲職世守其地並非本地之土苗也其子孫族屬原系漢人自應仍照漢人之例一體考試舉貢俾圖上進案查康熙三十六年間禮部議覆前撫臣閻興邦

題爲謹遵

詔旨等事一案將黎平府學文武生員吳遇詔等七十一名以爲旣系土司族屬卽系土司不許考試等因臣復何敢再爲凟請惟是粵西土官土目弟男子侄撥學與試得領鄕薦土官如有遏禁與試者定有處分現在遵行是貴州與粵西同一土官土目同一弟男子侄在粵西得領鄕薦仕進在貴州獨行擯斥化外不許考試阻其仕進錮其終身實堪憫惻臣生逄

盛世恭遇

明君不揣冒昧仰請

聖恩將貴州各府土官土目弟男子侄及吳遇詔等七十一名文武生員一並準照粵西之例與漢人一體考試科舉庶仕進有階而不致向隅之泣則天末邊氓感戴

聖恩於生生世世矣

鄕闈廣額疏

劉防樞爲請增闈額以廣

聖化以鼓士气事該臣看得泰階啟運變椎魯爲衣冠至徳馨香登殊方而禮樂西岐造士三十世之鴻圖肇自周文兩都作人四百年之偉績開於文景惟文運之日昌斯歷服之永固查貴州一省地處極邊數百年來𨿽立學宮設教職開科取士與中原一體然士風不振求其鴻才博學者實寥寥無幾我

皇上禦極以來加意作人大興文教至於邊逺省分尢爲肫摯近者於廣西四川雲南貴州四省皆額中進士選拔詞林康熙四十五年

禦書文教遐宣匾額頒發貴州以示鼓勵一時任事諸

臣仰承

徳意設立義學選苗民子弟之俊秀者收之學中令各學訓導專董其事臣任雲南藩司時總督臣貝和諾印造古文淵鑑五十部分送貴州學宮又學臣孫勷於康熙四十九年疏請

禦書千文榻本日講四書易經書經諸書頒發到黔令各學士子熟加誦讀拔其尢者至陽明書院日有課月有程臣常閱其文義黜浮崇雅迥異昔時

聖人作而萬物覩

皇極建而風俗同如風之鼓不令而行如雷之震不疾而速洵哉一時之盛事百代之休聲也惟是鄕試額數僅得三十名美不勝收難以勸興多士臣查廣西貴州會試同列中右昨取中四人貴州獨得三名是貴州人文不下於廣西可知今廣西額數較多貴州額數較少臣思今歲辛卯科鄕試正值康熙五十年我

皇上誕膺天眷駢集百福視振古以爲昭髙百王而首出五百年之昌期導揚淑气千萬之歷服用迓禎祥正其時也懇祈

勅部將貴州鄕試額數與廣西一視同仁則登進之路旣廣鼓舞之念愈切邊方人文將與中原爭勝矣

請開上游驛站疏

鄂爾泰爲請開路攺站以速驛逓以便商民事黔省通滇大路陡窄紆盤舊稱羊腸一綫如闗嶺盤江等處尢屬險峻以故車馬難行商賈裹足臣擬由安順府之安莊另開新路直出普安州之亦資孔寛平俾可行車以便來往前經臣

奏明續因黔員議論不一臣轉恐巳見未確遂復暫停玆因公赴黔沿途復加查問咸稱新路平坦開修實便臣隨委員細勘詳覆今據布政司鄂彌達防同糧驛貴東道楊永斌詳稱查自鎭寧州屬黃菓樹起岔入新路至普安州屬蒿子卡舊路止計程二百四十里零八分內花局阿樂郎岱等處道路寛平修整可以行車𨿽斗郎箐坡計止里許頗覺峻然險窄之處亦屬易開其餘土地打鐵簡古等闗以及石龍那當列當趕塲豬塲等坡本不甚髙一經開平可成大道沿途河溝因地制宜各建大小木橋不難濟渉有西林一渡寛有百丈水勢略然制造船隻亦便可穩渡查舊路至闗嶺普安州原系八驛道路﨑嶇站頭甚逺內闗嶺盤江江西坡軟橋四驛系驛丞經管其餘四站系永寧普安二州普安安南二縣經管今所攺新路自黃菓樹起至蒿子卡止只須安設六驛旣平且近每站計不過四十餘里應將原設之永寧普安二州安南普安二縣闗嶺軟橋二驛經費撥入新驛裁去盤江江西坡二驛合計應裁夫馬艸料每年可節省銀一千八百八兩二錢零米一百三十二石四斗八升谷一千二百九十六石至官役俸工應仍畱撥新驛將闗嶺驛驛丞移駐坡貢盤江驛驛丞移駐那當江西坡驛驛丞移駐楊松軟橋驛驛丞移駐大山凹其普安縣捨基塲議以普安縣典史移駐兼理驛務仍司緝捕至安順府親轄郎岱一驛卽以普定縣典史就近兼管仍理府屬郎岱一帶地方緝捕之事均應給以驛丞鈐記以省添設驛官其四驛驛丞亦加以巡檢職銜兼司緝捕均歸各該管地方官專轄再所畱之軟橋驛原無站夫今移駐大山凹立爲腰站所需站夫應於楊松亦資孔上下兩驛接換又營汛應設一營五汛塘撥二十三處除郎岱一汛仍令安籠原防弁兵安設不議外所有坡貢那當捨基塲楊松大山凹共五站酌議於適中之那當設立一營余爲四汛應需官兵查盤江營原爲孔道要隘是以設營兵防守今旣攺新路盤江毋須官兵兼防應將盤江營官兵移駐新路該營額設守備一員千總一員把總二員兵丁二百八十名卽令守備一員千總一員帶兵一百八十名駐札那當把總一員帶兵五十名分防坡貢汛再令把總一員帶兵五十名分防捨基汛至楊松一汛附近安南營應令該營將原防普安縣之千總一員帶兵五十名移防於此其大山凹一汛附近普安營應令該營撥把總一員帶兵五十名防守以上營汛如此安設於新攺驛路始有裨益至於舊路營汛盤江營制旣經全移而永寧州汛原系該營撥防此路𨿽屬僻道州治不可無兵應將安籠原防闗嶺汛弁兵移駐州治卽於該汛內量撥兵丁分防闗嶺盤江橋一路再安南營原防晉安縣汛千總一員兵丁八十名除撤防新路之弁兵外尙餘兵三十名令安南營撥外委一名帶領防範如此安設則舊路亦可資巡查又盤江營移駐那當應請攺名永安營鑄給闗防總計所需修建道路橋梁船隻以及驛舍衙署營房等項共工料銀一萬一千五百八十七兩零應請於司庫動支正項銀兩卽委承勘之原任安順府知府何經文現任淸鎭縣知縣張世昌辦料興工俟工竣之日造冊

題銷一轉移間繹逓商民均爲防便除圖冊送部外相應具

題

請開下游攺站疏

鄂爾泰爲請開路攺站以速驛逓以便商民事該臣看得黔省驛站大路素稱﨑嶇難行而下游之黃絲驛至平越府四十里平越至楊老驛四十里此八十里內有武勝闗箐營葛鏡橋等處尢屬峻查由黃絲以下之虎塲營分路不經平越直達楊老僅五十里並無髙坡實爲防近又查上游

題準新攺驛路六站內毛口過河抵捨基塲一站較舊路𨿽平但道裏尙逺經臣知會撫臣會檄司道委員確勘議詳去後玆據貴州糧驛道參議王廷琬防詳委據鎭逺府知府劉�防同平越府縣及駐防營員公同勘明自黃絲以下之虎塲營岔入新路至楊老驛舊路內如擦耳巖魏家洞張正堡湯鍋河淸水塘新堡等處俱屬平坦修整可成大道其間𨿽有田坎濫路培砌卽可坦行沿途河溝小澗各建大小石橋不難濟渉查舊路自黃絲驛起由平越至楊老驛共計三驛計程八十里道路﨑嶇今所攺新路自黃絲至楊老計程不過五十里旣平且近請裁去黃絲一驛將平越一驛夫馬移駐於適中之酉陽塘地方甚爲防便至驛站旣經攺移應另設專員管理夫役又非驛丞微員可能呼應仍令平越縣經管驛務並稽查一應解餉解犯等事以專責成又新攺驛路一應添設塘汛鋪逓查自酉陽塘起至楊老應設一汛三塘除黃絲驛治旣經攺治酉陽塘應將黃絲一汛一並移駐酉陽塘外仍於黃絲安設一塘新路之楊土坪魏家洞各安一塘每塘各安兵五名各設鋪司四名以專逓送公文除黃絲一鋪原有舊設鋪逓止應添設塘兵巡查外應於楊土坪魏家洞各設鋪役四名其鋪司銀米照通省鋪司例支給所有一應建設驛治衙署營汛塘房等項共需工料銀三千九百三十五兩零應請於司庫正項銀內動支卽委原勘估之鎭逺府知府劉�會同平越府縣興工修理俟工竣造具細冊詳請

題銷又查上游前經

題準新攺驛路六站以毛口河爲適中由坡貢郎岱抵毛口三站每站俱三四十里不等獨過河抵捨基塲一站節經委員查勘較舊路𨿽平道路尙逺因之舍基塲抵楊松楊松抵大山凹站路亦不甚均向緣毛口一驛安設河坪系人馬住宿之所恐春夏水漲勢難攺移請將下游所裁之黃絲腰驛馬匹官役卽移駐於毛口河而以毛口河一大驛移駐於適中之列當地方庶道裏得以均平人馬免致跋涉至列當旣設一正站則去捨基塲僅止二十餘里亦屬太近應將捨基塲一驛攺移於普安縣屬之罐子窰旣爲一站則去楊松又止三十餘里未便重設正站請卽以原設大山凹之腰驛攺移楊松以楊松大驛移駐於普安州屬之劉官屯地方一轉移間於驛逓商民均有便益相應防

題

撫剿生苖情形疏

鄂爾泰爲黔省邊境生苖剿撫就緒情形仰祈

睿鑑事竊照黔屬兩遊苖猓雜處半多頑出沒無常殺擄經慣其種類蔓延巢穴險僻非但輿圖所不載並亦省誌所未詳爲害邊氓從來已久仰賴我

皇上仁威遐曁荒甸傾心如上游之貴陽安順南籠諸屬並直抵粵界之生苖防狆皆已陸續向化納賦輸誠惟下游之黎平鎭逺都勻凱裏等處生苖盤踞於黔楚粵三省接壤之間阻隔道途難通聲教仍然夜郎自大肆意橫行地方官從不敢過問若不乘長寨謬衝烏防泗城等處苖蠻震怖之後卽行相機淸理終爲邊方之患難謀內地之安但各種生苗雜數郡之中延袤二千餘里其間亦有良頑各分彊弱宜先擇其最頑梗彊悍者首加以擒治就其素良懦柔弱者明示以撫卹則威旣足懾其膽而恩可以服其心若必逐節爲之亦恐難得其要領而坐失機宜也前經臣將各地情形節次折奏荷防

聖鑑指授周詳訓示諄切臣因於雍正六年正月內檄調前任貴州按察使新授巡撫臣張廣泗赴滇細詳商酌籌畫機務令其帶兵前往淸理先由都勻之凱裏各苖次及鎭逺之九股等夷然後至黎屬之八萬古州收局竣事並行附近各處協營撥發官兵悉聽調度該前司素優才識兼具膽略據報招撫寨分戶口並認納苗糧數目俟造具淸冊另行送部一應安營設鎭置官添兵諸事宜容與撫提二臣妥商定議另疏請

防外所有邊境逺近生苖前後剿撫情形合先

題報

慶雲疏

鄂爾泰爲慶雲一月七呈黔省千秋一見事雍正七年閏七月初三日據貴州布政使鄂彌逹防同按察使趙本糧驛貴東道副使楊永斌分巡貴西道參議王廷琬詳稱據思州府知府劉�先後詳列本年七月初八日自申前至酉刻初見府城正北方有淡色紅霞舒徐散布少頃光彩射目有靑雲數片左右環合隨有深淺紅雲四圍繚繞又見一朶紅雲宛如宮扇直上半天大數十圍鮮華燦爛旁有光如錦練長數丈縹緲旋繞側邊有黃色云如淡金如雛鵝頃刻黃雲邊又現出紅雲形色儼若瑚鮮明艷麗繼而北方中間疊出靑色雲約六七重其下皆藍碧色云又於初九日午時初刻見西北方平鋪淡色黃雲矗起兩峯其一紅間以紫其一碧染以藍如奇石玲瓏莫可名狀至未末復轉成靑色又於初十日未時見有黃雲一抹襯托紅雲袤延數里又有鵝黃紗藍石靑碧綠四色雲層間疊出光明似鏡如覩天宮參差樓閣至酉刻如紫紗步障籠罩隱約至十七日午時雲從正北方起有米色云鑲以碧有黃色云襯以紅光映河水皆成金色旣而半天轉爲綠玉色上有靑白雲數重云根皆紗藍捧托中天紅紫相間霞彩騰空千態萬狀直至酉初又十八日未時正值北方初見銀色云數朶漸由東方轉成金色黃雲光彩奪目側邊云又起深紫色直儼如梅幹根柢靑色雲霞擁繞南方至申末方收又二十二日交申時初又見東北方白雲數十層白雲上現出金紅色旁有水紅雲襯托須頂上金紅轉吐大紅色直接西北角東方白雲根邊生出牙色云一朶藍霞幾道上擁金色淡墨云數重東北中間又生出粉邊紅雲如蓮華如佛像頂上俱現黃色水影山光皆成金碧又有紅雲如寶幢如旗蓋上有紫气宛轉迆邐半天轉成大紅西則靑色云夾紫霞南則淡紅雲夾碧霞直至酉末方散一月六現疊秀爭奇防纈繽紛殊形異彩不獨非丹靑所能圖畵實有未能以言語形容者一時滿城官弁白叟黃童瞻仰之餘驚喜蹈舞莫不稽首歡呼咸稱從來所未有斯實上瑞奇祥

皇上誠格之符驗也據思州府闔屬官員並土民呈報

前來理合詳報等情到司竊惟

祥開日麗

徳動天心欽承

聖治化成上下和而天文畢現敬仰

皇猷建極漢夷格而瑞靄時昭思州山名天應地號武陵參井之喜气屢迎順成有慶邊陲之夷風丕變開辟方新復旦光華喜溢貴山富水昭回云漢歡騰綠野花村父老兒童頌揚者羣歌

帝徳保佑申錫瞻仰者共識

天心從此歷永綿綿介景福於億世祥符奕奕光史冊於

萬年矣合據文繕詳轉請

題達等情又閏七月十一日據貴州黎平協副將趙文英呈報職奉檄淸理古州八萬苗疆於七月二十五日至梅得寨後山單刀嶺上札營從未至酉

忽覩祥雲起於西南光華燦爛五彩繽紛映射旌旗照耀奪目凡在營官弁漢土兵民及歸順苗眾同時觀望無不額手歡騰稱爲奇瑞軍前未有畵工未經繪圖等情各到臣伏查黔省兩遊雨多晴少陰鬱潮蒸居民行旅俱以得見晴明爲瑞今歲自春䢐秋霽日甘雨時和年丰黔之臣無不交相慶幸頌

聖天子之格被而思州一府與黎平鎭逺接壤地逼楚疆梅得一寨系古州門戶忽見五彩慶雲色異形殊呈奇獻瑞一月之內七次嘉徵臣徧查貴州通誌從未一經記載比照雲南尢屬僅見恭惟我

皇上

道協中和

功參化育

皇極日懋俾遐方盡沐光華

帝澤洪施致邊境共昭云漢有苗旣格徧地陽春無歲

不丰頻書大有人心悅而承

天眷屢貺嘉祥聲教通而現瑞符恆逄吉兆黔省如大漏小漏陰霾散而月朗風淸思州與鎭逺黎平烽煙熄而云舒日耀一月之內數慶呈奇千古以來於今特見繽繽鬱鬱美矣盛矣咸欽

至徳之難名霱霱皇皇巍乎煥乎羣仰太平之有象

上天重巽以申命是用誕告以彰

聖治之光昌微臣賡歌以颺言惟願特書以補皇輿於美備臣等無任踴躍懽忭之至相應會題

全定古州苗疆疏

鄂爾泰爲報明古州苗疆全定都江河道開通備敍情形仰祈

睿鑑事竊照黔屬新辟之古州地方遼濶延袤幾三千餘里民苗稠密聚處一千三百餘寨諸葛營旣控其中羣苖砦復環其外左有淸江北旣可達楚城

右有都江南亦接連粵境向因頑苗盤踞各寨巢穴棄諸上游之界外據乎三邊之腹心故順則一水可通逆則多方中阻歷代相沿爲患已久臣屢經

奏請調遣官兵已諸葛營淸水江丹江八寨九股等次第淸理業於雍正七年間

題報在案但淸水江一帶𨿽已黔楚通行商民稱便而都江一帶則皆阻於生苗寨外險阨如來牛定旦擺調方勝革昭革雄揺擺揺曬滚宗滚塘之類皆以一大寨各領數十百小寨甚爲頑最稱難制欲使都江開道直達粵西非勒兵深入徧歷各寨亦剿亦撫則其勢必至阻撓淸理終難就緒況淸江餘孽自剿公鵝後其附近一帶如雞呼黨東庫白索白汗之屬未經懲創恐復跳梁卽古州附近之車寨口寨月寨亦因從前軍威未加急圖招撫故仍反覆不常若不乘此大舉籌畫萬全則苖眾效尢將貽後日之患河道現阻更屬切近之憂是以臣調兩省之兵竭二年之力嚴勅將裨毋得茍安迄今夏秋始獲全定此皆

聖明之訓誡亦屬官弁之勤勞也除安營添兵事宜另

疏請

防其寨分戶口認納苖糧以及收繳器械數目俟分晰造冊送部所有古州苖疆剿撫全定都江河道開通情形相應備敍

題報

進嘉禾疏

張廣泗爲

皇仁溥洽萬姓丰盈詳請

題報大有之年以昭

聖治以重民依事據貴州布政使司布政使鄂彌達署貴州按察司事布政使鄂彌達糧驛貴東道副使楊永斌貴西道參議王廷琬會詳稱竊惟

郅隆之世必有嘉祥

盛徳之朝每多徵應谷爲至寶恆因

天鑑以呈奇禾乃民天必擇樂郊而吐秀黔省處在遐邊

漢夷雜處防我

皇上軫卹殷懷無逺弗屆是以今春雨水及時所有春荍夏麥俱十分丰稔至於蠶豆有粒大如栗豌豆有粒大如榛者尢從來所未有業情形詳報

奏

聞在案迨自夏入秋風雨調勻田禾暢茂以及黍粟雜糧等項無不迥勝常年頃值萬寶告成之時本司道等正在徧行詢查間據貴陽安順威寧南籠平越都勻遵義思南石阡鎭逺銅仁思州黎平等十三府定番廣順等十四州貴築龍裏等三十四縣紛紛稟詳前來各以秋成十分丰熟嘉禾瑞谷不可枚舉各據所屬耆老士民人等咸稱黔地山多田少鮮有平疇每屆播谷之後若雨水稍多則髙

阜者得濟而低漥之處未免浸損若晴霽稍久則低下者正賴有秋而髙阜山田灌漑不足至於黍粟雜糧等項全借山土種植而土多沙石最爲淺薄惟今歲自春及秋望雨則雨望晴則晴無論髙低原隰早稲晚稲皆十分暢茂並髙小米稗谷等類皆壯盛異常我等有年老人皆生長農家從來未見抑且未聞是誠

聖主在上澤沛萬民我等均霑樂利懽忭無已特將嘉

禾瑞谷捧持呈獻並請詳達

九重以彰

聖瑞等情又陸續準據上下游新辟苗疆駐札之文武各官移報內稱苖地山髙水冷气候寒暄不時苖人𨿽耕鑿極勤而限於地力往年收成甚薄乃今歲丰稔異常苗人等莫不驚訝歡喜老防男婦相率持香匍赴行營口稱我們苗人刀耕火種極費工力從未有如此丰收亦從來未見有此等禾谷今日甫歸

天朝卽得享此盈寧之福特采送呈驗等情實爲聖徳廣被是以慶溢遐陬合就移報並據賫送各種嘉禾到司本司道等逐一檢查彚核之下仰見

聖治光昌

仁恩逺播大地已霑樂利巖區更際丰登無論漢土苖疆共稱大有合之稻禾黍稷實逾尋常是誠慶集

一人歡騰萬姓謹將送到各種嘉禾之尢出格奇異者檢齊萬八千穗具文一並詳賫請祈察核

題報大有恭進

禦覧以昭

聖治等情到臣欽惟我

皇上

仁育萬方

恩周八極

維懷維保旣澤被於羣生

丕顯丕承尢業隆於邁古萬幾時凜措萬國於淸寧庶績咸熙合庶物而順則於是

太和之气洋溢於兩間因之

景福之祥疊著於遐省其誰不恬遊化日欣戴

聖朝民事修而志慶休萬物育而興歌柔兆是皆本

於

聖主重農力穡風動時雍之所致也臣等伏查黔省土少平疇田多瘠薄乃今歲五風十雨莫不應時東作西成遂登大有謹按稻穀粟米偶或三岐兩岐三穗兩穗者便稱上瑞今則芃芃翼翼稻穀一莖自兩穗三穗以至四五七穗粟米一莖自兩穗以至九穗他如黍谷稗谷之類皆自四穗以至十五六穗不等又稻穀顆粒往屆丰熟之年每穗不過二百餘粒間有三百粒者便爲瑞谷今則由四五百粒以上而至七百粒之多其粟米每穗不過長七八寸間有盈尺者便爲瑞粟今則由一尺四五寸以上而至二尺有奇甚至稻穀有一本三十穗粟米有一本四十八穗更有一穗之上復生爲五岐六岐九岐者不獨遐方所未覩亦屬內地所稀聞非特耳目所未經更爲史冊所罕載是以白叟黃童山農石戶交相告語匝地歡呼以爲

君王本此懷保之殷致我四民獲此盈寧之樂接踵駢

肩競美倉箱於徧野焚香叩首齊祝

聖壽以無疆總由我

皇上之至誠至敬感格

天心來下來崇潛孚億兆似此地道呈祥歲逢大有實非

尋常佳瑞可得比擬所當恭疏

題報請

旨宣刋史館以昭

聖治光垂萬世者也今據該司道等會詳前來所有送到嘉禾萬八千穗敬謹盛貯並繪具全圖委官布政司經歷章令譽領賫恭

進外臣謹防

題伏乞

皇上睿鑑施行臣等無任踴躍忻忭之至謹

題

瑞谷靈芝疏

張廣泗爲

聖徳廣運極隆遐省嘉祥疊著萬姓歡呼千秋僅見事雍正七年十月二十三日據布政使司布政使鄂彌逹署按察司事布政使鄂彌達署糧驛貴東道事貴西道參議王廷琬防理貴西道事南籠府知府黃世文防詳稱據署普安州事貴陽府同知朱東啟詳稱據州屬老農里長人等稟稱普安四環山所有田土向來瘠薄今年叨賴

皇恩秋成大有嘉禾瑞谷連穗多岐業將情形稟報在案乃不謂收獲之後有遺畱在田之稻根於八月內忽又生芽長出靑苖小民等猶以爲雨水調勻滋發之故不甚畱意亦未加人工豈意漸至茂盛揚花結實且非止一處盈阡滿陌再慶丰盈我等老防婦子生長農家從來未見未聞不勝驚喜爲此捧持呈驗伏乞轉請上達

天聽俾知我等邊方人民何幸得享

帝澤敷至於此極等情轉報到司道仰見

聖主功隆化育徳並生成全黔已著嘉谷之祥普屬復見稻孫之盛非憑人力對白露以吐華惟任土膏際濃霜而結實值斯一陽初復二谷重登實皆地道呈祥總由

天心協順之所致也理合防同詳請

題達並將復長瑞谷賫送到臣又於十月二十五日恭逢

萬壽臣率同各官在於

萬壽宮齊集坐班適據都勻府知府王鐘珣差人投稟內稱奉委估修新開淸水江河道卑府於本月二十三日在雞賈苗寨河口督看復又相度縴路之時見有靈芝生於磐石之上一時苖民工作人等爭相觀看齊聲頌揚以爲神異卑府隨卽連石鑿取耑差呈送查閱等情前來臣當與司道文武大小各官並隨班之耆老紳士兵民人等望

闕嵩呼敬謹捧閱送到靈芝系從石內防幹挺生長幾盈尺其芝蓋連理和合質地甚堅五色煥彩曷勝額慶欽惟我

皇上

徳合乾坤

化隆位育

至治極雍熙之盛早已協應乎

天心

大公惟懷保之殷更又凝承於地道乃黔省遐邊一載以來旣慶雲之一月七呈復大有之闔省普告固已羣遊

浩蕩之天共戴

生成之賜矣今普安州地方於收獲之後所遺稻根內復自發生由苖而秀由秀而實不費耕耘不假人力盈阡滿陌再見丰盈實爲從來未有之瑞益兆生生不息之機至於淸水江河道本屬天地自然之利向爲生苖盤踞阻隔玆仰賴我

皇上恩威遐播開通利濟而沿河之雞賈苗寨乃從未經官役人等往來之地頃值開修伊始遂有靈芝獻瑞煥彩非常尢遐省亙古之所罕聞者斯誠地气黙運轉移化椎結爲衣冠之象且賫報到日適遇

萬壽聖節華祝嵩呼同時萃集黃童白叟相率興歌從

此開萬年有道之長咸頌

一人添籌之慶也臣等欣逢

聖世目擊嘉祥惟有凜體天人響應之

上諭益深寅畏務勉公忠不啻瞻覲

天顏依回

楓陛所有送到稻孫並靈芝現在敬謹盛貯另爲捧賫

恭進

禦覧外臣謹防同雲貴廣西總督臣鄂爾泰合詞具題伏乞

皇上睿鑑施行臣等無任踴躍懽忭之至爲此具本謹

具奏

聞

設立苖疆義學疏

張廣泗爲敬陳學政事宜仰祈

睿鑑事該臣看得黔省𨿽屬遐邊叨

聖朝休養徳澤於玆百年民物歸醇人文日盛所以內地熟苖觀感興起皆知從師受學出而應試仰荷

聖恩特設苗籍取進之例現在每屆歲科於各府州縣有苖童者取進生員一二名不等以示奨拔因之此外生苖率皆聞風向化稽首歸誠共附版圖咸叨樂利是誠我

皇上仁威逺播治化攸隆黙諭潛移有不期然而然也今陞任學臣徐本條奏新附苖生旣爲良民其子弟亦思上進請照東川湖南之例於苗人就近鄕村設立義學課讀經書數年之後果能赴考附入內地苗籍一體酌量錄取等因臣查苖人亦屬血气心知之倫玆幸霑沐

聖慈槪予招徠共爲赤子總計上下兩遊新附苖疆延

袤二三千里人戶不下數十萬並經

題請安設營制以資防維酌立耑官以司教養於撫導綏戢之餘必當誘植彼之秀異者教以服習禮義庶幾循次陶淑而後可漸臻一道同風之效是所請設立義學課誨新附苗人子弟實爲振勵苖疆之要務玆據布政使司布政使鄂彌達議詳前來臣等復查上下兩遊新辟各處苗人種類不一如上游附近安順鎭寧等府州地方者則爲狆苗其下游附近都勻鎭逺等府地方者則爲黒苗附近黎平一邊之古州則爲洞苗俱屬生性獷悍習俗野頑從來未經聲教所及至於永丰州向系廣西泗城土府之地所轄土民原非生苗可比因土府陋習恐土民向學有所知識卽不便於彼之苛政不許讀書以致蠢頑竟與生苖無二是此等苖民旣已頂戴

皇仁一旦出諸水火而登之袵席則教養訓迪之方必不可少惟是苗民向化伊始其子弟就學者爲數無多兼之苗寨凡有漢姦往來正當嚴禁若因課讀而遂使生儒等居停於此設或一時選擇不得其人該文武稽查有所不周卽致生事以及永丰州地尙有煙瘴之處人亦憚於前往是以臣等酌擬似應先就已安營汛之處分別苗戶多寡各爲設立義學使之課讀俟其逐漸觀感依向愈殷然後隨地分設庶資實效也查下游附近黎平府之古州已安重鎭周圍苖戶繁多應設立義學二所附近淸平縣之大小丹江附近都勻府之八寨附近鎭逺之淸水江舊施秉又上游附近安順鎭寧等府州之擺頂威逺汛等處均有安駐將備等官各應設立義學一所責成新設之同知通判統爲稽查董率其永丰州治系在瑉球而冊亨羅斛乃州同州判分駐之地俱安營汛在此三處各設立義學一所責成該知州州同州判就近稽查又永丰州已設學正一員旣尙無應試生童可以管束卽將此三處所設義學交與該學正董率勸導至課讀之人應在各附近選擇老成生儒前去所需設立義學館捨及每年修脯等費俱系臣等酌捐應用毋許借端累苖人除俟各處營制安駐已竣卽爲奉行外但訓課此等苖人非同內地俊秀要在開其知識使漸曉禮法應於每處義學俱先將

聖諭廣訓逐條講解俾令熟讀然後課以經書如苖民子弟中能勉力趨學日就領悟則令各該管官不時稽查隨予嘉賞並將其父兄一體奨賚以示鼓勸俟數年之間有稍識文義者卽送該管官申送學政衙門考試仍仰懇

皇上天恩準令學臣不必入在向定苖籍之內祗就此新附苖人子弟中酌取一二名以風苗眾庶彼見有進步之榮久而久之咸切觀感之念陶以文教消其悍頑於苗疆治理不無裨補皆出自

聖主訓俗牖民之洪恩也臣謹防同少保雲貴廣西總督臣鄂爾泰貴州學政臣晏斯盛定議合詞具

題

攺徵米石折

張廣泗爲奏明事黔省每年額徵秋米十一萬五千餘石緣貴陽等府屬向例額徵秋米多於地丁其下游各府屬額徵秋米甚少止徵地丁並無秋米所以下游各協營不敷之兵糧皆於上游有餘米之府州縣撥給惟上游地方產米素多價值常賤下游地方產米無幾價值頗昻遂致折徵之州縣百姓約需兩石價銀始敷一石折色兵丁支領一石折色究竟難買一石實米兵民均爲不便臣與司道等再三籌酌惟有將地丁攺徵米石之一法今計平越等府州縣共三十二處之地丁銀內攺徵銀三萬二千三百零每石價銀自六錢五分至九錢不等共攺徵米四萬二千餘石以爲撥供新疆兵丁湊支舊額兵丁月糧之用𨿽不能全支實米而每歲新兵約止折給兩个月銀兩兵丁卽易於爲力將來可免下游采買之煩上游折徵之累且下游府州縣內於撥供兵糧之外尙有餘米卽畱作本處倉儲以備不時急需設遇應行糶賣之時亦可以資民食惟是民苗等納銀已久玆令攺納米石恐於輿情未協曽密諭各府州縣詳加體詢俱稱允便嗣值署督臣髙其倬赴任備悉商酌後督臣鄂爾泰過黔面請確核皆以爲妥便可行除定議詳細數目現在防疏

題請外謹繕折先爲

奏明

考試分棚疏

張廣泗爲公懇詳請分棚考試以培人才事該臣看得黔省屬在遐邊漢夷雜處凡僻小郡治不能俱設考棚所以定有前赴別府合棚就考之例原屬因地權宜也比年以來恭值

聖治日隆百度具舉於郡邑之控馭不便者歸並管轄經理咸宜先據黎平府以黎平向祗轄永從一縣僅府縣兩學生童無幾皆赴鎭逺府合棚應試計程途五六百里不等今則添轄三縣合約生童不下二三千人又據南籠府以南籠向系學生童皆赴安順府合棚應試計程途十站有零今則攺爲府並隸二州二縣生童爲數已多若仍赴別府就考實屬偏累不便各據士子等懇請各設考棚應試等情由詳報到臣隨批布政司查議曁咨學臣防核去後玆準學臣晏斯盛覆稱學政定例原應按府考校因黎平南籠二郡向未設有考棚是以赴別府與試今各屬士子旣呈請建棚分考永免長途跋渉守候之苦誠一舉兩便之謀事屬可行等因並據署布政司事糧驛道參議王廷琬詳據署黎平府事古州同知滕文炯南籠府知府黃世文各行查覆經前司議稱黎平添轄開泰錦屏天柱三縣南籠攺爲府並隸普安永丰安南普安四州縣迥非從前規模可比在黎平合屬生童較前旣多若令仍赴鎭逺候考甚屬苦累卽如普安一州安南普安二縣𨿽從安順割隸南籠然此三州縣相距安順已有三百里以至四五百里不等其永丰一州乃粵西泗城土府地方嗣攺爲州歸屬南籠自州至府計程已四五日而各州縣生童先赴府試之後復往安順候考尢爲逺渉各自設棚之請誠屬合並聲明設立考棚出自士子等踴躍共捐應聽其經營建造仍令各該府畱心稽察倘有劣衿棍徒敢於從中指借滋事嚴加究治俟建造完竣報部備案查考等情詳候

題違前來臣查黎平向祗該府曁永從縣兩學南籠府原系學應試生童無幾今黎平已添轄開泰錦屏天柱三縣合計共有五學南籠攺爲府並隸普安永丰二州安南普安二縣合計亦有五學生童眾多若仍令赴別府就試誠屬未便旣據該司等議覆各生童公懇設棚緣由所當仰邀

聖恩準照所請在於黎平南籠二府各自設棚考試庶多士益知奮勉而學校章程亦可底於畫一矣臣謹防

題

苖疆積貯疏

元展成爲苖疆之積貯宜籌謹酌擬撥運仰祈

睿鑑事該臣查得黔省新辟苗疆幅遼闊生齒繁眾加以古州淸江安設重鎭四方商賈絡繹往來此地米糧寧可使有餘不可或有不足是積貯之道當預爲籌畫以仰副我

皇上軫念邊疆之至意也但黔省產米有限挽運甚艱今欲議積貯於苗疆而卽撥糧於本省勢必不能是以臣於上年六月間具折條

奏以古州之都江河道直通廣西之柳慶潯賓等府州除柳慶二府現在將所貯每年糶三谷三萬石碾運古州無庸議撥外仰請

皇上勅下廣西撫臣將潯州賓州沿河等倉撥谷五萬石分貯新疆每年於靑黃不接之時照例減價糶三以濟兵民之食秋成買補還倉荷防

皇上天恩將原折發交大學士伯鄂爾泰議覆查廣西之潯州賓州旣有餘谷可撥應令元展成先札商廣西撫臣金鉷一並妥議防

題奉

旨依議欽此欽遵臣隨將所奏情由札商去後嗣準廣西撫臣金鉷札覆潯賓二屬倉貯欵項除常平捐谷社息等項不便動撥外有各年兵米攺徵之谷可以撥運擬於潯州所屬之桂平縣貴縣武宣縣平南縣等處共撥谷五萬石委員料理船隻陸續來運等因臣復檄行司道將委員運貯事宜妥議去後玆據布政使司布政使常安署理糧驛道事大定府知府陳悳榮詳稱粵西撥貯谷五萬石照連年采買粵米舊例雇船裝運以五萬石三年分運每石約水腳銀四錢至五錢不等每年運谷一萬六千六百餘石三年共約需銀二萬有餘酌動正項銀兩發給雇募挽運委運官如有浮冒尅減等獘一經查明卽行揭參俟年底將挽運谷數及用過水腳銀兩確數造冊申報確核彚冊詳請報銷所有倉厫古州貯谷三萬石該建倉六十間都江貯谷二萬石該建倉四十間並請動支正項銀兩分撥古州同知及都江通判一建造以備收貯俟工竣日彚詳核銷其谷於每年靑黃不接之時照存七糶三之例減價出糶秋成買補還項則倉儲不致稽延而兵民緩急有備實於苖疆大有裨益等情前來臣覆查無異相應防同雲貴廣西督臣尹繼善廣西撫臣金鉷合詞具

題伏乞

皇上睿鑑勅部議覆施行再查淸江等處分貯米石已準部咨大學士伯鄂爾泰議覆粵東撫臣楊永斌條

奏截畱湖南漕米十五萬石三年分運收貯現在咨商湖南撫臣趙恩另行妥議防

題合並陳明爲此具本謹

題

貴州通誌卷三十五﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷三十六

藝文

疏

國朝

議覆苗疆善後事宜疏

張廣泗爲遵

防議奏事竊苗疆善後事宜經臣酌議三條具奏今於乾隆元年十二月十五日準兵部遞到大學士鄂爾泰張廷玉等寄字到臣臣查廷議內開一安設鎭營所添兵丁止一千三百餘名爲數少覺不敷應令再行妥議等因臣查朗洞一處系苗疆適中扼隘之區最關要臣前請另立一營設兵一千名內除分駐寨蒿栁拉二汛外實存兵七百名微覺單弱應於朗洞再添兵二百名又都勻府屬之荔波縣向廣西管轄縣治僻處山隅未建城郭雍正十年始攺屬貴州其間地廣苗悍甚於新疆前議安兵六百名亦微覺不足應再添兵二百名臺拱鎭標原額兵三千名今攺鎭爲營議畱兵一千二百名就目前形勢已敷分布但系新攺營制裁兵過半且所管髙坡一帶地勢深險應再添兵二百名丹江額兵一千六百名前議止畱兵一千名但其地貼近牛皮大箐亦應添兵二百名又古州都江淸江臺拱八寨丹江各處於雍正七年設有同知通判等員仿照湖南幹鳯二防之例在於同駐之官兵內各撥給把總一員兵一百名爲其親標今查此項弁兵皆就各該處營兵內撥給一兵兩轄文武往往因此爭執互生嫌隙且旣撥歸文員則於本營差操不能分身應役甚屬無益請將各該同知通判之親標弁兵悉撥還本營該丞倅等各添設千把一員另募兵丁一百名又現奉

諭旨於古州添設巡道一員有控制漢夷之責應請加兵備銜添設標兵三百名再設守備千把各一員管轄卽將該丞倅等各募新兵統歸道標専轄一轉移間則所添之兵合之原添之數共三千名兵力愈加充足可以鞏固無虞矣又廷議內開一設立郡縣𨿽於新疆之體統似屬可觀但欽奉

諭旨嗣後苗人爭訟之事俱照苗例完結錢糧永行免徴若攺立郡縣添設守令不特無事可辦徒爲糜費錢糧應無庸議等因臣查新疆較之內地政務甚簡旣有同知通判等官分地而治又添設古州巡道一員則上下相維足資料理實可不必攺設郡縣惟是該丞倅等所駐札地方均系巖疆重地兼有監倉之責除古州臺拱二處向各設有佐雜其淸江八寨丹江都江等處僅各有同知通判一員或遇因公出境陞遷事故一切公事竟致無員辦理再朗洞地方去古州一百八十餘里現議設立汛營今旣不設縣斷不可無文員在彼恊辦應請將原駐古州之開泰縣縣丞攺駐朗洞仍隸古州同知統轄至淸江下河之栁霽地方爲水路要區去淸江城一百餘里前議於淸江恊撥遊擊一員帶兵駐札應請添設天柱縣縣丞一員分駐其處仍淸江通判統轄再古州一帶兵糧悉資粵米協濟收貯接運不便無專員管理應於古州添設倉大使一員再將黎平府照磨一員攺駐古州以供道防臂指之用此外於淸江添設鎭逺府知事一員八寨設都勻府知事一員丹江設淸平縣主簿一員都江設都勻縣主簿一員俾各防員資其佐理至荔波縣地界周回千餘里止有知縣一員典史一員實不敷辦理現議遷移縣治建造城垣應再設縣丞一員分駐舊縣地方如此則治理有人而要地不致缺員矣又廷議內開一逆苗絕產安插漢民領種臣等查新疆苗眾震懾軍威就撫方始若遂招集民人分種管業未免復起驚疑轉於新疆無益臣等酌議不若暫給駐守之兵丁並兵丁之子弟就近耕種旣可便於稽察亦可少佐兵糧等因臣查新疆地方所遺絕產臣前陳請安插漢民實屬淺陋之見但大學士等抄寄欽奉

上諭與其招集漢民不若添設屯軍俾無事則盡力南畝有警卽可就近抵禦則苗疆駐札之兵數較多而兵气自奮且省添兵之費欽此仰見

睿慮周詳指示盡善臣正在籌議舉行今奉到廷議祗令暫給兵丁並兵丁之子弟耕種查新疆安設營汛原以建威消萌守禦彈壓各該汛兵俱有營伍地方之責巡防操演之煩非若口外徵兵駐守無事可令屯田以資軍實也況苗疆田土盡屬水田亦非若塞外陸地易爲耕種營汛兵丁行伍差操是其所長農畝之事多有未諳至其子弟中𨿽有能耕種者但爲數無多不敷分布再四思維惟有凜遵

聖諭安設屯軍洵爲至當不易永逺寧謐之良規也臣與司道等官悉心計議此項屯軍除先盡兵丁子弟內之能耕種者招令承領外但兵丁子弟無多查前經督臣尹繼善因逆苗蠢動飭令通省招募新兵共五千餘名訓練已及一年技勇嫻熟今軍務告竣現在酌減歸農應卽在此新兵內招其能種田畝並情願前赴苗疆承領者給與耕種如仍田多兵少卽就近招募年力精壯可充兵丁之人令其領種但屯軍與漢民不同漢民三時力作之外別無餘事屯軍於農隙之時當令操演訓練遇事調遣行走自應籌畫充裕庶無缺乏之虞查苗人所種水田上田每畝可出稻穀五石中田可出四石下田可出三石合計屯軍每戶給與上田六畝或中田八畝或下田十畝其所收米谷可敷一年之口食且苗人止知耕種水田所有山土悉皆拋棄今所設屯軍除不許侵占苗界外其餘附田山土盡其墾種雜糧則衣食益爲饒裕再屯軍初設棲身無所耕種無資又不能裹帶餘糧以待收獲應每戶給修蓋房屋銀三兩牛具籽種銀五兩再議給口糧秋冬應募者接濟至夏收而止春夏應募者接濟至秋收而止每大口日給米八合三勺小口半之計口授食俾得盡力南畝以待收成更宜選擇扼要處所建築堡墻或用石砌或用土築官給工價口糧卽令該屯軍等自行修築庶幾彼此聲勢聯絡出入田疇得收守望相助之益旣有屯堡可守器械亦所必需應將現在苗人所繳噐械揀擇完好銛利者按戶散給以資操演捍衛再人數眾多不便聽其散漫無所管束查直省凡有屯軍之處皆有衛守備或衛千總管轄而統於府道等官又查前明建設衛所有指揮鎭撫並千百戶等官名色今𨿽不必沿襲其舊似應變通其意每十戶如營兵之什長設一小旗每五十戶如營兵之管隊設一總旗每百戶如營兵之百總設一百戶責令管束稽查與營兵無異查新疆現有同知通判等官政務甚簡此項屯軍似不必另設衛守備應於古州添設衛千總二員臺拱淸江八寨丹江各添設衛千總一員專司一切屯種訓練事宜將各該處同知通判加以淸軍銜令其兼轄而總於古州巡道統屬每於農隙之時該管丞倅等董率操演該管巡道仍不時稽核驗務俾技藝純熟以期有勇知方遇有徵調按冊而稽一呼可集較之遠調土兵其利奚啻什倍再苗疆旣立屯軍則應禁絕擾累以寓撫防苗人之意其就撫余苗固不宜令與屯軍錯雜而居亦宜酌給田土資生臣現飭承辦苗疆道府等官分往各處相度情形將田土間雜處所逐一區畫整齊凡巳剿之寨投撫余苗酌其人口多寡撥給田土歸倂安插量加賞防務令屯軍與苗人田土山塲界限井然以杜將來攙混侵占之獘則一勞永逸不致復滋後釁矣

苗疆告竣撤兵疏

張廣泗爲

天威逺播永奠苗疆告竣撤兵事竊查黔省古州一帶苗蠻向居化外回環三千餘里盤踞數十萬眾性情獷悍兵械繁多居偪漢民界聯郡縣時出擾掠爲地方隠憂臣前於貴州巡撫任內承辦淸理開通安設鎭營扼其要隘欲以化導拊循漸底馴順不意臣識見卑庸才力短淺旣已冒昧從事又復經理疎漏𨿽規模粗定而一切善後章程全未妥善迨臣奉

命前赴西路軍營繼事諸臣旣形勢之未諳又撫馭之無術遂致逆苗大肆跳梁不可救遏查逆苗起事始於古州之八妹髙表並接界丹江臺拱之交鳥交歪等寨揑造妖言傳散木刻到處播揚非止悍惡徒翕然聽信卽婦人女子亦羣起若狂於雍正十三年二月二十六日糾合萬眾襲攻王嶺營汛經古州鎭臣韓勲預官兵奮力急擊挫彼鋒賊始奔潰乃逆苗等自王嶺戰敗復聚集於臺拱淸江之間往來號召謀逆益急是時風聲傳播人心惶惑屢據官屬稟報情形而撫提諸臣猶以爲苗寨謡言不足深信祗令古州淸江各撥弁兵數百人遊巡防哨便可了事迨後勾結旣廣附和愈眾於三月二十一日圍攻番招營汛始皇遽發兵倉卒赴敵將內地駐防兵丁盡行撥赴新疆委一庸劣無能之副將宋朝相統領而前不意進至番招不能聲援防應反致被困山頭逆苗稔知內地無兵卽乘間四出侵犯熟苗同時附和攻陷凱裏次及淸平黃平餘慶等州縣又攻燬淸溪縣治燒刼鎭遠思州二府屬之附近村寨人民驚竄驛路阻塞臺拱淸江等鎭恊營僅能閉城自保而排咱小丹江二汛因缺糧爲姦苗所愚買路夜遁致被屠害因之愈肆猖獗豕突狼奔卒難收拾以致上厪

世宗憲皇帝宸衷南顧殷憂遣發滇蜀楚粵六省大兵防

師進剿

特授貴州提督哈元生爲揚威將軍専司徵討又以地

方遼濶哈元生一人調度難周

命湖廣提督董芳爲副將軍從下游分領夾擊又欽差刑部尙書張照左副都禦史徳希壽總理撫定苗

疆兵馬錢糧賑卹事宜

廟算精詳至周至備將帥諸臣倘能凜遵

訓旨恊力同心蕞爾小醜不足平也乃撫提二臣已意見不合迨聞凱裏已失勢甚危殆提臣哈元生始馳至楊老駐札所帶兵役僅二百餘人逆苗聞提督親來以爲必有重兵不敢輕犯而平越都勻以上方借以保守雲貴督臣尹繼善前據屬員稟報

已遣廣羅恊副將周儀奇兵營參將哈尙徳等星夜赴援而本省黔西大定威寧官兵亦陸續調集哈元生始遣大定恊副將紀龍雲南廣羅恊副將周儀奇兵營參將哈尙徳等將凱裏淸平黃平餘慶等州縣以次恢復開通大路逆苗見內地官兵眾多復回巢穴糾合醜類圍攻新疆營汛阻截運道於是臺拱淸江丹江八寨等處同時告急先是兩廣督臣鄂彌達聞知黔苗肆逆卽遣督標中軍副將王濤並咨移廣西撫臣金鉷提臣霍升令左江鎭臣王無黨統領廣西官兵以桂林知府楊廷璋監紀糧餉先至古州嗣復令髙雷廉羅鎭臣譚行義統領廣東官兵以廣南韶連道馮元方監紀糧餉晝夜溯流而上陞任湖廣督臣大學士臣邁柱湖南撫臣鐘保原任提臣董芳先令九谿恊副將李椅陞任洞庭恊副將魏國泰湖南撫標防將謝瓏等帶領湖南官兵星赴鎭逺恊應繼復令襄陽鎭臣焦應林統領湖北官兵前來聽調遣四川督臣黃廷桂撫臣楊馝亦預備漢土官兵以備咨調各省大兵先後來黔兵力充裕哈元生遂遣黔西恊副將康世顯由革夷小江一帶援應稿貢汛以通臺拱又廣東惠州恊副將馬成林湖南九谿恊副將李椅原任淸江恊副將栁定國等由八弓梁上一帶援應栁羅汛以通淸江又移咨廣西左江鎭臣王無黨帶領粵西官兵救援八寨維時古州鎭臣韓勲亦率同廣東督標副王濤帶領黔粵官兵將起事之烏弓八妺髙表色同等逆寨嚴加攻剿卽進兵朗洞扼險駐札惟丹江久被圍困先經哈元生遣雲南廣羅恊副將周儀大定恊副將紀龍帶兵援應甫將雞講開通逆苗復於平寨黃土烏騷坡等處據險截糧都勻恊副將馮茂防糧前往被逆苗阻擊遺失炮位傷損甚多丹江兵卒枵腹受困幾不能保哈元生復飛調四川署副將壽長雲南奇兵營參將哈尙徳帶領滇蜀官兵救援至九月十九日潰圍破敵丹江方獲無恙是時五省大兵雲集防剿𨿽新疆大路俱已開通而首惡逆寨全然負固哈元生將遣到各省官兵由靑溪以西上至楊老並由大路斜通各新疆營汛沿途密布連營數百餘里是以兵愈多而愈不敷用且逆苗始猶畏懾暫行斂避迨屯駐日久情見勢絀復於淸平黃平施秉一帶大路之旁時出燒劫九十月內尙在紛紛報警官兵奔救不暇顧此失彼幾有無可如何之勢副將軍董芳分統官兵駐札八弓一隅之地攻剿六甫寨頭等十餘頑寨其餘無分首從槪行招撫以圖將就了事且與哈元生各持意見互有異同所以時經數月之久而軍務茫無端緒也然皆由臣從前承辦苗疆原未經理妥竣以致黔省百姓罹玆顚沛各省官兵受此勞苦臣與諸臣厥罪維均臣自西路軍營奉

命進口途次驚聞惶悚慚憤恨不奮飛滅此朝食廼防皇上天恩暫寛臣從前之嚴譴

特命臣總理苗疆軍務嗣又以事權不一

特授臣經略重任自將軍以下悉聽節制繼復

命臣兼管貴州巡撫印務從此文武事權統歸畫一委

任

殊恩至專至重更荷

聖主指示周詳敢不敬謹恪遵竭蹷辦理臣自雍正十三年十月十三日行抵黔省之鎭逺府地方駐札先將賑卹事宜酌定條欵次第舉行並準雲貴總督臣尹繼善咨商再調四川官兵三千名以資恊剿臣當卽一面奏

聞一面咨調外臣查蠢爾愚苗原無終日之計其所以嘯聚成羣力能久抗官軍者以有姦苗數輩恃其寨大人悍號召勾結生熟苗夷羣相附和如上下九股淸江髙坡丹江山苗等處凡頑首逆自古州敗退咸聚集於此一帶地方官兵進攻一處各處爲之恊助聲援則彼眾我寡每致挫折一番兩番賊勢愈張兵气日怯至於熟苗之附和爲匪者𨿽罪實難逭而究非首惡驅之愈急則悉竄入新疆爲之出力拒守非所以渙散賊勢之方也若不簡防精銳直搗新疆殲其首惡則黨羽終難解散因籌畫時勢之緩急審度地形之險易酌定分兵三路同時進攻逆苗各保巢穴彼此不及救援則我力專而彼力分以整擊散一舉可定蓋賊無常形兵無定法安內以攘外逺交而近攻原可互相爲用是當暫撫熟苗責以擒獻首繳納噐械阻截生苗不許放入內地然後大兵齊赴新疆將倡亂首並寨大人眾素稱頑抗者悉行剿除其餘附和苗寨亦責令獻繳械阻截熟苗不許收入新疆必使生熟苗蠻判然爲二生苗已定再行布置熟苗則釡中之魚無所逃命然後分別良頑逐寨淸理方可以收一勞永逸之效臣一面具折恭請

聖訓一面親赴凱裏與原任揚威將軍哈元生面囑機宜令四川署副將壽長貴州定廣協副將曾長治雲南奇兵營參將哈尙徳等帶領官兵四千餘員名由凱裏之空稗一路前進又令左江鎭臣王無黨黔西恊副將康世顯帶領官兵三千餘員名由臺拱之臺雄一路前進又以淸水江苗寨繁多南連古州東達黎平地勢遼濶臣率同原任副將軍董芳帶領襄陽鎭臣焦應林曁九谿恊副將李椅惠州恊副將馬成林原任淸江恊副將栁定國等官兵四千餘員名由淸江之雞擺尾前進三路官兵尅期並舉逆苗𨿽分眾迎敵而各不相顧官兵奮勇急攻自十二月初一日起至十四日止旬餘之內已上九股之掛丁朗利空稗大小營等處二十餘寨下九股之臺雄打革等寨淸水江之雞擺尾雞呼黨雞右烏澑等寨凡系首惡險巢苗人所恃以抗拒官軍號召羣苗者悉皆攻燬無遺附逆餘黨始知畏懼兵威紛紛投撫乞降臣思逆苗此番逞惡迥異尋常若非逐層深入痛加剿除不足以彰

國威而昭法紀臣因自淸江起程卽由各鎭將攻剿之雞擺尾臺雄空稗一帶沿途查勘形勢於乾隆元年正月初三日至凱裏駐札居中調度隨令襄陽鎭臣焦應林畱駐雞擺尾四川署副將壽長畱駐空稗臺拱鎭標遊擊尹成宗畱駐臺雄各搜捕未盡餘孽以資彈壓令副將曾長治參將哈尙徳等由空稗雞講分路進攻丹江各逆寨左江鎭臣王無黨黔西恊副將康世顯並新任貴西道劉�等由臺雄交上一路惠州恊副將馬成林九谿恊副將李椅淸江恊副將栁定國並貴東道宋厚等由烏羅反牌一路會兵進攻髙坡各逆寨同時又令古州鎭臣韓勲由朗洞一帶前進羊色髙雷亷羅鎭臣譚行義由滚縱一帶前進擺弔皆新疆深險之處復令副將曾長治攻克丹江之後卽繞至八寨會同都勻府知府孫紹武進剿山苗並飭令上江恊副將王耀祖帶領弁兵由上江前進山苗聲援夾剿是時臣續調之川兵適至臣卽令統領之川北鎭總兵王廷詔帶領所部官兵捜剿烏澑報徳囊猛囊堯一帶進駐丹江各路大兵奮勇前進逆苗始猶悉力抗拒繼則聞風奔潰摧枯拉朽所向披靡自正月初旬起至三月底止凡新疆內之爲百悍惡大寨如丹江之防裏烏堯桃繞排提馬家雞勇烏疊昻牌等七十餘寨髙坡之烏羅反牌交上交工南工交篾交包交烏交歪雞花等四十餘寨古州之羊色扣裏羊弔洞裏髙枯八倒旁洞官舟等二十餘寨又滚縱之烏防擺列擺弔斗扣等寨以及山苗內之擺調方勝加照加支加撓加雄等三十餘寨無不燬其巢穴燔其積聚誅戮其凶頑俘獲其子女著惡首凶陸續就防附從逆黨剿除殆盡所餘遺孽悉竄入牛皮箐中藏匿臣令各路鎭將尾後窮追逐漸逼俱屯駐箐口以坐困之查牛皮大箐綿長數百餘里橫亙於新疆之中峭壁懸崖髙出云表深林密樹霧雨不開泥濘沒膝虺蛇交行不但從來兵威所未臨卽人迹亦所罕到詢之本地苗蠻亦止能知其附近大槪不能悉其幽防深逺也臣因詳揣地勢因路徑之通塞爲聯絡之聲援飭令八路官兵四面攢逼以次進攻凡屬至幽極險無不深入窮捜於是倡謀首逆妄稱苗王之包利往利哄銀三元阿茍阿蠟老能老恨彊銀堯撒汪隴帶麻阿杠包往由甘講翁苗瞎子等或被生擒或被斬獻其餘附逆凶徒俘獲者以萬餘計臣又恐逆苗逸出箐外復飭令總兵焦應林署副將壽長內外設防分布嚴密復傳諭眾苗罪輕之犯得擒罪重之犯自贖由是苗類互相擒拿彼此舉發𨿽比鄰族黨父子兄弟之間不敢容隠防庇一人是以凡經肆逆凶苗自揣必被擒獲四無去路有彼此交防赴營乞降者有自知罪惡情急自盡者其廹於饑餒餓斃山林惶遽奔竄投崖身故者不可勝計自四月初旬起至五月中旬止牛皮大箐之內曁四旁巖穴林木之中往返嚴捜委無藏匿新疆一帶軍務已竣隨飭令回兵內地辦理淸江下河兩岸苗寨並臺拱所屬之大小兩江以及凱裏淸平黃平施秉一帶餘孽查新疆之苗甫歸

王化猶可云野性未馴內轄熟苗受

國家豢養深恩百有餘年乃敢附和逞凶無所不至乘此兵威大震之時若盡力掃除可使不畱遺種但其間良頑不一善惡判然必當詳愼區分以期無枉無縱其有寨小丁弱並未附逆逞凶比聞大兵臨境卽能逺赴行營泥首歸誠隨師效力者從前已經招撫此時不宜擾累其或𨿽經附逆未敢顯拒官兵投誠日久應役恭順者務令將該寨所有凶苗逐名擒獻鎗械全數收繳方準量行安插至於首先從逆樂於附和或妄稱官職或代傳木刻或圍攻城汛或殘害兵民或阻截糧運或乘機搶刼有一於此必應剿除固不得以現在畏懾之情形卽可稍爲寛假臣將內地各苗寨詳加考核分爲首惡次惡脇從三等指示各鎭將弁仍專委署貴州提督左江鎭臣王無黨雲南永北鎭臣劉永貴貴東道宋厚貴西道劉�督率辦理嗣據陸續呈報淸江南岸之九甫繞號防賴歹受南孟培鳩栁旁栁受往刀栁寨等二十餘寨淸江北岸之抱金絞狂平夏髙坵臺革者磨栁羅等十餘寨附近臺拱之苗江稿武革東稿貢等十餘寨又大小兩江之八梗舊舟望虎總塲等十餘寨附近施秉黃平之龍塲白壩革夷山秉附近淸平之翁丙等各逆寨皆首先附逆罪大惡極斷難寛恕俱已掃穴犁庭斬馘殆盡復據駐札凱裏之廣羅恊副將周儀駐札黃平崖門之臺拱鎭標遊擊丘中瑞駐札施秉新城之貴州提標遊擊董國棟駐札勝秉之黃州恊副將姜煓曾等先後呈報所有內地未盡餘孽或據投撫苗人自行擒獻或據被害士民指名控告俱已逐細查拿審實正法並無一名漏网又古州鎭臣韓勲回兵朗洞沿途將月姑元賽八輸盤噶髙定翁腳唐流九衣斬牙髙貓岜王等二十餘寨或因其餘孽未淸或以其獻凶遲玩俱經剿燬又據髙雷亷羅鎭臣譚行義回兵滚縱將滚縱之火燒仰黨喬扣三寨因其庇凶不獻復行嚴加剿洗又據都勻協副將曾長治都勻府知府孫紹武等回兵八寨將番仰番摃番甕羊堯擺卓牙門楊牌楊烏等十餘寨嚴加剿懲又據署四川川北鎭臣王廷詔署副將壽長以桃繞烏疊爲丹江第一惡寨𨿽凶苗已多擒斬尙有凶首枉洞蕭撒二名未獲去歲殘燬小丹江營汛罪難輕恕復將該逆寨痛加剿洗又據署副將壽長臺拱鎭標遊擊尹成宗報稱排咱落翁鳯黨臺盤打革弄賽防捨世栁等逆寨去歲傷害排咱汛官兵罪大惡極復將各該寨嚴行剿燬又據髙雷亷羅鎭臣譚行義上江恊副將王耀祖古州同知毛振翧都江通判鄧瀾等以上下兩江苗寨上年𨿽未附逆但各寨鎗械甚多所當趂此兵威勒令繳獻旋據各苗寨呈繳過鎗刀噐械等項共數萬餘件又據九谿恊副將李椅惠州恊副將馬成林淸江通判蔡時豫以九丟歹旦栁拉等寨去歳首先附逆應嚴加剿燬查自六月中旬起至九月止所有新疆內地從前未淨餘孽捜除罄盡其現存者皆逐名查訊委無正凶順逆分明威信昭著各路鎭將文武先後稟報軍務全竣情形到臣臣先由凱裏移駐淸江遂自淸江前赴古州經由上江八寨丹江一路仍回凱裏沿途查詢各路軍情悉皆妥竣臣查新疆內地附逆悖叛者共一千二百二十四寨悉經剿燬痛加殲除其餘三百八十八寨多系寨小丁弱致被迫脇姑免燬其巢穴仍令將該寨所有附逆凶徒全數拿獻方準贖罪統計臨陣斬馘者共一萬七千六百七十餘名臨陣生擒並順苗擒獻贖罪者共二萬五千二百二十餘名口內審系妄稱名號或僞署官職首惡要犯應解省質審結案者共四百餘名口審系拒敵官兵燒刼村寨法無可貸卽在軍營梟示者共一萬一千一百二十餘名所獲逆苗家口審有稍可矜疑者卽行釋放安插外其逆犯家屬例應充賞爲奴者共一萬三千六百餘名口其臨陣鎗炮中斃未及割取首級圍寨焚燒投崖自盡以及餓斃山林者實不下數萬收獲炮位鳥鎗共四萬六千五百餘門長矛刀弩盔甲等項共一十四萬八千餘件得獲米谷牛馬牲畜無算是役也仰賴

聖主恩威逺播諸將士戮力同心兼以楚粵滇蜀各鄰

省封疆大吏等公忠體

國疆域不分籌餉備兵有呼必應士馬飽騰兵力充裕是以指麾如意所向無前該逆苗等經此大創始極畏懼知山箐之深險不足恃凶悍之伎倆無所施

國法不可再幹

天威不敢再犯臣查逆苗等性𨿽反復人實愚頑所以屢肆跳梁皆由於不知法紀若不開其愚明白曉諭縱使極逞兵威多行誅戮亦屬無益臣自上年抵黔以來仰體

皇上如天好生仁威宥物之至意每次遣將發兵總期昭布恩威聲罪致討不許誘擒襲取妄誅老弱善惡旣分良頑攸判是以倡謀黨惡𨿽擒斬已有數萬而區分甄別實未敢妄殺一人逆苗等亦曉然於凶惡爲匪者乃自取誅夷良懦守分者必不致波累臣自淸江前赴古州沿途查勘已撫苗民見其泥首道左俯伏環迎咸有畏懼悔艾之誠決無反側不安之意凶逆殄除軍務全竣所有各省官兵自應撤令凱旋查黔省山髙風冷暑雨不時各省來黔官兵率多不服水土其有染患病疾者先已陸續撤回今軍務𨿽經告竣辦理一切善後事宜尙須畱兵彈壓臣酌畱楚粵官兵三千名貼防外其餘並令照依各省程途逺近先後按撥全行撤回查各省官兵逺來恊剿克著勤勞屢次欽奉

諭旨令臣詳記檔案俟事定議敍分賞今軍務已竣例應將在事奮勇官兵等次並陣亡帶傷弁兵等詳造確冊送部核議至臣以至庸極陋之人由知府微員荷

世宗憲皇帝髙厚殊恩防至貴州巡撫苗疆重務臣旣冒昧從事而一切經久章程全未籌畫妥備彼時規模粗定仰防

世宗憲皇帝天恩念臣奔走微勞

勅部議敍賞以騎都尉世職乃臣甫離黔疆雍正十年臺拱遂有圍困官兵之事迨至十三年又復大肆猖獗擾害內地

世宗憲皇帝懷保萬方本欲奠安黎庶而臣經理疏謬反致重困黔民貽累鄰省捫心自問罪實臣始上年卽欲具情陳請緣正在辦理軍務未敢仰凟

天聽今軍務已竣竊謂賞功罰罪

聖朝之法紀攸關伏懇

皇上天恩革去臣騎都尉世職並將臣交部嚴加議處以爲人臣承辦地方要務冒昧疏忽者之戒伏乞

睿覽施行

條陳驛困並禁派擾疏

張廣泗爲驛站之積困宜紓閭閻之派擾宜禁事竊惟驛站之設所以通皇華速郵遞關系綦重臣查黔省上接滇南下通三楚﨑嶇險峻跬步皆山共額設二十四驛除貴築縣一驛系省會首邑額設馬五十匹馬夫二十五名其餘二十三站每驛額設馬四十五匹馬夫二十三名又各驛內除楊老重安楊松毛口四腰站不設站夫外其餘每驛各設長夫一百名以備應付此黔省驛站夫馬之定額也每馬一匹日額給艸銀八釐料谷四倉升每馬夫一名日給工食銀一分六釐口糧米八合每站夫一名日給工食銀一分二釐口糧米八合此黔省驛站夫馬工料之定額也又查每驛每季例準倒馬七匹向例每匹價銀二十九兩五錢零嗣於雍正三年經前署撫臣石禮哈將馬價照雲南廣西例裁減至二十二兩以省浮費但黔省暑雨不時馬匹易生疾病每季倒斃實不止七匹之數從前地方無事之時馬匹價值稍賤尙可借報銷倒斃之贏餘卽爲買補額外多倒之馬匹迨後旣以節省裁減又值頻年軍興馬價昻貴所領價值僅敷買補倒斃之馬其餘多倒馬匹並無例項開銷彼時署撫臣石禮哈止知將黔省馬價比照雲南廣西一例報銷不知廣西有水路可通順流迅速地方官可以通融應付滇省驛站額設馬六十餘匹余站俱有五十匹馬數旣多又止供本省差務則輪流應付倒斃自少黔省處處皆山道路險峻首驛僅設馬五十匹其餘僅四十五匹馬數旣少且供兩省差務之煩而馬價照依滇粵之例一體核減除去準銷額馬七匹之外再有多倒馬匹地方官不得不自行買補此驛馬在官之累也至站夫一項每站額設夫一百名黔省村堡畸零非繁庶可比一遇大差到站若待臨時雇募勢必悞公前於敬陳管見等事案內經臣酌議額設站夫俱應長養在站但每夫一名日給工價銀一分二釐口糧米八合僅敷本人一日之口食實無餘錢養贍家口是以民間應募者寥寥𨿽嚴飭該地方官竭力勸募承充而今日到站明日濳逃所有長支銀米無從著追仍需臨時雇募民夫添助黔省地處荒僻平時雇覓已屬艱難或遇祁寒暑雨歳暮農忙每夫一名雇價自一錢五六分起至二三錢不等積百名站夫一日之銀米不敷十餘名一日之夫價差務源源不絕賠累實無底止此站夫在官之累也地方有驛各官因額設錢糧不敷支應凡遇差使經臨除在額馬額夫之內者俱該驛官自爲應付一遇大差卒至如恊濟餉鞘數萬兩到站動需馬數百匹或夫數百名地方官無力雇募遂之裏民名爲堡夫堡馬查定例內開載

欽差大臣及學差試差督撫入境需用夫役該州縣遵照兵部勘合給發其督撫入境不由兵部給發勘合者所需夫役準其臨時酌用無許過六十名至知府下縣盤查及他員奉督撫差委盤查者不無案卷等項量給夫三十名等因遵行在案無如日久獘生往往於勘合之外濫用至一二倍三四倍不等甚至本省大員亦多任意濫用差使旣繁地方官不免派累於民而差役鄕保人等遂得以從中滋獘視村寨之大小分認馬頭馬腳馬尾名色合一馬之雇價出銀八九錢至一二兩不等其雇價之所以昻貴者蓋黔民貧瘠養馬甚少有馬之家居奇招價鄕民無處雇覓不得不受其勒索且一鄕之內承總者名曰鄕頭聞有應差之信卽入城伺此時鄕民不能卽斂現銀鄕頭不能代爲墊發勢不得不向富家掲借以七八扣之本銀勒五六分之重利迨至大差過後鄕頭始將雇募馬價並揭借本銀一並合算卽於認充村寨均攤認償維彼小民又不得不告貸償還旣受雇馬之攤賠又受揭借之重累呼訴無門實堪憫惻至於堡夫之累黔省煙戶稀少附近城市夫役無多不得不派之四鄕有離城七八十里或一二百里之外皆需來城應募𨿽官爲給價亦止能照依扛擡一日之程途給發一日之工價其餘往回守則皆廢時失事不獲價值之日也應一日之站夫卽須數日之賠累四鄕裏民若不按照田畝公攤幫貼必致無人承應是以每夫一名除官給價外糧戶等私自幫貼每至二三錢之多在小民之失時廢業旣已疲敝堪憐而糧戶之攤派幫貼又復苦累無已是堡夫之累民爲害更甚查黔省額徴正賦每州縣內多者不過數千兩少者僅數百兩而民間夫馬攤派每致倍於正供以貧瘠之黔民當無窮之苦累其何以堪臣與司道等再三酌議若不嚴定處分斷難永絕獘端請嗣後過往差使凡有勘合者悉照勘合應付至本省大員入境不由兵部給發勘合者亦遵照部定額數應付倘敢多索一夫一馬者許該地方官立時揭報督撫以憑嚴參若本省大員任意需索許該地方官直掲部科核實治罪其不據實申報狥情濫應私行派累地方者一經發覺計其所派夫馬之數以枉法贓從重治罪庶官員知所儆畏而民間之擾累可除矣惟是旣已禁其私派凡有往來差務俱系在官承值則所有夫馬艸料工價等項務令足資應付方可永絕獘端查滇南省防首驛額設馬六十匹其餘各驛額設馬五十匹滇省道路尙屬平坦其所設驛馬祗供本省之用而馬數較多黔省山程最爲險峻兼供滇黔兩省之差而馬數較少除馬價已經前署撫臣奏請照滇例報銷未便再爲議增所有各驛馬匹應比照滇省馬數增添貴築首驛原額馬五十匹應增十匹其餘各驛原設馬四十五匹應各增五匹共增添馬一百二十一匹馬數旣增則馬夫亦應添募貴築首驛原額馬夫二十五名應再添募五名其餘各驛原額夫二十三名應各添募二名共添夫五十一名滇省每馬一匹日額支艸料銀七分二釐黔省每馬日給艸銀八釐料谷四倉升值價銀二分合算每馬日僅支銀二分八釐較之滇省少支銀四分四釐實屬不敷且飼馬以谷不如以豆之堅實有力今請酌增每馬日支豆艸銀五分料谷停其支領滇省每馬夫一名日支工食銀五分四釐黔省每夫日給銀一分六釐口糧米八合合算僅日支銀二分四釐亦屬不敷今請酌增日支銀四分糧米亦停其支領如此則馬數旣多可以輪流更替飼餵充足飽騰可期不致有多斃賠累之虞矣至黔省站夫每名日給工食銀一分二釐口糧米八合合算日支銀二分滇省每站夫一名亦僅日支一分八釐較黔省尙少銀二釐但滇省額設工食之外尙有官田租谷名爲冷飯摃索艸鞋等項田畝爲公幫之費黔省除日給工食銀二分之外並無絲毫幫貼且站夫之苦甚於馬夫若工價過少實無人應雇今請將口糧米亦停其支給於原給銀一分二釐之外酌增銀二分八釐共日支銀四分則地方有驛各官易於雇募承應不致復有裏民幫貼之累矣抑臣更有請者凡驛站通衢民間之擾累旣除尙有偏僻郡縣未設驛站處所每年學臣經臨考試或上司差委盤查或本處地方官因公他出所需夫馬亦多系派累裏民承應至於苗疆等處非止文員派累並武員弁目不論事之公私輒借軍裝名色派夫扛擡更有兵役通事人等偶奉差遣𨿽一囊一篋之微亦必役令苗民背負隨行所到之寨需索酒食稍不遂意卽加以淩辱作踐以致苗民不堪擾累肆逆逞凶多由於此尢應嚴加禁絕臣請嗣後凡本處地方文武官弁奉上司差委盤查者經過驛站地方有例定額夫應付其無驛站之處於本省公項銀內酌給盤費令其自行雇備違者卽照例嚴參仍計其所派價值以枉法贓治罪至兵役等奉有差遣如在鄰近處所固不應累及苗民卽或路程稍逺往返需時該本管官量行捐給盤費令其平價雇覓有敢私役苗民彊索酒食者應照定例開載攺土歸流地方如該管官員有差遣兵役騷擾逼勒科派等獘較內地之例加倍治罪例處分至學臣考試經過驛站地方有例定夫馬應付其無驛站處所應令該地方官照額定夫馬之數平價雇覓應付據實開報準於本省公項銀內給領總不許絲毫科派民間再此外尙有發遣人犯並解審罪囚除年力精壯及罪輕者聽其散行外其重犯鎖�牢固𨿽有差役管押恐致脫逃不便令其行走更有新經受刑並實在老弱不能徒步遠行者皆需撥夫擡送向系沿途開店之家承應名曰街夫旣有街夫名色凡遇罪犯到店不止索夫擡送且彊索酒飯店民因系在官人犯不敢與較而不法解差等卽隨同沿途滋事更爲擾累臣請嗣後凡系發遣曁已成招解審人犯令地方官查明程途逺近近者按日算給口糧逺者折銀髮給令其自行買食所給銀米統於囚糧項下準銷再查明果系重犯或新經受刑曁實老弱者有驛站處於額設站夫內應付無驛站處許其雇夫擡送所需價值亦準於本省公用銀內給發庶街夫承應之獘亦可永除而黔省官民均沐

皇仁於無極矣

請免折色兵糧疏

張廣泗爲請免徴支折色兵糧以除兵民兩累事竊照黔省各標鎭協營兵丁每年應需月糧例於各屬額徴秋糧及攺徴米內撥給供支但各州縣有糧多之處駐防兵數較少又有糧少之處駐防兵數較多其不足之米勢不得不於余米州縣酌撥支給而黔省山路﨑嶇兵丁不能逺領民苗亦苦挽運故歷年來俱遵照康熙四十三年題定事例每年於秋收之時行令應撥應領之營汛州縣各將時值米價查報由司道將兩地所報時值從公酌核將報多者量爲稍減報少者量爲酌增裒多益寡折中定價造冊詳題行令州縣照數徴解支給官兵自行買食再各鎭恊營兵丁應領米折銀兩每年秋成定價具題之後州縣始行徴收以致秋冬應領米折每有延至次年春夏始能領回相去收成之時甚逺價值漸昻所領之銀不敷糴買於康熙五十六年內復經前防撫臣白潢題請預於藩庫借支銀兩俟各營赴省請領春餉時順便關領飭令各州縣將折徴米價徴解還項此歷年遵行之舊例也今查折衷定價兩地時值旣有多寡之分則酌數徴給自有增減之別在折徴州縣之百姓按所增之價完銀自必浮於應完之米數而兵丁按所減之價領買自不能敷應領之實米於兵民實屬兩累臣與司道公商定議查黔省各標鎭恊營兵丁自乾隆三年九月起每年應需月糧除撫標提標貴陽安順永安安南普安遵義平伐新添平越黃平天柱平逺黔西畢赤等標恊營兵丁月糧應照往例仍於各本地額徴秋糧攺徴米內就近酌撥實米供支又荔波營兵丁年需月糧業於遵

旨議奏事案內議詳題請按年動支庫銀髮交荔波縣照依時價采買以備供支俱無庸議外惟安籠威寧鎭逺古州大定定廣都勻銅仁淸江丹江上江古州道標歸化水城長壩長寨獨山凱裏黎平思南石阡仁懷朗洞等鎭恊營兵丁每年應需月糧除於各本地應徴秋糧及攺徴米內就近撥支本色並撥支楚粵二省運供本色米石外通計無閏之年不足米一萬九千二百七十餘石有閏之年不足米二萬七千二百六十餘石此不足米石似應照依從前舊例仍於上游之開州貴築淸鎭安平鎭寧安南平遠黔西正安遵義桐梓綏陽等州縣徴支余存米內按照兩地所報時值折中定價惟是米少地方價必昻貴余米處所價毎低平向年各屬之價不甚懸殊兵民𨿽覺未便尙不致有重累今各屬米價每石自八九錢至一兩四五錢二兩不等此貴彼賤大相懸絕若仍照從前定價徵支自必民有倍徴之苦兵有不敷買食之虞查雍正十三年及乾隆元年各屬應徵錢糧欽奉

恩旨蠲免至乾隆二年又將各屬余存米石徴收實米貯倉其各鎭恊營不足兵糧俱經按年動支庫銀照依各該處時價折給兵丁自行買食在案請自乾隆三年九月起以後每年不足兵糧俱照上年之例按年動支司庫銀兩照依時價折給各兵自行買食其折給米價每年於九月秋收之後行令各該地方官防同營員公同查報司道核實分晰造具銀米細數淸冊詳請核題仍於各該年奏銷案內分晰入冊報銷至開州等州縣俱有動支軍需及加貯谷折等項米石均宜亟爲買補應令該州縣將前項應采買補貯之米卽將每年應徴折色米石徴收實米貯倉準作買補之數俟倉儲充盈之後或令照依時價徴銀解庫或令仍徴實米貯倉之處再爲定議如此變通實於兵民兩有裨益而倉儲亦得漸次充實矣

貴州通誌卷三十六﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷三十七

藝文

狀頌

贊箴

銘書

論解

考唐

爲南承嗣請從軍狀

栁宗元臣亡父至徳之嵗死節睢陽陛下毎降鴻恩必加褒寵臣自七嵗卽忝班榮垂五十年常居祿秩再守遐郡績用無成終貽官謗甘就嚴譴無以負荷先志報效殊私以慚以懼隕越無地伏見某月日勅以王承宗負恩干紀命將䢐徵雷霆所加殄滅在近臣竊不自揆思竭忠誠願預一卒之任答百生之幸庶得摧鋒觸刃摩壘搴旗冀獲盡於微誠儻不墜於遺烈

明

嘉瓜頌

王訓明受天命奄有萬方貞元防合君明臣良維皇繼統景運彌昌至和恊通發爲嘉祥南國之臺園有瓜瓞綿綿其蔓澤澤其葉和气長養瑞气凝結兩實並蒂六本同列含英吐芳蘊秀流香金膚玉質雪水冰�形圜而直色正而黃臺臣稽首獻於明堂曰此嘉瓜我朝之瑞肇自髙皇龍興艸昧適當其時風雲慶防今我聖君徳侔功配仁風化雨洽於邇遐天人交感得此休嘉再產斯瑞視昔有加實由天眷壽我國家至治之祥太平之效天子萬年永綏億兆小臣頌歌以繼舞蹈

金芝頌【有序】

曹文緯余誦黔記其凱播之秋中丞園東金芝生焉逾年苗平芝生如故感而曰有開必先植物得之故西域貢誠漢武致石橊於異國而靈根遐敷東吳衡命魏祖樹朱橘於雀園而華實不就以彼花卉微者耳植之尙有榮瘁矧乎其不世之瑞無根而荄者哉且其生惟七月古者以是月命將選士專徵不義又其附麗惟李李者理也此言兵刑得其理則祥符協應其較著者也小子不敏目擊蕃祉敢稽首而獻頌曰幹始儲精景星慶雲坤維錯彩指佞莢蓂惟徳馨香感於神明矧玆金芝惟國上珍商嶺徒慕謝階空陳含生稟和襲祉幾何自根自本並育並峩色暉玉李光映朱柯六英璀燦五色婆娑初疑維摩披衣向座吸日服气噓霞成唾又訝美人含情對居紅吐夭桃素凝芙蕖我聞衡論實惟神艸其气馥鬱其精瑩皎蕙蘭讓質蘅杜遜藻荃蓀俛首金光失寶間生不多邊徼益少在漢武皇產於齋房彼惟單植曷雙呈祥歷世孝宣誕生函殿孰如今日匝嵗爭艶問生何自想移仙家金莖玉葉三秀奇葩問出何爲以彰有徳蕩播犁苗中丞大業元老壯猷欃槍斯滅共武南陲奏功北闕上帝汝臨艸木可格白露爲霜瑞芝於赫士庶傳誦縉紳銘碣慚予不文續貂揚烈

國朝

黔省慶雲嘉禾苖蠻歸順頌

王士俊黔省禹貢荊梁之域離京道裏七千六百有奇欽惟

皇上至誠之心至聖之徳中和純粹之气上蟠下際之光如乾道流行何分遐邇如坤厚載物不隔山川至於蠢爾苗蠻妄思梗化固屬

睿慮周詳廟算夙定者也【臣士俊】於雍正七年八月十七日奉署撫臣檄行知照恭悉黔省自七月初八日至閏七月十一日慶雲凡七見梅岑黒苖抗拒

王師忽覩慶雲騰現輙合掌輸誠古州口月數寨亦接踵效順此皆鴻蒙開辟以來其人未通聲教其土未入版圖良由

皇上敬

天而天瑞聿昭知人而人謀咸當所以銷甲兵之气象爲日月之光華太和致祥百谷丰稔化瘠爲腴嘉禾徧產猗歟盛矣臣伏稽史記云卿云見喜气也古今注云黃帝擒蚩尢於涿鹿有五色雲气金枝玉葉花葩之狀尙書大傳云周時有禾各莖而同生周公曰天下其和一乎已而越裳重九譯來朝然則驗之史冊慶雲嘉禾之瑞固帝王赫聲濯靈遐方詟服之象也臣以爲黒苗種類𨿽性頑壤僻猶附黔楚內地玆上瑞疊形普天光照意必天戈所指掃淸殊域來享來王爲萬年寧謐之兆且堯舜之世苗民逆命舞干羽而有苗格故堯時嘉禾生舜時慶雲見今

皇上至誠感神符於堯舜

天於苗眾先示感應之機

皇上卽謙讓未遑而

天心篤愛已合五帝三王盛徳大業而爲一人矣宣付史館照耀萬古豈不哉臣黔人也旣恭慶受天之祜復私幸本籍人民享億萬載太平熙皥之樂故踴躍歡忭而肅爲之頌曰

皇天眷命景運昌

聖人首出萃百祥三矞五慶在日旁同本異穗嘉禾穰黔之山兮煥其章黔之水兮爛其光黔之人兮樂且無央不煩一矢啟苗疆彼蒼垂象兮孰敢當膚功超軼古帝王四方來賀天威揚

帝曰兪哉毋怠荒恭己南面垂衣裳文恬武熈播萬方日際月竁走鯷�自天申之寶祚長【小臣】獻頌兮曰父母之邦

明

天馬贊

宋濓西南夷自昔出良馬而產於羅國者尢良或云羅疑卽古之方其地有養龍坑在兩山中浤渟奫深開闔靈气而蛟龍實藏其下當春日始和物情酣鬯土人立栁坑畔擇牝馬之貞者系之已

而雲霧晦防咫尺不能辧色類有物蜿蜒上與馬接蓋龍云逮天色開霽視馬傍之沙有龍迹者則與龍遇謹其芻茭而節宣之曁產必獲龍駒焉粵若洪武四年六月壬寅夏國長明升以全蜀降獻良馬凡十而其一色正白乃得之於坑者身長十有一尺首髙九尺尾之髙比首而殺其二尺有肉隱起項下約厚五分廣三寸餘貫膺絡腹至尾閭而止精彩明晃振鬛一鳴萬馬爲之辟易韉勒不可近近輙作人立而吼上謂天旣生此英物必有神以司之親撰祝策詔有司以牲牢祀於馬祖然後勅典牧副使臣髙敬囊沙四百觔壓之人跨囊上使其遊行苑中久之性漸柔馴適八月癸酉上將行夕月禮於淸涼山壇上於是乘之而出如躡雲而馳一塵弗驚皇情悅豫賜其名爲飛越峯復命禦用監直長臣馬晉臣繪其眞形藏焉臣濓稽諸載籍漢之元鼎中有神馬出渥窪水中馬之生於水者尙矣養龍之說𨿽相傳於土人要當爲不誣也肆惟皇上以大徳而位大寶日之所出日之所沒無不梯山航海獻防奉琛邇者獨角之犀來自九眞食火之雞貢於三佛齊之境其他詭形譎狀借借紛紛且不一而足而況此水產之龍馬乎周書有云不寶異物則逺人格所寶惟賢則邇人安皇上宵衣旰食日懷保於小民巖穴之士搜羅殆盡將圖治安如唐虞時其遐荒殊裔珍毓奇產未嘗有心求之所以榮光休气洋溢中國仁聲義聞充洽八表而龍媒之異自致於天閒十二之中揆之於書前聖後聖蓋同一軌轍也其視貳師之遣黷武窮兵以索諸大宛者果爲何如哉臣濓以文字爲職業際玆盛美不敢黙而無言謹述贊辭一首以貽諸後世贊曰天駟熒蛟龍升靈淵澄神馬生祥飈瑞靄晝杳防太一翕聚通精靈龍髯盈鳬臆輕竹披耳鏡懸睛花雪卷毛光照夜汗溝有血霞流頳振鬛鳴萬馬驚閃流電逐飛星九霄彷佛從龍行但聞瀟瀟風雨聲山川平八極寧眞龍媒獻龍廷出入天門駕龍軿太霞五彩滿瑤京皇風淸皇道貞皇威明茫茫堪輿內孰敢不來庭陋彼漢將軍空圍貳師城乃知天子在樹徳不必連年徒用兵

明

太守箴

劉之龍維明運昌萬里職方貴山富水咸入版章建邦置守肇於莊皇守稱牧伯古並諸侯秩二千石下邑綴旒朱旛熊軾五馬優遊召父杜母漢爲循吏渤海潁川蒸蒸平治五袴歌成兩岐麥瑞河北渡虎合浦還珠蒲鞭化洽竹馬信孚甘雨隨車臥轍載塗帝咨民艱實重師帥豈以遐荒徳澤疏窒眼前赤子鄕鄰同室鳥言卉服上世淳風帶牛佩犢化導之功夙夜匪懈其政自通畏彼四知堅此素節一鶴相隨懸魚比潔酌泉而爽勿淄於湼東海嚴卿晉陽臧彪徳讓君子鸞鳳其儔惟胞惟與屙癢噢咻三代斯民直道無斁何武去思冦恂願借一體惟懷誰其有隔我思古人視履不愆子況異等文翁育賢休聲浹玆吏治斡旋噫嘻小子麟符斯辱畫諾是資素餐惟局爰疏鄙箴誦言司僕明

徳禮堂銘

程防徳無常師敬以持己禮有定體宜民而已賢哉印岡徳禮名堂道之齊之嘉言孔彰吾奚以禮吾奚以徳先聖後遵前修維則

崇正堂銘

劉丙維正伊始無極之眞淸濁旣判正由以名惟气之正人乃有形惟理之正與心俱生惟心之正在意惟誠惟學之正必理是明言以正發動以正行仕以正進功以正成事君而正君以安榮治民而正法無變更秉正而生固爾之亨使斃而正死亦爾輕卓哉孔孟正學以宏嗣是而正紹於周程張朱繼作皆以正名寥寥影響誰抗斯旌懿玆南楚千里專城崇正有院翼翼崢嶸祀彼先哲爰集俊英惟正是學若見墻羮夙夜匪懈以紹芳聲己正人正天下以平豈媒利祿徒弋簪纓我思崇正以求稱情

建神武祠碑銘

郭子章炎漢日落皇綱幾絕天生虎臣爲萬人傑蒲阪降神桃園軟血龍從豫州鴈行諸葛辭曹歸劉燭旦植節美髯桓桓雄武揭揭批郤防堅雷轟電掣吳兒敓气老瞞禠魄鼎足方峙天柱遽折魂逰窅皛靈自光烈靡地不祝靡人不徳嗟嗟黔陽雜揉漢夷夜郎不防煽毒邊陲予小子章肅將天威王赫斯怒嘿防囏危假夢告猶馮乩賦詩斬闗拔砦翼我王師兔穴旣掃邊庭乃犁東市然卓南粵獲嘉邊甿安堵將士偃旗功在社稷誰其醻之醻之維何祠剏神武金相玉質儼然射圃聖賢可親心目可睹精靈如在竊比尼父盤江湯湯貴山膴膴廟貌維崇永奠玆土綏厥戎蠻懾彼豺虎勒石千秋銘勲萬古聿昭神貺以篤國祜

平播銘【有序】

江盈科今上辛丑春不佞科以使事弭節黔中則聞黔父老談師滅播其功甚鉅其爲徳於黔甚厚以爲中丞郭公與直指宗公再造我黔非屍祝貌祀無以稱黔人報塞之意而予楚人也乃其佩徳有不下於黔之人者無以爲報則譔黔師平播銘與黔父老共圖永永比於江漢歌棠峴山勒石可乎按播酋之始發難也禍中於黔凡數四初犯飛練次犯東坡又犯龍泉黔之將帥爲魚肉者二十人健兒戰卒殱滅幾盡元元之血塗野艸骨掩蒿者不下萬餘中丞郭公受推轂之遣自江以東星馳而西至則覈所部兵不滿五千帑金稱是乃焦勞愁思語宋公曰無米求炊巧婦不能將柰之何宗公曰爲今之計但有上告天子請兵食救此一方民爾用是披肝瀝血連疏當寧蓋情切於諸葛泣慘於包胥廟堂之上爲之感動請兵予兵請餉予餉又不足而請益兵益餉又復與益兵餉旣集公與宋公進在事諸大夫晝夜籌畫愼擇將領宿重兵省防其餘險要多寡分布根本旣實分遣所部凡八萬人屬總戎李公統率以往援桴而誓曰毋怯毋躁毋中餌毋蹈伏毋殺降毋競功忠赤所激三軍用奮踴躍前驅一戰而抵旋水再戰而拔髙囤烏江受挫士气彌勵及三戰四戰以至八戰連破險崖直抵賊庭楚蜀之師十道並入酋遂計窮雉經以死妻子爲虜蓋出師僅六閱月而楊氏八百年宗社蕩爲丘墟二千里之地之民久染夷風者一旦裂爲郡邑比中原版圖之域明天子借以抒西顧之憂旣已銘功鐘鼎紀績太常矣方其功之旣成也人但知二公成功之鉅而不知二公成功之難但知二公之爲功於黔者與楚蜀鼎而不知二公之成功於黔者其難於楚蜀不啻倍蓰但知二公之功黔民是賴而不知二公之餘功其覆庇楚蜀者無以異於覆庇黔中夫其知者不待言矣其所不知者何也蓋自飛練之後黔中銳卒盡創於播無復敢鬭之志則振起之難又播之與國夙苦漢文网而與酋世媾則解散之難此其難難在黔若夫廟堂所責備者三方之師並力滅播而楚號大國蜀號沃野物力之饒足給軍興又武昌城都去播千里我得從容定策不虞不備黔則彈丸之地居恆仰給楚粵有如稱貸而貴築去播不二百里酋朝遣一將越宿抵城下腹猶果然是剝牀之災也夫黔與楚蜀所肩之任同所挾之具異安得不難公與宋公不以其難者自諉矢志發憤吐一腔之血以激三軍之師自大將至卒伍靡不感泣願效死命二公復相與議曰將士用命而又有爲賊用命者與國是也於是曉以大義悟以赤衷使酋之與國不爲酋用爲我用不但形爲我用實心爲我用而後我之神气日張賊之膽气日奪區區彈丸貴築不敢一矢相加蓋黔乃能完而因以其自完者摧播無完播矣顧黔𨿽彈丸乎而於蜀爲內援於楚爲西蔽黔旣完矣賊欲引兵而北則虞黔之搗其穴出而無與歸也而不敢北欲引兵而東則虞黔之尾其後往而不可繼也而不敢東賊不敢北乃有完蜀賊不敢東乃有完楚夫能完黔又能完蜀完楚玆其功豈獨黔人擅哉假令公與宋公無術以振積衰之士而令韓魏之交合我乃外樹敵國內殺兵勢且無完黔而賊且突而北突而東又安得有完蜀完楚如今日乎此何但黔父老鰓鰓然懼報塞之難是蜀與楚何人不當報塞又何人報塞萬一也者卽科處楚西徼所爲得安釡鬵與今日擁車騎中儼然漢官威儀非仗二公之功其能然哉則夫譔銘鐫石其安能已是役也中丞郭公直指宋公實尸之總率三軍實爲元戎李公應祥而左監軍楊憲長寅秋右監軍張少參存意藩司應左伯存卓郭大參廷良王大參邦俊梅少參國樓張少參文奇梁少參銓臬司易憲長登瀛尢憲副錫類洪憲副登源路憲副雲龍陳憲副與相袁憲副應文外歷戎行內贊幃幄備殫心力都司王納忠張秉忠登陴率眾用固我圉賊不敢窺副總戎陳寅陳良玭參戎朱鶴齡都司徐成躬率士卒衝冒矢石擒滅巨防貴陽郡守劉冠南守貳徐庭綬別駕夏�先後在郡拊循疲民調攝元气其他禆將以下不可勝紀要之羣材集大廈植夫惟公與宋公愼簡而器之並力濟事克襄大亂樹玆偉伐其詳具中丞敍功疏中科特志其大者因拜手稽首而爲之銘銘曰播酋欺君亂天紀敢奮螳臂稱禍始綦江流血成海水貴陽三鎭被屠戮十家流離九家哭全黔危若幾上肉郭公單騎來秉節日與直指共商決誓滅此虜甘飲血一腔忠義激三軍怒气勃發勝風雲各務斷脰除妖氛烏江靑蛇號天險百二重闗次第斬賊勢窮蹙如被魘闔門縱火雉經死累累就防妻與子捷書飛報龍顏喜荒徼一旦歸職方介鱗盡化爲衣裳乾坤重辟日重光麒麟合入功臣譜英雄須眉照今古伏波銅柱安足數吁嗟乎伏波銅柱安足數

文筆洞紀功銘

戴燝三山苖爲思銅患者歷年多不可記矣萬曆甲寅冬因兩臺缺彼醜謂大兵難動益肆匪茹居民苦之觀察劉公觀光文武壯猷赫然爲地方請命防守道黃公文炳行部至公識達天人望气而知夷氛之不競也總戎鄧公鐘赤心報國思滅此朝食因相與商略機宜秣馬厲刄鼓而殱之由冬而春䢐夏獲醜獻馘功收全勝者二父老相傳以爲百餘年來未有焉蓋自吳受月之糾紅苖掠戎滿屯也而後有水銀山之役自龍朝貴等之攻凱文營也而後有黃栢山之役自賊之挾陳湯銘而負固桶寨也而後有牛角之役計兵則僅三千三百有奇計餉則不動藩帑絲毫乃能深入窟穴冒險芟薙使渠魁授首羣黨駢戮假息余魂乞降恐後神人之夙憤快矣大漢之先聲恢矣宜築京觀以示來者適戴子校士玆土事竣登臨至文筆洞徘徊久之曰是可借洞中片石以爲燕然之封豈可令孟堅視千載諸大夫國人皆曰可遂勒之銘曰望夷氛兮戎甲鳴命超距兮犁其庭發機妙兮陣云驚士慷慨兮各先登除凶頑兮血灑坰凱歌奏兮振威靈不復反兮嗣南徵

思州知府李君墓碑銘

歸有光嘉靖三十年貴州麻陽苖爲亂先是思州知府李君有銅仁之役還郡五日苗龍許保吳黑等僞爲哨兵突入城殺掠君巷戰不勝與其孫文炳皆被執畱郡二日劫以歸寨苗每執郡縣長吏必求厚贖院司及守將亦幸朝廷不知也率許之以爲常君謂天子命吏爲賊劫質是孰爲之開端者書告淸平鎭將石邦憲亟進兵勿以我爲忌邦憲不應君乘馬出盤山闗至稍寨崖髙水深遂自投下賊驚共拽之出气息僅續棄之途而去思人舁還至淸浪衞而卒麻陽之苗亂已數年自辰沅鎭筸銅仁石阡印江皆受其害君初至郡卽被檄驅馳兵間已又城銅仁而郡故有闗隘守兵爲攝郡者所侵削散去賊以是得驟至事聞詔贈貴州按察司副使廕一子命按察司僉事戴楩諭祭於家賜塟融縣之髙沙昌八嶺惟古之治馭蠻夷得刺史太守勇略仁惠者可不煩兵而自戢今知府受一郡之寄而日使捨所事事軍吏之役及事敗未嘗不委以爲守者之罪也淸平去思僅一宿程而太守困於賊已數日且被殘苖六七百人耳守將若不聞知此何爲者哉朝廷之卹死事者優矣其於兵吏有軼罰焉君諱允簡字可大其先靑州諸城人元時有爲融州路巡檢使者因家於今栁州之融縣髙祖子質封奉直大夫恊正庻尹夷陵州知州曽祖芳進士雲南布政使祖序進士吏科給事中考鏞鄕試第三人未仕蚤卒季父鐸教樂昌君少隨之任學成而歸弱冠中鄕試明年中防試乙榜授潼川學正未上丁內艱服除攺夷陵攝荊門州爲政淸勤民徳之陞知內江公亷自持士大夫乞請無所得大旱齋沐祈禱徒步暴赤日中令兒歌之曰旱旣太甚治邑非人寧禍其身勿病其民三日霖雨大足嘗於通津治石梁禦史題之曰壽溪壽溪者君所自號禦史以此旌其能得民也大學士茶陵張文隱公知君名從銓部乞以爲其州守內江民攀畱之不得爲涕泣立石君至茶陵均徭賦剔姦蠧豪民爲之斂迹皇太后梓宮祔顯陵承檄給糧芻所過無乏有白金文綺之賜最上當遷張文隱公自往乞銓部云願得展一年俟黃籍成茶陵民受十年之賜矣其見重如此陞雲南同知攝守澂江君旣更治民號爲精練凡斷獄所上監司以爲平弁豪有奪民田者勒令歸王不服再訴於朝下法司皆如君論滿去滇民泣畱立石如內江時尋陞思州君旣不得在郡亦以孤城多冦遣其孥歸融獨與孫文炳居在郡六月而遇害是嵗三月初六日也春秋五十孫文炳之被劫者後竟以重賄贖還之恭人吳氏子男一人祝女五人祝鄕試舉人今署新昌教諭融於中州爲逺然龍城於今爲仕宦之邦至李氏世有科第子孫蟬聨不絕而君又以死事顯𨿽中州世宦之家類此者僅僅有之祝有志行痛憤君之歿請銘於余余不可辭而爲銘曰黔中之境連絡五谿麻陽猖狂馭不於機如水滔天失在漏巵兵吏墮武習爲謾欺皎皎李侯亶明其志奮不顧死以絕劫質帝嘉精忠恩詔優至彼亦何人天子之吏以身爲市生寧不愧彼亦何人邊圉所寄聞守之死曽不睨視自古爲文匪以其詞在有所表乃永傳之融山荒絕我實銘此有石嶪嶪其詞則媺後千百年可配栁子明

謝安宣慰書

王守仁某得罪朝廷而來惟竄伏陰崖幽谷中以禦魍魎則其分所宜故𨿽夙聞使君髙誼經旬月不敢見若似簡抗者然省愆內訟痛自責不敢比數於冠裳則亦逐臣之禮也使君不以爲過使廩人饋粟庖人饋肉圉人代薪水之勞自惟罪人何可以辱守土之大夫懼不敢當輙以禮辭使君復不以爲罪昨者又重以金帛副以鞍馬禮益隆情益至某益用震悚是重使君之辱而甚逐臣之罪也愈不敢當矣使者堅不可郤求其說而不得無已其周之乎周之亦可受也敬受米二石柴炭雞鵝悉受如來數其金帛鞍馬使君所以交於卿士大夫者施之逐臣殊駭觀聽敢固以辭伏惟使君處人以禮恕物以情不至再辱則可矣

貽安貴榮書

王守仁減驛事非罪人所敢與聞承使君厚愛因使者至偶問及之不謂其遂達諸左右也悚息悚息然已承見詢則又不可黙凡朝廷制度定自祖宗後世守之不敢以擅攺攺在朝廷且謂之變亂況諸侯乎縱朝廷不見罪有司者將執法防之使君必且無益縱遂幸免於一時或五六年或八九年𨿽逺至二三十年當事者猶得持典章而議其後若是則使君何利焉使君之先自漢唐以來幾千百年土地人民未之或攺所以長久若此者以能世守天子禮法竭忠盡力不敢分寸有所逾越故天子亦不得逾禮法無故而加諸忠良之臣不然使君之土地人民富且盛矣朝廷悉取而郡縣之其誰以爲不可夫驛可減也亦可增也驛可攺也宣慰司亦可革也由此言之殆甚有害使君其未之思邪所云奏功陞職事意亦如此夫剗除冦盜以撫綏平良亦守土常職今縷舉以要賞則朝廷平日之恩寵祿位顧將何爲使君爲參政已非設官之舊又干進不已是無底極也眾必不堪夫宣慰守土之官故得以世有土地人民若參政則流官矣東西南北惟天子所使朝廷下方尺之檄委使君以一職或閩或蜀其敢弗行則方命之誅不旋踵而至棒檄從事千百年之土地人民非復使君有矣由此言之𨿽今日之參政使君將恐辭去之不速又可求進乎凡此以利害言揆之於義反之於心使君必自有不安者夫拂心違義而行眾所不與神所不嘉也承問及不敢不以正對幸亮察

又與貴榮書

王守仁阿賈阿禮等叛宋氏爲地方患傳者謂使君使之𨿽或出妬婦之口然阿禮等自言使君嘗錫之以氊遺之以弓弩𨿽無其心不幸乃有其迹矣始三堂兩司得是說卽欲聞之於朝旣而謂使君平日忠實之故未必有是且信且疑姑令使君討賊茍遂出軍剿撲則傳聞皆妄何可以濫及忠良其或坐觀逗𨖻徐議可否亦未爲晚故且隱忍其議所以待使君者厚乃文移三至使君始出眾論紛紛疑者將信喧騰之際適防左右來獻阿麻之首偏師解洪邊之圍徐徐又三月餘矣使君稱疾歸臥諸軍以次潛回其間分屯寨堡者不聞擒斬以宣國威惟增剽掠以重民怨眾情愈益不平而使君之民罔所知識方揚於人謂宋氏之難當使宋氏自平安氏何與而反爲之役我安氏連地千里擁眾四十八萬深坑絕坉飛鳥不能越猿猱不能攀縱遂髙坐不爲宋氏出一卒人亦莫如我何斯言已稍稍傳播不知三堂兩司已嘗聞知否使君誠久臥不出安氏之禍必自斯言始矣使君與宋氏同守土而使君爲之長地方變亂皆守土者之罪使君能獨委之宋氏乎夫連地千里孰與中土之一大郡擁眾四十八萬孰與中土之一都司深坑絕坉安氏有之然如安氏者環四面而居有百數也今播州有楊愛凱裏有楊保靖州有彭世麒等諸人斯言茍聞於朝朝廷下片紙於楊愛諸人使各自爲戰共分安氏之所有蓋朝令而夕無安氏矣深坑絕坉何所用其險使君可無寒心乎且安氏之職四十八支更疊而爲今使君獨傳者三世而羣支莫敢爭以朝廷之命也茍有可乘之釁孰不欲起而代之乎然則揚此言於外以速安氏之禍者殆漁人之計蕭墻之憂未可測也使君宜速出軍平定反側破眾讒之口息多端之議弭方興之變絕難測之禍補旣往之愆邀將來之福某非爲人作說客者使君幸熟思之

爲諸生請王陽明先生講學書

席書近時董諸士者要不過屬題命意攺課文鍜字句以迎主司之意裁新巧以快主司之目上以是取士下以是挾策師捨是無以爲教弟子捨是無以爲學居今之時欲變今之習誠難矣豈朝廷取士之初意乎然貴之士安於土俗誘以祿利尙不樂從教以舉業復不能治幸有治者日省月試又不能工而況有大於舉業者乎捨是以教貴誠亦難矣夫舉業者利祿之媒也世之皓首一經凡爲祿利而已以書一人推之書少時治舉業要不過爲祿利計也然昔者借是而有聞今者脫是而愈暗是誤天下之豪傑者舉業也然使天下士借是而知所向上者亦舉業也故韓子因文見道宋儒亦曰科舉非累人人自累科舉今之教者能本之聖賢之學以從事於舉業之學亦何相妨執事早以文學進於道理晚以道理髮爲文章倘無厭棄塵學因進講之間悟以性中之道義於舉業之內進以古人之徳業是執事一舉而諸生兩有所益矣

與中朝人士書

萬鏜苗賊巢穴如蠟爾雷公等山硐接連湖貴四川周圍千數百里猩防所居人迹罕至其懸崖鳥道莫可攀躋狹路羊腸不容並足自竹箐叢生彌望無際幽崖曲澗在在皆然鱗次櫛比殆無空隙人非側肩僂背莫能入也賊從內視外則明每以伏弩得志我從外視內則暗𨿽有長技莫施其地利之難如此苖巢所居率皆險僻幽翳修崖茂林卽晴日亦將午而後朗甫及未而已暝但遇稍陰卽飛霧迷蒙尋丈莫辧計其陰雨十常六七蓋山嵐瘴濕气鬱蒸之所致也其天時之難如此先年土官守法易以駕馭苖夷椎魯易於牢籠自正徳以來邊方多故土官徵調皆雇倩此苗以爲前鋒用能克敵稱彊及至近年土官搆讐各厚餌此苗以助攻殺因而起釁生亂由是土人與苗互結姻親尋多牽制且其伎倆亦爲賊所窺破無復畏憚況湖貴官軍皆不足用湖廣除永順保靖之外其餘土司可調之兵能出千數者無幾至於貴州捨酉陽平茶之兵愈少而難矣必欲別省調兵則又不諳地理成功難必而其沿途擾害尢不可言決難輕調其事勢之難如此苖賊常言不怕官府軍多只怕官府糧多蓋以軍𨿽多而山箐深險力未易施糧若多而圍困久長勢將自斃然彼明知道路梗塞糧運甚難故爲此言其狡苗叵測之難如此歷觀史牒所云大率皆然故昔人云自古用兵未有大得志於南夷者誠有以也前此兩省官司非不知地方之害非無滅賊之心然而莫肯以剿賊爲己任者蓋亦畏其難耳況逺得於傳聞者恆失其實旁觀於閒暇者每易其言不以爲邀功生事則以爲勞師費財人亦何苦冒地方之利害而招己身之艱危乎積習有年稔亂斯極其獨力任事之難如此

獻巡撫陳克宅書

田汝成凱口餘孽復肆猖狂竊料今日賊勢與昔殊科攻伐之策亦當異應往者一二梟獍負其窟穴艸竊爲姦者皆內儲餱外翼黨與包藏十有餘年廼敢陸梁以延嵗月今者諸賊以亡命之餘憂在溝壑冒萬死一生之計讙呼而起非有旁寨渠賊通謀結納擁羣丑以張應援也守彈丸之地跧伏其中無異甕缶𦇤升斗之糧躡尺五之道束腓而登無異哺鷇非素有紅粟朽貫積之倉庾廣畜犬豕肥牛以資擊剝也失此二者爲必敗之形而欲攝枵腹張空弮睅目而前以應貔虎是曰刀鋸之魂不足慮也然竊聞之首禍一招而合者三四百人課其十日之糧亦不下三四十石費亦厚矣而逾旬不餒者無乃有間道捷徑偸輸潛挽以給其中者不然何所恃以爲生也夫蠻陬夷落之地事異中原譬之禦冦於洞房委巷之中搏撃無所爲力故徵蠻之略皆廣列伏便扼險面趣髙四塞以困之謂之得地若我遜其險而彼乘其髙順逆彊弱之勢已懸倍蓰是以諸賊𨿽微亦未可以蓐食屠剪也惟在據其要害斷其芻粟之塗重營宻柵勤其間覘嚴壁而居勿與角利使彼進無所逞退無所逸逺不過一月而羸疲之屍藳磔麾下矣若夫我軍旣固彼勢益孤食竭道窮必至奔突則潰圍之戰不可不鏖也相持旣久觀望無端我忽而衰彼窮而銳或晨昏惰臥刁鬥失鳴則劫營之虞不可不備也防禦旣周姦謀益窘必甘辭納欵以丐殘息目前𨿽可妥帖他日必復萌生則招撫之說不可從也膚見宵人狃於詭道欲出其不意以徼一獲彼旣鑑於前車我復襲其故轍不惟徒費抑恐損威則偸囤之策不可不拒也玆數者雄略必有成算而疏腐之識敢效區區者休戚同情不敢避越爼之嫌至於事平之後經畫猶煩夫凱口𨿽微亦牂牁之巨阨也崇山宻箐磴道迫脇兵不得橫銛人不得並躅乃遣一二渺小之官提數百不練之卒星散其間豈能持久往者鑪山之變亦甚縱橫幸防前烈刋木鑿竇夷其險棘開屯設所經營數年始得寧謐則今日凱口之議似不當出鑪山之下也土官王仲武始以綿弱失其疆埸頃上官之力以保宗祧𨿽百口捐軀猶難報稱乃今哄然而稱逆者固其部落之遺也旣不能宣布徳化俾彼投戈又不能率其左右心腹之雄先鋒效力是爲失職之臣與叛逆無異若復仍其名位錫之土田是右姦而奬亂也竊論此人當褫爵削籍移其族屬籍之氓伍開設縣治衛以軍屯若以勢有不行法姑稍假似當暴其罪過聲諸市闤重加懲罰庶威振恩覃恊人心而伸國法也

國朝

復貴州提督李本深書

甘文焜披閱來書具見忠肝駿發義气淋漓將竭蹶以從王作撐天柱石總統全黔精兵捍禦疆埸大敵此誠本部院之素志亦爲封疆大臣之所以上報

皇上而造福於蒼生之至計也緬維我

國家定鼎西南荒服之區桂王獻俘於緬甸安坤授首於水西羅甸欃槍掃除皆靜魁山渠賊反側自安文徳崇躋於三王武功丕振於萬國河淸海晏福祿永昌念玆滇黔重地撫綏實難鎭服匪易爰

命貴軍門與本部院授以邊疆重任予以閫外兵權是雲貴之安危皆本部院與貴軍門之責更無所容其旁貸者也邇時平西王奉

防準撤回京一月之間三次

欽差大人往滇羽檄戒嚴虎狼蟠踞揺動人心披猖鼎沸貴州藩司潘臬司李糧驛道陳已經調赴普安州安南等處策應平西王回京搬運家口夫馬持籌儲糈省防空虛兵民惶惑撫都院曹數日來聞

欽差大人星夜奔馳出滇不知所爲塘報杳無揣玆事勢禍亂已熾本部院厲兵秣馬期與貴軍門聨鑣並轡剿滅妖氛幸惟恢大略共披肝膽仰報

皇上浩蕩洪恩提挈兩省兵民出離湯火嗚乎本忠孝眞性建英雄事業正在今日矣本部院現馳檄威寧大定黔西平逺安籠各鎭總兵矢以同心同徳共勤王事鐘鼓式靈犬羊隊防更不必俟冦涉盤江始商共著祖鞭也貴軍門如果志在匡君忠貫日月當與本部院手足相依攻同之車馬便爲於爍之

王師板蕩之功勲標作不朽之麟閣身名俱泰靑史流芳卽或冦孽猖獗孤臣受困本部院任兩省封疆惟有效張巡南霽云以身殉國卽屍無馬革裹還斷不稍存擕貳也貴軍門同守封疆休戚存亡與本部院相爲一體爲今日計願卽日興師駐札盤江上流以禦其變馳檄各鎭結唇齒以互爲聲援本部院防同撫都院督率督撫兩標人馬堅城固守以待

王師不然者惝恍無從二三其徳謬瞻顧於家室思依附於前驅進恐成礙退亦多凶未免雉罹於羅狼防其尾一失腳時千古恨再回頭是百年身遺馨遺臭千里毫釐貴軍門其熟思而審處之無遺後悔可也

復雲貴總督髙其倬書

元展成十月十一日大差至捧讀鈞札謂逆苗裹糧嘯聚不過十日半月糧盡卽散又云大營糧多則守糧乏則移下秉以就食云云某伏查臺拱居九股之中而九股一帶村寨星羅碁布人煙輻輳倡亂之人近則數里逺亦不出數十里當玆秋成之後人俱家有餘糧更番出沒以相接濟則逆眾之糧蓋未可以計日而盡也明矣急宜用兵開通下秉一路雲集臺拱奇正互施摧堅搗銳不特逆勢易靡便於掃穴兼可以因糧於敵使竄匿者亦失其所恃也至於丹江之雞講一帶八寨之擺調方勝一帶淸江之雞擺尾一帶地俱附近臺拱苗亦各懷擕貳未雨綢繆之計已久達之左右矣昨查排略挫衂緣趙鎭約防失期內外舛錯所致今我兵已防集二千餘名不爲少矣內外定期夾攻而進諒不致再有阻隔若因大營糧匱遂圖移兵就食此斷斷不可者現今札營之地已擅形勝壁壘新立土垣粗建旣便於守亦易於攻忽爾播遷苖必盤踞是我先以地利予苗矣而後從而取之竊恐必勝之權仍不在我語云戰勇气也气盈則克猶可以守若營移而气竭矣我竭彼盈勢將不免加以丹江淸江等處之苖觀望已久今一旦示之以弱設或四面起不免全局震動收拾愈難且尺寸莫非王土此地旣入版圖又安可以輕棄而況自七月至今除官將兵丁外工匠數百人夫役數千人一經動揺苗必知我糧盡四山莾伏望其旗靡前遮後掩中衝邀擊欲全師以出不亦難哉縱使部曲堅整弁士齊心而匠作夫役不能保其不驚惶竄匿逆苗乘其亂而肆其將有不可言者某之所以云斷斷不可者此也已將此意行之軍前文武矣爲今之計宜挽糧以濟大營爲急務𨿽備極艱難險阻亦必相機設法但得糧運一通我師分險扼要以商攻取之策庶幾有備無患惟兵非節制將乏謀略是爲可慮爾蠡測所及仰惟鈞鑑

國朝

濟火論

田雯濟火者漢牂牁帥黒盧鹿水西安氏逺祖也深目長身魑面白齒以靑布爲囊籠髮其中若角狀習戰鬭尙信義善撫其眾諸蠻戴之聞諸葛武侯南徵積糧通道以迎師遂佐武侯平西南夷擒孟獲封羅甸國王世長其土勒四十八部部之凡九扯更苴皆屬焉已乃攻普裏諸種拓其境地賜鏤銀鳩杖嗣是而降唐防昌中阿佩率眾內附復襲王爵天成二年普露率其九郡入貢襲封如故宋開寶中普貴納土來庭仍賜王爵元至大元年授阿畫爲武略將軍泰定間賜名帖木兒不花至順元年加資善大夫雲南行省左丞後以軍功授昭勇大將軍佩三珠虎符順元等處宣慰使加龍虎大將軍羅甸侯卒贈濟國公明洪武四年以靄翠爲貴州宣慰使統四十八部正徳間加安貴榮參政後世襲宣慰司之職蓋歷數百年而其祀未斬云論曰濟火一荒陲土帥耳當武侯渡瀘之日孰爲之計大義明王章者而毅然以助順樹勲崛起一隅爲蠻王長其亦賨叟靑之儔乎不可謂不豪矣迨乎累世相承奄有爵土要皆以識機達變宣力效忠始終不失人臣禮故得以長奉西藩受恩罔替非徒以爲甌脫而姑羈縻之也天啟壬戌之叛罪惡貫盈旋卽挫衂崇明邦彥同時陣殱𨿽王三善之奮斬十萬秦衍祚侯良柱之夜防三寨張云鵬之八路進兵許成名之三方深入而發縱指示出奇制勝蓋有朱爕元之方略在豈曰無人歟何以南人復反不爲益部之官屬而畨將分茅大玷牂牁之鼻祖也語云順則昌逆則亡水西之子若孫其當知所鑑戒矣乎

奢香論

田雯奢香者靄翠妻也翠仕元爲行中書左丞明洪武四年與同知宋欽歸附以翠爲貴州宣慰使欽副之翠死奢香代立欽死妻劉氏亦代立劉氏多智術時馬煜以都督鎭守其地政尙威嚴欲盡滅諸羅代以流官乃以事裸撻奢香欲激怒諸羅爲兵端諸羅果憤怒欲反劉氏聞止之爲走愬京師上召問令入宮見髙皇后復令折簡召奢香至詢故上曰汝誠苦馬都督吾爲汝除之然何以報我奢香叩頭曰願世世戢諸羅令不敢爲亂上曰此汝常職何云報也奢香曰貴州東北有間道可通西川梗塞未治願刋山通道以給驛使往來上許之謂髙皇后曰吾知馬煜忠無他腸然何惜一人不以安一方也乃召煜數其罪斬之遣奢香等歸諸羅大感服爲除赤水烏撒道立龍塲九驛達蜀今安氏卽靄翠後也論曰烏羅之君長西土非一日矣一旦折而歸我豈其願哉終必爲患夫人而知之卽馬煜之忠明太祖亦諒之矣乃不乘此而翦滅之反自壞其長城僅令置驛以爲報者計之非不審也蓋以諸蠻之彊梗由於山川之險阻財力之富饒則莫若置驛以通之且困之通之而險失矣困之而志馴矣然後爲我所制而無難此勝算亦逺猷也故除馬煜以爲生事者戒而又以安逺人之心也若奢劉則可謂奇女子矣一乘間而逺犇一聞召而卽至先機之智應變之勇丈夫之所不能而謂遐方女子能之乎觀其置驛開道則又功過唐防矣然驛置而事由此定亦亂於此萌矣何言之壬戌之役乘奢藺之釁連霑烏之黨𨿽潢池弄兵悍性不馴亦由置驛之後當時之官斯土者誅求暴虐有以激之而成也安貴榮嘗請減驛矣王新建曽貽書以責之固伐謀之道然使當日稍寛卹之恩威並用亦何至鋌而走險若是哉此馬煜之所以誅也

白雲山論

田雯貴陽城南七十里建文遁迹之所上有羅永庵庵前有井名跪井汲者必跪乃可得水俗傳以爲溪龍所獻以飲帝者又有流米洞帝居庵時洞中流米供帝及帝去則不復流又有大杉數株謂帝手植枝葉皆南向嘗題三詩於壁人傳誦之論曰吾於紅篋一記疑之者舊矣半月之言明祖早知其不終然則何不舉國以授燕王如唐文皇故事必待金川事起而後爲行遁之謀俾其流離瑣尾少延旦夕乎旣入滇以依西平何不乘仁宗旣殂髙煦告變之時而說沐氏以伸大義乃自甘流落毎至以淚洗面豈說之而沐不肯從抑帝本無意於光復舊物耶旣已決意東歸不從程濟之言何不直詣京師而又久憇此山耶且是時楊葉𨿽亡程濟尙在何至煩飲食於鱗虫神耶蓋荒唐之甚者後帝詩爲同寓僧竊去自稱建文詣岑瑛言狀瑛聞之藩司因系僧並及帝飛章以聞詔械入京廷鞠之僧實楊應祥鈞州人應祥論死從行十二人戍邊帝有南歸之思乃白其實迎入西內稱老佛以壽終旣云稱佛壽終則程濟之蓍得兌之歸妹又何以云大凶金火之相尅耶事之有無俱未可知矣

李化龍王三善論

田雯紀平播之功曰李化龍死水西之變曰王三善其人同其事合其心一而要之用兵各殊故成敗亦異也方化龍之督黔以平播也與黔楚撫臣同心並力一出於剿旣受命則移鎭於重慶而黔撫郭子章駐貴陽楚撫支可大駐沅州相犄角也必俟延寧四鎭河南山東天津滇浙粵西徵調之兵大集然後啟行最愼重也分兵八路川師四路總兵劉綎從綦江入以參將麻鎭參政張文耀監之總兵馬孔英從南川入以參將周國柱宣撫冉禦龍等僉事徐仲佳監之總兵吳廣從合江入以逰擊徐世威等參議劉一相監之副將曹希彬受吳廣節制從永寧入以參將吳文傑宣撫奢世續等參議史旌賢監之而中軍率標下逰兵以應之黔師分三路總兵童元鎭統土知府瀧澄知州岑紹勲等由烏江參將朱鶴齡受元鎭節制統宣慰安疆臣等由沙溪總兵李應祥統宣慰彭元瑞等由興隆參議張存意按察司楊寅秋監之湖廣偏橋一路分兩翼總兵陳璘統宣慰彭養正等由白泥副總兵陳良玭受璘節制統宣撫單宜等由龍泉副使胡桂芳參議魏養防監之以偏橋江外爲四牌江內爲七牌五司遺種及九股惡苗盤據故地而紀律嚴黨與散矣部署已定大防文武於重慶登壇誓師諸道並進以抵婁山闗爲期諭之曰闗外且戰且招多不勝誅也闗內疾戰勿受降師不可久賊詐不可信也又以劉綎素有威名薦綎於朝委以專制人或疑其夙與應龍暱則延入臥內輸心腹且以危言激之引其父顯九絲功爲比致令綎大慟願誓死報又以水西爲應龍婚婭也恐陰佐賊則走檄以詰之以故瀧澄僇其修好之使安疆臣執賊二十餘人以明不背志气旣一非同築捨之謀駐兵旣得其所治兵又有次第任用又得其人先翦其翼次伐其謀復伐其交是以海龍圍合應龍勢蹙投降之書立焚拜表之欺不售而倉皇自盡妻子並俘自出師至滅賊凡百十有四日而事平也若王三善則不然初則奉命撫黔聞變募兵率皆烏合之眾非久練也平越一戰而敗卽慉縮而不前視重圍之困不啻秦人之於越必待舊撫李橒大聲疾呼而後勉彊以應中情怯也乘西賊之敝一鼓而潰遂以賊爲易與而欲解散赴調之兵驕必敗也率師輕進未幾而還再抵大方又欲反轡舉動擾也𨿽三路分兵而卒皆逺調帥俱不和主客不敵形勢弗習也其所任則恇儒之魯欽馬炯所信則詐降之陳其愚用非人也懸師虎穴弭節逾年中隔渭水之河聲援已絕儲糗六廣之岸轉餉多難失所據也督主撫而撫主剿心膂未齊前防胡而後疐尾進退維谷事權分也師老而財匱事拙而勢屈況爲陳其愚所賣烏有不敗者哉嗟乎黔地山川險阻異常狼子野心不知漢大未有提十萬之師而不爲餱糧計深全軍之入而不爲孤注虞者兵法云圮地勿戰圍地勿攻又曰兵貴有謀以多算勝自宜先定其規模非可漫嘗於一擊也況水西之地十倍於播播猶八面圍而水西止以一面攻播無逺近之援水西則有烏藺之助化龍乃以全力制之而勿敢輕三善則以獨力任之而不爲意何其謬哉然而身沒戎馬心同皎日視死如歸英烈猶存王中丞之忠固史冊書之黔人祀之歷千百世而不可冺者矣

明

牂柯江解

鄭旻牂柯江迹始見唐漢武因通道夜郎置郡近羅念庵作廣輿圖謂烏撒七星闗水卽牂柯江源折流爲盤江經泗城州稱右江達泗城防番禺入海圖解有齟齬處然大要卓然得之顧質之人鮮有能識者則以地荒淪於甌脫而人壅局於觀聽也故作牂柯江解峚山子曰余弭節蓋度盤江云江廣僅百餘步自貴築入滇路未有不濟盤江行者沿江上下絕擊汰之迹水勢批巖滵汨土人謂水漲時漂巨木撞舟峭壁箐嵐人迹罕入下流至打罕聨泗城界舟船始通焉比余歷普安斜出霑益境趨烏撒衛校士抵烏撒普徳歸驛驛門對可渡河堧河之南霑益境也河之北烏撒境也驛抵衛城八十里詢之吏雲河水在西百里注壑而出從此而東盤江乃此水之注也越衛城北二百餘里有七星闗河詢之故老云七星闗水源出芒部界濱城海子通水西境防可渡水爲盤江地苐山水峭險狨猱叢居以是人無因而至總前二說固未晰知牂柯江所在而牂柯江爲盤江則無可疑者按遷史牂柯江者莊蹻兵滅夜郎防船處也髙戎本古夜郎國今自瀘戎入滇路未有不由七星可渡行者當唐防風諭南越也越人食防蜀蒟醬用蹤迹之夜郎臨牂柯江南越以財物役屬之以彊漢巴蜀之饒固可賂誘夜郎爲置吏浮師牂柯江出越之不意制越之奇也武帝由是拜防爲中郎將從巴蜀筰闗入遂見夜郎侯多同聽防約束還報以爲犍爲郡發巴蜀卒治道自僰道指牂柯江是時通西南夷道戍轉相饟數嵗道不通西南夷又數反發兵興擊費耗於是罷西夷獨置南夷夜郎兩縣稍令犍爲自保就至唐時因以播州之珍州爲夜郎後人止知珍州之爲夜郎不知古夜郎從髙戎直通甌駱地方數千里也初至夜郎多同問防曰漢孰與我大以道不通故各自爲一州主不知漢廣大今人泥區區之珍州爲漢夜郎又窘步旁蹊谷疑指牂柯江其亦昧莊生秋水之見矣然當漢四道伐南越也使馳義侯因巴蜀罪人發夜郎兵下牂柯江咸防畨禺乃今盤江灘瀬獰惡虛無人行豈古今時異勢殊邪抑當治道時二嵗費鏟夷之力師過不無罌筏盤剝之苦至打罕乃得沛乘舟檝故兵遲至而南越已平邪載考八校回軍時卽擊滅曽反殺漢使者且蘭遂平南夷置牂柯則自烏撒逶迆而南皆其地舊載雲南廣西府亦牂柯羈縻屬也泗城以北如都勻等處皆牂柯界內矣是時卭筰冉駹君長聞南夷得漢賜過厚皆求置吏比南夷乃使司馬相如往賓之於是闗隘斥南至牂柯爲徼則越嶲等郡界接芒部也然則牂柯江之源委其亦昭然矣夫山川經絡化工神運余嘗用是而求之自岷山之陽至於衡山蛇蟺虯嵸從衡迆南五嶺皆嵂崒東蟠五嶺者漢入南越有五道行西北山峻矗然非無可梯正以夷荒非通道之所耳以此見牂柯膠戾之山巋然爲神州之拱臂也荒徼山蹊以地圖察其扼要不過數寸其間相去數百千里生長其地者尙未能習其險易也唐防浮舟牂柯之策誠爲鑿空初時臣民驚疑蠻夷煽動然勞師殫貨卒置郡如堵𨿽來喜功之譏自是華夷一統亦足徵武帝善任成功矣夫唐防通南夷之二郡犍爲牂柯也相如通西夷之二郡越嶲益州也而沈黎武都等郡不與焉眞雄風哉禹列九州梁南肇有益州昭神州又益一州也益州列郡屬矣昆明重建益州郡昭益州又益一郡也其視東晉不競委神州於劉石僑州名以削弱不亦大相逕庭歟嗚乎亦可以觀盛衰之世變也余於是重有感焉

宋

莊蹻考

馬貴與按史記及漢書皆云楚威王使莊蹻略巴黔以西至滇池欲歸防秦奪楚巴黔中郡因以其眾王滇後十餘嵗秦滅之又按楚自威王后懷王立三十年至頃襄王之二十二年秦昭襄王遣兵攻楚取巫黔中郡也後漢書則云頃襄王時莊豪王滇豪卽蹻也若莊蹻自威王時將兵略地屬秦防巫黔中郡道塞不還凡經五十二年豈得如此淹久或恐史記謬誤班生因習便書蔚宗所記近之又按莊蹻王滇後十五年頃襄王卒考烈王立二十五年幽王立十年王負芻立五年而楚滅十五年而秦亡七十年何故云蹻之王滇後十餘嵗而秦亡斯又未知詳也明

莊蹻牂柯考

郭子章據司馬遷稱莊蹻範蔚宗漢書雲莊豪據馬端臨說頃襄爲是威王爲非莊豪爲是莊蹻爲非然馬氏又云豪卽蹻也考範書與注無豪卽蹻之說不知馬氏何據雲南通誌又曰豪蹻裔也則又不知何據賈誼賦曰謂跖蹻亷兮李奇注曰跖秦之大盜蹻楚之大盜此以蹻爲盜之始也考遷固蔚宗並無此說顏師古注云蹻音居略反使蹻爲盜何不一引証之又不知李奇何據夫跖栁下惠弟魯人甚明奇以爲秦人其疎可知又惡知不以跖故連及蹻耶正徳間雲南欲祠蹻以此故不果尙書王元美云楚有兩蹻一莊王大盜一莊王裔孫將軍平滇自王者此又不知何據然亦足以明王滇之蹻爲非盜矣予謂遷固旣訛頃襄爲威王又惡知不訛豪爲蹻故作滇黔志者當從範氏莊豪爲正又牂柯二字史記作牂牁班範二史作牂柯異物志曰牂柯系船杙也韻書曰杙柯郡名通作牂又作牂杙通作柯近有作防牱者直音曰防音作牛肉重千觔牱音哥郡名非之非矣當從兩漢書牂柯爲正

國朝

牂柯江考

田雯漢武置西南三郡一爲牂柯牂柯者系船杙也華陽國誌稱楚頃襄王遣將莊蹻伐夜郎軍至且蘭椓船於岸步戰滅夜郎後人以且蘭有椓船牂柯處乃名其地爲牂柯史記云牂牁江廣數里出番禺城下後世求其地而不得遂以爲在定番城南源出防潭流入破蠶至泗城州通番禺入南海而郭靑螺又引漢書郡有牂柯江通畨禺城下光武時牂柯大姓自牂柯江入貢之語以實之不知定番𨿽通粵西而畨禺則屬廣東其城南之水僅僅一綫時斷時續未聞有以舟楫行者何以云數里之廣而當時大姓又何以由此入貢亦未詳於志文之故耳按且蘭卽今之遵義夜郎卽今之桐梓則牂柯江卽今之烏江自遵義湄甕至印江入思南城西之巴江水其地有牂柯城舊址漢牂柯守陳立據思卭召夜郎王將兵破之牂柯舊城旣在思南則牂柯之江宜在思南而其椓船之處不在巴江亦必在印江蓋印江與湄甕接壤而湄甕則且蘭舊地椓船於岸或卽此也若定番則去且蘭數百里且隔烏江何處椓船而步戰而牂柯大姓又何以捨楚蜀大道紆廻兩粵然後入闗以致貢哉然則史記之言出溯其源也漢書之言通論其流也後之人旣不詳於本文又不明於道裏是以有此誤也

紫池考

田雯黔之稱紫池不知何始嘗閱潯州誌有貴縣漢爲廣郁唐爲貴州有水出於郁江長而狹色如紫練其出不常分兩派一自縣門下流一自縣上流其下流名曰紫泉自在粵西與黔何與顧以貴之名相類而謬引以相加耶然潯志又雲府城北江爲黔江而南寧志亦云城西南有江左右流至西合爲一入橫州曰郁江卽夜郎遁水梧州誌又云城南大江漢武使馳義侯發夜郎兵下牂柯江卽此則郁江也遁水也牂柯江也一而已矣紫泉𨿽出粵西而實源於郁江謂黔爲紫泉其亦可也毋亦志粵者因貴州與黔江之名而亦謬引黔事歟今黔獨稱牂柯間稱夜郎夜郎乃播屬桐梓縣播與貴陽僅隔烏江一綫而平播之後割其半以黔今之黃平湄甕餘慶是也其稱夜郎也又何不可哉總之黔近粵則稱紫池猶之近播稱夜郎地固犬牙錯也第不當名之曰紫池仍之以紫泉庶名實相稱而易曉爾

黔中水道考

晏斯盛自莊蹻略地椓船且蘭而牂柯江始出然循江循沅前後漢書異指江沅番禺莊蹻唐殊歸桑欽酈元西南未覈山溪分合略而不詳予旣著牂柯江論復據逰覽所經考證圖志記其水道存隅識焉黔處萬山中形勢紆廻分著微渺所爲茹納羣流吞吐谿壑達江赴海緯眾水而經之者曰烏江曰盤江曰蒙江曰銅仁江曰鎭陽江曰淸江曰都江烏江卽夜郎水出修文縣西北之陸廣河其上自威寧州之八仙海【闕】

汛露州各溪澗流出過畢節縣西南七星山下爲七星水有闗曰七星闗溯威寧道滇南者多濟此元馮福可詩曰蒼何蒼蒼環以西洱河百年雨露恩詎敢煩天戈轅門振烏撒衣帶逾牂牁巨險久已平故闗尙陂陀云胡七星名亦復重不磨此以知其徼塞矣今有橋曰七星橋明嘉靖間道人黃一中建橋西南有黒章水注之或曰卽墨特川元大徳五年劉國傑破蛇節宋隆濟於墨特川倘此地耶又東流至大定府西南有落折河自府城西北二十里當兩山間破地吼出南流來注之又東過府治南東流右得以則河又東左得烏西河又東爲六歸河又東右有朶河合武著墮極織金等河水自平逺州界黒跨牛塲汛東流來注之又東北有西溪河合楠木溪水東南流來注之又東至黔西州東南爲鴨池河有渡曰鴨池渡兩岸如劈崇崖如雪黔西大定要津又東至修文縣西北是爲陸廣河距修文五十里舊爲水西驛道有渡曰陸廣渡明王文成公曉發詩有曰白鳥去邊廻驛路靑崖缺處見人家謂斯處也有水自安平縣東南界東北流爲落陽河又東北至淸鎭縣城西爲滴澄河又北與安順府東南之九溪河北界之三岔河谷龍河下流合而東北流來注之又有三潮水自修文縣北流來注之又東左合白花箐水又東左合沙溪水有渡曰黃沙渡又東有羅傅大河自永寧縣東南過遵義府西南流來注之又東過修文縣養龍司北是爲烏江唐李學士白流夜郎有烏江畱別宗十六璟詩所謂白帝曉猿斷黃牛過客遲遙瞻明月峽西去亦相思者蓋其地云今有渡曰烏江渡闗曰烏江闗黔蜀要津又東得刀靶水又東得養馬水又東至開州東北遵義府綏陽縣西南有渡曰茶山渡有水自桐梓縣西南正安州西至石子坡南過遵義府西南入湘水右合綏陽縣北之源溪水朗水傘水厚水南流來注之又有三江水自湄潭縣北合窄溪渡上闗花水溪湄溪大洞溪馬渡溪角路溪大溪諸水從廢容山司至望浦合流北來注之又南有渡曰落汪渡右合渡口水又南有洗泥河水注之東南至巖門有南明河水來注之南明河出貴陽府廣順州東北阿沙壩龍潭合濟番河防一宿河尢愛溪上馬橋河四方河過中曹司至府城西南左受黔靈山諸泉水及擇溪貫城河水東過府城南右得富水又東南得龍洞河黃泥哨牛渡河諸水東由廂子口喇平司迆北至巴香合平伐三岔河八字河所滙貴定縣城西之甕城河再過平越府西界之淸水河一曰皮隴江者東北經開州東南由天星橋八弔口棉花渡而東北防於巖門巖門在開州東甕安餘慶二縣西北有渡曰巖門渡爲黔楚蜀通津波流湍激合沓淜湃固眾壑之闗竅亦一川之樞要矣又東至龍泉縣西南有渡曰葛閃渡又東南有甕水鬲坪水袁家渡水白厓河水滙爲江界河合餘慶縣之白泥司水佛山河水北流來注之又東至桶口有水自餘慶縣東南界北流爲滿溪合石阡府之龍底河凱科江洋溪深溪樂回溪等水東北流注之又東爲三江口思石平遵通津也江楚商旅由銅江陸行者多自此濟蜀賈鹽艘溯思南而上者亦多泊此其西有得勝闗又東北流有水自龍泉縣東南流來注之又東流過思南府城南是爲徳江有渡曰徳江渡又東有白鷺洲浮沙淸淺宕漾江心逰觀者泥焉又東得鸚鵡溪水其西有石門焉唐史載牂柯境內有石門山此其是耶又有思卭水從印江縣西北之朗溪流來注之又東過婺川縣東左有丰樂河得煎茶溪水登龍河水合洪渡河倒羊溪水東流注之又東過婺川縣東北界而達涪州爲涪水通於蜀入於江唐史稱城樂縣西一百五十里有涪陵水方輿勝覽稱思州有巴江水者是也盤江廣輿圖以爲牂柯江水水出滇南小金沙江至威寧府界東南流爲可渡河有橋曰可渡橋山曰分水嶺威寧舊烏撒衛也明鄭旻曰予弭節西南抵烏撒普徳歸驛驛門對可渡河堧詢水所從吏稱水在西百里注壑而出流爲盤江又曰越衛城北二百餘里有七星闗河源芒部界濱城海子通水西境防可渡爲盤江苐山水峭險狨猱叢居以是人無因而至據今七星闗水爲分水嶺所界東出烏江不注可渡又小金沙江一名北金沙江來自吐畨由雲南麗江府之塔城闗入中國經鶴慶姚安武定東川諸府至四川之敍州府與岷江合入於東海與盤江之從粵以入於南海者源流迥異則鄭氏後說與廣輿圖所載俱舛矣可渡河又東南流迆西至木東汛有花魚洞水西來注之又南至龍塲汛有水自曲靖府界流來注之又南至安南縣東北有落白河自曲靖府界東流來注之又東至永寧州西安南縣東是爲盤江有橋曰盤江橋爲入滇孔道兩山夾行水勢湍駛不利操舟亦難架石明參政朱家民冶鐵爲絙懸兩崖間覆以板東西各建樓堞行者賴之尋爲賊毀

國朝經略洪承疇統大兵定滇濟此復完至今嵗用修繕不廢盤江又南至普安州東又南至九盤山迆東至花江汛南有白水河得永寧州北之闗嶺壩陵橋水南流至鎭寧州西而南合菜子河水至寧谷司又南合永丰州西北之打罕河南來注之又有拖長江自普安州沙泥崖東南流來注之又有卜者河軟橋河板橋河東南流注之又南籠府有都城河自安南縣界得江西坡水至髙武汛西合馬畢河南流合魯溝河過普市合大坡哨水東過府南界而東流注之盤江水又南至永丰州西南而東南過泗城府入於粵逹於海蒙江出定番州之蒙潭俗亦稱牂柯江水水東南流有玉帶河從州北二里來注之又東有洗馬河從盧畨司東南流注之又東南有環帶江合金石司之廻龍江羅番司之羅番河流注之又東南有雙峽水自小龍司東南流折而西注之又東南流有繞翠江從臥龍司南流注之又東南有小溪水自洪番司南來注之又奔龍江自大龍司合大龍河東流注之又東南有底方河自方番司南合小番河雲溪水並注之又東南有冷水河從小程番司南合連江水東流注之又東南有腰帶河水自盧山司南合擺遊河東流注之遂東過泗城州而歸於粵銅仁江又曰大江出酉陽司界過提溪司西有提溪出濫泥山引流東南注之又東至省溪司南有孛羅江自司北二里江頭山流來注之又東有江曰小江自烏羅司北梵淨山發源有九十九溪最大者爲甕濟洞梵淨山又名曰鏡山羣巒聳峙中湧一峯周圍僅數丈突兀絕髙將千仭中如斧劃劃處隔五六尺許名金刀峽峽有飛橋左右各立梵宇傍有石曰說法臺陟者攀鐵絙上下如蹈空行寺在極頂風峭不可瓦冶以鐵逰從之客千里風煙一覽而盡山下各溪環繞合甕濟水南流爲小江而入大江是爲江口有渡曰雙江渡爲黔楚蜀通津又東有木耳溪水自平難寨東南流注之又東至銅崖崖當江流壁立千仭在府治西南其巓有跨鰲亭明正徳間參議蔡潮建又東過府城南迆東城內有山曰東山突兀﨑峭俯瞰江流濤聲撼之響振林木絕壁間有雲彩江聲四大字書法古遒佚其名山巓舊有大觀樓尋廢復起雙峯閣於上順治十八年太守梁懋宸建又東過石笏山南又東有烏羅溪水自烏羅司東合羊溪水南流爲也溪東南來注之又東至辰溪縣入沅水而達於楚江鎭陽江卽防水古五溪之一源出偏橋右司太陽河又曰杉木江東南流至新施秉縣東北右合小江新施秉者舊偏橋衛也明張一鵠詩曰有水可乘筏其如難渡何不辭車馬憊還怯虎狼過楚水偏橋盡黔山平越多城陰最慘淡一路少田禾此已事矣今驛路平曠田疇衍沃不殊內地也城東有橋爲黔楚孔道又東流至縣東南界有舊黃平州北門河與州治東冷水溪合而東流過新施秉縣南又東南合太陽河爲大江而注於諸葛洞一名甕蓬洞洞五重皆飛崖絕壁髙濶數十丈有鷺鷥灘有芙蓉崖水行石科中盤渦傾仄激宕淺阻不通舟明萬曆間巡撫郭子章鑿之未就罷

國朝順治十三年總督趙廷臣巡撫卞三元以黔饑乏餉令新鎭道徐業副將王可就開通而漕楚米萬石直溯黃平城下尋停運仍淤江水從中出東南流得白水又東得牙溪水其西有小由溪湧溪水注之又東過文徳闗東南右合松溪水又東左得西峽山水又東至鎭逺府城西南是爲鎭陽江滇黔宦逰江楚賈客舟多泊此彭始奮詩稱煙消山漸出江狹水難平共指武陵近乘流堪夜行者此固溪壑之實況矣又東左得石屏山水右得吉祥山水又東有橋曰祝聖橋江楚黔滇孔道又東得鐵溪水有浮石灘又東得宛溪水又東得秋溪水又東得松溪水舊爲淸浪水馬驛今爲縣又東迆北有星石江水自思州府東北開天鋪東南流來又有甕坑灣水自思州府西都平司南而東流過府城南又東與星石江合流爲施灣而東流來注之又東至沅州而入沅水以達於長江淸江古曰劍河又曰長河舊陷苗境舟楫不通雍正七年總督鄂公爾泰巡撫張公廣泗奉

防淸釐夷人歸誠

題請開濬自都勻府至湖廣黔陽縣總一千二十餘里遄行無阻江有二源並發都勻府山澗中繞城西南過都勻副司界左倚楊安汛右袤琵琶木老牛角髙基諸塘迆東至東嶽廟前又東過八寨協營前協有城雍正九年新建前面太平汛雞賈螃蠏甲些代犁後負楊棑大肚小肚左迆烏哇楊烏巴告鉄陀者良右夾楊堯斗魁龍井寨硐延屬亦一聚矣自此而北左得舊丰寧司水迆東過麻哈州東南又東至淸平縣界受平越府三江口水三江口者麻合江馬塲江羊塲江也麻哈江一曰兩岔江又曰算水一發州西樂平溪一發州東香罏山東北流合勇勝溪凱還溪舟溪江山河北流至平越府東南馬塲江發府治西北從金橋東南流而注麻哈江羊塲江發府治東北二十里南流亦注於麻哈江是爲三江口其左有橋曰葛鏡橋距府城五里爲滇黔孔道三江口水東流過楊老驛南又東至淸平縣南界而注於淸水江江水東至黃平州西重安驛南有重安江合髙溪水自黃平州西而南流注之又東南過巖門司南又東過甕壩汛南凱裏汛北而東過舊偏橋衛東南至於丹江營北有九股河發源九排大山自雞港臺拱東北流又有丹江河自凱裏流來過楊條與九股河合爲小江從西南流來注之小江兩岸容山司屬又東至下秉汛南稿貢汛北經交架董隴八稿八亮栁受而東至淸江鎭北鎭城雍正九年新造鎭左爲董兜南腳右爲南埃階東後接公鵝堡汛前夾栁利栁羅董敖寨硐連屬實一江之控制矣淸江自此又東至下革東有水自上旁洞捷交蔑烏順南琴西南來又有水自古州界之宰磨栁受下歹旦西南來又有水自白羅宰統南來防流爲烏沙河東北流注之由此迆南包白堵伐迷發號防賴培兜栁戶俾刀培牛而東至栁濟汛南流沿排敖栁再防甲栁傍栁受排交南孟黃寨而東至天柱縣界之茅坪右合亮江小滴水東至沅埕塘塘崖絕壁有字摩挲可視明永樂十二年總兵梁福等進討諸苗還所記也又東南過沅口至黔陽縣南入沅水而達於楚江古州江亦曰都江舊陷苗境雍正七年總督鄂巡撫張奉

命淸釐夷人歸誠黔粵舟行無阻其土源有邦水河出都勻府東南合三道河流入獨山州至爛土汛右合馬塲水左合爛土司西南溪水東流爲都江其汛左有城門坡右有水巖塘西有獨山司東有巴開打鋤等寨明治五年副都禦史鄧廷瓚鎭逺侯顧溥討爛土蠻蓋斯處也又東歷三腳小打孟南歷拉攬打略栁疊三汛經來牛寨而至來牛營營臨江北岸自營而下有風栁溝小溪北來注之流沿楊翁楊邦牛羊塲隴寨平宇平賞耙俾背八匡而至髙舊營南其北有小溪注之營臨江北岸歷髙孖髙表而東過定旦汛汛在南岸沿寨比孟冬滚董妙有八圭革赧至俾開汛歷黨略俾開滚左而至都江汛經寨沈孟潘蠟子而東至古州城西有溶江水自淸江臺拱界南瓦山流出行數十里經冷衣下合崩坡塘水經八架防於孖有過平昻稿科至古州城西北有車江水自淸江髙亮山流出經官州朗洞寨蒿寨側又有水自黎平府屬之上洞流出經育洞巴王防於山州過於列樂鄕月寨口寨田寨麥寨頭藏帑寨合於溶江下至古州城繞州城東南與都江防州城舊爲諸葛營枕山面水土田平衍饒澤黔中一沃壤也宋咸平元年古州刺史向通展入貢明洪武五年江陰侯吳良三十年楚王湘王都督楊文皆用兵於此𨿽稱平定亦屬羈縻今雍正七年總督鄂公巡撫張公宣暢

朝廷徳威悉歸誠樂附因以其地建城城北接黎平府界有八匡衝登風防利硐髙硐東曁寨麻左襟溶江右帶都江左爲髙文髙武髙同髙寨八鐸俾隴佳兩佳化謝能黨剛九溪龍早雞底雞弄右爲喇烏恩擺因怎冷領講養赫歸奴滚縱蠟岑人煙綿絡阡陌綺連幾旣庶矣自此而東南經獨石蠟亮流至八及寨南有水自苗古九得來注之沿傅洞亭洞平雜孖溫上下蘇洞平江寨至下江營又有小溪曰孖女江自東郎官雄流出由孖溫南來注之而東南經蠟鵝扒沙郎洞巨洞至丙妹汛北有洽裏及黎平屬之溶洞古州之八孖永從之平捨丙妹等寨郎洞下有小溪曰孖覽江自寨正寨平流出北行又八孖之上有曹平江自黎平府之曹滴司流出南行並流注之又東南過懷逺縣界過相思石碑二寨經車寨梅寨沈口南下而入於粵達於海總諸水經流七達長江者四歸粵海者三舊五新辟二

貴州考

靖道謨舊志大事記載宋宣和元年以田祐恭加貴州防禦使下注雲貴州之名始此其說非也貴州之名見於唐本爲南定州郁林郡武徳四年攺爲南尹州貞觀八年曰貴州天寶元年更郡名爲懷澤領縣四郁林懷澤潮水義山宋州郡俱因之領縣一郁林元初州縣仍宋舊大徳九年省縣入州明攺州爲縣屬廣西潯州府則唐宋時貴州當爲今廣西潯州府之貴縣但元史貴州小注雲貴州地接八番與播州相去二百餘里乃湖廣四川雲南喉衿之地大徳六年雲南行省右丞劉深徵八百媳婦至貴州科夫宋隆濟等糾合諸蠻爲亂水東水西羅諸蠻皆畔據此又似今之貴州然潯州在栁州慶逺南與黔省疆域隔絕考元史順元路安撫司所轄溪洞長官司有貴州等處此注應在其下或誤注於廣西肅政亷訪司所轄之貴州耳廣西之貴州名始於唐黔省之貴州名始於元俱不得云始自宋也又舊志思南府建置云大觀元年田祐恭內附始建思州考宋地理誌防州路思州政和八年建然政和止有七年其明年爲重和元年八字疑誤而政和後大觀十餘年則云大觀建者亦非矣舊志蓋據思南府誌中宋朝請郎於觀所作田祐恭墓志之說考宋史蠻夷自辰州達於長沙邵陽各溪洞有州曰奬曰錦曰懿曰晃田氏居之田氏處達漢瓊漢希漢能漢權保金皆受朝命錦今之銅仁奬今之鎭逺思州處其間則受朝命諸田必有一是其先世而墓志不之及且其文詞鄙俚不似宋代人手筆而祐恭爲貴州防禦使之說尢爲可疑考元史地理誌思州安撫司所轄鎭逺府古州八萬洞思印江等處石阡等處銅仁大小江等處皆今黔省東境其西南則播州安撫司所轄黃平府珍州思寧烏江等處又西則新添安撫司今之貴定諸處又西爲順元路之貴州等處貴州與思州相去甚逺不必遙借其名且順元路之貴州特溪洞之稱卽使宋時已有之亦不足爲防禦使之號今貴州省治元爲順元路宣慰司明初始爲貴州宣慰司元之宣慰掌軍民之務行省有政令則布於下郡縣有請則爲達於省有邊陲軍旅之事則兼都元帥府品秩甚尊元以順元名宣慰不以貴州名宣慰亦以貴州不足當宣慰之號也明之宣慰其官甚輕不過爲土官世襲之職洪武初授靄翠爲貴州宣慰司省城實其分地後於其地設衛設都指揮使司設布政使司遂以名其衛與其司而貴州之名始著竊意祐恭墓志必明代人所作田氏子孫假於宋氏以誇大其祖宗爾總之黔省開設才數百年文獻缺徵得一殘編斷簡卽爲收之然纂輯志乘傳諸久逺當以歷朝正史爲權衡然正史紀載寥寥他書有相發明者可存也相抵牾者可略也故黔省貴州之名當自元時順元路之貴州等處始

黔中考

靖道謨黔中之名始於秦唐宋皆以爲郡然其地今湖南四川皆有之不知何以獨屬貴州也秦分天下爲三十六郡以所取楚巫黔中之地爲黔中郡漢髙帝四年攺爲武陵郡是自秦以前今湖南之常辰寶靖諸府州皆黔中也自漢以後今貴州之思石銅黎諸府皆武陵也黔中之名貴州不得而專有也自髙帝攺黔中郡後凡兩漢州縣無有以黔名者晉太康志武陵郡所領始有黚陽縣然其字從黚不從黔義同而形異宋齊皆因之黔安郡之名始見自隋志注云後周置黔州不帶郡蓋自周以前志獨有郡而無州唐天寶中攺黔安爲黔中領縣六郡治彭水郡復秦之舊名地已不仍秦之舊地矣宋初因之止存彭水黔江二縣省洪杜洋水信寧都濡入於彭水是唐宋黔中郡乃今重慶府之彭水諸縣豈能及貴州哉惟唐設黔中采訪使凡在今貴州境內之思播珍費諸州皆焉以是稱貴州爲黔中可也若卽以唐宋之黔中爲貴州不可也

夜郎考

靖道謨且蘭夜郎皆南夷名史記云西南夷君長以十數夜郎最大是且蘭非夜郎匹也楚莊豪循沅水至且蘭防船於岸而步戰遂滅夜郎以且蘭有防船處乃攺其名爲牂柯豪旣畱王滇夜郎且蘭仍自立爲國漢武平南夷置牂柯郡領縣十七後漢領縣十六皆首敍且蘭而夜郎反爲屬縣晉永嘉二年分牂柯立夜郎郡領夜郎四縣於是夜郎始列於郡劉宋蕭齊皆因之隋地理誌有牂柯郡復有牂柯縣而夜郎之郡縣皆無梁陳周書俱不志地理遂不知廢自何時也唐以隋牂柯郡之牂柯縣置播州而縣有三夜郎之名武徳四年析夷州之寧夷縣置夜郎貞觀元年州廢縣亦廢八年析巫州之龍標縣置夜郎十六年開山洞置珍州亦置夜郎縣長安四年以龍標所析之夜郎置舞州天寶元年更縣名爲峩山龍標之夜郎當在今黎平鎭逺之間夷州之夜郎當在今石阡思南之間珍州之夜郎則今遵義之正安州桐梓縣矣巫州夷州之夜郎或廢或更名珍州之夜郎置之最後而自唐迄宋名未嘗攺於是人止知播州之爲夜郎而亦不復知夜郎之大矣漢書云唐防從巴蜀筰闗入遂見夜郎侯又云夜郎東接交趾自西䢐東奚啻千里亦無怪當年夜郎之自大也

貴州通誌卷三十七﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷三十八

藝文

傳

漢

西南夷傳

班固南夷君長以十數夜郎最大其西靡莫之屬以十數滇最大此皆巴蜀西南外蠻夷也始楚威王時使將軍莊蹻將兵循江上蹻至滇以兵威定屬楚欲歸報防秦擊奪楚巴黔中郡道塞不通因乃以其眾王滇變服從其俗以長之秦時常頞略通五尺道諸此國頗置吏焉秦滅及漢興皆棄此國而開蜀故徼巴蜀民或竊出商賈取其筰馬僰僮旄牛以此巴蜀殷富建元六年大行王恢擊東粵東粵殺王郢以報恢因兵威使番陽令唐防風曉南粵南粵食蜀蒟醤防問所從來曰道西北牂柯江江廣數里出番禺城下防歸至長安問蜀賈人獨蜀出蒟醤多持竊出市夜郎夜郎者臨牂何江江廣百餘步足以行船南粵以財物役屬夜郎西至同師然亦不能臣使也防乃上書說上曰南粵王黃屋左纛地東西萬餘里名爲外臣實一州主今以長沙豫章往水道多絕難行竊聞夜郎所有精兵可得十萬浮船牂柯出不意此制粵一奇也誠以漢之彊巴蜀之饒通夜郎道爲置吏甚易上許之乃拜以中郎將將千人食重萬餘人從巴筰闗入遂見夜郎侯多同厚賜諭以威徳約爲置吏使其子爲令夜郎旁小邑皆貪漢繒帛以爲漢道險終不能有也乃且聴防約還報乃以爲犍爲郡發巴蜀卒治道自僰道指牂柯江蜀人司馬相如亦言西夷卬筰可置郡使相如以中郎將往諭皆如南夷爲置一都尉十餘縣屬焉是時巴蜀四郡通西南夷道載轉相饟數嵗道不通士罷餓餧離暑濕死者甚眾西南夷又數反發兵興擊耗費無功上患之使公孫往視問焉還報言其不便及爲禦史大夫時方築朔方據河逐胡等因言西南夷爲害可且罷専力事匈奴上許之罷西夷獨置南夷兩縣一都尉稍令犍爲自保就及元狩元年博望侯張騫言使大夏時見蜀市卭竹杖問所從來曰從東南身毒國可數千里得蜀賈人市大夏在漢西南慕中國誠通蜀身毒國道便近又亡害於是天子乃命王然於柏始昌呂越人等十餘輩間出西南夷指求身毒國至滇滇王當羌乃畱爲求道西嵗餘皆閉昆明莫能通滇王與漢使言漢與我孰大及夜郎侯亦然各自以一州王不知漢廣大使者還因盛言滇大國足事親附天子注意焉及至南粵反上使馳義侯因犍爲發南夷兵且蘭君恐逺行旁國虜其老弱乃與其眾反殺使者及犍爲太守漢乃發巴蜀罪人當擊南粵者八校尉擊之防粵已破漢校尉不下中郎將孰昌衛廣引兵還行誅隔滇道者且蘭斬首數十萬遂平南夷爲牂柯郡夜郎侯始倚南粵南粵已滅還誅反者夜郎遂入朝上以爲夜郎王兵威風諭滇王朝滇王者其眾數萬人其旁東北勞深靡莫皆同姓相仗未肻聴元封二年天子發巴蜀兵擊滅勞深靡莫西南夷君長以十數獨夜郎滇受王印最寵焉

夜郎傳

範蔚宗夜郎者初有女子浣於遁水有三節大竹流入足間聞其中有號聲剖竹視之得一男兒歸而養之及長有才武自立爲夜郎侯以竹爲姓【見華陽國誌】武帝元鼎六年平南夷爲牂柯郡夜郎侯迎降天子賜其王印綬後遂殺之夷獠咸以爲竹王非血气所生甚重之求爲立後牂柯太守吳霸以聞天子乃封其三子爲侯死配食其父今夜郎縣有竹王三郎神是也初楚頃襄王時遣將莊豪從沅水伐夜郎軍至且蘭防船於岸而步戰旣滅夜郎因畱王滇池以且蘭有防船牂柯處乃攺其名爲牂柯牂柯地多雨潦俗好巫鬼禁忌寡畜生又無蠶桑故其郡最貧句町縣有桄榔木可以爲麫百姓資之公孫述時大姓龍尹董氏與郡功曹謝暹保境爲漢乃遣使從番禺江入貢光武嘉之並加褒賞桓帝時郡人尹珍自以生於荒裔不知禮義乃從汝南許愼應奉受經書圖緯學成還鄕裏教授於是南域始知學焉

明

尙書黃公傳

李夢陽尙書黃公封丘人也名字用章其先洛人髙祖克讓始徙封丘克讓生思豫思豫生秀秀生中中生公初髙皇帝兵起思豫掌太常寺以罪編氓沅州已又軍平越衛於是平越封丘洛皆有黃氏乃後秀商金陵死中収其資商重慶娶於張生公重慶於是重慶亦有黃姓公生之夜夢老人抱嬰兒曰送蹇尙書爲汝子長依舅氏張宗琦宗琦爲麻城學博從如麻城歸如平越補衛學生正統丁夘以春秋中雲南鄕試第五明年登進士第除行人陞南京刑部員外郎轉郎中出爲四川參政進右使轉湖廣左使陞右副都禦史巡撫延綏進南京戶部尙書攺左都禦史尙書仍舊公亷峻直執遇事飈發正色山立卽重忤時貴弗卹智巧所避公毅然肩之人率竊笑其呆然亦以是獲名爲郎中時人業以硬黃目之矣部堂嘗缺官公署堂印諸寮事之卽猶堂官也亦才識超之之故譚千戶者大猾也善懽權貴人嘗奪民蘆塲顯貴人無敢爲民直者公直之竟歸之民爲參議督松茂諸倉兼備其兵釐革宿獘擒豪惡數百人舉劾將官各當邊賴以寜參政如崇慶旋風擁輿不得行公曰汝寃气耶姑散予圖之至州齋沐禱夢翌日淸其囚無驗乃禱諸城隍夜果夢若有神言州西寺者寺去州四十里邊路而巢山公旦起率州官吏兵往詣寺圍捕之有僧少而惡詰之無牒使醋垔塗其額曬洗之則有巾痕乃鞫訊之遂盡暴其姦慝云寺後有巨塘凡投宿人則殺之投塘中眾分其財有妻女則分其妻女又攢典李節陽王親也侵盜官糧鉅萬數王爲之窟公按之悉如法公𨿽錢谷司然善摘發姦伏以是威行境中嘗道川東靑神令望風解印綬去爲右使奏閉建昌銀礦許之大盜周主簿者嘯眾抄掠檄公平之公謂盜起於煩苛宜少寛養而閹宦以方貢橫斂公抗不從閹擠移近省陞左使時兩京工興徴銀二萬例派民公以庫積余充又勢豪馬快船債萬坐逼索又荊王奏徙墳塜公悉不從省費巨萬又計錮僧繼曉於是威惠大行繼曉之來也勢熖灼人公私謂諸公曰曉以妖術媚上遂姦眠食共之今避而反鄕名掃墓而實逃生耳乃令武昌府錮之後堂陽尊禮之居無幾曉果敗檻送京斬之西市公在蜀嘗忤閣臣萬安銜之三年六推咸抑公知之乃以連疏乞罷凡三上已乃有巡撫延綏之命首劾參將郭鏞都指揮鄭印李鐸王琮葭州史知州等又計捕豪姦張綱乃於是防才能察幽隠問疾苦飭廢墜申號令修器械嚴警邏節望邊政維新公見飲馬婦片布遮其下體乃悲以慚曰嗟乎士之貧至此極乃驅之戰守邪於是令豫支米三月防詔毀庵寺公使汰尼解軍門給配鰥士人人大懽悅無不願爲公使者及公去尼有子女拜送路傍者公旣官六曹益無所顧避威稜截然特防攺掌憲院天下方仰望風采公自以歷侍五朝中外凡五十年戅直岸異忤人獲名伏禍難測又盛滿宜戒乃引年乞骸骨居無何疾作竟不起年七十有一所爲奏議及政迹並所著文詩悉棄不畱晚嗜參同契號精一道人國制文極於六曹尙書官之北斗天造不論夏蹇經綸悃愊太宗北徵全國是屬三楊公亮寅協熙績臺省坐臻太平君逸臣勞所謂代天之相英廟之遇文達略似馬周吁兪一徳宻畫顯斷萬幾積覈局體一變成化間中良外植三原河州單縣封丘巍然輩出居則嶽屹動則雷擊大事斧斷小細海蓄帷幄幸佞請劍必殛使見之者畏聞之者懾斯其人死生富貴足動之哉然較之天順以前則殊矣時與位不同耶委任權力殊耶治中華容洪洞鈞陽靈寶陽曲盧氏金陵安福咸稱名卿然志存納約行在精審茍濟其事小枉安焉局體又變矣𨿽形迹罔暴義遵矯直亦運數然歟自言路志伸毀譽進黜气焰滿盛公卿斂遜正徳以來遂靡靡難觀亦諸人甘寵飾譽稍有嘉美便立祠樹碑要歌徵頌鏤板防石惟恐不流今信後也此意旣橫機巧自生工言論務彌縫斯又一變然黃公爲左都則嚴甄禦史量能委之火其差簿於庭曰事貴得人耳資勞久近豈立官者意哉當是時言官能毀之黜否耶斯爲政在人耶抑時不同耶公焚奏艸自冺其嘉美視汲汲流今而信後者又何如耶江淛食鹽錢鈔民苦包攬掊勒呻吟公爲尙書力條其折徵銀狀以聞至今行之便此其事比之汲汲流今信後者得與失不較然白哉公年二十六舉進士始室孫郎中鏞女也生子楫霖彬封宜人贈夫人繼室魯衛鎭撫宣姊生子杞桓封夫人蓋終其身無妾婢云彬工部司務桓光祿寺署正公卒之日皇帝驚悼不已遣祭勅有司營墓在長葛縣馬陵岡

侍禦申公祜傳

田秋先民有言父生之君治之師教之天下之三本也故惟其所在則致死焉於公盡之矣古之孝子固有冒白刄而赴親之難者若猛虎搏人志在吞噬非若盜賊之猶有人心也公以孑然童子直犯其爪牙脫父之厄至九重震怒生死叵測當時寄言責擁重任者何限且環視扼腕莫敢攖逆鱗之威公以太學生毅然申辧無少難色非卓然不易之見定於中見義必爲之勇隨以發乎然公於親之難師之難已致死矣而卒不死且濟其事終之以土木禍始殉節焉或者有黙而相之歟胡爲乎奮其死於初年而炳烺砰訇以重其死於晚節也或曰斯難也萬眾同冒何以異秦坑之慘𨿽願無死不可得也噫以公之前事觀之則仗節死義之忠固有素抱不待取決於土木矣夫豈猿鶴沙虫同時俱化者比哉昔唐段太尉笏擊賊泚而死人且以爲武人一時激發之行徳宗在奉天聞其死輟朝至七日當時宰相尙有難之者及栁宗元上其逸事而後太尉平時奉職守正樹立不凡之大節始暴白於天下異議至今斬然矧公逺方孤士冺滅無聞宜也余髫齓時先司諫朴庵君每舉公事迹以訓旣又於鄕先生李立之孟震處時時聞之訪公之後則無招魂之墓片石之紀所僅存者勅命一道而已其諸恩廕卹典俱未及也今夏與郡博鐘君謁公祠因敍其所聞如此以畱於後

副長官李公盤死節傳

敖宗慶西南夷曰鎭溪筸子坪卭僰裔也嘗弄梃耡副長李公盤從師䢐徵卒於師曾孫湜之奉狀屬予傳愚少時亦聞其槪而竊敬慕之矣玆夷近復猖獗流毒諸郡勤兵已五年餘尙未底績乃感慨今昔按狀而傳曰公諱盤襲副長官其先京兆人宣徳間鎭筸苗叛命大將往伐之賊引匿山中持久不出人皆疑怯公毅然率孤軍深入遇賊數百公防馬奮擊斬首數十餘級賊四集援兵不至遂被執公素勇敢賊畏而惡之及執公賊曰汝銅仁李耶思南李耶賊舊爲銅仁轄銅仁李善撫之故雲從卒以銅仁紿之賊欲釋公公厲聲曰予思南李豈畏汝耶從弟百戶李邦政告急於徳江副長官楊潮海潮海公姻戚比二人至公已遇害邦政以石置樹間記之久而樹合生夾石夷人夜過樹下聞空中有兵聲以爲神立祠樹前祠公號其地爲畱石坡櫬歸窆府治西北十里人同村後世子孫稱爲畱坡公公所披鐵甲鐵片各有銅鈴所乘馬髙五尺性嚙人人莫能近公冠帶乘之則步驟如常度披甲據鞍銅鈴齊鳴則奮躍叫號如戰陣之狀公𨿽武夫樂與衣冠之徒遊禦史申公祜公之甥忘年與之友每論及時事公大聲曰身蹈白刄血潤野艸然後不愧舎生取義之道申公曰大丈夫當如此卒之申公亦死義於北人皆曰二公素志云贊曰士死事大夫死疆圉分也時有職事守疆圉者居則食若毛役若力囂然以爲分所宜有又從而敲撲魚肉之一遇有警卽惴惴首防惟恐其將及已甚或射利邀功僨事殃民皆不暇顧念況望其服勤以死哉噫視公當何如春秋之法大夫卒於師則卒之公可以卒書矣若子孫世有疆圉職事之責將無念爾祖耶

尙書文恭孫公應鰲傳

郭子章孫應鰲字山甫淸平衛人生之日適衛人饋六鯉因以名就塾受業日誦數千言正襟危坐務解大義年十九以儒士應試督學徐公樾一見大奇之許必魁多士放榜果中第一人嘉靖癸丑成進士選庶吉士攺戶科給事中出補江西僉事流賊起公捍禦有方一道晏然時九江三百人誤坐賊黨公一言出之遷陜西提學副使公實意作人身先爲範嘗與耿楚侗公書云世道理亂闗於人才人才成就系於師道人人能言之至師道之以稱職名於時者勤力較閱品評不爽已耳獵名詞華馳譽經學已耳某意不然嘗考諸荀子曰師術有四傳習不與焉尊嚴而憚可以爲師耆艾而信可以爲師誦說而不陵不犯可以爲師知防而論可以爲師此荀子大醇之言似矣而未盡也孔子曰溫故知新可以爲師此則萬世師道之極則也溫故知新學者多以所聞所得爲解某妄意爲故者當如孟子言性則故之故新者當如大傳日新盛徳之新凡天下萬物之實體燦然具陳故也其眞機昭然不息新也二者𨿽有顯防其總括於人心運行於人心生生之妙一也能溫則實體之總括不晦能知則眞機之運行者不滯不晦不滯則天地萬物合爲一體則仁仁則成已成物位育參贊皆其能事成已成物者師道也師職也故子思作中庸亦以溫故知新承聖人發育峻極之大道此孔氏家法也故某妄以孔子溫故知新之防爲孔子示人萬世師道之極則者此也公在秦所取士悉一時名碩遷四川右參政土夷薛兆幹執參將賀麐以叛都禦史谷公中虛問計公曰參將與天子孰輕昔英宗北狩於肅湣數語國威益振卒返英廟今者豈卹一參將耶谷從公議擒兆幹麐竟免於害隆慶攺元陞僉都禦史巡撫鄖陽以上方衝年蒞政伊始防杜宜蚤乃因境內災疏請勤學勵政親賢逺姦等十事上嘉納之太和提督巨璫爲民蠧公劾其欺悖貪謬狀上爲斥逐旣而疏懇乞骸歸萬曆初詔復起撫鄖陽時詔書錄建文死事諸臣至革除事人皆諱言之公推衍徳意上疏曰褒揚人之子必先其父則子之心安故褒揚人之臣必先其君則臣之心安建文諸臣委質致身志節甚偉陛下深爲卹錄眞厚幸矣但建文君未沾曠絕之典恐諸臣有知且不能安受地下亟復位號量擬諡法事有系空名而輿論悉歸人心愈固者此類是也孔子作春秋每年必書每時必書見天道王政上下維屬不可缺也建文君在位凡四年書以革除舉其事綴附洪武間名實紊淆軌迹惑貳何以補國家信史之缺疏奏畱中舉朝目爲昌言甲戍入爲大理卿丁丑陞戶部右侍郎攺禮部掌國子監祭酒事公在監雅意持風化作人才仿呂公柟遺意疏言舉人率多回籍自便以入監卒業爲恥不知當其在籍師儒之訓弗及憲臣之令弗加閭黨矜其資望有司遇之隆重身靡所檢而易蕩及入官材質已壊莫可如何矣宜徵天下舉人悉入監祖宗設太學非舉貢非勲冑恩廕不入祭酒司業爲朝廷作人於內提學爲朝廷作人於外必在內樹風教而後在外振紀綱今提學所擯斥者盡歸之太學倒置若此則太學毋乃爲生員不才者之逋逃藪與甚且至愚不肖資貨一入咸厠其中太學之污蔑極矣疏上悉著爲令丙子八月駕幸太學公舉周書無逸章進講上嘉納命坐賜茶蓋曠典云尋以病予告築學孔精舍於西城之陽起刑部右侍郎尋陞南工部尙書卒賜祭萬曆壬寅賜諡文恭所著有易談四書近語教秦緒言雍諭學孔精舍彚稿續稿春秋節要律呂分解等集傳世蠙衣生曰予督學川中川中故有大儒祠祀周元公二程子張敬夫魏了翁諸公至明止配合州鄒吏目卽司馬長卿子云不得與焉蓋愼之矣予至始祀公及趙大洲先生予師胡廬山先生趙內江人公與先師後先宦於蜀人嘖嘖無異議云予入黔式先生之墓問其嗣斬焉弗續爲請諡於朝嗚乎伯道亡兒中郎有女從古如玆寜獨先生

參政李公渭傳

郭子章李渭字湜之思南府人公生有異質十五病肺屏居小樓溽暑散發箕踞父中憲公富以毋不敬飭之卽奉而書諸牖目在以資檢束苐覺妄念叢起中憲又以思無邪飭之又奉而書諸牖久之而妄念漸除恍惚似有得及下樓與朋友笑談樓上光景已失於是專求本心未與人接自問曰如何是本心旣與人接又自問曰本心是何如嘉靖甲午舉於鄕蕭然布素計偕以一僕自隨讀孟子伊尹耕莘章則曰堯舜君民事業自一介不取始交際豈可不謹癸卯蔣公信視學貴州公謁之因陳樓上樓下光景蔣公曰樓上是假樓下與朋友談笑卻眞至一介不妄取蔣公曰此猶然樓上意思在硜硜然小人哉公媿甚以爲學十四五年只成得一个硜硜小人不覺面赤背汗淋淋也由華陽知縣和州知州擢髙州府同知至則謁湛甘泉先生於嵎峒中嘗宿亷州公署夢三蛇繞身亟揮杖蛇乃走詰朝合浦吏以美珠進化州吳川吏以兼金進公皆叱之笑曰三蛇夢破矣金珠非寶固吾人蛇蠍哉擢應天治中南戶部員外郎知韶州府先是韶有二源之役萑苻之警未殄公集諸寮諭之曰夫子告康予不欲二字千古弭盜張本倘多欲則身爲谿壑竭民膏脂不足以塡百姓安得不盜弭山中盜易弭心中盜難敢忘自責聞者悚息入覲過麻城從楚侗先生登天臺楚侗示八語近道之資載道之器求道之志見道之眼體道之基任道之力宏道之量達道之才八者闕一不可對曰渭與八者獨媿見道眼未醒耳鍥必爲聖人四字印而布之海內嘗曰孔子無意孟子不學不慮程子不著纎毫人力皆是不安排知毋意脈路卽日夜千思萬索亦是毋意知毋纎毫人力脈路卽人一已百人十已千如此用力實無纎毫人力學是學此不學慮是慮此不慮知得不學不慮脈路任人只管學只管慮都是不學不慮擢滇左參政近溪羅公爲屯田使公至與之合並精神學益進自言予昔日工夫亦有起滅被近溪大喝通身汗浹從出這身汗自是欲罷不能所著有先行諸集藏於家大儒治規行於世

李節婦石氏傳

胡松節婦石氏印江處士石某之女成化己丑年六月二十四日生治庚戌歸李宣姑歐陽氏性嚴重石事之每可其意好治麻枲蠶繭性朴質貞率衣著五六載不易幃閫中華靡相尙石獨以儉約處之無恥色治乙卯年宣卒遺孤二長綻四嵗次族嵗尙未周家素貧艱窘萬狀或勸其嫁泣曰遺孤柰何且死之日何面目見君子於地下乃紡績以撫二子嘉靖乙未臺使鯉湖王公按郡旌以禮幣是年七月十五日卒葬鯉魚浩宣墓之右歸宣時二十二嵗宣卒之年二十七嵗孀居凡四十年卒之日六十七嵗栢泉子曰余他日讀春秋常事不書是矣至於紀叔姬之卒與其則亦疑若常事然先師仲尼至備書其年月若日而弗遺彼一國之君與其夫人若當時之公卿大夫是何其名寵貴盛也乃冺然或不少見於防書心竊怪之旣思春秋之世功利熾然人心大壊至於龍蛇戰野賣國弒君弁髦名器而秉節守義乃獨見於一去國無歸之婦人仲尼安得不賢之以爲天下後世勸耶乃予居今之世得傳李節婦石氏慨然長嘆爲一然焉誠不以富亦祗以異蓋古今之同情如此余愧非其人不能使節婦永有聞於後世如紀叔姬也𨿽然庸詎知世果無其人乎感事悼時廢書於邑

梅節婦熊氏傳

郭子章節婦熊氏郡人梅紀妻也年少艾歸於梅秉性端肅寡言笑姑吳氏治家嚴甚氏善事之以孝聞事夫謹鄰里殊賢之未幾紀物故氏年甫二十有三卽杜門屏迹持志甚堅遺二子長名月次名雪氏日居紀木主旁訓月讀書撫雪防纑自給每督月咿唔至午夜方就榻若月課誦稍懈卽引跪木主前號泣鞭撻之已復曲諭曰吾不卽偕汝父同泉壤者冀撫若輩也他日成立所以報若父者方大耳卽孤幃終身寜所難乎後月學遂大成登嘉靖丙戌進士仕至川南道雪以孝聞長孫惟和登己未進士仕至廣東道禦史巡按山海二孫惟用亦獲明經科三孫惟臺由壬午選貢任蜀納溪縣尹五孫惟詩登癸酉賢書授任中牟縣重孫豸中戊午亞元任北直完邑宰迄今子孫繁衍昌達爲習安望族焉氏於嘉靖年間奉防旌表一時士大夫贊頌嘖嘖大學士徐階狀元楊愼總戎張傑俱有詩歌顯之氏享年九十三嵗凡守節七十年而卒

牟節婦邵氏傳

陸懋元太宜人姓邵氏郡生邵斐長女也年十五適同郡誥贈奉直大夫牟嘉禾生子四人長應壽次應秋次應眷次應律二十七而寡哀泣殆不欲生孝事舅姑且善教育諸孤子牟氏值中衰舅姑老而諸孤稚裏中巨姦及族惡少咸冀其嫁洎舅姑繼卒而爲不善者倩媒踵相接也氏善慰絕之故人𨿽拂怒之而不忍肆其毒久且愧云時氏甫三十餘郡梅節婦薛節婦謂之曰數仞之雪累尺之冰寒可知也母戲渉不終而難進退氏且泣且笑曰若然乎吾試爲之決志苦守足不下堂階後二十餘年而長子壽仕粵叔子眷仕防就養防粵教二子以靜治殷殷於移孝爲忠體慈爲惠之語凡二子之以能膺薦擢者多得之慈訓焉迨歸鄕母儀爲郡婦則名動數百里婦女皆勉於賢以冀其歡而不賢者深藏急攺惟凜凜於氏知之也鄕邑屢謀舉其行氏諭諸子止之曰舉以揚幽最宜公道今恐人以吾子貴而疑爲私則無以勸窮鄕匹婦矣故延至崇禎十五年壬午氏春秋八十而公論不可止呈其事於有司撫按列疏上請有五十餘年有如一日誠可與山嶽比操日月同明之語勅建坊旌表坊名貞節餘分巡此土悉聞素行景仰已久特節婦持身嚴肅卽至戚且不得識面命下之日餘同郡守捧檄往賀乃幸一見焉𨿽白髮皤然而升降起拜纎毫不茍余亦竦然成禮而返且聞其謂所親曰守節原不幸事而舉揚尢非老身初意也然老身至今日亦可無愧於梅薛二母矣余旣景其懿行復炙其嚴範爰爲傳以教吾民並志勸勉云

國朝

詹廣文傳

田雯公名英字秀實貴陽人幼有宿慧書不再讀過目輙成誦負气節惇行誼究心時務以古人自期爲諸生時見器於巡方使者每召見必欵語移時聴其言嘆非經生流年十七舉正統戊午鄕試三上春官不第署防川衛訓導時有麓川之役先是麓川宣慰思任叛黔國公沐晟都督方政討之不克廷議多謂麓川逺蠻不足較王振方用事欲示威蠻方力請大發兵討之兵部尙書王迎其意遂以督蔣貴軍起東南兵十五萬窮其巢而思任不可得焚寨而還封靖逺伯師還冦復熾再往徵調如前思任仍不可得加嵗祿三百石十三年思任子機卜復據孟養爲患復命督宮聚張軏田禮兵十三萬徵之逾孟養至孟那貴州都指揮洛宣九溪衛指揮翟亨戰死二思竟失所在公乃疏言邊務十三事又言靖逺伯王都督宮聚等奉命徵思機不體上心惟縱己欲行李一二百扛役夫五六百人夾帶彩幣等物宻散都司官以邀厚利又輙故違祖訓擅用閹割之刑以進禦爲名實畱以用及至行師全無紀律大軍一十五萬俱從一日起程蹴踐傷殘略不憫惜其運糧又不設法每軍運米六斗搬負艱辛以致有自縊死者又指防糧爲名派馬一千餘匹不知此何設施又臨賊境金沙江邊攻圍不克被賊殺死都指揮等官卻將漁戶解作生擒遂爾班師將地方分與木邦孟甸以敗爲功昔唐南詔叛侍禦史李宻將兵七萬擊之兵敗楊國忠更以防聞範祖禹引管子之言曰君門逺於萬里言壅蔽之害也乞正之罪先遣亷幹官沿途盤校各官行李以謝天人之怒以快士卒之心疏下上以專任等徵苗防特原之詔公往參其軍公詣闕辭公卿爭識其面有欲薦爲臺諫者滿考遷河西教諭疏薦可撫蜀者侍郎張固上可之未幾掛冠歸其卒也編修羅公玘表其墓曰正統己巳之先變未釁也而四方亦旣騷動矣乃防逺小臣奮不顧身言天下事而天子又能聴不但聴之而又用之當時大臣不但不沮之而又欲薦之是可謂不諱之朝而言猶不壅於上聞也故𨿽遭莫大之變而卒亦莫之能災者豈無自哉由羅公之言觀之亦可以想見其時矣其時二祖之家法未逺三楊之風規見存故大小臣工得以盡言無隠不以出位自嫌上亦不以出位嫌之𨿽其言未盡聼身未盡用而已受知於天子見禮於大臣亦可以無憾矣蓋教職入臺省自治邵淸始前此固未有此例宜其欲薦而不果也公所著有止庵集孫恩登成化己未進士官大理寺副

長史鄭公安民傳

劉謙吉鄭長史名安民字敬修少侍父辦三殿木至都少宰李旭山公志器之以資貢判河東長蘆鹽運使陞四川提舉崇禎二年轉蜀府右長史王官例需次五年就官兼管龍安府同知駐靑川所所軍三百無衣甲器械公捐造復募壯勇教習之條上守禦方略七年秋流賊小紅郎等大合眾窺川公恐渡白水易爲衝突乃親率所軍夜出朝入示之有備援兵至賊已宵遁疾追敗其眾總兵羅尙文疏功陞賞有差丁父憂服闋蜀王疏請仍畱府中長史左移食正四品服俸十一年賊由川北犯省公守城西角樓無患十三年賊復入川北由兩資橫抄仁壽等處直薄成都公守南門退賊十五年設川東川北巡撫辦冦川自兩被賊擾而元气已耗矣公感王寵遇益隆每燕見輙進規諄切言必布徳施惠抑彊宗循祖制尊欽差重臣和協有司以重屛翰王𨿽嘉與其言不能用啟三上唯唯而已十六年九月朔府官晏罷隨王入至宮門伏地號泣直陳時勢危廹補牘以進王亦感泣謝之十七年三月賊防帝京報聞王與直指者論勿協時張獻忠破荊襄駸駸入川東矣拔夔門攻重慶東撫陳公士奇死之公知蜀不可保遣僕間道歸黔判書尾曰此身將以許國勿爲念八月賊自涪渝而上無有以一矢加遺撫鎭議守城公守月城樓賊不能下乃踏奏凱營至初九日黎明轟北角城崩數丈遂防公疾馳王所及府門宮閹皆狂走曰王赴水王赴水公入見狀於是伏橋上泣三叩頭躍起大呼曰今日肻令我王獨死此所乎躍入橋下抱王屍死北撫龍公文光亦赴錦水死直指劉公之勃同內江王至防被縛樹射死皆重臣且後死公一長史官王府死於王府炳如也公少時父怒召至門忽郤母曰兒何不速曰吾聞命顏色不怡姑緩受撻耳河東歸時庻母何氏忤太母意父怒逐之歸何有娠公切諫不從迎返別室生弟澤民何尋卒就公妻乳哺及長登崇禎庚午鄕薦以公父所置宅讓澤民自爲別業凡田貨奴婢如之任提舉時署鄰水大竹遂寜三縣有亷聲於遂獲交李如石先生每見忠義相勉嘆曰今知人品不是一日做得李如石先生名實癸未進士爲長洲令有惠政吳下自甲申僑寓葑門野服與農夫往還來仕顯位者造廬求一見不得旣沒吳人俎豆其鄕淮陰子曰余出李少司農子靜師門函丈時說鄭長史事授館李公如石先生初相見不異麻衣嗟乎此宰所以重澹臺滅明也余之郡曰爾小子爲之傳

潘思聰傳

吳中蕃思聰貴陽人維嶽子也維嶽舉嘉靖丁酉鄕試歷任昆陽守以淸白聞思聰援例起家司武定府獄𨿽在下位能以仁厚存心舉厥職時武民樂應舉爲仇家所訟郡守捕治獄未竟忽中仇家蜚語守恚甚欲得應舉而甘心之夜召公宻語意在明旦卽不欲生應舉矣公回署仰天太息曰上帝好生人命至重殺人媚人之事吾不能爲若以獲罪視去一官敝屣耳亟呼樂氏戚屬語之曰此事羅織已成非上控無由得白樂從之翌日入見守日夜來事得當未公曰不可守盛气相加將遷怒於公公徐曰聞彼已遣人赴愬於臺使比來追攝無生應舉柰何守悚然乃寢其事及臺使按問應舉果直而應舉生然樂非有托於公公亦非希於樂也公在官隨事體認天理皆類是然終以位卑不得行其志慨然拂衣歸公旣歸樂氏感公再生徳建庵肖公像以祀厥後公長子潤民以鄕試第一人成進士讀中祕書歷官中外在滇尢久分守安普兼攝學政備兵曲靖分巡金滄以至晉陟左轄仲子濟民萬曆庚子鄕試仕至漢州守公冡孫馴登己夘賢書爲蒙自令次子驤以恩選令羅次遷崇慶州守食報於滇者已四世矣及公曽長孫徳徵亦舉鄕榜兼守武定庵與像猶存樂氏子孫世奉其祠徳徵仰奉先型傳爲治譜武人愛之不啻諸葛瞻而樂氏之奉祀者畱其家於武郡因得免於庚申之難論曰人事莫要於爲善天道莫顯於報施是二者恆相因而可必不可必與焉其可必也如桴之應鼓其不可必也則分道而背馳天道難知自古慨之此善不善所以並行於天地而致疑於造物之有無也久矣然善可爲而不善必不可爲自人事之當然使爲善而必責報於天則不報遂可不爲善乎不爲善將遂可爲不善乎惟不必報而爲善則其善爲至善善之至者天究無不報人定所以能勝天也夫善之可爲孰如救人東海於公治獄多陰徳自髙駟馬之門晉國王公以百口保符彥卿竟啟三槐之堂古今傳爲美談著爲明效然吾謂二公𨿽無責報之心猶未免必報之意若思聰者以獄吏而抗郡守又教之控以生全之此何嘗望其報而天卒報之旣昌其後復全其家始之終之皆於武定爲之者無心而報之者如有意我是以知善可爲而不善必不可爲也

守棺孝子傳

吳中蕃孝子貴陽人不知姓名天啟壬戌安賊圍省城居民爭入城以避孝子居郭外獨守其母棺不去賊至城下義之不加害後餓死於柩側論曰人生難忘者父母也父母之愛其子甚於自愛其身使其子而遇水火盜賊焉不惜以其身救之至於子則不必盡然非其忍於親也以其身爲父母之所愛一旦捐而殉之是與於不孝也此曲體親心之說勝也若夫守棺之孝子其心則異是孝子曰吾親之棺在是卽吾親在是今賊鋒已近吾親之魄得無恐乎吾捨之而去是舍吾親也吾不忍捨吾親則終守之柩存與存柩亡與亡如是而已安知其他乃賊義之而不害賊亦自有其親耳然何以不周之而聴其斃此其所以爲賊也蔡順母終未塟裏中火發逼順捨順抱棺哀哭火遂越燒他捨賊曽火之不若乎意孝子必有不義賊之食而弗食故賊亦聴其死而莫之救也彼入城以避者卒不免於餓死而孝子亦餓死其餓死則同而所以餓死者則大異矣使孝子而臣必能爲負幼帝之陸秀夫使孝子而友必能爲甘凍死之羊角哀矣吾不知孝子之姓名也但表其爲守棺之孝子以爲凡爲子之勸

胡朝棟傳

吳中蕃朝棟衛千戶性戅見義勇爲𨿽死弗避也明崇禎癸酉水西賊安位就撫遣其目把周世儒來議世儒逆賊安邦彥之謀主也先是王中丞之敗實世儒防之黔之人士惡其反覆陰險言於督府朱公爕元請誅之時督府意在於撫恐敗乃事不許於是舉國大噪蠭擁軍轅無上下禮竟取周世儒而臠食之巡方蘇琰閩人也嗾朱公具疏以變聞斬朝棟等四人以殉余俱重杖朝棟臨刑引頸就刄毫無懼色後朱公歿於任將卒之際猶或見之乃鳴金徧白於黔城謂爲蘇琰所誤云論曰壬戌浹嵗之圍世儒實爲戎首黔之人士父兄被其困斃塋墓任其掘發仇在不共義不反兵況又防覆王師隻輪不返滔天之惡法所不容乃敢自來請撫其胸中目中豈復知有三尺哉若非朝棟等憤然一擊撫事終未可成卽暫成不久亦敗何則我之虛實爲彼所窺也光武遣冦恂擊髙峻峻遣軍師皇甫文出謁辭禮不屈恂怒將誅文諸將諫之恂不應斬之遣其副吿峻曰軍師無禮已戮之欲降急降不欲降固守峻惶懼卽日開門降諸將問曰殺其使而降其城何也恂曰皇甫文峻之心腹其所取計者也今日辭意不屈必無降心全之則文得其計殺之則峻防其膽是以降耳由是觀之則謂朝棟等有功於督府可也胡爲抗疏而誅之快賊子之心宜黔人有殺良媚賊之恨至死而不心服上請於帝卒爲厲以相報也鳴金之悔遲矣哉嗚呼緹騎捕而五人之墓以傳賊目擊而四人之身爲戮明季之罰如是尙可謂之無寃濫乎

朱太常死難傳

黃秀明崇禎五年二月山東兵嘩饑氓萬人應之復與登州叛兵合登城遂防勢甚張乘勝犯萊郡城中士民驚懼欲奔竄知府朱萬年平日有惠政得民心撫慰之憑城固守一切幹櫓矢石火礟咸開庫以授而軍食未嘗乏絕日夜親歷行間凡被傷者涕出傳藥拊之與民死守故其城卒獲全巡撫聞之調蜀將彭某領兵二百爲援皆步卒不足禦突騎然彭有幹略一日賊攻城東南而陰掘東北彭謂朱數窺我者其下皆地道也以石徧擊之洞洞有聲者三伏聴響漸近爰募民間釡火沸雜油脂伺之復貯石灰於上洞開揚灰瞇其目隨沃熱油脂灌賊死穴中者數百地道反塡矣賊舁紅衣礟碎敵樓之半城內人不爲動且坎城西北隅瘞火藥爲攻城計萬年與彭從內起甬道累木幾牀櫃塡以土外張靑布縵畫灰如磚形伏弩炮手其上未幾城隅崩賊蠭擁入箭炮並發死者無算賊詫爲重城計無復施防城中食盡和麩糠以餌捍圉者旣又竭至啖井泥自活人胥痿痺然賊以內禦尙堅城不能遽下又懼援兵速至首尾受敵詭詞乞降且曰得朱公要我卽解甲眾皆知其詐而當事獨信爲然命萬年往撫諭之萬年曰賊殘郡邑戕命吏自知罪在不赦必無降理往則防軀無足惜徒損國威耳然我不出如吾民何況我食祿爲王臣豈敢愛死遂毅然請行果爲賊所執萬年紿之曰汝徒執我奚益汝以驍騎隨我我呼守城者出從汝賊信之以騎兵擁至城下萬年大呼曰我被賊擒彼騎兵盡在此可急發炮碎之母以我爲慮守城者猶不忍復頓足大呼賊怒將殺之遂裂眥大罵賊而死城上見其死乃發炮擊賊所擁騎兵死過半萊紳劉重慶爲兵部侍郎請於廟堂調邊兵赴援賊聞之各鳥獸散東方遂平事聞贈太常寺少卿賜祭塟廕一子命有司建祠以祀建坊南城外大書東萊太守朱公萬年死難處萬年公諱也鶴南其字貴州黎平府人萬曆己夘科舉人

明漵浦令王祚久傳

夏力恕公姓王氏諱祚久字象徵貴州平越人今湖北大中丞王君士俊灼三之曽大父也明季由防貢士兩任縣令公恂恂淵黙以立誠爲本濟物爲用或以非分幹則如泰山喬嶽不可動揺初知酆都縣慈祥愷悌蜀人徳之未幾移湖南之漵浦漵浦古五溪地最爲僻陋公甫下車周覽四境慨然曰是豈不足以爲政乎興行禮教百廢具舉暇則進諸生講論道理娓娓不倦漵人由此向學邑有坊廂四里三十六未逾年具知村落逺近戶俗刁淳民以事至輙曰若自某所來耶某某今遷善攺過否聞者竦然然噢咻之至旣畏且愛趨令如流水南方不靖築城壘淸盜源一言所及若臂指而呼吸之莫有違者懷宗時兵儲缺供有何將軍者領萬餘人駐漵境初頗斂戢久之糧乏將肆屠掠以行旣有日矣公屢謁不得見吏民惴惴無人色公掀軍帳直入將軍且怒且詣曰吾籌盡無可量者汝能令吾軍爲沙虫猿鶴耶公涕泗交頥曰蕞爾凋敝邑實不忍朘其生某歷官有餘俸八百金布八百疋敢爲將軍壽將軍曰若士卒何先是公巳與裏民具牛羊豕酒米若干遂如數對將軍顏稍霽沈吟左右顧而銀布牛酒已錯陳帳外一軍皆喜明日整眾行邑人猶震懾悉走衙捨環伏至內外不能容將軍旣獲裹糧又感公至誠凡境內所經以箭識其門令曰闌入者軍法從事於是竟不戮一人去邑中慶再生越數日父老來吿曰殺聲聞百里外矣旋解組歸以一輿從家人徒步行漵民皆賫糧以獻卻不受遂哭送掖輿至裏門不絕旣各祀公於家復祀於學宮公子七人孫二十一人長夢麟康熙補行辛酉舉人丰潤知縣夢旭夢堯皆官翰林其餘科第蟬聮不具載今中丞卽夢麟長子也康熙辛丑與餘同成進士共事詞苑二年餘守槧淸寂而未嘗乏絕余偵其故乃知丰潤公有惠政丰潤人徳之時時濟其匱乏雍正九年由廣東布政司以禦史中丞巡撫湖北漵人聞之咸感泣曰此我王公孫也昔我祖父實公生之宜其克昌厥後哉公嘗自言吾所行但期無愧方寸不欲世人知亦不令後人知故其他遺事多不傳余昔逰沅湘間沅湘人頗道何將軍事余得而序論之贊曰余讀宋史王祐勘天雄軍事歸手植三槐於庭謂後世必有爲三公者今觀公之令漵浦也視符彥卿一家所全活孰多以公之誠心濟物惜僅被於一邑然禦史中丞在粵而粵治來楚而楚治施於當世者正未有艾則食公之徳而竟公之志者其在斯人與其在斯人與

丰潤令玉山王公傳

吳襄公諱夢麟字玉山貴州平越人康熙壬戌舉於鄕補辛酉省試也甲申授丰潤邑宰丁亥以憂歸服闋遂絕意仕進族固大公又最長率惇睦爲宗黨先嘯歌泉石杖屨所及輙竟日忘歸平時坐客累累顧不事家人生產雜鄕曲中未嘗以衣冠自異與人言罔渉宦途事人亦莫知其爲官也如是者十餘年卒雍正元年餘視學京畿丰固甸服地甲乙之餘諸生具以狀聞臚公事請祀於學余惟名宦者名多而實少出輿論十靡二三膏家欲借爲顯揚具又比附於善則歸親之義人亦樂成其美無或排而核之者則詰之曰公之子孫有不逺數千里而來襄厥事者乎僉曰無官斯土者有公之故人乎僉曰無餘視其詞益壯義气勃然爲之斂容起敬民之不能忘也如是哉則又啞然曰此眞名宦矣謹按狀公性耿介體貌端凝甫下車齋宿誓於神祠曰某膺

天子命宰斯邑倘不潔己愛民稍存私家念骸骨不得歸故土自黔抵丰歷江亂河違者有如此水丰民聞之無不震悚旣視事革除重耗雜派令民自輸胥吏無所容其姦鋤豪彊懲積盜案無畱牘門無私謁吏民愛之如慈父母嘗因捕蝗悉屏騎從徧步郊野身先掩撲從者無不一當十須臾立盡其蝻子遺孽百計除之境不爲災乙酉五月亢旱躬率士庻蓬跣行赤日中汗淋漓雜塵土村農揺首咋舌感繼以泣孤誠上逹甘雨立施嵗乃有秋至今凡雩禱父老咸相顧謂安得王公喫苦法耶在任三年嘗以口舌代斧鉞刋傳

聖諭訓廸諄諄建義塾賑孤乏課士子尊髙年皆深切見諸行事聴斷亷明𨿽褫服者無怨言有姦黠子被杖將揑飛語越訴忽聳身奔入城隍廟沿途大呼神宥我神宥我我從王公斷不敢有他如中惡滅鼻自投無算市人相顧愕眙蓋公下車之日誠心實政早已感格神明矣去官日三子一僕防蹇就道行李蕭然圖書琴鶴並且無之行至磁州檢槖中白鏹不滿四金計道逺無以供頓宿具適公長子自家鬻產來迎路旁觀者咸嘆息誦姓名去公之行詣大略如此雍正九年秋粵藩王君士俊晉湖北中丞入

覲余承乏閣門見班次間人人屬目旣識面各道往事余因曰君黔南人黔南人宰丰潤者君知否君然曰先公也厥後日欵語乃知公大父漵浦公之徳源逺流長兼悉公家政蓋丰民所未知者又聞中丞爲詞臣日丰人每鳩費以代索長安米嗟乎北方土厚風淳戴徳不忘遂至此哉抑公之入人者深也中丞卽前鬻產迎公者也余旣敍次其事乃爲之贊贊曰公在家若無官在官若無家其古素位之君子乎中丞之象賢而大之也宜哉

三節婦傳

錢邦芑敖氏孝亷敖應徵女也年十六適孝亷鄒先魯先魯艱於嗣任祁陽令復娶廣陵楊氏及同邑李氏爲妾鄒以計典調任送家累歸裏赴京補選舟次銅仁爲苗所劫溺死敖氏與兩妾年皆少無子女聞訃之日卽與兩妾長齋禮佛同志守節終年坐臥一室𨿽至親罕得見時滇黔疊經冦訌丁亥秋兵猝至剽掠敖氏聞之商兩妾誓必死卽裂素帛三婦各懷其一亂兵知不易奪止掠財帛去竟無犯者然三婦益貧落僮僕逃亡略盡則防纑自給傭鄰婦代薪汲戊子己丑間斗粟數千錢人相食三婦至食糠粃苦益甚而節操愈勵郡中人無敢以非禮語相及者後忽有平茶土官慕楊氏色以先魯曽逋彼債未償欲聘之楊氏號哭三晝夜勺水不入口事遂寢其後送媒者屢楊氏兩次自縊皆以救解有僞參軍以威脇至縲絏之楊氏飲藥死逾日復蘇自是毀容自絕兼之敖嚴气正性人不敢輕犯逺近髙其義遂無敢再覬覦者然楊氏日哀痛求死展轉毀瘠且病未幾遂卒敖氏李氏殯殮盡哀旣塟復閉戶自守至乙未九月敖氏以病終李氏號哭過毀遂得疾臥牀不起相繼而亡思唐人言之多泣下者錢邦芑曰苦節不常有乃一時得三人焉又萃於一門奇哉要之三婦處此有極難者無子一也苦貧二也遭亂離遇彊暴三也嗟乎士窮乃見節義非百折以成之三婦節烈何由而著哉或曰敖生於禮義之家其貞操宜也楊氏卑防而志尢苦應別爲傳夫二妾之烈非敖氏倡率不成述之以待後之尙論者

王節婦劉氏傳

陳龍巖節婦平越人姓劉年十八歸郡庠生王家柱執婦道勤織紝佐家柱讀業益進試輙前茅三入鎖闈不售賫志以沒子三長祚久次祚凝次祚蕃女一皆幼而蕃尙在𦇤褓間劉氏年二十七晝夜哀號淚盡繼之以血勺水不入口者累日誓以死從舅姑慰之曰以身殉夫義也獨不念二三藐諸孤乎無父曰孤無母何恃必若所爲是使我旣防其子又勞於孫也何以慰若夫於地下劉乃引刀自斷其發曰所不爲王氏者有如此發家固貧脫簪珥以供防塟防績以養舅姑遇有疾廢寢食侍湯藥搶地呼天請以身代以婦之孝舅姑用是忘其子之亡壽皆百嵗明崇禎初年有司以聞建坊旌表嗣是三子就外傅劉躬自課讀至夜分始罷防苗亂夜行劫及其家執女去劉直前奪歸苗素聞節婦名不敢加害未幾賊防平越蕃復被掠劉百計措金贖歸以是蕩析離居嵗無寜日猶力謀膏火俾三子咸得卒業次食廩餼久凝俱應明經選久令蜀楚所至有聲凝不祿有女甫半嵗其婦別醮劉育女孫以羮代乳得不死其女適郡庠生傅延年夫婦相繼死遺孤一嵗劉抱歸撫育成立傅氏一綫賴以不絕康熙癸夘蕃登賢書劉始色霽已而泣下曰汝父早夜攻苦兾一售弗得汝能成父志以慰未亡人但恨汝父不及見耳劉性素好施予鄰里貧不能存者無論親疏隨力以濟𨿽自衣敝食糲弗吝也年七十餘卒余初抵黔道經平越憇荒寺中有老人談及節婦事甚悉心識之嵗丙午蕃秉思州鐸與余交一日持節婦狀泣余前請爲傳余披狀與前老人言不毫髮爽因思壼徳幽芳得其一節卽可以傳如斷機剪髮和丸封鮓已事往往膾炙人口若王母者誠可傳矣或謂母婦道母儀均足奕世而玆獨以節婦名傳者何曰從母志也

梅節婦李氏傳

衛旣齊余撫黔經理兵農學校之暇檄各郡邑舉忠孝節義有闗風化者分別奬勸安順守以郡誌請載梅節婦李氏事旣而其子建來泣求傳於余余稽其節槪信而有徴也因傳之節婦姓李氏安順人性端莊嫻禮法旣而適同郡己夘防貢梅運昌昌尹蜀江津迎李攜幼子赴任值流冦冦蜀路梗不能達李至平越依舅氏繼聞夫死城守一慟幾絕時年才二十五以建尙在𦇤褓爲梅宗祧計乃忍死撫孤丁亥流冦竄黔李負孤偕一老婢晝伏夜行至貴陽城潰又至威淸竹亭寨是時賊黨捜羅婦女徧及深林李截髮毀容懷利刃以防不測潛匿山中凡七十餘日卒能以智自全比亂定家爲賊毀又比嵗不登李拮據十指間以資家食閨門之內嚴若冰霜𨿽蒼頭罕見其面有不諒其志者李撫建泣曰未亡人不及從夫地下以此藐孤欲延梅氏一脈耳有渝此志神是殛於是愈勵貞操延師訓子凡所以保防而課督之者無不至建長補弟子員康熙十一年壬子李年五十三郡人士公上其事制撫凡三旌其門庚申年六十一卒壬戌補行辛酉科鄕試建登賢書贊曰先大夫視學黔中所防博士弟子多世徳寒畯建其一也今閱郡誌傳其母之行遭亂播遷𦇤兒於背防渉萬山中晝伏避冦夜雜虎狼行抑且毀容挾刃時時與死宻邇卒能保其身與孤非苦節丹誠感神而陰相之不至此也余觀古節婦之後無不昌熾建今登孝亷其顯正未有艾先大夫實爲之發軔也餘悲節婦而傳之且不禁其有餘悲矣

節婦余氏傳

張大受自古忠臣孝子竭力致身能使死者復生生者不愧至於婦人從一而終之死不渝柏舟之誓可謂難已下逮妾媵事其君子不幸早捐背防防自守一室同心之善三遷教子之賢男女有別母子有恩吾於朱生重智嘆息其家之正其母余氏之苦節有過於尋常者矣予承命選各學諸生入貢太學於貴定得重智旣謁見則涕泣云重智父復昌任普安州學正以歿嫡母劉氏防居相依上和下敬庶母晏氏余氏嫡母生重仁重義晏氏生重禮余氏實生重智年甫二十而寡歿之年四十有九重智生而防獨痛母氏之劬勞恨此身無以報答每惟國家采風旌善之典

詔書諮訪不遺荒陬僻壤編戶窮人先生奉

勅爲使臣有聞必吿且在史館久實司記述乞一言傳吾母予聞其言而悲之一女子爲人妾早寡從其嫡守義生兒教之誦讀霜雪饑寒備歷萬狀小星之安於命乃能矢死靡他彼蒼若或鑑之相其子成人冀其徳於不朽

朝旌列女余氏爲尢抑天下家人之教盡如其家一門三婦無妬忌無侈風正而化行矣又按黔志重義事庶母撫季弟節使旌其孝友重智躬行篤實善承其兄余氏之慶無窮焉並書於右

貴州通誌卷三十八﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷三十九

藝文

序

明

貴州通誌舊序

楊愼貴州爲邦在古爲荒服入聖代始建官立學驅鱗介而衣裳之伐芿亂而郡縣之剗砦落而衛守之百七十年來駸駸乎濟美華風而嘉靖中又特開科增額人士爭自磨礪以篤祐文化翼贊皇猷與爲多焉舊有方誌殊爲簡略癸丑議增修督學謝公東山實主簡書筆削博引經史旁采子集又參訪故老咨詢儒生浹洽而防遺精鏈而無粃屬愼爲序走也衰譾何能爲役暇日嘗觀常璩華陽國誌自先漢初至晉四百嵗士民可書者四百人亦可謂多矣上溯漢初至三代千餘年史所紀無幾人忠魂義魄與塵埃艸莽同沒於邱原豈不重可惜哉諸公今日之盛舉繼絕表防用夏翊華復三代禮樂之權輿也余嘗嘅今之議論以邊徼爲逖逺不之重而官其土者亦自厭薄之嗚呼邊可輕乎哉衣之裔曰邊器之羨曰邊而器破必自羨始衣破必自裔始邊徼之說何以異此邊可輕乎哉此又諸公職思其居靖共爾位以副九重之顧諟以啟百代之瞻仰斯志也寓禹貢之衍義職方之流別矣

修七星橋序

楊愼且蘭古壤貴築今藩割川云之剽分躔參井之餘度粵占西路實貫南中闗號七星孔明禡牙之地衛名畢節闗索授鉞之區𨿽卉服之雜居乃朝宗之首路狂溪狠谷山狀馬鞍者彌千危磴懸巖城比虎牢而倍蓰兩嵚夾岸而有水千尋過渉以無舟夏潦秋霖鼓洪濤於樹杪浮丘沈陸阻行旅於荒途叱石誰感乎黿鼉成梁空瞻於烏鵲但知行惻未見當仁道士黃一中厥徒周陽泰云陽戾止喟然嘆云髙下必因於丘澤潮汐恆仿乎日月此雙巖有天生之石岸兼千章饒地產之名材人心若堅神力可兾矢磨杵成鍼之志徼折梅寄樠之靈薙狝刋林鳩僝鏤岊淬玆寸願礪彼羣徒髙義動萬商之淵泉勝緣集三省之刀布出蘙薈而壯結搆剗防逕以施輿杠雁齒旁階濺沫飛流不染魚鱗上瓦闌風伏雨無虞在天半空去地千尺星梁斗柱搘云漢以橫陳雪浪銀濤拖玉虹而曲抱騎無輸載民不褰裳陽侯驚波易爲方軌馮夷侵宅履作康莊相彼橋中潬於黃河手握南徵之節較昔梁孫原於黒水身乘博望之槎豈有一介羽流握其十指綿力裨君子之平政遵王道之景行歘奠夷庚防煩令甲歡歌美諺近傳羅之口碑隠行貽名逺契園之心印將永玆元元之績可佩言鬱鬱之文爰鍥貞瑉匪溢華衮薄言觀者勿替引之

思南府誌序

田秋志也者識也郡之史也以稱物采域質所稽也以撰風謡淳碞所識也以永監觀文獻所屬也我古有邦莫之克廢也思何闕焉黔荒之遺習也惟是网羅之責秋自叨第以來竊有志矣而未之逮也乃嘉靖甲午郡博鐘子玉節亦有作矣而事未竟明年冬洪公承藩以南樞佐出守我邦憲古振文用繼其役敷之暇爰以鐘子稿屬予釐正凡再閱月績用吿成公乃枉軒蓋過西麓之艸堂而揖予曰是役也有思以來一舉者也嘉成猷逺子可無言乎哉西麓子曰嘻方冊之布永矣予何言也𨿽然亦竊聞之矣天下平則文物盛統勢一則圖志明斯典也世運闗焉者也且有經邦之道焉昔先王之禦世也立典式而觀民因風宜而設教是故陳詩納價以察趨也五土有辧以致化也書用識之以永風也九丘之典邈矣職方之典孔子述焉大都爲民治設也此意而湮卽記載之功盛矣於觀詳於末文也奚用哉是錄固無良亦防或弗鑑於玆也昔李吉甫作元和郡國志謂執此可以善治玆錄也予固無言竊有望焉博覽贍聞之士其尙予正也

黎平府舊志序

袁表黎平爲郡百六十年所矣郡黔而衛楚掌故無述焉先是要服也非所爲文獻不足者耶旣予深考之則畱廣文讓有地裏考張守愷有志夷雜詠馮司理天秩有黎平五開記然地裏考獨載正統以前馮司理書艸野其事不雅馴志夷韻語爲風刺皆缺有間矣若乃幅有考也井裏有名也歷官有表也表竊有取焉於是始作黎乘乘紀載之書也義先比事詞之工鄙弗計焉舜格有苗殷克方往古之迹希濶窅茫爰及唐宋拓宇開疆熙朝混一隸於職方作輿地誌第一凡五篇爰城邊圉乃作廨宇樹屏命官稍視中土作建置志第二旣寘之守復授之師師帥牧之文儒誨之喁喁酋長覉之縻之招懷逺循吏有之作官師志第三裔徼遐荒非兵不彊寘戍列屯簡旅彭彭作兵戎志第四厥賦上下視荊匪絀取之覉縻伍什而一作徵輸志以明惠第五惟玆方其俗祀祛厥弗經協於國紀作秩祀志以昭典第六洵美士行亦有女徳信芳寓賢謬悠往迹作文獻志以彰軌第七蠻夷蠢矣武衛匪革銷鋒鑄鐻代有石畫作邊圉志以闡伐第八述厥故事附以論著凡九卷三十有三篇爰命府史受而藏之以備覽觀以俟作者

丁酉志序

江東之黔志自中丞劉公侍禦宿公增修迄今四十餘年而未有執簡從事者亦已疏矣予方有慨於其中欲胥謀於直指應公而防鄕先生給諫陳君以請卽令有司擁篲先驅開集雅之館復延疇昔所稱一二執簡也讐校也而日趣駕焉事竣姑爲不腆之辭以志嵗月今天下大一統以示無外卽方靡莫故地已進而中國之與列省比肩承宣徳化聖天子特於黔加額開科所謂以冠裳易鱗介以俎豆飭戰陣意在斯乎則凡天文辧析於分野地理究極於輿圖士習民風兼采於夷夏田賦兵車與時盈縮固維新之一機也考黔故志自諸葛武侯以至王文成公上下千有餘年其間英聲駿劭播溢三危槪可覩矣嘉隆以來代不乏人或鐵石之耀奇於禦侮或瑤華之藻展采於天庭亦有卻金茹淡繼美闗西之淸宿徳碩儒講明洙泗之學是皆質之於前而有光俟之於後而可法昭昭在人聞見方眞非乘嵗時之近錄而紀之將事與時湮人隨世往典型寥邈若存若亡借令豪傑猶興尙友之謂何今玆髙世名賢操觚登壇又得督學沈君相與印正而潤色之凡例有綱有條爰分爰合各有攸當文不傷質麗而得體黔之衣冠禮樂彰而傳矣

思南舊志序

田汝成思南故宣慰司治永樂中罷司置府與內郡比百有餘年漸被文教蔚然移風而西麓田子以間出之才追琢至行領袖後生於是縉紳之士彬彬焉冠於全省矣府故無志田子喟然述作郡守洪君請而梓之旣成而予以行部至府閱田子所爲志知其有毣毣憂國之思焉非直以物色山川備圖籍也夫思南宇內之僻郡也山谷阨陿狫犵跧伏在昔開疆覉縻而治故其法未備境多縵土沃而善樹四方流冗亡賴匿命皆於此焉逋藪慮不爲土著而胥宇者故其民易動東邇酉陽西連眞播二三酋長無嚴黜陟豪舉自恣窫窳其民反目而吁天者鵲噪蠭起軼我疆埸池魚之禍比比罹之皆異省轄屬也故督課之法難行夫以法令未備之域雜以易動之民逼於豪舉自恣之比鄰而郡守縣令不能制軍興鋤擊卒有艸竊變安所圖昔之爲思南者固亦難矣田子時建議於朝請設按察佐使一員治兵玆土兼制諸司警備不測國論韙之竟如所請乃今法制寖周而姦宄稍戢是則田子有功於父母之邦也志之作宜首表焉他所稱述固末義爾夫先王治天下慮外而勤內故政嘗均其用人也敬邇而卹逺故士有勸乃今仕者戀中朝內郡鄙邊方一閱除書卽神气沮防黙黙就列一切自利兾旦夕脫去爲幸何暇及民夫使仕者懷沮防之心甚非所以攘綏四表紓主上旁矚之憂也故曰擇民而使者非良吏也擇官而宦者非忠臣也茍以自靖爲心何論逺近且思南𨿽逺念其民獨非先王之苗裔乎出繒粟供徭役以奉其上也甚敬困於盜賊之擾不相保聚其望治於上也甚勤然則思南之民固無負於郡縣長吏也而爲郡縣長吏者獨忍以邊方鄙棄斯民乎此則田子之防意所寓而未發於詞者予故論序首編俾後之覧者有政治之資焉若曰將以披圖籍考山川之觀而已則信爲斯志之末義矣

賀中丞沙城阮公撫定水西序

孫應鰲大中丞沙城阮公拊循貴州之明年處置水西土酋安氏詟服西南底寜疏於朝部書公勞奏上天子喜降溫綸褒與特賜兼金純幣甚厚報旣至藩臬諸大夫曁都防諸將軍咸欲揚休紀績交語淸平人孫子應鰲俾載言以賀藩大夫曰安氏世祿羅施至國亨殘害安信與智搆怨誠有罪往嵗我軍軼迹之失國亨因陳兵衛守罪彌著自公臨涖是邦察知幾防才決遊刃之餘識出漏般之表剖判禍福聴許澡雪約法旣布咸遵要束方今聖神天覆悉主悉臣四夷欵塞父子請貢粵酋納土祖孫並戮何有玆醜公獨惻念無辜者眾溥好生之懿愼玉石之慘容與談笑措一方赤子枕席之上防騖近名防競勇功公實有焉昔畢公尹東郊道兼保釐召穆平淮夷命首旬宣繼自今吾儕肅將執事羣黎和安可以言保宄慝不作可以言釐政施環匝可以言旬治理昌正可以言宣皆公力也臬大夫曰髙皇帝創三尺法懸衡天下畫一來世孰敢逆節國亨有罪不在繼嗣公褫其爵仍俾其子原安智復讐之釁矜其情優其後劃其疆界俾有寜宇執其釀患之姦黨渠魁誅殺脇從流徙剪其羽翼剔其心腹國亨拜將稱王圍城鴆祖事無憑依無簡覈者不文致案問仍重其罰鍰輸諸官空其畜貨杜絕兩家隙孽設其戍糾其邪萌公剸堅制變銖分靡爽遵朝廷紀綱如在天上若從中植表而外四維之綜緯絓結不牽且揺古所稱文武爲憲公其以之都防諸將軍曰公初至經略戎務考山川發間諜探要領峙芻粟遴士馬亟罷僨事之舊將請更易東南名將劉君總提軍旅搜羅部曲材官各得獻名設防風稜抗乎雷霆義問昭乎日星國亨聞之大懼因稽顙轅門攄暴衷愫免於殄滅夫持君之命違而徵之展武之經服而捨之某等事指使不暇給何能禆成算萬一於是鰲再拜復於諸大僚曰由藩大夫言見公篤於用恩由臬大夫言見公精於用法由諸將軍言見公嫻於用武鰲受一防爲公氓不能覩其大惟生長斯土習聞已往任寀錯事之得失參考鄕鄰修治齊政之宜否竊窺一二之細貴陽棊布星列莫匪夷酋茍干冒國典不式王命叛侮毀常利在威克乃爭彊奪職骨肉私憤自相傾伐苐因時輯柔不足煩國家力利在徳綏徳先威爲不競徳行於威之中善用威者也則鄧襄敏昔攻都勻鄒莊簡昔破鑪山是已威先徳爲不仁威行於徳之中善用徳者也則公今撫水西是已鄧鄒所處皆弱夷兼值時勢之易公今處時勢之難名與鄧鄒齊勤勞實且過之抑威克者事顯易知徳綏者功深無迹故公之功視鄧鄒猶廣厚不可量數後事之師若我三公皆可有辭永世服美無斁矣諸大僚聞斯言將無曰由治屬士民言見公明於相時審於因地哉然卒不能有出於諸大僚所交語也

丁酉志序

鄒元標元標荷殳黔築俟罪六癸未春奉詔賜環用特恩備官掖垣諸抱疆埸憂者過問黔築事曰諸土司故世受國恩何多梗化者予曰天威照臨誰不欲守世業傳之云仍間有不靖遊民鼓掌弄之非其心也計最雄長者土輿錢谷甲兵人民不及中州一下縣且其所仗肘腋人各有心欲自相貴又四面受敵亡足計也但地磽而瘠物產旣絀有田者賦稅時加轉瞬輙罷州邑長及諸小吏宦情蕭索諸小吏最苦士與民上與下交病也又尺籍消耗屯田荒蕪所稱站軍者於迎送軍衛益病以雄藩較之猶巨室諸子各享富饒一子獨食貧且貧者與富者賔客祭祀燕享之需相埓捉襟露肘苦可知已聞先正建議以湖北川東盡入版輿楚蜀不見小在黔築式擴而大此其議非不偉而犬牙相制之說錮不得施難言矣聞者唯唯予同年中丞念所江公奉命鎭撫是邦舊遊吿公受事斧斷斤削洞若遊刃予聞之喜巳又聞公捐俸創救荒田若干又惇請予門人給諫陳君見羲鄕縉紳憲副許君吉庵大葺通誌夫此兩者朱紫陽氏所至奉爲令甲公毅然行於貴貴之人何幸有公也未幾公遣使以書委予序予得而披之爲圖十有二附目十有八曰星野曰沿革曰形勝曰民政曰軍政曰學政曰城郭曰公署曰秩官曰名宦曰經略曰藝文丰約同異必詳必確艸創潤色裁正銓次咸得其人卓乎貴之憲章矣中丞公心蓋曰百金之夫辛勤立門戶必有家乘以遺後人予柰何視官不如家故竭蹷爲貴築世世計讀玆者感甲兵彊弱則思振熟土苗馴梗則思馭防錢谷多寡則思裕稽盜賊出沒則思靖察士習民風淳漓則思正此治貴大較也公惓惓是志之心也𨿽然醫書載陰陽虛實之宜在人悟不耳執一方禦眾病病之數多方不勝病醫必敗予飲食玆土者久之上常與下有齟齬不越兩端鄙夷者茍簡塞責喜事者輕舉飈發貴事益不可支有能熟俗所宜衡物之情文武疊用徳威惟時如名醫鍼灸參耆旋投而立有效者然亦代不數人載在名宦可覩矣我朝列聖立極一統有志卽周禮大司徒掌史之意各省有志卽小史所掌之意然其政興廢舉墜在人存亡不盡借方冊也往予卹站軍末議陳情於上得防兪防大司馬下貴當事以力詘辭故不得其人卽君父之命竟至沈閣矧玆載籍竟公之志奠四境若覆盂者其在得人哉其在得人哉予敢以後先膚見熟數篇端俾同志君子有所覧鏡焉

龍山誌序

鄒元標余爲童子時有傳鶴樓先生集至文江者從旁窺之至龍山道院記恍逰員嶠方壺恨不旦暮往足未問曲折心津津在平州六洞中矣丁丑嵗予以罪譴是邦長老憶往時事持杯酒勞予曰此非小子昔時所欣羨而不得往其地者乎往則遺迹固在也龍山萬疊將奉子湯沐矣所奪子者隘所與子者廣子其自寛荷殳至是創甚臥牀褥者期年己夘秋始獲偕瀘州守吳明祥父及諸生周孟醇吳汝見等登眺其地逺盼交廣瀟湘近挹香鑪金鳳諸名勝恨記中未盡其狀乃與諸人暢懷各論心數日始歸嗣是一觴一詠非龍不共予恐流風零落乃並先今題詠集爲龍山誌因系之言曰情之好樂各因其人子厚在永州所稱鈷鉧潭愚丘謂其峭直奧深子厚爲人大都類此龍山壁立萬仞如名卿碩輔垂紳正笏觀者凜然先生忠信孝友光明朗愷玆山見賞於先生固宜小子乏稜稜之節防卜稅駕寜不見辱於玆山者幾希𨿽然山勢巍然不可犯由體靜定而有常小子不墮初志夫巍然而靜定者在我也語云髙山仰止景行行止𨿽不能至心竊向往矣

貴州乙夘鄕試錄後序

鐘惺京朝官出典試事其地之逺近事之繁簡額之廣狹頗以官爲差𨿽不可謂制而不可謂非例也猶之邊地有司以官所出之格爲差𨿽不可謂制而不可謂非例也近主者憂邊事日非請稍變其格事且報聞黔邊地也屬有警宜從其例而臣以爲三日試事帖括從容未若官黔地者千里蕭然兵民騷繹有彈壓綜理之任黔文事又簡𨿽寡昧如臣宜皆可往且官秩次當處諸臣後臣惺是以副工部主事臣明欽往典乙夘黔試也牘成臣明欽首爲言矣臣惺復何言哉臣惟國家取士士舉於鄕者始得名爲孝亷孝亷之名昉於漢漢取士之科有茂才異等有明經有孝亷三者不知所重何居顧茂才者則武帝詔中所稱跅弛不覉非常之人也而今若抑之以稱士之爲諸生者其於明經則以稱諸生之廩於庠而嵗貢諸宗伯者彼茂才明經亦安然自處於孝亷之下而不爭需次而不敢逾乃知國家所以鼓舞顚倒之用甚妙而意甚防者全在於用漢取士之法髙下其名稱而本末輕重較然矣士之得稱斯名者柰何不返而思其義也記曰資於事父以事君孟子曰不失其身而能事其親事親之道曰孝而失身之罪莫大於不亷士非孝安能忠非亷安能孝上不爲士計而使士自爲計士亦安能盡亷士自今以往一官寸祿上皆使得致於親上未得士一官寸祿之報而所施於士者方未已興孝訓亷凡所以全士體而養其气者一一先其未發求之於無言代爲之計而預爲之所有甚於士之自爲全自爲養者而士反不自全不自養孝欲以事君而孝或衰於得君之專祿用以訓亷而亷或變於聚祿之厚則士負取士者取士者負國家也夫六經庸言孝與亷庸徳士有跅弛不覉非常之才而能守其經術以庸始終之斯豪傑而聖賢者得一人焉足以事君況今上嘉與廣勵不忘逺方新額至三十七人而臣等適逢其盛乎然得士而必求豪傑聖賢其人者又取必於三日之文其視有司之彈壓綜理於兵民間而必欲得其要領者難易又當何如諸士其懋勉之無使臣失言而可矣

城書序

郭子章守城事宜武經總要有城守章紀效新書有守哨篇呂中丞有城守尹朔野有堡約籌海圖編亦載城守一卷其說詳矣顧事太煩器亦重復介冑之士多不解其說予入閩得福州何太守所刻守城事宜總括武經新書而稍箋其詞令人易曉守城之善物也己亥入黔中疆埸日駭城垣爲急乃增呂尹二書數條間抒一得付之剞劂凡守城將帥人給一冊命之曰城書熟讀而詳味之庶幾黔之金湯乎故曰敵無脆有備者勝國無小善守者全曰備曰守無出此書召伯營謝蒍敖城沂竊爲諸將望焉

平溪衛志序

失名平之先古雄溪也事文類聚山堂考索諸集載沅州路自秦昭王伐楚取楚蠻夷地置黔中郡隋爲峽州唐爲法州巫州漵州宋始攺沅州而五溪隸焉雄五溪之一也漢史記武陵蠻叛伏波佩徵蠻將軍印越二酉渡五溪而雄始見圖籍今城北遺迹有存者土人稱馬王而不名夫其山峒峻絕林木蓊鬰初爲蠻王服習無疑乃騷經屈平浮湘而南遵漵浦導沅防歌澧蘭沅芷而平溪實在沅之平便近都迨伏波慨毒於山川太白寄愁心於明月杜甫惜雲山之共李臯標石柱之銘𨿽蠻夷王長之時而忠臣達士才人墨客已有經歷其地詠歌其事者矣歷宋至元皆未有據惟衛治西南多曠地居民耕種間得丘墓有碑勒夫人者有衣冠類貴倨者豈其時亦文武將吏置守其間如父老所傳者故附盧陽縣歟然而銘籍無鐫則文獻不足可知也盧陽卽古麻陽一統志平溪在麻陽境內明興洪武二十二年調諸萬戶於五方附五所千百戶於郭內銓流職以參軍政籍六郡良家子五千六百有奇以實防守據辰沅之上防當滇黔之孔道面山背水創百雉雄圖刀耕火種仍夜郎故習以銅鎭爲北蔽頗無厝薪之憂連淸鎭爲西鄰實借輔車之力防溪東注食貨日蕃夷種南蟠獠�幾半屯田繡錯於思銅沅麻之鄕軍餉仰給於辰瀘漵黔之賦風俗願朴未雕人情華實相濟世皇中興平始有學兩嵗貢一士𨿽僻在遐陬而鎖鑰之寄禮樂之修較若雄矣

黔記序

陳尙象昔孔子欲居九夷魯論嘗紀其問答之語矣迨其後有明正徳中王陽明先生謫官龍塲有何陋軒記今翰墨淋漓壁間似有神物防持者嗟吾夫子所云九夷豈必卽羅施之區文成之記毋亦爲鄙夷我黔者廣歟大中丞郭公撫黔之癸夘嵗出所著黔記示予益可念也嘗觀名山大川載有圖經宇內昭曠之士恨不旦暮遇乃遐陬僻壤豈無一丘一壑爲造化所特鐘者卽輶軒過之不肻經覧人情貴耳賤目貴近賤逺大抵然也夫黔𨿽僻壤自我明建藩以來二百餘年二祖之所創造累朝之所覆育皇上之所觀文成化民鼓舞於恬熙士涵泳於詩書亦旣彬彬質有其文苐逰譚之士往往以其意輕之士大夫聞除目一下輒厭薄不欲往此寜獨以邊徼故抑或以文獻尠少興起爲難故𨿽千載下猶未離於或人之見耳乃今有中丞公黔記其文與獻可考鏡也余黔人何敢侈譚黔事試卽記中所載理學文章忠孝節義種種具備何其盛也至於名公巨卿之經略遷客碩儒之講明勛華增天地之光道徳作譽髦之式抑又何偉也由斯以譚則今日之黔孰與曩昔比乎今夫天地之元气愈漸漬則愈精華國家之政治愈薫蒸則愈彪炳惟是精華彪炳者得發抒於蓋代之手其人重則其地與之俱重黔蓋兼而有之貴山富水與龍山龍塲行且有聞於天下後世世有昭曠之士亦必於黔乎神往矣在昔賦三都兩京者一出而貴洛陽之紙膾士林之口然或感時諷諫或折羣言且皆成於十年視公投戈染翰刻燭賦詩備一代之典章垂千秋之信史其遲速輕重固天淵矣記成當與黔並永不特海內幡然攺觀固知何陋之言與陽明名軒之意俱得公而益信象不揣固陋附言末簡載其言以存污樽土缶之一端云

黔記序

丘禾實今天下開府置官屬之地十有三而黔最後黔非特後也籍黔之人不足以當中土一大郡又漢夷錯居而夷倍蓰焉以此宇內往往少黔其官於黔者或不欲至至則意旦夕代去固無怪其然乃士生其間或亦謬自陋通籍後往往籍其先世故里視黔若將凂焉余居常毎嘆之謂黔不足治乎是越不章甫而蜀不雅化也謂黔不足興乎是陳良不產於楚而由余不生於戎也有是哉苐地之重人也以山川而人之重地也以文獻黔自國朝始爲冠帶之國文獻闕焉地柰何得重余間考鄕先輩非無崛起於時者旋就湮沒載籍故府牒及列郡乘俱散漫磨滅不可讀有無乘者是無以表章聴其湮沒皆黔士大夫之過也余不佞嘗讀郡誌而有感焉自以學闇典墳捜羅未廣懼爲山川羞乃今有郭中丞靑螺公黔記中丞讀書盡天下其記黔也直取兵於武庫不勞更鑄苐中丞自平播以來拮據戎馬兵食間宜無餘力而防翰所染輙至充棟余曽未聞杜元凱平吳裴中立平淮有所論著也且中丞望重中書久矣獨不意旦夕代去耶余觀大事記黔之故實釐然指掌𨿽黔人不諗也至讀賢宦傳見鄕先輩一二典型爛然如昨而身或不知又如宣慰傳中所載昂兄弟詩蔚然風雅想其人土流有此何論華族而黔記未成時輙並湮沒由此以譚未嘗表章之不可謂無獻則未嘗修之固不可謂無文也中丞所爲詩文在在殺靑而其肆筆爲史則黔獨著中丞豈亦有意爲黔文耶書成紙貴海內士與寓目焉由此必有樂至其地以紹中丞之業者若黔士旣發醯雞之覆將得寶於家而不暇外索此非黔記誰啟之也記今自重天下不借余爲元晏苐余樂桑梓文獻有歸且見君子之有益於人國如此因紀其實而序之若文之工不工自是黔驢之技所不計也

送少司馬蔡公撫黔序

譚元春同安蔡敬夫先生言行如古人較然不自欺其忠孝接物之志天下信之春事公久獨以爲能懼今世所不足者懼也公何懼之有春事公久見公於學問之本末浩浩淵淵筆之所往孔上而周下贄俯而亮仰不遺力以達於深無邊際而曰吾苦不能思嗜書不暇讀於學問無所窺嗟乎春毎見有志者爲之效其一二處防肖卽志揚气得公何懼若此吾是以見其懼也當萬曆乙夘丙辰間公在辰陽辰與黔兵食相及有欲用民力於苗者公執不可因自解歸去而臯臯訿訿者亦適自起滅數年來海內多事天下思公甚公亦念天下由晉嶽起鄖中丞民以久安會黔夷不靖舊開府深入未還天子乃以公爲少司馬往撫之春聞而度其故非用其才也用其气也用其气用其懼也方公彊項不肻輕用民力時其气已入人肝脾矣气藏於不可見動於不可禦古之君子懼以養气气以養智而今之所爲气有臯臯訿訿而務以茍勝於人而已矣使臯臯訿訿而可以茍勝於人焉已泄矣已盡矣豈能復有气乎气之所爲不可使復泄也誠以蘊之懼以守之其誠彌積其懼彌深懼日以深而气日以達一旦不得已而用於世也則非我欲其然也气自然也气猶泉也泉之初萌如蚊蠕之防動視之不得何況於聴稍流爲池爲澗形見聲增至於水石交鳴喧豗不聞人語浣濯者往焉灌漑者往焉而泉則猶守其初萌之性曷往觀乎蚊蠕之防動矣公讀書深用人細見事透以神自則而以豪聖望人初下黔命春適見於鄖中公虛心省躬徧問人所以往黔者人莫能應公自咎曰教人而不教於人學問之大詬也气浮與滿示挹與肻綮失與何莫應也春聞之躍然吾所見公懼者益信矣懼者君子所以盡天而好謀者君子所以盡人天人自足於胸中而國運人心坦然黙聴於忠孝接物之內故成也成之爲言天與人俱不必問之詞也大誥曰允蠢鰥寡哀哉予造天役遺大投艱於朕身不卬自卹君猶如此況代君者乎有鰥寡之哀以通人有天役之造以通天未有暇自卹者不懼生於自卹自卹生於暇心於是乎紛然問天問人而苦無以通之泉竭自中气不足也春素以是聞於公敢述以爲送尊其所聞竊自附於髙明云爾

國朝

鄕飲禮儀序

衛旣齊余以辛未十一月至黔視事閱一月而攺嵗則周禮鄕大夫受法司徒飲酒尙徳時也黔中脫兵燹未久此典闕而有待乃集僚屬按

國家律令稽諸儀禮禮記酌爲儀節令師儒講習於陽明書院至再至三始多格格旣而嫻熟有儀遂俾新貴令行之賔僎介眾賔各執事擇人惟謹及是日嚴嚴翼翼黔人士以爲創觀夫古今異宜言禮家又人人殊然而羣言淆亂折諸聖凡孔子之所明言者則皆萬世所宜行者也其節目之大者有五一曰祭祭脯醢也祭肺也祭酒也所謂報本返始以致敬也一曰爼賔僎之爼肩也主人之爼臂也介之爼胳也所謂貴骨賤骨以致辧也一曰拜拜至也拜洗也拜送也拜受也拜旣也禮畢而拜送也所謂自卑以相尊讓也一曰於席末嚌肺也啐酒也告防也皆不當席所謂爲行禮不專爲飲食也一曰獻酬主人獻賔也賔酢主人也主人又自飲而酬賔也主人酬介介酬眾賔眾賔又自相酬以及於沃洗者也所謂逮賤也以儀禮之節證諸記所載孔子觀於鄕之言嗚呼至矣哉不可易矣行禮之始例應讀律禮畢例應謝

恩余酌於讀律時兼讀孔子之言蓋欲尊

王章明聖道俾斯民知尊讓潔敬先禮後財以尙化成俗而已矣其間升降興坐簡於儀禮者十之二三僭竊之罪知無所辭庶幾人之易從而毋以繁苦視也昔者季氏逮暗而祭日不足繼之以燭有司之彊力者亦跛倚而倦及子路與質明而始行事晏朝而罷而孔子以爲知禮誰謂禮必委曲繁重不近人情者哉旣行於省將頒其儀節於各郡縣也爰論其梗槪而爲之序

貴州通誌序

曹申吉今

上禦極之十年予奉

簡命來撫黔陽間以暇日閱明撫臣郭靑螺先生所輯黔記慨然識前代治亂之由嘆撫馴之不易獨明季載籍詢諸遺老而其事亦少缺矣伏念我

國家底定西陲載逾星紀其丰功偉烈深仁厚澤不可以不書方欲撰述成編用垂典冊旣而

上允部議令天下纂修圖志則益思所以塞

宸渙示來玆爰率黔有司與夫碩士之有文者相與掇墜補殘抑浮削冗旣戒旣備遂拜手稽首而卒業焉蓋聞盛世不勤逺略虞廷干戈僅稱來格禹貢荒服亦止羈縻卽以秦皇漢武雄才大略之主其時五尺通道封守未設唐防司馬相如兩至夜郎甫修賔貢而西夷二郡旋置旋罷豈治网疏濶抑亦卉裳椎夙稱難治故不暇以爲也風會日開幅漸廣歷唐宋迄元始易土而流明置專藩裒爲郡邑猶寖尋至於中葉而典制始備蓋柔逺維艱振古如斯

昭代聿興天付所覆百蠻君長咸奉約束亦旣聲靈震於殊俗風教訖於流沙而水西負固上干天討隴氏亦弗戢於郎岱最後擺防扯處烏餘孽猶勤師旅𨿽漸次削平版章載辟未可云傳檄而定矣此又近事可覩記者也夫創之也難則治之也不易予嘗佐秩宗貳冡宰奉事殿中得仰見

天子嘉與維新中外一視軫黔民之困以阡陌責令長俾勸於農桑念邊土貧瘠而特罷鼓鑄知荒落之區罔習法度不可以中原之律治也而寛其禁令所以懷柔逺人更張區畫者備至予抵黔旣久日進殘黎而風曉

聖世與民休養之意童叟交歡式歌且舞有事闗邊計

亦次第指陳

上不以其言爲愚輙得報可庶幾蠶叢鳥道之鄕登於

衽席矣顧僻處西南遙瞻

國門如在天上而疆宇四錯倚滇扼楚負蜀襟粵以致伏莽深山嵗煩牒問則長慮卻顧所借於繼起者有待卽今日之指掌而稽繪圖入

吿誠亦司封土者之責也惟是野史遺聞久罹兵燹不無訛闕詎敢傳疑故雜記多列事而法制尢詳於今取其足以備鑑觀可信於逺者誠使

宵旰之餘一展捲而遐方萬里洞若觀火則治理闗焉法戒具焉豈以要荒之紀載而可忽乎因書所見以爲序

黔書序

徐嘉炎嘗考讀古今輿圖疆理之書所載山川之隆窪財賦之丰嗇與夫士馬甲兵人材風俗之備詳誠有資於治術矣而文采則不足及觀歷代詞人才子賦名都言井裏擷虫魚艸木之華多宮闕城郭之盛極其偉麗矣至於攬景物之蕭條感變聲之衰颯亦復淒涼悲慨嚼徵含商然以語於治之得失民之休戚則槪未之及也蓋著述之不能相兼如此今讀中丞防齋先生黔書則不然先生之書蓋專爲治黔者法也黔地居五溪之外於四海之內爲荒服其稱藩翰者未三百年其地尺寸皆山欲求所謂平原曠土者積數十里而不得袤丈其人自軍屯衛所官戶戍卒來自他方者𨿽曰黔人而皆能道其故鄕無不自稱爲寓客其眞黔產者則皆苗獞犵狫之種劫掠仇殺獷悍難馴易於負固其土田物產較他方瘠薄者尙不能及十之二夫以黔之地之人之不可以倚守也如彼其土田物產之無可利賴也如此夫國家何事於黔哉然聞先生之言曰無黔則粵蜀之臂可挹而滇楚之吭可扼國家數十年來亦知荒落之壤無可供天府之藏猶且日仰濟於他省嵗糜金錢而不惜者敉寜之道固如是也然則黔治則有與之俱治者黔亂則有與之俱亂者先生以英偉之才深沈之識身處其地知之審慮之周矣故其爲書於所以致治而防亂者三致意焉道裏之險易必詳之所以謹偵伺嚴來往也山谷之紆曲者徑遂者必分別誌之所以愼封守飭固圉也夫治蠻徼者審其地利察其人情始焉必無以啟之而繼焉必有以制之愼稽其出入之門戶熟悉其黨與之離合防其阨塞絕其勾連禁其剽掠審其器械材力之長短利鈍而善禦之所謂有以制之者也使之相安於其習俗相樂於其燕閒羣苗無驚於擾索土司勿困於誅求所謂無以啟之者也故先生之書旣重於嚴兵守土而尢重於羇縻撫綏每於前人定亂服叛之舉其不事張皇不煩兵革者必津津書之以爲前事之不忘後事之師此先生所以治黔卽可永爲治黔之法者也𨿽然先生之爲是書又不獨以經濟自負也蓋其英偉之才深沈之識具雄奇而擅奧博者又實爲詞人學士之宗凡黔之艸木山川人材土物皆幸有先生以發其菁英而抒其藻麗是故椎刻木皆可入王會之圖也踏月吹笙皆可作名都之賦也飛雲白水之瀑可以嫓美於臺廬也濟火闗索之名可以核實於紀載也牡丹之花並於洛陽渥窪之產雄於冀北以及丹砂卉革水銀雄黃之屬皆稱而悉數之使人視黔以爲名邦以爲樂土慕而安之美而賦之蓋不欲使天末一隅爲曹鄶之無譏於季札且將如吳蜀之見賦於左思先生之於黔不亦思深而意長乎後之讀是書者旣賴以治黔而又資其餘材以考據史傳乞靈詞賦則是書也豈獨與爾雅方言與夫稽含之狀酈元之注同日而語哉至於龍塲之祠記尊昔先民而不以異同相詆訾則尢崇奬激厲之盛心矣嘉炎來黔受其書而讀之不禁快然曰是書也經濟文章任人之擕取而各得所謂仁者見之謂之仁智者見之謂之智者也蓋著述之兼美者莫逾於此因樂爲之序以附不朽云

思南府誌序

劉謙吉思南舊有志也萬曆乙未後百有餘年蔚惟我

朝又五十年鮮有簪筆文獻莫徵君子憂之憂之維何曰荒已闕已殘已墜已軼已紛已考之璇璣曰軫翼曰參井曰雙女曰申參於彼乎於此乎庸無荒問之章亥賔也而化卬也而印務也而婺羇縻也庸州也城樂也敍州也洪杜也寜夷也勿之據矣庸毋闕城其築乎竪則憑焉兵其防乎豕則突焉江不能帆塹不能輸田不能溝畝不能糞商不能贏工不能業入不能計出不能末流不能収移不能復庸毋殘牂柯有守番部有長非遊宦也永樂十二年而府治八年而縣非諸路也丞無常設牒無專判簿無校獄無司倉無使非全制也夷醜於名沿陵於酉朗割於洞非完司也庸毋墜伏波之祠委諸莽矣河東之石鄰於怪矣西麓之奏議西臺之疏艸付諸燼矣水西之殉桃紅之役皆無特書也南人語南寨人語寨功賞者秦贅也攘臂者楚鴂也抱貿者巴僰也流移者豫章也蠅蠅銖銖利之所盡則鳥獸散庸毋軼且紛今

詔下郡諸侯亦屢矣柰何以荒且闕殘且墜軼且紛者應也荒則正之闕則釐之殘則整之墜則舉之軼則補之紛則畫之正斯無忒釐斯無失整斯無敝舉斯無廢補斯無滲畫斯無偏君子所以憂也爲綱十爲目五十二非惟是思南也思南志成則言思南也考古者可以繩今察往者可以鏡來知已然者可以坊未然志者繩也鏡也坊也問刀耕火種昔何以繡而今何以窳問任土作貢昔何以供而今何以縮問土著胥宇昔何以戢而今何以睢問城闕子衿昔何以譽而今何以佻問計偕宦遊昔何以盛而今何以衰而不寜惟是忠孝大節躬代乘鑾者彼何人也今何以不侍禦若也銅鈴齊鳴孤軍深入者彼何人也今何以不畱坡若也必爲聖人倡學西南者彼何人也今何以不大參若也開科目之初者給諫也覆婺學之議者中丞也請印江之學者柱史也先輩名賢紛然傑出今何以逺不逮也有功徳於民者屍而祝焉慶曆以前踵相接也今何以寥寥也抑有司曠於後而良二千石不再見歟凡此者皆予與鄕士大夫二三君子憂之深而莫能釋也恐無以彰

盛世之休也尢有望於後之來者共明此志也

貴州通誌序

閻興邦志之原起於爾雅司馬遷曰書班固曰志後世相沿而不易江文通有言作史之難無出於志予以爲志難矣而爲黔志尢難諸省自秦漢以來分疆畫址久隸職方黔則設自明初割楚粵川滇之剰地則星野難齊也諸省名山大川各有紀載黔則牂柯九隆而外山不列於益記水不注於桑經其他樂史寰宇希先方域卷帙浩繁於黔獨略則典籍難稽也諸省建官置牧歷年已久黔𨿽通於莊蹻鑿於唐防而由隋迄宋半屬羇縻官無循卓士號天荒元明以後略載數人則政治難詳也西南諸省亦雜蠻獞然皆十之二三耳惟黔十一府皆苗多民少椎髻侏半不通語言文字則風俗難同也十一郡之中爲衛所三十一爲長官司八十二爲土捨丞同巡檢三十近𨿽攺縣設流非一而舊冊已湮新圖未訂則戶版難查也積此五難遂成三惑夜郎與遵義同疆興古與曲靖錯壤爲梁爲益分軫分參則惑於地且蘭遙隔於番禺紫池沿譌於貴縣舞無音淆兗充字異則惑於書晉置寜州何以刺史不涖黔土唐增采訪何以牂夷別屬劍南則惑於官黔志豈易爲哉

聖朝聲教四訖薄海以外皆入版圖矧黔在十五國之

中𨿽去京師八千里其地則

天子之地其民則

天子之民其政則

天子月吉之所頒其治則

天子嵗終之所考庠序有光則取士增於舊額逋逃授首則苗頑格於舞幹凡此皆可播之筦列之雅頌以傳世而行逺者也予撫黔以來五載於玆念田野之未盡辟憂在民生念異類之未盡馴憂在境土或未雨而綢繆或先時而補救負一方之重寄今幸

天子之文徳武功風翔云合而黔之黎庶皆已集林而攺音扶杖而觀化使不分載之於成書薈而存之將古所謂土地之圖人民之教以佐王擾邦國者又何以稱焉黔志創始於明嘉靖督學謝公後修於中丞劉公曁江公今已失傳惟靑螺郭公黔記僅有存者然其所載每詳於近代而略於逺古故黔事尙有缺軼我

皇上禦極之十一年爰

命儒臣纂修一統志至次年而貴州通誌亦次編集柰書甫成卽遭叛逆遂爾散失是志也前撫猗氏衛公之所修者也始於三十一年之正月而告成於是年之十月其用志固勤而爲期則促予閱之非獨三十二年以後事當補入卽此三十六卷山川其有定也而遺者十之三古迹其共傳也而逸者十之五職官不詳其嵗月選舉僅記其姓名耳目之近尙多放失予意欲重修而每嘆文獻之無徵又慮鳩工之不易因取各條略加論定可增者增之不能增姑仍其舊非敢謂有功於前人亦使後之觀者以備參考云爾若夫作志之難古今同慨彼班氏之著述尙以詳於浮言略於事實取譏於夾漈矧予也三長莫具七略防窺乃欲於時日之近网羅千載之文捜采遐荒之事其爲難也十百於前人然不辭其難者蓋以揚

天子之盛治垂之億萬斯年也

重修貴州通誌序

董安國粵稽禹貢一書成於九州旣定之後以紀夫山川土田物產貢賦之不同而又鑄爲九鼎以象物使民知神姦不逢不若周禮邦國之志掌於小史四方之志掌於外史此紀載志乘之所由來也余幼讀龍門之書漢武元鼎六年置牂柯犍爲越嶲夜郎四郡以爲益州宋元而來始置貴州卽梁益荊楚之分也余初筮仕得楚之靖州在黔東歷官司蜀臬在黔西北皆與之鄰遂稍悉其風土大抵山叢蠻雜地確民貧加以冦亂相尋凋攰尢甚辛未秋忝備黔藩由夜郎渡牂柯江見夫萬山防列百里煙微厥土黒墳田皆下下途間所值率皆鳥言卉服鵠面鳩形之倫視事後披覽版籍賦不過銀七萬兩米九萬八千九百餘石口一萬六千六百八十有奇其幅風土可謂荒且陋矣恭逢我

皇上深仁厚澤三十餘年武功耆定之餘休養生息鳩澤中而安集之浸浸乎戶口增流離復儼然滇楚間一都防邇年來文教誕敷黔人士濯磨砥礪炳然可觀間有潛修績學隠巖穴甘貧約以束躬惇行下及苗蠻婦女亦知節烈卓卓可稱道於是嘆人之不爲地限采風者不可以其荒陋而忽也適大中丞衛公來撫是邦虛中折節相與講求治道孜孜不少倦念通誌一書修於康熙十二年未及通行遭變叛盡燬署中僅遺抄本又多殘缺舛訛不足以資考據垂永久也乃命余開局延儒分類授簡以大參陸公董其事又自爲裁訂惟詳惟覈自春䢐冬八閱月而報成余受而讀之舉方輿象緯賦役兵防名宦先後之政績鄕賢流寓之文章與夫死事之忠勤孤之貞操莫不釐然大備方修輯之初殘編斷簡茫無可依據余竊憂之逾月購得郭靑螺黔記若干捲魚魯豕亥始有所折續購通省郡誌邑志其舊有志者十才二三咸取而釐輯之其舊未有志者亦爭自搜輯手錄成帙以佐見聞所未逮因得補十二年後之事爲全書並前志所遺漏者亦加詳焉非敢謂修明之功可軼前人而竭上下之心力集逺近之耳目務使荒陋之域文獻可徵以對揚

聖天子休明之治而已矣𨿽然网羅舊聞以傳信者外史小史之遺意也率作興事而不托諸空言者嶽牧守令之責也今黔地多石而維艸其宅土多瘠而舟楫不通苗多獷而反側不常何道而使污萊盡辟商賈熙穰桴鼓不鳴狉榛成俗當亦偹官玆土者所宜加意而綢繆也余敢不勉乎哉故於是書之成序其略於簡端

紀事

明

撫夷紀事

髙拱隆慶庚午貴州土官安國亨安智各起兵讐殺撫臣以叛聞請討之已撫臣去太僕少卿阮文中代之阮來謁事予語之曰吾聞安國亨本爲羣姦撥置宣播虐遂讐殺安信以致信母疏窮兄安智懷恨報復相讐殺無已其交惡互訐皆讐口誣辭不足憑乃安智不能勝國亨撫臺欲爲智伸意固善然郤爲智所欺而擁兵居省又爲智所紿而謀動干戈則多事矣國亨不服拘提見撫臺右智疑畏不敢出而撫臺遂奏以叛逆然乎哉夫叛逆者謂敢犯朝廷背法爲亂者也今夷族自相殘殺未犯朝廷縱拘提不出亦只違抝違抝何以爲叛逆乎乃遂輕兵掩殺彼夷民安肻束手就戮故各有殘傷然亦未聞國亨有領兵拒戰之迹固可訪而知也而今必以叛逆論之亦甚矣君行矣宜亷其實而虛心平气處之若果如愚所聞則當去其叛逆之名究其讐殺與違抝之罪彼當必出身聼理一出身聼理便非叛逆只以其本罪罪之當無不服方爲國法之正天地之公也阮至貴訪得其實果如予言乃書報予並陳處置之略然狃於浮議不敢突變前說語多依違予乃復書曰天下事有必當明正其罪者有罪未必眞人臣當自爲處分不可於君父前過言之者若中原之民敢行稱亂如此則所當上吿天子發兵徵討滅此而後朝食者也若夷民異類順逆殊途𨿽有釁隙本非叛逆之實則人臣當自爲處分不可過言於君父之前何者君父天下之主威在必伸有叛逆便當撲滅可但已乎而乃事非其眞釘入其罪則將如何處也安氏之亂本是安國亨安智夷族自相讐殺此乃彼家事非有犯於我者何以謂之叛逆而前撫臣乃遽以叛逆奏君父在上旣聞叛逆之說則法所必行豈容輕貸而安國亨本無叛逆之實乃禍在不測但圖茍全地方官更復不原其情遂至激而成變乃又卽以爲叛逆之證可恨也今國亨上本訴寃乞哀懇切叛逆者若是邪而地方官仍復不爲處分仍以叛逆論之遂使朝廷欲開釋而無由國亨欲投順而無路亦已過矣且安智國亨之讐也非我族類而乃居於省中謂何安智在省則讒言日甚而國亨之疑畏日深國亨之疑畏日深則智之禍愈不可解是挑之使鬭而增吾多事也故愚謂安國亨之罪固非輕而叛逆則不然安智當別有安插而省居則不可惟在處置之得宜耳以朝廷之力卽族滅安氏何難顧事非其實而徒勤兵於逺非所以馭夷狄而安中國也願執事熟思之也時彼中號令未明安國亨疑畏益甚拘提益不出聲言恐軍門以勘問誘我出殺我又恐安智兵來掩殺乃日擁兵自衛於是阮乃上疏請兵糧爲徵剿計而書來計事予讀之曰嘻阮子誤矣安國亨所爲不出者疑畏深也今明防旣下事在必行是眞以叛逆處之矣處以叛逆彼將叛逆自爲也將不逼而使眞乎且彼夷酋耳而勞師費財卽族滅之何爲況未必然乎未必然則惡可已其說長矣是不惟致彼以假爲眞而我亦終當以假爲眞也時在閣思之環牀而走同官者曰公何環牀走予曰思貴州事耳欲從之則非計欲無從則失威曰然則當何如予曰今撫臣防請兵糧徵勦安國亨亦有奏辭辧誣乞哀甚懇固各有說也吾意欲並行之而差一風力給事中往勘若無叛逆實則只治其本罪果有叛逆實卽發兵屠戮未晚彼安國亨聞勘官且至必以爲吾身在勘軍門當不敢殺我我出聴理乃可以自明彼若出聴理則不叛逆自見而乃治其本罪當亦甘心亂或可戢也胥曰善予召職方郎中至授之意遂題覆得請而以吏科給事中賈三近往勘予復面授方略乃國亨聞朝廷勘其事科官且來果喜曰吾生矣夫吾豈叛逆者哉所以不出聴理者恐軍門誘我出殺我也今旣有防勘則吾系聴勘人軍門必不敢殺我吾乃可出聴理明吾非叛逆也蓋逢人卽告之語達京師先是阮開以五事一責令國亨獻出撥置人犯一照夷俗令賠償安信等人命一令分地安插疏窮母子一削奪宣慰職銜與男權替一從重罰以懲其惡令該道官曉諭而國亨母子狐疑擁兵不出如故至是乃始將漢夷犯人王實吳瓊阿弟等獻出而母子自出聴審供稱其餘人犯俱死逃及奏事未回非有隠庇又稱願認於六犯名下賠償罰銀六千兩又稱敵殺官兵是時國亨在藺州與奢效忠講理不知安總兵統兵殺死夷目以朶楊生阿烏等此伊父兄弟男子侄率眾衝敗官兵奔過浮橋渰死願罰銀三萬五千兩又稱願將內列安插於阿傀織金二處疏窮安插於臥這內列著令退閒將安國貞頂替頭目以後再不敢搆兵讐殺又稱願革管事令男安民權理公務於是國亨卽輸銀四萬一千兩送官聴處乃疏窮安智猶堅執不從聲言必欲殺安國亨子母將地方攺土設流乃已阮乃處其用事撥置之人智始伏遂差衛官三員押發智與夷目漢聰等五百餘名並軍器輜重俱背負出城赴臥這織金等處安插蓋科官未至而事已定矣乃科官至中途而還於是阮乃上其事曰安國亨一介小醜叨承世官姦雄類於豺狼詭譎同於狐鼠橫行暴虐不守王章大肆凶殘戕害骨肉縱兵鄰境積多不赦之辜召禍門庭皆是自作之孽寵嬖幸而私通婦女信羣小而載弄干戈安智避難潛逃尢極窮追之慘官兵廹巢討罪至多拒敵之傷迹其背違多端誠於法紀難貸該臣欽承明防參以部咨行之多官酌乎輿論反覆兩人顚末事果出於有因毒祖屬諸曖昧殺叔起於讒疑拜將封官旣無事證可指斬闗掠地又無形迹可稽拒敵損兵供自畏死激成而首惡已獻納銀罰治皆照夷俗價贖而羣犯就擒繼恩國貞釋自拘囚而無恙知未怙終安智疏窮插之原囤而有歸可因解忿卽今遵此五章尙可寛其一死乃若安智野悍無知昏庸特甚初懷雪弟之寃而播弄官兵繼奉安插之後而屠掠夷目迹亦彰於肆惡罪不下於國亨但念其流離蕩析之中不失爲骨肉報憤之志今奉委官解散彼亦息忿回巢情旣可原罪當薄罰若王喬吳瓊阿弟王實吳彩吳鶴駕劉禮等或投夷扇亂或拒敵朋姦自其撥置之禍一死不足盡其辜揆其情犯之殊首從亦宜別其等今議照造謀首禍者據法加以上刑結夷生事者引例分其贖遣要皆反覆憲章推用情理於刑期無刑之中寓治以不治之意無非體聖世不怒不殺之武而曲全之以並生並育之仁也且釋一門之隙可以免數省兵糧調度之勞宥一人之死因以免眾姓玉石俱焚之烈不惟鴛鷔怙勢者爲之逡巡而旁觀幸利者悉以斂戢生靈寜謐邊圉奠安是皆仰仗皇上帝徳誕敷天威逺播執政面授方略本兵區畫機宜邇者復荷聖明俯從部議特差吏科給事中賈三近銜命防剿先聲所至逆賊破膽是以畏威懷徳向化輸忱不煩兵革自爾帖服者也伏乞勅下該部再加查議上請將阿弟行巡按禦史處決梟示王喬吳瓊固監防審詳決王世臣等編髮煙瘴地面充軍安國亨祿氏應卒務卒白孺等姑置不死著令國亨退閒待立有奇功另處其糧馬公務責成伊男安民同祿氏代管仍安官二員一住大方一住臥這以遏二家隙端事寜之日撤回自今處分安插之後如或國亨故再懷隙殘害安智及或安智挾讐拽兵報復俱聴臣等遵照明防行防總兵官動調四省大兵夾剿攺土設流以爲鴛鷔蠻長之戒乃按臣亦奏同阮指又稱安智旣與國亨相忤難以屬管準與母疏窮回原管地方安插令伊子安國貞管催一應錢糧公務云云詔下兵部議議上得防安國亨凶惡干紀本當動兵戮旣投見伏罪遵奉約束並祿氏等都且饒他一死安國亨著革了任閒住令伊子安民代管宣慰事安智也著伊子安國貞代充頭目如再違法搆亂定行處治不饒其餘依擬欽此兵部又奏敍功曰巡撫都禦史阮文中開五事以責成致二凶之詟服多方指授𨿽出諸黃閣之臣百爾經營實竭其赤心之義並其餘官舎人等通宜分別賞賚得防重賞文中餘各賞有差乃後月餘安智疏窮奏又至復辧前事乞攺土設流浮言且借借起予計貴州至京逺甚今前防下才月餘安能便得往還此必安智用事之人潛住京師隨便爲謀者非必來自智也遂令通政使拘投本之人執送法司究問果有智用事二人系罷閒官乘有罪亡命投智者特令久住京師謀事今本實代爲者智尙未知也乃問發充軍去浮言遂息先是巨寇者念據險擁眾萬餘人僭號稱王設官拜將宮室服用擬諸乘輿時發兵搶掠安順一帶地方民夷患苦垂三十餘年有司匿不以聞阮欲發其事剿除之書來計事予復之曰此賊稱亂旣久朝廷弗得知君乃欲發其事而剿除之可謂忠矣調度旣周方略旣定便當舉事吾其佐君成之阮遂發兵徵勦至是擒者念斬之平其餘黨掃其巢穴土地悉歸州衛版圖深山窮谷無復逋逃淵藪而夷獠旁觀亦皆震慴阮奏上其事以爲聖武布昭天威逺播宻勿樞垣指授所至兵部覆上詔陞賚阮及各有功官有差而阮則啟敍先後事歸功於予乃復之書曰安氏之亂旣已底定可免百萬生靈之命而今復建奇勲勦除數十年僭王之叛逆蕩平窟廓靖妖氛俾王化宣流萬里之外防弗恩洽實社稷之功也固當勒銘銅柱追迹伏波以示後世顧不偉歟僕言有偶中蓋所謂心誠求之不中不逺者顧何力之有焉自是境土謐寜生民安業兵無徵伐之苦官免奔命之勞上下恬熙與中華埒矣予乃爲紀其事

國朝

殉難紀事

王睿順治元年我

世祖章皇帝定鼎燕京時滇蜀黔粵未隸版圗丙戌王師西下流賊張獻忠死於蜀其黨僞平東將軍孫可望率醜類破永寜防遵義丁亥正月竄入黔省官

軍如鳥獸散賊焚劫原野道路絕人煙定番州牧陳新第蜀之長壽人能禮士素得民心民戴之若父母聞變集紳士土官州民於公堂商堵禦防貢生饒謨有智略合紳士條陳事宜新第大悅防按察使張燿參議曽益都司陳瑞徵知定番弓弩手彊甚抵州結束土司募兵爲恢復省城計而省城之避防於州者近萬家於是備器械儲糧糗濬城隍架鹿角警烽火選精鋭飛檄韋番爲守城小程小龍爲左翼方番洪番爲右翼金石羅番盧番爲應援又築壘以扼敵以威逺守偹陶世顯爲右師軍土橋大龍土官龍在田佐之勇士簡成書爲左師軍洞口臥龍土捨龍起潛龍飛佐之張陳諸公坐中軍調盧山木瓜等四司由椒山出水車抵靑巖繞賊後以斷糧道木官通州等四里由平伐趨上馬張旌幟以爲疑兵布置精詳眾志成城矣正月十八日土官龍在田敗賊於小山斬首四十九級二十二日土捨龍起潛敗賊於長田斬首二十九級二月初五日陶世顯敗賊於土橋斬首百餘級生擒二十一人可望憤甚令僞定北將軍艾能奇師號五萬初九日攻洞口成書與世顯率鋭卒更番疊戰斬賊百餘人無何二路失期敵眾我寡右師潰陶世顯龍在田龍起潛龍飛等血戰死成書孤軍難支而賊已分兩路直趨東北闗矣旋圍城賊逼城下城上萬弩俱發賊傷數百人賊少卻空西門以誘我我軍弗動戒備甚嚴越翌日賊以礟攻城雉堞毀則易以板板壊則易以木賊無計以銅牌書硃字諭降新第毀其牌而擲之能奇怒躬親視城成書以藥矢射之中左臂鏖戰歷三晝夜矢乏則繼以石石乏則繼以糞無少懈賊欲退俄而賊軍師李自旺者號老神仙手執白雄鷄披髮仗劍以石灰畫地繞城而詛十二日已刻城內火忽起人爭滅火賊乘勢登城東隅而城陷矣州牧陳新第肅冠帶北向拜曰臣力竭矣縊於署內之馴鹿堂參議曽益題絕命詞縊於道署學正尹大任縊於明倫堂訓導徐鑣吏目安紹祖廣順奉調吏目周齡六按察使司獄陳玉環俱自經鄕官顧人龍妻李氏對縊中堂子諸生大元抱父母屍哭不去賊並殺之尹思民賦詩壁間投筆引繩死黎維垣城上督戰死胡允中冠帶坐庭中賊至允中叱之賊刃死皆州紳也時賊轟滿巷饒謨大呼曰我輩宜死戰於是諸生王道中顧從龍黃文芳李一龍夏朝卿李二龍毛一練尹湯傅尹湯卿熊化楊東明唐璉賈翰張新建王仰王基昌土官程民悅韋帝臣土捨韋之福勇士簡成書把總許華宇等奮勇力戰至學成書猶格殺數賊同時百五十餘人俱戰歿舉人毛琛投井死原任教授艾養中諸生周卜年尹湯賔熊鐘隨鄕約杜凡六赴火死諸生謝賜璠黎應陽江山秀潘達黎應辰投泮池死張承祖妻吳氏大哭曰我等義不受辱遂相率而赴蓮花池者數十人焉張燿陳瑞徵與賊巷戰西隅日晡被執能奇曰公吾梓裏也幸降我燿曰汝爲賊吾爲朝臣何梓裏之有瑞徵亦大罵之同遇害武舉防九錫亦在執中能奇曰汝何不早降九錫曰汝何不降我能奇手射殺之是日也刀聲如礟響血甚流杵城中數百人上自官司下逮婦女竟無一生者而賊之爲我殺也亦損其二日暝天忽雨紅於血賊懼十三夜卽旋省至桐木嶺能奇藥發死於道豈天厭其惡而假手於成書耶滿城瓦礫白骨丘聚四鄕不入城者凡三月臥龍菩提寺僧汪姓者有善行傭人拾遺骸聚東闗火而瘞之俗呼爲萬人墳康熙四十五年郡人士請祠祀不果行刺史王公旌其墓曰忠烈

貴州通誌卷三十九﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷四十

藝文

記一

明

東坡月潭寺記

王訓貴與楚鄰封當兩疆之界曰東坡由道左入躋攀林麓僅百武許有飛巖倒懸巑岏巧怪垂珠滴乳盡熊極奇若神蛟之駕秋云鳴鳯之騫晴漢又如千乘萬騎浮空以馳仙子靈姝禦風而下𨿽以五丁之力吳剛之技追而琢之不足以方其妙蓋天成也旁有崆峒邃不可入而一淸泉冷冷自半巖出奔流平野居人飲焉其佳勝無與爲比惟在夷區古所弗治故轍迹罕焉爰自皇明一統始制兵衛隸貴曰興隆隸楚曰偏橋而周道由之由是來往者得以觀遊間有學佛者結廬號普陀巖正統間遊僧徳彬來營寺址名曰月潭時貴之都指揮使常智爲衛興隆倡眾募財首建正室中塑法像金碧麗美茂林修竹環擁芳翠遂有聞於四方余惟山川因人而顯宇內佳山水經品題而載輿志者固多若斯巖之美蓋千百而什一也

表賢祠記

湯表賢祠貴州衞站以祀憲副吳公也公諱倬字克大浙淳安世家登乙未進士成化間僉事尋陟兵備副使剔政蠧發吏姦淸介剛正難以殫述惟吾站役繁劇舊制未設廩餉公惻然欲月食人米三斗防侍禦桂林包公裕按巡玆土議合馳疏上聞報曰可公又區畫贖金七百兩有奇購附近常稔之田若干以助不給今去公遼邈吾人思公之惠譚不容口夫前乎公者未必不賢於公也後乎公者未必不加意於吾人也譬之荒墾而畚挶之功實公伊始按祭法有功徳於民者祀之吾人豈私公惠哉乃就站境立祠專祀額其門曰表賢屬走爲記系之以詩俾歌以祀公辭曰豸冠繡斧溫溫春煦賜我土田膏澤伊溥繡斧豸冠凜凜霜寒遺我餱廩百世不刋祀事聿修答公之休在晉尹鐸在蜀武侯碩牲淸觴薦公之堂惟公降只云軿翺翔我稼我穡繄公之力惟公歆只享玆飲食嵗月孔長頌聲洋洋庇我祐我惟公之慶

何陋軒記

王守仁昔孔子欲居九夷人以爲陋孔子曰君子居之何陋之有守仁以罪謫龍塲龍塲古夷蔡外習類尙因其故人皆以予自上國往將陋其地弗能居也而予處之旬月安而樂之求其所謂甚陋莫得獨其結題鳥言山棲羝服無軒裳宮室之觀文儀揖讓之縟然此猶淳龎質素之遺不得以爲陋也夫愛憎面背變亂白黝浚姦窮黠外良而中螫諸夏蓋不免焉若是而彬郁其容宋甫魯掖折旋矩矱將無爲陋乎夷之人廼不能此其好言惡詈直情率遂則有矣世徒以其言辭物采之渺而陋之吾不謂然也始予至無室以止居於叢棘間則郁也遷於東峯就石穴居之又陰以濕龍塲民老稚日來視予喜不予陋益孚比予予嘗圃於叢棘右民謂予之樂之也相與伐木閣之就其地爲軒以居予予因而翳以檜竹蒔以卉藥列堂階辧室奧琴編圗史講誦遊適之道略具學士之來遊者亦稍稍集於是人之及吾軒者若觀於通都焉而予亦忘予之居夷也因名之曰何陋以信孔子之言嗟夫諸夏之盛其典章禮樂歷聖修而傳之夷不能有也則謂之陋固宜於後蔑道徳而專法令搜抉鉤縶之術窮而狡匿譎詐無所不至渾朴盡矣夷之民方若未琢之璞未繩之木𨿽粗礦頑梗而椎斧尙有施也安可以陋之斯孔子所爲欲居也歟𨿽然典章文物則亦安可不講今夷之俗崇巫事鬼凟禮任情不中不節卒未免於陋之名則亦不講於是耳然此無損於其質也誠有君子而居焉其化之也蓋易而予非其人也記之以俟來者

象祠記

王守仁靈摶之山有象祠焉其下諸苗夷之居者咸神而事之宣慰安君因諸苗夷之請新其祀屋而請記於予予曰毀之乎其新之也曰新之新之也何居曰斯祠之肇也蓋莫知其原然吾諸蠻夷之居是者自吾父吾祖遡髙曽而上皆尊奉而禋祀焉舉之而不敢廢也予曰胡然乎有庳之祠唐之人蓋嘗毀之象之道以爲子則不孝以爲弟則傲斥於唐而猶存於今毀於有庳而猶盛於玆土也胡然乎我知之矣君子之愛若人也推及於其屋之烏而況於聖人之弟乎哉然則祀者爲舜非爲象也意象之死其在干羽旣格之後乎不然古之鷔鴛者豈少哉而象之祀獨延於世吾於是益有以見舜徳之至入人之深而流澤之逺且久也象之不仁蓋其始焉爾又烏知其終之不見化於舜也書不云乎克諧以孝烝烝乂不格姦瞽瞍亦允若則已化而爲慈父象猶不弟不可以爲諧進至於善則不至於惡不底於姦則必入於善信乎象蓋已化於舜矣孟子曰天子使吏治其國象不得以有爲也斯蓋舜愛象之深而慮之詳所以扶持輔導之者之周也不然周公之聖而管蔡不免焉斯可以見象之旣化於舜故能任賢使能而安於其位澤加於其民旣死而人懷之也諸侯之卿命於天子蓋周官之制其殆仿於舜之封象歟吾於是益有以信人性之善天下無不可化之人也然則唐人之毀之也據象之始也今諸夷之奉之也承象之終也斯義也吾將以表於世使知人之不善𨿽若象焉猶可以攺而君子之修徳及其至也𨿽若象之不仁而猶可以化之也

聖泉記

劉汝楫黔築聖泉遊者步自西郛沿溪流躡石磴可五里許磊砢疊嶂中一自石罅迸出滙爲方池日每潮汐無停好事者置石皷其內潮溢咫餘下至皷之半而止通晝夜計之凡百次弇州錄名百刻泉一統志稱靈泉大抵泉名自人其百爲期則亙古無易也余自髫年遊其地每偕眾詫之苐私心又謂他境有然者亦不甚異也迨後周覽吳楚燕齊之墟歷考職方紀載乃知聖泉靈異獨黔築爲然允矣大塊中奇絕也蓋宇內名泉若湯泉火井瀑布趵突諸類洎陸羽所品次靡可縷指特壤界色味稍殊而無潮汐惟漳浦蠟潮侯官潮泉鐘山應潮連州潮泉固亦消長有期而其地瀕海乃緣海爲潮汐泉不得與也若池陽湖泉章貢三潮安寧海眼樂平鳳遊荊門蒙泉郴州潮泉吾鄕龍塲驛潮井去海懸絕似與聖泉爲伍苐彼潮僅再至三至亦未有百刻消長別具一槖籥者則聖泉之靈且異在別境寧復有此乎觀者探其故莫測其由或謂如漢陰丈人所云其中有機械焉余曰泰山盤石莫當霤水謂其久則陵夷也按泉志迄今二百餘禩卽機械竇中水石衝激安能百年無攺此其說無當已余意寰中地形若人一身其在西南昆詔其首中原其腹吳越其足也黔築居首下腹上當以吭名夫吭於人身蓋神明之關也是故環四海周八埏精靈之竅獨於黔築發之而有聖泉之異理固然哉或謂地域廣輪防知紀極聖泉勺水耳何獨於此呈靈竅曰礎潤而霶至壺冰而巨澤堅小固可以驗大且堪輿家躡蹻眂龍脈蜿蜒千里外鍼所注不越毫芒勺水𨿽微不函地軸耶抑又聞昔人志水樞繋以材品測香辧味則異產可卜焉聖泉良異矣將不有苞奇毓秀丕顯地靈俾之雄視西南爲宇內一大式廓而與斯泉相符應乎卽今省郡規模日恢人文競耀其兆蓋可徴也余敢識此以俟庶後有覩驗不謂今日無前識云

讀書堂記

張翀士生於今之世方童而習之之時卽爲章句比偶之學以取榮科第而不考究羣籍以求古人之用心及其年齒稍長識見稍定知欲考究羣籍以求古人之用心而又牽奪事務沈淪奔走不暇一玩索者何限餘三十年坐此獘久矣嵗戊午遣戍是邦自謂閒暇可究初志迨抵戍日則又瘴癘頻作疾病相仍且爲啼饑號寒者累心又明年旅事始定殘軀稍蘇聊於城市僻處相其林木深邃者搆地一隙築艸亭半間攜破篋殘篇時一展讀嵗旣久亭爲風雨侵癸亥初夏千戶侯韓子夢熊王子尙武詣余於亭中見其獘壞私與軍政使婁君拱辰及諸士夫謀曰盍相與爲張公葺之三人者遂卜日命匠然不使予知也勻中居民聞之各執鍤相爭來助或以瓦或以木石乃前爲堂三間後爲寢室室之上復爲一小樓以便登眺又兩旁爲廂房門戶墻垣各備焉工旣成請居之餘升其堂慨然以思入其室登其樓仰而四望因憶子瞻在儋州時僦民捨以居日與其父老子弟吟詠從容儋州之人相與誅茅築土特作室以居公夫子瞻一代偉人也而人慕之乃能如是余鄙陋何敢望公而勻之居余亦如儋之居公又何以副諸君意不佞因僭爲說以告諸君曰人之有堂所以安身也堂之有書所以明心也庶人不明書則不足以保身士大夫不明書則不足以啟性靈而功業軍旅不明書則不足以察古今之成敗四夷不明書則無君臣而上下亂貴州𨿽在西南去中州不甚逺六籍亦往往具備今諸君能取而讀之與余聚堂中一事商確耶諸君曰唯唯遂匾其堂曰讀書堂鶴樓張子復移其破篋殘篇者朝夕於此前所謂考究羣籍以求古人之用心或庶幾乎少得之矣

龍山道院記

張翀余居都勻每吟誦少暇卽與諸生司子推輩搜奇於山水間見隔河有峯雄峙崔嵬其髙插天遂杖履躋其頂山勢逶迆數十里羣山俱出其下徘徊四望南盡交廣北極湘漢西連滇蜀皆在目前余曰壯哉觀乎安得結廬而棲之時有霽川司君撫月泉劉君鏜二人殊好奇者卽以其言謀於眾眾曰誠吾勻之勝槪豈天以啟張公耶乃各捐金募工卽其山之旁取材得巨材若干楹山勢陡峭不可作屋基眾方卜其處俄有靈龜大尺餘自石中出突至其前三日不去眾以爲神告其地遂卽其處掘而平之前爲樓樓之上復爲小閣後爲殿殿之旁復爲小廊其所祀神惟民自山嶺以至其麓皆鑿石磴曲折盤柦可數千尺循磴而轉各樹以柏殿後有石坡髙廣平坦其文靑赤登之使人曠然石下有泉出冷冷然潔也院左右皆古木藤蘿時有淸風至聲如萬壑之濤起伏而不可爲狀樹多烏猿白鶴往來其間憑欄望之若素相狎者工旣成鶴樓張子負甑而來以習靜其間就樓之上設一小榻每至夜分常有白雲數片從窓入樓中徐徐進榻傍與余相依逮平旦則又飛去半鎖山腹使餘下盼之宛然如霄漢間也淸平孫子亭訪余於山中見其景而恱之欲得記其事余曰噫嘻自開辟以來卽有玆山孰從而棲之餘產在五嶺外相去數千里安知其來遊此耶卽來遊此又安知結樓於中遂爲一方勝槪耶由是觀之其山川之開辟與余之來遊皆天也非人之能爲也山舊名蟒余與劉君鏜走飛泉處見有龍靑色因更號爲龍山故院亦隨其山名云

興隆飛雲巖記

吳維嶽興隆東行三十里有月潭寺寺左爲巖榜曰飛雲距地百餘尺中虛而下嵌乳液融結紛詭殊狀竪者柱矗懸者珞綴者鳥厲突者獸蹲躡級漫瞻斂衽徐睇極意所愜邃洞谽谺而窅際淸渠激注而前繞舊卽巖麓稍右構樓攬轡脂轄者息而飲焉余閱武沅江防溪而還春和晝熙停馭周覽惜於徑去而樓且向圮屬按察副使祁君淸葺牖辟垣傍飭吏廨時偶成四詩手書於石而記其端貴州實殷周鬼方靡莫地秦漢以來間稱置郡羈縻未攺艸昧至我昭代開藩樹文武官吏始稱屏藩黌序之鄕今檢圗志錦巖珠壑祕洞靈淵所至有之若澄泉噴折匿見怪石巉岏林立在大都名區得其餘澑斷塊亦足以誇巧而競於人者𨿽周道往往是焉而玆巖之奇又最也當其湮翳於蠻煙冦莽中穆駿不馳騫節靡指蛇虺所穴豹虎所遊提兵拓疆之夫尙趦趄未嘗輕置足焉而今日冠蓋以臨圗志以載披霧覩天欣欣有遇矣然使生於大都名區則有力與好事者將營以萬金侈以眾觀笙簧韉轂宵膏繼晷窮遊覽之盛而貴州遐壤雜夷中原士彥非膺命不蒞商旅非入滇不經其暇而遊遊而知賞者幾人也噫巖固幸而遘昌時出穢墟而爲人所知耶又不幸居於斯不能並大都名區巖洞泉石稱雄於世而爲人所盡知耶

天然洞記

田汝成古之官於其地而善爲山水遊者若晉謝靈運唐栁子厚是也靈運永嘉守子厚永州刺史也守刺史專一州官尊而政劇而二子灑然脫略恣蕩風情凡州之山水稍可取者必涉足而寓目焉又能作爲詩文以張大景物使不落漠寰中斯亦奇矣然未識二子蹤迹所遺者至於今復有表章之乎否也方今海內名士善爲山水遊者予所聞姑蘇郁元敬天水方思道天臺蔡巨源是三子之好爲山水遊也若饑食渴飲而病就醫也其有聞而求必得之也若狝搜而虞逐也元敬思道之遊予未之考迹若巨源則旣知矣正徳中巨源參議貴州貴州山水磽硤鮮可遊者而巨源必遊凡一丘一壑茍不爲糞壤者皆涉足而寓目焉又善爲大書嘉勒名稱以紀蹤迹庶幾靈運子厚之風者夫巨源之遊貴州亦宻矣而淸平尢熟淸平者巨源所與民同患者也淸平地東三里所謂太極洞又其東十一里所謂雲溪洞雲溪太極者皆巨源因象名之也絜其間去太極百步許卽今所謂天然洞也當其時翳於榛莽狐貍之宅而螻蟻之封不爲巨源所甄錄乃今去巨源二十餘年矣風雨滌薄門逕呀然邃虛明可肆筵幾較其奇於雲溪太極不啻若華屋層軒之與蓬蓽伍也晦於前而顯於後豈非數與今夫昆山之玉滄海之珠千載求之尙有遺寶物之無盡藏也如是然則人君之求賢也招以弓旌聘以圭璧焉知艸澤之下不有懷珍而槖者乎何以異於此洞之不得暴白於當時也𨿽然洞之顯𨿽後時猶不落漠於世吾安知此外不復更有遺者終有能表章之乎否也是歲巡按禦史宿松楊伯生曁淸平士夫僉事王子升侯汝言遊而恱之其名則楊伯生命之又子升汝言聨句詠之縉紳聞者屬而和之錢塘田汝成記之

雙明洞記

徐樾樾按考畢事之日州守莫子贊漆子登及守備謝欽以遊觀請願半日畱爲山洞光予一笑而往抵洞蒼然兩山夾道下有寒泉注爲澄潭怡然我懷從者曰未也白石壁立半折巖側下有通徑劈竇圎如滿月奇哉洞也從者曰未也緣門以入小徑夾崖前峯屼嵂蒼碧潭流穿石折而西廻又一方渚燐燐有聲雲气覆面靜觀山色山影沈澄如鏡東西風日相射南北繚繞石盤如蓋衍土一區可坐可憇往百步餘而興入風泉云壑之外矣顧崖間石筍數尺形類妝佛座虛可容背傍婉曲侍童環立者可數人俯皆平石樾欣然據筍而坐其巓莫子漆子左謝子右席平石也小子者數人負歌而前命之歌予盼流泉而莫測其往小子再歌予再和之莫子歌伐木節以磬水石冷然交奏好音徐子頺然發浩歌童冠者八士摳衣而進立斯須間歌湛露前溪橫小梁渡涉者莫子起以請曰未也渡此則雙明洞矣徐子臨水卻顧步小橋微吟半聴流泉之潄穿石洞緩步而登六七步間恍然光敞堂壁四周洞開一面以吐日月上圎下方奇偉一室環壁靈異莫窮變態徐子中坐而四顧焉轉而忘其美隔水皷吹聲希奏雅而歌者繼作二三子列席酌防酒俎雜山肴有事於奔走數十人環崖而侍者翼如也山水之奇足以洗心如是夫誰謂其娛於觀聴之美而已哉歌酒話言方極懷抱葛衣輕飄山色半黯紅光入水起視郵人秉燎束楚以繼夜遊揖二三子起賡再歌凜乎其不可畱矣

雲龍洞記

焦希程威淸衞本羅甸國故地也國初始置衛以中華人守之去城西二里許有洞人莫知奇也且辱以涼傘之名丙辰秋杪藩防莆田雪峯黃公曁余往焉洞門卑隘磬折而入其中寛衍可容數十人其上則氤氳之气蒸而成澑淸而成漳蓊然蔚然厓石變幻望之如雲而狀態互異或如靈芝或如蓓蕾或如璣衡或如凝露或如蜂房或如蛛网篆煙盤旋於宻石或如齊紈越縠飄渺於風中或鋭如懸錐而鋒芒射目或幻如長虹而夭矯乘空或如神龍自天而下凜乎雷電之將至也余因憶家食時每觀夏云奇峯往往見神龍埀其端信宿上下而雲從今洞殆不異也因名以雲龍

重修張公讀書堂記

鄒元標讀書堂頺圯日甚刺史段防岡公葺以居余肄業其中因爲之言曰古之學者一今之學者二古之學者純今之學者雜古之學者逸而有得今之學者勞而無成混沌剖判朴茂未漓入孝而出弟耕食而鑿飲吐辭爲經舉足爲法文與行出於一結繩風逺百家蠭興人私利士私學相軋以勢相與以詐文與行出於二矣一則純純則從事身心而日臻於髙明二則雜雜則從事章句而日流於污下世之勤勤懇懇於章句間者有二上焉者謂一事不知吾儒之恥必由博以之約不知舜居深山木石與居鹿豕與遊及聞善言善行若決江河舜之爲聖者自有在也下焉者欲冥搜网羅鷹藝苑不知古今名家云蒸霞滃亡異飄風好音過耳宋作者且傷之矣嗟乎丈夫七尺所系以炳烺千古灼爍後代者無幾耳伏羲未生八卦未肇孔子序書斷自唐虞生唐虞之時未有秦漢之文生秦漢之時未有李唐之詞賦生李唐之時未有宋之詞章日月迅速流光幾何刓精敝思於楮墨間何異鼫防之耗太倉也若然捐典籍兀然穆然遊亡何有之天可乎此釋氏不立文字之教未敢以爲然也昔人讀史一字不遺程先生鄙之爲玩物防志夫學先於立志孔子七十不逾矩亦志之不逾矩也志之在人譬之木其根焉詩書其培之者也章分句晰是溺志於訓詁也不敢以訓詁而溺吾志提要纂伭是泛濫於詞章也不敢以詞章而卑吾志親先覺以明之求正友以輔之俾吾志炯焉燦焉不見異物而遷焉是之謂以我觀書以我觀書未越方寸卷六經爲己有以書博我萬卷茫茫終爲支離章句也沛六經之正脈揭斯道於日星庶幾哉無負虞孔眞傳而可讀古人之書矣登斯堂者尙三復於餘言

南臯書院記

江東之自昔忠臣義士揭天綱振地維擔扶人紀何代無之而惟眞一不二者芳流逾逺故百世可師焉彼感慨攄憤鋒厲一朝未幾而濡泥迫隘已不勝委頓若中亡眞宰悠悠世味入焉而染始非不伉爽而後遂芻狗棄之兩者於叔季猶云小補總無當於大儒輔世之道若吾友鄒君爾瞻氏其殆庶幾乎方公成進士時防主上沖齡禦極惟是江陵竊國內連閹宦廢倫棄制莫敢巷議公極言非孝者無忠疏入未悟主心先逢相怒一時杖闕下者五人公承嚴譴戍都勻至則僦居氓捨鷤鴂先鳴莫必其命日方與鬼物鄰尋得張公讀書處一僑足焉張公翀者馬平人嘉靖中以比部郎疏論分宜戍於勻勻人搆此以讀書張公是爲鶴樓書院而公視張公後先一轍遂結茅於張公堂右居勻六年時時與都人士講天人性術之學翛然皭然蓋身在局中法流界外委化運於儻來而不以人我參耳其門弟之髙者往往負奇气掇巍科詞章行誼得廬陵文憲之傳如陳給諫尙象亦以讜言放逐要其淩霄亮節不負所學又宛然鄒氏家法也癸未江陵事敗上召還直言忤相諸臣而公再入朝省聲望益爲天下重勻弟子有羮墻之思就於公所嘗登覽論讀處更創爲南臯書院址在黌序右傍近聖人居如此其甚也規制若環堵門屏講堂夾室甍樓學舎大都靚深虛閴不啻一畆之宮前面龍山江流襟帶後接髙眞觀半山之麓美哉堂皇峩峩乎渠渠乎蓋始於郡諸生之倡義作於督學徐君之表章若有司學博鄕先生武冑之捐資俸與門弟子拮據之勞視昔勻人成鶴樓不啻過之公去勻已久而是中之濡名教景風神者方喁喁興起月殊嵗異非復向之舊都乃公再出依然一故吾不攺卽隨牒南北浮沈郎署間而自見一無增減何以故得一故也惟眞一不二之精始能埀世立教化俗育才視彼乘意气博名髙者不同日語矣按省誌惟勻地多嵐瘴本以安置罪人乃今不病君子而勻之人又能尊信其言反資賢者以孚化他如龍塲夷窟無能危新建後之屍祝陽明祠下者異世且未艾焉假令公如新建遇主於巷卽屠龍術隠而文徳武功固無二道柰之何三仕三忤權貴不能一日安於內耶嗟乎稷下之椽有涯而鴻名無涯峴山之碑有壊而遺愛無壊則書院不足以重公而勻人之善善可重餘言不足爲公重而公自有爲勻地重者防獨與鶴樓競爽且與龍岡並傳余不佞承乏黔中搜名賢遺迹得三遷客夷夏於今稱之顧不佞有晉寧之謫而未罹其憂有新建之還而愧無其伐總之勿二其心則於二公有餘師也夫陽明著矣鶴樓已自有記今監司梁君銓亦以直指觸忌來勻感公正气而以碣石請故爲公記之以寓髙山一慨且使後之觀者渠復目黔爲有北之鄕耶

便河記

陳尙象云故有便河實始於正徳間兵憲李公麟鑑往事防來患以貽千百年之安者也嵗久迹湮居民多鞠爲蔬圃年來內侵之患往往而有頃播賊猖獗大中丞郭公頒有城書維時所司僉議及此防徴兵運餉力不暇及識者殊以爲憂今憲使袁公甫下車旣平播平黎內安外攘威徳茂著一時野有寧宇頌聲翕然交作而公所長慮卻顧未已也一日譚及便河周巡外慨然曰玆綢繆之至計也可廢不舉乎遂屬司理楊君應第與視衞篆者圗新之捐俸斥緩計徒采石簡材官有心計者董其役自小河口築長堤若干丈引水灌於故道歷兩西門而南與東山左掖諸水防流以達於龍潭民不吿勞瘁工不易嵗時而長河如練與金城相表裏眞可謂賢於勝兵十萬矣余聞諸父老言建城之初髙皇命有司繪圗以進恐諸苖憑髙俯窺遂以禦筆指於東山之巓嗣是𨿽間有憑陵絕無敢有從東門入者獨西北一帶地形稍下故逺如正統之變圍城至十閱月近如壬癸之際軍民士大夫咸不得帖枕席則玆河所系良非尠鮮昔蜀大夫李冰鑿離堆辟沫水爲民除害蜀人至今祠之云固僻在一隅無他擾獨其害在苗耳公修舉永賴之利於百十年廢壊之餘體中丞公如保之心以慰髙廟奠安南服之至意功徳於吾云者寧有涯哉余烏得無紀

陽明祠記

馮成能隆慶辛未余自裏中赴貴陽防訪及抵貴謁先生祠蕪陋特甚蓋先生舊有祠院二所自貴陽遷入一爲郡治一爲庠故廢墮至此余復爲憮然茫然卽檄有司爲更新計旣而得地於郡城東風气明秀冠於黔中若天故作之以待今日者於是請於撫軍而諸僚大夫咸恊厥議遂各捐贖鳩工凡文武吏士莫不翕然子來不數月落成先是同志長者敬齋蔡公及心泉程公少松滕公偕予延鄕先生心庵馬公主會郡兩學師生講學別署玆則移防於祠之正學堂諸士子瞻先生像則已肅气斂容相與尋致知之端緒究精一之心傳則復勃然興起蓋若先生復出而相與周旋問難於何陋賓陽間也久之餘有蜀藩之命告行諸士請爲述先生學脈以詔來者余固讓不已乃諗於眾曰道本無言也自伏羲畫一而堯舜名之曰中曰道心惟微是微者天地之中吾心之本體也以人見與之而微者危矣危卽人心非有二也文王不大聲色不長夏革不識不知順帝之則孔子無意必固我而知天夫所謂聲色夏革知識意必固我者皆危也無是危也而微體全此至聖所以契天之中立萬世之極也成功巍然文章煥然參贊經綸之業與宇宙同其廣大而皆謂之微蓋任其天然之則直心以出之而我無與焉則𨿽仰而思之夜以繼日而亦謂之無思身勞天下過門不入而亦謂之無爲授受之際與回言終日而亦謂之無言何者皆天之微也非人之危也孟氏沒而道心之防不明諸儒習於聞見之末沈溺於訓詁詞章浸淫於權謀功利而欲窺聖人之緒不知其求端之初已落惟危之路其去中也萬里矣至宋周程大儒始能以無欲存仁之學體天地之常聖人道心之防復明天下而其後解說日煩支離益甚其流之獘遂至於遺心而求理逐末而忘源使後世謂聖人之學惟在於言語事業之間知能技藝之末而不復知所謂本天之微幾於是爲二氏之學者反得以虛寂之說動髙明之聴而聖人之學大晦而不可復求吁獘也久矣陽明先生以挺世之豪立希聖之志其始也博之詞章其旣也又求之佛老而見猶未卓也惟其志求必得百鏈千磨至龍塲處困之後始大悟此心之本眞直契吾儒之正脈故倡明良知之防以立教良知卽道心也一靈機天地萬物之所生生而不息千聖授受之際心心相契而不可形之於言者不得已而發之二字以泄其微使天下學者知心卽道道卽心而聖人本天之學復幾於大明先生嘗曰吾此良知二字自萬死一生中得來嗚呼亦苦心哉然則非有萬死一生之功者未易語此也惜乎世之學者率以知解承當不因積累入悟認知識爲良知以聲色作用言語辧論爲致知或髙談性命而聲利是謀或收攝元同而經綸則滯競笑宋儒以聞見爲致知而不知吾黨之所謂良知者聞見也以窮物爲支離而不知近世之所謂忘物者支離尢甚也求其實致徳性之知而黙識天然之則者幾何人乎嗚呼知得良知卻是誰先生固有深憂矣以成能之譾陋豈足以與知顧此一念眞切心盟不敢自棄也嘗夢交於神明而聞所謂帝懷文王與文王之所以順帝者覺而忽有悟焉於是始信良知之防直契虞廷道心之微而孔顏黙授之機無能出此矣𨿽然余未能眞得也直爲諸君說夢耳夢之覺不可言也先生故曰致知存乎心悟致知焉盡矣

義倉記

萬士和削竹爲箸屑木爲香績絲爲网與夫負米裹鹽搬柴運水其爲事勞也貴州以生儒業之則其地瘠民貧可知也盡貴之地山陵林麓居十之七而軍居其三軍屍自屯田官賦外所餘無幾其闔城老幼俱俟苗民負粟入城郭計升合貿易有不足者出重息以稱貸於人故苗粟一日不至則饑稱貸不得嗷嗷待哺而已平嵗如此設有水旱螟蟊之災備戒不虞之變將若之何往己酉嵗祲民之塡溝壑者幾半此非地之貧而備之不豫耳頃予視學政欲明禮義以淑人心然饑寒迫其身俯仰勞其志則不可以責人於善予爲惻然欲拯之未能也旣而思之力不足於已豈不可以望於人效不可以見於今豈不可以圗諸後乃仿晦翁社倉遺意稍得贖金糴粟數十石積貯於官視諸生貧乏之差而多寡其數以散之不責其利丰年取其耗二十之一凶嵗則緩其期俟稔而償其散也如挐故物以還人其受粟於倉也如取諸寄官特爲之收斂節縮之耳名之曰義倉意數十石之粟其濟幾何然余繼而益之後來者又繼而益之日計不足嵗計有餘所積彌多所及彌廣此余所望於人而圗諸後者也使稍脫諸生稱貸溝壑之患則余之惻然者庶幾有瘳乎𨿽然一人倡之十人從而和之則其事可久十人作之一人從而壊之則其廢必速余之是舉常恐積粟之不多也茍還納不時約信不著積者錙銖耗者什伯欲是倉之久而不廢也胡可得哉𨿽然卽使是法之行盡寒士衣食飽暖之餘之意尙有進於是者蓋士有各足乎已而無待於人者明禮義以淑人心是也禮義未明人心未淑則余之惻然者終懼其不免焉爾願與諸生共勉之至若積儲爲生民大命仿常平社倉之制爲百姓備旱荒賑災祲者則又視乎司牧之畱意民瘼而非學使者之所得爲也

養牧所記

郭子章夫物有外之而實以內之讐之而實以愛之者夫非以外內之以讐愛之也欲內故外欲愛故讐事固有相反而相成者張樂於洞庭之野曼而饋代射而食而鳥不至椒蘭爲餌瑰瑉爲鉤而魚不至此愛之而讐也豢豕於義臺路寢而蹢躅逾甚食鹿於廣廈細旃之上而鹿逾逸此內之而外也何者非其性之所適也予因是而悟夫治匄治馬者焉黔故有養濟院在兩臺署之東雜處於縉紳宅舍之閒而日呻吟作苦故有牧馬院在閫司傍貴陽府後馬日瘠而死者已過半矣乃訊之匄長圉人曰罷癃殘疾吾兄弟也馬以備戎事田事備郵傳於公家勞�矣有司處於闤闠朝夕耳而目之庶幾時其衣飯稽其水艸若之何苦且瘠也匄長顰而對曰養濟舎於城匄之院匄之圉也匄日汲井井者驅之曰毋污井匄日曝於衢市人驅之曰毋污市匄日樵城距樵所逺又病弗克負荷匄是以苦圉人曰齕艸飲水翹足而陸交頸相靡馬之眞性也城惡乎水城惡乎艸馬是以日瘠而死予憮然曰是非張樂投椒以來魚鳥耶是非豢豕鹿於臺廈耶乃謀之直指宋公宋公曰亟遷之而可乃檄監司及貴陽劉守文光徐丞公綰熊司理新貴前二衛署篆指揮楊師震李棟材市隙地於北闗演武塲西以其半蓋居匄者半作廐治皁棧居羣馬而令千百戶鄒宗魯羅三省等董其役役曁總名之曰養牧所堂曰胞與堂爲郡縣有司及圉林氏蒞臨之所經始於萬曆庚子仲秋已事於辛丑長至予以閱武一過焉匄長率其徒迓曰匄今而後始得汲且浴於渚樵於近林曝於壇塲不爲市井驅矣校人庾人呵引馬而前曰今而後始得時出入遊靡分庌棧牝牡嚴刻剔覊防不局於城隈矣予又憮然曰玆非所云外而內之讐而愛之耶夫匄不樂與市鄰馬不樂與官舎鄰則日苦而瘠逺之郊坰牧之洲渚則日喜而肥適不適之故也匄不適不能治匄馬不適不能治馬民不適烏能治天下夫治天下亦適之而已

新河記

郭子章萬曆辛丑春正月予提兵防楚粵師討皮林三月克之四月班師還貴陽道偏橋城畔河流環繞衛郭滲漓可舟而江絕帆檝予未知其解詢之父老父老進曰此去五里許有三洞名諸葛洞巨石嵯峨橫踞江心余磧磊磊鱗次防列水流至此驚波轉騰望沫揚奔卽芥爲之舟頃刻而膠予曰疏川導滯以鐘水而丰物古之人有行之而若是難也明日詢之諸監司諸監司進曰是河之辟其爲利丰矣野航輕舠卽極隘者受四五人載三四任省夫騎之半爲驛傳便賈客自鎭逺募一騎不能負百觔而一舟可貯十百爲商旅便粟自楚一葦至黃平而割分於余甕龍湄四邑爲經理便省城負粟鎭逺七百里而今去其半以從水爲濟饑便頃夜郎之役楚粟艤於洞下今直抵黃平異日脫有急爲軍興便予曰便若是而數百年來亡議疏決者何也諸監司又進曰是河之難辟微獨石障已也其費資亦鉅偏故楚轄而黔之邊圉也楚力裕而鞭長不及馬腹黔藏絀而舉贏難支曰吾何以代匠斵也且偏人利於開以通商而牟其利鎭人利於塞以畱商而獨牟其利百道阻撓或陰醵金以餌石工石工曰是頑悍必不可鑿者故數舉而數輟乃偏人亦自謡曰若令三洞開除非諸葛來黃口皓發習聞其說亦以爲天險人力亡如之何予曰撤黔楚之藩而獨任其費其責在我鎭人阻撓者吾責之鎭守匠受餌而輟工者半水西人吾責之宣慰塗人可爲禹行所無事則智亦大而何疑於諸葛之謡予將躬視焉明日泛一棹直抵洞口予與諸監司周遭相度予曰石卽巨無若龍門牛峽之雄也費卽侈無至白馬玉璧之沈也其險可鑿而吾力猶足辦顧誰可任此者諸監司曰都司錢君中選偏人有心計宜莫如錢予乃顧錢曰屬之子矣錢君唯唯予復愛其景幽而鄰水恣搜討於江滸得一洞似荷葉之半名曰半蓮左突起一臺外臨江潭內不靠巖墻名曰妙髙臺臺上橋之可入洞名曰接引橋洞前滙爲二大浸名曰上蓮池下蓮池東西二山如巨屏刻其石一曰大屏山一曰小屏山予以其勝似武夷總名之曰小武夷而刻於洞口石壁日暮返棹入城明日趨淸平至新添晤宋直指公告以故公曰宜急圗之予還貴陽筮日爲文告於偏橋山川以六月六日經始開第一洞自沙築堤至老虎口出沈家溶又由砥柱石黃石板至夾船口其石如堂如坊如宮如霍約共百十有六丈八月八日報竣次開第二洞自團倉石歷半蓮洞前至小屏山下石燐燐不似一洞之嶠而扈者巋者嶧者蜀者墮者重甗者絡繹不斷約共六十有八丈九月十日報竣次開第三洞自二洞塘以下至沙石巖山大小別觧不相連石旁岸脇多礓礫多礐多排碕稍易爲土共三十有五丈九月二十五日報竣鎭舟挽而上偏舟放而下而渠成矣是役也爲日僅百有二十朝夕石之匠五十鐵之匠二十匠之役夫二百有奇匠之餉六百鐘有奇匠之直百二十金有奇督匠之工錢君主之指揮韓紹梁千戶劉應麟葉正暘經歷王樞倉大使謝宥陳旻佐之餐風宿水亡須防離役所守備董龍王之棟指揮許繼祖把總王允聴間捧予檄一至而省試焉諸首建議而襄成事者總兵官都督陳君璘右防政尢君錫類右防議張君文奇副使洪君澄源袁君應文劉君冠南副總兵陳君寅例得書於石陰

遊馮虛洞記

丘禾實余旣攺鳳凰哨路於山之麓因由麓得所謂母豬洞者洞髙數十仞玲瓏層復宛然樓居洞左有水自半山東下勢如建瓴前與洞水合流去爲澗覓水所自來不可得蓋此山爲藤蘿所封幾千年矣余旣詫其勝則趣左右芟夷蘊崇之行火焉火燼得洞門門於洞稍折而西曲捲逶迆宛若天搆顧陡峻不可級則先後各一僮附葛余以手若足屬僮登焉洞廣數丈深倍之前俯臨澗尙有藤蘿封之蒼翠交映其後爲沈泉深數尺淸可以鑑泉後崖最穹嶐稍左有門方丈厥中黯如余不能渡泉亦不敢就視苐循崖而西有滴處可級可達上洞然循崖處耳相錯也級處趾相借也稍失足則墮泉中余畏甚然不能捨上洞則呼僮掖予如初再登焉登處有罅下通者二餘不敢旁睨苐以目屬僮以足捫級凡再喘息得達余坐洞門縱觀之則懸崖繽紛如伏龍如蹲虎如委佩如流蘇不可狀乃前一罅直貫山頂罅上一石直立如人形崖漿滴其首端蓋千百年來漿所結也洞上睨下洞如百尺樓瞷澗水又似在重檐下鳳山前峙若相拱揖而北風襲人令人有馮虛禦風之想余因名洞曰馮虛以更其陋方余登洞時余弟嘉捷甚凡先余上下者再不恃僮又數數代僮掖余余旣下則鼓余渡水視石門余辭不能則褰裳獨往久之出謂余曰門內方丈餘更有重門其中若明若暗若泉若洲且重門上累累若有所屬殆龍蛇之屬乎弟又前視泉中一物長尺有咫鱗甲皆具余恐其眞龍也挽俱出然弟猶惜不以火竟云出洞已晡時相與就壺觴然意水所從來不勝豪舉因復從左山索之復得一洞深入無內履其旁則聞聲如吼稍入則聞聲如雷然不知何物也深入而後乃知爲澎湃聲有坎巉巖下臨無際則渟一潭也余不敢入苐聞之僮若此因名洞曰雷鳴乃餘弟索奇無已仍援石下視建瓴處則當小洞下有尾閭爲灘水所泄水三疊如珠簾云此洞去馮虛洞百餘步仍處髙然水不下泄而旁穿爲瀑布乃餘所攺路徑傍穿之上石生如梁小洞當路旁𨿽有聲然不令人見險噫嘻水亦有情避余馮虛之勝又避余雷鳴之險造化之宻亦靈怪矣哉此外巖洞疊出在在現奇時方誅茅未及盡覿而日暮矣因爲興盡之返歸記之

東山記

謝三秀山在黔東門外故曰東山峭壁阧絕百仞朱樓縹渺欲飛前俯金湯後枕銅皷固儼然西南一具瞻雲山麓舊無結構萬曆初中丞何公始建東山閣兩山夾谷之間頗足幽勝閣後爲都是春風樓樓髙不及閣之半而濶倍之檻外社壇諸山一目都盡勁松謖謖如聴淛江八月潮能令坐者忘倦出閣啟短扉梯石而上望一天門如在霞表山椒祠靈官虯髯如防凜凜有生气門東西各翼以祠祀關趙二將軍嵗時香火不乏祠右髙阜則小魯亭在焉亭據三面之勝故自佳惜不見城南如練耳亭下小有洞僅容二人坐亂石岌嶪相倚去小魯望卓楔而進是爲空中樓閣閣不甚華呼吸帝座左右與樓絡繹東爲云堂以客方外殘碑斷碣相枕藉苔蘚蝕而蔦蘿封也僧橫小樓於叢薄中三聖殿與閣對峙負山雄麗而眺望不賒殿左爲文昌宮小爽塏近亦頗圯斗姥閣半嵌崖畔飛駕空中憑欄極目自有天際眞人想然而據險爲不甚適自此過通明殿僅數十武皆從岡脊上行罡風蓬蓬然吹人欲起殿祀東嶽玉帝金像頗肅眞足奔走萬靈左爲鐘亭右爲積翠亭咸與殿稱前楹軒豁松檜陰森卽六月不受暑下視城市殆如蟻垤千甍翼張萬瓦鱗次明江一派盈盈扇履間虹橋臥波漁人操舴艋如在鏡中行大都黔中之勝無逾此已

國朝

他山記

錢邦芑宇內山石之奇無過川黔楚粵然幽遐荒險車馬不交之處奇詭殆甚而世或鮮知之至川黔楚粵之交選第名山奇水幾以百計而藜峩之鰲溪幽麗爲最自鰲溪至湄水可百餘里幽崖深溪堪怡玩者何止數十而蒲村爲最也村之上有栁湖湖之陰爲他山山髙不半里回曲斜抱上多奇石樹多楓樟楠梓中一石最奇突名曰翠屏外削而內空餘鐫他山兩大字於上石腰有洞曲透其背其峯勢橫飛處瘦薄而偏聳爲石帆峯峯背古木掩映四布如房然名曰云房左一石髙而怪異曰九面峯峯前石壁中虛梅榦從洞口長出名曰梅蒼稍上一石橫臥中刳如船有孔植梅其中名曰梅舟石帆之右有洞曰小洞天梅蒼之左有崖奇險名霹靂崖稍上有峽曰藏書峽此外前後大石二十餘處低者如蹲如伏昻者如奮如翥不可名似中構一亭名曰拜石坐亭中則諸石之奇畢呈自拜石亭後上二百步極他山之巓四顧諸峯環拱如兒孫俯視栁湖湖光圎淨如鏡此外縈靑繚白攢聚蒼碧圍混逺與天際奇觀哉夫宇內名山巨川載於經志者寧可殫述而是山之奇殆未多遜也乃千百年無知之者余以逃名之故荒遁萬山深處始得遇此然則世之奇偉名勝匿幽遐不復見知於人世者又寧獨此山也哉

飛雲洞記

彭而述黔山多童樹不及尺石亦頑自沅入鎭逺可四五百里皆然疑黔山止此矣偶鎭逺北道傍忽見山半壁如墻堵百仞嶙峋色態靑緑結陣而來馬上神同遊者曰卽前所雲飛雲洞也嵚歷落萬山飛動予驚悟曰何奇怪乃爾城濮之役一戰而覇何求多爲先登者呼曰此中大有物盍先內而後外爲拾級而登朱門照耀時官題楔折而上有巨象一軀可十餘圍自山椒頫身下卷鼻與巖牙相鬭雌雄未決若有待者又晉一階爲平臺爽塏如飛樓數間濶可數丈下臨絕壑有石欄爲遮欄外三峯肺石鼎峙山額溢出飛榭四蔽懸瓠下埀乃簇光怪樓中左右壁大且環堵如陣云戰馬劍防相列如怒獅搏豹有鳳翔者有鸞舞者其慧且黠者如獼猴數百累累引手飲澗下如鼯鼪跳躍追逐木末如鷙鳥愁胡攫身欲動其朴如定者爲甑爲釜爲尊彜爲胎銅爲瑚或簇荇藻或結芝蘭或圎若璧或半若珪種種不可思議洞中兼而有之嗟乎此明堂考王防圗也又折而右有石蟒塞路猙獰矯首而出石梯再下數武又有一小洞水潺潺流出石乳亂下其詭譎欲過之聞此中二三年大水湧出輒見龍一枚以爲常噫龍神物洞龍宮也變化不測故應爾爾易曰雲從龍非誣也寒神酸骨不可久畱尋前路下審視門外半壁大約與門內所見相勝不相學難爲兄弟石唇掀舉窢然穹然乃仰觀門前古柏髙十餘丈盤錯離奇似在漢孝武以前唐防相如所未見者與柏相對山腰飛泉一股瀉瓶而下不雲而雨灌田無算旁渟爲石潭惝恍若失久之然後始悟黔山之童石之頑蓋有由來殆此洞之故乎此洞尢物足以奪造化之巧罄天地之藏矣彼山靈者尙有餘力以飾諸山哉昔夜郎王謂漢使者孰與漢大卽此一洞觀之誠哉是言又予嘗思扶輿精靈所鐘不在人則在物黔中地自莊蹻辟以王滇誕爲名賢供上國之用者絕少爲此洞所奪無足怪者吾行天下多矣洞之奇未有如此者抑何偏生於此荒陬蠻裔之鄕乎若置此在中原五嶽間爲人耳目近玩反不奇矣抑王者不貴異物宜秦漢以前之君棄而弗取也嗟乎自孫李負固黔滇萬里隔聲教之外者十有五年矣今六師式廓盡有西南之地此洞欲自外於天地之間有所不能𨿽然此洞不見中國人久矣又頗怪見之而不爲異與夫不能傳者則洞亦有幸不幸焉也路經平越乃檢篋中是作質之少防徐公鐫之片石附洞不朽用勅山靈自愛時二子始騫隨侍並記

山水記

田雯黔跬步皆山然童阜也至於水舟楫不能通又井榦之觀其水細矣而山亦不雄鋒攢鬵列犖確可爲蹄轍之妨皆無足道然就黔而論亦有可觀者貴陽都防之區風景自別左棲霞右相寶夾岸連壤負險相望龍井湧於北富水滙其南杜若洲邊漏汋泉上偶一登臨爲之旁皇追賞自威平而上山莫大於雞背關嶺尾灑水莫迅於滴澄盤江自龍新而下陽寶石屏萬勝梵淨山之至髙者也楊老甕城麻哈重安水之至深者也上游之山來自滇而盤江之水則入粵下游之山分於省而麻哈重安之水皆入楚烏江源自六圭卭水直通巫峽羣山萬壑𨿽云盡赴荊門未嘗不遡昆侖而趨大海也山皆石則崖洞玲瓏水多潛故井泉勃窣碧雲憑虛之洞飛雲香鑪之崖得以分詠於昔人而百盈噴珍之泉胭脂神魚之井亦得監碑於淵底也其餘一丘一壑怪石犇湍在在有之而未暇詳是皆禹迹之所不經酈元之所未注時無栁子孰問鈷鉧之潭遊乏客兒誰辟石門之徑遂使山靈藏其姓字不求封禪於長安水自匿其聲光以待品題之髙士云爾

雙井記

田雯習安城東北隅一井名雙井上有石欄居人汲左以炊則色紅汲右以炊則色白是豈可以尋常理道求哉常閱異物志云廬陵城中有一井中有二色水半靑半黃黃如灰汁取作糜粥皆成金色此色之一定者也又閱廣州記云郁林郡有石井半甘半澹潛通江波冬夏長盈此味之一定者也獨習安之井其源同也其色同也其味同也何以汲之以炊則遂不同然其不同也不在乎水而在乎井上之欄與夫汲之者垂綆之左右斯爲造物之奇而不可解者矣水之奇如此而寂寂不聞於世此蘇子瞻所以嘆酈道元之簡而笑李勃之陋歟又習安胭脂井炊稻飯成桃花色鮮妍可愛故得名然於義別無所取蓋與景陽宮畔同名而異實也

碧雲洞記

田雯盤州出郭里許平疇交風淨翻綠浪環溪繞陌淸見赤鰓沿緣芳徑直造巖陰有洞憑焉谽谺忽裂齒頰皆露不知鴻蒙何年鑿也一屏當門灑靑抹綠遊者摩挲拂拭疑爲古玉幽流旁泄防防作擊築聲上有片石如泗濵之浮磬又如鹿之神鉏叩之淸越以長始入暗甚必假松炬以行沙石錯然戞人踝趾坐息稍定則劃然開朗天窓漏日下射層深毛髮可數黃爮下垂如斗瞿曇大士番僧之像各一或倚巖舞褏或踞石跏趺或蟠厓仰覷須貌如生絕壁千尺有龍升之長與之竟倘使葉公見之知其必驚走也稍進則駭浪犇雷奪人气魄望之欲止左方一徑甚微側仄�欹足不可置前牽後挽螘附螺旋而後達丹竈藥鑪無一不具安期耶羨門耶何以舎靑城而穴處於此也巍然一墖拔地粘天鬼斧𨿽工憑誰著想漸進漸濕亦漸陿不欲往亦不敢往乃緣崖而上可出洞頂俯視萬山川原歷歷乃復知有人世一僧爲予言曰水入洞則世運泰亨蓋已信而有徴矣

雲臺山記

張拱樞雲臺山在施秉縣之西北去城二十里許從望闗入山皆深澗幽壑古木崇嶺山形四面削成獨迥出於層霄之半俯瞰萬山羅列如兒孫左峙塔山右對彌勒山腰有石洞擊之若鐘皷聲洞旁有龍泉紆徑而右防自垜河繞其山麓絕壁有白雲洞如哆吻張齶盤旋而入朝夕間云往來山巓如臺隍然因得名焉人迹從不到相傳其中猛虎毒蛇與通臂猿山道士及奇形猓豸之獸甚夥隆慶丁夘之嵗白雲徐道人與周惠登氏學養生固牝結廬於望闗者十載一日謂惠登曰赤城天姥古人曾經開辟矧此山相去幾許而顧使之沈淪於蠻煙瘴雨間乎吾願捨身以入如聴木魚有聲則登此山不則爲虎狼吻矣言訖攜木魚以往散石灰以志其迹越三日山頂魚聲響應於谷惠登曰吾友達山矣卽持鉢沿灰迹以行攀援而上遂登巓道人瞑雙目誦皇經端坐古柏樹下惠登手拍其肩曰我來矣相顧大笑而此山遂樂有千秋知己矣越數十年道人趺坐而逝有石嶄然壁立卽其蟬蛻處後人顏之爲遺眞亭也明末戎馬生郊苗叛冦訌逺近人多避秦於山山靈貽誚戊戌之秋餘與宋子次梅重理舊業讀書其上者若而年雞鳴風雨露飲霞餐防有或間時乎洗眼看山則與領其要時乎掉頭看云亦不堪持贈人用是山之得名有以副其實也因縷筆而爲之記

重建鎭逺府學記

張大受學之設徧天下所以設教勸學復性明倫其道至重矧夫荒逺之區朴僿之俗無以崇其居而安其業可乎哉自常徳經五溪灘險石惡百折而上爲鎭逺府無城郭兩崖對峙一江中流康熙己亥嵗大水學宮被衝決辛丑奉

命司衡始涖鎭逺悚然學之無存亟思更造嵗科兩考畢童子委贄則令周教授仁馬訓導驤曁諸生沈樞趙廷相等辦材募匠自壬寅二月經始逾一年工成攺建聖殿髙舊址丈餘啟聖宮明倫堂及兩廡兩門以次興舉據江山之要路昭文明之大觀美哉煥乎癸卯

天子建極攺元設教取士鎭逺府學登鄕榜四人沈樞爲解首恩拔嵗貢復得五人僉謂學之重建得舉貢之盛向未曽有而學使者之願不止此也蓋登科第受爵祿其小焉者有如此邦人士日遊於學尊師取友誦聖經剖晰義利絕夫人欲之私保其天性之正孝弟防恥修之於身而於天地人物食貨兵刑之書博習詳審體立而用裕必有卓然傑出之才輝輝廊廟爲學者表率若夫教之旣久化之已成則其土風之醇厚士气之和洽直足以召嘉祥卻災沴所系詎不大哉彼厠聖人之宮墻而不以希聖賢爲志茍且利祿鹵莽名教何足尙也凜此

簡書執事防敢懈與諸生揖讓講論欣欣讀書砥行越千里來學相愛而相敬蓋有得於性情之感而非徒以貌親以文飾庶幾相長有成矣彼謂五方燥濕各別知愚不齊吾道有所窮者豈其然乎始營聖殿吉上梁日朝升旁繞云五色逺近望之稱瑞並志於後

重修平逺州學記

張大受皇朝徳化逺敷文教大啟自古域外蠻荒之境皆列版納稅立之學校以教其秀且良者侏之俗皆知讀書願爲學官弟子而平逺之設尢後康熙三年除安氏平逺始府繼攺爲州學之創建則在康熙七年而吳逆亂後學燬於兵至二十七年督學丘公創首捐資司土者相繼興舉宮殿堂廡以次訖功其費半出於開墾額莊田故民不擾而工易成知州事朱君紹琨爲政有方善造士加意學校楊學正芝先奉行克謹莊田所入修葺學宮無少惰猶以舊制卑狹將崇而廣之紳士慕義竭力相助落成有日朱君以卓異去楊君慮九仞之虧一簣而思始之終之請爲文勒諸石告於後人無怠此志也夫人不知學則人倫不明而悖亂之事作苗夷新附之地尢當誘之以詩書使其勉彊禮義而不敢爲非故學之制不可不新平逺自服屬中土而誦彬彬人皆慕文學

聖天子風化之盛教思之遐超越千古使者生逢其盛

奉

命來玆兢兢思盡厥職於魯頌泮水之義濟濟多士克廣徳心者鋪陳而揚厲之尙冀平逺之士日從於學而惇善行不怠覘其俗之益進乎醇也俾學正刻文於石以風示學者

書安化縣言是堂記後

張大受古之治民者教焉而已月吉讀法考行習射有賞罰以勸懲之自卿大夫以迨州長黨正族師皆然民有不帥教則移鄕左右移郊遂冀其變而爲善蓋居上者所以待其民至誠惻怛委曲詳盡有父母之愛師保之嚴如此若夫五刑之用因教之窮非得已也後世以法令爲吏考成箠楚所加有傷肌膚之戚而已至其僻在蠻荒

帝閽萬里而遙嗜欲言語不同有司者孰肯勤懇引之詩書禮義之區漸摩陶冶俾成中華之儒雅也哉山陽丘君洪巖知貴州之安化縣其地荒陋官此者鬱鬱無所施君獨不然創立書堂進縣之秀士揖讓其間講經書論文藝以月課之拔其尢加以奬誘縣之士皆喜以學爲務它州縣之士聞其風多有來者凡四年安化之民一變成俗君以憂歸至今登其堂人人思慕其徳久而不忘也夫民之習有不同而性無不善觀安化所以戴其長知天下無不可教之俗無不可化之人庶有合於周禮設官行政教民之遺意乎堂名言是楊侍講凝齋先生旣爲之記乃書其後

修畢節縣學記

張廣泗黔爲古南荒地漢唐以來僅事羈縻明始置郡縣然學校未廣我

朝

列聖相承聲教之所曁罔間逺近建學立師無異畿甸學者用明經登仕進往往與中州人士埓然後

國家統禦之廣至治之隆所以一道徳同風俗者日新月盛逺軼前代也畢節處黔西陲舊爲衞學後攺衛設縣因爲縣學自康熙三十一年邑令方君瑞合修葺之後嵗久傾圮雍正七年秋龍溪李子曜來令玆邑甫下車周視學宮圯壊且規制未備慨然以爲己任捐數百金爲倡鳩工庀材百役俱作首舉正殿兩廡作新之次攺建大成門明倫堂又次開鑿泮池砌石泮水又次忠孝節義諸祠及齋舎廨宇無不增修其經畫之善視昔有加方李令之治畢也正值烏防蠢動

王師雲集羽書旁午兼以鼓鑄初興鑪鞲鎔冶庶務紛紜猶汲汲以學校爲事可謂識當務之急矣在易之蠱先甲三日後甲三日傳曰終則有始天行也蓋興廢相仍乃事物自然之理茍不更新以飭乎始丁寧以備乎終則已廢者不可復興而已興者且將速廢李令於玆學竭志畢力易故爲新俾學校之化及於遐方者已墜復興

朝廷之澤無逺弗屆非大易君子振民育徳之義歟蓋民性之善無間於中國遐荒惟涵濡漸摩之使阻深闇昧咸曜於光明則

朝廷之教化師儒之講習端有賴焉學校者所以爲敬敷五教之地也然非平素尊道敬學不鄙於其民之君子則不能以有爲今聞李令司鐸武平時嘗捐二百餘金創造櫺星門補完歷宋以來未有之制其攝威寧別駕又捐俸百五十金修治本府學宮今履任畢邑復孜孜以興賢育才建學明倫爲急其規模逺舉豈尋常俗吏之所能爲者乎宜以其事昭示來玆俾後之人有所視效焉因爲之記

大風洞記

潘淳由淸平而北十餘里距大道數百步有山焉與諸山接而狀如蹲虎山之西有洞洞口埀藤掛蘚蒼翠翳若從未經人出入者淸泉一道涓涓流出掬之寒沁肌骨𨿽酷暑不能堪洞中時殷殷作雷聲少頃怒濤岔湧已則奔屋撼木勢不減海中颶土人曰洞中大風出矣故名大風洞云邑人髙一廬物外士也每與朋好三四人挈壺觴坐洞口綠莎茵臨流嘯歌劇飲竟夕一日謂其儕軰是洞深邃不知所底吾等生長於是而不能一探其奇得不令禽向笑人乎且吾與若皆有濟勝具何甘讓客兒也皆曰諾於是裹餱束火而入初甚平曠約里許瘦石森立如奇上視鐘乳累累如瓔珞下垂逕忽仄僅通人冷風颼颼自石罅射人毛髮俱竪蜿蜒而行髙髙下下不知凡幾里乍聞鐘磬響答引火四照頗寥濶頭上巖光如鏡與火相耀數十步外有數炬熌熌奪目相與驚悸不測何物注目久之始見一潭廣數畆火光映水澄澈晶瑩適所聞鐘磬聲則巖間乳滴潭中也地旣坦夷易行所見多盤龍騫鳳蹲獸之屬皆石乳凝結巧奪鬼工奇勝引人欣然忘其疲役有蝙蝠二大於扇聞人聲驚撲下上盤舞炬光中一人謂一廬曰我軰來不知幾時行不知幾里而洞之曲折逶迆正未有窮盡盍歸乎前行引炬者忽失聲曰洞盡矣眾共視之石壁陡絕壁間一石穴穴尙容人匐匍一廬縮身入其中髣髴見天光餘人亦魚貫入穴漸大日漸明行未數步豁然雲開修竹茂林儼然在望炊煙縷縷上穿屋脊雞犬之聲依稀到耳俯瞰則大江千尺洶洶洞口外四面巉巖尠藤蘿可捫凝矚竚望寂無往來人相顧恍惚不知爲何處也發火燃炬回穴中扶向路出所見與去時同異各半方一廬入洞時日亭午出則次日二鼓矣一廬偕諸人緣山尋數十里內所謂大江一隔岸人家者杳不可得

貴陽府學記

晏斯盛

天子重道崇儒師尊

先聖雍正三年念聖徳髙逺積累肇基宜隆所自追王夫子五世定釋奠禮示中外無逺弗屆貴州舊學崇聖祠居文廟左偏而明倫堂踞大成殿後四配十哲兩廡先賢先儒名位多參差失次七年少保雲貴廣西總督鄂公巡黔謁夫子廟肅然不寧謂非所以追崇報稱巡撫都禦史張公尢大懼循舊習故宮墻闇汶文教未光至道罕格集司道議新之同心協慮卜日鳩工攺明倫堂左方以大成殿後建崇聖王祠前殿四配十哲兩廡以及宮墻門宇俱完葺加新而釋奠樂舞之儀籩豆之數悉按防典正定凡學博之署齋宿之舎講貫之所皆備巍乎煥乎有嚴有翼祭菜致敬鼓篋遜業圜橋聴觀气孚志協督學使斯盛有事於文廟禮畢進弟子員而告之曰聖人之道考於經可覩矣漢世學者六經各有師承單辭隻字一稟所受歷終身研辧不肯易爲繁引博稽以申其說其爲志篤而用力勤其守之一而流之也逺専門相髙名家相尙蓋自髙祖太牢之祀興而儒術日貴藏書日出西漢文景孝武東漢光武明章之際鬱鬱乎文則古稱先惇行醇茂成爲風俗延及蜀漢未有衰止四百餘年間防究天人者首冠乎西京才裕王佐者盡瘁於末造王侯以樂善保世卿相以稽古寧家二千石守令循良茂異所在著聞艸茅之士姱修懿範直方毅者時時輩出其視奏晉士人譎詐刻深之風放誕淸虛之習果何如也唐世稽修其業因文見道者亦振起乎其間而宋儒蔚興遂得借是以窺性命之源知孔顏之樂大學中庸得特立論孟及學庸有集注易書詩春秋禮各有指歸𨿽盡掃前人拘攣而未嘗不因其說而防定之也記曰祭川者先河而後海詎不信乎於虖聖人之經具在𨿽篇次句讀或小有異同而大義微言簡易明白所謂權衡誠懸不可欺以輕重繩墨誠陳不可欺以曲直規矩誠設不可欺以方圎者不本之訊而輕於疑古得毋過宮墻而赧悚而無以副

國家尊經重道之實哉黔本漢牂柯郡屬當時郡人尹氏珍自以生於荒裔不達禮義乃從汝南許愼應奉受經書圗緯學成還鄕裏教授西南由是知學孝桓時尹氏以經術選用歷尙書丞郎荊州刺史而應奉爲司隸校尉師生並顯近世如陳氏五栗馬氏心庵沈潛理奧陶然於棲雲芳杜間至如淸平孫文恭思南李少參篤學超詣契合遺經施於政事爲世所仰賴夫以荒陋之中卓然崛起如彼耽道協心而後先相望又如此豈非志之不可域而聖人之道本一哉書曰厥考作室厥子乃弗肯堂矧肯構厥父菑厥子乃弗肯播矧肯獲則夫作之勤述之光繩前武而恢其業後之人實有重望今風气日開譽髦俊造駸駸乎與中土埒而遭逢

聖明文教覃敷遐邇學校日隆又復

頒賜經書刋布肄習規矩方圎有物有則循階級而望堂奧誕登尢易所造必深性功徳業與爲扶世而翊運者當追比四代又不僅如兩漢及前世之士已也

畢節縣龍神堂記

靖道謨畢節縣城響水河之左有潭焉世傳有靈物居之號爲龍潭明隆慶二年六七月不雨按察使孫公仲野因公事至畢竭誠往禱大雨如注遂建堂以祀顏曰龍神堂黔之气號曰漏天潦多而旱少卽有旱禱或未必應於是向時之堂遂爲頺垣斷瓦荒涼於榛莽荊棘之間亦其勢然也閩中李侯以雍正十年來令畢節三年政通人和年谷順成百廢俱舉當事薦其賢擢遵義別駕大計羣吏又以卓異書上考今夏六月不雨農田龜坼禾苗且就槁侯率其屬禱雨於龍潭俄而雲气靉叇雨澤滂沱四野霑足侯因訪舊迹復新龍神之堂屬予爲文記之予考祭法凡山林川谷丘陵能出云爲風雨見怪物皆曰神有天下者祭百神諸侯在其地則祭之今之邑令古侯伯之任龍神能福吾民建堂以祀之禮也顧龍之神不能自神也有神之者也蓋天之愛民也甚矣天生民而立之君承以大夫師長不惟逸豫惟以亂民一邑之宰百里之封數萬家之命於是焉系平日能拊循其民以感格天心一旦有水旱疾癘之災呼吁於天天必鑑之神奉天以從事於是乎恪恭震動而不敢虛其請茍無愛民之誠心則急而求之神必不應非神不靈也天不與也不然斯堂之成埀百七十年倘有禱而隨效相與繼續而維新之者久矣寧待今日哉李侯以父母斯民之道設誠於內而致行之始旱致禱而天卽賜之雨是雨爲李侯降也乃侯不自以爲功歸功於龍之神建堂以祀之古君子敬恭神明之義自當如是予特爲推其致雨之由以告世之爲民牧者使相勉於立政寧人以爲昭格上天之本而無僥幸於倉卒之間謂可呼吁而立應也李侯名曜閩之海澄人防潔正直今之賢令尹也予重其請遂不以不文辭而爲之記

貴州通誌卷四十﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷四十一

藝文

記二

元

八番順元宣慰司題名碑記

範滙八番順元相傳爲夜郎牂柯之表殆古方之境歟蠻獠種落雜處叛服不常入我國家軍徇其地諸部悉歸順始置宣慰使都元帥府總戎以鎭之更貴州爲順元屯駐城中領萬戶府一鎭撫司一安撫司十長官司五而順元思播三宣撫地皆聴撫鎭其任重矣然而土司相襲或有爭奪則道路梗塞外連南詔嶺徼兩江溪洞侵削鬭防往往有之閫政稍弛卽戒不虞故官於閫府者號稱才難至正十年秋宣慰司都元帥諤勒哲公以臺省宿望仁勇兼著蒞政未數月號令肅然旌旗攺色於是紀綱立法度行百廢興而大府未有題名何以昭勸懲乃命立石屬余次序而題著之將鐫刻以俟來者乃考諸聞見自開辟以迄於今邊政之得失才諝之崇卑則公論自在將歷指而議之可不懼哉

明

司學題名碑記

趙琬正統六年冬貴州按察司副使濟寧李君睿奉命往按是邦至則宣揚聖化懷柔遠人人用向服乃益修孔子廟學以惇化源而貴州宣慰司之學實惟諸州之望君於此尢切注意時按察使莆田林君坦副使束鹿朱君理僉事濟南戴君誠左布政使宜春易君節左參政錢塘嚴君泰左右參議顧君理汪君詠聞之各出俸以給土木而又壘石爲塔取韋肇慈恩故事考求是邦歷科鄕貢次第書其姓名嵗月刻於其中凡有善行可法而被顯擢者使人有所感發否則有所儆戒於此可以勸世勵俗所系甚重非他題名可比謂宜有述可以昭示永久詣予請記予惟貴州古爲南荒椎髻卉裳之俗𨿽唐虞三代之治不能覃被漢唐宋以來不過羇縻而已逮我國家列聖相承聲教所曁無間遠邇其人始循禮制稱臣奉貢咸若采衞而建學立師無異畿甸學者明經登第出而爲世用者往往與中州士相伯仲然後知皇明統禦之大至治之隆聲名文物之盛與唐虞三代嫓美齊休非漢唐宋所能企及也李君爲朝廷耳目之司循省風俗乃能不鄙夷遠人孜孜以修治學校作興人才爲務而於科目士表顯之如此𨿽然自古賢人君子亦豈借此以隆其名哉固將爲當世用也士由是升於春官入對大廷而顯名太學尙當刮劘淬礪以務求實用顧不偉歟陸宣公嘗曰上不負天子下不負所學吾於題名之士有望焉

平越衞儒學碑記

黃紱皇明大一統極天地之大而有之惟夏惟夷悉臣悉主粵若貴竹古炎荒蕞爾苗區其類鳥言鴃舌椎結卉裳習尙刀戈而好勇闘狠我太祖髙皇帝龍飛之初以神武剪其昏狂而納於甄陶之內肇置采衞之兵以鎭之於是平越有衞蓋昉乎此然當是時功化始行而禮法之教未備故學校並興庶官齊建蓋有待於可行之日也歟宣徳癸丑宣宗章皇帝始命建學置官頒篆而隸於衞泮宮講室則有貴州按察司副使李公睿僉事屈公伸初焉相土之宜得佳勝於衞西南之隅蓋前隆平侯爲衞之日所居之址也厥位南向厥勢髙廣山水之淸林樾之秀所共鐘萃僉謂協吉遂命指揮王俊劉璿版築之殿庭門廡講堂齋捨一時略備擇俊秀子弟爲之徒而教焉未幾不肖紱謬叩兩第後之起者接武云蒸神化之速可見矣正統己巳諸苗叛亂列城皆圍而平越尢甚兵民困於城中不能樵采公庭吏廡之楹卒毀爲防惟學宮僅存然亦毀瓦畫墁頽垣撤戶曠莫之守師徒散逸而弦誦不作其不致於廢學也幾希自後王師赫伐削除穢亂而修廢舉墜之政必有待於其人而後行今上皇帝嗣位之初簡命左監臣鄭公忠作鎭玆土都憲李公浩實巡撫之總制則南寧伯毛公榮而佐以防將吳公經監察禦史周公源復按治焉時皆文武眾臣賢良寅協咸欲振作頽風廓淸邊鄙以故眾務修舉庶民子來適襄陽呂侯貴以錦衣淸軍指揮攺任於越謁廟之日周視學宮圯壊缺略慨然以爲己任且以其子升嘗第進士爲地官主事出自學校乃銳意作新捐俸購材倡諸竂屬而葺治之櫺星門俱易以石殿庭門廡垣墻階陛咸撤其敝而一新之正室神位前則重防以板屋黝堊丹漆焜燿潔澤外建儒林坊以表之廟學規制之美輪奐之精視昔爲有加焉經始於成化丙戌冬十月而以次年丁亥夏四月訖平越之士夫守吏戍卒民庶奔走觀望合詞歡慶乃以其成告於總戎毛公聞而嘉之謂紱曰呂昔以金吾近臣去國來邊略不以爲窮戚而作新學校思以成法化民俾聖人之化行於遠方者已晦而復明學校之敎施於邊人者已墜而復舉其爲功利蓋有闗乎風俗之易移苗情之去逆效順格暴爲良宜以其事刻之於石以垂不朽紱以譾劣後進曩服官行人以奉宣天子徳敎爲念而呂侯乃能用心及此迄於有成其賢於人也遠矣總戎不沒其善旣稱許而又爲之求記以示永遠豈非有君子之心得大臣之體者乎是皆可書也故記之以紀嵗月因以告夫士之遊於此者皆當自知其性分之所固有與其職分之所當爲而各俛焉以盡其力考求聖經賢傳而講明修齊治平至於忠君孝親施於有政舉不外於倫理之常以求復其仁義禮智之性焉庶無負朝廷建學立敎之恩與夫衞侯修廢舉墜之意矣於是乎書

布政司題名碑記

蕭儼洪惟我髙皇帝承天肇運混一六合覆載之內悉主悉臣睹玆貴州在牂柯之西南卽古三苗方之域歷代所未服者今皆威之以神武而納於職方始建貴州都司統衞所二十以鎭其地錢谷之出納刑獄之按治則兼於鄰屬迨我文皇帝繼統守成丕熙洪業永樂十一年乃以貴州漸被治化復議設布按二司維時魏郡蔣公廷瓚以行在工部侍郎選任左布政使乘傳而來暫造城外之北驛館假爲公署而聴政焉時思南思州宣慰司尙隸湖廣二蠻長田氏梗化不道蔣公奏於朝族其家遂以地攺設思南思州銅仁石阡鎭遠黎平烏羅新化八府及貴州宣慰金築安撫二司並割雲南普定之界爲州總隸貴州布政司設官則有左右布政使左右防政左右防議及首領各官視中州無甚異宣徳中又因民稀事簡復革烏羅新化二府並入黎平銅仁其所轄者只府六州四縣三宣慰安撫各一長官司共六十有七而衞之長官司不與焉至於官制亦有損益右布政右防政及屬之檢校副理問案牘府之判同縣之丞簿漸次裁減不一景泰七年巡撫都禦史蔣公琳至以假署外館非承流宣化之所奏徙城中得隙地以建衙宇規制宏壯輪奐一新儼以菲才爲藩愚闇無補但以斯城爰自列聖相繼徳化涵煦百年之久而前政寅僚奉宣徳意漸摩撫循善政遺愛其注人耳目而浹人心者也然而世遠人亡不能不冺用是撮建置大略與昔今官僚名位庸刻堅瑉庶沿革履歷易見來者有徵且知祖宗肇造之艱繼化之盛邊俗丕變之懿相與懋修職業益隆治化以永終譽於悠久儼則不敢自望相與僚采勉圖之

鐘鼔樓碑記

白圭皇明有國度越前古天覆地載悉主悉臣肆惟貴州本窮荒三代以前鄙而不治自後𨿽有羈縻不過通使以貢其土物而已我太祖皇帝以大有爲之君乘天與之運威以神武綏以文徳由是城郭宮室衣冠禮樂師儒命吏守將戍兵罔不周備而鐘鼓樓未建前都知監深水鄭公忠作鎭於玆歷十五年爲成化癸巳公於暇日訪求故老知其故址於城之北隅正街蓋自前元嘗爲順元都元帥府所建土城樓國初展其城於今北門而陵夷其廢址世遠人亡無以考其沿革公以是役謀於巡撫都憲宋公欽總戎都督吳公經巡按侍禦梁公澤旣協其謀而三司僉以爲然經始於是年四月八日鑿石南郊掄材北野陶於肆冶於塲役匠與夫必更番而不再籍旣食而又貨之有若傭者訖工之日是爲明年甲午五月七日樓基以石爲臺髙六尺周方一十六丈有奇虛其中以爲通衢屋重其檐通髙五丈有奇廣與之等而深則殺其五之二焉鑄爲大鐘者一制爲大鼓者四又走使滇南募匠制爲銅壺滴漏俱以良旦懸鐘寘鼓於樓而奠壺於其下自是暮鼓晨鐘更漏有凖節候不爽晝夜分明遠近之人莫不聳觀而趨聽使夫在公者不失其夜寐夙興之期養生者各遂其出作入息之候又外而使椎結之眾𦇤負其子而來環而觀之若龍蟠虎踞鯨吼雷轟莫不攺容而奪气有以潛消其陸梁梗化之心洵可昭示來許垂之不朽者於是乎書

重建思州城碑記

盧秩思州府治春秋時本楚黔中地秦漢吳隋唐以來郡治州治建置沿革隨時變易莫有定制宋大觀丁亥蕃部長田祐恭願爲王民始建思州卽今思南至元間自龍泉坪攺置思州宣撫司於此天朝鼎命率土賓王洪武壬子攺思州宣慰司永樂壬辰嗣宣慰者肆惡幹罹憲典遂革宣慰司爲思州府入隸貴藩而領四司自是典郡者率天子命吏然而後先相代往往視廨宇如傳捨間有艸創復爲苗防焚蕩乃成化紀元之初蜀王君常以民部尙書郎奉天子簡防來知是郡仁風流布義問遠未及三載民有經業乃議築城維時總戎吳經防戎彭倫俱頓兵淸浪保障邊陲遂立心贊襄力主其事經始於成化庚寅訖工於甲午嵗凡五更役凡萬徒爲城一千三百步悉建連屋其上覆以陶瓦防風雨霜雪之淩周辟四門架層樓以置鐘鼓爲寅夜之儆界四門以畫通衢因地勢以建公署逋逃四歸商民聚處環城內外櫛比蜂屯鮮有空隙弦誦洋溢雞犬熙蕃非復萍浮星散昔之蕭索也蓋吏有所據以治事民有所倚以爲安不逞之徒消其覬覦之謀去其臲卼之危宜其皆安堵奠枕於今日矣

都禦史題名碑記

洪鐘都禦史之設國初無定員地方有大事則請之朝遣廷臣往理之九卿正佐隨時簡命亦無定官出則奉簡檄給驛廩至其境凡事有宜俗利民者許便宜以行卽古大夫出疆得專之義也事竟還亦無定期至正景間四方多事於是各邊腹地方有軍務者始徧設之矣貴州巡撫行院舊在省城南隅衙宇僻隘古幹宋公欽始遷建於此後先相承益加辟治規度宏備時題名碑記未立恐其久而難稽也乃徧考舊籍得上元丁公璿以下廿四人並其字貫鐫之於石以圖傳之永久夫巡撫一方安危攸寄而刑賞黜陟舉得以專之惟在公而無私明而無蔽而已鑑惟明也而妍與醜自見衡惟平也而輕與重自分惟其無私無蔽也故妍者重者無所徳而醜者輕者無所怨前之諸公所謂公與明者宜無媿矣抑豈無優劣之議者乎予小子承乏在玆屍素之誚吾固知其難乎免於後之人之議之也噫前人行之而後人議之後人懼其議之而不思所以戒之則後之議者將無已矣可不愼哉

察院題名碑記

席春柱下史曰古者天子巡狩方嶽開明堂朝諸侯躬行慶讓故諸侯率職而天下治自秦罷侯置守後世相仍天子不復巡狩時遣禦史分按天下旌舉其吏之賢能而廢職敗度者罷黜之用是有禦史代天子巡狩之議禦史之責重哉夫方嶽守令古諸候也禦史得舉黜之是故禦史良則寮惟貞度惟肅否則寮且玩度且弛也夫貞肅玩弛世用淳澆而其端在禦史禦史之任殆難矣貴州古牂柯地入國朝爲宣慰使司舊隸四川設行都司以控制之永樂間始設藩省地雜漢夷蒞玆土者撫柔允諧則寧輯稍失則叛去加一生事邊徼冒功納賄者又從而開其隙則兵革無寧日按玆土者之所以難也察院舊有題名碑列開設以來巡按淸軍刷捲諸公名氏於上迄今無餘地矣數年來代而去者闕漏無紀今年春延平胡子國華按是邦克振厥職邊鄙賴安暇閱前碑旣盈廼謀勒石補題舊遺並俟來者春適被命叩按雲貴謂予宜有言春竊謂諸同官持風裁懋激皆有聲於時者不類亦獲厠名其上使春果賢後有指而言者曰此名禦史也否則人將起而議其後矣可懼哉於戲人情無所警則玩玩則怠怠則議斯集矣有所警則懼懼則愼愼則議斯免矣春乃今視斯石能無警乎哲人自勵勉予小子是固胡子勒石意也

按察司題名碑記

彭華貴州古夷蔡域秦漢來羇縻而已或稍稍郡縣終不能約之就法度我皇明有天下武功文敎無遠弗及洪武初卽貴州立都司統兵衞曁諸蠻長永樂癸巳遂建布政司悉州郡其地間以宣慰宣撫主之越十八年庚子乃設按察司以掌風紀置按察司副使僉事五員分巡貴寧道安平新鎭思仁四道於是三司相維以治部內咸與中藩等矣顧誕敷教化朝廷固付之有司而操黜陟任激使有司循禮法以導民者則在風紀得人與否其所系重矣同年盧君崇績自湖廣按察副使遷貴州按察使剗姦除獘扶弱植良甫及期吏畏民懷間出巡山谷閭裏間喜其俗之日遷因嘆曰夷俗丕變固聖明之化亦由前此諸公奉之也盍錄其名氏勒諸堅瑉以示永久乃走書徵予記之予曰先盧君官於貴者奚啻數十百人中固多賢未必盡賢賢者能以禮法持身率下不賢者自放於禮法之外烏足以勸吏導民盧君槪書之將使後之人指其名歆羨其賢者而思取法譏誚其不賢者而內自省惕然戒懼油然興起懽然共相飭勵以正憲度仰稱聖明設官至意此其有警於在位者無窮矣

興隆衞科貢題名碑記

李聞祥興隆建學古未始有聞也貴州誌稱邑爲狼洞歷代罔攸臣其沿革無傳焉曁我明洪武己巳始開衞建官蓋已貢其士而呈其人矣又三十有四年爲宣徳甲寅始開學招生徒蓋庶且教之矣然時領其事者只論於鄕而防焉猶未始有官也又數十年爲正統癸亥始設官分篆而生徒日益眾盛於是人物寖備始赫然與中州並矣未幾今廣西右布政使周公瑛遂以春秋領庚午鄕薦登甲戌進士第而戊子則朱公玉羅公璿同發己酉則公子希黙也凡三人其貢士登名冑監然後人知學士之貴狄公瑄以迄於今凡十有二人科貢蟬聨衣冠委蛇視古昔殆將百一焉嗚呼地固若是其未攺辟也民固若是其未攺聚也而賢才之殊異乃如此亦獨何哉是固足以見國家變夷之治矣治二年予以罪謫興隆經歷會學員缺官遂得攝學事凡學中規制久已頽廢而諸科貢士僅名氏於堂之右壁鐫裂塵蝕日就湮滅間有求其人而弗可得者予甚憫焉乃僦工鑿石一通髙七尺五而廣殺三之一礱爲四面畫爲四區題曰進士曰舉人曰監生而次其名氏於本區內仍各虛其餘以待來者樹立於防門之外且亭焉工畢眾遂乞予記昔周公之戒成王曰思皇多士生此王國王國克生維周之楨蓋言文王之所由興也康王之命畢公曰旌別淑慝表厥宅裏彰善癉惡樹之風聲蓋言殷民之化不出於勸敎則凡思佐王國而化頑防者豈復有他道乎亦惟作人材明勸敎而已矣故予之樹立斯石蓋以彰賢而明教也豈徒爲斯名哉嗚呼名不易得也古昔人非有大功徳於宗社則不得金石其名氏又有艱苦其行終身竟湮沒以幾一名氏而卒弗遂者名豈易得耶然則諸賢之勒名斯石者固宜益知所重而將來有志之士固宜益知所勸哉誠若是則知所以楨王國而率頑冥將於是乎賴也豈惟立石者之惠使或士焉而忘其名名焉而忘其實祿位焉而怠其職與忠則古所謂庸人也已𨿽貴且富吾無取焉耳名以遠善亦以遠惡遠之而弗善焉孰與不遠哉諸賢當知辧於此矣謹記

思州府題名碑記

蔡潮思爲古黔中地歷隋唐宋元沿革不一國朝吳元年前宣慰田氏歸附隸湖廣行省永樂壬辰田氏弄兵坐廢攺宣慰爲府分屬貴藩然地僻民貧洊罹夷燹日敝敝焉鞠爲荒翳往年郡守張君常張君價漸次修舉而文獻猶未足徵正徳丙子秋上元髙君節守邦之三年嗟玆缺典博詢於長官周縉何純輩其所記憶前人之名氏籍貫凡二十六人屬記於予予惟思郡蕞爾一隅猥潛荒服重以夷氛嵗歉之故吏玆土者恆以投瘴禦魑視之速欲解去不能一朝寧處自崔賀啟治以來能久安其位不甚鄙夷其民者王張趙李唐孫嚴柴曁今髙趙數公焉髙侯又能於勞來安輯之暇以經術訓飭子弟且猶徵文辭以表章思郡思何陋矣

重修司學碑記

費宏學校之設擇秀民羣處其中而以六經之道訓而迪之蓋欲其明大倫崇正學惇治體探化原以成君子之行以備公卿百執事之選以收正朝廷治天下之功而人才之盛衰俗化之厚薄恆於是乎系實治道之最先且急者髙皇帝得國之初卽詔天下郡縣建學立師以興起文敎貴州𨿽遠在西南爲禹貢荒服之域而宣慰司之學已建於洪武甲戌前禮殿後講堂旁爲齋若廡而外表之以門具如法式景泰間禦史楊綱副使李睿嘗因舊增修之則又建尊經閣於堂後育英堂於閣前翼之幕室以居諸生之講肄者於是乎規制大備而爲國作人之意益以廣矣百五十年來此邦之士往往以明經效用齒於內地豈非以上之聲敎所及旣遠而下之振勵又得其人故耶比者閣日就頽而所爲育英堂者僅存其故址禦史江君汝器以淸戎至見而嘆曰春秋大復古古之不復可以爲非吾責耶謀於巡撫都禦史熊君子山巡按禦史劉君器重議旣允協遂卜日鳩工而從事焉堂與幕室皆基構如初閣故二楹今增六矣已而撫按復用僉事趙公淵議並建神廚及祭器樂器二庫徙泮池祀鄕賢凡位置名物之有闗於學者罔有弗飾經始於甲申秋七月而以乙酉冬十月告成其材與力皆江君以罰鍰給之而勞費不及於民其董治則布政使梁君材按察使於君鏊及各執事皆與焉旣成使來請記在易之蠱先甲三日後甲三日傳曰終則有始天行也蓋興壊相仍亦事物自然之理然當其壊也茍不更新以飭乎始丁寧以備乎終則已壊者不可復興而已興者且將速壊豈君子振民育徳之義哉諸君於玆學協志畢力易故爲新而又欲紀以昭之庶幾久而不廢何其勤耶士之藏修於此者其惟念學殖之不可荒而聖賢之道非六經無所就正日取遺編而玩之精思力踐卓然以天下英才自期待由是進而爲百執事公卿遭時之泰則懷仁輔義以尊主庇民脫弗遇其時猶必仗節死義以勉進乎忠孝夫然後無負於今玆育才報國之意若徒志於靑紫買櫝而還珠則閣之所尊與堂之所育豈端使然哉

蔡公祠碑記

田秋生祠非古也記云以死勤事以勞定國能禦大災能捍大患則祀之故峴山表叔子之靈宣城著謝公之姓是也淸平蔡公生祠之作其亦此與正徳十三年淸平縣苗夷作亂據香鑪山以爲巢穴憑陵遠近動揺藩省淸平其切近蓋門庭之冦也賊擁數千之眾攻城公適以少防分守其地內無勁卒外鮮彊援止以數百守城之兵畫地分障運奇設謀擒其桀黠散其黨與不數日賊俱引去闔城老防得再造皆公之恩也未幾公遷去民不能忘乃爲生祠二楹肖公像於中飲食必祭且私之曰此吾淸平之羅池柳侯潮陽韓公也祠成三十餘年爲嘉靖庚戌麻城諭九山以公髙弟僉憲貴陽道經淸平謁祠下見礲碑尙未有詞徵記於秋秋惟公在貴凡八九年不鄙夷其地所在多品題建置公之去貴三十年矣而貴人思公徳澤者如昔公以貴防議陞福建防政轉河南右方伯人方仰其柄用乃抗疏乞休時論髙之左布政使思南田秋謹記

都察院題名碑記

徐問貴陽撫院舊存題名碑創於古杭兩江洪公爲之記兩江後爲刑部尙書尋攺都察院左都禦史余嘗官於部見其器度宏博有大臣端揆風記中制度沿革疆圉綏威兵民安養亦槪言之而所書名氏則自正統癸亥迄於正徳辛巳以後無餘石而亦莫爲之續也余承乏至見所控諸桀盭吞殘所司狎習羈縻弗申大戮而又丁兵後帑藏耗亡旣已爬搔敉集以爲邊休其跳梁甚者又弗獲已於動眾以爲民靖至於軌度之所未能周而風紀之所不能廢者非拾公之遺粕以旁搜遠取酌時宜以資損益其安所取衷哉夫考其事必知其名知其名斯知其人名之不可已也如是古之人箴銘簡牘琬琰彛惇爲謨訓箴銘類皆圖遠以志勿忘至其實之所在而爲可久者則𨿽編磨石泐而所以不忘猶存也昔司馬文正公諫院題名有忠詐直回之語將欲揭諸後之人俾矚目警心聿興勸戒然則今日之記寧非後事之師乎用是以懼爰命伐石以續書焉

興隆月潭寺公館碑記

王守仁興隆之南有巖曰月潭壁立千仞檐垂數百尺其上洞玲瓏浮者若雲霞亙者若虹霓豁若樓殿門闕懸若鼓鐘編磬幨幢瓔珞若搏風之鵬翻隼翔鵠螭虺之糾蟠猱猊之駭攫譎奇變幻不可具狀而其下澄潭邃谷不測之洞環密回伏喬林秀木垂防蔽虧鳴瀑靑溪停回引映天下之山萃於雲貴連亙萬里際天無極行李之往來日攀援下上於窮巖絕壑之間𨿽雅有泉石之僻者一入雲貴之途莫不困踣煩厭非復夙好而惟至於玆巖之下則又皆灑然開豁心洗目醒𨿽庸儔俗侶素不知有山水之遊者亦皆徘徊顧盼相與延戀而不忍去則玆巖之盛蓋不言可知矣巖界興隆偏橋之間各數十里行者至是皆憊困饑悴宜有休息之所而巖麓故有寺附巖之戍卒官吏與凡苗夷犵狇之種連屬而居者嵗時令節皆於是焉釐祝寺漸蕪廢行禮無所憲副滇南朱君文瑞按部至是樂玆巖之勝憫行李之艱而從士民之請也乃捐貲備材新其寺於巖之右以爲釐祝之所曰吾聞爲民者順其心而趨之善今苗夷之人知有尊君親上之禮而憾於弗伸也吾從而利導之不亦可乎則又因寺之故材與址架樓三楹以爲部使者休息之館曰吾聞爲政者因勢之所便而成之故事適而民逸今旅無所捨而使者之出師行百里饑不得食勞不得息吾圖其可久而兩利之不亦可乎使遊僧正觀任其勞指揮狄遠度其工千戶某某相其役遠近之施捨勤助者欣然而集不兩月而工告畢自是饑者有所炊勞者有所休遊觀者有所捨釐祝者有所瞻依以爲竭忠效誠之地而玆巖之奇若增而益勝也正觀將記其事於石適余過而請焉予惟君子之政不必專於法要在宜於人君子之敎不必泥於古要在入於善是舉也蓋得之矣況當法网嚴密之時眾方喘息憂危動虞牽觸而乃能從容於山水泉石之好行其心之所不媿者而無求免於俗焉斯豈非見外之輕而中有定者能若是乎是誠不可以不志也已寺始於戍卒周齋公成於遊僧徳彬治於指揮劉瑄常智李勝及其屬王威韓儉之徒至是凡三葺而公館之建則自今日始

貢院碑記

吳維嶽貴州古荒服也虞帝北而不畜殷宗克而未化秦漢以降逞則澒洞順亦羇縻無定疆無恆賦至我皇明混一寰宇際天所覆寄象鞮譯殊俗向風貴州遂登版籍尋設學校興冠裳俎豆之儀洪武甲子天下開科取士貴州赴雲南試永樂乙未貴州始樹藩臬建省等內地文敎寖明今上凝命中興盡倫盡制澤洽威暢古所不畜而未化者咸入涵濡陶鑄中𨿽疏蹻巖穴之夫罔不喁喁承徳貴士引領開科希奎壁之照者愈切嘉靖庚寅給事中田秋疏爲貴士請下撫按議逾五年乙未巡按禦史王公杏具奏貴建省設學校養士歷百五十餘年文敎茂往昔十倍諸生就試雲南苦於道路今度地得西南隅甚勝可以營建計所需金二千四百有奇檢藩貯羨緡可辦夫士盛旣足爲科而費復易措倘另開科可免諸士防涉益感恩勵學願覩賓興盛事以仰贊聖化從秋議便宗伯覆言事與時可乃荷兪行限取士二十有五嵗丁酉火麗金方運屬貴州遂專試諸生鷟翔豹變彬彬以升放榜日會有龍見之祥次年敷防內廷拜秩者四人又逾十年丙午巡撫王公學益巡按蕭公端防念貴士愈日盛請廣解額復增五人前後符河圖地數維嶽不類只役玆土今甲子復當大比周視棘門疎密岡巒左聳溪環如帶旣美其地之盛而有待顧碑則缺焉貴州鴻蒙弗論卽有虞迄昭代三千六百餘年甫脫煙莽晦防遂起爲揖讓之區又將二百年值我皇上崇文吁俊開科增廣聲敎闓朗將與中原相雄長顧盛典未述且邊裔鮮掌故嵗月漸久舊簡易湮將命創議成事者或泯或淆非所以揚丕績而答昌期也因亟搜使牘采其事而伐石以志之如此

修思南府學碑記

李渭思南學爲宣慰氏舊居先師廟乃舊居堂皇兩杏樹榦霄蔽兩階宣慰氏所植傳者近三百年云若爲今杏壇樹者樹不易果果惟比士嵗登第數視果數樹亦奇矣治前廟廡規制不稱正徳辛巳郡守李公文敏拓之日久就圮逮隆慶辛未郡守育庵田公闗白吏吏出資算撤朽新焉起敝棟葺垂橑華榱藻幹絫墁易瓦自廟廡亭堂門階臺墉皆袚舊增麗美博士宅先在明倫堂左正徳問遷於堂右撓不可居還於左至於藏修甲乙捨皆墮地矣卽舊址復之工有緒將進諸學士綴習其間置經史若干費約而勞勩則多矣閭裏民毫無喧也壬申渭自粵入都過捨省封樹育庵田公洎司理松滋伍公晉諸譽彥眞武觀中論孔子之學育庵曰孔學學仁也是日陽和淸穆云行鳥飛天地生生大徳洪鬯兩間在坐者長防循序答問取次誦書歌詩肅肅雝雝渭曰此卽仁何以加諸育庵省里甲氓隸庸調奬孝弟力田者導不誼以敎化措法比不用此卽仁何以加諸命渭撰學記且欲得一二語明孔仁以勵諸譽髦今九載尙虛然諾也萬曆戊寅郡守王公昆源以名侍禦來思南繼修之司理王公逢吾屈公心寰先後共成之修文昌宮培學之左山修櫺星門儼學之具瞻敬一亭乃批剝圮矣新其椽墉名宦舊合祀於鄕賢祠奠祝雜施也分祠祀之且命塲師植翠栢芳桂數百章育庵之所未爲者益備矣其敎膠序給膏楮視士比偶文皆罔抒心乃授軌義俾由衷還雅己卯占解額卽倍往歲興學愛士汲汲然渭不得指拾也感今憶往記之曰孔子學學仁也堯舜禹周莫不以此生人孔子紹述之授於三千朋徒非惟三千朋徒嫺其誼指卽顯者邦君卿大夫隠者接輿荷蕢以至難與言如互鄕愚防如闕黨小子罔不鰓鰓引誘欲人人共立而共達焉用是皇皇於齊衞陳蔡宋楚之邦席不暇暖轍不得輟其心爲何心耶孔子四方千古之心與蓋載大徳並之無二已今委蛇膠序問讀孔子遺書展袠逐墨並心而赴時父師見其誦讀勤劬不少悖謬師可之父兄以至朋戚皆稱可不以爲非彼亦怡然自許也其可而許也果孔子所謂仁者乎長獻於有司信牒染楮不可窮以辭有司見其不可窮以辭而其詞不忤於眾故有司可之黨裏四方人士皆稱可不以爲非彼亦泰然自滿也其可而滿也果孔子所謂仁者乎果爲仁卽日展袠日逐墨日日學孔也否則道越而欲面防山吾見其日背防已比就除日得蒞蒼赤措注宰割與往歲習於父師獻於有司者證合否耶其不視往昔所爲如故楮弁髦鮮矣宦足而身退宮室隆矣妻妾容與備矣問其向所謂誦讀者十不能記其二三也若夜寐啽囈中事矣已不用又使其子弟爲之子弟能趾其所怡然泰然者閭裏之人靡不哆哆而聲稱有以孔子所生人者喁喁欵語卽相顧逡巡辟易莫敢或承甚有疾視譙諤以爲遠且於國家造士顧欲得若人已哉昔兩杏樹今栢桂初植培以沃土灌以甘澤深其根柢以猥大其枝柯根旣深惟不害其長不得動揠而增設焉孔子之仁卽樹根柢也養士於膠序也厚其餼廩縱其遊習土沃而澤甘欲其防地千丈不稱良於崇朝者也以孔子遺書比偶爲文詞是枝葉耳國家課士以枝葉因以觀士中藏非敎人逐逐外騖也至於挾無當空言獵榮邀利斧斤伐之牛羊牧之且又濯濯槁矣吾郡士彥邇共渭明孔學於川上學捨躬庸徳之行篤信底理彬彬然近仁豈若是彌彌下哉育庵田公諱稔山東髙唐人昆源王公諱琢玉莘縣人逢吾王公諱奇嗣蜀之蓬州人心寰屈公諱羣言粵之番禺人

陽明書院碑記

阮文中昔王陽明先生以糾論逆瑾謫居貴陽之龍塲者三年始至居巖箐與夷犵豺虺爲伍於是屏徒侶絕書冊盡棄昔時僊佛之見晝體而夕思之已而忽悟吾心本來之體與古聖賢無殊中夜躍然不自知其手足之舞蹈身之在夷落也而道徳之奧經綸之業咸於是乎基焉貴陽舊有祠與書院祀先生旣而遷徙靡常僻在委巷中予奉命撫玆地抵祠下嘆曰此豈所以妥先生靈者哉檄司府爲攺建之於是方伯蔡君文憲使馮君成能協其議命知府李濮等董其役擇軍門前左空基爲之而增以民居出贖鏹以佐其費前爲享堂後爲講堂俱六楹前後爲左右房各四楹前爲二門又前爲大門樹卓楔於通衢匾曰陽明書院未幾工告成予乃諗於眾曰夫尙徳而右功者非天地之道乎崇徳而報功者非人心之良乎惟先生之居龍塲也不獨悟徹微防而功徳實大可表見維時蠻長欲減驛館變百年成規阿賈阿札等擅兵爲地方患先生徐出數語以利害諭之其言輒中肻綮乃竟落其膽而不敢萌僭肆之念數十年來貴陽賴以安堵者非先生之功遺之耶始貴陽人士未知學先生羣諸弟子日與講明良知之防聴者勃勃感觸日革其澆漓之俗而還諸淳邇者衣冠濟濟與齊魯並先生倡導之徳至於今不衰攺祠宇而新廟貌固所以闡揚先烈抑亦以貽後範於無窮也𨿽然先生之功徳尢著於江右防爲江之上游三巢馮險肆禍相時撫剿動中機宜寧藩不軌大戰鄱湖而奏厥績方其鎭防與撫洪都時日與士大夫究心性命𨿽祁寒暑罔輟其所造人才彬彬然繼師志而效國家之用今在吉有懷徳祠在防有報功祠其遐思仰體者視諸貴陽尢甚也故人於先生之澤知其汪洋於天下而不知入於江右爲獨深知其涵濡於江右而不知於貴陽爲獨至予江右人也而官於貴陽故其知先生之功徳尢爲獨詳𨿽然先生之孚化翼飛在人耳目者可得而言也而其涵養之精粹造詣之淵微非聞見之所能窺測者不可得而知也嗣是宦玆境與生玆地者顧瞻遺像奮志思齊由其可得言者以潛究其不可得而知者庶幾毋忘先生之澤而不辜今日攺建之意云

新鎭道題名碑記

孫應鰲萬曆戊寅平越創建分守新鎭道行省逾庚辰防議振海黃公駐節於玆樹績宣榘起殘敷惠蓋一方遂稱靖謐云粵稽貴竹本古方靡莫地秦漢晉來稍置黔中牂柯夜郎諸郡唐宋元或附楚或附蜀或置八番羅甸順元宣慰都元帥要以土蠻順叛殊狀又隔閡中土故率隨所疏屬而區處之未有畫一逮我明威徳四被風化昭起爲列郡縣衞戍設省設臺設閫曰三司埓他藩綱紀法度燦然具舉矣省臺各有長有貳省之貳分守各路臺之貳分巡兵備各路人莫不展采錯事矣牽他路者不論其分守新鎭都淸兵巡專轄都勻鎭遠黎平三郡龍裏新添平越淸平都勻興隆黃平七衞所兼綜湖廣偏橋鎭遠淸浪平溪五開銅鼓六衞廣西南丹一州山河遼阻蠻苗獷悍壘伍凋廢地產呰窳皆倍蓰他路不可不謂難與劇矣都淸兵巡駐都勻久在提封中章程之沿革戶賦之徵徭徼塞之防捍課殿之施設莫不資揆度取裁擇乃分守以駐都會去牽路迥遠一切上之人案牘闗白甚尠故下之人苐習知兵巡不復知分守乃分守亦延緣往昔之素樂閒適目爲吏而亦自以燕安不鉤校非一朝夕所由來漸也萬曆乙亥雲南寅所嚴公淸巡撫玆土察之因駐都會諸分守大夫屢日開衙有全無報牒及稟公家計者嘆曰分守兵巡均地官要秩分守無所事事若是朝廷列秩本意必不其然遂疏於朝大約謂詰戎勅罰廣厲條憲爲兵巡事理財覃澤奠守封疆爲分守事銓管𨿽異實須偕濟不可以獨倚一偏臣簡核分守貴寧同畢節兵巡牽貴築西路地險苗彊止一兵巡駐畢節難控馭宜以分守貴寧移駐烏撒分守新鎭同都淸兵巡牽貴築北路境壤犬牙於他藩尢甚劫敓且充牣宜以分守新鎭道移駐平越分守安平宜攺兼淸軍淸軍事寡普定距都會聲聞易及彼此俱利其鉅細諸務守巡兵備宜協恭調贊文武臧否則交互咨詢重大機密則交互定命遴委典授則交互詳覆獄訟則交互鞫讞闕任則互相權攝兵刑主兵巡分守防之錢谷主分守兵巡防之事可責成官無屍曠免偏重之嫌得術業共飭之義防似便制下吏部議如撫臣指制下允所請而分守新鎭卽移平越矣是時分守巴渝劉公世賞爰卜平越城內隙地丁癸向吉選經歷劉信董厥工繕造於丙子十二月構竪於丁丑三月完美於戊寅二月堂廡廨署門楔階除攸躋攸寧有倫有序功旣畢諸公俾淸平孫生應鰲記其事孫生曰凡公署有題名將覈治迹垂標凖備徵文獻稽實功令抑亦待觀者按評品而彰鑑戒之防咸寓於中玆所營拓已見部使善審畫不再具吾聞物聚則好醜形事比則得失辧人並則賢不肖判異日士民覩斯石口誦而手摘曰某裨益邦域某遺愛在人心有去思某節槪當名宦則斯石非特分守諸大夫考政鏡徳之林實一方所由視爲甘棠蔽芾勿翦伐敗拜之具哉余固不能私不敢私矣

提學道題名碑記

況叔祺國朝稽古建官尢重文學之臣在兩都命司成掌其事在諸路命憲臣奉璽書乘傳得非隆官師求茂材異等光輔中興之業乎嵗己未予自禮官大夫督學貴陽旣至閱公署舊無題名夫今之守一官者無論中外巨細其所居必紀名而貴之督學獨闕焉曷以昭懿矩垂將來爰慨文獻之莫徵悼先哲之易冺搜求往牒咨詢故老得上元沈君而下凡二十四人以予耳目所睹記其人皆卓犖恬靜韜光匿美列於不朽之塗視他省爲獨盛何以哉夫味道腴者甘澹泊薄寵利者樂疎逖巨材於深箐丹砂伏於幽巖足迹不履采搆不逮故得全其天眞珍奇錦繡列於通衢朝過而夕鬻二者較其遲速不可同日語矣貴陽僻壤寂寞之態等於野戍荒村溺紛華者不居焉然貴𨿽殊俗雜處章縫之堂皆能習孔孟之說誦仁義之文其質淳朴願慤循循雅馴以予振鐸其間甚易相信又其地冬無嚴寒夏無酷暑四時如春得陰陽之和彼煌煌要津炎炎通達或未必勝此也予見宦者多薄貴陽故識之以告夫後之蒞玆土者

建施秉縣城碑記

李曰材嘉靖乙丑冬施秉縣城成施秉縣者鎭巖邑也古牂柯地明興內附置縣設官正統甲子始縣當岑鰲景洞間西控播凱南枕洪江皆封�猰防之鄰而伏弩衷甲之地也獨一靣北通郡治走滇楚而通上國施固則播洪之苗不敢窺鎭陽而滇楚路通若人身然鎭爲襟喉而施爲肘腋也肘腋嬰患則襟喉梗故施秉𨿽小邑實鎭重地也論者謂欲固施秉則城守爲急成化間守臣嘗議城岑麓諸堡會工鉅不果尋稍調番休衞卒爲守戍計嘉靖辛酉容山司構亂環甲挺戈焚劫縣治時戍卒無能禦者居民竄巖穴間喘息求旦夕活賴一二帥臣整師誓眾殱元惡縣境旋復而橫罹兵燹者莫可救藥矣使當時城數雉而守之苗𨿽�豈能蹂躪至此中丞柱峯趙公奉璽書至嘆曰患至爲備已無及矣柰何不亟圖之乃與臺察巫公協議爲城守計謀之守巡徐君惇張君廷栢僉畫允諧乃檄郡守袁成能守備孫繼武鳩工畫地同知何承訓董其事費計金一千六百有奇粟計一千九百有奇堵計四百一十有奇經始於壬戌孟冬歷三載乙丑冬告成維時中丞仰亭陳君侍禦春樓潘君甫下車揆文奮武圖萬世之利嘉前畫而樂玆城之有成也謂材職載籍當記材按春秋書城郭嚴外防也書城堞愼內治也易曰王公設險以守其國豈惟山川丘陵金城湯池卽險也故和戎城而北馬不敢南牧靑澗城而夏人不敢東向用此道耳況施秉當鎭扼塞較之和戎靑澗功未知先後豈無當於易象春秋之義乎𨿽然城可守也不可恃也晉陽之城不浸者三板而卒能扞敵存趙子囊城郢而沈尹戍非之豈眞城無益哉故城一也善守之則環堵皆堅壁不善守之則百雉爲冦壘語曰公侯幹城在得人也眾心成城在得民也是爲記

貴陽府學碑記

江東之黔中古西南夷地自髙皇帝辟幹肇造後遂得列爲藩服而貴陽尢黔省首郡故牂柯程番地更始於穆考禦極之三年明年秋始設學如令甲一時規恢未備姑就陽明書院攺署明倫堂羣博士弟子員講業其中若聖廟賢廡所爲瞻禮陳樂也者則苐因宣慰而貴陽附焉萬曆甲午春當事者始興創建議遂於會城門北得吉壤昔爲蜀行都司今割入黔偃武修文實相疊運固山川靈秀所鐘最勝之遺而都人士所注念已久於是鳩工禦石今始告成亦閱三年於玆余被命撫黔時用師髙砦監司君梁君以防奏於是督學沈君入而申之曰詩言旣作頖宮淮夷攸服先生什倍僖才蠢玆苗醜不二於淮獻之訊之行且懷好音也先生終無意乎余謂黔卽古羅甸國鋒悍時起七萃聨鑣士之覽穰苴入彀者與燕趙爭奇亡論已方今聖天子右文教諸藩皆以制科加額請特於黔詔可豈以諸士異采嫻辭緣飾儒術爲足多亦以夷方秀出於民鏡檢所歸從今月會旬修蜚騰茂實中原文獻未之或先斯聖謨之訏也士生斯際千載一時玆廟貌已新適逢其會諸士仰而思之將何以攄所學而不負吾君也矧諸士之先皆來自舊都所稱故家遺俗借以逺實徼外原操用夏之權向之抵掌而譚據梧而吟者又東越講良知故館諸士服習已深卽令學捨移而中有不移者使處爲孝悌出爲忠良胥自翺翔書囿間養之語云堅樹在始今之時也是謂卑之無甚髙論若猥竊而附於魯頌之末則余豈敢

置貴陽右文田碑記

江東之餘撫黔之三月有靑衿子數人謁余曰嵗云晏矣藿食者憂之餘惟貧者士之常而黔士之貧則撫者之辜也乃出廩余分之所及無幾且非可繼也及見萬馮兩公創置學田始獲余心業喜而爲之傳今計田且七十六分以贍府州司三學之貧者二公於諸生有丰施矣顧每年租貯定番州廣儲倉距省四百里而遙使貧士躡蹻度支所得差半故郡諸生之無田者獨未沾成惠耳余令州官俟價以糶隨價以解士無往來之煩谷收一倍之利是不費之說也苐思以空言移粟人其謂我何固且圖之會屯中淸出烏當把路之田若干畆故徵巴香備餉而今無所用之最號沃疇嵗收米二百石有奇往輸直十六緡於藩而大半肥佃者余以爲屑越甚也因念貴陽學宮昔以講武今以修文烏當之田昔贍戎剛不若贍文髦從今衝輣不馳而瑤華耀爽黔𨿽丹徼乎亦知左武矣與直指應公議割其田於庠復以三百金置田益之總命之爲右文云

重修鐘鼓樓碑記

郭子章萬曆己亥夏六月餘奉天子命來撫黔故事三日謁文廟廟在城北隅道鐘鼓樓下余仰視之規頗昻崇勢若陁崩心識之謂當釐攺也於時有夜郎之役亡論藏匱弗克民敝弗振卽吾儕心思弗暇及庚子六月六日夜郎平貴陽劉太守文光來黔仲秋稍隟守偕徐丞庭綬請於余及柱史宋公曰挈壺之政匪棘匪遲君子小人興息維時以司晨昏以嚴更漏惟鼓與鐘是賴此黃帝所推迎唐堯所敬授者玆樓且圯守甚懼亡以爲民觀也葺之亟余與宋公敬諾下監司議司檄守會而稽之材若干章竹若干个塈若干畚餱若干鐘赭堊靑黝若干色剞劂鉤繩若干匠錢若干緡守與丞總之中軍官劉嶽指揮楊師震李棟材槌鼛役之千戶金鱗李東生百戶王懋勲吏目張大紀防作之辛丑六月劉守遷憲副署平越府經理夜郎去天子命宋公往按滇命柱史畢公代之畢公至趣其役徐丞竭力已事以某月落成而請紀其成於石餘諗之曰危哉樓也寜獨貯鐘鼔刻漏已乎寜獨辧朝夕弗迷風雨已乎黃鐘生一一生萬物君子鑠金爲鐘四時九乳故鐘調則君道得五音十二律鼓無當焉而弗鼓弗和其聲一也刻漏法漏水一升重一觔時經一刻故鐘爲聲气之母鼓爲眾樂之君刻漏爲中星之驗惟其一也一也者所以一民視聴之不一也周禮六典夏官挈壺秋官司寤春官雞人漢以後太史掌之隋置刻漏令掌以率更教以博士典以掌漏司刻分時唱之漏童更以擊鼔爲節防以擊鐘爲節故含元賦曰節晷漏於鐘律架危樓之筍虡鐘鼔之有樓舊矣黔當珍夷斂霧三渡息波之後舉斯樓而更新之景鐘髙縣防鼔雷鳴玉衡稱物金壺博施曉而鐘耶吾儕蒞玆土者何以修天子之業命考其國職講其庶政士何以受業何以講貫自戍卒庶人而下明而動何以耕食何以鑿飲何以搜苗狝狩夕而鐘耶鼔而嚴耶吾儕蒞玆土者何以序其業糾其典型儆百工使無慆淫而後卽安士何以習復何以計過無憾而後卽安自戍卒庶人而下晦而休何以宵綯何以夜績庀其家事而後卽安庶幾日惜寸陰夜知向晨斯樓之新爲不徒矣嗟嗟余以斯樓廢興之故而重有感也樓創於成化甲午實自鄭都知忠始記出白少保圭筆其語周覈通誌亦稱忠有心計與總兵李貴撫捕諸苗貴人爲立祠屍祝之今銀璫左貂充斥宇內飛而食人在在重足黔以瘠土大兵後主上閔而不遣而吾儕得以韜戈撤堠之餘因革明時乘隟葺樓以都知始者以吾儕新不可謂非大幸故若鄭都知者自今視之固亦鐵中之錚錚與而況創樓故碑猶言言也監司郡縣衛所與是役者例得書姓氏於石之右

孫文恭祠碑記

郭子章人情所極慮於身後者在易世之裔與易名之典而此二者恆相因也有子孫陳乞𨿽中才可獲褒稱無子孫陳乞卽髙賢未免堙圽抑勢使然乎亡論往故如我國家李韓公之功不遜於武寜武順而李不諡祺不善終也解大紳之賢不遜於楊文貞黃文簡而解不諡家徙遼陽也鄒吏目之忠不遜於羅文毅舒文節而鄒不諡𨿽云秩卑亦其嗣斬也人臣生竪太常之勲死爲若敖之非國家念其故防其私誰爲然已溺之灰而反旣失之履故人情所極慮而不可必得者國家曲體之令其世絕而祀存骨朽而名揚所以彰往而勸來也隆萬以來此論稍明章耳而目之無子孫陳乞而褒諡如故得四人焉少保於公謙攺諡忠肅少師夏公言諡文湣中丞海公瑞諡忠介尙書孫公應鰲諡文恭文恭之諡實章與禦史宋公興祖李公時華同請者公賜諡詔下章又與禦史畢公三才作公祠於淸平市田以供嵗祀平令劉啟周等以公祠記來請余計公督學秦中爲三秦士師瞽宗北雍爲天下士師及門入室弟子當有善言師者乃請於今禦史大夫三原溫公溫公故公所簡秦士也溫公曰弟子卽誦師無若公言公且以哭公集杜八首示余讀之令人涕落余辭不獲乃稽公履歷記之公姓孫氏諱應鰲字山甫揚州如臯縣人占籍淸平衛嘉靖丙午舉鄕試第一癸丑成進士選庶吉士攺戶科給事中出僉江西曆陜西提學副使都察院僉都禦史撫治鄖陽入爲大理卿遷戶部右侍郎攺禮部掌國子監祭酒事隆慶攺元上幸學公進講無逸賜茶請告起刑部右侍郎晉南京工部尙書卒賜祭墓木拱矣萬曆庚子章等爲請諡於朝壬寅詔下諡文恭錫之誥命始祠公於淸平城中余按諡法恭有九義諡公曰恭其尊賢貴義執事堅固之謂乎余師胡正甫先生嘗語章曰宇內講明正學楚有黃安耿公蜀有內江趙公黔有淸平孫公吾豫章有南城羅公皆賢人也已余入蜀余師與趙孫二公皆捐館舎乃合祀三公於大儒祠及余入黔別鄒爾瞻江上爾瞻曰黔中孫淮海李同野馬心庵皆致力斯學君此行惜不及見三君耳余平播後輯黔記乃合三公類傳於理學已復爲公請諡而得恭乃知正甫先生與爾瞻言不我欺也嗟乎公亡易世之裔而得易名之典人情所極慮不能必得之身後者公不慮而得之遭逢聖明視李解鄒三公千里矣公所著有學孔精舍彚稿易談四書近語教秦語錄春秋節要律呂分解等書共若干卷髮明聖學具載諸書立朝大節他日國史當有大書之者玆記止紀公請諡及建祠顚末祠卽公書舎故趾袤若干丈長若干丈中爲堂祀公堂外爲門顏曰工部尙書孫文恭公祠祭田若干畆具在碑陰

西南平播碑記

陶望齡皇明奄宅方夏象寄所隸極於西南賧僰濮洛烏蠻白夷荒忽麼防前世所弗役莫不箠使纒馭咸在職貢維播古之郡縣楊氏以唐之季防亂固險世長厥地顯襲朝號內相君民區裂版章以淪夷裔歷宋曁元羈縻弗絕𨿽聖人繼起洗濯腥穢包並荒逺猶取其貌恭因而建置蓋仍往宜令茍便民俗而已至今皇帝禦宇神武英斷威徳醲鬯仁風旣宣義殺時舉遂乃誅夏戡倭捖彊獷植單弱參伐順建旬始隕消維播孽應龍怙其昏嚚湮滅彛紀禍芽帷墻以條以蔓夭防姻黨遂延甿黎七姓五司逢其蠆螫咸仰天搶地而呼曰吾君乎匪覆匪載胡逺獨遺天子曰播人餘子余可弗問令吏召應龍置對逋佚抵嫚未竟厥理用反戈於白石疆吏來言狀是當誅討天子曰嗟豈不或悛命大臣遄往宥辟之迨至應龍詭服請受罰贖首領自效使者宣上防褫爵赦死春煦夏長父教母嫗惡枿桀息馮倚慈惠長傲滋慝防厥狡狠遂乃放兵擾境逆我顏行戕我將士於飛練事聞廷臣僉曰播徒蟣虱上不忍爪甲數置之覆用嘬噬此自棄天天所廢絕不可宥天子曰然遂以前巡撫遼東兵部侍郎李公往總師事建督府成都總統黔楚賜劍一得揮誅大將以下而以都禦史郭公撫黔都禦史支公置幕偏沅以江公往楚視師咸聴於李公己亥五月公至蜀受事當三方積平士恇戈刓饟弗屬公謂以天兵誅小醜當防萬全取一決而定於是徴師挽粟內修攻戰具陽示無動以紓之賊入綦江燒王嶰梗偏隆煽引九股恫喝躙轢圖以怵將吏就懷拊公因布之文告賊志果岐用緩深入明年春所徴秦魏燕齊滇浙之師曁土司兵畢集眾二十萬正月望日登壇誓師五監六帥八道並進以伐之推官髙折枝先以南川兵搗官壩降眞州進據桑木蜀帥綎破楠木婁山闗再與應龍父子遇力戰大殱其軍帥廣別擊斬賊大將郭通緒夷崖門以入再防水牛塘賊棲上楚帥璘盡芟四牌七牌之苗躡靑蛇巓戮數千人進略大小三渡而黔師亦再渉烏江毀闗以水西兵抵於白田壩夏五月諸將士大會海龍下公命按察使悌來視師無何封侍郎訃至公飲血茹涕責戰愈厲六月五日綎應祥兵破其城二翌日廣璘攻之城圮眾繼以入應龍縊收其屍系擄妻孥盡檻其屬獻闕下皆論如法斬磔於市夫播人竄伏榛莾沈於雰霾不覩天地之大日月之朗者八百年於玆矣刖割舂斫束身淫威霆其酋不敢遌睨其視王人天吏若異穹壤一旦更建城邑設守令飭新膠庠猱梯虺穴虎豹馮阻者皆剗削崷崄廓爲周道茫施羅甸谿洞君長震疊懲艾益祗罔怠明天子刑徳我公功烈於是乎逺宜標諸金石昭示萬禩永奠我南紀用都司吉所相白田之南山下鋭頂平樹銅柱其上就厥址桃源建公生祠銘功徳麗牲之石望齡舊史官於職宜有紀述遂系以辭曰播古州縣端淪於夷封以順完地以鄙遺明之肇興鑑先納土膚使窮階仍珪襲組南金象齒嵗獻於王稱爾幹矛載啟戎行天命不滔妖興徳寡有孽於房有謀於社女戎勝晉禍水滅炎大猶弗勝小醜詎堪纓虎冠蛇揺牙噴毒嘯刄嚬鋒刑人以族髙髙昊天聴民則邇命執罪人歸諸尉氏拲梏就訊爲我系囚旣縱而西鶻隼去鞲白石弄兵射天嘷主大吏執言譸張其語糾聚姦慝公相讙囂糜肉播人用以豢苗鹿鋌其險兔狡其窟再抗黔師凶窮罪迄邊人告訩帝用憯憯爰命虎臣亂是大戡桓桓虎臣曰維李公惟郭曁支佐佑厥庸偏師未集綦城宵壞公狃以詞俾疑罔害裒兵聚谷機沈色閒難知如陰不動如山仡仡王師有來自東盧濮髳微並以兵從師旣會止神謀電發八道攻進濤掀岱壓公曰有命誅止其魁播聞鼓聲若旱始雷拜跽扶防百千其伍有不用命乃斨以斧重闗嵳峩若騫若墜恃險與兵以卽顚躓殷伐方憊乃克之三月告旋天子之釐維播在昔陂池潦洿今始會同乃江乃湖昔爲鱻薧以飽凶淫今有室家乃父乃兄告爾播人勤爾徵役襏襫韋衿以償帝力告爾播人維千百祀我公之功以名爾子赫赫天威銅標在南逖矣西人我公是瞻

傅公祠碑記

馮時可傅公諱天錫字祐之世系錢塘於宋髙祖時爲望族迨潁國公友徳爲明佐命臣潁國四子公行三當元季天下擾攘傾側父子奮身各圖雲臺業因相失焉公長身瑰瑋矯矯若雲中龍爲經生卽有聲尢工詩詩格髙不作大歷以後語暇則談兵屈指穰苴司馬自負爲封狼居胥禪姑衍無難者每籌策天下事忼慨中竅揚眉裂眥人不能難應江浙行省試一日忽語同學諸生吾仰測渾儀旁察方輿江淮間鬱鬱薄層霄成龍文五彩者其天子气耶遂間闗投謁髙皇帝被僞兵執送僞將潘允明欲臣屈公環以兵公曰聖主出矣我翹然男子非若臣也須蝟張目光炯炯射賊聲震行幕皆辟易不敢兵俄報明李武靖公破富陽余杭兵壓允明營允明謀拒公嘆曰明天子天授神兵百萬前茅至此無完卵矣允明𨿽駭公言抗而與其黨計以爲然乃計諸公縛僞員外方彛往獻防於武靖與公語良久奇公因納允明欵還薦公拜明州訓導時僧幾先黠有謀引倭襲明州因詩通公公得幾先狀以請乃設備誘幾先用功陞知大名府元兵犯大名公曆任甫七日備未具不敵綰璽還請就司冦法詔報曰傅某有殊績郡新造非爾咎安置雲南永平公配於氏防以往明年抵永平又明年拜大理衛知事未幾普安賊安乃叛公督兵與戰不利或勸公逸公曰爾何餒悖失防往吾守大名不完郛皇帝不以膏斧使衣冠待罪徳甚厚非畢命枹鼓曷報免冑搏賊死之土人以驛後公生寛寛生瑄瑄生易庵證證生教諭江安公風風生工科給事中良弼以諤著正徳十六年部使者奏公忠請於朝立祠祀焉至萬曆十禩而公七世嗣侍禦公來按黔黔人徳公念無能報謀新公祠中丞劉公聞之曰偉哉傅氏明徳逺矣亟新之時可以督學行郵拜瞻公祠悵慕久之因爲序次其事云

葛鏡橋碑記

張鶴鳴平越之東五里有水瀎潏嶈嶈深不可測兩岸皆岝崿沓障拔地挿天薄岸視之澶湉�窟若有異物盤焉渡舟往往覆沒平越人葛鏡誓建橋初建崩壞再建費倍初建建滭沸處又崩壞鏡誓曰吾罄家資必成此橋乃於岝崿沓障拔地挿天之處募工鑿其麓崆防之石悉展爲平陸東西岸合開約五六丈壘址於淵爲蹲防鴈齒屹然亙石虹於江上矣余以萬曆四十三年乙卯四月過此江尙舟渡鏡祈檄運木者余爲允行四十六年戊午三月餘有事勻哈之役鏡橋已成四十八年庚申二月餘奉命督陜西三邊移沅交代鏡已物故夫鏡一匹夫耳非有陶朱猗頓之富建橋一念之死不移一建而壞人情已厭之矣再建再壞三建卒成計費不下五六千金人情所更難者聞鏡饒田計嵗米糊口外悉用之橋前後三十年功始成此其從容樂善不吝不倦豈世俗人所能企其萬一者余嘉鏡之行憐鏡之死又喜其橋成而死得敉寜也因名葛鏡橋勒石橋上又爲記紀之碑如左云

武侯祠碑記

劉秉仁世諸葛武侯略地黔中時殆抵牂柯徧金築云又侯所過輒有遺迹付諸山靈後人發得奇迹閟響必謂侯所遺蓋謂非侯其誰宜爲也今貯甲銅鼓兩巖皆謂侯遺迹蓋故老相如是然不可考矣南崦故有祠祀侯前挹郡城下瞰漁磯煙水飄渺翠微亦稱廟貌我龍洲王公開府玆土瞻侯祠宇想見侯扶漢三分事慨然興懷低徊久之乃手侯舊增損校讐再四剗之楔貯之祠以爲薦紳典型以慰甿庶遐思愚嘗反覆深維之見公有逺意匪直寓仰止之勤已也忠武在章武時欲完蜀以瞰中原之變志圖恢復故其所經略蜀地務先詟服笮僰諸夷之心要在奪之气以借其力曰思惟北徵宜先入南是也故夷俗習格鬭知兵侯故兵威困之夷善匿燧燎原侯故烈熖燔之夷巧避毒箐幽巖侯故窮捜之夷信幻惑侯故奇迹閟響以震詟之謂所過輒有遺迹付諸山靈者蓋侯詟夷之一端也夷詟而無變然後得借其力以瞰中原此侯之逺謨也閱千百祀來我太祖髙皇帝兼有區夏削砦落而樹以郡邑夷箐洞而代以控戍守自黔達滇蜀皆星絡云屯己倍蓰什百於侯所措注矣顧國家亦武侯意也夫居今諸夷不靖則黔蜀滇不完黔蜀滇不完則非所以重西南之屏翰矣然欲靖諸夷匪得侯之才量及侯之規畫如侯其人者未足以語此今觀龍洲公之措注則得之公自幼挺拔沈浸羣籍馳騁今古歷職方卿寺於邊腹形勝險易經略事宜罔不洞究要領故撫臨遐服譬之熟轅遊刄也地之貨儲利則啟蠧則杜途之梗塞髙則陂渉則梁兵之募畜幹則稱戈則比酋之魁傑馴則懷叛則兵土之習俗遊則警惰則戒行逾年夷無鼓噪民無讙嘩有苗來格在在帖寜不與侯之逺謨曠世相孚耶公所經略匪直全黔以完滇卽三蜀亦借公以完如侯之故志侯所完蜀𨿽未足窺中原公所完黔蜀滇則屹然爲中原一大藩鎭衣裔曰邊器羨曰邊裔具而衣澤器完而中好他日舒國家南顧憂者公力也公之意逺矣大都欲尙友於侯以繼偉略匪直寓仰止之勤已也余於亟侯者而深維得之矣試持以諗公將謂余知言哉故不揣荒譾而僣記之

郭靑螺祠碑記

鄒徳貴築介在要服古夜郎羅施之地後漢武侯擒孟獲濟濟火從之以從徵功表王羅甸則今安氏逺祖也安氏立武侯廟於大方前爲闗侯廟巍然兩峙水西隔烏江一衣帶便是播州播酋楊應龍�獍負險逆顏行王師屢徵不克聖天子赫然震怒拊髀思安攘臣廷推泰和郭公才猷將略足膺重閫萬曆二十七年春三月奉勅開府貴州兼督理湖川諸軍務夏四月匹馬入黔黔中物力單弱一切兵食仰借楚蜀協濟綦江一陷全貴阽危公請增兵益餉以充兵實計募兵守偏橋等十二處要害以遏冦衝調補文武將吏防劾規避以嚴紀律身先臨賊以倡勇敢總督長垣李公移駐重慶請上方劍與公協心朋力而軍政肅然矣明年二月公誓師四月進兵首摧賊鋒宣慰安疆臣斬闗先登弟堯臣佐之大水田一戰獨冠七路興師至壁海龍才百餘日六月應龍伏誅剉屍首妻孥田氏朝棟等七十二名檻俘闕下是役也貴州斬獲首級四千八百六十生擒首從一百五十八俘獲賊屬男女一千一百一十招降播民二萬九千八百五十奪獲賊仗不可勝紀天子賚軍興百四萬金公僅用其半漕糧三十萬鐘用十之一餘悉還帑藏恬然奉身而退溫防欵畱以定播地經理郡縣新設遵義平越二府正安黃平二州遵義桐梓綏陽仁懷湄潭龍泉甕安餘慶八縣攺置安化貴定二縣播地方平皮林復熾賴公餘威進剿擒斬俘獲與播略相當未幾議播水地界公與新城王司馬公議令疆臣入苞茅代播輸將於黔西沙溪仍舊又未幾議鎭雄公命堯臣挈妻孥還黔代兄爲宣慰而鎭雄還隴人言公慮逺謀深功髙事苦然哉先是公以二品誥命攺給京銜廕仲子生員孔廷入監讀書及敍播功陞右都禦史兼兵部右侍郎廕長子孝防孔建男武舉承昊世襲錦衣衛指揮僉事三十五年公陳情終養至九疏上不得已準養親以俟起用遂得舞斑衣於膝下朝夕承歡至三十八年五月大事已襄榮膺防典四十年五月敍路山二苗功晉兵部尙書兼都察院右副都禦史賜緋魚服給三代誥命孫昊晉錦衣衛指揮同知世襲公乃建忠孝寺於裏以報君親恩四十一年皇太后頒賜藏經勅賜寺名大忠孝禪寺公在黔十年始終出處忠孝大略如此黔人思公恩建生祠祀公者七所俱載祠錄乃宣慰安君堯臣獨建祠大方名曰懷徳與諸葛武侯壽亭闗侯鼎足而三惟生祠之建自昔有之石慶爲齊相齊人髙其行有石相祠欒布守燕燕人服其防有欒公社至荀勉朱邑之遺愛童恢韋義之異政載在史冊班班可考而未有専祠殊方者尢未有特祠於宣慰者有之自今郭公始宣慰率羅甸人合武侯闗侯郭侯而並祠之眞可謂懷徳矣夫徳有厚薄懷有深淺屍而祝之社而稷之春秋俎豆之懷其懷也淺郭公曰忠順宣慰亦化而忠順無迕纎毫郭公曰仁厚宣慰亦化而仁厚無隕蠕蝡仁義道徳之懷其懷也深畏壘之細民竊竊然祠庚桑子庚桑子不釋然曰是妄鑿垣墻而殖蓬蒿也何也爲淺也物不答施於天地而天地亡恫子不謝於父母而父母無憾何也爲其深也羅甸人無庚桑郭公而天地父母郭公是名曰感其感無心是名曰宮應角應其應無迹懷之摯也祠以柱史南海馮公奕垣左方伯通政使寜國趙公健配享蓋左右郭公施徳於黔者例得並書

建設貴定縣碑記

丘禾實貴定何以始城曰新縣也貴定何以始縣曰攺土也然則攺土便乎曰道有升降政由俗革標枝野鹿化而冠裳卉服鳥言化而弦誦�獍之民日控鳴鏑嗜鬭如飴一旦化而賣刀買犢由此言之吾安知舊貫之非因循而更張之非善治也惟是時詘舉贏以區區枵腹待哺之黔而動有艸昧經綸之計業已郡縣其地勢不得無治有治勢不得無城有城勢不得不興役動眾而帑藏一空待道傍之議委而去之當此之時難於得財乎得人乎貴定故龍新之間屬夷地也當萬曆中兩平伐間實爲萑苻之澤往往禦人國門一嵗旣數見告而又黠夷飛詭賦不就徴督撫郭公靑螺有憂之於是上疏請縣四司治平伐而貴定名焉自是民稍稍斂戢窮谷之老有嘆生平始見漢官威儀者然於城郭宮室禮樂教化謙讓未遑也凡五六年而今督撫胡公瑞芝來日檄所司城貴定時藩帑如洗司會不充先令者且以拮據鞅掌斃於是人益側目新封視爲堪巖而黠夷益乘是登山嘯梁以相恫喝縣中夜數驚胡公聞之曰是不難難於人耳於是檄所司遴屬吏有膽智者往而所司同聲一詞曰無如獨山萬守是嘗別駕肇慶治兵欽州有能吏聲者於是公乃上書請移萬守於獨山城貴定當是時人猶言萬公卽智略膽勇能役神使俾天雨粟耶乃不期年崇墉言言公報貴定城矣先是議城約費二千緡猶虞不給公至拓地鳩工因民情而盈縮焉百工咸悅民亦子來量田助工樂輸恐後才請金千四百緡而城工訖城四門門每相距百餘丈樓櫓稱之濠塹又稱之自是縣治巍如象魏秩如比屋翼如人之視貴定又不啻通邑大都也易曰天造艸昧宜建侯而不寜公其所建之人也督撫胡公其建之者耶從此蚩蚩之民心志日易習俗日移周公孔子之道差可漸被蓋禮樂教化之務與城郭宮室之制若相待而然者獨書城成而已哉當是時余在京師目覩兩觀之燬工用不興問是何以故或曰少府之金錢不給也或曰中璫之估計太濫也或曰奚斯之委用無人也嗚呼以蕞爾黔舉一城而有餘以國家全盛舉一雉門而不足由前之黔百相委也而城之難由後之黔且招提且輿梁也而城之易是在人是在人謹記始末作貴定城記

東坡義烈祠碑記

余懋學播之役賴主上廟算禦史大夫司馬郭公幄籌八道陳兵六月奏凱防聞廷臣合辭頌公神武黔縉紳衿弁之士下及田夫野老黃童紅女拜司馬公袵席賜亦合辭頌公神武公曰不佞之節鉞從事於玆殪鯨鯢築京觀以保此黔諸將士所戮力也何敢居露布艸疏臚列諸將士斬馘捐殉狀議爵樹功者祠死義者於是東坡路諸戰亡兵得次第舉祠祀先是播不道逆我顏行糾黔東九股苗爲翼東坡以一如綫路阨其衝旣募兵戍守苗日往來不得恣大恚憤因舉兵來冦勢甚猖獗衛城老稚旦夕惴恐無不相持泣下自分必墮虎口會少防梁公銓駐城中馳請幕府指自集衛三老防曰城心腹也東坡肘腋也肘腋誠急當援然勢且及城萬一援兵出賊乘虛襲城謂心腹何遂一意嚴城備士大夫弟子員而下與諸軍荷兜鍪持矛盾雜立睥睨間自甲夜達曙無敢交目寢者東坡兵殊死戰以眾寡不敵竭力死戰賊屯三晝夜時時奔突已兵至城下偵知備嚴乃引去禮以死勤事者祀弔祭不至精何依吾師靑螺先生檄治祠祀錄諸兵忠勤昭示方來存忠魂庇之寜宇俾無號呼於日寒艸短月苦霜白間仁也祠而烝之嘗之爼豆之且與簮笏之榮同施不朽玆吾師意哉噫已亥冬滇值順寜之變予實身在軍時聞播賊冦東坡內顧在念不任怦怦憂久之聞賊退幸無恙則又不勝欣欣喜非幸也惟梁徐兩公指奉謀斷守城而城完是以有今日井廬不攺室家相保以東坡完興隆微司馬公密畫嘉惠不及此今事定司馬公攺築吾城垣墉言言並龍新平黃諸城雄稱黔東保障而且祠諸兵垂之永世春秋書城諸及防子時也董安於於趙簡子縊而死曰我死晉寜趙氏定矣趙氏祀之諸兵之爲興隆死也異世同事也城奠生靈祠慰忠魂皆民所欲舉舉之以順民志總爲吾隆計久逺非尋常所蠡測者玆司馬公意哉咸曰敬聞命祠在東坡站闗東經始於乙巳秋八月落成於丙午春三月中構堂三楹祀站百戶劉宗仁軍兵夏時董邦仁等外周以垣垣有門以其羨購田四畝有奇爲嵗祭資工訖請於司馬公顏祠曰義烈凡有勞於祠者曁田區書碑陰

創建十一城碑記

閃繼廸漢法之不行於黔也非治黔而廢法不用黔固未可以漢法治也萬山林立鋭首異軀怪石猙獰狼奔虎視箭簇鎗攢散無統紀又山肥水瘠剛柔數觭逐隊東馳環繞不定生理窘蹙而衣食以禦人倘亦其形局使然故初未嘗不鋭意殱洗後廼不勝犯不勝誅何也聚則抨弓露刄怒爪磨牙散則牧犢飲羊鋤犁胼胝皆吾人也又或郊闗之外毒箐巉崖我不得而至焉囊篋腰纒委之而去幸以身免歷險衝危踉蹌呼吁官兵疾馳蹤影滅沒甚者闗扼要伏莽防張往往失利而返是故始於剝商近則目無官長始於攫貨近則人茹慘辱何忍言也蓋寨苗以水西爲頭額水西以寨苗爲爪牙反賊熾則截路之冦滋孔道迷則中國之援絕威淸以南跫然聲斷滇之宦於四方與四方之宦滇者率北道建昌南假交趾冒瘴癘經嵗年而後達文軌之世頓若異域者六七年矣朱同人大防奉命監安普軍防茸荊棘重開一綫厥功綦偉於是相地勢酌逺近創議建城者十有一座則盤江西坡板橋海子馬塲諸要害地皆蠻苗所據盤而受指顧於水西者諸城建則宿兵其中出可攻入可守行李往來收保足恃且於地之中界壘石爲樓名曰望髙急則樹幟鳴金連珠營可合並邀擊賊乃不能施其飄風疾雨之故智而我無深入覆敗之虞聲應脈合勢如臂指蓋不血刄而盜賊止息威淸鴨池間水西賊無復有獷而飲馬者閱二年而安邦彥授首餘孽惴惴請降矣是故彼一時也生理窮於山川往來窮於盜賊黔幾不可爲矣公講求長防嘔心竭智用能使山澤祟消光耀闇防寛然戴履無致遺造物之憾然則黔又何不可爲之與有甚矣公之治黔而長於任事也借使蚤得任事如公者何至百餘年羣盜狎處又何至燧煽水西禍中全黔而滇受其敝加楚餉請內帑捐朝廷金錢千百萬者且十餘禩於此也公爲政好從塞處求通糾結處作解是役也與盤江鐵橋並出人意表肇工在天啟六年丙寅六月迨崇禎四年辛未五月而城成戍樓官廨廟貌市防井井具備費取諸節餉捐廩役取諸營兵董役取諸將領無躊躇捜括之苦無誅求侵尅之獘崇墉相望所在金湯疏聞天子嘉其勞績更下大司馬覆議錫之令名盤江曰連云西坡曰有嘉板橋曰靖氛海子曰恬波馬塲曰奏膚以上蒙賜名城者又於歸集小黃河建龍新城亦資孔建資孔城頂站建鼎新城定頭建定邊城尾灑建維藩城阿機建石碁城次第告成共建十一座蛇嗔豕突之區霾霧昏慘向所聚族不敢前恫疑駴卻者一旦雉堞言言旌旗金鼔逺邇相屬負販絡繹煙火湊集又重以欽名規制赫然重已不佞維君子之仕也旣已圭組専制一方庶幾利害便宜是故裴行儉之碎葉張仁願之受降遂使西域漠南邊患頓絕作法自我安得謂古今之不相及也

貴州通誌卷四十一﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷四十二

藝文

記三

國朝

重修盤江鐵橋碑記

卞三元盤江之源出烏撒繞曲靖西導七星闗而下安南境爲入滇渡處兩山夾峙類巨靈擘之以界滇黔者也兩崖中絕壁立如削江水注之淵澄而湍激比險於瞿塘灩堆𨿽差狹其濤瀧澒洞不可向邇魚鱉弗窟蛟龍弗宮鯨鱷怪物弗能遊是以方舟無功用楫無力𨿽忠信如梁之父莫敢渉也顧盤江之外滇實宅焉玆爲黔唇齒輔車之阨若之何其隘而不可渡也前方伯朱公家民頗出奇思廼錘鐵以爲絙鑿崖以爲防亙兩壁而貫之緯以板其爲絙也其爲板也如其度蓋亦棧之類橋者名曰鐵鎖橋始通道云卽莊蹻以下曽未及此不知當日何以飛渡而迄今有之抑亦海內之奇制也歟苐鐵之性也剛絙之性也弱橫亙幾十澮其中自弗能彊矣行其上者足左右下絙輒因之升降而板則或起或伏欹躍吚軋人之體亦與之揺撼不能自持如乘巨浪之艇如履將泮之冰鮮不掉而寒栗者且眂前者陟岸而後者始登不則相躡而愈震殆欲前欲卻俱不可得危孰甚焉況萬騎萬卒之遄邁乎我

大淸削平海內拓土曁滇而疆埸猶未盡靖恆遣禁旅更班彈壓嵗運數百萬金錢以供芻糗月頻至焉此外飛章羽檄及他逓郵絡繹不絕而昔之七絙今爲冦燬者二則力益弱而度益危人胥患之督憲趙公統攝二省大政嘗往來於曲靖安順間嵗數道此橋乃熟習形勢則謀於予曰盍亟圖而新之予拜手曰可於是營諸鐵索之次鼎建輿梁焉石之不可而取諸木乃命官督丁役采於山得巨材二百二十八株排連之使臥於兩岸臨水復鎭之以巨石柱之以勁各層累而加率如之凡疊序出焉咸鐍其本加固及兩木之末不接者僅三十有四尺選材可六丈者矩之以交其上而彌縫之植者爲檻幬者爲屋兀者爲門無不宜焉於是乎騰未云之龍駕未雨之虹矣則與古之鐵索並存於險阻之間𨿽踵事增華神明其物不可謂非奇思軼出者也視故橋之用則可以雁序而前可以魚貫而越可以方軌聨鑣攜笈荷擔千萬人逐隊建旟而坦行且不知有山水之厲寜知有風揺電掣之驚乎於戲水土之窮前人濟之以金今也繼之以木五行之利溥矣哉是役也授略於總督趙公諱廷臣濟其用者藩司顏敏糧道王廷弼程其工者安順司李沈璣永寜刺史徐國維董其役者盤江遊擊王官姚有智安南守備程璧余則贊成之而已工役之值則取諸闗稅三閱月而就不以爲勞費俾由滇黔者自今無恐公私賴之僉曰趙公濟川之功哉

闗嶺漢將軍碑記

彭而述自黔入滇蜒程峣崅彌望皆山車馬多行隙中獨安順迆西當胸而立亙矗雲起則嶺名嶺從闗將軍索得名將軍而前不可考也余於順治十七年庚子由滇藩逾此陟將軍祠拜焉閱四年甲辰復以黔臬至則威淸使者陳公新其宇丐余文碑其事且言曰此前制府趙公意也余竊往讀史傳漢前將軍赫赫矣今天下方州僻壤粢盛肥腯幾與有國者之祀社稷城郭之有孔廟等今將軍名索漢前將軍子其軼事不少槪見荊州之役旣已父子殉難無以索名者史失其名歟且中原徐泗宛鄧之間爲前將軍百戰之地何以竟無將軍在也旣而思之將軍父子所事者劉氏耳南郡之後劉氏旣西將軍隨之黔志稱建興之始將軍從諸葛丞相南徵將軍先驅拔山通道爲此嶺開先宜血食於此古之名山大川率有神人居之將軍戮力王事焄蒿淒愴與山川相爲不朽豈顧問哉爾時中原鼎沸爲西南一隅將用蜀以用天下以延火徳之基若使雍闓之亂不止則蜀中震動褒斜以東不敢問矣孔明先南中而後乃有事於中原饒有深意將軍之心與孔明同此嶺之所以傳將軍與將軍之所以常有此嶺非偶然矣或者曰孔明舎荊州不問稱戈瘴毒之鄕與鱗介爭雌雄迨擒縱旣成而力亦憊矣安能復問髙光之鼎乎此大不然譬之千金之子方有事於彊鄰怨家而垣墻之內乃有伺窺筐篋厝火於積薪之上者此之不除禍豈在逺孔明之先克南中亦猶是也然則天下之嶺多矣而此嶺獨以將軍何歟曰此人心之不忘劉氏也今山半有飲馬泉有闗帝像此又因將軍而思及帝者也帝始終爲劉將軍亦始終爲劉成都𨿽去後主𨿽淹沒不而人心之帝與人心之將軍不可誣也此闗嶺之名後天地而不朽賴是歟先是孫氏竊據黔滇十有六年大師西徵惟此嶺戍最嚴迨我師直搗而風靡今緬甸車裏南交奉正朔恐後車書一統此嶺實先之何莫非將軍之靈哉按是祠之建肇前代通道都督馬公置守禦所正統麓川之役靖逺王公拓之及大司馬松月伍公登詩告成祠之起皆以邊圉有警行師克振今

國朝膺命滇黔職方開於十五年之後總制趙公按輿圖考祠典飭榱桷而蘋藻之國之大事在祀與戎其知之矣

重開諸葛洞碑記

彭而述偏橋距沅州四百餘里中聨三衛爲黔楚喉沅居楚西偏楚偏橋居黔南孔道屬黔而兼隸楚先朝偏沅撫軍之設取名於此以爲滇蜀黔粵楚五省總樞故撫軍駐節兩地從中持緩急楚東南都會百貨所聚江漢而外眾水所歸沅水上接黔之鎭逺所謂防水也發源於黔在黃平而上可濫觴下此卽可通舟乃偏橋之南北上抵黃平下抵鎭逺二百四十餘里有所爲諸葛洞與夫老洞鷂子灘等巨石塡咽不受舟楫沅州至鎭逺而止卽勉彊溯流夾舟而上必不能逾諸葛洞洞夾兩山靑嶂萬仭石大者如象小者如牛從上而下趺爲深潭不能容舠前朝督師太和郭公子章曾經開鑿有碑記可考事久石還本位水歸舊流阻礙如故於是楚粟入黔者自鎭逺而上二百餘里擔負之功百倍其難

國朝順治十五年王師定滇黔貝勒諸軍駐滇黔及鎭兵散布黔南郡縣者以億萬計厥費正等新鎭道徐君及副戎王君以事闗軍興力議修舉請之臺使者及藩臬之長初以時絀舉贏未便二君請之固議乃僉同鳩工襄事告厥成功下起鎭逺上至黃平竟可通舟轉餉不至乏絕予庚子夏捧滇藩檄道經偏橋聞而壯之與王君並轡往觀嘆曰鄭國開渠遂爲萬世之利西門豹決滏水潤鄴下國人祠之不衰況乎排鑿疏導力同開山且事闗軍國之大乎今夫二百四十里中山路險隘牛車莫施計一夫所負不過四斗一日所行不過五十里二百四十里往返所費一日止以二升計之十日之中已去其半如是而進計之四十石止得二十四百石止得二百而此百人中之妨農功賠裏遞以及胥吏之浸漁不與焉若夫舟卽最小者可受十石或二十石是一舟可以省百人數十人之費矣其勞逸奚啻倍蓰若夫商賈免捆載之勞魚鹽得順流之勢而都勻平越之郡得借此轉輸可以仰給他縣無水旱之困且環黔南之洞苗犵狫亦得以本土所產貿易外貨勿生戎心是一舉而四善備焉又不止軍興一事爲然也難者曰黃平而上距黔尙三百餘里安得不陸曰是不愈於已乎古人有言得尺卽尺得寸卽寸況二百四十里之間乎滇南千有餘裏粟所難及所需惟金計東南吳越之間𦇤屬不絕於道其所需人功不貲亦可以稍貸黔之餘力以爲滇地黔困少蘇一力辦滇不尢愈於二者並急乎滇地宜五穀產金錫益州沃野千里漢唐以來皆屬內地黔兩腋皆苗中通一綫粟不足供外來之用先王開黔所以開滇也昔莊蹻略黔地而王滇正以非黔則入滇無路今日之役亦猶行古之道也後之君子纘而行之徵繕稍暇拓而大之利在百世其興作費用詳載徐君記中玆不悉

嚴革協夫碑記

蔣應修語曰天地之性人爲貴古之善保天下國家者未有不愼用其民者也愼用之則治否則亂愼用之則安否則危愼用之則田野辟而財賦足否則土滿帑虛公私交困民猶水也水能載舟亦能覆舟亶其然也我

朝驅逐流氛定鼎燕薊吳楚閩粵倐忽蕩平未嘗煩一民負芻茭運糧糗爲大兵供億故民之從之如水如市豈非愼用其民之效乎區區滇黔片地何難走一騎抽一矢刻期掃捲而

世祖章皇帝固遲之十五年之久始從事焉亦曰大兵之後中原民力竭耳乃滇黔底定駐鎭維難又不惜歲捐五百餘萬之餉以厚兵力而戢疑貳凡以一隅蠕動上厪

睿慮譬若癬疥之憂𨿽全體無患而搔癢不能去心先皇帝之念不忘民也如此是以經略閣部洪公上體宸下卹民隠飭令軍餉所至郵遞官弁得以便宜開銷給價雇運一時民樂趨事餉無停軌甚盛心也無何而稽覈令嚴耑責驛運驛運力匱爰議幫協因

幫協而生科因科而生橫索因橫索而生濫應一民也而拉馬而載狗而遷貨賄而肩花木而軒優妓而輿罪孽皆民也一民之役於官也而上官而使客而親識而勢豪而差役皆官之使爲之役也嗟乎黔陽一帶民幾犬豕不若矣是烏識天地之性之貴人也哉總督甘公畿輔重臣

天子念邊荒控制爲難毅然簡公經理滇黔兩省公受命星言夙駕汲汲出民湯火如勤訓練稽尅減防貪墨禁餽遺威梗頑輯柔懦崇節儉躬勞苦無事不從民生起見尢於協夫一事謀之撫軍飭司道張之示告凡屬下吏晉謁者罔不諄諄命誡誠以役民之力必妨民之農必耗民之財必輕民之故土必離散民之父子兄弟妨農谷貴耗財室罄輕土業徙離親情散一二民苗不逺而之蜀楚卽與紅黑種爲伍耳於是覈金錢給郵逓革協濟舉雇募勸力行懲不率始之法令初具繼乃經畫倍明蓋量逺近酌險易大抵雇價權輿於一錢一分嗣有三分四分六分之差等行之期年小民曉然公愼用其民之意卽使客亦曉然公愼用其民之意科杜橫索斂濫應戢一時士農樂業工賈安生如公疏所云米值一年減倍者其明驗也乃公猶慮法久玩生日積蠧起繕疏入告訏謨洋洋部議允覆

天語煌煌礱石勒銘垂憲彰彰愚聞之父母之愛其子也非茍且旦夕謀必爲之計深逺慮長久使永不卽於殆公之於民豈非計深逺慮長久者乎詩云樂只君子民之父母公之謂也修守平越後於公之蒞黔蓋協夫之革始未嘗不病其扞格難行及奉檄訊衛弁濫應一事蓋兩閱月而驛夫至六千餘名喟然嘆曰何賤視吾民而虐用之若是用是一遵公令寜以罪我聴之人而不敢暴用一民卽公務跋渉必價雇往返不敢自欺欺人以速謗戾爰奉

防勒公疏於通衢俾紳士民苗咸知獘政永革復爲之記刋之行館庶登斯館者共曉然天地之性之貴人而用之者之宜愼也則由一隅及天下由一日及萬年坐致庶民用康國祚罔替公之志其一暢也夫於是乎書

重修陽明書院碑記

楊雍建貴陽撫署東偏有陽明先生書院故明大中丞阮公文中之所嗣修也自兵燹蹂躪以來髙陵下谷一望蒼然而空木頽垣猶僅存於寒云落日煙埃起滅之餘豈有幸歟余以聴政之暇攬其遺址摩娑斷石而按其文辭所稱述先生在黔功徳爲甚悉因念黔於職方爲西南徼遐濶僻陋民雜苗犵山棲而艸處椎結卉裳攻劫鬭暴往古所不能柔馴自數百年之間始循法度稱贄奉貢以至於我

國家進以文治學者爭自奮於六藝由於訓程感道懷和薫蒸砥礪卓犖間出登進顯庸發聞四方𨿽

朝廷文教覃被實大以遐而揆厥阮初報本反始則黔人之俎豆先生宜不能怠庶幾充大厥宇崇答弗替而風廓雨立陊剝不堪登其門門壊升其堂堂廢徘徊俯仰以余之蒞玆土也而又烏得無情哉遂乃徴工執用來會祠下凡齋捨之傾圯無存者棟楹榑櫨椳闑扂楔之腐敗撓折與級磚甍甓之破缺者赤白之漫漶防昧者或作或仍以葺以治室宇具修神位毖淸蘄示後人而亦無侈前功工旣訖乃伐石以紀之其詞曰伊昔先生至於是邦葺軒以居何陋因名惟徳無陋惟人無逺去陋本儒則思其返有祠奕奕親臨炙之尙俾來者欽玆訓辭佩服無斁如參於前良知內照其敢不防居而無陋罔貳昔言申陳嚴祀永永是尊

陽明書院碑記

田雯余嘗考昔人之不合於時而遷謫其官者或海外或蠻鄕比比然也柳州播州皆非善地而播州尢非人所居黔地接壤於栁州而播之版圖則半隸於黔明朝二百七十餘年前後以謫官來玆土者有王文成鄒忠介兩先生忠介以抗疏忤江陵杖戍都勻衛日與勻士講明陽明良知之學著書立說大抵尊信文成者文成先生疏救戴銑遂謫爲龍塲驛丞得罪之由南臯略同宜其意之相從也其學問闗乎世道人心其功在於生民社稷明臣中無有出其右者非气節文章一才一藝之士所可企而及也故南臯尊信之不置而黔之士俎豆之無已也方先生初至龍塲劉瑾憾猶未已事且不測自計得失榮辱頗能通脫獨生死一念未忘乃爲石槨自誓居易俟命忽中夜大悟格物致知之防寤寐中若有人告之者呼躍而起從者皆驚始知聖人之道吾性自足向之求理於事物者誤也乃以記五經之言証之莫不脗合因著五經臆說嗚呼先生之學以謫官而成先生之道其亦由龍塲而躋於聖賢之域也耶當日坐擁臯比講習不輟聞風而來學者雍雍濟濟觀其課諸生四條並問答語錄俾尼山之鐸被於羅施弦誦流以迄今日黔之士肆成人有徳小子有造嵗時伏臘或走龍塲致奠亦有遙拜於其家者先生之教何其廣而澤何其深且逺歟乃復於窮巖茂箐之間以何陋名軒寅賔爲堂君子亭玩易窩舊迹巋然遺風宛然𨿽樵人獵士過其地者無不感而生敬流連而愾慕其爲人所謂頑夫防懦夫有立志而況於親炙之者乎其最大者則在於水西安宣慰二書當是時劉六七之巨冦方興安氏之姦謀欲啟發微摘伏有以片紙數言詟服而震懾之消反側於未萌伸天王之大義𨿽司馬諭蜀殆無以過也嗟乎先生一謫官驛吏耳亦何與地方事而乃寓深心以弭禍亂講吾道以正人心實大有造於黔也哉而凡膺封疆之重有斯民之責者其亦當媿而知勉矣迨平茶獠徵岑猛浰頭八寨猺洞革心鄱湖一戰宸濠授首異勲銘於景鐘大名垂於靑史皆自龍塲之石槨悟道始柰之何拘牽之說者謂其鄰於佛老而輕詆之然而光鋩萬丈揭日月而行先生之道固自若也夫知行合一致知爲力行之本而力行實踐則必從功業中體驗而出先生之生平功業赫赫如是當時寜吉軰豈不聞知之顧乃甘爲蠡測不惟先生所哂抑且爲南臯所不受也余於撫黔之明年重修其祠旣告厥成援筆書此且勒諸石以示黔士之來學者若夫祠之亭樹花竹因革始末則有阮楊之碑在皆所不道也是爲記

重修武鄕侯祠碑記

田雯黔城南貯甲銅鼓諸山多武鄕侯陳迹世侯於章武時南徵此其平蠻略地處也按侯以南陽布衣受三顧之知佐先主奄有巴蜀而成帝業自離艸廬以來二十餘年夙昔以管樂自期可以無餘憾矣洎乎受遺詔謂其才十倍曹丕終定大事夫所謂大事者非斤斤於六尺之孤而一隅之安也昭烈之志實未嘗一日忘並魏吞吳身將沒而志不衰蓋欲侯大展其才瞰中原之變興復漢室斯已耳建興元年侯以丞相領益州牧開府治事手握兵柄或以侯處此痛思先帝之顧命勢必奬率三軍首出祁山爲北伐之舉其事審其計決矣而乃汲汲於南徵之役者何歟當是時成都甫定根本未固也主幼國疑羣蠻蠢動而人心未歸也鳬蠶蕞爾之國財用弗充也脫一旦興師動眾驟議逺圖彼雍闓朱褒孟獲之徒得從而窺伺之且有以襲其後吾知侯之謹愼必不出此所以遣使聘吳因結和親可以畢力於南徵而不敢輕試於北伐此侯之雄略亦逺謨也夫侯之南徵後主親送於郊詔賜金鉞一曲蓋一羽葆鼓吹各一部虎賁六十人分兵三路遣馬忠攻朱褒李恢向益州達昆明而躬率步騎由水路入越巂又得酋帥濟火率羅諸部刋山通道聚糧以供軍不百日褒闓悉平聞孟獲爲蠻王長募生致之於是自艮坑佛光漾濞川而北歷髣州慶甸而西以曁乎驃國木鹿都魯普坎之問七縱七擒南人不反而心歸矣攻心爲上由於街亭敗將之一言而成都根本之地如盤石矣三月興師五月渡瀘至秋而事定凡牂柯昆明越巂永昌地方數千里莫不收其豪傑以爲官屬出其金銀丹漆耕牛戰馬以給軍旅之用財用充而國以富饒矣國富而後治戎講武北伐中原此固善體乎昭烈之志無負永安之托而侯之雄略逺謨爲何如耶是豈管仲樂毅之儔所可比擬萬一者哉嗟乎出師二表日月爭光五丈秋風英雄揮涕正所謂運數有歸不可以智力爭也若夫損益連弩之妙木牛流馬之奇行屯田於渭濱作八陣於魚腹又侯之餘才剩技矣然蜀書所載於侯平蠻之道尢詳不置吏不畱兵不運糧三者至當而不易蓋置吏而終不相信必成禍患畱兵則無所食運糧則苦於山川險阻旦夕告匱而多脫巾之呼惟於旣平之後卽其渠帥而用之示以信義布以徳威俾分守其土各部其民綱紀初定而蠻漢相安此道得也且其徵之之方蠻習擊刺侯故困以兵蠻善燎原侯故攻以火蠻俗尙侯之用兵疑疑神也蠻所恃者深山密箐之中爲羣狐三窟之計侯故窮捜之無得避震詟之弗敢出也至於貯甲銅鼓陳迹依然何莫非侯之奇迹閟響有以服蠻人之心也哉山下有祠數百年矣距城不逺余故謁之而且新之復築小亭於山之上覽黔之勝而立石其旁因得考侯南徵始末而述所以平蠻之道如此

重修甲秀樓碑記

田雯甲秀樓者江公東之之所從事也越今百餘年矣波濤洶湧之衝激風雨雷霆之動蕩烏得完樓哉蓋江公而後無復喜從事者何今之人不逮前人也江公當日知樓之有闗於黔而皇皇爲之且有關於黔之人才風气而以甲秀名之其用意深矣假使江公之後或數年而一人焉或三五十年而又一人焉而不聴乎波濤洶湧風雨雷霆之交於樓也樓𨿽不完亦不若今日之甚矣無如江公而後遂成絕響落落百餘年無復喜從事者斯亦樓之不幸也使人而皆喜從事則天下何足治不獨一樓然矣後之君子常有所不屑則躁否則惰躁則妄惰則廢旣妄且廢則天下之所以不治者常出於此而不足怪嗚呼此蘇子瞻之所以致嘆於驛館歟夫事之始也有創之者事之終也有成之者當夫創者旣往成者未來欲存欲亡可防可續之際有人焉存一綫以待來玆其人不可少其功最大如經學與理學相表裏也理學成於宋儒韙矣然言誠言敬言禮言格物致知正心誠意莫不本於經學茍於嬴氏灰燼之餘非得漢儒諸人經各有注各有釋火盡薪以聞於後世宋儒欲直接洙泗之淵源詎可得乎蓋前事者後事之借而絕續之交不可無其人也嗟哉此樓也江公之後有人焉今則事半而功倍也惜江公之後無人焉今則事倍而功半也大扺泄泄焉無復喜從事者吾慮黔之終無此樓也於是鳩工集材而新之度木於林伐石於山計瓦甓墁釘於匠興工於己巳之二月凡百五十日而成立於魚磯煙水之上跨乎長橋垂虹之間可以爲黔人之美觀焉𨿽事倍功半逺不逮江公之所爲亦可以無遺憾矣然而人才風气之所闗其在斯乎今日者風气日挽人才軰出甲乙科名之盛又於黔士之文章卜之不盡系乎樓之完不完也余將以告夫後之喜從事者是爲記

重修偏橋碑記

衞旣齊施秉彈丸邑耳而黔楚往來實爲東西咽喉由黔而之滇之蜀之粵西一綫羊腸聨絡省會且四五焉縣北門外故有橋名偏橋夫楚南密邇荒服故設偏沅巡撫挈一州一衞以命幕府重其地也橋而専有衞名其爲闗津衝要非一日矣顧地當岑鰲景洞之間洪江南繞春夏霖雨暴漲山泉百道爭注奔騰震蕩橋亦易圯圮則行旅次且艱苦萬狀康熙二十七年橋圮卽於是年議修之官黔中者皆協力鳩助伐石集工糜金一千六百有奇凡閱四寒暑至今三十年而後成其將成也余適奉撫黔

簡命道經其上解槖中糗糧資助之工乃竣其工之鉅而時之久蓋如此余觀古昔盛時雨畢除道水涸成梁畚挶之任一司裏舉之有餘孟子之論子產曰嵗十一月徒杠成十二月輿梁成奏功不過句日間耳由今觀之何其難易懸絕與蓋黔地紆盤萬山中山嵐蒸鬱恆陰易雨謂之天末又謂之漏天一切橋梁道路與中土之平原曠野較不啻倍蓰無算其工之難成而易壞也大率風土限之也𨿽然人事修則風土爲之潛移綢繆未雨先事而預防每每用力少而成功速及其傾圮潰爛然後圖之𨿽在中土難亦十倍凡事皆然豈容専諉其咎於風土也哉方今

天子神聖深仁厚澤徹於梯航萬國之外黔𨿽逺猶郊

圻耳余不敏竊欲奉

徳意俾黔中百度振興儷於中土值斯橋之成於下車時也記之以爲百度權輿可也若夫經營鳩助則眾人之成績也其詳書之以志余不欲掠美之意云

重修文昌閣碑記

衞旣齊會城東郊外有峯突起是爲木筆文星支衍蟠曲而入城中爲院司塲屋之祖術家嫌其未盡聳防思有以助之乃於子城之上建閣三層中祀文昌上以祀魁下以祀武安王而總名之曰文昌閣蓋從其類也閣成而人文蔚起科目奪省榜之半薦南宮宴鷹揚者從不乏人卽蒞官於玆土者亦多譽寡咎不數嵗輒遷擢扶輿之霛信亦有所鐘耶邇來戈防頻仍城闕蕩焉若掃而此閣巋然獨存不可謂非呵防之力也然嵐侵雹損桷敗瓦飛神且不免於櫛風而沐雨幾幾有不能復全之勢余見而有觸於遂蠲貲募工以整理之未幾而朽者輪敝者奐摩空切日頓還舊觀因伐石以志之曰吾聞文昌六星一曰上將二曰次將三曰貴相四曰司祿五曰司冦六曰司勲爲天六府計集天道而其司籙之神則東晉越巂張亞子在周爲張仲詩所稱孝友者是也在建興爲謝艾所云以鐵如意贈姚萇一麾而戈盾戎馬畢列者是也若夫斗柄戴筐一星奎其形似履履以行逺言之不文行之不逺故文章之事歸之而武安王則所謂絕倫超羣讀春秋明大節義以成仁者也是皆有裨於風教其從而祀之也宜然非徒祀之已也古之大聖至神卽古之忠臣孝子信友仁人茍大倫之無忝斯百世而可師生爲上卿歿爲明神在天爲日星在地爲河嶽無二道也則欲紹往烈啟新圖掇鴻名樹駿業當思與神合徳砥躬飭行補造化之所不及庶幾可相可將景命有僕百祿是遒不負重修之意也夫

重安江新建浮橋碑記

閻興邦五行之性莫柔於水而亦莫險於水隄之厚也而水能刷之石之巨也而水能轉之甚者從髙而下洶湧澎湃怒似共工防同誇父其險極矣先王知其然以爲水之散者可障以土水之者當浮以木稽之大易渙之彖曰利渉大川乘木有功也中孚之彖曰利渉大川乘木舟虛也夫坎水也兌澤也巽木也木作舟楫利以行水而橋梁之功有時而窮者通之以舟楫則險者可平今黔險地也而爲滇之孔道從西而往者莫險於安南之盤江自鐵橋成而盤江之險不驚從東而來者莫險於黃平之重安江自石橋傾而重安之險益甚蓋此橋齧於水而行旅之號呼於兩涯者已數年矣前制軍範公目擊其險首捐五百金以倡滇黔之文武而飭黃平徐牧爲之重修適予自豫移黔亦捐三百金以樂觀其成如是者三年費金六百五十兩突遭山水沖頽一旦付之波臣時康熙三十四年五月二十五日也聞報憮然因念以剛制柔剛必不勝且水性悍土性疎置石其旁溪急澗陡衝之而去奏功實難爰進同事商度良防僉曰古有造舟爲梁者盍師其意建爲浮橋以通往來庶幾盡善予應曰可仍上其議於制軍王公公亦以爲然乃問司庫得兩省捐助銀若干檄令平越守逐一估計共酌價銀一千四百二十六兩零隨委餘慶牛令専司其職采木於山柔鐵於冶油麻灰漆工銀口食纎悉畢備凡江之廣濶二十餘丈用船一十六隻每船相去三尺通水勢也船面鋪板一丈五尺防以欄楯防失足也鐵鏈二根橫系兩岸貫於船中使有約束也兩岸平砌馬頭重起階級使行者如履大道也其船定於九月搭造三月拆卸仍爲住房一十六間所以便堆貯愼守防也酌撥水手八名給以工食處以屋宇則人多而接應易食足而用力勤也有船以聨之有板以平之系以鐵索則堅施以石磴則坦爲房以貯船則可久設夫以守船則可遵如是而重安江之險天地畱之而人謀勝之於以知事不相其宜而膠於一定之法未有能濟者也夫世之人必以爲木不若石之固舟不若橋之安乃盤江之橋架木於鐵絙之上而行者免覆溺之虞重安之橋造舟於大水之中而行者無望洋之嘆皆所謂易道也易窮則變變則通通則久不變而求通古未有之者是役也起工於三十四年十月告成於三十五年九月文武之樂輸兩省之協助例得備書於石以告後之人時加修葺焉俾往來於滇黔者利渉大川不震不竦則險者失其險矣

貴州通誌卷四十二

欽定四庫全書

貴州通誌卷四十三

藝文

文議

教說

明

瘞旅文

王守仁維正徳四年秋月三日有吏目云自京來者不知其姓名防一子一僕將之任過龍塲投宿土苗家予從籬落間望見之陰雨昏黒欲就問訊北來事不果明早遣人覘之已行矣薄午有人自蜈蚣坡來云一老人死坡下傍兩人哭之哀予曰此必吏目死矣傷哉薄暮復有人來云坡下死者二人傍一人坐哭詢其狀則其子又死矣明日復有人來云見坡下積屍三焉則其僕又死矣嗚呼傷哉念其暴骨無主將二童子持畚插往瘞之二童子有難色予曰嘻吾與爾猶彼也二童子閔然涕下請往就其傍山麓爲三坎埋之又以只雞飯三盂嗟吁涕洟而告之曰嗚呼傷哉繄何人繄何人吾龍塲驛丞余姚王守仁也吾與爾皆中土之產吾不知爾郡邑爾烏乎來爲玆山之乎古者重去其鄕遊宦不逾千里吾以竄逐而來此宜也爾亦何辜乎聞爾官吏目耳俸不能五斗爾率妻子躬耕可有也胡爲乎以五斗而易爾七尺之軀又不足而益以爾子與僕乎嗚呼傷哉爾誠戀玆五斗而來則宜欣然就道胡爲乎吾昨望見爾容蹙然蓋不勝其憂者夫衝冒霧露攀援崖壁行萬峯之頂饑渇勞頓筋骨疲憊而又瘴癘侵其外憂鬱攻其內其能以無死乎吾固知爾之必死而不謂若是其速又不謂爾子爾僕亦遽然奄忽也皆爾自取謂之何哉吾念爾三骨之無依而來瘞爾乃使吾有無窮之愴也嗚呼傷哉縱不爾瘞幽崖之狐成羣陰壑之虺如車輪亦必能葬爾於腹不致久暴露爾爾旣已無知然吾何能爲心乎自吾去父母鄕國而來此三年矣歷瘴毒而茍能自全以吾未嘗一日之戚戚也今悲傷若此是吾爲爾者重而自爲者輕也吾不宜復爲爾悲矣吾爲爾歌爾聽之歌曰連峯際天兮鳥飛不通遊子懷鄕兮莫知西東莫知西東兮維天則同異域殊方兮環海之中達觀隨寓兮奚必予宮魂兮魄兮無悲以恫又歌以慰之曰與爾皆鄕土之離兮蠻之人言語不相知兮性命不可期吾茍死於玆兮率爾子僕來從予兮吾與爾遨以嬉兮驂紫彪而乘文螭兮登望故鄕而噓唏兮吾茍獲生歸兮爾子爾僕尙爾隨兮道旁之塜累累兮多中土之流離兮相與呼嘯而徘徊兮餐風飲露無爾饑兮朝友麋鹿暮猿與棲兮爾安爾居兮無爲厲於玆墟兮

討播誓師文

李化龍蓋聞春秋之義人臣無將漢法所誅大逆不道逆賊楊應龍者本以夷種世厠漢官被我冠裳守彼爵土輒敢忘天朝豢養之恩恣國凶殘之性初但殃及骨肉繼乃禍徧蒸黎嬰兒孕婦旣被誅戮殺將屠城以爲常事虐熖燔乎五司七姓毒漸於九溪三巴天地不容神人共憤皇上痛兆人之失所杜列辟之效尢遂伐暴以安民乃興師而問罪化龍等共以職守咸在戎行義當戡亂成平勢須分猷共濟蓋必三省之內文武將吏以及四海之中漢土官兵堅除凶雪恥之圖奮戮力同心之誼庶幾共奬王室乃可必得罪人玆將鞠義旅以䢐徵敢用對明神而作誓且惟忠可以報主惟公可以服人惟至死不貳可以徇國家之急惟精白無欺可以樹掀掲之勲凡在行間請事斯語如其無貳乃心克勤王事神亦陰爲庇相俾享成功若督撫鎭道副參遊守府縣衛所大小文武等官有懷姦飾詐罔上行私幹沒軍貲枉殘民命妬人則以功爲罪逃刑則以罪爲功或假公事以報私仇或因小嫌而妨大事或以是爲非以非爲是任一已之見而失三軍之心或當進不進當援不援偸一時之生而戕萬民之命或懷忠不盡退有後言或臨事避難轉生枝節或賞罰功罪之不明或南北漢土之異視或持兩端而窺利或枉三尺以狥情或造疑似影響之說以傾人或挾機械變詐之術以利己有一於此斯卽爲負國負國之人其名爲賊神明殛之死不旋踵逮及闔門永絕其嗣夫神聰明正直不偏而平一者也有人負國而不知聰明謂何有人負國而不誅正直謂何有人負國而不知誅之不偏與平之謂何夫神防國佑民以食其報者也神不明則士不奮士不奮則賊不滅賊不滅則民不安民不安則凶年疫癘於神亦有不利焉敢盡布之明神惟明神其圖利之

祭張監軍文

李化龍嗚呼鄙諺有之人死畱名誠得死所𨿽死亦生惟公誕河山之粹气毓燕趙之精英負奇每悲歌慷慨臨事輒憤惋不平當其守山海備蘭州蓋嘗丸泥封闗稱北門之鎖鑰亦嘗鳴劍抵掌絕大漠以橫行旣逆酋之發難遂杖防而西徵扣門數語肝膽立傾語時事撫心動色恨吁九閽之無路談叛逆嚼齦立髮願捐七尺以相從遂戎服而蹈重闗之險乃匹馬而監卻月之營信明天日威肅雷霆望之者鶴唳風聲而避歸之者簞食壺漿以迎旣抵賊壘獨主齊盟時投袂而作三軍之气時揮戈而蹈九地之攻義形於色卽眾怒羣猜其奚卹威加於敵遂灰飛電掃以功成蓋聞初五之戰公獨揺旗助喊與賊相持者終日初六之入公則勺水不下卒至勞形而敝精蓋功以此立病以此成者與嗟夫公之死非一端矣當機可乘而輒失盟屢叛而無功甘養虎而遺患誰築捨而反耕縮朒者爲賊所愚至不以一矢相加遺庸懦者縱恣剽掠等三尺若一髮之輕卽走卒爲之气塞何況受命而監國之兵又況乎三月之間山嵐水瘴之與居困苦饑渇之相仍公之死勞耶憤耶憂耶郁耶不然胡爲乎以飄飄淩雲之气不數月而失藏山之壑咽鄰笛之聲嗟乎公則死矣赤膽忠心之士竟與山原之道殣同命世之庸庸碌碌何限往往飽富貴而享功名顧亷頗相如其人死矣千載之下猶有生气曹余李志奄奄如泉下人何足爲生憶當五月望後義師漸老余且脂車秣馬欲馳入栁營而親取衡命者之首乃以家訃而不果於行獨灑泣而艸檄誓一死以激羣情卽大眾不無感動公獨拊膺頓足矢諸天日而遂以一日克萬仭之城然則公之死半爲國半爲我也余亦何心而不掩泣返袂涕汍瀾而淚縱橫臨風一奠茹哀數語蓋半以紀公殉國之績而半以泄吾不平之鳴嗚呼哀哉

祭房張二將文

李化龍嗚呼二將軍之死也經嵗於今矣人亦有言死有重於泰山有輕於鴻毛如二將軍之死輕耶重耶夫逆賊應龍淫怒以逞荼毒生靈原野厭人之肉川谷流人之血旣有年於今矣人臣無將將則必誅封疆之臣滅此朝食豈俟問哉乃數年來未有顯言誅之者何也懦者以私婪者以賄茍就一時之利而不顧國家久逺之害晚近庸臣大抵然耳蓋顯言誅之自房將軍始將軍提一旅捍孤城豈足以當播州之全師顧義气所激直欲捽逆賊而平吞之恩重身輕威尊命賤所從來矣迨逆賊捲土而來相與從事於顏行將軍不阻不懾擁孤軍以抗彊敵又得謀勇俱足如張將軍其人者左右其間一戰東溪再戰四埡奮臂一呼萬夫辟易斬將搴旗潰圍陷陣何其壯也終以力盡援絕鼔衰士散竟至以身殉城然其英風義烈猶足吐懦夫之气激壯士之肝亦已奇矣且自二將軍死後賊負不可赦之罪人堅必誅賊之心九伐方張四徵伊始此非賊能死二將軍乃二將軍能滅賊也假令守綦江者非有磊磊落落如二將軍必且與賊通必且爲賊諱養其鱗甲長其羽翼突而鵲起席捲川巴李特王建前事不逺卽不然殺人者可以不死無君者可以自全將使人懷問鼎之心戶比齒馬之迹僭擬成風綱常掃地不及十年人其戎矣瓦解陸沈豈足爲諭蓋二將軍死非獨以存蜀是天下理亂得失之闗也卽謂之重於泰山是耶非耶嗟乎人誰無死以法死以賄死以寒病不得汗五日死以飲酒禦婦人死等死耳要以生無榮名死無令聞縱使百千萬刼只如未生甚且貽之臭耳則其死輕也二將軍死旣聞天子嘉其義烈贈以極品賞以延世千秋廟貌比於睢陽嗟嗟可不謂重耶龍旣入渝城誓師剿逆髙二將軍義乃爲文以祭之二將軍有靈當且率綦城之厲以殺賊始信二將軍果能滅賊死乃益重也神其饗諸

議處銅苗事宜

謝東山貴州之患惟苗爲劇然所以處之訖無定論者遙度而易言之過也夫自古馭夷之道有三懷柔謂之撫奉命興師謂之徵審其順逆而創艾之謂之撲滅然自古用兵未有大得志於蠻夷者豈中國之力不足以勝之哉勢不便也故徵未可易言也夫撫之於馭夷也猶日用飲食何可緩也顧巽輭者茍以愼重爲名又不免於養冦而階亂是撫亦不可獨恃也所以代徵而佐撫者有撲滅之法焉此可以便宜行之者也此法行則兵不必眾糧不必多而功倍於徵懲者一二安者萬億而無傷於撫是則可爲也而好事者或以爲無功而不前畏難者或以爲無傷而不問至於冦愈熾而禍愈大於是大舉之說復興嗚呼則胡不圖之早之爲愈也

建思州府議

郭子章思州府治建於都坪正統乙巳陷嘉靖辛亥再陷何利於都坪已遷平溪依軍而守倚江而宅何不利於平溪而論府治者便都坪不便平溪復皆狃於小利未覩要害安於平常忽於變故幸今日賊去之爲安而不虞異日賊來之爲禍也平溪有尺籍有武弁有堅城有大江得一太守居中調度何賊之足虞或曰平溪屬楚思州屬黔臂指不相使也今則一家矣或曰民屬府軍屬衛思民在都坪也彼貴陽平越新創亦何民之有今則加以軍民矣或曰迎送有犇走之苦過客有供應之費不若都坪逸也彼貴陽鎭逺平越三郡又將何避焉而以小費妨大計非矣膚見如斯願與豪傑共商之乃敢以聞之朝

國朝

弭災議

田雯貴陽百戰之後廬室蕩冺民乃編竹覆茅以居勾連鱗次竈廩無異位故多火一不戒輒延焚數十百家不可撲滅至冬爲甚當其將火也城南河水先鳴鳴三日必火其應也若符契戊辰冬十一月庚寅水大鳴牛吼鼔擊聲聞數十里詢之父老咸云火徴因致齋三日防薌酌以祀南明之水而告於祝融之神並禱於南將軍之廟然後設禦火之備而大爲之防久之水不鳴火亦不應民賴以安因思春秋時宋衛陳鄭之火梓愼先言之裨竈請用瓘斚玉瓚禳火子產不與亦不復火夫火心星融風木也木火母鄭祝融之墟又火房也梓愼之占可謂信而有徴矣子產向不肯用禆竈之言而今乃以水鳴驗之豈有合乎且水以尅火水鳴宜無火何以反謂之火不亦誕妄之甚歟蓋黔地水淺而溪石冬則必竭竭則水與石激而必鳴非以召火也然水竭則少雨而多風風起則火易作此物理之常而不可以諭民也則亦因其俗而劑之又非獨因其俗也周禮鼔人救日月則詔王鼔大僕救日月則贊王鼔春秋莊公二十五年夏六月朔日有食之則用幣於社伐鼔於朝所以云救也左傳於魯鄭之國言救火甚詳予之治黔也大率仿其意而行之曰禳魯之徙竈告廟鄭之大爲社祈於四鄘卜筮走望不愛牲玉是也曰鉤梯水器以二十人爲率分道用五百人違命者罰魯之言無備猶拾沈不用命有常刑是也曰濡物魯之濟濡爲幕郁攸從之防茸公屋是也曰斷墻伐屋魯之去表之槁道還公宮鄭之司馬司冦列居火道行火所焮是也曰倉庫獄囚魯之府庫愼守官人肅給鄭之府人庫人各儆其事是也曰稽姦驅骫鄭之使司冦出新客縣士各保其徴是也曰賑卹營室鄭之書焚室而寛其徴與之材是也曰城池戎伍鄭之城下之人伍列登城授兵登陴是也予仿其意而行之不敢有所置而不講闕而多疎也然魯鄭之救火一耳而伍列登城授兵登陴之說則略於魯而獨詳於鄭吾知之矣鄭小國也間於晉楚脫一旦乘會變作不有武備如鄭之疆宇士女何東裏大夫之心良亦苦矣黔城孤處萬山苗蠻雜揉哀鴻初集姦宄伺窺今之因火用兵蓋以僑之治鄭者治黔故曰仿其意而行之所以云救也

祀典議

衛旣齊古者因事之祭小祝掌小祭祀將事禳禱祠之祝號以祈福祥順丰年逆時寜風旱弭烖兵逺辠疾候之言候也候嘉慶也禳者卻凶咎也求福謂之禱報賽謂之祠皆有祝號祈福祥順丰年逆時雨三者皆候也寜風旱弭烖兵逺辠疾三者皆禳也今嵗秋冬之交宜寒而猶燠熱時令不正瘟疫流行省會兵民兩罹回祿十月朔日尙有奔雷懼政刑之失節有干天和水火疫癘之不時神滋恫民滋沴也事神治民地方有司之責矧爲大吏表率玆土心惴惴何敢康寜爲民請命禬禜之典皆宜修舉其在小祝將事著有候禳禱祠之祝號曷弗法而行之考祭法相近於坎壇祭寒暑也相近一曰相迎也一曰卽禳祈也寒暑不時則或禳之或祈之寒於坎暑於壇周禮以槱燎祭司中司命飌師雨師槱積也詩曰芃芃棫朴薪之槱之積柴實牲體焉燔燎而升煙所以報陽也今郡縣有風雲雷雨壇則寒暑風雨之祭可舉也周禮以貍沈祭山林川澤祭山林曰貍祭川澤曰沈以疈辜祭四方疈披牲胸謂磔禳也又命主祠祭禽於四方謂以所獲禽祀四方之神卽司馬職所云羅獘獻禽也此皆方社之祭今郡縣有山川社稷壇皆可祭也又禮記蠟也者索也嵗十二月合聚萬物而索饗之也嵗十二月建亥之月周正也月令孟冬祀公社門閭臘先祖五祀養老勞農等事皆於蠟祭時合而舉之八蠟者一先嗇謂神農也二司嗇謂后稷也三農謂田畯也四郵表畷郵表郵捨所表田畔也畷井田間道也謂田畯所以督約百姓於井間之處也五貓虎迎貓爲其食田鼠也迎虎謂其食田豕也六防謂昔爲堤防使吾禦水患者也七水庸謂昔爲畎澮溝洫使吾爲旱備者也八昆虫謂暑生寒死螟螽之屬曰土反其宅水歸其壑昆虫毋作艸木歸其澤古者年谷順成八蠟乃通故丰年豳頌爲孟冬八蠟之詩今嵗秋頗收稔則蠟禮宜復也今擬於東門外風雲雷雨壇祭寒暑風之神詩歌信南山之二章曰上天同雲雨雪雰雰益之以霢霂旣優旣渥旣霑旣足生我百谷於西門外山川社稷壇祭方社八蠟之神詩歌甫田之二章曰以我齊明與我犧羊以社以方我田旣臧農夫之慶琴瑟擊鼓以禦田祖以祈甘雨以介我稷黍以谷我士女於火神廟祭詩歌大田之二章於城隍廟祭詩歌丰年載芟良耜之三章

五王位次議

鄂爾泰爲以五王位次頒示各學事照得本部院前在江南據宜興縣學詳稱轉奉憲牌卽將啟聖祠攺造謹繹部文內開添設神牌按昭穆位次或系正位南向余依世代東西分別或以五代並皆南向止照左右次序分別昭穆原未經示明相應詳請批示遵行本司看得奉

上諭將

肇聖王裕聖王詒聖王昌聖王啟聖王加封王爵攺造聖祠添設神牌此誠千古未有之盛典萬世不朽之鴻猷也但昭穆位次若非依據經文詳請定式則卽一省之內各府州縣互有異同非以尊崇聖教仰答

帝心也今博采經傳準古酌今欲令各學規模歸於畫一未敢擅專謹依稿詳議呈列於左謹按典禮該學所稱肇聖王以下昭穆位次所謂正位南向余依世代東西分別者非也所謂並皆南向照左右次序分別昭穆者亦非也嘗考諸經義周禮春官小宗伯辧廟祧之昭穆而昭穆之名始見於此禮記王制天子七廟三昭三穆與太祖之廟而七諸侯五廟二昭二穆與太祖之廟而五而昭穆之位次未有聞焉祭統曰夫祭有昭穆昭穆者所以別父子逺近長幼親疎之序而無亂也此𨿽主生者之昭穆而言而亦可知昭穆之義大抵取於有別有序而無亂者也至於昭穆位次於經義皆無所據後世儒者議論紛紜鮮所適從古今禮制旣殊其廟貌規模廣狹丰儉之度亦難以古制相繩惟博采朱子之論明乎禮意之所在以爲之折衷可耳朱子嘗引孫毓以爲外爲都宮太祖在北二昭二穆以次而南考諸孫毓之說宗廟之制外爲都宮內各有寢廟別有門垣太祖在北左昭右穆差次而南由此觀之則廟中之主昭穆各不相望而義取於有別今所謂並皆南向左右次序分別昭穆者是無別之甚者也故謂其說非也朱子之言曰太祖之廟始祖之君居之昭之北廟二世之君居之穆之北廟三世之君居之昭之南廟四世之君居之穆之南廟五世之君居之廟皆南向各有門堂寢室而墻字四周焉凡廟主在本堂之室中皆東向及其祫於太祖之室中則惟太祖東向自如而爲最尊之位羣昭之入乎此者皆列於北牖下而南向羣穆之入乎此者皆列於南牖下而北向南向者取其向明故謂之昭北向者取其深逺故謂之穆蓋羣廟之列則左爲昭而右爲穆祫祭之位則北爲昭而南爲穆五廟同爲都宮則昭常在左穆常在右而外有以不失其序一世自爲一廟則昭不見穆穆不見昭而內有以各全其尊由此觀之古者廟皆南向廟主皆東向羣廟之制𨿽左昭右穆皆以各全其尊惟祫祭始屈於太祖之尊而就南向北向之列則各全其尊者常也屈於所尊者暫也今所謂正位南向余依世代東西分別者是使居正位者止一肇聖自此而下啟聖亦不得以自全其尊而常就旁列故其說亦非也朱子之言又曰後世公私之廟皆爲同堂異室而以西爲上者何也曰由漢明帝始也降及近世諸侯無國大夫無邑則𨿽同堂異室之制猶不能備南渡之後無復舊章𨿽朝廷之上禮官博士老師宿儒莫有知其原者是古制之不可復見朱子已言之矣然則如之何而可爲之準古酌今依經傳義則莫若廟固南向主亦南向不可謂古是而今非也況弟子之於先師後人之於先聖旣南向則主祭者以下皆得北面是南向之禮固一定而不可易者也而欲各立一廟以成尊勢有不能同居一室而無別禮又不可今惟就廟之中隨其地之廣狹分爲五室所謂五室者非能準諸古制不過如今之所謂龕是也以肇聖仿始祖之禮居於正北裕聖居左詒聖居右稍次而南更約前尺許而肇聖之室視裕聖詒聖約深尺許裕聖詒聖視昌聖啟聖復約深尺許從外觀之則五室並齊從內觀之則位之淺深各殊系之尊卑自別則五聖之靈其亦可安矣乎要而言之則同在一廟卽外爲都宮之禮也肇聖居北卽太祖居北之禮也四聖以次而南卽二昭二穆以次而南之禮也左昭右穆卽不失其序之禮也各爲一室卽各成其尊之禮也子遊不云其庶幾亡於禮者之禮也其動也中予不敢自謂其說之果中亦庶幾亡於禮者之禮也夫若此者變而不失其爲常也權而不害其爲經也變而可常權而可經則於禮也其庻幾乎此議業經江寜撫都院行之七屬復經兩江督部院頒示兩江在案今本部院蒞任滇黔所有五王位次擬合頒行

明

示龍塲諸生教條

王守仁諸生相從於此甚盛恐無能爲助也以四事相規聊以答諸生之意一曰立志二曰勤學三曰攺過四曰責善其愼聽毋忽志不立天下無可成之事𨿽百工技藝未有不本於志者今學者曠廢隳惰玩嵗愒時而百無所成皆由於志之未立耳故立志而聖則聖矣立志而賢則賢矣志不立如無舵之舟無銜之馬漂蕩奔逸終亦何所底乎昔人有言使爲善而父母怒之兄弟怨之宗族鄕黨賤惡之如此而不爲善可也爲善則父母愛之兄弟悅之宗族鄕黨敬信之何苦而不爲善爲君子使爲惡而父母愛之兄弟悅之宗族鄕黨敬信之如此而爲惡可也爲惡則父母怒之兄弟怨之宗族鄕黨賤惡之何苦而必爲惡爲小人諸生念此亦可以知所立志矣已立志爲君子自當從事於學凡學之不勤必其志之尙未篤也從吾遊者不以聰慧警防爲髙而以勤謹謙抑爲上諸生試觀儕輩之中茍有虛而爲盈無而爲有諱已之不能忌人之有善自矜自是大言欺人者使其人資稟𨿽甚超邁儕輩之中有弗疾惡之者乎有弗鄙賤之者乎彼固將以欺人人果遂爲所欺有弗竊笑之者乎茍有謙黙自持無能自處篤志力行勤學好問稱人之善而咎已之失從人之長而明已之短忠信樂易表裏一致者使其資稟𨿽甚魯鈍儕輩之中有弗稱慕之者乎彼固以無能自處而不求上人人果遂以彼爲無能有弗敬尙之者乎諸生觀此亦可以知所從事於學矣夫過者自大賢所不免然不害其卒爲大賢者爲其能攺也故不貴於無過而貴於能攺過諸生自思平日亦有缺於亷恥忠信之行者乎亦有薄於孝友之道陷於狡詐刻薄之習者乎諸生殆不至於此不幸或有之皆其不知而誤蹈素無師友之講習規飭也諸生試內省萬一有近於是者固亦不可以不痛自悔咎然亦不當以此自歉遂餒於攺過從善之心但能一旦脫然洗滌舊染𨿽昔冦盜今日不害爲君子矣若曰吾昔已如此今𨿽攺過而從善將人不信我且無贖於前過反懷羞澁疑沮而甘心於污濁終焉則吾亦絕爾矣責善朋友之道然須忠告而善道之悉其忠愛致其婉曲使彼聞之而可從繹之而可攺有所感而無所怒乃爲善耳若先暴白其過惡痛毀極詆使無所容彼將發其愧恥憤恨之心𨿽欲降以相從而勢有所不能是激之而使爲惡矣故凡訐人之短攻發人之陰私以沽直者皆不可以言責善𨿽然我以是而施於人不可也人以是而加諸我凡攻我之失者皆我師也安可以不樂受而心感之乎某於道未有所得其學鹵莽耳謬爲諸生相從於此每終夜以思惡且未免況於過乎人謂事師無犯無隠而遂謂師無可諌非也諫師之道直不至於犯而婉不至於隠耳使吾而是也因得以名其是吾而非也因是以去其非蓋斆學相長也諸生責善當自吾始

國朝

丁祭教

鄂爾泰竊惟

至聖先師萬世之師表也冠帶集圜橋

天子有臨雍之典春秋屆仲月上丁修釋菜之儀內則命夫冑子三公外則寄於有司羣牧典綦嚴也誰敢懈焉本部院前蒞南藩職司秉鬯恭逢丁祭親齋沐而宿黌宮先令儒官較簿書而正祭器乃知牲或已經宰殺旣失告全致潔之心物豈盡屬肥鮮更乖博碩蕃滋之義且或常供不充夫額數任先後以那移珍品不給於豆籩致菹鹽之雙疊兼聞各學亦有同風罔知其竭精誠但解奉行故事甚或尊罍未備疇詳犧象之形琴瑟𨿽陳莫辯敔箎之狀觀者如墻如堵任彼咆哮祭者似醉似癡頽如聾瞽一尊才薦滿庭之燎火無光三獻未終兩廡之燈輝已滅於是豋鉶與簠簋悉凴顚倒幾筵鹿兔與榛菱似遇摩空鸇雀分甘奪膬半由承祭之家人拍地喧天遑問糾儀之齋長駿奔髦士霎時怒髮衝冠輿隸膳夫一片雄心染指凡此之類罪豈勝誅皆由約束不嚴亦以躬行未善不思主爵則身膺一命幸得窺聖人門墻分獻則職任半氊原以司泮宮俎豆平時未知化導已尸位之譏臨事不克恪恭難免曠官之咎於是飭郡守州牧縣令等職兼以誡教授學正訓導諸員各矢乃心以襄大典預期三日牲牷皆供乎餼牽先事一朝品物盡陳於頖璧齋戒沐浴來觀習樂試歌舞於明倫堂前料量潔淸退服寢衣斂精神於尊經閣畔庶幾必誠必信斯夙夜之惟寅無怠無愆知神人之感格是並申之條約用以頒諸學宮業經江南各學遵照奉行在案今本部院蒞任滇黔合行通飭爲此仰各府州縣等官並教授學正訓導諸員務須恪遵奉行今將條約開列於左一旣奉

肇聖五王不惟簠簋豆籩照數增設卽牲牷亦應各增其四有議共牲者其說不可從考之典禮惟配享有可以共牲者專主無共牲之禮書云文王騂牛一武王騂牛一其明徴也自三代至漢唐皆不聞共牲之說惟後漢有靑帝赤帝共一犢白帝黒帝共一犢者議者非之唐開元時五品以上室異牲六品以下共牲豈有王爵而可共牲者乎其各照數增一爲五可也

一祭牲祭品皆有定額一豆一籩罔可缺遺況牲取親割以告防也取其毛血以告全也可旣宰而入學門乎豕曰剛鬛注謂其豕肥則鬛剛羊曰柔毛注謂其羊肥則毛細而柔弱此博碩肥腯之所由稱也可以痩瘠不堪之豖羊而飲之灌之以充牲牷乎旣宰且不可瘦瘠且不可況可缺其額數而肥吏胥之囊槖乎月令曰犧牲勿用牝又曰命宰祝循行犧牲視全具按芻豢瞻肥瘠察物色必比類量大小視長短皆中度五者備當上帝其饗注曰上帝且歆享之況羣神乎嗣後各官俱須先三日親至學視牲牷如法然後稽其數使人牧之以待先一夕親割𨿽姦其何所施乎

一丁祭先數日集樂舞生演習精熟先一日與祭官親同往觀不得艸率從事

一丁祭先一夕凡與祭官齊集學宮齋宿不得有一員私宿本署

一丁祭之日庭燎燈燭務須光明如晝以俟祭畢後已除神前燈燭外卽官員不得各自張燈一丁祭之日櫺星門內不得容一閒雜人所有事宜止許學書幹辦及小心謹愼門斗二人或四人照管燈燭其官員僕從人等一槪於門外伺萬勿使僕從持燈夾墊相隨上殿及上兩廡之禮君師一體毋得自取罪戾以遺失禮之愆

一丁祭之日旣不許容一閒雜人自無有搶奪祭燭及祭品之事倘或仍有潛匿門內乘空搶奪者以盜賊論卽時擒獲解報以憑盡法重究

一學宮之地聖賢靈爽所依不惟丁祭宜修治肅淸卽平日尢宜掃灑潔淨近每見黌宮以內栽種菜學圃成澆灌之塲曝被曬衣諸生絕往來之路甚至丹楹刻桷徒供蝙蝠棲遲鳥革翚飛盡是鼪鼯巢穴蛛塵百斛廟貌埋埃垢之中鼺糞千箕腥穢聞宮墻之外皆已安之若素久且習爲固然甚至先儒先賢兩廡之神牌倒置鄕賢名宦兩祠之神位傾頽非其子孫有誰咨問加之朽蠧若罔聞知凡爾學官所司何職卽諸門斗多亦奚爲嗣後教官不時巡察務令門斗分班輪值逐月掃除學宮之內不得容一毫塵埃庶亦無忝厥司之一端也共襄

鉅典各愼毋忽

積谷說

田雯余於戊辰八月入黔視事值嵗丰穀賤凡一金可糴六斛於是謀共事黔省者相率出俸錢以易之得谷三千石有奇司會司書記之倉人廩人掌之蓋將以防天時之不常而濟地利人和之不及也時有謂余之迂者余曰不然周禮大司徒荒政十二其言救荒最詳而遺人掌邦之委積以卹民之艱阨廩人掌九谷之數以治年之凶丰此積谷所自來也耿壽昌立常平倉朱子有社倉法制非不善而汲黯之矯制繼之復何人乎矧黔之無粟可發也富弼之靑州勸民出粟益以官廩仿而行之又涉於多事矣矧黔之民稀而久貧也今惟以俸錢之所入爲粟米之所出不動帑不勞民何不可者李悝有平糶法以洪周給之仁耿壽昌糴谷於近郡以省漕卒之費法固善而意亦良美矣至於白居易極言和糴之獘蘇轍連疏靑苗之禍此又害民之甚者今惟以市價之盈虛消長隨商賈之貿易有無不假胥吏不驚市防又未見其不可也然而謂余之迂者抑嘗熟思審處夫黔否耶黔多石少田山髙箐密去城郭五里之外所隸皆獚犵狫椎髻鴂舌之徒而行旅之螘穴於闤闠間者朝而之蜀之楚焉夕而之滇之粵焉非有恆產之守也非有土著之樂也非有擔石之儲而聚族之謀也脫一旦雨暘愆耕作廢金死粟生道殣相望卽爲之求轉移於蜀楚滇粵之間是猶止渇而掘井以七年之病而求三年之艾也烏可得哉不寜惟是明天啟壬戌間安邦彥之亂賊圍浹嵗城中無米人相食殆盡此非其明鑑與方今邊陲綏靖苗蠻向化仰賴

聖天子柔逺徳意以共樂升平自可弗慮乎冦盜然堯水湯旱則未敢預計其必無也夫積谷之舉殆亦因地制宜司封疆者黽勉其所有事焉耳然往往必摭古證今以伸其說而終不離於老生之常談余則誠迂矣

鹽價說

田雯河東昆吾波斯賔於闐骨咄莫不有鹽而黔獨無仰給於蜀微蜀則黔不知味矣蜀之鹽不一產要皆出於井順慶之井久堙塗�之井有禁所轉致者惟戎州耳又不可以舟車通肩瘡蹄血而後至其來也不易則直不得不昻直昻而民之艱食者比比矣黔民洵苦矣哉三月之忘獨藜莧腸哉當其匱也代之以狗椒椒之性辛辛以代咸只誑夫舌耳非正味也卽遇其饒亦止沾唇而量腹如水之交不在和羮也而安問其爲紫爲赤爲耑爲散與夫爲苦爲飴爲形爲巨桃也哉無他困於錐刀故也鹽之直取於谷谷日賤而鹽不肯平十鐘不能易一豆安得而不苦其乏夫鹽木枝可生陸地可生豈山國獨不生母亦牢盆之術未精管商之政未講耶不然卽輸滇淮而足之奚不可然不必也緩闗市之徵而覈居奇之蟊則幾矣

雄黃說

田雯產安籠之這興邇於粵采之法易於砂塊者爲上末次之皎者爲上黯次之巵榼仙佛皆可鑿塊不恆得則聚瑣屑而嫓之嫓之之用爲茅膠茅膠者薯蕷之別種不可食者也其汁若髹漆可以合離而萃渙黃有雌有雄雄則皎雌則黯矣古人防讀之誤抹以雌黃人之譸張爲幻者率類是故曰雌黃其口而春申君以之塗堂故曰黃堂蒲觴藥物取諸是辟惡而除毒也虺螫見之則骨靡黃之精爲至寶其光可奪日佩之宜男賈是用售連城不足多也

烏防馬說

田雯馬之良者爲冀北而渥窪之種則友龍大宛之來則汗血渥注大宛皆西域也水西烏防近於西故多良馬上者可數百金中亦半之其鬻於外者凡馬也而其上者蠻人愛之不肯鬻亦不頻騎惟作戛【祀也】臨陣乃用之蠻死則以殉水西之馬狀甚美前視雞鳴後瞷犬蹲膈濶防厚腰平背圓秣之以苦荍焉啖之以姜鹽焉遇暑暍又飲之以虀漿焉體卑而力勁質小而徳全登山逾嶺逐電歘云鄙螳螂而笑蝘蜒也龍胡鳬臆肉角蘭筋志倜儻而精權奇也有馬如此不可謂非良矣然而未若烏防之異也烏防之馬體貌不逮水西而神駿過之食篬筤之根飲甘泉之水首如碓蹄如盂齒皆黃區耳則桃記以平塗試之夷然弗屑反不善走而志在千里隠然有不受羈勒之意所以英雄之才不易測而君子之道貴養晦也爲郵無正九方臯者蓋亦難矣辧之則不以耳而以齒耳之桃記又如眉月然蓋多贗以攫重購者孰謂烏蠻愚哉詰其故惟善於攻駒駒始生必寶嗇其母時饑渇而潔寢處曉夕與俱所以助其湩而使溢厚其子之气而無閼也生三月差質之佳者而教之縶其母於層巖之巓餒之移晷駒故戀乳不可得倐縱之則旁皇躑躅奮迅騰踔而直上不知其爲峻矣已乃縶母於千仭之下而上其駒母呼子應顧盼徘徊而不能自禁故弛之則狂犇衝逸而徑下亦不知其爲險也如此者數四而未已焉則其膽練矣其才猛矣其气肆矣其神全矣旣成陶復絆其踵而曵之以齊其足所投無不如意而後馳驟之盤旋之螘封之上碞澗之間金鞭一下欲嘶不成則陟太行若培塿履羊腸若莊馗而軼倫超羣也嗚呼此烏防馬之所以良也天下事何一不由於學而況馬乎

水銀說

田雯竈有大小釡亦如之大者容砂二十升離而爲十層次入之間以稃粃布陳汞灰於其上治以杓中凹【闕】凸覆以釡差殺之揉鹽泥而塗其唇築之乃煆之凡一晝夜汞成滴滴懸珠滉漾璀燦皆升於覆釡之腹小者以煎砂石相錯之巖子旣實之掩以筠籠籠如篩塗以泥豆其孔以疏气者四孔則周遭槽之穴其上覆以小甓亦鹽泥固之而後煆炷薌可成汞登於甓溢則注於孔之槽俟其性定挹而注諸豖脬裏而防之乃可行逺如或傾之斂之以椒聚集如故啟釡甓者必含虀或臡汁乃可邇不則觸其气而齒墮已成汞而升之復可爲硃不忘其本物亦有然者矣又有自然之汞生砂中不待烹煉而成者尢不易得羽化之資糧也

硃砂說

田雯自馬蹄闗至用砂壩十里而近自用砂壩至洋水熱水五十里而遙皆砂廠也洋熱之砂爲箭鏃爲个子用壩之砂爲斧劈爲鏡面此其凡也采砂者必驗其影見若匏壺者見若竹節者尾之掘地而下曰井平行而入曰墏直而髙者曰天平墜而斜者曰牛吸水皆必支木冪版以爲廂而後可障土畚鍤錘斵斧鐝之用靡不備焚膏而入蛇行匍匐如追亡子控金頤而逐原鹿夜以爲旦死生震壓之所不計也石則斧之過堅則煤之必達而後止有狻猊焉象王焉於菟長離焉大幸矣否則桮棬焉簍防焉簪珥焉要亦聽之龎而重者爲砂寶伏土中呴呴作伏雌聲聞者毋得驚驚則他走凡砂之走響如松風無巨無細咸以晶熒爲上栁子所謂色如芙蓉是也方其負荷而出投之水淘之汰之揺以牀漂以箕旣淨囊而漉之不卽幹口以吹之其水或瀦之池或引之竿越崗逾嶺涓涓天上落也獲之多寡眂虖命地之啟閉眡虖時砂之楛良眡虖質不可彊亦不可恆也銅仁萬山婺川板廠皆有之

革器說

田雯盤盂盅�之屬凡數種矣壺爲善挏酒乳茶注之提之等於滑稽防夷也若碁局則遜楸枰之逸響矣戎宜預箭皰馬韉囊之被之等於障泥瑉防也若細合又增陸離之采色矣用水牛皮牝者首牡者亞焉濶者貴狹者賤焉�者上皴者次焉以水浸之燔毛剚肉取其澤且平也以火烘之文縵理取其幹且厚也以木張之以齧定之以刀削之而後膏以楅髹焉膏之其功十也以沙覆之以土窨之以石礱之【石出威淸】而後繪以文采焉繪之其色四也四色皆和漆成之首則黃蓋色之正者故首也蘇長公與人論菊謂如叔向之取鬷蔑是也黃以石黃絳以灌口砂碧色合靛靑石黃而一之羊肝色兼黃殊靛而三之鐻車鐵筆花鳥賦形斵輪承蜩之技也雕虫鏤卉運斤成風崔靑蚓邊鸞之手也又水西有乳漆器其制度略同獨繪事各別不謂方人有此奇巧耳

先農說

鄂爾泰耤田之禮宜祀先農夫先農何神也始於何時神位宜何如書壇設何所涓吉何日陳設何器祭享何品樂奏何章旣躬親其事敢不先考正其說試爲略言之古聖王之制祭祀也法施於民則祀之是故厲山氏之有天下也其子曰農能植百谷周棄繼之故祀以爲稷此祀稷之始也共工氏之霸九州也其子曰后土能平九州故祀以爲社此祀社之始也而郊特牲稱天子大蠟八先嗇一神農也司嗇二后稷之官也農三古之田畯有功於民者也郵表畷四郵亭之舍標表田畝田畯居之以督耕者也貓虎五貓食田鼠虎食田豖皆有功於稼者也防六水庸也防隄也以蓄水亦以障水庸溝也以受水亦以泄水皆農事之備也昆虫八螟蝗之屬害稼者也是故蠟之祭有八皆以爲農而以先嗇爲主蓋以先農爲八神之主此祀農之始也班固食貨志又從而申其說曰辟土殖谷曰農炎帝教民殖谷故號神農氏謂神其業也又厲山氏有子曰農能殖百谷後世因名耕甿曰農其言農之義甚著而先農之稱考之於經未有紀載惟劉向五經要義曰壇於田以祀先農如社衛宏漢議春始東耕於耤田引詩先農則神農也魏秦靜議風伯雨師靈星先農社稷爲國六神晉太始四年耕於東郊以太牢祀先農周隋及唐所稱先農皆祭神農於帝社配以後稷卽貞觀初太宗親耕東郊仍耤田壇之名也垂拱中乃以耕田壇而爲先農壇開元十九年祀神農之壇上以後稷配二十三年親祀神農於東郊配以勾芒遂躬耕盡隴止乾元二年詔去耒耕雕刻天子出通化門釋軷而入壇遂祭神農以後稷配冕而朱紱躬九推焉憲宗元和五年詔以來嵗正月耤田太常修撰韋公甫言耤田禮廢久矣有司無可考乃據禮經參考開元乾元故事爲先農壇於耤田此先農壇之所由來也漢文帝紀二年春正月丁亥開耤田唐禮樂志春孟吉亥享先農此春月亥日祀先農之所由來也臣於是本之經佐之史核之

國朝會典而爲之參酌其制卽如今之於神位也則書曰先農之神蓋以神農后稷皆各有所專祀而於此則統而書之也然以

頒示天下使農夫皆能曉其義則必實指其名而數之曰某某教農之君某某勸農之官也使農夫皆得津津口頰轉相稱誦愛慕向往而後其用力益勤則是先農之位宜主神農而配以後稷神農居中后稷居右皆南向田畯以下依八蠟之祀皆東西向比於兩廡之祀而位次正矣諸侯親耕於東郊則督撫以下之耤田皆宜在東郊先農壇在耤田之北壇門南向中爲先農壇壇髙而方四面有階祭日奉神位以祀壇之後爲神庫如祭宗廟寢室之制以安神位壇之前旁爲瘞池以瘞毛血神庫之左爲神倉儲耤田之谷以供粢盛酒醴神庫之右爲宰牲亭以供親割壇門外爲觀耕臺下爲耤田壇之旁別置齋室未祭而齋旣祭而燕皆於其地而壇基立矣古之躬耕在孟春元辰後之躬耕在孟春吉亥宗乎古則宜用元辰法乎近則宜用吉亥而涓吉定矣其在祭器則三爵一尊酒盞三十登一鉶二簠二簋二籩十豆十筐一俎一毛血盤一鑪一燭臺二香案一祝板一而祭器備矣其在祭品天子則用太牢督撫以下則用少牢餘無可減爵實以酒醴登實以太羮鉶實以和羮簠實以黍稷簋實以稻粱籩實以棗栗榛菱芡鹿脯白餅黒餅形鹽槁魚豆實以菁菹芹菹筍菹韭菹鹿醢兔醢魚醢醓醢脾析豚拍筐實以靑色量帛俎實以羊一豕一而品物齊矣若夫樂奏七章則以丁祭樂舞爲之舞佾如其數迎神奏永丰之章奠帛初獻奏時丰之章亞獻奏咸豐之章終獻奏大丰之章徹饌奏屢丰之章送神奏報丰之章望瘞奏慶丰之章七闋旣終而樂奏成矣未祭之先自齋宿以至省牲省牷演禮演樂祭之日自迎神以至於初獻終獻送神望瘞悉如文廟之儀而大禮舉矣位次正而心不疑壇基立而地不遷涓吉定而時不忒祭品備而知其不可假易品物齊而知其不貴殊珍樂奏成而無有不和大禮舉而孰敢不敬而先農說於是乎畢

耤田說

鄂爾泰禮之有耤田也明仁也教孝也以天子之尊而必親耕則天下之爲農者孰不勤於耕此天子之仁愛天下而使之務本也所以明仁也以天子之尊而必親耕以供粢盛則天下之爲子者孰不勤於養此天子之孝先天下而使之養親也所以教孝也月令有之曰孟春之月天子乃以元日祈谷於上帝乃擇元辰天子親載耒耜措之於參保介之禦間帥三公九卿諸侯大夫躬耕帝耤天子三推三公五推卿諸侯九推反執爵於太寢三公九卿諸侯大夫皆禦命曰勞酒謹按元日上辛也元辰郊後吉日也日以干言辰以支言互文也則是耕耤之典當行於祈谷之後而同在孟春之月也考之周禮天官甸師掌帥其屬而耕耨王耤以時入以供粢盛此卽天子之耤田而甸師掌之者也然耤田不獨天子有之諸侯亦然祭義曰天子爲耤千畝冕而朱紘躬秉耒諸侯爲耤百畝冕而靑紘躬秉耒以事天地山川先古以爲醴酪粢盛於是乎取之敬之至也是以千畝百畝之數此天子諸侯之視爲等級而其躬耕以致敬則一也祭統曰天子親耕於南郊以供粢盛王后蠶於北郊以供純服諸侯耕於東郊亦以供粢盛夫人蠶於北郊以供冕服天子諸侯非莫耕也王后夫人非莫蠶也身致其誠信誠信之謂盡盡之謂敬敬盡然後可以事神明此祭之道也是故南郊東郊之殊此天子諸侯之視爲分別而其親耕以致誠信則一也後世躬耕不行耤田漸廢周宣王不耤千畝虢文公曰不可夫民之大事在農上帝之粢盛於是乎出民之蕃庶於是乎生事之供給於是乎在和恊輯睦於是乎興財用繁殖於是乎始惇龎淳固於是乎成觀於此語而知耤田之義廣矣大矣漢文帝二年詔曰夫農天下之本也其開耤田朕親率耕以給宗廟粢盛夫文帝漢之賢君也此禮旣舉後之明主亦猶能踵而行之然惟天子行之畿內天子而外無復有議及者幾比於繁纓大輅之不可請近代郡縣大者不惟比於古公侯之國而小者亦逺勝於子男之邦則耤田之禮皆所當行乃不惟郡縣不惟督撫卽天子亦不能嵗舉此禮卽使嵗舉此禮京畿而外公侯大夫鮮有能講明其義者今

聖天子特舉躬耕以爲天下先自督撫以及郡縣州衞所等官凡任守土之司通行耕耤之禮此誠千古未有之曠典也臣身爲總制兩省封疆一身表率況滇黔在萬里之逺僻處蠻荒一旦躬逢盛舉不獨山農野叟實所未聞卽縉紳士夫亦無從考覈臣不揣膚陋用表彰其義著爲耤田先農二說宣示僚屬徧告農夫使知我

聖天子本此仁孝之至推廣誠敬之思而其所以爲臣

民祈

天永命以同享夫萬邦屢丰之慶者其用意誠深且逺

可不共殫其仁孝誠敬之心以承

聖眷而答

天休哉至於耕耤儀注已詳於會典位有尊卑禮無二致可彷其意而行之無所容其末議也臣謹稽首而爲之說

貴州通誌卷四十三﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷四十四

藝文

賦詩

明

聖泉賦

王杏客有謂日岡子曰玆牂州蕞爾一陬仰視中原猶寄黒子於人身之一胠其間怪石累累如吐如叴層巖嶪嶪如結如浮蟠蒼聳翠連亙綢繆是固子之所徧歷而旁收者洪邊之曲貴山之幽有水一天鑿其湫名曰聖泉謂匪人謀是殊方之獨擅亦賢士所遨遊子嘗知之乎不也日岡子應之曰吾嘗見玆邦之水矣髙者懸瀑下者聚漚濶者爲港窄者爲溝廣不能容大壑之鱔深僅足泛防堂之舟何乃玆泉之名得爲聖者之流子言迂矣殆亦未之詳搜客曰嘗聞之天惟至公不愛乎道地惟至平靡惜其寶人文正气中原多抱山谷之深溪流之巧彼蒼或爲殊方者造之子胡視之乎防也哉空言無徴泛聽亦藐口誦之眞不如目擊之了請乘子之暇屈子之軺爲子禦重輪駕細褭借煙景於須臾拂風塵之繚繞相與觀玆泉之渺渺以明予言之非矯日岡子可之乃惟季春天日朗霽言秣其駒言膏其轊循郊墟以啟行遡層阿以深詣動微翠於幹旌納輕飈乎短枻屹萬崖之陰森忽一壑之淸麗聲出竹以泠泠風拂面以泄泄客曰斯聖泉之際也請於是乎少憩以惠吾子之睇日岡子下車而防之南山之阡惟谷谸谸中涵一窟甃以方圓冰冽其澌漱瑤滴璇石疏其罅排琚列蠙湛波光之上下防瞬息乎飛漩俄而彌漫漲於巨川倐而翕聚滙於重淵有若巨海之鰲兮噴濤吐浸以侵軼乎八埏霎颶風之恬霽兮吸頷回涎有若玉之麗於日色兮晶光蕩漾於藍田迨其靜閟兮斂之於半畝之煙聽石鼔以爲兮輕重互爲其闐任綸竿以爲測兮髙下各得其平疊往來之相繼兮殊過續之不愆迅時之反覆兮妙消長於涘涓陰不能使之溢兮暘不能使之晙旱不能使之涸兮澇不能使之湮僅一斗之涵容兮浩气吞吐乎旻天寄白雲於野艸之隩兮宛潮汐之伸縮於大江之堧凝目以視兮凡幾轉圜窮神以索兮莫測其然將以爲石竅之間而通兮泥藪或有時乎閼塡或以爲沙水之壅而成兮陵谷又若是乎屢遷是必蒼蒼之上兮結構於太乙之前神以爲之範圍兮數以爲之陶甄星宿其揚波之脈兮河漢其濫觴之源浮槎無所於窺兮鮫人求涉其偏顧謂客曰是誠聖矣非子之言幾失此泉非玆泉之勝幾不味子之言繄中原之未見諒大化之獨全已無有於蜀川之峽又奚數乎昆明之滇也哉客喜而笑曰因野人之諓諓而見與君子之明詮否者將不與畝澮之盈同��耶是固嘉賞之有待抑亦玆水之有緣於是汲水烹茶釣鱗煮鮮采蘋采藻充皿羅籩泛元酒於蓬壺兮飛瑪瑙於瓊筵啜醴以遨兮縱眞境之無邊賡考槃之章兮相與永矢於弗諼詠濯纓之歌兮挹爽於滄波之漣逝者如斯兮悟造化之眞傳以玆爲鑑兮戒光景於流連日臨於酉兮驗消息之有先樵歌送淸兮倚斜曛於崦嵫之巓徜徉天地兮並匹馬以言旋次第其事於石間兮俟來者有考於斯編

鰲磯賦

江東之耽瑞子遊黔二稔撫鎭無庸喟然長嘆偶從直指應公憩釣磯謁武侯祠見城南河水淸漣與梁亙跨曰美哉水中不停民其魚矣公曰隄津未備瀦澤奚繇障而防之亦其事也相與鳩工壘石擁階宛然鰲極臨流覽勝遂作斯賦其詞曰余承簡命言撫黔藩襟楚澤鎖滇垣背烏納面龍番牂柯金築簇綺攢旙爾乃命駕乎綦郭飲馬乎流泉容與乎南明凝盼乎富川於以相厥攸宜卜築隄閈俯察仰觀上虹下案宛在水中水無漫渙廼進三老而問之曰孰有當於此者乎河水彌彌寜能使逝者如斯三老對曰僕聞成梁不易防川則難測而定之有基無壊民其永賴然則君侯之所指也母亦務是乎願聞其槪余吿之曰是其源也未窮其際來自夷箐達涪出定中滙貫城其漲也湯湯乎若洪濤之浮拍而怒號奔激其耗也涓涓乎若淸泠之赴坎而潺湲淅瀝易盈易涸乍沈乍浮與汨俱沒與化俱流逺而環之敻寥邈而綽約廹而對之見阻隘而摶輖峻爲之防驟汜濫而虞決低爲之闔時淋漉而逐滮睠彼涵潭就伊沙渚方廣得衷下髙合寧弱水中丘南溟蹲嶼積而能去散而還聚頴峯天表是曰署賔爲章云漢秀卓城闉左蠻架筆傍列貴人衍淸唐之寒潄兮挹犀馬之甘泉吸三寶之靈液兮貫明珠以綴連綰北汪之靑栁擷西池之白蓮帶霽虹之腰玉兮極南浦之縈漩於是我臺杌控我坁綫紆介在涯崖安於覆盂飛翚岧嶤作鎭鼎湖象文昌與武曲運經緯以昭憲斷鰲首以立極兮臥長鯨之橫堰回狂瀾於碤磧兮廠瑯玕之疊瓛浮海屋之龍宮兮訝蜃樓之非幻步登瀛以出塵兮共題名於塔雁左瞻右睞徙倚婆娑俯濯淸纓反射紋波灘聲陵影晨夕煙蘿若吟梁父忽起漁歌伊惟幽人潄流枕石心逺地偏山靑水碧灌木叢陰匿景逃籍希躅嚴陵垂綸自適維九鼎以一絲兮客星隠而名髙棹扁舟之去來兮泛不系而逍遙遺名利於煙水兮委直鉤於釣鰲一水盈盈對瞻古廟錦官森嚴諸番並曜懷美人於三顧兮綣魚水之遘奇余心悅其盡瘁兮鼎足成而運移誕天威以擒縱兮烏蠻震而靖夷儼遺容於屍祝兮據最勝之江湄嗟臥龍之蟠潤𨿽百世其可師爲龍爲魚一潛一見出處侔時蠖屈虎變旣葆眞而閟秀期人傑而地靈榮光塞河卿靄鬱蒸乘桃浪以遊瀚海兮謂熊飛而幹城挽天河以洗甲兵兮騰八陣之遺英歇蘭若而奪琳珪兮淡二表於承明進可獻而退可懷兮憂則違而樂則行山之髙而水之長兮登斯臺其含情匪大夫作賦兮勉爾榮名髦士壯懷之磊落惟先哲之是程

國朝

他山賦

錢邦芑瞻寰區之曠夐信山水之離奇乃黔地之荒僻更聳異而嵚﨑旣嵽嵲而陡削亦崢嶸而逶迆余也忘情塵累遁迹遐陬遘玆異境心契神投辟萊穢於嵼焚荊榛於岰丘嵱嵷髙下而畢現崱屴前後而俱收登椒巓以遙矚覺之奔投煙雲開闔以萬狀气象變而莫求若夫崧屾防以艱陟洞穴合沓而陰尋回溪漭潒而滂防大壑奔崩以懷靈隠窺地軸之維絡邈測天柱之矗撐至於叢柯偉木幹霄礙云榕樟翹負以飛曳防栛楚捷而隠森春花列綺於岓岤秋葉驚霜而換金髙霞華映於峩峉朱云采亂於岊岑獨是奇石磈磥拔地插天或贔屭而硈�或碪而屈鬈或橫仄而防�或逆竪而倒懸或龍盤而虎奮或鵬舉而鳯軒或蛟騰而鴻下或獅怒而狻狂【葉魚軒切】或纛引而旗導或羽展而翅翩或云垂而煙斷或浪擁而濤旋髙者遏日下者回嵐巨者藏谷空者隠潭皺者膚蹙漏者竅含瘦者骨削薄者縠彡散者星落簇者毛毿仰者如嘯俯者如凝立者如望欹者如嬉蹲者如怒踞者如思揚者如舞抑者如企端者如拱斜者如窺前者如待後者如趍聨者如布斷者如虧尖者如刺利者如刲旣而嶻薛亦防礐而峩【葉魚羈切】況齟齬而曲又巧妙而因依抑且松檜叢倚栢杉掩映篁筠疎密以相間花卉參差而互襯蘚衣斑蝕而�蒼木根盤嵌而凸勁玉膏涵毓而甘香石髓凝結而精潤況復淵泉迸湧流澮成河旣汪洋以�潲亦濈而回紆兼曲汀而斜渚更危嶼而淤瀦加之髙栁叢生於浩渺枝柯披蔭於洪渠荇藻絲牽而帶續芹茝斜刺而劍舒禽鳥間闗於林杪鳬鷖泳唼於蒲菇連峯倒影於波底懸崖插根於水隅以至淌澌浻澋石折崖回穴鳴竅答巒傾岫摧魚鳥騰躍而莫定柯業浮蕩而橫排山因水而幽窅水得山而紆回維山有亭名曰拜石斵木結茅依林傍窟據屻屽之巃嵸當防防之崒屼砇�拱侍而碁羅砮防硱以陡嵂況復蹇煙佇嵐洗雨伴月時探奇而入影時伐虛而剔骨云根倒灑夫珠泉防腳橫穿乎木甲【葉吉協切】維水有舟名曰恰受一葉浮波淸流獨潄漾淪漪而上下棹苔萍而簇湊遡輕漪而織影蕩素瀾而破皺涵嫩緑於霄光挹柔碧於空秀月采沈璧而耀金雨痕滌沫而漂漚【葉烏侯切】蘭橈宛轉而夷猶布帆飄拂而邂逅維山之陽南望鰲溪山幽水繞泉石多姿旣而明麗亦嶺嵤而舒徐盼立鐘而接招隠望洞鵞而訪石雞登峯西眺山曰五云千崖峣竪萬壑巉深嶚仰曕而神悸磵戶俛瞰而骨驚雕鶚斂翮而莫度狖猱援羅而懼深非禪棲之修侶孰追級而遐登厥峯之陰山名佛頂杉溪環帶淸駛絕影崨嶫防而難躋巗嵁嶙而奚騁名剎焜耀於危巘鐘鼔響傳於絕畛樹駐曦而虧耀巒障蟾而蹴景石磊砢而層疊泉瀑注而防井西南遐矚湄水如綫庵曰西來塘名古練當水轉而山環亦村古而林蒨幽人於焉結契賢士或爾憑眷環山百里萃玆名區龍潛鳯舉霞隠雲遊【葉羊朱切】明哲晦迹而耕牧英流韜采而魚枯乃復深宵歌嘯詩酒歡娛聲林隔而遙答气谷短而潛呼於是雅尙相憐淪落爲友朝夕過從味視蘭臭風雨無阻於昏防嵗月𨿽賖而猶遘時登髙以遐想或聨袂而紆遲時銜觴以逺望或白眼而移時當唱和之相得每感慨而淋漓何諸子之髙尙矢肥遁以相期況山水之可樂奚荒寂之自疑且奇聞之共賞質今古而無欺復品行之修潔實風流而可師吾將托此以終老造化於我其何私

朱砂賦

田雯考夫銀燭流於朱提銅山啟於吳會合浦有夜還之珠番洋有醋潑之瑁精鏐美簜林邑螢飛黃鶻靑雅錫蘭流潰西域之苜蓿葡萄南粵之瑚翡翠莫不居之爲奇有以爲利至若丹砂之名首見禹貢與砥砮而並稱入髹漆以成用鐘乳質近而形分紫英體殊而貌共烹而練之綘雪瓊膏餌而服之十洲三洞術傳鴻寶雞犬升云書祕枕函杖藜照誦稚川勾漏是求香山廬峯見弄衞公以之羮昌黎因而兆夢石可防兮逋償金可化兮采送訪卲陽之巓遺井尙存過洞庭之埜鑄鼎猶頌匪怪匪迂宜愛宜重於稽所產不一其鄕二酉之麓間出湯池之下深藏𨿽習聞而未覩今乃見於黔疆阡江盤水婺邑銅崖咸可掘而可采然忽閉而忽開未有開陽之夥者也於是奇贏之徒廢舉之士指煙嵐以爭趨驅舟車而來至相與募保傭工畫壤列肆追一錢之蚓蛇探重泉之幽閟墏髙支以造天脂親賫以覓地悵曉夕之莫知置死生於非意乍吐微鋩儼獲大貝雜土石以同居寢礦牀而酣寐或如矢鏃或如斧劈或瑩如鏡或黯如漆韎韐比光火齊較色燦矣霞披歘然橊滴是稟離精聿鐘火徳細若輕塵巨等拱壁壘瑰陸離尺量斗計謂之砂寶辟邪魘魁豪客名家連城肯易鍤入畚出梯升綆墜附螘引擔肩負背載檢載披且淘且汰審厥楛良別夫族類此什襲而韞藏彼貿遷而罔市別有沿邨埜老接澗孤防措斗引竿漉末拾零足淸溪而蝕趾目注粒而損睛波濤爲之盡赤襟袂爲之頓頳茍錙銖之可取𨿽纎忽其敢輕爾乃作竈支鑪置碾施杵研之則我朱孔陽蒸之則揮汗成雨學團璣之走盤任易而滴露更呼爲汞攺號曰硃其實則一其變則殊噫此一物也旣不充耳目之玩乃妄傳服食之神以致多搜索於官牒遂視爲希世之奇珍使者不言神仙願下令而長禁砂其莫產山谷何爲苦此一方民

漏趵泉賦

田雯富水之西去城五里峯回逕轉隠軫駢闐在彼中阿有防出焉名曰百盈字之聖泉庱庱淜淜瀯瀯涓涓虎須方聚魚目更煎閱寒歷暑不知嵗年置準其中以驗後先俛仰深沈罔越罔愆蓂莢謝榮璣衡廢旋重黎解政常羲罷占綫景徒測葭灰徒然螘運周髀之磨儀渾顓頊之天麐朴修墜而未精郭許晰理而難詮一日之內俄頃之間甫除甫乘倐滿倐蠲何必登觀象之臺臨鐡勒之邊商度次於壺遂較盈虛於巫咸哉此其所以爲百盈歟方其進也防行及其退也坎止始焉不驟終焉不已如日之經猶星之緯莫測其源莫竟其委孰鍵其闗孰斡其裏大旱竭澤而不焦巨浸稽天而不圯以晝以夜以施以閉見兮麐遊隠矣鳯舉神龍之時屈時伸至人之可出可處往而知返求而能與寸陰是惜尺度必軌不可得而挹其可得而徙耶此其所以爲聖泉也歟吾聞水之潤地脈之周身一呼一吸一縮一盈釋氏數息而觀鼻黃老驗炁以養生動則俱陽靜亦凝陰華池灌潄湧泉引伸嗇淫尾閭坁漏金莖百蓄一泄吐故納新散華斂朴翕虛辟淸按之澄汲之囦渟節宣輔和樞紐調眞繇此而推猶未可勝潮有春秋之信木有開落之辰雁乘之而去來蛬之而蜚鳴抑聖水之稱不一其目琉璃之澨亳州之麓烏竜二池武陽一掬巫山之峯並此爲六更讀鴻書亦云漏汋語其情狀比於趵突惟厚徳之難量斯佳名之屢托無怪乎間至錦鞍時停華轂埜客對之而流連風人臨之而躑躅

石船賦

常安維黔有石船形宛然杙於何日棹於何年扣之有聲琢之彌堅爾乃泊於牛渡河中停乎獅子峯畔遙倚白蘋之洲近接紅蓼之岸任其朝霧之迷聽其夕云之亂幾經天上春秋更歷人間月旦且復檣收曲澗碇重盤渦髙礙鬥牛楫揺丹桂逺牽云浪纜結修蘿寒浸中流有月不貫冷涵水底無風可波空號羽毛似駛難稱葦葉如梭久阻思歸之棹淹畱乘興之艖若夫叱石兮羣起而化羊射石兮夜行而疑虎鞭石兮血出而海塡煉石兮彩成而天補取笏而拜兮無爲之石丈刻桐而扣兮臨平之石鼓昆明池兮鯨鳴零陵郡兮燕舞是皆故迹之相傳猶有遺蹤之可數羨此船也無沈而無浮誇此石也歷今而歷古是以長爲礎潤不逐星流觸虛焉終無所怒不系矣寜將何愁豈勞工倕之輩無煩虞姁之儔堪爲僕射之居處不類孝亷之停畱白鵠湖中舴艋頻泛太虛山下漆船常浮惟是秋蘆嵗嵗迷離春水年年蕩漾汨萬頃之長流倚四圍之疊嶂縱操瓊楫何施不問布帆無恙悠然樵子之歌邈矣漁郎之唱於是鷁首霜鋪潔白螭頭月照空明擊楫聲聞澎湃扣舷響答噌�霜滿秋郊紅葉落雨來春夜紫苔生庶可免朝來暮往又何須故送新迎豈非深鑑風波之險頓悟桑海之情哉

五言古

唐

送趙判官赴黔府中丞叔幕

李白廓落靑雲心交結黃金盡富貴翻相忘令人忽自哂蹭蹬鬢毛斑盛時難再還巨源咄石生何事馬蹄間緑蘿長不厭卻欲還東山君爲魯曾子拜揖髙堂裏叔繼趙平原偏承明主恩風霜推獨坐旌節鎭雄藩虎士秉金鉞蛾眉開玉樽才髙幕下去義重林中言水宿五溪月霜啼三峽猿東風春艸緑江上歸軒

經亂離後天恩流夜郎憶舊遊書懷贈江夏韋太

守良宰

李白

天上白玉京十二樓五城仙人撫我頂結髮受長生誤逐世間樂頗窮理亂情九十六聖君浮雲掛空名天地賭一擲未能忘戰爭試涉霸王略將期軒冕榮時命乃大謬棄之海上行學劍翻自哂爲文竟何成劍非萬人敵文竊四海聲兒戲不足道五噫出西京臨當欲去時慷慨淚沾纓嘆君倜儻才標舉冠羣英開筵引祖帳慰此逺䢐徵鞍馬若浮雲送余驃騎亭歌鐘不盡意白日落昆明十月到幽州戈鋋若羅星君王棄北海掃地借長鯨呼吸走百川燕然可摧傾心知不得語卻欲棲蓬瀛彎弧懼天狼挾矢不敢張攬涕黃金臺呼天哭昭王無人貴駿骨騄耳空騰驤樂毅倘再生於今亦奔亡蹉跎不得意驅馬還貴鄕逢君聽歌肅穆坐華堂百里獨太古陶然臥羲皇徴樂昌樂館開筵列壺觴賢豪間靑娥對燭儼成行醉舞紛綺席淸歌繞飛梁歡娛未終朝秩滿歸咸陽祖道擁萬人供帳遙相望一別隔千里榮枯異炎涼炎涼幾度攺九土中橫潰漢甲連胡兵沙塵暗雲海艸木揺殺气星辰無光彩白骨成丘山蒼生竟何罪函闗壯帝居國命懸哥舒長防三十萬開門納凶渠公卿如犬羊忠讜醢與菹二聖出遊豫兩京遂丘墟帝子許專徵秉旄控彊楚節制非桓文軍師擁熊虎人心失去就賊勢騰風雨惟君固房陵誠節冠終古僕臥香鑪頂飡霞潄瑤泉門開九江轉枕下五湖連半夜水軍來潯陽滿旌旃空名適自誤迫脇上樓船徒賜五百金棄之若浮煙辭官不受賞翻謫夜郎天夜郎萬里道西上令人老掃蕩六合淸仍爲負霜艸日月無偏照何由訴蒼昊良牧稱神明深仁卹交道一忝靑雲客三登黃鶴樓顧慙禰處士虛對鸚鵡洲樊山霸气盡寥落天地秋江帶峨眉雪川橫三峽流萬舸此中來連帆過揚州送此萬里目曠然散我愁紗窻倚天開水樹緑如髮窺日畏銜山促酒喜得月吳娃與越艶窕誇鉛紅呼來上云梯含笑出簾櫳對客小垂手羅衣舞春風賔跪請休息主人情未極覽君荊山作江鮑堪動色淸水出芙蓉天然去雕飾逸興橫素襟無時不招尋朱門擁虎士列防何森森剪鑿竹石開縈流漲淸深登臺坐水閣吐論多英音片辭貴白璧一諾輕黃金謂我不愧君靑鳥問丹心五色雲間鵲飛鳴天上來傳聞赦書至卻放夜郎回暖气變寒谷炎煙生死灰君登鳯池去忽棄賈生才桀犬尙吠堯匈奴笑千秋中夜四五嘆常爲大國憂旌斾夾兩山黃河當中流連雞不得進飲馬空夷猶安得羿善射一箭落旄頭

憶秋浦桃花舊遊時竄夜郎

李白桃花春水生白石今出沒揺蕩女蘿枝半掛靑天月不知舊行徑初拳幾枝蕨三載夜郎還於玆錬金骨

夜郎承恩放還兼欣復京師示息秀才李

白黃口爲人羅白龍乃魚服得罪豈怨天以愚陷网目鯨鯢未剪滅豺狼屢翻覆悲作楚地囚何日秦庭哭遭逢二明主前後兩遷逐去國愁夜郎投身竄荒谷半道雪屯防曠如鳥出籠遙欣尅復美光武安可同天子巡劍閣儲皇守扶風揚袂正北辰開襟攬羣雄胡兵出月窟雷破闗之東左掃因右拂旋收洛陽宮回輿入咸京席卷六合通叱吒開帝業手成天地功大駕還長安兩日忽再中一朝讓寶位劍璽傳無窮媿無秋毫力誰念矍鑠翁弋者何所慕髙飛仰冥鴻棄劍學丹砂臨鑪雙玉童寄言息夫子嵗晚陟方蓬

流夜郎永華寺寄潯陽羣官

李白朝別淩煙樓暝投永華寺賢豪滿行舟賔散予獨醉願結九江流添成萬行淚冩意寄廬嶽何當來此地天命有所懸安得苦愁思

竄夜郎於烏江畱別宗十六璟

李白君家全盛日臺鼎何陸離斬鼇翼媧皇鏈石補天維一回日月顧三入鳯凰池失勢靑門傍種復幾時猶會眾賔客三千光路岐皇恩雪憤懣松柏含榮滋我非東牀人令姊忝齊眉浪迹未出世空名動京師適遭云羅解翻謫夜郎悲拙妻莫邪劍反比二龍隨慙君湍波苦千里逺從之白帝晚猿斷黃牛過客遲遙瞻明月峽西去益相思

贈黔府王中丞楚

孟郊舊說天下山半在黔中靑又聞天下泉半落黔中鳴山水千萬繞中有君子行儒風一以扇污俗心皆平我願中國春化從異方生昔爲陰艸毒今爲陽華英嘉實綴緑蔓涼湍防淸澄逍遙物景勝視聽空曠並困驥猶在轅沈珠尙隠精路遐莫及眄泥污日已盈嵗晏將何從落葉甘自輕

長安送友人之黔南

薛能衡嶽猶云過君家獨幾千心從賤遊話分向禁城偏陸路終何處三相在素船琴書去迢遞星路照潺湲臺鏡簪秋晚盤蔬飯雨天同文到鄕盡殊國共行連後會應多日歸程自一年貧交永無忘孤進合相憐

元

七星闗

馮福可防蒼何蒼蒼環以西洱河百年雨露恩詎敢煩天戈轅門振烏撒衣帶逾牂柯巨險久已平故闗尙陂陀云胡七星名亦復重不磨

翠屏山

何士俗山如俗人過眼不相揖據鞍無好詩羇思廹胸臆行行見翠屏景意兩相適煙蘿幕靑黛山厓鏟蒼璧雲霞油然生杉檜森以立鳴禽遞淸響飛泉散珠急我疑有幽人相傍崖居密朝餐紫霞英暮防香松實

明

獨嘯亭

周瑛一年臥衡門復領楚西牧此行誰使之應不爲斗粟和衷乏僚寀供禦少徒僕訟庭日無事何必修邊幅每當風日佳散步自捫腹仰天舒郁襟大塊苦局促正聲發唇齒餘響振林木浮雲斂太淸長風動虛谷𨿽未諧宮商猶堪擬絲竹緣非不平鳴只用矯庸俗新亭已結構徙倚一寓目燕雀莫驚猜吾將逐黃鵠

題飛泉

周瑛下馬碧山阿散坐淸溪濵遐觀千古上地下人已陳引手弄淸湲與君懷抱均安能被炎汗日與簿書親

北山深窕逺接魚樵蹤中有寒泉水如奏嶧陽桐灑雨映疎竹隨風鳴長松坐久人迹絕孤云生前峯

杜甫愛西瀼淵明登東臯而我有髙興石面覯飛濤平生得喪心對此輕秋毫不謂宣尼逺白日坐聞韶

飛泉落深潭波瀾方渙渙中有得意魚往來或聚散銜杯意方適忽爾接奇玩解組嗟未能臨川發長嘆

西園

王守仁方園不盈畝蔬卉頗成列分溪免甕灌補籬防豖蹢蕪艸稍焚薙淸雨朝來歇濯濯新葉敷熒熒夜光發放鋤息重陰舊書漫披閱倦枕竹下石醒望松間月起來步閒謡晚酌檐間設酣時借艸眠忘與鄰翁別

水濵洞

王守仁送逺憩岨谷濯纓俯淸流沿溪陟危石曲洞藏深幽花靜馥常閟澑暗光亦浮平生泉石好所遇成淹畱好鳥忽雙下鯈魚亦羣遊坐久塵慮息澹然與道謀

謫居龍塲結艸庵居

王守仁艸庵不及肩旅倦體方適開棘自成籬土階漫無級迎風亦蕭疎漏雨易補葺靈瀨響朝湍深林凝暮色羣獠環聚訊語龎意頗質鹿豖且同遊玆類猶人屬匏樽映瓦豆盡醉不知夕緬懷黃唐化略稱茅茨迹

陽明小洞天

王守仁古洞閟荒僻虛設儼相待披萊歷風磴移居快幽塏營炊就巖竇放榻依石壘穹窒旋薫塞夷坎仍掃灑卷帙漫堆列樽壺動光彩夷居信何陋恬淡意方在豈不桑梓懷素位聊無悔

送劉美之太守赴銅仁

杭淮園栁何靑靑江艸萋以碧送子適萬里執手情脈脈嗟彼雲中雁翺翔依沙磧不爲稻梁謀何以有南北努力愼所之悠悠豈終隔

送王陽明謫官龍塲驛

杭淮白日野中微浮霾結朝陰送子逺行役躑躅傷我心豈無良朋儔不如子同音寂寞及窮荒誰能念浮沈願爲雙玉軫相隨麗瑤琴

聖泉篇

楊愼龍圖天生水羲畫山出泉睠玆觱沸流肇自混沌年盈涸在頃刻消息同乾坤塵剎變潮汐億垓無貿遷帝臺盎漿下神瀵壺嶺巓冰雪姑射質風露綽約仙竇云騰潏潏月涵涓涓蝦須穿皎鏡蟹眼了淪漣岷觴衍遊聖防舟諭思迷蹤方霧蘊眞羅甸煙詎逢陸羽品那遇桑欽傳名公紆勝引喜招陶芳筵折簡開薈蔚飛觥延霽天玉珂鳴重巘金艾明華田碧瀲灑柔翰翠微鑑洞弦臨淵稱混混倚谷望谸谸麗闉鼛鼔動回谿蕡燭然荒塗欣長防興言遂成篇

烏撒喜晴

楊愼易見黃河淸難逢烏撒晴陰霾旣已豁險道況復平蜀日杳千里滇云惟十程江花與江艸異國看春生

平壩南村

何景明朝出城南村策馬入荊杞村中八九家煙火自成裏兒童晨光稍稍荊扉啟田鄰務收獲時復披艸語暱暱何所云但云好禾黍

秋陰結林霏細雨灑茅室牧放止近郊牛羊不相失廣園散花林平疇藹風日長幼不出門咸知戀儔匹喧喧車馬中徒爲慕髙秩懸輿當何時可使志願畢

沈沈古陂水日暮寒更緑隔阪見居人蘿蔓纒艸屋摘禾畱客飯采薪伐枯木童穉持竹竿雨中放雞鶩區區化外國猶得覩淳朴

普定

何景明鼓絕掩山城空堂思超忽孤燈明夕帷悄悄涼風發落葉何飄蕭飛螢互明沒客窻臨古寺坐待微鐘歇

淸平令

何景明淸平之縣令不識何爲者庭前長野桑庭後長山檟猛虎上我城靑狨啼我捨昨日出城去騎馬到部下部民道遮之持刀殺其馬入門顧妻子所居無完瓦秋風吹樹木白日落原野永夜空城中哀哀淚如防

平越

何景明淸晨發平越霧暗山益密僕夫各相戒路途恐迷失薄午遊氛淸參差眾峯出雞鳴溪谷中始見厓上日云葉分沓冥髙原被華實秋風起叢林興感乃非一悠悠逺行邁歷險難具述

黒石樵歌

程防黒石落窮崖崚嶒亂溪滸獨有執柯人忘卻登山苦朝出弄蘆笙暮歸敲石鼓風淸一肩息黃童和諸父

東山

吳國倫九日不登髙煙霞澹林麓十日秋气淸東山倚天矗復道舒新蓁琳宮隠扶木振衣躡其巓一縱千里目荒城大如斗眾山渺焉伏掃石坐層雲鳴鐘發幽谷僧至焚妙香居然在天竺忽開西域蓮掩彼南陽菊何言非土良遊此築堪卜羲馭難可停且倒樽中緑

別貴竹諸友

張翀十年與君遊千里與君別把袂意不言含杯气欲絕漸隔瀟湘云空畱夜郎月一曲瑤琴彈知音對誰說

川上雜詠

李渭巖阿黃虞民獨志惟田園日出復日入不知城市喧去艸培嘉禾兩者不並存汲隧甘自掘抱膝聽禽言

野步任頡頏所到成流連況復泉壑淸渡云澹浮煙石髙坐垂釣月出歌放船達人各有懷那復論百年

云渚澄素景奩澹披秋夕沙渫沸蓀畹潦盡見村宅一鶴自零丁千峯散虛白揮手弄潺湲借玆洗形役

山影江半陰渡口喧人語東林精舍近幽人自來去漁父歌放逸澹然寡塵慮爲愛乘槎行直到水窮處

遊嵇公泉

李渭吾與二三子覽勝求前賢嵇公昔垂釣傳聞於此泉披云尋往事流水不知年山空琴欲冷樹古鶴來眠

聞黔中平志喜

林堯兪皇風式九圍聲教曁邊鄙由來西南夷難用漢法理其居雜編氓其道羈縻耳撫馭乖所宜騷騷孰爲弭黔本方滇蜀相唇齒各自有君長號令一齊止昨者糾諸樊西川亂無紀況乃安奢酋水藺負堅壘目覩貴陽城疊氊同折箠我軍寡且弱日夕呼庚癸相距及嵗餘如肉置諸機疾聲望外援割髮而噬指幸然捄兵至背城拚一死又逢賊气惰乍合便披靡旣以解重圍亦足療瘡痏𨿽未極兵威庶幾褫不軌斯維社稷靈人力詎至此但此全城功僉云李與史願懷往事虞勿生戰勝喜如聞老鴉闗去城僅五里

城南江亭學使壁哉韓公邀同參知大涵謝公小

集五首

謝三秀

旦發虹梁門暝投漁磯路春水半篙緑褰裳不可渡溪深煙復深遙遙辧庭樹

官栁變寒條二月孤鶯早細水浣殘花幽風梳短艸川原霽人目曠然愜探討

羣公結駟處乃在淸川曲危石疊飛雲奔泉潄鳴玉隔浦見茅茨寒燈影深竹

空亭畱防言山牀壓春酒以玆川上意緬懷魯中叟白鷗不避人矯翼下溪口

踞此松間石盈盈春一望秀月吐層潭淸輝幾千丈何處夜漁歸前村人語響

謫仙橋

鄒元標盤谷淸溪上滴滴山間鳴盤谷逶且邃山泉流且淸酌此杯中飲欣然得我情坐覺塵蹤逺還令世慮輕欲構畱云窩時來濯我纓

龍山

鄒元標曲徑排云上層崖插碧空古木環靑靄煙霞亂石叢磨碑拭古偈翻經一叩鐘曇摩今何在偓佺竟不逢眞有逍遙趣泠然欲禦風

飛雲巖

鐘惺吾聞山出雲巖則云之室玆巖云所爲云與山爲一山云老亦堅浮者化而實初至怯空遊梯磴乃歷歷下上於其間步步可遊息石以云爲神云以石爲質石飛雲或住動定理難詰艸樹過泉聲尋之莫可覿

曉行黎蛾道中

陳際泰髙霞飲朝气水木澄空宇嵐光半欲浮輕鷗依淺渚峯影逺近開次第如展羽春溪雨乍收景色特淸舉好山無數靑歷歷眞可語久置塵勞中煩悶深自苦忽得此蕭曠心神淡相取耳目引淸端遇物都有主一往果情深何必夢天姥

遊雙明洞

張瑞圖誰於疊嶂中辟此虛明境山回石壁峙儼若列九鼎四門森開張萬象無遁影碧潭凝其源澄開天井似開睡龍鼾兼愁佛骨冷六月若淸秋炎觸失所柄玲瓏若鳯穴輪轉無停頃此意非偶然惆悵過夜永

次平城

葛一龍言從擷香芷五日瀕江路傾危赴偃仰偪仄謝回顧深林雨濯濯隔水山个个亦有不耕人木末營茅蔀自謂巢居尊罔知夜郎大

出普定

葛一龍怪哉兼日路坦坦無迍邅居人不著土結構山之巓舉爨悞烽燹辟穀餐雲煙久處弗自異行者目爲仙四序一气常此黃花天

得黔報寄示兩子

尹伸仕宦通黔借時比於放流頃者用戎馬反以才名收我昨權出處曾慮當見投未卽奔林己同鷹在韝衰年履瘴鄕病軀親戈矛中子不樂聞況使老妻憂惟餘性頗達死生同一漚炙額兼噴鼻壯夫昔所羞茍能了二觀未必無一籌世法今頗解勉師老氏柔冠軍當辧戰都防或深謀聲靈仗英主小醜何足劉虔勤奉簡書功利不敢求畸人倘天幸爲我營菟裘

軍中詩

尹伸往時言苦樂總未行三軍軍中無尊賤軀命等一塵日月在雕鞍期會敢逡巡渡險每需次竟日河之漘危峯霜雪中斗帳冒荊榛暮炊常丙夜朝櫛必先晨銅焦徹曉鳴鄕夢苦不伸疲馬囓枯艸聲息淩枕茵行營無餽糧捃摭常未勻甘言慰徒旅卞性轉慈仁嗟哉靜潔心往往違天眞有家不敢懷同曹羨居人

夙好黃老言謬謂通於兵爲和不爲倡陰節欲其盈主者有契桴鼓不輕鳴驕賊百里來剽鋭亦善爭躍馬迫吾壘白刅光縱橫其气已先竭矧能窺我情一決千仞谿殱之如落英

遊甕安後巖

曹代之寒气斂余肅晴風振天表林麓動幽懷探歷盡奇孤笻躡危級寓目延淸眺煙嵐淨逺山諸峯靑未了湖光一片明孤情窮浩渺百感從中來俯仰各有道茫茫集百端欣慨縈懷抱古碣讀遺文嵗月不易考轉境得幽異絕壁參空杳艸木肆蒙茸怪石迷絲蔦石穴不可尋寒雲棲樹杪諸子爭勝情領略具淸皎踞石發髙嘯登峯絕危討曲折頓忘疲感觸亦深悄歸途月色明回首孤峯小

新添晚村

劉泌春力通原野車馬恣新緑歸心行失次日入在荒麓有村流水邊溪花亦多簇畎澮晚煙蒙穉子驅歸犢三五指行車問君何所逐感此良嘆嗟欵扉止我轂昏堂燈延客居人失幽獨夜深人盡臥掩巵對殘燭榮名亦區區以已聽伸縮如此車馬間何曾語昔夙月光明吐階渠響越平陸簡較生平心惆悵雞聲促

國朝

秋日邀諸子遊黃平鼔臺山

米璁風日具淸皎秋气在巖谷之子三五人逍遙互追逐領略各爲情幽勝隨意足修枝著微黃新篠蔭深緑樵徑縱橫開落葉迷荒麓時聞雞犬聲隔籬見茅屋杉檜隠荊扉短籬雜疎菊委折得石梁溪流琤寒玉殘陽漸欲低孤引淸穆剝蝕古迹深摩挲苔蘚覆憑弔見興亡蒼茫動心目小酌倚長松髙霞照幽獨仰視浮雲翔因悲時序促塵网暗相牽髙尙難自朂安得素心人共臥深山曲

蒲村歸田

錢邦芑生平寡世情賦性耽閒逸塵网一羈牽舉步成礙窒沈思本無味忽忽如有失一朝決去就曠然深自得理我荷葉衣拂我筍皮笠逍遙田畝間昻首看云色百物適自然欣彼歸飛翼

闗索嶺

田雯吾足右跛跎一人才余半畏登百尺樓況復淩霄漢玆嶺箭鋒直勢傾一柱觀花鬘疊似螺嵐光鋪如練鳥徑一綫垂誰爲假羽翰泠泠淸風吹躡級倐無算兩腋蕩閒雲籃輿張風幔樹杪度午鐘依微露僧院畇畇竹嶼寛淰淰泉珠灌茶話已移時坐久烏巾岸格磔鳴不休思逐山禽散層層上上頭峯冒明霞亂古麛驚人跳戌旗隔樹斷小雨白防濕晚店靑防防髙吟行路難夜涼生寤嘆

石花

田雯防防三岔河矗矗萬仞砦劃然地勢開烏川合一兩屋古所劈峭立山不壊淸和四月半湍流忽滂湃斑斕石上花初髮卷如蠆望之塗朱紅晴霞落天外奇葩三五夕小者復漸大十里百數叢赤城靑靄或圓如羽輪或髙如飈斾經旬色微黃淡寂餘殘瀨天女采之去瓣蕊不可丏水漲畏蛟鼉觸舟多水怪洎夫水落時花空已難再石靑壁蘚光離離無根蔕獨於逺眺宜巨靈何狡獪習安山水佳紅溪抱緑岑無如石花奇疑是優曇林安得淩首夏洄溯一相尋挐煙駕漁艇泛泛斜陽沈馮夷息浪鼔髙栁鳴幽禽系花衣帶間紅霞滿淸襟汲水胭脂井晚炊還孤斟月上沿屋行往聽三潮音

平溪道中

湯右曾五更江起霧暗裏蕩雙漿洶洶無停聲浩浩信長往推蓬暫窺臨艓子浪花上川光互明滅山影迷俯仰纜船呼晨炊風日漸晃朗澄澄碧波映皎鏡平似掌回湍成圓淵觸石怒濤響灘行屢紆直石骨轉森爽天寒奇姿露刻畫勞萬象千林散靑紅絕景見無兩晨霞互斑駁云錦亂泱漭緑流恍舊山水盡憶弭榜永懷滄洲趣暫此足淸賞

髙眞觀

張大受我來訪仙蹤幽亭築巖麓長松化龍鱗老桂孕兔腹涓涓屋頂泉不竭寒繼燠逺望玲瓏石近倚蕭疎竹粵稽明始興創業重誅戮遊戲似譎諌異人肯羈束浮沈隠亦仕轉旋禍爲福山城騎鶴遊事比綺與甪當今

天子聖仁徳漸百族升朝釐紀綱賢俊罕隠伏不聞方伎流用幻惑世俗豈無髙隠者學道侶麋鹿招之卽肯來敢辭曳尾辱回望三百年荒厓寄孤躅殘碑奇字畱捫蘚試重讀

飛雲洞

常安飛來何處云卻到黔山住片片入洞中化石結鐘乳象如瓔珞垂气若噴煙霧造物騁奇怪渾似人工錯洞外澎湃聲半空懸瀑布虯松老漢唐鳥道路回互心目一豁然低佪還四顧役夫促前行斜陽正滿樹

山行

常安山行復山行曲折羊腸路云磴摩蒼穹人在雲中度斜陽照馬鞍馬嘶芳艸渡憶得二年前身從此山去無何白髮新此山靑如故

王文成祠

晏斯盛孟氏學有源龍門觀禹迹公獨得逕途良知自開辟當年謫龍塲眞幾玆勃發講學來貴陽知行無岐陌時復重一言大方消虺蜴經濟遽崢嶸有明資斡擘煌煌著事功的的原心宅中稍異程朱亦自沛津筏夜來讀要書錢王未窺摘至善在人心此知奚假易夏遊思念庵記言在防繹安得祈濫觴相與存余澤世世事春秋庸敢漫騷屑

飛雲洞

陳悳榮古巖如屋覆山根足幽防石形各異狀一一煩仰睇玲瓏冰筯滴比櫛蜂房密滑突人乳垂拳曲佛手系大者疑雲龍頭爪露靈異又如洪濤翻盤渦互騰沸沈沈太古色靑蒼郁虧蔽遙想融結初眞宰勞位置下有不測洞防幕窟閟蘊蓄雲水根吐納山川气倉皇昔經過鞅掌役王事今玆撫石欄揮灑勞人淚方池一水淸徹識我意老栢勢更奇撐拄靑霄際日月促勞筋倦足此暫憩摩挲亭上碑遊人富淸制愧無曹劉才難勒石上字好帶片雲歸間擬栁州記

石阡道中題將軍陔

鄒一桂孤標淩太虛受气變霜雪樷木不能附防綴亂一切稜稜蒼骨寒孑孑挺髙節山爲仁所樂毋乃過勇決那知堅壁中泉脈出自穴虛中涵智水流潤生膏澤外朴內文明此圖可觀易豈徒誇石筍椽筆書天闕

過天柱縣幫洞山

鄒一桂三壺在海表風烈不能舟秦皇覓不見漢武將焉求物理近可譬此山卽神洲鴻蒙未歸壑激蕩成雕鎪一朝變桑田陸海膠浮鷗宛如白蓮朶半放含淸秋上結寶花臺疎磬鳴松楸得非壺公宅於此邀浮丘盤旋轉蝸捨往返周華不蜂腰附螻蟻蝤領飛蜉蝣對岸立鋒防晨光耀兜鍪湯湯濯古礎砥柱滄溟流雀蛤以時變防蚿憐其儔安知吾不化鼔翅同莊周

七言古

唐

流夜郎贈辛判官

李白昔在長安醉花栁五侯七貴同杯酒气岸遙淩豪士前風流肯落他人後夫子紅顏我少年章臺走馬著金鞭文章獻納麒麟殿歌舞淹畱玳瑁筵與君自謂長如此寜知艸動風塵起函谷忽驚胡馬來秦宮桃李向誰開我愁逺謫夜郎去何日金雞放赦回

明

飛越峯天馬歌

楊愼髙皇禦天開大明龍馬出自養龍坑房星夜下盧龍塞天駟曉來驃騎營殿前重瞳親賜閱仗外奚官爭相迎雞鳴牛首試控縱鳯師麟儀無逸驚追風絕塵羨迅疾逐日光影羞翾輕四蹄蹁然不蹍地六飛如在空中行是時蠻婦有奢香左驂牡驪右化黃貢上金陵一萬匹內廐惟稱此馬良宸遊淸燕幸鸞坡學士承防贊且歌飲以蘭池之瑤水秣以藍田之玉禾飛越峯名自天錫駿骨𨿽朽名不磨至今百七十嵗時山頭猶有養龍池方經地誌或掛漏箐苗洞獠那能知吾聞天下有道飛黃伏皁又聞王良策馬車騎滿野前時吉囊冦大同火直達甘泉宮近日莫瀛亂交趾羽書牙璋徧南中安得將星再降友徳房宿重孕飛越峯一月三捷獻俘馘千旄萬旟歌熈雍嗚呼將相寜有種龍駔豈無媒經途訪迹一興慨郭隗孫陽安在哉長歌終曲長風來

赤虺河行

楊愼君不見赤虺河源出芒部虎豹之林猿猱路層冰深雪不可通千尋建木撐寒空明堂大廈采梁棟工師估客穿蒙籠此水奔流似飛箭防筏乘桴下蜀甸黯淡灔澦險倍過海洋流沙爭一綫誰驅烏鵲役黿鼉秋濤夏潦息盤渦栢亭云屏濟川手奠民枕席休干戈安得修爲夷庚道鐫刻靈陶垂不磨

普市

楊愼孤城比屋雪封瓦重霧濃嵐羃四野飄飄風凹巧回鳶凝涸冰漕工澑馬倦客落日投主人冷突無煙炊濕薪敢辭白首禦魍魎眼見木天尢苦辛

盤江行

何景明四山壁立色如赭盤江橫流絕壁下驚濤赴壑奔萬牛峻架懸空容一馬危叢古樹何陰森尋常行客誰敢臨猺婦淸晨出深洞虎羣白晝行空林沈潭之西多巨石短棹輕舟安可適日光射壁蠻煙黃雨气蒸江瘴波赤土人行泣向我云此地前年曽敗軍守臣只知需貨利將士欲茍圖功勲英雄謨策自有術竄婦姦男何足論營中鼔角連雲起陣前臨山後臨水烹牛釃酒自酣樂傳箭遺弓尙驚喜戰馬俱爲山下塵徵夫盡向江中死遂令狐豕成其雄屠邊下砦轉相攻千家萬家雞犬盡十城五城煙火空夕陽愁向盤江道黃蒿離離白骨槁魂入秋空結怨云血染春原長寃艸只今異域來歸王髙墩短塹俱已荒牧童驅羊上塋冢田父牽牛耕戰塲惟有行人長嘆息聞說盤江淚沾臆

偏橋行

何景明城頭日出一丈五偏橋長官來擊鼓山南野苗聚如雨饑向民家食生牯三尺竹箭七尺弩朝出射人夜射虎砦中無房亦無堵男解蠻歌女解舞千人萬人爲一戶殺血祈神暗乞蠱沙蒸水毒艸根苦上山下山那敢蠢爾苗民爾母侮虞廷兩階列干羽

次奢香驛因詠其事

吳國倫我聞水西奢香氏奉詔曾謁髙皇宮承恩一諾九驛通鑿山刋木穿蒙茸至今承平二百載牂柯僰道猶同風西溪東流石齒齒嗚咽猶哀奢香死中州男兒忍巾幗何物老嫗亦靑史君不見蜀道之辟五丁神犍爲萬卒迷無津帳中坐叱山川走誰道奢香一婦人

閣鴉行

吳國倫我行渾入蠻王壘蠻兵被毳行且呼指防羅夷諸種落延袤千里依皇圖歷歷重柵臨斷浦塹壘木柵密如堵刀耕餘力射獵還磔雞賽撾鞞鼓蜀賈無時市蒟醬漢使不復詢卭杖櫪外驕嘶筰馬肥圍中醉擁僰姬唱閣鴉回首復嶺橫連云不斷如長城此中藏甲不知處云是先朝靄翠營靄翠曾懸列侯印翊我髙皇威獨震遙傳一檄定西南世世稱藩無血刃豈其苗裔食故疆金紫蟬聨澤未央莫以彈丸誇險阻修文天子今堂皇

宿谷裏

吳國倫石門風髙千樹愁白露猛觸羣峯流有客驅車早未休山寒五月仍披裘饑烏拉沓搶驛樓迎人山聲啾啾殘月炯炯明吳鉤竹牀無眠起自謳

送永寜許使君

李攀龍邢州十月凋白楊城頭出云垂太行把酒相看日欲墮五馬踟躕大道傍問君胡爲萬里去小臣罪合投窮荒我聞西南羅施國風气郁塞殊陰陽長官椎髻見朝吏海蠻醉鼓槖中裝男兒貴至二千石何地不可稱龔黃壯遊須令百粵盡探奇更得浮沅湘永寜𨿽惡無瘴癘明年雨露生還鄕

淩元洞

髙鑑東巖樂景物依稀俯城郭江艸離離江水緑峯巒壁立危如削空然一洞光閃爍日色下照春霧薄石瓶石鑪似人作云萍蹤迹隨飄泊髣髴如夢還如昨葡萄滿甕醅初潑狂歌起舞爲君酌醉倒不知天地濶羣仙拍手騎黃鶴萬里天風吹寥廓俯視塵寰猶隠約何處好東巖樂

送顧將軍之貴州

沈一貫漢皇昔事西南夷森然兵甲開羅施至今殺气滿崖谷苦霧四塞陰風吹十日九日不見日見日猶應朝飯畢心面相搆爭跳梁緣危如鳥疾將軍有手能接猱腰間鸊鵜聲嗷嗷三年伐盡卭山竹蜀賈四出聲名髙懸知眼中無若曹

邊軍擔夫謡

陸粲邊軍苦邊軍苦自恨生身向行伍月支幾斗倉厎粟一半泥沙不堪煮盡將易賣辦科差顆粒那曾入鍋釡官逋私債還未足又見散糧來糴谷去年糴谷掲瓦償今年瓦盡兼拆屋官司積谷爲備荒豈知剜肉先成瘡近聞防守婺川賊遣盡丁男行運糧老弱伶仃已不保何況對陣鬭刀鎗婉婉嬌兒未離母街頭抱賣供軍裝閭巷哭聲日震地天逺無路問君王君不見京師養軍三十萬有手何曾撚弓箭太倉有米百不愁飽食且傍勾欄遊擔夫來擔夫來爾爲何者當軍差朝廷養軍爲殺賊遣作擔夫誰愛惜自從少小被編差垂老奔走何曾息只今丁壯逃亡盡數十殘兵渾疲墨可憐風雨雪霜時凍饑龍鐘彊驅逼手摶麥屑淘水餐頭面垢膩懸蟣虱髙山大嶺坡百盤衣破肩穿足無力三步回頭五步愁密箐深林多虎迹歸來息足未下坡郵亭又報官員過朝亦官員過暮亦官員過貴州都來手掌地焉用官員如許多太平不肯卹戰士一旦緩急將柰何噫吁嚱一旦緩急將柰何

遊鐵溪

陸粲野雲帶雨巖前落石室幽深斧鑿馬蹄無處避紅塵遐荒乃有此丘壑一樽相對共傾倒千尺塵纓忘羈防掀髯長嘯回輕舟驚起長松一聲鶴

雞頭闗短歌

尹伸雞頭闗髙俯江幹碧石漸漸跳波寒大峯矜莊小峯銛腰領一綫剛七盤旌騎轟淩其巓罡風吹衣如舉翰漢家王業蒼莽間龍虎君臣气已殘豺狼舔舕吮人肝安得猛士泥一丸扶桑掛弓馬不鞍蚩蚩之民筋力寛我行慷慨浩長嘆

渡盤江鐵橋

王錫衮盤江始自武潯泬犇流萬里勢滐滐兩岸雄闗插碧天一綫羊腸山嶻嵲浪觸云流倒防來逆望澎湃無時輟幾載舟人登櫂艱風急沿溯心膽裂天生英傑拯民溺獨創慈航志已決對此江神誓此身一片精誠神徹飛梯何須借鰲背金繩直嵌山之側橫空貫索插云蹊補天絕地眞奇絕曾聞羅浮道士作浮橋風雨薄蝕虞飄折又聞飛閣用石鹽百年那得堅如鐵嗟哉我公爲禹之功臣奚止云商家之舟楫只今南北去住無望洋直令萬禩懷明徳

國朝

水西行

彭而述

聖皇神武事長徵天策羽林上將營特遣將軍授廟算鐡騎十萬水西城指揮如意眞無比叱吒之間風雲起雕弓在箙箭在腰笑謂鼠子不足弭苗壘何堪作戰塲蜑洞蠻窟不可量混沌以前未見此密林深箐何茫茫鑿山鏟道塡鼔吹馬上兜鍪裹糗糒大者牛車小負擔日爲朝廷開土地延袤四府多膏田烏防鎭雄與東川此輩婚媾相犄角古來結聚西南偏昨者露布三大捷或化鯨鯢或反接從玆一鼔須蕩平遐荒裔土歸臣妾甌脫自此供職方縱橫千里多稻糧

天子萬壽茀而康獨擕長劍掃粃糠

題銅仁劉氏三烈女祠壁

李繩逺漓江之水何噴薄下注蒼梧轉山郭昔我舟檣逺溯洄炎風苦霧迷旬朔江外紛紛煙艸滋探幽不厭久棲遲行人盡說昭州道本有劉家烈女祠由來烈女名殊絕皎皎光輝照冰雪曽記碑名識妙辭犍爲圖畫眞髙節此際尋遊意不堪經今十載度黔南還騎匹馬銅巖路轉愛雙江滙碧潭碧潭翠嶺東西岸人代遷流幾回換城闕空聞猿狖悲繁華可惜逢離亂亂余榛棘漫經過野殿疎墻睹薜蘿猶聞劉女遺祠處往迹蒼茫思若何始知昔日昭平水烈女三人本劉氏梧州別駕館捨捐兩姬一女年相似白馬牽旒歸去難輕船遙泊莞藤灘寜期擾路驅靑犢防手俱沈江水寒盈盈寒水空江曲懷沙負石驚人目禦史封章入九重褒題祀典崇華屋瀘州舊州守別駕之賢孫投簪解紱已髙臥東山嵓壑開蓬門逢余約契稱相厚家世遺型幸討論銅江守令持淸議俎豆重新事堪記館榭蒼苔夜月深簾階芳樹春風醉貝齒蛾眉兩地愁南黔西粵總千秋莞藤潭水今如昨那比香名萬古流

三丰道人壁影歌

田雯神仙之說果有無幾見員嶠兼方壺風蟬蛻骨幻術耳逃名欺世誇淸都劉安雞犬事頗怪籛鏗年紀言多誣漢武不識東方朔祀竈卻老何其愚人生百年五倫重學仙佞佛皆傖夫羅施自昔號國碧雞金馬西南隅艸木瘴癘山川窟其間或有煙霞徒熊經鳥伸訣自祕寸田尺宅理豈麤地產丹砂大於斗彭亨鼎火鉛汞腴異哉三丰偓佺侶揧蹋道士羣相呼永樂初載來黔地黎峨城市吹都盧石鉢流泉淸且防廟砌老桂榮不枯郭外層巒立千仭忽於巓頂傳形軀勾展顧吳作小照儼然一幅行仙圖華陽笠子兩芒屩手拖藤杖西方趨飛瀑直衝入袍袖松花下落黏髭須馮虛禦風將焉往何不爲我停須臾神畱宇宙四大字筆法倒薤非糢糊誰人結搆置峭壁巧匠斵削驚天吳始信靈蹤非妄誕裴徊不去坐日晡長生思假六禽戲前村微雨鳴鷓鴣

栁阬行

田雯麯塵楊栁春三眠風晴絮飛鋪白氊兩山夾岸生野煙栗畱鳴樹何翩翩拖藍一沼淸且漣下有萬丈蛟龍淵牝驪下嫁柔絲牽俄頃異物來蜿蜒晦冥云物紛勾連神駒生長烏江邊粵昔貢自洪武年載拜稽首蠻王箋其毛如雪鱗如拳首髙九尺花連錢壓沙八斛箭控奚官不用瑚鞭天閒十二人喧闐爭誇此馬眞無前天子下詔黃帕纒賜名飛越峯以傳沙苑云錦那並肩王毛仲爾將徒然貳師將軍絕可憐西域笑指中郎騫羅嶺下奔紅泉但餘春水流濺濺按圖索駿空盤旋老鴉闗上斜陽懸臣濓之筆丰如椽髙歌更有靑藤篇

謁武鄕侯廟

田雯銅鼔峯插城南陂漁磯百尺溪彌彌蠻云作態僵不動上冒諸葛丞相祠丞相渡瀘來何速綸羽徧歷牂柯陲祁連未出首南服眼前雍孟如螘蚳九月凱旋捷書上瘴煙漠漠將軍戲遺廟三間塑泥像旁有酋帥濟火兒纒頭靑布身藤甲野花覆額連雙眉毒弩千鈞矢三十黃區月耳烏防騅當時再拜伏道左聚粻刋路無敢辭僰卒一隊擁前後乞憐丞相相許之功成配饗英風在手招羣揺靈旗我瞻廟貌三嘆息爲譔文字磨丰碑水西黒羅最狡爾之鼻祖何人斯攻心爲上術誠善如公作用良可師千載而下弔陳迹古屋深箐藏狐貍長澗潺湲弄寒水似聽寶瑟彈哀絲四山寂寞秋色老霜白楓葉紅於脂

鐵鎖橋

田雯粘天拔地山槎枒下有黝潭龍所家捷玃飛鳥不敢渡莊蹻瞠目空咨嗟巧鍜長絙三十六東西穿鼻貫石腹防蝀屹立體橫陳直使天塹作平陸紅酣白糝兩山口蜃霧噴吐羣峯首畫家能事李將軍瀾滄江上如斯否縹緲五城十二樓神仙海嶠昆侖丘拔劍斵空不知險今朝快禦天風遊

女官詩

田雯我觀女官如觀畫閻立本繪職貢圖我觀女官如異夢奇形詭狀非一徒我觀女官如破寺陰風慘淡魍魎呼古昏燈掲鉢立老佛變相獅龍趨妖貍髑髏抹粉黛修蘿甲冑呼笙竽雌者靑防包蓬首雄者碧眼拳髭須女官气槪偉丈夫火浣大布纒其軀九尺藤杖紅瑚金環兩耳垂蠙珠腰下斜掛雙湛盧繡裙拖地蓮花襦

迎春詩

田雯上犎禿速毛頳黃勾芒鴉髻鞭箠長千夫舁舉蜃霧吐春帖紅膩蠻花張岑牟操撾次第起立部之伎何堂堂權輿一隊老農態荷鉏驅犢東作彊立旗大書丰年字蒙頭艸笠腰鶉裳山謡秧歌語莫辧盱睢口眼羣相將逐隊結連各變化風檣陣馬神飛揚僰童年紀十四五朱鉛塗面錦襧襠或彈箜弄箏笛或披甲冑揮防槍或騎兕象佛子國或鬭珠貝波斯羗壯者壁壘頗與牧美者嬌冶施兼嬙旋風豈類天魔舞當筵不是成都娼最後一隊更奇絕身輕一鳥空中翔聳尻翹足立肩背公孫劍器爭毫芒斑文貍走云旓動遊龍蜿蜒來何方掉竿嫋索又一隊獚犵狫排兩廂村翁侏如猙揺鈴跳月心顚狂金鍍雙睛銀貼齒假面獅子吟西涼【白樂天有西涼伎詩上句卽用白語】鐘馗手拍銅綽板揶揄調笑隨白狼傀儡登塲乃如此何年演自宜春坊木金築接六詔一髮萬里西南疆山靑敢嗟瘴癘毒雪消且喜梅花香羅施之戲迎春曲放衙觀者如堵墻他時采作黔俗記蘆笙防鼔牂柯鄕

到黔

常安年來擬作壯遊賦踏盡東西南北路帆影才衝湘水波馬蹄又破黔山霧斜插尖峯形勢奇平懸峭壁重闗固亂松坡上雨初晴古驛門前煙欲暮電激巖頭百道泉翠迷谷口千年樹猿啼虎嘯幾愁聞星炯月寒頻怯步足厎潛窺宿烏歸耳根平洗飛雲渡嶺崖有路石爲梯懸市無城嵐作防村落參差勢不齊民情質朴安其素蠻煙掃淨廓封疆萬姓歡騰書露布

白水河觀瀑

鄒一桂吾吳富水黔富山有山無水山不活深林秖覺嵐气重多穴僅與狐兔窟十里一匊泉五里已成渇涓涓洑流山艸沒縱有淸駛無人撥轉岡忽聞萬馬聲荒山鐘鼓何鏗鞫遙看始見白一綫匹練晝暴妖虹橫兩旁水气浸石壁濺跳珠玉煙霏輕天紳長垂不可捲白龍歸壑山風鳴觀瀑亭中頓忘飯馬芻僕飽遲行旌山靈怪我笑枯寂獻此血脈流其精華峯蟻穴昔曾到莫奇異欺先生望水亭瀑布奇絕作歌紀之

張鵬翀山幽路敻窮攀緣時聞細澑聲濺濺忽驚長橋【萬里橋】古澗邊上流繚繞疑鋪氊下流百丈臨平川斷崖一落空中懸蒙蒙似滚萬箔綿隨風裊裊騰蜿蜒須臾直訝化作煙噴爲晴雪飛翩翩乘虹飲練光熾然白日照耀摩尼鮮重重覆影斷復聨砰崖裂石雷闐闐神揺目心魂顚舊聞野兕藏渦漩吐珠今見驪龍淵川霞雪練斷碣鐫望川亭上風光偏窮觀直擬脫幘眠羲和未肯停徵鞭欲去未忍情悁悁我臨匡廬三疊泉石梁瀑布天臺巓龍湫雁宕阻未前黃黟九龍更鳴弦此間僻奧誰爲傳不悔萬里乘飛韉飽看銀河落九天重來坐擁歸輪遄朗吟逍遙秋水篇此身定作飛空仙

飛雲洞

靖道謨丰隆當年求虙妃南過黎峨憺忘歸徒禦不戒喪軿茀化作巖石云不飛石勢輪囷更飄颺千年猶作飛雲狀紛紛鬱鬱嵌玲瓏軒然髙敞窮殊相金柯聳擢玉葉舒魚鱗劈絮堆炮車驚蛇走虺出穴窟猿臂鳥伸龍攫挐世人日看飛雲態看盡飛雲無此圖巉巉雙峯峙洞口蹲踞昻首如蒼狗武丁巨斧削不成不隨風捲長相守蒸濡靈液飛素練蒼壁白衣垂片片潺湲衝激響鏗訇空裏阿香車輪轉雲昏雨灑雷塡塡咫尺幻出心目造化不憫儵忽勞直將混沌都鑿徧南行險路難登陟來躡雲巖一休息襟袖飄飄爽气生纓珞俱帶飛色世間原有飛來峯峯可飛來去亦得願假巨靈手劈開褰裳乘之周八極

石船

潘淳南明河經銅鼔【山名】陽盤渦激石流湯湯江面不容泛漁艇渡頭久已成輿梁吳楚昔聞戰長岸胡然國畱余皇天豃地豁墜山骨神工斧爲舟航刳剡沙棠自中古鑿破渾沌開鴻荒長年次第具篙槳估客絡繹浮湖湘豈知巨舸實其腹何時宇內曾聊浪魚鄰鷗社幾聚散秋漲冬涸無低昻不事捎濆與撇漩莫施錦纜兼牙檣挽縴徒勞眾力集拍天一任洪濤下瀨千秋阻瀛海伏波萬里停遐方有力欲負不能負沈吟毋乃莊周藏蜀麻吳鹽永寂寞蘆花山月常蒼涼其上可列百人坐兩頭簫管歌中央俯憑夷宮子瞻嘯釣富春渚嚴陵狂造物結構詎無意天孫或用杭銀潢人間亦有登汞渠其濶百步容龍驤不沈瓦鐵豈沈石誰能縮地如長房或如菱溪一大石幸逢六一傳篇章我欲畱題復斂手斷無金薤垂琳瑯中流擊楫嘅焉嘆如泉之酒澆千觴吾生安得似汝壽亙千萬世觀滄桑

題雪厓洞

錢元昌夜郎旣伐靡莫滅山神效靈靈秀出麟鳯魚龍各擅名此洞淸寒誰賞識職方圖志記載疎惟有神仙曾物色神仙物色亦年深塐塌祠荒鐘磬失直待安州方伯來搜剔空明除礙窒法相重裝丹碧新洞門四照光華逼光華透徹洞門開太虛防防通呼吸六月風返日輪三冬積雪埋云級還仗髙僧一口風吹散雪花殺蟊蠈太平嵗嵗慶丰収永逺苗民安力食

貴州通誌卷四十四﹤史部﹐地理類﹐都會郡縣之屬﹐貴州通誌﹥

欽定四庫全書

貴州通誌卷四十五

藝文

五言律

唐

送崔員外黔中監選

綦母潛持衡出帝畿星指夜郎飛神女云迎馬荊門雨濕衣聽猿收淚罷系鴈待書稀蠻貊𨿽殊俗知君肝膽微

送上官侍禦赴黔

李嘉祐莫向黔中路令人到欲迷水聲巫峽裏山色夜郎西樹隔朝云合猿窺曉月啼南方饒翠羽知爾飲淸溪

送侯侍禦黔中充判官

劉長卿不識黔中道今看遣使臣猿啼萬里路鳥似五湖人地逺官無法山深俗豈淳須令荒徼外亦解懼埋輪

黔中書事

竇羣萬事非京國幹山擁麗譙佩刀看日曬賜馬傍江調言語多重譯壺觴每獨謠沿流如著翅不敢問歸橈

寄黔府竇中丞

羊士諤漢臣旌節貴萬里防牂柯夏月天無暑秋風水可波朝衣蟠艾綬戎幕偃雕戈滿歲歸龍闕良哉佇作歌

初離黔中泊江上

李頻去去把靑桂平生心不違更蓮府辟兼脫布衣歸霽嶽明殘雪淸波漾落暉無窮幽鳥戲時向棹前飛

黔中酬同院韋判官

李頻平生同所爲相遇偶然遲各著靑袍後無歸白社期江流來絕域府地管諸夷聖代都無事從公且賦詩

自黔中東歸旅次淮上

李頻行旅本同愁黔吳復阻修半年方中路窮節到孤舟夕靄陰野晨光動積流家山一夜夢便是昔年遊

黔中罷職過峽州題田使君北樓李

頻巴中初去日已過使君畱及得尋東道還陪上北樓江衝巫峽出橋過洛宮收好是從戎罷看山覺自由

寄黔南李校書

許棠從戎巫峽外吟興更應多郡響蠻江漲山昬蜀雨過公筵饒越味俗土尙巴歌中夜懷吳夢知經灩澦波

送人尉黔中

周繇盤山行幾驛水道復通巴峽漲三川雪園開四季花公庭飛白鳥官俸請丹砂知尉黔中後髙吟采物華

宋

送鮮於祕丞通判黔州

梅堯臣壺頭山下俗巴婦曲中聽汲井熬鹽白燒田種谷靑巖風來虎嘯江雨過龍腥事簡能談者雄所艸經

元

貴州

範梈離思久不愜幽情晚旋添天宜明月獨山與宿云兼蛩語通支柱蛛絲映捲簾若無光霽在何以破朱炎

明

和祁順遊西峽韻

周瑛溪洞入玲瓏尋山半是空松篁山鬼路煙雨水仙宮人立紅塵外馬行綠水東忽聞黃太史詩句落黔中

淸平道中

杭淮亦知春久去花尙滿陵岡小朶穿籬白微風過馬香淸平蒙伐罪苖獞識尊王鹽米通吳蜀人今無異方

鎭逺喜卽舟

杭淮連山霧不開壑轉一溪廻洶洶奔湍下蒙蒙細雨來巫山疑有峽灩澦不成堆撇旋看舟子乘流亦快哉

元日新添喜晴

楊愼白日臨元歳新云放曉晴城窺冰壑迥樓射雪峯明客鯉何時到賓鴻昨夜驚離心似蔓艸處處逐春生

平溪道中

何景明徙倚平溪館天髙秋气淸水螢光不定山籟響難平夜火雲間戍寒松江上城終宵無夢寐髙枕聽灘聲

過鎭逺

何景明地僻光揺落空亭長緑莎山川連蜀道市井雜夷歌旅篋衣裳少秋程風雨多無人相問訊盡日撫寒柯

古郡靑山下經過駐使車土官迎詔拜蠻客望城遮疊嶂營孤壘淸江繞百家晚來官署裏獨坐詠皇華

寥落古城池斜光照戍旗關臨苗子砦洞入長官司殊俗終難近蠻音久易知踟躕暮江上又是仲秋時

安南

何景明﨑嶇逾嶺路到郭已昬鐘城險苗難越關髙賈不通郊煙秋牧馬崖日暖收蜂民俗殊中域生涯亦頗同

查城十五夜對月

何景明中秋看月色移席又前楹河漢三更沒關山萬里明風煙依獨戍砧杵閉空城此夜髙堂上多應念逺徵

天上何所有團團白玉盤可憐秋半月只是客中看影直朱樓午輪髙靑瘴寒美人何處共光影隔云端

小市無兼味鄰家酒亦慳佳期三五夕逺客萬重山霄漢分秋色風塵照旅顏去年當此夜坐對紫薇間

鎭逺署

徐九臯邅廻沅浦曲轉入夜郎天路出浮雲上山懸飛蓋前煙霏開逺戍林薄帶長川羽檄宵來急橫戈欲按邊

過善化寺

夏言月向潭中靜泉從云外流寺門通徑曲樓閣傍崖幽掃石懷畱偈慿軒一散愁偶來得奇賞忘卻入遐

板橋

龍遂行部當長夏停軒靜野埃暗云侵座入橫翠度墻來啼鳥窺戎斾飛花落酒杯蠻煙村市集物色足徘徊

關索嶺

孫璽萬里雲南路三年始得歸野梅渾破蕚官栁半垂絲嶺峻盤空險城尖疉石危邊江據形勝天畔控諸夷

軍中酬焦學使過予思南別署有懷見寄

田汝成

誰道軍中樂徒勞物外吟朔風淒鼓角嘉節罷登臨艸閣依山迥江梅映雪深無由欵髙駕愁絕暮云心

烏蠻灘

田汝成一葉中流下千山兩岸開黿鼉吹浪轉燕雀受風廻巨石迎船出啼猿近客哀從來輕險絕涉此寸心摧

自炎方驛暮宿亦資孔

萬士和遠道資人力扶持萬嶺中仗隨徒亂輿放僕夫空云動嵐移黒霞收樹斂紅祗貪趨館宿未暇泣途窮

送陸給事燦謫都勻驛

黃甫汸國論何年定鄕心此夕揺鴈飛天畔驛龍隱日南橋謫宦恩非薄居夷路詎遙誰憐梁太傅淚灑漢文朝

象鼻嶺

吳國倫山形如象鼻磵道擬蠶叢筏渡千崖底車旋萬石中短亭微上月鳴瀑逺生風白髮悲行險乾坤一轉蓬

署中登閣望雪

吳國倫署閣擁城心羣峯防玉林彤雲一夜合積雪九夷深白髮寒相照淸樽欵自斟幽蘭意不淺蕭瑟向鳴琴

碧雲洞

吳國倫何意盤江外乾坤更一丘卻令驄馬使早爲碧雲畱煮石顏堪駐巢松迹故幽種成五色不忝邵平侯

王闇齋先生隱居髙眞庵屬贈

吳國倫不覩遺榮賦誰知好道心巢雲開石室采露入靑林遂與世人絕杳然仙路深浮丘如可遇吾意亦招尋

夜過髙眞觀訪闇齋不值

吳國倫爲覓遊仙侶重過禮斗壇松雲開閴寂蘿月防髙寒葉落疑捐佩泉鳴憶洗丹盈庭霞似雪益作剡溪看

聖壽寺

孫應鰲空城存古寺寂寞已無僧獨有橫經客時分供佛燈澹雲盤老桂寒日隱荒藤斟酌談時事相看百感增

平旦艸堂詠懷

孫應鰲中野霞千片前峯翠萬重分襟披小艸結屋倚髙松懶尙儲新釀貧爲具宿舂村居無外戶一任白雲封

雅歌軒除夕感懷

嚴淸更試終何補蹉跎忽歳除長途憐四牡逺水憶雙魚地瘠宜覊處官閒勝索居棣花今欲韡矯首倍躊躇

牂柯路

葛一龍苦雨風淒淒頑云墮惡溪警柝響晝堡束薪防夜蹊路從虎穴出家愧鹿門擕僕夫欣涉水一洗沒脛泥

昨日

葛一龍昨日度牂柯神奇應接多漆城新化石碧牖下懸河山鬼嘯風去云君乘雨過晚從晴處宿暖酒趂苗歌

平越山中

葛一龍不見鳥飛還只愁天壓山泥行穿谷底火食到人間澗影石千怪秋光花一班偶聞譚過虎色變戒前攀

月山寺

趙之屏石透長溪雨人穿半壁煙蠻村沒瘴艸古寺斷荒田世事愁爲病浮生拙是賢孤忠能自許彈鋏動髙天

再憇飛雲巖

江盈科郵亭依梵剎古壑傍人煙泉滴渾疑雨崖浮不礙天蘚深埋舊刻藤老長新顚車馬重來日登臨憶往年

華嚴洞寺

江盈科一壑藏幽境羣山繞梵宮鳥窺僧竈飯猿掛洞門松石澑晴疑雨鑪煙午颺風塵蹤憐碌碌小憇且從容

觀音山絕頂

黃堂荒林聳碧岑久坐靜禪心不雨苔常濕無雲洞自陰僧閒祗樹冷鳥語落花深髙陽有伭度支遁足相尋

嵇公泉次李渭韻

李培初選勝近魚峽題詩憶昔賢披云循古道倚石聽鳴泉攀幽乘逺興問道愧流年坐起前山月松髙白鶴眠

華嚴洞

史旌賢古洞誰初辟翛然無住心偶緣丹竈入因識白雲深風鐸傳空谷松鐃落梵音賢愚如許軰吾意正蕭森

文筆山

祁順巨筆卓晴峯天然制度工雲霞糚五色風助三紅脫頴非囊底生花似夢中流年多少恨終日漫書空

飛雲巖

郭子章萬丈辟巖扄浮雲去復停幻裝螺髻碧巧綴石痕靑老樹淸堪掬飛泉靜可聽憑欄紆逺望暫博客懷醒

靜黎洞

郭子章皮林甫罷兵振旅入黃平山繞猿聲近江環雉堞淸連空巖洞響向晚暮煙生徙倚禪壇下憑欄寄野情

雙明洞

黃閣天外鐘佳勝偏憐辟地開懸崖鳴一鳥虛谷響如雷水自羣峯落人從曲徑回寄言車馬客知否是仙臺

黔中雜詠

王士昌南服天垂盡銅標向此分洞中厖吠日天半犢耕云蠻語逢人譯夷歌到處聞干戈新戰後殘照幾家村

極樂庵

黃龍光正有塵勞苦來尋極樂庵玻璃千佛照空寂萬山涵香染蓮花妙僧依淨土參何年仙子迹吹笛度鸞驂

涵碧潭

李時華一水繞山城曾將洗甲兵秋波涵碧玉春漲紅英龍臥歸云濕犀沈夜月明寒潭深萬丈徹底本來淸

安莊夜聞警

謝三秀鼙鼓中宵急愁聞戰伐頻數家出灰燼一郡入荊榛地亂難爲客途窮恥傍人披衣待明發華髮鏡中新

村行卽事

謝三秀十里荒村路尋幽到薜蘿陂寒菇葉少籬晚豆花多廢寺紛虫网貧家靜雀羅老翁晞髮坐相對說干戈

送吳使君攝八畨郡事

謝三秀才子飄零久今看治郡功地當三楚盡山到八畨雄詞賦霜毫裏桑麻露冕中孤城饒吏隱解帶聽松風

黎峨

相武曠心投逺曙四野接孤煙隔樹湖光滿穿雲瀑影懸艸香山气合苔古石痕連夢境曾過此應知有夙緣

貴築憇越孝亷別業

範汭結宇數峯間渟一水灣谷風過午冷原樹入秋閒苔動頳鱗戲花揺翠羽還誰知於役者彌日此開顏

讀鐡橋圖記

王思任水折三江裏橋飛百濮間化民無訟獄贈客有江山制鐡龍能避銷兵虎自閒金城方略壯常鎭九疑關

出黔途次漫興

尹伸日日思歸去今成如此歸貪趨王儉府愧息丈人機用捨從時論馳驅與願違生還差可喜風日駛驂騑

渡鐡橋

楊繩武屹立盤江滸飛梁系半空九臯來瑞鶴一澗飲長虹翻浪鯨鯢吼奔云車馬通我非題柱客蹤迹感飄蓬

題鐵橋

陳士奇瘴水春猶早炎方日未齊虎當官路鬭猿掛驛樓啼繩鎖金沙界橋飛乳洞梯當年無寶筏腸斷夜郎西

過安南

龍文光絕頂見孤城徵驂向曉行鳥啼多異響花發不知名石澗閒雲碓山田趂火耕愁聞耆老說三月未曾晴

碧雲洞

趙天佑依捨千重樹連城百囀鶯勝遊常近郭吾意欲通名竹色窮詞賦山靈識性情慿誰祈嶽手爲寫輞川屏

國朝

遊東山寺韻

黃敬璣古剎東山上蕭條兵火餘秋聲連逺壑酒興滿幽廬翠色當合雲光映座虛天涯正好客不必賦無魚

秋日旅懷

李良年懶作丘園臥幽尋住此邦漏知天近蜀低見斗垂隔水聞寒杵疏籬帶逺江因風思舊隱新鴈幾雙雙

平越禮斗亭

彭而述何處覓丹鼎苔荒舊石梯陰林飛鳥過畫棟古虫題物色勞英主窮追到海西至今禮斗處俯瞰萬山低

中河洞對月

張猷月到招提靜淸光隔岸看峯髙輪影障水濶露華漙暝色通幽徑春流響急湍坐聽鐘漏盡返照佛樓寒

築邑城

丘元武按轡城頭路參差石磴斜平云連野水霜木俯官衙風落天邊鴈秋悲日暮笳逢人多卉服珍重問桑麻

中和寺

林華晥山意諸天雨溪痕獨木橋遡流知菜葉開徑折蘆條筧接香泉到茶成禮樹遙太平如不隔鐘鼓自昏朝

暮秋遊照壁山

吳廷正孤嶂開僧捨山門碧蘚侵遊人不到處吾軰獨登臨黃葉尊前樹淸秋客裏心黔南風日好只是憶山陰

平越道中望三丰影

潘馴仙在山之後焉能預寫眞定知無色處先有不亡身羽化亦已久玆形何尙新始知惟肖者反是再來人

鎭逺舟行

彭始奮到來黔地盡人語隔溪東孤驛微茫裏寒流隱見中灘髙常畏石舟小不須風寂寞何王殿巖花彊自紅

偏橋至鎭逺

張一鵠有水可乘筏其如難渡何不辭車馬憊還怯虎狼過楚水偏橋盡黔山平越多城陰最慘淡一路少田禾

宿太平庵是日至新添衛

張一鵠僕禦荒疆少牂柯戰壘殘虫迎秋作響水激石生湍黒霧連云暗靑山背日寒莫言煙瘴苦久役厭徵鞍

炎方驛道中

髙晫秋色來何極逺山接近山松穿雲滴翠花過雨飛斑鳥道烽煙外柴門蠻僰間盤江千萬轉祗自照愁顏

鸚鵡寺

田雯去地數千尺禦風天際行空中鸚鵡寺何處鷓鴣聲嵐漲羣峯失霞鋪逺水明前山云不斷片片馬蹄生

送李遜五舍人

田雯九月驚寒早驅車別夜郎靑山遮馬首紅葉壓行裝蘆酒村蒭賤梅花驛館荒金門臣朔飽贈爾數檳榔

秋日遊漏趵泉

衛旣齊靈泉不盈掬時縮復時盈脈脈元精合鱗鱗細浪生似徴潮汐信因悟捲舒情徙倚塵機息憑欄欲濯纓

黔中雜詠

張履晉賦難登禹貢版止周官無海魚鹽嗇重山虎豹蟠司農煩粟帛開府集衣冠願覩垂裳化虞廷再舞幹

甲子三月貴陽汪使君載酒邀同吳參軍遊東山

黃元浩

共赴尋山約山行午欲晴嶺腰猶接寺雨腳已離城危磴苔衣滑繁花石縫生到門參古佛鐘皷半空鳴

醉與山門別無愁沾濕歸急揮風色過截住雨聲飛馬已辭靑嶂僧猶立翠微晚鐘崖上落回望思依依

遊憑虛洞

越珃一龕藏古洞陟磴探其幽雲气忽然合天風吹不休險逾累黍力幻失五丁謀攬勝玆方始已居最上籌

水月庵訪友

譚瑞自昔繙經處重來伴客吟編籬花滿徑傍水竹成林鐘靜僧初定情空境自深畱連溪上月探取滌塵襟

水月庵

唐肇健玆庵饒野趣四面俯漣漪客少苔蘚嫩僧慵佛火遲茶防依水結蓮座鑿山支靜極晨昏候梵聲云外吹

九日登東山

劉逺譽欲將秋盡覽極力上崔嵬防陣連云結風濤逐樹來捫碑觀舊句坐石掃蒼苔天气重陽好迎人菊正開

送許竹隱之任思州

汪琬故國兵戈滿長途雨雪滋當予去官日值爾逺行時芳艸投書渚叢篁鼓瑟祠好從登眺處遙爲寄相思

萬聖山

許虯丹砂勾漏覓絳雪更堪餐不借峩眉嶺長依玉露盤穿花麋角暖巢樹鶴裳寒捲先疑曉淸光萬古傳

松巋寺【寺舊在深山今臨新路】

髙其倬溪色澄無滓嵐光翠欲流幾盤松外徑一牖竹間樓鐘放依巖殷云停爲客畱髯僧同一笑蹤迹愧藏舟

山家

髙其倬逕有於莬迹林多格磔音疏煙通屋角凸石露田心懷土生涯薄謀家意念深依仁還望歳循政等甘霖

普安道中

常安水勢盤州好三溪滙一溪路窮山向背人倦驛髙低密樹遮輿幰飛雲襯馬蹄南中山硉矹日擬上丹梯

再行龍裏遇風雨

常安一綫天開塹前峯接後峯寒崖飛白練空谷老靑松雨過秋容淡煙平驛路封重行雲竇裏衝破萬千重

上元前三日遊黔靈山

晏斯盛深窈同盤谷陰森少六塵探泉從曲折看竹每逡巡檐積舊年雪堂開元夜春餘寒怯中座傾榼醉來頻

杳靄探何極嚴城近可憑平疇流防防雉堞齒稜稜梅柳猶含雨松杉未脫冰行防煙散後天半有春燈

題來仙閣

錢元昌朗吟人不識別卻嶽陽樓直訪黔山勝無如雪洞幽塵淸開法界機靜見瀛洲片刻飛雲駐仙風萬古流

傑閣淩虛構防心祝瓣香祥煙通四面爽气接三光欲迓乘雷駕先瞻渡海航自今來往數卽此是仙鄕

排律

明

碧雲洞

孫應鰲早罷荊門鎭言尋石戶耕風塵閒老眼丘壑淡秋情忽枉騷人札深懷勝地盟洞泉開僻壤詞賦振韶韺一徑層林入千巖曲竇平軒含宿潤箭括引新晴雪障羅靑壁霞標帶赤城龍蟠潭隱隱猿嘯谷碀碀五韙俱旌美千奇不辧名神畱斧鑿造化見生成日淨沈朝彩天澄起夜聲蔚藍盤島嶼花鳥映空明信矣遺塵世悠然薄太淸念心思得象閱世欲餐英何日搴裳去同君策杖行鉤舒雅況發興出髙評獨往探牛斗相知洽弟兄斯遊如可遂豈羨接蓬瀛

太虛洞

韓仲雍磴路逶迆上巖扉杳靄窺澄霞漾飛蓋新月隱橫坻地主勤供帳山僧逺執覊燭天紛雉炬殷地動鼉吹綠荔懸眥迥丹梯置足欹陰房愁涅袂溫室競揚綦雪色疑伭乳煙光逗紫帷牀爲龍臥處穴是鳯來時擁徑成三秀堆峯列九嶷玲瓏連不斷廻曲到還離佛座輝珠絡仙臺暗碧滋雙林初止觀六道宛低眉通气理非謬雕形工若爲莫須驚造物直欲問庖羲舉策家風劭無蹊國步奇勝情輕捫陟名士暢追隨步幄重徴伎花宮再引巵接防拚倒著玉漏且催遲

玉池

趙釴疊石圍池水誅茅結舫亭偶然成野趣曠矣勝郊坰開鑿何人力幽深本地靈兩堤新樹緑萬舊山靑窕牛羊徑瀠洄鷗鷺汀花繁添滉漾月出照淸泠心逺少塵事何須慕四溟

送周子賢按貴州

薛蕙萬里牂柯路炎洲百粵南懸梯穿鳥道流沫下龍潭赤阪黿鼉出厓日月含虹霓蒸海气煙霧灑春嵐飛緣篁竹垂猿墮石楠橘花香細細藤刺緑嶺外靑驄馭臺中白筆簪秦冠髙鐵柱漢節照金函行邁應多暇登臨素所耽江山吟謝客物色助淸談送逺都無緒憂時且不堪安危廷諍地遲子促朝參

金芝亭

劉應麒王師若時雨艸木亦蕃滋共道中丞署雙蟠五色芝芬芳蘭弈葉掩映樹連枝道路壺漿後轅門燕喜時歌應階寶鼎茹可駐仙姿蒟醬兼筇杖窮兵空爾爲

七言律

唐

送王十五判官扶侍還黔中

杜甫大家東徵逐子回風生洲渚錦帆開靑靑竹筍迎船出白白江魚入饌來離別不堪無限意艱危須仗濟時才黔陽信使應稀少莫怪頻頻勸酒杯

送義舟師卻還黔南【並引】

劉禹錫黔之鄕在秦楚爲爭地近世人多過言其幽荒以談笑聞者又從而張皇之猶夫束蘊逐原燎或近乎語妖適有沙門義舟道黔江而來能畫地爲山川及條其風俗纎悉可信且曰貧道以一錫遊他方眾矣至黔而不知其逺始遇前節使而聞今節使益賢而文故其佐多才士麾圍之下曳裾秉筆彬然與兔園同風蕃僧以外學嗜篇章時或攝衣爲末至客其來也約主人乘秋風而還今乞詞以颺之如捧意珠行住坐臥知相好耳余曰惟命筆爲七言以應之

黔江秋水漫云霓獨泛慈航路不迷猿狖窺齋林葉動蛟龍聞咒浪花低如蓮半偈心常悟問菊新詩手自擕常說麾圍似靈鷲卻將山屐上丹梯

將赴黔州先寄本府中丞

李頻八月瞿塘到底翻孤舟上得已消魂幕中職罷猶趨府闕下官成未謝恩丹嶂聳空無過鳥靑林覆水有垂猿感知肺腑終難說從此辭歸便掃門

寄黔中王從事

羅隱故人刀筆事軍書南轉黔江半月餘別後鄕闗情幾許近來詩酒興何如貪將醉袖吟鶯谷不把瑤緘附鯉魚近日舉觴君莫問生涯牢落鬢蕭疎元

過七星闗

李京七星闗上一回頭遙望鄕闗路阻修欲向雲山攀北斗不辭鞍馬過南州兩厓斬壁連天起一水漂花出洞流聞道淸時無瘴癘行人經此不須愁

過牂柯江

李京歸歟何日是眞歸慙媿山林與願違垂老八千餘里謫回頭四十九年非窮邊野水黃雲渡夢裏田家白板扉珍重沙禽頻見下也應知我久忘機明

善應橋

沈朂飛石攢空若畫成跨溪環洞巧經營水從玉蝀腰間過人在金鰲背上行應有素書堪進履豈無駟馬更題名適來偶倚危欄看偏喜滄浪可濯纓

碧雲洞

楊彛山腰誰作洞門開絕谷層巒亦壯哉滿地白雲無徑路一溪流水隔塵埃欲從阮肇登仙去曾見初平叱石來勝覽於人隨處有何須海上覓蓬萊

碧雲洞

蔣宗魯雲水南明萬象天奇蹤異宇洞中瑤壇翠桂虯龍見華蓋丹崖鳷鵲旋澗道風泉開逺巘石門花霧帶平川蓬瀛仙侶耽春勝對酌滄洲思爽然

石阡書懷

祁順男兒弧矢平生志歷徧中華到石阡椎髻卉裳荒服地劍牛刀犢太平年雨餘山翠開圖畫夜靜泉聲落管俗客不來公事簡倚頻和白雲篇

木閣箐

王守仁痩馬支離緣絕塵連峯窕入層雲山村樹暝驚鴉陣澗道云深逢鹿羣凍合衡茅炊火斷望迷孤塞暮笳聞正思講席諸賢在綘蠟淸醅坐夜分

武侯祠

王守仁隔水樵漁亦幾家緣岡石徑入溪斜松林晚映千峯雨楓葉秋連萬樹霞漸覺形骸忘物外未妨遊樂在天涯頻來不用勞僧榻已借汀鷗一席沙落日江波動客衣水南綠竹見巖扉漁人收网舟初集野老忘機坐未歸漸覺林間棲翼亂想看天北暮雲飛年年嵗晚常爲客閒殺西湖舊釣磯

六廣曉發

王守仁初日曈曈似晚霞雨痕新霽渡頭沙溪深幾曲雲藏峽樹老千年雪作花白鳥去邊廻驛路靑厓缺處見人家徧行奇勝才經此江上無勞羨九華

過七盤嶺

王守仁鳥道縈紆下七盤古藤蒼木峽聲寒境多奇絕非吾土時可淹畱是謫官猶記邊烽傳羽檄近聞苗俗化衣冠投簪實有居夷志垂白難承菽水歡

題興隆衛壁

王守仁山城髙下見樓臺野戍參差暮角催貴築路從峯頂入夜郎人自日邊來鶯花夾道驚春老雉堞連云向晚開尺素屢題還屢擲衡南那有防飛回

龍泉石徑

王守仁水花如練落長松雪際天橋隱白虹遼鶴不來華表爛仙人一去石樓空徒聞鵲駕橫秋夕漫說秦鞭到海東移放長江還濟險可憐虛卻萬山中

元夕

王守仁故園今夕是元宵獨向蠻村坐寂寥賴有遺經堪作伴喜無車馬過相邀春還艸閣梅先動月滿虛庭雪未消堂上花燈諸弟集重闈應念一身遙

南將軍廟

王守仁死矣中丞莫漫疑孤城援絕久知危賀蘭未滅空遺恨南八如生定有爲風雨長廊嘶鐵馬松杉陰霧捲龍旗英魂千載知何處歳歳邊翁賽旅祠

經盤江次劉元瑞韻

杭淮逾岡陟嶺兼多病臘盡春來不記程瘴水已知多客淚窮山只是有人行緣崖晝霧愁俱黒觸馬春花眼一明西蜀未知天下險老夫筋力盡南徵

重安江晚渡

夏言重安江色淸可憐江頭下馬渡江船黃茅野屋淡秋日粉堞山城愁暮煙朱旗郵兵走相報繡衣使者來行邊故人經年不見面何得萬里同尊前

烏撒衛九日

楊愼百年身世苦辛行九日登臨感慨生鴻鴈未傳滇海信茱萸偏動蜀山情空庭露白羣鴉散古木霜黃獨鶴驚尊酒相思揺落地江湖不隔夢歸程

南庵

王訓淨度招提舊結茅地偏應不逺塵囂山腰倒接城邊路水口斜通閣外橋深院落花無客掃空門掩日有誰敲忘懷好結蓮花社分付山僧早見招

澄江閣

程防欲陟層巒路未通憑欄覽盡郡中峯前墟麥秀田家宅隔岸芹香泮水宮雨霽有聲生翠竹日髙無影覆蒼松省耕偶向澄江閣消受淸涼一榻風

登香鑪山

汪良鑪山之髙髙入云嶙峋壁立無支分雄闗未許容雙馬殺气曾教走萬軍林翠濕衣人不覺猿聲嘯壑客驚聞攀緣直到層巓立回首相將日已曛

安莊道中

何景明處處人家空薜蘿幾年凋獘擾干戈山過白水峯巒峻路入盤江瘴癘多嶺徼土風連百粵郊原人語雜諸羅側身西望看銅柱此地曾經馬伏波

新興

何景明蕭條窮巷掩荊扉立馬荒原見鳥飛城爲燒殘市少地從戰後艸萊肥燐生陰雨黃昏見鬼哭秋山白日微卻怪當年出師者豈無寸策逹戎機

烏撒道中

萬士和地當髙處峯隨轉云到窮時路更賖夏半火刀方布種晚來牛馬不歸家瘴煙寒鎖蠻村樹嵐霧晴迷客子槎干羽未能馴國祗貪關市中鹽茶

送劉員外使黔中

李攀龍牂柯萬里越王臺北眺中原秋色來江嶂忽分三楚斷海天不盡百蠻開白雲使者乘軺過金馬祠官擁節廻爲泛昆明誇上苑令知漢主自雄才

過盤江

杜拯泛泛盤江三月天一篷瘴雨夜郎船渡頭艸樹云垂鎖袖裏檳榔客自憐太液恩波勞夢想劍池春水隔風煙臨流此際情何限極目湘云思渺然

過層臺驛

吳國倫野潦奔鳴石徑斜疎林殘月見田家編籬半防卭王竹築塢新移望帝花荒驛傍山連蜀道逺人重譯問京華鄕音斷絕愁如夢何處髙風急暮笳

過白崖驛

吳國倫箐林幽石巃嵸永日驅馳徼未窮驛道久通滇蜀使居人猶雜漢夷風崖間板屋依云架塞外芒山人雨空赤水寧辭三峽逺雙魚爲寄楚江東

東山大觀樓

吳國倫東山突兀云爲巓百雉參差雙練懸入寺渾迷上下界倚樓欲盡西南天江光逺浸九華玉石甲紛披千葉蓮睥睨羣山解飛動誰當坐嘯淸蠻煙

銅崖

吳國倫雙江渡頭水燐燐孤嶼飛棹如有神天造中流一柱觀地標何代三銅人野航送酒小於葉彩蝀當磯重作綸莫道金焦獨形勝蠻山亦自無風塵

黔中雜詩

江盈科羣峯莾互插天遙旅魄都從一望銷蠻語兼傳紅犵狫土風漸入紫姜苗耕山到處皆慿火出戶無人不佩刀一自播兵蹂躪後幾家茅屋入蕭條何處關山是盡期馬蹄終日曆嵚嵜村墟寂寂寒煙火野鎭蕭蕭閃戍旗天斷不聞陽雁過云深只有嶺猿知我期漢吏寛文网莫把繁文縛屬夷地險人稀物態涼蕭疎羸馬與牂羊防繩貫貝苗姬飾蠻錦裁衣衛士裝絕壁燒痕隨雨綠隔年禾穗入舂香民間蓄積看如此那得公家詠積倉一山如防一如環列嶂層層杳莫攀風雨豈無魑魅嘯月明應有鶴笙還花苗所在營三窟艸檄誰人諭百蠻見說赤丸時報警天涯壯士盡凋顏

黔陽署中雜詠

江盈科天涯髙閣幾回慿林臥終然愧季鷹水碓似人舂覺緩石牀如雪冷難勝鼠窺籬下初抽筍猿掛巖前欲斷藤環視四山饒爽气倩誰拄杖與同登徙倚空亭石磴斜晚風容易掃殘霞蟻封土潤霑新雨燕嘴泥香帶落花病後檢方親曬藥睡餘瀹鼎自烹茶年光怕說如流水幾度春歸未到家薛侍禦出按貴州便道歸雲南省覲唐時升繡衣持節出長安南入牂柯路萬盤重箐濕云常欲雨點蒼晴雪不知寒登車自埽豺狼迹遇客爭彈獬廌冠遙憶樹頭新酒熟刺桐花下正承懽

川上學捨

李渭髙閣峯陰人獨立碧梧秋色滿江城松巒月落猿啼冷雲路風淒鴈字驚紫塞未銷甲信玉樓猶聽搗衣聲年年對菊誰無賦此日樽前意未平

葛鏡橋

郭子章麻哈江頭鎖碧波知君兩度布金多三春重壓雷霆吼萬里如從枕席過澗底慿空連北斗夢中了願謝維摩聖明許我東歸養酌酒平新問釣簔

餘慶玉虛洞

郭子章玉虛古洞寂無鄰洞口陰陰紫翠勻八百餘年狼穴淨三千世界佛堂春淩空野鶴來巢閣解語山魈畏近人更說瓊漿流道左濯纓潄齒一停輪

過餘慶司

郭子章餘慶山行踏磴危幸逢春仲日遲遲荒村祭社仍茅屋新戶編門半竹籬夾道櫻桃開白蕋隔江楊柳換新枝猶聞豺虎當吾路去去埋輪一問之

霽虹橋

郭子章髣髴中流駕巨鰲獨撐春水跨江臯祗疑防蝀垂仙渚那畏蛟龍挾怒濤聲擊桃花紅漲偃色揺柳樹綠云髙千秋鎭逺行人頌不獨當年畫六韜

東山

郭子章山接夷嵎曉日暉名山勝似此山稀天開巨鎭云常簇地擁雄圖瘴欲晞箐樹揺空金剎動江流繞郭玉虹飛居然別墅堪招隱那得風塵學息機

銅鼓山

郭子章嵬峩孤嶺矗城東羅甸猶髙漢相功巖谷深藏銅鼓在天河一洗甲兵空峯蟠羽翼三分烈棠芾風霜百代雄聞道幾廻陰雨夕餘音髣髴掛崆峒

武侯祠

郭子章曾從羅甸畫兵機七縱雄聲凜鐵衣銅鼓風雲藏陣略祠壇艸木識天威雕闌俯瞰蠻煙淨防棟遙連蜀日輝鼎足未酬伊呂志千秋有恨鵲南飛

鸚鵡溪道中

李瑞廢垣幾處望中存楊柳靑靑蔭石門人爲冦侵先避地犬知主去尙防村侵階流水隨渠滿依樹啼鶯到日昏何事艸塲成戰伐令人三嘆不能飱

七星關

梁佐巉崖飛閣倚長空鑿石尋源誦禹功地迥黿門淘晝雪天低蜃棟拂晴虹三巴西接虯龍靜六詔南通象馬雄我欲乘風生羽翰星槎雲海泛飄蓬

別郭開府

謝三秀客情秋色共蒼蒼耐可離筵菊正黃爲訪杜蘅先過楚敢云詞賦重遊梁孤猿夜嘯千峯月匹馬寒嘶萬里霜前路總令知已在憐才誰似郭汾陽

春日泛舟牂江

謝三秀江路分明防水灣汀花汀艸破愁顏朝慿短棹乘風去暮逐孤蓬載月還逸興尙餘尊酒在浮名不及釣絲閒胡牀箕踞逢多暇看徧南城十里山

宿西村

謝三秀西村襆被酒初香寒逼莎雞漸入牀深巷犬聲如豹吠空田鶴影似人長山樓笛起家家月野浦砧殘夜夜霜垂老生涯耕稼在衡茅吾擬托柴桑

送趙遜敏東歸

宋昻琴鶴先生樂自然故山歸去白雲邊柴門柳憶陶元亮玉洞人迎葛稚川行色蒼茫防影外離情蕭索酒杯前欲知別後相思意疎柳寒梅鎖暮煙

送楊知事

宋昻江水澄淸樹葉丹臨岐人送栢臺官十年幃幄參機務一旦雲霄振羽翰風靜洞庭髙浪逺月明揚子暮潮寒京華到日春光好花柳無邊馬上看

憶舊遊

宋昱記得曾遊蜀路時西川人物盡相知聨鑣共訪揚雄宅擕酒同登杜甫祠夜月樓臺飛逸興春風花柳入新詩於今回首眞成暮獨立蒼苔有所思

圍中

史永安仗劍山墉羸馬孤手揮矢石下徵襦可憐艸木根皮盡更苦巢窠雀鼠無萬里天髙心自靖四圍路斷眼空枯望來節鉞皆臣子忍把封疆付豕狐人工神庇兩無尢力戰孤城歳已周血染山河風景慘火連郊郭夕陽愁皇天有意培完節義士何勞效泣囚畱得此腔忠憤在好隨張許共千秋

思南道中

陰子淑陰雨初晴雞亂鳴軺車行處未天明嵐深只說山無路林靜還聞水有聲一曲鏡湖何處乞數莖霜鬢此中生僕夫莫憚驅馳早已有田翁接隴耕

白泉漁樂

李庭家解卻袍簪到白泉披襟散髮酒腸寛半蓬夜月三更夢兩岸春花一釣竿得句詩人來短棹忘機鷗鳥過前灘陰晴只恁煙波靜流水髙山自在看

安莊道中

丁養浩畦田百疊鎖山腰雨後流泉似海潮靑嶂午陰看飯犢碧林秋靜聽鳴蜩一暝色人歸市半壑腥風虎過橋更待月明刁鬥動滿天蒼碧夜迢迢

盤江橋

張鏡心萬里盤江裂地來巨靈掌劈半山開波騰斷峽虛蘭楫石咽濤聲走怒雷湧霧迷漫千嶂合穿雲繚繞一龍廻從今人渡金繩上共賴君饒濟世才

華嚴洞

張鏡心門前車馬日紛紛野鶴閒僧總不聞洞裏奇文成物象巖間眞气自氤氳平空石湧三江浪何處晴飛五嶽雲可是如來舌本動故將花雨繡山紋

得巡黔馮侍禦書卻寄

王應熊矢淸蠻部在登車半壁功髙大樹余馬粟寒生驄使廏犢刀秋靜竹王墟紆籌預定先庚策退食惟搜大酉書卻寄艸堂情不淺拒霜花發鴈來初

圍中自誓

潘潤民孤城苦守歳云䢐望斷援師淚欲枯烽火連天云黯慘僵屍滿地血糢糊爲憐豢養埀三世遑卹伶仃有二孤力盡自甘拋一死昻藏寧肻負吾軀

解圍志喜

楊師孔朔風凜凜正重圍倐報王師指義旂將略從天乘勝下蠻營捲地望塵歸城頭殘壘聞嘶馬委巷尫羸笑啟扉自是天威雄絕徼新標銅柱答垂衣

龍山寺夜坐

黃龍光勞勞車馬夜郎西耐可尋僧對佛棲幽壑度鐘風曲折層崖置寺石髙低燈花落盡人千里暝色明初月一溪卻怪年來空浪迹白雲多處亂山迷

飛瀑泉

楊秀冕雪乳泠泠濕翠衣水晶珠箔夜生輝雙流潄玉巖邊出疋練橫空樹杪飛川谷艸香仙鹿過石潭云淨毒龍歸武陵歳歳桃花發幾度漁郎問釣磯

登東山

黃珂城上旌旗帶雨懸城邊艸樹晝生煙山光水色連千里人語雞聲傍一川望眼漫勞迎過鴈愁懷無柰聽啼鵑登臨直上最髙處恍若身遊萬仞天

和劉覲國觀察靑蓮界

鄧鐘東山禪室接云屏使節翻勞駐野亭雨後泉飛千澗白霜前木落數峯靑論文應合延津劍借箸先瞻益部星海內交懽能有幾那堪聚散若流螢

鐵橋告竣志喜

朱家民牂柯形勢向云盤山插層霄萬疉寒地險難容江立柱神工止許鐵爲欄人從蜃市樓中現我在金鰲背上看三載胼胝今底定伏波銅柱照巑岏橋工竣次第建石城十一座告成志喜

朱家民

畫破靑山路一條走鞭飛鐵去來遙礙天巖樹冬先發鎖磴溪云晝不銷耕鑿止聞歌帝力車驂不復畏兵驕金湯聨落皇輿鞏盡職何功敢任勞

池亭飲楊憲副

尹伸干戈猶得問林亭景物應憐歳再經粉褪犀文抽苑竹香浮蓮葉膩春萍吳歈恕聽材官曲拇陣隨傾小吏瓶觀者堵墻都一噱半池燈影亂殘星

國朝

初秋過麻哈城西觀音寺

朱前詒上方樓閣傍西城緩步秋光物外情百丈微風松子落兩株細雨桂花淸山臨埤堄煙雲滿門近溪潭瀑布聲坐久不須燈火促一鉤新月正東生

淸平驛

丘元武三家茅屋一孤城甬道曾聞百戰經零落靑憐飛火聚寂寥丹壁宿鴟鳴門前屠狗讙新市閣外松楸識老兵爲問當年誰攺作於今郵捨出雙旌雕墻髙築是誰家擁防山城徧赤霞故部石臺春度曲新營板屋夜吹笳空傳虎拜離宮柳不記龍巡上苑花十載南人憑弔歇書生簪筆夕陽斜

赴黔臬別梁培元靖州

彭而述三年兩過靖州城屢見飛雲馬首生異國初逢黃葉下蠻方更聽暮猿鳴相看聚散還今夕無那江山是別情建業若逢黔郡使驛書早寄故人聲

關嶺

彭而述將軍遺廟噪棲烏攬轡靑山日欲晡短碣蝸涎苔剝落虛堂火樹凋枯箕裘遺恨三分國社稷才成五月瀘卻喜山河蒙姓字長畱漢月接成都

次常東園九龍寺

許虯古寺松門枕大江眞如洗鉢老龍降山環簇擁峯當殿樹繞參差翠到窓閣上風閒揺鐵馬庭前月滿代銀缸朝來步屧陂塘去綠水芙蓉對影雙三月三日登南泉絕頂道院

吳廷正髙閣開襟且浩歌況逢修禊此中過幽巖日暖分丹竈絕磵云生暗薜蘿足下靑山隨處好愁來白髮一春多可憐故國流觴地風景依稀似永和

暮春還客溪別業

胡嵚華花源不似避秦時擔荷行歌日正遲路轉千峯尋故業身慚疋馬識前溪桐華閒門閉柳色舊館移初願幾年成錯計白鷗重與水相期

石船

潘馴鑿石爲船斧奇翩然一棹欲何之空橫野水無人渡徒有中流擊楫思風定可垂嚴子釣月明疑自剡溪移莫言刳木般倕巧形制先畱防古時

盤江

程封盤江中斷鐵橋開乍見心驚首欲回誰遣工排烏道直教天塹走龍媒如雲戍卒防秋去盡地金錢轉餉來聞說波流通緬甸河源萬里令人哀

午日馬上偶成

楊雍建鞅掌何曾片刻閒夢魂並未到鄕關王師是處呼庚癸民命還當惜艸菅蒲酒異鄕容易醉衰年戎馬幾時還長沙徒灑憂時淚輸與箕山潁水灣

小樓

田雯淺衙隙地北岡頭竹柱泥架小樓南陌靑峯相對立東河白水一邊流看來阮籍嫌多壁牽去張融只似舟山郭夕陽鴉數慿闌滿眼夜郎秋

飛雲巖

田雯飛雲巖立翠千重艸色登臨日下舂莫信人間惟五嶽須知天末有三峯秦灰漢壘羣仙宅云陣花幢古佛蹤如此奇山誰領略曾無七十二家封

羅永庵

陸祚蕃燕子飛來勢莫遮衮衣只合換袈裟啼鵑竹裂悲蕭寺歸鶴煙迷憶故家香稻帝分天上供寒潭龍獻佛前花西山封樹無消息鎭日南枝噪暮鴉

抵鄭家塲

李鎧落日驅車覽大荒浮雲髙捲郁蒼茫星分井崇山盡地接牂柯僰道長幾度烽煙余茂艸廿年生聚尙殘疆慚無供奉才名盛迢遞何緣到夜郎

艸塘寒食

熊軾寒食覊途悵未還濁醪傾倒遣愁顏塘橫積翠煙中柳門掩斜陽雨後山相對好花思故侶每逢佳節憶鄕關千家禁火聊同俗搔首猶傷滯百蠻

播州感興

李先立楊家世業已蒿萊雌鳳妖驪穩禍胎躍馬眞成蛙坐井鞭山未信海如杯從來負固無完局豈待殘燒辧劫灰指顧重關天險失夜郎自大古今哀

答平溪田端云

張大受曝書亭集精華錄海內詩名兩共傳今日見君眞妙絕老夫懷舊亦淒然文章元气無時息富貴浮雲幾輩閒慚愧采風逢此客吹噓無力上靑天

甲秀樓

張大受門分南北山縈郭橋合東西水落潭四面淸風吹閣外三層朱檻俯云端江山注眼連荊蜀樹木關心別暑寒最喜登臨埃表百梯窮處欲驂鸞田少師祠【宋田祐恭代父從軍徵洞酋率思州等處民歸宋】張大受天末江山想戰功千年遺廟瘴煙中餘威尙在安黔蜀至性雙全感孝忠堂構有經遺後嗣土田無籍祀先公【祠未置田無資修葺】使臣敬訪思州迹石鼎香飄樹外風

明申禦史祠【名祜性至孝死於土木之難】

張大受子孝臣忠萬古揚豸冠凜凜肅淸霜干戈自執從明主魂魄猶雄返故鄕晚聽鶴聲歸破屋寒畱松影覆髙岡濟蹡冠帶諸孫好【準其後裔二人奉祀】願向西風薦一觴

白水河瀑布

髙其倬倚空蒼壁削靑銅赴壑懸河掛斷虹驚馬萬蹄嚴陣鼓綿云百簇揭天風常凝靈气棲神物自辟龍門謝禹功爲有西疇千頃在餘波不逐逝川東甲秀樓小集同粵西金中丞曁鄂方伯趙亷使楊參政王參政並太守牧令諸人分韻得恬字

鄂爾泰

刺藤梢竹又來黔背郭南明趣未厭傑閣先登推老大深杯小注共酸甜吟哦到底都成癖山水終然不訃亷好記淸和羣從日忘機魚鳥亦恬恬

貴築詠懷

鄂爾泰剖竹春深駐防斿底忙勾當已經秋百千我愧生諸葛八萬人知略古州赤水東流趣舴艋白崖西下挽車輈捫心合有籌邊計志決才疎道未周

晚霽自鎭逺赴偏橋

常安巒光雨後轉氤氳行過屏山日欲曛石磴千層天際出飛泉百道嶺頭分鳥棲翠竹啼紅雨人坐籃輿度白雲風送晚鐘何處寺昏黃月下隔溪聞

由石阡至思南

鄒一桂誰劈懸崖作劍門捫蘿穿破白雲根短墻修竹圍精舍流水桃花又一村羅甸山容春有腳夜郎月色淨無痕數聲欵乃滄洲趣況復船頭送酒樽昨宵雷雨過淸明十日春寒一日晴逺樹雲開延岫色野田水滿落溪聲一鞭斜照穿花塢雙槳輕風到石城泛掃軒談坐久半規明月已初更

遊雪厓洞

陳悳榮牂江聞道似瀛洲爲愛淸幽覽勝遊雉堞四圍山北去鼉梁雙架水東流別開雲路邀靑鳥暫息塵機翫白鷗疑是桃源通柳市風光占盡郭南頭玉虛宮闕彩雲邊下有維摩小洞天鐘磬聲中淸梵落松杉影裏夜燈燃聞歌欲證三生果微笑同參一指禪防得西來無限意碧溪芳艸自年年層樓髙矗水雲隈掛斗橫參萬象開碧漢乍疑槎泛去靑天應有鶴飛來夢中蝴蝶原非幻眼底蜉蝣盡可哀一瓣心香迎絳節欲將淸淺問蓬萊入聖登仙各有因萬緣澄徹見天眞須知臥雪飡霞客卽是吟風弄月人一念常惺虛白室三花應現軟紅塵敲爻妙義通河洛洙泗源頭好問津

雪厓洞次方伯陳公元韻

王瓚何煩矯首羨神洲彷佛仙蹤汗漫遊色相祗須窺海月天機卽可識江流翠微深處鳴幽鳥淺碧沙邊泛野鷗慚縛塵緣聞道晚而今白卻九分頭慿虛身在白雲邊傑閣崚嶒勢插天一抹煙霞山欲暮萬家燈火夜初燃豪吟不礙庾樓興淨業新逃鹿苑禪誰駕鐵船浮黑海願將七日換千年蜿蜒古洞小橋隈勝迹塵封今始開絕好風光畱客住無邊蒼翠撲人來林中淸磬偏多韻檻外飛湍未覺哀勾漏丹砂尋往迹不如此地辟蒿萊生來慧業占前因駒隙何須苦認眞蹭蹬本饒泉石志馳驅未是利名人浮雲眼底渾如夢世界壺中不受塵記得桃源蹊畔路好從仙侶問迷津

前題

劉應鼎夢起當年十頃洲何緣今日得從遊江聨玉帶波交合柳暎衣衫翠欲流爭羨重新城外景莫疑相妬水中鷗慚余服炁無仙術且喜樓登最上頭層巒列嶂繞城邊古洞淸幽自一天出郭不遙亦不邇懸燈如防復如燃梳翎野鶴才臨水石仙人別有禪縱是莫饒頭上雪登山猶未減童年仙室重重傍水隈關不用玉匙開一江風月無拘束滿院春光任去來寧學嶽陽三日醉肯吟才子七詩哀惟嫌白雪髙難和常媿蓬心起艸萊神仙應是有前因入海求仙或未眞燒汞空傳不死藥長生難遇百年人非關妙諦參同異爲愛幽棲逺市塵試看川流來滚滚當門富水是通津

前題

唐璈煙霞勝地占三洲布襪靑鞋踏舊遊齾齾層巒環洞列鱗鱗曲水抱城流樓臺勢迥臨星斗蕭鼓聲淸戲鷺鷗恍似置身金色界纎埃渾不到心頭三神海上浩無邊五嶽圖中別一天梵院氤氳花雨下仙宮寶燈燃鳶魚到處關妙風月分明引道禪歷歷瑤壇乩籙在輝煌舊句憶常年【昔有鄭瘋子者名國書爲諸生時好道術獨居洞中人呼爲鄭仙志欲募修請乩有輝煌金碧待他年之句今公締建賦詩且以年字足韻其前兆歟】

鬱蔥佳气靄城隈舉目俄瞻絳闕開石座香濃云駐處藥鑪煙裊鶴歸來霜鐘逺度醒塵夢風笛橫吹捲暮哀應俟洪厓一招手拍肩長嘯共蓬萊莫向空王證往因且從紫府叩元眞虎丘聚石猶多事緱嶺吹笙自可人悟澈禪關心是佛掃淸魔障道無塵不緣謝傅登臨興望海何由識漢津

前題

姜文濱曾聞海上有瀛洲今日城南紀勝遊風物別開圃景畫圖又見輞川流云生逺岫吞靑嶂人立平橋起白鷗乘興庾公揮彩筆題詩每到月當頭來仙閣近鬥牛邊縹緲雲霞別一天市逺人聲喧復寂沙明漁火滅還燃思燒絳雪須聞道好服丹砂不礙禪願借瓣香參妙諦渾忘白髮似華年雪厓古洞傍城隈兩水瀠洄一鑑開緑柳蘸波魚正躍靑松插漢鶴重來安排丘壑殊堪賞變幻滄桑豈用哀最羨公餘成雅集歡然共賦北山萊誰向邯鄲訪舊因暫隨仙侶識仙眞古來鐵笛無雙調天下黃冠第一人景駐樓頭當碧落舟橫洞口隔紅塵此間應有登仙路認取桃花是渡津

題來仙閣四首【並序】

杜詮雪厓洞溪山秀朗稱黔中勝地洞左舊建呂眞人神宇三楹昔年降鸞處也歳久傾圯方伯陳公因其址以修殿又於洞右甃石爲臺建來仙閣辛酉夏落成挹山光吞石瀨巍然鉅觀其前後經營俱盡地勢又增植竹樹蔽翳菁蔥遊人宛在閬風之苑爰賦詩以紀之

雲中臺榭壓層城一防仙都罨畫明薜荔墻邊山出沒松杉徑裏鳥飛鳴躋攀不覺煙霞近嘯傲還疑羽翼生泉石盡堪招隱士蓬壺萬里不勝情淸都流憇意遲遲每憶王喬不可期鶴去幾曾聞客駕雲深何處覓仙居欲尋卜肆重談易難借樵風一看棋忽睹星河槎泛落崆峒問道好相隨雕甍繡闥碧琳宮羽駕飄揺紫气中鄂渚醉吟人世攺邯鄲塵夢古今同龍蛇舞處通妙錦繡裁成盡化工風露夜深聞鶴唳溪光月色兩融融五千文字通羲畫祕鑰存存養谷神玉局難逢河上老靈臺常閟洞中春臨流洗耳寧髙隱抱甕忘機自率眞此一瓣香情邈邈滄洲遙擬問芳鄰

題來仙閣【並序】

姜文澤蓋聞杯擎湘嶽三醉欲覺羣迷枕授邯鄲一榻喚醒千古望蓬萊之佳气自在人間泛弱水之慈航來從天上維玆黔陽名勝舊有眞迹流傳乃物換星移竟亭荒榭圮重光作噩之歳方伯陳公樂捐淸俸敬妥神靈眾效檀波儼成巨廈朝霞飛碧瓦崇臺直擬丹臺暮靄捲朱甍傑閣居然仙閣蒼苔白石古洞玲瓏細柳新篁元宮瀟灑溪流淸淺鳶魚競樂於鏡中堞影參差士女宛行於樹杪武陵之花爛漫再來不怕迷津少室之籙精微到此何難證果試思身中升降安問世上榮枯謹志數言爰成二律

昔聞此地仙來去今日來仙仙又來古洞云深籠玉宇淸溪月朗暎瓊臺恍疑黃鶴飛天外信有靑鸞到水隈悵望不須搔短髮鳥啼花笑是蓬萊函關紫气事非遙晴日晴雲瑞靄飄畫閣題詩畱白雪瑤池飛舃舞丹霄但教寸地尋靈藥何用深山斸翠苕願爇名香憑素兒敲爻精蘊細推敲五言絕句

唐

流夜郎題葵葉

李白慙君能衛足嘆我逺移根白日如分照還歸守故園

送蠻客

張籍借問炎州客天南幾日程江南惡溪路山繞夜郎城

明

淩洞

丁璣野日春正暝山云午猶濕布谷不停聲人人荷鋤立

蘭橈泛江水江水綠於苔日日斜陽裏行人自往來

空巖蒼翠間平窪自相逗有時石上眠云來觸衣袖

潭靜山同色云寒鳥不飛微茫煙漵際獨見釣船歸

和淩洞原韻

周瑛雞鳴桑樹深犬臥苔花濕何處課春耕獨倚斜陽立

長江春雨過綠水生靑苔行人過江急江濶船不來

石濕云不起石晴雲亦逗對石閒觀云蒼翠落衫袖

江暖雪初作江寒雪漸飛一竿潭水上雪深猶未歸

羅甸曲

楊愼山圍羅甸國水繞滴澄橋橋下東流水可惜無蘭橈

蠻樹不凋葉蠻云不放晴長亭望不見何處是查城

寒燈閟孤館陰雲鎖重城長夜恆思曉久雨恆思晴

林間山胡鳥聲聲啼我前何似故園裏花亭聞杜鵑

桃源洞

劉綎仗劍飛虎穴停軺憇洞天幽巖可鐫石何處不燕然

夜坐大峨石

蔣勸善白雲石之上淸泉石之下趺坐萬竹中涼風生靜夜

初至永寧

許邦才風塵誰自料花鳥故相猜問是山東客何由萬里來

宿普安

程本立漢婦良家子從軍歳月多生來小兒女唱得僰人歌

國朝

查城曲

林華晥樹樹山楂子蕭蕭頂箐城四時常黯淡祗聽暮猿聲

盤江曲

林華晥古渡千盤水連云一望城守橋諸將在枕劍聽江聲

泊思州灘

孫勷思心已不極況復到思州輸爾牂柯水滔滔正北流

甲秀樓

宗天植靑山四面圍一水當中界宣城太守詩小李將軍畫

六言絕

明

披雲巖

謝三秀曉起雲分畫墨渠添水弄靑蘋石隙桃花笑客茅檐燕子衝人

巢穴環居九姓犬牙控馭三藩峽外乾坤錦裏煙中雞犬桃源

水去千巖漏泄云興萬壑平鋪買犢人猶帶劍觀風我亦懸弧

七言絕句

唐

龍標野宴

王昌齡沅溪夏晚足涼風春酒相擕就竹叢莫道歌愁逺謫靑山明月不曾空

送崔參軍往龍溪

王昌齡龍溪只在龍標上秋月孤山兩相向譴謫離心是丈夫鴻恩共待春江漲

聞王昌齡左遷龍標遙有此寄

李白楊花落盡子規啼聞道龍標過五溪我寄愁心與明月隨風直到夜郎西

聞酺不與

李白北闕聖人歌太康南冠君子竄遐荒漢酺聞奏鈞天樂願得風吹到夜郎

南流夜郎寄內

李白夜郎天外怨離居明月樓中音信疎北鴈春歸看欲盡南來不得豫章書

哭黔中薛大夫

戎昱亞相何年鎭百蠻生涯萬事瘴雲間夜郎城外誰人哭昨夜空餘旌節還

自京赴黔南

竇庠風雨荊州二月天問人初雇峽中船西南一望雲含水猶道黔南有四千

送人歸黔府

司空曙伏波簫鼓水雲中長防如霜大斾紅油幕曉開飛鳥絕翩翩上將獨趨風

獻歳送李十兄赴黔中酒後絕句權徳輿一樽歳酒且畱歡三峽黔山去路難志士感恩無逺近異時應戴惠文冠

自黔中歸新安

李頻朝過春關辭北闕暮參戎幕向南巴卻將仙桂東歸去江月相隨直到家

宋

錦屏山

諭汝礪暝色輕煙罩郡城漁舟燈火倒觀星寒山逺水江村暮自在籹成水墨屏

元

甕蓬洞石刻

唐中立在山形勢已仁威何必驅車占水湄爲汝礙舟呼匠者少須一刻卽平夷

題諸葛箭

唐中立古樹參云仰望中武侯曽此一彎弓不遺箭鏃經千載那得蠻夷懼武功

過牂柯江

陳孚靑艸風吹毒霧腥交州何在海溟溟牂柯已恨天涯逺又過牂柯二十程

送李文淸之官八番宣慰司幕中宋

褧武昌城外柳如絲曾見吳儂笑詠詩張緒而今漸憔悴定應不似昔年枝

明

啞泉

謝三秀人云啞者泉之忒我云啞者泉之徳早知世上如流口何不一歃長嘿嘿

卻金

吳訥蕭蕭行李向東還要過前途最險灘若有藏私並土物任教沈在碧波間

曲溪山閣畱別李曲溪子

楊愼東風樓上水盈盈爲鼓離鸞一再行明日梁園懷李白寒山一帶短長亭

平溪道中

楊愼野雞坪邊繞雜花幽蘭石竹交山茶可憐春色浩無主空使騷人惱鬢華

丰樂秋成

林晟野老杖藜山徑裏牧童吹笛晚風前要知擊壤聲中趣社酒新篘樂醉眠

普市所

李陞三里孤城鼓角嚴繞城靑擁萬山尖鳥音晴碎巧娛耳艸色春深亂入

筆岫

張守讓筆岫橫天插曉雲長風飄落气氤氳夜來正有江淹夢散作晴空五彩雯

香鑪巖

張守讓溪邊流水繞香臺瑞气金鑪五色開卻是玉樓仙子度馮夷捧出博山來

石屏山

張守讓誰將屏幛倚雲開削壁當空抱郡廻自是皇圖天外壯長城擁出日邊來

鎭安渡

張守讓津頭風雨暗埀楊兩岸相逢卽異鄕春水橫江不可渡誰爲鞭石造輿梁

平冒山

張守讓平冒山頭漢將營鐃歌不見夜來聲夜郎此日韜笳鼓畱得秋山半月明

宿聖壽寺

黃龍光十年多病學無生客裏因緣到化城亂後山僧零落盡石牀空對一燈明

與祁致和

陳獻章六年飽讀石阡書習气而今想破除雪月風花還屬我不曾閒過邵堯夫

西禪晚鐘

任思永禪林僻在城西竹徑斜開帶小溪萬井樓臺當月夜一聲淸響出招提

新添驛

許邦才野館孤燈半滅明江壖月落夜潮生無端鄕思三更後聽盡蕭蕭風雨聲

萬山春耕

髙任重萬仭層巒倚郡城春深官路擁花明空蒙綴靑山色喜見蓑衣帶雨耕

平壩

謝肇淛愁雲三月風滿溪一日一程西更西門關外無相識頭白老鴉朝暮啼

西山夕嵐

蕭伯宸誤疑作雨隨龍去或訝如雲伴鶴還颯颯天風吹不散長如積黛擁千鬟

天然洞

吳國倫奇峯倒作萬蓮開洞裏陰晴只浪猜罔象不驚龍正臥寒秋夜夜吐風雷

瑞竹

孫應鰲一本髙抽八節奇卽從九節挺雙枝滿林時引鈞天奏聽到無聲祗自知

翠葆聨翩紺纛攢從今日報竹平安寧知勁節冰霜骨也似芙蓉結合歡

雪中同諸友過聖壽寺小集

孫應鰲十年裘馬倦風塵此日驚看故里春漫憶舊遊重載酒祗園飛雪亦親人

黔中曲

朱茂時疉嶂曾無三尺平盤江狹處鐵橋橫短裙窄袖花蠻女宛在秋千索上行

慿虛洞

丘禾實咫尺巑岏別有天寒云莾互不知年我來踏破蒼苔徑風月無邊防與傳【右初得洞】

懸巖到處鑿鴻蒙疑有秦人托此中見說渡頭楓葉落年年秋水似桃紅

飛雲巖

萬士和洞裏幽深未可窮洞門奇峭防雙龍風雷若有山靈妬飛作江南鐵柱峯

國朝

聞黔中風景

鐘淵映沅江西去接滇池風土依稀記往時銅鼓迎神歌一曲居人多賽竹王祠

黔陽雜詠

李良年荻港松扉曉柝傳半春愁說火連綿山城不用逢寒食晴過三朝便禁煙

盤江橋

彭而述鐵橋黒水舊知名天險曾當百萬兵試問臨卭持節客當年何路入昆明

頂箐

許延郡新種瑯玕翠幾重疏枝密篠綰淸風使星走馬紅塵外刺史彈琴綠箐中

食署中櫻桃甚酸

田雯西園木蜜紅如火北地林檎大似匏可笑山姜一饞口八千里外噉櫻桃

楊梅盧橘尋常有紫李黃分外甜偏戀櫻桃二三樹飽嘗酸味不知嫌

薔薇花

田雯瑟瑟絲絲絕可憐紅須綠刺弄春煙分明一段蜀江錦鋪在竹晴日邊

引得春駒太多事倒飛斜舞十分狂慿誰繪向東風裹半是徐熙半趙昌

堪笑香山老居士花開將爾當夫人我惟一看一回醉消盡缾中麯米春

題屏山庵

周起渭龍塲佛寺伴諸生夜倚松杉各問名我爲看山來此地傳經還有舊陽明

弔朱太常死難

趙吉士朱季由來彊直名誓將七尺障孤城可憐功業隨流水罵賊猶堪比杲卿

甲秀樓

鄂爾泰鰲磯灣下柳芳杜洲前小駐驂更上層樓瞰流水虹橋風景似江南

炊煙卓午散輕絲十萬人家飯熟時問訊何年招濟火斜陽滿樹武鄕祠

鐵索橋

鄒一桂豈徒騎馬似乘船鐵索橫橋欲上天正是扶風揺不定怒濤飛吼起龍眠

逾黃哨山宿毛坪

鄒一桂黃哨山髙上接天下窺萬嶺隔雲煙陡然身落雲煙裏閒倚江樓送客船

閏重九安順考棚口占

鄒一桂來日題糕貴嶺旁棘闈今日又重陽何當山郭兼旬雨滌徧農家九月塲

天與秋光歳月寛葛巾原不礙儒冠一行鼓吹簪花去好作茱萸插髩看【是日發落生童】

雨後新晴日色妍薄寒風近小春天黔中徧是登髙地難得重開落帽筵

貴州通誌卷四十五

欽定四庫全書

貴州通誌卷四十六

藝文

雜記【凡不載出處者俱系舊志】

廣南有韋土司自言淮陰侯後當鐘室難作淮陰侯客某匿其三歳兒知蕭相素與侯善往見之微示侯無後意相國仰天嘆曰嗟呼寃哉淚下客見其誠以情告相國驚曰若能匿淮陰兒乎中國不可居矣急逃南粵趙佗作書遣客匿兒於佗曰此淮陰兒公善視之佗養以爲己子而封之海濱賜姓韋用韓之半也今之族世豪於海壖有酇侯所遺之書尉佗所錫之誥勒之鼎器今定番有韋番其先亦出於廣南晉天福間楚王馬殷遣其八帥率邕管柳州兵討兩江溪洞至此畱軍戍之因各據其土號八番韋番其一也其人𨿽版圖輸租課然多陰賊剽悍獸食而鳥息未見有能豪者至問其受姓之自與酇侯所遺之書尉佗所錫之誥率皆不知而云無有則義何也

唐黔府都督謝祜凶險忍毒則天朝徙曹王於黔中祜嚇云則天賜自盡祜親奉進止更無別勅王怖而縊死後祜於平閣上臥婢妾十餘人夜不覺刺客截首去後曹王破家簿錄事得祜首漆之題謝祜字以爲穢器方知王子令刺客殺之

王蜀有劉隱者善於篇章嘗說少年賫益部監軍使書案於黔巫之南謂之南州州多山險路細不通乘騎貴賤皆策杖而行其囊槖悉皆差夫背負夫役不到處便遣縣令主簿自荷而行將至南州州牧差人致書迓之至則一二人背籠而前將隱入籠內掉手而行凡登山入谷皆絕髙絕深者日至百皆用指爪攀緣寸寸而進在於籠中必與負荷者相背而坐此卽彼中車馬也洎至近州州牧亦坐籠而迓於郊其郡在桑林之間茅屋數間而已牧守皆華人甚有心義翌日牧曰須略謁諸大將乎遂差人引之衙院衙各相去十餘里亦在林木之下一茅齋大校三五人逢迎乃至於是烹一犢兒乃先取犢兒結腸中細糞置在盤筵以筯夾調在醯中方餐犢肉彼人謂細糞爲聖虀若無此一味者卽不成局筵矣諸味將半然後下麻虫裹蒸裹蒸乃取麻蕨蔓上虫如今之刺猱者是也以荷葉裹而蒸之隱勉彊餐之明日所遺甚多黃祜修道於黔南無人之境每二三十年一出成都賣藥言人災禍無不神驗蜀王建迎入宮盡禮事之問其服食皆祕而不言曰吾非神仙亦非服餌之士但虛心養气仁其行勘其過而已問其齒則曰吾只記夜郎侯王蜀之日蠶叢氏都郫之年時被請出爾後烏兔交馳花開木落竟不記其甲子矣忽一日南望嘉州曰犍爲之地何其炎炎請遣人赴之如其言使至嘉州市肆已爲瓦礫矣後堅辭歸山建泣畱不住問其後事皆不言之旣去於所居壁間見題處曰莫教牽動靑豬足動卽炎炎不可撲鷙獸不欲兩頭黃黃卽其年天下哭智者不能詳之至乙亥年起師東取秦鳯諸州報防之際宮內延火珍寶帑藏並爲煨燼矣乃知太歳乙亥是爲靑豬爲焚爇之期也後三年歳在戊寅土而建殂方知寅爲鷙獸幹與納音俱是土土黃色是以言鷙獸兩頭黃此言不差毫髮

元和中荊客崔商上峽之黔秋水旣落舟行甚遲江濱有溪洞林木勝絕商因杖策徐步窮幽深入不三四里忽有人居石橋竹扉板屋茅舍沿流屈曲景象殊迥商因前詣有尼眾十許延客姿貌言笑固非山壑之徒卽升其居見庭內捨上多曝果及窺其室堆積皆滿須臾則自外齊負眾果累累而至商謂其深山窮谷非能居焉疑爲妖異忽遽而返眾尼援引流連詞甚懇商旣登舟乃訪於舟子皆曰此猿猱耳前後遇者非一賴悟速返不爾幾爲所殘商卽聚僮僕挾兵杖亟往尋捕則無蹤迹矣

僞蜀度支員外郎何昭翰嘗從事於黔南暇日因閒步野徑於水際見釣者謂翰曰子何判官乎曰然曰我則野人張渉也余比與子知交久矣子今忘我也翰懵然不醒因借艸坐謂翰曰子有數任官終於靑城縣令我則往靑城山也待君官滿與君同歸山中今不及到君公署也遂辭而去翰深志之後歷累官及出爲靑城縣令有憂色釣者亦嘗往來甚重之一旦大軍到城劫賊四起釣者與翰相擕入山何之骨肉盡在城內賊眾入縣言殺縣令臠而食之賊首之子自號小將軍其日尋覓不見細視縣宰之首卽小將軍之首也賊於是自相殘害莫知縣令所之後有人入山見何與張同行何因寄語妻子曰吾本不死卻歸舊山爾等善爲生計無相追憶也自此人不復見莫知所之費州蠻人舉族姓費氏境多虎暴俗皆樓居以避之開元中狄光嗣爲刺史其孫博望生於官舍博望乳母壻費忠勁勇能射嘗自州負米還家山路見阻不覺日暮前程尙有三十餘里忠懼不免以持刃刈薪數束敲石取火焚之自守須臾聞虎之聲震動林藪忠以頭巾冒米袋腰帶束之立於火光之下挺身上大樹頃之四虎同至望見米袋大虎前攫旣知非人相顧默然次虎引二子去大虎獨畱火所忽爾脫皮是一老人枕手而寐忠素勁防心頗輕之乃徐下樹扼其喉以刀擬頸老人乞命忠縛其手而詰問之云是北村費老被罰爲虎天曹有日曆令食人今夜合食費忠故候其人適來正值米袋意甚郁怏畱此須其復來耳不意爲君所執如不信可於我腰間看日曆當知之忠看歷畢問何以救我答曰若有同姓名人亦可相代異時事覺我當爲受罰不過十日饑餓耳忠云今有南村費忠可代我不老人許之忠先持皮上樹杪然後下解老人老人曰君苐牢縛其身附樹我若入皮則不相識脫聞吼落地必當被食事理則然非負約也忠與訣上樹擲皮還之老人得皮從後腳入復形之後大吼數十聲乃去忠得還家數日南村費忠果鋤地遇噉【費州今思南府】

元馮士啟者許昌人仕黔爲順元府經歷嘗奉遣抵驛站日已暮站吏告曰今夕馬上岸麻色須蹔停以避之詰其故閉目揺手不敢言馮怒趣馬行數十里至溪畔忽見一物如屋烏剌赤下馬伏泣若訴狀再詰之仍閉目揺手不答馮於是下馬祝之曰某竊祿來此茍天命合盡爾其啖之否則容我行祝畢卽轉入溪中腥風毒霧尙觸人口鼻乃各上馬比曙抵前站吏驚曰是何麻色膽乃若是馮問此何物始敢言曰螞蟥精也馮後官禮部尙書【烏刺赤站之牧馬者】

明嘉靖十四年去思南府治三百里地名廟頭有鐘一口原自思南飛來內鐵外銅口上如齒擊之其聲各別四川酉陽司遣人盜之移至五里暫歇鐘遂生於石上舉之不動後仍還故處【出思南府誌】明天啟中水西安邦彥叛巡按傅宗龍兼理軍事駐節平壩城時賊勢猖獗率眾數萬渡江官軍僅萬餘難以對壘忽見東北角有赤面長須大將在前賊眾遂潰官軍乘勢破賊先一日有居民入祠見關聖帝像起立驚駭而出呼士民入觀之見神汗流滿須鬢自辰至午門前所塑泥馬亦然頃刻則防音至矣官民咸謂神助【見安平縣誌】

崇禎十二年平壩衛永福寺門首金剛忽然動揺如人推挽之狀先是寺僧云韋陀每擎拳下立佛前居人不信夜往窺伺二鼓時鐘磬大振見一大將軍挺立佛前移時不見不數日金剛復動觀者如堵自辰至未方止【見安平縣記】

思南李同野墓系明萬曆二十二年塟河東萬勝山麓納楚黃安耿定力墓志銘於壙有祠在隔江

國朝康熙二年七月十三夜志銘忽自墓中飛至祠前其奉祀孫晨起見之聞於知府葉藩推官常時泰知縣雷起龍同詣墓所環視墓封如故無隙眾皆駭異今志銘尙在祠中【出思南郡誌】

康熙庚午丹徒蔣寅爲布政使居黔署一日其家人具食忽案上器皿皆飛起懸於空際以好語祝之則滿室生香以惡語詈之則穢气觸鼻甚至移易諸僕婦之釵梳衣物甲置於乙夫之房乙置於甲夫之榻種種變幻久而不息命巫治之巫反爲之顚僕誦經修醮迄不能避蔣知之瞷焉則空中有聲如嬰兒嘲謔嘻笑不止而終不見其形竟莫知其何怪也

南方有獠婦生子便起其夫臥牀褥飲食皆如乳婦稍不衛防其孕婦疾皆生焉其妻亦無所苦炊防樵蘇自若又云越俗其妻或誕子經三日便澡身於溪河返具糜以餉壻壻則擁衾抱雛坐於寢榻稱爲產翁其顚倒有如此

習安三坌河以下地勢劃然而開萬仞壁立一水駛流昔人所詠谷黯天如綫崖髙月不明也山絕嶺往往掘地得拳石如卵去三坌三十餘里有可處砦河崖較他處倍髙亦倍險險絕處有石花四月望後始發初發之日若塗朱石上斑斑然三五爲叢七八十數爲叢經二三日漸長並數爲一片大如輪小如掌鮮明爛漫城頭之霞壁上之幟未足擬也再二三日漸黃漸淡倐忽而歸烏有矣其花方圓大小無定形前後髙低無定位殊不類艸木之華苐每歳必一發每發必以夏曆歷不爽土人恆以其生之髙低色之濃淡旱澇丰歉如持左劵亦異矣

黔有斷腸艸叢生根如商陸葉類蓼而大莖有節當心抽花蘂數十作穗花淡紅色久漸赤子離離似桑甚署園中沿防依砌百叢也初見輒愛之以爲紅鬒內艷頳牙外標華橙之映翠幕丹璚之厠碧瑤當不過是未識爲何花有僰兒自尋甸至呼其名始知之毒能斷腸可駴也遂逺辟不復迫視辛未夏雨過忽來小鳥止於穗間羅之緑衣烏觜似倒掛麼鳯軒輊才五銖極可玩籠之三日僰兒曰此斷腸鳥也嗜啄斷腸花子采而飼之可久活試之果然嗚呼異矣按本艸經一名鉤吻一名埜葛一名胡蔓艸一名黃藤今証之皆非也滇人謂之火把花亦因花紅而性大熱故名陶景云鉤吻言鉤人喉吻入腸爛腸是矣然所謂葉紫花黃初生似黃精隱居斯語爲茅山黃精反復致辧無使學長生者誤服它物已耳非篤論也若博物志所云鉤吻蔓生葉似鳬葵則大謬矣嵇含南方艸木狀云埜葛蔓生葉如羅勒一名胡蔓艸段成式酉陽雜爼云胡蔓艸生邕州之間花扁如巵色黃白其葉黑一葉入口百竅潰血人無復生也後人之注本艸者習其說而不察遂謂鉤吻胡蔓埜葛一物也而異其名如毛詩中螽斯莎雞蟋蟀之類俗謂之斷腸艸復從而傅防之謂五六月間花似櫸柳生嶺南者花黃生滇南者花紅夫鉤吻言其毒也曰蔓曰葛曰藤誤指此艸爲蔓生之物更失其眞況此艸之春花夏實又與櫸柳迥殊乎無亦艸之毒者不一種猶夫人之無良者不一族爲景諸君子所不及詳不屑道歟惜乎爾雅未載郭璞鄭樵未注旁引曲諭不見於三百篇故陸機陸佃羅願輩亦未疏其義也杜甫之詠除防艸疾惡如讐嗟呼有世道之責者遇此毒艸不知鋤而去之而乃按劍於芝蘭之當戶可乎哉

蘆笙釋名曰笙生也象物貫地而生以匏爲之其中空以受簧是爲匏笙女媧氏之笙也記曰匏笙簧黃帝命伶倫截嶰谷之竹雌雄十二以象鳳凰之鳴形似鳳翼故又曰鵝笙爾雅曰大笙謂之巢小笙謂之和又云笙之大者曰竽則又可稱竽笙矣鹿鳴之什曰吹笙鼓簧笙必有簧猶喉之有舌也語云調鳳管炙鵝笙簧必炙而後鳴物必暖而後生也古之善吹笙者王子晉緱山之事杳矣不意得之蠻荒每歳孟春苖之男女相率跳月男吹笙於前以爲導女振鈴以應之連袂把臂宛轉盤旋各有行列其笙截竹爲管者六通其節而櫛比之長者四尺以次而殺短至三尺參差若羽竅其短者孔六以達於長以指捫之若撚笛然而又截竹徑尺衡綰於六管之銜而吹之一呼一吸聲若鴐鵝之嘹漢每至看場旣圓歡情欲洽則遲其聲以媚之長管之上冒以匏短管之中置以簧簧用向銅爲之恆用火炙亦古制也前人詩云管淸羅袖拂響合朱唇吹人情應節轉逸態逐聲移苖俗固不嫻音律而其應節之轉逐聲之移則又善於形容也

黔之諸苗皆用弩而其矢必傅藥治藥者爲補籠之狆家謂之補籠藥雜毒物碎而煎之以爲膏雞犬婦人及白衣生人皆不得見凡七日比成以藥名齁者之塗諸矢插之步義中懸於火側時時溫養之使勿敗然後可以傷人中者與防矢者皆立斃又有苗能醫之用利刀自頂踵寸寸割之使血出用口吮之血盡則以他藥傅之始可生齁藥產粵西類勾金皮不得齁則毒不驗鬻齁者多粵西猾盜須禁除之段成式酉陽雜爼雲南蠻有毒藥槊其刃狀如朽鐵中人無血而死亦謂之鐸刃此或其類歟

淸平凱裏香鑪山之陽有穴焉深可二三丈再深則倍之於是躧其墏勘其牖捶其塹而後影見焉或仰以升或俯以縋傴僂焉手與膝並也籧篨焉足與凥張也又虞土之崩也木度搘之火之迷也松肪照之而後鉛獲焉其質鉛其狀石也於是舂之淘之炙之鎔之凡蠱毒之中人浸磨取其汁而飲之功與蘘荷葉等

山南五溪黔中皆有毒蛇烏面反鼻蟠於艸中其牙倒勾去人數步直來疾如激箭螫人立死中手卽斷手中足卽斷足不然則全身腫爛百無一活謂蝮蛇也有黃喉蛇好在捨上無毒不害人惟善食毒蛇食飽垂頭直下滴沫噴起變爲沙虱中人爲疾額上有大王字眾蛇之長常食蝮蛇

含毒者蚊蚋之屬江嶺間有之黔界尢甚爲其噆者愼勿以手搔之但布鹽於上以物封裹半日間毒則解矣若以手搔癢不可止皮穿肉穴其毒彌甚湘衡北間有之其毒稍可峽江至蜀有蟆子色黒亦能咬人毒亦不甚視其生處卽麩鹽樹葉背上春間生之葉捲成窠大如李名爲五倍子治一切瘡毒收者曬而殺之卽不化去不然者必竅穴而出飛爲蟆子矣南界有微塵色白甚小視之不見能晝夜害人𨿽帳深密亦不可斷以麤茶燒之煙如焚香狀卽可斷之又於席鋪油帔隔之稍可滅

脆蛇長尺許圍如錢嘴尖而尾禿背黒腹白暗鱗可翫也生黔地伏艸澤間出入往來恆有度捕之者置竹筒於其徑則不知而入其中急持之方可完稍緩則自碎故名脆暴之使幹已風去癘視其身之上中下以治人之頂腹脛足罔不驗按搜神記蛇千年則斷復續淮南子云蛇自斷其身而自相續隋煬帝遣人求此蛇數四而至洛下所得之者長可五尺而色黃黒其頭錦文全似金色不能毒人解食肉若欲令自斷其身者則先觸之令怒使不任其憤毒則自斷爲三四其斷之處如刀截焉見其皮骨文理亦有血焉然久怒定則三四斷稍稍自相就而連續體復如故亦似不相斷隋著作郎鄧隆云此靈蛇一類自斷不必千歳也昔鐵索橋爲防毀時值年冬伐竹夾船以濟師至春夏竹節間盡長枝葉覆水面若土殖者久之不敗𨿽雲水气使然然已不根矣枝葉何由茁哉黔人言往歳多旱林竹頻生花結米若粳糯色微紅而味甘民間多采摘以爲食久之則竹枯遂不復生凡竹花則必旱蓋旱徴也

黎平城有神魚井異物潛焉𨿽大旱水而盈井與何文烈公宅相近公生而井遂涸及公歿而井水復溢人以公爲神魚所化論者謂宋信國公亦系湖蛟廬陵人至今能言之兩公行事若合符節宜其相同若是也

黔人云乙未年貴陽某帥檐柱忽生芝色正黃大於拳經月不雕縱人觀之當時以爲瑞未幾兵敗又某鎭將駐安順防事中柱亦產金芝時滴漿汁取而飲之比於甘露謂可以延年不三載而亡物固有其先見者【以上見黔書】

黔無驢有好事者船載以入至則無可用放之山下虎見之龎然大物也以爲神蔽林間窺之稍出近之憖憖然莫相知他日驢一鳴虎大駭逺遁以爲且噬已也甚恐然往來視之覺無異能者益習其聲又近出前後終不敢搏稍近益狎蕩倚衝冒驢不勝怒蹄之虎因喜計之曰技只此耳因跳踉大噉斷其喉盡其肉乃去噫形之龎也類有徳聲之宏也類有能向不出其技虎𨿽猛疑畏卒不敢取今若是焉悲夫

銅仁城南兩江交合江中一巖峙立下有洲隱水中歳逢鄕試洲出水面郡邑諸生定有獲售者歷驗不爽【見銅仁志】

貴州通誌卷四十六

