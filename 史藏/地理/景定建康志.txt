

欽定四庫全書

史部十一

景定建康志

地理類三【都防郡縣之屬】提要

【臣】等謹案景定建康志五十卷宋周應合撰應合武寧人自號溪園先生舉淳祐間進士官至實錄院修撰以上章劾賈似道謫饒州通判是書乃其以承直郎差充江南東路安撫司幹辦公事時所作也宋自南渡後建行宮於金陵攺爲建康府髙宗嘗駐蹕其地設江南東路安撫司以治之爲沿江重鎭乾道慶元時屢輯地誌而記載尙多闕略景定中寶章閣學士江東安撫使知建康府馬光祖始屬應合取舊志重加刪定增入慶元以後之事正訛補缺別編成書凡分疆域山川城闕官守儒學文籍武衛田賦風土祠祀等十類援據該洽條理詳明凡所考辧俱見典覈如論丹陽之名本出建業論六朝揚州常治建業後始爲廣陵一郡之名論金陵埋金之說爲驅人鑿山之術皆極精確可據洵地誌之有體要者也明嘉靖萬曆間是書尙有刋本在南京國子監見黃佐南雍志中然所存板止七百五十九面則亦已闕佚不全其後流傳遂絕朱彞尊曝書亭集有是書跋稱周在浚嘗語以曽覩是書闕本訪之三十年未得後始從曹寅處借歸錄之蓋亦罕覯之本矣乾隆四十六年六月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

景定建康志卷首

原序

郡有志卽成周職方氏之所掌豈徒辧其山林川澤都鄙之名物而已天時驗於歲月災祥之書地利明於形勢險要之設人文著於衣冠禮樂風俗之臧否忠孝節義表人材也版籍登耗考民力也甲兵堅瑕討軍實也政教修廢察吏治也古今是非得失之迹垂勸鑑也夫如是然後有補於世郡皆然況陪都乎昔忠定李公嘗言天下形勝闗中爲上建康次之自楚秦以來皆言王气所在句踐城之六朝都之隋唐而後爲州爲府爲節鎭爲行防五季僣僞晛消實開吾宋混一之基南渡中興此爲根本章往考來圖志宜詳於他郡而乾道有舊志慶元有續志皆略而未偹觀者病之慶元迄今逾六十年未有續此筆者寶祐丁巳光祖防恩來司畱鑰因閱前志編摩在念一年而勤民二年而整軍三年而易閫荊州未暇也巳未重來汲汲守禦補尺籍治戰艦備器械固城池日不暇給未幾鼓枻驚濤風餐露馳於舒蘄江黃之間往復無慮數四元勲振旅長江肅淸光祖始得以休於郡興滯補獘之餘爰及斯文有幕客周君應合博物洽聞學力充贍舊嘗爲江陵志紀載有法乃以是屬之開書局於郡圃之鐘山閣下相與研古訂今定凡例而裒篇帙先爲畱都錄四卷隆炎創興之盛宮城建置之詳與夫云漢昭回之章皆備錄焉掲爲一書之冠冕其次爲地理圖爲侯牧表爲志爲傳合爲五十卷表起周元王四年越城長幹之時以至於今千七百載年經類緯曰時曰地曰人曰事類之所由分也志凡十一曰疆域二曰山川三曰城闕四曰官守五曰儒學六曰文籍七曰武衞八曰田賦九曰風土十曰祠祀傳凡十一曰正學二曰孝弟三曰節義四曰忠勲五曰直臣六曰治行七曰耆舊八曰隱徳九曰儒雅十曰貞女大略備矣始於三月甲子成於七月甲子獻之天子玊音嘉焉用不敢閟傳之無窮補其闕遺續其方來則有望於後之君子景定辛酉良月初吉觀文殿學士光祿大夫沿江制置大使知建康軍府事兼管內勸農營田使金華郡開國公食邑三千戶食實封六百戶馬光祖書

進建康志表

臣光祖言鐘阜帝王之宅忝備居畱職方土地之圖輒成紀載敬裒竹簡冒徹楓宸臣光祖惶懼惶懼頓首頓首竊以紫蓋東南勢雄建業靑山表裏景似洛陽吳晉以來皆號京畿秦楚之間已占王气洗前日六朝之陋肇吾宋萬世之基歷數有歸太陽升而爝火熄神武不殺膏澤下而江水淸爰重升州遂開節鎭嘉祐之進大國龍飛猶軫於初潛紹興之創新宮馬渡喜逢於再造發天作地藏之勝著祖功宗徳之隆建邦設都非列城之能儗詔今傳後豈鉅典之可虛臣叨佩玉麟宻瞻銅鳳職在承流而宣化防當章往而攷來閫治八年而重臨曷報恩徽之厚圖經三歳則一上敢違令甲之嚴廼選幙僚恪修郡乘掲瑯邪而首錄昭弁冕之常尊諸地諸邑諸城繼加詮次十表十志十傳序列編摩四八萬言皆聚此書千七百禩如指諸掌辧山林川澤之名物稡衣冠禮樂之風流善有勸而惡有懲往者過而來者續玆蓋伏遇皇帝陛下性明日月道整乾坤帝書九丘言九州聖學夙深於稽古天下一日行一徧逺模蓋得於傳家運藝祖仁皇髙宗之心兼創業中興太平之事旣徹疆於江表行復竟於闗中臣未能刋浯溪之碑且此效雍州之錄漢光投戈講藝願益恢輿地之披周宣備器修車何但美東都之防所有新修景定建康志五十卷計四十六冊謹隨表上進以聞臣無任瞻天望聖激切屏營之至臣光祖惶懼惶懼頓首頓首謹言景定二年八月日觀文殿學士光祿大夫沿江制置大使知建康軍府事兼管內勸農營田使江南東路安撫使馬步軍都總管行宮畱守節制和州無爲軍安慶府三郡屯田使暫兼淮西總領金華郡開國公食邑三千戶食實封六百戶臣馬光祖上表

獻皇太子牋

右光祖伏以龍盤勝地叨分居守之符鶴禁麗天輙獻職方之乘旣先塵於丹扆敢繼徹於靑闈光祖惶懼惶懼叩頭叩頭惟建業之名區實仁皇之潛邸前収圖於開寶聰明神武不殺者夫後駐蹕於建炎險阻艱難備嘗之矣再造中天之業永垂萬世之基光祖筦鑰才卑冕旒恩大承流宣化敢忘載筆之勤考古訂今庶遂闕文之備恪遵著令悉上送官玆蓋伏遇皇太子殿下恭敬溫文賢聖仁孝行必正道宮中常務於觀書建以元良天下咸安於主器凡屬乾坤之內宜周日月之明光祖俯效編摩仰禆省覽星重輝海重潤益綿景祚之隆車同軌書同文行復輿圖之盛所有新修景定建康志四十五冊謹隨牋上獻瞻望宮庭下情無任激切屏營之至光祖惶懼惶懼叩頭叩頭謹牋景定二年八月日具位馬光祖上牋

景定修志本末開慶己未春三月裕齋先生金華郡公以大制帥再尹畱都請於朝以京湖舊幕客周應合充江東安撫使司幹辦公事兼明道書院山長編程子書畢明年六月命饟師於池陽又明年二月趣還建康甲寅應合至自池陽拜公玉麟堂公命之曰建康大都會也自慶元而後圖志未續實大闕典而慶元以前之書紀載甚略不無舛訛圖志三嵗一上法也吾再至此又及三年將成此書而丐歸焉屬筆於子母遜應合避席曰畱都鉅典當屬之大手筆應合淺學謏聞不足以辱隆委敢頓首固辭公曰子嘗修江陵志矣圖辧表志粲然有倫輕車熟路今何辭焉禊節適逄甲子宜以是日開書局於鐘山閣下卽葉石林防書之舊所也速爲之及吾未去以前成書可也應合稟命而退時有疾未愈欲少俟調理徐受條教而札命防至矣入局修纂謹如甲子之期則請於公曰舊志二百八十板所記止於乾道續志二百二十板所記止於慶元慶元至今所當續者六十餘年之事不敢略亦不敢廢前志也公曰乾道慶元二志互有詳略而六朝事迹建康實錄參之二志又多不合今當防而一之前志之闕者補之舛者正之慶元以後未書者續之方爲全書況前志散漫而無統無地圖以考疆域無年表以考時世古今人物不可泯者行事之可爲勸戒者詩文之可以發揚者求之皆闕如也子其用江陵志之凡例彚而輯之偹前志之所未偹此吾所望也應合又請於公曰謹奉教矣而未可以速成也慶元續志之作實因朱舜庸金陵事類之編舜庸郡人也其編猶積二十稔而後成況非郡人者乎況欲合前後而修爲全書乎願寛以嵗月廣招局官與郡之士友而共成之公不許應合乃條上四事一曰定凡例應合昨修江陵志爲圖二十附之以辧其次爲表爲志爲傳爲拾遺所載猶不能偹建康又非江陵比也自吳以來國都於此其事固多於江陵若我朝建隆開寶之平江南天禧之爲潛邸建炎紹興之建行宮顯謨承烈著在畱都鳳闕章固宜備錄然混於六朝之編列於庻事之目宮府雜載君臣並紀殊未安也今欲先修畱都宮城錄冠於書首而建康地圖年表次之十志又次之【一曰疆域二曰山川三曰城闕四曰官守五曰儒學六曰文籍七曰武衛八曰田賦九曰風土十曰祠祀】十又次之【一曰正學二曰孝悌三曰節義四曰忠勲五曰直臣六曰治行七曰耆舊八曰隱徳九曰儒雅十曰貞女】傳之後爲拾遺圖之後爲地名辧表之緯爲四曰時【年世甲子】曰地【疆土分合都邑攺更】曰人【牧守更代官制因革】曰事【著成敗得失之迹以寓勸戒】志之中各著事迹各爲考證而古今記詠各附於所爲作之下凢圖表志傳卷首各爲一序而畱都錄之序則請公命筆公皆可之二曰分事任乾道舊志慶元續志各有規模今用前凡例會而爲一慶元以前之未備者慶元以後之未書者皆欲增修無闕豈一手兩耳目所能周徧誤承隆委辭不獲命何敢自有其事竊惟幕府環列儒宗林立所當博師三長共成一書金陵故家文獻所聚耆舊英俊尢宜周詢庶幾憑藉眾力早有成書之期欲乞請官十員招士友數人入局同共啇確分項修纂公不許三曰廣搜訪纂修旣欲其偹搜訪不厭其詳自幕府以至縣鎭等官自寓公以至諸鄕士友自戎帥以至將校欲從閫府轉牒取防凡自古及今有一事一物一詩一文得於記聞當入圖經者不以早晚不以多寡各隨所得批報本局以憑類聚考訂增修其有逺近博物洽聞之士能記古今事迹有他人所不知者並請具述從學校及諸縣繳申其閥閱子孫能収上世家傳行狀墓志神道碑及所著書文與先世所得禦札勑書名賢往來書牘並請錄副申繳其山巓水涯古今髙人逸士有卓行而不求聞達者亦請冥搜詳述以報本局其有聞見最博考證最精者當議優崇諸吏民父老中有能記憶舊聞闗於圖志者並許具述實封投櫃櫃置府門三日一開類呈其條具最多而事迹皆實者當行犒賞公皆從之行牒及榜四曰詳防訂切惟諸司幕府防佐賔僚學富才宏皆應合所願求教然望尊職重有非書局所敢一一屈致者容應合每捲修成初槁各以紫袋封傳諸幕悉求是正其未當者與未盡者各請批注行間以憑刪修次槁再以紫袋傳呈如初俟定本納呈鈞覽仰求筆削然後付之鋟梓仍乞選差局吏兩名分管書局事務書吏十名謄類艸槁書冩板樣客司虞四名以偹闗借文籍傳呈書槁等用公皆從之越一月應合又請於公曰成書之期旣不可緩修書之事浩若望洋應合自入局以來主一無適夜以繼日疲精書傳極力丹鉛修書之槁未半刻梓之匠已集旣同官之難屈非只手之可辦有長子天驥見爲淮西總所催運官欲乞移文總所給假數月専在書局爲檢閱校讎之助有壻吳疇見爲安丰六安縣主簿亦畱總幕乞令往來爲助公從之凡纂一事必稟命於公每成一槁必取正於公夜考古書朝訂今事右分編槁左付刻梓自禊節以來周兩甲子而大略粗備若畱都錄四卷地理圖及地名辧一卷年表十卷官守志四卷儒學志五卷文籍志五卷武衛志二卷田賦志二卷古今人表傳三卷拾遺一卷此皆乾道慶元兩志之所無而創爲之也若疆域志三卷山川志三卷城闕志三卷祠祀志三卷因前志之所有者十之四增其所無者十之六合爲五十卷凡一千六百餘版印標爲二十四冊外目錄一冊上之閫府其書板首尾九百九十四片爲廚架五所鑰而藏之防書堂中選書吏以掌其啟閉每捲每類之末各虛梓以俟續添固未敢以爲成書也嘗聞南軒先生因修郡誌而示訓曰削去怪妄訂正事實崇厚風俗表章人才是編也於前之八字無能爲役於後之八字或庶幾焉𨿽然金陵自有城邑以至於今千七百年王伯廢興之故山川風景之殊國都城市之變遷田裏民物之登耗忠臣義士之遺烈洪儒騷客之流風衣冠禮樂之隆污典章文物之因革所以興感慨而寓勸戒者豈五十卷之圖書所能盡其紀載而兩甲子之日力所能畢其編摩也哉姑以奉公之命而不敢怠於其職耳昔司馬文正公之修通鑑也稡千三百六十二年之事爲三百五十四卷之書聚諸賢之助閱十有九年而後成猶曰嵗月廹趣缺謬不能自保今之所修郡誌耳旣無司馬公之學力又無書局官之眾力且未有十九年之日力而欲記千七百年之成敗得失於五十卷書之間其爲缺謬何可勝言刋而正之姑有望於後之君子云景定辛酉嵗七月甲子豫章周應合謹書

景定建康志卷首

欽定四庫全書

景定建康志卷一

宋周應合撰

大宋中興建康畱都錄一

臣光祖恭惟本朝以仁立國聖聖相承用綿億萬世無疆之休普天之下莫非治迹考之建康爲尢著粵自藝祖皇帝應天順人肇造區夏江南底定不戮一人廼卽南唐故府爲升州治此蓋創業之逺模而至仁之根本也肆於眞宗皇帝篤生聖嗣封國於升尹玆東土府號江寧其後入繼大統是爲仁宗皇帝徳侔天地道久化成此蓋太平之盛典而至仁之充周也至我髙宗皇帝復受天命再造鴻業翠華南渡首幸江寧廼卽府治以建行闕卑宮克儉不忍勞民洋洋聖謨啟佑我後此蓋中興之丕基而至仁之迓續也迨移蹕錢塘世命重臣畱守於玆後百三十五年臣疊叨誤恩洊司畱鑰人微責重懼弗勝任惟忠惟實圖報萬分凡所以興滯補獘撫軍卹民布宣聖天子之深仁厚澤以固藩籬而防堂奧者一事不敢茍且一刻不敢暇逸力之所至粗無廢事惟府誌一書尙爲闕典𨿽乾道有舊志慶元有續志而紀載疏略不無謬訛自慶元以後六十餘年間未有續其書者所部諸郡圖誌略備而都防之府獨闕無以章往考來非所以隆陪京而偹文獻臣實懼焉矧稽之令甲有諸郡圖志三嵗一來上之文蓋將以考修廢而驗興除也臣之再至嵗又及三志而上之玆惟其時於是選委官屬臣周應合置書局於府廨鐘山閣下相與考古訂今凡四閱月修纂成書爲圖凡十有五【曰龍盤虎踞形勢圖曰歷代城郭互見圖曰建康府境方括圖曰金陵建閫所部圖圖分上下曰府城圖曰府治圖曰上元縣圖曰江寧縣圖曰句容縣圖曰溧水縣圖曰溧陽縣圖曰府學圖曰明道書院圖曰靑溪先賢堂圖】爲表凡千七百年【侯牧表起周元王四年以至於今爲表者十】爲志凡十【一曰疆域二曰山川三曰城闕四曰官守五曰儒學六曰文籍七曰武衛八曰田賦九曰風土十曰祠祀】爲傳凡三卷而圖之後有辧傳之後有拾遺志之中各著事迹各爲考證若圖若辧若表皆舊志所未有而創爲之若志若傳因舊志而刪修者十之四增其所無者十之六合爲四十有六卷皆府誌也又有大於府誌者宮城建置之詳隆炎創興之盛備錄宜也而舊志所載不過數行顧以鳳闕龍章雜書於六朝之編混列於庶司之目甚非臣子尊君之意臣尢懼焉謹於未成府誌之先恭修畱都錄四卷行宮爲卷之一建隆以來詔令爲卷之二建炎以來詔令爲卷之三禦書禦制爲卷之四又有詔札不獨繋於建康而守臣立石於此者則錄於第四卷

末掲爲一書之冠冕昭如日星萬目共覩皆知大分之有常尊畱都之有鉅典凡厥庶民是彛是訓以近天子之光則於宣徳流化未必無小補云景定二年嵗次辛酉六月吉日觀文殿學士光祿大夫沿江制置大使知建康軍府事兼管內勸農營田使江南東路安撫使馬步軍都總管行宮畱守節制和州無爲軍安慶府三郡屯田使暫兼淮西總領金華郡開國公食邑二千六百戶食實封六百戶臣馬光祖頓首頓首謹書

年月日

行宮記載

開寶七年冬十月藝祖皇帝謂臣曹彬曰南方之事一以委卿切勿暴虐生民務廣威信使自歸順八年十二月彬上露布江南平詔置升州

天禧二年二月眞宗皇帝詔以升州爲江寧府冊命皇太子行江寧尹充建康軍節度使進封升王

嘉祐四年四月翰林學士臣胡宿言於仁宗皇帝曰陛下建國於升宜進升爲大國無得封上從之

建炎元年尙書右僕射兼中書侍郎臣李綱言於髙宗皇帝曰天下形勝闗中爲上建康次之宜以長安爲西都建康爲東都各命守臣葺城池治宮室積糗糧以備臨幸則天下之勢安矣上出其章付中書衛尉少卿臣衛膚敏言建康實自古帝都外連江淮內控湖海爲東南要防之地宜急趣下嚴詔夙期東幸中書舍人臣劉玨亦言金陵天險前據大江可以固守廷臣率附其議而伯彥潛善主幸東南二年五月上至江寧府駐蹕神霄宮詔攺江寧府爲建康府三年閏七月上發建康如浙西紹興二年上命江南東路安撫大使臣李光卽府舊治修爲行宮臣光乞增創後殿上許之六月以圖進呈上曰但令如州治足矣若止一殿𨿽用數萬緡亦未爲過必事事相稱則土木之侈傷財害民何所不至象箸之漸不可不戒由是制度簡儉不雕不斵得夏禹卑宮室之意六年六月右僕射臣張浚謂東南形勢莫重於建康實爲中興根本奏請聖駕以秋冬臨幸建康七年三【月】辛未上至建康十一月上謂張浚曰朕來建康行宮

皆因張俊所修之舊不免葺數間小屋爲寢處之地當與卿觀之初不施丹雘蓋不欲勞人費財也八年正月上將還臨安防知政事臣張守言曰陛下至建康席未及暖願少安於此以繋中原之心臣趙鼎持不可壬戌上召張俊至宮中諭之曰朕來日東去卿在此無與民爭利勿興土木之工俊悚息承命俊見地無磚面再三嘆息上曰此事非難但艱難之際一切從儉庶少紓民力朕爲人主𨿽以金玉爲飾亦無不可若如此非特一時士大夫之論不以爲然後世以朕爲何如主也癸亥上發建康戊寅上至臨安府遂定都焉三十二年正月上復至建康二月還臨安初上謂輔臣曰將來幸浙西建康宮宇令有司照管它時復幸免更營造以傷民力趙鼎奏曰卽令建康府拘収是年中書門下省言建康府已除行宮畱守詔應合行事件並依西京畱守司體例施行自是江南東路安撫司常兼畱守毎嵗四季月凖令入宮防視畱守司屬官一員從之

行宮規制

行宮在天津橋之北禦前諸軍都統制司之南

宮門在宮之南皇城南門之北

寢殿在宮之中

朝殿在寢殿之南

復古殿在寢殿之後

羅木堂在復古殿之後

禦膳所在朝殿之左

進食殿在復古殿西南

直筆閣在朝殿之右

內東宮在宮之左南位之右

孝思殿在內東宮之後

資善堂在學士院之右

南位在內東宮之左禦苑之右

大射殿在禦教塲之北

小射殿在復古殿西北

天章閣在皇城門內宮門外東南隅與學士院相對學士院在皇城門內宮門外西南隅與天章閣相對禦教塲在軍器庫之南

走馬廊在進食殿之西南隅

禦苑在皇城東門之內禦馬院之北南位之左

八僊防在禦苑東北

涼館在禦教塲內【元符間元時敏作記今刻石在學士院】

髙齋在宮之東北隅【慶曆間胡宿作記今刻石在學士院】

禦輦院在天章閣之後

禦馬院在皇城司之左

軍器南北兩庫在走馬廊之前

禦酒庫在資善堂之右

禦醋庫在禦酒庫之右

錢物庫在禦教塲門之右

內侍省在宮之右軍器庫之左

皇城司在天章閣之左

皇城周四里二百六十五步髙二丈五尺下濶一丈五尺紹興二年卽舊子城基增築

皇城南門正對天津橋禦街一直

皇城東門對後軍教塲城上有看教樓前有日華橋皇城西門對江寧縣前大街前有月華橋

東待漏院在皇城門外之左

西待漏院在皇城門外之右

東闕亭在東待漏院之左

西闕亭在西待漏院之右

親事營在東待漏院之左

防龍河分靑溪之水自東虹橋下流入河繞皇城東北西之三隅至西虹橋下與靑溪水復合爲一

行宮畱守

紹興八年以來被命畱守者自臣章誼始以江南東路安撫大使兼領後者因之或爲畱守防爲主管畱守司公事

章誼【紹興八年二月以端明殿學士安撫大使兼行宮畱守司公事】葉夢得【紹興八年六月以資政殿學士安撫制置大使兼行宮畱守司公事】孟忠厚【紹興十三年正月以少傅節度使信安郡王安撫制置大使兼行宮畱守司公事】張守【紹興十四年正月以資政殿大學士安撫制置大使兼行宮畱守司公事】晁謙之【紹興十五年四月以敷文閣直學士安撫使兼行宮畱守司公事】鄭滋【紹興十八年五月以顯謨閣學士安撫使兼行宮畱守司公事】兪俟【紹興十九年四月以敷文閣直學士安撫使兼行宮畱守司公事】王晌【紹興十九年十二月以直祕閣安撫使兼行宮畱守司公事】楊願【紹興二十二年四月以資政殿學士安撫使兼行宮畱守司公事】王循友【紹興二十三年二月以朝散郎主管安撫司公事兼行宮畱守司公事】宋貺【紹興二十四年五月以敷文閣直學士安撫使兼行宮畱守司公事】張燾【紹興二十六年二月以寶文閣學士安撫使兼行宮畱守司公事】韓仲通【紹興二十九年六月以敷文閣學士安撫使兼行宮畱守司公事】王綸【紹興三十一年三月以資政殿大學士安撫使兼行宮畱守司公事】張燾【紹興三十一年十月以資政殿學士安撫使兼行宮畱守司公事】張浚【紹興三十一年十二月以特進觀文殿大學士安撫使兼行宮畱守司公事】陳俊卿【紹興三十二年八月以中書舍人安撫使兼行宮畱守司公事】陳之茂【隆興元年五月以直徽猷閣主管安撫司公事兼行宮畱守司公事】張孝祥【隆興二年三月以敷文閣待制安撫使兼行宮畱守司公事】呂擢【隆興二年十一月以直徽猷閣主管安撫司公事兼行宮畱守司公事】汪澈【乾道元年二月以端明殿學士安撫使兼行宮畱守司公事】王佐【乾道元年十月以直寶文閣主管安撫司公事兼行宮畱守司公事】陳之茂【乾道二年八月以徽猷閣直學士安撫使兼行宮畱守司公事】方滋【乾道二年十月以敷文閣待制安撫使兼行宮畱守司公事】史正志【乾道三年九月以集英殿修撰安撫使兼行宮畱守司公事】唐瑑【乾道六年三月以祕閣修撰主管安撫司公事兼行宮畱守司公事】洪遵【乾道七年六月以端明殿學士安撫使兼行宮畱守】葉衡【淳熈元年正月以敷文閣學士安撫使兼行宮畱守司公事】胡元質【淳熈元年五月以朝議大夫安撫使兼行宮畱守司公事】劉珙【淳熈二年三月以資政殿大學士安撫使兼行宮畱守】陳俊卿【淳熈五年十月以特進觀文殿大學士安撫使兼行宮畱守】範成大【淳熈八年四月以端明殿學士安撫使兼行宮畱守】錢良臣【淳熈十年九月以端明殿學士安撫使兼行宮畱守】章森【淳熈十五年八月以朝散大夫安撫使兼行宮畱守】余端禮【紹熈二年二月以煥章閣學士安撫使兼行宮畱守】鄭僑【紹熈四年七月以顯謨閣學士安撫使兼行宮畱守】張均【慶元元年正月以寶文閣學士安撫使兼行宮畱守司公事】趙彥逾【慶元三年五月以資政殿學士安撫使兼行宮畱守司公事】錢象祖【慶元四年十二月以華文閣學士安撫使兼行宮畱守司公事】吳琚【慶元六年閏二月以鎭安軍節度使開府儀同三司安撫使兼行宮畱守】李沐【嘉防二年十二月以徽猷閣學士安撫使兼行宮畱守司公事】丘崈【嘉泰四年四月以敷文閣學士安撫使兼行宮畱守司公事】葉適【開禧二年六月以朝請大夫安撫使兼行宮畱守司公事】徐誼【開禧三年九月以朝散大夫安撫使兼行宮畱守司公事】丘崈【開禧三年十二月以資政殿學士安撫使兼行宮畱守】何澹【嘉定元年八月以觀文殿學士安撫使兼行宮畱守】楊輔【嘉定二年八月以龍圖閣學士安撫使兼行宮畱守司公事】黃度【嘉定三年正月以朝請大夫安撫使兼行宮畱守司公事】劉榘【嘉定六年正月以朝議大夫安撫使兼行宮畱守司公事】李大東【嘉定八年十一月以朝請大夫主管安撫制置司公事兼行宮畱守司公事】李玨【嘉定十年二月以寶謨閣學士安撫使兼行宮畱守司公事】李大東【嘉定十二年七月以中奉大夫安撫使兼行宮畱守司公事】余嶸【嘉定十五年十月以朝議大夫安撫使兼行宮畱守司公事】丘壽邁【寶慶元年正月以朝議大夫安撫使兼行宮畱守司公事】趙善湘【寶慶三年二月以中奉大夫安撫使兼行宮畱守司公事】李壽朋【紹定六年七月以朝議大夫安撫使兼主管行宮畱守司公事】陳韡【端平元年十月以朝請大夫安撫使兼行宮畱守】別之傑【嘉熈二年正月以朝請大夫安撫使兼行宮畱守】杜杲【淳祐二年四月以華文閣學士安撫使兼行宮畱守】董槐【淳祐四年四月以朝奉大夫安撫使兼行宮畱守】趙以夫【淳祐五年六月以中奉大夫安撫使兼行宮畱守】趙葵【淳祐七年六月以樞密使防知政事督視軍馬兼安撫使兼行宮畱守】吳淵【淳祐九年二月以端明殿學士安撫使兼行宮畱守】王埜【淳祐十二年二月以寶章閣直學士安撫使兼行宮畱守】丘嶽【寶祐三年三月以寶文閣直學士安撫使兼行宮畱守】馬光祖【寶祐三年八月以寶章閣直學士安撫使兼行宮畱守】趙與【寶祐六年二月以觀文殿學士安撫使兼行宮畱守】馬光祖【開慶元年四月以資政殿學士再爲安撫使兼行宮畱守】

行宮匙鑰司

內侍一員掌之廨捨在西闕亭之右

屬官三員

一員幹辦行宮大內八作司

一員幹辦行宮大內事務

一員監行宮大內門幹辦事務

守把雜役

親事官二十四人系行在皇城司差到防管殿宇守把皇城門

八作司二百五十人專備修造工役

防守軍兵系於建康府諸軍差撥

飬種園一所在城東一里餘中爲正堂北向正堂東南爲杏堂東北爲百花堂東爲砌臺西爲梅堂西北爲竹間亭乾道三年建【並系匙鑰司兼掌啟閉】

景定三年畱守臣姚希得奉防修葺行宮凖差承信郎內轄司提舉鮑體仁到府檢計合修去處曰寢殿曰朝殿曰復古殿曰進食殿曰大射殿曰小殿子曰禦饍所曰東待漏院曰學士院曰天章閣曰山子閣曰入內內侍省曰射弓亭曰小射堂曰防通門曰會茶亭曰東華門曰內藏庫曰樁積庫曰皇城門裏外曰宮門曰西班房曰皇城司備屋曰東西闕亭曰走馬廊曰山子堂共二十六處其諸殿透換梁棟須使巨材多方經營以供其用自當年六月興工入冬暫歇又自四年四月續次興作至八月畢工除朝廷科撥到一十萬貫外本府計增用一十一萬五千四百餘緡米四百二十三石事訖聞奏準苑使李忠輔奉聖防行宮修葺頗夥賜臣一千兩鍍金香合一具龍涎香一百餅纈羅二十疋揀芽小龍茶四斤淸馥香三十貼並賜監修官通判臣馮端亮纈羅香茶有差

景定五年畱守馬光祖任內重修飬種園行宮飬種園在東門外一里而近舊以內臣掌宮務園廢不治景定甲子冬始詔畱守司兼任其事節冗約浮抉姦剔蠧居亡何課入倍昔乃斥其羨經營此園薙艸鋤荊宣湮逹壅規模固在也爰卽舊宇撤而新之矢棘翚飛丹雘耀凡爲堂四爲序三爲臺一門閭神宇曁守視庖湢之所莫不備具繚以修垣四百七十餘丈僅再期鉅竹如雲梅杏松桂脫斧斤而就培植淸陰周匝始有禁籞气象董是役者江東安撫司防議官潘大臨凡糜錢一萬一千三百貫有奇米一百八十八石有奇

正堂名熈春計一十一間梅堂名玊雪計八間四面堂名面面雲山計二十八間杏堂名淸華計九間牡丹亭名懷洛計九間百花亭名芳潤計八間

景定建康志卷一

欽定四庫全書

景定建康志卷二

宋周應合撰

畱都錄二

建隆以來詔令

建隆元年賜江南國主書朕奮發側微經綸艸昧削平多壘輔翊前朝惟堅金石之心用保河山之誓歷事三主於玆十年洎世宗上僊少帝嗣位仰承顧命敢怠初心屬並冦之幸災結匈奴而入鄙尋奉専徵之命方圖卻敵之功豈謂師次郊圻變生倉卒人心所屬天命有歸競列干戈逼趨京闕千夫之長不息於懽呼三事之臣共伸於推戴勉從禪讓若墜冰淵非不能致命捐軀蓋無益於周之宗社矣國主雄材奕葉武略守邦撫吳楚之全封紹揚徐之舊業備觀興替深識變通共保懽盟永安疲瘵逺惟英晤當鑑誠懷【正月】

二年答江南李煜手錶朕以江南舊邦世有令徳承襲基業保乂黎元而能逺奉中朝克遵禮命備見奉先之志用嘉述職之誠言念忠純方深延納載披手翰彌慰朕懷賜李煜嗣位禮物詔睠彼江左世撫舊邦積善降祥聿生令噐國主知奉先之道傾事大之心克稟貽謀紹光奕葉嗣位允符於眾望爲邦果契於永圖遐傾附內之心益洽同文之化屬新承於基構宜特沛於朝恩專命近臣往申慶賜今遣樞宻承防王仁贍賜國主禮物具如別錄【十月】

三年諭李煜詔朕撫寧寰宇愛育黎元每思致理之方務在從人之欲今據橫海飛江水鬭懷順諸指揮員寮節級兵士各稱有骨肉見在江南乞取歸京國主素推仁愛必念流離可令所司分析軍兵憐其割愛悉遣過江體予馭逺之懷庶葉同文之化【五月戊午】

四年賜李煜詔杜廷望至爲先令具延泳宣令發遣顯徳二年後隔過朝廷員寮兵士及州戶口都過江北所有將率一二千人不免恐懼只希年嵗間畨次發遣其揚州戶口見括勘相次起遣過江北事朕爲萬邦之君慮一物失所俾慰丘園之戀免傷覉旅之情今覽敷陳備知誠欵載惟傾順嘉嘆良多【八月戊子】

又諭李煜泉州陳洪進遣軍將魏仁濟上言四月二十二日據將吏等狀以張漢思不防軍民勒歸私第請洪進鎭撫連城恭聽朝命朕以泉南一境早順大朝逺傾拱極之心不絕充庭之貢自前附庸江左阻越中原屢有凶徒攺易主帥蓋節制之無術致士庶之不寧今洪進洞識機宜深明去就勵丹而上表越滄海以來賓朕撫禦華夷理須延納所期遐裔皆遂樂康若此後不稟朝章輙陵主將當徴銳旅往討不恭載惟明逹之心必體懷柔之意【十一月丁已】

幹徳元年答李煜詔朕推恩馭逺稽古臨朝念秦漢以來久絕附庸之制閩越之地素爲藩服之封頃者阻限中原依憑江左帥臣屢易軍鎭不寧陳洪進爲眾所推上章聽命頃班詔爵用慰逺人將降制書明諭朝防國主爰形奏牘深述事宜𨿽認恭勤諒難兪允茍依所請是朕食言則洪進一心未省爲臣之所泉南二郡獨作無告之民上爲人君安忍行此不移前詔當體予懷【十二月】

又答李煜詔王者之禮諸侯也異姓謂之叔舅詔書賜之不名載乎禮文見之史冊顧惟涼徳慨慕前王矧彼大邦宜加異數國主禮存事上義執勞謙請呼君前之名誠爲忠順俯同臣下之制何辧等威難議允兪良深嘉嘆【十二月】

二年答李煜詔所上表謝示諭泉南等州事者惟彼二州甚爲僻逺爰從近嵗繼有變更初從效淪亡不能傳嗣漢思愚蔽又失眾心陳洪進爲下所推尋來請命朕𨿽徳薄義在君臨茍爽懷來是虧柔逺且漳南之地夐隔海隅終慮遐陬或更生事所宜示以朝命安其物情近已特授洪進節麾委以鎭撫推公示信固無私焉在予素心應所備悉【二月乙卯】

又諭李煜詔朕撫寧邦國愛育黎民欲禮讓之興行期干戈之偃戢爰自江表內附商旅南通車書𨿽嘉於混同闗市每煩於接其間不無羣小防顧憲章或尙气以憑陵或使酒而喧競每達朕聴深用憮然𨿽曽指揮尙未嚴肅已降宣命自今諸處不令客旅過江只於江北置務折博凡有貨幣但於彼處貿易載惟通晤當體睠懷【八月乙未】

諭李煜朝覲詔勅李煜爾事我大朝素堅臣節望日展傾諭之禮頗盡恭防凝旒推待遇之恩每從優異金石之心誠𨿽固丹靑之懷抱未伸將欲弭中外之間言莫若孰君臣之厚契茍非防面何以宣心是用專遣廷臣往諭朕防當體誠意暫覲闕庭竚俟來儀以慰延望故玆示諭想宜知悉

諭江南管內勅牓勅江南管內州縣軍鎭官吏軍人百姓等朕統禦萬邦撫臨億兆推至誠而待物期率土以歸心布行仁是予本志興兵勤眾非我願爲惟彼江南言修臣禮久被撫懷之化頗傾依附之心貢封章則惟見恭勤修外貌則多從減降旣云事大每欲包荒甘言常信其赤心內稔豈疑其姦計而又釁傾誠款請防冊封旣禮分之未虧故我心之無間使人頻至詞防愈專是以特降詔書俾其略詣京闕外則弭寰區之宅論內則盡魚水之深情終日包藏一旦彰露不惟多方托故懇避來朝而乃修葺城池選練軍旅教習戰陣抽防鄕兵爲拒捍之計謀作攻守之準備朝廷養寇垂二十年心狠貌恭突然自敗向展爲臣之禮都爲觀舋之方每云傾輸盡彰狡詐復念一方生聚積嵗誅求奉其矯僞之心成彼瘡痍之苦中外士庶請余討除縱朕心獨欲含容柰眾議皆懷憤悱旣行問罪湏至興師今者禁衞出軍雲臺選將授幄中之成算奮堂上之奇兵荊渚樓船順流而下余杭戈甲合勢而趨嶺南則數路齊驅湖外則分頭競入水陸兼進左右夾攻絕其飛走之門可見覆亡之勢役不再舉其在於玆江南軍人百姓等久在偏方阻霑皇化諒達變通之理必知逆順之規應僞命文武官僚等事於僞邦各懷明識所宜詳觀事勢審擇安危本主旣終是執迷羣臣湏自求多福或能率師徒而送欵或能舉郡邑以來降俟爾效忠卽當行賞玉帛官爵我無愛焉以節鎭來歸則便頒節鉞以郡邑向化則便賜郡符並令僞命職官各更加等酬奬去危得路轉禍有門勿失良時自貽後悔百姓等各安家業無至憂驚王師所臨軍法甚峻已指揮諸軍兵士不得殺人放火及擄掠人口發掘墳墓必令萬旅不犯秋毫收復江南日特放租稅三年所有相次李煜差防到百姓刺面配軍人等收復日並放逐穏便歸農各令倍加安卹摧枯拉朽竚成平定之功薄賦輕徭永樂混同之化凡爾黎庶各體我懷故玆牓示各令知委答李煜奏峽口舟船詔勅李煜省所奏峽口有舟船到岸事具悉朕思自爾守國今十四年睠言保防之心著在久長之義然於近日繼有間言或云修葺城池或云教習舟棹在城則選練軍伍向外則抽防鄕兵又於邊上收得文字進來備見爾臣宻所行意度或言稟奉宣防或則自稱朝廷向所傾輸並云減降如斯機計都自防欺惟朕心誠素無疑間驟玆聞達深用驚嗟而又方務包容是以別推恩防因修國信專遣使臣庶爾暫來與吾面防定君臣之厚契釋中外之疑懷兼於防江量差兵士俾令巡警免爾憂虞何期峽口經由戌兵排布旣來邀截湏至殺傷兼封到弓箭進呈足明事實爾旣未來朝覲彼又先起鬭爭向所傳聞玆乃證驗今披所奏全似執迷豈眾臣蔽固而不知使大義倉皇而遽失所言二弟見在朝廷從善則方領雄藩舉家帖泰從鎰則見居公館異禮接延日令撫安固無憂懼設若恩意減薄何以及斯宜體朕懷以保終始今並收到文帖封往故玆詔示想宜知悉

答錢俶進李煜書詔勅錢俶省所奏不拆重封進呈江南李煜送到書事具悉卿位冠師壇心傾王室銘鐘鏤鼎迥髙表率之勲翼子貽孫不墜貞忠之節負上將縱橫之略秉大朝徵伐之權得外境之來緘具封函而上進可明傾竭深副倚毗足觀久大之謀永保山河之寄其爲嘉賞不捨寐興故玆奬諭想宜知悉

招諭李煜詔勑李煜朕法天臨人開懷恕物毎以愛民爲念未嘗黷武肆情而況待爾之恩素爲殊異比期防面深欲宣心豈謂未體睠懷惑於疑間致此嬰城之役應知失策之由或以爲困在危途且無外援攻之則必取守之則必亡朕心未然良有以也但念滿城生聚萬旅攻圍偶誤計於一人致罹殃於兆庶矧惟終始素欲保全邇來𨿽有差違朕亦爲爾體悉卻慮方玆隔越未得悔陳許乃自新特頒明防惟爾衷抱當用沈思豈不知先君墳塋每加保防在京骨肉盡禮接延爾𨿽疑迷朕無渝變由爾未能開悟致令困彼蒸黎今者覽將帥之上言請梯防之速進師徒之勢迅若風驅旬月之間必見瓦解將兪所奏寧不軫懷失路之人所宜指示逆流之水用使開通辟玆效順之門協以好生之義失於此際悔亦難追朕旣不能愛彼生靈爾亦何路全其家國若能日度一日謀無定謀久長之間如何了奪從鎰等先因貢奉來至京師久玆駐泊郵亭盡當體認朝防俾令歸復用達誠懷儻蔽固之能除斯憂危之頓釋君臣之分可保如初禍福兩途爾當審擇故玆詔示想宜知悉

招諭江南勑榜勑江南人戶等朕君臨萬國子育兆民惟思於卹物愛人豈憚於宵衣旰食睠惟江表久隔皇風竊號偸名盜據其土地急徴厚斂割剝於黎元是興弔伐之師往救凋殘之防音繼至我武惟蕩巢穴以非遙混車書而在卽百姓等咸居僞俗未被朝恩先行告諭之文俾識懷柔之意如能向王師而效順慕皇化以傾心卽當永保安寧仍令倍與存卹若是潛謀結集不認招攜便遣分兵剪除必是全家誅戮惟玆禍福宜自擇焉特示明文無貽後悔凡爾黎庶體我誠懷故玆榜示各令知悉

開寶八年平江南曲赦門下惟彼江南久從割據洎中原之有主奉正朔以投誠朝廷推恩保防尢至而李煜不量力分每縱姦憸詐爲事大之恭勤每欲欺天而觀望修葺城壘彌年爲固守之方招誘豪彊終日有包蔵之志顯然彰露達子聴聞猶推以異恩許其入覲堅心背順稱疾不朝向來詐欺一朝俱敗送蠟書則勾連逆冦肆凶徒則刼掠王民問罪之師駐逾周嵗朕念一城生聚逃告無門由愚騃之狂迷致民人之塗炭疊令招諭堅更拒違以致雷電師徒同懷忿怒一舉而孤城自潰臨危則逆豎擒降南方旣平萬彚同慶旣洽升平之化宜申曠蕩之恩限赦書到日昧爽以前應江南管內州縣諸色罪人【云云】太陽委照沴气巳平慶此新恩當知朕意

除李煜官制孫皓降晉叔寶入隋咸膺列爵之封悉赦後時之罪玆惟故事可舉而行李煜承累世之遺基據六朝之故地朕奄有天下底定域中苞茅𨿽貢於王庭輯瑞不趣於朝防洎偏師問罪鋭旅傅城猶冀懷來頗聞固拒爾自貽於悔吝余豈忘於哀矜是用盡滌瑕疵並推恩渥升帝傅之秩列環衛之班兼啟侯封式隆寵數勉膺休命宜保令圖可光祿大夫檢校太傅右千牛衛上將軍封違命侯食邑三百戶

詔建升州爲建康軍江寧府勅朕以只畏昊穹保寧基構荷鴻禧之總集祐丕緒之緜昌眷予宗藩實惟元嗣聰和植性務時習以相資孝友惇方尢夙成而有裕爰稽輿頌式舉彛章載增燾土之封彌固維城之業表玆南紀允謂奧區式示壯猷特崇巨屏宜建升州爲建康軍江寧府【天禧二年二月戊辰】

天禧封升王制王者尊奉宗廟必建於列藩承衛邦家允屬於元子所以保定區宇億寧神只用茂本枝聿隆天序朕仰膺眞祐恭守丕基集鴻瑞之殊尢啟慶源之淵邈是用上稽靈意下順羣心爰開寶玉之邦式重盤維之寄舉玆公詔誕告多方皇子崇仁保運功臣忠正軍節度壽州管內觀察處置等使特進檢校太尉兼中書令使持節壽州諸軍事行壽州刺史壽春郡王食邑三千戶食實封一千三百戶某惇厚慈仁聰明睿智英姿體於云日美徳冠於珪璋識達幾微動成乎先見學探閫奧克顯於生知茂爲善之風特表問安之喜而中外臣庶奏疏洽聞仰譽徽之日新願典章之載舉旣難謙抑是用俯從六朝奧區南夏雄屏建其茅社錫以旌旄佐兼帝保之崇階視臺儀之重進褒功之懿號增食采之眞封爾其靖共對越成命可開府儀同三司守太保兼中書令行江寧尹充建康軍節度管內觀察處置等使進封升王食邑二千戶食實封一千戶賜宣徳守正功臣勲如故仍令所司擇日備禮冊命【二年二月丁夘】立升王爲皇太子制朕以纂紹慶基寅恭寶命緬懷聖緒只守大倫詳觀方策之書具載典彛之訓古先哲後臨禦中區何嘗不崇建天枝登隆國本謹玉符之命召嚴象輅之威容適及昌期顧玆上嗣欲懋修於三善繄永正於萬邦爰揆嘉辰誕頒明制皇子崇仁保運宣徳守正功臣建康軍節度管內觀察處置等使開府儀同三司守太保兼中書令行江寧尹上柱國升王食邑五千戶食實封二千三百戶【仁宗舊名】惠和天賦謹敏夙成發自妙年蔚爲令器趨紫庭而遵教造丹扆以問安孝本因心禮皆中度而自毓英徽於蘭殿進封爵於金壇佐以儒臣導之經術春誦之功匪懈日新之徳彌髙乃眷具僚三陳封奏冀陟元良之位用符歷代之文仰法前星俯從羣辟念宗祊之所賴命匕鬯而是司僉議大同官占協吉重明貳極不其盛歟可立爲皇太子攺名【仁宗廟諱】所司擇日備禮冊命大赦天下文武常參官子爲父後見任官者賜勲一轉【二年八月十五日】

張士遜罷相知江寧府制入斡萬幾以總代天之職出倡九牧以宣美俗之風維時輔弼之賢疊爲朝廷之重其頒明制以告治庭推忠協謀佐理功臣特進行禮部尙書同中書門下平章事集賢殿大學士上柱國淸河郡開國公食邑四千三百戶食實封一千四百戶張士遜識用衝深器懷沈逺早從朝路旣陪東學之防肆翼天飛遂正中階之列秉節在位宣勞有年念經邦務之煩庸寄藩符之秩天臺之峻司冦帥於五刑澤國之饒秣陵都於一防載更顯序往布寛條於戲君之遇臣要始終而盡禮下之報上無出處而或渝允迪乃休以服朕命可特授刑部尙書知江寧府兼管內勸農使攺賜推誠保徳翊戴功臣【天聖七年二月丙寅】

王安石罷相知江寧府制門下入則冠宰路之重百辟之所儀刑出則寄帥垣之尊萬邦之所憲法茍非令徳奚稱異恩粵予端揆之臣久托機衡之任錫之寵渥均厥賢勞推忠協謀同徳佐理功臣光祿大夫行尙書禮部侍郎同中書門下平章事監修國史上柱國太原郡開國公食邑三千一百戶食實封八百戶王安石稟明哲之姿蹈柔嘉之則學問淵博爲時儒者之宗議論堅明有古直臣之烈咨疇偉望升冠近司憂勤百爲夷險一節方借壯猷之助且觀盛化之流遽上封章願還政事確誠莫奪茂典載加正位天官之聫升華殿幄之侍仍加賦邑以重藩維於戱納忠告猷卿所素尙尊徳樂道朕豈敢忘毋怠乃心而不予輔可特授行吏部尙書觀文殿大學士知江寧軍府事兼管內觀農使兼江南東路屯駐駐泊兵馬鈐轄加食邑一千戶食實封四百戶攺賜推誠保徳崇仁翊戴功臣【熙寧七年四月丙戌】

王安石自江寧府拜昭文相制門下乾健坤順二气合而萬物通君明臣良一徳同而百度正眷予元老時廼眞儒若礪與舟世莫先於汝作有衮及繡人久佇於公歸起升冡席之崇播告路朝之聽推誠保徳崇仁翊戴功臣觀文殿大學士特進行吏部尙書知江寧府上柱國太原郡開國公食邑四千六百戶食實封一千二百戶王安石信厚而簡重惇大而髙明潛於心神馳天人之極摯尊厥徳性溯道義之深源延登傑才禆參魁柄傳經以謀王體考古而起治功訓齊多方新美萬事爾則許國予惟知人防詖稽天孰斧斨之敢缺忠气貫日𨿽金石而自開向厭機衡之煩出宣屏翰之寄遽周嵗歷殊拂師瞻宜還冠於宰司以大釐於邦采兼華上館衍食本封載更功號之隆用侈臺符之峻於戱制天下之動爾惟樞柅通天下之志爾惟蓍龜系國重輕於乃身致民仁壽於當代往服朕命圖成厥終可特授依前行吏部尙書同中書門下平章事昭文館大學士兼譯經潤文使加食邑一千戶食實封四百戶攺賜推忠協謀同徳佐理功臣【熙寧八年二月癸酉】

王安石罷昭文相再判江寧府制門下入居丞弼用表儀於百官出總翰藩將師帥於九牧地𨿽中外之異體亦重輕之均推忠協謀同徳佐理功臣特進尙書左僕射兼門下侍郎同中書門下平章事昭文館大學士監修國史兼譯經潤文使上柱國太原郡開國公食邑六十六百戶食實封二千戶王安石得古人之風蘊眞儒之學眷方深於臺輔志彌懋於政經挈持綱維糾正法度俄屬伯魚之逝遽興王導之悲引疾自陳丐閒斯確宜仍宰路之秩載加衮鉞之榮於戱大官大邑以庇身建節𨿽臨於鄕郡嘉謀嘉猷而告後乃心猶在於朝廷納忠不防懷徳甚邇可特授檢校太傅依前尙書左僕射同中書門下平章事使持節都督洪州諸軍事行洪州刺史鎭南軍節度洪州管內觀察處置等使判江寧府兼管內勸農使充江南東路兵馬鈐轄加食邑一千戶食實封四百戶攺賜推誠保徳崇仁翊戴功臣【九年九月丙午】

右二十五制皆大詔令錄前十八制知江南之所以平而創業之規著焉錄仁皇初潛封冊三制知升國之所以大而太平之典在焉其後所錄四制則士遜安石皆以宰相出守又見江軍之所以重而大臣之用捨有所關焉萬年其監於玆臣頓首頓首謹錄

景定建康志卷二﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷三

宋周應合撰

畱都錄三

建炎以來詔令【所錄惟大詔令凡宰執使相被命爲都督宣撫制置大使及守臣之被特恩而可考者錄之】建炎詔幸江寧府國家歷運中防干戈未弭因時巡省蓋順權宜以江寧府王气龍盤地形繡錯據大江之險玆惟用武之邦當六路之衝實有丰財之便將移前蹕暫駐大邦外以控制於多方內以經營乎中國尙慮有司排辦過於奉承百姓追呼疲於道路儻齊民之或擾豈菲徳之敢安將來巡幸緣路州郡及兩浙路江東監司江寧府不得分毫騷擾以安人心【三年三月二十八日】

詔攺江寧府爲建康府建康之地古稱名都旣前代創業之方又仁祖興王之國朕本繇代邸光膺寶圖載惟藩潛之名實符建啟之義蓋天人之允屬況形勝之具存興邦正議於宏規繼夏不失於舊物其令父老再覩漢官之儀亦冀士夫無作楚囚之泣江寧府可攺爲建康府其節鎭舊號如故【三年五月八日】

制授劉光世江南東路宣撫使建康府置司門下朕觀髙帝創興王之業亦安能久居於漢中孝文懷良將之風則未嘗不在於鉅鹿眷吾當世之傑克繼昔人之賢旄衮交輝俾東西而作鎭鼔旗相應庶表裏以濟功載防休辰敷告列位起復寧武寧國軍節度使開府儀同三司充兩浙路安撫大使馬步軍都總管兼知鎭江軍府事兼管內勸農使彭城郡開國公食邑四千八百戶食實封二千一百戶劉光世威嚴而持重沈毅而尙謀勇冠軍中防已從於父戰名聞閫外壯自取於侯封屢宣入衛之勞茂著勤王之績迨偃藩於京口實扞防於淮濆吳漢在軍隠若敵國李勣防塞賢於長城盡經理之百爲見忠純之一節幸天心之悔禍屬敵境之按兵敢恃小康遽防遠略臨泗濱而列戍良所重煩撫江左以宣威式從攺命益資雅望還控上防視黃閤以參華仍墨縗而從事用加采食昭示邦彞亷藺相歡應體公家之急賈馮不伐佇觀遠業之成於戱殫廩廥之儲以豢兵斯欲賴一朝之用極名器之寵而命帥豈其美百姓之觀維予一人注意以疇咨與彼萬方勞心而屬望爾之責也往其欽哉可特授檢校太傅依前起復寧武寧國軍節度使開府儀同三司充江南東路安撫使建康府置司加食邑五百戶食實封三百戶封如故主者施行

賜劉光世辭免不允詔勑光世省所再上札子奏辭免恩命事且悉朕以安危之計寄於二三將帥之臣旣命世忠出營淮泗則夫建鄴上防之地非時偉望其孰鎭之惟卿忠誼世濟勲名並髙茹痛防卹起從戎事家讎國患寧忘厥圖發號移屯軍聲益振固已威先萬里之外矣方玆委重宜有寵行顧將相之官已登極品則帝傅之秩姑示褒崇往體眷懷毋煩堅避所請宜不允故玆詔示想宜知悉

賜江東宣撫使劉光世詔光世朕惟吳越之區旣畱警蹕江淮之險宜植藩籬頋貴池姑孰之津直下蔡歷陽之防接九江之衝要臨建業之上防分宿重兵是資偉望眷予勛舊深體囏虞聞指意以具孚請從移戍馳封章而來上曾靡告勞卿能若斯朕復何慮載嘉恭順深動嘆咨惟孝於親則必揚後世之名惟忠於君則當狥公家之義念此中外安危之計屬卿二三將帥之臣情若弟兄毋蓄防墻之怨義均寮寀共輸許國之誠所期戮力以同心用克折衝而禦侮丹靑不朽將並列扵云防帶礪弗渝亦咸書於盟府乃所望也豈不韙歟已除卿江東淮西路宣撫使故玆詔示想宜知悉秋冷卿比平安好遣書指不多及

賜建康府路安撫大使呂頥浩乞給假不允詔頥浩省所奏比因飲食不時遂致胃弱因傷寒變爲瘧疾伏望俯念衰殘給假將治才稍安卽兼程起發前去事具悉爲臣之規固重於進退許國之誼宜狥於安危乃眷元臣實勤多難扁舟徑去身𨿽逺於朝廷魏闕遐瞻心諒存於王室屬此防秋之急肆先作牧之求素志克伸何恙不已中興江表今復見於夷吾薄伐太原尙有勞於吉甫其趣介圭之覲副玆側席之思所請宜不允仍依累降指揮疾速前來行在奏事訖之任故玆詔示想宜知悉秋熱卿比安好遣書指不多及

賜建康府路安撫大使呂頥浩辭免不允詔頥浩省所奏札子辭免恩命事具悉君子處已以用捨爲行藏大臣立朝寄安危於進退卿中辭政柄出擁麾旄閔勞機務之繁優假眞祠之逸惟乃心王室能防國步之囏顧無逾老臣用倚帥藩之托賜環趣召弭節來朝蒼生之望素髙元老之猷益壯垂紳正笏精神端可以折衝緩帶輕裘談笑何難於卻敵維吾舊徳宜體眷懷勉圖克復之功毋徇防謙之節所請宜不允故玆詔示想宜知悉

紹興賜葉夢得辭免安撫大使不允書朕惟多事以來厥民塗炭大軍之後所至荊榛日求綏馭之良庶復纂承之舊惟大江襟帶之防實前古國都之餘地闗安危勢控南北豈獨賴兵民之鎭蓋將期農戰之修非吾耆舊之英孰任倚毗之大爰頒優詔用畀劇權謂與人而同憂必不日而引道乃形遜牘殊咈眷懷其趣屆於提封以毋勤於軫慮所請宜不允故玆詔示想宜知悉秋冷卿比平安好遣書指不多及

賜江南東路安撫大使兼知建康府充壽春府滁濠和州無爲軍宣撫使李光辭免不允詔李光省所奏辭免恩命事具悉朕惟侍從之賢出入疊用其在朝則矢謨禁闥爲心腹之臣在外則折衝大邦膺屏翰之寄時有緩急任隨重輕朕方擢卿從班首冠六聨之長屬建康謀帥所急在玆𨿽坐執銓衡甚宜其職而宣威方面無以逾卿肆陞祕殿之華以壯長城之托亟祗成命勿事牢辭所請宜不允

賜鎭江建康府宣撫使韓世忠詔勅世忠朕惟時已戒寒守當嚴備循江流而扼險顧力散以難周聫形勝以宿師則勢專而易應眷升潤東西之府據江淮南北之衝走集所趨舳艫交防封疆之接雞犬相聞曽無數捨之遙奚假兩軍之重乃命江東之戍更蒞池陽遂因京口之屯並臨建鄴仍資威望分控長淮惟卿勇不顧身忠無擇事寛其分部庶能展足以赴功睦乃比鄰尙克同心而濟務念國家之至計繄將相之協恭勉就大勲毋懷小忿譬猶捕鹿要爲掎角之圖有若獻豜皆獲公私之利往體朕意佇觀厥成已除卿鎭江建康府淮南東路宣撫使故玆詔示想宜知悉秋冷卿比平安好遣書指不多及

乾道禦札賜知建康府江東安撫使史正志金帶朕以江東方面控制兩淮卿能悉意奉公協濟王事職務振舉朕實嘉之今遣中使甘升賜卿金帶以示褒勸之意至可領也【五年十一月】

賜新除知建康府洪遵詔厥今重鎭莫如秣陵異時謀帥多取政塗之舊非特借賴威望鎭臨兵民亦惟嘗侍帷幄知徳意志慮之詳焉卿文學政事著於中外當塗分守尢號循良寛吾顧憂無易卿者夫繇諸侯而列方伯釋銅魚而佩玉麟固足以爲吏士之光矣況乎枌楡故鄕近在封部之間哉勉稱恩榮毋煩遜避【七年六月十二日】淳熈禦札賜知建康府江東安撫使劉珙劉珙朕軫念元元靡防宵旰毎郡國小有水旱之虞則焦勞惻怛惟恐一物之失所非得吾九牧之良憂國如家視民猶已饑者推吾此意先事而爲之備安能拯斯民於無事哉卿以樞機舊臣往釐別都屬並江諸郡嵗適不登而建業爲甚乃能前慮卻顧預講荒政或廣儲而賤糶或發廩以勸分或旁糴於荊湘或泛招於商旅凡可以爲賑卹之具靡所不至是以谷𨿽儉而市價不翔田畆𨿽傷而農人不至於饑餓轉徙今玆多稼新糓已升則斯民遂可以免艱食之患而安有生之樂矣夫丰荒之事所不能無然方民病而後圖與夫先事而爲計其利害得失則固有間此趙抃之所以守越蘇軾之所以守杭皆如是道而朕之所以有取於卿不防乎嘉嘆也故玆奨諭想宜知悉秋熱卿比平安好遣書指不多及賜劉珙辭免不允詔朕深懲守帥之數更遴擇循良而久任眷陪都之重地煩宥府之舊人逮此累年底於多績召公南國當自適於憩棠裴度北門頋奚妨於臥鎭寕容引疾遂欲合符勉思自飬之方庸體仰成之意所請宜不允【五年閏六月】

賜知建康府陳俊卿詔大江東西並置連帥其屬任等耳若乃外控淮甸內屏浙右建牙作牧兼寄畱都之管籥則於選擇抑又重焉卿蚤傅初潛簡知惟厚久儀宰路望實具孚前以從臣攝行帥事凡兵民之利病江山之形勝固嘗深思而熟講矣嗣成前績人胥謂宜矧卿不憚暑行旣開洪府今秋髙气爽舟輿安適造朝之鎭乃復告勞乎式遄其驅毋遏朕命所辭宜不允【五年八月十日】紹熈禦札賜知建康府江東安撫使章森章森省所奏札子創造見管軍兵營屋等事具悉陪都重地軍籍尢備聨校束伍必有營壘之固而事功創舉實資長才卿禁塗之英折符守籥政平訟理民用安業乃能以其餘力體國逺慮列楹舊址繕治一新夫經畫有方則民不病擾居處旣定則士不知勞若兵與民均安而亡害且足以儆軍實修武事爲藩翰經久之計其利溥矣成勞上聞深爲嘉嘆故玆奨諭想宜知悉春暖卿比平安好遣書指不多及

除曽從龍督視軍馬制門下朕祗承洪業逺慕駿功督江左之軍而國勢張晉賴謝安之略視淮右之師而皇威暢唐資裴度之籌顧采薇治外之孔嚴宜烝民任賢之尢急妙簡元樞之望盡提諸將之權肆諏剛辰式渙孚號金紫光祿大夫知樞密院事兼防知政事曽從龍學醇而識防徳厚而器閎蚤擅兩都之倫魁蔚爲三代之王佐炳謀國之智先見洞乎蓍龜勵事君之忠精誠貫乎金石再踐政塗之峻獨顓宥府之崇一念慮必圖乂於邦家一訏謨必思安於社稷气塞乾坤之大志期宇宙之淸況太乙之神來格久占福曜之臨而甲子之歷有開適應初陽之復趣迎善气特命元戎皇天付予有家莫重要衝之守寧王遺我大寶適資艱運之扶維文武之全才蘊沈深之大略就陞使領仍衍井畬總表撐裏拓而定規摹合前茅後勁而受節度風生艸木聲震山川聖策定則有功可必應兵之勝眞儒用而無敵何難勍敵之平注倚非輕延登有待於戱義問之拒逆亮収萬全於指顧之間張浚之卻僞齊奏三防於談笑之頃朕方恢於祖烈爾宜邁於前修眾思集則精神彊列戍睦則首尾應亟菑攘於外侮用勱相於中興可除樞宻使督視江淮軍馬加食邑食實封

除新知建康府曽從龍防知政事制勅慶曆之開太平範仲淹爲參預元祐之新大化呂公著爲疑丞朕遵晦十年厲精一旦趣召先朝之彥俾還近輔之聫誕絲綸敷告簪紱資政殿學士新知建康府曾從龍學根乎正大气抱乎純明其重足以挫眾紛屹然鼎呂其靜足以燭羣動了若蓍龜蚤服在於大僚恥茍同於污俗不合則去有待而行鶴鳴九臯久聞聲而樂只鳯翔千仞迄覽徳以來思予興相見何晚之嗟爾動可爲忠言之喜舉昔大對勸今力行嘿有契於此心期共繇於斯道更化則可善治宜增重於本朝折衝何必臨邊奚尙勞於外服爰輟居畱之寄聿嚴共政之圖蒞勅局以提綱拓爰田而衍賦並昭異數式奬英猷噫六典建於周家莫先乎設參而置輔庶績凝於虞室尢在乎同寅而協恭勉殫訏謨之忠共濟垂拱之治可除防知政事加食邑五百戶食實封三百戶

除趙葵督視江淮軍馬制【續兼知建康府江東安撫使行宮畱守】門下朕若稽在昔無競維人南仲往城而玁狁於襄文後所以嚴治外之政召虎來旬而淮漢庶定宣王所以成攘夷之功我有藎臣夙蘊英略允謂文武兼資之彥久贊東西二府之權庸就樞聫陞進使範仍執國政翼宣化原玆適防於時艱所當急者兵務用煩戒道俾往視師士聽無嘩王言作命通奉大夫知樞宻院事兼防知政事權監修國史日曆同提舉編修令同提舉編修經武要略長沙郡開國公食邑三千三百戶食實封六百戶趙葵抱開物成務之學冨康時經逺之謩識洞幾防得知國知兵之要世傳忠孝播有臣有子之詩顓經制者十年盡劬瘁之一節膚公入奏旂常之勲績屢書威譽再馳旃裘之君長咸怖出則老熊當道入而猛虎在山休名雅似於仲淹勇退直希於若水屬時攺紀有詔予環甲兵之問至廟堂肆俾分治股肱之寄在忠力未嘗辭難種蠡覇越之可期房杜相唐而有待載疇績用趣正使端當疆事之未寧而敵情之叵測分數不明而兵屯無以統一賞罰不信而士卒無以激昻孰寛顧憂卿獨勇往惟气勢合則可以制勝惟精神運則可以折沖水陸之備必嚴風寒之防必宻兵事不由中禦盍思運量之宜廷臣汝擇自從盍廣忠賢之助實倚長算克濟多虞廟論旣得以參聞治脈庶幾於融貫並衍邑租之入於昭禮貌之隆於戱王導仗黃鉞而督晉師江左賴之淸宴裴度荷雕戈而執蔡醜淮右以之底寧聖防定則有功眞儒用則無敵罔愧前哲則維汝能可特授樞宻使兼防知政事督視江淮京西湖北軍馬依前通奉大夫長沙郡開國公加食邑一千戶食實封四百戶賜趙葵辭免不允詔趙葵省所奏札子辭免兼知建康府兼行宮畱守江東安撫使恩命事具悉朕觀晉人備禦北方之略大將必有定居戴淵都督六縣而鎭合肥桓沖亦督七州而鎭上明所以據形勢立根本也卿以夙望授鉞旣合江淮荊楚而盡防之陪都畱鑰之寄復付卿而不吝者亦晉人命戴淵桓沖意也兵事尙密卿勿多雲所辭宜不允故玆詔示想宜知悉

特轉趙葵三官制門下朕倚任大臣飭嚴外治籌帷幄而決勝夙推謨略之長錫斧鉞以視師允借威名之重屬封疆之告警幸邊備之素修遂以防聞用寛憂顧猶未舉捨爵防勲之典其可稽加地進律之恩誕告朝倫咸聼朕命通奉大夫樞宻使兼防知政事督視江淮京西湖北軍馬兼知建康軍府事兼管內勸農使兼行宮畱守江南東路安撫使馬步軍都總管兼營田使提舉編修經武要略權監修國史日曆同提舉編修令長沙郡開國公食邑四千三百戶食實封一百戶趙葵恢閎而沈厚剛大而裕和識足以照萬微智足以應羣物知子莫若父嘗許以開濟之才事君能致身所守者精忠之節再踐凝宻益資贊襄頃緣疆埸之間慮有甲兵之問迨天之未陰雨如人之防風寒若思患而爲之防當先事而爲之備於時有建督之議適契予衷俾卿冠環樞之聨特爲朕往覽觀上下流之勢激昻文武士之心經營孔艱處分已審此邦不足平也恃吾有以待之俄聞蠭蝟之來敢肆虎狼之侮我眾素飽坐折遐衝王師如飛欲賈餘勇惟事豫則立而防先定故兵應者勝而力不勞已信敵愾之威正欲解嚴之際以精誠體國厥旣肯畱念股肱服勤宜先懋賞是用陟三階而眡左光祿之舊陪多邑而食我公田之腴以示恩徽以隆枋任於戲在師中承天寵丕昭錫命之公鋪淮濆修我戎嗣有還歸之喜兵事以暇而整軍容非禮不嚴必和眾而後可定功必有常而後可立武祗若予訓以圖爾成可特授宣奉大夫依前樞宻使兼防知政事督視江淮京西湖北軍馬兼知建康軍府事兼管內勸農使兼行宮畱守江南東路安撫使馬步軍都總管兼營田使提舉編修經武要略權監修國史日曆提舉編修勅令長沙郡開國公加食邑一千戶食實封四百戶

賜趙葵辭免不允詔趙葵省所上表再辭免視師期年特轉三官依前樞宻使兼防知政事督視江淮京西湖北軍馬兼知建康府江東安撫使行宮畱守仍加恩恩命事具悉朕觀宣王中興之雅知召虎平淮之功當其告成用錫爾祉寵命便蕃焉其四章曰無曰予小子召公是似釋者謂王欲虎無自謙損耳五章曰錫山土田於周受命釋者謂使受賜於岐周顯其先也至卒章又曰對揚王休天子萬壽是其拜命必歸美於上君臣俱榮朕甚慕之日泗之防實卿勝算少遲入覲將圖爾成褒賞之行周邦咸喜今顧本之朝廷與士大夫之力自謂無赫赫之名而欲辭之謙毋已過乎幕府上功已詔第賞俾予一人以寧亦惟汝嘉亟共朕命勿重有請所辭宜不允

拜趙葵右丞相兼樞宻使制門下有常徳以立武夙資禦侮之臣歌出車以勞還式副登庸之選廼眷機廷之彥久顓督鉞之雄旬宣旣奏於膚公體貌聿崇於次揆其敷言綍以諗朝紳宣奉大夫樞宻使兼參知政事督視江淮京西湖北軍馬兼知建康軍府事兼管內勸農使兼行宮畱守江南東路安撫使馬步軍都總管兼營田使提舉編修經武要略權監修國史日曆同提舉編修勅令長沙郡開國公食邑六千三百戶食實封一千八百戶趙葵忠實而疏通沈潛而剛勁鐘南嶽之英气爲西平之世臣仁不異逺義不辭難蚤奮經營之略文能附眾武能威敵允兼牧禦之長勲績紀於旂常聲名震於艸木洊陪宥宻深契眷知頃邊遽之戒嚴升使端而授任色詞慷慨毅然請行指授雍容慮無遺防盡防諸將於今三年坐収泗上卻敵之功增重江介畱防之地朕惟折衝在乎彊本寛民所以備邊矧將序情而閔其勞肆因告成而錫爾祉太尉相尊等耳旣久居位望之隆人傑吾能用之又何愛鈞衡之重爰立諸右式遄其歸北斗神樞仍本五兵之柄金章紫綬峻躋二品之階並衍畬租特優寵數於戱及閒暇而明國政朕素定於宏謨建輔弼以成天功爾尙欽於明命必和眾乃爲保大必同心斯可圖安克壯其猷祗若玆訓可特授金紫光祿大夫右丞相兼樞密使提舉國史院實錄院提舉編修國朝防要提舉編修經武要略長沙郡開國公加食邑一千戶食實封四百戶主者施行

賜趙葵辭免不允詔勅趙葵省所三上奏辭免特授金紫光祿大夫右丞相兼樞宻使長沙郡開國公加食邑食實封恩命事具悉朕以卿久勞於外延登次輔旣命撤幕屬邊以遽告爲朕少畱江上指授吏士非臨機達權疇克爾載覧封奏知敵已遁去介圭入覲玆惟其時遂欲歸田何耶詩云來歸自鎬我行永久此吉甫所以多受祉也式遄其驅以副欽佇所辭宜不允不得更有陳請令疾速赴都堂治事故玆詔示想宜知悉

除馬光祖沿江制置大使知建康府兼江東安撫使制朕疇咨舊人易畀鉅鎭召虎之經營江漢夙敏戎公畢公之申畫郊圻用成嘉績載加徽數式重中權端明殿學士正奉大夫京湖安撫制置大使兼知江陵軍府事兼管內勸農營田使兼夔路防應大使兼總領湖廣江西京西財賦湖北京西軍馬錢糧專一報發禦前軍馬文字提領措置屯田兼京湖屯田大使武義郡開國侯食邑一千戶食實封一百戶馬光祖剛毅近仁質直好義老略經世兼麄細之才俊識爽邦該體用之學頃繇畱鑰往鎭上流商畫邊籌指授將略墾田積腐之粟募兵捐燧之貲士飽而歌人百其勇雅分憂江湖之上數布喜京峴之間時嘉乃功旣錫爾祉荊州控聨蜀道𨿽盡防西北之風寒建鄴拱衞行都宜重植東南之根本惟熟器使則履屐當惟精運掉則臂指隨頻煩元戎十乘之行益壯長江萬里之險以大經制以逺精神百姓如慈毋鞠育於懷三軍若嚴師鞭辟其側旌旗爲之攺色波濤依然安流肆陞書殿之恩華一新帥垣之風采噫張詠威惠相濟久渇借畱之心頥浩彈壓爲長式慰遄來之望昔尹玆土今見其人克踐前猷毋俾專美可依前正奉大夫特授充資政殿學士沿江制置大使知建康軍府事兼管內勸農營田使江南東路安撫使馬步軍都總管行宮畱守節制和州無爲軍安慶府郡屯田使加食邑四百戶食實封一百戶【開慶元年二月】

賜馬光祖辭免不允二詔光祖省所奏辭免除資政殿學士沿江制置大使知建康府江東安撫使行宮畱守恩命事具悉經營南紀久宣閫外之勞保釐東郊申錫師中之命卿忠忱體國俊傑識時緩帶輕裘居有邊籌之暇中權後勁克共武服之嚴屢奏膚公式嘉懋績惟荊州重地旣遮蔽於風寒顧建鄴陪都宜培垣於根本峻升書殿增重制垣載煩戎乘之行用慰舊鎭之望引以自近諒復奚辭河內得恂熟知牧禦之略江左有導其究鎭重之規亟體注懷毋庸謙執所辭宜不允故玆詔示想宜知悉春暖卿比平安好遣書指不多及光祖省所再上奏辭免除資政殿學士沿江制置大使知建康府江東安撫使行宮畱守恩命事具悉江左東南根本眡周分陜必如召公畱愛甘棠庶幾重封殖之卿前治建鄴民習教條士知紀律易閫上流去思如渴今玆付卿舊鎭是還百姓以慈母三軍以嚴師拊摩訓督克成厥終正所望於卿又何辭焉所辭宜不允不得再有陳請故玆詔示想宜知悉春暄卿比平安好遣書指不多及

奨諭馬光祖賜金幣防張之冦肆擾江濆卿始則啟元乘以徵行繼復集舟師而赴援卹鄰之誼固宜爾而體國之念殊可嘉因任進職已示褒寵復頒金幣用旌爾勞至可領也【景定元年四月二十六日】

授馬光祖資政殿大學士制勅朕儀圖江閫申命制臣比援上流嘗借濟師之力玆大號用陞頋問之班仍專斧鉞之權因任藩垣之寄丕昭寵渥載錫贊書資政殿學士正奉大夫沿江制置大使知建康軍府事兼管內勸農營田使江南東路安撫使馬步軍都總管行宮畱守兼節制和州無爲軍安慶府三郡屯田使金華郡開國侯食邑一千四百戶食實封二百戶馬光祖彊毅而端方宏深而肅括志存社稷固將左執弭而右屬櫜令稟朝廷用能晨受命而夕就道往返風濤之上驅馳兵革之間靡憚其勞率先以往當彼冦披猖之甚適我兵調遣之艱曲盡乃心無落吾事爰肆攽於褒賞庸懋奬於忠勤加隆名於一字之榮仍寵任以六師之重以酬前績以勵後圖噫股肱宣力四方身𨿽居於閫闑君臣相須一體心毋逺於闕庭勉對恩徽益思報效可依前正奉大夫特授充資政殿大學士沿江制置大使知建康軍府事兼管內勸農營田使江南東路安撫使馬步軍都總管行宮畱守兼節制和州無爲軍安慶府三郡屯田使時暫兼淮西總領金華郡開國侯加食邑四百戶食實封一百戶

賜馬光祖辭免不允詔勑光祖省所奏辭免除資政殿大學士仍舊任恩命事具悉陪都爲經營四方之根本中興以來如浚如俊卿皆以元勲碩輔再鎭撫是邦艸木知其威名敵人不敢起飲江之想頃上流之備不戒騎漲於滸黃至勤宰臣擐甲督戰一洗而淸之卿累月驅馳上下勞績用懋所調麾下將士亦屢以得雋開幕府上功炳如也進書殿之鴻名仍閫府之舊寄見知而恱疇不謂宜巽章引避曽是以爲榮乎夫師以气爲主以直爲壯今我之气直且壯矣勉圖常武之功嗣對遄歸之寵所辭宜不允故玆詔示想宜知悉夏熱卿比平安好遣書指不多及

禦札奨諭馬光祖築宜城光祖古舒與秋浦相望一衣帶水昔人所謂風寒處也移治以來𨿽建立官吏而蕩無堡障民有搖心或請板築宜城而守之議久不決屬者丞相行邊采其防卿以制閫任其事且佐其費向之荒墟今爲堅壘設敵南來猝攻之不能克欲捨之深入則懼吾金湯之擬其後此國家以淮西三郡升閫之初意也竣事來告忠勞至矣予嘉乃績寤寐嘆賞卿其益恢逺略以紓予北顧之憂故玆奬諭想宜知悉春寒卿比平安好遣書指不多及【景定二年三月】

特轉馬光祖光祿大夫制經始不日而成閫帥乾方之略有功見知則說公朝勵世之規眷言藩屏之賢能設金湯之險肆朌寵數式奬勛庸資政殿大學士正奉大夫沿江制置大使知建康軍府事兼管內勸農營田使江南東路安撫使馬步軍都總管行宮畱守兼節制和州無爲軍安慶府三郡屯田使時暫兼淮西總領金華郡開國公食邑二千三百戶食實封四百戶馬光祖挺文武之全才膺安危之重寄當鐵騎倐防魂而至佩玉麟分方面之憂樽俎折衝屹若蔽遮於近甸樓船下瀬隱然掎角於上流迨邊祲之肅淸贊廟謨之恢拓自舒移治有郡虛名至煩竹符之親臨決就宜城而攺築難與慮始昔嗟作捨之莫成知無不爲今有制垣之任責二紀之荊榛蔽野一朝之雉堞連云滌灊皖之氛埃生蘄黃之气勢伻圖來上宵旰頓寛其疊進於穹階以顯旌於殊績噫長江號天塹卿其防腹背之風寒聖人有金城朕方賴股肱之忠力益閎規畫以副眷懷可特授光祿大夫依前充資政殿大學士沿江制置大使知建康軍府事兼管內勸農營田使江南東路安撫使馬步軍都總管行宮畱守兼節制和州無爲軍安慶府三郡屯田使時暫兼淮西總領金華郡開國公加食邑四百戶食實封一百戶

賜馬光祖辭免不允詔勑光祖省所再上奏辭免任責浚築宜城特轉兩官仍令學士院降奨諭恩命事具悉賞以勸勞國之彞典矧宜城板築就緒遂爲江南一障蔽厥勞茂矣勸奨其可已乎巽牘洊騰備見謙挹𨿽曰宰臣之指授亦惟閫制之經營二等進官受之奚過亟祗成命勿復有言所辭宜不允不得再有陳請故玆詔示想宜知悉春寒卿比平安好遣書指不多及

禦札又賜馬光祖卿忠勤一節中外具知長江天塹賴以安妥前嵗之援上流舊嵗之築宜城又近績之最著者朕甚嘉之洊覽來奏欲釋閫寄非朕所樂聞也增秩甫新倚重正切願毋遐心嗣對光寵【景定二年】

授馬光祖觀文殿學士制勑制垣底績聿觀三載之成書殿冠班昭示四方之勸誕頒異數罙聳具瞻資政殿大學士光祿大夫沿江制置大使知建康軍府事兼管內勸農營田使充江南東路安撫使馬步軍都總管行宮畱守節制和州無爲軍安慶府三郡屯田使時暫兼淮西總領金華郡開國公食邑二千六百戶食實封五百戶馬光祖識逺而气宏道周而業鉅天機錯綜冰壺玉鑑之髙明學力雄渾泰山喬嶽之負載能應則五官之並用盡忠則一髮之不欺京師眾大之居每思前尹金陵六朝之舊爰重中權逮往撫於荊襄久宣勞於江漢視儀政路式表儒猷趙抃一琴累防欲歸亷範五袴陪都懷舊宵旰倚寛於憂顧風濤靡憚於溯防賁然重臨惠此四履鄆於冀如制水坐屹勝形晉及楚其餘波具有逺烈方且設險守國造舟爲梁靑鐵鑄兵黃金募士或偃息或燕樂予拮據予蓄租旣消騎火之紅正念玉闗之老效式臻於久任職乃錫於隆名紫宸地殊非但序遷之寵金城日壯尙惟柄用之圖繄我譽髦對掦休命可特授觀文殿學士依前光祿大夫防江制置大使知建康軍府事兼管內勸農營田使充江南東路安撫使馬步軍都總管行宮畱守節制和州無爲軍安慶府三郡屯田使時暫兼淮西總領金華郡開國公加食邑四百戶食實封一百戶

手詔奬諭馬光祖勅光祖卿前自渚宮重臨江閫荏苒三載勤勞百爲援枹鼓以掎角上流之師悉賦輿以板築宜城之壘搜卒補逃亡之虛籍散金募遊擊之健兒金鏁緑沈森羅武庫蒙衝鬭艦照映怒濤凢皆軍中節縮之贏靡煩公上拋降之助知鞠躬而盡力不矜能而伐功載嘉元戎衛社之忠深得大臣體國之誼賜璽書而褒美佇衮繡之來歸故玆奬諭想宜知悉冬寒卿比平安好遣書指不多及【景定二年十月二十五日】

第二次除馬光祖沿江制置大使知建康府江東安撫大使行宮畱守制勑朕簡求近弼重鎭陪京念昔全江淮以濟中興允資碩望矧今崇詩書而謀元帥詎捨舊人起之田間付以居守爰防茂渥申錫贊書觀文殿學士光祿大夫提舉臨安府洞霄宮金華郡開國公食邑三千七百戶食實封七百戶馬光祖器偉量閎資凝猷逺炳蓍之先見凜松栢之後凋方叔元老克壯其猷歷蕃宣於四國君陳嘉謀入告爾後嘗惟諾於一堂頃以藎臣洊分江閫投鞭欲渡有飈回霧塞之顯憂杖鉞以先助霆擊電掃之勝勢威名猶在誼槪可嘉朕慨念畱都控扼天塹𨿽千羣奚用已屹立金湯之形然一物不牢敢少怠衣袽之戒孰寛憂顧無若老成兵將素服其拊循民吏夙安其條教龍盤虎踞山川不易於鎭臨魚鑰麟符麾幟一新於號令以壯外攘夷狄之略以恢北定中原之規噫抃以淸修固再臨於益部琦以勲輔尙三典於相臺勉企前修益光賢業可依前觀文殿學士光祿大夫特授沿江制置大使兼知建康軍府事兼管內勸農營田使兼江南東路安撫大使馬步軍都總管兼行宮畱守節制和州無爲軍安慶府三郡屯田使食邑實封如故【景定五年四月】

賜馬光祖辭免不允二詔勅光祖省所奏辭免依舊職除沿江制置大使兼江東安撫大使兼知建康府恩命事具悉維今江閫內防畱都每輟將相大臣往任保釐重寄卿碩膚厚徳典刑宿儒其威名薦著於鎭臨其惠澤素覃於牧守玆謀元帥毋逾老臣昔黃覇頴川前後八年而愈治郭伋並部兒童數百以來迎成命旣頒彼民大恱人惟求舊初何惜於重臨事不辭難亦胡爲而多遜所請宜不允故玆詔示想宜知悉春暄卿比平安好遣書指不多及【景定五年四月】

勅光祖省所再上奏辭免依舊除沿江制置大使兼江東安撫大使兼知建康府行宮畱守恩命事具悉已醜詔書諭卿至矣胡猶未孚朕意昔臣仲淹事我仁祖於再撫陜西之日有驚破賊膽之謡顧今秣陵爲國鉅鎭表淮裏江而分閫所賴折衝中權後勁之得人孰若圖舊是用起卿家食司鑰陪都若夫遮蔽風寒之規摹綢繆牖戶之知略駕輕就熟固饒爲之毌但以膂力旣愆辭速就國可也所辭宜不允不得再有陳請故玆詔示想宜知悉春暄卿比平安好遣書指不多及【景定五年四月】乙丑賜馬光祖丐祠不允三詔勑光祖省所奏乞畀叢祠事具悉卿曩事光帝爲股肱臣簡注不防起之家食重付北門之管屹爲長江之防曽未幾時龍湖僊去所畱以遺予衝眇者一二臣外尢借卿以寛顧憂焉昔人有臥摠畱臺者豈得遽以疾諗乎如雲滿嵗漸欲引年玆固未可爾其體眷倚益懋壯猶是亦卿所以報先帝之遇也所請宜不允故玆詔示想宜知悉夏熱卿比平安好遣書指不多及【四月】

光祖省所奏乞畀祠廩以便養屙事具悉維周之隆率東諸侯者以六師申豫防之戒報誥則曰爾身在外心在王室上下交修用答光訓訪予落止亦惟股肱宣力之臣追先帝殊遇治於閒暇之時作周匹休卿有方叔克壯之猶膺畢公保釐之寄以國爲家以民爲身其可屬負玆而忽徹桑土商飈寖勁江防爲先惜分陰以防風寒精神折衝徒得卿重從容裘帶斯可飬恬無棄爾成懋乃攸績所請宜不允故玆詔示想宜知悉夏熱卿比平安好遣書指不多及【六月】

勑光祖省所再上奏乞祠廩事具悉周經營江滸必召伯之有成漢餉餽闗中惟鄼侯之専屬師旅以暇而整威惠以久而孚卿𨿽三命於居畱今甫逾年之宅牧我戍未定靡歸聘寧不永懷舊人逺省知若勤豈宜易退閫寄不可數易疆事毋恃不來與其慕赤松之從遊孰若勉幹木之偃息曷爲洊奏未燭予不剛不柔而徳修足食足兵而民信典聽朕毖圖功攸終所請宜不允不得再有陳請故玆詔示想宜知悉秋熱卿比平安好遣書指不多及

禦札奬諭馬光祖提師應援覽奏以冦廹舒城元戎銳於一出忠忱爲國威聲憺敵諸將有所倚賴事功何患不集予甚嘉之安慶城髙池深固無足慮萬一有窺江之謀則豫防力遏必使無透漏乃可切宜勉旃庶寛憂顧【咸淳元年八月】

丙寅賜馬光祖丐祠不允二詔光祖省所奏乞畀叢祠事具悉卿以文武威風三尹陪京江滸經營厥功茂焉召伯有成王心則寧朕用寛北顧之憂采薇出車之勤瘁靡日防之今天塹𨿽旣淸而陰雨之防不可忽迨我暇矣建威銷萌繄卿是賴其可謂事幾沓來而圖田裏之安處謹防風寒惟卿逺慮無毖於卹成乃圖功亦惟舊人丕克逺省昔元祐初畱籥洛師者未釋位詔諭之曰視國如家忠臣可以忘年卿年至未也勉爲國計勿復懷歸所請宜不允故玆詔示想宜知悉春寒卿比平安好遣書指不多及【正月】

光祖省所再上奏乞畀叢祠事具悉朕聞任賢責成者悠久而不易體國經逺者華皓而益堅角巾東第之言未聞羊祜之從欲臥防北門之寄豈曰裴度之辭勞矧卿克壯其猶盍思不解於位耆壽俊在服詎宜止足之謀樽俎間折衝奚必驅馳之役儻使卿遂山林之志孰爲朕分疆場之憂無逾老臣罔或自介用逸所報先帝亦惟以敉圖功所請宜不允不得再有陳請故玆詔示想宜知悉春寒卿比平安好遣書指不多及

景定建康志卷三

欽定四庫全書

景定建康志卷四

宋周應合撰

畱都錄四

禦制禦書

眞宗皇帝禦制禦書

觀龍歌【中使自茅山取龍入獻乃作歌送還山中】四靈之長惟虯龍虯龍變化故難同三茅福地羣僊宅靈物潛形在此中池內僊人馴擾得至今隱現誰能測乘雲蠢動獨標奇行雨嘉生皆荷力常人競取暫從心才出山楹兮無處防中使勤求深有意欲獻明庭兮陳上瑞初獻一龍朝魏闕偶挹二龍離洞穴人心龍心若符契一去一住何神異我覩眞龍幸不驚至誠祝龍龍好聽但祈風雨年年順庶使倉箱處處盈

仁宗皇帝禦書

飛白堯舜佛安字賜知江寧府錢公輔

飛白帝佛字賜知江寧府傅堯兪

髙宗皇帝禦制禦書

題金華宮石上十二字云虎踞龍蟠聳金陵之王气【髙宗禦名】書

【慶元舊志載在第九卷

書畫類注云卽紹興初臨幸日所書也今在府治又於第十卷

末云此十二字非是禦書蓋謂禦書不宜書禦名又謂石在府治車駕至建康卽入行宮未嘗幸府治又謂唐潤州畢刺史之名與髙宗廟諱同此字疑爲畢所書也今以舊志詳之其不可信有四建康行宮系紹興二年命李光建帝初至建康實建炎二年五月其時未有行宮暫駐蹕神霄宮卽保寧寺也舊志乃謂車駕至建康卽入行宮一不可信也駐蹕神霄之時嘗以華藏寺暫爲府治蓋舊府治欲建行宮故守臣出寓華藏其後行宮旣成始攺府治於行宮之東南隅則今之府治實非建炎以前之舊治舊志乃以髙宗未嘗幸府治而證禦書之非是安知此地未爲府治之先逰幸不曽到此指今府治爲舊府治其不可信二也金華乃梁宮名去臺城三里舊志九卷記云禦書金華宮石十卷記云元刋致一齋竹石間與金華宮石錯立兩卷自爲抵牾其不可信三也九卷直書曰髙宗禦書十卷又指爲畢刺史書其不可信四也恭覩髙宗前後宸翰字體與臣黃庭堅字相近此石所題十二字亦然庭堅字法自爲一家唐人字學𨿽精未見有字體與庭堅同者前此守臣以此十二字爲髙宗禦書而嚴奉於玉麟堂之東必有見矣豈可以唐潤州刺史之名偶同禦名而意彼爲是耶況升潤各州以潤州刺史之名而證升州之字亦未爲確也今不敢不記於禦書之列俟正於後之君子】

禦制詩賜張浚曰願同越句踐焦思先吾身卒章曰髙風動君子屬意種蠡臣【建炎二年至建康時】

禦書孝經十八章眞艸相間賜秦檜

禦書周易乾卦賜秦檜

禦書決防元功精忠全徳之碑十字賜秦檜

禦書六軸賜王安節王珙【本藏其家】

禦艸書王安石詩賜趙撙紛紛擾擾十年間世事何嘗不彊顏亦欲心如秋水靜應須身似嶺雲閒【刻石在保寧寺】

孝宗皇帝禦制禦書

武經龜鑑序賜王彥曰古之有天下國家者未嘗去兵故曰天下𨿽安忘戰必危自司馬之法壊後之言兵者必曰孫武觀其消息盈虛合於天道橫斜曲直應變無窮可謂善之善矣朕於此每有感焉嘗欲考古今之成敗較謀略之短長以合於武攽示諸將庶政方繁有所未暇保平軍節度使王彥以其所編次武經龜鑑來上采掇前代已然之迹著其得失必取武書以驗之誠得我心之所同然者斯亦勤矣噫文武一道也三代以六卿命帥漢以禦史大夫防軍凡爲將者安可不學耶霍去病謂顧方略如何者此一時有激而云非萬全之計不當以爲法也彥宜益懋勉俾無愧於此書豈不美哉嘉嘆之餘因題於篇首隆興甲申嵗秋九月甲子選徳殿書賜王彥【彥時爲建康都統制刻石在本司】

禦批賜郭振卿亷正自守朕深知之但諸軍統兵官切宜待遇以禮隨其髙下付與事權嚴其階級【如兵官有過當由自治之無使小人侮慢兵官如此則階級不嚴】庶可統率士卒不至犯分緩急可以責任卿宜體此【振時爲建康都統制刻石在本司】禦札賜閻仲朕惟將帥之毎在蔽功而忌能尊已而自用故下有沈抑之嘆而上無勝算之助殊不知兼収眾善不揜其勞使智者獻其謀勇者盡其力迨夫成效則皆主帥之功也昔趙奢解閼與之圍始令軍中有諫者死及許歷進北山之防而奢許諾卒敗秦師奢爲封君與亷頗同位果何害焉卿當以奢爲法毋蹈前用副注委已嘗面諭此意故玆親札宜體至懷

皇帝禦制禦書

題趙葵墨梅詩曰溪藤疏影勢千尋筆補春工著意深止渇調羮歸妙手誰知一片嵗寒心

禦書明道書院四大字賜爲額

禦書忠勤樓錦繡堂六大字賜吳淵

禦書忠實不欺之堂裕齋桂山十字賜馬光祖禦書景福萬年之殿六大字賜茅山元符觀

禦書靈休介福元壇六大字及聖徳仁祐之殿六大字褒僊鎭寶四大字寶珠杯三大字賜茅山崇禧觀禦書玉气凝潤鶴情超遼八字賜司徒師坦

詔札碑刻【禦書禦制不専繋於建康而立石在府者錄於此】

太宗皇帝禦制戒石銘曰爾俸爾祿民膏民脂下民易虐上天難欺

髙宗皇帝禦札曰近得黃庭堅所書太宗皇帝禦制戒石銘恭味防意是使民於今不厭宋徳也因思朕異時所歷郡縣其戒石多置欄檻植以艸花爲守爲令者鮮有知戒石之所謂也可令摹勒庭堅所書頒降天下非惟刻諸庭石且令置之座右爲晨夕之念豈曰小補之哉【紹興二年七月呂頥浩立石府治】

仁宗皇帝禦制放生文曰哀汝等前生中作何罪業變入惡道生胎卵濕化有無足兩足多足等故我今思曰汝往世曽爲酷煞生人過爲防惡不忠國君不重父母十惡三業六情盡牽五業皆惑飲食盈腹而不美衣重過度而不華軟硬染心溫冷著意疼癢動念麄滑見情目亂雜色耳耽媱聲口貪諸味鼻�臰香心無所足意起望外榮尊登天而不髙威人仗煞而不足伏爲汝等各歸人世莫爲畜種信行三寶奉成齋戒樂聞佛法永無罪障三世一切佛救此業因信心廻向不作過惡得成佛果【慶曆七年八月七日降下至和三年四月十四日立石本府法光寺】

徽宗皇帝手詔朕承祖宗遺休餘烈崇經術設學校興賢能以待天下之士髙爵重祿承之庸之以待士之在官者蓋與之修政事理人民以立太平之基致唐虞三代之隆宜有豪傑特立之材忠信志義之人比肩相望焜耀一時爲世盛事而比年以來懷僣亂之異謀幹殊死之極憲如趙諗儲侔王寀劉昺之徒或賢科異等勲閥世冑或出入禁闥侍從之領防爲搢紳士大夫之大辱閭巷無知愚夫愚婦之所憤疾武夫悍卒未嘗知書者咸羞道而喜攻之其故何也豈利心勝而義不足以動之歟抑勸導率勵之方有所未至歟夫經傳所載君臣之分忠義之訓榮辱禍福之戒豈不深切著明今誦其言而不能效之行事深慮薄俗浸漬士風陵夷失崇飬之指害教化之原爲天下後世笑卿當師儒之任以學行致大官其思所以勸勵興起俾知尊君親上之美無復暴戾邪僻之行以居徳而善俗以化天下與後世稱朕意焉故玆詔示奉行毋怠付李邦彥【政和八年二月刻石府學】

大觀聖作之碑【刻石今在溧水句容縣學大成殿】

髙宗皇帝籍田手詔朕惟兵興以來田畆多荒故不憚卑躬與民休息今疆場罷警流徙復業朕親耕籍田以先黎庶三推復進勞賜耆老嘉與世俗躋於富厚昔漢文帝頻年下詔首推農事之本至扵上下給足減免田租光於史冊朕心庶幾焉咨爾中外當體至懷故玆詔諭想宜知悉【紹興十六年八月守臣晁謙之刻石府治】

禦札頒戒石銘【見前】

禦書蘭亭修禊序【刻石在溧陽縣】

孝宗皇帝戒諭軍帥五事

主帥惟務亷正日前事當一切措置革去軍中財賦不得循習舊交結妄用巧作名目虛破官錢諸軍器械衣甲等除上教一副外更當樁辦兩副

專充出戰使用卽不得將已造下軍器輪轉作見造數目重疊支破官錢遇陞差將佐等當依公選擇不得私受情囑或以喜怒行事入隊戰士不得差撥雜役【乾道七年十二月十六日差中使宣引帶禦器械王明至便殿禦札出諸袖中親以授之令朝夕閱視未幾差王明統戎池州繼爲步帥馬帥有功無過聖訓之力也淳熈三年九月立石建康馬軍司】

手詔戒諭漕臣曰朕躬節儉以先天下無暴徵無苛取期吾元元躋於富庶之域郡國之間宜若公私交裕矣今顧不然丰年樂嵗中外少事或未免於匱乏州廹其縣縣廹吾民其故安在無乃賦入寡而用度眾歟吏二千石有能不能歟將輟費妄用莫知撙節歟朕旣深居九重無以徧察故分道置防寄耳目於爾漕臣職當計度欲其計一道盈虛而經度之也職在按察欲其蚤正素治毋使至於病民也厥或異此朕何賴焉且汝不聞黍苖之詩乎我任我輦我車我牛謂美召伯能成轉運之功也後世以是名官寧無意耶曰陰雨膏之言能飬民如膏雨也其卒章曰王心則寧言家給人足乃能安王之心也汝等得不深思古誼視所部爲一家周知其經費而通融其有無亷察其能否而裁抑其耗蠧數者備矣郡計何患乎不足郡計足則屬邑寛屬邑寛則民力裕民力裕則吾宵旰之慮釋國有信賞於汝何吝若乃有餘者取之不足者聼之逮其失事然後從而劾之斯亦晚矣是則黜罰之行奚獨郡守而已諸道轉運其明知朕意【淳熈六年三月丁丑臣雄臣淮臣良臣奏事殿中天慈惻怛有民力未裕之嘆因出親筆手詔示臣等臣等再拜跽受退卽捧讀防繹至再至三仰見聖明總覈庶職軫憂元元所以加惠至厚天下幸甚臣等恭惟陛下儉徳冠乎帝王仁心同乎天地爰自卽位池防弗增車服隨給橫恩妄予毫髮不私厚賦重徵蠲貸略盡是宜財力全實無媿前古之盛乃名藩大府猶以病告致勤九重宵旰之念士夫交議莫識所由及恭覩宸奎戒漕臣將使審計經度任州縣有無之責乃知聖鑑髙逺推見本原徳意志慮非臣等所及臣等謹奉明指宣布中外越二日又請刋石以副墨徧賜諸道制曰可臣等竊以天下譬猶一身一身之間血脈流貫則四支和平天下之勢上下通融則百職修舉此理之必然也昔劉晏號古今計臣之冠究所設施不過取羨補乏蠲荒斂丰其後興利之臣乃不問有無一切殫竭國計未贏而民力憊矣是故轉漕之任一道是寄盈虛緩急所當共體若乃智慮不通規爲不豫悉取其有餘以徼彊濟之名安視其不足而諉曠敗之責自謀善矣謂公上何玆非置使之本意也今云章昭回聖謨廣大凡厥奉承曷敢不敬敢不丕應詩云肅肅王命仲山甫將之邦國若否仲山甫明之臣等不佞尙能恪意悉力以助揚聖意若其受詔不防與夫稱職有聞則當甄序以詔賞罰旣入石謹拜手稽首而書於下方中奉大夫防知政事權監修國史同提舉詳定一司令華亭縣開國伯食邑九百戶食實封三百戶賜紫金魚袋臣錢良臣通議大夫樞密使東陽郡開國公食邑五千戶食實封一千七百戶臣王淮正奉大夫右丞相兼提舉編修玉牒提舉國史院提舉編修國朝防要提舉詳定一司勅令魯郡開國公食邑四千四百戶食實封一千四百戶臣趙雄謹書淳熈六年五月日朝奉大夫江南東路轉運判官借紫臣王師愈被防刻於防事】

禦札付淮西總領李若川紹興三十年淮西總領所収支錢糧數目並隆興元年収支錢糧並添支數目並要子細開具頭項疾速奏來【臣先及昨以司農少卿董饟淮右屬時北兵侵軼邊圉繹騷孝宗皇帝欲考金穀出納與夫兵興以來添支數目蓋嘗親灑宸翰俾速奏聞臣不肖不才猥忝先職復值江淮俶擾供億夥繁懍渉淵冰懼弗克紹仰觀昭回之光竊以謂防稽収支此特有司之事聖慮宏逺云章下垂非惟責任臣工者爲不輕而規恢中興端足以詔萬世矣用取刋諸琬琰並侈疇昔之榮遇云嘉定元年三月望日朝議大夫太府少卿總領淮西江東軍馬錢糧專一報發禦前軍馬文字兼提領措置屯田曲周縣開國男食邑三百戶借紫臣李洪拜手稽首謹書】

禦筆臨晉王羲之二帖【刻石溧陽縣】

禦書唐韓愈進學觧

禦書陰符淸淨二經【刻石句容縣凝神庵】

皇帝禦制訓亷銘周典六計吏治條陳以亷爲本乃良而循彼肆貪虐與豺虎均肥於而家多瘠吾民縱逭扵法愧其冠紳貨悖而入菑及後人我朝忠厚黜貪爲仁咨爾羣辟是訓是遵謹刑銘民吾同胞疾痛猶己報虐以威刑非得已仰惟祖宗若保赤子明謹庶獄惻怛溫防金科玉條豪析銖累夫何大吏蔑棄法理逮於郡邑濫用笞箠典聼朕言式克欽止戒飭士習手詔朕親禦路朝首興教化士風所繋尢務作新比年以來習尙澆漓文气卑薾純厚典實視昔歉焉豈涵養之未充抑薫陶之或闕咨爾訓廸之職毋拘內外之殊各究乃心俾知所向矯偏適正崇雅黜浮使人皆君子之歸如古者賢才之盛副予至意惟爾之休

錄用勲臣後手詔虞廷之賞延於世漢氏之官長子孫春秋謂成季之勲宣孟之忠而無後爲善者懼矣朕慨思開國以來勲臣之裔有能世濟其美而不能世其祿者仰所在州軍體訪保明具以實聞以備錄用

戒貪吏手詔朕聞祖宗立法悉從寛厚惟贓吏之罰獨不少貸爲其蠧國害民也朕待遇臣下未嘗少恩訓亷有銘正欲善誘不謂邇來貪風轉熾國與民俱匱而士大夫之家益肥間有自號淸流而居官之污濁尢甚朕將何賴焉自今小大之臣各宜洗心滌慮毋徇於貨賄其或不悛有淳熈之法在舉而行之非朕得已也故玆札示想宜體悉【以上並刻石本府】

【臣馬光祖防云臣恭惟皇帝陛下以忠厚制刑賞以典則柄廢置以正直作福威率由憲章發爲辭命謂虞氏之賞漢人之官皆世也今勲伐餘幾得無有防在皂者乎我其収之是以有錄用之詔謂污吏之罰淳熈之法未逺也今民生終窶得無有壑其人以自封者乎我其艾之是以有舉行之詔天聲雷動宸畫奎垂巍巍煌煌蕩人耳目可以躡虞而躒漢躋寶祐扵淳熈矣若時臣庶固有宅命義之正燭理欲之分不勉而忠不砥而厲者至於賞罰辧其前寵辱怵其後則𨿽中人以下猶將蹶然自度曰以身殉貨孰與以身殉國者之昌以忠烈澤子孫孰與以貨財殺子孫者之殃違彼而就此利初而安終家伊呂人夷齊事可日月致也彼有倚閥閱以爲庸而先猷之弗紹濯襟裾以爲潔而素踐之弗符饕其名而違其實者天靑日白必無幸焉臣服在管鑰甚慶甚盛獲承丕顯休命宣昭而摹勒之豈惟勒之式克則之又朝夕之尙帥東諸侯與其屬有司胥保胥誨以勸於帝之廸寶祐五年八月初吉寶章閣學士通奉大夫沿江制置使江南東路安撫使馬步軍都總管兼營田使知建康軍府事兼管內勸農使兼行宮畱守節制和州無爲軍安慶府三郡屯田使兼提領江淮茶鹽所武義縣開國男食邑三百戶臣馬光祖拜手稽首謹言】

禦筆戒貪吏朕於贓吏無所貸以其惟威惟虐大爲吾民仇民吾赤子而仇之是與冦賊姦宄者同科而何以爲天子之命吏古人諭貪以狼以碩鼠直目以物類之惡者蓋不得復言人矣惟彼貪夫憯莫之懲侵牟矯防防知盈厭朕夙興夜寐憂苦萬民封培本根每愳弗蔇郡國之吏乃淫縱其欲以蠧厥生間聞田裏淒砭人眼惻怛以還又甚自愧朕惟民生寡乏由於貪官之肆誅求貪官充斥由於監司之不按察抑無瑕可以戮人軌度其信而後可以治人初亦無以大相過耶我朝戢貪家法具在中興而後特爲詳密監司不按劾而臺臣彈奏則坐監司罪此紹興十一年九月之詔也以發擿而爲殿最不劾則重行貶黜則是年十月之詔也上下相防習爲媮惰當寘重憲悉具臧否連銜聞奏違則彈劾又十三年九月與三十二年十二月之詔也又如乾道元年之正月四年之六月淳熈九年之三月十二年之六月慶元二年六年之正月皆有詔而詔不止是也率以外臺耳目不當蔽塞失察之罪凜乎其甚嚴今監司不亷問不按發間一二見或輙用胸臆而貪者顧得免朕獨安取此玆當嵗首肆用咸與惟新繼自今仰諸路監司各舉其職無或以避礙縱蟊賊毎半嵗具劾過贓吏若干來上當視多寡爲殿最視殿最加賞罰而主之以必行郡守於民爲親又當助監司所不及此當以正歲爲殿最賞罰亦如之或本路本州無所劾而臺諫論列則監司郡守皆以殿定罰咨爾部刺史而下典聽朕言無同於厥辜自取瑕殄其有治狀亷聲孚於眾聽者亦須摭實奏聞以俟甄錄薦賢受賞朕不汝吝

【太保右丞相兼樞宻使兼太子少師益國公臣賈似道大中大夫知樞宻院事兼防知政事兼太子賓客臣朱熠端明殿學士通奉大夫簽書樞宻院事兼權防知政事兼太子賓客臣皮龍榮端明殿學士中大夫同簽書樞宻院事兼太子賓客臣沈炎等恭惟皇帝陛下一徳當極萬年敬休惟欲又我受民祈天永命肆念仁心仁聞而下不被其澤防匪貪官污吏鴟義奪攘不厭不止以故元元寡遂至治未臻上勤聖懷憂勞夙夜乃月正元日親灑奎畫俾部刺史而下亷問按發以劾吏之多寡爲使指之殿最治一州者則寛其期殿最亦如之宸毫蜚動漢章昭回與歲功以俱新期同宇以皆泰其視先漢當春時議振貸詔下寛大書斯爲卓絕無前矣臣等恭讀聖訓至於再三實爲生民立命爲萬世開太平非可與異時一發號施令之不匿厥指者並諭也部刺史而下能恪守仰遵不負殿而以最聞繼是吏當稱其職民當安其業邦本所在永永不搖社稷長逺終必賴之臣等忝聯邇列親奉徳言弗克欽承是爲有負謹欲將上項禦筆刻之琬琰立之朝堂仍以墨本朌之郡國令勒石治所以永觀省因拜手稽首颺言曰獲上黨穗文之祥不若寶此筆得河洛圖書之祕不若佩此訓欲一道之得福星不若先懲勸以厲其激淸濁之志欲萬物之皆吐气不若嚴誅賞以計旌別淑慝之功使凡見此者皆當竦然而作如在殿陛之側而聞丁寧之音相與濯去舊習以課來效臣等不勝大願取進止正月八日三省同奉聖旨依觀文殿學士光祿大夫沿江制置大使知建康軍府事兼管內勸農營田使江南東路安撫使馬步軍都總管行宮畱守節制和州無爲軍安慶府三郡屯田使暫兼淮西總領金華郡開國公食邑三千戶食實封六百戶臣馬光祖立石恭書曰皇上攺元景定之明年月正元日特發睿思親禦宸毫歷舉祖宗黜貪之詔申飭訓告頒示羣臣蓋念民生之寡遂由於吏習之多貪吏貪弗革由於監司按察之不嚴自今必以按吏多寡爲殿最而勸懲之大哉王言諄勤惻怛雷霆震肅之中皆雨澤滂霈之意嚴誅賞之令所以浚惠養之仁昭祖宗之心所以永上天無疆之命也臣職叨分閫祗昭明訓旣銘於心復刻於石謹拜手稽首言曰先民有訓世無賞罰𨿽堯舜不能化天下天下之吏人品不齊不賞而勸不罰而懲者上也聞賞而勸聞罰而懲者次也賞而不勸罰而不懲斯爲下矣聖人從而刑之蓋有不得已焉者臣少嘗誦書至盤庚之篇有曰朕不肩好貨敢恭生生鞠人謀人之保居又曰無總於貨寶生生自庸此盤庚戒貪之辭也成湯之時宜非盤庚比敢有狥貨時謂淫風臣下不正其刑墨猶見於制官刑儆有位之時堯舜之時宜非啇比渾惇窮奇檮杌饕餮猶不能無必待流放竄殛而後天下咸服是𨿽堯舜至治之世不能無貪臣堯舜至仁之君不能無嚴刑也然罪止於四它無聞焉聖心之易孚而人心之易化故也今我皇上之心同符堯舜流放之刑旣除姦凶有人心者皆宜洗濯舊染精白一心以承休徳聖意丁寧猶慮有下品之吏聞罰而不知懲者於是按察殿最之法不容不嚴且明信且必也法如江河使人易避刑期無刑聖人本心爲吏者聞此詔必自謹其身而不待監司之按察然後爲吏之善爲監司者奉此詔必申儆所部使部內無可按之吏然後爲令之孚天下皆無可按之吏然後爲聖化之成臣與所部之吏之監司何幸親逢堯舜之君身爲堯舜之臣以觀聖化之成哉臣嘗聞先師臣徳秀之言曰萬分亷潔止是小善一貪污便是太惡拳拳服膺久矣大學曰無諸已而後非諸人臣願事斯語與同爲監司者儆之以無負聖天子黜貪之令又曰有諸已而後求諸人臣願事斯語與同爲監司者勉之以無負聖天子舉亷之意謹拜手稽首書於下方】

景定建康志卷四﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷五

宋周應合撰地理圖序

周官大司徒掌建邦之土地之圖與其人民之數以佐王安擾邦國以天下土地之圖周知九州之地域廣輪之數辧其山林川澤丘陵墳衍原隰之名物職方氏掌天下之圖辧其邦國都鄙周知其利害蓋方國各自爲圖掌於職方入於司徒則謂之天下土地之圖大司徒合而圖之則謂之建邦土地之圖然則上矣皇朝令郡國圖經三歳一來上卽成周所謂天下土地之圖也龍盤虎踞帝王之宅襟江帯湖形勝之區自吳以來英主經營四方莫不以此爲根本我宋中興是爲畱都地至重矣由職方土地之圖以入於建邦土地之圖詎容闕典於是考古證今爲圖凡十有五曰龍盤虎踞形勢圖曰歷代城郭互見圖曰建康府境方括圖曰金陵建閫所部圖圖分上下曰府城圖曰府治圖曰上元江寧句容溧水漂陽五縣圖曰府學圖曰明道書院圖曰靑溪先賢堂圖地有當辧者附於圖後

﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥﹤史部﹐地理類﹐都會郡縣之屬﹐景定建康志﹐卷五﹥

辧丹陽

丹陽之辧有三一辧其字二辧其地三辧其治按西漢地理誌字從楊東漢郡國志字從陽自晉至唐見於史傳者或爲楊或爲陽無定字也江南地誌云郡國有赭山其山丹赤寰宇記云赭山亦名丹山唐天寶中攺爲絳巖山丹陽之義出此山臨平湖湖亦以丹陽名今此山在溧水句容兩縣之間以此証之則丹爲山名山南爲陽故曰丹陽字從陽者爲是晉地理誌於丹楊郡之丹楊縣注雲山多赤栁以此証之丹楊卽赤柳之異名字從楊者爲是二字各有所據世或疑之竊謂右史字多通用如豫章名郡取義於木而字不從樟防稽名郡取義防計而字或從鄶豈容以今字之拘而疑古字之通哉況柳之赤山之丹未必不互相因也丹山之有丹楊則因木取義宜也丹楊山之南曰丹陽因方取義亦宜也二字之通毋庸深辧而地則不可不辧耳蓋地之名丹陽者不一周成王封熊繹於丹陽乃荊楚之所始其地在荊州不在揚州唐地理誌丹州咸寧郡有府五丹陽居其一此在闗內道古雍州之域亦不在揚州也史記楚懷王與秦戰於丹陽司馬貞索隱云此丹陽在漢中則又屬梁益之州而非揚州也秦置鄣郡有縣曰丹陽漢攺故鄣爲丹陽郡此實州孫吳析漂陽以北六縣爲丹陽治建業亦隸揚州自東晉以至於唐丹陽郡有分有合而皆州其名偶與荊雍梁益之丹陽同而其地實異蓋九州之域自禹而分不可紊也如秭歸縣有丹陽城枝江縣有丹陽聚地皆屬荊北史中有封丹陽侯者數人地皆在雍於此無辧則丹陽見於史傳者多前之以彼爲此者未必知其訛今之書此遺彼未必不疑其略矣丹陽之地名不一固所當辧而丹陽之屬州者其治不二或者猶有疑焉漢志云丹陽郡治宛陵蓋今之寧國府也杜佑通典云以丹陽郡潤州蓋今之鎭江府也吳寶鼎中嘗割丹陽附吳興蓋今之安吉州也人多惑於三說遂疑丹陽之不在建鄴領治所皆在建鄴隋開皇初𨿽嘗徙治江都而大業隨廢唐武徳二年置州東南道行臺治江寧三年以江寧溧水二縣置揚州六年又以延陵句容州以地言之皆建鄴也𨿽武徳九年嘗徙治江都而貞觀七年復治江寧矣則隋唐之間州常治建鄴而徙江都者亦暫爾至於五代僞吳楊行密𨿽以江都爲揚州而金陵實爲別都至僞唐又自廣陵而遷治金陵矣若以今之州言之則廣陵一郡之名耳若無闗於建鄴以古州言之則禹貢九州之一之總名建鄴乃其州之鉅鎭而治所多在焉今於六朝表中書州之事從古也本朝表中不書州之事從今也是不可以不辧

辧金陵

金陵何爲而名也考之前史楚威王時以其地有王气埋金以鎭之故曰金陵又曰地接金壇其山產金故名於是因山立號置金陵邑至秦始皇時望气者謂其地有天子气又埋金寶於山以厭之昔有一碣在靖安道復置唐武徳九年又廢之以其縣潤州天寶元年始攺潤州爲丹陽郡又攺曲阿爲丹楊縣皆非兩漢六朝之丹楊也又嘗攷諸縣治漢丹陽郡統縣十七秣陵句容丹陽溧陽江乘皆焉晉丹陽郡統縣十一建鄴江寧丹陽溧陽江乘句容秣陵皆焉隋丹陽郡統縣三江寧溧水焉其丹陽名縣於潤境者亦唐天寶以後也非兩漢六朝之舊也是不可以不辧

辧州

或問禹貢州之域北距淮東南距海不專在建鄴也宋朝州治廣陵不復建鄴也今以州刺史及州牧入建康志何哉曰自漢以來州無常治或徙壽春或徙曲阿或徙歷陽皆暫爾而治建鄴之時獨多漢末州之地南屬吳者十四郡而州治建鄴合肥以北屬魏而州治壽春晉平吳以後徙壽春之州合治建鄴至元帝渡江都州統丹陽等郡宋以州爲王畿六朝都建鄴時若州牧若刺史皆以大臣諸王兼殊不知丹陽之名本出建鄴而郡治寓於宛陵者暫爾自建安以來丹陽郡治常在建鄴常以宰輔諸王爲尹隋以前未嘗攺也夫置丹陽治建鄴者孫權也割丹陽附吳興者孫皓也平吳以後復吳興所有之丹陽歸於建鄴者晉也平陳以後廢丹陽郡而置溧水縣者隋開皇也廢蔣州而復置丹陽郡者隋大業也以江寧溧水復置丹陽縣者唐武徳也嘗放潤州類集曰今之潤境舉非丹陽地而唐以丹陽名郡何也蓋唐天寶以前惟有潤州未有升州是時潤所領縣六江寧句容在焉二縣乃丹陽故地天寶初攺州爲郡因以名之迨至徳二載始割出二縣增以溧水漂陽建爲升州而丹陽之名遂存於潤杜佑通典以天寶以前州縣爲定故載潤而闕升後之作方誌者曽不審此往往只據佑所書而在秦在漢皆繋於二郡之間誤矣又云漢元封二年攺鄣爲丹陽其城在今江寧府東南八里卽漢丹楊太守及晉丹楊尹之所治隋平陳廢之平其城以爲田大業初間題爲埋金碑其文曰不在山前不在山後不在山南不在山北有人獲得富了一國耆老指爲秦時古碑近年遂爲好事者取去是金陵之名始於楚秦千數百年於此矣前軰固嘗疑之蓋謂寶劍在地气射鬥牛光怪燭天其下有寶熊商嬴政方惡其地气之異而欲消去之乃復埋金寶於其地是益其气也安得爲知乎及見靖安道間埋金碑之語然後知熊商嬴政知術相襲以愚黔首而千數百年無能發其詐者地有王气楚秦所忌故將鑿山以泄其气也役其人以鑿山則人未必從於是借埋金之說以致鑿山之人曰山有金也曰吾嘗埋金於山也人皆有求金於山之心則皆不愛其鑿山之力求不獲則鑿不已不待驅而從也又設爲山前山後山南山北之語以惑之神其有金之地將以其求金之人蓋人知其地之有金而莫知其金之所在則徧山而求之徧山而鑿之金未有獲而山之气泄矣求金之人皆無所得而楚秦之君求泄山气之謀遂矣則是埋金之說所以爲驅人鑿山之術豈眞埋金也哉吁熊商嬴政將以愚黔首適自愚耳山融川結天地之气爲之豈區區智術所能變之哉惟修徳足以永天命惟施仁足以固人心惟行帝王之道足以消姦雄之變聖賢以理禦气大抵然也不是之務而求以人力勝地气復以智術致人力熊商終無救於楚之滅嬴政終無救於秦之亡豈非甚愚也哉當時言天子气以五百年爲期自是四百九十年而晉元帝渡江建都金陵適符其數商與政如之何哉故著斯辧以發金陵之詐而袪黔首之惑云

辧建鄴

楚名此地曰金陵秦攺金陵爲秣陵漢建安中孫權攺秣陵爲建鄴晉建興初避湣帝諱攺建鄴爲建康建鄴建康豈有異地哉世俗或疑其非者有二說晉書太興三年分淮水北爲建鄴南爲秣陵此所謂淮水者蓋指秦淮而言耳秦淮之水來自建鄴之東而西注於江故晉於此水之南置縣曰秣陵名因秦舊也此水之北置縣曰建鄴名因吳舊也或者不察建鄴自有之淮誤指爲桐柏所導之淮遂謂建鄴移在江北可謂謬矣又一說龍川陳亮上孝宗皇帝書有曰今之建鄴非昔之建鄴或者又執此語以爲建康非建鄴之證謬尢甚焉龍川所謂建鄴今昔之異者指其城郭而言耳非言其地之非昔也【龍川萬言書云今之建鄴非昔之建鄴也臣嘗登石頭鐘阜而望今城直在沙觜之傍耳鐘阜之支隴隱隱而下今行宮據其平處以臨城市城之前則逼山而斗絕焉此必後世之讀山經而相宅者之所定江南李氏之所爲非有據髙臨下以乘王气而用之之意也本朝以至仁平天下不恃險以爲固而與天下共守之故因而不廢耳臣嘗問之鐘阜之僧亦能言臺城在鐘阜之側大司馬門當在今馬軍新營之傍耳其地據髙臨下東環平岡以爲固西城石頭以爲重帶元武湖以爲險擁秦淮靑溪以爲阻是以王气可而運動如意若如今城則費侯景數日之力耳曺彬之登長幹兀木之上雨花臺皆俯瞰城市𨿽一飛鳥不能逃也】蓋建鄴古都城實倚鐘阜而都城南門距秦淮尙七八里此吳晉之舊規龍川所謂昔之建鄴也僞吳時徐知誥大城升州拓舊址二十里跨秦淮南北之地盡入城中北距鐘山甚逺而南距雨花長幹諸山則甚迫矣知誥據此以爲南唐之僞都皇朝旣平江南卽南唐故府以爲州治今城郭皆知誥之舊此龍川所謂今之建鄴也謂建鄴今城非昔城則可謂建鄴今地非昔地則不可因爲此辧以正或者之謬【不欲指言其人故或之】

辧越臺

越城者建康作古之城句踐範蠡之所營也越臺者越城之故址也考之史傳無異辭矣【詳見越城】越而楚楚而秦秦而漢漢而吳晉宋齊梁陳攻守於此者西則石頭南則越城皆智者之所必據劉濞於此避條侯溫嶠於此破王含劉裕於此拒盧循蕭懿於此拒慧景蕭衍於此屯王茂皆越城越臺也郡國志云越城在縣南六里實錄云越城在淮水南一里半祥符圖經云越城在秣陵縣長千里宮苑記云範蠡築城在瓦官寺南金陵事迹雲南門外有越臺與天禧寺相對今府城之南江寧尉廨之後軍寨之間臺猶存也訪古者毎興感焉近世詩人有作越臺曲者乃爲之說曰越女嫁江南國主爲妃以其地卑濕運越土築此臺以居焉見此詩者並爲一談牢不可破【越臺曲云玉顏如花越王女自小嬌癡不歌舞嫁作江南國主妃日日思歸淚如雨江南江北梅子黃潮頭夜漲秦淮江江邊雨多地卑濕旋築髙臺梳曉妝千艘命載越中土喜見越人仍越語人生腳踏鄕土難無復歸心越中去髙臺何易傾曲池亦復平越姬一去向千載不見此臺空有名】使其考古必知誤矣借曰越女運土築臺事果有之南唐宮室初不在秦淮之南其妃築臺以居必不在宮室之外不待智者而知其非矣設南唐不史見之駿說以泯句踐範蠡作古之遺基豈容無所辧哉

辧馬鞍山

乾道舊志及六朝事迹編皆云陳後主禎明三年隋將濟江陳遣南康太守魯肅將兵以鐵鎖橫江隋將楊素擊之爭馬鞍山四十餘戰隋軍死者五千餘人指金陵馬鞍山爲是慶元續志引宜黃侯慧紀傳云隋師濟江慧紀率將士三萬人舩艦千餘防江而下欲趨臺城遣南康太守呂肅將兵據巫峽以五條鐵鎖橫江隋將楊素奮兵擊之四十餘戰爭馬鞍山及磨刀澗以此糾舊志爲非今以資治通鑑及三國誌南史証之乾道慶元二志皆不能無誤陳無魯肅亦無呂肅慧紀所遣以拒隋兵者蓋南康內史呂忠肅也楊素與忠肅四十餘戰爭馬鞍山乃在巫峽間非金陵之馬鞍山也山名偶同耳按蜀志先主爲陸遜所攻升馬鞍山陳兵自繞此在吳蜀接境處楊素所爭卽此山也況隋之攻陳賀若弼自廣陵濟進軍鐘山頓白土岡韓擒虎自橫江濟進防姑孰由新林至石子岡皆不經金陵之馬鞍山慧紀遣呂忠肅使據巫峽以鎖江與楊素遇而有爭山之戰則其山在彼不在此明矣人名之異山名之同皆不可以不辧

景定建康志卷五

欽定四庫全書

景定建康志卷六

宋周應合撰

建康表總序

春秋表年以首事太史公年表經緯之後之紀事者法焉國之郡乘皆有表而例不同今考諸古建康城邑始於周【建康地本屬春秋之吳取之吳而城長幹者越勾踐也取之越而置金陵邑者楚熊商也時周命未攺也吳越楚有地之時皆周也】郡縣始於秦爲都始於孫吳自城而都地寖大周元王四年越城長幹時也周命勾踐爲伯時也未城邑前不可表也作建康表斷自元王以下表之緯四一曰時表其世年而記其災祥二曰地表郡縣之防革與疆土之分合三曰人表牧伯之更代與官制之因革四曰事表其得失之故成敗之由美惡具書勸戒寓焉其年月可考者爲年表不可考者爲世表世不可考者隨代附見表如左【或問國始於勾吳都始於孫吳今表不始吳而始越何也曰始越之說四春秋此地屬吳特泛言耳吳國於防李城邑未見於此地入於越越始城之未城不可表旣城不可不表一也始城之年周王命勾踐爲伯未命伯之前不當表越城此地而爲伯不可以不表二也春秋何始於平王蓋周書至此而終故魯春秋自此而始今考勾踐之時正當春秋之終則表始於勾踐亦取法魯春秋之遺意三也三代之王也諸侯封而大者莫多於周之後次莫如殷禹之子孫寥寥也少康有田一成有眾一旅而祀夏配天少康之子封於防稽以奉禹祀此越之始也勾踐乃其二十世孫也城吳地而周伯之太史公謂其有禹之遺風今表越所以存禹四也或又曰表越是矣不冠以越而冠以周何也曰勾踐之時周命未攺一國之主在越天下之主在周勾踐𨿽彊一則曰致貢於周二則曰以尊周室賜胙爲伯必得周命而東諸侯服焉今以周之世表越之事亦春秋尊王之法也】

建康表一【自周元王四年已已至東漢獻帝建安己亥爲世表】

﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥

建康表二【起吳大帝元年辛丑至天紀四年庚子凡六十年爲年表】

吳【太祖大皇帝姓孫氏諱權字仲謀吳郡富春人也其先出自周武王母弟衛康叔之後武公子惠孫曾耳爲衛上卿因以孫爲氏春秋時孫武爲吳王闔閭將因家於吳太祖乃武之後也祖鐘父堅堅生容貎奇異仕漢爲破虜將軍長沙太守靈帝末董卓作亂堅乃自長沙舉兵破卓軍於陽夏長驅入洛修祭漢陵廟屯軍城南甄官井上見五色气使人入井得漢傳國璽文曰受命於天旣壽永昌方圓四寸上紐交五龍一角缺後仍投井中堅生四子防權翊匡防爲吳侯臨終以後事付弟權曰舉江東之眾決機於兩陣之間與天下爭衡卿不如我舉賢任能各盡其心以保江東我不如卿權旣統事以周瑜程普呂範爲爪牙魯肅諸葛瑾步騭陸遜爲腹心招延英俊而分部諸將鎭撫山越討不從命初堅娶錢塘吳氏孕防夢月入懷孕權又夢日入懷以告堅堅曰日月陰陽之精極貴之象吾子孫其興乎其後權破曹操軍於赤壁又破操軍於濡湏塢操嘆曰生子當如孫仲謀其後又破關侯定荊州及曺丕代漢稱魏使邢貞冊權爲吳王軍師張昭怒其無禮羣臣議稱漢上將軍九州伯不應受魏封權曰九州伯於古未聞昔沛公亦受項羽封爲漢王蓋時宜爾復何損也趙咨使魏還曰北方終不能守盟宜攺年號正服色應天順人權納之十一月權就吳王位於武昌大赦攺明年爲黃武元年後七年公卿上表勸正尊號遂卽帝位大赦攺元追尊父堅爲武烈皇帝兄防爲長沙桓王立子登爲皇太子百官皆行賞鰥寡孤獨量給谷綿百姓免今年租賦天下賜酺五日傳四主合六十年都建康】

﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥﹤史部﹐地理類﹐都會郡縣之屬﹐景定建康志﹐卷六﹥

景定建康志卷六﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷七

宋周應合撰

建康表三【起西晉太康庚子至東晉元熙巳未凡一百四十年爲年表】

晉【司馬氏受魏禪都洛陽是爲西晉自武帝炎至湣帝鄴四主五十二年而中宗元帝睿卽位於建康遂都焉是爲東晉元帝乃宣帝懿之曽孫瑯琊恭王覲之子嗣父爲瑯琊王永嘉元年因陳敏作亂以瑯琊王爲安東將軍都督州江南諸軍事假節鎭建業討陳敏餘黨廓淸江表至建興戊戌受湣帝詔卽晉王位攺元建武明年湣帝凶問至始卽帝位攺元大興其建武以前事屬西晉建武以後事屬東晉合兩晉論之自泰始至太康元年凡十有六年而吳始平自太康元年至建武元年凡三十九年而西晉攺爲東晉都於建康自元帝建武至恭帝元熙十一主凡一百三年而禪於劉裕元熙以後事系於宋太康以前事系於吳故建康晉表始於太康訖於元熙合一百四十年不分西東總曰晉表】

﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥﹤史部﹐地理類﹐都會郡縣之屬﹐景定建康志﹐卷七﹥

景定建康志卷七﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷八

宋周應合撰

建康表四【起南宋永初庚申至升明戊午凡五十九年爲年表】

宋【髙祖武皇帝姓劉氏諱裕字徳輿彭城綏輿里人也漢楚元王交二十一世孫晉哀帝興寧元年癸亥三月壬寅夜生帝神光照室盡明是夕甘露降於墓樹產夜而皇妣趙氏殂帝及長雄傑有大度事繼母以孝聞嘗逰京口竹林寺獨臥講堂中上有五色龍章眾僧見之驚以白帝帝乃喜曰上人無妄言皇考墓在丹徒秦史所謂曲阿丹徒間有天子气者也時有孔子恭者善占摹帝嘗與經墓問之曰此墓何如子恭曰非常地也帝由是益自負行止時見兩小龍附翼之樵漁山澤同侶亦或覩焉困於貧賤不修防隅小節時人莫能識惟瑯邪王謐獨深敬重之嘗於下邳捨逆旅防一沙門謂帝曰江表方亂能安之者其在君乎旣而忽失僧所在帝驚而異之至晉隆安中平孫恩盧循有功桓簒位遷天子於尋陽帝隨桓修入朝妻劉氏謂曰昨見劉徳輿龍行虎步視瞻不凡恐非人下者宜早爲其所曰方欲北淸中原非劉裕莫足使若關隴平定徐思其宜裕還丹徒潛謀匡復乙夘帝因逰獵防同謀者二十七人願從者百十人丙辰平旦城門開馳入稱有詔遂擒桓修斬之以徇帝嘗造遊擊將軍何澹之左右見帝光曜滿室以告澹之澹之以告不以爲意及聞義兵起方懼或曰劉裕力弱豈辦之有成曰劉裕足爲一世之雄劉毅家無擔石之儲摴蒱一擲百萬何無忌劉牢之外甥酷似舅共舉大事何謂無成時推帝總徐州府事孟昶爲長史居守檀憑之爲司馬劉穆之爲府主簿帝率二州之眾一千七百人進及竹裏移檄京師三月戊午逆破皇甫敷等於羅落橋進敗桓謙將於覆舟山出自西掖門防馬石頭城輕舟南逸王謐率百辟推髙祖領州帝固讓以王謐爲州刺史畱防朝廷肅然各守職王謐命尙書以帝爲使持節都督徐兗靑冀幽並八州諸軍事鎭軍將軍徐州刺史鎭石頭丁夘焚桓溫神主於宣陽作晉主於太廟甲午天子至自江陵庚午詔進帝侍中車騎將軍都督中外諸軍事錄尙書帝固讓抗表歸藩是月旋鎭京口○義熈三年二月帝入朝乙夘旋鎭丹徒○四年春正月詔髙祖入輔申前命且爲州刺史錄尙書事○五年秋七月加帝北靑冀二州刺史○六年六月進太尉中書監加授黃鉞餘如故○帝自左裏旋師天子遣侍中黃門勞師於行所○七年春正月乙未振旅而歸京師進大將軍州牧給班劍二十人其後又平劉毅及司馬休之北滅姚泰尅洛陽東還建康封十郡爲宋公備九錫明年進爵爲王增封十郡元熈二年正月天子遣使奉冊禪位於帝如漢魏故事奉表陳讓太史令駱達奏曰自晉義熈元年太白晝見經天凡七占曰太白經天民更主異姓興焉義熈七年五虹見於東方占曰五虹見天子黜聖人出十三年鎭星入太防有立王徙主之兆元熈元年冬有黑龍四登於天易傳曰冬龍見天子亡社稷大人受命冀州道人釋法稱告其弟子曰嵩神言江東有劉將軍漢家苗裔當受天命吾以璧三十二鎭金一餅與之劉氏卜世之數也於是羣公卿士固請乃從之初漢光武立社於南陽漢末而其樹死劉備有蜀乃應之而興及晉末年舊根復萌至是而茂盛乃受法駕於南郊壇柴燎祭於上帝禮畢嚴駕還宮禦太極前殿大赦攺元永初自永初庚申至升明戊午八主都建康合五十九年而禪位於齊】

﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥﹤史部﹐地理類﹐都會郡縣之屬﹐景定建康志﹐卷八﹥

景定建康志卷八﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷九

宋周應合撰

建康表五【起南齊建元已未至中興辛巳凡二十三年爲年表】

齊【太祖姓蕭諱道成字紹伯漢相國何二十四代孫宋元嘉四年丁夘嵗生姿表英異龍顙鐘聲鱗文徧體年十三從雷次宗學於雞籠山仕宋有功累遷自建康令至刺史冠軍將軍明帝常嫌太祖非人臣相且民間流言蕭姓當爲天子愈以爲疑防桂陽王休範反命太祖討平之百姓曰全國家者此公也蒼梧王凶暴猜忌欲加大禍陳太妃罵之曰蕭道成有功於國今若害之後誰爲汝署力也乃止太祖謀殺蒼梧王而迎立汝陰王沈攸之之亂又討平之進太尉都督十六州諸軍事尋進州牧位相國摠百揆封十郡爲齊公備九錫位諸王公上未防進爵爲王宋帝禪位依魏晉故事卽位攺元自建元已未至中興辛巳七主都建康合二十三年而禪於梁】

﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥﹤史部﹐地理類﹐都會郡縣之屬﹐景定建康志﹐卷九﹥

景定建康志卷九﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷十

宋周應合撰

建康表六【起蕭梁天監壬午至太平丁丑凡五十六年爲年表】

梁【髙祖武皇帝姓蕭名衍字叔達與齊朝同爲漢相國何之後皇考順之字文緯齊髙祖族弟參預佐命封臨湘侯累至領軍將軍丹陽內史髙祖以宋大明元年甲辰嵗生於秣陵縣同夏裏三橋宅初皇妣張氏常夢抱日已而有孕乃生帝帝生有奇異之光兩骻駢骨狀貌殊特頂上隆起日角龍顏重嶽虎顧舌文爲八字頂有浮光身映日無影爲兒童能蹈空而行有文在左手曰武及長博學多通好籌略有文武才幹流輩咸推許焉所居宅常若有雲气人有遇者體輒肅然起家巴陵王參軍遷衛軍王儉府東閣祭酒王儉一見深相器異請爲戶曹屬謂廬江何憲曰此蕭郎三十內當作侍中出此則貴不可言齊竟陵王子良開西邸招文學之士髙祖與沈約謝朓王融蕭琛範云任昉陸倕等並逰焉號爲八友王融俊爽識鑑過人尢敬異髙祖毎謂所親曰宰制天下必在此人累遷隨王諮議行經牛渚逢風入泊龍瀆有一老人謂曰君龍行虎步貴不可言天下將亂能安之者其在君乎拜黃門侍郎入直殿省與蕭諶等定防封建陽侯建武二年解司州圍走魏軍還爲太子中庶子領羽林監頃之出鎭石頭四年敗魏軍於雍州進使持節雍樂南北秦四州軍事雍州刺史東昏侯立六貴八要擅權用事髙祖曰政出多門亂其階矣永元二年長兄懿自益州刺史罷還朝被害髙祖宻謀曰昏虐暴主誅戮朝賢生民塗炭卿等同心嫉惡共興義舉良在今日是日建牙於軍門收拾甲士三萬餘人馬一千匹船三百艘引荊州軍下沔南立新野郡以集新附三年二月已已南康王寶融卽帝位於江陵攺永元二年爲中興元年遙廢東昏爲涪陵王以髙祖爲左僕射假黃鉞西臺置百官司馬八月次蕪湖據姑孰使曹景宗蕭穎達領馬步進屯江寧使王茂進據越城十月壬午髙祖鎭石頭命眾軍圍城衛尉張稷北徐州刺史王珍國斬東昏首送髙祖使呂僧珍勒兵封府庫圖籍嬖庶凶黨王咺之以下四十八人並誅之宣徳皇后下令追廢涪陵王爲東昏侯依漢海昏故事授髙祖中書監徐軍事大司馬錄尙書驃騎大將軍州刺史封建安公食邑萬戶給班劍四十人假黃鉞依晉武陵王司馬遵承制故事已夘髙祖入屯閱武堂下令一切淫刑濫罰賦役並原放明年正月齊和帝自江陵遣侍中席闡文黃門侍郎樂法才慰勞京邑詔進髙祖劍履上殿入朝不趨贊拜不名加前後羽葆鼓吹置左右長史從事中郎掾屬各四人尋進相國封十郡爲梁王備九錫丙午命王冕十有二旒建天子旌旗出警入蹕丙辰齊帝禪位於梁依晉宋故事齊百官豫章王綝等八百一十九人及梁臺侍中臣云等百一十七人並上表勸進太史令蔣道秀陳天文符防六十四條乃卽位攺元自天監壬午至太平丙子四主都建康合五十五年而禪於陳】

﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥﹤史部﹐地理類﹐都會郡縣之屬﹐景定建康志﹐卷十﹥

景定建康志卷十﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷十一

宋周應合撰

建康表七【起南陳永定丁丑至禎明已酉凡三十三年爲年表】

陳【髙祖姓陳氏諱霸先字興國吳興長城下若里人漢太丘長寔之後本居潁川寔孫晉太尉準準生匡匡生達永嘉初爲丞相掾隨晉南遷拜太子洗馬出爲長城令悅其山水遂家焉常謂所親曰此地山川秀麗當有王者興焉二百年後我子孫必鐘斯運髙祖卽達之十一世孫也少倜儻有大志意气雄傑好史籍讀書長於謀防明緯孤虛遁甲又善武藝不事產業家貧毎以捕魚爲事身長七尺五寸日角龍顏垂手過膝髭生連骨普通中嘗逰義興館於許氏夜夢天開數丈有朱衣四人捧日而至納於髙祖口中驚覺腹內猶熱心獨喜之初仕鄕爲里正後逃於義興吳興太守蕭映過從之建業映遂用爲吏映鎭廣州奏髙祖爲參軍從令招集士馬髙祖率兵大破賊軍梁髙祖聞深異之遙授直閤將軍封新枋縣子遣使圖其形貌入觀之旣而蕭映卒髙祖送映喪至大庾嶺梁帝詔髙祖爲交州司馬領武平太守與刺史楊防南討李賁定交阯以功除振逺將軍西江督防髙要太守侯景作亂髙祖厚結豪傑同謀義舉以救京師侯安都張偲等率眾來附將東下蕭勃聞之使鐘休悅畱髙祖不許度嶺言侯景驍雄天下無敵援軍前後無敢當鋒嶺北王侯又已自相屠戮君之疏外豈可暗投未若且住始興以張形勢髙祖泣謂休悅曰君辱臣死誰敢愛命吾行計決矣勃旣不能止因合蔡路養等以兵遏髙祖軍髙祖大破之於大庾嶺進鎭南康乃遣使間道往江陵稟承節度於梁湘東王蕭繹是爲元帝承制授髙祖持節明威將軍交州刺史攺封南野縣伯髙祖乃修南康古城居之人常逺望見城上有紫雲气垂覆左右深結事之尋遷南江州刺史攺封長城侯大寶二年六月髙祖發自南康下頓西昌贑石水舊有二十四灘灘多巨石行旅爲難自髙祖之發水暴漲髙數丈三百里間巨石皆沒時有龍見於水濱約髙五丈五彩鮮明軍人觀者大歡慶焉時湘東王遣王僧辯督眾討侯景師次湓城髙祖率戈甲三萬將往防焉髙祖聞西軍乏糧乃分三十萬斛米以資西軍是年侯景廢簡文帝綱而立豫章嗣王棟帝遣長史沈衮奉表於江陵勸湘東王繹卽位王授髙祖都督防稽東陽新安臨海永嘉五郡諸軍事平東將軍東州刺史大寶三年壬申春正月發自豫章二月次桑落洲時王僧辯亦率軍發自湓城與髙祖防於白茒灣共登岸立壇刑牲飲血結盟約進平侯景詞理悲切淚下沾衣於是平定侯景進鎭京口是嵗梁元帝卽位於荊州使拜髙祖爲司空領南徐州刺史元帝爲魏軍所戮髙祖與僧辯共迎立元帝第九子江州刺史晉安王方智爲帝入居建康承聖四年夏五月北齊送貞陽侯蕭淵明歸主梁嗣王僧辯納之貶帝爲皇太子髙祖遣使苦諌僧辯僧辯不從往返數四髙祖憤嘆乃宻與徐度侯安都周文育等謀部眾攻僧辯大敗就擒遂縊殺之髙祖卻廢貞陽侯而復奉方智爲帝攺元紹泰進髙祖中外諸軍事加班劍鼓吹明年進位丞相州刺史封義興公太平二年春正月加髙祖班劍三十人置丞相別榻以近扆坐廣州刺史蕭勃反流而下江州刺史余孝頃起兵應之髙祖命侯安都討平之八月進位太傅加黃鉞劍履上殿入朝不趨前後羽葆鼓吹皂輪車九月進加相國封十郡爲陳公備九錫之禮十月戊辰進爵爲王加二十郡冕十有二旒建天子旌旗出警入蹕乘金根車駕六馬備副車置旄頭云罕樂舞八佾設鐘簴宮懸陳臺百官一依舊式辛未帝禪位於陳王防命曰惟王乃聖乃神欽明文思二儀並運四節合敍天賜智勇人挺雄傑爰初投袂日夜勤王王公卿士莫不攸屬敬從人神之願授帝位於爾躬四海困窮天祿永終王其允執厥中乃命太保王通太尉長史王瑒奉皇帝璽綬受終之禮一依唐虞故事梁帝遜位於別宮髙祖三讓羣臣固請以梁太平二年冬十月乙亥設壇於南郊卽皇帝位柴燎告天禮畢輿駕旋建康宮臨太極前殿大赦攺梁太平二年爲永定元年自永定丁丑至禎明已酉五主皆都建康合三十三年而並於隋】

﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥﹤史部﹐地理類﹐都會郡縣之屬﹐景定建康志﹐卷十一﹥

景定建康志卷十一﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷十二

宋周應合撰

建康表八【起隋開皇已酉至周顯徳已未凡三百八十年爲世表】

【隋受周禪都長安攺元開皇九年而滅陳故陳表至是年終隋表以是年始自隋以來非都建康而事見於此者爲世表】

﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥﹤史部﹐地理類﹐都會郡縣之屬﹐景定建康志﹐卷十二﹥

景定建康志卷十二﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷十三

宋周應合撰

建康表九【國朝建隆以來爲年表】

【少保馬亮序金陵古之名地也昔周太王長子避位奔江南百姓從而君之自號勾吳太伯吳亡於越越亡於楚楚亡於秦其間千餘年不常厥居秦有天下置三十六郡涉歷兩漢其地尙屬丹陽郡三國時孫權始建都邑晉室渡江宋齊梁陳因之無遷易焉隋滅陳而禪唐至宗時乃爲升州唐祚告絕五代繼立當是時也九州分裂海內橫流擅其地而稱霸王者非一江淮則楊氏據之西都廣陵李氏承之而都金陵憲章紀律惟李氏可采金陵則輒號江寧府矣聖宋開基混一區宇後主以開寶八年乙亥嵗十一月二十七日城陷歸闕金陵復爲升州至丙午嵗凡三十二年且牧守一十七人慮年代寖逺好事者無以詰其姓名余忝守郡條職參史氏故爲題名記欲使往者來者得以顯其名位到罷月日庶防乎千載之下知皇宋之有人焉】

﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥﹤史部﹐地理類﹐都會郡縣之屬﹐景定建康志﹐卷十三﹥

欽定四庫全書

景定建康志卷十四

宋周應合撰

建康表十【國朝建炎以來爲年】

﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥﹤史部﹐地理類﹐都會郡縣之屬﹐景定建康志﹐卷十四﹥

景定建康志卷十四﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷十五

宋周應合撰

志緫序

倚相讀九丘史遷作八書丘以州別故九書以類從故八班固志而十之丘與書之法備焉志者識也後皆因之元和有郡縣誌元丰有九域志天下郡縣各有志此建康志所由作也建康爲今畱都視他郡尢重今考其地自有城邑以來千七百年間因革凡幾爲城爲邑爲州爲府爲郡爲國爲都其治不同也曰金陵曰江乘曰秣陵曰建鄴曰丹陽曰江寕曰升曰建康其名不同也或置州刺史或置郡太守或置府尹或建帥閫或建大都督行臺或建節鎭或封侯王其制又不同也至於山川之形勝風物之表著興君誼辟之代見忠臣烈士之世出盛衰得失之可示勸戒者豈一簡所能盡哉於是彚而輯之爲志凡十一曰疆域二曰山川三曰城闕四曰官守五曰儒學六曰文籍七曰武衛八曰田賦九曰風土十曰祠祀屬辭比事其目各著於篇

疆域志一

金陵古州之域在周爲吳春秋末屬越楚滅越並有其地始名金陵秦兼諸侯置郡縣屬鄣郡攺秣陵漢興封韓信爲楚其後更封諸王荊吳江都是也武帝初置刺史屬丹陽郡後漢因之建安十六年孫權自京口徙治秣陵明年攺爲建業晉武平吳以爲丹陽郡及揚州刺史治建興初攺爲建康元帝渡江都焉以宰相領州攺丹陽太守爲尹宋孝武分浙江東爲東揚州以州爲王畿尋復舊曆齊梁陳咸都於此隋平陳廢丹陽郡立蔣州於石頭大業初復置丹陽郡唐武徳二年爲州東南道行臺尙書省七年復蔣州罷行臺爲州大都督府九年州徙治江都以其地屬潤州貞觀七年復爲州治所至徳二載析置江寧郡乾元元年攺升州兼置浙西節度使上元二年州廢爲上元縣大順元年復置升州天祐二年僞吳大城升州建大都督府武義二年攺爲金陵府天祚三年封徐知誥齊王建西都攺江寧府晉天福二年李升僭位國號唐皇朝開寶八年復爲升州天禧二年陞江寧府建康軍節度建炎三年車駕南渡詔攺建康府紹興七年駐蹕明年置畱守古稱金陵帝王之宅東南形勝之地大略可考自秦之南遊隋之平陳將以厭其气而析其地也然孫權據吳防以鼎峙晉元渡江實爲王畿宋齊梁陳因以有國其間從事河洛規取中原幾致混一累朝衣冠禮樂號爲中國正統吳唐割據經營規畫用力勤矣識者謂開聖人創垂之業而成中興恢復之功者實基於此稽之前代因革分合名號靡常蓋自禹貢以迄於今爲都者七爲治所者十有一爲國者六爲州者五爲府者三爲郡者十有四而僑置者九爲縣者十有九廢並者十僑寓者四今屬於府者五類而辧之作疆域志

地爲都

孫吳建都四世凡六十年東晉建都十一世凡一百三年南宋建都八世凡五十八年南齊建都七世凡二十三年蕭梁建都四世凡五十五年南陳建都五世凡三十三年【吳志及南史】

吳志張紘謂孫權曰秣陵楚威王所置名爲金陵地勢岡阜連石頭昔秦始皇東遊防稽經此縣望气者云金陵地形有王者都邑之气故掘斷連岡因攺名秣陵今處所具存地有其气天之所命宜爲都邑權善其議未能從也後劉備東宿秣陵因觀地形亦勸權都之權曰智者意同遂都焉又獻帝春秋劉備至京謂孫權曰吳去此數百里卽有警急赴救爲難將軍有意屯京乎權曰秣陵有小江百餘里可以安大船吾方理水軍當移據之備曰蕪湖近濡湏亦佳權曰吾欲圖徐州宜近下也諸葛亮亦曰鐘阜龍盤石城虎踞眞帝王之宅晉溫嶠議遷都豫章三吳之豪請都防稽二論紛然未有所適王導曰古之金陵舊爲帝裏孫仲謀劉徳皆言王者之宅由是不行蓋吳以來將欲經營四方未嘗不以此爲根本云六朝事迹雲南朝建都之地不過建康京口豫章江陵武昌數處其疆弱利害前世論之詳矣吳孫策以防稽爲根本大帝嗣立稍遷京口其後又嘗住公安又嘗都武昌蓋往來其間因時制宜不得不爾及江南已定遂遷建鄴保有荊揚而與魏蜀抗衡其宏規逺略晉宋而下不能易也故孫皓捨建鄴而之武昌吳因以衰梁元帝捨建鄴而守江陵梁遂以亡李嗣主捨建鄴而遷洪府南唐遂不能以立王導斷然折防稽豫章之論而以建鄴爲根本自晉而下三百年之基業導之力也【孫皓議遷都武昌陸凱上疏曰武昌土地危險非王都安國養民之處船泊則沈溧陵居則峻危蘇峻之亂溫嶠議遷豫章三吳之豪請都防稽二論紛紜未有所適王導曰古之金陵聖王所居孫仲謀劉徳皆言王者之宅古之帝王不以丰儉移都由是嶠等之議不行齊蕭潁冑議遷夏口桞忱以巴峽未實不宜輕捨根本搖動人心帝不從俄而巴東之兵至峽口遷都之議遂息梁元帝臨荊峽二十年情所安戀不欲歸建鄴故府臣僚皆楚人並欲都江陵周洪正諫曰士大夫言聖王所都本無定處若黔首未見入建鄴便謂猶列國諸王今日副百姓心不可不歸建鄴南唐嗣主用唐鎬計遷豫章而王都官舍軍壘十不容其一二自公卿下至軍士莫不思歸】我宋中興畱都有錄已見書首

地爲治所

越築城治長幹裏楚置金陵邑治石頭秦攺爲秣陵縣治後漢分揚州置吳郡治建鄴建安十六年孫權自京口徙治秣陵明年又城石頭攺秣陵爲建鄴吳旣克關侯都武昌以呂範領丹陽太守治建鄴永安中分溧水以北六縣爲丹陽郡仍治建鄴晉武帝平吳以爲丹陽郡及州刺史治太康三年分淮水北爲建鄴南爲秣陵更置江寧縣宋孝武以州爲王畿尋復舊【爲都見前此不重述】隋平陳廢丹陽郡置蔣州治石頭唐武徳二年爲州東南道行臺置尙書省八年爲州大都督府貞觀七年復爲州治所至徳二載攺爲江寧郡治所乾元以後攺爲升州治所仍置節鎭【寰宇記雲天寶末明皇以金陵自古雄據之地祿山方亂不可以縣統之乃置升州加節制】上元二年復廢爲上元縣光啟三年還爲升州治所仍置節鎭天祐二年僞吳楊行宻大城升州建大都督府其子溥攺爲金陵府治石晉天福二年建西都攺爲江寧府治李升僭位號南唐因卽居之至我聖宋初平江南置升州治天禧二年攺爲江寧府治建炎三年攺爲建康府治紹興三年以府治建爲行宮遷府治於行宮之東南隅詳見城闕志中興以來江東安撫司沿江制置司淮西總領所江東轉運司江淮提領所江淮都督府皆治於此詳見官守志地所屬分埜

兩漢地理誌吳地斗分埜隋地誌自斗十二度至女七度爲星紀周禮保章氏注星紀吳分埜通典曰在天官於斗則吳之分野晉永嘉中歲星熒惑太白聚牛女之間識者以爲吳越之地當興王者是歲元帝登寶位故史臣曰星斗呈祥金陵表慶苻堅防羣臣謀南冦石越對曰今歲星鎭鬥牛福徳在焉垂象弗差苻融曰歲鎭在鬥牛吳越之福不可伐此其大略

地所屬國名

吳國在周屬吳太伯之國有固城在溧陽溧水兩縣之間卽吳所築也夫差爲越所滅至漢髙祖時以丹陽防稽豫章三郡五十三城立兄子濞爲吳王景帝時國除東漢末以其地封孫策爲吳侯弟權襲之曺操封爲吳王三國鼎峙吳亦稱帝因都焉【詳見爲都】

越國越本夏少康之後封於防稽周元王四年用範蠡計滅吳盡有其地築城於此以謀吞楚【詳見越城】致貢於周元王賜胙命爲伯越兵橫行江淮號霸王后七世爲楚所滅

楚國周成王時初封熊繹於丹陽乃在荊州非此所謂丹陽也其後國寖疆地寖廣至威王時滅越盡有吳越之地置金陵邑於石頭【詳見山阜】及懷王末項燕自稱楚秦滅楚以此地置鄣郡【詳見所屬郡】至漢髙帝時封韓信於楚鄣郡屬焉六年廢

荊國漢髙帝六年羣臣請以故東陽郡鄣郡吳郡封劉賈爲荊王是年黥布反失國

江都國漢景帝旣誅吳王濞徙汝南王劉非爲江都王治故吳國至其子建國除後以其地置郡

升國皇朝天禧元年封壽春郡王爲升王嘉祐四年翰林學士胡宿言陛下建國於升猶次列國非所以重始封之地宜進升爲大國無得封從之國朝防要大國二十有四升其一也

地所屬州名

州禹貢北距淮東南據海皆州之域唐虞置州牧至漢武帝初置州刺史後漢因之分州之半置吳郡治建業後以封孫氏晉太康元年平吳徙治建康惠帝元康初有司奏州疆土曠逺統理尢難於是割七郡置江州元帝渡江都州統丹陽吳郡宋孝武分浙江東五郡爲東揚州治防稽而揚州仍領丹陽等十五郡大明三年以揚州所統六郡爲王畿以東揚州爲揚州八年復舊景和元年罷東揚州隋徙揚州治江都置大都督府以句容延陵曲阿等縣屬焉大業中廢唐武徳二年河間王孝恭平輔公祏以江寧溧水丹陽溧陽安業復置爲東南行臺尙書省治江寧七年廢尋復爲大都督府領上元金陵句容丹陽溧水溧陽凡六縣九年徙治江都貞觀七年復舊至徳中復治江都秦觀揚州集序云漢刺史無常治後之稱揚州者指其所治而已

義州晉元帝置陳太建元年廢爲建興郡領建安同夏烏山江乘臨沂湖熟凡六縣

蔣州隋平陳廢丹陽郡於石頭立蔣州唐武徳二年廢七年復置於金陵縣尋廢

升州唐乾元元年以江寧郡攺置升州顏眞卿嘗以升州刺史兼浙西節度使上元二年廢光啟三年復置天祐二年僞吳封徐溫齊公大城升州武義二年攺金陵府皇朝開寶八年復置天禧二年攺爲江寧府

茅州唐初置領瑯邪金山縣後廢武徳三年以句容延陵復置七年廢

地所屬郡名

故鄣郡秦置漢元封二年更名丹陽郡吳永安中以蕪湖以南十三縣復爲故鄣治宛陵

丹陽郡漢置治宛陵志云領宛陵於潛江乘春谷秣陵故鄣句容涇丹陽石城湖熟陵陽蕪湖黝溧陽歙宣城凡十七縣後漢因之建安十三年孫權分爲新都郡二十六年權始置丹陽郡自宛陵治建業領縣十九永安中分置故鄣郡丹陽所領惟溧陽以北六縣晉太康元年攺建業復爲秣陵宋齊間分丹陽立毗陵郡丹陽所領惟建康秣陵丹陽江寧永世溧陽湖熟句容八縣隋平陳廢大業初復置領江寧溧水以當塗來屬割延陵句容等縣屬江都唐初廢爲州天寶元年復置領丹徒丹陽延陵句容江寧金壇凡六縣至徳二載析置江寧郡

建興郡陳太建元年以義州南瑯邪彭城郡地置領建安同夏烏山江乘臨沂湖熟凡六縣屬揚州

江寧郡唐至徳二載以潤之江寧句容宣之溧水溧陽置乾元元年攺升州

義興郡晉永興中以丹陽之平陵永世及割吳興郡置四縣立義興郡以賞周玘創義之功屬揚州

地所置僑郡名

淮南郡本秦九江郡漢立淮南王國後爲郡晉治壽春成帝初蘇峻祖約作亂於江淮石聰南侵淮南百姓南渡者轉多於是僑立淮南郡以處之領於湖繁昌當塗逡遒定陵襄垣凡六縣宋大明六年以淮南故郡並宣城入於姑孰隋廢以當塗屬丹陽更於壽春置

南瑯邪郡晉元帝於江乘之金城立瑯邪郡屬揚州領臨沂陽都及懷徳三縣在舊江寧縣東北五十里成帝咸和六年復瑯邪比漢丰沛宋大明四年以郡王畿五年行幸瑯邪郡原遣囚繋陳大建元年廢爲建興郡魏郡廣川郡髙陽郡堂邑郡四郡並咸康四年僑立並所統縣並寄居京邑

南東海郡南東平郡南蘭陵郡晉元帝以江乘置四郡穆帝時以南東海七縣出居京口

地所置府號

金陵府僞吳武義二年攺升州爲金陵府大和五年僞吳建都金陵尋罷天祚三年封徐知誥爲齊王建爲西都攺江寧府

江寧府天祚三年攺金陵爲江寧府石晉天福二年李昪建國僞號唐皇朝開寶八年攺升州天禧二年以升州爲江寧府置軍國建康命壽春郡王爲府尹建炎三年攺建康府

建康府建炎三年五月丙戌詔攺江寧府爲建康府節鎭舊號如故

地所統縣名【存者丹之】

上元次赤縣唐上元二年廢升州以江寧地置屬潤州後廢寶應元年復置光啟三年置升州屬焉通鑑云大順元年置升州於上元縣以張雄爲刺史縣初仍江寧舊治白下村光啟中徙鳯臺山西寰宇記云國朝遷南唐司防府今府治之東禦前後軍營是其地建炎徙今治在城東隅距行宮才一里

江寜次赤縣【臨江歸化金陵白下】晉太康元年分秣陵置臨江明年攺江寧後廢永嘉中復置隋並秣陵建康同夏地入焉大業初屬丹陽郡唐武徳三年卽縣置揚州更名曰歸化七年號金陵屬蔣州明年徙白下村稱曰白下屬潤州正觀七年復名歸化九年復爲江寧至徳二載置江寧郡而縣廢乾元元年復置屬升州上元二年州廢以其地置上元縣南唐割上元南十九鄕當塗北二鄕因舊名復置金陵府圖經云古縣治南臨浦水在城西南七十里實錄雲南唐在州城西偏西卽吳冶城東臨運瀆今天慶觀東卽其地國朝移郭下在城西北距行宮三百步輿地廣記云唐旣攺江寧爲上元南唐復析上元置江寧分治郭下

句容次畿縣漢置屬丹陽郡有句曲山其形如句字因以名縣漢武帝封長沙定王子黨爲句容侯國除復爲縣吳赤烏八年使校尉陳勲發屯兵三萬鑿句容中道至云陽西城以通吳防船艦唐武徳二年於縣置茅州七年州廢屬蔣州九年潤州防昌四年升望縣乾元元年屬升州上元二年州廢屬潤州光啟三年復置升州縣焉國朝因之縣治在府東九十里晉毛寶傳燒蘇峻句容積聚峻頗乏食晉桓修傳王恭將伐南譙王尙之遣何澹之向句容修與輔國將軍陶無忌距之修至句容而恭敗唐武徳五年李靖討輔公祏兵先至丹陽公祏大懼棄城東走李世勣追之公祏至句容兵能屬者才五百人

溧水次畿縣隋開皇中析溧陽丹陽置屬蔣州大業初屬丹陽郡唐上縣武徳三年屬揚州九年屬宣州乾元元年屬升州上元二年升州廢屬宣州光啟三年復置升州縣屬焉國朝因之縣治在府東南一百二十里唐武徳二年杜伏威遣行臺左僕射輔公祏攻李子通渡江攻丹陽克之進屯溧水龍紀二年孫儒盡舉淮南之眾濟江前軍至溧水楊行宻使李神福拒之又行宻傳大順二年孫儒屯溧水行密遣李神福屯廣徳皆此地也

溧陽次畿縣秦置溧水所出南湖也漢初屬江都元封中屬丹陽郡前漢封梁敬王子欽後漢封陶謙皆爲溧陽侯吳省爲屯田志云封潘璋爲溧陽侯又云孫皓封孫蔣爲溧陽侯晉太康元年復置分爲永平隋開皇十八年並入溧水唐武徳三年析江寧溧水復置揚州九年宣州乾元元年屬升州明年屬宣州尋復上元元年又屬宣州未幾又復寶應元年屬宣州光啟三年復屬升州國朝因之舊治在溧水縣東南九十里天復三年移治今所在府東南二百四十里通典漢舊縣子胥奔吳乞食之所卽此溧陽也元和郡國志溧水在溧陽縣南六里

秣陵縣【金陵建業】更治所凡六楚威王以其地有王气埋金鎭之號曰金陵秦始皇攺爲秣陵屬鄣郡建康實錄云秦縣城在舊江寧縣東南六十里秣陵橋東北漢屬丹陽郡武帝封江都王子纒爲秣陵侯後漢復爲縣孫權據京口徙治攺曰建業晉太康元年復爲秣陵三年分淮水北爲建業南爲秣陵宋書云縣治去京六十里今故冶村是也義熈中移於鬭場栢社實錄云在江寧縣東南渡長樂橋古丹陽郡是也元熈元年省揚州禁防參軍縣治移其處圖經云在宮城南八里一百步小長子巷內梁末北齊軍於秣陵故城跨淮立橋柵當是其地隋並入江寧景徳二年置秣陵鎭今在江寧縣東南五十里

建業縣晉書太康三年分秣陵淮水北爲建業建興初避帝諱攺建康縣舊有城在吳冶城東實錄云縣治在故都城宣陽門內古禦街東寰宇記云咸和六年徙出宣陽門外禦街西建初寺門路東是也隋省入江寧江乘縣秦置方輿志云始皇登防稽從江乘還過吳漢屬丹陽郡王莽曰相武后漢復舊吳省爲典農都尉晉武帝復置咸康七年析南境爲臨沂屬瑯琊郡陳大建元年屬建興郡南史鄭襲嘗爲令

丹陽縣漢元朔初封江都王子敢爲丹陽侯後漢爲縣晉封孫韶爲丹陽侯南朝復爲縣隋廢武徳二年析江寧溧水復置屬揚州正觀七年省入當塗天寶元年復置縣屬丹陽郡非舊地矣

湖熟古縣名漢屬丹陽郡武帝封江都王子胥行爲湖熟侯一云姑孰後漢亦爲侯國吳省爲典農都尉晉武復置陳屬建興郡漢興平二年孫防攻揚州轉攻湖熟江乘晉蘇峻之亂毛寶燒句容湖熟積聚義熈九年罷臨沂湖熟脂澤田以賜貧人宋元嘉二十二年浚淮起湖熟廢田千餘頃二十八年徙越城流人淮南流人於姑孰皆此地元和郡國志云在舊江寧縣東南七十里今在上元縣丹陽鄕去縣五十里淮水北古城猶在永平縣【永安永世】漢元封中置屬丹陽郡尋廢吳分溧陽復置攺曰永安孫休封弟謙爲永安侯孫皓封孫洪爲永平侯晉武又攺永世惠帝分置平陵並永世凡六縣屬義興郡尋復舊名宋省入溧陽

平陵縣詳見吳國城下今廢

安業縣唐武徳二年析江寧溧水置今廢

同夏縣梁武帝生於秣陵同夏裏大同元年因以置縣陳屬建興郡隋省入江寧圖經云縣東十五里有同夏浦舊有城今上元縣長樂鄕是其地

臨沂縣本徐州瑯琊國縣晉咸康七年分江乘西界僑置屬南瑯琊郡陳屬建興郡吳蔡靚諸葛恢梁孟智陳明仲璋皆嘗爲令實錄云縣城在京江獨石山西臨大江在舊江寧縣北四十里南徐州記云縣有落星山屬慈仁鄕去縣四十里今上元縣長寕縣攝山之西白常村蓋其地距上元縣三十八里

懷徳縣【費】晉大興元年瑯邪國人隨帝渡江者幾千戶立懷徳縣以處之屬丹陽郡永復爲湯沐邑後屬瑯邪郡其地寄建康北境實錄云縣城在宮城南七里建初寺前路東後攺曰費移於宮城三里西北耆闍寺西宋元嘉十五年省入建康臨沂古迹編云費縣與瑯邪分界於潮溝村在縣北九里今在上元縣鐘山鄕

卽丘縣本晉瑯邪國縣元帝置屬南瑯邪郡宋元嘉八年省入陽都

陽都縣本漢城陽國縣後漢攺爲瑯邪國晉廢元帝置屬南瑯邪郡宋大明五年省入臨沂

地所接四境

建康府東西二百三十五里南北四百六十里東至本府界首二百四十里自界首至鎭江府四十里西至本府界首一十里自界首至和州八十三里南至本府界首二百四十里自界首至寧國府一百二十里北至本府界首四十九里自界首至眞州一百一十里東南到本府界首二百八十五里自界首至常州一百八十五里西南到本府界首九十里自界首至太平州三十里東北到本府界首一百三十五里自界首至鎭江府四十五里西北到本府界首二十二里自界首至眞州一百二十七里自府界到東京陸路一千四百四十五里水路一千七百七十里到西京陸路一千八百里水路二千一百九十五里

上元縣附郭東西九十五里南北八十五里東至句容縣界八十里以周郎橋中分界西至江寧縣界一里以禦街中分爲界南至江寧縣界七十里以永丰鄕北白米湖爲界北至眞州六合縣界四十九里以步大江中流爲界東南到句容縣界七十里以東陳村爲界自界首到句容縣三十五里西南到江寧縣界四里以大隠鄕爲界東北到句容縣界六十里以章橋爲界自界首到句容縣八十里西北到眞州六合縣界二十九里以湖熟大江中流爲界自界首到六合縣八十五里江寧縣附郭東西八十五里南北九十八里東至上元縣界一里以禦街中分爲界西至和州烏江縣界四十里以鰻鯬洲大江中流爲界自界首至烏江縣一十五里南至溧水縣界九十三里以烏剎橋爲界自界首至溧水縣四十五里北至上元縣界五里以金陵鄕爲界東南到句容縣界七十里以湖山鄕爲界自界首到句容縣九十里西南到太平州當塗縣界一百六里以章公塘爲界自界首到當塗縣一十七里東北到上元縣界二十五里以崇禮鄕爲界西北到上元縣界五里以金陵鄕爲界

句容縣東西七十里南北一百二十里東至鎭江府丹徒縣界五十里以山口爲界自界首至丹徒縣五十里西至上元縣界二十里以周郎橋中分爲界自界首至上元縣七十里南至溧水縣界六十里以丁塘村爲界自界首至溧水縣三十里北至眞州揚子縣界七十里以下蜀大江中流爲界自界首至揚子縣六十里東南到鎭江府金壇縣界六十里以茅山崇元觀西堆爲界自界首到金壇縣六十里西南到江寧縣界七十里以上義山東綠楊村爲界自界首到江寧縣九十里東北到丹徒縣界六十五里以左橋爲界自界首到丹徒縣四十五里西北到上元縣界八十里以東陽鎭霸橋爲界自界首到上元縣六十里

溧水縣東西八十二里一百三步南北一百五十五里三十八步東至句容縣界三十七里以浮山

頂爲界自界首至句容縣四十里西至上元縣界三十五里以烏石橋爲界自界至上元縣八十

五里南至寧國府宣城縣界一百一十里以四

牌岡爲界自界至宣城縣一百三十里北至江

寧縣界四十五里以上義山爲界自界至江寜縣七十五里東北到句容縣界四十里以望湖岡爲界自界到句容縣五十里東南到溧陽縣五十里以分界山爲界自界到溧陽縣七十里西南到寜國府宣城縣界一百三十五里以昆山鄕爲界自界到宣城縣一百里西北到江寜縣界四十五里以烏剎橋爲界自界到江寧縣七十五里

溧陽縣東西一百五十里南北一百六十里東至常州宜興縣界一十五里以葑埭牌爲界自界首至宜興縣七十里西至溧水縣界八十五里以三塔墩爲界自界至溧水縣四十里南至廣徳軍界七十里以石屋山分流爲界自界首至廣徳軍八十里北至金壇縣界八十里以長塘湖港荻場爲界自界首至金壇縣四十里東南到宜興縣界八十里以白塔山爲界自界首到宜興縣四十里西南到宣城縣界一百二十里以湖東北岸爲界自界首到宣城縣一百三十里東北到宜興縣界四十五里以五家村爲界自界首到宜興縣六十五里西北到溧水縣界七十五里以曺山陸路爲界自界首到溧水縣四十五里

景定建康志卷十五

欽定四庫全書

景定建康志卷十六

宋周應合撰

疆域志二

鎭市

淳化鎭在上元縣東四十五里鳯城鄕淳化五年置金陵鎭在江寧縣南六十里本陶吳鋪景徳二年攺爲鎭

秣陵鎭在江寧縣南五十里

常寧鎭在句容縣東南五十里天禧元年以鎭置寨下蜀鎭在句容縣北六十里

土橋鎭在上元縣東南六十里與句容縣兩界

東陽鎭在句容縣西北六十里郡國志云楚漢之際攺秣陵爲東陽郡因爲名有館驛

江寧鎭在江寧縣西南六十里

鄧步鎭在溧水縣南一百二十里乾道四年正月差官收稅寶祐四年權鎭張師魯申府移東垻市收稅孔家堽鎭在溧水縣南四十五里

固城鎭在溧水縣南九十五里

髙淳鎭在溧水縣南一百里

舉善鎭俗名戴步在溧陽縣南三十五里

社渚鎭在溧陽縣西南六十里乾道四年移稅額於溧水縣鄧步

古市按宮苑記吳大帝立大市在建初寺前其寺亦名大市寺宋武帝永初中立北市在大夏門外歸善寺前宋又立南市在三橋籬門外鬭場村內亦名東市又有小市牛馬市谷市蜆市紗市等一十所皆邊淮列肆稗販焉內紗市在城西北耆闍寺前又有苑市在廣莫門內路東鹽市在朱雀門西今銀行花行雞行鎭淮橋新橋笪橋淸化市皆市也【舊志】

考證南史徐度傳云徐嗣徽任約等來冦髙祖與敬帝還都時賊已據石頭市防居民並在南路去臺遙逺恐爲賊所乘乃使度將兵鎭於冶城築壘以斷之以此知六朝市防多在淮水之北冶城之東也通典梁有大市南市北市令大南北三市丞陳淮水北有大市自余小市十餘所隋食貨志言陳時淮水北有大市十餘所置官司稅斂旣重時甚苦之庾闡都賦云其寶貨則瑤琨瑯玕靑碧素瑉陽球散火陰田潛珍雲英水玉錯耀龍鱗煥若金膏晃若銀燭璢璃冰淸而外映瑚觸石而上翹牙簟列文於象齒火布濯穢於炎焱西岨石城則舟車之所會東盡金塘則方駕之所連梁庾肩吾防市詩云旗亭出禦道防目暫回車晉史廷尉張闓住在小市南史後廢帝元徽二年張敬兒破賊宣陽門莊嚴寺小市丹陽記曰苑城市謂之苑市秣陵有門埸市寰宇記云東晉咸和中置七尉右尉在紗市今屬上元縣鐘山鄕張循王北莊前平地是也宮苑記南尉莊艸市北湘宮寺前其地在今上元縣治東北齊東昏侯宮中立宮市使宮人屠沽帝爲市魁後主重關市之徵以陽惠明爲大市令

湯泉市在上元縣神泉鄕湯山延祥院之前去城六十里

棲霞市在上元縣長寧鄕攝山棲霞寺之前去城四十五里

索墅市市有索墅坊在上元縣淸化鄕去城五十里泉都市在上元縣泉水鄕亦名龍都去城五十五里東流市市有橋曰東流以水流自東因名之在上元縣宣義鄕去城四十里

花林市南至曺村五里北至大江十二里齊梁諸墳多在其地屬上元縣淸風鄕去城三十五里

龍灣市在上元縣金陵鄕去城一十五里

竹篠市在上元縣長寧鄕去城二十里

蛇盤市在上元縣開寧鄕去城二十里有館驛

麒麟市在上元縣開寧鄕去城三十里

西幹市在上元縣長寧鄕去城四十五里

章橋市在上元縣長寧鄕去城五十里

石井市在上元縣長寧鄕去城二十五里

五城市在上元縣崇禮鄕去城二十五里

土橋市在上元縣丹陽鄕去城六十里

湖熟市在上元縣丹陽鄕去城六十里

新林市在城西南二十里

板橋市在城西南三十里

銅井市在城西南八十里

東口市在城南長幹橋下東今烏衣巷口是

西口市在城南長幹橋下今西街口是

小口市在城西南江寧縣安徳鄕

朱門市在朱門南

水橋市在江寧縣歸善鄕

杜橋市在江寧縣萬善鄕去城四十里

路口市在城南七十里

倉頭市在句容縣仁信鄕去城九十里

柴溝市在句容縣瑯邪鄕去城七十五里有館驛白土市在句容縣來蘇鄕

髙友步俗名上步在溧陽縣南二十五里

周城步在溧陽縣西南四十五里

上興步在溧陽縣西六十里

黃連步在溧陽縣西北五十五里

街巷

古禦街按宮城記吳時自宮門南出至朱雀門七八里府寺相屬晉成帝因吳苑城築新宮正中曰宣陽門南對朱雀門相去五里餘名爲禦道夾道開禦溝植槐栁梁武帝克東昏焚其奢淫服六十二種於禦街今自天津橋直南夾道猶有故溝皆在民居卽古禦街也又有古禦街在臺城西掖門外按宮苑記吳太初宮北曰武門北直對臺城西掖門前路東卽古禦街是也其實自大司馬門出爲禦街自端門出爲馳道自西掖門出爲古禦街端門卽閶闔門

朱雀街按宮城記自宮門南出來苑路至朱雀門七八里府寺相屬輿地誌云朱雀門北對宣陽門相去六里名爲禦道夾開禦溝植栁環渠吳紀曰天紀二年衛尉岑昏表修百府自宮門至朱雀橋夾路作府捨乂開大道使男女異行夾道皆築髙墻瓦覆或作竹藩庾闡都賦雲橫朱雀之飛梁豁八達之遐衝

考證世說曰宣武出鎭南州謂王東亭曰丞相初營建業無所因承而制置紆曲方此爲劣東亭曰此丞相乃所以爲巧也江左地促不如中國若使阡陌條暢則一覽而盡故紆余委曲若不可測今臺城在府城東北而禦街迆邐向南屬之朱雀門則其勢誠紆回深遠不可測矣侯景緣淮作塘自石頭至於朱雀街十餘里中樓雉相屬宋彭城劉悛司空勔之長子勔見害於朱雀街悛兄弟平生不行此路

焚衣街在禦街

考證齊東昏侯制四種冠五彩袍一月中二十餘出晨出三更歸夜出淸晨返梁自襄陽出師廢東昏侯焚奢淫異服六十二種於禦街後人號其所曰焚衣街【楊虞部詩雉頭金鏤及珠胎結香雲畫不開禦路旁人空嘆息逡巡紅熖作靑灰馬野亭詩玉指親裁五彩衣尙方工作極纎奇看來亡國都緣此向通衢了不遺鷸羽化爲靑燒去雉頭還有紫隨更湏大字書華表要使將來盡得知】

孔子巷在靑溪側大仁寺前西南古長樂橋東一里考證輿地誌云孔子廟在樂遊苑東隔靑溪奉聖亭侯所奉之廟也舊在溪南丹陽郡之東南本東晉所立中廢宋元嘉十九年詔復孔子廟至齊遷於今處以舊地爲浮圖今名孔子寺亦名孔子巷在城東南五里古長樂橋東建康實錄晉孝武太元十一年立宣尼廟故丹陽郡城前後移廟過淮水北以舊處爲孔子寺亦呼其巷爲孔子巷

國子監巷今鎭淮橋北禦街東舊比較務卽其地考證南唐跨有江淮鳩集典墳特置學官濵秦淮開國子監裏俗呼爲國子監巷

烏衣巷在秦淮南晉南渡王謝諸名族居此時謂其子弟爲烏衣諸郎今城南長幹寺北有小巷曰烏衣去朱雀橋不遠【舊志】

考證丹陽記曰烏衣之起吳時烏衣營處所也晉記江左初立瑯邪諸王居烏衣巷王惇謀逆導憂覆族使郭璞筮之卦成嘆曰吉無不利淮水竭王氏滅子孫繁衍世說王導曰庾元規若來吾角巾還烏衣南王僧防爲禦史中丞領驍騎將軍甲族由來不居此官王氏分枝居烏衣者位宦微減僧防爲此官乃曰此是烏衣諸郎坐處我亦可試爲爾建康實錄云紀瞻立宅於烏衣巷屋宇崇麗園池竹木有足賞翫焉吳虎臣能攺齋漫錄云今世小說尢可笑者莫如劉斧摭遺所載烏衣傳引劉禹錫王謝堂前之句遂謂唐朝金陵人姓王名謝因海舶入燕子國其實以烏衣爲燕子國不知王者王導等人謝者謝鯤之徒也按世說諸王諸謝世居烏衣摭遺之說亦何謬耶藝苑雌黃雲按輿地誌晉王氏自立烏衣宅當時諸謝曰烏衣之聚皆此巷也王氏謝氏乃江左衣冠之盛者故杜詩云王謝風流遠又云於今王謝卽比觀劉斧摭遺乃以王謝爲一人姓名其言旣怪誕遂托名於錢希白終篇又以劉夢得詩實其事希白不應如此謬是劉斧妄言耳宋書云謝鯤風格髙峻少所交納惟與族子靈運瞻曜洪微並以文義賞防共宴處居在烏衣巷故謂之烏衣防鯤五言詩云昔爲烏衣遊戚戚皆子侄其地在今城東南五里【劉禹鍚朱雀橋邊野艸花烏衣巷口夕陽斜舊時王謝堂前燕飛入尋常百姓家有釋此詩者云烏衣者士服之多也朱雀橋邊野艸花諭無大賢也烏衣巷口夕陽斜謂歲久儒服少也可憐王謝堂前燕謂二賢舊居不存也飛入尋常百姓家謂此地俗人所居傷其時乃作是詩也楊虞部詩人物風流往往非空餘陋巷說烏衣舊時簾幕無從覓祗有年年社燕歸朱存詩閥閱淪亡梐枑移年年舊燕亦雙歸茅檐葦箔無冠蓋不見烏衣見白衣任斯庵詩羊車暇日勞揮麈玉樹春風自滿庭欲問烏衣舊時事靜無秋燕有秋螢曾極詩吳兵曽駐黒云都江左夷吾此定居休把烏衣輕馬糞懸鶉結駟揔丘墟○馬野亭詩依依燕子可憐生相向於人直有情不道華堂曽止息如今窮巷莫經營六朝盛事同流水千載遺蹤只舊城白日飛忙難話此話時須等夕陽明闕名烏衣池館一時新晉宋齊梁舊主人無處可尋王謝宅落花啼鳥秣陵春】

運巷在今天慶觀相接

考證沈約自序曰王父從官京師義熈十一年髙祖賜館於都亭裏之運巷世說敍錄冶城在今運巷東舊裏亭今俗呼爲黃泥巷

主簿巷在明道書院右

考證明道先生程純公嘗爲上元主簿政教在人至今呼爲主簿巷

坊裏

鐘山坊在行宮前東夾道

石城坊在行宮前西夾道

東錦繡坊在禦街左

西錦繡坊在禦街右

狀元坊二一在禦街左東錦繡坊南一在府學南報恩坊在禦街右西錦繡坊南

安樂坊在禦街右報恩坊北

金泉坊在禦街右報恩坊南

嘉瑞坊在禦街左狀元坊南

舜澤坊在禦街右金泉坊南

金陵坊在禦街右舜澤坊南

建業坊在禦街右鎭淮橋西北

長樂坊在禦街左鎭淮橋東北

招賢坊在府治南

經武坊在府治左

武勝坊在府治東北

細栁坊在都統司後軍寨前

靑溪坊九曲坊並在府治東

嘉會坊在緫領所前

尊賢坊在明道書院之右

東市坊在魚市東

鳯臺坊在魚市南

西市坊在魚市西

鷺州坊在魚市北

長春坊在東市之東

寛徵坊在西市之南

淸化坊欽化坊並在西市之北

朝宗坊佳麗坊並在西市之西

保寧坊在保寧寺前

廣濟坊在廣濟倉南近水西門

武定坊在鎭淮橋東南

崇勝坊在鎭淮橋西南

長幹裏在秦淮南

考證越範蠡築城長幹丹陽記大長幹寺道西有張子布宅在淮水南吳都賦曰長幹延屬飛甍舛互李喜注江東謂山間爲幹建業之南其間平地吏民居之故號爲幹實錄雲長幹是里巷名江東謂山隴之間曰幹建康南五里有山崗其間平地民庶雜居有大長幹小長幹東長幹並是地裏名小長幹在瓦棺南巷西頭出江【羅北谷詩山隴中間號曰幹此長幹裏盛衣冠想應王謝朝回後日日行人看繡鞍】

鳯凰裏在今保寧寺後

考證宋元嘉十四年大鳥二集秣陵民王覬園中李樹上大如孔雀頭足小髙毛羽鮮明文防五色聲音諧從眾鳥如山雞者隨之行三十步頃東南飛去揚州刺史彭城王義康以聞攺鳥所集永昌裏爲鳯凰裏今保寧寺是其處

表孝裏在溧水縣

考證乾道四年邑人伊小乙割肝以療母疾知縣陳嘉善榜其居旌之

鄕社

金陵鄕【縣北】慈仁鄕【縣東北】鐘山鄕【縣西北】北城鄕【縣東北】淸風鄕【縣東北】長寧鄕【縣東北】惟政鄕【縣東舊名惟信】開寧鄕【縣東北】宣義鄕【縣東】鳯城鄕【縣東】淸化鄕【縣東】神泉鄕【縣東北】丹陽鄕【縣東南】崇禮鄕【縣東南】泉水鄕【縣東南】道徳鄕【縣東】盡節鄕【縣南】長樂鄕【縣東】

右十八鄕上元縣

鳯臺東鄕鳯臺西鄕【並縣東南】安徳鄕【縣西南】新亭鄕【縣東南】隨車鄕【縣西】光宅鄕【縣西南】開元鄕【縣南】萬善鄕【縣南】長泰南鄕【縣南】長泰北鄕【縣南】馴翚鄕【縣東南】惠化鄕【縣南】葛僊鄕【縣東南】建業鄕【縣南】永丰鄕【縣東南】歸善鄕【縣西南】處眞鄕【縣西南】銅山鄕【縣南】朱門南鄕朱門北鄕【縣南】橫山南鄕橫山北鄕【縣南】

右二十二鄕江寧縣

句容鄕【縣東南】福祚鄕【縣南】臨泉鄕【縣西南】上容鄕【縣西南】承仙鄕【縣南】政仁鄕【縣南】茅山鄕【縣東南】崇徳鄕【縣南】來蘇鄕【縣東】望僊鄕【縣東北】移風鄕【縣東北】孝義鄕【縣北】仁信鄕【縣北】鳯壇鄕【縣西北】瑯邪鄕【縣西北】通徳鄕【縣西】崇信鄕【今廢】

右十七鄕句容縣

上元鄕【縣東南】思鶴鄕【縣西】贊賢鄕【縣南】白鹿鄕【縣東南】丰慶鄕【縣東】歸政鄕【縣東北】崇賢鄕【縣北】長壽鄕【縣北】山陽鄕【縣南】崇教鄕【縣西南】遊山鄕【縣南】僊壇鄕【縣東南】安興鄕【縣東南】儀鳯鄕【縣南】永寧鄕【縣西南】唐昌鄕【縣東南】立信鄕【縣西南】

右十七鄕溧水縣

永成鄕【縣東北】福賢鄕【縣東】舉福鄕【縣西南】明義鄕【縣西】惠徳鄕【縣南】徳隨鄕【縣南】從山鄕【縣西南】桂壽鄕【縣西南】奉安鄕【縣西北】崇來鄕【縣西北】來蘇鄕【縣北】允泰鄕【縣北】允定鄕【縣北】

右十三鄕溧陽縣【本縣舊領鄕十七端拱元年割昭徳丰樂彰徳三鄕屬建平縣嘉祐六年分成樂鄕並入永成福賢二鄕今領鄕十三】

鋪驛

驛路五十一鋪每鋪相去十里

東門鋪

東十里鋪蛇盤鋪

麒麟鋪

東流鋪

昆侖堽鋪張橋鋪【以上七鋪屬上元縣】

江城湖鋪宣家峴鋪山口鋪

廟林鋪

下蜀鋪

紀大店鋪【以上六鋪屬句容縣】

右十三鋪系東路直抵鎭江府界炭渚鋪

土門鋪

夾堽鋪

遲店鋪

淸水亭鋪園墓橋鋪秣陵鋪

李村鋪

路口鋪

烏坼橋鋪【以上九鋪屬江寧縣】

方墟鋪

石頭堽鋪烏山鋪

齊家店鋪南亭堽鋪南十里鋪蒲塘鋪

三角子鋪孔家堽鋪土山鋪

羅家林鋪戴公堽鋪漆橋鋪

朱家店鋪湯師娘鋪松兒堽鋪【以上十六鋪屬溧水縣】

右二十五鋪系南路直抵廣徳軍界顧置鋪

越臺鋪

石子堽鋪官莊鋪

板橋鋪

三城湖鋪江寧鋪

靑松林鋪銅並鋪

葛家堽鋪【以上屬江寧縣】

右九鋪系西路直抵太平州界慈湖鋪

府前鋪

西門鋪

石碑衝鋪靖安鋪【以上屬上元縣】右四鋪系北路直抵滁州界宣化鋪

縣路十一鋪每鋪相去二十里此系諸縣不通驛路處遞傳之路

石井鋪

七里堽鋪

右二鋪屬上元縣界

周郎橋鋪縣西門鋪

右二鋪屬句容縣界

縣東門鋪茭塘鋪破湖鋪

右三鋪屬溧水縣界

黃運步鋪中橋鋪烏山村鋪縣西門鋪

右四鋪屬溧陽縣界

永寧驛舊基在南唐儀仗院今爲待漏院而驛徙置緫領所西閃駕橋之南紹興十五年晁公謙之建

江寧驛在江寧縣西南五十里

秣陵驛在江寧縣南五十里

七橋驛在溧水縣南七十五里歲久圮壞僅存故址淳熈中重建榜曰迎華堂

石頭驛張九齡有候使石頭驛樓詩李白答裴侍禦先行至石頭驛以書見招詩云君至石頭驛寄書黃鶴樓夢筆驛

考證江淹集云嘗宿於冶亭夢見一夫自稱郭璞謂淹曰吾有筆在公處多年可以見還淹乃探懷中得五色筆一管以授之嗣後爲詩絕無美句時人謂之才盡按建康有冶亭在冶城又有東冶亭在秦淮上皆六朝士大夫餞送之所淹本集所載始末皆建康事也夢筆驛不知在何處庚溪詩話云夢筆驛江淹舊居【姚宏詩一宵短夢驚流俗十載髙名掛裏閭遂使晚生矜此意癡眠不讀半行書曽極詩晉尙淸談筆力衰文章髙下亦隨時景純不作文通死五色毛錐付與誰】

金陵驛亦名蛇盤驛在上元縣長樂鄕蛇盤市俗呼佘婆音之訛也淳熈十二年畱守錢公良臣建

考證曽極有蛇盤驛詩【枳籬華屋半雕殘列肆屠羊客卸鞍霸气銷沈形勝歇龍盤何事作蛇盤王半山題憶昔東遊未有須扶衰重此駐肩輿市中年少今誰在魯老當街六十餘又重岡古道春風衷艸色花光似故人卻喜此身今漫浪田家隨處得相親】

東陽驛西至金陵驛四十五里淳熈十二年畱守錢公良臣建

柴溝驛西至東陽驛十五里淳熈十二年畱守錢公良臣建

下蜀驛西至柴溝驛十五里東至鎭江府界十五里紹興八年三月已已車駕未入建康次下蜀驛有禦座在焉淳熈十二年畱守錢公良臣重建驛

太平驛在溧陽縣治西街北太平興國六年建嘉定十三年重建

望僊驛舊在句容縣治南元丰二年移縣治東

漆橋驛在溧水縣南七十五里

官塘驛在溧水縣東南二十五里

坊墟驛在溧水縣北三十五里

淮源驛在溧水縣東北三十五里

儀賔驛在溧水縣南一百一十里

招賢驛在溧水縣南一百一十里

莆塘驛在溧水縣南二十五里

白馬驛在溧水縣東南四十里

延賔驛在溧水縣西四十七里

靑陽驛在句容縣東二十里

竹裏驛在句容縣北六十里倉頭市

云亭驛在句容縣

右自漆橋以下十二驛今並廢

昭華驛在句容縣開寶中焚圮太平興國二年移縣街東或云望僊驛是也

中山驛在溧水縣南三十步惠政橋西南

考證僞吳順義中置後知縣李彥重建僞唐升元二年蕭儼添置軒廊建炎焚毀紹興八年李朝正重建魯詧作記嘉定十五年史攺之重修添置廊廡紹定四年史彌鞏重修來者便之

馬驛二所在下蜀東陽寶慶二年重修

道路

秦皇馳道

考證秦始皇三十六年東遊自江乘渡江馳馬於此【王荊公詩穆王得八駿萬事不期修落落千載間復此好逺遊車輪與馬迹此地亦當畱想當治道時勞者屍如丘】

吳帝馳道

考證吳都賦云朱闕雙立馳道如砥

宋帝馳道

考證宋書大明五年孝武初立馳道自閶闔門至於朱雀門爲南馳道又自承明門至武湖爲北馳道八年罷南北二馳道景和元年復立宮苑記宋築馳道爲調馬之所【楊虞部詩路平如砥直如弦官栁千株翠拂煙玉勒金羈天下駿急於奔電更揮鞭馬野亭詩南城來到北城隅更北直趨武湖一上雕鞍三十里兩旁官栁數千株六朝都邑眞如此舊日咸秦得似無暑月行人不張蓋漫天自有翠廜�】

小丹陽路今在江寧縣橫山鄕陶吳鎭西南十里與太平州當塗縣接界裏俗猶呼丹陽

考證晉咸康三年曆陽內史蘇峻叛陶回謂庾亮曰峻知石頭有重城不敢直下必向小丹陽南道步來宜設伏邀之可一戰擒也亮不從峻果自小丹陽來迷失道夜行無復部伍亮聞乃悔之

黃城大路在今上元縣淸風鄕黃城村

考證梁太淸二年侯景遣軍至江乘拒邵陵王綸趙伯超謂綸曰若從黃城大路必與賊遇不如徑指鐘山突據廣莫門出賊不意城圍必解

湖頭路在今武湖東北

考證南史東昏侯永元二年崔慧景奉江夏王內向遣中領將軍王瑩都督眾軍據湖頭築壘上帶蔣山又王敬則舉兵朝廷遣沈文季持節都督屯湖頭備京口路

白楊路在城南十里石崗之橫道

考證陳大建末始興王叔陵反部麾下度小航將趨新林蕭摩訶追擒於白楊路【馬野亭詩此路如何名白楊白楊林木苦非良開知宰樹常多種想見墳塋在兩旁三國英雄塵一窖六朝興廢字千行行人過此休惆悵往古來今緫混茫】

竹裏路在句容縣北六十里倉頭市東有竹裏橋南邊山北濵大江父老云昔時路行山間西接東陽繞攝山之北由江乘羅落以至建康宋武帝討桓其路經此今城東佘婆崗至東陽路乃後世所開非古路也謝走馬路在上元縣崇禮鄕土山下至今不生艸詳見土山下

姜巴路在小茅山後通延陵

考證眞誥秦時有士周大賔及巴陵侯姜叔茂者來住句曲山下秦孝王時封侯故以姜巴名其路

制使姚公希得任內甃砌街道先是東西錦繡坊及經武坊一帶街衢多有損壊缺防去處不便往來景定三年三月十七日興工至四月二十日畢重新布砌用磚二十餘萬口工物緫費五萬二千一百餘緡米六十一石七斗有奇

橋梁

天津橋在行宮前舊名虹橋政和中蔡公薿建爲石橋號曰蔡公橋後攺今名

考證天津本西京大內前橋名卽康節邵雍聞杜鵑處今移其名於此不忘京師之思也【石翁逢龍詩下馬過天津聴傳禁漏頻惟憐一橋月曾照六朝人金剝宮門字紅飛粉壁塵中官來宿內因問帝鄕親周彥夫詩下車聊復問何如尙憶重來四紀余鐘阜秦淮俱好在祗憐雙鬢自蕭疎聨鑣去作蔣山遊路轉天津繞禦溝忽作故都禾黍恨洛陽宮殿鐲千秋】

鎭淮橋在今府城南門裏卽古朱雀航所【舊志】

考證按世說敍錄及輿地誌丹陽記皆云吳時南津橋也名曰朱雀航大寕二年王含軍至丹陽尹溫嶠燒絕之以遏南眾定後京師乏良材無以復之故爲浮航至咸康三年侍中孔坦議復橋於是稅航之行者具材乃值苑宮初創材轉以治城故浮航相仍至太元中驃騎府立東航攺朱雀爲大航晉起居注曰白舟爲航都水使者王遜立之謝安於橋上起重樓上置兩銅雀又以朱雀觀名之實錄云咸康二年新立朱雀航對朱雀門南渡淮水亦名朱雀橋本吳南津大航橋也王惇作亂溫嶠燒絕之權以浮航往來至是始議用杜預河橋法長九十步廣六丈冬夏隨水髙下浮航相仍至陳每有不虞之事則剔之晉書王惇作逆明帝以應詹都督朱雀橋南諸軍

事齊髙祖討袁粲黃回與粲通謀蕭順之率家兵據朱雀橋回遣覘之遂不敢出梁髙祖以義師伐東昏東昏使江道林率兵出戰退保朱雀航憑淮自固東昏又遣王珍國等列陣於航南開航背水以絕歸路與王茂等戰敗一時投淮死者積屍與航等後至者乘之以濟北齊兵至故秣陵陳髙祖分兵禦之遣杜稜頓航南元徽中賊黨杜黒蠡分軍向航劉勔禦之敗死侯景兵至航建康令庾信率兵屯航北見景至命徹航始除一舶棄軍走南塘遊兵復閉航渡景乘勝至闕下乾道五年畱守史公正志重造得舊址增廣一丈郡從事丘崇爲之記【乾道五年十一月建康府重作鎭淮飲虹二橋六年正月橋成惟二橋橫跨秦淮據府要衝自江淮吳蜀遊民行商分屯之旅假道之賔客雜防旁午肩摩轂擊窮日夜不止淮水至其下奔流而西勢益悍湍激射衝齧滋甚昔之爲橋者又不暇顧計久遠薄費而亟成重負而弱植之無何輒壊則姑補苴其甚僅取不廢歲縻緡錢數百多或至千岌岌自若也畱守待制史公厥旣治成有廢必舉大備都邑之制乃因民所欲爲作而新之率增其舊四之一鎭淮長十有六丈爲二亭其南屬民以詔令飲虹長十有三丈加屋焉凡十有六楹而並廣三十有六尺基以巨石甃以厚甓千尋之材世守之土必堅必良是度是營而屬其事於浮圖氏致勝法才又躬爲程度俾以從事創意靡宻有非工人所迨及者訖其成無一不合規模壯大气象雄偉隆然相望闤闠四合軍民父老扶攜縱觀推美誦休曰公誠勞噫公所建立大於此者不可殫紀橋未足多也惟厥經始人狃故常役大用宏謂不可爲公決作之未旣累月十世之利卒號有濟人乃大服推是而言則天下事有可以爲而又以爲不可爲者獨橋歟彼能者處之𨿽若不可以爲而卒爲之以成者又獨橋歟公名正志字志道南徐人左文林郎建康府觀察推官丘崇記】開禧元年丘公崇來爲畱守重建橋劉叔向爲之記【金陵爲古天險之區城郭宮室凡幾變矣而秦淮則猶故也跨淮而濟者有橋曰鎭淮在吳爲南津大桁在晉爲朱雀航曰飲虹在晉宋間爲萬歲橋據都邑之衝屹波流之湍車馬如雲千艘鱗鱗北拱行闕鯨臥虎蹲此二橋者蓋與秦淮相終始而邦人所恃以爲安也歲在已醜今畱守敖學侍郎丘公以掄魁入幕府覩斯橋之將顚毅然取而更造之規模調度有公所述丰碑在焉後三十五年綰麟符而來則橋非舊矣乃庀工度材徹舊架新縱橫廣袤一視前日惟剏二祠於鎭淮之上漸復晉人銅雀觀之遺意而兩亭各浚巨井以濟民之乏經始於嘉泰甲子十月庚戌明年乙丑三月丁邜橋成防其費爲緡錢萬四千有奇而錙銖不以累諸人也嗟乎物之興廢豈偶然哉韓文公記王中丞新修滕王閣有曰此屋不修且壞前公爲從事此邦適治新之公所爲文實書在壁今三十年而公來爲邦伯又易新之維此二橋與滕王閣之事適相似然惜不得當代宗工鉅儒如文公者大書特書之爾開禧攺元三月望從事郎建康府觀察推官劉叔向記】寶祐四年橋壞於潦畱守馬公光祖重建之梁椅爲之記【周夏官掌邦政而其屬有司險以成橋梁鄭大夫能整比其國至褰裳溱洧者輿之則謂之不知政金陵故有橋曰鎭淮曰飲虹雄跨秦淮淮水集澗谿貫城邑以達於江奔流駛湍衝撼激射雨甚勢益橫不可俯而車馬憧憧無停晷商人戍夫與諸道貢輸之入於饟餽者舳艫戞摩橋不得休息大抵亡慮數十年輒弗支寶祐乙邜東陽馬公自戶部尙書出鎭越明年修戎器繕鬭艦剏防擊營而奎翰之堂郵傳之舍掾史之居哲人勝士之流風余址諸凡經度以序卽功向二橋適同圮於潦公不移日召匠飭材以通判何君宗姚蒞銖寸從官出工人歡趨歲十月橋成修廣如其舊加堅縝焉萬舟縈環遙岑掩映如巨鼇贔負冠山以與陽侯角武而爭雄也東西行者胥咨嗟詠歌以徳公賜噫公之徳於民獨橋哉橋餘事也然過都越國往往傾陊刓闕聽民掲且厲水怒至卽相望如萬里隔間起而圖之則又以其隠民者厲民故君子於以占政焉天地間運動流行一精神耳人以精神爲事業則櫛比而髮理樞旋而戶隨鉅綱細目疇不在精義利用中公表裏忠勤炯炯心目環吾土皆若車轍馬迹朝夕至者橋詎足煩公咄嗟哉然嘗觀畱侯客下邳間從容步遊圮上而老人者以兵法授之迄持以興漢玆豈適相邂逅然耶凴髙而眺遠臨流而觀逝子房於是志念深矣是邦一瞬闗河公方蚤夜秣馬厲兵思系單於頸獻闕下而橋西直天塹東挾龍蟠志士忠臣過而生慨安知無衣褐之翁跪履之子把六韜三略往來論議其上將赴公精神以濟登四海焉亦如此橋矣試以斯文招之門生從政郎差充沿江制置使司幹辦公事梁椅謹記門生朝奉郎差充沿江制置使司參議官胡居仁謹書並題蓋】六年橋燬於火畱守趙公與重建

飲虹橋一名新橋在鳯臺坊

考證建康實錄南臨淮有新橋本名萬歲橋後攺名飲虹新橋乃吳時所名至今俗呼爲新橋襲其舊也乾道五年史公正志重建上爲大屋數十楹極其壯麗與鎭淮橋並新丘崇記之開禧元年丘公崇重建劉叔向記之寶祐四年馬公光祖重建梁椅記之鎭淮橋每與此橋同建諸記並附鎭淮橋下玆不復載

日華橋在行宮城東華門跨防龍河

月華橋在行宮城西華門跨防龍河景定二年馬公光祖重建

東虹橋在行宮之左府治之北景定二年馬公光祖重建自書橋榜

西虹橋在景定橋北運司東景定二年馬公光祖重建自書橋榜

景定橋在永寧驛北舊名淸化俗呼爲閃駕橋景定二年馬公光祖重建攺今名自書榜跨運瀆

太平橋在運司西南舊名欽化俗呼爲笪橋景定二年馬公光祖重建攺今名自書榜跨運瀆

鼎新橋在太平橋西舊名小新景定二年馬公光祖重建攺今名自書榜

乾道南北二橋在古運瀆上今斗門橋北二橋相望乾道中洪公遵建景定二年馬公光祖重建自書榜斗門橋在乾道南橋之南景定二年馬公光祖重建自書橋榜跨運瀆

武定橋在鎭淮橋東北淳熈中建景定二年馬公光祖重建自書橋榜

崇道橋在天慶觀東景定二年馬公光祖重建自書橋榜

武衞橋在天慶觀西舊名望僊橋景定二年馬公光祖重建攺今名自書榜

廣富橋在月華橋北跨防龍河景定二年馬公光祖重修

武勝橋在府治親兵教場卽北門橋

靑溪七橋按實錄注最北樂遊苑東門橋【樂防苑在覆舟山南橋宜與今散福亭相連】次南尹橋今潮溝大巷東出度此橋次南雞鳴橋【卽輿地誌今所謂新安寺南東出開善寺路度此橋】次南募士橋次南菇首橋一名走馬橋次南靑溪中橋在湘宮寺門前巷東出度溪有桃花園次南有靑溪大橋【今城東北有渠北通武湖南行經散福亭橋竹橋抵府城東北角外西入城濠裏俗呼爲長河卽古靑溪本在今竹橋西南行五代楊淳於此截溪立城由是靑溪半在城外其在城中者歲久堙塞但城東北隅迆邐至上元縣治東南上水閘以西一帶靑溪遺迹或見或隠橋亦不詳所在】靑溪中橋按建康實錄靑溪七橋次南中橋今上水閘裏俗相傳靑溪中橋路【齊書始安王遙光反曹虎領軍屯靑溪中橋陳書隋軍陷臺城後主與張貴妃俱入井隋軍出之晉王廣命斬貴妃牓於靑溪中橋卽此地】靑溪大橋按石邁古迹編實錄云東出句容大路度此橋西卽陳尙書令江揔宅今上元縣東南百餘步叚氏居乃江揔宅也橋宜在此宅之東歲久堙廢今不復有橋矣舊稱靑溪九曲蓋自武湖引水從東北縈回達於秦淮其曲折有九故於其間跨橋有七今城外靑溪皆已堙塞橋廢久矣惟城內僅存一曲溪上長橋有四皆馬公光祖所作也

運瀆六橋按實錄云孝義橋本名甓子橋次南楊烈橋宋王僧防觀闘鴨處次南西州橋宜在今笪橋西次南髙曄橋建康西尉在此今建興寺北路東出度此橋宜在今乾道橋左右次南禪靈寺橋對禪靈渚宜是今斗門橋按建康實錄注古城西南行者是運瀆古城苑城也吳大帝赤烏三年使禦史郗儉鑿城西南自秦淮北抵倉城名運瀆卽此瀆是也今宮城西北興嚴寺前有溝迆邐至淸化市東乃古運瀆但自此西南悉堙塞不復可辧𨿽東南爲宮城西塹疑非古迹然由宮墻塹至淸化橋西折過欽化橋再南則運瀆舊迹復見今乾道橋一帶河是也六橋所在亦可髣髴得其次第淸化橋卽閃駕橋欽化橋卽笪橋今橋與名皆非舊矣閃駕橋爲景定橋欽化橋爲太平橋皆馬公光祖之所重建詳見於前

飛虹橋楊文公談苑云徐常侍鉉仕江南日嘗直澄心堂每襆被入直至飛虹橋馬輒不進裂鞍斷轡箠之流血掣韁卻立鉉貽書於余杭沙門贊寧答云下必有海馬骨水火俱不能毀惟漚以腐糟隨毀者乃是鉉斸之去土丈餘果得巨獸骨上脛可長三尺腦骨若防柱積柴焚三日不動以腐糟才漚之遂爛焉南唐有虹橋小虹橋飛虹橋皆傍宮橋也

南渡橋李白與酒客數人棹歌秦淮往石頭訪崔四侍禦詩云捨舟共連袂行上南渡橋乃秦淮上橋也今不詳其處

張侯橋吳張昭所造故名之晉義熈六年盧循焚查浦進至張侯橋其地在今城南不詳其處

赤蘭橋杜祭酒別傳曰桓宣武館於赤蘭橋南曰延賢裏今城南有赤蘭坊橋不詳其處

長樂橋唐秦淮上有長樂橋又曰長樂渡在縣東南六里今桐林灣是其地長樂坊

獅子橋在城北湘宮寺北

回龍橋在城西門

白下橋一名上春橋在城東門外其側有白下亭重建橋記【金陵爲六朝故都風土遺迹歷歷可攷自上元縣治東行里許有橋曰白下白下之義訪諸故老無傳焉宋元徽間徵北將軍張永屯白下唐武徳中遷金陵縣於白下村其地蓋在東晉白石壘之下也國朝自六飛南駐以是邦爲陪都白下一橋當江浙諸郡往來之衝不惟士夫民牧所必經行而日飲萬馬於秦淮旬給諸屯之糧餉捨此無他道也舊架木爲之歲久朽蠧若將壓焉人以病告前後邑宰熟眎而不敢爲三衢鄭君緝視事之初竊鄙前人作計之不遠毅然欲取而更新之未幾運石山積下築萬樁曰吾將以石易木爲千百年不朽之利觀者且喜且駭疑不克就甫五閱月而橋成長鯨臥波飛梁駕虛材良石堅天造地設𨿽怒濤激湍疾風甚雨而過者如登康莊得大安穩旁有賔餞之亭因橋而名亦就摧剝並葺治之更增其前楹三雄壯窈深气象夐別上元爲邑賦算一孔以上悉輸州家傾囊倒布力弗能繼謁諸閫臺得緍錢合二千米斛百自嘉泰癸亥九月壬午首事明年二月戊午訖工防其費爲錢幾四百萬顧不輕矣而十八鄕之民曽不與知𨿽畚鍤輿負不煩一人旣成或者以白下之語不宜於舉子請更之畱帥文昌李公名以上春權也嗚呼橋梁不修漢薛宣歉然於彭城之政徒杠輿梁易事也子產之智不及之鄭君垂大惠於笑談間是可書也因其請故不復辭嘉泰四年三月望日從事郎建康府觀察推官劉叔向記】

長幹橋在城南門外五代楊溥城金陵鑿濠引秦淮繞城西入大江遂立此橋

銅橋在城東一十里按五代史李升天祚三年十一月以步騎八萬講武於銅橋今字作桐訛也

髙橋在城東一十五里屬丄元縣長樂鄕

考證金陵故事云梁亂庾信爲建康令守朱雀門眾潰臺城門已閉信走羇旅於此橋信有哀江南賦云髙橋羇旅是也石邁古迹編云臯橋舊名髙橋按庾信哀江南賦注云吳郡圖經以臯伯通所居因名其橋曰臯後人轉臯爲髙南史齊徐嗣徽等復入丹陽至湖熟陳髙祖追侯安都安都率馬步拒之於髙橋記室新書云髙橋羇旅之士按郡國志云通門內有橋卽漢臯伯通居此橋以得名梁鴻賃舂之所是吳自有臯橋在建康者乃髙橋也庾信賦南史皆曰髙崔令欽注石邁古迹編易髙爲臯紹興十七年本縣新治橋路易榜曰臯橋因承其誤失於不考耳

石步橋在城東北四十五里卽古羅落橋也

考證宋髙祖起義丹徒進至羅落橋遇皇甫敷檀憑之戰死卽此地下有羅落浦北入大江又有羅落坊羅落幹羅落山皆在其處今石步酒坊名羅落坊

錢公橋卽章橋以西接張山亦曰張橋在府城東北五十七里上元句容二縣以此橋爲界

考證建炎元年髙宗皇帝幸建康次張橋山水暴溢堤齧橋壞勢甚可畏轉運副使李謨黃崇書被劾俱罷見孫覿所撰李謨行狀淳熈十一年錢公良臣易爲石橋運使趙公師揆榜曰錢公橋乾道志以爲古羅落橋者非也余見石步橋

復古橋屬上元縣長樂鄕去縣十四里宣和間賜鐘茅山經此地橋損堙塞久不修復春夏塘水壅遏民頗病涉紹興十年縣治橋路因創復之攺名復古橋

葛橋在上元縣崇禮鄕方山東南按齊書李安民傳宋建安王景素反安民破景素於葛橋

墅城橋在城東三十里卽晉謝別墅之所

檀橋在靑溪按齊書劉瓛以儒學冠於當時京師士子貴遊莫不下席受業瓛住在檀橋瓦屋數間上皆穿漏學徒敬慕不敢指斥呼爲靑溪

亭子橋在上元縣淸風鄕黃城之東徐鉉棲霞寺新路記云建髙亭於路周跨重橋於川上卽此橋也裏俗呼爲亭子橋去棲霞寺三里今土橋危險夏潦則民皆病涉

周郎橋在城東八十里上元縣丹陽鄕湖熟鎭下臨橫塘【舊志】

考證石邁古迹編云舊傳周瑜嘗至此按吳書瑜渡秣陵破笮融薛禮轉下湖熟此橋正通秣陵必瑜當時經歷之地【馬野亭詩周郎可是世英豪談笑功成乃不勞爾日阿瞞猶避此玆時小防定應逃雙鞬錦領紛相逐大羽靑絲各自操料得軍行爭看此霜天健鶻已辭絳】

土橋在城東七十五里

西流橋在城東北三十里

東流橋在城東北四十里

安濟橋在城東北四十里卽東流市橋淳熈十二年錢公良臣重修攺今名

韓橋在城東北三十里

白水橋在城東北二十里

楊堰橋在城東二十里

走馬橋按建康實錄走馬橋東有燕雀湖裏俗相傳今府治之東斜橋卽走馬橋也橋之東有水平濶是爲燕雀湖或云惟政鄕白蕩湖卽其地

右上元縣境

板橋在城南三十里

考證吳后主聞晉師將至甚懼乃自選羽林精甲以配沈瑩孫振等屯於板橋晉使王濬緫蜀兵沿流直指建業司馬伷帥六軍濟自三山遣周浚張喬等接戰破吳軍於板橋瑩等皆遇害金陵故事云晉伐吳丞相張悌死之悌家在板橋西建康實錄云晉簡文帝嘗與桓溫及武陵王晞同載遊於板橋溫遽令鳴皷吹角車驅卒奔欲觀其所爲晞大恐求下車帝安然無懼色溫由是憚服梁武帝起兵令呂僧珍與王茂進軍於白阪橋非此也【李白詩天上何所有迢迢白玉防斜低建章闕耿耿對金陵漢水舊如練霜江夜淸澄長川防落月洲渚曉寒凝獨酌板橋浦古人誰可徴元暉難再得灑酒气塡膺曽極詩輪轉千年路欲迷板橋名在市朝非元暉太白微吟處獨酌悠然命駕歸】

新林橋在城西南一十五里揚州記云金陵南沿江有新林橋卽梁武帝敗齊師之處

白阪橋在城南

考證按梁呂僧珍傳武帝次江寜僧珍與王茂進軍於白阪橋築壘壘立茂移頓越城僧珍猶守白阪

秣陵橋在城東南五十里

五城橋唐景雲中造以渡淮廣明元年廢於火南唐保大十年重造國朝開寶八年又廢詳見五城

杜橋在城東南三十里

江寧橋在城南六十里臨江寧浦

木龍橋在城南七十里

河亭橋在城東南一十五里

馬務橋在城東南二十五里唐置馬務於此

眞武橋在城東南三十七里

令橋在城東南七十里臨令水

烏剎橋在城東南九十三里

牧馬橋在縣東南三十九里南朝放牧者在此南出有浦水濶三丈深一丈有橋

右江寧縣境

白鶴橋在縣東南三里一十五步茅君內傳云大茅君每年十二月二日駕白鶴於此防諸眞故以名橋沈公橋在縣南二十五里沈公謂沈慶之也

赭渚橋在縣東一里二百四十一步

歸善橋在縣南一里一百七十五步

於鄕橋在縣南二十五里

西霸橋在縣南三十二里

降靈橋在縣東南二十七里

義城橋在縣南二十里

髙平橋在縣西南三十五里

斜橋在縣東五里

栁橋在縣北二十五里有前栁橋後栁橋

懸毒橋在縣西十五里

宣家橋在縣西北三十里

永安橋在縣南十里下有小港歸於秦淮

降眞橋舊記云在玉晨觀西句容路三十里橋是也蘆堽橋在縣南三十里

集僊橋在縣南有詩石可攷【遊冠卿題縣之南橋作於元丰之三年元祐攺元之秋歲適大水輿梁爲之輒壊往來病涉愁嘆滿道乃請於府而新之購材董役未逾月而功就而橋素無題榜因其路入三茅遂以集仙名之且爲小詩以記歲月興廢雲南橋頽廢長官差新作川梁代濟舟上應星文橫北極下飛虹影落中流慚無子產乘輿惠謾絕襄公茀道憂路接蓬山仙世界品題今爲邑人畱予舊歲得集仙橋詩石上叚於平易堂墻南角惜其不全好今年六月十六日風雨終夕又得石下段於堂之西破墻底因粘綴成文並以舊年築地所得亀跌坐此石然隠伏顯露𨿽各以時向使子不先得之頋今斷石將安用焉特不過礎柱砧衣且橋屋七間工役浩大而輿梁之復未知何日觀是詩者可以知邑之事力視昔不侔云又四日記】

右句容縣境

臨淮橋一名惠政橋在縣南二十步下卽秦淮水也舊圖云臨淮橋前任司馬公重建兵火燒毀復造土橋景徳二年知縣史良率眾錢重造版橋舊名濁水橋紹興八年李朝正重建石橋嘉定五年壊於暴漲知縣湯詵重建石橋榜曰惠政卓田爲記

通濟橋在縣南二十五步舊有劉公攽所爲記至紹興八年知縣李朝正重建石橋李南壽作記

巫家橋在縣寨外三百步

棲賢橋在縣南門外西南

易俗橋在縣市中

望京門橋在縣北一里

南門橋在縣南門外皇祐間邑人劉應之重建石橋僧從雅作記刻石

唐家橋在縣市西二百五十步

樓家橋在縣南門外二百七十步

馬沈橋在縣南去縣三十七里

利涉橋在縣北三里俗呼虎捍橋

安政橋在縣北三里俗呼翻車橋

戴公橋在縣南一十里

兪初橋在縣南一十里舊圖作兪母橋

大覺寺橋在縣東南八里

莆塘橋在縣南二十五里今廢

白沛橋在縣東北三十五里

長樂橋在縣東北二十五里

李墅橋在縣東北三十里

張墅橋在縣東北三十里

段亭橋在縣東六里

板閣橋在縣東二十五里

王師橋在縣東三十三里

神靖橋在縣東南四十三里舊名神龍橋知縣李公朝正易今名

白馬橋在縣東南四十里

梅塘橋在縣東南一百二十里

鄧步橋在縣東南一百二十里

張沛橋在縣東南八十五里

永昌橋在縣南九十里舊圖云呼爲固城橋

漆橋在縣南七十五里

馬墅橋在縣西一十五里

石埭橋在縣西三十五里

湯橋在縣西四十里

孟橋在縣西三十五里

錢埭橋在縣南三十五里

許村橋在縣東南一十二里

右溧水縣境

硯瀆橋在縣東北相傳云晉謝公滌硯於此

東石橋在縣東門外

新建橋在縣南門外

謝家橋在縣東

通微橋在縣東南一里

僊人橋在縣南十五里

南昆侖橋在縣東南十八里

北昆侖橋在縣北十里

鄕黨橋在縣南三里

髙要橋在縣南二十五里通廣徳軍路

髙友橋在縣南三十里

故縣橋在縣東南一十五里

靑安橋在縣西三里

平陵橋在縣西北三十里今俗呼湖瀆橋或名沙灘橋平陵城在橋西一里

奉橋在縣南五十里

上興步橋在縣西北六十里

黃連步橋在縣西北五十五里

舒塘橋在縣西北五十五里通溧水縣大路

板子橋在縣西北六十里舒塘橋北

破堰橋在縣西北六十里板子橋北

雨城橋在縣西北六十五里破堰橋北

檀石橋在縣北六十里

三了橋在縣南四十里

石塘橋在縣北二十里

望僊橋在縣南一十里

社渚橋在縣西南六十里

望婆橋在縣西南五十里

橫澗橋在縣東南六十里

金皆橋在縣南六十里

雙澗橋在縣西南五十里

招僊橋在縣西三十里

斗門橋在縣北二十里

馮塘橋在縣北二十里

虎塘橋在縣東北四十里

豆橋在縣南二十里

張野橋在縣南二十里

湖橋在縣西一十八里

僊橋在縣南六十里

王堰橋在縣西南二十五里

洪橋在縣西南六十五里

塘路橋在縣北十五里

徐塘橋在縣西二十七里

徐橋在縣西北三十五里

南陽橋在縣西四十里

西裏橋在縣西南六十里

春雨橋在縣東舊曰東市橋嘉定十四年三月知縣陸子遹重修

西市橋在縣西

甓橋在縣北六十里祥符潤州圖經云徑瀆濶一十步縣西十三里長塘湖北口至江寧府溧陽縣三十七里春夏水深三尺勝五十石舟秋冬深一尺勝二十石舟隋大業術宣州永世令達奚明因晉宋之舊加疏決爲橋甓甃兩岸取其堅固今橋在溧陽縣界

嘉定橋在縣西北四十里陵跨中江本名中江橋俗名中橋或呼爲通江橋唐開元中縣令喬翔嘗創浮梁本朝元祐三年建橋曰眾樂傾圯久之公私病渉慶元中縣丞周文璞奉檄興剏伐石粗集而不果成嘉定十一年兪運使建行部命縣尉趙時頌重建攺今名

右溧陽縣境

二十四航舊在都城內外卽浮橋也

考證按輿地誌云六朝自石頭東至運瀆總二十四渡皆浮航往來以稅行直淮對編門大航用杜預河橋之法本吳時南津大橋也一名朱雀橋當朱雀門下渡淮水王惇作逆溫嶠燒絕之今皆廢【杜牧有詩靑山隱隱水迢迢九月江南艸未凋二十四橋明月夜玉人何處教吹簫楊虞部詩靑雀浮航夜照波星繁云靜月華多江樓人憑欄幹立直下天心耿耿河】

四航皆在秦淮上曰丹陽曰竹格曰朱雀曰驃騎考證按實錄晉寧康元年詔除丹陽竹格等四航稅注云王惇作逆從竹格渡卽此航也朱雀航本吳時大航驃騎航在東府城外渡淮防稽王道子所立並丹陽郡城後航總爲四航今四航皆廢鎭淮橋卽朱雀航舊所也詳見橋類【楊虞部詩橋上層樓樓上梯秦淮兩防綠楊堤春風影動波光碎翚翼孤飛雀並棲馬野亭要問當時朱雀航秦淮岸口駕浮梁旣爲銅雀施重屋又作璇題揭上方波底淨涵樓閣影橋閒望斷水雲鄕不知此處今何在湏有遺基在兩旁】

津渡

石頭津在城西方山津在石頭津之東

考證隋食貨志云郡西有石頭津東有方山津各置津主一人曹一人直水五人以檢察禁物及亡叛者

龍安津在城西北二十里與眞州宣化鎭相對今爲靖安渡

南津在城西南

考證金陵故事雲南朝置校尉以鎭此津侯景入冦舉朝無殉難之夫惟校尉江子一與弟二人同死王事梁書江子一嘗爲南津校尉

五馬渡在上元縣西北二十三里幕府山之前晉元帝與彭城等五王渡江處按晉書太安之際童謡云五馬浮渡江一馬化爲龍及永嘉中元帝登大位乃其符云五馬之名取此【曾極詩仲逹欺孤與操同豈能長世撫提封瑤圖暗換君知否班特浮江自化龍楊備詩何事金陵王气鐘瑯邪幕防江束舟人忽見風雲起一旦龍飛五馬中】

麾扇渡在朱雀航之左

考證晉太安二年廣陵相陳敏據建業顧榮宻報劉凖率兵臨江敏令甘卓屯橫江榮與周玘因卓兵斷橋盡收船於淮水南敏自出軍臨大航岸榮以白羽扇揮之其軍自潰因以爲名【楊虞部詩旌旗爍日刄凝霜甲馬如龍人似狼羽扇一麾風偃艸防勲多謝頋丹揚馬野亭詩此扇拈來一羽輕如何退得十千兵百年雨露蒙君賜一日衣冠繋賊營正欲倒戈爲向背逺觀揮手極分明而今但得旌旗白便可中原取次行】

五城渡在上元縣東二十五里

考證晉王惇死王含錢鳳乃率餘黨自柵塘西置五城造營按圖經五城如卻月勢髙二丈相去各二十丈陶季直京都記五城邊淮帶湖祖道送歸多集此處唐景雲中縣令陸彥恭於城側造橋度淮水卽今之五城渡也

竹格渡按建康實錄王惇作逆從竹格渡卽此航也在今縣城西南二里【輿地誌云兩岸要衝處並以航濟西自石頭東至徵虜亭凡二十四所平陳惟此渡獨存今舊橋西是其處】

馬家渡在府界上

考證皇朝中興編年綱目載云采石江濶而險馬家渡江狹而平兩處相去六十里皆與和州對防昔金人南侵直犯馬家渡則此渡比采石尢爲要害今分上下二渡

張公凸渡在上元縣金陵鄕長慶村之西正臨大江與眞州六合縣梅家步相對自張公凸渡至南岸夏四十里冬五十里

考證石邁古迹編云隋文平陳宇文述以行軍緫管自六合濟卽此也今皆嚴備

堰埭

浮山堰慶元建康志云在城東南二十里梁天監十三年築

考證按梁史天監十三年用魏降人王足計欲以水灌壽陽乃假太子左衛康絢節督卒二十萬作浮山堰於鐘離不知何所據也今志云在建康

杜橋堰在城南三十里長五里濶一丈五尺堰杜橋浦水

眞武橋堰在城南三十七里長三里濶二丈堰浦水通秦淮

牧馬橋堰在城西南七十里長三里濶二丈五尺堰牧馬浦水

百堽堰在句容縣西南三十五里通秦淮屬上元縣界與福祚鄕相接

黃城堰在句容縣東三十里長一里深四丈灌田三百畆

陶堰在句容縣南六十里其堰逐年塡塞不能瀦水屬臨泉鄕五都

範家堰在句容縣西北三里灣曲長二里深四尺灌田二百畝在通徳鄕第二都

周戴新堰在句容縣南一十五里通百堽堰

於家堰在溧水縣南九十里長一十里

銀林堰在溧水縣東南一百里長一十一里卽魯楊五堰也

考證按前漢地理誌丹陽郡蕪湖注雲中江出西南東至陽羨入海後漢郡國志蕪湖中江在西又水經雲中江在丹陽蕪湖縣南東至會稽陽羨縣入於海孔頴達書義疏亦引漢史爲證今蕪湖縣南有支江俗稱爲縣河經縣市中東達黃池入三湖三湖丹陽顧城石臼湖也至銀林正所謂中江東至陽羨卽此也蘇常承此下流常病飄沒故築銀林五堰以窒之自是中江不復東而宣歙皆由蕪湖西出達於大江故濵湖之地皆隄爲圩田中江亦漸隘狹故老云當時慮後人復開此道則蘇常之間必被水患遂以石砌五堰路又液鐡以固石故曰銀淋今訛爲林

分水堰在溧水縣東南一百里長一十五里

若李堰在溧水縣東南一百五里長八里

何家堰在溧水縣東南一百一十里長九里

余家堰在溧水縣東南一百一十五里長一十里春冬載二百石舟

考證昔吳王闔閭伐楚因開此瀆運糧東通太湖西入長江南唐書楊行宻據宣州孫儒圍之五月不解行宻將臺蒙作魯陽五堰拖輕舸饋糧故軍得不困卒破孫儒魯陽者卽於家等五堰是也故道尙存

百坡堰在溧水縣西北一十里長一里濶一丈五尺竹墩堰在溧水縣西北二十五里長一里濶一丈五尺烏剎堰在溧水縣西北四十里濶一丈八尺

靑泥堰在溧水縣南九十五里長十里

龍盤堰在溧陽縣北六十里檀口橋前長一十步【闕】堰在溧陽縣西南二十五里

雞鳴埭建康實錄靑溪有橋名募士橋橋西南過溝有埭名雞鳴埭齊武帝早遊鐘山射雉至此雞始鳴圖經云今在靑溪西南潮溝之上又按南史齊武帝數幸瑯邪城宮人常從早發至湖北埭雞始鳴故呼爲雞鳴埭若爾其埭又當近北父老傳云今淸化市眞武廟側是其處也二埭恐皆當時所歷姑兩存之【楊虞部詩輦出城時雞未鳴春羅蟬翼赭袍輕防塵獵騎奔如電到此聞雞第一聲馬野亭詩臺城五里到靑溪埭在靑溪西復西向日只緣貪射雉當時過此始鳴雞鳥翚用處亦無茂羽翮貢來誰敢稽更是遊觀湏有節如何晨夕恣荒迷】

方山埭建康實錄吳赤烏八年使校尉陳勲發屯田兵於方山南截淮立埭號方山埭又按南史湖熟縣方山埭髙峻冬月行旅以爲難齊明帝使沈瑀修之瑀乃開四洪斷行客就作三日便辦其地今去城西四十五里栢岡埭赤山湖埭也宋元防傳決破栢岡方山埭以絕東軍亦曰百岡堰

南埭今上水閘也王荊公贈段約之詩云聞君更欲通南埭割我鐘山一半靑正對今靑溪閣

長溪埭在城南五十里濶二丈堰秣陵浦水通秦淮破崗埭按建康實錄吳大帝赤烏八年使校尉陳勲作屯田發兵三萬鑿句容中道至云陽以通吳防船艦號破崗瀆上下一十四埭上七埭入延陵界下七埭入江寧界於是東郡船艦不復行京江矣晉宋齊因之梁以太子名綱乃廢破崗瀆而開上容瀆在句容縣東南五里頂上分流一源東南流三十里十六埭入延陵界一源西南流二十六里五埭注句容界上容瀆西流入江寧秦淮至陳霸先又堙上容瀆而更修破崗瀆隋旣平陳詔並廢之【以此知六朝都建康吳防漕輸皆自云陽西城水道接至都下故梁朝四時遣公卿行陵乘舴艋自方山至云陽謝靈運爲永嘉太守鄰里相送於方山徐陵上容路碑有雲濤如白馬旣礙廣陵之江山曰金牛用險梅湖之路莫不欣玆利涉玩此修渠云陽今丹陽縣】

縣埭在溧水縣東南八十里長二里濶二十里與溧陽縣分界其埭上下有二上一西北入縣界

景定建康志卷十六﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷十七

宋周應合撰

山川志序

疆域帝王之所定也山川天地之所作也金陵未邑秣陵未縣建鄴未都之前或言地有王气或言有天子气非山川融結气何所指哉漢建安中諸葛亮曰鐘阜龍盤石城虎踞眞帝王之宅張紘亦曰金陵地形有王者都邑之象自孫權之國江東以至我朝之建行闕帝王都邑實印斯言【秦皇時望气者言金陵五百年後有天子气乃斷其連岡長隴疏水爲淮將以泄其气也自是四百九十年而晉元帝渡江中興江左適符望气者所言之數是知天地所作豈人力所能變哉】嘗以山川形勢驗之鐘山來自建鄴之東北而向乎西南大江來自建鄴之西南而朝於東北由鐘山而左自攝山臨沂雉亭衡陽諸山以達於東又東爲白山大城云穴武岡諸山以達於東南又東南爲土山張山靑龍石硊天印彭城雁門竹堂諸山以達於南又南爲聚寶山戚家山梓潼山紫巖夏侯天闕諸山以達於西南又西南綿亙至三山而止於大江此亮所謂龍盤之勢也由鐘山而右近之爲覆舟山爲雞籠山皆在宮城之後【東南利便書曰吳太初宮晉太初宮及我朝宮城皆北接覆舟山之麓牛首在其前卽王導所謂天闕是矣】又北爲直瀆山大壯觀山四望山以達於西北又西北爲幙府盧龍馬鞍諸山以達於西是爲石頭城亦止於江此亮所謂虎踞之形也其左右羣山若散而實聚若斷而實續世傳秦所鑿斷之處𨿽山形不聨而骨脈在地隱然相屬猶可見也【左則方山石硊山之間右則盧龍山馬鞍山之間耆老相傳皆以爲秦始皇鑿斷長隴之所】石頭在其西三山在其西南兩山可望而挹大江之水橫其前秦淮自東而來出兩山之端而注於江此蓋建鄴之門戶也覆舟山之南聚寶山之北中爲寛平宏衍之區包藏王气以容眾大以宅壯麗此建鄴之堂奧也自臨沂山以至三山圍繞於其左自直瀆山以至石頭溯江而上屏蔽於其右此建鄴之城郭也【楊萬里詩云周遭故國是山圍對景方知此句奇偶上伏樓上望一環碧玉缺城西】武湖注其北秦淮水繞其南靑溪縈其東大江環其西此又建鄴天然之池也【龍川陳亮論建鄴形勢東環平岡以爲安西城石頭以爲重帶武湖以爲險擁秦淮靑溪以爲阻是以王气可乘而運動如意昔人詩詠石頭城有山圍故國潮打空城之句則石頭城實臨大江今大江逺石頭武涸爲平田靑溪九曲僅存其一非同昔日也】形勢若此帝王之宅宜哉然自越以來千七百年山川不攺城郭屢更人因地乎地因人乎昔周公定都洛邑曰有徳者易以興豈專恃乎山川哉山川不可以無考耳作山川志山川志一

山阜

鐘山一名蔣山在城東北一十五里周回六十里髙一百五十八丈東連靑龍山西接靑溪南有鐘浦下入秦淮北接雉亭山漢末有秣陵尉蔣子文逐盜死事於此吳大帝爲立廟封曰蔣侯大帝祖諱鐘因攺曰蔣山案丹陽記京師南北並連山嶺而蔣山岧嶤嶷異其形象龍實作揚都之鎭諸葛亮云鐘山龍盤蓋謂此也【舊志】事迹金陵地記云秦始皇時望气者云金陵有天子气乃埋金玉雜寶於鐘山又云蔣山本少林木東晉令刺史罷還都種松百株郡守五十株宋時諸州刺史罷職還者栽松三千株下至郡守各有差庾闡都賦云元皇帝渡江之年望气者云蔣山上有紫气時時晨見晉謝尙齊朱應吳苞孔嗣之梁阮孝緒劉孝標並隱於此山謙之丹陽記曰出建陽門望鐘山與覆舟似上東門首陽之與北邙也宋散騎常侍劉勔經始鐘嶺之南以爲棲息聚石蓄水朝士雅素者多從之防又雷次宗元嘉中開館雞籠山文帝爲築室於鐘山西巖下謂之招隱館齊周顒亦於鐘山西立隱捨遇休沐則歸仍造艸堂寺以處僧慧納寺卽顒之所居也後顒出爲海鹽令孔稚圭作北山移文以譏之梁武帝於鐘山西置大愛敬寺江表上已多防於此侯景反邵陵王綸率西丰公大春等馬步三萬發自京口直據鐘山景黨大駭具舟欲逃阮孝緒因母疾用藥須得生人葠舊傳鐘山所出孝緒躬歷幽險累日不獲忽一日鹿前行至一所遂不見就求之果得沈約郊居賦曰惟鐘巖之隱郁表皇都而作峻蓋望秩之所宗含風雲而吐潤又應教詩云靈山紀地徳險峭資嶽靈又云勢隨九嶷髙气與三山壯寰宇記云自梁以前立佛寺七十所今存者六陳大寶元年齊軍於秣陵故縣跨淮立柵引渡兵馬周文育侯安都頓白土崗旌旗相望齊軍潛至鐘山龍尾進至幙府山皆此地也後主與張機防是山常以松枝代麈尾故梅摰詩有千松麈尾之句唐地理誌江南道其名山衡廬茅蔣大歷中處士韋渠年亦隱於此號遺名子顏眞卿題其所隱之堂曰遺名先生三教會宗堂李白登梅崗望金陵詩有云鐘山抱金陵霸气昔騰發內有定林庵荊公王安石嘗讀書於此【本下定林寺寺記云宋元嘉中建上定林在寶公塔東下定林在上定林西今皆廢】米元童榜曰昭文齋李伯時寫荊公眞像於壁楊次公爲之贊荊公詩云定林修木老參天是也今獨庵屋數間餘皆不存慶曆中大宋葉淸臣嘗防鐘山之巖住八功徳水

後半嶺間可容數人公字道卿因名道卿巖張文潛云予自金陵月堂謁蔣帝祠初出北門始辧色行平野中時暮春人家桃李未謝西望城濠水或流或絕多防防白鷺迆邐傍山風物夭秀如行錦繡圖畫中舊讀荊公詩多稱蔣山風物信不誣矣陳軒金陵集云鐘山寶公塔名玩珠取龍玩珠之義梅摰詩雲珠峯塔影孤其山峯最秀者有屏風嶺巧石靑林幽防如畫在明慶寺前山之東有八功徳水在悟眞庵後梅摰記云梁天監中有胡僧寓鍚於此山中乏水時有厖眉叟相謂曰予山龍也知師渴飲措之無難俄而一沼沸出後西僧繼至云本域八池已失其一自梁以來嘗取給禦府寺僧云飲之可以愈疾又寶公塔西二里有洗鉢池興國寺西有道光泉以僧道光穿斸得名曰宋熈泉近宋熈寺之側寺東山嶺有定心石下臨峭壁寺西百餘步有白蓮庵庵前有白蓮池乃筞禪師退居之所又北髙峯絕頂有一人泉僅容一勺多挹之不竭皆山之勝處也

石頭山在城西二里案輿地誌環七里一百步緣大江南抵秦淮口去臺城九里自六朝以來皆守石頭以爲固以王公大臣領戍軍爲鎭其形勝蓋必爭之地云【舊志】事迹宮苑記云周顯王三十六年楚威王滅越置金陵邑卽石頭城江乘地記云石城山嶺嶂千里相重若一防歷者以爲吳之石城猶楚之九疑也山上有城因以爲名後漢建安十六年吳孫權乃加修理攺名石頭城用貯軍糧器械今淸涼寺西是也諸葛亮云石頭虎踞眞帝王之宅丹陽記石頭城吳時悉土塢義熈初始加磚累甓因山以爲城因江以爲池地形險固尢有奇勢亦謂之石首城範曅有初發石首城詩六朝記云吳孫權防淮立柵又於江岸必爭之地築城名曰石頭常以腹心大臣鎭守之今石城故基乃楊行宻梢遷近南夾淮帶江以盡地利其形勢與長幹山連接晉伐吳王濬以舟師防江而下自三山抵石城劉夢得有王濬樓船下益州一片降幡出石頭之句晉室中興常爲險要必爭之地謝尙賜軺車鼓吹戍石頭王氏舉兵明帝以溫嶠守石頭石城之東有巨石俗呼爲塘岡乃王惇害周伯仁戴若思之處按建康實錄晉元帝永昌元年惇收周顗戴淵殺於石頭城東塘頹石上百姓寃之今記其處蘓峻據石頭王師旣集峻攻大業壘陶侃將救之殷羨曰若救大業步兵不如峻但當急攻石頭峻必救之大業自解侃從之峻果棄大業而救石頭孫恩至京口元顯守石頭安帝時宋髙祖北討徐道覆盧循乘虛而出帝卽班師四月至都帝曰賊眾我寡分其兵則測人虛實若聚眾石頭則眾力不分遂移鎭石頭義熈六年發居民治石頭城

宋文帝登石頭城極望謂江湛曰向使檀道濟在虜敢犯吾境邪石頭倉城在石頭城內宋元嘉二十七年魏人至瓜步丹陽尹徐湛之守石頭倉城沈攸之事起齊髙帝入朝堂遣戴僧靜將腹心至石頭經略袁粲時蘇烈守倉城門僧靜射書與烈夜縋入城宋大明中以其地爲離宮景和元年修爲長樂宮升明中司徒袁粲出鎭於此齊武帝爲世子卽以爲世子宮後多以諸王鎭之

梁侯景反陳武帝與諸軍進景登石頭城望官軍之盛不恱乃以艤防貯石沈塞淮口緣淮作城自石頭迄靑溪十餘里樓雉相接帝於石頭城西橫壠築柵直出東北悉力乘之景遂大潰王僧辯討侯景督眾軍沿流而下進軍於石頭之斗城安陸王大春以寧遠將軍領戍軍事於石城徐嗣徽招北齊兵至闕下栁達摩等保石城陳霸先於石頭南北岸絕其汲路又堙塞東門城中諸井達摩請和許之霸先陳兵石頭南門送齊人北歸及至皆殺之以後江邊有警必先據石頭以爲捍禦陳宣帝太建二年其城復加修築以貯軍食後主禎明元年徐孝克爲都官尙書性淸素常以石頭津稅給之隋平陳置爲蔣州城輔公祏據江東用爲揚州公祏平又於城置揚州大都督府後移揚州於廣陵此城遂廢唐武后光宅中徐敬業舉兵使其徒崔洪渡江修石頭以拒守敬業平分軍三百人守之尋置爲鎭仍徙縣倉以實之韓滉觀察江東西徳宗狩梁州乃築石頭五城自

京口至土山修塢壁起建業抵京峴樓雉相望於石頭城穿井皆百尺今五城遺址尙存時議者言滉聞車駕在外聚兵石頭陰蓄異志上疑之以問李泌對曰滉公忠淸儉自車駕在外貢獻不絕且鎭撫江外十五州盜賊不起皆滉之功也所以修石頭者滉見中原板蕩爲陛下將有永嘉之行爲迎扈之備耳此爲人臣忠篤之慮柰何更以爲罪乎李錡據潤州屬別將庾伯良兵三千人築石頭城南徐州記江乘縣西二里有大浦發源於石城山東入大江此山與盧龍幕府諸山相連迆邐達於京口左太衝吳都賦云戎車盈於石頭蓋謂石城也庾闡涉江賦曰發中洲之曲泜背石城之巖岨謝靈運撰徵賦云次石頭之雙岸究孫氏之初基

覆舟山亦名龍山又名龍舟山在城北七里周回三里髙三十一丈東際靑溪北臨眞武湖狀如覆舟因以爲名【舊志】

事迹宋書云覆舟山在縣東十里鐘山西形如覆舟輿地誌山在樂逰苑內此山與鐘山形若斷而

脈相連兩山之間土中有石墾者不入知其爲山之骨也宋武帝舉義兵討桓將桓謙屯於東陵卞範之屯覆舟山西以拒之宋武疑有伏兵謂小將劉鐘曰此山下當有伏兵卿可率部下往取之鐘應聲馳進果有伏兵數百一時奔走元嘉攺名武山以其在城之北也陳髙祖時齊兵逾鐘山髙祖眾軍分頓樂防苑東及覆舟山北斷其衝要齊軍至武湖西北幕府山南將據北郊壇眾軍自覆舟東移頓郊壇北與齊人相對縱兵大戰卽此地宣帝太建七年輿駕幸樂逰苑采甘露宴羣臣詔龍舟山立甘露亭鮑昭有侍宴覆舟山詩宮苑記云閬風亭甘露亭瑤臺皆在山上

雞籠山在城西北六七里髙三十丈周回一十里輿地誌云在覆舟山之西二百餘步其狀如雞籠因以爲名【舊志】

事迹寰宇記云西接落星澗北臨棲塘宋攺名龍山以黑龍常見眞武湖此山正臨湖上故名元嘉十五年立儒館於北郊命雷次宗居之次宗因開館於雞籠山齊髙帝嘗就次宗受禮及左氏春秋竟陵王子良嘗移居雞籠山下集四學士抄五經百家爲四部要略千卷晉元明成哀四帝陵皆在山南

幕府山在城西北二十里周回三十里髙七十丈按輿地誌在臨沂縣東八里晉元帝自廣陵渡江丞相王導建幕府於此山因名焉山上有虎跑泉其西巓有仙人臺其北裏俗相傳卽古之宣武塲也【舊志】

事迹寰宇記云在城西北東北臨直瀆浦西接寶林山南接解浦山有五峯南接盧龍石頭宋文帝元嘉二十七年魏人入防至步登幕府山觀望形勢三國典略曰齊師伐梁大至於鐘山龍尾周文育請戰陳霸先曰兵不逆風文育曰事急矣當決之何用古法抽槊上馬殺傷數百人齊軍乃退屯幕府山又覇先眾軍自覆舟東移頓郊壇與齊人相對霸先自率帳內麾下出幕府山南與吳明徹沈泰等首尾擊之齊人大潰陳史載武帝破北齊軍四十六萬於幕府山下卽此事也後主禎明中嘗幸此山校獵宋明帝髙寧陵在山西晉王導溫嶠亦山西

盧龍山在城西北二十五里周回一十二里髙三十六丈東有水下注平陸西臨大江今張陣湖北崗隴北接靖安皆此山也【舊志】

事迹晉元帝初渡江見此山嶺綿延遠接石頭眞江上之關塞以比北地盧龍山因以爲名此山舊與馬鞍山相接气勢雄包自秦鑿爲二後置都船埸聖妃廟其間至今溝內石骨連焉

馬鞍山在城西北十里西臨大江東與石頭城接髙八十五丈以形似得名【舊志】

事迹舊志載陳禎明三年宜黃侯慧紀遣南康太守魯肅以鐡鎖橫江隋楊素與魯肅爭馬鞍山四十餘戰隋軍死者五千人指爲此地今考之史傳陳無魯肅慧紀所遣者南康內史呂忠肅也所爭馬鞍山乃在巫峽間非此地也山名偶同耳詳見諸辧

四望山在城西北一十里周回三里髙一十七丈東至龍安西臨大江南連石城北接盧龍山【舊志】

事迹吳大帝嘗與葛共登鳯凰二年殺司市郎中陳聲投於四望山下晉蘇峻反溫嶠奉陶侃爲盟主同赴京師嶠於四望磯築壘以逼賊曰賊必爭之設伏以逸待勞是制賊之一奇也

大壯觀山在城北一十八里周回五里髙二十八丈東連蔣山西有水下注平陸南臨眞武湖北臨蠡湖事迹陳宣帝起大壯觀於此山因以爲名太建十一年八月幸大壯觀因大閱武命都督任忠領步騎十萬陣於眞武湖上登眞武門觀宴羣臣因幸樂逰苑設絲竹之防仍重幸大壯觀振旅而還

直瀆山在城北三十五里周回二十五里髙一十七丈旁有直瀆洞東西有水流入大江【舊志】

事迹見直瀆下

以上諸山皆在鐘山之右自城北綿亙達於城西

臨沂山在城東北四十里周回三十里髙四十丈東北接落星山西臨大江西南有臨沂縣城

雉亭山在城東北四十里周回六里髙五十丈北與舊臨沂縣相望今慈仁鄕俗又呼爲騎亭山【舊志】

事迹石邁古迹編云舊說齊武帝東防鐘山射雉因以爲名或云吳大帝時蔣帝神執白扇乘馬嘗見形於此故又呼騎亭山

衡陽山在城東北四十五里周回九里髙二十九丈在淸風鄕東臨淸塘西北有水下湖南接雉亭山【舊志】事迹舊傳朗法師嘗住此有衡陽神女忽來聽講後遂爲此神因名其山曰衡陽今鐘山鄕資福院有神像可攷

攝山一名繖山蓋其狀似繖也在城東北四十五里周回四十里髙一百三十二丈東連畫石山南接落星山西北有水注江乘浦入攝湖【舊志】

事迹輿地誌云江乘縣西北有扈謙所居村側有攝山多藥艸可以攝生因名焉江乘記云攝山形方四面重嶺南史齊明僧紹住江乘攝山後捨宅爲寺今棲霞寺是也山有千佛嶺按江緫棲霞寺記明僧紹居士之子仲璋爲臨沂令於西峯石壁與度禪師鐫造無量壽佛大同六年龕頂放光齊文惠太子豫章文獻王竟陵文宣王始安王及宋江夏王霍姫齊田奐防琢造石像梁臨川靖惠王復加瑩飾嶺中道有沈傳師徐鉉張稚圭王雱等題名梁紹泰中陳霸先與齊師戰大敗之追奔至攝山虜蕭軌誅於城下卽此也陳後主與江揔同遊有詩陳軒所集金陵有懷攝山十題曰白雲庵淸風軒唐公巖天開巖宴坐臺中峯澗明月臺品外泉醒石磬石

白山在城東三十里周回八里髙八十丈東接竹堂山南接蔣山北連攝山西有水下注平陸【舊志】

事迹輿地誌云堦礎碑石及麒麟獅子以石爲之者悉出於此山南史梁散騎常侍韋載有田十餘頃江乘縣之白山天嘉元年遂築室居山屏絕人事不入籬門者十載

苻堅山在城東六十里周回一十五里髙六十丈北連大城山【舊志】

事迹謝破秦歸謝安在墅城問其方略於原野陳其營壘陣塲次序指此山曰此若苻堅駐軍之山也因以爲名

大城山在城東七十里周回二十二里髙八十二丈南連苻堅山西連鴈門山北連竹堂山

云穴山在城東八十五里周回二十里髙九十七丈南有水流入石驢溪有洞穴甚幽邃天欲則穴中云出因名之

癸山按十道四蕃志有癸山在城東北四十七里碑石磑礎多出於此

武崗山在城東二十五里裏俗呼爲石佛子廟【舊志】事迹按石邁古迹編山有石佛十餘軀舊傳唐武后造未詳鄕民歲時祈禱一名墓山

土山一名東山在城東南二十里周回四里髙二十丈無巖石故曰土山【舊志】

事迹輿地誌雲山下有湖自江山至京師此爲半道今謂此山下道爲半邏晉石季龍入冦蔡謨所戍自土山至江乘太元八年秦苻堅率眾號百萬次於淮淝京師震懼命謝安徵討大都督謝入問計安夷然無懼色答曰已別有防旣而寂然不敢復言乃令張重請安命駕出土山墅張宴親朋畢集方畱圍棊賭別墅遊涉至夜方還府內逮明指授將帥各當其任又於土山營立樓館植林竹甚盛每攜中外子侄往來逰集肴饌日費百金世以此頗譏之安殊不屑意上元縣有兩東山一在崇禮鄕卽土山是也晉書謝安寓居防稽棲遲東山此安之舊隱也在防稽後於土山營築以擬東山今去縣二十里一在鐘山鄕蔣廟東北宋劉勔隱居之地勔嘗經始鐘嶺以爲棲息及造園宅名爲東山今去縣十五里陳軒金陵集載李白李建勲東山詩皆指土山而作梁書宋謝朏十歲能屬文父莊防土山使朏命篇攬筆便就梁末蕭正徳亦修築以爲墅沈約郊居賦云臨巽隅兮縱目卽堆塜而流盻𨿽東山之培塿乃文靜之所宴

張山按石邁古迹編在城東南三十里淳化鎭之北舊江乘縣【舊志】

事迹南史齊欽明皇后江乘縣張山或云今城東北六十里章橋西又有張山亦古江乘境

靑龍山在城東南三十五里周回二十里髙九十丈【今溧陽縣界別有靑龍山】

事迹南唐後主嘗校獵於此

祈澤山有祈澤寺在城東南三十五里周回一十里髙五十丈東連彭城山北連靑龍山【舊志】

事迹舊經云初法師嘗結茅於此有龍女來聽講旣而神泉湧於講座下後遂爲祈禱水旱之所因此得名

丁山在城東南四十里周回一十七里髙二十七丈石硊山在城東南四十里周回一十五里髙二十七丈在上元縣崇禮鄕去縣二十五里一名竹山【舊志】

事迹祥符圖經云有大壠悉是石故名石硊或云硊亦作櫃每春夏水溢眾流匯此山橫據秦淮之上以櫃遏水勢輿地誌秦始皇時望气者云江東有天子气乃東逰以壓之又鑿金陵以斷其勢今方山石硊是其所斷之處也孫盛云東至方山有直瀆自瀆至此山或云是秦所掘山今方山西九里有大壠枕淮合壠悉是石京師溝塘累石悉鑿此壠取之

方山一名天印山在城東南四十五里髙一百一十六丈周回二十七里四面方如城東南有水下注長塘流漑平陸輿地誌湖熟西北有方山山頂正方上有池水丹陽記形如方印故曰方山亦名天印山【舊志】

事迹秦始皇鑿金陵山疏淮水此山乃其斷者故沈約郊居賦云聊遷情而徙睇識方阜於歸津帯修篁於桂渚肇舉鍤於彊秦陳沈烱詩云淮源比桐栢方山似削成吳大帝爲仙者葛立觀於此山晉謝靈運東出鄰里送至方山嘗賦詩宋何尙之爲尙書令元嘉末致仕退居方山著爲賦齊武帝嘗幸方山顧左右曰朕欲經始山之南復爲離宮期勝新林苑徐孝嗣答曰繞黃山款牛首乃盛漢之事今江南未廣願少畱神乃止徐嗣徽兵至秣陵故治齊人跨淮立柵度兵夜望方山嗣徽等列艦於靑堆至於七磯以防周文育歸路文育鼓噪而發嗣徽等不能制今方山南有靑堆垾卽其地句容者名東方山非此所謂方山也

彭城山有彭城館在城東南四十五里周回九里髙二十七丈西連祈澤山北連靑龍山

湯山在城東南六十里西接云穴山山不甚髙無大林木有湯泉出其下大小凡六處湯澗繞其東南四時常熱禽魚之類入者輙爛以煮豆谷終日不熟艸木濯之愈鮮荗舊有湯泉館今廢【余見聖湯院】

雁門山在城東南六十里周回二十里髙一百二十五丈西連彭城山南連大城山北連陵山【舊志】

事迹山勢連綿類北地雁門故以爲名○輿地誌雲山東北有溫泉可以浴飲之能治冷疾

竹堂山在城東南七十五里周回一十六里髙九十二丈東連云穴山西連白山南連大城山北有水下注平陸【舊志】

事迹輿地誌云白山雁門山竹堂山並連帶在建康縣東北綿聨三四十里

橫山在城東南一百二十里周回八十里髙二百丈【舊志】事迹山謙之丹陽記云丹陽縣東有橫山連亙數十里或云楚子重至於橫山是也又曰橫望山四面望之皆橫故有是名在城西南一百二十里接連太平州界

戚家山在城南天禧寺東

事迹鄭文寶南唐遺事云韓熈載居戚家山

梓桐山在城南一十五里髙三十八丈山下有謝氏詩樓及繙經臺基存

聚寶山在城南雨華臺側上多細瑪瑙石俗呼爲聚寶山

紫巖山在城南一十五里髙三十八丈【舊志】

事迹陳軒金陵集載李建勲春日紫巖山期客不至詩巖山在城南周回一十五里有吳紀功徳石山謙之丹陽記曰秣陵縣南有巖山山西有石室山東大道左有方石長一丈刻勒銘題贊吳功徳孫晧所建也宋孝武帝攺曰龍山明帝泰始中建平王休祐從上於巖山射雉日欲暮上遣左右壽寂之等逼休祐令墜馬因共毆殺之

夏侯山在城南二十二里周回十里髙三十五丈儀同三司夏侯亶居此因名之

甑蔽山在城南二十三里周回八里髙二十五丈以形似名之

牛頭山狀如牛頭一名天闕山又名仙窟山在城南三十里周回四十七里髙一百四十丈【舊志】

事迹六朝記自朱雀門沿禦道四十里至山下西峯中有石窟不測淺深梁武帝於下建寺名曰仙窟山又雲山南有芙蓉峯北有大石如臥鼓其山中空可坐數十人其髙九尺上下有小石吳時呼爲石鼓河圖內元經雲山南峯地面有石洞髙一丈五尺中有路相通時號爲石鼓天欲雨則石鼓自鳴宋書雲山之南峯大明中嘗立南郊壇於其上朱京登牛頭山詩有削成雙峯玉骨淸之句建炎四年嶽飛敗金人於淸水亭烏珠復趨建康飛設伏於牛頭山上待之飛又以騎三百步卒二千人自牛頭山馳至南門新城爲營遂大破烏珠之眾所獲負而登舟者盡以戈殪於水物委於岸者山積

觀子山在城南三十里周回四里一百步髙八十三丈東有水下注新林浦【舊志】

吉山在城南四十五里周回三里髙一十丈西臨大江【舊志】

事迹宋徵虜將軍建城侯吉翰於此因以爲名

大靑山在城南四十五里周回三十五里髙一百二十五丈西有水下注平陸

陰山在江寧西南一十二里臨大江【舊志】

事迹王導至此有陰山神見夢於導導乃以其事聞上爲立廟時人遂名其岡曰陰山

三山在城西南三十七里周回四里髙二十九丈【舊志】事迹吳志天璽四年晉瑯邪王伷帥六軍濟自三山晉書王濬自蜀發兵攻無堅城夏口武昌無相支

抗於是順流鼓棹徑造元和郡國志云王濬伐吳宿於牛渚部分明白前至三山卽此三山也輿地誌云其山積石森郁濱於大江三峯行列南北相連號三山鮑昭有還都至三山望石頭城詩謝元暉有曉登三山還望京邑詩李白有詩云三山半落靑天外是也

自臨沂而下諸山皆在鐘山之左繞府城東北隅達於城東轉東南隅以達於城南又轉西南隅及西而止於江與隔水石頭城馬鞍諸山相望其地脈山勢似斷而續似散而聚似逺而近環抱拱挹眞如龍之盤也右在上元縣界

湖山在江寧縣南三十里周回七里髙七十丈上有湖久旱不涸

車府山在江寧縣四十里周回九里二百步髙一百丈六朝常於此山藏車乘器甲故名

祖堂山在江寧縣南四十五里周回四十里髙一百二十七丈東有水下注平陸【舊志】

事迹宋大明三年於山南建幽棲寺因名幽棲山唐貞觀初法融禪師得道於此爲南宗第一祖師乃攺爲祖堂山

落星山在江寧縣西南五十里周回二里髙一十丈西臨大江【舊志】

事迹舊圖經云昔有大星落於此因以名之

銅山在江寧縣東南七十里周回一十九里髙一百丈【舊志】

事迹昔人采銅於此山故名陳軒金陵集載鮑昭過銅山掘黃精詩云銅山晝深沈乳竇夜涓滴卽此也屬江寧縣句容縣北溧水縣西亦各有銅山皆舊日采銅處

烈山去江寧縣西南七十里近處眞鄕【舊志】

事迹近烈洲臨江中流故曰烈山其山四面峭絕下瞰大江風濤洶湧商旅常泊舟依山以避風絕頂叢棘中舊有侯將軍廟【陳永定初王琳聚兵於襄陽以窺臺城造黃龍舟千艘泊於荻港阿而發忽西南風急琳謂得天助張帆直抵臺城而下陳將侯瑱泊舟三百於蕪湖隨後而發戰於烈山之下用擡竿以撞琳船遇之則破琳擲火焚之風逆自焚遂大敗奔魏土人以侯瑱功烈甚盛故名山曰烈山以祠祀之歲久舟人以爲陳簰頭祠矣】寶祐初忽有僧披荊棘建庵其上自名爲江心防國寺【曽慥百家詩選載晁無咎云金陵南數十里江心烈山崪然特起猶金山也家人云安得隱居於此作一絕雲山如浮玉一峯立江似海門十頃開我欲此中成小隱莫教山腳有船來】

白都山在江寧縣西南七十里周回五百步髙【闕】丈西臨大江【舊志】

事迹輿地誌昔白仲都嘗於此山學道白日升天因以爲名吳志諸葛恪誅子竦載其母而走孫峻遣將軍張承追斬於白都卽此也

鼓吹山在城南八十里周回一十七里髙八十丈東北有水四望孤絕宋孝武大明七年自江寧縣南登山及陵望臺蓋登山奏鼔吹因以爲名

龍山在城西南九十五里周回二十四里髙一百一十二丈入太平州當塗縣北有水以其山似龍形因以爲名

慈姥山在城西南一百一十里二百步周回二里髙三十丈輿地誌山積石臨江岸壁峻絕山上出竹堪爲簫管山南有慈姥神廟因名焉

天竺山在江寧縣西南一百二十里周回一十七里髙一十九丈【舊志】

事迹東南有水下注慈姥浦其北連岡十里本名多墅山唐上元二年有天竺興福寺僧道融移寺於此山因以爲名

右在江寕界

茅山在句容縣東南四十五里周回一百五十里初名句曲山像其形也茅君得道更名曰茅山三十六洞天之數第八者曰金壇華陽之天此山是也

事迹史記封禪書云禹封泰山禪防稽晉灼曰本名茅山吳越春秋云禹巡天下登茅山以朝羣臣更名茅山爲防稽亦曰苖山茅山記曰大茅山獨髙處黑帝命東海神埋大銅鼎於山頂深八尺上有盤石鎭之又曰秦始皇帝二十七年遊防稽還於此山埋白璧一雙深七尺李斯篆刻文云始皇聖徳平章江山巡狩蒼川勒銘素璧又曰王莽地皇三年七月遣使者章邕獻銅鐘五口黃金百鎰贈之於三茅君又曰光武建武元年遣使吳倫賫黃金五十斤獻三茅君今山頂有埋金處上有聚石又曰中茅山獨髙處司命君埋丹砂六千觔鎭於此山深三丈上有盤石鎭之其山左右泉流下皆小赤色飲之延年益壽左眞人就司命君乞得一十二觔以合九華丹山頂石壇石案香鑪今存今三陽百姓多長壽者蓋太陽北陽朱陽三村耳茅君內傳曰句曲山秦時爲華陽之天三茅君居之因以爲名外有金壇山因壇爲號周時名其源澤爲句曲之穴按山形曲折後人名焉眞誥曰漢宣帝時有三茅君得道掌此山故謂之

茅山又曰金陵句容之句曲洞爲第八洞天又曰句曲地肺土良水淸謂之華陽洞天可以度世種民是處五災不生又曰金陵洞墟之膏腴句曲之福地履之者萬萬知之者無一【內經福地誌曰伏龍之地在栁谷之西金壇之右可以髙棲金陵之福地也許邁別傳曰延陵之茅山是洞庭西門潛通五嶽茅君雜記云一名句曲山卽三十六洞天華陽第八洞天也周回一百五十里東西四十五里南北二十里洞五門三門顯二門隱又按陶先生茅山記略云東通王屋西達峨嵋南接羅浮北連岱嶽漢元帝時咸陽人茅盈茅固茅衷並此山得道故號茅山三人常乘白鶴各據一嶺唐咸通中東海蓬萊觀龔道者初入此山辟穀茄芝十餘年後因月朔正旦焚香洞門恍惚之間得入洞中經由一十三日備見洞府巖壁山川星辰日月靈異難詳茅蒙字初成華陽人也隱華山修道秦始皇三十一年白日上升是時先有民謡曰神仙得者茅初成駕龍上升入太淸時下洲戱赤城繼世而往在我盈始皇聞之問故老曰此僊謡也於是有尋仙之意蒙之元孫盈得道於金陵句曲山上升爲東嶽上卿司命眞君太元眞人居赤城時來句曲邦人攺句曲爲茅君山圖經云漢時有三茅君各乘一白鶴來居其上故號爲三茅君世傳茅盈茅固茅衷皆茅蒙之後也山在句容縣東南四十五里華山華陽縣皆在句容縣王荊公有詩云一峯髙出眾山巓疑隔塵沙道裏千俯視煙雲來不極仰攀蘿蔦去無前人間已換嘉平帝地下誰通句曲天陳迹是非分艸芥紛紛流俗尙師傳蘇魏公頌詩三士隱淪地上林句曲前朅來思訪道屬賦望遊仙松隱飛輪路云收積玉巓華陽不知逺趨駕似行天周益公必大詩千峯溧陽來勢若西南犇遙拱三茅峯不敢迫至尊三茅如軒縣防第儼弟昆正西辟夷塗羣仙之所門至今下泊宮往往彌旗旙】山中有大茅峯【在崇壽觀北舊記云在崇僖觀北獨髙處昔靑童道君乘颷舉少憩於此今猶有故颷輪之迹山之半有繡衣亭昔三天使者衣繡衣執金丹以九錫之命詔大茅君故以爲名山之巓有泉名曰一人泉汲之不竭】中茅峯【在積金山北其側有泉色赤而有味眞誥云飲之延年山下之民率皆眉壽而無疾】小茅峯【在中茅峯之背有如臥龍松左狃檜】抱朴峯【卽大茅峯北相連一峯是】白雲峯【在中茅峯西】五雲峯【在小茅峯之側華陽洞上積金峯金菌山東髙峯是也其峯甚峻昔茅君以三月十八日駕五色之云八景之輿佇於此山逾時而去故號爲五雲峯】積金峯【在大茅峯中茅峯之間二峯相連其長阿中有連石古謂之積金峯陶隱居所住之東有一橫壠與之相對壠皆是石石形甚瓌奇卽此峯也】疊玉峯【圖經云大茅山上東南三山疊積亦有洞穴俗多呼疊石石之與玉猶爲同類又作三角呼三角山今與葛僊壇相邇眞宗未生仁宗時嘗遣左璫詣茅山禱祈遇異人言玉眞人已降生於宋朝璫問玉眞人本是何人答曰古燧人氏章懿皇后亦夢羽衣數百人從一僊官自空而下曰此托生於夫人及生宮中火光屬天始行步常持槐木簡以筯鑽之眞宗問曰何用曰試鑽火耳帝頋后妃曰異人之言信不虛矣令刻石元符宮】華蓋峯【在崇壽觀東南】又有四平山【眞誥曰大茅西南有四平山俗謂之方山其下有洞屋名方臺又曰幽館惟得道者處焉】良常山【秦始皇登句曲山北嘆曰巡狩之樂莫過於山海自今以往良爲常也爾乃羣臣並稱壽嘆曰良爲常矣乃攺句容北垂爲良常之山】華姥山【茅山記孫寒華卽吳大帝之孫女於茅山修道成沖空而去號其山爲華姥山徐復禁山記曰華陽洞天金陵福地羣僊之所都防京福之所興作故其壇宇之盛答享之殷修奉之嚴樵牧之禁冠於天下聖歷中官失其守望拜之地多所荒蕪天祐間正素先生王君棲霞始復禁山之地由良常洞至雷平山十里而近入於萌者盡贖之芻蕘者不得輙至墟墓不得雜處蓺樹蔽野植松爲門川梁必通榛穢必剪建方壇於雷平之上造髙亭於良常之前朝奉有至誠之地防居有稅駕之所姜巴古國秦望舊封肅然淸光復如開元天寶之盛矣陳軒金陵集張公環詩云人間獨有當時月山際猶無後世樵蓋謂此也】

禁山碑【訪聞茅山界內祠廟寺觀之側樹木多有諸色不頋條法擅行樵采及放野火焚燒山林須議專行指揮國家方延景貺以祐烝民眷彼名山存於方誌或仁慈所治或眞宇攸依是爲降福之場允爲棲神之所故宜加禮敬答儲休豈可斤斧竟臻樵蘇無節致嘉生之罔植使靈迹以何觀爰伸禁止之文用表肅恭之意令下升州潤州候宣命到於茅山四面立定界止嚴行指揮防絕諸色人並本寺觀祠宇主首已下自今後不得輙有樵采斫伐及放野火燒令地分巡檢官吏耆生壯丁覺察檢校如有違犯便仰收捉押送所屬州縣勘防訖枷項示眾半月滿日防放如斫伐數多情理難恕卽仰收禁奏候指揮當行決配如是逐寺觀祠宇之外無有供燒柴山不是古迹之內久來存畱樹木卽仰本縣官吏與寺觀等主者同共指定界止堅立標記方得采取若是已有斫伐延燒到樹行稀疎處亦仰隨處州縣勒定數目去處常依時栽種補塡務要別無空闕卽不得輙便搔擾仍將此宣命指揮於寺觀門首及往來要路鐫石曉示知悉大中祥符二年奉勑如右】

絳巖山一名赭山在句容縣西南三十里周回二十四里髙一百六十五丈上有龍坑祠壇【舊志】

事迹地誌云漢丹陽縣北有赭山其山丹赤故因以名郡寰宇記云本名赤山唐天寶中攺爲絳巖一名赭山一名丹山丹陽之義出此山極險峻臨平湖山之巓頗坦夷惟只路可通舊傳五季之亂居民避難於上往往獲免後斸山者常於其地獲銅錠劍器之屬建炎兵火鄕民又依之以免禍者甚眾

姜石山在句容縣西北二十五里有梁南康簡王墓射鳥山在句容縣西北五十里周回一十五里髙一十七丈

五棊山在句容縣北五十里周回二十里髙二十五丈銅山在句容縣北六十里周回二十里髙八十七丈以舊出銅故名

戍山在句容縣北六十里周回一十一里髙一十五丈北臨大江俗傳沈慶之屯兵於此因以戍名

竹裏山在句容縣北六十里按方輿記云行者以其途傾崄號曰翻車峴鮑昭有行翻車峴詩

事迹元和郡國志雲山間有長澗髙下深阻舊說似洛陽金穀隆安二年王恭舉兵於京口仗劉牢之爲爪牙使帳下督顏延爲前鋒牢之至竹裏斬延以降還襲恭宋武帝起義自京口至江乘破桓將吳甫之於竹裏移檄京師

華山在句容縣界按方輿記云梁武帝輿駕東行至此山因問華山何如蔣山髙薛對雲華山髙九里似與蔣山等泉水倍多

花碌山在句容縣北五十里周回一十七里髙二十六丈舊有礬坹

秦山在句容縣南三里有明月灣通秦淮父老相傳謂謝安月夜乘舟垂釣於此今釣基尙存

郁罡山在小茅峯之東北艸木郁茂故以爲名俗呼爲大橫山學道者多居於此山下有泉昔有人就此合神丹而升洲山之東有古越翳王塜

龍尾山在大茅峯之東隱然而髙狀若龍尾焉案茅山記雲從大茅一嶺直至山東接延陵界如龍狀大茅山爲頭壠如龍尾故以龍尾爲名

東方山在句容縣東南四十里周回一十五里髙四十二丈東連僊幾山

周山在句容縣南三十五里周回一十里髙一十丈伏龍山在栁汧之間栁汧卽栁谷泉與中茅峯相近狀如龍其上產金昔人采之

雷平山在伏龍山之東周時有雷氏養龍來往此山與許長史所營之宅相對其山北有栁汧水或名曰田公泉昔田公嘗居此

方隅山在雷平山之東北以三小山相隅故也昔有人合九鼎丹於此山下亦有洞室名曰方源館

丁公山乃積金峯之西麓也今崇禧觀以爲主峯僊韭山在崇壽觀西獨小山也眞誥云姜叔茂種五辛菜常賣此以市丹砂今山多大韭卽其種也

侖山在句容縣東北五十里周回一十五里髙一十七丈東連駒驪山四十二福地也唐肅宗時謁者伍達靈在此山得道丹成之後記於石壁在絕頂尙存髣髴可辧山下又有伍達靈潭

駒驪山在句容縣東北六十里周回二十五里髙三十九丈

僊姑山在句容縣東四十里茅山之側周回五里髙一十丈

僊幾山在句容縣東南四十里茅山側周回三里一百步髙八丈東連僊姑山

丫頭山在句容縣東南三十五里周回一十五里髙四十二丈東連僊幾山

浮山在句容縣南三十五里周回一十里髙一十二丈西接周山

冑山在句容縣北三十五里周回一十二里髙一十六丈

亭山在句容縣北三十里周回一十五里髙二十丈靑山在句容縣北六十里郁罡山西乾元觀北周回一十里髙一十三丈北臨大江又觀東一山名東靑山西一山名西靑山東靑山在茅司徒廟東

土石山在句容縣東三十里

虎耳山在句容縣東三十里

岡山石名此山爲福地記云岡山之間有伏龍之鄕可以避病

鼈足山在僊韭山之西

竹山今藏眞觀前一山上多篠者是也陶隱居云自大茅山南後韭山竹山吳山方山從此疊嶂達乎吳興天目諸山至乎羅浮窮乎南海也

右在句容縣界

中山在溧水縣東南一十五里髙一十丈周回五里圖經云宣州中山又名濁山溧水縣東一十里不與羣山連接古老相傳中有白兔世稱爲筆最精元和郡國志雲中山出兔毫爲筆精妙山前有水源號曰濁水輿地誌云宣州溧水縣有濁山有濁水流演不息卽此也【舊志藝苑雌黃雲比觀張文潛明道雜誌首載白樂天紫毫筆詩云宣城石上有老食竹飲泉生紫毫子】

【嘗問宣州筆工云毫用何處答曰皆陳亳宿州客所販宣自有兔毫不堪用蓋兔居原則毫全以出入無傷也宣居山出入爲荊棘樹石所傷毫例短禿則白詩非也白公宣州發解進士宜知偶不問爾按北戶錄說毫處云宣州歲貢靑毫六兩紫毫三兩後又云玉羲之嘆江東下濕毫不及中山由是而言則宣城亦有毫不及北方勁健爲可用也然則毛頴傳李太白詩所言中山非溧水之中山明矣】

東破山在溧水縣東南五十五里髙二十三丈周回一十七里梁大同二年采銅於此

東廬山在溧水縣東南一十五里髙六十八丈周回二十里有水源三一源自山西流入秦淮一源出山東北流入馬沈港一源自山東南吳漕流入丹陽湖山謙之丹陽記云縣東有廬山與丹陽分界十道四蕃志太平寰宇記皆云俗傳嚴子陵結廬於此或云形似廬舍因此爲名

馬占山在溧水縣東南三十五里髙一十八丈周回一十三里梁大同二年采銅於此

防船山一名感泉山在溧水縣南一十二里髙二十一丈周回一十八里山陰有靑絲洞泉脈澄四時不竭南有張沈二士書堂井臼遺址不知何時人也

杜城山在溧水縣南一十二里髙六十丈周回五十五里隋大業末杜伏威嘗屯軍於此因號杜城山舊有廟及戰場

竹澗山在溧水縣東南一十八里髙一十二丈周回八里

石城山在溧水縣東南二十五里周回二十四里髙六十丈上舊有石城院泠水亭基

小茅山在溧水縣西南五里髙一十七丈周回四里荊塘山在溧水縣南一十里髙三十七丈周回二十里稟丘山在溧水縣西三十里髙三十七丈周回二十里上有井泉及稟丘山寺基唐太和中寺廢有石龕方丈存

鳯棲山在溧水縣西南七十里髙一十六丈周回八里西並石臼湖父老云昔有鳯凰棲其上因得名曰凰棲此山屬儀鳯鄕迆北有鳯賢圩今作黃西非也

臘山在溧水縣西南六十里髙一十四丈周回一十五里西並石臼湖

雀壘山軍山防子山馬頭山並在溧水縣西南七十五里石臼湖內

澳洞山在溧水縣西南二十五里髙三十一丈周回一十八里內有祈雨潭禱之多應

遊子山在溧水縣南八十二里髙二十丈周回一十里上有石壇舊經云昔孔子適楚嘗經此山

蘆塘山在溧水縣東南二十三里髙一十五丈周回二十二里梁大同二年嘗采銅錫於此

琛山在溧水縣西一十五里髙一十一丈周回一十五里舊經雲山嘗產玉因此得名

回峯山在溧水縣東南四十里髙三十七丈周回一十七里上有龍池下有龍泉東有水注平陸

石羊山在溧水縣西南三十七里髙七十丈周回四十里

土山在溧水縣南五十里髙一十丈周回六里

三山在溧水縣東南一十里髙九丈周回一十里官塘山在溧水縣東南二十五里髙一十一丈周回一十五里下有大塘

芝山在溧水縣東南七十里髙三十九丈周回四十里上有李子洞燕洞相去三百步昔宣州田頵舉兵邑人攜老幼於此避難可容數千人李洞有泉沸湧燕洞有石燕遇則飛晴則還落爲石

銅山在溧水縣西四十里髙二十四丈周回一十三里舊經云昔嘗采銅於此今鑪冶舊址猶存

玉泉山在溧水縣南一百一十里髙三十二丈周回一十八里

臥龍山在溧水縣北二十三里髙一十四丈周回一十里

赤虎山在溧水縣北三十三里髙一十丈周回十里白石山在溧水縣北二十里髙一十丈周回十一里荊山在溧水縣東南七十里髙四十二丈周回二十里舊志云卽卞和獲玉之地誤也【卞和泣玉荊山之下其山乃在荊州不在揚州】峒峴山在溧水縣東二十里髙一十丈周回八里李墅山在溧水縣東三十里髙二十丈周回一十六里與句容縣茅山相接

鹿子山在溧水縣東一十五里髙一十丈周回九里東接峒峴山

浮山在溧水縣東三十七里髙三十丈周回二十里與句容縣茅山相接

僊杏山在溧水縣東南四十三里髙三十丈周回一十三里舊經云絕頂有杏林及僊人足迹因以名之又有僊壇三所及丹井一名僊壇山下有淸泉流入丹陽湖【元祐中知縣周邦彥有僊杏山詩云僊人藥光明夜燭種杏碧山如種玉春風裂石鳯收花赤顆離離照山谷卿云承日作陰潤猛虎守山防采斸髙眞筐篚入時貢望拜通明薦新熟珠旒頷首一破顏气壓蟠桃羞若木自從移植近星楡山水無光靈鬼哭長松枯倒流液盡防疎索藤多朴我思百年訪靈異羽褐𨿽存言語各本非民上宰官身欲斷人間煙火谷行尋幽洞覓丹砂儻見臞僊騎白鹿便應執箒洗僊壇不用纎纎掃塵竹】

愛景山在溧水縣東北二十五里髙一十三丈周回一十里與烏山相接

烏山在溧水縣北二十里髙二十八丈周回十五里雞籠山在溧水縣北三十里髙一十七丈周回一十二里與愛景烏山相接

方山在溧水縣東南六十五里髙一十二丈周回九里南有靑龍洞與芝山相接

赭山在溧水縣東南五十里髙一十九丈周回二十一里

靈嶽山在溧水縣東南六十里髙二十一丈周回一十五里

南雞籠山在溧水縣東南一百二十里髙三十二丈周回二十里

遮軍山在溧水縣南八十五里髙五十五丈周回二十三里山北有水下入固城湖

太山在溧水縣南七十六里髙三十四丈周回二十五里

秀山在溧水縣南九十五里髙二十三丈八尺周回九里一百步西南有水下注平陸舊名禿山近因秦氏居之遂易今名

禪林山在溧水縣南八十里髙四十一丈周回一十八里上有寺

黃山在溧水縣東南一十里髙九丈周回一十里溧陽山在溧水縣東南一十二里髙二十五丈周回七里一百步俗號馬鞍山取其形似也

濁山在溧水縣東南一十里髙一十丈周回五里山北濁水出焉輿地誌雲溧水縣有濁山下有濁水卽秦淮之源也

右溧水縣界

巖山在溧陽縣西十一里周回五里髙二十丈晉咸和中李閎追及張健之所

桂林山在溧陽縣西南三十里周回十五里髙五十丈汪內翰藻記挹秀堂雲南則翠陰晴嵐與人應接者桂林諸山也

龍潭山在溧陽縣南四十五里周回十五里髙二十七丈上有龍潭淸澈見底潭側有龍王祠禱之有應虎山在溧陽縣西南五十里周回五里髙二十丈靑山在溧陽縣南六十里髙十七丈周回十里

神山在溧陽縣南四十里髙五十丈周回二十里朝山在溧陽縣西南二十里髙十五丈周回五十里盤白山一名髙邃山在溧陽縣西南四十里髙五十六丈周回十里今太虛觀在其下故俗名觀山第二峯石上有僊人迹觀有碑載晉盤白眞人事迹

伍牙山一名護牙山在溧陽縣西南六十里髙一百七十丈周回四十里【舊志】

事迹輿地廣記云子胥伐楚還吳經此山故名伍牙建康志云俗傳伍子胥美齒牙避楚至此恐爲人所識以石擊毀其牙山神爲震護之不毀因名護牙二說未知孰是山下有子胥廟

荊山在溧陽縣西南四十里髙六十丈周回二十里山下有泉歲旱以漑稻

獨山在溧陽縣西南六十五里髙二十九丈周回一十里

防冶山一名防峴山在溧陽縣西南七十里髙一百八十丈周回二十里山謙之丹陽記云永世縣南防峴山出防今揚州鼓鑄之輿地誌云前代鑄錢處

三王山一名三首山在溧陽縣西南五十里髙二十丈周回一百餘步舊志云相傳楚王與眉間尺並一客三首此因爲名

銀方山在溧陽縣南五十三里髙三十六丈周回十五里

結都山在溧陽縣南五十里髙五十八丈周回一十八里

雞籠山在溧陽縣南十二里髙十七丈周回三里屏風山在溧陽縣南十五里髙九丈周回五里一百二十四步山形如屏風

泉山在溧陽縣南二十里

石屋山在溧陽縣南六十里髙三丈周回一百步山西有鑄劍坑舊志云吳王使歐治子鑄劍於此

�山在溧陽縣南二十五里髙十八丈周回五里�字土人音溝字書未見

懸鼓山在溧陽縣南五十里髙六十丈周回二十二里遠望若垂鼓然故以名

氳裏山在溧陽縣南五十里髙四十六丈周回一十五里

金山在溧陽縣南五十里髙五十丈周回三十里松山在溧陽縣南七十里

鐡山在溧陽縣東南五十里髙六十丈周回二十八里古嘗出鐡今坑冶遺迹猶存唐書地裏志溧陽有鐡此卽其地

新婦山在溧陽縣東南五十里髙三十五丈周回一十八里

三鶴山一名僊山在溧陽縣東南六十里髙八十丈周回十五里昔有潘氏兄弟得道化鶴

銅官山在溧陽縣東南五十八里髙十八丈周回十六里昔嘗出銅故名唐書地裏志溧陽有銅此其地也今土中熒然有銅如麩狀然堇堇取之不足以償費雲泉山一名下山一名夏山在溧陽縣東南三十五里髙二十二丈周回十里上有泉雲气出焉山上有淨土院

金雞山在溧陽縣東十里髙十二丈周回五里

山在溧陽縣東北二十五里洮湖之上周回十里髙十一丈周處風土記云昔有姓姥於此得道按廣韻烏後切山名在溧陽集韻雲山名在陽羨寰宇記云常潤等州分界於此山之巓

大岯山一名大巫山一名浮山在溧陽縣東北四十五里洮湖中周回三百五十步髙八丈與宜興金壇二縣接界山形孤秀顓顓居水中望之若浮周處風土記云洮湖中有大岯山唐地裏志云溧陽有湖山皆指此也唐史嶷撰史憲神道碑云壞山右轉洮水前臨壞字乃爲岯今從之壞岯二字土人皆音浮字書未見陶隠居尋山誌云石孤聳以獨絕岸垂天而似浮謂此山也小岯山一名小巫山在溧陽縣東北二十五里洮湖中周回四里髙五丈輿地誌云延陵永世二縣界中有小岯山山下有石堂堂內有虎迹水涸卽見

張防山在溧陽縣東北二十五里周回三里髙七丈大蒻山在溧陽縣北四十五里洮湖東周回四里髙一十丈

小蒻山在溧陽縣北四十里洮湖東周回二里髙六丈雷公山一名雷山在溧陽縣北三十七里周回五里髙十二丈巖石奇怪泉流潔淸舊志云俗傳有雷公鑄劍於此因以爲名今法興寺在其下

落霞山一名霞山在溧陽縣北四十里周回三里髙九丈聖塔院在其下故又名聖塔山

平陵山在溧陽縣西北三十里周回三里髙三丈舊經云晉成帝咸和四年李閎執蘇逸於此

土山在溧陽縣北三十五里周回三里髙十二丈黃金山在溧陽縣北七十里周回二里髙十三丈后土色如金

瓦屋山在溧陽縣西北八十里周回二十里髙一百六十七丈形連亙兩崖稍隆起宛如屋狀李白嘗遊溧陽望瓦屋山懷古賦詩

丫頭山一名丫僊山一名丫山在溧陽縣西北八十里周回三十里髙一百八十五丈其山兩峯峩然齊髙如髻聳秀可觀

分界山在溧陽縣西北八十里溧水溧陽二縣分界此山之巓

曹山一名曹姥山在溧陽縣西北八十五里周回二十里髙八十四丈舊志云昔曹姥獨居此山死於石室山下後人爲置聖姥祠祈禱多應

秀山在溧陽縣西七里周回一里髙十一丈

菱山在溧陽縣西十里周回四里髙十七丈山有龍潭禱之有驗

姥山在溧陽縣西十里周回六里髙十二丈

大石山在溧陽縣西十五里周回七里髙二十二丈舊志云上有龍穴禱雨有應

黃山在溧陽縣西四十二里周回三里髙五丈舊志云黃鶴僊人於此得道因以名今有觀

谷山在溧陽縣西四十里周回二里髙十二丈

漁父山在溧陽縣西十五里

燕山在溧陽縣西九里周回五里髙二十一丈

投龍山在溧陽縣西十一里周回六里髙十二丈石門山在溧陽縣西十三里周回四里髙十丈

呂長山在溧陽縣西二十里周回四十里髙七丈芝山在溧陽縣西八十里周回二十五里髙四十五丈舊志雲山中嘗出芝艸因以爲名故老相傳梅福嘗遊隠於此

花山在溧陽縣西四十五里周回六里髙十五丈岡嶺【壠峴坡墩墅】

白土岡北連蔣山其土色白周回一十里髙十丈南至秦淮賀若弼進軍鐘山魯廣達於白土岡與若弼旗鼓相對隋軍退走

黃龍岡在上元縣鐘山鄕去縣十里舊傳有黃龍見於此故名

武帳岡按宮苑記古宣武城其地本宋文帝閱武帳今謂之武帳岡南史元嘉二十二年建宇於岡上

落星岡一名落星墩在城西北九里周回二十六里髙一十二丈又江寧縣西五十里臨江亦有落星岡事迹梁王僧辯於石頭城連營立柵至落星墩以拒侯景景大恐卽此也陳顯達舉兵以數千人登落星崗新亭諸軍聞之奔還宮城大駭抱朴子曰落星岡吳時星落李白嘗於落星石以紫綺裘換酒飲爲歡皆此地也

孫陵岡詳見商飈館九日臺

段石岡在城南二十里長十二里髙二十二丈丹陽記雲巖山東有大碣石長二丈折爲三段因以名岡詳見三段石

石子岡一名石子墩在城南一十五里長二十里髙一十八丈吳志云諸葛恪爲孫峻所害投之於此岡先是童謡云諸葛恪何弱弱蘆單衣篾鉤絡於何相求成子閣成子閣反語石子岡也輿地誌宋大明中起迎風觀於其上舊經云俗說此岡多細花石故名石子岡塘岡石邁古迹編云石頭城之東有巨石俗呼爲塘岡事迹晉大興五年王氏收周顗戴若思殺於石頭東塘頹石上百姓寃之至今紀其處

金陵岡在府城之西龍灣路上耆老言乃秦厭東南王气鑄金人埋於此昔有一碣刋其文曰不在山前不在山後不在山南不在山北有人獲得富了一國後因砌靖安路失之詳見金陵辧

梅嶺岡在城南九里長六里髙二丈舊經云東豫章太守梅頥家於岡下因名之上有亭爲士庶遊春所【黃度詩梅岡丘壠已難尋堪恨吳兒太忍心聞道土山漂擘處原頭叢薄不成陰】

朱年壠案金陵故事在江寧縣南六十七里皷吹山前年生齊末兵亂中母亡廬墓終身負薪有白兔紫芝生於壠至今名其居爲孝感

千佛嶺在攝山棲霞寺之側齊文惠太子豫章文獻王竟陵文宣始安王及宋江夏王霍姬齊田奐等琢石建像梁臨川靖惠王復加瑩飾嶺之中道石壁有沈傳師徐張稚圭題名

桂嶺在鐘山南明慶寺後上有桂樹因以爲名【楊虞部詩步步髙如月裏攀拂云枝葉伴雲間開花結子淸香逺應似淮南一小山馬野亭詩桂花千樹占岑巖絕勝淮南一小山蕭籟有時吹木末天香無限滿人間懸知彼處有金粟爲見如今聞麝蘭躡磴緣崖期采摘分明如向月中攀】

栽松峴輿地誌云鐘山本多石少樹宋時詔刺史郡太守罷官者種松各有差【楊虞部詩聳壑淩霄色共蒼森然萬樹約千行劉郎大廈尋顚覆應是其間少棟梁馬野亭詩鐘山山上亦僮僮吏課何妨使種松還似農桑分殿最亦如楡桞計功庸初時出土平如薺後日橫空矯似龍每見路旁多合抱不知手植是誰儂】

駐馬坡在淸涼寺後山上舊傳諸葛亮嘗駐馬於此以望形勢【羅北谷詩一登偉觀山河下有將軍駐馬坡不是胸中兵十萬長江天險誤人多葉輝詩將軍气勢溢山河躍馬曾來駐此坡坡下石頭城最險屯兵正自不消多】

謝公墩在半山寺裏俗相傳謝安所嘗登也其事殊無所據李白王荊公皆有謝公墩詩白詩云冶城訪遺迹猶有謝公墩乃今大慶觀冶城山昔謝安與王羲之登冶城悠然遐思有髙世之志卽此荊公𨿽有我屋公墩之句而又有詩云問樵樵不知問牧牧不言亦自疑之耳江左謝氏衣冠最盛謂之謝公豈獨安也今半山寺所在舊名康樂坊按晉書謝封康樂公至孫靈運猶襲封今以坊及墩名觀之恐是及其子孫所居後人因名之耳

景定建康志卷十七

欽定四庫全書

景定建康志卷十八

宋周應合撰

山川志二

江湖【淮附】

大江建康府界者一百二十里西至和州烏江縣四十里以鰻鯬洲中流爲界東北至眞州楊子縣七十里以下蜀鎭中流爲界北至眞州六合縣界四十里以步戍中流爲界沿江制置司所部者一千七十一里西至馬當東至鎭江南北兩岸皆焉詳見江防

事迹史記地理誌三江北江從防稽毗陵縣北東入海中江從丹陽蕪湖縣東北至防稽陽羨縣東入海南江従會稽吳縣南東入海

水經及荊州記云江出岷山至潯陽分爲九道東會於彭澤經蕪湖名中江東北至南徐州名爲北江而入海長江有別名則有京江在南徐州禹貢所謂北江也步江今揚州六合縣對潤州江寧縣卽魏太武所臨處烏江卽項羽死處今和州烏江縣亦對江寧縣吳聿靖安河記略曰江出岷山自湖口合流而下奔放蕩潏吞吐日月山或磯之則其勢悍怒觸舞大艑兀若轉梗至其廣處曠數百里斷岸相望僅指一髮而舳艫上下中流遇風則四顧茫然無所隱避自金陵抵白沙其尢者爲樂官山李家漾至急流濁港口凡十有八處稱號老風波而玩險阻者至是鮮不袖手吳書魏文帝有渡江之志望江水盛長彌漫數百里便引退自嘆曰魏𨿽有武騎千羣無所用也江南野史周世宗問孫忌江南虛實忌曰長江千里險過湯池可敵十萬之師晉中興書曰郭璞以中興王宅江外乃著江賦見文選【李白金陵望江詩漢江回萬里比作九龍盤橫潰豁中國崔巍飛迅湍六帝淪亡後三吳不定觀我君混區宇垂拱眾流安今日任公子滄浪罷釣竿曾極涉金陵大江詩雄兵歳歳涉江幹將帥誅求盍少寛未得三軍如挾纊憑誰數處臥風寒仙巖章公權長江問對篇問長江以汝衞南邦北人遙想心已降方今大勢全倚汝不知汝亦許不許周人皆悠悠我心良獨憂長城已坦道黃河已安流淮邊日夜風颼颼汝今孤矣非昔比問汝若何眞可倚長江對壯爾南邦以吾在今來古往只東流人世興亡自更攺句踐臨齊晉劉裕入長安項王北渡黃河西破關北方或可取吾不爲君阻赤壁中流曾防兵廣陵望見波濤驚步欲渡說虛聲南方長可守吾獨爲君有吾之勢何但抵長城長城今已平吾之力可以當百萬百萬者嘗散吾能限南北不能輸事力吾能鼓風濤不能用英豪君不見吳之末陳之季豈必斯時吾獨異朝無政事國無人烏有長江專可倚辱君有問答君知止恐知之亦忽之煩君奉此獻之國索裘勿俟大寒時】

中江舊逕溧陽縣界古三江之一也今永陽江一名九陽江一名頴陽江在縣西北三十五里卽其遺迹案禹貢揚州三江旣入震澤底定岷山導江東迆北防爲匯東爲中江入於海前漢地理誌桑欽水經皆雲中江由蕪湖縣西南東至陽羨入海蓋自蕪湖逕溧陽至宜興入震澤以下海也唐開元十七年蔣日用作本縣城隍記云此縣南壓中江風波不借舟檝無施縣宰喬翔創浮梁以便行旅中江橋梁之設昉於此景福三年楊行密將臺蒙作五堰拖輕舸饋糧【五堰遺迹在今溧水縣界銀林雙河東壩之地】是時中江置堰江流亦旣狹矣東坡奏議云溧陽縣之西有五堰者古所以節宣歙金陵九陽江之眾水直趨太平川蕪湖後之商人販賣簰木東入二浙以五堰爲阻因紿官中廢去五堰旣廢則宣歙金陵九陽江之水或遇暴漲皆入宜興之荊溪由荊溪而入震澤時元祐六年也是時中江尙通其後東旣成中江遂不復東惟永陽江水入荊溪謾著其詳以見溧陽亦禹迹之所歷云

秦淮舊傳秦始皇時望气者言五百年後金陵有天子气於是東遊以厭當之乃鑿方山斷長壠爲瀆入於江故曰秦淮案實錄淮本名龍藏浦其上有二源一發自華山經句容西南流一發自東廬山經溧水西北流入江寧界二源合自方山埭西注大江分派屈曲不類人功疑非秦皇所開或曰方山西瀆直屬土山三十里是秦開又鑿石硊山西而疏決此浦因名秦淮蓋未詳也【舊志】

事迹祥符江寧圖經曰淮水去縣一里其源従宣州東南溧水縣烏剎橋西一百五十里丹陽記云建康有淮源出華山入江輿地誌雲淮水發源於華山在丹陽湖姑孰之界西北流經建康秣陵二縣之間縈紆京邑之內至於石頭入江懸流三百許裏又云秦始皇巡防稽鑿斷山阜此淮卽所鑿也亦名秦淮孫盛晉陽秋云是秦所鑿王導令郭璞筮卽此淮也又稱未至方山有直瀆行三十許裏以地形論之淮發源詰屈不類人功則始皇所掘疑此瀆也徐爰釋問雲淮水西北貫都吳時夾淮立柵宋

元嘉中浚淮起湖熟廢田千餘頃梁作緣淮塘北岸起石頭迄東冶南岸起後渚籬門迄三橋以防淮水泛溢大抵六朝都邑以秦淮爲固有事則防淮拒守今淮水貫城中東西由上下水門以達於江蓋水之故道也【杜牧詩煙籠寒水月籠沙夜泊秦淮近酒家商女不知亡國恨隔江猶唱後庭花朱存詩一气東南王鬥牛祖龍濳爲子孫憂金陵地脈何曽斷不覺眞人已姓劉曾極詩鑿斷山根役萬人祖龍癡絕更東巡石城幾度更新主贏得淮流尙系秦野亭馬之純詩城中那有大川行惟有秦淮入帝城十里牙檣並錦纜萬家碧瓦與朱甍船多直使水無路人閙不容波作聲流到石頭方好去望中渺渺與云平北谷羅疊詩秦淮橫貫帝王州萬瓦鱗鱗枕碧流系艇莫愁何處去緑楊深巷有靑樓葉煇詩人言王气在鄣州嬴政因來鑿此流地脈何曾眞斷得幾多天子禦宸樓山居劉元髙橫鑿南山貫北津安知丰沛有眞人六朝不得中原土猶使英雄欲過秦】

武湖亦名蔣陵湖秣陵湖後湖在城北二里周回四十里東西有溝流入秦淮深七尺灌田一百頃【舊志】事迹案建康實錄吳寶鼎二年開城北渠引後湖水流入新宮巡繞殿堂丹陽記吳孫皓寶鼎年間丹陽縣宣騫之母年八十浴於後湖化爲黿後湖又名練湖徐爰釋問曰本桑泊晉元帝創爲此湖以肄舟師大興三年始創北湖築長堤以壅北山之水東自覆舟山西至宣武城六里餘宋元嘉中有黑龍見因攺武湖立三神山於湖中春秋祠之石邁古迹編曰元嘉二十三年築北堤立眞武湖於樂遊苑之北湖中亭臺四所孝武大明中大閱水軍於湖因號昆明池而俗亦呼爲飲馬塘又於湖側作大竇通水入華林園天淵池引殿內諸溝經太極殿由東西掖門下注城南塹故臺中諸溝水常瀠泗不息建平王景素舉兵蕭道成出屯武湖梁徐嗣徽等引齊兵至武湖侯景舉兵引武湖水以灌臺城鄭文寶南唐近事云金陵北有湖周圍數十里幕府雞籠二山環其西鐘阜蔣山諸聳其左名山大川掩映如畫六朝舊迹多出其間每嵗菱藕网罟之利不下數十百千一日諸閣老待漏朝堂語及林泉之事坐間馮謐舉元宗賜賀監三百里鏡湖信爲盛事又曰余非敢望此但賜得後湖亦暢平生也徐鉉怡聲而對曰主上尊賢下士常若不及豈惜一後湖所乏者知章爾馮大有慚色國朝天禧四年攺曰放生池其後稍廢爲田開十字河立四斗門以泄湖水跨河爲橋以通往來嵗久堙塞今城北十三里惟有一池而他皆廢爲田龍川陳亮所謂建鄴帶後湖爲險者今不可以言險矣爲形勢慮者盍圖之【熙寧八年十一月十一日王安石奏臣防恩特判江寧軍府於去年十一月十一日到任管當職事當時集官吏軍民宣布聖化啟迪皇風終戍一載所幸四郊無壘天下同文然臣竊見金陵山廣地窄人煙繁茂爲富者田連阡陌爲貧者無置錐之地其北關外有湖二百餘頃古迹號爲武之名前代以爲遊玩之地今則空貯波濤守之無用臣欲於內權開丁字河源泄去餘水決瀝微渡使貧困饑人盡得螺蚌魚蝦之饒此目下之利水退之後濟貧民假以官牛官種又明年之計也貧民得以春耕夏種糓登之日欲乞明勅所司無以侵漁聚斂只隨其田土色髙低嵗收水靣錢以供公使庫之用無令豪彊大作侵占車駕巡狩復爲湖靣則公私兩便矣伏望明降隆章綏懷貧腐奉勅依案此奏狀廢湖爲田蓋始於王安石也增收後湖田租則始於趙善湖田出糓麥所利者小湖關形勢所利者大故著廢湖之因以待復湖之人云宋元嘉十年顏延年従文帝樂遊苑中觀北湖收田勤苦應詔詩曰周禦窮轍迹夏載歷山川蓄軫豈明懋善遊皆聖仙帝暉膺順動淸蹕巡廣防樓觀眺丰穎金駕映松山飛奔互流綴緹彀代回環神行埒浮景爭光溢中天開冬眷䢐物殘悴盈化先陽陸團精气陰谷曳寒煙攢素旣森藹積翠亦蔥芊息饗報嘉嵗通急戒無年溫渥浹輿和惠屬後筵觀風久有作陳詩愧未妍疲弱謝淩遽取累非纒索張九齡詩南國更數世北湖方十洲天淸華林苑日晏景陽樓幕下回仙騎峯傍駐防斿鳬鷖喧鳯管荷芰闘龍舟七子陪詩賦千人和棹謳應言在鎬樂不讓橫汾秋風俗因紆慢江山成易由駒王信不武孫叔是無謀佳气日將歇霸功誰與修桑田東海變麋鹿姑蘇遊否運爭三國康時劣九州山𨿽幕府在飲豈豫章畱水澱還相閱菱歌亦故遒雄圖不足問惟想是風流李白詩空餘後湖月波上對瀛洲唐李義山詩武湖中玉漏催雞鳴埭口綉繻回誰言瓊樹朝朝見不及金蓮步步來野亭馬之純】

【詩萬頃冥茫水拍堤當時於此習舟師長江天險𨿽堪恃鬭艦人謀可勿施莫使黑龍離舊窟且教武入新詞如何又作蓬瀛景時節來遊看水嬉曽極詩當日湖光徹鏡心龍旗鳯吹此登臨而今鐵馬回旋地斜防黃塵一尺深朱存詩雷轟疊鼓火翻旗三異翩翩試水師驚起黑龍眠此下原缺十八行】雲歸片帆起之句

綘巖湖一名赤山湖在句容縣西南三十里去府六十里源出綘巖山周回二十里下通秦淮【舊志】

事迹石邁古迹編曰赤山湖在上元句容兩縣之間漑田二十四垾南去百步有盤石以爲水疏閉之節南史沈瑀傳明帝復使築赤山塘所費減材官所

量數十萬卽此湖塘也唐麟徳中令楊延嘉因梁故隄置後廢大歷十三年令王昕復置周百里爲塘立二斗門以節旱暵開田萬頃元和郡國志句容赤山湖在縣南三十五里茅山記太元眞人內傳曰江水之東金陵之地左右間有小澤澤東有句曲之山陶隱居曰小澤卽謂今赤山湖也従江東來直對望山今此湖半屬句容半屬上元舊收嵗課錢二百二十貫咸平三年正月奉勅除放

湖條江寧府上元句容兩縣臨泉通徳湖熟崇徳丹陽臨淮福祚甘棠舊額八鄕今並入丹陽臨泉福祚甘棠四鄕百姓自來共貯水綘嵓湖澆灌田苗下有百堽堰捺水其湖上接九源山其堰下通秦淮江自吳赤烏二年到今已七百餘年其湖東至數堽西至壇南至赤岸北至靑城舊日春夏貯水深七尺秋冬貯水深四尺先是麟徳二年前縣令楊延嘉並建兩斗門立碑碣具言周回僅百里州司尋差十將丁籌計生徐蕆巡湖打量得一百二十二里九十六步盧尙書判置湖貯水本爲漑田若許侵耕難防災旱取定四尺水則使其澆九鄕田苗【九鄕跨句容上元二縣】若過令深廣又慮浸毀若逢曠旱之年須稍更增加今且定取五尺水則其不及處且任耕墾種植如有人於五尺水則內盜耕一畆一角推勘得實其犯條人斷遣令眾十日放本管湖長不覺察亦並施行又據十將丁籌狀蘆發亭北邊去岸約有二百來步有一盤石東西濶四尺七寸南北濶三尺五寸石靣中心去水面一尺六寸五分卽是五尺之則並有察柱仰下縣便於石上磨刮更刻字記其湖仍毎季一申不得鹵莾戴經新塘有丰等三湖圍垾內田多是私函取水澆灌田苗準舊例放綘巖湖水下秦淮三日取指揮給放不得專擅開函取水其湖先有傳食田五十畆句容縣弓量二十畆三十步上元縣弓量二十畆三十步百堽堰與綘巖湖同置綘巖湖貯水百堽堰捺水保大中曽別差官親到赤山湖所建斗門三所通放湖水出入常令湖中積水五尺其斗門或遇山水擁下髙於湖內水靣卽須全開三所斗門放水入湖候外溪水退卻放水出溪下秦淮入江專須酌量湖水不得失於元則右前件湖堰承舊澆灌九鄕田苗共一千餘頃畆伏奉省符帖命指揮修作貯水逐鄕差承潤戶管當先有條流嵗久去失續於晉天福年中再興工役修作經今六十餘年伏遇明朝重興添修建造貯捺百里溪汊山源賑防耕民備供王賦累奉勅恩給賜料物及借助日食等差兩縣官員置造斗門三所計用一萬七千六百八十工及添修湖埂並百堽堰共計三萬三千六百八十工眾議重置條流嚴加束轄謹連符條如前伏乞員外尊慈特賜判印指揮永爲證防建隆查員外幹徳伍侍禦開寶王司空閻侍禦魏司空盧司直林員外並判執條常加束轄慶曆三年二月十八日葉龍圖知建康府日於古來舊湫處置立大石柱一條將湖心盤石水則刻於柱上永爲定則

樊珣記句容西南三十三里曰赤山天寶中攺爲綘巖山以文變質也山外周流厥有湖塘舊址考於前志則曰吳人創之梁人通之矣洎金火有變積爲習坎灌莽之所我唐麟徳嵗邑宰楊嘉延亦纂前服利農爲名𨿽迹於傳聞而事斯茫昧楊氏之後又餘百年實滋菇蒲莫植粳稻剝極則賁俟能而伸大歷十二祀縣大夫兼大理司直太原王公昕能蘇罷勞【一作人】且易俗臨湖而嘆以欲従人吟使臣之淸風酌良牧之髙課將圖永逸匪顧暫勞因察其地形訪以輿誦謀始作則定徒撰工月在休農云其荷鍤周匝百頃【一作裏】蓄爲湖塘置兩斗門用以爲節旱暵則決而全注霖潦則瀦而不流收功濟時道甚明逺開田萬頃贍戶九鄕洎成奧區頗無凶嵗魚稻之盛公實爲之昔叔敖芍陂能張楚國史起漳水竟富魏邦秦稱鄭白漢歌邵杜皆謂是也毎商羊罷舞龍見而雩比屋有憂於銷鑠連阡莫覩於耘耨玆則黛波奫淪白鳥飛滅下洞庭之鳬雁泳中流之鱣鮪橫塘之右構爲新亭芬其芰荷樹以杞栁楊楚江嶺憧憧是途行李實獲於廕庥詠歌或借於觀覽懿乎哉君子之用心也孰愈崇其島榭侈以林堂此而莫文翰墨奚述大歷十二年十月三日記右丹陽綘巖二湖𨿽在外縣以其利民者廣故先志之尢加詳焉

迎擔湖在城西北石頭城後五里今爲田【舊志】

事迹晉元帝南渡衣冠席捲過江客主相迎負擔於此湖側至今名迎擔湖實錄云費縣西北有迎擔湖漑田三十頃袁粲敗劉彥節走迎擔湖陳軒金陵集有李建勲朱存迎擔湖詩

蘇峻湖在城西北一十五里周回十里灌田一十二頃案南徐州記迎擔湖西北有蘇峻湖本名白石陂【舊志】事迹晉咸和二年蘇峻舉兵於石頭陶侃溫嶠庾亮陣於白石使將軍楊謙攻於石頭峻輕騎出戰謙詐奔白石壘峻逼之才交鋒峻墜馬侃督護李陽臨陣斬峻於白石陂岸至今呼此陂爲蘇峻湖

張陣湖在石頭城後舊傳蘇峻與晉軍嘗戰於此至今湖側髙墩上有蘇大將祠案晉書峻起兵防石頭北湖距石頭才八里今屬金陵鄕去城十三里

夏駕湖在城東南五十里屬上元縣丹陽鄕今爲田【舊志】事迹曹憲揚州記云晉惠帝永寧二年有石浮來建鄴自秦淮夏駕湖登岸二百餘步百姓咸曰石來石來至明年石冰果入揚州沈約宋書晉惠帝太安元年丹陽湖熟縣夏駕湖有大石浮二百步而登岸民驚噪曰石來於寶曰尋有石冰入建鄴今丹陽鄕範渡舊有石浮數尺形如碌碡父老云卽古夏駕湖浮來石也

半陽湖一名半湯湖在城東北四十里周回十五里水同一壑而冷熱相半【舊志】

事迹輿地誌及南徐州記云江乘縣南有半陽泉半冷半熱熱處可爛物冷處如冰熱處魚入冷處卽死冷處魚入熱處亦死民種稻則漑熱水一年再熟今下蜀鎭有溫湯唐丞相韓滉小女有疾浴溫湯卽愈此在上元縣境酉陽雜爼云句容縣吳凟塘其水半冷半熱可以瀹雞子此又一湖也【馬之純詩一半寒泉一半湯同爲此水異炎涼湯泉是處𨿽多有鐘阜斯池特廣長誰說吹如口鼻或云底下有流黃好尋舊迹重開鑿地寶無容久瘞藏朱存詩江南龍節水爲鄕水不純陰又半陽一片湖光共深淺兩般泉脈異溫涼】

攝湖在城東北五十里周回二十里江乘縣記云湖在攝山之側因以爲名

三岡湖在城東六十四里周回一十里漑田八十頃地有三岡俯臨湖側因以爲名

烏意湖在城東八十里周回三里漑田一十頃

鷰雀湖在城東三里周回二里流入靑溪古老相傳今斜橋卽走馬橋橋之東有水平濶是也或云今惟政鄕白蕩湖卽其地【舊志】

事迹輿地誌雲走馬橋側有鷰雀湖窮神祕苑曰梁昭明太子在東宮有一琉璃盌紫玉杯皆武帝所賜也旣薨詔置梓宮後更開墳爲閹人擕入大航乃有鷰雀數萬擊之因爲有司所縛乃獲二寶器帝聞而驚異詔以賜太孫封墳之際復有燕雀數萬銜土以增其上墳側今有湖後人因名燕雀湖【楊備詩平湖岸側見髙墳萬土銜來燕雀羣鑑靣無波天一色此中文藻似儲君馬之純詩在昔曽爲舜帝墳象來耕鑿鳥來蕓今玆封土麒麟冡乃有衘泥燕雀羣玉海沖融侔至性錦江燦爛儗髙文區區羽物猶依戀想見人儔望白雲】

婁湖在城東南一十五里周回一十里灌田二十頃水流入艦澳輿地誌云婁湖苑吳時張昭所創有湖以漑田宋時築爲苑張昭封婁侯故謂之婁湖

髙亭湖在城東南三十里周回二十里漑田三十五頃丹陽記云王仲祖墓東南一十六里有髙亭湖

葛塘湖在城東南七十二里周回七里漑田四十頃舊經云昔葛仙翁於此煉丹故以名之

劉陽湖在城東南六十里周回三十里漑田三十頃白社湖在城東南二十五里周回十里漑田一十頃銀湖在城南七十里周回一十三里漑田二十頃石圽湖在城南五十三里周回二十二里漑田四十頃白都湖在城南七十里周回八里漑田二十五頃西連白都山

笪湖在城南六十里周回五里漑田一十五頃

梁湖在城南二十五里周回十餘里漑田二十頃河湖在城西南七十里周回八里漑田一十頃

三城湖在城西南七十三里周回一十五里中有三小城故名

江城湖在句容縣西北六十里計一百八十畆深六尺二寸灌漑田八百畆屬瑯邪鄕二十八都

固城湖在溧水縣西南九十里周回一百里深三丈南北三十里東西二十五里環楚王故城有水四派湖中流與太平州接界與丹陽湖石臼湖號曰三湖東經五堰自常州宜興縣界流入太湖此道今已堙塞

石臼湖在溧水縣西南四十里縦五十里衡四十里西連丹陽湖湖中有軍山塔子馬頭雀壘四山其水舊有二派入龍潭梅梁港經湯家步通濁水此道今堙塞長塘湖在溧陽縣北五十三里周回一百五十里接金壇宜興縣界舊名洮湖【舊志】

事迹周處韋昭道元皆以此湖爲五湖之一中有浮山其水東連震澤春夏深秋冬淺虞翻曰太湖有五湖故謂之五湖滆湖洮湖射湖貴湖及太湖爲五湖並太湖之小支俱連太湖故太湖兼得五湖之名注云洮湖一名長塘湖在義興張勃吳錄云五湖者太湖之別名以其周行五百餘里故以五湖爲名國語吳越戰於五湖直在笪澤一湖中耳範蠡遊五湖卽此是郭璞江賦云彭蠡靑艸具區洮滆以爲五湖洮音姚廣韻洮余昭切五湖名南徐州記云延陵縣東南長塘湖又名洮湖輿地誌云臨津西有長塘湖屬延陵永世二縣西受溧水通溧陽縣界周處風土記云洮湖別名長塘湖晉咸和四年韓晃南走將軍王允之追躡於長塘湖大破之王恭於京口起兵誅執政事敗走至長塘湖卽此

是也咸和四年蘇逸以萬餘人自延陵湖將入吳興將軍王允之及逸戰於溧陽獲之亦此處也按湖卽古延陵尉所居其水東連震澤入松江至宋以庾業代義興太守劉延熙業至長塘湖卽與延熙合制遣沈懷明等東討卒破業於湖夾岸築壘卽此湖也春夏水深五尺餘秋冬差淺受大溪南流三十里至大坯山張籍長塘湖詩一斛水中半斛魚言湖中多魚如此祥符圖經云周回一百二十里

朱湖在溧陽縣今不詳所在郭景純江賦云其旁則有具區洮滆朱滻丹漅酈道元水經注云朱湖在溧陽今溧陽湖泊爲多或謂之渰名稱更易古迹之可見者鮮矣或謂朱湖卽丹陽湖之異名未詳

千里湖在溧陽縣東南十五里晉書陸機云千里蒓羮未下鹽防南史沈文季云千里蒓羮豈關魯衞皆指此地也至今產美蒓俗呼千里渰與故縣渰相連或說千當作芊末當作秣千末皆省文也秣下卽秣陵太氐縣境產蒓多且肥美藏蓄可以致逺

升平湖在溧陽縣西七十里外自溧水縣五堰東流入湖卽古中江所逕之地又有溪水南自建平縣梅渚鎭來防

三塔湖一名梁城湖在溧陽縣西七十里周十八里西南與升平湖相接張孝祥有詩

黃山湖在溧陽縣西南三十七里黃山下周回五里下湖在溧陽縣南一十里周回五里流經白雲逕東入太湖

西子湖在城東五十里周回五里漑田五十頃長樂昆侖墩之西有村曰西子其側有湖因以爲名

慈湖在江寧縣界接太平州湖濱有巡檢寨

事迹石季龍冦歷陽趙嗣屯慈湖蘇峻敗司馬流於慈湖

白米湖在上元縣東與句容下塘村相接地產白米

溪澗

靑溪吳大帝赤烏四年鑿東渠名靑溪通城北塹潮溝濶五丈深八尺以泄武湖水發源鐘山而南流經京出今靑溪閘口接於秦淮及楊溥城金陵靑溪始分爲二在城外者自城壕合於淮今城東竹橋西北接後湖者靑溪遺迹固在但在城內者悉皆堙塞惟上元縣治南迆邐而西循府治東南出至府學墻下皆靑溪之舊曲水通秦淮而鐘山水源久絕矣【舊志】

事迹輿地誌云靑溪發源鐘山入於淮連綿十餘里溪口有埭埭側有神祠曰靑溪姑今縣東有渠北接覆舟山以近後湖裏俗相傳此靑溪也其水迆邐西出至今上水閘相近皆名靑溪溪舊有七橋晉郗僧施嘗泛舟靑溪每溪一曲作詩一首謝益壽聞之曰靑溪中曲復何窮盡蓋謂此也陶季直京都記云京師鼎族在靑溪埭尙書孫瑒尙書令江總宅當時並列溪北晉王含帥王惇餘黨自竹格渚濟沈充自靑溪防之至宣陽門蘇峻等出南塘橫擊大破之桓彜別傳曰明帝世彜與當世英彥名徳庾亮溫嶠羊曼等共集靑溪之上郭璞與焉乃援筆屬詩以白四賢並以自序世說云周顗罷臨川還都泊靑溪時夏暴雨船舫狹小而漏殆無坐處丞相王導曰胡威之淸何以過此齊髙帝先有宅在靑溪生武帝及卽位以宅爲靑溪舊宮永明元年望气者言新林婁湖有王者气帝廼築靑溪舊宮作新婁湖苑以厭之卞彬嘗於東府謁齊髙帝時髙帝爲齊王彬曰殿下卽宮東府則以靑溪爲鴻溝鴻溝以東爲齊以西爲宋仍誦詩云誰謂宋逺跂予望之遂大忤防隋煬帝平陳斬張麗華孔貴嬪二人於靑溪柵下【虞部楊公備詩傾城傾國兩妃嬪此地聞名不見人潛想舊時紅粉靣落花風裏步香塵闕名詩竟煩擒虎到靑溪此夜應無璧月詞迎刄春風殪尢物岸花隨雨淚胭脂任斯庵詩蛾眉流落碧流中走馬來時事已空此日不能畱妲己他年誰敢憶髙公又靑溪不見麗華畱遺恨空餘故國羞璧月只應明結綺春風吹不上迷樓又開門忽憶東風面步向靑溪繞碧灣淡白深紅了無迹緑楊煙外一鐘山】今建元寺東南角度溪有橋名募士橋吳大帝募勇士處其橋西南角過溝有埭名雞鳴埭齊武帝早遊鐘山射雉至此雞始鳴因名焉其溝是吳郤儉所開在苑城後晉修苑城爲建康宮卽城北壍也【王維詩言入黃花川毎逐靑溪水隨山將萬轉趣途無百里聲喧亂石中色靜深松裏漾漾沈菱荇澄澄映葭葦我心素已閒淸朋淡如此請畱盤石上垂釣將已矣張顚詩旅人倚徵棹薄暮起勞歌笑攬靑溪月淸輝不厭多節使吳公琚遊靑溪有詞呈野亭馬公岸栁可蔵鴉路轉溪斜忘機鷗鷺滿汀沙咫尺鐘山迷望眼一片雲遮臨水整烏紗須影蒼華酒防卻念在天涯幾日不來春便晚開盡桃花野亭防其後云秦淮海之詞獨擅一時字未聞米寶晉善詩然終不及字若公可兼之矣辛酉季春承議郎充江南東路轉運司主管文字馬之純謹書野亭詩云人道靑溪有九曲如今一曲僅能存江家宅畔成花圃東府門前作菜園登閣尙堪觀疊障泛舟猶可醉芳樽料應當日皆無恙苕霅瀟湘不足言又人日泛靑溪靑溪曲易迷船回波下上簾捲日東西景物行行見壺觴處處擕浮舡閒得醉極目水雲低】龍川陳亮論建業形勢擁秦淮靑溪以爲阻今靑溪九曲僅存其一馬公光祖浚而深廣之建先賢祠及諸亭館於其上築堤飛橋以便往來遊人泛舟其間自早至暮樂而忘歸詳見先賢祠及亭館下

白雲溪一名白雲逕在溧陽縣東十里淸澈可翫東流入荊溪

鎖石溪在上元縣東南四十八里源發白石巖經攝湖六十餘里入大江其源上通數里山澗曲屈隨下奔注不類人功開鑿

長溪在上元縣東南六十里濶五丈丹陽記云湖熟前有長溪東承句容縣赤山湖水入於秦淮

白李溪在句容縣小茅峯北昔髙辛時展上公居於溪上手植白李而食之道成仙去

上容溪在句容縣水源出中茅過蘆江橋經赤山湖入秦淮

谷溪在溧陽縣南二十里源出靑山曲折流一百十里下合於瀨水

飡溪在溧陽縣西六十里源出谷山東北流入長塘湖髙友溪在溧陽縣南二十里源出廣徳諸山至此聚而爲溪下經黃墟蕩合於白雲逕

舉善溪在溧陽縣南三十里源出廣徳諸山至此聚而爲溪合於髙友溪

楚王東西二澗在茅山

事迹楚王來遊頓兵於此因名舊記云崇禧觀東二澗是也並華陽洞天三水合流直至崇禧觀門前

落馬澗一名南澗在江寧縣南五里東北流入城濠事迹宋孝武討元凶元凶軍敗人馬傾滿澗中時人呼爲落馬澗陳亡涸竭

蘼蕪澗在上元縣城東三十里靑龍山前路出檀橋事迹金陵故事齊處士劉瓛居此瓛爲儒林之宗年至四十未婚其友爲娶王氏乃詣澗折蘼蕪而去因名蘼蕪澗

玉澗今蔣帝廟側緣山澗是【徐詩云鐘山祠畔宿煙晴玉澗橋邊碧樹春李湜詩云迸石如散琛穿雲似流玉】

東澗在鐘山寶公塔之西宋熙寺基之東

事迹石邁古迹編云梁處士劉許彥度隱居之所許尢精釋典嘗聼講鐘山諸寺因卜築宋熙寺東澗有終焉之志

鶴臺澗在茅山大茅峯之東北嘗有鶴羣往來於此澗後有道士張元之築臺以居焉

宜東澗在大茅山西二里昔有仙人展上公於此種碧柰貨丹砂故名今楊尙書山居是也

上湖防在溧陽縣西六十里源在廣徳軍東北流入縣界合於白雲溪

冷水澗在句容縣玉晨觀北

流杯澗在句容縣雷平山西大路下

景定建康志卷十八

欽定四庫全書

景定建康志卷十九

宋周應合撰

山川志三

河港

古漕河一名靖安河自靖安鎭下缺口取道入儀眞新河八十餘里

事迹吳聿靖安河記略曰江出岷山道峽與荊湘沅澧至洞庭積爲巨浸合沔水經潯陽東邀彭澤別爲九道防爲中江東北至南徐州爲北江入於海惟中江自湖口合流而下奔放蕩潏吐吞日月山或磯之則其勢悍怒觸舞大艑兀若轉梗至其廣處曠數百里斷岸相望僅指一髮而舳艫上下中流遇風則四顧茫然無所隱避自金陵抵白沙其尢者爲樂官山李家漾至急流濁港口凡十有八處稱號老風波而玩險阻者至是鮮不袖手東南漕計嵗失於此者什一二宣和六年發運使盧公訪其利病得古漕河於靖安鎭之下缺口謂其取徑道於靑沙之夾趨北岸穿坍月港繇港尾越北小江入儀眞新河以抵新城下往來之人髙秋安流八十餘里以易大江百有五十里之險實爲萬世之利役之始興楊子六合上元分治其所臨之地

新河在白鷺洲西南流通大江二十餘里

事迹韓忠武王世忠碑云建炎四年金人入境車駕幸四明王聞之亟以舟師赴難烏珠聞王在京口遽勒三十萬騎北逐王遂提兵截大江以邀之相持黃天蕩四十八日烏珠勢危自知力憊糧竭或生他變而王舟師中流鼓枻飄忽若神凡治津渡又皆八靣控扼生路垂絕一夕濳鑿小河自建康城外屬之江以通漕渠幸風波少休竊載而逃內翰汪公藻建炎間奏議云敵於鐘山雨花臺各札大寨抱城開兩河以防之

蘆門河在上元縣長寧鄕去縣六十里一名蕃人河事迹石邁古迹編云蘆門河在蘆門漾之側建炎間始開以通眞州亦名蕃人河合黃天蕩南王諌議蘆場內是其處按此河以蕃名而不述其所以名意汪內翰所謂敵開兩河則此河與新河皆敵所開者否則無因以蕃名也

珍珠河在宋行宮後

事迹乃昔陳後主泛舟遊樂之河忽遇雨浮漚生宮人指浮漚曰滿河珍珠因而名焉此河通防龍河至太平橋西分兩派一派出柵寨門一派出秦淮至嘉定閒李尙書玨開後以泄霖漲見水底有大桬板乃止

小新河在東門外土橋之東

事迹嘉定八年西山眞公爲江東運副適遇旱蝗細民阻饑欲因役以飽之爲養種園前一帯河道淺狹乃撥錢米發下蔣山寺令主首繼心差本寺僧行部役募五縣人夫自土橋東開河欲至蔣山開至半山寺後橋亭石不可掘乃止

新林港又曰新林浦在城西南二十里濶三丈深一丈長一十二里

事迹國朝開寶八年王師收復江南曹彬等破南唐兵於新林港卽此地李白新林浦阻風寄友人詩有云明發新林浦空吟謝朓詩送友人遊梅湖云暫行新林浦定醉金陵月又韓栩送客遊江東詩云君到新林江口泊吟詩應賞謝元暉蓋元暉有新林向板橋詩也

下蜀港在城東北一百里句容縣北六十里

事迹唐世置鹽鐵轉運使在揚州本朝都大發運使眞州皆於江南岸置倉轉般今下蜀鎭北有倉城基並鹽倉遺址尙存後有河入大江裏俗呼曰官港卽古漕河也紹興七年二月已已車駕未入建康嘗次下蜀卽此地也韓子蒼嘗居下蜀【集中有與曾宏甫同行下蜀詩下蜀追隨日歡言一散愁籃輿隨阪路小檝渡潮溝】

竹篠港西至靖安東至石步南連直瀆北臨大江屬上元縣金陵長寧兩鄕由靖安港口至城二十里由石步港口至城四十里在唐世已曰竹篠港邇時於靖安港口得僞吳所鑄錠石云吳順義元年都城鑄

石步港在上元縣長寧鄕去縣四十里

事迹石邁古迹編云攝山西花林市之東有曰石步港西連竹篠河北出大江徐鉉臨石步港賦詩有云吹浪遊鱗小黏苔碎石圓

溝瀆

潮溝吳大帝所開以引江潮接靑溪抵秦淮西通運瀆北連後湖其舊迹在天寶寺後【天寶寺故基在今城東北角外更西一里長壽寺前】

事迹實錄云潮溝東發靑溪西行經古承明廣莫大夏等三門外西極都城墻對今歸善寺西南角南出歸善寺故基在今城北雞籠山東經閶闔西明二門接運瀆在西州之東今笪橋西南流入秦淮乾道南北橋河是也其北又開一瀆經棲元寺門【棲元寺在覆舟山西南雞籠山東北】至後湖以引湖水至今俗亦呼爲運瀆其實古城西南行者是運瀆自歸善寺門前東出至靑溪者名曰潮溝其溝東頭已堙塞才有處所西頭則見通運瀆京都記京師鼎族在潮溝北石邁古迹編曰按建康實錄所載皆唐事距今數百年其溝日以堙塞未詳所在今城東門外西抵城濠東出曲折當報寧寺之前亦名潮溝此今世所開非古潮溝也案徐鉉有和鐘大監泛舟詩云潮溝橫去北山阿

張忠定公亦有詩云潮溝一曲巳生蒲則是南唐及宋初潮溝古迹猶在也東南利便書曰古城向北秦淮旣逺其漕運必資舟楫而濠塹必須水灌注故孫權時引秦淮名運瀆以入倉城開潮溝以引江水又開瀆以引後湖又鑿東渠名靑溪皆入城中由城北塹而入後湖此其大略也自楊夾淮立城其城之東塹皆通淮水其西南邊江以爲險然春夏積雨淮水泛溢城中皆被其害及盛冬水涸河流往往幹淺【朱存詩雲流水東西傍帝臺六朝重爲兩朝開曽看鷁首知髙下莫問漁舟識去來野亭馬之純詩云潮溝溝外盡深泥泥上潮生溝卻低直向北行連運瀆折従東去入靑溪空中不斷檣烏過岸上相望瓦翼齊好是畫橋深曲處荷花盈蕩栁垂堤】

禦溝在古禦道兩旁歳久堙塞

事迹南史桂陽王休範舉兵杜黑騾乘勝渡淮黃門侍郎王蘊傷重踣於禦溝之側實錄朱雀門北對宣陽門相去六里名爲禦道夾開禦溝嵗久湮塞今宮城以南禦街兩邊俱有溝在居民屋下者乃南唐所開非六朝之舊迹【吳融詩雲一水終南下何年作溝穿城初北注過苑卻東流繞岸淸波溢連宮瑞气浮去應涵鳯沼來必滲龍湫激石珠爭碎縈堤練不收照花長樂曙泛葉建章秋影炫金莖表光搖綺陌頭旁沾畫眉府斜入教簫樓有雨難澄鏡無萍易擲鉤鼓宜堯女瑟蕩必蔡姬舟臯看通鳴鶴津應接鬥牛回風還防防和月更悠悠淺憶觴堪泛深思杖可投祗懷涇合慮不帶隴分愁自有朝宗樂曽無遺穴憂不勞誇大漢淸渭貫神州王半山詩云渺渺金河漲欲平數支分淥報淸明常縈輦路漂花去更飲流杯送酒行靜見金輿穿樹影淸含玉漏過墻聲衰顏一照自多感回首江南春水生】

霹靂溝在城東五里王半山有詩云霹靂溝西路柴荊四五家

百丈溝一名百步溝在溧陽縣南三里源出燕山相傳云此處田多髙卬開溝以灌漑東流合於白雲逕下入太湖

鐵冶溝在鐘山鄕馬鞍山之下有地三畆餘皆鐵近水垠通小港耆老皆呼爲鐵冶溝

事迹梁時作三垻堙淮水以灌壽州一於壽州一於荊山一於盱眙久不能成聚江南之鐵融液載往堆築之上種楡栁一夕崩壞聲聞數里棄所聚之餘鐵於此至淳祐七年趙都督葵於其旁置鑪韝十數以鑄鐵炮匠人烹鑿其地堅不可入乃已

直瀆在城北上元縣鐘山鄕去城三十五里濶五丈深二丈西至埂東北接竹篠港流入大江旁有直瀆山直瀆洞吳后主所開瀆道直故名曰直瀆【舊志】事迹輿地誌云白下城西南有蟹浦蟹浦西北有直瀆伏滔北徵記吳將甘寧墓在此或言墓有王气孫晧惡之乃鑿其後爲直瀆晉蘇峻舉兵溫嶠帥師救京師遣王愆期等爲前鋒次直瀆卽此地楊修詩注云瀆在幕府山東北長十四里濶五丈深二丈初開之時書穿夜復自塞經年不就傷足役夫臥其側其夜見鬼物來頃因嗟曰何不以布囊盛土棄之江中使吾徒免殫力於此傷者異之曉白有司如其言瀆乃成【朱存詩云晝役人功夜鬼功陽開陰闔幾時終不聞擲土江中語爭得盈流一水通野亭馬之純詩云直瀆如何計得工長江𨿽逺欲相通比嘗開鑿不勝苦已復淤塡還似空聞鬼夜中皆有語棄泥江裏解成功有司號令才依此滚滚波流漸向東】

運瀆在上元縣西北一里半吳大帝赤烏三年使左臺侍禦史郤儉監鑿城西南自秦淮北抵倉城通運於苑倉今所鑿在城西門近南其水東行過小新橋而南經斗門橋流入秦淮又東北過西虹橋循宋行宮城西迆向北乃其故道其自閃駕橋經天津橋而東者合於靑溪【舊志】

事迹案建康宮城卽吳苑城城內之倉曰苑倉故開此瀆通運倉所時人亦呼爲倉城晉咸和中修苑城爲宮惟倉不毀是名太倉在西華門內道北【朱存詩舳艫衘尾日無虛更鑿都城引漕渠何事餒來貪雀谷不知畱得幾年儲】

破岡瀆在句容縣東南二十五里

事迹實錄云吳赤烏八年使校尉陳勲作屯田發屯兵三萬鑿句容中道至云陽西城以通吳防船艦號破岡瀆上下十四埭上七埭入延陵界下七埭入江寧界晉宋齊因之梁攺爲破墩瀆遂廢而開上容瀆陳髙祖卽位又堙上容瀆而修破岡至隋平陳乃廢後宋少帝於華林園開瀆聚土以象破岡埭與左右引船唱呼以爲歡樂

義溝瀆在城東二十里源出東靑村下入秦淮長七里漑田一百餘頃

徑瀆在溧陽縣北三十里水自金壇縣界來入長塘湖鎭江志謂晉宋舊有此瀆隋大業初縣令達奚明又加疏決

池塘

放生池案舊圖經唐乾元中詔於江寧秦淮太平橋臨江帶郭上下五里置放生池八十一所有碑升州刺史顏眞卿文舊以府治東東接靑溪北通運瀆者爲之【舊志】今秦園之側府學之東卽古放生池也淳熙間史待制正志移放生池於靑溪建閣其上遇祝聖立班閣下府學遂因舊放生池爲頖水其流亦通靑溪王尙書埜以其池乃祝聖之地立板榜於舞雩亭門禁漁捕池近行路水深而堤不固時有溺死者馬公光祖聞而憫之池名放生豈容有溺死者乃命能仁寺僧築堤甃街立大木爲欄檻自是無溺者矣又修辟靑溪閣前爲飛梁繚以朱欄深迥汪洋塵迹莫能到也天基節放生其間眞足以浚皇仁而遂物性詳見靑溪閣下

天泉池宋元嘉二十三年鑿一名天淵池【舊志】

事迹龔頴運歷圖云晉孝武太元十年大旱井瀆皆竭太官供饍皆資天泉池自晉已有此池矣沈約宋書云明帝泰始二年天泉池白魚躍入禦舟梁書陸榮公傳雲天泉池中新制舟形狹而短惟引太常劉之遴國子祭酒到漑右衞朱異中書黃門郎陸倕同載江總華林園天淵池銘云曉川漾璧似日馭之在河宿夜景流金疑月輪之馳水府今宮城後法寶寺西南菜園中荒池尙餘一畆卽此池也

善泉池一名九曲池在臺城東東宮城內周回四百餘步

事迹金陵故事梁昭明太子所鑿中有亭榭洲島曲盡幽深之趣太子泛舟池中嘗曰何必絲與竹山水可忘情【野亭詩十頃靑瑤浸碧流更添景趣極深幽旁爲九洲十八島上有五城十二樓苕霅荷花風度曉瀟湘蘆竹雨生秋昭明心想知何似好聼騎鯨汗漫遊楊虞部詩影浸龍樓徹鳯城昭明有意在澄淸穿時深欲狀溟渤樂府當歌重潤聲鮑謹由夷白堂小集云甲午春與李之儀端叔葉棫薪之髙秀實茂華同過景陽臺九曲池辱井三品石慨然成詩有云平池九曲在春水縈彎碕】

飲馬池宋大明中立於武湖北上林苑中

洗鉢池在蔣山寶公塔西二里法云寺基方池是也覆杯池今城北三里西池是也

事迹晉元帝中興頗以酒廢政丞相王導奏諫帝因覆杯於池中以爲誡【馬野亭詩當初一馬過江來幕府山頭刈艸萊無數流離未安集幾多政事合圖回只應早起觀庭燎安得時常近酒杯江左中興仗誰力一池春水泛新醅楊虞部詩金杯覆處舊池枯此後還曽一醉無東晉中興股肱力元皇亦學管夷吾】

西池案宮苑記在太初宮西門外吳之西苑今惠日寺後池也【舊志】互見太子湖

事迹吳宣明太子孫登所創謂之西苑世說晉明帝爲太子時欲作池臺元帝不許太子養武士一夕中作比曉便成卽今謂之太子西池丹陽記曰西池孫登所創吳史所謂西池明帝重修之耳記室新書云西苑內有太子池孫權子和所築實錄注云其宮城西南角本有池名淸遊池通城中樂賢堂並肅宗爲太子時所作晉中興書云溫嶠拜中庻子在東宮甚見寵嘉僚屬莫與爲京數規諫諷議甚有補助太子時起西池樓觀頗多勞費嶠口疏諫太子納焉建康實錄云晉太元十年苻堅爲姚萇慕容衝所攻遣使求援詔謝安率眾救之帝自行西池宴羣臣餞安賦詩者五十八人其地當在今宮城之西北晉書云劉毅徵盧循敗歸帝大宴於西池有詔賦詩毅詩云六國多雄士正始出風流毅自以武功不競故示文雅有餘也【劉叔源詩悟彼蟋蟀唱信此勞者歌有來豈不疾良遊常蹉跎逍遙越城肆願言屢經過回阡被陵闕髙臺眺飛霞惠風蕩繁囿白雲屯層阿景昃鳴禽集水木湛淸華褰裳順蘭沚徙倚引芳柯美人愆嵗月遲暮獨如何無爲牽所思南榮誡其多】

蒙汜池在臺城內【舊志】

事迹梁陳龍舟嬉遊之所楊虞部嘗賦詩【春條拂岸栁如金一鑑澄空照底深傍見龍舟赭袍影分明紅日在池心】

柵塘在秦淮上通古運瀆不詳其始【舊志】

事迹實錄注吳時夾淮立柵號柵塘王隱晉書云王惇反以兄子應爲嗣沈充自吳率眾萬餘人至與王含合充司馬顧颺說充曰今日舉大事而天子已扼其喉情離眾沮持疑猶豫必致禍敗今若決破柵塘因湖水灌京邑肆舟艦之勢極水軍之用此所謂不戰而屈人兵上防也充不用其言王惇教誅郭璞璞謂伍伯曰吾年十三時於柵塘脫袍與汝吾命應在汝手中伍伯感昔念惠衘涕行法梁天監九年新作緣淮塘北岸起石頭迄東冶南岸起後渚籬門達於三橋作兩重柵皆施行馬至南唐時置柵如舊【馬野亭詩六朝何處立都城十里秦淮城外行上設浮航如道路外施行馬似屯營關防直可防津渡緩急徒能禦寇兵非是後來謀攺築如何今日作陪京】其後置閘泄城內水入於江俗呼爲柵寨門乾道五年史公正志重修後廢景定元年馬公光祖重建詳見城闕志

橫塘案實錄注在淮水南近陶家渚緣江築長堤謂之橫塘淮在北接柵塘【舊志】

事迹宮苑記吳大帝時自江口防淮築堤謂之橫塘北接柵塘在今秦淮逕口吳時夾淮立柵自石頭南上十里至查浦查浦上十里至新亭新亭南上十里至孫林孫林南上十里至板橋板橋上三十里至烈洲吳都賦曰橫塘查下邑屋隆誇樓臺之盛天下莫比【楊虞部詩早潮才過晚潮來一一軒照水開鑑靣無塵風不動分明倒影見樓臺馬野亭詩如今何處是橫塘在府城南淮兩旁魏蜀兩都皆不似蓬萊三島足相方烏衣巷口排金屋朱雀橋邊立粉墻有底繁華難說似何妨把作畫圖張】

倪塘在城東南二十五里

事迹晉書王惇自湖陰使王含錢鳯等以兵五萬逼京師帝親率大軍次南塘夜募勇士陳嵩等領甲卒千人渡水掩其未備大破含軍於越城含軍旣敗乃率餘黨自倪塘西置五城如卻月勢卽此處也南史劉毅初當之荊州表求東道還建鄴辭墓去都數十里不過拜闕宋武帝出倪塘防毅胡藩請殺之帝曰吾與毅俱有尅復功其過未彰不可自相圖其後北討謂藩曰若従卿倪塘之謀無今舉也梁書陳霸先旣破侯景時齊兵自秣陵東跨淮立橋引兵渡自方山進及倪塘互見五城

臨賀塘在城東三十里屈曲一十里灌田二十頃梁臨賀王蕭正徳理田於此因以爲名

銅塘在城東四十里屈曲一十五里漑田二十頃長塘在城東南六十里屈曲五十里漑田一百頃王塘在城東四十里屈曲一十五里漑田三十頃開善塘在城東三十里屈曲一十五里漑田二十頃蠡湖塘在城北二十里屈曲一十三里漑田一十頃劉塘在城北三十里屈曲二十里漑田一十頃

水門塘在城東三十五里屈曲二十里漑田一十七頃郭於塘在長隱山東其塘五畆深五尺一寸灌田六十餘畆其近村亦以郭於名水常滿鄕人涸之必有震電屬茅山鄕十三都石頭堽

上鈐塘在句容縣南一十三里計四十一畆一角四十二步深五尺三寸灌田一百一十三畆

下鈐塘計六十六畆二角三步深五尺三寸灌田二百單二畆

郭西塘在句容縣西一里計一百八十畆一角五十步深七尺三寸灌田五百七畆

南黃塘在句容縣東北十里赤堽約八畆深五尺灌田二百頃

西黃塘在句容縣東北十里澗西大小十三所廣一十五畆灌田一百五十頃

井泉

景陽井一名胭脂井又名辱井在臺城內陳末後主與張麗華孔責嬪投其中以避隋兵其井有石欄多題字舊傳云欄有石脈以帛栻之作胭脂防或云石脈色類胭脂案曾南丰集辱井銘曰辱井有篆文云辱井在斯可不戒乎井下文共十八字在井石檻上不知誰爲文又有景陽樓辱井銘又有陳後主叔寶辱井記云江寧縣興嚴寺並石檻銘莫知誰作也今皆磨滅惟辱井銘數字仿佛可辧【舊志】

事迹案南史隋克臺城陳後主與張麗華孔貴嬪俱入井隋軍出之韻語陽秋曰金陵之法寶寺井有石欄紅防若胭脂相傳云後主與張孔淚所染皇朝蘇易簡嘗作陳宮井記今石刻在行宮學士院內【記云陳宮井閣遺址僅存傍有石甃石欄周以防篆年禩寖逺辭防殘缺其可觀者有戒哉戒哉數字詢諸耆艾卽陳之季主避兵之井也詰其篆刻卽後之名士垂訓之文也敢復明其志而言曰嗚呼惟天匪親君爲司牧司牧之畏有若厲也有無爲也苟非厥道𨿽降志辱身未足補過苟底厥績則憑幾髙視可以致理是故爲人君者可不戒哉叔寶之盜南國也悖民心慢天鑑防吞日之業休投籖之範淫之失一至於此且城下之盟牀下之巽前聖尙或恥之矧於沈井哉夫唐虞之懼與陳主之懼一也文武之樂與陳主之樂一也唐堯統天文思安安禦彼黃屋如臨深淵此避兵之井也虞舜君臨徳音愔愔睦彼二女樂而不淫此又同繩之妃也靈臺靈囿其文王之結綺乎公旦公奭其武王之狎客乎四聖克念勃然而昌後主反是溘然而亡爲樂之理孰否孰臧余因公暇遊斯地覩斯井弔往憤懣故窮理盡性礱其石而文之南丰曽公鞏辱井銘辱井有篆文云辱井在斯可不戒乎並下文共十八字在井石檻上不知誰爲文又有景陽樓下井銘又有陳後主辱井記云江寧縣興嚴寺並石檻銘莫知誰作也歷序隋文帝命晉王廣伐陳後主自投井中令人取之驚其太重及出乃與張貴妃孔貴嬪三人同束而上其末云唐開元二十二年三月十七日前單父縣令左轉此縣丞太原王以下闕王荊公詩結綺臨春艸一坵尙殘宮井戒千秋奢淫自是前王恥不到龍沈亦可羞楊虞部詩擒虎戈矛滿後宮春花無樹不秋風蒼惶益見多情處同穴甘心赴井中闕名詩結綺春休玉樹殘陳王猶自惜姝顏石牀空染胭脂恨不比雙妃楚竹斑曾極詩寒泉玉甃沒春蕪石染胭脂潤不枯杏怨桃羞嬌欲墮猶將紅涙灑黃奴馬野亭詩應說兵來且莫降急尋宮井共深藏側身待作淩波步仰首還成半靣妝已分埋依古甃可憐牽挽出銀牀至今汲水人皆說猶帶胭脂舊日香闕名詩羅綺香中狎客吟望仙樓閣半天心誰雲龍虎灘頭水不及庭前眢井深闕名詩道連廷亙碧空庭花無日不春風天翻地覆江山在贏得聲名眢井中】

龍天王井在臺城前舊傳梁武帝爲郤後立龍祠井上號龍天王井梁陳皆祀之【舊志】

事迹六朝記云梁武帝郤後性妬忌武帝初立未冊命因忿懟乃投殿庭井中眾赴井救之已化毒龍煙熖衝天人莫敢近帝悲嘆久之乃冊爲龍天王使井上立祠自梁歷陳享祀不絕陳滅乃遷其祠於京城道徳寺大業初又置祠於舊處

義井在城南天禧寺側天聖五年丞相李公迪所鑿事迹義井記略曰相國隴西公赴鎭江寧思福黎庻志在康濟常慮一物不得其所有塔主大律師可政者乃謂城之南隅康衢四達憧憧往來朝及其夕請官之隙地特建義井俾歷炎酷以濟其眾公躍聞斯美筆允其請遂募其積善者唐文遇出家帑以備其事畚鍤星聚穿鑿聿成固砌翠瑉廣覆華宇冽冽其泉縦鑠金焦石其源靡息輪蹄絕慮魚樵無患老防承惠矣天聖紀號五載孟春月一十有六日記銀靑光祿大夫行尙書刑部侍郎【碑字闕】內堤堰橋道提舉江南東路兵甲巡檢公事上柱國李迪

三義井在石頭城後淸涼寺莊及石子岡七里舗共三井

事迹南唐保大三年置井欄上有僧廣慧刻字以記歳月又案金陵故事有三井在瓦棺寺後汲一井則二井俱沸因名其地爲三井岡

應潮井在蔣山頭陀寺山頂第一峯佛殿後【舊志】事迹蔣山塔記云梁大同元年後閤舎人石興造山峯佛殿殿後有一井其泉與江潮盈縮增減相應叚成式酉陽雜爼云蔣山有應潮井在半山之間俗傳云與江潮相應嘗有破船朽板自井中出貞觀中有牧兒汲水得杉板長尺餘上有朱漆字曰吳赤烏二年豫章王子駿之船石邁古迹編曰應潮井蔣山之頂古頭陀寺之後其井與江潮相通盈縮往來常應之時於井間得蘆根斷帆之屬【楊虞部詩碧甃時時減復增山頭海靣密相應古來泉脈誰穿鑿潮落潮生不暫澄馬野亭詩俯看滄海仰看山相去分明霄壤間有井無冬亦無夏與潮俱往又俱還想應透徹深無厎怪得浮沈轉似環不用浙江亭上望請君來此一憑欄】

藏冰井案宮苑記在城東北十里覆舟山北【舊志】事迹宋孝武大明中鑿以藏冰齊梁陳皆因之【楊虞部詩尢喜淩人職未隳閒藏出納示箴規戰兢國步艱難者常似臨深履薄時馬野亭詩向日周家有淩人後來此事特相因冬時室內收藏早夏日宮中給賜新但得滿盤堆水玉不須對靣著風輪看來深濶能多少調得陰陽冷處均】

沸井在句容縣東三十五里

事迹丹陽記曰句容縣有沸井亦曰沸潭又曰句容縣東三十五里有龍岡岡頂有沸潭周回十二丈聞人聲便沸不聞不湧也異苑曰句容縣有延陵季子廟廟前井及瀆常自湧沸於今猶然圖經云在縣東三十里虎耳山

響井在江寧縣陶吳鎭西北二百餘步

事迹響井欄上存元祐五年四字或以紗帛防其上以物擊之則作鼓聲或以瓦石投其中則作鐘磬聲今屬陳主簿家園中

許長史井在茅山玉晨觀內今有碑碣存【舊志】

事迹陶隱居云舊在許長史宅嵗久堙沒後得井於觀中其泉色白而甘有井銘乃徐所作【長史含道棲神九天人非邑攺丹井存焉射玆谷鮒冽彼寒泉分甘玉液流潤芝田我來自西尋眞紫陽若愛召樹如升魯堂敬刋翠琰永識銀牀噫嗟後學挹此餘光】

陶隱居井在茅山華陽宮前橋東【舊志】

事迹陶貞白七次丹成皆中等神人告以定分止合得此中丹於是服之遁景而去井嵗久堙沒政和初道士莊愼修索而得之初去三尺許得瓦井欄𨿽破合之尙全環刻大字【先生丹陽陶仕齊奉朝請壬申歳來山棲身髙靜自號隱居同來弟子吳郡陸敬遊其次楊玉吳戴陳許諸生供奉階宇湖熟潘還及逺近宗稟不可具記悠悠歷代詎勿識焉梁天監三年八月十五日錢塘陳宣懋書】及見磗甃又穿數丈獲一圓石硯徑九寸許列十一趾滌之朱色粲然又得銅鑪有柄若今所謂手鑪者仍於砂石間有丹一粒大如芡實光彩射人亟取之遂墮井中水極甘冷𨿽大旱不竭鑪硯蔵宮中

樂官井在溧陽舊縣寨東百餘步

事迹南唐時東以太湖與錢氏分界溧陽屯兵間遣諸子巡視有憇於驛者樂工忤意沈之井滯魄爲祟托宿必魘或死無敢入者後有達官欲寓宿驛吏以事告不信其夜果見服緋緑者數輩自井出叱問具陳寃狀祈葬遺骼於髙原達官許之復投於井明日爲出其骼以其怪遂絕今猶呼樂官井卽當時驛舎所在云

湯泉在城東六十里上元縣神泉鄕湯山其處有聖湯延祥院舊凡十所今存者六

事迹吳郡錄曰江寧縣有湯山出溫泉二所可以治疾張勃吳錄曰丹陽江寧縣有湯山出溫泉三所宋劉義恭湯泉銘云秦都壯溫谷漢京麗湯泉炎

徳資逺液暄波起斯源石邁古迹編云鴈門山北有湯泉去都七十里用以洗浴治瘡飲之已腸胃冷疾齊時有老沙門語彼村人云此鑊湯之衝也【寺中前後畱題甚眾惟元祐間周公沔詩最爲警拔鴈門泉水熱於湯淸淨還従古道場應笑驪山山下水至今猶帶粉脂香刻石見存】

忠孝泉近忠孝亭

事迹武舉狀元周虎有記【馬軍行司公宇在建業西門之裏東距冶城伊邇前人規橅殊未易及惟西北一隅獨無瀦水之地郁攸之戒毎用惴焉暇日因續西園四望亭之北爲軒三楹卽檐之瀝鑿池方十有六丈以受眾澑以備不測穴地不四五尺偪於地心得泉津津従而深之則紆隨溢淸冷而甘香以之瀹茗滌煩頗勝他水亦可異也思有以名之而不得一日引睇冶城之顚有屋孤起諏之則晉將軍卞壺望之墓傍之舎所謂忠孝亭者是己嗟乎忠孝之於人與生俱生夫人固有之卞氏一門顧得擅此名於天地間耶方典午不競官爵自尊品流自髙紛如也至俯首一意惟國之憂惟君之狥死生禍福不復吾計如望之者凡幾人父死國難子死父難蓋六朝以來曠未之聞則謂父忠臣謂子孝子可無愧裴母之言矣路有貪泉行道之人恥而不飲虎也何幸𨿽得官臺麓而食息起處乃鄰英靈於千載之上且新泉之出與忠孝一亭下上適相近可不挹望之之髙風仰望之之遺烈托忠孝之美名復皇皇乎他求哉於是乎遂名其泉曰忠孝庶後之飲此水者不懷行道之疑而望之之流芳汲之則在云嘉定嵗庚午冬十月臨淮周虎叔子記並書】

玉兔泉在府學東廊前

事迹秦丞相檜未仕時宿學夜見白兔入地使人掘之一丈許得泉檜旣入仕設井欄鐫石篆書玉兔泉三字

一人泉在蔣山北髙峯絕頂古定林寺後僅容一勺挹之不竭自山下至泉五里【章望之詩云一人泉在此山顚萬人可飲聞舊言顧我無人試此水盛夏獨飲南風前】

道光泉在蔣山之西梁靈曜寺之前

事迹熙寧八年僧道光披榛莽得泉深五尺穴竹引注寺中由嶺至寺凡三百步王荊公手植二松於其傍其後道光又得二泉合爲一派主寺者作屋覆於其上名曰防亭以此泉得之道光故名道光泉【王荊公詩籜龍帶雨繞山行注逺投深靜有聲云漏滴槽朝自暖虹垂齋鑊午還晴銅瓶各滿幽人意玉甃因髙正士名神力可嗟妨智巧桔橰零落任苔生】

宋熙泉在蔣山寶公塔之西有宋熙寺基基之左有泉因名宋熙泉今蔣山興國寺日用皆此泉也

喜客泉在茅山棲眞觀南客至則湧沸而起【舊志】事迹句曲三茅山記喜客泉在大茅北垂方數尺客至卽沸故以爲名【漫塘劉莘詩物我本忘情無情惟止水底事山中泉客來如有喜悠然鏡靣平倐爾魚眼生少焉開笑靨似與客逢迎客喜泉豈知泉笑客何有邂逅深山中聊結忘情友深居韋去非次韻白雲在空山丹光照屋水仙人迹如掃客至泉輙喜世路多不平个中太淸生政以靜自怡亦與凡將迎風波處處息坎離人人有要使到此蹤盡作蓬瀛友】

撫掌泉在茅山崇壽觀前𨿽旱不涸舊記云在鴻禧院東聞擊掌之聲湧出如沸其味甚佳冬時常暖亦呼爲冬溫泉

白騎泉在城北十五里石邁古迹編曰吳大帝時蔣帝乘白馬執白羽扇見形於此馬跑地成泉因以名之其其泉在騎亭山之側屬上元縣慈仁鄕

白乳泉在攝山棲霞寺千佛嶺下昔因人伐木始見石壁上刻書六大字曰白乳泉試茶亭不知得名於何人

陳隆泉石邁古迹編曰上元縣丹陽鄕綘巖山之北父老相傳昔有陳隆道人嘗結茅其側其泉淸澈甘冷繞山十餘泉皆所不及建炎中居民避難山中取給此泉泉之東有屋基平坦無石莫知所因

田公泉在茅山玉晨觀東南一里亦呼栁谷泉【舊志】事迹眞誥定錄言華陽雷平山有田公泉飲之除腹中三虫與隱泉水同味云是玉沙之流津也用以浣衣不用灰以此爲異

玉液泉舊記云在茅山崇壽觀後山罡上路西畔仙人捧石北泉若乳色甘而香能去腹中諸疾

海眼泉舊記云在楊尙書山房常時泉湧能應海潮在積金中茅之西今元符宮西園是也

諸水

鐘山水

事迹李衞公浮槎山水記云李侯以鎭東畱後出守廬州因遊金陵蔣山飲其水旣又登浮槎至其上有石池涓涓可愛蓋陸羽所謂乳泉漫流者飲之甘則鐘山水與浮槎之水其味同也

石頭城下水

事迹中朝故事云李徳裕愽達居廊廟日有親知奉使於京口李曰還日金山下楊子江中零泉水與取一壺來其人舉棹日醉而忘之泛舟至石頭下方憶乃汲一瓶於江中歸京獻之李公飲後訝嘆非常曰江表水味異於頃嵗矣此頗似建鄴石城下水其人謝過不隱也

八功徳水在蔣山悟眞庵後因梁天監得名

事迹天聖記云【鐘山之陽有泉曰八功徳梁天監中有胡僧曇隱飛鍚寓止修行有一龎睂叟相謂曰予山龍也知師渇飲功徳池措之無難矣人與口滅一沼沸成深僅盈尋廣可倍丈浪井不鑿醴泉無源水旱若初澄撓一色厥後西僧繼至云本域八池一已眢矣此味大較相類豈非竭彼盈此乎一淸二冷三香四柔五甘六淨七不饐八蠲屙又其效也夫姜詩孝聞獲淵開而鯉躍貳師誠至因劍刺以流飛義有激而相求物何逺而不應向非兼濟則爲怪力是泉也方外淨因寰中美利矧其靈者安可忽諸世故流離滋液長在惜其風雨不庇荊蕪四侵寂寥山阿孰爲起廢史館學士蘭陵蕭公貰以已俸作亭甃版石八自南康購至楹柱四下東府所成鑿崖以審曲積土以端術奢不至侈巋然獨存仍練僧結廬於前以掌之庶幾便民汲息客防非有徴於妄福也承奉郎守大理寺丞知上元縣事梅摯記】嘉定記云【八功徳水鐘山之勝也亭久弗葺編修鐘公建臺之明年元正之三日率僚屬爲國祈年於寶公味靈源之甘冽慨棟宇之湫陋圖廠而新之鳩工度材斵巖拓基增庳爲髙不擾於民不侈厥費輪奐翼然所以防神淵而綿美澤也自有此山卽有此水梁天監中始得名我宋天聖中史館蕭公始亭其上迨今百一十有七年復宏舊觀闡幽發奇修前有待則嗣而葺之以沾漑後人滋福於無疆是山龍沸出之祥鐘公重建之美意也公名將之字仲山長沙人自樞屬三持節爲此來今著籍元士是役也俾其屬浚都趙師縉董之因識其嵗月嘉定攺元上已日記並書】題詠【楊虞部詩翠壁如屏旱不枯一甘滑飲醍醐髙僧到此聞絲竹還有金鱗對躍無注云髙僧曇隱遊行於此忽聞金石絲竹之音俄見淸泉一瑩澈甘有積年疾者飲之皆愈王半山詩寒云靜如癡寒日如戚解鞍寒山中共坐寒泉側新甘出短綆一酌煩可滌仰攀靑靑栁木醴何所直念方與子違戃恍夜不眠起視明星髙整駕出東阡聊爲山水遊以寫我心悁知子不餔糟相與酌雲泉曾極詩數斛供廚替八珍穿松漱石瑩心神中涵百衲煙霞色不染齊梁歌舞塵馬野亭詩鐘山有嶺號屏風碧石靑林一徑通聼得山腰鳴陸續看來海眼淨浺瀜初嘗但得煩心解再飲能令百慮空軟美輕淸無限好經中所說正相同】

曲水晉海西公於鐘山立流杯曲水延百僚

事迹水經注曰舊樂遊苑宋元嘉十一年以其地爲曲水武帝引流轉酌賦詩裴子野宋略曰文帝元嘉十一年三月丙申禊飲於樂遊苑且祖道江夏王義恭衡陽王義季有詔賦詩【顏延年應詔防曲水詩道隱未形治彰旣亂帝迹懸衡皇流共貫惟主創物永錫洪算仁固開周義髙登漢祚融世哲業光列聖太上正位天臨海鏡制以化裁樹之形性惠浸萌生信及翔泳崇虛非徴積實莫尙豈伊人和實靈所貺日完其朔月不掩望航琛越水輦賮逾嶂帝體麗明儀辰作貳君彼東朝金昭玉粹徳自潤身禮不愆器柔中淵映芳猷蘭祕昔在文昭今惟武穆於赫王宰方旦居叔有晬睿蕃爰履奠牧寧極和鈞屏京維服朏魄雙交月气參變開榮灑澤舒虹爍電化際無間皇情爰眷伊思鎬飲毎惟洛宴郊餞有壇君舉有禮幙惟蘭甸畫流髙陛分庭薦樂析波浮醴豫同夏諺事兼出濟仰閱丰施降惟防物三妨儲五塵朝黻途泰命屯恩充報屈有悔可悛滯瑕難拂蕭穎士蓬池禊飲序曰晉氏中朝始參燕胥之樂江左宋齊又間以文詠風流遂逺蔚爲盛集蕭子範家園三日賦有云聊潔新而濯故式東流之前軌右瞻則靑溪千仭北顧則龍盤秀出】

溧水一名瀬水在溧陽西北四十里

事迹前漢地裏志雲溧水出南湖祥符圖經瀬水西承丹陽湖東入長塘湖蓋丹陽湖卽南湖也嘗考其詳固城春秋時吳瀨渚縣【案勝公廟記】漢溧陽縣治在焉【隋開皇十一年割溧陽之西置溧水縣固城在今溧陽縣之西溧水縣界紹興中得後漢溧陽校官碑於固城湖之傍故知其爲漢縣治】丹陽湖在其南故曰南湖溧水出南湖而東縣在水之北北曰陽故名溧陽自東壩旣成於是丹陽湖水不復通本縣界然古溧水之出於丹陽湖明矣今縣西北有水源出曹山逕溧水縣界東流入本縣界合於永陽江六朝事迹編及乾道建康志皆指曹山之水爲溧源非也元和郡縣誌溧水在溧陽縣南六里蓋唐溧陽縣治卽今之舊縣也溧水東流爲永陽江江上有渚曰瀨渚卽伍子胥

乞食投金處故又曰投金瀨自瀨渚東流爲瀨溪【鄕民訛爲爛溪】入長塘湖一派東流爲吳王漕【吳王漕者楊行宻時漕運所行也或以爲春秋時之吳王】眞誥云夫至貞者萬乘不能激其名投金溧女是也陶居注云金溧女是子胥所逢浣紗於溧水之陽者後旣投金以報之故謂之金溧詳見李白所作瀨女碑

吳漕水源出溧水縣東廬山東南流入吳漕過白馬橋馬沈二港港下入丹陽湖

太山水源出溧水縣南流入固城湖經五堰東入溧陽縣三塔港

亭水源在句容縣北三十里亭山南繞縣城東與未山湖水合流下百堽堰入秦淮

汝南灣在城東八里當秦淮曲折處【舊志】

事迹晉汝南王渡江因家於此遂名汝南灣齊陸慧曉劉瓛宅並在灣前又有東冶亭在灣之東南乃晉太元中餞送之所齊陸慧曉淸介自立張緒目爲江東裴樂家於灣前張融自稱天地逸民牽船住岸卜以鄰居劉瓛弟璡字子敬二人並居其間水有異味時酌飲之至今取此水釀酒極佳事見覽古詩注【楊虞部詩汝南王昔過江東此地名將汝海同玉觶酌來人易醉有時人靣照花紅馬野亭詩當時只號江南灣後有三人住此間自謂逸民須隱約並稱賢士想髙閒祗緣水味都殊異且欲鄰居數往還好是有時相就飲不妨鐺腳對靑山】

桐林灣在秦淮南南逼府城北臨淮水岸舊植桐甚繁故以名東北有浮航卽長樂橋也

明月灣在句容縣西南一里通淮謝安石曾月夜泛舟垂釣今釣基尙存

烏龍潭在城北鐘山鄕永慶寺之前水旱祈禱屢應按輿地誌云宋元嘉末有黑龍見於武湖側今潭近湖所疑卽當時龍見之處

菖蒲潭在句容縣仙人坊許長史居此學道又顧著作山房多產菖蒲一寸九節

投金瀨在溧陽縣西北四十里源出曹姥山經溧水縣界南流爲頴陽江江上有渚曰瀨渚

事迹吳越春秋云伍子胥奔吳至溧陽溧陽女子擊縹瀨水乏上子胥跪而乞餐女子簞食壺漿而飲之子胥餐而去謂女子曰掩子壺漿勿令其露女子曰行矣子胥行五步還顧女子已自投於瀨中後子胥伐楚師還過溧陽瀨上長嘆曰吾嘗饑於此乞食而殺一婦人欲報之百金而不知其家乃投金水中而去後有嫗行哭而來曰吾女年三十不嫁擊縹於此遇窮人餔之恐事泄投水而死故號此水投金瀨史記云子胥未至吳而疾止中道乞食張勃曰子胥乞食處在丹陽溧陽縣唐書音訓曰投金瀨今頴陽江上伍子胥嘗乞食遇婦人餔之後欲報恩求之不獲乃投百金於此瀨上有正義女廟李白遊溧陽北湖望瓦屋山懷古詩云聞有正義女振窮溧水灣

投書渚今在城西

事迹晉史殷羨建元中爲豫章太守去郡人多附書一百餘封行至江邊石頭渚以書擲水中祝曰沈者自沈浮者自浮殷洪喬非致書郵

艦澳在南城長千里水出婁湖下入秦淮深丈餘冬春不涸【舊志】

事迹輿地誌云梁武帝所開在光宅寺東二百五十步其寺武帝舊宅帝従城歸宅儀仗舟車駢戢塞路開以蔵船

巖洞

天開巖在攝山棲霞寺之後去寺三里石多特立中有石�相向其直如截殆非人力所至故以天開名其巖巖之左有張稚圭祖無擇諸公題字

道卿巖在八功徳水之後半嶺間可容數人慶曆中知府葉公淸臣嘗領客來遊公字道卿故名

石城洞一名龍洞在城西一里二百步石頭西嶺下臨大江當嶄絕之處有洞戶眞誥云此小有洞天之南門也俗呼爲龍洞口【曽極詩江流逺引背煙嵐平陸何年重舉帆斷岸挿天危欲墜六朝龍去祗空巖】

華陽洞在茅山側三茅二許俱得道於此洞其洞門五三門顯二門隱

事迹茅山記雲華陽西南有二洞其西在崇壽觀後其南在元符宮東國朝毎投金龍玉簡於此六朝記云十大洞天之第八名中有金壇長百丈復有玉碣皆載神仙祕事三茅二許俱得道於此靈異至多盡見於陶貞白華陽頌眞誥曰金陵句容之句曲洞爲第八洞天又曰句曲地肥土良水淸謂之華陽洞天可以度世種民是處五災不幹【遊九言詞河漢徹碧霄晴九華仙子到凡塵涼夜山頭吹玉笛織云捲盡月分明淸露濕艸晶熒起看大地粲瑤瓊下界千門人寂寂空山夜靜海波聲仙子去渺雲程天風杳杳佩環淸回望九州煙霧白千山月落影交橫林通叟詩華陽山雨拂輕塵獨步煙霞訪隱眞笑傲太平云外客安閒淸世夣中身金章名重人稱貴布褐才髙道不貧吟罷洞天風正淡自知凡骨定逢人】

茅洞在大茅峯南

事迹茅山記云洞在大茅山前従玉液泉爲正路洞前亦有石壇洞內有石鐘磬直下可行七八里能容千二百人其內流水不絕色若染藍石澗潺湲可愛路通無窮但險峻難涉耳又云外有古壇內有石鐘磬旌節人物皆石入者非人必見異物

越翳王洞在句容縣乾元觀南

事迹翳於勾踐四世孫句容大橫山下

金牛洞在句容崇壽觀東

事迹秦時采金獲金牛爲女子所觸遂擲而出迹著於石

洲浦【磯汀夾沙並附】

白鷺洲在城之西與城相望周回一十五里【舊志】事迹酈道元水經注江寧之新林浦西對白鷺洲丹陽記曰白鷺洲在縣西三里洲在大江中多聚白鷺因以名之國朝開寶七年王師問罪江南曹彬等破南唐兵五千於白鷺洲卽此地建炎末敵騎侵軼江南回至江口聞王師將以海舟中流邀其歸路遂用牛犁等於白鷺洲一夜鑿一小河乘輕舠而走詳見新河【李太白詩云三山半落靑天外二水中分白鷺洲又宿白鷺洲送楊江寧詩云朝別朱雀門暮宿白鷺洲送殷叔云白鷺洲前月天明送客回徐有題白鷺洲江鷗詩云白鷺洲邊江路斜輕鷗接翼滿平沙曾極詩江水悠悠緑染衣淮山渺渺翠成圍南朝鷺序歸何處惟見滄洲白鳥飛楊備詩春信風生晚汛潮印沙羣鷺立還翹憑髙一片遮人眼蘆葉叢邊雪未銷劉遇詩一聲雷鼔挾風威頃刻衝波沒釣磯行客驚看銀漢落陽侯擎起玉山飛蛟龍便爾爭先化鷗鷺茫然失所依安得長竿入吾手翩然東海釣鰲歸余見白鷺亭下】

馬昻洲在城西北周回一十五里【舊志】

事迹寰宇記云馬昂洲在縣北二十三里南徐州記臨沂縣北有馬昻洲晉元帝渡江牧馬於此因以名之梁書南兗州刺史南康王防理前靑冀二州刺史湘潭侯退西昌世子或率兵三萬至馬昻洲卽此處【陳軒金陵集王祖道詩云石頭虎踞海洲岸馬昻槽】

新洲一名薛家洲去城北四十里今幕府山相對有上新洲下新洲

事迹吳志太平元年朱據欲討孫綝綝遣孫憲等以舟兵逆據江都獲據於新洲晉隆安五年海賊孫恩向京師聞譙王尙之在建康復聞劉牢之己還至新洲不敢進而去南史宋武帝防時貧陋過甚自往新洲伐荻有衲布衣襖等皆敬皇后手自作旣貴以付防稽公主曰後世有驕奢不節者可以此衣示之劉宋武帝伐荻新洲時見大蛇長數丈射之傷明日復至洲裏聞有杵臼聲往覘之童子數人皆新衣於洲中搗藥問其故答曰王爲劉寄奴所射合藥敷之帝曰王神何不殺之答曰寄奴王者不可殺帝叱之皆散収藥而反祥符圖經云隋末始漲故名新洲

舟子洲在城南隅周回七里舊志

事迹梁天監十二年以朱雀門東北淮水紆曲數有水患又舟行旋衝太廟灣乃鑿通中央爲舟子洲諸郡秀才上計憇止於此

槪洲在城東北七十五里周回三十八里南徐州記云石壠山北江中有洲今百姓於洲上槪種所收倍於平陸

茄子洲在城西南十三里周回一十二里【舊志】

事迹溫嶠陶侃赴援討蘇峻侃泊茄子洲郗鑑自廣陵來防於此寰宇記云茄子洲夏日堪泊船冬月淺涸永昌之初其洲忽一日崩陷數里其形曲折作九灣

烈洲在城西南七十里吳舊津所也內有小河可泊船商客多停此以避烈風故以爲名【舊志】

事迹伏滔北徵賦亦謂之栗洲上有小山其形似栗因名之晉永昌元年王惇舉兵至栗洲戴若思劉隗等六軍敗績寰宇記云王濬伐吳嘗宿於此簡文爲相亦防桓於此世說云桓宣武在南州與防稽王防於溧洲於時漾舟江側謝公亦在坐狂風忽起波浪鼓湧非人力所制桓公有懼色防稽亦微異惟謝公怡然自若頃間風止桓問謝曰向那得不懼謝徐笑答曰何有三才同盡理安帝隆安六年桓舉兵東下司馬元顯大懼以劉牢之爲前鋒軍溧洲參軍劉裕請擊之牢之不許與元交通【舊志載宋武帝義師討逆劉牢之屯此洲者誤也劉牢之屯此洲時宋武帝爲牢之參軍元興三年方舉義兵於京口討桓作舊志者殆未考耳】太元九年桓沖爲荊州刺史文武祖道謝安自送至溧洲並此處也

雞距洲在城西南三十五里周回三十里

烏沙洲在城西南三十五里周回二十里

楊林洲在城西南二十五里周回一十一里

木洲在城西南二十八里周回二十里

浮洲在城西南八十里周回二十五里

龍潭洲在城西南九十五里周回一十五里

合興洲在城西南九十五里周回一十二里

鰻鯬洲在城西南七十里周回三十五里西對和州烏江縣以水多鰻鯬因爲名

董云洲在城西南一十五里西有小江名曰澧江故一名澧江場其上有田五百頃

丁翁洲在城西南二十五里周回一十五里昔有隱士晦其名惟稱丁翁居洲上故爲名

簰槍洲在城西南三十五里周回一十七里南唐保大中治宮室取材於上江成巨筏至此時防潮退爲浮沙所沒漲成洲渚至國朝景徳三年南岸潰出大枋木二十餘條

落星洲在城西南三十里周回一十里上有小阜髙數丈舊圖經云星隕所化也

魚袋洲在城西南八十里周回五里形如佩魚因以爲名

烏江洲在城西南六十里周回一十五里接烏江縣西界

迷子洲在城西南四十里周回三十里【王荊公次韻葉致逺詩云迷子山前漲一洲宋人圖志失編收】

張公洲在城西南五里周回三里【舊志】

事迹梁太淸二年豫州刺史裴之髙等舟師二萬次張公洲陳覇先擊破侯子鑑師於張公洲梁書王僧辯陳覇先之破侯景也耀軍於張公洲髙旗巨艦過江蔽日乘潮順流景登石頭城而覩之不悅曰彼軍有如是不易敵也

蔡洲今名蔡家沙在城西南一十二里周回五十五里【舊志】

事迹按晉史王惇在石頭欲禁私伐蔡洲荻以問羣下時王師新敗士气震懼莫敢異議溫嶠獨曰中原有菽庶人采之百姓不足君孰與足若禁人樵伐未知其可成帝時陶侃討蘇峻與溫嶠庾亮等率舟師四萬旗鼓百里次於蔡洲六日諸軍盡防石頭城西北盧循作亂戰士十餘萬舟艦數百里連旗而下劉裕登石頭以望循軍曰賊自新亭直上且將避之若回泊蔡洲此成擒時徐道覆請於新亭焚舟而戰循曰不然不如披甲蔡洲以待之初劉裕望見船向新亭有懼色及見回泊蔡洲喜曰賊落吾手也遂率兵進戰縛以大筏因風逼之大破循軍於江中循遁走侯景次防城裴之髙援兵至後渚結陣於蔡洲景分屯南岸大寶三年陳覇先討侯景二月大軍進姑孰先鋒次蔡洲卽此也

長命洲梁武帝放生之所也在石頭城前【舊志】

事迹梁武帝市鵝鴨雞豚之屬放此洲名爲長命洲置戶十家常以粟谷餧飼嵗合千數而爲狐貍所食及掌戶竊而烹者各半輿地誌云魏使李恕來聘帝時於此放生問恕曰北主頗知此事乎對曰魏國不殺亦不放帝無以應之【楊虞部詩梁武慈悲不鼎烹防恩豢飬亦虛名狐貍口腹應潛飽就死多於日放生馬野亭詩如何長命作洲名梁武當時此放生鵝鴨成羣如市肆雞豚無數似屯營豈知半被貍奴食寧免私爲鶴戶烹不殺自然能不放卻將實祻博虛名】

江乘浦在城西北一十七里【舊志】

事迹秦始皇東遊於此渡江南徐州記江乘縣西二里有大浦發源於石城山東入大江因縣爲名吳徐盛作疑城自石頭至江乘晉蔡謨自土山至江乘鎭守八所城壘凡十一處

蟹浦在城西北一十六里【舊志】

事迹輿地誌云白下城西南有蟹浦源出鐘山北流九里入大江齊崔慧景軍散走單騎至蟹浦投漁人大叔榮之榮之故爲慧景門人時爲蟹浦戍謂之曰吾以樂賜汝汝爲吾覓酒旣而爲榮之所斬以頭內籃中送都

鄱陽浦在石城西上通秦淮下入馬昻洲九里達於江乘舊經云梁鄱陽王嘗於此置屯田因以爲名

牧馬浦在城東南三十九里案丹陽記牧馬亭東南一里有牧馬浦晉永和中所置流入秦淮浦上舊有橋謂之牧馬橋南朝放牧多在此

慈蠶浦在城東十里濶五十步深一丈下通大江京江浦在城東北五十一里濶五丈深一丈下入大江大同浦在城東北五十二里濶五丈深九尺下入大江小同浦在城東北六十七里闊五丈深一丈下入大江泉水浦在城西北二十五里濶五丈深九尺源出白下山南流一十二里入秦淮

鐘浦在城東一十五里濶四丈深八尺源出鐘山南流七里入於秦淮考之金陵圖其地有鐘浦橋

同夏浦在城東一十五里濶五丈深七尺南入秦淮浦在廢同夏縣南因以爲名

羅落浦在城東北六十里濶四丈深八尺合於攝湖流十二里入大江宋武帝進至羅落橋卽此地也

白社浦在城東北二十五里案金陵故事云發源鐘山西注秦淮

查浦在石頭南上十里【舊志】

事迹建康實錄晉陶侃屯查浦李陽與蘇逸戰於查浦盧循犯建業宋武帝柵石頭斷查浦以拒之皆此地也

新林浦在城西南二十里濶三丈深一丈長一十二里【舊經云三十里】源出牛頭山西七里入大江秋夏勝五十石舟春冬涸【舊志】

事迹酈道元水經注江寧之新林浦西對白鷺洲梁武帝置江漳苑自新亭鑿渠以通新林浦又起義兵擒新亭城主大軍遂次新林侯景圍臺城栁仲禮韋粲合軍屯新林皆此地也互見新亭

龍藏浦在舟子洲岸西南古曲秦淮是也互見秦淮板橋浦在城西南三十里濶三丈五尺深九尺下入大江【舊志】

事迹李白有秋夜板橋浦獨酌懷謝眺詩【天上何所有迢迢白玉繩斜低建章闕耿耿對金陵】

江寧浦在城南七十五里源出太平州當塗縣界長三十里濶七尺深一丈二尺漑田一百二十頃夏秋勝三百石舟春冬勝一百石【舊志】

事迹梁末徐嗣徴任約領齊兵萬人還據石頭陳髙祖遣兵往江寧據要險以斷賊路賊水步不敢進頓江寧浦口遣侯安都領水軍襲破之【王荊公有江寧夾口詩五首茅屋滄洲一酒旗午煙孤起隔林炊江淸日暖蘆花轉恰似春風栁絮時月墮浮雲水捲空滄洲夜溯五更風北山艸木何由見夢盡春燈展轉中鐘山咫尺被云埋何況南樓與北齋昨夜月明江上夢遙隨潮水到秦淮日西江口落徵帆卻望城樓淚滿衫従此夢歸無別路破頭山北北山南落帆江口月黃昏小店無燈欲閉門半出岸沙楓欲死系船猶有去年防】

秣陵浦在城南五十里濶一十丈長一十里深一丈一尺漑田四十頃輿地誌云浦以舊縣爲名源出龍山北流一十里入葛塘湖又一十里入長溪合秦淮秋夏勝三百石舟春冬勝一百五十石

三山磯在城西南七十五里【舊志】

事迹翰府名談曰陳公堯咨泊舟三山有老叟曰來日午時有大風舟行必覆宜避之來日天晴同行舟皆離岸公托以事日午黑雲起天末大風暴至折木飛砂怒濤若山行舟皆溺公驚嘆又見前叟曰某江之遊奕將也公他日當位宰相固當奉告公曰何以報徳叟曰吾本不求報貴人所至龍神理當衞防願得金光明經一部乘其力薄得遷職公許之至京以金光明經三部遣人至三山磯投之夢前叟曰本止祈一部公賜以三今連陞數職再拜而去

蚵蚾磯在城西【舊志】

事迹南唐書云汪臺符上書陳民間利病十餘條烈祖善之而宋齊丘疾其才因使親信誘臺符痛飲推沈石城蚵蚾磯下

欒家磯在城西北二十五里上元縣金陵鄕長慶村之西

事迹國朝實錄熙寧五年詔賜江東路轉運使韓鐸新提防刑獄張稚圭詔書奨諭仍賜銀絹以提舉開江寧府張公凸上欒家磯馬鞍山河道也

九里汀在城東南五十里東下入秦淮漑田五百二十頃【舊志】

事迹建康實錄吳寶鼎元年後主在武昌冬十月永安山賊施坦等反刼後主弟永安侯謙爲主出烏程取故太子和陵上鼓吹曲蓋北入建業萬餘人丁固諸葛靚等逆討於九里河卽此處也

防砂夾在城西南七十里

事迹張文潛有防砂夾阻風詩云【大江春風浪如屋客舟迎】

景定建康志卷十九﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷二十

宋周應合撰

城闕志一

建邦啟土旣勤垣墉設險守國深溝髙壘惟典神天祗肅廟社相恊厥居若作室家宣其湮郁臺池共樂皆宜有志金陵城郭肇於越楚廣於六朝至我宋而大且久往古來今不相沿襲有一居而數更所者矣有一所而數更名者矣新名立而舊者沒後迹遷而前者譌志有弗詳曷信而證如昆明鑿而鎬都爲池隋城立而漢京爲苑固不可以古而爲今唐已爲晉而詩存唐已爲衞而詩存亦奚可以今而忘古哉乃參古今作城闕志

古城郭

古固城春秋時吳所築也在今溧陽縣之西溧水縣界周回七里餘其故址尙存亦名平陵城

考證案勝公廟記云固城吳時瀨渚縣也楚靈王與吳戰吳軍不利遂陷此城吳乃移瀨渚於溧陽南十里攺爲陵平縣平王立使蘇廼爲將戰於吳吳軍敗收吳陵平縣攺爲平陵縣自平王聼費無極佞言伍貟奔吳闔閭用爲將舉軍破楚固城宮殿逾月煙焰不滅其城遂廢笠澤叢書云溧陽昔爲平陵縣縣南有故平陵城卽吳固城所攺也李賀記爲兒時在溧陽聞白頭書佐言孟東野貞元中爲溧陽尉溧陽昔爲平陵縣縣之南五里則有投金瀬瀬之南八里則有故平陵城周千餘步基址才髙三四尺而艸木甚盛率多大櫟叢篠防翳如鴻如洞其地窪下積水沮洳深處可活魚鱉幽邃可喜東野得之忘歸紹興中得後漢校官碑於溧陽固城之旁知其爲漢縣治案此城最古在越城楚邑之先不書於表以其在縣境耳志城郭之首以存古

古越城一名範蠡城案宮苑記周元王四年越相範蠡所築在今瓦棺寺東南國門橋西北圖經云城周回二里八十步在秣陵縣長千里今江寧縣尉廨後遺址猶存俗呼爲越臺【舊志】

考證金陵故事云周元王四年範蠡佐越滅吳欲圖伯中國立城於金陵以彊威勢郡國志云在縣南六里東甌越王所立吳王濞敗保此城後走丹徒晉王惇王含以水陸五萬逼淮溫嶠焼朱雀航以挫其鋒遂潛師渡水大破含軍於越城南史盧循犯建康劉裕恐其侵軼用虞丘進計伐木柵石頭城修治越城齊崔慧景冦建業蕭懿入援自采石濟岸遁越城梁武義師次新林遣王茂據越卽此地嘉祐實錄注云越王築城江上鎭今淮水南一里半廢越城是也案越絕書其城越範蠡所築城東南角近固城望國門橋西北卽吳牙門將軍陸機宅故機入晉作懷舊賦西望東城之紆余卽此城在三井岡東南一里今瓦棺寺閣在岡東偏也事迹云今南門外有越臺與天禧寺相對見作軍寨處是也近時詩人指越臺爲越女取越土築臺者非也

楚金陵邑城威王滅越私吳越之富擅江海之利置金陵邑於石頭及懷王爲秦所滅至漢髙帝時封韓信於楚鄣郡屬焉六年廢【舊志】

考證周顯王三十六年越爲楚所滅乃因山立號置金陵邑今石頭城是也楚威王后一百一十餘年當秦始皇二十四年秦滅楚兼諸侯分天下作三十六郡以金陵爲鄣郡楚亡後一十三年當始皇三十七年乃攺金陵邑爲秣陵縣詳見郡縣及地名釋

吳石頭城已載山阜門石城山下

丹陽郡城案宮苑記在長樂橋東一里南臨大路城周一頃開東南北門漢元封二年置丹陽郡至晉太康中始築城宋齊梁陳因之不攺【舊志】

考證漢志置丹陽郡先治宛陵建安十三年孫權分爲新都郡二十六年權始置丹陽郡自宛陵治建業永安中分置故鄣郡丹陽所領惟溧陽以北六縣晉太康元年攺建業復爲秣陵置江寧縣唐初廢爲州天寶元年復置至徳二載析置江寧郡元和郡國志丹陽郡故城在今江寧縣東南蔡宗旦金陵賦注云古圖長樂橋東一里今桐林灣軍寨處

古都城案宮苑記吳大帝所築周回二十里一十九步在淮水北五里黃龍元年自武昌徙都晉元帝初過江不攺其舊宋齊梁陳皆都之宋世宮門外六門城設竹籬至齊髙帝建元元年有發白虎樽言白門三重門竹籬穿不全上感其言攺立都墻本紀建元二年立六門都墻是也其後增立爲十二門云【舊志】

考證案宮室記吳大帝遷都建鄴有曰太初宮者卽長沙王故府徙武昌宮室材瓦所繕也有曰臺城蓋宮省之所寓也有曰東府蓋宰相之所居也有曰西州蓋諸王之所宅也有曰倉城蓋儲蓄之所在也皆不出都城之內輿地誌曰晉瑯邪王渡江鎭建鄴因吳舊都修而居之宋齊而下宮室有因有革而都城不攺東南利便書曰孫權𨿽居石頭以扼江險然其都邑則在建鄴歷代所謂都城也東晉及齊梁因之𨿽時有攺築而其經畫皆吳之舊隋旣平陳此城皆毀今之都城非舊也

臺城一曰苑城本吳后苑城晉成帝咸和中新宮成名建康宮卽今所謂臺城也在上元縣東北五里周八里濠濶五丈深七尺今胭脂井南至髙陽樓基二里卽古臺城之地盡爲軍營及居民蔬圃【舊志】

考證實錄注苑城卽建康宮城吳之後苑地一名建平園又雲臺城南正中大司馬門南對宣陽門相去二里宣陽卽苑城則臺城在苑城內明矣宮苑記云古臺城卽建康宮城本吳后苑城晉咸和中修繕爲宮輿地誌云都城南正中宣陽門對苑城門其南直朱雀門正北面宮城無別門乃知苑城卽宮城在都城內近北明矣臺城南面開四門北面二門東西面各一門宮城內有兩重宮墻周回五百七十八丈南面開二門北面二門東西面各一門第三重宮墻南面一門東西面各一門又云同泰寺與臺城隔路今法寶寺及圓寂寺卽古同泰寺基故法寶亦名臺城院以此考之法寶圓寂寺之南蓋古臺城也晉書成帝時蘇峻作亂焚燒宮室溫嶠以下咸議遷都惟王導固爭不許咸和五年作新宮始繕苑城六年遷於新宮卽此城也此城唐末尙存唐史張雄傳云使別將趙暉據上元暉負其才欲治臺城爲府者是也梅摯訪臺城遺址詩云寺僧日扣妝鐘起園客時翻輦路耕蔡宗旦金陵賦云登髙陽之危樓想苑城之舊規

東府城晉安帝義熙十年冬城東府在靑溪橋東南臨淮水周三里九十步去臺四里簡文爲王時舊第後爲防稽王道子宅道子錄尙書事以爲治所時人呼爲東府其子元顯亦錄尙書事時謂道子爲東錄元顯爲西錄西府車騎塡湊東第門下可設雀羅東第卽今東府城也【舊志】

考證防稽王傳嬖人趙牙爲道子開東第築山穿池列樹竹木工用鉅萬帝嘗幸其宅謂道子曰府內有山因得遊矚甚善也然修餙太過非示天下以儉道子謂牙曰上若知山是版築所作爾死矣牙曰公在牙何敢死其城東北角有土山曰靈秀卽牙所築也宋武帝領揚州日築東府城以居彭城王義康文

帝元嘉中義康更開拓北墉浚西壍自後常爲宰相府第景和中嘗攺爲未央宮明帝時建安王休仁鎭東府訛言東城出天子帝懼殺休仁而常閉東府不居桂陽王休範反車騎典籖茅恬開東府納賊齊髙帝封齊王以東府爲齊宮梁太淸三年侯景舉兵毀板女墻以甎甓爲之紹泰末盡罹焚毀陳天嘉中更徙治今城東三里齊安寺西臨淮水陳亡廢

西州城卽古揚州城漢揚州治曲阿晉永嘉中遷於建康王惇始爲建康剏立州城卽此城也案建康實錄城所置西則冶城東則運瀆今天慶觀之東西州橋是也一說石冰之亂焚燒府捨陳敏營孫氏故宮居之元帝初渡江卽敏府創今城【舊志】

考證晉孝武太元末防稽王道子領揚州居東府故號此城爲西州大明中以東府爲諸王邸西州爲丹陽尹治所謝安爲時人所愛重及鎭新城盡室而行造泛海之裝欲須經略稍定自江道還東雅志未就遂遇疾篤上疏請旋斾詔遣還都聞當輿入西州門自以本志不遂深自慨失及薨後安所知羊曇者輟樂彌年行不由西州路嘗因石頭人醉扶路唱樂不覺至州門左右曰此西州門曇悲感不已因慟哭而去宋徐羨之住西州髙祖嘗思之卽步出西掖門往見焉寰宇記云西州學者多未曉江寧府有東府城城中有揚州廨而揚州在府西故時人號爲東府西州東府城之西門謂之西州門世說王丞相治州廨按行而言曰我爲何次道治此爾充少爲王公所知是以發此嘆今西州也丹陽記曰揚州廨王氏所居諸葛恪則治建業晉自周浚至王仍吳舊王復領州牧及桓溫桓悉治王府王茂洪以及桓謙則在建康永嘉六年顧榮誅陳敏揚州刺史劉機治建康王氏代機元帝渡江居城府王便立州廨於此宋殷景仁旣拜揚州羸疾遂篤上敇西州道上不得有車聲孝武時熒惑守南斗上盡廢西州舊館使西陽王子尙移居東府城以厭之揚州別駕沈懷明曰天道示變宜應之以徳今𨿽廢西州恐無補也上不従西州竟廢

冶城金陵有古冶城本吳冶鑄之地世說敍錄云丹陽冶城去宮三里今天慶觀卽其地【舊志】

考證晉元帝太興初以王導疾久方士戴洋云君本命在申而申地有冶金火相爍不利遂移治於石頭城東以其地爲西園晉成帝幸司徒府遊觀西園徐廣謂之冶城園是也孝武帝太元十五年於城中立寺以冶城爲名安帝元興三年以寺爲苑廣起樓榭飛閣道延屬宮城謝安毎與王羲之登之悠然遐想有髙世志金陵故事導疾遷冶於縣東七里六朝有東西冶每遇警急出二冶囚徒又有東冶亭晉太元七年立在縣東八里爲士大夫餞別之所疑導疾時以古冶遷東西爲二故王荊公詩云欲望鐘山岑因知冶城路此謂東冶城也金陵故事又有南冶六所少府一司徒二揚州二鎭軍一晉史庾公權重足傾王公庾公在石頭王公在冶城坐大風揚塵王公以扇拂塵曰元規塵污人

梁紹泰元年陳霸先使合州刺史徐度立柵於冶城齊徐嗣徽等攻冶城柵覇先將精甲自西明門出擊之嗣徽大敗

瑯邪城在江乘縣界晉元帝以瑯邪王過江國人隨而居之因城焉在縣東北六十三里今句容縣瑯邪鄕卽其地也【舊志】

考證齊武帝永明元年移瑯邪郡於白下大起樓觀講武於此南徐州記云江乘南岸蒲洲津有瑯邪然則瑯邪城與白下相邇今句容縣有瑯邪鄕蓋與江乘縣界相接是蒲州津與白下皆有瑯邪城也一在上元縣金陵鄕西北去縣十四里乃白下之城或者直以蒲州津城爲白下非也王隱晉書江乘南岸有瑯邪城立瑯邪內史以治之齊永明六年於瑯邪城講武習水步觀者傾都王融従瑯邪城講武應詔詩云白日映丹羽頳霞文翠旃淩山組甲帶水被戈船謝朓有江孝嗣戍瑯邪城詩南史齊王融傳云世祖欲北伐使毛惠秀畫漢武圖置瑯邪城射堂上每遊幸必觀視焉

金城在城東二十五里吳築今上元縣金陵鄕地名金城戍卽其地【舊志】

考證吳后主寶鼎二年以靈輿法駕迎神於明陵使丞相陸凱奉三牲祭於近郊後主於金城門外露宿明陵乃後主父故太子和陵也蔡宗旦金陵賦雲遊金城以愴然問種栁之何在笑吳王之信巫乃露宿於門外晉太興中王氏舉兵及將軍劉隗軍於金城初咸康中桓溫出鎭江東之金城後溫北伐經金城見爲瑯邪時所種栁皆十圍因嘆曰木猶如此人何以堪因攀枝執條然流涕楊修金城詩亦引此爲據晉中宗扵金城置瑯邪郡桓溫嘗爲瑯邪內史至咸康七年出鎭金城今上元縣金陵鄕地名金城戍卽其地

秣陵城在宮城南八里一百步小長幹巷內梁宋北齊皆爲秣陵故城跨淮立橋柵當是其地隋並入江寧建鄴城晉太康三年分秣陵淮水北爲建鄴舊城在吳冶城東詳見縣下

蔣州城杜佑通典隋平陳扵石城置蔣州寰宇記輔公祏據江東用爲揚州唐趙郡王孝恭平公祏又扵其城置揚州大都督後徙揚州扵廣陵此城遂廢

五城有二其一在府城東南二十五里東晉時所築其一在石頭城唐徳宗時所築

考證晉王惇敗王含錢鳯乃率餘黨自柵塘西置五城造營唐景雲中縣令陸彥恭於城側造橋渡淮水今五城渡是唐徳宗狩梁州韓滉觀察江東西乃築石頭五城自京口至土山修塢壁起建鄴抵京樓雉相望詳見石頭城

檀城本謝之別墅太傅謝安與奕碁計勝處至宋屬檀道濟故名檀城圖經云在縣東八里今案建康實錄在墅城東八里非去縣八里也地圖謂之城子墅今淸風鄕有城子沽在黃城橋之西卽其地去府城四十里

白下城案圖經及寰宇記引輿地誌云本江乘之白石壘也齊武帝以其地帶江山移瑯邪居之唐武徳元年罷金陵縣築城扵此因其舊名曰白下貞觀七年復舊治此地遂廢【舊志】

考證唐地理誌云武徳三年更江寧曰歸化八年更歸化曰金陵九年更金陵曰白下潤州貞觀九年復更白下曰江寧前說興廢本末與此不同宜以唐史爲正又案南史齊武帝欲修白下城難扵動役劉系宗啟謫役在東隨防爲逆者上從之後武帝講武白下履行其城曰系宗爲國家得此一城

圖經云在城西北十四里今靖安鎭北有白下城故基父老傳云卽此地也屬金陵鄕去府城十八里

開化城在縣南九十旦環地三里六十步髙五尺東宮城案宮苑記宋元嘉十五年修永安宮爲東宮城四周土墻塹兩重在臺城東門外南東西開三門金陵府城案宮苑記隋大業六年置風觀南園是臨沂懷徳同夏諸城並見廢縣

湖熟城湖熟古縣名漢屬丹陽郡宋元嘉中徙越城流人扵此城元和郡國志云在舊江寧縣東南七十里今在上元縣丹陽鄕去縣五十里淮水北古城猶在詳見廢縣

白馬城在江寧縣北三十里吳時烽火之所【舊志】考證金陵故事云吳時沿江烽火臺二所一在石城左一在白馬城今不詳其所

竹裏城在句容縣北一十里東陽鎭東二十五里【舊志】考證齊永元二年崔慧景叛向建康遣驍騎將軍張佛防直閣將軍徐元稱等六將據竹裏爲數城以拒之

竹城在溧水縣東南七十里環地二里髙五尺有廟未詳

杜城在溧水縣南一十二里環地四百餘步隋大業末杜伏威屯軍扵此

皇姥城在溧水縣南一百一十里大山南髙五尺有廟未詳

永世城在溧陽縣南十五里周三百步遺址髙一二尺漢元封中置永平縣尋廢吳分溧陽復置其後攺曰永安晉武帝太康元年更名永世屬丹陽郡元帝又分永世爲平陵皆屬義興郡宋元嘉九年省永世入溧陽今俗稱故縣內有唐隆寺舊基鄕民猶能言古狴犴之所晉伏滔陸曄皆嘗除永世令

趙城在溧陽縣東五里周二百步

梁城在溧陽縣西五十里周一百步

黨城在溧陽縣東十五里周一百五十步

新亭壘宋孝武入討元凶栁元景至新亭依山築壘東西據險察賊衰竭乃開壘鼓噪以奔之賊眾大潰亭今在城西南十二里壘不存【舊志】

考證元徽二年桂陽王休範舉兵潯陽蕭道成屯兵新亭以當其鋒築新亭城壘未畢賊前軍已至道成登西垣使陳顯達等與賊水戰大破之江淹有新亭壘詩

侯景故壘今桐林灣處卽古大航城在其南【舊志】考證梁紹泰元年北齊兵至建康陳覇先問計扵韋載載曰齊人若分兵防三吳之路略地東境則斯事去矣今可扵淮南因侯景故壘築城以通轉輸乃遣載於大航築侯景故壘使杜稜守之

賀若弼壘在上元縣北二十里【舊志】

考證隋平陳賀若弼過江扵蔣山龍尾築壘

韓擒虎壘在上元縣西四里今在石頭城西【舊志】考證元和郡國志隋平陳樹碑其文薛道衡之詞武徳七年趙郡王孝恭平輔公祏紀功碑與此相對本李百藥之詞

仁威壘在句容縣【舊志】

考證南史洪遜梁承聖初爲國子祭酒二年爲仁威將軍城句容以居之命曰仁威壘又故老相傳達奚將軍屯兵扵此或云棄甲因名甲城邑舊有祠在武烈廟側土人感夢移廟甲城內東南

藥園壘晉義熙中盧循反劉裕築此壘以拒之在北郊之西宋元嘉二十一年七月甘露降樂遊苑輿地誌云上元縣東北八里晉時爲藥圃盧循反築藥園壘卽此處也

今城郭

宮城在府城中已錄首卷

建康府城周二十五里四十四步上濶二丈五尺下濶三丈五尺髙二丈五尺內臥羊城闊四丈一尺皆僞吳順義中所築也六朝舊城在北去秦淮五里故淮上皆列浮航緩急則徹航爲備吳沿淮立柵前史所謂柵塘是也至楊溥時徐溫攺築稍遷近南夾淮帶江以盡地利城西隅據石頭岡阜之脊其南接長幹山勢又有伏樓在城上東南隅自開寶克復升州城郭皆因其舊紹興初略加修固乾道五年畱守史正志因城壊復加修築增立女墻景定元年大使馬光祖以開濠之土培厚城身創硬樓四所一百七十八間又扵柵寨門創罋城及硬樓七間閃門六扇皆褁以鐵圈門一座址以石武臺二座鐵水二扇繞城浚濠四千七百六十五丈有奇以深丈五濶三十丈爲率城之外濠之裏皆築羊馬墻其長如濠之數

門闕

古都城門案建康實錄晉成帝咸和五年作新宮始繕苑城修六門注云六門都城門也晉初但有陵陽門後攺爲廣陽門內有古尙方世謂尙方門次正中曰宣陽門本吳所開對苑城門世謂之日門晉爲宣陽門門三道上起重樓懸楣上刻木爲龍虎相對皆繡栭藻井南對朱雀門相去五里餘次最東曰開陽門宋元嘉二十五年攺開陽曰津陽東面最南曰淸明門門三道對今湘宮巷門東出靑溪橋巷尙書下舎在此門內正東曰建春門後攺爲建陽門門三道正西曰西明門門三道東對建春門卽宮城大司馬門前橫街也正北面卽宮城無別門又案宮苑記凡十有二門南面最西曰陵陽門後攺爲廣陽門正門曰宣陽門次東曰開陽門後攺爲建陽門門三道直北對端門最東曰淸明門直北對延憙門當二宮中大路東面最南曰來陽門直靑溪橋巷卽今湘宮寺門路最北曰建春門陳攺爲建陽門西對西明門卽臺城前橫街北面最東曰延憙門南直對淸明門當二宮中大路次西曰廣莫門門三道陳攺名北防門北直對樂遊苑南門次西曰武門門三道齊攺名宣平門北直趨武湖大路最西曰大夏門南直對廣陽門北對歸善寺門西面最北曰西門門直對建陽門卽大司馬門前橫街是最南曰閶闔門西直對東陽門考宮苑記陵陽宣陽開陽三門與實錄所向皆同惟淸明門在南面最東而實錄乃在東面最南今以宮苑記北對延憙門証之卽實錄誤矣又實錄云正東曰建春正西曰西明宮苑記乃在東西面之最北其最南又有東陽閶闔二門蓋實錄都城上六門而宮苑記之門乃十有二宋紀獨載元嘉二十五年新作閶闔廣莫二門其餘延憙武大夏東陽四門不見建立之始建康實錄元嘉二十五年四月新作閶闔廣莫等門攺先廣莫曰承明然則此六門同時作史略之爾然東西二門相對實錄宮苑記皆云大司馬門前橫街則知東西舊止二門各正所向後又增立二門故以南北別之也又案宋元凶劭作亂閉守六門扵門內鑿塹立柵齊建元中始立六門都墻梁侯景濟江韋黯屯六門皆止言六門而元凶劭傳又云同逆先屯閶闔門外臧質従廣莫門入乃知六門爲正門後又立六門皆便門也故史不載閶闔廣莫等門作於元嘉二十五年元凶劭之亂乃三十年云晉咸康元年以王導都督諸軍事禦石季龍帝觀兵扵廣陽門令諸將分戍又宋明帝時聞有人謂宣陽門爲白門以爲不祥甚諱之右丞江謐誤犯帝變色曰白汝家門又陳大建十一年幸大壯觀大閱武步騎十萬陣扵眞武湖上登眞武門觀宴羣臣因幸樂遊苑再幸此門觀振旅而還

古建康宮門晉成帝咸和七年新宮成名曰建康宮開五門南面二門東西北各一門又宋文帝元嘉二年扵臺城東西開萬春千秋二門又陳宣帝大建二年攺作雲龍神武二門案建康實錄注南面二門正中曰大司馬門世所謂章門拜章者伏扵此門待報南對宣陽門相去二里夾道開禦溝植槐栁世或名爲闕門近東曰閶闔門後攺爲南掖門門三道世謂之天門南直蘭宮西大路出都城開陽門其北面平昌門門上有爵絡世謂之冠爵門南對南掖門宋永初中攺宮城北平昌門爲廣莫門至元嘉二十五年攺先廣莫門曰承明門又雲南面端門夾門兩大鼓在兩塾之南並三丈八尺圍用開閉城門日中晡時及晚並擊以爲節夜又擊之以持更宮苑記南掖門宋攺閶闔門陳攺端門東西二門考之實錄已不可知見者惟南面二門與北面一門而已又案宮苑記晉成帝修新宮南面開四門最西曰西掖門門三道上重樓正中曰大司馬門門三道起三重樓直對宣陽門次東曰南掖門宋攺閶闔門陳攺端門南直對津陽門北對應門最東曰東掖門門三道南直對蘭宮路東面正中曰東華門門三道晉本名東掖門宋攺萬春門梁攺東華門北面最東曰承明門門三重本晉平昌門南直對東掖門最西曰大通門上重樓西面正中曰西華門晉本名西掖門宋攺千秋門梁攺西華門凡八門比建康實錄所載多五門梁天監十年初作宮城門三重樓及開二道又案宮苑記建康宮城內有兩重宮墻南面開二門西曰衙門隱不見南西掖門東曰應門晉攺名正車門南直對端門卽晉南掖門也東面正中曰雲龍門北面正中曰鳯妝門近西曰鸞掖門西面正中曰神武門凡六門第三重宮墻東直對墻南面正門曰太陽晉本名端門宋攺爲南中華門東面正中曰萬春門直東對雲龍門西對千秋門西面正中曰千秋門西對神武門東對萬春門凡三門建康實錄皆不載以宮殿証之雲龍門是第一重宮墻東面門對第二重宮墻萬春門神武門是第二重宮墻西面門對第三重宮墻千秋門東西相望案圖可考足以想見臺城門闕之盛然晉成帝時已有雲龍門蘇峻作亂羊曼爲前將軍率文武守此門是也

古朱雀門案宮苑記吳立初名大航門南臨淮水北直宣陽門去臺城可七里又案地圖去宣陽門六里名爲禦道夾開禦溝植栁南渡淮出國門去園門五里晉成帝咸康二年更作朱雀門對朱雀浮航南渡淮水宋大明五年立馳道自閶闔門至扵朱雀門六年又新作大航門至孝武太元三年又起朱雀門重樓皆繡栭藻井門開三道上重曰朱雀觀觀下門上有兩銅雀懸楣上刻木爲龍虎對立左右宋大明五年攺爲右臯門梁大同三年復攺爲朱雀門以金陵圖考之當在今鎭淮橋北左南廂

古東宮門案宮苑記南面正中曰承華門直南出路東有太傅府次東左詹事府又次東左率府路西有少傅府次西右詹事府又次西右率府東面正中曰安陽門東直對東陽門西對溫徳門西面正中曰則天門西直對臺城東華門東率更寺西家令寺次西太僕寺更西有典客省

古籬門案宮苑記舊京邑南北兩岸籬門五十六所蓋京邑之郊門也江左初立並用籬爲之故曰籬門又云東籬門本名肇建籬門在古肇建市東西籬門在石頭城東南籬門在國門之西北籬門在覆舟山東武湖東南角有亭名籬門又有三橋籬門在光宅寺側白楊籬門古井籬門在防軍府西籬門外路北齊東昏時陳顯達舉兵官軍敗之扵西州斬於籬門側又崔慧景與江夏王寶元舉兵東昏遣將軍左興盛率臺內三萬人拒慧景扵北籬門始安王遙光據東府反復使左興盛屯東籬門梁髙祖建議命陳伯之進據籬門天監八年新作緣淮塘南岸起後渚籬門達扵三橋

古宣陽門洛京舊名都城正中門也南直朱崔門相去五里門三道上起重樓懸楣上刻木爲龍虎相對皆繡栭藻井南史宋明帝時有人謂宣陽門爲白門以爲不祥甚諱之通典孝武時侍中何偃南郊陪乘鸞輅過白門閫偃將匐帝反手接之曰朕反陪卿也今宮城門疑是其處

古大司馬門在宣陽門內三國典略侯景攻臺城燒大司馬門後閣舍人髙善寶以私金十兩賞其戰士直閣將軍宗思領將士數人逾城出外灌水久之火滅景又遣持長柯斧入門下斧門將開羊侃鑿扇爲孔以槊刺倒二人斫者乃退

古建春門臺城正東面門後攺爲建陽門謝希逸宋孝武宣貴妃誄曰經建春而右轉循閶闔而逕度

古東掖門晉成帝修宮城南面開四門最東曰東掖門門三道南直蘭臺宮最西曰西掖門其地在今宮城東北

古南掖門宮城南面近東門案實錄南面次東曰閶闔門後攺爲南掖門世謂之天門南直蘭臺宮西大路升平五年南掖門馬足陷地得銅鐘一有二凹字注南掖門是建康宮南面東門陳朝攺爲端門南出都城開陽門卽宣陽東門也南掖門疑卽東掖門楊公則自越石移屯領軍府壘北樓與南掖門相對

古雲龍門第三重宮墻東面門對第二重宮墻萬春門宋劉湛初入朝委任甚重善論政道並前代故事聽者忘疲毎旦入雲龍門禦者便解駕左右羽儀分散不夕不出梁詔以朏爲侍中司徒尙書令謝朏辭足疾不堪拜謁乃角巾自輿詣雲龍門謝

古神虎門一曰神武門第二重宮墻西面門對第三重宮墻千秋門宋書傅亮永初四年爲中書令直中書省專典詔命以亮任總國權聽扵省見客神虎門外毎旦車常數百兩齊陶景爲髙帝諸王侍讀奉朝請旣而脫朝服掛神武門上表辭祿詔許之

古西明門臺城正西面門也實錄云宋徐羨之住西州髙祖嘗思羨之便步出西掖門羽儀絡繹追之已出西明門矣

古平昌門宮城北面近東門南對南掖門其地在今城東宋劉延孫爲尙書左僕射疾病不任拜起上使乘舟自靑溪至平昌門入尙書下舎

古廣莫門洛京舊名都城北面次西門也北直樂遊苑南門其地在今城東北【宋元嘉二十五年夏四月新作閶闔廣莫二門南史王曇首傳元嘉四年車駕出北堂使三更竟開廣莫門南臺云應須白獸幡銀字棨不肯開尙書左丞羊元保奏免禦史中丞隆以下王曇首曰旣無異敕又闕幡棨惟稱上防不異單刺元嘉元年𨿽有再開門例此乃前事之違今之守舊未爲非禮其不請白獸幡銀字棨致開門不時由尙書相承之失未合糾正上特無問更立科條】

古國門梁天監七年作國門扵越城南在今髙座寺東南澗橋北越城東偏

古望國門南史梁侯景犯建康令羊侃率千騎頓望國門其地在越城東南

古光徳門古迹編云在東門外趨蔣山路東北曲折處舊傳如此未詳創建之因

石闕南朝宮苑記曰晉元帝扵宮前立闕眾議未定王導指牛頭山爲天闕不別立闕宋孝武大明七年扵博望梁山立雙闕梁置石闕在端門外陸倕爲銘【序曰象闕之制其來已逺或以聽窮省寃或以布治縣法或表正王居或光崇帝裏晉氏浸弱宋歷逶遲乃假雙闕扵牛頭托逺圖於博望有欺耳目無補憲章治此石闕在端門外夾道而置之其上隠起奇獸異禽之狀】

白下門見白下亭

秦淮柵卽柵塘也案實錄注吳時夾淮立柵又梁天監中作兩重柵皆施竹馬至南唐時置柵如舊

靑溪柵在城東蘇峻之亂因風縦火進燒此柵官軍再敗卞壼父子死之隋平陳斬張麗華孔貴妃扵此柵下今府城八門由尊賢坊東出曰東門由鎭淮橋南出曰南門由武衞橋西出曰西門由淸化市而北曰北門由武定橋溯秦淮而東曰上水門由飲虹橋沿秦淮而西出折栁亭前曰下水門由斗門橋西出曰龍光門由崇道橋西出曰柵寨門【柵寨乾道元年正月十四日敷文閣待制知建康府張孝祥言秦淮之水流入府城別爲兩派正河自鎭淮新橋直注大江其一爲靑溪自天津橋出柵寨門亦入扵江緣柵寨門地近爲有力者所得遂築斷靑溪水口剙爲花圃以爲遊人宴賞之地因循至今每水源暴至則泛濫漫蕩城內居民尢所被害若訪古而求使靑溪直通大江則建康永無水患矣詔汪澈指定以聞其後澈言欲扵四圍依曩時河道開浚使水通柵門入江従之時孝祥已罷澈帥建康柵寨門嵗久弗葺景定元年馬公光祖創硬樓七間毎間濶六丈入深一丈三尺通濶四十二丈其下前壁閃門子六扇兩屋山武臺各一座屋下車軸車頰一座絞棒一十二條車麻索四條圏門一座髙一丈五尺橫濶一丈四尺入深三丈四尺前後城麵包砌四丈二尺其下石腳石面並鐵水二扇前後塡石欄艸樁木兩邊雁翅各髙六尺五寸長三丈南北兩慢道各長五丈五尺前近濠岸木柵一路防險墻一路長四丈五尺兜幫前後舊城身長一十五丈】

制使姚公希得任內重修諸城門稅亭備屋廊宇等自景定三年二月十一日興工至九月十六日畢逐處修整費錢二萬三千一百餘緡米五十七石六斗有奇

景定建康志卷二十

欽定四庫全書

景定建康志卷二十一

宋周應合撰

城闕志二

古宮殿

吳太初宮建康實錄吳大帝遷都建鄴徙武昌宮室材瓦繕太初宮卽長沙王孫防故府也赤烏十年作十一年宮成周回五百丈正殿曰神龍南面開五門正中曰公車門次東曰升賢門更東曰左掖門次西曰明陽門更西曰右掖門東面正中曰蒼龍門西面正中曰白虎門北面正中曰武門北直對臺城西掖門前路東卽古禦街又起臨海等殿晉元帝渡江因吳舊都卽太初宮爲府舎及卽位稱爲建康宮

考證江表傳載權詔曰建康宮乃朕従京來所作將軍府寺耳材柱率細小今未復西可徙武昌宮材瓦更繕治之有司奏言武昌宮已二十八嵗恐不堪用宜下所在更伐木治權曰大禹以卑宮爲美今軍事未已所在多賦損農武昌材自可用也左太衝吳都賦曰作離宮扵建業闡闔閭之所營采夫差之遺法抗神龍之華殿施榮楯而防獵崇臨海之崔嵬飾赤烏之暐曄東西膠葛南北崢嶸房櫳對櫎連閣相經閽闥譎詭異出奇名左稱彎碕右號臨硎雕欒鏤楶靑瑣丹楹圖以雲气畫以仙靈𨿽玆宅之誇麗曾未足以少寧注云神龍臨海赤烏皆吳大帝所作建業太初宮殿名也彎碕臨硎宮門名也晉史石冰之亂太初宮盡焚陳敏平石冰因太初故基創造府捨元帝所居卽敏所造帝領江左十年始卽位常在舊府明帝亦不攺作至成帝始繕苑城詳見晉建康宮下

吳昭明宮始謂之新宮周五百丈與太初宮相望榜曰昭明後主移居之晉避諱攺曰顯明宮【舊志】

考證吳志後主甘露二年六月起新宮扵太初之東制度尢廣二千石己下皆自入山督攝伐木又攘諸營地大開苑囿起土山作樓觀加飾珠玉制以奇石又開城北渠引後湖水流入宮內巡繞堂殿窮極伎巧功費萬倍

吳南宮吳太子宮在南大帝赤烏二年適南宮宋置欣絲宮於其地今在舊江寧縣北二里半

晉建康宮亦名新宮【非吳新宮】晉成帝咸和七年新宮成名曰建康宮亦名顯陽宮在法寶寺之南今在府北五里【舊志】

考證實錄云新宮卽臺城也在江寧縣北五里周八里有墻兩重晉成帝時蘇峻作亂盡焚臺城宮室溫嶠以下咸議遷都惟王導固爭不許咸和六年使卞彬營治七年新宮成開五門南面二門東西北各一門十二月帝遷居之明年正月朝萬國扵新宮孝武太元三年謝安以宮室朽壞啟作新宮仰模元象合體辰極王彪之曰中興卽位東府誠爲儉陋元明二朝亦不攺制蘇峻之亂成帝止蘭臺都坐不蔽寒暑是以更營修築殆合奢儉之中今自可隨宜增修彊冦未殄不可大興力役安曰宮室不壯後世謂人無能彪之曰任天下事當保固國家朝政惟允豈以修屋爲能耶詔曰昔大賊縦暴宮室焚蕩元惡𨿽除未暇營築有司屢陳朝防逼狹遂作新宮子來之歌不日而成新宮內外殿宇大小凡三千五百間

晉永安宮卽吳東宮在臺城東南【舊志】

考證輿地誌吳東宮在城之南晉初東宮在城之西南其後移扵宮城之東南宋齊梁陳又在宮城之東北宮苑記永安宮在臺城東華門外孝武太元二十一年新作東宮本東海王第安帝立以何皇后居之桓拆其材木移入西宮以其地爲習射宮至宋元嘉十五年築爲東宮陳太建九年移皇太子居之

宋親蠶宮在上元縣鐘山鄕闍婆寺前紗市中【舊志】考證南史宋大明三年立皇后蠶宮於西郊四年三月庚申皇后親蠶西郊輿地誌孝武初立爲苑後爲西蠶所隋志江左至宋大明始扵臺城西白石壘爲西蠶設兆域置大殿七間又立蠶觀其禮皆循晉氏蔡宗旦金陵賦注親桑蠶室側有蠒觀今北莊前平地是其處

齊世子宮在石頭城【舊志】

考證南史齊武帝爲世子日以石頭城爲宮

梁金華宮在靑溪東去臺三里【舊志】

考證輿地誌梁大同中所築昭明太子蔡妃所居陸襄傳云大通三年昭明太子薨官屬罷妃蔡氏別居金華宮以襄爲中散大夫步兵校尉金華宮家令知金華宮事

陳安徳宮案宮苑記在宣陽門外直西卽都城西南角外陳宣帝爲文皇后所築隋平陳移江寧縣扵此明年罷之有古池存人呼爲安徳宮池【今池猶存在精鋭軍寨內】

靑溪宮在城東二里【舊志】

考證南史齊武帝元嘉二十七年生扵建康之靑溪宮後爲芳林苑

未央宮長樂宮建章宮長楊宮南史宋前廢帝景和元年以東府城爲未央宮以石頭城爲長樂宮以北邸爲建章宮南第爲長楊宮東府城在古靑溪橋東

梧園宮在句容縣吳王別館有梧楸成林今不詳其所【舊志】

考證任昉述異記古樂府云梧宮秋吳王愁

南唐宮卽皇朝舊府治中興修爲行宮【詳見畱都錄】

考證五代史淸泰元年吳徐知誥治私第扵金陵乙未遷居扵私第虛捨以待吳王吳王詔知誥還府捨甲申金陵大火乙酉又火知誥疑有變勒兵自衞已醜復入府捨天福二年徐知誥建太廟社稷名城曰宮城防堂曰殿南唐書云先主建號卽金陵府爲宮惟加鴟尾欄檻而已終不攺作江南野錄云初臺殿閣各有鴟吻自幹徳之後天王使至則去之還則復用至是遂除通鑑長編曰慶曆八年正月壬午江寧府火初李璟在江南大建宮室府寺其制皆擬帝京時營兵謀亂事覺伏誅旣而火知府事李宥懼有變闔門不救延燒幾盡惟存一便防乃舊玉燭殿也

吳赤烏殿在縣東北五里吳昭明宮內【舊志】

考證吳時赤烏見遂起殿名赤烏吳都賦云飾赤烏之暐曄注云太初宮殿名也記室新書云殿閉赤烏空畱往事

吳神龍殿太初宮有神龍殿去縣三里【舊志】

考證吳都賦云抗神龍之華殿注云神龍乃太初宮中殿名

太極殿建康宮內正殿也晉初造以十二間象十二月至梁武帝攺制十三間象閏焉髙八丈長二十七丈廣十丈內外並以錦石爲砌次東有太極東堂七間次西有太極西堂七間亦以錦石爲砌更有東西二上閣在堂殿之間方庭濶六十畆【舊志】

考證山謙之丹陽記曰太極殿周制路寢也秦漢曰前殿今稱太極東西堂亦魏制扵周小寢也案史記秦始皇攺命宮爲廟以擬太極魏號正殿爲太極蓋采其義晉成帝咸康中庾闡議攺太爲泰謬矣徐廣晉記曰孝武寧康二年尙書令王彪之等攺作新宮太元三年二月內外軍六千人始營築七月而成謝安作新宮造太極殿欠一梁忽有梅木流至石頭城下因取爲梁殿乃成畫梅花扵其上以表嘉瑞實錄云太元中起太極殿謝安欲使王獻之題榜而難言之因說魏韋仲將懸虛橙書淩雲臺額以諷之揣知其防乃正色曰仲將魏之大臣寧有此事使其若此有以知魏徳之不長也安遂不之逼晉中興書云孝武造太極殿郭璞卜筮云二百一十年此殿爲奴所壞後梁武毀之舍身爲奴文昌雜錄云東晉太極殿東西閣天子間以聽政閣之名起扵此宮苑記又云太極殿前東西有二大鐘宋武帝平洛所獲並漢魏舊器殿前有相風烏南史張永曉音律太極殿前鐘嘶孝武嘗以問永永答鐘有銅滓乃扣鐘求其處鑿而去之聲遂淸越陳髙祖永定二年新作太極殿欠一柱忽有樟木大十圍長四丈五尺自流泊劉家後渚監車郢子慶以聞詔以造殿陳史沈眾兼起部尙書監起太極殿常服布袍芒履以麻防爲帶又囊麥餅以噉徐陵太極殿銘云千櫨赫奕萬栱稜嶒沈炯太極殿銘云周曰路寢漢稱前殿名號𨿽殊其實一也國朝張洎撰定新儀奏曰今之崇徳卽唐之紫宸也在周爲內朝在漢爲宣室在唐曰上閣卽只日常朝之殿也東晉太極殿有東西閣唐制紫宸上閣法此制也

晉淸暑殿在臺城內晉孝武帝造殿前重樓復道通華林園爽塏奇麗天下無比𨿽暑月常有淸風故以爲名【舊志】

考證晉書太元二十一年正月起淸暑殿扵華林園何尙之華林園淸暑殿賦云卻倚危石前臨濬谷

湧泉灌扵階戺逺風生扵楹曲孝武華林園淸暑殿賦云宻盼林梁側眺池籞又云轉流環堂浮淸浹室辟西櫺而鑑斜月髙東軒而望初日宋書晉太元中立內殿名淸暑少時而崩時人曰淸暑反言楚聲也果有哀楚之聲防云代晉者楚其在玆乎及桓簒逆自號曰楚

宋嘉禾殿宋孝武大明五年淸暑殿西甍鴟瓦中生嘉禾一株五莖攺淸暑爲嘉禾殿【舊志】

宋含章殿宋孝武帝女壽陽公主人日臥扵含章殿檐下梅花落公主額上成五出花拂之不去皇后畱之看得幾時經三日洗之乃落他女奇其異競效之今梅花妝是也【舊志】

宋玉燭殿宋孝武帝所造在宮中【舊志】

考證孝武壊武帝所居治室扵其處起玉燭殿與従臣觀之牀頭有土障壁上掛葛燈籠麻繩拂侍中袁顗稱武帝儉素之徳帝不答獨言曰田舍翁得此已過矣案南史晉諸帝多處內房朝晏所臨東西二堂而孝武末年淸暑方建永初受命無所攺作所居惟稱西殿不制嘉名文帝因之亦有合殿之稱孝武承統制度滋長犬馬余菽粟土木被綈繡追陋前規更造正光玉燭紫極諸殿雕欒綺節珠窻网戶

宋紫極殿宋明帝所作珠簾綺柱江左所未有【舊志】考證齊髙帝欲以其材起宣陽門王儉褚淵王僧防連名表諫手詔酬納

齊昭陽殿齊有顯陽昭陽二殿太后皇后所居也【舊志】考證永明中無太后皇后羊貴嬪居昭陽殿西範貴嬪居昭陽殿東寵姬荀昭華居鳯莊殿宮內禦所居壽昌盡殿南閤置白鷺鼓吹二部幹光殿東西頭置鐘磬兩廂皆宴樂處也上數遊幸諸苑囿載宮人従後車宮內深隠不聞端門鼓漏聲置鐘扵景陽樓上宮人聞鐘聲悉起妝束自後此鐘惟應三鼓及五鼓也武帝永明十一年詔曰內殿鳯華壽昌靈曜三處此吾所攺制夫貴有天下冨兼四海宴處寢息不容太陋謂此爲奢儉之中愼勿壊去梁陶宏景詩云夷甫任散誕平子坐談空豈悟昭陽殿化作單於宮時天下之士尙西晉之俗競談理故宏景云爾及侯景傾陷簒位果在昭陽殿景陽基猶存在精鋭中軍寨內

齊芳樂殿在臺城內【舊志】

考證齊史云東昏侯大起芳樂玉壽諸殿以麝香塗壁刻畫妝飾窮極綺麗役者自夜達曉猶不副速後宮服禦極選珍奇府庫舊物不復周用民間金寶價皆數倍建康酒租皆使輸金猶不能足鑿金爲蓮花以帖地令潘妃行其上曰步步生蓮花

齊靈和殿在臺城內【舊志】

考證齊武帝時益州刺史劉浚獻蜀栁帝命植扵靈和殿下三年栁成枝條柔弱狀如絲縷帝與公卿宴賞嘆曰此栁風流可愛似張緒少年時

梁重云殿梁武帝造在華林園【舊志】

考證隋志云殿前置銅渾儀是僞劉曜光初六年南陽孔挺所造何承天以爲張衡所造陳書云髙祖三年戊辰重云殿東鴟吻有紫煙出屬天

梁五明殿在臺城內【舊志】

考證梁大通中皇帝謙恭待士時忽有四人來貎可七十鶉衣躡履入丹陽郡建康裏行已經年無人知者帝召入儀賢堂給湯沐解禦服衣之合朝無識之者惟昭明太子識之四人喜揖昭明如其舊交目爲四公子帝移四公子入五明殿更重之後大同末魏使崔敏來聘敏博贍儒釋知天文醫術帝選十人扵此殿推論三教百家六籍五運九十餘日崔敏忘精防神傷心嘔血歸未及境而卒

披香殿在臺城內後宮【舊志】

考證庾子山詩宜春苑中春已歸披香殿裏作春衣蓋指此也

林光殿在縣東北十里潮溝村覆舟山前晉爲藥園光嚴殿在縣東北六里景陽山東嶺南

考證梁扵臺城中立層城觀歷代修理更起重閣上名重云殿下名光嚴殿

鳯光殿在縣東北七里一百步舊臺城內

光華殿在臺城梁武帝大通中施與艸堂寺取珠貨直百萬以其地起重閣七間

寶云殿在臺城梁武帝以施佛事

惠輪殿亦供養佛事宋扵臺城立正福淸曜等殿又臺城溫徳門內有永正溫文文思壽安等殿又陳永定中扵臺城起昭徳嘉徳壽安幹明有覺等殿又臺城溫徳門內起三善長春勝辯等殿又有嘉禾崇政承香柏梁延昌神永壽七賢璿明延務龍光至敬璇璣光昭大政柏香諸殿【自林光殿以下皆建康宮闕簿所載】

陳求賢殿在臺城內後主皇后沈氏居之後字務華沈君理之女端情好學孔貴嬪有盛寵沈氏並無怨妬之色衣無綺繡長尋佛經名畫典籍詩賦而已陳亡隨後主西遷後主薨後自作哀冊文其辭甚酸楚朝賢痛之六朝宮殿具志扵前規模制度固不盡同其興也以朴其衰也以侈則未嘗不同也鑑之哉

樓閣

景陽樓今法寶寺西南精鋭中軍寨內遺址尙存裏俗稱爲景陽臺

考證輿地誌宋元嘉二十二年修廣華林園築景陽山始造景陽樓孝武大明元年紫雲出景陽樓狀如煙回薄久之詔攺爲慶雲樓【宮苑記云景雲樓】齊武帝時置鐘景陽樓上應宮中宮人聞鐘聲並起妝飾

靑漆樓在上元縣北五里臺城內

考證齊書云世祖興光樓上施靑漆時人謂之靑漆樓東昏侯曰武帝不巧何不純用璢璃

朝日夕月二樓在華林園內

考證梁武帝所起階道繞樓九轉宮苑記云景陽山次東嶺起通天觀觀前又起重樓上重曰重云殿下重曰光嚴殿殿前當堦起二樓左曰朝日樓右曰夕月樓巧麗無匹

入漢樓在石頭城

考證實錄晉義熙八年扵石頭城南起髙樓加累入於雲霄連堞帶於積水名曰入漢樓

觀稼樓在城東二十五里梁武帝造

望逺樓在江寧縣西南八里

考證輿地誌云新亭壠上有望逺樓宋元嘉中攺名臨滄觀今名勞勞亭是也

落星樓在上元縣東北臨沂縣前

考證吳大帝時山置三層樓樓髙故爲此名吳都賦云饗戎旅乎落星之樓是也今石步相去一里半有落星墩裏俗相傳卽當時建樓處今去城四十里

烽火樓在石頭城西南最髙處吳時舉烽火處也考證宋元嘉中魏太武至步聲言欲渡江始議北侵朝士多有不同至是文帝登烽火樓極望不悅謂江湛曰北伐之計同議者少今日貽大夫之憂在予過矣又齊武帝登烽火樓詔羣臣賦詩蘇峻之亂陶侃溫嶠入討舟師直指石頭峻登烽火樓望見士眾之盛有懼色謂左右曰吾本知溫嶠能得眾也【詳見烽燧】

李白酒樓在城西

考證李白翫月城西孫楚酒樓達曉歌吹日晚乘醉著紫綺裘烏紗巾與酒客數人棹歌秦淮往石頭訪崔四侍禦白有詩朝沽金陵酒歌吹孫楚樓又金陵西樓月下吟云金陵夜寂南風發獨上髙樓望吳越又猛虎行雲溧陽酒樓三月春楊花茫茫愁殺人此樓又在溧陽縣陳軒金陵集載楊文公億憶江南詩云江南堤栁拂人頭李白題詩徧酒樓

冶城樓在天慶觀西偏吳冶城舊基卞將軍墓側考證晉謝安王羲之同登冶城樓悠然遐想有髙世之志蘇峻之亂卞壼巷戰而死二子亦死皆冶城嘉定四年黃公度重建樓於忠孝堂上詳見冶城及卞壼墓【任希夷詩翠輿西駐石頭城只手扶危義奪情富貴浮雲俱歇滅死生大節獨分明衣冠埋玉千年恨簡冊流香萬古聲莫笑元規能誤晉誤元規者是虛名又詩翛然獨上冶城樓樓外江山只舊遊謝傅不生支遁在懶能騎馬過西州黃度詩果然當國擅功名著屐閒來上冶城久欲乘風還海道江山佳處尙關情又春秋將絕書劉子漢史𨿽終述武侯舊國不知遺烈在我來偶作冶城樓曾極詩裊裊疎林集晚鴉鐘山雲气入檐牙何人乘月吹長笛夜看云陵百萬家劉克莊詩斷鏃遺鎗不可求西風占竟滿原頭孫劉數子如春夢王謝千年有舊遊髙塔不知何代作暮笳似說昔人愁神州只在闌干北度度來時怕上樓劉元髙詩俯仰明知盡可悲西風還此立多時偶然喚醒東山客便有淮淝一局碁】

百尺樓南唐宮中有百尺樓綺霞閣

考證類說云唐主於宮中作髙樓召羣臣觀之眾皆嘆美蕭儼曰恨樓下無井耳唐主問其故對曰恨不及景陽樓耳唐主怒貶於舒州

忠勤樓在府治錦繡堂淳祐十年吳大資淵建宸翰賜今名詳見錦繡堂

鐘山樓在府治東北鎭靑堂吳大資淵重建樓北正對鐘山故名【闕

相公親建鐘山閣輪奐丹靑相間錯碧流堂下水灣灣紅綻欄邊葵灼灼面對皇居帝闕開平分佳气何雄哉時時羣飲神仙輩一片笙歌天外來金陵陪都景佳麗邊陲帖息無他事運籌奇佐蘇黃賢行樂傳杯朝暮醉何如攺作籌邊樓寛君北顧分君憂何如攺作太平樓樂民西成銷民愁風光平逺簾髙捲月臺掩映君王殿倚空獵獵翠幙飛淸爽自無塵一防靑惜遙遙何處峯登臨凝盼景無窮只應詩句能模寫不信人間有畫工水橋曲曲危華表宻葉深深防芳沼半垂含籜竹蕭疏合抱護堦艸橫繞何如攺作戱彩堂祝君之母壽無疆何如攺作淸白堂願君之子學餘芳澤潤生民多恩徳嘯卻殘防不戰力也應銘石紀勲勞請面鐘山閣前立松洲闕

題鐘山樓詞麥場桑隴道都是六代宮城遺迹夢裏江山經幾覺還似堠旁徵驛燕去燕來花開花謝那个成端的人煙牢落晚風何處羗笛堪嘆揮淚新亭籌興亡莫補萬分之一到我憑闌休更向酒畔是今非昔擊楫誓淸聞雞起舞畢竟英雄得傷心殘照塔尖遙露秋碧】

東南佳麗樓在銀行街舊爲賞心樓基樓久廢景定元年馬大使光祖建規模宏壯增倍舊樓攺立今名【李衢記略云資政殿大學士裕齋先生馬公再鎭金陵之明年被防兼董西餉公對敭休命布宣上恩梳蠧剔害除利興不嚴而治不令而行於時邊氛掃蕩江淮肅淸雨暘時若百谷用成貔貅均挾纊之溫鴻鴈同春臺之登公於是憑髙懷古慨然謂客曰自六飛駐蹕東南玆地實爲陪京三國之英雄𨿽逺六朝之形勢猶存顧未能選奇占勝以發山川之美非闕歟餉臺故有賞心樓適據一郡之中壤地褊小屋老弗支公命撤而新之培髙辟廣度材鳩工因作傑閣三層而名之曰東南佳麗經始於仲秋落成於孟冬不三月而大備巨棟橫空重檐挿云於市防闤闠之中而覩此突兀傑特之勝過其下者皆翹首企足窈窈焉如隔弱水而望蓬萊登其上者皆洞心駭目飄飄焉欲餐沆瀣而拍洪崖云云北望中原一目萬里得無興禾黍髙低之嘆者乎俯視長江一碧萬頃得無懷擊楫誓淸之志者乎云云衢被命將指西淮道由建業謁公於玉麟堂因獲一登斯樓以快賞心目公不鄙其固陋俾爲文以記顚末云云斯役也縻指五十萬米一千五百斛皆有奇職其事者公之客朱君幼學趙君與鎏吳君疇是嵗景定攺元仲冬旣望門生朝請郎直寶章閣淮南西路轉運判官兼提舉淮南西路常平義倉茶鹽公事李衢記朱幼學上梁文金陵帝王州有錦繡兩坊之勝朱樓霄漢道現綺羅萬井之間髙百尺而摘星辰虛四檐而納風月神仙地位城郭畫圖竊惟靑天白鷺擅山水之奇紫蓋黃旗應東南之運六朝盛事千古流風金湯防府之崇嚴景物陪都之佳麗英雄萃聚騷墨淋漓或指鳯臺而詠秋空萬丈之詩或望赤壁而賦雪浪千堆之句石城鐘阜烏巷雨華方輿皆可覽之秀奇眼力有無窮之疆界欲其適興必也憑髙𨿽十二勾一半簾如挿在靑之表然千門燈九街月宜莫如闤闠之中舊有層欄惜居委巷板檻腐爛而半成毀折地步狹隘而不足攺爲誰驅花下之車來曳云端之履我大制使撫使判府畱守總領大資相公萬間廈廣方寸地存官鼎鼐無樓臺處身甚約已分事卽宇宙用世尢厪顧以書殿之尊兼領餉臺之職天下之重其自任公家之事無不爲興念是邦實重閫駐兵之地可無絕景爲籌邊料敵之謀乃求要區乃求巨木靈鼇駕海气橫牛斗之秋翹鳯飛空天立翠微之壁朱闌縹緲防霧飛淩棟梁撐住於乾坤窻牖照臨於世界衣冠碧落杯酌銀潢合三軍萬姓以同懽與諸道九流而共賞翠眉環坐醉扶花影之闌干十指彈絲香透春風之帷幙於是樂甚豈不快哉相國之政如飲醇所以見經綸之妙醉翁之意不在酒聊舒展拓之懷欲舉修梁敬陳鄙防拋梁東仙盤出海駕金龍遙望咸池金湧躍滿天瑞彩照簾櫳拋梁南明堂八柱與天參若把長幹來比並長幹應作小闌干拋梁西樓閣三層天下希賞心白鷺相輝映淥水中間棟宇飛拋梁北鐘山倚坐如盤石松柏庭前老更恭虯枝直幹三千尺拋梁上管半天分隊仗樓髙得似政聲髙四海蒼生齊仰望拋梁下禦前車馬紛如也銀髮貂蟬臉暈紅宣麻道是相司馬伏願上梁之後玉垣天聳金鑰地嚴滿不溢髙不危著工夫於柱石閎其中肆其外公指視於道塗朝廷好而門館無私風雲防而君臣際遇庶社稷等山河之長久而勲名與樓閣以崢嶸】

伏樓在府城上東南隅景定元年馬大使光祖增創硬樓八十八間【楊萬里詩周遭故國是山圍對景方知此句奇偶上伏樓上望一環碧玉缺城西闕

菇蒲深處拓重城城上立樓喚名應卜南唐不多歳何妨俯首納天兵】

層樓在府城右南廂中界花行街樓跨街東西樂府有獨自上層樓之句卽此是也

南樓在府城右南廂中界寛徵坊與舊佳麗樓相對舊佳麗樓在舊米市西曹家巷口

安逺樓在府城右北廂太平橋西南

有年樓在榷貨務巷口總領吳濳建並書扁

丰裕樓在南門外西街

和熙樓在府城右北廂太平橋西南

嘉防樓在府城右南廂北界大木頭街

嘉瑞樓在鎭淮橋北本名鎭淮樓寶祐六年燬重建樓攺今名

臨春結綺望仙三閣陳後主至徳二年起

考證宮苑記在華林園天泉池東光昭殿前髙數十丈並數十間其牕牖戶壁欄檻之類皆以沈檀爲之又飾以金玉間以珠翠外施珠簾內設寶帳其服玩瑰麗近古所未有其下積石爲山引水爲池植以奇樹雜以花藥後主自居臨春閣張麗華居結綺閣龔孔二貴妃居望仙閣並道交相往來使女學士與狎客賦詩采其尢艶麗者以爲詞被以新聲其曲有玉樹後庭花臨春樂等麗華聰慧有神采嘗於閣上靚妝臨軒檻宮中遙望飄若神仙陳軒金陵集載王渙惆悵吟云陳宮興廢事難期三閣空餘緑艸基【劉禹鍚詩貴人三閣上日晏未梳頭不應有恨事嬌盛卻成愁又珠箔曲瓊鉤子細見楊州北兵那得渡浪語聲悠悠又沈香帖閣柱金縷畫門楣回首絳幡下己見黍離離又三人出眢井一身登檻車朱門謾臨水不得見鱸魚】

升元閣舊在升元寺卽瓦棺寺也在城西南隅

考證京師寺記瓦棺寺有瓦棺閣乃梁朝所建髙二百四十尺李白橫江詞云人言橫江好我道橫江惡一風三日吹倒山白浪髙於瓦棺閣龔頴運歷圖雲開元九年江寧縣瓦棺寺閣西南久傾因風自正僞吳順義中攺寺爲吳興寺閣爲吳興閣南唐升元初攺寺爲升元寺閣爲升元閣江南野史唐仁傑爲溧陽主簿羣公休沐宴升元閣仁傑卽席和登閣詩有雲散便凝千里望日斜常占半城陰之句座客皆驚南唐書云升元閣因山爲基髙可十丈平旦閣影半江開寶中王師收復士大夫曁豪民富商之家美女少婦避難於其上迨數千人越兵舉火焚之哭聲動天一旦而燼今崇勝戒壇院近升元閣故基建盧捨那佛閣亦髙七丈裏俗猶呼爲升元閣【李白詩晨登瓦棺閣極眺金陵城鐘山對北戶淮水入南榮漫漫雨花落嘈嘈天樂鳴兩廊振法鼓四角吹風箏杳出霄漢上仰攀日月行山空覇气滅地古寒陰生寥廓雲海晚蒼茫宮觀平門余閶闔字樓識鳯凰名雷作百山動神扶萬拱傾靈光何足貴長此鎭吳京羅隱詩下盤云迹上云浮偶逐僧行步步愁暫憩已知須用意漸來爭忍不回頭煙鐘樹老重江晚林鐸風輕四境秋懶指臺城更東望鵲飛龍鬭盡荒丘李丞相詩登髙始覺太虛寛白雪須知唱和難云度金榜濕月籠珠箔水晶寒九天星宿簾前見六代城池直下觀惟有上層人未到金烏展翅拂闌干曽極題升元閣鐸石柱摩挲石柱蘚防斑七國如鴻去不還無復切云三百尺祗傳風鐸在人間劉過詩腳力倦矣盍少休侵晨更上升元逰眼中已不見二百四十尺之髙樓但見炊煙萬竈宿貔貅上有啼鴉噪鵲如泣訴下有老樹根據枝相糾想其結締初匠石巧與造物侔桷榱枅栱不知幾大木一木牽挽回萬牛山川退聽左右受約束日月烏兔早暮東西流阿房之旗矗立矮如防臨春結綺望仙三閣俱下頭太行孟門培塿而已矣蹄涔洞庭芥爲舟拄撐霄漢彈壓大千界下歷梁唐晉漢周一朝世故有反覆禍結祝融回祿與鬰攸灰飛障天煙焰熾一火二月爛不收遂使觚稜化艸莽丹雘成墟丘吾聞至人侈儉初何心有茅一把蓋頭便可畱何必窮極土木事妖怪朘削赤子膏血斂以裒是故子劉子不仙不佛亦不侯視鸞臺鳯閣爲蘧廬百萬賀宅亦夢幻泡影漚江西豈無家白沙翠竹泉石幽茅檐曝日搔背癢籬缺墻破手葺修爭如以天地爲室廬日月行住坐臥得自由不爲朱門走不作白屋羞有時千里騎鯨遊汗漫有時蛤蜊踞食殻秋彼升元閣者亟成而復壊膓亦不能爲之斷心亦不能爲之憂造物何足云此身自贅疣譽堯毀桀未必公是非丘跖兩害蟻與螻日斜請公急下山我有鬥酒歸去來兮相與勸醻】

靑溪閣在府治東北靑溪上本梁江總故宅至國朝爲段約之宅有亭曰割靑取荊公詩割我鐘山一半靑之句乾道五年秋因移放生池於靑溪之曲卽割靑故基建閣焉【張椿記雲天下山川勝處古今相承往往隨人廢興得其人者𨿽雲煙艸木皆有憑恃徳名髙自標致亙萬古而不可泯沒之也如其不然亦復憔悴淒愴風悲雨暝過者爲之黯然而山川因人而興者亦不多有孟城北垞本宋延淸之別業香山履道之坊蓋楊虛受之故宅王白二公乃發其名而傳後世使其地靈气英而無人傑以當之亦將碌碌防昧不復傳矣金陵古帝都也靑谿數曲近在城中晉則爲郤僧陁之所領覽陳則爲江總持之所據依二人者𨿽號爲聲名震耀胸次坵壑一時遊従見於歌詠然擘牋賦詩之時君臣狎眤沈酣昏蔽竟不能免艶妃橋上之戮至今使人羞之則靑溪殆爲江令所污而不可洗也異時段氏結廬其上王半山詩之而割靑之名遂振兵火後走鼪鼯埋荊棘獨取給於漁師老圃之用鐘山之秀無復照映此溪之上今大帥史公繇甘泉法従宅牧畱京政修戶庭而人自得於一路十州之外凡地之勝與景之殊者悉表出之六朝以來人物事迹捜訪具備覺山川益奇登覽益多而聞見益廣至是靑溪數曲之地足歷而心營之回栁堤之舊築層閣之新忽若飄浮上臨雲气環城之山畢出軒露朝漪夕嵐煙顏雨態盡得於指顧之內公聽訟之餘風淸月白蘭橈畫舫時往來其間無紅旗穿市之勞有延緑混碧之觀魚禽鳥攸榮飛躍鳴聲上下而自喜得所遇焉是可爲靑谿賀也一日公顧謂客曰夫豈以遊樂故而爲此哉予之意殆非也嘗迹建康志顏平原爲升州日據石擘窠大書奇字以紀乾元放生池者蓋自江寧秦淮連太平橋並江帶郭皆禁网捕所以宣皇明而廣慈愛也今靑溪之地延袤數里蒲蓮葭葦暎蔓蔥蒨潛深伏奧依戱藻荇不知其幾千萬億皆欲使之遂性咸若圉圉洋洋游泳恩波以祈兩宮萬年之壽此予之理是溪創層閣而以時往來其間者述平原之志舉乾元之實而效蕃臣之精懇者也客聞而嘆乃酌而請曰以公修名雅望特橐偃藩深爲聖天子器重四方之士知公推轂後進桃李滿門願一見公者日有其人而公寓意幽討寄興滄洲峴山南樓比迹羊庾又能展拓是溪涵濡品類使鳬鷖休哺鷗狎不驚而盡所以鄕慕古人尊君愛上之意則是溪之遇寧有旣乎谿之遇公固得其所公方且以宏逺之摹經略中原勒功鼎公則有時而去也公去而位愈尊而谿之名愈大矣可不記歟椿於公爲門下士乃摭其實而書之公名正志字志道南徐人乾道已丑中秋日右朝奉郎權發遣和州軍州主管學士兼營內勸農營田屯甲事借紫龍舒張椿記徐照詩葉脫林梢處處秋壯懷易感更登樓日斜鐘阜煙凝碧霜落秦淮水慢流人似仲宣思故國詩如杜老到夔州十年前作金陵夢重撫闌干說舊遊劉過詩瓊樹枝新梅藻迸與君擕手淸溪問舊時狎客歌舞塲何似詩人風雪逕谿邊傑閣髙崚左右華屋連飛甍依稀王謝鳴珂裏髣髴秦箏雲母屏古來繁華各衰歇只有不磨惟嵗月小船何處載愁來哀怨一聲吹笛裂黃度詩江家舊宅枕溪頭誰向溪灣著小樓無柰當年亡國恨潮生潮落幾時休】

涵虛閣南唐後湖東宮園內見徐集

堂館

淸心堂在府治設防後卽經武堂舊基紹興十二年葉公夢得建

玉麟堂在府治紹興十五年晁公謙之建錢塘吳說書扁

錦繡堂在府治忠勤樓下淳祐十年吳公淵建皇帝禦書堂名淵自爲記【文見二十三卷】

忠實不欺之堂卽府治中堂寶祐五年馬公光祖建皇帝禦書堂名陸景思爲記【文見二十二卷】

靜得堂卽府宅後堂寶祐五年馬公光祖建自書扁鎭靑堂在府治東北隅鐘山樓下淳祐十年吳公淵建弟潛書扁

芙蓉堂在安撫司僉防之後紹興十一年葉公夢得建景定元年馬公光祖重修

籌勝堂在制置司僉防之中景定元年馬公光祖建【詳見僉防記】

君子堂在籌勝堂東南臨水景定元年馬公光祖建淸如堂在靑溪淥波橋北馬公光祖建取宸奎中一淸如水之語以名之梁椅爲記【上攺元開慶之二月進京湖制置大使馬公資政殿學士再鎭秣陵到之日其父老相擕持以慰其鄕鄰其部伍激昂以願致其身嘔諭翔佯如兒奪乳而忽復𦇤於其母也公爲一切鎭以寛靜人用和肅幕府事益省乃作堂於靑溪之泜扁曰淸如蓋公之在京湖也出私財募善戰士奉命城黃平人迹不到處轉輸繦屬秋毫不以累縣官北去少府當具槖中裝公悉郤不賫一錢上聞親禦翰墨以賜有曰卿一淸如水公將同民之樂而榮上之防也遂取以名堂嵗八月潰成四面尼涵萬象一鏡向之荒煙野艸重昔賢躊躇淒愴之慨者今使人融怡自得泳遊忘歸焉梁椅適自維揚來省公公命舟觴椅堂上酒三行椅離席再拜執爵言曰水本淸泥滓之性本淸欲蔽之先生無耳目玩好之娯無口體甘逸之奉傳捨其家而家國事虛舟其身而身民隠先生豈有他哉人污其淸我淸其淸而已耳𨿽然椅也竊嘗聞之道滿天地間而最可見道者莫如水源泉混混不捨晝夜君子以自彊不息焉水先萬物而以飬萬物水流而不捨是以物生而不窮先生憂勤王室俛焉日孳方寸之天無頃刻不運也故其流行爲長江大河潤澤爲時雨甘露社稷生靈實嘉賴之此則先生之淸而聖上所爲褒表也若止於濯吾纓以潔其身而已矣不幾於伯夷之隘乎故曰伯夷之淸淸而隘裕翁之淸淸而裕公笑曰嘻是吾志也釂子爵遂退而次第其語爲堂記門生宣教郎前淮東安撫使司參議官梁椅撰門生朝奉郎新除宗正寺簿陳淳祖書門生文林郎滁州軍事推官兼沿江制置大使司幹辦公事章應雷篆蓋】

思政堂在通判西防乾道六年潘恕建好谿章謙爲記【天下之理不有廢何以興不有毀何以成水之涸也適爲洶湧澎湃資也木之落也適爲條暢碩茂基也斯軒之建其殆是歟嵗在著雍攝提格夏六月晦西倅防事之旁忽有回祿之災帥守臨視人皆效力旋卽撲滅而貳車燕處之室已爲煨燼於是鳩工聚財戒期以鼎新一毫之用悉出公帑不以厲民工興於中元節而畢於閱鼔之辰越翼日設觴豆集僚友以落成僕實與焉酒酣貳車屬僕爲記且謂斯軒舊名治中思有以易之僕固辭不獲因念貳車左右郡政精力扵職今建斯軒端爲坐臥思索之地必不專事宴樂也聞諸子產曰政如農功日夜思之朝夕而行之行無越思如農之有畔其過鮮矣繼自今貳車處遊此或爲南郭之隱幾或爲茅容之危坐終夜不寢師仲尼之訓坐以待旦以周公爲法則郡政庻其盡善古所謂同流王化不爲虛語矣請以思政名庶來者知營建之意云貳車潘其姓恕其名端行其字九江人也好谿章謙記】

籌思堂在轉運司圃內本籌思亭之舊王荊公範忠宣公皆有詩【王荊公詩昔人何計亦何思許國憂民適此時寓興中園爲逺趣托名華榜有新詩數株碧栁蒼苔地一丈紅蕖淥水池坐聽楚謡知嵗美想銜杯酒問花期範忠宣公詩亭爲籌思設公將稱此名致誠通造化審慮敵權衡境寂居無倦心虛照自明詎同防宴事休戚系羣生】紹興十七年鄭公僑年卽亭基建堂邊惇徳爲記【紹興丁夘秋華原鄭公以浙東倉司移總外計扵大江之左行且紛更畱司以應辦軍需無擾而濟聞於上爰下綸言俾仍舊服於是軍民官吏歡呼而樂公之畱及是年之冬以暇日步於公圃視西北隅得隙地焉欲經度之詢之屬吏咸曰漕臺舊嘗有籌思亭者兵火之後其廢日久獨大丞相王文公範忠宣公所詠二詩刋石尙存公嘆曰豈可使前人之迹埋沒而不舉二公之雅什殆爲虛設乎乃度余材成之賦功屬役不擾於民用財不取於諸邑閱月而就得丰儉之中而少加壯焉易之爲堂而名仍其舊乃立王範詩碣於堂中匪爲觀遊特以繼前人之志也惇徳謂天下之事戒在樂因循而憚攺作苟臨事例若此視陋不支忽傾不持毛舉縷數嵗月之間浸浸而廢者不知幾條良可憫笑也蓋常人用心每以玩時愒日爲事故較論短長將有所興作必曰此有利於已乎有利於吾子孫乎力非不足勢非不便畏首畏尾將發復已率皆滯常而難合惟公之志乃大不然視事𨿽久一日必葺一如其始至於是獘者必新蠱者以飭軍儲充盈民不告病故能以餘財餘力求前人之志而成之其用心固自不同矣聞之鄭子產曰政如農功日夜以思之思其始而圖其終行無越思如農之有畔其過鮮矣方吏退無事時優遊此堂坐而思之若何而可以享上若何而可以足食民之利思所以興民之瘼思所以去則籌思之設殆非苟然者在我後之人凡到公之堂能求公之用心而復思公之所爲則天下之事何患於骫骳而不振也哉故書此以序事之始末云紹興二十年嵗次庚午三月十一日記左従事郎新充秀州州學教授王誼書石儒林郎新監通州監倉邊惇徳撰】

忠宣堂在轉運司西防本雙槐堂之舊眞文忠公攺建劉漫堂宰爲記【建安眞侯將漕江東之明年夷考前人名氏曰惟忠宣範公實獲我心乃爲堂以祠復更命故雙槐堂曰忠宣朝夕遊焉以致其思謂大司成袁公其文宏雅宜爲祠記以光昭忠宣之令徳謂漫堂叟劉宰少戅宜述堂之所以名以砭吾私叟不侫竊惟國家仿右部刺史置轉運使江東以地大賦殷委寄特重異時駕四牡而來多巨公有顯迹而忠宣無可書之事後忠宣百五十餘年其間績用之湮晦何可勝計而忠宣之名與日月懸豈忠宣之所存與眞侯之所思固不可迹尋歟夫好善惡惡人心公理一失其平則是非易位故愛君子必知其善之所不及則君子勉而進於善疾小人必原其惡之所不至則小人不狃於爲惡君子進於善而小人服小人不狃於爲惡而君子安斯民也三代所以直道而行而家而國所用平康也而季世君子不然其愛同已太深而疾小人已甚愛同已太深則以一人而信其類以甚得於彼意其必不失於此言出而和不矯其非事舉而隨不要其幸其中而不倚止而非激也則可否則激而偏嘗試而誤而君子之道始屈疾小人已甚則屏之去恐不速麗之法恐不重抉摘其隠微不俟其著掇拾其旣往不問其新幸其惡之稔辭之屈也則可否則有疑而甚之者矣疑之則是否莫辧甚之則曲直有歸而君子之禍激矣忠宣公其知之方其在江東賦籌思堂詩有曰審慮敵權衡又曰心虛照自明夫虛則無我平則稱物其後日規橅率肇乎此故在當時曰歐曰韓曰富曰司馬世所謂君子公所借以進者而意向稍愆公皆指其非曰章曰蔡曰鄧世所謂小人公所坐以退者而文致稍深公皆以爲過其持平此心眞不愧於權衡而其識慮之逺則非淺鮮者可及故後之論者謂使公之言行於熙丰必無元祐之紛更使公之言盡信於元祐必無紹聖之反覆叟亦謂使公之生先於漢唐之季必無朋黨之禍使公之死後於建中靖國則崇觀憸人亦無所容喙矣人之云亡邦國殄瘁尙忍言之眞侯以道事君以義正國蓋庶乎忠宣之爲者其升堂而思夫豈徒哉其名字不書蓋兒童走卒知而誦之老夫以忠宣所以事韓富司馬諸公者事侯他日將有人焉僕老矣嘉定丙子臘日記丁丑十月望朝散大夫直寶謨閣權江南東路計度轉運副使兪建書並立石】

防堂在轉運司正堂後嘉定八年眞文忠公將母出使葺而名之馬公光祖王公埜皆公門下士寶祐初適同持節於此新其堂而大其扁且刻石識之【嘉定八年春西山先生眞文忠公繇右螭持江東漕節時公方盛年將母出使退食之暇日以娯親爲樂卽官廨之後堂葺而扁之曰戱防今四十年矣公忠於君孝於親仁於民盛名鉅徳四海仰之不特江東父老也然公之徳政實自江東始故思公者久而不忘旣繪公像與忠宣範公並祠矣登斯堂者又慨想其承顏飬志之孝而興起焉埜事先生甚久而馬公光祖受先生之學亦深皆門下士也適以臺閫同寅於此馬公命埜作戱防堂三大字而更扁之於以見尊慕先賢之心而傳示來世之意且述其梗槪刻諸壁寶祐二年孟秋朔門人王埜謹識】

使華堂在總領所圃內紹定三年戴公桷建自爲記【記云余於景蕭之南敞政足園矣防事西偏舊有圃焉一水縈環若檐之鉤若佩之璜古栁參天夾峙著行余欣然樂焉挾書過之亭老而欹地窄而磽灌莽蒙茸水失其性無以發余天趣之靈也沿水爲堤編木防之徹壅而通去滓而淸而水之性復矣於水之陰辟地一區移分鐘堂於上易名使華左植修竹亭曰碧鮮右植寒梅亭曰春信循堂之後復締三亭曰種花以牡丹名曰金粟界以丹桂名曰云錦鄕以桃花名此水北之佳趣也使華之南隔水著亭曰芳洲曰映波曰栁風栁風而東飛梁通之曰玉水曰靜觀曰蔗境映波而西復跨飛梁極水置亭名曰水雲此又水南之嘉趣也方其霽影初開天光相磨璧月當空金波動揺其或風止瀾息一塵不生艸木軒如鏡中觀余遊於斯吟於斯見賓於斯而不能去也客或請曰水哉水哉何取於水也余應之曰夫散於兩間者五具道體之妙立一性之眞者惟水焉耳而四者不豫焉今夫水生於天一根固有也含蓄羣象該萬善也潤澤百物惻隠仁也不捨晝夜純不已也盈科後進毋自欺也入纎芥之隙巽也乾鼇極之運健也余因之以翫此性之理豈獨恣心目之娯哉且古者卿士奉命而出竣事則旋故謂之奉使未有列職於外而以使名者也若觀察節度轉運之類唐以來失之矣獨今饟師必王人爲之故名園曰使華而又扁諸堂也然金穀縈之塵埃蒙焉比諸使爲冗且劇矣必防瀹此心若水之淸講切利病若水之明稱物賦予若水之平始足以稱禮樂之選盡諮諏之責不然予扵水有愧焉耳奚光華云哉子今與予臨是水也不獨鑑形於以鑑心不獨觀物以之觀性反稽中省久焉有得則異日遊是園也波光水色無一非性矣客詫曰異哉吾問水得知性紹定三年端午日記朝請郎守太府少卿總理淮西江東軍馬錢糧專一報發禦前軍馬文字兼提領措置屯田戴桷撰承議郎監建康府榷貨務都茶場何處信書従事郎辟差充總領淮南江東軍馬錢糧所凖備差遣李自牧篆額】堂後爲橋跨溪榜曰尋春橋之北爲看榜曰書舫皆馬公光祖所作

仁本堂在總領所東防馬公光祖建自題其柱云斯堂經始於寶祐甲寅仲秋朔旦落成於良月旣望扁曰仁本取君子治財以仁爲本之義

誓淸堂在府治東親兵教場內紹熙元年畱守章公森建淳祐七年都督趙公葵攺建指授堂

有美堂舊在府治今堂基在行宮內

考證梅堯臣宛陵集載金陵有美堂詩【李白愛山如洛陽三杯爲歌白日長廢基臺殿不可識玉燕舊棲王謝堂公來碧瓦起棟宇羅列圖書牙作牀池頭古月城下江照見萬里冰雪光江流不盡月不死寒浪素影東西翔願公樂此殊未央愼勿區區思故鄕】

儀賢堂一名聽訟堂今廢

考證吳建中堂在都城宣陽門內路西每嵗防孝廉秀士考學士學業嵗暮習元防儀於此梁攺曰儀賢梁武帝謙恭待士大通中有四人來年七十餘鶉

衣躡履行丐經年無人知者帝召入儀賢堂給湯沐解禦衣賜之帝問三教九流及漢舊事了如目前帝心異之四人與昭明太子如舊交【楊備詩云兩兩鶉衣鶴髮翁講筵談柄坐生風向緣太子歡相得應與商山四皓同馬野亭詩鶴髮龎眉四老人鶉衣躡履一何貧堂中論事君心喜寺裏譚經眾說新傑仉�皆古字甪黃園綺定前身胡爲朝士無人識惟有昭明極見親】

樂賢堂舊在臺城內晉肅宗爲太子時所作蘇峻之亂宮室皆焚惟此堂獨存【舊志】

考證宮城西南角外有淸遊池通城中樂賢堂晉咸和七年彭城王紘上言樂賢堂有先帝手畫佛像屢經冦難而此堂獨存宜敇作頌帝下其議蔡謨曰佛者夷狄之俗非經典之制先帝量同天地多才多藝聊因臨時而畫此像至於雅好佛道此未聞也於是遂寢

武帳堂元嘉中建於武帳岡上故名在城北三十里幕府山南今廢

考證宋文帝元嘉二十一年宴於武帳堂將行敕諸子且勿食至防所賜饌日旰食不至有饑色上曰汝曹少長丰逸不見百姓艱難今使汝曹識有饑苦知以節儉用物

鄭介公讀書堂在淸涼寺

考證鄭俠字介夫其先光州固始人四世祖俖唐末隨王氏入閩遂爲福淸人俠旣冠遭妣黃氏憂念家貧親老弟妹眾多慨然自誓當訪學以成名治平二年初舉下第隨父翚赴江寧府監稅得淸涼寺一小間閉戶讀書惟冬至元日歸省時王荊公以中書舎人持服寓江寧聲迹相聞公未嘗往見有楊驥者鄱陽人來就學於荊公公語之曰鄭監稅一子在淸涼讀書聞其人好學可與相就驥如其言嵗正月忽一夕大雪寒甚通直以酒食餉公公讀書至夜艾呼驥共飲酒酣登寺之瑞像閣題詩曰濃雪暴寒齋寒齋豈怕哉漏隨書卷盡春逐酒瓶開一酌招孔孟再斟畱賜回醺酣入詩句同上玉樓臺已而楊君雪後爲荊公誦此詩公嘆賞不已屢諷其漏隨書卷盡春逐酒瓶開之句曰眞好學也是嵗公還鄕應舉通直敕公以舍人累相問須一往見乃擕所業謁公公益稱奨期以髙第明年治平四年擢進士甲科荊公得榜喜甚公時年二十四調光州司法以歸荊公服除起知江寧相見愈厚及公赴浮光荊公入參大政公數具書諫荊公極言新法之爲民害不聽後公監在京安上門數上書言新法被謫【詳見一拂祠下】

韓熙載讀書堂在溧水無想寺中

考證熙載集有贈寺僧詩【無想景幽逺山屏四面開憑師領鶴去待我掛冠來藥爲依時采松宜繞捨栽林泉自多興不是效劉雷元祐間邑尉周沔嘗題詩有螢火不知人已去夜深猶傍竹牕明之句】

蠶堂舊在縣北七里耆闍寺前沙市中六朝皇后親蠶之所也【楊虞部詩摘繭抽絲女在機茅檐葦箔舊堂扉年年桑柘如雲緑翻織誰家錦地衣馬野亭詩桑林倒影媚晴川中有蠶堂半燠寒翟茀先期移過此鞠衣拂曉定來看未眠曲簿心方急已洗繰盆事始寛瞻彼北宮猶若此田家婦子可偸安】

四老堂在轉運司韓元吉爲記【乾道二年秋予自公府椽得請補外上不忍其窮而猶以爲可用也俾漕於江東予平生喜交遊其在中朝所與遊多天下知名士遇退食之隙及日之休暇則亦持酒賦詩細繹文史講論古今以爲樂旣驟膺使者之寄矣賓客之至者動以禮法相拘縶猝猝不得欵𨿽彊之亦往往不肯盡其語輙去而漕之治頗有軒亭之敞花竹之茂職事稍閒可以周遊閒放而無前日交逰之盛與共此者予方以爲恨也嵗十二月予兄子云自京口罷官始得奉太夫人以就養弟兄晤語頗已自適而友人龎祐父乃自吳中來過得之益歡明年春鄱陽章冠之復従儀眞來館於一室四人者晝夜語不休間以吟諷論難而談辯鋒起笑呼之聲聞於外向來索居之嘆若醉而醒病而愈也蓋畱連累月其爲歡且甚矣於是盡取所謂軒亭之名相與易之不易更書之而二友之所捨因名之曰四老堂吾四人者實以自況也夫古之君子少而學壯而倦老而傳皆禮之常也年未七十不可謂之老又老者非人子所宜稱今吾兄弟之有親也而與祐父年僅五十冠之復少於予十餘嵗皆不得謂之老而遽以老自名者蓋皆生於羇旅而長於貧賤容貎薾然以衰鬢髮蒼然以華𨿽未老而老態已具故辭其名而不可得耳又四人者志尙之侔而臭味之相似不特相従於此蓋將相期老於山林之下此堂之所以識也然祐父牽於文章仕而未達冠之以詩自鳴不肯用以求仕而予與子云乃僥幸爲郎以防上之任使子云旣投劾以歸予之庸且懦毎懼其不獲免也使吾四人者幸而至於老旣老而果得自逸於山林回視今日所以名吾堂而爲之先者豈不信而無所愧哉則斯堂𨿽陋或以吾黨之故而傳後之來者固賢於予亦足以知老之可慕而人生防合之可樂也夫二月已夘潁川韓元吉記】

尙友堂在靑溪先賢祠後馬公光祖建

飛泳堂在江東運管防紹定四年建陸徳輿書扁嘉定九年重建楊蓬爲記

來燕堂在烏衣園王公埜書扁

存心堂在上元縣廨西偏景定三年知縣事臨卭楊應善剏建取程純公語爲扁帥垣姚公希得爲記漕使陸公景思書丹朔齋劉公震孫鐵庵楊公應已斛峯李公伯玉皆爲銘之【記云令古子男國宅生百里位𨿽未公卿心苟存焉譬之水流斯爲川惡知其不澤物耶上元爲建業赤縣近市不囂治所西偏舊有堂扁曰存愛蓋取純公程子存心愛物之語嵗久屋老凜焉將壓景定三年臨卭楊君應善涖事未期月櫛紛滌垢撤故以新易名存心其義一也廣庭辟其前方沼疏其後生香樂意可玩可適齋心燕興與神明對景前修之法言儼函丈其如立昔純公主是簿且攝是邑均田塞隄脯龍折竿載諸傳記皆仁者之爲異時嘗於令宰坐處書視民如傷四字其言愛物濟人謂一命之士皆當以此存心漙哉仁言乎楊君希賢志可尙已堂成屬記於予予曰虛靈之府萬善皆具寂然不動之時與天地萬物爲一苟能擴而充之其仁不可勝用仁人心也心主是則仁不主是則欲去仁存欲富貴所充詘也嗜好所嚌啜也夜气不梏亡者幾何聖賢論存與不存惟於多欲寡欲上秤定分數蓋欲寡則虛虛則明明則油然而生者皆仁矣今夫百里之官夫豈念不及民而常苦於簿書期會之不給由是狀邑曰灘畏邑曰債敝精神竭智力濟斯斯已矣償斯斯已矣終更而去之無慮皆褒城驛厥或告之曰民胞物與也徒有蹙然而已嗚虖聖門仕學毎於令宰乎觀千室之邑民社之寄蒲之三善武城之學愛隨試輙效壹是心法縣𨿽劇顧所存之何若純公聖賢者流豈欺我哉後之登斯堂者所貴乎體公名言充我實踐其毋曰力不足也通議大夫試刑部尙書沿江制置使知建康府江東安撫使行宮畱守兼權淮西總領姚希得撰朝議大夫集英殿修撰江南東路計度轉運副使陸景思書丹並題蓋通直郎特差知建康府上元縣主管勸農營田公事兼弓手寨兵軍正賜緋魚袋楊應善立石銘云士自一命以上茍存心愛物於人必有所濟此明道先生程純公語也先生嘗以上元簿正攝令後人因摘存愛二字以名堂嵗久頺圮臨卭楊君應善來爲邑始撤而新之小易其名爲存心屬劉震孫書之且述先生之防以爲銘銘曰孰爲人心心兮卽仁其端則愛其徳曰生聖人以此守位君子以此長人士自一命皆可及民惟今之職於民尢親苟存心於愛物知分殊而理均疾痛癢屙舉切吾身賦斂必薄徭役必輕刑罰必省出枉必伸蟊賊必去困窮必矜皆此念之流布貫四時而常春一息間斷私欲外乘已與物隔如越視秦野有餓殍裏有呻吟覩之不見聽之不聞作於其政毒流害深剝牀至膚戕葉至根虎豹不爲猛蝮虺不足驚彼同胞且弗防而況於洿池之罔罟山林之斧斤此仁與不仁之異而存與不存之分今登斯堂其繹嘉名純公在前毋貳爾心又銘云泰禧間論者謂令宰受地百里古公侯之國今受辱於郡若部不得與判司小吏比凡郡若部之府史胥徒皆得辱縣令宰士大夫百方巧計爭避於令宰國家百方立法迫必爲令宰有不爲令宰或爲之而逋其嵗月大吏得反劾之必使爲令宰乃巳蓋數十年前已如此今眂之殆無以異而加難焉吾弟應善志元以大帥尙書姚公之辟出宰上元公聰明惠愛視郡邑如家待僚屬如子弟凡令宰所難不以爲病縣治舊有堂曰存愛實用程純公語嵗久頺圮撤而新之更扁存心公爲之記予語志元是心所以能存不存者抑有繇也爲之銘曰方寸之運虛明公漙六合可彌操之而存舉斯加彼善推所爲古之従仕志於行已位無崇卑吾心所及吾力未逮惟勿忘之有惻於中爾病予恫禹稷溺饑須臾不存癢痛莫關杞魯瘠肥彼誇毗子夷言蹻行謂心可欺而狼疾人自謂勿能則亦勿思河南夫子樂顏之樂自任則伊與物爲春視民如傷內恕所推仁義之言式谷多士爲百世師季也學制肇新斯堂景行前規嗟惟宰邑展布之難莫甚今時星符羽檄繭絲保障心勞力疲簿書瞇目敲榜犯慮所存幾希不遇其長弗獲乎上民不可治堂堂橘翁威風大體忠信惠慈季也何幸只若教條二人我私翁非爾私絜矩之學百辟表儀季吾語汝勿替此心朝斯夕斯燕興一堂無愧此顏是答已知又銘云邑令楊應善摘純公語名斯堂番人李伯玉爲之銘體天地塞其名曰人性天地帥其心曰仁心體本仁其端惻隠能擴而充可放而準庶人失之禽獸幾希安得君子終食無違格言夫訓繄孟程子先後發明異辭同防君子以仁是舉其全命士愛濟則有後先民胞物與理一分異由仁而愛匪愛曷濟思昔先生攝令上元見之政事先行其言畫法均稅貯粟給卒視民如傷推以及物楊君作宰慨想儀刑有揭其扁式新斯亭是心苟存舉斯加彼有逾斯言其顙有泚】

徳星館在西門外七里倪總領垕建

通江館在賞心亭東卽月亭舊基後爲回易庫馬公光祖攺立通江館以待四方之賓客【馬公光祖自書壁記云懋遷有無商賈事也官自爲之則其害著矣蓋商賈之術逶迆萬狀身履目擊旁通曲遂左右望而罔焉始得倍稱之息今掌之以吏制之以縣官之令其情逆其分格勢已難矣就使綜理得人出納以道而利未一二害且百千矧耳目之弗周而端之紛錯乎金陵中興駐蹕之地爲古東西都其井邑當殷阜人民當富殖物貨當輻輳今皆不然市無蔵賈民以寠告蓋其俗多遊惰習末作恥苦心力業務本一值連闤闠蕭條往往菜色狼顧長民者率多大吏養威望不屑細微有隠弗達民已病矣旦視暮撫猶懼弗蔇顧乃聚駔僧競刀錐通衢焉以爲之壠斷取之於素貧爭之於無贏刮之毛刲鷺之股是民已病而又益之疾也予所至惡言利開慶已未春自荊間被防復還舊鎭下車見吏民有爲言回易庫之害者無智愚貴賤蹙額不忍道始而行之不過貿易以逐什一之利禆經費所不及未爲甚害然日引月長不特守長未嘗預聞僚佐亦未嘗經目其與百姓商賈相爾汝量較者皆獰卒悍胥猶出柙之虎兕當道之蝮蛇也旣欲自肥而家又欲借是迎合徼冦恨不掩其目搤其吭而豪奪之有司方幸其術之售余不暇問於是商賈方望望而去之逮嵗久物蠧官視元祐大半責羨又畫防盡邀之列肆復於其中髙下其手而官又不暇問市井販夫無不束手失業此金陵之民不能自聲之痛也郡本無土物僅產紅花自庫之興而種藝者反受害焉予兩守是邦愧無以及人知其害爲甚深決意罷之以其廬爲通江館不獨欲捨過客蓋又欲泯其迹云】

橫江館在水西門內賞心亭側馬公光祖鼎創以待四方之賓客【名取山谷詩出門一笑大江橫之句】

髙齋舊在江寧府治今在行宮內康定中葉公淸臣建胡公宿作記【南中江山類多記賞之美金陵故都緒餘六代華人夏士盛棲此土𨿽一坵一壑之細皆經髙賢名輩嘗所畱連茅許世外之風王謝江表之徳山林壤號爲名勝於城東北趨鐘山爲近南唐李氏嘗因城作臺臺上望月人相呼爲月臺下臨濬濠正面覆舟南對長幹西望冶城榛煙漁火泉華穀气川禽山鳥翔嬉其間林木噓唫之聲雲霞起滅之狀須臾眺聽萬態逓出此名勝之內特又名勝者也臺傾地荒介在人外一境之秀未有盼者康定辛已之夏龍閣南陽公自三司拜符安輯江介政尙凝簡日多休暇寄意琴酒之適畱好風泉之賞他日因行後圃遂登故城適廢臺畱壤址躊躇四眄愛嘆形勝指言佳麗之觀此最妙處日裒材瓦之羨調兵幹之使搴蕪穢養華薄開逕自下立齋其上環植百柱通敞四軒髙侔譙樓廣容宴豆檐宇飛竦勢將干云旁矚郊坰俯見廬井句曲之地肺華陽之洞墟三峯參差仿佛在目𨿽進深之士迫之人蹔遊其籓一踐玆境其心翛然猶以謂已登昆侖涉閬風澹乎忘歸有脫離昏俗之意又況眞粹之流平日隠幾反照正性保禦太和人境相得其樂如何哉公旣用鐘鼓落其成復須金石記其始比辱來教見命紀事曰我作是齋姑欲榜之佳名而絕境難摹了不可得今采謝宣城宴坐之意直題曰髙齋夫齋戒潔之稱休捨之所君子根本於道徳極摯於性命利用於安身有餘於治人不役志以營巳常虛心以待物其有爲也精義致用以經世務之韞及其無事也恬智相養以濟天地之和故道用不勤而气守自若庖丁之奏刀老扁之斵輪顏生之坐忘伊公之彊徳神機之王繇此物也公抱道混成棲神髙映初總機劇未嘗榮華比辭禁奧亦亡欣戚方捨山水之所以穆仁智之性髙情逺尙焉可跂耶人之登是齋者當領防公意不止邀樂壺觴取悅林岫而已足使軋者忘其名誇者辭其權長畱淸風以遺永年慶曆二年四月十九日記王荊公和王微之登髙齋二首寒云沈屯白日埋河漢蕩坼天如簁衡門兼旬限泥潦臥聽窽木鳴相挨蕭晨忽掃纎翳盡北嶺初出靑崔嵬微之新詩動我目爛若火齊金盤堆想擕諸彥眺平野髙論歷詆秦以來舩淋浪始快意怱憶歸去胡爲哉念君少壯輟遊衍發揮春秋名玉杯書成不得斷國論但此空語傳八垓登臨興罷因感觸更欲逺引追宗雷君知富貴亦何有諂譽未足償譏排風豪雨橫費調燮坐使髮背爲黃臺畱賓往往夜參半𨿽有樽爼無由開江南佳麗非一日況乃故國名池臺能招過客飲文字山水又足供歡咍剰畱官屋貯酒母取醉不竭當如淮干戈六代戰血埋雙闕尙指山崔嵬當時君臣但兒戱把酒空勸長星杯臨春美女閉黃壤玉枝白蘂繁如堆後庭新聲嘆樵牧興廢倐忽何其哀咸陽龍移九州坼遺種變化呼風雷蕭條中原碭無水崛彊又欲憑江淮廣陵衣冠掃地去穿築隴畆爲池臺吳儂傾家助經始尺土不借秦人簁珠犀磊落萬艘入金璧照耀千門開建隆天飛跨兩海南發交廣東溫臺中間嶪嶪地無幾欲久割據誠難哉靈旗指麾盡貔虎談笑力可南山排樓船蔽川莫敢動扶伏但有謀臣來百年滄洲自潮汐事往不與波爭逥黃雲荒城失苑路白艸廢時空壇垓使君新篇韻險絕登眺感悼隨嘲咍嗟予愁气已竭對壘毎欲相劘挨揮毫更想能一戰數窘乃見詩人才】

學齋在今府治玉麟堂側【詳見府治】

昭文齋在鐘山定林庵王安石嘗讀書於此米芾榜曰昭文李伯時畫安石像於壁【王荊公詩我自山中客何緣有此名當緣琴不鼓人不見虧成又定林齋後鳴禽散只有提壺繞屋檐苦勸道人沽美酒不應無意引陶潛】

式敬齋在左司理防邢庚立傅公行簡銘【邢君典獄金陵扁其齋曰式敬求銘於予予觀古人論刑獄之道曰明刑曰祥刑曰哀矜庶獄曰庶獄庶愼𨿽不止於一端而所以本之者敬也蓋敬則心體常存動合於理推是心以典獄豈惟匹休蘇公殆將邁徳陶矣因敍用式敬爾由獄韻作之銘曰敬以直內刑屬五極我思古人蘇公是式大祭大賓心罔不敬何敬非刑咸中有慶惟敬惟一純一不已斯須或忘薄乎云爾片言折獄其惟仲由由何敢望匪敬奚求明愼哀矜敬無不足臯陶垂休亦惟典獄開禧攺元仲夏旦日四明傳行簡欽父銘金華邢庚應辰立河陽李大節徳操書】

防書齋在府治東北鐘山樓下紹興初葉公夢得嘗於府治建書閣榜曰防書後燬於火閣不復建景定二年馬公光祖命周應合修纂建康圖志乃置書局於鐘山樓下聚書數萬卷以備討證故取葉公書閣之舊名以名此齋公自書扁

制使姚公希得任內重建江寧館本府舊有是館嵗久弗葺將就頽圯景定五年二月七日興工至四月初七日畢重建防堂廊宇門樓小大咸具總費錢一十三萬六千餘緡米三百一十二石有奇

大使馬公光祖任內創建誓淸館卽客亭舊址在龍灣江滸凡舟之溯岷江達淮海上下去來者經焉北對滁山中原可拱挹也故宇卑陋名存實亡咸淳丁夘三月始盡撤其舊創屋五十二間治事有防燕息有堂幕屬有捨庖湢有次髙明軒敞快人心目大夫士之館於斯者寧不動中流擊楫之思更名誓淸蓋取此意糜錢二萬二千有奇

大使馬公光祖任內創儀賓館前志舊名也今廢咸淳丁夘因沒入之屋攺爲之門廡皆新創堂奧庖湢尙仍舊以爲車馬小駐之地

大使馬公光祖任內創需館咸淳二年卽沒入之屋爲之在小木頭街

吳別館在句容縣

考證述異記云吳王夫差立春宵宮爲長夜之飲造千石酒鐘又作天池池中造靑龍舟日與西施爲水嬉又有別館在句容楸梧成林古樂府云梧宮秋吳王愁是也

吳客館在城南十三里

考證丹陽記曰吳時客館在蔡洲上以舎逺使晉陶侃嘗屯兵於此

宋儒學館在今覆舟山北鐘山鄕去城五里

考證南史宋文帝元嘉十五年立儒學館於北郊命雷次宗居之

宋招隱館今艸堂隆報寺是其舊址

考證宋雷次宗傳召詣京邑爲築室於鐘山西巖謂之招隱館

宋四方館今不詳其所

考證宋初置南北客館主四方賓客後爲四方館

宋商飈館在蔣廟西南卽九日臺是

考證齊武帝永明五年四月立商飈館於孫陵岡世呼爲九日臺沈約郊居賦云望商飈而永嘆【詳見九日臺下】

齊梁士林館

考證齊竟陵王子良開西邸延才俊以爲士林館【西邸在雞籠山】梁大同六年於臺城西立士林館延集學者

梁集雅館天監六年置今不詳其所

陳別館亦名婚第

考證陳書云六門之外有別館以爲諸王冠婚之所名爲婚第

涼館在舊江寧府治元符中呂公升卿建今在行宮內【修涼館記金陸開府因李氏故都捨館之雄爲江左第一而東園閱武亭規制宏偉尢金陵之最歷載旣久蕪穢不治將就傾敗直祕閣呂公自河東漕移鎭於此公初下車以民事爲不可緩先設教約十餘條以令於民民大化服至不敢犯曽不浹旬境內無事姑與賓客僚佐宴遊圃中顧瞻斯亭惜其將隳乃命營葺目其故材授以新矩未幾而功就大廈旣成規摹增壯弗華弗質厥度惟中面辟廣庭架松爲廕背開虛室以來淸風回環疏明無有蔽障𨿽三伏蘊隆而暑气不到至者豁然煩襟頓釋故公更以涼館名之昭其寔也嗚呼玆亭之廢久矣上漏下濕柱折棟撓鳥鼠棲伏風雨不除遊者畏厭踧踖而去今革故之陋輪奐一新宜侈其名以矜於後而公意獨不然貴寔不貴華取其便事者以名之而巳觀公爲政斥去邊幅崇尙誠信事悉躬決而庭無畱訟老姦滑吏拱手禁黙不能爲姦盜賊逾境囂頑革面市無忿爭內外嘉靖故報政之速易如反掌玆非貴寔之效歟初公以問學政事被遇神考歷位華顯元祐之際解組自髙一旦起閒左奉使諸路丰功美利及物多矣其間民之被澤尢深者如二折之越京東之鄆河朔之瀛公以使者皆擾其府事施設先後如出一律民吏馴畏相戒不撓法皆席未及暖而囹圄虛休譽洋溢流布四方今金陵之政復卓越顯著如此且將去而大用於朝矣則斯館之存殆爲甘棠之遺思耶元符二年閏月旦武林元時敏記】

景定建康志卷二十一﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷二十二

宋周應合撰

城闕志三

亭軒

忠孝亭在天慶觀西昔爲冶城晉卞壼與二子同死蘇峻之難其墓在焉南唐於此建忠貞亭穿地得斷碑徐鍇爲之識國朝慶曆三年葉公淸臣取其父爲忠臣子爲孝子之言始攺曰忠孝元祐八年會公肇卽亭爲堂繪壼像其中列諸祀典而爲之記建炎間堂廢紹興十五年晁公謙之復爲亭乾道四年史公正志與轉運判官韓公元吉益新之取曾公所爲記重刻之石立於亭左嘉定四年畱守黃公度攺建堂上爲冶城樓【天臺周洎子及詩云晉鼎臲卼姦人窺孰謀國者如兒戲陷穽弗設延虎貔虓闞摶噬嬰者摧羣公奔潰不敢誰卞公力疾起督師謂事迫矣奚生爲以肉餧虎吁可悲公則死矣二子隨偉哉忠孝萃一時維公忠義天所資向來謀國如蓍不用吾言至於斯爲社稷死則死之冶城之麓江之湄荒冢突兀余丰碑半生讀史長防欷拜公之墳涕霑頥死者可作吾誰歸嗟哉江左固多士往往所欠惟一死元規兒輩何足罪王公偪仄石頭裏气息奄奄有如泉下鬼蘇武之節不如是視公胡不顙有泚男子之死一言耳死而不亡公父子】

賞心亭在下水門之城上下臨秦淮盡觀覽之勝丁晉公謂建【舊志】景定元年亭燬馬公光祖重建

考證李學士家談曰揚州有賞心亭此其始也湘山野錄及苕溪漁隠及金陵事迹皆云丁晉公鎭金陵重建賞心亭其家藏臥雪圖張扵屏乃唐周昉筆經十四太守𨿽極愛不敢輙取後爲一太守以凡筆畵蘆雁易之祝穆編方輿勝覧引續志云丁始典金陵陛辭之日眞宗出八幅袁安臥雪圖付丁謂曰卿到金陵可選一絕景處張此圖謂遂張於賞心亭按乾道舊志及湘山野錄苕溪集金陵記王宻學詩序皆言賞心亭臥雪圖出於丁公家藏不言及禦賜惟晉公圖畫見聞志中以此圖爲眞宗所賜和父蓋本此耳考之宋朝史傳會要記聞等書皆無賜圖之事而僅見於晉公所作圖畫志中或謂晉公旣張此圖慮爲好事者取去故設爲禦賜之說以保之而卒不能保勝覽殆爲圖畫志所誤也未詳孰是姑兩存之景定庚申四月二十一日龍王廟災風盛焰熾其東正接大軍廣濟諸倉積貯之所也而風焰向之馬公光祖至倉所叩頭祈天風反而西倉廩得全舊賞心亭在龍王廟西正當風及之處不免煨燼公曰倉燬則食難足亭燬易建也亟命工度材重建斯亭選幕屬朱防學董其事不日而成視舊觀雄偉過之爲金陵第一勝槪【宻學王公琪詩云千里秦淮在玉壺江山淸麗壯吳都昔人巳化遼天鶴舊畫難尋臥雪圖冉冉流年去京國蕭蕭華髮老江湖殘蟬不防登臨意又噪西風入座隅王荊公安石詩檻折檐傾野水旁臺城佳气巳消亡難披艸莾尋千古獨倚靑防望八荒坐覺塵沙昏逺眼忽防風雨破驕陽扁舟此日東南興欲望江流萬里長又霸气消磨不復存舊朝臺殿只空村孤城倚薄靑天近細雨侵尋白日昏稍覺野雲成晚霽卻疑山月是朝暾此時江海無窮興醒客無言醉客喧侍讀張公瓌詩洲圍淮口江形狹亭上城頭月色多王岐公珪詩六朝遺迹此空存城壓滄波到海門萬里江山來醉眼九秋天地入吟魂於今玉樹悲歌起當日黃旗王气昏人事不同風物在悵然猶得對芳樽周益公必大賞心亭醵防古風晉人誇新亭暇日輙髙防中間伯仁輩未免楚囚對江山猶古昔人物巳曖昧東郊今保釐翠華記行在佳麗壓淮楚迢遊盛冠蓋玆樓貫城雉於邁無小大令威𨿽不歸靈光故無礙煙雲互明防川郭相映帯當年烏衣遊此日思勝防從容値休沐登臨多慷慨幽懷忽軒豁細故絕芥葉已尋詩社盟更訂飲朋戒佳賓滿座上好語來天外舟移白鷺逺目送飛鳥快方種淵明秫粗免監河貸一醉倘可期與君時倒載髙公九萬登賞心亭詩江亭如倚釣魚磯石上云檐勢欲飛西望江洲依白鷺東連巷陌接烏衣六朝更代何人守千古興亡事總非客子獨憐風景好倚欄長是欲忘歸曹元寵詩白鷺洲邊蘆葉黃石頭城下水茫茫江山不管事興廢今古坐令人感傷六代豪華空處所千秋城闕委荒涼空餘眼外無窮景助我憑欄到夕陽米公芾詩晴新山色黛風縱蘆花雪盡日倚欄桿寒宵低細月姜光彥詩樓外靑山刮眼明軒窓當署更風淸地分南北開天險江泛東西幾客程四者難並同醆斚一之已甚厭戈兵最憐夜夜秦淮月相伴依然似友生北谷羅必元詩勝地分明可賞心江山滿目飽登臨洛陽黯淡煙雲逺多少英雄淚染襟濳齋王公埜詩物華盡入錦囊収畱與江山做話頭桃葉數聲風力晚蘆花萬頃月波秋休尋鶴相當年畵誰記坡仙舊日遊回首興亡多少事漁舟獨不掛閒愁後村劉公克莊夢賞心亭詩夢與諸賢防賞心恍然佳日共登臨酒邊多說烏衣事曲裏空殘玉樹音江水淮山明歷歷吳陵晉廟冷沈沈曉鐘呼覺俱忘卻獨記千門柳色深闕

見說斯亭勝同爲此日遊賞心那復有愁緒不勝稠江水鳴如恨淮山慘似秋鬢毛將白盡爲問若爲酬洪丞相邁云杭漢汝陰之西湖洪蜀永之西山嘉之峨嵋巴陵嶽陽之樓黃之臨臯金陵之賞心白鷺揚之平山吳之蘇臺茂苑荊楚之云夢滁之瑯邪九江之庾樓皆延庚揖辛賓夕陽而導初月校奇品勝於登臨爲宜大山蕭山則記賞心亭佳麗地文瓌觀可賞已如先正言此北望中原憤惕不敢暇逸處可賞則古今】

【遊宦幾何人目以玩賞口以吟賞而眞賞以心者幾希人心天地之托也爲天地立心之心也虛用之虛髙實用之實髙虛毋勝實虛而勝撫嘅千數百年之消息興懷四十餘帝之盛衰煙蕪凝愁風濤磯撼宮雉相望客心悲未央其心耳事迹東流傷心長春艸其心耳騷人賞自髙如虛何實而勝莫若王謝髙宴飲新亭賞也戮力王室克復神州實之放情丘壑賞也棋墅指授破賊淮淝實之曠不弛勞淸不妨要以虛豁心之壅滯以實發心之精明兩公實髙之賞歟虛髙者荒實髙者彊用實心辦實功今大制使資政裕齋馬公之心王謝心也無賞心也何以亭於新一酒不歡甘苦其同一錢不妄調度其供何以亭於費讀開寶二年二月詔官受代曆書增毀以定殿最見亭毀於燬而無動心有慊心日敵人透度江上危甚公啟元戎行蒙公先驅祀姑後張循視大江嚴險棘之防進駐上流雄掎角之勢神龍拏淵威虎憑林英俊挫其遐衝洪基屹其磐石馳騖再嵗姑柙刃而韜彊此一功殊大新此亭賞秦淮洗兵也賞豈虛賞者屏臥雪圖賞之浮獨倚靑賞之遊公之心何心實也鳯凰去已久正當今日回有思治心去惡如去艸養苑如養賢有贊治心想虞雍公督舟采石而防聞則義心激愛張魏公勞軍沙上而敵奔則壯心生充是心之實何賞乎以調玉燭之明爲時和賞以補金甌之缺爲國壽賞以鐡劍利而倡優拙爲外禦內修賞非賞之賞此之謂大賞髙哉凡役屬其屬朱防學凡費不書惟一非三是牽聫書亭前爲張麗華墓一賞賴有一戒存萬代之永監而前守夷之非是東卽張忠定公所創折柳亭謹送迎也西卽蘇文忠公嘗題柱白鷺亭尙典刑也又西橫江館取李太白人言橫江好之句以名賓如歸也三並新之是亭事畢出餘力築舒州二十三載文復隍之城以舒升閫故逺且城之而況於近亭皆一實所成觀之坎有孚維心亨剛中也中畫一陽蓋象心心剛則實往乃有功公當習坎之出以剛爲實心亨有道矣賞大矣躋亭覧景防筆而賞以詩公心憤惕未暇也有大父野亭先生百詠在景定二年二月朔大山蕭山則記並書雪坡姚勉書蓋】

白鷺亭接賞心亭之西下瞰白鷺洲柱間有東坡畱題【舊志】景定元年馬公光祖重建詳見賞心亭下

考證李白鳯凰臺詩有二水中分白鷺洲之句亭對此洲故名蘇文忠公軾嘗題其柱王勝之龍圖守金陵一日而移南郡東坡居士作長短句以贈之千古龍蟠並虎踞從公一弔興亡處斜風吹細雨芳艸渡江南父老畱公住公駕飛車淩防霧紅鸞參乘靑鸞馭卻訝此洲名白鷺非吾侶翩然欲下還飛去【王荊公安石詩柱上題名客姓蘇江山淸絕冠吳都六花飛舞憑欄處一夲天生臥雪圖斯庵任希夷詩江水悠悠淮水流臺城寂寂石城畱淒涼白鷺洲頭月曽照前朝玉樹秋王公琪詩白鷺敞西軒棟宇窮爽塏幹峯若聫環翠已不可觧是時天宇曠六幕無纎靄金斗熨秋江素綀橫衣帯乾坤淸且斂气象朝昏攺蘆花作雪風飛舞來滄海九霄汀鶴起萬里檣烏快月上三山頭鳥沒橫塘外蒼茫洲渚寒銀錯星斗大開樽屏絲竹披襟向蕭籟餘生夲江湖偃蹇欣所防淸興𨿽自發苦嗜亦吾累魚龍憑夜濤四靣忽滂湃安得犀燈然煌煌發水怪黃尙書度詩白鷺亭前白鷺飛定知公子未忘機我來猶識難馴意江際翩翩趂落暉馬公之純詩白鷺亭前白鷺飛山如屏障水如圍水中獨立鸞窺鏡沙上羣行雪滿磯白日不來爭碧樹有時同往送斜暉江山得此方成畵撩得遊人不憶歸又和人韻一見斯亭喜可知風來拂拂暑淸防靑山坐處天開畵白鷺飛時雪滿磯何必搜奇效康樂正應得句似元暉最憐別浦潮生後須有徵防萬防歸龍洲劉過詩何人將我此來遊白鷺那知客有愁如子矜持山立玉似予迂濶水盤洲塵襟抖擻風雲入石刻摩挲嵗月流惆悵謫仙鸞馭逺離離別恨黯難収羅公愚詩千古城頭白鷺亭鷺飛長是滿江汀如何覽徳輝臺上只有臺存鳯不靈葉輝次韻白鷺洲邊敞此亭淮山江水瞰蘆汀鷺飛防防無顏色那作公山鶴有靈】

二水亭在下水門城上下臨秦淮西靣大江北與賞心亭相對嵗月寖久舊址僅存乾道五年秋畱守史公正志因修築城壁重建自爲記【舊志】

考證李白鳯凰臺詩二水中分白鷺洲亭名取此也【記云秦淮源出句容淶水兩山自方山合流至建業貫城中而西以達於江有洲橫截其間李太白所謂二水中分白鷺洲是也望秦淮兩城隅對峙北爲賞心亭其南闕焉登城而望坐抱牛首可憑藉如案淮山一帯沙洲煙嶼皆不遺毫髮意古必有亭其上者一旦父老謂予曰此承平時二水亭也考於圖志不載嗚呼六朝以來迨今九百餘年其廢興成敗可勝言哉今之爲城蓋自徐溫之攺築亭以二水又不知爲何時豈嵗月久逺故不傳邪城下二水混混東流古今固自若也昔羊叔子登峴山顧其客鄒湛曰自有宇宙便有此山勝士登此逺望如我與卿者多矣皆湮滅無聞使人悲傷湛曰公名與此山俱傳若湛軰當如公言耳嗟夫有志之士慨其名之不與山傳也如此頃者城壁缺壊才辧瓦礫是亭之名失其傳久矣況於一時登臨之人哉碑石果可托於峴山爲不朽乎蓋笑叔子之志眞區區也予方修築城隅復建是亭揭以舊名而爲之記後有來者覽江山之勝而讀予之文因悟夫城之與亭廢興成敗相尋於無窮而人事得防倐往而忽來思所以托名於後世者可不慨然有感而爲之賦邪干道五年十月望日左朝散郎充敷文閣待制知建康軍府事提舉學事兼管內勸農營田使充江南東路安撫使馬步軍都總管兼行宮畱守司公事史正志記左朝奉郎新權通判楚州軍州主管學事賜緋魚袋杜易書並題額】

冶亭在冶城

考證宋義熈十一年劉鐘領石頭戍事屯冶亭今卽冶城樓所在之處

東冶亭舊志云在城東八里續志云在城東二里汝南灣西臨淮水今此亭在半山旁有瑞麥知稼二亭考證晉太元中三吳士大夫於汝南灣東南置亭爲餞送之所西臨淮水卽當時冶處謝安爲揚州袁宏爲東陽郡祖道於冶亭羣賢畢集南史王裕之元嘉六年遷尙書令固辭表求東還攺授侍中及東歸車駕幸東冶餞送乾道五年畱守史公正志於半山寺前重建【記云畱尹史公治效之明年作亭東郊並鐘山之南前臨大逵距城五里所謂僚屬曰厥今驛湊居所使命賔客畢出於是當六朝時名門甲第瑰壯秀麗之觀山川之形勝占是爲多使夫往來者休焉有以寓登臨觀覧俯仰古今感慨愉悅之適斯亦一奇也如將奚名或曰晉東冶有亭在縣東汝南灣桃花園之間三吳冠蓋送餞於此夫亭近是盍以東冶名公命宗山爲之記辭弗聼則進而言曰夫亭整暇爲之也故爲之者勞而享者易之且國家建置行都迄今數十年自城雉廩庾取士之宮齊民之居室因仍故常或缺弗治而公之承之猶自若也獨如亭何惟其悉繕悉營無一不備而後及此則後推公之治能整且暇焉者夫亭所以識也𨿽然是豈殫公志哉蓋立館於國以待萬國之諸侯列邸於郊以待四夷之客使俾朔南萬里拱極靣向以尊京師是以公之志云耳而殫於是哉宗聞之也結犛者志在紏紛運甓者心存乎憂勞君子作於小所以寓大嘗試從公夫亭之上東抱方山西眺石城以望大江南瞻牛首之岧嶤北顧鐘山之大且髙商形制之謂何論險塞之所如防方來之可爲悼已往之弗圖而寓諸遊觀之娯斯亦庻防公之志乎公曰惟遂記之乾道五年春三月左文林郎觀察推官丘宗山記左朝奉郎通判軍府事嚴煥書馬之純詩舊時只說東西冶今日轉爲長短亭無柰梅花臨水白可堪柳色向人靑十分防灔苦難把三疊淒涼誰忍聴不道離愁堆滿屋往來車馬放教停楊虞部備詩忍淚相看酒共持一生心事幾人知年年折盡東亭桞此別綿綿無盡期】劉給事珙以四靣皆田作亭於旁以知稼名胡公槻爲書榜並題二詩【詩云周公說稼成王師樊遲說稼夫子嗤區區農圃烏用學艱難之事惟當知江淮制帥周公似取以名亭意如此遙知袖有無逸篇凖擬歸時獻天子】歳久扁拆榱夷景定辛酉馬公光袓新之旣復東冶知稼舊扁又增一亭扁曰瑞麥與知稼對峙是年上元縣惟政鄕麥秀兩岐知縣鐘蜚英上其瑞聞於朝上有宣諭曰芝封來上麥穗呈祥良由善政之致和式表丰年之嘉兆宜宣徳意仰答天休亭所以名也

覽輝亭在今保寕寺後鳯凰臺舊基側寺有覽輝亭碑刓缺不可讀莫詳其人惟嵗月可考蓋熈寜三年夏四月也詳見鳯凰臺

翠防亭在城西五里淸涼寺山頂南唐時建國朝乾道間亭已不存【舊志不載續志云廢】紹熈中復建淮西總領所景大亭小淳祐已酉總領陳公綺新而大之石城登臨最佳處也【林和靖逋詩亭在江幹寺淸涼更翠防又送方大師歸金陵雲長幹古寺遊行子爲到淸涼看翠微丹陽胡緝詩防穿萬里江心過云傍六峯山頂來潛齋王公埜詩虛亭北眺大江臨江外晴嵐出寸岑景與齊山俱絕唱量如滄海且頻斟地髙宇宙雙眸豁人老風霜兩鬢侵感慨石城勲業舊侃居夏口嶠居深建亭記六朝以石頭爲重戍府庫甲兵萃焉至南唐始爲離宮此天所以開混一也然而翠微之景實甲於天下林和靖隱居西湖得得來遊見之賦詠則其稱絕可知矣中興以來剏總領所亭之豈以金穀之冗易生煩厭非江山之淸絕不足陶冩耶又不然則中間必有文人騷客名輩淸流以是人而居是官故能爲皇官而有是景邪淳祐巳酉春餘自當塗來故人少司農大臺陳綺伯奇實防餉事嘗因暇日相與徜徉其上余舉酒屬伯奇曰是亭之址居山之顚無所障礙故無非景物夫其南爲方山則秦皇之所以鑿而爲瀆以厭東南天子气者也其北爲環滁則歐陽公之所以與客遨遊作亭其上而名爲醉翁者也其西爲三山則元暉之所登以望京邑太白之所眺以懷長安者也其東爲鐘阜爲雞籠則雷次宗周顒阮孝緒韋渠年輩之所以隠居求志遁世無悶者也乃若長江自西亙北銀濤雪瀾洶湧湍疾煙防風席杳靄滅沒朝宗於海晝夜不息與夫遙岑近岫危峯斷如列畫圖如植屏障或云靄之出入或煙霞之明晦或晴霽而日月朗或風雨而雷電暝朝暮四時千變萬態不可名狀者無非此亭之景也然景大而亭小不可以縱目而騁懷景四面而亭一靣不可以總觀而並覽坡翁有曰登臨不得要萬象覺偃蹇子盍圖之伯奇曰諾防其以憂於職而病又以最於職而召夫憂於職而病則所亟者藥囊最於職而召則所趣者行裝其於遊眺之所必不暇過而問是不惟人意之𨿽余亦意之也居無何忽折柬告曰亭巳成矣昔亭一面而今亭四面矣余驚喜冗未能造亟命工繪圖取而觀則自西自東自南自北凡景之所在亭皆延之亭之所在景皆赴之餘之所以舉酒而屬者無一不酬而土木之壯丹艧之工營繕之巧則又其次也夫金陵六朝舊都故其形勢周遭廽環其江山雄偉壯麗非偏州小壘可望萬分一前人登覽之地如賞心如鳯凰如雨華如靑溪皆最佳處不獨翠防而已也而大景物毎無大棟宇以彈壓之不惟無大棟宇而其小小者亦皆將僕焉余𨿽有志於此而力未暇及今伯奇當財賦正赤病疾未瘳命召將行之際而能鼎新之使三百年之景物一旦軒豁呈露無餘則其丘壑之襟楚楚不凡鞭算之才綽綽有餘蓋非餘子之所能及而尢余之所甚愧焉者也夫翠防之爲景一絕也伯奇之爲亭二絕也又以鶴山魏公了翁舊扁而揭之人與斯亭斯景俱稱三絕也故書亭爲屋二十四楹落成於庚戌之十一月旦資政殿學士太中大夫沿江制置使充江南東路安撫使馬步軍都總管兼營田使兼知建康軍府事兼管內勸農使兼行宮畱守節制和州無爲軍安慶府兼三郡屯田使金陵郡開國侯食邑一千三百戶食實封一百戶吳淵記】

新亭亦曰中興亭去城西南十五里近江渚

考證丹陽記曰京師三亭吳舊立先基旣壊隆安中丹陽尹司馬恢徙創今地世說過江諸人每至暇日輙相邀出新亭借卉飲宴周侯顗在坐嘆曰風景不殊舉目有江河之異皆相視流淚惟丞相導愀然變色曰當共戮力王室尅復神州何至作楚囚相對泣耶【洛陽四山圍伊洛瀍澗在中建康亦四山圍秦淮直瀆在中故云風景不殊舉目有江河之異李白雲山似洛陽多許渾云只有靑山似洛中謂此也蔡薿作天津橋亦以此】孝武寧康元年桓溫來朝頓兵新亭召王坦之謝安安發其壁後置人溫爲卻兵笑語移日隆安劉牢之自栗洲應桓進敗王師於此楊佺期至石頭聞劉牢之領北府兵在新亭賊皆失色乃回師屯於蔡洲崔惠景兵至新亭石頭白下兵皆潰徐道覆勸盧循焚舟自新亭步上宋孝武入討至新亭修建營壘因卽位王僧達始攺爲中興亭元徽二年桂陽王休範舉兵朝廷集議或欲依舊遣兵據梁山蕭道成以謂新亭正是賊衝昔上流謀逆皆因淹緩以敗休範懲之必輕兵急下乘我無備請頓兵新亭以當其鋒乃出新亭治城壘未畢賊遽至道成登西垣使陳顯達等與賊水戰大破之賊將丁文豪設伏破皂莢橋軍直至大航復陷東府或傳新亭亦陷道成遣周盤龍等從石頭濟淮間道自承明門入衛宮闕道成仍守新亭卒破休範宋討晉安王子勛所向克防事平明帝大防新亭勞諸軍主摴蒱官賭梁武帝起義兵進屯江寧東昏使李居士率兵屯新亭梁擊破之遂次新林乾道五年畱守史公正志卽故基重建亭自爲記【記云西南去城十二里有岡突然起於丘墟壠塹中其勢回環險阻意古之爲壁壘者或曰此六朝所謂新亭是也予考之地誌信然方六朝時上流奔衝用兵戰爭無不扼此相拒先據者勝亭之名始見於東晉至宋王僧達更爲中興亭其後干戈相尋鞠爲榛莽不知防年矣予因送客過之徘徊顧盻愴然有感乃卽其地稍南爲亭榜以舊名其制崇髙廣袤𨿽未必及於舊而山川形勢登覧之勝煥然如新則世之相後累數百嵗未嘗有攺也初元帝過江人士暇日相邀出新亭周顗中坐興嘆謂風景不殊舉目有江河之異因相與流涕獨王導變色以楚囚對泣責之且有戮力王室尅復神州之言導可謂有其志矣當一馬化龍之後導首任相柄非不立志恢復而元戎屢動不出江圻經略區區僅全吳楚以至中更惇峻之叛下陵上辱紀綱不振導於是時浮沈俯仰終其身自開學校一事略不能有所建立平居暇日惟淸談自命則有短轅犢車長柄麈尾之譏驗以前日之言徒虛語耳所謂江左夷吾功烈如是其卑乎蓋人之情多鋭於新而怠於久自古規模之作於新者不苟則勲業之傳於久者必大天下萬物無不始於新也新新以爲用則精神運動之妙鼓舞天下𨿽百世作興而不窮不能者日就因循苟且而不知所以振起故自其新者觀之則物無不故自其善用者觀之則物無有故而皆可以曰新矣中原者東晉故物也南渡之初庶事艸創故以江左爲新造而亭之名亦因以爲新導不能日用其新以酬其素志宴安有以敗之也然則今日新亭之復豈將爲將迎遊燕之地憑髙逺眺動遊子之悲而發北客之嘆也哉嘗試與客登亭四望其西定山一帯淸曠龍洞綿亙數百里實與長江爲唇齒之勢其東牛首方山緣延周匝意鬥牛間王气宛然自若也其南則新林板橋按扼屯守之所歷歷可考其北幕府諸山連接石頭蹲踞如虎想孫權城築之气尙凜凜如生也南北夐隔中原如故要當哭泣於歡笑之際藥石於彊壯之時不敢怠於新以圖其故功名之士患無志耳茍有其志又患無其才今天下豪傑軰出安敢厚誣以爲無人異時擊檝渡江掃淸中原以日新之志収日新之功使王導一時空言乃驗於百世之下者庶幾是亭有以發之乾道五年闕月望日左朝散充敷文閣待制知建康軍府事提舉學事兼管內勸農營田使充江南東路安撫使馬步軍都總管兼行宮畱守司公事史正志記左朝奉權通判楚州軍州主管學事賜緋魚袋杜易書並題額曾極詩靑山四合繞天津風景依然似洛濱江左於今成樂土新亭垂涙亦無人南軒張公栻詩風景自今古新亭今是非絕憐江水去還有故山圍得失同千慮成虧共一機所思惟謝傅不但勝淮淝月明淮水空陳迹山繞新亭有故墟暇日更須頻訪古將來爲道我何如誠齋楊公萬里詩六朝豈是乏勲賢爲底京師不晏然栢壁置人添一笑楚囚對泣後千年鐘山喚客長南望江水畱人北旋彊弱興亡談不盡枉教吟殺夕陽蟬楊虞部備詩滿目江山異洛陽北人懷土淚千行不如亡國中書令歸老新亭是故鄕畱守史公正志詩龍盤虎踞阻江流割據由來起仲謀從此但誇佳麗地不知西北有神州又忽枉王人六轡馳新亭有酒便同持坐中不作南冠嘆江左夷吾是素期野亭馬公詩相對何庸作楚囚一時凜凜气橫秋定知決意誰能止何事空言竟亦休敢謂扶持非爾力要須恢復有奇謀壺漿滿路無人至空使遺民嘆白頭新亭見說在山頭日見江河滚滚流何事後人輕變攺不教遺址且存畱憐他一代稱賢相說此諸人似楚囚君便有人來訪舊一畨人見一畨羞又憶昔諸賢扶晉室冠蓋多於此雲集坐中翻作兒女悲世換人非但陳迹我來正值三月春花落鳥啼春寂寂江河𨿽異事略同風景不殊今視昔磨滅英雄得防多山重水復無終極安能鬰鬰老江左尅復神州當戮力未論重見管夷吾祗今誰爲楚囚泣徙倚令人三嘆息徙倚令人淚橫臆敵國相殘春又春時乎時乎難再得周師成詩昔日新亭今則舊百年名義只如新髙談坐上無安石灑淚尊前有伯仁對靣飛來防影少傳音吹過羽書頻靑天重喚當時月放下淸光照坐人北谷羅必元詩五馬來時集宴遊江山風景勿關愁合思戮力中原語對泣何湏作楚囚劉后村詩此是晉人逰樂處當時風景與今同不幹鐡鏁樓船力似是蒲葵麈柄功幾簇旌旗秋色裏百年宮闕淚防中興亡畢竟緣何事専罪淸談恐未公闕

眼前風景異中州莫笑新亭一叚愁得似祖生眞有志也曾擊楫到中流闕

新亭遺迹已榛蕪風景於今尙不殊三百餘年分王始江東自有管夷吾】

金山亭在舊府治今在行宮內

考證蘇魏公頌集中有金陵府捨重建金山亭詩【地出城隅辟故臺斬茅刪竹受良材春塘夢艸成詩後畵棟飛雲試燕開一境山形天際望四時風物坐中來府公經構民偕樂魚鳥猶知喜躍廻故時臺榭對池心空有名傳擬穴金鬋理茅茨修竹茂經營軒檻緑楊深橋橫斷岸虹流彩花滿芳園鳥囀音盛府多歡頻命席每容疏外得窺臨】王荊公安石懷府園詩亦云常憶小金山下路緑荷深處見遊鯈此亦府園有金山之證

練光亭在保寕寺今廢

考證蘇魏公頌有遊保寕寺練光亭詩【闕臨吳建業何人結虛亭勝槪壓危堞】黃魯直嘗題云練光亭極是登臨勝處然髙寒不可久處若於亭北穿土石作一幽房置茶鑪設明窗瓦堆殊勝不爾師方丈北挾有屋兩楹其一開軒其一作虛窗奧室余爲名軒曰物外主人喜作詩也名室曰疑香宻而淸明於事稱也

折柳亭在賞心亭下張忠定公詠建爲祖餞之所久廢景定元年馬公光祖重建

風亭在折柳東葉公淸臣建蘇州從事張伯玉爲記佳麗亭與風亭相近馬公亮建

此君亭在華藏寺

考證王荊公嘗題華藏寺此君亭詩【誰憐直節生來瘦自許髙才老更剛】元祐間亦有歌詩【信安毛漸歌曰玉堂視艸儒林翁暫憑熊軾來江東政成暇日開燕席選勝共詣金仙宮幽亭虛敞竹森聳低徊映日淸陰重靜坐愛此君乃知雅尙人情同屏山疊石色蒼翠我疑巨靈掣斷岷峨峯防霜摧枯木飛葉穿防櫳芳逕列時果璀璨間靑紅羊肋細軟蟹螯丰兵廚酒美琥珀濃褫帯就坐約煩禮幅巾相向聊從容晤言與心契至樂匪絲桐髙懷詎比晉七子徒以散誕相誇雄飲余寓意對碁局萬事不足縈心胸人生天地間寕異浮萍相值江湖中偶然防合復離散東西南北隨飄風須知此防不易得爲公更釂黃金鐘武陽黃履次韻邂逅相遇三詩翁適我願兮江之東每乘髙興卽同賦矧值修竹華嚴宮追窮収棄勢相逺交我以淡情何重古來金石論賢達應求夲自聲气同淸晨登此亭亭前羅層浮雲開白日金影升珠櫳髙標不逐四時變翠色可奪千葩紅一日無此君子猷嘯詠已不濃淸風颯然至淵明喜動義人容化龍況是葛陂杖待鳯幸列朝陽桐伶倫裁嶰谷律呂因雌雄太和尙可格天地煩想豈特防心胸下逮漢蔡邕取椽制筠柯亭中與夫皮爲冠兮葉爲酒皆自荊揚之貢東南之羙兮冒霜停雪拂景云而榮惠風吾曹對此但欲商淸樂不學渭川之人兮資千畆以敵萬鐘福唐王祖道君不見太白之精在人間兮昔人號爾謫仙翁君不見不爲蒼生起兮謝安擕妓山之東玉堂主人繡衣客邀我載酒金蓮宮小亭環立千竿竹參天百尺防陰重岸巾斂髮對此坐一日無君誰我同夜來霜壓北枝重剰見鐘山數尺玉實幽香儀彩鳯日華轉影篩金櫳孤幹未甘春雪折靑陰不逐秋風紅長隨檜柏老剛勁不羨桃李爭鮮濃我愛此君有直節肯學蟠木求先容我愛此君歳寒志長笑霜井落靑桐大夫老松邀我侶三品頑石徒誇雄不作湘江兒女泣蒼梧雲散愁盈胸夜深明月滿亭戶此君入我懷防中故人來兮七賢至開門滿坐生淸風此君此君聼我語藏器於身兮終奏太廟歌黃鐘合肥馬玿八座鎭俗光文翁政閒鳴珂晚丁東邀賓尋勝遇郊郭最愛檀欒森梵宮虛檐新敞小亭峻幽徑靜掩閒門重修枝應待丹鳯集勁節只許靑松同根蟠南借秦淮潤影疏北露鐘山乃知景淡有眞趣何必花艶羅雕櫳放懷喜遂開口笑傳杯不覺酡顏紅談圍浩浩眞意得棋戰紛紛嘉興濃人生倐忽猶逆旅少壯易失今衰容得喪何須論塞馬用捨寕復驚防桐逍遙齊物慕蒙叟澹泊無生師大雄英遊幸陪諸公後傾蓋夙已披懷胸芝蘭亦旣序防益切磋願使恊於中佳艸每出連戰勝格調綽有先賢風顧予酬和不量力嗟哉寸莛撞巨鐘】

水亭有二一在臺城寺卽今法寶寺一在齊南苑中是陸機故宅乃王處士水亭也今鳯臺山南傍秦淮是其處【李白題金陵王處士水亭詩王子耽言賢豪多在門好鵞尋道士愛竹嘯名園樹色秀荒苑池光蕩華軒北堂見明月更憶陸平原掃拭靑玉簟爲余置金樽醉後欲歸去花枝宿鳥喧向時復來此更得洗囂煩林逋詩金井前朝事林僧問不知緑苔欺破閣白鳥占閒池淸楚曽經晉荒涼直到隋南廊一聲磬斜照獨凝思杜荀鶴金陵水亭詩云江亭當廢國秋景倍蕭騷夕照明殘壘寒潮漲古壕就田防鶴大隔水見僧髙無限前朝事醒吟易覺勞】

木牛亭在移忠禪院路西亭廢名存圖經不載不詳所立之始【舊志】地屬江寧縣七十里處眞鄕舊傳有香木浮而上土人迎之以爲亭又號木龍亭

五馬亭地屬金陵鄕去城西二十五里幕府山之側亭今廢

考證晉元帝與彭城王西陽王羕南頓王宗汝南王宏南渡之所當時防云五馬浮渡江一馬化爲龍謂此亭

徵虜亭在石頭塢東晉太元中創

考證世說注丹陽記曰太元中徵虜將軍謝安止此亭因以爲名南史宋何尙之傳遷吏部告休定省送別於冶渚及至郡父叔度謂曰聞汝此來傾朝相送此是送吏部郎非關何彥徳也昔殷浩亦嘗作豫章送別者甚眾及廢徙東陽船泊徵虜亭積日乃去親舊無復相窺者徐集送謝仲宣貟外使北蕃序云徵虜亭下南朝送別之場

白下亭驛亭也舊在城東門外【舊志】

考證李白獻從叔當塗宰陽冰詩云小子別金陵來時白下亭又畱別金陵諸公詩云五月金陵西袓餘白下亭又云驛亭三陽樹正當白下門按此亭在府西王荊公舊宅在今報寧寺詩有門前秋水可揚舲有意西尋白下亭之句又有東門白下亭摧甓蔓寒葩之句按此亭在府東蓋新舊亭各在一處舊志所指特其新者爾【任斯庵詩金鑾殿上脫靴去白下門東索酒嘗一自靑山防寞後何人來道柳花香馬野亭詩云白下非今白下亭府城西北舊曾城石山四靣若環合江水一條如帯橫庾亮憑髙臨賊騎安都問道走齊兵地形峻極眞如此全勝當時卻月營】

勞勞亭在城南十五里古送別之所

考證吳置亭在勞勞山上今顧家寨大路東卽其所輿地誌新亭隴上有望逺亭宋元嘉中攺名臨滄

觀又攺名勞勞亭【李白歌云金陵勞勞送客堂蔓艸離離生道傍古情不盡東流水此日悲風愁白楊我乘素舸同康樂朗詠淸川飛夜霜昔聞牛渚吟五章今來何謝袁家郎苦竹寒聲動秋月獨宿空簾歸夢長又詩雲天下傷心處勞勞送客亭春風知別苦不遣柳條靑楊虞部詩柳風飛絮撲徵袍望逺樓中望眼髙幾許江南名利客灰塵滿靣日勞勞馬野亭詩誰把勞勞目此亭從來於此送人行三杯別酒傾桑落一曲離歌唱渭城比到伊邊還幾日不知何日是歸程分攜更復髙望滿目靑山萬疊橫】

客亭在龍灣五里臨大江迎送之所也【杜工部甫詩秋窗猶曙色落木更髙風日出寒山外江流宿霧中聖朝無棄物老病已成翁多少殘生事飄零似轉蓬】

淸水亭去府城三十里

考證建炎四年四月二十五日嶽飛敗敵於此

二李亭在溧水縣尉捨後

考證李常師字公擇同兄野夫侍其父東作尉於此嘗讀書是亭宣和七年烏江縣丞朱虙攝尉修亭作記今亭廢而記存移在縣治【記云二李亭者識其人也初尙書李公擇與兄野夫隨其親尉溧水而讀書於尉防之後圃後人榜其堂曰二李蓋以識其人也虙少時登是堂有故老能道其事者虙不能記其詳也宣和七年承乏尉事求所謂二李堂者不復見矣有亭巋然出榛莽間旁無牎檻惟四壁立意者堂之壊爲亭亭壊而爲更宿之所問諸吏果然虙以是感之欲新一堂以代者至而不果姑辟牎牖加丹堊榜其上而已竊以謂伐聼訟之棠不如勿伐以存其思去告朔之羊不若勿去以愛其禮一亭之廢興於兩公無加損也而遺迹在焉其可以輕廢之乎尙書公舊嘗讀書於廬山旣去而藏書九千卷以遺後之學者山中至今指以爲李氏山房藏書之所然則是亭也登之者挾策讀書亦足以想見兩公之風采師道徳而論世尙友也若虙者何足以識之是年二月朔從事和州烏江縣丞權縣尉朱虙謹記】

甘露亭在上元縣北鐘山鄕去城五里

考證陳太建七年秋閏九月甘露三降樂遊苑詔於苑內覆舟山上立甘露亭又按輿地誌宋元嘉中移晉北郊壇出外以其地爲北苑遂更興造樓觀於覆舟山上大設亭館侯景之亂悉焚毀至陳天嘉中年更加修葺於山上立甘露亭陳亡並廢

朝陽亭在通判東防張維建

考證於湖張公孝祥畱題云隆興甲申八月當塗闕守檄建康府通判事張君仲欽維攝焉十有九日安國置酒餞別且言曰所領州饑民十萬死生之命懸於仲欽之手仲欽勉之哉安集流亡左餐右粥以無負聖天子哀矜之意仲欽勉之哉梁溫其鄭光祖翁子功同防張維書畱守舍人聞維築亭爲題其榜曰朝陽旣去而亭成復爲賦詩【於湖詩便合朝陽作鳯鳴江亭聊此駐修程南瞻禦路臨防闕東望仙家接五城日上白門兵气靜春歸淮浦早潮平遙憐幕府文書少時下滄浪自濯纓維次韻日邊淸切以文鳴立對朝陽欲問程筆落生春變寒谷詩來將喜破愁城檐前水到乘槎便天際山橫與檻平準擬公歸道過此小畱觴詠集簮纓】

羅江亭

考證古今詩話云李煜作羅江亭四靣栽紅梅作艶曲歌之韓熈載和云桃李不須誇爛漫已輸了春風一半時淮南已歸國

望湖亭在雞籠山上或雲南唐立今遺址見存

不受暑亭在今淸涼寺後景定二年馬公光祖重建考證淸涼廣惠襌寺南唐爲避暑宮有亭名不受暑【馬野亭詩驅車曾向暑中來望見塵襟已豁開裊裊羊腸知幾折亭亭鳯翅與俱摧渭川沮洳何如此佛國淸涼亦快哉久坐不禁淸霧濕卻須酒力喚春回】

郡圃十亭並見府治後

靑溪諸亭東自百花洲而入臨水小亭曰放船入門有四望亭曰天開圖畵環以四亭曰玲瓏池曰玻瓈頃曰金碧堆曰錦繡段其東有橋曰鏡中由此而東爲靑溪莊與淸如堂相望南自萬柳堤而入爲小亭三曰【闕】曰【闕】曰【闕】橋之南舊萬柳亭攺曰溪光山色自橋而北亭臨水曰撐緑其逕前曰添竹後曰香逺尙友堂之西曰香世界先賢祠之東曰花神仙淸如堂之南淥波橋之西曰眾芳曰愛靑其東曰割靑靑溪閣之南淸風關之北有橋曰望花隨柳其中曰心樂其前曰一川煙月惟割靑爲舊餘皆馬公光祖所作也

風亭在折柳東葉公淸臣建蘇州從事張伯玉爲記咸淳乙丑馬公光祖有指其故基以告者乃疊石爲防創堂三間前後軒如之廚捨備屋挾翼其旁繚以花竹亦艤舟勝處云

四城門接官亭舊有亭卑陋弗稱咸淳攺元之春馬公光祖撒而大之名其東曰迎暉西曰致爽南曰來薰北曰拱極丹雘爛然過者矚目各有文以記始末

迎暉亭門拱行都直趣南徐岐入淮淛郡登茅鐘二名山咸此乎出舊名建陽逾數步卽白下有白下亭負城立規褊制陋無以容車馬今並門度地在外城之中爲亭三間深各二丈二尺濶倍之前爲泊水挾屋七間翼其左闗吏捨五間麗其右檐楹敞煥入門者有觀焉

致爽亭出門數里爲龍灣長江駕順而東蜀漢荊廣所畢湊古石頭城在焉舊宜有驛亭叩父老無知者蓋廢久矣咸淳元年三月一日並門鼎創三間深各二丈濶半之前爲泊水三間視亭之深減六尺而闊與之稱左爲闗吏捨右爲二神祠

來薰亭門直溧水溧陽西指當塗上荊蜀古長乾道在焉前是有兩亭歳久僕其一今復鼎創與所存亭儷自南來者咸適所憩

拱極亭門對幕府山逾山絕江瑯琊諸峯隠約在目極目則中原可气挹也舊無驛亭今創置三間深各二丈闊倍之敞爲前楹防爲後序安神有祠休吏宿兵有捨共爲屋十五間

大使馬公光祖重修南軒祠在南門外長幹寺之東依山爲祠由寺而入蓋宣公舊讀書所也杜公果爲尹時嘗撥田百畆屬於學奉祠祀且設前漕使西山眞文忠公像於旁春秋仲丁校官率諸生行舍菜禮亭其上曰仰宣示不忘也然嵗僅兩至平時足迹所不到棟橈檐頽求像設於煙煤蛛网之中甚非所以崇教化而勵風俗也咸淳丁卯夏五月鼎新修繕視舊有加大使又念儒先明道之地不可與緇流之室相混淆乃翦荊榛辟正路作髙門俾學士大夫之出入是塗者知所宗向仍屬兩校官朔望一謁祠下置閽人以司啟閉再撥田四十畆有奇俾葺治無壊而不負仰宣之意云

南軒舊傳在保寧寺方丈今皆指天禧寺方丈旁小室是南軒張宣公讀書處

考證祝穆編方輿勝覧謂張魏公開督府時其子讀書於保寜寺方丈小室號南軒西山眞公徳秀建南軒先生祠堂於天禧寺方丈後蓋以此爲張宣公讀書南軒之舊址王潛齋埜又設西山像侑食祠中作亭其旁扁曰仰宣【羅北谷詩萬松盤嶺勢回環才抱淸溪浸碧山莫道南軒專一壑古今天下共曽顏】

川泳軒舊在江東撫幹捨

考證丞相益國周文忠公記云唐以節度使鎭諸道其屬皆得辟置雙旌出都門不待設禮案洗刓印固已譔書辭具馬幣而走處士之廬幕下多賢豪易耳本朝謀帥間許辟士今皆命諸朝幸而賢也信可樂也否則相忘於江湖者有矣尙何樂之云故君子以爲難紹興二十六年春內出玉麟符以吏部尙書鄱陽侯張公居守金陵且安撫大江之東一年政平二年教行三年而謡頌興霅溪沈君世徳實奉詔從事於幕府力學而多聞和其外而方其中公前席焉他日謂世徳曰負水築室者非子之耶是宜辟軒盡臨觀之美於是披檐以爲宇梁空以爲閣俯秦淮之支流靣蒼龍之華闕右帯天津東望公堂質而不陋潔而不奢啟扉而夏涼塞向而冬溫春風之朝秋月之夕不必登髙騖逺而臨觀之美盡矣旣落成或取韓退之徐泗濠掌書記防石記之語而榜曰川泳所以志賔主皆賢而後可以樂此也暇日世徳與客飲於斯詠於斯已而嘆曰美哉是軒也公之賜而我則居得無愧乎客曰不然昔羊叔子鎭襄漢造峴山者數矣必與從事鄒湛語故此山名著編簡武昌南樓殷浩之徒朝夕登焉向非庾元規一有不淺之興則斯樓殆且泯泯也賔主相資何世無之今公斂經綸之才惠此一道回視羊庾蓋雁行也而世徳雋才懿行顧湛浩軰亦豈溟涬然大同哉吾知今日之川泳後世之南樓峴首也而何愧𨿽然二府尙有虛席者公且歸矣世徳亦將爲東閣奇士矣後之人開軒而望臨水而歌鯈魚出遊從容或未知此樂也故吾因名軒之意而道古今難易以告之庶幾循其本乎二十八年十二月朔東裏周必大記並書儒林郎充江南東路安撫司幹辦公事沈作式立

存愛軒在知錄防

考證周師成有記【顏伯奇父爲錄事參軍於建康不有其餐錢營小軒聼事之後以爲便坐摘取明道子程子之話言榜之曰存愛而謂予記之予於伯奇父同官而交又厚乃不辭而言曰一軒方丈而贏名之侈矣焉用記然其名軒之意與義有足記者君子之欲仕非謂其位之足以榮其身也亦曰有位則可以濟乎人而已耳位有髙卑齋有廣狹濟可必也濟之廣狹吾安能必之哉蓋有愛物之心斯有愛物之事不必髙位而後可也茍有是心則隨其力之所及而民受其賜使仕者人人皆存是心則天下之大將無一夫不受其賜矣惟其不然故民之得其所者不能什一而寃失職者什九也夫愛物之心一存一否之間而效之相絕如此則愛其可暫忘耶夫愛者仁之發也善之端也有人焉體仁而盡此善則其仕也自巳而物皆天理之流行愛自存也非存之也降此而心能存於愛物則其仕也優而庶乎仁之功矣𨿽然特未易也利害輻輳志气交馳愛物之念其存者幾茍不兢兢於此則始終舛戾何可勝算軒之名且記者用此今夫一命之士多矣豈皆泊然無愛於心愛有公私勢無兩大彼私其愛者知有巳而已而物我之愛卒兩失之於已之私愛云者非吾所謂愛也伯奇父旣異於彼矣因軒之名味名之義於愛物之心旣存之又存之一念一慮存之此伯奇所用力而欿然不自足者他日流風所感後來者坐於此而惕然有省怡然有得則伯奇父之羙不孤矣不然則此軒乃胚胎厲民之所也其何愛之存伯奇父姑蘇人名椅伯奇父字也遙師考亭於學禁方張時守其訓甚於親炙之者與人簡易而守義不可奪如藺相如之璧不雕飾揣摩以樓人官之知其所長也嘉定七年正月中澣日雉山周師成記汴人趙師夏書】

籜龍軒在城內西北鐡塔寺王荊公嘗讀書處

偃秀軒在蔣山道中松間【李忠定公綱詩靑蔥秀色一軒中俯瞰梁朝萬木松頂蹙風雲疑偃蓋枝蟉雨露若蟠龍四時鬰鬰寧雕葉千載亭亭不攺容卻笑宗人主岱嶽秦時先得大夫封】

臺觀

鳯凰臺在保寕寺後寶祐元年倪總領垕重建

考證宋元嘉十六年秣陵王顗見三異鳥數集於山狀如孔雀文彩五色音聲諧和眾鳥附翼而羣集時謂之鳯乃置鳯凰裏起臺於山因以爲名又按宮苑記鳯凰樓在鳯臺山上宋元嘉中築有鳯凰集以爲名李白宋齊丘皆有詩【李白詩置酒延落景金陵鳯凰臺長波寫萬古心與云俱開昔時有鳯凰鳯凰爲誰來鳯凰去已久正當今日回明君越羲軒天老坐三臺豪士無所用彈琴醉金罍東風吹山花安可不盡杯六帝沒幽艸深宮緑苔置酒勿復道歌鐘但相催又詩鳯凰臺上鳯凰遊鳯去臺空江自流吳宮花艸埋幽徑晉代衣冠成古丘三山半落靑天外二水中分白鷺洲總爲浮雲能蔽日長安不見使人愁宋齊丘詩嵯峨壓洪泉岝防撐碧落宜哉秦始皇不驅亦不鑿上有布政臺八顧皆城郭山蹙龍虎健水黑螭蜃作白虹欲吞人赤驥相煿爍畵棟泥金碧石路盤墝埆倒掛哭月猿危立思天鶴鑿池養蛟龍栽桐棲鸑鷟梁間鷰教雛石罅蛇懸殻養花如養賢去艸如去惡日晚嚴城鼓風來蕭寺鐸掃地驅塵埃剪蒿除鳥雀金桃帯葉摘緑李和衣嚼貞竹無盛衰媚柳先搖落塵飛景陽井艸合臨春閣芙蓉如佳人廽首似調謔當軒有直道無人肯駐腳夜半鼠勃窣天陰鬼敲防松孤不易立石醜難安著自憐啄木鳥去蠧終不錯晚風吹梧桐樹頭鳴嚗嚗峩峩江令石靑苔何淡薄不話興亡事舉首思眇漠吁哉未到此褊劣同尺蠖籠鶴羨鳬毛猛虎愛蝸角一日賢太守與我觀槖籥往往獨自語天帝相惟諾風雲偶不來寰宇銷一略我欲烹長鯨四海爲鼎鑊我欲取大鵬天地爲矰繳安得生羽翰雄飛上寥廓】建炎中金張太師嘗賦詩【建炎中金人犯建康以其張太師爲守一日登鳯凰臺賦詩云六代興亡地千年一瞬間無情是江水終日對鐘山烽火連吳越旌旗耀海蠻鳯兮今不至百尺古臺關後敵退人多傳之】淳熈中畱守範公成大重建更榜曰鳯凰臺開慶元年倪總領垕重建馬大使光袓作記【尙書戶部貟外郎倪公以總領淮西軍馬錢糧兼漕江東金陵郡其治所也治以簡靜賦平人和故得休其暇日考卜惟勝作鳯凰臺臺舊在郡西南隅保寕寺側余嘗剝蘚尋碑訪古訂實而老襌宿衲無能道者𨿽圖經載宋元嘉中因神爵至而臺得名然寺之淳熈壁記廼謂晉升平已有臺元嘉時王顗復南臺締樓我朝祥符間又嘗著亭於斯斯樓斯亭咸以鳯字星移境換鳯去臺空於是蕪沒於屯煙戍火之埸矣今臺蓋唐布政臺也後世因以存名焉然而風隳雨毀漫漶不鮮棟撓椽夷荒穢弗治騷人勝士顧瞻徬徨率不得以極其遊覧之娛盡登臨之美後觀得毋廢乎公廼淩氛埃登亢爽腐折斯革破缺用完碧欄螭飛萬瓦鱗次然後出想逸髮神遊飄蕭煙雲徐來風雨在下遙靑逺白刻露淸髙沙鷺水鳬遊浣飛泳龍腰鶴膝俯伏后先而夕陽衰艸之悲夜月寒沙之恨亦紛紛落研席間矣公於是舉酒觴客撫飛軒而浩歌白也之詩聲連林木吳宮花艸亦不覺爲之生色也客有屬而和者曰臺峩峩兮山之陽招桂樛兮芳菲彌章日五色兮雲飛嘻鳯凰兮胡不來翔臺巍巍兮山之扉膏吾車兮天風吹衣鶩在笯兮烏潛飛噫鳯凰兮胡不來儀公聞之曰梧桐生矣子姑醉公錢塘人名垕字泰定開慶元年四月資政殿學士通奉大夫沿江制置大使知建康府事兼管內勸農營田使江南東路安撫使馬步軍都總管行宮畱守節制和州無爲軍安慶府三郡屯田使金華郡開國侯食邑一千戶食實封二百戶馬光祖記並書朝奉郎守軍器監總領淮西江東軍馬錢糧專一發報禦前軍馬文字兼提領措置屯田兼江南東路轉運判官兼提領江淮茶鹽所借紫印應雷篆蓋】登臨之勝題詠爲多【曾文昭公簫聲無復到層臺畵棟空餘燕雀來我是鳯凰池上客等閒汀鷺莫相猜李丞相闕臺上西風急來遊悟昨非依然龍虎踞不見鳯凰飛樹宻遮殘靄江寒浸落暉中原在何處目斷雁來稀給事劉榘詩鳯臺何亭亭迥與雨花對憑髙一登眺秋事無際鷺洲賞心前牛首秦淮外萬疊云稼橫百纜風檣防睠言簿書隙載酒邀華斾翰林詩百篇生公法三昧皮膚𨿽不似妙趣總相類懷古睇平蕪可但髙李輩憶昔耿與韓造膝陳大計髙光課厥成一語不相戾江淮今淸晏河洛尙腥穢蛇豕相噬吞天已厭戎裔箕斂民弗堪惡稔將自斃憤激聞雞舞慷慨中流誓尺捶仗皇靈喋血笞其背燕然彼有石深刻詔來世兵彊在食足萬竈余廩廥葉奏鄼矦功接武文石陛周邦彥詩危臺飄盡碧梧花勝地淒涼屬梵家鳳入紫雲招不得木魚堂殿下饑鴉朱存詩竹影桐陰滿舊山鳯凰多載不飛還登臺客有吹簫者爭得和鳴隨世間任斯庵詩只爲羊車戀靚妝倉皇合殿燭無光宮中不觧嫁鸚鵡臺上安能來鳯凰黃尙書度詩江淮表裏拱神州底事干戈不肯休試上鳯凰臺上望定山盡處是洲楊誠齋萬里詩千年百尺鳯凰臺送盡潮回鳯不回白鷺北頭江艸合烏衣西靣杏花開龍蟠虎踞山川在古往今來鼓角哀只有謫仙畱句處春風掌管拂蛛煤戴石屏式之詩登臨舒老眼弔古得淒涼故國自龍虎髙臺無鳯凰浮雲多攺變喬木見興亡往事渾休問鐘山又夕陽馬野亭詩鳯凰不見只空臺底事臺存鳯不來應到緱山還且住定從阿閣不能回江山未攺當時舊賓客何妨盡日陪待作簫聲勾喚處有時飛舞下云堆劉攺之詩公子飄然俊有才此臺翻覺在塵埃江淮浩洲渚沒鳯鳥寂寥鴻雁來時事不言惟拄笏書生無用且銜杯生平自厭胸中俗萬里霜天一日開羅北谷必元詩振衣快上鳯臺遊極目中原淚欲流慨嘆興亡思太白永言邈憶齊丘烏衣已往人千古白鷺依然月一洲君子坐朝今在治重恢關洛不須愁闕

周師成詩元嘉王子宅李白重登臨鳴鳯元非昔蟠龍直到今淒涼防子事寂寞茂洪心望斷長安日懸知屬意深退庵吳公淵詩暫因休暇得遨逰感慨樽前嵗月流長向此時憂徼塞不知何日樂林丘鳯凰寂寂空畱寺鴻雁嗸嗸尙滿洲疇昔謫仙愁絕處我來登眺更多愁六朝舊迹作新遊王謝千年風尙流但使時能開晉宋只緣道不本軻丘昏昏赤縣神州地白蘋】

【紅蓼洲誰道天分南北限人分南北至今愁闕呂午詩古防曾說少年遊彈指驚嗟歳月流山似三神浮碧海城如一虎臥崇丘鳯凰去後遺陳迹白鷺來時認舊洲但得風寒無罅隙江河舉目不須愁淙居馮去非詩許大乾坤裏那無一鳯鳴臺欹紅日晚梧拂翠云生瑣瑣六朝夢悠悠千古情寒潮如有恨時打石頭城雁山劉汝春詩髙臺寂寞晚云深故國山河萬里心若使當年眞鳯見不教春燕亦巢林總領倪公垕詩鳯凰鳯凰幾千載鳯凰已去臺空在應多燕雀語畵梁瞥見蛟龍起滄海二十年前曾來遊野田白鷺涵淸秋今夕何夕領賓客飯盂百萬思貔貅六朝故國金陵道柳外閒愁復誰掃掀髯一笑問西風未必江山知我老洞春徐棫翁詩只合臺前賸種桐萬柯搖碧防春風縱無丹鳯重來此且障長安落日中又臺前煙艸接靑徐臺後風花滿殿廡千里暮濤空寂寞醉人春色正西湖金淵吳景伯賦沁園春詞再上髙臺訪謫仙兮仙何所之但石坊西踞潮平白鷺浮圖南峙雲淡烏衣鳯鳥不來長安何處惟有碧梧三數株興亾事對江山休說誰是誰非庭花飄盡胭脂算結綺防華能幾時問何人重向新亭揮淚何人重到別墅圍碁笑拍欄幹功名未了寕肯緑簑尋釣磯深深飲任玉山醉倒明月扶歸郭功父詩髙臺不見鳯凰遊浩浩長江入海流舞罷靑娥同去國戰殘白骨尙盈丘風搖落日催行棹潮擁新沙換故洲結綺臨春無處覓年年芳艸向人愁王渭鄕詩江山還似六朝時老盡梧桐鳯不知保大空存前殿佛元嘉已沒舊廊碑防年何徳之衰也曷日覧輝而下之不見長安豪傑恨諸公忍讀謫仙詩鶴山韓公浣谿沙詞瀟灑梧桐幾度秋鳯凰飛去舊山幽風景不殊人物換恨悠悠衰艸逺從煙際合夕陽空趂水西流恰好憑樓便回首怕生愁南翁紹康詩不見鳯凰在似曾麋鹿逰六朝春夢裏千古大江流地屬閒僧管天知逺客愁撫欄空感慨白鷺起滄洲】

越臺舊基在城南江寜尉廨後

考證越範蠡築城長千里此卽古越城內所築臺也詳見越城及諸辧齊崔慧景冦建業蕭懿入援屯越城舉火臺上鼓噪相慶

周處臺亦名子隠臺今城東南有故基在鹿苑寺後考證晉書周處字子隠仕吳爲東觀左丞有臺於此國朝嘉祐中太守梅公摰嘗爲記【府東南有故臺基曰周處圖】

【志亡之都人稱之登而四望江山表裏與陳迹槪見豁如也按西晉史處字子隠義興陽羨人弱冠時好馳騁不修細行州曲患之自知爲眾所惡慨然有攺勵之志里人以三害切諷於是射虎斬蛟往見陸云具以誠告云曰古人學道貴朝聞夕死君前途尙可苐患志之不立何憂名之不彰遂退而向學有文言必信行必謹如是期年州府交辟仕吳爲東觀左丞吳平入洛累遷郡太守率有善狀拜禦史中丞凢所紏劾不避權貴卒樹功名沒世逺耀噫天地至大根一气陶萬化未始無過陰陽寒暑小有繆盭則從而攺之卒歸大順而況於人乎古聖賢本天地之性以修其性亦未嘗諱過後之人不獨諱之而已抑又從而文之自底悔吝良可嗟惜維子隠少而不逞長乃自悟一旦翻然去惡卽善遂爲名世忠賢可不重乎然則中人所稟因物染遷爲時絓誤徳有小眚言有小疵未甚子隠大害於而鄕又何憚攺爲哉予因表是臺新是堂非止示髙明之居包遊覧之勝而與民同樂亦將有激時世云嘉祐闕年三月十五日上石周師成詩孝侯逺矣使人懷安得從之上此臺幾回一舸荊溪上苦被風帆浪槳催又克已工夫鮮矣能孔堂今繼仲由登試從臺上防臺下狂聖中間隔幾層羅北谷必元詩周處豪雄亦可人勇於遷善罕前聞區區未說除蛟虎一念中間舜跖分】

九日臺今在蔣廟西南俗呼爲松陵岡去城十五里考證齊武帝永明五年四月立啇飈館於孫陵岡世呼爲九日臺十道四蕃志云武帝九月九日宴羣臣孫陵岡卽吳大帝蔣廟齊書云髙祖以九月九日登商颷館在孫陵岡南縣北三里一百步覽古詩注云縣北三里九月九日以宴羣臣講武習射應金風之節建康宮闕簿云商颷館在縣北十三里籬門亭後堆上【沈約郊居賦云望商颷而永嘆每樂愷於斯觀】

雨花臺在城南三里據岡阜最髙處俯瞰城闉

考證舊傳梁武帝時有雲光法師講經於此感天雨賜花故名【郭祥正詩云云公說法時諸天賜名花王荊公詩盤互長幹有絕陘並包佳麗入江亭新霜浦漵綿綿靜薄晚林巒往往靑南上欲窮牛渚怪北尋難忘艸堂靈箯輿卻走埀楊陌已戴寒云一兩星楊無爲詩空書來震旦康樂造淵防貝葉深山譯曼花半夜飛香淸𨿽透筆蘂散不霑衣舊社白蓮老逺公應望歸】山謙之丹陽記云江南登覽之地三曰甘露曰雨華曰陵防建炎之後臺址僅存後人乃請均慶院舊額卽此基建寺又壊於火隆興元年畱守陳公之茂重築此臺剏一堂名總秀而徙均慶院於臺之下【紹興中侍郎劉公岑新修髙座永寕寺記云今號雨華臺則故侯盧給事名防字贊元者所命也蔡宗旦金陵賦云上瑪瑙之絕徑雨花翼其飛甍石子岡上石似瑪瑙亦名爲瑪瑙岡周益公雪中約胡推官登雨花臺詩嵗晚相逄古帝鄕長松百尺傲冰霜靑鞋踏徧江南岸更賦名花似漫又傳道詩仙折簡來破寒雪屋爲君開要將好句誇張籍故放歌謡吏部才又天女來參彼上人逆知君動雨花心故令六出繽紛下免使荒臺更重臨馬野亭詩居士室中天女現生公臺上雨華懸只因妙語傾人聼非有眞花墮我前卻似文章稱錦麗亦如咳唾說珠圓不知誰向癡人道令望空虛眼欲穿】淳祐中吳公淵重修寶祐初王公埜又加修飾自書其扁【苕溪張湯詩不談仁義只談空一著參差在个中臺上繽紛花正雨城邊一陣已西風君王自有君王業何事區區翻貝葉雨花名臺非識奇要使後人知覆轍羅北谷必元詩蕭帝傾心向佛家謾言天女墜天花蘆僧一葉橫江去回首梁園日腳斜後村劉克莊詩昔日講師何處在髙臺猶以雨華名有時寶向泥尋得一片山無艸敢生落日磬殘鄰寺閉晴天牛上廢陵耕登臨不用深懷古君看鐘山幾个爭退庵吳公淵雨花臺再用弟履齋烏衣園滿江紅韻秋後鐘山蒼翠色可供餐食登臨處怨桃舊曲催梅新笛江近蘋風墮汐落峯髙松露和云滴嘆頭童齒豁已成翁猶爲客老懷抱非疇昔歡意思須尋覓人間饒百嵗苦無多日已沒風雲豪志气秖思煙水閒蹤迹問何時老眼轉溪濵漁鉤擲履齋吳公潛再用前韻瑪瑙岡頭右釃酒左持螯食懷舊處磨東冶劍弄靑溪笛望裏尙嫌山是障醉中要捲江無滴這一堆心事總成灰滄波客嘆俯仰成今昔愁易攪歡難覓正平蕪逺樹落霞殘日自笑頻招猿鶴怨相期早混漁樵迹把是非得失與榮枯虛空擲南徐張榘詩莫說南朝勝槪防只今近郭已江村臺荒浪紀曼花墜事往空餘古意存甌缺正緣輕納景鼎分誰謂不如孫滔滔千載興亡恨盡付憑欄對月樽菊齋劉端之詩六朝宮苑帝王州何事興衰若置郵可是戰爭収拾後卻將歌舞破除休千門靜鎖梧桐雨萬堞深籠薜荔秋試陟雨華臺上望夕陽煙水替人愁盧壽老詩輶車行曉快新逰更上雨花臺上頭看不厭人渾是景淸無極處柰何秋地完龍虎堂堂立江泊鯨鯢滚滚流一帯黃山是淮土依然望弗見神州天臺王淮用二吳韻踏徧江南予豈爲觧衣推食謾嬴得煙波短棹月樓長笛看劍功名心已死積薪涕淚今誰滴想中原一望一傷情英雄客形勢地還如昔談笑裏封侯覓豈有於前代無於今日龍豹莫藏韜略手虎狼快掃縱橫迹看諸公事業卜梟盧何勞擲王云煥題沁園春詞四十君王三百載間興亡一家嘆幕府峯髙生涯社燕胭脂井暗富貴飛花山骨呈羞江聲帯恨磨盡英雄嵗月賒君知否是枋頭灞上著數全差倚空長劍吁嗟柰爭戰年來似亂麻但蒼陵古冡白楊啼鴂莊園廢沼靑艸鳴蛙旗蓋東南風濤天塹江北興王隙地再休凝竚望長安路杳夕照愁鴉】咸淳元年五月馬公光袓旣新烏衣園或謂臺與園相頡頏亦不可以不治乃並撤而新之髙廣視舊加倍繚以修垣旁建掖屋又累石數百級以便登陟作門通衢以嚴啟閉江山觀覧之勝爲金陵第一矣【臺記雲雨花臺勝甲江南事詳郡乘余公餘一往則臺其崇萬象環集山川城郭江淮吞吐如拱如赴而顧瞻吾臺藩拔級夷反若欿然有不足賞者乃度材更繕不兩月告成旣成率賓佐落之餘撫欄作而言曰嗟乎地以山川勝山川以人勝而人之所以勝者何哉今吾與二三子登斯臺也仰而觀行闕奐如趙元鎭張徳逺之所建請猶凜有生气俯而觀長江渺如韓蘄國虞雍公戰勝之迹尙可一二數也子卽是而觀之其亦有慨於心否歟向皆如晉元奕輩把酒淸談脫落世事則𨿽茂新亭士行石城遺迹爲丘墟久矣而況所謂雨華臺者然則吾與若從容無事相與遊於此也而可不知其所自耶知其所自則當監其所爲矣吾老矣何能爲惟聞誦北山移文說東廬山故事則躍然有所契金盆石室諒不終寒我盟然前所謂元鎭諸賢之事其幸付之登臨一慨而已乎詩曰髙山仰止景行行止又曰以似以續續古之人吾敢以是爲二三子勉二三子有不勉者耶乃相與離席而謝曰敢不勉因茟以爲之記旹咸淳攺元八月望日觀文殿學士金紫光祿大夫沿江制置大使兼知建康軍府事兼管內勸農營田使兼江南東路安撫大使馬步軍都總營兼行宮畱守節制和州無爲軍安慶府三郡屯田使兼權淮西總領金華郡開國公食邑四千一百戶食實封八百戶馬光祖記並書朝請集英殿修撰汪文信篆蓋】

蔡伯喈讀書臺在溧陽縣太虛觀東北【舊志】

考證吳顧雍傳云邕以內寵惡之慮卒不免乃亡命江海逺迹吳防積十二年在吳抱朴子云蔡伯喈到江東得論衡中國諸儒覺其論更進嫌得異書求其帳中果得之則伯喈讀書於此理或有是

郭文舉書臺今天慶觀太一殿卽此臺基也

考證金陵故事郭文字文舉王導築臺於冶城以處之文舉嘗手探虎鯁導問之文舉曰情由想生不想卽無人無殺獸之心獸無害人之意

梁昭明書臺在蔣山定林寺後山北髙峯上

考證梁昭明太子嘗著書於此今遺基尙存

董永讀書堂在溧陽縣西四十里林木茂翳

考證永嘗自鬻以養其親事見孝子傳

望耕臺在今白上村

考證宋文帝嘗登此臺以觀公卿親推之禮宮苑記云在籍田壇東

日觀臺一名司天臺在臺城內

考證宮苑記臺城直鸞飾門西有日觀臺祥符圖經云宋司天臺也

烽火臺在城西石頭城

考證覧古詩注石頭城山最髙處吳時舉烽火於此自建康至西陵五千七百里有警急半日而達【楊備詩云一帯東流當復闗築臺相望水雲間麗華應不如褒姒防許狼煙得破顏馬野亭詩此到西陵路五千烽臺列置若星連欲知萬騎還千騎只看三煙與兩煙不用赤囊來塞下何須羽檄報軍前如何旬日緣褒姒無事蓬蓬火又燃】

景陽臺見景陽樓下

郊臺見郊廟下

獨足臺在古宮城今不詳其所

考證覧古詩注云陳將亡有一鳥獨足上宮城臺上以觜畫地書云獨足上髙臺茂艸化爲灰欲知我家處朱門傍水開及國亂遷洛陽賜第於洛水傍【馬野亭詩無端獨足上髙臺以觜縱橫作字來茂艸無灰猶可觧朱門傍水直難猜宮城後向煙中盡府第還當洛口開洪範五行劉向傳莫言其說盡迂廻楊虞部詩鳥迹分明在帝臺管弦聲裏輙書來回頭一覺風流夢猶得朱門傍水開】

通天臺有二

考證宋書孝武大明七年鐘山通天臺新成飛倒散落山澗建康宮闕簿云通天臺在縣北一百步舊臺城內

武觀在武湖上

考證南史蔡景歷拜度支尙書舊式拜官在日午後景歷拜日適逄輿駕幸武觀在位皆侍宴帝恐景歷不預特令早拜其見重如此又曰武館宋書文帝夲紀云帝臨武館閱武卽此觀也

通天觀舊在華林園內宋元嘉中與景陽樓同造【舊志】考證金陵故事晉孝武帝講孝經於通天觀僕射謝安侍座尙書陸納侍講黃門侍郎謝石吏部侍郎袁宏埶經丹陽尹王緄讀句論者榮之則此觀晉所有也非創於宋舊志殆未攷耳

臨滄觀今城南顧家寨大路東卽其所

考證輿地誌丹陽郡秣陵新亭隴上有望逺樓又名勞勞亭宋攺爲臨滄觀行人送別之所李白勞勞亭詩序在縣南十五里古送別之所一名臨滄觀詩云金陵勞勞送客堂蔓艸離離生道傍畱別金陵崔四侍禦詩云初發臨滄觀醉棲徵虜亭南史宋元徽元年桂陽王休範舉兵白服乘輿自登城南臨滄觀

齊云觀在古臺城內陳建後廢

考證陳後主令采木湘州擬造正寢至牛渚磯盡沒旣而漁人見栰於海上復起齊云觀國人歌曰齊云觀冦來無際畔【楊虞部詩上界笙歌下界聞縷金羅袖鬰金裙倚欄紅粉如花靣不見巫山空暮云馬野亭詩髙髙眞是與云齊直到靑霄不用梯三閣連延須在下層城突兀亦居低俯看落雨自天半平視流星從屋西好是嬪嬙遊翠輦卻如僊子駕靑霓】

層城觀亦名穿鍼樓舊在華林園景雲樓東宋元嘉中造後廢

考證輿地誌云齊武帝七月七日使宮人集層城觀穿鍼乞巧因號穿鍼樓【楊虞部詩秋星如彈月如梳宮妓香添乞巧鑪萬縷千鍼同一意眼穿腸斷得知無馬野亭詩人世佳期惟七夕星躔至巧是天孫直從樓上將身乞所欠雲間著手捫聞得鵲聲云報喜看來蛛网似傳言工夫只是憑心手此外茫不足論】

園苑

古華林園在臺城內本吳舊宮苑也世說晉簡文帝在華林園謂左右曰防心處不必在逺翛然林泉便有濠濮間趣覺鳥獸禽魚自來相親建康宮闕簿云宋元嘉中築蔬圃二十二年更修廣之築天泉池造景陽樓大壯觀花光殿設射堋又立鳯光殿醴泉堂【宋書何尙之傳曰時又造華林園並盛暑役人尙之諫宜加休息上不許曰小人當自暴背此不足爲勞龔穎運歷圖曰齊髙帝建元一年幸華林園禇彥回彈琵琶王僧防彈琴沈文季子夜吟王儉誦封禪書帝曰此盛徳事吾何以堪之武帝子巴東王子響旣誅久之上游華林園見一猿跳擲悲鳴問左右曰猿子前日墜崖死上思子響嗚咽流涕梁裴子野華林園賦曰正殿則光華宏敞重臺則景陽秀出蔡宗旦金陵賦云其後則華林之園別宮在焉仙華醴泉連玉芳香靈曜景陽日觀風光玉壽披香淸暑茅堂樓有穿鍼鐘有趣妝一柱層城之臺工巧妙而莫窺朝日明月之樓曲九轉而欲迷築以壯武之山鑿以天淵之池中立袚褉之堂繞以流杯之規誇靑樓與紫閣恨不純乎璢璃侈神仙之彩雕香雜麝而塗之起臨春與結綺竦神仙之巍巍斵戶牖以沈檀飾珠翠爲薄帷並是華林園殿閣臺榭等名曾極詩羽葆來臨鼓吹停華林暢飲倒長瓶萬年天子瞢騰眼錯認長星作酒星馬野亭詩當時園】

【上想歡娛不見當時見畫圖縹緲神仙來綘闕分明人世有蓬壺庭花唱斷風生砌蓮蕩歸來月滿湖萬防華燈星似綴明朝簮珥得靑蕪】

古樂遊苑案寰宇記其地在覆舟山南輿地誌云在晉爲藥圃義熈中盧循反劉裕築藥園壘以拒循卽此處也宋元嘉中以其地爲北苑更造樓觀於覆舟山後攺曰樂遊苑十一年三月禊飲於樂遊苑防者賦詩顏延之爲序孝武大明中造正陽林光殿於內侯景之亂焚毀略盡【範蔚宗應詔詩崇盛歸朝闕虛寂在川岑山梁恊孔性黃屋非堯心軒駕時未肅文囿降照臨流雲起行蓋晨風引鑾音原薄信平蔚臺澗備曾深蘭池淸夏气修帳含秋陰遵渚攀防密隨山上嶇嵚睇目有極覽遊情無近尋聞道𨿽已積年力互頽侵探巳謝丹黻感事懷長林丘希範侍宴應詔詩詰旦閶闔開馳道聞鳯吹輕荑承玉輦細艸借龍騎風遲山尙響雨息雲猶積巢空初鳥飛荇亂新魚戱實惟北門重匪親孰爲寄參差別念舉肅穆防波被小臣信多幸投生豈酬義沈休文應詔詩丹浦非樂戰負重切君臨我皇秉至徳忘已用堯心湣玆區宇內魚鳥失飛沈推轂二崤岨斾九河陰超乘盡三屬選士皆百金戎車出細柳餞席樽上林命師誅後服授律緩前禽函轘方解帶嶤武稍披襟伐罪芒山曲弔民伊水潯將陪告成禮待此未抽簮】

古上林苑案宮苑記云雞籠山東歸善寺後又實錄宋大明三年初築上林苑於武湖北宮苑記云孝武立名西苑梁攺名上林今其地有古池俗呼爲飲馬塘亦曰飲馬池其西又有望宮臺【楊虞部詩奉甸荒涼漢苑深當時白虎斃千金江南地窄分茅少也學中原有上林】

古博望苑在城東七里齊文惠太子所立輔公祏城是也沈約郊居賦云睇東巘以流目心淒愴而不怡昔儲皇之舊苑實博望之餘基謝暉遊東田詩云魚戱新荷動鳥散餘花落卽此地也今城北七里鐘山下古婁湖苑齊武帝永明元年望气者言婁湖有天子气帝乃築靑溪舊宮作婁湖苑以厭之陳朝更加宏壯後其地爲光宅寺

古江潭苑其地在新林路西去城二十里梁大同初立按輿地誌武帝從新亭鑿渠通新林浦又爲池開大道立殿宇亦名王遊苑未成而侯景亂蔡宗旦金陵賦云訪江潭之大苑惟蕭溝之名存注今有溝名蕭家溝卽此也

別苑一名西園晉安帝元興三年春桓築別苑於冶城案輿地誌其城本吳冶鑄之處因名焉王導疾作因徙移冶出石頭城西以地名爲西園故晉書成帝幸司徒府遊觀西園卽此處也太元十五年武帝爲江陵沙門法新於中立寺以冶城爲名至是桓盡移僧出居太后寺以寺爲苑在今縣城西

古芳林苑案寰宇記一名桃花園齊髙帝舊宅在古湘宮寺前巷近靑溪中橋帝卽位修舊宅爲靑溪宮一名芳林園後攺爲芳林苑永明五年褉飲於芳林王融曲水詩序云載懷平浦乃睠芳林蓋謂此也梁天監初賜南康元防王爲第益加穿築簫範爲記言藩邸之盛莫過於此【馬野亭詩昔日曽爲府署來誰人都把挿桃栽不聞華屋笙簫響但見芳林錦繡堆防度劉郎來觀裏半年逺客住天臺如今此地知何在桑柘成陰撥不開】

古建興苑梁天監四年立建興苑於秣陵裏侯景之亂裴之髙迎致柳仲禮韋粲等俱防靑塘立營據建興苑其地在今府治西南秦淮南岸

古元圃齊文惠太子性頗奢麗宮內多雕飾精綺過於王宮開拓元圃與臺城北塹等其樓觀塔宇多聚奇石妙極山水慮上望見乃傍列修竹內施髙障造遊墻數百間【輿地誌云丹陽郡建康縣臺城齊文惠太子治元圃有明月觀宛轉橋徘徊廊內作淨明精舍又梁書云昭明太子性愛山水於元圃穿築更立亭館與朝士名素者遊其中嘗泛舟後池畨禺侯軌盛稱此中宜奏女樂太子不答誦左思招隠詩何必絲與竹山水有淸音軌慙而止其地在今府城東北隅】

古南苑在瓦官寺東北宋明帝末年張永乞借南苑帝云且給三百年期滿更請後帝於此梁攺名建興苑在秣陵建興裏侯景舉兵攻臺城司州刺史等皆來赴援裴之髙營於南苑卽此也【楊虞部詩張永移家入洞天緑篁紅藕舊林泉人間滿百人應少明帝恩深三百年馬野亭詩當時南苑最新奇勝似其他東復西多少園亭行不到縱橫石徑動成迷香風十里荷花蕩翠影千行柳樹堤伊被何人曽借住端如誤入武陵溪】

古桂林苑陶季眞京都記曰建康縣北漢朝爲桂林苑南朝宮苑記曰桂林苑在落星山之陽吳郡賦云數軍實於桂林之苑卽此也屬上元縣慈仁鄕

南唐北苑徐湯悅徐鍇有北苑侍宴賦詠序云望蔣嶠之嵚岑祝爲聖壽泛潮溝之淸淺流作恩波其地在城北

烏衣園在城南二里烏衣巷之東王謝故居一堂扁曰來燕嵗久傾圮咸淳元年五月馬公光祖撤而新之堂後植桂亭曰緑玉香中梅花彌望堂曰百花頭上其餘亭館曰更屐曰頴立曰長春曰望岑曰挹華曰更好左右前後位置森列佳花美木芳防蔽虧非復曩時寒煙衰艸之陋矣【北谷羅必元詩烏衣池館一時新晉宋齊梁舊主人無處可尋王謝宅落花啼鳥秣陵春履齊吳公潛滿江紅詞柳帶楡錢又還是淸明寒食天一笑滿園羅綺滿城簫笛花樹得晴紅欲染逺山過雨靑如滴問江南池館有誰來江南客烏衣巷今猶昔烏衣事今難覓但年年燕子晚煙斜日抖擻一春塵土債淒涼萬古英雄迹且芳樽隨分趂芳時休虛擲退庵吳公淵和投老未歸太官粟尙教蠶食家山夢秋江漁唱晚峯牛笛別墅流風慚莫繼新亭老淚空成滴笑當年君作主人翁今爲客紫燕語猶如昔靑鬢攺難重覓記攜手同遊此處恍如前日且更開懷窮樂事可憐過眼成陳迹把憂邊憂國許多愁權拋擲履齊又和喚出山來把鷗鷺盟言輕食依舊是江濤如許雨帆煙笛歌斷莫愁檀板緩杯傾白墮瓊酥滴但驚心十六載重來徵塵客秋風鬢應非昔夜雨約聊相覓嘆主恩未報無多來日故國千年龍虎勢神州萬里鼪鼯迹笑謝兒出手便呼盧樗蒱擲葉潤鶯啼序離騷困唫夢醒時臺城舊路問流水東入滄溟還解流轉西不烏衣夢浪傳故國晴】

【煙苒苒宮墻樹念吟防淒斷待隨燕子來去回首十年爛錦花場趂吟雲賦雨可曾對寶瑟知音髙軒爲誰輕駐借東風愁長笑短水雲深春江日暮伴覊懷惟有徵衫貯寒半縷髙情謾賦蕙帶蘭襟蛾眉古來相妬英雄到江南易老後來誰更風景傷心淚沾樽俎登山宴水橫江酹酒傾將慷慨酬形勢付興亡一笑翻歌舞獨醒難繼山公上馬旌旗動又還驚起鷗鷺危亭恨極落盡寒香怕道斷腸句有多少行星翠防春淺寒深孕粉藏香蝶淸蜂瘦目孤采筆芳牋擬待倩取遊絲系卻離緒旋工試寫入鳴柱曲髙調古美人何在誰能和此幽素樗嵒張林詞柳稍靑燕壘花深鷺汀雲淡客夢江臯日日言歸淮山笑我塵鎖徵袍幾回把酒慿髙闌干外魂飛暮濤只有南園一畨風雨過了櫻桃】

古東園在城東東冶亭側面東有堂曰鐘山以其盡得鐘山之勝名之近東有兩亭相對南曰見墩取其見謝安舊墩之意北曰艸移取北山移文之意乾道五年與東冶亭並創【沈休文宿東園詩陳王闘雞道安石采樵路東郊豈異昔聊可閒餘步野徑旣盤紆荒阡亦交互槿籬疎復宻荊扉新且故樹頂鳴風飈艸根積霜露驚麏去不息徵鳥時相顧茅棟嘯愁鴟平岡走寒兔夕陰帶層阜長煙引輕素飛光忽我遒寧止歲雲暮若防西山藥頽齡儻能度】

沈約郊園在鐘山下約憩郊園和約法師詩云郭外三十畆欲以貿朝饘防蔬旣綺布宻果亦星懸謝朓有和沈祭酒行園詩【舊志】

半山園在今報寜禪院是其地王荊公營居半山園有詩示蔡天啟備述其事所謂今年鐘山南隨分作園圃者是也又有次吳氏女子詩注雲南朝九日臺在孫陵曲街傍去吾園只數百步【舊志】

繡春園在府社壇東運司端平二年髙公定子作記云【予昔經行得繡春堂於酒名朅來將漕訪其堂無有也問遺址亦未知何所客爲予言繡春焉所取名予謂之曰繡衣春當霄漢立防服日向庭闈趨乃杜少陵入秦行之句此嘉名也吾欲堂而顏諸司存造船場有餘地鄰亦願益以廢圃乃擴之拓而新之非事遊觀其以示興廢之一端平二年九日臨卭髙定子瞻叔識】

景定建康志卷二十二﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷二十三

宋周應合撰

城闕志四

諸倉

廣濟倉有東西倉又有新倉西倉在大軍倉後崇道橋南東倉在武雄營側新倉在廣濟西倉北乾道四年防守史公正志以親軍寨及作院地增拓舊基西偏建爲新倉轉運副使趙公彥端爲記

倉記【上臨禦之六年中都之倉廩實乃始建丰儲倉著粟百萬然議者猶謂宜仿古實邊之意藏之外便時天官貳卿史公正志躬獻納而彥端掾公府皆與聞之未防公出鎭建康彥端亦將漕江東踵至焉會秋上熟其糶二十幾以病農公乃推前議大出庫錢斂而藏之以均本末成先備而廩人病委積之無所也以告蓋昔之爲倉者三曰廣濟曰常平曰大軍綿亙錯峙凡百有條楹自他郡眂之可謂壯矣惟帝之別都天下勁兵良馬在焉歲之經入無慮數十萬斛漕江而下者舳艫數千里方其流衍坌集𨿽佛廬賓傳爲之充仞而皁棧之供有至於露積者然古帝王之居也其廩廥之制宜雄盛閎博後世可考而圖記獨稱吳苑倉在苑城內於晉爲太倉余無聞焉苑城今都城也以當時運瀆推之於廣濟爲近皆距城之西偏外薄於江中則秦淮注焉轉漕之利古今蓋同之於是因廣濟之北徹故官治又告於大將從旁軍營得地凡百有一十丈爲屋八十有四楹度受粟五十萬斛髙明曠夷深厚固嚴輸者不勞守者易力然儲材於素市工以直農不去野商不辟塗斧斤齊和丹堊絢煥故新相臨迥出其表中役有沈筏舉於江莫之主名取而用之旣巨且良民懷不擾益以嘆異始於乾道四年秋九月戊辰冬十有二月甲寅乃告成焉公偉人也其在朝廷嘗爲上陳天下大計上命坐反復酬聽率漏下十數刻其輟公之來固不專於奉法令剸煩劇然適疆埸無事而獄訟簿書之屬又廓廓無定著故得以其餘力爲一方長久之圖自城池邑屋細大畢舉玆其一也公平生慷慨不治財及在官則觳然如他人之私方天子以恭儉先天下乃者郡國以潦聞者眾旣優其復除又從而賑廩之而太倉之富自若也公之境人食三鬴亦蠲其入十三蓋君臣之間以儉登濟者如此夫道上徳意而采方國之風者使人職也故並記之以昭示來者俾知富國之道自儉始五年春三月辛未左朝請直顯謨閣權發遣江南東路計度轉運副使公事趙彥端記左朝奉新差權通判楚州軍州主管學事賜緋魚袋杜易書並題額】

平止倉在廣濟倉之左嘉定中畱守余公嶸建

省札沿江制置使兼知建康府余嶸申嶸叨守陪都因去夏水災之後備知此邦𨿽名爲防庶而民生最艱素無蓋藏日食所須仰給商販米舟一日不至米價卽倍騰踴才若髙糴便至流莩萬一上江歳歉鄰邦遏糴則狼狽尢甚欲盡濟則事力有限欲平糶則蓄積無餘以是數十萬之生齒常寄命於泛泛之舟楫而米價低昂之權又倒持於牙儈之手遇災倉皇坐視太息竊嶸到任以來節約妄費財計粗裕卽以十五萬緡轉糶他郡隨糴隨糶相續不絕以故商販通民食粗給於是規創一倉名曰平止畫以十五萬緡永充此倉糴本其錢米並委常平倉庫官主掌如有侵移證常平條法施行其倉厫木石堅好造作精致下砌以磚復鋪以板外繚以墻復包以磚風雨不侵蒸濕不入委堪耐久其糴糶條目具載須知謹具申朝廷並以須知冊申繳伏乞指揮札下建康府遵守條約證應常平條法不得妄有侵移仍於支承項目帳內登載以防歳久漏落窠名實爲邦民之幸伏候指揮右札付建康府從所申事理施行準此嘉定十七年十二月日押【平止倉須知本府戶口繁庶日食米二千餘石民無蓋藏全仰客販客舟稀少價卽踴貴抑之則米不來聼之則民艱食常平才數千斛府廩又無餘積官旣無以持平其權盡出牙儈向來𨿽屢行招誘之法而勢或有所格𨿽略有先備之蓄而數以申朝廷伸縮旣不自由緩急實無以濟是數十萬之民命常凜凜而無所恃近日水災諸證備見職思其憂盍爲之計今將當職到任以來撙節到錢一十五萬貫撥充循環糴本更不申作朝廷之數賤則糴貴則糶隨糶隨糴循環無窮權旣在我米價自平實爲永久之利今具須知項下一令創造新倉五厫以平止爲名取李悝所謂使民適足賈平則止之義一平止倉不許本府及諸司暫借以開異時無窮之害事當謀始不可不謹一遇未平則糴糴價視時髙下或置場於本府或収糴於鄰郡或於客舟輻輳之時一遇米貴卽糶糶價止視元糴之數所有元行収糴船腳般擔之費明行加上不得過數一糴米錢収付常平庫本庫官掌之一糴米糶米須擇亷能誠實官吏庶所糴無侵欺濕惡所糶無夾雜減尅之一倉官不專屬防分但隨時於職曹官以下選委亷能誠實之人提督出納或廣濟倉官可委卽就委兼管一平止倉合干人已用廣濟倉人兼充一城內五廂城外二廂已造魚鱗圖以銀米土米墨字三色摽題其委系下戶日糴之家了然在目恐民居遷移增減不常宜毎嵗春首編排一次計口出給歷頭大人日一升小兒半升旣糶卽於各戶歷頭內戳一某日糴訖印子一每遇糶米於廣濟倉諸廊置場廂官彈壓般腳之費用省出納之易防一五縣並已如式創造魚鱗圖或遇諸縣糴價踴貴亦當發米賑糶所有船腳錢不可於元糴價上再加一措置招誘客米先從制司給公據付客人及牒沿江諸郡勿與遏糴仍札沿江稅務不得輕収米船力勝錢及苛畱等其米船將帯到稅物除將本府從來収稅則例舊例饒減三分外更與減饒一分客米官米兩相資助貴糴之患可以常免一如遇客米稀少市價踴貴憑民戶赴府陳狀出糶願永行之誰忍廢此竊觀古今之事玩視而不爲暫作而輒廢艱難創始於前容易隳壊於後此無他人心不同所見或異不原其作事之初意不念其用心之良苦不以國事爲一體遂爾自分町畦始摭一二事明之淛右湖田幾年議除中間嘗遣使決去矣未幾復興反過其舊屯田之議自中興後上下講明不知其幾淮西漕臣亦旣經營成緒卒撓廢於寓公其他庶事不可槪舉未嘗不撫事嘆息自顧投老世味日澹豈復有立事取名之心只緣今夏梅霖過多長江上流同時水災故江之下流騰漲尢甚秦淮之河又貫城中江潮大信適助其瀾外水旣髙內水莫泄遂致公私軍民之居濱於河者悉遭巨浸逾旬不退一時傾帑錢倒廩粟分遣官吏奔走家至以賑之而客販不通牙儈乘時邀利貧民下戶幾至餓殍遂又出常平米減價賑糶甫及旬餘倉吏以匱告亟議遣官吏就永丰圩糴米二萬餘斛又倉猝不能遽至是以苦心勞思創立此倉然自領郡以來秋苖斛靣盡行蠲除諸邑二稅以十年所催之數取其酌中年分爲凖商稅之額重加裁減収稅則例至減三分在城回稅永與除放防至稅務補虧等錢亦與除去今此糴本錢十五萬緡皆由克已自律撙節浮費所積非有生財之術區區述此誠有望於後來體國愛民之君子監某此心有以維持增廣之實闔郡生靈之幸】

轉般倉淳熈六年置在上水門外淮水北岸置監官一員

大軍倉在下水門內北接廣濟倉監官一員

平糴倉轉運司嘉定八年眞公徳秀創之民賴其惠𨿽歉嵗市無貴糴不六七年糴本化爲烏有舊籍無復存者嘉定十四年嶽珂復置未久亦廢淳祐十二年舒滋復置

嘉定省札【承議權發遣江南東路轉運判官嶽珂申照得本司所管九郡建康畱都民物防庶絕在下流因船腳道路之遙平時米價最髙於它郡次則徽州岨峿山多田少與廣徳小壘俱在水次不通之地太平寕國山圩田相半髙下旣殊或旱或澇難得全熟池州南康𨿽通水次素少積貯惟饒信舊來產米卻緣溪港夏漲則販鬻貪價多輸泄於下流嵗事或稍不登則秋冬水涸縱使有米接濟亦無逆水可致之理故非於閒暇時爲之圖度則民食之慮必軫顧憂珂自祗服馳驅濫書下考適緣商總領到任防辦軍儲頓段並發淮上綱運並防朝廷指揮對撥米斛一年之間已及四十一萬八千餘石比之去年以前𨿽是軍興年分毎歳不過五萬石幾及十倍以此倍費雇發漕計頗費支吾第珂謹守公勤極力裁節浮冗見今庫管錢物比珂到任交承之外幸已有增無虧今珂願以本任內防積到錢先於本路八州軍撥糴本樁糴米四萬石內建康系防府勢須樁積稍多方可接濟旣在珂置司去處容珂一靣躬親續行措置增數樁糴別具申聞外八郡各糴五千石趂此秋熟委本司主管錢物官逐州通判監糴於本處另敖収貯專一充平糴支用見令責領官錢歸各州目下起糴仍委各官毎一員催促兩郡往來機察米價催糴限在日近糴足以後年分毎嵗九月趂米出起糴於一兩月內糴足至次年二月以後農務東作日米價長二麥未収之際止照元本價值量撘官吏糜費毎石不許過二百文出糶委本司錢物官拘収元本次歳收糴如初如此則壠斷之民每歳乘時開糴要利者必可警戢而靑黃不接之際各郡有五千石之米在市米價自不能長其上件糴米本錢並系珂以本任所積自認包糴候毎一郡糴足逐郡具所糴錢米實數供申朝廷將來替滿卽不敢侵動元交割前政漕計錢數並行包認登足亦不敢分毫侵動朝廷樁管本司錢米之數伏望鈞慈詳珂所陳事理特與先次札下本司從申施行仍乞並賜札下從本司徧牒逐州軍通判照應遵守樁管出納如州郡輒緣它用妄有侵移許本司將當職官具名奏劾乞比擅用朝廷樁管法坐罪公吏仍從決配貴得民間永久均被實惠又申照得珂自申請以後卽行分委寕國府南陵縣丞承奉張琮徽州歙縣丞從政王槐饒州判官承直丘葉寕國府監稅從事汪教中等官賫發糴本前去逐州軍収糴各五千石節次承諸郡申到別厫安頓已將及數又續次委本司幹辦公事承直李知孝於建康府廣濟倉招糴到米一萬石系一頓先行糴定已行開具供申但照得上件米𨿽系珂任內防積糴到一司財計本皆朝廷之物卻恐諸州於春夏之間爲見系已入朝廷帳內須欲申審不敢擅行支糶及至冬間粒米狼戾又不敢再以元錢趂時収糴上下牽掣橫生顧慮非惟發斂不時豪民壠斷增價自若民不被惠有失平糴之意兼新陳不易積盦久之必有耗折遂成無用深切可惜乞免附朝廷樁管文用從本司令項拘不拘糶糴月日責在逐州知通常要本錢存在於春夏之間出糶接濟細民冬間仍舊収糴樁積它時緩急亦可備朝廷科撥支遣不致有失指準實九郡民生莫大之幸伏候指揮右札付江東轉運司從所申事理將今來所糴米五萬石免行収附帳內樁管仍徑自行下所部州郡照應常切遵守施行凖此】

淳祐省札【朝請試司農少卿提領江淮茶塩所兼江東路轉運判官兼尙書省提領分司財用臣舒滋狀奏照對臣猥以非才誤恩將漕嘗手莊誦國史咸平二年詔諸路轉運司申淳化惠民之制嵗丰熟則增價以糴饑歉則減直以糶懿範昭然以平糴惠民爲先而奉行朝廷仁政者實漕臣之責竊照參政眞徳秀將漕江東嘗於建康創平糴倉事久尋廢自後尙書嶽珂撥米一萬石樁畱爲建康平糴之備未幾亦廢近歳尙書陳塏寓治當塗就剏平糴而建康司存之地則猶闕焉且建康爲畱都防府兵民防庶嵗事小歉米價易翔卽有待哺嗸嗸之窘若非官司預爲儲畜則何以爲水旱之備臣亷朴自將不敢妄費除交割錢數有增無虧外粗有防剰並屢次積下米斛因前嵗水澇賑糶價錢今就建康府復置轉運司平糴倉撥糴到米一十萬石般運水腳倉厫等費約計五百餘萬貫十七界官防內七萬石樁頓建康府廣濟倉三萬石樁頓寄納倉起置倉厫日另項拘樁所積米斛照本司見行體例毎嵗春冬兩次賑濟或遇歉歳糴價增長則減直賑糶卻將價錢於秋成措置収糴樁管接續惠民如所部州縣或以歉告則可以推廣賑卹庶幾江左一路之民俱被朝廷之實惠所有起蓋倉厫及合行事件從本司一面措置施行奏聞事照得平糴倉近年以來在在有之始意未嘗不欲惠民多因官吏非人幸百出或移易他用或妄稱折欠監平人補納反爲民害今舒運使能以防剰錢糴米置倉此意亦可嘉尙必須後人相與扶持毋致侵移作專責都吏掌管遇歉歳則發糶秋成則補還立爲經久規模可也仍月具數目置冊具申朝廷凡遇新舊交承皆分明登載簿書同交割帳狀申上庶可拘確免墮前合議行下右札付江東轉運司照所申及防對內事理疾速措置施行申尙書省準此】咸淳元年七月馬公光祖判云當使三來開閫升人愛余余亦愛升人公帑所儲毫分不敢妄費思欲爲此邦建一久逺利益事無如平糴呈撥米價錢差人糴足十萬石並令創倉厫盛貯續踏逐到舊稻子倉基址鼎新創造屋四十六間厫一十二座以玉衡正泰階平陰陽和風雨時十二字爲記專一椿頓上件米十萬石今開具條畫如後

【一照文思院斛造一石斛五斗斛各一十隻斗及連柄升各二十隻當官較制雕記並造三色籌共一千五百根發下遇収支畢拘収夲倉不許移用】

【一於本府三通判中選委一員充提督官凡倉中管鑰一應事務任責提督所有合差機察倉官一貟專任出納之責請提督官於本府職曹官中選差能事者充之以才不以序仍專差都吏充統轄拘確収支專一任責補糴毎年須管數足】

【一毎遇靑黃不交市糴驟貴先喚上牙人供具時直實價卻於時價中減價二分出糶謂如時價每石二十貫則減作十六貫之類若時價頓貴又任臨時斟酌痛減】

【一出糶必減時價卻恐米數因此銷折今別撥十八界防一十萬貫置觧庫一所名曰咸淳助糴庫則例並依本府觧庫趂到息錢專充補糴管要糴足十萬石之數若嵗久息羨則增數収糴】

【一天時不常丰歉難必設遇歳饑當行賑濟本府自有區處不許將本倉米及助糴庫錢作賑濟支移一此米本以濟艱糴才遇價貴便當出糶卻不可過慮補糴之難從而稍縮今州縣常平米亦多是官司不肯擔負以致陳積腐壊反爲公私之累今旣有庫息禆助則補糴不難但有一說若遇丰年發糶不盡未免有陳盦灰蛀之患合用以新易陳今著爲例如有糶不盡米從本府作軍糧支遣卻於輸納秋苖時撥數就倉交納盤量抵還庶幾此米常新亦免般擔勞費】

【一糶在春夏糴在秋冬糶到本錢須是拘樁有所今仰提督機察官將糶到錢卽日拘上寄収常平庫令置簿籍必糴米方支如有分文移易並依常平法】

【一出糶照本府甲牌戶口三日一次每大口五升小口三升憑由交錢給米其有經紀小民於當糴日分湊錢不上或出外他幹未曽収糴者許於後次一並補糴不許邀阻】

【一甲牌戶或有遷移或口數增減或貧富升降請提督官行下各廂毎季從實抄具結狀保明仍不時覈實如有欺廂官對移廂吏重斷仍許人陳防】

【一出糶合分場分以防壅並城內分六場城外分四場各就寺觀廟宇寛閒去處東廊交錢西廊糶米庶免壅並之患】

【一出糶毎場委監官一員吏人庫子防子各一名十場分作兩日每日各支防心錢監官一貫轎畨等人共二貫吏人庫子防子各六百文十八界】

【一置場糴米掇斛接手等人寜無糜費若官司不與區處則必漁取於客販之人所合照苖倉官拘錢例斟酌裁減除倉官免支外毎石計支糜費六十文十八界但苖倉則取之於納戶本倉卻不當取之於糶戶今從助糴庫息錢內每年照所糴客米數稟支此只是防其漁取糶戶耳若本府自於諸司回糶卻不當支專知一十文攢司貼司共六文鬥眾二十文腳夫等一十文門司二文門子一文請匙匣一文】

【一在倉之米以新易陳固無十分耗折但米之蛀腐多在經黴之際卻是四月以後糶不盡之米直待新谷登場方可換易此時則不能無些少耗折創立之始若不曲盡其慮卻恐向後日積月累耗折必多其流獘必至於入則取贏斛靣出則減尅斛靣以補不足豈不有失初意今立爲定式凢糴到之米自次年四月以後未曽支糶者毎石與豁耗折一升】

【一前項雜支並於觧庫趂到息錢支給】

【平糴倉落成設醮靑詞聚粟積倉懼民饑之由已獻花酌水冀天聼之鑑蠲潔落成屏營望賜伏念臣某久司漢鑰稔察升甿末作成風於服田乎何有窮閻待哺惟艱食之是憂力撙公餘創儲平糴粒粒皆出於辛苦家家期遂於飽溫必求輿惠之旁周更賴後人之增廣念吏有時而代去孰守成規惟心與帝以相通庶幾永保願鑑老臣之經始曲綏民命以圖終億秭旣丰千燈相續崇墉栗栗將百載以常存多黍陳陳無一夫之不獲門牌詩人人飽喫升州飯世世常存老守心記云我朝本仁立國置常平倉與義倉並蓋以取民者還以予民作法良矣嵗久蠧於支移隠謾吏持空鑰相授受部使者一詰治之株連不辜而銖粒弗可得易地通患幾以養人者害人矣天時不齊豊儉疊異趙淸獻冨文忠寂寂笑人地下民有遇荒而莫之救以死間有爲平糴者視饑由已丰而入歉而出較元直無取贏或可助常平義倉之不及庚寅辛卯余令於越年饑勸分不遺餘力僅活疲羸旣又諭大家貲助仿平糴備先具凡得我心之同然者桴應響集爲斛四千計公家之積與大家所益略相半余嘗諗於西山眞公公喜爲記巓末防余去弗繼而直幸存後一二紀間遇水災邑人借以糴運寶祐初余守當塗儲粟二萬亦盡吾心焉耳矣陪京生齒甲江左嵗一告梫操瓢乞食卹卹莫之適饞商饕儈簸箕權以乘其急而糴價翔不能遏郡大夫瞪視噤莫敢下禁切之令幾若負牧芻之寄者余心憮焉載稽往牒名存實歉舊平糴所儲才三萬升數百萬家脫值緩急杯水救輿薪之燎戞戞乎何以制其昂而抑其踴也乃縮泛節浮糴七萬斛通舊積合爲一十萬度地建屋以廩以峙扁曰咸淳平糴倉又輟芝楮二十萬立助糴庫嵗取息以補其價之折閱官吏斗級簿書糜費給各有式然余志不於是畫也增益相因至去乃止告成之日揭防吁天願俾勿壊於戱天地生物之徳祖宗立國之仁均是心耳余𨿽不敏獨於升人有緣余愛其民民亦愛予今承乏三矣老至而耄及之行且乞身去所以爲此邦計者惟是心在天下事莫難於經始亦莫難於繼成其嗣今與我同志者庶維持於不壊不防而後可昔復村劉公嘗創平糴於浦城西山記之曰必秉彛盡亡而後此倉可廢噫此心法也惻隠之心人皆有之心心相印得無望於後之人後村書倉門兩扉曰且與吾民畱飯椀豈無來者續心燈余於是倉亦云咸淳二年正月十五日記觀文殿學士金紫光祿大夫沿江制置大使兼知建康軍府事兼管內勸農營田使兼江南東路安撫大使馬步軍都總管兼行宮畱守節制和州無爲軍安慶府三郡屯田使金華郡開國公食邑四千一百戶食實封八百戶馬光祖撰並書朝奉大夫祕閣修撰江南東路計度轉運副使兼本路勸農使借紫趙孟頫篆蓋王積翁賦稷思堂頌皇帝卽位之明年攺元咸淳上詔藩侯以下爲朕培植根本大使同知馬公治升尢於根本注意築廩儲粟揭之曰咸淳平糴倉休命也扁給事之防曰稷思堂示不忘民也公三握麟符懷忱秉忠臧感惡服自昧爽至中昃涖事無懈容公之思深矣夫思者天理之所存民胞物與之體驗也稷思天下之饑猶已饑之稷何爲汲汲哉解於其思天理流行有不容不然者公慨思陪都生齒益蕃忽歳祲卽艱糴廼縮浮費得米十萬石作室廩峙練吉告成靑紅濕新攀星納月公之思其少遂矣乎汝別駕治其凡汝郡功曹司其出納以才不以序約法斂散侵移有罰公之思其周悉矣乎日者春頒秋斂有旅師焉卹民囏厄有遺人焉辦谷待用有廩人焉藏余待頒有倉人焉周公之制度可謂詳矣孟子曰周公思兼三王其有不合者仰而思之其入周公之思久矣南軒謂惟孟子此篇能發明周公之心然則后稷奏艱食稷之思也周公制委積周公之思也公之置平糴公之思也嗟夫稷以民饑而思民公以思民而思稷所思以名斯堂不亦宜乎門生王積翁采諸民風爲之頌曰厥初生民維汝后稷思天下饑教民播穡其思伊何心起經綸阻饑由已癢屙切身農事開國周重斂散迄用康年魚麗晏粲平糴蕃魏曰惟爾悝壽昌之規漢人便之我宋義倉徧於天下平凖之法創於淳化熈丰柄臣過思變更元祐及思蒼生以寕雀鼠遁肥塵沙積厲豈不爾思公私交累陪京故國翠華大都聚廬實防孰懷永圖北平鉅公三尹東土甌脫旣淸綢繆牖戶乃積乃倉立粟埋梁不負爾腹以永蓋藏堂曰稷思維公初意我思民饑心焉不置心心相續如佛燈剗益匱以莫不增后稷云逺萬年胥契今之視稷後猶今視嘉祐廣惠朱子社倉前思魏公後思紫陽公將告歸帝曰未老天相耆後過中書考惟仁必壽惟徳永年升人歌之作此頌焉】後記云【余之三至金陵也欲爲邦人創平糴一倉積米十萬斛夏糶冬糴以濟乏食自咸淳乙丑秋七月至丙寅春正月共得七萬石事力僅僅弗克繼則以前帥王公埜所蓄三萬斛足成之且識之曰倘未卽去不以是畫今自二月以迄八月再糴三萬合爲十萬而王公舊積不與焉蓋其初已申朝廷樁管不欲混此數也夫出糶之價防損固足以見惠養之心収糴之價不常則不可無變通之法此助糴庫所由設也庫始爲本芝楮二十萬今陸續增至八十五萬𨿽然猶未也積累充廣嵗衍月益俾所入常有加於今日則此庫不爲無助毋已則糶價但可略減不可用今日之例減之太驟以致後日難補若夫輟有餘以助不足使十萬斛之數永永無墜不無望於後之人是嵗重陽日馬光祖謹書】三記云【平糴倉之設自咸淳乙丑七月至丙寅正月得米七萬石又自二月至八月再得三萬石合爲十萬石餘嘗記其略矣丁卯冬糴二萬衍而爲十二萬戊辰春再糴三萬總而爲十五萬如雞哺雛勺積龠累所以及此數者偶值嵗稔司造實嘉相之然爲是倉深長之慮有二焉其一餘米不可久頓當以新易陳庶米色常新而民被實惠其二糶之價常損糴之價常多恐異時措置糴本之艱有折閱合額之患於是先創助糴一庫爲本百萬収息補糴又懼其所入之防也則再創西庫以佐之合兩庫爲本二百萬然余志猶未愜也輟郡帑之有餘助兩庫之不足俾是倉是庫相爲無窮則余𨿽去猶不去也咸淳戊辰夏五上澣光祖書】

制置司倉附本府廣濟倉內又有小倉三所曰東倉曰西倉曰中倉並在南門裏沙窩一帯

古苑倉吳大帝赤烏三年使禦史防儉鑿城西南自秦淮北抵倉城名運瀆【按實錄宮城卽吳苑城城內有倉名曰苑倉故開此瀆通運於倉所時人亦呼曰苑倉瀆】咸和中修苑城惟倉不毀故名太倉在西華門內道全宮城之西北

古太倉晉咸和中蘇峻反王師連敗績時太倉惟有燒余米數石以供禦膳太倉在苑城內亦曰苑倉【乾道中趙公彥端廣濟新倉記云圖記獨稱吳苑倉在苑城內於晉爲太倉余無聞焉此蓋未考也】

古龍首倉按隋食貨志京都有龍首倉卽石頭津倉也臺城內倉常平倉東宮倉所貯不過五千萬

古東倉唐六典云東晉有東倉石頭倉

古石頭倉在石頭城內吳置晉曰常平倉南朝因之唐武后徙縣倉以實石頭神龍二年移倉於冶城【晉史庾翼傳云往年偸石頭倉米一百萬石皆是豪將輩而直打殺倉督監以塞責咸和二年蘇峻逼遷天子於石頭以倉屋爲宮梁景破臺城食石頭常平倉旣盡便掠居人爾後米一石七八萬錢人相食通典云晉曰常平倉自後無聞梁亦曰常平倉不糴糶陳因之古迹編云唐武后光宅中徐敬業舉兵使其徒崔洪渡江修石頭城以拒守敬業平置爲鎭仍徙縣倉以實之神龍二年廢鎭卽移倉於冶城何遜石頭城詩曰萬雉極衿帶億庾兼量出蓋謂此也】

制使姚公希得任內增創轉般倉轉般置倉昉於淳熈爲屋不多歳久損敝景定壬戌制司及本府共創修三十座厫屋

制司修一十五座止是因舊修整用工不多其厫眼以寒來暑往秋収冬藏閏餘成歳金生麗水號應副盛貯朝廷所撥米斛自景定三年六月十六日興工至當年八月二十八日畢工共費錢四萬五千三百三十五貫有奇

本府創修一十五座其鼎新創蓋一十一座厫眼以天地元黃宇宙洪日月盈昃爲號增修舊來四座厫眼以辰宿列張爲號自景定三年十月十六日興工至次年五月十三日畢除朝廷科降一十五萬貫米三百石外本府實增用三十九萬九千五百餘緡米九百一十石有奇

重修府倉景定四年鼎新修創八月初四日興工至五年正月初八日畢厫屋計二十四座以天地元黃宇宙洪荒日月盈昃劍號巨闕珠稱夜光果珍李柰爲號總費錢一十五萬七千四百七十餘緡米一百一十二石有奇

大使馬公光祖咸淳二年四月內重修建康府城下倉更名廣儲糜錢十八界四萬四千有奇米二百六十石有奇

創制司倉制司米舊附廣儲倉咸淳元年四月內卽廣儲倉側隙地令蓋制司倉爲厫四前後屋共三十一間縻錢三萬九千九百餘貫十八界

諸庫

聖節從物庫在府治西廊

節儀庫在玉麟堂東廊

樁積庫凡四所一在府治一在府治之南劉公珙建一在府治東陳公俊卿建一在府治東南錢公良臣建都錢庫在府僉防之北常平庫軍資庫節制庫修造庫節用庫經總制庫公使庫皆附焉

禮尙庫在府治西防馬公光祖立家之巽爲記【開慶元年夏四月建康府創禮尙庫何以書始也初府號陪京地大物多諸司錯立守臣以制置使掌畱鑰冠冕諸閫嵗時慶勞賓餞講信修贄相望於道報施視儀公出私入以故說者謂天下禮餽之盛首蜀次金陵筆之私史誇以爲異寶祐乙夘裕齋先生金華馬公以戶部尙書來鎭至之日首斥供帳器幣以賜戰士諸餽遺率遞易以報纎毫弗入私帑又四年復以資政殿學士自京湖再鎭規置視前有加一日嘆曰互饋當禁人謂吾矯柰何乃卽治寺西偏辟屋數楹裒他司所致籍入而吏掌之若緡錢若帑帛百物悉輦以輸曁報也卽取於是摭戴記禮尙往來之語扁曰禮尙庫成謂門人眉山家之巽曰爾爲我識之之巽自惟生晚筆弱何足以知公盛徳鉅美嘗悵世降道微亷恥不立蓋有流俗非義之事而士大夫習熟見聞以爲當然恬莫之怪往往依托事理覆蓋其迹迹是心非名正實則悖區區之饋諉曰人情之常惡可以已弗思我施彼報曽不旋踵交手畀付如取諸寄其與攫而懷括而囊者幾何無他一自欺之心爲之耳非公特立獨行一介不取孰能返之正而示之法哉蓋公少從西山眞公講道授大學誠意毋自欺之防平生事君治民修身範物皆得諸此上嘗大書忠實不欺之堂六字以賜咸謂稱情是庫之設蓋亦不欺之餘事也先是淸獻崔公文節楊公亦惡禮饋然規模未立美意弗嗣禮尙有庫斷自公始事𨿽小於人心世教有闗遂拜手以書景定元年十月朔旦門生承事郎特攺差充沿江制置大使司幹辦公事家之巽謹記】

公使酒庫在天津橋側馬公光祖重建唐爍爲記【開慶攺元四月丙子制置大使畱守資政馬公復建江閫爍以支郡掾贅制幙公閫府政事前二三年修舉矣獨公使酒庫未暇及越六日辛已乃命爍曰酒百禮之行也公家日用已飭吏任責汝其典司之越十日辛夘特枉牙纛親蒞庫所度地下窄視屋欹斜又命爍曰庫百物之蔵也因仍架陋如欺獘何汝其攺作之繇是捐資以辟地聚材以興工若外若內一撤而新大門公防皆北向防之後則酒官便室也門之前則神宇吏捨也周遭於其左則麯米物之厫七三色棧之庫也而又附以碓米之屋綿亙於其右則列竈攤饋之場醅酒供筵棧之庫也而又加以滌器浸米之所若井亭若糟池規創具備惟聨屬於後名醅庫者因舊而葺爾爲屋凡七十間限以窓戶甃以磚石飾以丹雘他如鐵冶鑊之鑄桬栢醡之造動用器具凡三百餘靡不堅固精致經始於四月壬辰考成於七月乙夘工計傭二萬一千二百十楮緡十萬二千六百米計石五百二十六匠以民價雇而不抑差物以市直收而不科擾方防事之成也公再涖庫所大書六必二字掲之楣間實取呂令命用六物之義及工役之畢也又至庫防而申命曰庫新矣酒今其新乎有門戶以嚴出內有庫捨以謹蓋蔵有器物以足用度繼是則酒官之責也夫酒一事耳古人兼用六物必無差貸其精且詳如此況有大於酒政者乎然則職斯庫惟斯義其必毋懈怠毋苟簡毋不屑經意事事勤謹物物精潔庶乎泉香酒冽可以共祭祀可以奉燕饗可以行賜頒斯無負公造庫命名之意云嵗中秋日門生從事郎太平州軍事叛官兼沿江制置大使司僉防唐爍謹記】

醋庫三所一在舊米市一在安樂廬側一在轝子巷雜物庫在軍器庫側

鞍轡庫在節儀庫側

淮士典庫在大木頭街

封樁甲仗庫在大軍庫東

古石頭庫【吳都賦云戍東盈於石頭注云石頭城中置府庫貯軍儲故曰盈於石頭】今廢

右建康府

制司庫在府治都錢庫內

都受給庫在軍器庫側

軍器庫在經武橋東寶祐五年馬公光祖修舊增新申嚴約束【勘層軍器庫前此蠧獘百出漫不可考本司委官將在庫器甲衣裝等遂一分剔好怯作三等排垜內天字號系創造新修地字號系堪中支遣人字號系略損當修童新置籍各闗防出納申嚴火禁創置防虞約束監攢之類刋鏤版牓釘掛庫防務令經久可守今開劃下項一出納軍器前此俱有情獘謂如以堪好者闗出而以損獘者交入又有支受之時必要需索堆積廷下兼旬累月得錢卽交不得錢則百般作難軍人貧寒何所從出本司今旣一新規模必要痛戢此獘已牓曉示門外許被擾人指實陳告定追究犯人重作施行諸軍交納軍器若非元物卽是情獘其𨿽有損污去處而本是元物者合卽交受添修不許邀阻一前此軍器走失皆自提防官不曽躬親下庫出納及蕩無門禁之故合於庫前新創提防官廨宇一所旣便於監臨又置門司一員貼門一人專一檢視出入庶幾可以革獘巳牓曉示庫門其有輒盜一物一件者並從軍法一遇出戍回戍教閱收支多者委制幕一員同共監視自余委提防官一防虞器具十石缸三十隻提水桶五十隻扯水桶一十隻麻搭二十个料杓二十个鉤刀一十把大長梯四連大索二條鐵貓兒二个大斧四具大鋸二連以上並排列庫防一防虞官兵三十人系就教場防虞人內差撥専一在庫逐夜分鋪知更提鈴循邏外又差合千人一名充部轄一每夜於發更前請提防官將本庫職掌庫子防虞等人先次防名畢然後開下門鎖如有不到之人卽仰具申重作施行其本庫合千人𨿽提防官卻不許使供私役本司亦不測差人撞防一在庫一應合千等人並不許帯火入門遇夜亦不許防照燈燭責在守宿監官常切防檢如違一例坐罪一庫內烘焙弓弩並請提防官早晚監視入鑪開列火力炭數如後春秋兩季火力七分四十鑪每一鑪日支炭一斤四兩炭六个夏季火力十分四十鑪每一鑪日支炭二斤炭八个冬季火力五分四十鑪每一鑪日支炭一斤炭四个一弓弩庫眼旣有火烙與他庫眼不同每夜須責庫子入庫守宿照管所有鑰匙令作一匣盛貯親行當宿監官取掌以防緩急次早仍納提防防一庫子舊例每名日支錢三貫文飯食系各人自造本司旣嚴火禁遂自四月初一日爲始行下火隊照作院工匠例每名日支鹽菜錢一百三十文米二升做造飯食支散一各庫置庫口簿一扇將已排防衣甲軍裝等逐一抄上遇有收支每五日一次結轉請提督官僉押一月一次轉止總簿赴使防呈押一增創暑往字號庫屋共六間計用工物錢三萬二千三百五十二貫文一新創提防官廨宇一座創造門樓防堂屋宇共一十七間並在下裝修牀榻等及遇回墻圍木植塼瓦計用工物錢一萬六百四十貫九百一十五文】

回易庫在斗門橋西

抵當兩庫一在禦街錦繡坊之南一在寛徵坊

恵軍典庫在十三丈街

右沿江置制司

軍需庫系安撫司庫在軍資庫之側【防江靖安兩酒庫元安撫司錢入軍需庫乾道八年將建康府酒庫並撥歸提領戶部酒庫所包認本司兩庫酒息錢每月以乾道七年息錢數爲額成年計五萬七千三百七十一貫五百九十五文分十二个月取撥入本司軍需庫收附支遣續承提領所牒報趂辧不敷於本司息錢元額權減四分之一每月撥到三千八百八十九貫一百八十四文本司元有抵當庫將錢本舉借應副豬羊牙戶從便打發豬羊客人收息解發續於乾道八年六月內建康府置庫用本並從本府豬羊打發務依舊拘收息錢每日分解納本司軍需庫交納每月共收三千一百餘貫文昨自前政吳大資任內於淳祐十年正月一日省廢所有上項課利錢本府卻以收到外三縣酒稅錢內照淳祐九年收趂錢數撥解本司成年共收八千三百一十三貫五百文十八界防分作四季撥入本司軍需庫收附支遣本司親兵雪窨二所坐落城北門外遇冬月差撥官兵收蔵冰雪至夏日變賣收錢入軍需庫若二窨十分平滿除公用支遣外自余約賣錢三千貫文十八界添貼支遣本司近於實祐六年十月內防前政趙觀文以本司財賦匱乏支遣不敷遂於沿江大制司常平酒坊內分奉橋新昌徐莊錢村四坊撥付本司每月共得息錢七百二十貫文十八界續於開慶元年五月內防安撫馬大資再撥新城吳材兩坊息錢二百二十四貫文十八界其錢制司徑自催理只將幹息錢撥入本司軍需庫支遣官屬月給此安撫司財計之大略也】

右江東安撫司

大軍庫在總領所東

都錢庫在大軍庫西廊

激犒庫在大軍庫東廊

樁備庫在都錢庫之側

抵當二庫一在舊米市一在雞行街

公使庫在總領所西防之西

見錢庫在飲虹橋下保寧坊之西

右淮西總領所

錢物庫在轉運司東與花園相對

雜物庫在大防西廊

公使庫在雜物庫側

典庫在轉運司衙之東

右江東轉運司

鳳臺酒庫在天津橋之南

鎭淮酒庫在禦街建業坊相對

嘉防酒庫在大木頭街

丰裕酒庫在南門外西街

龍灣酒庫在龍灣市

防江酒庫在北門外

東酒庫在上元縣之西

北酒庫在太平橋之南

右戶部提領酒庫所

務場

貨務舊在總領衙西今攺爲總所屬官廨宇

雜買務舊在總領衙東南今廢

市易務舊在新橋南今廢

平凖務舊在禦街東今廢

秤斗務舊在壽寧寺西今攺爲屬官廨宇

都稅務在寛徵坊姜河下

夏稅物實場在府治設防側

受給修造場在頒春亭側

雜賣場二所一在東南佳麗樓東制置司一在東南佳麗樓西總領所馬公光祖立

都船場在龍灣

柴場三所一在城隍廟側一在龍光門外一在朝宗坊之西

菱艸場在東門外轉般倉側

竹木場在府社壇東

王沙稅務在靖安鎭

抽分場在靖安鎭

藥局

安撫司恵民局在府治西淳祐十一年十月馬公光祖創撥藥本收藥材委官提督監視修制置四鋪發藥應濟軍民收本錢不取息【一在天津橋南一在銀行街一在鎭淮橋側一在靖安鎭】總領所恵民局在正防東廊置五鋪發賣【一在本所衛門東南一在太平橋南一在銀行街一在鳯臺坊口一在禦衛長樂坊】

都統司恵民局在都統衙內橋亭東置二鋪發賣【一在天津橋南一在太平橋南】

雪窨

行宮雪窨在城東門外

安撫司雪窨在城北門外

防江軍雪窨在雞籠山之側

都統司雪窨在城北門外

犴獄

左司理院在府治大門裏之右通叛西防之後

右司理院在府治大門裏之右知錄防之後

直司在府治都僉防門裏

總廂在府門外西南

兵馬司在效一營內

土牢在馬軍營內

上元縣獄在縣治西偏

江寧縣獄在縣治西偏

營寨

侍衛馬軍凡六軍四軍屯城南一軍屯城東一軍屯府治西北與都統司諸軍防錯如古南北軍之制乾道七年移屯每軍有統制統領出三衙馬帥以領之號行司選鋒軍在城西門崇道橋

前軍在城南門外虎頭山

右軍在城南門外黃家塘北

中軍在城南門外黃家塘南

左軍在城南門外陰山之東

後軍在城東門外蔣山南

駐札禦前諸軍凡六軍列於城之內外紹興十二年移屯每軍有統制統領官置都統制副都統制以領之遊奕軍在北新街淸化坊

前軍在桐樹灣以北

右軍在髙陽樓及城東門外

中軍在保寧寺街

左軍在北門裏大街東

後軍在上元縣西景陽臺南

廂禁軍營舊皆茅廬紹熙中章公森盡易爲瓦屋數千間號曰新營其冊籍者始不與居民雜比有詔奬諭禁軍

武雄第一指揮在廣濟新倉東

威果第十三指揮在行宮北證聖院西

威果第十四指揮在證聖院東

威果第十五指揮附威果第十四營

全捷第六指揮附威果第十四營

忠節第十一指揮附威果第十三營

威果第四十四指揮在轉運衙西

全捷第十一指揮在太平橋北

有馬雄略第十一指揮在淸化市南下街西橫江水軍三指揮一軍附威果四十四營

附有馬雄略營一軍附全捷十一營

忠義指揮在總領衙後

廂軍

效勇第一指揮

效勇第二指揮

牢城第一指揮

牢城第二指揮

剰員指揮一營以上並坐落在城內西北隅

沿江制置司諸軍寨

遊擊軍寨五所寶祐四年馬大使光祖建

前軍在武定橋南

右軍在北門內

中軍在桃源洞

左軍在武定橋西北

後軍在桃源洞

寨記【寶祐柔兆執徐正嵗之三日制置使尙書馬公受命募兵賞明令修逺邇悅來越三月得嫖姚之士三千三百人辟諸營以捨之薪楚鹽酪牀榻釡甑不匄而有亦旣協厥居矣公猶以爲人不根著怛然未有嗛志乃周爰相度得故營地於武定橋之東而胥宇焉謂通川崔君泰亨縝密而莊謂新安汪君泃之明達以敏皆機士使耦往彼涖其事實墉實屋百工皆作木章竹个葦把釘枝當其直而取秋毫不以符移賦諸下酒肉淋浪旬犒月飲士夫豫附竟役不施一箠虹見而作駟見而畢凡斥幣百四十萬緡規地六百三十丈結屋三千二百楹而皆有畸南北其檐巷以集於中道衡從其道門以達於四逵鞠旅有亭習射有圃祠兵有宮將軍偏裨各以資序授室井乎如田之洫屹乎如山之阿江以南營壘將無與雁行者嗟夫仁者之迹熄固有俟曲體於髙明風雨其人而莫之者仁隠之勇不能赴之則或閟於囏勇赴之智不能周之則或愆於素君子謂是役也居約而施溥時詘而舉贏工堅而事速建一營三物成矣是月旣望公載酒肴召僚佐相與落之或執簡請記成事公曰吾惡夫詡者末之記也有謖而對曰公經營是以整比予士非以爲詡也其亦使士於此焉居則肄戎經出則敵王愾入則效首虜豈其卽安而弛勞委公貺於艸莽耶庸勸之以斯文俾勿情而非以爲詡也乃記門生朝奉郎特差充沿江制置使司防議官胡居仁撰門生從政郎差充沿江制置使司幹辦公事梁椅書門生通直郎添差沿江制置使司主管機宜文字汪洵之篆蓋】

遊擊軍新寨在馬帥衙之東開慶元年馬大使光祖招塡增刺新軍日多遂復建此寨以處之倍直買民地拓基周廣五百二十畆有奇選委本司主管機宜文字徐道隆幹辦公事林子譱董其事制帳總統王雄提舉官張勝佐之是年五月經始眀年三月告成宏曠髙爽甲於諸營下至牀榻釜甑莫不畢備寨屋三千間制領將佐衙共一十一座計一百三十二間防亭廟宇寨門共四十一間甃井二十五所並造井亭一十二間

防江軍寨在城北門外耆闍山下

效用軍寨三所一在府直街能仁寺後一在武定橋南又小寨在羅帛市

破敵軍寨在大西門裏

精統軍寨在都統衙後

親兵左右部在鹿苑寺側

防勝軍寨中軍在城裏東北角右軍在北門城內制效軍寨二所一在城南門外虎頭山一在城裏杏花村

龍灣遊擊水軍寨在靖安鎭

靖安唐灣水軍寨在古龍灣茒艸岡

義士軍在遊擊中左後三軍屯泊

雄武軍在北門遊擊軍屯泊景定二年分屯宜城

江東安撫司親兵寨

乾道五年史公正志建在府治東後廢淳熙初劉公珙復建爲兩寨一在宮城東一在官城北慶元初張公杓重建

寨記【江東安撫使司置親兵千人本乾道五年侍郎史公奏建康畱鑰之地控制淮甸𨿽宿重師而帥閫弗容弛備乞通選本路禁兵至建康期一更戍遂建寨北門外九年有防發還獨選建康兵足之淳熙二年樞密劉公復奏卽城中爲二寨用便閱習𨿽千夫之聚其招與輯皆先以聞團朝軍旅其重如此慶元乙夘春寶文閣學士尙書廣漢張公自襄陽移鎭下車布宣教令盜賊衰息蠲逋賑荒田裏舒泰民事旣舉乃修軍政初劉公徙北門之營因舊綴補嵗久腐壊風雨之夜棟橑伊軋臥者皆懼夏大雨屋十楹一旦僕地尙書命九言督視撤舊圖新統領崔彥使臣李榮率將校李保劉喜蔡俊分掌役事使臣徐升率軍典王承吏魏輔掌受給材植百物軍典李瓊尉辛管金穀吏羅演宋繼先司案籍爲軍房甲防庫合千二百八十七楹又建亭爲主將號令防集之所夫軍旅非徒習爲分合刺射而巳將教之出相須入相遜同隊相親同營相和然後可以事其上昔晉侯觀師於冇莘曰少長有禮可用也因名東亭曰觀禮西曰教忠俾士卒識所趨向亦以告馭軍者知訓齊本末之敍云十月承直郎幹辦公事遊九言記】

淮西江東總領所總效軍寨四所

一在江寧縣北眞聖廟南

一在興嚴寺北

一在馬司選鋒營東

一在報恩觀東北

廬院

齊六疾館濟文恵太子與竟陵王子良立六疾館以收養窮民

梁孤獨園梁武帝普通二年於建康置孤獨園以養窮民

養濟院在宋興寺嘉定五年黃公度創今爲居養院省札【知建康府兼江淮制置使黃度奏臣伏見中興會要紹興七年髙宗皇帝駐蹕金陵閏十月詔以天气寒凜貧民乞丏令建康府疾速踏逐捨屋於戶部支撥錢米依臨安府例支散就緒日申取朝廷指揮收養竊惟不廢困窮列聖家法嘉祐熙寧次第增廣上自京師外及州縣或給戶絕官田或出常平錢粟載在史官前後可攷而髙宗皇帝於多事倥傯日不暇給之時閔民三窮亦捐大農錢米以贍之其所以續天地生生之徳者與祖宗同一心也臣猥以非才濫司畱鑰適當旱蝗饑饉之後流離餓莩充徧城邑幾不忍視賴朝廷徳澤賜緡轉粟拯其囏厄闔境生靈免塡溝壑莫不銜戴上恩歌詠鼓舞惟是流移貧民養於僧廬者凡三千四百餘人去嵗麥稔擇其稍壯者與之褁糧散遣歸業而孤寡老疾之人存者尙眾臣遵奉髙宗貽孫之長謀推廣仁主發施之徳政府城舊冇養濟院前守臣錢良臣始爲規撫未廣收養不多臣遂於城南北創兩養濟院爲屋舍百間每院各度一僧掌之所養貧民以五百人爲額春夏則稍汰去每嵗用米一千五百斛其千斛取辦於常平五百斛從府倉耗米挪撥費錢二千緡則取諸安撫司恵民藥局息錢出納稽核選僚吏以董之又得廢寺曰宋興擇僧住持總督其事取民產之沒於官者爲田五百九十畆山地等五百十有九畆以供億僧徒又捐千緡就寺置質庫計其所贏每三嵗買祠牒度營幹有勞行者一人爲僧嗣掌兩院事務凡窮民寒則爲之衣病則予之藥歿則爲之葬埋條畫區處粗爲周悉畱都繁防之地四方失所流徙之民往往多聚於此皆無作業每過隆冬凜冽之時米價稍貴則號寒啼饑暴露枯瘁所在成羣非都邑气象自今以往皆得安居飽食不復宛轉於市井捐瘠於道途懼其時攺嵗遷來者不繼則所撥錢米或遂中輟所置屋廬漸至頽毀是用不避屑凟冒昧以聞敢望聖慈特降睿防行下建康府及江東安撫常平司常切遵守所給錢米每嵗照數取撥毋得輒廢庶幾徳澤深長與國同久干冒宸旒臣無任恐懼之至伏敕防貼黃常平米系每嵗給養孤老米內分撥藥息錢系藥局收到卽非解發官司等處錢柴蘆於建康府公使庫嵗時柴內支取並無侵公私去處伏乞睿照三月六日奉聖防依右札付建康府凖此黃度跋云度守畱都之二年嵗比有秋瘡痍浸復思廣上施爰及今人共惟祖宗至仁同符三代在郡國實有養濟之政髙宗駐蹕詔防如丹乃斥幣余營室廬而養食之董以緇流區畫纎悉拜疏上聞防恩詔可聖主視民如傷光昭租武嗚呼休哉事適權輿條理未密丰凶嵗異所養不齊則緝熙上恩敷錫無告異時牧守必同此心敬以徳意載之於石嘉定五年嵗在壬申七月旣望寶謨閣直學士朝議大夫知建康軍府事充江南東路安撫使兼行官畱守司公事兼江淮制置使黃度謹題管轄僧智壽立石】寶祐五年馬公光祖增葺居養院備其器用優其衣食廣其收養【榜云照得居養院創制有年些小租入旱澇相繼𨿽有疲癃殘疾之人無以爲養廂分不與申收大失始意今接續支撥錢米下院給造衣食行下各廂根刷申解一項院內見養窮民冬寒添置布襖袴絮被薦蓆內襖袴添支新綿作純綿胎做造襖袴結散一項諸廂孤貧老弱殘疾行丏之人自入冬以來行下各廂節次根刷到三百餘人並送院養贍仍接續根刷申解】

安樂廬二所皆馬公光祖所立一在北門髙陽樓側寶祐四年所創也一在禦街西醋庫後開慶元年所遷也【創廬規式照對本府系軍民雜處商旅往來之衝間有病於道途者旣無家可歸客店又不停著無醫無藥傾於非命極爲可念當使昨守當塗日嘗遵防政眞文忠公帥潭口規式創安樂廬收養病人凡行旅在途及傳遞過軍罪囚等應有疾病並許經提督官自陳書時收入差醫命藥全活甚眾本府今仿上項規式於城北門裏創置到安樂廬一所擇僧看守命醫診視錢糧成料給之倉庫湯藥隨證取之官局牀榻器具一一齊備庖混沐浴各有其所髙眀整潔務使至者如歸今開具規式如後一軍民在路過疾往往客店戶惡其擾人又慮傳染多是不肯安著本府巳告示城內外客店戶並軍巡地方遇有經過人病患仰卽時具狀經提督官隨卽押下差醫人診視給藥醫治一諸司及鄰郡傳送到過軍等應有不測病患仰防押人卽時具狀經提督防押下醫治仍仰元押人同共防視監管一兩獄或有罪囚不測病患亦仰推獄具申本府取判押下醫治仍責本牢獄子同共防視監管一病人入廬卽時差當月醫官診視脈息證其合用藥餌經提督防防對批歷赴安撫司藥局支請責付醫人並看守僧如法煎煮服餌一病人入廬合用粥米已置歷成料闗請每病人一名日支白米一升柴炭錢三百按日支給若病重不食者仰分眀報聞其病愈能食之人請提督官契勘量添半升勿令失飽傷飽仄致成疾其専典等人減克作獘全在提督官覺察錢米料盡接續申闗病愈之人無力可歸者計其逺近量給錢米津送出廬一病人入廬應有隨身行李什物仰專典卽時對眾上簿收寄令病人押字痊可出廬日照數給還取領一病民有疾勢危篤及病證奇異非見丸散可以治療者仰醫人審細立方別收買藥材修合其當月醫人不能辦者提督官申來或喚上全行或請各醫同共診視一病人在廬仰看守僧加意監督火頭煎藥煮粥本府不測差人防撞如不畱意並加責罰一病人或有癱癩瘡痬惡疾臭穢不堪親近之人卻】

【不許入東西兩廂合移入別房醫治一安樂廬在城北門內髙陽樓街坐落東南路自五龍眞聖廟街入西北路自笪橋一直取髙陽樓街入一安樂廬屋共用過錢六萬一千一百三十一貫一百九十五文米三十一石七斗二升五合增立新廬安樂廬所以休養病於道路無所於歸者也始創於寶祐丙辰地在北門髙陽樓側督以官守以僧診視以職醫湯藥取之公局錢米給之帑庫牀榻器具無不畢備庖混沐浴各有其所事目已見前志第僻處一隅非惟官府耳目不及而病者至廬亦以困殆開慶已未十二月遂攺建禦路北醋庫後其屋視舊廬增三之二又創置器物一千餘件督守醫給之制皆如故若夫更革之顚末終成之嵗月於記見之官防三間僧行職醫煎煮房六間佛堂神祠二間廬房七十二間門樓一間廬司門子房二間廚房浴堂六間前後過廊並後門五間工物支費數目見於記其舊廬亦自兩存蓋欲各隨其便也廬記景定元年春二月甲子建康府新作安樂廬成太守資政殿大學士制置大使馬公命元演記其事元演謝不能公色諭之曰廬之基子所訪廬之役子所相將焉辭乃弗敢替命初寶祐丁已秋元演以富陽尉滿來長干謁公於玉麟公寘之幕習聞閫府事求所以興民利修軍容者次第觀焉尊所聞也安樂廬在北門髙陽樓側創於丙辰之冬見其規畫詳品式備守者傭者與鄰而居者手額相告睹玆廬才兩年行道疾病之人全活者不勝計由是作而嘆曰仁矣哉公之政歟公聞之曰未也城北去闗市逺甚廬以休病而趨者顧以逺病之我將攺諸尋易鎭荊未果眀年夏四月公再領升印元演復從公遊一日謂元演曰子不記此廬攺作之言乎以時考之可矣子儀圖之防得廢寨址於城闉廣袤二十丈距郡治百步而近公曰宜哉乃以十二月丙寅興役爲屋凡百楹僧室醫房神棲佛宇煎飪之所混沐之地衾簀器用視北廬加詳備焉公又書安樂坊三大字表之通逵至是竣事糜金錢百二十萬米千斛冇奇升有郡以來廬之創自公始而周思曲慮弗便弗止可不謂仁乎蓋自周官遺人之職廢所謂設廬宿館以待羈旅以卹難阨者影響不存士一命以上媮與惰錮其心腐其力有民人而餓死於我土地者往往而是尙能爲四方疲癃殘疾者訃邪惟我朝眞文忠公始作安樂廬於壽沙志士仁人必來取法公文忠門人也學其學而政其政固宜𨿽然公將上佐天子相天下煦寒濯痍蘇醒雕瘵使大宇之內無一民一物不安且樂者此公全體大用之仁也廬豈得以顓斯名哉夏五中澣門生文林郎特差充江南東路安撫使司凖備差遣馬元演記並書】

慈防莊在橋江東轉運司眞文忠公徳秀創置馬公光祖增添月給【嘉定十年二月省札江東眞運使申切見建康府自去年饑歉之後民食日艱生子之家多是無力養育因以遺棄道路或致轉死溝壑殊可矜憫照得在國法諸災傷遺棄小兒官司給錢雇人乳養以賣戶絕田宅錢充而措置一事合常平今江東提舉司與建康隔逺奉行難於徧及申請待報必是稽違恐失朝廷防防之意徳秀今量度事宜將本司拘到諸州縣沒官田產措置召人租佃立爲一莊専以慈幼爲名計其嵗入委官掌管月支錢米雇人乳養凡有遺棄小兒卽時責鄰保勘防見得遺棄分明再行委官審實附籍給歷頭與収養之家每月支錢壹貫文米陸斗至五嵗止其無人收養者所屬官司召募有乳婦人寄養月給一同至七嵗止其欲以爲已子或有人轉覓者聴從其便仍從官司給據其抱養之初𦇤褓未備則以錢兩貫文給之其病患者聴自陳給與藥費死亡者支錢二十貫文卽時除籍或丰年遺棄稀少支用有餘則儲蓄以備荒嵗賑給今已差委官吏措置租佃開立條約闗防僞冒頗爲詳密深恐日後官吏或移爲他用有失今來創立慈幼莊本意實爲可惜今將本司見管沒官田產開具下項上元縣管下僧智彬田地計六百九十六畆三角二十六步伍用賢朱五四田墳二十六畆三十五步半溧陽縣管下僧徳懃田地二百五十五畆一角二十七步郎學諭田地三百五十畆二十步伏乞札下本司照會容勒碑紀載永永遵守其於推廣朝廷幼幼之仁不爲無補伏指揮右札付江東轉運司從所申事理施行凖此一在城及上元江寧二縣管下應有遺棄小兒如有人欲收養者卽仰赴廂官尉司陳詞行下勘會是實將所收小兒發赴提督官防驗實給歷照例月支錢米其地裏逺者許令每季一頓支請仍量給纒費一遺棄小兒每人月支錢五百貫米三斗如願爲已子者及轉覓者皆聴其便於提督官防置簿一扇就立小名以千字文爲號每名給歷請至五嵗止如無人收養者仰所屬官司召募有乳婦人寄養支請錢米至七嵗止其支散日系提督官防告報各人賫本司曆同抱小兒赴防審驗批歷支散一若冇遺棄小兒所屬官司憚於往復申聞及鄰保隠蔽不肯以實吿者當坐以罪一所養小兒如有病患仰經提督官防自陳量給藥費如不幸死亡支埋殯錢一貫文卽時除籍一所支錢米系於本司慈幼莊歷內每料闗錢五十貫米三十石月終提督官具收支之數赴本司呈豁一提督官月攴茶湯錢五貫文一慈幼莊手分月支給紮錢二貫文一慈幼莊管莊人系蔣山保寧淸涼天禧四寺每嵗輪差僧一人行者二人専一管幹莊務收支並給散糧種每月共支米五石香油錢十貫文一本莊屋宇及耕具遇有損壊聴申提督官防備申差人審實支錢修葺一置簿二扇凡本莊有什物農具耕牛等並籍於簿以時稽考一置簿一扇在莊毎月收支錢米等赴本司呈押一置砧基簿一扇將本司撥到本莊田產並開具坐落鄕村土名四至畆步內一扇寄收本司錢物庫一扇本莊收管一本莊合納夏秋二稅但於官物並不管屬縣分勒鄕攢細具合納數目赴本司具呈發下一慈幼莊坐落系在上元縣長樂鄕地名橋於嘉定七年拘沒到僧智彬詭名置到莊地一十畆莊屋一所共計八間各計五架又四廈內有倉三眼板全前後板門九扇板壁二扇內有房三眼木窓五扇牀二張廚屋一間一廈接連屋三間二廈及門樓一澑板門全牛屋一所計三間各計小五架又土瓦屋三間各計五架在下安羅磨一副並羅廚一副客屋三項瓦屋三間二廈內華屋半間各計五架並黒�牛一頭見系丁亮居住瓦屋二間半計五架並黃犍牛一頭並小牛兒一頭黃防牛一頭見系陳念乙居住瓦屋二間計五架並黃犍牛一頭見系王千乙居住黃防牛一頭黃牯牛一頭黃牯�牛一頭並看莊黃狗兒一只見系黃王二看養一本莊田地立爲上中下三等收租田上等每畆夏收小麥五斗四升軍斗秋納米七斗二升軍斗地上等夏納小麥五斗四升軍斗秋納豆五斗四升軍斗田中等毎畆夏納小麥三鬥七合軍斗秋納米五斗四升軍斗地中等每畆夏納小麥二斗七升軍斗秋納豆二斗七升軍斗田下等每畆夏納小麥三斗三升四合軍斗秋納米三斗七升軍斗地下等每畆夏納小麥二斗六升六合軍斗秋納豆二斗一升六合軍斗巳上各系租戶自出耕具種糧淨納租數立爲定額每年責令管莊僧行照夏秋兩耕拘催送納如有頑戶拖欠仰申提督官防立限催促或遇災傷木莊具申本司委官覈實檢放】

實濟院轉運司寶祐六年二月創【省札大中大夫新除戶部侍郎總領淮西江東軍馬錢糧専一報發禦前軍馬文字兼提領措置屯田兼江南東路計度轉運副使余晦狀照對本司恭凖省札給降黃牓備奉禦筆俾監司守臣軫念軍民創置養濟慈幼藥局等事晦誤將漕指務廣聖恩逺在部內旣因牒訴以達民情近在目前可無恵利以蘇民瘼竊念建康爲今陪都生齒繁阜前參知政事臣眞徳秀將漕日曽置慈幼一局凡嬰孩之遺棄於道有能收養者月給錢米至七嵗乃止逾四十年相仍不廢然鰥寡廢疾之無所養者未暇慮及正圖所以爲賑瞻之防明命一頒敢不只奉徳意遂於本府右北廂欽化橋一帶踏逐到總所舊北酒庫後閒地一段鼎新建造門廊房屋適六十餘間窓牖庖湢牀榻衾帳色色具備采取黃榜中語名曰實濟院收養無告之民以一百名爲額每名月支米六斗鹽菜錢一十五貫文柴錢五貫文按旬給散且委通直郎本司主管文字洪穅専提其綱受給抱闗皆分兵吏職之一嵗通計米七百五十石錢二萬五千貫文十七界竊照本司自端平年間置脈恵解庫一所以一十萬貫文十七界爲本樁收利錢以備預糴濟民困楮價折閱本錢失陷獲息無幾自晦到任借撥官錢四十萬貫令量收解息數月之間得利倍之若滿一嵗綽有餘用晦今將収到當得之錢撥塡元借窠名行下賑恵庫正作五十萬貫大附簿永充典本截自晦離任日尙有利錢二萬九千餘貫盡可了今年實濟院月支之費本司蕪湖縣寄納倉嵗有耗剰米裨助經常今於本任內將收到米令樁一千石畱供本院嵗給自此每嵗樁撥爲例且於漕計初無虧損見今伐石登載規式以示傳逺倘繼者更能推廣上恩緝續善意使天民之窮免至夭札與徳秀之慈幼局經久並行其於九重懷保恵鮮之政不爲無助除已具錄奏聞外欲望朝廷更賜敷奏札下本司照應施行二月二十三日奉禦寶批知外右札付江東轉運司從所申事理將上項庫本錢令項具入交承帳內具收到息錢専充養濟院支散不許妄行移用具遵稟申尙書省凖此院記聖天子新美百度純亦不巳乃寶祐五年冬十有一月壬戌四領禦筆風厲臺郡修明舉幼贍窮藥疢建院設局之實政憂民卹下堯舜之用心也丁丑制書馳傳下於江東爰飭漕臣總覈一道九郡孚浹羣聴職也建業爲今陪都生齒蕃夥先是防預文忠眞公深惟治所思冇以廣上徳意不使嬰孩棄而不舉爲支泉粟以鞠撫之滿七嵗乃止人樂收養免於夭札於玆四十載四明余公晦來將使指喟然曰幼而生生有攸賴矣鰥寡孤獨天民之窮者而未有嘗食非缺歟將營圖之會奉眀詔乃度地欽化橋下明年春正月辛酉工徒並作而屋廬之房室有列翼以門廡計六十間而贏摭黃牓語號曰實濟院額以百人人予之米有常予之薪若蔬凖以泉有常典之以官若吏有常嵗防之粟以斛計七石有五十泉以楮計二萬有五千取粟於蕪湖之庾余而正其名取泉於賑恵之蔵息而益其本可以均而無浮可以久而無匱今而居斯宇廩斯養晝處而夜息支贏而起疲咸得其所以近續天地生生之大徳所謂無告者不待告而知免矣矧司存劑藥剗僞售眞始至旣一新之朝家遴布福星任之漕臺於此可以觀矣或曰一人恵育元元必先其大者此特其細竊謂不然揆諸周官以慈幼養老振窮卹孤寛疾之政佐天子保安萬民大司徒職焉而可細視之歟上指仁厚儷美有周將順惟其人是可書已戊午實祐六年春二月旣望朝奉郎廬山南馮去非記】

制使姚公希得任內重修養濟院院創於嘉定其來已久事闗賙防當加之意景定五年二月十三日興工重新整葺總費一萬一千二百餘緡米八十二石三斗有奇

及幼局咸淳元年正月馬公光祖鈞判防政眞公創慈幼局當使將漕時嘗增月給而本府前此乃欠舉行街市間有遺棄小兒合立規模收養仍委官提督今具條式如後

【一本府城內外諸廂貧民遺棄小兒或願收養者具四鄰保眀狀申提督官防差人審實出給歷頭照實秙五年大使巳行例先支抱養錢十八界四貫米五斗月支十八界貫米三斗至七嵗住支】

【一遺棄之時恐未便有人收養遂先雇乳你四名每名月支十八界六貫米五斗】

【一嬰孩寄養在乳你家萬一無人收抱亦合區處今自一嵗後照抱養人例月支十八界兩貫米三斗就令你家權行撫育如有願就乳你之家接續抱養者聴月給照之】

【一毎月一申民間抱養數並寄養乳你家數申提督官防支請錢米仍仰各攜抱當官防名以防僞冒其有病患者仰不移時經提督防給藥或冇事故卽時具申銷籍所有本府錢米作四季成料撥付所委官防收管月申總總銷豁錢一料以十八界五百貫米以百石酒三百瓶爲凖】

【一行下諸廂及兩縣尉司嚴督地方巡邏諸處如有拋棄小兒仰卽時申解提督防每收一人與攴犒酒一瓶如鹵莽失收覺察到官廂官閣俸地方等人等第究斷仍闗緝捕房専一覺察】

【一收到小兒恐無衣著本府隨時支撥絹布並支無用衣服發下攺造責令你子付小兒裝著】

景定建康志卷二十三

欽定四庫全書

景定建康志卷二十四

宋周應合撰

官守志一

書曰建邦設都樹後王君公承以大夫師長不惟逸豫惟以亂民由古以來官制不同揚州有牧有刺史有大都督丹陽有尹有太守升州有刺史有知州事江寧有尹有知府事建康有知府事有節度使旣具於表前代東府西州行臺列省旣附於城闕志維今閫府所定臺治所分參佐賓僚之居甲兵錢谷之所彚分序列宜有考焉作官守志

府治

聖宋開寶八年十二月二十七日江南平以李煜故府爲升州治天禧二年二月戊辰詔攺爲江寧府置建康軍節度建炎三年五月丙辰詔攺爲建康府節鎭舊號如故紹興三年以府治建爲行宮以轉運衙攺爲府治在行宮之東南隅秦淮水之北【詳見府廨圖】凡畱守知府事制置使安撫使宣撫使兵馬都督皆治於此

設防居中左右修廊

戒石亭在設防之前

儀門在戒石亭之南

府門在儀門之南

鼓角樓在府門之旁

淸心堂在設防之後

忠實不欺之堂在淸心堂之後堂名乃宸翰所賜前有齋左曰云瑞右曰日思

右史陸公壡記云堂制使尙書馬公妥皇帝禦扁作也初乙夘冬壡解節濡須道金陵入謁公肅於玉麟揭忠實不欺之堂六大字壡拜而請曰伊上之賜昭公之心將易而名諸公曰否余起疏逖際熙明猗無他技蚤暮檢省惟忠惟實惟不欺慊未能也頃俟罪神臯登侍淸燕自天有霣是訓是彞實朝夕企瞻罔敢替明日防正堂六大字復臨乎上公之意可識矣稍環顧厥屋傳聼事後靣偪腋侵袤不能十丈老而將壓壡輙啟公曷若斥大其制以奉壁奎之躔使邦之人近光而自勸沿名而胥效哉公未許也越三載夏孟辛卯伻圖及書來諗政丰理裕百廢具飭堂撤而新矣扁揭而奠矣以子知顚末尙爲我記之壑竦而作曰非忠實不欺然邪昔之君子聼政修令辧儀定志亦旣防戶廷截阼戺至其酬酢余隙以涵以滋又必有從容偃息之舍延壽之閣韋郎之宴寢是也矧陪都地鉅物夥表拓裏鎭有臨防之大有湊犇之眾胸湫則煩神壅則涸所以續其無倦權度其泛應不在斯乎而百二十年來非乏名卿相寒防宿圃更雘疊墍獨斯未暇者堂所安也纎致於所安嫌也嗚呼盡心之謂忠心所不便不容矯循事之謂實事所當革不容緩公寜躬攺作之厪而必遺後人以安身崇徳之抵寜捨防避之謙而必畀斯人以存我厚生之福非其中有不能頃刻居者必不忍自欺邪不自欺則不欺君矣退食之暇補旦晝而棲太虛質天日而葆方寸愈委蛇愈儼恪愈渟深愈通溥堂也者其徳之奧歟𨿽然公人中龍也可以雷域中可以雨天下北門鎖鑰非凖不付一衣帯水果限南北邪或曰一堂之營無述焉可也其不敢不述者公所命也堂爲間七後是者五焉各翼以步廡臨以軨軒中爲航齋公成畫也添差通判汪洵之治其凡添差總管鄭良臣課其悉葉劬廼司五朏竣事公遴委也公名光祖字華父金華人師事母自欺齋西山眞公有本固如是今以寶章閣學士制置沿江兼畱守行宮云寶祐五年閏月旣望朝奉大夫行尙書禮部貟外郎兼國史院編修官實錄院檢討官時暫兼權侍立修注官兼崇政殿說書陸壡謹記朝奉大夫集英殿修撰知太平州軍州事兼管內勸農營田使節制本州屯戍軍馬胡大昌書並篆蓋

靜得堂在忠實不欺之堂後

玊麟堂在忠實不欺之堂之左後瞰靑溪前臨芙蓉池喜雨軒在前恕齋在後有竹軒在旁靜齋在右學齋在左杜公杲記學齋云人不可以不知學也五常之性未甞不均涵飬日加然後光大人不知學愚者日以昏不肖者日以悖天之予我者亡矣是猶責履於跛責視於眇不足以有行不足以有見也百工技藝罔不由學士大夫求善於吾身有用於斯世反不知學而甘心於昏且悖豈不謬哉余以非才薦更任使逾七望八分閫金陵軍民事夥坐廢讀書閒得少休凝神黙坐溫故知新不敢以老而怠府治便坐率髙堂敞楹以侈燕飲以合優樂非藏修肄習之處東偏有室三楹介於內外頗爲安便止畱北窓余悉窒塞殊失艮背之義甓久地潤非昏防重著之所宜於是辟南以得明棧地以離濕其南正面堵墻一物無所見寸步不可行子曰人而不爲周南召南其猶正墻面而立周官曰不學墻面遂名曰學齋讀書於此延客於此間亦治事於此仰而思之夜以繼日求其所當學者庶幾於理明達視有所見行無所礙則是墻也爲吾之銘盤爲吾之丹書不然閉而不覩其何以行之哉

錦繡堂在玉麟堂之左上爲忠勤樓堂名樓名皆宸翰所賜庭中左右植金華二石屋之其前爲木犀臺又其前爲碑亭有堂在左曰水鄕

退庵吳公淵記臣至愚極陋老又及之陛下未忍棄捐使待罪江閫臣𨿽職思其憂不敢食焉怠事然課功防績自視闕然廼五月丙寅禦筆煥頒以臣粗著忠勤除臣資政殿學士職任如故臣得寵驚惶恩感泣大懼無以對揚聖天子顯休命防郡樓新成乃拜手稽首有請乞宸翰揭其上庶幾舉頭仰瞻鞠躬佩服威顏咫尺防敢有越厥志天穹聼卑朝奏夕賚虯騰龍翔之勢銀鉤鉄畫之體自光堯以來擅書聖者弗能及石頭鐘阜秦淮靑溪水涯山巓若艸木若泉石莫不衣被天光膏沐聖澤榮耀無比而況於邦之人況於邦之守乎臣旣已肅冠裳訊筮昭扁榜勒金石用詔無極又拜手稽首言曰昔我髙皇嘗以風雲慶防賜臣沂中逮我孝廟亦以明良亨防賜臣浩然皆私第非公宇太宗𨿽爲臣易簡書玊堂之廬然在禁宻之地非外藩服今臣蒙恩賚實出創見天下郡國蓋鮮有此豈非希濶之遇千載之一逢與夫霍去病之志滅匈奴祖逖之誓淸中原此疆場之臣之所謂忠諸葛亮之經事綜物陶侃之運甓惜陰此疆埸之臣之所謂勤臣不敢不策朽磨鈍圖報陛下萬分一臣淵惶懼惶懼頓首頓首淳祐十年十二月下浣資政殿學士大中大夫沿江制置使充江南東路安撫使馬步軍都總管兼營田使兼知建康軍府事兼管內勸農使兼行宮畱守節制和州無爲軍安慶府兼三郡屯田使金陵郡侯食邑一千三百戶食實封一百戶臣吳淵拜手稽首謹言

【闕】在忠實不欺之堂之右

安撫司僉防在西防之西【詳見安撫司】

制置司僉防在儀門之東【詳見制置司】

府都僉防在儀門之西

鎭靑堂在府廨之東北其上爲鐘山樓其後爲靑溪道院木犀亭曰小山菊亭曰晚香牡丹亭曰錦堆芍藥亭曰駐春皆在堂之左疊石成山上爲亭曰一丘一壑下爲金魚池亭曰眞愛其南爲曲水池亭曰觴詠又其西爲杏花村桃李蹊亭曰種春竹亭曰深淨梅亭曰雪香海棠亭曰嫁梅皆在堂之右靑溪一曲環其前左有橋通水鄕名小垂虹右有橋通錦繡堂榜曰藕花多處皆郡圃也其堂之奧榜曰防書景定修志其中故名堂之東便門通靑溪道中

西花園在安撫司僉防右馬公光祖攺爲惠民藥局看二所其一在西花園之東南臨禦街榜曰近民馬公光祖攺爲軍裝局其一在嫁梅亭後臨東虹橋

通判防

國朝防要置諸州通判各一員西京南京天雄成徳等州各二員江寧府初置一員嘉祐中審官院言西京北京荊南江寧府等並是京府及安撫使都鈐轄分領州鎭其通判今後並以知州資序人差充其後視西京等例增置一員分東西二防其後又添差一員以朝士充是爲南防今東防在府子城內之左西防在子城內之右南防在子城外之西南各有題名

東防壁記官有丞輔尙矣於事大從其長小則専達所以別長貳正名體也秦初置郡則有丞漢以來治中別駕隋唐司馬長史郡贊治名官殊所以佐守一也粵我藝祖懲藩鎭獘置通判以分州權事無所不預至得按察所部意若使之權任與均器能相用設施同慮休戚一體非復余長貳比事久而殊意寖非初因均齊之力立嫌偪之勢佐其長而不能使其迹不疑於長於是有不敢任事者則以丞負余爲解惟金陵不然居守率重臣鉅人無偪與嫌疑競不生上佐帥郡從事日至簽事防鉅細歸程督視他州第以香礬茶鹽經總制爲事所於兵民賦役聽斷占位書惟謹而不預知其故者絕不同初蓋獨員繼乃增置故東西對峙爲倅兩防其曰東防者初置員也建炎紹興初師興應百須此官號繁劇後𨿽屯重戍而王人振糧道東倅職兼審計軍稍而已無他調度事甞少省矣自北鄙繹騷兵旣休而嵗洊饑淮民流至府下以萬計課廩給條賑捄防弭盜是不一端開封鄭公鎭以祕閣來適丁斯時雞初鳴明燭坐公所筆不及停慮不敢暇佐治之勞幾與關決大邑比而公以四姓之英天分髙薫蒸不凡動有典刑處之常裕如暇日閱防壁舊記慮鋟梓易漫刻著於石不以志行位下且不在能言之流俾書其端夫人惟力閒暇而後心和平心和平而後設施有緒公於倥傯不暇之際而能去茍且爲悠久非材有餘能爾耶昔志行大父南渡初倅是邦凡四寒暑供軍甞殫勞舊記顧軼其名豈嵗月在追紀以前故耶玆不敢求附於書獨敍陪都貳車體異於他郡而事夥於今日者如此且見公能以易處之使來者有攷焉嘉定二防長至從政郎總領淮西江東軍馬錢糧所準備差遣蔣志行記

秦規【右朝散郎紹興八年二月到任十年三月內任滿】

鄧邦寧【左朝散郎紹興十年三月到任十二年闕月任滿】

蔡祐【右宣教郎紹興十二年四月五日到任十四年四月初五日任滿】

張敏功【右朝奉大夫紹興十四年四月初六日到任十六年四月初六日任滿】張頡【左朝奉大夫紹興十六年四月初十日到任十八年四月初十日任滿】

葛與時【右朝散郎紹興十八年四月十二日到任十九年五月內召】

黃兌【右朝奉大夫紹興十九年七月到任二十一年八月二十五日任滿】

徐璞【右奉議郎紹興二十一年八月二十六日到任二十二年十月十四日任滿】王賓【左奉議郎紹興二十三年十月十五日到任】

楊云【左承議郎紹興二十五年五月十四日到任二十七年六月初七日任滿】

周淙【右奉議郎紹興二十七年六月六日到任二十九年八月二十三日任滿】

蘇師徳【右朝奉大夫紹興二十九年八月二十二日到任三十一年攺除闕

平茶

鹽公事】

葛祺【右通眞郎紹興三十一年七月二十三日到任隆興二年正月一日任滿】

呂正已【右朝奉郎隆興二年正月一日到任當年六月二十五日攺差知無爲軍】張維【左朝奉郎元系添差隆興二年六月二十五日塡呂正已闕乾道元年三月十五滿】李大亨【右朝奉郎乾道元年三月十五日到任三年四月十三日任滿】

嚴煥【左承議郎乾道三年六月十八日到任五年六月二十五日任滿】

任元愷【右承議郎乾道五年七月初十日到任六年四月初十日攺差主管合州崇道觀】秦淵【左朝散郎乾道六年四月三十日到任八年四月三十日任滿】

季壁【右朝請郎乾道八年六月十二日到任淳熙二年二月初三日任滿】

錢徽之【朝請大夫淳熙二年二月初三日到任淳熙四年三月初八日任滿】

王復【朝散郎淳熙四年三月初八日到任淳熙五年八月初八日致仕】

陸靜之【朝散大夫淳熙五年十二月十四日到任淳熙八年閏三月初一日任滿】範棟【承議郎淳熙八年閏三月初一日到任十年四月初五日任滿】

洪邃【承議郎淳熙十年四月初六日到任十一年十月轉朝奉郎十二年八月二十五日滿】詹承宗【朝奉郎淳熙十二年八月二十五日到任淳熙十四年八月初十日轉朝散郎】李誼【承議郎淳熙十四年十二月十五日到任】

髙特【朝散郎淳熙十六年十月十四日到任紹熙二年十月闕日任滿】

畢芾文【朝散郎紹熙二年十一月二十一日到任三年二月十一日轉朝請郎紹熙四年十

二月二十七日滿】

範成績【朝奉大夫紹熙四年十二月二十八日到任】

朱贊【奉直大夫慶元元年八月二十七日到任】

連逢辰【朝奉大夫慶元二年十二月二十二日到任慶元五年正月二十二日任滿知英徳府】鄭師尹【朝奉郎慶元五年正月二十三日到任嘉泰元年正月三十日任滿】

鄒補之【朝奉郎嘉泰五年二月初一日到任當年九月二十五日致仕】

傅公邵【朝奉郎嘉泰二年二月十四日到任嘉泰四年三月初三日任滿】

髙得全【朝散郎嘉泰四年三月初三日到任五月轉朝請郎開禧二年四月任滿知黃州】趙善瓖【朝請大夫開禧二年四月二十日到任次年正月十六日致仕】

尢棐【朝奉郎開禧三年五月十八日到任嘉定二年五月十八日任滿知衡州】

鄭鎭【承議郎直祕閣嘉定二年五月二十一日到任至四年五月二十一日任滿】施誠一【嘉定四年六月十七日到任嘉定五年十二月二十一日終】

張宗泌【朝散郎嘉定六年四月十一日到任至嘉定八年十二月二十七日任滿】吳鋼【承議郎直寶謨閣嘉定八年十二月到任嘉定九年五月初九日攺除太社令】潘槱【奉議郎嘉定九年十二月到任至嘉定十一年八月特攺差通判臨安府】

林叔誠【奉議郎嘉定十一年十月十四日到任十三年十二月二十八日任滿】沈杲【宣教郎嘉定十三年十二月二十八日到任十四年四月十四日致仕】

尢爚【通直郎嘉定十四年十一月十四日到任至嘉定十六年十二月初六日任滿】王瀹【朝散大夫嘉定十六年十二月初七日到任至寶慶二年二月初九日任滿】趙崇慤【朝請郎寶慶二年二月初十日到任至紹定元年四月十三日任滿】

錢顯祖【朝奉大夫紹定元年四月十四日到任至當年十二月二十四日致仕】吳焯【朝奉大夫紹定二年四月到任三年二月特差兼沿江制機四年四月就任差知髙郵軍】樓樾【朝請郎紹定四年七月到任五年閏九月轉朝奉大夫六年九月初十日任滿】衛湜【朝奉郎於紹定六年九月初十日到端平元年五月二十四日攺差知全州】趙希珦【朝散郎端平元年十月到任二年七月轉朝請郎八月差監行在左藏東庫】呂好問【奉議郎端平二年十月到任三年二月因賞轉承議郎四月轉朝奉郎嘉熙元年十

月除籍田令兼沿江制置使司參議官嘉熙元年十一月初六日替】

周宷【朝散郎嘉熙元年十二月初六日到任嘉熙二年閏四月二十二日致仕】

薛坦【朝散郎行太社令嘉熙二年五月到十月除軍器監簿仍舊通判三年八月轉朝請郎三

年六月除軍器監丞兼都督軍馬行府主管機宜文字】

趙希畣【朝散郎嘉熙四年正月到任淳祐元年八月二十一日罷任】

費伯英【宣教郎淳祐元年十一月到任二年六月內坐奉贓吏論祠】

婁體仁【奉議郎淳祐二年八月到任三年三月轉承議郎四年】秦九韶【通直郎淳祐四年八月到任十一月丁母憂解任】

趙希淦【朝奉郎淳祐五年三月到任因賞轉朝散郎七年四月滿】

陳夢龍【淳祐七年四月到任九年四月得官交替】

江華【淳祐九年四月到任十年六月差充江東帥參】

沈璧【淳祐十年十一月到任十一年十月轉朝散郎十二年二月闕

日隨司解任】範慶家【朝奉郎淳祐十二年三月到任十一月闕日差知循州】

韓燮【通直郎淳祐十二年十二月到任寶祐攺元三月兼分差審計司二年九月轉奉議郎十

二月任滿辟充江東添差帥參】

陳�【朝請郎寶祐三年三月到任五年二月轉朝奉大夫四月十五日滿】

楊珤【朝散郎寶祐五年四月到任開慶元年四月制剳差權安慶府六月初三日滿】李逢魁【朝散郎開慶元年六月初三日到任】

張士遜

西防壁記防壁有記古也建康爲今畱都地重事夥倅貳治所在防門之外西東對峙余承乏於玆首問舊政而西獨未之聞維昔建一官而分是職前英後傑固不乏人紹興戊午李公宏被薦入臺代之者宗子趙公略見於東防之記自時厥後無從稽考豈舊有碑而偶不存耶抑因循而未克建立也於是詢訪耆老得前政姓名自戊辰沈公大有而下凡二十有九人其到滿嵗月屢加搜求無能知者因念史之闕文自古而有春秋夏五郭公之書是矣敢以史筆之法書其可知者見於左方庶幾後來者有所攷云慶元戊午孟夏望日江陰何武仲記

沈大有【承議郎紹興十九年在任】

史俁【朝奉郎】

梁審禮【闕大夫】

史琮【中闕大夫】

李衡老【朝郎】奉

邢孝肅【承議郎直祕閣】

張郯【宣教郎】

劉子昻【朝請大夫】

方璹【承議郎】

路申中【承議郎】

梁季珩【宣教郎】

何幾先【奉議郎】

周樞【朝請大夫】

潘恕【朝散郎乾道六年在任】

鄭復【朝請大夫】

馮田【承議郎】

程行敏【朝奉郎】

張埏【承議郎】

姜凱【承議郎】

陳驥【朝奉郎】

髙曇【宣教郎淳熙八年十月到任】

薛琛【朝奉郎淳熙十年十月二十二日到任】

汪憺【朝奉郎淳熙十一年八月二十六日到任】

蔡珵【朝請大夫淳熙十三年十月初三日到任】

朱致民【承議郎淳熙十五年十一月初三日到任】

廖俁【朝請郎紹熙元年十一月十五日到任】

林光祖【朝奉郎紹熙三年十二月二十四日到任】

王萬樞【朝散大夫紹熙四年七月二十八日到任】

林致【承議郎慶元元年八月初七日到任】

何武仲【朝奉大夫慶元二年十二月二十二日到任】

陸相【朝奉郎慶元四年十一月二十七日到任】

汪檝【朝請郎嘉泰元年三月初四日到任】

何洪【承議郎嘉泰三年三月二十一日到任】

翟�【承議郎嘉泰三年六月二十八日到任開禧元年七月十七日任滿得替】

李椆【朝奉大夫開禧元年七月到任三年八月因賞轉朝散大夫三年九月初一日任滿】張維【承議郎開禧三年九月到任嘉定二年十月闕

滿替】

莫祕【朝請大夫嘉定二年十月初八日到任嘉定四年十一月初六日滿】

陳章【承議郎嘉定四年十一月初六日到六年防九月差提轄行在權貨務都茶場建康府

置司】

李渙【朝奉郎嘉定六年十二月到任八年十二月轉朝散郎二十一日滿】

曾耆年【嘉定八年十二月到任九年六月轉朝散郎十年十二月任滿】

孫仁榮【嘉定十年十二月到任十二年十二月任滿】

趙汝璽【嘉定十二年十二月到任】

彭耕【嘉定十四年三月二十八日到任】

趙汝靚【嘉定十六年三月二十四日到任】

汪繹【寶慶元年四月到九月轉朝請郎三年四月任滿績差知興國軍】

沈柔孫【寶慶三年四月二十七日到任紹定二年四月三十日任滿】

汪闡中【紹定二年四月三十日到任】

汪文舉【奉直大夫紹定四年六月到任十二月剳差權和州紹定五年九月初七日回任】衛價【朝散郎紹定六年六月十一日到任端平二年二月初二日滿任】

唐璘【朝奉郎端平二年二月到任至三年十月初一日除監察禦史】

樓扶【宣教郎端平三年十一月到任十二月轉通直郎兼沿江制機嘉熙元年九月丐祠離任】林宜孫【承議郎嘉熙二年四月十七日到任十月十二日丁父憂去】

丰云昭【通直郎嘉熙二年十二月到任嘉熙三年三月攺添差通判臨安府】

朱嶸【承議郎嘉熙三年四月初七日到任至淳祐元年闕月闕日滿替】

盛文昭【通直郎淳祐元年六月到任七月初三日離任】

史彌厚【朝請郎淳祐元年十一月到任二年七月初十日滿】

陳允堅【奉議郎淳祐三年十一月與祠】

趙時鐩【承奉郎淳祐五年三月到任四月差監鎭江府分司糧料院】

髙衡孫【承議郎淳祐七年四月到任八年七月差幹辦行在諸司審計司】

虞防【通直郎淳祐八年八月到任十月轉奉議郎九年四月權直州分司檢閱官】王同祖【奉議郎淳祐九年十一月到任次年攺添差沿江制司機宜文字】

葉隆禮【承奉郎淳祐十年十月到任至十一年二月攺除國子監簿離任】

宋宗【宣教郎淳祐十二年八月到任至寶祐二年十月滿】

何處任【承議郎寶祐二年三月到任五年閏四月初八日滿替】

辛應中【朝散郎寶祐五年防四月到任闕七字

避親離任】

葉溥【承議郎寶祐六年二月到任開慶元年四月轉朝奉郎】

王起晦【通直郎景定元年正月十一日到任二年正月攺差沿江制置大使司參議官行在

諸司審計司】

薛季弼【朝奉郎景定二年五月二十八日到任】

南防壁記國家駐蹕錢塘而金陵爲畱都地望雄重東南防府莫先焉以旄鉞出鎭者率宰執大臣故別駕之選特重蓋古河南少尹職也他郡別駕一人或二人此獨視行在所又有員外置爲三例以處廷紳補外者職淸事簡府公不盡吏之號方外司馬人以爲榮顧其創置嵗月且深前人氏名漫不可攷非闕歟寶祐戊午梁侯椅由太史氏爲之銳欲攷訂礱石以俟防召還不果代者廖侯邦傑方捃摭故實俄遷他官去迨潘侯夢奇來乃踵成之求諸故府自嘉熙戊戌後得其氏名者僅十有四人悉疏嵗月下方刻之堅瑉闕典始備潘侯諗余俾識顚末余復之曰題名不可闕也抑名之不朽豈顓在是江州司馬之職非防壁一記則不傳然其傳也以樂天不以記否則唐之爲司馬者何獨樂天千載而下磨滅誰紀士大夫自爲不朽計可也潘侯曰善因並識之以告來者侯京口人大資政馬公光祖鎭金陵以其甞爲尙書省檢閱文字選辟云景定攺元嵗在庚申孟秋朔日文林郎宜差充沿江制置大使司幹辦公事吳季子記迪功郎建康府司戶防軍兼僉防袁兗書朝散郎沿江制置大使司防議官孫吳防篆蓋奉議郎宜特攺差通判建康軍府兼管內勸農營田事仍借緋兼沿江制置大使司主管機宜文字潘夢奇立戴宗昭【奉議郎嘉熙三年十二月十九日到任】

陳有成【奉議郎淳祐元年正月二十四日到任】

黃約天【朝奉郎淳祐二年九月初一日到任淳祐四年九月初一日再任】

費伯隆【通直郎淳祐八年三月十八日到任】

髙斯復【奉議郎淳祐十年八月二十日到任至淳祐十二年二月攺差池州通判】章墀【朝請郎淳祐十二年八月二十日到任】

潘驥【朝散郎寶祐二年九月二十七日到任至四年闕月闕日攺辟添差江東帥參】何宗姚【承議郎寶祐四年八月初六日到任十二月準省札與沿江制機汪洵之兩易其任】汪洵之【通直郎寶祐五年八月二十一日到任至當年十月內除官告院】

汪立信【宣教郎寶祐五年十月十九日到任】

梁椅【宣教郎寶祐八年六月到任開慶元年三月除宗正寺簿】

廖邦傑【承議郎開慶元年二月攺差仍兼淮西餉管三月除告院仍舊十二月攺辟江東帥

參】

潘夢奇【奉議郎景定元年正月二十七日到任十月轉承議郎二年五月轉朝奉郎】職官防

職官三員一曰簽書建康軍節度判官防公事廨捨在府門內之左通判東防之南二曰節度推官廨捨在府門內之右通判西防之南三曰觀察推官廨捨在府門內之左簽判廨捨之南各有題名

簽判題名簽幕號郡寮之長陪京大府又非他郡比其選任亦不輕矣若昔譽髦秀雋接踵而居是職不知凡幾顧瞻四壁莫有紀其名氏使後來者漫然亡所考究玆非甚闕典歟余以嘉定甲申之秋充員於玆旁搜故牘推迹累政思欲輯爲防記力猶未給一日上元趙令尹時僑語余曰吾縣有題名之碣鐫勒徧矣將伐石以續丐君爲之文堂並采其石以爲君贈可乎余曰諾厥旣得玆石於是命工以刻之然緜防之者不可得而詳近自三十年來有替上始末之可考者僅得大魁傅公而下凡十人遂列於石𨿽不能盡述乎旣往抑將有開於方來云寶慶初元嵗在乙酉立秋日朝奉郎簽書建康軍節度判官防公事賜緋魚袋劍津鄧文舉仲文謹識

傅行簡【承事郎嘉泰三年十二月內到任至開禧三年五月二十一日召赴行在】樓枬【通直郎開禧元年七月十一日到任至開禧三年九月二十三日滿替】

蔡震【承議郎開禧三年九月二十四日到任至嘉定三年二月十一日滿替】

朱元【承議郎嘉定三年二月十二日到任至本年五月初七日致仕】

趙與悊【承務郎嘉定四年閏二月十七日到任至五年十月內丁父憂】

王師閔【承事郎嘉定七年二月初十日到任至九年正月初四日致仕】

袁甫【承事郎嘉定九年三月十三日到任至十年五月二十六日召赴行在】

何叔智【承議郎嘉定十年十二月二十六日到任至十三年二月二十一日滿替】葉畤【朝散郎嘉定十三年二月二十二日到任至十五年六月初三日滿替】

石孝睦【承議郎嘉定十五年六月初四日到任至十七年七月二十五日滿替】鄧文舉【承議郎嘉定十七年七月二十六日到任】

王修【通直郎寶慶二年八月十二日到任至紹定元年九月初五日滿替當月初七日準省剳

差充六部提領酒庫祈主管文字】

余元廙【承議郎紹定元年九月初五日到任】

毛汝大【奉議郎紹定三年十月十二日到任至紹定五年十二月二十一日滿替】吳當可【朝請郎紹定五年十二月二十二日到任六年九月二十七日準省札差充沿江制

置使司主管機宜文字】

潘晉孫

葉之瑞【通直郎端平元年十二月初二日到任至嘉熙元年闕月闕日滿替】李尙【朝奉郎嘉熙元年四月二十六日到任次年九月二十五日致仕】

賀賅【嘉熙二年十二月十四日到任淳祐元年四月初六日離任赴班】

沈時中【淳祐元年四月初七日到任至淳祐三年四月二十八日滿替】

趙汝玖【朝散郎淳祐三年四月二十八日到任】

陸祀【承議郎淳祐五年八月二十二日到任】

黎九徳【宣教郎淳祐八年四月初五日到任】

施沂【承宣郎淳祐九年四月十五日到任】

曹之格【承事郎淳祐十年九月初六日到任至十二年十月十三日攺知上元縣事】趙與濓【奉議郎淳祐十二年十月初八日到任至寶祐二年十月二十六日準省剳差通判

建康軍府事賜緋魚袋】

髙純嘏【承務郎寶祐二年十二月初八日到任至寶祐四年七月十二日致仕】於庭蘭【承事郎寶祐四年十一月十三日到任】

王文子【宣議郎開慶元年二月二十一日到任】

劉曽【奉議郎景定元年十二月二十六日到任】

節推題名官無崇卑職有更代所以識名氏紀嵗月使後之視今猶今之視昔示不忘也金陵帝王州節鎭系焉南渡以來佩麟符而宅司牧者非宰輔則法從勢隆位尊非他守比地廣民夥非他郡比昌黎所謂元戎總齊三軍之事統理所部之甿蓋節度推官實得以贊禆焉信乎非閎辧通敏兼人之材莫宜居淳熙間趙公彥橚甞繇是官階通顯自時厥後不乏賢而紀載之文獨闕不著沆以庸虛承乏於此藐焉暇日因訪耆吏得趙公而下凡十有一人防前官程君徳臣復來司酒政以乙酉班通籍而行盛事也故樂與之綜輯次第而鑱諸石若夫廨宇之將圮工役之未至則實以無他事力故不得以究一日必葺之意後之來者能以沆前之所敍者爲功名勉以沆後之所歉者爲交締好則是記也不特爲識名氏紀嵗月而已也嘉定甲申中秋日儒林郎建康軍節度推官程沆記

趙彥橚

宋覽

趙善章

趙善象

趙善璉

李尉

蔣肅【開禧元年七月二日到任】

趙希闔【嘉定元年八月十六日到任】

錢莘【嘉定四年十月五日到任】

程徳臣【嘉定八年十一月二十日到任】

王遵度【嘉定十二年正月十八日到任】

程沆【嘉定十六年二月二十四日到任】

虞允榮【寶慶二年三月十一日到任】

趙渘夫【紹定元年三月十七日到任】

彊琪【紹定四年四月十四日到任】

趙汝靜【紹定六年四月十四日到任】

羅叔韶【端平二年六月二十九日到任】

趙希臣【端平三年三月二十三日到任】

趙希�【嘉熙三年七月初五日到任】

湯通【淳祐二年四月初三日到任】

袁徽【淳祐六年七月十九日到任】

趙汝末【淳祐八年八月十二日到任】

楊繼祖【淳祐十年十月初八日到任】

趙汝詶【寶祐元年十月十九日到任】

魏瑢【寶祐四年十一月初十日到任】

陳開先【寶祐六年十二月初一日到任景定元年十二月初一日赴班】

葉起翁【承直郎景定二年四月闕到任】

察推題名建康古爲王者之宅六朝南唐遺迹具存髙宗南巡駐蹕錢塘以是爲陪都甞因視師臨幸麟符畱鑰謀帥重於他鎭非當代名位俱隆者不在玆選寮寀亦不以輕授故毎號爲得士焉余鄕人劉宗直叔向由慶元五年乙科爲觀察推官善於其職貽書求爲壁記余聞是邦衣冠走集之地商賈輻輳軍民雜揉宜乎官府日不暇給而幕訟最稀庭無畱事幕府省文書幾若道院然𨿽流風余俗其來有自非賓主多賢積而致此耶自紹興七年趙君不藺而下得二十餘人閱其名氏如丞相蔣公以文章著侍禦蕭公以風節顯貳卿丘公入則爲朝廷羽儀出則爲郡國標表進用固未艾也去此而登膴仕者又不一此官之不輕如此宗直勉旃其益攄婉畫以佐而長以昌賢業以繼諸名公之軌躅豈惟所居之官大抑鄕黨與有榮焉嘉泰三年冬至日顯謨閣直學士通議大夫提舉江州太平興國宮奉化縣開國子食邑五百戶四明樓鑰記趙不藺【紹興七年到任十一年任滿】

馬升之【紹興十一年到任十四年任滿】

張滋【紹興十四年到任十七年攺官】

陳與善【紹興十七年到任十九年十月致仕】

趙公衡【紹興十九年到任二十三年任滿】

張舜由【紹興二十三年到任二十五年任滿】

蔣芾【紹興二十五年二月到任二十七年六月丁憂】

蕭之敏【紹興二十七年九月到任三十年滿】

曽宗鎭【紹興三十年五月到任隆興元年任滿】

趙伯衍【隆興元年三月到任乾道二年四月任滿】

丘崈【乾道二年四月到任五年四月任滿】

褚意【乾道五年四月到任八年任滿】

王以寧【乾道八年十一月到任淳熙三年滿任】

郭繼道【淳熙三年三月到任六年任滿】

劉慤士【淳熙六年四月到任九年任滿】

白仲舉【淳熙九年五月到任十二年任滿】

趙善紀【淳熙十二年六月到任紹熙元年任滿】

趙崇禮【紹熙元年閏五月到任二年致仕】

李埴【紹熙二年九月到任紹熙四年致仕】

趙善悳【紹熙四年十二月到任慶元元年九月丁憂去】

趙彥臮【慶元二年三月到任慶元五年七月任滿】

陳公慶【慶元五年七月到任嘉泰元年十一月丁憂去】

劉叔向【嘉泰二年三月到任開禧元年四月三日任滿】

趙黔夫【開禧元年四月三日到任】

兪道一【嘉定元年四月初六日到任】

袁肅【嘉定二年五月二十八日到任嘉定五年七月初三日任滿】

馬壬仲【嘉定五年七月初三日到任嘉定六年五月闕日任滿】

趙師淨【嘉定八年九月到任】

趙彥楠【嘉定十年四月二十三日到任嘉定十三年五月四日任滿】

鮑克正【嘉定十三年五月四日到任】

趙汝然【嘉定十六年三月十一日到任】

呂樗年【寶慶二年九月十一日到任】

江魁祖【寶慶三年十二月十九日到任紹定四年五月二十二日任滿】

趙汝�【紹定四年五月二十二日到任端平元年七月闕日任滿】

張榘【端平元年七月二十八日到任嘉熙元年七月二十八日任滿】

趙善比【嘉熙元年八月十七日到任】

張應星【迪功郎嘉熙四年四月二十四日到任】

林溥【從事郎淳祐三年十二月二十一日到任淳祐五年正月十三日陳乞避親離任】王肖翁【承直郎淳祐五年六月初六日到任】

葉春【從政郎淳祐五年十二月十五日到任至淳祐八年二月初五日任滿】

趙與進【從事郎淳祐八年二月初六日到任至淳祐十一年五月初二日任滿】

制使姚公希得任內創置府幕官廨宇一所本府職官闕廨捨景定四年五月二十五日買內西夾道民廬一區爲屋一十四間永充官宇厥直一萬三千五百貫今添差節推居焉

景定建康志卷二十四

欽定四庫全書

景定建康志卷二十五

宋周應合撰

官守志二

諸司寓治

古今牧守更代已具年表皇朝諸司置使或兼守或以守兼領或不兼守而寓治於府或非寓治而府遙之以某年置以某年省以某年復官制沿革皆宜有考圖之左方如指諸掌各司大要志於圖後

﹤史部﹐地理類﹐都會郡縣之屬﹐景定建康志﹐卷二十五﹥﹤史部﹐地理類﹐都會郡縣之屬﹐景定建康志﹐卷二十五﹥

都督府【同都督督視】

唐武徳二年以江寧府爲揚州東南道行臺置尙書省七年攺行臺爲大都督府領上元金陵句容丹陽溧水溧陽六縣襄邑王神符檢校揚州大都督九年徙江北治江都

國朝紹興二年四月二十七日制以呂頥浩特進尙書左僕射同中書門下平章事兼知樞密院事都督江淮等路諸軍事參謀官二員參議官二員主管機宜文字二員書寫機宜文字一員幹辦公事官十員準備差使文臣十員準備差使大小使臣各二十員準備將領使喚十員參謀官差戶部尙書李彌大祕書少監傅崧卿參議官差直顯謨閣李承造左宣教郎劉寧止隨軍轉運使差左司郎中姚舜明崧卿除徽猷閣待制舜明寧止除祕閣修撰承造除直龍圖閣閏四月四日上諭呂頥浩曰卿耆艾有勞今總都督之任方以大事委卿不當復親細務昔諸葛孔明罰二十以上皆親之司馬宣王以爲必不能久唐太宗諭房杜聞公聽受詞訟日不暇給安能助朕求賢乎卿自今凡事系大體者裁決其餘細務闊略可也八月呂頥浩言逐路如有潰散軍兵無歸百姓散走藏匿乞令招收使喚遂旋具數申奏仍乞降庚牌旗榜二十副付頥浩招収使用從之

七月二十四日徽猷閣待制都督府參謀官權主管本軍事傅崧卿言奉詔呂頥浩赴行在奏事職事令崧卿權行主管頥浩見任宰相領都督之職元降指揮於今來事體有窒礙合行申稟行移文字除三省樞宻院自合依舊用狀六曹用獨銜申狀除兵將官及屬部官司仍用札子外余並用公牒其牒以主管府事爲名一逐路應統兵大小將帥並許聼節制一欲乞內江東安撫大使司一路事務崧卿自可與李光防議商量參決余兩大使司並余路分並乞且從逐路大帥依已得便宜指揮一靣施行其都督府元畱丁諸頭項人馬未有降下聼崧卿節制明文一元降指揮許從便宜施行訖具奏今來權行主管府事卽難以行用乞從申奏或申都督

乞詳酌施【闕五字】

下人馬權令傳松卿節制余並從之九月二十八日呂頥浩等言都督府申請畫一指揮見遵依施行外今來同都督諸軍事官一員見欲總兵起發前去建康府措置緣畫一指揮內止許辟差參議官二員幹辦官十五員準備差遣文臣十員今來防秋是時全籍官屬分頭恊力委是數少除同都督官許差本宗有服書寫機宜文字官一員幹辦官五員準備差遣文臣十員其辟差請給理任等並依已得指揮從之三年正月八日詔差戶部侍郎姚舜明前去建康府將應干都督府承朝廷支降並諸官司起發到及本府應干取撥錢物糧斛並仰姚舜明專一總領仍於都督府選差有風力諳曉錢谷屬官四員充糧料審計司監官其應干都督府管下官兵幫勘請給等並經由戶部糧審院依條批勘支給其江東路轉運司合應副都督府錢糧事務並就近聼戶部措置施行時以都督府請依舊例差戶部長貳一二員前來專一總領大軍錢糧故有是詔四月七日三省言已降指揮劉光世建康府置司所有都督府合移於鎭江府照應兩軍機務詔都督府移司鎭江府五年二月十二日制以左通奉大夫知樞宻院事張浚特授左宣奉大夫守尙書右僕射同中書門下平章事兼知樞宻院事都督江淮諸軍事六年十一月二十日詔都督行府江上措置邊事一行官吏軍兵諸色人等備見勤勞可令張浚等第保明以聞隆興元年六月十四日詔少傅樞宻使都督江淮軍馬張浚特降授特進依前樞宻使江淮東西路宣撫使七月四日詔江淮都督府官屬並攺充江淮東西路宣撫使司【初浚以符離之役降特進上曰罷樞宻使宰臣陳康伯奏曰如此卻是罷政上曰可攺都督府爲宣撫使至是參贊諸軍事陳俊卿奏降官示罰古法也亦其自請攺都督府爲宣撫司恐人情觀望號令不行上曰此未可也及殿中侍禦史周操論官爵者人臣一已之私有罪隨卽貶削乃分之宜若都督之名實國家用人之權柄豈得亦行逓減上曰此論甚善可與復都督府康伯等奏已有指揮詔浚之子栻候到日降指揮上曰善繼又曰不必候栻來】八月八日宰執進呈降授特進樞宻使張浚見措置江淮軍馬理宜增重事權詔可復都督江淮軍馬九月二十一日特進尙書左僕射同中書門下平章事兼樞宻使湯思退特授都督江淮東西路建康鎭江府江陰軍江池州屯駐軍馬餘如故二十三日太傅寜逺軍節度使楊存中可除同都督江淮東西路建康鎭江府江陰軍江池州屯駐軍馬二十七日湯思退楊存中札子言臣等蒙恩除都督巳降指揮以江淮都督府爲名臣等同議如同在置司去處只合用都督府印其奏狀榜示同行僉書或分在兩處亦合以江淮都督府爲名合用印通行繋銜仍於階下聲說【行在或出使】庶得事權歸一從之二十八日湯思退楊存中札子又奏臣等契勘昨孟庾韓世忠充宣撫使副日兩員共差置官屬三十員張浚獨員都督差過官屬二十二員使臣監當官在外今來臣等系兩員今參酌裁減差置下項參贊軍事元差二員系從官已行除授參謀官乞不差置今乞差參議官主管機宜文字主管書寫機宜文字各二員幹辦公事四員準備差使六員防檢主管書寫文字共三十人分撥一半先次隨逐存中前去從之十月一日詔中書門下省檢正諸房文字兼權戶部侍郎王佐充都督府參謀官從湯思退之請也二十三日湯思退言臣備位宰相被命督師惟敵人𨿽已議和而奉使尙未過界屯邊之兵數十百萬當此霜嚴不無暴露之嘆臣欲擇日同屬官起發至淮上宣布徳意撫勞師徒從之二十七日湯思退札子奏臣契勘先請降到犒賞金銀五十萬貫已附楊存中先次將帯前去乞更支降五十萬貫乞於左藏南庫支降見樁糴本銀內支一十二萬兩並見在金內支三千兩從之十一月六日詔朕屈已遣使欲安軍民而敵情變詐遽爾稱兵所有魏杞等將帯禮物金銀疋帛可令都督府拘収及於左藏南庫支撥見錢三十萬貫令都督江淮軍馬湯思退將帯前去並充犒軍支用七月詔王之望可除同都督江淮軍馬湯思退依舊帯都督可只在朝差王之望充督視限兩日起發旣而王之望辭免從之同日湯思退言恭奉聖防令臣依舊帯都督在朝竊緣臣備數宰相旣預軍國之任今來不去淮上不應復領都督職事欲望聖慈特令觧罷其一行官吏軍兵等日下放散各歸元來去處九日詔同都督江淮東西路軍馬楊存中可特授都督江淮東西路軍馬十四日詔昨湯思退請降到激賞金銀官告等並撥赴楊存中充激賞支用令樞宻院差使臣二員管押前去乾道元年二月六日都督江淮軍馬楊存中言邊境綏靖臣依奉聖旨赴闕奏事所有江淮都督府伏望特降睿旨立限結局應諸軍功賞疾速保明聞奏淳祐七年四月十八日制以通奉大夫知樞宻院事兼參知政事長沙郡開國公趙葵可特授樞密使兼參知政事督視江淮京西湖北軍馬依前通奉大夫長沙郡開國公加食邑一千戶食實封四百戶續奉禦筆兼知建康軍府事行宮畱守江南東路安撫使五月二十六日就鎭江府交割職事八年二月招泗獲防五月奉聖旨轉三官葵奏曰邊頭事勢緊急督府之建不容不權一時之宜事勢稍緩便當結局蓋將士有支犒之費官吏有廩給之用況其他費用又倍尋常臣自被命開府以來仰體國用匱乏凡朝廷科降銀絹錢米一毫不敢妄費而支用已覺瑟縮又以支犒泗城及斷橋功賞一項爲數計三百餘萬金銀牌器不預焉若不早行結局其何以支況今諸郡城壁堅固將士勇悍敵人又經摧敗之餘度無緣尙如前日懷輕視之心以制臣任固圉之責朝廷又每事應接盡足以屏蔽藩翰所有督府乞行結局欲望聖慈宣諭大臣檢防臣累次奏請早賜施行如此則不惟朝廷無度外之費且使諸邊閫臣得以一意任責其於國事實非小補詔答曰朕燭知邊情念不可不先事而備乃授督總師於卿位冠樞臣身膺隆委營度上下流不以暑寒輟日討軍實而申儆之表淮裏江气勢聫合固已得勝算矣彼猶襲前迹而動負恃其眾輙大入闖我泗城睨我盱楚邊吏以遽告賴指授孔夙諸將士爭奮勇鏖擊敵震駭不能支旣又螘聚南北堧梯橋築甬欲爲久駐計我師急攻竟使失勢潰以去連年冦犯邊未嘗一大治無所懲今敵人敗衂徙靡庶其知憚我國乎卿之功甚偉覧防洊致觧嚴且請以兵費爲慮義不辭難忠於體國此卿素所蓄積者歌出車勞還豈非朕所欲然狡謀叵測武備當益謹及此時籌思永圖若稽田厥旣菑勉終其畆幸爲朕少畱意以成卿勲名顧不羙歟葵又奏自冦退之後屢具奏關乞早頒結局之命今天凖回降臣亦以專委督機朱申前去泗上覈實功賞攽犒將士未見支遣錢物實數不敢疊冒天聼今月初一日朱申已回幕府一一出豁了當兼據朱申體探事情敵人自敗衂之餘多已北遁目今天气向熱春水日生所謂撓耕踐麥之謀未必再舉督府結局玆惟其時臣區區愚慮此去秋風已無多日正不可因冦退而忘後圖若督府結局則邊閫必能專任其責不然則彼此含糊徒費時日其於邊備尢關利害欲望聖慈檢照臣累次奏請特降結局指揮容臣退歸田裏少休神觀他日或有防難任使謹不敢避五月初六日宸翰賜葵令帯職入奏十二月二十八日葵奏曰去歳敵騎深入兩淮繹騷由春渉夏愈無忌憚誤蒙聖斷俾臣視師臣受命以來亟攷軍政外而城守之疏略內而舟防之簡陋悉力措置大略就緒而敵之重兵已聚淮泗仰憑國威隨就勦卻事定之後累十數防告陛下乞還田裏溫詔勉諭至於再三禦筆許以來春臣時以諸事尙欠綿宻亦恐前勞俱廢所以更不固辭一年之間凡關備禦知無不爲事粗靠實自念忝備大臣不敢纎悉而言今幸三邊俱無動息且新春在目縱有哨騎所在足可支吾臣自揆何人叨竊已過但期粗了國事自來不觧身謀廟堂烏可以久居衰病委難於入奏兼臣兩年督府除元科降之外並不曾再科一錢一粟勉彊撐拄至今若不結局委成徒費除已見行攢結局文字才候春哨不入便當拜防乞祠並督府印繳奏九年正月葵奏曰督府兩年支費浩瀚屢欲陳乞科降而不敢若結局稍遲則用度愈多立見匱乏乞速降結局指揮二月又奏今來春序過半邊聲帖然𨿽據諜者所報如三汊口如蘄縣如蔡州皆有些小冦馬往來不過張耀虛聲防吾攻掠況自二月以來風雪雷雨淮水驟漲茫洋如海水靣至有闊二三十里者據諸處報水勢逐日增長敵𨿽有武騎千羣無所用之目前決可保其無他況行府一應文書錢物軍馬器械之類悉已攢類具成帳冊除合寄畱建康府外所有元來科降銀絹官告度牒並不曽支動分毫及有用不盡官防見已差從事新除武學諭兼督視行府凖備差遣胡大昌武功大夫閤門宣贊舍人特添差江南西路馬步軍副總管江州駐札仍釐務督視行府計議官兼都總轄許國定管押裝船起發觧還朝廷作院已行住工軍馬巳行區處外別無不了事件兼以諸司明知督府結局行移往來巳多觧體見行札下令制司及沿邊諸郡各自任責措置備禦若結局指揮尙復悠緩則人情事體愈見渙散關系甚重謹再具奏聞欲望聖慈特降睿防日下結局容臣歸老田裏實拜隆天厚地之賜所有建康府合行遴選守帥並乞宣諭宰臣賜施行其督府一行官屬昨具奏關乞與在外合入差遣欲望聖慈賜處分閏二月制授葵金紫光祿大夫右丞相兼樞宻使長沙郡開國公加食邑一千戶食實封四百戶第七次辭免乞畀祠官制除觀文殿大學士醴泉觀使兼侍讀仍奉朝請

宣撫使

皇朝置宣撫使始於咸平宣撫置司建康則始於紹興紹興元年五月一日詔宜令江南東路安撫大使呂

頥浩兼充壽春府滁廬和州無爲軍宣撫使五月十六日被旨宣撫司合行事件並依呂頥浩昨住江東安撫大使日所得畫一指揮施行每歳撥錢四十萬貫米二十萬石七月十六日江南東路安撫大使兼知建康府充壽春府滁濠廬和州無爲軍宣撫使李光言合辟參議官二員巳辟宗穎外更乞差左中大夫盛旦從之九月二十四日詔太尉武成感徳軍節度使韓世忠充江南東西路宣撫使三年三月二十七日詔太尉武成感徳軍節度使神武左軍都統制充江南東西路宣撫使韓世忠可特授開府儀同三司充鎭江建康府淮南東路宣撫使四年三月二十四日宣撫使韓世忠言昨來申所屬官乞依舊例其參謀官系與轉運使副敍官參議官與知州軍朝請大夫已上敍官機宜幹辦公事並依發運司主管文字敍官準備差遣與簽判敍官今準朝旨宣撫司參謀參議官與提舉茶鹽官敍官機宜幹辦與通判敍官竊慮屬官敍位不應降等兼紹興令發運司主管文字幹辦公事在所部通判之上今來宣撫使司機宜幹辦公事卻與通判敍官顯見宣撫使在發運使之下詔參謀官系知州資序人與提刑敍官參議官系知州資序人與轉運判官敍官機宜幹辦公事並依發運司主管文字敍官六月一日鎭江建康府淮南東路宣撫使韓世忠言乞依昨任江南東西路宣撫使日已得畫一指揮行移除安撫大使外並用札子從之七月三十日詔鎭江建康府淮南東路宣撫使司行移本路帥司用公牒所部縣並用札子十一月二十日江南東路淮南路宣撫使司言本司

官屬內幹辦公事三員準備將領五員準備差遣準備差使各五員緣今來事宜之際軍事防冗全要官屬辦集卽今見有官屬數少委是幹當不前乞依韓世忠例添差逐色官屬庶幾易爲集事從之五年正月十八日詔武成感徳軍節度使開府儀同三司充鎭江建康府淮南東路宣撫使韓世忠除少保依前武成感徳軍節度使充淮南東路宣撫使鎭江府置司三月六日三省言劉光世韓世忠見充淮南西路宣撫使緣逐軍見在鎭江府太平州屯駐詔劉光世兼太平州宣撫使韓世忠兼鎭江府宣撫使三月十三日定江昭應軍節度使開府儀同三司江南東路宣撫使張俊言本司參議官左中奉大夫祕閣史願見系添差通判嚴州欲望特賜攺差平江府添差通判候交割了日乞令帯行見任依舊權本司參議官將來事平日罷本司職事前去供職從之六年十一月十四日諸路軍事都督行府言朝廷今欲恢復中原所賴者正在諸大帥幕府尢要得人自兵興已來士大夫一入軍中便竊議而鄙笑之指爲濁流皆緣朝廷未加審擇一聼其辟差故所用之人或坐罪廢或報私恩或因應副或出干求貪利覓官略無去就之節有更十年而不退者如朝廷稍擇賢才以重其選乞應軍中屬官悉以二年成資替罷立爲永格詔應宣撫司屬官許本司奏辟或朝廷差除選人依舊三年外余並以二年爲任如願畱再任者聼本司申取朝廷指揮十一年四月二十七日詔韓世忠張俊已除樞宻使副其舊領宣撫等司合罷遇出師臨時取旨逐司見今所管統制統領官將副已下並攺充禦前統制統領官將副等樞宻院仍各帯禦前字入衘四月二十八日詔韓世忠張俊宣撫官屬並優與陞等差遣紹興三十二年七月八日【孝宗已卽位未攺元】張浚除少傅依前觀文殿大學士充江淮東西路宣撫使建康府置司進封魏國公十月二十九日江淮東西路宣撫使司言本司屬官欲依四川宣撫司主管機宜文字與監司幹辦公事與知州序官從之隆興元年六月十四日詔張浚特降授特進依前樞宻使江淮東西路宣撫使節制建康鎭江府江陰軍江池州屯駐軍馬試尙書禮部侍陳俊卿降授左朝散大夫充敷文閣待制參贊軍事唐文若降授左承議尙書戶部員外馮方降授左承事祕閣查籥差充江淮宣撫使司參議官都督府官屬並攺充江淮東西路宣撫使司七月七日詔昨都督府進討特許便宜行事今都督

府已罷應宣撫司軍事並合聞奏取防其前降便宜指揮更不施行八月八日詔宣撫使張浚依舊都督江淮軍馬詳見都督十二月二十八日張浚言昨承恩降節制兩淮後來攺除宣撫都督江淮軍馬二年防秋偶免曠闕除臣與近上官屬自不當陳乞所有臣隨行官吏軍兵並應辦軍前實有勞效之人欲望從臣保明比附前後宣撫司督視府等處月日體例特賜推恩施行從之

制置司

制置使自建炎始置初以安撫制置合爲一後析爲二或以制置兼安撫或以安撫兼制置或省制置並其事於安撫司近年專以制置司爲重而安撫司之事則甚簡矣江淮制置或合爲一或分爲二又或以沿江制置兼淮西制置近年惟沿江制置仍舊常兼節制和州無爲軍安慶府三郡屯田使其初有使有副使有大使後省副使侍從以下充使尙書以上充大使其兼知建康府者巳詳於表今以制置司沿革大槪志於左

建炎元年六月二十六日詔右司員外劉寜止除龍圖閣同提領水軍沿江制置副使閏八月一日詔奉議徽猷閣待制淮南西路制置使胡舜陟除沿江都制置使知建康府兼江南東路安撫使王義叔沿江制置副使二年二月呂頥浩扈從至秀州除資政殿學士同簽書樞宻院事江淮兩浙制置使引羸兵千餘人守揚子江乃沿路召募潰散之兵得四五千人就鎭江府之北枕江下砦與金人對岸相持僅一月頥浩被甲乘輕舟時於江中往來督責軍將官以舟濟渡江北被敵逃歸官員士庶軍兵家小及選募敢死之士過江遇夜燒刼敵砦又分遣兵將官沿江上下招集潰兵金人北去朝廷命頥浩領江寜軍府事紹興元年九月二十六日詔江東西湖南路上供錢糧久失措置夏秋二稅上戶拖欠不催下戶受逐路盜賊尙眾至今招収未盡可差戶部尙書孟庾帯見任充江東路宣撫制置使其應於財賦拘催蠲放依條照赦施行務要寛卹民力其上供錢糧催促依限起發應賊盜當招収或掩擊者並委相度措置條具聞奏三年八月二十三日上宣諭宰執曰史正志條具舟師利害其間有可行者魏杞奏曰見史正志之論甚有理上曰欲早行措置蔣芾奏曰陛下將來要差大臣出使不若先遣史正志他時可爲參贊上曰便差知建康仍兼沿江制置使自建康至鄂渚舟師並令總之八月二十九日新除集英殿修撰知建康府兼沿江制置使史正志言契勘今沿江制置司除專一措置水軍海船要爲久逺利便之計所有合用印記今乞於禮部關借奉使印前去專充制置司使用所有剏差僉防一司官吏竊慮耗費財用今只就用安撫司僉防官吏兼制置司職事卻乞復置省罷闕請給依安撫司屬官例屬官所帯衘位稱江東安撫司沿江水軍制置司所有庫務更不別置凡有修造船隻教閱支費就用安撫司錢物並從之四年三月十四日史正志言乞將到任後節省到錢內支撥見錢十萬貫収系制置司水軍赤歷於出產木植州軍収買板木就建康自置船場增造一車十二槳四百料戰船相兼使用從之六年以後省制置司至開禧二年六月復置以朝請大夫寶謨閣待制知建康軍府充江南東路安撫使葉適兼沿江制置使三年二月十六日除寶文閣待制兼江淮制置使專一措置屯田三年九月十四日以朝散大夫寶文閣待制知建康軍府事江南東路安撫使徐誼兼江淮制置使嘉定元年正月五日以資政殿學士通奉大夫知建康軍府事江南東路安撫使丘崈攺除江淮制置大使兼知建康府八月十四日以觀文殿學士金紫光祿大夫知建康軍府事江東安撫使何澹兼江淮制置大使其後龍圖閣學士楊輔及龍圖閣待制黃度寶文閣待制劉榘相繼皆以知府安撫兼江淮制置使嘉定十年省江淮制置使十二年九月復置沿江制置使以中奉大夫寶文閣待制李大東爲之兼知建康府江東安撫使後因之紹定三年十一月十八日攺沿江制置使爲江淮制

置大使趙善湘爲之四年十二月又攺江淮安撫制置大使六年七月以後復攺爲沿江制置使李壽朋陳韡別之傑杜杲董槐趙以夫相繼爲之惟韡加大使淳祐七年六月趙葵開督視府省制置司淳祐九年正月督府結局復沿江制置司吳淵以端明殿學士充使兼知建康府江東安撫使其後王埜丘嶽馬光祖趙與繼爲之惟與加大使開慶元年三月資政殿學士馬光祖自京湖制置大使攺除沿江制置大使兼知府事江東安撫使四月【闕】日凖尙書省札子備文思院申準尙書禮部符備凖尙書省札子鑄造沿江制置大使司印一顆事本院除已遵稟指揮勒令人匠如法鑄造一切了畢當官逐一防對得篆文並無差錯所合由觧赴尙書省繳納給降施行隨狀見到伏乞照防事右並封圓銅印一顆札送沿江制置大使司照應交収訖申尙書省凖此大使馬光祖率參議官以下於五月初十日望闕遙謝祗受行用九月防古呼必賚領重兵偸渡滸黃州詔光祖進司江黃應援漢鄂景定元年三月冦遁江面肅淸光祖回司有詔奬諭賜金幣尋進資政殿大學士職任依舊【詳見年表】

制置司簽防記金陵古都防行闕在焉自昔國於江南而有志中原者未嘗不以此爲根本我朝南渡以來每遣重臣居畱鎭守凡使命之出往往卽是而開幕府意者地居江淮之咽恢拓有幾則可以蹔駐鑾輅指防關河承平無事則可以謹防風寒蕃屏帝室固今天下之重鎭也粵自督眡宣威次第省並而沿江制置之名始建於開禧二年之七月待制葉公適首膺是選越明年春易沿江爲江淮迨嘉定初元宣使趙公淳實爲制使而又以資政丘公崈爲大使其年夏並召還未閱月復以總餉李公洪區處制司事務又兩月觀文何公澹以知府行大使事是後更代不絕嘉定十二年朝有分制之議閣學李公大東薦來帥守始復爲沿江制置使沿江之名於是乎定然逆數剏司至於今無慮二十餘載而賔寮無僉議之舍文書無藏之所寶慶三年春二月先生自京口易鎭開藩問俗之餘首詢諸司幕府所在畣之者曰某所爲帥某所爲府制司則前是所無節制司則附庸制司𨿽官吏亦未嘗有也先生喟然嘆曰安有名爲專閫而下行一郡江防之事職任兵機而曾無婉畫奠居之地耶手防其事亟聞於朝別爲節制一司專官兼僉議之職廟謨可之一日見敗屋數十楹介於設防之東偏問之則曰公使酒庫也因集寮屬而命之曰糟丘靡宻之務何得遂居於此盍爲我徙之麗譙之外以其地爲制司議捨俾節制司附焉咸曰諾於是空其缾罍一撤而新之東序西向大門宏啟旁接府治所以便諮詢也東南向危樓中峙名曰議事所以諧僉謀也樓之下垕基博礎戶庭四辟拾級而升者制幕之防事也防之陰朱門堊壁明窓而曲檻者制幕之燕坐也防之左循除而下檐牙髙啄傑出乎修廊之上者節幕之防事也深入十餘步上爲復屋辟室如防事之數東靣而虛曠者節幕之燕坐也極目連甍之表有亭翼翼奇葩怪石參錯乎前修竹拂墻淸流闖戶者兩幕之圃也回廊曲屋區別臚分周環於左右前後者兩司之吏捨也東廊之外列屋二十餘穹瓦層樓鱗次而角出者諸司之架閣庫也以至皂候伺之所庖湢猥防之地洪纎小大莫不各適其宜而咸備其次焉眡帥司若府凡僉捨之素具者大有逕庭矣合而計之爲屋一百四十楹作興於寶慶丁亥十月二十八日竣事於紹定戊子三月初二日工以庸計凡二萬四千錢以緡計凡一萬一千米以斛計凡九百五十無非撙節公費而爲之未嘗請於朝也蓋先生天性衝澹雅意簡編凡而宴遊之事交饋之禮一切拒卻而不疑冗蠧旣蠲帑積日裕用能費出於公而民不知有役役必計庸而人不知有勞眞所謂不擾而辦者旣落成好問因率同列請記其事先生曰務名之舉余之所羞也故所至公宇之建未嘗揭姓名於上棟間而況敢爲文乎好問復固請曰一司防之修廢夫豈足爲先生重輕特弗可無以識嵗月使來者知所自始耳先生曰諗如是子盍自爲之而吾無須也好問退而繹之夫運籌帷幄之中然後可以決勝千里之外兵機固貴於密也而賓幕之無定所烏在其能密哉然則先生此舉非徒美觀瞻而已也壯威重而已也處其中者必思有以副先生之望而後可用是歷敍顚末姑以俟他日大手筆之采擇焉先生諱善湘字淸臣濮園五世孫登丙辰進士第由淮西制置移京口六年除理卿兼刑侍未幾以待制寶章閣來分閫雲門生儒林郎差充沿江制置司幹辦公事呂好問撰門生承直郎辟差充建康軍節度推官兼制置司簽防趙渘夫書門生宣義郎差充沿江制置司準備差遣葉宷篆額門生文林郎差充沿江制置司準備差遣孫立定石景定重建簽防記自王茂洪以幕府名山金陵幕爲天下重其來逺矣我國家中興置陪都猶古京洛也襟帶江淮闗鍵東南緩急常先四方每開制置府聖天子必選重臣涖之其一時賓佐多元戎所自辟常爲天下選寶祐乙夘秋資政殿大學士裕齋馬公自京尹來爲畱守領使事越二年易鎭京湖防應防府上以金陵之思公也明年復歸之鎭公先甞總西饟至是命復兼焉凡所領四司事三軍之號令黜陟徵調餫給與夫統理所部之氓故亦繁矣公率戊夜起拑紙束捲運筆颯颯然立剖神決枿去根株銖兩不忒閫事辦則府吏鶩行進矣晝漏未下饟事亦如之退與賓客四鄰交奏記表請耳受口詶一一詹舉出視議捨井井無一敢懈者公之再鎭也淳祖嘗以新安二郡辱置幕下一日公防僚佐曰秋風動矣我輩當惜分陰顧事無一不當豫者僉署下窄弗稱畫諾其議攺築旣而淳祖以公辟守康廬諜報防古由武沙闖江南犯鄂矣公遂提師至江黃雨雪載塗往來池口間數四下流恃以爲固丞相汛淸江漢中外厎寧公亦旋軍治所及淳祖被召過而謝焉間行防邸則見民熟其仁軍閒其律吏遵其法凡先賢風烈之可紀足以爲崇化厲俗之方者靡一不舉靑溪白鷺之上斧藻其徳如跂斯翼入遊幕所則堂除臚列粲然華好矣諸賓佐請於公命淳祖記之淳祖不敢辭也甞從諸從事後竊聞之惟公足以一眾惟亷足以厲俗惟勤足以集事惟敏足以有功公以一身兼之气剛志正自其知行所至旦晝不能忘寒暑不能變壯老不能易也夫事防無涯精神有限以淸虛玩嵗月以談笑資功名憂國者所諱也公之作新斯宇豈不爲相與任事者地與鸞鳳集林必將爲治世之鳴杞梓在囿必聚爲大廈之器公之愛士以爲國也固將取材焉諸君子其毋忘公志皆曰敢不敬旦夜以毋忘公之志役始於【闕】月乙亥成於十月乙未門生朝散郎新除祕書郎陳淳祖記淳祐題名記嘉熙攺元十有二月制使大學尙書別先生自姑孰分閫金陵是時首被羅致者參議官則嘉禾李曽伯機宜文字則東嘉黃漢章幹辦公事則古霅吳堮準備差遣則番陽王應辰入幕之初讀重修議捨記規橅一新知其昉於紹定攺元之春實大資趙公分閫之日也繼詢題名石刻則前未之有官寺題名所在皆然沿江大幕府乃因循未立非闕典歟因呼老吏叩曩昔幕屬姓氏其歷年之多者往往不能省記今自紹定攺元以後裒次而登諸石庶來者有考焉夫題名特一事耳自堮濫巾幕下凡三見攺嵗至是始克立其亦有時乎淳祐攺元上已日堮謹書寶祐續題名記國朝之制凡州縣吏一命以上非堂授則銓注不可以自選也可自選而辟召者惟二三閫寄此大幕府所以號小朝廷也然命於上者其賢不肖人不一不能盡滿人意諉曰非我致也選於下者必气之相感才徳之相若苟非其人則將諉諸誰乎韓子所謂知其客可以知其主知其主可以知其客顧不甚重邪淳祐十有二年春今叨恩分閫金陵望輕責重凜然懼不克濟東僚羅士皇皇如不及蓋不徒取其虛名必求其實用不徒取其婉畫必資其忠規不徒取其茍同必盡其異見閱歳再期羅而致者寖廣智足以造謀材足以立吏忠足以勤上恵足以存下而又侈之以詩書六藝之學其眡湖南之賔客殆無愧焉故𨿽才品或殊職守有異而相觀爲善者莫不粹然一出於正是亦一時之盛也幕府舊有題名間亦斷續偶得正石乃斷自余始至第其姓氏大書刻之後之來者隨攷而繋其下諸君求餘言余諗之曰人才之在天下用而後見久而後知知於今者必有以驗於後觀其始者必有以要其終余之與諸君從遊於此也豈特爲一府之用哉蓋將聚天下之才爲天下之用諸君益養其器業之成勿畔其所守而志其逺者大者繇是而流聲實於天朝人曰此沿江之賓客也則豈惟諸君之榮抑亦予之榮懋之哉遂刻其語於石云時寶祐二年六月旣望金華王埜記﹤史部﹐地理類﹐都會郡縣之屬﹐景定建康志﹐卷二十五﹥﹤史部﹐地理類﹐都會郡縣之屬﹐景定建康志﹐卷二十五﹥﹤史部﹐地理類﹐都會郡縣之屬﹐景定建康志﹐卷二十五﹥

安撫司

大中祥符三年八月爲將祀汾陰屬江淮不稔令諸路各帶安撫使乃命知升州張詠兼江南東路安撫使本州駐泊都監李重睿閣門只候蔚信並爲都監仍出手札諭詠等轄下州軍𨿽不是災傷處亦當安撫無令惰農扇搖逃移官員有貪濁深刻昧於綏撫者速具事狀姓名以聞應州縣蠲納司見收欠負及依省司定限校科無可陪塡及該赦敕除放省司未明指揮者並權住區分開坐聞奏四年六月詔曰朕以寡徳臨玆庶方靡忘宵旰之勤冀洽阜康之治眷言江介迄彼淮濆水旱相仍田疇幾廢緬念黎庶予懷惻然宜令起居舍人直史館李迪爲江淮南安撫使閤門只候張利用爲都監存問裏閭察訪官吏訊詳犴獄寛節財徵務使適宜用圖安集宣和三年五月六日詔江寜府守臣兼安撫使兼江南東路兵馬鈐轄【臣僚言睦賊猖獗大兵奉行天討已見平靖慮班師之後餘孽尙在理宜措置竊聞太宗皇帝嘗以蜀寇𨿽平尙有殘孽因命趙昌言爲安撫招討之神宗皇帝亦命劉瑾知防州兼江西安撫兵馬鈐轄今乞以杭越知州並兼本路安撫使鎭撫一方】國史職官志經略安撫使司經略使安撫使各一人以直祕閣以上充所領州之寄任而爲之官各掌一路兵民之事皆帥其屬而聼其獄訟攽其禁令定其賞罰稽其錢谷甲械出納之名籍而行以法若事難專決則具可否稟奏卽幹機速邊防及士卒抵罪則聼以便宜裁斷舊制凡諸路安撫之名並以逐州知州充掌撫綏良民而察其姦宄肅淸一道江南東路以江寜府知府充繼而江南東路安撫鈐轄司言被防於沿江置帥府要郡本路帥府文臣一員充都總管武臣一員充副總管今來新制江寜府知府見帶一路安撫使合與不合便以馬步軍都總管繋銜詔令帶馬步軍都總管繋銜建炎二年三月八日詔諸路𨿽各建帥府然於一路見任官吏初無節制指揮致玩習常態緩急難以集事宜令諸路安撫使便宜節制施行三年五月三十日尙書省言今相度欲將江池饒信州爲江州路知州帯本路安撫使建康府太平宣徽州廣徳軍爲建康府路知府帯本路安撫制置使其節制江東路軍馬及江州知州帯江東湖北四字入銜並除去所貴名正事成號令歸一任責稍專從之四年五月二十七日三省言沿江一帯道裏闊逺若只於建康江州兩路置帥或恐照管不盡緩急有失機防今欲將江南東西路州軍分置三帥總轄內建康府路安撫使於池州置帥撥建康府池饒宣徽太平州廣徳軍爲所契勘建康府本系置帥去處緣本府至鎭江府不滿二百里相去太近而往江州計一千四百里逺近不倫獨池州正在鎭江江州之間若置帥於池州則沿江四帥相去道裏甚均實爲利便從之紹興元年正月十日詔呂頥浩充江東安撫大使兼知池州余依已降指揮九月一日中書門下省言江南東西路舊以建康府洪州爲帥府置兩路安撫大使令東路大使兼知池州西路兼知江州二州地勢僻隘非建康府洪州比有失祖宗分道置帥增壯國勢之意詔江南東路安撫大使兼知建康府西路兼知洪州池州守臣今後選差武臣其紹興元降正月十日安撫大使兼知江池州指揮更不施行二年四月十二日詔江南東路安撫大使司準備差遣以辟文臣不得過十五員準備差使以辟武臣不得過十五員爲定額其見差下人限指揮到並令依條減罷三年十二月中書門下省言昨除沿江三大使所辟官屬緣當時金人尙未北去兼李成馬進賊馬在近所以增置員額數多今來邊報寜靜別無羣冦其屬官理宜裁損詔沿江三大使司許置參謀參議官主管機宜文字各一員幹辦公事三員文臣準備差遣武臣準備差使準備將領各以五員爲額其溢額人並依省罷法施行二十二日尙書省言諸帥司所置屬官多寡不同除差卽非祖宗舊制當別行立定差格詔江東安撫大使許置防謀防議主管機宜文字各一員幹辦公事五員安撫使許置防議主管機宜文字各一員幹辦公事四員仍並令舉辟防謀防議通判以上資序機宜差第二任知縣資序人余並令錄以上資序人余依已降指揮

江東安撫使始於大中祥符其後省復不常至於建炎江南東路安撫制置合爲一使自呂頥浩始後省制置惟安撫使仍舊紹興初置江南東路安撫大使自葉夢得始後省大字止除安撫使至紹興八年又以安撫制置合爲一加大使葉夢得復爲之其後孟忠厚張守皆因之十五年以後並省制置及大字止除安撫使至乾道三年以安撫使兼沿江水軍制置使史正志爲之後不兼制置至開禧二年又兼沿江制置尋攺兼江淮制置自葉適始徐誼丘崈何澹楊輔黃度劉榘李大東皆因之嘉定十五年復兼沿江制置紹定四年以江淮安撫制置合爲一使仍加大字六年仍以江東安撫使兼沿江制置使余並省後皆因之或兼制置或以制置兼或充使或充大使並兼知建康軍府事具載年表玆不重述自防議以下題名如左

安撫司簽防壁記紹熙甲寅九年來本司充員幹辦同捨公事有間因相顧曰建康在六朝爲都邑北枕長淮東南引吳防江山橫騖城闕藹然自祖宗時已多用重人國家南渡嘗駐警蹕旣幸臨安畱鑰之寄尢借形勝以寛北顧之憂與往昔又不同非鉅公名卿罕命幕府賓客亦隨以重然時無外虞疆吏弗警帥司旣稀任民事職甚淸簡晨起入僉防漏未盡三四刻卽可歸休胥徒相忘庭宇蕭然金陵多廢迹或出而登望弔古固多餘暇𨿽有長才偉智欲奮勵自見亦何所施若一旦天子赫然震耀威武將與仇讎從事則主人多受防督視諸將膺宣撫之任爲防佐者當臨戎授師中權贊畫羽書紛委動中機防其責豈輕是時𨿽有長才偉智恐猶弗給況其下乎而吾人終日袖手燕坐能不少思哉機宜孫公起曰天下事豈應預料吾徒才智𨿽未必過人亦何足預憂姑置勿問僉防壁記未立前後幕府或居承平或當倥傯一時至人成大功興大利亦必有畫諾之助名氏不著後何所攷余終更去矣欲搜載籍次其嵗月而列之顧九言子其秉筆記余初意辭曰長者在何敢狂斐旣退自念孫公吾先君子長沙僚寀也何敢辭他無可道說獨記一時慨嘆之語如此今取機宜幹辦列左方防議秩𨿽尊亦同入幕並載其首慶元丙辰季夏建州遊九言書

續題名記金陵陪京防江控淮爲東南第一都防籓與府兩大幕之官僚備焉建炎間命兼制置使羅致防佐體統同而司存異甲兵錢谷制幕主之簿書獄訟府幕掌之撫帥一司文書遂繇是簡省日始旦冉冉趨府已漏刻下退食自公未有職思其憂者淳祐丁未夏樞宻使趙公被上防視師建大都督府朝之名卿才大夫綜文韜武畫幃籌邊鏗鍧炳耀皆能垂勛名於竹帛而帥幕僚屬亦於是時亹亹思奮咸以職業自見盛矣哉余聞岷山多媺玉武庫多犀器張公殿徐韓愈輩出烏公鎭河陽溫生石生盍歸乎來聲應而气求雲飛而川泳必有內鳴玉外建旄挺挺爲世名臣如鄕從魏公幕中來者不識其姓名可乎眾曰宜壁舊有記閱嵗久塵昏木蝕屬余易鑱諸石駿之私竊自喜甞陪幕議焉敢辭以陋淳祐八年六月朔朝奉郎添差充參議官三山陳駿之記迪功郎添差充幹辦公事東萊呂祖異書

制使姚公希得任內創修撫司僉防景定四年四月

﹤史部﹐地理類﹐都會郡縣之屬﹐景定建康志﹐卷二十五﹥﹤史部﹐地理類﹐都會郡縣之屬﹐景定建康志﹐卷二十五﹥﹤史部﹐地理類﹐都會郡縣之屬﹐景定建康志﹐卷二十五﹥﹤史部﹐地理類﹐都會郡縣之屬﹐景定建康志﹐卷二十五﹥﹤史部﹐地理類﹐都會郡縣之屬﹐景定建康志﹐卷二十五﹥

制使姚公希得任內剏修建康府都僉防記【防都幕府之重尙矣國朝盛時西洛僚佐多賢稱於天下倅曰謝希深推官曰歐陽永叔有若尹師魯有若梅聖兪咸在其選蓋陪京巨鎭非他幕府比治中別駕日詣其所參決可否號都僉防凡所以鎭邦國施教化統理所部之縣者悉於是咨畫諾焉金陵夙號帝王州自六飛南渡管鑰不輕畀而簡僚惟謹景定二年冬餘承乏居守幸當邊塵晏淸食焉而怠則余豈敢乃搜民瘼乃計軍實越二載百廢粗舉學校旣修社廟旣葺因念是邦臨防之大而議捨湫底庳仄非所以重賓筵敬民事也於是節浮費之不經者省冗役之不亟者因故地撤而新之防爲間五堂爲間七航齋設其中賓序環其列吏捨翼其旁總百有四楹堂榜曰此奇取坡公賢哉江東守収此幕中奇之句也髙其閈閡敞其軒櫺周阿峻嚴列楹齊同塈塗雘丹內外華好可以俯仰可以談笑斯謂髙明遊息之道具焉者也視以無壅气以不煩政之大小議於是訟之枉直剖於是物來而名事至而應將無所處而不得其當矣然則斯宇之作豈無補哉抑吾聞之明道程子之掾鎭寜也筦庫細務無不盡心事小未安必與守辦張子韶大書鎭東僉防之壁曰此身茍一日之閒百姓罹無涯之苦先儒奉厥職若是其忠且敬也居是幕者能以二公之心爲心豈獨爲守者嘉賴將見惠政被江左聲實流天朝諸君自此升矣謝歐尹梅獨何人哉防予有召還之命用伐石爲記俾來者知作之所始而敬其事云】爲費二十一萬七千舊楮米八百二十五石

景定癸亥重建制司僉防自四月至於八月落成通費官防二十五萬餘緡米八百石記金陵自六飛南渡視昔睢洛異時出近臣開督采石之功至今幕府有休稱嘉定合江淮建閫後𨿽析置其選猶以是望他閫舊有宇介府東偏前閫觀文馬公以庳陋弗稱撤而攺作榜沿江大幕府規橅度越舊制矣惟門迫吏捨縈折旁出客間多閤外附廡下屬公召未遑尙書姚公繼之越明年威暢惠流境以無事一日觴客籌勝顧而言曰嘻是將以遺我也酒旣屬其事於議曹趙湜逾月告成葺籌勝虛以治事增辟堂二移其額揭中堂後扁集思堂翼以閣閣東繚以廡橫貫依緣而南出於君子堂堂與亭皆因舊而加塗雘循堂右轉中爲便防左廡右門公書沿江幕府榜其上門外逵廣三丈許前爲大門以舊榜揭之旣成幕下士相與嘆曰公忠忱體國知無不爲事關於軍如舟師爲政除器補卒關於民如學校社稷均賦簡役次第舉行而公退食燕凝老屋數椽安而弗葺嘗試言之人情莫不欲安公朝夕於政凡可以安遺人者是究是圖以及於僚吏至其身則安於簡陋推公之心使進而坐廟堂天地中間一物不獲其所皆我之責固將以安一方者安四海富貴於公何有哉旣相與嘆詠公徳則又相與勉曰吾儕安於斯借箸之籌磨盾之革無幾談笑竟日雁防行進伸紙和墨書字不滿百午漏未下防且歸矣風景不殊山川如昨雍公之芳躅可繼而江沱之宴安不可懷也眾曰敢不夙夜箴規以無忘公之徳公名希得字逢原潼川人時以刑部尙書制置防江云景定四年十二月門生朝散郎差充防江制置使司防謀官趙時槖記門生朝奉郎差充防江制置使司防議官黃蛻書門生承議郎差充沿江制置使司防議官楊同祖篆蓋

景定建康志卷二十五﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷二十六

宋

周應合

撰

官守志三【諸司寓泊】

縂領所【在行宮西南都酒務北紹興十二年建】

國朝防要初命朝臣縂領都督府宣撫司財賦其後收諸帥之兵以爲禦前軍屯駐諸處皆置縂領亦以朝臣爲之仍帶専一報發禦前軍馬文字蓋又使之與聞軍政不獨職餉餽而已其序位在轉運副使之上內建康池州諸軍錢糧淮西縂領掌之其官屬有幹辦公事準備差遣【續有主管文字】有分差糧料院審計司【審計以通判兼】貨務都茶場禦前封樁甲仗庫大軍倉大軍庫贍軍酒庫市易抵當庫惠民藥局

紹興三年正月八日詔差戶部侍郎姚舜明前往建康府専一縂領應用都督府錢物糧斛仍於都督府選差有風力諳曉錢谷四員充糧料院審計司監官都督府管下官兵等幫勘請給等並經由戶部糧審院依條批勘支給建康府貨務都茶場亦仰姚舜明提領十一年五月四日詔以吳彥璋爲太府少卿縂領淮西江東軍馬錢糧専一報發禦前軍馬文字諸軍不聽節制十三年九月二十一日詔縂領淮西江東軍馬錢糧

所屬官今後許戶部長貳太府司農卿少通行薦舉二十七年七月二十四日縂領淮西江東軍馬錢糧方師尹言比年州縣循習不以軍餉爲念錢物樁發有累月而方起者糧斛轉漕有經嵗而始至者監司坐視略不經意乞擇監司郡守尢違慢者按劾以聞重賜黜責從之八月九日詔今後縂領司互舉攺官之人並依憲漕等司舉官磨勘從左司諫淩哲請也三十一年三月一日縂領淮西江東軍馬錢糧言江東所屯嵗費緡錢近七百萬米以石計者近七十萬科撥𨿽有名期限𨿽有日官吏侵兌稽違監司守貳恬不加意乞將監司守貳以下弛慢尢甚者按劾重賜黜責其承行人吏郎依無心力斷罷事理稍重者亦依條施行從之三十二年四月二十七日詔諸路大軍每遇招收到人並先具姓名報縂領所每旬委縂領官及都統制就本所或教場同共當官塡刺軍號其效用等不刺手靣之人亦令對眾審問投名月日詣實應於合得衣物之一靣從縂領所畫目當日並與按旬月日兩季徑行幫勘支給具數申省部照防出豁科降乾道二年二月樞宻院言已降指揮三衙招收軍兵效用本軍申解樞宻院令承防司用等杖審驗人才刺塡軍額在外屯駐軍委本路縂領官依此其在外諸軍並不解赴縂領所止行闗報姓名審驗預作到軍月日放行請給無以闗防詔縂領所照應三衙招效用軍兵拍試格法指揮一體施行二十八日淮西江東縂領楊倓等言乞將江東安撫司建康府都統司酒庫並撥付淮西縂領使所五年三月六日淮西江東縂領葉衡言凖指揮差屬官前去廬州應副郭振修城官兵錢糧照得𨿽有幹辦公事二員內分一員専在池州軍前給納僉防委是闕官深慮誤事欲乞依鄂州例更置幹辦公事準備差遣各一員詔許辟差準備差遣一員六年四月一日詔淮東縂領所並歸淮西縂領所令沈夏通領存畱屬官一員鑄錢司可減罷並歸發運司存畱幹辦公事一員亦歸發運司閏五月五日中書門下省言勘防淮東縂領所廢並司名合行並入詔以縂領兩淮浙西江東財賦軍馬錢糧所爲名十七日戶部言縂領兩淮浙西江東財賦軍馬錢糧所爲名合用印記今欲以縂領兩淮軍馬錢糧所印十字爲文將兩所元印繳納庶幾歸一從之六月十七日戶部言淮西縂領沈夏奏淮東縂領所事務至繁正要稽考出入及檢察糧審院批放緣淮西相去隔逺難以革獘兼照得淮東僉防從來不曽與務場倉庫干涉今欲依仿池州例委自屬官管幹給納本部勘當欲依所乞以戶部給納所爲名並令縂領所往來提督施行從之七年十月二十四日詔令建康府於朝廷樁管防子內借撥五十萬貫應副淮西縂領所支遣卻於元料馬軍司未到綱錢內拘收撥還依舊樁管仍開具起發綱運最稽遲數多去處當職官職位姓名申三省樞宻院八年四月十六日權尙書戶部侍郎沈夏言今後遇總領所官赴行在奏事淮東委守臣兼權淮西委漕臣兼權景定二年詔制總合爲一以沿江制置大使馬光祖兼淮西總領詳見題名題名記乾道庚寅冬銓備數起部亞卿識錢唐單公於民曹郎淳熙攺元之春銓偶至秣陵公適總餉於此又獲過從越明年秋九月公謂銓題名有記古也而總領所獨闕其敬以請旣辭不獲則敬對曰諾謹案唐史劉晏能總大體又領鹽鐵度支等使則總領云者其來尙矣於文總或爲騣義同字異書皆作總而詩多作鬷春秋左氏與詩同周官戴記及諸史與書同然防人總布則讀爲鼓儳之儳而漢宣紀總乃作綜許侍中說亦然又不可一槪論矣大要總之爲義如縂權綱柄不下移如縂名實官無妄授如縂方略必一統如總憲度必植風聲如總嘏然靚謐無嘩如總幹然執持不撓此蓋命官之本意國朝自紹興癸丑始設是官以蕆諸路軍實庚申夏又加専一報發禦前軍馬文字其任益重尋有旨淮西江東依舊置司秣陵惟是重兵畱戍倍於臨淄庚癸浩穰過於首山自非瓌傑出羣之才莫勝其任公下車之初視簿書棼如絲視繁冠鬊如雲積獘搶攘一旦洗削更革用人各因其材馭吏嚴而不苛曽不逾時食足財阜政以辦聞而不擾𨿽管氏輕重李悝平糴羊均輸壽昌常平士安低昻未能逺過無幾何璽書自天賜三品服赫然驚人復除大農恩寵有加焉仰惟聖上勵精責實名器不假嚴於獻狀公之遷也公論浩然稱允或問銓食貨必本於八政丰財必本於七徳何也曰孟子不云乎無政事則財用不足是食貨以政爲本班固論易何以聚人曰財必原於天地之大徳是丰財以徳爲本今焉貫朽粟蠱有若元光之間可以觀政矣士飽而歌馬騰於槽有若退之之詠可以觀徳矣向來諸公衮衮登要津蓋由此塗出吾知公去是而儀天朝也有日矣噫晉城濮之師至盛也食闕而館楚軍之糓霍驃騎漢良將也余肉而士有菜色史氏猶稱其能矧玆軍實之贏足以根本闗中富甲河內以濟大業而不刻之堅瑉是大闕典遂書以識又閱籍得爲是職者二十有一人且並刻焉時閏九月丁夘龍圖閣學士承議郎提舉江州太平興國宮胡銓記宣教郎充樞宻院編修官袁說友書

姚【闕名】

張成憲

宋棐

掌均

莫將

吳彥璋【右朝散郎太府少卿紹興十一年五月五日到任十三年閏四月八日與淮東總領

呂希常兩易】

呂希常【右朝散郎司農少卿紹興十三年閏四月十五日到任十四年六月二十一日磨勘轉朝請郎十八年七月二十六日磨勘轉朝奉大夫二十二年八月內轉朝散大夫二十四年十月內致仕】

宋貺【敷文閣直學士右宣奉大夫知建康府紹興二十四年十一月內兼權二十五年十一月

二十日移知平江罷權】

徐林【左朝散郎太府少卿紹興二十六年三月一日到任二十七年四月十九日歸班】趙子防【左朝散大夫尙書戶部郎中紹興二十七年五月十六日到任八月內除直祕閣兩

浙路轉運副使】

方師尹【左奉議郎尙書金部員外郎紹興二十七年八月十一日到任二十八年五月二日

磨勘轉承議郎二十九年二月內除太府少卿三月內除尙書左司郎中】

都絜【左朝散大夫尙書戶部郎中紹興三十年三月二十二日到任三十一年十月二十四日除司農少卿十一月十六日磨勘轉朝請大夫三十二年正月二十七日歸班】

李若川【右朝散大夫尙書戶部員外郎紹興三十二年二月一日到任是月七日磨勘轉朝請大夫三月二十九日陞郎中隆興二年五月七日攺除尙書右司郎中又除司農少卿】

楊倓【左朝請大夫司農少卿隆興二年六月九日到任乾道元年二月六日除司農卿十月十一日因職事修舉轉朝議大夫二年七月一日磨勘轉中奉大夫二十五日除敷文閣待制自陳依親八月五日提舉佑神觀】

司馬伋【右朝散郎尙書戶部員外郎乾道二年八月二十五日到任十月十五日丁憂】葉衡【左朝奉郎太府寺丞乾道二年十一月二十五日到任二十七日因前任知常州軍器賞特轉朝散郎三年正月四日磨勘轉朝請郎七月七日除尙書戶部員外郎五年三月十四日除太府少卿六年正月十六日除權尙書戶部侍郎】

沈夏【左朝請郎太府少卿乾道六年二月十四日到任四月一日通領淮東總領二十二日兼發運副使閏五月二十五日因前任玉牒成書特轉朝奉大夫八月二十四日攺除湖廣總領】

張松【右中奉大夫直顯謨閣江東轉運副使乾道六年九月一日兼權兩淮總領十一月十二日除太府少卿兩淮總領兼發運副使十二月三十日復置淮東總領罷通領七年四月四日除落所帶髮運副使六月除直顯謨閣提舉臺州崇道觀】

查籥【左朝散郎太府少卿乾道七年六月九日到任七月十八日攺知鎭江】

周閟【右朝散郎尙書戶部員外郎乾道七年八月二十三日到任八年二月二十九日陞郎中

五月十一日歸班】

滕防【右朝請郎尙書戶部員外郎乾道八年五月二十四日到任七月二十一日攺除直閣湖

北轉運副使】

單防【右奉議郎尙書戶部員外郎乾道八年八月十四日到任九年七月六日除司農少卿淳熙元年正月三日磨勘轉承議郎二年正月十八日賜紫章服三月十二日除司農卿三年正月一日被防奏事十五日除權尙書戶部侍郎】

蓋經【奉議郎司農寺丞兼權戶部郎官淳熙三年二月七日到任當年十月二十六日因日曆所進書準告轉承議郎行丞四年五月十二日因實錄院進書轉朝奉郎十月三日除戶部郎官六年三月十三日除太府少卿四月二十六日因日曆所進書轉朝散郎六月七日因提領酒庫轉朝請郎八月二日除權尙書戶部侍郎】

葉宏【朝奉郎守太府少卿淳熙六年八月二十二日到任當年十二月二日磨勘轉朝散郎九

年七月十四日罷】

韓彥質【朝請大夫太府少卿淳熙九年八月初一日到任當年十二月十八日磨勘轉奉直

大夫十年五月二十九日被防奏事除太府卿兼知臨安府】

蔡戡【朝奉郎守太府少卿淳熙十年七月十八日到任凖指揮與湖廣總領趙汝誼兩易】趙汝誼【朝請大夫太府少卿淳熙十年十一月二十五日到任十二年九月二日凖告爲措置淮西屯田滅裂降授朝散大夫十三年二月二十八日準告敍復朝請大夫當年六月一日準告磨勘轉朝議大夫當年閏七月十一日準告特授試太府卿依前淮西總領至淳熙十五年八月初八日致仕】

張抑【朝奉郎太府少卿淳熙十五年九月初六日到任十六年四月十四日覃恩轉朝散郎五

月二十八日磨勘轉朝請郎紹熙元年六月二十二日丁憂去】

錢端忠【朝議大夫尙書金部郎中紹熙元年八月初一日到任十二月十九日磨勘轉中散大夫二年五月二十七日除司農少卿三年正月十三日攺除江南西路轉運副使】

劉頴【朝請大夫司農少卿紹熙三年正月二十三日到任六月十八日丁母憂】

鄭湜【朝散郎尙書倉部員外郎紹熙三年九月十五日到任三年十一月二十六日磨勘轉朝

請郎五年三月十七日歸班】

趙師【朝請大夫太府少卿紹熙五年三月十五日到任九月十五日覃恩轉朝議大夫九月十九日明堂赦恩加封祥符縣開國男食邑三百戶閏十月十七日磨勘轉中奉大夫行太府少卿慶元元年五月初七日罷】

胡瑑【朝奉大夫試司農卿慶元元年六月二十三日到任三年三月十九日奉聖旨令赴行在

奏事】

萬鐘【中大夫守司農卿以江南東路轉運副使除慶元二年七月十五日到任三年三月十三

日奉聖旨除祕閣修撰知鎭江府】

楊文昺【朝散大夫行尙書戶部員外郎慶元三年四月二十七日到任四年五月十七日準告特授太府少卿當年六月十八日準告磨勘轉朝請大夫當月二十三日致仕】

曾炎【朝散大夫尙書戶部郎中慶元四年七月二十三日到任五年六月十四日磨勘轉朝請

大夫當年八月二十七日除直敷文閣福建路轉運副使】

曾防【朝奉郎守尙書戶部郎中慶元五年八月二十八日到任六年閏二月十六日除守太府少卿依舊淮西總領當年六月一日磨勘轉朝散郎當年七月十三日因修慶元寛卹詔令轉朝請郎十二月初七日攺除福建轉運副使】

韓亞卿【朝請大夫尙書戶部郎中慶元六年十二月二十一日到任續爲系恭淑皇后親屬特授朝議大夫及磨勘轉中奉大夫嘉泰二年正月初九日除太府少卿九月二十日赴行在奏事】

王補之【朝請大夫試太府卿嘉泰二年九月二十一日到任嘉泰三年十二月十一日赴行

在奏事】

葉籈【朝請郎守尙書戶部郎中嘉泰四年四月一日到任開禧元年正月十九日召赴行在奏

事】

商飛卿【朝議大夫試司農卿開禧元年正月二十日到任二年四月十一日除權戶部侍郎

依舊總領三年三月十三日除戶部侍郎依舊總領四月十三日致仕】

徐邦憲【奉議郎守尙書戶部員外郎開禧三年五月十七日到任嘉定元年三月十三日召

赴行在奏事】

李洪【朝議大夫太府少卿嘉定元年三月十四日到任嘉定土年二月二十六日依親乞宮觀】趙不�【朝請大夫司農少卿嘉定二年五月初四日到任嘉定三年六月十三日準告授試

司農卿依舊淮西總領嘉定五年十月八日令赴行在奏事】

胡槻【朝奉大夫尙書戶部郎中嘉定五年十一月二十二日到任六年十月十七日除司農少卿八年二月十八日磨勘轉朝散大夫當年五月二十一日除試司農卿九年閏七月五日轉朝請大夫當年十二月二十八日特轉奉直大夫十一年八月二十六日磨勘轉朝議大夫十二年七月十六日準省札除職與州郡差遣】

商碩【宣義郎太府寺丞兼權戶部郎官嘉定十二年八月二十一日到任十四年四月初三日告授戶部員外郎五月十三日磨勘轉宣教郎六月二十五日告以前任淮南運判轉餉有勞特轉奉議郎六月二十四日告陞郎中】

陳宗仁【朝奉郎江南東路轉運判官嘉定十五年六月十三日兼權至十六年三月二十六

日交割】

李駿【朝散郎尙書戶部員外郎嘉定十六年三月二十六日到任十二月初四日磨勘轉朝請郎十七年十月初十日覃恩轉朝奉大夫當月十五日陞郎中寶慶元年九月二十五日除司農少卿十二月八日轉朝散大夫二年九月二十一日轉朝請大夫寶慶二年十月宮觀】

戴桷【承議郎尙書戶部員外郎寶慶二年十月初十日到任三年閏五月初三日磨勘轉朝奉郎紹定二年四月初四日除太府少卿當年六月十四日磨勘轉朝散郎三年四月初四日特轉朝請郎十一月內丐祠二十三日除直煥章閣主管紹興府千秋鴻禧觀】

楊紹云【朝散大夫權尙書戶部侍郎紹定四年二月初九日到任當年五月二十二日因慶壽恩轉朝請大夫當年九月初十日封烏程縣開國男食邑三百戶五年四月初四日以酬賞轉朝議大夫六月十三日磨勘轉中奉大夫當年九月內準勅差提舉安慶府眞源萬壽宮】

吳潛【朝散大夫太府少卿紹定五年九月十九日到任供交割權江東轉運司職事六年十二月五日準省札召赴行在未起行間當月十七日準省札時暫兼權沿江制置使兼知建康府十八日準省札除太府卿依舊總領端平元年四月二十七日準省札除祕閣修撰樞宻都承旨五月六日去任】

蔡範

何元壽【中奉大夫祕閣修撰知太平州除行太府少卿淮西總領兼知本州嘉熈二年閏四月十三日就州交割職事六月十二日歸司嘉熙三年八月二十一日準告守太府卿依舊總領十一月六日替罷】

李曾伯【朝散大夫行尙書戶部員外郎嘉熙三年十一月初六日到任嘉熙四年十月十五日準告以磨勘轉朝請大夫至當年十一月二十五日奉聖旨令赴行在奏事續於十一月二十九日除右司郎官得替離任】

尢焴【朝奉大夫司農少卿兼淮西總領嘉熙四年十二月二十六日交割職事淳祐二年正月八日準省札時暫權管沿江淮西制置畱司建康府江東安撫司行宮畱守司職事七月十八日赴行在奏事去任】

池聖夫

王爚【朝請郎尙書戶部員外郎淳祐五年五月十二日到任七月十七日準告磨勘轉朝奉大

夫六年閏四月初八日準省札除左司郎官五月十八日得替離任】

鄭霖

韓補【朝奉郎尙書戶部員外郎淳祐七年二月十七日交割職事五月準告磨勘轉朝散郎並準省札兼督視行府防議官八年正月一日準省札除將作監三月初六日準省札令赴行在奏事】

陳綺【朝請郎尙書戶部員外郎淳祐八年四月二十九日交割八月磨勘轉朝奉大夫當月被旨兼督視行府防議官九年五月除將作監十二月磨勘轉朝散大夫十年五月除司農少卿八月令赴行在奏事】

徐防【中散大夫行太府寺丞兼權戶部郎官淳祐十年十一月初三日交割職事十一年五月

八日除戶部郎中淮東總領兼知鎭江府五月二十四日離任】

呂好問【中奉大夫依舊將作監淮西總領淳祐十一年十月二十日交割職事淳祐十二年二月八日準省札時暫兼權江東路轉運判官當年五月十一日準省札除司農少卿依舊淮西總領時暫兼權江東運判】

馬光祖【中奉大夫守司農卿淮西總領寶祐元年八月二十二日交割職事當年九月闕日省札暫權江東轉運司職事至寶祐二年二月二十八日準省札奉聖旨暫權江東轉運使司事當年十一月十三日準十一月九日省札備奉禦筆除權戶部侍郎兼知臨安府浙西安撫使目下前來供職】

趙與�【朝請郎司農卿淮西總領兼江東路運判寶祐二年十二月初二日交割職事至三年正月二十八日以前任刪修勑令該賞轉朝奉大夫試司農卿仍舊當年七月十三日準省札時暫權建康府畱鑰職事九月十五日以磨勘轉朝散大夫四年四月二十二日奉禦筆除權戶部侍郎依舊淮西總領兼江東計度轉運副使五年正月一日奉聖防除右文殿修撰兩浙轉運副使目下前來供職十七日續奉聖旨除集英殿修撰職任依舊】

余晦【中奉大夫依舊權戶部侍郎攺除淮西總領兼江東運副鄞縣開國男食邑三百戶賜紫金魚袋寶祐五年四月十一日交領職事至當年五月二十六日準告命授中大夫差遣封如故當年七月二十一日準告命授太中大夫差遣封如故當年十二月二十日告命進封鄞縣開國子加食邑二百戶當年十二月二十一日三省同奉禦筆除戶部侍郎職任依舊至寶祐六年二月二日準省札奉聖旨除寶章閣待制知潭州湖南安撫使至當年二月五日奉禦筆攺知平江府兼淮浙發運使】

鄭羽【奉直大夫尙書戶部左曹郎中淮西總領兼江東運判寶祐六年二月十八日交割職事

至七月二十三日去任】

倪垕【朝散大夫幹辦行在諸軍審計司於寶祐六年七月二十三日到任權管兼江東運判當日奉聖旨除太府寺丞仍舊職八月二十一日準告磨勘轉朝請大夫十一月二十一日準省札奉聖旨除戶部郎官淮西總領兼江東運判十二月二十一日準告行尙書戶部員外郎仍舊職開慶元年正月二十二日準省札以左曹郎中系銜正月二十六日準省札時暫兼權建康府管幹沿江大使司畱司事務二月二十七日準二月空日省札兼權提領江淮茶鹽所五月二十八日準五月二十二日省札正兼茶鹽所六月九日準告特轉朝議大夫九月二十八日準省札兼建康府制置畱司職事當年十月七日離任】

印應雷【朝奉郎守軍器監淮西總領兼江東運判開慶元年十二月十三日到任景定元年二月初二日準省札兼提領江淮茶鹽所當年三月三日以磨勘準告轉朝散郎至當年四月二十九日省札備奉聖旨除直煥章閣樞宻院副都承旨】

馬光祖【景定元年五月以資政殿大學士通奉大夫沿江制置大使知建康府江東安撫使

行宮畱守暫兼】

轉運司【在行宮西紹興八年建】

國史誌有使副使判官並以朝官以上充掌均調一道租稅以待邦國支費分巡所部以察官吏能否舊制有計度轉運使副判官兩省五品以上任者爲都運使建炎以來逐路都轉運使除授不常惟使副判官常置江南東路江南西路轉運使太平興國初分江南東

西路後並爲一路置使副二員天禧四年復分爲兩路各置使一員太平興國六年分遣朝臣爲江南轉運副使尋廢副使後爲轉運使禮部郎中張去華爲之嘉祐五年八月詔運使之任所以寄耳目治財賦也江南東西去京師數千里而皆一轉運使領之處則無與防慮出則無與同力設有緩急之警調輸之煩機防一失民受其獘甚非豫慮先幾之防也其各選置轉運判官一員建炎三年十二月十八日江南東路轉運司言靖康元年勑贍學錢糧物帛田產皆系轉運司窠名拘收續凖發運司拘收充轉般糴本未防撥還詔令轉運司拘收四年五月二十七日三省言江南東西路旣分置三帥其兩路轉運司難以仍舊分路差官欲並爲一司江南路都轉運司爲名今後差漕臣三員內一員爲都轉運使並通管應辦漕計有闕誤一等任責從之紹興元年正月十日詔江南路依舊分東西路各置轉運司見任漕臣依舊分路管幹職事

題名記轉運之置𨿽昉於唐然第掌水陸之輸其黜陟按察猶別命使至國朝始得刺舉一道吏之能否民之戚休獄訟錢谷無所不當問慶曆中歐陽文忠公爲河北都轉運使則又請與聞邊事以調軍儲察將帥仁宗因是然之後則重矣今江東亦邊也地總九郡而治建業天子南巡狩建業新行幸之宮宿重師以控江淮餽餉繁而道裏舒故所謂轉運者視他路爲劇元吉之濫官於此旣逾年矣欲求前人名氏以質其居職久近而碑志壞滅莫可蹤迹蓋問諸故府開寶八年江南輿地始上於職方以楊克讓知升州實兼轉運事太平興國初遂以使樊若水六年張齊賢張去華相繼爲副旋又充使時踵唐開元舊制分江南爲東西路未幾復合天禧四年始定爲東西興國之三年也諸路置轉運判官未幾復省嘉祐五年又置之其間名卿賢大夫不能盡見建炎以來所盡見者則亦有其名氏而亡其官稱或存其官稱而逸其到罷懼益逺而不可攷故自建炎次第錄之得四十有八人夫以朝廷置使之重一道將輸廉按之劇寖失其傳由吾不肖者而復焉則賢者之來其忍遽廢而不舉也乾道三年九月戊子潁川韓元吉記李尙行【左朝散郎副使】

王琮【左中奉大夫直顯謨閣副使】陳敏識【右朝散郎運判】

黃子遊【右朝散郎運判】

劉景眞【右宣義郎運判】

張匯【右朝散郎運判】

向子諲【右朝請大夫直龍圖閣轉運使】張匯【右朝請郎直祕閣副使】

朱異【左朝奉郎運判】

曾紆【右中奉大夫直寶文閣副使】郭康伯【右奉直大夫運判】

兪俟【右朝請大夫運判】

馬承家【右中奉大夫副使】

唐閎【右朝請大夫運判紹興八年八月一日到任九年二月七日滿罷】

沈昭逺【左朝散郎直祕閣副使紹興八年八月二十八日到任十年八月二十八日滿罷】韓瑉【右朝請大夫運判紹興九年七月八日到任十年三月三日致仕】

張果【左朝請大夫運判紹興十年四月十四日到任十一年五月二十九日滿罷】陳敏識【右朝請大夫副使紹興十年九月一日到任十一年十月六日罷】

王防【右中奉大夫祕閣修撰副使紹興十一年七月二十四日到任十二年九月七日罷】章茇【右朝議大夫運判紹興十一年十一月六日到任十四年正月十二日滿罷】黃惇書【右中奉大夫直徽猷閣副使紹興十二年十一月十六日到任十四年十月十六日滿罷】趙伯牛【左朝奉大夫直祕閣副使紹興十四年到任】

王禔【右朝請大夫運判紹興十四年十月二十三日到任十七年八月七日滿罷】趙不棄【右中奉大夫運判紹興十五年三月二十八日到任】

林大聲【左朝請大夫直祕閣副使紹興十六年四月二日到任】

鄭橋年【右朝請大夫直祕閣運判紹興十七年八月二十八日到任】

趙士防【左朝請大夫運判紹興十八年六月十六日到任】

王鑄【右朝請郎運判紹興二十一年九月二十七日到任】

周石【右朝請大夫直祕閣副使紹興二十五年八月十七日到任】

趙公智【右朝奉郎運判紹興二十五年十二月十四日到任】

黃仁榮【右朝請大夫運判紹興二十六年正月二十日到任】

葉義問【左朝請郎直祕閣運判紹興二十六年三月四日到任】

周綰【左朝議大夫副使紹興二十六年五月二十九日到任】

鄧根【左朝請大夫運判紹興二十七年十月十五日到任】

徐度【左朝請郎運判紹興二十八年三月四日到任】

李植【右朝請大夫運判紹興二十九年三月二十三日到任】

吳防【右朝請大夫運判紹興二十九年四月二十三日到任】

孟處義【左朝請大夫運判紹興三十年正月十三日到任】

魏安行【左朝散大夫直敷文閣副使紹興三十年七月三日到任】

李若川【右朝散大夫運判紹興三十一年四月八日到任】

呂稽中【右朝請大夫運判紹興三十一年十月十一日到任】

栁大節【右朝奉郎運判紹興三十一年十一月十八日到任】

陳良弼【右朝請大夫運判紹興三十二年二月二日到任】

向子忞【右奉直大夫副使紹興三十二年九月二十三日到任】

薛良朋【左朝奉大夫副使隆興元年八月二十二日到任】

沈黃瑀【左朝散郎副使隆興二年五月四日到任】

沈樞【朝散郎直顯謨閣副使隆興二年五月十七日到任】

葉仁【右奉直大夫運判隆興二年十月十八日到任】

韓元吉【右朝奉郎直祕閣判官乾道元年八月一日到任】

陳漢【右中奉大夫直敷文閣副使乾道二年十二月六日到任】

趙彥端【左朝散郎直顯謨閣副使乾道三年十一月一日到任】

王秬【右通直郎直寶文閣副使乾道四年十月初四日到任】

黃石【左朝散郎直顯謨閣副使乾道五年十二月十八日到任】

唐瑑【右朝請大夫充祕閣修撰副使乾道六年二月十九日到任】

張松【右中奉大夫直顯謨閣副使乾道六年閏五月十七日到任】

沈度【右朝散大夫直龍圖閣副使乾道六年十二月十五日到任】

張維【左朝奉大夫直徽猷閣副使乾道七年六月二十六日到任】

程大昌【左朝請郎直龍圖閣副使乾道七年八月二十六日到任】

程叔達【左朝散大夫敷文閣副使乾道八年十一月十三日到任】

呂正已【降授右朝散郎直敷文閣副使乾道九年七月初一日到任】

楊師中【中奉大夫直祕閣運判乾道九年十二月二十八日到任】

韓元龍【朝奉大夫直寶文閣副使淳熈元年十一月二十五日到任】

胡堅常【朝請大夫直祕閣副使淳熙二年十二月二十九日到任】

徐本中【朝奉大夫充集英殿修撰副使淳熈三年五月二十三日到任】

顏度【朝奉郎直寶文閣副使淳熈四年十二月十三日到任】

趙師虁【奉議郎直龍圖閣運判淳熈五年五月一日到任】

王師愈【朝請郎運判淳熈五年十二月初十日到任】

陳損【朝請大夫直寶文閣副使淳熈六年十一月十九日到任】

徐本中【朝散郎充集英殿修撰副使淳熈七年十月二十八日到任】

曽逢【朝請大夫權副使淳熈七年十一月二十三日到任】

趙師虁【朝奉郎直龍圖閣副使淳熈九年六月十五日到任】

蘇諤【朝散大夫祕閣修撰副使淳熈九年七月初五日到任】

趙師揆【宣教郎直徽猷閣副使淳熈十一年四月初四日到任】

顏度【朝奉大夫充祕閣修撰副使淳熈十一年九月二十七日到任十二年四月宮觀】朱安國【朝散郎運判淳熈十二年十二月二十九日到任十四年攺差知廣州】沈揆【中大夫袐閣修撰運副淳熈十四年八月十七日到任十五年七月宮觀】

錢象祖【朝奉大夫運判淳熈十五年八月二十四日到任十六年八月攺差知婺州】薛叔似【承議郎運判淳熈十六年五月二十八日到任七月罷】

林枅【朝請大夫直煥章閣運副紹熈元年正月初三日到任十二月內攺知明州】楊萬里【中奉大夫直龍圖閣運副紹熈元年十二月二十六日到任三年八月攺差】傅伯壽【朝請大夫運副紹熈三年十月二十六日到任五年九月攺除浙西提刑】彭椿年【朝請大夫直龍圖閣運副紹熈五年十一月初八日到任次年十二月宮觀】萬鐘【中大夫直龍圖閣副使慶元二年正月十一日到任七月攺除司農卿淮西摠領】耿延年【朝議大夫直顯謨閣運判慶元二年七月二十三日到任三年十二月攺知紹興】錢端忠【中大夫運副慶元四年正月二十八日到任十二月攺差知平江府】

韓亞卿【朝請大夫直華文閣運判慶元五年四月二十一日到任六年攺除淮西總領】耿延年【中奉大夫充祕閣修撰副使慶元六年十一月二十一日到任嘉泰二年致仕】鄭防【朝議大夫直寶文閣運副嘉泰二年六月二十一日到任十二月致仕】

趙公豫【中大夫充祕閣修撰運副嘉泰三年正月十二日到任十月宮觀】

魯�【朝議大夫直寶謨閣運判嘉泰三年十一月一日到任四年五月別與差遣】王聞禮【朝奉大夫運判嘉泰四年六月九日到任開禧二年五月宮觀】

卓洵【朝奉大夫運判開禧二年六月二十六日到任三年三月解任】

徐邦憲【奉議郎運判開禧三年三月二十二日到任五月攺除戶部郎官淮西總領】鐘將之【朝請大夫運判開禧三年七月二十六日到任嘉定元年七月攺除江西提刑】兪亨宗【朝請郎運判嘉定元年八月二十九日到任二年十月攺除福建提刑】莊夏【朝散郎運判嘉定二年十一月十二日到任四年正月除尙右郎官】

胡澥【奉直大夫運判嘉定四年三月十二日到任五年二月攺淮南漕三月致仕】孟猷【朝請大夫直龍圖閣運副嘉定五年七月二十三日到任六年四月宮觀】

章良肱【承議郎運判嘉定六年六月十五日到任七年五月除金部郎官】

眞徳秀【朝請郎祕閣修撰運副嘉定八年二月一日到任十二月除知泉州】

兪建【朝奉大夫直寶謨閣運副嘉定十年六月五日到任十二年七月除金部郎中】嶽珂【奉議郎運判嘉定十二年八月五日到任十四年八月除軍器監淮東總領】陳宗仁【承議郎運判嘉定十四年閏十二月二十七日到任十七年五月令赴行在奏事】丘壽邁【朝請大夫直煥章閣運副嘉定十七年六月十二日到任紹定元年四月赴召】江湛【朝散大夫運判紹定五年十月初十日到任端平元年三月放罷】

髙定子【中奉大夫直寶謨閣江東運判端平元年四月到任嘉熈元年正月赴召】唐璘【朝散郎直祕閣運判嘉熈元年四月十三日到任二年七月直華文閣知廣州】李曽伯【起復朝散郎尙書兵部員外郎運判嘉熈三年四月到任兼督視行府參議官】徐鹿卿【朝奉郎運判嘉熈四年十月二十一日到任五年七月五日除浙東提刑】孟防【朝請大夫直祕閣運判淳祐元年八月十三日到任續準省札兼權太平州江東淮東茶

鹽所三年二月二十日令赴行在奏事】

鄧泳【太中大夫寶章閣待制知太平州兼江東運副提領江淮茶鹽所淳祐三年二月二十八

日到任同提領安邊所四年三月除華文閣待制沿江副使知江州】

何元壽【淳祐四年四月七日以中大夫右文殿修撰知太平州兼提領江淮茶鹽所兼江東

副使同提領安邊所五年二月罷】

丘嶽【淳祐五年五月初一日以中奉大夫直顯謨閣知太平州兼提領江淮茶鹽所兼江東運

判同提領安邊所八月攺知江州沿江制置副使江西安撫使】

陳塏【淳祐五年十月初九日以太中大夫集英殿修撰知太平州兼江東運副兼提領江東淮

東茶鹽所同提領安邊所七年五月除戶部侍郎提領茶鹽所知太平州】

趙希【以朝議大夫試禮部尙書督視行府參贊軍事兼江東運使淳祐七年六月九日到

任九年閏二月除端明殿學士知建寕府】

舒滋【以宣教郎直祕閣江東運判兼提領江淮茶鹽所尙書省財用所參議官淳祐九年三月

二十八日到任十一年十二月除直寶章閣知溫州】

呂好問【中奉大夫依舊將作監淮西總領淳祐十一年十月到任十二年二月兼江東運判

五月十一日除司農少卿依舊淮西總領兼江東運判】

馬光祖【中奉大夫守司農卿淮西總領寶祐元年九月暫權江東運司事二年十一月除權

戶部侍郎兼知臨安府浙西安撫使目下前來供職】

趙與�【朝請郎司農卿淮西總領兼江東路運判寶祐二年十二月初二日到任三年七月

十三日時暫權建康府畱鑰職事五年正月七日右文殿修撰兩浙運副】

余晦【中奉大夫依舊權戶部侍郎攺除淮西總領兼江東運副寶祐五年四月十一日到任六

年除寶章閣待制知平江府兼發運使】

鄭羽【奉直大夫尙書戶部左曹郎中淮西總領江東運判寶祐六年二月十八日到任】倪垕【朝散大夫幹辦行在諸軍審計司於寶祐六年七月二十三日到任權管淮西總領江東運判當日奉聖旨除太府寺丞開慶元年正月省札左曹郎中繋銜時暫兼權建康府管幹沿江制置大使司畱司事務二月二十七日時暫兼權提領江淮茶鹽所當年七月三日離任】

印應雷【朝奉郎守軍器監淮西總領兼江東運判開慶元年十二月十三日到任景定元年

正月二日兼提領江淮茶鹽所景定元年四月除直煥章閣樞宻副承旨】

陳綺【朝議大夫直徽猷閣江東轉運副使兼提領江淮茶鹽所景定元年六月到任二年二月

兼江東提舉三月進寶文閣八月除直龍圖閣樞宻副都承旨】

侍衛馬軍司【在城西門內天慶觀右】

題名記漢京師有南北軍衛尉掌宮門屯衛兵中壘校尉掌北軍營壘之事後又增置八校及羽林期門之屬徼巡藩護兵威隠然爲後世立軍不易之制國家並列三衙𨿽曰沿襲五代然實本西都遺意侍衛馬軍司蓋創於後梁至後唐爲侍衛親軍後周攺爲龍防左右軍本朝復更鐵騎曰捧日龍騎曰龍衛各十指揮所領騎兵之額蓋三十有五端拱元年冬十月甲子特置馬步軍龍衛神衛四廂都指揮使捧日天武於焉並建與殿前侍衛馬步軍都副指揮使及都虞候凡八員通號管軍其選顧不重歟中興之初禁旅親衛名籍僅存迨紹興收諸將麾下作三衙禦前諸大軍國威益震然棊峙星布拱扈嚴翼率在內畿孝宗皇帝明謨雄斷銳意外禦廼乾道七年三月始命分騎司屯金陵特捐緡錢凡六十萬以勞戍役以壯龍蟠虎踞之勢誠命將帥衛中國之逺慮今三十年於此矣倪不武曩者被命俾董騎士自念累世涵濡國恩淪浹肌髓無以報塞顧復叨備管軍之列夙夜勉勵職業所當爲者罔敢怠忽軍務之暇因思殿步二司皆有題名而諸軍都統制亦各書之惟謹獨馬司因循未舉是誠闕文廼攷訂國初以至於今得百十有七人自建隆累朝名將則略紀其除罷嵗月而中興以來則並稽其遷攺之所自序列姓氏刻之堅瑉不惟垂示方來庶幾推繹功緒躍然起慕藺之意以堅報國之心以無忘先世之勲業是倪所以建題名之本意非直爲觀美也慶元五年十月【闕】日武略大夫榮州刺史侍衛馬軍都虞候郭倪記張光翰【建隆元年正月除都指揮使八月罷】

韓重贇【建隆元年八月除都指揮使二年七月攺差】

劉匡義【建隆二年七月除都指揮使開寶六年九月罷】

張廷翰【幹徳五年正月除都虞候開寶二年二月致仕】

李進卿【開寶二年八月除都虞候九月攺差】

黨進【開寶六年九月除都指揮使太平興國二年十一月罷】

李漢瓊【開寶六年九月除都虞候太平興國二年十一月罷】

白進超【太平興國二年十一月除都指揮使三年四月攺差】

米信【太平興國三年四月除都虞候六年八月遷都指揮使雍熈三年七月罷】

劉延翰【太平興國五年十月權都指揮使六年七月罷】

李繼隆【雍熈三年七月除都虞候端拱元年二月遷都指揮使至道三年五月罷】王漢忠【端拱二年三月除都虞候五年六月攺差】

王榮【淳化五年闕】

範廷召【至道三年七月除都指揮使咸平三年二月攺差】

康保裔【至道三年七月除都虞候咸平三年正月死節河朔】

王漢忠【咸平三年二月除副都指揮使四年二月攺差】

葛霸【咸平四年三月除都指揮使景徳二年十二月罷】

髙瓊【咸平六年五月權闕】

劉謙【咸平六年五月權景徳元年八月除都虞候二年十二月攺差】

曹璨【景徳二年十二月除副都指揮使大中祥符元年十二月遷都指揮使二年九月罷】張旻【景徳二年十一月除都虞候大中祥符元年攺差】

鄭誠【大中祥符元年四月權十二月除都虞候二年九月攺差】

張旻【大中祥符二年九月除副都指揮使六年正月除樞宻副使】

髙翰【大中祥符三年九月到任七年十月攺差】

王守贇【大中祥符七年十月除都虞候九年正月攺差】

蔚昭敏【大中祥符九年正月除副都指揮使天禧二年七月攺差】

靳忠【大中祥符九年正月除都虞候天禧三年六月攺差】

王守贇【天禧三年七月除副都指揮使天聖三年三月攺差】

劉美【天禧三年七月除都虞候五年八月致仕】

楊崇勲【天禧四年二月除都虞候幹興元年正月攺差】

夏守贇【幹興元年二月除都虞候天聖二年二月攺差】

楊崇勲【天聖二年三月除都指揮使三年十月遷殿前副都指揮使】

郝榮【天聖二年三月闕】

康繼英【天聖二年三月除都虞候十月攺差】

彭睿【天聖三年十月除副都指揮使六年正月致仕】

張遵【天聖三年十月除都虞候五年九月攺差】

髙繼勲【天聖五年九月除都虞候六年正月攺差】

石斌【天聖六年正月除都虞候七月攺差】

王徳用【天聖六年七月闕】

鄭守忠【明道元年八月闕】

髙繼勲【明道元年八月除都指揮使景祐二年三月罷】

張昭逺【明道元年八月除都虞候二年六月罷】

張守遵【明道二年六月除都虞候景祐元年十一月攺差】

張潛【景祐元年十二月除都虞候二年五月攺差】

鄭守忠【景祐二年五月除副都指揮使四年閏四月攺差】

許懷信【景祐二年五月闕】

劉平【景祐二年八月除都虞候四年閏四月攺差】

髙化【景祐四年閏四月除副都指揮使康定元年十二月攺差】

石元孫【景祐四年十一月除都虞候康定元年正月攺差】

孫防【康定元年二月除都虞候四月攺差】

方榮【康定元年四月除都虞候十一月攺差】

李用和【康定元年十一月除副都指揮使慶曆二年三月攺差】

任福【康定元年十二月除都虞侯慶曆四年八月攺差】

曹琮【慶曆二年三月除副都指揮使五年五月致仕】

王元【慶曆四年八月除都虞候五年閏五月攺差】

許懷徳【慶曆五年閏五月除副都指揮使八年四月攺差】

王信【慶曆五年閏五月除都虞候八年四月攺差】

郭承佑【慶曆八年四月除副都指揮使八月攺差】

周美【慶曆八年四月除都虞候八月攺差】

張茂寔【慶曆八年闕】

狄靑【慶曆八年八月除副都指揮使皇祐三年六月罷】

範全【慶曆八年八月除都虞候皇祐三年六月攺差】

王凱【皇祐三年六月除都虞候四年九月遷殿前都虞候】

周美【皇祐三年六月除副都指揮使四年九月致仕】

張茂寔【皇祐四年九月除副都指揮使嘉祐六年五月罷】

王達【皇祐四年九月除都虞候十一月致仕】

紀質【皇祐五年二月除都虞候至和元年正月攺差】

王從政【至和元年二月除都虞候五月攺差】

範恪【至和元年五月除副都指揮使嘉祐四年攺差】

王興【至和元年五月除都虞候嘉祐三年九月攺差】

孟元【嘉祐三年九月除都虞候十一月致仕】

郝質【嘉祐四年十二月除都虞候六年五月攺差】

馬懷徳【嘉祐六年五月除都虞候九月攺差】

李璋【嘉祐六年九月除副都指揮使十一月攺差】

賈逵【嘉祐六年九月除都虞候十二月攺差】

郝質【嘉祐六年十二月除都指揮使治平元年八月攺差】

宋守約【嘉祐六年十二月除都虞候八年五月攺差】

郭達【嘉祐八年五月除都虞候治平元年八月攺差】

竇舜卿【治平元年八月除都虞候三年二月攺差】

賈逵【治平元年八月除副都指揮使元丰元年六月攺差】

楊遂【治平三年五月除都虞候熈寕五年十一月攺差】

盧政【熈寕五年十一月除都虞候八年二月遷殿前都虞候】

張玉【熈寕八年二月除都虞候三月致仕】

楊遂【元丰元年六月除副都指揮使二年正月攺差】

劉永年【元丰元年六月除都虞候二年正月攺差】

盧政【元丰二年正月除副都指揮使三年十二月攺差】

燕達【元丰二年正月除都虞候三年十二月除副都指揮使四年八月攺差】

苗授【元丰三年十二月除都虞候四年十二月攺差】

林廣【元丰五年四月除都虞候七月致仕】

劉昌祚【元祐元年三月除都虞候二年十一月攺差】

劉舜卿【元祐二年十月除都虞候三年七月攺差】

李浩【元祐三年七月除都虞候五年十二月攺差】

呂眞【元祐五年十二月除都虞候紹聖元年正月攺差】

姚麟【紹聖元年正月除副都指揮使二年九月攺差】

王崇拯【紹聖二年六月權元符三年除都虞候八月攺差】

王恩【元符元年二月除都虞候八月攺差】

張整【元符元年二月權八月致仕】

賈嵒【元符元年九月權十二月致仕】

曹誦【建中靖國元年八月除都指揮使崇寕元年四月宮觀】

徐和【崇寕元年閏六月除都虞候大觀二年四月除副都指揮使三年七月罷】

王恩【崇寕元年八月權四年三月攺差】

曹評【崇寕四年二月除副都指揮使大觀二年正月宮觀】

劉徳【崇寕四年二月除都虞候大觀二年正月攺差】

劉法【大觀二年二月除都虞候三年十月罷】

髙俅【政和元年四月除副都指揮使八月遷殿前副都指揮使】

劉法【政和元年四月除都虞候八月攺差】

杜大忠【政和元年八月除都虞候】

郭仲【政和元年八月除副都指揮使】

何灌【宣和七年十二月除都虞候】

王元【宣和年除副都指揮使】

曹蒙【宣和年殿前都虞候忠州團練使權主管侍衛馬軍司公事】

李邀【靖康元年中衛大夫果州團練使權主管侍衛馬軍司公事】

郭仲荀【靖康元年侍衛親軍馬軍都指揮使武安軍承宣使主管本司公事攺差主管殿前

司公事】

薛安【靖康元年七月龍神衛四廂都指揮使黔州觀察使權侍衛親軍公事】

楊惟忠【建炎二年檢校少保建武軍節度使龍神衛四廂都指揮使主管侍衛馬軍司公事】左言【建炎年侍衛親軍步軍都虞候常徳軍承宣使權主管侍衛馬軍司公事】

李質【建炎年中侍大夫明州觀察使權主管侍衛馬軍司公事】

劉錫【龍神衛四廂都指揮使明州觀察使權主管侍衛馬軍司公事】

趙哲【建炎年左武大夫明州觀察使樞宻都承旨權主管侍衛馬軍司公事】

邊順【建炎三年九月龍神衛四廂都指揮使萊州防禦使權主管侍衛馬軍司公事紹興二年

九月攺差】

辛永宗【紹興元年十一月中衛大夫達州觀察使神武中軍統制權主管侍衛馬軍司公事

續攺差江西總管】

閭勅【龍神衛四廂都指揮使明州團練使權主管侍衛馬軍司公事】

蘭整【紹興二年平海軍承宣使權主管侍衛馬軍司公事四年八月授龍神衛四廂都指揮使

五年閏二月攺差浙東總管】

韋淵【紹興四年昭慶軍節度使開府儀同三司權主管侍衛馬軍司公事】

王爕【紹興五年閏二月龍神衛四廂都指揮使建武軍承宣使除主管侍衛馬軍司公事攺宮

觀】

邊順【紹興五年閏二月步軍司權馬軍司公事】

解潛【紹興五年十一月恊忠大夫華州觀察使權主管侍衛馬軍司公事十二月權三司職事

六年九月扈從車駕幸平江七年正月宮觀】

劉公權【右武大夫和州防禦使知閤門事權主管馬軍司公事】

蘭整【紹興六年九月浙東總管權主管侍衛馬軍司公事七年六月罷軍職宮觀】劉錡【紹興七年正月右武大夫開州團練使帶禦器械權主管侍衛馬軍司公事兼三司職事

十一月罷】

邊順【紹興七年六月步軍司兼權馬軍司公事七月致仕】

解潛【紹興七年十一月恊忠大夫華州觀察使權主管步軍司八年四月權馬軍司公事九年

正月攺差福建總管】

劉錡【紹興九年三月自淮西軍回供職十年二月攺差】

劉光烈【紹興十年三月中衛大夫慶逺軍承宣使權主管馬軍司公事十三年三月內攺差】趙宻【紹興十三年龍神衛四廂都指揮使宣州觀察使步軍司權馬軍司公事八月免兼】田晟【紹興十三年八月龍神衛四廂都指揮使鎭西軍承宣使除主管馬軍司公事十九年六

月攺差】

劉寶【紹興十九年六月殿前司選鋒軍統制除天武四廂都指揮使武泰軍承宣使主管馬軍

司公事八月攺差】

成閔【紹興十九年八月宣州觀察使權主管馬軍司公事二十二年三月除主管殿前司】李顯忠【紹興三十二年六月寕國軍節度使龍神衛四廂都指揮使建康府駐札禦前諸軍

都統制除太尉主管馬軍司公事隆興元年六月罷】

張守忠【隆興元年六月制州觀察使步軍司後軍統制除主管馬軍司公事干道元年二月

致仕】

李舜舉【乾道元年三月左武大夫忠州刺史馬司選鋒軍統制除主管馬軍司公事六年十

月攺差】

李顯忠【乾道六年十月復威武軍節度使左金吾衛上將軍除主管馬軍司公事七年三月

奉聖旨移屯建康府行司六月復太尉九年正月宮觀】

王權【乾道九年閏正月復武康軍承宣使除主管馬軍司公事致仕】

趙撙【乾道九年閏正月昭化軍承宣使除主管馬司公事四月除馬軍司都指揮使淳熈二年

八月致仕】

李川【淳熈二年八月武功大夫文州刺史除侍衛馬軍司都虞候九月攺除】

王明【淳熈二年九月武功大夫惠州刺史除馬軍司都虞候三年十月宮觀】

吳拱【淳熈三年十月武康軍節度使右金吾衛上將軍除馬軍司都指揮使五年十二月致仕】馬定逺【淳熈六年正月武徳郎左領軍衛郎將除侍衛馬軍司都虞候七年九月攺差】雷世賢【淳熈七年十月武翼大夫右驍衛將軍除馬軍司都虞候十二年十二月除副都指

揮使紹熈元年十月攺除】

張師顏【紹熈元年十月武徳郎左領軍衛郎將除馬軍司都虞候慶元四年三月主管臺州

崇道觀】

郭倪【慶元四年三月十六日以武義大夫除主管馬軍司公事五年六月八日除馬軍司都虞

候嘉泰元年八月二日攺除】

李珪【嘉奉元年八月除主管馬軍司職事三年七月除都虞候開禧元年六月赴召】李汝翼【開禧元年十月除主管馬軍司職事開禧二年四月去司】

王瑛【開禧二年六月以右武大夫江南東路馬步軍副總管除主管馬軍司職事當年八月赴

召】

戚拱【開禧二年八月以武徳郎鎭江府諸軍副都統制知楚州管內安撫除主管馬軍司職事

三年十二月赴召】

周虎【嘉定元年八月以文州刺史知和州兼管內安撫提舉江南西路兵甲公事除主管馬軍

行司公事四年閏二月除馬軍司都虞候五年五月二日攺除】

許俊【嘉定五年五月二日以武功大夫池州諸軍副都統制主管馬軍司公事嘉定六年十月

十一日攺除】

馮榯【嘉定六年十月十一日以武功大夫開州刺史左領軍衛將軍除主管馬軍司公事嘉定

七年十月九日攺除】

劉琸【嘉定七年十月十三日以武經郎江州諸軍副都統制攺除主管馬軍司公事嘉定十年

七月二十三日攺除鎭江都統制】

李慶宗【嘉定十年八月二十八日以訓武郎平江府許浦水軍副都統制攺除主管馬軍司

公事十二年十月三日赴召】

扈再興【寶慶二年三月五日以左武大夫忠州團練使充鄂州江陵府駐札禦前諸軍都統

制兼知康陽軍攺除蘄州防禦使侍衛馬軍司都虞候三年二月致仕】

許俊【寶慶三年九月十六日以左武大夫潭州觀察使除主管侍衛馬軍司公事兼權建康諸

軍都統制司職事紹定四年七月除馬軍司副都指揮使】

孟珙【端平元年四月二十三日以訓武郎江陵府諸軍副都統制除建康諸軍副都統制兼權馬軍司職事五月十一日除主管馬軍司事十一月二十九日除帶禦器械目下供職十二月二十四日準告因除主管馬軍司公事特轉武功郎二年正月十九日依舊職時暫黃州駐札十一月七日兼權知黃州嘉熈元年三月二十四日攺除】

王鑑【嘉熈元年四月十二日以拱衛大夫福州觀察使江東馬步軍副總管兼權馬軍司職事九月十四日除主管馬軍司公事時暫兼知黃州二年六月二十八日除馬軍司都虞候三年三月除武康軍承宣使馬軍副都指揮使四年九月兼知濠州淳祐三年正月攺除】

呂文徳【淳祐三年正月除福州觀察使馬軍副都指揮使兼知黃州四年五月除保康軍承宣使六月除淮西招撫使兼知濠州五年四月十九日除樞宻副都承旨七年五月二十六日除左領軍衛上將軍】

禦前諸軍都統制司【在行宮北紹興十二年建】

題名記髙宗旣成中興大業駐蹕錢塘歸馬牧牛鞬櫜弓矢盡收兵柄掌之樞庭選將列帥分屯要區以金湯屏蔽矧玆建業爲時陪京控扼長江襟帶淮右尢爲重鎭始紹興丁巳以張公循王俊駐札於此由丁巳至辛亥實五十有五載由張公至今更十有三人或十有七年或十有四年或四三年或一二年而去其賢智勲業固有國史與天下之公論不可泯滅然未有以紀去來之月日與夫相代之前後者是亦一司之闕典濟旣備數之明年始克稽諸故籍次其後先礲石而識之爲之說曰天下有事將在乘機以立功天下無事將在解嚴而養士若夫繕武庫之械器精士卒之藝能丰有司之財帛有事無事皆不可一日惰也承君之寵而受君之任者其可安安而居哉能知後之視今亦猶今之視昔則必務自勉而求無愧如是則題名之設豈特紀姓氏書嵗月記後先而已耶紹熈二年四月十一日武功大夫榮州刺史充建康府駐札禦前諸軍都統制趙濟記

續記題名有記舊矣聖朝人物將於是乎觀而況將帥者三軍司命爪牙王室闗系非小去來除代詎可聽之湮沒而無傳哉金陵爲大都防粵自警蹕南渡增屯重兵屏蔽畿甸累聖相承選命尢謹中興名將磊砢相望閎勲碩畫彪炳汗靑由玆出友諒誤恩此來始至之日舉戎務倥傯靡暇越三月軍事稍稍就緒因詢前哲或曰防之左有題名在焉鉤畫翠瑉鸞停鵠峙摩挲熟視表表虎臣姓名先後品秩崇庳往來嵗月昭然可攷而刋載鱗次溢於顚尾邇年帥貳鐫題無所顧瞻徘徊良切慨嘆因念日月駸尋名迹易泯茍憚續爲是孤前志載礱堅石用寘防壁之側以紀後來異時斯刻旣漫與我同志嗣而廣之是亦今日之事也紹定辛夘仲冬上澣合肥夏友諒續記

張俊【少師鎭北崇信奉寕軍節度使淮南西路宣撫使兼河南北諸路招討使兼營田大使齊國公隨車駕駐蹕臨安府於紹興四年三月內將帶所部神武右軍人馬前來建康府駐札紹興五年十二月三日攺充行營中軍於紹興六年八月內起發前去泗州紹興七年三月內復回建康府至紹興十一年四月二十七日被除樞宻使其所部軍馬奉聖旨攺充禦前軍】

王徳【侍衛親軍馬軍都虞候淸逺軍節度使禦前統制紹興十二年十一月二十一日赴召差充建康府駐札禦前諸軍都統制紹興十二年十二月十四日到任至紹興十五年九月七日攺差兩浙東路馬步軍副都總管明州駐札】

王權【龍神衛四廂都指揮使寕州觀察使殿前司忠勇馬軍統制除武康軍承宣使差充建康府駐札禦前諸軍都統制紹興十五年九月十二日到任任內除淸逺軍節度使至紹興二十一年十一月七日赴行在奏事】

李顯忠【寕國軍節度使龍神衛四廂都指揮使池州駐札禦前諸軍都統制差充建康府駐札禦前諸軍都統制禦營先鋒都統制紹興三十一年十一月九日到任任內兼淮南西路制置使京畿河北西路淮北壽亳州招討使至紹興三十二年五月二十七日除太尉主管侍衛馬軍司公事】

郭振【武節郎殿前司左軍統制兼知壽春府主管管內安撫司公事除蘄州防禦使權主管建康府駐札禦前諸軍都統制職事紹興三十二年六月十六日到任至當年七月二十一日攺差兩浙西路馬步軍副總管秀州駐札】

邵宏淵【親衛大夫常徳軍承宣使兼閤門宣贊舍人池州駐札禦前諸軍都統制差主管建康府駐札禦前諸軍都統制職事紹興三十二年八月九日到任任內除廣州觀察使又除武安軍承宣使檢校少保寕逺軍節度使兼淮南京西京東河北路招討副使於隆興元年六月十四日降授武功大夫至隆興二年四月二日復成州團練使攺差江南西路馬步軍總管隆興府駐札】

王彥【保平軍節度使龍神衛四廂都指揮使知防陽府充京西南路安撫使差充建康府駐札禦前諸軍都統制兼淮南西路招撫使節制本路軍馬隆興二年四月七日到任至乾道元年三月二十四日差提舉江州太平興國宮】

劉源【武功郎閤門宣贊舍人侍衛馬軍司中軍統制特轉武略大夫忠州團練使差主管建康府駐札禦前諸軍都統制職事干道元年四月五日到任任內轉武顯大夫髙州防禦使至乾道三年八月十四日差充荊湖南路馬步軍總管潭州駐札】

張榮【武功大夫建康府駐札禦前左軍統制差充建康府駐札禦前諸軍副都統乾道三年閏七月二十七日到任任內轉右武大夫至淳熈元年二月十一日攺差荊鄂駐札禦前諸軍副都統制】

郭振【侍衛親軍步軍都指揮使奉國軍承宣使主管侍衛步軍司公事差充建康府駐札禦前諸軍都統制乾道三年九月二十六日到任任內兼知廬州充淮南西路安撫使馬步軍都總管轉侍衛親軍馬軍都指揮使除武泰軍節度使至乾道六年十月六日守本官致仕】

李舜舉【榮州刺史主管侍衛馬軍司公事差充建康府駐札禦前諸軍都統制乾道六年十

月二十八日到任至乾道七年十二月四日放罷】

郭剛【左武大夫逹州刺史池州駐札禦前諸軍都統制差充建康府駐札禦前諸軍都統制乾道七年十二月四日到任任內轉蘄州防禦使又轉拱衛大夫明州觀察使兼知和州主管管內安撫司公事又轉親衛大夫寕逺軍承宣使又除福州觀察使至淳熈十一年三月十八日守本官致仕】

翟瓊【武顯大夫侍衛馬軍行司中軍統制權管侍衛馬軍司職事差充建康府駐札禦前諸軍副都統制淳熈元年三月十日到任至當年十二月十九日添差江南東路馬步軍副總管太平州駐札】

張榮【右武大夫左千牛衛大將軍再差充建康府駐札禦前諸軍副都統制淳熈二年正月四日到任至淳熈三年正月十七日添差江南東路馬步軍副總管建康駐札】

劉沂【武節大夫帶禦器械差充建康府駐札禦前諸軍副都統制兼知和州淳熈三年二月十

四日到任至當年八月十六日罷】

王世雄【武顯大夫權知郢州差充建康府駐札禦前諸軍副都統制兼知和州淳熈三年十月二十六日到任至淳熈六年正月二十六日赴行在奏事除右千牛衛將軍】

李彥孚【武經大夫殿前司防聖步軍統制差充建康府駐札禦前諸軍副都統制兼知和州淳熈六年四月十八日到任當年七月內罷知和州至當年十月六日攺差平江府許浦鎭駐札禦前水軍副都統制】

劉光祖【武節大夫英州刺史江州駐札禦前諸軍副都統制攺差充建康府駐札禦前諸軍

副都統制淳熈十年十月二十二日到任至淳熈十一年五月十七日罷】

郭鈞【武功大夫楚州團練使右驍衛將軍兼領侍衛馬步軍司職事差充建康府駐札禦前諸軍都統制於淳熈十一年五月五日到任任內轉右武大夫蘄州防禦使至淳熈十五年六月二十一日赴行在奏事除殿前副都指揮使】

梁師雄【武經郎步軍司中軍統制差充建康府駐札禦前諸軍副都統制淳熈十一年六月九日到任至當年七月九日召赴行在除左領軍衛中郎將兼權侍衛步軍司職事】

閻仲【保義郎殿前司選鋒軍統制特授修武郎差充建康府駐札禦前諸軍副都統制淳熈十二年三月五日到任任內轉訓武郎於淳熈十五年七月二十七日就任差充都統制任內轉武翼郎武經郎至紹熈元年四月二十四日赴行在奏事轉一官差主管華州雲臺觀】

馮湛【降武翼大夫兼閤門宣贊舍人鎭江府駐札禦前諸軍副都統制攺差充建康府駐札禦前諸軍副都統制淳熈十五年十二月十八日到任任內轉武經大夫武節大夫武徳大夫至紹熈五年二月十二日攺差江陵府副都統制】

趙濟【武功大夫榮州刺史權主管侍衛步軍司公事兼權侍衛馬軍司職事紹熈元年四月二十九日差充建康府駐札禦前諸軍都統制五月十六日到任至紹熈四年六月初九日致仕】

皇甫斌【武徳郎權發遣楚州軍州事紹熈五年二月十二日攺除建康府駐札禦前諸軍副都統制二月二十八日到任任內轉武翼大夫武經大夫閏十月七日差充都統制至慶元元年二月二十四日罷】

王知新【武功郎左武衛中郎將紹熈五年閏十月七日攺差充建康府駐札禦前諸軍副都統制十一月三日到任任內轉武經大夫至慶元元年三月七日差兼知廬州三年帶忠州刺史再任於慶元四年六月十五日就任除知閤門事】

吳曦【起復濠州團練使知廬州軍州事主管淮南西路安撫司公事慶元元年二月九日除建康府駐札禦前諸軍都統制四月一日到任任內轉蘄州防禦使至慶元三年五月二十四日除殿前司都指揮使】

趙【闕武功大夫吉州刺史充池州駐札禦前諸軍都統制慶元三年五月二十四日攺差充建康府駐札禦前諸軍都統制六月十五日到任任內轉濠州團練使至嘉泰三年二月二十日致仕】

董世雄【武徳郎侍衛步軍都虞候兼權侍衛馬軍司職事嘉泰三年三月二十四日攺差充建康府駐札禦前諸軍都統制於四月十五日到任至嘉泰四年三月二十四日赴行在奏事至四月初二日罷】

李爽【武徳鎭江府駐札禦前諸軍都統制嘉泰四年月二十二日赴行在奏事攺差建康府駐札禦前諸軍都統制當年四月十三日到任至開禧元年八月內差兼知廬州開禧二年六月十四日罷】

郭倬【武翼郎左驍衛中郎將嘉泰四年四月十九日差充建康府駐札禦前諸軍副都統制五月十六日到任任內轉武經郎又轉武節郎開禧二年三月十二日攺差池州駐札禦前諸軍都統制】

田琳【武翼郎建康府駐札禦前水軍統制開禧二年四月二十四日除建康府駐札禦前諸軍副都統制四月二十九日到任六月二十一日除都統制七月十二日差兼知廬州任內轉武翼大夫果州團練使又轉武節大夫依前果州團練使又轉達州刺史開禧三年十月十六日致仕】

李郁【忠州團練使左領軍衛大將軍開禧三年九月七日除建康府駐札禦前諸軍都統制兼知廬州節制淮西軍馬十月十九日到任任內轉郢州防禦使至嘉定元年七月十六日差提舉建寕府武夷山衝佑觀】

何汝霖【武功大夫殿前司選鋒軍統制兼知盱眙軍嘉定元年二月十二日差充建康府駐札禦前諸軍副都統制三月初一日到任於嘉定元年七月十六日被奉聖旨前去廬州屯駐節制淮西出戍軍馬嘉定四年四月二十四日赴行在奏事六月二十六日除環衛官】

莊松【武功大夫忠州刺史楚州駐札禦前武鋒軍副都統制兼知楚州嘉定元年七月十六日攺差充建康府駐札禦前諸軍都統制九月初六日到任任內轉忠州團練使嘉定六年十月三日被奉聖旨與宮觀至十月十四日罷】

許俊【武功大夫吉州刺史主管侍衛馬軍司公事嘉定六年十月十一日被奉聖旨除建康府駐札禦前諸軍都統制十月十四日到任任內因提兵前去安丰軍究心經畫保防邊圉訓練士卒築濬城濠制辦軍器打造戰艦比他司實爲整備奉聖旨特轉兩官於嘉定十一年十一月二十五日準告轉右武大夫忠州團練使左驍衛將軍嘉定十四年五月二十九日差提舉紹興府千秋鴻禧觀七月一日離任】

許國【武功大夫吉州刺史右屯衛將軍充鄂州江陵府駐札禦前諸軍都統制兼知隨州兼京西湖北沿邊都巡檢使提督隨棗信陽三城節制屯戍軍馬嘉定十四年五月三十日被奉聖旨除建康府駐札禦前諸軍都統制八月二十四日到任於當年十月十一日被奉聖旨兼權知廬州主管淮南西路安撫司公事馬步軍都總管節制本路屯戍軍馬至嘉定十五年十一月內差提舉建康府崇禧觀十二月一日離任】

翟朝宗【武徳大夫髙州刺史鎭江府駐札禦前諸軍副都統制楚州置司同節制屯戍軍馬嘉定十五年十一月二十五日被奉聖旨除建康府駐札禦前諸軍都統制兼權知廬州軍州兼管內勸農營田事淮南西路安撫副使馬步軍副都總管兼提領措置屯田専一措置提督修城節制本路屯戍軍馬十二月十七日到任任內轉武功大夫忠州團練使寶慶元年六月十九日被命特轉一官令時暫歸司至寶慶元年十月二十六日除知閤門事兼客省四方館事提防制造禦前軍器所十一月十七日離任】

夏友聞【武節郎右武衛郎將寶慶元年十一月二十日被奉聖旨時暫兼權建康府駐札禦前諸軍副都統制職事管幹軍馬十二月十六日到任任內陞左驍衛中郎將轉武徳郎紹定三年四月十九日致仕贈武略大夫宣州刺史】

許俊【左武大夫潭州觀察使主管侍衛馬軍行司公事紹定三年十月初八日準省札時暫兼權建康府駐札禦前諸軍都統制司職事十月初十日交割管幹任內特授潭州觀察使紹定四年九月初三日離任】

夏友諒【武略大夫忠州刺史池州駐札禦前諸軍副都統制紹定四年八月十六日準樞宻院札子被奉聖旨江西討捕獲捷立功特除建康府駐札禦前諸軍都統制九月初三日到任任內該遇慶壽赦恩特轉武顯大夫又曾提領人馬總統諸項節制調遣尅取盱泗全復城壁其功優異奉聖旨特轉四官未凖告下紹定六年九月二十日致仕特贈武功大夫和州防禦使】

李虎【武略大夫逹州刺史池州駐札禦前諸軍都統制攺除建康府駐札禦前諸軍都統制紹定六年十一月十四日到任至端平元年六月十七日兼知光州任內轉右武大夫端平二年五月十九日回司依舊建康都統制攺兼知泗州當年七月十五日攺除鎭江府駐札禦前諸軍都統制】

王鑑【右武大夫和州防禦使帶禦器械兼權主管侍衛步軍司公事兼侍衛馬軍司職事兼權建康府駐札禦前諸軍都統制總統淮西一路軍馬端平二年十一月二十八日到任任內轉拱衛大夫福州觀察使霍丘縣開國男食邑三百戶端平三年五月初三日免兼離任】

王忠【保義郎特差權發遣江南東路馬步軍副總管時暫兼權建康都統司職事嘉熈元年三月十五日到任嘉熈二年五月二十九日兼權建康府駐札禦前諸軍副都統制嘉熈三年三月二十七日帶行環衛官除建康府駐札禦前諸軍都統制任內帶行左衛將軍文州刺史節次轉武節郎淳祐二年正月十一日召赴樞宻院稟議】

王福【利州觀察使左武衛上將軍知安丰軍兼管內勸農營田屯田使沿邊都巡檢使節制本軍屯戍軍馬淳祐二年正月十二日除建康府駐札禦前諸軍都統制兼知安丰軍任內帶行帶禦器械合肥縣開國男食邑三百戶特除安逺軍承宣使淳祐四年五月二十七日奉聖旨依舊帶禦器械建康都統制時暫赴樞宻院稟議當年六月十五日解離安丰軍職事續準樞宻院札子奉聖旨時暫於揚州駐札同共措置捍禦淳祐四年十一月初八日攺除主管侍衛步軍司公事仍兼侍衛馬軍司舊司職事】

鄮進【武功大夫遙郡刺史閤門宣贊舍人淮南西路馬步軍副總管兼侍衛馬軍行司中軍統制淳祐四年六月空日樞宻院札子六月十四日奉聖旨兼權建康府駐札禦前諸軍副都統制職事於當年七月十八日到任任內準告授吉州刺史淳祐七年五月空日樞宻院札子五月十九日奉禦筆除江州駐札禦前諸軍都統制六月初五日離任】

劉全【拱衛大夫福州觀察使左屯衛大將軍京西南路安撫使馬步軍都總管知防陽軍府事兼管內勸農營田屯田使充鄂州江陵府駐札禦前諸軍副都統制隨縣開國男食邑三百戶淳祐五年三月十一日樞宻院札子奉聖旨召赴樞宻院稟議續準樞宻院札子四月十八日奉聖旨除建康府駐札禦前諸軍都統制於六月初六日到任至七月二十六日準尙書省札子三省同奉聖旨兼權知眞州節制本州屯戍軍馬至淳祐六年閏四月十六日離任回司任內準告轉授親衛大夫加封隨縣開國子食邑五百戶淳祐七年五月空日樞宻院札子五月十九日奉聖旨除環衛官六月初四日離任】

張仲宣【拱衛大夫州觀察使左武衛大將軍鎭江府駐札禦前諸軍都統制沈丘縣開國子食邑五百戶淳祐七年五月空日樞宻院札子五月十九日奉禦筆除建康府駐札禦前諸軍都統制於當年六月十六日到任任內該遇明堂大禮赦恩告進封沈丘縣開國伯加食邑二百戶淳祐九年八月初六日致仕】

王忠【武節郎文州刺史左武衛大將軍荊湖南路馬步軍副總管帶行環衛官左武衛大將軍潭州駐札仍釐務兼潭州飛虎親兵忠義諸軍都統制後來知院陳大使攺除其行府一行官屬結局隨司解職淳祐九年八月空日樞宻院札子八月十四日奉禦筆除建康府駐札禦前諸軍都統制於當年十月二十二日到任任內節次準告轉充武經大夫淳祐十一年八月空日樞宻院札子八月十三日奉聖旨王忠赴樞宻院稟議】

馬汝海【武功大夫閤門宣贊舍人江南東路馬步軍副總管和州寕淮軍統制淳祐八年六月空日樞宻院札子六月十一日奉聖旨除建康府駐札禦前諸軍副都統制於當年六月二十一日到任淳祐九年五月空日樞宻院札子五月六日奉禦筆除池州駐札諸軍副都統制離任訖】

孫琦【武功大夫左衛將軍平江府駐札禦前許浦水軍副都統制淳祐九年五月空日樞宻院札子五月六日奉聖旨除建康府駐札禦前諸軍副都統制於當年五月十九日到任淳祐十年三月空日樞宻院札子三月二日奉聖旨帶行右驍衛將軍續準淳祐十年五月空日樞宻院札子五月十五日奉聖旨差知招信軍】

湯孝信【左武大夫福州觀察使左屯衛大將軍兩浙東路馬步軍副總管淳祐十年六月空日樞宻院札子五月二十七日奉禦筆除建康府駐札禦前諸軍副都統制於當年六月十五日到任續準樞宻院札子兼總制鎭江府殿前司防應軍馬時暫鎭江府駐札淳祐十一年八月空日樞宻院札子八月二十六日奉聖旨著與宮觀】

張文彬【修武郎統制眞州軍馬淳祐十一年八月空日樞宻院札子八月十日奉禦筆除建康府駐札禦前諸軍副都統制續準樞宻院札子八月十八日奉聖旨特與帶行左驍衛郎將令聽兩淮制置大使司調遣於當年九月十一日到任任內節次轉充武翼郎淳祐十二年四月二十八日離任】

王徳【武功大夫左屯衛將軍特差淮東制置大使司計議官淳祐十二年五月空日樞宻院札子樞宻院奏右五月二十一日奉聖旨特與敍復元官時暫兼權建康府駐札禦前諸軍副都統制職事於當年六月八日到任淳祐十二年十一月六日奉禦筆除建康副都統制寶祐二年正月十九日致仕】

陳璽【訓武郎江南東路馬步軍副總管淳祐十一年八月空日樞宻院札子八月十三日奉聖旨王忠今赴樞宻院稟議所有建康都統制職事交割與江東總管陳璽兼權於當年八月二十八日到任淳祐十一年十二月空日樞宻院札子十二月八日奉聖旨除建康府駐札禦前諸軍都統制任內昨因部兵前去渦河勦賊立功特轉三官轉充武節郎】

湯孝信【左武大夫福州觀察使左屯衛大將軍除建康府駐札禦前諸軍都統制於寶祐二

年六月二十八日到任至寶祐二年九月十四日離任】

陳奕【武功大夫閤門宣贊舍人除建康府駐札禦前諸軍副都統制於寶祐二年七月二十五

日到任至寶祐五年閏四月十九日離任】

王鑑【武康軍承宣使沿江制置使司諮議官除建康府駐札禦前諸軍都統制於寶祐三年九月十五日到任續攺差京湖宣撫大使司諮議官寶祐五年七月初十日離任】

智春【武徳大夫閤門宣贊舍人除建康府駐札禦前諸軍副都統制於寶祐五年閏四月二十日到任至寶祐六年十二月十四日離任攺知通州】

朱廣用【武功大夫右驍衛將軍沿江制置使司諮議官池州駐札禦前諸軍都統制次攺除建康府駐札禦前諸軍都統制於寶祐五年七月十一日到任至景定元年九月初十日離任】

孫虎臣【武徳郎閤門宣贊舍人除建康府駐札禦前諸軍副都統制於寶祐六年十二月十

五日到任至開慶元年三月十六日離任】

鐘寔【武徳大夫閤門宣贊舍人淮西馬步軍副總管除建康府駐札禦前諸軍副都統制於開

慶元年三月十七日到任至當年十二月二十四日致仕】

趙國英【武略大夫兩淮制府帳前都統制除建康府駐札禦前諸軍副都統制於景定元年

二月二十八日到任至景定元年八月初五日離任】

蘇才【武功大夫帶行環衛官建康府駐札禦前諸軍都統制兼沿江制置大使司計議總統建

康太平州兩郡江面兵船於景定元年六月十八日到任】

李海【武功大夫閤門宣贊舍人建康府駐札禦前諸軍副都統制於景定元年八月初六日到

任】

提領江淮茶鹽所

嘉熈四年八月創制置茶鹽使以戶部尙書嶽珂爲之禦筆賜珂曰朕以邊事未息國計告匱思爲變通之防遂稽先朝故寔畀卿以制置茶鹽使意欲絕私販以收利權通浮鹽以丰邦課去苛徵以惠商賈卿其竭心體國母弛法毋狥情使用足於上而擾不及民以副委任責成之意則予汝嘉此司存之所由始也淳祐元年五月珂被召省制置茶鹽使置提領以江東麾節兼徐公鹿卿孟公防鄧公泳何公元壽丘公嶽陳公塏舒公滋皆以太平守臣江東轉運兼吳公淵以太平守臣兼淳祐寶祐凡再至馬公光祖淳祐間以江東轉運淮西總領兼寶祐中復以沿江制置使兼其後倪公垕印公應雷皆以轉運總領兼陳公綺則以轉運副使兼由珂而後凡以太平守臣兼領者則置司本州不爲太平守臣者置司皆在建康淳祐四年四月給奉使印始正提領江淮茶鹽所之名此司存之所由定也其初客販正鹽浮鹽每一袋收錢二十貫六百文眞州賣鹽不理資次者每袋收錢一十貫三百文皆名曰助軍錢客販茶每一長引收錢十二貫三百六十文每一短引收錢一十貫三百文皆名曰審驗錢內有分曰吏祿錢凡所收錢並用三分十八界防七分十七界防又置秤盤局於采石鹽以三百二十斤爲一袋艸茶以百二十斤爲一長引百斤爲一短引末茶百二十斤爲一長引九十斤爲一短引剰數拘沒坐罪此則嶽尙書制置之時也其後因之又添置鄧步梅渚二局拘浙鹽助軍錢則孟運判之時也罷采石秤盤加收鹽袋助軍錢省鄧步梅渚二局則何運副之時也印給出山由子鴈添局拘則吳尙書之時也淳祐中兼領財用分司遂撥鎭江貨務並歸本所又創采石分司復秤盤局又創池口局及常州丹陽上下局拘徽嚴處等州艸茶之過淮者皆使納錢又創宜興溧陽二局拘浙鹽搭買香引又創江州分司凡上江茶每一長引收錢二百貫以三十貫入分司百七十貫入本所每一短引收錢百七十貫以二十貫歸分司百五十貫歸本所皆名曰貼納錢江東艸茶審驗錢如舊仍不問長短引每引並收貼納錢一百貫於是茶鹽所嵗入倍於常時財用所之入亦與本所等此則舒運判之時也此後申請六事一曰禁止權攝【照對前政任內率以鄕曲新故分任諸局月日應副人情甚者白占借補縱橫其間旣不以榮進自期又非以職業自見朝營暮度惟務攫拏如蟻慕羶如蠅見血入於公者不一二而入於私者已什百局務旣不可爲而商旅亦重困矣今自光祖到官爲始諸局並差見任文武官𨿽未能盡必其防謹無玷然按察之所及謫罰之所加其有盡瘁急公洗手奉職爲官辦事者當行剡薦或有違戾定當按劾所有以前權攝之獘並行止絕】二曰省並諸局【照對上江之茶下江之鹽要纂節去處誠不可不置立局分前此所創子局星羅棊布不分緊慢月益日增被差之官下逮吏卒欲飽溪壑必不徒行抉剔搜羅無所不至而商旅始有罹其患者矣今就中逐項斟酌除采石秤制鹽袋蕪湖貼納搭引香斤檢視批發不可廢外其建康池州池口鎭江府丹陽常州並無錫江陰諸局並就委各處州縣佐官拘本所更不差官置局外有宜興溧陽原系秤盤浙鹽搭賣茶引乳香去處今浙鹽旣未打發上件局權且停止卻候續作區處其鎭江一局止是檢察下江艸茶在官旣無所收亦合省並】三曰訂正權衡【照對本所秤盤客人袋鹽正要輕重適平公私兩便前此局官不能潔已奉公貪風相扇每遇客船到岸先行打話以賄賂之多少爲斤兩之低昻秤子等人全用手法秤盤之際暗號多端或摸頷捫巾或搖頭瞬目但知逐鹿不見泰山傳笑邇遐貽害商旅今光祖躬親前去采石喚上客人對面是正權衡刻定印押將前來所用私秤當官劈毀務在公私兩不相虧僉曰公平已雕板榜爲照】四曰禁戢苛取【照對各局事例本是贍給官吏並一行人所以防其苛取前政任內已嘗具申朝省自有成例近年以來又於此外創立名色層見疊出有所謂到岸錢有所謂住賣錢又有所謂過局錢甚至批引以號有錢客買鋪買有錢判狀請印之亦皆有錢其他誅求未易枚舉茶以引計鹽以袋計積而言之不知其幾自光祖領事以來已戒飭官吏將前件獘竇一切蠲革如有違戾官員按劾吏卒決配已出榜在局張掛約束去訖】五曰住給茶由【照得江西產茶州郡客人起茶旣有太府寺所給茶引又有分司入山公據及筒袋印紙闗防已爲嚴宻昨因審驗窠名又給出山由子委是重疊徒資通判防官吏邀阻乞覓擾人之獘今朝廷新降指揮已並審驗而爲貼納所有上件由子並行住給已施行去訖】六曰約束牙儈【照得茶船到岸例系牙人保稅牙儈無狀兜收騰倒以客人之財本爲私家之營運將新壓舊挪後換前動涉嵗時不還客本又有攬下客人納官之錢歸已侵用卻待賣出客貨逐旋補納公私兩受其害光祖自到官卽帖局官喚上系籍官牙責立罪狀不許循習舊獘如違定作施行】此則馬總領之時也罷采石分司並歸本所則陳運副之時也其規模之因革如此主管文字一員或二員以院轄差充或從本所於已作縣人選辟幹辦公事一員準備差遣二員蕪湖采石屬官三員或選辟或堂差其官職之建置如此課入有殿最有勸賞著於令

提領建康府戶部贍軍酒庫所

中興以來創酒庫於建康府者行宮一庫本府三庫江東安撫司二庫淮西總領所四庫侍衛馬軍司一庫禦前諸軍都統制司十八庫總二十九庫乾道中周總領闗申朝廷置戶部贍軍酒庫所將二十九庫並入本所於是城內置東南西北中五庫及嘉防鎭淮鳯臺三庫城外置丰裕龍灣兩庫共爲十庫至嘉定年間又於石井韓橋湖孰增置三庫淳祐二年池總領聖夫又將在城八庫並作三庫鳯臺鎭淮爲一庫東西北及嘉防爲一庫南中爲一庫淳祐十二年呂總領好問省東南西北中五庫城內只作嘉防鳯臺鎭淮三庫其城外二庫仍舊紹定中趙大使善湘又於城外創置防江一庫淳祐初吳制使淵又創置激賞防五庫此六庫皆沿江制置司淳祐十一年呂總領好問申朝廷將制置司六庫並入本所包認嵗額攺防江爲城北庫激賞爲城南庫城西門爲城西庫靖安爲龍灣新庫天禧爲南子庫寶祐二年將城南西子庫並入丰裕庫龍灣新庫並入舊庫今一嵗之入解納禦前酒庫所者七十五萬貫【十七界官會下同】分沿江制置司者七十六萬貫分江東安撫司者二十三萬三千三百五十一貫四十文分建康府者一十五萬四千四百五十五貫【月有小盡則計日除之】分侍衛馬軍司者二萬二千二百七貫七百八十文分禦前諸軍都統制司者三十七萬八千二百三十七貫三百九十六文餘皆入於淮西總領所充饟軍等用此酒所因革之大略也提領以總領兼

主管文字一員

嘉定年間置或堂除或從本所選辟並以已作縣京朝官充二年滿轉一官

幹辦公事或準備差遣一員

嘉定年間置京選通差並從本所選辟三年滿轉一官零月日計日理賞減磨勘

酒庫監官

乾道七年各庫置兩員開禧初省一員增使臣五員嘉定以後嘉防鎭淮鳯臺丰裕龍灣五庫並系本所選辟其東西南北中五庫系吏部注差淳祐十年省東西南北中五庫官餘五庫官仍從選辟任滿照條格推賞

糴場監官

嘉定年間置兩員以司糴買淳祐十年省一員或部注或選辟任滿照條格推賞

都錢庫監官

嘉定年間置一員以司出納吏部注差任滿照條格推賞

景定建康志卷二十六﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷二十七

宋周應合撰

官守志四

諸縣令

上元縣防壁記秣陵治上元江寧兩縣明道先生嘗主上元簿攝行令事均稅聽訟挈其民於敬讓視事眞令等風行瞬息欠申間播流至今於是地靈光焰旁左莫與京吾裏曹君之格隨牒賦邑適得此百里地引領想象如先生復出率職廸誼捐身相民曩吏攬爲市廋欺賦租足爲民病鋭意一切洞究根原緩民急吏經界法不行詭蔽寄挾醸詐萬端昧旦坐聽事揆賦輿所當輸簿正以差戶稅一境頌平兩競在庭不下席亟決亡何險健退聽事寖省狴圄屢空則以餘暇定傾換螙若亭若堂錯絡近逺門皇吏捨悉趨堅良合亡慮屋百楹縣無他羨飭材度費皆已出向以銅章刓爲縣闕典前閱令長置莫問嵗亦云屢亟上之府從朝廷更鑄下之縣事復有小於印章者君無不防理安植之念且終更踐遣信重趼來請記蓋環百里爲縣聚民萬室欣戚恬愉我手繄豈徒以執灋制商功利趣了朝暮哉今之健有決者徒曰縣負我以力勝民惟恐不至顧有詳考而深思以今準昔如君行縣事以休吾民者不自意廼獲見只君立扁識壁跂而竦俛而悟想𨿽一艸一木直欲防惜如存先生固謂縣之政可逹於天下則掲之政逹以名吾堂先生固謂存心愛物利未有不及人則掲之存愛以名吾亭先生之道之化吾周夫子之道之化也則又惟夫子愛蓮有說而掲之同愛以名吾傍池之滣之亭正使扁折攘夷道固在也惕若有懷因其嘗仕此而表厲尊顯之抑以明尙賢治俗之本首云爾此不足書若何而書寶祐乙夘日南至朝議大夫集英殿修撰提舉建寕府武夷山衝祐觀江萬里記縣有令所以行君之令致之民也君有令焉自朝廷至於部刺史部刺史以尺紙付州州易尺紙嚴期防付縣縣窮矣盤錯倥傯爲庶事責成之地故其任爲難建康東南一都防管鑰所繋視他邦爲重而所邑五上元在城邑也府攽事於下而吾邑先焉故視他邑爲尢難紹興辛巳贊皇李辟之來宰是邑闓明彊敏遊刃有餘理未幾敵防淮瞰江朝廷大爲守備已而黃屋勞軍公廬於江壖董民兵察營砦所宜植嚴烽燧謹糧饟而又經理千乘萬騎百司庶府之所須幬帟餼廩薪金之屬無一不備首以辦理聞聖天子召而見焉奏章愷切深中時病於是皆頌公非特長於材而逹於事宜不如此也一日謂邲曰前未嘗刻石紀令名氏追而求之蓋十數嵗以往則亡之矣自紹興以來得十二人將書其到罷嵗月使來者有攷焉子其爲我記之邲負丞是邑久與公周旋辭不獲乃刻於玆石紹興三十二年四月初八日右承事郎知建康府上元縣丞主管學事葛邲記寶慶續題名記建業今之別都釐爲屬邑者五邑居帥守治所者二其最大而且壯者上元是已夫麟符重寄例畀近臣位貌穹崇弗與列郡等以墨綬吏晨夕從事乎其前曽弗獲肆志展布而所治之地又壯而大焉信乎其勝任之難矣前後蒞玆邑者往往皆自度其材而後授是以居焉而多可紀去焉而多見思舊有丰碑具載名氏自紹興以迄嘉定班班可攷今令尹趙公時僑向畱守大帥觀文彥逾之孫也觀文之去是邦垂三十載民懷其徳如一日然眷眷召棠弗忍翦伐況覩其象賢乎惟公挺有祖風律已以防臨民以公不嚴而威令行不擾而催科辦撫字之暇百廢具飭治事有防向者圮而今更創焉退食有堂向者陋而今增敞焉且又辟後圃營新亭自非邑事整裕何以及此再考云邇代有期顧瞻題名之碣鐫勒已徧命工更造載續前記廼屬文舉爲之文旣忝寮寀親目善政其敢以蕪陋辭噫嘻當新天子龍飛之初元而刻諸堅瑉以親賢標的孝居其首煥乎韙哉然公之意非欲以是自耀也周而復始適惟其時繼自今歌於玆者皆得以掲名乎其上是亦有補於將來云爾要之毀譽之公久而後見異時邑中耆老覩其名思其人感遺愛於無窮播休聲於不泯必如是則大書特書可無愧矣來者其鑑諸寶慶元年立春日朝奉郎簽書建康軍節度判官防公事賜緋魚袋劍津鄧文舉謹記

徐端輔【右朝奉郎紹興二年七月內到任】

蔣閣祖【右宣義郎紹興四年四月內到任】

趙丕化【右朝奉郎紹興五年三月內到任】

曾恢【右宣義郎紹興六年五月內到任】

吳樞【右朝奉郎紹興十年二月內到任】

吳芑【右宣義郎紹興十三年三月初三日到任】

許頌【右承議郎紹興十三年十一月初二日到任至十六年十二月十六日任滿】胡廷直【右通直郎紹興十六年十二月十六日到任至二十年二月初七日任滿】馮和叔【右承事郎紹興二十年二月初七日到任至二十三年五月初四日任滿】黃霖【右通直郎紹興二十三年五月初四日到任至二十六年五月初十日任滿】許宦【右承事郎紹興二十六年五月初十日到任至二十七年二月四日攺差監潭州南嶽廟】滕謹【右奉議郎紹興二十七年十月二十日到任至三十一年三月十七日任滿】李辟之【右通直郎紹興三十一年三月十七日到任至隆興二年四月十六日任滿】李允升【右從政郎隆興二年四月十六日到任至乾道二年四月二十七日罷】魏楫【右宣教郎乾道二年九月初一日到任至五年九月十九日被旨都堂審察】方廷瑞【右承議郎乾道五年十月三十日到任乾道九年四月二十八日任滿】蘇囿【通直郎乾道九年四月二十八日到任淳熈二年三月八日任滿】

趙公崇【通直郎淳熈二年三月初九日到任至淳熈四年四月十九日任滿】

薛裵【通直郎淳熈四年四月十九日到任六年五月二十七日任滿】

趙伯晟【奉議郎淳熈六年五月二十七日到任至九年六月二十七日任滿】

冷世修【宣教郎淳熈九年六月二十七日到任至十二年七月初九日任滿】

鄭若容【奉議郎淳熈十二年七月初十日到任至十五年八月一日任滿】

王允蹈【宣教郎淳熈十五年八月初二日到任至紹熈二年八月十九日任滿】姜楷【奉議郎紹熈二年八月二十日到任至五年八月二十七日任滿】

程阜【奉議郎紹熈五年八月二十八日到任至慶元元年十一月初九日請急難假離任】方楷【景祐初釋褐歷三任以攷課遷衛尉寺丞知江寕府上元縣嘗親獲羣盜不干賞曰吾縣令爲天子舉職爾功何有哉歐陽文忠公有送方希則序期待甚厚蓋贈公也其後乾道丙戌公之曾孫諱滋以敷文閣待制居守金陵又三十年五世孫叔恭復四試邑而題名偶失記載到罷月日當在慶曆皇祐間姑摭大略附於左方】

方叔恭【奉議郎慶元二年三月二十五日到任至五年四月十二日任滿】

莫柯【奉議郎慶元五年四月十三日到任】

鄭緝【宣教郎嘉泰二年五月初三日到任】

扈卞【奉議郎開禧元年五月二十日到任】

趙希蒼【通直郎開禧元年閏八月初九日到任至二年十一月二十三攺差制機】史復祖【宣教郎開禧三年三月二十七日到任至嘉定二年五月初四日任滿】戴槪【承議郎嘉定二年五月初四日到任】

栁說【宣教郎嘉定四年二月二十五日到任至七年六月初九日任滿】

洪圭【奉議郎嘉定七年六月初九日到任至十年八月初三日任滿】

司馬述【宣教郎嘉定十年八月初三日到任至十二年八月二十七日攺寕海軍簽判】葉宰【宣教郎嘉定十二年十月二十一日到任至十五年十一月初九日任滿】

趙時僑【嘉定十五年十一月初九日到任至寶慶元年十一月十八日任滿】

趙崇健【宣教郎寶慶元年十一月十八日到任至三年十一月二十四日任滿】奚撫【通直郎寶慶三年十一月二十四日到任至紹定三年十二月二十日任滿】錢逄【通直郎紹定三年十二月二十一日到任至六年十二月二十日任滿】

樓淮【奉議郎端平元年二月初六日到任至嘉熈元年四月十三日任滿】

丰云昭【通直郎嘉熈元年四月十三日以句容兩易到任至二年十二月十四日攺通判建

康府】

戴宗昭【奉議郎嘉熈二年十二月十四日到任至三年十二月十九日攺通判建康府】蔣孝參【奉議郎嘉熈四年二月初二日到任】

譚谷【宣教郎嘉熈四年六月十六日到任淳祐二年四月十五日沿江制司札隨司解任】陳夣髙【奉議郎淳祐二年四月二十八日到任至五年七月二十四日任滿】

趙若珫【宣教郎淳祐五年七月二十四日到任】

王旦【通直郎淳祐七年十月十五日到任至十年十月二十日任滿】

陶夣桂【淳祐十年十月二十四日到任】

曹之格【承事郎淳祐十二年十月初八日到任寶祐元年二月轉宣義郎二年閏六月轉宣教郎三年五月內申省部給下新鑄印一顆以上元縣印爲文當年十二月差通判無爲軍】

陳寅【宣教郎寶祐三年十一月初八日到任至六年十二月望日任滿】

許鑰【通直郎寶祐六年十二月望日到任至景定元年五月攺添差通判臨安軍府事】鐘蜚英【奉議郎景定元年八月到任】

江寕縣蘇魏公頌作題名記云縣令題名舊無其傳頌始到職以非便民先急之務而未遑經營也一日鄕民有訟田者辭逮數室咸造於庭紛辧交爭初莫能決訊其劑約則曰亡之矣訊其移受之始曰不能記矣所能言者某令時接某事至某之鄰鄕實某祖受田立籍之嵗也縣有版籍蓋載之矣因求其令在事之年而邑之胥吏皆無能言者乃爲之捃摭數十年簿書始見其令之官氏閱其籍果得訟田者之祖名具載某地數而侵冒者乃詘頌於是嘆曰昔之居官者去而畱名氏紀嵗月於府寺豈特好事者爲之哉是亦有謂爾斯獄也以令之官氏乃得致訟之嵗月因版籍而後知民之情僞版籍𨿽具而民不能言其嵗月縣令𨿽去而民猶能言其爲治之迹是令去而題名於後不爲無益於治理也於是條次前令官稱姓名起開寶李氏去國郡邑歸職方始命王官迄玆慶曆六年凡七十載歷三十八令而拙者繼焉因命礱石紀其交承之次第龕於聽事之壁間非惟記乎嵗月而已又念夫居事職者坐廣居享丰祿假天子威刑案籍以蒞政事其不能厪體以督簿書之務平心以待生齒之訟殆非朝廷所以建官分職之意也矧在是邑宻負大府號爲望縣其地之廣袤百里有畸編戶逾二萬而開年逋逃未復者且千齒倍戶有半而名於力役胥徒者幾三十之一其賦徭之重輕資貨之移用兼並之彊弱紛爭之是非蓋日有焉一繋乎長人者之決之也茍失其當民實受獘任治者得不爲之用心哉故予因紀年而又論政又書其命事之由於左方將以告於民官庶幾悉意民務毋俾其人曰某令者治某事而非是我將何告焉姑待來者聽治之非惟警於來者抑將以自警焉則日升斯堂而受訴牒舉而視之曰前日某事其人稱某令之不治則予之獘事是必將審覆其詞而求索其情亦冀臻夫理而少紓其責也淳熈壁記古者記事繋日月此官治壁記之所由設歟詎非古耶自記則媚已代作則媚人或謂春秋之旨於是委地固也其欲述治道別賢不肖以訓於後則誰宜爲亦必詔興廢列姓氏而止耳江寕名縣肇晉太康辛丑歷宋齊梁陳隋唐五季六百四十有五防爲我朝天禧二年廼用此名建府中間縣名之廢易不一中興以來行殿所居物眾事劇爲令滋不輕歷陽張君伯子實來旣三載得令姓名嵗月日防自樂君迄於今二十二人刻石防置官治之壁記事之意於是乎在噫設官以爲民通於上下於民尢近其孰易令今江寕有令閱嵗逾七百其人幾何居此有紀進此有由而姓氏有傳寥寥也仰俯之際誰其無志於斯茍志於斯民且得職而令不與焉則吾不知而其傳與否又不系夫壁記之有無也然雕屏銘幾殆弗章乎君屬敍其顏敬爲之書伯子名孝伯淳熈甲辰日南至同郡龔惇頥記紹定壁記江寕防事舊有壁記創於淳熈之甲辰旣久鐫題殆徧寶慶三年夏建安劉君來越嵗政成遂刻石以續於左金陵帝王州江寕爲赤邑按前記行殿所居物眾事劇爲令滋不輕時沿江未置司也自制府宏開應醻調遣於是滋繁則爲令者毋乃尢不輕於前日乎責愈重任此責愈難今廼闕而不續則前乎此其間有賢且材者或不得以著其名氏而後乎此將以觀其人之賢且材而無所證則壁記果可以闕而不續乎是記也非徒記嵗月云爾某人以某年某月至而某年某月之邑事理歟民無擾歟則人必曰某人果賢且材矣天下有公是非人心有公好惡繼是爲令者將莫不奮焉以賢且材者自期而使後之視今猶今之視前也然則江寕之民不其愈多幸歟此君之所甚望也此壁記之所以續也君名垕尙書文簡公之子其爲政豈弟慈祥不擾而事辦制府以其賢聞諸朝俾兼幕府云紹定已丑九月旣望宣教郎行國子正董洪記

樂【闕朝請郎紹興元年到任】

朱舉直【修職郎紹興三年到任】

盛瑺【宣教郎紹興六年到任】

張昌【奉議郎紹興九年到任】

臧梓【宣教郎紹興十一年到任】

茍紳【奉議郎紹興十二年到任】

葉義問【宣教郎】

曾譓【朝奉郎】

姚劭【宣教郎】

竇安國【右承事郎紹興二十年九月到任至二十三年九月二十四日任滿】

曾浩【右朝奉郎紹興二十三年九月二十五日到任至二十六年十月初九日任滿】洪�【左承議郎紹興二十六年十月初十日到任至二十九年十月二十七日任滿】陳希平【右宣教郎紹興二十九年十月二十八日到任至三十二年正月致仕】諭仲逺【左宣教郎紹興三十二年四月十三日到任六月四日致仕】

張椿【右從事郎紹興三十二年九月二十九日到任隆興元年十月攺差四川制司幹官】趙彥恂【左宣教郎隆興二年三月十七日到任乾道二年八月十五日成資】

陳旵【右宣教郎乾道二年十二月二十四日到任至四年七月內罷】

何作善【右宣教郎乾道四年十月十七日到任至八年四月十九日任滿】

葛郛【右奉議郎乾道八年四月二十日到任至淳熈元年七月十八日任滿】

趙伯渙【宣教郎淳熈元年七月十九日到任至三年七月二十日任滿】

章騆【通直郎淳熈三年七月二十一日到任至五年十月初三日任滿】

趙善興【奉議郎淳熈五年十月初四日到任至九年正月十九日任滿】

張孝伯【奉議郎淳熈九年正月二十日到任至十二年二月初四日任滿】

曾炎【通直郎淳熈十二年二月初五日到任至十五年二月二十三日任滿】

虞汝翼【承議郎淳熈十五年二月二十四日到任至十二月初八日丁憂】

裘祖【宣教郎淳熈十六年四月二十三日到任至紹熈三年五月三日任滿】陸峻【承議郎紹熈三年五月四日到任至慶元元年十月十二日任滿】

劉履忠【奉議郎慶元元年十月十三日到任至四年十月二十三日任滿】

於倬【通直郎慶元四年十月二十四日到任至嘉泰元年十一月二十七日任滿】楊九鼎【通直郎嘉泰元年十一月二十八日到任至四年七月二十四日丁憂】何中寔【嘉泰四年十一月初七日到任至開禧二年七月宣札權廬州通判】

馮必大【開禧三年五月初一日到任至嘉定元年五月二十五日致仕】

潘槱【宣教郎嘉定元年九月二十七日到任至二年九月初八日丁憂】

徐年【宣教郎嘉定三年正月初一日到任至六年正月攺監建康府權貨務都茶場】胡林卿【宣教郎嘉定六年二月十九日到任至九年四月十六日任滿】

莫光朝【宣教郎嘉定九年四月十七日到任至十年十一月十七日致仕】

王大臨【宣教郎嘉定十一年四月初五日到任至十四年四月初十日任滿】

季端誼【宣教郎嘉定十四年四月十一日到任至十七年四月二十一日任滿】潘子髙【宣教郎嘉定十七年五月初十日到任至寶慶三年五月初九任滿】

劉垕【奉議郎寶慶三年五月初十日到任至紹定三年六月初八日任滿】

陸衍【朝奉郎紹定三年六月九日到任至六年六月十日任滿】

周大昌【通直郎紹定六年六月十一日到任至端平三年七月二十八日任滿】恵孔時【宣教郎端平三年十月十七日到任至嘉熈二年八月任滿】

王圭【通直郎嘉熈二年八月初六日到任至淳祐元年九月二十七日任滿】

趙與稀【奉議郎淳祐元年九月二十八日到任至四年十一月十六日任滿】

錢謙孫【通直郎淳祐四年十一月十六日到任至七年十二月初三日辟滁州通判】趙崇鐐【宣教郎淳祐七年十二月初三日到任至八年六月十六日丁憂】

孫榟【宣教郎淳祐八年八月初一日到任至十年八月初二日致仕】

曹庭褒【奉議郎淳祐十年八月初三日到任至寶祐元年八月七日任滿】

趙崇耑【奉議郎寶祐元年八月初十日到任至三年十二月十日致仕】

葉信厚【宣教郎寶祐三年十二月二十四日到任至四年十月六日避親離任】趙希瓍【宣教郎寶祐五年正月初五日到任至六年十一月丁父憂】

林暉【宣教郎開慶元年四月二十七日到任】

王鏜【宣教郎景定元年三月二十七日到任】

句容縣壁記句容爲邑甚古自漢以來令長不知幾何人江左號近畿三品佳邑選用尢重而姓名傳者蓋寡間有著之史冊見於碑版僅可以一二數當世鉅人長徳亦豈無嘗宰是邑而不爲赫赫名者傳記所略泯然無聞然則題名蓋不可闕已國朝建炎之後舊記不存隆興初岑君人宏乃爲立石得晉以下六人元丰中一人建炎以後十有三人未幾其石防而棄之敏徳至邑再期始得其托本因重加捜訪而無載籍可攷始求之石章諮之故老又得前代五人太平興國至宣和八人自岑君以降又七人而至於敏徳於是礱石刻之聽事繼自今其有攷矣若其遺闕猶有望於後之君子淳熈十五年正月二日承議郎知縣事姑蘇黃敏徳記

劉超【晉人】

孫謙【宋人】

顏繼祖【宋人】

買希鏡【齊人】

周洽【齊人】

楊延嘉【唐人】

岑植【唐人】

王昕【唐人】

李哲【唐人】

呂倕【唐人】

邵金邁【僞吳人】

韓繼閎【南唐人】

查文直【南唐人】

王【南唐人】

宋籍【太平興國三年以下並本朝】馬莊【將仕郎守大理評事】

曹從壽【咸平四年】

祖嶽【咸平四年】

方峻【朝奉郎太常博士皇祐元年】丘濬【景徳中衛尉寺丞知縣補築占星臺】袁轂【熈寕十年】

葉表【將仕郎祕書丞元丰二年四月】眞元弼【宣徳郎元丰五年】

遊冠卿【承議郎元祐二年】

杜紹【承奉郎武騎尉兼崇禧觀紹聖中】滕及【通直郎崇寕元年】

李琳【奉議郎宣和五年】

董蘋

馬仲宣【朝奉郎尙書員外郎政和中】黃唐傅【政和八年】

劉子佾【右承議郎紹興三年】

孫時升

劉識

範振【紹興七年】

鄒惟敍【右承議郎紹興十年】

宗防【右承事郎紹興十三年】

湯遐年【右承奉郎紹興十七年】陳孝逸【右宣教郎紹興二十年】龔濤【紹興二十四年】趙不怯【紹興二十六年】胡維【紹興二十八年】施興祖【紹興三十年】範卣【左奉議郎

紹興三十二年】岑乂宏【右奉議郎隆興元年】

葛郇【通直郎乾道四年】

慕容邦用【乾道七年】陳文琥【右宣教郎乾道八年】

朱光弼【淳熈元年】

趙善言【承議郎淳熈三年】

兪泂【宣教郎淳熈七年】

向漑【奉議郎淳熈十年】

黃敏徳【承議郎淳熈十四年】孟益【淳熈十六年】

張斗南【承議郎紹熈元年】

葉謙之【紹熈三年】

錢師元【奉議郎憂元元年】

趙時侃【承務郎慶元四年】

齊礪【朝奉郎嘉泰元年】

江公亮【通直郎嘉泰四年】

朱拱臣【奉議開禧年】

孫乾曜【承議郎嘉定四年】

魏熹【通直郎嘉定七年】

趙希爽【承奉郎嘉定十年】

施沆【通直郎嘉定十三年】

王通【奉議郎

嘉定十六年】

張偘【通直郎寶慶二年】

丁宗魏【紹定二年六月十八日到任】

吳淇【紹定三年四月初十日到任六年六月二十六日滿】

趙熈【紹定六年六月二十七日到任端平三年十月初十日滿】

丰云昭【端平三年十月十一日到任嘉熈元年四月十三日兩易上元知縣】

王之經【嘉熈元年四月十四日到任】

蔡譽【嘉熈三年九月二十二日到任淳祐二年正月初八日滿】

丁埴【淳祐二年正月初九日到任】

張榘【淳祐五年三月初二日到任】

趙汝攣【淳祐八年二月十二日到任十一年三月初八日任滿】

吳衍【淳祐十年三月初九日到任】

恵昌【寶祐元年六月十一日到任】

趙孟銑【寶祐二年四月二十八日到任三年正月初三日除大理評事】

奚李虎【寶祐三年四月十七日到任】

趙汝檔【宣教郎寶祐六年六月十五日到任】

史十之【通直郎開慶元年四月初九日到任】

朱頴逹【廸功郎景定二年四月十五日到任】

溧水縣防壁記秣陵號江左重鎭中山爲秣陵壯邑置自隋開皇中閱令多矣國朝紹興已夘荊南唐公永夫始追紀前人名氏肇自皇祐壬辰凡四十一人刻石龕壁襮昔貽後吳興劉公季髙爲文記之嘉定庚辰嵗杪余來領邑生晚才劣蚤夜飭厲媿未能彷佛其前萬一顧瞻壁記衡廣從直嗣永夫者裁二十四人而登載班班幾徧思之是𨿽欲因陋不可也廼訪石他山命工重刻植於便防左偏旣廣旣崈以竢來者綽有餘地噫永夫刻石時距余領邑嵗僂指恰一甲子其更易豈有數乎季髙爲永夫記有曰前人作此非徒然也欲知其是非賢否去取之耳余𨿽不敏請事斯語且錄之以勉來者云越二載壬午四月旣望苕川史攺之記

李叔軻【皇祐四年四月到任】

史良【至和二年四月到任】

詹彥光【嘉祐二年四月到任】

皇甫遼【嘉祐四年四月到任】

張維【嘉祐六年四月到任】

劉處約【治平元年三月到任】

畢仲逹【治平二年四月到任】

闗杞【熈寕二年四月到任三年正月除廣西常平】

孫汲【熈寕三年四月到任】

張綬【熈寕六年四月到任八年四月攺差】

傅傳正【熈寕八年八月到任】

張諤【元丰元年十一月到任】

周邠【元丰四年四月到任】

張常【元丰六年九月到任】

葛諷【元祐元年九月到任】

孫廷臣【元祐五年十一月到任】

周邦彥【元祐八年二月到任】

何愈【紹聖三年三月到任】

曹裕【元符二年七月到任】

李楶【崇寕元年十一月到任】

劉顯【崇寕二年十一月到任】

江公明【崇寕三年十二月到任】

紀霖【大觀元年十二月到任】

張華【大觀四年九月到任】

蔣巘【政和三年八月到任】

髙舉【政和六年九月到任】

鄒雱【宣和元年十一月到任】

劉摭【宣和五年四月到任】

林彭年【宣和六年二月到任】

張知剛【靖康元年十一月到任】

髙堯明【紹興元年十二月到任】

湯克忱【紹興四年二月到任】

徐端輔【紹興六年九月到任】

李朝正【紹興七年十一月到任十年四月被召】

章借【紹興十年十二月到任十二年正月攺差】

胡慤【紹興十二年二月到任】

姚耆宗【紹興十五年二月到任】

朱摶【紹興十八年十月到任】

薛衮【紹興二十一年十二月到任】

李文開【紹興二十四年十二月到任】

蘇楷【紹興二十六年五月到任】

唐錫【紹興二十九年二月到任】

劉授之【紹興三十年八月到任】

李衡【隆興元年十月到任乾道二年十月再任乾道三年九月被召】

陳嘉善【乾道四年三月到任七年三月滿替】

梁公永【乾道七年四月到任】

程聞一【乾道九年正月到任】

莊璋【淳熈二年正月到任】

司馬僖【淳熈三年六月到任】

彊煥【淳熈五年七月到任】

王衎【淳熈七年九月到任十年十一月任滿】

方仲忽【淳熈十年十一月到任十四年二月任滿】

李泳【淳熈十四年三月初六日到任】

張韺【淳熈十五年四月十六日到任】

吳友聞【淳熈十六年七月四日到任紹熈三年七月九日任滿】

趙善譽【紹熈三年七月九日到任慶元元年七月任滿】

陳楠【慶元元年七月到任三年九月任滿】

趙希琦【慶元三年九月到任】

張攀【嘉泰元年二月初二日到任嘉泰四年二月初一日任滿】

蔡康【嘉泰四年六月初二日到任】

張詳【開禧三年二月二十三日到任嘉定三年十月十五日任滿】

湯詵【嘉定三年十月十六日到任六年六月十二日任滿】

兪遷【嘉定六年六月十三日到任九年十二月十七日任滿】

劉允武【嘉定九年十二月十八日到任】

李知新【嘉定十年十二月二十四日到任十三年十二月二十七日任滿】

史攺之【嘉定十三年十二月二十八日到任十五年十月十七日準省札除評事】汪仁榮【嘉定十六年三月初九日到任】

陳洽【嘉定十七年四月二十八日到任寶慶元年十一月二十六日通理滿】

向立【寶慶元年十二月初七日到任】

黃普【寶慶三年三月二十四日到任紹定元年七月初二日通理滿】

史彌鞏【紹定元年十月到任四年十二月滿替】

衛社【紹定四年十二月二十七日到任續緣兩通判皆親族準部符成資解任】

顏儼【端平元年四月十八日到任二年四月九日磨勘轉承議郎三年四月十七日二考成資

避親解任續準省札攺差淮東制機】

辛延【端平三年七月內到任至嘉熈元年十月內準省札攺差安邊所幹辦公事】王儔【嘉熈元年十二月十三日到任三年七月內磨勘轉奉議郎四年閏十二月初八日準省

札攺差主管臨安府城南左廂公事】

李以申【淳祐元年正月十八日到任】

張楩【淳祐三年七月二十日到任】

趙崇乘【淳祐四年六月初四日到任淳祐五年二月磨勘轉奉議郎淳祐七年六月二十七

日任滿】

劉棻【淳祐七年六月二十七日到任八年八月因磨勘轉奉議郎九年七月初十日攺賜緋魚

袋十年六月二十三日滿替】

趙希崗【淳祐十年八月二十四日到任十一年六月磨勘轉承議郎寶祐元年九月二十三

日滿替】

喬進孫【寶祐元年九月二十四日到任當年十月磨勘轉通直郎四年十月二十五日滿替

十月二十六日準省札特差通判無爲軍塡見闕】

湯卿月【寶祐四年十月二十八日到任六年十二月內因磨勘轉奉議郎開慶元年十月二

十九日滿替】

朱南傑【開慶元年十一月初一日到任景定元年六月就任攺辟淸流知縣】

潘巋之【景定元年六月十八日到任】

溧陽縣題名瀬陽本秦置縣計版溢二萬戶提封跨三百里久建康邑去所越數捨而遙僻處孤絕四介湖山有狡悍之舊俗號稱難治宋徳神靈化南漸江表民陶沐之久又得端良繼爲之尹摩之以道柔之以正今俗乃恂恂而厚家有令子弟起趨學序庭訟益稀田萊日辟秀髦之樂善者有矣非前後勤教馴變之由然耶於能藐無術業燭理多昧涖官且將再期遂享安簡之名逃曠謫之咎則庇前良之徳隆矣想見其人視已成事思章章厥名以昭示後呼訪舊吏第而牒之得自開寶李氏歸朝以後距於今爲邑者蓋二十八焉題名於右若曰政之仁鄙操之淸濁質諸吾民不誣也夫暇置議哉慶曆五年五月日大理評事杜於能序平陵建康爲鉅邑疆裏之廣僻版籍之繁庶風化之厚薄吏民之淑慝則前序述之詳矣嵗在癸卯宮捨周侯宰政之二年治成閒暇幾及代因語僚佐以謂杜公始議題名書而掲之第恐久而漫滅無以傳示於後遂命勒於貞瑉置之防廡以告來者繼而刻之噫吾民之心去而思者有之矣思而不得見想慕遺迹猶有存者其思可得而忘耶是亦長民傳永之深意者歟嘉祐八年九月日將仕郎試祕書省校書郎守縣尉楊照後序朝散郎守太子中捨知縣事賜緋魚袋周景純立石題名之設所以記往傳後是邑有焉創於杜令而周令繼之然舊石嵗久且壊今邑宰按圖考迹得二十年來舊政爵裏姓名別勒之石以續二公初志云紹興戊寅七月望右從事郎主簿黃湛記右通直郎知縣事呂文中重立石溧陽之爲邑其建立因革則具於圖籍其土俗政理則見於舊記此不述子遹竊怪邑令之闕掲於尙書左選者動經年嵗莫之顧咸曰彼浙之陽興號爲最難且繁矣然規制尙在小施敏手則可立治故人之憚之也輕若斯邑之難故當出天下劇邑上而又獘凋匱竭綱紀盡弛是惡可復爲子遹不度徳量力慨然自奮曰天下寕有不可爲之邑於是甘心取人之所棄扁舟獨先俛首就職親黨莫不笑罵之至之日如敗舸壊屋了不可支於是嘗歷險阻含忍羞辱持守堅決具足頑頓閱嵗有半始能除害去姦而百度漸以植立於是始有意於續題名之刻自李撫州而下得四人焉皆有功於是邑者乃敍其嵗月而刻之子遹誠妄庸獲贅名其後夫天下之最不材寕更有甚子遹者乎子遹且能措其力如此使才而賢者臨之又當力省而功倍則溧陽之俗固醇厚而邑亦非難治矣釋天下之疑澡此邑之謗請自子遹始嘉定十有三年十月甲子承事郎知建康府溧陽縣主管勸農公事山陰陸子遹記並書

潘幹【後漢光和中】

王舒【東晉初】

阮裕【東晉時】

阮崇【東晉末】

禇球【齊時】

蕭某【梁元帝時南史云蕭溧陽馬𨿽老猶駿】喬翔【唐開元十七年】鄭晏【李白時人】

王時楙【大歷六年見太虛觀鐘刻】柳均【見舊縣防碑】

季操【貞元中與孟郊同時】

李寂【朝議郎開成二年】

史寔【銀靑光祿大夫天祐三年】郭延沼【南唐升元三年銀靑光祿大夫】王眞規【朝議郎

保大十四年】李運【開寶中爲令時李氏歸朝之初】張宗敏【在任四年】

董正【祕書丞】

姜公綽【大理評事在任三年】

王保衡【在任四年】

夏侯戩【淳化五年登仕郎在任三年】李濬【祕書丞在任三年】

李拱【太常博士在任三年】

成悅【著作佐郎在任三年】

董術【祕書丞在任三年】

宋武【試校書郎在任三年】

蕭楚材【殿中丞在任三年】

李昭素【職方員外郎在任三年】孔昭亮【祕書丞在任二年】

李昌震【在任二年】

鄭南【登仕郎試祕書省校書郎天聖二年】王簡【太常博士在任二年】

宋正已【蘇州觀察支使在任六月】查詠之【大理寺丞在任二年】

蘇叟【在任三年】

孟造【衛尉寺丞在任五月】

王夢臣【大理寺丞在任一年半】竇簡【大理寺丞在任三年】

章資【大理寺丞在任二年】

蒲延熈【大理寺丞康定二年四月到任慶曆二年五月得替】

馮旦【衛尉寺丞慶曆二年十月到任四年九月得替】

蔣祕【著作佐郎慶曆四年九月到任五年五月得替】

杜於能【大理評事慶曆五年十月到任八年四月得替】

孫薰【衛尉寺丞慶曆八年四月到任皇祐二年二月得替】

查宗閔【太子中捨皇祐二年四月到任四年十二月得替】

章憐【祕書丞皇祐四年十二月到任至和二年十二月得替】

眞昺【朝奉郎守太子中捨至和二年十二月到任嘉祐三年八月得替】

丰有孚【太子中捨嘉祐三年十月到任六年十一月得替】

周景純【太子中捨嘉祐六年十一月到任八年十月得替】

吳君平【祕書丞】

鐘離景圭【太子中捨】方仲謀【大理寺丞】

雷豫【大理寺丞】

髙初【著作佐郎】

羅彥輔【祕書丞】

周伯玉【著作佐郎】

葛蘋【宣徳郎】

郭瑑【奉議郎】

項瞻【宣徳郎】

何康直【右宣徳郎元祐二年三月到任】

吳勉【右通直郎元祐五年四月到任八年十二月得替】

張康孫【元祐八年十二月到任】

黃長彥【奉議郎紹聖四年三月到任元符三年四月得替】

劉淮夫【奉議郎元符三年四月到任】

李車【通直郎崇寕三年四月到任】

龔弁【宣教郎】

萬闡【通直郎大觀三年十月到任政和二年十月得替】

鄭驤【承議郎政和二年十月到任六年十月得替】

袁黻【通直郎在任一年五个月】

曾諮【通直郎宣和元年四月到任五年七月得替】

胡似之【通直郎宣和五年七月到任靖康元年八月得替】

王棠【左奉議郎靖康元年八月到任十一月丁母憂】

楊邦乂【左奉議郎靖康元年十一月到任建炎三年八月差通判建康府】

沈棠【右宣義郎建炎三年九月到任紹興二年五月得替】

趙公白【左奉議郎紹興二年五月到任四年七月得替】

許嘉謀【右承事郎紹興四年七月到任】

吳洵武【右宣義郎紹興六年二月到任十一月攺監潭州南嶽廟】

孫汝翼【左宣教郎紹興七年五月到任八年正月攺主管臺州崇道觀】

何幾先【右修職郎紹興八年三月到任十年九月得替】

李孝恭【右朝散大夫紹興十年九月到任十三年十月得替】

王升【右承議郎紹興十三年十月到任十四年十月避親罷任】

韋能定【右承議郎紹興十五年四月到任九月避親罷任】

施祐【右承事郎紹興十五年十一月到任十九年三月得替】

馮廸徳【右承議郎紹興十九年三月到任八月罷任】

周淙【右通直郎紹興二十年十月到任二十二年六月攺差江東撫幹】

章鍔【右宣教郎紹興二十二年九月到任二十三年八月通理罷任】

黃繹【左朝奉郎紹興二十三年十二月到任二十七年三月得替】

呂文中【右通直郎紹興二十七年三月到任】

蔣曄【右通直郎紹興二十九年九月到任三十一年十一月差提轄行在雜買務雜賞場】翁翊臣【左奉議郎紹興三十二年三月到任隆興元年四月差主管臺州崇道觀】李鼐【右宣教郎隆興元年九月到任乾道元年八月罷任】

陳蒼舒【右通直郎乾道元年十一月到任五年四月滿替】

諭仲遷【右通直郎乾道五年四月到任八年正月丁母憂】

趙利【右通直郎乾道八年四月到任淳熈元年八月滿替】

劉珪【通直郎淳熈元年八月到任三年八月得替】

周世修【通直郎淳熈三年八月到任五年九月滿替】

髙時【奉議郎淳熈五年九月到任八年十一月得替】

沈綸【宣教郎淳熈八年十一月到任十一年十一月滿替】

鄧埏【通直郎淳熈十一年十一月到任十三年七月罷任】

周煓【承議郎淳熈十三年八月到任十六年八月滿替】

陳楠【宣教郎淳熈十六年八月到任紹熈二年四月得替】

魏衝【承議郎紹熈二年四月到任五年四月滿替】

李卞【朝散郎紹熈五年四月到任慶元三年四月得替】

蘇石【奉議郎慶元三年四月到任四年六月罷任】

方桷【通直郎慶元四年九月到任嘉泰元年十二月得替】

趙贊夫【奉議郎嘉泰元年十二月到任四年得替】

陳仲逵【承議郎嘉泰四年十一月到任嘉定元年正月得替】

錢重【奉議郎嘉定元年正月到任】

李大原【宣教郎嘉定二年五月到任五年七月滿替】

王棠【通直郎嘉定五年七月到任八年七月滿替】

施灮【通直郎嘉定八年七月到任十年四月離任】

褚孝錫【奉議郎嘉定十年五月到任是年冬奉祠】

陸子遹【承奉郎嘉定十一年正月到任十四年四月滿替】

林演【宣教郎嘉定十四年四月到任十六年八月差主管臨安府城北右廂公事】徐子石【宣教郎嘉定十七年三月到任寶慶三年六月滿替】

袁喬【宣教郎寶慶三年六月到任紹定元年七月避親離任】

章鑄【奉議郎紹定元年九月到任三年十月離任】

徐耜【宣教郎紹定四年三月到任端平元年五月滿替】

徐謂禮【通直郎端平元年五月三日到任三年十月丁母憂】

姚仍【奉議郎端平三年十月初十日到任嘉熈三年五月在任不祿】

章詵伯【宣義郎嘉熈三年七月十六日到任四年九月離任】

趙希準【通直郎嘉熈四年十二月十八日到任淳祐二年六月祠祿】

李仲鼇【通直郎淳祐二年九月十五日到任三年五月差通判淮安州】

施樞【從事郎淳祐三年六月九日到任六年三月離任】

王湘【宣教郎淳祐六年閏四月到任九年四月滿替】

汪之純【承事郎淳祐九年五月二十二日到任十一年告假】

劉次春【宣教郎淳祐十一年二月朔日到任寶祐二年二月二十二日滿替】

趙希羔

王濤

景定建康志卷二十七﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷二十八

宋周應合撰

儒學志一

儒以道得民人不學不知道天地所以位萬物所以育皆儒學之功用也六朝豈無學總明有觀集雅有館北郊崇儒西邸授經鹿苑書臺士林文室然皆無救於時何也學未得其本也我宋龍興聚奎發祥眞儒輩出正學大明河南程子得濂溪周子之傳上續孔孟之緒則嘗仕於此南軒張子傳道五峯者也則嘗侍親於此西山眞氏學宗濂洛者也則嘗持節於此先後儒宗壽脈斯文剖符持節奕奕相望所過者化遺風可挹橫經授業率多名勝故其士不止汲汲於科舉尢孳孳於講學固宜治教休明習俗淳厚一洗六朝之陋今廟學聿崇精舍偕辟興所教也學掾並設山長特命重所職也經籍富儲博所考也帑庾益增盛所養也先哲列祠起所慕也科目得人驗所用也故特書之作儒學志【諸郡乘學校無特志惟判錄有學志今仿之必儒學自爲一志表所重也】

前代學校興廢

晉建武元年十一月徵南軍司戴邈上疏曰防亂以來庠序隳廢世道久防禮俗日獘今王業肇建萬物權輿謂宜篤道崇儒以勸風化元帝從之始立太學江東大饑詔百官各上封事益州刺史應詹上疏曰元康以來賤經尙道以虛宏放爲夷逹以儒術淸儉爲鄙俗宜崇奨儒官以新治化太興三年皇太子釋奠於太學咸康三年國子祭酒袁瓌太常馮懷以江左寖安請興學校帝從之立太學於秦淮水南廢丹陽郡城東南徴集生徒而士夫習尙老莊儒術終不振太元十年尙書令謝石請復興國學於太廟之南宋元嘉十五年立儒學於北郊命雷次宗居之明年又命丹陽尹何尙之立學著作郎何承天立史學司徒參軍謝立文學宮苑記儒學在鐘山之麓時人呼爲北學今艸堂是也學在雞籠山東今棲寺側史學文學並在耆闍寺側二十年三月皇太子劭釋奠於國學顏延年作釋奠詩【見詩】二十七年罷國子學而其地猶名故學齊竟陵王子良開西邸延才俊遂命爲士林館【西邸在雞籠山】梁大同六年於臺城西立士林館延集學者武帝初好儒術其後尊信佛法講譯內典而士林輕矣南唐書跨有江淮鳩集典墳特置學官濵秦淮開國子監今鎭淮橋北禦街東舊比較務卽其地裏俗呼爲國子監巷

本朝興崇府學

雍熈中有文宣王廟在府西北三里冶城故基天聖七年丞相張公士遜出爲太守奏徙廟於浮橋東北建府學給田十頃賜書一監景祐中陳公執中又徙於府治之東南卽今學基建炎兵燬紹興九年葉公夢得更造學援西京例奏增置教官一員淳熈四年劉公拱重修慶元二年張公杓建閣以奉禦書閣下爲議道堂稍重釋奠禮儀儲典籍增旣廩文風大振淳祐初年別公之傑增修學宇六年趙公以夫卽命教堂更名明徳增造兩廊以安從祀十年吳公淵列祠先賢增學廩創義莊寶祐中馬公光祖興學校舉孝防築周漢以來名賢祠而贊之士气興焉

葉夢得作府學記先王以武定天下必以文終之江漢宣王南徵之詩也言甲兵車馬之盛備矣末乃曰矢其文徳洽此四國治道豈不有本乎衛靈公問陳子曰俎豆之事則嘗聞之矣軍旅之事未之學也子豈以軍旅爲不足學哉以爲知所以爲俎豆則軍旅無不可爲𨿽曰我戰則克可也漢髙帝悉定楚地獨魯不下引天下兵欲屠之魯中諸儒尙講誦習禮歌之音不輟遂不敢加而待其服大道之行固有不期然而然者孰謂魯諸儒而能折髙帝推而上之舜舞干羽而有苗格謂之誕敷文徳蓋理義之在人心莫不皆有茍未至於絕滅不幸防失𨿽至於犯上作亂徐返其本亦必悔而知變善爲治者可待之以變而得所向不可期之以絕滅而終不返則文徳其可一日廢於天下乎學校固理義之所從出而斯文之所先也建康領江左八州之地於東南爲大都防異時文獻甲於他方舊有學在州之巽隅更罹兵火城郭鞠爲丘墟獨學宮巋然僅存頺垣敗壁毀厭相借生徒奔散博士倚席不講紹興二年某始以安撫大使分鎭時自淮以北裂爲盜區蜂屯豕突鼙鼓相聞蓋欲葺而未暇後七年大駕還錢塘詔以建康爲畱都防恩復畀居守視事之明年輯寕荒殘流亡稍復民益安業於是喟然曰可以有事於學矣乃命其屬因舊址盡撤而新之起已未孟冬訖庚申仲春凡五月爲屋百二十有五間南向以靣秦淮增斥講肄列置齊廬髙明爽塏固有加於前不侈不陋下及庖圊罔不畢具旣又作小學於大門之東復命有司諏典禮簿正祭器作新冕黼皆中程式覈其田之在屬邑募民耕者千九百十五畆嵗入其賦爲米若豆與麥五百四十斛有奇坊之得自酤者三區嵗入其課爲錢百八十萬有奇地之占府城得佃而居者八十有五所嵗入其租爲錢六百七十五萬有奇各爲圖籍以時輸之凡廩給之費無有欺匿乃以上丁釋奠於先聖前期率郡執事齋於兩序諸生無不從視滌省牲惟謹夙興籩豆在列史告時至以次就位正笏垂紳佩玉鏗鏘降登伏興卒事無違禮成受釐隮爵於阼觀者數百人無不太息感動退而揖所與祭者而告曰子衿之作鄭人所恥是不知在鄭何公然傳載然明欲毀鄕校子產不可則當子產時鄕校蓋復存是鄭之學未嘗終廢有子產則能興之焉四方用兵逾十年學校之列於郡國者其亡與存我不敢知惟天子以仁孝勤儉治天下克復大業願與中外休息還之承平者蓋終食不忘也上帝監觀亦旣歸我河南之地兵革漸息惟宣王之徳於玆將興吾邦號陪都視定鼎郟鄏實爲宗周是亦風化之首其復有學自今始肉食者其可不推子產之爲鄭以求先聖眷眷俎豆之意相與先後輔成吾君之志布衣韋帶亦必有宏逹英偉之士防於艸萊接踵繼起由此而出以共濟一世者子大夫尙勉之皆曰惟遂爲記刻之石後來者其有攷焉

大成殿在櫺星門北防門內從祀位在兩廊舊禮器漆繪竹木爲之寶祐二年王公埜置新禮器尊罍勺爵簠簋坫豆皆造以錫定陳器實饌儀爲二圖春秋上丁釋奠則舒於殿前以示執事

禦書閣在明徳堂後

黙齋遊公九言記有國有家者崇設學校將以教民興行也民之生也分則君臣親則父子兄弟配則夫婦責善則朋友是乃人心同然日用之常者而聖人嚴之城池之守甲兵禁令之防非可少緩而聖人弗恃何哉學校之事固不若威彊制禦可以旦暮見效然三綱明則姦宄知畏五教修則良心日生詩書之澤防被生民而不知試使六經之言一日墜地名義廢而不存天下事可勝言乎帝王之治始於徽五典謹庠序民興行而朝廷尊秦燔六藝隳大倫而國隨之漢唐以降向道𨿽不及古若仁義起兵綿蕝制禮與夫投戈講藝銳情經典厥祚亦昌末世賤學𨿽不至秦然名存實亡格言弗用士气傷而風節壊兆亂皆一轍耳學校重輕用以卜人之國眞蓍蔡也歟我宋肇基務先文教慶曆初遂詔州縣皆建學而列聖訓告尢備紹興中又以石經嘉惠士子三代之後未有也建康學宮舊在西北隅景祐初元陳公執中徙今地建炎蕩於兵戎紹興九年資政殿學士葉公夢得復新之規模略備獨累朝禦書緘藏夫子殿中嚴奉猶闕慶元乙卯寶文閣學士尙書廣漢張公來鎭扶善翦姦禮延多士教授王益祥陳與行因有請焉大旨謂學校風化之源尊君人倫之首不有所表爲政者得無闕典建康江淮都防曽弗如偏障支壘猶能寶儲列聖奎畫願有所尊以明示州人俾知國家崇儒也諸生洪�裴叔度朱舜庸朱夢龍郭致一等從其後尙書悚然攺容顧嵗饑方講荒政明年遂命安撫司幹辦公事遊九言恊兩教授經始其事充其司者使臣李榮董役徒陳欽核金穀吏羅演宋繼先兪友仁行文書魏輔李鑑錄出納計工程者軍典王永譏門者嚴惠卒九人典用物馮亮尉辛韓鄭耿三旺也分役事薛進雷興斌旺二李也匠五等魏安正防墨精巧規制合度觀者贊焉朱義副之棟梁旣具梯云行空運機牙而屋之者戴義也瓦甃邵立也織葦折竹汪徳也刻欄雕枅制木之小者王士寕也起七月丙午畢季冬望閣左右舊挾洿池慮其久而淫潤頹吾址焉最後齋諭嚴康時請躬視役夫運甓覆簣以實之用人之力積二萬八千有奇訖事不鞭一人蓋揭通衢示其直以招之非下諸邑逮追也用緡錢八千碩米七百皆有奇焉閣髙六丈三尺縱廣五丈四尺橫廣視閣髙之數加其三奇其尺如之下爲議道堂以待師生間燕游泳而講諭也役無半期費弗盈萬擇人而使之小大恊心也教官復告於府黌捨久且獘益祥與行之來也撙節濫浮得蘆場羨錢八百緡米七十碩願附建閣葺之易命教堂腐撓四之一門廡之易者十二公廚撤而更造閣東隅創較藝謄錄捨九楹復可支嵗月矣役甫罷尙書移鎭南昌欲求當世大官紀述又明年九言益祥與行俱廹代去諸生謂記文未立來者無攷先生其書之王廣文以九言終始涖役屬筆焉九言曰較期防稽用度職也對揚上賜所弗敢及俟記言之嘗觀孟子論無恆產而有恆心者士也夫學也者𨿽以明人倫而倫之所以明實自人心始國家設置師儒弗以吏道相臨異時士子充貢論官又非止養其身榮其家也學者亦知所以養其心乎人之心淸明純粹初本至善無纎毫之私也若養於厥初安有過失惟其稍長而交於事物則誘而雜之愛欲之招忿戾之搖利害之奪心始不得其正焉心萌而事隨其害豈勝旣耶是以明友之義防於五者之倫正欲閒其邪以存其心日用致察而知已私之所從起此心旣正達而行之則本忠孝崇事業以光明於時居而未出則雍容令徳履蹈規矩以表勵於鄕黨國人豈非士君子之學歟是知士君子者實爲四民風俗之倡而學校者又爲一郡士子風俗之倡諸君久被教育必自知之九言賤且細足迹幾徧江南每愛金陵土風質厚尙气前年攝行倅事日受訴牒不過百餘較劇郡才十一爾故爲吏爲兵者頗知自愛少健狡之風工商負販亦罕聞巧僞二年三被州牒走村墟賑饑省旱澇視城郛加朴魯焉若教化素明豈不易治慨念老矣行歸山林因是役也相與周旋數月能無拳拳敢並書於後當使金陵質厚之俗得所視效以無負國家崇儒之意是九言有望於此邦學士大夫之心也三年丁巳季秋承直郎建安防九言題記

講堂卽明徳堂虛齋趙公以夫所更也

議道堂在禦書閣下

正錄位在明徳堂之左

直學位在東廊之首

諸職事位在明徳堂之右

齋捨東序三齋曰守中曰進徳曰說禮西序三齋曰常徳曰育材曰興賢又一齋曰由義在職事位之後直捨二所在議道堂

新祭器庫在大成殿前東廊之南

舊祭器庫在禦書閣之東偏

客位在西側門裏

公廚在東序後

學廩在西序後

義莊倉在議道堂後西偏

射圃在義莊倉之西有亭名繹志

修學記化民成俗之由學古矣而王制之興學乃在於無曠土遊民食節事時樂事勸功尊君親上之後豈庶富而教三代之制度施置大略然耶人倫之不明聖人不能一日以爲治則學豈緩事也哉凡王制之云云者皆所以爲教必如是而後學可興教可成不得以陵節而施之也建康學故在府之西北隅景祐元年天章閣待制陳公執中重建玆地中厄兵燼紹興九年左丞葉公夢得實新之距今裁四十年而椽棟陊撓瓦飄壁摧殆無以尊聖祀宏教基者淳熈二年今觀文殿學士建安劉公珙來鎭玆土謁奠之始視學圮陋心拳拳焉時適以旱告公視饑由已惟荒政是力旣民被實惠若更生則凡所以教民者次第修舉以春秋釋奠所以事先聖先師者率不終敬公已事益防必視徹乃退以明道先生實傳孔孟之統而仁民愛物之政著於爲上元簿時乃祠之學宮以示尊尙民有與猶子訟至庭者公占辭自責剖晰天理民至感以泣爭心兩絕由是家傳戶誦閭閻興輯睦之風公一日詣學顧謂文學掾汝楫黼曰學宇之獘若此葺其時乎乃捐公帑三百萬命知上元縣薛裵董其役學亦傾積嵗所儲得錢百三十餘萬以佐費僦工市材易壁之圯腐而峻整之飾象之防晻而采章之堂廡齋廬廩廥庖湢獘者修壊者創計以堅久不爲茍美寢處所須凡用嚴具以淳熈五年二月戊寅始事四月晦日訖工公臨觀延見諸生因講明爲學之要而誨之以義利之說莫不感厲懷來誦相屬乃卜日之吉躬率寮寀行釋菜禮且肅鄕老而燕饗焉耆艾嘆嗟睹禮知古請伐石以紀不朽汝楫等曰公爲政三年於此而始修學豈諱勞惜費而後始爲之哉是公不在修學修其教也土木之工易壊而金石之壽有紀國家惇崇學校過於漢唐所以壽斯文之脈者養士力也上不得不以科第取士士不當止以科第自期自士之溺意於進取而道學廢自進取不在郡學而鄕校衰凡公之所以畱意於此邦拳拳焉而教之而新之而告之者旣聞耳矣修其身以善於其鄕修於鄕以善其國人則其傳也視土木之工金石之壽寕有旣耶若夫重違耆艾操筆紀事則汝楫等職也敢辭淳熈五年六月甲子廸功郎充建康府府學教授黃黼承議郎充建康府府學教授章汝楫記從事郎監建康府戶部大軍庫門許及之書

重修府學景定四年制使姚公希得差總管曹臻董其事將本學殿堂齋捨學門櫺星門倉屋等處並兩教官廨捨並行修葺一新兼置動用等物總費錢四萬二千一百八十餘緡米六十四石九斗有奇

置教授

天聖建學置教授一員紹興九年因左丞葉公奏照西京例增置一員分東西防東防在學之左西防在學之右其初東西題名合爲一後析爲二

東西防總題名記學以明倫而建官以傳道而設厥任豈輕也哉建業巨麗視上都多秀民異時冠倫魁秉鈞樞者皆由是乎出分教於玆亦一時選舊止獨員至紹興初石林葉公居守才建議增置列廨於學之東西其西惟舊莫詳所始其東則自葉創而以盛光祖始焉防故無記前政沈元肖與同僚孫才弱實講求之得三十有二人未暇刻而沈代汝楫乃後之與才翁一見而契喜二防可跬步日相從不虛有講習樂不知官之冷也於是欲刻之石才翁老於文學宜記乃以屬汝楫辭不可遂書庶繼今相與盡心於斯道俾學者有所興起以追美於前聞人他日明秀雋偉出而爲名公卿則將推其教之所自顧豈不預有榮耀是記豈特列名氏而已哉淳熈四年二月二十二日宣城章汝楫記晉陵孫鼒書開封趙善玨題

劉亙

錢壽朋

孫適

黃唐傑

葉萃

汪喬年

陶去泰

盛光祖

丁婁明

蔣汝功

郟次云

李木

胡靖

蔡珵

王賔

祝公逹

李木

謝芷【以上嵗月皆不可攷】周必大【修職郎紹興二十八年二月初二日到任三十年二月十四日除太學錄】戴逹先

唐仲友【從事郎紹興三十一年十月十三日到任隆興二年正月初七日任滿】王信【廸功郎隆興二年四月二十八日到任】

黃石【從事郎紹興二十九年四月初六日到任三十二年二月十四日任滿】

曹崈【承議郎紹興三十二年三月二十九日到任隆興二年四月二十七日任滿】徐揚【承議郎隆興二年四月二十八日到任乾道二年四月二十七日任滿】

何作哲【承議郎乾道二年四月二十八日到任四年六月初二日任滿】

梅瑛【廸功郎乾道四年六月初三日到任】

莫澄【從事郎乾道五年十月二十二日到任】

朱佾【修職郎乾道六年十二月二十一日到任淳熈元年正月初二日任滿】

孫鼒【廸功郎淳熈元年正月初三日到任四年三月初二日就任闗陞從事郎】

王椿【文林郎淳熈十五年七月初三日到任紹熈元年四月遇覃恩循儒林郎二年八月二十

九日任滿】

陳震之【從政郎紹熈二年八月二十九日到任】

王益祥【修職郎紹熈五年十月二十日到任慶元三年十一月三十日滿】

余禹疇【從政郎慶元三年十一月三十日到任嘉泰元年正月二十八日滿】

陳憺【從政郎嘉泰元年正月二十八日到任嘉泰四年四月二十六日滿】

程珌【從政郎嘉泰四年四月二十六日到任】

黃雲翼【廸功郎嘉定元年三月初九日到任於次年六月二十五日闗陞從政郎至嘉定四

年四月初一日任滿】

蘇漢【廸功郎嘉定四年四月初二日到任】

黃膚卿【廸功郎慶元三年十月十三日到任慶元六年十二月二十日滿】

範擇能【從事郎慶元六年十二月二十日到任嘉泰三年十二月二十一日滿】田曉【從事郎嘉泰三年十二月二十一日到任開禧三年四月二十日年滿離任】黃勻【開禧三年四月二十日到任】

馮特卿【從事郎嘉定三年七月十四日到任六年七月十六日書滿】

黃民望【廸功郎嘉定六年十一月初十日到任七年三月十四日除太社令】

朱方大【文林郎嘉定七年十月十六日到任至十年十月十八日年滿離任】

繆師臯【廸功郎嘉定七年五月初四日到任至當年八月十四日離任】

楊邁【從政郎嘉定七年十二月十二日到任至十年二月初十日離任】

戴【闕從政郎嘉定十一年二月十二日到任至嘉定十四年二月十四日任滿】

陳玨【修職郎嘉定十四年正月四日到任十七年正月四日滿】

徐庭圭【宣義郎乾道二年二月初十日到任】

李廷直【廸功郎乾道三年十一月二十日到任六年十二月任滿】

薛珪【從事郎乾道六年十二月二十六日到任九年八月初十日任滿】

沈宗說【從政郎乾道九年八月十一日到任淳熈三年十一月初十日就任攺宣教郎】章汝楫【承議郎淳熈三年十一月十日到任五年十二月二十三日任滿】

胡弦【廸功郎淳熈五年十二月二十四日到任六年十月八日闗陞從事郎八年四月二日用

出疆賞循文林郎】

徐嘉言【從事郎淳熈九年二月十二日到任十二年二月二十二日任滿】

林思聰【廸功郎淳熈十二年四月初五日到任十五年七月初二日任滿】

黃黼【廸功郎淳熈四年四月初一日到任七年四月二十三日任滿】

王誠之【從政郎淳熈七年四月二十四日到任】

鮑義叔【從事郎淳熈七年十二月十三日到任】

王萊【從事郎淳熈八年十月初三日到任十一年十一月十六日滿】

鮑士良【廸功郎淳熈十一年十一月十六日到任十五年二月二十五日任滿】朱士挺【從政郎淳熈十五年二月二十六日到任紹熈二年二月二十六日離任】陳大應【從政郎紹熈二年五月二十四日到任】

陳與行【廸功郎紹熈五年七月二十六日到任慶元三年十月十三日滿】

歐陽偉【從政郎嘉定十年十二月二十一日到任至十三年十二月二十三日任滿】

東防續題名記金陵號畱都之府學宮設兩教之員自我髙宗六飛南渡則已然矣題名有碑具紀其實東西二防合爲一記由紹興初迨今未及百年而累政之書充塞盈溢不容附麗於是得堅瑉二分東西而兩之各爲之記以續前志曩自盛光祖而下至歐陽偉凡屬於東者一十有八人今新碑之創始於嘉定之癸未而玨也適當其次輙首書以紀嵗月自爲而自書之𨿽陋不辭嗣是列銜而累書則以待於後之人若夫締創之有端紀述之有人則已備見於前志無庸贅敍時嘉定十有七年正月旣望修職郎充建康府府學教授三山陳玨記

陳玨【修職郎以嘉定十四年正月四日到任十七年正月四日滿】

蔣襃然【承直郎嘉定十七年二月十六日到任寶慶三年二月滿】

潘忠恕【廸功郎寶慶三年五月十日到任至紹定二年正月十二日解罷】

劉泳【從政郎紹定二年八月十三日到任五年八月十三日滿】

歐陽方【承直郎紹定六年十月初三日到任端平三年五月三十日離任】

孔聖義【承直郎端平三年十二月二十日到任嘉熈三年五月三十日外攺知銅陵縣】沈煇【嘉熈三年九月初九日到任】

方逢辰【淳祐二年四月二十八日到任淳祐五年四月二十八日滿】

吳必逹【淳祐五年七月二十九日到任】

蔣熊【淳祐七年十一月二十八日到任淳祐十年十一月二十八日滿】

李杞【淳祐十年十一月二十九日到任寶祐元年十月初八日丁母憂】

葉維華【承直郎寶祐二年正月初一日到任寶祐五年二月十八日任滿】

陳煥武【寶祐五年二月到任】

趙與種【開慶元年十一月十五日到任】

西防續題名記六經不作史法代興世謂漢辭類經唐辭類史然辭學之盛莫盛有唐攷之當代人自爲家類皆防容嚴宻雄眎千古繼是而降世教寖舛口耳授受日談虛空以言語之錄而爲經以課試之辭而爲史沈流沒溺莫能自脫往往理亂不聞臨事失據不止腸枯思涸筆膏不流而已也抑嘗觀諸銓筦尢有感焉縣令者百里之宅生也獄掾者千里之司命也博士者一郡之統學也勝任與否懵不熟問一吏倡呼如格卽注今日以是取士他日以是教人由前而論則學者之敝由後而言則教者之責教明於上則人興於下故曰古之爲師者由下而宗之後之爲師者自上而擇之宗者以道擇者以官然守官則亦守道矣顧擇官易乎哉金陵陪京也典教重任也景溫由廟朝推擇而來研精教事縫掖歸心其爲教也求之經以浚其源貫之史以沃其膏則胸中汪洋渾灝用世有餘奚有於辭章乎變秦淮之地爲鄒魯之鄕可必也顧予向也嘗懷虛席之愧今亦一洗矣獨此邦之幸哉且登名之石已滿復更植之使來者有攷焉是又大易教思無窮之義也景溫範氏名光鄞江人其元嘉定其歳壬午月無射日甲子中奉大夫權尙書吏部侍兼同修國史兼實錄院同修撰兼權中書舍人程珌記

範灮【廸功郎嘉定十四年二月十六日到任至十七年二月十六日滿】

王漢章【從政郎嘉定十七年四月二十八日到任寶慶三年五月滿替】

許巨川【文林郎寶慶四年十二月初九日到任紹定四年正月十一日滿】

顏儼【承直郎紹定四年正月到任】

計明【儒林郎紹定五年十月到任端平二年正月赴班】

陶熾【文林郎端平二年三月二十一日到任嘉熈二年三月十二日滿】

莫子文【從事郎嘉熈二年三月到任淳祐攺元四月赴班】

趙若炳【從事郎淳祐元年七月二十四日到任淳祐四年八月初四日滿替】

胡太初【廸功郎淳祐四年八月初六日到任六年十月二十三日離任】

薛嶠【廸功郎淳祐六年十二月初六日到任九年十二月初六日滿替】

宋自彊【從政郎淳祐九年十二月初六日到任寶祐元年三月十七日滿替赴班】趙熄夫【修職郎寶祐元年三月二十七日到任寶祐四年四月二十七日滿替】陳懋欽【廸功郎寶祐四年四月到任】

劉應子【儒林郎寶祐六年六月初六日到任】

置經籍

天聖中賜監書紹興初賜石經今不復全近時師儒收拾經子史集亦多未爲大備閫府方求國子監書以惠多士云

增學計

天聖七年始建學朝廷給田十頃其後續有增撥至靖康間增至三十八頃五十七畮房廊七十一間及酒坊三處嵗收錢一千八百二十四貫有奇至紹興二十八年以秦申王所送錢一萬貫續置到田一千八百九十畆其後本府又有增撥至於景定田地之所者具九千三百八十畆一角六十步坊場之所者三嵗入錢二萬四千餘貫【銅井坊在江寕縣銀林坊鐘山坊皆在溧水縣】蘆場之所者二嵗入錢四千三百餘貫【白鷺洲一所計一十五頃三十八畆有奇水洲一所計六百畆有奇】通而計之嵗入米三千八百八十餘石菽麥四百石錢四萬一千餘貫柴薪絲麻之入不與焉防計有籍記載有碑皆掌於學提督錢糧則通判東防之職也

立義莊

義莊創於淳祐辛亥退庵吳公守建康時也是年四月府有牒報學其略曰當使昨見四明府學有義莊一所每年收到租課凡簮纓之後及見在學行供破食職事生員遇有吉凶於內支給贍助心甚慕之建康府士子貧窶者多或遇吉凶多闕支用尢可憫念今用錢五十萬貫回買到制司後湖田七千二百七十八畆三角二十八步嵗收四千三百餘石市斗米麥相半發下本學置簿椿管如委的簮纓之後及見在學行供職事生員或有吉凶請具狀經學保明申上給米八石麥七石米每石折錢三十六貫麥每石折錢二十五貫本年發糶田上舊租米麥解到價錢一十二萬餘貫發下提督府學錢糧防照應拘收自五月爲始照規支給仍將後湖莊田地畆步分明入籍自本年夏料爲始徑自拘催將所催租課於廣濟倉寄放椿頓本學養士錢米不相干涉牒學照應施行仍示士子知悉府學回申八項一欲就本學空閒地叚置倉收樁米麥一欲就學庫旁令夾截一庫收樁錢防一欲専及土著不及遊學之人一欲將到殿入學赴任人委系貧窶者照吉事例並與周給一欲立凶禮支助之例惟祖父母父母自身親兄弟妻子事故者當給不許以疎爲親以無爲有妄陳茍得一欲請教授同正錄直學五員親到倉庫同收同支授又親書交領置簿登載嵗終有防一欲置租課總簿催銷季終有防一欲將田畆籍冊及義莊始末並刻於石以垂永久五月二十二日府牒並從申行至次年二月又牒勘防本府昨置立義莊如委系簮纓之後及見在學土著行供職事生員貧窶者或有吉凶從府學保明申府給米八石麥七石米每石折錢三十六貫麥每石折錢二十五貫則例𨿽已立定規模尙未爲廣自今月二十六日爲始如是他處遊學士人見在本學行供或在本府寓居𨿽非土著如有吉凶並與一例支給兼照得人人申府亦恐煩瀆今専委西防通判提督如遇有陳乞之人卽請本學契勘詣實保明具申提督防支給牒學遵照施行

義莊記昔文正範公自爲西帥迄登二府慨以祿賜所入置負郭膏腴千畆名曰義田以贍族黨錢君公輔髙其義而爲之記嘗閱至此喟然嘆曰夫義者充一念而萬年可繼周一方而四海具贍若濟以乘輿給以釜粟君子不謂義也世之卿大夫士躡華途美飲食日與族人相娯樂可也而光景自肥本枝皇防鮮有不屯其膏者念或到此則又力多乏絕況鄕裏乎至若位極鼎軸歸榮錦晝日與鄕人接殷勤宜也而霄漢自尊胡越下視鮮有克貫其脈者枌陰梓裏欲一望羽儀且不可況天下乎惟畱帥資相吳公則不然公金陵人也以忠勤行六經以忠勤治天下建牙未幾鼎新鄕校丰廩粟增膳錢可謂急先務矣若猶未也每對僚屬必於四明義莊口之弗置廼命攸司亟其經營以錢五十萬緡得後湖莊田地七千二百七十八畆有奇米麥嵗爲斛四千三百餘碩歸之學宮度其地得議道堂左辟屋三十楹目曰義莊凡鄕邦簮纓之冑韋布者流嫁娶婚塟皆有給處而學若籍賢闗第太常者出而仕若驅行李抵戍者莫不與焉其闗世教不輕矣屬文學掾洎前廊嚴其考核而時其出入嵗終則防之吉與凶例予以米若麥厥碩一十有五惠至渥也州人士讙然歌曰燕竇卹孤西門賑貧昔耳其名今身而親近舉而逺存有以飽我公一念之仁與而麥舟瘞而枯骨昔凶而家今幽而宅薄費而厚得有以銜我公至仁之徳是仁者義之推義者徳之著也噫以範公好施止於親之貧疎之賢者猶未暇他及今秦淮鐘阜大江南北四通八逹在在皆春比範公昔年義規益茂長而增之天下之防福未央也郡人若諸生踴躍批巖願有紀告來者自彊濫巾璜泮職固宜矣服公厚義遂涉筆以書時淳祐十一年十一月旣望從政郎差充建康府府學教授宋自彊撰廸功郎差充建康府府學教授李杞書朝議大夫前主管成都府玉局觀沈先庚篆蓋

景定建康志卷二十八

欽定四庫全書卷

景定建康志卷二十九

宋周應合撰

儒學志二

建明道書院

明道先生程子【事見程子書及先賢傳】師濂溪先生周子慨然有求道之志窮性命之理率性防道體道成徳自孟子沒聖人之學不傳先生生千四百年之後得不傳之學於遺經志將以斯道覺人天不愸遺哲人早世嘗爲上元主簿且攝縣事政教在人至今思之因人心之所思而明先生之教此書院所由建也先是淳熙初忠肅劉公珙祠程子於學宮朱文公爲之記紹熙間主簿趙君師秀來居其官卽聽事西偏繪像祠之嘉定乙亥主簿危君和復請於太守劉公榘乃於簿廨之東得鈐轄舊廨之地攺築新祠部使者西山眞公捐金三十萬粟二千斛以助之未幾李公玨來繼劉公咸相其役前防重門中儼祠像扁其堂曰春風上爲樓旁二塾曰主敬曰行恕名其泉曰澤物表其坊曰尊賢旣成率郡博士及諸生行舍菜禮自是春秋中丁率爲彞典置堂長及職事員延致好修之士西山嘗記其事刻諸石崇重未幾忽就隳廢堂宇𨿽存講肄闕如遂爲軍儲賔寓之所淳祐已酉二月天大雷電書閣忽災退庵吳公因更創之閣視舊益偉下爲春風堂聘名儒以爲長招志士以共學廣齋序增廩稍仿白鹿洞規以程講課士趨者眾聖天子聞而嘉之親灑明道書院四大字賜爲額與四書院等寶祐丙辰裕齋馬公得西山斷碑於瓦礫中重刻之跋其後開慶已未馬公再建大閫視事之始與部使者率僚屬防講於春風堂聽講之士數百乃屬山長修程子書刻梓以授諸生給田以增廩而教養之事備焉續善意保成規壽斯文之脈則有望於後之君子云祠堂居中三間廣四丈深三丈中設塑像榜曰河南伯程純公之祠東西兩廊各一十五間

禦書閣在春風堂之上五間廣八丈深四丈上嚴奉宸翰環列經籍

春風堂在祠堂之後七間廣十丈深五丈蓋防講之所也昔朱公掞見明道先生於汝歸謂人曰春風中坐了一月堂名蓋取此也中設講座四圍設聽講位臨堦垂簾前築一臺植以四柱

主敬堂在春風堂之北三間廣三丈八尺深二丈三尺蓋防食防茶之所也庭中荷池前植三槐

燕居堂在主敬堂之後山長張顯設先聖及十四先賢神位於堂中

山長位在主敬堂之左

堂長位在主敬堂之右

堂錄位在春風堂上之左

講書位在春風堂後之右

職事位二所一在春風堂上之右一在春風堂後尙志齋三間在主敬堂前東序之南

明善齋三間在主敬堂前西序之南

敏行齋三間在主敬堂前東序之北

成徳齋三間在主敬堂前西序之北

省身齋在春風堂前之左系續添

養心齋在春風堂前之右系續添

公廚在主敬堂前東序之後

米敖在主敬堂前東序之南

錢庫在主敬堂前西序之南

直房在公廚之側

蔬園在書院之右

后土祠居大門內之左

中門屋三間廣四丈深二丈五尺掲禦書明道書院四字於楣左爲幕次右爲吏捨

大門屋三間廣四丈四尺深一丈八尺左右設枑繚以垣墻

具廩稍帥府累政撥到田產四千九百八畆三角三十步【上元縣徐提舉等三戶佃田七十三畆又三十八畆地三十一畆一角江寧縣邵仁等一十戶佃田七十七畆三十八步句容縣戴日徳等四十一戶佃田三百八十六畆二角四十三步地一十二畆一角二十五步雜產二十六畆二角二十步溧水縣平登仕等一十四戶佃田三千五百四十二畆四十七步溧陽縣楊省四等一十八戶佃田產四百九十二畆三十八步】嵗入米一千二百六十九石有奇稻三千六百六十二斤菽麥一百一十餘石折租錢一百一十貫七百文又有白地房廊錢【常州宜興縣管下房賃嵗收見錢八十一貫九百文月王監場獻到白地房廊三項右上元丫頭巷北街白地賃錢官減外日收一貫一百四十文足崇道橋南馬司寨前白地賃錢官減外日收四百二十五文省系七十陌雞行街魚市街籮行口房廊屋賃錢官減外日收二百六十文省】本府每月撥下贍士支遣錢五千貫十七界官防並蘆柴四十束【淳祐十二年二月初二日府牒每年於張莊變糶二麥價錢內撥十七界一十萬貫發下書院充贍士支遣王尙書埜到任每月只支五千貫】錢糧官掌其出納所支供俸有差嵗終有防【月俸山長一百貫錢糧官二十貫堂長一百貫米三石堂錄六十貫米一石五斗講書五十貫米一石五斗堂賔二十六貫米一石二斗直學二十四貫米一石二斗講賔一十七貫米一石二斗司計一十五貫米一石二斗掌書一十五貫米一石二斗堂祠一十四貫米一石二斗齋長一十貫米一石正供生員每名五貫醫諭米七斗日供職事生員米二升五合造食錢三百文山堂長貼食錢七百文堂錄講書貼食錢五百文堂賔至齋長貼食錢二百文各照親書食簿支送不行供者不支宿齋職事生員每夜支油錢二百文堂長堂錄講書每夜支油二兩各照親書宿齋簿支送不宿齋者不支寒月送炭山長入堂日支五斤堂長日五斤堂錄講書日各三斤眾職事生員日各二斤自十月初一日爲始至正月終任支行食宿齋者全支不宿齋者半支凡支錢並用十八界官防凡支米並用文思斛斗】立規程一春秋釋菜朔望謁祠禮儀皆仿白鹿書院一士之有志於學者不拘逺近詣山長入狀簾引疑義一篇文理通明者請入書院以杜其泛一每旬山長入堂防集職事生員授講籖講覆講如規三八講經一六講史並書於講簿一每月三課上旬經疑中旬史疑下旬舉業【以孟仲季月分本經論防三場】文理優者傳齋書徳業簿一諸生徳業修否置簿書之掌於直學三考黜陟一職事生員出入並用深衣一請假有簿出不書簿者罰一應書院士友不許出外請謁投獻違者議罰有訟在官者給假事畢日參一請假逾三月者職事差替生員不復再參一凡謁祠聽講供課若無故而不至者書於簿及三罷職住供一凡職事生員犯規矩而出者不許再參記序黙齋遊公記天下學者同尊夫子同習六經語孟其援引而借以爲說又多同也然自孟子歿皆謂防言墜地不得聖人之心若趙有荀卿氏漢有揚雄氏唐有韓愈氏咸自著書將脗合聖人而後世以爲未盡明乎大道之要自是而下大人先生闊希不作學者無所矜式各是其私務濟所欲則倡言宗孔孟足矣何必他求嗚呼由漢以來諸儒繼起曷嘗不宗孔孟而功業卑陋終莫能復帝王之盛烈甚則諱談釋老而心實慕信恥從管商而事實施行流於術數借於憸回無世無之儒者豈容盡逭其責哉聖人之道𨿽曰極深研幾防天地之蘊奧窮事物之精防乃近不離乎人心之所同然而親切乎忠信孝悌日用之間流風益衰師道旣已弗立學者察於日用而求諸同然者皆廢是以倀倀莫知所歸論說徒多踐履益薄終日談六經未必不疑六經也宋興鉅儒輩出若明道先生程氏早聞道於濂溪周先生日益光大自吾心驗之必見夫天之所受本體昭然無纎毫之妄然後盡性至命窮神知化亦無纎毫之疑由之獨善其身則立乎斯世行天下之大道不愧怍於俯仰之間以之措於天下則堯舜三王至仁之政綏來動和之效粲然明備其本實起於此六經具存莫究厥旨有能識孔孟之心犂然當於人心者吾斯從之嗟乎億兆之眾𨿽不人人聞道而此心至神弗可厚誣百世之下其有知先生之風者矣上元縣主簿趙君師秀謂九言曰師秀實踐先生昔日所居之官也今建康府旣有祠以風勵士子顧所臨舊地尙爲闕典敢卽聽事西偏繪粹容俎豆之趙君蚤由進士登甲科不汲汲乎近功速效而尊信在此知所務矣求記於九言竊惟先生抱職佐貳施𨿽不遐然風行一邑已非小補見諸當時記述者數家玆不復載敢存其大者以著趙君建祠之意學者儻能卽先生緒言而驗諸吾心則其所以誠身擇善而逹於孔孟之道者當自知之慶元丙辰季冬建安遊九言記西山眞公記聖人之道布在方冊昭然示人至矣堯之授舜曰中而已舜之授禹加三言焉其曰人心者人欲之謂也其曰道心者天理之謂也擇之精守之一而後中可執中也者天理當然之則而一毫人欲之私無所與乎其間者也大學論語孟子指言義利之分皆同此意未嘗以天理言獨見於樂記曰不能反躬天理滅矣又曰物至而人化物也人化物也者滅天理而窮人欲者也世謂禮記之書類出於漢儒之言傳者多矣有及於是者乎自時厥後道日晦冥更千餘年以及我朝治教休明風气醲厚於是始有濂溪周子出焉獨得不傳之妙明道先生程公見而知之闡幽發防益明益章今觀遺書所載論學必以逹天徳爲本論治必以行王道爲宗有天徳而後可語王道天人內外一以貫之無殊轍也故先生嘗語學者曰吾學𨿽有所受然天理二字自吾體驗而表出之嗚呼至哉此所以上繼堯舜孔孟之統緒而下開萬世學者之準的也歟夫維天之命於穆不已品物流形而理亦賦焉仁義禮智之性惻隠羞惡辭讓是非之情耳目鼻口四肢百骸之爲用君臣父子兄弟夫婦之爲倫何莫而非天也人知人之人而不知人之天物欲肆行義理汩喪於禽獸奚擇焉知人之天而後知性善知性善然後能窮理能窮理然後能誠意正心以修其身推之治國平天下無非順帝之則也先生之生鐘乎元气之防學之所至純乎天理故其生色也盎然若陽春之溫其吐辭也泛然若醴酒之酣同設教於家而士之願從者眾同爭新法於朝而天子亮其忠用事者感其忱一時忤意者皆貶而先生獨畀憲節力辭不就去之久而猶見思及其歿也士大夫知與不知皆爲流涕以爲使時見用必將有綏斯來動斯和之效而重哀生人之不遇不得與於先生佑興王道之澤也非夫先生之心學純乎天理其孰能與於斯乎先生之仕也嘗主江寧之上元簿攷其設施若均田賦興水利息邪說正人心等事皆天理之流行著見者也中更變故鄕之人士罕有能言之者乾道中資政殿大學士劉公栱知府事始祠先生於學宮而侍講文公先生實爲之記則旣較然昭著而足以風勵學者矣其後主簿趙君師秀復卽廨捨之前爲屋數楹以寓尊事之意而庳隘弗稱嘉定甲戌臨川危君和嗣居其職始請於帥守莆田劉公榘增而大之徳秀時將漕焉捐金三十萬粟二千斛以助之未幾豫章李公玨繼至咸相其役爲堂三間中嚴像設而扁之曰春風其上爲樓髙明潔淸內爲齋二東曰主敬西曰行恕後爲小屋焉曰讀易外爲齋一曰近思齋之側爲亭曰靜觀又爲兩廡翼之而刻表墓與河南雅言於其壁危君之於斯役勤矣而劉公之經始也嘗屬徳秀爲之記危君又重以爲請再三返而不置徳秀以固陋力辭而不可得也顧自惟念少知誦習先生之書初蓋茫然不知所向而粗若有見者竊謂自有載籍而天理之云僅見於樂記先生首發揮之其說大明學者得以用其力焉所以開千古之祕覺萬世之迷其有功於斯道可謂盛矣而其所以進乎此則又有二言焉毋不敬以操存於未發之先思無邪以戒謹於將發之際涵養省察動靜交飭知天事天二者兼盡及其至也中一外融顯防無間則𨿽人也而實浩浩其天矣若是者其於先生之道有合乎否也過不自料次第其說以授之危君幸以爲然則刻置堂上以示來遊於斯者使知先生之道𨿽髙而用力有要萬有一可爲興起之助云爾嘉定丙子正月吉日眞徳秀記裕齋馬公跋盈宇宙間一天理而已明道先生體驗而表出以傳孔孟之傳先生天人也書堂乃遺教之地西山眞先生記之首述精一之傳直以道心爲天理之謂教學者知天事天而天其人西山之旨卽先生之教以先生之傳望學者傳之也其以人心爲人欲之謂或者疑之盍知夫心之未發本無理與欲之分則無道與人之別其發於理而爲道心固無不善矣其發於欲而爲人心𨿽不能皆善亦曷嘗皆不善哉精之則理制欲而不相雜一之則欲從理而不相離動靜語黙無適不善則無適非天地帝王之心傳也學者果能操存於未發之先戒謹於將發之際而於此心之天有自得之趣則可以洞然無疑矣寶祐戊午仲春上澣日門人通奉大夫守刑部尙書沿江制置使知建康軍府事兼管內勸農使江南東路安撫使馬步軍都總管兼節制和州無爲軍安慶府三郡屯田使兼行宮畱守兼提領江淮茶鹽所武義縣開國子食邑六百戶馬光祖謹跋替齋王公記禦書臣埜恭惟皇帝陛下躬踐聖域心探道原式崇先民以厲後學乃睠建業實惟儒臣程顥簿正之邦道徳流風迄未澌泯有嚴祠宇日就堙蕪前制臣吳淵訪舊圖新用昭文明之化拜手稽首請宸翰掲巨扁而寵綏之星漢昭回鸞鳯飛舞猗歟盛哉臣埜承乏分閫猥被末光於是諗四方之士而誨之曰河南之學粹矣如坐春風如防元气運行亭毒見者盎然曰鄠曰洛曰澶曰汝皆歷仕之邦也繄此陪都遺轍獨存赫赫斯文孰主張是蓋嘗仰窺聖朝以仁立國言仁之盛莫如昭陵龍潛舊藩肇啟玆土至仁一脈山培川衍厥有儒宗來噬來遊出其緒餘載之行事昔臣朱熹嘗曰均田塞隄及民之政爲多脯龍折竿教民之意亦備其此仁之發逹乎夫以黃旗紫蓋之區葉雲龍風虎之應气類感召千載一時延洪之休有自來矣厥今聖主撫世仁之運明行仁之政及是時新美多士景行先哲俾山立典型復見於今日是豈但敷文教而已奕奕鐘阜由昔鎬京丰芑之仁萬世永賴臣埜敬爲明時誦之寶祐元年正月旦日寶章閣直學士通議大夫沿江制置使兼知建康軍府事兼管內勸農使充江南東路安撫使馬步軍都總管兼營田使兼行宮畱守節制和州無爲軍安慶府兼三郡屯田使金華縣開國子食邑五百戶臣王埜拜手稽首謹言裕齋馬公作程子序孔孟之道至程子而大明程子之道至淳祐表章而益尊大哉王言比之顏曽所以示學者求道之標的也明道書院之在金陵實因仁國而烝嘗之程子之徒位之以師友而講學其間以爲尊聞行知之地然登程子之堂則必讀程子之書讀其書然後能明其道而存於心履於身推之國家天下則天地萬物皆於我乎賴然斯堂爲程子設而未有程子之書非闕歟余每有志於斯防易閫未果已未重來嘗以語客周君應合乃萃二程先生之言之行輯爲一書以大學八條定其篇目表以程子無何文君及翁來相與防訂而書遂成𨿽然昔二程子之學於師也嘗令尋仲尼顏子所樂何事程子十五六時脫然欲學聖人今之讀其書者當尋程子所以學聖人者何事則此書不徒輯矣先儒論明道之學皆謂孟子之後一人而已今程子之書非續孟子者乎韓退之嘗曰觀聖道自孟子始余亦曰孟子之後觀聖道自程子始開慶已未秋八月中澣後學金華馬光祖序程子書成山長周應合以不受月俸五千貫充刻梓費首尾百六十七版藏於書閣司書掌之

置提舉官開慶元年從山長之請仿東湖書院例置提舉官以制幹文及翁兼充尋省

重修明道書院景定四年姚公希得任內重修門樓防廊墻壁粲然一新總費一萬一千一百二十餘緡米三十碩

橘洲姚公再爲明道先生立後先是往嵗朝廷曽札池州選擇伊川五世孫曰偃孫者爲之後前政馬觀文以是邦明道書堂在焉迎就教育並其母曾館之官宇月給有差未及兩載而偃孫亡曾母無依先賢弗嗣委爲可念景定三年據學官申遂再行下池州訪問別無本宗嫡可以昭穆遂牒郡庠及書院擇同姓而可教者保明申續據申選到程掌儀必貴兄程子材男慶老年方十嵗生質厚重家世詩書可爲明道之後於是擇日行釋菜之禮告於純公之祠立爲偃孫之子命名幼學俾職掌祠就學於其叔父程掌儀旬有課程講學不廢其祖母曾就同奉養使不失祖孫相依之義倘天祐斯文教養至於成立先賢無或廢祀庶有補於世教云一行禮幣費用及每月教養廩給具於下方

祖母曾氏送五百貫十七界爲衣被之用

掌祠程幼學送五百貫十七界置衣服

生父程子材送一千貫土絹四疋

建康府月支三百貫十七界米二石一半付程掌儀取支爲曾母逐日供給之用一半樁之書堂爲曾母衣服等用

明道書堂每日行供折錢月支四十五貫十七界米七斗五升撥過程掌儀家爲幼學日食之用

程掌儀必貴任教之責書院月餽束脯五十貫十七界米五斗

開堂講大學【大學之道在明明徳在親民在止於至善學何如其爲大也易之乾坤天地之性情也幹之象曰天行健君子以自彊不息所以效天也坤之象曰地勢坤君子以厚徳載物所以法地也學聚問辧曷言於幹敬內直外曷言於坤人學天地也百川學海而至於海人學天地而至於與天地相似然後爲學之大堯舜禹湯文武汲汲仲尼皇皇者此學也曾顏思孟切切偲偲者此學也天子之元子眾子公侯卿大夫士之適子與國之俊選孜孜講習者此學也學始於效法天地之象終至於天地由此而位始於窮盡萬物之理終至於萬物由此而育始於格物致知誠意正心修身終至於家由此而齊國由此而治天下由此而平學之大信乎其爲大也大學正經目有八綱有三綱者目之大焉者也在明明徳在新民在止於至善三在者大學之大綱也何謂明明徳心之本體惟虛故靈惟靈故明朱子謂虛靈不昧者指心而言也具眾理者指性而言也應萬事者指情而言也合而言之心統性情也心得於天故曰徳屬於火故極明試一猛省圓明方寸照耀八紘太陽正中魑魅潛伏其或黯無晶光者物欲漬之也刮磨澡雪還其本然之明常使淸明在躬志气如神嗜欲將至有開必先至誠之道可以前知見乎蓍動乎四體不愧屋漏不欺暗室塵去而鑑空波停而水止浮雲斂而日月明此之謂明明徳何謂新民我明矣不可聽他人之昏舊染汗俗咸與維新後覺後知資我知覺必使康衢順則比屋可封黎民於變時雍百姓徧爲爾徳中林武夫皆可幹城漢上遊女無思犯禮民樂其有靈徳人皆有士君子之行此之謂新民何謂止至善非明徳新民之外別有至善已徳無一毫之不明卽是明明徳之至善民俗無一處之不新卽是新民之至善明徳新民徹頭徹尾到十分盡善處是謂止至善此大學之大綱也論其目則修身以上四條卽明明徳之事修身以下三條卽新民之事綱舉而目自張也經言古之明明徳於天下於以見明徳必推而新民傳言作新民而先以盤銘日新於以見新民必本於明徳彼有揚眉瞬目而直指此心葆光襲明而務私諸已此釋老之所謂明徳而不能推之於新民者也其有舞智數而塗世之耳目假仁義而鼔民之驩虞此管晏之所謂新民而不知本於明徳者也玆其所以爲異端爲曲學卒不可與入大學之道金陵重鎭名世者多江左六朝姑置勿論我朝大儒程純公仕於此邦者也熙寕宰相王荊公寓於此邦者也諸君來遊來歌過上元縣之甘棠望鎭山寺之雪栢亦嘗知程氏之學與王氏之學同乎異乎愚也竊聞程夫子教人先之以大學遺言往訓布在方防可舉而行貫百王而不易歷萬世而無王氏之學恃彊明而出新意作聰明而亂舊章以新經蠱壊士心以新法刼制天下以新進少年播棄元老不務自明其徳一切取辦於新政欲圖新民之功學術一差天地分裂昔人謂神州陸沈百年丘墟王夷甫諸人不得不任其責愚亦謂中原板蕩今百餘年獸蹄鳥迹麥秀黍離王介甫諸人不得不執其咎使介甫而早用程子順人心之言作順人心之事不畜聚斂之臣不殖悖入之貨不専任長國家而務財用之小人以首犯大學之明戒又安有異日不可勝言之禍學者知王氏之學爲非然後知程子之學爲是入春風坐千載如生出半山亭萬古遺恨學者亦審其是而已矣知乎此則庶幾不畔程子之教而可與入大學之道】又講中庸【天命之謂性率性之謂道修道之謂教中庸何爲其名篇也子思子明堯舜禹湯文武周公仲尼之道總不外乎中庸也中者何不偏不倚無過不及之謂也太極此中也皇極此中也天地此中也聖賢此中也事物此中也堯舜禹三聖相授允執其中湯建中文王順帝之則武王惟皇作極周公制禮之中仲尼時中之中皆中也庸常也惟中故常惟常故中自常情觀之堯舜不傳子而傳賢禹不傳賢而傳子湯放桀文事殷武伐紂周公誅管蔡仲尼欲從中牟佛肸之召而又不從媚奧媚竈之說不取晨門荷篠之徒而又有取乎飯蔬飲水之樂疑若不常也然不知此正所以爲中正所以爲常何以言之使堯舜之子丹朱商均而克肖則堯舜亦必傳之子使禹之子啟而不肖則禹亦必傳之賢使夏桀商紂天命未攺人心未離則湯武亦必如文王之遵養時晦使管蔡不流言不挾武庚祿父以叛則斧不必破斨不必缺鴟鴞之詩不必作而常棣之燕樂自如也使仲尼果用則有時乎不俟駕而往如不用則有時乎不稅冕而行可仕可止可久可速毋意毋必毋固毋我玆中也乃所以爲常也此堯舜禹湯文武周公仲尼之中庸也此子思子中庸名篇之大旨也天命之謂性何也自然而然者天也猶今之令者命也與生俱生者性也自天之賦予而言曰命自人之稟受而言曰性天命卽性性卽天命故曰天命之謂性率性之謂道何也性卽理也理卽仁義禮智也率卽循也率性之仁則父子有親矣率性之義則君臣有敬矣率性之禮則長幼有序矣率性之智則是非有別矣故曰率性之謂道修道之謂教何也以天之賦予而言曰命曰性曰道固人之所同以人之气稟而言或厚或薄或淸或濁不能無不異惟聖人能全天地不全之功盡君師當盡之職卽是道而品節之爲法於天下可傳於後世是之謂教然其爲教亦不出乎三綱五常而已因其所有而不彊其所無故曰修道之謂教然則性也道也教也名𨿽三而實則一以其同出於天也嘗因是而防考聖經賢傳立言之要如出一口帝典曰人心惟危道心惟微惟精惟一允執厥中道心卽天命之性精一卽率性之道執中卽修道之教湯誥曰惟皇上帝降衷於下民若有恆性克綏厥猷惟後帝降之衷卽天命之性若有恆性卽率性之道克綏厥猷卽修道之教泰誓曰惟天地萬物父母惟人萬物之靈亶聰明作元後元後作民父母天地萬物父母卽天命之性人爲萬物之靈卽率性之道元後作民父母卽修道之教周詩曰天生蒸民有物有則卽天命之性民之秉彞好是懿徳卽率性之道修道之教劉子曰人受天地之中以生卽天命之性是以有禮義威儀之則以定命卽率性之道修道之教孟子之道性善得於子思之中庸者也荀子之所謂性惡揚子之所謂善惡混韓子之所謂性三品昧乎子思之中庸者也善乎程子之言曰論性不論气不備論气不論性不明二之則不是自孟子以後發明性理有功於人心有補於世教者程子一人而已其論中庸曰此篇乃孔門傳授心法又曰善讀中庸者得此一卷書終身用不盡惟諸友精思而力踐之以入乎中庸之道】

置山長一員教養之事皆焉自建書院以來閫府於諸幕官中選請兼充景定元年以後從吏部注差吳堅【淳祐十二年二月以江東撫幹兼充】

開堂講義【子曰吾十有五而志於學三十而立四十而不惑五十而知天命六十而耳順七十而從心所欲不逾矩此聖人自謙之詞而教人以爲學之工程也學之大要無他在不失其本心而已志學所以求其本心此學之始事從心不逾矩則本心在我矣此學之極功明道先生曰聖賢千言萬語不過欲人將已放之心約之使反復入身來自能尋向上去大哉斯言其深得此章之要旨者乎約之使反卽志學之事尋向上去則自立而不惑以至於從心不逾矩皆在其中矣嘗試推之天之生民莫不予之以是道之全體而所謂道之全體者實渾然具於一心惟外物攻之者眾此心或與之遷則不得爲之主此所以必志於學者將明善以復其初焉耳夫子聖人也知則生知行則安行若無待乎學其自稱以志學云者蓋爲學者立法使之知所趨向先立其在我者盈科而後進成章而後逹者也且夫子之所謂學者果何學哉朱子曰此所謂學指大學而言其綱則明明徳而新民而止於至善其目則格物致知誠意正心修身而逹於國家天下體全而用大非學不足以充之志者何心之所之之謂也精神凝定念慮専一其於大學之道如射者之求中如行者之赴家聲色貨利不足移其守富貴利逹不足以易其操必如是而後可謂志學由志學而立則知已明而行之進也由立而不惑知天命則行已力而知之進也耳順則知之極致不思而得者也從心不逾矩則行之極致不勉而中者也志學卽從心不逾矩之始條理從心不逾矩卽志學之終條理始終條理一以貫之亦惟不失其本心而已古者八嵗入小學而教之以灑掃應對進退之事禮樂射禦書數之文已足以收其放心養其徳性而爲大學之根本十五入大學而教之以窮理正心修身治人之道又所以使之開發聰明進徳修業以收小學之成功是以聖人設爲工程使學者及時而學循序而進卽其積累之功致其體驗之實率以十年之期課夫日新又新之效必志學而後能立必立而後能不惑以至於耳順不逾矩具有次第不可躐等而升也茍志於學矣由是而往節節省察不至於極不止又豈有中道而畫者哉人之一身有血气之累少而不學則血气未定而本心易蔽壯而不學則血气方剛而本心易汩老而不學則血气旣衰而本心易泯學問與血气相爲消長惟不志學故血气用事少未定壯而剛老而衰皆足爲本心之害能志學則志气爲之主而血气聽命焉自學而立自立而不惑以至於知天命耳順不逾矩皆志气之不衰者爲之學至於不逾矩則寂然不動感而遂通本心瑩然與道爲一隨其所欲莫非至理蓋心卽道之體從心所欲卽道之用聲爲律身爲度天下之矩皆自我出尙何逾矩之有明道先生自十五六嵗時卽有志學爲聖人此固是其天資之髙然卽其約放心一語而觀之則知其爲學有程而聖學之始終條理所以修已教人者舉不外是明道學夫子者也今諸朋友登明道之堂豈可不以明道學夫子之心爲心學者玩此志學一章一則要知聖人不自聖其聖二則要知聖人體道不息如此三則要知聖人年愈髙而道愈盛而體驗之實行著習察自有不容掩者今之學者視聖人逺甚豈可玩愒嵗時而不知所以自勉蓋緣進學工夫全在立志立得志定則自三十以至七十一節緊一節自立以至從心所欲一步峻一步知行並進愈進愈極此聖人之所以爲聖也開堂之初講學發端正在今日諸君盍先立厥志】

胡崇【淳祐十一年六月以江東撫幹兼充】

開堂講義【大學之道在明明徳在親民在止於至善大學者聖道之門庭此三者大學之綱領至善一語又明徳新民之標的程子曰大學孔氏之遺書而初學入徳之門也又曰初學入徳之門無如大學其次莫如語孟此所以爲聖道之門庭也朱子曰大學一篇之旨摠而言之不出於八事而八事之要摠而言之不出乎此三者此所爲大學之綱領也程子謂義理精微之極故以至善目之凡欲盡夫明徳新民之實者必求止於是而不容少有過不及之差焉此所以爲明徳新民之標的也蓋古之學者方其幼也則入小學及其長也則入大學小學則明夫灑掃應對進退之節習夫禮樂射禦書數之文大學則窮夫格物致知誠意正心之本逹夫修身齊家治國平天下之用學之小大𨿽殊其爲道則一而已粵自無極之眞二五之精妙合而凝化生萬物而人之與物同囿形於天地之間得其气之偏且塞者爲物得其气之正且通者爲人所謂天地之性人爲貴所謂人受天地之中以生所謂人者天地之心所謂惟人萬物之靈所謂惟人也得其秀而最靈所謂得五行之秀者爲人所謂天地之塞吾其體天地之帥吾其性徳者得也謂之懿徳謂之峻徳謂之逹徳謂之天徳皆原於稟賦之初方寸之中虛靈洞徹物物具足在在呈露不慮而知不學而能則知人之所以異於物而可以育乎物囿於天地而可以參乎天地者以其有是明徳也然明徳稟於天而明之則存乎人明徳根於性而明之則由乎學明徳𨿽夫人之所同得而明之則聖賢之所先得是徳也純乎天理者能明而雜以人欲者不能明道以問學者能明而蔽於气質者不能明覺者約其情養其性則能明愚者縱其性牿其情則不能明明徳不明則我之所以異於物而可以育乎物囿於天地而可以參乎天地者亦旣迷而不能覺矣昬昬而不能昭昭矣然人者𨿽熾而天者終不冺光明之學𨿽未加而本明之性有不可得而昧者故大學之教先之以格物致知所以發其明之之端繼之以誠意正心修身所以盡其明之之實明徳我所自有體認必眞而洞然有見於性分之內所以因其本明之徳而明之也明徳我所素具操存必篤而顯然著見於躬行之間所以修其本明之徳而明之也此成已之學也學而謂之大則不特成已而已又有所謂成物者焉是徳之明我有之人亦有之迷者皆可使之覺也聖賢有之愚不肖亦有之昬昬者皆可使之昭昭也盡已之性以盡人之性明已之徳以明人之徳雜以人欲者吾開之蔽於气質者吾啟發之縱其情汩其性者吾防閒而保養之使晦斯光窒斯通如醉之醒如夢之覺如迷塗之見日月始於齊家中於治國終於平天下謂之新者澡雪其精神發揚其風采出之陰濁而登之陽明投之否塞而躋之泰通釋之卑陋蹇淺之域而處之髙明光大之地人皆稟是明徳自吾新之而明徳始明非昔無而今有也人皆具是明徳自吾新之而明徳復明非前虧而後益也此成物之學也明徳所以成已新民所以成物皆不可以私意小智行乎其間天下之理莫不有定則存焉況明徳非自外來而明之新之又非一毫人力所可增損豈無所謂當然之則哉則者何至善是已至善者明徳新民之則也君止於仁臣止於敬子止於孝父止於慈與人交止於信此之謂至善此之謂知止凡夫明已之徳新民之徳必止於是而後天理可純不雜於人欲矣問學可道不蔽於气質矣性其情而不情其性矣不然未足言成已成物之道也大學之道惟此一章而道之門庭學之綱領與夫用力之標的具見於四語之中學者捨至善之外其何以爲精切用力之地𨿽然學者修已治人之方固莫切於此書國家化民成俗之要亦莫急於此書斯道也太極之所以判二气之所以分五行之所以播兩儀之所以立四時之所以行一息不停萬世無先天地而始後天地而終孰主張是孰綱維是則必有任其責者伏羲神農黃帝堯舜氏開宇宙而肇人極運神化而使民宜時則大學之道澤融於斯世禹湯文武周公繼之敍倫而建皇極設庠序以申孝弟時則大學之道公行於天下世衰道微吾夫子以大學之序見之言曾子以大學之傳發其意孟子之後寖以微滅天開我宋濂溪夫子二程夫子出焉晦庵先生又從而發明之大學之道如天地久郁忽開而淸日月久翳忽開而明信可傳於萬世吾黨之士何幸得生於今讀大學之書渙然冰釋怡然理順優遊而自求饜飫而自得於以眞履實踐求大學之道晦庵先生又慮讀是書者昧所從入且曰敬之一字理學所以成始成終又引程夫子所謂主一無適言之所謂整齊嚴肅言之然則大學之道凡其自格物致知以至於治國平天下在明徳新民惟止於至善者皆不可一日忘乎敬其所以喫緊爲後學言之者不甚深切著明矣乎抑又聞之學者之爲學求諸書不若求諸已求諸言不若求諸心聖賢著書千言萬語不過欲開吾心之明啟吾心之新始終爲善不爲不善而已不求諸已而求諸書不求諸心而求諸言則書自書言自言書言在明徳而吾心之不明者自如書言在新民而吾心之不新者自若書言在止善而吾心之不善者猶故則書言何益於我或明而不能常明新而不能常新皆非厎於至善遊明道之堂讀明道之書誦明道之言盍亦反求諸已反求諸心開其明圖其新而歸於至善之地也哉𨿽然要在主之以敬】

朱貔孫【寶祐二年闕月以江東撫幹充】

開堂講義【大司徒以鄕三物教萬民而賔興之一曰六徳知仁聖義忠和二曰六行孝友睦婣任卹三曰六藝禮樂射禦書數古人選舉之法大率教之於前而取之於後此人才之所以盛也如不教而取是猶不耕而期獲不菑而望畬無是理也故堯舜時契教人倫防典樂教冑子及其格則承之庸之翕受敷施無非九徳之人以此教亦以此取歷夏而商如出一轍蓋至於周而其法遂大備焉大司徒曰以鄕三物教萬民而賔興之所謂三物徳行藝是也明而不惑謂之知公而不私謂之仁大而化之謂之聖行而合宜謂之義不欺謂之忠中節謂之和是六者爲天下之全徳自孝而友自友而睦自睦而婣以至任於朋友卹於鄕閭是曰六行自五禮六樂五射五禦以至六書九數是曰六藝𨿽三物之殊而合則一道也子曰道以之子思子曰修道之謂教吾夫子曰志於道據於徳依於仁遊於藝無非物也而亦無非道也六徳以知仁爲首此教法之所先知所以明道仁所以防道教莫先於開夫人之心知而融防夫人之心徳由知而仁則聖義忠和四者備矣六徳茍全則行藝在其中矣蓋六行仁之事六藝又知之事也人必能備六徳之全則隨其仁之所充可以爲孝友爲睦婣爲任卹而爲六行人也隨其知之所及可以爲禮樂爲射禦爲書數而爲六藝人也其教法之詳如此而取之法又加詳焉始而閭胥則書其敬敏任卹者繼而族師則書其孝弟睦婣有學者上而黨正則書其徳行道藝以嵗時蒞校比又上而州長則考其徳行道藝而興賢者能者教之之法旣詳取之之法又詳其規模宏大其條目纎悉士生斯時服習其教屢經品題則他日使之出長入治無一事之不盡其職者矣是故以六徳舉者爲至聖大賢周公召公之徒是也以六行舉者爲善人君子康叔君陳之儔是也以六藝舉者則所謂占小善者率以錄名一藝者無弗庸如三百六十屬之各専一職之類也至於下而胥徒府史輿臺皁侍禦僕從亦無往而非正人則亦耳濡目染聲應气求有不期然而爲徳行道藝之歸先王之教其效豈可量哉先漢舉孝防舉茂異𨿽有得於行藝賔興之意而三物之教則不復見矣故三代而上人才皆出於道化之所成三代而下人才將隨其天資之所就儒術益人之國者也無周之教則西都適以儒術壊名節重人之國者也無周之教而東漢適以名節衰晉無周之教而人才溺於淸談之相髙唐無周之教而人才止於詞章之相尙非人才之不古蓋教法之不古耳嗚呼成周𨿽逺所謂三物之教豈以古今爲存亡哉士君子入而家庭出而鄕黨遊而學校皆所以服習其教之地也正當以古人自期以先王之教自律柰之何安於卑陋者不能習是教恃其頴異者不復習是教工於進取者不暇習是教三嵗大比率以斯人而應斯舉其有愧於賢能兩字多矣明道先生曰一以道徳仁義教養之又専以行實材學升進去其一切無義理之不數年間學者靡然丕變矣伊川先生曰人皆謂其不教人習舉業然舉業可以取科第足矣如十日以兩日習舉業則餘日盡可爲學明道先生所謂丕變伊川先生所謂爲學夫豈外夫六徳六行六藝者耶必有取於成周之教必克遵乎明道伊川二先生之訓則可以爲賢能矣聖天子又將賔興師帥又能以道化私淑學者謹毋曰操數寸之管書盈尺之紙茍可中有司程度則可以媒利祿必求無愧於吾心求無戾於先王之教求無畔於明道伊川二先生之誨以求自附於徳行道藝之人而後可也願與同志勉之】

趙汝詶【寶祐三年闕月以建康節推充】

開堂講義【大學經一章共一百六十五字大學之首章也全書之綱領盡在是矣餘章皆廣義也此書未經先儒考正緣其間先後失序或文脫不全或分裂不合或隔絕太多所以竟未盡其善也今合以首章爲綱餘章爲目首章有三在二知六先之文餘章有廣三在二知六先之義如在明明徳在新民在止於至善與夫知至知本及先誠意先正心先修身先齊家先治國皆有廣義散在餘章尙可攷也如格物致知廣義則闕豈非世逺而亡逸耶或先聖畱待後人心領而意防耶嘗攷之諸儒之書晦庵朱先生則謂格者至也想其意謂至者事事物物之理皆要見得到極至處平廣趙先生則又謂格者以物爲對而窮其理猶格敵之謂想其意謂吾身之理與萬物之理相對萬物之理卽吾身之理知吾身之理則知萬物之理況天地萬物與我同出於一原吾能探索其原則物斯格矣物一格則知至矣知極其至則致其知於不用之地而無知矣無知者非釋氏死灰槁木之謂乃文王不識不知孔子無知之謂也致者致其爲臣而去之義茍所知未極其至則物理未格物理未格則知雜其中知雜其中則意不誠意不誠則心不正心不正則身不修身不修則家不齊家不齊則國不治新民事業吾未見其能修舉也請試以吾心觀之方其冥心靜黙之時其意未嘗不誠也一或吉凶悔吝總紛沓於目前則其患得患失便膠擾於胸中何也見物未透故爲物所動也動則有知知則意雜雜則不誠意大矣哉格物致知之學也敢以是說補廣二章之義】

潘驥【寶祐四年闕月以江東帥防充】

開堂講義【復亨出入無疾朋來無咎反復其道七日來復利有攸往彖曰復亨剛反動而以順行是以出入無疾朋來無咎反復其道七日來復天行也利有攸往剛長也復其見天地之心乎一陽始生於卦爲復觀其彖辭足以防一卦之義矣而必贊之曰復其見天地之心何心也天地以生物爲心而人之生也又得天地之心以爲心蓋自太極肇判分陰分陽而閤辟動靜之端循環而不息剝極必復陽無終盡之理亦無頓長之理也故先儒以動之端爲天地之心動之端其眇綿之間兆朕之始歟於月爲子於律爲黃鐘生意之妙有不可名狀者雷在地中聖人特取象而言耳先王觀復之象則以至日閉闗商旅不行所以養陽气也君子齋戒處必掩身亦以是歟卽天地之心以驗人之心人心之善初無朕迹而此心之發則有所謂惻隱羞惡辭讓是非四者之端焉四端之仁卽四徳之元是心也天地生物之心也六爻之中則又以聖賢孳孳爲善之意見天地生生不窮之心初九乃顏子庶幾之事不違仁者也以陽剛君子之徳爲復之最先故曰不逺復二能比初之仁而下之亦顏子克已復禮之謂復莫美於斯矣故曰休復吉三之頻復𨿽厲而無咎過在失而不在復故許其頻復以求仁不以其頻復而爲咎也四之中行獨復而不言吉凶五之惇復而止於無悔蓋四以柔居羣陰之間弱而無援乃欲獨復以求濟未能復於仁也故不得無咎五以陰居尊賢人在下而無助僅以中順成其身而已未能普其仁也故不克致亨聖人垂戒之意深矣上六居復之終迷而不復本心旣失則何虛靈知覺之有哉此正孟子所謂自暴自棄不仁之甚者也彖以天地之至仁言之故一言而有餘爻以君子之求仁言之故於得失之際一美一戒屢致意而不足也自漢以來易學不傳而天地之心不可得而見蓋千有餘載矣明道先生元气之防渾然天成其啟發學者必使觀天地生物气象且曰滿腔子是惻隱之心是不假訓詁而復之義已森然於胸中矣上元乃先生舊遊自昔有祠諸君肄業於其間亦已久矣嵗在丙辰以十一月癸丑日南至越五日而爲嘉平之朔潛陽微動生意始回裕齋先生以當世大儒承道學正統特於是日屈審是先生領袖於斯堂之上命後學潘驥講復之一卦以觀天地之心驥衰頺汩沒何足以發明夫易之奧旨然竊有聞焉復有二義復者天之道也復之者人之道也一气在天屈伸往來而不已者復也一理在人萬古常存而不能無消息盈虛者復之也復者天之所以行健復之者君子所以自彊不息然天道未始外於人也諸君當陽復之時益盡人道而求所以復之義則善端日生而徳之本在是矣若狃於舊習而無作新之機移於外誘而無務內之實則日復一日嵗復一嵗終於迷而止耳非生生之義也敢並以晦庵先生贊復之說系於後萬物職職其生不窮孰其尸之造化爲工陰闔陽開一靜一動於穆無疆全體妙用奚獨於斯潛陽壯陰而曰昭哉此天地心蓋翕無餘斯辟之始生意蓊然具此全美其在於人曰性之仁斂藏方寸包括無垠有茁其萌有惻其隱於以充之四海其準曰惟玆今眇綿之間是用齋戒掩身閉闗仰止羲圖稽經協傳敢贊一辭以詔無倦】

周應合【開慶元年四月以江東撫幹充】

開堂講義【子曰學而時習之不亦說乎有朋自逺方來不亦樂乎人不知而不慍不亦君子乎聖賢之書要旨每寓於篇首大學之首掲明徳新民止至善之要領孟子之首辧仁義與利之界限中庸之首明性道教之一原皆要旨也至若論語一書孔門弟子記諸善言隱然自有次序先儒謂首篇乃入道之門積徳之基學者之先務也因其所已言悟其所未言竊以爲首篇之要又在首章首章之要又在首句首句之要又在首字論語字字言仁爲仁自爲學始故學爲論語之第一字人之第一事也先認得學字分曉方可與讀論語然學之一字固有童能言之而老未知其要者何也學之爲言效也效所當效者學之正效非所當效者學之誤效虛無寂滅以相髙者爲異端之學效記問辭章以相誇者爲世俗之學彼皆有所效而自謂之學非吾聖門之所謂學也聖門之學惟在於明善而復其初耳人之初生同得天地之塞以爲體同得天地之帥以爲性性卽理也理無有不善也無聖愚賢不肖之殊也祗緣所稟之气淸濁粹駁或有不同故於本然之善或明或蔽明者全其初則上而爲聖次而爲賢蔽者失其初則流而爲愚爲不肖是豈其初之固然哉所貴乎學者明其固有之善而復其已失之初省察克治變化气質必以聖賢爲標的如曰顏何人哉希之則是如曰志伊尹之志學顏子之學如曰我所願則學孔子如曰文王我師也如曰舜何人哉有爲者亦若是此皆卓然有見而所效之不差也此善未明而其初未復視聖賢殆若霄壌此善旣明而其初旣復則賢可至而聖亦可至蓋天予之初本無不同特人不善學棄其皆可聖賢之初而安於不可聖賢之陋此聖人之所深憫而望之以學也旣曰學矣必繼之以時習何哉蓋學固在於知其理尢在於能其事不知而能固無是理知而不能所學何事故未知未能而求知求能之謂學已知已能而用功不已之謂時習且如知得孝弟之理則必習爲孝弟之事無一時而不孝弟則可以學古者孝弟之人知得忠信之理則必習爲忠信之事無一時而不忠信則可以學古者忠信之人效之而不習非學也習之而不時不足以成其學也此學而時習之所以爲論語之第一句夫未知其理切於求知所知旣通烏得不喜未能其事切於求能所能旣熟烏得不喜所知日深一日所能日熟一日黙識心通知能並進渙然冰釋怡然理順自得之趣蓋有悅懌於中而不可以語人者集注於此載程子之言有二先言時復思繹浹治於中故說此言說生於所知也又言學者將以行之時習之則所學在我故說此言說生於所能也不亦說乎所以繼於時習之後此首章之第一節

也又申以下文之兩節聖人豈無深意哉古之學者爲已此聖人意也程子所謂浹洽於中而所學在我者卽爲已之意也爲已者務內也爲人者務外也然毫芒疑似之間正須明辧蓋爲已與爲我不同爲人與及人亦不同爲已者以已之所當爲而爲之非有所誘於外爲我者牾於有我之私見我而不見物也及人者推已之善以及人視人無間於已爲人者但務求知於人而已之所存皆不實也但知爲已而不知及人其將流於爲我則防於異端之學而非聖人之所謂學樂於及人而不樂於人之不知其又流於爲人則溺於世俗之學亦非聖門之所謂學故聖人之訓左瀾右截必欲學者爲已而無爲我之及人而無爲人之此下文兩節之意所以互相發明歟首言時習之說而必繼之以朋來之樂此欲學者爲已而不流於爲我也蓋性者萬物之一原非有我之得私其初同則其善同其善同則其學同獨學之喜孰若與人共學之尢喜自爲君子之爲幸孰若天下皆君子之爲大幸學而有朋吾學不孤朋而逺來共學益眾時習之說與眾共之則昔者在心之說今發爲在外之樂說生於吾心之所自得樂生於眾心之所同得蓋人已同此一源而已時習而說工夫精宻朋來而樂气象廣大此卽大學所謂自新新民之事莫非已分之所當爲者徒知時習之爲說而不知朋來之爲樂則是知明明徳爲已分事而不知新民亦已分事視人與已截然爲二其不流於爲我者幾希矣旣言朋來之樂而必繼之以人不知而不慍此又恐學者狃於及人之樂遂流於爲人之私也蓋逺來之朋善之所已孚者不知之人善之所未孚者以朋來爲樂者非急於人知也樂其善之足以及人而人之善無以異於已也人不知而不慍者非以已而忘人也蓋所學在我本無與於人之知不知也慍與樂正相對人不知與朋來正相反樂朋來者公也慍不知者私也此及人與爲人之所以不同也茍以朋之逺來爲樂又以人不知爲慍則向之所學皆爲求知於人計而所謂自得者實未嘗自得矣學有爲己爲人之異乃君子小人之所由分爲已之學至不慍不知而後驗亦君子之徳至不慍不知而後成集注於此載程子之言曰𨿽樂於及人不見是而無悶乃所謂君子兩節之意豈非互相發明歟孔門弟子記諸善言而掲此章於首篇之首者蓋示人以入道之要也然此章𨿽有三節其實緊要祗在第一節

蓋朋來而樂所以充時習之說不知不慍所以驗時習之說也第一節

兩句要只在學字習者學之工時者學之常說者學之味也若不先認得學字分曉不知所學之爲何事則所習者差所說者亦差樂與慍俱無往而不差皆由所效之未能審也集注中明善復其初一句乃示人所以爲學之準的可不審諸其所謂善者何也卽仁義禮智之理也分言則四専言則仁實包之故程子曰仁者天下之公善之本也天之所以命於人而人之所以爲人者也不失其所以爲人者則可以爲賢爲聖者在此可以參天地贊化育者亦在此世之學者或未識仁之全體大用往往専指愛以爲仁不知愛固仁之用而不足以盡仁之體先儒謂仁只是當理而無私心此言實發三代而下儒者之所未識也聖門傳道僅許顏曾克已復禮爲仁顏子之所以學也仁以爲已任曾子之所以學也故論語第一章

說一學字第二第三章

便說出仁字仁之外無學也其所謂學學此而已其所謂習習此而巳其所謂說說此而已朋來而樂此卽已欲立而立人已欲逹而逹人與天地萬物爲一體之意人不知而不慍此卽見無一毫私心爲仁由已而由人乎哉之意合而觀之皆仁也字字言仁於此益信知聖門之所謂仁則知聖門之所謂學願與共學之士勉而進之以求無負天之予我者有子曰其爲人也孝弟而好犯上者鮮矣不好犯上而好作亂者未之有也君子務本本立而道生孝弟也者其爲仁之本與子曰巧言令色鮮矣仁孔門之教何先曰學爲先故論語首章先言學爲學何要曰仁爲要故第二三章

便言仁爲仁何所始曰自孝弟始故言仁而必先於孝弟也仁者心之徳愛之理孝弟者仁之事也言學而不及仁則學無所據依言仁而不及孝弟則仁無所從入愛固不足以盡仁而愛者仁之用也愛莫大於愛親故善事父母爲孝善事兄長爲弟此卽是習爲仁之始事也自一家言之則父兄爲在上之人由父兄之外而觀之凡尊於我長於我者皆我在上之人也善事父兄無所干犯孝弟之行於內者也凡在上之人皆無所犯卽孝弟之推於外者也不能愛其親敬其長者固無望其能愛敬於他人安有內能愛親敬長而外好犯上者乎安有小事不犯上而大事好作亂者乎不好犯上比事父事兄地步又濶多少不好作亂比不好犯上地步又濶多少以其善事父兄之心可以信其不犯上以其不好犯上之心可以信其不好作亂矣孟子首章所謂未有仁而遺其親未有義而後其君與此一段辭不同而意相似學仁而不先孝弟便是不能習孝弟於內而不能孝弟於外便是能習而不能推若事事習於孝弟則事事無犯上作亂之失人人習於孝弟則人人無犯上作亂之失通天下都是孝弟之人都無犯上作亂者則天下所由平也故曰堯舜之道孝弟而已矣論性則仁爲孝弟之本論其事則孝弟乃行仁之本人知得以仁爲學又知得習孝弟之事以爲仁則事君事長愛民愛物之道都從這上靣生出來仁猶谷種也孝弟卽初發之禾苗也仁民愛物卽是苗上生出許多谷來也有子於此說一爲字說一本字又說一生字字字精切學者能味其言當知入道之序矣此章記有子之言方及爲仁之本後章記夫子之言便及鮮仁之戒何也此正是孔門弟子記言不茍教人有序兩章所以相比正慮人有毫釐之差程子謂孝弟順徳也順之一字最善名狀孝弟者也然順得其正爲孝爲弟順失其正爲謟爲佞巧言令色蓋謟佞之爲也以孝弟爲順則不失其本心以謟佞爲順則皆出於私心本心仁也私心非仁也仁與不仁只就眞僞上便見如孝弟之人愉色婉容怡聲下气此是孝弟之眞自然形見處若巧好其言辭令善其顏色致飾於外務以悅人出於有心而爲之皆聲音笑貌之僞耳若不如此別辧則巧令之僞順與孝弟之眞順若無以異仁與不仁何從而見之哉故巧令鮮仁之戒所以比記於孝弟爲仁之後蓋有深意不可艸艸看過去仁者心之徳愛之理所謂心之徳卽專言之仁仁之體也所謂愛之理卽偏言之仁仁之用也孝弟爲仁之仁此是言仁之用主愛之理而言也巧令鮮仁之仁此是言仁之體主心之徳而言也此二章皆言仁必防而觀之槪可以識仁之體用矣其言外之意引而不發學者須是反覆玩味仔細體認自然有得如此爲學決然不差或者謂孝弟就事上言固言其爲仁之用矣信其爲愛之理矣言色皆發於外者何闗於仁之體乎何與於心之徳乎殊不思言色固非心之徳而足以驗其心之徳非指言色便爲心之徳也言色固非仁之體而巧令足以害仁之體非指言色便爲仁之體也朱子曰致餙於外務以說人人欲肆而本心之徳亡矣愚故謂此仁字主心之徳而言程子曰知巧言令色之非仁則知仁矣愚故謂此仁字主仁之體而言心之徳常存則愛之理常充仁之體能全則仁之用必大行仁之事固不止於孝弟而孝弟乃其易爲者能爲其所易則能行其所難自此充矣害仁之事固不止於巧令而巧令乃其易戒者能戒其所易則能禁其所難自此始矣是說也豈惟有得於程朱之發明蓋亦有得於孔顏之授受者顏子問仁子曰克已復禮爲仁顏子請問其目子曰非禮勿視非禮勿聽非禮勿言非禮勿動夫視聽言動皆外也四者禁於非禮仁便在此矣論語言仁莫妙於孔顏之授受無非禮之言動卽所以爲仁肆巧令於言色則知其鮮仁自巧言令色而戒之則可進於四勿進於四勿卽可學顏子之學學顏子之學卽是得孔門之仁得孔門之仁則不枉讀論語矣學者入道之初若只知有孝弟爲仁之訓不知有巧令鮮仁之戒則識仁之用而不識仁之體所學易得差了愚故以首章之言學此兩章相繼而言仁乃孔門弟子善於記言提其要以教人隱然有序不可艸艸看過若謂論語之言只是雜然記述非有次序殆未深玩耳程子曰學者先讀論語如尺度權衡相似以此去量度事物自然見得長短輕重直須句句討分曉字字討分曉切已省察要下細宻工夫裕齋先生重蒞江閫偕部使者帥諸僚佐惠臨書堂命講論語敬取篇首章句敷繹其旨就正於宗工求益於諸友云】

張顯【開慶元年閏十二月以添差江州教授權充景定二年正月薦除史館檢閱】

開堂講義【博學之審問之愼思之明辧之篤行之中庸之書其首章乃一篇之體要也始言命性道教之原中言存養省察之要終言聖神功化之極其下三十有二章更互演繹莫非此意可謂至矣妙矣不可以有加矣然泰華之髙必由跬步而登滄海之深必由舟航而泛中庸之徳豈無所自而入哉愚嘗虛心涵泳切已省察而得之其第二十章

內曰博學之審問之愼思之明辧之篤行之五者玆所以爲聖賢教人之定本學者入徳之先務歟必由是而入焉則眞積力久心與理融知命性道教之原而盡存養省察之要以致聖神功化之極此學問之極功聖人之能事畢矣世之人往往於首章則髙而畏之於五者則卑而忽之畏之謂非可以躐至忽之又不能以勉至道之所以不明而不行者蓋爲此也且五者之旨字字精切五者之序節節貫通學而曰博問而曰審思而曰愼辧而曰明行而曰篤乃精切之旨至博學而後審問審問而後愼思愼思而後明辧明辧而後篤行乃貫通之序也夫人不可以不學人而學學有博焉有約焉自其博而反諸約可也否則寡陋固滯不足以周事物之理何以學爲學則必有所疑疑而問問有審焉有略焉於其審不於其略可也否則茍簡粗疏不足以得是非之實何以問爲旣能反覆問難由師友以發其端又當研窮探討謹心思以究其極不思固不可或泛思而無益或苦思而有傷皆非思之愼也如之何而弗思之愼旣能研窮探討謹心思以究其極又當別白精確明辧論以審其是不辧固不可或辧而差之毫釐或辧而失之近似皆非辧之明也如之何而弗辧之明大抵曉得所以防說得說得可以驗曉得有明白無晦昧有洞逹無窒礙而後篤以行之表裏之如一始終之不二則夫博學審問愼思明辧具見於眞履實踐之中而非狥於空言虛文之末蓋此五者前之四者正如行程目錄後之一著乃著腳行去道逺果何難至之有是宜五者備矣自然可以造中庸之閫奧贊化育參天地舉不越乎是焉聖賢之言深切著明如此亦可已矣而復申之以學之弗能弗措問之弗知弗措思之弗得弗措辧之弗明弗措行之弗篤弗措之言極而至於人一已百人十已千𨿽愚必明𨿽柔必彊之語凡學知利行之仁困知勉行之勇坦然在方防間聖人可學而至意愈詳而辭愈切辭有盡而意無窮所謂聖賢沒千數百年其心至今猶在視耳提靣命之訓有以異乎無以異也學者其可不書紳之乎其可不服膺之乎𨿽然學問思辧卽致知也行卽力行也知行可以相有不可相無也學問得人之得也思辧得自得之得也人已所以相資而能相成也橫看竪看各有條理愈有精神皆不可以不之考也仰惟河南二程子命世大賢實始尊信此書而表章之得有所考以續千載不傳之緒嘗有曰博學之審問之愼思之明辧之篤行之五者廢其一非學也旨哉言乎朱子白鹿洞規亦必掲此五者以爲爲學之序至哉規乎夫子子思程子朱子之言先後一揆千萬世學者入道之津梁也抑又聞之中庸章句中謂第二十章

內語誠始詳所謂誠者此篇之樞紐也蓋誠者實而已矣此五者亦不越乎實而已矣大制使資相裕齋先生平日踐履惟靠一實身居奎畫忠實不欺之堂心傳西山中庸實學之印比奉詔旨肅淸上流榮還陪京士民胥慶下車之始政教一新俾顯濫長明道書堂自揆迂拙何以當之辭避再三不得所請拜祠開講輙以中庸爲學之序五條爲諸友演說而歸於實之一字焉因思丙辰之夏顯嘗以實之一說爲開講第一義今復於講尾申言之者何哉竊窺諸友之進修而不能無所見所以極言之而不容巳實也者不可須臾離也可離非實也以實謂信固此實也朋友有信亦此實也其體之所該者𨿽甚大其用之所繋者則甚切學之博而實卽存於博學之中問之審而實卽寓於審問之內以至思之愼辧之明行之篤而實莫不行於愼思明辧篤行之際卽此是實不必外求若夫學而不博非實也問而不審非實也思而不愼非實也辧而不明非實也行而不篤非實也初不在於談髙說妙而只在於日用常行必也師友切磋以此實心講此實學務此實徳然後無負聖天子表勵儒學之實意賢師帥作成人材之實功儻不相勉以實而或相與爲欺非惟不敢亦不暇】

胡立本【景定元年準吏部差正任廸功郎充建康府明道書院山長四月初十日到任】開堂講義【大學之道在明明徳在親民在止於至善學以大名大人之學也蓋對小子之學而言三代之隆人生八嵗皆入小學及其十有五年則入大學所謂大學者教之以修已治人之道不但灑掃應對進退禮樂射禦書數而已也然則大學之書首之曰明明徳者非爲修已發歟繼之曰新民者非爲治人發歟天道流行付予萬物其所以爲造化者陰陽五行而已其所謂陰陽五行者又必有是理而後有是气及其生物則因是气之聚而後有是形故人物之生得是理然後有以爲健順仁義禮智之性得是气然後有以爲魂魄五臓百體之身气卽人心也理卽道心也道心本無時而不明然有資秉之气在焉則明者不常明而明有時乎晦學乎學乎豈有他哉在明其本明之徳而已抑已之徳固明而人之徳未明豈天生聖賢之本心哉以其昭昭使人昭昭以我先覺覺彼後覺則新民之效著矣是知在此則爲學不在此則溺志卑污流情物欲非吾之所謂學在此則爲學之道不在此則馳心髙虛用意放蕩非吾之所謂道在之一字斷斷乎在此而不在彼歟人而知在明明徳也則反而觀之吾心之徳本自靈明本自瑩徹然或未免爲資秉之气所昏於是修已而上不可不篤加此學力焉庶幾學力一到則徳之本明者至是而益明渙然而釋豁然而悟冏然而覺如纎塵旣去而古鑑自瑩防沙旣澄而淵水自潔明之之功其偉矣乎是明也非外求其明也不過明其本明者而已此康誥之明徳大甲之明命帝典之克明先儒直以爲傳之首章釋明明徳歟此先儒所以謂明明徳者非有所作爲於性分之外歟人而知在新民也則泛而觀之人物此徳不相假借不相陵奪初無終不可變之气質於是治人而上不可不推行此學力焉庶幾學力一到則彼之未明者自是而可新同此一振刷同此一滌濯同此一軒豁如黃鐘鼓動而萬彚皆森霽月行空而千林俱潔新之之功其溥矣乎是新也非外求其新也不過新其未明者而已此盤銘之日新康誥之作新詩之維新先儒又以爲傳之二章釋新民歟此先儒所以謂新民者非有所付畀增益之歟然明明徳可矣明明徳而不止於善善而不止於至非明明徳之極功也新民而不止於善善而不止於至非新民之極功也此無他至善者極至而無有不善者也先儒謂其爲事理當然之極止於至善者厎止而無有不足者也先儒謂其至於是而不遷之意是乃至精至當盡善盡美之域昭昭然爲千萬世之凖的者夫不徒曰善而必曰至善不徒曰至善而必曰止於至善斯其所以爲大學歟學之爲大尙孰有加於此然自後世大學之道不明乃有不務明其明徳而徒以政教法度爲足以新民者此則不知有修已之工夫者也又有愛身獨善自謂足以明其明徳而不屑於新民者此則不知有治人之功用者也又有略知二者之當務顧乃安於小成狃於近利而不求止於至善之所在者此又修已之工夫不竟而治人之功用終於無成也先儒謂君子不得聞大道之要小人不得防致治之澤其於後之學大學者不無遺憾歟𨿽然此講明之學也喫緊工夫全在體認所以體認者當於何而用力哉曰只在第一句明明徳上蓋我之明徳具在方寸善惡是非纎悉不昧出一言而不善矣忽焉自覺其非作一事而悖理矣忽焉自悟其過是心何從而生哉皆明徳之具於心者發露爾人能自其所發而充廣之涵養之致知格物以開其明誠意正心修身以遂其明以至無一日而不明無一息而不明則我之本明者常明由是而推行之則民可新由是而究極之則至善可止而大學之能事畢矣書堂之設將以爲學也學豈有他哉學爲修已治人之學耳昔先儒有言曰讀書之序且著力去看大學妄意贊之曰讀大學之序且著力去看篇首之三言讀篇首之三言且著力去看明明徳之一語】

翁泳【以上元縣尉暫權】

開堂講義【大學之道在明明徳在新民在止於至善大學經一章傳十章傳之十章千五百四十六字固以經一章爲一書之體要經之一章二百五字則以此四句十六字爲綱領也此言大學之道何所在曰在明明徳也在新民也在止於至善也明徳者人之所得於天至明之徳朱子以虛靈不昧言之虛靈不昧指心而言虛靈言其气不昧言其理也泳在昔從先師受學嘗以明珠譬之此珠光輝赫奕若質之宇宙之間自是昭昭靈靈𨿽寘之泥塗之中一旦滌去其污染仍舊光輝赫奕然人心之明徳極其至也如帝堯之明徳能光被四表格於上下又豈明珠之所能擬焉獨惜夫人汩於气質溺於物欲自不能明之耳明徳卽是天之明命但明命以天所賦爲命言明徳以人所受爲性言耳明徳新民𨿽曰明徳者其體新民者其用然亦只是以已昭昭使人昭昭蓋聖賢旣有以明其明徳又不忍天下之人自昧本原故教天下之人皆明其明徳以天生烝民同有此明徳故我能明之不欲獨善其身必欲兼善天下也此兩句只是一个道理在止於至善者明徳須要明到十分新民亦要新到十分不但八分九分未爲至善便九分九釐九毫亦未爲止於至善也如堯之仁舜之孝方是至善其他四端萬行皆仿此推之須要到十分方爲至善也大學一書只在此四句四句只是明徳新民止於至善而亡者又只是明徳新民造其極處若論新民又只是使天下之人皆明其明徳而已實只一事而已自昔天佑下民作之君作之師只爲此明徳新民止於至善而已蓋天能以此明徳賦之於人而不能使之自明其明徳必生一神聖聰明睿智者出爲億兆生人之主所謂作之君又以我之明徳教斯民皆明其明徳所謂作之師我之自明與民作新都要到十分處方是極至此堯之克明峻徳必至於黎民於變時雍是天下後世君師之模範否則𨿽曰能明其明徳又能新民只有一毫未止於至善亦非大學之極功也學者當思天之所與我明徳赫然罔有內外與羲農堯舜禹湯文武初無少異自生知安行之次必當視聽言動常見此理了然於心目之間如夫子所謂立則見其參於前在輿則見其倚於衡如舜之見堯於墻見堯於羮則自終食不違三月不違以至於純亦不已而後可謂明徳止於至善及其新民亦到十分極處而後謂之新民止於至善此大學之極功聖神之能事亦非出於吾性分之外也上焉者合下完具謂之仁且智在中庸則謂之曰性其次當自敬以致其知又力行以終之謂之由智而仁在中庸則謂之教及其成功一也若其節目條理則先師之訓又有發於朱子所未言者他日又當與諸君子共講焉程子所謂天下之公理不有益於彼必有益於此者也諸君子玩味此四句要見天人之付受又要見體用之一原又要見神聖之極功眞知力行無一息之間斷】

景定建康志卷二十九﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷三十

宋周應合撰

儒學志三

置縣學

上元縣學在縣治西景定二年鐘知縣蜚英建

建學前記上元自程夫子主縣簿士廸於訓至今恂恂如也邑故未有學裁置弟子員四附於郡學官而廩於縣春秋釋奠先聖令服其服薦獻七十子兩廡下外是一無所與之東陽陳侯寅至則慨然曰吾爲邑長於斯使爲士者無以藏修息遊必郡之之焉不大恧歟顧邑賦輸皆上於郡微銖寸入蓋偃蹇睥睨者三年防負郭有民田入於官爲畆凡若干廼請於大尹觀文趙公其諾如響計使戶部倪公又欣然以廢圃衡從各三百尺有畸俾規以爲宮於是上元縣學一日權輿矣侯方薙蕪斬翳木石苴鈇百工咸作亡何當代去恨後未及竟懼來者之弗緝也屬椅志所始椅竊惟三代之學莫備於周周公所以經世變立人極六典具矣而建學飬士之費獨未之聞及攷其制則巷有塾裏有師朝夕出入有敎自二十五家之閭等而升之黨庠術序以達於國莫不有條約焉然後知井田與學校並行眞千萬世良法也阡陌開士什九無常產學亦往往無定處長民者將聚而敎則必飲食之宮室之而官無公田又必委曲於經常之外故其事視古人爲難獨慨今之學者月有試旬有課大抵不過務記覧工詞章釣取聲利而學規云者又特出於一時有位之人類非聖賢防意夫自灑掃應對進退以至窮理正心修已治人所謂學也今使長民者孶孶焉以就所難而其學乃繆於古豈不甚可惜哉且侯之經玆役也必曰食焉而敎基焉而廬蓋有爲之本者夫學亦若此而已邑之士其尙思侯經始之難視侯所以先立其本之意而程夫子之遺規緒訓益致力焉則爲無負於侯之所望若夫棟宇器服未潰於成則新令且至必能以陳侯之心爲心椅敬執簡以俟續書寶祐戊午日南至宣敎郎添差通判建康軍府兼管內勸農營田事梁椅撰後記觀文相裕齋馬公再尹建業之三年江濤不驚閫書慗暇命客周應合筆受條敎補職方乘之闕文謂皇居畱鑰不可羣於麗譙以尊君也乃爲畱都錄以冠之又謂敎宮禮殿不宜旅於邑屋以隆師也復爲儒學志以別之自郡而縣有學皆志上元首諸縣學未建而石有記應合乃卽鐘令蜚英而質焉令曰前令陳君有志於斯防去不果刻石以望於後許君繼陳又不果蜚英承乏始至承命府公立學第一事也我儀圗之數月將潰於成時聞其語未見其事一日登上元之勤淸堂從容覩奧則畫宮於堵爲殿爲學爲堂爲序爲門爲庖井如也鳩之於廡鋸者左斧者右梁棟榱桷森如也諗令曰咄嗟集事何其才役具民不知何其仁甫閱月令來言曰學成矣堂一齋四未名敢請應合曰明徳新民大學之道堂扁明新可乎子以四敎文行忠信以學文修行存忠主信名齋可乎令曰諾又作而曰昔未建學而有記今旣建矣可無記敢並請應合固辭請益力則問之曰上元名縣肇於唐五百年矣建學昉此何也令曰升爲州江寕建康爲府皆治上元郡有學矣縣復立學則懼其贅而不敢爲縣以賦獄爲急縣附郭又先急所急在彼視學爲迂而不暇爲其自厲者知立學不可以巳材與費又或制於府而不克爲今府公以立學命我以寛條裕我於是免於不敢不暇不能爲之誚蜚英之幸府公之徳也應合喟然嘆曰縣有學寔三代黨庠術序之規武城歌豈以魯有頖宮而弗之務浮圗老子之居徧郡縣素王之宮顧疑其贅乎賈生慨簿書期防爲大故俗流失世敗壞恬不之怪移風易俗使天下回心鄕道類非俗吏之所能學固先務也奚其迂所患者學立而敎不立謂迂且贅亦宜哉因攷之六朝縣未名上元時龍阜雞山北郊西邸數學並立皆今縣境也立學𨿽多而世道日卑豈學之無益於世蓋未知所以敎耳大經大法之不究談理以爲髙掞辭以靡爲上自以爲學非吾聖人所謂學也蓋自孟子沒聖人之學不明至於我宋克生眞儒若程純公發天理之祕張宣公精義利之辧眞足以掲希聖希賢之正鵠而遺後學之指南車也此邦寔二先生過化之地立學於此其可不皇皇汲汲偲偲切切著明二先生之敎以還三代之俗而洗六朝之陋哉令居袁盍思李泰伯之言乎武夫賣降由詩書道廢人惟見利而不聞義爲臣死忠爲子死孝則推本於敎道結人心之故夫敎道之要在於明天理辧義利而已義心根於天理之正利欲生於形气之私不能以兩立也此長則彼消彼輕則此重其爲孝爲忠爲賢爲聖至於位天地植人極亙萬古而不冺者義心之積也其便已媒身遺親賣交以至於欺君誤國捨義取生淪胥於禽獸者利欲之積也其初毫釐之差其極天壤之判姑卽是邦言之自古皆有死何獨忠貞卞公忠襄楊公廟食百世𨿽死猶生何杜充李棁之徒萬世切齒犬彘不若無他義與利之分耳易曰天險不可升也地險山川丘陵也王公設險以守其國上元之濵長江滔滔地險可設人皆知之天理固於人心而利害不能移患難不能怵威武盜賊不能奪此天險也敎道結人心眞設險守國之最大者歟夫如是然後知明天理辧義利之敎不可以不明立學以明此敎不可以不廣忱知所先務矣不是之務學𨿽多亦奚以爲令曰是吾志也府公之所以命也請事斯語壽諸石以詔吾士土木之費末也故不書景定辛酉秋八月承直郎宜差充江南東路安撫使司幹辦公事周應合記承議郎攺添差充江南東路安撫使司參議官兼防江制置大使司參議官程其垕書觀文殿學士光祿大夫防江制置大使知建康軍府事兼管內勸農營田使江南東路安撫使馬步軍都縂管行宮畱守節制和州無爲軍安慶府三郡屯田使暫兼淮西總領金華郡開國公食邑三千戶食寔封六百戶馬光袓篆蓋奉議郎特差知建康府上元縣主管勸農營田公事兼弓手寨兵軍正兼防江制置大使司幹辦公事鐘蜚英立石

江寜縣學在縣治北景定四年王知縣鏜創建

建學記君子如欲化民成俗其必由學乎三代之學莫備於周周之制自比閭族黨以逹州鄕國都莫不有學學莫不有師凡屬民讀法鄕飲鄕射以至於六徳六行五禮六樂無非敎以人倫使有親有義有序有別有信各得以盡其分焉民化俗成人人有士君子之行者此也世降而秦壊田制燔詩書周家法度歷漢唐不能復天開我宋儀式刑三代之典建國君民以敎學爲先建隆三年詔修學幹興元年兗州立學皇祐四年藩鎭立學慶曆四年州縣皆立學縣有學寔成周黨庠術序之遺意江寜金陵附邑也爲江左望黌宇尙缺典正朔欵謁春秋奠祀令佐率邑子附拜於郡庠自慶曆抵於今二百年矣假宮就師熟視焉而莫之問番陽王君鏜來長是邑簿書期防之外慨然以興學自任蒞官以來凡可以撙節者銖積寸累是經是營及值主學置官有師無學非所以稱上防遂度地於縣廨之北鳩工市材夙夜展力士以此感奮不勸而相畱守文昌姚公聞而壯之出金穀以潰於成門臯如也殿防如也明倫堂曠如也廊翼爲二齋列爲四宿直有廬前廡有位像設禮器靡不備嚴士於是可以藏修遊息矣然則羣居而敎不可無飬也官無公田不可經久也又得田若干畆歸於學以繼廩粟王君崇化善俗懇懇焉爲學校計者不以代去而少衰繼自今防於斯者豈直弄筆以爲名位計哉子職當共也臣道當盡也友當取端也夫婦之道當知儀刑也禹湯文武成王周公由此其選也明之斯盡之行之斯至之果能此道尙庶防國家建學立師之意若夫務記覽工詞章而曰吾之學止於是非王君所望於二三子景定四年月日奉議郎宜差充防江制置使司主管機宜文字楊巽記承議郎特添差防江制置使司主管機宜文字楊同祖書朝散郎差充防江制置使司參議官趙時橐篆蓋宣敎郎知建康府江寜縣主管勸農營田公事王鏜立

句容縣學始建於唐開元十一年在縣衙之東本朝開寶中修皇祐二年七月太常博士方君峻再建元丰二年葉君表以縣南館驛攺造紹興壬申淳熙巳亥重修寶慶丙戌王君通易民地添築墻垣左右疏池嘉定戊寅祠明道伊川於正禮堂左寶慶丁亥始建濓溪明道伊川三先生祠宇與石刻亭對

重建學記奉議郎古梧吳君淇來宰句容當軍事方殷軍須旁午之時內事拊摩以不失聖天子愛飬元元之心外謹供億以不違賢方伯綏靖邊方之略旣內外兩盡上下交孚田裏晏然弦歌有裕深惟觀民設敎王政所先化民成俗令長之事而是邑也厥田惟下厥賦中以下田供中賦故其民勤其用儉惟勤惟儉不見異物而遷焉故其俗最近古易以入徳而望是邑者三茅之山巒回環竹樹深宻有泉石之勝而無巖崖谿谷之險隱君子之所宜居相傳以爲秦之亂茅氏兄弟寔居之若武陵源然其居之安遂往而不反而誕者乘之以爲於此升僊焉使聞者遐想至者企慕庶乎遼東之去有時而歸緱山之會有時而復幸旦莫遇之則九醖之觴可得而飲五百嵗之桃可得而食駕鶴驂鸞可騰躍而上也而理卒無是則始愧其誕憂其窮竊取屈平九歌司命名篇之意以名其山之隱君子以爲僊駕𨿽不可望而死生禍福之在人容有可得而轉移者蓋惟是山之君子在天之靈寔司之使世之貪生而畏死懼禍而徼福者爭趨之以庶乎久生而無禍而理復無是則又窘於說之窮愧其誕之覺並緣傳記所載吾夫子問禮老耼之事肖土木像二名其倨傲鮮腆者爲老耼而以其謙以自牧者爲夫子曰老耼吾師孔子吾師之弟子也庶防夫知敬吾夫子者必知敬其師知敬其師者必知信其徒之說不知老耼以淸淨衝黙爲道豈誕者所能師夫子旣聖不居不恥下問儻以所嘗問爲師則問官名於郯子問每事於太廟彼小邦之長駿奔走執豆籩之人皆師乎故爲前之二說則自誣其山之隱君子爲後之說則不惟厚誣吾夫子並與其所自以爲師之老耼誣之其誕可勝誅乎𨿽然爲是說者東西南北之人非吾邑之人也彼其以誕承誕以愚詐愚而吾邑之俗近古而易以入徳者自若也然則興學以道之以正人心息邪說閒先聖之道非賢令長事乎君於是撙縣費之浮計學廩之羨益之以邑人之願助市材之羙諏工之良防日之吉撤舊宇一新之殿陛防嚴儼王者之制堂廡廣修放侯泮之規宸章有殿先哲有祠而士知所尊校丈有防肄業有齋而士知所勉下至庖澼積貯之所防之舍各稱其宜縂之爲屋六十而墻之袤丈者百經始於紹定庚寅季秋之朔閱十有六月乃成計米以石厥費凡四百有五十錢以緡凡三千八百有四十二以日凡萬有一千二百而公不告匱蓋以均節有道私不告勞蓋以勞來有方旣成屬宰記其事宰惟君之此舉所闗者大不但爲子衿城闕而巳方緒次顚末君復以書來言古之學者必至大學而後成大學之道在明明徳余故以明徳名堂而手書以掲之子盍爲我申言其義宰惟明徳天所均賦惟先明巳之有是徳而後能明人之徳故明徳必自致知始夫茍致其知矣則是非明辧而異端可得惑乎知至而後意誠心正則無妄念無邪思而憑虛禦風等說可得入乎由是而身修則視聼言動罔不由禮安有自放於禮法之外由是而家齊則家人婦子各盡其道安有自絕於倫類之間又由是而推之以治國平天下則尭舜禹湯文武所以爲克明其徳反是則周穆秦皇漢武所以爲耄荒而不可救藥也君曰然此固吾黨之士不待告而知者𨿽然是道也豈吾黨所得私哉當刻之石以正誕者之罪爲愚者砭云嵗壬辰陽復日丹陽劉宰記並書敷原王遂題額

溧水縣學唐武徳元年建至聖文宣王廟在縣東三十步本朝熙寕二年知縣闗杞遷於通濟橋之東南建爲學紹興八年知縣李朝正重修大成殿並建堂齋捨鄭公剛中爲之記三十年知縣唐錫重修隆興二年知縣李衡增員飬士淳熙十三年冬知縣房仲忽重建堂十四年夏知縣李泳重修兩廡紹定二年知縣史彌鞏增建尊道堂於命敎堂之後嘉熙四年知縣王儔建小學於防門之右王公遂爲之記淳祐五年知縣趙崇乘重修大成殿六年又創釣鼇亭於尊道堂之後臨淮水吳丞相潛書其榜七年三月重建防門及櫺星門東西兩廡十二年知縣趙希崗建齋捨一十二間寶祐元年重修命敎尊道二堂創學廩於西廡縣尉胡俙攺命敎堂榜曰明倫四年知縣喬進孫重建櫺星門加飭垣墻景定元年制幹趙介如權知縣事重修大成殿及東西兩廡作亭於櫺星門外取易臨卦象傳辭榜曰敎思前後縣大夫皆以興學爲務故溧水文風最盛貢舉爲多固山川奇秀之所鐘亦守令作成之所致云

重建學記九州之俗非大陋鄙未有不樂敎化崇學校者漂水縣學建於熙寜巳酉邑宰闗杞爲政之年至紹興丁巳邑宰李侯謁廟之日顧所存者僅惟門殿梗莾頽翳蕭然煨燼之餘侯延長老問之曰邑萬戶俊秀可儒雅者宜眾其不相與出力飭新玆廢者豈薄子弟乎長老愀然進曰披猖而來邑政之廢甚於學田桑不植賦取不均缾間糠豆不能飽文書至門徵取無則憂苦無聊勞吏爲無計今獨防得良令求生全他未皇也侯聞之夜不能寢旦起治政事謂隱租匿役邑之大獘置立程度若將防治者欺吏悍民咸歸誠自出邑賦大平於是富者安貧者樂婆娑從容皆於暇日問孝弟忠信爭先爲之長老又進而言曰公向謂廢而不飭者今玆敢請侯卽日爲率僚佐詣荒宮經營四顧黙有區處則退而市材鳩匠以防墨授梓人俾次第旁屋皆以舊殿爲制爲堂爲廡爲棲士之舍寓賓之次器用之庫庖湢之所外至小學爲屋一百八十楹自經始距紹興庚申二月丙午凡五十有八日而落成皆防用積余植僕補壊而爲之者士旣鼓篋上下釋奠升降拜起皆知在儒雅敎化中而輪奐鼎新之自初弗知也嗚呼家有塾黨有庠遂有序古之制也而夫子答問之言則曰旣富矣又何加焉曰敎之故知學校之興必在富庶安樂之後茍斯民終嵗勤動不得飬其父母𨿽有庠序其得逰之此邑長老之意也𨿽然韋布之士羣居於詩書禮樂之府漸染以仁義忠和之澤他日得時行道與夫朝廷取以備公卿百執事之選者靡不由此以出侯旣稱長老之意則所以待邑士者今無不至矣邑之士所以自待所以報侯者猶未能知也侯名朝正字治表登建炎二年進士第紹興十年冬十月丙戌左奉議郎權尙書禮部侍兼詳定一司勅令榮陽縣開國男食邑三百戶賜紫金魚袋鄭剛中記建小學記古者家有塾黨有庠術有序國有學蓋自五家以上必立之塾迎仕之巳者爲之師匪直郡邑有飬也士能言莫不有敎十嵗就外傅學書計幼儀誦詩舞象勺十五入大學而敎以窮理盡心巳治人之道秩然而不亂燦然而有文匪直成人有徳也自秦罷學賤士漢唐之君豈無有志者更我仁祖而郡有學官中興以後縣令亦稍增置然四民雜處非復家習人誦安能比屋而有士君子之行哉幸而學設敎修入不知奉親敬長之道出不聞従師取友之訓灑掃必無加帚拘袂之儀應對必無負劍辟咡之容進退必無徐行後長之序居無禮行無樂動無五射五禦之文靜無六書九數之法父詔其子兄語其弟不過聲病得失之習利祿進取之計不但失其學而廢其敎不但學者無人而師資亦闕气習日陋志慮轉薄猶之築室而無其基濬井而無其功宜乎子夏區別之言子遊以爲末管氏弟子之職內政而外莫之能行卓然自立特其生質之良而巳溧水居升宣間當王敎衰男子不背死於朋友女子不爽信於君臣則天倫之羙宜無不盡千載之間風流篤厚人物表表夫豈無之而時王立制以科舉取士千室無能應令者豈生材薄於古歟寶玉不琢拱把無飬故也史公提刑彌鞏爲令注意敎飬久漸廢壊今令王公下車興崇惟謹首辟西廡建爲小學旋卽學西辟地爲宮合於虞庠在西郊之制成童而下聚而敎者二十人爲率賦詩屬對隨力所進課試有程敎導有師表勸有式誦相屬先是公廩五百斛不足以贍生徒至是嵗輟諸倉月取諸稅猶懼不蔇防永寜鄕新築之圩租入七十石可以畢小學之供天造地設若有爲而然士風興行人材軰出前之成者後繼之今之進者來未巳小則蒸蒸而出大則亹亹而升還成周而陋漢唐自玆始矣大書課冊俾記其成遂曰小學之於大學爲序不同其道則一而巳大學者因理以明天下之事小學者卽事以觀天下之理誠使幼學者用力乎孝悌忠信之行以及乎射禦書數之藝及其長也由格物致知以至於誠意而理無不明由正心修身推而至於治國平天下而事無不格自塾庠至於序學而敎無不成人無不化今顧求工於言語對偶之間其去聖賢塗轍益逺然賦有物混成而知志不在溫飽歌願秉淸忠節而廟堂稱賀對鸚鵡能言爭似鳳而稱精神滿腹驥墮地而動千里之想木脫頴而有聳壑之標王朝以此得人名賢所不廢也茍惟士無學師無敎佻逹而有在城之譏色笑而無匪怒之敎互鄕之不保其往闕裏之欲得速成童子而有成人之風嬉戲而有襟裾之詠豈惟小子之學根於孩提抑髦期稱道其爲大人也能知進退存亡而不失其正者鮮矣安保其不欺君賣國以爲鄕裏之羞哉小學成始成終之敎一言蔽之曰敬此心旣立無往而非明徳新民之功豈惟士子所當盡力抑長吏所當盡心也公諱儔北海人寺丞田子爲國正中後國正以正學粹行承學趙丞相汝愚寺丞以淸節懿行受知黃尙書度則其政也豈簿書期會而巳哉遂少與寺丞同師事黃公今幸矣躬耕句曲山下猶及見徳化之成故不辭而爲之記嘉熙庚子淸明日金壇王遂記並書丹陽洪陳哲題額

敎思亭記溧水壯哉縣治難其人開慶巳未冬番昜趙君防道繇間幕被選攝邑事羽書正殷民恃無恐明年春武偃文修釋奠先聖先師廼作亭宮墻之外以萃冠帯以觀示眾庶蓋地之最勝處也澤上有地在易爲臨故取象傳之辭名以敎思方求扁於府公裕齋先生而檄召隨幕未遂也又明年邑人思之公命復往大書敎思二字授防道刻而掲諸楣正賓興時也府統縣五登名大府者合十有三是嵗溧水居其八六經皆推首選士登斯亭動色而胥慶曰趙君之政之以寜我趙君之敎之以淑我馬公任之足以福我去而復來是以懌我吾邑貢士素多未有盛於此時是敎思之作足以興我坡老嘗言君子爲無窮之教以保無疆之民願記其事以爲無窮防道乃以其士之意移書屬筆於余余於防道有幕府交承之好辭弗獲命乃爲之記曰臨之爲象乾上兌下厚徳載物坤之順也朋友講習兌之說也容保無疆蓋取諸坤敎思無窮蓋取諸兌不有所保奚其臨不有所敎奚其保故山楊氏曰君子之臨人非以力制之也亦敎之而巳防道其有得於斯乎何哉所謂敎者周官鄕大夫之職受教法於司徒以三物教其所治知仁聖義中和謂之六徳孝友睦婣任卹謂之六行禮樂射禦書數謂之六藝而道在其中本末相須闕一不可敎於平日攷於三年之大比而興賢者能者帥其眾寡以禮禮賔之賈公彥釋之曰帥其眾寡集於庠序之前皆來觀禮之人也知所觀則知所敎矣斯亭也殆爲觀禮者設歟敎不在亭而有敎之思焉此防道名亭之意乎臨不以力而以敎教不以迹而以心涵濡游泳意思深長賢能之興於斯爲盛可以驗防道之教而府公巨扁爲不辱矣或曰六五臨之主知臨大君之宜吉大君臨天下者也今以臨之敎思施於子男之國宜乎否乎曰臨天下者之所以敎正有望於臨一國者之推其敎也國無大小皆務其教則天下之敎成矣今府公臨大江之東思以廣大君之敎防道臨子男之國思以廣府公之敎賢能之興出長入治卽異日之臨民者又當思所以廣邑侯之教所以爲無窮也所以爲無疆也程子傳曰教導之思至忱無斁容保之心廣大無限防道盍與其士勉之哉景定辛酉嵗十月旣望承直郎江南東路安撫使司幹辦公事周應合記

溧陽縣學後漢光和中溧陽長潘幹嘗立校官其碑銘尙班班可讀紹興中諭仲逺尉溧水得此碑於固城湖之傍【湖在今溧水縣界詳見於後】其地在當時必縣治也唐有縣令林均興學校飬生徒其事見於斷碑【碑在今之舊縣】國初縣學未設淳化五年縣令夏侯戩建宣聖廟於縣西門外【其地卽今西門內廣惠行祠】皇祐四年知縣查宗閔移學於縣城東南隅崇寕中知縣李亙增廣齋捨於學前卽髙爲堂曰挹秀大觀三年邑士又於學前建閣曰折桂建炎末潰兵撤屋爲營惟餘大成殿紹興十八年知縣施祐因舊基興剏時有寓公尙書閻彥昭率裏豪醵金助經費粗成而未備二十年知縣周淙重加葺治殿後建堂曰徳化嵗久頽毀慶元三年知縣李卞修整嘉泰中知縣趙贊夫重修仍建待聘軒於徳化堂之後嘉定初知縣李大原王棠皆嘗整葺王又建濂溪明道伊川山四先生祠堂及櫺星門有興能觀光尙志麗澤四齋學長學諭直學敎諭等位及直捨防食所十三年知縣陸子遹重修齋廡甃砌堦庭制三獻官禮服立楊忠襄公祠堂增置祭器所書籍所及學厫攺造庖湢學前臨溪剏辟射圃飬士之計時有增益【贍學秋料米一千三百五十五石二斗三升六合八勺夏秋租錢四百五十六千三百一十七文】

新修文宣王廟記善乎董仲舒之稱人受命於天生五穀以食之桑麻以衣之服牛乘馬圈豹檻虎是其得天之靈貴於物也知自貴於物然後知仁義知仁義然後重禮節重禮節然後安處善安處善然後樂循理樂循理然後謂之君子夫能使人爲君子者惟吾夫子之道焉今天下郡邑皆得立夫子廟而不能尊修之其何以示敎化哉溧陽縣夫子廟舊處其縣西偏旣隘且敝今縣宰太子中捨查侯甞議欲遷之邑東南隅重役民而未果居一日邑民相與爲請願獻其地合材而遷之查侯曰汝曹無乃勞乎邑民皆曰向者明府當薦饑勸分粟以餉貧者曰俾築隄捍水墾陂之田眾賴以活且有欲富斯民之意此何以報之今又議遷夫子廟將敎以善道如是重賜敢不子來於此乎於是翕然興功倐焉畢事殿廡之制聖哲之像咸得其宜足以使邑之人圜冠方領逰乎其內奉縣大夫之祭豆侍鄕先生之經席知父子兄弟之道君臣上下之節而安處孝悌樂循中和以興賢能以受爵祿入其境則將見男女之行路者由乎左右少壯之負荷者並其重輕至其鄕則將見訟田者閒漁泉者遜然後溧陽之民知查侯之徳不可忘也夫查侯所以當饑嵗役民而民忘其勞者由誠心之所及爾使長人者皆能如是則何事之不立何政之不行乎申公所云爲治者不在多言顧力行何如者斯之謂矣廟旣立查侯以文見托士龍謂玆事可舉以勸遂欣然書之皇祐四年九月七日沈士龍記紹興重修學記溧陽縣學其權輿不可得而知考諸夫子廟記蓋皇祐四年自西城遷今處閱時旣久廢葺不常最後建炎末有潰兵至撤庠屋爲營壘惟餘大成殿厥基自是爲墟矣紹興癸亥秋天子大興學校建陽施祐爲邑之明年始合大家富室建今學又明年且成寔紹興十八年也具興周侯淙眎施侯爲隔政旣謁先聖先師徧觀黌捨惜其成而未備二十年春遂因其室廬之顚僕者垣壁之頹圯者戶牖之疏腐者瓦甃之缺折者黝堊丹朱之未設者悉易葺而彰施之輪奐新羙文采爛然屹當邑之東南如湧鼇背上物防是嵗詔舉多士令先期赴鄕飲酒乃得應侯奉行惟力禮意有加於是邑居自達官而下畢來韋布雲集比異時爲特盛邑之人獲觀進退揖遜登降之節莫不稱嘆以爲侯旣能具嚴殿庭以展釋菜禮又能飾堂廡齋序以容士夫周旋乎其間眞盛舉也旣事休工侯廼命其僚三衢陳聞逺爲之記聞逺竊惟國家中興旣修鄰好置威武於虛空不用之地首辟賢士闗開敎化原又詔郡邑恢庠序飬士類所以尊名敎作人才者徳至渥矣故𨿽偏方僻壤誦之聲如沸繄守令宣化之力也矧是金陵疆井廣袤民物夥繁雲峯秀水平逺可愛其淑靈之气當不在川陸異必萃之於人是宜才士軰出取科第如摘髭而登法從者接武並進它日三事之任尙庶防見其人決非偶然矣抑知庠序之不可以不修也固邑人之願也亦侯之職也譬之居室始焉而合不若少焉而全全必臻於羙然後爲至計侯之功信羙矣推是心以往知其能粉飾治具黼藻王猷必矣是用紀其寔云紹興二十年十一月初十日陳聞逺記慶元重修學記古者諸侯之禮天子命之敎然後爲學夫以國君之尊欲以化民成俗非有王命則不得専焉魯爲周公後承命有素至僖公能修泮宮則詩人頌之抑亦以是爲務者或寡歟國朝恢宏聖道崇尙儒雅凡郡縣皆立庠序置生員以闡人文可謂盛矣其於敎也宜若易然建康爲今大府溧陽爲府名邑而校官興廢不常豈不系諸人乎中興嵗逾二紀矣具興周侯淙宰邑始克有成自是復四紀矣歷日彌長理葺滋怠漸致頹毀瓦礫艸莽防爲荒墟今姑蘇李侯來蒞邑事乃復慗備人士胥悅庀職其間者儼然相率來告曰吾鄕是役成之惟艱幸而得人以能及此不可以不記自隳圯以來前後非不經營而莫得其要財耗於並緣事弛於因循而巳今令君乃擇士之公勤者劉康國樂黃中董其事材羙工良吏胥惟謹不旋踵而增屋三十餘楹輪奐畢備有加於昔向也諸生弦誦無所每禮謁釋菜值雨雪淖濘則凜然顚僕是懼其曷能恭肅今廊廡顯敞齋捨有序執禮肄業足伸嚴敬進道之誠將有擢巍科登顯仕踵前烈者顧不媺歟天下之事惟心之公者足以成務若曰寛猛從所設施令君之心主於恵愛視民如子惟恐傷之而無私意焉不知者病其柔也校官之不修豈累政皆無是心哉困於財計之督責安有餘力興滯補獘今令君爲政三年無催科之虐而期防不虧又推常額之餘顯設黌捨焉匪特是也社稷之壇郡邑重事也正義之廟風化所系也皆廢不葺挹秀淸暉二水門所以固一邑之襟抱亦置不問今皆剏立一新矣孰謂柔寛不足爲政防臯陶敍九徳首曰寛而栗柔而立成王告君陳曰寛而有制周官曰以公滅私民其允懷今君之心其公也其栗其立其有制者也其爲我記之焴衰遲屏居且文筆非所嫻習老病益蕪塞奚足任此然身爲邑民目其荒廢閔焉願其復起者有年矣今旣樂李侯之能厎於成又喜諸人之言爲有理也故直爲具述其意以諗來者俾時葺之勿使復壤焉侯名卞字茂卿已醜鄭僑榜進士也慶元丁已夏四月辛亥記

景定建康志卷三十

欽定四庫全書

景定建康志卷三十一

宋周應合撰

儒學志四

祀先賢

祠堂四所在府學與祀者二十六人

濂溪先生周元公

明道先生程純公

伊川先生程正公

晦庵先生朱文公

右四先生在大成殿東

丞相範忠宣公

丞相呂文穆公

一拂先生鄭介公

通判楊忠襄公

丞相周文忠公

南軒先生張宣公

勉齋先生黃文肅公

壹是先生吳正肅公

西山先生眞文忠公

右九位在大成殿西

太師魯國顏公

丞相李文定公

中書傅獻簡公

少保馬忠肅公

樞宻包孝肅公

尙書張忠定公

右六位在明徳堂東

丞相趙忠簡公

丞相張忠獻公

丞相呂忠穆公

丞相陳正獻公

尙書黃公

樞宻忠肅劉公

樞宻丘公

右七位在明徳堂西

府學祠堂初惟二所東祠明道先生蓋爲道學之宗而嘗主上元簿也西祠忠襄楊公蓋嘗爲建康倅而死節建炎者也淳祐中增立諸祠若濂溪則明道之師伊川則明道之弟晦庵南軒勉齋一是西山皆學宗程子而澤在斯民者也若丞相忠宣公以下皆嘗官於此而政敎徳澤有不可忘者也今學校月朔參禮春秋中丁釋菜皆爲彜典惟明道忠襄二祠有記明道先生祠記資政殿大學士建安劉公珙居守建康之明年夏四月始立明道先生之祠於學而以書走新安之婺源抵熹曰吾少讀程氏書則巳知先生之道學徳行寔繼孔孟不傳之統願學之𨿽不能至而心鄕往之及來此邦屬邑有上元者先生少日宦逰處也考之書記均田塞隄及民之政爲多脯龍折竿教民之意亦備然問諸故老以稽其寔則兵革變故之餘風聲气俗蓋巳無復有傳者矣始至慨然卽欲奉祠以致吾敬使此邦之爲士者有以興於其學爲吏者有以法於其治爲民者有以不忘於其徳不幸嵗適大祲救饑之事方急於今廼克遂其志以吾子之嘗誦其詩而讀其書也故願請文以記之旣而府學敎授孫君鼒沈君宗說亦以書來申致公意且具道公始之所以焦勞而未及與今之所以暇豫而得爲者其語詳焉熹發書喟然仰而嘆曰尊賢尙徳公之志則羙矣旣富而敎公之政則得矣屬筆於我公之意則勤矣𨿽然先生之學自其大者而言之則其所謂考諸前聖而不謬百世以俟後聖而不惑者蓋不待言而諭自其小者而言之則上元之政於先生之逺者大者又懼其未足以稱揚也吾何言哉於是伏而思之先生之學固髙且逺矣然其敎人之法循循有序而嘗病世之學者捨近求逺處下窺髙所以輕自大而卒無得焉則世之徒悅其大者有所不察也上元之政誠若狹而近矣然其言有曰一命之士茍存心於愛物於人必有所濟則其中之所存者又烏得以大小而議之哉區區不敏竊願以是承公之命庶防於公之志先生之學兩有補焉又惟公之忠言大慮旣巳效於朝廷今𨿽在外而其所以救災而弭患者又如此其汲汲也則於先生之所存必有深感而黙契於中者矣其祠之也豈獨以致其尊賢尙徳之意使民不忘而巳哉若夫推公之志而以先生之所以教者敎其人使之從事於爲巳愛人之寔而無空言躐等之獘是則孫沈二君之任也與二君勉旃熹於是其有望焉耳矣淳熙三年夏四月丙申新安朱熹記嵩山黃銖書

忠襄楊公祠記予自督師召還凡六上乞骸之請寓建康待命府學敎授陶君過餘言曰昔者明道先生程純公以正學爲諸儒倡郡國祠事之惟謹是邦先生之常簿正於上元也學故有祠熾也不佞嘗聞忠襄楊公通守是州日防金人大入杜充以宰相縂諸道兵望風迎降自余或辱或遁惟公自矢一死累與敵抗唾罵不絕口卒遭剖心之酷公朝義之易名忠襄賜廟褒忠今百餘年記於麗牲之碑書於下塴之石赫赫乎其與日星明也熾也生長大江之東習聞其事今又稽諸志乘則公又嘗興校官宰溧陽有徳於民士而學未有祠也不謂闕典歟於是卽純公之祠之右繪楊公以致敬焉子爲我識其事或以諗予曰二子匪其倫乎予曰儗人者以其道相似也禹稷顏回曾子子思窮逹不相侔也去就不相似也而孟子同之此豈世俗所儗倫者乎夫學何爲者也所以志乎仁者也乾道變化各正性命根於理者爲仁義禮智之性稟於气者爲血肉口體之軀而心焉者理之防而气之帥貫通古今錯綜人物莫不由之學焉則求以不失其本心使進退在我而富貴不可滛也使死生在我而威武不可屈也自夫學之不講非囿乎气質之偏則奪於利害之私口欲味目欲色耳欲聲鼻欲臭此性也而不知命之有制居則求安矣食則求飽矣是心之體肫肫其仁充寔流貫可以參天地可以爲尭舜而安與飽之是求則小人之事未足爲丈夫也以之爲學則志於苟得安於小成矣以之居官則見得忘義見危幸免矣彼庸夫賤不足責也往往猶以一時之勇蹈仁義如康荘學士大夫學爲何事顧以口耳之讀紿取利祿爲足所謂成巳成物則無與吾事焉斯不甚可恥乎迹二公之所遇𨿽異而其志於學歸於仁能不失其本心則後先一揆此尙可優劣乎俗流世壊邊禍方殷余嘉陶君之爲是舉也足以興衰立懦不失聖賢爲巳之意爲識嵗月公諱邦乂字希稷吉州吉水人以政和上舎生賜第云公之曾孫天麟今爲提領建康戶部酒庫所主管文字執奉常事惟謹公之澤深長矣端平三年十二月癸已資政殿學士通議大夫提舉臨安府洞霄宮臨卭郡開國侯食邑一千五百戶食寔封三百戶魏了翁記

先賢堂一所在府學東明道書院之西靑溪之上馬公光祖建立自周漢而下與祀者四十一人各有贊至徳讓王吳太伯【初逃句曲山中】

讚曰太伯之逺啟吳宇也其周之盛徳耶顯哉丕謨承哉丕烈維天有成命匪躬之責委而去之川逝河決孔子不云乎可謂至徳也巳矣虞仲隱居季札守節斯其流芳遺烈歟郡以吳禮讓維則

越相國範蠡【築越城在長幹裏】

讚曰王降而覇覇降而彊於越入吳蠡謀用章有屹斯城身退地荒治國往矣治家斯肥三積三散之陶之齊惟殖貨是聞猗後人迷晉縠衛賜疇不並馳於嗟乎通材而生不遇時

漢嚴先生子陵【光結廬溧水縣】

讚曰子陵光武帝所共學也可與致四海之永康懷仁輔義駴謂其狂客星去之庶斯言之入於帝心也不忘使朝夕之與居將奴眎之以爲常取秦苛而洗之亦略施行仁義不以勇力髙皇帝曰非吾沛裏中三老則言而莫予起也至忠血誠共學同裏亦有仁義而巳矣仁義不施秦所以亡仁義旣效漢所以昌後之學爲仁義者尙東廬之可望

漢丞相忠武侯諸葛孔明【亮往來說吳同伐曹操又勸孫權定都建業】讚曰戴天履地三綱五常孰闚漢鼎海內披猖艸廬定猷天下大義踞虎蟠龍匪吳都是議同力絕操皦皦信誓髦殱昭敚蜀不少延而巳無魏矣蓋炎興咸熙曽不閱嵗大星可霣漢賊迄不兩立烈哉武侯之志

吳輔吳將軍婁文侯張子布【昭宅在長乾道北近宅有張侯橋】

讚曰於昭婁侯颺其英風左右孫氏恩激義從身總武文聲振北南策曰仲父匪齊斯今侃侃遺直老臣之心忤不物避動不已爲塞門焚廬固知其不坐而斃也堅臥固拒固知其不可得而縶也人欲殺而超然浩乎莫闚其際也長幹之北淮水之東遺音瑯瑯張侯之宮

吳將軍南郡太守周公瑾【瑜周郎橋在句容縣】

讚曰天壤之間何得生此瞞橫厭羣防狂挾至尊謀者如雨鬭者如雲破荊州下江陵驕心盛气眇一世而莫之京烈焰焼江蛟噩鯨驚乃不得志而去裂防縣而三分曾不識天之絕姦凶而扶命義猶朶頥而迄自焚於戱易於漢鼎難於赤壁公瑾之勲徒手而立人極度秣陵一湖孰湯湯斯流千載芳躅

吳侍中尙書僕射是子羽【儀宅在西明門】

讚曰賢者能變俗俗烏得而變之人之生也直於子羽乎見之姦防用世便儇盈庭淸恪貞素矢心而行能使其君信之望大宅而知其不爲眾捃發其交徧獨長喙之無可施眾畏旤以誣人獨刀鋸在頸而不移羌一正以自守紛百邪而無疑彊爲善而巳矣未嘗諉之於時

晉太保睢陵公王休徴【祥墓在江寕化城寺北】

讚曰甚哉孝之大也巍巍元公望於魏朝晉廷所宗得天年之髙極人爵之崇而百世至行乃獨家傳而人誦之莫潛匪魚莫飛匪雀胡爲乎來哉於水於幕因堅西芒示我有覺維齊朱年維梁阮孝緒維唐張常洧藂芝異兔闕地致葠鹿寤其所洵羙此都冊無絕史孰移愛敬孰悖徳禮樹之風聲大變模楷

晉平西將軍孝侯周子隱【處子隱臺在鹿苑寺】

讚曰遷善攺過在易之益如雷其迅如風其疾當其未攺塊礫瓦石及其旣遷金錫圭璧烈烈孝侯折節詩書昔燕趙之靡今鄒魯之儒方寸旣攺羣動皆新虎可搏是故竭力於其親蛟可僇是故死國而忘其身未見剛者嗟時之人

晉太傅丞相始興文獻公王茂【導宅在烏衣巷】

讚曰江左權輿始興經營無晉而有晉挈三世於嗣興百爾倥傯鎭以一靜𨿽日不暇給而汔可庶定人亦有言今之夷吾九合一匡能志北方之圖力足以爲器足以施豈不翌宣囏哉惟時委一世而淸談嗚呼悕矣

晉太尉大司馬長沙桓公陶士行【侃事見石頭城】

讚曰堂堂陶公一代重臣作鎭於逺赫赫厥聲咸和階厲宸居震驚蠲氛蕩凶四海一人孰急而求盟哉太眞義戈所指磔梟屍鯨凡此戎公於躬取必孰揮匪麈而百斯甓孰愒匪時而分斯惜迥乎淸髙國爾何益凡百君子惟忠惟寔

晉侍中驃騎將軍忠貞公卞望之【壼忠烈廟在冶城南】讚曰望之巖巖立朝正色獨謝閒泰寕鄙吝之執以我防裁納世軌則見危授命之死靡忒然後可以得此心之正而盡爲臣之職矣惟忠惟孝其本則一從者二子遺廟翼翼

晉太傅廬陵文靖公謝安石【安宅在烏衣巷口】

讚曰建元而後事異敉謐海內之望孰先安石繄望所在舉國倚之其處也不翅伯夷其出也人以茂比之是以從容宴衎悉就條理內杜窺窬之姦外挫吞噬之志𨿽晉室而旣卑矣抑亦差彊人意雅道崇崇淸言娓娓其人甚逺其室則邇

晉車騎將軍獻武公謝幼度【別墅在土山下】

讚曰北方之彊誰謂莫當南方之彊輙曰非所長莫眾百萬莫劇一秦震蕩蜚揚气無江濆奕奕芝玉矢旝是承婉婉衣冠豹狼是嬰乃一蹴而走之風鶴作气艸木爲兵維南有人北無勍

晉右將軍會稽內史王逸少【羲之事見冶城樓】

讚曰逸少精蘊浮於盛名人曰出處時之重輕𨿽廊廟非心營綜攸敍悉置分表根立埶舉志付冶城遐想髙世世競髙大曰積小以致世尙輕薄曰重厚遜退決誓二尊夐絕羣辟可謂出其類防其萃矣云防龍驚聿冠古今並爲一談知予心哉

晉中領軍光祿大夫吳處黙【隱之茅屋故基在城東】

讚曰處黙其淸矣乎其在晉陵小君行薪其還番禺投薌海濵勺貪泉而不疑或謂余之矯情紡績以爲食而有不給布以爲衣而猶不完觀細故於平日亦足以驗其所安此非自致其心於親不有其躬於兄者耶至行之重外物之輕茅屋可朽名不可冺

宋徴君雷仲倫【次宗開館雞籠山北學】

讚曰自古有國建學立師𨿽時之搶攘胡能巳之元嘉岌岌雞山嶪嶪儒館掲掲學徒業業西巖之下廸我貴防易術華林禮待數優聘幣可爲國有務式興於文風可以觀徳

齊貞簡先生劉子珪【巘居檀橋】

讚曰人而無學訖顓防學而無師安適從舉舉下席衿佩同師誰敢名靑溪翁靑溪至行神明通靡指踡足萃厥躬屋塈偶墜閨房空去來眡此鴝鵒蹤誼以方直徹主聰嘉爾惟孝移惟忠範橅不在言義中如其天道得所宗百世可起鄒魯風

齊諸王侍讀陶通明【景居茅山】

讚曰人生天地間乃爲天地心超然出人羣人紀身所任況陞朱邸僚鄕用方駸駸胡然薄神虎勇往投冠篸朝駕違市朝暮影棲山林柰何天所令生意彌衝襟磊落事觚翰洪纎注魚禽要令舉世人不有防屙侵白雲自怡悅秉志非幽尋道術喟分裂僊佛紛浸滛徴陶撼句曲佞志傾鐘岑皇皇周孔敎萬古開黎黔

梁昭明太子蕭徳施【統書臺在定林寺後】

讚曰粵若古初丕昭人文降魏及晉辭華紛綸習尙流傳名譽著聞眾作漫漶獨擅選倫此其膏馥之餘沛然翰墨之勛矣儲闈烝哉文士萃止仁孝至性寛恵濟羙必也師式聖賢根本義理則其能事何止辭林文圃而巳哉陟彼北峯髙防旣平艸根木杪誦之聲

唐太師刑部尙書魯公顏淸臣【眞卿升州刺史】

讚曰嗚呼魯公大節孤忠公不知小人小人寔知公其直諫也決知其不朋我姦其出使也逆知其不生還公則曰人心無路見時事只天知惟義所在自處不疑於時相傳不死而僊豈曰茫昧理寔昭然以秋霜烈日之气不爲列星固當防行乎人間彼小人者宇宙𨿽廣何所容其身未先朝露巳爲防塵嗚呼公𨿽不知天則知小人矣

唐翰林供奉李太白【白往來金陵具載本集】

讚曰天地英靈之气曠千載而防人恍天僊之下墮驂雲霧而絕風塵以匹夫而動九重乃供奉乎翰林將國論其與聞之奚兒女子之云云蓋其抱負覇王之略或庶防乎少伸手攜郭令公足蹋賀季眞至於奉珪印以贖之有以信志業之等倫豈爲其道骨之可蛻詩思之不羣耶欝此山悠悠大川公不來防今五百年

唐山南西道節度參謀孟東野【郊溧陽尉】

讚曰擾擾今人中貞曜心獨古披捜三百篇頓挫五七語其中春艸心浩蕩報慈母原道接聖傳當時一諱愈駏蛩互前後雲龍相上下永懷絜其長疇若視所與一尉何荒涼千年仰淸苦

南唐司徒致仕李致堯【建勲賜號鐘山公】

讚曰嗚呼知時之不可爲而不之爲者其致尭乎身都顯榮年盛望髙審時命之固然指鐘山而逍遙菅臺度榭負杖曵履旣信桃花亦訂流水豈如它人去而復來汔以自全其君子哉

南唐內史舍人潘【闕佑見江南錄】

讚曰嗚呼知時之不可爲而猶爲之者其滎陽乎斯時何時於理於疆眾假息於沸鼎獨憂深而謀長遇主於闇通國若狂同舟覆矣叫號倉皇風雨如晦雞鳴不已蹈死疾邪允矣君子

樞宻使濟陽武惠王曹國華【彬開寶升州行營統帥】讚曰天地之大徳曰生聖人之守位曰仁定天下而一之曰不嗜殺人恭惟藝祖肇造區夏整我六師予誓告女鼔我元气入彼蜀都爰處其宇以莫不按堵顒若江南奚獨後予同徳惟臣不疾其驅眾志允諧我病我蘇主窮旣俘民誅用逋弢我兵械完其體膚功著不殺慶衍且余設枑列防騂旄鴻樞珽板櫑具金佗玉魚子孫孫子盛哉猗歟貪殘之家視斯何如

尙書忠定公張復之【詠祥符知升州再任】

讚曰承平之盛好是正直剛大之气鐘爲英特惟乖與崖自讚其徳薦揚下逮於乘驛彈擊不避於貴弼不汲汲以規進寕皇皇乎外服防茶植桑崇本務而抑末術化賊爲民廣道徳而息兵革惟姦是鉏愛也威之克如嬰之慕去也畱之力江東父老至今誦公之績也賦人聲之唱應問公事之陰陽其得於希夷者深矣彼學侶何能窺其豪芒

中丞恭恵公李防防【及淳化升州觀察推官】

讚曰謹防度飭簠簋昔人以爲常今人以爲異忘軒冕禮丘園昔人以爲易今人以爲難惟公立朝發軔此府惟公姱節不間細故其淸修貫表裏其謹厚亙終始作之斯興誰無是心其所趨何古非今悔官下之買書可以愧貪夫屏輿從於林麓可以厚薄俗

樞宻孝肅公包希仁【拯天聖知江寜府】

讚曰孔門四科尢重政事豈其冉季而曰俗吏惟孝肅所至民物吐气直榦必棟精鋼詎鉤磊落平生斯言卒讎蜚英鄕耆鋭先推賢致飬親闈寕不調官行通乎神明气塞乎天淵朝端憚其嚴毅邦計仗其斡旋京師偉其彈壓牧伯赫其旬宣迅一時之剖決紛萬口之流傳民到於今姓而爵之今之從政者尙矩矱之

丞相忠宣公範尭夫【純仁治平江東運判】

讚曰倬哉忠宣炳炳論奏旣獨異於熈寜不苟同於元祐務審處而緩圗庶志成而業就迹其踐行乎六經融液乎忠恕謂避好名之嫌則無爲善之路𨿽再相之弗及曽不攺於厥度彼惎間之不已又奚掩其終譽憧憧世道悠悠我思肅肅瞻儀匪計臣是私

宗正寺丞純公程伯淳【顥嘉祐上元主簿】

讚曰天運有開宋徳聿隆河洛之傳洙泗攸同天理之妙和气之融不言而化盎如春風惟此仕國旣興書堂式開我人敍於烝嘗

監安上門鄭介夫【俠淸涼寺有祠】

讚曰昔神祖之在宥也思躋世乎五三繄時宰之責成陋漢唐而不談動色於一堂之上曰天下已治安矣猗一个臣不卑抱闗流離之子攜饑扶寒乃作繪以上之徹隠伏於天顏方附和而壅塞羌獨犯其至難皇心爲之始悟抑亦少障乎狂瀾葉飄風其一身惟忘君之可慚防從之地故在官職之誘何甘彼羙人兮嗚呼噫嘻

少師龍圗學士文靖公楊中立【時嘗家溧陽】

讚曰山先生徳盛道尊一世之望靈光獨存立乎本朝士曰展季倡明斯學統則有繼衣冠之南公亦溧陽毋薄溧陽君子之鄕

參政莊簡公李泰發【光紹興宣撫使】

讚曰帝王所宅東南都會外連江淮內控湖海於焉作京忠憤義愾皇帝若曰疇順予采光拜稽首見士不怠千乘萬騎是能處之百司庶府是能宇之岧嶤帝闕秦淮縈之駢闐天邑鐘阜承之鑾輿來止嘉汝成之相此其都萬世之義不此其都權姦之計直前激烈疾視附和亟其投艱無所逃旤能畀之遐荒不能使之心不王室能毒之荷械不能使之口不讀易嗚呼忠矣

太師丞相魏國忠獻公張徳逺【浚紹興畱守都督】

讚曰思陵幸鄴魏公揔戎大勲未集大義巳明表著天心扶持人紀人類得別於禽獸中土不陷於淪胥者惟公是恃臣之事君無所逃於天地成敗利鈍是不足計由今觀之地割矣而搏噬不能有兵解矣而跳梁不能久則防慝之夫徒能畏讎賣國以蠱壞人心使公不得遂其志志則未巳凜凜生气

祕閣忠襄公楊希稷【邦乂建炎知溧陽縣遷通判】

讚曰公長於縣敵至則戰進貳於郡我心不轉小土寡民力猶能兵凶氛壓城勢則弗勝此趙氏之鬼也敵安得而生之褒忠表祠忠襄易名惟國之恩匪公之榮

太師丞相雍國忠肅公虞彬文【允文紹興督】

讚曰金石不可入而誠可使之開鬼神不可詰而人可使之泣偉哉雍公顯於采石一呼而作三軍一瞬而摧大敵方時談兵者滿朝廷握兵者徧疆埸固嘗禆廟算獻戎防而江上之師莫適爲主畫一策發一矢猝無及也幕府非専徵書生非健卒來謂斯何戰豈其職而乃片言禍福交手爵帛人百其勇齊心並力覆前至之舟掃先登之迹刑馬之防徒腥投鞭之望頓失十萬之彊防如披渠酋之金甲如撻微此之役安得不逾年而敵就殛也旣登象繪旣太廟食功載不刋我祀事亡斁

太師徽國文公朱元晦【熹淳熈除江東轉運】

讚曰洙泗百年而孟子作濂伊百年而朱子生元气之防應期而興筆削千古闡明六經精其知聞力其踐行玉振金聲集於大成在一郡必逹在一道必達亦足以發在天下必達在後世必達必來取法

安撫殿撰宣公張敬夫【栻督府機宜文字】

讚曰宗於顯道於仁仲聞道甚早求仁甚勇知行並進義利剖分蛻人欲之蟬融天理之春得尙乎明君不少貸乎小人夙敎思於家庭竟賫志於中原聖謨洋洋於今如存

太師正肅公吳勝之【柔勝生於金陵】

讚曰正肅得師逹於有政畿幙荊軺廩發饑振朝曰汝擅甿曰生我屍而祝之有永無墮可禁者學不可禁者心天監厥徳及物也深何以報之在其後人

太師參政文忠公眞希元【徳秀嘉定江東運使】

讚曰孔孟之國家書戶詩先進風行後進景隨逺逮於漢班班諸儒豈無他邦猶多魯邾惟西山公鄰夫子墻有聞斯道悔其辭章著書滿家黜霸崇王非不逢辰旣登四輔利用存身捲懷眾甫轡絲所經衢壅塗塞愛人之政後人之則

右讚各刻於祠位之下【馬公之建是祠也議位序者定爲四十二人公之大父野亭先生與焉公曰野亭自有祠漕司矣此不必列蓋不欲私其祖也今祠位尙虛其一後之君子當有列野亭於此祠以備其缺者矣】

靑溪先賢堂記公卿大夫士可祠三道一徳一功一金陵帝王州上下數千年間有道有徳有功者相望何吳晉之臣此皆有祠而他代闕焉開慶元年秋資政殿學士大制帥馬公昉祠先賢靑溪最勝處凡生於斯任於斯居且防於斯而道徳功可祠於斯者自我朝上溯漢周列位四十有一取於吳晉僅十有一選亦遴矣先是寶祐丁已公以太常伯任畱鑰建江閫政通俗阜敎民靡不勤章往勸來是祠所繇作屬前宗學諭馮君去非定其可祠者而爲之讚會上謀荊帥趣公易鎭祠事迄未備越一年進視四輔拊甘棠而臨之凡前志未畢者是究是圗祠乃成八月壬辰捨菜成禮會弁如星列古先民洋洋如在景行行止克廣徳心客有賦者曰吳鑿靑溪千二百年九曲縈紆七橋蜿蜒鳴雞射雉荒亡流連防昭明之宮衒樂防之苑宣尾廟攺靑衣祠蕆此溪之所以堙而流之尼於逺也今掲防妥靈聖賢其居令聞廣譽黼黻其書爼豆革管之靡聲敎滌宴防之娛此溪之所以濬而澤萬年之畱都也公謂客曰子徒識靑溪之攺視易聼而不知我朝之度越前代也盍觀之是祠乎淸莫如子陵而隱之致尭其流也忠莫如淸臣而子布子羽其儔也休徴之孝望之之節子隱之勇內史之介逸少之雅仲倫子珪徳施太白東野之文皆可以言徳而未若大伯之爲至明哲則陶朱公整暇則茂安石英邁則士行公瑾幼度皆可以言功未若孔明之爲盛我宋諸賢功徳兼之武恵士行也忠獻茂也忠襄望之也忠定孝肅淸臣也介公滎陽之鄰也忠宣其謝安乎正肅其子羽乎恭恵致尭之儔乎莊簡忠肅公瑾之亞乎至若河南純公山文靖公南軒宣公紫陽文公西山文忠公皆以道鳴者則漢而下所未有也而皆萃於吾宋孔孟而後道不在玆乎有道者必有徳必有功而功之不究或系乎時苟不至徳無以爲道本也重道徳而輕功業人將知體而不知用崇功業而遺道徳人將知流而不知源吳祠所重在功而道徳之意薄晉祠功徳道則未聞也古今並祠三者始備大學之道在明徳新民止於至善曽子發至善之傳曰君子賢其賢親其親小人樂其樂利其利所以沒世不忘也是祠之作因其不可忘而思其所可學某也道某也徳某也功勉而進之三者全則至二則次一亦不失於令名社稷生民終將賴之二三子其有志於斯乎客曰大防新民之賜抑以得公尙友之志公命記之並刻迎享送神之辭使民歌之其辭曰長江兮淙淙踞虎兮蟠龍秀羣英兮禮樂覧千古兮焉窮蹇誰畱兮靑溪穆將愉兮壽宮思至徳兮肇蒼姬避聖嗣兮興句吳竟長幹兮逰五湖燿客星兮隱東廬坐很石兮定吳都懷仲父兮秦淮隅燎赤壁兮偉壯圗憶尙書兮西明居孝感兮冰魚鹿苑兮儒書起烏衣兮見夷吾運百甓兮恢宏橅忠孝兮父子將相兮叔侄登冶城兮想髙世酌貪泉兮徒四壁興文兮雷劉著書兮陶蕭大節兮霜凜凜謫仙兮風飄飄雲龍上下兮東野桃花流水兮致尭肆滎陽兮忠憤相先民兮迢迢天昌宋兮將有曹平江南兮斧不膏徳乖崖兮桑本褒美中丞兮蓉幕髙神明兮待制忠恕兮膚使春風兮壽元气圗繪兮回天意出師門兮道與南建畱都兮垂萬世仗徵兮江無波死封疆兮人知義采石兮功之奇紫陽兮道之繼佐乃翁兮南軒開厥後兮壹是澤斯民兮西山儼元凱兮是似庀管鑰兮北門思尙友兮古人建芳馨兮堂廡合荃芷兮盈庭嫋秋風兮桂枝繚荷屋兮杜蘅薦菊兮寒泉采藻兮落成浴蘭湯兮沐華望美人兮並迎芳菲菲兮滿堂靈之來兮如雲聊逍遙兮容與集琳瑯兮鏘鳴吉日兮辰良蕙蒸兮椒漿元勲兮鉅徳日月兮齊光介民兮景福昭昭兮未央髙山兮景行千秋兮難忘諸氏名行事各具本讚不復書公名光祖字寔夫金華人受道西山後學稱裕齋先生云承直郎宜差充江南東路安撫使司幹辦公事兼明道書院山長周應合記文林郎宜差充江南東路安撫使司幹辦公事趙與輈書從事郎特差充沿江制置大使司主管機宜文字徐道隆篆額

轉運司祠堂三所建立嵗月各有記

丞相忠宣範公祠

忠宣祠堂記治平之元忠宣範公爲江東轉運判官賦籌思亭詩有曰致誠通造化審慮敵權衡境寂居忘倦心虛照自明石刻至今猶存嘉定八年春起居舍人建安眞侯希元恪共使事慕忠宣之賢且愛其詩之防趣深長也廼於玆堂之西剏一室繪公像而敬祠之又采詩中語更所謂激揚亭者曰虛明而堂之名雙槐者易之曰忠宣顧瞻之間先賢在目髙山仰止之意湏臾不忘其深有契於心者耶夫君子之所爲當以三代而上人物爲的不當以兩漢而下人物自安蓋三代而上士大夫朝夕所從事者不越於此心毫髮有差痛自懲艾學日進徳日充中立而不倚全體渾然不可以一善名故繇漢而後𨿽英才間出未有能入其域者我朝人物之盛防於古矣迨元祐間正人森列而忠宣之徳之懿良可仰焉忠宣之論事也慷慨奮發知無不言若濮邸之不當稱親法度之不可變邊隙之不可開皆切於時病屢進而屢黜故天下稱之曰正人然蔡確之逺謫則以爲太過章惇鄧綰之獲辠亦爲之救解忠宣固非朋姦者而委曲如是其志念深矣語所謂君子不器中庸所謂焉有所倚廼平昔之規模也當是時人才非不眾多忠鯁敢言者非不可喜然中正無偏求如忠宣者寔鮮此無他忠宣從事於此心心本不偏制行而原於心斯不偏矣嘗稱孔子之言舉直錯諸枉能使枉者直以爲舉用正直邪枉可化而爲善何必分辧黨人有傷仁化深乎深乎議論持平不爲矯亢使其志常伸其言盡用豈有異時讎復之旤哉三復籌思之詩發揮此心至精至切君子以是知忠宣之所存蓋以三代而上人物爲的也起居正色立朝有徳有言名重當世而獨於忠宣起敬如此亦足以占其所存矣忠宣之帥環慶也畢力救荒不俟奏報而起居之防民也亦然屢請於朝施恵甚博亦有不待報者此又愛民皆原於心所以不謀而同也嗚呼賢哉嘉定元年五月旣望朝散郎試祕書監兼國子祭酒兼國史院編修官兼實錄院檢討官兼崇政殿說書袁爕記

參政文忠眞公祠【徐公鹿卿始立附於忠宣範公祠馬公光祖特建今祠】

文忠祠堂記聖上攺元淳祐之嵗眞公之薨七年矣先是江東大饑死徙相望民之被賜未有加於嘉防乙亥者其徳而思之也莫不然鶴山魏公記公行事而江東荒政乃不及錄南昌徐公鹿卿推求其故以爲闕典方治平間範忠宣公寔典漕事眞公辟堂名曰忠宣繪像其中以示景行至是徐公奉之同室共祀以慰其民無窮之思則移書宗學博士黃君自然求君所行以補遺文之闕黃君曰自然於眞公爲友而知公最詳無若王遂且於救荒本末嘗與聞之以詔後人宜無不可時徐公移浙東憲以書戒遂曰吾行有日矣子必無辭遂遜謝不敢當然其時爲淮西總所幹官職事之閒得以竊聞眞公與李公道傳濟人之政眞公治金陵而行乎太平廣徳李公治池而及乎宣徽皆以身當其勞而分之幕府遂之心有以知眞公之心用敢不辭而爲之記初公渉三館侍螭蚴入玉堂詞章炳蔚聞於宮禁論事上前皆本仁義皆闗君徳治體皆切於君子小人之辧使北不逹則益明復讎雪恥之義中外想聞其風采守泉南帥豫章長沙三山恵民平盜皆有善政外夷詟服天下惟恐其不入相更化立朝發明大學得失與盛衰治亂存亡之義上爲詔讀校文入奏上意懽然接納將舉國而聼之而公薨矣宜乎狹斂一道論述一政毋乃憂其末而忘其本舉其小而遺其大防是不然江東始旱公有憂色合本道義倉及轉般米數十萬斛而厚其積因戶部罷夏稅之請以蠲其徵取郡縣官及寓公之賢以覈其寔大家勿勸分貧者糶乏者濟已甚者輦粟賜之病者載藥與之本之以河北救災之議行之以靑州之政風沐雨徧走二郡不足則開寄納倉出官錢糴之吳中又不足則以翰苑槖中金益之不忍畱都之不及則發私財以賑贍之訖事民益急則轉糶爲濟廣徳守臣附防時好劾敎官以聞公引咎以白其寃值旱漧禱雨白鷺洲人見其對越歲迄以稔告袁公甫筆其事爲錄非特此也推本主上之仁一似仁祖而羣臣般樂怠傲不異政宣者十事語意剴切人之所以心服者豈有他哉仁與誠一故也則民之思之也豈偶然乎哉徐公之祀之也亦豈徒然乎哉文正忠宣有王佐气象識者猶恨其不同周程之學公居遷陽後於文公之沒矣居七年盡讀考亭諸書發揮天理人心之妙蓋有及門而不盡得者誠意寔徳豈一日之力哉宜乎公之自托於忠宣也方眞公立祠時求記於潔齋袁公又求之漫塘劉公二公之所稱若不類元祐气象者由今觀之先生大人之所立大矣豈區區拘剪防墨之所能及哉徐公在朝列數進危言杖節西江綱紀大振嘗請於朝乞緡錢百萬以助糴谷援眞公以言朝廷爲撥祠牒下倉司以備救贍若與眞公之政相後先者夫眞範相去百有餘年徐公之於眞公亦越二十有七載非前有所附麗後有所歆羨也道未必同而心則一也一者何盡其心卽盡其天也子思曰思知人不可以不知天孟子曰存其心飬其性所以事天也詩書格言孔孟遺論遷陽之學南昌之敎爲有本矣後之學者其可不務於斯是嵗八月寒露日朝散大夫顯謨閣待制知寕國軍府事兼管內勸農營田使王遂記並書奉議郎守祕書丞兼權屯田郎官黃自然篆額

寶祐二年馬公光祖兼持漕節始至謁範忠宣眞文忠二公祠僻隘弗稱文忠公寔公所師而忠宣公又文忠公所嘗祠也思以掲防妥靈瞻前景行乃重建祠於籌思堂之西偏以二公並祠焉視舊宏防祠庭嚴肅蒸嘗惟時公自爲文以告二公告忠宣公文曰【維寶祐二年嵗次甲寅十一月庚子朔初三日壬寅中奉大夫守司農卿總領淮西江東軍馬錢糧専一報發禦前軍馬文字兼提領措置屯田時暫兼權江東轉運使司事借紫馬光祖敢昭告於大丞相範忠宣公光祖惟世所難得者才才所難得者時治平一代盛時也江左逺在南服觀風之任必惟其人公以名世領漕事吏化其防民懷其徳凡所以培植相業以開元祐之盛者寔發源於此故莭義凜凜至今與龍盤虎踞相爲淩厲屍而祝之以風後人宜也而偏隅陋宇適所以彰司存之不敬朅來共職躋公堂目公像所謂堂堂嶷嶷爲砥柱爲虛舟如曽文昭公所銘者儼然猶存是不可不起敬起慕於數百載之下也用徹而新之以表前人之心以厲後人之業以昭太平人物之盛敢因告成以冩其志惟公其鑑之尙饗】告文忠公文曰【維寶祐二年嵗次甲寅十一月庚子朔初三日壬寅門人中奉大夫守司農卿縂領淮西江東軍馬錢糧専一報發禦前軍馬文字兼提領措置屯田時暫兼權江東轉運使司事借紫馬光祖敢昭告於大參眞文忠公先生光祖幼志於道年十四五時誦先生救楮疏巳願執經簉弟子列旣冠爲新諭簿先生寔帥洪都嘗以文字求質正防先生以憂去未暇也及宰余幹始獲登先生之門心經政經文章正宗夜气箴裕齋詩皆爲光祖作先生之望光祖深矣期光祖厚矣今以縂攝漕先生棠蔭在焉流風善政其隱然於人心者垂五十年如一日屍而祝之以與忠宣範公並祠宜也而頽垣敗宇卑陋弗稱光祖祗欵之餘旣求先生之遺迹而遵行之而保守之乃相彼爽塏辟舊而新繼自今事君臨民行巳援物不以先生之心爲心者有如大江𨿽然豈特光祖也哉後之爲使者目遺像之儼然其尙知所矜式夫祗奉之初不敢不告尙饗】上梁文【伏以此地百五十年有兩福星之臨照後天數十萬載同一北斗之瞻依可無松桷之新以寓爼豆之薦矧踞虎蟠龍之形勝有偉故都而服牛乘馬之轉輸寔爲重寄於皇昭代間生大儒在治平則忠宣範公持簜節而來於嘉防則文忠眞公奉板輿而至咨諏一道先後同心倚栁吟詩念念羣黎之休戚發棠賑歉熙熈九郡之歌謡𨿽異時天下蒼生均防利澤至今日江東遺老尢慕髙風趾其堂則如見其人懷其道不獨祠其像奉使縂領提領運使大卿禮樂膚使文章正宗一則遐想於範模一則親傳於衣缽每於退食自公之暇輒哦景行行止之詩摩挱壁記之未漫彷佛梧姿之如在蒼苔緑水嘆偪仄於舊祠靑戶紅窗爰恢張於新址式昭所敬用妥厥靈未須迎送有歌如羅池之祀栁子厚庶防飲食必祝若潮人之事韓昌黎肇舉修梁敬陳韻語東日擁金盤上碧空咫尺憇棠蹤迹在如親霽月與春風西貫索星沈太白低廩廩胸中兵甲在喚回前哲掃鯨鯢南薫風畫永度晴嵐二老九京如可作杯茶演易到芝函北沙漠茫茫云似墨風雲天險界長江千古丹忠思報國上臺斗森森羅一望對越蒼穹無媿心仰止前賢皆好樣下燕雀爭先來賀廈東南學子皆瓣薌如水朝宗長不捨伏願上梁以後道脈之壽無窮人心之趨益正須知參政宰相元自此而推之个般好樣監司深有望於來者】

太子少師野亭馬公祠

野亭祠堂記理在天下惟公平可以服人心惟忠孝可以揚先志歷世千百猶一日也蓋作善降祥時廼天道而芾棠之思必有感於中者爲之夫豈偶然也哉惟我聖朝以仁立國以忠厚待士大夫滲漉涵飬愈積愈逺一時有位之士知有體國奉法愛民澤物而已一念精白培壽國家之脈源流所逮非止其身宜乎垂芳襲慶代有顯人呂王韓範重珪疊舄赫奕焜煇衣冠之盛其來尙矣東陽馬公之純慶元間以承議郎主管江東轉運司文字防平公正克相其長持畫婉婉邁悳維多後六十年當寶祐戊午公之孫光祖淸才敏徳昭名於時天子鑑其忠使華玉麟晉以書殿恩例眎執政皆殊遇也然其臨民蒞事壹是以祖爲法越明年春上以陪京之鑰非重臣不可授防下鐘山艸木悳威衣被卓乎忠定之重來都之人士歌舞疇昔桐鄕之愛易地皆然爰請運管廨之偏繢公而祠焉碧瓦鱗鱗璿題列楹垾基拓岸事不戒而備中元後二日率屬落之起瞻徳容丰骨逺臚蒼髥古防衮衣朱而貂蟬峨也丰儀肅肅可拱而卽溯其心君川渟玉韞生發迆邐有衍未艾懿哉因乎喬木之家盛惪之祀而驗於感應之理不可誣也公弱冠登隆興進士第與南軒東萊講貫精詳天文地理制度之學靡不洞究爲三山防與上官爭是非民之全活者眾有欲薦公中都官輙遜謝之其介陗恬退類此喬文恵公行簡葛端獻公洪皆橫經執弟子禮其在鄴時吳居父鎭守有防日不來春便晚開盡桃花蓋與公唱醻之句石刻尙存公篇章吟詠初不苦思而意巳獨至金陵百詠殆遺槁耳平生著述如書經中庸大學說周禮隨釋講義春秋編年圗豫章流芷雜著於家史具載旣老世號野亭先生今祠旁扁掲刻嵗月於柱志不忘也先生自資政恩累贈太子少師祠之興工逮訖事凡日周一甲子其燻華供設屏龕爼豆悉仿忠宣西山二公之禮或曰先生昔列屬也往之乎曰明道嘗簿正上元矣衟之所在下風北面可也世無孔子而老耼郯子愔愔於祈招此世之所以不古𨿽然象賢崇徳示民知所敬抑觀風者之先務云旹開慶元年八月旦日朝議大夫行尙書戶部郎中縂領淮西江東軍馬錢糧專一報發禦前軍馬文字兼江南東路轉運判官倪垕記馬公光祖因是祠之建慮香火灑掃之久而怠也乃捐俸余貿田百畆有奇以嵗収之租給其需其事於運司主管文字防嵗防其羨以俟繕修且刻石祠下

府境諸祠

顏魯公祠【在句容縣】

魯公祠堂記淳祐二年遂守宛陵愛顏魯公之爲人而無能得其像者朋友劉汝進過虎耳山謁其墓而得之取南丰祠記而讀焉意其若臨川爲堂以祠者亦足以表示一方矣後五年知句容縣張君榘以縣圗經見寄載縣東來蘇鄕後顏村有顏尙書塜石具在然後知公𨿽死於蔡州而逾年淮蔡削平贈公司徒諡文忠而盧杞旣貶李希烈敗喪斬首獻於朝有詔子顏碩防防歸葬後顏卽虎耳山句容爲邑終唐之世惟至徳戊戍與上元辛丑以屬升州眞人將作析而二之故其砧基猶號潤州句容縣顏尙書塜九墳十八墓嵗代流易昭穆雜處惟有石人石柱石版墓地𨿽存而墓志無在奠克表識是可謂闕典矣自陋巷斷絕顏含師古咸以文名杲卿兄弟皆著風節公字畫遒勁其放生記及府學茅山碑皆爲世所貴重晉有卞壼防城之難父子一門並著忠孝𨿽非土人其去之三百年著稱一郡豈偶然者故莫易於慷慨殺身莫難於從容就義觀公之志於死而不輕於死亦足以見其處之有道矣夫死生大節也出處大事也唐之禍始於天寶甚於貞元宋璟張九齡已死李絳裴度未生當是時惟郭子儀陸贄叚秀寔李泌陽城爲得人而無救於唐之患微李勉鄭叔則等救之於前李臯慟於其後則人心之公理絕矣平原失守恨二十四郡無一忠臣至有不識公之嘆十七郡見推歸事肅代遭李輔國元載盧杞不悅南丰所謂忤於世失所而不自悔者天下一人而巳此足以見其爲烈而所以處之者未見也初杞聞舌防先中丞面矍然下拜而怨已深迨李元平奉使無狀而代之行是一死也而但敕子弟奉家廟撫諸孤四將彊相推脇公曰吾兄杲卿守節而死希烈計終不爲用拘送蔡州自度必死自爲之志曰此吾殯所是二死也希烈問朝廷羣臣儀式不對積薪於廷欲焚之公怡然笑曰豈受汝誘脇此三死也僞使稱敕從大梁來公罵曰逆賊耳此四死也自言吾且八十至七十六而縊天下望而稱爲魯公朝不必廢帛不必賜其所以立未易言也南丰猶恨其雜出神仙浮圗之說韓愈之外未必可以責人近世名公咎其年髙不能勇退此言當爲後世發而非所以論公也張君曰此非開人心覺天理爲令之職乎所宜表其墓求近居進士髙元指示其處且忻然恊力而立祠於中刻石以補墓上別圗其像作文以侑嵗時祭祀云唐有天下兮內政不綱夷狄嫵嫚兮藩方陸梁平原不動兮卒滅範陽準蔡勃奚兮諸鎭喪亡陋巷有孫兮甚賢且良志存王室兮一飯敢忘使行宣慰兮其謀不臧餧之賊手兮肆毒虎狼餘生在廷兮余死在牀忠肝義膽兮其未可量惟升有縣兮山髙水長虎耳名山兮來蘇其鄕卞壺忠孝兮臣子有光兩縣一州兮百世齊芳從容赴義兮厲以自彊畏怯觀望兮敢有伏藏鑱石爲兮祠之於旁蘋蘩以薦兮春秋烝嘗遂初讀句容志見其載顏尙書塜在來蘇鄕後顏村及顏運使牒府歸回苗稅重建祠堂深爲魯國公痛之及讀本傳新舊史皆不載獨門客因亮行狀言歸葬萬年縣鳯棲原而令狐峘撰公志在萬年縣舊原忠臣義士志無不在而地防中原益可痛悼矣明年六月中伏日華文閣直學士中大夫提舉江州太平興國宮徳安縣開國伯食邑九百戶賜紫金魚袋王遂記並書

一拂先生鄭介公祠【讀書淸涼寺遂擢甲科因詆新法被謫還鄕日所存惟一拂耳】鄭介公諡議宣敎郎太常博士劉靖之議曰謚以官品得法之常也諡以節行得法之非常也國家以常者伸義則夫非常者固弗以輕予也三山鄭公死於宣和官止九品紹興追贈秩視七品肆我主上褒崇名節風厲來世於是特防賜諡奉常其可以常書乎熙寕新法王安石忮忍專欲刼制於上呂恵卿之徒姦險小人締交於下蔽主誤國忽天誣民元老名儒防擯殆盡鄭公昔師安石思報知巳緘書屢進牢不可反憂憤忠圗所目覩述爲奏篇使斯民顚連流離憔悴艱阨之狀畢陳於前而當時椎膚剝髓斂掠不仁之政悉聞於上神考惕然動悟夜寢不寐旦卽勅罷某事某事之不便於民者凡十有八責躬求言久旱以雨蓋公是時監門一小吏耳越職冒言至於擅發馬逓甘蹈鼎鑊而不之顧安石由是以去位要君而用事小人環泣上前目公狂夫欲正其罪公復累上書明斥恵卿指爲賊本與呂嘉問力辯市易且極論邊兵不巳爲大不祥羣黨攻之遂罷門局公尋復取魏徴姚崇宋璟及李林甫楊國忠盧杞等傳迹在位者所行之事其合於林甫輩而反於姚宋者類而比之畫一以進感奮激切言無用隱奏入執政大怒興獄文致公於是有貞陽之行逮元祐初命爲泉州敎授元符元年再遷英州崇寕之初旣起復停竟不果敍用以沒公自少刻勵於學書無所不讀而貫以一理其序自以爲上不諛公卿下不原鄕黨水火可蹈而議論不可回以四方萬里之飽暖爲巳之飽暖四方萬里之欣戚爲巳之欣戚其志何如哉不幸逢新法鼎沸之時欲以杯水救輿薪之火精誠貫徹能使九重之邃洞見幽僻披圗長噓獘法立變人情驩呼天意感回吁亦偉矣在英十年陶冶風化俗以知學文忠蘇公論薦之詞有曰俠以小官觸犯權要冒死不顧以成直言又曰考其終始出處之大節合於君子殺身成仁難進易退之誼元祐欲用而未達紹興追卹而未盡歷七十有餘年乃克議易名之典豈非勸奬忠直寔我祖宗之家法而天則畱之以助今日更化之善意乎然則謚孰爲稱曰謚之羙者多矣公居之何慊然與其得夫人之所同者孰若得公所自許者之爲貴公名俠介夫其字則介云者公生平之所自許者也冠字死謚其義一也先儒有言古之爲謚者取於名取於取於字況在諡法知死必往曰介執一不遷曰介方公書初上固曰陛下觀圗行臣之言十日不雨卽乞斬臣宣徳門外以正欺君慢天之罪如稍有所濟亦乞正臣越分言事之刑洎書再上又曰臣言非耶乞斬臣於眾人之前以塞流言洶洶之路此可謂不以利害禍福遷其所守死而必往者矣後之人聞公介然獨立不懼之風其忠气義烈千載猶可興起也請諡曰介承議郎行祕書省著作佐郎兼沂王府小學敎授兼權考功郎官李道傳覆諡議曰故贈朝奉鄭公旣沒九十有六年詔有司特議其諡公名俠字介夫太常博士謂古者有取謚於字之義又謂公平生行事合於知死必往執一不遷之法請謚以介按公本從王丞相安石學熈寕中王丞相以政事毒天下公規之不受丞相誘公以利公不爲動顧方以區區抱闗小吏上防極言丞相之失且圖所見小民流離困苦之狀自城門附馬逓達銀臺通進司爲宻急事以奏忠誠懇惻上感天聽上爲行其所言十有八事中外竦動王丞相旣罷公連上書論呂恵卿姦狀尢切公𨿽坐此得罪竟坎坷終其身然百嵗之後讀其書想其人凜然生气如公之在目也嗚呼可謂介矣抑嘗考公平生所歷蓋自罷監安上門謫英州十有二年遇哲宗卽位赦得還元祐中兩蘇公先後言於朝始除泉州州學敎授秩滿任以憂去免喪授泉州錄事參軍元符初年再貶英州後𨿽復以赦還而終老不復用矣夫介然特立於眾小人之中其介猶可及也介然特立於眾君子之中其介不可及也元丰以前元符以後公之不合固宜當元祐時元臣秉鈞眾正滿朝起於謫籍起於州縣起於巖穴者蓋不可勝數公之犯顏忘身宜在諫官禦史之選而再命分敎復爲糾曹十數年間不出溫陵之境當時任引彚之責者於此不爲無憾而公之不少屈以求合者至此益可見矣易曰介如石孟子曰栁下恵不以三公易其介公其有焉初臺獄旣就呂恵卿議當公大辟神宗曰俠所言非爲身也忠誠亦可念豈宜深罪神宗聖明萬無殺直臣理公每上書輒曰臣言不當乞斬臣首則進言之時公固先以死自處矣非知死必往歟自熙丰至於元祐至於元符至於崇寕宣和時事屢變而公介然如一非執一不遷歟博士議是防謚曰介【詳見介公書堂】公未第時嘗隨父之官江寕得淸涼寺法堂西偏一室閉戶讀書卽從學王金陵時也後人名其所爲介公讀書堂嘉防十四年縂領商公碩肖公像建祠於此【上梁文抗疏安上門天下共髙其直節讀書淸涼寺主人首訪於遺蹤凜生气之猶存慨故家之無防乃卽寒齋之舊聿嚴繪像之祠恭惟西塘先生介公學道欲如孔顏事君必惟堯舜官爵非所望豈法科書局之能招淸儉終其身視羙食華衣而若凂防嘆旁觀之好著要因所見以爲圗畱英十年在泉三任𨿽困死流離之相繼獨剛方勁正之不回嘿予龍期曽止朱塘之水寕憂蛇伏自安寶梵之居貫通神明始終眞實貶於元符而復官於崇寕之後追贈於紹興而賜諡於嘉定之初時自爲之屈伸我何有於榮辱鄭公坊裏巳表門閭瑞像閣前尙餘屐齒尋書卷酒瓶之地薦寒泉秋菊之盤堂上徳容聳萬竹淸風之勁槖中奏槁奪列星秋夜之光何妨半山老子之卜鄰更許鐡冠道人之入夢奉使縂領郎中挺然風韻同此襟期當飛芻挽粟之時豈専足食思立懦防貪之士示不忘君壯一拂之淸髙起百年之文獻不特發此邦之祕亦可占斯道之興爰舉修梁載形善頌拋梁東石頭城挿翠微中先生萬卷髙吟處尙憶寒齋雪衮風拋梁西書堂新傍五云低想象當年忠義气碧霄秋日貫晴蜺拋梁南天外三山翠入檐法眼禪師休說法漏殘書卷酒微酣拋梁北坐挹空江煙水綠髙風千古照人寒淸涼何用瀟瀟竹拋梁上舊閣無人思瑞像使星家近鄭公坊獨立西風懷卓行拋梁下日照朱欄凝碧瓦只將一拂振頹波定有同心來賀廈伏願上梁之後上知所學家有其書抱闗勿卑於小官考槃當明於大義秋風涼殿徒懷江山艸樹之悲晝日禪闗共作亭檻松篁之想】

南軒先生祠【在天禧寺方丈後先生舊讀書處也】

重修祠堂記人之生有此心則有此知堯舜之聖此心此知也夫婦之愚無以異於堯舜以天而不以人則明以人而不以天則昏夫尊賢而賤不肖好善而惡惡此人之本心與生俱生天理之自然也比小人慢君子趨惡而違善此習之而不知人欲之使然也何以言之匹夫信義行於裏閭蓋有盜賊斂干戈而過其閭者烈婦毅然而不可奪世俗固有立祠宇以奉之者是孰使之天寔爲之人心之良知也降周訖孔至孟氏而道統不傳天理防泯人心日晦由漢而下上下之間莫有任此責者至於宋尊道重徳巳見於削平肇造之初人心之善芽蘗此時其後濂溪二程先生出而發聖賢之祕孟氏始得其傳道統於是乎有宗中興以來文公朱先生以身任道開明天心南軒先生張氏文公所敬二先生相與發明以續周程之學於是道學之升如日之升如江海之沛婦人孺子聞先生之名皆知其爲賢譬之景星麟鳯不以爲瑞者妄人也凡講習之地皆有祠宇崇尙嚴潔足以啟人之敬仰百年之間儒風彬彬豈無自而然獨金陵天禧寺之側有屋六七楹曰南軒寔先生習之地想其朝思夕惟參前倚衡天地之運化聖賢之傳授父子講求乎尊君救時之防友朋發揮乎垂世立敎之序闗百聖而不違通萬世而無媿是軒也豈容使之荒蕪而不治惜乎嵗久希重道之士日就傾圯甚而春時爲防宴之所杲昨贅江淮幕猶扄閉空閣未至若今之狼藉心竊念之告之長而莫我聼近冒閫事欲因舊而增新之比至殆不可舉目於是命工治葺內外整齊繪先生之像於中使承學之士載瞻祠宇尙想道誼人亡道存如將見之興起良知有躍然不自巳者嗚呼閭有當式者墓有當拜者此軒之當新庸非守邦者之責尙冀來者之不忘也系之辭曰孟氏日逺吾道日昏道之明昏儒之疵醇學焉而疵韓董荀自時厥後疵亦靡聞我宋立極曰義與仁敎風徳雨太和蒸薫篤生鉅儒濂溪二程文公宣公道學中興伊昔宣公誦學斯軒南軒之名與道俱尊胡未百年棟宇摧傾今我來斯載瞻載顰亟命匠氏斬然一新有隆斯堂鏘鏘其門像圗惟肖奠位妥神遂使先師不窘暑寒牢醴時薦觴豆序陳豈軒之新軒存敬存礲石琢詞以告後人淳祐三年七月丙子後學杜杲記

忠肅劉公祠【在蔣山東庵】

淳熙二年府境大旱畱守劉公珙賑濟有方民被其恵公去五縣令共繪像祠之於蔣山東庵侍禦李公處全作記資政殿大學士劉公尹建康之明年政治徳洽防施化行民有父母奠厥攸居江東之人咨嗟感涕謂自我宋混一區夏繇開寶迄今更牧守防人矣若張忠定之明張文懿之靜包孝肅之肅傅獻簡之愛公寔兼之眎兩漢循吏有加焉先是旱澇洊至嵗弗順成民將阻饑公夙宵勤勞罔敢自逸且懲近世習俗欺誕之獘乃悉具寔以告於上蠲租勸分賑廩輟漕凡可以恵荒政者咸推行之又慮商賈之或壅也復請詔上流郡縣毋蘊年毋重徵茍奉行弗防得以禁利聞繇是大江而西巨艦連檣輻輳於東谷價以平民乃粒食無有轉徙所活蓋以百萬計恵澤旁浹三鄰賴之以免道殣嘆息愁恨之聲爲易歡謡休績升聞天子嘆嘉亟賜褒詔以倡九牧藏在盟府公拜手稽首颺言曰允修政謹備以禦水旱加恵於元元俾得事父母育妻子皆陛下之仁之明幸畱聽臣言故臣得竭其區區效萬分一以出斯民於溝壑系天地父母不貲之施臣何力之有焉貪天之功以爲巳力臣寔恐懼故勒琬琰庸侈上賜庶防激墯吏之不在民者又以周宣王之事見於云漢車攻吉日江漢常武之詩者反復申戒欲使中興復古之盛見於今日士大夫然後益信服公憂國愛民其心本於至誠非誇世邀名者昔汲黯使河內河內貧人傷水旱萬餘家或父子相食黯以便宜發倉粟以賑貧民請歸節伏矯制罪武帝𨿽賢之然終以爲戅且妄發不果用先正韓國富公弼自政地以防出藩其在靑社河朔大水民流京東韓公勸民出粟得十五萬斛益以官廩營公私廬舍十餘萬區散處其人以便薪水立法簡便而周至活五十萬人募而爲兵又萬餘人防以不善處嫌疑地尢之韓公曰寧以一身易數十萬人之命不悔也其後韓公卒相仁宗輔政三世爲宋宗臣較之漢武帝所以處汲黯者逺矣公以宥宻之舊望臨一時文能拊眾武防威敵天下所待以致太平於期月之間擁樞機坐廟堂爲天子經營四方復兩河歸輿地圗不動聲气措萬世於泰山之安公之任也廼今年三月制詔進公觀文殿學士上用公之意方隆江東之人懼公之歸而不得見也屬邑五大夫知上元縣趙君公崇知江寕縣趙君伯渙知溧水縣司馬君僖知溧陽縣周君世修知句容縣朱君光弼因民之願欲繪公像於蔣山精舍公禁之不可又相率以書抵處全而告以大略如此且曰公朝夕相天子則無一物不被其澤豈惟江東然吾江東之人徳公也深不止其身又及其子孫思欲家至而日見之飲食必祝將不獲如都人旦旦望衮衣於衢路也則非畱公像不可公𨿽欲遜善而辭名柰違眾何吾子於公塲屋諸生也盍書之處全復於五大夫曰此固公之所甚不欲公誠朝夕且入相布徳和令治盛功隆竹帛紀之鼎彛銘之則公之像冠煙閣雲臺之上矣於此乎何有𨿽然邦人拳拳愛慕之意則可嘉巳其敢辭不名所以褒美政崇大臣褒羙政則臣工勸崇大臣則帝室尊有唐故事也抑千百世之下嵗月猶有考焉請以書於石五大夫皆曰惟乃系之以詩曰大江之東鐘山石頭虎踞龍蟠帝王之州行闕峩峩翠鳳鴹鴹其民夥繁事亦浩穣顯允劉公文武咸宜帝曰欽哉往撫朕師公自湖湘植纛建牙揚舲東來兵衛無嘩公旣開藩童耋歡呼剔蠧鋤姦防煢撫孤饑饉適臻公弗遑寕剡章以聞荒政是營謂昔堯湯水旱莫恕民之毋餒維備先具旣蠲賦租旣發貯儲舳艫萬艘銜尾而俱市有餘粟民無菜色洋洋頌聲載彼阡陌民昔未飽公弗安寢今含哺嬉公始髙枕帝用嘉錫公璽書幹文晉如玉音鏗如明明在上公避不有於赫丰碑光气沖斗帝禦正衙一日萬機衮職有闕誰其補之金節煌煌行趣公朝公朝京師四夷寢謀帝曰於戲汝爲直儒汝社稷臣其遂相予公居廟廊明堂孔陽曰都曰兪帝垂衣裳淸廟崇崇羣後雍雍鼓鐘竽笙告時成功一人萬年公執魁柄肖貎在堂邦人之慶記成於丁酉之冬而碑石褊小未及刻明年公薨邦人思之益切謂登峴首而墮淚者有碑故也住山祖慶旣易玆石俾處全並書之淳熙八年嵗在辛丑四月丙午朔朝奉大夫李處全【闕】

景定建康志卷三十一﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷三十二

宋周應合撰

儒學志五

貢士

解額

晉元帝初制揚州嵗舉二人【先是以兵亂務存慰悅逺方孝秀到不防試普皆除署至是帝申明舊制皆令試經有不中舉者制刺史太守免官太興三年孝秀多不敢行到者托疾】宋制丹陽郡嵗舉二人【凡州秀才郡孝防至皆防試天子親臨之及公卿所舉皆屬於吏部序才銓用凡舉得失各有賞罰失者其人直加禁錮年月多少隨辜議制武帝爲晉相國時嘗申明舊制依舊防試】

隋制蔣州嵗貢三人

唐制升州嵗貢三人【有才能者無常數】

本朝中興初建康府解額一十名紹興二十六年增爲一十一名【紹興通用貢舉格建康府解額一十人及凖紹興二十六年二月七日指揮節文西北流寓東南可將二十三年各州土著進士終塲人數計若干取一人謂如某州解一千人就試終塲一百人解一人之類當年解就試流寓終塲人數每多土著人分數卽添解一人或零分流寓人少去處依土著人十分爲率三分亦解一人謂如土著人每百人解一人其流寓人就試零三十人以上亦解一人之類若以後解秋試人多不得過二十六年所取人數續據鄕貢進士李伊等四十二名狀乞將流寓土著士人紹興二十六年二月七日指揮混試本府取放一十一名本府遂申尙書省並禮部乞賜施行回凖省札指揮節文尋行下國子監勘當得本府所申旣流寓人與土著人混試逐舉取放一十一人札付本府照應】端平元年守臣奏以建康行闕之重請比臨安府防例特與增添解額八月十日奉聖防建康府解額特增兩名共以一十三名爲額

貢院

建康府貢院在靑溪之南秦淮之北卽蔡侍郎寛夫宅舊址也乾道四年畱守史公正志建紹熈三年畱守余公端禮修而廣之嘉定十六年端禮之子嶸爲守撤而新之陳公天麟楊公萬里嘗爲記

重修貢院記古者自京師至於鄕邑皆有學自秀士至於進士然後官使之攷王制之所載士未始不出於學也後世學校科舉之法並行以學校飬士而以科舉取士飬之取之各異其所羣試州裏拔其尢者與計偕又羣試於春官故自京師至於郡國莫不有取士之所焉士方集有司設案主司而下下堂拜焚香肅士就位則禮闈之設𨿽近沿唐制亦所以貴進士之科而不敢茍也於古何戾哉建業多士異材輩出曩有魁羣儒首異科而爲名公卿者項背相望也故其後子弟益自勉應三嵗之詔者常數千百人兵興百事鹵莽有司不暇治屋廬以待進士始奪浮圗黃冠之居而寓焉郡凡幾守率置不問或告之則曰此非吾之所急也史侯自天官貳卿出鎭之明年諸生以是爲請而其故基爲閭閻營舎者四十年矣侯慨然念之指地而易其居捐金而償其遷築之費取羨余之木爲屋百有十楹適它郡潦傷民流移江上侯因募之使食其力不足則助以廂卒經始於季夏中休竟事於中元是嵗乾道四年也面秦淮接靑谿挹方山气象雄秀侯集賔客而落其成揖諸生而告之以進徳修業之方薦紳韋布之士作爲歌詩以贊其善且曰侯於吾建業之士至矣願求文以識其功侯因以屬予予爲之言曰世之爲吏非通材不濟也欲興利起廢無經畫於事之先則縮朒而不敢爲不然則不防財之匱民之勤而惟吾有司之事是集是亦安取於吏也侯通儒也於書無所不讀於天下之事無所不悉故是舉也國人不及知而辦於咄嗟之頃其它撥煩濟劇率稱是其與覈寔而浮名飾外而遺中本末首尾衡決倒植而興學校益庖廩謂之崇儒證辭於民則曰獨柰何厲我勤是不急爲者其當戾何如也於戲侯亦賢矣哉自玆取巍科登顯仕追迹耆舊皆侯賜也建業之士勉之侯名正志字志道丹陽人十一月旦左朝散郎充敷文閣待制知鎭江軍府事宣城陳天麟記左承議郎通判建康府事姑蘇嚴煥書左朝請郎直顯謨閣權發遣江南東路計度轉運副使公事浚儀趙彥端書額

又記金陵六朝之故國也有孫仲謀宋武文之遺烈故其俗毅且英有王茂謝安石之餘風故其士淸以邁有鐘山石城之形勝故其地爲古今之防盛有長江秦淮之天險故其勢扼南北之要衝地大才傑而官府事物獨庳且隘顧可謂稱矧是澤宮古以擇士公卿大夫是之自出而爲屋才百其楹嵗陁月隤至者千人項背駢絫至緯葭爲廬架以蒼筤雨風驟至傴僂蔽遮僅全文卷紹熈二年春三衢余公自刑部尙書除煥章閣直學士寔來居守幕府肇啟一新百爲劬躬疚懷於夙於夜仁聲義貫允洽甿庶文令武競兵戎載肅靡政不葺靡敝不革孚於九郡水順雪釋一日庠序諸生秦晉等充庭果以爲請公卽命駕率屬往而相攸則見藩拔級夷棟折榱傾廩廩將壓顧謂治中廖君俁曰斯邦斯士而延以斯廬不湫隘否不簡陋否其宜稱否廼徹厥舊廼圗斯新意匠是斷畫堵是度棟杗崇崇柱桷奕奕率眂舊貫蓋四之一考官有捨揖士有堂爰廊四廡爰拱二掖可案可幾可研可席堂之北堧中闑以南前後仞墻內外有閒自闑之表緘封之司寫書之官是正之貟左次右局不淆不並防爲門闗啟閉維時職誰何者於此攸宅凡二百一十有二楹自堂䢐庭自庭䢐門自門䢐裔皆甓其地士之集者霽則不埃霖則不淖經始於是嵗冬十一月八日明年春二月廿三日落之其費凡爲緡錢一萬一千爲米斛六百木一萬一千章竹一萬四千个甓瓦六十萬三千枚云公屬予記其役予諗於諸生曰公之於諸君不薄矣今玆嵗當大比諸君徠試於斯盍亦長江以爲操三山以爲觚以寫胸中王謝康濟之長防以答鐘山艸堂之英靈毋抗毋諛毋諼毋憮以毋負余公延竚之至意公名端禮字處恭中奉大夫直龍圗閣權江南東路計度轉運副使廬陵楊萬里記並書

轉運司貢院舊皆寓試僧寺嘉定九年眞文忠公徳秀始建貢院於靑溪之西【是嵗習庵陳塤首冠漕闈明年爲禮部進士第一】常平提舉李道傳爲記

初建貢院記國朝之制諸路置使按察各有職掌轉運使最先置所掌最多提舉學事旣省又兼掌學校貢舉事間三嵗詔諸州各試其士升之禮部士與爲吏者親嫌則偕巳仕而鎖其防者試於轉運司江東地大人眾才雋間出數十年間由轉運司之試擢髙科登貴仕者數數有之顧試院未克立每寓於浮屠者之宮庳隘弗肅有司患焉前使者汲郡孟侯獻始度地於建康府城之東南隅廬陵胡侯摫以縂領財賦兼攝使事稍儲錢以俟費它未皇也嘉防八年祕閣修撰建安眞侯徳秀爲副使至則曰是不可以不成於是相其陰陽正位南鄕築而增之其崇五尺背負鐘山前直長幹淸溪環流秦淮旁注寛閒爽塏不僻不於校文論士爲宜九年三月戊寅命工興事二十日而堂成又十日而聽事成修廊繩直表裏相望外而羣執事之吏各有役局七月丁夘工告訖事侯謂道傳盍記之道傳竊惟近世取士之制每不如古専尙詞章而徳行道藝之實喪多爲文法而防恥禮遜之節壞世人病之學廢而詞益下俗澆而网益宻𨿽上之人亦竊病焉防其徑以誘之於前艱其門以塞之於後使爲士者棄鄕井走道路無復懷寶待賈之意又識者所深病也學古行道之君子思救其獘考古之意酌今之宜使敎學興風俗厚賢才出治功著其規模條目本末先後必有可言者然豈有司所得爲哉若夫合圎冠方屨之士以校其藝曽無定處而反托於異敎之廬事益茍名益不正此則有司所得爲者是役也侯蓋爲所得爲而巳學古行道侯之素志所謂考古之意酌今之宜以救歷世之獘者其必慨然於此矣夫豈特以髙科貴仕望江東之士哉侯正色立朝風采聞於四方奉命出使専以激濁淸洗寃澤物爲巳任嵗適大饑民賴以全活者不可數計斥燕饋削浮冗獨以餘力克興是役材無彊賈庸必厚給田裏不知州縣不與是皆足書道傳旣承侯命因推古者取士之意平日所望於侯者備論焉院爲屋餘百五十楹錢以緡計者萬四千有奇董其役者主管文字趙與悊嘉定九年七月日朝散郎提舉江南東路常平茶鹽公事李道傳記寶謨閣直學士中大夫知池州軍州兼管內勸農營田使鄒應龍書端明殿學士正議大夫簽書樞宻院事兼太子賓客曽從龍篆額

府學贐送規約契勘夲郡士子率多淸貧每當賔興上南宮者以裝賫爲苦今學校創置房緡專充贐送條具如右【贐送數目並月銅錢】

一置到房廊各有赤契及總簿該載

一收到賃錢専委直學一貟拘別項樁管如遇官放湏契勘所放日分等第錢數月終轉結簿歷取兩敎授花押

一贐送鄕舉發解各五十千免解者半監漕國子發解各二十千免解者半武舉發解各二十千免解者半宗子應舉發解宗學發解各二十千鎖應十五千取應減半過省各二百千自太學過省及捨法免省者半武舉過省各一百千自武舉過省及捨法免省者半宗子應舉過省宗學過省捨法免省各四十千鎖應三十千取應減半補入太學各一百千入武學者半入宗學者又半

一本學贐送貢士系於使府勸駕後一日就公堂設醴面致贐金庶無減尅之獘

一此項錢専爲贐送夲府士人惟特恩人不送試入前名賜出身照過省例續送如有時官流寓宗室過往舉人並不支送

一已受贐禮人因事不能成行或至中塗而旋者並將元錢回納如果執畱申府拘理或身到行在寔有事故不能入試仰同赴試人保明免行回納

一置到房廊或有損壊卽支本色錢修造明置文歷不許虛破

右具如前永宜遵守事力未裕姑立大綱增廣前規尢有望於來者

記云金陵大都防六朝風流未逺我宋淑人心以道徳翕然盡歸醇厚中興南渡天蹕駐臨行闕岧嶤龍盤增秀光涵玉井瑞產金蓮距今百年人物鼎盛魁杓聮耀益大彰明端平初元皇上嘉恵陪京增貢士額登名天府者十三人嘉熙攺元諸生請援京師例到省郡復上其事於朝剡奏朝騰兪音夕播士鳶飛魚躍莫不舒翹揚英奮迅功名之防郡敎姑孰陶公熾誘掖後進以明道書堂撥入嵗租易金市屋日僦月儲爲貢士資旣而盱江孔公聖義同掌敎席相與翼其成與計偕者遣送𨿽各有差踏梅江岸觀國之光皆得以壯行色春風槖籥吹噓成就者爲多是舉也眞鄕邦無窮盛事嘉熙攺元十一月朔郡人從政郎宜差充蘄州州學敎授吳蒧記

本府勸駕於貢院掲名一月後就設防開鹿鳴宴凡本府新舊文武舉及漕司新舉人皆預焉津送有差本府正請士人每員送十七界防子三十貫文折緑襴過省見錢一十貫文七十八陌酒四瓶毫筆一十枝試卷札紙四十幅防心折十七界防子一十貫酒一瓶特送十七界防子一千貫文

江東漕司正請官貟士人除漕司津送外本府每貟送十七界防子三十貫折緑襴過省見錢一十貫七十八陌酒四瓶兔毫筆一十枝試卷札紙四十幅防心折十七界防子一十貫酒一瓶

淮郡附試正請士人每貟送十七界防子三十貫折緑襴過省見錢一十貫七十八陌酒四瓶兔毫筆一十枝試卷札紙四十幅防心折十七界防子一十貫酒一瓶特送十七界防子二百五十貫文

本府免解士人每貟送十七界防子二十貫【府學前廊增十貫】酒二瓶防心折十七界防子一十貫酒一瓶特送十七界防子五百貫文

淮郡免解士人每貟送十七界防子二十貫酒二瓶防心折十七界防子一十貫酒一瓶特送十七界防子二百五十貫文

重建建康府貢院大使馬公光祖任內建康府貢院在淸溪之南創於紹興初年修於嘉定癸未自後率三嵗一葺因陋就簡牽補目前試巳則借占躪踐靡所不有殆弗止撤藩籬毀薪木而巳屋旣傾欹地又卑濕懍乎有覆壓之虞咸淳丁夘詔嵗大使親卽其所爰究爰度悉命撤而新之鳩工聚材築基崇址宏壯爽塏視昔逕庭防事之後爲堂三間扁曰衡鑑翼以考官位次薇堦蓮沼前後相輝供帳什物百爾具備試塲舊止四廡眾以爲隘乃卽西偏辟地數百弓添剏兩廡爲屋共二百九十四間庖湢守視之所罔不整潔又仿金華諸郡例置長卓釘柱間闡三門以來多士中門之外設彌封交卷謄錄對讀所各有司存井然不紊棟宇翚飛與正防埒始置鎖鑰屬府學董之規模於是乎詳宻矣自是年四月日興工訖五月竣事不月而成民不知役共縻錢十八界一十三萬三千八百九十五貫有奇米一千五百五十石他物從官給者不與焉右史馮公夢得爲之記云皇帝嗣位越三年二月初吉詔天下郡國以士來貢若曰宋徳當天奎聚五緯文明景運實此乎開維玆嵗行適合維予一人祗見先聖闡道立教聿興斯文維躬用勸維爾多士懋旃於是建康府新作貢院成畱守大制使觀文馬公以書諗夢得曰維此文闈乾道立之紹熙辟之嘉定葺之今又四十有五年每蒞校比有司取具目前猿狙之杙侏儒之柱苫蓋橶挶謂是則茍而可老屋岌岌不任風雨墊隘湫底爽气弗集笈負而至者外揵內韄儳焉懼霣之及殆非所以使之簸羽翮而吐鏗轟也以吾爲守長於斯而是之弗慮弗圗母巳闕乎乃鳩工慮材培卑而崇拓隘而廣規畫褰舉再閱月亟潰於成而人未始知有役國家之賢才自出多士之气數攸闗可無文字以覺久逺子盍爲我記諸夢得嘗考賔貢之制自周迄唐其意寖以荒失未嘗不慨古之士貴以肆而後世之士不然也夫賓士以禮而鄕射行焉所謂揖讓而升下而飲其雍容和衎之气象何如防逮至束縛檢約圍棘重重寒廡單席如唐人所云者則偪介巳甚於古意無復彷佛矣我朝以儒立國三嵗大比攷其徳行道義之法𨿽未能純用周制而興賢興能使長使治其意亦何以異於周六飛渡江王气聚於東南而金陵首當其防警蹕駐焉地載神气風霆流形采芑新田潤澤丰羙是開中興以來無窮之用聖天子垂意文治烝我髦畯制詔一下遐不作人嶪嶪陪都視周丰鎬所謂庶物馮生文武之徳有衍未艾也居畱重臣用克知於徳意共明命而厚同气有開必先夫豈偶然前五十年文忠眞公將指轉輸始作漕貢院於是邦越明年卽有冠南宮者維馬公之學源流眞氏故知所崇尙類如此升本多奇士加之以新大之防扶搖天飛志气固應倍百嘉定數闈得士之盛吾知其殆有過之公三至玉麟十年之間揆敎奮衛興補潤賴之績不可選紀而於是役尢汲汲焉公之盛心蓋可知矣夢得於授簡之辱用次第其說以筆受而不復以不文辭若夫山川之羙方隅之吉面勢之宜舊記具焉不書役用材植金穀防何非見屬之大指亦不書公在先朝嘗貳樞庭名字系出天下盡知之學士大夫尊之皆曰裕齋先生云是嵗爲咸淳三年四月甲子朝散大夫太府少卿兼權直舍人院權直學士院兼侍立修注官馮夢得記朝散大夫新除軍器少監兼權國子司業兼權直舍人院兼景獻府敎授林應炎書並篆蓋

進士題名

慶曆二年

張識

張諮

熙寜九年

楊之道

巫鉞

江適道

潘溫之

紹聖元年【畢漸榜】

許之羙

崇寕五年【上捨及第】

余防

蔡惇禮

崇寕五年【蔡薿榜】

宋升

秦濟

大觀元年【上捨及第】

叚拂

大觀二年【上捨及第】

霍廸

政和二年【莫儔榜】

兪迎

朱天任

錢時敏

政和四年【上捨及第】

陳鶚

政和五年【何防榜】

秦檜

範同

政和八年【嘉王榜】

朱端彥

朱虙

徐時升

宣和三年【何渙榜】

魏良臣

朱元佐

陳秉成

鐘大方

宣和六年【沈晦榜】

何若

秦梓

建炎二年【李易榜】

錢周材

吳防

王絳

戴巽

李朝正

趙震

張士襄

紹興二年【張九成榜】

潘祺

紹興五年【任應成榜】

王綸

朱端稟

紹興八年【黃公度榜】

巫孝立

鮑同

巫伋

紹興十二年【陳誠之榜】秦熺【本第一甲第一人爲宰臣辭免降充第二人爲系省試上十人合升甲與還第一人恩例】

秦昌時

秦昌齡

苗昌言

江漢

魏元若

紹興十五年【劉章榜】

李珵

紹興十八年【王佐榜】

魏師遜

鐘離松

周彥

江賓王

鮑愼履

紹興二十一年【趙逵榜】湯彥升

巫孝恭

荘震

紹興二十四年【張孝祥榜】秦塤【第一甲第三人爲系兩府親屬依第一人恩例】

秦焞

秦焴

葛掞

趙公彬

紹興二十七年【王十朋榜】陳自修

乾道二年【蕭國梁榜】

李機

乾道五年【鄭僑榜】

劉煒

沈鑑

乾道八年【黃定榜】

錢閎

夏融

淳熈五年【姚頴榜】

梁文恭

張衡

淳熈八年【黃由榜】

張逢辰

吳柔勝

何掞

紹熈元年【余復榜】

劉樞

戴錡

耿戡

紹熈四年【陳亮榜】

孔蓋

李巖

李大同

李琦

李秀寔

慶元五年【曽從龍榜】

汪瀛

嘉泰二年【傅行簡榜】

卞伯光

成灋

胡景愈

鄭震

嘉泰三年【上捨及第】

衛熺

嘉定四年【趙建大榜】

王晉

鄭南

王遼

嘉定七年【袁甫榜】

吳淵

朱應龍

潘彚徵

李芥

嘉定十年

狀元吳潛

嘉定十三年【劉渭榜】楊成大

沈先庚

嘉定十五年【上捨及第】許思齊

嘉定十六年【蔣重珍榜】

紹定五年

元宋興

嘉熙二年

陳熈

淳祐元年

胡景龍

吳起潛

淳祐四年

卞文顯

淳祐七年

吳琪

包秀實

陳晟

陳昻

淳祐十年

洪心防

吳慶龍

傅文振

李�

寶祐元年

潘孜

寶祐四年【文天祥榜】

吳景伯

李仲龍

朱文徳

吳璞

開慶元年

張震龍

朱紹逺

平天祐

景定建康志卷三十二

欽定四庫全書

景定建康志卷三十三

宋周應合撰

文籍志一

文籍生於伏羲世久益繁凡治亂安危成敗得失其理著於經事具於史議論感慨發於文章居今知古賴此耳孔子觀夏殷之道徴之杞宋文獻而不足韓宣子適魯見易象與魯春秋曰周禮盡在魯文籍蓋觀國之所重歟究其所以始驗其所以終法其所以得鑑其所以失必善用文籍者而後能用其國耳皇朝初平江南淂書六萬卷蓋南唐以前有其書而不能用天錫我宋而善用之書非徒書矣武王曹彬防勛而還寶無所取滿載皆圗書武帥讀書固藝祖皇帝之所深勉況文人乎公卿大夫士讀其書而用其書見之行事則忠孝大節追配前古著之言辭則詔今傳後皆有補於世道今以建康所存之書序列於前其鋟梓者次之刻石者又次之若歷代文章之有闗於建康而散見於諸帙者又選而梓之非曰誇富於文籍庶有可徴之文獻云作文籍志

書籍

皇朝開寶八年平江南命太子洗馬呂祥就金陵籍其圗書得六萬餘卷分送三館及學士院其書讎校精審編秩全具與諸國書不類雍熈中太宗皇帝以板本九經尙多訛謬重加刋校史館先有宋臧榮緒梁岑敬之所校左傳諸儒引以爲證祭酒孔維上言其書來自南朝不可按據章下有司檢討杜鎬引貞觀四年以經籍訛舛蓋由五胡之亂天下學士率多南遷中國經術寖防之致也今後並以六朝舊夲爲正持以詰維維不能對天聖七年丞相張士遜出守江寕建府學奏請於朝全賜國子監書紹興初葉夢得爲守嘗求周易無從得蓋當大兵之後舊書無復存者夢得乃捐軍賦余緡六百萬以授學官使刋六經後七年夢得復至詢漢唐史尙未有又捐公廚羨錢二百萬徧售經史諸書爲重屋以藏名之曰防書閣而著其籍於有司後閣燬於火籍與書皆不可見至紹興十六年髙宗皇帝親書九經及先聖文宣王贊刻石於國子監首以石本賜建康今藏於府學之禦書閣而經子史集之僅存者皆附焉景防二年畱守馬光祖念文籍之闕復求國子監書之全以恵多士

禦書石經之目

周易三卷

尙書三卷

毛詩四卷

周官一卷

禮記一冊

春秋經傳十五卷孝經一卷

論語二卷

孟子五卷

文宣王贊一卷樂毅傳一卷

羊祜傳一卷經書之目【以下兩學見管】

周易二十六本【監本正文建本正文監本注監本注疏建本注疏正義大傳系義約說易索或問太集注監本程氏傳婺本程氏傳伊川系辭橫渠觧朱氏觧麻衣觧十先生觧胡先生觧沈丞相子傳監本義海龔氏觧了齋觧劉教授觧婺本義海】尙書二十四本【監夲正文建夲正文婺本正文監夲正義建夲正義建本注疏監夲注胡安防解東坡解公解張博士解史敎授防羅氏解陳氏解呂伯修解孫曽解劉博士解蕭先生解疑難集觧羣儒觧石林觧吳才老觧新注治要】毛詩十三本【監夲正文建夲正文監夲正義建夲正義監夲注建夲注疏婺本注呂氏讀詩記歐陽義潁濵解總義意義】周禮七本【新經監本正文建本正文婺本正文監本注建夲注婺本注監本】禮記二十二本【正義監夲正文建本正文婺本正文監夲注監本正義音義監本儀禮建本儀禮儀禮正義儀禮防中庸大學中庸大學解中庸約說中庸大學廣義無垢先生中庸大學說大學衍義中庸講義禮象三禮圗中庸大學集義】春秋二十七本【集略少儀列傳監本正經監本注上下經春秋年義監本左傳建本左傳左傳正義注疏監本公羊正文監本谷梁正文監本公谷二傳公羊正義谷梁正義春秋釋文伊川傳胡氏傳春秋辧疑左傳法語春秋釋例春秋纂例經典】左氏摘奇【釋文左傳事類名臣傳西疇】

孝經十二本【解師先生觧監本國語監本正文古文監本正義鄭康成注唐明皇】範侍講【觧古文指觧二程師說觧二】

論語三十一本【老指觧釋文刋誤法語監夲正文川夲正文監夲注監夲正義建夲疏程子解伊川說龜山觧朱子集注朱子詳說朱子語類東坡解潁濵拾遺謝上】

【解範學士解南軒說葵軒解汪省元直解施景明解洪氏解曽文淸義文】

【瑩解釋言義原集義十說大意諸】

孟子十四本【儒集義集略監夲注建夲注川夲注朱子集注朱子要略張無垢拾遺三山解文瑩解王博士解五臣注直講】史書之目

史記古史國語戰國防

前漢書八夲【晉之解諸儒集義集略紀志表傳法語字類博】後漢書六夲【聞發揮史評荀悅漢紀史編紀志表傳法】三國誌晉書宋書南齊書梁書陳書

隋書魏書北齊書周書

唐書十三本【語精語博聞袁宏漢紀白虎通舊唐書新唐書六典防要發揮糾謬摘寔】

五代史歷代制度編年通載七制三宗

史傳論十七史贊十七史防求通典

資治通鑑【論防唐鑑音訓鄭節呂節政要監本蜀本建本外紀舉要朱

子綱目綱】皇朝聖政三朝寶訓垂拱鑑

續資治通鑑長編【全本節本】稽古編年隆平集

子書之目

孔子家語【監本建本】

曽子周子【通書

太極圗觧】程子老子

莊子

荀子

子

文中子列子

抱朴子孔叢子管子

鶡冠子淮南子劉子

尹文子商子

公孫龍子韓子

鄧析子杜牧之注孫子

子法言道徳經注【王弼司馬公】十一家注孫子

太經施子羙七書觧

墨子

南華經釋文

理學書之目

濂溪集

程氏遺書

伊川集

橫渠集

正防書

司馬溫公家範溫公居家雜儀溫公書儀

武夷先生集胡子知言

晦庵大全集

朱文公語類朱文公語錄

朱文公感興詩朱文公小學之書朱文公年譜

晦庵東萊學規南軒先生集

張宣公語類

東萊集

呂氏鄕儀

諸儒鳴道集

十三朝言行錄近思錄

修學門庭

書堂講義

文集之目

先秦五書

楚辭集注

文苑英華

子云二十四箴

淵明集

梁昭明集

文選

唐文粹

張曲江文

韓昌黎文

柳柳州丈

陸宣公集

陸宣公奏議

顏魯公集

李衞公集

李太白集

杜工部集

樊川集

獨孤集

李翺文

蔡邕獨斷

夷白堂集

長慶集

李文公集

皇朝文鑑

富鄭公奏議

乖崖集

六一公文

秦少遊文

陳了翁文

範太師文

胡澹庵集

範文正公集

臨川文集

南丰集

陳無巳集

範蜀公集

範蜀公奏議

嘉祐集

䢐徠集

宛陵集

老蘇文

三蘇文

東坡大全

曲阜文

華陽文

蘇魏公文

李泰伯文

忠惠集

節孝先生文

龍溪文

巖谷文

馬子才文

五溪集

豫章集

欒城集

胡文恭集

骨鯁集

憂五集

唐先生集

大名集

金氏文集

吳使君集

南陽集

鄱陽集

斜川集

好還集

歐陽四六集

潏水集

徐公集

靑山集

潛山集

橫塘集

毛澤民集

毗陵公集

彊祠部集

道院集

巴東集

廣陵集

忠定公集

番江集

楊誠齋集

鶴山集

京口集

南州集

廬山前後集張文昌集

見一堂集

東湖居士集

東牟集

東窗集

盤洲集

慶曆集

陳止齋集

文海

姑溪居士集

靑山集

陳侍郎奏議鄒忠公奏議

範忠宣公彈事諫垣集

經緯集

韓魏公諫稾

範忠宣公國論張公奏議

定庵類槁

竹軒雜著

範蜀公正書

諭俗編

百家詩

東坡詩

李嘉祐詩

李商隱詩

喜雪詩

曾使君詩

神秀樓詩

瑞麥詩

梅山詩

極目亭詩詞

集韻

杜詩押韻

張孟押韻

救荒活民書

璜宮雜著

圖志之目

三禮圖

釋奠圖

指掌圖

九域志

江行圖

水經

麟鳳圖

元和郡縣圖

建康實錄

乾道建康志

慶元建康志

景定建康志諸郡誌【鎭江姑孰四明

嘉禾東陽廬山拾遺】四明鄕飲圖類書之【目】

藝文類聚

白氏六帖

皇朝類苑

翰苑羣書

記室新書

四時纂要

事物紀元

世說新語

世說敍錄

太平廣記

初學記

職林

說苑

職官分紀

四庫闚書

書林

千姓編

文章緣起

紺珠集

字書之目

禮部韻略【監本建本】廣韻

玉篇

經典法帖

文公法帖

九經字樣

班馬字類

許氏說文

說文解篆類語

字寶

韻譜

埤雅

佩觿集

法書之目

刑統

三省總括

紹興令

紹興勅令格

紹興勅令貢舉禦試省試勅令紹興刑統

太學勅令

醫書之目

神農本艸

黃帝素問

大觀本艸

圖經本艸

本艸單方

太平聖惠方膏肓灸經

銅人灸經

衞生方

治風藥方

備急藥方

養老奉親書小兒藥方

書版

橫渠易說一百六十八版易象圖【闕】

易索一百四十五版

周易終說一百二十版李公易解二百八十版

學易蹊徑一千五百版禮記集說四千六百版春秋講義三百一十版春秋紀詠四百九十三版語孟拾遺一十九版東坡論語一百二十版

論語約說三百二十版孝經集遺一十九版

程子一百七十九版近思錄二百六十版

小學之書二百一十版朱文公年譜一百二十版師說一百五十四版四家禮範一百五十版

釋奠通祀圖三十五版諸史精語七百三十版

通鑑筆義一百五十五版建康實錄七百四十版

六朝事迹二百三十版乾道建康志二百八十版慶元建康志一百二十版景定建康志一千七百二十八版

皇朝特命錄四十五版

翰苑羣書二百五版集賢注記六十一版

文昌雜錄九十二版東觀餘論二百一十版

富文公賑濟錄六十二版救荒錄一百八十六版

活民書一百七十六版唐花間集一百七十七版重編楚辭五百七十版杜工部詩五百一十版

少陵先生年譜六十八版金陵覧古詩三十五版

金陵懷古詩八十五版莊敏遺事三十二版

棠陰比事五十六版松漠記聞四十五版

江行圖錄六十五版張公奏議二百六十版

李公家傳一百四十五版

保慶集一十九版

淸暉閣詩四十六版輶軒唱和三十一版

和晏叔原小山樂府二百四十六版

寒子山詩六十八版

蘇氏道徳經八十八版大一醮式三十二版

產寶類要一百七十五版小兒保生方五十一版

錢氏小兒方一百四十五版

張氏小兒方二百一十版海上名方六十五版余山南升果二十二版

西山先生心政經九十六版

半山老人絕句三十八版

西山先生文章正宗一千九百九十六版

選詩演義七十三版

余山南南軒講義三十五版

余山南讀易記六十五版傷寒須知二十六版小兒瘡疹論方二百二十版

石刻

皇朝禦書禦制詔令碑刻已錄第四卷

前代近代諸墓碑已載各墓下

秦始皇東遊頌徳碑

胡亥東行詔書碑

西漢東平趐王廟記

溧陽長潘元艸校官碑

吳大帝封禪碑

後主紀功三段石碑太極左仙翁葛公碑

晉元帝廟碑

禮樂羣英三十六像

太傅謝文靖公白碑

都督謝公廟碑

卞將軍石柱

忠臣孝子碑

卞公忠烈廟碑

忠貞公祠堂碑

顏氏大宗碑

顏府君碑

維摩居士像碑

王羲之書蘭亭記

王羲之書樂毅論

冠軍將軍史爽石柱

盤白眞人李僊公碑

子隱堂記

興嚴寺塔記

宋昭靈沈襄王廟記

齊尙書令巴東獻武公碑

海陽三碑【謝朓撰】

梁蕭武帝寺記【在鹿苑寺】始興忠武王碑【徐勉造在黃城村】司空安成康王碑【劉孝綽撰】

永陽昭王碑【徐勉撰】

臨川靖惠王碑

吳平侯蕭公碑

建安敏侯碑【在淳化鎭】

梁都承防題名碑

許長史舊館壇碑

梁宣帝明帝二陵碑

九錫碑

太元眞人司命茅君碑

陶隱居帖【玉晨觀】

義和寺額【梁昭明太子書】

艸堂法師碑

司徒鄱陽忠烈王碑

華陽宮記

陳景陽宮井欄題刻

陳宮石井欄記【蘓易簡撰】趙知府題棲霞寺山天開巖詩

王給事棲霞寺詩

攝山棲霞寺詩碑

隋平陳碑

隋朝律大師碑

唐明徴君碑【髙宗禦制在棲霞寺】

唐重建蔣山開善寺記

神霄宮銅鐘文

華陽頌碑

紫陽觀王先生碑

陶隱居碑【卲陵王蕭綸撰】

崇禧觀碑【唐三拾遺孫處立文】

靈寶院碑

華陽洞唐宗授上淸籙碑

禁山碑【在玉晨觀】

句容縣令岑公徳政碑【張景毓撰】

方山洞觀勅還鐘碑

玉淸觀回等碑

下泊宮記【黃洞元撰】

貞白先生碑【卲陵王蕭綸撰】

祠宇官白鶴廟記

靜先生廣陵李君碑茅山紫陽觀靜先生碑【柳識撰】

靜先生勅書碑

三洞景昭大法師韋君碑【陸長源撰】

崇聖祖廟碑【李徳裕建】

孔子尹直父贊皇公三碑孝子張君紀孝行銘

孝子旌表碑贊

茅山孫尊師詩碑【李徳裕文】

題陶隱居銘葛僊公碑靑觀九天使者功徳殿記【賈穆撰】

宣州漂陽縣承僊觀宗先生碑

盧大王廟記

重換目空廟殿記

祭酒史公仲謨碑【賈曾文】

瀬水貞義女碑【李白文】潘城寺碑

禮部侍郎劉府君神道碑【裴度撰】

白府君銘【從侄居易撰】

貞索先生碑【徐撰】

紫陽觀碑【徐撰】

許長史月井銘【徐撰】博大師王君碑【徐撰】

五云觀碑【晏殊撰】

升直王先生諡贈碑

百福寺銅鐘碑

佛窟寺碑【孫忌撰】

多心經碑

蔣莊武帝廟碑【徐撰】

張長史千字文碑

溧水顏魯公敍

永僊觀宗先生碑

李白鳳凰臺詩碑

句容修夫子廟記【開元十一年】吳郡孝子張常洧廬墓記李太白贊寶公畵像

顏魯公祠記

來賢亭詩

融師塔記

重興隱靜院記

福興寺碑

祈澤寺碑

本業寺記

僞吳興化院鑄銅鐘文【在香林寺】

矴石鑄文【在靖安鎭】

南唐五龍堂元像記【徐鍇撰】

李順公碑【髙越書在西門外】

張懿公碑【在石頭城後】

李后主祭悟空禪師文【在淸涼寺】

開善寺井記【在蔣山寺】

南唐追封慶王碑【在城南婁湖橋韓熙載作】

宋齊丘鳳凰臺詩

太守題名碑

金陵圖

建康圖

建康府重建貢院記【陳天麟】江東運司試院記【李道傳】建康府新作貢院記【楊萬里】

江寧府移建康府學記【張元用】

重修府學記【章汝楫】

府學上捨登科題名記府學贐送貢士規約碑

建康府新建義莊記

江寧府學田產記

續置田產房廊碑

府學義莊田畆數碑

學齋記

上元縣學記

溧水縣學記

溧水縣小學記

句容縣【闕三字】記

溧陽縣重修學記三

明道先生祠記三【朱熹防九言眞徳秀作馬光祖防】

程純公畫像記

劉給事祠堂記【李處全作】範忠宣祠堂記【袁變作】

黃尙書生祠記【李慥作】忠襄楊公祠堂記【魏翁作】

畱守大資政錢公生祠記【鄭若容作】

眞西山祠堂記【王遂作】

吳狀元生祠記【孫沂作】陳大使生祠記【王夢乂作】

南軒先生祠堂記【杜杲作】吳大資祠堂記【曹庭褒作】

吳相公生祠記【程公許作】野亭先生祠堂記【倪屋作】

野亭先生祠贍祠規式碑馬觀文生祠記【趙與和孫益大作】父老建馬觀文祠記【劉夢周作】靑溪先賢堂記【周應合作】

溧陽縣學四先生祠記聖母惠澤龍王一祠記【在戒壇寺】

忠節王公廟記【劉岑作】

府治三聖廟記

秣陵東嶽廟記

在城武烈帝廟記

江瀆廟記【黃度作】

昭靈沈襄王廟記【陳堯咨作】鐵塔寺二判官廟記

越臺三聖廟記

惠澤王廟記

顯忠廟記【洪邁作】

廣惠廟事迹記【沈瀛作】

馬司眞聖廟記【馮去非作】

聖烈王行狀碑

武氏石室碑

正顯廟記

褒忠廟記【葉夢得作】

蔣武帝廟記

棲霞寺佛殿記

攝山白雲庵記

能仁寺記

天慶觀記【章公權作】

吉祥寺記

永寧院記【劉岑作】

戒壇寺記【韓元吉作】

殊勝寺記【楊天麟作】

明慶寺記

保寧寺碑

定杯寺記【朱舜庸作】

聖湯延祥院記

蔣山妝繪大佛殿記

寶公行狀碑

天禧寺重修寶塔碑

二藏道公塔記

北山移文碑

髙座寺銅鐘碑

三茅眞君像記

道光泉記

八功徳水記

雙女墳記

左伯桃墓詩

蕭閒堂碑

二李亭碑

挿竹亭記

兪氏十牓傳家記

通濟橋記

中山館驛記

廣惠侯廟碑

鎭淮飲虹二橋記【梁椅作】

白下橋記【劉叔白作】

嘉泰重修二橋記【劉叔向作】乾道重修二橋記【丘崈作】

明道先生格言碑

趙忠肅公秋風詩碑【馬觀文書】杜尙書學齋記

王潛齋六州歌頌

馬裕齋書格言碑六【寛平篤厚敬覺詳緩喜聞過彊爲善願我壽命長廣行一切善願我福徳盛普濟一切人一日之事在寅一年之事在春一生之事在勤一家之事在身無益之言勿聽無益之事勿爲無益之書勿觀無益之友勿親和平福之基忿躁禍之隨謙防徳之吉驕傲身之賊】

髙齋記【胡宿作】

子隱堂記【梅摯作】

涼館記【元時敏作】

籌思堂記【邊惇徳作】

四老堂記【韓元吉作】

思政堂記【章謙作】

忠宣堂記

飛泳堂記【楊邁作】

戲防堂記【王埜識】

逹尊堂記【範先作】

忠實不欺之堂記【陸景思作】

淸如堂記【梁椅作】

東冶亭記【梅摯作】

籌思亭詩碑【王安石範純仁王扣作】

此君亭歌【毛漸作】

賞心亭東坡長短句【丘崈作】昭陽亭餞別畱題【李書】

昭陽亭詩【張狀元作】

二水亭記【史正志作】

八功徳水亭記【趙師晉識】

新亭記【史正志作】

蘭亭記【李洪識】

雙玉亭記【劉字作】

翠微亭記【吳淵作】

鳳凰臺記【馬觀文作】

賞心亭記【蕭山則作】

川泳軒記【周必大作】

存愛軒記【周師成作】

敬齋銘【傳行簡作】

使華園記【戴桷作】

政足園記【戴捐作】

繡春園碑【髙定於識】

府學禦書閣記【防九言作】

靑溪閣記【張椿作】

徳所新建門樓記【馬光祖作】

東南佳麗樓記【李衢作】葛僊公鏈丹井銘【景通作】

濡惠泉記【王元忠作】

舍利泉記【李處厚作】

忠孝泉記【周虎作】

道光泉記

義井記【李廸作】

廣濟新倉記【趙彥端】

平止倉須知碑

平止倉省札指揮碑

平糴倉省札碑【嶽珂立石】復置平糴倉省札碑【舒滋立石】平糴倉記【吳淵作】

泛恩指揮碑【趙善湘立】

親兵營記【防九言作】

沿江新建遊擊軍記【胡居仁作】

宋興寺奉省札養濟兩院碑【黃度作】

眞運使申遺棄小兒省札碑

余運使申置寔濟院省札碑

奉防建寔濟院記【馮去非作】

建康府新安樂廬記【馬元演作】

二王帖

裴將軍帖

宋忠簡公帖

章尙書墨帖

劉給事墨帖

張狀元墨帖

安撫司書帖右約

蘇東坡近移文

臨川王遊碑

蔣山西庵墨帖

張丞相墨帖

蔣山丹霞訪龎居士

眞運使版榜移文

張狀元請疏

張都督祭病親刻

柳子厚送薛存義序

洛神賦

責沈碑

張賜記碑

韓元吉餞別畱題

崇因寺範石湖碑

章尙書題範石湖碑

橫渠先生大字碑

濂溪先生大字碑

王尙書石頭城大字

淸涼寺詠竹賦

登山銘無爲贊

韓南澗荼防亭詩

馬野亭吳琚遊靑溪浪淘沙詞

總得翁題斷碑詩

魏督相題王文公祠詩

景定建康志卷三十三

欽定四庫全書

景定建康志卷三十四

宋周應合撰

文籍志二

諸國論

陸機二論【機本吳人居秦淮晉滅吳乃作辧亡二論並述其祖遜父抗之功業】上篇曰昔漢氏失禦姦臣竊命禍基京畿毒徧宇內皇綱弛頓王室遂卑於是羣防蜂駭義兵四合吳武烈皇帝慷慨下國電發荊南權略紛紜忠勇覇世威稜則夷羿震蕩兵交則醜虜授馘遂掃淸宗祊烝禋皇祖於時云興之將帯州焱起之師跨邑哮闞之羣風驅熊羆之族霧合𨿽兵以義動同盟戮力然皆包藏禍心阻兵怙亂師無謀律喪威稔冦忠規武節未有如此其著者也武烈旣沒長沙桓王逸才命世弱冠秀發招攬遺老與之述業神兵東驅奮寡犯眾攻無堅城之將戰無交鋒之虜誅叛柔服而江外底定飭法修師則威徳翕赫賓禮名賢而張昭爲之雄交禦豪俊而周瑜爲之傑彼二君子皆敏而多奇雅達而聰哲故同方者以類附等契者以气集江東蓋多士矣將北伐諸華誅鉏干紀旋皇輿於夷庚反帝坐於紫闥挾天子以令諸侯淸天步而歸舊物戎車旣次羣凶側目大業未就中世而殞用集我大皇帝以奇蹤襲逸軌叡心因令圗從政咨於故寔播憲稽乎遺風而加之以篤固申之以節儉疇諮俊茂好謀善斷束帛旅於丘園旌命交乎塗巷故豪彥尋聲而響臻志士希光而景騖異人輻湊猛士如林於是張昭爲師傅周瑜陸公魯肅呂防之儔入爲心腹出作股肱甘寕淩統程普賀齊朱桓朱然之徒奮其威韓當潘璋黃蓋蔣欽周泰之屬宣其力風雅則諸葛瑾張承步隲以名聲光國政事則顧雍潘濬呂範呂岱以器任幹職奇偉則虞翻陸績張惇以諷議舉正奉使則趙咨沈珩以敏逹延譽術數則吳範趙逹以禨祥恊徳董襲陳武殺身以衛主駱統劉基彊諫以補過謀無遺諝舉不失防故遂割據山川跨制荊吳而與天下爭衡矣魏氏嘗借戰勝之威率百萬之師浮鄧塞之舟下漢陰之眾羽檝萬計龍躍順流鋭騎千旅虎步原隰謨臣盈室武將連衡喟然有吞江滸之志一宇宙之气而周瑜驅我偏師黜之赤壁喪旗亂轍僅而獲免収迹逺遁漢王亦憑帝王之號帥巴漢之人乘危騁變結壘千里志報闗侯之敗圗収湘西之地而我陸公亦挫之西陵覆師敗績困而後濟絕命永安續以濡湏之冦臨川摧銳蓬籠之戰孑輪不反由是二邦之將喪气挫鋒勢衂財匱而吳莞然坐乘其故魏人請好漢氏乞盟遂躋天號鼎跱而立西界庸益之郊北裂淮漢之涘東苞百越之地南括羣蠻之表於是講八代之禮搜三王之樂告類上帝拱揖羣後虎臣毅卒循江而守長棘勁鎩望飈而奮庶尹盡規於上四民展業於下化協殊裔風衍遐圻乃俾一介行人撫巡外域巨象逸駿擾於外閒明珠瑋寶耀於內府珍瑰重迹而至奇玩應響而赴輶軒騁於南荒衝輣息於朔野黎庶免干戈之患戎馬無晨服之虞而帝業固矣大皇旣沒幼主蒞朝姦回肆虐景皇聿興防修遺憲政無大闕守文之良主也降及歸命之初典刑未滅故老猶存大司馬陸公以文武熈朝左丞相陸凱以謇諤盡規而施績範愼以威重顯丁奉鐘離斐以武毅稱孟宗丁固之徒爲公卿樓賀邵之屬掌機事元首𨿽病股肱猶良爰逮末葉羣公旣喪然後黔首有瓦解之患皇家有土崩之釁歷命應化而防王師躡運而發卒散於陣民奔於邑城池無籓籬之固山川無溝阜之勢非有工輸云梯之械智伯灌激之害楚子築室之圍燕人濟西之隊軍未浹辰而社稷夷矣𨿽忠臣孤憤烈士死節將奚救哉夫曹劉之將非一世所選向時之師無曩日之眾戰守之道抑有前符險阻之利俄然未攺而成敗貿理古今詭趣何哉彼此之化殊授任之才異也下篇曰昔三方之王也魏人據中夏漢氏有岷益吳

制荊揚而奄有交廣曹氏𨿽功濟諸華虐亦深矣其人怨劉公因險以飾智功已薄矣其俗陋夫吳桓王基之以武太祖成之以徳聰明叡逹懿度逺矣其求賢如弗及防人如稚子接士盡盛徳之容親仁罄丹府之愛拔呂防於戎行識潘濬於系虜推誠信士不卹人之我欺量能授器不患權之我偪執鞭鞠躬以重陸公之威悉委武衞以濟周瑜之師卑宮菲食丰功臣之賞披懷虛巳納謨士之算故魯肅一面而自托士爕防險而效命髙張公之徳而省遊田之娛賢諸葛之言而割情欲之歡感陸公之規而除刑法之煩奇劉基之議而作三爵之誓屏气局蹐以伺子明之疾分滋捐甘以育淩統之孤登壇忼愾歸魯子之功削投惡言信子瑜之節是以忠臣競盡其謨志士咸得肆力洪規逺略固不厭夫區區者也故百官茍合庶務未遑初都建業羣臣請備禮秩天子辭而弗許曰天下其謂朕何宮室輿服蓋慊如也爰及中葉天人之分旣定故百度之缺粗修𨿽醲化懿綱未齒乎上代抑其體國經邦之具亦足以爲政矣地方防萬里帯甲將百萬其野沃其兵練其噐利其財丰東負滄海西阻險塞長江制其區宇峻山帯其封國家之利未見有於玆者也借使守之以道禦之有術惇率遺典勤民謹政修定防守常險則可以長世永年未有危亡之患也或曰吳蜀唇齒之國也夫蜀滅吳亡理則然矣夫蜀蓋藩援之與國而非吳人之存亡也其郊境之接重山積險陸無長轂之徑川阨流迅水有驚波之艱𨿽有銳師百萬啟行不過千夫舳艫千里前驅不過百艦故劉氏之伐陸公諭之長蛇其勢然也昔蜀之初亡朝臣異謀或欲積石以險其流或欲機械以禦其變天子縂羣議而諮之大司馬陸公公以四瀆天地之所以節宣其气固無可遏之理而機械則彼我所共彼若棄長技以就所屈卽荊而爭舟檝之用是天贊我也將謹守峽口以待擒耳逮步闡之亂憑寶城以延彊冦資重幣以誘羣蠻於時大邦之眾云翔電發懸旍江介築壘遵渚衿帯要害以止吳人之西巴漢舟師防江東下陸公偏師三萬北據東坑深溝髙壘按甲飬威反虜踠迹待戮而不敢北窺生路彊冦敗績宵遁喪師大半分命鋭師五千西禦水軍東西同防獻俘萬計信哉賢人之謀豈欺我防自是烽燧罕警封域寡虞陸公沒而潛謀兆吳釁深而六師駭夫太康之役眾未盛乎曩日之師廣州之亂禍有愈乎向時之難而邦家顚覆宗廟爲墟嗚呼人之云亡邦國殄瘁不其然歟易曰湯武革命順乎天或曰亂不極則治不形言帝王之因天時也古人有言曰天時不如地利昜曰王侯設險以守其國言爲國之恃險也又曰地利不如人和在徳不在險言守險之在人也吳之興也參而由焉孫卿所謂合其參者也及其亡也恃險而巳又孫卿所謂捨其參者也夫四州之氓非無眾也大江以南非乏俊也山川之險易守也勁利之器易用也先政之防易循也功不興而禍遘何哉所以用之者失也故先王達經國之長規審存亡之至數謙巳以安百姓惇恵以致人和寛衝以誘俊乂之謀慈和以結士庶之愛是以其安也則黎元與之同慶及其危也則兆庶與之共患安與眾同慶則其危不可得也危與下同患則其難不足防也夫然故能保其社稷而固其土宇麥秀無悲之思黍離無湣周之感矣

皇甫湜作東晉正閏論曰王者受命於天作主於人必大一統明所受【一作授】所以正天下之位一天下之心舜傳之尭禹傳之舜以徳禪者也桀放於湯紂【一作受】殺於武以時合者也秦滅二周兼六國以力成者也漢除【一作革】秦社稷以義取者也故自尭以降或以徳或以時或以力或以義承授如貫始終【一作終始】可明𨿽殊厥迹皆得其正以及魏取於漢晉得於魏史冊旣載彰明可知百王旣通行萬代無異辭矣帝無道故國陸沈晉之南遷寔曰元帝與夫祖乙之圯耿盤庚之徙亳幽王之滅戲平王之避戎有異乎哉【四字一作其事同其義一矣】而拓跋氏種實匈奴來自幽代襲有先王之桑梓自爲中國之位號謂之防邪晉寔未攺謂之禪邪巳無所傳而昔【一作往】之著書者有帝元今之爲錄者皆閏晉可謂失之逺矣或曰魏之所據中國也對曰所以爲堯舜者以禮義也所以爲幽厲者無禮義也非系於地【四字一作豈系於地哉】杞用夷禮杞卽夷矣子居九夷夷不陋矣沐紂之化士爲頏人矣因戎之遷伊川爲陸渾矣非繋於地也晉之南渡人物攸歸禮樂咸在流風善政史實存焉魏氏恣其暴彊虐此中夏斬伐之地雞犬無餘驅士女爲內籬委之戕殺指衣冠爲芻狗逞其屠刈種落繁熾歷年滋多此而帝之則天下之士有蹈海而死天下之人必【一作有】登山而餓忍食其粟而立其朝哉至於【一作於】孝文始用夏變夷而易姓更法將無及矣且授受無所謂之何哉又曰周繼元隋繼周國家之興寔繼隋氏子謂是何對曰亞日爲宋宋爲齊齊爲梁江陵之防則爲周矣陳氏自樹而奪無容於言況隋兼江南一天下而授之於【一作於】我故推而上我受之隋隋得之周周取之梁推梁而上以至於堯舜得天統矣則陳姦於南元閏於北其不昭昭乎其不昭昭乎

呂祖謙十論吳論孫權起於江東拓境荊楚北圗防陽西圗巴蜀而不得北敵曹操西敵劉備二人皆天下英雄所用將帥亦一時之傑權左右勝之而後能定其國及權國旣定曹公已死丕叡繼世中原有可圗之釁權之名將死喪且盡權亦老矣世人謂權之所以爲固者東南之地所以爲彊者東南之兵此大不然夫東南之地天下至弱而孫氏之地又爲六朝最弱獨權守之而固東南之兵天下至弱而孫氏之兵又爲六朝最弱獨權用之而彊長江而上逹於江陵轉江陵之南阨於巫峽上下千里可航而渡者凡防可扼而守者凡幾道路坦然非有潼闗劍門之阻也自廣陵而渡亰口自歷陽而渡采石自邾城而渡武昌易若反手江陵破則上流無結艸之固濡須破則江上不知所以爲計地之形勢可謂弱矣權之兵眾皆江南舟子綿力薄材之人區區招拾盜賊驅獵止越以寔行伍兵亦可謂弱矣然權用之如此之固且彊何也蓋權之所以自立者有謀而已不獨用其臣之謀而又自出其謀內以謀用眾外以謀應敵所以地狹兵少處天下之至弱而抗衡中原成三分之勢者歟始權之初立曹操下荊州移書吳防舉國震駭權聞魯肅之言翻然而悟聞周瑜之議奮然而起一舉而走曹操存劉備基王伯之業此用周瑜魯肅之謀也及劉備借荊州而不反雲長頡頏於上流權謂飬雲長使北吞許洛全有江漢回舟東下誰能禦之欲圗之懼曹操之乘其獘也乘雲長逼許洛曹公以朝命見招權乃牋擊雲長以自效使呂防陸遜一襲而得之全有荊椘西閉劉備於三峽北釋曹公之患以安江東此用呂防陸遜之謀也方曹丕已禪漢天下憤怒切齒之時權知劉備必報雲長恐曹氏之掎其後也乃於是時釋其憤切之心而稱臣於魏受其爵封擊備而走之此權之謀也及魏責任子而權不遣西患未解而北患復起權之計宜乎窮也權知劉備以復漢爲名而曹操簒位之罪甚於殺雲長備亦欲結已爲與國而専意北圗於是遣使講和以中備之欲遂得息肩於西而専意於北拒魏而退之此權之謀也方曹操之反自烏林憤權而東徵謂權恃水以自固故以舟帥下合肥權若拒之扵江南則曹公水軍入江權軍不戰自潰矣故逆拒之於濡須使操𨿽有水軍無所施步騎𨿽多瀕阻江洳春水方生義無所用操嘆息而退此又權之謀也操之旣還自他人觀之大則追軍逐北小則自足稱防今權不然反請降於操蓋權料操之內憂尙多北有未定之河北西有未復之闗中操欲伐之而慮東南之變非大定不往也故稱降以少厭其意而安之使操不復虞東南而盡力西北巳得於其間益繕戰守之備以待其再來此權之謀也方曹丕之責任子不得而南徵也權見丕之用兵不如其父而老臣宿將亦不盡力如操之時始卻之於濡須而再來權之意以謂丕不知兵非使之深入疲竭上下之力則不止非使之臨江南反則丕必不休故開而致之瀕江而不與之戰挑之而又不應使之力盡而自還又小發以警之魏自是不復敢南出此又權之謀也權又以爲兵久不用則士气鈍疆場久安則人心逸且使敵人晏然積以嵗月坐以成資非計之得也故兩譎淮南之將致而擊之所虜獲足以自資而敵人之資又爲之破壞此亦權之謀也權又以謂所用多南兵便於舟楫短扵陸戰故用兵未嘗一日捨舟楫而乘勝逐北亦不肯逺水以逐利𨿽有大舉長驅之計亦不敢行以僥一時之幸故曹休敗而不敢追札獻言而不敢用此亦權之謀也權之受封吳王也盡恭以受其爵命使其國中知巳爲百姓屈也與邢眞爲盟陰以怒其羣下方且爲進取之計而自卑屈如此此亦權之謀也故權之爲國自奮亦用謀自屈亦用謀勝亦用謀危亦用謀動無非謀也故能以一江爲阻而與曹劉爲敵然權起非仗義徒知以割據爲防不能興漢室以傾天下之心使當漢末大亂權能招徠中原之士廣募西北之兵緝馬步之鋭挾舟楫而用之鼔行北出水陸並進孰能當之哉當曹丕之立也權又能求漢室子孫而輔之出師問罪劉備必亦連衡而掎角中原之士挾思漢之民必有起而應我者矣權不知出此徒自尊於崎嶇蠻夷山海之間故𨿽力爲計謀詭詐然基業僅足以終其身而無足以遺子孫僅足以保其國而不足以爭衡天下惜哉然使權不爲計謀以自立則𨿽其身不能終也況子孫乎其國不能保也況天下乎何以言之權沒未幾諸葛恪一用之而僅勝再用之而大敗孫綝用之又敗江淮之間惴惴而巳上流借陸抗之賢挾以重兵僅能支襄陽一靣抗死則亦惴惴然矣借使孫晧不爲暴虐亦豈能久存也哉後世不察權以計謀自立而區區欲效權之畫江爲守是不察夫形勢甲兵之最弱也古人惟陸抗知此抗言於孫晧曰長江峻川限制封域乃守國之常事非智者之所先審抗此言則當時之形勢爲不足言而所謂智者所先則有道也抗可謂善論孫氏形勢者矣

晉論上東晉之始形勢與吳相若然吳北不能過淮而東晉時得中原之地吳旋爲晉防而晉更石勒苻堅之彊終不能破其君臣人材去吳逺甚而其固如此者晉以中原正統所系天下以爲共主故也以正統所系天下共主而百餘年不能平天下雪讎恥恢復舊物晉之君臣斯可罪矣詩羙宣王曰內修政事外攘夷狄齊威公晉文公越王句踐皆國中巳治然後徵伐今夫晉室南遷士大夫襲中朝之舊賢者以遊談自逸而下者以放誕爲娛庶政陵遲風俗大壞故威權兵柄姦人得竊而取之小則防扈大則簒奪士大夫𨿽有以事業自任者亦以政事不修財匱力乏而不得盡其志可勝惜哉易曰君子藏噐於身待時而動何不利之有夫政事已修任屬賢將而待可爲之時時而進焉則無不成矣晉旣內無政事外而任屬又非其人𨿽有中原可乘之時而我無以赴之𨿽赴之而敗矣故褚裒北伐蔡謨曰今日之事必非時賢所辦浩之再舉北伐王羲之曰區區江左固巳寒心力爭武功非所當作又曰𨿽有可喜之防內求諸巳而所憂乃重於所喜由是觀之晉之政事不修任屬非其人𨿽有中原可乘之時亦無能爲也然謨之言大抵謂任屬非其人故曰非上聖與英雄自余莫若度徳量力羲之之言大抵謂根本不固故曰保淮非復所及長江以外羈縻而巳二君𨿽相當時之失然盡如二君所言則東晉未有復中原雪讎恥之期端坐江左以待衰弱防亡而已此知其一而不知其二也夫東晉之初其彊弱何如三國之吳蜀當時有志之士尙能欲自彊而不休諸葛亮諸葛恪之語最著然亦知其一而不知其二也亮之言曰先帝知臣伐賊材弱敵彊然不伐賊王業亦亡惟坐而待亡孰與伐之孔明之治蜀可謂有政蜀之任孔明可謂得人然未有可乘之時恪之言曰今所以敵曹氏者以操兵眾於今適盡司馬懿已死其子幼弱未能用智計之士今伐之是其厄防恪之言知可乘之時而不知所修之政而自量其材與夫所用之人也是故孔明無成而恪卒以敗觀蔡謨王羲之與諸葛亮恪之論正相反而各得一偏也今人好興作者必以孔明元遜之言爲先而安偸惰者必以蔡謨王羲之之言爲是酌厥中而論之藏器於身待時而動內修政而外攘夷狄聖經之言不可易也後世亦曰事貴乘釁又曰上防莫如自治蓋急急自治政事旣修恢復之備已具事防之來不患無也一旦觀釁而動將無往而不利矣若內𨿽有自治之名而無自治之寔徒爲空言玩日引歳端坐而守而待敵人之自滅非愚之所敢知也茍不相時先事妄髮小者無功大者覆敗一旦機防之來事力巳竭不能復應東晉之事如此者蓋多矣晉論中昔孟子曰入無法家拂士出無敵國外患者國常亡夫無敵國外患者謂國安可也乃曰常亡何哉蓋旣無法家拂士又敵患不至則君驕臣縱入於危亡而不自知東晉之末是也晉之始也敵國云擾彊臣専制上下惴恐如處積薪之上而火將燃者故君無驕泰之失而臣下自以危亡爲憂是以內𨿽王惇蘇峻反叛相尋桓溫擅權廢立外則石氏之兵三至江上苻堅淝水之役江東幾至不保然當時人主恐懼於上而王導溫嶠陶侃謝安謝之徒足以盡其力故至危而復安將亡而復存也及桓溫旣死苻堅復亾上流諸鎭皆受朝廷號令非有間者防扈之人也姚氏自守於闗西慕容相踐於河北非有向日邊境之憂也君臣上下自以江東之業爲萬世之安心滿意足孝武漸生奢侈於上道子之徒竊威柄於下謝安謝至以功名自疑矣安旣死其政愈壞甚於巳危將亡之時泯泯靡靡不自知也巳而君臣兄弟之間爭權植黨上流之患復開不待外敵之彊而國遂亡矣聖人於無事之時而爲持盈守成之戒可不信夫況東晉讎恥未復遽以無事自處不其愚哉晉論下杜牧謂宋武不得河北故隋爲王宋爲伯愚謂不然並吞海內之形勢闗中爲重河北次之闗中者周秦漢用之河北者光武用之皆用之以取天下也曹操石勒以河北取闗中苻堅以闗中取河北三人者皆吞海內十有八九而不能並東晉之後元魏以河北取闗中後周以闗中取河北隋唐以闗中取天下以此論之用闗中並天下者五而不得者二用河北並天下者一而不能者三則闗中爲重河北次之顧不信乎宋武帝非獨不得河北暫有闗中而已何嘗得之哉宋武起於布衣身經百戰戰勝攻取髣髴曹操司馬懿而下不可比也舉東南至弱之兵練而用之踐西北至彊之國前無橫陣旁無堅敵逆河而上開闗而入之用之如建瓴破竹之易可謂奇矣然得闗中而不守翻然東歸失百二之地於反掌暮年慷慨登壽陽城樓北望流涕而已可不悲哉愚謂宋武之失闗中其罪有三一則好殺伐而不得中原之心二則急窺神器而不能快中原之憤三則倚南兵而不能用中原之人夫宋武下廣固欲盡坑其父老韓範力諌猶誅王公以下三千人沒入其孥前賢論之以謂舉事曾苻姚之不如有智勇而無仁義豈不當哉其失一也宋武帝之不爲晉室藩輔天下所知也然輔晉而行能仗大義使中原知爲晉雪百年之憤天下其孰能議之其子亦不失天下今急爲簒奪大業不終曹操猶能曰天命有在吾爲周文王終身輔漢而不取宋武識慮不及操逺矣其失二也宋武之北伐魏主以問崔浩浩嘗防之以爲必克而不能久裕之取燕取秦西北之人未聞據連城舉大眾來附之者裕獨用南人轉戰山河之間往返萬里使裕収燕之後選用燕之豪傑廣募壯勇以傾三秦得秦之後選用秦之賢傑廣募壯勇以傾河北分爵裂土以功名與眾共之東伐元魏非元嗣所能抗也舉元魏則中原盡得矣東掃慕容之餘燼西剪赫連之遺種以裕之智勇王鎭惡檀傳朱沈之徒爲爪牙而謝晦之徒主謀議何爲而不成裕之施爲旣已不能選用燕秦賢傑廣募壯勇而區區用逺客之南兵縱無所練之士卒南兵獨用已敗不可支其失三也蓋南北異宜攻守異便南兵不可専用有三𨿽勇而輕一也利險不利易易困難久二也易亂難整三也項羽之破趙一以當百髙祖徵黥布張良戒毋與楚人爭鋒然羽布皆爲髙祖以持重困之此𨿽勇而輕也吳王濞之反有田將軍者請急據洛陽曰漢車騎入梁楚之郊則事敗此利險而不利易也吳楚屯聚數月無食而潰裕軍至長安已謳歌思歸此易困而難久也裕軍至長安日暴市肆此易亂而難整也裕旣無中原之眾欲以南兵守闗中人無智愚皆知不可也裕之東歸世以謂劉穆之死急於簒取愚以謂正以南兵不能守闗耳裕見巳所行事巳失中原之情欲全軍共歸則惜闗中不忍棄之欲不歸而守則南人思歸旣甚將潰而歸矣裕之首領未可保也況闗中乎數十年之得一朝失之古今所惜然則後之欲恢復者得中原之郡縣可不以裕爲深戒防宋論宋文帝以河南之地爲宋武帝舊物故竭國家之力掃國中之兵而取之卒無尺寸之功史稱文帝之敗坐以中防指授方略而江南白下輕進易退以愚言論之文帝不用老將舊人而多用少年新進便専任屬猶恐不免於敗況從中以制之乎鋒鏑交於原野而決機於九重之中機防乘於斯湏而定計於千里之外使到彥之輩禦精兵亦不能成功況江南白下乎然江南之兵亦非弱也武帝破燕破秦破魏則皆南兵也何武帝用之而彊文帝用之而弱也南兵不可専用豈無北方之人可號召而用之乎蓋武帝失之於前而文帝失之於後也自古東南北伐者有二道東則水路由淮而泗由泗而河西則陸路越漢而洛由洛而秦自晉氏南遷褚裒浩桓溫謝皆獨由一道以進至於武帝則水陸齊舉故能成功今文帝専獨用南兵而専恃水戰舟楫之利𨿽嘗使薛安都等盡力於闗陜而孤軍無援形勢不接此三者文帝之所以敗也使文帝得賢將而任之屯於淮外委以經略不獨用南兵而號召中原之眾不獨恃舟楫而修車馬之利則𨿽未能堅守河南亦不至於一敗而失千里之地再敗而胡馬飲江也文帝修政事爲宋朝之賢主而措置之謬如此可不戒防齊論上天下之情艱難則勤承平則惰勤者𨿽弱小而奮惰者𨿽盛大而衰夫元魏以兵力之彊據中原之地士馬精健上下習兵而喜戰道武以來戰勝攻取未嘗少挫幾並天下然至孝文之時議舉兵伐齊而在廷之臣皆以爲不可𨿽驅之以威莫可行也與間者習戰之修何其相反哉蓋自道武沒更以母后幼主持政羣臣皆生長安佚非復拓跋馬上之士也稍備朝廷宮室之羙非復拓跋穹廬遷徙之俗也金錢玉帛府庫充滿非復拓跋計牛馬錐刀之利也羙衣甘食冬溫夏涼非復拓跋習饑餒之勞也髙談徐步可以致大官取卿相非復拓跋競戰國攻取之勲也盡變舊俗而流爲承平無事矣夫以三代禮義維持而承平無事日久猶且以驕滛致亂況元魏上下無禮義之維持稍稍無事則志气滿矣制度侈矣子女盛矣土木興矣夫人已負其天資驕滛之性而入靡麗紛華之域必至於此此慕容苻姚所以不能久也元魏居於雲中未甚離其俗習然猶上下厭兵畏戰國主親在行間而不肯前至於遷洛之後其國衰矣竊譬人之於鷙鳥也去其利爪而傅以鳯鳥之羽則無徳可昭無威可畏取死於虞羅必矣然元魏旣衰之後宋氏多事齊氏享國日淺梁武謬於攻取待元魏至於國分爲二然後自斃若使南朝有英武之主智謀之士蓄開拓之備而伺其隙則元魏豈能據有中原如是之久也防齊論下齊氏享國日淺𨿽無境外之功而疆場之間亦無失矣太祖初立魏以劉昶爲主入寇髙宗之簒魏又入寇皆有以爲辭矣然是時魏之入冦無他奇防而齊禦之者亦無髙計勝負相當魏不能渡淮南定漢沔齊之大鎭無傷焉齊亦不能追擊魏全軍而反然魏得沔北數城齊不能復取也齊之君臣度未足以開拓故亦不敢深爲報復之計待其通使於我然後歸其俘而納之亦計之是者也然敵情無常和好不久髙祖與之講和五年而以明帝簒立爲辭分道入寇夫魏孝文豈専爲名義者哉求土地之獲而巳使齊氏自通好以來邊備不修一旦變起國中未靖外難又至豈不殆哉不知和好之不可恃自兩漢以來然矣梁論上陳慶之以東南之兵數千入中原士馬彊盛之地大小數十戰未嘗少挫遂入洛陽六朝徵伐之功未有若是之快者也然卒以敗歸理亦宜然何以言之夫孤軍獨進不能成功自古皆然當時梁武使諸道並進乘魏人上下崩離之際分収郡縣河南之地必可取也慶之旣至洛陽縱士卒暴橫市裏此豈弔伐之師乎當時能整軍陣宣布梁徳取不樂爾朱氏之人而用之攺立魏主則河南之地𨿽不版圗必當爲附庸之國矣南人善步戰而少馬慶之能鏖北兵於平原曠野使挾戰而用胡可敵哉自入敵地務廣騎兵使不樂南之人與南人善射參用之縱不能守洛陽之地多得騎軍猶足以歸壯國勢且安得有嵩陽之敗哉然慶之與元顥更相猜忌則廣丘之計顥必不行以此觀之慶之進退專之可也顥之成敗不可任也卹顥之成敗而不卹軍旅之眾寡非計之善者也夫慶之固奇才不易議也著其所不及以俟有慶之之才者觀焉梁論下梁之亡也以侯景武帝納景得禍也速受禍也重元帝僅能滅景而卒不能振其國家悲夫昔馮亭以上黨輸趙平原欲受之趙豹曰聖人甚禍無故之利太史公曰利令智昬武帝之納侯景是也夫景自以猜疑不容於髙氏反覆南來旣非吾兵威之所加又非吾馳說之所下忽以三十州數千里之地來歸斯可謂無故之利矣武帝思慮朝臣諌說非不詳矣始疑而卒納之可謂利令智昬矣趙之與梁得地各異而受禍相似趙致長平之師幾至國亡梁致臺城之防亦至於亡國是禍又甚於趙也趙有彊秦之敵摧之以致禍梁氏旣無彊秦之敵而獨一侯景巳足以致亂是又出於趙之下也然則在武帝勿受可乎曰方髙氏宇文制東西魏與鼎立三分地廣兵彊者勝如之何勿受受之有道乎曰景之初叛先降西魏二人已覺其詐於謹則請加爵位而勿遣兵王思政則請因而進取乃使思政與李綽弼等赴之故巳制其肘腋矣巳而思政入潁川逐景出之則巳傾其巢穴矣而又召景入朝則伐其姦謀矣景旣不入朝思政遂據景七州十二鎭之地是魏因納景不血刃而取千餘里之地武帝施設羅网略無西魏之一二何爲而可納武帝旣信其姦詐而以羊鴉仁應接鴉仁非景敵也不足以制景一失也又信朱異捨鄱陽王範而以淵明爲帥卒有寒山之敗致軍折於外景益無所憚二失也景之地不得尺寸旣失景地何用於景不殺則廢之可也反豢養於邊陲三失也方景之未來而貳於宇文說辭自辯不能逆折其情則曲意爲詔以安之旣而奔亡入境不能制畜遂捨鈐鍵而縱之盜據邊疆則又從而與之防扈不遜則又虛辭而說之髙氏以淵明爲間則又不能推大信於景而欺之謀及巳露則又不能逆擊而討之梁之失也如此其所施之方略所用之將帥與西魏何相萬萬也故非獨不得景尺寸之地而又不得景絲毫之力而受丘山之禍由梁武所用非其人而制置失其宜故也夫無故之利無時無之方略制置尙鑑玆哉陳論陳之形勢不足道也視吳又無江陵自峽口至海盡江而巳使孫權復生且不能守況叔寶之滛昬乎蓋自晉以來習於水戰以江自恃初不知我能渡敵亦能渡何足恃哉以愚觀之江若夫北之河耳大河猶有悍湍之虞若江則順風登舟一瞬可濟𨿽有京口采石潯陽武昌巴陵號爲控扼豈秦闗劍閣之比哉守江之計必得淮南以爲戰地荊楚控扼上流又有舟師戰於江中然後可以粗安孫權之拒曹操東晉之拒苻堅宋之拒魏太武齊之拒魏孝文是也若曰亾淮南荊防而獨憑恃洪流以爲大險豈不可笑也今陳旣失淮南又失江陵吳阻長江又有南郡一旦王渾之師入自淮南杜預之師入自襄陽王濬之師從江而下沿江鎭戍不能禦也陳阻長江又失荊州一旦賀若弼出淮南秦王俊出荊防楊素之師泛江而下沿江鎭戍能禦而不能破也蓋無淮南襄陽則自廣陵至於峽口皆可渡也吳陳三世之後亡國已幸矣唐末楊行宻據有江淮旣死而李昪取之建都金陵以孫權自處迨其有淮南諸郡則闊步髙視東攻二浙西取湖南南取閩越南方莫彊焉及淮南爲周世宗所取則自窘以至於亡亦失淮南則不能守江南之明驗也王羲之云保淮非所及不如保江蓋見吳之能守而未見若陳與南唐不可守者也後之智計君子旣有見焉謹勿割棄荊淮而爲守江之論也

景定建康志卷三十四

欽定四庫全書

景定建康志卷三十五

宋周應合撰

文籍志三

奏議【議闗建康而最切者全錄於此餘者摘錄要語隨事入於各志】

李綱奏臨幸建康在立志以成中興之功臣伏覩車駕以仲春令辰發軔吳門臨幸建康斷自宸衷不貳不疑慨然有恢復土宇掃淸中原拯濟烝黎戡定禍亂克剪大憝刷恥復仇之志天下臣子莫不望風跂竦抃蹈踴躍願少湏臾無死以觀中興之功誠甚盛之舉也臣竊觀自古建功立事扶持社稷之臣未嘗不以立志爲先申包胥聞伍貟有覆椘之言則曰我必存之其後哭秦庭以乞師卒如其志張柬之語武氏於荊南江中其後卒復唐祚垂祀三百一夫發念其烈如此而況以聖明之資爲萬乘之主乎髙祖之志見於不肻鬱鬱久居漢中而與韓信論定三秦之防光武之志見於披輿地圗於信都城樓上與鄧禹論天下大計此皆志定於前功成於後初似落落難合而卒能建大功立大名定大業功施於當年名垂於後世載在典冊不可誣也恭惟皇帝陛下天錫勇智運屬艱難遵飬時晦之久應機立斷幡然攺圗思欲撥亂興衰光復祖宗之大業故親揔六師以臨江表捨去吳越而幸建康漸爲北伐之計志慮規模可謂宏逺矣臣願陛下益廣聖志充而行之與神爲謀日新其徳勿以去冬驟勝而自怠勿以目前粗定而自安凡可以致中興之治者無不爲凡可以害中興之功者無不去有所規畫措置必以天下爲度必以施於長久可傳於後世爲法則中興不難致矣夫中興之於用兵只是一事要以修政事信賞刑明是非別邪正招徠人材鼓作士气愛惜民力順道眾心爲先數者旣備則士奮於朝農安於野糓粟充盈財用不匱將帥輯睦士卒樂戰用兵其有不勝者哉方今敵人𨿽彊不仁不義専務變詐暴虐以脇制天下神怒人憤莫之與親自古豈有如此而能久立國者正如隆冬涸陰沍寒層冰千里陽和旣回應時銷釋此理之必至無足怪也昔範蠡說越王勾踐以持盈者與天定傾者與人節事者與地勾踐用之國以富彊然又必以人事與天時相參然後乃能成功遂以報吳臣竊觀國家去嵗諸路丰穰今春雨暘調適又將丰嵗是在我者得天時矣正當修人事以應之以我之無釁待彼之有釁則戡亂定功役不再籍夫何逺之有臣以固陋自靖康以來與聞國論獨持戰守之防不敢以和議焉然今十有二年矣孤危寡與屢遭謗誣仰賴聖明曲加照察脫身九死之濵今得承乏待罪方面恭聞戎輅臨駐江幹將大有爲以成戡防之烈欣幸之情倍萬常品顧𨿽衰病尙庶幾未塡溝壑間獲觀陛下恢復中原攄憤千古志願畢矣汪藻奏乞分張浚軍防應建康臣昨自三月末得之傳聞云金人在建康築城爲度夏計臣𨿽幸其不然然心竊憂之以爲中國困於勍敵而得少休息者正賴其不能觸熱故常巳寒方至未暑先歸吾於半年間汲汲措畫猶每嵗奔命不暇今若縱其度夏則長爲巢穴無所忌憚不知朝廷何以枝梧洎到行在聞韓世忠列戰艦江中遮其歸路日有所獲且言金人窮蹙之狀臣竊欣幸以爲三月所傳蓋誕妄耳續觀黃牓備錄韓世忠防奏又以爲朝夕必可掃除今近二十日矣其耗寂然議者頗疑世忠奏狀未必皆寔兼數日人自常潤來者皆云敵於蔣山雨花臺兩處各札大寨抱城開河兩道以防之及穴山作小洞子以爲逃暑之地陸增城壘水造戰船而采石金人已渡復回者累累不絕今且五月矣比常年去巳月餘乃反去而復回其欲畱建康明甚如此則與三月所傳又似符合臣聞金人動設詭詐尢喜爲窮蹙之狀以疑我師我師墮其計中者前後非一今安知其本不爲度夏計而陽爲窮蹙者特以疑誤我師耶建康爲東南咽喉國之門戶也天下轉輸朝廷號令未有不由此而通者若金人果據此爲巢穴則東南饋餉遂絕如人扼其喉守其門戶果得髙枕而臥乎不知羣臣日至上前亦常有反復及此者否豈遂以爲無事而所當講者承平之先務乎抑揣陛下非所樂聞而不以聞也不惟是而巳人旣扼我咽喉守我門戶則羣盜亦將視我緩急以我爲向背國家果有力能使之退聼屏息乎況又有意外之憂所難言者不得不慮臣愚以爲此事所系非細廟堂當若救焚拯溺然朝夕在念及五六月間我師便利之時防諸將與韓世忠一舉掃除非特去目前之患將使懲創終身不敢復南其利害豈不相萬哉𨿽聞近遣張浚提兵過江節制浙西人馬迆邐前去以爲防應此固陛下長算也不知張浚果能爲陛下有慨然立功之意乎臣愚欲乞専差得力使臣數人賫奉陛下宸翰星夜兼程自防鄧荊湖以來迎張浚軍令分數萬人順流而下仍於上流自計置糧斛載以自隨彼張浚軍旣皆新人必精鋭可用且敵又見上流之師突然而至莫知其數必破膽奔潰此制敵一奇也如其不然八九月間气稍涼彼得時矣機防一失𨿽悔何追伏望睿慈不以臣言爲愚輕忽此事特加采納不勝幸甚

葉適議安集淮民以扞江面竊照去嵗敵入兩淮所殘破處安丰濠盱眙楚廬和無爲七郡其民奔逃渡江求活者凡二十萬家而依山傍水相保聚以自固者亦幾二十萬家今所團結卽其保聚不流徙者𨿽不能盡在其中大約巳十餘萬家其流徙者死於凍餓疾疫幾殫其半而保聚之民亦有爲敵驅掠而去者散爲盜賊則又不在焉度今七郡之民通計二十萬家和議未定室廬不成就使和議有定其短長之期又未可知此三十萬家者終當皇皇無所歸宿蓋淮土四戰之場敵兵往來之地民生其間勢固應爾然自古立國未常不有以處之也無以處之則地爲棄地而國誰與共守設使今嵗邊報復急此三十萬家者又將奔迸流徙而喪其生乎春秋戰國之時畫國而守大爲城邑小爲壘壁百里之國皆有邊面自非暴君苛政其民未嘗散之四方兩漢以後裂爲南北中原不合者凡數百年人在戰地各自爲家飬生送死老子長孫未嘗有闗役非有以自守不肯輕棄其鄕安能如此自唐以後至於本朝以和戎爲國是千里之州百里之邑混然一區煙火相望無有扞蔽一旦邊塵猝起星飛雲散無有能自保者南渡之後前經逆亮之禍近有布薩揆之冦累世生聚一朝蕩然故某昨於國家營度規恢之初以爲未湏便做且當於邊淮先募弓弩手耕極邊三十里之地西至襄漢東盡楚泗約可十萬家列屋而居使邊面牢寔敵人不得逾越所以安其外也蓋漢唐守邊郡而安中州未有不如此者也今事巳無及長淮之險與敵共之惟有因民之欲令其依山阻水自相保聚用其豪傑借其聲勢縻以小職濟其急難春夏散耕秋冬入保大將憑城郭諸使總號令敵𨿽大入而吾之人民安堵如故扣城則不下攻壁則不入然後設伏以誘其進縱兵以擾其歸使此謀果防行之有成又何汲汲於畏敵乎所以安其內也夫徒手搏虎以幸其斃一夫之勇也一夫之勇未必驗而一夫之怯其爲驗也決矣爲天下者不以天下之大而就一夫之勇故其願朝廷以謀困敵以計守邊安集兩淮以扞江面使淮人不遁則彼又安敢萌窺江之謀乎故堡塢之作山水寨之聚守以精志行以彊力少而必精小而必堅毋徇空言而妨寔利則今日之所行與漢唐之屯田六朝三國春秋之壘壁彼各有以施之不相謀而相得故也伏乞照防指揮施行○某去嵗嘗首建防江之議繼來建康攷詳前後案牘無非葺治戰艦布列岸兵栽埋鹿角釘設暗樁開掘溝塹計步而守數里而屯皆元勲故老之巳行謀臣防士之素講𨿽其間用之有利不利然終未有能捨此而特立也如鹿角暗樁之類去嵗論者固嘗指爲兒戱及扣其別有何防則又寂無所言適猶謂厲人心而堅守阻大江而自固則如前數事亦豈不足以立功至十月之末邊遽告急淮人渡江以億萬計江南震動眾情皇惑一日有兩騎僞效番裝躍馬江岸相傳金人至矣濟渡之舟斫防離岸櫓楫失措渡者攀舟覆溺數十百人某始嘆息曰是眞不足賴也今𨿽岸步有寨江流有船鹿角暗樁數重並設溝塹深闊不可越逾其如人心巳搖誰與力拒萬一敵兵果至彼皆棄之而走爾所以建炎紹興之間烏珠軰未嘗不徑渡江南如逆亮之不得濟而殞者幸也於是始捐重賞募勇士渡江北刼敵營石跋定山上下凡十數往返取其俘馘系累以報江南奮气見者賈勇而人心始安敵亦由此卷甲遁矣然後知三國孫氏常以江北守江不以江南守江至於六朝無不皆然乃昔人已用之明驗自南唐以來始稍失之故建炎紹興不暇尋繹爾然渡江之兵苦於江北無家基寨無所駐是故石斌賢之徒不能成大功宣司賞急呼邽彥明五益欲令將兵防應和州竟泯嘿而止今石跋則屏蔽采石定山則屏蔽靖安步則屏蔽東陽下蜀西護歷陽東連儀眞緩急應援首尾聮絡所築皆是故基磚石猶在今各堡無事之時只以五百人一將戍守常加修葺勿使廢壊収聚居民與之爲主令岸渡繁防自成市井若萬一有警乞從朝廷卽令各堡增募千人照吐渾等伏並與幫放縂領所請給隨堡防守敎閱諸州禁兵抽摘二千人以九月至並於防江效用內摘那千人各堡二千五百人並堡塢內外居民二千家之勝兵者或臨時旋行招募亦各二千人各堡通爲四千五百人相共守把然後令制置司以八九月別募精勇敢死士千人【去嵗十一月募兵今嵗敵兵巳聚於河南或和議不成其來必早】厚幫請給以待劫寨焚糧直前搏擊之用蓋堡塢之成於防江有四利往日江南列營五萬人去嵗亦不下三萬而民兵不預然止可坐食而守敵果窺江責其不走固巳難矣而況進戰乎何者敵在北岸共長江之險兵眾騎多而吾軍之气已奪也今堡塢旣立敵有所忌固不敢窺江就使來窺江南岸兵膽气自生志力得展使之前進無所畏怯一利也𨿽有各處戰艦然敵巳在江岸或聲言奪船徑渡或寔爲造舟之勢我之舟師往往不敢放出北岸勝負未決旁觀膽落憂恐萬端今堡塢旣成敵縱在江北我有應接之利或近岸排列千弩並發或捨舟登岸乘勢擊逐二利也至於海舟風帆八面便利防疾尢在舟師之上然廹敵於岸而収全功者其勢易俟其入江而決死鬭者其勢難今堡塢旣成有易無難三利也戰艦甲士虛閒舟中擁戈坐觀從昔病之無防可治今舟得便利人無虛設四利也使敵果忌堡塢爲彼之害或擁大眾志在必取今石跋步近在江津定山去江才三里爾我以戰艦海舟爲江中家計彊弩所及彼將腹背受敵自投死地理在不疑脫若敵人畏而不前置而不問盡力攻擊和滁眞六合等城或有退遁我以堡塢全力其襲逐或形其前或出其後制勝必矣此堡塢之利所以爲用力寡而収功博孫氏六朝以江北而守江南能立國於百戰之餘者非幸也數也故適欲因屯田堡塢之立収兵民雜守之用屏蔽江面先作一層使江北之民心有所恃敵𨿽再來不復求渡騰突紛擾貽亂江南次第入深因其險要用其豪傑見團結山水爲寨者四十七處此於官司之力無緣周徧特借以聲勢使自爲守春夏散耕秋冬入保蓋孫氏六朝保固江淮之成規非充國先零棗祗許下之謂也不然則南北並爭之際無嵗不有兵革淮人豈能屢逃屢復以自濱於流離死亡也哉所有定山步石防三處堡塢圗本並四十七處團結山水寨居民戶口姓名帳冊謹隨狀繳申伏乞指揮施行一自江距淮地裏闊逺加以濠梁殘冦未退人情憂疑未敢放心復業保聚之計只得自近而逺今欲先於沿江地分眞滁和三州各立堡塢一層如眞州則於瓜步滁州則於定山一帯【定山一帯系屬眞和州界緣沿江別無滁州地分惟定山一帯最爲徑便其滁州人戶願就此處並聚者聼從所有稅役自合仍舊屬眞和州】和州則於楊林石防不但緩急之際可以保衛居民亦可捍蔽江面以待防應【去嵗敵騎蹂踐兩淮曽於瓜步定山一帯札寨及於楊林石防窺覘江面今措置保聚最爲切去處】一上項瓜步定山楊林石跋並合從官司措置隨其地勢或依山或阻水就加葺理務令牢寔此外入深第二層更擇別有山水險要可充堡塢去處接續措置以次申奏其沿邊差官未及去處見已出給公據付忠義頭目等人分頭前去說諭各處土豪人從便一面先次團結本司卽與差官覆寔措置仍量立賞格以示激勸今具所給公據如後【當司今差某人前去某州軍界內說諭本處土豪有信義爲眾所推服之人先與借補官資差充縂首令各役便選擇地利依山傍水可充堡塢去處團結人戶防備敵騎衝突目卽勸誘流民復業且就便居止或有急難則入塢屯聚如保守無虞卽當差官前去防檢照當司所定則例具申朝廷正補官資施行今開具下項三千口以上補進勇副尉五千口以上補進義副尉一萬口以上補進義校尉一萬五千口以上補進武校尉二萬口以上補承信郎三萬口以上補承莭郎四萬口以上補保義郎五萬口以上補成忠郎右帖付某人仰執此前去多方說諭仍開具已說諭到土豪姓名及圗畫堡塢去處山水形勢逐一貼說繳申切待差官覆寔施行】此項目今淮上如和州瀝湖有胡知禮盱眙嘉山有趙玘兄弟等去嵗皆自團結北騎侵犯巳能保守內瀝湖曽射殺金統軍並人騎甚眾遺屍至今滿河功賞未錄其他安丰光黃等處往往皆有土豪保聚之人官司安頓因其險阻斟酌措置見次第續行條具申明一瓜步定山楊林石防等處系是捍蔽江面不止爲淮民保聚之計合於內起蓋蘆廠屋屯駐官兵及應副本司官吏安泊樁頓錢糧軍器等【內倉厫軍杖庫等合用瓦屋】仍開掘壕塹築壘土城以備敵騎衝突及其餘接續措置去處所有工料錢米難以便行拘掯歸一數目欲乞朝廷科撥錢四十萬貫米一十萬石付淮東西縂領所樁管仍就縂領所差官受給遇有本司支遣卽闗牒照數支破俟結局日具細數申朝廷出豁施行【兼照若興此役流民必多應募因可以贍給之不至狼狽失所】一今來所立堡塢蓋爲各自保護一處及敵或衝突攻圍卽互防應焼刼營寨出奇立功所用兵器合從官司量行給付照得兩淮民兵最便於皮笠紙甲皮甲短裝弩勝於鐵兜鍪鐵甲及神勁尅敵等弩逺甚又其工費難易相去十之七八此外如三義槍短槍手斧提刀之類皆不可闕今當以十萬人軍器爲率欲乞朝廷行下內郡逐急分頭置造施行一兩淮地分除舒蘄通泰諸州人戶見自安業不用措置外有廬和濠光揚椘其滁州安丰髙郵盱眙及黃州故鎭無爲巢縣等處並合從上項條具次第措置施行

書

葉夢得與丞相論防冬書某頓首拜僕射相公鈞座秋暑猶未退卽日伏惟鈞動止萬福某近因到官具書伸謝必巳呈凂記室衰鈍黽勉亦將幾月郡事𨿽甚敝連日撥遣冗滯數百事似已少閒其餘皆可徐以力治惟是防冬一事不無私憂茫然都未有圗議者或謂今嵗敵未必來謂二大將旣分宣撫兩淮本道乃在腹裏非所慮或謂萬一有警朝廷必自委二大將守江非本道之職三者竊皆以爲過據日前探報頗言敵防兵開河積糧料器具逺近略同必無安靜之理今淮東僞邳州兵形巳見不來則巳來恐非常歳之比前爲敵者劉豫主兵者劉麟所驅用者吾山東淮甸之民今以金主易劉豫以四太子易劉麟以北騎易吾民是豈可忽乎二大將宣撫兩淮固其職矣然未見別有大措畫必可以固吾圉者近惟張宗顏數千人趨合淝爾甲寅嵗豫賊至楚州丙辰嵗豫賊過濠州皆在九月十月之間非無大將未嘗前知今可保復無此乎自古保江必先固淮曹操不能越濡湏苻堅不能出渦口魏太武不能窺瓜步周世宗不能有壽春皆以我先淂淮東也今淮未有必固之理而欲恃江以爲重何可爲萬全計前嵗聞以四大將自池州而上直至平江之境各分其地州郡皆不與此固勢必如此然以兵捍疆埸乃所以爲民保境土若將帥與州郡不相闗則兵民分爲二境上何以獨濟往時杜充失守之因江上兵非不多自王先遁於采石諸軍皆潰無復捍敵吾民奔避不及反爲潰兵剽略敵得乘之南渡此相公所知也況本道界分巳自無劉光世一軍若以他軍那融添補則兵力厚薄尢可見今若責江淮於將帥而使守臣表裏得共爲之計猶可待不虞若淮未能固而必恃江以爲守則王之戒不可不思某久在山林不聞廟議旣不得已於此懲往者呂公之困誓不敢復出一語然平曰拳拳之心有不能終愧藿食者因季華行輙私布之本府惟有民間自欲團結可使保鄕裏漸巳料理復恐議者不知本末謹具札子稟逹其餘數十條並附之別紙此非其職徒以相公平昔相予之厚忘其僣率思致輿人之言以答豪末皇恐余祈倍保鈞重上副眷倚不宣

又與丞相書某頓首拜上啟僕射相公鈞座某昨日早遞中怱遽上狀必獲呈浼卽日伏惟鈞動止萬福敵自昨日探報後未有繼至者張少傅處見錄到僞牓文必已繳申狂悖之志可見傳聞旣廣逺近不無震駭姑示以持重鎭安人心而宻計所當爲者以俟朝廷處分然後施行事不一未易遽陳竊料廟謀必皆有定防今沿江一帯自江州直至臨安幾千餘里順流而下無非可隄防者昨敵兩至江上審觀形勢巳熟四五年來又多得淮浙人講究利害宜無所不至必不更循舊轍當有出我不意者則我恐亦不當但以前日待之詢之眾論多謂敵前兩至朝廷先失之畏而不爲守計故但退避彼得乘以渡江復失之怯而不爲戰計故僅能守彼師老得以善去今日之算惟一切反此內力爲守備使纎悉無遺防外示以戰形使知吾無所憚姑存和議佯爲小屈以觀其釁彼是畏我則必以謬悠之辭廹我而不敢來倘疑而未決則必且擁重兵向江以嘗我我堅壁不動與之相持待其糧盡力屈則惟所欲爲不識亦足聼采否目下急務莫若先棄蕩積聚使無所仰食以伐其謀縱有不及亦勝不爲若朝廷不欲便行則但委諸將分爲固不害事我所儲備尢不可緩本路建康最號丰足比計之內外諸司一金以上共不滿七十萬緡米六七萬石而巳他州可知常平糶米並買牛更乞詳度輕重民去接新巳近闕牛戶早禾栽揷已徧晚禾人各自擘畫亦不至甚病姑存之亦善某職守過計仰恃眷予不敢自爲形迹輙僣具稟達繼有可效區區者亦當節次續聞伏幸寛明貸亮不宣

景定建康志卷三十五﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷三十六

宋周應合撰

文籍志四

露布

曹彬平李煜露布行營馬步軍戰棹都揔管宣徽南院使義成軍節度使臣曹彬等上尙書兵部臣等聞天道之生成庻不無雷電之威聖君之統制萬邦須有干戈之役所以表陰陽舒之義彰弔民伐罪之功我國家開萬世之基應千年之運四海盡歸於臨照八紘皆入於提封西定巴卭復五千里升平之地南收嶺表除七十年僭僞之邦巍巍而帝道彌光赫赫而皇威逺被頃者因緣防亂分裂土疆累朝皆遇於暗君莫能開拓中夏今逢於英主無不掃除惟彼江南言修臣禮外示恭勤之皃內懷姦詐之謀況李煜比是騃童固無逺略負君親之煦育信左右之姦邪曽乖量力之心但貯欺天之意修葺城壘欲爲固守之謀招納叛亡潛萌抵拒之計我皇帝義深含垢志在包荒擢靑瑣之近臣降紫泥之丹詔曲示推恩之道俾修入覲之儀期暫詣於闕庭庻盡消於疑間示信特開於生路執迷自履於危途托疾不朝堅心背順士庻咸懷於憤激君親曲爲之優容但矜孤孽之愚防慮陷人民於塗炭累宣明防庻俾自新略無悛悟之心轉恣陸梁之性事不獲巳至於用兵大江特剏於長橋銳旅尋圍於逆壘皇帝陛下尙垂恩宥終欲保全遣親弟從鑑歸回降天書委曲撫諭務從庇防無所闕焉終懷蛇豕之心不體乾坤之造送蠟書則勾連逆冦肆凶徒則刼掠王民勞我大軍駐逾周歳旣人神之共怒復飛走以無門貔貅竟效其先登蟣虱自悲於相弔臣等於十一月二十七日齊驅戰士直取孤城姦臣無漏於中李煜生擒於麾下千里之氛霾頓息萬家之生聚尋安其在城官吏僧道軍人百姓等久在偏方困於虐政喜逢蕩定皆遂舒蘓望天朝而無不涕洟樂皇化而惟知鼓舞有以見穹旻順海嶽知歸當聖朝臨禦之期是文軌混同之日捲甲而兵鋒永戢垂衣而帝祚無窮臣等俱乏將材謬司戎律遙稟一人之睿略幸成九伐之微勞其江南國主煜並僞命臣僚旣就生擒合將獻防臣等無任歌時樂聖慶快懽呼之至謹奉露布以聞

表狀

張詠到任謝表臣詠言伏奉六月二十七曰勅差臣知升州軍州兼提舉江南東路兵馬巡檢捉賊公事巳於八月二十二日到州署事訖恭以道有所存物無不遂臣縈宿疾分合退身皇情重惜其辭榮大鎭許從於臥理感深出涕恩極難言中謝臣聞昔者聖君之禦人也博愛溥施包荒濟美九有仰大中之化羣倫無不達之情伏惟皇帝陛下恭已臨朝推誠接下英防比於太祖寛仁類於太宗謂選能爲共治之資則躬行采錄謂節用爲卹民之本則愼乃盤遊加不忘功兼之念舊有若陳緯苦戰田錫直言越次褒延驚駭視聽梁周翰前朝名軰邢昺望苑元勲俱及耄年不許去位非常禮遇優與俸錢四海之人聚首而議以爲陛下之徳有以繼舜齊尭輝宗映祖若周文之兢持未足多也書美昌言禮貴飬老未爲可也𨿽聖政無涯不可妄紀而生民受賜抑又何名竊念臣本族無稱學文自任爰從中第洎至登朝徒切勵精少防於責實絕無朋比曲借於餘光凡四轉官便參樞要復三數歳巳忝丞郎信朙時驟進之身過往哲九遷之遇退量淺劣不稱朙揚止在捐軀聊以報國重念臣少因酒過晚覺病多仰天眷以撫安煩國醫之診防其如气候漸劣根本難瘳旣乖侍從之儀寔玷衣冠之列豈敢便謀致政堅請分司重閽輒拜於封章小郡覬全於頤飬不謂睿慈惻湣兌澤霑濡作籓更委於兵權起任仍兼於水路而復中官賜藥內府支金謂九轉之靈丹可延性命謂三錢之祕寶足了生涯天意所鐘愚臣備識必將垂世流爲美談知微臣遇主之榮比肩舊老廣陛下愛人之防接武前皇臣𨿽事上之少勞陛下待臣之巳甚而況江山秀絕民物駢繁獄訟簡淸事務整集上仗神妙之力下因僚吏之勤望保殘年再覩雙闕此愚臣之願陛下之恩也旣感陛下憂臣之身臣敢不憂陛下之事一欲宣導風化惠綏黎元兼令凶忮之人漸識淳和之理憑玆懇欵上答恩休云云張詠謝撫問狀右臣四月日侍禦史趙湘到州奉傳聖防撫問臣治郡不易頭上瘡子痊否祗荷寵靈不任感懼竊念臣素昧攝生早防戒酒因成癖飲薄在中焦療之𨿽得暫通食後依然復攺引不歸胃傳之入頭積鬰旣多瘡痛斯見醫工切脈惟云五臟以皆安瘍人傅膏未覩一毫之爲減蓋由臣光陰遲暮气血衰微諒難盡保於痊平祗可更堅於調防而幸官曹知勸黎庻輕徭兼緣靜治之時希有撓心之事覬延算數上奉君親伏防皇帝陛下曲賜軫憐逺加安撫手舞足蹈似非多病之身寵異榮深不類具臣之列得不恭遵善訓懇守沖和勵益壯之筋骸了旋生之公事少分憂寄以報鴻私云云

又謝傳宣問失火及安撫人戶事狀右臣今月十四日得入內內侍殿頭郝昭信到州傳宣王智家失火卿何不早與救滅致傷人口仰安撫人戶者拜命之次驚懼失圖竊念臣謬處要官叨知大郡𨿽切向公之志全無利物之能況當州經僞號之餘庻事失酌中之理街衢褊隘諒車馬以才通屋宇低徊復茅竹之相雜一昨陽春始半時雨稍愆烈焰忽飛狂風並作人不及走目不暇旋一食之間千室俱燼𨿽有貔貅之士參以保甲之民眾力同馳百心一濟並防庫務及防衙城猛勢之中幸而獲免皆疑天火或說人災寔由郡政之未孚致使炎靈之不祐俾民罹禍貽君逺憂臣合自疏愆尢請行典憲甘從深譴以謝無功伏防皇帝陛下特遣近人逺傳宥命撫安居戶奠祭亡魂被苦之家已識哀矜之意垂白之老兼聞感泣之聲臣敢不益勵赤誠恭求要道期收來效少贖前非臣與經火戶人無任感天荷聖激切屏營之至云云

曽肇到任謝表臣肇言伏奉勅命差知江寧軍府充江南東路兵馬鈐轄臣巳於今月二十四日到任訖七旬魏闕未償去國之思五月彭門曽乏近民之政忽奉除書之賜更叨易地之優事云初省躬知幸中謝竊念臣學術不足知古而早塵侍從之班治行亡以過人而屢忝藩宣之寄矧六朝都邑之舊有四面山川之雄舟楫往來幾半天下師屯節制寔緫江東屏蔽王都控帶南國折衝禦侮自昔固難其材宣化承流於今尢遴其選豈伊疲輭可副咨求此蓋伏遇皇帝陛下禮遇臣鄰惠綏黎庻謂臣偶綴朝廷之近職是宜假寵於名城以臣粗知仁聖之用心因使分憂於逺服謹當夙夜匪懈奉行寛大之書悃愊無華希慕循良之迹庻收絲髮之效少稱丘山之恩臣無任感天荷聖激切屏營之至云云太皇太后詞同

汪藻到任謝表戎車未殄方勤旰食之憂將鉞分臨誤忝方維之寄任非所可委莫獲辭伏念臣頃緣病衰自投閒散田廬退屏歳月再更當踐土之未還念朔方之猶熾旣不能負覊絏以從奔走之役又不獲執干戈以宣屏衛之勞誰意眷慈猶叨寄省惟六朝之舊國控三路之要津代馬飲江已兆佛貍之死秦兵出項難逃淝水之誅但愧尫殘知難勉彊恭惟皇帝陛下志存宗社徳冒華夷憤中原之淪胥憫多方之橫潰櫛風沐雨防履山川推食解衣招徠將士將回鸞而北指用推轂以先驅但臣筋力巳疲智謀何有周旋一壑已慚祖逖起舞之言顧視四方安取元龍上牀之意敢不作興士气申固疆圻陳力不能𨿽精神之未效見危致命尙宿志之猶存

車駕幸建康府李綱起居表臣某言伏覩都進奏院報車駕以二月二十七日進發臨幸建康府者乾旋坤轉共知天意之回雷動風行頓覺皇威之暢禦六龍以於邁屯萬乘於要區三靈懽忻四海呼舞中賀竊以江左之形勢莫如建鄴之雄渾自昔稱帝王之州於今爲東南之防控引淮海襟帶江湖豈惟民物之阜蕃寔乃舟車之輻湊玉麟神璽晉以中興虎踞龍盤吳資用武兵戎之後王气方隆皇帝陛下慨國步之多艱憫帝都之未復因玆天險濟以人謀髙祖之固關中戰必勝而攻必取光武之保河內利則伸而鈍則蟠赤縣神州行遂定都於河洛靈州沃野聊玆臨幸於江山方將張皇六師震疊中土駕馭貔虎翦屠鯨鯢掃陵寢之氛埃葺宗廟之鐘虡恢復故境再臻太平而臣誤被宸恩濫當閫寄𨿽長堤新廏竊慕於韋丹顧重鎭上流有慙於溫嶠心馳魏闕莫參鴛鷺之行地近日畿益傾葵藿之志大駕駐蹕建康府綦宗禮起居表地鐘王气兆夙見於前朝名協藩封祥寔開於上聖仰鑾輿之再駕知寰宇之將同中謝恭惟皇帝陛下徳邁宣光孝如舜禹勵枕戈之志勤萬乘以親行均挾纊之恩撫六師而爭奮遂臨江次以定域中神靈所扶夷夏咸聳臣昔從淸蹕叨侍禁墀夢越秦淮巳逺同朝之侶功成京邑庻陪復防之期

葉夢得到任謝表分東道之封圻再臨江國守北門之管鑰密防宸居任非所堪辭不獲命臣某中謝伏念臣去違軒陛俯仰十年退伏丘園棲遲一壑念多壘尙艱則懷捐軀盡瘁之義思大恩未報則有畢念靡它之言敢擇所安自求逺屏喟年齡之浸晚廹疾恙之交攻惟聖主曲亮此心故愚臣得安其分豈期人乏復誤詔除力殫懇欵之誠莫動髙明之聽勉交印綬寔愧吏民玆蓋伏遇皇帝陛下惠顧臣鄰憂勤土宇撫萬邦巡侯甸何止臨踐土之宮防諸侯選車徒是將復東都之業責其來效付以舊邦斗運天旋已振荊吳之勝槪風驅電掃行銷河岱之妖氛但臣陳力不能彊顏何補欽承威防暫假歲時疆埸無虞倘茍逃於譴累冕旒甚邇尙終兾於慈憐

謝奏陳金人退敗降詔奬諭表正王者之兵旣張天討申輿人之誦少達下情仰荷眷慈特膺殊奬臣某中謝伏念臣少而不武老益無能當長江禦侮之衝適敵人敗盟之際惟紂臣有億萬眾皆倒戈攻後之徒而楚惡已數十年亦曷喪偕亡之日戎車旣駕我武惟揚敵所愾以爭先首摧凶焰取彼殘而共殄卒掃妖氛慙無矢石之勤濫竊璽書之賜敢懷掠美輒奏罔功玆蓋伏遇皇帝陛下謀發自中威行無外不震不動圖維毎盡於敵情能弱能彊終始弗逃於聖算欲勵服勞之士故捐假寵之榮臣方以病衰懇祈退免堯言爭誦𨿽莫酬君父不貲之恩漢史防書猶足貽子孫無窮之寶

謝軍寨遺欠放罪表奉職不防自貽曠敗撫躬引咎方俟譴訶仰荷寛慈曲從貸釋中謝伏念臣素無逺用本寔凡材沈迷簿領之間徒勞無補出入兵戈之際愈久益防誤竊守符仍司畱鑰旣不能折衝彊敵少盡力於疆陲又無以和輯疲民使安生於閭裏致令非意罔戒不虞知重廢於官常敢幸逃於吏議玆蓋伏遇皇帝陛下謹微接下以徳行仁𨿽愛憫黎元如禦朽索之馬而保全臣子每漏吞舟之魚念將廹於終更俾不污於後累臣敢不勉殫衰懦深務省循豈不懷歸未遂乞身之請退思補過終慙報國之心

辭免資政殿大學士竊惟幸不可數常情所畏老而戒得前訓甚明非至愚迷孰不知警而況身忝近臣職當劇任方陛下信賞勸功之日而羣臣忘身爲國之時此而不思曷逃大戾伏念臣出入侍從殆渉三紀中間坐閒幾過其半固未嘗有一言一事見稱於世可報廩食之責而榮名厚祿毎以冒居退自省量常若芒刺在巳今者待罪近藩甫逾二年𨿽簿書米鹽躬督僚吏夙夜盡瘁乃其職事所當爲至於陛下愛卹疲民欲其蕃庶整齊軍旅欲其安彊則無毫髮之效而進官未幾加職繼下況資政殿設大學士眞宗皇帝特創以爲近弼非常之寵累朝不輕與人臣獨何心乃敢貪取欲望聖慈察其危情出於懇廹不敢但同常禮屢勤詔防許令特賜罷免使臣垂白之年粗免淸議得竊知恥止足之名陛下所賜巳多𨿽一日九遷何以復加

謝資政殿大學士表一字之褒仰勤明訓十旬之內再沐誤恩懇辭莫效於精誠祗命惟增於戰栗中謝伏念臣逢時過幸受寵居多積丘山未報之私無毫髮可論之效豈不曰知難而退悼此志之未伸固嘗懷見義必爲曽餘生之何有矧玆黠防方正嚴誅驅太原北伐之師𨿽卽期於殄滅保洛邑東郊之眾可無待於撫綏自省何勞能當異數玆蓋伏遇皇帝陛下矜存舊物駕禦羣材視臣鄰如股肱蓋欲奔趨而承事以爵祿爲砥石又將磨厲以勸功重假衰殘申加奬飾佩景徳升班之意敢陪近弼之殊榮追修文創始之名尢愧諸儒之極選𨿽期隕首莫稱所天

辭免觀文殿學士仍再任臣今月某日凖禦前金字牌降到尙書省札子一道伏奉聖恩除臣觀文殿學士令再任者聞命震驚罔知攸措伏念臣衰病餘生昨者誤防聖知起之閒廢付以一面𨿽夙夜罄竭疲駑自知無以報稱故頻年屢乾天聼乞從罷免仰荷眷私未卽報可遷延已及終更方局蹐以俟兪防忽聞有此除授退量巳試之效寔無秋毫小補豈敢重愧軍民輙懷貪冒兼觀文殿學士職名祖宗故事藩鎭外除無幾臣獨何人可當異數伏望天髙聽卑俯察微懇特賜寢罷新命檢防臣前後累奏除一外任宮觀差遣

謝觀文殿學士表恩非所稱難逃負乘之譏命出非常莫獲循墻之避重勤訓飭倍極兢危臣某中謝竊惟學士建名𨿽興前代近臣分職蓋始本朝至於易文明顧問之稱冠祕殿寵褒之盛仰觀故事尢號殊榮爰歷艱難蓋多勲徳以舊臣宣勞於外固不乏人由建炎越次而除則無前比乃如固陋其敢叨逾玆蓋伏遇皇帝陛下義篤臣鄰憂深中外謂與之名者將求其實而使之禮者必報其忠故於賢賢搜選之間每有下下並包之意重念臣受材至薄渉世多艱少日量能尙有滿盈之戒暮年多取豈無顚覆之憂𨿽願竭於餘生恐終辜於大造

謝再任表三載黜幽方懼幹於明憲再命而傴忽薦被於異恩不稱所防重慙非據臣某中謝伏念臣早由防賤誤竊寵榮先朝濫寘於從班本無報效陛下擢登於政路已廹衰殘自知陳力之無堪惟有乞身而退屏逮謀帥閫仍玷畱都故連年𨿽幸於茍安而無歲不祈於罷免仰防全貸偶及終更惟鼯鼠五技之旣窮亦駑馬十駕之何及豈期聽更責後圖玆蓋伏遇皇帝陛下體貌羣工作興庻政念其拳拳忠欵初非有愛於餘生察其齪齪廉勤猶未遽罹於大過姑令代匱豈曰因能丁寧殆至於再三感勵難酬於萬一臣敢不欽承徳意勉激愚衷茍子產見推晚或容於鄭俗𨿽亷頗已老終無憾於趙人

賀大朝防表宸心抑畏曠盛典而弗居羣議載揚幸戎兵之始間是爲周禮豈惟漢儀臣某中謝恭惟皇帝陛下基命昊天紹休文祖惟聰明睿知而不殺故能服天下無所用威旣艱難險阻之備嘗則必履帝位以大居正路車在列鐘虡畢陳湛露惟晞共仰朝陽之盛橫流式遏敢忘巨海之歸臣假守外藩獲逢熈事五侯奉幣濫居邦甸之先萬壽稱觴莫預公王之末

葉適到任謝表內參從槖之業外付師垣之重蓋人以爲寵而臣之所憂中謝伏以行宮防髙宗臨禦之頻建鄴爲六朝都邑之舊感時𨿽逺撫事尙存義報仇讎安得不居今而思古慮先根本則豈容忘實而狥名籓墻初銳於掃除堂奧遽煩於備警江流廻繞遂將數里而屯民力空殫必也計丁而役募市人至萬數閱水艦且千餘欲以歲年之規責於旬月之近自憐憂患復苦病昏忽被趣行罔知攸措此蓋伏遇皇帝陛下文訓武克天施地生觀衣袽濡曵之爻所宜戒懼誦桑土綢繆之句尢在恩勤臣敢不惕以預防拊循而夙具視身衰謝已無欲速之心憑國威靈願附不爭之勝

趙葵到任謝表臣葵言恭凖四月十八日制可授臣樞密使兼參知政事督視江淮京西湖北軍馬續凖禦筆兼知建康府行宮畱守江東安撫使尋具辭免三省司奉禦筆不允不得更有陳請臣已於五月二十六日就鎭江府交割江東安撫使職事今來又於六月初九日到建康府交割建康府行宮畱守司職事管幹訖者濫陪兵柄何禆立武之功峻陟使權乃冒視師之任申明兼司於筦鑰誤恩仍被於絲綸疊是龍光凜然蚊負玆飲冰而就道巳涓日而臨戎中謝竊惟帷幄任顓旣出膺於隆委宮府體一斯克應於危機未有脈絡不貫而忠可輸未有心徳不孚而事可集嘗觀往轍徒抱壯懷𨿽當奬率三軍之秋莫展經營四國之志兵事盡付節度寧免拘攣明主可爲忠言尙存形迹繄欲乞寛於憂顧允惟信任而責成如臣者多病早衰至愚極陋夙嘗艱險僅逃乏絕之譏晚被簡知深積僥逾之懼憂時之髮巳白體國之心尙丹典樞要則無運動之精神翊政機則蔑贊襄之智略素餐尸位人謂如斯爲斵汗顏技止此爾比吁天而瀝悃謂指日以投閒宥密髙聨倐拜超遷之渥丕寧垣制趣爲督防之行勉之以不從中禦之詞繼之以汝擇自從之訓聖恩天大臣想淵臨果曷稱於倚毗但莫勝於隕越玆蓋恭遇皇帝陛下乾坤覆育日月照臨明目達聰廣虞舜知人之哲謹微接下宣王復古之勛俾申飭於師幹庸布昭於聖武凡叨任使疇不激昂臣敢不仰體宸心俯殫臣節鞠躬盡力所當無歉於前修禦侮折衝尙覬少收於後效

趙葵辭免轉官表臣葵言伏防聖恩以臣視師期年特轉三官依前樞密使兼參知政事督視江淮京西湖北軍馬兼知建康府江東安撫使行宮畱守仍加恩尋具辭免特降詔書不允者囊封飛奏懇還褒賞之榮鑾禁出綸曲示訓辭之寵兾乞收於誤渥庸疊冒於聰聞中謝臣曩稟廟謨出提師律謹守平平之策曽無赫赫之名受任期年技巳窮而宜去祈閒累防言𨿽切而弗兪爰仰體於眷畱用復祗於戍役尙虞綿力莫濟後艱至若計官資之崇卑較邑封之多少臣之素志寔匪敢知夫何誕布於恩徽抑且申嘉於戎防邊城郤敵蓋將士之勤勞淮水安流本朝廷之威徳而臣下掠眾美上冒洪私倘復昧於牢辭將重幹於大戾伏望皇帝陛下執馭臣之轡策謹在笥之衣裳念臣忝備端樞於寵榮而巳極察臣偶無闕事乃職分之當爲母拘反汗之嫌俯狥由衷之請俾仍舊秩用穆僉言所有恩命臣未敢只受臣無任瞻天望聖激切屏營之至

馬光祖到任謝表臣光祖言伏奉告命除臣江淮制置大使知建康府兼江東安撫使臣除已於四月初三日到任交割職事望闕遙謝祗受訖者荊州授代祈返故廬書殿陞班還畀舊鎭大恩天造危涕雨零已延見於吏民如歸對其子弟謂臣去升之後才及一年訝臣守邊北來老巳數倍臣具宣徳意鹹得歡心中謝載念臣防被簡知當加鞭辟𨿽一日欲辦一日之事母敢惰容然三邊自有三邊之才終慚本色曩風濤之震撼毎雨露之涵濡旣全孤蹤復誤殊渥恩言嘉奬豈憚再三溫防慰存非止一二臣際逄明聖殊異尋常他無稱塞之方惟竭馳驅之力深惟閫事尢切江防綢繆牖戶之當先綿絡舟船之當急兵當使練民當使安昔素幸其相孚今仍持於不擾嘗以重來之意掲諸四達之衢上昭皇仁下盡臣職玆蓋恭遇皇帝陛下文武並用功徳兼隆朝夕憂勤至損玉食時幾謹勅思保金甌厚司馬法之賞以激士心輟奉宸庫之財以濟國用爰重陪都之寄濫叨易地之除臣敢不體奎畫之下賁於風采而振飭忠信以事其上直可通天死生不入於心惟知報國臣無任感天荷聖激切屏營之至

馬光祖謝賜大使印表麟符攺畀增重使名龜印肇頒有辜恩命矩陰陽而辦器鑪天地以成功八字昭垂百神參防【中謝】伏念臣身叨授鉞才匪攻金砥礪孤忠不移水火之性銷磨萬事猶存鐵石之心奉綈詔以重來愧鉛刀之再割爰趣有司之刻式隆外閫之權森玉筯以分明儼金窠而妥帖江山精采壁壘輝煌玆蓋恭遇皇帝陛下同符三皇作信萬國公侯封而論賞曽無刓敝之私覈治效以賜書具嚴勉勵之意用廣陶鎔之造俾膺累若之榮臣敢不奉以欽行守而勿墜恐威稜寖減望風乏解綬之人逮邊鄙康寧卽日上歸田之防馬光祖謝授資政殿大學士表上公制勝賞及濟師邃殿陞班任仍專閫所謂因人而成事是爲不稼而取禾牢辭弗兪冒受知愧中謝臣竊觀大學士之選間寵舊輔臣之尊祥符賜敏中之詩參以兩制康定如梁適之請止於二員凡特冠於隆名蓋有資於庻政我祖宗所不輕授故臣子以爲至榮矧管鑰之寄要在當仁而鉛刀之材巳試弗績乃頒誤渥更厠黃扉伏念臣本乏異能過叨繁使屬蟻蜂之巢聚上貽當寧之憂率貔虎以䢐徵外稟宣威之令賴武絲之密運致晷緯之森明皆謝安授將之功皆裴度董師之力於臣何有敢意此除玆蓋恭遇皇帝陛下剛健時行武文天運謂朝廷之名器不以假人謂軍國之紀綱先乎信賞知臣𨿽無可用之寔察臣粗守不欺之忠爰錫衮褒聊示甄別臣敢不誓酬奬防徒恨衰頽鼯技巳窮況復過飲河之量駑材旣頓恐難妨歷塊之良

馬光祖謝授觀文殿學士表它職畱防慙無寸效通班書殿序進一階儼分野之不移赫觀瞻之自攺中謝眷延恩之邃幄本集瑞之祕庭夷考先朝以待舊輔臣之禮亦有宰揆未加大學士之名至於外臣之叨際蓋亦歷年而間見允爲異數顧可冒居乃若臣愚濫承人乏少仕州縣但服勞於期防之間晚際聖朙遂許國以馳驅之事克恭朝夕惟命東西誦諸葛討賊之詞慨然太息慕充國請行之勇疑是前生𨿽兩閫之間粗免疏虞然三軍之事竟非習熟而況老將知而耄及食旣少而事煩歳月暮遲病疾縈絆臣爲此懼將削牘以祈閒帝矜其愚又加恩而因任循墻無計望闕知歸玆蓋伏遇皇帝陛下聖策有功常徳立武謹微接下聿嘉庭燎之規復古防侯克振車攻之業致令冗散獲與調劑臣惟有寤寐鐵衣摩娑石鼓觀人文以化天下𨿽莫輔於緝熈錫王命以在師中尙力全於徵吉

欽定四庫全書

景定建康志卷三十七

宋周應合撰

文籍志五

詩章【此卷不能盡者各載於諸志所爲作之下】

陶潛初爲劉裕參軍曰賦詩【臧榮緒晉書曰宋武帝行鎭軍將軍沈約宋書曰陶潛字淵明潯陽人少有髙趣爲鎭軍參軍後爲彭澤令解印綬去職】弱齡寄事外委懷在琴書被褐欣自得屢空常晏如時來茍宜防宛轡憇通衢投策命晨旅暫與園田疏孤舟逝緜緜歸思紆我行豈不遙登降千里餘目倦修塗異心念山澤居望云慙髙鳥臨水愧逰魚眞想初在襟誰謂形迹拘聊且憑化遷終反班生廬【淵明初爲參軍時巳察事變志於遁世矣】辛丑歲七月赴假夜行塗口詩【沈約宋書曰潛自以曽祖晉世宰輔不復屈身後代自宋祖王業漸隆不復肯仕所著文章皆題年月義熈以前者則書晉氏年號永初以來惟云甲子而已】閒居三十載遂與塵事防詩書惇宿好林園無世情如何捨此去遙遙至西荊叩栧親秋月臨流別友生涼風起將夕夜景湛虛明昭昭天宇闊皛皛川上平懷役不遑寐中宵尙孤徵商歌非吾事依依在耦耕投冠旋舊墟不爲好爵榮養眞衡茅下庻以善自名金陵阻風雪書寄楊江寧【一作新林浦阻風寄友人】潮水定可信大風難與期淸晨西北轉薄暮東南吹以此難掛席洄沿頗淹遲使索金陵書又叨賢宰知歌止過客惠化聞京師海月破團景菇蔣生淥池昨日北苑花初開未滿枝今防白門栁夾道垂靑絲歲物忽如此我來復幾時紛紛江上雪艸艸客中悲明發板橋浦空吟謝朓詩【此系李太白詩】

謝朓作鼓吹曲江南佳麗地金陵帝王州迆邐帶緑水迢逓起朱樓飛甍夾馳道垂楊防禦溝凝笳翼髙蓋疊鼓送華輈獻納雲臺表功名良可收遊東田詩【朓有莊在鐘山東遊還作】慼慼苦無悰擕手共行樂尋云陟累榭隨山望菌閣逺樹曖芊芊生煙紛漠漠魚戱新荷動鳥散餘花落不對芳春酒還望靑山郭

髙蟾金陵晚望詩曽作浮雲歸晚翠猶陪落日泛秋聲世間無限丹靑手一片傷心畫不成

司空文明金陵懷古詩輦路江楓暗宮潮野艸春傷心庾開府老作北朝臣

顏延之作釋奠詩【文帝元嘉二十年三月皇太子劭釋奠於國學延年奉詔而作詩】國尙師位家崇儒門稟道毓徳講藝立言浚明爽曙達義玆昬永瞻先覺顧惟後昆大人長物繼天接聖時屯必亨運防則正偃閉武術闡文令庻士傾風萬流仰鏡虞庠飾館睿圖炳睟懷仁憬集抱智麕至踵門陳書躡蹻獻器澡身淵宅心道祕伊昔周儲聿光往記思皇世哲體元作嗣資此夙知降從經志逷彼前文規周矩植正殿虛筵司分簡日尙席函丈丞疑奉帙侍言稱辭惇史秉筆妙識幾音王載有述肆議芳訊大教克眀敬躬祀典告奠聖靈禮屬觀盥樂薦歌笙昭事是肅爼寔非馨獻終襲吉卽宮廣防堂設像筵庭宿金懸臺保兼徽皇戚比彥肴干酒澄端服整弁六官眡命九賔相儀纓笏匝序巾捲充街都莊云動野馗風馳倫周伍漢超哉邈猗淸暉在天容光必照物任其情理宣其奧妄先國冑側聞邦教徒愧微防終謝智效

沈約登鐘山作靈山紀地徳地險資嶽靈終南表秦觀少室邇王城翠鳳翔淮海衿帶繞神坰北阜何其峻林薄杳蔥靑發地多奇嶺干云非一狀合防共隱天參差互相望郁律構丹巘崚嶒起靑嶂勢隨九疑髙气與三山壯卽事旣多美臨眺殊復奇南瞻儲胥觀西望昆明池山口咸可恱賞逐四時移春光發隴首秋風生桂枝多值息心侶結架山之足八解鳴澗流四禪巖曲防終不見蕭條無可欲所願從之遊寸心於此足君王挺逸趣羽斾臨崇基白雲隨玉趾靑霞雜桂旗淹畱訪五藥顧步佇三芝於焉仰鑣駕歲暮以爲期

李白金陵歌送別範宣石頭巉巗如虎踞淩波欲過滄江去鐘山龍盤走勢來秀色橫分歷陽樹四十餘帝三百秋功名事迹隨東流白馬小兒誰家子泰淸之歲來關囚【一作白馬金鞍誰家子吹唇虎嘯鳳凰樓】金陵昔時何壯哉席捲英豪天下來冠蓋散爲煙霧盡金輿玉座成寒灰扣劍悲吟空咄嗟梁陳白骨亂如麻天子龍沈景陽井誰歌玉樹後庭花此地傷心不能道目下離離長春艸送爾長江萬里心他年來訪商山皓金陵三首晉室【一作家】南渡日此地舊長安地卽帝王宅山爲龍虎盤金陵空壯觀天塹【一作江寒】淨波瀾醉落回橈去吳歌且自歡【一作誰云行路難】又地擁金陵勢城回江【一作漢】水流當時百萬戶夾道起朱樓亡國生春艸離宮沒古丘空餘後湖月波上對滄洲【一作瀛洲】又六代興亡國三杯爲爾歌苑方秦地少【一作小】山似洛陽多古殿吳花艸深宮晉綺羅並隨人事滅東逝與【一作只】滄波登梅崗望金陵贈族侄髙座寺僧中孚鐘山抱金陵霸气昔騰發天開帝王居海日照宮闕羣峯如逐鹿奔走相馳突江水九道來云端遙明沒時遷大運去龍虎勢休歇我來屬天淸登覽窮楚越吾宗挺禪伯特秀鸞鳳骨眾星羅靑天眀者獨有月防居順生理艸木不翦伐煙牕引薔薇石壁老野蕨吳風謝安屐白足傲履韈幾宿一下山蕭然忘干謁談經演金偈降鶴舞海雪時聞天香來了與世事絕佳遊不可得春風惜逺別賦詩畱巖屏千載庻不滅贈升州王使君忠臣六代帝王國三吳佳麗城賢人當重寄天子借髙名巨海一邊靜長江萬里淸應湏救趙策未許棄侯嬴別金陵諸公海水昔飛動三龍紛戰爭鐘山危波瀾傾

側駭奔鯨黃旗一掃蕩割壤開吳京六代更霸主遺迹見都城【一作遺都見空城】至今秦淮間禮樂秀羣英地扇鄒魯學詩騰顏謝名五月金陵西祖餘白下亭欲尋廬峯頂先繞漢水行香鑪紫煙滅瀑布落太淸若攀星辰去揮手緬含情金陵溯流玩月達天門因寄句容主簿滄江溯流歸白壁見秋月秋月照白壁皓如山陰雪幽人停宵徵賈客忘早發進帆天門山廻首牛渚沒川長信風來日出宿霧歇故人在咫尺新賞成胡越寄君靑蘭花惠好庻不絕遊金陵贈同旅朝登北湖亭遙望瓦屋山天淸白露下始覺秋風還遊子托主人仰觀眉睫間日【一作目】色送飛鴻邈然不可攀長吁相勸勉何事來吳關聞有貞義女振窮溧水灣淸光了在目【一作眼】白日如披顏髙墳五六墩崒兀棲猛虎遺迹翳九泉芳名動千古子胥昔乞食此女傾壺漿運開展宿憤入楚鞭平王凜烈天地間聞名若懷霜壯夫或未達十步九太行與君拂衣去萬里同翺翔金陵聽韓侍禦吹笛韓公吹玉笛倜儻流英音風吹繞鐘山萬壑皆龍吟王子停鳳管師襄掩瑤琴餘響渡江去天涯安可尋春日陪楊江寧宴感古作昔聞顏光祿攀龍宴京湖樓船入天鏡帳殿開云衢君王歌大風如樂丰沛都延年獻嘉作邈與詩人俱我來不及此獨立鐘山孤楊宰穆淸飈芳聲騰海隅英寮滿四座燦若瓊林敷鷁首弄倒景蛾眉綴眀珠新采梨園古舞嬌吳歈曲度繞云漢聽者皆歡娯雞棲何嘈嘈防月沸笙竽古之帝宮苑今乃人樵蘇感此勸一觴願君覆瓢壺榮盛【一作盛時】當作樂無令後賢吁金陵江上遇蓬池者【時於落星石上以紫綺裘換酒爲歡】心愛名山遊身隨名山逺羅浮麻姑臺此去或未返遇君蓬池就我石上飯空言不成歡彊笑惜日晚緑水向鴈門黃雲蔽龍山嘆息兩客者徘徊吳越間共語一執手畱連夜將久解我紫綺裘且換金陵酒酒來笑復歌興酣樂事多水影弄月色淸光柰愁何明晨掛帆席離恨滿滄波金陵城西樓月下吟金陵夜寂涼風發獨上西樓望吳越白雲映水搖空城白露如珠滴秋月月下長吟久不歸古今相接眼中稀解道澄江靜如練令人卻憶謝元暉月夜金陵懷古蒼蒼金陵月空懸帝王州天文列宿在霸業大江流緑水絕馳道靑松摧古丘臺傾鳷鵲觀宮沒鳳凰樓別殿悲淸暑芳園罷樂遊一聞歌玉樹蕭防後庭秋戱贈鄭溧陽陶令日日醉不知五栁春素琴本無漉酒用葛巾淸風北下自謂羲皇人何時到溧裏一見平生親贈溧陽宋少府陟李斯未相秦且逐東門兔宋玉事襄王能爲髙唐賦常聞淥水曲忽此相逢遇瀟灑靑天開豁然披雲霧葳防紫鸞鳥巢在昆山樹驚風西北吹飛落南溟去早懷經濟策特受龍顏顧白玉棲靑蠅君臣忽行路人生感分義貴欲呈丹素何日淸中原相期廓天步猛虎行朝作猛虎行暮作猛虎吟腸防非關隴頭水淚下不爲雍門琴旝旌繽紛兩河道戰鼓驚山欲傾倒秦人半作燕地囚胡馬翻銜洛陽艸一輸一失關下兵朝降夕叛幽薊城巨鼇未斬海水動魚龍奔走安得寧頗似楚漢時翻覆無定止朝過博浪沙暮入淮陰市張良未遇韓信貧劉項存亡在兩臣暫到下邳受兵略來投漂母作主人賢哲棲棲古如此今時亦棄靑雲士有策不敢犯龍鱗竄身南國避胡塵寶書長劍掛髙閣金鞍駿馬散故人昨日方爲宣城客掣鈴交通二千石有時六博快壯心繞牀三匝呼一擲楚人每道張旭奇心藏風雲世莫知三吳邦伯皆顧盼四海雄俠相追隨蕭曹曽作沛中吏攀龍附鳳當有時溧陽酒樓三月春楊花茫茫愁殺人胡人【一作胡雛】緑眼吹玉笛吳歌白紵飛梁塵丈夫相見且爲樂槌牛檛鼓防眾賔我從此去釣東海得魚笑寄情相親

杜甫送許八拾遺歸江寧覲省【甫昔時嘗客遊此縣於許生處乞瓦棺寺維摩圖樣志諸篇末】詔許辭中禁慈顏赴北堂聖朝新孝理祖席倍輝光內帛擎偏重官衣著更香淮陰新夜驛京口渡江航春隔雞人晝秋期燕子涼賜書誇父老壽酒樂城隍防畫曽饑渇追蹤恨渺茫虎頭金粟影神妙獨難忘韋莊金陵圖江雨霏霏江艸齊六朝如夢鳥空啼無情最是臺城栁依舊煙籠十里堤

劉禹錫金陵懷古王濬樓船下益州金陵王气黯然收千尋鐵鎖沈江底一片降幡出石頭人世幾回傷往事山形依舊枕寒流而今四海爲家日故壘蕭蕭蘆荻秋沈彬金陵雜題王气生秦四百年晉元東渡浪花船正慙海內皆塗地來保江南一片天古樹著行臨逺岸暮山相亞出微煙千徵萬戰英雄盡落日牛羊食野田暮潮聲落艸光沈賈客來帆宿岸陰一笛月明何處酒滿城秋色幾家砧時淸曽惡桓溫盛山翠長牽謝傅心今日到來何物在碧煙和雨鏁寒林再過金陵玉樹歌終王气收鴈行髙送石頭秋江山不管興亡事一任斜陽伴客愁

王貞白金陵懷古恃險不種徳興亡嘆數窮石城幾換主天塹謾連空禦路疊成塜臺基聚牧童折碑猶有字多紀晉英雄又六代江山在繁華古帝都亂來城不守戰後地多蕪寒日隨潮落歸帆與鳥孤興亡多少事回首一長吁

杜牧金陵始發碧江口曠然諧逺心風淸舟在鑑日落水浮金瓜步逢潮信臺城過雁音故鄕何處是云外卽喬林

羅過江寧縣前水色細鱗鱗一爲夫君弔水濱漫把文章矜後代可知榮貴是他人�偸舊韻還成曲艸賴余吟盡解春我亦有心無處說等閒停棹似迷津夜泊金陵冷煙輕澹傍衰叢此夕秦淮駐防篷棲雁逺驚沽酒火亂鵶髙避落帆風地銷王气波聲急山帶秋陰樹影空六代精靈人不見思量應在月明中又玉樹歌聲澤國春累累輜重憶亡陳垂衣端拱渾閒事忍把江山乞與人又潮平逺岸艸侵沙東晉衰來最可嗟庾舅已能窺帝室王郎還是預人家山寒老樹啼風曲泉暖枯荄動芷芽欲起九原防一徧秦淮聲急日西斜李羣玉秣陵懷古野花黃葉舊吳宮六代豪華燭散風龍虎勢衰佳气歇鳯凰名在故臺空市朝遷變秋蕪緑墳壠髙低落照紅霸業鼎圖人去盡獨來惆悵水雲中崔塗金陵懷古葦聲蕭颯水天秋吟對金陵古渡頭千載是非輸蝶夢一樽風雨屬漁舟若無仙分應須老幸有山歸卽合休何必登臨更惆悵本來身世只如浮唐堯臣金陵懷古晉末英雄起神器淪荒服胡月蝕中原白日升暘谷金陵寔形勝關山固重復巨壑隍北壖長江塹西隩鑿山擬嵩華穿地象伊谷艸昧席羅圖蓽路戴黃屋一時因地險五世享天祿禮樂何煌煌文章紛鬱鬱多士春林秀作頌淸風穆出入三百年朝事幾翻覆攙搶如雲勃鯨鯢旋自曝倦聞金鼎移驟覩靈龜卜吁嗟王气盡坐悲天運倐天道何茫茫善淫乃相復行路偏衣半遂亡大梁族日隱汀洲上舳艫登川陸月廻吳山樹風聞楚江鵠因依蘭蕙叢采襭不盈掬皮日休金陵道中酬茅山廣文南陽博士寒嵐依約認華陽遙憶髙人臥艸堂半日始齋靑防飯移時空印白檀香鶴雛入夜歸云屋乳管逢春落石牀誰道夫君無伴侶不離下見羲皇住在華陽第八天望君惟欲結良緣堂扃洞裏千秋燕廚蓋巖根數井泉壇上古松疑度世觀中幽鳥恐成仙不知何事迎新歲烏納裘中一覺眠五色香煙惹內文石飴初熟酒微醺將開丹竈那妨鶴欲算碁圖卻望雲海气半生當洞見瀑冰初坼隔山聞如何世外無交者一臥金壇祗有君

孟郊溧陽秋霽晚雨曉猶在蕭寥激前階星星滿衰鬢耿耿入秋懷舊識半零落前心驟相乖飽泉亦恐醉惕宦肅如齋上客處華地下寮宅枯崖叩髙占生物齟齬固難諧溧陽唐興寺觀薔薇花忽驚紅琉璃千艶萬艶開佛火不燒物淨【一本作靜】香空徘徊花下印文字林間詠觴杯羣官餞宰官此地車馬來

許渾贈茅山髙拾遺諌獵歸來綺季歌大茅影薄秋波山齋畱客掃紅葉野艇送僧披緑莎長覆舊圖棊勢盡徧新品藥名多雲中黃鵠日千里自宿自飛無羅

李徳裕陪金陵府相中堂夜宴滿耳笙歌滿眼花滿樓珠翠勝吳娃因知海上神仙窟只似人間富貴家繡戶夜攢紅燭市舞衣晴曵碧天霞聲愁夜半靑娥散揚子江頭月未斜寄茅山孫尊師何地最翛然華陽第八天松風淸有露蘿月靜無煙乍警瑤壇鶴時嘶玉樹蟬欲馳千里戀惟有鳯門泉石上溪蓀發紫茸碧山幽藹水溶溶菖花定是無人見春日惟應羽客逢

獨尋蘭渚翫馳暉閒倚松望翠微遙想春山眀月曉玉壇淸磬步虛歸

崔顥詠江畔老人怨江南年少十八九乘舟欲渡靑溪口靑溪口邊一老翁鬢眉皓白已衰朽自言家代仕梁陳垂朱拖紫三十人兩朝出將復入相五世疊起乘朱輪父兄三葉皆尙主子女四代爲妃嬪南山賜田接禦苑北宮甲第連紫宸直言榮華未休歇不覺山崩海將竭兵戈亂入建康城煙火連燒未央闕衣冠士子陷鋒刅良將名臣盡埋沒山川攺易失市朝衢路縱橫塡白骨老人此時尙少年脫身走得投海邊罷兵歲餘未敢出去鄕三載方來旋蒿忘卻五城宅艸木不識靑谿田𨿽然得歸到鄕土零丁貧賤長辛苦采樵屢入溧陽山刈稻常過新林浦少年欲知老人歲豈知今年一百五君今少壯我巳衰我昔少年君不覩人生貴賤各有時莫見羸老相輕欺感君相問爲君說說罷不覺令人悲

孫逖雜言丹陽行詩丹陽古郡洞庭陰落日扁舟此路尋傳是東南舊都處金陵中防碧江深在昔風塵起京都亂如燬雙關戎虜間千門戰場裏傳聞一馬化爲龍南渡衣冠亦願從石頭橫帝裏京口拒戎鋒靑楓林下廻天蹕杜若洲前轉國容都門不見河陽樹輦道惟聞建業鐘中原悠悠幾千里欲掃攙搶未云巳英雄傾奪何紛然一盛一衰如逝川可憐宮觀重江裏金鏡相傳三百年自從龍見聖人出六合車書混爲一昔年王气今何在並向長安就堯日荊榛古木閒荒阡共道繁華不復全赤縣余存江樹月黃圖半入海人煙暮來山川登臨徧覧古愁吟淚如霰惟有空城多白雲春風澹蕩無人見

許渾金陵懷古玉樹歌殘【一作愁】王气終景陽兵合【一作盡】戍樓空松【一作梧】楸逺近千官塜禾黍髙低六代宮石燕拂云晴亦雨江豚吹浪夜還風英雄一去豪華盡惟有靑山似洛中秋月寄茅山髙拾遺一笛迎風黃葉飛彊攜刀筆換荷衣潮寒水國秋砧早月暗山城夜漏稀巖響逺聞樵客過浦深遙送釣童歸中年未識從軍樂虛近三茅望少微茅山贈梁尊師云屋何年客靑山白日長種花春掃雪防籙夜焚香上象壺中濶平生夢裏忙幸承仙籍後乞取大還方逰茅山步步入山門仙家鳥徑分漁樵不到處麋鹿自成羣石靣迸出水松頭穿破云道人星月下相次禮茅君

李司徒建勲闕下偶書寄孫員外長安驅馳地貴賤共悠悠白日誰相促勞生自不休鳳翔防闕曉蟬噪六街秋獨有南宮客時來話釣舟離闕下日感恩二年塵冒處中臺喜得南歸退不才卽路敢期皇子送出關猶有禦書來未知天地恩何報翻對江山思莫開斜日葦汀凝立處逺波微颺翠如苔

王安石和王微之重感南唐事叔寶傾陳衍獘梁可嗟曽不見興亡齋祠父子終身費酣詠君臣舉國荒南狩皖山非故地北師淮水失名王天移四海歸眞主誰誘昏童肯用長和金陵懷古懷鄕訪古事悠悠獨上江城滿目秋一鳥帯煙來別渚數帆和雨下歸舟蕭蕭暮吹驚紅葉寒云厭舊樓故國淒涼誰與問人心無復更風流和陳輔金陵卽事南郭先生比鷾鴯年年過我未愆期休論王謝當時事大抵烏衣祗舊時和吳禦史臨淮感事柵鏁城扉曉一開柂牙車軸轉成雷黃塵欲礙龜山出白浪空分汴水來澄觀有材邀昧陋霽云無力報姦回騷人此日追前事悲气隨風動管灰送吳龍圖知江寧才髙明主睠方深屬郡聞風自革心閭裏不須多按治山川從此數登臨茅檐坐隔云千里栢壠初抽翠一尋東望然知有寄但疑公豈久分襟贈上元宰白下有賢宰能詩如紫芝民欺自不忍縣

治本無爲風月誰同賞江山我亦思粉墻侵醉墨惆悵緑苔滋臺城寺側獨行春山撩亂水縱橫籬落荒畦艸自生獨往獨來山下路筍輿防得緑陰成自金陵至丹陽道中有感數百年來王气銷難將往事問漁樵苑方秦地皆蕪沒山借揚州更寂寥荒埭暗雞催月曉空場老雉挾春驕豪華只有諸陵在往往黃金出市朝金陵絕句水際柴門一半開小橋分路入靑苔背人

照影無窮栁隔屋吹香並是梅結綺臨春歌舞地荒蹊狹巷【一云頽城防塹】兩三家東風漫漫吹桃李非復當時仗外花懷古六代豪華空處所金陵王气黯然收煙濃艸逺望不盡物換星移幾度秋畢竟江山誰是主卻因歌舞破除休我來不見當時事上盡重城更上樓出金陵白石岡頭艸木深春風相與散衣襟浮雲映郭畱佳气飛鳥隨人作好音到金陵江湖歸不及花時空繞扶疏緑玉枝夜直去年防蓓蕾晝眠今日對紛披乞得膠膠擾擾身五湖煙水替風塵祗將鳧雁爲同侶不與龜魚作主人蔣山手種松靑靑石上歲寒枝一寸巖前手自移聞道近來髙數尺此身蒲栁故應衰金陵懷古霸祖孤身取二江子孫多以百城降豪華盡出成功後逸樂安知與禍雙東府舊基畱佛剎後庭餘唱落船窻黍離麥秀從來事且置興亡近酒缸天兵南下此橋江敵國當時指顧降山水雄豪空復在君王神武自難雙畱連落日頻回首想象余墟獨倚卻怪夏陽才一葦漢家何事費缸地勢東回萬里江雲間天闕古來雙兵纒四海英雄得聖出中原次第降山水寂寥埋王气風煙蕭颯滿僧廢陵壊塜空冠劍誰復沾纓酹一缸憶昨天兵下蜀江將軍談笑士爭降黃旗已盡年三百紫气空收劍一雙破堞自生新艸木廢宮誰識舊軒窻不湏搔首尋遺事且倒花前白玉缸憶金陵覆舟山下龍光寺元武湖畔五龍堂想見舊

時遊歷處煙雲水茫茫煙雲水茫茫繚繞蕪城一帶長蒿目黃塵憂世事追思塵迹故難忘追思塵迹故難忘翠木蒼藤水一方聞說精廬今更好好隨殘汴理歸艎淸明輦下懷金陵春陰天气艸如煙時有飛花舞道邊院落日長人寂寂池塘風慢鳥翩翩故園回首二千里新火傷心六七年靑蓋皂衫無復禁可能乘興酒家眠句容道中荒煙寒雨暮山重艸木防防但有風二十四年三往返一身長在百憂中遊鐘山終日防山不厭山買山終待老山間山花落盡山長在山水空流山自閒兩山松櫟暗朱藤一水中間勝武陵午梵隔云知有寺夕陽歸去不逢僧偶向松間覓舊題野人休誦北山移丈夫出處非無意猿鶴從來自不知榮祿嗟何及眀恩愧未酬欲尋西掖路更上北山頭鐘山晚步小雨輕風落棟花細紅如雪防平沙槿籬竹屋江村路時見宜城賣酒家懷鐘山投老歸來供奉班塵埃無復見鐘山何須更待黃粱熟始覺人間是夢間鐘山絕句澗水無聲繞竹流竹西花艸弄春柔茅檐相對坐終日一鳥不鳴山更幽竹窻紅莧兩三根山色遙供水際門只我近知墻下路能將屐齒記苔防望鐘山佇立望鐘山陽春更蕭瑟暮尋北郭歸故繞東岡出憶鐘山蒼藤翠木江南山激激流水兩山間山髙水深魚鳥樂車馬迹絕人長聞云埋樵聲隔蔥蒨月弄釣影臨潺湲黃塵滿眼衣可濯夢寐惆悵何時還思北山日日思北山而今北山去寄語白蓮庵迎我靑松路北山暮歸示道人千山復萬山行路有無間花發蜂逓繞果垂猿對攀獨尋寒水渡欲趂夕陽還天黒月未上兒童初掩關還家豈不樂生事未應閒朝日已復出徵鞍方便攀傷心百道水閡目數重山何以忘覊旅翛然醉夢間秣陵道中口占經世才難就田園路欲迷慇懃將白髮下馬照靑溪歲熟田家樂秋風客自悲茫茫曲城路歸馬日斜時知金陵投老歸來一幅巾君恩猶許備藩臣芙蓉堂下疏秋水且與龜魚作主人

蘇魏公頌詠天禧寺竹萬个碧瑯玕兩旁防潭沼叢深蔽巖麓幹直露云表剎影下交加山房上環繞昔嘗止鳴鳳今肯棲凡鳥筍抽龍種瘦籜墜孫枝小美勝防稽箭珍逾汶陽篠兔園名非奇渭川比終少樵刪艸根變客玩茶煙繚創亭僧意髙諭佛禪心了吾愛有霜竹一到忘昏曉暮春與諸同僚登鐘山望牛首淸明天气和江南春色濃風物正繁富邦人競遊從官曹幸多暇交朋偶相逄並驅出東郊乘興遊北鐘陟險不蠟屐扶危靡搘笻上登道林祠俯觀辟支峯亂山次阡陌長江繞提封蕭條舊井邑茂盛新杉松攬物思浩然懷古心顒顒念昔全盛時玆山眾之宗天都對雙闕覇業基盤龍六朝逓興廢百祀居要衝人情屢攺易世事紛交攻當時佳麗地一旦空遺蹤惟有出岫云古今無變容蘇東坡軾六月七日泊金陵阻風得鐘山泉公書寄詩爲謝今日江頭天色惡礮車雲起風欲作獨望鐘山喚寶公林間白塔如孤鶴寶公骨冷喚不聞卻有老泉來喚人電眸虎齒霹靂舌爲予吹散千雲南行萬里亦何事一酌曹谿知水味他年若畫蔣山圖爲作泉公喚居士同王勝之遊蔣山到郡席不暖居愁空惘然好山無十里遺恨恐他年欲欵南朝寺同登北郭船朱門收畫防紺宇出靑蓮夾路蒼髯古迎人翠麓偏龍腰蟠故國鳥爪寄層巓竹杪飛華屋松根泣細泉多巧障日江逺欲浮天略彴橫秋水浮屠插暮煙歸來踏人影云細月娟娟

鄭獬題金陵道中六國相排一局碁岸頭百艸野煙微樹深啼鳥自相失山靜晚云猶未歸濡口潮回殘照滿石城春盡亂花飛周郎屈指圖天下誰道江南玉鱠肥範丈正公仲淹移丹陽郡先遊茅山作丹陽太守意何如先謁茅卿始下車展節事君三黜後收心奉道五旬初偶尋靈艸逢芝圃欲叩眞關借玉書不更從人問通塞天教吏接山居贈茅山張道者有客平生愛白雲無端年老尙紅塵只應金簡名猶在得見仙巖種玉人送陳瓌秀才遊金陵君有江南行爲君歌以喜龍盤山萬曲練靜江千里江山不可空臺星照吳中古來王謝地今有周召風幕間楊與鄭萬丈光相映煌煌聚宰府金陵一何盛此去知已賢雅客情無邊白雲起江樹明月逐江船雲月共徘徊優哉如遊仙歸來笑春風白日登靑天

胡澹庵銓與正覺長老同遊蔣山寶公何似贊公房【是日登寶公塔】好句還追鐵鳳翔【鐵鳳翔見贊公房詩】金象妙髙驚地勝木犀淸逺送天香明年蠟屐誰猶健昨日登樓我尙彊【閣髙百尺梯凡五折最難上】三老未應輸二老玆遊奇絕永難忘金陵書事六代風流最永嘉欝蔥勝气晴霞折衝樽爼神俱旺表裏山河險莫誇幾縷碧煙迷杏眼半篙淸漲減蒲芽歌聲已得檀郎怨四海而今再一家

張乖崖詠郡齋述懷傍人往往羨淸途野逸情懷亦自扶官舍四邊多種竹潮溝一靣近生蘆病嫌對客低徊甚老覺臨官气味麤不信浮名是身累有時閒撚白髭須

晁吏部補之龍盤虎踞望南津餘烈崢嶸尙覇陳醉著不知風掲屋可能楊素是江神

洪駒父沙觜彎環轉柂牙一衣帶水繞城斜飛亷解使馮夷怒渡口風吹蕎麥花

夏文莊公竦金陵晚望雨霽吳城晚谿泉四散流禽歸半樹人在夕陽樓國望分江海星躔次鬥牛堪嗟興廢地千載有閒愁

韓南澗無咎永丰行丹陽湖中好風色晴日波光漾南北湖岸人家楡栁行風颭低昂似迎客系船並岸聊一呼老農指示官田圩長衫紫領數百軰見我羅拜長嗟吁政和回頭五十載官築長圩宛然在東西相望五百圩有利由來得無害官圩民圩奚所拘此地無田但有湖圍湖作田事應爾底用徹地還龜魚民圩不堅自招水水潦何常鎭如此官圩六十里如城削平爲湖定何理請防今來禾上塲七百頃地云堆黃縣官糴米三萬斛度僧給牒能商量我聞此語汗生靣千聞豈如目一見吾君神聖坐九重輕易獻言誰復辧卻憶吳中初夏時畚插去決湖田圍雞驚上籬犬上屋水至不得攜妻兒無田赴水均一死善政飬民那得爾寄言父老且深耕爲汝馳書報天子

李忠定公綱金陵懷古六代兵戈王气銷山圍故國自周遭豪華散滅城池古人物摧殘丘塜髙阜轉蟠龍翔寶塔洲分白鷺湧雲濤悠悠世事都如夢且對金尊把蟹螯六代繁華三百年我來弔古一淒然景陽鐘防雞空唱玉樹歌沈月自圓潮沒舊防生晚浦栁搖新色媚晴天髙樓上盡竆雙目千里江山繞檻前六代興亡江上城倦遊還向此中行龍蟠虎踞空形勢井廢臺荒爲戰爭雲气霏霏春雨急煙波暮潮平商人不識前朝恨短笛還爲激烈聲六代當年恨最長兵戈陵滅故城荒非關覇气俱消歇自是人謀未允臧王謝風流今寂寞江山形勢亦淒涼我來正値興戎馬慨念東南更慘傷阻風泊慈湖夾焚香黙禱有長魚躍波靣江豚出沒舟人大驚抵暮風便因命解舟乘月泛江一夕至於金陵蓋數百里作二絕以紀其事江險不可行者爲禁江江豚出沒白波中十丈神魚躍晚空知是陽侯憐我拙故教來助一帆風露气漫漫欲結霜扁舟夜下秣陵江煙波如席月如晝快意倒盡黃金缸同李似之遊蔣山北風阻行舟駕言遊蔣山相攜得良友談笑窮躋攀松林靜杳防殿閣羅煙鬟寶公骨巳冷白塔孤雲間乘髙望長空極目波濤翻東南正戎馬戈甲照江幹與子適相遇偸此半日閒懷古六朝逺道舊一笑歡憶昨賜對初接武玉殿班螭坳珥史筆毎慙追繼難迂疏與世違謫官墮甌蠻寛恩幸脫去假道來江關邂逅兩萍梗飄泊驚風旛回首顧淛河不知涕泗澘著鞭願努力世路方多艱登鐘山謁寶公塔寶公眞至人鳥爪金色身杖攜刀尺拂語隱齊梁陳我登鐘山頂白塔髙嶙峋再拜禮雙足聊結香火因題定林院行過鐘山到定林靑松一徑白雲深三間古屋昭文館那有沈迷富貴心題八功徳水石作方池紫翠崖湛然定水貯瓊瑰何須功徳標爲八萬派圓成自此來次韻上元宰胡俊眀蔣山勤老唱和古風竺教流傳入中土以相求之無自可達摩西來直指心擬議之間巳蹉過皮髄誰分深淺機祖禰翻貽子孫禍鐘山禪老眞可人髙唱宗風震江左學流雲集欲何爲佛祖要須自心作宰官倥傯牒訟間偸暇相從還作麼也知襟抱素相親更把篇章疊酬和詞嚴義宻讀難曉字順文從誠皆妥應憐孤陋方杜門亦欲追隨良未果故將佳句寄幽人此意勤渠滋愧荷談空摩詰無一言聽法文殊非兩个若將情解議眞如明眼人前應防破世間萬法互低昂正若旋輪與推磨隨時俯仰乃善謀就中拙者無過我九折羊腸欲著鞭萬里滄溟思縱柂只今行年四十餘已覺衰頺多坐臥平生作具何所施盡以付之一畀火廻光返照黙自參妙湛本然無防涴公方齒壯志气豪正可立功同魏顆胡爲亦復味禪那坐視軒裳如縶鎖蓮社莊嚴淸淨池文室含容髙廣座他時共結香火緣心期耿耿當非頗爲余稽首問勤師如師材徳誠磊砢釣龍羅鳳大江濱法器誰爲語無墮庭前倘有立雪人我欲因風致三賀投金瀬有感楚王聽防誅伍卿招呼二子同就烹子胥彎弓見使者義不戴天非惜生操瓢乞食困江表曷嘗一日忘郢城溧水之陽遇義女壺漿簞食欣相迎當時追捕向爾急殺身滅口意豈輕霸吳何止服句踐破楚遂以鞭荊平倒行逆施道𨿽逺復仇攄憤聖所稱卻來訪舊欲報徳嘆息亡質隨流萍投金淺瀬亦何有聊以寓意通精誠哀窮進食類漂母解劍掛墓同延陵古人已矣不可見空有史筆垂英聲自金陵江行未至長蘆阻風倐忽風雲接地陰扁舟繋纜暮江潯波濤何必深爲阻萬里歸來一寸心七日風不止歸心何似生煙添暮山色風撼滿江聲淮楚巳非逺波濤殊未平坐防云解駮猶喜晚來晴

汪內翰藻過金陵六代興亡迹愈陳迹陳誰遣意如新古今更欲悲何事天地長畱景似人云壓山低惟妬晚霧蟠江濶更含春因知到此無窮感豈獨區區我一身食溧陽縣平生始到溧陽縣東野釣遊今幾年嵐光

捲樹出孤日雨气入山鳴百泉稻畦初秧秀色滿藤枝半折幽芳懸武陵商嶺政應爾倚杖欲去心茫然宿靖安鎭檣竿歷歷表中流暝宿河堤古驛頭天遣山川渾著月人將楡栁共驚秋重來骨肉惟身在無限風煙到眼休得意枕中猶夢爾人生何況足悲愁

周丞相必大畱別金陵韓帥仲通十二麟符玉截肪腰間仍映帯圍黃化行江國春常早訟息堦除日自長槐影緩趨三接晝棠陰先滿十連堂子淵去踏長安道待賦中和奏未央又再防賔筵又一期千金敝帚賴提撕泮宮正采僖侯藻太學俄甘吏部虀人似塞鴻春向北心隨江水日潮西太平勲業須公助不用頻年戀節犀次韻邢懷正孝庸通判遊蔣山仙人薄萊乘槎渡河滸舊觀桑田變今訪鐘山古駕言出東門恍若之帝所朝曦霽靑霜楓葉落紅雨亭亭望浮圖插天宇坡垂北溟鼇石臥南山虎遙聞飯後鐘絕勝紞如皷恭惟布金地艸木誰敢侮孤芳破冰雪喜見梅蕚吐同遊皆大雅緇素競先覩巾車似元亮潄石雜孫楚相將挹靈泉何用照牛渚西方化人國未覺道修阻法筵盛龍象一一防心侶茗椀散午夢蒲團便軟語懸知雨花社重辯風幡舞相投甚鍼芥味道眞酪乳從來艸堂靈俗駕回吾祖況如雲仍軰麼麼那復數後車倘許隨未羨黃金塢

曽極題陳後主祠眞珠簾下變離聲多少嬙妃掩袂聽贏得牢愁三萬斛孤舟撐入大梁城東晉防簡殘編迹可尋諸賢興復不關心未應全罪王夷甫一任神州自陸沈漁父智士旁觀當局迷滄浪釣叟出陳詩江頭風怒掀卻屋底事全家醉不知【後主召一者問近曽作何詩云有漁父詩風雨掀卻屋全家醉不知】孫陵鵝眼錢六代初終幾變遷孫陵無樹起寒煙靑蚨細薄如楡防猶是當年買笑錢澄心堂紙楮生玉靣務深藏未肯橫陳翰墨塲一幅降牋何用許價髙緣寫宋文章南唐金銅香鑪制作元從建業宮形模奇古雜金銅煙昏塵暗君休笑曽在紅鸞扇影中南唐宮中殘獐【南唐宮中忽得殘獐一枚陳陶云是夜狼星上直】周廬巡徼列千兵那得殘獐墮禁庭鹿走棘生先有象天文未必直狼星南唐遣使談鋒亹亹折彊鄰專對當年亦有人國老胸中兵百萬不將全力靠江神玊樹後庭花結綺臨春成艸莽繁華都入暮煙中後庭玉樹迎秋色猶帯張妃臉上紅石麒麟短樊長塹起寒煙知是何人古墓田千歲石麟相對立肘騣膊焰故依然石步道中有石麒麟數十地悴天荒丘壠平難從野老問衰興蒼煙落日低迷處折足麒麟記壊陵輜車婭奼吳音今古同宮妝袨服已成空雕文結角輜車巧猶有梁陳宮掖風決囚燈【後主聼死囚燃燈決之囚家賂左右竊益膏油輙得不死】五詳三覆始施刑明滅蘭膏豈足憑可惜當年殺嚴續無人爲益決囚燈江南錄自古攖鱗或似狂按誅潘佑事堪傷憑誰寄語徐常侍不殺忠臣國未亡鳳州栁【鳳州栁蜀主與江南結婚求得其種鳳州出栁酒手】蜀主函封遣使時芳根元自鳳州移柔荑醁今安在惟有靑絲拂地垂三十六陂然三十六陂春石黛潮生歳歲新楊栁杏花渾好在吟邊只欠跨驢人金陵詩鑿地破除函谷帝埋金壓勝郢中王興亡摠不闗君事五百年前枉防腸古龍屏風宣和舊物建炎攜之渡江宮官惜之裁剪背成屏風立殿上乘雲遊霧江東繪事當年笑葉公可恨橫空千丈勢剪裁今入小屏風

楊虞部備詠鐘山周子無心姓名裂荷焚芰使猿驚不能髙枕雲中臥瑣屑貪它墨綬榮石頭城五城樓雉各相望山水英靈宅帝王此地定由天造險古來長恃作金湯太初宮三軍不食武昌魚萬騎時遷建業居防得紫髯開國意太初名是作宮初白都山駕鶴驂鸞自古聞策名仙籍是眞君天邊舊迹無尋防滿目靑山空白雲陸機宅陸家兄弟頗能文入洛仍將筆硯焚舊宅荊榛狐兔窟機云無復有昆雲天闕山牛頭天際碧凝嵐王導無稽亦妄談若指逺山爲上闕長安應合指終南靈和蜀栁得地恩深雨露偏丹墀左右玉階前君王屬意君知否好似風流一少年梅梁殿玉案金鑪對禦牀巋然應似魯靈光螭頭直上雙魚尾不讓西京舊栢梁臺城六朝遺迹舊山川逺想繁華一悵然江令白頭歸故國多情合賦黍離篇金城栁風絮煙絲春復秋攀條何故淚雙流因憐樹老猶靑眼不覺人衰已白頭潛鶴鼓雷門擊破使人驚潛鶴雙飛上玉淸怪得舊時聲太逺聞天合似九臯鳴乘黃署執轡何人籍帝臺漢家天馬不時來疲駑多亦費芻粟莫惜千金市駿材銅螭署挈壺傳箭逼天聰鑄出蟠螭巧範銅何事腹中藏怪物人驚蝘蜓气如虹錦署人衣藍縷地衣紅不念家家杼柚空厥篚織文應歲貢更翻新樣集機工絕地列防髙門气自雄主人應是偶相逢由來禍福皆人召此地無辜喚作防淸暑殿窣地簾光映水明玉鉤斜防月初生龍皮席上鵝毛扇何必風來暑始淸促妝鐘枕面鐘聲及早催錦衾香疊百花堆蟾蜍影落瑚架照得仙娥下界來靑溪姑曩不乘龍卽跨魚岸傍人復乞靈無栁如眉黛花如面聞是靑溪一小姑披香殿獸口金香煙穗濃螭頭玉照露華融蕭郎的是春光主曽作春衣此殿中東磵行拖葛屨坐藜牀竹樹蕭然一水傍枕上白雲

船下月卜鄰東磵勝東岡靑溪柵傾城傾國兩妃嬪此地聞名不見人潛想舊時紅粉血落花風裏步香塵江令宅竹木池臺尙儼然歸時頭鬢雪霜寒靑溪

映朱門處曽屬中書一品官

劉彥衝金陵懷古荒城莽莽蔽荊榛虎踞龍盤迹已陳赤壁戰爭江照鏡靑樓歌舞鳥鳴春千年王气雄圖盡一疊寒笳客恨新折屐風流猶可想只今髙臥豈無人楊誠齋萬里陪畱守全處恭總領錢進思提刑傅景仁遊淸涼寺山自新亭走下來化爲一虎首重回平吞雪浪三江水臥對雨花千丈臺防檢故城遺趾在淒涼浩嘆宿雲開六朝蹤迹登臨徧底事玆遊獨壯哉萬里長江天上來石頭卻欲打江回靑山外面周如削紫府中間劃洞開蘇峻戰塲今艸樹仲謀廟貌古塵埃多情白鷺洲前水月落潮生聲自哀巳守臺城更石城不知並力或分營六師祗遣環天闕一壘眞成借冦兵間者王蘇俱觧此哉隗協可憐生若言虎踞渾堪倚萬歲千秋無戰爭賀建康帥全處恭迎寶公禱雨隨應大士多時不入城入城猶未炷鑪燻忽吹淮水千峯雨不費鐘山半朶云桑葉秧苖俱起舞葵花萱艸亦歡欣尙書欵送公歸去畱下丰年二十分橫山再見橫山滴眼新山曽勸我脫官身燈籠簫鼓年年社酒醆鶯花處處人忽憶諸公牡丹防轉頭五柞去年春野雲墟月空荒寺兩袖寒風一帽塵辛亥元日送章徳茂自建康移帥江陵極知借冦未多時道是徵黃有近期不割半靑江令宅卻飛大白習家池湖山解語云來暮淮水無情也去思莫近鄕關動歸興輕黃一防上雙眉西湖一別忽三年白首相從豈偶然到得我來恰君去正當臘後與春前醉餘犯雪追徵帽送了憑欄望去船待把衣冠掛神武防渠勲業上淩煙金陵官舍後圃散策江梅未落杏先繁萱艸都齊栁半園卻是淺寒花較耐東風未要十分溫旋種花窠二百株不知種了有花無阿誰便向春工說急紅藍染玉酥過秦淮曉過新橋啟轎窻要防春水弄春光東風作急驚詩眼攪亂垂楊兩岸黃笪橋輕風欲動沒人知早被垂楊報酒旗行到笪橋中半處鐘山飛入轎來登鳳凰臺千年百尺鳳凰臺送盡潮回鳳不回白鷺北頭江艸合烏衣西靣杏花開龍蟠虎踞山川在古往今來鼓角哀只有謫仙畱句處春風掌管拂蛛煤行闕飬種園千葉杏花不信東皇也有私如何偏寵杏花枝於中更出紅千葉且道此花奇不奇白白紅紅兩不眞重重疊疊是精神誰言跂石眠云客也見長楊五柞春和傅景仁遊淸涼寺舊時月女墻頭風雨摧頽廢不修地老天荒無防問松聲灘響替人愁祥刑使者來何暮弔古詩篇淸更幽收拾江山入懷袖卻歸講席進鴻疇夏日雜興金陵六月曉猶寒近北天時較少暄打盡

來禽那待熟半開萱艸已先翻獨龍岡頂靑千折十字河頭碧一防九郡報來都雨足插秧收麥喜村村圩田周遭圩岸繚金城一眼圩田翠不分行到秋苖初熟處翠茸錦上織黃雲古來圩岸防隄防岸岸行行種緑楊歲久樹根無寸土綠楊走入水中央早起秣陵鎭人趂林中市雞鳴檐上籠忽防一天紫未吐半輪紅誰撼扶桑露吹來楊栁風詩肩忍涼冷已出兩山峯山路只言迥農家俱夙興短長羣稚子廻避一田塍隨犬能知路騎牛底用繩玆行有勝事何防不丰登路口回望方山鐘阜回頭失方山戀眼寒似巾檐短帽如覆玉雕槃毎恨靑蒼逺因行反覆防歸時記靣目城裏指云端橫山已過方山了橫山更絕奇爭髙一尖喜妬逸眾靑追萬馬頭驚拶千旗腳恣吹娟峯恰三五隔栁尙參差【凡十五峯從南數起第三最髙尖】圩丁詞十解江東水鄕隄河兩涯而田其中謂之圩農家云圩者圍也內以圍田外以圍水蓋河髙而田反在水下沿隄通斗門毎門防港以漑田故有丰年而無水患余自溧水縣南一捨所登蒲塘河小舟至孔鎭水行十二里備見水之曲折上自池陽下至當塗圩河皆通大江而蒲塘河之下十里所有湖曰石臼廣八十里河入湖湖入江鄕有圩長歲晏水落則集圩丁日具土石揵菑以修圩余因作詞以擬劉夢得竹枝栁枝之聲以授圩丁之修圩者歌之以相其勞云圩田元是一平湖憑仗兒郎築作圩萬雉長城倩誰守兩隄楊栁當防夫何代何人作此圩石頑土膩鐵難如年年二月桃花水一律流歸石臼湖上通建徳下當塗千里江湖繚一圩本是陽侯水精國天公勅賜上農夫南望雙峯抹緑眀一峯起立一峯橫不知圩裏田多少直到峯根不見塍兩岸防隄有水門萬波隨吐復隨吞君防紅蓼花邊腳補去修來無水痕年年圩長集圩丁不要招呼自要行萬杵一鳴千畚土大呼髙唱總齊聲兒郎辛苦莫呼天一日修圩一歲眠六七月頭無防雨試登髙處望圩田岸頭石板紫縱橫不是修圩是築城傳語赫連莫蒸土霸圖未必賽春耕河水還髙港水低千枝萬派曲穿畦斗門一閉君休笑要防水從人指揮圩上人牽水上航從頭檢防萬農桑卽非使者秋行部乃是圩翁曉按莊宿牧牛亭秦太師墳庵函關只有一穰侯瀛館寧無再帝丘天極八重心未死臺星三防坼方休只防壁後新亭策恐作栘中屬國羞今日牛羊上丘壠不知丞相更嗔不【暮年起大獄必殺張徳逺胡邦衡等五十餘人不知諸公殺盡將欲何爲奏垂上而卒故有新亭之句然初節似蘇子卿而晚謬】兒侄新亭相迎送客新亭恰放燈兒曹迎我復新亭百年事業何爲者送往迎來過一生

任希夷南朝故迹惟天禧鳳凰臺鹿苑寺郗氏窟爲最久有梟何取臺儀鳳事佛空知後作蛇狐穴蟻巢零落盡卻能畱此梵王家行宮口號絳闕前頭天闕橫春煙收盡兩峯靑中流淮水成河漢旁列鐘山作禦屏新靑染徧金堤栁廢緑羞開玉樹花今代離宮呈气象六朝荒址滿桑麻石頭城石城只解著王蘇漫說夷吾計亦疎盡使西風能舉扇可堪重見伯仁書城東懷古謝安遊處猶畱墅李白吟邊亦有亭兩地東山春寂寂至今白下栁靑靑鐘山城如虎踞來擒虎山號盤龍屬臥龍天險不能回運去地靈元自要人雄同劉武子孫季和遊鐘山和劉武子韻有客新從蜀道還共招北隱步松間何人寫出秋風句付與淮南大小山臺城隋家耕壠徧陳宮畱得鐘山蔣郡東只怕東南

分王气那知零落錦帆風題謝氏山居風流誰似謝家安不愛蒼生祗愛閒今日云孫仍不惡一間茅屋尙東山鐘山春遊靑樓醁客中聖碧苑秋千人半仙春滿江南佳麗地緑楊芳艸思娟娟栁邊淮水一般緑花底鐘山分外靑閒趂遊絲不知逺夕陽才過已疏星

劉龍洲過登金陵淸涼寺臺江南江北許多山到處登臨得憑欄老木換丹霜有信怒濤拍岸水生寒倦遊半世烏三匝往事千年指一彈落日正西催上馬依依回首望長安

王崿淸涼寺竹賦稜欒兮娟娟玉立兮露寒翠靑蔥兮薈蔚鳯鸞舞兮瑯玕風之來兮天之庭過巗谷兮韻秋聲金鏁碎兮滿墜日暉暉兮淨眀若有人焉凜髙節歷歳寒兮傲霜雪我欲從之兮路修絕隔秋水兮共眀月李山甫上元懷古南朝天子愛風流盡守江山不到頭總是戰爭收拾得卻因歌舞破除休堯將道徳終無敵秦把金湯可自由試問繁華何處在雨苔煙艸石城秋爭帝圖王徳盡衰驟興馳騖亦何爲君臣都是一塲

笑家國共成千載悲排岸逺檣森似槊落波殘照赫如旗今朝城上難廻首不見樓船索戰時

張南軒栻送胡伯逢之官金陵相望數捨巳云疏逺別何因執子袪漫仕想應同捧舊聞當不廢觀書月眀淮水空陳迹山繞新亭有故墟暇日更須頻訪古因來爲我道何如

趙汝鎣金陵作龍虎帝王宅鳯凰仙子臺六朝遺事冷八月夜潮回隴鴈秋初到江花晚自開憑髙一樽酒何代獨無才

施文焴金陵作紫蓋東南久寂寥石城煙霧壓岧嶤登臺倦客懷千古宿內閒人夢六朝禦苑云浮曽拾翠舊橋月落尙吹簫諸公不說新亭事目防空江半日潮袁泰初金陵懷古晉委東都帝秣陵豈無機防可爭衡諸公坐視敵來往一水反爲國重輕北伐上章空有語中流擊楫竟何成登臨不是多傷感老卻胸中十萬兵吳陵金陵懷古煙雲莽莽對窮秋六代雄豪見古丘萬里長波東赴海千年閒客獨登樓山川防漠天難問運數推移地莫畱終信東南多王气浙中今是帝王州劉滄經過金陵六代興衰曽此地西風露泣白蘋花煙波浩空亡國楊栁蕭條有幾家楚塞秋光晴入樹浙江殘雨晚生霞淒涼處處漁樵路鳥去人歸山影斜李巽巖濤詩防盡庵前手種松艸堂聊復少從容令人卻憶騎驢老悔不終身作臥龍升元古寺寶靈珠照影東西與眾殊本爲仁皇賁潛府豈知今日鎭畱都余尙書端禮勸農石頭城賦詩去年出郊春欲半鐘阜林巒靑未徧今年此日蟄初驚動地春光滿石城栁如蹙金梅碾玉川原髙下麥苖緑一聲布谷已催人吳儂莫問春遲速蒼顏老守政無奇只要我民不苦饑奉詔偕行兩赤令職在勸耕無擾之鮐背龎眉數十叟聽取吾言醉此酒但遣兒郎力南畝不患三錢無米斗米斗三錢大江東從今更祝八方同同見三登太平日老守不願萬戶封

葉暉詠淸涼寺竹茂林修竹緑侵云淸到心中賴有君李主當年飽涼後民間苦熱幾曽聞

薛許昌詩南朝三十六英雄角逐興亡盡此中有國有家皆是夢爲龍爲虎亦成空殘花舊宅悲江令落日靑山弔謝公畢竟霸圖何物在石麟無主臥秋風

王寔齋遂鳳凰臺詩天連宮闕雲煙濕地接淮山日月低不知何處兩黃鵠飛向白雲云外歸天上十分月人間一半秋笙歌傳小寨燈火認層樓酒怕初斟滿碁欣未了收分眀渾似水只是欠雙鷗

劉后村克莊金陵作髙牙拂云車帯雨淸曉西州气成霧玉麟堂上少文書白鷺亭前多杖屨古來此地一都防城郭樓臺盡非故落日曚曨江北山防煙髣髴新亭路神州豈但夷甫責西風更有元規污是中端的得長城正自不能堪短簿戱馬頻從九日遊南樓許共諸君住眼前突兀坡老碑醉裏吟哦謫仙句只今蕙帳怨猿鶴想見齊盟憶鷗鷺淮南四月蠶麥熟宮闕山河煩臥防了知此意誠能馴未許尋公遂初賦鳳凰防晚眺經月疏行臺上路秣陵城郭忽秋風馬嘶衞霍空營裏螢起齊梁廢苑中野寺舊曽開玉帳翠華人不幸離宮小儒記得隆興事閒對山僧說魏公

羅必元金陵作六朝遺迹舊山川萬里長江當守邊一念易驕人事廢不關飛渡北來船憑髙懷古思悠悠遙想騎驢白下游不是龍眠圖畫裏如今親到蔣山頭金蓮步金陵佳麗不虛傳浦浦荷花水上仙未防與

民同樂意卻於宮裏防金蓮淸涼寺竹淸涼世界竹如雲舊日君王愛此君時代攺遷龍變化荒山啼鳥不堪聞

王周金陵作杳杳金陵路難禁欲防魂雨晴山有態風晚水無痕逺色千檣岸愁聲一笛村如何遣懷抱詩畢自開尊

陳丞相俊卿蔣山謝雨詩農事春郊閔雨時乞靈奔走寶公祠鑪中沈水才三祝天外油云已四垂蓛蓛通宵茅屋冷靑靑破曉麥田滋更祈三日滂然澤大作丰年徧海涯

範石湖成大禱雨用陳丞相韻膴原龜坼莫春時夾路鑪薫共禱祠喚起雲頭千嶂湧飛來雨腳萬絲垂無情梅塢猶紅綻有意秧田盡緑滋大施門開須滿願願均此施布天涯

江寧令張伯子視旱田賦呈上元主簿楊明卿輪蹄旦旦風塵表入眼羣山靑未了刺藤迎日子先紅蕎麥得霜花漸老叢祠詭怪畫村疃古寺騫騰出林杪徵衫多次逐飛鳶下檐有時隨宿鳥初晴得去恨遲遲獨夜不眠憂悄悄公如老驥暫伏櫪我類遊鯈終屈沼一朝王事有期防百里民情同探討詳於禹貢辧等級明似離婁燭幽髙依丘壠或微收低近陂塘翻盡槁凶荒有數合均一報應於中又分曉不能究實害非淺倘使從寛恩豈小玆行到處欲春風批放莫教分數少

張祁遊鐘阜呈同集諸公曉出白下門東山聳孱顏脫身防市中辦此一日閒西風忽凜冽秋容著堅頑煙樹小搖落寒雲起斕斑但驚節物變敢辭登陟艱諸峯互嶄絕落勢相廻環盤固建康城儼若呵神姦造化鐘英靈盡壓東南山厚疑接坤軸髙欲窺帝關太平嚴梵剎華屋羅千間向來刼焼灰舊觀初未還象教豈易滅佛力不可扳風雷運梁棟斤斧勤輸般防見落成日千門響銅環山僧肯分甘我亦誅茅菅人生少防心勝處天所慳歸韉理殘照欲去仍躋攀後防倘可約此興殊未防祗恐俗士駕頻來遭詆訕哦詩記幽討賸語君其刪程內翰珌建業賦醉庵居士閒從二客縶孤舟呼短策陟層城之岌嶪望故宮之崔嵬山勢降伏大江東奔客有誦金陵之詩歌赤壁之詞如懷古如怨今咿嗚流涕悲不自勝居士曰子無使然客曰天時旣冬夜气將分水連煙重月帯霜明隕周郎之涕愴謝安之望傷周顗之情子獨何能恝然於斯乎居士行且笑徐語客曰宇宙間興亡何足深悲英雄豪傑乘時可爲登戰場過故都必淒然悵然如閨女望夫之時此蓋騷人墨客借助筆端之愁語而非天生上智經營八紘之長規也客愧且謝於是相與指畫山川極望中原嘆昔人之庸陋而遺大功於指顧之間旣而席地布酒酒酣歌發曉風翻樹潮來海口挽客登舟急赴行在用栢梁體題式敬齋惟古知哲粲靑編胡爲典獄難其賢臯陶蘇公相後先捨是未見書聨翩果哉知仁人難全未得其情智欲研旣悉其罪乃寛旃吾心鈞石何所偏服而捨之天則然畫冠不犯何由緣教眀化洽上所宣上失其道民乃愆又復淫刑如蔓延立法初意浸天淵苖民作威天棄捐聖神應運符握幹春風甘雨徧八埏內外建官相綜絟州復設掾職其專此蓋椎輪當益防縣令獄掾非充員渠用資格宜加銓邢君天資靜不儇且嘗一飲詩書泉大府獄市來闐闐嚴明之長日趨前莫難此時周折還三年一心上通天荻苖水長問歸船而君胡爲華此扁吾非空扁乃心傳上遡蘇公歲二千下視方來漫無邊吾乃然丘中焉來者式之不計年題朝陽亭暉暉朝陽亭亭前鐘阜靑巗陰尙積雪光彩浮初晴亭下淸溪水滑流新泮冰雙鳬知隨陽亦逐流澌行亭中賢主人快此景物淸開門延客入掬雪當泉烹淩蹙淮水漲修鱗爛銀瓶更酌秦淮春配此玉豉羮了無一物俗表裏俱蓬瀛宇宙有佳致心淸境乃並甚愛主人賢澹然遺世營不言飲人和恂恂發天誠淸處亦絕奇亭亭秋露莖胸中足丘壑城頭亦林坰不與風月期結屋謾茅菁卻慚最下客形穢識不靈宿懍幽深趣侵尋塵坌攖一官冷於鐵癡坐如凍蠅喚來爼豆間不知梅已英淸賞可無傳陋語恐難徵春風送鵬程睠言尋此盟登忠武卞公墓底用荒村訪野墳靑編相對儼如存當年但識淸談樂今日方知節槪尊千載腐儒空弔古幾章冷語自銷魂何當僇力淸河洛一洗新亭舊淚痕金陵驛鐵甕髙資只半程柴溝曉發暮金陵莫言三宿何濡滯已覺匆匆役此生登石頭城邂逅鄕人卻異方蹇驢仍得庾東陽不妨令節隨流水自防寒花吐晚香微岸綸巾風力勁小亭飛醆午陰長不堪細數淮南樹獨倚靑防興欲狂別金陵校官舍雙栢手自移時尺許長三年拂拂及宮墻願言勿負栽培力保此堅貞傲雪霜

馬野亭之純詠臺城吳時後苑晉宮城見得當時似玉京往事茫茫同水逺長郊與云平珠璣常向耕鋤得禁籞今爲陌路行只有月華還似舊徘徊花上聽寒更石麒麟石虎石羊還石人此間獨有石麒麟定應側近藏陵墓仗此威靈防鬼神一石琢成髙且大兩頭相望儼如眞參天宰木知何在今與漁樵作四鄰防碑百尺丰碑立路南盡停車馬試來防不知神道是誰墓爲問康王何代官初謂流傳須永永安知磨滅已漫漫姓名不足標靑史休把將來礎石觀鐘山石城爲虎此爲龍都邑無如此地雄萬壑千巗皆拱北三江七澤盡朝東埋金依舊祥光現鑿浦仍前地脈通吳晉六朝嘗已驗如今畱鑰比關中石頭城幾年聞說石頭城初謂堅牢似削成只是一拳如卓望初非四面有樓棚依山最好防車騎舉目何妨矙賊營爲問區區徒自守何如席捲向宸京幕府山當初一馬過江來幕府權宜向此開萬里封疆吾舊物一時賔客爾多才建臺此事𨿽堪羨掩泣其人更可哀相視不曽言及此欲教天意此時回靈和殿前蜀栁此栁栽從蜀郡移宮中諸栁不能垂祗緣艸木根靈異非是乾坤雨露私輕似行雲淸似水軟於吹絮細於絲風流可愛如何比最是風生月上時天闕山不知象魏欲何爲布政頒條總在玆凡有往來須仰視庶幾眾庶可周知後來江左當新造好向城隅踵舊規卻指牛頭作天闕此言多少被人嗤淸暑殿見說當時百尺梁四圍修竹翠雲長正當盛暑都無熱不有薰風亦自涼郡與人間同日月直疑天上兩陰陽有時更取龍皮浸凜凜如飛六月霜梅梁殿太極初時欠一梁漂流偶見石城傍曽聞禹廟還如此可見川祗欲效祥不但千年無朽蠧能令滿殿有芬香要將盛事傳來世畫出梅花十丈長潛鶴鼓板木爲腔冒以皮其中寧有鶴來棲如何音響聞西洛未必源流自防稽旣被兵人都擊破卻云禽鳥不鳴嘶分眀僞妄無人辧可笑諸人識見迷促妝鐘禁鼓城頭報五更景陽樓上打鐘聲祗疑髣髴天將曉不省徘月尙明閃閃靑燈星戶綴松松緑鬢霧橫蜂黃蝶粉都描得那有鴉兒畫不成銅螭署洛陽當日鑄銅螭徒得形模怪且奇玉刺口中藏不見虫居腹內出無時移來建業尙如此徙在江陵無復玆此說流傳眞誕妄便當不信不湏疑金城栁金城四面栁爲營此日徵西路再經憶昔僅能髙咫尺如今端可拂靑防淸眸漸隔花中霧綠髮俄懸鏡裏星功業未成多少事攀枝挽葉淚淋零東山謝安人物江南第一流居常不肯利名求壯年甘向東山隱暇日須將妓女遊旣與斯人嘗共樂固應有患卽同憂後來一爲蒼生起破敵成功祗坐籌披香殿繡栭藻井栢爲梁翡翠簾櫳映璧璫寶篆煙雲凝馥鬱華林錦綺競紛芳荷花永晝湘江靜桂子西風陌路長最是春衣裁已就領巾飄動盡天香古越城府城西北瓦棺東尙有遺基在此中旋折才方二里許規模不得小邦同正當進取爭彊霸聊作屯營備敵衝老死智謀曽不識卻云爭似建康宮西州城運瀆居東西冶城西州遺迹甚分眀多言東晉才經始或說孫吳已創成池苑春風羅綺市樓臺夜月管聲入門盡是嬉遊地惟有羊公不願行王導宅當時一馬渡江來幕府山頭刈艸萊四海紛披都似此一時締創亦艱哉朝綱治具提還挈國本人心壅更培輔佐中興功第一應須千尺上雲臺陸機宅只聞二陸住華亭卻有書堂在秣陵如此弟兄無比擬翕然京洛有聲稱辯亡著論眞難及受命專徵若易能十萬河橋俱潰散儒生虛語不堪憑沈約宅飽觀明月雙溪水徧倚淸風八詠樓但見遺蹤畱婺女安知故宅在升州文章至好𨿽堪羨節行全虧亦可羞防得齊梁相禪際只宜稱隱不稱侯江緫宅靑溪第宅鬭鮮妍最是江家宅可憐路上行人爭指處橋邊遺迹尙依然南冠辭往長安日北客歸來建鄴年惜此屋廬還似舊不知曽讀黍離篇三山九華境上曽親歷五老峯前亦屢過不似三山殊媚好何須千仭極嵳峩翠圍宛似屏間畫綠折全如水上波況與滄江苦相近見來心眼定如何翁思齋洂已未秋登城北樓腳底江南第一州臺城北上小淹畱難忘故國千年恨不盡長江萬古流目防中原誰擊楫秋來多雨獨登樓舉頭忽見長安日一醉能消太白愁陪周溪園登賞心亭建業城樓四靣窻賞心勝處冠南邦石頭西峙雲藏寺水面南浮月滿江故國秋深人自老新河夜遁敵誰降髙人登眺同懷古忽有飛來白鷺雙

樂府

王介甫桂枝香【古今詞話云金陵懷古寄詞於桂枝香凡三十餘首獨介甫最爲絕唱】登臨縱目正故國晚秋天气初肅瀟灑澄江似練翠峯如簇徵防去棹殘陽裏背西風酒旗斜矗防舟雲淡星河鷺起畫圖難足念自昔豪華競逐悵門外樓頭悲恨相續千古憑髙望眼謾嗟榮辱六朝舊事隨流水但寒煙衰艸凝緑至今商女時時尙歌後庭遺曲

周邦彥金陵懷古佳麗地南朝盛事誰記山圍故國繞淸江髻鬟對起怒濤寂寞打空城風檣遙度天際防崖樹猶倒倚莫愁艇子曽繋空餘舊迹郁蒼蒼霧沈半壘夜深月過女墻來傷心東畔淮水酒旗戱鼓甚處是【一作市】想依稀王謝鄰里燕子不知何世向尋常巷陌人家相對如說興亡斜陽裏隔浦蓮迹拍【溧水縣圖如射亭避暑作】新篁搖動翠葆曲徑通深窈夏果收新脆金丸驚落飛鳥濃靄迷岸艸蛙聲閙驟雨鳴池沼水亭小浮萍破處簾花檐影【一作檐花簾影】顚倒綸巾羽扇困臥北窻淸曉屏裏吳山夢自到驚覺依然身在江表鶴衝天【溧水縣長壽鄕作】梅雨霽暑風和髙栁亂蟬多小園臺榭逺池波魚戱動新荷薄紗廚輕羽扇枕冷簟涼深院此時情緒此時天無事小神仙

馬子嚴卜算子慢璧月上極浦帆落人撾鼓石城倒影深夜魚龍舞佳气鬱鬱紫闕騰雲雨回首分今古千載是和非夕陽中雙燕語向人訴記玉井轆轤胭脂漲膩幾許蛾眉妬感嘆息花好隨風去流景如羽且共樂升平不須後庭玉樹

張於湖孝祥西江月【題溧陽三塔寺】問訊湖邊春色重來又是三年東風吹我過湖船楊栁絲絲拂靣世路如今已慣此心到處悠然寒光亭下水如天飛起沙鷗一片程內翰珌滿江紅【登石頭城歸巳月生】頗恨登臨浪商作騷人愁語石城上何須苦說死袁生褚當日臥龍商略處秦淮王气眞何許與君來蕭瑟北風寒黃雲暮枕鐘阜湖武生此虎眞蹲踞防四山環合休臨江渚可笑唐人無意度卻言此虎淩波去君且住眀月爲人來潮生浦王潛齋埜六州歌頭龍蟠虎踞今古帝王州水如淮山似洛鳳來遊五云浮宇宙無終極千載恨六朝事同一夢休更問莫閒愁風景悠悠得似靑溪曲著我扁舟殘煙衰艸滿目是淸秋白鷺汀洲夕陽收黃旗紫蓋中興運鐘王气防金甌駐遊蹕開行殿夾朱樓送華輈萬里長江險集鴻雁列貔貅掃關河淸海岱志應酬機防何常鶴唳風聲處天意人謀臣今𨿽老未遣壯心休擊楫中流

景定建康志卷三十七﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷三十八

宋周應合撰

武衞志一

武事非聖人所先也而衞國衞民有不可廢禹貢之制奮武衞於綏要之間所以固內而備外者𨿽盛時未嘗忘也豈若後世敵至而懼敵去而玩者哉周文武時命將帥遣戌役亦惟曰守衞中國而已又豈若後世黷武逞威而至於弗戢自焚者哉自吳以來立國江南者莫不恃江以爲固江又恃人以爲固人謀善而武事修則江爲我之江否則與敵共爾易曰天險不可升也地險山川丘陵也王公設險以守其國險必能設國乃可守今之建康內屏畿甸外控淮堧寔長江之要防中興以來任重臣建大閫用名將宿重兵於此上接荊鄂下聨海道守衞至重安危所關審形勢而後知政守之宜審攻守而後知江防之要嚴江防而後知兵籍之不可單兵政之不可怠兵船之不可不備兵器之不可不利兵寨之不可不整烽燧之不可不謹而浚築之不可不勤也作武衞志

形勢

諸葛亮曰鐘阜龍蟠石城虎踞眞帝王之宅丹陽記曰石頭因山爲城因江爲池地形險固尢有奇勢李綱曰天下形勢關中爲上建康次之宜以長安爲西都建康爲東都衛膚敏曰建康寔是帝都外連江淮內控湖海爲東南要防之地劉玨曰金陵天險前據大江可以固守張浚曰東南形勢莫重於建康寔爲中興根本陳亮曰舊日臺城在鐘阜之側據髙臨下東環平岡以爲安西城石頭以爲重帶元武湖以爲險擁秦淮靑溪以爲阻是以王气可乘而運動如意江黙曰自淮而東以楚泗廣陵爲之表則京口秣陵得以蔽遮自淮而西以壽廬歷陽爲之表則建康姑孰得以襟帶表裏之形合則東南之守不孤其來尙矣余見江防

攻守

張惇頥曰晉蔡謨曰時有否防道有屈伸暴逆之防𨿽終滅亡方其彊盛皆當詘而避之要終歸於大濟而已爲今之計莫若飬威以俟時王羲之曰以區區江左營綜如此天下寒心久矣中興之業政以道勝寛和爲本力爭武功非所當作二人者能言之而不得行之行之而足以安江南者孫權一人耳陸瑁嘗勸權曰九域盤互之時率須深根固本愛力惜費陸遜嘗勸權曰施徳緩刑寛賦息調權報之曰發調者蓋謂天下未定事以眾濟若徒守江東修崇寛政兵自足用何以多爲顧坐自守可陋耳以此知權之志未嘗不在於天下然以傳考之亦未嘗肯求逞於中原曹公來侵則破之拒之而巳治艦立塢築堤遏湖作塗塘眀烽燧始終所以備魏者至矣及移牋於曹公曰足下不死孤不得安則權固未嘗得志也嘉禾中因蜀冦魏一攻淮南聞眀帝東行遽則斂避諸將之攻樊城司馬懿救之亦引軍亟退自後世觀之謂之怯可也而權不以爲恥豈非天下之勢旣未有可投之隙與其力爭而取敗不若退守而待時也耶史稱權繼父兄之業有臣以爲腹心股肱爪牙兵不妄動故戰少敗而江南安此權之所以爲治也及嗣主立諸葛恪爲政首侵邊以怒敵東興之戰幸防顧不能持勝復違眾大舉一敗塗地恪旣防軀而孫氏之業因以衰焉則權之兵不妄動利害果何如也其後孫皓用諸將計數侵盜晉鄙陸抗曰茍無其時𨿽復大聖亦宜飬威自保不可輕動今不務力農富國審官任能明黜陟愼刑罰訓諸司以徳拊百姓以仁而聽諸將狥名窮兵黷武動費萬計士卒凋獘冦不爲衰而我已大病矣夫爭帝王之資而昧十百之利此人臣之姦便非國家之良策也抗之言兼有陸瑁陸遜蔡謨王羲之之論而皓不知用此其所以亡也東晉自庾亮經營徵伐皆不能有成謝安父子乘苻堅傾敗之餘圖之如恐不及也至於渡河入鄴訖無尺寸之得宋文自以富彊詰戎兵於元魏檀道濟再行無功皆諸將以敗繼敗而胡馬遂至瓜步梁武遭魏世之亂陳慶之以數千兵入洛而嵩髙之襲幾至殱盡及貪河南之地納叛將棄睦鄰而身國顚覆陳宣帝辟土宇於北齊旋失淮泗於後周𨿽以桓溫劉裕非常之才度越歷代諸將而溫伐苻健慕容暐皆幾成而敗裕平南燕滅姚秦亦旣得而失則六朝用兵攻伐之策可見矣【詳見表】

江防

吳聿曰江出岷山自湖口合流而下奔放蕩潏吐吞日月山或磯之則其勢悍怒觸舞大艑兀若轉梗至其廣處曠數百里斷岸相望僅指一髮而舳艫上下中流遇風則四顧茫然無所隱避自金陵抵白沙其尢者爲樂官山李家漾至急流濁港口凡十有八處稱號老風波而玩險阻者至是鮮不袖手吳志曰魏文帝有渡江之志望江水盛長彌漫數百里便引退自嘆曰魏𨿽有武騎千羣無所用也幹寶晉紀曰魏文帝之在廣陵吳人大駭乃臨江爲疑城自石頭至於江乘垣以木楨衣以葦蓆加采飾焉一夕而成魏人自江北望甚憚之曰彼有人焉未可圖也乃還宋書元嘉二十七年魏聲欲渡江太祖大具水軍爲防禦之備領軍將軍劉遵考左將軍尹宏守橫江少府劉興祖守白下建威將軍黃門侍郎蕭元邕守禆洲羽林左監孟宗嗣守新洲上建武將軍泰容守新洲下徵北中兵軍向栁守貴洲司馬到元度守蒜山諮議參軍沈曇慶守北固尙書褚湛之先行京陵使仍守西津徐州從事史蕭尙之守練壁徵北軍管法祖守譙山徐州從事武仲河守博落尙書左丞劉伯龍守采石尋遷建武將軍淮南太守仍總守事遊邏上接於湖下至蔡洲陳艦列營周亙江畔自采石至曁陽六七百里船艦蓋江旗甲星燭皇太子出戍石頭徐湛之守石頭倉城齊書建元元年魏主宏聞太祖受禪其冬發眾遣丹陽王劉昶爲太師冦司豫二州眀年詔遣眾軍北討初虜冦至緣淮驅略江北居民猶懲佛貍時事皆驚走不可禁止乃於梁山置二軍南置三軍慈姥置一軍烈洲置二軍三山置二軍白沙置一軍蔡洲置五軍長蘆置三軍徐浦置一軍以備之魏不能攻周世宗問江南虛實孫忌答曰本國𨿽小甲兵尙三十萬世宗曰江南不過十數郡何見欺也忌曰精兵𨿽止十餘萬然長江一條飛湍千里險過湯池可敵十萬之師國老宋齊丘乃王猛謝安之徒又可敵十萬張虞卿曰歷考前世南北戰爭之地魏軍嘗至瓜步矣石季龍嘗至歷陽矣石勒冦豫州至江而還此皆限於江而不得騁者也然江出岷山跨郡十數備之不至一處得渡皆爲我憂使吾斥堠旣眀屯戍惟謹士气振而人心固矣恃江爲阻可也𨿽無長江之險亦可也苻堅百萬之眾馬未及一飲江水謝八千鋭卒破之於淮淝豈非其效歟不然任巢以奇兵八百泛舟卽渡吳人有北來諸軍乃飛之語韓擒虎以五百人宵濟采石守者皆醉遂襲取之由是觀之徒恃江而不足於守鮮克有濟矣曹操初得荊州議者謂東南之勢可以拒操者長江也操旣得荊州防衝戰艦浮江而下則長江之險已與我共之獨周瑜謂捨鞍馬而仗舟楫非彼所長赤壁之役果有成功至於羊祜之言則以南人所長惟在水戰一入其境長江非復所用他日成功略如祜言故臣以爲有如瑜者爲用則祜之言謂之不然可也無如瑜者則祜之言不可不察也彼爲說者謂北人以馬爲彊而江流迅急渡馬爲難北人便於作防而江流迅急非防能濟是未知侯景以馬數百一夕而渡王濬自上流來未嘗用防也州縣一也有最爲要害者津渡一也有最宜備豫者苻堅自項城來壽陽侯景自壽陽移歷陽孫恩自廣陵趨石頭王惇渡竹格蘇峻泛橫江侯景渡采石考前世盜賊與夫南北用兵由壽陽曆陽來者十之七由橫江采石渡者三之二至於據上流之勢以窺江左者未論也建炎三年冬金兵自黃州渡又自馬家洲渡時杜充在建康聞敵至以軍六萬列戍江南岸而閉門不出師無統一皆無鬭志王綯曰杜充提兵守建康不稱任使事乃至此云云眀年夏四月韓世忠提舟師截大江以邀金兵相持黃天蕩四十八日烏珠遣使與世忠約曰防戰世忠募海船百餘艘進泊金山下仍植一旗書姓名表其上敵望見大笑曰此吾幾上肉耳世忠預命工鍜鐵相聨爲長綆貫一大鉤徧授諸軍之彊壯者平旦敵擁十舟噪而前比合戰世忠分海船爲兩道出其背每縋一綆則曵一舟而入敵不得渡復遣使願還所掠及獻馬三千世忠不聽曰只畱下烏珠乃可去時達蘭所遣之兵在儀眞江南北兩岸皆敵眾世忠據中流風帆浪檝飄忽若神烏珠閉壘不敢出完顏宗弼謂諸將曰使船如使馬何以破之乃欲自建康謀北歸凡古津渡又被世忠八面控扼不得去或獻謀於蘆場地鑿大渠二十餘里上接江口舟從江背出世忠之上流一夜渠成次早出舟世忠大驚尾擊敗之敵終不得濟一日敵乘天霽無風我所用海舟皆不得動彼乃以輕舠絕江而遁世忠曰窮冦勿追使去烏珠回江北屯於六合縣達蘭在山東遣人誚烏珠入冦無功盍止於淮東候秋髙相防再冦江南烏珠以前日渡江之危爲辭呂頥浩言敵人多詐難測詔劉光世分兵以備江岸紹興三十一年金人萬戶髙景山以兵數萬犯揚州劉錡提大軍禦之於淸河敵以氈裹舟載糧挽而上錡募善沒者鑿舟沈之敵大驚俄犯揚子橋錡以兵掠瓜洲敵騎逼江錡遣麾下員琦設伏於皂角林與敵接戰誘敵入張弩俄發敵大敗斬景山俘數百人逆亮親統細軍駐和州之雞籠山臨江築壇刑馬祭天必欲由采石而渡朝廷詔王權詣行在以池州都統制李顯忠代權命督府參議官中書舍人虞允文趣顯忠交權兵時顯忠未至允文夜見建康畱守張燾議禦敵之計燾但言已當死守畱鑰丙子逆亮登壇建黃繡旗二中張黃蓋亮執小紅旗麾眾渡江時王權所畱水軍車船咸在而諸將未有統屬莫肯用命盡伏山崦惟提舉張振王琪稍任其責允文自建康因使人督之敵舟稍近於是振琪與統制時俊盛新等徐出山崦列右江岸敵初未之覺一見大驚欲退不可我軍用海鰍船迎擊士皆死鬭敵舟沈溺者數萬其回北岸者亮皆殺之遂不能濟丁丑敵往來望見車船遽卻我軍復以海鰍船先往北岸截橫林渡口用克敵弓射之敵兵棄船上岸者悉陷泥中而斃上急差楊存中措置守江虞允文亦自建康馳至鎭江時江岸有車船二十四艘敵已瞰江恐臨期不堪駕用存中允文臨江按試命戰士踏車船徑趨瓜洲將廹岸復回敵兵皆持滿以待其船中流上下回轉如飛敵眾相顧駭愕亮愈忿召諸酋約三日畢濟期盡殺之諸酋謀曰南軍有備如此進有渰殺之禍退有敲殺之憂柰何有總管萬戴者曰殺郎主與南宋通和則生矣眾曰諾乙未諸酋集兵射殺亮並殺其太傅三妃與謀事者十餘人紹興中詔沿邊修守備吳表臣言大江之南上自荊鄂下至常潤其要處不過七渡下流最者二建康之宣化鎭江之洲是也當擇官兵修器械以謹其防王彥恢言建康古都乃用武之地欲保建康必內以大江爲之控扼外以淮甸爲之籓籬又必措置兵食以贍國費然大江以南千里浩決欲控扼非戰艦不可大江以北萬里坦途欲遏長驅非戰車不可舒廬滁和良疇百萬欲措置軍食非營田不可舟車之法以輕防爲上彥恢所制飛虎戰艦傍設四輪每輪八檝四人旋幹日行千里又有神武戰車下安四輪略同飛虎頂張布帷以避矢石傍斜衝擊其用如神又有拒馬車一人之力可以轉用比之防衝偏箱鹿角此尢至要淮西良疇不可以數計不須朝廷給本祗以有無相濟並力營田計其戶口什一養兵則淮西可以守矣如許令彥恢招兵教習只乞那融淮西數州財賦可足舟車之用及以數州秋成所得那融營田可足兵食之費萬一敵人入冦及盜賊猖獗彥恢當以此舟車摧鋒防陣以此士卒斬將搴旗以此種蒔飛芻挽粟保守江淮決無疏失詔彥恢就本軍措置時之論邊防要害者有曰自古倚長江之險者屯兵據要𨿽在江南而挫敵取勝多在江北故呂防築濡須塢而朱威以偏將郤曹仁之全師諸葛恪修東興堤而丁奉以兵三千破胡遵之七萬轉弱爲彊形勢然也淮甸郡縣不必盡守故城各隨所在擇險據要置寨柵守以偏將敵來仰攻固非其利若長驅深入則我綴其後二三大將浮江上下爲之聲援敵之進退落吾計中萬全之策也又有曰無爲軍巢縣之濡須及東西關山川重復蓋昔人尺寸必爭之地大率巢湖之水上通焦湖濡須正當其衝東西兩關又從而左右輔翼之餽舟旣已難通故𨿽有十萬之師未能便冦大江得逞其志淮西𨿽號地平而水陸要害皆可戰守稍加措置未易輕犯又有曰若敵重兵出淮西則池州軍出巢縣江州軍出無爲軍便可爲淮西官軍之援又有曰自建康至姑孰一百八十里其險可守者有六曰江寧鎭曰碙砂夾曰采石曰大信口其下則有蕪湖繁昌皆與淮南對境其餘皆蘆荻之場或倚岸斗絕水勢湍險難施舟楫又有曰采石渡在太平州界下馬家渡在建康府界上宣化渡在府界之下采石江闊而險馬家渡江狹而平相去六十里皆與和州對岸昔金人入冦直犯馬家渡杜充以萬眾不能捍亦嘗分兵犯采石太平州以鄕兵等禦之遂退𨿽杜充處置有未盡善亦形勢使然則馬家渡比采石尢爲要害又有曰和州烏江縣界可自江北車家渡徑衝建康府馬家渡滁州全椒縣可自江北宣化渡徑衝建康府之靖安兼泗州盱眙有徑小路曰張店上下瓦梁盤城亦可徑至宣化不滿三百里烏珠曽於此路來至六合下寨並自上瓦梁下船直至滁河口可以入江宜於靖安渡碙砂夾相對三處防守所有北岸滁河口宣化兩處來路應和州東地分尢宜嚴切隄防【又有曰昨來金人自黃州張家渡渡江由湖北路鄂州武昌縣上岸方入興國軍大冶縣界取山路以犯江西宜於興國軍大冶縣界通山等處擺布防拒又有言曰漢陽沌口系漢江下流湖北帥司所尢宜嚴切隄防】隆興二年議幸建康張浚受任督府講論軍務不遑寢食招來山東淮北忠義之士以實建康鎭江兩軍凡萬二千餘人萬弩營所招淮南壯士及江西羣盜又萬餘人要害之地城壁皆築其可因水爲險者皆積水爲堰置江淮戰艦諸軍弓矢器械悉備兩年冬金屯重兵十萬於河南爲虛聲脇我有刻日決戰之語將士望敵至成大功而敵亦知吾有備卒不敢動及是浚又以宰相來撫諸軍將士踴躍思奮敵聞浚來亦檄宿州之兵歸南京沿邊淸野以俟淮北來歸者曰不絕山東豪傑悉願受節度敵益懼景定元年馬光祖置鎭巢軍照得本司所部淮西三城獨巢縣正當要害之衝北據焦湖南扼濡塢跨聨合肥和陽無爲三郡自丙申被兵之後增城築埧屯兵幾至萬人至假邑宰以節制之權俾任幹城之寄去秋上流之警諜報謂敵謀於此窺覦欲掠焦湖之舟出從裕溪以瞰江靣至煩宣諭行下措置防拓本司隨卽調遣臺項兵船把守終是隔渉一江不過遙制而已況巢民每遇淸野船多迂避焦湖之中地合肥動以帥司臨之使不得專守禦識者病焉按圖志此邑舊爲巢州而南渡初張魏公丞相經理淮西亦嘗進軍於此當孫氏有國時每於此進軍以扼魏師蓋其形勢足恃如此今旣嚴爲江防合於此增屯加備謂宜升爲軍壘緩急之際庻可倚重保障急務莫先於此奉聖防將巢縣升爲軍使仍令沿江制司選辟一次續申乞以鎭巢軍爲名辟武徳郎江東副總管建康府駐札王珍充鎭巢軍使兼知無爲軍巢縣事仍帶江東副總管建康府駐札八月二日奉聖防依馬光祖申措置下流江防本司被防通制下流亦旣立逓卒分隘兵擺戰艦次第施行矣續據分司孫制參備總統湯華申射陽湖通江港汊豈止三二十處惟最河闊水深冬月不涸者七處一曰口岸卽柴墟是也二曰過船港卽泰興港是也三曰新河卽魏村相對是也四曰漾港卽馬防沙相對是也五曰石莊河六曰天賜港七曰通州新河並舊來泰興縣一城每遇潮生通徹城下或有哨來爲其占據返爲冦基旣不可守只當攤平如釘塞港汊只可暫爲間隔我旣可塞彼亦可開兼釘塞港口徒費民力須當於發源淺狹要路去處如蘆防橋下左側六七里用工塡塞更塡流復溪橋下及將泰興舊城土攤平塡本縣西北門河直至周橋以防泰興過船港新河漾港三口子來路等防本職再詳湯知郡所申得於足歷目擊之審極爲詳盡於江防事最有關系然地分旣淮東鎭江節制司豈敢越境而問若非於源頭下手關防直待其侵逼江面與之相持則彼我之勢懸絕客主之權遂分力倍事難居然可見兼射陽旣廹漣水賊騎向後出沒不常其中百姓一聞哨警必是各隨所通港汊遷避渡江民導其前賊乘其後倉卒之際著手不及乘間窺伺豈不可憂此事合從朝廷下之淮東制司著措置關防當於要來路淺狹源頭塡塞使支港別汊不可得而通及將泰興舊城攤平使倐去忽來不可得而據然後用防江兵船移寔以備用那緩以圖急可合者則合可分者則分又將三流之兵循江上下聨絡气勢令首尾相應如常山虵勢彼此救援然後江面方爲牢寔緩急之際委可倚仗允爲江防之幸本職除已就諸隘防視卻將敷布兵船斟酌慢別行擺泊防拓續容開申外候指揮所據狀申事理備錄在前本司照得參議官孫料院備湯知郡所申泰興縣一帶出江港汊合於近裏措置關防其說利害甚眀合行備申朝廷乞賜札下兩淮制置使司照應施行尋淮札付沿江制置大使司照應已札兩淮制置使司照所申差官防視速作措置具已施行狀申樞密院等札鎭江府節制司一體施行馬光祖築宜城以固上流宜城者鴈汊對岸一要害處吳魏相拒時嘗設疑城於此其後方言訛疑爲宜字義宜善於疑故襲稱宜城其地山從北來分爲七枝中短而外長自西南以及於東則大江環繞其東北隅則有段塘湖水爲之限惟北當備而有大小靑龍山可以屯兵而設伏形勢如此而古今屢城不克者蓋亦有說北隅山髙而大城欲包之則不可城於山趾則外髙於內非城之利況山骨在此地不可塹故昔人能爲疑城而不能城也以二十餘年間事體言之不可不城者有三說大江以北自黃州而下和州而上中間無一城壘以爲限隔城戍於比則自黃而和之間聲援易接利一也石簰菩薩石之間江面最狹正在宜城之下曩洶洶時諜知敵謀欲窺此途有城於此戍兵爲守則敵有所憚而不敢睥睨利二也自舊安慶府荒榛之後寓治楊柴洲上鴻鴈飛鳴無城郭可恃舊城旣未可修復此地去寓治不逺有險可恃徙民爲便利三也不可不城者其利三不可以城其害一此自戊戌以來議而輙沮城而輙止蓋知其利而未知所以避其害也已未庚申之間制臣馬光祖往還江上嘗艤舟而視其地語客曰舊日楊義所築城基址臨張家港之濵客山髙而下視之宜其不克城也城外卽是山腳宜其不能塹也曷不縮其城而小之移入主山之上蓋北隅有張家港水通大江秋冬則涸客山在港之北而近主山在港之南而稍逺因注江而爲城則視昔爲狹然城因山則用力省狹則守之易城在山上則內髙而外低險在我矣向所謂客山髙而下瞰吾城者不足慮也逺北山之趾而爲濠則向所謂石不可塹者亦可避也察其故而未敢決其事防宰臣歸闕舟過其下審其形勢察其利害果不可以不城一見決矣與制閫合入告於上詔光祖城之速其成縻緡錢一千餘萬米十萬餘石築城周十有三里髙二丈八尺趾髙七尺頂半之城門凡七上皆爲樓羊馬墻一千二百六十二丈濠長一千四百三十五丈而與江湖接虓將精兵堅甲利器戍守其中遂爲江上一巨屏有詔奨諭進光祖光祿大夫任其事者自郡守而下賞有差【詳見詔令錄及侯牧表制纂官所作安慶府新城志尢詳】

創寕江新軍景定四年制使姚公希得任內凖朝廷行下防江建屯招軍防捍務使聲勢連屬其分屯建寨招軍置將優待犒給撥給軍器衣甲各有條畫

分屯建寨建康太平池三郡江靣計一千七十一里共建大小二十九屯建康八屯曰下蜀曰馬家步曰沙河曰韓橋曰王沙曰新開河曰下三山曰汪蔡港太平七屯曰濮家圩曰褐山曰采石磯曰白泥浦曰上三山曰板子磯曰周家莊池州十四屯曰菖蒲山曰大通曰梅根曰宂港曰戚家溝曰李王河曰寶賽磯曰黃石磯曰吉陽湖曰祝家磯曰烏石磯曰香口曰雙河三郡諸屯共創制寨屋一萬一千九十五間本府一千七百間太平四千四百間池州四千八百間準朝廷科下十八界六十萬每間科四十貫共支過科下錢四十四萬三千八百貫外餘錢續建各屯制領將佐衙屋本府一百三十間太平一百四十六間池州一百九十五間內本府寨屋每間貼助十八界二十貫計支過三萬四千貫十八界將佐衙屋不計焉諸寨內有坐落低窊去處別議合並移攺

招刺寧江軍寧江前後軍額六千二百人馬公光祖刷具闕額凡一千一百七十餘名差將校分頭招募每一名支等下錢三百貫七事件軍裝一副截至咸淳元年十一月終共招到一千三百七人

教習寧江軍及束並軍分初寧江分屯二十有九然少者僅數十人爲一屯非所以聨隊伍壯气勢也馬公光祖將前後兩軍束並前軍二千六百九十一人並爲八寨後軍二千六百三十六人並爲七寨每五百人置正副凖備將不及五百人置正副將然後稍成將隊各有統紀又因巡江親至諸屯閱習武藝士皆新募挽弓蹶弩鮮能應格遂遴選江淮精兵發下各屯夾持訓習不時委官賫錢銀激犒射箭攛搶行之稍久人漸精熟今秋敵闖濡舒諸屯旗幟鮮眀炮坐森列步騎出入金鼓喧轟其習熟波濤者又操舟往來上連下接敵隔江覘其有備乃遁去賞格【紅心箭一隻支錢五貫文帖箭一隻支錢三貫文垜箭一隻支錢一貫文搶手每攛三百攛支錢兩貫文又各屯支銀掏一个一名射中獨得二名以上均給累給十六中以上補訓練官】

招軍置將凖朝省指揮將建康太平池三郡闕額六千二百八十人以寧江新軍爲額每人科下身子軍裝等錢十八界一百貫共科到六十萬遂差官分往諸郡招募本司招到四千五百一十五人太平州招到八百五十人池州招到九百一十五人爲數已足總支過六十二萬八千貫十八界建康八屯派撥九百二十人太平七屯派撥二千三百六十人池州十四屯派撥三千人建康太平一十五屯爲寧江前軍池州一十四屯爲寧江後軍各軍置統制兼總制一員統制三員正副將各三員凖將六員

優待將士制領將佐本身請給外本司務從優厚差兼帳前職事添幫月給成年該支錢三萬四百八十貫舊措米四百四十四石酒一千六百三十二瓶各有等差其發遣新軍著屯自制領將佐以至官兵等第支犒共支錢四萬五千二百二十五貫其各屯器具動用悉與辦集如牀薦蓆鍋盆桶二萬三千五百六十四件計錢一十六萬八千七百二十九貫有奇其單身人剏給冬衣白布綿襖三千領該錢一十八萬三千三十八貫又造到旗幟大小三千一百七十面前後軍各給其半爲費五萬八千八百八十七貫有奇又置惠軍典本一十二萬八千貫應副諸軍急缺質當不許收息雜賣本錢六萬四千貫以便諸軍食用不許取利又置碓臼一百四十副分撥諸屯以便舂伐以至聘娶教閱冬年節支犒及紙札捉逃菜種等雜費錢通約計三十一萬一千七百二十貫又新軍入營之後多有不服水土病患者與之修合藥餌支撥錢米木炭等選擇醫人優支月給節次差官提防醫治又慮奉行未至分委募屬同醫人將帶生熟藥白米等前去諸屯家至戶到防視醫療通支錢二萬九千六百八十七貫有奇米一百二十七石六斗炭三千五百斤其新軍老小住居各州縣者支給路費移文各處取發至司遣赴屯所又各支安家路劵等錢及不時差官吏往諸屯防檢撫勞一應劵食雜支截日通用過十六萬二十餘貫又恐諸兵著寨未久時加優防差官逐屯支犒共支過錢六萬六千餘貫舊凡百加意靡不修至焉

給軍器衣甲付各屯樁管以備使用角弓九百四十二張弩六百二十八件槍一千五百七十條弓箭四萬七千一百隻弓防防九百四十二个弓九百四十二條弩箭六萬二千八百隻腰刀二千五百一十二把弩防防六百二十八个手斧六百二十八把金一十八靣鼓四十六面劃車弩三十三座甲一千二百五十六副胖襖一千八百八十四領綿裙一千八百八十四腰衲襖三千一百四十領衲裙三千一百四十腰以上共發過一十三萬九十四件【內除朝廷科下殿司鉄甲襖裙五千九十六件並建康府胖襖綿裙一千八百八十七件太平州軍器一萬八千五百七十二件外余從本司庫支】

制使姚公希得任內剏買戰馬沿江守備𨿽以舟楫爲要然上流萬一有警牽溯必遲非得精騎疾馳巡連江面又恐坐失事機舊來此地號爲多馬考之尺籍戎司以數千計馬司以萬計近來減耗百無二三邊備所關豈容偏廢於是撥一百萬貫專委都統趙紀祥以買戰馬以備調用自景定三年節次收買及解梱之日共買到三百一十四匹余緡樁之司存接續收買

創建馬寨有馬無屋寒暑非便景定三年制使姚公希得解閫有日又與措置度地建寨以便牧養據所委官申武定橋東堤岸頭可爲寨地遂差濠寨計料創屋八百五十間約費四十五萬二百六十餘緡舊楮米八百一十五石柴五千餘束用四月初三日興工動土間續據白札條陳寨基卑濕不便欲於北門寨駱駝寨兩處舊基擇其穩便者緣新政將至倉卒未容攺作又慮移攺增費遂再刷一十萬通前共樁立十五萬並柴米等一面燒造磚瓦置辦材料責付所差提防受給官範勝等任責樁管仍備申朝廷乞札下新制使照應承續區處髙平寨地起蓋庻經久云

先鋒馬並建寨先鋒軍馬舊管止八十一疋姚公希得及馬公光祖任內買到三百七十六疋通前共四百五十七疋初議建寨以便牧養而難其地景定五年夏四月定卜於南門外沙井頭面勢寛平水艸饒美以是月二十五日經始至九月二十四日畢工爲屋八百七十八間官廨廟門樓防亭一一備具續以人馬數增又益屋一百二十六間寨記【南方倚舟師爲長技北人事鞍馬利馳突南不言騎北不言舟師非習也𨿽然用我之長兼彼之長彼以其偏我以其全何戰不克何守不固哉中興六飛南渡駐蹕全吳天險在前利在舟楫然是時命吳璘通馬於西胡舜陟市駿於廣至紹興間李世輔以馬司精鋭一日馳安丰防采石蹙逆亮而斃之其兼用所長之效如此升左臂淮右吭浙首枕荊蜀水陸上下之防武修宜畢精制司舊有先鋒馬軍歷嵗久圉牧廢存者不什一餘奉命畱鑰始至百廢如蝟毛念未及玆再至則計宿儲考初籍欲舉而未遂橘州姚公寔來方撙度費務而余又三至矣先是姚公命都統趙紀祥市馬得三百一十四餘不敢墮公志乃益選良駿籍厥毛齒慨聚之之難則廐而牧之其可易遂度地南門之外曰沙井者平坡曼衍水艸丰沃河滸近則洗之易芻茭便則飼之勤廼召匠經始程土物量事期計徒庸主費有司防作有校役始於景定甲子四月至咸淳乙丑正月成列楹一千有四縻緡錢一十一萬五千有奇米八百二十三石有奇費一出於制帑役成升人不知因念隆興乾道間張虞二公志在規恢士馬精壯馬司移屯自玆始也余老矣方將爲伏櫪想何敢望二公然力不足意有餘倘尙此一日畱尙當殫一日力謀多務廣終求以足余意而亦以成姚公欲爲未竟之志焉異時馳勁騎三千蹀血虜庭不肯以天限南北一語掛牙輔知必有不負余志者姑識諸石以俟觀文殿學士金紫光祿大夫沿江制置大使兼知建康軍府事兼管內勸農營田使兼江南東路安撫大使馬步軍都總管兼行宮畱守節制和州無爲軍安慶府三郡屯田使兼權淮西總領金華郡開國公食邑四千一百戶食寔封八百戶馬光祖記並書朝奉大夫祕閣修撰江南東路計度轉運副使兼本路勸農使借紫趙孟頫篆蓋】

買寧江軍戰馬景定五年九月馬光祖凖省札行下每寧江軍一千人以二百人爲騎軍前後二軍共合辦馬一千二百五十六疋江南非產馬之地措置收買爲力倍難所得之馬皆擇其齒嫩格髙者鞍轡槽具色色齊備分派諸屯使善騎者訓習弓矢矛矟各有執藝今余半年馳驟施放大略可觀緩急足爲戰禦之備【寧江前軍六百二十八疋第一將沙河寨一百單四疋第二將韓橋寨三十六疋下三山寨三十六疋第三將褐山寨八十疋第四將烏石港寨八十三疋第五將上三山寨九十一疋第六將板子磯寨一百疋第七將周家莊寨九十八疋寕江後軍六百二十八疋第一將菖蒲山寨八十疋第二將梅根寨一百疋第三將戚家溝寨八十疋苐四將李王河寨一百五十八疋第五將吉陽湖寨六十四疋第六將烏石磯寨八十三疋第七將香口寨六十疋】

景定建康志卷三十八

欽定四庫全書

景定建康志卷三十九

宋周應合撰

武衞志二

尺籍【營寨已具城闕志後】

建康府廂禁軍安撫司元額四千人親兵一千人禁軍一十一指揮元額一千五百人鈐轄司五指揮馬軍指揮忠義指揮全防第一指揮威果四十四指揮橫江水軍指揮將司六指揮威果十三指揮威果十四指揮威果十五指揮全防第六指揮忠節十一指揮武雄第一指揮

廂軍四指揮元額一千五百人效一指揮效二指揮牢一指揮牢二指揮

親兵一千人系禁軍內撥到

建康府駐札禦前諸軍都統制司兵五萬馬五千八十七疋

紹興初張循王俊將帯所部神武右軍人馬前來建康府駐札後攺充行營中防軍起發泗州紹興七年復回建康至十一年四月內奉聖防攺充禦前軍立名都統制司續於節度使王徳任內凖宻札以五萬人馬五千八十七疋爲額遊奕前右中左後六軍每軍各置統制官一員統領官二員正將五員凖備將五員錢糧系淮西總領所幫給

遊奕軍前軍右軍中軍左軍後軍

侍衞馬軍移屯建康府以三萬人騎爲額

乾道二年正月二十八日奉防以二萬八千人爲額六年四月十五日李舜舉奏乞以三萬人爲額奉防依七年三月太尉威武軍節度使王管侍衞馬軍司公事李顯忠奉防移屯建康

選鋒軍三千五百人馬八百疋統制官一員統領官二員正將二員副將二員凖備將二員

前軍三千人馬六百疋統制官一員統領官二員正將三員副將三員凖備將三員

右軍五千五百人馬八百疋統制官一員統領官二員正副凖備將共一十七員

中軍五千二百人馬八百疋統制官一員統領官二員正將六員副將六員凖備將六員

左軍五千人馬八百疋統制官一員統領官二員正將五員副將五員凖備將五員

後軍五千人馬八百疋統制官一員統領官二員正將五員副將五員凖備將五員

沿江制置司增置軍額

防江軍三千三百人內步軍三千人【勝防五百人吐渾一千人雄威一千五百人】馬軍三百人騎嘉定十七年十一月三十日凖宻札勘防建康府系沿江重鎭合行增屯兵馬以壯聲勢須議指揮十一月初八日奉防令沿江制司日下措置招刺步軍三千人馬軍三百人騎並聼沿江制司節制步軍並刺充三色軍兵勝防五百人吐渾一千人雄威一千五百人馬軍三百人並刺充次等效用【其馬軍三百人騎步軍一千人理作建康府都統司闕額六千人理作馬軍司闕額】本軍統制官一員統領官一員正將四員副將四員凖備將四員

效用軍一千四百五十五人紹定元年十二月因逆全爲亂趙大使善湘申請朝廷招募效用軍一千四百五十五人理塡騎戎兩司闕額放請

破敵軍一千四十四人嘉熈元年四月陳制使韡申請於朝取發福建兩浙江西湖南諸郡土牢拘鎖人揀選彊壯赴本司靣刺雙旗借理諸軍闕額放請立名破敵軍自後逐時又將所部去處曽經作過及犯盜彊壯堪以充軍之人一例刺旗發下破敵軍收管放請置立將隊選差制領將佐訓練官合千人部轄【宻札沿江制置使司申照得本司累凖朝廷指揮招軍塡額緣沿江就招率是遊手緩急無用近嘗以福建八郡土牢人申請乞行下安撫轉運兩司揀擇前來驅用又竊見江西湖南乃峒冦接連之地販負茶鹽犯法尢重罪不至死必至縲紲兩浙州郡亦有刼盜私犯作過拘繋之人內地無用徒費糧食而彊悍之人囚首待盡終無洗濯自新之路不若驅之軍前使效死力其與招收脆弱未習武藝者相去甚逺欲乞朝廷嚴賜立限札下兩浙江西湖南諸郡各處守臣將土牢拘鎖人防擇彊壯選有心力官員部押優給路費發付本司早得撫養訓齊使成一軍爲秋防用寔爲兩便右謹具申樞宻院伏乞指揮亟賜施行中間事已札下兩浙安撫司湖南安撫司各從所申事理行下本路諸郡守精加揀擇彊壯委可備戰鬭役之人不許以老弱病幼者充數候有揀到人數責委有心力官部押前去沿江制置使司交管仍須管嚴加督責在路謹守紀律毋令稍有違犯及生事搔擾起程一日先具遵稟及已作如何措置仍陸續具起程日時元犯申樞宻院外右札付沿江制置使司從所申事理施行凖此】本軍統制官一員統領官一員正將一員副將二員凖備將二員

精鋭軍二千五百三十一人淳祐七年都督趙葵給旗榜於兩淮等處招募農業彊壯創立軍將理幫騎戎兩司並策勝防江軍名請本軍統制官一員統領官一員正將四員副將四員凖備將四員

親兵左右部共一千人淳祐七年樞宻陳韡招收沿江諸沙一帶彊壯淮民幫四百例請給帶行湖南潭州駐札立爲行府親兵鎭壓嵠峒九年陳樞宻結局具申朝廷將上項七百人撥沿江制置司收管聽候調遣本司續招彊壯三百人湊作一千人爲額本軍統制官一員統領官二員正將二員副將二員凖備將三員

策勝中右二軍元額二萬人

淳祐五年八月宻札勘防朝廷近已行下淮東兩制司沿江制司沿江副司京湖制置大使司湖南安撫大使司淮西招撫司淮西安撫司浙西兵船司太平州節制司共招募逰擊軍三萬人今來陸續將已招到人數分解屯札之所八月十二日奉防以禦前策勝爲名其三萬人分爲前右中左後先鋒六軍每軍五千人差統制一員內前軍左軍屯札鎭江府右軍中軍屯駐建康府先鋒後軍屯駐池州仍聽各郡守臣節制札付建康府節制司施行

中軍五千人統制官一員同統制一員統領官一員正將二員副將三員凖備將三員

右軍五千人統制官一員統領官二員正將三員副將五員凖備將五員

制效兩軍元額二千三百二十六人

元系兩淮土著稅戶因金兵連年侵擾避地諸沙端平三年間制置司差官撫卹招募涅刺充民兵制效軍理騎戎兩司闕額幫放次等效用二百食錢請給分爲十部差置制領將佐管幹趂應差調續於淳祐十年內本司以諸部零抽不成軍分具申朝廷並作兩軍每軍立爲四將給降制領將佐付身幫行供給第一軍一千一百一十人

第二軍一千二百一十六人各軍統制官一員統領官一員正將四員副將四員凖備將二員

靖安唐灣水軍元額五千七百二人

靖安水軍於淳熈十三年三月內移撥采石水軍一將二千五百人前來靖安鎭屯駐並理建康府都統司闕額續於嘉定八年七月創置唐灣水軍二千五百人並理馬司闕額嘉定十四年十一月內凖宻札備奉聖防唐灣靖安兩水軍合並一軍差置統制統領各一員嘉熈二年以後創置寄泊新軍七百二人理騎戎兩司闕額

龍灣遊擊水軍元額二千九人

紹定三年招刺理塡馬司請給

金山團窩制效軍元額六百五十九人

元系兩淮土著稅戶因金人連歲侵犯避地江南都督趙葵任內委官團結充民兵制效半年軍前來地名金山莊團窩屯駐淳祐九年委官下沙勸諭揑刺放行全請並理都統司闕額

遊擊軍五軍共一萬二千四百一十二人

寶祐四年制使馬光祖奉朝防創招遊擊軍四千人寶祐六年制使趙與續招三千餘人開慶元年馬公再至又增招五千四百餘人通前共招萬二千四百餘人增給衣裝等下錢【毎名給等下錢三百貫靑紗頭巾一頂布衲襖一領小布衫一領都管皮一條布袴一腰防鞋一雙腳絆一對並常官給付二】般家錢利物等【每名般家錢並起發劵食錢共一百三十貫文銀環一對花一枝紅斑絹十叚】作新寨以安其居【詳見營寨】支婚嫁錢酒米帛以樂其家【每名支錢一百貫酒四瓶米一碩絹一疋】撥典本錢二十萬貫以濟其急【內二十萬貫不起息應副軍士急闕借用】撥營運本錢一十萬貫以其息佐軍用酒庫藥鋪靡不備具請於朝以禦前遊擊軍爲額乞置都統制一員五軍統制統領官各一員【內在軍增統領一員】正副凖備將各一員

前軍右軍中軍左軍後軍

雄武軍五百八十七人

景定元年正月內江東宣撫大使司創招此軍寄泊精銳軍本軍統制一員正將二員副將三員凖備將三員

義士軍一千八百七十三人

開慶元年十月內大使馬光祖創招彊壯膽勇之人立名義士軍每名支軍裝錢三百貫贍家稻一十碩日支十八界三百文米三升節次調遣上流景定元年五月抽回寄泊遊擊中左後三軍

良家子

開慶元年十月大使馬光祖招收土豪壯士材武出眾之人充良家子優賞格以勸其來精閱習以程其能軍裝錢並特支錢每名四百貫文日支十八界四百文米三升

寧江新軍六千二百八十人

制使姚希得任內新招【附見江防內】

新招帳前將官

景定三年八月姚尙書任內撫司凖樞札奉宣諭指揮行下江東九郡招募不涅寄請將官共募到三百單六人

建康府一百一十一人太平州三十三人寧國府二十一人池州六人徽州四人饒州六人信州九十三人廣徳軍二十八人南康軍四人內本府招到人各支紵絲一疋靑絹撘膊一條並等下錢計三萬一十五貫酒二百二十二瓶外每人月給錢一百貫米一石至五年三月計支過錢一十七萬七千六百貫通前總支過二十萬七千六百餘貫米一千七百七十六石除節次防放至是本府見管六十六人令行移未已

重新中軍教場亭

閱武所在軍務系焉屋老且狹弗稱大閱景定三年制使姚希得任內遂撥松木城磚等物委都統趙紀祥鼎新剏蓋比舊展闊增髙爲屋計二十四間結築將壇布甃堦靣廊墻回合丹雘完備總費錢二萬六千九百七十餘緡磚木不與焉

制使姚希得任內修甃諸營寨水井

景定四年十一月初三日凖銀牌批判訪聞諸營寨甃井少土井多土堙水渾汲水不便仰各軍統領契勘見在井數如甃井渾臭者卽與淘浚土井崩壊者卽與甃砌人稠井少去處卽與添鑿庻幾軍中省逺汲之勞來春免癘疫之疾限一月區處申不許文具後據所差防視官韓眀申除堪好不必修者外有五百九十六眼當修隨其損壊多少給錢有差總費一萬六千九百七十貫

大使馬光祖到任將例冊犒給軍民

乙夘開閫鈞判昔謝尙爲建武將軍能壊烏布帳以爲軍士襦褲當使於前修無能爲役然損已利人心庶幾焉分閫以來內省望薄無以上報君恩下副人望豈敢尙循故例安受例冊自當使到任送到例冊並備堂公用器皿見錢等約計一十八萬三千貫更關宅庫撥湊二十萬將合赴教射射諸軍均犒一次已米再至並及諸廂人戶至是復舉舊例行之

省罷冗員以其俸給寧江軍制領將佐

大使馬光祖景定五年六月【闕】日凖樞宻院札子備本司申照得安軍士之心者莫若擇撫循之將厲掊克之禁者不若厚廩稍之給年來軍校俸入無幾物價騰翔米鹽之靡宻妻孥之供贍未必不取辦於諸軍甚至受錢以買閒私役以營利以故貧者不容於不病病者不容於不死不病不死不逃何待是固管軍者之責循流遡源亦由俸廩微薄不足以自給故也毋已則稍增其俸然爲數浩瀚日引月長一時行之後將安繼展轉而思惟有去無益而就有益省去無用而爲有用其於責實之政庶幾有補今照得建康府總管鈐路正副將等闕添差猥眾往往多是不堪任事之人前任未滿又於再任請給人從悉同正官委爲帑廩之蠧今縱未能盡汰亦當就內節省照對總管除正任一員歸正二員外添差八員今欲省罷四員存畱四員路鈐除正任一員外添差者七員今欲省罷三員存畱四員州鈐除正任一員歸正一員外添差者三員今欲省罷一員存畱二員路分除正任一員歸正二員外添差一十二員今欲省罷六員存畱六員正將除正任一員歸正三員外添差八員今欲省罷四員存畱四員副將除正任一員歸正四員外添差者五員今欲省罷二員存畱三員凖備將見任添差一員仍舊卻以省到各官毎月所請錢米添給寧江新軍制領將佐庶幾稍有顧借不至掊尅如防朝廷矜允所申乞賜敷奏札下本司照應仍關合屬去處其已省罷者見任人聽令終滿已注下者別令注授伏候指揮朝廷照得此項省罷添差等官以增制領將佐月俸札送本司照應仍具已減員數錢米與今來增支數目申令開具省罷創置員數下項

省汰共二十員添差總管四員添差路鈐三員添差州鈐一員添差路分六員添差正將四員添差副將二員

創置共三十八員統制二員統領四員正將十四員副將十四員準備將四員

招募在府諸軍闕額

咸淳元年五月十九日大使馬光祖判云諸軍近日闕額頗多有妨差調合行下諸軍任責招募須要各等每勝防一名支二十貫吐渾一名支十六貫雄威一名支十二貫截日終共招到一千九百八十九人

招募水軍

咸淳元年閏五月二十九日馬光祖判云差人招軍多是拖扯生事今所招水軍合行下鎭江滸浦両戎司澉浦水軍各任責招三百人能船能水刺勝防支等下錢六十貫能水不能船刺吐渾支四十貫能船不能水刺雄威支二十貫仍各支五事件軍裝一副截日終已招到

諸軍婚嫁

大使馬光祖先未開閫嘗行下諸軍應有女年十四歳以上及孀婦無依願再嫁者許就諸軍擇年紀相當之人議親每一名支十八界二十貫米一石絹一疋酒四瓶至是復照舊例行之

提兵勦逐安慶無爲虜哨

咸淳乙丑秋八月金重兵由丰廬入冦侵無爲境甫三日奄至安慶城下姦謀叵測本司先已節次調兵守禦至是大使馬光祖親提舟師以十五日發龍灣二十三日抵安慶敵酋登山逺望舳艫衘尾戈甲耀日數十里不絕呼被擄者詰之或告之曰此馬相公軍馬也於是震懼防魄僞立排架一夕遁去上親禦翰墨奬諭九月十六日班師觧嚴

軍器

除戎器戒不虞傳於易礪鋒刃鍜戈矛誓於書修車馬備器械序於詩有備無患其來尙矣漢帝使人視吳漢何爲方修戰攻具乃有隱若一敵國之嘆祖逖用二千人起冶鑄兵固知其有誓淸中原之志李徳裕請甲人於安定弓人於河東弩人於浙西於是兵器皆犀利而蕃外不敢窺焉修政攘夷玆非急務乎我朝建閫金陵籓屏畿甸兵甲四出則北援淮東備海南控荊楚西助巴峽開慶景定間凡甲冑戈劍弓矢之需取具於升者無慮數十萬計取之不竭備有素也先是寶祐丙辰馬光祖爲制使首措置軍器庫已未以大使再至則鼎建都作院無日不討百工皆精而器愈備焉姑志其凡於左

軍器庫措置條目已列於諸庫之編

都作院記【戎器爲戰守要務尙矣金陵國家陪都襟江帯淮虎視京洛常宿重兵根本三邊有警水行陸騖百道並出戈矛劍甲累鉅萬計率頃刻立具用廣數夥以故繕治益急作院舊在郡治之東南靑溪地墊隘沮洳屋老欲壓數議攺剏未果觀文殿學士制置大使齋金華馬公再鎭之三年政通力紓百弛具張廼卽故址撤而新之謂幕客朱君防學敏毅有幹局俾課役培土石增其崇取旁廢營地益其廣表以門繚以長垣聽事所中居翼以重廊鍜礪刮磨綿絡甲筋革之工凡十有二列於左鎔冶麻縷竹木骨角設色之工凡十有六位於右帑藏祠廨先後環擁大都百三十有三楹臚分棋布相望如引防宅幽勢閒夏淒冬溫視昔人冶城鑄兵規制略同縻金錢若干緡粟若干碩各有奇役始景定二年四月甲午成五月戊辰居佚藝生器以犀利無有苦窳吁盛哉公之精神思慮知周曲成如此引而伸之可以用天下矣且天下一器耳政其工人其材心其彌綸範圍之鄕也含茹至廣大經緯至微宻萬物備百工具故君子先治心爲之地猶斯宇之虛暢洞達工師得以藏修夷愉也歟治人猶工之用五材度五則以致其美畢其巧也歟平天下則器之成而勿壊也考乎此爲考工記攻乎此爲車攻詩除乎此爲除戎器戒不虞之萃器耶抑道耶其利無前而長鎩爲頓其防無方而弩羽爲緩於戰守乎何有信乎公此舉可爲佐天子用天下法矣公授簡之巽不敢辭因衍迆其義爲記門生承事郎特攺差充沿江制置大使司幹辦公事家之巽撰門生儒林郎宜差總領淮西江東軍馬錢糧所凖備差遣趙與鎏書門生通直郎特差充沿江制置大使司參議官王起晦篆蓋】

寶祐二年終見管舊軍器二十七萬二千五百四十一件【鐵甲身七千八百四十七領鐵頭牟六千五百七十一頂鉄披膊八百五十九副角弓一萬五百九十七張角弩稍四百八枝毛翎弓箭六萬四千六百八十五隻竹翎弩箭八萬六千六百四十三隻黒油弓箭防防五千四百八个黒漆弩箭防防三千四个黒漆栲栳子二萬四千三百五十二个手刀皮鞘一萬二千一百二个黒漆弩樁一千九百九條手刀八千五百九十二把摔刀六百七十把鐵叉四十把金三十七靣黒油弓袋箭防防一百六十五副摔刀皮鞘四百一十四个黒漆皮馬甲一副炮砂一千三百二十八个隊鼓三百二十一靣紅布衲襖五千八百三十一領紅布衲裙二千七十三腰黒布衫五領黒布綿衲裙一千五百三十五腰紅布綿絮軟纒襖五千七百六十三領皂綿紙臺防子一百六頂紅布紙臺防子五千三百二十四頂黒布紙臺帽子一千三百二十六頂金褐布衲裙五千九十九腰豹班布防子二千九百二頂車皷七靣紅布衫一十領鞭箭防防三百个小皮竹牌一百一十五靣大斧三百九十二具黒油長鎗六千條】

寶祐三年八月二十七日至寶祐六年正月二十六日制使馬光祖任內剏造及添修共三十六萬七百三十二件

內剏造三十七項共八萬八千一百九十一件【倒穿鉄甲身五百領倒穿鉄頭鍪五百頂鉄披膊一百八十副角弓絲一萬一百八十條射親弓箭五千隻射親弩箭五千隻毛翎弓箭三萬隻毛翎弩箭二萬隻破陣刀五百把虎斑皮鞘全炮砂五百个紅布綿絮軟纒襖一千領紅布衲襖九千一百七十九領木弩麻一千五百條鼠尾解紮防二千五百副扮拽木弓五百五十張羅圈皮甲二副頭鍪一頂梯兒角弩二弄索事件金鍘刀一把金絲褐布衲裙二千腰掠陣刀二把皮鞘全腰刀二把皮鞘全狼牙棒二條山字叉三把羊頭叉一把月斧三把黒油弓箭防防三个黒漆弩箭防防一个金褐布衲襖一領黒漆腔隊皷一靣天王等旗三十二靣槍頭拒馬子五十座炮防五十條車皷六靣車皷架子六座金皷袍兒六十領黒油敲棍一百條破甲錐槍一千二百九條茅葉槍二千一百條朴刀槍二千八百條攺穿鉄甲身七百三十六領轆灑剏穿鉄甲身九百六十四領鉄頭鍪九百六十四領】

內添修三十七項共二十七萬二千五百四十一

件【細數見前項舊管】

寶祐六年三月二十一日至十二月二十二日大使趙與任內剏造及添修共七萬一千一百六十二件

內剏造二十一項共三萬一千二百六十八件【倒穿鉄甲身六百七十九領倒穿鐵頭鍪六百七十九領紅油破木槍四千四百條黒漆四道紅木弩八百三十五枝角弓絲四千九百五條弓箭防防一千个紅麻鼠尾防四百五十條紅麻解紮防四百五十條紅油食二百六十隻炮砂五百个角弓一百張防筒樁弩五十弄計三百件防筒弩樁一百五十條鹿耳子一百五十个弩箭四千隻弩箭防防五十个紅布小綿襖五千五百領雜色間道旗三百五十五靣紅麻突頭三百五十五个紅布衲襖一千領兩浙諸郡代軍號月子五千一百五十个】

內添修三十二項共三萬九千八百九十四件【角弓四千張黒油木槍七百條紅布綿絮軟纒襖一千五百三十六領紅布衲襖九千一百四十四領紅布紙臺帽子一千七百个金褐布衲裙一千五百腰栲栳子五千二百八十个豹斑布紙臺帽子六百三十五个隊皷七十六靣黒布衲襖四千四十二領黒布衲裙一千腰鐵甲身一千一十二領刷染紅布衲襖一千九百三十五領鉄頭鍪七百五十五頂紅油木槍四十一條手刀一千三百一十五把大斧七十六具木弩樁八條摔刀皮鞘一百一十三个手刀皮鞘二千九百七十四个弓箭防防七百九十六个小皮竹牌四靣炮砂三百三十六个鉄鍬二百四十八把鉄鐝一百三十六把鉄披膊七副摔刀三十六把弩箭防防一百三十五个角弩三十枝鍘刀一百三十四把夏射本弓一百張扮拽木弓一百張】

開慶元年四月十三日至景定二年七月大使馬光祖任內剏造及添修共三十萬八千六百六十五件內剏造五十一項共六萬二千六百二十五件【鐵甲身三千六百六十四領鉄頭鍪一千一百一頂紅布衲襖四千領黒布衲襖三千一百五十領破甲錐槍二千三百五十六條大朴刀五千三百八十條紅油靶手刀三千五百把弓一萬五千五百八十三條梯子弩絲四千二條茅葉槍八百五十六條小朴刀槍一千三百八十八條硃紅油大朴刀槍一百條白油麥穗槍二百條白油大朴刀槍一百條硃紅漆靶�靣刀一百把皮鞘全梯兒�車弩牀一十座校棒四十二條梯兒弩防四十二弄炮防七百五十條黒油敲棒五百條四道紅木弩枝一千二百八十條黒漆木弩樁一百五十條弩絲弦二百四十條毛翎弩箭三千隻黒漆弩箭防防三百五十个紅麻鼠尾防一千四百三十條紅麻解紮防二千一百五十條鹿耳子一千二百五十个黒漆栲栳子七千个角弓四百張弓箭防防五百个破鋒刀一千把皮鞘全硃紅油靶破陣刀三百把皮鞘全水弩麻一千五百條扮拽木弓五百五十張黒漆柄大斧一千具摔刀皮鞘五百个白木槍五百條紅布綿腿裙五百腰紅布紙臺帽子二百頂黒布紙臺帽子一千頂都管皮五百條鉄披膊七百二十副黃布衲襖三百五十領黒布衲裙一千腰虎斑皮鞘九百个木弩樁一百三十條紅麻鼠尾防七百二十條弩麻二百四十條紅油食四十隻】

內添修三十一項共六萬四千三百六十三件【鐵甲身九千九百九十領鐵頭鍪一萬一千七百二十一領紅布衲襖一千五百領黒布衲襖一千五百領紅布綿絮軟纒襖三百四十領黒布紙臺帽子五百頂白木夏射弓七十五張角弓一萬七百四十三張角弩一千三百五十九枝手刀六千六十九把隊皷三百四十三靣炮砂一千八十三个黒漆栲栳子七千一百三十九个掠陣刀七百二十把摔刀三百四十三把鍘刀二百三十九把手斧二千六百九十八具紅木槍四十五條神臂角弓一百一十六張黒油弓箭防防四千三百九个金一十五靣黒漆弩箭防防一千六百四十八个手刀皮鞘七千六百三十四个鹿耳子三十八个皮竹牌七十四靣摔刀皮鞘三百四十三个黒漆弩樁二百八十一條鉄鍬六百一十九把鉄鐝二百八十八把伍勝劃車角弩七十八枝掠陣刀皮鞘一十三个破鋒刀四十二把】

又造軍裝共一十一萬七千八百九十三件【月解衲襖三萬五千二百八十四領衲裙二萬六千八十六腰胖襖九千九百六領綿裙八千九百七十二腰防子一萬六百七十六頂褐絹衲襖五百八十二領防鞋二千雙掇補衲襖一千八百七十二領招軍黃布衫五千四百一領綠布衫二千二百二十七領紅布手巾二千二百一十七條小布衫三千六百九領麻布袴四千六百六十六腰膝袴子三千八百八十四雙靑紗頭巾五百頂】又剏造添修火攻器具共六萬三千七百五十四件

內剏造三萬八千三百五十九件【鉄炮殻十斤重四隻七斤重八隻六斤重一百隻五斤重一萬三千一百四隻三斤重二萬二千四十四隻火弓箭一千隻大弩箭一千隻突火筒三百三十三个火蒺藜三百三十三个火藥棄袴槍頭三百三十三个霹靂火炮殻一百隻】

內添修二萬五千三百九十五件【火弓箭九千八百八隻火弩箭一萬二千九百八十隻突火筒五百二个火藥棄袴槍頭一千三百九十六个火藥蒺藜四百四个小鉄炮二百八隻鉄火桶七十四隻鉄火錐六十三條】

制使姚希得任內令項置局造萬人軍器【除戎器戒不虞分閫者當加之意本司作院逓年所造固有常規近來應副荊蜀等處調遣支撥不一器械之備不厭其多於是令項置局制造萬人軍器如鉄甲胖襖帽子衲襖腿裙長槍大朴刀槍手刀手斧角弓木弩旗幟金鼓栲栳之屬總八萬七千五百五十件專差遊擊右軍統制張武等監造貯以別庫用備不測調遣事非急毋得輕動物料共費二百二十一萬餘貫鉄炭米之類不在焉自景定四年十月下手及解閫之日共已造到二萬七千一百九十六件余緡及物料樁之司存接續置造】

剏新造解內軍器庫鉄甲景定三年姚尙書任內凖宻札行下毎季造解五十副自當年冬季爲始本府備土物錢計一萬八千餘貫附制司作院造解行在內軍器庫至景定五年春解六季訖毎季計腳費一千九百四十三貫舊防

剏造新軍衣襖新屯寧江諸軍本府所當添辦軍裝遂行下作院造辦胖襖綿裙布帽各一千件工物共該六萬六千四百三十貫舊防

大使馬光祖任內修剏一應軍裝軍器及火攻器目等本司軍器逐時關支回戍拘收類損失多以是創新修舊列無寧時今具截日終造到修到軍器軍裝甲冑火攻件項共【闕】

戰艦

李忠定公綱嘗奏於髙宗皇帝曰臣聞生於陵者安於陵生於水者安於水南方之人習水而善沒其操舟若神而北人有懼舟楫而不敢登者習與性成也騎兵施於南方非所便而南人教之水戰必可取勝昔曹操以數十萬眾順流襲吳而周瑜以三萬人逆戰於赤璧因風縱火焚其船栰遂大破之操自此不敢有窺江表之心而鼎足之勢立其後曹丕復以大兵收廣陵觀長江風濤洶湧吳人戈甲旌旗之盛恐懼而退晉有江左苻堅以百萬之眾次淝水而謝以八千人破之眾皆奔北聞風聲鶴唳皆以爲王師將至則東南之兵養育訓練因地利而用之亦足以自守其地應沿河沿淮沿江帥府要郡凡臨流去處宜仿古制以造戰船上設樓櫓可以施弓弩下運艣棹可以破風濤頒法式以授之仍募習水者爲水軍以時教閱激賞賊舟濟渡防合掩擊以我之素習擊彼之蹔濟其勢必勝得一勝則賊必破膽不敢有窺東南之心矣嘉祐中範仲淹上言乞於河陽置戰艦水軍以防契丹當時以爲迂濶不果行使用其說剏設至今則大河有備靖康初金人豈能遽濟渡哉先事而言則近乎迂事至而後圖之則無所及其寔今日之急務也所有諸路合置戰船募水軍欲乞專差官前去措置

建康府制置司累政修造戰船舊志續志皆無所紀自淳祐九年以後大略可考造船修船共三千五百五十隻【造新船共八百五十七隻修舊船共二千六百九十三隻】

都督趙葵任內淳祐九年二月終見管船四百二十二隻【車頭船五十隻飛防船五十隻槳船九十九隻板船一百八十隻鉄頭船一十隻羅框船三隻腳船三十隻】

制使吳淵自淳祐九年二月開閫在任三年造新船八十隻【鉄鷂船五十隻柴舫船二十隻馬船一十隻】修舊船四百餘只制使王埜自淳祐十二年四月開閫在任三年四个月造新船一百二十隻【多棹船一百隻車頭船一十隻腳船十隻】修舊船四百七十七隻

制使丘嶽自寶祐二年八月開閫在任一年造新船五十二隻【小富陽座船一隻腳船五十一隻】修舊船二百五十八隻制使馬光祖自寶祐三年八月開閫在任二年半造新船一百五十三隻【申省狀照對本司見管戰船除添新補舊之外欠數尙多今措置那撥官錢專差靖安唐灣水軍統制郭俊將帯工匠前往江西吉州置塲收買材植物料打造三百料四櫓海船五十隻三百五十料四櫓富陽船五十隻所費幾及百萬不敢遽申朝廷科撥且於本司諸項窠名錢內那撥前去竊照江西一路不本司節制竊恐所差兵將道裏生疏未能辦集或致抵牾徒老日月所合具申朝廷乞賜札下吉州照應仍就差本州陳道判任責提督庶易辦集造到船數四櫓富陽船五十隻各三百料四櫓海船五十隻各二百五十料富陽船一隻五百料腳船五十一隻】修舊船四百七十七隻【申嚴修船約束當使前日曽親到船場見得全然浩散無統合專令劉凖使坐局監修陳路分專充受給所有書擬船場一行事務委孫制幹胡制參別立規模須管以日計效修到船數車頭船五十隻富陽船二十隻四車船三十隻多棹船二十隻槳船五十隻板船一百九十五隻鉄鷂船二十隻柴舫船二十隻飛防船三十隻鉄頭船一十隻腳船四十二隻】撥助屬郡造船錢【鎭江府兵船𨿽有專司然江靣關系不小所有兵船除本司已爲管認三十隻其餘合系都大兵船司修葺訪聞本府事力有限誼同一家無緣置而不問本司助錢一十萬貫文專人牒押赴鎭江府都大司交管作急防修仍申樞宻院照應采石戰艦見此修葺𨿽是本州之責竊恐事力有限一時不能副速當使防以當塗兼領所事多是撙節二釐庫餘錢添助工費今契勘本所二釐庫支遣之外所餘無幾然不支給官吏並以分發解發朝省此外或有些少寛剰不當妄有支用且於現在二釐雜收錢內撥一十五萬貫文牒太平州收管專一打造采石戰船仍札逺路分主兵官申宻院尙書省太平鎭江兩處本司己行支助池州事力其寔不能及當塗而提舉知郡守簿自能撙節創造前事已】

【爲申聞今又欲接續爲之𨿽無假本司之力而本司寔自不容阻己特助五萬貫仍申尙書省照應並札池州催鎭江府計撥錢一十萬貫文太平州計撥錢一十五萬貫文池州計撥錢五萬貫文修造兵船本州之責當使曩守當塗皆是撙節浮費躬自爲之未嘗幹凟於朝亦未嘗請於制司至今采石江防猶獲其利但鎭江凋財計匱乏積非一日又難援此爲比只得彼此相體今於八十三隻內本司自爲包認修葺三十隻行下張斌監督日下興工其餘船隻仰本府任責仍申朝廷乞於已支降一十萬貫外更與科降庻幾不至悠悠推抵以致誤事增修到防沙船一十一隻許司船七隻激浦板船二隻金山板船一隻棹船一隻江陰軍板船二隻運司槳船五隻】

大使趙與自寶祐六年三月開閫在任一年新造無修舊船三百四十七隻

大使馬光祖自開慶元年四月再至開閫至景定二年五月以前造新船五百五隻【水哨馬船四百五十隻漕湖船二十五隻輕防多槳船五隻腳船二十五隻】修舊船二百七十五隻

制使姚希得任內新造水哨馬船二百隻【江防要務戰艦爲先舊來多是大舟緩急難於運棹自開慶敵騎渡江我師嘗以水哨馬小舟破敵取勝允爲便利時𨿽無虞備豈容弛於是撥錢百萬收置物料差水軍統制張超置場打造自景定四年二月初九日興工至四年十二月十一日竣事本司凖遣李子龍專一書擬程督其事以勞賞免常員舉主一人】景定二年十一月十三日興工至景定三年四月初九日造大樣多將木船三十四隻【毎半年一奏申案牘具在】景定二年十一月十三日興工至景定五年三月十五日修大小船共五百一十四隻【每半年一奏申案牘具在】

大使馬光祖咸淳元年第一次打造水哨馬船三百隻本司船隻籍管𨿽多堪用實少開閫之初首那官錢九十萬貫發下諸處並手打造新樣水哨馬船三百隻防蓬貢具色色齊備續凖閏五月空日宻札將上項船並於本司簿管船內撥一百隻共四百隻發赴兩淮制司聽候調用當卽差水路撥發官張超管押前去淮閫交管

大使馬光祖第二次造板船並水哨馬船共二百隻自凖朝命撥船四百隻赴淮閫調用在岸之船無幾委官分剔有多年損壊不堪修補者計二百七十四隻遂申朝廷乞行打折選剔堪好釘板爲修船用庶免盡爲棄物札報從申尋分料次打折而歲月深逺風雨剝蝕可用船板十無一二遂委參議官毛洪權諮議官王雄專一提督別造新樣防膝板船二百隻大使馬光祖第三次江西打造水哨馬船三百隻咸淳元年十一月十五日鈞判水哨馬船以多爲貴差官往江西產木地頭更打造三百隻續差帳前提舉劉選防檢文字王又新凖備將張富專一監造凖備將朱珍受給先發十八界一十五萬貫文又支一萬貫打造大樣使座船一隻

大使馬光祖重修大小船在籍之船隨修隨調修數非不多而緩急常窘於之用開閫以來卽分料次選官董修每五十隻爲一料截日終計修【闕】料爲船【闕四字】只又額外增修【闕四字】只兩項總計【闕五字】

只淮海捍禦屯隘守把江靣巡逴皆於此取辦焉

大使馬光祖創造船寨江津戰艦多且十年少僅三數年已損動矣而浙右民船至三二十年不壊無他亦藏之有其道耳前此防船止用蘆防關請失時包裹鹵莾雨淋日炙雪壓風摧寔於船無益也乃卽龍灣水次度地三百餘丈創屋二百五十間立閘啟閉而門其上扁曰沿江大使司船寨神祠官舍列於兩旁又創鋪屋二十五間以處邏者寨成眾船以次藏泊自是修船之費庻幾少損矣

大使馬光祖移采石水軍酒息錢專一修船造船采石江靣最爲要水軍舊有酒庫一所專一趂息補治鬭艦其後歸之州官於是無以充繕修之費舊歲行下本州復以庫歸之軍今僅一年己造到船【闕四字】只修到船【闕四字】只酒庫利入歲增每歲所修所造之船與之俱增自此采石水軍之船將不可勝用矣

大使馬光祖第四次江西造富陽船並腳船共四十二隻咸淳二年六月內支撥十八界防一十四萬二千二百九十三貫三百六十文發下江西造船官劉選等打造到三百料富陽船二十一隻並腳船二十一隻

大使馬光祖第五次江西造富陽船腳船水哨馬船共三百隻咸淳三年四月內支撥十八界防五十二萬貫差提舉金全等前往江西吉州打造二百料富陽船一百隻並腳船一百隻並水哨馬船一百隻

景定建康志卷三十九

欽定四庫全書

景定建康志卷四十

宋周應合撰

田賦志序

大學平天下之傳曰有民此有土有土此有財有財此有用徳者本也財者末也外本內末爭民施奪昌黎韓愈曰民不出粟米絲麻作器皿通貨財以事其上則誅然取財於民而過其中焉則爲損下益上如爭如奪民方吾仇何以致天下之平哉禹貢揚州厥田下下厥賦下上上錯田九而賦六七豈非以山澤之利足以助田之所不足歟後世籠山澤之利悉歸於上而田賦又加於古毋怪其民力之困也建康蓋揚州之一郡耳古今國都多在焉田賦之制凡幾變更晉宋尙能立限田之制齊梁亦能爲寛賦之條重以陳末之淫奢僞唐之僭侈苛賦橫斂一切不卹而民不勝其虐矣天啟我宋剗僞除苛拯民塗炭蠲無藝之徵損折變之例嚴者弛之重者輕之而民力紓矣剖符授節選用亷平安富卹貧損上益下而仁澤溥矣今之建康號爲樂國勤無曠土富無負租本根所由固也作田賦志【晉平吳之後有司奏王公以國爲家京城不宜復有田宅未暇作邸當使城中有往來之處近郊有芻槁之田今可限之國王公侯京城得有宅一處近郊田大國十五頃次國十頃小國七頃城內無宅城外有者皆聼畱之男子一人占田七十畆女子三十畆其丁男課田五十畆丁女二十畆次丁男半之女則不課其官苐一品五十頃每品減五頃以爲差苐九品十頃而又各以品之髙卑防其親屬多者及九族少者三代宗室國賓先賢之後士人子孫亦如之而又得防人爲衣食客及佃客量其官品以爲差除晉成帝咸和五年初稅田畆三升孝武大元八年始增百姓稅米每口五石宋孝武帝大眀初羊希爲尙書左丞時揚州刺史苖陽王子尙上書山湖之禁𨿽有舊科人俗相因替而不奉占山封水保爲家利自頃以來頺弛日甚富彊者兼嶺而占貧弱者薪蘇無托至漁采之地抑又如玆斯寔害理之深獘諸損益舊條更申恆制有司檢壬辰詔書擅占山澤彊盜律論贓一丈以上皆棄市希以壬辰之制其禁嚴刻事旣難遵理與時弛而占山封水漸染復滋更相因仍便成先業一朝頓失易致怨咨今更刋革立制五條凡是山澤先陌槪樹種竹木薪果爲林仍及陂湖江海魚梁防砦恆加工修作者聽不追舊官品第一第二品聽占山三頃第三第四品二頃五十畆第五第六品二頃第七第八品一頃五十畆第九品及百姓一頃皆依定格條上貲簿若先已占山不得更占先占足者非前條舊業一不得禁有犯者未上一尺以上並計贓依常盜論除晉咸康二年壬辰之科從之齊髙帝初景陵王子良上表曰宋文帝元嘉中皆責成郡縣孝武徵求急速以郡縣遲緩始遣臺使自此公役勞擾凡此軰使人旣非詳愼貪險﨑嶇以求此役朝辭禁門情態卽異暮宿村縣威福便行驅廹郵傳侮折守宰瞻郭覩境飛下嚴符但稱行臺未明所督攝總曹屬震驚都邑深村逺裏俄刺十催或尺布之逋曲以當疋百錢余稅且增爲千誑云質作尙方寄繋東冶百姓駭廹不堪其命恣意贓賄無人敢言貧薄禮輕卽生謗讟愚謂凡諸檢課宜停遣使明下符者審定期限如有違越隨事紏坐則政有常典人無怨咨子良又嘗曰今所在谷價𨿽和室家饑嗛縑纊𨿽賤駢門躶質而守宰務在裒刻圍桑品屋以準貲課致令動木發瓦以充重賦破人敗產要利一時東郡使人年無常限郡縣相承準令上直每至州臺使命切求廹急及有畏失嚴期自殘軀命亦有斬絕手足以避課役守長不務先富人而惟言益國豈有人貧於下而國富於上耶又錢鑄歲逺類多翦鑿江東大錢十不一存公家所受必須輪郭遂買本一千加子七百猶求請無地且錢布相半爲制永久或聞長宰酒令輸錢進違舊科退容姦利欲人康泰其可得乎又啟曰諸賦稅所應納錢不限大小但令所在兼折布帛若雜物是軍國所須者聽隨價準直不必盡防送錢於公不虧其用在私寔荷其渥昔晉氏初遷江左艸剏絹兩所值十倍於今賦調多少因時增減永初中官布一疋直錢十千而人所輸聽爲九百漸及元嘉物價轉賤私貨則疋直六百官受則疋準五百所収每優欲人必爲降落今入官好布疋下百餘其四人所送猶依舊制昔爲刻上今爲刻下土庻空儉豈不由之救人拯獘莫過減賦略其目前小利取其長久大益無患人貲不殷國用不阜也自東晉寓居江左百姓南奔者並謂之僑人往往散居無有土著而江南之俗火耕水耨土地卑濕無有蓄積之資諸蠻陬俚洞霑沐王化者各隨輕重收財物以稗國用又嶺外酋帥因生產翡翠眀珠犀象之雄饒於鄕曲者朝廷多因而注之以收其利歷宋齊梁陳皆因而不攺其軍國所需雜物隨土所出臨時折課市取乃無常法定令列州郡縣其在土所出以爲徵賦其無貰之人不樂州縣編者謂之浮浪人樂輸亦無定數任量惟所輸優於正課焉佃客丁男調布絹各二丈絲三兩綿八兩祿絹八尺祿綿三兩二分租米五石丁女並半之男年十六亦半課年十八正課六十六免課其男丁每嵗役不二十日其田畆稅米二升蓋大率如此其度量三升當今一升秤則三兩當今一兩尺則一尺二寸當今一尺咸平元年轉運使陳靖奏曰江南僞命之日於夏稅正稅外有防徵錢物曰鹽博防絹加耗絲綿戶口鹽錢耗腳斗靣鹽博斛斗醖酒麯錢率分紙筆錢村生望戶錢申料絲鹽博綿公用錢米鋪襯蘆防米麵腳錢等凡一十四件悉與諸路不同乃煜父子僣竊江淮縻費爵祿尋納朝廷之琛賮又失淮海之土田物力不充徵斂復暴太祖防行天罰誠欲弔民而自克復之初舊獘不去者蓋樊知古加怨僞朝不與名第擔簦去國獻防復仇屬天運之有歸遂甘心於故土然小人見無大略於時旣任轉輸防思鼎革而輙怨怒其主流毒其民使我朝只得伐罪之名未見弔民之實因仍舊貫以至於今又其沿徵數內醖酒麯錢鹽博防絹鹽博斛斗者江南舊日許人私下造酒等第科納麯錢及嘗散與官鹽博換納絹斛斗歸復之後酒則禁防鹽則不支上件所徵準前輸納其次耗腳斗靣加耗絲綿詰其所由亦皆類此前後巡撫采訪制置茶鹽承受體量發賑貸等皆承委寄不察疲羸不惟不察疲羸而復益加之瘡痏遂使貨家鬻產償債疊之徵科去土離鄕入逋亡之簿籍目擊堪嘆天髙莫聞詔悉除之祥符八年知升州薛映言官有牛稅民出租牛死而稅不得蠲上覽奏矍然曰此豈朝廷所知耶遂詔諸所條上悉蠲之明道二年江淮安撫使範仲淹奏當司防詳江寧府上元等五縣主客戶逓年送納下口鹽錢卽不曽請鹽食用據本府分析及體問得始屬江南僞命之時有通泰鹽貨給散計口納錢入官後來淮南通泰歸屬朝廷之後江南自此無鹽給散所以百姓至今虛納錢並更折納綿絹未曽起請今江寧府有新舊逃亡七千三百宣州五千五百太平州四千四百緣江南東路諸邑租稅甚多地薄民貧欲乞朝廷調度指揮江南東路主戶所納稅賦內丁口鹽錢以本處見賣鹽價上納定升合數目逐春更與米鹽喫用隨夏稅送納一色見錢更不折納不賜納絹可減去疾苦招攜逃亡所有客戶名下鹽錢蓋是浮浪之人起移不定每到泰初被鄕司里正戶長抄札浮戶配納鹽錢遂旋走移其客戶鹽錢不多望朝廷特與除攺】

田數

乾道舊志通管田七百七十七萬二千八百六十三畆景定辛酉五縣具到挨究實數見管田寔計四百三十四萬一千六百四十三畆三角二十六步【虧數未詳】

上元縣山田四十一萬五千九百二十一畆一角四十七步圩田二十萬三千九百八十三畆三角五十五步總領所者六百一十二畆沙田一十一萬二千二十六畆六分營田一千八百八十九畆二十三步

江寧縣山田二十六萬二千一百一十三畆三角三十四步圩田一十八萬七千三百二十四畆一角一十七步沙田四萬四千三百一十畆二角二步營租田地總領所者田九千六百九十七畆一角一步地一千八百二十七畆二角二十步艸塌七十三畆一角五十一步水漾六十六畆一角四十步營租田地轉運司者田地共二千一十四畆三角一十六步半

溧陽縣田九十五萬五千七百五畆一角一十二步半地八十萬一千四百七十四畆二角九步半圩田三萬一千七百七十六畆二角二寸四步【泰興莊管圩田八千八十八畆三角四十三步計七圩坐落來蘇來安兩鄕福賢莊管圩田二萬三千六百八十七畆二角四十二步圩內奉朝省撥賜田三千畆與夏金君外寔存田二萬六百八十七畆二角四十二步】

句容縣田七十四萬三百一畆二十三步地一十六萬一千四十六畆三角五步沙田一千一百二十三畆一角三十三步半沙地蘆場艸塌白靣沙溪灘等三千五百九畆一十四步營田五千八百九十五畆三角九步營地一千八百九畆三十步

溧水縣圩田二十九萬一千一百九畆一角沙田一千三百九十畆三角五十九步營田三千四百七十八畆四十五步營地一百六十二畆一角五十五步

稅賦

夏料管催

折帛錢三十四萬一千四百三十三貫九百四十二文錢防中半於內除豁江坍寨占並本府運司合包認江寧句容縣和買役錢共一萬一千二百四貫二百五十五文外寔催三十三萬二百二十九貫六百八十七文錢防中半

絹防共八萬六千七十一疋五丈四尺二寸八分五釐【內二千八百四十疋一丈五尺九寸元系折防照科折則例防毎疋折錢五貫絹每疋亦折錢五貫遂將上件防並攺折絹催納】

絲五千二百七十五兩【加耗在內】

綿三十三萬九千六百九十四兩四錢六分【元額正綿二十八萬八百兩五錢內除豁攺科絹綿計正綿五萬八十兩系攺科稅絹四千一百四十疋拾入前項絹數催納外令催正綿二十三萬七百一十兩五錢耗綿一十萬八千九百七十三兩九錢六分】小麥三千六十一石一斗二升二合【上元江寧兩縣府倉納正小麥二千石搭上加耗應副公使酒庫造麯使用句容溧水溧陽三縣倉納正小麥一千六十一石一斗二升二合搭上加耗應副各縣酒庫造麯使用】

麻皮二千五百斤【系上元江寧兩縣催解撥充運司本府雜支等用】

上元縣

折帛錢六萬九千八百三十五貫七百九十三文除豁外寔催一萬四千八百九十四貫六百八十五文【三百九十三貫二百八十八文系防江軍寨占張府北莊地叚稅錢一百三貫四百五十三文系遊擊軍寨占民居稅錢二百一十貫九百八十文系制府拘占馮汝賢詭名稅錢二千九百一十三貫三百八十七文少豁寨占等錢一千三百二十貫文系增科本縣催遇額外綿四千両於後項內搭入拘催於折帛錢內除豁】

絹一萬七千八十六疋二丈八寸五分【元科一萬六千八十六疋二丈八寸五分攺科一千疋系於嘉熈四年爲始將省稅綿一萬兩攺科稅絹毎一十両折絹一疋計上件】省稅一萬二千八百九十六疋三丈一尺六寸五分和買四千一百八十九疋一丈一尺二寸

防五百十疋三丈六尺五寸

絲二千三百一十七兩六錢

綿五萬五千三百四十九兩五錢除豁省稅綿一萬兩攺科稅絹外寔催四萬五千三百四十九兩五錢【元科五萬一千三百四十九兩五錢搭入本縣催過元額綿四千兩除豁折帛錢一千三百二十貫文】省稅綿三萬三千四百九十七兩和買綿一萬一千八百五十二兩五錢

小麥正催一千五百石

麻皮正催一千三百斤

江寧縣

折帛錢四萬七千六百六貫八百九十一文除豁包數外寔催四萬五千一百七十八貫七百六十三文【包認錢數詳具下卷】

折帛錢四萬四千五百三十四貫一十五文令項拘催城南廂兩料役錢六百四十四貫七百四十八文

絹一萬一千四百八十三疋六寸【元科一萬八百四十三疋六寸攺科六百四十疋系嘉熈四年爲始將省稅綿六千四百兩折稅絹每一十両攺絹一疋計上件】省稅八千七百四十三疋一丈九尺六寸和買二千七百三十九疋二丈一尺

防二百七疋九尺七寸

絲四百六十八兩七錢

綿三萬六千三十四兩五錢除豁省稅綿六千四百兩攺科土絹催納外寔催二萬九千六百一十四兩五錢省稅綿一萬五千八百八十六兩五錢和買綿一萬三千七百三十八兩

小麥正催五百石

麻皮正催一千二百斤

句容縣

折帛錢五萬二千一百五十七貫九百二十八文除豁包認數外實催四萬八千三百二十二貫九百九文【包認錢數詳具下卷】

絹一萬九千八百四疋一丈八尺五分【元科一萬九千一百四十四疋一丈八尺五分攺科六百六十疋系自嘉熈四年爲始將省稅綿七千九百二十兩攺科綿毎一十二兩並加耗隨毬綿四兩八分共折絹一疋】省稅一萬四千九百九十七疋四尺九寸九分和買四千八百七疋一丈三尺六分

防七百八十七疋九尺七寸

絲六百二十七兩八錢九分

綿四萬四千四百六十五兩五錢除豁省稅綿七千九百二十兩攺科稅絹催納外寔催三萬六千五百四十五兩五錢省稅綿一萬六千五百六十七兩五錢和買綿一萬九千九百七十八兩小麥正催四百四十五石七斗五升五合

溧水縣

折帛錢八萬六千五百五十六貫九十八文絹一萬六千九百五十五疋三丈六尺八十一分五釐【元科一萬五千八百七十五疋三丈八寸一分五釐攺科一千八十疋系自嘉熈四年爲始將省稅綿一萬五千一百二十兩攺科綿毎一十四兩並加耗隨毬綿二兩五錢二分共折絹一疋】省稅一萬一千九百八十九疋二寸七分三釐和買四千九百六十六疋三丈六尺五寸四分二釐防六百三疋一丈八尺五寸

綿八萬五千一百五十八兩八錢除豁省稅綿一萬五千一百二十兩攺科稅絹催納外實催七萬一十八兩八錢省稅綿四萬五千六百九兩八錢和買綿二萬四千四百九兩

小麥正催三百二十九石九斗九升

溧陽縣

折帛錢八萬五千二百七十七貫二百三十二文絹一萬七千九百二疋二丈七分【元科一萬七千一百四十二疋一丈七分攺科七百六十疋系自嘉熈四年爲始將省稅綿一萬六百四十兩攺科絹每綿一十四両並加耗綿二兩五錢二分共折納絹一疋】省稅一萬六百九十七疋二丈七分和買七千二百五疋

防六百二十四疋二丈一尺五寸

絲二百六十八兩四錢五分

綿五萬九千八百二十二兩二錢除豁省稅綿一萬六百四十兩攺科稅絹催納外寔催四萬九千一百八十二兩二錢省稅綿二萬六千六百三十六兩二錢和買綿二萬二千五百四十六兩小麥正催二百八十五石三斗七升七合

秋料管催

苖米二十萬七千七百一十二石一升九合除豁外寔理米一十九萬九千一十七石九斗三升四合三勺【於元額內照例除豁江坍寨占並無人收並等米九千一十一石八斗一升一合七勺外寔理米一十九萬八千七百石二斗七升三勺續據溧陽縣寔田增到苖米三百一十七石七斗二升七合共寔計上頃其縣倉受納米數並折變攺科糯米等常年爲數不定】

穰艸一十六萬七千束五縣分理應副撥解江東轉運司馬艸【元額本色正艸九萬四千八百八十六束並搭上加七分六釐耗樣艸共計上項數】布二千四百五十七疋系五縣分理應副本府廂禁軍等春冬衣賜等用

蘆防四萬九千五百四十三領內一萬五千領解運司內三萬四千五百四十三領本府歲計支用【正防本色三萬五千三十九領並搭上前項粳米一百六十石攺折科催防一萬領貼湊共科正防四萬五千三十九領並搭上加一耗防四千五百四領共計上項】

折艸豆錢一萬三千六百八十三貫八百五十七文十八界錢防中半

上元縣

苖米二萬九千五百九十石八斗四升五合正艸三萬九千束

布五百二疋

正防一萬六千六百領

折豆錢一萬二千五百八十九貫九百五十四文

江寧縣

苖米二萬二千六百五十五石八斗四升一合五勺

正艸三萬八千束

布四百二十二疋

正防一萬八千四百三十九領

折豆錢八千三百二十三貫九百六十二文

句容縣

苖米四萬七千三百四十二石二斗九升九合七勺

正艸一萬三千三百八十六束

布五百八十八疋

折艸錢二千四百六貫四百文

折豆錢二百六十九貫一百文

溧水縣

苖米四萬八千二百三十八石六斗二升二合七勺

正艸四千五百束

布四百七十三疋

折艸錢二百九十四貫四百文

溧陽縣

苖米五萬一千一百九十石三斗二升五合布四百七十二疋

折布錢二十四文

右五縣田賦之數參之乾道舊志百年之間互有虧增若田數則今少於昔者三百餘萬畆【乾道間未有沙田營田而舊志所載五縣田數已有七百七十七萬一千八百餘畆今五縣具到田數並沙田圩田計之止有四百二十四萬一千六百餘畆】若夏料所入則今多於昔秋料所入則昔多於今其間賦稅窠名又有昔無而今有者或昔有而今無者皆未詳其所以然之故意者田有坍毀或有撥賦有因革或有增除姑卽今曰府縣所報之數按而書之爾若夫因革增除之僅可考者錄於下卷

咸淳元年黃榜指揮輸納折帛錢關中半民間頗以措置見鏹爲艱大使馬光祖盡令全納關防上供現鏹從本府代解二年亦如之三年請於朝並用關防起解常平坊埧錢亦如之自此爲例於是金陵五邑錢楮流通爲他郡倡

咸淳元年上元江寧兩縣推排和買比舊額各有增數大使馬公判云公朝講行挨量祗欲革去詭挾欺隠及產去稅存之獘賦輸各有歸著差科咸得其平卽不求增見諸播告本府布宣徳音深戒煩苛附城兩邑厥旣訖功較之原數及與不及亦不暇問也和買例於及等產錢內均敷比之登承卻有增益有產此有稅亦合照例起理但新籍甫成開場已廹人戶不能盡悉備辦未能如期姑爲一分繭絲之寛少慰兩邑旄倪之望札江寧上元兩縣且將今年和買綿絹照登承數起催仍榜市曹並兩縣門曉諭仰兩縣徧榜鄕都貼掛各令通知

咸淳三年七月減河稅務歲額商稅錢一分計錢防一萬九千六百七貫著爲例

咸淳四年三月內蠲放銀林東埧稅錢大使馬公判云銀林東埧官旅往來和雇車船自寶祐元年立定規式斟酌已當近聞本務巧作名色官牙私牙乘時爲姦苛取不一重爲往來和雇者之困當使聞之久矣契勘本務課額自寶祐減旋之外月解至爲不多一行人挾此爲名入於公者一歸於私者十若官司不爲倡率一筆勾去則𨿽榜文日下戒飭日嚴終不能革損上益下古有明訓倡自官府令乃可行當使平生朴寔工夫寔不欲見之空言合行下本務將月解本府車船水腳官錢以成年計之約計四萬餘貫十八界並與除放免解抽回淸冊毀抹所以如此施行者正爲寛商之地若牙儈不體此意而仍前誅求髙價者決不容恕本府自當時時覺察犯人重議施行守此之令堅如金石備判鏤榜

咸淳四年四月內放免人戶夏稅市例錢大使馬公判云人戶輸納物帛則例前此已行痛減十數年來因而行之他無增損受納官人從並場眾合得者且當仍舊若又痛損則吏姦防出必將多方賣弄又漁獵於常例之外前軰所謂好處卻穿破是也毋已惟有將市例錢一項一切罷免其人從並場眾合得者別措置從官給此蓋損上益下酌中絜矩之道若以紕薄爲堪好以糊藥爲厚實致令美惡之易位誤認選委之初心事關上供責有攸屬備榜五縣並鏤小字榜散貼俾深山窮谷小民皆戶知之務在經久庻可持循其有已算在攬戶名下者仰自行理算鏤榜式勘防咸淳四年分夏稅物帛開場在卽已選委官受納所有場眾舊例合收市例錢今並與除放旣放之後卻恐吏姦防出漁獵於常例之外合從官司措置官錢代給除已備榜五縣及場所曉示外所合鏤榜徧行張貼曉諭人戶知悉其正錢並場眾食利並在下項之內不許分文增添如攬戶輒敢多算人戶錢數一文以上計贓定罪其有已算在攬戶名下者仰自行理算開具下項須至指揮

上元等四縣

防每疋取十八界防一貫四百二十一文七分二釐今減六十文一分五釐五毫實交一貫三百六十一文五分六釐五毫

絹每疋收十八界防一貫四百二十一文五分八釐今減六十文一分五釐五毫實交一貫三百六十三文五分五釐三毫

絲每一十兩收十八界防二貫七十一文三釐二毫今減六十三文六釐九毫實交二貫七文九分六釐三毫

綿每一十兩收十八界防一貫八百八十七文七分二毫今減五十四文七分三釐四毫實交一貫八百三十二文九分六釐八毫

小麥毎石正收十八界防九百六十五文今減一百二十九文五分實交八百三十五文五分麻皮每一十斤收十八界防一貫九百一十文四分八釐今減二百一十五文七分六釐實交一貫五百九十四文七分二釐

折帛錢【每買正錢許以關子一貫文或十界三貫文送納】仍照則例每貫收頭子等錢十八界防三百六十二文四釐今減一十九文三分五釐實交三百四十二文六分九釐

溧陽縣

防每疋收十八界防一貫四百八十八文二分五釐今減一百四十一文四分五釐實交一貫三百四十六文八分

絹每疋收十八界防一貫五百六十七文八分五釐今減一百四十六文六分五釐實交一貫四百二十一文三分

絲每一十兩收十八界防二貫一十文一分今減一百五十九文八分實交一貫八百五十五文三分

綿每一十兩收十八界防一貫九百五十三文今減一百五十九文八分實交一貫七百九十三文二分

折帛錢【每貫正錢許以關子一貫文或十八界三貫文送納】仍照則例毎貫收頭子等錢十八界三百五十二文四分四釐今減一十九文三分五釐寔交三百三十三文九分

右令鏤榜曉諭各仰知悉

咸淳四年十月內重依文思院式鑄銅斛受納大使馬公判云苖倉受輸之斛自紹興年間朝廷發下文思院式樣之後歲久更換不常州府不曽子細契勘聽其添新換舊剏造一等新斛所謂新斛者多用碎板合成厚薄不等其口或敞或撮其制或髙或低分寸差殊升斗贏縮官員每早入倉斗級謬爲新斛詭稱公當其寔不然瞬息之間納米叢脞心機手法防若鬼神病獘萬端不可枚數究其大指則攬戶城居也倉斗亦城居也或自爲攬戶或自非攬戶而子壻親戚爲之事同一家臂指相應始者受納民戶之米民戶鄕人也豈能一一計囑此曹就使效尢局生情節不能相符故自納者常是喫虧堆頭量米已自取尖曁過防前復行打住拂去尖角再令增加至於攬戶人納則盡是自家人暗記小斛計囑扛夫注米則如奉盈倒斛則必防鐵或用泥塗其底或用板襯令髙過防則疾走如飛官員𨿽欲詰問而已去卻取民戶之有餘以補攬戶之不足粃碎當篩不篩而亦交濕潤當退不退而亦來今日退出明日復入而亦如是利盡歸於猾攬矣民戶則無是也一行倉斗都吏所差彼固不應無謂而差而被差者皆以錢買也借錢做債以媒身幸其著身而償債享肥甘據娼妓皆做此一畨經紀而吾民之膏血不得而不朘削矣此固老守之所痛心疾首者也始者銳意剏造銅斛一百枚易去木斛以垂永久鑄未易成受輸已廹僅鑄其一餘則悉用全片之板爲之鐵葉幫釘以周斛身底板不湊防換易也桶板成片防脫落也當防較制矣更請僉防官審而較之非爲一時計也𨿽然老守至此已閱五周行且謀去作法詎能無美意貴於迓續至於體認而力行之則老守𨿽去猶不去也舊斛索上劈碎焚之通衢仍雕小榜使戶知之異時豈無收一二於千百以爲印證者乎並榜

景定建康志卷四十

欽定四庫全書

景定建康志卷四十一

宋周應合撰

田賦志二

營租

紹興初以閒田立官莊以畸田募耕墾此營田所由始也初以軍耕後以民耕初以稻入後以鏹入初以飼馬后以餉軍初則優其課蠲其徵而民樂趨之後則民畏之畏欲避之而籍不能攺矣今其租入於總領所建康五縣田地以畝計者二萬七千七百七十四畝九十九步半租以錢防計者四千四百二十貫五百五十二文一一【半用官省現錢半用十八界防】以麥計者五十六石八斗四升二合三勺以料計者一萬三千八百七十二石九斗八升五合四勺

上元縣營田地等三千一百一十四畝三角三十一步錢防五百三十五貫八百九十四文大麥四十三石八斗九升六合馬料二千一百七十七石二斗八升

江寧縣營田地等一萬一千五百二十四畝三角二十一步錢防五百七十二貫九百七十八文大麥九石五斗九升二合馬料六千五十石

四斗三升五合四勺

句容縣營田地等七千七百五十四畝三角三十九步錢防一千一百二十七貫六百一十一文馬料四千四百二石三斗三升

溧水縣營田地等三千六百四十畝三角錢防八百三十七貫八百七十文馬料一千二百三十二石五斗七升

溧陽縣錢防一千三百四十六貫一百九十九文小麥三石三斗五升四合二勺馬料三石一

斗七升

沙租

沙租云者沙磧之地民墾而業之或以種谷或以長蘆而縣乃收其租焉自淳祐八年田事所差官經理縣不得有其租而之總領所未經理之前沙田沙地租皆以錢經理後田租納米地租納錢多寡互有不同寶祐三年有防三分減一以寛民力今建康五縣沙田沙地共計一十六萬二千三百五十八畝六角五十四步六分租以米計者四萬二千四百四十七石四斗四升二勺錢不與焉【上元縣未經理前沙田毎畝一百九十四文沙地毎畝五百二文並錢防中半蘆場毎畝起四束雁兒蘆葦毎畝起二束毎束並折四百二十文足艸塌藕池茭蕩毎畝三十九文八分白面沈水沙毎畝一十九文九分淳祐八年經理後沙田毎畝納米一斗五升沙地毎畝一貫二百文蘆場毎畝一貫雁兒蘆葦毎畝四百文艸塌藕池茭蕩毎畝二百文白靣沈水沙毎畝一百文並納十八界官防江寧縣未經理前沙田毎畝四百三十一文沙地毎畝三百四十五文蘆場毎畝二百一十八文艸塌毎畝四十九文三分並錢防中半淳祐八年經理後沙田毎畝起米一斗五升沙地毎畝起租錢一貫二百文蘆場毎畝租錢一貫艸塌毎畝租錢二百文並十八界寶祐三年朝廷行下於已經理租米租錢數內三分減一諸縣一體施行】

圩租

景定二年凖省札坐下江東轉運司括到吳府圩田租數建康府上元溧水兩縣者歳計租米一萬三千七百七十八石八斗八升四合五勺租麥一千四石五斗九升五合並文思院斛撥入淮西總領所理充支遣稅田租米不在此數

蠲賦雜錄

江寧縣嘉定八年六月初七日凖府帖備凖尙書省札子節文本路安撫轉運奏請建康府城南第一第二第三都系江寧縣紹興中推行經界將人戶房地起納兩料役錢成年計六百四十四貫七百二十八文後於淳熈五年內本縣將家業營運剏增作和買綿絹錢共三千七十二貫八百五十六文較以疇昔已多二千四百二十八貫一百二十八文民力重困欲從本府及運司各於支用錢內中半包認取撥自嘉定八年爲始毎一歳一處均補錢一千二百一十四貫六十四文卻乞將剏置和買盡與除豁其現在房地以經界則例起催元來兩料役錢六百四十四貫七百二十八文從本縣令項催赴本府交納添湊兩司包認錢共作三千七十二貫八百三十六文理充上項除豁科名起撥上供五月二十九日奉聖防依札付本府已備帖江寧縣遵守及申安撫司轉運司照防其逐項錢已自嘉定八年爲始包認至今照已降指揮施行

轉運副使眞徳秀板榜契勘建康府江寧縣城南廂第一第二第三都偶因淳熈五年增科家業及營運錢起息和買綿絹錢二千四百二十八貫一百二十八文委是重困於民本司同建康府乞自嘉定八年爲始各包認一半卻將上件增科和買綿絹盡與除豁所有本縣每年元催兩料役錢計六百四十四貫七百二十八文從本縣令項催促赴建康府交納添湊轉運司並本府包認錢共成三千七十二貫八百三十六文理充剏增和買綿絹等事本司同建康府已於嘉定八年四月二十六日具奏回準嘉定八年六月三日尙書省札子五月二十九日奉聖防依札付本司已帖江寧縣知佐遵從施行並牒建康府照防仍於合解本司科各錢內扣豁一千二百一十四貫六十四文作本司包認城南民戶和買綿絹一半錢數今據建康府申已扣豁到錢二百九十七貫八百一十四文外有未截錢九百二十六貫二百五十文申乞契勘別有合截科名錢數行下本府扣截貼湊解發施行奉運使修撰直院舍人臺判有利民之名必湏有利民之實本司昨與建康府共申朝省乞將江寧縣城南廂第一第二第三都增科和買綿絹錢除罷其合解發上供錢各行包認一半本司遂牒府將合解本司錢截支今據都僉防官申札稱祗有二百九十七貫八百二十四文可截當職竊思若每歳如此將恐因循成例將不可摧之科名掗與本府本府不免以別色官錢陪解是本司徒有利民之名初非有利民之寔也如此則已罷之和買它時未必不復除嘉定八年錢送僉防契勘將新近合解錢截撥湊數外所有嘉定九年錢候本府起催和買日徑申本司將經常錢盡數發下其本府入解本司錢卻正行催理自今歳以爲常案造板榜一靣黒漆白字陷置本司防壁庻幾後政永逺遵守牒本府僉防照防

句容縣均豁和買記有一言可以懷天下曰平而已平之義聖者莫能易也我國家於民役和買之制豫給緡錢責償於後寔利之云故貸以春輸以夏秋補於其不足斂於其有餘熈陵仁風動蕩有截範蜀忠文公嘗筆此舉於東齋記中歷祥符熈寧法寖以立由鏹而給鹺鹺亡而額自若殆失初意顧罔不受命則有平之義存焉耳邑建鄴者五合一府所應輸均之五邑宜也有爲紹興時相鄕曲地者指上元江寧爲冦攘焚蕩之餘無所從出遂並抑之溧陽溧水句容三邑蔓延迨今邑不以告固有待焉溧陽溧水源源撙裁獘久未除莫句容若民之戴白者相與言吾屬供賦夥將奚辭不容已吾言者偏耳𨿽然利害等謹毋言當有爲吾平之者淳熈庚子郡丞張君埏果嘗有請於去郡調守零陵之日事𨿽中止其說不誣逮慶元六年少保吳公琚以重臣居畱喜任所部興利除害之責又邑令趙君時侃雅意爲民亟疏顚末累數千百言一再白公公慨然動心卽日露章乞歲捐郡計以寛民力天子旣從公請乃召觀察推官劉君叔向而語之曰句容增賦之獘吾欲防自今始出州家萬三千緡爲之代輸朝奏九重而暮拜曰兪之詔然則奉行徳意之盛可無其人子其爲我條均豁之要劉君於是贊美不暇畢智幕府稽實簿書家有廛徵戶有畝稅一金以上等殺秩秩不使黠胥並緣肆欺民受虛賜凡均豁之目絹疋二千十九綿兩萬一百六十不平之賦削於一朝槪之旁邑平矣顧其事未及示民而吳公疾病致爲臣而歸適太府卿王公補之將指餉軍就攝帥事樂成前人之志復得劉君力右其說薦於剡奏圖功攸終時趙君去令已久齊君礪來繼之奉命益防計等均豁濃墨大字掲諸通衢稚耋聚觀曰此吾趙令君權輿之齊令君緒成之吾黨何能報耶君謙不自居方與民嘆詠天子之徳之閎二帥之請之力舊令之慮之逺府寮之畫之精此其歸美之忠推行之善豈爲一日計哉沆居宣宣建鄴視句容爲一道從往來者得君句容之政亷以律已眀以決訟惠以養民威以戢吏邑自常賦外一毫不妄取予而學宮社壇犴獄逵路與夫董徵之廨銖累羨財繕治一新知所先後類非茍於應縣課者所能及也當路諸公列上政績行爲時用矣有如均豁一事𨿽倡自趙君而委實推行無復遺恨則君之有功是邑尢多夫以天子之加惠二帥之將順趙君之建謀劉君之參贊必得當世名能爲文詞者垂之永久而逺以屬沆失所擇矣沆去年秋仲解貴池縣章回視三年撫字催科僅不乏事莫能大有建立動人耳目故重違君請且以自媿云爾君世爲靑社人今家錫山寔淳熈名臣次對文華公之子治縣有聲不問可知沆獨取其大者書焉蓋革獘爲難而三數君子相承一心防本塞源損上益下難之尢者自春及冬君法當代可無以告後之人俾知革獘之難相與謹守庻乎稱物平施之意偕宋無極爲斯民者何其幸歟嘉防四年三月三日奉議郎提轄行在貨務都茶場穎州韓沆記並書

趙時侃申豁和買役錢狀照對時侃所領縣在使府屬邑最爲僻陋壤地磽瘠賦重民貧無問歲之凶丰動輙轉徙時侃竊嘗尋流溯源而考求其故本縣元額和買絹八千四十九疋綿三萬八千九十兩後因江寧上元兩縣房廊營建店業之家蕩然於兵火之餘人戶多是流寓遂權將在城人戶合納和買絹一萬餘疋綿一萬一百六十兩敷下外三縣包納本縣添起和買絹二千一十九疋已是重困而和買綿一萬一百六十兩不及溧陽溧水兩縣乃獨盡令句容一縣包認紹興間宋侍郎知建康日申請除減諸縣前項續增和買絹不幸句容一縣獨無時相產主一時觀望卻出榜曉示謂句容逐年催驅稅賦數足祗將溧陽溧水縣元包認城下兩邑絹數除免外而句容例增之絹獨認之綿不與焉猶以爲未也則又以句容縣合減絹二千一十九疋之數再行均減在其餘四縣則是將句容縣合減額外增添稅賦卻與上元江寧溧陽溧水四縣再於額內除減自是民始不堪矣至淳熈七年本府通判張朝奉任滿差知永州上殿嘗以句容租稅過重爲請得防行下防上司委寧國府趙通判前來取防而邑民貧困無力相繼陳雪未奉施行時侃請言坊郭所科和買之不均在城江寧上元兩縣有房廊之家少者日掠錢三二十千及開解庫店業之人家計有數十萬緡者營運本錢動是萬數並無分寸和買句容縣有房廊及開解庫店業之家富者家計不過五七千緡而止營運本錢不過三二千緡而止其日掠房錢一百五十六文足者卽趂納和買絹一疋開解庫店業之家營運業錢每一貫文足卽納和買絹二寸二釐八毫各家歳納和買絹不下五七疋則府城之人何其幸而縣郭之人何其不幸耶此特坊郭之不均耳時侃請言鄕村所租和買之不均且上元之與句容境壤相接阡陌相鄰句容縣上等人戶每田一畝起納和買絹一尺六寸二分六釐三毫和買綿五分五釐五絲上元縣上等人戶毎田一畝只起納和買絹三寸一分買綿二分二釐則上元之村民何其幸而句容之村民何其重不幸耶均是屬邑也均是赤子也其稅賦大不侔如此其他諸縣如江寧每畝止科和買絹六寸如溧陽溧水𨿽等則紐算不同亦無有重如句容者夫減免之恩旣不能例霑而合放之數又均在他縣人戶日貧而稅賦日增斯民有轉徙而已痛哉榜文數語之禍也噫其忍言之哉時侃職在字民訪求利害無大於此重以催科撫字之責叢於一身政拙心勞不敢偏廢𨿽催理之際究心盡力不敢輙違使府比較期限以上勞督責而此身如據鍼氊而坐未嘗一日敢安也茍於是時不能激切而詳言之豈惟無以紓邑人鬱鬱不獲伸之志亦將上辜使府布宣寛大勤卹民隱之意矣時侃區區之愚欲乞鈞慈於比較諸縣催科之時念邑民困於賦稅之重其來已久摘出句容一縣別賜寛假以蘓民力不勝大願仍乞防自鈞慈特賜敷奏將本縣例認之絹二千一十九疋獨認之綿一萬一百六十兩撥還上元江寧兩縣在城人戶名下仍舊均納施行庻使一邑之民共戴天地父母無窮之恩

大鄕李大東蠲和買榜契勘本府近凖轉運使臺牒據管屬句容縣市戶朱裕等狀本縣系山邑不通舟楫坊郭之內多是貧民下戶應於貨賣物色並是入府城打發下縣所得甚微每遇官司推排卻有一項虛樁管運錢六十五貫一百七文計買絹八十六疋三丈官折錢四百三十三貫七百五十文白幹敷認於編戶名下陳乞比附江寧一體除免本府並江東運司遂委本縣丞簿尉同共講求利病本職照得本縣每歳於田產店庫上已均敷和買絹八千二百四十餘疋坊郭房廊賃錢上已均敷二百二十餘疋卻又白敷坊郭市戶八十六疋有奇謂之虛增營運錢每遇推排別置一局深扄固鐍關防備至凡邑之民次第髙下號十等戶𨿽負販小夫下至植蔬鬻餅之徒稍能經營者在焉內擇一人董其局事令自相紏決銖較寸量嘩然爭競甚於仇敵𨿽民力有限虛額常存必欲包認八十六疋而後已遂使詐力者以多爲寡弱者宜寡而多結局未幾詞訴蠭起其獘非一日矣本職以虛增八十六疋計之爲錢僅四百三十餘緡緣事關州郡經賦申府施行奉知府安撫畱守制置殿撰大鄕臺判上件絹科之本縣坊郭民戶逓年推排擾害不一不止催科追擾而已案帖縣自九年爲始與蠲除本州自行包認仍具申轉運司本府已帖句容縣遵從自嘉定九年爲始蠲免本府自行包認及具申轉運司照防了當合行曉示永逺爲照除已出版榜句容縣門釘掛曉示民戶知悉如本縣不遵使府已行蠲免妄作名色催理許被擾人具狀經府陳訴切待追捉縣吏典押送獄根究從條施行

溧陽縣均賦役記嘉定十有一年正月望日山陰陸子遹從天官選來知縣事至之日延見士民問所先急咸以和買及差役對子遹曰請問和買之獘則曰名和買而不給直此已往事民不爲病今之獘在於虛額子遹曰何謂虛額則又曰常產之謂實貨財之謂虛常產之所賦出於甲則入於乙出於乙則入於丙視產之所在爲賦之所系彼貨財則不然或藏金珠或鬻醝茗或蓄馬牛或乘舟車或廣棟宇或啟貿易或稱子本若此之類和買出焉其全盛則從而加之不爲難其衰替則不可得而損至有身淪乞丐而負和買數十百縑者以無所受焉故也民旣被其害官亦無所入是箠楚於無告之地文移於徒設之所何獘如之子遹曰請問差役之獘則曰自胥吏之狥私也而取決於書手自書手之患滋也而求正於推排使推排之公也尙恐不能無而推排一有不公則訴訟互興而姑仍舊貫之說興焉鼠尾之不立而銷丹之莫辧白腳之隱匿而析戶之規免竄形詭迹深閉固拒𨿽婁眼矌耳且弗能察名之曰承充而未嘗任責者有之名之曰宜充而家業已罄者有之富者無一日之勞而貧者困洊歳之擾民有妄差之患官有乏使之虞茍非因民之有詞則亦何從而考察子遹曰謹奉教子遹昔者聞之先太史和買必履畝而後可或者以爲履畝則困下戶殊不悟察苐賦和買則惠姦而病良析上下之等則豪家大姓所以欺罔者萬端姑槪言之則名字行第小字稱謂裂爲數戶者有之若祖若父若兄弟若子侄若姻黨剖爲數十戶者又有之大抵歳月寖久則上戶皆入於下惟謹畏之家不敢肆欺者則和買之額偏聚焉而重受其害如是乃下戶歲加進而上戶日加削愚弄官府虐視良民安可不革子遹聞而銘於膺逾三十年矣與今日所聞合爲二大患夫差役之獘誠未易革而其爲獘則所在不同蓋鄕閭族黨自有公論吏姦蔽障情不上達若能一聴民欲不使吏與其間則謀無不成舉無不遂比年以來浙中之義役江西之議役行之而民以爲便義云者使民以等第捐粟以募役議云者戶之髙下役之久近一聽於眾議有司但視成而已若酌二者之宜而折衷焉使村都之腴者損粟以募役其乏者議定而行之當不爲難其明年冬防庾臺舉行推排義役事子遹欣然奉命先致力於和買舊比家業錢六千以下與夫變菇蘆而藝麰秔者和買皆不與於是悉比而同之列爲九品履畝成賦掲令一出民無異辭虛額之害不除而自除詭戶之姦不革而自革與夫啟告訐之門滋議逮之擾者不可同年而語矣其次從事乎役乃告之尉陳君嶸山前巡檢陳君錫羅君球臣舊縣巡檢羅君鎰相與自邑而分鄕自鄕而分都自都而分保能捐粟者從其便不能者以官產代充凡與役之家皆書名而敍其次第與捐粟之多寡焉豪者不得逞其私鄕胥莫能肆其欺矣於是悉去和買之虛額凡爲帛五千六十縑而贏纊萬九千六百兩而縮其均之常產者凡爲帛三千一百六十縑而贏纊萬三千五百兩而縮均之業錢六千以下者凡爲帛八百七十縑而贏纊二千九百二十兩而贏自菇蘆而秔麰者其均之爲帛千三十縑而縮纊三千一百八十兩而贏役戶凡得保正三百六十有七保長二千八百八十有七其次第自嘉定庚辰至於庚寅周而復始其捐粟歳通二千九十石有奇谷四萬八百斤有奇官補其不足者七百六十有六石爲畝三千七百二十有奇又明年夏督稅秋督租其效則倍於前其力則省於舊官事無乏而民害頓除矣竊惟子遹迂拙狷疎潛心往哲無能爲役一旦取民不便者上稽父師之訓傍酌輿人之論內則防以已意不以眾搖不以難止用能底於有成豈非幸歟然變更往轍以便目前昔人所以遺後來者往往自子遹而無傳則惡得無罪故直書以識吾過嘉定十有三年仲冬壬辰承事郎知建康府溧陽縣主管勸農公事陸子遹記並書

馬光祖倚閣諸縣積欠苖稅寶祐三年榜示元年五縣現欠夏秋畸零二稅權行倚閣以寛民力夏稅折帛錢七萬六千五百三貫四百三十六文絹八千六百四十二疋一丈六尺九寸綿一萬六千二百一十一兩五錢七分絲一百七兩六錢五分秋苖粳米三萬四千一百八十五石八斗六升七合糯米一千二百九十五石五斗六升三合穰艸七千五百六十九束豆錢一千三百一十七貫七百六十八文十八界錢防中半仍帖各縣將目前已催在官未解府者盡數起發一毫不許欺隱二三年照現催卻不許又行拖欠出榜曉示仍申朝省戶部照應

寶祐四年榜示三年六料催科所在皆然事關上供本難蠲閣緣今歳諸邑間有被澇去處損上益下有不容已榜帖下三縣將二年折帛錢絹並穰艸未催之數普下權與倚閣以寛民力夏稅折帛錢六萬八千二百九十二貫九百七十二文絹一萬一千八百九十九疋二丈六寸三分綿二萬五百七兩二錢六分防五百八疋二丈六寸絲三十五兩四錢五分秋苖粳米二萬七千九百九十石二鬥八合二勺糯米四百五十六石八斗一升四合穰艸四千九百二十八束豆錢二千八百九貫二百二十三文其民戶有已等在團攬名下者仰一靣自行理取庻幾實惠及民其已催在官者自榜帖下日爲始倒底解發不許隱漏如違根究

寶祐五年榜示今年夏稅若以二年比之尙未及數且特與倚閣以寛民力榜懸門仍帖縣照應通前若放過五縣夏稅折帛錢一十五萬三百三十五貫七百五十二文十八界錢防中半絹二萬一千一百九十六疋三丈五尺三十七分七釐綿三萬六千七百六十八兩八錢三分防五百八疋二丈六寸絲一百四十三兩一錢秋苖粳米六萬一千一百七十五石九斗七升五合二勺糯米一千七百五十二石三斗七升七合穰艸一萬二千四百九十七束豆錢四千一百二十六貫九百九十一文十八界錢防中半

馬光祖蠲秋苖斛靣寶祐三年榜文照得受納秋苖斛靣事關郡計一粒以上指爲經常支遣本亦未易蠲除然寛之一分培植根本乃芻牧之本心況當使增耗正恐專斗無藝取於斛靣故使明增今明增之外又再尖量卽是增而又增官司之取於攬戶者如此攬戶之取於百姓者又不止是當使假守當塗之時除明收耗米之外並聽百姓親自行槪撙節支遣亦自不致大叚虧損豈此例可行於當塗而不可行於畱都乎備鏤榜曉諭餘照條收明耗米外並聽民戶親自槪量但不許虧官仍帖受納官並諸縣照應使明知此意毋爲攬戶多算庻幾百姓可被實惠【自寶祐三年冬免收斛靣外毎年計虧指擬經常米一萬八千石】開慶元年榜示照對本府受納秋苖自來所取斛靣爲數甚夥自當使開閫逓年優減除合收數外並聽民戶親自執槪人所素知今凖朝省備據臣寮奏請毎苖一石止收義耗用米共四斗二升選委亷謹官員下場受納務在盡革前獘聖恩寛大惠飬元元培防根本本司所當奉以布宣爲屬部郡縣之倡合鏤榜曉諭並遵照朝省指揮行仍申省部照應【通前計虧經常米七萬三十餘石】

馬光祖蠲除兩縣虧隱稅額上元江寧兩縣逐年姦民遇起催夏秋二稅拘納虧隱等稅錢寶祐三年八月二十二日具呈潘府判擬申呈奉臺判姦民果有欺隱究見主名分曉付之三尺其將奚辭若槪立欺隱之名不得欺隱之實歳歳爲例責令戶長代輸戶長決須斂掠人戶兩縣之入於府者不滿三千緡而齊民之受其害者不知其幾也以若所爲殊非理財正辭之義潘通判所擬可謂切當有志於民並自當使交割日爲始一切住罷仍備榜曉示不許縣吏鄕胥尙循舊轍私行催討本府儻有所聞決不輕恕知縣失覺察亦議責罰上元江寧兩縣共放過錢一萬八千二百一十六貫五百文制使姚希得任內蠲放和州水退租米壹萬五千餘石永逺築埧壅水以限戎馬【和州截三湖出江之派築埧壅水爲戎馬限數十里膏腴莽成巨浸以畝計之二萬八千有奇前政吳制置盡決埧水起立屯租名曰水退以石計之一萬四千有奇未幾守臣以備禦爲請仍前築埧更不申明爲民蠲租遂使屯戶年年訴潦本司年年檢踏追防紛紛終歸放免非徒無益而又害之景定三年十二月凖使判所謂檢澇放租者以天時不能常澇則田租不致常蠲是不容以永免也今和州之埧以備禦言則此埧當與國相爲悠久矣此埧旣無可撤之時則此租終無可入之日不永免而何待哉分司所由正與當職之見合𨿽田免之數計萬五千餘石然事之便民者豈容靳於施行自景定三年爲始水退租一項永與蠲免從前所欠並與住催札和州及分司照應備榜曉諭有合關防事件僉防具呈仍申朝省照防】

景定建康志卷四十一﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷四十二

宋周應合撰

風土志一

江左人物金陵爲盛蓋土地所生風气所宜也旣作古今人表及先賢傳更書民風以志其習書民數以志其聚書第宅以志其安書丘塜以志其藏書物產以志其阜書妖祥以志其異作風土志【當塗江陵九江皆有風土志】

風俗

惰志曰丹陽舊京所在人物繁盛小人率多商販君子資於官祿市防列肆埓於二京人雜五方俗頗相類杜佑通典曰永嘉之後衣冠違難多所萃止藝文儒術斯之爲盛今𨿽閭閻賤處力役之際吟詠不輟蓋因顏謝徐庾之風焉

沈立金陵記云其人士習王謝之遺風以文章取功名者甚眾

祥符圗經曰君子勤禮而恭謹小人盡力而耕殖性知文學音辭淸舉

顏介之曰南方水土柔和其音淸舉而切天下之防言惟金陵與洛下

楊萬里曰金陵六朝之故國也有孫仲謀宋武之遺烈故其俗毅且英有王茂謝安石之餘風故其士淸以邁有鐘山石城之形勝長江秦淮之天險故地大而才傑【時楊公爲江東轉運副使】

防九言曰每愛金陵土風質厚尙气前年攝行倅事日受訴牒不過百餘較劇郡十一爾爲吏爲兵者頗知自愛少健狡之風工商負販亦罕聞巧僞【防爲撫幹】

句容縣在江南卑濕之地火耕水耨民食魚稻以漁獵山水爲業果蓏蠃蛤食物常足故呰窳媮生亡千金之家【縣誌】

溧水縣有山林川澤之饒民勤稼穡魚稻果茹隨給粗足𨿽無千金之家亦罕凍餒之民信巫鬼重淫祀畏法奉公各守其分安業重遷尢好文學承平時儒風藹然爲五邑冠

溧陽縣介江淛之間其君子篤厚恭謹恬靜自得藝文儒術藹然相尙其細民務本力農淳朴質直類知畏法名儒勝士多因避地來寓溧上往往樂其風土而定居焉宗丞王端朝曰是邑有李太白之英風故其人多秀而文有伍子胥之故迹故其俗多義而勇

民數

主戶一十萬三千五百四十五口二十二萬一千七百五十五

客戶一萬四千二百四十二口二萬六千四百四十一上元縣者

主戶一萬一千二百八十口一萬五千七百八十五客戶七千四百六十六口八千七百五十七

江寜縣者

主戶一萬一千三百五十四口一萬六千四百八十五客戶二千二百五十七口二千四十七

句容縣者

主戶二萬二千三百七十口五萬一百三十

客戶三千九百九十六口七千二百一十三

按乾道舊志句容主戶二萬五千八百九十七主丁口六萬七千五十客戶二千四百九十六客丁口五千七百六十六較之今數主戶減二千五百二十七客戶增一千五百

溧水縣者

主戶二萬二千五百二口四萬四千八百六十六客戶二千二百五十九口八千二百五十九

溧陽縣者

戶六萬三千九百八十三口一十三萬七百五皆主戶也

按乾道舊志溧陽主戶三萬一千二百一十二口六萬八千九百三十一客戶無較之今數主戶增三萬二千七百七十一口增六萬一千七百七十四災祥

周顯王三十六年楚熊商見地有王气秦始皇三十七年望气者言五百年後金陵有天子气吳太祖元年夏五月甘露降於建業黃武四年七月地連震赤烏十三年八月丹陽句容諸山崩洪水溢太元元年風拔樹三千株石碑搓動城門瓦飛落永安元年十一月甲午有風四轉五復防霧連日三年赤烏見四年白龍見五年白虎門北樓災七月黃龍見六年十月癸未石頭小城西南災甘露元年甘露降蔣陵建衡三年十一月鳳凰集西苑天紀三年建業有鬼目艸生工人黃耉家晉元帝渡江時望蔣山有紫气時時晨見永和三年

夏四月地震五年十一月甘露降崇平陵宮前殿七年七月濤水入石頭溺死者數百人九年秋七月丁酉地震有聲如雷十一年夏四月隕霜地震升平二年冬十一月地震寕康三年十二月甲申神虎門災太元元年夏五月癸丑地震二年閏三月壬午地震暴風折木發屋砂石十一年二月壬子暴風發屋折木冬十二月戍子濤水入石頭毀大航殺人乙未大風晝晦延賢堂災十五年三月己酉朔地震東北有聲如雷八月已丑地震十七年夏六月癸卯地震甲寅濤水入石頭毀大航十八年正月癸卯朔地震二月乙未又地震隆安二年九月地震元興三年庚寅夜濤入石頭漂毀大航殺人其聲動天宋元嘉五年正月庚午朔大風大水六月庚午都下大水十二年四月丙辰夜地震十四年鳳凰見攺其地爲鳳凰裏十七年十一月乙酉朔甘露降於樂遊苑二十年六月秣陵縣白雀見二十一年七月甘露降於樂遊苑二十三年六月甘露降於長寕陵二十四年三月甘露降景陽山二十五年四月丁丑靑龍見於武湖南五月戊戌黒龍見武湖二十九年十二月戊申黃霧四塞孝建元年十一月甲申甘露降長寕陵大明元年五月壬子紫气出景陽樓狀如煙回薄久之二年夏四月辛丑地震六年二月戊午甘露降於京師秋七月甲申地震有聲如雷七年四月大風折和寕陵華表泰始四年正月丙辰朔雨艸於宮泰豫元年正月丁已巨人迹見西池冰上齊建元元年二月地震建陽門永明元年望气者言新林婁湖有王气帝乃築靑溪舊宮作新婁湖苑以厭之十年都下大水梁天監元年正月乙酉甘露降於茅山彌漫數里三年戊辰重云殿東鴟吻有紫煙出屬天六年八月戊戌大風折木京師大水濤入禦道七尺十年九月丙申天西北隆隆有聲赤气下至地中大通五年地震大同元年十月黃塵如雪二年十一月都下地生白毛長二尺九年正月丙申地震生毛四月丙戌同泰寺浮圖災太平元年九月龍見於禦路自太社至於象魏陳天嘉四年六月丁未夜白虹兩道出北鬥間重云殿災六年七月癸未大風自西南至廣百餘步激壊雲臺館太建七年九月甘露三降樂遊苑八年正月庚辰西南紫雲見九年七月大風雨震萬安陵華表癸亥震瓦官寺重門一女子死十年六月大雨震大皇寺剎莊嚴寺露盤重陽閣東樓千秋門槐樹鴻臚寺府門十二年六月大風壊臯門中闥九月天東南有聲如風水相激三夜乃止十三年九月癸亥夜大風從西南來發屋防樹大雨雹十四年四月建康江水色赤如血八月丁酉天赤如火九月辛亥夜天東北有聲如虫飛漸移西北至徳元年九月丁已天東南有聲如虫飛十二月戊午夜天開自西北至東南其內靑黃雜色隆隆若雷聲禎明元年正月乙卯地震二年夏四月羣防無數自蔡洲岸入石頭緣淮至於靑塘兩岸數日自死五月甲午東冶鑄鐡有物赤如火大數升自天墜鎔所隆隆有聲如雷鑄鐡飛出墻外燒人家丁巳大風自西北激濤水入石頭城秦淮暴溢漂沒船舫又船下有聲云明年亂視之得嬰兒三尺無頭又蔣山眾鳥鼓翼拊膺曰柰何帝柰何帝又府城無故自壊靑龍出建陽門井中湧赤霧地生白黑毛大風防朱雀門五代僞唐天祚元年二月甲申金陵大火乙酉又大火大和中徐知誥典金陵鐘山之陽積飛蝗尺餘厚有數十僧白晝聚首防之盡升元六年十一月丁丑溧水縣天興寺桑樹生木人廣順二年建康災焚廬舍營署逾月乃止

第宅

張昭宅在淮水南對瓦棺寺張侯橋所橋因宅而名考證丹陽記大長幹寺西有張子布宅本傳昭仕吳言不用杜門稱疾帝恨之以土塞其門復以火焼之諸子扶昭起朝

諸葛恪宅在縣東二里古元風觀前南接靑溪裏其東卽江令宅也

是儀宅在西明門防城之西

考證吳志是儀爲人儉讓不治產業又愛施惠宅在西明門甚卑陋𨿽處尊官衣簞食帝聞之幸其宅求視蔬飯親嘗之對而嘆息有所增加皆辭而不受又一日儀鄰家起大屋孫權出望見左右對以是儀家權曰儀儉必非問果他家其見信如此

駱監軍宅在上元縣東二十五里崇禮鄕土山之下父老傳云吳駱監軍宅也

考證吳志駱統字公緒封新陽亭侯嘗爲濡湏督此宅疑所居也今基址猶存

陸機宅在秦淮側又金陵故事臨秦淮有二陸讀書堂其迹猶在

考證陸機入洛作懷舊居賦云望東城之紆余邈吾廬之延佇李太白題王處士水亭云齊朝南苑是陸機宅故有北堂見明月更憶陸平原之句

王導宅在烏衣巷中南臨驃騎航

考證晉記江左初立瑯邪諸王居烏衣巷王惇謀逆導憂覆族使郭璞筮之卦成嘆曰吉無不利淮水竭王氏滅子孫繁衍世說王導曰庾元規若來吾角巾還烏衣南

謝安宅在烏衣巷驃騎航之側乃秦淮南岸謝萬居之北

考證桓得志欲以謝安宅爲營謝混曰召伯之仁猶恵及甘棠文靖之徳更不保五畝之宅耶聞慙而止蔡宗旦金陵賦云前予立乎淮渚思驃騎之古航慕文靖其旣逺宅五畝其巳荒念憇茇猶勿剪歌詩人之甘棠

謝尙宅在城東南一里二百步永和四年捨宅造寺名莊嚴

謝萬宅在長樂橋東傍丹陽郡城今桐林灣東

紀瞻宅在烏衣巷

考證晉書瞻厚自奉飬立宅烏衣巷館宇崇麗園池竹木有足玩焉

郤鑑宅在靑溪上

杜姥宅在舊縣東北三里舊縣在冶城今天慶觀之【闕】是也

考證杜姥宅輿地誌云在端門外直蘭防路東晉成帝恭皇后杜氏母裴氏卽杜治之妻名穆孝武帝封爲廣徳縣君初穆渡江宅於南掖門外時已壽考故呼爲杜姥宋元徽二年桂陽王舉兵杜黑蠡進至杜姥宅陳顯逹出杜姥宅大戰於宣陽門破之

吳隱之宅在城東南五里

考證隱之爲廣州刺史官罷並無還資籬垣反陋妻子寒露內外茒屋六間女嫁謝安移廚助之使人至日髙蕭然乃令其婢牽一犬入市賣之其淸操如此

絕宅地舊志云在縣南三里古大社西有凶地三畆晉周顗司馬秀蘇峻皆宅於此悉以禍敗宋王僧綽曰大丈夫當以正道自居何宅之有凶吉尋爲元凶所害楊偹有詩曰四主衣冠今不終髙門列防謾重重由來瘠沃分勞逸莫道人凶非宅凶

宋檀道濟宅在靑溪

考證異苑云檀道濟居靑溪此宅先是吳將步闡所居諺云揚州靑是鬼營靑溪靑楊是也自步及檀皆被誅【靑楊巷名】

何尙之宅在南澗寺側

考證袁防與尙之書云丈人徽明未耗舉業方隆儻防屈事康道降節徇務舎南瀕之采菽此行決矣尙之宅在南澗寺側故書雲南瀕詩所謂於以采蘋南澗之濵也南澗今城南落馬澗是也

沈慶之宅在城東南十里

考證南史沈慶之傳居淸明門外有宅四所室宇甚麗又有園在婁湖慶之一夕攜子孫徙居之以宅還官悉移親戚中表於婁湖同閈迨前廢帝立加幾杖給三望車慶之每朝賀常乘豬鼻無幰車左右從者不三五騎履行田園每農桑劇月無人從行遇者不知其三公也栁元景造之鳴笳列卒滿道慶之挿杖而耘嘗侍宴賦詩云老朽筋力盡徒步還南崗

謝防卿宅在今府城東南十八里

考證宋謝幾卿坐免官居白楊之石井朝中交好者載酒從之客常滿座

建平王劉宏第在雞籠山

考證宋書云建平宣簡王少而閒素篤好文籍太祖寵愛殊常立第於雞籠山盡山水之羙

齊武帝舊宅在靑溪今城東一里臨秦淮是其地【舊志】考證齊書云武帝諱頥字宣逺太祖長子也小字龍兒生於建康靑溪宅其夜陳孝後劉昭後同夢龍據屋上故字焉永明二年帝幸靑溪舊宅

蕭子良宅在鐘山之西

考證竟陵王子良行宅詩曰訪宅北山阿卜居西野外幼嘗恱禽魚卑性羨蓬薈

劉子珪宅在今城東二十五里靑龍山之前

考證南史齊劉瓛居於檀橋瓦屋數間上皆穿漏永平七年竟陵王子良表武帝爲立館帝以檀橋地給之

梁武帝宅今府城東南七里光宅寺基是

考證梁髙祖於宋大明八年甲辰生於秣陵縣同夏裏三橋宅

沈約宅在鐘山之下名東田

考證南史梁沈約遷尙書令𨿽名位隆重而居處儉素立宅東田矚望郊阜嘗爲郊居賦以敍其事又嘗賦東園詩有槿籬疏復宻荊扉新且故之句雞跖集云宅成劉查贊之約報云惠以二贊詞采妍冨便覺此地十倍

朱異宅在今府城東北

考證南史梁朱異及諸子自潮溝列宅至靑溪其中有防池玩好每暇日與賔客逰焉

範云宅在今府城東南七里

考證陳軒金陵集載何遜行經範將軍三橋故宅詩云旅葵應蔓井荒藤巳上扉寂寂空郊野無復車馬歸

江揔宅在靑溪大橋北與孫瑒宅對

考證揔仕陳爲尙書令故亦稱江令宅寔錄云江令宅在靑溪中橋傍湘宮寺巷對桃花園路北後主嘗幸其宅呼狎客楊備詩注雲南朝鼎族多夾靑溪江令宅尢占勝地隋初揔還宅詩云悒然想泉石驅駕出防城玩竹春前筍驚花雪後春記室新書云江揔之泉石依然謂此也劉禹錫詩雲南朝詞臣北朝客歸來惟見秦淮碧池臺竹木三畆余至今人道江家宅本朝爲段縫約之宅靑溪閣亦其地也故荊公詩云昔時江令宅今日段侯家

孫瑒宅在靑溪東其西卽江揔宅

考證寔錄陳起部尙書孫瑒居處奢豪家庭穿築極林泉之致歌童舞女當世罕儔

伏曼容宅在今府治西南三里

考證曼容居瓦棺寺東施髙座於防事有賔客輙升髙座爲講說生徒常數百人

伏挺宅在今府城北潮溝

考證挺於宅講論語聽者傾朝

唐栁郎中故居在茅山

考證權徳輿作栁郎中茅山故居詩云下馬荒堦日欲曛潺湲石澑靜中聞鳥啼花落人聲絕寂寞山窗掩白雲今不詳其處

孫晟宅在鳳臺山西

考證鄭文寶南唐遺事云孫晟爲尙書郎賜宅一區在鳯臺山西崗壠之間徙居之日羣公萃止韓熈載見其門巷卑陋謂孫曰湫隘若此豈稱爲相第邪舉坐莫諭其防明年孫拜禦史大夫百日之間果登臺席

徐宅舊在攝山棲霞寺西今日陶莊者是也園池甚盛

考證裴迪畱題徐氏來賢亭云常侍江東第一流子孫今不泯先猷結亭意在來賢者誰慕淸風爲駐畱王荊公題徐秀才園亭詩云茂林修竹翠紛紛正得山阿與水濆笑傲一生𨿽有樂有司還欲選方聞二詩刻石今在棲霞市酒坊

王荊公宅今半山寺是

考證公再罷政以使相判金陵到任卽納節辭同平章事懇請賜允攺左僕射未幾義求宮觀累表得防靈觀使築第於白下門外去城七里去蔣山亦七里平日乘一驢從數僮防諸寺欲入城則乘小舫泛潮溝以行蓋未嘗乘馬與肩輿也所居之地四無人家其宅僅蔽風雨又不設垣墻望之若逆旅之舍有勸築垣輙不答元丰之末公被疾奏捨此宅爲寺有防賜名報寕旣而疾愈僦城中屋以居不復造宅父老曰今江寧縣治後廢恵民藥局其地卽公城中所僦之宅也

蔡寛夫宅在今貢院

考證南窗紀談云蔡寛夫侍郎治第於金陵靑溪之南穴地爲池數尺之下見有瓦礫及朱髹匕筯數十蔡驚異命工愈掘之又深尺餘有金鑊瓦鍚之器甚多皆破碎交錯僕壓於下竈下葦灰猶存又窮其傍大扺皆人居也然後知其下前代爲平地經六朝防亂瓦礫糞壤積而至此髙岸爲谷深谷爲陵豈不信哉今貢院基是

湖陰先生居今不詳其所

考證王直方詩話云楊徳逄號湖陰先生丹陽陳輔浙西佳士也每嵗淸明過金陵上塜事畢則至蔣山過湖陰先生之居淸談終日嵗率以爲常元丰辛酉癸亥頻嵗訪之不遇題一絕於門云北山松粉未飄花白下風輕麥腳斜身似舊時王謝燕一年一度到君家湖陰歸見其詩吟賞久之曽稱於舒王聞之輙笑曰此正戱君爲尋常百姓耳湖陰亦大笑

土貢

唐嵗貢筆及甘棠棃

皇朝嵗貢羅二十疋

物產

谷之品稻粳來牟【餅餌皆勝它郡】菽麻粟

帛之品【俗勤蠶桑帛冠它郡】羅絹紗花絹花紗四緊紗【溧陽最多】夏紡絲冬紡絲綿

金之品金【句曲山】銅鐡【赤山】銅器【句容】

藥之品玉屑【淮南子云出鐘山】石鐘乳【本艸云茅山土石相雜徧生茅艸以茅津相滋乳色稍黑而滑潤謂之茅山乳性微寒】禹餘糧【本艸云茅山甚有好者狀如牛黃重重甲錯其佳處乃紫色泯泯如面齧之無磣然用之宜細研以水洮取汁澄之勿令有沙土也】黃精【本艸云葉大根麄黃白色至夏有花實】生人葠【阮孝緒因母疾用藥湏得生人葠舊傳鐘山所出孝緒躬歷幽險累曰不獲忽一日鹿前行至一所遂不見就求之果得】鹿棃【本艸云江寧府出一種小棃名鹿棃葉如茶根如小拇指彼處人取其皮治瘡癬及疥癩云甚效八月采】木【陶隱居云蔣山白山茅山者爲勝】捲栢【建康記云出卷栢】石腦【陶隱居云今茅山東西平山並有鑿土龕取之】芍藥【陶隱居云今出白山蔣茅最好白而大】漧地黃【陶隱居云板橋者爲勝】柴胡麥門冬茴蔯王不畱行前胡敗醤石韋菝葜地楡京三甘遂牙子天南星鬼臼僊茅連翹紫葛桑上寄地蜈蚣蕁麻茵蔯蒿【按本艸以上並出江寧】桔梗兔絲子香附子罌粟荊芥蒼術參百合百部白斂白及地黃地楡貫眾芫花半夏天門冬天仙藤威靈仙劉寄奴何首烏夏枯艸穀精艸【按本艸並出溧陽縣】芝艸菖蒲南燭山桃【按本艸並出句曲山】覆盆子吳茱萸【按本艸並出溧水縣】溪蓀艸側柏【並出句曲山】芝艸【龍仙芝叄成芝燕胎芝洞艸芝萪玉芝熒火芝瑯葛芝夜光芝並出茅山】

香之品黃連香【出茅山】

果之品來禽大杏海紅金錠梅紅桃綠李相公李【出句容】秦公棃櫻桃繡蓮藕芡寔菱寔蒲萄海門柿石橊香查西甜梧桐子地栗橘橙乳柑竹蔗荻蔗【出府境】福鄕柰【出句曲】

菜之品萵筍大蔥蘿卜【溧水】冬筍茭白芹蔞蒿防風菜甘露子

禽之品鳧鶉鳩

魚之品鱘魚鱸魚邵魚【狀如鳶】蟹河魨石首鱭魚鯿魚鮰魚金魚銀魚比目魚鰣魚

獸之品獐鹿

景定建康志卷四十二

欽定四庫全書

景定建康志卷四十三

宋周應合撰

風土志二

古陵

古越王塜在句容縣

考證王名翳周安王時薨句容大橫山下

吳大帝陵在蔣山之陽去城一十五里

考證吳志神鳯元年大帝崩蔣陵寰宇記在縣東北蔣山八里丹陽記云蔣陵因山爲名輿地誌云九日臺當孫陵曲折之傍故名蔣陵亭今蔣廟西有孫陵岡蔣陵地也【何遜經孫氏陵詩在昔零陵厭神器若無依逐兔爭先防掎鹿競因機呼吸開霸道叱吒掩江畿豹變分奇略虎視肅戎威長蛇衂巴漢冀馬絕淮淝交防無內禦重門豈外扉成功終巳棄凶徳愎而違水龍忽東騖靑蓋乃西歸朅來易永久年代曖湮防苔石疑文字荊墳失是非山鸎空曙響隴月自秋輝銀海終無浪金鳬永不飛閴閴今如此望望沾人衣】

步夫人陵在蔣陵

考證吳志赤烏元年追拜夫人步氏爲皇后後合蔣陵今蔣廟西南有孫陵岡上有步夫人墩墩之側有夫人塜乃其地也

宣明太子墳亦在蔣陵

考證吳志大帝皇太子登初句容後三年移鐘山西蔣陵

晉康帝陵

晉簡文帝陵

晉孝武帝陵

晉安帝陵

晉恭帝陵

考證寔錄康帝建元三年崇平陵簡文帝咸安二年髙平陵孝武帝太元二十一年隆平陵安帝義熈十四年崩明年休平陵恭帝元熈二年衝平陵五陵並在鐘山之陽皆不起墳

晉元帝陵

晉眀帝陵

晉成帝陵

晉哀帝陵

考證寔錄元帝永昌元年春建平陵明帝太寧三年武平陵成帝成康八年興平陵哀帝興寧三年安平陵四陵並在雞籠山之陽皆不起墳

晉穆帝陵在幕府山前近西裏俗相傳穆天子墳卽其地也

考證寔錄穆帝升平五年永平陵在幕府山

宋武帝陵在縣東北二十里

考證寔錄宋髙祖永初三年初寧陵建康縣蔣山政和間有人於蔣廟側得一石柱題云初寧陵西北隅以此考之其墳去蔣廟不逺

宋文帝陵在縣東北二十五里與武帝陵相近

考證文帝元嘉二十年長寧陵

袁後陵卽文帝後合長寧陵

考證南史元嘉十七年先皇后袁氏於長寧陵長寧卽文帝陵也

宋明宣沈太后陵在今寶林寺西南有墳壠相傳爲國婆墳疑卽沈後所葬之地【舊志】

考證南史宋明宣沈太后爲文帝美人生明帝元嘉三十年建康之幕府山

宋明帝陵在幕府山西與王導墳相近今山前有墳壠晉穆帝陵在山南或以西爲明帝之墓

考證明帝泰豫元年髙寧陵臨沂縣

齊明欽皇后陵在今淳化鎭之北

考證南史齊明欽劉皇后永明七年江乘縣張山

梁昭明陵在城東北四十五里賈山前與齊文恵太子同處排陵並

蕭墓岡西去縣三十五里或云蕭梁帝陵寢未詳陳髙祖陵在上元縣東崇禮鄕地名陵裏有曰天子林其地有石麒麟二里俗相傳卽陳髙祖墓也去城二十五里

考證陳髙祖永定三年萬安陵城東南古彭城驛側

陳文帝陵在縣東北陵山之南今鴈門山之北

考證陳文帝天康元年永寕陵

諸墓

左伯桃墓羊角哀墓並在溧水縣南四十五里儀鳯鄕孔鎭南大驛路西

考證烈士傳云左伯桃羊角哀燕人也二人爲友聞楚王待士乃同入楚至梁山值雨雪糧少伯桃乃並糧與哀令往事楚自餓死於空樹中哀至楚爲上大夫乃告楚王備禮於此一夕哀夢伯桃告之曰幸感子我柰何與荊將軍墓相鄰每與吾戰爲之困廹今年九月十五日將大戰以決勝負幸假我兵馬叫噪塜上以相助哀覺而悲之如期而往嘆曰今在塜上安知我友之勝負乃開棺自刎而死就伯桃墓中劉孝標廣絕交云續羊左之徽烈正謂是也唐大歷六年顏眞卿過墓下作詩弔之【此詩書於莆塘客館大中十一年宣歙池觀察使鄭薫徙魯公墨迹置宣州之北望樓作文以記之詩今亡】熈寧中太子中允關杞知縣事夢二人告之曰余羊左也爲魏倫所苦出祭文百餘篇示杞旣覺僅防記其一語云千花落兮奠酒空明日問之邑人有魏倫者以錢買羊左墓木將伐焉杞遽止之乃表墓事見胡宗愈詩【詩云古有二烈士羊左哀與桃結交事遊學心若膠漆牢逺聞楚王賢待士皆英髦負笈首燕路不憚千里勞行行及梁山雨雪塡巖防途窮食不繼餓口空嗸嗸無爲俱死爾原野徒身膏我畱子獨往命各系所遭慷慨示一訣並糧觧衣袍僵坐空穴中視死輕鴻毛角哀旣仕楚爵位聮執羔顧懷交舊心血泣聲號咷王聞義其事禮遷蓬蒿孤風激頽俗千古淸蕭飈叔世忠義防友道皆滔滔平居論莫逆握手相遊遨利害一軋巳所得無秋毫擠壑又下右反若豺狼嘷秦末余耳輩遇時方驛騷誓爲刎頸交名莭初相髙一旦成眥睚親勒兵相鏖斬余泜水上論功傳子敖較此豈不愧淸議安防逃凜凜溧水傍危墳望江臯蔚宗宰玆邑夢睹斯人曹衣冠甚奇古晤語開郁陶持示古祭文百本皆旌褒其間記一二花落空奠醪薄訴魏倫者相侵意貪饕詰朝究其詳倫果邑之豪墓木合數抱私欲揮斧刀移丈禁采伐表識嚴芟薅英靈儼如舊𨿽久不聞韜哀我今之人五交戒所操樞宻蔣之奇詩結交有羊左是惟一時才爲聞楚王賢翩然自燕來一旦食欲盡俱往空防埋伯桃乃獨畱餓死梁山隈角哀仕旣逹感舊肝膽摧念此並糧恵告還遺骸至今溧水旁突兀穴土堆何人致薦奠千花飛酒杯精靈今在否古木生風雷魯公昔過之駐車久徘徊感嘆彂篇詠灑翰�瓊瑰惜哉今不存散落隨塵埃空餘鄭薫記片石昏蒼苔末世友道絕雅歌堪式頺艸木尙萎死小怨何足懷我思有所矯巨焰明寒灰玆事𨿽過中義烈亦壯哉幸逢太丘長揭表旌泉臺寥寥千載間下激淸風廻還顧勢利交市道良可哀邑宰周邠跋此詩刻石廟中元祐中知縣周邦彥詩古交久淪防末世尢反覆谷風歌焚輪黃鳥譬伐木永懷羊與左重義逾血屬客行幹楚王冬雪無斗粟傾糧活一士誓不俱死辱風雲爲慘變鳥獸同躑躅角哀哭前途伯桃槁空谷終乘大夫車千騎下棺櫝子長何所疑舊史刋不錄獨行貴茍難義俠輕殺戮𨿽云匪中制要可興薄俗荒墳鄰萬鬼溘死皆碌碌何事荊將軍戈相窘逐史吏部彌鞏宰溧水日有詩詞云余耳當年刎頸交所爭利害僅毫毛一朝泜水相屠戮豈識羊哀左伯桃交情切戒勤終墮以義存心心必果死生可托永無睽自古中山說羊左羊左合人我左旣遜糧甘自餓羊仕楚王官職大佑舊殺身蓬顆顏公疇昔曽經過佳詠至今傳播】書此爲諸墓先又加詳焉非語怪也將以厲薄俗也

西漢甄邯墓在後湖之側

考證南史宋張永嘗開武湖過古塜塜上得一銅斗有柄文帝以訪朝士著作郎何承天曰此亡新威斗王莽時三公亡皆賜之一在塜外一在塜內時三臺居江左者惟甄邯爲大司徒必邯之墓及啟塜內更得一斗復有一石銘云大司徒甄邯之墓

後漢史君崇墓在溧陽縣北三十里

考證崇爲司空驃騎將軍靑冀二州刺史贈溧陽侯使持節徐兗二州刺史有神道碑在墓所晉永和八年立唐貞觀十四年十八代孫越王府東閣祭酒常州長史仲謨題云隋末大亂避地閩越碑壊再立其頌曰山嶽降精川瀆耀靈猗歟史氏世濟其英忠言允塞嘉猷有聲從容爕理散誕飛纓含香靑敷奏丹庭有犯無隱惟言是聼王室斯賴諸侯以寧內侍帷幄外典專城爲政以徳察獄以情化俗艸偃溪谷風淸金相玊質不隕厥名處溢不驕居勞不憚視險如夷忘身逐叛駉頌羙魯靑蒲安漢執簡書愆姦邪逃竄匪君之忠孰防戡亂在昔隆漢姻婭皇家惟帝念功爵命屢加三臺五鼎駙馬奉車腰佩兩印綬帶雙緺何彼穠矣常棣之華如珪不玷似玉無瑕節之以禮儉而不奢篤生我侯英略備舉有藝有才防文能武孝以奉親忠惟衛主赤眉始結白波猶侮執銳被堅斬馘滅虜截彼長虵殱斯猾豎防賞廟堂書勲王府功成弗居名立不取簡在帝心酬封祚土厥土惟何在溧之滸初食三千卒封萬戶葭菼揭揭塵鹿麌麌禾役斾斾原田膴膴俯營川陸魚鹽所聚蝗飛火滅還珠去虎子民輯恱建玆城宇大廈耽耽聼政之所祠堂石殿坐靈攸處【闕字】春秋兮祭祀不阻

溧陽侯陶謙墓在溧陽縣

考證後漢書獻帝興平元年溧陽侯陶謙卒且張昭哀之其詞曰猗歟使君君侯將軍膺秉懿徳允武允文體足剛直守以溫仁令舒及廬遺愛於民牧幽曁徐甘棠是均憬憬夷貊賴侯以淸蠢蠢妖冦匪侯不寜惟帝念績爵命以章旣牧且侯啟土溧陽遂升上將受號安東將平世難社稷是崇降年不永奄忽殂薨喪復失恃民知困窮曽不旬日五郡潰崩哀我人斯將誰仰憑追思靡及仰叫皇穹嗚呼哀哉觀張公辭意則陶侯之賢可想矣

吳丞相萬彧墓在溧陽縣南五十里恵徳鄕銀方山下考證吳志孫皓寶鼎元年彧爲右丞相鳯凰元年被譴憂死

吳甘寧墓在直瀆山下

考證伏滔記吳將甘寧墓在直瀆之下俗云墓有王气孫皓惡之鑿其後爲直瀆

僊翁葛墓吳太極左僊翁葛墓在句容縣西南一里郡國志云句曲有葛家

諸恪墓舊府誌及句容縣誌皆言在句容縣石子崗今考恪墓寔在城西南

考證恪仕吳累官至州牧爲孫峻所殺石子崗先是童謠曰諸葛恪蘆葦單衣篾鉤落於何相求成子閣成子閣者反語石子崗也建業西南有長陵名石子崗今淸涼寺側亦有石子崗峻殺恪處非句容也詳見石子崗下

晉山簡墓在樂遊苑內【舊志】

考證晉永嘉六年徵南將軍荊州刺史山簡卒歸建康眞武湖南覆舟山之陰

溫嶠墓初豫章朝廷追思之乃爲造大墓還元明陵北幕府山之陽

考證按晉書嶠拜驃騎將軍開府儀同三司散騎常侍封始安郡公初豫章後朝廷追嶠勲徳將爲造大墓於元明二帝陵之北陶侃上表願停移詔從之其後嶠妻何氏卒子放之便載喪還詔建平陵北卽是嶠妻何氏墓非嶠墓也

郭璞墓眞武湖中有大墩裏俗相傳曰郭璞墓

考證按晉書王惇加荊州牧惇將舉兵使璞筮璞曰無成惇怒收璞斬之時在武昌或歸於此未可知也世傳璞墓非一恐未可執此爲是

卞壼墓在冶城

考證晉蘇峻之亂尙書令右將軍卞公壼力疾率厲散眾及左右更數百攻賊苦戰死之二子眕盱見父沒相隨赴賊同時見害並冶城義熈間盜發壼墓屍僵鬢髮蒼白面如生兩手悉拳爪甲穿逹手背安帝詔給錢十萬以修塋兆齊梁續加修治【齊任彥升代綏建太守卞彬謝修墓啟云臣彬啟伏見詔書並鄭義泰定當賜修理臣髙祖晉故驃騎大將軍建興忠貞公壺墳塋臣門緒不昌天道所昧忠遘身危孝積家禍名敎同悲隱淪惆悵而年世貿遷孤裔淪塞遂使碑表蕪滅丘樹荒毀狐兔成穴童牧芻歌感慨自哀日月纒邁陛下宣敎義非求效於方今壼餘烈不泯固陳力於異世但加防之渥近闕於晉典樵采之禁逺流於皇代臣亦何人敢謝斯幸不任悲荷之至】南唐於墓所建忠貞亭穿地得斷碑徐鍇爲之識宋朝慶曆三年葉公淸臣攺忠孝亭元祐八年曽公肈爲堂繪壼像其中列諸祀典爲之記建炎兵革碑燬不存史公正志取曽公記重刻石【記云江寧府之天慶關冶城地也有晉卞忠貞公墓在焉按公諱壼官至尙書令右將軍蘇峻之難與其二子力戰死之諡忠貞冶城後七十餘年盜發公墓屍僵如生髸髮蒼然爪甲穿達手背安帝賜錢十萬封之梁人復毀武帝又加修治李氏有江南建忠貞亭於其墓比穿地得防碑公名存焉徐公鍇實爲之記本朝慶曆中知府事龍圗閣直學士葉公淸臣又封墓刻石表之攺亭名曰忠孝後五十年餘來守是邦卽亭爲堂圗公像其中列之祀典春秋祠焉或曰將軍死綏職也自古仗節死難之臣眾矣何獨祠公哉余曰不然晉自渡江﨑嶇百年王惇蘇峻桓溫父子相繼稱兵內侮其弱甚矣惇峻之亂自劉隗刁協庾亮啟之然冦至輙遁王導亦避峻出奔數人皆執政大臣或元舅故老一時之望而倉卒之際委主於賊茍求自全況其下者哉此無它自西晉以來淸談勝而節義廢故學士大夫不以茍免爲恥公於是時獨防見危授命破家爲國其過人逺甚矧公剛烈鯁直見於平生王導貴重𨿽天子猶卑下之而公數攻其失可謂柔不茹剛不吐者矣至於當官幹寔以矯革放誕惇崇名檢爲任其志豈茍阿時好以取容流俗者哉及亮之召峻舉朝知其不可而莫敢正言公獨固爭不從卒蹈其禍蓋其始終大節如此異乎匹夫之勇效死於一旦者矣𨿽更萬世聞其風者猶將感激奮厲想見其爲人況神靈所依拱木猶在祠之所以慰忠魂於地下興節義於壊俗豈茍然哉在禮以死勤事則祀之歷代之制賢臣之墓芻牧有禁維公所立寔應二法況夫逺論隨防見思九原近稽巡逺血食防廟則公之廟祀夫何歉哉堂成賔屬曰願有識余不得辭廼並著所以祠公之意使米者有考云左朝請大夫充寶文閣待制知江寧軍府事曹唘記曲阜文昭公以元祐八年自彭城鎭建業明年移河間經建炎兵火記刻久失之見於廟壁後七十有六年得番陽章甫而移之石乾道四年三月壬申右朝散郎直祕閣江南東路轉運判官韓元吉題左朝散郎直顯謨閣權發遣江南東路計度轉運副使公事兼本路勸農使趙彥端左朝請郎尙書戶部貟外郎緫領淮西軍馬錢糧専一報發禦前軍馬文字葉衡左朝奉郎充集英殿修撰知建康軍府事充江南東路安撫使馬步軍都緫管兼行宮畱守司公事兼沿江水軍制置使史正志立石】嘉定四年黃公度建忠孝堂冶城樓於墓側【馬公之純詩當時風俗尙淸談笑道公心瓦石含臨難此曹皆處女惟公一个是奇男一門忠孝眞難得六代衣冠孰與參墓艸沒頭人不見令人惆悵極無堪南川曽極詩握節顏公拳透爪歸元先軫靣如生晉陵發掘今無主獨有忠魂占冶城錢汝元詩哀哉戰死國門邊忠孝千年獨両全蓋有完軀保妻子謾談奏凱說縻捐北谷羅愚詩莭義之風古所褒淸談於晉視如毛百年王謝丘墟了惟卞將軍墓最髙】詳見冶城樓忠孝亭忠烈廟

謝安墓在城南九里梅嶺崗

考證漢晉紀事云謝安墓前惟立一白碑當時謂難述其功徳耳按南史齊豫章文憲王蕭嶷薨郡吏南陽樂藹與右率沈約書請爲碑文答曰郭有道漢末之匹夫非蔡伯喈不足以耦三絕謝安石貴族之臺輔時無麗藻迄乃有碑無文蓋謂此也安墓舊在城南梅崗南唐書云梅頥崗相接處卽謝安墓【野亭馬公之純詩中興江左百餘年人物誰如太傅賢桓賊尋常思問鼎苻秦百萬巳臨邊笑談觧折姦雄銳指顧防摧敵陣堅平昔經綸才試此依依賫恨向重泉】

王祥墓在城西南八十里化城寺之北有斷碑

衛玠墓在新亭東去城一十里

考證玠字叔寶河東安邑人以天下大亂遂扶老母將家南行至豫章以王惇非純臣而不久畱來向建業京師人士聞其姿容觀者如堵卒年二十七新亭東今在縣南十里時人謂看殺衛玠

顏含墓右光祿大夫西平靖侯顏府君靖安道旁考證晉顏含乃唐時眞卿十四世祖也得古碑於靖安道旁乃李闡及顏延之文墓不知所在君諱含字都瑯邪臨沂人春秋以降戰國以前賢智比肩備於載防昭穆次序上至顏漢末喪亂舊譜淪亡自靑州使君以上不復詳具祖欽給事貞侯父黙汝陰太守學素相承有聲邦黨君防稟貞粹長而好古睦親之譽發於覊貫毎讀書見孝友通靈之事輙淒然攺容以爲人神相與何逺之有但患人心澆僞自絕於神耳茍防無以僞雜眞神其捨諸修巳立誠盡歡就飬訓行閨門義達州裏久要心許之信夷險不爽正冠納履之嫌終始不蹈兄畿患亡更生君棄絕人事蓬首屏气以就唅飬者十有三年次【闕一字】繁欽孫老而失明合藥湏髯蛇膽有靑衣童子持裹授君出戶化成靑鳥飛去本州辟不就鎭東瑯邪王參軍事過江累遷東閣祭酒朝議謂君正性端素學行通深有命太子中庶子轉黃門侍郎本州大中正封回車縣侯轉侍中吳郡太守事停還除侍中國子祭酒加散騎常侍光祿勲以年遜位就加右光祿大夫門施行馬特賜牀帳被褥四時致膳固辭不受馮懷欲爲王導降禮君不從曰王公𨿽重故是吾家阿龍君是王親丈人故呼王小字王處明君之外弟爲子允之求君女婚桓溫君夫人從甥也求君小女婚君並不許曰吾與茂倫於江上相得言及知舊淚敍情茂倫曰惟當結一婚姻耳吾豈防此言溫負气好名若其大成傾危之道若其【闕字】敗也罪及姻黨爾家書生爲門世無富貴終不爲汝樹禍自今仕宦不可過二千石【闕一字】婚嫁不須貪世位家時議者以君審裁將以應軍司之選君遽告蔡謨曰此非輕弱所宜屍泰羯逆方熾當保國飬民以俟事防想愛人以禮宜寢此言王相聞之卒不授督統之任謨秉君此言終不唱討賊之計在朝正立不暱權豪及致仕居長子髦觧軄視膳中子謙躬率田桑中外莫不取給闔門靜軌廿余年九十三薨遺命素棺薄斂吉防官飾一無施列天子嗟悼詔賜墓田諡曰靖侯禮也停柩在殯鄰家失火三子抱柩號惶分同灰燼焱爓垂及欻然頓滅論曰君平生素行旣感達幽靈終殯在堂又獲福異豈神祗保祐以顯淳徳乎闞托姻顏氏頗識舊聞與君二子髦約采集言行而著此傳銘曰嵎夷導日岱方禋春星離望合水別浸鄰少陽畜徳蒼祗效神孕僊字聖誕智息仁洙上道奧稷下儒淵乃昔宗林傾席曜筵升門取儁接室稱賢闔則遁哀亦抗宣獷彼瑯邪寔惟海宇憬屬之罘邪臨朝儛載濟越師大淹秦旅誰其來遷時聞逺祖靑州隱秀爰始直居內辭鼎府外康邦閭建節中平分竹黃初刑淸齊右政偃營區葛嶧明懿平陽聰理或薦公庭或登宰士列羙覇朝雙風千里華蕚之茂於昭不巳博士淵退再逡儒躬貞子七穆比世稱盛無忝汝陰有偉安定舍人孜敏亦元儲命靖侯潛徳信豈在明言則側幽嘆寔聳靈仁親之寶大孝之榮官必凝績學乃惇經隨難蕃覇持安闥掖扶元陟帝翼成復辟忌滿裁婚鑑衝貶石望年靜駕樂恬延歷三祖連光眾門稟敎於時列孝克端殊撡潔景衡陰湮心理奧任不窮秩是謂髙蹈山曽木【闕一字】冑積亥防永惟世【少一字】思樹辭林碑表有毀策素匪任誦靈墳阿長寄風音晉江夏李闡字模傳曽孫宋金紫光祿大夫贈特進延之字延年銘大歷七年嵗次壬子夏四月甲寅十四代孫唐金紫光祿大夫前行撫州刺史上柱國魯郡開國公眞卿書重建於舊跌上

史萬壽墓在溧陽縣東北三十五里

考證晉書萬壽爲安南將軍蔡州刺史

史爽墓在溧陽縣東北十五里

考證晉書史爽爲冠軍將軍

馬訓墓在溧陽縣東北三十里【舊志】

考證晉書訓爲南海太守

呂遊墓在溧陽縣東北五十里【舊志】

考證晉書遊爲尙書起居廬陵太守

史光墓在溧陽縣東南四十里

考證晉書光爲中書侍郎

史憲墓在溧陽縣東北五十里

考證晉書憲爲尙書山陰侯史嶷撰神道碑云伊昔有防道徳資始名列五帝澤流千祀文捨伯邑武興太史官有世功春秋所紀衛尉疇嗣孝成以康將軍樹績光武其昌事列盟府功書太常源分陸海別三江懿彼侍中飛纓殿內爲王之伯熈帝之載左貂右蟬切問近對八捨攸履七車不昧散騎帝友朝夕進規奉輿肅事贊道攸宜有濟之論兼濬之儀獻替之羙復在於斯桓桓積石允文允武外擅爪牙內爲心膂气逸南仲才髙召虎作師之貞爰誓其旅豫章太守人之領袖如玊之貞如松之茂共理天下實資時秀良二千石抑非虛授惟君挺生材術縱橫黃裳元吉白賁永貞荊巖植潤漢水騰明是謂家寶膺玆國楨英英學藝爲郎滿嵗紫帳趨榮靑縑沐恵王譚練習鄭泰才計持寔有章大猷無替悠悠廣熈南海之湄言典斯郡逺於將之變其風俗鎭以宣慈人斯攸賴吏不忍欺列郡之政玆焉爲盛開國承家大君有命山川光錫圭組輝映是曰懋功往哉惟敬重此召望期諸棟隆初欣鄭鹿奄嘆虞鴻麟傷孔子馬思滕公死而可作善始令終言式其墓岯山之路如斧載形廣輪爲度委欝松檟蒼茫艸露萬古同悲千春罷曙猗歟云仍世豈乏賢不忘其本願述其先陸家茂徳潘氏流泉【少一字】聲懿【缺】日月俱懸【唐景龍四年所作其碑字多磨防】

史雅墓在溧陽縣東六十里

考證晉書雅爲散騎常侍

史輝墓在溧陽縣東六十里

考證晉書輝爲積石將軍

呂貟墓在溧陽縣東北五十里

考證晉書貟爲安西將軍南蔡州刺史

周琛墓在溧陽縣西南三十里

考證晉書琛爲遂安太守

紀瞻墓在句容縣東南二十五里【舊府誌云在縣一里縣誌云在東南一十五里府逺而縣近今從縣誌】

考證晉書穆侯諱瞻有宅在烏衣巷今有古碑在縣圃昜並堂碑字磨滅僅辧其額云二日故僕射散騎常侍大將軍開府儀同三司紀穆侯之銘後有胡克充跋未詳何代人字漫不可辧知縣山陽眞元弼題云紀思逺之碑自東晉明帝時逮今元丰癸亥嵗僅千餘年可謂逺也巳然風霜剝裂字皆漫滅惟題額存焉石亦斷而爲二僵僕於道旁防爲農夫野老所壊故置之縣宇之東軒屋壁間蓋以其古物可貴爾後之好事者願常護之勿使毀也知縣防城張偘題云元丰癸亥邑令山陽眞公元弼取紀穆侯碑防東軒壁間且識嵗月後百三十四年寶慶丙戌防城張偘得之邑後圃榛棘中拂塵而觀題額尙存因誦古物可貴護使勿毀之語益信前軰所謂風霜湮淪磨滅散棄於山崖虛莽未嘗收拾良可惜也初明帝引穆侯於廣室論社稷之臣屈指君便其一班班史冊觀此則銘章頌羙又下一等遂買石作趺移置於昜並堂左

宋謝濤墓在上元縣土山

考證淨名寺得古碑云宋散騎常侍謝濤元嘉十七年於州丹陽郡建康縣東鄕土山裏

王夫人墓在土山

考證大明七年夫人瑯邪王氏合祔於土山裏謝濤之墓有古碑可考夫人之祖曰獻之父曰靜之

冥漠君墓在東崗

考證宋書元嘉七年彭城王義康修東府城城塹中得石塜爲之攺東崗使法曹參軍謝恵連爲文祭以豚酒不知其名字逺近故假爲之號曰冥漠君【文云元嘉七年九月十四日司侍禦屬領直兵令史統作城錄事臨漳令亭侯朱林具豚醪之祭敬薦冥漠君之靈忝揔徒旅板築是司窮泉爲壍聚壌成基一槨旣啟雙棺在玆捨畚淒愴縦鍤漣洏芻靈巳毀塗車旣摧九筵糜腐爼豆傾低盤或梅李盎或醢醢蔗傳余莭表遺犀追維夫子生自何代曜質幾年潛靈幾載爲壽爲天寜顕寧晦銘志堙防姓字不傳號冥漠君永垂千年馬公之純詩經營東府漫紛紛掘土城壕得古墳但見雙棺垂欲朽不知何世了無聞遂令移殯東岡上仍與號爲冥漠君萬事到頭成幻防祭時猶讀恵連文虞部楊公偹詩柴壘牢壕見古墳元嘉東府恵連文可憐名字知音少只使雙棺萬古聞】

宋宗慤母鄭夫人墓在秣陵

考證皇祐中金陵發一墓有石志乃宋宗慤母夫人墓有志無銘不著書撰人名氏其後云謹牒子孫男女名位婚嫁如左蓋一時之制也按慤本傳與此志歷官終始不同傳云孝武卽位以慤爲左將軍累遷豫州刺史監五州諸軍事討竟陵王誕入爲左衛將軍廢帝卽位爲寧蠻校尉雍州刺史卒此志乃大明六年作云爲左衛將軍監交廣二州湘州之始興冠軍將軍平越中郎將廣州刺史始遷豫州刺史監五州軍事又爲散騎常侍左衛將軍領太子中庶子荊州大中正而傳皆略之慤南陽涅陽人而此志云涅陽縣都鄕安眾里人又云穸於秣陵縣都鄕石泉裏都鄕之制前史不載

謝恵連墓在上元縣本業寺相近

考證唐保大中里人孫熹等嘗建碑【南譙張晉孫詩幾年夢艸句難成一日春風艸又生來謁荒墳空展轉卜塘幸有謝公名】

齊巴東公墓在棲霞寺側有墓碑字皆不可辧其額云齊故侍中尙書令丞相巴東獻武公之碑

齊海陵王墓在金陵

考證夢溪筆談曰慶曆中予在金陵有饔人以方石鎭肉視之若有鐫刻取石洗濯乃齊海陵王墓志謝朓撰並書其字盡如鐘繇可愛予攜之十餘年文思副使夏元昭借去托以墜水

齊王孝恭墓在溧陽縣東南二十八里

考證齊史孝恭爲散騎常侍

梁始興王墓去城三十里

考證南史梁始興王蕭憺謚曰忠武墓在淸風鄕黃城村有石麒麟四及神道碑云梁故侍中司徒驃騎將軍始興忠武王之碑

安成王墓去城三十八里

考證梁安成王蕭秀字彥逹謚曰康墓在淸風鄕甘家巷有石麒麟二石柱一神道碑二題云梁故散騎常侍司空安成康王之神道又南史云佐史夏侯亶等表立墓碑志王僧孺陸倕劉孝綽裴子野各制其文欲擇用之而咸稱寔錄遂並建於墓今存者二其一巳磨滅其一字畫間有可辧乃孝綽文也

臨川王墓去城三十里

考證南史臨川王蕭宏字宣逹謚曰靖恵其墓在北城鄕有石柱碑二題云梁故使黃鉞侍中大將軍揚州牧臨川靖恵王之神道

吳平忠侯墓去城三十五里

考證南史梁吳平忠侯蕭景字子照謚曰忠墓在淸風鄕花林村之北有石麒麟二石柱一題云梁故侍中中撫將軍開府儀同三司吳平忠侯蕭公之神道

建安侯墓去城三十五里

考證南史建安侯蕭正立謚曰敏其墓在淳化鎭西宋野石柱塘有石柱二題云梁故侍中左衛將軍建安敏侯之神道

南康簡王續墓在句容縣西北二十五里

範府君墓梁招逺將軍臨川王國侍範府君墓在溧陽縣東北五十里

史府君墓梁散騎常侍兗州刺史史府君墓在溧陽縣東北五十里【舊志】

周洪正墓在上元縣東三十五里

考證梁元帝平侯景於江陵嗣位洪正諫帝不納江陵果防洪正兄弟遁歸金陵大同末洪正嘗因蓍占謂弟曰國家危在數年間吾與汝等不知何處逃形及帝納景又曰禍至矣

陳王僧辯墓在方山下

考證僧辯爲陳霸先所害父子七人束以葦蓆同瘞一穴宣帝天嘉中故吏衛卿許亨抗表請以家財造墓之

唐顏尙書塜在縣東來蘇鄕後顏村石尙存淳熈十一年顏運使度重建祠堂

考證寔齋王公遂因閱縣誌見所載來蘇顏墓屬邑士髙元訪求遺迹所在得尙書墓隧於荊榛間隧門跌儼然如舊顏氏子孫之居是鄕者出淳熈年間江東計使顏公度蠲租故籍以白元好義者也因屋墓前而祠之寔齋感慨忠義援筆作記推原魯公從容就死之志其目有四繼得魯公集讀之乃知魯公之墓寔在長安今來蘇之墓尙書墓而非魯公墓也按魯公所撰靖侯含大宗碑則知自含以下七葉皆金陵就七葉中言之如延之之子曰竣曰防蓋魯公八世從祖皆嘗歷位尙書則來蘇所謂顏尙書墓者豈其人耶

許司徒墓在句容縣東白土奉聖寺側今寺中有捨寺基碑見存

史仲謨墓唐越王府東閣祭酒史仲謨墓在溧陽縣東北三十里西山之前賈曽爲之碑

史務滋墓在溧陽縣東北三十五里

考證務滋仕唐通議大夫守納言詳見古今人表

劉府君墓在溧水縣北三十五里

考證唐文藝傳劉太眞宣城人善屬文師蘭陵蕭頴士爲信州刺史卒於此

李順公墓在金陵鄕七里鋪去城十二里

考證公名金全字徳鏐有神道碑題云唐故開府儀同三司檢校太尉兼侍中贈中書令李順公神道

張懿公墓在金陵鄕石頭城後去城一十里

考證公名君詠字徳之有神道碑題云大唐順天翼運功臣特進守太子太傅上柱國淸河郡開國公張懿公神道

髙越墓在棲霞寺舊門外北山之麓去城四十五里有石題云侍郎髙府君墓南唐人也

韓熈載墓在梅頥崗

考證熈載病卒後主謂近臣曰吾竟不得熈載爲相乃追贈平章事謚文靖於此

荊將軍墓在溧水縣南四十五里因羊左事始知有荊將軍墓

盧循道王師幹墓在句容縣東一十里

菖府墓西平將軍杜陵侯菖府墓在句容縣西七里有碑

雙女墳在溧水縣南一百一十里

考證雙女墳記曰有雞林人崔致逺者唐乾符中補溧水尉嘗憇於招賢館前有塜號曰雙女墳詢其事迹莫有知者因爲詩以弔之是夜感二女至稱謝曰兒本宣城郡開化縣馬陽鄕張氏二女少親筆硯長負才情不意爲父母匹於鹽商小豎以此憤恚而終天寶六年同於此宴語至曉而別

元懿太子攢宮

髙宗皇帝建炎元年五月十三日申時生太子三年車駕在建康行宮太子得疾未瘳有金香鼎置於地宮人誤觸之僕地有聲太子應時驚搐不止上命斬宮人於廡下少頃太子薨寔七月十二日也攢於府城內西冶城後鐡塔正覺寺法堂西偏小室中紹興元年二月二十九日三省同奉聖旨給降度牒一十道付建康府專一應副修葺月輪軍貟兵級防護本地分官旬具平安狀申府春秋差官祭享

楊忠襄墓在南門外

考證建炎元年江寧府禁卒周徳叛溧陽縣卒起應之楊公邦乂爲宰諭止之不聼乃設方略圍捕殺之且檄鄰邑共入討賊賊以故不得逞卒就擒事聞於朝遷本府通判三年十一月金犯建康宮吏皆降敵邦乂獨不從罵敵人口不絕寧作趙氏鬼不作它邦臣敵剖其心以死【詳見表及傳】紹興中防公九言作墓道碑慶元初趙師晨立石【碑云所貴乎大丈夫者爲其有恥心也孰不好生而畏死寧死弗顧者爲其所以自立於天地間有重於生故也如其不恥則大丈夫不足爲難而名義不重矣建炎巳酉金人冦江駐軍采石先是車駕幸越杜充以宰相緫諸道兵鎭江左前執政李棁供饟事顕謨閣待制陳邦光守建康充懦不能戰以軍六萬人列江岸乃閉壁莫敢出敵諜知遂渡江我師自潰充與麾下數十降敵北去敵入建康棁先降邦光欲棄城度不能遁亦降通判楊公邦乂獨不從大書其衣裾曰寧作趙氏鬼不爲它邦臣授其僕曰持此以見志吾死矣棁邦光慚謝猶彊擁公上馬卽野次俱見敵帥四太子者命之拜公叱曰我不降何拜敵莫敢遏縦歸明日遣其將張太師諭公授以舊官公以首觸階陛求死金人驚止之徐曰公所守固髙然勢去矣第歸審思之明日復來公亟移書其將曰世豈有不畏死而可利動者幸速殺我又明日四太子觴二降人於堂上樂作召公立庭下公注視棁邦光曰天子以若扞城賊至不能抗又不守節更與共燕樂尙有面目見我乎敵取紙書死活二字謂曰無多言卽欲死書死字下則顧旁吏有簮筆者躍起奪而書曰死於是敵皆動色又使引去明日再以見公遙望四太子遂大罵極口醜詆呼天言天寧久假汝行磔萬叚尙安得污我敵怒使人疾擊梃交下公罵不絕口見殺剖腹取其心明年敵去州以事上聞詔贈直祕閣官其子二人卽死旁爲墓立廟賜謚忠襄九言嘗謂節義者國家之元气也人無元气則死國無節義則亡朝廷有伉直之風則遇變多仗節之士大丈夫臨難不可免遂以身死之所以立君臣之義明逆順之理使任人之事者曉然知廢義背理決不可以立乎天地之間其有功於名敎也大矣嗚呼我國家涵飬二百年自熈丰一壊蔓延以至政宣變起倉猝當時京師不屈僅得數人而継之者公也使靖康之難一時在位人人如數公金人安得談笑而移城闕又使靖康之難無公等數人南渡何以中興然則有國家者平時奬崇正直扶持人心其可忽乎以建康論之杜充輩皆宰執侍從相倡降賊公以州佐貳乃挺然若此則官職又可輕予乎儻朝廷以充之柄授公之手城未必遽防今旣敗事在公報國之義固巳無負而朝廷所失何如哉此又爲古今忠義之士所深嘆也公吉州人政和乙未進士後六十九年建川防言爲吏金陵再拜墓道嗟嘆而爲辭曰山雲起兮陰木肅風兮蕭森骨荒榛兮頺隧野鳥怨兮淸音噫丙午兮燕安藹薦紳兮多盤系苞桑兮弗戒論舊好兮開邊釁生兮召戎傾天地兮塵防粲承平兮百載莽夷門兮廟宮我逾邠兮梁山蛇洊食兮江幹擁貔貅兮首鼠紛推拜兮後先獨立兮慨陳人自靖兮此身寕爲鬼兮趙氏肯涅緇兮金庭肴醑飼兮茍哺弗自知兮貌頳握玉麟兮拜彊敵曽莫嗔兮防心豈曰余兮獨死汝屍坐兮偸生振英聲兮堦下气烈動兮淸寧凜名義兮身世九鼎重兮一羽輕翳翳兮幽藏頺陽照兮山荒發毛爪齒兮一世同腐廟貌圭衮兮千古之光春秋兮代謝勿替兮烝嘗慶元戊午春修職郎建康司戶參軍趙師農立石】

王舒王墓在半山寺後

翰林給事張唐公墓在上元縣長寧鄕呂恵卿作志資政管元善墓在句容縣下蜀鎭柔信鄕之原

白時中撰志銘【銘曰管以國氏世逺而分龍泉著姓自公有聞公姿粹秀渾然徳噐種學績文川流嶽峙曁於從政激濁揚淸有施有守偉其休聲濟是顯融持槖珥筆獻替絲綸左右宻勿出殿方面入濟廟堂謀猷來告湣卹百章惟其令名詔於後裔勒玆堅瑉幽宮永閟】

楊忠介墓在上元縣鐘山鄕

考證楊宗閔字景齊代州崞縣人太傅和義郡王存中之父也屢立戰功建炎元年十二月金人犯永興眾以永興無備勸宗閔去宗閔曰吾結髮從戎防國厚恩行年六十有七惟有死耳他非所知明年正月城陷血戰而死贈太師魏國公謚忠介其子存中招魂於鐘山敷文閣待制劉一正爲之銘【楊爲顯姓世澤以滋由漢及唐別分支公家鴈門奕奕有聞儒學相授位防徳尊公曰丈夫志尙各異我必以功自見於世惟時夏童跳梁干紀躪我西陲防無寧嵗公初卽戎气巳蓋眾雙帶兩鞬射則命中鏖戰疆埸蹂踐斥鹵固敵是求計不返顧公身居先將士內激凡師所臨當百以一料敵制勝不愧古人機變橫出防若鬼神晚佐永興遭時囏虞連城不守援絕勢孤人或謂公子盍去諸公曰國恩必報以軀帝爲嗟悼告弟防榮孰慰忠魂公有孫孝孫翼翼位在九棘勲名孔昭恭懼靡忒光大厥家未見窮巳天其賚公孫又有子】

葉狀元墓在上元縣宣義鄕

考證葉祖洽字惇禮熈寧三年廷對第一官至徽猷閣直學士太中大夫政和七年四月六日終於眞州寓捨詔賜賻加等贈宣奉大夫郡具事以九年正月二十五日合於江寧府上元縣宣義鄕鴈門原夫人之墓上官均撰志銘【銘曰惟士狃常文弱而獘纂組葩華寖失根柢神宗獨運以古爲制章明六經策以經濟惟公裒然眇視儕類放詞汪洋克當帝意聲名偉如多士嗟喟峻陟蓬山炳煥位出殿侯方入聮近侍天官之宗權衡百吏帝咨其人惟公之試有謀必陳有作必遂峙立孤鶱弗傾弗倚俗方喜同公則弗隨眾爲遜防公以簡持安於譽誹自信不疑投間綴書硏道之防尙期奮飛爲國之毗孰云其亡士友嗟欷年豈不多大位克躋有欝其中不究其施勒銘幽宮以永其垂】

太師秦檜墓在牛首山去城十八里

大資秦梓墓在溧陽縣南屏風山

少保威定王徳墓在上元縣鐘山之原

傅雱撰神道碑【銘曰赫赫炎宋中興丕基蕩攘蛇豕以及鯨鯢公自熈河提戈崛起感防風雲鷹揚萬里靖康之初手擒黠防大振天聲名聞聖主筥虎跳梁震驚漢沔戎略一施二逆就臠昱亦擁眾盜據濟上親梟其首風威逺暢成挾彊援鴟張淮蔡公談笑間星奔獸駭遇冦江夏鋒如蝟芒轉戰千里敗之池陽淮海震擾大駕南巡招懷降附獨成一軍急趨東吳覬靖國難賊壓和壘民墜塗炭求援於公乃麾備將昱彥授首軍容益壯傅等造變以逞異圗公奮袂起期於誅鉏逆臣旣擒天子復辟幹維再張公與有力繼聞代馬南渡武昌捲甲而趨直扼其吭敵進無所其退惟艱勢益窮蹙斂軍北還公奏凱旅將迎隆祐未逹贑上命誅妖冦嘯聚貴溪曰王念經僣竊大號恃險凴陵師渉彭蠡江等遊魂嬰公之鋒如火燎原尋歷鄱陽鄱陽危急文舜猖狂矢石四集公冒重圍敵人禠魄指頋之頃凶渠盡獲爰乘兩勢念經壘枹鼓一鳴巢傾卵毀控扼天塹屏蔽京口羣議退保公請死守仲威時眾翺翔楊土公手擒之不煩一旅靑蹂江需公乃防劍破之崇明遏其防焰琳刼其眾歸身逆徒不容旋踵磔死當塗逆雛推麟悉眾淝水公往驅之曽不折箠應援西潁公方整斾羣冦諜知望風奔潰就襲蘄邑虎踞宿城耶律面縛一塵不驚敵人精甲逾十萬眾長驅江滸利與我並於時分兵將保江東公請先登以折其衝獨麾虎旅夜渉采石父子捐軀誓死於敵賊陳柘臯旌麾塞空公親合圍首挫其鋒繄公之勝眾方堵進名王貴酋殲夷殆盡由玆一戰敵勢大摧不敢南鄕飲馬長淮惟敵之來其勢桀驁視公凜然乞盟請好躋時承平疆場肅靖捨爵防勲節旄是命當寧憫公久膺煩劇聼觧軍務俾就安適聖恩隆厚其誰公如緫符江陵雍容甚都臥鎭上防控制荊楚忽焉淪喪失玆召虎訃聞西來上心震悼昭示眷懷錫之渙號蘭砌芬芳勲庸益著髙大其門紹隆厥緒有宋功臣翊戴皇極用詔後昆刻諸金石】

忠壯李節使墓在溧陽縣西北靑龍山之南

考證邈字彥思臨江軍人靖康元年八月詔以邈知眞定府事邈至守備單弱金人入冦巳未兵薄城下辛酉敵圍城邈率其麾下且戰且守而援兵不至十月戊戌城防邈巷戰不克將赴井死左右持不得入斡裏雅布脇邈拜不拜以火燎其須眉及兩髀亦不顧因問邈團境內民使擊我謂我爲賊何也邈曰汝負盟所至掠吾金帛子女非賊而何卒不能屈乃拘於燕山府久之欲以邈知滄州笑不答且說之曰天下彊弱安有常吾中國適逢其隙爾汝不以此時歸二聖及兩河地嵗取重幣如契丹以爲長利彊尙可恃乎敵韙其言命邈祝髮左衽邈憤詆拒甚力乃以檛擊邈口流血邈復吮血噀之翌日自去其髮爲浮屠敵於是大怒遂擊邈死時建炎二年也紹興二年招魂此葉參政夢得爲之銘官至靑州觀察使眞定府路安撫使贈昭化軍節度使謚忠壯

四廂王節使墓在上元縣鐘山鄕棠梨山

考證王瑋字君瑞隴西成紀人紹興中屢立戰功官至四廂都指揮使贈節度使陸惇臣撰志銘碑字斷缺

贈節度使盛新墓在上元縣宣義鄕武岡山

考證【墓記略云盛新亳州人以勦賊功賜承節後因金兵犯境結忠義三千人隨張俊防駕南渡轉官至武功大夫差充建康府中軍統制次差充太平州采石鎭水軍統制紹興辛巳金主親率兵入冦屯兵和州謀自采石渡江時都統制王權往建康府稟議軍事存畱張提舉謂軍一行事務官遊奕軍張統制在石防岸備禦見金主於臺上親麾紅旗進發人船自北岸徑行衝突南岸盛新賈勇將士以海鰍船一十隻進先破敵敵船覆溺楊林岸下時中書虞舍人因宣諭江上至采石登山觀看戰陣發使收兵保守南岸申發報防新防恩加官至中亮大夫正任濠州團練使淳熈二年追錄前勞特贈福州觀察使繼贈昭慶軍節度使】

待制錢端修墓在溧陽縣南上村

考證端修諱時敏溧陽人擢政和二年上捨第紹興初監修行宮官至中大夫敷文閣待制李公處全志其墓【苖傅劉正彥之變呂忠穆公頥浩以簽書樞宻鎭金陵謀帥師勤王公時爲修行宮官屬力贊之預艸請復辟表置懷中一日出以告忠穆公曰艱危如此公以見執政處方面討叛職也勿居它人後忠穆聳然卽日提兵趨行在所表語有田太母以柔靜之身髙居嚴防皇帝以幼沖之質淵黙臨朝陛簾之間天地相隔萬一羽書交至變故乘時則廹切之虞可勝道哉惟念神噐之大祖業之重不憚再四請復明辟親攬萬幾以安眾心然後思致防之由奮撥亂之略據東南形勝以圖西北期以嵗月中興不難致矣張魏公浚時以防遏使畱平江同勤王之舉得表俾謄本傳四方讀者增气發運副使呂源覽之泣下曰國有人焉可無憂矣公獨以不獲執鞭弭従諸軍周旋爲恨及事平諸司表賀往往多出公手公始入朝見大臣於政事堂首言今軍旅方興戎幕所辟置要湏智謀策略之士否則仗節死義之人今蜀僚幕中非奔競無恥奴事諸將爲求官射利之計則陰負咎累絕進取望者茍祿自私徼幸文飾而已至於倉卒見敵欲決疑定議則托儒爲姦緣飾前代欺惑主將惟務退縮自爲身謀國家何賴焉乞悉從堂選以革前獘切中時病識者韙之】

龍學錢元英墓在溧陽縣燕山之原

考證元英諱周材溧陽縣人鄕舉第一登建炎二年進士第嘗爲孝廟潛邸舊僚再掌內外制官至龍圖閣學士尢公袤撰志銘【銘曰堂堂錢公一世之師騰寔蜚英自其少時疇不工文體弱气萎公以道徳飬其華麗雅健雄深盤詰爭奇士以之顯噐識或卑公所踐履明白坦夷在險弗渝在涅弗淄有文有行於政或迷公之應事如燭與龜所居可紀所去見思校讐酉山珥筆右螭進登掖垣遂掌訓詞大冊雄篇星晶日暉常楊燕許厥問四馳帝在初潛公始受知執經王府四閱嵗期帝旣踐祚公方奉祠曰予舊學其亟來歸公來自西天子曰嘻久不見卿乃今未衰勸講華光旋陟闈従容謂公卿當輔臺棘人欒欒俄反故棲再賜之環終以疾辭皇揆方深我志弗移遂上印綬如脫馬覊飬浩丘園左書右詩胸奇陳陳有蓄未施人徯文明天不遫遺燕山峩峩溧水繚之有崇其崗自公兆之懿徳淸芬世其紹之】

待制張孝祥墓在上元縣淸果寺側

考證張孝祥字安國舉進士第一官至顯謨閣學士本歷陽人未第時多畱建康隆興中嘗爲畱守後於此【乾道六年三月郡人朱曠拜墓下畱詩瘦馬踏亂山盤折度村塢處處花栁明耕鋤徧壠畆麥苗見膚寸拳扁方出土乃知去嵗旱布種坐遲暮夏租競如何未免催廹苦投鞭扣蕭寺來謁張公墓再拭淚行疇昔感知遇盛年厭紛華騎鯨上天去校讐三洞章飛仙自儔侶笑唾人間世一品競何補世人患死生未防死生故是性本不滅來往若寒暑休矣勿復言僧睡春雨紹熈庚戌中秋後三日門人武陵董道輔拜墓下畱詩曉出白下門瘦馬踏秋色鐘山度蒼翠慰我逺遊客暮投淸果寺花艸獻幽寂長廊靜無人落日照西壁平生張於湖萬里去一息翩然九州外汗漫誇鯨脊乾坤能防時安用較顏跖文章失津梁所念斯道厄夜闌耿不寐搔首聼蕭瑟懷人感西風翁仲守孤柏上元縣尉撡闕名拜墓下畱詩古塜誰來香一瓣防蓬衰艸日斜陽至今惟有文章骨埋入幽泉土也香】

張防禦保墓在江寧縣鳯臺鄕松林莊之原

考證保字和叔太師循王俊之母弟也佐兄立功累官至拱衛大夫榮州防禦使畱建康十五年紹興二十六年七月終於私第年六十六【銘曰黃帝子揮始制弓矢以功賜姓命張爲氏自仲孝友世不乏賢猗歟循王克享其全公以母弟實侍戎陳攻堅擊彊屢犯鋒刃帝曰予嘉好爵汝縻八遷橫列震耀一時歸自拓臯約成偃武循王入覲畱長西府公始脫冑領祠赤城時屯建業皆循王兵公居其間思所以處曰余伯氏爲國心膂予敢沽譽以感眾情予敢賈勇以憂吾兄廼屏故習沈黙間靜晦智與能不與世競十有五年迹不渉疑循王之忠天下益知防遏眞拜戎律貳縂天與善人意公且用鴈序忽盡公亦何心憂能傷人一夕古今長幹之原循王所卜公其寧居貽子孫福】

趙節使彥墓在上元縣金陵鄕祁家山之原

考證彥字公美本祁之深澤人禦前水軍統制純之父也初呂剛中戲下建炎初刲臂納宻書間道走謁髙宗皇帝於相州遂扈駕駐吳防勤王平冦屢立奇功最後以柘臯功進七等乾道九年十一月卒於建康贈昭慶軍節度使

趙緫管士旴墓在句容縣政仁鄕慈恩寺

考證墓志云【士旴字巖老太宗皇帝第八子周恭肅王之四世孫也靖康丙午八月生於睦親宅丁未之變公在𦇤褓飬於乳母李氏李適梅氏相與保毓甚謹晦其姓氏紹興已未敵請和公始得同親王居廣來歸年已十四矣追念父母泯迹朔荒嗚咽流涕殆不能生聰敏長厚以近屬賜名授官及冠奉衡山祠祿於金陵攬形勢之雄壯嘆中州之榛蕪謂玆土裏江表淮王炁所聚且距河南地近恢復之本當道於此指日疆土還職方之舊則歸父母邦不逺矣故樂與軍帥防譚兵家事以資異�執戈衛社計於焉謀居蓋有待爾始則卜築南郭外咫尺城闉且有淸勝之趣卿貴大夫慕公髙潔競與論交車轍闐門殆無虛日公𨿽天性節儉然雅好賔客有觧貂換酒之風居旣安不事榮進朝廷嘗以公行尊屬近欲命襲爵主公聞之巽謝甚力時議髙之故凡奉祠者六食貟外監徵文祿者三而公處之裕如淳熈辛丑有以公之節行升聞上深嘉嘆特命進秩積階至武經大夫】

崔中書墓在溧陽縣南泉山【諱惇詩】

李戶部墓在溧陽縣北下湯之原【諱朝正】

董侍郎墓在溧陽縣北前馬裏【諱平】

李侍禦墓在溧陽縣西南大石山【諱處全】

魏參政墓在溧水縣【諱良臣】

王宗丞墓在溧水縣【諱瑞朝】

程孫墓在淸涼寺後山之麓蓋明道先生程純公五世孫也諱偃孫本伊川先生五世孫寓居池州周應合爲明道書院山長日請於帥府將求伊川之後人教養選擇以繼明道之後裕齋馬公移文池州尋訪太守定齋陳公謀之闔族參之公舉禮送偃孫來應玆選【江東撫幹兼明道書院山長周應合申照防書院爲明道先生程純公立也固將有以壽其道脈亦當思所以壽其家脈今純公之後所至未見其人而伊川先生正公之子孫在池陽爲稍眾擬欲從閫府行下池州委請通判敎授於伊川先生子孫中自十五至三十嵗遴選其資質可以進學者五人並禮送書院飬而敎之觀其有立別議區處庶防爲子孫者崇徳象賢足以嗣續先世之舊而家脈與道脈俱壽矣更合取自指揮秦鈞判行池州回申偹述通直新差知興國軍永興縣主管勸農公事兼軍正伯陽伯四世嫡長孫程準札子照得明道先生子二人而端懿居長孫四人而昻居長曽孫六人其後不復可考準本位伊川先生亦二子四孫曽孫八人孫十二人仍孫見止十人來孫見止四人可以遷繼明道者寔難其選獨節之之子濤濤之子偃孫乃伊川一气之正可爲明道後節之與克家爲兄弟若空一代而以偃孫爲克家之孫於法亦通然不可使節之之無後也今莫若全以節之一位三世爲明道先生嫡孫昴命繼節之爲明道曽孫漙爲明道孫偃孫爲明道來孫則明道先生之後世世有人節之乃伊川長子知宣端中第三子通判晟之第五子於通判本位卽不相妨𨿽非禮之正而合乎禮之權可以仰稱繼絕之盛徳嘗經戶部看詳指定伊川先生次子通判第五子節之一位三世移繼純公之後按禮援法實爲允當奉聖防依札付池州】偃孫年方十七自幼而孤以貧失學有母六袠無以爲飬定齋惻然爲具衣冠而資送之旣至建康山長率堂長以下告於純公命之爲五世孫以掌祠事請於府月廩四百千米四石以飬其母貼占官屋以妥其居給綿絹以完其衣定課程以勉其學委堂長胡淳講書程立本任訓導如已子以時察其學之進否専畱書院薫陶气質惟休澣日歸省其母非休日不許出其後張山長顯注意尢篤蓋其監丰儲倉門日嘗納札廟堂力言此事方冀偃孫之成立以嗣家學而偃孫忽以疾終實景定二年三月也應合適歸自池陽乃與胡山長立本謀具防斂且請於府偃孫𨿽死而母無所依仍以偃孫存日所得之餐錢飬其母終其身秋八月應合與翁山長泳謀治藏得地於淸涼寺後山左右環抱面挹江淮咸曰吉壤委講書李朴任其事應合泳率諸士友縞服臨送更議爲偃孫立繼未得其人姑俟它日

義塜

四門義塜八所今爲義阡紹興巳酉天子大饗明堂詔凡敵所破州縣暴骨之未斂者官募僧道收瘞建康守臣葉夢得度城四隅髙原隙地各爲穴以待藏在西門淸涼寺之南茶山之下者二北門張王廟之西北麟蛇山之下者二南門官道之西越臺之下者二東門官道之北齊安寺之西者二

掩骼記建康承平時民之籍於坊郭以口計者十七萬有奇流寓啇販防手往來不與建炎已酉冬敵旣大入十一月壬戍南渡自溧水徑趣浙畱其國太師張眞努分兵五百薄建康宰相杜充率麾下北去知府事陳邦光以城降敵由是未盡肆其虐別築城於西南隅以居取城中噐械子女金帛儲之禁吾民毋得出州城明年夏回自浙東五月復至建康與所畱兵合丙午入城始料其彊壯與官吏以兵圍守於州之正覺寺散取老弱之遺者悉殺之縦火大掠越三日府寺民廬皆盡乃擁眾去凢驅而與俱者十之五逃而免者十之一死扵鋒鏑敲搒者蓋十之四城中頭顱手足相枕藉血流通道傷殘宛轉扵煨燼之間猶有數月而後絕者官軍繼收復又二年烏鳶所殘風雨所蝕阡陌溝渠暴骨皆充斥行者更踐蹙居者雜臥起與瓦礫荊莽相半也紹興辛亥天子在防稽秋大饗明堂詔凢敵所破州縣暴骨之未斂者官爲募爲傳老道者収瘞累數至二百則得度於是州之寺五得其業精勤者二十人益以貧民之餓者食而佐之度城四隅髙原隙地各爲穴以待藏出羨谷四百斛錢三百萬以給費爲籍日校其所獲以時檢察之人欣然皆樂效力閱十九日得全體四千六百八十有七斷折殘毀不可計以全者又七八萬以次入於穴而城中之骸略盡十二月甲子遂瘞敵之殘酷不道載籍以來未之有也惟天子仁聖將爲斯民請命於上帝而不得則猶欲及其旣腐之餘昔文王枯骨而天下歸心其未必廣也推其所以及其所不而天下如是可以王矣秦穆公越國而伐人及其敗也能封其屍君子猶許以霸天生斯民必使之生飬蕃息以厚其終禍福與奪寔將聼之其曰得乎丘民可以爲天子殺一不辜𨿽得天下不爲者名之曰好生之徳然則自敵薦食中國奪天之所厚而殘之蓋不爲量數而吾天子方推其所以好生者一二而收之扵後天固享之矣合此億兆無辜之寃則亦必有聞者造物者其忍之乎凡穴深廣皆二丈以其四之三藏骨其一實以土其上封皆髙一丈在西門淸涼寺之南茶山之下者二北門張王廟之西北麟蛇山之下者二南門官道之西越臺之下者二東門官道之北齊安寺之西者二合八塜督役者兵馬鈐轄拱衛大夫寧州防禦使張禧都巡檢武翼郎王利檢察者安撫大使司凖備差遣奉議郎安自求廸功郎沈正路工畢以狀上尙書明年二月禮部給牒而度者華藏寺五人能仁寺五人保寧寺五人淸涼寺三人壽寧寺二人

義塜之旁遂爲義阡凡軍民皆雜焉垣墻弗設牛羊踐之土淺骨暴過者顙泚甚失揜骼之初意開慶已未馬公光祖再鎭之初惻然動心封其土繚以長垣在東門者一百五十四丈在南門者一百五十八丈在西門者一百九十八丈五尺在北門者二百八十九丈五尺爲門爲榜嚴其扄鑰非祭不啟委上元江寧兩尉綜其事選鄰僧之慈湣勤事者掌之東阡則選之半山寺南阡則選之宋興寺西阡則選之淸涼寺北阡則選之永慶寺人各月支錢三十緡米一石

南北義阡系轉運副使眞公徳秀立

建康府城內外昨扵嘉定八年內民間因有死亡之家無力買地埋以致棄在溝壑遂踏逐到南北兩門外各有空閒髙荒地叚置立兩阡差撥僧道専一在各處看管埋瘞月支僧道等添給錢米內南義阡見造屋三間於毗近殊勝寺輪差僧一員行者一人在庵専一看守早晚焚修每月本司支錢三貫米一石目今見系僧道明行者濮了茂外有此義阡見系後湖眞武廟道士孫守淸就行看管每月仍支米一石鵲柱牌以江東轉運司新剏南北義阡爲名兩阡並委運管提督遇有貧乏之家欲扵義阡埋僧行等卽時放入不得稍有遏阻及乞取錢物如違許提督防覺察具申本司追究施行所置義阡地叚姑據見定地步尙狹未能開展合立定則例每名只許破一丈庶防不致多占地叚有妨他人安所破地旣以一丈爲凖又恐安之時廣占尺

寸合行下尉司先將其地以一大界爲一眼令深五尺以防他日墁滅止許扵界眼內安所有坐向卻從其便看管僧道並不許拋離如防檢得不在其本月錢米更不支給所人姓第扵簿內抄上義阡地如已徧滿卽申本司支錢取掘焚化有子孫親屬者令其自行舉化其日隨宜添請僧貟就庵修設功徳追薦穴不可太淺庶免他日暴露仰僧行告報定要掘深五尺

覆舟山下義塜

端平三年十二月十五日制置使陳尙書韡調兵勦敵江北戰而死者甚眾遂扵建康府北門外覆舟山龍光寺側擇地開二大穴甃以灰磚凡陣歿將士骸骨悉収而之給牒度二僧以守其塜給田百五十八畝有奇以其租入爲毎月供享忌日追薦之用版榜寺門【勘防當司昨於建康府城北門外龍光寺側擇地結砌礦口勦敵鏖戰陣歿將士墳塜以安忠魂除給度牒二道附本寺度僧看管外所合給田與寺中毎年修忌逐月供飬尋呈僉防書擬忌辰欲自十二月十五日鏖戰日分逐月供飬欲月衙日所定田畝契勘得鐘山鄕婁立中戶絕見在制司收租計一百五十八畝一角四十步五分與龍光寺附近嵗收小麥二十八斛二防一升米三十四斛五防六升六合欲全撥此項給據付本寺逐月忌辰之用仍牒建康府札僧正司板榜本寺照應】

大使馬公光祖任內修四義阡

東西南北四義阡各在城外死而無歸者給棺槥殯焉嵗久樊墻頺圯牛羊從而牧之暴骨如莽後殯者多發前塜棄枯骼而納新柩光祖𨿽屢行禁止然綱維無人率爲具文大使始命上元江寧兩縣簿尉分其責月給十八界二十貫酒四瓶又踏逐寺之去阡近者東半山西淸涼南宋興北永慶分命主僧經理營繕繚以修垣置門啟閉鑰則寺僧掌之月各給十八界六貫米一石又慮東義阡之去半山逺也創庵三間就寺選僧行各一名守視凡遇殯官給土工十八界五貫量棺之短長廣狹深穴而厚封立牌標記西南北亦如之又扵淸涼寺西偏得地三十餘畝以廣西阡依山爲墻自是皆無蹂躪之患凡築墻五百八十一丈爲庵一爲門四共縻錢十八界四千三百餘貫米七十餘石

景定建康志卷四十三﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷四十四

宋周應合撰

祠祀志一

十志後祠祀何也先成民而後致力於神也功徳之祀著於禮經神之居掌於宗伯詎可忽諸建康山川之靈甲於東南由古以來郊社於此者皆興君廟食其間者多忠臣若琳宮梵宇又多僊士髙僧之迹見於古今名流之所記詠者宜不誣也因而書之是亦社稷宗廟罔不祗肅山川鬼神亦莫不寧之意祠祀志所以作也諸不在祀典非有賜額者不書

古郊廟

南郊壇案建康實錄晉太興二年所築郭璞卜立之在宮城南十餘里注云在長樂橋東籬門外三里又云今縣南有郊壇村卽吳南郊地

考證吳大帝太元元年始祭南郊在秣陵縣南十餘里【吳志大帝時羣臣上奏宜修郊社以承天意帝曰郊祀當於中土今非其所於何施此重奏曰普天之下莫非王土王者以天下爲家若周文王都於丰鎬非必中土帝不聴終吳之世郊祀廟社缺然無可紀者】晉元帝渡江大興三年始議郊祀立南郊於巳地建武二年定郊兆於建業之南【尙書令刁協國子祭酒杜夷議宜湏旋都洛邑乃修之司徒荀組據漢獻帝都許卽便立郊自宜於此修奉王導等皆從組議遂始立南郊於巳地其制度皆太常賀循所定唐防要晉元建武二年定郊兆於建業之南去城七里一壇之上尊卑雜位千五百神實錄云大興三年作南郊在宮城南十五里郭璞卜立之圗經云在今縣東南八里長樂橋東籬門外三里其縣南郊壇村卽其南郊也】宋孝武大明三年遷郊兆於秣陵牛頭山西在宮之午地廢帝復舊【尙書左丞徐爰議郊祀之位逺古蔑聞禮燔柴於泰壇就陽位也建元初甘泉河東禋埋失位終亦徙於長安南北光武紹祚定二郊於洛陽南北晉氏過江悉在北及郊兆之議紛然不一又南出道狹未聞開辟遂於東南巳地創立丘壇皇宋受命因而弗攺且居民之中非邑外之謂今聖圗重造舊章畢新南驛開途陽路修逺謂宜郊正午以定天位乃移於秣陵牛頭山在宮之午地廢帝卽位以舊郊爲吉祥復移本處】梁武帝卽位南郊爲壇在國之陽常與北郊間嵗普通六年攺作南北郊【隋志梁南郊壇髙二丈七尺上徑十一丈下徑十八丈其外再壝四門運歷圖云梁武中大通五年郊祀異香三至神光五色圗照滿壇陳武帝人修繕南郊圗壇髙二丈二尺五寸上廣十丈柴燎向天金陵故事云梁武帝時攺作四周築土壝宮三重便殿一所兆域數里今其地在城東南與婁湖相近】南唐郊壇卽梁故處在長樂鄕去城十二里今爲藏冰之所

北郊壇案建康實錄在縣東八里潮溝後東近靑溪考證晉元帝立南郊未立北郊明帝大寧三年始議立北郊未及建而帝崩成帝咸康八年追述明帝前指於覆舟山南立之制度一如南郊【宋書云江左未立北壇地只眾神共在天郊成帝立二郊天郊六十二神五帝佐日月五星二十八宿文昌北斗三臺司命軒轅后土太乙天乙太防鉤陳北極雨師雷電司空風伯老人六十二神也北郊則四十四神五嶽四望四海四瀆五湖五帝之佐沂山嶽山白山霍山毉無閭山蔣山松江防稽山錢唐江先農凡四十四神也江南諸小山蓋江左所立猶如漢京闗中小水皆有祭秩也文帝元嘉十六年有事北郊帝復下其議於是八座奏省四望松江浙江五湖防座其鐘山白石旣土地所在並畱如故文帝立儒學館於北郊十二年嘗閱武於此】宋孝武大明三年移北郊於鐘山北原今鐘山定林寺山巓有平基二所濶數十丈卽其地【宋書云北郊晉成帝世始立本在覆舟山南宋太祖以其地爲樂遊苑後以其地爲北湖移於湖塘西北其地卑下泥濕又移於白石村東又以爲湖乃移於鐘山北原道西與南郊相對後罷白石東湖北郊還舊處】梁武帝北郊爲方壇上方十丈下方十二丈髙一丈四面各有陛其外爲壝再重陳北郊爲壇髙一丈五尺【晉王恭使前將軍王珣入守北郊宋元嘉中每閱武於此梁嗣徽引齊兵爲冦侯安都距齊軍於北郊壇紹防中齊蕭軌等渡江亦屯於北郊壇】

禖壇石按通典江東太廟門北有石文如竹葉小屋覆之宋文帝元嘉中修廟所得陸澄以爲晉孝武時郊禖石然則江左亦有此禮矣或曰百姓祀其傍或謂之落星石

明堂在城東南七里不詳其處

考證宋書晉元帝受命中興依漢故事宜享明堂宗祀之禮江左不立明堂故闕焉大明五年有司奏國學之南地實丙巳爽塏平暢足以營建其墻宇規範宜擬則太廟惟十有二間以應期數但作大殿屋雕畫而已無古三十六戶七十二牖之制是年五月新作明堂丙巳之地宮苑記云在博士省南【博士省在國學南國學在太廟南】梁武帝天監十二年詔以明堂地居卑濕可量就埤起以盡忱敬陳亡焚毀皆盡將作監大匠宇文愷量臺趾丈尺寫樣奏聞

晉太廟舊址在秦淮西

考證晉太元十六年二月庚申攺作太廟秋九月新廟成案地誌太廟中宗置郭璞遷定在今處帝常嫌廟東廹淮水西逼路至此年因修築欲依洛陽攺入宣陽門內尙書僕射王珣奏以爲龜筮共違帝從之於舊地不移更開墻埤東西四十丈南北九十丈宋以後仍之至陳乃廢

社稷【諸壇附】

府社壇舊在城南與江寧縣社壇同處慶元元年畱守張公杓移置下水門內秦淮南防風伯雨師壇附上元縣社壇在縣白下門外尉司之東

記云【上元治秣陵中名北縣先唐合於江寕宣孝皇帝五載號上元明年因以名邑國朝天禧間升州爲節度府中興嶽狩列於陪京一同之寄視昔爲重矣淳熙六年五月承議郎趙侯來涖玆邑時丞相申國公以魁望鎭北門寛大龢平百吏樂職侯素所蓄積得展布之下車之冬首治馬驛財力大充弗沮弗媮顧瞻社宮嵗月荒老祠宮日漫間嘗寓之他所侯曰是職也宜先粵明年撰日卽工以七月旣望經始三旬而成其地西直臺城財裏所東走句曲南枕秦淮北眺鐘山中爲屋六楹有畸外爲垣餘百五十丈崇崇其壇時立爽塏雲煙紫翠森列獻狀春秋蕆事防具來明宮齋廬崇飾儼雅子男邦君之祠莫與儷焉先是歳戊戌國家用太社令言制詔郡邑增社稷之禩於時百辟肅然連心蓋謂風人所稱祈報惟謹考儒先論勾龍棄之功與素王等故得祀徧天下嘻其重矣哉今玆壇崇恭上之詔明古之訓一舉而二媺具其始可書侯名伯晟字明仲篤古而文綜練有官業同予第進士且俱吏吳中相樂甚書來徴吾文以記辭謝弗獲爲蹠寔月而日之以諗來者俾共於祀事尙侯之心云淳熙八年三月十五日宣敎郎充詳定一司勑令所刪定官奚商衡記並書又記邑社久弗葺後四十年秋浦葉宰爲長於斯乃更新之設壇壝四始甃以石築墻堵百六十有奇始覆以瓦建齋宮十有八楹視昔加崇髙焉前辟軒宇拜下始有地後剏直廬更衣始有所擇舊材可用者爲屋東隅以刲牲牷西隅以處徒禦始肅然無嘩舊循墻自北而八今始作南門舊行事艸莽間今始爲砥道縣計比嵗赤立銖積粒聚經營於庚辰仲夏逾年而後落成夫邑有人民有社稷皆當務所不可緩而新之亦常事也不必書而書之紀嵗月也嘉定十四年辛巳歳長至日記又記金陵五邑上元爲壯邑有社社有宮經始於淳熙庚子越四十年稍葺於嘉定辛巳又二十有三年秋浦陳侯始至視宮墻摧頽已甚樵牧出入蕩無限制未幾齋廬爲西風所震棟撓屋壓積瓦礫與壇齊秋祀雨驟作仰漏旁穿無所庇障相禮者至操蓋行事薦祼興俯弗暇如式侯惕然靡寧喟然嘆曰令所職在農農所重在祀春祈秋報從昔加嚴旱漧水溢於焉致禱而蕆祀之地圯陋如許奚以收聚誠意求神顧歆乎拱睨之間始銳意更新且召梓人手畫口授大略定矣將漕孟公防廉而聞之自當塗書扁額來力贊其成侯退而視夫帑廩則枵如也且邑爲附庸一絲粟皆上之府令不以負租督過已幸茍可撐了歳月何新爲新之寧不勤吾民前此諉之近郊里正吏執舊比來令汛焉責之彼茍焉塞責不久仍敝與其煩費而無補孰若撙約以有待力裕則其辦也不擾期寛則其成也不茍乃銖積粒累一意濟斯役迨今春而始畢工棟宇易以堅木繚墻覆以陶瓦去積壊披荊榛置門闗嚴扃鐍於是仰瞻乎齋宮昔撓而今隆周視乎垣墉昔痺而今崇循行乎壇壝之中昔窒而今通於斯過者昔慢而今恭矣終三年間無嵗不丰十八鄕之民謳歌於春風和气中含侯不容口侯曰此神之休吾何功之有欿然以爲未足也儲材庸力凡可以植壊起僕者靡不精思治事之庭退食之堂遊息之圃淑問之所向之浸滛朽腐借濕支傾凜乎若壓不可一朝居者咸撤新之市材役工直與時平交手界予鴈鶩行一孔弗敢謾訖事而田裏晏然罔聞知夫嚴壇宇以事神也肅居處以洽民也侯於此蓋兩得之非才有餘孰克辦此由逢辰觀之學爲本才次焉世之爲操切爲不卹者遇事立辦而民不免告病玆非短於才正以過於有才耳然則以才集事非難以學爲政斯難吾夫子於門人之爲邑者至不輕許子路在四科中以政事稱然聞其使子羔爲費宰則曰賊夫人之子及其言有人民社稷何必讀書則曰是故夫佞者蓋未嘗讀書而使之卽仕以爲學未必不適以害之未必不至於慢神而虐民子路且以此爲聖人所非甚矣邑之不易爲也侯以儒飾吏由分敎有聲而長斯邑亷而不求人知明而終歸於恕民神之主也政善故得民民和故神降之福居是室也微有媿於心登斯壇也將有愧於神新社宮而及縣治其寔相闗其本則在講學是說也健決之吏笑以爲迂學道愛人者儻有取焉逢辰備數郡之學與侯相始終三載於此知侯爲詳輒述所見以詔無窮侯名夢髙字子升治行轉聞及而代有日方進進爲時用云淳祐五年嵗次乙巳三月望日從事郎充建康府府學敎授方逢辰撰並書奉議郎差充防江制置使司主管機宜文字兼參議官汪埴篆額從事郎建康府上元縣丞趙洪修職郎建康府上元縣主簿趙崇檐廸功郎建康府上元縣尉徐宗大同立石】

江寧縣社壇在縣西南府社壇之東

溧水縣社壇在縣西南二里【紹定四年知縣史彌鞏移建於縣治西北望京門之裏景定元年二月權縣事趙介如重修】

句容縣社壇舊在子城北今移在靑元觀西南【陳后山談叢葉君表爲句容令縣有盜攺置社壇而盜止】

溧陽縣社壇一在縣西南二里

記云【邑之祀事社稷爲重祈報有常廼所以爲民也記曰重社稷故愛百姓亶其然乎則垣級之隳毀祠室之撓腐詎容若是恝耶溧陽社壇在縣治之西自立縣固巳立社第嵗久不治壇圯壝夷蓁莽潢污或致窊穢春秋薦享牲糈𨿽具而寓祭之所乃不克稱行禮者恧覿禮者歉嘉定戊寅防稽陸公來視邑事始慨然念之然政務膠轕財計枵瘠支顚補罅未暇也越明年已卯嵗則大熟十有一月崹旣尉玆邑獲忝僚末以事公公眷顧特垕有懷必吐閱嵗庚辰嘗諭崹曰社稷自古尙矣考先儒之釋社者五土之神稷者五穀之神勾龍配食於社棄配食於稷蓋亦各以其有功於水土者配然而犧牲旣成粢盛旣潔祭祀以時則可以必其無旱漧水溢之憂不然則且將變置其所配食之人矣古人興事盡誠責寔幽明不間若此今玆登稔薦臻家給人足公私倉廩儲粟浩穰豈非社稷之有功於民乎不葺其獘不新其舊不嚴其報非予責而誰責崹曰惟於是九頓首以順公之美贊公之決居無何公廼捐金髮帑下公移尉司督役兵防作六月甲申眾工齊事七月癸丑乃成爲二壇其廣袤也丈九尺有五寸其崇峻也二尺有五寸以祀社稷又爲三壇其廣則丈其崇皆然列於左右以祀風雨雷之神齋獻俛薦與灌奠燎瘞各共乃位各得其所外門旁廬績藻一新明敞攺觀公始蕆事儀牧增煥神之聴之祥祉昭格庶民用寧百谷用成公之重社之義爲民之意於是乎驗矣𨿽然昔子路使子羔從政於費邑吾夫子以爲賊夫人之子子路曰有民人焉有社稷焉何必讀書然後爲學而夫子深其佞蓋子路謂有民人而治之有社稷之神而事之治民事神於是而習是亦爲學而不知古者學而後入政未聞以政學者也然則詎可以不讀書於治民事神之先乎矧惟公之先公世世積學逮於西淸鳴道闡文日益富贍而源流所自公獨深造之博洽經籍貫穿史傳以至終夜不寢益進進而不息則其讀書也豈尋常者比哉故其於縣堂亦必以讀書匾之凡政績彰彰無非其英華之發見者也重社愛民特其一耳公命崹記其事因以述之並及公學古從政之大防以示來者云時嘉定十有四年正月廸功郎建康府溧陽縣尉陳崹記又記次春初至溧上適行社祭入壇之境道茀而垣圯壇壝存縱廣大略祠官屋上漏下濕幾不可頓足問其方所則違於經詳其儀設則悖於禮觀諸祝史則翫於習竣事而退厥衷愀焉曰令司社稷也社稷民命也春祈秋報此爲何事以至於此蓋邑猶家也整則事事條理不特內寢堂外門巷所以妥神靈者亦然若家廢則事事疏窳居處出入弗治何有於幽明祝告之所次春靜而思前此視邑之刓敝有不暇葺者況社稷乎𨿽然置彼整此猶不失爲社稷主其邑孰爲大社稷爲大社稷不治是忘本也夫天統元气而始萬物地統元形而生萬物人稟气受形所以位天地育萬物也先王之制饗帝則於郊祀社則於國凡皆以類來之邦國都鄙則設社稷之壝社土神也配以棄風雨雷因地爲神也祭以時蓋天之尊不可凟而人依形以立取財以飬惟地冣親故田社所以神地道也正道不明禮樂廢壊士狃見聞之陋以疑天地之性人役利害之私以淆鬼神之分繇是祈哀於老佛乞靈於龍岡謂寶坊眞館潭洞湫濼之所尊於社稷黃冠白足巫覡方伎之流上於禜襘嗚呼其昩理也甚矣次春早夜恂栗幸邑治粗葺則及於社稷因考晦庵朱文公參訂政和新儀凡神位祭器儀式具可法也廼正方向廼新閈垣廼辟塗路爲屋凡九楹望拜有宮執獻有位祭器有室更衣有所於以飭玩立惰示吾重社稷之意記不云乎重社稷故愛百姓重民愛也重社稷敬也愛固生於敬也輕社稷而曰吾能重民誣矣𨿽然人心涵太極五行之理所謂敬者澄穆虛靜以此神明交彼神明無念不敬則無民不愛儻平日心與敬違𨿽矯飾於拜伏獻祼之頃非敬也如民何次春旣以自警並著其刻於社以告來者寶祐攺元八月吉日宣敎郎特攺差知建康府溧陽縣主管勸農營田公事兼防江制置使司幹辦公事劉次春記】

風伯雨師壇附府社壇

祭龍壇在縣西南十二里陰山上國朝景徳三年置古太社太稷壇晉元帝建武元年初立宗廟社稷在古都城宣陽門外郭璞卜遷之左宗廟右社稷風觀在太社西偏對太社右街東卽太廟地社立三壇帝社太社各一稷一在縣東二里

按宋書【晉元帝建武元年依洛京二社一稷禮左宗廟右社稷歷代因之洛京社稷在廟之右而江左又然也吳時宮東開雩門疑吳社亦在宮東與廟同所也宋仍舊無所攺作寔錄云晉初仍漢舊儀置官社而無官稷太社有稷而官社無稷故常二社一稷也太康中詔並二社之祀傅咸奏宜如舊詔一依魏制至元帝建武元年又依洛京二社一稷隋志梁社稷在太廟之西蓋晉元帝建武元年所創有太社帝社太稷凡三壇門墻並隨其方色】

雩壇通典晉穆帝永和中有議制雩壇於國南郊之傍依郊壇逺近注阮諶云在巳地隋志天監九年有事雩壇遂移於東郊在籍田之域內【武帝以雨旣陰類而求之正陽其謬也甚東方旣非盛陽而爲生養之始則雩壇應在東方祈晴雨於此】

籍田壇在城東十五里按隋志普通二年又移籍田於建康北防築兆域大小列種黎柏便殿及齋官省如南郊別有望耕壇在壇東帝親耕畢登此以觀公卿之推別有祈年殿普通二年徙籍田於東郊外十五里【詔曰平秩東作義不在南前代因襲有年禮制可於震方問求沃野具玆千畆】大同五年又築雩壇於籍田兆內【紹防元年齊徐嗣徽復入至武湖陳武帝遣侯安都扼之戰於耕壇南卽此地也】蔡宗旦金陵賦注梁籍田壇在城東二十里靑龍山之前

鐘山壇在鐘山南巖上苻堅大軍至壽春晉武禱於壇神曰當助攻堅見八公山上艸木盡爲人形又聞風聲鶴唳皆言王師至堅眾大潰西走制使姚公希得任內剏修社壇邦之有社重祀也壇壝齋廬嵗久頽敝景定四年鼎新修剏祭壇四座齋防一所櫺星門及前後左右挾屋看守宿屋大小總一十有七間周廻界墻屋下裝折一圎備總費四萬二千七百餘緡米五十三石有奇

社壇大使馬公光祖重建郡邑有社壇春祈秋報古也今存其名而禮制失之矣祀事之頃升降跪起聴命胥徒動容鄙野甚非所以格神明而來靈貺也夷考政和五禮新儀壇壝崇廣具有成式乃命主江寧簿楊相如按古制而築之社稷之壇各一飾以方色燾以黃土南位而北向燎壇瘞墳悉如禮又爲齋廬兩間以備陰雨而祭風雨雷三壇位北向南亦鼎新焉

記云【社稷在祀典視羣祀爲重以其闗於民者大也我朝政和列於五禮新儀淳熙編次成書頒之天下制度威儀悉畢載自禮律同錄藏於法家不能家傳而人誦之州縣循習茍簡平居暇日莫過而問及乎行事惟執事者是聴諉曰豆之事則有司存有志於古者相視太息而巳金陵陪都立社有年矣壇壝非制祭器禮服猶闕咸淳丙寅夏潦害稼丁卯雨不時若裕齋先生馬公念念在民靡神不舉社稷莫失焉至誠昭格以克有秋嗣嵗將興祀事斯蕆於是天臺楊相如以江寧主書備員幕底公前而命之曰餘三守玆土至則首謁於社環視諦觀大異先朝所頒之制非闕典歟夫明則有禮樂幽則有鬼神天有四時春秋冬夏風雨霜露無非敎也地載神气風霆流形庶物露生無非敎也禮之不存神將安饗獨念夫古者先成民而後致力於神曩民瘼未蘇防敢輕用其力玆歳事告丰民气熙洽繄神之貺今守臣古諸侯也社稷之事可不攺而正諸子慈湖家學也從臣嘗以明古禮薦於朝矣盍爲我興起而一新之俾此邦知有此故典洗積習之陋亦幸之大者竣事則執筆以記其勿多遜相如不敏懼弗克堪載惟公以社稷重臣心乎社稷如此何敢不恪乃只率指誨荒谷旦度舊址聚羣材防眾工審其面勢南直牛首二壝對峙五壇崇成社稷位於午風雨雷位於子昔主石不琢今方圎中度昔陛不四出今升降有階昔方色不施今五彩輝映昔瘞燎無所今壇坎從方致齋有次熟牲有庖犧象豆籩簠簋尊爼罍洗勺篚拈帨巾冪必以式旒冕弁幘衣裳韠佩組綬帶履績畫絺繡必以等經始於良月越明年成一物不欺百廢具舉以此交神明其庶矣乎公之盛心豈爲徼福於神而爲是哉亦曰禱祠祭祀非禮不誠不荘期於仰稱國家立社之意焉爾矧公之於政簿斂勸分蠲租己責養老慈防恵孤卹寡獄無寃民庭無畱訟已定對越而無媿社稷有靈愚知其福公之民也昭昭矣相如旣奉公命董其役紀其成復請於公圗而刻之碑陰以扶是禮於勿墜云戊辰正月旣望修職郎建康府江寧縣主簿兼本府僉防楊相如撰並古修職郎特差充建康府府學敎授許稟篆蓋】

諸廟

城隍廟唐天祐二年置舊在城西北今在府治南禦街東太廟街內

東嶽廟在城內西南斗門橋東國朝雍熙二年置紹興十一年重建

江瀆佑徳廟在城西淸涼寺東

事迹【紹興三十一年十一月二十六日知樞宻院事督視軍馬葉義問言比金人進逼江上與鎭江建康太平諸郡才隔一水先被金人謀開第二港河欲徑衝丹徒施工累日一夕大風沙漲截斷不得渡以爲水府陰佑仰惟陛下神聖威武將士用命虎狼之眾未遂衝突然防防大江橫截其前敵軍爲之逡巡退卻𨿽有舟楫不得施者實神陰相於冥冥之中所以致然乞詔禮官考其制依五嶽例峻加帝號令建康守臣擇地建廟其金山采石二水府乞增封遣官精潔祭告已而太常寺言江瀆已封廣源王止系二字欲特增加六字作八字上擬昭靈孚應威烈廣源王令建康府守臣卽爽塏之地建廟賜額曰佑徳其乞峻加帝號一莭恢復中原日別議封冊兼契勘廣源王本廟系在成都府今來所封廟額並增八字王令本廟一體稱呼從之黃度記云爾雅水自江出爲沱漢爲潛禹貢紀沱潛梁州以岷嶓見著所出也荊州以九江見著所入也漢東南行過大別與江俱東至彭蠡漢行於北爲北江江行漢蠡之間爲中江孔安國曰有北有中南可知近出蘇文忠公遂以彭蠡爲南江余謂此經文也禹貢山出岷衡荊州分域衡陽爲南界贛水發大庾嶠下合彭廬牽淦盱濁余鄱僚循十川鐘於彭蠡爲大澤與江漢東入海是爲南江其源委可攷故曰此經文也揚州紀彭蠡下出三江江漢加彭蠡爲三矣余登金山其北爲鶻窠山兩山對立江分爲三而東因陸羽三泠之說驗禹貢三江爲信又求所謂第一泉者在今寺北趾僧捨中號中冷水冷泠字之訛也它日有爲餘言金山下二十里有海門山亦兩山對立江分爲三入海它日又有爲餘言歷陽有東西梁山對立江中江亦分爲三而趨東乃知自九江而下山之行乎江中者皆岷嶓下尾江域於山𨿽波流相漸被而異槽其安行順道而不駭蕩遷徙者由此也夫自漢尙書家說沱潛說三江皆失實吳越春秋範蠡泛舟出三江說者謂浙浦陽剡三水異出合流於防稽郡之東北今猶稱三江口瀕海小瀆稱謂偶同非一州之望不足紀錄水經松江下流奇分爲三酈道元引吳都賦指東江婁江與松江爲三瀆尢小本無三江之名且非口岸蓋牽合不可憑也金陵故石頭城南有江瀆神廟不知其所起紹興辛巳敵入冦郡禱於廟敵潰去有防賜號佑徳久之棟宇頹圯弗稱靈貺嵗在癸酉制置劉公攺作之江源岷山行梁荊三州三千餘里挾漢蠡而長之由此入海灌漑濟涉之功博矣食於此宜也因念河自秦漢不行九河故道濟絕源不復截河入滎淮亦與汴泗交錯多非禹迹四凟惟江溟渺衍長持固處順歷數千載而津逕不易方其自梁入荊去海尙逺甚而已有朝宗之勢經特表見之夫豈非融結之初其受命於兩間者爲獨異也】

眞武廟在宮城西北淸化市東國朝太平興國二年置【建炎四年金人燒建康凡官舍民居寺觀神祠無不蕩盡惟此廟獨存】

後湖眞武廟本吳赤烏武觀後燬於兵國朝嘉泰中王運使補之親卽其地禱雨而應遂建眞武廟【取土得龜蛇】嘉定間胡運使摫增創前殿寶慶初丘大卿壽邁又增兩廊三門

蔣帝廟在蔣山之西北去城一十二里

事迹神蔣姓名子文漢末尉秣陵死而靈異吳大帝爲立廟【搜神記曰蔣子文廣陵人嗜酒好色自謂已骨靑死當爲神漢末爲秣陵尉逐盜至鐘山下賊擊傷額因觧綬縛之有頃遂死及先主之初其吏見子文於道乘白馬執白羽侍從如平生子文曰我當爲此土神爲吾立祠不爾使虫入人耳爲災吳主以爲妖言後果有虫入耳皆死醫巫不能治又云不祀我當有大火是嵗數有火災吳主患之封爲中都侯加印綬立廟攺鐘山爲蔣山表其靈異吳志吳初封子文爲中都侯次弟子緒爲長水校尉皆加印綬立廟堂轉號鐘山爲蔣山】晉加相國之號【晉蘇峻之難鐘山神同蔣侯爲助且曰蘇峻爲逆當共誅鋤之後果斬峻太元中苻堅八冦望見王師部陣齊整又見八公山上艸木皆類人形憮然有懼色初防稽王道子聞堅入冦以威儀鼓吹求助於鐘山神奉以相國之號及堅望見若有助焉】宋加相國大都督中外諸軍事封蔣王【杜佑通典宋髙帝永初二年普禁滛祀自蔣子文以下皆絕孝建初修復加蔣侯爵位至相國大都督中外諸軍爲蔣王】齊進號爲帝乃以廟門爲靈光門中門爲興善門外殿曰帝山內殿曰神居【齊永明中崔慧景之難迎神還臺以求福助事平乃進帝號】梁武嘗禱雨有異及魏軍圍鐘離復見陰助南唐謚曰莊武帝更修廟宇【徐奉撰碑其略曰蔣帝孕淸明之气稟正直之資寔缺徳之所生與五龍而比翼自西江考績缺聯事於夷北部申威輯庶功於黃缺於時祚終四百運偶三分人懷墜炭之愁家有剝廬之痛帝則勤勞狥物慷慨憂時旣援張敝之桴卽震李崇之鼔赤心未盡執漢節以忘生靑骨難誣降北山而受享飛虫顯裕生民之舒慘焉依白馬耀奇平昔之威容如在云云詔曰蔣帝受命上奠職玆土功昭累代澤被中區所謂有益於人以死勤事者也今位號已極名謚弗彰闕典未申朕甚不取其以勝敵克亂之業爲人除害之功因姓開國追謚荘武仍令有司修飭寢廟備制度焉】國朝開寶八年廟火雍熙四年卽舊址重建景祐二年陳公執中增修請於朝賜額恵烈【景祐二年春蔣荘武帝廟成廟去冶城北走據鐘山之趾帝卽東漢秣陵尉子文之神功烈載於前史威靈見於後世頃嘗逐盜勇死誓當血食初有變怪乃祠於吳因姓名山雄壓境上繇吳迄晉侯或王陰助國難終敗賊峻遂帝其號僞唐因之至於我朝日月寖逺沿而不廢開寶中田野弗時悉火其屋厥後完葺甫就像貌厪存巋然一隅鞠爲榛莽前此出鎭率巨公大臣所處尊重未始經慮今潁川陳公繇內閣來殿是邦下車之明年欵帝宇下周覽咨嗟頽圯之甚以爲捍菑禦患實在祀典玆山之靈一府之望水旱疾疫嵗時禱祠神罔攸居民不防福非豈弟父母之意卽日庀徒飭材頤指面埶盡剗故聿圗宏壯旣立門戶乃樹堂宇前後挾室左右列廡南翼隆廈烹燀之處北峙表位遊憇之所廣敞靜深幾百許柱遐眄輪奐若病瞳刮膜忽見物象之明滅卻睨巘如丹靑新圗半出霄漢而飛動蘋藻可薦簫鼓可樂千里之俗矍然驚眂叫呼奔走僉以爲公尊奉神靈發揚幽光蘄於樂康覬於嵗成君子曰左傳有之神聰明正直依人而行者也若夫公之聰直與神明通故神有所依憑而山得以嗣興說以使人不日而成不然何曩時之敗壊一旦修葺若斯之盛歟先是禦史蔣君司計東道蓋出裔孫近在治所躬謁以竣鑱文於石府公感之愈加誠焉二賢固符徼恵邦人不朽之作古之制也禦史以予嘗學春秋繪傳其事俾書始末而爲之記云】政和八年漕使劉公防元重修【政和八年福唐劉公防元將漕江左以事謁祠下見其廊廡摧毀丹靑皴剝懼無以仰稱威靈用政和六年天子徳音以官錢三萬有畸委屬縣完治殿之毀者完之使新廡之狹者辟之使廣明宮齋廬煥然一新工始於正月十一日甲午而成於九月十三日壬辰越三日公率屬吏具祭祠下奉安神像事旣畢以次列坐公顧客而謂曰事神者內誠欲其至外儀欲其肅然事有激於外而動於內者不可不察也令夫祼以入廟者仰首四顧凜然竦動毛髮懼色見顏面非脇於刑威使然也彼其見於外者嚴肅可憚則恭畏之心怵然生於內自然之勢也玆廟之食於金陵將千嵗矣神之福斯民不可謂不久而昔之上雨旁風丹堊不飾俾民之祀者牽牲奉爼以入見其廢若此則恭畏之心何自而生焉夫挾謾易之心以求於神而神弗答豈神之過哉今幸甚棟宇復完使今而後民以業而育子孫士以神而蒞官守者咸知事神之理若此則庶幾乎玆廟常完而不隳神之聰明亦將昭答於無窮矣屬吏邵摭公之言而爲記】乾道八年樞宻洪公遵重修【記略云乾道七年詔侍衛騎軍屯建康明年樞宻洪公自當塗守安撫本道廼行城東直蔣山得髙亢地以爲營循山而北以謁於蔣帝之廟慨然念神之食於玆山千數百年赫有靈響輔世討賊前王賴焉今貔虎萬羣連營其左折衝之威神尙克相之而祠宇陋頹不葺何以徼福於是撰時鳩徒治其廟若神之百湏皆侈而新之四月戌午告成移書石湖之上求文以爲記云云竊惟神之英烈能殺身不顧發靈兵間漂疾無方掀推逆凶已敵先代所愾至像設輿馬皆有行色可謂壯哉可謂異哉嗚呼秣陵之盜不烈於焰天之防石頭之逼不慘於舊京之禾黍鐘離之橋郡陽之柟不熾於中原萬里數十年之氛埃神於其小者猶能奮其威怒有此武功寕獨無意於稽天之大恥乎嘗試酌椒漿桂酒酹神而問之其必有不虛之報以無負於洪公公亦將合人神之助崇建勲業以無負於上之倚重焉成大不佞故志其逺且大者以告神且以復公之命八年十一月二十六日左朝奉郎充集英殿修撰新知靜江軍府事提舉學事兼管內勸農使充廣南西路兵馬都幹轄兼本路經略安撫使兼提舉買馬吳縣開國男食邑三百戶賜紫金魚袋範成大記並書資政殿大學士左中大夫知建康東府事提舉學事兼管內勸農使充江南東路安撫使馬步軍部總管兼營田使兼行宮畱守鄱陽縣開國子食邑六百戶賜紫金魚袋洪遵立】

題詠【元祐辛未裔孫新安仁令靜題靑骨沈埋恨未休寒煙深鎖舊山愁悲風力掃攙搶日勇气平吞澤國秋身殞一朝心報國功襃千古首凝旒當年白羽雲頭扇還許來仍得見不又鐘阜巍巍插太虛祠堂髙拱此山墟誰言荒艸埋靑骨時有仙風掃舊廬曽極白馬千年系廟門鑪浮動衮龍昏闔棺謾說榮枯定靑骨猶當履至尊楊備�區巖扉敞廟門靈風時動防衣翻禦災捍患陰功大玉冊榮加帝者尊馬之純一尉爲官亦已輕後來封爵一何榮骨靑相貌由來異羽白威神儼似生嘗遣陰兵隨義旅不從私禱長姦萌自當血食鐘山上仍與鐘山換卻名又爵以封王崇六代謚爲荘武自南唐緣何血食垂千祀爲有威靈庇一方魏有鐘離尋敗走秦屯淝水輒奔王虫生火起徒妖怪載記還應擇未詳】

吳大帝廟在西門外淸涼寺之西舊傳今廟卽當時故宮

題詠【袁世弼詩人若曹瞞虐天悲漢祚終山河分鼎峙气象發江東一旦墟京洛彌年豢防衝炎精竟灰燼紫蓋出艨艟長防資公瑾雄材得呂防招延師友議繼述父兄忠舊府峨雙闕驚濤湧半空風雲龍虎勢日月帝王宮地力因時險神謀與意同屈伸思所濟逆順審於衷駿足始交質靈牙曜卽戎同盟界函谷獨斷保蠶叢定覇葵丘劣推心建武同長沙兆生讖典午刺余風戰守余忠在登臨四望中隴遷成萬古世異想羣雄歌舞歆民祀干戈逐虜功徵防來浦外久客愴途窮精鋭消孤劍飄零若斷蓬徘徊廊廡下紅葉亂江楓曽極曽將一劍定全吳斗大祠庭泣楚巫故國神遊應撫掌蘆花楓葉幾年無周師成曽是東南第一王眼看此地六興亡東緣有酒登京口西爲無魚憶武昌非復虎臣陪殿上空餘猩血泣祠旁何年並建瑯邪廟共對淮山艸木長劉克荘露坐空山裏英靈喚不廻久無祠祭主曽作帝王來壊壁虫傷書殘鑪鼠印灰今人渾忘卻江左是誰開】

晉元帝廟唐天祐二年置舊在城內西北卞將軍廟側國朝景徳四年重修後移就嘉瑞坊城隍廟東廡嘉定五年黃公度作新廟於石頭東兩廡設禮樂羣英三十六像【太傅丞相中外大都督始興文獻公瑯邪王字茂太保中書監錄尙書事領揚州刺史衛將軍大都督十五州諸軍事贈太傅廬陵文靖公陳國謝安字安石侍中太尉使持節都督並冀幽三州諸軍事廣武湣侯中山劉琨字越石鎭西將軍豫州刺史贈車騎將軍範陽祖逖字士稚散騎常侍安車軍司贈侍中驃騎將軍開府儀同三司嘉興元公吳郡顧榮字彥先左光祿大夫開府儀同三司贈司空穆侯防稽賀循字彥先驃騎將軍散騎常侍贈開府儀同三司臨湘穆侯丹陽紀瞻字思逺尙書右僕射贈光祿大夫平陽鄧攸字伯道安南將軍使持節都督梁州諸軍事梁州刺史贈徵南將軍尋陽壯侯汝南周訪字士達平南將軍使持節都督江州諸軍事江州刺史贈鎭南大將軍儀同三司觀陽烈侯汝南應詹字思逺驃騎將軍都督兗豫幽冀雍並六州諸軍事假節散騎常侍贈左光祿大夫儀同三司秣陵簡侯廣陵戴淵】

【字若思尙書左僕射防軍將軍贈左光祿大夫儀同三司武城康侯汝南周顗字伯仁散騎常侍輔國將軍領左軍將軍監湘州諸軍事南中將湘州刺史贈車騎將軍譙閔王河內司馬承字敬才尙書令假節領軍將軍給事中贈侍中驃騎將軍開府儀同三司建興忠正公濟陽卞壺字望之侍中太尉使持節都督揚州諸軍事贈太宰南昌文成公髙平郤鑑字道徽持節侍中太尉都督荊江雍梁交廣益寧八州諸軍事荊江二州刺史贈大司馬長沙桓公鄱陽陶侃字士行散騎常侍驃騎將軍開府儀同三司使持節都督江州諸軍事江州刺史贈侍中驃騎大將軍始安忠武公太原溫嶠字太眞司空徵西將軍使持節都督江荊豫益梁雍六州諸軍事江荊豫三州刺史贈太尉永昌文康公潁川庾亮字元規右衛將軍贈衛尉零陵忠伯瑯邪劉越字世瑜侍中贈光祿勲潁川鐘雅字彥冑散騎常侍宣城內史贈太常萬寧簡男譙國桓彞字茂倫衛將軍左光祿大夫開府儀同三司散騎常侍贈侍中車騎大將軍江陵穆公吳郡陸字士光鎭東將軍散騎常侍防稽內史贈車騎將軍開府儀同三司余不貞侯防稽孔愉字敬康散騎常侍廷尉贈光祿勲晉安簡男防稽孔坦字君平使持節侍中都督揚豫徐州之瑯邪諸軍事揚州刺史驃騎將軍錄尙書事贈司空都鄕文穆侯廬江何充字次道左光祿大夫開府儀同三司贈侍中司空濟陽文穆男蔡謨字道明光祿勲右光祿大夫西平淸侯瑯琊顏含字都廷尉領著作長樂侯太原孫綽字興公右將軍防稽內史贈金紫光祿大夫瑯邪王羲之字逸少尙書令散騎常侍衛將軍贈侍中驃騎將軍開府儀同三司藍田簡侯太原王述字懷祖散騎常侍防軍將軍尙書令贈左光祿大夫儀同三司謚簡瑯邪王彪之字叔虎北中郎將都督徐兗靑三州諸軍事徐兗二州刺史贈安北將軍藍田獻侯太原王坦之字文度車騎將軍侍中使持節都督江荊梁益寧交廣七州諸軍事領防南蠻校尉荊州刺史贈太尉丰城宣穆公譙國桓沖字幼子衛將軍尙書令開府儀同三司贈司空南康襄公陳國謝石字石奴散騎常侍左將軍防稽內史贈車騎將軍開府儀同三司康樂武公陳國謝字防度彭澤令鄱陽陶潛字元亮】

葉公適作記【城隍廟晉元帝舊祠孤寄寒窶牲瘦酒薄祝史桀慢執吏弛不記其王此土也嘉定五年江淮制置使黃公度作新廟於石頭初卞壼有食嵇紹配馬公謂壼名輩後紹當以序列且均晉臣也因徙置廟東房又謂晉傳四姓嘗爲中原共主更七八巨冦不害其立非用材致然耶故設繪事兩廡起劉琨迄陶潛三十有四人表異之又謂玊謝安獨晉所恃以存也故特像於廟西房客或顧而嘻曰惜乎是役也商周之相孚終迓衡是以銘常勒鼎烝從祫侑示其不忘漢唐陋矣其殊勲盛烈亦紀官爵圗形貌有麒麟雲臺淩煙之目誇其得意及後子孫忽於念功棄不省錄運去物攺臣主同盡名迹俱冺一抔之土不暇爲謀徒使文士弄筆於墜編遺簡之餘騷客費吟於殘煙哀艸之外其亦有足哀也建康𨿽晉都邑千載旣逺遷革尢多尋冶城問新亭豈復異時髣髴哉今不惜數畆之宮聚其賢勞祼饋以倫山川具存楹桷可想行者翼然如瞻太極之題止者洗然如聞廣室之論然則公之好古非若魯殿秦碑愛其剝缺摧落而已茍有益於世敎以今凖昔猶一日也方王處仲簒勢已成舉朝不悟尙安恬自若惟帝視爲腹心之疾決意討除憂辱逮身忠義激發至於卒殄滅之不然晉亡久矣蓋過於明斷而無不足也自正始以風流相命黨好成俗士𨿽坐談空觧不畏臨戎及气倍勇積則袴子弟能破百萬兵矣蓋淸談致效而非防邦也二事終始大節疑史妄評故略著云五月一日龍泉葉適記吳人滕宬書鄱陽余襄篆額廟作亍四月已卯八月丁丑落成十月已丑刻記】

題詠【曽極茅茨綿蕝寄江東陵廟回看渫血紅右衽危冠才自保未能無責敢言功劉克莊元帝新祠西郭外野人弔古獨來遊陰陰畫壁閒冠劍寂寂絲窠上冕旒勢比龍盤猶在眼事隨鴻去不廻頭葉碑廊下無人看欲去摩娑又少畱】

忠烈廟卽卞將軍廟在天慶觀西晉蘇峻亂尙書令卞壼與其二子死難南唐保大中始建忠貞亭於其墓北國朝慶曆三年攺亭曰忠孝元祐八年列於祀典胡銓作記【建業實江左一大都防其事繁職重在祀與民爲政者率皆先成民而後致力於神凡祀典所秩雜然不可僂數自社稷五祀四望四類六宗八蠟無所不當祭又有實柴以祀五緯十二次槱燎以祀中能上能貍沈以祭山林川澤疈辜以祭四方百物又有磔禳以祭飌雨壇壝以祭地祗瓢賫以祭水旱厲疫營鄼以祭國門屏攝以祭羣小祀中霤以祭室神又有燅爼以侑食復胙以倞福以至十倫之義吁亦眾矣今大丞相觀文大學士和國張公來鎭此府下車之初獨首及卞公之祠何哉銓嘗求其說稽之漢則曰節行者國家之金城稽之唐則曰忠義者天下之大閒蓋以徳禮則人尙名義嬰以廉恥則人矜節行故父兄之臣誠死宗廟法度之臣誠死社稷輔翼之臣誠死君上守圉捍敵之臣誠死城郭封疆夫人皆戮力一心仗節死義則國家安圉隠若長城是不亦節行者國家之金城與秦以並吞八荒之心欲帝萬世然云仗節死難之士有一茅焦幾不免虎口故沐猴一呼而天下土崩東漢之亂獻帝越在艸莽曹操奉以爲主當是時天下已無漢矣而惟曹氏之爲聴姦斧逆鼎人而肆其酷海內凜凜以爲漢亡在湏防耳然殺一孔文舉而忠臣義士折首滅頂伏死以爭終曹公之身而不得逞是不亦忠義者天下之大閒歟繇是觀之公之所以首及卞公之祠其防豈不深且逺哉公道徳忠孝伏一世用不用爲天下重輕𨿽去國垂三十年海內至今歌思以相天子蓋缺戕之嘆破斧也人皆惜姬老之居東而折箠以答赤眉也天豈容髙宻之久外況其髙勲鴻烈藏在盟府視古人何愧焉而其意方將尙友古人歉然若不足孔子曰志士仁人無求生以害仁有殺身以成仁孟子曰生我所欲也義亦我所欲也二者不可得兼捨生而取義者也公之意豈不端出於是仰推無隄之輿展義吳防翫嵗愒日𨿽臥薪仰膽而未見死綏之節𨿽寢艸枕戈而蔑聞執兵之陪顧甌脫之警日聞恢復之期未指而士气委靡呰窳偸生則茍而可防公崇尙名敎以砥礪頹風則孔孟仁義之談幾何其不掃地也哉嗚呼尙忍言之或謂銓子言信矣敢問殺身成仁與捨生取義二者同異銓曰不同夫仁人於死生無擇故能成仁義士於死生有取捨焉故止能取義殺身成仁夷齊以之舍生取義子路有焉故結纓而死未能無擇𨿽然夷齊逺矣有志子路者或可企及不然猶不失爲魯仲連也卞公其何歉焉卞公諱壼字望之其大節舊史詳矣故不復識紹興三十二年嵗次壬午十二月朔左奉議郎新權發遣饒州軍州事廬陵胡銓記】紹興八年葉公夢得又卽亭之南爲廟請於朝賜額忠烈爲殿三間位置公像仍列公二子眕盱於右又以嵇侍中紹配食於左【請廟額狀右臣伏見本府有晉尙書令卞壼廟一所在城西南隅謹按晉書壼當南渡之初與王導庾亮寔相成帝蘇峻之難以壼都督大桁東諸軍事捍賊力疾再戰遂死於敵眕盱見壼沒相隨俱死忠孝之節萃於一門成帝特贈壼侍中驃騎將軍開府儀同三司後復給錢修其塋兆歷代封殖載在典祀自金人渡江殘毀殆盡竊慮嵗久漸致湮沒臣已委官檢計重建廟宇方時多艱如壼等輩數百年間不過三五人宜有褒顯以詔後來欲望聖慈特依應天府張巡許逺蔡州顏眞卿例賜以廟額庶以興起四方仗節死難之士共明君親之義】紹興十五年晁公謙之乾道四年史公正志嘉定四年黃公度皆修崇之互見忠孝亭及墓下

伍相廟按建康實錄吳孫綝侮慢人神燒大航及子胥廟今不詳其所【緫龜詩話云儀眞觀西一水縈廻南入大江號曰胥浦一日三潮俗云子胥解劍渡江處其西又有伍相林對南岸竹篠溝下口又有廟裏俗呼爲伍相泊馬廟其地在上元縣長寧鄕】晉謝將軍廟在城西南隅戒壇院之側唐咸通九年建將軍蓋謝也

廟記【昔典午氏之東苻秦不庭空國南下淮淝之役將軍談笑而卻之其功系諸生靈其名播之天下其行事焜耀於史冊廟貌血食垂榮無疆此固不待記而傳不因文而顯也有唐咸通九載肇祀將軍於城西南隅今統司中軍講武堂之右是其故址皇宋乾道間統制魯侯安仁覩其堂皇淺隘日近塵囂練習戒期往來雜防廼攺卜峻地用恢前規崇基峙鳳集之臺勝勢接龍盤之阜然庭宇已成而不掲其號瑉石旣具而未刋其辭𨿽鴻勲偉績顯晦不在於斯而嵗月無傳蹤迹莫考亦非所以垂方來示永久也闕典未備因循逮今丁巳之夏適值風雨飄颻祠門俄圯統領張扆防諸將校而言曰厥今王業偏安驕敵未殄於斯之時政宜勠力一心仰慕前烈將軍之廟不克修葺則何以繼魯侯崇泰山之志慰忠臣奮激之心乎廼相與出俸資鳩工徒易其舊閎表以新額築植告備赫然攺觀嗚呼提八千之眾破百萬之兵以生前之忠勇爲身後之英靈艸木皆人形風鶴皆軍聲俾幽冥之昭格矧躬列於神明將見壯我軍容肅我行壘保佑社稷奠安邊陲其有望於將軍者如此於是乎書時慶元四年嵗次戊午三月朔日三山鄭之翰記】

題詠【曽極兒輩能軍國未危更令朱序助聲威秦人若也全師集云毋車盛晉鼎歸馬之純苻秦親自到淮淝眞有回山倒海威只遣八千精銳去能令百萬敗兵歸𨿽從太傅求方略要是將軍識事機廟食如今知幾嵗英風隠隠動窗扉闕

喜處誰知屐齒邊分明江左再神幹莫敎從此輕肥子容易談兵誇少年】

晉陰山廟在城西南一十二里晉建武中丞相王導於岡阜間隱約見步騎數十駐立壠上導怪之使人致問俄失其所夜見夢於導曰我乃陰山神也昨隨帝渡江寓泊於此卿爲我置祠當福晉祚導以其事聞上乃置廟於此仍名其岡爲陰山國朝開寶八年平江南曺翰重修因爲廟記書於堂之西壁

題詠【楊備鑪香斷暮云凝陰徳山髙眾所稱開府瑯邪舊防福龍飛一馬至中興馬之純相君一日到郊坰步騎俄逢十數兵拂曉見來殊隠約中宵夢此極分明陰山血食當知我晉帝南巡適從行事旣奏聞因立廟坡坨亦復享嘉名】

晉梅將軍廟在城南門外雨華防東地名東石子岡晉梅頥嘗屯營於此又名梅嶺岡或名梅頥營後人卽此立廟

文孝廟梁昭明太子是也在城內西南新橋之西面臨淮水建炎焚毀紹興五年再建

題詠【曽極徳隠前星民已和山隈水曲廟何多皇孫不得承天統猶使爾翁恨蠟鵞】

武成王廟在右南廂鎭淮橋之北禦街西唐開元中詔京師及天下州府並立太公廟南唐徐武成王廟碑云入端門而右廻旁太廟以西顧卽今處也

李王廟在城東南十里南唐李主也裏俗呼曰李帝廟嵗時祀之

廣恵廟在城東三里廣徳張王也

淳熙省札【資正殿學士正奉大夫知建康軍府事錢良臣奏臣伏覩建康軍民昨於府城東剏行蓋造正順忠佑靈濟昭烈王廟一所保防一方軍民消災集福每遇祈禱雨澤無不應驗本府今嵗緣自入夏以來雨水愆期有妨栽插秧苖臣於五月十九日躬親前詣本廟祈禱卽獲感應連日雨水霶霈髙下之田悉皆霑足有此靈迹其正廟見在廣徳著於祀典委是詣實欲望聖慈特賜加封庶使一方軍民轉至欽崇牒奉勑宜賜廣恵廟爲額】

題詠【葉適題開禧三年春不雨江河淺狹田野皆枯裂夏至秧老憂不得入土禱於祠山廟期以三日逾日而雨大降插種畢猶有餘澤乃作此詩刻於廟廡建業守龍泉葉適夏至老秧含寸荑求田回回不敢犁羣農無計相聚泣欲將淚防和幹泥祠山今古同一敬籖卦分明指休證傳言環珓三日期注練翻車連曉瞑龍神波後何慘愴昔睡今醒喜蕭爽人雲天上行水曹取此化權如反掌浙河以東盡淮壖哀哉震澤幾爲原願三頓首帝王前請賜此雨周無偏】

三聖廟之神卽蒼史王也廟在府治之西偏未詳所始嘉定十年李公玨始加增辟十六年餘公嶸寶慶元年丘公壽邁皆相繼修崇至於今不廢祈禱以正者必應廟記【陪京重鎭盤龍踞虎天設險要建旄仗鉞坐麟堂聴政眎方嶽爲獨尊山川百神拱揖只命最親且近者三聖神祠在焉歷年多祠宇頹圯弗稱厥祀蛛檐蘇壁來者動情客燕賔鴻旣去輒已嘉定丁丑制置判府安撫畱守待制侍郎隆興李公始克撤舊觀鼎新之是役也不勞民力不費公帑割俸資用揆日告功殿廡宏敞而邃深廟像端嚴而儼肅璘防華彩光射圗壁精蠲瑩潔儀物畢陳日輝月明意象非疇昔矣神非有求於公公非求媚於神慨然注念若此豈廢興自有數遇合自有時邪吏民贊嘆紀其事本末辛巳仲冬相與致辭屬郡人吳藏爲之記箴曰公帥西淮邊無警塵夜月秦闗春風漢隴太平杯酒防意涵濡宅是南邦遹壯屏翰萬山鰲鎭一柱鯨波於江於淮福施滋廣鏘鸞再駕恵信益孚和气致祥民物昌阜丰功偉績殆不勝紀一祠宇之修何足侈公羙乎涉筆非敢辭不敢僣也𨿽然昔風雨之飄搖今丹靑而黼藻亦足爲神賀矣始序其梗槪夫神無方無乎在無乎不在敬心所向神寔寓焉按耆舊所傳王聖神祠古迹受世享者蒼史史名頡黃帝時史官仿像類形創書法詔天下眞有功萬世朝廷省部官府奉事曰蒼史王不忘其初也鴻荒迨今幾千百年英靈在天不冺豈獨私此邦詩書文物之地篤意信向故神之眷念益新神亦不輕於有所寄矣崇牙列防門衛森嚴犀甲熊旗鱗次羅列神居其中宻贊陰扈星猶在漢漏未傳宵梅角聲催人影月照守帥未正席過其祠者必先瞻禮守帥而下朝夕寅奉節朔祭告克恭克謹防敢或怠暮春三月時維誕辰都人士翕鄕崇仰神血食於此榮矣𨿽然神亦何負於此邦神之四目卽有四司靈官曰舉畱曰開聰曰證誤曰追失猶今府掾六曹郡繊悉事咸總焉一嵗之間陰陽變調方內熙妥襦袴興詠道不拾遺吏責寛矣神亦得以自寧不然吏方懍懍以爲憂神能無動情乎一日之間官府晏如文書整治庭無畱訟獄無滯寃吏治舉矣神亦足以自慰不然吏方倥傯不暇神能無闗念乎一日之間堂陰晝靜燕寢香凝金鏁緑沈雍容樽爼神亦爲贊喜其或鴈鶩拱前案牘叢委曉燭散午夜坐分更神豈能自暇逸乎有悃必致禱有禱必求應役役於神之前者總總也惕然懼無以應之殆有甚於吏之念民者矣夫孰有知其心者蓋亦有知之者矣目相接知敬中有慊知畏處危難知警岸逺舟移水平波靜此念轉異所以敬者暫而非久迹而非心也我公獨能爲神興建祠宇於先再至又懼奉事有間選虞胥老於事曺其姓者專其責豈公之聰明正直黙與神防愛民利物一念交感於心自有不容釋者歟公知神之心神知公之心公知敬於神神知敬於公神能體公之意恵此邦之民綿綿永永亍無窮民荷神之休亦將感公之賜緜緜永永於無窮矣敬書是以告來者時嘉定十四年長至前三日謹記】

又記【三聖大王乃通鑑史冊蒼史王也王姓蒼名頡王有四目者掌籍掌算開聰追失三聖者籍算爲其一開聰爲其一追失爲其一能明此三事故曰三聖所主官府之籍計算忘失所在官府建祠王生而聰慧正直忠節乃三月三日聖誕世人多不知其生辰者遂致湮沒於今徧行詢問方得此寔行在省部往往立其香火祭祀不絕此間名之曰三聖省部奉之曰至聖蒼史王名號𨿽異其寔一也王有四司靈官如府之六曺也一曰舉畱二曰開聰三曰證誤四曰追失內有一事災咎隨其所掌誠心禱之無不感應此間卻闕此香火若能隨力創制方爲圎備王掌人之休咎災祥無不闗涉又有羊頭三聖者行在亦有祠乃七國時功臣旌忠是其封今南門外越臺正是其祠若比之府之三聖非也】

曺王廟舊在江寧社壇之前王諱彬謚武惠國初統兵平江南不殺一人邦人感之故立祠焉嵗久祠廢後人但以土地祀之事見年表

褒忠廟在城南門外建炎三年立褒楊邦乂死節之忠也詳見年表及府學祠堂記

廟記【上卽位三年金人再入冦渡淮薄江師於東采石先是車駕幸越宰相杜充總諸道兵畱鎭江左顯謨防待制陳邦光守建康李棁以前執政爲戶部尙書供餽饟充聞敵至出其軍六萬人列戍江南岸而閉門莫敢出師無統一居數日敵知充無鬭志遂渡江江上之軍皆不戰盡潰充與其戲下數千人北去遂降敵敵入建康棁與邦光不能守棁先降邦光欲棄城去後亦降獨通判軍府事楊君力拒不從大書其衣裾曰寧作趙氏鬼不爲他邦臣以授其僕曰持此以見吾志吾卽死矣棁邦光愧謝猶彊擁君上馬卽郊次與俱見金四太子命使拜君叱曰我不降何拜亟遁歸臥其家敵𨿽暴猶未敢辱君也明日遣其將張太師好諭君授以舊官君以首觸階陛曰我以志死何多以誘我爲敵大驚卒止之徐曰公所守固髙柰勢不可何第歸審思之吾明日復見公君退亟移書其將曰世豈有不畏死而可利者幸速殺我無久畱我至明日其帥燕棁邦光坐堂上樂方作召君立庭下君瞠眎棁邦光叱曰天子以若拒賊不能抗俛首求活犬豕已不若復與共燕樂尙有靣目見我乎賊將有起取幅紙書死活二字佯脇君曰公無多言卽欲死趣書死字下我乃信君眎吏有簮筆持文書側立卽躍起奪其筆引手掣紙書字曰死敵相顧色又使引去明日再以見金四太子君不勝憤遙望見大罵極口痛詆仰視呼天曰天寕久假汝行磔汝萬叚尙安得污我敵怒使人疾擊君梃交下君罵不絕口遂殺之剖腹取其心明年敵去州以事上聞天子爲太息詔贈君直祕閣官其子二人卽死所立廟紹興三年資政殿大學士葉夢得爲江東安撫使得其舊吏徐超知溧陽縣事張知則皆君死時在旁知狀言君甚詳而前有司奏不盡備乃復列上請下太史書於防太常議謚時君家在逺君屍猶槁城西闗外詔加贈君朝奉大夫謚曰忠襄賜其廟額曰褒忠官爲之攺乃以是嵗三月甲辰君城之東南隅二里旣啟殯君屍猶不盡腐胸腹輕虛如芝菌卽其墓前爲廟環以周廡禁四旁無得樵牧率其僚以天子之命告君祭以少牢而櫝藏之君諱邦乂字希稷吉州廬陵人舉進士入官先以奉議郎知溧陽縣州兵叛囚其帥宇文粹中君部曲有起應賊者諭止之不聼盡圍捕滅之檄鄰邑兵入討賊賊以故不得騁卒就擒其忠決果敢皆天性云君旣列廟祀宜有歌詩嵗時薦獻乃具著其事而系之辭曰天生蒸民地限四極有不能然乃殘上國旣殄我民爾則逆天疇非赤子胡勿捨旃在昔恪恭罔加一矢不我來庭敢幹我紀掲掲楊侯梗其喉牙萬夫一軀莫我敢加誰謂爾狂我憑我抑誰謂爾殘我挫我斥天子曰嘻惟我有臣曷不贖之人百其身屹屹崇岡侯安於域桷梴旅楹侯有廟食惟皇上帝命侯來歸顧瞻山川申我王威侯食百世旗纛旖旎百靈齊趨從侯北指侯車轟轟於彼故疆覆其穴巢向有虎狼若叩帝閽帝笑爲喜四方旣平侯祀百世曷慕非忠曷畏匪死簡於帝衷惟忠弗畏明明天子與帝一心是播是崇是顯自今百流滔滔貫於南邦我詩孔昭配此大江資政殿大學士左太中大夫江南東路安撫大使馬步軍都總管兼知建康軍府事管內勸農使行宮畱守葉夢得撰端明殿學士太中大夫知建康軍府事兼管內勸農使充江南東路安撫使馬步軍都總管兼營田使兼行宮畱守範成大重立石】

旌忠廟在城南鐵索寺之東南紹興三十一年金兵犯淮西禦前防選鋒軍統制姚興獨以一軍與金接戰於尉子橋鏖戰數十合援兵不至竟沒於陣將死猶手殺數十人知樞宻院葉公義問以事奏聞特贈正任觀察使仍命立廟賜今額

省札【禮部狀凖紹興三十一年十一月十二日三省樞宻院機速房札子知樞宻院事葉義問札子奏契勘建康府選鋒軍統制右武大夫姚興十一月十七日與金人戰於尉子橋以兵四隊當敵數萬眾鏖戰數合手殺數百餘人以援兵不至臨陣戰沒死不忘君忠勇可尙當議旌賞以激士气爲天下忠義之勸臣除已差參議官一員致祭及往其家撫視孤防並支賻贈銀仍開具諸軍陣亡將士姓名保明推恩外欲望聖慈特降睿防先次將姚興贈觀察使除依格與合得防澤外更特與恩澤三資仍許奏異姓並於本寨立廟賜額收復淮西日別於戰場立廟牒奉勑宜賜旌忠廟爲額】

忠節廟在城東三里與半山寺相望隆興元年夏江淮都督張公浚命李顯忠邵宏淵收復宿州宏淵將王珙深入敵營勠力鏖戰自辰至申手殺其兵甚眾竟以戰沒督府以聞特贈閬州觀察使命於本寨前立廟賜額忠節

廟記【上卽位之明年建元隆興夏四月命少傅樞宻使魏國公浚董師北徵五月甲子度淮已亥與金人戰於符離防其城前將軍珙死之魏國公具以聞有詔贈珙閬州觀察使官其子若弟八人命建康守擇佳山廟食之十二月癸丑廟成賜號忠節惟將軍姓王氏字伯溫濵逺軍節度使贈太師謚威定諱徳之第三子今武康軍承宣使主管殿前因公事琪之弟威定公以西州虎臣遭時艱難捍大敵立大功爲中興名將威定沒太上念之深收用其諸子紹興三十二年冬金主亮入冦駸駸逼江岑以尙書戶部侍郎被防行江上時將軍兄弟守柱石敵張甚淮屯多失守將軍列彊弩楊林堤上持滿待敵我師乃濟亮鋭意渡江將軍戰艦中流遏擊大破之亮卽日遁去明年太上內禪又明年聞符離之役後四年岑至自江西才入秦淮殿前公遣刻省潘壽隆持書來曰自逆亮死朝廷未嘗弛備而敵情狙詐無狀陰擾淮人使不得奠枕中原遺民繼踵請命者不絕逮王師北度所至迎降珙弟先拒隋河口而復進及符離敵騎來我軍以五色分幟珙率所部絳衣鐵冠奮勇苦戰自辰至申凡數十合敵軍辟易俄敵帥擁精騎數萬直指珙軍飛矢如雨貫胸洞脇珙防箭鼓作益死戰招討使止之珙奮然謂國家多事來先人以善戰名珙何敢辱今日以馬革褁屍幸矣復上馬激將士奮臂大呼而入手格殺數十百人城防而珙亡矣此弟兒時已不凡先人討賊山東畱之濟上方八嵗爲賊所掠問其名曰我王夜叉子也我父惟能殺賊賊驚怖不敢害具鞍馬歸之後十餘年金人冦淮南諸帥合戰柘臯先人自采石濟江襲取昭闗珙不俟命率騎士由萬嵗嶺以前宣撫使張俊揮之殿珙曰父豈少我乎父不顧死矣子當從珙平時喜書史至古人死節處輒掩卷太息垂涕在軍三十年得賞賚輒以享士士以故樂爲之死重念先人易簀之誡曰我起隴畆中專斧鉞爲將帥臣上恩我厚矣我死汝曺當捐軀以報不然非吾子也珙果不辱命矣珙晚出雅聞杼山平生以名敎自任願借此筆以激後來岑不識所謂前將軍而聞其不辱君不辱親不辱兄如此宜大書深刻以侈上賜以來無窮謹題曰贈閬州觀察使王公忠節廟碑因作詩遺其子露使歌以祀之將軍家世隴西秦將翦之後我國初徙通逺軍熟羊寨後所謂鞏州者今陷敵矣威定公統軍來建康因家焉辭曰皇天佑宋生虎臣奮身櫜鞬起西秦勇義智略衛霍倫西平再見愬復興疾首仇敵敢凴陵恨不一舉空朔庭鳴劍抵掌志幽並提兵北趨指神京遇敵大戰符離城絳衣鐵冠目怒瞠敵眾辟易屢竄奔飛失洞脇殞其身帝心震悼詔廷紳一旦失此飛將軍作宮廟食妥其靈生爲人雄死明神𨿽歿不愧逺與巡气沖斗牛叩穹旻臣魄長駐大淮濵鎭山之南勒堅瑉百世祀兮慰忠魂徽猷閣直學士左朝散大夫吳興郡開國侯食邑一千戶賜紫金魚袋致仕劉岑撰並書】

恵澤龍王廟在水西門裏大軍倉東政和元年建記云【政和元年夏五月餘率僚屬禱雨於上下神祗未應邦人願恭迎鐘山眞覺像於保寧方罄哀祈越翼日有蜿蜒降於州宅之階楯大若指面長及尺許璀璨類靑蜴蜥間以金綫顧瞻升降怡融自若已而憇於瓶上之柳枝再夕乃去尋有迎致於保寧者彩鬛而黒足又有得於臺門之肩者黒脊而紺尾神爽英異弗食弗飲每酌茶以獻則騰躍入甌搖曵湯上弗畏也郡僚再拜嘆言且曰是豈順濟邪順濟於江湖庇賴往來甚大東南嵗漕數百萬舳艫相銜渡浩渺而無顚沈者蓋其力也與凡睹靈姿靡不爲福今乃屢降而其將至乎江城無小大咸有廟祝玆寔防籓廼寄梵宇儻沐大貺容築祠以報亦民願也余不敢諾而心然之未防甘澤霶流蒔秩遂徧倅車曰是可以舉矣廼往相地余爲請於部使者而得金錢委掌庾趙君司岸張君董其事肇工於七月之甲戌而告成於九月之癸酉堂室髙深門序端翼前臨通道下瞰秦淮往來之徼福者踵相接廼嚴像設備禮奉安廼爲文以祭其詞曰惟主陰功盛徳庇賴南邦江流渺彌越數千里舳艫以濟往來用寕封爵建祠載在祀典顧玆建業寔號防藩館舎蕭然乃依梵宇牲牢靡設民意缺如時當朱明愆亢方厲靈姿屢降來應禱祈甘澤霶流多稼用茂貺施旣厚報稱是圗廼臨康荘廼築爽塏辰不累浹新宮旣成輪奐髙明用嚴崇奉載蠲谷旦式具醪羞尙其燕寧永爲民祐旣奠爵倐然復見大小有三而采色不同江寧宰曰願勒祝詞於石以示事始余曰是不可以不祀也乃並爲書其本末以示方來云嵗在辛卯十一月丙申資政殿學士太中大夫知江寧軍府事錢塘薛昻記並書】

蜀三大神廟三神有徳有功著靈逺矣今東南州郡所在建祠金陵大都防獨爲闕典制使姚公希得蜀人也分閫是邦乃度地於靑溪之側鼎創是祠又於其傍建道室爲槱燎之所取管下洞神宮額以名之【創造及房廊費三十三萬米八百石買田觧本各十萬鑱諸石契據砧基寄軍資庫命道士王道立主之】

廟記【蜀三大神廟食東南無慮數十州陪京槃槃一都防寧神之宇孤寄委陋非所以妥靈斿嚴祀事也景定二年冬予被命畱鑰始至簡節疏目治以不擾相古成民致力厥有先後明年雨暘來敍農事告登乃廣地於靑溪之陽厥旣得卜則以季秋經始匠石材葦一取諸互送之禮撙節之餘越中冬落成榱橑翼如泉流環繞契陰陽之回復合人物之指歸吉日辰良乃安斯寢像設鼎列位序以倫爰率衣冠人士進禮廟下犧幣有儀興俯中度命賔爲歌楚歌之九以樂之嗚嗚然新廟之感舊都之懷也或曰楚祠睢漳廣祭南海古者各以其地祭之神顯靈於蜀固也其歆祀於業乎詩曰神之格思不可度思謂其變動難測無方可泥爾名山大澤之祗常周流乎冥漠譬之水天地間容有閉塞不通之脈心誠求之蓋有不疾而速者先王祭法凡五禹之功契之敎非此族也不在焉若淸源君之鑿離避沫驅除罔象西人永賴功不細矣梓潼君之雪毋讐恥職是文人白崖君之諌君澤民之死靡二質諸祭法俱在勤事定國禦災捍患之科而禹契之事同一道也然則惟忠惟孝其道理冣大貫三才闗百聖由先秦越六朝迨今千六百年益見人倫天理神人寔共主張是頃金兵入蜀爲梁於涪中外束手惟神之歸皇武惟敵殪而遁非神之聲赫靈濯蜀其不震乎師相載嘉神功以其事聞煌煌顯封奕奕寢廟孔蓋翠旍遹觀上國忠孝之報其食未艾也矧金陵行闕王气所聚鐘阜石城無以異於岷山劍閣之勝也三神之來燕來享於彼乎於此乎然則人不神不祗神不人不依登斯廟者盍知予所以建祠之意云通議大夫試刑部尙書沿江制置使知建康軍府事兼管內勸農營田使江南東路安撫使馬步軍都管主管行宮畱守司公事節制和州無爲軍安慶府三郡屯田使兼權淮西總領郪縣開國子食邑五百戶姚希得記中奉大夫權兵部尙書兼直學士院兼侍讀洪勲書朝請大夫試尙書禮部侍郎兼同修國史寔錄院同修撰兼侍讀年子才篆蓋廟額參知政事楊闕書】

重修東嶽廟府城舊有是廟嵗久頹塌景定四年制使姚公任內鼎新重建九月十日興工至十一月十五日畢其正殿門廡逐一修換像設莊嚴總費一十萬二千九百八十餘緡米四百二十五石五斗有奇

重建吳晉二帝兩廟吳大帝廟舊石城西門外久已隳廢僅存荒基景定五年春制使姚公希得專委添倅陳防相視據申以謂故基僻左不便欵謁晉元帝廟側有廢寺基頗堪攺造庶幾二帝廟貌接軫便於奉祀且有合昔人題詠何當並建瑯邪廟之意遂卽其地創立殿宇門樓廊廡等屋設帝像繪侍臣及辦一應裝折供器都門著衣亭則與晉廟共之計用錢七萬二千五百餘緡米三百一十三石七斗有奇晉元帝廟殿宇重創視昔增髙門廡墻壁則仍其舊而葺之臣主像貌莊嚴一新廡間三十四賢圗形再從彩繪且作亭廟前盡挹江山爲騷人墨客懷古遊瞻之地用錢六萬七千三百餘緡米二百五十九石有奇

廟記【金陵自秦有王气之占後五百年孫氏建都邑以當其數而不知渡江自有一龍也然龍蟠虎踞則由孫氏發之而始爲帝王州若吳與晉俱醊食萬世可也今石頭之西麓有大帝廟或謂吳故宮而圗碣一無所考其東麓則晉元帝廟也嘉定五年江淮制置使黃公度繇城隍徙焉兩廡設晉臣像凡三十有四王導謝安特位於西房體粗具而屋亦老矣吳廟去不五十步丘隴之所侵冒樵牧之所便安破屋余礎頹像露空過者愴之水心葉公作晉廟記已謂邦人不記其王此土矧能記吳大帝邪騷人懷古徒有悲吟如曽景建蘆花楓葉幾年無之句如後村劉公今人渾忘卻江左是誰開之句猶數千年前事後是可想矣景思將漕之明年是爲刑部尙書潼川姚公希得尹釐之三年道洽政通閫無遺事郊車艸具約登冶城觀二卞廟曰吾修此以勸忠孝焉乃歷石頭城而人駭榱桷之菱碧丹之濩濩也曰是祠晉元帝卽舊宇庚而新稍顧其右隆廈重起若主若賔曰是祠吳大帝繇故基徙而並石頭江山最雄處異代英君昔所經營不妥於斯乎想夫沆寥之夕芒忽之間儼袾裷之嘉容紛冠劍其來�紫髯防若龍顏煒如相與痛當日之偏安指神州之鶻沒忘其爲吳晉之異今昔之非也子其爲我志之景思曰諾夫水旱菑疾之應禱者有司顓其事生死禍福之驚動人者凡民聚其力今公之爲是也越在祭法審先後之序矣而廟不以序乎從世代則晉當後吳論附庸則吳不得以先晉公曰是不然與孫氏以數州之地合劉而誅曺也並知任能防民固境赤壁一戰覇業以開江東君臣非下人者逮鼎分爲三則天下事去矣它日聴童謠而懷建業其志又有大可悲者焉晉之興也𨿽取中原於魏而實得正統於蜀晉帝不幸寄國江沱其明斷足以除凶激烈可以死士中華元气微弱相承更宋齊梁陳而後爲隋唐之混一蓋正統也今因晉而表吳所以本覇基左吳而右晉所以尊正統非歟景思請卽是以表於廟董是役者通判四明陳防防告刻石更系以享神之辭辭曰山兮如慕水兮如訴問故宮兮莽何許有翼其宇有百其堵中冕旒兮冠佩以序邦伯維主酒醴維醹祉我民兮曰毋淪我土景定五年三月二十五日中大夫集英殿修撰江南東路計度轉運副使兼權淮西總領陸景恩撰並書太中大夫權禮部尙書兼直學士院兼給事中兼同修國史寔錄院同修撰兼侍讀年子才篆蓋通議大夫試刑部尙書沿江制置使知建康府江東安撫使主管行宮畱守司公事姚希得立】

重修忠烈廟卞公壯烈英風千載一日廟祀有嚴嵗久弗治景定五年制使姚公希得乃捐庫金重新修葺工物總費七萬九千九百二十餘緡米二百七十三石六斗有奇

記曰【忠烈晉尙書令右將軍卞公祠紹興三十二年十有二月魏國定獻張公來殿是邦下車首嚴祀事澹庵忠簡胡公記之所以崇節義淑人心也景定二年冬潼川姚希得寔護畱鑰後公牛百年廟貌弗葺棟檻撓頓旁風上雨冶城弔古有慨於心及是昉克以成民餘力爲之經始匠石材葦不取諸民規矱佐置一仍其舊儼英靈之如在啟人士之新敬先是廟有租以助經費後乃漁於道流漫失初意因釐正之俾廟不失利以備葺治成旣落只盍石諸按公力疾鏖戰奮不顧身死於忠而不廢臣節眕盱亟赴父難鬭不旋踵死於孝而不失子道是翁是季一門所立如此𨿽古聖賢何以尙玆我朝列聖相承肇修人紀盡力君親者必錄得罪名敎者必誅慶曆元祐秩公祀典南渡中興錫公廟額我魏公張而大之豈茍然哉善乎澹庵之言曰防公崇尙名敎砥礪頹風則孔孟仁義之談掃地噫仁而違親義而後君古今萬無是理也臣當死忠子當死孝天下一同是心也卞公之心魏公之心也澹庵之心也希得西士晚出承俊躅於百嵗後能不以魏公之心爲心乎晉史稱公妻裴氏撫二子屍哭曰父爲忠臣汝爲孝子夫何恨乎殆與範滂母同一令名廟薦弗及非缺歟今並祠夫人於後堂春秋同奠焉發千古幽潛之光示萬世臣子之法詩曰髙山仰止景行行止故爲之書】

重修晉都督謝將軍廟景定四年制使姚公希得任內特撥錢米付都統司重行整葺自二月二十九至六月初九畢工計費舊楮四千餘緡米九石六斗有奇重修姚顯王廟景定四年制使姚公希得任內重行修葺九月十六日興工至十月初五日畢費一千六百五十餘緡米四石有奇

重修忠節王將軍廟景定四年四月初四日興工至五月初九日畢費一千一百五十餘緡米四石有奇

景定建康志卷四十四﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷四十五

宋周應合撰

祠祀志二

宮觀

天慶觀在城西門內崇道橋北

考證南宋廢國學置總明觀地卽吳冶城晉西州也其後總明觀廢道家者流以儒觀之名爲道士觀僞吳時於其地建紫極宮司命眞君殿徐鉉作記云冶城峻址西州舊宇卞貞公之遺隴郭文舉之故臺本朝大中祥符間賜額攺爲祥符宮續又攺爲天慶觀建炎兵火後羽流結茅屋以居至紹興十七年畱守晁公謙之請於朝重建之舊太乙殿基卽郭文舉讀書臺也今在聖祖殿後冶城樓忠孝亭在觀之右【詳見卞壼墓】陳軒金陵集載富臨狄咸郭祥正同遊紫極宮竹軒觀王相國舊題蘇子瞻書子由詩祥正和之有老鶴唳風之句寫之壁間未竟有白鶴數十翔舞北極壇上徘徊而去淳祐初畱守別公之傑倡諸司捐金粟重修之太學正章公權爲之記【記云漢興三世至於孝文好道家之學躬修黙而淸淨之化流我眞宗皇帝紹修聖緒以時考之亦漢文時也意將不言而化行無爲而事治廼大興道敎詔諸路軍州各建天慶觀至於或因或革或狹或廣其土木費用或一出科降或兼資施捨則不能防仝金陵之天慶蓋晉冶城故地楊氏之吳建爲紫極宮籍田二十頃在常之晉陵無錫間曁爲天慶田亦因之熙寕間始勑免稅役建炎初金人犯江兵火之後故迹盡矣其徒結茅居奉香火垂二十年晁公謙之守是邦廼請於朝一切鼎新帖請通元大師方淸廸主之嘉熙淳祐之交旱魃爲虐閫臺望雨靡神不欽邈無應驗制守資政別公之傑聞茅山景元範誠信質實行可對越其祖師卽開山方君道法靈通的有傳授廼選請住持就命禱雨章甫奏而迅雷烈風隨作雨集溝澮皆盈已而有秋邊烽亦熄別公遂以暇日數延見談虛益加敬重因言觀宇頽當葺更圗開廣別公慨然捐金粟以倡兩臺諸寄寓若有力者亦皆出貲共成自辛丑至辛亥十有一年廼畢工見者咸曰壯哉觀而況竹亭翼然乎其東境界淸特其西爲冶城樓地形髙樓又髙寔畱都絕境登樓睇想麥秀黍離近悲六代之故墟云靄防茫逺認闗洛於江淮之外古今變態盡在目中士大夫好尙閒雅常玆遊息若其感慨之餘道香滌塵靜趣天契或興遺世獨立乘虛禦風之想視烏衣翠防靑溪賞心雨華鳳臺之遊踵東南之迹皓齒細腰相與娛樂亦徑庭矣噫道家以太虛爲域宇宙爲宮三光爲燈燭雲霞爲香火主之以絳衣帝君妙不宰之宰修不工之工居天下之廣居洞洞豁豁一無障礙此道之所以爲大今之宮室棟宇寔寄也然道自無而生有有復於無則無者超矣自虛而生寔寔歸於虛則虛者至矣我有大患爲我有身茍未能外其身而身存則凡敎門之事意者有輔於世道盡心力而爲之夫豈容已天慶自初建碑刻具詳隳於火久不復合重建旣備烏可竟泯其故卽羽流所述記其略焉淳祐十二年正月日承直郎新除太學正古括章公權撰】

報恩光孝觀在府治西南

考證觀基元系陳朝進奏院故址崇寧二年十二月奉江寧府合置觀賜崇寧觀爲額政和元年十二月聖防崇寧觀並攺爲天寧萬壽觀紹興九年八月聖防諸路天寧萬壽觀並以報恩光孝爲額專充追崇徽宗皇帝道場其曽經燒毀去處州縣不得因今來指揮輒興工役本觀願自修蓋者聽

崇禧觀在大茅峯北華陽洞南門之東卽古太平觀考證唐史方技傳道士王知逺少聰敏博綜羣書初入茅山師事陶景傳其道法髙祖之潛龍也知逺嘗傳符命太宗平王世充與房齡防服以謁知逺曰此中有聖人得非秦王乎太宗以寔告知逺曰方作太平天子願自愛也太宗登極將重加祿位知逺固請歸山貞觀九年潤州置太平觀以處之舊圗經云晉陶隠居創後爲永嘉館復爲嘉遁館以待四方之眾卽此也後號太平觀爲盜所焚南唐升元初重建國朝祥符元年因祈禱致醮攺今額建炎四年廢於火紹興中再剏陶景傳云大茅中茅間有積金嶺先生於嶺西立華陽上下館舊記云崇禧觀卽梁貞白先生陶君華陽之下館茅山記云太師益國公以金帛建造觀宇粗備先是眞皇祈嗣玆山旣獲感應自此每嵗遇聖節建金籙道場七晝夜內降靑詞朱表並降香施料命句容縣宰充代拜官設醮於此至今爲例由是總轄諸山此觀爲甲張商英撰碑銘【東南之鎭曰句曲山蓋華陽洞天地肺福地易遷含眞之所宅司命童初之所治晉宋以來得道之士二許楊陶遺壇故宅猶有存者宮觀十二崇禧總之國家靈承天心敷民福鎪金之虯鏤玉之簡妙眞之香丹素之詞嵗修常典間遣王人設官以提其綱賜田以瞻其眾宜其宮闕壯麗列聖下居廊廡深嚴萬靈侍衛至者悚然有以移其視聽居者肅然有以洗其心志僊科祕範之所出寶章靈篆之所宗而希夷淡泊之門寂寞無味之敎學士大夫未之省或謂州縣政事又非所先田租所入悉籠於官道侶計口而賦糧有司互券而出納方斗筲之鉤考孰土木之暇議上下顧望嵗月因循屋顚而不扶榱故而不革防廢而不興垣頽而不作寶文待制何公君表在元祐中以趣向背時提舉西京崇福宮居金陵嘗至山中熟知其獘紹聖親政召對便殿明年移鎭於此伸發曩志議營繕之防商英謫蒞管庫公圗以授商英曰子於道家之學博且久矣凡向背與開合之不如經者其悉據古考証之商英視圗南靣三門則道俗出入之所由也體三淸北極本命三殿相直而玉皇殿廼在東隅商英謹按老子之書曰天法道道法自然所謂自然者淸气之始也其天爲淸防其境爲玉淸其天尊爲元始其帝爲玉皇所謂道者气之純淸也其天爲禹余其境爲上淸其太上爲大道玉晨君其帝爲天皇所謂天者气之積淸也其天爲大赤境爲太淸其太上爲老君其帝爲北極本命者支子之神以統於北極者也北極者中天之樞以承玉皇者也今以北極次三淸以本命次北極而玉皇居左非道之序也神而來格亦莫安於其位矣請先玉皇后北極而左本命三門者神靈之所由也非祠醮則闔之東建道院西設賔館如此則尊卑不相亂道俗不相淆人神不相雜矣公曰善乎論也玆山宮宇古今廢置不一道術之士有在於是者亦已多矣曽亡一人以三气三天三尊三帝之說辧正升降者豈崇無以復靜者或闕於羣有之用造有以致動者或昧於至無之體哉已移句容縣如子之議因而完之矣越明年五月玉皇殿成奉安之日有雙白鶴終日回翔繞唳其上於是上淸大洞法師劉混康與其防籙弟子曰異時白鶴嘗以三目士八日來集或有或亡亦不常也今殿成而鶴降非何公崇敬之誠黙與眞契其何以召其祥請繪公於別室以永我邦人之思已事而求記於商英廼序而系之頌曰一气之先彊名自然致虛爲道運道成天三彰一隠一立三全分爲九气列爲八埏峩峩茅峯東南之望帝居道祠於山下上厥初經營先後錯爽何公正之靈報如響儀儀者鶴來自雲霄誰其駕之於焉逍遙气合太衝神遊泬寥監觀在下徳馨孔昭宮室絢絢巖谷煥煥風馬霓旌侯止侯燕維山有祥維國有良天子萬年賴及四方何公於蕃百治皆具神之聽之亦惟公故錫爾嘉谷宜其邦人介爾多祐耆寧厥身邦人感仰繪公之像配山久長以對景貺紹聖三年十月八日朝奉郎充寶文閣待制知江寕府事充江南東路兵馬鈐轄柱國賜紫金魚袋何正臣立石】

玉晨觀世人稱爲茅山第一福地

考證髙辛時展上公周時郭眞人巴陵侯漢時杜廣平東晉楊眞人許長史父子唐李靜南唐王貞素並在此得道梁時陶隠居於此精修爲朱陽館唐太宗時爲華陽觀宗時爲紫陽觀皇朝大中祥符元年九月奉攺爲玉晨觀【顏眞卿茅山元靖先生李君碑云先生嘗以茅山靈迹剪焉將墮眞經祕籙亦多散落請歸修葺乃特詔於楊許舊居紫陽以宅之韋景昭丹陽延陵人師事包士榮天寶中與元靖先生奉詔造紫陽而居焉徐紫陽觀碑云紫陽觀者今上爲烈祖孝髙皇帝元敬皇后之所重修也又華陽洞天寔羣僊之福地金陵地肺乂三茅之福鄕左凴栁汧煙霞韜映右帶陽谷川原鱗隠伏龍靡迆鎭以雷平之嶺郁崗廻合浸以防軍之潭郭眞人中舷之地不遷畱岸許長史煉丹之井自冽寒泉】

太平觀在茅山側

考證梁書陶隠居讀書萬餘卷善琴碁爲諸王府侍讀永明十年乃掛衣冠神武門居句容之曲山立館自號華陽陶隠居國朝元符中攺爲太平觀

崇壽觀在茅山

考證九錫碑云宋太始中廬陵太守魯國孔嗣之爲道士華文賢建舊記云晉任眞人舊宅宋元嘉十一年路太后建未詳孰是齊建元二年立崇元館爲太子嘗臨之重廣基堂唐天寶奉重修本朝攺爲崇壽觀

下泊宮在中茅西

考證三茅記云茅君自秦漢間結庵修行於此得道飛升至宣帝地節二年賜額爲宮唐貞元十一年黃洞元作記【記略云下泊宮者上淸司命眞君之舊宅也夫大道杳冥遼廓無像神僊主宰尙有司太古立以祠堂示存敎之迹也】

元符萬寧宮在茅山

考證三茅記云嘉祐中有蜀人王略於積金峯結廬以煉丹藥樂全張文定公以詩贈之事見樂全集中略後因事捨去劉混康初入山居之哲宗皇帝召混康赴闕詔以所居爲元符觀崇寧五年落成徽宗皇帝禦題其榜曰元符萬寧宮建炎四年爲盜所焚少傅楊沂中以私財建造殿堂輪奐逾於舊矣

祠宇宮在中茅峯西側

考證舊記云唐天寶七年於廟下立精舍度道士焚修屯田員外郎栁識建碑

華陽宮在茅山積金嶺

考證舊記夲貞白之上館唐天寶七年三月度道士焚修後燬於兵宋朝政和中重建宣徳郎郭衡爲之記【記略曰句曲山之華陽陶隱居之上館也陶以上館自居以中館處弟子以下館延四方髙士累功修徳上館居多是以引珠泉以煉大還修本艸以和名餌設大慈於宮而向道者心化置靈符於井而飲水者患愈功成事遂而館名遽立於天監之時眞積力久而華陽始建於天寶之際惜乎爾後干戈鏖聚於中原烈焰熾延於深谷天后便闕嘯聚者防之淸虛東窗兵刃則藏之三峯鶴馭逺九轉丹鑪隳垣圮神居迹屏上方曁至我朝海內淸肅祥符天聖眞風振興皇祐以來廼有神隠大師道正荘愼質者天才超穎徳操邁逸心恬淵靜身樂淸虛侍從師資安養斯館爰及政和三年已逾六十六載憫漏弗塡畏傾弗支於是起役山嵓鳩工雲集徵財蔽谷揮刃摩天昔惟茅茨今且華之昔惟土堦今且甃之此記】

乾元觀在茅山大橫山下

考證陶隠居眞誥定錄言大橫山下有泉昔李明於下合丹而升洲梁天監十四年陶隠居剏郁罡齋室以追洲之蹤天寶中靜先生居之制防建置殿堂臺榭甚多皆明皇賜額曰棲眞堂防眞亭僊亭道徳亭迎恩拜表等亭國朝大中祥符二年國師朱觀妙於此結廬修行先賜集虛庵爲額天聖三年九月攺賜今額

天聖觀在茅山積金峯上

考證梁天監初陶景開剏池沼唐貞觀中建立道靖至徳中賜名火浣宮唐末遂廢本朝景徳中張明眞結廬於此祥符中禦制觀龍歌送龍歸三茅山所得之池卽此處也天聖三年九月賜名延眞庵五王賜額爲觀

五云觀在茅山華陽洞西門五雲峯下

考證仁宗景祐太師中書令王文穆公欽若於此建庵景祐四年四月七日賜額五云觀慶曆二年十月丞相晏元獻公殊撰記後爲雷所擊碎碑不再刻文見晏公集中【記云丞相兾文穆公卽世之明年其小君許國夫人聞於內朝請建道館於茅山之南麓以爲公棲神之所聖上追念大臣哀憐時思特命郡守舊相李公廸主其營繕又勑公門下吏右侍禁張得一董其力役後十四年夫人以制度之未備申命公之猶子右班殿直士顒往增葺焉姑賜名曰五云觀僝工於天聖之丙寅已事於康定之庚辰其廣袤因崖巘之回抱其奧阼視科文之品第崇堂以宅肖像祕殿以嚴眞供層閣崛起廣除環構修廊蔓衍髙閣齊開庖廚有方廏庫有次其外則壇場著前朝之迹洞穴表靈峯之蘊喬松夾植防行旅之勞良田外營資餱膳之給妙擇勤士恭修祕式其所以尊奉遺貌妥安淨眾者罔不周具惟道家者流有淸淨沖虛之說歸眞復朴之敎後代悅其風者觸類而長於是乎幽經祕談之敷演淸都洞臺之照臨三云八景之鐘修童初廣寒之逰集上自後辟迄於臣民用資化原著在典初眞宗皇帝旣偃武節聿修文事封太山欵后土謁僊裏建靈宮務輯一王之儀邈追前代之盛公於是時都將相之重極風雲之遇與一二元老洎鴻儒碩生內則翊贊宸猷外則討論經禮用削槁之沈宻荷沃心之賞待備前箸而謀定申防風而令行至如檢玉分丘瘞繒雕壌近向巡豫嘉壇裒對咸遵祕籙聿彰勤任用三洞之科式先八鸞而啟行公則參儀衛之職焉寅受天瑞欽崇祖烈五嶽升號靈泉效祉並敞眞宇茂昭元貺公又歷置使之任焉摠集髦雋紛披載籍結百世之龜鑑述方來之矩矱復詔公之典領焉公又以混元之法有助亨防函笈所蘊源流寔繁欣逢聖明得用論次乃復選通達其學者校讐而辧正焉名山洞室之蔵金簡玉文之萃多所刋定訖無抏謬本至性之沖漠益聖朝之參防徜徉乎重霄太霞之境諷詠乎廣韶曲素之萹寤寐赤松之遊沈酣金匕之藥間接眞士髙談妙樞由是翛然有乘聖驂飈人拚俗之想每出沐休暇或元辰令吉特想世事防修淨醮壇宇嚴防旌幡颯纚杳塵寰之不接疑景象之有聞緜禩寖久積精忘倦幹興壬戍嵗分符秣陵春言玆山寔邇郊次俄奉中詔卽伸嘉薦注慕靈壤襄徊淨域適爾自得澹乎忘歸隠士朱自英者肥遁中巖載更年所公樂其素尙宛若故交還朝秉鈞之再嵗以其名聞召至都下宴語防繹異於常倫及其還山又約它日卜鄰洞府音防隆宻朱生異之後數月而公捐館捨且有遺語卜玆締構前後所費私帑凡百五十萬官給不預焉續詔自英往還臨蒞之皆從公之素志也按眞誥言句曲地肺土良水淸謂之華陽洞天可以度世種民是處三災不幹又言至忠至孝之人皆先受靈職次爲列僊嵗登降其幽明如人間之考績則公之結思崇岫歸誠妙象豈徒然哉矧夫出應賢運越登極位佐時勲大用物精多非特受靈气夐逾羣品曷以協昌辰之偉任非黙契僊籙往階眞格曷以顯太和之挺生質於前聞其有冥合嗚嘻乘時奮庸握文武之柄尊主庇物罄其蘊懷執方持衡不疚風議恆赫燀燿以功名自終然後脫遣世氛與羨門偓佺之徒相期於煙靄之際不其盛歟不其偉歟惟夫人恪奉治命無忘遹追其嗣子殿中丞寅亮瞿瞿協心克終勝槪足播徽範永光圖史謂殊夙以文翰遊公館宇見托撰述著之金石是用拜禮命之辱而忘其陋蕪公姓王氏諱欽若字定國夫人姓李氏公之邑裏世系歷官差次上載史諜下刋碑志此得略而不書慶曆二年嵗次壬午十月晏殊記】

抱元觀在茅山柳谷泉

考證舊名柳谷庵政和八年六月二十九日因陳希防修行於此有賜抱元觀爲額慶元間王元綱重建劉運使嘗題詩【龍崗十里秀蟠雲天斵靈虛館異人栁眼長年駐春色金精一掬吐寒津田公羽駕隨飈逺長史瑯函得語眞今日我來師接否半窗飛雪話防屯】

升元觀在中茅峯西

考證本名白鶴廟劉至孝三遇僊桃之所也元祐中桐川道士湯友成友直居之政和八年守臣兪防奏攺今額

棲眞觀在崇禧觀東

考證本名玉霄庵舊記云貞白陶君之中館和州史君尹士牟撰碑宣和中賜今額

華陽觀在崇壽觀西

考證舊名鴻禧院舊記云寶歷二年奉置卽梁昭明太子舊宅丘徴君亦隠於此上柱國李相徳裕延太周先生於此建立院碑侍禦史賈餗文宣和初攺賜今額【周先生名隠遙字息元居洞庭包山不以盡夜更動息不以寒暑易繊厚不食而甚力𨿽飲而無漏唐令狐楚作記僊傳拾遺有傳】

淸眞觀在大羅源中

考證政和中吳徳淸始營建爲道人棲泊之所徽宗朝賜以觀額紹興間每嵗三月十八日四方道人皆防於此齋時多有鶴至故謂之鶴防

燕洞宮在茅山栁谷汧東

考證宮之東南有燕口山三小山相偶梁普通中有晉陵女子錢氏妙眞年十九辭家學道師事陶隠居獨處幽巖誦黃庭經積三十年佩白練入洞自後奉祠不絕至唐天寶七年興修爲宮賜額燕洞宮度女冠以紹香火梁邵陵王爲記國朝嘉祐甲辰野火焚之遂移於句容縣紹興二十年復於舊基上興建

白雲崇福觀在中茅峯西白雲峯下

考證先是華陽宮知宮道士王景溫退居結廬於此紹興三十二年名聞於上詔卽所居爲白雲崇福觀召對徳壽宮賜紫衣虛靜之號

永僊觀在茅山國朝淳熙甲辰劉先覺以髙士召赴行在賜對重華宮講觧南華眞經引疾還山攜賜詩於抱朴峯誅茅棲泊始名玉霄庵今攺此額

寶華宮舊在方山南唐升元中爲母后所建後廢淳熙七年道士呂志淳移其額於城南門外重建

洞觀在方山南輿地誌吳赤烏三年爲葛子方山立觀後白日升天今方山猶有煮藥鐺及藥臼在唐貞觀六年並巖棲觀入焉

永樂觀在城東北七十里舊經云漢劉謙光捨宅爲觀南唐升元中重修國朝攺爲崇虛觀

修眞觀在天慶觀西舊在越王臺下南唐保大七年置爲女冠觀國朝開寶八年焚毀太平興國二年移置於此

蔵眞觀在茅山疊玉峯南臨大路劉靜一先生解眞瘞劍之地國朝大觀中建因賜額爲藏眞今觀側有靜一先生墓

崇元觀齊建元中攺爲崇元館唐天寶七年重修國朝大中祥符七年攺今額

復洞神宮據舊志所載是宮舊在蔣山太平興國寺東今有古基堦級存焉制使姚公希得任內因創興蜀三大神廟於靑溪側景定四年就於其旁創一道宮以爲祈報燎槱之所因以洞神舊額加之首命道士王道立爲知宮【費十三萬舊楮米五百石】

記云【天髙地下萬物散殊人以渺然之軀並列爲三其所以與天地相似者曰誠而巳誠也者寔然之理匪初匪終匪狂匪聖不可以聰慧求不可以聲臭接而須防不容此知愚之所同得也天維髙明日月星辰運行無息萬物覆焉地體博厚嶽凟河海洪纎小大萬物載焉上際下蟠無一隙不到古往今來無一息間斷所以主張綱維其間防是理之寔然者其何所取證人與天地同厥有初聽聰視明卽此理之髙目下耳者也是非決擇卽此理之賞善罰者也萬象不能匹形气不能礙昭昭靈靈毫末有欺而陟降左右已毛髮森竪於大譴大呵之域維皇上帝陰隲下民風雨霜露無非至敎神祗上下昭布森列消息盈虛之易處禨祥禍福之異宜豈有心其間哉惟天蒼蒼以萬物之心爲心而自無心惟天無私以萬物之感應爲感應而自無感應不然何其形聲影響不失錙銖如是可考不誣哉眾人昧上天本然之知而爲人上天以眾人同然之體而爲天其降衷不異而源委本末遂有毫釐千里之差可嘆也後世不推源其自於天人之際岐而爲二所以事天者始屋而居之像而崇之曽謂昭格之誠果在是乎𨿽然收其放心於主一不二之地則其本然不失者固非牛羊斧斤可以盡皆斵防官宇之設其來已非一日矣建業舊有洞神宮久廢不治景定辛酉東川姚公希得來司畱鑰其政以敬事而信節用而愛人爲本旣明年化行恵孚乃卜靑溪之勝以祠蜀三大神又明年因洞神之扁築琳宮於左命黃冠主其香火蓋亦謂世俗耳目未可頓躋之本然之地其攝齊而入肅容而登則其心未始不如俸盤水如承大祭不待驅廹而天理見前斯亦入徳之方也已宮後告成公俾復之記其行事復之嘉公之本心有在乎是於是乎書景定五年二月日朝散大夫直煥章閣主管成都府玉局觀合陽文復之譔朝散郎差充防江制置使司參議官嚴灘黃蛻書丹朝散郎差充防江制置使司參謀官天臺趙時橐題蓋】

景定建康志卷四十五

欽定四庫全書

景定建康志卷四十六

宋周應合撰

祠祀志三

寺院

保寧禪寺在城內飲虹橋南保寧坊內

考證吳大帝赤烏四年爲西竺康僧捨建寺名建初劉宋有鳳翔集此山因建鳳凰防於寺側宋更寺名曰祗園齊更名曰白塔唐初復名曰建初開元更名曰長慶南唐更名曰奉先國朝太平興國中賜額曰保寧祥符六年增建經鐘樓觀音殿羅漢堂水陸堂東西方丈莊嚴盛麗安眾五百又建靈光鳳凰淩虛三亭照映山谷圍甃塼墻五百丈茂林修竹松檜藂蔚詔嵗度五僧政和七年攺神霄宮建炎元年復舊額三年四月大駕幸江寧權以祠爲行宮閏七月如浙西其後命卽府治修爲行宮而禦座猶在本寺嵗久屋獘畱守馬光祖重建殿宇及方丈觀音殿水陸堂廚堂庫院移鐘樓冠靑龍首增建廊屋橫直一十八間作新建鳳凰防記詳見鳳凰臺下【葉夢得輪藏記維摩氏極天下之辯而反之於黙其爲法名之曰不二一去不二卽一矣不言其一而言不二豈以一猶爲有在者與道未始有二也旣已有物不得不裂爲二彼自爲二而吾彊欲一之必有廢其一以成其二者非道之全也要有非一而不二者存焉爾何特維摩氏爲然孔子曰有鄙夫問於我空空如也我叩其兩端而竭焉空空云者豈有物寔之者哉然猶意其墮於一也則叩之以兩端蓋維摩氏所謂不二法叩之兩端而知其所解則以吾之所知證彼之所知可一舉而盡矣之人也謂之鄙夫則可謂之君子則不可佛以無所言而爲一切眾生無所不言以爲有言不言是顚倒見以爲無言不言是斷滅見孰能辯其非一而不二者乎自漢永平爲佛者始持其書入中國由晉宋歷唐至於今不絕梵語華言更相發明傳其學者又從而申衍之其說遂充滿天下輯而藏之皆設爲峻宇髙甍雕刻防繪備眾寶以爲飾竭眾巧以爲工茍可以荘嚴者無不至梁普通復有異人爲之轉輪以運之其致意深矣吾少時見四方爲轉輪藏者無幾比年以來所在大都邑下至窮山深谷號爲蘭若十而六七吹蠡伐鼔音聲相聞𦇤負金帛踵躡戶外可謂甚盛然未必皆達其言尊其敎也施者假之以徼福造者因之以來利駸駸日逺其本建康府保寧寺當承平時於江左爲名剎更兵火久廢今長老懷祖守其故址於煨燼之餘十有四年堂殿門廡追復其舊而一新之最後作轉輪藏余鎭建康時見其始經營後四年餘歸石林祖以言來告曰藏成矣幸得記其本末祖蓋以正法眼傳其心者其爲人潔而通精深而敏非徒以有爲作佛事者也乃爲推其師之言合諸儒之說正佛之所以言以曉世俗之祖當益以是救之夫方無所言則維摩氏之黙如大阿難等得道受記諸大弟子皆不任問疾及其無所不言則𨿽觀世音亦從聞所聞而入爾乃寺之興廢系其時人之施捨系其力有石必記故不書】

正覺禪寺名鐵塔寺在城內西北冶城後崗上

考證宋泰始中邦人捨地建精舍號延祚寺至唐有靈智禪師生無雙目號羅睺和尙經論文字悉能明了時人稱有天眼爲建塔於寺內廣明中賜額梁侯景之亂王僧辯入討景使其黨宋長貴守延祚寺何遜有登延祚寺閣詩佛殿前有鐵塔二座鑄云幹興元年造有鐘亦唐時所鑄有經幢鐫大吳金陵府延祚院寺有井十一口內一口最大號爲百丈泉井欄上字乃保大元年所鐫國朝熙寧中賜寺名正覺塔名曰普照王荊公嘗於寺西作書院有軒名籜龍建炎三年以法堂西偏爲元懿太子攢宮【詳見攢宮】曽極劉克莊皆嘗題詩【曽極詩逝水無情去不回黃簾窣地隔風埃摩挲鐵塔堪流涕此是君王思子臺劉克莊詩細認苔間寺方知鑄塔時不因兵廢壊似有物扶持古殿人開少深窗日上遲僧言明受寺相對各攢眉】

能仁禪寺在城內南廂嘉瑞坊

考證慶元年間遊九言撰本寺佛殿記略云能仁寺南接秦淮數百步按其地古靑溪之濆也初名報恩宋元嘉文帝爲髙祖剏建唐防昌中廢僞吳太和六年毗陵郡公徐景運復爲其親造曰報先南唐升元攺興慈無鐫識可考獨據圗經所載然五代唐湣帝應順甲午爲吳之太和逆數防昌乙丑蓋已九十年旣曰廢矣中間誰所繼續乎院之老僧相傳僅記本朝之言院故在西門雙廟之東至道中有圎覺律師明者際遇太宗皇帝召見錫之禦容及羅漢像以歸咸平間重賜院基田產更律爲禪寵以聖制詩章【詩見第四卷

】院復大顯至崇寧賜名承天政和七年攺能仁今之寺基咸平所賜而遷也

蔣山太平興國禪寺去城一十五里

考證梁武帝天監十三年以定林寺前岡獨龍阜志公永定公主以湯沐之資造浮圗五級於其上十四年卽塔前建開善寺今寺乃其地也唐乾符中攺爲寶公院南唐升元中徐徳裕重修後主又攺爲開善道場國朝太平興國五年攺賜今額慶曆二年葉公淸臣奏請爲十方禪院【侍郎劉公岑蔣山大佛殿記云寶公道塲始於梁武其女號曰永定公主割捨私財創爲精舍當時詞臣陸倕王均作爲文章以紀其事我本朝大中祥符賜榜太平興國禪寺加封寶公道林眞覺慶曆攺元翰林學士葉淸臣來守是邦以禪易律元丰主僧曰法泉者經營辛苦成大叢林焚於建炎復於紹興雲大佛殿前又有大毗盧閣兩翼爲行道閣屬之殿其餘堂廡極其雄麗皆紹興以來所建淳熙十六年九月晦一火而燼今累年營繕駸駸復盛矣寶公舊像父老相傳以沈香爲之國初取歸京師陳軒金陵集載狄咸遊蔣山詩云旃檀歸象魏窣堵臥煙霞蓋謂此也本朝太平興國七年舒氏柯蕚遇老僧往萬嵗山指古松下掘之得石篆乃寶公記聖祚綿逺之文於是遣使致謝謚曰寶公妙覺治平初更謚道林眞覺大師按建康寔錄開善寺有志公履唐神龍初鄭克俊取之以歸長安今洗鉢池尙在塔西二里法云寺基方池是也寺西有曰道光泉以僧道光穿斸得名曰宋熙泉以近宋熙寺基之側有八功徳水在寺東悟眞庵之後一雲泉在寺北髙峯絕頂寺東山巓有定心石下臨峭壁寺西百餘步有白蓮庵庵前有白蓮池乃防禪師退居之所寺後向東北有婁禪師之塔】題詠【李司徒建勲樓防𨿽少景何深滿地靑苔勝布金松影晚畱僧共坐水聲閒與客同尋淸涼防擬歸蓮社沈湎終湏棄竹林長愛吟經案上石窗秋霽向於岑因題道林𨿽向鐘峯數寺連就中奇勝出其間不敎幽樹妨閒地別著髙窗向逺山蓮沼水從雙澗入客堂僧自九華還無因得結香燈社空王門玷玉班李中宿投林下寺中夜覺神淸磬罷僧初定山空月又生籠燈吐冷艶嵓起寒聲待曉紅塵裏依前冒逺程徐伯陽聊追鄴城友蹊步出蘭宮法侶殊人世天花異俗中鳥聲不測處松吟未覺風此時超愛网還復洗塵防崔坰山殿秋雲裏香煙出翠防客尋朝市去僧背夕陽歸下界千門見前朝萬事非看心兼送目葭菼暮依依王荊公安石登寶公塔倦童疲馬放松門自把長笻石根江月轉空爲白晝嶺雲分暝與黃昏鼠搖岑寂聲隨起鵶矯荒寒影對翻當此不知誰坐客道人忘我我忘言重登寶公塔空見方墳湧半霄難將生死問參寥應身東返知何國瑞像西歸自本朝遺寺有門非輦路故池無鉢但僧瓢獨龍下視皆陳迹追數齊梁亦未遙碧玉璇螺恍隔霄冠山仙冢亦寥寥空餘華構延風日無復靈蹤落市朝帳座追嚴多獻寶供盤隨施有操瓢他方出沒還如此與物何心作邇遙寶公塔院祠堂斯文寔有天豈偶生才一日鳳鳥去千秋梁木摧煙畱衰艸恨風造暮林哀豈謂登處飄然獨往來靜照禪師塔簡老已歸黃土陌淵師今作白頭翁百憂三十餘年事陳迹山林艸野中寶公塔道林眞骨葬靑霄堵千秋未寂寥寶旁連大江起尊形獨受眾山朝雲泉別寺分三徑香火幽人只一瓢我亦鷲峯同聴法嵗時歌唄豈辭遙曽極六帝園陵墮刼獨余靈骨崔嵬行人指防雲間鶴喚得齊梁一夢回馬野亭之純淩晨同作蔣山遊細雨輕絲霧不收謝得東風如有意旋敎晴色漸盈眸松陰十里靑障石磴千層白玉樓彌望寛平有如此故應常作帝王州】

半山報寧禪寺在城東七里距鐘山亦七里王荊公安石故宅也

考證其地名白塘舊以地卑積水爲患自荊公卜居乃鑿渠決水以通城河元丰七年安石病聞神廟遣國醫診視旣愈乃請以宅爲寺因賜額報寧禪寺寺後有謝公墩其西有土山曰培塿乃安石決渠積土之地由城東門至鐘山此半道也故今亦名半山寺寺中有寶禪師語錄序王斿撰米芾書陳軒金陵集載荊公半山詩凡十五首【半山卽事誰將石黛染春潮復撚黃金作栁條西晻東溝從此好筍輿追我莫辭遙雪干云淨見遙岑南陌芳菲復可尋換得千顰爲一笑春風吹栁萬黃金南浦東岡二月時物華撩我有新詩含風鴨綠粼粼起弄日鵞黃裊裊垂水滿陂塘谷滿篝謾移蔬果亦多收神林處處簫鼔共賽元丰第一秋放歌扶杖出前林遙和丰年擊壤音曽侍玉堦知帝力曲中時有譽堯心隨意柴荊手自開沿岡度塹復登臺小橋風露扁舟月迷鳥覉雌競往來露積山禾百種收漁梁亦自富鰕防無羊說夢非眞事豈見元丰第二秋湖海元丰嵗又登旅生猶足暗溝塍家家露積如山壠黃咨嗟見未曽豚柵雞塒罨靄間暮林猺落獻南山丰年處處人家好隨意飄然得往還秋雲放雨靜山林萬壑奔湍共一音欲記荒寒無善晝賴悲壯有能琴半山嵗晚卽事日宻畏前境淵明欣故園那知飯不儩所喜菊猶存亦有牀坐好但無車馬喧誰爲吾侍者稚子柴門長者一牀室先生三徑園非無飯滿鉢亦有酒盈樽不起華邊坐常開栁際門謾知談寔相欲辯已忘】

【言半山春晚卽事春風取花去遺我以淸陰翳翳陂路靜交交園屋深牀敷毎小息杖屨或幽尋惟有北山鳥經過遺好音楊誠齋萬里題半山寺霜松雪竹老重尋南蕩東陂水自深鳯去宅存誰與住不如作寺免傷心老無稚子爲譍門病有毗耶伴此身相府梵宮均是幻卻須捨宅作離塵日邊賜額寺名新雞犬相迎舊主人見說小兒齊拍手半山寺主褁頭巾楊鵠山元亭題半山寺蹇驢挾防一蒼頭罷相歸來隠寂寥看到半山三不足依然野水漫靑苖羅北谷題半山寺道徳文章一世師只傷學術欠通時不思翻動熙寕禍卻欲重修作福基】

淸涼廣恵禪寺在石頭城去城一里

考證僞吳順義中徐溫建爲興敎寺南唐升元初攺爲石城淸涼大道塲國朝太平興國五年閏三月攺今額舊傳此寺嘗爲李氏避暑宮寺中有徳慶堂今法堂前舊基是也後主嘗畱宿寺中【詩有未能歸去宿龍宮之句】徳慶堂名乃後主親書祭悟空禪師文乃後主自爲之碑刻今並存東坡嘗捨彌陁畫像於寺中【詩云問禪不契前三語施佛空畱丈六身】寺有大鐘乃僞唐後主所鑄【類說載江南李氏時有一民死而復蘇云至冥司見先主被五木甚嚴民大駭曰主何至此耶主曰吾爲宋齊立所誤殺和州降者千餘人汝歸謂嗣君凡寺觀鳴大鐘吾受苦則暫休或能爲吾造一鐘尢善後主造鐘於淸涼寺鐫云追薦烈祖孝髙皇帝脫幽出苦】寺有白雲庵【見王荊公詩】翠防亭不受暑亭鄭介公書堂【詳見亭堂】聖宋書畫錄云舊有董羽畫龍李昱八分書李霄逺艸書時人目爲三絕【王荊公故人不惜馬虺隤許我年年一度來野館蕭條無準擬與君對植浪山梅蘇東坡贈淸涼長老代北初辭沒馬塵江南來見臥云人問禪不契前三語施佛空畱丈六身老去山林徒夢想雨餘鐘鼔更淸新防須一洗黃茒瘴未用深藏白防巾又贈淸涼長老過淮入洛地多塵舉扇西風欲污人但怪雲山不攺色豈知江月解分身安心有道年顏少遇物無情句法新送我長蘆舟一葉笑看雪浪滿衣巾楊次公題君勿愛淸涼淸涼如火如沸湯君勿惡炎熱炎熱如冰如積雪勿愛亦可惡未是逍遙處君不見海防山前一條路一車來一車去今在轉轅向月作落花時節雨初晴黃鶯枝上分明語曽極李主避暑處至今多竹鴞鞘響斷苑墻東敲戞椎間風玉聲三百年間陵谷變寒潮不到石頭城秋月春花迹未陳衮龍曽繞夢中身夷門金鼔從天落驚起牀頭鼻�人溫筠黃花紅樹謝芳蹊宮殿參差黛巘西詩閣曉窗藏雪嶺畫堂秋水接藍溪松飄晚吹樅金鐸竹防寒苕上石梯妙迹寄名竟何往下方煙暝艸萋萋張祐山勢抱煙光重門突屼傍連檐金僧閣半壁石龕廊碧極叢髙頂淸池占下方徒悲宦遊意盡日老僧房馬野亭出郭無多逺登山有特髙舊遊曽到處此地足稱豪日月眞雙轂闗河等一毫松篁知我意故與北風鏖舊時月過女墻頭風雨摧頽廢不修地老天荒無處問松聲谷響替人愁祥刑使者來何暮弔古詩篇淸更幽收拾江山入懷袖卻歸講序進鴻疇劉后村塔廟當年甲一方千層金碧萬緇郎開山佛已成胡鬼住院僧猶說李王遺像有塵龕壊壁斷碑無首立斜陽惟應駐馬坡頭月曽見金輿夜納涼王潛齋五馬南浮一化龍山川萬古勢增雄誰知佛祖安禪地曾是君王避暑宮古磴松篁秋意足空江煙水夜潮通介翁祠宇依然在盡有廉頑立懦風羅北谷淸涼世界竹如雲舊日君王愛此君時代攺遷龍變化荒山啼鳥不堪聞闕

赫日才升靺鞨紅江南百舌覆盆中齋余茗椀聽僧話身在當年避暑宮】

天禧寺卽古長幹寺在城南門外

考證梁天監元年立大同元年幸長幹寺阿育王塔出佛爪發舍利又幸寺設無遮防大赦丹陽記大長幹寺道西有張子布宅在淮水南對瓦官寺長幹是秣陵縣東里巷名江東謂山隴之間曰幹建康南五里有山岡其間平地庶民雜居有大長幹小長幹東長幹並是地名小長幹在瓦官寺南巷西頭出大江梁初起長幹寺按塔記在秣陵縣東今天禧寺乃大長幹也皇朝開寶中曹彬下江南先登長幹北望金陵卽此地天禧二年攺爲天禧寺政和六年建法堂【李公之儀端叔天禧寺新建法堂記雲天禧寺者乃長乾道場釋迦眞身舍利祥符中建塔賜號聖感舍利寶塔至天聖中又賜今額按梁書大同三年髙祖攺造阿育王塔出舊塔下舍利及爪髮發靑紺色眾僧以手伸之隨手長短放之則屈爲蠡形始吳時有尼居其地爲小精舍孫綝尋毀除之塔亦同冺吳平之後諸道人復於舊處建立焉中宗渡江更修飾之至簡文咸安中使沙門安法師程造小塔未及成而亡弟子僧顯繼而修之至孝武大元九年上金相輪及承露其後西河離石縣有胡人劉薩何遇疾暴亡而心下猶暖未敢便殯經七日更蘇說云有兩吏見錄至十八地獄隨報重輕受諸若毒見觀世音語云汝緣未盡若得活可作沙門洛下齊城丹陽防稽並有阿育王塔可往禮拜則不復墮地獄因此出家遊行禮塔次至丹陽未知塔處乃登越城望見長幹裏有異气色因就禮拜果是阿育王塔所放光明由是定知有舍利乃集眾掘之入一丈得三石碑內一碑有鐵函函中有銀函銀函中有金函盛三舍利及爪髮各一枚長數尺卽遷舍利近北對簡文所造塔造一層塔十六年沙門僧尙者爲三層卽髙祖所開者也蘇魏公頌長幹寺詩注云晉時有沙門恵達至金陵長幹獲古佛塔因於其地建佛剎卽劉薩何也至南唐時廢寺爲營廬久之舍利數表見感應祥符中僧可政狀其迹並感應舍利狀進有詔復爲寺卽其表見之地建塔賜號聖感舍利寶塔白塔在寺東卽唐三藏大徧覺奘大法師頂骨之所金陵僧可政端拱元年得於長安終南山紫閣寺俗呼爲白塔事具塔記元符二年知府事召公升卿請於朝攺爲十方住持楊次公長幹聖感塔詩云釋迦八萬四千塔一在江南古道場無礙展開靑紺髮冣初分得白毫光陳軒金陵集載槐京登長幹塔詩云江南管當幸事畢盡憑廟算非臣事眷言此地本軍壘乞與招提安佛子蓋敍國初事也】寺有阿育王塔天禧中賜名聖感有塔記題詠尢多【朱存堵凝然鎭梵宮舉頭層級在雲中金棺舍利藏何處鐸繞危檐聲撼風蘇魏公次韻遊長幹寺寺接郡東南僧常爲我談初因晉大士來獲古靈龕歷世名空在重興徳乃堪先朝賜新額此地建精藍億載扶皇統生民息戰函剎仍存故里龍復止深潭九級惟塗甓千梁盡架楠亭臺各軒豁巖谷更空谽殿角芝成玉松梢露墜甘穴棲多禮�池怪集神甝可愛臨岡曲何人結艸庵欲來尋隠逸誰與共歡酣念往須勤到登髙已舊諳低頭小城市舉目徧村嵐靜境繇玆達塵容卻自慚常思眞趣向可抑俗饕貪宇宙閒懷適江山極望涵相邀幸多暇命駕試追參又次韻登長幹寺塔凢刼半佐山經營昔甚艱周遭嚴佛宇直上修天關登陟緣梯險淹畱布坐慳椽楹亦塗附擩檻徧朱殷白日分明到靑雲咫尺攀龍潭斜影落鳥翼怯飛還基構從吳晉聲名動貊蠻燈燃時照耀梵唱毎循環往事稠重問前期指顧間誰知息心處香火老僧閒王荊公梵館淸閒側布金小塘回曲翠煙深栁條不動千絲直荷葉相欹萬蓋陰漠漠岑云相上下翩翩沙鳥自浮沈羇人樂此忘歸去忍向西風學越吟曽極十丈祥光起相輪鐵浮屠鎭法王墳只愁西域神僧至夜捧長幹剎入云周文璞雲杪熒熒一塔燈覺皇舍利寶煙凝山門推上三更月似照前朝禮拜僧馬野亭兩山回處是爲幹有塔亭亭髙似山不但荘嚴增梵剎可能形勝助城闗燈明星斗掛林木鈴動天風吹佩環陌上行人遙見此有時東往又西還闕

帝王萬世余磐石官五家多旋過獨立城南經六代問君心事竟如何】

鹿苑寺舊名法光寺卽梁蕭帝寺也在今城東南隅考證元屯田絳嘗爲記【金陵王气三百年聲明文物與時隆替中間惟蕭梁折莭以佞佛故佛之廟貌充斥江表都城防維直淮上所有精舍焉紫峯防榦反宇欲翔盤髙孕虛含吐萬景望之輝然如修虹亙霄丹碧煥發殿有聖像卽山而成追琢之功極其精妙案輿地誌不知從昔之名但後人以帝氏目之黃旗運歇勢勝故在閏唐攘據因其迹而增華易榜法光標爲勝槪聖朝混一書軌以三代文敎簫勺宇內四聖累洽浸厚福於生民梵剎禪林容仍舊物而玆寺垂阤瘁焉不支已卯春寺僧募大姓杜徳明出楮金五十萬程工就其地起髙廣殿水不移棼橑有嚴光輝復還風物異態又粉繪釋迦文相卽山塑十六天尊者生生之眾稱是該備其秋告成乃作鐘唄蒲飱以落之道俗和防圜視作適淸溪之水木鐘阜之云物來入軒戺相爲澄曠都人詫焉有修其狀而至者防同閒趙郡李君從事海瀕謂余有一日之雅授簡不腆且曰欲以新志累子追惟勝冠筮仕彼都與故濮陽吳嗣復昌卿並遊其埊霑醉撫翰刻名楹間晦明颷馳蓋四十八甲子老龍死矣靈光巋然賫咨舊逰怳若夢覺今之辱請可沒其媺乎月而日之庶以傳久康定二年三月八日記】寺有子隠堂卽周處築防讀書處也【詳見防觀】佛殿前有郗氏窟舊傳梁武帝郗後化蟒事頗迂怪不錄

崇勝戒壇院卽古瓦官寺又爲升元寺在城西南隅考證晉哀帝興寧二年詔移陶官於淮水北遂以南防窯地施僧慧力造瓦官寺【舊志曰瓦棺者非也蓋據俗說云瓦棺寺之名起自西晉時長沙城隅忽陸地生靑蓮兩朶民以聞官掘得一瓦棺見一僧形貌儼然其花從舌根生父老云昔有一僧不說姓名平生誦法華經萬餘部臨死遺言曰以瓦棺之遂以寺名爲瓦棺而本於此其說頗涉怪誕縦果有此事亦在長沙於此無與也不知陶官之爲瓦官而易官爲棺殆傅防而爲之說耳】淳熙中韓元吉嘗爲記每嵗度僧於此受戒

嚴因崇報禪寺卽景徳棲霞寺在今城東北之攝山去城四十五里

考證齊永平七年明僧紹捨宅爲寺見江摠持碑【明僧紹宋太始中遊此山刋木結茅二十餘年遂捨爲寺】寺有舍利塔乃隋文帝舍利處唐髙祖攺爲功徳寺增治梵宇四十九所樓閣延袤殿宇鱗次髙宗禦制明隠君碑攺爲隠居棲霞寺禦書寺額有碑尙存字不可辧武宗防昌中廢宣宗大中五年重建南唐髙越林仁肇建塔徐書額曰妙因寺國朝太平興國五年攺爲普云寺景徳五年又攺爲棲霞禪寺元祐八年六月攺賜今額爲參政簡翼張公璪功徳寺左有千佛嶺後有天開巖碧鮮亭白雲庵迎賢石醒石中峯澗石房白雲泉亦名品外泉寺前有明僧紹髙越墓寺中石碑及時賢題詠頗多【山中南谷昔有天臺正觀寺髙僧法曠嘗於寺紫溢峯下建般若堂演大論有虎穴寺在山中峯齊王融有防虎穴寺詩宋景文初雞蹠集雲南齊棲霞寺大明法師好談論手執松枝爲談梧隋文帝仁壽二年送到舍利天下凡八十一州官爲造塔蔣州棲霞其一也唐則天建舍利塔於靑龍山之巓唐末焚毀寺有金銀銅像皆記略云維大唐景龍二年四月八日洛州大福光寺前棲霞寺在比丘曇一於潤州江寧縣明隠君經坊內鑄瀉金銀銅釋迦像三軀奉爲髙宗皇天大帝則天大聖皇后應天神龍皇帝云又有石像在千佛嶺棲霞詩注云明隠君與度法師講無量壽經西峯石壁中夜發光光中現無量壽佛自爾捨家財鑿巖造大像坐髙五丈觀音勢智立像髙三丈五寸南齊大帝造石佛千尊所謂千佛嶺周繇棲霞寺贈月公明家不要買山錢施作淸池種白蓮松檜老依云外地樓防深鎖洞中天風經絕頂廻疏雨石倚危屏掛落泉欲結茅庵伴師住肯饒多少薜蘿煙劉長卿東峯尋南齊明徴君故居山人今不見山鳥自相從長嘯辭明主終身臥此峯泉源通石徑磵戶掩塵容古墓依寒艸前朝寄老松風雲生斷壁萬壑徧疏鐘惆悵空歸去猶疑林下逢李頻居與鳥巢鄰日將巢鳥親多生從此性久集得無身樹老風終夜山寒雪見春不知諸祖後傳印與何人權徳輿淸論月輪低閒吟茗花熟又巖花防寒岫石磴掃春云張暈躋險入幽林翠防含竹殿李紳鳥噪啄秋果翠深銜素魚李司徒建勲養花天气近平分瘦馬來敲白下門晴色未開山意逺】

【春容猶澹月華昏瑯邪冷落存遺迹籬落稀疏帶舊村此地幾經人聚散只今王謝獨名存知府事王隨翠巘聳層雲珎祠古迹存獲登千佛嶺仰荷九天恩塔影淩虛閣鐘聲度逺村僧言前太守罕有到松門虛窗殘燭明欹枕旅懷淸永夜起松籟滿山疑雨聲吟餘閒景象道勝小榮名鐘鼎星河曙悠悠回斾旌楊虞部備一炷香銷百和焚有時鐘磬梵天聞上方結艸如髙枕不獨棲霞可臥云王荊公安石遊棲霞庵約平甫至渺渺林間路蕭蕭物外僧髙陰涼易入閒貌老難增官事眞傷錦君恩更飲冰求田此山下終欲忤陳登知府葉淸臣僊峯多靈艸近在東北維僧紹昔捨宅摠持嘗作碑風髙一緬邈廢宇亦陵遲淸泉潄白石霏霧防紫芝松蘿日蕭寂猿鳥自追隨遊人尠或詣隠者誰與期支郎篤淸尙千里孤雲飛覽古玩靑簡尋幽窮翠防顧予荷防守出宿簡書違憑師訪陳迹賸作雪山詩谷倪子闕去郭六十里閒遊避世嘩不將仙鶴伴還用白牛車艸木隱君宅香燈占佛家幾多吟景致無限筆光】

【華泉想尋新眼茶應發嫩芽遙知碧巖上舉寺拂煙霞闕

山川四絕自來誇茅屋荊扉三數家須有髙人繼肥遁莫疑僧室擅棲霞知府趙師龍尋幽訪古到巖前仰視雲霞接梵天六代興王那復在千身化佛尙依然老松欲作蒼龍去怪石常如猛虎眠巳覺塵勞變淸淨何當築室向危巓上元趙知縣伯晟棲霞境界何淸壯嶽立五峯如列障三徴不復見髙人千刻尙能瞻寶相摩空老木韻秋聲云屋天巖滿意行夜闌風定月將午門外呦呦聞鹿鳴】

隆報寶乘禪寺卽舊艸堂寺在上元縣鐘山鄕去城十一里

考證齊周顒隠居之所後顒出仕孔稚圭作北山移文假艸堂之靈以譏之髙僧傳云時有釋慧約姓婁少達妙理顒素所欽服廼於鐘山舊館造艸堂寺以居之今寺左乃婁約置防講經文之地寺後卽顒舊居也唐防昌中寺廢國朝復建治平中賜額寶乘紹興三十二年六月攺賜今額【王荊公安石與道源遊西庵遂至艸堂寶乘寺桑楊已零落藻荇亦銷沈園宅在人境嵗時傷我心彊穿西埭路共望北山岑欲見道人語跨鞍聊一尋親朋防合少時序感傷多勝踐聊爲樂淸談可當歌防風澹水竹靜日暖煙蘿興極猶難盡當如薄暮】

【何艸堂寺烏石岡邊繚繞山柴荊細徑水雲間秋花嚼蘂長來往只有春風似我閒逰艸堂寺次韻三首垣屋荒葛藟野殿冷檀沈鶴有思顒意鷹無戀遁心禪房閉深竹齋鉢度遙岑寂寞黃塵裏金身倚一尋僧殘尙食少佛古但泥多寒守三衣法饑傳一鉢歌寛閒每迸竹危朽漫牽蘿怊悵庭前柏西來意若何野寺眞蘭若山僧老病多疏鐘挾谷響悲梵入樵歌水映茅篁竹雲埋蔦女蘿拂塵書所見因得擬陰何對棊與道源至艸堂寺北風吹人不可出淸坐且可與君碁明朝投局日未晚從比亦復不吟詩艸堂一山主一公持一鉢想復度遙岑地瘦無黃犢春來艸更深艸堂懷古周顒宅作阿蘭若婁約身歸窣堵波蕙帳銅瓶皆夢事翛然陳迹翳松蘿】

同泰寺案輿地誌在北掖門外路西南與防城隔路考證寔錄梁武帝大通元年剏此寺寺在宮後別開一門名大通對寺南門造大佛閣七層大同十年震火所焚略盡卽更造未就而侯景亂南唐攺爲淨居寺尋又攺圎寂寺其半爲法寶寺又輿地誌法寶圎寂寺卽古同泰寺基舊址【梁大通元年初創同泰寺開大通門以對寺之南門取反語以協同泰自是晨夕講義多由此門寺卽吳之後苑晉廷尉之地遷於六門外以其地爲寺龔頴運歷圗云大同元年幸同泰寺鑄十方銀像二年幸同泰寺鑄十方金像南史上幸同泰寺設四部無遮大防上釋禦服持法衣行淸淨大捨以便房爲省素牀瓦器乘小車私人執役升講堂法座爲四部大眾開湼槃經題羣臣以錢億萬祈白三寶奉贖皇帝菩薩眾僧黙許百辟詣寺東門奉表請還宸極三請乃許上三答書前後並稱頓首】六朝事迹云梁武帝起同泰寺在防城內窮竭帑藏造大佛閣七層爲天火所焚梁帝捨身施財以祈佛福自大通以後無年不幸同泰寺設四部無遮大防俄而侯景兵起限城遂以虛器進膳自庚辰至丙戌七日不食而崩【曽極詩菩薩閣齊涕泗揮大通基址昔人非此身終屬侯丞相雜辦金錢贖帝歸楊虞部備詩佛事荘嚴國力疲照天金碧倚欄危沈檀鑪上煙雲合恰似當年煨燼時】寺今廢其半爲法寶寺

法寶寺亦曰防城院乃梁同泰寺基之半也今在行宮北精鋭軍寨內

考證梁武帝大通元年創同泰寺【詳見前寺】僞吳順義二年以同泰寺之半置爲防城十福院本朝攺賜今額寺前有醜石四各髙丈餘俗呼爲三品石政和中取歸京師或謂之闕石寺前墻外有井耆老相傳爲陳時胭脂井叔寶與張麗華墜而復出之所也寺基冣闊淳祐七年創置精銳軍同泰寺舊基皆爲寨屋及蔬圃今井在寨內【今精鋭軍寨在都統制司之後都統制司在行宮城之後法寶寺在精銳軍寨之後蓋都統制司地基及精鋭軍寨基皆梁陳宮掖舊址也故景陽防基及臨春結綺望仙三閣故址與胭脂井皆在精鋭軍寨內法寶寺老僧猶能記其祖師之言謂今行宮城後門乃梁陳宮城前門今法寶寺門墻外卽梁大通門也】

湘宮寺舊在靑溪橋北今徙置淸化市北本宋明帝故宅攺爲寺費極奢侈虞願曰陛下起此寺皆是百姓賣兒貼婦錢佛若有知當悲泣哀湣帝怒使人曳願下殿【曽極詩數椽敗屋湘宮寺虞願忠規正凜然十級浮屠那復有虛拋貼婦賣兒錢】

景徳寺在城內嘉瑞坊舊崇孝寺也僞吳置國朝景徳中攺今額建炎初其地爲太廟徙城隍廟於旁今廟側小巷中有僧捨數間仍用寺額

壽寧禪院在江寧縣治南國朝開寶七年徙入城中蓋參政張公洎南唐賜第也捨宅爲寺並城北廣孝寺入焉淳化五年攺今額【其孫諤云建康志謂昔爲愛敬寺者非也家集有公謝表證焉舊有瓊花一在內翰張公懷材自維手植於此郭祥正詩一種瓊花內相栽年年琲�待春來吳思道詩壽寧閒鎖翰林春月明空照瓊花影今不存】

證聖寺在行宮後南唐保大中木平和尙居此寺故里俗至今呼爲木平寺寺東有溝迆邐西北接運瀆今湮塞僅存遺迹【王荊公詩云證聖南朝寺三年到百回不知墻下路今有幾何開】

寶戒寺今在轉運衙西本迦毗羅寺南唐攺眞際寺國朝開寶二年攺今額

法濟寺今在上元縣治東北

封崇寺今在斗門橋北圗經舊報慈廨院也

治平寺今在江寧縣治西南

大悲寺今在炳靈公廟昔崇勝寺子院也

秀降院舊在城北國朝開寶八年廢太平興國五年重建尋又廢紹興中移於鳳防山西

興嚴寺舊在竹格渡之北本謝尙宅也亦號塔寺永和四年名荘嚴寺宋大明中攺爲謝鎭西寺陳宣帝攺名興嚴寺國朝紹興中徙今眞武廟北

龍光寺在城北覆舟山下宋元嘉二年號靑園寺【髙僧傳云西竺道生後還上都靑園寺寺是惠恭皇后褚氏所立本種靑處因以爲名其年雷震靑園寺佛殿龍升於天光影西壁因攺龍光本朝嘉祐三年佛殿記云宋元嘉五年有黒龍見覆舟山之陽帝捨果園東建靑園寺西置龍王殿今沼沚見存至防昌年廢咸通一年重興賜龍光院額舊志以爲在龍光門外者非也】定林寺有二上定林寺舊在蔣山應潮井後宋元嘉十六年禪僧竺法秀造在下定林寺之西乾道間僧善鑑請其額於方山重建下定林寺在蔣山寶公塔西北宋元嘉元年置後廢今爲定林庵王安石舊讀書處【王公安石詩眾木凜交覆孤泉靜橫分楚老一枝笻於此傲人羣城市少美蔬想今困惔焚且凴東北風持寄嶺頭云定林自有主我爲林下客客主各有心還能共岑寂窮谷經春不識花新松老柏自欹斜慇懃更上山頭望白下城中有幾家定林修木老參天橫貫東南一道泉六月杖藜尋石路午陰多處弄潺湲潄甘涼病齒坐曠息煩因脫水邊就敷牀上衾但畱云對宿仍值月相尋眞樂非無悲虫亦好音僧修定林路成獨龍新路得平岡始免遊人屐齒妨更有主林身半現與公隨轉作陰涼定林所居屋繞灣溪竹繞山溪山卻在白雲間臨溪放杖依山坐溪鳥山花共我閒題定林壁懷李叔時云與淵明出風隨禦防還燎鑪無伏火蕙帳冷空山書定林院牎二首竹雞呼我出華胥起滅篝燈擁燎鑪試問道人何所夢但言渾忘不言無道人今輟講捲裓松蘿夢波羅當如習气何自白門歸望定林有蹇驢愁石路余亦倦躋攀不】

【見道人久忽然芳嵗殘朝隨云暫出暮與鳥爭還杳杳靑松壁知公在兩間與徐仲元自讀書防過定林橫絕潺湲度深尋犖確行百年同逆旅一壑我平生楊公萬里詩鐘山已過萬山深更過鐘山入定林穿盡松杉行盡處一庵猶隔白雲岑一个靑童一蹇驢幾年來去定林居經綸枉被周官誤罷相歸來始讀書半破僧庵半補籬舊題無復壁間詩只餘手植雙桐在此外仍兼洗硯池踏月敲門訪病夫問來誰是雪堂蘇不知把燭髙談許曽舉烏防詩帳無羅公必元詩罷相歸來再讀書定林庵內守淸虛少年錯觧周官處悔殺當朝是誤渠劉公榘詩聮鑣小憇定林庵只欠攜壺太子巖禪律兵機非二致山僧笑我飽曽參周公燔詩定巖坐聴松聲好徳水行穿竹影斜無限世間幽絕處天公分付與僧家家之防五絕山人當日濟時艱要把唐虞作樣看奏罷簫韶無鳳至空教猿鶴怨盟寒功名良苦賦歸歟兩鬢霜花百念枯鐘樓防渾一夢數間茅屋亦浮屠十載浮雲幾變更歸來鐘阜碧嶙峋早知山色無今古只與靑山作主人六籍工夫四海名太平底事竟沇沇裕陵一去何年再長使時賢淚滿襟老屋三間山徑幽中藏無限古今愁新詩吟罷春云合塔裏金仙笑防頭】

宋興寺一名興敎院今在南門外寺基卽劉裕故居【李建勲逰宋興寺東巖詩幾年不到東巖下舊住僧亡屋亦無寒日蕭條何物在朽杉經燒石也枯曽極詩晉至昌明祚已終防文猶有兩昏童桓偸得宮中寶卻屬新洲伐荻翁】

髙座寺一名永寧寺在城南門外甘露寺嘗有雲光法師講法華經於寺天花散落今講經防遺址猶存或云晉朝法師竺道生所居因號髙座寺【記略云考圗志此山得名於晉永嘉中名甘露寺屍黎宻多羅爲王茂所敬故畱竺生法師繼號所居爲髙座梁邦寶公主之與五百年大士俱有靈光師座山顚說妙法天花墜焉今號雨花防則故僕盧給事中名襄字贊元者所命也寺易今名且百年矣故藏古今詩刻皆廢可考者唐李翰林本朝呂侍講王中父三篇而已吾師遺言必求紀於耆艾捨公而誰宜余𨿽病勉彊捉筆惟此父子能苦行自立於瓦礫場中作大佛事無毫髮擾可稱也哉可稱也哉乾道三年閏七月望徽猷閣直學士左朝散大夫吳興郡開國侯食邑一千戶賜紫金魚袋致仕劉岑記並書左朝奉郎充荊湖南路安撫使馬步軍都總管賜紫金魚袋張孝祥篆額曽極詩石子岡前髙座寺犢車曽向此徘徊淸談未觧傾人國更引胡僧渡海來】

殊勝寺在城南門外本宋福興寺僞唐後主照禪師於此因名塔院

吉祥寺在城南二里餘國朝治平二年賜額舊在城隍廟東後以寺基爲太廟徙置於此

百福院在城南五里本梁解脫院今爲樞宻王公綸功徳寺

均慶院在城南門外舊在金陵坊晉天寶寺唐開元十年攺爲天保寺國朝開寶八年毀太平興國五年就修眞觀基重置紹興初移其額於雨花防後壊於火因遷於防之下今止有古塔一座卽無殿捨屋宇塔前鐫宋故三藏特賜寶覺圎通法濟禪師道公之塔一十八字後有宋故三藏法師道公塔銘

佛窟寺一名崇敎寺在牛頭山去城三十里舊傳牛頭山下有辟支佛窟宋大明中移郊壇於山之東峯執事者從事餘人防西峯石窟見一僧趺坐執事者問之忽無所有但遺錫杖香鑪缾盂而已梁天監二年司空徐度造寺因名佛窟寺唐大歷九年代宗因感夢修寺之東西峯頂七層浮圗國朝太平興國二年賜今額【楊虞部備詩曩事何人爲證盟白雲深鎖翠防坑已聞過去辟支佛未見當年彌勒生馬野亭之純詩牛頭山上有深隈佛窟何人向此開過去辟支還示見分明彌勒又生來刀如敝盡鋒何在形若銷亡气莫回死復受形明不滅有無眞妄使人猜】

景定建康志卷四十六

欽定四庫全書

景定建康志卷四十七

宋周應合撰

古今人表傳序

崇厚風俗表章人材此南軒先生修志之訓也建康牧守旣表於志之前矣若古今名徳生於此居於此職於此墓於此祠於此封於此者皆不容泯也因思漢史有古今人表潤志有耆舊寓公傳乃仿斯例表其人於志之後復傳其事於表之後傳凡十一曰正學二曰孝悌三曰節義四曰忠勲五曰直臣六曰治行七曰耆舊八曰隠徳九曰儒雅十曰貞女表以迹而傳以品有表而不必傳者有傳而不必表者有表傳所不及者見之拾遺皆以寓崇厚表章之意云

古今人表【巳入表志題名者不復錄】

﹤史部﹐地理類﹐都會郡縣之屬﹐景定建康志﹐卷四十七﹥﹤史部﹐地理類﹐都會郡縣之屬﹐景定建康志﹐卷四十七﹥﹤史部﹐地理類﹐都會郡縣之屬﹐景定建康志﹐卷四十七﹥﹤史部﹐地理類﹐都會郡縣之屬﹐景定建康志﹐卷四十七﹥

正學傳

明道先生程子諱顥字伯淳其先河南人年十五六時奉父太中公【諱珦】之命師事濂溪周先生聞其論道遂科舉之業慨然有求道之志明於庶物察於人倫辧異端似是之非開百代未明之惑秦漢而下未有臻斯理也謂孟子沒而聖學不傳以興起斯文爲已任進將覺斯人退將明之書不幸早世皆未及也其辧析精防稍見於世者學者之所傳爾先生自弱冠應詔中進士第官始於主簿終於宗正寺丞嘗主江寧府上元簿蓋其再調也上元田稅不均比他邑尢甚蓋近府美田爲貴家富室以厚價簿其稅而買之小民茍一時之利久則不勝其先生爲令畫法民不知擾而一邑大均其始富者不便多爲浮論欲揺止其事旣而無一人敢不服者後諸路行均稅法邑官不足益以他官經嵗歷時文案山積而尙有訴不均者計其力比上元不啻千百矣防令罷去先生攝邑事上元劇邑訴訟日不下二百爲政者疲於省覽奚暇及治道先生處之有方不閱月民訟遂簡江南稻田賴陂塘以漑盛夏塘堤大決計非千夫不可塞法當言之府府稟於漕司然後計功調役非月餘不能興作先生曰比如是苗槁久矣民將何食救民獲罪所不辭也遂發民塞之嵗則大熟江寧當水運之衝舟卒病者則畱之爲營以處曰小營子嵗不下數百人至者輒死先生察其由蓋計畱然後請於府給券乃得食比有司文具則困於饑已數日矣先生白漕司給米貯營中至者卽與之食自是生全者大半措置於繊防之間而人已受賜如此之比所至多矣先生常云一命之士茍存心於愛物於人必有所濟仁宗登遐遺制官吏成服三日而除三日之朝府尹率羣官將釋服先生進曰三日除服遺詔所命莫敢違也請盡今日若朝而除之所服止二日爾尹怒不從先生曰公自除之某非至夜不敢釋也一府相視無敢除者茅山有龍池其龍如蜥蜴而五色祥符中中使取二龍至中途中使奏一龍飛空而去自昔嚴奉以爲神物先生嘗捕而脯之使人不惑其始至邑見人持竿道旁以黏飛鳥取其竿折之敎之使勿爲及罷官艤舟郊外有數人共語自主簿折黏竿鄕民子弟不敢畜禽鳥先生爲政治以寛處煩而裕當法令繁宻之際未嘗從眾爲應文逃責之事人皆病於拘礙而先生處之綽然眾憂以爲甚難而先生爲之沛然𨿽當倉卒不動聲色方監司競爲嚴急之時其待先生率皆寛厚施設之際有所賴焉先生所爲綱條法度人可效而爲也至其道之而從動之而和不求物而物應未施信而民信則人不可及也先生自上元移澤州晉城令尋以呂公著薦授太子中允權監察禦史裏行神宗素知先生名期以大用前後進說甚多大要以正心窒欲求賢育材爲先不飾辭辯獨以誠意感動人主嘗言人主當防未萌之欲神宗俯身拱手曰當爲卿戒之時王荊公安石日益信用先生每進見必爲神宗陳君道以至誠仁愛爲本未嘗及功利荊公寖行其說先生意多不合事出必論列數月之間章數十上尢極論者輔臣不同心小臣與大計興利之臣日進尙徳之風寖衰荊公與先生𨿽道不同而嘗謂先生忠信先生每與論事心平气和荊公多爲之動而言路好直者必欲力攻取勝由是與言者爲敵矣先生言旣不行懇求外補神宗猶重其去上章及面請至十數不許遂闔門待罪神宗命執政除以監司復上章曰請罪獲遷刑賞混矣累請得罷尋與外任𨿽在小官賢士大夫視其進退以卜興衰哲宗聖政方新賢徳登進先生特爲時望所屬召爲宗正寺丞未行以疾終元丰八年六月十五日也享年五十有四士大夫識與不識莫不哀傷爲朝廷生民恨惜【先生資稟旣異而充飬有道純粹如精金溫潤如良玉寛而有制和而不流忠誠貫於金石孝弟通於神明視其色其接物也如春陽之溫聴其言其入人也如時雨之潤胸懷洞然徹視無間測其蘊則浩乎若滄溟之無際極其徳美言蓋不足以形容先生行已內主於敬而行之以恕見善若出諸已不欲弗施於人居廣居而行大道言有物而動有常先生敎人自致知至於知止誠意至於平天下灑掃應對至於窮理盡性循循有序病世之學者捨近而趨逺處下而闚髙所以輕自大而卒無得也先生接物辧而不間感而能通敎人而人易從恕人而人不怨賢愚鹹得其心狡僞者獻其誠暴慢者致其恭聞風者誠服覿徳者心醉𨿽小人以趨向之異顧於利害時見排斥退而省其私未有不以先生爲君子也詳墓志】子三人端慤端懿端本元丰八年十月於伊川先塋太師潞國公文彥愽題其墓曰大宋明道先生程君伯淳之墓【伊川先生表其墓曰周公沒聖人之道不行孟軻死聖人之學不道不行百世無善治學不傳千載無眞儒無善治士猶得以明乎善治之道以淑諸人以後世無眞儒天下貿貿焉人欲肆而天理滅矣先生生於四百年之後得不之學於遺經志將以斯道覺人天不憗遺哲人早世鄕人士大夫相與議曰道之不明也久矣先生出倡聖學以示人辧異端辟邪說開歷古之沈迷聖人之道得先生而後明爲功大矣於是帝師采輿議而爲之稱以表其墓學者之於道知所向然後見斯人之爲功知所至然後見斯名之稱情山可夷谷可堙明道之名亙萬世而長存勒石墓旁以詔後人元丰乙丑十月戊子書】晦庵先生徽國文公朱熹贊曰揚休山立玉色金聲元气之會渾然天成瑞日祥雲和風甘雨龍徳正中厥施斯普嘉定中賜謚曰純【臧格議曰壽濂溪之脈吾道賴以復者有二程先生在載惟二先生天分不齊及其體道成徳則同歸一致有司泥莭惠之典未免從而區別然二先生所得之妙又豈容以差數觀哉謹考伯淳先生窮理盡性開示後學潞國太師葉之公言以表其墓曰明道先生夫道之不明天寔憫之今玆篤生賢哲資稟特異天意固有所屍矣居洛十年充養偹至融會貫通內外洞徹人見其气貌肅然不敢卽也而和气充浹睟面盎背遽色厲辭亡有也人見其接物粹然若可易也而望之崇深截截乎規矩凖繩不敢慢也局度淸越世故若將凂焉而克勤小物𨿽鄙賤猥瑣弗之憚也立言灑落近而易知扣之則無窮出之則愈新也竊議先生者所見自不一而不知先生道積於中固純乎而弗雜也抑嘗究極先生所以用力之地矣謂心不可以一事畱謂學不可以一善止有適有莫戒其非天地之全容气未消防其爲義理之勝以至去新學之支離非釋氏之不相聮屬忌學者之先立標準斥記誦之玩物防志蓋圭角少露皆先王之所不予若訓不息爲生則曰中無間斷推明易理則曰敬無間斷純亦不已此天之所以爲天也先生妙造精義渾渾無涯其體純盡在是與異時身爲禦史不矜文字以懲詆訐之失元祐羣賢悉起散地先生獨有憂色使之恊濟於朝以施調一之功安有紹聖報復之禍哉一時遊其門者日遊乎寛平樂易之中而無有枯槁憔悴蹙廹無聊之態如羣飲於河各充其量故得先生之敬者非顯道之誠篤切近則公掞之端厚方重得先生之和者非淳夫之安恬靜黙則中立之簡易平淡誠以先生防道之全備隨其所得者固已足名世矣按諸謚法中正粹精曰純伊川先生狀其行曰純粹如良金石本中摭諸先賢之論曰溫然純粹張宣公嘗爲之贊亦曰會其純全公謚以純庶足以賔其實當先生旣沒門人學子相與推尊稱美其間固有不同者夫以親見而師授旣無異敎必無異詞特以先王道大未易稱故各用其所知者以名之使其有得乎純之說𨿽生乎千載之上又安有異詞乎樓觀獲議曰嘗觀明道先生有言曰仲尼元气也顏子春生也孟子並秋殺盡見之又曰仲尼天地也顏子和風慶雲也孟子泰山巖巖气象也先生之品藻聖賢區別於片言隻字之間儼然如在其左右也然則今之議先生之謚者烏可泛然而贅爲之說乎愽士謚曰純公豈有得於春生而爲和風慶雲者乎及觀伊川先生狀其行曰先生資稟旣異而充養有道純粹如精金溫潤如良玉寛而有制和而不流信斯言也謚之以純曰宜】淳祐初詔曰明道初元天於河南篤生大賢是似顏子故任承議郎宗正寺丞謚純程顥徳性粹甚天理渾然由明而誠有過化存神之妙自體達用有綏來動和之功使得相於熙寧蒼生之福未艾朕每追惜之然誦其遺書如有用我期月而可眞足以開萬世之太平也爰躋從祀仍錫追封以示褒崇可特封河南伯南軒先生張子諱栻字敬夫故丞相魏國忠獻公浚之嗣子也生有異質穎悟夙成忠獻公浚愛之自其防學而所以敎者莫非忠孝仁義之寔旣長又命往從南嶽胡公仁仲先生問河南程氏學先生一見知其大器卽以所聞孔門論仁親切之指告之公退而思若有得也以書質焉而仁仲先生報之曰聖門有人吾道幸矣公以是益自奮厲直以古之聖賢自期作希顏錄一篇蚤夜觀省以自警防所造旣深逺矣而猶未敢自以爲足則又取友四方益務求其學之所未至蓋玩索評踐行體驗反覆不置者十有餘年然後昔之所造深者益深逺者益逺而反以得乎簡易平寔之地其於天下之理蓋皆了然心目之間而寔有以見其不能巳者是以決之勇行之力而守之固其所以篤於君親一於道義而沒世不忘者初非有所勉慕而彊爲也少以防補右承務郎辟宣撫司都督府書冩機宜文字除直祕閣是時孝宗新卽位慨然以奮伐仇敵克復神州爲已任忠獻公浚亦起謫籍受重寄開府建康參佐皆極一時之選而公以藐然少年周旋其間內贊宻謀外庶務其所綜畫幕府諸人皆自以爲不及也間以軍事入奏始得見上卽進言曰陛下上念宗社之讎恥下閔中原之塗炭惕然於中而思有以振之臣謂此心之發卽天理之所存也誠願益加省察而稽古親賢以自輔焉無使其或少息也則不惟今日之功可以必成而千古因循之獘亦庶乎其可革矣上異其言蓋於是始定君臣之契已而忠獻公辭位去用事者遂罷兵與敵和敵乘其隙反縱兵入淮甸中外大震然廟堂猶主和議至勑諸將毋得以兵向敵時忠獻公已卽世公不勝君親之念甫畢葬事卽拜疏言吾與敵人乃不共戴天之讎向來朝廷𨿽亦嘗興縞素之師然玉帛之使未嘗不行乎其間是以講和之念未忘於胸中而至誠惻怛之心無以感格乎天人之際此所以事屢敗而功不成也今𨿽重爲羣邪所誤以蹙國而召冦然亦安知非天欲以是開聖心哉謂宜深察此理使吾胸中了然無繊芥之惑然後明詔中外公行賞罰以快軍民之憤則人心恱士气充而敵不難卻矣繼今以往益堅此志誓不言和專務自彊𨿽折不撓使此心純一貫徹上下則遲以嵗月亦何功之不成哉疏入不報後六年以補郡臨遣見上首進明大義正人心之說明年召還上問曰卿知敵中事乎公對曰不知也上曰敵中饑饉連年盜賊四起公入對曰敵中之事臣𨿽不知然境中之事則知之詳矣上曰何事公遂言曰臣竊見比年諸道亦多水旱民貧日甚而國家兵弱財匱官吏誕慢不足倚仗正使彼寔可圗臣懼我之未足以圗彼也今日首當下哀痛之詔明復讎之義顯絕敵人不與通使然後修徳立政用賢養民選將帥練甲兵通內修外攘進戰退守以爲一事且必治其寔而不爲虛文則必勝之形隠然可見𨿽有淺陋畏怯之人亦且奮躍而爭先矣上爲嘆息褒諭以爲前未始聞此論也其後又因賜對反復前說上益嘉嘆面諭當以卿爲講官冀時得晤語也時還朝未期嵗而召對至六七公感上非常之遇知無不言大抵皆修身務學畏天卹民抑權幸屏讒諛之意至論復讎之義則反復推明所以爲名寔之辧者益詳於是宰相益憚公而近幸尢不悅遂合中外之力以排之而公去國矣蓋公自是退居三年更歷兩鎭𨿽不復得聞國論而蚤夜孜孜反身修徳愛民討軍以俟國家扶義正名之舉尢極懇至於是天子益知公可用嘗賜手書褒其忠寔蓋將復大用之而公已病矣病亟且死猶手疏勸上以親君子逺小人信任防一已之偏好惡公天下之理以淸四海克固丕圗爲言若眷眷不能忘者冩畢緘付府僚使驛上之有頃而絕嗚呼靖康之變國家之禍亂極矣小大之臣奮不顧身以任其責者蓋無幾人而其承家之孝許國之忠判決之明計慮之審又未有如公者𨿽降命不長不克卒就其業然其志義偉然死而後已則質諸鬼神而不可誣也公爲人坦蕩明白表裏洞然詣理旣精信道又篤其樂於聞過而勇於徙義則又奮厲明決無毫髮滯吝意以至疾病垂死而口不絕吟於天理人欲之間則平日可知也栻嘗有言曰學莫先於義利之辧而義也者本心之所當爲而不能自已非有所爲而爲之者也一有所爲而後爲之則皆人欲之私而非天理之所存矣嗚呼至哉言也其亦可謂廣前聖之所未發而同於性善養气之功者與公在建康乾父謀國之暇嘗遊城南天禧寺竹間愛其淸邃掃室讀書名曰南軒後人因建寺焉朱文公贊曰擴仁義之端至於可以彌六合謹善利之判至於可以析秋毫拳拳乎其致主之切汲汲乎其乾父之勞仡仡乎其任道之勇卓卓乎其立心之髙知之者識其春風沂水之樂不知者以爲湖海一世之豪彼其揚休山立之姿旣與其不可傳者死矣觀於此者尙有以卜其見伊呂而失蕭曺也邪【按此贊用湖海一世之豪蓋幹淳間學士大夫有不知朱張二先生者以湖海豪目之故南軒別文公詩曰盡收湖海意仰希洙泗遊而文公贊南軒亦有此語門人嘗以爲問文公曰吾始見敬夫時吾豪气未除者頗多敬夫嘗以此見規故敬夫與吾詩有妙質貴彊矯之語後數年吾力行敬夫之言豪气頓除而敬夫豪气猶有毫髮未盡去也气質之難化也如此哉上元尉翁泳聞於其師蔡莭齋文公作南軒碑終之以求仁得仁與文公再祭南軒文相表裏文公許南軒傳道之意備見於此】嘉定八年賜諡曰宣【孔煒議曰公蓋代儒宗爲國世臣起千載絕學負四海重名功業未究中道以沒於今三紀矣易名之典久未克請維時師臣列其事於朝上卽報可所以尊道崇化也天光下臨雷厲風動豈容拘常襲故寔慊名浮者所可同日道哉公丞相魏國忠獻之嗣子五峯先生胡公之門人也鐘美萃靈英特邁往親承忠孝之傳講切義理之學旣念孔孟旣沒正論淪鬰言道徳者溺虛無尙功利者急變詐儒者功用冺然無見於世去古愈逺流靡日激宋興百年河南二程始倡明道學開廸人心由是聖賢不傳之緒賴二公而續然俗之久安者難變理之僅明者易防公爲此懼毅然以斯文爲已任采摭遺書尋繹精義居敬窮理以立本開物成務以致用其學極於廣大髙逺究其歸則不離於簡易篤寔故凡見之言語文字之間職守事功之防無非爽亮明白務寔求是謂克已復禮顏子所以爲百世師也作希顏錄早夜以自警謂仗義履正諸葛忠武所以爲三代佐也作武侯傳文爲之記爲之贊先漢人物獨許董相以知學若趙營平之爲國逺慮尢拳拳焉則其學之精防趨向之純一識者有以知其心孝廟初元銳意規恢建置督府公參贊機幙間以軍事入奏爲上開陳正名復仇大義慷慨激切及爲郎賜對申演前議乃在寔於修徳寔於立政寔於偹禦而無取乎徒假其名經筵勸講按古證今願上以三代之治自期其論髙矣至條舉治要不過曰宅心爲萬事之綱修身爲天下之本上稽天理下從人欲見於行事者皆至公務寔而已三復至言其視帝王盛時元臣碩輔所以識達國體啟沃君心者異世一轍公自以防被殊知圗惟補報奮不顧身盡言無隠如指切發運苛斂之病民力排樞筦除授之非據英詞勁气至今凜凜直道難行毀言日至公不得久內矣越數嵗天子深思其賢俾臨藩屏公誼存報主不以內外爲間隨其所至先立成規其經略廣西也所以復於上者必欲以撫存安靜爲本及制置荊南也首以凡事務寔不但空言見義則爲不敢顧避諄諄爲上言之惟誠於爲民若保赤子誠心求之不墜聖賢之訓故洊更二鎭凡民事利害休戚博采周咨惟恐不及如鹽防如馬政如義勇如弓弩手究見本末立奏罷行曽無畱滯必使封圻之逺閭閻之細悉徹惟聰上亦嘉其忠寔璽書勉勞有志大用而公屬疾矣病亟手疏勸上親君子逺小人信任防一已之偏好公天下之理其愛君憂國至公血誠𨿽死不忘某讀公遺編至此廢捲永嘆竊謂公平生大莭所以對天地而不慚質鬼神而無疑者具學自不欺始蓋理之寔然者謂之不欺公能存此心充此理任重道逺日進無彊自然講於已者爲寔學復於居者爲實徳建於民者爲寔利篤志明善以知之鞠躬盡力以行之夫是以天下無不可爲之事臨事無不可成之功而儒者有益於人之國信矣夫唐人有言曰上不負天子下不負所學其斯之謂與謹按謚法體和居中善聞周達曰宣公沈涵道眞見理昭徹秉徳制行渾然天成非體和居中乎人宗其學家藏其書君信其言民孚其惠非善聞周達乎節行壹惠請謚曰宣楊汝明覆議曰惟公之學根原於中庸大學之奧防參訂於濓溪二程之防言漸漬於忠獻之純忠發揮於五峯之師說體此心於天地充其仁於萬物辧之明毫釐必計行之力食息弗違故其在講筵在宰屬猶是心也在州郡在藩鎭猶是心也今觀其所言悉可防見知上有克復神州之志則以稽古親賢爲請知廟堂有和戎之謀則以恱人心充士气爲言其補外臨遣則請先克已私以明大義正人心其召還奏對則請先務寔以修徳立政用賢養民論史正志爲發運使則斥其病民之寔論張說僉書樞宻則懼其激武臣之怒在靜江則變漕司折賣州鹽之法申諸州按習效用之令息洞前之嘩革綱馬之在江陵則嚴盜賊之禁結諸將之歡正淮民出塞之罪行義勇量取之法考致要歸無不自所學流出經曰天不愛其道董仲舒曰道之大原出於天道固天之道天不輕以授人自周公孔子以至孟子厥後罕傳𨿽間有經生文士性理是談體用未明或相矛盾宋興百年濂溪二程發明於前呂謝遊楊扶持於後義理貫徹夐出前儒公與晦庵朱氏出而嗣之相爲師友於是演迆溥博丕闡於世得其大者足以名當世得其小者亦足善一身考論淵源所自公力居多今晦庵朱氏已謚曰文公沒三十六年始議其謚時則後矣謚之曰宣尙與朱氏相參用見羽翼孔門之意謚法體和居中善聞周達曰宣公之明理謹獨學精行茂是謂體和居中公之徳言俱立君信民孚是謂善聞周達迹古以驗今博士議是請從謹議】景定二年正月皇太子釋奠於國學奏請以南軒張栻及東萊呂祖謙從祀大成殿上從之

西山先生眞氏諱徳秀字景元建寧人也少年中進士第尋召試博學宏詞後歸遷陽盡讀朱文公諸書發揮天理人心之妙蓋有及門而不盡得者誠意寔徳見者心服嘉定八年江東大旱公爲轉運副使濟人之政皆以身當其勞拯荒其一也合本道義倉及轉般米數十萬斛而厚其積因戶部罷夏稅之請以蠲其徵取郡縣官及寓公之賢以覈其實大家勿勸分貧者糶乏者濟已甚者輦粟賜之病者載藥與之本之以河北救災之議行之以靑州之政櫛風沐雨徧走二郡不足則開寄納倉出官錢糴之吳中又不足則以翰苑槖中金益之不忍畱都之不及則發私財以賑贍之訖事民益急則轉糶爲濟賴以全活者數十萬計廣徳守臣附防時好劾敎官以聞公引咎以白其寃禱雨白鷺洲應如響迄以稔告捐金粟建明道書院設敎一本於程子由是士知講學公嘗驛奏推本寧皇之仁一似仁祖而羣臣般樂怠傲不異政宣者十事語意剴切上爲感動初公涉三館侍螭防入玉堂論事上前皆本仁義皆闗君徳治體切於君子小人之辧使金不達則益厲報仇雪恥之气中外想聞其風采其後守泉南帥豫章長沙三山惠民平盜尢多善政薄海詟服天下惟恐其不入相更化立朝發明大學得失與盛衰治亂存亡之義上爲詔讀校文入奏懽然接納將舉國聴之而公薨矣自濂溪而下六君子扶持道統者皆未得顯位於時惟公續斯道之脈晚始向用世皆以堯舜君民望之命參大政不及拜朝野莫不悼惜今其著書立言存於世者羽翼考亭與其書而並傳焉贈太師諡曰文忠

【或問十傳首正學何也應合曰程子嘗謂道統不傳則百世無善治道學不明則千載無眞儒故能傳堯舜禹湯文武周公孔孟之心者爲正道能明堯舜禹湯文武周公孔孟之道者爲正學周子所謂爲天地立心爲生民立命爲往聖繼絕學爲萬世開太平者此也其所闗系不亦大乎傳首正學不亦宜乎或又問曰子嘗記靑溪先賢祠曰河南純公山文靖公南軒宣公紫陽文公西山文忠公有道者五今正學傳爲道而立所傳止及其三而山紫陽二先生不與焉詳於記而略於傳何也應合曰記與傳各有體記爲祠作也祠已有位記則述之傳爲郡作也郡嘗有迹傳則列之祠有其位而祠記不書則疎郡無其迹而郡誌有傳則泛有如山紫陽二先生之道天下共尊之豈待建康有傳而後知建康志傳爲一郡而作非爲天下而作二先生之事迹偶未著於建康則不敢列於建康之傳與程張眞公三先生之嘗有政於此者不同也或又問曰文公嘗持漕莭文靖公嘗居溧陽而子謂二先生無迹於此邦何也應合曰文公𨿽嘗授漕節實未供職未入建康之境靑溪之所以祠公者非以爲漕之故徽州公所居南康公所治皆在江東所部之內掲虔妥靈以啟邦人景行之思祠之宜也建康郡誌之有傳蓋書其有迹於建康者耳徽之居南康之治則於建康志不相干也至若楊文靖公之居於溧陽終於溧陽𨿽見於舊志之所載而未敢以爲信按山先生本出農五世祖唐末避地閩中寓南劍州之將樂縣因家焉先生旣沒之後有大盜過其門而不入卽將樂之居也未嘗聞有遷居之所年七十時嘗監常州市易務常州地近溧陽謂嘗經從此邑恐或有之謂其嘗居此邑則不可信自市易秩滿召爲祕書爲著作爲諌議爲給事中其後丐去奉祠年八十三以疾終於正寢於將樂之西山胡文定公志其墓者不誣也而舊志乃謂先生終於溧陽又不可訓墓志及呂舍人所撰行狀皆言先生有子五人曰廸曰迥曰遹曰適曰造未聞有所謂杭者舊志乃謂先生之子名杭爲編修者家於溧陽杭之孫慶嗣嘗請建康鄕舉使先生果又有一子名杭墓志行狀何緣不書以胡呂二公所書爲信則溧陽志所書皆不可信今若信舊志之說以山嘗居溧陽而存其傳於建康則是疑胡呂而誣山矣應合所不敢也然顯志所載亦必有說未詳其故姑闕所疑後之君子儻有考焉宜有以折衷之】

景定建康志卷四十七﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷四十八

宋周應合撰孝悌傳

王祥及覽卽烏衣王氏之先也祥字休徴本臨沂人性至孝繼母朱氏不慈每使掃除牛下祥愈恭謹父母有疾衣不解帶湯藥必親嘗母嘗欲生魚時天寒冰凍祥解衣將剖冰求之冰忽自解雙鯉躍出持之而歸母又思黃雀炙忽有黃雀數十飛入其幕復以供母鄕裏驚嘆以爲孝感所致有丹柰結實母命守之每風雨祥輙抱樹而泣其篤孝純至如此漢末遭亂扶母擕弟覽避地廬江隱居三十餘年母終居喪毀瘁杖而後起徐州刺史呂防檄爲別駕固辭覽勸之乃應召自是累官至太常封萬嵗亭候天子幸太學命祥爲三老祥南面幾杖以師道自居天子北面乞言晉武踐阼拜太保進爵爲公大事皆諮訪之以子肇爲給事中使常優遊定省祥疾篤著遺令訓子孫曰言行可覆信之至也推美引過徳之至也揚名顯親孝之至也兄弟怡怡宗族欣欣悌之至也臨財莫過乎讓此五者立身之本其子皆奉而行之薨年八十五謚曰元弟覽繼母所出也年數嵗時見祥被母楚撻輙涕泣抱持至於成童每諫其母少止防虐母屢以非理使祥覽輙與祥俱又虐使祥妻覽妻亦趨而共之母患之乃止母密使酖祥覽知之徑起取酒祥疑其有毒爭而不與母遽奪反之自後母賜祥饌覽輙先嘗母懼覽致斃遂止覽亦篤行著聞應召累官至太中大夫薨年七十三謚曰貞祥五子肇夏馥烈芬肇仕至始平太守馥至上洛太守肇子俊守太子舎人封永世侯俊子遐爲欝林太守馥子根爲散騎郎覽六子裁爲撫軍長史基爲治書禦史防爲侍禦史正爲尙書郎彥爲中防軍琛爲國子祭酒丞相導卽裁之子也世居烏衣巷衣冠之盛爲江左第一舊志記祥墓在今江寧縣化成寺北

顏含字都卽宋延之之曽祖唐眞卿之十四世祖也自含而下七世墓皆在建康碑猶可質也含少有操行以孝聞兄畿咸寧中得疾就醫遂死於醫家家人迎喪旐每繞樹而不可解引喪者顚僕稱畿言曰我壽命未死但服藥太多傷我五臟耳今當復活愼無也其父祝之曰若爾有命復生豈非骨肉所願今但欲還家不爾也旐乃解及還其婦夢之曰吾當復生可急開棺婦頗說之其夕母及家人又夢之卽欲開棺而父不聽含時尙少乃慨然曰開棺之痛孰與不開相負父母從之乃共發棺果有生驗以手刮棺指爪盡傷然气息甚防存亡不分矣飲哺將防累月猶不能語飲食所須托之以夢闔家營視頓廢生業𨿽在母妻不能無倦矣含乃絕棄人事躬親侍養足不出戶者十有三年石崇重含淳行贈以甘防含謝而不受或問其故答曰病者綿昧生理未全旣不能進噉又未識人惠若當謬畱豈施者之意也含二親旣終兩兄繼沒次嫂樊氏因疾失明含課勵家人盡心奉養每日自嘗省藥饌察問息耗必簪屨束帶醫人疏方應須髯蛇膽而尋求備至無由得之含憂嘆累時嘗晝獨坐忽有一靑衣童子年可十三四持一靑囊授含含開視乃蛇膽也童子逡巡出戶化成靑鳥飛去得膽藥成嫂病卽愈由是以篤行著名本州辟不就晉元帝命爲參軍東宮初建補太子中庶子遷黃門侍郎本州大中正歷散騎常侍大司農預討蘇峻功封西平縣候拜侍中尋除國子祭酒加散騎常侍遷光祿勲以年老遜位成帝美其素行就加光祿大夫門施行馬賜牀帳被褥勑大官四時致膳不受郭璞嘗遇含欲爲之筮含曰年在天位在人修已而天不與者命也守通而人不知者性也自有性命無勞蓍桓溫求婚於含含以其盛滿不許惟與鄧攸深交或問江左羣士優劣答曰周伯仁之正鄧伯道之淸卞望之之節餘則吾不知也其雅重行實抑絕浮僞如此致仕二十餘年九十三卒遺命素棺薄斂謚曰靖喪在殯而鄰家失火火至喪所而滅僉以爲淳行所感也三子髦歷黃門郎侍中光祿勲謙至安成太守約零陵太守並有聲譽

蕭統字徳施梁武帝長子也以齊中興元年九月生於襄陽少日而建鄴平天監元年十一月立爲皇太子五年出居東宮生而聰慧三嵗受孝經論語五嵗徧讀五經悉通諷誦性仁孝自出宮常思戀不樂帝知之每五日一朝多便畱永福省或五日三日乃還宮八年九月於壽安殿講孝經盡通大義講畢親臨釋奠於國學普通七年十一月母丁貴嬪有疾太子還永福省朝夕侍疾衣不解帶及薨步從喪還宮至殯漿水不入口每哭輙慟絕武帝敕中書舎人顧恊宣防曰毀不滅性聖人之制不勝喪比於不孝有我在那得自毀如此可卽彊進飲粥太子奉勅乃進數合自是至日進麥粥一升武帝又勅曰聞汝所進過少轉就羸瘦我比更無餘病政爲汝如此胸中亦塡塞成疾故應彊加饘粥不使我常爾懸心𨿽屢奉勅勸逼終喪日止一溢不嘗菜果之味體素壯腰帶十圍至是減削過半每入朝士庶見者莫不下泣自加元服帝便使省萬防內外有司奏事者塡塞於前太子明於庶事每所奏謬誤巧妄皆卽辯析示以可否徐令攺正未嘗彈糾一人平斷法獄多所全宥天下皆稱仁性寛和容眾喜慍不形於色引納才學之士賞愛無倦常自討論墳籍或與學士商防古今繼以文章著述率以爲常於時東宮有書防三萬卷名才並集文學之盛晉宋以來未之有也性愛山水於圃穿築更立亭館與朝士名素者遊其中嘗泛舟後池番禺侯軌盛稱此中宜奏女樂太子不答詠左思招隱詩云何必絲與竹山水有淸音軌慙而止出宮二十餘年不蓄音聲未薨少時勅賜太樂女伎一部略非所好普通中大軍北侵都下米貴太子因命菲衣減膳每霖雨積雪遣腹心左右周行閭巷視貧困家及有流離道路以米密加賑賜人十石又出主衣絹帛年常多作襦袴各三千領冬月以施寒者不令人知若死亡無可斂則爲備棺槥每聞逺近百姓賦役勤苦輙斂容變色常以戶口未實重於勞擾吳郡屢以水災不熟有上言當漕大瀆以防浙江中大通二年春詔遣前交州刺史王奕假節發吳吳興信義三郡人丁就役太子上疏曰吳興累年失收人頗流移吳郡十城亦不全熟惟信義去秋有稔復非常役之民卽日東境谷稼猶貴劫盜屢起在所有司皆不聞奏今徵戍未歸彊丁疎少比得齊集已妨蠶農不審可得權停此功帝優詔以諭焉太子孝謹天至每入朝未五鼓便守城門開東宮𨿽燕居內殿一坐一起常向西南面臺宿被召當入危坐逹旦三年三月遊後池乘雕文舸摘芙蓉姬人蕩舟沒溺而得出因動股恐貽帝憂深誡不言以寢疾聞武帝敕看問輙自力手書啟及稍篤左右欲啟聞猶不許曰云何令至尊知我如此惡因便嗚咽四月乙巳暴惡馳啟武帝比至已薨時年三十一帝臨哭盡哀詔斂以衮冕謚曰昭明吁仁孝如統而不得其壽君子知梁之不能永矣幽而爲神廟食百世宜哉

呂宣問字季通開封人文穆公之四世孫徙居溧陽父希圓紹興甲子倅洋州妾韓氏生宣問甫六嵗辭去莫知所之父卒母李氏獨在宣問旣長將訪所生以池陽當蜀人往來通道乃調錄事參軍凡蜀客經從必托使物色存否臨滿秩而仙井兵楊俊報之曰韓氏在彼時李氏已老無他男宣問不可捨李氏而逺涉亟調峽州推官欲益近蜀至之次年被檄如荊門過當陽玉泉寺寺側武安王廟求夢而應果得其母於仙井時紹熈庚戌相失四十餘年至是母子如初相持感泣吏卒爲之出涕李氏時年八十三韓亦七十矣洛陽吳仁傑斗南賦詩以美之詳見夷堅志宣問尋攺秩知蘄春縣陶子鏘張松張常洧徐李華潘祺錢戩並互見耆舊傳

節義傳

卞壼字望之濟陰寃句人父粹張華壻也壼弱冠有名譽晉元帝鎭建鄴召爲中郎甚見親杖明帝時領尙書令與王導俱受顧命輔幼主王導稱疾不朝而私送車騎將軍郤鑑壼以導虧法從私無大臣之節禦史中丞鐘雅阿撓王典不加凖繩並請免官舉朝震肅壼裁斷切直不畏彊禦皆此類也幹實當官以褒貶爲已任欲軌正督世不肯茍同時好庾亮將召蘇峻壼固爭謂亮曰峻擁彊兵多藏無賴且逼近京邑路不終朝一旦有變易爲蹉跌宜深思逺慮恐未可倉卒亮不納壼知必敗司馬任臺勸壼宜畜良馬以備不虞壼笑曰以逆順論之理無不濟若萬一不然豈須馬哉峻果稱兵詔以壼都督大桁東諸軍事壼率郭黙趙等與峻大戰於陵西爲峻所破死傷以千數峻進攻靑溪壼與諸軍距擊不能禁賊放火燒宮寺六軍敗績壼時發背創猶未合力疾而戰率厲散眾及左右吏數百人攻賊麾下苦戰遂死之時年四十八二子眕盱見父沒相隨赴賊同時見害壼贈侍中驃騎將軍開府儀同三司謚曰忠貞祠以太牢贈世子眕散騎侍郎盱奉車都尉徵士翟湯聞之嘆曰父死於君子死於父忠孝之道萃於一門其後盜發壼墓屍僵須髮蒼白面如生兩手悉拳爪甲穿達手背安帝詔給錢十萬以修塋兆壼第三子瞻爲廣州刺史瞻弟眈爲尙書郎

皇朝楊邦乂字希稷吉州吉水縣人政和中以上舎生賜第建炎元年爲溧陽縣令時江寧府禁卒周徳叛囚其帥宇文粹中縣卒有起應之者邦乂諭止之不聽乃設方略圍捕殺之且檄鄰邑共入討賊賊以故不得逞卒就擒事聞於朝差通判軍府事三年金人入冦渡淮薄江師於東采石先是車駕幸越宰相杜充總諸道兵畱江上左顯謨閣待制陳邦光守建康李棁以前執政爲戶部尙書供餽饟充聞敵至出其軍六萬人列戍江南岸而閉門莫敢出師無統一居數日敵知充無鬭志遂渡江江上之軍皆不戰盡潰充與其戲下數千人北去遂降金金入建康棁與邦光不能守棁先降邦光欲棄城去後亦降獨邦乂力拒不從大書其衣裾曰寧作趙氏鬼不爲他邦臣以授其僕曰持此以見吾志吾卽死矣棁邦光愧謝猶彊擁邦乂上馬卽郊次與俱見金四太子命使拜邦乂叱曰我不降何拜亟遁歸臥其家金𨿽暴猶未敢辱之也明日遣其將張太師諭邦乂授以舊官邦乂以首觸階陛曰我以志死何多以誘我爲張大驚卒止之徐曰公所守固髙柰勢不可何第歸審思之吾明日復見公邦乂退亟移書其將曰世豈有不畏死而可利動者幸速殺我無久畱我至明日其將燕棁邦光坐堂上樂方作召邦乂立庭下邦乂瞠眎棁邦光叱曰天子以若拒敵不能抗俛首求活犬豕已不若復與共燕樂尙有面目見我乎敵將有起取紙書死活二字佯脇邦乂曰公無多言卽欲死趣書死字下我乃信邦乂眎吏有簪筆持文書側立卽躍起奪其筆引手掣紙書字曰死眾相顧色動又使引去明日再以見其四太子邦乂不勝憤遙望見卽極口大罵復仰天而呼曰天寧久假汝行磔汝萬段尙安得污我敵怒使人疾擊梃交下邦乂罵不絕口遂殺之剖腹取其心明年敵去州以事上聞天子爲太息詔贈直祕閣官其子二人卽死所立廟賜額褒忠

忠勲傳

範蠡南陽人事越二十餘年句踐卽位三年而欲伐吳蠡進諫曰夫國家之事有持盈有定傾有節事王曰爲三者柰何對曰持盈者與天定傾者與人節事者與地王不問蠡不敢言天道盈而不溢盛而不驕勞而不矜其功夫聖人隨時以行是謂守時天時不作弗爲人客人事不起弗爲之始今君王未盈而溢未盛而驕不勞而矜其功天時不作而先爲人客人事不起而創爲之始此逆於天而不和於人王若行之將妨於國家靡王躬身王弗聽蠡進諫曰夫勇者逆徳也兵者防器也爭者事之末也陰謀逆徳好用防器始於人者人之所卒也淫泆之事上帝之禁也先行此者不利王曰無是貳言也吾已斷之矣果興師而伐吳戰於五湖不勝棲於會稽王召蠡而問焉吾不用子之言以至於此爲之柰何蠡對曰君王其忘之乎持盈者與天定傾者與人節事者與地王曰與人柰何對曰卑辭尊禮玩好女樂尊之以名如此不已又身與之市王曰諾乃令大夫種行成於吳吳人許諾王曰蠡爲我守於國對曰四封之內百姓之事蠡不如種也四封之外敵國之制立斷之事種亦不如蠡也王曰諾令大夫種守於國與蠡入宦於吳三年而吳人遣之歸反至於國王問於蠡曰節事柰何對曰節事者與地惟地能包萬物以爲一其事不失生萬物容畜禽獸然後受其名而兼其利美惡皆成以養其生時不至不可彊生事不究不可彊成自若以處以度天下待其來者而正之因時之所宜而定之同男女之功除民之害以避天殃田野開辟府倉實民眾殷無曠其眾以爲亂梯時將有反事將有間必有以知天地之恆制乃可以有天下之成利事無間時無反則撫民保教以須之王曰不谷之國家蠡之國家也蠡其圖之對曰四封之內百姓之事時節三樂不亂民功不逆天時五穀睦熟民乃蕃滋君臣上下交得其志蠡不如種也四封之外敵國之制立斷之事因陰陽之恆順天地之常柔而不屈彊而不剛徳虐之行因以爲常死生因天地之刑天因人聖人因天人自生之天地形之聖人因而成之是故戰勝而不報取地而不反兵勝於外福生於內用力甚少而名聲章明種亦不如蠡也王曰諾令大夫種爲之四年王召蠡而問焉曰先人就世不谷卽位吾年旣少未有恆常出則禽荒入則酒荒吾百姓之不圖惟舟與車上天降禍於越委制於吳吳人之那不谷亦又甚焉吾欲與子謀之其可乎對曰未可也蠡聞之上帝不考時反是守彊索者不祥得時不成反受其殃失徳滅名流走死亡有奪有予有不予王無早圖夫吳君王之吳也王若早圖之其事又將未可知也王曰諾又一年王召蠡而問焉曰吾與子謀吳子曰未可也今吳王淫於樂而忘其百姓亂民功逆天時信讒喜優憎輔逺弼聖人不出忠臣解骨皆曲相禦莫適相非上下相偸其可乎對曰人事至矣天應未也王姑待之王曰諾又一年王召蠡而問焉曰吾與子謀吳子曰未可也今申胥驟諫於王王怒而殺之其可乎對曰逆節萌生天地未形而先爲之徵其事是以不成雜受其刑王姑待之王曰諾又一年王召蠡而問焉曰吾與子謀吳子曰未可也今其稻蟹不遺種其可乎對曰天應至矣人事未盡也王姑待之王怒曰道固然乎妄其欺不谷耶吾與子言人事子應我以天時今天應至矣子應我以人事何也蠡又對曰王姑勿怪夫人事必將與天地相參然後乃可以成功今其禍新民恐其君臣上下皆知其資財之不足以支長久也彼將同其力致其死猶尙殆王其且馳騁弋獵無至禽荒宮中之樂無至酒荒肆與大夫觴飲無忘國常彼其上將薄其徳民將盡其力又使之望而不得食乃可以致天地之殛王姑待之至於月王召蠡而問焉曰諺有之曰觥飯不及壺飱今嵗晚矣子將柰何對曰微君王之言臣固將謁之臣聞從時者猶救火追亡人也蹶而趨之惟恐弗及王曰諾遂興師伐吳至於五湖【五湖卽笠澤也溧陽縣長塘湖亦名洮湖卽五湖之一詳見山川志】吳人聞之出而挑戰一日五反王弗忍欲許之蠡進諫曰夫謀之廊廟失之中原其可乎王姑勿許也臣聞之得時無怠時不再來天予不取反爲之災贏縮轉化後將悔之天節固然惟謀不遷王曰諾弗許蠡又曰臣聞古之善用兵者贏縮以爲常四時以爲紀無過天極究數而止天道皇皇日月以爲常明者以爲法微者則是行陽至而陰陰至而陽日困而還月盈而匡古之善用兵者因天地之常與之俱行後則用陰先則用陽近則用柔逺則用剛後無陰蔽先無陽察用人無藝往從其所剛柔以禦陽節不盡不死其野彼來從我固守勿與若將與之必因天地之災又觀其民之饑飽勞逸以參之盡其陽節盈吾陰節而奪之利宜爲人客剛彊而力疾陽節不盡輕而不可取宜爲人主安徐而重固陰節不盡柔而不可廹凡陳之道設右以爲牝益左以爲牡蚤晏無失必順天道周旋無究今其來也剛彊而力疾王姑待之王曰諾弗與戰居軍三年吳師自潰吳王師其賢良與其重祿以上姑蘇使王孫雄行成於越曰昔者上天降禍於吳得罪於防稽今君王其圖不谷不谷請復防稽之和王弗忍欲許之蠡進諫曰臣聞之聖人之功時爲之庸得時不成天有還形天節不逺五年復反小防則近大防則逺先人有言曰伐柯者其則不逺今君王不斷其忘防稽之事乎王曰諾不許使者往而復來辭愈卑禮愈尊王又欲許之蠡諫曰孰使我早朝而晏罷者非吳乎與我爭三江五湖之利者非吳耶夫十年謀之一朝而棄之其可乎王姑勿許其事將易冀已王曰吾欲勿許而難對其使者子其對之蠡乃左提鼓右援枹以應使者曰昔者上天降禍於越委制於吳而吳不受今將反義以報此禍吾王敢無聽天之命而聽君王之命乎王孫雄曰子範子先人有言曰無助天爲虐助天爲虐者不祥今吳稻蟹不遺種子將助天爲虐不忌其不祥乎蠡曰王孫子昔吾先君固周室之不成子也故濱於東海之陂黿鼉魚鼈之與處而鼃黽之與同渚余𨿽靦然而人面哉吾猶禽獸也又安知是諓諓者乎王孫雄曰子範子將助天爲虐助天爲虐不祥雄請反辭於王蠡曰君王已委制於執事之人矣子往矣無使執事之人得罪於子使者辭反蠡不報於王擊鼔興師以隨使者至於姑蘇之宮不傷越民遂滅吳句踐旣平吳乃命蠡築城金陵之長幹【長幹在今建康府城南天禧寺所故址猶在詳見越臺辧及越城下】以兵北渡淮與齊晉諸侯防於徐州致貢於周元王使人賜句踐胙命爲伯是時越兵橫行江淮東諸侯畢賀號稱霸王蠡乃辭於王曰臣聞之爲人臣者君憂臣勞君辱臣死昔者君王辱於防稽臣所以不死者爲此事也今事已濟矣蠡請從防稽之罰王曰所不掩子之惡子之美者使其身無終沒於越國子聼吾言吾與子分國不聴吾言身死妻子爲戮蠡對曰臣聞命矣君行制臣行意遂乘輕舟以浮於五湖【注見前】變姓名自謂鴟夷子皮苦身戮力父子治產居無防何致產數千萬齊人聞其賢以爲相蠡喟然嘆曰居家則致千金居官則至卿相此布衣之極也久受尊名不祥乃歸相印盡散其財以分與知友鄕黨而懷其重寶間行以去止於陶於是自謂陶朱公

周瑜字公瑾廬江舒人父異洛陽令瑜長壯有姿貌初孫堅興義兵討董卓徙家於舒堅子防與瑜同年獨相友善瑜推道南大宅以舎防升堂拜母有無通共瑜從父尙爲丹陽太守瑜往省之防策東渡到歷陽馳書報瑜瑜將兵迎策策大喜曰吾得卿諧也遂從攻橫江當利皆拔之乃渡擊秣陵破笮融薛禮轉下湖熟江乘進入曲阿劉繇奔走而策之眾已數萬矣因謂瑜曰吾以此眾取吳防平山越已足卿還鎭丹陽瑜還頃之袁術遣從弟代尙爲太守而瑜與尙俱還壽春術欲以瑜爲將瑜觀術終無所成故求爲居巢長欲假塗東歸術聽之遂自居巢還吳是嵗建安三年也策親自迎瑜授建威中郎將卽與兵二千人騎五十匹策令曰周公瑾英雋異才與孤有總角之好骨肉之分加前在丹陽發眾及船糧以濟大事論徳酬功此未足以報者也瑜時年二十四吳中皆呼爲周郎以瑜恩信著於廬江出備牛渚後領春谷長頃之策欲取荊州以瑜爲中防軍領江夏太守從攻皖拔之復進尋陽破劉勳討江夏還定豫章廬陵畱鎭巴丘【案孫防時始得豫章廬陵尙未能得定江夏瑜之所鎭應在今已丘縣也與後所卒巴丘處不同】策薨權統事瑜將兵赴喪遂畱吳以中防軍與長史張昭共掌眾事操新破袁紹兵威日盛建安七年下書責權質仕子權召羣臣防議張昭秦松等猶豫不能決權意不欲遣質乃獨將瑜詣母前定議瑜曰昔楚國初封於荊山之側不滿百里之地繼嗣賢能廣土開境立基於郢遂據荊揚至於南海傳業延祚九百餘年今將軍承父兄餘資兼六郡之眾兵精糧多將士用命鑄山爲銅煮海爲鹽境內富饒人不思亂泛舟舉帆朝發夕到士風勁勇所向無敵有何逼迫而欲送質質一入不得不與曹氏相首尾與相首尾則命召不得不往便見制於人也極不過一侯印僕從十餘人車數乘馬數匹豈與南面稱孤同哉不如勿遣徐觀其變若曹氏能率義以正天下將軍事之未晚若圖爲暴亂兵猶火也不戢將自焚將軍韜勇抗威以待天命何送質之有權母曰公瑾議是也公瑾與伯符同年小一月耳我視之如子也汝其兄事之遂不送質十三年九月操入荊州劉琮舉眾降操得其水軍船步兵數十萬將士聞之皆恐權延見羣下問以計策議者咸曰曹公豺虎也然托名漢相挾天子以徵四方動以朝廷爲辭今日拒之事更不順且將軍大勢可以拒操者長江也今操得荊州奄有其地劉表治水軍蒙衝鬭艦乃以千數操悉浮以防江兼有步兵水陸俱下此爲長江之險已與我共之矣而勢力眾寡又不可論愚謂大計不如迎之瑜曰不然操𨿽托名漢相其實漢賊也將軍以神武雄才兼杖父兄之烈割據江東地方千里兵精足用英雄樂業尙當橫行天下爲漢家除殘去穢況操自送死而可迎之耶請爲將軍籌之今使北土已安操無內憂能曠日持久來爭疆埸又能與我校勝負於船楫中乎今北土旣未平安加馬超韓遂尙在闗西爲操後患且舎鞍馬杖舟楫與吳越爭衡本非中國所長又今盛寒馬無槁艸驅中國士眾逺涉江湖之間不習水土必生疾病此數四者用兵之患也而操皆冒行之將軍擒操宜在今日瑜請得精兵三萬人進往夏口保爲將軍破之權曰老賊欲廢漢自立久矣徒忌二袁呂布劉表與孤耳今數雄已滅惟孤尙存孤與老賊勢不兩立君言當擊甚與孤合此天以君授孤也權拔刀斫前奏案曰諸將吏敢復有言當迎操者與此集同及會罷之夜瑜請見曰諸人徒見操書言水步八十萬而各恐懾不復料其虛實便開此議甚無謂也今以實校之彼所將中國人不過十五六萬且軍已久疲所得表眾亦極七八萬耳尙懷狐疑夫以疲病之卒禦狐疑之眾眾數𨿽多甚未足畏得精兵五萬自足制之願將軍勿慮權撫背曰公瑾卿言至此甚合孤心子布文表諸人各顧妻子挾持私慮深失所望獨卿與子敬與孤同耳此天以卿二人贊孤也五萬兵難卒合已選三萬人船糧戰具俱辦卿與子敬程公便在前發孤當續發人眾多載資糧爲卿後援卿能辦之者誠決邂逅不如意便還就孤孤當與孟徳決之時劉備爲操所破遣諸葛亮詣權權遂遣瑜及程普等與備並力逆操遇於赤壁時操軍眾已有疾病初一交戰瑜軍敗退引次江北瑜等在南岸瑜部將黃蓋曰今冦眾我寡難與持久然觀操軍方連船艦首尾相接可燒而走也乃取防衝鬭艦數十艘實以薪艸膏油灌其中裹以帷幕上建牙旗先書報操欺以欲降又豫備走舸各系大船後因引次俱前操軍吏士皆延頸觀望指言蓋降蓋放諸船同時發火時風甚猛悉延燒岸上營落頃之煙炎漲天人馬燒溺死者甚眾操軍敗退還保南郡權拜瑜偏將軍領南郡太守以下雋漢昌瀏陽州陵爲奉邑屯據江陵劉備以左將軍領荊州牧治公安備詣京見權瑜上疏曰劉備以梟雄之姿而有闗侯張飛熊虎之將必非久屈爲人用者愚謂大計宜徙備置吳盛爲築宮室多具美女玩好以娛其耳目分此二人各置一方使如瑜者得挾與攻戰大事可定也今猥割土地以資業之聚此三人俱在疆埸恐蛟龍得雲雨終非池中物也權以操在北方當廣擥英雄又恐備難卒制故不納是時劉璋爲益州牧外有張魯冦侵瑜乃詣京見權曰今曹操新折防方憂在腹心未能與將軍連兵相事也乞與奮威俱進取蜀得蜀而並張魯因畱奮威固守其地好與馬超結援瑜還與將軍據襄陽以防操北方可圖也權許之瑜還江陵爲行而道於巴丘病卒【所卒之處應在今之巴陵與前所領巴丘名同處異也】兩男一女女配太子登男循尙公主拜騎都尉有瑜風王導字茂光祿大夫覽之孫也少有風鑑識量淸逺年十四陳畱髙士張公見而奇之曰此兒容貌志气將相之器也元帝爲瑯邪王與導素相親善導知天下已亂遂傾心推奉潛有興復之志帝亦雅相器重契同友執帝之在洛陽也導每勸令之國防帝出鎭下邳請導爲安東司馬軍謀密策知無不爲及徙鎭建康吳人不附居月餘士庶莫有至者導患之防惇來朝導謂之曰瑯邪王仁徳𨿽厚而名論猶輕兄威風已振宜有以匡濟者防三月上已帝親觀禊乘肩轝具威儀惇導及諸名勝皆騎從吳人紀瞻顧榮皆江南之望竊覘之見其如此咸驚懼乃相率拜於道左導因進計曰古之王者莫不賓禮故老存問風俗虛已傾心以招俊乂況天下喪亂九州分裂大業艸創急於得人者乎顧榮賀循此土之望未若引之以結人心二子旣至則無不來矣帝乃使導躬造循榮二人皆應命而至由是吳防風靡百姓歸心焉自此之後漸相崇奉君臣之禮始定俄而洛京傾覆中州士女避亂江左者十六七導勸帝牧其賢人君子與之圖事時荊揚晏安戶口殷實導爲政務在淸靜每勸帝收其賢人君子與之圖事尢見委杖情好日隆朝野傾心號爲仲父帝從容謂導曰卿吾之蕭何也晉國旣建以導爲丞相軍諮祭酒桓彛初過江見朝廷微弱謂周顗曰我以中州多故來此欲求全活而寡弱如此將何以濟憂懼不樂往見導極談世事還謂顗曰向見管夷吾無復憂矣於時軍旅不息學校未修導上書曰夫風化之本在於正人倫人倫之正存乎設庠序庠序設五教明徳禮洽通彛倫攸敍而有恥且格父子兄弟夫婦長幼之序順而君臣之義固矣方今彊敵扇熾國恥未雪忠臣義夫所以扼腕拊心茍禮義膠固淳風漸著則化之所感者深而徳之所被者大使帝典闕而復補王綱弛而更張獸心革面饕餮檢情揖讓而服四夷緩帶而天下從得乎其道豈難也哉故有虞舞干戚而化三苖魯僖作泮宮而服淮夷桓文之霸皆先教而後戰今若聿遵前典興復道教擇朝臣之子弟並入於學選明博修禮之士而爲之師化成俗定莫尙於斯帝甚納之及帝登尊號百官陪列命導升禦牀共坐導固辭至於三四曰若太陽下同萬物蒼生何由仰照帝乃止及劉隗用事導漸見疎逺任眞推分澹如也有識咸稱導善處興廢焉王惇之反也劉隗勸帝悉誅王氏論者爲之危心導率羣從昆弟子侄二十餘人每旦詣臺待罪帝以導忠節有素特還朝服召見之導稽首謝曰逆臣賊子何世無之豈意今者近出臣族帝跣而執之曰茂方托百里之命於卿是何言耶乃詔曰導以大義滅親可以吾爲安東時節假之及惇得志加導守尙書令初西都覆沒海內思主羣臣及四方並勸進於帝時王氏彊盛有専天下之心惇憚帝賢明欲更議所立導固爭乃止及此役也惇謂導曰不從吾言防致覆族導猶執正議惇無以能奪初帝愛瑯邪王裒將有奪嫡之議以問導導曰立子以長且紹又賢不宜攺革帝猶疑之導日夕陳諫故太子卒定帝崩導復與庾亮等同受遺詔共輔幼主及石勒侵阜陵詔加導大司馬假黃出討之軍次江寧帝親餞於郊俄而賊退解大司馬庾亮將徵蘇峻訪之於導導曰峻猜險必不奉詔且山藪藏疾宜包容之固爭不從亮遂召峻旣而難作六軍敗績導入宮侍帝峻以導徳望不敢加害猶以本官居已之右峻又逼乘輿幸石頭導爭之不得峻日來帝前肆醜言導深懼有不測之禍時路永匡術賈寧並說峻令殺導盡誅大臣更樹腹心峻敬導不納故永等貳於峻導使參軍耽潛諷誘永等謀奉帝出奔義軍而峻衛禦甚嚴事遂不果導乃擕二子隨永奔於白石及賊平宗廟宮室並爲灰燼溫嶠議遷都豫章三吳之豪請都防稽二論紛紜未有所適導曰建康古之金陵舊爲帝裏又孫仲謀劉徳俱言王者之宅古之帝王不必以丰儉移都茍宏衛文大布之冠則無往不可若不績其麻則樂土爲虛矣且北冦遊魂伺我之隙一旦示弱竄於蠻越求之望實懼非良計今特宜鎭之以靜羣情自安由是嶠等謀並不行導有羸疾不堪朝防帝幸其府縱酒作樂後令輿車入殿石季龍掠騎至歷陽導請出討之加大司馬假黃鉞中外諸軍事置左右長史司馬給布萬匹俄而賊退解大司馬復轉中外大都督進位太傅又拜丞相依漢制罷司徒官以並之冊曰朕夙罹不造肆陟帝位未堪多難禍亂旁興公文貫九功武經七徳外緝四海內齊八政天地以平人神以和業同伊尹道隆姬旦仰思唐虞登庸雋乂申命羣官允釐庶績朕思憑髙謨宏濟逺猷維稽古建爾於上公永爲晉輔往踐厥職敬敷道訓以亮天工不亦休哉公其戒之咸和五年薨時年六十四帝舉哀於朝堂三日遣大鴻臚持節監防喪事賵襚之禮一依漢博陸侯及安平獻王故事及葬給九遊輼輬車黃屋左纛前後羽葆鼔吹虎賁班劍百人中興名臣莫與爲比錫謚曰文獻祠以太牢六子恱恬洽恊劭薈

謝安字安石少有重名初辟司徒府除著作佐郎並以疾辭寓居防稽與王羲之及髙陽許詢桑門支遁遊處出則漁弋山水入則言詠屬文無處世意年四十餘徵西大將軍桓溫請爲司馬將發新亭朝士咸送中丞髙崧戲之曰卿屢違朝防髙臥東山諸人每相與言安石不肯出將如蒼生何蒼生今亦將如卿何旣到溫甚喜言生平歡笑竟日旣出溫問左右頗嘗見我有如此客不溫當北徵防萬病卒安投牋求歸尋除吳興太守在官無當時譽去後爲人所思頃之徵拜侍中遷吏部尙書中防軍簡文帝疾篤溫上疏薦安宜受顧命及帝崩溫入赴山陵止新亭大陳兵衛將移晉室呼安及王坦之欲於坐害之坦之甚懼問計於安安神色不變曰晉祚存亡在此一行旣見溫坦之流汗沾衣倒執手版安從容就席坐定謂溫曰安聞諸侯有道守在四鄰明公何須壁後置人耶溫笑曰正自不能不爾耳遂笑語移日坦之與安初齊名至是方知坦之之劣溫嘗以安所作簡文帝謚議以示坐賓曰此謝安石碎金也時孝武帝富於春秋政不自已溫威振內外人情噂互生同異安與坦之盡忠匡翼終能輯穆及溫病篤諷朝廷加九錫使袁宏具艸安見輙攺之由是歷旬不就防溫薨錫命遂寢尋爲尙書僕射領吏部加後將軍詔安總闗中書事時彊敵冦境邊書續至梁益不守樊鄧防沒安每鎭以和靖禦以長算徳政旣行文武用命不存小察宏以大綱威懷外著人皆比之王導謂文雅過之嘗與王羲之登冶城悠然遐想有髙世志羲之謂曰夏禹勤王手足胼胝文王旰食日不暇給今四郊多壘宜思自效而虛談廢務浮文妨要恐非當今所宜安曰秦任商鞅二世而亡豈淸言致患耶是時宮室毀壊安欲繕之尙書令王彪之等以外冦爲諫安不從竟獨決之宮室用成皆仰模元象合體辰極而役無勞怨又領揚州刺史詔以甲仗百人入殿時帝始親萬防進安中書監驃騎將軍錄尙書事固讓軍號於時懸象失度亢旱彌年安奏求晉初佐命功臣後而封之頃之加司徒讓不拜復加侍中都督揚豫徐兗靑五州幽州之燕國諸軍事假節時苻堅彊盛疆埸多虞諸將敗退相繼安遣弟石及兄子等應機徵討所在克捷拜衛將軍開府儀同三司封建昌縣公堅後率眾號百萬次於淮淝京師震恐加安徵討大都督入問計安夷然無懼色答曰已別有防旣而寂然不敢復言乃令張重請安遂命駕出山墅親朋畢集方與圍碁賭別墅遊陟至夜乃還指授將帥各當其任等旣破堅有驛書至安方對客圍碁看書旣竟便攝放牀上了無喜色碁如故客問之徐答云小兒輩遂已破賊旣罷還內過戶限心喜甚不覺屐齒之折其矯情鎭物如此以總統功進拜太保安方欲混一文軌上疏求自北徵乃進都督揚江荊司豫徐兗靑冀幽並寧益雍梁十五州軍事加黃鉞其本官悉如故是時桓沖旣卒荊江二州並闕物論以勳望宜以授之安以父子皆著大勲恐爲朝廷所疑又懼桓氏失職桓石防復有沔陽之功慮其驍猛在形勝之地終或難制乃以桓石民爲荊州攺桓伊於中流石防爲豫州旣以三桓據三州彼此無怨各得所任其經逺無競類皆如此又於土山營墅樓館林竹甚盛每擕中外子侄往來遊集肴饌亦屢費百金世頗以此譏焉而安殊不以屑意常疑劉牢之旣不可獨任又知王味之不宜專城牢之旣以亂終而味之亦以貪敗由是識者服其知人時會稽王道子專權而姦謟頗相扇構安坐鎭廣陵之步丘築壘曰新城以避之帝出祖於西池獻觴賦詩焉安𨿽受朝寄然東山之志始末不渝每形於言色及鎭新城盡室而行造泛海之裝欲須經略粗定自江道還東雅志未就遂遇疾篤上疏請量宜旋斾並召子徵虜將軍琰解甲息徒命龍驤將軍朱序進據洛陽前鋒都督抗威彭沛委以董督若二賊假延來年水生東西齊舉詔遣侍中慰勞遂還都聞當輿入西州門自以本志不遂深自慨失因悵然謂所親曰昔桓溫在時吾常懼不全忽夢乘溫輿行十六里見一白雞而止乘溫輿者代其位也十六里止今十六年矣白雞主酉今太嵗在酉吾病殆不起乎乃上疏遜位薨年六十六帝三日臨於朝堂贈太傅謚曰文靖葬加殊禮依大司馬桓溫故事

溫嶠字太眞司徒羨弟之子也聰敏有識量愽學能屬文少以孝悌稱於邦族年十七州郡辟召皆不就平北大將軍劉琨妻嶠之從母琨深禮之請爲參軍與討石勒有功遷右司馬元帝初鎭江左琨謂嶠曰昔班彪識劉氏之復興馬援知漢光之可輔今晉祚𨿽衰天命未攺吾欲立功河朔使卿延譽江南子其行乎對曰嶠𨿽無管張之才而明公有桓文之志欲建匡合之功豈敢辭命乃以爲左長史檄告華夷奉表勸進嶠旣至引見具陳琨忠誠志在效節因說社稷無主天人系望辭防慷慨舉朝屬目帝器而嘉焉王導周顗謝鯤庾亮桓彛等並與親善於時江左艸創綱維未舉嶠殊以爲憂及見王導共談讙然曰江左自有管夷吾吾復何慮除散騎侍郎固讓不拜苦請北歸母不許後遷太子中庶子在東宮深見寵遇太子與爲布衣之交數陳規諷又獻侍臣箴甚有宏益時太子起西池樓觀頗爲勞費嶠上疏以爲朝廷艸創巨冦未滅宜應儉以率下務農重兵太子納焉王惇舉兵內向六軍敗績太子將自出戰嶠執鞚諫曰臣聞善戰者不怒善勝者不武如何萬乘儲副而以身輕天下太子乃止明帝卽位拜侍中機宻大謀皆所參綜詔命文翰亦悉豫焉俄轉中書令嶠有棟梁之任帝親而倚之甚爲王惇所忌因請爲左司馬惇阻兵不朝多行陵縱嶠諫惇曰昔周公之相成王勞謙吐握豈好勤而惡逸哉誠由處大任者不可不爾而公自還輦轂入輔朝政闕拜覲之禮簡人臣之儀不逹聖心者莫不於邑昔帝舜服事唐堯伯禹竭身虞庭文王𨿽盛臣節不諐故有庇人之大徳必有事君之小心俾芳烈奮乎百世休風流乎萬祀至聖遺軌所不宜忽願思舜禹文王服事之勤推公旦吐握之事則天下幸甚惇不納嶠知其終不悟於是謬爲設敬綜其府事干說宻謀以附其欲深結錢鳳爲之聲譽每曰錢世儀精神滿腹嶠素有知人之稱鳳聞而恱之深結好於嶠防丹陽尹闕嶠說惇曰京尹輦轂喉舌宜得文武兼能公宜自選其才若朝廷用人或不盡理惇然之問嶠誰可嶠曰錢鳳可用鳳亦推嶠嶠僞辭之惇不從表補丹陽尹嶠猶懼錢鳳爲姦謀因惇餞別嶠起行酒至鳳前鳳未及飲嶠因僞醉以手板擊鳳幘墜作色曰錢鳳何人溫太眞行酒而敢不飲惇以爲醉而釋之臨去言別涕泗橫流出閣復入如是再三然後卽路及發後鳳入說惇曰嶠於朝廷甚宻而與庾亮深交未必可信惇曰太眞昨醉小加聲色豈得以此便相讒貳由是鳳謀不行而嶠得還都乃具奏惇之逆謀請先爲之備及惇構逆加嶠中壘將軍持節都督東安北部諸軍事惇與王導書曰太眞別來防日作如此事表誅姦臣以嶠爲首募生得嶠者當自拔其舌及王含錢鳳奄至都下嶠燒朱雀桁以挫其鋒帝怒之嶠曰今宿衛寡弱徵兵未至若賊豕突危及社稷陛下何惜一橋賊果不得渡嶠自率眾與賊夾水戰擊王含敗之復督劉遐追錢鳳於江寧事平封建寧縣開國公賜絹五千四百匹進號前將軍帝疾篤嶠與王導郤鑑庾亮陸曄卞壼等同受顧命時歷陽太守蘇峻藏匿亡命朝廷疑之徵西將軍陶侃有威名於荊楚又以西夏爲虞故使嶠爲上流形援咸和初代應詹爲江州刺史持節都督平南將軍鎭武昌甚有惠政甄異行能親祭徐孺子之墓又陳豫章十郡之要宜以刺史居之尋陽濱江都督應鎭其地今以州帖府進退不便且古鎭將多不領州皆以文武形勢不同故也宜選單車刺史別撫豫章專理黎庶詔不許嶠聞蘇峻之徵也慮必有變求還以備不虞不聽未防而蘇峻果反嶠屯尋陽遣督防王愆期西陽太守鄧嶽鄱陽內史紀瞻等率舟師赴難及京師傾覆嶠聞之號慟人有之者悲哭相對俄而庾亮來奔宣太后詔進嶠驃騎將軍開府儀同三司嶠曰今日之急殄冦爲先未效勲庸而逆受榮寵非所聞也何以示天下乎固辭不受時亮𨿽奔敗嶠每推崇之分兵給亮遣王愆期等要陶侃同赴國難侃恨不受顧命不許嶠用其部將毛寶說復固請侃行初嶠與庾亮相推爲盟主嶠從弟充言於嶠曰徵西位重兵彊宜共推之嶠於是遣王愆期奉侃爲盟主侃許之遣督防龔登率兵詣嶠嶠於是列上尙書陳峻罪狀有眾七千灑泣登舟移告四方徵鎭曰賊臣祖約蘇峻同惡相濟用生邪心天奪其魄死期將至譴負天地自絕人倫冦不可縱宜增軍討撲輙屯次湓口卽日防軍庾亮至宣太后詔冦逼宮城王旅撓敗出告藩臣謀寧社稷後將軍郭黙冠軍將軍趙奮武將軍龔保與嶠督防王愆期西陽太守鄧嶽鄱陽內史紀瞻率其所領相尋而至逆賊肆防陵防宗廟火延宮掖矢流太極二禦幽逼宰相困廹殘虐朝士劫辱子女承問悲惶精魂飛散嶠闇弱不武不能殉難哀恨自咎五情摧隕慙負先帝托寄之重義在畢力死而後已今躬率所部爲士卒先催進諸軍一時電擊西陽太守鄧嶽尋陽太守褚誕等連旗相繼宣城內史桓彛已勒所屬屯濱江之要江夏相周撫乃心求徵軍已向路昔包胥楚國之微臣重趼致誠義感諸侯藺相如趙邦之陪恥君之辱按劍秦庭皇漢之季董卓作亂劫遷獻帝虐害忠良闗東州郡相率同盟廣陵功曹臧洪郡之小吏耳登壇挿血涕淚橫流慷慨之節實厲羣後況今居臺鼎據方州列名邦受國恩者哉不期而防不謀而同不亦宜乎二賊合眾不盈五千且外畏胡冦城內饑乏後將軍郭黙卽於戰陣俘殺賊千人賊今𨿽殘破都邑其宿衛兵人卽時出散不爲賊用且祖約情性褊阨忌尅不仁蘇峻小子惟利是視殘酷驕猜權相假洽江表興義以抗其前彊胡外冦以躡其後運漕隔絕資食空懸內乏外孤勢何得久羣公徵鎭職在禦侮徵西陶公國之耆徳忠肅義正勲庸宏著諸方鎭州郡咸齊斷金同稟規略以雪國恥茍利社稷死生以之嶠𨿽怯劣沗據一方賴忠賢之規文武之助君子竭誠小人盡力髙操之士被褐而從戎負薪之徒匍匐而赴命率其私僕致其私杖人士之誠竹帛不能載也豈嶠無徳而致之哉士稟義風人感皇澤且防軍庾公帝之元舅徳望隆重率郭後軍趙龔三將與嶠戮力得有資憑且悲且慶若朝廷之不冺也其各明率所統無後事機賞募之信明如日月有能斬約峻者封五等侯賞布萬匹夫忠爲令徳爲仁由已萬里一契義在不言也時陶侃𨿽許自下而未發復追其督防龔登嶠重與侃書曰僕謂軍有進而無退宜增而不可減近已移檄逺近言於盟府尅後月半大舉南康建安晉安三郡軍並在路次同赴此防惟須仁公所統至便齊進耳仁公今召軍還疑惑逺近成敗之由將在於此僕才輕任重責實憑仁公篤愛逺稟成規至於首啟戎行不敢有辭僕與仁公當如常山之蛇首尾相衛又唇齒之諭也恐惑者不逹髙防將謂仁公緩於討賊此聲難追僕與仁公並受方嶽之任安危休戚理旣同之且自頃之顧綢繆往來情深義重著於人士之口一旦有急亦望仁公悉眾見救況社稷之難惟僕偏當一州州之文武莫不翹企假令此州不守約峻樹置官長於此荊楚西逼彊胡東接逆賊因之以饑饉將來之危乃當甚於此州之今日也以大義言之則社稷顚覆主辱臣死公進當爲大晉之忠臣參桓文之義開國承家銘之天府退當以慈父雪愛子之痛約峻防逆無道囚制人士裸其五形近日來者不可恐見骨肉生離痛感天地人心齊一咸皆切齒今之進討若以石投卵耳今出軍旣緩復召兵還人心乖離是爲敗於防成也願深察所陳以副三軍之望峻時殺侃子瞻由是侃激勵遂率所統與嶠亮同赴京師戎卒六萬旌旗七百餘里鉦鼓之聲震於百里直指石頭次於蔡洲侃屯查浦嶠屯沙門浦時祖約據歷陽與峻爲首尾見嶠等軍盛謂其黨曰吾本知嶠能爲四公子之事今果然矣峻聞嶠將至逼大駕幸石頭時峻軍多馬南軍仗舟楫不敢輕與交鋒用將軍李根計據白石築壘以自固使庾亮守之賊步騎萬餘來攻不下而退追斬二百餘級嶠又於四望磯築壘以逼賊曰賊必爭之設伏以逸待勞是制賊之一奇也是時義軍屢戰失利嶠軍食盡陶侃怒曰使君前云不憂無將士惟得老僕爲主耳今數戰皆北良將安在荊州接胡蜀二虜倉廩當備不虞若復無食僕便欲西歸更思良算但今嵗計殄賊不爲晚也嶠曰不然自古成監師克在和光武之濟昆陽曹公之拔官渡以寡敵眾仗義故也峻約小豎爲海內所患今日之舉決在一戰峻勇而無謀借驕勝之勢自謂無前今挑之戰可一鼓而擒也柰何捨垂立之功設進退之計且天子幽逼社稷危殆四海臣子肝腦塗地嶠等與公並受國恩是致命之日事若克濟則臣主同祚如其不捷身𨿽灰滅不足以謝責於先帝今之事勢義無旋踵騎猛獸安可中下哉公若違眾獨反人心必沮沮眾敗事義旗將回指於公矣侃無以對遂畱不去嶠於是創建行廟廣設壇場告皇天后土祖宗之靈親讀祝文聲气激揚涕流覆面三軍莫能仰視其日侃督水軍向石頭亮嶠等率精勇一萬從白石入挑戰時峻勞其將士因醉突陣馬躓爲侃將所斬峻弟逸及子碩嬰城自固嶠乃立行臺布告天下凡故吏二千石臺郎禦史以下皆令赴臺於是至者雲集司徒王導因奏嶠侃錄尙書遣間使宣防並讓不受賊將匡術以臺城來降爲逸所擊求救於嶠江州別駕羅洞曰今水暴長救之不便不如攻榻杭榻杭軍若敗術圍自解嶠從之遂破賊石頭軍奮威長史滕含抱天子奔於嶠船時侃𨿽爲盟主而處分規略一出於嶠及賊滅拜驃騎將軍開府儀同三司散騎常侍封始安郡公邑三千戶卒年四十二江州士庶聞之莫不相顧而泣帝下冊書曰朕以眇身纂承洪緒不能光闡大道化洽時雍至乃狂狡滔天社稷危逼惟公明鑑特逹識心經逺懼皇綱之不維忿凶冦之縱暴唱率羣後五州響應首啟戎行元惡授馘王室危而復安三光幽而復明功格宇宙勲著八表方賴大猷以拯區夏天不憗遺早世薨殂朕用痛悼於厥心夫褒徳銘勲先王之明典今追贈公侍中大將軍持節都督刺史餘如故賜錢百萬布千匹諡曰忠武祠以太牢初於豫章後朝廷追嶠勲徳將爲造大墓於元明二帝陵之北陶侃上表曰故大將軍嶠忠誠著於聖世勲義感於人神非臣筆墨所能稱陳臨卒之際與臣書別臣藏之篋笥時時省視每一思述未嘗不中夜撫膺臨飯酸噎人之云亡嶠實當之謹寫嶠書上呈伏惟陛下旣垂禦省傷其情防死不忘忠身沒黃泉追恨國恥奬臣戮力救濟艱難使亡而有知抱恨結艸豈樂今日勞費之事願陛下慈恩停其移使嶠棺柩無風波之危魂靈安於后土詔從之

陶侃字士行本鄱陽人吳平徙家廬江之尋陽廬江太守張防召爲督郵領樅陽令察孝亷至洛陽張華與語異之除郎中顧榮見甚奇之劉爲荊州刺史辟侃爲南蠻長史遣討賊張昌破之謂侃曰吾昔爲羊公參軍謂吾其後當居身處今相觀察必繼老夫矣陳敏之亂以侃爲江夏太守加鷹揚將軍敏遣其弟恢來冦武昌侃出兵禦之隨郡內史扈瓌間侃於曰侃與敏有鄕裏之舊居大郡統彊兵脫有異志則荊州無東門矣曰侃之忠能吾得之已久豈有是乎侃潛聞之遽遣子洪及兄子臻詣以自固引爲參軍資而遣之又加侃爲督防使與諸軍並力距恢侃乃以運船爲戰艦或言不可侃曰用官物討官賊但須列上有本末耳於是擊恢所向必破侃戎政齊肅凡有虜獲皆分士卒身無私焉後以母憂去職服闋參東海王越軍事江州刺史華軼表侃爲揚武將軍使屯夏口又以臻爲參軍軼與元帝素不平臻懼難作托疾而歸白侃曰華彥夏有憂天下之志而才不足且與瑯邪不平難將作矣侃怒遣臻遂東歸於帝帝見之大恱命臻爲參軍加侃奮威將軍假赤幢曲蓋軺車鼔吹侃乃與華軼告絕頃之遷龍驤將軍武昌太守時天下饑荒山夷多斷江劫掠侃令諸將詐作商船以誘之劫果至生獲數人是西陽王羕之左右侃卽遣兵逼羕令出向賊侃整陣於釣臺爲後繼羕縛送帳下二十人侃斬之自是水陸肅淸流亡者歸之盈路侃竭資振給焉又立夷市於郡東大收其利而帝使侃擊杜令振威將軍周訪廣武將軍趙誘受侃節度侃令二將爲前鋒兄子輿爲左甄擊賊破之時周顗爲荊州刺史先鎭潯水城賊掠其良口侃使部將朱伺救之賊退保泠口侃謂諸將曰此賊必更步向武昌吾宜還城晝夜三日行可至卿等誰能忍饑鬭耶部將吳寄曰要欲十日忍饑晝當擊賊夜分捕魚足以相濟侃曰卿健將也賊果增兵來攻侃使朱伺等逆擊大破之獲其輜重殺傷甚眾遣參軍王貢告捷於王惇惇曰若無陶侯便失荊州矣伯仁方入境便爲賊所破不知那得刺史貢對曰鄙州方有事難非陶龍驤莫可惇然之卽表拜侃爲使持節寧逺將軍南蠻校尉荊州刺史領西陽江夏武昌鎭於沌口又移入沔江遣朱伺等討江夏賊殺之賊王衝自稱荊州刺史據江陵王貢還至竟陵矯侃命以杜曽爲前鋒大督防進軍斬衝悉降其眾侃召曽不到貢又恐矯命獲罪遂與曽舉兵反侃坐免官王惇表以侃白衣領職侃復率周訪等進軍入湘使都尉楊舉爲先驅擊杜大破之屯兵於城西惇奏復侃官將王貢精卒三千出武陵江誘五谿夷以舟師斷官運徑向武昌侃使鄭攀及伏波將軍陶延夜趣巴陵潛師掩其不備大破之斬千餘級降萬餘口貢遁還湘城賊中離阻杜遂疑張奕而殺之眾情益懼降者滋多王貢復挑戰侃遙謂之曰杜爲益州吏盜用庫錢父死不奔喪卿本佳人何爲隨之也天下寧有白頭賊乎貢初橫腳馬上侃言訖貢斂容下腳辭色甚順侃知其可動復令諭之截髮爲信貢遂來降而敗走進尅長沙獲其將毛寶髙寶梁堪而還王惇深忌侃功將還江陵欲詣惇別皇甫方回及朱伺等諫以爲不可侃不從惇果畱侃不遣左轉廣州刺史平越中郎將以王廙爲荊州侃之佐吏將士詣惇請畱侃惇怒不許侃將鄭攀蘇溫馬雋等不欲南行遂西迎杜曽以距廙惇意攀承侃風防被甲持矛將殺侃出而復回者數四侃正色曰使君之雄斷當裁天下何此不決乎因起如厠諮議參軍梅陶長史陳頒言於惇曰周訪與侃親姻如左右手安有斷人左手而右手不應者乎惇意遂解引其子瞻爲參軍侃旣達豫章見周訪流涕曰非卿外援我殆不免侃至始興防杜反侃擊斬之傳首京師諸將皆請乘勝擊溫邵侃笑曰吾威名已著何事遣兵但一函紙自足耳於是下書諭之邵懼而走追獲於始興以功封柴桑侯食邑四千戶侃在州無事輙朝運百甓於齋外暮運於齋內人問其故答曰吾方致力中原過爾優逸恐不堪事其勵志勤力皆此類也太興初進號平南將軍尋加都督交州軍事及王惇舉兵反詔侃以本官領江州刺史尋轉都督湘州刺史惇得志上侃復本職加散騎常侍時交州刺史王諒爲賊梁碩所防侃遣將髙寶進擊平之以侃領交州刺史錄前後功封次子夏爲都亭侯進號徵南大將軍開府儀同三司及王惇平遷都督荊雍益梁州諸軍事領防南蠻校尉徵西大將軍荊州刺史餘如故楚郢士女莫不相慶侃性聰敏勤於吏職恭而近禮愛好人倫終日斂膝危坐閫外多事千緒萬端防有遺漏逺近書疏莫不手答筆翰如流未嘗壅滯引接疎逺門無停客嘗語人曰大禹聖者乃惜寸陰至於眾人當惜分陰豈可逸遊荒醉生無益於時死無聞於後是自棄也諸參佐或以談戲廢事者乃命取其酒器蒱博之具悉投之於江吏將則加鞭撲曰摴蒱者牧豬奴戱耳老莊浮華非先王之法言不可行也君子當正其衣冠攝其威儀何有亂頭養望自謂宏達耶造船木屑及竹頭悉令舉掌之咸不解所以後正防積雪始晴聽事前余雪猶濕於是以屑布地及桓溫伐蜀又以侃所貯竹頭作丁裝船其綜理微密皆此類也曁蘇峻作逆京都不守侃子瞻爲賊所害平南將軍溫嶠要侃同赴朝廷推爲盟主以峻殺其子重遣書以激怒之便戎服登舟星言兼邁瞻喪至不臨五月與溫嶠庾亮等俱防石頭諸軍卽欲決戰侃以賊盛不可爭鋒當以嵗月智計擒之累戰無功諸將請於查浦築壘監軍部將李根建議請立白石壘侃不從曰若壘不成卿當坐之根曰查浦地下又在水南惟白石峻極險固可容數千人賊來攻不便滅賊之術也侃笑曰卿良將也乃從根謀夜修曉訖賊見壘大驚賊攻大業壘侃將救之長史殷羨曰若遣救大業步戰不如峻則大事去矣但當急攻石頭峻必救之而大業自解侃又從羨言峻果棄大業而救石頭諸軍與峻戰陳陵東侃督防竟陵太守李陽部將彭世斬峻於陣賊眾大潰峻弟逸復聚眾侃與諸軍斬逸於石頭初庾亮少有髙名以明穆皇后之兄受顧命之重蘇峻之禍職亮是由及石頭平懼侃致討亮用溫嶠謀詣侃拜謝侃遽止之曰庾元規乃拜陶士行耶王導入石頭城令取故節侃笑曰蘇武節似不如是導有慙色使人屏之侃旋江陵尋以爲侍中太尉加羽葆鼔吹攺封長沙郡公邑三千戶賜絹八千匹加都督交廣寧七州軍事以江陵偏逺移鎭巴陵遣諮議參軍張誕討五谿夷降之屬後將軍郭黙矯詔襲殺平南將軍劉輙領江州侃聞之曰此必詐也遣將軍宋夏陳修率兵據湓口侃以大軍繼進黙遣使送奴婢絹百匹冩中詔呈侃參佐多諫曰黙不被詔豈敢爲此事若進軍宜待詔報侃厲色曰國家年小不出胸懷且劉爲朝廷所禮𨿽方任非才何緣猥加極刑郭黙虓勇所在暴掠以大難新除威网寛簡欲因隙防騁其從橫耳發使上表討黙與王導書曰郭黙殺方州卽用爲方州害宰相便爲宰相乎導答曰黙居上流之勢加有船艦成資故苞含隱忍使其有地一月潛嚴足下軍到是以得風發相赴豈非遵養時晦以定大事者耶侃省書笑曰是乃遵養時賊也侃旣至黙將宗侯黙父子五人及黙將張醜詣侃降侃斬黙等黙在中原數與石勒等戰賊畏其勇聞侃討之兵不血刅而擒也益畏侃蘇峻將馮鐵殺侃子奔於石勒勒以爲戍將侃告勒以故勒召而殺之詔侃都督江州領刺史增置左右長史司馬從事中郎四人掾屬十二人侃旋於巴陵因移鎭武昌侃命張防子隱爲參軍範逵子眺爲湘東太守辟劉曽孫安爲掾屬表論梅陶凡微時所荷一飱咸報遣子斌與南中郎將桓宣西伐樊城走石勒將郭敬使兄子臻竟陵太守李陽等共破新野遂平襄陽拜大將軍劍履上殿入朝不趨贊拜不名上表固讓咸和七年六月疾篤又上表遜位遣左長史殷羨奉送所假節麾幢曲蓋侍中貂蟬太尉章荊江州刺史印傳棨防以後事付右司馬王愆期加督防統領文武侃輿車出臨津就船明日薨於樊谿時年七十六成帝下詔曰故使持節侍中太尉都督荊江雍梁交廣益寧八州諸軍事荊江二州刺史長沙郡公經徳蘊哲謀猷宏逺作藩於外八州肅淸勤王於內皇家以寧乃者桓文之勲伯舅是憑方賴大猷俾屏予一人前進位大司馬禮秩策命未及加崇昊天不弔奄忽薨殂朕用震悼於厥心今遣兼鴻臚追贈大司馬假密章祠以太牢魂而有靈嘉玆寵榮又策謚曰桓【朱文公請陶桓公廟額狀載云江南劉羲仲所撰公贊曰晉太尉陶桓公侃冇大功於晉讀其書凜乎若見其唱義於武昌破石頭斬蘇峻何其壯也東坡蘇公嘗爲予言桓公忠義之節橫秋霜而貫白日晉史書折翼事豈有是乎且就其說考之桓公夢生八翼登天門九重登其八閽者以杖擊之墜地折左翼及握彊兵居上流潛有窺覦之志輙思折翼之祥自抑而止心之所寓者爲志神之所寓者爲夢何自而知其然哉至其書梅陶稱機神明鑑似魏武忠順勤勞似孔明豈不信哉魏武起徒步唱義兵非若桓公威名之著也以漢徳之深磐石之固可折箠驅之以息天下之禍非若成帝削弱之資也董卓之亂未必大於蘇峻魏武之功未必過於桓公保兗州以爲固挾天子以爲資其意安在則其托興復以爲名是乃窺漢之計也名莫大乎忠孝分莫大乎君臣若魏武無忠臣之節其所謂機神明鑑者姦雄耳桓公豈其比乎始蘇峻之禍賊將害其子者馮鐡也馮鐵奔石勒爲戍將石勒畏桓公之彊殺馮鐵石勒自以爲一時豪傑標置二劉之間俯視曹孟徳司馬仲達而气出其右顧畏桓公如此桓公沒距今防千年所在廟祀之都昌縣南北廟爲尢盛廟屢廢而屢興由其有功徳於斯民者厚也又繳到近世撫州布衣吳澥所著辯論曰卓哉陶士行之獨立也方魏晉之際浮虛之俗搖蕩朝野一時聞人達士名卿才大夫莫不陷於末流防知攸濟惟士行深疾時慨然有作蓄其剛毅沈厚之气秉其忠慤正固之節以與流俗爭衡𨿽動而見尢所向白眼一入仕途荊棘萬狀而方寸耿耿者未始少渝終日運百甓於竹頭木屑間纎悉經營𨿽一束之襚劬勞不怠當時名士觀之宜若老農俗吏無足比數而士行確然爲之不屑也卒能恢廓才猷立功立事以大庇斯民當晉室橫流之中屹爲底柱自非明智獨立安能臻此哉然覽庾亮之傳應詹之書則疑侃有跋扈之心觀溫嶠之舉毛寶之謀則見侃有顧望之迹比至灑血成文登天折翼動可疑怪豈有是事也哉此蓋行髙於人眾必非之加以蘇峻之誅庾亮恥爲之屈旣士行溘先朝露後嗣零落而庾氏世總朝權其志一逞遂從而誣謗之耳秉史筆者旣有所畏何所求而不得哉是其旁見曲出乃所以證成其罪也然觀士行義旗旣建一麾東下子喪不臨直趨蔡洲一時勤王之師蔑有先者曁元勲克集實主斯盟而退然不有旋師歸藩旣坐擁八州據上流已重泰山晉輕鴻毛移其宗社曽不反掌而臣節益修未始擅作威福以自封殖朝廷憚其勲名每加疑備而士行泰然曽不少芥胸次及末年臥疾封府庫而登舟舉愆期而自代視去方伯之重不啻脫屣其臣節終始夷險無一可訾窮晉二百年間卓然獨立不忠之迹果安在哉今捨其灼然之實而信其似是之虛豈可謂善觀史也哉嗟乎自古欲誣人而不得者必污以閨房之事以其難明故也今晉史欲誣士行而乃以夢寐之祥是其難明殆乂甚於閨房哉然不知士行而實懷異志則如此夢寐之祥正合自知耳人安得而知之晉史以此待士行其智果不得與小兒等其說固不待攻而自破云】

本朝曹彬字國華眞定靈壽人也父蕓成徳軍兵馬使彬始生周嵗日父母以百玩之具羅於席觀其所取彬左手持干戈右手取俎豆斯須取一印他無所視人皆異之旣長气質淳厚漢幹祐中爲成徳牙將周太祖貴妃張氏彬之從母也彬歸京師得世宗帳下補供奉官累遷西上閤門使出使吳越訖事卽行不受私覿吳越人以輕舟追遺之至於數四彬猶不受旣而曰吾或終拒之是近名也遂受而歸盡輸內帑世宗彊還之欲辭不獲悉以分親舊而一介不取遷引進使宋興遷客省使與王全斌郭進屢破北冦太祖伐蜀以內客省使監歸州路行營劉光毅軍峽中郡縣悉下諸將皆欲屠城殺降彬獨任恕而戢下所至恱服太祖降璽書褒之蜀平王全斌等不防軍事蜀人苦其侵奪彬屢請旋師全斌等不從俄而全師雄等作亂擁眾十萬彬復與光毅破之於新繁卒平蜀亂時諸將多有子女玉帛彬橐中惟圖書衣衾而已太祖以全斌等貪縱不法屬吏而謂彬淸介亷謹拜宣徽南院使義成軍節度使彬辭曰伐蜀將士俱得罪臣以無功獨防褒寵恐無以勸天下太祖曰卿有茂功加以不伐設有微累全斌等豈惜言哉夫懲惡勸善朕所以勵臣下也彬乃不敢辭太祖將親徵太原爲前軍都監率兵次團栢谷降賊將陳廷山太祖伐江南以彬將行營之師彬分兵由荊南順流而東破峽口砦進克池州連克當塗蕪湖二縣駐軍采石磯作浮梁跨大江以濟師大破其軍於白鷺洲師進次秦淮江南水陸十萬陳於城下大敗之俘斬數萬計進圍金陵李煜危甚遣其臣徐鉉奉表詣闕乞緩師彬亦緩攻取兾煜歸服使人諭之曰事勢如此所惜者一城生聚若能歸命策之上也城垂克彬忽稱疾不視事諸將皆來問疾彬曰余之病非藥石所愈惟須諸公誠心自誓以克城之日不妄殺一人則自愈矣諸將許諾共焚香爲誓明日稱愈遂克金陵城中皆按堵如故李煜與其臣百餘人詣軍門請罪彬慰安之待以客禮煜之君臣賴以獲免自出師至凱旋士眾畏服無輕肆者其軍政如此及入見以牓子進稱奉敇江南幹事回其謙恭不伐又如此初彬之總師也太祖謂曰俟克李煜當以卿爲使相副帥潘美豫以爲賀彬曰不然夫是行也仗天威遵廟謨乃能成事吾何功哉況使相極品乎美曰何謂也彬曰太原未平爾已而還朝獻俘太祖曰本除卿使相然劉繼恩未下姑少待之旣聞此語美竊視彬微哂太祖覺之遽詰所以美不敢隱遂以前對太祖亦大笑乃賜彬錢五十萬彬曰人生何必使相好官亦不過多積金錢耳未防拜樞密使忠武軍節度使太宗卽位加同平章事太宗議徵太原召彬問曰周世宗及太祖皆親徵何以不能克彬曰世宗時史彥超敗於石嶺闗人情驚擾故班師太祖頓兵甘艸地防嵗暑雨軍士多疾因是中止太宗曰今吾欲北徵卿以爲如何彬曰以國家兵甲精銳剪太原之孤壘譬摧枯拉朽爾何爲而不可太宗意遂決從平太原加兼侍中後爲弭徳超所誣罷爲天平軍節度使旣而太宗悟其譖封魯國公待之愈厚雍熈三年詔彬將幽州行營前軍馬步水陸之師與潘美等北伐敗契丹於固安破涿州又與米信破契丹於新城戰於岐溝闗我師敗績責右驍衛上將軍四年起彬爲侍中武寧軍節度使徙鎭平盧眞宗卽位復同平章事召入爲樞宻使咸平二年被疾眞宗親視臨問手爲和藥仍賜以白金萬兩問以後事對曰臣無事可言臣二子璨與瑋材器有取臣若內舉皆堪爲將眞宗問以優劣對曰璨不如瑋薨年六十九眞宗惻然震悼對輔臣語及彬必流涕贈中書令追封濟陽郡王謚曰武惠與趙普配享太祖廟廷彬仁敬和厚在朝廷未嘗忤防亦未嘗言人過失伐二國秋毫無所取位兼將相不以等威自異待遇士大夫必引車避之居官奉入給宗族無餘積平蜀回大祖詢官吏善否對曰軍政之外非臣所聞也固問之惟薦隨軍轉運使沈倫亷謹可任北徵之失律也趙昌言在魏奏乞誅彬及昌言自延安還被劾不得入見彬在右府爲請於太宗乃許朝謁彬之仁厚皆此類也子璨珝瑋玹玘珣琮珝官至昭宣使玹左藏庫副使玘尙書虞部員外郎珣東上閤門使玘之女卽慈聖光獻皇后也蕓累贈魏王彬韓王玘吳王謚曰安僖璨官至中書令謚曰武懿瑋官至侍中謚曰武穆琮官至侍中謚曰忠恪

呂忠穆公諱頥浩字元直本滄州樂陵人五世祖因官遂家於齊州公登紹聖元年進士第初調北京成安尉再調宻州司戶以門下侍郎李淸臣薦除大名府國子監教授避親攺邠州教授再任六年除周王宮宗子博士考滿除通判延安府尋除兩浙提舉茶鹽官攺差提舉河北東路常平等事就除河北轉運判官召爲太府少卿數月除轉運副使尋陞都轉運使奉法稱職宣和四年春金人與契丹主天祚大戰天祚敗績棄其國奔竄至本國東北末界依達靼以茍活契丹推擇潭湘立之所謂九大王是也內侍童貫乘契丹之衰敗祖宗信誓舉諸路之兵欲圖燕薊朝廷命貫爲宣撫使以蔡攸副之是年五月貫攸遣種師道和詵下砦於白溝以窺涿州潭湘遣首領四軍大王者率兵來拒我師大敗朝廷亦悔此舉欲令班師防潭湘死貫攸意在貪功遂復聚兵以謀再舉是年九月契丹將郭藥師以兵五千據涿州以涿州來獻易州之民亦以易州來獻王師以十月初三日令劉延慶統兵僅十萬自涿州取燕山府契丹之兵大集與王師相拒於良鄕縣殺傷相當延慶潛令郭藥師引銳兵取間道入燕山府約別遣奇兵策應藥師旣入燕山府契丹以兵與藥師巷戰策應之兵不至藥師敗大將髙世宣死之王師敗走是時延慶置砦於盧溝河南契丹乘勝以輕兵來挑戰又以奇兵斷吾糧道延慶憂惶不知所出二十九日夜初更引中軍南遁五軍覺知遂盡棄輜重器械奔竄官軍相蹂踐於路契丹追襲至雄州境上殺傷我師莫知其數是時公在軍前墜馬失道望北斗南走徒步六十里賴幽人張蘭僧引路間闗至涿州僅能入城而契丹之兵已圍合涿州矣被圍凡十五日郭藥師以兵來解圍公與官員將校千餘人乘雪夜走一百二十里至安肅軍又兩日至雄州貫攸尙欲再舉兵而大兵已潰散不能興師防金人於十二月初七日自居庸闗引兵到燕山府契丹之眾聞風奔潰金人遂有燕山府及檀順景薊等州童貫蔡攸遣使往燕山府見金國主阿固達重許嵗幣求此四州之地使者凡五六輩來往商議金人知貫攸急要燕薊以報天子須索益廣倍於嵗賜契丹之數銀絹外下至藥材姜橘藤竹陶器之類不可悉數議旣定金國兵遂回貫攸引兵五萬自云前去撫定燕薊貫攸到燕山住十日而班師奏差詹度知燕山府繼而王安中到燕山爲本路宣撫使度乃罷是時郭藥師所統兵二萬號曰常勝軍又契丹刺面軍萬餘人號食糧軍費用錢糧不可勝計朝廷命公爲轉運使公條奏燕山一路費用如此𨿽窮天下之力竭天下之財必無以善其後又條奏河北燕山路危急五事願詔三省宻院博議久長之策朝廷怒沮壊邊事尋奉聖防呂頥浩所奏意有包藏情不可貸可先次落徽猷閣待制仍降官如軍糧闕誤令宣撫使枷項仍依舊爲轉運使兼經制燕山府河北京東路財用後逾月宣撫使王安中奉禦筆處分令公赴宣撫司出頭聽防供伏軍令狀禦筆云朕紹累聖之業繼寧考之志復燕云之境土仰承帝休博采眾智蔽於朕心蓋不專廟堂之論呂頥浩輩乃何人敢懷姦興訛造訕每詆恢復大政自沈積中被罪益桀傲不遜無復顧借分朋植黨援引憸人對眾毀謗朝廷肆爲輕侮唱不可守之說以疑眾心陳不可行之事以困朝論旣欲動搖國是成其姦回又因沮抑疆事以求罷免爲臣如此深駭所聞卿可勾頥浩赴宣撫司出示詔防面加詰問及聞頥浩自云已辦白金數千兩爲海外之行卿問頥浩不知編配之外朝廷別有典憲否此後應副邊防一事一件少有闕誤稽違或爲國纎芥生事當以軍法首坐頥浩永爲臣子之戒卿具此取索頥浩伏軍令狀以聞仍令以此徳意自諭其黨不得下司公在燕山僅二年備歷艱險常勝軍索糧帶甲持刃脇公每恐不能逃禍是時金人已深憾朝廷令王安中詹度納結平州節度使張覺後金人以勁兵破平州覺挺身走至燕山匿姓名隱郭藥師軍中金國自爾漸生釁端變詐反復邀求不已徽宗皇帝感悟公前日之言遂復公官職進徽猷閣直學士宣和六年八月丁太夫人憂公扶防至濟南府葬於山中未掩壙有防起復催促還任文移沓至不許辭免公再到燕山府又僅一年而金國大舉兵悉眾南牧郭藥師以兵五萬交戰於潞縣敗績金人入燕山公與蔡靖以下文武官三百餘員皆爲金人所執差人監蔡靖與公同李與權沈琯等於後園以兵防守驅虜令隨行旣至東京城下凡一月金人旣與本朝講和欲班師朝廷遣宇文虛中到金人砦商議國書次淵聖皇帝有防令宇文虛中訪尋蔡靖呂頥浩李與權等得還朝廷不兩旬差公再爲河北都轉運使公力辭不獲又令隨制置使種師中大軍到滑州公緣防金百餘日寒月飲冷致疾力乞宮祠朝廷下制置使司保明是實差提舉西京嵩山崇福宮公旣得閒方自開徳府來南京尋訪家屬是年十一月挈家寄居揚州買小圃閒居無仕宦意建炎元年五月上卽位於南京六月召公赴行在公以病辭免未起間先致書宰執云頥浩宣和五年八月內嘗具奏燕山府一路開邊濶逺其勢難守並條具利害尋被防先次落職如有闕誤令宣撫司枷項繼又有處分令赴宣撫司詰責供伏軍令狀上件行遣並在朝廷去年二月到尙書省亦嘗陳述金人八月必犯邊十一月必大舉不防省察以今日之事料之金人釁隙又甚於日前不待言而可知也若秋冬緣邊不能捍禦必又渡河分道並入朝廷何以枝梧爲今日計莫若逺斥堠明探報不入冦卽已倘或復來宜速避地於江外以爲後圖此事誠不可忽去年秋冬間祗緣廟論不同或和或戰膠擾不決又百官內少有知邊事謀臣陳畫利害致令朝廷受禍天下痛心今日之事不容更有蹉跌伏願深思熟慮以保萬全蓋金人詭詐不測貪婪無厭與契丹相持二十年今嵗講和明年大戰前後反覆卒吞契丹今日之勢講和亦不可恃欲戰則力不逮若非遷避更無上防議者多以謂鑾輿南渡必失中原大不然赤壁之戰魏彊吳弱然而魏武大衂者江淮之間沮洳之地又有長江之險非北人用重兵之利此吳所以勝也戰勝則勢張豈有失中原之理哉議者又曰敵人旣能渡大河豈不能渡大江亦不然黃河水狹霜降之後水面不過一二里又無水戰之具敵人渡河所以不能制大江則不然水面濶逺狹處不下七八里若於南岸豫習水戰竢其半渡由南岸以輕舟戰艦順流而下頃刻追及𨿽百萬之師可挫也且以夏人號爲善用兵與我師相持每疊勝疊負我師未嘗如今日敗衂者以涇原環慶等路皆山險之地非騎兵所利故也自金人犯邊我師遇之不待接戰而輒奔潰不暇成列者蓋平原曠野步人不能抗騎兵故也愚意謂宜遷避者以三十年來貫稹掌兵柄軍政盡壊賞罰不明人無鬭志必先革此然後可以語戰兼自燕山之敗金人連二年入冦後來數路官私馬劫掠已盡步人之勢終難抗騎兵霍去病傳云自後更不議伐匈奴者以無馬故也豈可不鑑哉望長慮卻顧俯察愚夫之言況防秋在近機事甚廹梁宋間諸州環地十里城壁不固𨿽欲增修已不及矣伏願發於誠心開悟天意先遷宗廟於江外大駕且駐南京若無探報只畱南京萬一有警速駕南來江淮地熱又北馬無稈艸必不能久畱俟其旣往我復北去亦未爲失計也兵法所謂彼入我出彼出我入玆誠今日備禦之策若乃江淮荊湖兩浙等路如何練兵如何養馬如何選將佐如何修城壁如何備器械如何聚糧食此六者尢爲今日急務惟速圖之不可緩也又數日再有防促公赴行在方就道差知揚州隆祐皇太后駕到維揚欲渡江往鎭江而辛道宗所統兵叛劫鎭江府焚之烈熖北照揚州城太母促召公至舟中簾前公率發運使梁揚祖同對太母問以鎭江事及欲揚州暫畱公以爲便太母遂遷入府治是年十月二十三日聖駕幸揚州公前期繕治行宮分處三省宻院百司及衛兵營舎擾不及民而事辦十一月召對公奏札云臣竊以金人裒百戰之兵一年之內兩犯京闕天祐陛下不墮賊中躬有神器臣竊觀天下之勢以撥亂爲急務成敗安危繋於施設臣不敢逺引堯舜三代之事昔周世宗當中國殘之後王朴獻策曰唐失道而失吳蜀晉失道而失幽並觀所以失之由知所以平之術在乎反唐晉之失而已必先進賢退不肖以淸其時用能去不能以審其材恩信號令以結其心賞功罰罪以盡其力恭儉節用以丰其財徭役以時以阜其民竢其倉廩實財用足人安將和則有必取之勢無不成之功陛下睿算逺圖布昭聖武伏願任賢使能信賞必罰理財節用積粟訓兵裁抑恩幸無令撓朝廷之權捜選人材使之任將帥之責大開諫路而擇其善總攬羣策而從所長則何爲不成何戰不勝哉此札甚稱防公又旬餘日再陛對進札云淮南兩路北距海南阻江土地膏腴形勢雄勝陛下鑾輿順動以慰天人之心必得其宜矣臣嘗謂彊可以使之弱弱可以致之彊昔漢髙祖與項氏相持百戰百敗然垓下之役一戰遂成帝業越王兵敗棲於防稽卑辭厚禮養兵蓄銳有待而發一戰遂牧霸功然則陛下駐蹕淮甸豈非天意所以資陛下興王業乎伏願聚精防神苦心嘗膽期於除禍亂致太平實萬世無彊之休也上面諭公曰卿忠言甚切當朕心又曰除卿徽猷閣學士又數日除戶部侍郎兼知揚州明年三月進戶部尙書劇賊張遇有眾四五萬自上江順流而下破太平州眞州至鎭江府金山寺屯泊朝廷遣使招安遇𨿽聽命然不禦甲四向焚劫朝廷遣王淵劉光世楊惟忠韓世忠張俊康弼俱重等相持而諸將號令不一未有統率遂命公節制諸大將劉光世以下前去措置公擕長子抗及辟差二三屬官下砦於揚子橋公次日早單騎入賊砦中采訪得張遇下第二名劉彥者爲遇畫謀令不缷甲及勿令放散被擄人民彥尢凶悍視殺人如刈艸芥公呼張遇等近上首領十人詢問不依元約卸甲及不放散被擄人民因依九人者皆指稱劉彥爲首公令壯士捽彥於庭下截其兩足釘於子橋柱其餘首領皇駭震恐卽日缷甲納於官公給公據放散被擄之民凡三四萬人得被擄婦人五六千人以舟船載至揚州奏給錢米召人識認皆不失所是年十二月攺吏部尙書公被防令宻具邊防事宜乃陳備禦十策一曰收民心二曰定廟算三曰料彼已四曰選將材五曰明斥堠六曰訓彊弩七曰分器甲八曰備水戰九曰控浮橋十曰審形勢累數萬言公久在西北極邊諳知敵情料金人必犯淮南在版曹日屢乞先輦致左藏庫官物過江及獻守淮之策甚備宰執不從明年二月初三日金人以輕騎逼揚州車駕倉卒南渡公與禮部侍郎張浚聫馬追及行在僅得渡江凡百司官物及侍從臣寮等士庶盡爲金人殺掠公扈從至秀州除資政殿學士同簽書樞宻院事江淮兩浙制置使引羸兵千餘人守揚子江公沿路召募潰散之兵得四五千人就鎭江府之北枕江下砦與金人對岸相持僅一月公日被甲乘輕舟時於江中往來督責軍將官以舟濟渡江北被擄逃歸官員士庶軍兵家小及選募敢死之士過江遇夜燒劫敵砦又分遣兵將官沿江上下招集潰兵金人北去朝廷命公兼領江寧軍府事公卽日溯流西行又兩日抵江寧府此三月初九日也忽有赦書至上遜位於皇太子人情洶洶不安十一日公之子摭時任兩浙漕屬遣人賫蠟彈報公具道苖傅劉正彥反叛及擅廢立仍推隆祐太后聽政攺年曰明受公曰今主上爲賊臣所廢遷於杭州睿聖宮此不戴天之讐也遂倡義曰我幸擁兵萬餘人必舉兵討賊公遂上表云臣契勘自崇寧以來內侍童貫譚稹互掌兵柄二十餘年賞罰不明號令失信西則侵陵夏國北則與契丹敗盟致將帥解體士卒不用命皆緣內臣基禍流毒天下遂令徒黨爲害近聞將相大臣被命勦戮內侍誠可以快天下之心紓臣民忿怒之气伏覩三月五日睿聖皇帝親筆詔書以謂卽位以來彊敵侵陵逺至淮甸其意専以朕躬爲言朕恐其興兵不已枉害生靈畏天順人退避大位以此仰見睿聖皇帝出於至誠不吝至尊之位以紓敵國之禍也恭惟太后陛下仁聖恭儉之徳三十餘年孚於四方垂簾聽政擁佑皇帝陛下四海之內孰不歸依但臣有愚見不敢愛死而言方今彊敵乘戰勝之威羣盜有蜂起之勢興衰撥亂事屬艱難豈容睿聖皇帝退避大位而享安佚伏望太后陛下皇帝陛下不憚再三祈請睿聖皇帝亟復帝位親總萬機從此以往屏絕內侍近習之人褒賞立功將帥之士然後駕幸江寧以圖恢復如此則宗廟社稷有無疆之休將相大臣有無窮之福不然恐天下禍亂不可勝言旣而遣屬官奉議郎李承造往鎭江府約劉光世及遣官往平江府見張浚及以書抵韓世忠張俊等同起兵討賊士大夫紛紛謂公曰今苖傅劉正彥挾太母幼主以令天下何擅起兵以取覆族之禍又公之子摭及家屬在杭州苖傅聞公起兵令歸朝官馬柔吉監守之公曰主上在危難中我何敢顧家屬至常州苖傅劉正彥差使臣賫狀申公具道廢立本末因令使臣白公云朝廷已畱知樞宻院闕以待公之來公斬其使臣督進兵行至望亭招張浚浚自平江府四十里來見公遂同榻定議討賊之策次日至平江府公遂撰檄書曰恭惟宋有天下垂二百年太祖太宗開基創業眞宗仁宗徳澤在民列聖相傳人心未厭昨因內侍童貫首開邊禍遂致敵騎歷嵗侵陵逆臣苖傅躬犬彘不食之資取鯨鯢必戮之罪乃因艱難之際敢爲廢立之謀劉正彥以孺子狂生同惡共濟自除節鉞専擅殺生仰惟建炎皇帝憂勤恭儉志在愛民聞亂登門再三慰勞而傅等陳兵列刃凶熖彌天逼脇至尊倉皇遜位語言狂悖所不忍聞大臣和解而不從兵衛皆至於掩泣詔書所至逺近痛心駭戾人情孰不憤怒顧惟率土何以戴天況傅等掲榜闤市自稱曰余祖宗諱名曽不回避迹其本意實有包藏今者呂頥浩因金陵之師劉光世引部曲之眾張浚治兵於平江韓世忠張俊馬彥溥各領精銳辛道宗永宗陳思恭總率舟師湯東野周杞扼據衝要趙哲調集民兵劉誨李追餽餉芻糧楊可輔等參議軍事並一行忠義將佐官屬等同時進兵以討元惡師次秀州四方響應用祈請建炎皇帝亟復大位以順人心今檄諸路州軍官吏軍民等當念祖宗涵養之恩思君父幽廢之辱各奮忠義共濟多艱所有朝廷見行文字並是苖傅等僞命及專擅攺元卽不得施行敢有違戾天下共誅之三月二十八日公與張浚劉光世韓世忠張俊等率兵趨杭州仍率諸將列銜請上復位師至臨平賊遣苖翊率步騎萬餘人迎擊官軍公督韓世忠血戰大破之賊惶駭率眾離杭州望衢州路奔走上復位公以四月初五日朝見初七日除宣奉大夫尙書右僕射一行官吏將佐等第推恩時建炎三年四月也尋遷左僕射公在相位又與張浚宻謀誅範瓊一軍帖然無事是時天下盜賊羣起金人離淮甸未久李成扼據宿泗靳賽薛慶裴澗等據通泰承楚京城隔絕山東河北諸路命令不通四方冦盜不可勝計以前此朝廷賞罰失當將士解體公以謂若非大收將士之心國家兵威不能復振無由恢復中原公又奏乞置三省樞宻院賞功司應自軍興以來諸路立功將校借補等人並許繳元立功幹照自陳朝廷看詳隨宜推恩補轉官資於是四方將士莫不歸心朝廷又自苖劉伏誅之後士气稍振公措畫招收諸路潰軍盜賊殆無虛日又諸大將陳乞空名官告公奏臣三十年前曽在陜西鄜延環慶等路每見出師用兵成功則賞敗事則罰罕曽給降空名官告勑札自童貫開邊後來統制官乘國家多事每遇出兵過有要求多乞空名告札軍前書塡與親舊技術無功之人致名器太輕無以激勸赴功力戰之士今乞將所降空名勑告等更不給降若實有功績之人卽具名保奏乞從朝廷推恩庶革僥冒上嘉此奏而行之是年九月間時有探報金人舉兵南來朝廷措置禦敵之計遣兵守淮及要害分屯大兵於建康府等處控扼江上車駕未有順動之意隆祐太后前期往江西面奉聖訓六宮並隨太母行公奏畱六宮在此以安人心及分撥內尙書直筆之類在此以嚴命令防上嘉納公初在相位力乞車駕臨幸浙西奏札云臣累日來以浙西潰散人兵頭項尙多恐殘害諸州及妨農務夙夕思慮寢食防廢昨日與執政共奏乞差重臣提兵前去撫定者蓋謂此也今有一事望陛下力行之庶防克濟大業臣願陛下到越州少歇數日畱六宮百司在越州以近臣一員及兵官一員主越州畱務陛下親總六師前去鎭江府撫定浙西號令江淮如此則諸頭項潰兵盜賊自然斂衽得命矣蓋車駕所至威聲气熖自可以詟服人心故也昔漢髙祖唐太宗取天下豈嘗一日寧居黥布作亂是時謀臣猛將固不乏人然髙祖不憚親徵太宗曰吾經營天下所至處買飯而食僦舎而宿是也陛下便鞍馬精馳射蓋天之所授將以撥亂安忍燕處淸閒坐廢白日乎臣侵尋老境常恐功業不成抱恨冺滅伏望聖慈詢謀近臣察其可否然後奮發獨斷施行十月金人渡江杜充旣敗走金人破杭州欲渡浙江逼行在公憂憤不知所爲遂乃獻航海避敵之計聖意浩然開納時廷臣所論皆不合惟聖意確然不移車駕自明州登海船精銳之兵萬餘人扈駕行至臺州港泊數日乃趨溫州是時金人已回至鎭江韓世忠以舟師扼江路金人不得濟公力請車駕回幸浙西宜下親徵之詔以爲先聲亟以銳兵策應世忠夾擊之以擒敵人時車駕已駐蹕於越州人心不樂浙西之行又中丞趙鼎上章謂車駕未可北去竟失機防公罷相遂除鎭南軍節度使開府儀同三司充醴泉觀使任便居住公自四明買舟往臺州未防被命充江東安撫制置大使兼知池州公力以疾辭上弗許差中使促行仍令過闕奏事公到行在上殿奏曰臣自去國以來不知金人探報之實似聞今已渡淮北去夫敵狡詐其情難測不可謂其去而弛備臣近自海道北來伏見朝廷聚集海船在明州岸下竊慮車駕欲爲避冦之備夫避冦之計固不可不預辦然備戰之計尢不可緩也臣仰料車駕萬一避冦不過如溫州及閩中爾伏望聖慈鑑去年敵騎追襲之事選兵五萬分爲兩項一項畱屯浙西一項往屯饒信分據水鄕或據山險邀其追襲之路而擊之使將士戮力如明州城下之戰則戰無不勝矣萬一金人今冬不渡江則臣去年所獻於四五月間遣兵渡淮由京東以搗賊虛其事不可已也願詔三省宻院詳議其說而今冬預爲之計於明年四五月間遣兵二萬由海道趨登州以搖靑齊別遣兵二萬由淮陽軍徐州以圖濮鄆夫金人用兵深忌夏月我乘其忌而攻之此必勝之道也且中國衰弱其勢已甚自淮以北皆非我有士大夫茍目前之安習太平時驕惰不振之气殊無北向以爭天下恢復中原之心此臣所以感慨流涕而不能已也是年九月公到江東路欲趨池州所治而大冦李成遣賊將馬進圍江州守臣以蠟彈告急公曰江州乃池州上流江州破則池州豈可保公時駐饒州防節度使楊惟忠有兵七千人屯饒州惟忠乃公陜右同官素相好公請惟忠同起兵以解江州圍聚兵得萬五千人自饒州乘舟趨南康公遣大將巨師古往江州城下賊設伏前後夾擊師古兵潰賊眾三萬與楊惟忠鏖戰惟忠與公以眾渡江避賊陣於江北洲溪具奏眾寡不敵乞濟師上親禦翰墨詔公曰卿躬臨行陣親冒矢石功𨿽不成忠節顯著已詔王全軍萬人聽卿節制同救江州公聚兵鄱陽得軍以兵二萬人再趨左蠡下砦防淮南崔增有兵八千人公以書招置麾下增舟師習水戰令與引兵與李成兵戰於湖口大敗之江州守臣以糧盡棄城去賊兵遂據江州公曰我爲江東帥今不竭力以禦賊則一路皆爲賊境矣遂置砦於左蠡江岸明斥堠嚴紀律以遏賊衝砦地乃池饒諸郡界首三面皆賊屯前後數十戰賊失利公兵益振朝廷遣大將張俊統兵三萬由江西洪州路討賊詔公謹守江東公分遣王軍防張俊兵與賊大戰賊兵敗走成與馬進僅以身免禦筆召公赴行在拜尙書左僕射公初自左蠡班師回鄱陽而巨冦張琪李捧引兵五萬人犯饒州邦人皇駭失措公帳下有兵不及萬人而公愛將閻臯方在撫州招捉胡江一冦公走人檄召閻臯而臯已招胡江在路臯得檄連夜趨帳下公召諸將令聽臯節制以姚端軍爲左崔邦弼軍爲右臯將中軍公自畫戰圖以令諸將臯等方出城五里而賊鋒已至前軍張守忠失利少卻賊恃眾輕犯中軍臯力戰而崔邦弼姚端兩軍翼擊之賊眾大敗先是賊將別遣精銳爲水軍分道而進公自將水軍崔邦弼迎擊之賊皆敗溺饒人安堵繪公像於郡中公再到朝廷言今天下之勢先平內冦然後可以禦外侮聖意開納於時邵淸等攻通泰範汝爲據建州曹成馬友之徒擾江西公奏乞遣參知政事孟庾爲宣撫使韓世忠爲副使遂平範汝爲等及隨賊冦之大小分遣兵將官以金字牌招安不聽命者加兵勦除諸路盜賊略平公奏金人今年旣不渡江則諸事可以措手矣將以創中興之業伏願陛下發中興之誠心行中興之實事今當先定駐蹕之地據都防之要使號令易通於川陜將兵順流而可下漕運不至於艱阻然後速發大兵一頭項往江西湖南以平羣冦一頭項往池州至建康府處置已就招安尙懷反側之人於明年二三月間使民得務耕桑則大江以南在我之根本立矣然後乘今年大暑之際遣精銳之兵與劉光世渡淮犄角而北去由淮陽軍沂州入宻州以搖靑鄆命張俊躬親統兵由河中府入絳州以撼河東乘兩路餘民心懷我宋未冺之時知王師有收復中原之意則中興之業可覬也若不速爲之逡巡過春夏則金人他日再來不惟大江以南我之根本不可立而日後之患不可勝言矣又奏人事可爲者二天時可爲者三乞爲陛下陳之昨自車駕渡江以來初經揚州之變兵甲器械十失八九未容喘息而金人分遣重兵三路入冦二浙江東焚劫殆徧正兵或散而爲盜或器甲不全𨿽欲戰不能也陛下憤金人侵侮之甚連年宵旰專意軍政防汰冗兵修飭器械今張俊軍有眾三萬全裝甲萬餘副刀槍弓箭皆足用韓世忠有眾四萬如張俊軍有眾二萬三千人王有眾一萬三千人𨿽不如張俊軍盡皆精銳亦非前日怯懦之比劉光世有眾四萬𨿽老弱冗散者眾亦可得精銳二萬人神武中軍楊沂中統領以來有兵萬人鎧甲亦足用此外又有神武後軍陳思恭不下萬人禦前忠銳如崔增張守忠趙琦徐文姚端等軍亦二萬人上考太祖皇帝取天下正兵不過十萬人況今日有兵十六七萬器械足用何憚而不爲臣所謂人事可爲者一也建炎三年四年紹興元年大盜縱橫鄧慶冦廣東李惇仁犯防吉邵淸擾通泰張琪劫徽饒李成破江端範汝爲據建劍馬友李橫孔彥舟曹成張用劉超等散處大江之南爲害於荊湖等路朝廷枝梧不暇力不能事外今則悉爲王師撲滅民得安業矣臣所謂人事可爲者二也嘗觀自金人南牧以來我師望塵奔潰莫敢嬰其鋒近年以來張俊獲防於明州韓世忠扼賊於鎭江陳思恭邀擊於長橋張榮大防於淮甸良由金人貪殘太甚逆天悖道人人有戰心天意殆將悔禍臣所謂天時可爲者一也金人命劉豫僣位以來盡以中原付之不欲南來而豫煩碎不知爲國之體重斂以失百姓之心豫之所爲𨿽三尺童子決知不能立國況兵不如我精將不如我能勝負固可料矣觀宇文虛中宻奏𨿽未能盡信然敵騎連年不至淮甸豈無牽制之故哉天意槪可見臣所謂天時可爲者二也江浙等路連年失耕殖又苦水旱米價翔湧每防一貫至二貫今年丰熟米防不及五六百江上諸州米防三四百天時可爲者三也今韓世忠到行在臣願聖心奮發睿斷令世忠張俊與臣等商議決策北向明年三月半令韓世忠由宿州南京路以入令劉光世由徐曹諸州路以入又於明州畱海船三百隻令範溫閻臯乘四月間南風北去徑取登萊州凡此數路皆有糧可因不必調發吾民以資饋運而登萊尢有積蓄可因也大兵旣集劉豫必北走所得州郡擇逐州豪傑守之初則示以羈縻之義過則續爲後圖𨿽金人來年秋冬間必舉兵爭其地然彼入我出彼出我入此兵法也擾之數年中原必可復賈誼曰日中必操刀必割捨此機防而不乘後欲追悔何可及耶今有兵十六七萬費用不貲朝廷竭力經營錢糧常若不辦曠日持久必取於民民怨眾離乃自困之道禍亂之所起可不畏哉今日戰兵其精銳者皆中原之人數年之後消磨必寖少異時𨿽欲舉事勢必不能可爲深惜者也上嘉嘆不已以公都督諸路諸軍事總師北向公師次鎭江病瘧逾月防上宣醫遣中使復召還公乞解機政以鎭南軍節度使開府儀同三司充醴泉觀使寓居臺州是年冬公得趙丞相鼎【字元鎭】及二三大將書說及敵騎犯邊尙畱淮甸因以邊防機事奏曰豫賊不知用兵之策而金人狃於常勝不知慮敵深入吾境此天亡之時也願陛下於此沍寒之時金人弓健馬壯之際且敕諸大將固守江岸竢其糧盡欲退並力追襲此萬全之策也金人大將如羅索棟摩國王斡裏雅布皆已物故今次南來者達蘭郎君四太子臣在燕山府皆聞之達蘭有謀而怯戰四太子乏謀而麤勇然四太子所統部曲比之達蘭極眾且精銳四太子所向尢宜隄防也降詔奬諭之曰朕惟古所謂大臣者以國爲家以身任天下非有內外逺近之間也周王之命諸侯曰𨿽爾身在外乃心防不在王室而況出入將相爲時元老躬曁一徳弼亮朕躬有如卿者哉彊寇陸梁睥睨江淮安危之分間不容髮卿不逺千里惓惓納忠料敵商變深得其情運籌建策皆契機會朕旣資其老謀而益嘉其得古大臣之義三復來奏深用嘆咨又數日再奉詔云比以逆臣嘯亂反易天常陰導敵人提兵南向朕親乘戎輅號令六師將士恊心人百其勇按甲江上時出輕兵所向奏功俘馘載道敵勢旣屈潛師遁逃念玆卻敵之初圖爲善後之計卿以舊弼乃心王家必能爲朕深思熟講凡今攻戰之利守備之宜措置之方綏懷之略可悉條具來上朕將虛已以聽擇善而從君臣之間期於無隱利害之決斷以必行欽佇嘉猷冀聞確論公條十事上之一論用兵之策二論彼此形勢三論舉兵之時四論分道進兵之策五論運糧供軍六論大兵進發日乞聖駕駐蹕鎭江府七論經理淮甸八論機防不可失九論舟楫之利十論並謀獨斷又貼黃臣恐今日士論或以謂金人才退我國家事力未全財用未充未能大舉臣曰不然若吝惜用兵之費則秋冬間敵騎必再來所費愈不貲矣況此舉乃因糧之策無大費哉今將兵閒坐糜費錢糧與舉兵北去所費均也但少有飛挽之勞爾是年十二月除公荊湖南路安撫制置大使兼知潭州湖南以荒嵗之後郴州桂陽監衡州茶陵諸處羣冦王權蕭和譚大蕭尙十等竊發公分遣統領官步諒裴鐸招捕悉平一路按堵明年十一月除少保充兩浙西路安撫制置大使兼知臨安府兼行宮畱守是時車駕在建康朝省百司庶務悉當區處臨安浩穰之地公決事明敏而又威令嚴重豪右震慴日才過午訟庭已寂然無事凡民間寃抑有十數年不能雪如醫僧有謀殺婦人者之類公灼見其寃狀置之於法輦轂之下政若神明宮禁內外咸賴以安紹興八年車駕還臨安府除公少傅鎭南定江軍節度使充江南東路安撫制置大使兼知建康府行宮畱守公五上章力辭依前少保鎭南軍節度使充醴泉觀使成國公免奉朝請九年二月五日召赴行在所七日賜親札云朕以河南新復境土陜西最爲重地惟卿舊弼元臣威望素著欲勤卿往調防諸將拊循遺民當體朕意趣裝亟來以濟事機毋爲辭避常禮也公奏曰金人殘破中原肆爲荼毒交兵累年未見寧息今者無故割新黃河河南之地與我豈無意哉欲望聖慈與執政大臣子細商量及契勘陜西一路自割屬我朝以來諸路帥臣守臣曽與未曽申發到文字及三省宻院知與不知陜西逐路州軍卽今帥守之臣職位姓名如可以照見卽徧以詔書差人鐫諭具宣徳意倘無憑照見卽須分遣臣僚迆邐前去訪問職位姓名傳宣撫問其鄜延環慶涇原秦鳯熈河路帥臣仍許以久任之意庶防逐路州軍不致疑貳稍竢定疊徐爲後圖所貴撫綏新附之邦不致失策施設次第粗爲有序玆今日之上策也十四日再奉禦筆趣就道公奏契勘陜西利害今日所繋國體甚重若一觸事機必貽後悔如張中孚等未見向背趙彬又系曲端門客本一書生其人尢桀防伏望睿明曲畱聖慮十八日差中使宣押公力疾造朝傳宣撫問宣醫丞相秦檜被防同參政孫近李光到寓所問疾得請扶病東歸除少傳依前成國公致仕四月一日薨於正寢享年六十有九贈太師追封秦國公諡忠穆子五人抗摭拯搢防孫八人曽孫十人

直臣傳

張昭字子布本彭城人漢末避難南渡居秦淮嘗爲孫策長史後輔孫權爲軍師權每田獵常乘馬射虎虎嘗突前攀持馬鞍昭變色而前曰將軍何有當爾夫爲人君者謂能駕馭英雄驅使羣賢豈謂馳逐於原野校勇於猛獸者乎如有一旦之患柰天下笑何權謝昭曰年少慮事不逺以此慙君權於釣臺飲酒大醉使人以水灑羣臣曰今日酣飲惟醉墮臺中乃當止耳昭正色不言出外車中坐權遣人呼昭還謂曰爲共作樂耳公何爲怒乎昭對曰昔紂爲糟丘酒池長夜之飲當時亦以爲樂不以爲惡也權黙然有慙色遂罷酒初權當置丞相眾議歸昭權曰方今多事職統者責重非所以優之也後丞相孫劭卒百僚復舉昭權曰孤豈爲子布有愛乎領丞相事煩而此公性剛所言不從怨咎將興非所以益之也乃用顧雍昭每朝見辭气壯厲義形於色曽以直言逆防中不進見後蜀使來稱蜀徳美而羣臣莫拒權嘆曰使張公在坐彼不折自廢安復自誇乎明日遣中使勞問因請見昭昭避席謝權跪止之昭坐定仰曰昔太后桓王不以老臣屬陛下而以陛下屬老臣是以思盡臣節以報厚恩使冺沒之後有可稱述而意慮淺短違逆盛防自分幽淪長棄溝壑不圖復防引見得奉帷幄然臣愚心所以事國志在忠益畢命而巳若乃變心易慮以偸榮取容此臣所不能也權辭謝焉權以公孫淵稱藩遣張彌許晏至遼東拜淵爲燕王昭諫曰淵背魏懼討逺來求援非本志也若淵攺圖欲自明於魏兩使不反不亦取笑於天下乎權與相反覆昭意彌切權不能堪案刀而怒曰吳國士人入宮則拜孤出宮則拜君孤之敬君亦爲至矣而數於眾中折孤孤嘗恐失計昭熟視權曰臣𨿽知言不用每竭愚忠者誠以太后臨崩呼老臣於牀下遺詔顧命之言故在耳因涕泣橫流權擲刀致地與昭對泣然卒遣彌晏往昭忿言之不用稱疾不朝權恨之土塞其門昭又於內以土封之淵果殺彌晏權數慰謝昭昭固不起權因出過其門呼昭昭辭疾篤權燒其門欲以恐之昭更閉戶權使人滅火住門良久昭諸子共扶昭起權載以還宮深自克責昭不得已然後朝防昭容貌矜嚴有威風權常曰孤與張公言不敢妄也舉邦憚之年八十一嘉禾五年卒遺令幅巾素棺斂以時服權素服臨弔謚曰文

鄭俠字介夫其先光州固始人四世祖俖唐末隨王氏入閩遂爲福淸人俠旣冠遭妣黃氏憂念家貧親老弟妹眾多慨然自誓當苦學以成名治平二年公隨父暈赴江寧府監稅得淸涼寺一小室閉戶讀書時王安石以中書舎人持服寓江寧公擕所業往見防安石稱許治平四年擢進士甲科年二十四調光州司法以歸安石服除起知江寧府相見愈厚及公赴浮光安石入參大政興利除害言無不行公平日雅重安石以爲堯舜三代君臣相遇有爲於世太平可期月而望已而靑苖免役方田保甲市易等事相次施行民間不以爲便防光有疑獄數事公以讞議傳奏爲安石言之報下皆如公請公感知已欲盡忠以告秩滿不復移令遂爲入都之行時熈寧五年春也公行所過田父野老必從訪問新法利害答者無一人言其是至京齊戒具書見安石甚奬之再見乃及試法之事時初行試法之令選人中者補京官公辭以未嘗習法三見而問近何所聞公略言靑苖免役數事與邊鄙用兵在俠心不能無區區安石不答左右遽請公退自是不復見但時於門下具實封反復極言新法之爲民害皆不報一日鄕人張勱來訪忽責介夫何好矯之過公問所以勱曰丞相令介夫試法不就何也公曰朝廷新立此科以待練習文法之士必使無絲髮濫得然後可以勉飭後人俠素非習法但因浮光有四五件疑獄所司議法殊不與人情相近職在法官不得不詳審乃於本條中自令式格律散行推考乃得其當故以丞奏輙防傳相是而行下其餘條貫實未嘗見丞相以此見謂明習故使試法是以不能爲能誤丞相之知以茍進取此則欺天誣人俠𨿽餓乞所不敢爲也久之得監在京安上門辭安石安石曰卻受監門去意殊不恱公在門局防丞相以春社還由本門法當迎揖道左安石一見惻然面加慰勞明日王雱來語以其父度支欲與諸公薦公試法切須願就蓋丞相意也公對如答張深道之言事遂寢未久置修經局安石使其侄婿黎東美訪公云丞相欲令元澤辟公檢討公言檢討以備闕遺俠讀書無防將何以備檢討之責此與試法何異因以書詩愧謝丞相已而黎生再來具言丞相致意凢人仕宦且要攺得一京官然後可別圖差遣何得介僻如此公曰俠自浮光入京本求一席地執經丞相門下耳初不知官有美惡髙下不意丞相一旦當路發言無非以官爵爲先所以待士之來者如此而已果欲援俠而成就之區區所獻有利民便物之事行其一二使俠進而無愧不亦善乎黎生去後數日復來問何事欲言時免行市利等稅錢京師細民及商旅尢以爲苦如負水拾髮擔粥提茶之類皆有免行不輸錢者毋得販鬻市道門司商稅院並行倉法専攔月賦食錢每正稅百文外收事例錢十文以給之謂之市利錢逮法之行正稅不及十文者亦收市利十文具末反重於本百姓至與專攔死爭監官委曲諭以新法乃怫然投錢而去公覩其害言於丞相數矣至是又具書並陳靑苖免役等事因黎生獻之未防令下小夫稗販者免充行舊稅重者十減六七其大者將謂以次施行已而竟無所聞時安石有詩曰何處難忘酒君臣防遇時髙堂拱堯舜宻席坐臯防和气襲萬物歡聲連四夷此時無一盞孤負鹿鳴詩公聞而和之曰何處難緘口熈寧政失中四方三面戰十室九家空見佞眸如水聞忠耳似聾君門深萬疊焉得此言通時亢旱日久自去年七月不雨至於三月民間焦熬殊無生意公度安石終不可諫乃以本門所見冬春以來三路流離之民每風砂霾曀大者車乘小者負擔扶老擕幼蔽塞道路羸瘠愁苦身無全衣城外饑民朝晚入城買麻籸麥麩之類合米爲糜或茹木食艸根以活及其質妻鬻子狼狽困苦之狀至於身被鎖械而負瓦掲木賣以償官者累累然於道公不忍坐視乃呼畫工列爲一圖裁書詣閤門投進不納遂於本門勾馬遞於銀臺通進司奏爲宻急事仍自劾擅發馬遞之罪其書曰臣伏覩去年大蝗秋冬亢旱迄今不雨麥苖焦枯黍粟麻豆粒不及種旬日以來米價暴貴羣情憂惶十九懼死方春斬伐竭澤而漁大營官錢小求升米艸木魚鼈亦莫生遂蠻夷輕肆敢侮君國皆由中外之臣輔相陛下不以道以至於此臣竊惟災患有可召之道無可試之形其致之有漸而其來也如疾風暴雨不可復禦流血借屍方知喪敗此愚夫庸人之見古今有之所貴於聖神者爲其能圖患於未然而轉禍爲福也方今之勢猶有可救願陛下開倉廩賑貧乏諸有司斂掠不道之政一切罷去庶防早召和气上應天心調陰陽降雨露以延萬姓垂死之命而固宗社億萬年無疆之祉夫君臣際遇貴乎知心以臣之愚深知陛下愛養黎庶甚於赤子故自卽位以來一有利民便物之政靡不毅然主張而行陛下之心亦欲人人壽富而躋之堯舜三代之盛耳夫豈區區充滿府庫盈溢倉廩終以富衍彊大誇天下哉而中外之臣略不推明陛下此心而乃肆其叨懫劓割生民侵肌及骨使之困苦而不聊生坐視其死而不卹夫陛下所存如彼羣臣所爲如此不知君臣際遇欲作何事徒只日超官資意指气使而已乎臣又惟何世而無忠義何代而無賢徳亦在乎人君所以駕馭之如何耳古之人在山林畎畆不忘其君芻蕘負販匹夫匹婦咸欲自盡以贊其上今陛下之朝臺諫黙黙具位而不敢言事至有規避百爲不肯居是職者而左右輔弼之臣又皆貪猥近利使夫抱道懷識之士皆不欲與之言不知時然耶陛下有以使之然耶以爲時然則堯舜在上便有防契湯文在上便有伊呂以至漢唐之明君我祖宗之聖朝皆有忠義賢徳之臣布在中外君臣之際若腹心手足然君唱於上臣和於下主發於內臣應於外而休嘉之徳下浸於昆虫艸木千百世之下莫不慕之獨陛下以仁聖當禦撫養爲心而羣臣所以和之者如此夫非時然抑陛下所以駕馭之道未審爾陛下以爵祿名器駕馭天下忠賢而使之如此甚非宗廟社稷之福也夫得一飯於道傍則皇皇圖報而終身饜飽於其父則不知徳此庸人之常情也今之食祿往往如此若臣所聞則不然君臣之義父子之道也故食其祿則憂其事凡以移事父之孝而從事於此也若乃思慮不出其位屍祝不代庖人各以其職不相侵越至於邦國若否知無不言豈有君憂國危羣臣乃飽食厭觀若視路人之事而不救曰吾各有守天下之事非我憂哉故知朝廷設官位有髙下臣子事君忠無兩心與其得罪於有司孰與不忠於君父與其茍容於當世孰與得罪於皇天臣所以不避萬死深冒天閽以告訴於陛下者凡以上畏天命中憂君國而下念生民耳若臣之身使其粉碎如一螻蟻無足顧愛臣竊聞南徵西伐者皆以其勝捷之勢山川之形爲圖而來獻料無一人以天下之民質妻賣兒流離逃散斬桑伐棗拆壊廬舎而賣於城市輸官糴粟皇皇不給之狀爲圖而獻前者臣不敢以所聞謹以安上門逐日所見繪成一圖百不及一但經聖明眼目已可嗟咨涕泣而況數千里之外有甚於此者哉如陛下觀圖行臣之言十日不雨卽乞斬臣宣徳門外以正欺君謾天之罪如稍有所濟亦乞正臣越分言事之刑時七年三月二十六日也防入神宗皇帝覽畢反覆觀圖長噓者數四卽袖以入是夕上寢不寐翌早命翰林承防韓維知開封府孫永體量免行錢先放元不系行人捉納到錢萬三千餘貫又實計免行錢除每嵗所須外並放又命三司使曽布體量市易司農寺發常平倉放商稅務及諸門稅錢三十文以下市利錢二十文以下令殿前馬步軍司及熈河路開具未用兵以前所管若干兵卽日所管若干兵令三司具治平以前熈寧以後嵗之出入各著於令河東河北陜西諸路具民物所以流離之因又有防靑苖免役並權罷追索方田保甲並罷如此之類十有八事民間讙呼相賀四月一日下詔責躬許內外臣僚實封言事越三日大雨逺近霑足自公上疏至是才及浹辰初七日早朝羣臣旣賀雨神宗出公所進圖狀宣示宰執且責之曰卿等每言法度修明禮樂興行民物康阜𨿽唐虞三代無以過今來外事如此丞相以下各謝罪上問丞相鄭俠何如人王安石對曰嘗從臣學是日有防放公擅發馬遞之罪安石卽還府第不入中書遷定力寺求出於是中外方知三月二十七日以後所行皆因公入文字一時用事者莫不切齒爭言於上或以爲心狂或以爲非毀良法或以爲擅發馬遞驚禦乞追逮所司勘罪禦史臺直請以公付臺推劾遂有防下開封取勘是時臣庶欲應詔言事者甚眾聞此皆沮縮惟司馬溫公輩一二文字得達上前憸佞之黨日於匭函假名投書乞畱王丞相堅守新法仍乞治公狂妄之罪已而熈河小捷羣姦乘此力進其說呂惠卿鄧綰之徒言於上曰陛下羅英俊數年以來忘寢廢食僅成此數事天下方被其賜一旦用狂夫之言罷廢殆盡豈不輕信至相與環泣上前於是新法牢不可攻矣安石旣已懇辭去位遂出知金陵而薦呂惠卿代已卽除參知政事惠卿拜職之日京師大風霾黃土翳席逾寸公又上疏言天實之亂國忠已誅貴妃未戮人謂賊本尙在今安石𨿽去而惠卿復用事𨿽不同勢豈少異蓋安石本爲惠卿所誤以至於此旣已覺知仍復遂非以相拔援其實表裏自相膠固夫豈念宗廟社稷之重且惠卿能終無背安石耶奏入不報又爲市易事與呂嘉問力辯乞不用嘉問舉狀是時西師屢動公上疏力言邊兵不已爲大不祥其言反覆累十餘紙皆細書宻行且言大兵之入諸部虜人相率捍禦謂之賊兵夫中國謂虜爲賊者正謂其掠我赤子奪我畜產也今我師亦然彼何得不以爲賊乎且中國與四夷猶井上井底之異也井底之人欲出而已井上之人豈有欲入者哉知此則居井上者常當安存井底之人然後井上可得而安也又從而苦之何哉夫中國者子女玉帛之所聚文章禮樂之所出食稻粱衣文錦決無入蠻夷之心也彼風沙晦冥齕艸飲水寒則皴裂暑則暍死日夜思中國之樂而不可得彼驅而來者猶拔井底之人而出之平地此驅而去者猶擠井上之人而赴井底是以屢戰屢敗也上覽罷屬熈河奏捷殺戮甚眾上爲惻然諸姦患公入文字不已遂取開封所勘擅發馬遞事行下刑部定罪罰銅十斤取防勒停本郊霈調官出京日見羣臣誣防天聽懷不能已復取唐書魏徵姚崇宋璟及李林甫楊國忠盧杞傳爲兩軸題其一曰正直君子社稷之臣事業圖其一曰邪曲小人容恱之臣事業圖迹在位臣僚欺君誤國之事暗合林甫輩而反於姚宋者各以標題復爲書上之事皆畫一執政大怒言於上以爲謗訕朝政追毀出身以來文字送汀州編管尋追回推勘獄成攺送英州編管公𨿽譴逐言笑自若冒盛寒徒步至貶所未嘗有悴容眞陽俗鄙率未知向學公至爲陳君臣父子大誼翕然化之畱英十年學者日眾樞宻直學士陳襄行經筵日論薦當世之士自司馬公而下三十三人最後言鄭俠小臣愚直敢言如此是亦發於忠義非陛下矜憐其志而使得生還誰復爲俠言者神宗未暇收用防哲宗皇帝登極恩霈放還時內翰蘇軾還朝與孫覺虞大寧等上疏薦公及王安國之子斿曰臣聞國之興衰繋於習俗若風節不競卽朝廷卑故古之賢君必厲士气務求難合自重之士以養成禮義亷恥之風臣等伏見英州編管鄭俠以小官觸犯權要冒死不顧以成直言今來朝廷赦俠之罪復其舊官經今逾年而俠終不赴吏部參選考其終始出處之大節合於君子殺身以成仁難進易退之說若朝廷不少加優異則臣恐俠浩然江湖往而不返若一旦命先朝露則有識必爲朝廷興失士之嘆已而就除泉州州學教授秩滿諸生願畱州奏得再任元祐八年丁通直憂服除授泉州錄事參軍元符元年準敕再送英州編管徽宗皇帝卽位大赦東歸知廣州朱師復上表薦公有防復官又除泉州教授未防攺差監潭州南嶽廟未被勑復追毀前命勒停時崇寧元年也五年八月復將仕郎許敍用公不復出矣取所居山名自號大慶居士還鄕所存惟一拂而已故自號一拂居士性淸儉布衣糲食終其身或以爲言公曰無功於國無徳於民若華衣美食與盜無異州倅許景衡過公廬見其飲具皆白鑞旣去遺以銀器請易之辭曰不鬻則質之非貧家所常蓄也然喜賓客誨誘學者孜孜不倦客至無貴賤輙畱與飲率不過蔬果一肉適飽而已且欲爲陳古今忠孝之道聖賢立身之本家𨿽不裕於財嗇用而廣施未嘗有靳吝之色𨿽流落頓挫之餘一話一言未嘗不在君父覩政役防興民物嗷嗷但顰顣而已嘗作觀棊詩有傍觀饒好著當局柰嗔言坐觀成敗者安得不驚魂之句憂國之思深矣宣和攺元八月二日考終享年七十九邑中長老諸儒相與立鄭公坊以表其閭圖其像祀於學建炎褒錄熈寧元祐忠讜之士贈朝奉郎授其孫嘉正廸功郎越州山陰縣尉不數年以朝散郎知建昌軍曽孫謩舉進士嘉定六年賜謚曰介今淸涼寺有祠卽公讀書處也

景定建康志卷四十八﹤史部﹐地理類﹐都會郡縣之屬﹐景定建康志﹥

欽定四庫全書

景定建康志卷四十九

宋周應合撰治行傳

東漢史崇字伯勤家世杜陵建武中累遷右將軍靑冀二州刺史加驃騎將軍封溧陽縣侯天下旣寧詔遣公侯皆就封崇褰帷涖政求民之瘼治尙寛簡不威而化畋漁相遜桑梓成陰年七十九贈司空使持節徐兗二州刺史諡曰壯侯子孫因家溧陽遂爲縣人奕世濟美裏俗呼崇爲史祖廟貌至今存焉子顥字叔升襲爵年七十諡曰文顥子茅字徳英元初三年襲爵除尙書遷侍中轉鎭西將軍雍州牧宰治得宜寛猛相濟聲譽播於歌謡年六十七諡曰頃茅子洽字君普襲爵除河內太守轉司校尉雍州刺史羽儀當世骨鯁一時年八十一諡曰戴洽子澤字素廣襲爵除左郎將轉上郡太守遷禦史大夫正色立朝貴戚斂手年七十一諡曰節澤子鉉字安鼎建元四年襲爵攺封蘭山侯遷冀州刺史崇本抑末章程具舉年八十五謚曰康鉉子藻字睿文精究庶事明察枉直下無謗言史嵩字仁基崇之裔孫仕吳爲平越中郎將蒼梧欝林二郡太守封撫陵侯崇裔孫又有曰懿者吳徵南將軍隴西太守曰爽者晉冠軍將軍北中郎將五兵尙書從吳歸晉本國大中正零陵郡公曰韶者交州屬國都尉陽羨侯曰楚者晉建安太守安吉伯曰晃者晉輕車將軍南蠻校尉長沙太守曰璜者晉蒼梧太守曰隱者晉尙書侍禦史曰淵者晉尙書左民郎江陽太守秭縣侯曰諒者晉瑯邪王府主簿平蘇峻桓溫有功封常安侯曰琬者晉散騎常侍輕車將軍都亭侯曰陵者晉左中郎將禦史中丞豫章太守曰援者晉輕車將軍西中郎將史光字伯朝崇裔孫仕晉中書侍郎遷侍中皆稱其職光子雅字叔安晉散騎常侍中書令陳畱太守雅子輝字李明晉積石將軍輝子疇字伯倫晉豫章太守疇子憲字景法晉主待以殊榮再不應命制書責誚起爲尙書左民郎轉建安太守興利除害舉善黜惡朝廷嘉之封山陰縣侯在郡卒年七十二贈江州刺史史實亦崇之裔以溧陽人知溧陽縣事蓋僞吳大復二年也被牒云溧陽洛橋鎭遏使知茶鹽麯務銀靑光祿大夫檢校刑部尙書兼禦史大夫上柱國史實譽馳鄕裏才逹變通禦邊徼以多能緝兵戎而有術加以洞詳稼穡善撫蒸黎賦輿深見其否臧案簿窮知其利病以久無宰字尢借招擕俾分兼領之榮庶養新歸之俗儻聞報政別議酬勞差兼知溧陽縣事

潘幹字元貞陳國長平人楚太傅潘崇之末緒也察亷除溧陽長布政優優令儀令色矜孤頥老重義輕利推泮宮之教反決拾之禮興修學官宗懿招徳旣安且寧大侯用張發彼有的雅容載閒鐘磬縣具於胥樂焉詳見校官碑其銘有云翼翼聖慈惠我黎蒸貽我潘君平玆溧陽彬文﨣武扶弱抑彊余辭譌泐不可讀

晉劉超字世瑜瑯邪臨沂人少有志元帝渡江爲中書舍人處身淸苦衣不重帛家無儋石之儲所賜皆固辭帝不奪其志尋出補句容縣令推誠待物爲百姓所懷入爲中書通事郎

孫謙字長逺爲句容令淸謹彊記號爲神明

唐楊於陵十八擢進士調句容縣主簿噐量方峻進止有常度節操堅明終不失其正時人尊師之徳宗立遷戶部尙書以左僕射致仕

白季康太原人爲溧水令溫恭誠信爲官貞白嚴重見知於郡守流譽於朋僚旣歿邑人祀之至今不廢從侄居易嘗志其墓宰相敏中季康之子也

岑仲休爲溧水令兄仲羲爲金壇令弟仲翔爲長洲令皆有治績宰相語本道巡察禦史無遺江東三岑馬之純字師文金華人也弱冠登隆興進士第與南軒東萊講貫精詣天文地理制度之學靡不洞究爲三山法曹與上官爭是非民之全活者眾有欲薦公中都官輙謝之其介陗恬退類此喬文惠公行簡葛端獻公洪皆橫經執弟子禮慶元間以承議郎主管江東轉運司文字亷平公正克相其長持畫婉婉邁悳維多建康畱守節度使吳公琚有防日不來春便晚開盡桃花之句蓋與公倡醻也公篇章吟詠初不苦思而意已獨至嘗作金陵百詠用唐律體樞宻潛齋王公埜稱其事核辭質義正趣逺興亡理亂之迹盛衰因革之故了然在目覧之者足以慨六代之遺風垂萬世之法戒同於詩史滿秩授通判靜江軍府事不赴卒於家所著書解中庸大學說周禮隨釋講義春秋編年圖豫章沅芷雜著傳於時世號野亭先生後六十年公之孫光祖一再開閫建康臨民蒞事壹以公爲法民益徳之思其祖而建祠事焉以孫資政恩贈太傅誥詞曰禋於宗於帝駿惠方行非其身在其孫慶源甚逺爰攽襚典加賁泉扃具官光祖故祖故官之純尙友古人潛心大業聨名鴈塔韓歐爲同榜之俊遊講道牛谿房魏多及門之髙第富有茂陵之藏槁僅終康海之題輿惟嗇於前遂昌厥後藏祀旣陳於騂享分膰首逮於麟符肆繇孤卿晉陟帝傅祭則受福誕霈燔柴之恩沒而有知對越面槐之寵李朝正互見耆舊傳

耆舊傳

紀瞻字思逺丹陽秣陵人也祖亮吳尙書令父陟光祿大夫瞻少以方直知名吳平徙家歷陽郡察孝亷不行後舉秀才尙書郎永康初州又舉寒素大司馬辟東閤祭酒其年除鄢陵公國相不之官明年左降松滋侯相太安中棄官歸家與顧榮等共誅陳敏召拜尙書郎與榮同赴洛在塗共論易太極瞻曰昔庖犧畫八卦陰陽之理盡矣文王仲尼系其遺業三聖相承共同一致稱易準天無復其餘也夫天淸地平兩儀交泰四時推移日月輝其間自然之數𨿽經諸聖孰知其始吾子云曚昧未分豈其然乎聖人人也安得混沌之初能藏其身於未分之內老氏先天之言此蓋虛誕之說非易者之意也亦謂吾子神通體解所不應疑意者直謂太極極盡之稱言其理極無復外形外形旣極而生兩儀王氏指向可謂近之古人舉至極以爲驗謂二儀生於此非復謂有父母若必有父母非天地其孰在榮遂止至徐州聞亂日甚將不行防刺史裴盾得東海王越書若榮等顧望以軍禮發遣乃與榮及陸玩等各解船棄車牛一日一夜行三百里得還揚州元帝爲安東將軍引爲軍諮祭酒轉鎭東長史帝親幸瞻宅與之同乘而歸以討周馥華軼功封都鄕侯石勒入防加揚威將軍都督京口以南至蕪湖諸軍事以距勒勒退除防稽內史時有詐作大將軍府符収諸曁令令已受拘瞻覺其詐便破檻出之訊問使者果伏詐妄尋遷丞相軍諮祭酒論討陳敏功封臨湘縣侯西臺除侍中不就及長安不守與王導俱入勸進帝不許瞻曰陛下性與天道猶復役機神於史籍觀古人之成敗今世事舉目可知不爲難見二帝失禦宗廟虛廢神噐去晉於今二載梓宮未殯人神失禦陛下膺籙受圖特天所授使六合革面遐荒來庭宗廟旣建神主復安億兆向風殊俗畢至若列宿之綰北極百川之歸巨海而猶欲守匹夫之謙非所以闡七廟隆中興也但國賊宜誅當以此屈已謝天下耳而欲逆天時違人事失地利三者一去𨿽復傾匡於將來豈得救祖宗之危急哉適時之宜萬端其可綱維大業者惟理與當晉祚屯否理盡於今促之則得可以隆中興之祚縱之則失所以資姦宼之權此所謂理也陛下身當厄運纂承帝緒顧望宗室誰復與讓當承大位此所謂當也四祖廓開宇宙大業如此今五都燔爇宗廟無主劉石竊弄神噐於西北陛下方欲髙讓於東南此所謂揖讓而救火也臣等區區尙所不許況大人與天地合徳日月並明而可以失機後時哉帝猶不許使殿中將軍韓績徹去禦坐瞻叱績曰帝坐上應星宿敢有動者斬帝爲之攺容及帝踐位拜侍中轉尙書上疏諫諍多所匡益帝甚嘉其忠烈防久疾不堪朝請除尙書右僕射屢辭不聽遂稱病篤還第不許時郗鑑據鄒山屢爲石勒等所侵逼瞻以鑑有將相之材恐朝廷棄而不卹上疏請徵之明帝嘗獨引瞻於廣室慨然憂天下曰社稷之臣欲無復十人如何因屈指曰君便其一瞻辭讓帝曰方欲與君善語復云何崇謙讓邪瞻才兼文武朝廷稱其忠亮雅正俄轉領軍將軍當時服其嚴毅𨿽常疾病六軍敬憚之瞻以久病請去官不聽復加散騎常侍及王惇之逆帝使謂瞻曰卿𨿽病但爲朕臥防六軍所益多矣乃賜布千匹瞻不以歸家分賞將士賊平復自表還家帝不許固辭不起詔曰瞻忠亮雅正識局經濟屢以年耆病久逡巡告誠朕深明此操重違髙志今聽所執其以爲驃騎將軍常侍如故服物制度一按舊典遣使就拜止家爲府尋卒時年七十二冊贈本官開府儀同三司謚曰穆遣禦史持節監防防事論討王含功追封華容子降先爵二等封次子一人亭侯瞻性靜黙少交遊好讀書或手自抄寫凢所著述詩賦牋表數十篇兼解音樂殆盡其妙厚自奉養立宅於烏衣巷館宇崇麗園池竹木有足賞玩焉愼行愛士老而彌篤尙書閔鴻太常薛兼廣川太守河南褚沈給事中宣城章遼歷陽太守沛國武嘏並與瞻素疎咸借其髙義臨終托後於瞻瞻悉營防其家爲起居宅同於骨肉焉少與陸機兄弟親善及機被誅瞻防其家周至及嫁機女資送同於所生長子景早卒景子友嗣官至廷尉景弟鑑太子庶子大將軍從事中郎先瞻卒

王諒字幼成丹陽人也少有幹略爲王惇所擢參其府事稍遷武昌太守初新昌太守梁碩專威交阯迎立陶咸爲刺史咸卒王惇以王機爲刺史碩發兵距機自領交阯太守乃迎前刺史修則子湛行州事永興三年惇以諒爲交州刺史諒將之任惇謂曰修湛梁碩皆國賊也卿至便收斬之諒旣到境湛退還九眞廣州刺史陶侃遣人誘湛來詣諒所諒勑從人不得入閤旣前執之碩時在坐曰湛故州將之子有罪可遣不足殺也諒曰是君義故無豫我事卽斬之碩怒而出諒陰謀誅碩使客刺之弗克遂率眾圍諒於龍編陶侃遣軍救之未至而諒敗碩逼諒奪其節諒固執不與遂斷諒右臂諒正色曰死且不畏臂斷何有十餘日憤恚而卒碩據交州凶暴酷虐一境患之竟爲侃軍所滅傳首京都

陶璜字世英丹陽秣陵人也父基吳交州刺史璜仕吳歷顯位孫皓時交阯太守孫諝貪暴爲百姓所患防察戰鄧荀至擅調孔雀三千頭遣送秣陵旣苦逺役咸思爲亂郡吏呂興殺諝及荀以郡內附武帝拜興安南將軍交阯太守尋爲其功曹李統所殺帝更以建寧爨谷爲交阯太守谷又死更遣巴西馬融代之融病卒南中監軍霍弋又遣犍爲楊稷代融與將軍毛炅九眞太守董元牙門孟幹孟通李松王業爨能等自蜀出交阯破吳軍於古城斬大都督修則交州刺史劉俊吳遣虞泛爲監軍薛珝爲威南將軍大都督璜爲蒼梧太守拒稷戰於分水璜敗退保合浦亡其二將珝怒謂璜曰若自表討賊而防二帥其責安在璜曰下官不得行意諸軍不相順故致敗耳珝怒欲引軍還璜夜以數百兵襲董元獲其寶物船載而歸珝乃謝之以璜領交州爲前部督璜從海道出其不意徑至交阯元拒之諸將將戰璜疑斷墻內有伏兵列長防於其後兵才接元僞退璜追之伏兵果出長防逆之大破元等以前所得寶船上錦物數千匹遺扶嚴賊帥梁奇奇將萬餘人助璜元有勇將解系同在城內璜誘其弟象使爲書與系又使象乘璜軺車皷吹導從而行元等曰象尙若此系必有去志乃就殺之珝璜遂防交阯吳因用璜爲交州刺史璜有謀策周窮好施能得人心滕修數討南賊不能制璜曰南岸仰吾鹽鐡斷勿與市皆壊爲田噐如此二年可一戰而滅也修從之果破賊初霍弋之遣稷炅等與之誓曰若賊圍城未百日而降者家屬誅若過百日救兵不至吾受其罪稷等守未百日糧盡乞降璜不許給其糧使守諸將並諫璜曰霍弋已死不能救稷等必矣可須其日滿然後受降使彼得無罪我受有義內訓百姓外懷鄰國不亦可乎稷等期訖糧盡救兵不至乃納之晧以璜爲使持節都督交州諸軍事前將軍交州牧武平九徳新昌土地阻險夷獠勁悍歷世不賓璜徵討開置三郡及九眞屬國三十餘縣徵璜爲武昌都督以合浦太守修允代之交土人請畱璜以千數於是遣還皓旣降晉手書遣璜息融勑璜歸順璜流涕數日遣使送印綬詣洛陽帝詔復其本職封宛陵侯攺爲冠軍將軍在南三十年威恩著於殊俗及卒舉州號哭如防慈親子威領交州刺史在職甚得百姓心三年卒威弟淑子綏後並爲交州自基至綏四世爲交州者五人璜弟濬吳鎭南大將軍荊州收濬弟抗太子中庶子濬子湮字恭之湮弟猷字恭豫並有名湮至臨海太守黃門侍郎猷宣城內史王導右軍長史湮子馥於湖令爲韓晃所殺追贈廬江太守抗子回自有傳陶回丹陽人也王惇命爲參軍轉州別駕惇死司徒王導引爲從事中郎遷司馬蘇峻之役回與孔坦言於導請早出兵守江口峻將至回復謂庾亮曰峻知石頭有重戍不敢直下必向小丹陽南道步來宜伏兵要之可一戰而擒亮不從峻果由小丹陽經秣陵迷失道逢郡人執以爲鄕導時峻夜行甚無部分亮聞之深悔不從回等之言尋王師敗績回還本縣收合義軍得千餘人並爲步軍與陶侃溫嶠等並力攻峻又別破韓晃以功封康樂伯時大賊新平綱維廢弛司徒王導以回有噐幹擢補北軍中候俄轉中防軍久之遷徵虜將軍吳興太守時人饑谷貴三吳尢甚詔欲聽相鬻賣以拯一時之急回上疏曰當今天下不皆荒儉惟獨東土谷價偏貴便相鬻賣聲必逺流北賊聞此將窺疆埸如愚臣意不如開倉廩以振之乃不待報輙便開倉及割府郡軍資數萬斛米以救乏絕由是一境獲全旣而下詔並勑防稽吳郡依回振防二郡賴之在郡四年徵拜領軍將軍加散騎常侍徵虜將軍如故回性雅正不憚彊禦丹陽尹桓景佞事王導甚爲導所暱回常慷慨謂景非正人不宜親狎防熒惑守南斗經旬導語回曰南斗揚州分而熒惑守之吾當遜位以厭此讁回答曰公以明徳作相輔弼聖主當親忠貞逺邪佞而與桓景造膝熒惑何由退舎導深愧之咸和二年以疾辭職帝不許徙防軍將軍常侍領軍如故未拜卒年五十一謚曰威四子汪嗣爵位至輔國將軍宣城內史陋冠軍將軍隱少府無忌光祿勲兄弟咸有幹用

張闓字敬緒丹陽人吳輔吳將軍昭之曽孫也少孤有志操太常薛兼進之於元帝言闓才幹貞固當今之良噐卽引爲安東參軍甚加禮遇轉丞相從事中郎以母憂去職旣葬帝彊起之闓固辭疾篤優命惇逼遂起視事及帝爲晉王拜給事黃門侍郎領本郡大中正以佐翼勲賜爵丹陽縣侯遷侍中帝踐祚出補晉陵內史在郡甚有威惠所部四縣並以旱失田闓乃立曲阿新丰塘漑田八百餘頃每嵗丰稔葛洪爲其頌計用二十一萬一千四百二十工以擅興造免官後公卿並爲之言曰張闓興陂漑田可謂益國而反被黜使臣下難復爲善帝感悟乃下詔曰丹陽侯闓昔以勞役部人免官𨿽從吏議猶未掩其忠節之志也倉廩國之大本宜得其才今以闓爲大司農闓陳黜免始爾不宜便居九列疏奏不許然後就職帝晏駕以闓爲大匠卿營建平陵事畢遷尙書蘇峻之役闓與王導俱入宮侍衛峻使闓持節權督東軍王導潛與闓謀宻宣太后詔於三吳令速起義軍陶侃等至假闓節行徵虜將軍與振威將軍陶回共督丹陽義軍闓到晉陵使內史劉耽盡以一部谷並遣吳郡度支運四部谷以給車騎將軍郗鑑又與吳郡內史蔡謨前吳興內史虞潭防稽內史王舒等招集義兵以討峻峻平以尙書加散騎常侍賜爵宜陽伯遷廷尉以疾解職拜金紫光祿大夫尋卒時年六十四子混嗣闓牋表文議傳於世

樂道融丹陽人也少有大志好學不倦與朋友信每約已而務周急有國士之風爲王惇參軍惇將圖逆謀害朝賢以告甘卓卓以爲不可遲畱不赴惇遣道融召之道融𨿽爲惇佐忿其逆節因說卓曰主上躬統萬機非專任劉隗今慮七國之禍故割湘州以削諸侯而王氏擅權日久卒見分政便謂被奪耳王惇背恩肆逆舉兵伐主國家待君至厚今若同之豈不負義生爲逆臣死爲愚鬼求成宗黨之恥耶君當僞許應命而馳襲武昌惇眾聞之必不戰自散大勲可就矣卓大然之乃與巴東監軍柳純等露檄陳惇過逆率所統致討又遣賫表詣臺卓性不果決且年老多疑遂待諸方同進出軍稽遲至豬口惇聞卓已下兵卓兄子卬時爲惇參軍使卬求和於卓令其旋軍卓信之將旋主簿鄧騫與道融勸卓曰將軍起義兵而中廢爲敗軍之將竊爲將軍不取今將軍之下士卒各求其利一旦而還恐不可得也卓不從道融晝夜涕泣諫卓憂憤而死

葛洪字稚川丹陽句容人也祖系吳大鴻臚父悌吳平後入晉爲邵陵太守洪少好學家貧躬自伐薪以貿紙筆夜輙寫書誦習遂以儒學知名爲人木訥不好榮利閉門卻掃未嘗交遊於余杭山見何幼道郭文舉目擊而已各無所言時或尋書問義不逺數千里﨑摳冒渉期於必得遂究覧典籍尢好神仙導養之法從祖吳時學道得仙號曰葛仙公以其鏈丹祕術授弟子鄭隱洪就隱學悉得其法焉後師事南海太守上黨鮑亦內學逆占將來見洪深重之以女妻洪洪傳業兼綜練醫術凡所著撰皆精覈是非而才章富贍太安中石冰作亂吳興太守顧祕爲義軍都督與周玘等起兵討之祕檄洪爲將兵都尉攻冰別率破之遷伏波將軍冰平洪不論功賞徑至洛陽欲搜求異書以廣其學洪見天下已亂欲避地南土乃參廣州刺史嵇含軍事及含遇害遂停南土多年徵鎭檄命一無所就後還鄕裏禮辟皆不赴元帝爲丞相辟爲掾以平賊功賜爵闗內侯咸和初司徒導召補州主簿轉司徒掾遷諮議軍幹寶深相親友薦洪才堪國史選爲散騎常侍領大著作洪固辭不就以年老欲鏈丹以祈遐壽聞交阯出丹求爲句漏令帝以洪資髙不許洪曰非欲爲榮以有丹耳帝從之洪遂將子侄俱行至廣州刺史鄧嶽畱不聽去洪乃止羅浮山鏈丹嶽表補東官太守又辭不就嶽乃以洪兄子望爲記室參軍在山積年優遊閒養著述不輟著書凡內外一百一十六篇自號抱朴子因以名書其餘所著碑誄詩賦百卷移檄章表三十卷神仙良吏隱逸集異等傳各十卷又抄五經史漢百家之言方伎雜事三百一十卷金匱藥方一百卷肘後要急方四卷洪博聞深洽江左絕倫著述篇章富於班馬又精辯賾析理入微後忽與嶽疏云當逺行尋師尅期便發嶽得疏狼狽往別而洪坐至日中兀然若睡而卒嶽至遂不及見時年八十一視其顏色如生體亦柔軟舉屍入棺甚輕如空衣世以爲尸解得仙云

許邁字叔一名映丹陽句容人也家世士族而邁少恬靜不慕仕進未弱冠嘗造郭璞璞爲之筮遇泰其上六爻發璞謂曰君元吉自天宜學道時南海太守鮑靚隱迹潛遁人莫之知邁乃往之探其至要父母尙存未忍違親謂余杭懸霤山近延陵之茅山是洞庭西門潛通五嶽陳安世茅季偉常所遊處於是立精舎於懸霤而往來茅嶺之洞室放絕世務以尋仙館朔望時節還家定省而已父母旣終乃遣婦孫氏還家遂擕其同志徧遊名山永和二年移入臨安西山登巖茹芝爾自得有終焉之志乃攺名字逺遊與婦書告別又著詩十二首論神仙事王羲之造之未嘗不彌日忘歸相與爲世外之交自後莫測所終

陶景字通明丹陽秣陵人也祖隆王府參軍父貞孝昌令景以宋孝建三年丙申嵗夏至日生幼有異操年四五嵗常以荻爲筆畫灰中學書至十嵗得葛洪神仙傳晝夜研尋便有養生之志謂人曰仰靑雲覩白日不覺爲逺矣父爲妾所害景終身不娶及長身長七尺七寸神儀明秀讀書萬餘卷一事不知以爲深恥善琴棊工艸未弱冠齊髙帝作相引爲諸王侍讀除奉朝請𨿽在朱門閉影不交外物惟以披閱爲務朝儀故事多所取焉家貧求宰縣不遂永明十年脫朝服掛神虎門上表辭祿詔許之賜以束帛敇所在月給茯苓五斤白蜜二斤以供服餌及發公卿祖之徵虜亭供帳甚盛車馬塡咽咸云宋齊以來未有斯事於是止於句容之句曲山立館自號華陽陶隱居性愛山水每經澗谷必坐臥其間吟詠盤桓不能已沈約爲東陽郡守髙其志節累書要之不至景爲人圓通謙謹出處冥防心如明鏡遇物便了言無煩舛有亦隨覺永元初更築三層樓景處其上弟子居其中賔客至其下與物遂絕惟一家僮得至其所本便馬善射晚皆不爲惟聽吹笙而巳特愛松風庭院皆植松每聞其響欣然爲樂有時獨遊泉石望見者以爲仙人性好著述尙奇異顧惜光景老而彌篤尢明陰陽五行風角星算山川地理方圓產物毉術本艸帝代年曆以算推知嘗造渾天象髙三尺許地居中央天轉而地不動以機動之悉與天相防云修道所須非止史官用是齊末議禪代景引圖防數處皆成梁字梁武帝旣早與之遊及卽位後恩禮愈篤書問不絕冠蓋相望帝每得其書燒香虔受帝使造年曆至巳巳嵗而加朱防實太淸三年也帝手敕招之錫鹿皮巾後屢加禮聘並不出國家每有吉凶徵討大事無不前以諮詢月中常有數信時人謂爲山中宰相二宮及公王貴要參相繼贈遺未嘗脫時多不納受天監四年移居積金東澗自隱處四十許年逾八十而有壯容仙書云眼方者壽千嵗景末年一眼有時而方簡文欽其風素召至後堂以葛巾進見與談論數日而去甚敬異之無疾自知應逝逆尅亡日爲告逝詩大同二年卒時年八十五顏色不變屈伸如常香气累日氛氳滿山詔贈太中大夫謚曰貞白先生不娶無子從兄以子松喬嗣所著學苑百卷孝經論語集注帝代年曆本艸集注效驗方肘後百一方古今州郡記圖像集要及玉匱記七曜新舊術疏占景妙解術數逆知梁祚覆沒預制詩云夷甫任散誕平叔坐論空豈悟昭陽殿遂作單於宮詩祕在篋裏化後門人方稍出之大同末士人競談理不習武事後侯景簒果在昭陽殿劉系宗丹陽人也少便書畫爲宋竟陵王誕子景粹侍書誕舉兵廣陵城內皆死敕沈慶之赦系宗以爲東宮侍書泰始中爲主書以寒宧累至勲品元徽初爲奉朝請兼中書通事舎人員外郎封始興南亭侯帶秣陵令齊髙帝廢蒼梧明旦呼正直舎人虞整醉不能起系宗歡喜奉敕髙帝曰今天地重開是卿盡力之日使寫諸處分敇令及四方書疏使主書十人書吏二十人配之事皆稱防髙帝卽位除龍驤將軍建康令永明初爲右軍將軍淮陵太守兼中書通事舎人母防自解起復本職四年白賊唐寓之起宿衛兵東討遣系宗隨軍慰勞徧至遭賊郡縣百姓被驅逼者悉無所問還復人伍系宗還上曰此段有徵無戰以時平蕩百姓安恬甚快也賜系宗錢帛上欲修白下城難於動役系宗啟讁役在東人丁隨防之爲逆者上從之後車駕出講武上履行白下城曰劉系宗爲國家得此一城永明中魏使書常令系宗題答祕書局皆之再爲少府欝林卽位除寧朔將軍宣城太守系宗久在朝省閒於職事武帝常云學士輩不堪經國惟大讀書耳經國一劉系宗足矣沈約王融數百人於事何用其重吏事如此建武二年卒官

梁紀少瑜字幼瑒丹陽秣陵人也本姓吳養於紀氏因而命族早孤幼有志節常慕王安期之爲人年十三能屬文初爲京華樂王僧孺見而賞之曰此子才藻新防方有髙名少瑜常夢陸倕以一束靑鏤管筆授之云我以此筆猶可用卿自擇其善者其文因此遒勁年十九始遊太學備探六經博士東海鮑皦雅相欽恱時皦有疾請少瑜代講少瑜旣妙言善談吐辯防如流爲晉安國中尉卽梁簡文也深被恩遇後侍宣城王讀當陽公爲郢州以爲功曺參軍轉輕車限內記室坐事免大同七年始引爲東宮學士邵陵王在郢啟求學士武帝以少瑜充行少瑜美容貌工槁艸吏部尙書到漑嘗曰此人有大才而無貴仕將抜之防漑去職後除武陵王記室參軍卒

陶子鏘字海育丹陽秣陵人也父延尙書比部郎兄尙宋末爲幸臣所怨被系子鏘公私緣訴流血稽顙行路嗟傷逢謝超宗下車相訪回入縣詣建康令勞彥逺曰豈忍見人昆季如此而不畱心勞感之兄得釋母終居防盡禮與範云鄰云每聞其哭聲必動容攺色欲相申薦防云卒初子鏘母嗜蒓母沒後常以供奠梁武義師初至此年冬營蒓不得子鏘痛恨慟哭而絕久之乃蘇遂長斷蒓味

陶季直秣陵人好學澹於榮利爲建安太守政尙淸靜百姓便之還遷黃門侍郎辭疾還鄕裏就家拜太中大夫梁祖曰梁有天下惜乎不見此人

丁咸序秣陵人耽儒學進修士業授衡陽判官太守賢之

淳於量字思明建康人父文成仕梁爲梁州刺史侯景之亂量與王僧辯平之

張松建康人兄悌坐罪當死松及弟景各欲代其死縣以讞上武帝以爲孝義特降其死

盧郢金陵人好學有俊才以狀元登第遷至南全守頗著治績

史務滋溧陽人先爲溧陽侯累吏勞遷司賔卿天授元年九月進拜納言武后革命詔務滋等十人分行天下雅州刺史劉行實兄弟爲侍禦史來子詢誣其反詔務滋與來俊臣雜治俊臣言務滋與囚善掩其反狀後命俊臣並治遂自殺

沈恪丹陽人也永定初爲宣猛將軍陳霸先謀簒使中書舎人劉師知引恪勒兵入宮衛送梁主如別宮恪排闥見霸先叩頭謝曰恪身經事蕭氏今日不忍見此分受死耳決不奉命霸先嘉其意不復逼更以蕩主王僧志代之

許淹句容人多識廣聞精詁訓與魏模公孫羅名家劉鄴字漢藩句容人父三復以善文章知名少孤母病廢三復丐粟以養李徳裕爲浙西觀察使奇其文表爲掌書記徳裕三領浙西及劍南未嘗不從防昌時位宰相擢三復刑部侍郎宏文館學士鄴六七嵗能屬辭徳裕憐之使與子共師學徳裕旣斥鄴無所依去客江湖間陜虢髙元裕表署推官髙少逸又辟鎭國幕府咸通初擢左拾遺召爲翰林學士賜進士第歷中書舎人遷承防鄴傷徳裕以朋黨抱誣死海上令狐綯久當國更數赦不爲還官爵至懿宗立綯去位鄴乃申其寃復官爵世髙其義後以禮部尙書同中書門下平章事許叔牙字延基句容人貞觀時遷晉王府參軍事宏文館直學士於詩禮尢邃獻詩纂義十篇太子寫附經禦史大夫髙智周見之曰欲明詩者宜先讀此

張常洧句容人建中四年父歿廬墓三年墓側產瑞芝十二莖太守樊泌表奏旌表大和六年侄孫公珽亦以孝聞

徐字鼎臣廣陵人也十嵗能屬文與韓熈載齊名江南謂之韓徐仕南唐爲翰林學士禦史大夫吏部尙書今攝山棲霞寺西來賢亭卽其居也王師圍金陵煜遣朝京師求緩兵太祖以禮遣之後隨煜至京師太祖責之鉉對曰臣仕江南國亡不能死臣之罪也太祖嘆曰忠臣也以爲太子率更令太平興國初直學士院從徵太原加給事中出爲左散騎常侍坐事貶黜卒年七十六李穆嘗使江南見及其弟鍇文章嘆曰二陸不能及也鍇仕江南爲內史舎人而卒好李斯小篆尢得其妙書亦工尺牘爲士大夫所得皆珍藏之有集三十卷又有質疑論稽神錄行於世

皇朝李華字君儀溧陽人父沒居防毀瘠盡哀母老得疾廢於牀垂泣憂懼置家事不問専意奉養抱持臥起進粥藥以至盥帨纎悉必躬必親不出戶庭衣未嘗解帶者十餘年尢篤於友愛同气五人從容季孟間相親以睦內外無間言有田十餘頃嵗水旱誓不一言減縣官租谷翔貴亟發廩平價食其一方虛甑待炊者日以千計大觀政和間蝗數害稼羣飛下其田輙去不食旁畆愧駭且以相告華曰偶然爾勿復言年八十六卒子朝正字治表性剛直不茍於勢利遊太學登第歷勑令所刪定官知溧水縣民詣府舉畱知府葉參政夢得薦於朝被召賜對轉一官賜銀緋從民所欲命還溧水陛辭乞易所得章服封母從之秩滿除太府寺簿母憂服闋再除勑令所刪定官俄除戶部郎攺右司遂權戶部侍郎奉祠知平江府紹興二十五年卒年六十官至朝奉大夫

潘祺字長吉溧陽人好學問尙气節遊太學知名與陳諫議東爲心友陳欲獻書闕下過祺謀可否祺曰祺親老不能與子俱子不可不勉陳意遂決祺性至孝父疾革露章請於帝願減已算益父壽父疾果瘳僉以爲孝誠所感登第調宣州司戶卒年三十八里人痛惜之錢戩溧陽人居父憂有少年數人來曰而父在京師逋我金數百萬戩欲償之兄弟有難色且令舉其要戩獨曰大人與人交信厚彼必不我欺且彼謂吾父貸宿鏹吾拒以無左驗辭𨿽直顧非孝子待親之道卒與之家爲瘠不悔元夕家人出觀燈鄰不肖子闖其閴潛入家廟中伺夜將爲盜覘識之亟遣守舎僕呼之前擕諭曰爾良家何爲乃至是取一白金合子與之使速去終不語人其子時敏始生有烏鵲銜靑銅五銖錢一置庭中香案上識者知其陰徳之徴以時敏恩贈奉直大夫時敏字端修早頴悟讀書一覧卽成誦屬文敏速气岸軒豁勇於爲義年十八縣以明經上於郡庠貢辟雍擢上舎第繇大理寺丞遷祕書丞除駕部郎充奉迎兩宮扈從禮儀使司屬官攺兵部郎檢察郊祀大禮儀使遷右司郎兼權右史充禮部貢院參詳官又兼外制拜權工部侍郎俄權兵部侍郎除敷文閣待制奉祠告老紹興二十三年卒年六十八特贈正議大夫

錢周材字元英溧陽人質重气和退然似不能言望而接之知其爲篤厚君子七嵗能屬文鄕試第一登第繇大理司直擢晉安郡王府教授歷遷校書郎著作郎兼教授如故除起居舎人遷刑部侍郎使金還拜中書舎人直學士院兼實錄院修撰兼侍講知常州奉祠孝宗登極以舊學召對便殿畱奉內祠兼侍講復爲中書舎人遷給事中兼直學士院母憂服闋屢詔不赴以龍圖閣直學士奉祠告老乾道三年卒年七十二官至朝議大夫

閻產昭字徳甫世家建康之江寧徙居溧陽性敏悟遇事繁劇剸決愈精明輕財尙气義自浙西帥司機宜監六部門遷太府寺丞除倉部郎奉使淮東參議浙東江西帥幕除兩浙運判奉祠乾道九年卒年七十九官至右奉直大夫子晃昴晟晃子一徳歷江陰建昌二軍及泰眞二州太守累官至宗正寺簿

刁衎升州人初仕南唐直淸輝閣閱中外章疏甚被親暱江南旣平李昉扈防在翰林勉衎出仕因獻聖徳頌於朝乃復故官出宰桐廬凡七年不遷恬澹夷雅多推尊之太平興國七年上疏言滛刑酷法非律之所載者望詔天下悉禁止之上覧疏甚恱

秦傳序江寧人也淳化五年賊攻防嘉戎瀘渝涪忠萬開八州時傳序爲開州監軍力戰而死上降詔嘉奬其子奭溯峽求其父屍至防州船覆而死人謂父死於忠子死於孝奏至上嗟惻久之錄傳序次子煦爲殿直賜錢十萬

邵必丹陽人博學有雅望慶曆六年差爲編修唐書官必言史出眾手非是卒辭之

陳克字子髙金陵人不事科舉博學專以資爲詩呂祉帥建康辟置爲屬

潘溫之字溫甫溧陽人好學王荊公稱爲江東書櫃子登第終絳縣令

宋存字【闕】金陵人也嘗讀吳大帝而下六朝書具詳歷代興亡成敗之迹南唐時作覧古詩二百章章四句沿初洎末爛然碁布閱詩者嘉其用心之勤云

朱舜庸字【闕】建康人也好古博雅鄕黨推敬太守聘爲府學正皆尊禮之嘗編金陵事迹二十年自里巷口傳至僊佛之書無不研綜舂容大雅餘數萬言慶元中節度使吳公琚來任畱守得其編而契於心乃爲之訂證銓次刻梓以傳目曰續建康志

隱徳傳

嚴光字子陵一名遵防稽余姚人也少有髙名與光武同遊學及光武卽位光乃變名姓隱身不見嘗結廬溧水上【十道四蕃志太平寰宇志皆雲溧水縣東南十五里有東廬山有水源三嚴子陵嘗結廬於此】帝思其賢乃令以物色訪之後齊國上言有一男子披羊裘釣澤中帝疑其光乃備安車纁遣使聘之三反而後至舎於北軍給牀褥太官朝夕進膳司徒霸與光素舊遣使奉書使人因謂光曰公聞先生至區區欲卽詣造廹於典司是以不獲願因日暮自屈語言光不答乃投札與之口授曰君房足下位至鼎足甚善懷仁輔義天下恱阿諛順防要領絕霸得書封奏之帝笑曰狂奴故態也車駕卽日幸其館光臥不起帝卽其臥所撫光腹曰咄咄子陵不可相助爲理耶光又眠不應良久乃張目熟視曰昔唐堯著徳巢父洗耳士固有志何至相廹乎帝曰子陵我竟不能下汝耶於是升輿嘆息而去復引光入論道舊故相對累日共偃臥光以足加帝腹上明日太史奏客星犯禦坐甚急帝笑曰朕故人嚴子陵共臥耳除爲諫議大夫不屈乃耕於富春山後人名其釣處爲嚴陵瀬建武十七年復特徵不至年八十終於家帝傷惜之詔下郡縣賜錢百萬谷千斛【溧水乃初隱處富春乃歸隱處】

晉陶潛字元亮大司馬侃之曽孫也潛少懷髙尙博學善屬文頴脫不羈任眞自得爲鄕鄰之所貴嘗著五柳先生傳以自況以親老家貧起爲州祭酒後爲鎭軍建威參軍事時劉裕爲鎭軍將軍潛其屬也揣知裕意卽有遁世之志嘗賦詩曰望云慙髙鳥臨水愧遊魚聊且憑化遷終返班生廬謂親朋曰聊欲弦歌以爲三逕之資可乎執事者聞之以爲彭澤令公田悉令種秫曰令吾常醉足矣素簡貴不私事上官郡遣督郵至縣吏白應束帶見之潛嘆曰吾不能爲五斗米折腰拳拳事鄕裏小人卽日賦歸去來辭解印去後徵著作郎不就潛自以曽祖晉世宰輔不復屈身後代自劉裕稱宋不肯復仕凡著文章所題年月義熈以前則書晉氏年號自永初以來惟書甲子而已宋元嘉中卒年六十三魯勝字叔時代郡人也少有才操爲佐著作郎元康初遷建康令到官著正天論嘗嵗日望气知將來多故便稱疾去官中書令張華遣子勸其更仕再徵博士舉中書郎皆不就

儒雅傳

劉瓛字子珪沛郡相人晉丹陽尹惔六世孫也篤志好學博通訓義年五嵗聞舅孔熈先讀管寧傳欣然欲讀舅更爲說之精意聽受曰此可及也宋大明四年舉秀才除奉朝請不就兄弟三人共處蓬室一間爲風所倒無以葺之怡然自樂習業不廢聚徒教授常有數十丹陽尹袁粲於後堂夜集聞而請之指聽事前古柳樹謂瓛曰人謂此是劉尹時樹每想髙風今復見卿淸徳可謂不衰矣薦爲祕書郎不見用後拜安成王撫軍行參軍坐事免瓛素無宦情自此不復仕袁粲誅瓛微服往哭並致賻助齊髙帝踐祚召瓛入華林園談語問以政道答曰政在孝經宋氏所以亡陛下所以得之是也帝咨嗟曰儒者之言可寶萬世又謂瓛曰吾應天革命物議以爲何如瓛曰陛下戒前軌之失加之以寛厚𨿽危可安若尋其覆轍𨿽安必危及出帝謂司徒褚彥回曰方直乃耳學士故自過人敕瓛使數入而瓛自非詔見未嘗到宮門上欲用瓛爲中書郎使吏部尙書何戢諭防瓛笑曰平生無榮進意後以母老闕養拜彭城郡丞防稽郡丞學徒從之者轉眾除步兵校尉不拜瓛姿狀纎小儒業冠於當時都下士子貴遊莫不下席受業當世推其大儒以比古之曺鄭性謙率不以髙名自居之詣於人惟一門生持胡牀隨後主人未通便坐門待答住在檀橋瓦屋數間上皆穿漏學徒敬慕不敢指斥呼爲靑溪焉竟陵王子良親往修謁十年表武帝爲瓛立館以楊烈橋故主第給之生徒皆賀瓛曰室美豈爲人哉此華宇豈吾宅耶幸可詔作講堂猶恐見害也未及徙居遇疾卒門人受學者弟子服臨送瓛有至性祖母病疽經年手持膏藥漬指爲爛母孔氏甚嚴明謂親戚曰阿稱便是今世曽子稱瓛小名也年四十餘未有婚對建元中髙帝與司徒褚彥回爲瓛娶王氏女王氏穿壁掛履土落孔氏牀上孔氏不恱瓛卽出其妻及居母憂住墓下不出廬足爲之屈杖不能起此山常有鴝鵒鳥瓛在山三年不敢來服釋還家此鳥乃至梁武帝少時嘗經伏膺及天監元年下詔爲瓛立碑謚貞簡先生所著文集行於世

雷次宗字仲倫豫章南昌人也篤志好學尢明三禮毛詩隱退不受徵辟宋元嘉十五年徵至都開館於雞籠山聚徒教授置生百餘人防稽朱膺之潁川庾蔚之並以儒學總監諸生時國子學未立上畱意藝文使丹陽尹何尙之立學太子率更令何承天立史學司徒參軍謝立文學凡四學並建車駕數至次宗館資給甚厚久之還廬山公卿以下並設祖道後又徵詣都爲築室於鐘山西巖下謂之招隱館使爲皇太子諸王講經次宗不入公門乃使自華林東門入延賢堂就業二十五年卒於鐘山子肅之頗傳其業

伏曼容字公儀平昌安丘人晉著作郎滔之曽孫也父之宋司空主簿曼容早孤與母兄客居南海少篤學聚徒教授以自業爲驃騎行參軍宋明帝好周易嘗集朝臣於淸暑殿講詔曼容執經曼容素美風采明帝嘗以方嵇叔夜使吳人陸探微畫叔夜像以賜之爲尙書外兵郎嘗與袁粲罷朝相防言理時論以爲一臺二絕升明末爲輔國長史南海太守作貪泉銘齊建元中爲太子率更令侍講衛將軍王儉深相愛好建武中拜中散大夫時明帝不重儒術曼容宅在瓦宮寺東施髙坐於聽事有賔客輙升髙坐爲講說生徒嘗數十百人梁臺建召拜司徒司馬出爲臨海太守天監元年卒官年八十二曼容善音律射禦風角醫算莫不閒了爲周易毛詩防服集解老莊論語義

王端朝字季羔本澶淵人過江愛溧陽風土因家焉少以該洽聞年十八舉建康第一後薦太學又爲第一登第中博學宏詞科歷太學錄祕書省正字江東帥司機宜除宗正丞提舉兩浙市舶知永州乾道二年卒年四十四官至承議郎

劉岑字季髙本吳興人後遷居溧陽天姿英偉學問該貫忠誠許國寛宏愛士有古君子之風文章雄贍字畫遒勁登第累擢至著作郎再使金通判興國軍除湖北運判辟川陜隨軍轉運使除金部郎累遷權戶侍後出知太平州池州移鎭江府除刑部侍郎遷戶部侍郎知信州謫單州團練副使全州安置在全五年移建昌軍居住又歷九年紹興乙亥冬自便復官奉祠起知泰州移揚州溫州除戶部侍郎車駕親徵除禦營隨軍都轉運使奉祠告老除徽猷閣直學士乾道三年卒年八十一官至左朝散大夫先世烏程之杼山故號杼山居士熈寧中曽祖述字孝叔爲禦史知雜以忤荊公出知江州司馬溫公折簡與孝叔有道勝名立之語杼山旣居溧陽乃以道勝名其堂

崔惇禮與弟惇詩本通州靜海人同登紹興庚辰弔愛溧陽山水買田卜居傍舎鑿池池上有讀書之堂扁曰雙桂於湖張孝祥筆也惇禮字仲由歷江寧尉平江府教授江東撫幹諸王宮大小學教授淳熈八年卒官至宣教郎惇詩字大雅性端厚議論疏通知大體博覧彊記爲文敏贍以詞學自結主知繇祕書省正字除翰林權直兼崇政殿說書兼權給事中家難服闋除樞宻院編修官學士院權直遷著作郎兼權吏部郎官又兼崇政殿說書進國子司業攺權直學士院拜中書舎人加侍講直學士院淳熈九年卒年四十四特贈中大夫李處全字粹伯徐州丰縣人邯鄲公淑之曽孫後遷居溧陽天資超軼貫串古今忠誠許國寛大好賢慕劉杼山之爲人文章閎肆詩體兼眾長字畫遒麗登第繇宗正寺簿遷太常丞知沅州提舉湖北茶鹽除祕書丞兼禮部郎官遷殿中侍禦史遂除侍禦史母憂去朝奉祠後知袁州處州移贑州未赴攺舒州淳熈十六年卒於任年五十九官至朝議大夫侄柄字子權知無爲軍舒州淳熈四年卒年四十二官至宣教郎

潘彚徵字泰初寓居溧陽記問該洽議論醇正宗濓洛先儒之學四薦三魁登嘉定甲戍第廷對剴切漫塘劉公宰嘉其志不茍求學行才猷兼備深噐重之時杜丞相範爲湖州錄參彚徵爲儀眞郡文學漫塘遂並薦於朝歷番陽推官安慶教班攺宰昆山邑號難治人咸服其亷平再調繁昌年六十有九自號鶴山狷叟亦近世人物之賢者也

楊備字修之建平人也慶曆中爲尙書虞部員外郎分司南京上輕車都尉往復道出江上賦百篇二韻命曰金陵覧古百題詩各注其事於題之下與南唐朱存詩並傳於時

陳已字九成豫章武寧人也自幼能屬文通周禮及書春秋亦工於詞賦壯遊金陵從學者眾因家於鎭淮橋西之竹街受其業者與計偕登上第皆有聞於時晚年厭科舉業潛心義理之學吟詩著書以自適淳祐中帥閫嘗薦於朝稱其問學操守窮堅老壯將表章之遽以疾終有周禮詳說四書講義南窗漫錄傳於世

紀少瑜許叔牙朱存朱舜庸並互見耆舊傳

貞女傳

貞義女史氏溧陽人吳王僚五年伍子胥去楚奔吳中道而疾乞食溧陽值女子擊緜於瀬水筥中有飯子胥跪而乞餐女子飯之子胥餐已欲去謂女子曰掩子壺漿無令其露女子嘆曰嗟乎妾獨與母居三十年自守貞明不願從適何宜饋飯而與丈夫越虧禮義妾不忍也子行矣子胥行反顧女子已自沈於瀬水其後闔閭十年子胥破楚入郢還過溧陽瀬水之上長嘆息曰吾嘗饑乞食於女子女子飯我遂自沈而亡欲報以百金而不知其家乃投金水中而去有頃一老嫗悲泣而來或問曰何泣之悲乎曰吾女子往年擊緜於此遇一窮途君子而輙飯之恐事泄自沈於水今聞伍君來不得其償自傷虛死故悲耳人曰子胥欲報百金而不知其家投金水中而去矣嫗遂取金以歸【李白記云皇唐葉有六聖再造八極鏡淸萬方幽明咸熈天秩有禮自太古及今君君臣臣烈士貞女采其名節尢章可激淸頽俗者皆掃地而祠之蘭蒸椒漿嵗祀防缺而玆邑貞義女光靈翳然埋古逺琬琰不刻豈前修博達者爲邦之意乎貞義女者溧陽黃山裏史氏之女也以家溧陽史闕書之嵗三十弗移天於人淸英潔白事母純孝手柔荑而不身漂擊以自業當楚平王時王虐忠助讒苛虐厥政芟於尙斬於奢血流於朝赤族伍氏怨毒於人何其深哉子胥始來奔勾吳月涉星遁或七日不火傷弓於飛逼廹於昭闗匍匐於瀨渚捨車而徒告窮此女目色以臆授之壺漿全人自沈形與口滅卓絕千古聲淩浮雲激節必報之讐雪誠無疑之地難乎哉借如曹娥潛波理貫於孝道聶姊殞肆槪動於天倫魯姑棄子以卻三軍之眾漂母進飯沒受千金之恩方之於此彼或易耳卒使伍君開張闔閭傾蕩鄢郢吳師鞭屍於楚國申胥泣血於秦庭我亡爾存亦各壯志張英風於古今雪大憤於天地微此女之力𨿽云爲之士亦焉能咆哮烜赫施於後世耶望其溺所愴然低回而不能去每風號吳天月苦荊水響像如在精魂可悲備惜投金有泉而刻石無主哀哉邑宰滎陽鄭公名晏家康成之學世子產之才琴淸心閒百里大化有名主簿扶風竇嘉賔縣尉廣平宋陟南郡陳然丹陽李濟淸河張昭皆有卿材霸略同事相協緬紀英淑勒銘道周𨿽陵頺海竭文或不死其詞曰粲粲貞女孤生寒門上無所天下報母恩春風三十花落無言乃如之人擊漂淸源碧流素手縈彼潺湲求思不可秉節而存伍胥東奔乞食於此女分壺漿滅口而死聲動列國義形壯士入郢鞭屍還吳雪恥投金瀨沚報徳稱美明明千秋如月在水】

景定建康志卷四十九

欽定四庫全書

景定建康志卷五十

宋周應合撰

拾遺

戰國策範環對楚懷王曰且王嘗用召滑於越昧之難越亂故楚南察瀬湖而野江東鮑氏注云察猶治也楚有而治之以江之東爲野此言楚亂有唐昧之難而能得越地以召滑亂之也然鮑注瀬湖乃以爲南陽之屬殆非也南陽未嘗屬越又與江東全不相近正謂溧陽之瀬水明矣

史記伍子胥去楚入宋奔鄭適晉還鄭奔吳槖載而出昭闗未至吳而疾止中道乞食張勃曰子胥乞食處在丹陽溧陽縣案昭闗在今和州含山縣北十八里正當孔道自昭闗趨溧陽甚近也

漢溧陽長潘乾元貞校官碑靈帝光和四年所立時嵗在辛酉杜少陵所謂骨立通神者蓋此也石淪於固城湖中紹興十三年癸酉溧水尉諭仲逺得之輦置聽事之側蓋相距九百六十二年矣時時見光采弓兵宿直或以防衣頓於趺上必夢大龜逐而齧之乾道戊子有官告院吏出職爲尉顧碑字多闕蝕以爲無用且厭人之來呼史曹彥與謀將沈之宅後廢沼內一寓客素好古爲尉所敬聞其說往詰之尉慙謝而止邑宰陳容之爲徙諸縣圃作屋覆焉至辛卯嵗金陵守作文一篇欲識石陰遣匠來甫鐫両字遭碎屑激入目旋易它匠皆然竟不能施工【夷堅志】

校官碑長樂陳長方記曰両漢石刻多在闗中東南所存無幾吾友諭居中尉溧水得後漢光和中溧陽長潘君碑於固城湖之傍溧水故溧陽也風雨摧剝幾不可讀居中譯以今字四百餘其不可讀者尙數十因舉而置之官舍庶幾傳逺老杜八分歌稱苦縣光和尙骨立蓋苦老子廟碑是光和中八分書老杜稱以爲最古以是校之未知先後

晉簡文帝命曲安逺爲句容令吏部尙書王彪之執不從曰句容近畿三品佳邑豈可任卜術之人無才用者耶【王彪之傳】

賀循爲太子舍人時廷尉張闓住小市將奪左右近宅以廣其居乃私作都門早閉晏開人多患之訟於州府皆不見省防循出連名詣循質之循曰見張廷尉當爲言及闓聞遽毀其門詣循致謝其爲世所欽服如此【晉本傳】

陸防云予爲兒時在溧陽聞白頭書佐言孟東野貞元中以前秀才家貧受溧陽尉溧陽昔爲平陵句縣南五里有投金瀬瀬南八里許道有故平陵城周千餘步基址坡陁裁髙三四尺而艸木勢甚盛率多大櫟合數人抱叢篠防翳如塢如洞地窪下積水沮洳深處可活魚鱉軰大抵幽防岑寂气候古澹可喜除裏民樵罩外無入者東野得之忘歸或比日或間日乘驢後小吏驀投金瀬一往至則防木櫟隱叢篠坐於積水之旁苦吟到日西而還爾衮衮去曹務多廢弛令季操卞急不佳東野之爲立白上府請以假尉代東野分其俸以給之東野竟以窮去吾聞滛畋漁者謂之暴天物天物不可暴又可抉摘刻削露其情狀乎使自萌卵至於槁死不能隱天能不致罰耶

洪內翰邁嘗言古今忠臣義士其名載於史冊者萬世不朽然有不幸而冺沒無傳者南唐後主時有淮人李雄當王師弔伐出守西偏不遇其敵雄以國城重圍不忍端坐遂東下以救之陣於溧陽與王師遇父子俱沒諸子不從行者亦死他所死者凡八人李氏訖亡不霑褒贈其事僅見於吳唐拾遺錄頃嘗有防合九朝國史爲一書他日史肯爲列之於李煜傳庶足以慰斯人於泉下

南唐將亡數年前修升元寺殿掘得古記視之詩也其辭曰莫問江南事江南事可憑抱雞升寶位趂犬出金陵子建居南極安仁秉夜燈東鄰嬌小女騎虎踏河冰王師以甲戌渡江後主寔以丁酉年生曹彬爲大將列柵城南爲子建也潘美爲副將城防恐有伏兵命卒縱火卽安仁也錢俶以戊寅年入朝盡獻浙右之地

江南保大中浚秦淮得石志案其刻有大宋幹徳四年凡六字他皆磨防不可識令諸儒參驗乃輔公祏反江東時年號後太祖受命國號宋攺元幹徳江左始衰弱豈非威靈將及而符防先著也

南唐將亡前數年宮中人挼薔薇水染生帛一夕忘收爲濃露所漬色倍鮮翠因令染坊染碧必經宿露之號爲天水碧宮中競服之識者以爲天水趙之望也開寶中新修營得一石記凡數百字書從頭雲從他痛從他痛如此連寫至末云不爲石子盡更書千萬个從他痛從他痛不知其防也未幾王師渡江云

金陵才士鐘輻少年气豪一老僧相之曰君及第則家亡時樊若水愛輻之才以女妻之及宴爾應詔洛中果中甲科由是狂放擕一女僕靑箱過華州蒲城其宰乃故人延畱累日一夕盛暑追涼縣樓痛飲而寢是夕夢樊氏出一詩示生怨責頗深詩雲楚水平如練雙雙白鷺飛金陵幾多地一去不言歸生夢中愧謝戲答一篇曰還吳東下過蒲城樓上淸風酒半醒想得到家春已暮海棠千樹必凋零旣寤因趣裝歸至采石渡靑箱心疼數刻暴卒生忽忽槁於一新墳之傍洎至家門巷空閒妻妾亡數月詢之親鄰樊亡之日乃夢於縣樓之夕也靑箱處乃樊之塋地也不植他樹惟海棠數株葉蕚凋謝正符詩意鐘嘆曰浮屠老僧之說信哉竟不仕隱於鐘山著書養气年八十餘

陳喬仕江南爲門下侍郎掌機宻後主之稱疾不朝喬預其謀及王師問罪誓以固守時張洎爲喬之副嘗言於後主茍社稷失守二臣死之城防喬將死後主執其手曰當與我同北歸喬曰臣死之卽陛下保無恙但歸咎於臣爲陛下建不朝之謀斯計之上也掣其手去入視事防內語二僕曰共縊殺我二僕不忍解所服金帶與之遂自經後主求喬不得或謂張洎曰此詣北軍矣喬旣死從吏撤扉而瘞之明年朝廷嘉其忠詔攺後見其屍如生而不僵髭發郁然初求屍不得人或見一丈夫衣黃半臂舉手影自南廊而過掘得屍以右手加額上如所覩者

金陵人胡恢博物彊記善篆臧否人物坐法失官十餘年潦倒貧困赴選集於京師是時韓魏公當國恢獻小詩自達其一聯曰建業闗山千里逺長安風雪一家寒魏公深憐之令篆太學石經因此得復官任華州推官而卒

徐常侍鉉仕江南日嘗直澄心堂每襆被入直至飛虹橋馬輙不進裂鞍斷轡箠之流血掣韁卻立貽書於余杭沙門贊寧答云下必有海馬骨水火俱不能毀惟漚以腐糟隨毀者乃是斸之二丈餘果得巨獸骨上脛可長五尺膝而下長三尺腦骨若梁柱積薪焚三日不動以腐糟漚之遂爛焉

南唐後主畱心筆札所用澄心堂紙李廷珪墨龍尾石硯三物爲天下之冠自李氏亡龍尾石不復出景祐中校理錢僊芝知歙州訪得其所乃大溪也李氏嘗患溪深不可入斷其流使由他道李氏亡居民苦溪之回逺導之如初而石乃絕僊芝移溪還故道石乃復出遂與端溪並行

元丰中王荊公在金陵東坡自黃北還日與公遊盡論古昔文字公嘆息謂人曰不知更幾百年方有如此人物東坡渡江至儀眞和遊蔣山詩寄金陵守王勝之【益勝】公亟取讀至峯多巧障日江逺欲浮天乃撫幾曰老夫平生作詩無此二句又在蔣山時以近制示東坡坡云積李兮縞夜崇桃兮炫晝自屈宋沒世曠千餘年無復離騷句法乃今見之荊公曰非子瞻見諛自負亦如此然未嘗爲俗子道也

余爲兒童時嘗聞祖母集慶郡夫人言江南有國日有縣令鐘離君與鄰縣令許君結姻鐘離女將出適買一婢以從嫁一日其婢執箕箒治地至堂前熟視地之窊處惻然泣下鐘離君適見怪問之婢泣曰防時我家父於此穴地爲毬道我戲劇嵗久矣而窊處未攺也鐘離驚曰而父何人婢曰我父乃両政前縣令也身死家破我遂落民間而更賣爲婢鐘離君遽呼牙儈問之復質牙老更具得其實是時許令子納采有日鐘離君遽以書抵許令而止其子且曰吾買婢得前令之女吾特憐而悲之義不可久辱當以吾女之奩篚先求壻以嫁前令之女也更俟一年別爲吾女營辦嫁資以歸君子可乎許君答書曰蘧伯玉恥獨爲君子君何自専仁義願以前令之女配吾子然後君別求良奧以嫁君女於是前令之女卒歸許氏祖母語畢嘆曰此等事前軰之所常行今則不復見矣余時尙防恨不記二令之名姑書其事亦足以激天下之義矣

興化尉胡滋其妻宗室女也自言夢人衣金紫雲王待制來爲夫人兒妻尋產子介甫聞之自京師至金陵與夫人常坐於船一簾下見船過輙問得非胡尉船乎旣而得之舉家悲喜亟撫視涕泣遺之金帛不可勝數邀與俱還金陵滋言有捕盜功應詣銓求賞介甫使人爲營致除京官畱金陵且半年欲匄其兒其母不可乃遣之

金陵道士章齊一善爲詩好嘲詠一被題目卽日傳誦人皆畏之凡四百餘篇曲盡其妙後得疾嚼舌而死

建炎車駕南渡百僚倉皇渡江舟人乘時射利停橈水中每渡一人必須金一両然後登船是時葉宗諤爲將作監逃難至江滸而寔不擕一錢徬徨無措忽覩婦人於其側美而艶語葉云事有適可者妾亦欲渡江有金釵二隻各重一兩宜濟二人而渉水非女子所習公幸負我以趨葉從之且舉二釵以示篙師肯首令前婦人伏於葉之背而行甫扣船舷失手婦人墜水而沒葉獨得逃生悵然以登南岸葉後以直龍圗閣帥建康其家影堂中設位云子江頭無姓名婦人豈鬼神托此以全其命乎

陳侍郎巖肖云紹興初予之官建康艤舟溧陽郵亭見壁間題云十年棄微官歸來事卻掃扁舟訪安期要覓如瓜棗不知膏粱珍惡食時自好田園苦無多生理何艸艸濁酒時一樽孤斟從醉倒然不著名氏不知何時所作觀其言淡而旨逺決非汩沒名利而不知返者也

溧陽豪民吳璋以財橫鄕曲非特外人畏之其家子弟亦甚嚴憚每坐堂上則無敢過其前必先穴壁覘窺伺璋不在方敢入弟十九郎者因窺隙見金紫人向堂立後有服朱緑數人少長儼列驚異之疾走入門乃無所覩私竊自喜以爲家慶殊未艾旣而璋以不法爲邑丞龔鎏所治至於竄流逺方弟亦連坐黥徙袁州家貲皆估籍劉侍郎岑買其居緣居室之故爲請袁守免其弟歸因得服役門下適劉當嵗除享祀偶於壁隙窺之金朱綠袍恍然曩日所見者始以語人

碧服周先生者常州人以善相遊公卿間劉侍郎致仕寓居溧陽周往從之嘗從容薄暮起曰侍郎明日有隕墜敗面之厄劉曰當來其食以驗不然當罰爾曰定矣旦未及食鄰家失火劉倉卒奔避礙於戶限僕地面傷焉其他大率此

劉侍郎以先世葬烏程之杼山故自號杼山居士杼山曽祖述字孝叔熙寧中爲禦史知雜以忤荊公出知江州溫公折簡與孝叔有道勝名立之語杼山旣居溧陽乃以道勝名其堂

淳熙十一年溧陽倉斗子坐盜官米黥配而籍其家得艸書二軸題云庚申嵗書其名權花押正如一劍之狀蓋鐘離翁也其詞云露滴紅蘭玉滿畦閒拖象屐到峯西但令心似蓮花潔何必身將槁木齊古塹細香紅樹老半峯殘雪白猿啼𨿽然不是桃花洞春至桃花亦滿溪李粹伯防之曰字畫放逸有翔龍舞鳳之勢脫去尋常畦逕非得於心而應於手者不能爾飄然神僊風度固有所本云眞本藏於建康府治軍資庫絹素褾飾處皆斷裂獨字畫不動庚申嵗者豈非藝祖創業建隆元年乎

洪輯居溧陽縣西寺事觀音甚敬防子佛防病痰喘醫不能治凡五晝夜不乳食證危甚呼醫杜生診視之杜曰三嵗兒抱病如此𨿽盧扁復生無如之何矣輯但憂泣辦凶具而其母以嘗失孫愁悴尢切輯益窘懼投哀請禱於觀音至中夜妻夢一婦人自後門入告曰何不令服人參胡桃湯覺以語輯灑然悟曰是兒必活此蓋大士垂教耳急取新羅參寸許胡桃肉一枚不暇剝治煎湯灌兒一蜆殻許喘卽定再進遂得睡明日以湯浸去胡桃皮取淨肉入藥與服喘復作乃只如昨夕法治之信宿有瘳此藥不載於方書蓋人參定喘而帶皮胡桃則斂肺也

溧陽甓橋巫能以異法治骨鯁𨿽與被鯁者相去逺或不見其人亦可療淳熙九年長巷村人王四因食鵝遭鯁三日不能下飲食盡隔勢且死遣子持錢詣巫巫卽於竈內取灰篩布地上炷香焚鏹誦咒召神結印次以葦筒作小犂狀耕灰中云此骨甚深凡耕至一再筒中忽微有聲亟傾注水盌間乃鵞翅骨也甓橋距長巷四十里王氏子還家父平復已半日矣其病之淺者一犂卽愈云

建炎初有婦人題黃連步接官亭之壁云妾鄱陽人也女工之外從事詩禮不幸嚴霜下墜泰山其頽飄泊一身所適非偶薰蕕同器情何以堪昨浮家洞庭怒防一張良人倐爲鬼錄吁臣不事二主女不事二夫其柰何哉偶擕稚子來登客亭感時傷心遂成小絕知我者其天乎詩云故里蕭條一望間此身飄泊嘆空還感時有恨無人說愁斂雙蛾對暮山

聖湯延祥溫湯元序金陵屬邑溧水溧陽舊多蠱毒丞相韓滉之爲浙西觀察也欲更其俗絕其源終不可得時有僧住竹林寺每絹一疋易藥一圓逺近中蠱者多獲全濟値滉小女有惡疾浴於鎭之溫湯卽愈乃盡捨女之妝奩造浮圖廟於湯之右謀名僧以蕆寺事有以竹林市藥僧應之滉欣然迎置且求其藥方久之僧始獻於是其法流布仍刋石於二縣之市唐末防亂石不復存而溫湯之寺至今在焉鎭之大族夏氏世傳其法藥以溫湯爲名志其所自也溫湯元方五月初桃皮末【二錢生用】螌蝥末【一錢先以麥麩炒去翅足】大�末【二錢生用】右三味以米泔澱爲圎如棗核形如中一切蠱毒食前用米泔下一圓修合時於淨室中切忌婦人孝子貓犬見崇寧間住持僧智淳得其方於府帥曾氏家

南唐李后主獵靑龍山一牝狙觸网見主淚稽顙屢指其腹主戒虞人保守之是夕誕二子還幸大理寺親錄囚系一大辟婦以孕在獄未幾產二子煜感牝狙之事罪止於流其山去城東二十五里

溧水縣東南二十五里有烏鯉廟昔民有女感黒龍於田野歸而有娠後產鯉魚投於水中復能變化隨母所後乘雲而去母亡每春時必來墳所鄕人因立廟祠焉

開寶七年南唐後主金陵苑囿中鹿忽一旦人語牧者叱之鹿亦叱牧者曰明年今日汝等俱爲鬼物苑囿荒涼焉能拘我明年王師渡江牧者俱死鬭敵苑囿亦廢矣

裴長史新羅國人忘其名後主朝行建州長史開寶八年王師攻金陵未下建州守查元方知長史善伎術進赴金陵五月路由歙州長史托疾不行宻告刺史龔�儀監軍軫鎬曰有狀托以附奏言金陵事者五一金陵立春節後出災謐寧無事二潤州不過九月當防三朱令贇舟師气候不過池州四江州血气覆城明年春末夏初血塗原野五大朝明年十月有大喪後皆如其言

杜秋娘李錡妾也錡滅籍入宮有寵於景陵後賜歸故鄕杜牧過金陵爲之賦詩牧謂秋爲金陵女國史補本事詩云李錡之擒婢配掖庭者曰鄭曰杜杜名秋娘建康人也有寵於穆宗穆宗卽位以爲漳王傅姆太和中漳王得罪國除詔賜秋歸老故鄕中書舍人杜牧爲詩以唁之【詩云京江水淸滑生女白如脂其間杜秋娘不勞朱粉施老濞卽山鑄後庭千蛾眉秋持玉斚飲與唱金縷衣濞旣白首叛秋亦紅淚滋吳江落日渡灞岸緑楊垂聨裾見天子盼眄獨依依椒壁垂錦幕鏡奩蟠蛟螭低鬟認新寵窈窕復融怡月上白璧門桂影涼參差金階露新重閒撚紫簫吹莓苔夾城路南苑雁初飛紅粉羽林仗獨賜辟邪旗歸來煮豹胎饜飫不能飴咸池升日慶銅雀分香悲雷音後車逺事往落花時燕禖得皇子壯發緑緌緌畫堂授傅姆天人親捧持虎睛珠絡褓金盤犀鎭帷長楊射熊館武帳弄啞咿漸拋竹馬戲稍出舞雞奇嶄嶄整冠佩侍宴坐瑤池眉宇儼圖畫神秀射朝暉一尺桐偶人江充知自欺王幽茅土削秋放故鄕歸觚稜拂斗極回首尙遲遲四朝三十載似夢復疑非潼闗識舊吏束髮已如絲卻喚吳船渡舟人爭得知歸來四鄰攺茂苑艸菲菲淸血灑不盡仰天知問誰寒衣一匹素夜借鄰人機我昨金陵過聞之爲防欷自古皆一貫變化安能推夏姬滅兩國逃作巫臣妻西子下姑蘇一舸逐鴟夷織室魏豹俘作漢太平基誤置代籍中両朝尊母儀光武紹髙祖本系生唐兒珊瑚破髙齊作婢舂黃糜蕭后去州突厥爲閼氏女子固不定士林亦難期射鉤後呼父釣翁王者師無國要孟子有人毀仲尼秦因逐客令柄歸丞相斯安知魏齊首見斷厠中尸給喪蹶張軰廊廟冠峩危珥貂七葉貴何妨戎虜支蘇武卻生還鄷通終死饑主張旣難測翻覆亦其宜地盡有何物天髙復何之指何爲而捉足何爲而馳耳何爲而聼目何爲而窺已身不自曉此外何思惟因傾一樽酒題作杜秋詩愁來獨長詠聊可以自怡】

李珦字溫叔都官外郎之防女也八嵗能作詩後適江夏人王常同泛舟射利江湖間婁徹爲江州淸風亭記常方嘆美珦曰未之盡也何不云好山綠水萬里有盡處淸風明月千古無老時一日舉其文示徹徹卒用其言爲破題不久常死珦溺舟於三山磯下後三日屍忽出於水中土人異之爲立廟熙寧中都山張芝過廟作三絕焚於廟中【一云風軟潮生江水早遙峯隱隱漫寒靑自從香骨沈波底獨我爲詩弔爾靈二云軋軋櫓聲離逺浦瀟瀟防影落寒濤慇懃瀝酒陳佳果將此深心慰寂寥三雲江雨初晴逺岸低心因啼鳥思歸爾如防我題詩意魂夢相求一處飛】旣夜一靑衣召云娘子奉俟久矣芝曰娘子爲誰靑衣曰早來獻詩與誰耶芝乃悟見一婦人謂芝曰早來佳章欲托以夢寐是或不眞不能盡所懷故求面見妾溺此時水官令賦詩及校九江防源錄一夕而畢水官大悅令江神出其屍顯其靈今有祠在此血食於人謝子之詩意所不敢當答以詩【梅天半霽江水漲水搖花影紅蕩漾東風拋雨過江西截江一瞬生銀浪闇然不見鷗鷺飛漁唱四沈煙暝蕩忽然晴霽碧雲濶水色天光月下上柳風和軟浪無聲客櫓嘔軋中流鳴両岸沙頭撚翠女嬉笑擕手相將行秋入空江源水靜澄流一碧如寒鏡逺防滅沒入雲中菱唱微茫晚風暝西風脫木露三山隱隱樵居亂石間霜猿哀落巖前月杜宇枝開更啼血篷窗風客衣單中夜危腸幾欲絕我本名家閨中女聘得良人共途路相將雲水二十年所得歡心亦無數豈期天禍及一身夫死身沈大江去猛風吹云無定蹤盡日陰愁難得秋髙水冷白骨寒孤兒稚女歸何處因公遺我白玉篇慰此窮泉生和气明朝僊舸宿何州回首寒江煙雨暮】芝見詩嘆賞久之俄出白金二百星贈芝曰煩礲一石載妾前事亦有奉報芝受其金送芝出幄則已五鼓矣芝後因循不爲立石舟再過三山磯下幾至傾覆是夕又夢其女深詬責之事見翰林名談

晉譙閔王承遭王惇之難其子無忌以年小獲免咸和中無忌拜散騎侍郎累遷屯騎校尉中書黃門侍郎江州刺史褚裒當之鎭無忌及丹陽尹桓景等餞於板橋時王廙子丹陽丞耆之在坐無忌志欲復讐防刀將手刃之裒景命左右救捍獲免禦史中丞車灌奏無忌欲専殺人付廷尉科罪成帝詔曰王惇作亂閔王遇禍尋事原情今王何責然公私憲制亦已有斷王當以體國爲大豈可尋繹由來以亂朝憲主者其申明法令自今以往有犯必誅於是聽以贖論

晉元帝渡江隨帝有王離妻者洛陽人將洛陽舊火南渡自言受道於祖母王氏傳此火並有遺書二十七卷臨終使行此火勿令斷絕火色甚赤異於餘火有靈驗四方病者將此火煮藥及灸諸病皆愈轉相妖惑官司禁不能止及季氏死而火亦絕時人號其所居爲聖火巷在今縣東南三里禪眾寺直南出禦街又齊武帝末年先是匈奴中謠言云赤火南流喪南國於是匈奴始規爲冦帝方患而憂之是嵗果有沙門從北來賫此火而至火色赤於常火雲可治疾貴賤爭取之多得其驗二十餘日京師咸云聖火詔使吏澆滅之而民亦有竊蓄者治病先齊戒以火炙桃板七炷而疾愈吳興丘國賔竊還鄕邑邑人楊道慶虛疾二十年形容骨立依法炙板一炷卽痊是月武帝崩【建康寔錄注】

湣帝建興五年春正月瑯邪王出師路北躬環甲冑移檄天下徵兵時有玉冊見於臨安白玉麒麟神璽出於江寧其文曰長壽萬年日有重暈皆以爲中興之象

國史纂異云王羲之告誓文今之所傳卽其槁本不具年月日其眞本維永和十年三月癸卯朔九日辛亥而書亦眞開元初潤州江寧縣瓦官寺修講堂匠人於鴟吻竹筒中得之與一沙門至八年縣丞李延業求得上岐王以獻便畱內不出王家失火圖書悉爲灰燼此書亦見焚矣

張舜民蕓叟曰李后主雜記數千言徳慶堂題榜大字如截竹木小字如聚鍼丁似非筆迹所爲者歐陽永叔謂顏魯公書正直方重如其爲人若以書觀李后主可不謂之倔彊丈夫哉然亦何柔弱�骳之甚也孔子所謂以貎取人失之子羽聖人親見其面猶不能知其心況以字畫揆人者哉【徳慶堂字刻在淸涼寺今存】

西淸詩話曰自古文人𨿽在艱危困踣之中不忘於述作蓋性之所嗜𨿽鼎鑊在前不防也況下於此者乎後主在圍城中猶書長短句未就而城破所謂櫻桃落盡春歸去蝶翻金粉雙飛子規啼月小樓西曲欄珠箔惆悵捲金泥門巷寂寥人去後望殘煙柳低迷嘗見殘槁防染晦昧心方危窘意不在書耳

昔黃太史有防王荊公書陶隱居墓中文云熙寧中金陵丹陽之間有盜發墓得隱起塼於塜中識者買得之讀其書蓋山中宰相陶隱居墓也其文尢髙妙王荊公常誦之因書於天慶觀齋堂壁間黃冠遂以入石予常欲摹刻於道有李祥者欣然礱石來請斯文旣髙而王荊公書法似晉宋間艸書此固多聞廣見之所欲得也【今刻石江東漕廨】

晉戴安道年十嵗在瓦官寺畫王長史見之曰此童非徒能畫亦終當致名但恨吾老不見其盛耳【見世說新語】

顧愷之建康寔錄注云京師寺記興寧中瓦官寺初置僧眾設防請朝賢鳴剎注疏其時士大夫無有過十萬者顧愷之字長康直打剎注一百萬長康素貧時以爲大言後寺成僧請勾疏長康曰宜備一壁遂閉戶往來一百餘日畫維摩一軀工畢將欲防眸子謂寺僧曰第一日開見者責施十萬第二日開可五萬第三日可任例責施及開戶光明照寺施者塡塞俄而果百萬錢也【蘇魏公題維摩像據畫體工用云顧生首創維摩詰像有淸羸示病之容隱幾忘言之狀陸探微張僧繇效之終不能及至唐寺廢杜牧之爲池州刺史道過金陵嘆其將圯募工搨冩十餘本遺好事者其一乃汝陰太守某人也不能擕去至今置於州廨亟相臨淄公鎭潁日嘗語從事鑱石以記其始末嘉祐壬寅予領郡事暇日數取以觀之案長康晉人故所畫服飾器用皆當時所尙其意態位置非常畫之比也杜本已爲後人竊取今所存者蓋再經謄榻矣而气象超逺髣髴如見當時之人物已可愛也況牧之所傳乎況長康之眞迹乎韻語陽秋云薦經兵火壁旣不存而畫亦不可得見往嵗京口都潔聖與來爲建康總領詢維摩不存之因寺僧莫能答因語之日某守南雄嘗有人示石碣云唐會昌中杜牧嘗寄瓦官維摩摹本於陳潁張彥逺刻於郡齊某因求潁之本又刻於南雄尙有墨本在篋笥以付予宜刻之戒壇庻幾舊物復歸而觀者皆知顧筆神妙果如此亦可謂戒壇之異事僧乃刻之】

梁張僧繇名畫錄云金陵安樂寺畫四龍不防睛每云防之則飛去人以爲妄誕因請防之須臾破壁二龍乘雲上天未防睛者見在初吳曹不興圖靑溪龍僧繇見而鄙之乃廣其象於龍泉亭其畫畱在祕閣時未之重至太淸中震龍泉亭遂失其壁方知神妙又天皇寺明帝所置也內有栢堂僧繇畫廬舍那佛及仲尼十哲帝怪問釋門內如何畫孔聖僧繇曰後當賴此爾及後代滅佛法焚天下寺塔獨以殿有宣尼像乃不令毀

開寶中王師伐金陵所得府藏悉充軍中之賞有步卒李貴徑入佛廟得建康人王齊翰所畫十六羅漢鬻於市有富商劉元嗣以白金四百兩請售之元嗣入郁復質於相國寺普滿墖主淸教處及元嗣往贖並爲所匿訟於京師時眞宗方尹京按證其事淸教辭屈乃出元畫爲眞宗嘉嘆各賜白金十兩釋之後十六日卽位名曰應運國寶羅漢藏於祕府【聖宋名畫錄】

艾宣金陵人工畫花竹翎毛孤標雅致別是風規敗艸荒榛尢長野趣又有升州厲昭慶工佛像尢長於觀音句容郝登以丹靑自樂周文規能畫鬼神冕服車器人物升元中命圗南莊最爲精絕江寧沙門已然畫煙嵐晚景當時稱絕建康蔡潤善畫舟船及江湖水勢曹仲元工畫佛道鬼神竺夢松工畫人物女子宮殿臺閣顧徳謙工畫人物劉道士工畫佛道鬼神【圖畫見聞志云】

王荊公晚年刪定字說出入百家語髙而意深嘗自謂平生精力盡於此書好書者從之請問口講手畫終席幾至千餘字金華兪紫琳淸老嘗冠禿巾衣埽墖服抱字說逐荊公之驢往來法云定林過八功徳水逍遙洊亭之上龍眠李伯時曰此勝事不可以無傳

也遂畫以爲圖【韻語陽秋曰京師學士院有燕侍郎山水闕

生綃闕

五峯暮雲樓閣有闕

遙望鐘山與此同後張天闕

東髣髴鐘山與闕然身在畫圖中】

景定建康志卷五十

